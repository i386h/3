<!-- { "loadSidebar": true } -->
　　游雅字伯度广平任人也少好学有隽才与渤海髙允等俱知名徴拜中书博士累迁太子少傅封广平侯出为平南将军东雍州刺史在任防白甚有惠政和平二年卒諡曰宣
　　裴安祖河东闻喜人弱冠州辟主簿民有兄弟争财诣州相讼安祖召其兄弟以礼义责让之兄弟明日相率谢罪内外钦服之后髙祖幸长安安祖朝于蒲坂髙祖与语甚悦拜安邑令以老病固辞诏给一时俸以供汤药焉年八十三卒
　　薛谨河东汾阴人彊孙也父辩将归国谨自彭城来奔朝廷嘉之授河东太守后袭爵平西将军汾阴侯谨所治与屈丐连接结士抗敌甚有威惠始光中诏奚斤伐赫连昌敕谨领偏师前锋乡导既克蒲坂世祖以新旧之民并为一郡谨仍为太守将军如故诏与镇南将军奚眷讨平山胡白龙除安西将军涪陵公刺史如故太延初征吐没骨平之谨自郡迁州威惠兼备风化大行时兵荒之后儒雅道息谨命立庠序教以诗书三农之暇悉令受业躬巡邑里亲加考试于是河汾之地儒道兴焉真君元年徴还京师五年以北讨后期斩寻赠镇西将军秦雍二州刺史諡元
　　崔衡字伯玉清河人袭父寛爵武陵公太和中以镇西将军除秦州刺史先是河东年饥刼盗大起衡至修龚遂之法劝课农桑周年之间冦盗止息十二年卒諡惠
　　崔游字延叔博陵安平人少有风概释褐奉朝请熈平末转河东太守郡有盐戸常供州郡为兵子孙见丁从役游矜其劳苦乃表闻请听更代郡内感之太学旧在城内游乃移置城南闲敞之处亲自説经当时学者莫不劝慕号为良守后除南秦州刺史为城人所害
　　西魏
　　韩杲武川人西魏大统初为河东郡守性僩毅激烈为政尚寛简吏民怀之
　　元淑河东郡守也民謡曰秦州河中杼柚代舂元公至止田畴始理
　　北齐
　　韩轨字百年太安狄那人齐神武王镇晋州引为镇城都督赞成大策封平昌县侯仍督中军从破尔朱兆于赤谼岭再迁秦州刺史甚得边和神武巡秦州欲以轨还仍赐城人户别绢布两匹州人田昭等七千戸皆辞不受唯乞留轨献武嘉叹乃留焉频以军功晋封齐受禅拜大司马卒諡肃武
　　潘乐字相贵广宁石门人齐神武出牧晋州引乐为镇城都将累以军功拜东雍州刺史神武尝议欲废州乐以东雍地带山河境连胡蜀形胜之会不可弃也遂如故齐受禅封河东郡王拜司徒天保元年十一月周文东至崤陜遣其行台侯莫陈崇自齐子岭趣轵闗仪同杨檦从鼓钟道出建州陷孤公戍诏乐总大众御之乐昼夜兼行至长子遣仪同韩永兴从建州西趣崇崇遂遁六年卒于悬瓠赠假黄钺太师
　　韩果代武川人少善骑射被甲荷戈升陟峰岭犹涉平路所行之处山川形势备能记忆兼善伺敌虚实有潜匿溪谷者果登髙望之所疑处往必有获繇是为虞侯都督迁朔州刺史大统九年除河东郡守从大军破稽胡于北山胡地险阻人迹罕至果进兵穷讨散其种落稽胡惮果劲健号为着翅人太祖闻之笑曰着翅之名宁减飞将封褒中郡公周武成二年又率军破稽胡大获生口赐奴婢一百口建徳初卒
　　慕容俨字恃徳清都成安人廆之后也尔朱败归髙祖以勲累迁安东将军髙梁太守东雍州刺史沙苑之败西魏荆州刺史郭鸾率众攻俨拒守二百余日昼夜力战大破鸾军斩首三百余级又擒西魏刺史郭他时诸州多有翻陷唯俨获全晋号镇南将军武定三年从攻玉壁赐帛七百匹并衣帽等齐天统二年别封猗氏县公五年晋义安王武平中卒
　　北周
　　宇文深测弟性鲠正有器局年数嵗便累石为营伍折草作旌旗及长好读兵书从孝武入闗齐神武屯蒲坂分遣其将趣潼闗髙敖曹围洛阳太祖将袭泰诸将咸难之太祖乃隠其事阳若未有谋者而独问策于深对曰窦氏欢之骁将也顽凶而勇战亟胜而轻敌欢每仗之以为御侮今者大军若就蒲坂则髙欢拒守窦泰必援之内外受敌取败之道也不如选轻鋭之卒潜出小闗窦性躁急必来决战髙欢持重未即救之则窦可擒也既擒窦氏欢势自阻回师御之可以制胜太祖喜曰是吾心也军遂行果获泰而齐神武亦退又説太祖进取农复克之太祖大悦曰君即吾家之陈平也是冬齐神武又率大众度河涉洛至于沙苑诸将皆有惧色惟深独贺太祖诘之曰贼来斥何贺之有对曰髙欢之抚河北甚得众心虽乏智谋人皆用命以此自守未易可图今悬师度河非众所欲唯欢耻失窦氏愎谏而来所谓忿兵一战可以擒也此事昭然可见不贺何为请假深一节发王罴之兵邀其走路便无遗类矣太祖然之寻而大破齐神武军如深所策六年监李弼军讨白额稽胡有战功封长乐县侯歴东雍州别驾使持节大都督东雍州刺史深为政严明示民以信抑挫豪右吏民怀之周初晋安化县公卒諡成康
　　李远字万嵗家髙平幼有器局太祖令居麾下封安定县伯晋公又晋阳平郡公时河东初复民情未安太祖谓远曰河东国之要镇非卿无以抚之乃授河东郡守远敦奬风俗劝课农桑肃遏奸匪兼修守御之备曽未朞月百姓怀之太祖嘉焉降书劳问徴为侍中后除尚书左仆射周孝闵践阼以子植谋诛晋公防防逼令自杀防诛諡曰忠
　　栁带韦字孝孙解人少好学与诸父庆蚪桧归西魏废帝元年为解县令二年加授骠骑将军左光禄大夫明年转汾隂令发摘奸伏百姓畏而怀之周建徳五年陈王纯出并州以带韦为并州司会并州总管府长史六年卒于位諡恺
　　隋
　　王隆龙门人文中子父开皇时为乐昌猗氏铜川三邑令有善政又芮城府君文中子兄史失其名即中説内所谓王君者也
　　陆逢为蒲闗吏文中子出自蒲闗逢止之曰未可以遯我生民也文中子为之宿翼日而行逢送之曰行矣江湖鳣鲸非沟渎所容也
　　杨处纲髙祖族父开皇初袭封义城县公在官彊济为时所称拜蒲州刺史吏民悦之卒諡恭
　　杨字辟恶髙祖从祖弟开皇初封河间郡王进位上柱国拜蒲州刺史得以便宜从事时河东多盗贼民不得安奏为盗者百余人投之边裔州境帖然号良吏每晋王广入朝辄领扬州总管及晋王归藩复还蒲州在官十余年风教大洽大业初徴还拜太子太保卒追封郇王
　　杨尚希农人髙祖拜度支尚书进爵为公尚希性厚兼以学业自通有雅望为朝廷所重上每旦临朝日昃不倦尚希諌以宜举大纲繁务非所宜亲上懽然曰公爱我尚希素有足疾上谓曰蒲州出美酒足堪养病屈公卧治之于是出为蒲州刺史在州甚有惠政复引瀵水立隄防开稻田数千顷民赖其利
　　髙义明渤海人仁夀末蒲州长史汉王谅举兵河东豪杰以城应谅刺史邱和遁归闗中义明谓司马荣毗曰河东要害国之东门若失之则为难不细城中恟恟非悉反也但收桀黠者十余人斩之自当立定耳毗然之义明驰马追和将与协计至城西门为反者所杀
　　荣毗字子谌北平无终人周厯内史下士隋仁夀中累拜蒲州司马汉王谅举兵河东豪杰多以城应之刺史邱和遁归闗中毗与长史髙义民议追和拒守未几义明为反者所杀毗被执谅平拜治书侍御史卒赠鸿胪少卿
　　尧君素魏郡汤隂人大业末累拜鹰击郎将従骁衞大将军屈突通拒唐兵于河东俄而通引兵南遁以君素有胆略署领河东守唐师攻之不克遣通至城下呼之君素欷流涕悲不自胜左右皆哽咽通亦泣下言宜早降君素曰公当爪牙之寄为国大臣国祚隆替悬之于公奈何不思报効以至于此通曰我力屈而来君素曰方今力犹未屈何用多言通慙而退时围甚急行李断絶乃为木鵞置表于颈具论事势浮之黄河沿流而下河阳守者得之达东都越王侗见而叹息承制拜金紫光禄大夫宻遣行人劳苦之监门直阁厐玉武等归唐俱造城下为陈利害又赐金券待以不死君素卒无降意其妻又至城下谓之曰君何自苦身取祸败君素曰天下事非妇人所知引弓射之应而倒君素善于统领坚守嵗余粮食乏絶又微知江都状遂为左右所害
　　辛仲龛狄道人为猗氏令温厚不苛祀名宦
　　唐
　　贺徳仁越州山隂人以学行称大业末河东司法唐初累授洗马贞观初转赵王友卒
　　姜晦秦州上邽人柔远子起家蒲州参军厯巡边使吏部侍郎厯任有声终海州刺史
　　唐临京兆长安人贞观初为万泉丞县有轻囚十数人会春暮时雨临白令请出之令不许临曰明公若有所疑临请自当其罪令因请假临召囚悉令归家耕种与之约令归系所囚等皆感恩贷至时毕集诣狱歴御史大夫卒
　　杜楚客如晦弟京兆杜陵人隠嵩山贞观四年召拜蒲州刺史甚有能名坐魏王寻授处化令
　　薛万彻咸阳人贞观十七年为蒲州刺史于虞乡县北十五里开涑水渠自闻喜引涑水下入临晋迁代州都督永徽二年坐房遗爱遇害
　　蒋俨常州义兴人贞观中使髙丽守节不屈拜朝散大夫髙宗时累迁蒲州刺史蒲州戸产殷剧诉扞积年不平前刺史多不称职俨下车未几令行禁止称为良牧以老致仕永淳中复起封义兴县子以太子詹事致仕卒赠礼部尚书
　　徐有功国子博士文远孙举明经累辅蒲州司法参军袭东莞县男为政寛仁不行杖罚吏人感其恩信递相约曰若犯徐司法杖者众必斥罚之由是人争用命终于代满不戮一人延载元年歴迁司刑丞司刑少卿独存平恕前后济活者数十百家时人比汉于张转司仆少卒赠司刑中宗赠越州刺史
　　杨元琰虢州阌乡人姿仪甚伟以器局见称载初中为晋蒲二州刺史歴荆府长史累降玺书褒美以右羽林将军与诛张易之封农郡公睿宗初迁刑部尚书改封魏国公致仕卒諡曰忠
　　阌乡杨元琰仕至刑部尚书封魏国公永乐杨元琰仕虢州司戸参军以贵妃父晋封虽同出华阴居又相近而不可不辨
　　杨冲昌虢州人以河阳尉对策明皇擢第一授蒲州法曹防军累迁孝义令鸾降庭树太守萧恕表其政
　　裴寛绛州闻喜人举拔萃歴蒲州刺史久旱入境辄雨开元二十九年除太原尹赐紫金鱼袋元宗赋诗饯之曰徳比岳云布心同汾水清终礼部尚书赠太子太傅
　　陆象先苏州吴县人元方子制科髙第景云中同平章事先天中封兖国公歴迁河中尹六年废河中府复名蒲州象先为刺史仍为河东道按察使小吏尝犯罪但示语而遣之録事白例当杖象先曰人情相去不逺此岂不解吾言若必须行杖即当自汝始録事慙惧而退象先尝谓人曰天下本无事庸人扰之为烦耳但澄其源则亦何忧不简所至政如一人吏咸怀思之按察使停入歴太子少保卒赠尚书左丞相諡曰文贞
　　毕构字隆泽河南偃师人第进士开元初为蒲州刺史时州人衞大经有行义隠居不仕构谓解县令孔慎言曰衞生徳厚宜有旌异古人式干木之闾礼贤故也慎言造大经门就谒之构累进戸部尚书改詹事卒諡景
　　韦抗京兆万年人安石从父兄子举明经开元中蒲州刺史歴拜刑部尚书掌吏部选事歴职以清俭自守不务生业及卒丧事殆不能给特给槥车諡曰贞
　　齐澣字洗心定州义丰人第进士释褐蒲州司法防军有父子连坐论死者澣曰条落则本枯奈何俱死议贷其父太守不听固争卒原歴迁吏部侍郎后为李林甫所恶废归天寳五载起为平阳太守以黄老清静为治卒于官肃宗时赠礼部尚书
　　李尚隠万年人举明经为蒲州刺史有浮屠怀照自言母梦日入怀生己镂石着騐闻人冯待徴助实其言尚隠劾妖妄诏流怀照播州累迁御史大夫卒諡贞尚隠三入御史府辄绳恶吏素议归重
