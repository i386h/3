<!-- { "loadSidebar": true } -->
　　正四品同提举一员正五品副提举一员从六品掌各冶采金炼铁货以资国用　大德十一年听民煽炼官为抽分　至大元年复立河东都提举司掌之所冶八曰大通曰兴国曰利国曰惠民曰益国曰润富曰丰寜之冶盖有二焉【交城西北西冶村有都提举司铁冶废址即大通监】齐神武馆客綦母怀文造铁刀其法烧生铁精以重柔铤数宿则成钢以柔铁为刀脊浴以五牲之溺淬以五牲之脂斩甲过三十札后襄国冶家所铸宿柔铤是其遗法作刀犹甚快利但不能顿截三十札也梦溪笔谈世间所谓钢铁者用柔铁屈盘之乃以生铁陷其间泥封炼之煅令相入谓之炼钢亦谓之灌钢此乃伪钢耳暂煅生铁以为坚二三炼则生铁自熟仍是柔铁予出使至磁石锻坊观链铁方识真钢凡铁之有钢者如麫有筋濯尽柔麫则筋乃见炼钢亦然但取精铁锻之百余火每锻称之一锻一轻至累锻而斤两不减则纯钢也虽百炼不耗矣此乃铁之精纯者其色明莹磨之黯然青而且黑与常铁回异亦有炼之至尽而全无钢者皆系地之所生也磁州锻坊乃山西铁也晋铁之多钢可见辽州髙巍开铁冶疏以臣邻境所有言之今在河南之北北平之南山西之东山东之西旧有八冶曰临水曰彭城曰固镇曰雀炉曰祁阳曰山【力之家或三戸或五户起炉一座每月课收钞贯止】嘴儿曰砂窝曰渡口元时设立总司提督煽取日万贯今诸有丁徴铁数　元锡里哈雅大通冶辨延祐己未直北岁饥知其民怠于稼穑命有司给官铁鼓铸犂铧二万副以劝斯民耕作之用　明驸马都尉焦某取镔铁坑铁制刀甚利王崇古铁锅互市疏臣闻广锅轻而不受钞炼而忠顺
　　王恳求得如蓟辽例以广锅充市既而科臣言责诸道以广锅炒炼如可成铁即禁勿与据各道称生广铁十斤炼铁五斤尚未堪打造继因宣大广锅价贵而贩少诸匠谓潞锅生麄炒炼倍折乃以潞锅一口责匠炒炼每生锅十斤仅得铁三斤若旧锅用久破裂仅得二斤价贱三倍臣今计广锅潞锅价贱而炼少者许诸部以破旧赴官市易新锅　汉制郡有铁官不出铁者置小铁官大铁官铸生铁小铁官打熟铁铁有生熟一从大铁官易之是故元以前有铁冶司明罢铁官始废署　毕振姬读盐铁议生铁伐鑛炽炭为之铁成而加薪乃熟熟可剪刀耒耜锄镢防鎌钉鐍打作之属利熟生可礟炮钟鼎锅铧铸作之属利生生熟间为锭为钢钢又南北之铁混镕也可锯可错可凿且铸且打之属利生熟
　　　有白黄绿黑绛栁絮自流本草云白出晋州慈州绿出隰州一统志云太原交城平定临汾大同俱出李时珍曰者燔也燔石而成者也　唐常贡太原郡岁贡石三十斤于晋州置平阳院以收其利开成三年度支奏罢之以山归州县五州创务置官吏　宋制白出晋慈州汾州灵石县【灵石至道初废景德元年复置大中祥符八年又废其徙就晋州慈州场曰芥泉】绿出隰州【隰州塲太祖时以地接河东境罢之太平兴国三年邳州牙吏卜美请募工造镬煮输官课诏从其请】各置官典领有镬戸煮造入官市晋汾慈州以一百四十斤为一驮给钱六十【给见钱三之二余凖以茶丝】隰州减三十斤给钱八百汾州每驮三十四贯五百又増五百隰州每驮四贯六百白汾州斤百九十二钱绿斤七十钱晋州折务额钱一十六万贯许商人入中筭请生上京煎炼卖与通商路分客人　建隆三年禁私贩幽州其后定令私贩河东幽州一两以上私煮盗官贩者胥重律后又命晋州制置务许商人输金帛丝绵茶及缗钱官以偿凡岁増课八十万贯　淳化初有司言国家以见钱偿直商客以陈茶入博有利豪商无资国用请今后惟以金银见钱入博从之淳化元年有司言慈州官滞积盖小民多就山谷僻奥处私煮以侵其利而绿价贱不可与晋州均法诏如私茶例　至道中白岁课九十七万六千斤绿四十万五千余斤卖钱十七万余贯　庆厯元年河东都转运使于晋州置炼务官置锅镬自炼熟招客而六户年额如故　河东转运使薛顔请晋慈一切入缗钱久之积益多复听入金帛刍粟　嘉祐六年复入缗钱以百四斤为一驮入钱京师货务为钱十万七千入钱麟州又减三千　熈寜七年知彭州吕陶言晋州有山民间炼者乃是私今川蜀茶园乃百姓已开物与晋事体不同　神宗时隰州商尹奇贸温泉有羡数云官润之守欲械讯河东大理正杜纯曰竒情止尔若傅致其罪恐民无敢复货则数百万之储皆为土石请没其羡而释其人　元冀寜产
　　石炭　山西府州惟石炭不甚缺间有缺处亦以樵山较易于凿窟非因辽絶不可致而后易之以薪也俗称煤炭有夯炭微烟有肥炭有烟出平定者佳有煨炭无烟出广昌广灵者佳精腻而细碎埋炉中可日夜不灭明陆深浮山遗灶记山多产石炭胜他产出阳曲者置宜寒地遇暖则化埋炉中亦可经久不灭　宋崇寜末官卖石炭増卖二十余天下市易务皆官自卖　大同路煤炭课一百二十九锭一两九钱煤木所二千四百九十六锭二十四两五钱金天徳二年野人采炭获异香　明万厯三十年十一月内官奏山西煤窑每年变价五千两有旨开取　张凤翼晋国赋冀北之煤连绵大麓断豃谺岩摩肩击毂五方络绎以奔涂万灶炘熏而转燠日知录今人谓石炭为石墨按水经注冰井台井深十五丈藏冰及石墨焉石墨可书又燃之难尽亦谓之石炭是石炭石墨一物也有精麤尔　史记外戚世家窦少君为其主入山作炭　后汉书党锢传夏馥入林虑山中亲突烟炭皆此物也北人凡入声字皆转为平故呼墨为煤而俗竟作煤字非也玉篇煤炱炭也韵防煤炱灰集屋者吕氏春秋孔子穷于陈蔡之间七日不尝粒昼寝顔回索米得而防之几熟孔子望见顔回攫其甑中而食之选间食熟谒孔子而进食孔子起曰今者梦见先君食洁而后馈顔回对曰不可向者煤室入甑中弃食不祥回攫而饭之高诱曰煤室烟尘之煤也素问黒如炱者死注谓炱煤也唐张祐诗古墙丹雘尽深栋墨煤生李商隠诗敌国军营漂木柹【方吠反按说文当作柿削木札朴也后汉书方术杨方风吹札柿】前朝神庙锁烟煤温庭筠诗烟煤朝奠处风雨夜归时是煤乃梁上烟煤之名非石炭也　崔铣彰德志作烸志曰安阳县龙山出石炭入穴取之无穷取深数百丈必先见水水尽然后炭可取也炭有数品坚者谓之石软者谓之烸气愈臭者燃之愈难尽云【水可煎终不若晋绛】按玉篇韵防并无烸字朱弁坑寝诗西山石为薪黝色惊射目方炽絶可迩
　　将尽还自续飞飞涌元云焰积红玉稍疑雷出地又似风薄竹　于谦诗但愿苍生俱饱暖不辞辛苦出山林
　　石灰　山谷有碎青石胥可用土人砌窑下为炉以炭与青石相间实之泥土上封如炼甎瓦状纵火焚之炭灼而石自灰矣
　　瓷器　有黒白二种府州胥出凡盘盂器用胥极朴素有唐魏之遗风　元史冀寜磁课五十八锭　明晋府置窑烧造充府用其白者类土定俗称晋瓷
　　砂锅　吕坤停止砂锅疏查得陶器烧造地方止有仪徴州河南正定江西五处其器止有瓶坛瓷瓮等件并无所谓山西砂器者卷查嘉靖三十九年坐派潞安府砂器五千个四十年坐派一万五千个万厯十六年坐派一万五千个
　　白菜　芹菜　山药　芥菜　萡菜　苋
　　韭　　蒜　　芹　　莴苣　莙荙　萝卜
　　荠　　　王　　冬　　南　　北　　甜菜　　丝　　匏　　石橊　　杏　　　沙果李　　　鸡　　　石鸡　　鵞　　　雁　　　鹜青□　　莺　　　鹊　　　乌　　　鸽　　　燕鸢　　　鸠　　　黄鹂　　鹌鹑　　布谷　　啄木鸦　　　爵　　　鸮　　　蝙蝠　　牛　　　羊骡　　　驴　　　豕　　　狗　　　麅　　　鹿麞　　　麂　　　狐　　　獾　　　狼　　　猫鼠　　　鹿茸　　连翘　　升麻　　黄芩　　枸薄荷　　荆芥　　益母草　逺志　　白头翁　菖蒲车前子　地骨皮　牡丹　　芍药　　玉簪　　凤仙山丹　　蔷薇　　丁香　　碧桃　　茨梅　　杏花李花　　棃花　　水红花　石橊花　鸡冠花　葵萱草　　柳　　　垂柳　　桑　　　杨　　　椵蔡　　　椿　　　蜂　　　蝉　　　蟋蟀　　螽斯蝶　　　萤　　　螳螂　　蛇　　　蜈蚣　　蟾蜍蜥蜴　蝼蝈　　守宫　蝎　　　百足虫　蜗牛金银　旧传太原太平泽潞等山出金银矿明万厯中遣中使开采大率矿砂一斤得银三五钱不等亦有全无所得者计其工费不啻倍蓰矿亦随竭
　　国朝康熙四十六年阳曲县民髙化等勾党叩阍指称太原等处有金矿银矿铜矿每岁愿输戸部银二十万两自备人工开采下部行查巡抚噶礼将康熙十四年以后歴年卷案均属挖取无砂久奉封塞题覆髙化等复行凟奉
　　圣祖仁皇帝命戸部郎中赫都押解髙化等十人至晋同巡抚地方官踏勘是年九月戸部赫巡抚噶布政使永泰赴繁峙应州等处开挖无验十一月赴闻喜衞坡即化等所称鱼坡弯者开挖三昼夜得铜砂二十斤又赴夏县温峪山开挖三昼夜得银砂二十余斤面同部员封固还省觅匠煎炼所采银砂并无银色铜砂虽有铜星不成分数遂将髙化德哥等交部员押解回京覆奏奉
　　防髙化议罪发落矿洞永行封塞
　　太原府
　　稻米　出太原晋祠者佳宋梅尧臣晋祠诗稻苗防曾不枯欧阳修诗稻花漠漠灌平田　米洁白纤长味殊精美明苏祐诗饭熟香秔入王琼诗蒲茁炊香晨馔美皆谓此也
　　盐　太原诸属水性土脉多咸逺望之似水近即之似积雪人率刮取实水池中于池前埋小瓮以滤盐汁汁成入锅煎三昼夜锅得盐可斗许色微黄所谓天生曰卤人生曰盐者是矣徐沟水土差甘盐率繇井水取味盐井又尠有凿井得盐泉者置地亩余为土汲水洒土得日牺水味入土乃滤盐汁雨湿则味退必再洒再晒乃注水滤汁如前而汁之淡者仍置之煎一昼夜每锅得盐可七升土人名小盐又名末盐明李敏疏曰太原地瘠不毛者强半人皆沥土取
　　盐以供赋税虽得微末利然艰苦亦已甚矣
　　硝　取盐之渣滓再加煎炼遂成硝工部岁采买无定额太原硝皆出人力贫民借以自活唐常贡岁贡硝石五十斤
　　硫黄　出阳曲西名村居人入山取矿置砂礶中以火炼之融注磁盆一饼约重十斤工部岁采买亦无定额古志塞表之地有硝而无磺东倭之国有磺而无硝两广川贵之地亦间有其一而不得兼故皆不得火器之妙惟汾晋兼而有之故用之以为长技邱琼山火药议宋太祖时有火箭真宗时始有火毬之名然或假木箭以发未知是今之火药否今之火药用硝熖硫黄栁炭为之硝之名见于本草汉张仲景方论中已用为剂则是汉时已有矣硫黄自海舶上来唐以前无此也
　　羊皮　诸属胥产
　　绒毛　交城差多收市者织为氆氇羢布以代羊裘并剪　唐杜甫诗安得并州快剪刀剪取吴淞半江水今按察司署西有大小剪子巷
　　并刀　唐卢纶难绾刀子歌并州难绾竟何人每成此物如有神
　　绢　出阳曲元史冀寜路织染提举司置提举一员同提举一员副提举一员照畧案牍一员
　　墨　金史太原府有造墨今废
　　铜镜　唐常贡太原府岁贡铜镜二面今无
