<!-- { "loadSidebar": true } -->
　　郭家沟南二十五里两山高峙中界深沟明嘉靖己酉平阳知府聂豹筑台起楼于沟南题曰天险并建官防三楹及窰洞数十以宿防御官军沟跨一木桥岁久圮敝万厯二年知县白夏易以甎石仍建吊桥于桥北深堑以遏敌冲【石桥亦扁天险】县志南有郭家沟之天险　霍州志灵石与霍隔百里中凡岭六有关曰天险　辛珍郭家沟桥记桥在韩侯岭南常家山巍峩嶻嶭与太行相参岁雨集则绵山及众壑之水洞奔趋日浚岁深遂益埝洼两坂峻倚陟降者靡不惊而忧僵蹶况隂雨寒沍积雪坚凝者哉　郭家沟河在韩侯岭常家山中山峪水会流经鲁班纒【俗谓之鲁班桥】入汾　鲁班纒在县西南四十里地极峻崄上有寺传为鲁班所修　韩侯岭在南二十里汾河东相传葬淮隂侯首于岭　灵石有韩信岭志传多譌按汉书曹参从韩信击赵相国夏说军于邬东大破之信下井陉而令参还围赵别将戚将军于邬城戚将军出走追斩之邬城即古邬城泊苏林曰邬太原县今介休地介休南即灵石是必夏说尝阻雀鼠谷之险而信据岭以扼其要乃克破之于邬城东耳
　　秦王岭西南三十里唐太宗取霍邑驻马于此　老生寨高四里对秦王岭宋老生筑以拒唐兵唐将攻霍邑而不得进因霍山神语从微道进遂破之
　　蛤防岭西南五十里即古贾胡堡唐兵取霍邑驻此俗呼蚰子岭
　　隂地关西南五十里即南关鎭【冷泉关在北此称南以别之】唐宋以来雄关横亘今关废遗址犹存　宋地理志灵石有阳凉南关阳凉北关【邑旧志载仁义鎭为隂地关】明一统志关在县南二十里汾水西其地燥亢视冷泉迤北差暖故名　仁义河在县南四十里源出沁源流经石膏诸山南过仁义鎭至南关鎭入汾　仁义鎭西南至南关鎭十里县志唐太宗兴仁义之师取霍邑刘武周据高险以扼其后太宗复破之似渉支离　昭宗大顺元年招讨制置使张濬讨李克用击隂地关兵败濬遁李存孝取晋绛大掠慈隰境　五月太原行营都统张濬屯隂地十一月濬师大败于隂地濬军三战三败濬及副使韩建遁归　天复元年四月侯言出隂地关以攻晋　唐李嗣昭复取汾州斩李塘遂出隂地取慈州降其刺史唐礼又取隰州降其刺史张瓌　梁平二年晋周德威李嗣昭将兵三万出隂地关攻晋州刺史徐怀玉拒守太祖自将救之德威退保隰州　贞明元年唐庄宗取魏博匡国军同州节度使王檀谓晋兵悉在河北乃以奇兵出隂地袭太原不克而还　周显德初刘崇南寇命河中节度使王彦超领兵取晋州路东向邀击从战高平彦超自隂地关与符彦卿会兵围汾州诸将请急攻彦超曰城已危矣旦夕将降我士卒精锐傥趋以先登必死伤者众少待之翼日州将董希颜果降　宋建隆元年太祖征李筠诏建雄节度使杨廷璋率所部入隂地分贼势贼平归鎭　元文宗天厯元年令灵石隂地关穿堑垒石以为固丁壮守之
　　汾水关通典今县东南有高壁岭雀鼠谷汾水关皆险要之地
　　长宁关
　　竹竿坂南十里
　　磨儿沟【俗呼磨子沟】东北三十五里沟东西有墩台二在抱腹岩西北接介休界
　　文殊原西二十里
　　逍遥岭南五十里霍州界
　　印马峪在县西接隰州境
　　桑平峪北四十五里介休界
　　新庄村西一百里隰州界
　　鱼儿川东一百二十里接沁源界路通霍州岳阳武乡赵城诸地山险林宻流寇尝据为巢穴万厯四年议修堡寨并置巡检司不果
　　马迹崖寨东三十五里绵山上极陡峻岩穴窟洞足容数千人四面无路惟一石梯可登梯殊高上又有石门阨之
　　三清寨东四十里绵山上悬崖陡涧上有屏风石内有清泉
　　禅房岩寨在绵山内四面险阻一径裁通中有泉索洲堡北二十里索洲鎭东山上　冷泉堡北四十里冷泉关东山上　桑平堡北五十里桑平峪村南山上内有井　静升堡东二十里静升村北　上村堡东三十里上村北山上　送饭子堡东三十里牛鼻山岩下险峻不易上　曲买峪寨东四十里　小水鎭　冷泉鎭　双池鎭　石门峪鎭　上村堡霍州
　　千里径东三十里霍山下　霍山旧号千里径者山坂高峻每大军往来士马劳苦元魏平阳太守封子绘请于旧径东谷别一路大丞相高欢从之仍令子绘修旬日而就　后周汾州界北接太原当千里径汾州刺史韩褎闻寇来不下属县民不设备齐人喜曰汾州不觉吾至还必莫能追蹑矣遂不为营垒褎先勒精锐伏北山中分据险阻邀其归路乘敌怠而设伏击之胥获焉　建德五年十月陈王纯领歩骑二万专守千里径
　　囘牛岭隋汉王谅据并州晋绛吕三州并城守隋将杨素各以二千人縻之而去谅遣赵子拥众十余万栅絶径路屯据高壁岭布阵五十里素令诸将以兵临之自引兵入霍山縁崖谷而进直指其营一战破之杀获数万　金河东南路都总管胥鼎疏霍州囘牛凤楼岭诸阨戍卒乞量留侦候　元张藻梁秉钧墓碑己夘按察纳延总军与公南向征伐由回牛栖凤二岭遂下平阳霍州晋沁潞等数十余城又攻太行使其山不得固其险羣师驰入又下怀孟等十余城　今北郭门外有凤栖桥元元帅程荣建
　　鳯栖岭
　　蓝腰沟西北三十里灵石界左山右河
　　三里沟北五十里沁源界左右大山
　　南坡南十五里　通典隋末高祖起兵自太原至霍邑隋将宋老生守城太宗以数骑诣其城下举鞭指挥若将围城者老生怒门出兵高祖因谓陇西公建成曰汝看两阵将交引左军直趋东门命太宗引右军直趋南门以断其归路老生之军背城而列阵高祖以中军与建成合阵于城东太宗阵于城南老生麾兵疾进先薄高祖而建成坠马老生乘之中军与左军咸却太宗自南原遥见尘起知义师退率二百骑驰下峻坂杀一贼将遂冲断其军出其阵后表里齐噪隋师大溃遂擒老生而平霍邑
　　北坡北十五里
　　师庄鎭北三十里　辛置鎭南二十里　轰轰涧村堡在西北　青罗壁在东南　虾蟇湾堡在东南　彘谷堡在东　靳壁在东　韩壁在东　罗涧堡在东南　凤栖堡北四十里白道都　金鞍村在北　龙泉堡在东北　李涧堡在东北　石鼻堡在东　阵村堡在西南　儿沟堡在东南　南杜壁在南北杜壁在东






　　山西通志卷九
　　钦定四库全书
　　山西通志卷十
　　关隘【二】
　　潞安府
　　长治县
　　古夹寨城西十三里今称南寨村北寨村　唐天祐四年梁康怀贞率兵十万攻潞州晋昭义军留后李嗣昭固守内外隔絶遣周德威救之壁于高河怀贞击之不克梁遣李思安代之筑夹寨以防冲突通救援调山东兵馈粮德威以轻骑抄之思安自东南山口筑甬道属于夹寨德威与诸将互往攻之一日数十发梁兵闭壁不敢出会克用薨存勗嗣位召德威还梁兵不设备存勗曰上党河东之藩蔽无上党是无河东也遂率诸将至三埀冈伏兵値早雾直抵夹寨梁将士尚卧乃分兵塡堑烧寨鼓噪而入梁兵大溃南走围遂解梁平元年右司马符道昭与康怀英等攻潞州筑夹城为蚰蜒堑以围之逾年不能下晋兵攻破夹城道昭战死
　　西火堡南八十里陵川界　明崇祯五年流贼自陵川马附城至县南境首掠西火
　　韩店鎭明洪武元年十月库库特穆尔遣韩礼儿援潞安偏将军杨璟副将张彬遇于韩店大战败绩
　　北董堡东南十里　苏店堡南十五里　南董堡南二十里　关村堡北十里　角沿村堡西北二里余今废　高河鎭　漳泽鎭　郝店鎭　八义鎭东和鎭　玉坊鎭　桑梓鎭　防城鎭　大峪
　　鎭　师庄鎭　西和鎭
　　长子县
　　长平关南四十里以古长平郡名即秦白起坑赵卒地隋置关唐因之一名江猪岭【上有石猪形】括地志长平故城在上党县西四十五里秦坑赵卒于此北汉刘旻自雕窠岭间道驰去即江猪岭也旻
　　误趋晋州当由江猪复西走横水村刁黄岭道耳潞泽之交横亘一山起丹朱岭至马鞍壑有古
　　长城一道岁久倾頽遗迹尚在登高望之宛然聨络中有营垒王人谓梁晋交兵时筑陵川又名山为秦岭谓秦时筑以事考之则长平之役秦人遮絶赵救兵及刍饷而筑也又计石城百里非假以岁月不易成盖尝循沁河之濵当絶险之地有城二北曰武安南曰屯城皆白起屯兵之所左山右水进退有据其去长平尚百余里顿大兵于此越数险而擒薙劲敌俾无噍类夫以四十万众既当其锋又絶其后又宿重兵于别所布置得宜隂阳互用吾观武安君之行营部置而信其能成于顷刻也即秦王不亲至河内发民十五以上赴长平武安亦足自办矣　上党记长子县关城都尉所治
　　谷关魏书谷关在羊头山下羊头山在东南五十里方山西六十里潞安府西界越山为岳阳草峪岭横水村西一百里岳阳县界元设巡检司后裁　隋置寄氏寻复称长子今长子实有寄氏东境地其西境则岳阳地也　金鎭一横水
　　刁黄山西五十里高二里二百五歩盘踞三十七里东至麓十里西至麓九里南至沁水界四里上多杂木与发鸠山相连西通岳阳草峪岭道　唐张濬入隂地关遣昭义节度使孙揆速行入潞揆以梁卒三千爲卫拥节先驱李存孝以三百骑防长子西崖谷间伺揆军过横击断之擒揆以归即刁黄山也　杜宁漳源八景诗序刁黄山最为高峻雪经夏不消风气常寒　元至元三年平阳路总管郑鼎潞河雕黄岭道以来上党之粟
　　鲍店鎭北四十里为太原孔道　潞泽营将领统鎭于郡城分哨于诸邑康熙五十七年增设驻防
　　璩村鎭南四十里　南呈鎭东南二十里　石硩鎭西二十里
　　屯留县
　　边寨鎭西南一百里岳阳界路通平阳　丰仪堡西南四十里　明万厯二十九年屯留县请于边寨鎭设防守防以屯留县主簿驻劄巡绰
　　中村寨西一百里沁源界　霜泽寨西五十里　丈八佛庙鎭西五十里　霜泽山西五十里
　　上党关先属氏后属屯留此西关也　魏寄氏县有上党谷
　　余吾堡西北二十里春秋余吾邑周九里故址尚存汉为县晋废今为余吾鎭明嘉靖时筑堡城周二里通典有汉余吾故城在今县西北　余吾驿今并入县　水经注漳水又东陈水注之水出西发鸠山东迳余吾县故城南汉光武建武六年封景丹尚子为侯国
　　常村鎭东北二十里路通太原　古名寺底鎭明改名
　　金鎭一寺底
　　上村鎭东北二十里　驼坊鎭东南二十五里路胥通潞安府
　　霜汉寨在西南　中村寨在西南　苗岳鎭在余吾鎭南　丰仪鎭在苗岳鎭南　西贾鎭在南
　　襄垣县
　　褫亭鎭西六十里古铜鞮县今为禠亭驿　褫亭南里西六十里　禠亭北里西六十五里　紫岩山近褫亭　汉地理志铜鞮有褫亭春秋昭公八年叔弓如晋贺虒祁也虒祁宫名颜师古曰虒音斯今为褫亭鎭　汉志注铜鞮有上褫亭下褫聚　金鎭一褫亭水经注铜鞮水又东迳故城北城在山阜之上下
