<!-- { "loadSidebar": true } -->
　　春日喜雨奉和马侍中宴白楼　　卢　纶
　　鹳鹤相呼緑野寛鼎臣闲倚玉栏干洪河拥沫流仍急苍岭和云色更寒风光呈瑞嵗泠泠歌颂振雕盘今朝醉舞共乡老不觉倾敧獬豸冠
　　九日奉陪侍郎登白楼
　　碧霄孤鹤发清音上宰因添望阙心睥睨三层连步障茱茰一朶映华簪红霞似绮河如带白露团珠菊散金此日所从何所问俨然冠剑拥成林
　　鹳雀楼　　　　　　　　　　　李　益
　　鹳雀楼西百尺墙汀洲云树共茫茫汉家箫皷空流水魏国山河半夕阳事去千年犹恨速愁来一日即为长风烟并起思乡望远目非春亦自伤
　　赠王屋道士赴诏　　　　　　　王　建
　　玉皇符诏下天坛玳瑁头簪白角冠鹤遣院中童子养鹿凭山下老人看法成不怕刀枪利体实常欺石榻寒能断世间腥血味长生只要一丸丹
　　送崔判官使太原　　　　　　　武元衡
　　劳君车马此逡巡我与刘君本世亲两地山河分节制十年京洛共风尘笙歌几处尧天月罗绮长留蜀国春报主由来须尽敌相期万里寳刀新
　　圣恩洗雪镇州寄献裴相公　　　杨巨源
　　天借春光洗緑林战尘收尽见花隂好生本是君王徳忍死何妨壮士心曽贺截云翻栅逺仍闻劚冻下营深井陉昨日双旗入萧相无言泪湿襟
　　为河中少尹酬卢员外
　　谢傅旌旗控上游卢郎罇俎借前筹舜城风土临清庙魏国山川在白楼云寺当时接髙步水亭今日又同游满筵旧府笙歌在独有羊昙最涙流
　　游晋祠上李逢吉相公　　　　　令狐楚
　　不歴晋祠三十年白头重到一凄然泉声自昔锵寒玉草色虽秋耀翠钿少壮同游宁有数尊荣再会便无縁相思临水下双泪寄入并汾向洛川
　　和太原郑中丞登龙兴寺阁　　　欧阳詹
　　青窻朱戸半天开极目凝神望几回晋国頽墉生草树皇家瑞气在楼台千条水入黄河去万防山从紫塞来独恨侍游违长者不知髙意是谁陪
　　送浑大夫赴丰州　　　　　　　刘禹锡
　　凤衔新诏降恩华又见旌旗出浑家故吏来辞辛属国精兵愿逐李轻车氊裘君长迎风驭锦带酋豪踏雪衙其奈明年好春日无人唤看牡丹花
　　令狐相公自天平移镇太原以诗申贺
　　北都留守将天兵出入香街宿禁扄皷夜闻惊朔鴈旌旗晓动拂参星孔璋旧檄家家有叔度新歌处处听夷落遥知真汉相争来屈膝看仪刑
　　和裴侍郎送令狐相公镇太原
　　十万天兵貂锦衣晋城风日斗生辉行台仆射深恩重从事中郎旧路归叠皷蹙成汾水浪闪旗惊断塞鸿飞边庭自此无烽火拥节还来坐紫微
　　胡山人归王屋因有赠　　　　　张　籍
　　转转无成到白头人间举眼尽堪愁此生已是蹉跎去每事应从卤莽休虽作闲官少拘束难逢胜景可淹留君归与访移家处若个峰头最较幽
　　惭问囚　　　　　　　　　　　元　稹
　　司马子微坛上头与君深结白云俦尚平邨落拟连买王屋山泉为别游各待陆浑求一尉共资三径便同休那知今日蜀门路带月夜行縁问囚
　　天坛上境
　　野人性僻穷深僻芸署官闲不似官万里洞中朝玉帝九光霞外宿天坛洪涟浩东溟曙白日低回上境寒因为南昌检仙籍马君家世奉还丹
　　送令狐相公赴太原　　　　　　白居易
　　六纛双旌万铁衣并汾旧路满光辉青衫书记何年去红斾将军昨日归诗作马蹄随笔走猎酣鹰翅伴觥飞此都莫作多时计再为苍生入紫微
　　天坛峰下赠杜録事
　　年顔气力渐衰残王屋中峰欲上难顶上将探小有洞喉中须咽大还丹河车九转宜精链火三年在好看他日药成分一粒与君先去扫天坛
　　司马迁墓　　　　　　　　　　牟　融
　　落落长才负不羁中原回首益堪悲英雄此日谁能荐声价当时众所推一代髙风留异国百年遗迹剰残碑经过祠客空惆怅落日寒烟赋黍离
　　送韩将军之鴈门　　　　　　　陈去疾
　　荒塞烽烟百道驰鴈门风色暗旌旗破围铁骑长驱疾饮血将军转战危画角吹开边月静缦缨不信虏尘窥归来长揖功成后黄石当年故有期
　　和赵相公登鹳雀楼　　　　　　殷尧藩
　　危楼髙架泬寥天上相闲登立防防树色到京三百里河流归汉几千年晴峰耸日当周道秋谷垂花满舜田云路何人见髙志最看西面赤防前
　　送李相公昭义平复起北宣慰员外副行
　　顾非熊
　　天井虽收宼未平所司促战急王程晓驰云骑穿花去夜与星郎带月行新咏尽题闗外事故乡因过洛阳城时逢寒食游人识竟説从来有大名
　　卢秀才将出王屋髙步名【江南相逢赠别】
　　朱庆余
　　王屋山人有古文欲攀青桂弄氛氲将携健笔干明主莫向仙坛问白云驰逐寜教争处让是非偏忌众人分交游话我凭君道除却鲈鱼更不闻
　　永乐殷尧藩明府县池嘉莲咏　　雍　陶
　　青苹白石匝莲塘水里莲开带瑞光露湿红芳双朶重风飘緑蔕一枝长同心栀子徒夸合穗嘉禾岂解香不独丰祥先有应更宜花县对潘郎
　　寄永乐殷尧藩明府
　　古县萧条秋景晚昔年陶令亦如君头巾漉酒临黄菊手板支頥向白云百里岂能容骥足九霄终自别鸡羣相思不恨书来少佳句徒从阙下闻
　　洛下送张曼容赴上党召　　　　杜　牧
　　歌阕罇残恨却偏凭君不用设离筵未趍雉尾随元老且蓦羊肠过少年七叶汉貂真密近一枝诜桂亦徒然羽书正急征兵地须遣头风处处痊
　　驾幸河东
　　捷书皆应睿谋期十万曽无一镞遗汉武惭夸朔方地周宣休道太原师威加塞北寒来早恩入河源冻去迟听取蒲城歌舞曲凉州声韵逺参差
　　晚登龙门驿楼　　　　　　　　许　浑
　　鱼龙多处凿门开万古人知夏禹材青嶂逺分从地断洪流髙泻自天来风云有路皆烧尾波浪无程尽曝腮心感膺门身过此晚山秋树独徘徊
　　赠河东虞押衙二首
　　长劒髙歌换素衣君恩未报不言归旧精鸟篆谙书体新授龙韬识战机万里往来征马瘦十年离别故人稀生平志气何人见空上西楼望落晖
　　吴门风水各萍流月满花开嬾独游万里山川分晓梦四邻歌管送春愁昔年顾我长青眼今日逢君尽白头莫向尊前更惆怅古来投笔尽封侯
　　奉同诸公题河中任中丞新创河亭四韵之作
　　李商隠
　　万里谁能访十洲新亭云构压中流河鲛纵翫难为室海蜃遥惊耻化楼左右名山穷逺目东西大道锁轻舟独留巧思传千古长与蒲津作胜游
　　题道静院院在中条山故王顔中丞所置虢州刺史舍官居此今写真存焉
　　紫府丹成化鹤羣青松手植变龙文壶中别有仙家日岭上犹多隠士云独坐遗芳成故事褰帷旧貌似元君自怜筑室灵山下徒望朝岚与夕曛
　　行次昭应县道上送户部李郎中充昭义攻讨
　　将军大斾埽狂童诏选名贤赞武功暂逐虎牙临故绛逺含鸡舌过新丰鱼游沸鼎知无日鸟覆危巢岂待风早勒勲庸燕石上伫光纶綍汉廷中
　　过故府中武威公交城旧庄感事
　　信陵亭馆接郊畿幽象遥通晋水祠日落髙门喧燕雀风飘大树撼熊罴新蒲似笔思投日芳草如茵忆吐时山下祗今黄绢字泪痕犹堕六州儿
　　元日田家　　　　　　　　　　薛　逢
　　南村晴雪北村梅树里茅檐晓尽开蛮榼出门儿妇去乌龙迎路女郎来相逢但祝新正寿对举那愁暮景催长笑士林因宦别一官轻是十年回
　　芙蓉溪送前资州裴使君归京寜拜尸部裴侍郎
　　桑柘林枯麦干欲分离袂百忧攒临溪莫话前途逺举酒须歌后会难薄宦未甘霜髪改夹衣犹耐水风寒遥知阮巷归寜日几院儿童马看
　　宿王屋天坛　　　　　　　　　马　戴
　　星斗半沈苍翠色红霞逺照海涛分折松晓拂天坛雪投简寒窥玉洞云絶顶醮回人不见深林磬度鸟应闻未知谁与传金箓独向仙祠拜老君
　　送人归上党　　　　　　　　　薛　能
　　燕台基壊穴狐蛇计拙因循嵗月赊兵革未销王在镐桑蚕临熟客还家霏微对岸漳边雨堆阜邻疆蓟北沙若到长平战场地为求遗镞辟魔邪
　　送李倍巡官归永乐旧居
　　羡君归去五峰前往往星河实见仙麦垅夏枯成废地枣枝秋赤近髙天山泉饮犊流多变村酒经蚕味可怜曾约道门终老住步虚声里寄闲眠
　　题河中亭子
　　河擘双流岛在中岛中亭上正南空蒲根旧浸临闗道沙色遥飞傍苑风晴见树卑知岳大晚闻车乱觉桥通无穷胜事应须宿霜白蒹葭月在东
　　水吟
　　万滴相随万响兼路尘天产尽旁霑源从颢气何因絶派助前溪岂觉添豪客每来清夏葛愁人才见认秋檐嘉名已极终难称别是风流不是
　　留题汾上旧居
　　乡园一别五年归回首人间总祸机尚胜邻翁常寂寞敢嫌裘马未轻肥尘顔不见应消落庭树曾栽已合围难説累牵还却去可怜榆柳尚依依
　　懐汾上旧居
　　素汾千载傍吾家常忆衡门对浣纱好事喜逢投宿客刈田因得自生山头吹笛隂沈庙陌上薪蒸突兀车投暗作珠何所用被人专拟害灵蛇
　　并州
　　少年流落在并州裘脱文君取次游携挈共过芳草渡登临齐凭緑杨楼庭前蛱蝶春方好牀上樗蒲宿未收坊号偃松人在否饼炉南畔曲西头
　　平阳寓懐
　　晋国风流阻洳川家家管路岐边曽为郡职随分竹亦作歌词乞采莲北榭逺峰闲即望西湖残景醉常眠墙花此日休回避不是当时恶少年
　　春日重游平湖
　　湖上春风发管须临三十此离筵离人忽有重来日游女初非旧少年官职已辜疲瘵望诗名空被后生传啼莺莫惜蹉跎恨闲事听吟一两篇
　　题平湖
　　平湖湖畔雨晴新南北东西不隔尘映野烟波浮动日损花风雨寂寥春山无俗路藏髙士岸泊仙舟忆主人那得载来都未保此心离此甚情亲
　　尉迟将军　　　　　　　　　　刘　威
　　天仗拥门希授重臣入梦岂安金江河定后威风在社稷危来寄托深扶病暂将弓试力感恩重与劒论心明妃若遇英雄世青冢何由怨陆沈
　　河中陪帅游亭　　　　　　　　温庭筠
　　倚防愁立独徘徊欲赋惭非宋玉才满坐山光摇剑防绕城波色动楼台鸟飞天外斜阳尽人过桥心倒影来添得五湖多少恨柳花飘荡似寒梅
　　苏武庙
　　苏武魂销汉使前古祠髙树两茫然云边鴈断胡天月陇上羊归塞草烟回日楼台非甲帐去时冠劒是丁年茂陵不见封侯印空向秋波哭逝川
　　宿题天坛观　　　　　　　　　刘　沧
　　沐髪清斋宿洞宫桂花松韵满岩风紫霞晓色秋山霁碧落寒光霜月空华表鹤声天外迥蓬莱仙界海门通防心一悟虚无理寂寞元珠象罔中
　　送边将之鴈门　　　　　　　　李　频
　　防秋戎马恐来奔诏发将军出鴈门遥领短兵登陇首独横长剑向河源旌旗落日黄云动皷角隂风白草翻若使干戈更深入应闻收捷到昆仑
　　游冽石
　　游访曽经驻马看窦犨遗像在林峦泉分石洞千条碧人在冰壶六月寒时雨欲来腾雾霭微风初动漾波澜个中若置羊裘叟絶胜当年七里滩
　　咏铁马鞭　　　　　　　　　　李昌符
　　铁马鞭长庆二年义成军节度使曹华进献且曰得之汴水有字刻云贞观四年尉迟敬徳字尚在
