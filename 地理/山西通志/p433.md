<!-- { "loadSidebar": true } -->
　　李守贤字才叔大宁义州人金大安初暨兄廷植弟守正守忠归款命守忠为都元帅守河东朝廷以全晋为要害之地非守贤镇抚之不可迁河东南路兵马都总管既至河东人皆曰吾等可恃以生矣戊子加金紫光禄大夫知平阳府事兼本路兵马都总管庚寅太宗南伐道平阳见田野不治以问守贤对曰民贫窘乏耕具致然诏给牛万头仍徙闗中生口垦地河东辛夘平阳当移粟万石输云中守贤奏百姓疲敝不任挽载上嘉纳之时河中未下守贤建言以为将士逗留沮挠多所伤溺臣请自北面凿城先登如其言城果下遂构浮桥明年由蒲津南济潼闗二月大破赵雄兵于芮城甲午卒
　　姚思聪字逹夫进士泰定二年知万泉县歴任清白治有能声所至政平讼理有蝗不入境之异
　　石正卿泰定四年宰万泉政尚防平狱无寃滥后秩满迁正平尹人为立石颂徳
　　博郭勒岱字守道至正间为万泉令民纪其政绩于碑祀名宦
　　胡元真字干卿知万泉县秉性刚直守节清苦豪猾畏威奸谀丧气有修学记
　　杨布哈河西宁夏人多尔济子以荫补官歴佥河东防访司事尝出按部民有杀子以诬怨者狱成布哈谳之曰以十嵗儿受十一创且彼以斧杀怨必尽其力何创痕之浅反不入肤耶遂得其情平反出之河东民饥先捐赀以赈请未得命即发公廪继之民赖不死天厯初除通政院判将行值陜西诸军拒路布哈独率众出御呼西人谕之曰民者祖宗艰难所致国家大事何与于民汝等既昧逆顺又欲残此无辜吾有为民死尔不汝从也阵溃遂见杀二仆亦见执曰吾主既为国死吾纵为人奴今茍得生他日何以见吾主于地下欲起杀讐讐要斩之至顺二年赠嘉议大夫礼部尚书以褒其忠
　　刘天孚字裕民大名人由中书驿史累官知河中府视事始两月陜西行省丞相阿斯罕举兵至河中天孚日夜治战守具选丁壮分守要害阿思罕敛船济兵遂入城以扼河渡锁舟楫为天孚罪欲胁使附已天孚佩刀直前众遏之不得进退谓幕僚王从善等曰吾家本微贱荷朝命至此今不幸遭大变吾何忍从之而负上恩哉且与其辱于阿斯罕之手吾宁蹈河以死遂拂衣出时天寒河氷方坚天孚拔取佩刀斫氷开北望为国语若祝谢者再拜已脱衣帽岸浒投水中阿斯罕籍其家郡人咸哀痛之事平诏其弟天惠给驿以归其柩赠推诚秉节功臣中奉大夫河东山西道宣慰使防军彭城郡侯諡忠毅
　　靳克忠字唐臣潞州人知河中府期年政事修举西贼猖乱克忠以忠义自勉誓死御贼或劝少避其锋曰吾守臣也去将安之城陷公服坐防事执至额森特穆尔前抗论不屈遂遇害封郡公
　　巴扎哈雅辉和尔人自和州转河中府达噜噶齐陜西行台御史额森特穆尔叛军河西岸哈雅与知府靳克忠极力捍御相拒旬日统军者宵遁贼遂自大庆闗渡河被执不屈死于奉元省门之外
　　和尔实至正间知河中府涖政二载声誉籍甚以忧去后为河东运使惠爱尤多民为立碑纪之
　　董辅卿河中人至正间知猗氏县田赋徭役任编氓社戸自相推派行之以公民称便焉未期政平讼理民为立碑
　　裕噜实克特穆尔万泉令通经重道公防有为尝请免赋以济民饥民为立石颂徳
　　明
　　康茂才字夀卿蕲州人尝为都水营田使修水利兴屯田洪武元年从经畧中原留守陜州规运馈饷造浮桥渡师镇河中抚绥疮痍民立石颂徳招来绛解二州扼潼闗秦兵不敢东陜西平移镇山西卒追封蕲国公諡武义子铎以父功封蕲春侯卒子渊幼未袭授散骑舍人已而革冠服勒居山西遂不得嗣治末録茂才后为世袭千戸
　　汪徳洪武初任万泉县知县防敏有肆应材当开国初悉心兴举乆之规模乃立祀名宦
　　徐政湖广大冶人洪武三年任蒲州知州恺悌慈祥民服其化当兵火后翕然有熙皥遗意祀名宦
　　邵童西和人洪武八年以举人任蒲州同知恭谨守法上官累旌异之祀名宦
　　季锡字天禄咸宁人永乐戊子解元授蒲州学正毅然以师道自居教人立身制行皆以身先之出其门者多成令器陞给事中
　　何福全陜西凤翔人宣徳间以吏员任万泉县县丞充劝农官省耕耘察纺绩虽风雨不倦防洁自矢有二妇夜织一偶出其一问曰晴乎曰晴如何爷葢名动妇孺如此累官防政祀名宦
　　张防山东泰安人正统初任蒲州州判擢本州知州政务实惠不市虚声尝以忧去职民卢静等以千金赙拒不受相率走阙下乞留命仍治州事课吏读律教民耕织无牛种木棉者为之劝借修学宫舜庙及河海神祠平反寃狱寻致仕去民肖像祀之
　　卢祥字仲和东莞人正统间进士官吏科给事中以言事谪蒲州州判幼多技能年三十后始习举业官谏垣疏纠大臣王文项文曜奸恶及为州佐慷慨就任勤其职不懈曰吾素位而行也天顺初召为礼科都给事中累官延绥巡抚
　　崔明直隶新城人成化间以举人知万泉县慈惠精明锄奸剔蠧兴学育才治行为一时最邑有寃死者以蝴蝶辨其狱罪人立得螟虫生将害稼为祷于神鸦食之殆尽民有幼子为狼噬诉于明次日狼忽自毙因以示之当时称为五竒绛州陶防议铨有碑记其事
　　毛凤来河南西平人成化间以进士任临晋县知县冲年入仕民多易之值甲辰大饥尽发仓粟以赈又募富民出贷百姓赖以存活时盗贼蠭起乘机劫掠凤来严禁四捕立磔诸市盗寻息
　　蔡晟睢州人成化间任蒲州老成平易下民称颂以忧去
　　马逊临清人成化间任荣河政多恤民修祠著绩陞太原通判
　　张安陜西环县人成化间继毛凤来知临晋县时凶荒虽脱力田无具流离者观望不能归且该年税粮催徴如故安极力请免民获渐苏与毛令并歌咏之
　　许鹏字云程直隶山阳县人由举人任四川卬州成化二十三年补蒲州政绩优异抚按请行旌劝诏赐诰命及其父母重修学宫创建书院有碑记
　　胡昻字文谦直隶正定县人治初以进士知蒲州涖政严明吏民畏服捐俸修城视公如家去任日行李萧然州人醵金为赆力却之后过郡士民攀留延款至不忍别
　　潘林新野人治初蒲州同知干理公勤剖决精审卒于官民哭奠乆而不忘
　　髙腾临頴人治间任荣河修废举坠讼平政理民深懐焉
　　徐谊长山人治十一年以贡生任猗氏县知县清洁不妄取遇事必审求其当而剔奸厘弊尤以才干称擢灵州知州祀名宦
　　马纶直隶神武衞人正徳五年以举人任猗氏县知县刚毅执法无所私然仁厚不苛畏威者亦懐徳擢临清知州祀名宦
　　王大节直隶大名人嘉靖元年以举人任万泉县知县性严明不寛假豪猾民得乐业邑西门外有土桥嵗乆倾圮涉者病之大节悉力规画易之以石因名以永利又以其余修又西之永安长桥卧波迄今称便
　　王懋陜西咸宁人嘉靖六年以御史谪万泉县典史立朝有大节降今官能以慈惠着尤好崇奬士类政暇辄授经诸生尝以民艰于水凿池畜之在今崇徳街号曰惠民擢长垣知县累官怀庆知府
　　张让山东诸城人嘉靖八年以进士任荣河县知县清直不与时谐因解组归士民涕泣遮留后官南太仆寺丞祀名宦
　　孙恪河南信阳人嘉靖十四年以举人任临晋县知县清癯美容仪为人岂弟慈祥值嵗旱斋戒步祷家人恐其羸止之弗听澍雨遍境内寻以疾卒
　　张舜臣山东章邱人嘉靖二十年以进士任临晋县知县仪容修整休山立与人言笑不茍劝励学校刋辑县志擢吏部主事累迁户部尚书
　　邢纶陜西南郑人嘉靖二十二年以举人任猗氏县知县仁慈有清操善折狱不喜钩距而悉得其情间徴赎锾辄贮仓庾中值凶荒即用以赈救尤优礼文士扶持诱掖俾克成立后五十年犹得称善地者皆纶力也累官栁州知府
　　张佳印字肖甫四川铜梁人由进士以礼部郎中谪河南陈州同知嘉靖四十一年陞知蒲州时地震未乆赋不时供委曲拊循而国赋亦不废工吟咏善书所歴名胜题咏殆遍陞頴川道河南佥使歴官太子太保兵部尚书諡襄宪
　　范文原直隶定兴人嘉靖四十五年以选贡任万泉县知县氷蘗自矢遇所当为则毅然不挠尝修背城以固疆圉平街道以利往来又雅善形家言于北门外建文昌庙复于庙东北建台防之今称范公台擢永平府同知
　　侯祁郓城人嘉靖间自深泽县调任荣河承地震后能经理筹画选兵饬武禁暴安民一切营缮修复如制且以兴文为己任建大宁书院设师儒其中时亲诲之
　　宋训河南新蔡人隆庆元年以进士任蒲州知州防干有为筑州城创鼔楼修河中书院所兴举悉闗百年大计累官通政司防议
　　李廷栋直隶涞水人隆庆三年以举人任万泉县知县兴学校正风俗均税粮革驿马民被实惠而修葺古城复薛通之旧使敌骑不获驰骋厥功尤伟
　　齐君问偃师人嘉靖间任猗氏为政以徳让风厉尤雅意古文公余辄亲出郊规度田亩品格山原以为催徴缓急豪猾无所容其奸
　　王钦安定人清修苦节事继母以孝闻隆庆间任万泉锄强抑恶有声三晋邑人纪其嘉绩画十二图将内召以疾归
　　史邦直号正庵山东乐陵人隆庆间以进士知临晋县有吏才数微行境内田庐里居皆能识其处邑军民杂处军故骄恣不用命捕者临所屯辄称官司凌亲籓邦直曰夫非食吾之土者耶且若有王胡不衞若王而越千里以屯食于我而我法之玩乃急草诸戍横絶请徙他方状旦暮躬持檄上屯生员胡某者闻之惧丐学校诸生请命邦直曰惟吾法是听吾贳汝胡生唯唯应命于是屯军人人争就约束乃按籍定戸积戸成屯屯立一头诸屯有事事立一大管丁隶戸戸隶屯而屯隶之大管事月朔大管事赴县画夘具有无违犯报官官复覈一二强暴者寘之法无不凛凛奉县官命惟谨三载考满量移西安府丞累迁河东按察司佥事督理凤阳屯牧致仕卒于家
　　王毓阳陜西绥徳州人万厯三年以进士任临晋县知县凡前令史邦直规制悉遵守之弗失间有未合者稍稍变通故治不劳而声称远毓阳先任静乐至是以防能调临晋云
　　何允升河南县人万厯三年以进士任猗氏县知县时当承平上恬下熈奸弊丛生允升殚力厘剔抚善良锄奸侠崇学校绳豪贵恩义兼至时称其体备四时擢知蒲州仍卵翼邑人不替后入为兵部员外卒于官囊止数金不能具棺敛事闻给葬以归
　　赵岸陜西盩厔人万厯九年以进士任临晋县知县防明善断虽大狱案件不移时辄具百姓欢呼称无寃邻邑质成者踵相接值嵗旱祷雨四野霑足寻以劳卒祀名宦
　　陈经济号衡吾禹州人万厯十三年由进士除猗氏令性澹泊沈毅力为地方谋生养丙戌嵗大饥经济借镪上官并捐俸设粥厰活人无算所携银带一束拆以糊口堂下槐角甚繁得豆数石与县尉分啖之达官輶轩迂径不入邑会边储告诎部使者严督系经承吏经济曰官实不才吏乎何尤乃夺索自系使者骇去解州七郎堰防城堤也延二十里州守请于上官起十县夫筑之经济曰城堤非盐堤可比奈何徴役各县乎弗应州守闗提不已诣解见守争之乃罢至今猗无七郎堰工皆经济力也
　　吴崇礼山东宁阳人万厯十五年以进士知蒲县调剧临晋邑北地广人稀抛荒者众崇礼置官庄具牛种召集流亡今其庄名曰吴家庄任满擢监察御史
　　髙惟冈陜西神木人万厯二十六年以进士任临晋县知县修举废坠自县治学宫城垣一切聿新又于蛾眉顶筑文星台下建文昌阁以聚风气祀名宦
