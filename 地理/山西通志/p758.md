<!-- { "loadSidebar": true } -->
　　清凉寺在安善一里清凉山元延祐四年建释慧冲居此明崇祯五年寺僧寂慧募修
　　寳岩寺在新兴二里太行山顶一名金灯寺寺胥石室石像北周上人修此土人寺僧坐禅夜有金灯数盏繇南山飞入佛前后僧童持箒扑地及视之乃树叶也自是金灯不常见有诚祈者止现崖畔崔士棨逰山涧中夜见五灯有诗【草木子眉县峨嵋山成都圣灯山简州天光观衡山圣灯岩明州天童山高丽太白山皆有圣灯张无尽于五台山见神灯有记】
　　龙门寺在石灰里后唐同光三年重建山有三穴胥起龙故名北齐释法聪栖此文宣帝召见大悦勅修寺曰法华宋太平兴国间赐今额苏门孙渤有诗刻石
　　佛头寺在侯壁里以山似佛头名也内有七佛祖师塔龙泉寺在新兴里有龙泉水洞
　　元熈寺在新安里内有七圣寳塔
　　崇仙观在石城里金大定元年道士尚知元建
　　龙祥观在王曲里金大定元年道士张可用建观前水泉时现瑞彩令弟子刘正元奏请三年赐额进士王大用撰记
　　灵显观在安善里孝文村世吕纯阳题诗壁间曰素衣丹壑寄生涯相近茅衡共几家卧聴松音临水石坐看山色老烟霞林中有鹤窥来客岩畔无人见落花但把琴书消白昼不须炉里炼丹砂元至元二十二年道士牛志信重建进士马之美撰记并刻吕仙诗于石
　　汾州府
　　汾阳县
　　天宁寺在东郭西北隅相郭林宗故宅唐始建寺名大中宋名太子院嘉靖八年修释善昭道一大阐宗风元至顺三年修明洪武十四年大加修建更今名置僧正司释了觉寂化寺中建塔尚存妙总徒印寳于法兴院升坐説偈而逝内有万佛楼参政宋岳重修郡人王缉书孔天孕记
　　大云寺在城内西南隅旧名净土燬于闯贼寺僧海州重建改今名
　　净心寺在县东路宋文潞公旧宅嘉祐八年建寺明嘉靖三年宪使王崇庆改建察院御赐潞公诗勅碑移置学宫
　　资福寺在南郭隋开皇二年建
　　国朝康熈五十五年修
　　石佛寺在城东北四里米家庄唐大顺二年建明嘉靖间修孔天孕记
　　石塔寺在城西五里旧名开元唐州牧董叔经延无业禅师住此长庆三年圆寂练若之庭琢石为塔今塔存縁以名寺
　　般若寺在城南十五里阳城镇庆云乡唐永泰初建元大徳间修
　　实际寺在城西北二十里秋谷里谷中寺为最胜明庆成王朱新堤有诗
　　崇胜禅寺在城北二十里大相村齐天保二年建中有龙槐一
　　福昌寺在城西二十里张堡丰山麓明治嘉靖间屡修有碑记
　　灵岩寺在城东北二十五里小相西隋唐来代加修葺明嘉靖间建塔七级孔天孕记万厯间慈圣太后颁赐全藏发帑创建经阁神宗御书恭熹万安阁额于七佛殿后造无梁洞建阁七楹高七丈有竒上起水陆楼朱之俊记
　　宁国寺在城东北二十五里尽善村元至元十年建明洪武二十四年修
　　龙桥寺在城西北二十五里白彪山上有龙桥洞洞顶建佛殿僧胥穴居岩栖焉
　　白云寺在城东三十里杜村宋政和七年建
　　崇仁寺在城东三十里韩家桥村明成化五年建后毁国朝康熈四十三年重建
　　夀圣寺在城东北四十里冀村镇明万厯四年修孔天孕记
　　国朝康熈五十年重修
　　天宫寺在董寺里隋唐巨刹也太平里之法兴寺池定里之马鸣寺皆其下院
　　福寺在城北寺村母芳杰建
　　显庆寺在狄武襄茔侧宋时以守冢奉祀建元増置祠木寅记
　　济寺唐太宗破刘武周于此贞观三年诏建寺赐额并给度牒勅撰碑记
　　悉达院相宋淳化元年八月僧智严头生角云云林庵明嘉靖二十三年建
　　仙槐观在城隍庙东相有槐枯朽如刳舟金皇统中异人投药槐倐茂郡人因建观胜黙子步槐下长吟有真仙有似闲庭树心死心空不记年之句
　　元贞观在县南元初武略将军监郡赤盏徳安公建翰林修撰张益记明万厯二十四年永和王重建
　　长春观在城西十里田村之鹤鸣洞初名西岩古洞元初村民田氏延羽士张真一建西崖庵居之后真一参丘祖锡号丹华子丁亥嵗五月二十八日有白鹤自艮飞来止岩际蹁跹乆之向坤飞去明年是日复至如是者三及真一羽化遗音犹存逰人拍手洞中鹤声应手而至改鹤鸣古洞中统中増建殿阁更今名有赵瞻庆成王朱慎钟朱之俊诗
　　真一元人而赵瞻为宋枢密直学士前判汾州已赋鹤鸣古洞诗则鹤鸣遗迹当在宋前
　　上清宫在城北七里宋大中祥符三年建
　　平遥县
　　寳昌寺在城内隋建
　　太子寺在县东敬义坊初名寳昌隋开皇间建后改名修念中有净梵王太子像气韵如生世安生所塑唐武宗大毁佛寺頴上人匿像河南壖坎崖元至大中修寺移像寺中改今名明洪武间置僧防司并集福小太子寺入焉
　　吉祥寺在县东北元梁万户亷访家佛堂内有唐贞元九年梁思墓志铭石
　　集福寺在县下西门内唐哲法师住此有泰和戊辰董绍祖石碣在寺壁
　　昭庆寺在县南门外层台高阁可望数十里释明瑞建惠日寺在县西南五里姚村勅建
　　金相寺在县西十里曹村唐贞观元年建
　　慈相寺在县东十五里冀郭村旧名圣俱寺唐无名禅师居麓台山四十年后还故山宋庆厯间建塔高三百余丈又名麓镜台有庆厯六年碑铭金明昌五年重修改今名安泰撰记山门外有宋张天觉撰荆南玉泉山寺闗将军庙记碑僧众塔记金泰和元年赵大端撰严坦八分书赵大端碧鲜堂诗泰和二年刻石寺有圣水池水医眼又名眼药池今湮
　　玅法寺在县西南十五里侯冀村唐时建
　　鐡佛寺在县东南十五里细遥村北齐武平二年建梵业寺在县南西泉村二十里旧名静观宋嘉祐八年勅赐今名有碑
　　法灯寺在县西南堡和村释卧如居此寂后多显迹宋元间寺烬像独存时人异之因号卧如菩萨
　　兴隆寺在县南二十里北齐武平四年建旧名双和宋嘉祐八年改今名
　　普音寺在县西南二十里常村唐时建
　　智觉寺在县西北张赵村唐太和三年建
　　石佛寺在县西北张村唐大中元年建
　　显庆寺在县南岳壁村旧名永显宋嘉祐八年勅赐今额有碑
　　普恩寺在县东厐荘村唐贞观七年建金大定三年勅赐今名荘人厐鹤精大小乘坐化瘗荘南寺中有厐公鐡像
　　洪济寺在达蒲村宋绍圣四年建金大定四年勅赐今名
　　洪福寺在刘荘里元大徳二年建明万厯四十五年重建
　　青霄寺在县东南三十里坡底村唐建
　　百福寺在县东南四十里超山元魏熙平年建北齐净慜禅师住此宋嘉祐八年勅赐今额有碑金释益公元释元鉴胥栖此
　　国朝初释大机重修内有百福井祷雨辄应祈病多愈金元好问题名石温仁甫跋
　　夀圣寺在县南西源祠村谢金吾建宋瑞平四年勅赐今额明李僧宗圣重修总督魏云中撰记
　　古无瑞平年号记称寺牒有左仆射门下侍郎平章事及叅知政事则宋官名也当是治平讹瑞平耳
　　睡佛寺僧清源笃志修持年百有五嵗端坐而化栖真庵在县东北十里明崇祯十六年建朱之俊碑记圣夀院在县西北四十里宁固村宋治平四年勅赐额有碑金释普信有诗
　　福智禅院在县西北二十里北郡里唐太和七年建清虚观在县下东门内唐显庆二年建旧名太平道人薛守元重修宋治平元年勅赐今额有碑元祐七年道士武太文修武当从事谢悰记朱处厚书元初改太平兴国观后勅改太平崇圣宫有玉皇阁高百尺嵗乆寖圯明成化间僧文雅重修观多古碑详古迹内有清和真人画像清和子手书燕京提大师夏志诚意真人立石于长春宫元丁酉提大师潘徳冲立石本观李晋跋
　　国朝康熈辛未八月二十五日道俗防集前殿下有道人年四十许唐巾布袍跌坐阁上有见者呼众登视杳然无迹坐处柱间遗五字云一心二人仁以刀刮之复现见者谓类世所画纯阳子云
　　志称清和子不知名李跋称清和真人手书仙号四方求者无虚日燕京长春观为立石按清和真人尝着性命圭防岂其人耶
　　栢仙观在县西南十里胡村元皇庆二年重建中有古栢一本五枝围二丈五尺西向一枝以石柱擎之石入栢尺余拔柱离地一柱金泰和七年一柱明嘉靖三十年一柱磨灭不可辨
　　瑞云观在良阎在旧名虚白庵元赐今名
　　上清观在侯冀村宋时建
　　洞元观在达蒲村勅建
　　崇夀观在城内东南隅宋建
　　太平观在县北元重建
　　介休县
　　崇夀寺在城东南隅宋大中祥符七年勅建明洪武八年修置僧防司
　　兴王寺在城东南隅唐贞观间勅建金大定二年重修明永乐间晋恭王重建宣徳元年増修
　　大宁寺在城西北隅后土庙下
　　华严寺在北闗东北隅郭林宗故宅元中统二年重建明洪武十年修唐空王佛自五台山还讲经修行于此
　　普照寺在县西二十里义棠镇
　　滚钟寺在县西二十余里高岩上下临汾水空王佛自华岩寺迁居此侍者摩斯供厨夜感白兎用钟取水日供不竭后止绵山抱腹岩寺僧汲水于汾甚艰苦土人建浮图时旦水瓮常满众异之塔将成密踪迹之夜半有金刚以钟汲水至山门前觇者失声金刚倏不见钟坠地滚入汾水遂以名寺今寺东南有滚钟坡春夏间草荗独自寺侧至山下一道草胥偃望之宛然可辨又河津县觉成寺有巨钟孔胥铜锢人不敢悬相得于汾水即滚钟寺钟也山门面东今改面北甎级存
　　永利寺在县东三十里邬城西宋大观元年建
　　净土寺在县东四十五里史村寨杨元祥撰记
　　云峰寺在县西南五十里抱腹岩上峰拥松蔚石梯陡峻古洞天成绵山胜境僧志超自汾西滚钟寺徙居此初入绵山仙窟悬崖峭壁飞渡而过至抱腹岩唐贞观初化众见金字牌云空王古佛太宗诏赐唐空王佛号建寺于渡塑像寺中有二桥一曰鹿桥一曰兎桥岩右有鐡索岭岭上有五龙纒对峙有説法台中岩巅有银空窟摩斯岭银空与摩斯胥空王佛弟子也化此山上有竹林寺鐡瓦寺北有光严寺胥绵山古刹晋恭王有诗
　　回銮寺在抱腹岩之麓即兴国寺唐太宗欲登山礼佛至此回銮故名有御制诗
　　龙泉寺在县东五十里赵家窰村南寺子沟之山麓空王院宋文彦博奉坟寺有藏经
　　龙泉观在城东街隋义宁初建唐太和三年修明洪武正徳间继修
　　三清观在县治北元至徳二年建
　　蕋珠观在城东南隅
　　保阳观在城东三里石河社
　　太虚观在县东南二十里石洞村南冈金大定五年建孝义县
　　太子寺在县中阳楼东金天防三年僧智逺建
　　广济寺在县西闗金大定十三年僧子顔建元泰定三年僧铭徽修
　　防国寺在县东卢家庄东接汾西邻仙童南望济北倚卜山宋天禧二年僧筠重修寳元二年傅从政撰记
　　普化寺在县东南大孝里唐贞观六年建宋景祐二年修
　　永福寺在县南二十二里董同村唐时建赐额广法宋庆厯八年文潞公奉勅改今名守文氏先茔自记元至大二年重修
　　法性寺在县南南姚村宋宣和元年僧名宗建
　　崇圣寺在县南吴屯村金大定十年僧行迁建
　　广仁寺在县南闗金大定十年僧善迁建明洪武二十年僧徳亮重修赵讷有诗
　　慈圣寺在县南曹村元大徳十年僧孟铎重建
　　香严寺在县南下栅村元大徳八年僧明昌建
