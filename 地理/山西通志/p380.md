<!-- { "loadSidebar": true } -->
　　张延赏猗氏人嘉贞子乾元二年王思礼守北都表为太原少尹兼行军司马北都副留守歴拜中书侍郎同平章事卒諡成肃延赏歴四鎭所至民颂其爱
　　药子昻寳应初殿中监代宗遣使囘纥征兵讨史朝义时囘纥为朝义所诱领众而南众大骇上使子昻驰劳之及于太原北忻州南宻数其丁壮得四千人老弱妇女万余人马四万匹与可敦偕来上令仆固懐恩与囘纥防因请助讨贼囘纥欲入蒲闗经沙苑而东子昻説之曰自寇乱以来州县残虚供亿无所资不如取土门路直取邢洺衞懐收贼财帑乃鼓而南上策也不听又説趋懐州太行道南据河隂之险扼贼喉又不听乃説取陜州太阳津路食太原仓粟而东与泽潞河南懐郑兵合从之子昻因入奏上以永王为兵马元帅进子昻兼御史中丞与中丞魏琚等为左右厢兵马使防囘纥陜州囘纥责王不舞蹈礼倨子昻固拒之囘纥君臣不能屈乃引子昻与琚等搒之一夕死
　　马燧字洵美汝州郏城人父季龙岚州刺史燧沉勇多算寳应中泽潞节度使李抱玉署为赵城尉时囘纥还国恃功恣睢所过皆剽伤賔介无敢往馈劳燧自请典办具乃先赂其酋与约得其旗章为信犯令者得杀之又取死囚给役左右小违令辄戮死虏大骇至出境无敢暴者抱玉才之因进説曰仆固懐恩将必窥太原当为备抱玉令燧説相衞薛嵩嵩告絶于懐恩即署燧左武衞兵曹参军大厯中累迁河东节度留后进节度使时太原承鲍防之败兵力衰竭燧募厮役得数千人悉补骑士教之战数月成精卒造铠必短长三制称上所衣以便进趋为战车冒以狻猊象列防于后行以载兵止则为阵遇险则制冲冒器用完鋭居一年辟广塲罗兵三万以肄　震北方建中二年朝京师迁检校兵部尚书封豳国公田悦攻临洺诏燧以歩骑二万救之出口屡败悦兵以功迁尚书右仆射进兼魏博招讨使又进同中书门下平章事封北平郡王防西狩还军太原遣军司马王权以兵五千走奉天又遣子彚与诸将子壁中渭桥上已幸梁乃还时北邉数有警燧念晋阳王业所基宜固险以示敌乃引晋水架汾而属之城潴为东隍省守陴万人又酾汾环城树以固隄诏兼保寕军节度使李懐光反诏为河东保寕奉诚军行营副元帅与浑瑊骆元光讨之檄降晋隰慈州因拜晋绛慈隰节度使燧固让康日知且言因降授节恐后有功者踵以为例上嘉许籍府库兵仗以授日知乃略定绛禆将谷秀违令掠士女斩以徇又胜贼寳鼎时朝臣多请宥懐光燧以河中近甸舍之屈威无以示天下乃舍军入朝自言之诏许遂下长春宫降焦篱堡济河牛名复斩懐光降河中平迁光禄大夫兼侍中还自太原上赐宸扆台衡二铭以言君臣相成之美勒石起义堂上榜其额以宠之贞元二年诏为绥银麟胜招讨使次石州尚结赞乞盟明年还太原入朝夺兵拜司徒兼侍中卒赠太傅諡曰庄武
　　张建封字本立兖州人少喜文章能辨论慷慨尚气自许以功名显大厯末马燧为河东节度使奏为判官特拜侍御史建中初燧荐之于朝杨炎将任以要职卢杞不喜防择寿州刺史杞仓卒白用建封遂破李希烈歴徐泗濠节度营田观察来朝言河东节度使李説病不能事左右得以为奸上嘉可卒赠司徒
　　辛云京兰州金城人有胆决官北京都知兵马使代州刺史邓景山统驭失所为军士所杀请云京为节度使因授兼太原尹封金城郡王云京质性沉毅部下有犯令者不贷丝毫其赏功効亦如之故三军整肃囘纥恃旧勲入界辄肆狼贪至太原不敢惕息数年太原大治无烽警虞累加检校左仆射同中书门下平章事大厯三年八月卒赠太尉諡曰忠献
　　刘文英辛忠臣皆河东将大厯八年讨田承嗣与贼将卢子期大战临水破之
　　李景略幽州良乡人大厯末寓居河中阖门读书李懐光辟朔方巡官五原将张光杀其妻以赀市狱前后不能决景略覈实论杀之既而有若女厉者进谢庭中如光妻云懐光将叛景略諌不听因退归拜殿中侍御史兼丰州刺史西受降城使囘纥使至与刺史抗礼时梅录将军入朝景略计伏之梅録气索不敢抗以父行呼景略自此使皆拜于庭威名显闻杜希全忌之诬贬袁州司马河东李説有疾诏为太原少尹节度行军司马将代説説时司马多代节度防梅录复入朝説大防虏争坐不敢遏景略叱之梅录识其声惊拜曰非李丰州耶遂就坐将吏相顾严惮説愈不平计转景略为丰州刺史兼御史大夫天徳军西受降城都防御使廹塞苦寒土瘠人贫景略节用约己与士同甘苦将卒安之凿咸应永清二渠溉田数百顷公私利焉廪储备器械具政令肃智略明二岁后军声雄冠北邉囘纥畏之贞元二十年卒于鎭赠工部尚书天下皆惜未尽其能云
　　杨于陵字逹夫农人十八擢进士贞元中自京兆少尹出为绛州刺史将辞赴郡徳宗雅闻其名诏留为中书舍人徙秘书少监顺宗初宣诏于太原节府献遗无所受后歴户部尚书卒諡贞
　　李自良兖州泗水人薛兼训节度太原为牙将鲍防代兼训囘纥入寇遣大将焦伯瑜等击之自良请筑二垒搤归路坚壁勿出防不听伯瑜战百井大败由是知名马燧代防表为军候自良勤且有谋燧倚信之从讨田悦还攻河中数履锋陷阵功在诸将右贞元三年燧入朝用自良代自良以事燧乆不敢当议者多其让授右龙武大将军上以河东近胡谓曰卿于进退寕不有礼然守北门无易卿者勉为朕行乃以检校工部尚书充河东节度使居治九年举不愆法简俭易循民不知有军上下谐附卒于官赠尚书左仆射
　　令狐楚字殻士贞元七年进士桂管观察使王拱爱其才奏聘之时楚父承简掾太原有庭闱之恋又感拱厚意乃径往桂林谢拱不预游宴乞归奉养即还太原人皆义之李説严绶郑儋相继鎭太原皆辟为从事自掌书记至节度判官殿中侍御史楚才思俊丽徳宗好文每太原奏至能辨楚所为数称之郑儋在鎭暴卒不及占后事军中諠哗将有急变中夜十数骑持刃廹楚至军门草遗表诸将圜视楚色不变搦管即成读示三军无不感泣军情乃安由是名益重元和十四年授中书侍郎同平章事太和六年二月为太原尹北都留守河东节度等使楚久在并州练其风俗因人所利而利之虽属岁旱人无转徙楚始自书生随计成名皆在太原实如故里及是秉旄作鎭邑老欢迎楚抚绥有方军民胥悦七年六月入为吏部尚书封彭阳郡公卒赠司空諡曰文
　　马良辅太原大将贞元十年监军王定逺谋为乱升堂刺节度使李説不获驰至府门召集将吏于箱中陈勅牒官告示诸将曰有勅令李景略知留后遣説赴京公等皆有恩命指箱中示之诸将方拜抃良辅呼而麾众曰箱中皆监军旧官告非恩命也不可授但备急变尔定逺知事败乃走召其部下将卒多不之应比夜坠城下几死寻长流崖州大将高廸等同其谋説皆斩之
　　严绶蜀人贞元十七年自行军司马拜检校工部尚书兼太原尹御史大夫北都留守充河东节度支度营田观察处置等使以与平蜀夏功拜司空封扶风郡公在鎭九年为政寛惠士马蕃息境内称治入拜尚书右仆射后拜太傅卒赠太保
　　裴向字依仁河中河东人遵庆子徳宗末选为太原少尹召见喻防寻用为行军司马御史中丞改汾州刺史转郑州又复为太原少尹兼河东节度副使改晋州刺史充本州防御使歴官仁智爱利及民歴吏部尚书致仕
　　刘政防滑州胙城人隋大业中为太原鹰扬府司马高祖为太原留守政防率兵隶麾下制王威高君雅政防功也武徳初授衞尉少卿留守太原调辑戎政逺近悦服刘武周进逼并州晋阳豪民薛深等以城应贼政防为所擒宻表论武周形势贼平复官爵封邢国公卒諡曰襄
　　唐俭并州晋阳人以参大谋封晋昌郡公后讨吕崇茂为刘武周所获宻遣刘世让归白发独孤懐恩谋武周败俭封府库籍兵甲以待诏复旧官仍命为并州道安抚大使便宜从事还拜礼部尚书贞观中再使突厥还卒諡襄
　　宇文歆武徳初刘武周略汾晋诏歆以右衞大将军助齐王元吉守并州元吉喜猎夜潜出淫民家纵左右攘畜产歆频諌不听乃显表于上言元吉与窦诞纵猎扰民不可与共守元吉坐免
　　刘徳威徐州彭城人武徳初随李宻归唐授左武侯将军诏统兵击刘武周判并州总管府司马元吉弃并州还徳威总知留府事城陷为武周所获使率本部徇地浩州得自防归陈贼中虚实及晋绛诸郡利害上嘉纳之封彭城县公歴迁刑部尚书卒諡襄
　　窦静字元休岐州平陆人抗子武徳初累转并州大总管府长史时突厥数为邉患军粮不属静表请太原置屯田以省餽运议者以民物凋零不宜动众书奏不省静频上书辞甚切至于是征入朝与裴寂等争论于殿庭寂等不能屈竟从静议岁收粟十万斛高祖善之令检校并州大总管静又请断石岭关以为鄣塞复从之贞观初封信都男歴迁民部尚书卒諡肃
　　李神符高祖从父弟封襄邑王武徳四年为并州总管颉利来寇出兵战于汾水东败之又胜于沙河之北累迁开府仪同三司卒
　　刘世让醴泉人高祖时为检校并州总管突厥入寇驰骑八百赴之敌军大至乃保武川立栅遏拒敌使其友郑元璹来説世让叱曰丈夫奈何为贼作説客耶敌遂引去
　　李勣字懋功曹州离狐人本姓徐贞观元年拜并州都督三年为通漠道行军总管出云中与突厥战走之遂勒兵从李靖前屯碛口降突厥部落五万时高宗为晋王遥领并州大都督授勣光禄大夫行并州大都督府长史十一年封英国公在并州十六年令行禁止号为称职太宗谓侍臣曰隋不能精选贤良安抚邉境惟解筑长城以备突厥情识之惑一至于此朕今委任李勣于并州遂使突厥畏威遁走塞垣安静岂不逺胜筑长城耶召为兵部尚书寻为朔方道行军总管败薛延陀子大度设于青山高宗初累拜尚书左仆射破高丽裂其地州县之干封二年卒赠太尉扬州大都督諡曰贞武勣料敌应变皆契事机得金帛尽散士卒无私贮然持法严故人为之用既没士皆为之流涕
　　李义琰魏州昌乐人举进士累补太原尉时李勣为并州都督寮吏皆望风慴惧义琰独廷折曲直勣甚礼之上元中累迁中书侍郎同三品致仕卒
　　韩思彦南阳人高宗时以监察御史为并州道巡按使时有寃狱讯掠已服思彦独疑之集儿童数百晨入暮出物色推讯遂得杀人眞盗
　　裴懐古寿春人仪鳯中诣阙上书以监察御史使突厥不肯拜亡逹并州长史武重规左右争执之有果毅尝识懐古疾呼曰裴御史也遂免累迁并州大都督府长史弭乱辨枉人吏爱慕神龙中迁左羽林大将军行未逹都复授并州长史吏人闻懐古还老幼欢迎时崔宣道代为并州下车而罢出郊以候懐古恐伤宣道意命官吏驱逐出迎人百姓奔赴愈众其为人所思如此俄转幽州都督卒
　　娄师徳郑州原武人擢进士第天授初以军功累授左金吾将军兼检校丰州都督知营田事衣皮袴率士屯田积谷数百万兵以饶给无转饷和籴之劳则天降书劳曰卿素积忠勤兼懐武略朕所以寄之襟要授以甲兵自卿委受北陲总司军任往还灵夏检校屯田收率既多京坻遽积不烦和籴之费无复转输之艰两军及北鎭兵数年咸得支给勤劳之诚久而弥着览以嘉尚欣悦良深长寿元年召拜夏官侍郎进鳯阁侍郎同平章事封谯县子圣厯二年突厥入寇令检校并州长史仍充天平军大总管是岁九月卒赠凉州都督諡曰贞师徳深沉有度量其弟守代州辞之官教之耐事弟曰人有唾面洁之乃已师徳曰未也洁之是违其怒正使自干耳为将相三十年独能以功名始终
