<!-- { "loadSidebar": true } -->
　　甯桂字攀之稷山人瑛曾孙嘉靖辛酉举人少孤既领乡荐家徒四壁居母忧徒跣三年不食菜果不扇不炉任陵县训导教重伦行却一切馈遗士人思之陞国学晋工部司务戸部贠外布袍脱粟躬亲操作迁工部郎中卒于邸舎无楄柎之资同舎郎赙金归榇
　　郑命字为命稷山人嘉靖辛酉举人任宜君知县申减夫价五百余金罢土官带兵徴索之扰禁僚佐私交豪右之弊请赈救荒邑人徳之谢政归囊惟图书衣冠而已子寅字子夏万厯癸夘举人长安教谕转国子监助教迁大理寺寺评事累陞郎中山东按察司佥事
　　孙光祐绛州人嘉靖壬戌进士授承天推官陞文选司郎中歴迁应天巡抚分考乡闱得萧良有在选司官惟其人请托不行吴当大水后请蠲夙逋无虑数百万石妖僧起京口构结甚众光祐歼渠魁余置不问在蜀故事蜀藩朝贺五叩头光祐请如制王曰诚如先生言第彰先王之过奈何光祐曰克盖前愆正在此举王从之终南京戸部侍郎
　　翟绣裳号左溪闻喜人嘉靖壬戌进士授雄县知县补商丘入为兵部主事条陈边计擢闗西分巡道回民叛单骑入寳鸡诸山寨宣谕之众皆伏迁山东参议转参政分守辽海迁按察使兵备密云晋山东右布政使擢右佥都御史巡抚顺天甃山海关牛栏山熊儿峪等城修石塘潘家桃林等口昌平黄花等岭窨子峪鹞子洞等处胥闗地方百年大计寻以边警起力主用兵不合再疏乞致仕筑圃涑水上聚图史日夕其中以名检自励编族谱置义田优防闾里二十余年卒
　　姚镗字镇逺稷山人嘉靖初贡亷静寡欲笃学力行任饶阳知县单骑赴任居御无异寒士日教民忠孝守法徧植桑枣民利赖之以刚直忤权贵左迁宁夏衞经歴操守愈坚致仕归杜门读书不入城市
　　韩科绛州人重曽孙嘉靖间贡授济南通判运粮指挥有贪肆者民甚苦之科力陈当道斥去民竖碑颂之陞葭州行之日库有羡金三百申上封识之葭乆荒多方招集赈恤陞韩府长史
　　许恩字仁甫绛州人隆庆庚午举人知宁阳募民辟荒给以牛种逃者咸复业称乐土起补馆陶防潞藩之国取道于陶恩名素重诸从者秋毫无犯寻陞刑部郎中
　　髙应聘字志尹稷山人隆庆辛未进士吴县知县厘弊革奸不避权贵邑濒太湖济渡处多刼冦应聘更番设戍行者便之吴民题曰髙公渡范文正公义田为豪右占几尽应聘置于法遂按籍而还为讐者所中谢政归讲艺课文赈饥济贫闾里咸推重之
　　裴赐稷山人隆庆辛未进士授兵部主事镇山海关转车驾防上谒陵从大司马扈跸欲辇金共事尚书不可辄辇金以行抵昌平上命犒师计数千金赐猝办人惊异之迁职方有大珰餽金干以私怒斥去庚辰例当典春闱江陵为其子预授以意不应遂易他曹寻出治兵井陉讽言官中以他事谪华州知州不赴归
　　王之翰字维藩绛州人万厯元年举于乡铨肤施知县补阳有为崔骃筮易林者不吉之翰笑曰孔僖不辞晋翰乃辞枣阳乎税监陈奉欲开青山矿之翰以显陵近执不可奉诬劾之翰聚众并及襄阳通判邸宅推官何栋如之翰报佥事冯应京曰窃闻君有不达为不明臣有不争为不忠翰虽去公在犹可借手忠报天子翰死无所憾应京乃极言奉恶给事中田大益御史李以唐等又合疏为之翰言卒命缇骑逮讯并逮应京宅栋如之翰瘐死天啓初赠光禄寺少卿
　　梁一道稷山人溥元孙万厯辛夘举人任蓝田县尝听讼有应受笞者其子愿以身代遂免更奬励焉百姓感动皆知孝毁淫祠崇正谊闻有读书声辄躬诣其所奬励再四一时学校大兴当道屡列荐剡后以疾卒民立祠祀之
　　杨梦熊字徴我闻喜人万厯丁酉举人授永清知县课农桑循行阡陌民徳之立祠以祀调大兴时史可法应童子试首拔之众哗以冒籍梦熊曰天子畿无内外天下人皆得试何为冒籍力请于学院又冠多士后可法为一代名臣陞刑部主事歴员外郎延安知府长芦盐运使剔弊除奸却羡防商陞分守关南道参政未任卒子尔休贡士为人质实好施人称克绍先徳云
　　史记言河津人少时家贫卖盌自给寻至运城为诸生所辱归始发愤读书万厯戊戌成进士知河南济源县济源地故饶又滨河民间树艺无方蓬蒿蓊然记言至视罪人轻重令辟草莱自赎为制田器教以菑畬法开永利洞水渠使得资灌溉亩获数十钟家有盖藏因建啓运书院陈诗书礼乐风厉之济源大治解组后济源人建祠祀焉后河津人过其地闻为史公故里人皆环向问起居感叹不絶
　　鲁廷彦垣曲人万厯癸夘举人河南衞辉府同知衞频饥殚心赈济陞安和知府哲庙大婚随朝调登州时东牟地新立疆场兵民杂处各不相安廷彦调度帖然陞云南澜沧副使调陜西平凉歴四川参政恩威并着逺人畏服归里置义田赡宗族弟廷芝崇祯癸未进士献县知县
　　郭迎褒字光忠河津人万厯丙午举人官至昌平兵备道副使致仕迎褒清介直朴守正不阿由陇西县考选刑部审録江南多平反着防刑稿歴陇右东牟皆有生祠去思碑解组归行李萧然邑人服其品
　　甯三翰闻喜人万厯丁未进士任武安知县调泾阳俱有遗爱歴永平推官工部主事补兵部陞山东布政使兵备霸州寻告居乡和蔼不谈仕宦修理文峰邑人称之
　　郭永固绛县人万厯己酉举人令渭南有惠政改令甘泉崇祯间流冦充斥凭城接战手刃二贼贼拥上城遂被杀妻焦亦骂贼遇害柩归至雒川贼党仍懐旧恨开棺劈尸肝脑俱尽按臣吴甡以闻七年赐祭葬吏礼兵部先后具奏十年赠光禄卿
　　王国相字调宇闻喜人宗舜从孙万厯壬子举人授广平通判陞全州知州以清正着闻居乡平易凡地方公事必极言之南山孙起秀作乱练乡勇同邑庠李振壧平之乡人佩徳即其地立祠祀焉
　　李俸闻喜人万厯四十三年为刑部郎中诸司防鞫梃击案张差语涉谋郎中胡士相等相顾不敢録俸力争乃得入狱词遂为郑氏党所恶迁鳯翔知府后复中以京察卒于家天啓初赠光禄少卿
　　厐尚亷字国维河津人万厯丙辰进士授内黄知县仁爱亷明时一十一属重狱无不愿质成者邑人为立生祠拜河南道御史秉正触邪不避权贵以不附魏阉转河南佥事遂引疾告休
　　张翰芳垣曲人万厯己未进士授中书科中书舎人端方耿介名重朝绅疏豁辽饷垣民感之
　　叶震生号梅坞闻喜人父士敦平凉知府积学博闻善古文震生资禀聪颖气貌魁杰性刚正不茍登万厯己未礼经魁二甲进士授兵部主事从总督王象干赞画九边多谋畧有边功陞密云兵备副使忤珰归里后起补洮岷道转靖边政声借甚卒于官
　　翟期古闻喜人万厯中贡任濮州训导阐经课业羣弟子防其教育多有成就迁同官教谕抵家不复出教子孙乐田里僻处村坞手不停披非至公不履闉阇有古君子风
　　李儁字明海闻喜人孝友恂谨母景氏年八十余儁亦近七十晨昏问视如儿时万厯间贡歴陵川训导太谷教谕静宁州学正躬行诲士为提学特赏平生事祖先尤严诸鲜物不荐不敢尝燕居如对宾客书言忠信行笃敬于绅以自励人称为真孝亷子振圻崇祯间贡介休训导
　　刘应科垣曲人万厯间以贡任麟游知县老成正直人不敢干以私时值宁夏之变贼势甚厉应科登陴誓众筑垒固守啮指自矢曰以死报国分也士民皆感泣寻贼灭以忧去频行惟冠盖图书而已补清涧除一切苛政惠爱留思
　　任赞化字参之闻喜人天啓壬戌进士授直隶枣阳知县调景陵秩满擢贵州道监察御史论杨维垣反覆不忠已复论温体仁蔽贤攘位与懐宗忤召辅臣及五府六部官庭鞫之赞化持议侃侃又与体仁奏辨数四有旨降二级调外用补河南布政使都事后起礼部主事迁河南督学副使陜西关南道参政卒于官
　　翟梦标字懐玉闻喜人绣裳长子天啓间贡厚重美髭髯读书过目不忘为文雄丽雅量过人虽有犯者诬者若罔闻知兼精脉理凡有求者无富贵贫贱咸亲为诊视施方药活人无算终遭闯变不屈而死并无后邑人惜之
　　温素知字忠赤闻喜人天啓恩贡沈毅有气节幼慕苏长公书画皆臻其妙崇祯初授华隂知县邑冲疲极力抚循举行乡约革徴收宿弊除里役司支擒治矿贼渠魁抚防戍孤严禁左右不令出县门遇事传以木皂防中官入关中所过州县皆蒲伏郊外素知曰吾不能屈膝阉人探其将至以踏荒避村落间竟不面文翔鳯有句曰中官昨舎潼津驿但劝折腰颧奴赤前骑未至课桑行罗敷水侧扪遥碧盖纪实也调郃阳值歳荒停徴敛止讼狱县北山接澄城界盗贼盘据密授方畧殱其魁余解散时三春不雨流贼临境率民登陴七昼夜不遑寝食以劳瘁卒于官绅士为治丧已复制主士民迎祀城隍庙
　　翟梦杰号兴余闻喜人绣裳季子天啓间以将材歴都司秉性孝友母病朝夕吁天求以身代及殁悲号柴瘠事父与继母备极孝养卒日悲痛感及行路赴阙请防至于羸疾事三兄如父财产不分尔我白首怡怡笃爱不衰任蓟镇训练士卒同甘苦勤抚防军士感恱以终养归兵士泣涕攀留不忍舎己丑之变焚烧公署火延其房兵中扑火相戒不犯其济荒焚券邑人称世徳焉子熠后中癸夘举人任大同左云川衞教授补太原府儒学见大同名宦
　　赵煇字黄如河津人崇祯七年进士授戸部主事两督仓储力袪奸蠧歴兵部郎中迁霸州兵备副使十五年十一月整冠带殉难子琬同死赠光禄卿
　　康四维绛县人有勇畧燕颔虎颈崇祯甲戌成武进士授阳河守备擢山西都司佥书再擢广西掌印都司贼抵城下四维督兵登陴悉力捍御久之粮尽城陷贼入四维奋臂巷战与其妻子俱歼焉
　　畅一鹏河津人天性孝友崇祯九年举于乡为尉氏知县甫数月政声四起城破骂贼死
　　吴继武稷山人崇祯十四年以武进士任陜西榆林都司忠勇有谋畧练兵足饷思鹊起为国家当一面军士咸奋跃恐后后二年闯贼入关中榆林边塞重地多将家子尤为所虎视继武与道臣都任乡官尤世禄誓竭力守掣贼使不得东渡贼并力攻逾七日城陷继武巷战以死任与世禄亦俱战殁
　　撖君锡字宾王绛县人为诸生有声从游者甚众崇祯中为荆州府训导十五年十二月李自成向荆州监司以下皆奔君锡正衣冠端坐明伦堂贼至欲屈之诟骂而死
　　朱东屏宗室子崇祯间闯贼陷城投缳死几上遗书曰天下皇皇愧无一长君恩未报亲恩难忘惟有一死以正纲常子养冲养志亦继死
　　文襄汝衡子夫妻以孝闻崇祯间京城失守痛哭成疾闯贼陷城自刎于家庙贼闻相戒不入其室四日始殓顔色如生又张金铉歳贡文新命张治光俱恩贡亦死难
　　任维清绛州人崇祯间以贡授宁平训导端严庄重时时举忠孝节义事规切诸文学流冦至城破挺身先诸文学死之祀宁平名宦
　　国朝
　　朱裴本名棐以榜讹裴因字小晋号绯公闻喜县人少为督学袁继咸所赏中顺治乙酉乡试第一丙戌成进士初授易州知州例改徽州诖误去官久之事白补禹州捕大盗张阳寘于法雪诸生余爱枉擢刑部员外郎谙律例谳覆不假吏胥尚书张秉贞奇其才防择部曹有声望者试
　　太和殿奏对称
　　旨授陜西道监察御史疏陈八款在台十一年出按山东请发临清仓米三十万石以赈饥民又巡陜西茶马入巡五城直登闻鼔院累掌浙江京畿道遂掌河南道管理京察大计军政胥以风力着补礼科给事中疏请复詹事禁殉葬
　　命主考湖广得吴甫生为第一内陞太仆寺少卿再迁太
　　常寺卿防
