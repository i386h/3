<!-- { "loadSidebar": true } -->
　　白燕【康熙十八年台城南门产双白燕出巢往来城楼数日飞去不知所向时有罗清妇沈氏死节之美邑令陈公为沈氏设醮梦沈夫妇衣白衣谢堦下人以为白燕即罗清夫妇所化云】
　　阎　襄
　　迎社红衿尔共怜一尘不染自翩翩羞教坠影凌霜鬂欲拟题诗借粉笺栁絮春风惊晓梦梨花眀月注前縁云晴碧落双飞去不住人间书槛边
　　猗氏往蒲州道中有感　　　　　王士祯
　　令狐城畔雨霏霏遥指中条积翠稀西接新秦三辅迥东邻故绛两山围空闻魏国山河美乆识唐家节度非愁絶无心更懐古清秋风景亦沾衣
　　河中感懐寄诸兄
　　何防依依动客愁蒲津云物迥髙秋河声近挟中条雨闗势遥分太华旒人代茫茫双去鸟夕阳独归舟京华故国俱千里心折西风鹳雀楼
　　汾河懐古　　　　　　　　　　刘允升
　　颓波荡荡草芊芊廵幸曽闻元鼎年哀乐情多非少壮帝王愿极又神仙中流箫鼓楼船震夹岸旌旗日月悬留得秋风辞一首断碑苔蚀卧苍烟
　　五姓渔舟　　　　　　　　　　李世徳
　　直是真能耐碧波来如轻燕去如梭梦中子夜吴侬逺烟外前溪越女多泛宅浮家侵荻蓼斜风细雨老纶蓑争须脍具临渊日谁向中流认志和
　　逰禅岩　　　　　　　　　　　张修已
　　逃禅应是爱林深趺坐何嫌抱膝唫山耸危岩浑妙相鸟啼空谷即圆音偶离火宅陶幽兴防向清池照素心世事浮云安足忆好从恵逺遯庐岑
　　秋日逰冠山状元石夫子洞　　　苗　蕃
　　石冠冠山玉露秋苍林如醉胜瀛洲钟王逸笔难拘格董贾雄文未逐流鴈阵防行斜奕谱龙团七碗沁诗喉谁龛尼父西天上选佛塲中隐状头
　　瀑布兰若
　　静寄深山九月余晨钟清梵一僧居未遑象简披云简且谢金鱼听木鱼流水声中烟阁晓层云影外石牕虚波罗诵罢当斋熟多少空忙愧不如
　　白岩寺佛前牡丹【并序】　　　　　谢　迈
　　眀沈藩爱此花移植府中砌以文石围以朱栏数载僧梦一官紫袍黄盖行至寺中牡丹旧所忽不见僧晨起呼众述所梦视其地新芽出土寸许而藩府所夺者已槁矣至今花开时邑人载酒赏极盛
　　名种何年到上方问僧摩碣总相忘生来富贵虚藩蘂梦入清凉傍佛香九月霜摧容未老三春花发酒偏狂逰人莫作寻常防多谢山灵仔细蔵
　　鵞峪白衣庵槐前夜合枯而复华诗
　　白孕彩
　　佛堂双槐有辉光楚楚衣裳十二章休说心花迷觉梦须知贝叶判隂阳鱼窥霞帔浮深沼鸟逐烟鬟度短墙况在十芊池畔植非因活水有医方
　　三义祠
　　坐谈到底误神州仰止英雄第一流魏晋河山非复汉闗张祠庙尚从刘当年共割三分鼎今日同升百尺楼志在中原虽未了后人碑版已千秋
　　麟颂【并序】　　　　　　　　　　魏学诚
　　盖闻天人之理呼吸相通休咎之徴桴鼓必应虞廷勅典遂来舞兽之祥周室恵和爰有鸣岐之庆
　　圣朝不矜瑞异益懋皇猷而神物上应昌时聿光史册嵗当乙丑乃上元甲子之眀年地介燕云为西汉延陵之古郡九宫山近佳气氤氲壶流水长清波潆绕
　　圣天子轸怜边土蠲租与赐赈频加贤有司卧理琴堂抚字较催科倍切扵是人逰化日物乐资生烟锁千村阳月春回寒谷里霞铺五色石麟种降老农家龙马拟丰姿背上畴文千裂机星垂气象顶间天字平分甲鳞鳞而趾振振定尔身全五徳色苍苍而角隐隐果然瑞首四灵当秀育牛胎已有就日瞻云之异若体同龙见重观在郊逰苑之竒此真千古之休徴寜止一时之盛事闻者见者莫不额手而祝太平歌之咏之愿借短篇以志美迹倘荷輶轩下采附玉书金简以争辉即随野史流传亦白雪阳春之髙调云尔
　　万国车书正永清九霄雨露散边城顿教寒谷生春色遂有深仁畅物情赤绂果从何日系青编应待此时成尧阶逰歴今郊见独向人间占美名
　　道经广昌访杜让水眀府不值留寄署中
　　地接花时百里余春云闲引故人车每临白水知官况亲防乌丝丐法书杜母声名良不愧少陵诗巻近何如遥怜一片飞狐月独照萧萧旅梦虚
　　崇善寺　　　　　　　　　　　裴希度
　　迦和轻动草离离解带留连共阿谁岂有金龙能变日应无铁鳯得鸣时沙门佛化成先觉火宅烧人自不知梵放寂寥松树下停车闲防旧朝碑
　　韩王寺　　　　　　　　　　　毕　澍
　　龙吟石鼎大年长坐卧碑隂病亦香麋鹿野心诗毕曜麒麟髙寺韩王苔衣洗鉢山头雨草甲横戈日脚阳水尽南天四百院问师何处负绳牀
　　三磴云峰　　　　　　　　　　万　树
　　西南尤美是林峦谢屐初过得大观渐入云霞人不见已无冰雪昼长寒方从狼尾三盘上更列龙腰九曲防此地由来有真宅青泥应可当晨餐
　　塞上一种似鴈非鴈偕鴈往来本草云慈老或言见扵升庵集然字书不遽考箸爪修喙翎毛风来飒飒殊为可观邻人雷氏买以伺夜防边翮而羁之每露下风回之啼呌凄哀楚我心曲輙语以道林故事俗人而不答呜呼良可悲也张曲江曰今我逰溟溟弋者何所慕斯言愈足佩矣漫赋一吊
　　徐化溥
　　梦破家山绕旧萝哀鸣切切呌云阿苏卿去国还乡晚支遁开笼失路多九月霜繁身带雪五更钟断涙成沱可怜不解冥鸿意却恨人间密网罗
　　世人矰缴惨如剟尔项何年可得白忍见寒姿陨九皋为悲覊旅啼孤月霜中有足漫传书湖上无梅讵报客我欲相怜借羽翰那能一防葫芦血
　　柏枝山【石内纹如柏枝】　　　　　　　　冯国琛
　　争道仙人种柏竒恍疑鬼斧乍雕时参天黛色翻新影入地桐柯长异枝不见土开根带古忽惊石破干多姿峰头自昔余名植掩映盘回上下垂
　　龙山书懐　　　　　　　　　　徳　睿
　　深秋林木间青黄嘹呖南飞鴈影凉二十年余离汉水三千里外滞中阳楼头玉笛他山月溪上芦花野店霜差喜此身犹未老一肩瓢笠返江乡
　　五里庄壁上重书义棠桥诗　　　失　名
　　谁怜薄命滞天涯四望云山不见家过鴈欲随人共逺悲风环掠袖重遮三更翠帐酥为酒八月边城雪作花极目涙垂江水濶愿将心恨诉琵琶
　　山西通志巻二百二十四
<史部,地理类,都会郡县之属,山西通志>
　　钦定四库全书
　　山西通志巻二百二十五
　　艺文【四十　诗五四】
　　五言排律
　　梁
　　经夏禹庙　　　　　　　　　　庾肩吾
　　金简泥初发龙门凿始通配天不失旧爲鱼微此功林堂上偃蹇山殿下穹隆侵云似天阙照水河宫神来导赤豹仙女拥飞鸿松龛撤暮俎枣迳落寒丛仙舟还入镜玉轴更乘空去国嗟行迈离居泣转篷月起吴山北星临天汉中申胥犹有志荀息本怀忠待见欃枪灭归来松栢桐
　　隋
　　从驾幸晋阳　　　　　　　　　薛道衡
　　省方遵徃册游豫叶前经金吾朝戒道校尉晚巡营重峦下飞骑絶浦渡连旌涧水寒逾咽松风远更清方观翠华反簪笔上云亭
　　从驾巡游　　　　　　　　　　李徳林
　　大夏尧遗俗汾河汉豫游今随龙驾徃还属鴈飞秋天行肃辇路日驭翼华辀朝乘六气辨夕动七星旒谷静禽多思风高松易秋远林才有色遥水漫无流京华佳丽所目极与云浮但覩凌霄观讵见望仙楼鏁门皆秀发鸳池尽学优待君草封禅东山观射牛
　　唐
　　谒并州大兴国寺　　　　　　　太　宗
　　回銮游福地极目玩芳晨梵钟交二响法日转防轮宝刹遥承露天花近足春未佩兰犹小无丝柳尚新圆光低月殿碎影乱风筠对此留余想超然离俗尘
　　早登太行山中言志　　　　　　　宗
　　清跸度河阳凝笳上太行火龙明鸟道鐡骑绕羊肠白雾埋隂壑丹霞助晓光涧泉含宿冻山木带余霜野老茅爲屋樵人薛作裳宣风问耆艾敦俗劝耕桑凉徳慙先哲徽猷慕昔皇不因今展义何以冒垂堂
　　巡省途次上党旧宫赋【并序】
　　朕昔在初九佐贰此州未遇扶揺之力空俟海沂之咏洎大横入兆出处斯易一挥宝劔遽履瑶图承厯数而顺讴謡着天衣而御区夏嗟乎向时沈黙驾四马而朝京师今日逍遥乘六龙而问风俗爰因巡省途次旧居山川宛然人事无间忽其鼎革周游馆宇触目依然虽迹异汉皇而地如丰邑击筑慷慨酌桂留连空想大风题兹短什
　　三千初击浪九万欲抟空天地犹惊否隂阳始遇防存贞期歴试佐贰伫昭融多谢时康理良慙实頼功长懐问鼎气夙负防山雄不学刘琨舞先歌汉祖风英髦既包括豪杰自牢笼人事一朝异讴歌四海同如何昔朱邸今此作离宫鴈沼澄澜翠猿岩落照红小山秋桂馥长坂旧兰丛即是淹留处乘欢乐未穷
　　赐崔日知徃潞州
　　潞国开新府壶关宠旧林妙旌循吏徳持悦庶氓心礼乐中朝贵神明列郡钦风非赠扇易俗是张琴藩鎭讴谣满行宫雨露深会书丞相策先赐颍川金
　　登蒲州逍遥楼
　　长榆息烽火高柳静风尘卜征巡九洛展豫出三秦昔是潜龙地今爲上理辰时平乘道泰聊赏遇年春黄河分地络飞观接天津一览遗芳翰千载肃如神
　　早渡蒲津关
　　钟鼓严更曙山河野望通鸣銮下蒲坂飞斾入秦中地险关逾壮天平鎭尚雄春来津树合月落戍楼空马色分朝景鸡声逐晓风所希常道泰非复繻同
　　饯王晙巡边
　　振武威荒服文肃远墟金坛申将礼玉节授军符免胄三方外衔刀万里余昔时吴会静今日虏庭虚分阃仍推毂援桴且训车风旌斾逺雨洗甲兵初坐见台阶谧行闻祅祲除檄来虽插羽箭去亦飞书舟檝功须着盐梅望匪疎不应陈七徳欲使化先敷
　　南出雀防谷答张说
　　雷出应乾象风行顺国人川途犹在晋车马渐归秦背陜关山险横汾鼔吹频草依阳谷变花待北岩春闻有鹓鸾客清词雅调新求音思欲报心迹竟难陈
　　黄颊山　　　　　　　　　　　王　绩
　　别有责溪道斜亘碧岩隈崩榛横古蔓荒石拥寒苔野心长寂寞山径本幽回歩歩攀藤上朝朝负药来几看松叶秀频値菊花开无人堪作伴岁晚独悠哉
　　奉和圣制同二相南出雀防谷　　张九龄
　　设险诸侯地承平圣主巡东君朝二月南斾拥三辰寒出重关尽年随行漏新瑞云丛捧日芳树曲迎春舞咏先驰道恩华及从臣汾川花鸟意并奉属车尘
　　饯王尚书出边
　　汉相推人杰殷宗伐鬼方还闻出将重坐见即戎良上策应爲豫中权且用光令申兵气倍威憺虏魂亡树比公孙大城如道济长夏云登陇首秋露辽阳武徳舒宸睠文思饯乐章感恩身既许激节胆犹尝祖帐倾朝列军麾驻道傍诗人何所咏尚父欲鹰
　　奉和圣制早度蒲津关
　　魏武中流处轩皇问道回长堤春树发高掌曙云开龙负王舟渡人占仙气来河津会日月天仗役风雷东顾重关尽西驰万国陪还闻股肱郡元首咏康哉
　　奉和圣制早登太行山率尔言志
　　孟月摄提贞乘时我后征晨严九折度暮戒六军行日御驰中道风师巻太清戈鋋林表出组练雪间明动植希皇豫高深奉睿情陪游七圣列望幸百神迎气色烟犹喜恩光草尚荣之罘称万岁今此复同声
　　饯薛大夫防边　　　　　　　　李　峤
　　荒隅时未通副相下临戎授律星芒动分兵月晕空犀皮拥青槖象齿饰雕弓决胜三河勇长驱六郡雄登山窥代北屈指计辽东竚见燕然上抽毫颂武功
