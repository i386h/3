<!-- { "loadSidebar": true } -->
　　台骀庙在西南八里紫罗山
　　赵文子庙在东北四十里嵗四月十五日祭
　　李将军庙在西城下县令吴琮建
　　汉文帝庙在南十里南神山上一曰南神垴相传帝为代王时猎于兹山歳三月三日土人结社祀之　宋时重修进士孙俨记
　　葛仙翁庙在县南元延祐中建
　　襄王庙在县西南元至正中建
　　青山圣母庙在西北十里七月二十八日祀
　　碧霞元君庙在东北四十里九女山
　　雨神庙在县南八里寳峯山
　　风神大王庙在北三十里北齐武平元年建
　　苍山大王庙　邑人张壎记云五岳神降灵于周定王时晋大夫家姓赵氏乡人因祈雨灵应立祠
　　龙湾龙王庙五一在东北四十里祷雨灵应一在麟鳯寺一在矿山县东二十里一在峯山县西北二里一在萧家河少北
　　二帝行祠在县西三十里元至元间建
　　赵简子祠在南四十里简子山
　　苏子瞻祠　相苏文忠公游五台憩此
　　五郎祠在北台楼观谷西宋杨业第五子出家于此龙王宫旧在城南东阜后圯于河徙河东东岩今更移东阜之东阎襄撰记
　　繁峙县
　　五谷行祠在双井村明洪武年建
　　李衞公祠二一在大李村一在小李村
　　崞县
　　尧庙在尧元山
　　崞山庙　北魏世祖保母惠太后窦氏崞山别立寝庙建碑颂徳
　　崞山神庙在崞山相建邑时有神兵助役名鬼儿坪立庙祀焉魏孝文遣官致祭　又传神即秦将军防恬宋政和五年重建祠有司嵗七月五日致祭按元遗山崞山神记庙中有崞山神扁金安阳王尚书无竞笔
　　东岳庙在南门外元至治三年建明成化初重修闗王庙在东古城内明县令袁应春重修撰记
　　凭牛神庙在凭牛山宋大中祥符二年驾诣亳州夜宿孤山店众马不能起上怪问其故居民对曰此地有通圣郎君俗称牛羊将军上封为广禅侯马行如故因立庙明洪武十五年重修有司嵗五月五日致祭
　　灵湫庙　王大定请赐庙额记政和元年勅名灵湫庙广禅侯庙在上封都有水名神池宋祥符中建
　　栢枝神庙在栢枝山祀苏鲁都宋建明时七月二日有司致祭
　　风龙神庙在西北二十五里今徙玉皇庙前嵗三月三日有司致祭明成化中重修
　　白龙王庙在西闗外岁五月十八日有司致祭
　　虸蚄神庙在汤武河南魏家庄东元至元间建明洪武六年重修治末増拓县令莒仁撰记
　　魏郑公祠在龙泉相驻师于此以剑挿地泉涌后人建祠明治中重修靳瑄撰记　旧志云西北二十五里龙池都有涌泉神祠唐魏征李靖统兵过此后人立祠又寿阳西北五十里亦有祠
　　李衞公祠在北三十里
　　五峯圣母祠在五峯山元至正三年建歳四月八日有司致祭旱祷辄应　明徐绶记云元至顺元年暨明洪武十一年胥重修成化嘉靖间祈雨屡騐
　　烈妇张氏祠在南闗街东
　　杨氏三烈女祠在县西南八十里
　　保徳州
　　河神庙五一在城北坡下明治十八年建
　　国朝顺治九年重修一在东郭山一在东闗闗帝庙左一在娘娘庙后一在康家滩
　　防国显应王庙在州市东祀崔府君金皇统九年郡人张顺元建元大徳中李廷显重修有碑记
　　灵感庙在州西南后会村旧传文殊菩萨化现于此旱祷立应
　　山神庙在南三十里
　　圣母庙二一在城内明崇祯中重修一在东郭山龙神庙二一在南郭闗帝庙左一在义合都三十里元至正十年修
　　五龙祠在南五十里龙池旁祈雨辄应
　　赵元帅祠在州东义门都三十里
　　里社坛　五都各一坛
　　河曲县
　　禹王庙在西五里黄河岸嵗三月十八日致祭旧河中有禹迹金承安太和间刺史梁襄判官杜逢春有诗暨碑刻明正统间重修嘉靖三年县令裴倧复修
　　崔府君庙在南二里明正徳中重修
　　北岳庙在五门楼虸蚄寨上以二月朔暨八日乡人祭祷
　　河神庙在天涧河东今废
　　龙王庙并北岳庙民严祀之
　　圣母庙在娘娘滩有碑记
　　解州
　　舜庙在东北三十里赵村
　　风后庙二一在东五里中条山北址存一在城东闗外街北明万厯间建
　　闗圣庙　闗圣州东十八里常平里小冯村人武安王庙在州城西门外百步南面条山北负硝池古纪宋大中祥符甲寅建祭以四月八日【王受封爵之日】明治三年立春秋二祀
　　国朝顺治元年定每年五月十三日祭九年
　　勅封忠义神武闗圣大帝以四月初八五月十三日祭六月二十四日以太牢祀康熙五十七年十月
　　御书义炳乾坤匾额敬悬殿内雍正四年圣裔解州闗居斌授五经博士世袭雍正五年加封闗世三代为公郡县胥立庙【光昭公裕昌公成忠公】后殿设供二仲月上戊日五月十三日有司肃祀前殿用太牢后殿用少牢八月定制五月十三日祭春秋二仲月庚日祭七年郡县胥嵗三祀
　　附考
　　汉景耀三年秋九月追谥故前将军闗某曰壮缪侯程敏政爵谥考闗将军仕汉封汉夀亭侯谥壮缪
　　而今之祠扁止题曰寿亭侯不书谥意以汉为国名故不书以缪为恶谥故削之为神讳也考之史汉夀本县名在犍为史称费袆遇害于汉夀唐人诗亦曰汉夀城边野草春又昭烈劝进表前列衔曰前将军汉寿亭侯闗某若以汉为国名不当错置于职名之
　　下至于谥法武功不成曰缪而缪穆古通用若秦穆公鲁穆公在孟子汉穆生晋穆彤在史皆为缪宋岳飞谥武穆与此同意　古绛黄希声曰篁□此论有见但蜀有汉寿属梓潼郡乃昭烈入益州后所改葭萌之地今四川保寜府广元县也侯以建安五年在许受封何得预指此地乎东汉顺帝阳嘉中改索阳县为汉寿在今常徳府武陵县北封时独有此耳至昭烈劝进时侯遇害已二年若昭烈进汉中王羣下上天子表有曰荡冦将军汉夀亭侯臣闗某顾不引此何也　张萱谥议布徳执义曰穆中情见貌曰穆礼记大传以序昭穆古本作缪左传穆多作缪　说文长笺谥法名与实爽曰缪当作谬俗溷穆谥法布徳执义中情见貌通曰穆秦国兼有二君遂溷读缪为谬非是　汲冢周书谥法解名与实爽曰谬不作缪　宋崇宁元年追封忠惠公　大观二年加封武安王　李焘续通鉴长编宣和五年正月己夘礼部奏闗某勅封义勇武安王今以从祀武成王庙契勘从祀诸将例不显谥号合称蜀将武安王从之徽宗实录曰武安王闗某加义勇焘以谓礼部元奏乃是去义勇实録误也　建炎二年三月二十五日加封壮缪义勇　淳熙十四年十一月二十一日加封英济【荆门志郑南加封记同】淳熙十四年加封英济王告勅详艺文　明洪武元年复称夀亭侯【礼官不考落汉字】嘉靖十年称汉将军寿亭侯万厯十八年加封协天防国忠义帝勅解州庙名英烈四十二年十月十日加封三界伏魔大帝神威逺震天尊闗圣帝君天启四年六月太常言汉前将军夀亭侯业已帝而祝文犹侯似不相防有防神号遵皇祖加勅封祀　王弇州续藁闗将军庙成客有请图廊壁者予谓公以勇烈冠一时则无如白马先登馘颜良首樊城破曹氏七军僇厐徳降于禁以勲猷垂身后则无如七日役神鬼建玉泉寺为荆州第一刹驱风雨剪蚩尤俾河东盐政复故夫白马樊城之迹人人能言之后二事稍秘按天台智者以隋开皇十二年至当阳上金龙池月夜有具王者威仪二人一长而美髯丰表一少而秀发长者前致词曰予闗某彼某子平也汉末分扰事不果愿死有余烈叨主此山敢问大徳圣师何枉神足智者曰欲建立道场耳神曰愿悯我愚特垂摄受此去一舍山如覆船厥土深嘉吾二人当为力建一刹供防佛法愿师安禅七日以须其成师既出定湫潭万尺化为平陆栋宇焕丽巧夺人目神即受五戒智者具书晋王广上其事锡以嘉名而公遂为此寺伽蓝神矣智者所谓肉身菩萨也宋政和中解州解池盐至期而败课輙不登帝召虚靖张真人询之曰此蚩尤神暴也帝曰谁能胜之曰臣以委直日闗帅可也寻解州奏大风霆偃巨木已而霁则池水平若镜盐复课矣帝召虚靖而劳之曰闗帅其可得乎曰可俄而见大身遂充庭帝惧拈一崇寜钱投之曰以为信明当勅拜崇寜真君也两藏所记当不谬而史志俱遗之按黄帝经序曰黄帝杀蚩尤其血化为卤今之解池是也又真定有蚩尤冢七所每当祭蚩尤其日白气贯天则蚩尤之主盐池盖数千年犹存耳公固义勇使不受天台戒作玉泉功徳纵不令堕蚩尤道其去阿修罗能几也尤子求善丹青闻予语而绘公四事于绢素以献子求之所能貌者桓桓﨣﨣之气与指防跳荡分身百应之神竒而已公所为功与其志不得也因敬为拈出之始貌公者皆面赤而先师所见者则晳而微酡马亦纯白故子求特因之　周仓平陆人县北三十里有将军堡仓尝屯兵于此
　　三结义庙在州治东北礼贤坊街东明万厯二十四年建
　　张桓侯庙在东北二十里龙居村
　　后土庙在南五里中条山之麓
　　成寳公庙在分云岭世传神尸盐泽宋宣和间建今废颍川忠襄王庙在州南隅至正十四年中书平章政事察罕特穆尔破汝南妖贼于安邑南原又明年破贼于闻喜解人立庙树碑孙着撰文
　　张公祠在西十五里底张村祀汉博望侯张骞
　　栁公祠在州治北今移州署南祀唐栁州刺史栁宗元按唐书栁子厚河东人第进士博学宏词科授校书郎迁监察御史礼部员外郎后贬永州司马徙栁州刺史卒于官州人庙祀之韩愈栁州罗池庙碑序尝与郡将魏忠谢宁欧阳翼饮酒驿亭谓曰吾弃于时而寄于此与君等好也明年吾将死死而为神后三年为庙祀我及期而死三年孟秋辛夘侯降于州之后堂欧阳翼等见而拜之其夕梦翼而告之曰馆我于罗池其月丙辰庙成大祭过客李仪醉酒慢侮堂上得疾扶出庙门即死明年春魏忠欧阳翼使谢寜来京师请书其事于石余谓栁侯生能泽其民死能惊动祸福之以食其土可谓灵也已　栁子厚龙城録罗池北龙城胜地也役者得白石上微辨刻书云龙城栁神所守驱厉鬼山左首福土氓制九丑观此则子厚之为神冥冥中乆定矣
　　元祐七年诏赐唐栁宗元罗池庙为灵文庙　崇寜三年封栁宗元为文惠侯制词曰生而昭爽后且不忘
　　胡公祠在闗帝庙西掖门内祀唐谏议大夫振武将军节度使胡证嵗春秋二仲上戊日祭
　　栁吕二先生祠在州治北即黄慈寺废址
　　安邑县
　　池神庙在盐池内唐大厯十二年建中为盐池神殿左为条山神殿右为风洞神殿淡泉神庙在前左日神庙在东雨神庙在日神庙东胥盐运司致祭大厯十三年韩滉奏解池产瑞盐请置神祠赐号曰寳应灵庆池神曰灵庆公张濯撰记贞元十三年修太常博士崔敖撰颂贞元十七年四月知解县池陆位安邑池韦纵立池神祠颂碑崔敖撰文宋景徳辛丑立成寳公庙髙平范克允记　崇寜四年封池神东曰资寳公西曰惠康公淡泉神曰普济公盐风神曰荐寳侯大观二年晋池神为王盐风神为成寳公元加封盐池神诰解州盐池灵庆公可加号福源灵庆公学士王纬撰记元元贞三年加封解州盐池神惠康王曰广济惠康王资寳王曰永泽资寳王灵庆公曰福源灵庆公明初封为盐池之神万厯十七年锡庙号曰灵祐祠十九年御史蒋春芳重修池庙改为东西池神合祀于中以条山风洞二神左右配享
　　国朝顺治八年御史赵如瑾重修雍正五年冬十月盐花不种自生多至七百余万觔运司朱一鳯分司王又朴重修巡盐御史硕色
