<!-- { "loadSidebar": true } -->
　　赵璧字宝仁云中怀仁人世祖为太弟时召见呼秀才而不名赐三僮给薪水命后宫亲制衣衣之命驰驿聘名士王鹗等又令古生十人从授书且敇璧习国语译大学衍义时从马上聴之辞防明贯辄大喜宪宗尝问曰天下何如而治对曰请先诛近侍之不善者宪宗不悦璧退太弟曰秀才浑身是胆也断事官伊啰斡齐持印上请时璧侍傍呵之曰用汝与否尚须圣裁乃敢以印为请夺其印置帝前帝黙然久之曰朕亦不能为此其人竟不复用壬子出为河南经畧使刘万戸贪淫其党董主簿强取民女三十余人璧按其罪立斩之尽还民女刘大惊防雨雪上贺璧曰如董主簿者尚不乏人俟尽诛之瑞应将大至矣刘悸死世祖即位拜中书平章政事从噶必齐讨李坛璧得粟及羊豕馈军军声大振帝欲为文檄宋藁数易皆不称防召璧为之文成帝喜曰惟秀才曲尽我意改枢宻副使命诣都元帅阿珠军同行汉军都元帅事宋将夏贵自武昌援襄阳时汉水暴涨璧据险设伏以待贵中夜潜上璧防马出鹿门山行二十余里伏发夺其五舟及旦阿珠领骑兵璧率水军合战于虎尾洲贵大败走寻召还改中书左丞髙丽王王植为林衍所逐命同国王头辇哥行东京等路中书省事聚兵平壤璧议曰髙丽迁居江华岛外虽卑词臣贡内恃其险故权臣无所畏忌擅逐其主今衍已死王实无罪若遣兵防归使复国于古京可以安兵息民防之上也帝从之师还复拜平章政事卒諡忠亮
　　张从俭大同人延祐中为榆次令有异政邑中耆老立碑记之
　　李伯述应州人至正间为河南省左丞卒于兵追封魏国公諡忠愍
　　张文显怀仁人至正间累官吏部尚书清正有守曹子明怀仁人至正间任上都县令公正敢为惟义是守
　　孙公亮父威以制甲累官都总管公亮少有大志练习国典承父廕佩银符上章请设御史台以正纪纲遂拜监察御史职满宪长奏公亮供职无私可再任俾矜式后进累迁至行工部尚书
　　髙定浑源人好学敦信尚气节仕为云中招讨使都元帅永安军节度使定谓诸子曰吾防国防致位侯伯布衣之极曷敢久贪爵宠乎遂致仕去
　　安明本山隂人初为千夫长戍繁峙韩元帅皓见明本特异授以忠州都统赐银符使招诱残民归田里后迁平阳元帅百姓惜其去攀号留之复召还忠州以慰百姓
　　忽兰大同人世袭大同路达噜噶齐经七世赠推忠翊运开府仪同三司上柱国金紫光禄大夫太师宁王
　　杜唐卿大同人曾为浙江省防政德学髙古
　　韩浩大同人任便宜都元帅兼应州彰国军节度使抚爱军民具有方畧
　　张守中广灵人任元帅屡戡劲敌
　　山西通志卷一百十七
　　钦定四库全书
　　山西通志卷一百十八
　　人物【十八】
　　大同府
　　眀
　　侯复应州人洪武丙子举人授国子监监丞迁翰林院编修仍兼监丞事寻晋国子监司业前后三涖国子正身率物人士翕然宗之
　　田炯大同人洪武中起家太学生洊歴中外勤慎简约后官吏部左侍郎铨选精当有山巨源遗风
　　罗义建文时镇逺卫戍卒也靖难师起义诣阙上书请敦亲睦之义又走北平上书忤燕王防下狱及即位得前所上书赦之授兵科给事中寻迁湖广叅议
　　李彞浑源人永乐甲午举人授监察御史以刚直有声防中后厯江西按察使治狱眀恕迁浙江布政使益厉素节出纳锱铢必谨寻卒于官
　　齐政大同人永乐丁酉举人授鸿胪寺序班改鸣赞秩满迁主簿仍掌鸣赞事擢寺丞歴右少卿晋正卿疏请致仕优诏不许又四年复疏请许归展墓毕复回寺理事年七十七始予告归政貎魁梧音吐如洪钟侍殿陛进退皆有常度卒遣官谕祭防典独厚
　　张羽山隂人永乐庚子举人授广西道御史持已严正弹劾不避改龙泉县知县寻以亲老乞休
　　寇谦应州人永乐中授户科给事中时相颇专擅方得上宠谦抗章纠之风生朝宁
　　郭颐应州人永乐中贡生由知县擢监察御史出按京畿文皇帝北征抗疏力争后复屡疏言事朝右咸侧目遂拂衣归
　　李文焕大同人永乐中由太学生累官呉堡县知县文焕亷敏有为初任神木典史禁乱诛暴以干济称至是为亲民官生聚教训日久愈力民皆亲而爱之论者推为通材
　　米瓘山隂人宣徳己酉举人端严有行授庆阳府同知迁南京户部郎中所食惟菜羮艰归鬻产营事起补永平府知府所得俸钱蠲赈饥民外悉分给宗族郡大珰曹某数来关说面拒之不少徇卒后人相传为神云
　　石字信之应州人数歳知孝友父尝有疾灼艾于腹亦取艾灼其腹曰吾不忍父独痛苦也父尝为置衣曰兄长于我请先为兄制尝逾户限衣絓而止兄戒以缓歩跪谢父兄皆奇之领宣徳己酉乡试癸丑进士收通州仓粮宿弊悉厘革正统初授礼科给事中擢金华知府邻郡盗起出兵击之民避盗来者千百为羣乏食欲开庾以济上官难之琄曰彼廹于殍死则亦为盗矣擅开庾与廹民为盗罪孰重竟开庾以济兰谿吏徐世扬浦江卒王猛烈皆为邑患置之法众为歌謡颂之母忧去都御史轩倪言于朝起原官寻陞福建右布政使入觐福州守雷硠赆以金峻却之上闻其贤以为南京礼部左侍郎未几召为礼部尚书靖恭于位朝望益孚甫一载而卒年六十有四
　　呉翔大同人正统初任代王府教授以数谏被谪都御史富荐其才起知曹县有惠政
　　刘文字宗华大同人以乡贡选习译字举正统元年进士授中书舍人仍译字十四年扈从北征还陈邉务数事景皇帝召入便殿面问之寻命提督四译馆丁母忧诏夺情任事陞吏部郎中天顺初以迎驾功陞为右通政成化九年命偕都督李文抚安西畨三年后归乞休致至家卒
　　王尚文广灵人正统丙辰进士授户部江西司主事额森入寇逆珰王振强驾北征尚文督饷以从土木败尚文既脱行数里复奔还求驾所在闻额森拥之去因恸哭随之遂及于难后英庙録死事诸臣赠卹有加子翊以廕入国学
　　孙祥大同人正统十年进士由兵科给事中擢右副都御史守备紫金关额森逼关都指挥韩青战死祥督兵巷战兵溃被杀言官悮劾祥弃城遁去寇退有司修关得其尸战地焚而瘗之不以闻祥弟祺诣阙言寃诏卹其家
　　孙逄吉字余庆浑源州人正统丁卯举人授延长县知县植善锄强贤声甲关中擢监察御史廵盐长芦监军榆林所至风纪肃然后复按四川江蛮内讧镇廵不以闻特疏正其罪救旱疫灾蜀人有春雨和风之謡迁陕西佥事转副使备兵固原抚治属畨咸悦服晋右布政使迁左布使引疾归
　　赵翔大同人少材武有胆略正统中以军功累陞宣府副将扈驾北征至土木额森以鐡骑乘之军大溃翔奋勇力战殁于阵英庙复辟赠防特厚
　　刘道懐仁人景防丙子举乡试第一天顺甲申成进士选翰林院庻吉士改吏部主事歴本部员外郎中终河南布政使道文章政事卓有可观解组后闭门养高萧然不与世接
　　黑能原任大同军旗屡立战功歴陞指挥佥事调任寜夏安邉营天顺间北兵深入众皆披靡能奋勇争先力战阵亡事闻赠指挥同知子黑鉴袭能职后调平鲁卫遂入籍子孙蕃衍
　　郭容字子仁浑源人成化乙酉举人以博洽荐于朝召对便殿称防锡赉甚厚命以秩辞不受后任寜海知州兴废举坠革弊厘奸时有任虎者为民害缚而惩之余党匿不敢出州濵海鄙陋无礼教婚嫁争财容定条约有不能者资以棺立养济院粟布以时颁给暇则按视疾苦条约利民十六事力行之后督饷云中饷如期集羡金千两还所司人服其亷还任以疾寓都门遂不起闻者无不悼惜
　　白鸾字孟禽成化丙午举人丁未进士观政工部虞衡司督修代王墓于大同费省役速擢御史举废滞抑豪横为忌者所中谪曲周丞稍迁章丘令丁父忧归年四十六嵗卒
　　张安字定之大同人世袭百户成化间以神木等处功陞指挥佥事再以威寜海子功陞山西行都司指挥佥事又以守备大同左卫地方功陞指挥同知加都指挥使治间改守朔州又改天成一年充大同游击将军凡五载充副縂兵协守寜夏以贺兰山功陞都督佥事屡有白金文绮蟒衣之赐正徳间寕夏有警挂征西将军印一年大同有警复挂征西前将军印俱充总兵官镇其地时年六十疏乞致仕得请卒年七十五安生长代北家传韬略天资凝重才兼智勇尤能练士卒知几料敌自偏禆至大将四五十年间大小数十余战未尝败北前后廵抚总制多荐之大司马以为镇将第一子輗軏俱有父风
　　撒俊大同人贡生成化中知陜西醴泉县增筑外城建立塲市厯九载刚方如一
　　王缙山隂人成化中贡生授临邑县知县性清约勤于民事早起据公堂治文书不辍民有以讼至者辄情理谕之不率笞以荆条不苛责也间复单骑廵阡陌中呼农夫田妇问耕织事如家人父子有特遇义不可不惜以去就争邑有数大姓为盗诬扳部使者属缙鞫之无所验力白其寃部使者移陵邑覆讯悉论死缙怫然即日引疾去阅两月眞盗发他邑赃证具在部使者愧甚特疏荐准其致仕
　　田天泽应州人治壬子举人任耀州知州时流贼图定兴攻城几防天泽督兵拒走之有巨珰挟宠恣睢陜西诸郡县类被科索迹且至耀天泽曰他州自有耀州自无致政归卒赠通议大夫
　　成文大同山隂人治十五年进士由知县擢御史正徳中阿尔托索额布勒防堡寨五十三廵抚张翼镇守太监朱彬反冐奏首功文出廵按尽发其奸翼等贿中人倾文防文劾佥事赵应龙应龙亦讦文细事被逮斥为民嘉靖中累官右副都御史廵抚辽东卒
　　李翰臣大同人正徳三年进士官御史廵按山东吏部主事梁谷诬归善王当沍潜谋翰臣劾谷挟私近侍贵人为掩餙逮系诏狱谪广徳州判官卒
　　呉嘉聪字惟徳振武卫人正徳辛未进士授丰城令土寇啸聚瑞州势甚猖獗嘉聪督大兵剿平之赐金币擢守曹州黄河决筑防有功擢刑部员外郎防江西逆变初靖以嘉聪为南昌守宸濠逆状久未上嘉聪援笔顷刻而定勅择宗裔可继藩祀者嘉聪首推弋阳王舆情允服江隄大圮嘉聪悉力规计旬日告成至今名为吴家塘擢山东按察司副使兵备徐丁内外艰先后五载克尽礼卒年六十六
　　郭登庸山隂人正徳甲戌进士授监察御史出按陜西剧贼樊绅作乱督将士讨之乱寻定雅善发奸尝至一寺察其僧有异密围以兵搜获妇女十余人竝军器若干立治如律改其寺为书院再按浙江省辅张孚敬谋得永嘉沃田百顷属之再三登庸不答至浙廵部及温遽引疾去二年起督湖广学政力正文体所拔士后多为名卿迁应天府府丞改顺天府府丞郊祀直圜丘门为世庙所知擢大同廵抚以乡里辞改宣府修筑邉墙余羡金数万悉籍以报部未几以疾乞归后起陜西廵抚不赴生平工书法篆隶行草俱臻其妙诗亦潇洒有致所着有自修图
　　张汝舟浑源人监生正徳间由万泉经歴陞顺天大城知县时流贼刘六軰突至汝舟以孤力守危城多方御防贼大合来攻城防巷战而死其子防以防父并遇害事闻赠光禄寺寺丞廕一子入监读书
　　陈韬大同人正徳中任招逺县县丞流贼刘六等奄至城下韬慨然任捍御事督士民死守越数日外援不至城破被执磔杀之事闻赠登州府通判
　　李景广灵人嵗贡判髙邮州有政绩擢知西华县正徳中流贼攻围甚急景躬环甲胄与民死守力竭城防贼执景以刃脇之景不屈遂遇害事闻赠光禄寺寺丞録子延龄入监
