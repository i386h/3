<!-- { "loadSidebar": true } -->
　　司马楚之字德秀晋宣帝弟太常馗之八世孙父荣期晋梁益二州刺史宋髙祖司马戚属楚之亡匿诸沙门中济江自歴阳西入义阳竟陵蛮中转侧汝颍之间收众据长社归之者常万余人太宗末遣使请降世祖初徴入朝封琅琊王车驾伐蠕蠕诏与济阴公卢中山等督运以继大军时镇北将军封杳亡入蠕蠕说令撃楚之等以絶粮运蠕蠕乃遣奸觇入楚之军截驴耳而去有告失驴耳者诸将莫能察楚之曰必是觇贼截之以为验耳贼将至矣即使军人伐栁为城水灌之令冻城立而贼至氷峻城固不可攻逼贼乃走防世祖闻而嘉之寻拜假节侍中镇西大将军开府仪同三司云中镇大将朔州刺史在边二十余年以清俭着闻和平五年薨年七十五髙宗悼惜之諡贞王陪葬金陵
　　司马跃字宝龙楚之次子尚赵郡公主代兄金龙为云中镇将朔州刺史假安北将军河内公跃请罢河西苑封与民垦殖有司执奏此麋鹿所聚大官取给今若与民至于奉献时禽惧有所阙诏曰此地若任稼穑虽有兽利事须废封若是山涧虞禁何损寻先朝置此岂茍借斯禽谅亦以俟军行薪蒸之用其更论之跃固请以与民髙祖从之太和十九年卒楚之父子相继镇云中朔土服其威德
　　元顺字子和任城王澄长子九岁师事乐安陈丰初书王羲之小学篇数千言昼夜诵之旬有五日一皆通彻丰竒之曰江夏黄童不得无双也年十六通杜氏春秋笃志好古性蹇谔淡于荣利累除给事黄门侍郎时领军元义威势尤盛顺鲠言正议曾不阿防繇此见惮出除平北将军恒州刺史顺谓义曰北镇纷纭方为国梗桑干旧都根本所繋请假都督为国捍屏义心疑难不欲授以兵官谓顺曰此朝廷之事非我所裁顺曰叔父既握国柄杀生由已自言天之厯数应在我躬何得复有朝廷也义弥忿惮之寻转齐州刺史后除吏部尚书兼仆射河阴之难为陵户鲜于康努所害家徒四壁无以殓止有书数千卷而已諡文烈子朗年十七手刃康努以首祭顺墓
　　李崇孝武时为尚书令贵戚重望器识英敏沃野镇民破六韩拔陵反加北讨大都督命将军崔暹广安王深皆受节度败于白道崇引还云中谓诸将曰云中者白道之冲贼之咽喉若此地不全则并肆危矣乃请费穆为朔州刺史以镇之先是崇撃柔然阿那瓖于平城长史魏兰根说崇曰昔缘边诸镇地广人稀或徴发中原强宗子弟或国之肺腑寄以爪牙中年以来有司号为府尹役同厮养理当愤怨宜改镇立州分置郡县凡是府尹悉免为民入仕次叙一准其旧文武兼用威恩并施此计若行国家庶免北顾之忧崇奏之不报至是深复上言曰先朝都平城以北边为重盛简亲贤拥麾作镇配以髙门子弟非为不废仕宦乃更独得复除当时人物忻慕为之太和中李冲用事凉州士人悉免厮役帝乡旧人仍防边戍本镇驱使遂隔清途自非得道皆与为伍又峻边兵之格镇人不听浮游在外于是少者不得从师长者不得游宦独为匪人言之流涕自定伊洛边任益轻唯滞底凡材乃出为镇将转相模习专尚聚敛或诸方奸吏犯罪配边为之指踪政以贿立边人无不切齿李崇请改镇为州抑亦先觉朝廷未许而拔陵为乱此段之举指望销乎而崔暹只轮不返将士之情莫不解体恐诸镇寻亦如此天下之事何易可量亦不省及东西部敇勒皆叛附拔陵始思李崇之言诏诸州镇军实非有罪配者皆免为民改镇为州遂破拔陵
　　费穆字朗兴代人于之孙也袭男爵六镇反叛诏穆为别将都督李崇北伐都督崔暹失利崇将班师会诸将议曰朔州是白道之冲贼之咽喉若此处不全则并肆危矣今欲选诸将一人留以镇捍不知谁堪此任佥曰无过穆者崇乃请为朔州刺史仍辅国将军寻改除云州刺史穆招离聚防颇得人心时北境州镇悉皆沦没惟穆独据一城四面抗拒孝昌中二绛蜀反以穆为都督讨平之后晋封赵平郡开国公元颢以河阴酷滥事起于穆诘而杀焉庄帝諡武宣
　　北周
　　于翼字文若谨子尚平原公主大象初拜大司徒诏巡长城立亭鄣西自雁门东至碣石创新改旧咸得其要害晋上柱国卒赠蒲州刺史諡穆
　　隋
　　长孙晟字季晟河南洛阳人屡使突厥以功累授左勳卫骠骑将军开皇十九年染干来降遣晟领五万人于朔州筑大利城以处之晟又奏染干部落归者既众虽在长城之内犹被雍闾抄略往来辛苦不得宁居请徙五原以河为固于夏胜两州之间东西至河南北四百里掘为横堑令处其内任情放牧免于抄略人必自安上并从之明年复还大利城安抚新附终右骁卫将军唐贞观中追赠司空上柱国齐国公諡曰献
　　杜彦云中人周累封襄武县侯随开皇初进爵公累转云州总管十八年拜朔州总管果强自任骑射惟精绩树平陈威昭御寇突厥寇云州复拜云州总管
　　贺娄子干字万夀本代人世居关右周时封武川县公隋晋钜鹿郡公开皇中拜云州刺史甚为寇所惮后数年突厥雍虞闾遣使请降并献羊马诏为行军总管出西北道应接之还拜云州总管以突厥所献马百匹羊千口赐之下书曰自公守北门风尘不警突厥所献还以赐公母忧去职卒諡怀
　　唐
　　李靖本名药师雍州三原人姿貌瓌伟有文武材略大业末累除马邑郡丞义兵将起靖自鏁上变至长安道塞而止髙祖克长安执靖将斩之靖大呼曰公起义兵本为天下除乱乃以私怨斩壮士乎髙祖壮其言秦王又固请舍之寻入秦王幕府从赵郡王孝恭破开州蛮冉肇则上手敇曰既往不咎向事吾久已忘之遂平东南地亘万里武德八年突厥寇太原以靖为行军总管与张瑾屯太谷时诸军不利独靖以完军归贞观初以刑部尚书检校中书令三年转兵部尚书为代州道行军总管率骁骑三千自马邑直趋恶阳岭以逼突厥四年进撃定襄破之获隋齐王子杨正道及隋萧后送于京师可汗脱身遁碛口以功进封代国公又以靖为定襄道行军总管引兵袭颉利牙帐杀其妻义成公主擒颉利以献斥地自阴山北至大漠上因大赦天下赐民五日酺拜尚书右仆射九年破吐谷浑改封卫国公十三年卒册赠司徒并州大都督諡曰景武靖为唐勳臣第一髙祖尝曰使功不如使过果然
　　娄师德原武人天授初检校丰州都督俭约率下衣皮袴每患军输不给乃悉屯田积谷百万兵用饶足无转饷和籴之费
　　卢简方卢钧镇太原表节度府判官防党项羌扰钧使简方督兵乘边旁河相险集树堢障自神山至鹿泉绵三百里扈遏其冲贼不得骋候逻便之累拜大同军防御使大开屯田练兵侈鬬沙陀畏附擢义昌节度使入拜大仆卿领大同节度久之徙振武军卒
　　后晋
　　吴峦字宝川郓州卢县人清泰中为大同节度判官辽师过云州节度使沙彦珣出城迎谒为辽所执城中推峦主州事峦即闭门拒守辽以兵围之晋髙祖立以云州入于辽而峦犹守城不下辽师围之凡七月髙祖义峦所为乃以书告辽使解兵去而召峦为武宁军节度副使后殉城于贝州
　　宋
　　杨业善战号无敌雍熙三年副潘美为云应军行营都部署辽人复取寰州业力战重伤为辽所获不食三日死
　　田重进幽州人太平兴国四年从征太原还録功擢天德军节度使雍熙中北征率兵傅飞狐城下伏兵飞狐南口擒辽骁将大鹏翼及监军马赟副将何万通并渤海军三十余人斩数千级俘获万计逐北四十里连下飞狐灵邱等城进攻蔚州其牙校李存璋等杀萧卓琳执耿绍忠率吏民来附会曹彬师不利乃还卒赠侍中
　　吕诲开封人仁宗朝进士熙宁初任大同兼交城令盐不废而民安详史入名宦
　　辽
　　耶律学古字伊逊是裕悦洼之庶孙好学工诗干亨二年为彰国军节度使时南境未静民思休息乃禁寇掠以安之会宋将潘美率兵分道来侵学古以军少虚张旗帜杂丁黄为疑兵是夜适独虎峪举烽火遣人侦视见敌俘掠村野撃之悉获所掠物擒其将领自是学古与潘美各守边约无侵轶民获安业以功为特哩衮卒
　　邢抱朴应州人好学博古统和四年山西州县被兵命抱朴镇抚之民始安后为南院枢宻使卒
　　张俭宛平人性端慤不事外节统和十四年举进士第一调云州幕官故事车驾经行长吏当有所献圣宗猎云中节度使进曰臣境无他产惟幕僚张俭一代之宝愿以为献先是上梦四人侍侧赐食人二口至闻俭名始悟召见容止朴野访及世务口奏三十余事由此顾遇特异践歴清华号称明干太平中为大同军节度使后仕至太师加尚父封陈王卒
　　耶律萨喇性忠直沉厚清宁初累迁西南面招讨使以治称后为耶律伊逊党诬首被害
　　萧蘓克萨圗噜布部人性沉毅清宁中为彰国军节度使咸雍十年以北院枢宻副使经略西南边撒宋堡障戍以皮室军上嘉之后为耶律伊逊党诬告被害与萨喇胥绘像宜福殿
　　耶律博廸系出季父房咸雍八年为彰国军节度使道宗猎达噜噶山博迪谒于行宫帝问边事对曰自应州南境至天池皆我耕牧之地清宁间边将不谨为宋所侵烽堠内移似非所宜道宗然之拜北面林牙后遣人使宋得其侵地命博廸往定疆界累迁北院枢宻使卒
　　金
　　刘枢字居中通州三河人刻意经史登天眷二年进士为飞狐令蔚州刺史恃功贪污无所顾忌属邑皆厌苦之枢一无所应乃摭以他事繋狱将致之死郡人有怜枢者导枢脱走诉于朝会廉察使至守倅而下皆抵罪废独枢治状入优等躐迁奉直大夫仕至中都路转运使卒
　　刘仲洙字师鲁顺天宛平人大定三年登进士第歴龙门主簿章宗即位除西京路提刑副使先是田防等以党罪废锢者三十余家仲洙知其寃上书力辨帝从之乃复防官爵而党禁遂解明昌二年授并王傅兼知大同府事寻改平阳后为定海军节度使时仲洙兄仲渊以罪谪石州仲洙请以莱易石朝廷义而不许致仕卒仲洙果于从政所在有功绩号能吏
　　刘仲诚宛平人明昌间知大同府诚信刚直治多善政称良吏云
　　完颜守贞希尹孙袭祖穆昆大定二十五年为西京警巡使世宗爱其刚直授中都左警巡使迁同知西京留守事御史台奏守贞治有善状世宗因谓侍臣曰守贞勳臣子又有材能全胜其兄守道他日可用也明昌初拜防知政事进尚书左丞改西京留守四年召拜平章政事封萧国公承安元年降授河中防御使卒諡肃守贞刚直明亮臧否无少隠故为胥持国辈所忌竟以直罢后赵秉文上书言君子故相完颜守贞小人今参知政事胥持国也
　　伊喇呼喇大定二十六年为彰国军节度使应州寺僧与判大宗正事曹王永功有旧将诉事于呼喇求永功手书为地呼喇得书奏之上谓宰臣曰水功以书嘱事呼喇此虽细防不可不惩凡人小过不惩遂至大咎有犯必惩庶几能改是亦教也皆曰今用法无私臣下敢不敬畏于是永功解职
　　完顔阿锡克宗室子好学问袭北京路筈栢山明安听讼明决人信而爱之察廉能除彰国军节度副使及改上京留守判官提刑司奏彰国军治状迁同知率賔路节度事仕至河南统军使卒
　　乌凌阿晖明德后兄除富僧格羣牧使谨畜牧不事游宴孳产蕃息进秩改特黙羣牧使大定时迁都防检卒
　　元
