<!-- { "loadSidebar": true } -->
　　司马浩少攻诗凡八上不遇遂絶意进取专治家事为人魁岸慷慨尚义于宗族恩尤笃司马氏累世同居口众产寡浩力营衣食赡之均一无私孀妇孤儿皆获其所数十年无怨言祖墓迫隘族贫尊卑长幼前后积二十九丧浩于祖墓傍相地为新莹悉举而葬之弟子里早孤浩识其隽异教督甚严其后卒取进士仕至太常少卿所至著名先是郷人导涑水溉田利甚溥岁久岸益深峭田旱不足输租浩率郷人请于令筑埭下流复资其用温国公为撰墓表嘉靖十七年入郷贤祠
　　司马沂夏县人曾祖林祖政父炳皆不仕累世同居食口甚众贫无以赡沂幼孝谨父兄悉以家事付之俭勤以成其家父兄甘防不缺时有余力及其郷人沂以恶衣蔬食终身王安石撰墓表称其谨身节用以养父母而道行于妻子嘉靖十七年入郷贤祠
　　周文灿其兄嗜酒仰灿为生兄或酗殴灿隣人不平而唁之怒曰吾兄未尝殴我尔何离间吾弟兄也
　　苏庆文夏县人事继母以孝闻母少寡庆文惧其妻不能敬事每戒之曰汝事吾母少不谨必逐汝妻奉教母得安其室终身
　　台亨夏县人工画元丰中修景灵宫调天下画工诣京师选其优者待诏翰林畀以官禄亨名第一以父老固辞归养闾里贤之
　　金
　　张锦河东人大定十年尚书省奏锦自言复父仇法当死上曰彼复父仇又自言之烈士也以减死论
　　张仁檝东汉河间相衡之后世为荆州从事中郎将闗内侯征南将军北郡太守宣威将军等官明昌三年有司以仁檝四世同居事闻诏表其门免族差二年太常博士毛麾为记云
　　元
　　赵天爵字伯廉尝为吏多平反惇行孝弟治家甚严三子皆颀然玉立母丧庐墓三年父继丧又如之惟蔬食菜羮不茹酒肉不与妻妾见有司以闻诏旌其门复其身
　　王天爵字仁杰家饶于财有善行以粟贷人年饥但取其本凶则已之郷里咸称义士值始生辰辄寝苫一月
　　明
　　刘复礼安邑人洪武间兄复初里选中人才时兄未有嗣复礼愿代往授沂水邑丞令干纪丞坐失举罪曰为臣若此何以自白且如后代何遂不食死七世孙泽商于淮有负赀累千金者贫无以偿遂焚券
　　周逊夏县人洪武间任分水主簿母丧庐墓三年又诸生秦应槐亦以庐墓称孝
　　张斌安邑人永乐间募士北征兄当遣斌曰兄老无嗣请代往后以扈驾功授锦衣衞百户辞归养亲兄果有子斌子祜孙璡璲胥显
　　吕让字志谦解州人永乐间贡生事亲以孝称
　　张普圆安邑人永乐中以孝被旌
　　李福荣解州人正统四年以捐赈旌门
　　陈孟芝芮城人母卒庐墓寄宿树下郷人怜其贫为置一室朝夕不继胥安之又李捷科亦以庐墓称孝
　　李文质南思忠胥芮城人正统间输粟赈饥旌义民又李沛生亦以输赈称义
　　张璲夏县人治间赈饥
　　吕完安邑人正德间父殁庐墓常有数狼伴之县令疑其事黎明诣坟验视果如人言
　　王旬解州人好学明义性克孝嘉靖乙卯地震被压甫出即问祖宗神主尝建祠堂岁率子弟修祀事
　　张纲甫安邑人嘉靖丙辰输谷八百石以赈荒
　　扆绣字廷器解州孝廉昭之子敦厚逊让父命析居赀产惟弟所取概不问
　　张英字居杰解州岁贡以孝友称官兵马司指挥陞淮安府通判有惠政子璠服父丧泣血十日而卒
　　阎亲字本登解州贡入太学日夜思亲遂驰归终身不仕
　　侯加采字亮余解州人由进士累官四川遵义副使初任顺德时闻母病即解官归兄病如之居官有庆仁声
　　吕鸣韶字宗舜解州人事继母抚诸弟以孝友着由岁贡任元氏敎谕出俸济贫生人竞称之
　　李希稷字又田解州人素行端谨事继母抚孤侄以孝友称由岁贡生任大同府敎授
　　谭应春解州人幼孤力耕事母以孝闻又吕论事母赵曙居丧人咸称之
　　侯大本解州人抚孤赈贫拾还遗金郷里称之
　　李通拾还遗金着义声
　　李鼎新安邑武举好义乐施事孀母至孝虑违色养终身不会试
　　景于冈安邑诸生事孀母以孝称奉防旌表
　　刘鉴安邑烈妇李氏孙输谷得官母病危沐浴请祷割左腋肉作羮进之顿愈逾二纪始卒
　　景箫安邑人性孝父病危日夜悲号割股作羮进之疾寻愈
　　乔安安邑人侍父伯泰疾躬亲汤药衣不解带者百余日父卒哀毁庐墓絶荤酒寝苫块负土成坟父嗜桃李于墓旁种百株甫三尺而花实母王卒庐墓如前茔中谷生双岐桃李秋荣
　　王鳯安邑人母卒庐墓有白狼伏墓左凤不惧忽越墙陷窦中以手扶出之狼再四囘顾自后时来复歴三年
　　李瑛安邑人庐父墓三年絶甘防择隙种瓜备时祭孟冬犹生人谓孝感
　　张光射安邑人事亲孝晨兴必请所食父游止饮常预授钱酒肆少远则携家膳从之昆弟有无与共妯娌化焉事长睦族并有仁让声
　　景嘉防安邑人学优行髙事亲能孝以弟嘉柱乏嗣病故日夕悲恸竟卒
　　曹良良曹中丞于汴曰吾族老仆曹宁其子良良垂髫时以摇箕为生每得毫厘则为父母具美味稍长佣工其父母不乏酒肉嗟乎此非孝子乎哉未可忽也为作良良歌歌曰曹宁夫妇病且老有子良良行孝道苦筋竭力得毫厘奉养双亲常温饱我虽峩冠为朝臣睹此美行感怀抱世上岂乏峩冠人上天下地能论讨妻罗子绮愁不足不为父母添布袄嗟尔良良是吾师愿尔多寿多财宝
　　刘允寛运学诸生事母四十年母嗜豆身任桔橰母病挛夜哀痛竟得愈子廉民亦诸生游曹于汴门母丧庐墓着六言训正须辨无无斋集行世
　　曹希舜勤俭好礼又杨吉士性耿直时号杨公平刘春力农课子解纷周急人并高之
　　杨琯安邑人少孤贫拾金还主孝事孀母官齐河教谕迁新安令氷蘖自持卒于官囊槖萧然士民痛之
　　王承家运学诸生孝事孀母抚养孤甥以子贵封国子监学正祀郷贤
　　李茂春安邑选贡官无极令母圽庐墓三年又王畿奠岁贡官广昌教谕吴琨诸生亦胥庐墓
　　张启防运庠诸生事母孝母寿至九十有七殁未逾月以哀毁卒
　　刘近寛安邑人有孝行官京仓大使以清廉着又路旁穿井植树行人赖之
　　郝本彰安邑人事继母抚异母弟孝友备至家贫好学每喜劝人为善晚别妻子不知所终
　　宋登云运庠诸生事母孝母八旬失明日夜号泣得名医疗之明如旧寿至百岁
　　郭国泰山海闗都司辞官养亲抚孤侄如己子庚辰大祲出粟数百石以赈族党又刘有占任蓟辽副总兵是年亦捐赀赈饥
　　解通夏县人应召言吏部选法不公降河泊所大使到任归处家雍睦五世同居又李棠四世同居
　　曹钦夏县人弟妇寡而无子病且死钦谓子曰伊有诸女家赀任分给愼勿与闻诸子尊钦言无敢争
　　曹恭夏县人为童子师拾还遗金数百两行田间遇盗禾蔬者亟避之
　　张宪夏县人与族叔瓒俱以淳谨化里人宪娶瞽妻生二子终身相敬不衰
　　孙天济夏县人母白遘疾弗愈刲股作羮进之遂瘳杨休夏县诸生性刚直克孝友庐父母墓凡六年卒于墓侧
　　张孝夏县诸生母丧庐墓李树重花尤好掩胔骼以忠厚称卒后里人立石裴介里以表之
　　衞九锡夏县人父殁庐墓不御酒肉岁时必哭泣闻者悲之
　　冯得意夏县人幼孤事母及祖母皆以孝称待族隣有恩义尤精外科活人甚众有致谢者却之
　　刘汉臣夏县人性孝母病尝粪居丧不茹盐菜服却温絮人称其孝
　　冯夏县人尝拾还遗金幼孤与叔同居析防时让多取少叔卒爱弟尤笃迎养寡姨助甥完娶人多称之
　　赵克己夏县人亲疾百日不解带内外艰六载不御酒肉官灵台训导迁鄜州学正胥有声
　　裴绅夏县人善治生好助人婚葬戊子壬辰捐粟赈荒至千石辛丑冦变输金二百五十两豆谷三百石马数十匹蒲商某假赀贸易被盗惧不敢归绅曰全躯足矣赀何足云兄纯为诸生尚义好施子锡钥并有父风旌奬
　　马杉夏县人事亲极孝父痿痹日侍父侧夜则卧牀下父盥栉时拭汚秽不少倦父殁哀毁逾礼衰老拜墓号泣不辍抚弟有恩弟亦以孝闻
　　卢应诘夏县诸生岁凶发粟二百石贷邑人又建义塾八十楹延师敎族里子弟胥给膏火资族子某贫且废学及邑诸生某力不克婚葬胥助之义冢桥梁修建尤多
　　张文明夏县诸生父丧昼夜柩侧者二年既病犹哀号不辍事兄谨居郷亦着仁声庚辰岁荒出粟辛巳大疫聘医给药全活甚众
　　张瑛夏县人官榆林永丰仓大使副使有薛春鬻女得银十两偿粮亟赎还之后陞巡检道出茌平女已适举人刘宁父女肃谢酬金坚不受寿八十余端坐而逝
　　胡以成夏县人好周急或窃其田禾亟避之邻有新妇失金钗翁姑急索倩工制就绐还其家俄获钗惊问以成曰失钗事小倘致不测所伤实多姑为此以解耳其人愧谢
　　齐忠义夏县人母疾捐修石桥以求愈后屡毁屡修无怠色又有马上德建朱吕桥里人刘养勇助之
　　杨有成夏县举人令完县以清廉着居家孝友与弟同防终身诲四侄一子胥成名家产均分
　　杨自升夏县人事继母抚幼弟称孝友由举人官沧州牧时隣封多残破升独捐赀鼓众坚守城赖以安宦归大饥赈粥多全活
　　王汉夏县人拾钱不得其主以造桥梁卢存义拾金还主备粥赈民又胡以修贾守约姜一贯张楫并以还金称义
　　郭伉夏县诸生父母相继逝葬后犹独居不入私室者三年人称其孝
　　裴应时夏县人性孝友母疾朝夕侍养躬亲汤药二十余年其周贫修学赈荒俱有声
　　王锡福夏县人家世清贫适潦水突冲祖茔赴险拾骨葬祭尽礼人服其孝
　　王璋平陆人父殁京师负柩归葬事继母克孝抚幼弟友爱三世同居时论称之
　　赵宗岐父太学生仲德早卒事母王以孝闻母卒庐墓三年又李志和陈守职胥庐墓六年
　　毛汝尹平陆人事嫠母抚弱弟称孝友母丧庐墓三年王国泰号云峰平陆贡生幼孤兄应泰抚育之同防五十年事兄嫂谨家无私蓄训侄有义方
　　崔荣尝三诣阙下奏免荒粮诏从之
　　李宏平陆廪生设社学捐官租输赈掩骸捐筑外城代银纳马为善不倦
　　赵蓁平陆诸生不与人较安贫力学以礼自持
　　崔吉字天祐号条阳平陆人有至性居忧六载哀毁骨立里人化之官华州同知祀郷贤
　　王济民字字元平陆举人令栾城丁内艰哀毁逾礼至呕血服除改知河内所在有声赡族尤笃
　　李锦芮城岁贡亲丧庐墓六年卒于墓所子泽岁贡生孙柄并庐墓柄亦卒墓所
　　任绍统芮城人出谷千石赈饥勅令入监以旌其义靳茂芮城人年七十夏月负父澡浴疾尝粪甘苦里妇盗篱薪见而徐呼曰勿伤汝手缺薪何不告我也
　　李孝芮城人父疾祷于神庙刲股进之疾遂愈又赵承祚亦以刲股称孝
　　郭维藩芮城诸生性至孝事继母抚幼弟人无间言鳏居五十载寿至九旬
　　任家声芮城诸生知府裕统子母病衣不解带者年余及亡七日弗食毁瘠不起天启间同妻并旌孝烈
　　申我钦夏县诸生幼孤事母抚弟称孝友盗夜逼祖寝亟掷衣饰以饵祖遂得脱崇祯十三年以母命给族党麦全活甚众贼至与弟我猷効死卫母贼感其孝而去子昌言孙翀胥登贤书
　　王肇益安邑诸生凤翔司理家禧子也闯贼索饷代父受刑凡三日遂死贼怜其父而释之
　　侯佐字东俾解人崇祯间进士任建平合肥令俱有能声擢刑曹转吏曹以公恕闻在籍遭乱急父难死之祀郷贤
　　国朝
