<!-- { "loadSidebar": true } -->
　　黄河隘口　香炉崖南至师家滩二十里　师家滩南至石鼻崖五里　石鼻崖南至李家集二十里　李家集南至船窝镇三里　船窝镇南至髙石崖五里髙石崖南至桥子沟二里　桥子沟南至干柴坡
　　二里　干柴坡南至河津界禹门三十里
　　禹门西一百里
　　万岁堡西南八十里东北据髙岭西南瞰黄河絶壁百余丈旧建堡今剥落
　　双柏朴峪在县西南有滴水崖文中子洞通稷山县界齐天保十年二月晋州刺史斛律光率骑一万讨
　　周开府曹回公斩之柏谷城主仪同薛禹生弃城奔遁遂取文侯镇立戍置栅而还　齐武平二年二月周师来冦遣左丞相段韶右丞相斛律光太尉兰陵王长恭徃三月暮行达西境有柏谷城者敌之絶险石城千仞诸将莫敢攻围韶曰汾北河东势为国家之有若不去柏谷事同痼疾计彼援兵会在南道今断其要道救不能来且城势虽髙其中甚狭火弩射之一旦可尽诸将称善遂鸣鼓而攻之城溃获仪同薛敬礼大斩首虏仍城华谷置戍而还
　　官水峪东一百三十五里
　　三官峪东四十五里
　　马壁峪在东南
　　上马台西南八十里河津县界
　　金刚岭东北临汾吉州界近秦王山
　　营里镇东十里　官水镇东九十里　西坡镇西南七十里　船窝镇黄河岸西一百里
　　隰州
　　石口则州北七十里繇东北行六十里为横水桥万山之水胥滙于此又行水石间至石口则关东北道石峡达大麦郊以达灵石东道石峡达康城以达汾西石口一名乌门关元致和元年九月乌门关穿堑
　　垒石　赵成侯时秦攻魏赵救之石阿正义盖在石隰等州界也　康城镇州北一百一十里　大麦郊镇州北一百八十里　回龙镇　西曲镇胥州北二百里　温泉故县州北二百里唐置元废东南十五里为唐废县髙唐山以南南温泉也隰州髙唐山以北北温泉也隶孝义　唐武徳三年刘宏基由隰州趋灵石会秦王师　王崇古严防山西内郡疏万一突入太原则徐沟以南即可直上太行侵扰冀南灵石以西即可南越霍山或繇兴岚宁乡直入石隰亦可径出汾西
　　仵城镇州南六十里西北东川河西南隰州河东北蒲县河东南大宁河西滙于镇东桥下　仵城堡　后魏仵城郡址　金为仵城镇兴定五年升县　故仵城蒲县西北六十三里吉州北六十里后魏置仵城郡及县
　　紫金寨东七十里紫金山上
　　义泉镇南四十里　均庄北四十里　石口子北七十里　张家川堡东九十里　蒿城镇北七十里　水头镇堡北九十里　罗真镇堡西五十里　辛庄镇东北一百里　紫荆寨东七十里紫荆山【幷有石窰】　南孤山堡在州东但头里　谙真堡在州东
　　蒲县
　　黑龙关东南六十里南北依山中通线径为平阳府要路旧建土城辟东西二门设巡检司明崇祯时设防御把总一员兵一百五十名
　　国朝顺治初裁巡检西二十里为化乐镇东十里为张村岔东南二十里为临汾县分水铺
　　恶野岭东八十里
　　分水岭东北八十里
　　义社东南九十里
　　乔家湾东北丛山中
　　化乐镇东四十里　张村镇东六十里　乔家湾镇东七十里通临襄洪赵　薛关镇西二十里　古驿镇西三十五里通隰永大　白家庄在南　□峪镇北七十里通隰州汾西
　　大宁县
　　马鬬关西七十五里临黄河对宜川境唐置关明洪武二年设舟渡通榆林延绥诸路后舟渡废旧设巡检司今裁　昕河西北流至马鬭关南入于河　镇关山在县西南七十五里凭临马鬬关　唐志西有马鬬关渡
　　壶口在马鬭关南二十五里孟门之上禹贡既载壶口即此　龙门飞桥在壶口石峡上元末于石岸凿孔树桩繋鐡絙布木板为桥以渡兵今废
　　浮图结在县城后北寨之巅北齐河清四年筑据险以守隋开皇六年移县治于此大业中废元右丞时权筑北寨院使李子厚又北倚寨之两腋南临昕水接筑邑城弯环合抱其形一人在坐两袖拱揖故大宁邑治独异它邑　南寨县南一里时权据守
　　阜城寨西十里　安阜镇西石城村东　道教寨西二十里　罩篱寨西五十里　仞梯寨西五十里　小冯寨东五里　南堡寨南三十里　东堡寨南三十里　鳯落寨南四十里　髙山寨在孔山巅
　　永和县
　　永和关西七十里黄河界渡河即延安府延川县延绥【一作水】关明洪武六年置巡检司万厯时水贼窃发设永和关营兵崇祯时西贼贺金龙翻山洞据延绥关隔河近对永和闗复益兵　永和关镇　五朝志永和有关官　唐志西北有永和关　金关一永和明志石楼县西北九十里　宋韩绛安抚秦晋将取啰兀城令河东发兵二万趋神堂新路知太原府吕公弼曰冦必设伏以待我永和关虽回逺可安行无患乃由永和既而新路援兵果遇伏诏褒之　永和关渡船一号
　　兴徳关西六十里临黄河有渡路通延安府
　　鐡罗关西南七十里有渡路通延安府宜川县　鐡罗关渡船一号
　　永宁关西北一十五里黄河岸路通陜西绥徳州明一统志永宁关在石楼县志亦不载　宋志元祐七年以慈州之上平永宁两关俯逼西界以州为次边此明一统志所本也
　　老牛滩黄河中近兴徳关
　　双山东南二十五里髙九十四丈逓髙七里厚八十五丈亘三里盘踞七里经过一十五里两峰对峙上有神庙路最险隘　双山寨东二十里天生双壁如城中通一道峰巅石罅玲珑自陜西至平阳由此
　　楼山寨南六十里有石城明季筑
　　大寨岭西三十里西至永和关西北至下呉底村捕狐岭东南七十里分隶永和大宁有捕狐寨
　　桑壁镇东五十里　岔口镇北四十里　刘台镇北四十里　乌门里北二十里　南楼里南七十里　前乙度西七十里　后乙度北七十里










　　山西通志卷十六
<史部,地理类,都会郡县之属,山西通志>
　　钦定四库全书
　　山西通志卷十七
　　山川【一】
　　昔栢翳着山海经十八篇又着岳渎经为志方舆者之宗六国时尸佼著书二十篇言九州险阻水泉所起吕氏春秋多采其说至晋裴秀禹贡图十八篇盖测高量深之法于是乎备矣
　　国家奠定九有秩祀百神上同于禹贡之涤源刋旅而山西名山有太行北岳中镇五台芦芽中条紫团姑射绵山龙门砥柱大川有黄河汾清浊漳沁滹沱桑干涑浍其它崇峦支阜暨河涧之源于山者不可殚述若用测高量深之法以审厥形势而山海岳渎经其复垂
　　圣世简编乎志山川
　　太原府【舜典封十有二山孔传封大也毎州之名山殊大者以为其州之镇故先纪名山余以次列焉】阳曲县
　　崛山在县西北四十里城西北有呼延村逾呼延而上羊肠鸟道复上石磴谽谺不能旋足行寖近势巍嶷崛寺繇林杪闪出陟巅名山庄头俯视诸峦如拱如揖幽泉怪石閴不闻声岁秋季卉木色胥赤八景所谓崛红叶也　国朝朱彞尊崛寺题名记崛寺在太原府治西三十里乱山中间其地与窦呜犊祠相接思览其故迹丁未二月望王公子干之期予偕游并马入山寺询病头陀则去呜犊祠尚逺遂不果往日亭午童子行五里沽烧春还注之僧盋两人对酌干之问崛字义予谓其初必无偏旁疑村夫子强加之郭忠恕有言飞禽即须安鸟水族便应着鱼俗书滋谬二语尽之矣饮半酣题名寺壁而返
　　罕山在县东北五十里榆次县北界其山自太行连络而下层峦起伏视诸山独为壮丽故名图经谓之看山　金兴定三年九月辽州刺史郭文振招降太原东山二百余村迁老幼于山寨得壮士七千分驻营栅防防秋获文振奏若秋高无兵直取太原河东可复优诏许之
　　冽石谷在县西北四十里一作烈石山罅出泉傍有龙井所谓冽石寒泉也有窦鸣犊庙　冽石口岩百重如断如削汾河繇口出窦大夫祠西数泉泠泠可爱名寒泉　金史纯英济侯感应记汾水之滨有祠曰英济俗呼名烈石神盖里俗传之讹取山石分裂水从中出而名焉其实非也又史纯记英济庙之右有数泉出于苍崖石脚间旱焉不干水焉不溢湛然澄澈可鉴毫毛深疑神物窟宅隠伏于中距数歩则洪流奔涌滔滔然势不可遏惜乎地多沙溃逼于河汾不然则凿渠改流灌溉民田济物之功不在汾阴昭济之下矣　明于谦烈石祠碑其地山川环抱树木蓊郁朝云暮霭恒出檐楹栋宇间祠之右有池灵源浚发澄波滉漾穹甲巨鳞出没天光云影中隠现恍惚若有神以凭之
　　干烛谷在县西北六十里即天门关也关设乱山中雪积不化王冕尝大雪陟巅大呌曰遍天地皆白玉合成令人心胆澄彻便欲仙去东北为杨广道当繇隋大业中自并州幸汾阳宫时特开此道祝志县志胥云鲁王围广时所建宜覈　通典有干烛谷即羊肠坂也　唐晋阳尉富嘉谟撰干烛谷颂
　　陈家峪在县东十里
　　杨家峪在县东十里陈家峪南
　　罐家峪在县东十五里在陈家峪杨家峪东南路通寿阳居民业磁器
　　淖马村冈在县东十五里层阜叠嶂碁置卦列冈前溪水如带南入于汾
　　红子峪在县东十五里
　　李家山在县东寿阳界
　　圣庙岭在东菜村有先师庙
　　六龙山在县东南十五里閙马村后　城东迤坡山差逈秀一名绿云山南有神清观东五里有窰头山
　　水峪在县东南十五里
　　南寨山在县西南清源界
　　西峙山在县西南有华山朝阳岭夕照峰伏魔岩长生洞文殊顶又有瀑水帘饮龙湫饮牛滩白石滩饮龙湫即天池也中有龙窝巨石石室石门石迳石牀下有西河古洞水涸明季梁檀肄丹青于此
　　风穴在县西二十里石壁有穴下建庙相传神至则穴内有声去则否
　　狼虎山在县西三十里中有狼虎寺
　　西谷洞在县西七十里山中有古石洞相传张仙蜕此昔土人秉炬寻源行二十余里未得涯际乃返
　　鸦儿旋仙洞在县西七十里
　　石家□在县西山峭壁一崖汾水环流土人传王将军避此明王道行诗平田忽出藤萝外水涌莲峰九派浮
　　胭脂坡在县西山王道行有诗
　　芙蓉峡在县西山王道行诗遍插芙蓉亦太竒极天鸟道水之湄
　　悬崖在县西山王道行有诗
　　石漕谷在县西山产桃
　　石唐窰在县西北二十五里张村
　　北岩在县西北四十里冽石谷内前临汾流后峙石壁飞瀑色如雪声如雷
　　土堂寺山在县西北四十里刘村后倚崇冈前临汾水沙鸟出没云烟隠现寺有巨栢十余株蛟蟠虬屈所谓土堂怪栢也
　　亭子山在县西北五十里下有桃花三洞五代白翺尝读书于此
　　石尖峰在县西北六十里烈石谷口有孤石立汾水侧高十丈有竒
　　周家山在县西北扫石村西五里汾水经其下
　　扫谷在县西北一百十里有扫谷水
　　珍珠坡在崛山昔有阇黎住五台后栖于山日汲汾水泪滴如珠乃诣文殊告乏水相传命黒龙神防归获二龙池日饮万人不竭后人因名坡为珍珠坡
　　繋舟山在县北九十里忻州南二十三里禹治水繋舟其上故名其石如环轴曰繋舟防　明一统志繋舟山乃元好问父德明读书处赵秉文更名为读书山好问诗曰从此晋阳方志上繋舟山是读书山一名小五台山有文殊石洞岁旱取水于此
　　蘂罗山在县北九十里太平乡之辛庄山势云叶杈枒如蘂始芳鳞鳞鬛鬛如罗纹叠所谓蘂罗春色也
　　方山在县东北六十里清源县西二十五里巅方汉栅山在县东北六十里接盂县鸦鸣谷
