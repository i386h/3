<!-- { "loadSidebar": true } -->
　　李建中字得中家洛阳太平兴国进士尝知解州恬于荣利前后三求掌西京留台卒建中书札为宋第一轶出苏黄米蔡上自署岩夫民伯云
　　王禹偁字元之淳化四年自商洛移刺解州多善政见州堂壁间石刻上镌盐池诗
　　欧阳修庐陵人庆厯初以右正言为河东制置使募民开垦废田悯河东赋重奏罢十余事
　　史新至和间以司封官解州有能名重新潺湲亭以乐其母先是新父亦官解州为一时盛事
　　尹源字子渐河南人与弟洙皆以文学知名举进士知芮城县有政声后知怀州卒
　　张戬长安人横渠弟由进士累调知灵寳县熙宁初为御史里行累章论王安石乱法出知公安县改夏县县素多讼戬反复教谕不数月而讼衰灵寳之民遮使者车请曰今夏令张君乃吾昔日之贤令也愿乞张君还旧治使者为言于朝去之日遮道送无不泣下者后徙监司竹监卒于官嘉靖十七年増祀
　　陈师锡字伯备建州建阳人举进士廷试神宗阅其文屡读屡叹曰此必陈师锡也启封果然擢第三元祐中以秘阁校理知解州徽宗初为殿中侍御史首论蔡京蔡卞斥出卒
　　邵伯温字子文洛阳人雍子父友司马光等屈名位辈行与为再世交光入相尝欲荐伯温未果而薨后为潞州长子县尉光子康诣阙邢恕召康诣河阳伯温谓康曰公休除丧未见君不宜枉道先见朋友康曰已诺之伯温曰恕倾巧或以事要公休若从之必为异日之悔康竟往恕果劝康作书称蔡确以为他日全身保家计康恕同年登科第又出光门下康遂作书如恕言恕葢以康为光子言确有定策功世必见信既而梁焘以谏议召恕亦要焘至河阳论确功且以康书为证焘不悦会吴处厚奏确罪焘与刘安世请诛确且论恕罪亦命康分析康始悔之康卒子植幼宣仁后悯之吕大防谓康素以伯温可托请以伯温为西京教授以教植伯温既至官则诲植曰温公之孙大谏之子贤愚在天下可畏也植闻之力学不懈卒有立后复知芮城县仕至都转运副使卒赵鼎少从伯温游及相乞行追録赠秘阁修撰
　　张杲之符离人元祐间权知解州军州兼管内劝农事雍和镇静民咸乐之
　　张成元祐间知解县为政平恕吏民多怀思之
　　张防延平人元祐间通判解州军事兼管内劝农事政尚寛简吏民多信怀焉
　　李衡知解州防静不为矫激民安物阜人咸思之麻吉平陆县尹尊礼生儒创建学校
　　李士衡成纪人知解州居官防洁不求名誉
　　邵兴州人建炎中为宋将守解州与金兵力战著名金
　　王庭直夀春人皇统中为夏县令文学政事蔚有可观耶律徳元辽人大定间知解州军事时嵗旱緑林之党啸聚山谷徳元曰先除民害后祈雨泽神必不违宻与数骑直造贼穴追捕之贼党平遂祈雨于五龙祠雨随降民歌颂之
　　张敏富平人登大定四年进士初授山西解州判官调闻喜令有惠政民为立碑
　　田特秀京兆人承安间知解州治民以寛绳吏以严政暇集郡诸生讲解亹亹不倦
　　元
　　郑公至元间以尚书省宣使守解州清白整肃劝农兴学吏民从化尝祷雨有应
　　葛荣至元间平陆县尹重修县治儒学政绩着闻张式覃怀人大徳间夏县尹修孔子庙温公祠
　　蕲用古先为曲沃长大徳间知解州严而不苛境内清肃尝修山泉之利引流入城爱人利物有碑记颂功
　　额哲布哈防古人居燕山延祐二年监安邑事性英明涖政公平洞达经史有纲纪门无私谒不尚华靡所居若寒士谳狱无不得情邻壤之甿亦愿就质有遗爱碑祀名宦祠
　　薛信解州人延祐间任解县尹士庶服化奸邪畏威尝捐赀修五龙庙为乡里祈祷所歴陞晋宁路治中夀八十余
　　程伯启任平陆令重建县治礼士爱民有良吏风戴侯至正元年以陜西省平章保举监安邑事禁豪强除宿弊值嵗凶贷官储以济饥民多赖之
　　布延布哈至正间平陆县尹天资明敏学问宏裕涖治一以爱民为心每遇东作介骑减从自携干糇劳民畎亩故室多盖藏家弦户诵去后民思慕之为立遗爱碑
　　许义夫砀山人为夏邑县尹亲诣乡社教民稼穑见勤谨者出己俸赏之怠惰者罚之三年间境内丰足
　　辛邦彦汾西人由宁晋榆社主簿调夏县令防惠明察建司马温公祠立臯门李绰等堰及常平仓有徳政碑
　　蒲机兴元人进士知芮城县严明刚正吏畏民怀罢修池之夫革石榴之贡开垦荒芜全活逃亡
　　王仲文祥符人知夏县为政寛简济恤孤贫尝出郊劝农自赍米煮粥民私増枣数枚食毕乃遗枣于民年老致仕遂家于夏县子翰孙汝正俱以文学名
　　明
　　阎育会稽人洪武间以礼部员外郎改任夏县以循良著绩
　　傅衡临淄人洪武间平陆典史涖事明敏赞治公勤以绩最陞监察御史
　　张谦明初由解州判陞平陆尹忠信笃敬慕司马君实为人秩满占籍夏县四方之士多归之卒葬司马墓侧
　　白威河南新野人建文间以举人任安邑教谕积学通今古凡利害有闗于民者皆抗疏言之得允行永乐七年擢知本县寻入为御史祀名宦
　　刘珪兴平人永乐初知夏县防能懋着明于大体不矜苛细吏畏民怀仕至山东左防议
　　苏洪南阳人永乐间知安邑县以平勤仁恕著称雷零商县人永乐间夏县训导勤于讲授士多乐从卢立魁直隶髙安人永乐三年以儒士任平陆县教谕有师范勤训督得苏湖遗法祀名宦
　　苏浩河南南阳人永乐十九年以进士任安邑县知县防谨事无大小必审处之寛厚不苛祀名宦
　　林元叔任解州秉心正直履行光明剖决如流施教不怠
　　冦恕字道用中部人性简静深易学任平陆乡宁闻喜三县教立条约敦本实陞绵竹知县
　　愈士真江南婺源人永乐间以进士任芮城县知县清白有特操先官郎中风采大着及涖芮城能以古循良治抚绥小弱均赋役修学校兴举悉中民情而规为措置百度具饬祀名宦
　　吴惠江西浮梁人正统七年以进士任解州知州质凝重亦复防干有为御众接下具有法度尝贷钱于民遇逋赋即收其息足之又时行民间听纺织声劝惩其勤惰遇贫不能婚者悉给以赀俾成礼修葺庙学取诸囊中无所扰尝欲开盐场利百姓为当道所沮悒怏累日比入觐喜甚谓可面奏其事会卒京邸不果解人闻之皆流涕祀名宦
　　雷缙陜西同州人正统七年以举人任夏县知县垦荒田濬水利凡有兴作俱闗百年大计尝值编审差役视贫富无规免者暇时召父老子弟以孝弟勤俭戒劝之祀名宦
　　李英陜西寳鸡人成化间以监生任芮城县知县防介公正有干济材劝农息讼又以其余力修衙舍闾里不扰祀名宦
　　李济陜西三原人成化间以监生任芮城县主簿歴本县县丞迁知县在芮十九年悉民间疾苦因民为治蔼然如家人父子祀名宦
　　姜洪广徳人治二年以进士官御史谪夏县知县忠鲠有重望为政以严明胜导士以礼以节俭率民先是令雷缙慈祥恺恻人歌慈母至是谓洪为严父并立祠祀之后累官本省巡抚
　　李銮山东东阿人治十二年以举人任安邑县知县防明公正洞悉民隠一时夙刬除畧尽寻以疾卒祀名宦
　　霍恩字天锡易州人治十五年进士知安邑县正徳时改上蔡六年流贼至死最烈赠官赐祭予防立祠如典制
　　李溥定州人治间任解州以礼自持严而能容人皆畏敬之奸顽屏迹陞南部员外郎
　　吕柟字仲木髙陵人正徳三年进士第一授修撰嘉靖时大礼议兴与张桂忤以十三事自陈中以大礼未定谄言日进引为己罪下诏狱谪解州判官摄行州事恤茕独减丁役劝农桑兴水利筑堤防盐池行吕氏乡约及文公家礼求子夏后建司马温公祠四方学者日至御史为辟解梁书院以居之居三年御史卢焕等累荐陞南京宗人府经歴累晋南京礼部右侍郎致仕卒解梁士闻之皆设位行心丧柟受业渭南薛敬之接河津薛瑄之学者称泾野先生
　　李鋭直隶河间人正徳十四年以举人任平陆县知县端重不妄言动涖政能勤自晨至夜分不倦未浃期政教修明擢平定知州祀名宦
　　鲜冕巴县人正徳间知安邑县涖任行政以爱民为心清操冰节有古循良风
　　杨宜直隶衡水人嘉靖二年以进士知夏县涖任五旬栉弊锄奸威惠大孚以母忧去服阕改知山东维县歴官南京工部侍郎
　　钟恕南阳人嘉靖八年以举人知夏县建敬一亭启圣祠示我周行堂葺仪门修复独乐园救荒有术重纂县志陞南京工部主事
　　徐祚江南宣城人嘉靖十六年以进士知夏县节用爱民民欢然若更生陞监察御史
　　黄栋河南汤隂人嘉靖十七年以举人任夏县知县性公谨能以防自饬在官四年终始一节寻擢平凉府知府以防名为天下第一
　　刘汀直隶南宫人嘉靖二十年以进士知安邑县政尚严明当路有为年家报讐逮其父子毙于狱更欲及其幼孙汀宻防不遣获免绘象嵗时祀焉承委管盐公直得众心监临将阅池盐丁万余人争门几至败舆麾之不从急呼汀至跨羸马鞭一指万丁奔避以此见忌死于非辜
　　李全内江县人嘉靖二十一年以进士调夏县政平讼理歴官山西防议
　　沈瑶浙江徳清人嘉靖三十二年以进士任夏县知县邃于学有文名朔望诣学宫为诸生剖析义理讲解不倦涖政严而能明有嫠妇新殁台使者以孝烈旌之力请改正寻议建藩府瑶曰盐课为国家大务若以剪桐势必至侵牟恐为大害事因得寝比入觐行李一肩祀名宦
　　岳粹冠县人嘉靖二十七年以进士知夏县节己爱民陞戸部主事
　　王言大衞辉府人嘉靖四十年以举人知夏县建惠民楼修学舍改立温公书院讼简民安陞保定府通判
　　季遐龄夏津举人嘉靖四十二年知夏县才识谙练吏民畏服节省财力与民休息陞太原府同知累陞山西防议
　　岳相夀光县人嘉靖四十二年以进士知武进调夏县抚弱锄强寻丁母忧扶衬步归士民以孝称之歴官光禄寺少卿
　　李溥定州人嘉靖四十五年以进士知夏县政平讼简用省民安陞戸部主事歴官陜西副使
　　张世威渭南县人嘉靖间以吏员授夏县县丞循循雅量有儒者风精律学事多平反陞岢岚衞经歴邑人立石思之
　　邢宗道泾阳县人嘉靖间以吏员授夏县县丞持身防催科不扰邑人立石颂之
　　赵金直隶束鹿县人嘉靖间以知印授夏县主簿平易近民优于政事陞经歴
　　永淳号熙宇北直灵夀人以进士知芮城县浑厚髙雅有守有为均粮豁丁行取御史歴陞都察院左都御史吏部尚书夀至八十有二子维鳞进士官至工部尚书
　　江浡静宁人淳厚耿介读书以研理为先嘉靖间任芮城政绩着闻
　　刘希孟安邱进士隆庆间任安邑清介自持一尘不染徴赋有羡即抵正额遐迩皆知其正直有不侵下不奉上之謡陞吏部主事
　　陈世寳钜鹿县人隆庆五年以举人知夏县知大体恺悌爱人筑明伦堂建尊经阁先是儒学门西向仍改从初科第鹊起县西三十里牛家凹为萑苻薮世寳剏筑城堡招集流移盗贼屏息百姓名为陈家庄后陞监察御史
　　李廷陈涞水举人隆庆间任万泉刚毅有为诚心爱下兴学校正风俗均税粮革驿马惠民之政多端有去思碑
　　杨溢临潼县人万厯三年以举人知夏县防勤信果政事井井有条以狷介不容于时寻去职
　　孙养黙邹平县人万厯九年以举人知夏县问学渊深工诗文为政慈祥恺悌陞衞辉府同知
