<!-- { "loadSidebar": true } -->
　　渠堰防池诸堰星罗碁布周围环绕逺近稀宻不一其程髙低阔狭不一其制斜正曲直不一其形要皆相势建置因时制宜防客捞以防盐池而其名二十有二曰白沙堰曰李绰堰曰雷鸣堰曰黒龙堰曰申家堰曰逼水月堰曰东禁堰此在池东者也曰贺家湾堰曰桑园堰曰龙王堰曰短堰曰常平堰曰赵家湾堰此在池南者也曰西禁堰曰卓刀堰曰七郎堰曰黄平堰曰硝池堰曰长乐堰曰五龙堰曰青龙堰曰虾蟆堰此在池西者也池北之保障则有姚暹渠姚暹堤所以受东南诸水束之以泄于黄河者也相其轻重缓急次第施工庶有裨益防客涝以防清湍其法总不离乎疏与排两防治渠者疏之治堰者排之排其水之自东至者则有白沙堰以防白沙河之暴涨并堵莲花横洛禹王城一带泉渠之水所谓李绰堰之外藩也李绰堰起王峪下接姚堤筑自宋解令李绰因名焉昔水势湍悍多筑月堰以为重固今惟有峪口尚抱三重迤东转北一以防中条诸谷聚流之入姚渠一以防白沙溃决之漫流潴苦河而入姚决则淹没东郭并注东禁矣西近山为东郭镇镇后有堰曰雷鸣东西横亘以防山中暴涨决则直走黒龙西滩而池东受其患镇前有堰曰黒龙南北直延起东郭抵任村稍曲委西终于杨庄堰之东西各有滩以受南来磨儿盘窰子沟介村等处山泉野水西有黑龙潭深不可测堰亘滩中以分其势并以防李绰之溃决也任村之东有汤里村之申家堰堰制虽小自北抵南为东水侵池门户堰外村民恒次之以泄积涝黒龙西北为圣惠镇自镇南抵介村有逼水月堰堰西为介村滩汪洋泽国水淡而宜鱼渔舠荡桨直泊东禁包深滩而复置此堰者所以备黒龙决入滩中以撼东禁若夫东禁堰乃东垣之础石故石工极其巩固排其水之自南至者则自蚩尤村东贺家堰始次之有小李村南桑园堰次之有大李村南龙王堰次之有西姚村南短堰次之有张家村南常平堰次之有蚕房西董家庄北之赵家湾堰以上诸堰统名防寳而禁垣以内更自有防寳长堤皆所以防条山之霪雨下注以侵池者也排其水之自西至者则西禁堰为垣西宿卫外之有卓刀堰为解州东滩起于风后庙北抵十里铺实鹾海之邻壑也外之又有七郎堰为解州北滩南起州城东北北抵髙坡形势与卓刀等外之又有黄平堰土名黄牛堰自南指北起北郭门至车盐村髙阔不逮七郎亦足泄硝池之水外之有硝池堤堰最为池西扼塞葢硝池北滩地最多势皆北髙而南陂硝池南为中条山耸麓伏而硝池处山滩之中为众水所趋无所逃其委受盐池在东深如釜底上视硝池又居髙岸是以滩山水涨则趋硝池如建瓴而硝池溢则趋盐池如倒峡矣况姚渠既受东南诸水束而取道于北滩决则滩水皆渠水能不以硝池为居停以盐池为归宿乎堰以池东之南北为首尾决则黄平小堰浪可平遮七郎卓刀亦随波而靡西禁必难保固乃七郎卓刀北又有长乐堰防长乐滩之泛溢也起长乐滩北之官道南与七郎卓刀相接滩既广逺姚渠亦经其北渠堰决则滩堰危滩堰决始西出而必复东入解之北滩而趋卓刀以逞矣再解治南有根山之堰曰五龙起五龙峪左而北抵乎崇宁宫右峪深邃难穷暴雨时行则水竞从峪口而出浪奔人立涛激雷鸣设堰防之使西循涧道防静林青龙石楼诸峪之泉流入新河又合贻溪出小潮桥以归黄河决则随其所射为害溃垣破堰总有侵池之患至硝池西南又有青龙堰虾蟆堰相间地不遥逺制皆自南迤北以遏新河之泛溢縁五龙之水会归新河而虞其不能宣泄故复为此他如解州尚有鳯尾堰涑水河堰夏县尚有阳公堰横洛堰莲花堰莲花二堰中花堰匙尾堰轩辕堰苦池滩堰通稷堰安邑尚有小月堰白家堰新堰张村朱里堰西姚西南堰西姚东南堰西姚东北常家月堰大李村西南堰小李村东南堰匙尾堰蚩尤村堰沈家堰苦水备水月堰苦池滩河南小月堰苦池滩河北小月堰杨家庄堰汤里堰各皆环池散布按地课工要非连阴积潦不报溃不堤修非若以前二十二堰之时劳经纪以工有缓急也然即二十二堰之中李绰为东南半壁五龙乃西鄙长城北借姚渠自东抵西全当一面南山虽有居髙临下之势然洪谿深谷按东西而已分屏于李绰五龙之外惟是山阴天泽有防寳长堤足以委蓄而使之在山是盐池已成四塞之国果能周巡宻视使无蚁隙之可乗何至为患固捍衞者贵持其纲领矣至于姚暹渠古之永丰渠也隋大业间都水监姚暹濬永丰古渠以泄东南山泽之聚流而并坚其堤以障之渠之受东南之水也其派有四其经流由于平陆之横岭岭北水聚成涧至夏县之王峪口而北出东流过抱珠山又东过史家峪与雕崖沟入涧诸水防于小吕村又东三里许有巫咸河自南来会遂转而北流有桥河之东有白沙堰又北三里许为朱吕村有朱吕桥李绰堰与姚暹渠分界于此自此以北遂名姚暹渠又北八里许为鲁因村有桥又北七里许转而迤西为裴介村又西七里许有苦水河自东北来防有苦水桥又西三里许为三家庄又西四里许为黄天渠口有杨家庄庄南即黒龙堰尾闾也又西里许为安邑县治渠昔经安邑城中明隆庆三年御史郜永春大议开濬定以渠堤深广倍于嘉靖元年之额恐薄城不利乃于城东填塞旧河百余步改迤而北作通惠桥于上绕城而西过北郭门作济桥以便行人即今之渠道是也西过魏豹城又西六里许为贺村北为原王庄有原王桥又西二里许过运治北门有迎渠桥又西四里许北为冯村有桥又西三里许为八里铺北为王家营又西三里许为二十里铺又西三里许为长乐滩此下渠南多滩地北为冯家上张二村又西里许为西张村村南乃长乐堰起处有桥北为龙曲村又西六里许北为买女村又西三里许为车盐村北为赤蛇村又西三里许北为侯村西王村又西五里许北为许家村又西八里许北为曾家营有桥又西四里许为杜家营有桥又西六里许有鸭子池北为牌首营又西六里许为平壕村有平壕桥又西里许折而南里许为孙常迤而西入五姓湖通计水流一百一十五里渠程百又三里工长二万二千四百丈除自史峪诸水合流而东又合巫咸河诸水而渠滋大再合苦池之水而渠弥大况池南皆山雨过水至为山麓诸堰所障遏而东走者莫不趋北而以渠为归非渠深堤坚淤阻者涨溢卑薄者溃决势所必然南堤溃则釡底洼池滙为泽国至于雨淫洚发涑水亦能南漫而渰田农引水入渠以为救田之计渠盈不受则又盗决南堤而以盐池为壑此渠堰之工必豫勤于干涸之日而渠堰之戸必严防于漰湃之先也法必濬土以深其渠启土以増其堰而势不得不循旧例以发二州之民分土虽载旧册欲募则恐无壮丁以应用民力之半余节经费银以益之运使冀如锡言措设工费通渠修濬以一半壅工责之应濬民夫以一半濬工需之雇募力役因分工载定刋册民夫不便别募即以此半工价给与赴濬给以经费银一千三百七两向例四季提修任工州县视为具文
　　国朝康熙二十七年运使苏昌臣议立均平徭役照丁分工之法二十八年巡盐御史郝惟谦具
　　题请着为例
　　勅下部议部覆禁垣渠堰为盐池保障不容不修额设盐丁系解临等十三州县民夫濬筑工程尺丈刋册昭然但册内所分者乃州县应修总数至某里修某渠某里修某堰系各该州县私分以致豪强隐占奸吏朦胧多寡不均不若按丁均摊以工之数配丁即以丁之数认工劳逸既均工程必固奉
　　防依议歴年遵行雍正三年巡盐御史马喀
　　题免丁役改用募修雍正四年于额引项下动银八千余两委运同专司其事雍正五年巡盐御史塞钦
　　题请于额引公务项下动银三万五千余两大修禁垣渠堰雍正六年巡盐御史硕色又
　　题请毎岁除额外项下公务内留存银五千两以为修筑渠堰之用再于余引项下公务内留存银六千两以三千两修葺池墙以三千两存库积至五年作为大修皆委运同督修
　　防池滩地运使臣苏昌臣曰池坐解州安邑而运志之详滩地乃有各州县分属之文则不问附池与不附池凡派池工而有滩在乎渠之内渠之外堰之上堰之下切乎池之利害者统应名为防池滩地惟是簿书湮没无从别其滩址之孰为民粮孰为盐课贪黠之奸竞以干没为幸就今之计凡有防池之地以滩名者遇垦佃之
　　请惟商则可准苟非商籍与池既无休戚慎勿混允行犂葢既佃之后麻麦在野倘值旱淹示祲雨则苦渍滩居堰上者势必决堰泄流而以池为壑暵则苦干滩在渠内者又必破渠引灌而留隙漶池东郭一滩久为丁盐交错之地向聴佃种近奉禁止深有虑夫佃民之自爱其植盗决隄防以悮课源也
　　大清防典河东歳额正改盐四十一万七千四百四十三引内除太汾辽沁四万三千九百八十五引鳯翔一万六千三百引商人实行引三十五万七千一百五十八道内有更名变价引二千一百七十余道乃明藩封官吏食盐
　　国朝以明时藩封食盐变价充赋又有西安加増引二万二千九百六十七道引名虽殊其实皆商人行销之引也此三十五万七千一百五十八道旧例掲存三引为解安引以一百一十七引而支一百二十引之盐雍正七年部颁引八千七百道毎名添足三引以符一百二十引为一名之数増解安引八千七百引招商行销雍正八年长武请照鳯翔例行销应増额八百四引共额四十二万六千九百四十七引又因额引不敷行销部颁余引十万道又増余引二万五万不等皆由
　　圣世生齿日繁食盐日众私盐不行官盐易销也行河东之引者三省曰山西曰河南曰陜西河南省则南阳河南二府属汝陜二州属与许州之襄城皆行河东之引而食河东池盐山西省惟平阳潞安泽州蒲州四府属解绛吉隰四州属行河东引而食河东盐太原汾州宁武三府属辽沁平保忻代六州属皆食夲处土盐领河东之引而不食河东之盐名曰盐税陜西省惟西安一府属兴安同商华耀干邠七州属领河东之引而食河东之盐其鳯翔府属皆食花马池盐名曰鳯课与西安长武皆领河东之引而不食河东之盐是三省领引州县共一百七十三处实行商盐者一百二十二处额引四十二万六千九百四十七引商人实行引三十六万五千八百五十八引山西省额引二十二万三千一百六引
　　太原府【属一州十一县食土盐】阳曲县额行三千八引太原县额行二千四十八引榆次县额行三千四百五十三引太谷县额行一千八百四十四引祁县额行一千五百五十四引徐沟县额行六百五十七引淸源县额行七百三十五引交城县额行一千九百五十六引文水县额行二千二百五十引岢岚州额行一百五十四引岚县额行二百七十九引兴县额行三百六十五引
　　汾州府【属一州七县食土盐】汾阳县额行二千四百六十五引平遥县额行二千九百五十一引介休县额行二千九百一十二引孝义县额行五百五十三引临县额行一百九十五引永宁州额行四百四十七引宁乡县额行一百五十一引石楼县额行五百二十引宁武府【属二县一路食土盐】宁武县额行一百四十引神池县额行八十引宁武盐捕同知西路额行一百七十引辽州【属二县食土盐】本州额行八百三十引榆社县额行三百六十八引和顺县额行三百七十一引
　　沁州【属二县食土盐】本州额行七百七十四引沁源县额行四百一十三引武乡县额行六百一十四引
