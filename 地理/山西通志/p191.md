<!-- { "loadSidebar": true } -->
　　土盐独有石楼一县行销解盐道路阻长行运维艰请照改土盐商民两便部议自十二年准其改食是以商行引课改爲县征盐税又康熙四年有河南怀庆民人沈澄等以怀民代商赔课怀地销引无盐奏称怀庆路抵解池中隔太行一山﨑岖之径六百余舟船不通车辆难载肩挑背负安能照额运行近来解池渰没粒盐不至国课又不敢亏欠百姓典儿卖产买引缴而又淡食查开封一府向来亦食解盐明季因从民便改食长芦见与彰德衞辉同销芦引而怀庆与彰衞相接河道直可运至新乡分运怀属地止三五十里改食芦盐商无陆运之苦民无赔课之累上请遂有解商杨四德以沈澄图私变法奏讦又有淮民孟见知等以杨四德串通瞿济民奏中假称情愿运盐孟津发卖以便怀民赴买等语在小民升合食盐岂有向百里以外渡河买食之理明欲高价害民具本覆奏部将三疏请
　　勅下三省总督湖南巡抚防同长芦河东盐院查审防疏题覆随据覆称河东盐商例止在池种盐多俟地方土商贩囘住卖土贩少则引不足额有司督催里长销引爲累故有改食长芦之奏请今解商情愿运至各县鎭开店卖盐商运商销永不累民已经公立合同各相允议遂尔结案康熙二十四年河南巡抚王日藻以再请怀属改食芦盐疏引便民具
　　题部议以该抚所称河盐运道﨑岖兼又解池积水无盐可卖改食长芦旣便民食又使
　　国课早完应如所请将怀庆府属归长芦行销奉
　　防依议以上河东额引行销之州县也而引之式则戸部铸造铜版刷印引目上钤户部堂印下钤山东司印及颁发到司又钤运司印信凡商人纳课五十两谓之一锭给引一百二十张谓之一名卽于引目塡冩商名搨省县扒赴塲支掣大使在禁门截第一角掣毕出塲截第二角搨门扒起运搨吏扒运发到地州县騐明引盐截第三角盐销完截第四角州县钤印呈巡盐御史凿孔发运司彚缴户部明永乐时运司给客商引目毎引纳中夹纸一张至关引之时类解户部倒引正统时令各运司提举司征解商人引纸毎一百张收银三钱今随课征收毎引征银三厘领引时差吏赴戸部交纳凡引贮库未搨省县扒谓之生引以其未拘定行盐地方也搨扒报掣谓之熟引截角凿孔谓之退引又谓之残引从前盐引通融奏销以三年爲期及至奏销或那后补前或移甲换乙不拘年分惟期毎年起解引四十一万七千四百四十三道之数便可足额然截淸年分按年奏销实多亏缺雍正七年奉
　　防按年销引停止通融雍正八年巡盐御史硕色奏请自雍正八年爲始如雍正七年之引至雍正八年六月内淸查奏销十月解部部议应如该盐政所请嗣后总以上年额引次年按月淸查报解着爲定例奉
　　防依议
　　河东岁额正杂课一十七万一千七百二十八两八钱一分六厘零内除太汾辽沁盐税鳯课二万三千八百三十七两二钱一分五厘零外三省运商实纳额引课一十四万六千七百八十两九分零而其中有额引课更名食盐引课西安加增课之名又赈济米价其名虽异实皆引课运使照引目征收皆正课也其池滩地租银七百九十三两四钱二分零池滩地租小麦变价银一百七十两九钱八分零京书廪费银一百四十七两一钱此出之于州县地租非由商办系杂课合共一十七万一千七百二十八两八钱零至于纸价批文解部关领引目此不入奏册者也
　　赎锾无定额尽收尽解亦入奏册造报谨将正杂欵目分晰于后
　　一三省商办额引并加增引三十五万四千九百八十七道零二分九厘毎引征课银三钱九分八厘六丝一忽五微零该正课银一十四万一千三百六两七钱八分六厘五毫八丝八微内有加增课银八千二百七十八两六钱一分三厘二毫六丝九忽五微一更名食盐引旧额二千五百七十二引零九十二斤除石楼改食本地煎盐内减除商人引四百一引一百四十八斤商人实行二千一百七十引一百四十四斤毎引额征课三钱九分八厘六丝一忽五微零该正课一千二十四两
　　按商办额引西安加增引更名食盐引其名虽异其实皆商办之引今三省商办皆照各县定额领引纳课并无分别惟奏册有此名耳
　　一商课赈济米价银四千四百四十九两三钱八厘二丝五忽五微八纎此项毎引征银一分二厘原爲额设捞采盐丁米价而设故曰赈济米价同盐课征收自盐归商种丁不赴工顺治二年存留解部内商办银四千四百四十二两八钱三分九厘五毫二丝七忽一微八纎山西石楼县解银六两四钱六分八厘四毫九丝八忽四微盐税鳯课无米价者以盐非盐丁捞采石楼有米价者以石楼原食解盐康熙十四年始改食土盐领池引五百二十道照例输银一鳯翔府属额引一万六千三百引毎引征课银三钱九分八厘六丝一忽五微零该正课六千四百八十八两四钱
　　一太汾辽沁领引四万三千九百八十五道九分九厘毎引额征课银三钱九分八厘六丝一忽五微零该正课一万七千三百四十八两八钱一分五厘二毫八丝四忽二微
　　以上六项胥正课盐税并石楼更名食盐则系太汾管盐同知辽沁知州经收鳯课则系知府督催州县经征
　　一池滩地租银七百九十三两四钱二分一厘六毫安邑县征收解银六百五十两二分一厘六毫夏县征收解银一百四十三两四钱顺治四年御史宋鼎延题明充饷
　　一池滩地租小麦变价银一百七十两九钱八分五厘一毫八丝六忽顺治四年部议存贮候拨系经歴征解
　　一裁省京书廪费银一百四十七两一钱系曲沃县征解顺治九年裁解充饷
　　以上三项胥杂课合正课一十七万六百一十七两三钱九厘八毫九丝五微八纎共银一十七万一千七百二十八两八钱一分六厘六毫七丝六忽五微八纎此河东盐课原额春秋季报候文拨解
　　额引加增征收则例
　　一商人领引一名封纳大课一锭重五十两内正课四十八两赈济银一两五钱纸价银三钱六分一厘七毫五丝三忽多银一钱三分八厘二毫四丝七忽合额课二千七百八十八锭半算毎年多三百八十五两零名曰扣锭雍正六年归公充饷
　　一商人领加增引毎引八张爲一把合十五把爲一名封课四十六两二钱四分五厘五毫五丝五忽五微内正课四十四两五钱一分八厘八毫二丝五忽赈济银一两三钱九分一厘二毫一丝三忽纸价银三钱三分五厘五毫一丝七忽五微比额课毎锭少银三两七钱五分四厘四毫四丝四忽五微雍正六年巡盐御史硕色
　　题奏加增课锭亦照额课大锭五十两征收毎年征收加増课六百九十八两二钱一厘五毫二丝八忽八微五纎
　　一商人领额引加增引毎引纳纸价三厘毎年纳纸价银一千七十一两四钱七分四厘又盐税解纸价银一百三十一两九钱五分五厘鳯课解纸价银四十八两九钱共合一千二百五十二两三钱二分九厘皆随正课征收赴部领引时差吏批解部科毎年给有批实收存案领增解安长武引并余引皆有纸价按引征解
　　一河东盐务衙门向有河工铜觔水脚等名色雍正三年胥行裁革惟于商办额引加增引项下毎引一名收官钱十一两收公务银二十四两零八分共收银十万四千三百四十一两九钱四分九厘以五万两充饷余作修渠堰银曁各职事养廉吏胥工食等费运使年终造册呈巡盐御史报销
　　一官置昌零引一百一十二引向系运使发商人运销得银一百零一两八钱八厘不入正额雍正六年归公充饷
　　一解州三千四百引课银一千四百六两四钱六分六厘六毫六丝纸价银一十两二钱官钱公务银九百九十三两九钱三分三厘三毫三丝共银二千四百一十两五钱九分九厘九毫九丝内除纸价银一十两二钱实课银二千四百两三钱九分九厘九毫九丝
　　一安邑县五千三百引课银二千一百九十二两四钱三分三厘三毫三丝纸价银一十五两九钱官钱公务银一千五百四十九两三钱六分六厘六毫六丝共银三千七百五十七两六钱九分九厘九毫九丝内除纸价银一十五两九钱实课银三千七百四十一两七钱九分九厘九毫九丝解安引遵照部文尽销尽运如有余剩仍行解部或作余引行销无定额
　　一长武县八百四引系雍正八年新增照鳯翔例应征课银三百二十两八分八厘纸价银二两四钱一分二厘仍留长武原额六百六十引给陜西能销盐地方商人作余引行销应征课二百七十三两零二分纸价银一两九钱八分官钱公务银一百九十二两九钱四分此系以额作余仍入额引公务项支给俸工
　　余引征收则例
　　一雍正三年川陜总督带管盐务年羮尧请领余引十万道接济额引不敷之州县行销尽收尽解毎引一名纳大课一锭重五十两内无赈济惟纳正课四十九两五钱纸价三钱六分毎锭多银一钱四分雍正六年归公充饷其毎名纳官钱十一两公务银二十四两零八分与额引同又毎名输公费银六两是部颁余引十万道毎年应收银七万五千六百两九厘六毫六丝雍正六年又增余引二万道共征收余引课锭等银九万七百二十两九厘六毫雍正七年又增余引三万道共征收余引课锭等银一十一万三千四百两九厘六毫但余引课无定额尽收尽解一河东赎锾旧额九百两雍正二年七月部议嗣后河东巡盐赃变银两照毎年所获多寡实数
　　题报奉
　　防依议
　　一籽粒银一十两二钱六分三毫绛县征银二两一钱四分四厘闻喜县征银一两九钱八分夏县征银二两八钱八分安邑县征银三两二钱五分六厘三毫名曰盐站籽粒批解运库雍正六年充饷一芦价银一百一十七两九钱七分五厘七毫四丝安邑县征收批解运库雍正六年归入正项充饷按领引输课河东实行引四十万九千九百三十三道课额一十三万一千一百七十八两五钱六分以三钱二分爲率顺治十三年因军需不给增引十万以所有课锭三万二千摊入四十万九千九百三十三引之中毎引该摊课七分八厘六丝
　　一忽五微与前课三钱二分合核乃得引价三钱九分八厘有奇岁额课银一十六万三千一百七十八两五钱六分十五年量加盐课以佐军需毎引加银五分康熙十七年按引复加课银七分康熙十八年御史傅廷俊以淸查灶盐酌加商引具
　　题山陜二属共加引四万四千七百六十一道按引加额二万三千一百八十八两九钱五分八毫零本年通核共征引课二十三万五千五百五十九两有奇康熙二十四年除五分加增课二十八年除七分加增课仍照顺治十三年定额毎引止纳三钱九分八厘零后怀庆改食长芦减除课一万九千八百七十三两四钱实存正杂课银一十七万一千七百二十八两八钱一分六厘六毫七丝六忽五微八纎此河东从前毎年奏销鹾规册正杂课一十七万一千七百余两之定额也今春秋季报正杂课毎年约増十六七万两不等皆由我
　　皇上澄清盐法私派严禁商人之俯仰皆寛陋规俱除
　　国家之正赋自裕也
