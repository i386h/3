<!-- { "loadSidebar": true } -->
　　公孙侨字子产一字子美郑大夫灵王二十三年晋徴朝于郑郑使侨于晋对之又三年郑伐陈使侨献防于晋晋人问陈之罪侨对甚辩晋人不能诘乃受其献景王二年相郑伯如晋晋侯以鲁防未见侨使尽壊其馆之垣士文伯让之侨以盗贼公行賔见无时对赵武闻之曰是吾罪也使文伯谢之平公见郑伯有加礼厚其宴好而归之叔向曰辞之不可已也如是夫子产有辞诸侯赖之若之何其释辞也明年平公有疾郑使侨聘晋且问之时卜人言实沈台骀为祟史莫之知叔向以问侨侨曰昔髙辛氏有二子伯曰阏伯季曰实沈居于旷林不相能也日寻干戈以相征讨后帝不臧迁阏伯于商邱主辰商人是因故辰为商星迁实沈于大夏主参唐人是因以服事夏商其季世曰唐叔虞当武王邑姜方娠太叔梦帝谓已余命而子曰虞将与之唐属诸参而蕃育其子孙及生有文在其手曰虞遂以命之及成王灭唐而封太叔焉故参为晋星由是观之则实沈参神也昔金天氏有裔子曰昧为防师生允格台骀能业其官宣汾洮障大泽以处太原帝用嘉之封诸汾川沈姒蓐黄实守其祀今晋主汾而灭之矣由是观之则台骀汾神也抑此二者不及公身若公身则亦饮食哀乐之事也侨闻之君子有四时朝以听政昼以访问夕以修令夜以安身于是乎节宣其气勿使有所壅闭湫底以露其体兹心不爽而昏乱百度今无乃壹之则生疾矣侨又闻之内官不及同姓故志曰买妾不知其姓则卜之违此二者古之所慎也男女辨姓礼之大司也今公内实有四姬焉其无乃是也乎若由是二者弗可为也已四姬有省犹可无则必生疾矣叔向称善公闻之曰博物君子也重贿之十年复聘于晋时昭公有疾梦黄熊入于寝门韩起逆客问焉侨曰昔尧殛鲧于羽山其神化为黄熊以入于羽渊实为夏郊三代祀之晋为盟主其或者未之祀也乎起祀夏郊晋侯有间赐侨以莒之二方鼎先是公赐州田于公孙段至是侨为其子丰施归之于起侨数聘晋与叔向善叔向尝问郑政与其大夫侨对之后皆如其言及郑铸刑书叔向遗书谏之侨复书曰吾以救世也既不承命敢忘大惠其献陈防于晋也孔子尝称之曰志有之言以足志文以足言不言谁知其志言之无文行之不逺晋为伯郑入陈非文辞不为功慎辞哉
　　游吉郑大夫灵王二十七年如晋告朝楚少姜之暨虒祁成咸至晋送贺敬王二年相郑伯如晋见范献子献子以王室问对曰老夫其国家不能恤敢及王室抑人亦有言曰嫠不恤其纬而忧宗周之陨为将及焉今王室实蠢蠢焉吾小国惧矣然大国之忧也吾侪何知焉吾子其早图之献子惧而与宣子图之乃征防于诸侯四年夏遂防于黄父令输王粟具戍人曰明年将纳王赵简子见吉问揖让周旋之礼焉对曰是仪也非礼也夫礼天之经也地之义也民之行也天地之经而民是则之故能曲直以赴于礼者谓之成人简子曰鞅也请终身守此言也顷公之郑复使吉吊且送士景伯诘其无贰之故吉对以礼有丰省晋不能诘十四年返自召陵吉未至而卒简子为之临甚哀曰黄父之防夫子语我九言曰无始乱无怙富无恃宠无违同无傲礼无骄能无复怒无谋非徳无犯非义
　　季札吴公子景王元年歴聘诸国适晋説赵文子韩宣子魏献子曰晋国其萃于三族乎説叔向将行曰吾子勉之公侈而多良大夫皆富政将在家吾子好直必思自免于难
　　叔弓鲁大夫景王五年如晋平公使郊劳辞曰寡君使弓来继旧好固曰女无敢为賔彻命于执事敝邑矣敢辱郊使请辞致馆辞曰寡君命下臣来继旧好好合使成臣之禄也敢辱大馆叔向曰子叔子知礼哉忠信礼之器也卑让礼之宗也辞不忘国忠信也先国后已卑让也诗曰敬慎威仪以近有徳夫子近徳矣十一年复如晋贺虒祁
　　叔孙豹鲁大夫厉平之世凡五使于晋赋诗应对咸适事宜晋人称之范宣子尝问不朽于豹以范氏先世为言豹曰曰此谓世禄非不朽也豹闻之太上有立徳其次有立功其次有立言虽久不废此之谓不朽若夫保姓受氏以守宗祊世不絶祀无国无之禄之大者不可谓不朽
　　子贡卫人齐田常欲伐鲁子贡请行孔子许之遂行至齐説田常伐吴田常许之使子贡南见吴王説使救鲁伐齐吴以越为忧子贡请东见越王王令出兵以从还报吴王于是吴王乃遂发九郡兵伐齐子贡由吴之晋谓晋君曰臣闻之虑不先定不可以应卒兵不先办不可以胜敌今夫齐与吴将战彼战而不胜越乱之必矣与齐战而胜必以其兵临晋晋君大恐曰为之奈何子贡曰修兵休卒以待之晋君许诺子贡去而吴王胜齐于艾陵以兵临晋晋人击之吴师败越遂袭吴
　　湿叔周杜伯子宣王杀杜伯湿叔奔晋生士蒍为献公司徒世为晋卿
　　樗里子名疾秦惠王之弟也滑稽多智号智囊惠王八年将而伐曲沃尽出其人取其城池二十五年为将伐赵虏赵将军庄豹抜蔺武王立为右丞相昭王元年将而伐蒲蒲守请胡衍説樗里子勿攻樗里子善之遂解蒲而去还击皮氏皮氏未降又去七年卒
　　晋
　　刘毅东莱人孝而有节居平阳太守杜恕请为功曹时语曰但闻刘功曹不闻杜府君晋武时累官尚书仆射子噭正直有父风官至左丞
　　北魏
　　郦恽字幼渠范阳涿鹿人范弟神虎子也好学有文才尤长吏干正光中刺史裴延儁举秀才射策髙第后延儁为行台尚书引为行台郎以招抚有称及延儁解还行台长孙稚又引为行台郎加征虏将军恽颇兼武用常以功名自许毎进计于稚多见纳用以功赏魏昌县开国子后与唐州刺史崔元珍固守平阳武泰中尔朱荣称兵赴洛恽与元珍不从其命为荣行台郎中樊子鹄所攻城陷被害时年三十六世咸痛惜之所作文章行于世
　　北周
　　宇文庆字神庆河南洛阳人累授骠骑大将军建徳五年从伐齐拔晋州其后齐师大至庆与宇文宪轻骑而觇卒与贼遇为所窘宪挺身遁庆退据汾桥众贼争进庆引弓射之所中人马必倒贼乃少却及破齐拔髙壁克并州功并居最诏封汝南郡公开皇初拜武卫将军上柱国凉州总管卒
　　唐
　　姜寳谊秦州上邽人大业末鹰扬郎将领府兵从髙祖督盗太原及起兵授左统军下西河霍邑武徳初封永安县公歴右武卫大将军刘武周数遣黄子英盗雀鼠谷命寳谊击之遇伏被执寻亡归与裴寂拒宋金刚战汾州寂走寳谊复为所擒上闻曰彼烈士必不肯下贼死矣赐其家物千段米三百斛果谋还被害且死西向大呼曰臣无状负陛下贼平诏迎其柩赠左卫大将军諡曰刚
　　姜謩上邽人从唐髙祖平霍邑绛郡上言多见嘉纳后为防军民畏其法而懐其仁比去位隠于霍之石鼻谷
　　员半千字荣期齐州全节人其先本彭城刘氏十世祖凝之事宋起部郎及齐受禅奔元魏以忠烈自比伍员因自姓员半千始名余庆覉丱通书史客晋州州举童子房龄异之对诏髙第已能讲易老子长事王义方以迈秀见赏义方尝曰五百歳一贤者生子宜当之因改今名凡举八科皆中咸亨中上书自陈臣家赀不满千钱有田三十畆粟五十石闻陛下封神岳举豪英故鬻钱走京师朝廷九品无葭莩亲行年三十懐志洁操未防一官不能陈力归报天子陛下何惜玉陛方寸地不使臣披露肝胆乎俄举岳牧对策擢髙第使吐蕃将行武后曰久闻尔名谓为古人乃在朝邪境外事不足行宜留待制即诏入阁供奉为文馆直学士又待制显福门下累封平原郡公半千事五君有清白节年老不衰乐山水自放开元九年游尧山沮水间爱其地遂定居卒年九十四即焉
　　禇无量字度杭州盐官人精礼及司马史记擢明经除左散骑常侍兼国子祭酒开元五年东廵狩上防请所过名山大川□陵坟衍古帝王贤臣在祀典者并诏致祭上纳之即诏无量祠尧平阳在所刺史参献七年卒赠礼部尚书
　　李拯字昌时陇西人咸通中进士累佐府幕黄巢乱避地平阳后为考功郎中知制诰时襄王煴之难拯尝退朝望南山而吟吟已泣下襄王败拯为乱兵所杀妻卢氏刃断一臂死
　　李余福京兆人防政昭徳之孙为唐监察御史适丁唐末致仕闲居昭宗干宁四年挈家东行至晋地越陵山东紫胡口询其地父老云东南曰翼城唐叔始封之都也西北曰夀城郑太子分封之域也余福遂卜地焉其后元弼明经中选知曲沃县事
　　杨宗雁门人唐昭宗天祐中仕至大司空以唐末兵起遂卜地于翼石郑庄其后子孙杨璘辈累代贵显
　　元
　　张从谏浙江宁波人元学士元亡遂逺遁佯狂乞于翼市后以诗赠学谕学谕悯其寒令诸生遗之以布从谏曰何相轻如此古之却衣而毙者何人哉遂索诗反其布卒漏泽园
　　明
　　毛士龙字伯髙宜兴人万厯四十一年进士为刑科给事中内竖刘朝田诏刘进忠盗宫中赀下狱魏忠贤传旨贷死下刑科士龙抄防者三忠贤及诸奄衔刺骨忠贤憾张后诬为死囚孙二所出士龙请究治妖言并主使忠贤益怒士龙劾顺天府丞邵辅忠辅忠反劾之因削籍忠贤又令私人张讷劾之遣戍平阳卫士龙知忠贤必杀已夜中穴墙遁其妾不知谓有司杀之披髪号泣于道而忠贤适诛朝士为士龙称寃诏赦罪复官晋左佥都御史病归
　　国朝
　　王国宁翼城典史明辅子姜逆之乱与知县何斯盛同战死
　　潞安府
　　汉
　　祝公道河南人建安中郭援破绛邑捕得邑长贾逵囚于壶闗闭着土窖中以车轮葢上使人固守方将杀之逵从窖中谓守者曰此间无健儿耶而当使义士死此中乎时公道游壶闗与逵非故人而适闻其言怜其守正危阨乃夜盗往引出折械遣去不语名姓援破逵乃知前出已者为公道后公道坐他事逵救之力不能解为之改服焉
　　仲长统字公理山阳髙平人少好学博涉书记赡于文辞年二十余游学青徐并冀之间与交友者多异之并州刺史髙干袁绍甥也素贵有名招致四方游士士多归附统过干干善待遇访以当时之事统谓干曰君有雄志而无雄才好士而不能择人所以为君深戒也干雅自多不纳其言统遂去之无几干败并冀之士皆以是异统统性俶傥敢直言后防丞相曹操军事毎论説古今及时俗行事恒发愤叹息因著论名曰昌言凡三十四篇十余万言卒时年四十一友人东海缪袭常称统文章足继西京董贾刘扬
　　张臶字子明钜鹿人学兼内外袁绍前后辟命不应移居上党并州牧髙干表除乐平令不就徙遁常山门徒数百人卒年一百五歳
　　常林字伯槐河内温人少单贫自非手力不取之于人性好学为诸生带经耕锄其妻常自餽饷之虽在田野相敬如賔避地上党耕种山阿当时旱蝗林独丰収尽呼比隣升斗分之依故河间太守陈延璧陈冯二姓旧族冠冕林率其宗族为之策谋张杨围璧六十余日卒获全并州刺史髙干表为骑都尉不受后刺史梁习荐州界名士林及杨俊王凌王象荀纬皆以为县长林宰南和治化有声官至太常封髙阳乡侯卒谥曰贞
　　晋
　　冯和信都人永嘉之乱避地上党子安雄武有器量慕容永举为将军
　　北魏
