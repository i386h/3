<!-- { "loadSidebar": true } -->
　　苏民陜西人正徳元年以进士任榆次县知县务持大体不事苛细民有犯者以道义谕之不率始惩以法暇日召诸生与之讲解图籍闻者奋起祀名宦
　　安国字良臣绥徳卫人通春秋子史后袭世职指挥佥事正徳三年中武防举第一为右副总兵协守大同徙延绥十一年冬寇二万骑分掠偏头关诸处国偕游击杭雄驰败之岢岚州斩首八十余级获马千余匹冦遂遯晋都督同知卒諡武敏
　　李文号洛南正徳间进士初任咸寜知县陞主事恤刑陜西释寃滞辩诬枉奏免逋欠数千人忤当道谪楚雄府推官改太原同知平孟矿之乱民頼以安及署平定篆释狱禁缓征求节财用均徭役恤逃亡抚穷独民用以和
　　梅寜归徳举人正徳间自平谷教谕陞任太原县有治事才前令修城数年不完寜至民咸乐趋一月毕工武宗由榆林幸宣府路经太原供应之物凡百俱备民不知扰
　　陈溥鄢陵人正徳四年以进士任阳曲县知县性刚贞而勤慎措施务洽民心擢监察御史祀名宦
　　郑徳崇字道夫山东汶上人正徳六年以进士任榆次县知县性简重为政清而能整不乐以威刑督吏民而服其化者皆肃然奉法后调徳清县祀名宦
　　张穆完县人正徳七年以举人任榆次县知县性刚有威望遇事能断抑侵渔剔浮蠧尤崇奬士类贫不能存者辄捐俸给之后以觐卒于道士民遥奠之哭声震野祀名宦
　　陈悃陜州人正徳九年以举人任榆次县知县性严重为政务经久逺抑强除蠧兴学校理寃抑祀名宦
　　韩光表直隶任邱人正徳间以举人任徐沟县知县正直勤政事自旦至暮治文书不辍心存爱民务令得霑实惠祀名宦
　　王尧卿招逺人嘉靖初以监生任太原县教谕待士以诚士咸服教与先教定兴师范无以异后八年致仕诸生哭送声震野祀名宦
　　徐元孝字子顺浙江余姚人嘉靖二年以举人任榆次县教谕性彛旷怱遽中言笑常自若循循善诱从游者皆彬雅成名士典试四川擢平陆知县祀名宦
　　宋橘濮州人嘉靖九年以举人任徐沟县知县雅意爱民兴举悉当飞蝗蔽天独不入其境内祀名宦
　　俞鸾字应和陜西灵州守御所人嘉靖二十二年以进士任榆次县知县精明有操守为政寛猛互济称能吏祀名宦
　　王一民东明人举人嘉靖二十一年任文水令清节自持政平不扰筑城垣建各乡堡若干座后以诬劾挂冠去人共惜之
　　张天宪直隶高苑人嘉靖二十五年任太原县县丞性亷洁涖事明敏待人以诚邑赋旧多逋天宪示以期输者云集后以前任安化事罣误去官祀名宦
　　郑镐河南安阳人嘉靖二十六年以举人任交城县知县刚直有为修葺学校城池公署仓庾之敝坏者又于城之四面及东南路植柳成林防岁饥人頼之以济后擢安州知州致仕去祀名宦
　　王遴字继津霸州人嘉靖二十六年进士为兵部员外郎争杨继盛事忤严嵩迁佥事再迁岢岚兵备副使有威名为巡抚所忌劾去官民相率讼寃诏许起用仕至兵部尚书归卒赠太子太保諡恭肃
　　王宫用字近臣直隶成安人嘉靖三十三年以进士任榆次县知县前令率尚操切宫用独驭以寛和讼平赋清事咸就理邑税岁千金多中饱宫用尽以报藩司无所染政暇辄进诸生教以立身行已之要寻以忧去后仕至太仆寺卿祀名宦
　　刘化湖广长沙人嘉靖三十九年以进士任交城县知县有吏材居官以亷能着未浃期政教大行寻调安邑累官尚宝卿祀名宦
　　萧大亨字夏卿山东泰安人嘉靖四十一年以进士任榆次县知县性端严持大体不务赫赫声而诸所厝注士民咸食其利后总督宣大视榆人为故赤子抚恤尤挚尝以关城卑薄为甃其四面榆人立石纪之祀名宦
　　王珠盐山人嘉靖四十五年以吏员任阳曲县县丞才识明敏折狱能晰情伪善应对尝议欵塞外言辞侃侃聴者悚然寻擢大同府通判祀名宦
　　周诰汲县举人嘉靖间任徐沟沉静有体驭下端严陞陜西苑马寺寺丞平阳府同知
　　张天锡霸州进士由兰州知州陞太原同知恺悌宜民陞陜西按察使佥事
　　江樊开化举人貌朴心古诗词敏捷嘉靖年太原府通判监修边城赍金赈饥秋毫无染当道者称之
　　薛斒魏县人嘉靖间任文水立政平易综理详宻完逋赋均徭役诬讼风息吏畏民怀其清约勤慎始终不渝
　　王楫新泰人嘉靖间任太谷严明不苛豪猾敛迹政平讼简庭无私谒雅意爱士贫者多方赈济归田行李萧然父老传颂之
　　崔三畏蠡县进士嘉靖间任太谷有惠政民有犯先谕以义理而后治之未尝任情以尽法尤注意于学校后征于朝士民遮道泣留歴官四川参政
　　张九经文县举人嘉靖间任太原通判居官守正不求声誉一生嗜古好学不问家产
　　张世忠字显甫山海卫人嘉靖五年举武防试为大同参将拒冦丁家庄有斩获功二十一年为山西防将七月寇屯祁县与副总兵段堂等合五营兵袭之堂军溃于陆支村世忠力战死赠左都督谥忠愍立祠致祭时百户张宣张臣亦死并予防而堂等胥论死
　　于惟一怀寜人嘉靖间以进士任太原府知府初下车防岁比不登民多流亡即为绘图上请不待报可径发仓廪赈之后擢陜西副使去之日送者塞路祀名宦
　　张祉固始人嘉靖间以进士任太原府知府恺悌慈仁数遇水旱躬为祈祷敌骑入犯士民惶恐内徙祉冒雨登陴昼夜巡警累官陜西巡抚祀名宦
　　黄卿益都人嘉靖间以进士任太原府知府博学有操行重农桑崇学校慎刑狱黄土塞大水漂没居民以千计掩骸赈恤不遗余力民舎火将延及学宫泣拜祷风反火熄在任六年擢浙江防政后累官江西布政使祀名宦
　　金砺字霜镡河南西华人嘉靖间以进士任太原县知县仁明能悉民隠旧造夏秋赤厯里书索费不赀计事给食岁省五百余金水利岁久壅淤相其高下开新渠四十余道溉田数百顷邵姚等都逃亡者过半给以籽种缓其徭役复业者千余家又以学校为育材地躬校阅赈贫乏鼓舞备至而涖任之初即制戎器火具若干简阅训练为百年计后遇敌竟以有备得免其经理详密皆类此寻调汾阳父老争走部乞留已复调阳曲涕泣攀卧车累日不得发阳城贾赠有文纪之
　　潘缙字朝绅陜西临洮人嘉靖间以贡生任太原县县丞遇岁凶民朝夕不给而追呼者不为止抗颜与争竟得释有妇抱子诣公庭愬其寃累日无所得食将就毙给以资斧又尝念孤贫当隆冬有赤体者蠲槖中金贾花布畀之而灾黎无告待以举火者且数千指也甫七阅月奉檄督逋赋不欲鞭扑穷民以博上官宠遂解组去太原人尸祝之寻请于学使祀名宦推官高陵李仙风有记
　　张承惠易州举人嘉靖间任太谷性严毅人不敢干以私为政务持大体不事徼察抑侵渔杜奸弊治豪强民頼以安尤加意于学校每朔望视学召诸生亲授讲说一时文行丕变以觐事卒于京士民为之遥奠哀泣
　　刘奎耀束鹿人嘉靖间以举人任太谷县知县性严重为政雅尚寛平民畏爱之如父母祀名宦
　　王允言直隶容城人嘉靖间以举人任祁县知县负清操有明敏才抚民以惠衙蠧市魋胥屏息尝遇兵患督吏民捍御闾井获安祀名宦
　　李朝纲武功举人嘉靖间岢岚兵备道慷慨刚直风纪肃然州牧防戎不相能裁之以法各自悔罪
　　冯友陜西长安人嘉靖间以举人任岢岚州知州岢岚数遭兵患岁比不登友相视高下肥瘠教以耕作又时歴田间为言慈孝使知敦行谊成礼俗寻调忻州忻三岁三易守称难治友驭以威严讼师一夕尽徙去中丞上其治行后擢保定同知祀名宦
　　张稽古陜西蒲城人嘉靖间以举人任岢岚州知州戅直不畏强御尝按都御史杨顺诬杀沈练事卒拟以法顺系狱死后歴本省按察使晋藩常侍欲以事干之固请游别墅终弗许次日以盛馔来餽悉委弃沟壑中还其器其刚介如此祀名宦
　　张崇徳咸阳人嘉靖间以贡任岚县知县政教修明尝遇边警躬督吏民御之比退复增修城池建祠祀焉
　　刘濬徳平人嘉靖间以监生任岚县知县刚毅亷介豪猾敛迹祀名宦
　　高鹏山东人嘉靖间任太原营防将标兵王庆等作乱噪院门前巡抚逾垣避之鹏闻变披衣起坐堂上叛卒适至罗拜堦下曰我辈计出无聊愿戴将军为主鹏以大义反覆开导不聴乃厉声曰吾王臣寜守义不为汝曹主也叛卒知不可夺遂杀之时严氏在朝以危法中人宠赂滋章当事者惴惴方借口以自解免终无白鹏死事者然晋人至今称鹏忠义不去口
　　温训汉阴举人隆庆三年任太原同知頴悟博学善诗文以清亷著称陞户部员外
　　王学谟朝邑人进士隆庆间岢岚兵备道方正执法不避恩怨严饬武备议筑河墙老营诸堡寻陞山东防政
　　初旦博兴举人隆庆间任太谷遇事立断百废俱举吏畏其威民怀其徳
　　殷廷举江西星子县举人隆庆间太原府同知承檄均丈定襄地粮悉心区画不惮劳瘁胪列册籍永为遵守性慈祥所至辄进士民诲以孝弟力田之义一时相聚如家人父子定襄人有遐思焉
　　薛怀奇河南新郑人隆庆间以贡任交城训导醇雅不萦情势利与人接欢然终日喜怒不形诸生私相庆如在光风霁月寻为权相中伤去祀名宦
　　赵禧益都贡隆庆间文水丞时值冦警日集乡兵聨什伍登陴固守冦去民有遭残毒者徧行吊问死者掩埋之
　　王下贤陜西凤翔人隆庆间以举人任岢岚州知州亷明有御变才初下车敌大举入冦下贤阴设守御具仓卒悉备比大兵过粮饷刍秩能以时供给无缺又约束将卒不得入民舎恣暴虐民咸頼之祀名宦
　　李慤直隶人隆庆间任岢岚豁达老成时边警吿急有欲生事要功者议于岢岚西北掘要路筑长城其防甚迂四野惊惑慤力抗不从民用以安
　　姚徳重维县人万厯二年以进士任榆次县知县甘淡泊事上官恭谨有礼驭衙蠧市魋以严抚恤穷黎则又曲有恩意祀名宦
　　吴三省洛阳人万厯四年以举人任徐沟县知县疾恶如讐亷干有为凡事不屑近功尝甃县城为万年保障祀名宦
　　李选白河人万厯八年以选贡任阳曲县县丞雅度清操聴讼多所平反时大令屈灼以严肃胜选以寛大佐之民爱戴如父母擢知县去祀名宦
　　李光祖字克肖保安人万厯十一年以进士任榆次县知县仁慈能济以严毅尝遇岁饥赈给有法穷乏不至流移人尤感颂不置后擢监察御史祀名宦
　　于天经冠县人万厯十四年以进士任阳曲县知县清勤爱民初涖任即防欵段马日随二隶巡行阡陌间勤课农桑倦则止僧舎炊脱粟饭遇讼者以片词折之岁饥停征调屡谴责不为动寻以艰去攀卧数千人祀名宦
　　徐守谦洛阳人万厯二十三年以进士任阳曲县知县通敏有吏才先任榆次有能声遂以阳曲烦剧调涖之果断明肃剖决如流治行大着擢监察御史未任卒士民立石识之祀名宦
　　周永春金乡人万厯三十年以进士任阳曲县知县念省防习俗奢侈以节俭为先委曲开导又邑为藩封地豪宗横肆多诬陷平民裁以法涖任五年擢礼科给事中祀名宦
　　史记事字义伯陜西渭南人万厯三十一年以进士补榆次县精明果断先任介休功绩最着涖榆次益锐意民事筑城濬渠尝修县志于邑徭役三致意焉后陞兵部主事改云南道监察御史榆民建祠祀之并勒实政于石
