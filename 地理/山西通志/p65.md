<!-- { "loadSidebar": true } -->
　　党城口东四十五里又东二十里至风门岭东北二十五里至黄榆岭口
　　和顺古城在县城西北与县城相倚垣迹微存周围四百六十步古阏与聚也　周赧王四十六年秦攻赵阏与不拔　秦伐韩军于阏与廉颇乐乗曰道逺险狭难救赵奢曰道逺险狭譬之犹两鼠鬭于穴中将勇者胜赵惠文王令赵奢将救之兵去邯郸三十里而令军中曰有以军事谏者死秦军军武安西鼓噪勒兵武安屋瓦尽振军中候有一人言急救武安奢立斩之坚壁留二十八日不行复益増垒秦间来入奢善食而遣之间以报秦将秦将大喜赵奢已遣秦间乃卷甲而趋之二日一夜至令善射者去阏与五十里而军军垒成秦人闻之悉军而至军士许歴请以军事谏奢曰内之歴曰秦人不意赵师至此其来气盛将军必厚集其阵以待之不然必败奢曰请受令歴曰请就鈇锧之诛奢曰胥后令欲战许歴复请谏曰先据北山上者胜后至者败赵奢许诺即发万人趋之秦兵后至争山不得上赵奢纵兵击之大破秦军秦军解而走遂解阏与之围而归王赐奢号为马服君以许歴为国尉　如耳见成陵君曰昔魏伐赵断羊肠拔阏与　括地志阏与聚落今名乌蘓城在潞州铜鞮县西北二十里又仪州和顺县城亦云韩阏与邑二所未详又有阏与山在洺州武安县西五十里　正义阏与山在洺州武安县西南五十里赵奢距秦军于阏与即此山也按括地志云言距秦军在此山疑其太近洺州既去邯郸三十里而军又云趋之二日一夜至阏与五十里而军垒成据今洺州去潞州三百里间而隔相州恐潞州阏与聚城是所距据处　正义阏与故城在潞州及仪州　索隐在上党沾县西　通典汉沾县地即韩之阏与邑通典仪之和顺韩之阏与　寰宇记今名曷蘓城铜鞮西北二十里今潞之铜鞮故阏与城汉梁榆也九域志一曰榆城卢川征艰赋访梁榆之虚郭乃阏与之旧都即此　明一统志阏与城名在沁州城西北二十里史记赵奢大破秦军解阏与之围即此地汉曰阏与聚俗呼乌蘓村　按诸説惟水经注索隐及括地志和顺县城得之正义未有计过险狭及既去邯郸三语亦善画道里形势盖二日一夜至阏与五十里是赵兵业过黄榆岭口不惧其险狭难救也先据北山是先据松子岭松子岭在县北三十里不类八赋石鼓之逺而山又最髙险得以髙临下之势也沁州西北二十里乌蘓村距吾儿峪太逺非邯郸进兵便地武安县西南五十里正义辨已晳　韩信擒夏説于阏与亦当属和顺盖和顺北百六十里而至柏井驿为信驻兵地又三十里而至井陉口道里殊不逺也今县有韩信旧寨古垒尚存
　　马岭曲镇东五十里　虎峪镇东六十里　倾城村东八十里　青家寨东六十里　寒湖镇西四十五里横岭镇西八十里　仪城镇西一百二十里　马
　　陵村西一百三十里　北安驿村南二十五里　南安驿村南三十里　石勒村北三十里　西石勒村北九十里　马防镇北九十里　松烟镇
　　榆社县
　　马陵关西北八十里太谷县界旧设巡检司今废　梁惠王三十年太子申与齐战败于马陵徐广曰在元城索隐按纪年云二十八年与齐田朌战于马陵又上二年魏败韩马陵十八年赵又败魏桂陵桂陵与马陵异处正义虞喜志林云马陵在濮州鄄城县东北六十里有陵涧谷深峻可以置伏按厐涓即败此也徐説马陵在魏州元城县东南一里厐涓败非此地也按马陵之役太子申过外黄见外黄徐子不听其言而败括地志外黄有南北二城在汴州雍邱县界雍邱今开封府杞县与濮州差近次则元城而与今太谷榆社絶逺已于太谷志中辨之要之马陵关自是太原辽州要疆殊不系厐涓墓孙膑坡也　北有孙膑坡相传孙膑伏万弩处
　　黄花岭西五十里旧设巡检司今废　漳河源出县西北六十里黄花岭
　　武乡岭东四十里接辽州界岭下即仪川河源
　　狗腰关南五十里接武乡界
　　云簇镇西三十里步兵防守市集胜邑城
　　社城镇西北三十里后汉涅县晋改武乡县墉堞尽废今为市镇其途北通太原府西通太谷
　　魏城镇南三十里偃武废县有遗址南通武乡上党通衢
　　箕城镇东三十里唐箕州治此废
　　沁州
　　交口堡北三十五里韩侍里　漳源镇　交口镇西北渡漳源经走马岭乃武乡界也繇此而权店龙舟峪麓台团柏谷险道二百里有竒镇寔为绾毂口
　　段栁村南五十里陈栁里　段栁铺南十里　宋太平兴国二年于铜鞮县界乱栁石围中建威胜军以铜鞮武乡二县属之　唐天祐四年晋王李克用以蕃汉都指挥使周德威为行营都指挥使壁于髙河与梁拒战及晋王病笃乃退营乱栁即今段栁村也周世宗时建雄军节度使杨廷璋前后率兵入太原境拔仁义高壁等砦获刺史军校数十人俘其民数千戸获兵器羊马数万计幷人弃沁州二百里退保新城廷璋遂置保安兴同白壁等十余砦　是时沁州侨治沁源绵上间新城乃乱栁北城也　显德六年夏杨廷璋率所部入河东界下堡砦十三降巡检使靳汉晁等三人
　　常脚岭东二十里武乡道
　　圣佛岭西五十里沁源道祝志南六十里沁源县西北七十里
　　鸣蘓村西北二十里　汉地理志阏与聚土人讹为鸣蘓　通典有阏与故城汉韩信擒代相夏说于此阏与当以水经注索隐括地志为正説详和顺
　　故县镇西南四十里　郭庄镇在州北　牛侍镇西汤镇胥在州东北　倪村在州东　荆村在州东南花山寨东北三十里　西峪寨西北六十里　乔村寨西北二十五里　段村寨西二十五里　尧神寨西南三十里　寺庄寨西南四十里　上执寨西南四十里　南仁寨西南四十五里　新店寨西南三十五里　黄后寨西五十里　道兴寨西南二十里开村寨西二十里　南泉寨西南六十里　郭村
　　寨西南二十五里　王可寨西北四十里　松交镇孙村在州西
　　沁源县
　　绵上关北八十里绵上都　绵山北一百二十里盘踞百里连介休介山抱腹岩万峯层踞涧壑杳邃冬雪入夏不消樵人尝得氷蛆　绵上县故城在北八十里绵山下即今绵上镇也　明洪武二年置巡检司后裁　水峪河在北七十五里源出水峪村至绵上镇东入沁河　宋志绵上县寳元二年自大通监来威胜军庆厯六年徙砦军西北大觉寺地　金志绵上有羊头山沁水
　　郭道镇北少西六十里　仁雾山北五十里郭道镇之东自绵山分脉而来绵亘六七十里突起髙峯旁分两臂弯环回抱前胥起鋭峯如双阙中通一道沁河萦绕于外　湱河西北八十里源出灵石县界太平头石岩下三穴出水甚急至郭道镇入沁河　隆庆元年九月俺答兵至郭道镇而返
　　雕巢岭东南五十里接屯留县境　县志绵山镇其北沁河绕其南雕巢岭踞其东霍太山峙其西
　　柴店关唐置今废　唐志有柴店关今南路有柴则坪铁冶柴则坪寨
　　保安寨城西紫金山明崇祯五年知县范廷辅建以卫城
　　柏子镇在西南丛山中近岳阳界
　　韩洪镇在西少北
　　绵上堡　官军镇堡　霍登堡　兴居堡　王庄堡王和堡　大色堡　王段堡　任家庄堡　石渠寨下留寨　安乐馆寨　侯壁寨　阳城寨　师庄
　　寨　郭道寨　王鳯寨　定阳寨　蠢则峪寨武乡县
　　南关西一百二十里　南关驿　涅源都南关里领村二十有六中有南关【三晋咽喉地】石板沟权店【置驿】勲欢防甲【即古分水岭】合渠【南北二水至此合为一渠】渠沟诸村　分水岭在龙舟洞西一百里防甲镇洞水一源分为二其一北流龙舟峪其一南流繇权店驿至县合漳水即涅水也　防甲山在西北一百里【一名侯甲】其山有口即分水岭涅水出焉　麓台山在西北一百二十里接沁源灵石祁平遥四县境　隂辿在西一百三十里南关镇北两峯对峙髙出云表山半一道裁通徃来防甲水绕其下昔人建立南关垒尚存　金武乡镇一南关　王世贞适晋纪行午饭沁州又数十里小憩铺舎大雨忽作转入深谷中两傍皆峭壁中通间道飞瀑悬崖而下声如轰雷计别取髙岭箭括一门十步九退时时行絶磴间阳壁直上不可扪隂壑数十百丈大约如蜀中左担山之险抵一铺束燎而前凡数渡水河流砰湃噌□若击数千钲行里许复逶迤攀髙岭其峻陿视前更倍勉上輙前踣下輙后踣又里许道差寛而权店驿候火亦至抵驿将二鼔矣明日已稍晴乃发两岸皆髙山絶云中为巨涧沿涧水而北崩峡东流峡皆石骨左道尽则渡而右右道尽复渡而左凡数十渡气竭兴亦尽未至南关驿大抵无非山者其中罅为涧涧傍稍髙为道道稍有羡地则为市舎羡地稍寛而稍阜险则为城邑城邑之所不尽坡陀上下则为田　明隆庆元年俺答大入至南关而返【合祁县龙舟峪观之乃得其形势之全】
　　昴车关西北三里唐置今废　漳川乡下关村昴车关故址漳水经此【漳川乡又有上关村】　唐志北有昴车关　唐讨刘稹河东节度使刘沔将步骑二千守昴车关壁榆社又取石防关
　　土河寨东七十里西南北三面阻絶深涧东面有墙今名土河村
　　洪水镇东七十里【旧名横水土音讹为洪水】唐讨刘稹于昭义军防横水戍兵叛入太原逐其帅李石奉裨将杨弁主留后事即此地也　横水戍莫详处所鳯翔东十里夜乂河之説甚为迂逺李德裕曰李相正以河东无兵故发横水兵赴榆社则县志洪水镇之説亦未慤核但洪水东北距墨镫峯三十里黄水自榆社北来镇适据其冲而武乡东境最延袤自系控制胜地
　　大界峡东八十里黎城界
　　故城镇西北五十里古蔡臯狼地　涅城西五十里汉上党郡涅县地后赵郡治今名故城城堞尚存　臯狼城西五十里　自交口北至团柏谷子洪镇大约皆古蔡臯狼地智伯瑶求之将以制晋阳也故赵襄子不许镇城特其南原尔　故城镇西十二里至权店驿
　　开壑口北十里榆社界
　　髙岭南二十里襄垣界
　　重城寨在墨镫镇石壁万仞半崖一径差可陟寨巅而草木翳之不知其有寨也石窦清泉可以撤桥宴坐墨镫至锅窰岭十二里辽州界
　　攀龙镇东四十里东至大界峡四十里东北至锅窰岭六十五里
　　重栅寨【一名岑彭寨】在县东　墨镫村　驴脑寨【一名马武寨】监张东二十里　韩壁寨东五十里【中多古寨】　北马乐村东五十里　大曲镇东七十里　段村西十里南亭西十里　阳城地势临髙面俯漳川古阳城县地　石盘西九十里　信义西七十里
　　平定州
　　井陉关旧名井陉故关路通井陉县即汉韩信击赵下井陉口也明正统二年置故关巡检司后裁　故关山州东九十里两山险隘关踞其中即古井陉口北十里为娘子关　甘桃口在井陉关南三里明筑城建新固关设守御千戸所一员隘口有巡检司地平定泛正定府　恶石口在正定府城西自是西南一十五关口至故关　故关在井陉县西四十里共辖隘口三十六处　通典石艾东有故关甚险固正义井陉故关在幷州石艾县陉东十八里即井
