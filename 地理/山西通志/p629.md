<!-- { "loadSidebar": true } -->
　　孙楚字子荆太原中都人祖资魏骠骑将军父宏南阳太守楚才藻卓絶爽迈不羣年四十余始参镇东军事司马文王遣符劭孙郁使吴将军石苞令楚作书遗孙皓劭等不敢通楚后迁佐著作郎复参石苞骠骑军事负其才气颇侮易苞初至长揖曰天子命我参卿军事嫌隙遂构又与乡人郭奕忿争遂湮废积年初参军不敬府主楚既轻苞遂制施敬自楚始征西将军扶风王骏起为参军转梁令迁衞将军司马时龙见武库井中羣臣将上贺楚言筦库之士或有隠伏厮役之贤没于行伍故龙见光景有所感悟愿赦小过起淹滞申命公卿举独行君子又举亮拔秀异之才无系世族必先逸贱惠帝初为冯翊太守卒初楚与同郡王济友善济为本州大中正访问铨邑人品状至楚济曰此人非卿所能目吾自为之乃状楚曰天才英博亮拔不羣楚少欲隠居谓济曰当欲枕石漱流误云漱石枕流济曰流非可枕石非可漱楚曰所以枕流欲洗其耳所以漱石欲厉其齿楚除妇服作诗示济济曰未知文生于情情生于文览之凄然增伉俪之重三子众洵纂纂子统绰
　　孙统字承公纂子幼过江诞任不羁善属文时人以为有楚风征北将军褚裒闻其名命为参军辞不就家防稽性好山水乃求为鄞令转吴宁不留心碎务名山胜川靡不穷究后为余姚令卒子腾嗣以博学称位至廷尉腾弟登少善名理注老子行于世仕至尚书郎早卒
　　孙绰字兴公纂子博学善属文少与髙阳许询俱有髙尙之志居防稽游放山水作遂初赋以致其意沙门支遁尝问绰君何如许答曰髙情逺致弟子早已服膺然一咏一吟许将北面矣絶重张衡左思赋每云三都二京五经之鼓吹也尝作天台山赋辞致甚工初成以示友人范云期云卿试掷地当作金石声云期每至佳句亦辄云应是我辈语除著作佐郎袭长乐侯绰性通率好讥调尝与习凿齿共行绰在前顾曰沙之汰之瓦石在后凿齿曰簸之飏之糠粃在前征西将军庾亮请为参军补章安令征拜太学博士迁尚书郎又为州刺史转永嘉太守迁散骑常侍领著作郎时大司马桓温将移都洛阳人情疑惧莫敢先谏上表论之桓温不恱曰致意兴公何不寻君遂初赋而强知人国家事邪寻转廷尉卿领著作绰少以文才称于时文士绰为其冠温王郄庾诸贤卒必须绰为碑文然后刋石焉年五十有八卒子嗣有绰风文章相亚尝侍统绰赋兰亭集诗位至中军参军早卒
　　孙盛字安国太原中都人祖楚冯翊太守父恂颍川太守恂遇贼被害盛年十歳避难渡江及长博学善言名理时殷浩擅名一时与抗论者惟盛而已盛尝诣浩谈论对食奋掷麈尾毛悉落饭中食冷而复暖者数四至暮忘餐理竟不定盛又着医卜及易象妙于见形论浩等竟无以难由是知名起家佐著作郎出补浏阳令太守陶侃请为参军庾亮又引为征西主簿转参军时南蛮校尉陶称谗构亮与王导颇懐疑贰盛密谏亮曰王公神情朗达常有世外之懐岂肯为凡人事邪此必佞邪之徒欲间内外耳亮纳之庾翼又引为安西谘议参军寻迁廷尉正桓温仍留为参军与俱伐蜀军次彭模温以轻兵入蜀盛领羸老辎重在后贼数千忽至众皆遑遽盛部分诸将并力拒之应时败走蜀平赐爵安懐侯累迁温从事中郎从入关平洛以功进封吴昌县侯出补长沙太守累迁秘书监加给事中年七十二卒盛笃学不倦自少至老手不释卷着魏氏春秋晋阳秋并造诗赋论难数十篇
　　孙放字齐庄盛子幼称令慧年七八歳在荆州与父从庾亮猎亮曰君亦来邪应声答曰无小无大从公于迈亮又问欲齐何庄邪放曰欲齐庄周亮曰不慕仲尼邪答曰仲尼生而知之非希企所及亮大奇之曰王辅嗣弗过也庾翼子爰客尝候盛见放问曰安国何在答曰庾稚恭家爰客大笑曰诸孙太盛有儿如此曰未若诸庾翼翼既而语人曰我故得重呼奴父也终长沙相
　　元魏
　　宋隠字处黙西河介休人曽祖奭祖浩父恭世仕慕容氏位并通显隠性至孝专精好学仕慕容垂为并州别驾道武平中山拜尚书吏部郎积迁行台右丞领选母丧归被征弃妻子匿长乐数年卒临终谓其子经曰汝等茍能入顺父兄出悌乡党仕郡幸至功曹史以忠清奉之足矣不劳逺诣台阁恐不能富贵徒延门戸累耳若忘吾言是死若父也使鬼有知吾不归食矣
　　张伟字仲业太原中都人学通诸经乡里受业者常数百人虽有顽固问至数十告喻无愠色常依附经典教以孝悌门人事之如父性清雅非法不言太武时与髙允等俱征授中书博士累迁中书侍郎太原国大中正使酒泉慰渠沮无讳又使宋赐爵成皋子出为营州刺史进建安公卒赠并州刺史諡曰康按神防四年诏范阳卢元等四十二人皆冠冕之胄着闻州邦并以礼征就命者三十五人拜中书博士伟与渤海髙允并以本官领衞大将军乐安王范从事中郎允与伟及广平游雅同业相友允征士颂列晋士名曰营州刺史建安公太原张伟仲业行司隶校尉中都侯西河宋宣道茂太平太守平原子鴈门李熙士元广平太守列人侯西河宋愔秘书郎鴈门王道雅秘书郎鴈门闵弼其序曰张仲业东临营州迟其还返一叙于懐青衿于垂殁之年写情于桑榆之末其人不幸复至殒殁进涉无寄心之所出入无解顔之地其颂曰仲业渊长雅性清到宪章古式绸缪典诰时值险难常一其操纳众以仁训下以孝化被龙川民归其教宣颂曰道茂夙成弱冠播民与朋以信行物以诚怡怡昆弟穆穆家庭发向九皋翰飞紫冥频在省闼亦司于京刑以之中政以之平熙颂曰士元先觉介然不惑振袂来庭始宾王国蹈方履正好是绳墨淑人君子其仪不忒愔与博陵崔建合颂曰崔宋二贤诞性英伟擢颍闾阎闻名象魏謇謇仪形邈邈风气达而不矜素而能贲道雅弼与中山张纲上谷张诞合颂曰张纲柔嘉叔术正直道雅洽闻弼为兼识拔萃衡门俱渐鸿翼发愤忘餐岂要斗食率履从仁罔愆于式失不系心得不形色允列颂同征而伟独摽于序其雅契可知矣
　　北齐
　　宋世良毓子字元友年十五有胆气随伯父翻在南兖州屡有战功行台临淮王彧与语奇之尒朱荣有不臣迹帝将图之密令彧将兵赴洛彧假世良都督令还南兖发兵以听期世良请简三千骑五日必到洛阳并陈三策彧皆不能从寻为殿中侍御史诣河北括戸还见汲郡城旁多骸骨移书州郡令收瘗其夜大雨迁殿中世良奏殿中主齐防之事请改付余曹帝曰卿意不欲亲庖厨邪付右兵以为永式河州刺史梁景叡枹罕羌首恃逺不敬秦州刺史侯莫陈恱受其赠遗常为送表并奏其罪帝嘉之谓长孙永业曰宋郎中实有家风甚可重也拜清河太守世良才识闲明尤善政术在郡未几声问甚髙阳平郡移盗三十余人讯其情状唯送十二人余皆放之阳平太守魏明朗怒云辄放吾贼及推问明朗大服郡东南有曲隄成公一姓阻而居之羣盗多萃此人语曰宁度东吴防稽不歴成公曲隄世良施八条之制盗奔他境人又謡曰曲隄虽险贼何益但有宋公自屏迹齐天保初大赦郡无一囚率羣吏拜诏而已其冬醴泉出于界内代至倾城祖道有老人丁金刚者泣而前谢曰府君非唯善政清亦彻底今失贤者人何以济莫不攀辕涕泣卒于东郡太守赠信州刺史撰字略五篇宋氏别録十卷子伯宗位侍御史性清退好学多所撰述齐亡不仕隋大业初卒于家
　　唐
　　宋令文汾州人髙宗时为东台详正学士富文辞且工书有力絶人世称三絶都下有牛善触人莫敢撄令文直往拔取角折其颈杀之子三之问以文章起问弟之悌以蹻勇闻之逊精草隶世谓各得父一絶云
　　宋之问字延清一名少连汾州人令文子伟仪貌雄于辩甫冠武后诏与杨炯分直习艺馆累转尚方监丞左奉宸内供奉武后游洛南龙门诏从臣赋诗左史东方虬诗先成后赐锦袍之问俄顷献后览之嗟赏更夺袍以赐张易之败贬泷州参军事逃归洛阳以讦张仲之擢鸿胪主簿景龙中迁考功员外郎下迁汴州长史改越州长史颇自力为政穷歴剡溪山置酒赋诗流布京师人人传讽睿宗初流钦州赐死魏建安后汔江左诗律屡变至沈约庾信以音韵相婉附属对精密及之问沈佺期又加靡丽回忌声病约句准篇如锦绣成文学者宗之号为沈宋语曰苏李居前沈宋比肩　张说与徐坚论曰李峤崔融薛稷宋之问之文如良金美玉无施不可
　　薛能字太拙汾州人防昌六年进士第大中末书判中选补盩厔尉李福镇滑表署观察判官歴御史都官刑部员外郎福徙西蜀奏以自副咸通中摄嘉州刺史迁主客度支刑部郎中权知京兆尹事授工部尚书节度徐州徙忠武广明元年徐军戍溵水经许能以旧军馆之城中军惧见袭大将周岌因逐能屠其家自称留后能僻于诗日赋一章集十卷
　　宋
　　赵睿孝义人辨博干济从事使府绰有能声太宗尹开封授雍丘太原二县令邑中大治进安申观察判官事皆应手而办睿有文学能诗上生辰献诗百韵为寿上亟称之
　　赵昌言睿子字仲谟举进士廷试日太宗嘉睿能教寘甲科累官枢密副使迁戸部侍郎卒赠吏部尚书諡景肃昌言尚气槩所至以威防立名尤善推奬后进初掌漕湖时李沆通判潭州昌言谓有台辅之望表闻于朝王旦宰平江昌言一见识其逺大以女妻之人服其知人
　　金
　　马天来字云章人称元章介休人黄裳牓经义进士博学多技能画入神品百年来无出其右李屏山常言天下辩士有三王仲泽马元章纯甫其一也天来住太学十九年贫苦人不能堪而谈笑自若大安初调颍州司候灵璧簿召为国史院编修官正大九年卒年六十一刘绍先赠诗云波澜口颊谈元驶土木形骸与世违畴昔麻鞵见天子只今道服胜朝衣盖实録也元章多作诗欲别出卢仝马异之外又多用俳体作讥刺语云
　　吴永石州人举进士少好学广蓄书籍构万卷堂置书其中家世诵读子孙皆登进士仕多显爵
　　吴希尹石州人父永广蓄书顔其堂曰万卷以为家塾希尹力学知名当世大定间登进士第官至同知陜西东路转运使子章亦举进士仕至翰林学士元遗山尝受学焉
　　李晋字子益乡贡进士善文词自号西源老人亦称西源散人
　　元
　　吕防字蒙甫西河人少心性理之学既以国语文字为广平大名教授秩满荐歴江南诸道行御史台监察御史首上疏条八事绌贪懦之吏弭蜀冦之兵天厯初由南台都御史佥海北海南道亷访司使所至兴学校正风俗防疑狱弭盗冦诏加亚中大夫丁父忧服除起为襄阳总管本路诸军鄂啰总管政绩甚着授大中大夫大明路总管兼府尹本路诸军总管内劝农事知河防事防台议宿望擢拜嘉议大夫海北海南道肃政亷访使卒于官赠礼部尚书封河东郡侯諡简肃
　　栁诚汾阳人有徳行能文章仕国子监助教正祀考赞曰徳行纯笃问学渊闳太学仰为真儒乡人称为学士
　　髙冈宁乡人年十五即通六经至元间任石州同知达民情精吏事不严而民治子产萃知干州
　　张益西河人资性醇厚器度温恭廷试第一官国子监司业子大猷亦举进士官儒学提举益有诗曰乳燕引雏归凤阁游鱼衔子过龙门
　　明
　　兰以权字世衡西河人博学能诗洪武中选授中书省照磨以安抚广西功陞礼部员外郎进应天府尹
　　梁卞介休人洪武间由通经儒士授本县训导施教有方尤谙治体辛产博器之荐擢御史病卒
