<!-- { "loadSidebar": true } -->
　　宋重修应圣公庙碑节度判官朝议大夫检校户部尚书兼御史大夫柱国赐紫金鱼袋闾光度撰节度副使光禄大夫检校司空兼御史大夫上柱国清河县开国【缺】食邑百戸张仁艺书干徳五年岁在丁邜四月乙未六日甲子记
　　金重修应圣公神祠碑宣武将军行县令仇守中撰状元及第邑人王纲书大定二十八年九月二十日记
　　元徐毅神道碑在石明里许文正公衡撰文
　　金重修娲皇庙碑铭邑状元及第翰林修撰王纲撰文元李忠孝感碑在营田里忠性孝谨大徳癸邜秋八月河东地震营田东北山摧阜移忠宅独完李宗怀为立孝感碑
　　太平县
　　古晋城南二十五里故址周九里十三步晋献公都此左传庄公二十六年夏士蒍城绛以深其宫史记献公八年城聚都之命曰绛晋始都绛
　　泰平城　齐城北魏志太平县有二城
　　太平故县北二十五里后魏眞君中自晋城移临汾县置此因闗为名曰太平魏志眞君七年置泰平县唐贞观七年徙县于敬徳堡今名故城鎭旧志太平古城有二一在县北二十五里今为古城鎭其北即太平闗也一在县东三十里即移于闗东者后改为北固县
　　三室之邑古晋城东十里羊舌职好直不容于晋去而之三室之邑邑人攘羊而遗之职受而埋之垆阴后事败吏发而视之舌尚存今名羊舌坊
　　尉迟封邑西北十五里尉村相传村以封邑名盖敬徳封鄂国非楚之鄂也晋有鄂侯乡宁为古鄂地境内有鄂山鄂水敬徳食实封千三百戸此地与乡宁接故土人又名为职田庄又县东五里相传有敬徳饮马路
　　白波垒东南三十里汉黄巾余贼郭太等起于西河白波谷筑垒今名永固村
　　子奇垒东三十里临汾里后秦主姚兴遣弟子奇率四万人伐魏攻平阳防之遂据柴壁魏军至截汾水守之子奇大败投汾水今垒上有柴庄村
　　九层台古晋城东说苑晋献公筑九层之台荀息諌曰臣能累十二棊子加卵于其上公曰危哉息曰不危公造九层台三年不成男不耕女不织亦甚危矣公遂止其役今遗址建凉马寺明王体复诗霸迹旧城隈崇冈尚有台
　　鬭鸡台南三十里杨威村相传晋公子鬭鸡处
　　公孙杵臼窰西北二十五里蟠道村又县西六里有韩厥旗架
　　文中子洞东南汾水之西龙门沟北晋文中子读书于此其洞深广二丈余号文中子洞
　　宋祚德三侯庙勅碑元丰四年七月诏封晋程婴成信侯杵臼忠智侯赐勅建祠崇宁三年又封韩厥为义成侯
　　岳阳县
　　唐尧城东八十里世传尧筑址存
　　合阳城魏志建义元年置有合阳城隋省入冀氏县谷逺故县汉志上党郡有谷远县莽曰谷近
　　冀氏故县东南一百三十里北魏建义元年割擒昌襄陵置冀氏县及郡有冀氏城旧唐志本汉猗氏县地后于古猗氏县城南置冀氏元省入岳阳今名冀氏里
　　安泽故县北魏志建义元年置隶义宁郡隋大业初改岳阳
　　和川故县东九十里后魏义宁县隋改和川后废唐复置属沁州宋属晋州元省今名和川里
　　冀缺故里相传冀氏城后魏置县
　　岳阳楼县治前东偏
　　曲沃县
　　桐乡城西南四十五里驿桥村明一统志世传伊尹放太甲于此汉武帝将幸缑氏闻破南越改为闻喜县
　　陉庭城东北十里庭城村左传桓公三年晋武公伐翼次于陉庭方言讹听城
　　故鄐城曲沃南二里雍子邑
　　王官城县西南二里明一统志晋景公谋去故绛徙都新田即此又临晋县东南有王官城左传秦伯伐晋济河焚舟取王官是也
　　轩辕遗迹东北乔山中峰有轩辕庙相传乔山即桥山今省作乔
　　古鹄邑李廷宝曲沃辨唐风扬之水篇从子于沃从子于鹄解之者曰沃曲沃也鹄曲沃邑也今沃南十里有安鹄村即古之鹄也
　　绛邑东南二里水经注晋景公谋去故绛居新田谓之新绛即绛阳也汉高帝六年封越骑将军华无害为侯国
　　太子陂北五里世晋太子尝以舟戏陂中而没后水决得骸卜高阜而葬焉建太子祠县志县北十里距陂百武即荀息故里太子盖奚齐也
　　固宫左传襄公二十三年栾盈帅曲沃之甲以昼入绛范宣子奉公以如固宫杜预注固宫宫之有台观守备者
　　虒祁宫左传晋作虒祁宫而诸侯叛水经注宫在新田绛县故城西四十里地背汾面浍西则两川之交防址存
　　平公故梁水经注虒祁宫北横水有故梁截汾水中凡有三十柱柱径五尺裁与水平盖晋平公之故梁也物在水中故能持久
　　赵荘西北三十五里赵文子食邑也或曰即藏赵孤地羊舌大夫故里距县二十四里今羊舌村
　　栾盈食邑西十二里今盈村
　　河上故村东北二十里河上村相传河上公结处有汉文帝庙
　　乐昌堡南七里后周明帝移县治乐昌堡
　　新店至徳二年郭子仪与贼严庄战于曲沃大破之于新店
　　太平馆元时建靳荣刘尚质觞咏地
　　郝修已故居在紫金山元末卜筑明初擢明经第一歴官刑部郎中以清介赐居紫金山吕干徤有记
　　白石楼在景明白水两村间明李镔构于白石山有西溪白云洞翠微岩桃花坞诸胜
　　梅月亭济溪上
　　后汉张寿碑宋欧阳修书后右汉竹邑侯相张夀碑云君讳夀字仲吾其先晋大夫张老之裔举孝防徐郎中给事谒者迁竹邑侯相建宁元年卒其大略可见者如此其余残缺或在或亡亦班班可读尔
　　魏贾逵碑宋欧阳修书后魏志逵传逵为绛县长为贼郭援所攻绛人与援约不害逵乃降而此碑但云为援所执临以白刅不屈而已颇疑陈寿作传好奇所得非实也裴松之注魏书逵年五十有五而碑云五十有四亦当以碑为正嘉祐八年十一月十四日书
　　灵光寺碑唐王勃撰县志寺中有王勃所撰碑按碑泛论佛法非为灵光寺作也
　　唐许孝恭墓志铭在高县鎭孟楷撰文
　　宋史绪墓志铭在常安村王居正撰文
　　宋智墓志铭望绛村王岩叟撰文
　　元李谦亨墓志铭南二里富珠哩翀撰文
　　元靳孝子碑学士揭徯斯撰文云孝子名昺字克昌兵部尚书西河郡侯徳渊之子天厯元年与其兄荣防母丧还河东过平定之平滩霖雨骤至兄及旁人皆呼使下车昺伏柩呼号卒不下遂溺死后十年奎章阁大学士实喇巴勒以闻天子命翰林侍制臣徯斯文其事于碑以为世劝
　　元靳和墓碑铭曲村镇掲徯斯撰文
　　翼城县
　　唐城南十五里唐城村丹朱所封都也
　　九门城　尧台元丰九域志翼之堂阳有九门城尧台姚墟朱子纲目舜生于姚墟因以为氏在北门外氷清镇
　　晋城故城村叔虞肇封地子夑更号晋即晋故都也址存元绛州守宋克笃诗分星谁辨是参墟表里山河古晋都
　　避暑城古暑村相传晋文公筑
　　荧庭城东七十五里左传襄公三十三年齐侯伐晋张武军于荧庭
　　翼故城城东十里绛邑东八十里
　　翼广城水经注晋军北入翼广筑之因即其姓以名之皮牢城牢寨村史记赵世家魏败我浍取皮牢正义曰皮牢在浍侧址存
　　息城三张村郑太子所封后名夀城
　　隆化城北齐隆化元年周武帝取浍州置镇金兴定三年置隆化县元宪宗二年废今隆化村
　　北绛城在北绛村后魏置县孝昌三年北绛郡治此隋开皇十八年改为翼城址存
　　翼城故郡旧唐志义宁元年以废北浍州之翼城绛置翼城郡武徳元年改浍州二年改北浍州四年州废
　　新安故县汉置后魏孝昌中属北绛郡后齐废入北绛县
　　小乡故郡北魏志建义元年罢有小乡城唐志义宁元年复置武徳九年省入翼城
　　武子荘魏武子采邑县东二十五里有武子庙
　　金钩店秦昭襄为太子质于燕过郑太子舍妻瞷其非常人食以鬬鸡夫张唐怒责之昭襄闻而诘之妻讳言夫以为宜烹羊也昭襄解钩遗之在中唐村
　　王逢寨县东南隅唐防昌四年刘稹叛李徳裕议遣王逄屯翼城县志后唐长兴元年邑令张仲温徙治于王逄寨
　　南营元穆呼哩帅师驻此在邑西南隅
　　河亭按察分司东文潞公天圣六年令翼时所建临城堞瞰浍溪远挹山光林木森布翼之胜概此亭为最潞公亲书名记犹存一云在藩署内
　　潞公台有二俱在院署臬司后明嘉靖中县令鄢桂枝建楼其上少防吴廷相诗解鞍虞叔国脱帽潞公台
　　东圃治东北宋宣和间县令向淙所辟邑人丁彦师撰记中有静乐轩其南有亭曰锦江北有台曰邀月少北曰叠翠亭又少北曰五栁亭
　　阜民防东圃内宋宣和中县令李察建邑人丁彦师撰记
　　瞻逺亭县治防事后元佥事安止善扁明洪武中山西提刑郭桓撰记云翔峰阻前七宝峙后市廛络其西北泉流带其东南
　　铜源钱坊　翔臯钱坊唐地理志翼城有钱坊二又县北三十里曰蜀山相传邓通铸钱处按唐元和志铜山在雅州荣经县北三里即文帝赐通铸钱之所后以山假卓王孙取千匹今出铜矿其不在山西了然无庸辨
　　张懐器去思碑唐卢照邻撰嗣圣元年为翼令天授二年奉勅进阶邑人树碑
　　郑太子墓碑铭县西云塘村唐范阳卢照邻撰文总章元年岁次戊辰五月甲申一日立石
　　宋潞公轩记碑即河亭宣和中县令李元儒记潞公治翼修河亭于防事之后亲书岁月榜于屋楹后更以国爵名轩以厯推之天圣六年戊辰越政和七年丁酉凡九十年矣阅岁虽多其迹尚完谨勒于石以传不朽金学士郑辉元判官王恽学士郭西埜防访偰玊立并贞庵凡四人有诗
　　宋华池庙记碑羊角山南峰宋开宝六年重修校书李承翰撰
　　宋重建文庙碑天圣八年潞公文彦博撰
　　宋重修乔泽庙碑在栾池前政和元年邑令田颢撰元裕公和尚道行碑在金仙寺后移后土庙翰林学士承防荣禄大夫知制诰兼修国史赵孟頫撰并书篆延祐七年岁次庚申小春日住持僧智恩智眞智信文懃立石
　　汾西县
　　汾西故郡隋志后魏置开皇初废
　　新城故县隋志后周置开皇十年省入汾西
　　申村堡旧唐志汾西县隋末陷贼武徳初权于今城南五十里申村堡置县贞观六年徙今治
　　厚义村明一统志唐开元后徙县治于厚义村
　　东阁东李安庄
　　铜鞋青山藐姑仙人祠旁有莲花洞遗铜鞋一双古色斑斓制度精异今存
　　元重修青山庙碑皇庆元年壬子仲秋二十有六日隰州学正孙文通撰文在县西青山藐姑眞人祠灵石县
　　鲁班纒西南四十里地极险峻上有寺相传鲁班所修文学里西四十里有卜子祠
　　栾室县东绵山内四壁高峻中有平原相传晋锢栾盈于此今祀介庙中
　　瑞石城北门外高七尺状类太湖石相传即隋文帝所获之石
　　英雄相遇处在小水镇世传即李靖红拂虬髯公相遇处
　　隂地闗崇徽公主手迹李山甫诗一掐纤痕更不收翠微苍藓几经秋谁陈帝子和番防我是男儿为国羞寒雨洗来香已尽淡烟笼着恨长留可怜汾水知人意旁与吞声未忍休
　　赠尚书虞部员外郎文府君墓志铭在孝义原宋明道中文潞公撰文
　　淮隂侯庙碑南二十里元至正庚子集贤学士归旸撰文
　　霍州
　　彘城西三里水经注汾水又南过永安县西故彘县也周厉王流于彘即此城也王莽更名黄唐城汉顺帝阳嘉三年改曰永安晋志故霍伯国
