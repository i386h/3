<!-- { "loadSidebar": true } -->
　　上有饥鹰号下有枯蓬走茫茫边雪里一掬沙培塿传是昭君墓埋闭蛾眉久凝脂化为泥铅黛复何有唯有隂怨气时生坟左右郁郁如苦雾不随骨销朽妇人无他才荣枯系妍否何乃明妃命独悬画工手丹青一诖误白黒相纷纠遂使君眼中西施作嫫母同侪倾宠幸异类为配偶祸福安可知美顔不如丑何言一时事可戒千年后特报后来姝不须倚眉首无辞插荆钗嫁作贫家妇不见青塜上行人为浇酒
　　咏欧阳行周事【并序】　　　　　　孟　简
　　闽越之英惟欧阳生以能文擢第爰始一命食太学之禄助成均之教有庸绩矣我唐贞元年己卯嵗曽献书相府论大事风韵清雅词防切直会东方军兴府县未暇慰荐久之倦游太原还来帝京卒官灵台悲夫生于单贫以狥名故心专勤俭不识声色及兹筮仕未知洞房纎腰之为蛊惑初抵太原居大将军宴席上有妓北方之尤者屡目于生生感悦之留赏累月以为燕婉之乐尽在是矣既而南辕妓请同行生曰十目所视不可不畏辞焉请待至都而来迎许之乃去生竟以蹇连不克如约过期命甲遣乘密往迎妓妓因积望成疾不可为也先死之夕剪其云髻谓侍儿曰所欢应访我当以髻为贶甲至得之以乘空归授髻于生生为之恸怨渉旬而生亦殁则韩退之作何蕃书所谓欧阳詹生者也河南穆元道访予常叹息其事呜呼钟爱于男女素期效死夫亦不蔽也大凡以断割不为丽色所汩岂若是乎古乐府诗有华山畿玉台新咏有庐江小吏相死或类于此暇日偶作诗以继之云
　　有客西北逐驱马次太原太原有佳人神艶照行云座上转横波流光注夫君夫君意荡漾即日相交欢定情非一词结念誓青山先死不变易中诚无间言此为太学徒彼属北府官中夜欲相从严城限军门白日欲同居君畏仁人闻忽如陇头水坐作东西分惊离肠千结滴泪眼双昏本逹京师廻贺期相追攀宿约始乖阻彼忧已纒绵高髻若黄鹂危鬓如玉蝉纤手自整理剪刀断其根柔情托侍儿为我遗所欢所欢使者来侍儿因复前抆泪取遗寄深诚祈为传封来赠君子愿言慰穷泉使者廻复命迟迟蓄悲酸詹生喜言旋倒屦走迎门长跪听未毕惊伤涕涟涟不饮亦不食哀心百千端襟情一夕空精爽旦日残哀哉浩然气溃散归化元短生虽别离长夜无阻难双魂终会合两剑遂蜿蜒丈夫早通脱巧笑安能干防身本苦节一去何由还后生莫沈迷沈迷防其眞
　　石佛谷　　　　　　　　　　　皇甫曙
　　漫澶太行北千里一块石平腹有壑谷深广数百尺土僧何为者老草毛发白寝处容身龛足膝隐成迹金仙琢灵像相好倚北壁花座五云扶玉毫六虚射文人留纪述时事可辨析鸟趾巧均分龙骸极癯瘠枯松阔槎枿猛兽腾掷蛣虫食踪悬垂露凝滴精艺贯古今穷岩谁爱惜托师禅诵余勿使尘埃积
　　戏题枢言草阁三十二韵　　　　李商隐
　　君家在河北我家在山西百嵗本无业隂隂仙李枝尚书文与武战罢幕府开君从渭南至我自仙游来平昔苦南北动成云雨乖逮今两擕手对若牀下鞵夜归碣石馆朝上黄金台我有苦寒调君抱阳春才年顔各少壮发绿齿尚齐我虽不能饮君时醉如泥政静筹画简退食多相防埽掠走马路整动射雉翳春风二三月柳密莺正啼清河在门外上与浮云齐歌冠调玉琴弹作松风哀又弹明君怨一去怨不囬感激坐者泣起视雁行低翻忧龙山雪却杂胡沙飞仲容铜琵琶项直声凄凄上贴金捍拨画为承露鸡君时卧振触劝客白玉杯苦云年光疾不饮将安归我赏此言是因循未能谐君言中圣人坐卧莫我违榆荚乱不整杨花飞相随上有白日照下有东风吹青楼有美人顔色如玫瑰歌声入青云所痛无良媒少年苦不久顾暮良难哉徒令真珠肶裛入珊瑚腮君今且少安听我苦吟诗古诗何人作老大徒伤悲
　　北岳庙　　　　　　　　　　　贾　岛
　　天地有五岳恒岳居其北岩峦叠万重诡怪浩难测人来不敢入祠宇白日黑有时起霖雨一洒天地德神兮安在哉永康我王国
　　送进士李殷下第游汾河　　　　曹　邺
　　上国花照地遣君向西征旁人亦有恨况复故人情单车欲云去别酒忽然醒如何今夜梦半作道路程边士不好礼全家住军城城中鼔角严旅客常夜惊中有左记室逢人眼光明西门未归者下马如到京还应一开卷为子心不平慇懃说忠抱壮志勿自轻
　　富农诗【并序】　　　　　　　　　于　濆
　　濆寓居尧山南六十里里有富农得氏琅琊人指其貎此多藏者也积粟万庾马牛无算血属星居于里土生不遗死不赠环顾妻孥意与天地等故作是诗用广知者
　　长闻乡人语此家胜良贾骨肉化饥魂仓中有饱防青春满桑柘旦夕鸣机杼秋风一夜来累累闻砧杵西邻有原宪蓬蒿绕环堵自乐固穷心天意在何处当门见稚子已作桑田主安得四海中尽为虞芮土
　　经羊角哀墓　　　　　　　　　吴　筠
　　祗召出江国路傍旌古坟伯桃葬角哀墓近荆将军神道不相得称兵解其纷幽明信难知胜负理莫分长呼遂刎颈此节古未闻两贤结情爱骨肉何足云感子初并粮我心正氛氲迟廽驻征骑不觉空林醺
　　伯夷叔齐
　　夷齐互崇让弃国从所钦聿来及宗周乃复非其心世浊不可处冰清首阳岑采薇咏羲农高义越古今
　　五老大明观赠隐者　　　　　姚　系
　　云观此山北与君防手稀林端渉横水洞口入斜晖乍见鸾鹤迩忽为烟雾飞故人清和客黙会琴心防丹术幸可授青龙当未归悠悠平生意此日复相违
　　送友下第游雁门　　　　　　　刘　驾
　　相别防水湄夹水柳依依我愿醉如死不见君去时所诣星斗北直行到犹迟况复挈空囊求人悲路岐北门记室贤爱我学古诗待君如待我此事固不疑雁门春色外四月雁未归主人拂金台延客夜开扉舒君郁郁怀饮彼白玉巵若不化女子功名岂无期
　　宋
　　寄题西京致仕张郎中静居院　　韩　琦
　　院为今之高平静居村郎中名完有四堂夷心会眞清白金兰
　　休官得晏闲理固居处静中或不自逹触物挠天性遂令优游心反致寂寞病二川有耆英识岂斯人并周才当要职美誉着羣听气体殊未衰援礼请还政安居得西归芜没治三径萧然絶世行日以道自胜以静名厥居内外了相称君怀本清虚复此林泉莹君道本和乐况有琴尊泠新堂辟四隅立意尤髙回夷襟造眞境友益具子令药品稽神仙门法尚忠正肌肤松菊香庭砌芝兰盛天宜锡难老以示君子庆予亦希君者误宠窃机柄无裨紫极尊动亦赤松兴报国茍锱铢窜身违陷阱雅志吁未偕高山徒景行
　　观德堂　　　　　　　　　　　李　垂
　　园池气象明池沼春波平东滙有朝势北源无滞声临流好鼔瑟待月堪浮觥濯足思余绿洗心思雪清篆沟合逺派布窦垂高城我愿化飞雨使君将劝耕
　　题晋祠　　　　　　　　　　　范仲淹
　　神哉叔虞庙地胜出嘉泉一源甚澄澈数歩忽潺湲此意谁可穷观者增恭防锦鳞无敢钓长生同水仙千家溉禾稻满目江乡田我来动所思致主愧前贤大道果能行时雨宜不愆皆如晋祠下生民无旱年
　　绛守居园池
　　绛台使君府亭阁参园圃一泉西北来羣峰高下覩池鱼或跃金水帘常布雨怪栢锁蛟龙丑石鬭防虎羣花相倚笑垂杨自由舞静境合通仙清隂不知暑每与风月期可无诗酒助登临问民俗依旧陶唐古
　　登绛州富公嵩巫亭示同行者　　欧阳修
　　羣拥轩槛竹树隂漠漠公胡苦思山规构自心作惟予爱山者初仕即京洛嵩峰三十六终日对高阁隂晴无朝暮紫气常浮泊雄然九州中气象压寥廓亦尝歩其巓培塿视四岳其后窜荆蛮始识峡山恶长江泻天来巨石忽开拓始疑茫昧初浑沌死镌凿神功夜催就万仞成一削尤竒十二峰隐见入防邈人踪断攀缘异物宜所托顾瞻但徘徊想像逢绰约嵩山近可爱泉石吾已诺终期友幽人白首老云壑荆巫惜遐荒诡怪香难貎至今清夜思魂梦輙飞愕偶来玩兹亭尘眼刮昏膜况逢秋雨霁浓翠新染濯峰端上明月且可留幽酌
　　送任处士归太原
　　一虏动邉陲用兵三十万天威岂不严贼首犹未献自古王者师有征而无战胜败系人谋得失由庙算是以天子明咨询务周徧直欲采竒谋不为人品限公车百千辈下不遗仆贱况于儒学者延纳宜无间如何任生来三月不得见方兹急士时论策岂宜慢任生居太原白首勤着撰闭戸不求闻忽来谁所荐人贤固当用举缪不加谴赏罸两无文是非奚以辨遂令拂衣归安使来者劝嗟吾笔与舌非职不敢谏
　　送李太傅知冀州
　　吾慕李汉超为将勇无俦养士三千人人人百貅关南三十年天子不北忧吾爱李允则善觇多计筹寇动静寝食皎如拄双眸出入若变化谈笑摧敌谋恩信浃南北声名落燕幽二公才各异战守两堪尤天下不用兵尔来三十秋今其继者谁守冀得李侯李侯年尚少文武学彬彪河朔一尺雪北风暖貂裘上马擘长弓白羽飞金鍭临行问我言我慙本儒鲰汉超虽已久故来尚歌讴允则事最近犹能想风流将此聊为赠勉哉行无留
　　司马迁　　　　　　　　　　　王安石
　　孔鸾负文章不忍留枳棘嗟子刀锯间悠然止而食成书与后世愤悱聊自释领略非一家高辞殆天得虽防樊父明不失孟子直彼欺以自私岂啻相十百
　　王官谷司空侍郎故居　　　　　江休复
　　首阳采士商代缅以遐唐季有夫子遯世肥且嘉拔俗离汚险抗志凌青霞剥运扇頽风奸雄比囬邪不然随波流横噬猰防牙吁哉土德衰暌乖鬼盈车英英夫子贤显晦吾所嗟想见栖隐情遗文搴菁华山藏白驹谷水绕骚人家踌躇碧峰前寒日忽以斜
　　龙门　　　　　　　　　　　　司马光
　　石楼临晴空南眺出千里人怜山气佳予叹禹功美想彼未凿时极目皆洪水谁知耕桑民幸免鲂与鲤
　　和邵不疑校理蒲州十诗
　　饮亭
　　飞盖名僚集临流芳宴开萦纡潄文石次第传清杯廽波亦多意并泛落花来
　　涌泉石
　　苍然片石寒百道飞泉吐高堂忽萧飒坐失炎蒸苦蛟龙卧欲飞仰噀秋空雨
　　翠楼
　　条山翠气横隐嶙秋空窄危楼雨初度巻幌延佳色扑扑满前轩岚光眞可摘
　　碧楼
　　烟瓦叠琉璃危楼半空倚歌钟奉高宴声来碧云里日暮天四垂黯淡如秋水
　　静斋
　　【逸二句】聊窥碧甃缺寒草生歴歴时闻山鸟呼未得全幽寂
　　槐轩
　　【逸二字】轩已幽况复植宫槐檐外隂沉绿南山雨气来逍遥不知久惊此黄花开
　　凉【逸一字】
　　【逸二句】清风满四境岂独华榱下不若楚台人披襟独萧洒
　　芙蕖轩
　　荷花烂漫红不见方塘水嶣峣结飞阁苒苒清香里露重忽欹侧翩然翠禽起
　　惜花亭
　　春意复蹉跎园林日愁寂枝边绿隂重砌下红英积兹亭花最繁飘零尤可惜
　　竹轩
　　茂密正当轩欹垂欲侵案风枝忽交戞月影争凌乱诚嘉君子心匪直林亭玩
　　司马君实独乐园　　　　　　　苏　轼
　　青山在屋上流水在屋下中有五亩园花竹秀而野花香袭杖屦竹色侵盏斚樽酒乐余春碁局消长夏洛阳古多士风俗犹尔雅先生卧不出冠葢倾洛社虽云与众乐中有独乐者才全德不形所贵知我寡先生独何事四海望陶冶儿童诵君实走卒知司马持此欲安归造物不我舍名声逐吾辈此病天所赭抚掌笑先生年来效喑哑
