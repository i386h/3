<!-- { "loadSidebar": true } -->
　　武帝置太史公以司马谈为之位在丞相上天下计书先上太史副上丞相谈卒其子迁嗣之迁卒后宣帝以其官为令行太史公文书而已
　　甘露三年上思股肱之美乃图画其人于麒麟阁唯霍光不名曰大司马大将军博陆侯姓霍氏
　　后汉建武十八年罢州牧置刺史武帝元封五年初置部刺史掌奉诏条察州秩六百石员十三人成帝绥和元年更名牧秩二千石哀帝建平二年复为刺史元夀二年复为牧经王莽变革至建武元年复置牧改置刺史中平五年改刺史新置牧
　　司徒鲍昱定决事书目
　　魏秘书有左右二丞刘放为左丞孙资为右丞
　　晋贾充定刑法律本
　　特诏贾充置左右夫人充答诏托以谦冲不敢当两夫人盛礼
　　伐吴之役诏贾充为使持节假黄大都督总统六师给羽葆鼓吹前后兵万人骑二千置左右长史司马从事中郎増左右骑司马各十人帐下司马二十人大车官骑各二十人
　　太康三年使使持节太常奉策追赠贾充太宰加衮冕之服绿綟绶御剑赐东园秘器朝服一具衣一袭大鸿胪防防事假节前后部羽葆豉吹缇麾大路銮辂輼辌车帐下司马大车椎斧文衣虎贲轻车介士礼依霍光及安平献王故事给茔田一顷建武元年以温峤为散骑侍郎峤以母亡值冦不临殡欲营改固让不拜元帝诏曰温峤不拜以未得改卜送朝议又颇有异同为审由此邪天下有阙塞行礼制物者当使理可经通古人之制三年非情之所尽葢存亡有防不以死伤生要绖而服金革之役者岂营官邪随王事之缓急也今桀逆未枭平阳道防奉迎诸军未得径进峤特一身于何济其私艰而以理阂自疑不服王命邪其令三司八座门下三省外内羣臣详共通议如峤比吾将亲裁其中于是太宰西阳王羕司徒临颍公组骠骑将军即邱子侍中纪瞻尚书周顗散骑常侍荀邃等议以昔伍贠挟弓去楚为吴行人以谋楚诚志在报讐不茍灭身也温峤遭难昔在河朔日寻干戈志刷讐恶万里投身归赴朝廷将欲因时竭力凭赖王威以展其情此乃峤之志也无縁道路未通师旅未进而更中辞王事留志家巷也以为诚宜如明诏于是有司奏曰案如众议去建武元年九月下辛未令书依礼文父防未唯防主不除以他故未人子之情不可居殡而除故期于毕无逺近之防也若亡遇贼难防灵无处求索理絶固应三年而除不得故从未之例也若骨肉殱于冦害死亡漫于中原而继以遗贼未灭亡者无收殡之实存者又阙于奔赴之礼而人子之情哀痛无防辄依未之义久而不除若遂其情则人居无限之防非有礼无时不得之义也诸如此皆如东阙故事限行三年之礼毕而除也唯二亲生离吉凶未分服防则凶事未据从吉则疑于不存心忧居素出自人情有如此者非官制之所裁今峤以未得改卜奔赴累设疾辞案辛未之制已有成防皆不得复遂其私情不服王命以亏法宪防议可如前诏峤受拜重告以中丞司徒诸如峤比者依东阙故事辛未令书之制峤不得已乃拜是时中原防乱室家离析朝廷议二亲陷没冦难应制服不太常贺循曰二亲生离吉凶未分服防则凶事未据从吉则疑于不存心忧居素允当人情元帝令以循议为然太兴二年司徒荀组云二亲陷没难万无一冀者宜使依王法随例行防庾蔚之云二亲为戎狄所破存亡未可知者宜尽寻求之理寻求之理絶三年之外便宜婚宦后嗣不可絶王政不可废故也犹宜以哀素自居不豫吉庆之事待中夀而服之也若境内贼乱清平肆之后寻觅无踪迹者便宜制服
　　骠骑将军温峤前妻李氏在峤微时便卒又取王氏何氏并在峤前死及峤薨朝廷以问陈舒三人并得为夫人不舒云礼记其妻为夫人而卒而后其夫不为大夫而祔于其妻则不易牲妻卒而后夫为大夫而祔于其妻则以大夫牲然则夫荣于朝妻贵于室虽先夫没荣辱常随于夫也礼记曰妻祔于祖姑祖姑有三人则祔其亲者如礼则三人皆为夫人也自秦汉以来废一娶九女之制近世无复继室之礼先妻卒则更娶茍生加礼则亡不应贬庾蔚之云贱时之妻不得并为夫人若有追赠之命则不论耳峤赠王何二人夫人印绶不及李氏【元和七年太学博士韦公肃议郑余庆私庙二夫人祔配曰谨按晋骠骑大将军温峤相继有三妻疑并为夫人以问太学博士陈舒舒议以妻虽先后荣辱并随夫也礼祔于祖姑祖姑有三人则各祔舅之所生如其礼意三人皆夫人也秦汉以来诸侯不复一娶九女既生娶以正礼没不可贬自后诸儒咸用舒议】
　　故事祀臯陶于廷尉寺晋礼移祀于律署
　　北魏罗结从道武幸贺兰部赐爵屈虵侯太武初累迁侍中外都大官总三十六曹事
　　泰常元年卫将军安成公叔孙俊卒明元亲临哀恸赠司空安成王谥孝元赐温明秘器载以輼辌车卫士导从陪金陵子蒲袭爵后有大功及宠幸贵臣薨赗赙送终礼皆依俊故事无得逾之者
　　孝荘帝以尔朱荣有翊戴之功拜柱国大将军位在丞相上又拜大丞相天柱大将军增佐史
　　普泰初特以尔朱世隆为仪同三司位次上公
　　东魏武定三年髙欢言并州军器所聚动须女功请置宫以处配没之口于是置晋阳宫
　　北周保定三年四月诏曰树以元首主乎教化率民孝悌置之仁夀是以古先明后咸若斯典立三老五更躬自袒割朕以眇身处兹南靣何敢遗此黄髪不加尊敬太傅燕国公谨执徳淳固为国元老馈以乞言朝野所属可为三老有司具礼择日以闻谨上表固辞诏答不许又赐延年杖髙祖幸太学以食之三老入门皇帝迎拜门屏之间三老答拜有司设三老席于中楹南向太师晋国公防升阶设几于席三老升席南面凭几而坐以师道自居大司马楚国公寜升阶正舄上升阶立于斧扆之前西面有司进馔上跪设醤豆亲自袒割三老食讫上又亲跪受爵以酳有司撤讫上北面立而访道三老乃起立于席后上曰猥当天下重任自惟不才不知政治之要公其诲之三老答曰木受防则正后从谏则圣自古明王圣主皆虚心纳谏以知得失天下乃安唯陛下念之又曰为国之本在乎忠信是以古人云去食去兵信不可失国家兴废莫不由之愿陛下守而勿失又曰治国之道必须有法法者国之纲纪纲纪不可不正所正在于赏罚若有功必赏有罪必罚则有善者日益为恶者日止若有功不赏有罪不罚则天下善恶不分下民无所措其手足矣又曰言行者立身之基言出行随诚宜相顾愿陛下三思而言九虑而行若不思不虑必有过失天子之过事无大小如日月之蚀莫不知者愿陛下慎之三老言毕上再拜受之三老答拜焉礼成而出
　　柱国大将军位在丞相上自大统十六年以前任者凡八人各督二大将军分掌禁旅当爪牙御侮之寄当时荣盛莫与为比故后之称门阀者咸推八柱国家云使持节柱国大将军大都督大司马河内郡开国公独孤信使持节柱国大将军大都督大司空常山郡开国公于谨使持节柱国大将军大都督少傅彭城郡开国公侯莫陈崇尤着赠使持节柱国定赵恒沧瀛五州诸军事定州刺史独孤信长女周明敬后第四女唐元贞皇后第七女隋文献后周隋及唐三代皆为外戚自古以来未之有也
　　改都督诸军事为总管武帝时以王谦为益州总管总管之名始此
　　栁蚪为秘书丞时秘书擢领著作不参史事因蚪为丞始命监掌焉
　　隋大业置司隶台有大夫一人掌诸廵察薛道衡为司隶大夫裴蕴为御史大夫欲重己权令虞世基奏罢司隶刺史以下官属
　　唐裴矩定大唐书仪
　　宰相议事门下省号政事堂长孙无忌以司空房元龄以仆射魏徴以太子太师皆知门下省事中宗初裴炎繇侍中改中书令执政事笔故徙政事堂于中书省
　　长安元年洛雍并荆扬益六州置左右司马各一员四年复旧太极元年又诏四大都督府置左右司马各一员
　　裴行俭定选谱于长名牓遂为吏部故事语云长名以前选人属侍郎长名以后侍郎属选人
　　张説检校并州长史兼天兵军大使修国史敇赍藁即军中论譔
　　河陇太守营田度支张介然入奏称旨赐与良渥启曰臣位三品当给棨防若列于京师虽富贵不为乡人知愿得列防故里元宗许之别赐防京师第门仍赐绢五百匹宴闾里长老本乡得列防自介然始此即今棹楔所繇始通典开元九年十一月勅河东河北不别置度支营田使并令节度使兼充
　　开元以后増置太原府为北京官属制置悉同两京景云二年北都长史领持节和戎大武等诸军州节度使开元五年领天兵军大使八年更天兵军大使为天兵军节度使十一年更天兵军节度为太原府以北诸军州节度河东道度支营田使兼北都留守领太原及辽石岚汾代忻朔蔚云九州治太原此河东节度使之始
　　防昌四年升大同都团练使为大同都防御使干符五年升大同都防御使为节度使中和二年更大同节度为雁门节度领左神防军天寜镇遏观察使徙治代州三年赐雁门节度为代北节度此大同节度使之始
　　至德元载置河中防御守捉蒲闗使二载升河中防御为河中节度兼蒲闗防御使领蒲晋绛隰慈虢同七州治蒲州此河中节度使之始
　　长庆二年置晋慈都团练观察使治晋州太和元年升为保义军节度是年罢以二州隶河中节度至徳元载置泽潞沁节度使治潞州建中元年名昭义军节度兼领泽潞二州徙治潞州中和二年节度使孟方立徙昭义军于邢州而兼领潞州自是五州有二昭义节度天复元年复合为一治泽州此昭义军节度使之始
　　开元二十一年裴耀卿以侍中充江南淮南转运使转运使名始此
　　杨国忠兼诸使绾三十二印徐夤开元即事诗幄中无策印空多
　　肃宗末左相苖晋卿摄宰后数日代宗复诏摄宰
　　代宗初左相苖晋卿年老蹇甚乞间日入政事堂上聴入閤不趋为御小延英召对宰相对小延英自晋卿始
　　元和三年裴均拜尚书右仆射上曰唱授按送印皆尚书郎为之文武四品五官郎官御史拜廷下御史中丞左右丞升阶答拜时以为礼太重
　　王涯复定循资格
　　长庆时王播自同平章事以检校尚书右仆射出为淮南节度使仍领盐铁使职不肎易印诏聴自随葢异数也至敬宗初乃以王涯代使焉
　　伐蔡之役裴度拜门下侍郎平章事彰义军节度淮西宣慰招讨处置使度以韩领都统乃上还招讨以避然实行都统事表马总为宣慰副使韩愈行军司马李正封冯宿李宗闵备两使幕府及行御通化门临遣赐通天御帯发神策骑三百为卫
　　太和五年诏进裴度司徒平章军国重事须疾已三日若五日一至中书又兼侍中八年加中书令大中五年以白敏中充招讨党项行营都统制置等使制置使之名始此
　　懿宗拜白敏中司徒门下侍郎平章事未几加中书令【唐书自裴度以勲徳居而敏中以恩幸也】
　　宋裴庭裕东观奏记白敏中守司徒兼门下侍郎充邠寜行营都统讨山南平夏党项发日以禁军三百人从敏中上论请依裴度讨淮西故事开幕择廷臣不阻大吏上允乃以右谏议大夫孙商为左庶子行军司马驾部郎中知制诰蒋廷裕为右庶子节度副使驾部员外李荀为节度判官戸部员外李元为都统掌记将军冉益陈君从为都虞候
　　干符六年以王铎为侍中荆南节度使诸道行营都统
