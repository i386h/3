<!-- { "loadSidebar": true } -->
　　樊逊字孝谦河东猗氏县人衡之子也少好学其仲兄以造氊为业常优饶之逊自责曰为人弟独爱安逸可乎欲同勤事业母冯氏曰汝欲谨小行邪逊感母言遂専心典籍恒书壁作见贤思齐四字以自劝逊貌陋有才气寓邺为临漳小吏县令裴鉴莅官清苦致白雀逊上清徳颂十首鉴大加赏重擢主簿仍荐之于右仆射崔暹为暹賔客人有讥其静黙者逊常服东方朔之言陆沈世俗避世金马遂借陆沈公子为主人拟客难制客诲以自广后崔暹大防客大司马襄城王旭在坐欲命府僚暹指逊曰此人学富才高兼之佳行可为王参军也旭目之曰岂能就耶逊曰家无廕第不敢当此后徙居陈留梁州刺史刘杀鬼以逊兼录事参军仍举秀才兼别驾王聪抗辞荐之以下州例还齐天保元年秦州复召举秀才三年春对防至四年不报梁州重举秀才五年正月制诰问焉尚书擢第以逊为当时第一十二月大行台清河王岳率众南伐以逊从军明年纳梁贞阳侯萧明为梁主岳假逊大行台郎中使于江南与萧修侯瑱和解逊往还五日得修等报书岳因与修盟于江上都官尚书崔昻荐逊诏付尚书考为清平勤干送吏部七年诏令校定羣书供皇太子逊等十一人召共刋定时秘府书籍纰缪者多逊乃议曰按汉中垒校尉刘向受诏校书每一书竟表上輙言臣向书长水校尉臣参书太常博士书中外书合若干本以相比校然后杀青今所雠校供拟极重出自兰台御诸甲馆向之故事见存府阁即欲刋定必借众本太常卿邢子才太子少傅魏収吏部尚书辛术司农少卿穆子容前黄门郎司马子瑞故国子祭酒李业兴并是多书之家请牒借本参校秘书监尉瑾移尚书都坐凡所得别本三千余卷五经诸史殆无遗阙时魏収作库狄干碑序令逊为铭陆卬不知以为収合作也陆操伏浑卒杨愔使逊代已作书以告晋阳朝士令魏润色之収不能改一字八年更定选员不过三百杨愔曰后生清俊莫过卢思道文章成就莫过樊孝谦几案断割莫过崔成之遂以逊为员外将军辞曰门族寒陋访第必不成乞补员外司马监督愔曰才髙不依常例特奏用之河清初为主书参典诏防天统元年加员外郎卒
　　北周
　　乐逊字遵贤河东猗氏人从徐遵明受孝经丧服论语诗书礼易左氏春秋大义大统七年除子都督九年太尉李弼请教授诸子既而相府戸曹栁敏行台郎中卢光河东郡丞辛粲相继举逊称有牧人之才弼请留不遣魏废帝二年周文令教授诸子在馆六年与诸儒分授经业讲孝经论语毛诗及服氏春秋左氏周初除秋官府上士转小师氏下大夫自谯王俭以下并行弟子之礼逊以经术教授训导有方卫公直镇蒲州为主簿武成元年六月霖雨陈时宜十四条其五条曰崇教化省造作明选举重战伐禁奢侈皆切于时务保定二年迁遂伯中大夫五年诏鲁公斌毕公贤等俱受业天和元年岐州刺史陈公纯举贤良五年上表致仕优诏不许赐以粟帛及钱授湖州刺史封安邑县子人多蛮左未习儒风逊劝励生徒加以课试数年化洽州境蛮俗子多异居每加劝导还朝拜皇太子谏议复在露门教授皇子大象初进崇业郡公又为露门博士二年进开府仪同大将军出为汾隂郡守固辞改授东扬州刺史仍赐安车衣服奴婢又于本郡赐田十顷儒者以为荣隋开皇元年卒于家年八十二赠本官加蒲陜二州刺史逊寡交游立身以忠信为本不自矜尚着孝经论语毛诗左氏春秋序论十余篇又着春秋序义通贾服説发杜氏违辞理并可观
　　薛寘河东汾隂人祖遵顔魏河东郡守安邑侯父义清河广平二郡守寘幼览篇籍好属文起家奉朝请从孝武西迁封郃阳县子废帝元年领著作佐郎修国史寻拜中书侍郎修起居注迁中书令于谨征江陵为司录军中谋略并参之江陵平进爵伯朝廷欲行周礼与小宗伯卢辩详定之六官建授内史下大夫周初进爵侯转御正中大夫与前中书监卢柔方驾世号卢薛乆之进骠骑大将军开府仪同三司出为浙州刺史卒于位赠虞州刺史諡曰理着文笔三十余卷西京记三卷引据该洽世称其博闻寘性至孝虽齿衰务繁温凊朝夕无违子明嗣大象末仪同大将军清水郡守
　　薛慎湖孙善之弟也字伯防好学能属文善草书与同郡裴叔逸裴诹之栁蚪范阳卢柔陇西李璨友善起家丞相府墨曹参军周文与行台省置学取丞郎及府佐徳行明敏者充生又于诸生中简徳行淳懿者侍读书慎与同郡裴举薛同等十二人并应其选又以慎为学师知诸生课业又命慎等十二人兼学佛义在学数年为宜都公侍读累迁礼部郎中六官建拜膳部下大夫与兄工部大夫善并居清显时人荣之周初除御正下大夫封淮南县子歴师氏御伯中大夫保定初出为湖州刺史集羣蛮豪帅具宣朝防仍令首领每月一参殷勤劝诫及赐酒食诸蛮相谓曰今日始知刺史真父母也襁负而至者千余戸蛮俗婚娶即别居慎亲自诱导示以孝慈并遣守令喻所部有数户蛮别居数年遂还侍养诏蠲其赋役风化大行寻为蕃部中大夫以疾去职卒有文集
　　隋
　　薛胄字绍汾隂人端子少聪明每览异书便晓其义常以意辩训注诸儒称善性慷慨志立功名周明帝时袭爵文城郡公累迁上仪同寻拜司金大夫后加开府隋初三迁为兖州刺史系囚数百旬日尽剖囹圄空虚有陈州人向道力伪作高平郡守将之官胄遇诸涂察其有异留诘之司马王君馥固谏部人徐俱罗先任海陵郡守道力亦尝代之君馥以俱罗所陈又固请胄竟遣収道力惧而引伪其发奸摘伏皆此类也时人谓为神明兖州城东沂泗二水合而南流泛滥大泽中胄积石堰之决令西注陂泽尽为良田又通转运百姓赖之号为薛公丰兖渠尝撰封禅图及仪上之上谦让不许转郢州刺史有惠政徴拜卫尉卿转大理卿持法寛平名称职迁刑部尚书雪左仆射高颎罪正议其狱忤防械繋出检校相州事甚有能名汉王谅遣将綦良逼磁州良又引兵攻胄胄婉辞却之良释去坐锁诣大理相州吏人素懐其恩诣阙理胄者百余人配防岭南卒子筠献并知名
　　张文诩河东人父琚开皇中为洹水令以清正闻有书数千卷子侄皆以明经自达文诩博览文籍通习羣经特精三礼每好郑康成注解诸儒异説亦皆详究游太学博士房晖逺等莫不推伏门生多请质疑滞博引证据辨説无穷书侍御史皇甫诞恒执弟子礼以所乘马邀屈文诩每牵马步进意在不因人自致也右仆射苏威与语大悦劝令从官固辞仁寿末防杖归灌园为业州郡频举皆不应事母以孝闻尝有人夜刈其麦见而避之盗弃麦谢文诩慰谕誓不言固令持去经数年盗者乃向乡人説之邻家筑墙心有不直因毁旧堵以应之医腰疾不効而体被伤因为隠曰吾昨风落坑所致其掩人短皆此类州县将加赈恤輙辞不受尝从容叹曰老冉冉而将至恐修名之不立以如意击几自乐皆有处所时人方之闵子骞原宪焉终于家乡人为立碑颂号曰张先生
　　薛知仁汾隂人文中子谓知仁善处俗以兄芮城之子妻之
　　薛方士汾隂人受诗于文中子裴嘉有婚防方士预焉酒中乐作方士非之而出文中子闻之曰薛方士知礼矣然犹在君子之后乎
　　唐
　　薛徳音道衡从子有隽才起家游骑尉佐魏澹修魏史迁著作佐郎东都时军书羽檄皆出其手后辟文笔多行于时
　　薛元敬蒲州汾隂人隋选部郎迈子与収及族兄徳音齐名世称河东三鳯収为长雏徳音为鸑鷟元敬年最少为鹓雏武徳中为秘书郎天防府参军直记室文学馆学士时収处心腹寄元敬谨畏未尝与房杜申款曲杜如晦叹曰小记室不可得而亲不可得而疏后除太子舍人掌文翰号称职卒于官
　　敬播蒲州河东人贞观初擢进士第时顔师古孔颖达撰次隋史诏播诣秘书内省参纂再迁著作佐郎兼修国史从伐高丽上名山为驻跸播谓人曰山所以名天意也其后果然迁太子司议郎又与令狐徳棻等撰晋书大抵凡例皆播所发也更议法律播曰兄弟虽孔懐之重然比于父子则轻故生有异室死有别宗今高官重爵本防惟逮子孙而不及昆季乌得荣隔其防而罪均其罚诏从其议永徽后歴谏议大夫给事中始播与许敬宗撰高祖实录兴创业尽贞观十四年至是又撰太宗实录讫二十三年坐事出为越州长史徙安州卒房龄尝称播陈寿之流乎龄患顔师古注汉书文繁令掇其要为四十篇
　　韩文汪蒲州人明春秋左氏杨炯汾隂公薛振行状公袭封之年受左于同郡韩文汪至天王狩河阳乃废书而叹曰国朝岂无良相何得以臣召君文汪异焉
　　栁冲楚贤子好学多所研总天授初为司府寺主簿诏遣安抚淮南使有指封河东县男景龙中迁左散骑常侍修国史初太宗命诸儒撰氏族志甄差羣姓其后门胄兴替不常冲请改修诏冲与魏元忠张锡萧至忠岑羲崔湜徐坚刘宪呉兢共取徳功时望国籍之家等而次之夷蕃酋长袭冠带者析着别品防元忠等继物故至先天时复诏冲及坚兢与魏知古陆象先刘子元等讨缀书乃成号姓糸录歴太子賔客宋王师昭文馆学士以老致仕开元初诏冲与薛南金复加刋窜乃定
　　山恽河东人善治礼景龙中累迁国子司业诏近臣及学士徧为伎各有所陈皆鄙黩而惮奏无所习惟知诵诗乃诵鹿鸣蟋蟀二篇未毕中书令李峤以其近规讽止之上嘉其直下诏褒咨赐服一称后为祝钦明牵率不能终其守乆之复拜国子司业卒
　　薛稷字嗣通道衡曽孙擢进士第累迁礼部郎中中书舍人与从祖兄曜更践两省俱以辞章自名景龙末为谏议大夫昭文馆学士睿宗初在藩喜之以其子伯阳尚仙源公主及践阼迁太常少卿封晋国公实封三百户钟绍京为中书令稷讽使让因入言曰绍京本胥吏无素才望今特以勲进师长百僚恐非具瞻之美上然之遂改绍京戸部尚书翌日迁稷黄门侍郎参知机务与崔日用数争事罢为左散骑常侍歴太子少保礼部尚书上以翊赞功每召入宫中与决事恩絶羣臣窦懐正诛稷亦赐死年六十五伯阳为驸马都尉安邑郡公别食实封四百戸坐贬晋州员外别驾又流岭表自杀伯阳子谈尚恒山公主拜驸马都尉光禄员外卿
　　栁芳字仲敷蒲州河东人开元末擢进士第由永宁尉直史馆肃宗诏芳与韦述缀辑呉兢所次国史防述卒芳绪成之兴高祖讫乾元凡百三十篇上元中徙黔中后歴左金吾卫骑曹参军史馆修撰芳笃志论著不少选忘厌承冦乱史籍沦缺芳始谪时高力士亦贬巫州因从力士质开元天寳及禁中事具识本末时国史已送官不可追刋乃推衍义类仿编年法为唐厯四十篇多异闻而不立褒贬义例改右司郎中集贤殿学士卒
　　耿湋字洪源河东人寳应元年进士官右拾遗工诗与钱起卢纶司空曙诸人齐名号大厯十才子集三卷
　　卢纶字允言河中蒲人避安史客鄱阳大厯初数举进士不第元载取纶文以进补阌乡尉累迁监察御史辄称疾去坐善王缙乆不调浑瑊镇河中辟元帅判官累迁检校户部郎中舅韦渠牟表其才召见禁中上有所作辄使赓和异日问渠牟卢纶李益何在答曰纶从浑瑊在河中驿召之防卒纶与吉中孚韩翃钱起司空曙苗发崔峒耿湋夏侯审李端皆能诗齐名号大厯十才子宪宗诏中书舍人张仲素访集遗文文宗尤爱其诗问宰相纶文章几何亦有子否李徳裕对纶四子简能简辞正简求皆擢进士第在台阁上遣中人悉索家笥得诗五百篇以闻
