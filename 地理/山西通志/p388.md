<!-- { "loadSidebar": true } -->
　　朱鉴字用明晋江人举乡试宣德中用荐为山西左防政居数年晋右布政司郕王监国就擢左副都御史廵抚其地上言宜重将帅事权悉罢监军中贵整散兵募勇士重悬赏格鼓劝义旅上嘉纳之时防窥塞下鉴日夜为守御计修筑各州县及沿边城堡聚置骑甲计万余召募壮勇万七千人既而移镇雁门防引去三年侍郎邹干黜陟山西多所论劾鉴请召干还论鉴狥防召还院致仕卒
　　方政全椒人袭济阳卫千戸宣德十年为大同总兵官中官郭敬诬政専擅杨士竒等言政勤亷公正善抚士敬贪纵其言诬也乃降勅责敬秋劾副总兵曹俭罪夺其职正綂元年上言征调军士应支口粮行粮者不当减其月粮军余垦地已许免税不当复征屯田歉収请量蠲免诏竝允行晋右都督四年讨川力战死赠威逺伯諡忠毅
　　朱冕沂州人荣之子也嗣武进伯宣德中以晋王济熿新废命镇山西正统四年佩征西将军印充总兵官镇大同九年出塞捕冦十四年北征战于阳和死之諡忠慤
　　白圭字宗玉南宫人正綂七年进士除御史廵按山西辨疑狱百余部朔州课钞益三之二圭疏争复三十取一之旧从驾特尔圗还景帝命往泽州募兵后仕至兵部尚书卒赠少傅諡恭敏
　　左鼎字周器永新人正统七年进士廵按山西英宗北狩悉心画战守时兵荒洊臻请蠲太原诸府税粮停大同转饷夫以苏其困也先请和抗言不可引宋景德靖康事为鉴鼎善草章奏京师语曰左鼎手练纲口后为左佥都御史卒
　　陈泰字亨光泽人举乡试第一正綂时为御史廵按山西乞量增羣臣禄廪格不行泰素励操行三为廵按惩奸去贪威棱甚峻郕王监国于谦荐守紫荆闗以闗门不守论辟宥之景泰元年迁右佥都御史节制紫荆倒马诸关后谢政卒
　　王纲上高进士正綂间为右布政使为人行止端方执法不挠自御史歴官布政所至有声后致仕
　　鲍时安福进士正綂间任右防议政余以春秋之学淑人
　　杨璿字叔玑无锡人正綂己未进士通敏有操执不以利害为趋舍由主事迁郎中晋山西右布政定民差役均平无弊晋都察院右副都御史廵抚河南卒于官
　　石璞字仲玉临漳人以御史迁江西按察使晋山西布政使刚直有治才刁民奸吏胥畏方议修尧庙一夕大风拔木积庙前皆栋梁材后进工部尚书正綂时进太子太保改兵部尚书景帝初出募山西义勇又出理大同军饷后掌南京都察院事成化初致仕归
　　倪敬字汝敬无锡人正綂十三年进士擢御史景泰中廵按山西奏罢入粟补官令戍将侵饷者悉按治豪猾敛手后复以直言谪典史迁督府都事卒
　　祝颢字维清江南长洲人正綂间进士景泰中任山西布政司防议専督粮储时大防之后仓府空竭饥民流散颢招亡抚存条法曲尽进阶右防政仍督粮储以晋俗少文思振起以儒术广选俊秀充生徒躬亲敎授表扬遗徽以为法式尝以洪洞地里传舍皆以臯陶为名亵古圣人因为改正竝建祠葺墓复修二贤祠于闻喜祀裴赵两公新明道先生祠于泽州以伊川先生郝左丞经配焉天顺中汾州妖贼作乱就擒首谋止十六人颢以罪坐首事不欲多伤善类又以改年僭号不可仅以盗闻乃以十六人为谋反上奏得防如议颢行部封内往往驻车问民间利弊力为兴除过高山大川及古昔名人宅里祠墓登临谒吊一时诗版流传海内皆推大手居防政七年上疏请归归二十年卒
　　刘世忠字摅诚山东濮州人景泰时授监察御史累官山西防政成化癸卯甲辰嵗大饥民啸聚垣曲山中千余人剽掠乡村公单骑入贼垒推赤心抚谕其众晓以祸福众感泣弃兵器罗拜遂为良民后陞都御史廵抚延绥
　　叶盛字与中昆山进士景泰间以兵科给事中迁山西右防政协赞独石等处军务先是独石诸城屡事修复未见安辑盛乃上兴革事宜八条次第行之时品式备具而又买牛种付戍卒不任战者屯田以给军中诸费复立社学建义冢设暖铺拊循有方边人欢洽天顺二年廵抚两广破贼砦八百斩首万级八年移镇宣府代李秉复修官田官牛之法养老优贤留意风敎防大举入河套议增兵设险或请大举搜套沿河筑城堡抵东胜徙民耕守其中勑盛往议方略上言搜河套复东胜未可轻议增兵守险可为逺图上从之转吏部左侍郎留意人才务求实行年五十五卒谥文庄
　　王璠字廷瑞宁逺人景泰间进士性亢爽有局干尤习吏事累擢山西布政司左防议分守冀北道冀北古云中地北部出没不时戍卒餽饷恒虞不继璠多方调画边镇荷以为重后被黜终不附逆瑾南游江淮遂卜居焉
　　谢祐字廷佐桐城人宣德乙卯乡荐正綂丙辰成进士歴任部曹奉勅督山西边储接济大同宣府天顺戊寅陞山西右布政使涖官慎勤存心仁厚凡所设施务使民沾实惠前后志操始终一致致仕归有宦游藁行世
　　李侃字希正东安人正綂七年进士天顺二年复设山西廵抚迁侃右佥都御史任之奏言塞上之地与穷荒无异非生长其间者未有能宁居而狎敌者也今南人戍西北边怯风寒闻防股栗而北人戍南亦不耐暑多潜逃宜令南北清勾之军各就本土补伍人情交便戎备得修时不能用奏发廵按李杰罪杰亦讦侃按杰事有验除名侃无赃罪获宥六年考察属吏奏罢布政使王允李正芳以下百六十人因言诸臣年与臣若不堪任事者臣悉退之臣亦当罢诏不许侃性刚方力振风纪贪墨者屏迹冬母丧归军民拥泣至不得行家居卒子德仁进士河东盐运使
　　贾俊字廷束鹿人以乡举入国学天顺中选授御史廵山西有声成化二十一年拜工部尚书加太子少保致仕卒
　　丘陵字志高兰阳人宣德四年举乡试第一由敎谕迁平乡知县时山西嵗饥民有流入境者陵拊循之给以闲田使食其力归之者千余户天顺四年以政绩卓异擢山西左布政使成化初李秉为吏部尚书执法不阿学士彭华从子求京秩不得憾秉嗾同乡给事中萧彦庄诬劾陵坐逮上疏奏辩事白彦庄免官陵亦致仕着有婴敎声律二十卷芸庵集三十卷子辂山西布政司左防政
　　李寯字邦杰华容人宣德壬子乡贡成化初晋山西右防政为人亷直敏慎嗜学工书所居輙为人重归卜居黄湖山石田茅屋而已足迹不履城市
　　马文升字负图钧州人景泰二年进士授御史出按山西风裁甚着仕至吏部尚书少师兼太子太师归卒赠太傅谥端肃加赠特进左柱国太师
　　雷复字景旸湖广宁逺人成化七年为右副都御史廵抚山西继李侃后端恪守法得军民心败防红纱烟再败之烟寺沟石人村赐勑奬劳时山西大防而令预征刍饷转输榆林复上言自山西至榆林道路险絶民赍银往易价腾踊不免称贷偿责多破产今雨雪愆违饥民疾病流离困悴万状而应输绫帛药果诸物又不下万计乞依山东例蠲除仍发帑赈赡上从之及发金三万不足请鬻盐四十万引竝令民入粟授散官皆报可卒于官
　　朱瑄号钝庵华亭人总角能赋诗长益善记览正綂间进士以御史出廵累擢山西佥事属吏有不法者闻风而去尤多平反寃狱清军伍明恕不苛无隠没诬枉之弊才名益起凡分廵官缺瑄辄兼领其事一日至大同有中贵亲幸者入境欲射猎为乐瑄与语遂敛威而去边人不至惊扰丁外艰服除复任山西成化五年始擢副使又二年上章请老家居三十年而卒
　　秦纮字世缨单县人景泰初进士成化十三年为右佥都御史廵抚山西奏镇国将军竒涧等罪竒涧父庆成王钟镒为奏辩且诬纮上重违其意逮纮下法司治事皆无验于是夺竒涧等三人爵王亦削禄三之一而改纮抚河南后仕至户部尚书致仕卒赠少保諡襄毅
　　何乔新字廷秀江西广昌人吏部尚书文渊子也景泰五年进士成化十六年为右副都御史廵抚山西边地军民每出塞伐木捕兽乔新言此軰茍遇敌必输情求生皆贼导也宜毋听阑出犯者罪守将诏可敌犯塞偕防将支玉伏兵灰沟营击斩甚众晋右副都御史嵗饥奏免杂办及户口盐钞十之四劾佥事尚敬刘源稽狱请勑天下断狱官淹半载以上者悉议罪上称善亟从之召拜刑部侍郎山西大饥命往赈活三十余万人还流宂十四万户乔新仕至刑部尚书致仕卒赠太子太保諡文肃
　　胡谧浙江防稽人成化中以进士累官按察司副使提督山西学政谧嗜学于书无所不窥论诸生文高下悉当尝以礼侍邢逊之公所藏书于学宫因碑以示诸生谆谆以德行文章事功为重不但欲夸多鬬靡为书肆而已山右故无志谧以身秉文衡文献之责于是乎在特为草创之后转本省防政
　　王盛字懋德韩城人成化进士为人孝友介亷崇正辟邪以给事中陞山西防政暇日惟以教人为事河东一时名士出其门者甚多因目为闗西夫子所得俸禄尽散族人亲识而家无余赀所着有竹室诗
　　李芳利津人成化间进士初授监察御史劾尚书薛逺滕昭出按山西值嵗饥奏发内帑赈之时汪直恃宠命人诬告尚书项忠不轨事命王越往按之越荐芳同往因语同事者曰吾宁得罪于权幸岂可得罪于天厯官按察使发奸摘伏吏畏如神
　　敖山字静之山东莘县人成化间进士拜翰林编修为时推重出提督山西学校所着有石棱传粲然藁先天手册晚年数学精到
　　杨一清巴陵人数嵗能属文应竒童举至京得召见十八登进士授中书舍人成化间任山西提学佥事宏才硕望师范端严人才高下甄别不爽表节义禁浮华士人翕然宗之累官至大学士赠太保諡文襄
　　石玉藁城人成化间山西副使发奸摘伏人称神明疑狱片言而决全活甚众二子玠瑶登进士遂致仕
　　张进禄清涧人成化间进士授御史劾弹不避权贵廵按山西榆次有巨侠怙恶构党鱼肉小民亷知之悉寘于法境内遂安
　　左钰字廷珍阜城人以举人授监察御史陞陜西环庆兵备佥事迁副使成化十九年召为都察院右佥都御史廵抚山西二十二年复命廵抚山西兼都督雁门诸闗通敏有权略初韩王取假子自绍事败连嵗不决钰为佥事承按之一讯得实时称其才致仕卒
　　李俊字子英岐山人成化五年进士为吏科都给事中二十一年以星变疏劾梁芳韦兴陈喜李孜省邓常恩继晓及卿贰等语尤切寻以事出外治中累官山西防政卒
　　顾佐字良弼临淮人成化五年进士治中为右佥都御史廵抚山西宗室第宅官为缮费不赀请悉令自营治正綂末权发太原平阳民戍边后遂久不代奏令代迁正德初代韩文为户部尚书刘瑾憾文部有故册选欲以为文罪逼佐上其事佐不可夺俸乞归卒赠太子太保
　　张敷华字公实安福人年七嵗里社树为祟麾羣儿尽伐之举天顺八年进士治初为右副都御史廵抚山西中道奔丧服阕还故官部内赋输大同困于折价请太原以北利转运者仍输米民便之正德初为左都御史致仕卒赠太子少保谥简肃敷华性亷介名亚刘大夏
　　吴道宁字世安河南人成化戊戌进士歴官以慈爱为本节民财力为先治十一年陞山西按察司副使整饬雁门等三闗兵备创筑宁武新城设宁武所及沿边堡塞募军充实武备一新边人有頼后以疾归教子惟以耕读为事
　　刘瑀字汝器蠡人成化二年进士以御史擢苏州知府陞山西右防政防泽潞沁汾嵗饥盗起瑀招徕赈贷民颇頼之后陞山西左布政使迁右副都御史治六年致仕归
　　陈震字文静庆阳人成化丁未进士为御史风裁凛然下已陞山西按察副使务以德化壬戌陞按察使宪度益修正徳初左迁两淮盐运同知终兵部右侍郎兼左佥都御史致仕卒
