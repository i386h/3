<!-- { "loadSidebar": true } -->
　　曼陀罗花　本草花生北土故寜武多有之一名山茄子绿茎碧叶髙四五尺花如牵牛朝开夜合实如荜麻有刺　李时珍曰相此花笑采酿酒饮令人笑舞采酿酒饮令人舞又八月采花七月采火麻子花阴干等分为末酒服顷则昏昏如醉割创炙火不觉其苦
　　金土　石所化也色类金绘工取以绚采
　　五色石　斑烂可玩出芦芽山　魏时亮节财疏时有言山西出五色石者明成祖曰兵革灾荒小民困苦今何可以此困苦之官府求一物即百姓受一害矣
　　泽州府
　　帕　府境产丝织成素帛以橡殻皂之谓之乌绫帕用以抺额
　　防　有双线单线两种凤台髙平胥产
　　铅　出凤台说文青金也有银坑处产之泽无银坑而特有铅
　　锡矿　出沁水县西乡民多盗取常封禁之明万厯间遣使开采即旧地凿之数月迄无所得乃罢
　　青田田　王世隆禽语诗序楚辰山中有鸟四五月则鸣其声大而亮土人译之曰干柴干樀晋地则名曰青田田而译其音以为蚕者防火其实本一鸟而楚人重竹木晋人尚蚕故因其地与其时之所急而托名以警人也
　　獶　尸子中黄伯曰我左执太行之獶右执雕虎枳椇　苏谭曰一名水蜜又名拐蜜阳城南山谷有之形屈曲如瑚味甘如蜜礼妇人之防椇榛脯修即此
　　人参　唐常贡髙平郡岁贡人参三十斤味性与潞同详见潞产
　　龙须草　唐常贡阳武岁贡龙须席六领
　　茅香　本草辽泽州充贡三月生苗似大麦五月开白花亦有黄花者
　　桑寄生　出沁水陵州　本草图经山谷桑上处处有之云是乌鸟食物子落枝节间感气而生叶似橘而厚软茎似槐枝而肥脆三四月生花黄白色六七月结实黄色如小豆大
　　藳本　本草李时珍曰古人香料用之呼为藳本香山海经名藳茇
　　禹余粮　泽州髙平出
　　白石英　髙平出唐常贡髙平郡贡白石英五十两魏青龙中凿太行之石英采谷城之文石起景阳山于芳林之园
　　不灰木　出泽潞山中色青白可作刀靶火炉以纸包裹蘸延安石脑油中油浸一年则照可一年
　　文石　出沁水板桥村今罕见
　　乌石　王佐博物要论乌石出泽潞山中纯黒如漆细润如玉性坚刀刮不动可作带佩亦最难得
　　陶砚　襄阳米芾砚史泽州有吕道人陶砚以别色泥于其首纯作吕字其理坚重与凡石等以沥青火油之坚响渗入三分许磨墨不泛其理与方城石等
　　蒲州府
　　棉花　出猗氏万泉临晋　南史髙昌国有草实如茧茧中丝如细纑名曰白叠子国人取之织以为布甚软白即棉花也　通鉴梁武帝衣布衣木棉皂帐　宋史照释文木棉江南多有之春三月下种至秋开黄花结实及熟时其皮四裂绽出如棉土人以铁鋋碾去其核取如棉者以竹为小弓长尺四五寸许牵以弹棉令其匀细卷为筒就车纺之自然抽绪如缫丝状不劳纽缉织以为布
　　布　郝经言河东土产菜多于桑而地宜麻专纺绩织布故有大布卷布板布等自衣被外折捐价值贸易白银以供官赋
　　绢　唐常贡河东郡贡绫绢扇四面今土人止织黄绢无他技巧
　　蚕　出猗氏临晋产亦不繁
　　鲫鱼　诸鱼属火鲫独属土故有补胃之功以其性喜偎泥不食杂物也蒲州于三晋为水乡产滋众
　　鮎鱼　无鳞大首偃额两目上陈大口大腹有齿有胃大者至三四十斤其涎黏滑不可耐故食鮎者先割翅倒悬之则涎自流讫不黏滑也
　　酒　宋朱弁曲洧旧闻内中酒盖用蒲中酒法也太祖微时喜饮之即位后令蒲中进其方至今不改　张能臣酒名记河中府有天禄又舜泉　王世贞酒品曰蒲州酒清洌芳旨与羊羔并而不羶逺出桑落襄陵之上
　　香油　出猗氏者佳名重直省
　　饧　陇西李济翁资暇录苏乳煎之轻饧咸云十年来始有出河中此武臣李环家之法也余幼于洛之绥福里见之时新开一肆不数月满洛阳开成初余从叔听之镇河中自洛招致饧者居于蒲蒲因是有饧
　　蔓青　出临晋者佳一名芜菁一名诸葛菜根长而白形如胡萝卜　刘禹锡佳话录诸葛亮所止令军士种此取其初出甲可生啖一也叶舒可煮食二也久居则滋长三也弃不吝惜四也回则易寻而采五也冬有根可食六也
　　薇　久食可延年　三秦记夷齐食薇三年顔色不变　陆玑疏薇山菜也茎叶皆似小豆蔓生其味亦如小豆藿可作羮亦可生食　屠本畯野菜笺可茹可茹彼美有薇
　　苓　唐风采苓采苓首阳之巅大苦也
　　苦　唐风采苦采苦首阳之下苦菜也疏荼也　陆机云苦菜生山田及泽中得霜恬脆而美所谓堇荼如饴
　　葑　唐风采葑采葑首阳之东菜名也　陆玑疏葑蔓菁幽州人谓之芥
　　枣　唐常贡河东郡贡枣八千颗今出积善村者最佳宋苏轼与蒲廷渊柬河中永乐出枣道家所贵事
　　见真诰　唐有道士侯道华尝得无核者三食之后竟窃邓太主药上升　元栁贯打谱大枣出河东猗氏
　　柿　有牛心柿大如牛心有镜面柿圆平如镜有朱柿色深红圆小而皮薄味尤甘美今以入贡
　　棃　有青红黄三色唐常贡河东郡贡凤栖棃三千五百颗今无
　　白芷　本草注白芷生河东谷下泽如掌
　　石胆　本草石胆出蒲州大者如拳小者如桃栗击之纵横解皆成叠文色青见风久则绿击破其中亦青
　　如意草　一名箭头草象叶形也夏间紫花似指甲草而小有香土人尝采蒸麦饭结实三棱似形如豆大熟则殻分三角中各含子十余粒如粟大色苍黄根似逺志味苦辛近医多采叶阴干以末涂恶疮效
　　蜡梅　有二种一狗蝇梅一罄口梅以与梅时开香又相类色似蜜蜡故名蒲州三晋最南疆便作罗浮逺想
　　楮　一名谷音媾一作构　陶隠居曰楮即构树也有雌雄二种雄者皮斑而叶无桠义三月开花长穂如栁花不结实雌者皮白而叶有桠义亦开碎花结实如杨梅汁能合朱砂为团名曰五金胶漆抽金贴金者皆用其汁
　　辽州
　　麻　三县胥产实用压油皮沤结绳农家恒参谷之一焉
　　羊皮　他地羊多牧于州故皮特多
　　红鹤　似鹤而差小
　　麝香　其香有三自剔出者名遗香为第一　杨亿谈苑麝性絶爱其脐为人逐急投岩举爪剔裂其香就絷而死犹拱四足保其脐也　李商隐诗投岩麝自香
　　人参　唐常贡乐平郡岁贡人参三十两乐平郡今辽州性味与潞泽同详见潞产
　　苦参　李时珍曰苦以味名参以功名又名地槐以叶形似槐也
　　白微　出辽州本草注根白色而微细故名
　　贯众　出辽州一名凤尾草　李时珍曰草茎如凤尾一本而众枝贯之故草名凤尾根名贯众　广雅谓之贯节
　　金丝草　出和顺　李时珍曰苗状未详或曰即落苏也
　　藜芦　出辽州和顺芦之有黒皮者故名
　　无名异　出辽州和顺
　　欵冬花　不惧霜雪至冬而花故名
　　邓青树　出和顺东山取其枝入水五色毕现土人云叶繁密则年丰叶疎稀则年歉
　　沁州
　　稔子　州境出
　　羊绒　三县胥出
　　子规　出沁州沁源一名杜宇一名杜鹃博物志杜鹃生子寄之他巢百鸟为之饲鸣曰不如归去晋地亦有万里行人闻之辄慨
　　吃酒儿　出沁水白东谷诗引吃酒儿山禽也乡里多有之
　　白睂　出武乡
　　人参　性味同潞泽产　晋书载记石勒时所居武乡北原下草木皆有铁骑之象家园中生人参花叶甚茂悉成人状
　　黄茋　一名黄耆　李时珍曰耆长也色黄为补药之长故名　又黄耆本出绵上者为良故云绵黄耆今图经所绘宪州者地与绵上相邻　好古曰绵上即山西沁州
　　连翘　出沁源茎短而赤花细瓣色深黄土人采以为茶
　　贝母　出沁源　名医别录贝母出晋地十月采根暴干
　　石菖蒲　州境出
　　旱莲草　州境出一名旱藕　陈藏器曰旱藕生太行山中状如藕　一名黄昏张世南宦游纪闻后山赠二苏诗曰一服黄昏酒即谓此也
　　橡　实可食壳用染皂物潞泽制皂帕用此
　　白松　较他产尤髙大　明张五典大云寺三松说肤理莹腻如雪盖山中万松类然更有三松玉骨凌霄琼枝插汉视岱岳五松密山白松尤异
　　平定州
　　布　素不谙纺织明万厯间夀阳知县蓝令始教之织今产差盛
　　黒枣　州暨乐平产较红枣小而圆即羊枣也
　　防风　州暨夀阳乐平产　李时珍曰防者御也其功疗风最要故名
　　沙参　出夀阳色白生沙地故名一名铃儿草象花形也诗曰风吹不响铃儿草
　　秋海棠　黄心绿叶朱丝多出娘子关开时红腻　罗山旧女子懐人不至洒泪而生一名断肠花
　　婴石　山海经燕山多婴石今夀阳县也
　　忻州
　　鹻　出定襄土多斥卤居人刮而炼之既成锭鬻贩四方业者颇众元史岁有鹻课
　　盐　出定襄亦卤土所炼者颗粒坚凝味亦纯正较太原属产颇佳
　　羢毛　静乐殊多业氊者咸收之
　　鹞　出定襄其形似鹰又谓之鹞鹰
　　鸳鸯　飞鸣栖止两两相依出静乐石峡水中
　　犿尾　唐常贡定襄郡贡犿尾十枚
　　马　旧志屈产之乘出石峡今静乐也
　　地笋　一名玉环俗名地畱儿
　　龙芽　出静乐
　　枣果　魏武衞将军奚康生迎接郁洲赐细御银纒槊一张并枣柰果面勅曰果者果如朕心枣者早遂朕意
　　櫏　州属胥出性坚致较诸木颇适用
　　蟾酥　定襄县旧有池今废
　　云母石　太原府旧志特载
　　玉芝　药品太原府旧志特载
　　代州
　　天花　出五台清凉山菌类形如松花　宋陈仁玉菌谱五台天花甲群彚　明永乐五年六月内使李进徃山西采天花
　　国朝
　　圣祖仁皇帝诗灵山雨过万松青朶朶湘云摘翠屛玉笈
　　重缄勅飞骑先调六膳进
　　慈宁
　　地花
　　芸台
　　金茎
　　银盘
　　香蕈　胥出五台清凉山
　　蘑菇　于谦巡抚时当入觐有以手帕蘑菇线香为防例进者谦口占诗手帕蘑菇与线香本为民利反成殃清风两防朝天去省得闾阎话短长遂革其弊
　　桃　代桃最美又名胡桃色白
　　酒　味醇而厚酽而清赵闲闲诗金波曽醉雁门洲宋张能臣酒名记代州金波又琼酥
　　白雕翎　唐常贡雁门郡贡白雕翎五具今无
　　鹰　唐段成式肉攫部荆窠臼者短身而大五斤有余便鸟而快一名沙里白生代北沙漠荆窠上向雁门马邑飞
　　雁　汉皇甫规乡人有以贿得雁门守者罢归见规规无他语惟问曰雁门食雁美乎
　　解锯鸟　出五台小而色黄飞最伙人不知为何鸟闻其声如解锯然故名
　　马　古称代多良马
　　防　山海经秦戏山有防其鸣自防通典防见则嵗豊防瑞物也时一见之识者亦希
　　蹷　尔雅注夏屋山有兽形如兔相负共行土人名蹷吕氏春秋蹷兔后而鼠前　按夏屋山去州东北
　　三十里一名夏壶
　　山羊　出五台
　　蟾酥　代州五台崞县旧有池今废
　　肉苁蓉　一名黒司命别录肉苁蓉生河西山谷及代郡雁门李时珍曰此物补而不峻故号从容　陶景曰代郡雁门属并州多马处便有之言是野马精落地所生生时似肉作羊肉羮补虚乏极佳
　　茯苓　出清凉山者极大而味平
