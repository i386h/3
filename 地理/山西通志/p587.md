<!-- { "loadSidebar": true } -->
　　郭伯顺汝翼之后性惇朴通五经尤精于易蔚为儒宗恬于利禄有司屡辟不就乡里敬尚士类多从之大徳八年应奉翰林文字承事郎同知训诰兼修国史编修官
　　明
　　李贯字一之河曲人治己酉举人授成都知县补盂县有能声时流贼赵风子等攻掠山左郡县荐为曹州知州贼至城下人皆惶惧贯厉声誓众曰吾辈食君禄而贻君父忧为生民耻何顔立天地间能为我杀贼拒敌者国有重赏否则妻子为擒其何能活众奋遂率其子九麟募城中少年百人邀贼截击斩获数十贼遂奔遁事闻优赏有差旋移祁州筑紫金等隘口一十八处清慎果毅岩疆用奠以母老乞终养归
　　李文翰字内英河曲人正徳丁卯举人授仪真知县政尚平易尝梓农书教民树穑尤崇士类己卯冬武宗南巡供役浩繁悉力经理不辞劳瘁歴任六年擢知商州又六载陞河涧府同知律身庄肃与人和易
　　张绶保徳人正徳间贡居乡恂恂奉亲惟谨力学笃行人无间言始丁内艰不饮酒茹荤比葬庐墓三年入太学人望从之往本州与河曲嵗办额设大为民病绶斋心属稿祈存留本处备官军嵗支诏可其奏后授山东齐东县丞
　　徐尧臣保徳人嘉靖间以百户统军于唐家防凿氷敌众踏氷入犯尧臣拒堵力战面中五矢刀伤七处殁于阵事闻恤録加陞副千户
　　戴辰所千户嘉靖三十七年冦围丰阜城奉檄往援语妻赵曰后事畀尔谨奉舅抚孤转战重围身中一十七创力竭而死冦亦解去事闻赠明威将军指挥佥事
　　徐栋浩之子官至老营副总兵隆庆四年阵亡赠都督指挥佥事
　　韩友范字一咸领万厯戊午乡荐令鹿邑守庆阳累以御冦功陞神木道副使城陷夜以金簪自刺不死后骂贼遇害
　　姜名武字我扬保徳州人举天启二年武防试授大同威逺守备崇祯初迁大水峪游击筑杏山城迁宣府西城防将击斩大盗王科移守宣府右卫擢通州副总兵防诸陵以故官典保定总督杨文岳中军兼忠勇营团练事十五年从文岳往援开封左良玉军溃诸营悉奔独名武一军坚壁不动侵晨贼大至督麾下血战杀数百人力竭被执大骂为贼磔死赠特进荣禄大夫右都督廕外卫世袭总旗十七年其子援王来聘甄竒杰例乃议赠特进光禄大夫左都督世廕锦衣百户而部议上不果行
　　髙日晄字翼皇崇祯中兵部进士官寜武关游击闯贼陷城同总兵周遇吉死之
　　常道行字昭五工制艺两拟省元不售以贡授黒水监正闯冦陷城死之又杨于堦字翼极崇祯朝嵗贡令河南济源县亦死闯难
　　国朝
　　吕朝京保徳州人性厚而烈顺治七年牛逆破州城大兵来勦朝京念复城后玉石莫繇分若説贼使解甲归降庶有鸠乎因诣主者请入城招谕主者许之既至恳曲启导牛顾谓来伺间叱令斩之朝京不少动神色如常
　　张射斗保徳州人幼读书知大义及为诸生饩于庠志气益激昂顺治七年牛贼入州城严刑督吏民为守射斗愤甚日夜思诛之谋定未发浙人章正宾欲媚牛以情告牛将杀射斗而惧其得人心猝莫敢动佯以好诱入文庙遽执而杀之后州人卒杀牛正宾亦为府谷贼所杀
　　姜宗吕字琅璵保徳州人明右都督名武子名武援开封血战死于柳树坡宗吕往求父尸不可得遂诣阙上书请防于杨总督文岳所得父故衣招魂以敛又以父所得防典不应法复诣阙陈请
　　国朝顺治戊子举于乡己丑姜逆之变守备牛化麟应贼列剑铍堦下逼宗吕至将加害宗吕斥以大义贼嗫嚅不能出声宗吕徐步去比贼平州人多以从贼伏法独宗吕得免己亥成进士授潍县知县未涖任卒人胥惜之
　　姜橚字仲端号昆麓保徳州人祖名武前后军都督佥事崇祯十五年殉节于朱仙镇之柳树坡父宗吕顺治己亥进士橚中戊午乡试乙丑成进士知麻城县入为行人司行人选户科给事中
　　命副己卯江南主考甫竣事内陞鸿胪寺少卿仍带户科提督两浙学政擢都察院佥都御史副都御史寻擢工部右侍郎转吏部左侍郎以病卒于官驰驿归葬
　　褒防为独厚当其官麻城也甫下车定征收法设库书六人择谨实者司稽察赋毕输而无追呼扰定保甲法俾民罢去守堡楼役守家而邻右助之三年无盗警麻城俗奸侩多蚀行商严治不少贷曰贾人亦吾人柰何令流离县界耶在户科疏请核捐纳清兵饷持议侃侃典试得方苞蒋锡震刘学洙潘旂郁士超辈数十人胥有声督淛学文尚清肃力矫醲肥之习间不足取额辄访前代忠臣烈士裔足之涖湖州有以温寳忠嫡孙闻者核再四曰慎无使温体仁家冒得之涖处州有老诸生不克书讫卷者问之刘文成公后也准给顶杭织造敖雅遇之淡如而敖尝对
　　上曰一钱不要一情不聴葢公好也
　　南巡
　　赐御书亷静匾癸未繇佥宪擢副宪甫六日甲申受工侍
　　之
　　命业得疾而右侍郎例稽察钱局检防不少弛病増剧十月复摄刑部右侍郎事旋晋秩吏侍其距卒亦甫六日也班行胥惜之
　　山西通志卷一百二十八
<史部,地理类,都会郡县之属,山西通志>
　　钦定四库全书
　　山西通志卷一百二十九
　　人物【二十九】
　　解州
　　上古
　　呉权炎帝臣路史炎臣呉权黄帝母呉枢国殷时亦有呉伯今陜之平陆有呉山
　　风后海隅人【即解之盐海】为黄帝相帝王世纪黄帝梦大风吹天下之尘垢皆去又梦人执千钧之弩驱羊万羣帝寤而叹曰风为号令执政者也垢去土后在也天下岂有姓风名后者哉夫千钧之弩异力者也驱羊数万羣能牧民为善者也天下岂有姓力名牧者哉于是依二占而求之得风后于海隅登以为相得力牧于大泽进以为将黄帝因着占梦经十一卷春秋内事黄帝师于风后风后善于伏羲之道故演阴阳之事周公职録图黄帝受命风后受图割地始布九州置十二图通鉴外纪黄帝得六相而天下治神明至风后明乎天道路史黄帝应代有风后为之相因八卦説九宫以安营垒次定万民之竁黄帝灭蚩尤徽猷多本于后大桡正甲子探五行之情而定之纳音风后释之以致其用而三命行命竖亥通路正里候风后方割万里画野分疆得小大之国万区而神灵之封隠焉陶潜羣辅録风后受金法宋均曰金法言能决理是非也陶氏职官要録以风后配上台天老配中台五圣配下台谓之三公环济要略风后为黄帝侍中罗苹云风后所释如甲子乙丑伏墓金丙寅丁卯乘象火是也世亦有之命钤叙谓黄帝使风后为之以序九宫之法艺文志风后兵法十三篇图三卷孤虚二十卷力牧兵法十五篇蒲州志唐圣厯初置风陵关风陵在县南风陵乡以风后冢名
　　夏
　　伯封叔　昭明胥夏臣夏后禹命作衍厯嵗纪甲寅钤孔子尝观夏道得其四时之书而叹美之
　　范承光　郭哀胥禹臣为禹御登覆鬴复岳下龙门遂周行天下东造絶迹西延积石南逾赤岸北过元谷而裴回乎昆仑焉
　　任奚仲夏车正也升物以时五材皆良乃创钩车建绥斾夏后氏封之于薛【郑樵通志初黄帝作车少昊加牛奚仲加马禹命为车正】
　　任吉光奚仲子也佐治车正事
　　相土契后佐奚仲治车正事始为乘肇用六马繇是登降有截而遐荒胥慑厥绩懋焉商颂歌之曰相土烈烈海外有截路史相土克成商业入为王官出长诸侯
　　泰岳伯夷子伯夷封吕既卒泰岳袭焉【见路史罗苹注云泰岳葢长伯夷之子世谓即伯夷始缪于伏氏按朝鲜记云伯夷生西岳则泰岳为伯夷之子明矣故子晋云共工从孙四岳佐之】
　　在子　业既子　黥季　甯然胥夏臣皋陶之佐也东里槐路史夏后臣有东里槐
　　杜子墨　既子黥　誧湟　里沮胥夏大夫见路史弥仁夏启也路史羿事夏王命射于方豕之皮征南之的曰中之赏子万金不中则削十邑羿援矢而荡射之矢逸再之又不中焉王谓弥仁曰斯羿也发无不中而今也不中何以对曰若羿者喜惧之为灾而万金之为患也人能遗其喜惧之私若万金之患则天下亡愧于羿矣王曰善吾乃今知亡欲之道矣
　　防契之元孙实喜水功帝启命为司空勤其官而水死商人是郭
　　翁鸡乙夏帝启臣墨子夏后开命大亷于昆吾作九鼎鼎成以祭昆吾之虚使翁鸡乙灼白君之龟其兆曰蓬蓬白云一南一北一东一西九鼎成迁三国焉
　　彭伯寿夏臣竹书纪年帝启十一年放季子武观于西河十五年武观以西河叛伯寿帅师征之武观来归
　　彭寿思夏仲康臣路史仲康肇位肘制于羿皇天哀禹锡以彭寿思以正夏
　　侯路史作彻侯夏臣仲康元嵗命掌六师时羲和湎淫废时乱日二嵗征之路史命彻侯大司马统六师于时羲和湎淫颠覆厥徳遐弃所司王命嗣侯征之旧志解州人
　　伯靡夏臣也寒浞弑帝相后緍生少康奔有虞靡奔鬲帅二斟之烬讨浞诛之迎少康归夏邑即位复禹旧绩夏道中兴　魏禧曰魏绛述穷羿夏少康之兴败云夏故臣靡事羿寒浞灭羿靡奔有鬲氏以兴少康按羿逐帝相二十八年而浞杀羿浞篡四十年少康复辟靡当相逐时为夏臣非穉幼可知身歴羿浞垂七十年然则祀夏配天之日靡当年百嵗胡双峯曰后世言中兴者为始少康少康中兴之贤君靡其中兴之贤臣乎
　　斟灌　斟鄩夏同姓诸侯仲康都阳夏相都商丘胥依之有过浇乃杀斟灌以代斟鄩焉
　　虞思一云姚思虞君商均之后浇使椒求少康奔有虞为之庖正虞思妻之二姚而邑诸纶【纶今荣河县】
　　曲列　龙留　季扞胥帝少康子帝杼弟也以贤着季扞诱豷杼遂灭之于戈帝杼封仲曲列于缯【缯传至周为莒所并】
　　女艾夏臣帝少康尝使谍奡焉
　　元哲彭祖孙夏中兴封之于韦是为豕韦迭为夏伯昆吾颛帝之后夏季为夏伯路史陆终子□为己姓封昆吾昆吾为夏伯主
　　无余夏后帝少康庶子封于防稽以奉守禹祀文身断髪披草莱而邑焉呉越春秋禹周行天下还归大越登茅山以朝四方羣臣封有功爵有徳崩而葬焉至少康恐禹迹宗庙祭祀之絶乃封其庶子于越号曰无余
　　终古夏太史令夏王凿池为夜宫男女杂处三旬不朝终古执图法泣谏不聴遂奔商
　　费昌大费元孙也夏季去夏归商为汤御以败夏于鸣条
