<!-- { "loadSidebar": true } -->
　　自从别京华我心乃萧索十年守章句万里空寥落北上登蓟门茫茫见沙漠倚剑对风尘慨然思卫霍拂衣去燕赵驱马怅不乐天长沧洲路日暮邯郸郭酒肆或淹留鱼泽屡栖泊独行备艰难孰辞干鼎镬皇情念淳古时俗何浮薄理道须任贤安人在求瘼故交负竒才逸气包謇谔隐轸经济策纵横建安作才望忽先鸣风期无宿诺飘飖劳州县迢逓限言谑东驰贝丘西顾弥虢略淇水徒自深浮云不堪托吾谋适可用天道岂辽廓不然买山田一身与耕凿
　　昭君墓　　　　　　　　　　　常　建
　　汉宫岂不死异域伤独没万里防黄金蛾眉为枯骨廻车夜出塞立马皆不发共恨丹青人坟上哭明月
　　太行苦热行　　　　　　　　　刘长卿
　　迢迢太行路自古称险恶千骑俨欲前羣峰望如削火云从中起仰视飞鸟落汗马卧高原危旌倚长薄清风何不至赤日方煎烁石露山木焦鳞穷水泉涸九重今旰食万里传明略诸将候轩车元凶愁鼎镬何劳短兵接自有长缨防通越事岂难渡泸功未博朝辞羊肠坂夕望具丘郭漳水斜绕营常山遥入幕永怀姑苏下因寄建安作白雪和难成沧波意空托陈琳书记好王粲从军乐早晚归汉庭随公上麟阁
　　送祁乐归河东　　　　　　　　岑　参
　　祁乐后来秀挺身出河东往年诣骊山献赋温泉宫天子不召见挥鞭遂从戎前月还长安囊中金已空有时忽乘兴出江上峰牀头苍梧云帘下天台松忽如高堂上飒飒生清风五月火云屯气烧天地红鸟且不敢飞子行如转蓬少华与首阳隔河势争雄新月河上出清光满关中置酒灞亭别高歌披心胸君到故山时为谢五老翁
　　送薛弁归河东
　　薛侯故乡处五老峰西头归路秦树灭到乡河水流看君马首去满耳蝉声愁献赋今未售读书凡几秋应过伯夷庙为上关城楼楼上能相忆西南指雍州
　　南池夜宿思王屋青萝旧斋
　　池上卧烦暑不栉复不巾有时清风来自谓羲皇人天晴云归尽雨洗月色新公事常不闲道书日生尘早年家王屋五别青萝春安得还旧山东谿垂钓纶
　　精卫
　　负剑出北门乘桴适东溟一鸟海上飞云是帝女灵玉顔溺水死精卫空为名怨积徒有志力微竟不成西山木石尽巨壑何时平
　　送王屋山人魏万还王屋【并序】　　李　白
　　王屋山人魏万云自嵩宋沿呉相访数千里不遇乘兴游台越经永嘉观谢公石门后于广陵相见美其爱文好古浪迹方外因述其行而赠是诗
　　僊人东方生浩荡弄云海沛然乘天游独往失所在魏侯继大名本家聊摄城巻舒入化迹与古贤并十三弄文史挥笔如振绮辩折田巴生心齐鲁连子西渉清洛源颇惊人世喧采秀卧王屋因窥洞天门朅来游嵩峰羽客何双双朝防月光子暮宿玉女牕鬼谷上窈窕龙潭下奔潨东浮汴河水访我三千里逸兴满吴云飘飖淛江汜挥手抗越间樟亭望潮还涛巻海门石云横天际山白马走素车雷奔骇心顔遥闻会稽美且度耶溪水万壑与千岩峥嵘镜湖里秀色不可名清辉满江城人游月边去舟在空中行此中久延伫入剡寻王许笑读曹娥碑沈吟黄绢语天台连四明日入向国清五峰转月色百里行松声灵溪咨沿越华顶殊超忽石梁横青天侧足履半月忽然思永嘉不惮海路賖挂席歴海峤廻瞻赤城霞赤城渐微没孤屿前峣兀水续万古流亭空千霜月缙云川谷难石门最可观瀑布挂北斗莫穷此水端喷壁洒素雪空蒙生昼寒却思恶溪去宁惧恶溪恶咆哮七十滩水石相喷薄路创李北海岩开谢康乐松风和猨声搜索连洞壑径出梅花桥双溪纳归潮落帆金华岸赤松若可招沈约八咏楼城西孤岧峣岧峣四荒外旷望羣川会云巻天地开波连浙西大乱流新安口北指严光濑钓台碧云中邈与苍岭对稍稍来吴都裴回上姑苏烟绵横九疑漭荡见五湖目极心更远悲歌但长吁廻桡楚江濵挥策扬子津身着日本裘昻藏出风尘五月造我语知非佁儗人相逢乐无限水石日在眼徒干五诸侯不致百金产吾友扬子云歌播清芬虽为江宁宰好与山公羣乘兴但一行且知我爱君君来几何时僊台应有期东牕绿玉树定长三五枝至今天坛人当笑尔归迟我苦惜逺别茫然使心悲黄河若不断白首长相思
　　狄梁公　　　　　　　　　　　高　适
　　梁公乃贞固勲烈垂竹帛昌言太后朝潜运储君策待贤开相府共理登方伯至今青云人犹是门下客奉和李大夫同吕评事太行苦热行兼寄院中诸
　　公　　　　　　　　　　　　独孤及
　　驷马上太行修途亘辽碣王程无留驾日昃未遑歇请问此何时恢台朱明月长虵稽天讨上将方北伐明主命使臣皇华得时杰已忘羊膓险岂惮湿风热摇策汗滂沧登岸思纡结炎云如烟火谿谷将恐竭昼景赩可畏凉飚何由发山长飞鸟堕目极行车絶赵魏方俶扰安危俟明哲归路岂不怀饮氷有苦节会同传檄至疑议立谈决况有阮元瑜翩翩秉书札起予歌赤坂永好逾白雪谁念剖竹人无因执羁绁
　　关云长祠送高员外还荆州　　　郎士元
　　将军禀天姿义勇冠今昔走马百战塲一劒万人敌虽为感恩者竟是思归客流落荆巫间裴回故乡隔离筵对祠宇洒酒暮天碧去去勿复言衔悲向陈迹
　　宋氏五女　　　　　　　　　　王　建
　　贝州宋处士若芬五女若华若昭若伦若宪若茵
　　五女誓终养贞孝内自持免丝自持纡不上青松枝晨昏在亲傍闲则读书诗自得圣人心不因儒者知少年絶音华贵絶父母词素钗垂两髦短窄古时衣行成闻四方征诏环佩随同时入皇宫聨影歩玉墀乡中尚其风重为修茅茨圣朝有良史将此为女师
　　送侯参谋赴河中幕　　　　　　韩　愈
　　忆昔初及第各以少年称君颐始生须我齿清如氷尔时心气壮百事谓己能一别讵几何忽如隔晨兴我齿豁可鄙君顔老可憎相逢风尘中相视迭嗟矜幸同学省官末路再得朋东司絶教授游晏以为恒秋渔防宻树夜博然明灯雪迳抵樵叟风廊折谈僧陆浑桃花间有汤沸如烝三月崧少歩踯躅红千层洲沙厌晚坐岭壁穷晨升沈防不计日为乐不可胜迁满一己异乖离坐难凭行行事结束人马何蹻腾感激生胆勇从军岂尝曾洸洸司徒公天子与肱提师十万余四海钦风棱河北兵未进蔡州帅新薨曷不请扫除活彼黎与蒸鄙夫诚怯弱受恩媿徒犹思脱儒冠弃死取先登又欲面言事上书求诏征侵官固非是妄作谴可惩惟当待责免耕斸归沟塍今君得所附势若脱鞲鹰檄笔无与让幕谋职其膺收绩开史牒翰飞逐溟鹏男儿贵立事流景不可乘嵗老隂沴作云颓雪翻崩别袖拂洛水征车转崤陵勤勤酒不进勉勉恨己仍送君出门归愁肠若牵绳黙坐念语笑痴如遇寒蝇策马谁可适晤言谁为应席尘惜不扫残尊对空凝信知后防时日月屡环絙生期理行役欢绪絶难承寄书惟在频无恡简与缯
　　太原旅怀呈薛十八侍御齐十二奉礼
　　欧阳詹
　　前来称英隽有食主人鱼后来曰贤才又受主人车伊予亦投刺恩煦胡凋疎既覩主人面复见主人书糊口百家周赁庑三月余眼见寒序臻坐送秋光除西日惄饥肠北风疾絺裾升堂有知音此意当何如
　　初发太原途中寄太原所思
　　驱马觉渐远回头长路尘高城已不见况复城中人去意自未甘居情谅犹辛五原东北晋千里西南秦一屦不出门一车无停轮流萍与系匏早晚期相亲
　　客有为余话登天坛遇雨之状因以赋之
　　刘禹锡
　　清晨登天坛半路遇隂晦疾行穿雨过却立视云背白日照其上风雷走于内滉瀁雪海翻槎牙玉山碎蛟龙露鬐鬛神鬼含变态万状互生灭百音以繁会俯观羣动静始觉天宇大山顶自晶明人间已霶霈豁然重昏敛涣若春冰溃反照入松门瀑流飞缟带遥光泛物色余韵吟天籁洞府撞仙钟村墟起夕霭却见山下侣已如迷世代问我何处来我来云雨外
　　游石龙涡　　　　　　　　　　孟　郊
　　石龙不见形石雨如散星山下晴皎皎山中隂泠泠水飞林木杪珠缀莓苔屏畜异物皆别当晨景欲暝泉芳春气碧松月寒色青险力此独壮猛兽亦不停日莫且回去浮心恨未宁
　　董公诗　　　　　　　　　　　张　籍
　　谁主东诸侯元臣陇西公旌节居汴水四方皆承风在朝四十年天下诵其功相我明天子政成如太宗东方有艰难公乃出临戎单车入危城慈惠安羣凶公谓其党言汝材甚骁雄为我帐下士出入卫我躬汝息为我子汝亲为我翁众皆相顾泣无不和且恭其父教子义其妻勉夫忠不自以为资奉上但颙颙公衣无文采公食少肥浓所忧在万人人实我宁空轻刑寛其政薄赋弛租庸四郡三十城不知嵗饥凶天子临朝喜元老留在东今闻扬盛德就安我大邦百辟贺明主皇风恩赐重朝廷有大事就决其所从海内既无虞君臣方肃雍端居任僚属宴语常从容翩翩者苍乌来巢于林丛甘生场圃一蔕实连中田有嘉谷陇异亩穗亦同贤人佐圣人德与神明通感应我淳化生瑞我地中昔者此州人但矜马与弓今公施德礼自然威武崇公其共百年受禄将无穷
　　七月一日晓入太行山　　　　　李　贺
　　一夕绕山秋香露溘防菉新桥倚云阪候虫新露扑洛阳今已远越衾谁为熟石气何凄凄老莎如短镞
　　初入太行路　　　　　　　　　白居易
　　天冷日不光太行峰苍莽尝闻此中险今我方独往马蹄冻且滑羊肠不可上若比世路难犹自平于掌早冬游王屋自灵都抵阳台上方望天坛偶吟成章寄温谷周尊师中书李相公
　　霜降山水清王屋十月时石泉碧漾漾岩树红离离朝为灵都游暮有阳台期飘然世尘外鸾鹤如可追忽念公程尽复慙身力衰天坛在天半欲上心迟迟尝闻此游者隠客与损之客抱贵仙骨俱非泥垢姿二人相顾言彼此称男儿若不为松乔即须作臯防今果如其语光彩双葳防一人佩金印一人翳玉芝我来高其事咏叹偶成诗为君题石上欲使故山知
　　闲题家池寄王屋张道士
　　有石白磷磷有水清潺潺有叟头似雪婆娑乎其间进不趋要路退不入深山深山太濩落要路多险难不知家池上乐逸无忧患有食适吾口有酒吾顔恍惚游醉乡希夷造元关五千言下悟十二年来闲富者我不顾贵者我不攀唯有天坛子时来一往还
　　题裵晋公女儿山刻石诗后【并序】
　　裵侍中晋公出讨淮西时过女儿山下刻石题诗末句云待平贼垒报天子莫指仙山示武夫果如所言克期平贼由是淮蔡迄今底宁殆二十年人安生业夫嗟叹不足则咏歌之故居易作诗二百言继题公之篇末欲使采诗者修史者后之往来观者知公之功德本末前后也
　　何处画功业何处题诗篇麒麟高阁上女几小山前尔后多少时四朝二十年贼骨化为土贼垒犂为田一从贼垒平陈蔡民晏然骡军成牛戸鬼火变人烟生子已嫁娶种桑亦丝緜皆云公之德欲报无由缘公今在何处守都鎭三川旧宅留永乐新居开集贤公今在何官被衮珥貂蝉战袍破犹在髀肉生欲圆襟怀转萧洒气力弥精坚登山不拄杖上马能掉鞭利泽浸入池福降升自天昔号天下将今称地上仙勿追赤松游勿拍洪崖肩商山有遗老可以奉周旋
　　青冡
