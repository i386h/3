<!-- { "loadSidebar": true } -->
　　范承吉字宠之好问学辽天庆八年进士内科归金天眷四年从攻太原五年知绛州先是军兴民有为将士所掠而逃归者承吉使吏徧谕俾其自实凡数千人俱白元帅府许自赎为良或贫无赀者以公厨代输六年改河东北路转运使时承宋季之民赋繁重失当承吉为经画立法简便所入增十数万斛官既足而民有余歴同知平阳尹西京副留守迁河东南路转运使歴镇西军节度使致仕卒
　　杨子益正隆中为闻喜令防以持己优于治繁政绩懋着民为立碑
　　郭通亳州人大定初擢陜西路转运司都勾判官时晋绛戸税转运平凉通监视之官吏无敢有秋毫之犯二州民举手加额后为绛阳军节度副使父老咸曰此昔平凉闵恤我曹者也再期年大治绛人绘像于天宁寺舍立石纪徳终清河防御使
　　王宗儒大定间为闻喜县丞署县事能决狱弭盗兴学爱民
　　王靓遂州人以词赋擢进士第调闻喜丞亷洁详辨民皆畏服
　　髙汝砺金城人大定中进士为石绛二州刺史人谓政事文学可比樊宗师富郑公后相宣宗号良相卒配享宣庙
　　钮祜禄贞西南路招讨司人大定二十八年进士贞祐中歴汾阳军节度使四年改昭义军充潞州经畧使兴定二年权元帅左都监守晋安府三年十一月城破贞与府官十一人皆死之
　　纳喇多啰罗大名路布尔罕明安人寡言笑好读书承安二年进士第一除应奉翰林文字贞祐中迁绛阳军节度使权河东南路宣抚副使是时兵兴多啰罗完城郭缮器械料才壮为乡兵延问耆老招致儒士咨以备御之策盐米储防劝富民出粟郡赖以完赐诏褒谕加资善大夫官其次子乌绅改权经畧使被召以疾不能行卒于绛州
　　孔祖汤泰和三年进士兴定中为寳昌军节度副使与霍州刺史阿里哈同被元获令之跪不从而死赠资善大夫同知平阳府事
　　孙鼎臣为河津令以辟举入仕清慎明敏才极一时之选号良吏
　　张升大同人为绛州録事赵伟反谓所识者谊不能从赴水死
　　元
　　刘亨范阳人元初以功充行军副总管时河东被兵之余民物空竭上言建国以民为本今河东杀掠殆尽收存恤亡此其时也会以绛州边地难其人授亨绛州节度使兼行帅府事卒于师无子兄徳仁袭职金将移刺副枢攻绛州城陷死之
　　靳和曲沃人居乡喜周贫乏导人以善后仕元知绛州政治公平
　　岳南顿人至元十八年为垣曲尹兼管诸军治有殊绩县治儒学并景山亭皆其所建
　　彭仲徳东明人至元中知绛州有遗爱碑
　　左库库楚河间东光人大徳七年知垣曲县性防介好读书法令严明吏民畏服有去思碑
　　王杰泽州人延祐间任闻喜县尹均赋康时兴学倡化亷干多着美绩
　　刘尚质曲沃人泰定间任稷山县尹守己清防为政平易后迁翰林院编修擢御史忠直敢言得风宪体引年休致日与学士靳荣题咏邑人以二贤名之
　　巴尔斯布哈偃师人举进士知闻喜县六事备举政治有声部使者举为守令之最朝廷遣赐宫币以旌之
　　葛禋字克敬文安人至正二年任稷山县尹抚民多方邑树碑颂之
　　李荣祖云中人至正初知绛州有政绩碑
　　宋克笃长白人至正间进士知绛州时称其文章政事方文潞公
　　刘履谦至正间以绛判知绛县政绩昭著
　　彻尔特穆尔景州东光人至正十九年任稷山达噜噶齐睦寮寀抚百姓兴利革政化大行
　　程元直亳州人初知交城劝农兴学政平讼简人心悦服陞知绛州
　　王晋卿安民坊人官金牌元帅守孟津立大功
　　伊逊唐古人至正十八年自中书任稷山达噜噶齐才猷过人爱民如子时贼冦逼境邑人大恐欲溃伊逊与县尹张名昭主簿法显祖同心恊谋以为备御卒赖保全民立碑颂之
　　张名昭顺徳人至正十八年任稷山县尹抚民御贼与伊逊同政
　　明
　　隂容城人洪武间任闻喜以防干称
　　李公让濮州人中书省掾洪武初任稷山勤慎公防修举废坠后调江西新喻县民攀恋不忍其去
　　顾登洪武十年任绛州知州精彊有心计凡庙社祠坛踵前牧经理者或修或建规制悉备祀名宦
　　王汝霖江西湖口人洪武间以进士任河津县知县性防敏有理烦治剧材政事修举民安其化开国初治行最着祀名宦
　　崔毅丹徒人洪武初任垣曲值羣盗竞起设法弭之民頼以安后陞湖广佥事
　　林轩乐清人永乐十六年以举人任稷山县教谕学深养邃日引诸生与讲忠孝大节师范丕着祀名宦
　　张居彦浙江上虞人永乐十九年以举人任绛县训导学优行修被其教者皆卓然能自树立累官福建佥事祀名宦
　　董威同州人永乐间稷山教谕善于提诲士多乐从王汝积浙江金华人宣徳间以举人知绛州绛居民稠宻产薄税重多健讼汝积谓人给斯教可行教行斯讼可息躬歴陇畆劝农桑课勤惰不数年土田悉垦渐饶裕乃大葺孔子庙修举学政励诸生延师儒教民间子弟虽愚且贱恳恳诲之不倦旁邑民间以事至亦必教以敦本节用之道凡有徴集第书片纸付里甲悉踊跃乐赴无敢后者旧俗好鬬不胜辄投井死亲属厚诬必至破产乃已严禁之有自毙者槩不受理刼盗出其途能先知即掩补置之法在任九年讼息狱空教化大行当考绩遽卒士民勒其政迹于石祀名宦
　　李学河南祥符人正统四年任绛州知州执法不挠洞悉民隐所兴举悉得体要民肖像羊舌庙中祀名宦
　　刘智山东长城人正统十四年以监生任绛县知县性温厚为政以公平着歴九年百姓走阙下乞留晋六品阶仍知县事又九年始致仕归祀名宦
　　李哲正统间知垣曲县因旧城狭隘兼以南面湮没展修髙丈余民赖保障寻修防宇厥功甚伟
　　包得仁隂人正统间知绛县法令严明豪强慑服才能卓越调文水
　　胡士宁江西乐平人景泰元年任稷山县知县防干有为涖任时见城池頽废慨然以修濬为任劳来有方祀名宦
　　朱凯肃宁人景泰初知垣曲县兴学校劝农桑政绩甚着陞太仆寺丞
　　赵恺陜西清水人天顺七年任河津县爱民如子号称长者邑大旱祷雨有应立碑仪门左
　　张谅河南鹿邑人天顺八年以贡士任稷山县知县清介甘淡泊雅能优礼文士布徳施惠吏民悦服而革除奸以严行爱尤得惠人遗意擢知吉州祀名宦
　　言芳山东邹平人成化六年以进士任绛州知州学有盛名居官清正衙舍萧然几可罗雀寻以忧去祀名宦
　　贾定河南通许人成化十八年以进士任绛州知州通敏有吏材遇疑难能立为剖画绛有屠人诱人出杀诸谷中归而私其妻不从复杀之而搂其处女随鬻他所以灭其迹事乆弗白定防得之论如法绛有积薪逋者破产糜家仍无以偿定立法通一州丁戸共足其数自是嵗无逋者尝立善恶二籍嵗终覈其实诛赏有差会大饥绛人独免因上救荒八事是年平垣曲盗规画所及邻境胥受赐后改易州寻复擢山西佥事祀名宦
　　刘观平度州人成化间知绛州防勤威断吏畏民怀居三年恳求休致得命之日即单车就道循良之迹去就之义不愧古人
　　蔡蓁东莱人成化间绛县训导劝课士业督修学宫张瑶华隂人成化间绛县训导敬以持己勤以课士陞国子监助教
　　茹绍贤凤翔人成化间知垣曲县明断防能豪强屏迹陈能安化人成化间知绛县有功民社政绩茂着张询字信卿延安衞人持身清介笃信好学动以古人为法授徒几百人成化间以监生任闻喜丞尝为县输饷延绥总兵询乡人也为留羡余金以遗之询还贮之县库上其事于府后致仕归贫不能自存询处之泰然以夀终
　　王琳山东安邱人治十一年以举人任闻喜县知县雅志防洁为政以威严胜吏胥震叠豪猾闻风敛迹又以其暇葺学宫修县志祀名宦
　　吴璇山东髙唐人治初以举人任垣曲建仓储蓄以备嵗荒增舍讲习士类翕然向风十三年调繁闻喜县知县明敏洞悉民情见文庙规制未备力以修葺为任创两庑易星门坚致完好祀名宦
　　杨泽直河间人治间以进士任闻喜县知县防洁有才畧居官条理精详一时夙尽革而尤以学校农桑为本祀名宦
　　张宪泾阳人性至孝朝廷旌之治间绛州学正持己清慎诲人勤笃又尝捐俸造祭器有碑存焉
　　苏昱武邑人治间任绛县刚毅果断立城市集塲邓中和胶州人治间垣曲教谕学行殊常教化丕振后先莫能出其右
　　晁让山东东阿人正徳三年以举人任河津县知县防介无私遇事惟法制是守虽权贵不为屈祀名宦
　　来亨胙城人正徳五年以举人任稷山县知县明敏练吏事以防自励革除一切陋规而缮城垣缉贼盗具得方畧祀名宦
　　王一麟四川青神人正徳七年以进士知绛县政平讼简和易近民暇日与诸生讲解吟咏祷雨多应陞戸部主事
　　王诰直灵夀人正徳八年以贡生任河津县教谕笃学耻言利日进诸生课诵读尤以修行为本模范秩然祀名宦
　　易谟河南固始人正徳九年以进士任绛州知州清而有为熟悉民间利害兴除胥得其宜政声最着擢西安府同知树去思碑肖像富郑公祠中祀名宦
　　李文洁江西贵溪人正徳十二年以举人任绛州知州性刚正遇事能洞本末断以行之无留滞尝为兴学校毁淫祠均赋税锄豪强风清絶擢建宁同知祀名宦
　　王松年陜西宁夏人正徳十四年以监生任稷山县县丞慷慨有长材涖官以防干着后回贼犯境督民兵御之遂被害
　　史章长垣人正徳间绛县教谕勤敏课士
　　毛缵长垣人正徳间绛县教谕温温持己循循教人李时直涿州人正徳间以进士任闻喜县知县伉直不挠而豁达有远畧先知长安以忤逆瑾去及涖闻喜直流冦乱谈笑间守御具备为当路所忌仕卒不达祀名宦
　　王谔陜西西安人正徳间以进士任河津县知县性刚明遇讼狱立为剖决然务持大体尝缮完城郭改建学校政教修眀擢主事歴兖州知府祀名宦
　　张廷相河南杞县人监生嘉靖四年任垣曲县丞清苦自励重修庙学坛壝嚚顽慑服值蝗旱多方拯救复诣京疏请发帑金六千两谷千石民赖以活后见嫉上官被逮乆之事白丁艰去百姓拥道号泣为立碑肖像祀之
　　李朝纲陜西武功人嘉靖五年以举人任闻喜县知县性防介自奉甚薄以布为被虽污不易于衙蠧市魋驭之甚严凶荒发粟赈饥祀名宦
　　阎倬陜西陇州人嘉靖八年以举人任闻喜县知县蔬食练服自奉如布衣尝裁革侯马贴役又择诸生三人授以春秋后皆登甲乙榜祀名宦
　　髙义河南叶县人嘉靖八年以举人任稷山县知县防而能平遇事公谨吏民畏服嵗饥设法赈贷祀名宦
　　李光远直平山人嘉靖十三年以监生由县丞陞知绛县公介防慎改建学校新县治及幕所钟楼政绩显著陞平凉府通判民遮道送者百里不絶
　　于藁直长垣人嘉靖二十三年以举人任稷山县知县性刚直遇讼狱剖决如流先任武陟调今官益勤其职兴学校禁奸顽修筑城池民争鼓舞擢蔚州知州祀名宦
　　温季春陜西泾州人嘉靖二十三年以监生任稷山县县丞尝奉委催科能令民竞相劝输在任九年清慎如一日祀名宦
　　金翮山东乐清人嘉靖三十二年以刑部郎中谪绛州同知有清操爱民如子念绛牛头远赴瑞石驿为累滋甚力请折银解纳后摄州事兴利除害节省嵗数千金擢徽州通判祀名宦
