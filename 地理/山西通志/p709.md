<!-- { "loadSidebar": true } -->
　　文武臣妻陈氏夫亡立志守节勤纺织以养舅姑抚孤希韩亲授遗经底于成立任华州同知事闻旌表
　　吕祥妻冯氏年二十二而寡子美妻席氏年二十一而寡孙爵妻谭氏亦年二十一而寡一门三节矢志不移俱享寿八十余卒
　　生员郭东鲁妻裴氏幼聪慧读书识大义归东鲁不数载年二十一而寡哀恸矢殉次日自缢有司奏旌
　　生员王应运妻文氏夫亡痛哭絶食刎颈防死家人救醒以亲老慰止之甘心守节奉事孀姑姑病汤药必亲甞乃进姑故竭力营葬庐墓三年院道旌表其门
　　张家声妻刘氏年十八夫亡矢死垢面披发不离尸侧家人谨守之越日稍懈潜缢柩前
　　文经邦妻郭氏年十八而寡翁姑早世子中铨未弥月勤劳织絍孝养八旬祖姑抚子中铨列邑庠事闻诏旌中铨妻杨氏亦早孀同姑守志以终
　　孙若栁妻胡氏年十九夫出亡氏纺绩治生养翁姑育子女后夫卒于豫讣闻氏携子大端徒步千里舁榇归葬有司闻其事建坊旌表
　　张士采妻王氏年十九归张夫遘病吁天愿代及夫故即自缢以殉
　　咸宁知县马逢造继妻杨氏年二十四夫卒哀痛欲死所亲劝之氏瞑目不言前子跪而泣请氏曰尔父既死我生何为七日不食死
　　举人张鹏翔妻刘氏年二十三夫亡守节四十余年防闯防城投井死子金鉴继妻文氏年二十七夫死难欲殉不果抚前子贞明出入兵革间给徭役输逋赋乡党难之
　　刘复兰妻王氏年二十夫亡子镇逺甫三嵗氏育子有成娶张氏举人鹏翔女生子赞皇未百日镇亦亡姑妇相依抚孤姑先卒张值甲申之变骂贼而死
　　石汝贞妻杨氏年二十二夫故织絍为生抚孤成立闻冦警投缳死
　　生员谭汝兰妻石氏崇祯六年避乱东石家堡堡破被执至村西强之行氏骂曰贼奴速杀我我宁死不逾此也遂引刀自刎后有司勒碑其地曰烈妇石氏自刎处
　　赵知二妻马氏同知马汝骅次女年二十二夫亡抚侄守志歴五十余载防甲申闯变氏与鲁防政夫人同经
　　训导鲁崇谦妻文氏闯贼攻城急氏率妾衞氏女瑞姐侧身投井触石覆躯死
　　生员郭巩固妻杨氏殉难儒官杨自发女闯逆防城誓死其子泣劝不听偕杨门侄妇张氏坠井
　　生员赵应命妻张氏年二十嵗闯贼破寨氏与侄女三进将死之贼易其幼诱之曰毋畏汝从我我能庇汝氏弗听携女疾投千尺崖下尸裂脑破贼惊骇而去
　　拔贡张治光妻郭氏子进士翰芳妻马氏女兰姐【县志鸾姐】贼破葛伯砦胥投黄河死
　　杨丕振妻张氏年十八闻城陷坠井死头面俱裂齿牙尽折见者尤为惨伤
　　生员张诩妻吕氏栢森妻裴氏常琮妻赵氏张渊妻王氏常凯妻师氏生员张镇妻吕氏文克洪妻王氏郭元祥妻文氏王锦妻郭氏赵恕妻仝氏吕泽妻张氏郭希臯妻赵氏子养正妻鲁氏生员文希游妻刘氏文汴妻车氏鲁崇偁妻车氏席希商妻冯氏邓晓妻郭氏文汝松妻王氏赵名教妻髙氏廪生张治理妻阎氏文绳统妻普氏张家仁妻杨氏生员张时选妻王氏生员席应槐妻文氏生员赵祚悠妻张氏席登云妻王氏以上俱守志节
　　王烈女王右史女暨赵卧龙妻刘氏杨年妻谭氏俱甲申之变坠堡死难
　　鲁廷彦妻赵氏张所蕴妻普氏俱甲申之变自缢死难张养妻王氏张宏养妻马氏车祖商妻郑氏俱甲申之变坠楼赴火死
　　杨帝培妻郭氏张玾芳妻刘氏鲁缉孔妻郭氏文登妾张氏郭继章妻髙氏刘戴明妻张氏张金錞妻车氏席国彦妻郭氏车奇际妻张氏俱甲申之变投井死难
　　文朝品妻张氏甲申之变自刎死难
　　张金妻鲁氏文达妻刘氏杨蕴素妻席氏郑州知州鲁世任继妻赵氏文中第妻王氏鲁大史妻文氏文新命妻马氏张金鑪妻文氏文作砺妻张氏张鹏□妻崔氏王元佐妻车氏崔焕妻王氏张首唱妻文氏文三锡妻张氏刘镇华妻文氏张昌明妻刘氏鲁圣脉妻安氏马即龙妻文氏俱甲申之变骂贼死难
　　国朝
　　知州杨自立妻王氏义士三畏女也年二十二夫亡恸絶时方抱娠母以存祀劝越四月生男楷氏含辛育子卒有成
　　举人赵邦兴妻鲁氏邦兴应试礼闱卒于京邸氏典衣鬻产计返夫榇抚育幼孤苦节三十余年卒
　　献县令鲁廷芝妻张氏幽闲淑慎允修妇道归鲁五载而寡孀居三十年教子力学有声庠序
　　文曲莹妻赵氏姑卧病三载贫不能继医药祝天求代病危割股献神以进姑病顿愈邑侯纪谟旌其门曰格神祐姑
　　张天显妻申氏夫亡无子抚侄廷春嗣之孝事孀姑生死无违礼乡党贤之
　　生员张廷翰妻鲁氏理学鲁世任女也少承父训娴内则夫死无子忍死奉姑年五十有九卒
　　王振雍妻石氏年二十四夫亡无出妾李氏方娠氏晨夕吁天愿畀一男以继祀已果举子佣织絍育孤雏卒底于成
　　申明舜妻刘氏杨俊誉妻赵氏廪生张金镕妻李氏赵文彦妻刘氏刘宇桢妻赵氏张在常妻戴氏贡生娄腾鳯妻张氏赵经世妻鲁氏廪生杨开甲妻赵氏鲁鸿儒妻王氏文应选妻杨氏崔赴统妻戴氏生员乔廷楫妻刘氏生员席我文妻刘氏张奇遇妻髙氏杨皇桢妻王氏石碧妻车氏张略妻席氏以上俱守志节
　　吉州
　　金
　　冯妙贞刑部尚书延登之女年十有八适进士张慥慥为洛川主簿元兵破葭州遂入鄜延鄜人震恐具守备守臣以西路输刍粟不时檄慥往平凉督之时延登为平凉行省员外郎慥欲偕妙贞以往妙贞辞曰舅姑老矣虽有叔姒妾能安乎君行妾留奉养十一月洛川防妙贞扶舅姑匿曹氏窟室兵索得之妙贞泣与舅姑诀曰妇生不辰不得终执箕帚义不从辱即擕三子赴井死县从而死者数十人明年春慥发井得尸殡于县之东郭外死时年二十四
　　元
　　刘子文妻杨氏年二十二子文卒子原甫五嵗守节抚孤至正二十年旌表其门
　　明
　　郝铭妻张氏年二十夫亡誓不再适守节五十余年正统十二年建坊旌表
　　生员贺新元妻张氏生女一字曹绩为妻年十八被冦困于明峪寨四面环攻甚急女呼母永诀投崖死之母亦触石而死移时寨破贼断其尸
　　生员杜天培妻史氏年二十五夫亡子萼甫二嵗抚咸入泮娶妇刘氏寻亦逝姑妇苦节以终当事旌其门曰双节
　　贡生杜瞻妻毛氏生员刘有丁妻冯氏以上俱守志节国朝
　　曹济妻葛氏年二十二夫故无子苦节六十余年寿八十卒
　　庠生刘佐妻丁氏训导玉书媳也家奴刘寄盗窃惩以法奴衔怨谋戕其主值佐外出持剑逐玉书氏见之奋不顾身奔夺其剑体受重伤防毙翁赖得免宗党以孝闻
　　生员白奎璧妻刘氏武生陈鳯起妻张氏刘克勤妻白氏杨培桂妻雷氏以上俱守志节
　　乡宁县
　　元
　　李彦和妻杨氏少寡守节志行纯洁至正间旌表明
　　生员髙荣妻师氏年二十夫故誓不再适归宁母家夫弟欲夺其志往迎之氏觉行至中途抱石沈潭死
　　成烈女成大化之女年十六未字人避乱山寨寨破被执欲汚之女婉言绐贼贼甫释手即投崖死里人竞传其贞烈
　　进士王培龄妻崔氏夫亡伏冢而哭三日不辍声卒死于墓
　　生员杨友松妻王氏年二十七夫故事翁姑抚孤子守节六十余年寿九十卒子游庠孙以明经官县令万厯间旌表
　　王之大妻卢氏年二十九夫故食贫守志县令悯而餽遗之坚辞不受勤苦以终
　　阎嵩妻髙氏赵仲福妻李氏文朝用妻崔氏李希道妻文氏王朝德妻曹氏冀承恩妻卢氏杨亷妻郑氏以上俱守志节
　　国朝
　　史烈女农家史良奇女许字张星元之子年十六未婚婿为虎伤女欲往吊父母弗许嗟叹累日适有求婚者父母将允其请女曰我字张即张妇也奚再字为欲自尽防之甚至寸丝尺缕搜取殆尽越日割鸡烹鲜偕母进祖母膳谈笑如平时母方侍食女托故出久不至母惊起视之已缢死于别室究缕之自来盖密系于着体痕深血渍已非复朝夕间事矣
　　赵德魏妻张氏家贫事翁以孝闻邑令张旌之
　　李烈女李固生女字同邑某氏已纳聘有狂生馆于李去女居不逺窥女端淑注意甚乃搆蔑语激其夫夫果信之请解盟女闻即自缢固生哀愤讼之官谳得其故裭生衣顶杖惩示儆未蔽厥辜既释归忽发狂疾嵗余死逺迩传播以为贞魂不释云
　　髙承芳妻卢氏髙钟申妻王氏生员郑系隆妻王氏生员王祐妻贺氏文统妻刘氏以上俱守志节
　　隰州
　　金
　　杨贞妻孟氏贞为隰吉经畧元兵围急氏自经女适伍礼厚亦坠崖死
　　明
　　生员泰永爵妻冯氏年二十五夫故无子杜门守节八十五嵗卒当道屡旌其门
　　生员张汝翼妻刘氏年十九夫殁遗子重华方一嵗氏悲痛欲殉隣妇劝曰汝死固得其所奈孤儿何氏悟苦节自守训重华为郡诸生重华亦以孝闻氏年八十七卒
　　贡生王朝用妻李氏年二十朝用卒殓毕即自缢母觉救苏时夫弟朝荐暨子王化俱在抱氏并乳育之咸为完室寿八十九而终
　　监生王家材妻宋氏冦乱匿楼上楼陷股折贼执之挥指刺贼目贼怒杀之
　　冯钟灵妻郭氏文安教谕育才女贼执不屈裂共尸长清令牛友月妻宋氏生员史记妻杨氏牛大吉妻苏氏冦入城度不能免胥赴井死
　　刘兆麟妻冯氏有姿色为贼所执坚不受汚死之贡生李呈兰妻冯氏年甫十八闻贼至抱幼女投井死李清秀妻员氏被掠抗顔骂贼冒刃而死
　　张辅妻刘氏生员邓贞妻崔氏生员张渭妻刘氏杨友桂妻李氏廪生王啓科妻秦氏宋氏逸夫姓名生员秦惟精妻李氏选贡秦自治妻牛氏刘湛然妻牛氏以上俱守志节
　　国朝
　　宋德盛妻王氏适德盛未期遇冦被掠不屈遂遇害王星妻张氏适星三载年十九夫故舅姑继殁氏苦节抚子寿八十二而终州牧旌其闾
　　宋希唐继妻王氏希唐暨长子同日死难氏年二十一力抚二嵗子德隆守志寿八十七卒州牧旌其闾
　　生员李溥妻苏氏年二十夫故无子誓不二天歴五十余载州牧表之曰蕙质氷心
　　宋希虞妻王氏李培秀妻宋氏郑光济妻王氏王家栋妻苏氏生员宋瑚妻赵氏廪生樊毓桂妻秦氏宋尔祚妻李氏张廷聘妻卜氏刘承德妻任氏生员牛奎妻刘氏郝希良妻王氏郝国玉母任氏解之信妻郭氏姚大纯妻韩氏冯家防妻李氏刘某妻任氏张器母曹氏以上俱守志节
　　蒲县
　　元
　　贺遵道妻冯氏年十四夫亡子未周守节不二至正间旌表
　　明
　　生员曹动妻冀氏年二十三夫故嗣侄守志无何侄亦夭同媳张氏共抚遗孙寿九十而终万厯二十八年奉诏旌表
　　丘岩继妻席氏幼贞静嚬笑不茍适岩数载而寡守节抚孤歴数十年人无闲言天启三年奉诏旌表
　　冯氏永和籍流寓于蒲崇祯癸酉嵗大饥人相食夫强其改节氏乃摘耳环市饼食毒偕子女俱死之
　　张仲禄妻曹氏廪生任魁名妻曹氏夫亡胥守志节国朝
　　廪生张焜妻王氏年十七焜故止一女守节事姑歴诸艰不变志乡党贤之
　　御史贺楩妻冯氏以孝闻继妻席氏以节显季子友富妻王氏早寡守志母仪妇道克绍两姑
　　席先品妻阎氏年二十三子杰甫二嵗先品商于外频年絶音问客死呉中讣闻氏恸絶而苏倾资迎丧归葬苦志三十四年督学表其闾曰心清白雪
　　冯瑞梁妻贺氏瑞梁死于贫氏年十八子仪鳯甫三月无翁姑亲族之依嵗凶濒死节操弥坚训子食饩于庠人称彻骨节妇
