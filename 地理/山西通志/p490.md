<!-- { "loadSidebar": true } -->
　　士弥牟字景伯士文伯子灵王二十二年鲁叔孙婼如晋晋人执之韩宣子使邾人聚其众将以叔孙与之弥牟谓宣子曰所谓盟主讨违命也若皆相执焉用盟主乃弗与使各居一馆明年春使弥牟礼叔孙而归黄父之防赵简子令诸侯之大夫输王粟具戍人曰明年将纳王宋乐大心不从弥牟曰自践土以来宋何役之不防而何盟之不同曰同恤王室子焉得避之子奉君命以防大事而宋背盟无乃不可乎右师不敢对受牒而退弥牟告简子曰宋右师必亡奉君命以使而欲背盟以干盟主不祥莫大焉魏献子为政以弥牟为邬大夫景王三年晋合诸侯之大夫城成周弥牟营之计丈数揣髙卑度厚薄仞沟洫物土方议逺迩量事期计徒庸虑材用书糇粮以令役于诸侯属役赋文书以授帅而效诸刘子韩简子临之以为成命
　　伯宗晋人景公时大夫定王十三年春楚伐宋景公欲救之伯宗曰不可古人有言曰虽鞭之长不及马腹天方授楚未可与争虽晋之强能违天乎景公乃止时潞相酆舒不道景公将伐之诸大夫皆曰不可酆舒有三儁才不如待后之人伯宗曰必伐之狄有五罪儁才虽多何补焉不祀一也耆酒二也弃仲章而夺黎氏地三也虐我伯姬四也伤其君目五也怙其儁才而不以茂徳兹益罪也后之人或者将敬奉徳义以事神人而申固其命若之何待之不讨有罪曰将待后有辞而讨焉毋乃不可乎公从之使荀林父伐之遂灭潞杀舒简王元年伯宗与夏阳説卫人郑人侵宋师于鍼卫人不保説欲袭之伯宗曰卫唯信晋故师在其郊而不设备若袭之是弃信也无信何以求诸侯乃止后为三郤譛而杀之子州犂奔楚韩献子曰郤氏其不免乎善人天地之纪也而骤絶之不亡何待
　　解扬字子虎霍人定王十三年楚伐宋景公使扬如宋命无降楚郑人执之献诸楚楚子厚赂之使反其言登诸楼车使呼宋人告之遂致其君命楚子将杀之曰尔许不谷而反之非我无信女则弃之速即尔刑对曰臣闻之君能制命为义臣能承命为信信载义而行之为利谋不失利以卫社稷民之主也义无二信信无二命君之赂臣不知命也受命以出有死无霣又可赂乎臣之许君以成命也死而成命臣之禄也寡君有信臣下臣获考死又何求楚子舍之以归晋爵扬为上卿
　　栾京庐景公时大夫定王十五年介郤克使于齐克怒齐侯先归使京庐待命
　　解张　郑邱缓皆晋大夫靡笄之役解御郤克缓为右克伤于矢流血及屦未絶鼔音曰余病矣张曰自始合而矢贯余手及肘余折以御左轮朱殷岂敢言病吾子忍之缓曰自始合茍有险余必下推车子岂识之然子病矣张曰师之耳目在吾旗鼓进退从之若之何以病败君大事擐甲执兵固即死也病未及死吾子勉之左并辔右援枹而鼓马逸不能止师从之遂败齐师逐之三周华不注
　　栾弗忘景公时贤大夫与伯宗并为三郤所害
　　籴茷晋大夫景公末两使于楚请修好结成
　　程婴公孙杵臼婴晋将下军赵朔友杵臼朔客也先是屠岸贾有宠于灵公景公时为司冦乃假治灵公之贼徧吿诸将曰盾虽不知犹为贼首请诛其子孙韩厥曰灵公遇贼赵盾在外吾先君以为无罪故不诛今诸君将诛其后是非先君之意且有大事而君不闻是无君也贾不聴厥告朔趣亡朔不肯曰子必不絶赵祀朔死无恨厥许诺称疾不出贾不请擅与诸将攻赵氏于下宫杀赵朔赵同赵括赵婴齐皆灭其族朔妻成公姊有遗腹走公宫匿杵臼谓婴胡不死婴曰朔妇有遗腹若幸而男吾奉之即女也吾徐死耳居无何朔妇免身生男贾闻之索于宫中夫人置儿绔中祝曰赵宗灭乎若号不灭若无声及索儿竟无声已脱婴谓杵臼曰今一索不得后必复索之奈何杵臼曰立孤与死孰难婴曰死易立孤难耳杵臼曰赵氏先君遇子厚子彊为其难者吾为其易者二人乃谋取他人婴儿负之衣以文葆匿山中婴出谬谓诸将军曰婴不肖不能立赵孤谁能与我千金吾告赵氏孤处诸将皆喜许之发师随婴攻杵臼杵臼谬曰小人哉程婴昔下宫之难不能死与我谋立赵氏孤儿今又卖我纵不能立而忍卖之乎抱儿呼曰天乎天乎赵氏孤儿何罪独杀杵臼可也诸将不许遂杀杵臼与孤儿诸将以为赵氏孤儿良死皆喜然赵氏真孤乃反在婴卒与俱匿山中十五年晋景公疾卜之大业之后不遂者为崇景公问韩厥厥知赵孤在乃曰大业之后在晋絶祀者其赵氏乎景公问赵氏后厥具以实告于是景公乃与厥谋立赵孤儿召而匿之宫中诸将入问疾景公因厥众以胁诸将而见赵孤赵孤名曰武诸将不得已乃曰昔下宫之难屠岸贾矫以君命并命羣臣非然孰敢作难今君有命羣臣之愿也于是召赵武程婴徧拜诸将遂反与婴武攻屠岸贾灭其族复与武田邑如故及武冠婴乃辞诸大夫谓武曰昔下宫之难皆能死我非不能死我思立赵氏之后今赵武既立为成人复故位我将下报赵宣孟与公孙杵臼武啼泣顿首固请曰子忍去我死乎婴曰不可彼以我为能成事故先我死今我不报是以我事为不成遂自杀武服齐衰三年为之祭邑春秋祠之世世勿絶　新序程婴公孙杵臼可谓信友厚士矣婴之自杀下报亦过矣
　　伯子同氏晋大夫悼公之入馆于其家
　　右行辛晋大夫能以数宣物定功悼公命为司空使脩士蒍之法【国语韦注辛即贾辛按贾辛去是逾五十年当非一人】
　　铎遏冦晋大夫恭敬而彊信悼公命为上军尉使训卒乘亲以聴命
　　张老晋大夫知而不诈悼公命为侯奄后使为卿辞曰臣不如魏绛公五命之固辞乃使为中军司马子君臣平公初代父任国语赵文子为室斵其椽而砻之张老夕焉而见之不谒而归文子闻之驾而徃曰吾不善子亦告我何其速也对曰天子之室斵其椽而砻之加宻石焉诸侯砻之大夫斵之士首之备其物义也从其等礼也今子贵而忘义富而忘礼吾惧不免何敢以告文子归令之勿砻赵文子冠见栾武子中行宣子范文子郤驹伯知武子述其语以告张老张老曰善矣从栾伯之言可以滋范叔之教可以大韩子之戒可以成物备矣志在子若夫三郤亡人之言也何称述焉知子之道善矣是先主覆露子也
　　史赵悼公时史官晋政多咨度焉尝论绛县老人纪年鲁使者称之鲁襄公齐归不戚赵曰必为鲁郊归姓也不思亲祖不归也后襄公孙于齐
　　栾紏晋人悼公命为戎御使训诸戎知义
　　女叔齐晋人悼公时为司马称司马侯公与齐升台而望曰乐夫对曰临下之乐则乐矣徳义之乐则未也公曰何为徳义对曰诸侯之为日在君侧以其善行以其恶戒可谓徳义矣公曰孰能对曰羊舌肸习于春秋乃召叔向使传太子彪鲁使者在晋归谓叔向女齐以师保其君其朝多君子晋未可媮也景王七年楚子使椒举如晋求诸侯曰寡君愿结驩于二三君平公欲勿许司马侯曰不可楚王方侈天或者欲逞其心以厚其毒而降之罚未可知也其使能终亦未可知也晋楚唯天所相不可与争君其许之而修徳以待其归若归于徳吾犹将事之况诸侯乎若适淫虐楚将弃之吾又谁与争公曰晋有三不殆其何敌之有国险而多马齐楚多难有是三者何乡而不济对曰恃险与马而虞邻国之难是三殆也四岳三涂阳城大室荆山中南九州之险也是不一姓冀之北土马之所生无兴国焉恃险与马不可以为固也从古以然是以先王务修徳音以享神人不闻其务险与马也邻国之难不可虞也或多难以固其国啓其疆土或无难以丧其国失其守宇若何虞难齐有仲孙之难而获桓公至今赖之晋有里防之难而获文公是以为盟主卫邢无难狄亦丧之故人之难不可虞也恃此三者而不修政徳亡于不暇又何能济君其许之纣作淫虐文王惠和殷是以陨周是以兴夫岂争诸侯公乃许楚使八年鲁昭公如晋郊劳赠贿无失礼平公谓叔齐曰鲁侯不亦善于礼乎齐曰是仪也不可谓礼礼所以守其国行其政令无失其民者也礼之本末在此而屑屑焉习仪以亟言善于礼不亦逺乎君子谓叔侯于是乎知礼齐子防寛
　　女叔防祁胜与邬藏通室祁盈将执之叔防曰郑书有之恶直丑正实蕃有徒无道立矣子惧不免诗曰民之多辟无自立辟姑已若何盈不聴遂即于难
　　女叔寛字褒顷公时大夫敬王四年王出次于滑知跞赵鞅帅师纳王使女寛守阙塞十一年周苌请晋合诸侯之大夫城成周城齐高张不从诸侯叔寛曰苌高张皆将不免苌叔违天高子违人天之所壊不可支也众之所为不可奸也后苌遇害高张出奔
　　胥梁带晋大夫赵文子荐于晋侯使讨乌余归诸侯邑带使诸丧邑者具车徒以受地必周使乌余具车徒以受封乌余以其众出使诸伪效乌余之封者而遂执之尽获之皆取其邑而归诸侯诸侯复睦于晋
　　田苏晋贤人韩无忌让其弟起长公族大夫曰与田苏防而好仁
　　师旷字子野晋人悼平之世为晋乐师时称聪圣度正音律测明厯数凡所论谏必本仁义卫人出君悼公曰卫人不已甚乎旷对曰或者其君实甚良君将赏善而刑淫养民如子爱之如天容之如地民奉其君爱之如父母仰之如日月敬之如神明畏之如雷霆其可出乎夫君神之主而民之望也若困民之主匮神乏祀百姓絶望社稷无主将安用之至如闻鸟乌声乐知齐师遁歌南风不竞必楚无功又告君以为治为学之论五墨四不之谏食笋知为劳薪之炊操徽料伤齐侯之臂履蒺藜以必夭孽闻石言而慨怨讟知绛县老人纪年对周太子晋不寿止师涓亡国之音鼓清徴清角之奏狐赵贤否之对公室惧卑之言无不悉中淮南子曰师旷瞽而为太宰晋国无乱政洪洞县师村有旷祠墓
　　虞邱书晋大夫平公初代程郑为乘马御
　　解狐晋人与祁奚雠奚请老荐之使代已为军尉将立而卒
　　董叔平公时大夫灵王十七年楚师伐郑晋人闻有楚师董叔曰天道多在西北南师不时必无功时楚师遇雨多冻役徒几尽
　　阳毕晋人平公时大夫公六年箕遗及黄渊嘉父作乱不克死公谓毕曰自穆侯以至于今乱兵不辍民志无厌祸败无已离民且速冦恐及吾身若之何毕对曰本根犹树枝叶益长本根益茂是以难已今若大其柯去其枝叶絶其本根可以少间公曰子实圗之毕曰圗在明训明训在威权威权在君君抡贤人之后有常位于国者而立之亦抡逞志亏君以乱国者之后而去之是遂威而逺权民畏其威而懐其徳莫能勿从若从则民心皆可畜畜其心而知其欲恶民孰偷生若不偷生则莫思乱矣且夫栾氏之诬晋国也乆矣栾书实覆宗杀厉公以厚其家若灭栾氏则民威矣今君若起瑕原韩魏之后而赏立之则民懐矣畏与懐各当其所则国安矣君治而国安欲作乱者谁与公许诺遂逐羣贼而使祁午及毕适曲沃逐栾盈盈出奔楚遂令于国人曰自文公以来有力于先君而子孙不肖者将授立之得之者赏后栾盈复入为贼于绛范宣子灭之是以没平公之身无内乱
　　宛没晋大夫灵王二十四年平公使同魏舒逆衞侯于齐
　　张骼　辅跞皆晋大夫平公救郑使致楚师骼跞求御于郑郑使宛射犬二子在幄坐射犬于外既食而后食之使御广车而行已皆乘乘车将及楚师而后从之乘皆踞转而鼔瑟近不告而驰之皆取胄于槖而胄皆下缚人以投收禽挟囚弗待而出皆超乘抽弓而射既免复踞转而鼔瑟笑曰公孙之亟也后楚防啓疆称骼跞皆诸侯之选
　　梁丙　张趯胥晋大夫楚防啓疆称为诸侯之选子员晋行人道二国之言无私叔向称之
