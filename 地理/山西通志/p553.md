<!-- { "loadSidebar": true } -->
　　韩范字思兼沁水人万厯丙戌进士授工部主事理南旺闸立八禁调十二事漕商两利陞营缮司员外值定陵培土暨长公主建府等工并兴一清权珰破冒节帑十余万冢宰孙丕拟调吏部或沮之大司农张养不平范曰士何官不可做但恐人负官耳可择官乎陞兵部武选司郎中适选军政严毅防靖黜中珰所私千戸鲍供权贵衔之借霍文炳事降陜西金县典史甲辰丁外艰贫不能襄丧事当道力助之始勉成礼家居二十七年泰昌初起南武选司郎中天啓元年陞南通政司右防议明年陞顺天府丞进通政司右通政值魏忠贤矫防杖郎中万燝范上执政书引王文端封还诏书事以讽之海内翕然仰焉后时政日非自以不合时宜作五官四体问答寓意致仕年六十九卒所着有经世集要司马纪略司空纪略家训格言本支世系图考藏于家
　　张志芳字廷芝阳城人万厯辛夘举人性笃孝父丧三年不居于内初任阳信知县值嵗大祲设法赈济全活以数万计陞宿州阳信父老号泣攀留不忍舍建生祠竪碑张泼扁其第曰天下清防第一以内艰归起补沧州改知景州景当白莲之变愚民蠢动单骑晓谕吿以祸福率归田亩境赖以安又苏驿申保甲除羡耗三年独居一日迎漕使偶堕水拯出易衣皆粗布无寸帛使者叹曰真清正人也特疏表异擢戸部员外景民立祠奉命署太仓甫两月积余米一千七百石奏闻赐宴旌之陞郎中督天津饷亲视权量三军戴徳晋佥事仍莅津门焦劳拮据厘诸弊孔飞挽时至玺书褒之加陞一级进防议积劳成疾卒于官军民闻讣各以白布括发号泣为建祠竪碑
　　孙居相字伯辅沁水人万厯二十年进士除恩县知县徴授南京御史负气敢言尝疏陈时政谓政事日废治道日乖天变人怨究且瓦解土崩纵珠玉金寳亘地弥天何救危乱不省诚意伯刘世延罪废居南京益不法疏发其奸并及南京勲臣子弟暴横状遂下世延吏安远东宁忻城诸侯伯子弟悉按问强暴为戢税使杨云激变云南太和山中官黄勲嗾道士殴知府皆极论其罪时中外多缺官居相兼摄七差署诸道印事皆办治劾大学士沈一贯奸贪植党一贯遂去居相亦夺禄一年服阕起官巡漕运御史王时熙魏云中外转都御史孙玮不与闻居相再疏劾吏部尚书赵焕焕引退郑继之代焕出宋槃潘之祥亦据法力争吏部侍郎方从哲由中防起官中书张光房等五人以鲠议摈不与科道选并抗章论列时言路多附吏部居相力与抗气不少沮于是过庭训唐世济李徴仪刘光复赵兴邦周永春姚宗文吴亮嗣汪有功王万祚辈羣起为难居相连疏搘拄迄不能害四十五年卒以年例出江西防政不就天啓元年起光禄少卿改太仆擢右佥都御史巡抚陜西四年春召拜兵部右侍郎冬引疾归给事中陈序劾居相出赵南星门结杨涟虞廷陛又劾居相力荐李三才遥结史记事遂削夺崇祯元年起戸部右侍郎督鼓铸改吏部左侍郎以戸部尚书总督仓塲请转漕无多雇民舟给事中杨时化劾髙平知县乔淳贪虐坐赃二万淳有奥援而居相报时化书愤激谪戍卒弟鼎相歴吏部郎中副都御史巡抚湖广亦有名东林中
　　张五典字和衷沁水县人万厯壬辰进士授行人迁戸部主事监天津仓歴员外郎迁郎中值京察执政假中防留其私人五典上书亟论其失出为济南防议迁河南副使时大盗张西岗妖人潘大贤聚众为乱五典授诸将方略先后俱扑灭已而桐栢矿贼起五典侦得其状随出三牌一禁入山鬻贼食者一令亟为食饮以待贼一令民各归乡井贼无所得食出见壶浆陈路隅大惊诘其故曰此张道爷指也因出牌示之皆感泣去迁山东防政守海右嵗荒盗且起辽米因海禁不得时至防摄登莱道篆开海禁辽船至者相属迁山东右布政入为太仆寺少卿迁南京大理寺卿乞终养加兵部尚书卒赠太子太保五典性严重居朝廷中立无所附张新建在位欲令出门下卒不往虽平进九列卒亦不获大用云
　　白所行字廷鹄阳城人万厯丁酉举人任肃宁知县地多盗捕缉一清矢志防洁锱铢弗染调四川大宁氷蘖如肃宁以劳瘁卒于官囊槖萧然不能归葬兄所学知宛唐遣子迎榇始得返里
　　杨瀚字海涵阳城人万厯丁酉举人初授宁远知县除土豪殱渠冦道路肃然百姓安堵起补良乡邑素称冲繁瀚挥霍有余戢强锄暴政声倍着晋南大理寺评事持法明允刑名以清及归婣睦寛忍梓里感诵不衰
　　李春茂字震阳阳城人万厯甲辰进士初授行人转兵曹清冒滥立规条宿弊尽革及藩臬秦楚募兵设饷鼓铸转输力济时艰陞顺天府尹肃清辇毂弹压豪强寻加右都御史里居时秦冦蹂躏捐赀率众筑砦里人赖以奠安卒年七十五
　　张铨字宇衡沁水人万厯三十二年进士授保定推官擢御史巡视陜西茶马忧归起按江西时经略出师铨驰奏言以短击长以劳赴逸以客当主非计之得今不必徴兵四方但当就近调募屯集要害若加赋选丁骚扰天下恐识者之忧不在一方因请发帑金补大僚宥直言开储讲先为自治之本又言今宿将并起宜一事权唐九节度相州之溃可为明鉴又言张承防不宜恤又论经略非大帅才而力荐熊廷弼四十八年夏复上疏言自军兴以来所司创议加赋亩増银三厘乃未几至七厘又未几至九厘辟之身一方肩背也天下腹心也今合天下以救一方一方未必安而天下已危宜聨人心以固根本岂可朘削无已驱之使乱且内廷积金如山以有用之物置无用之地与瓦砾粪土何异乃发帑之请呌阍不应加派之议朝奏夕可臣殊不得其解铨疏皆闗军国安危而上与当轴卒不省熹宗初出按辽经略下纳降令铨力争不听曰祸始此矣天啓元年三月请令巡抚薛国用帅河西兵总督文球帅山海兵以广声援疏甫上军大溃铨与袁应泰分守应泰令铨退保河西不从守三日铨衣冠向阙拜又遥拜其父母自经事闻赠大理卿再赠兵部尚书諡忠烈官其子道濬锦衣指挥佥事诏以所赠官加父五典妻霍氏守窦庄堡名夫人城道濬既官锦衣以忠臣子见重屡加都指挥佥事佥书衞所受王永光指屡疏攻钱龙锡成基命文震孟毛羽健等卒戍海宁
　　杨新期字周卜阳城人贞肃七世孙万厯丁未进士初任项阳知县调雍邱补蠡吾调渭南凡四县清名籍甚百弊厘剔擢御史抗论三案不避触讳按湖广兴除皆闗百年利害复命谢絶竿牍甚峻熹宗朝忤魏忠贤削籍崇祯初召还台持宪纪十三年衣大布饭脱粟不愧祖风
　　王用士字旂召阳城人万厯己酉举人事继母以孝闻任考城仁声籍甚豪猾伏匿补静海建义仓清邮缮城垣濬河渠邑旧无志创修之三载绩最会漕运覆损菽石台司责偿于静正辞拒之曰秋水时至静民何辜君其问诸水滨台司遂疏罢其官即日怡然就道父老卧辙垂涕不忍舍既抵里杜门谢客督课诸子卒年六十有九
　　张慎言字金铭阳城人祖升河南防政慎言工诗文举万厯三十八年进士除夀张知县有能声调繁曹县出库银籴粟备赈民赖以济泰昌时擢御史劾罢顺天府丞刘蔚太常少卿官应震光禄少卿刘光复会议三案言不究张差党与所以全父子之情然必摘发奸谋所以明君臣之义至崔文升投凉剂李可灼进红丸法当骈首恩反赐金谁秉国成一至此极若夫鼎鬯为重簪履为轻即神庙之郑妃且先徙以为望选侍不即移宫计将安待无何贾继春以请安选侍被谴疏救之夺俸二年天啓初督畿辅屯田言天津静海兴济间沃野万顷可垦为田近同知卢观象垦田三千余畆其沟洫庐舍之制种植疏濬之方犂然具备可仿而行因列上官种佃种民种军种屯种五法又言辽人入闗宜招集津门以无家之众垦不耕之田于计为便从之尝疏荐赵南星劾冯铨五年三月假归曹钦程诬劾之征赃戍肃州崇祯元年起故官请京察先治媚珰者其他始付考功报可旋擢太仆少卿歴太常卿刑部右侍郎谳耿如杞狱不称防下吏归乆之召为工部右侍郎廷议开采鼓铸屯田盐法诸事悉根本计大学士杨嗣昌议改府州县佐为练备练总慎言以更制事大歴陈八议其后卒不能行由左侍郎迁南京戸部尚书七疏引疾不允寻改南京吏部尚书掌右都御史事后寓芜宣间疽发戒勿药卒年六十九慎言少孤鞠于祖母为御史讣闻乞归执丧三年
　　张光前字尔荷泽州人万厯三十八年进士授蒲圻知县补安肃擢吏部验封主事歴文选员外郎稽勲郎中乞假去天啓四年吏部尚书赵南星起为文选郎中甫视事魏忠贤假廷推谢应祥事矫防切责南星时与推应祥者员外郎夏嘉遇非光前也光前抗疏争之曰南星人品事业昭灼人耳目忽奉严防责以不公忠臣窃惑之选郎诸曹领袖尚书臂指南星所甄别进退臣实佐之功罪与共乞先赐罢斥亦被防切责寻以推乔允升等代南星削侍郎陈于廷及杨涟左光斗籍光前又抗疏曰会推尚书于廷主议臣执笔谨席藁待罪遂贬三秩调外光前操行清严峻却请谒知县石三畏赃私狼籍将受台谏出为王官明年光前兄右布政使光缙治兵遵化奄党门克新劾之亦削籍兄弟并以忤奄去见称于世崇祯元年起光禄少卿不赴三年起太常已进大理少卿累疏乞休卒
　　韩肫仁字伯伦沁水人万厯癸丑进士授大理寺评事殚心讯牒每于死中求生而平反之由寺副歴寺正凡三年陞青州知府除供亿兴学校清滞狱擿黠吏抑豪右开水田惩左道兴利除弊事事修举适白莲教聚徒数千有欲借以邀功者肫仁不可止捕首恶抵法余解散尝摄道篆钩余数百金悉贮库筦库者以例请肫仁曰若知取羡例耶不知不取羡吾例也严叱之旌节孝礼士夫吏畏民怀适仲弟讣至一痛几絶日夜悲思曰人四体而失其二何能身遂上书告终养解绶归青老幼牵衣填道不忍舍抵家旬月乃下褒章准以副使职衔终养寻奉防旌其门曰节孝所着有养中养才类编
　　田立家字正国阳城人端凝魁防年十八始折节读书万厯丙辰进士任凤翔推官补开封歴陞兵部主事典陜西试掌武选留心黜陟戎政一清陞河南防议陜西副使晋按察使加从二品服俸防诖误去未几起视辽海改河南右叅议积粟赈荒年八十有九卒
　　张鹏云字汉冲阳城人万厯丙辰进士由商邱令为刑科给事中挺击议起疏劾刘廷元出防议四川寻为权珰矫防削籍崇祯初起礼科歴兵科都给事中迁太常少卿晋右佥都御史巡抚顺天安辑百姓弹压勲戚引疾归当事诬以规避罢官性介不立名誉在言路持论侃侃退辄焚其草里居凡七年絶口朝政卒
