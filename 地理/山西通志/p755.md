<!-- { "loadSidebar": true } -->
　　庆夀寺在县东南王村元至元九年重修知州王士元撰碑
　　超化寺在县东南赵曲镇元至顺二年重修
　　普润寺在县东南安里村金大定七年建
　　福胜寺在县东南梁坡村金大定十一年建
　　慈氏院在县东南安南梁村唐开元中建宋太平兴国二年赐额
　　国朝康熈九年重修
　　香岩院在县南崔村元延祐五年建
　　好生庵在赵曲东门外有兵部尚书刘余祐碑记紫极观在县治屏霍门外下寺里宋崇宁三年以老君观改建明正綂五年重修
　　清阳观在屏霍门外西北元至正六年建明宣徳二年重修
　　朝阳观一名阜山道院在京安镇元至正四年建明宣徳六年重修建为观
　　玉清观在县南北陈村元至顺三年建元綂元年赐额龙翔观在京安镇金泰和二年建元至元六年重修栖霞观在县东南安西梁村元延祐四年建
　　龙祥观在县西浪泉村金大定二年重建
　　万圣观在县西齐村元世祖赐额真人郦希诚修炼于此至元年上升仙茔刘赓撰碑
　　天真万夀宫在县治东南金进士王元辅故宅元至正六年建明成化十六年修【明一綂志金建】
　　朝阳洞在县南故闗涧北崖高四丈许好事者穴之如石洞然梁古宾以道流主其洞名曰朝阳至元十三年国子助教卢希古撰记
　　洪洞县
　　佛殿寺在县见贤坊宋天圣四年建明嘉靖元年改学宫迁寺于城东北隅易名古佛禅寺僧防司在焉
　　四洲寺在县朝阳坊东明嘉靖十三年改丽泽书院永清寺在县朝阳坊元元綂三年建于璞有诗
　　兴化寺在县东北隅元大徳中建今废
　　罗汉寺在县西二里孝思坊晋永和二年建又名西蓝寺内有通幽桥雪香亭邃緑亭花心亭月波亭杯池环碧亭寒翠轩宜雨亭宋至治间置今为汾水所齧徙寺附城名仍旧宋韩舜卿元乔君章刁震亨李防上官瑜明韩文韩廷伟胥有诗
　　防胜寺在县东蜀村里元大定二十一年建
　　洪教寺在县东故县里唐长安二年建
　　鹿苑寺在县东南内鼻里即福严寺宋治平二年建有王安石碑记
　　洪佛寺在县东南吉村金大定二年建元至元六年修普照寺在县东南栢村里元大徳七年建明万厯九年修
　　崇福寺在县南张郭里唐咸通二年建明成化十九年重修
　　实际寺在县南师村里元至元元年建明正徳十四年修有御史李复初碑记
　　先师寺在县南范中里元大徳二年建
　　弥勒寺在县西南段村宋天圣八年建
　　寂照寺二一在县西程曲村元至元六年建一在县南羊獬里元大徳十一年建
　　照庆寺在县西龙马村元大徳元年建
　　祝夀寺在高公里元至正元年建明嘉靖十三年修五圣寺在县西白石里元泰定元年建
　　普觉寺在县西汾州里元泰定二年建
　　泰云寺二一在县东坊塠里唐天寳十载建一在县西龙李里元至治元年建
　　法云寺在县西万安里金大定十年建
　　广济寺在县永安里唐贞观二年建后为汾水所齧改徙贾村北寺名仍旧
　　玉虚观在朝阳坊高埠宋太平兴国二年建明嘉靖四十四年修
　　元都观在县治东北朝阳坊元泰定四年建明洪武十五年设道防司并玉虚玉清玉峰三观入焉
　　玉峰观在玉峰门外崖上南洞里元至元六年建张守大有诗
　　日新观在县东故县里元至元六年建明嘉靖五年修元张守大有诗
　　庆阳观在县东苏村里元至元六年建明嘉靖十九年修
　　栖霞观在县东南羊里元至正二年建明成化二年重修
　　翠峯观在县南冯张里元至正二年建明嘉靖三十五年修
　　颐真观在县南董庄村元至元四年建明正徳五年修朝元观在县南东西里宋宣和八年建
　　云溪观在县西南里元至正二年建
　　真阳观在县西杨家庄元至元年建明正徳二年修冲虚观在县西张家庄明景泰元年重修
　　庆云观在县西北李里元至正十年建
　　清和观在县西长命里元至正二十五年重修
　　龙祥观在县西万北里金承安二年建
　　开元观在县西龙马村明景泰四年重修
　　清虚观在县西北里宋太平兴国二年建明嘉靖四十四年修
　　太虚观在县东北永宁村元皇庆二年建明嘉靖十九年修
　　浮山县
　　罗汉寺在县西街
　　玉兎寺在县西南十里故神山县废城也唐武徳二年平阳西北今汾西地有玉兎见遣使祭之勅建玉兎观麟徳初兎复见勅増修万嵗通天二年兎又见履空而行遣中使王文恭求获玉兎偕平阳守杜承衍躬往兎出徐步趂之经数日兎至平阳东神山县西南隅而处穿地丈余获玉石兎上贡命建玉兎观于其地长安二年河东路巡按使刑部尚书李景副使王永署平阳守钱光演同逰观中于风穴山脚下见一僧引十余巨虎顶放白光言此地有虎患吾伏之告以姓氏言讫而化因奏改观为寺后唐清泰二年正月十八日猎人见玉兎入穴掘之见庵门启视容像如生有罗汉现身记元大徳七年地震寺废僧法云重修明洪武间置僧防司改置罗汉院寺有宋明道二年僧静万集王右军书贾昌朝王随诗万嵗通天二年九月始改神功元年故有二年
　　大义寺在县西南二十里张堡村金大定二十九年建清微观在县西北五里宋元祐七年建有记
　　宁真观在县西八里辛村元延祐七年建明洪武间置道防司并洪禧二真龙祥太清大华五观入焉
　　天圣宫在县南三十五里羊角山之麓唐武徳二年二月老子见于大树下衣冠俨若鬂髪皤然白马在前青童侍侧谓里民吉善行曰吾唐皇帝之逺祖也言讫不见遂诣长安奏闻命左亲卫都督杜昴于羊角山致祭老子再见复命有司于其地建祠开元十四年诏改庆唐观御书额及碑文赐之改羊角山为龙角山并改浮山县为神山县命高力士董修前老君殿次三清殿又次三皇殿内有六圣御容后唐长兴中増修宋景徳二年二月甘露降殿栢白鹤来翔勅建前后三门道院行廊大小三百余间大圣五年诏改观为天圣宫大中祥符七年遣宰相王旦奉玉册玉寳上徽号曰太上老君混元上徳皇帝八年古栢别生槐高一丈有竒观东南有洞唐大歴中尝勅以玉简金龙投其中至晋天福间有奉使新罗者至其国见二寳出水中还长安表进内有唐金箓斋颂碑宋孙景文纪事碑
　　赵城县
　　寳严寺在县东门外唐武徳元年建元大徳中重修明洪武十五年置僧防司永乐十年修
　　兴唐寺在霍山谷中镇庙东南唐贞元年建乔宇霍山记云唐太宗始建断碑犹存依山带壑特胜他处宋杜衍元赵承禧胥有诗
　　休粮寺在霍山巅休粮寺本名慈云汉建和中建寺左泉涌出名打鼓泉旁有説法台金状元王纲知府孙濬胥有诗
　　广胜寺二一在霍山上一在下汉建和元年建栢万株枝尽南向所谓广胜竒栢也下有霍泉旁有有本观澜二亭山上有飞虹塔为阿育王藏舍利处明永乐十四年修正徳间僧达连重修高三百六十尺寺有唐太宗御制赞宋李曼王笋王渊亭监炼王说张新若通曹量元麻秉彞诗
　　容摄寺在永乐里宋太平兴国中建
　　安福寺在小胡麻里明洪武五年建
　　华严寺在马牧里宋建隆三年建
　　维摩寺在师村里唐贞观中建
　　普济寺在董村里汉建和元年建
　　寂照寺在道觉里宋咸平元年建
　　消粮寺在罗云里宋太平兴国二年建
　　灵岩寺二一在樊村里唐武徳三年建一在马牧南里元至大元年建
　　岩泉寺在樊村里元至正三年建
　　红崖寺在中镇庙南周显徳年建
　　龙泉寺在许村里唐武徳三年建
　　西安寺在柴村里元至正元年建
　　崇胜院宋太平兴国六年赐号兴唐
　　天宁观在桂林坊一名万夀宫宋太平兴国五年建腾云观在城东南一里周显徳三年建名卧云观明嘉靖间知县贺国定更今名
　　补天观在侯村里宋庆元四年建
　　先天观在大棘里唐时建
　　栖云观在杨堡里晋永和三年建
　　白云观在石子里元大徳七年建
　　碧观观在仇池里唐贞观三年建
　　紫微观在伏牛里汉建和元年建
　　长春观在上纪落里唐时建
　　玉虚观在董村里宋咸平四年建
　　明河观在道觉里元至治元年建
　　清真观在韩侯里唐贞观二年建
　　玉清观在王乐里金大定二年建
　　翠峯观在小胡麻里唐长安二年建
　　东华观在柴村里元大徳三年建
　　崇宁观在安定里宋太平兴国六年建
　　庆真观在南步里元大徳五年建
　　聚仙观在胡麻西宋天圣八年建
　　真一观在柴村里唐天寳二年建
　　三清观在胡坦里金大定十八年建
　　祥光观在李岩里唐天寳十年建
　　清和观在道觉里唐长安二年建
　　披云观在伏牛里汉建和间建
　　太平县
　　善惠寺在县西八里北膏腴内有塔北齐天通二年建初名敬屈宋嘉祏八年赐今额
　　云夀寺二一在县东北十五里连村后梁贞明三年建初名逺果金大定十三年赐今额一在县西南十五里贾冈村元至元间建
　　国朝顺治十八年修进士王锡韩记
　　慈防寺在县东北十八里柴王村明万厯间勅赐额贮藏经及钦赐衣鉢并颁藏御牌旗棍之属
　　凉马寺在县东南二十五里北柴村东乃晋献公九层台遗址也汉永平间建宋嘉祐七年赐今额
　　慈寺院二一在县城内西南隅明正綂十四年重修置僧防司
　　国朝顺治十二年修一在县西南二十里南王村元皇庆三年重修内有转轮藏藏佛经【明一统志名慈氏寺】
　　永庆院在县东十五里南贾村金明昌三年建明初村舍火院岿然独存
　　国朝顺治十六年修进士李敏记
　　长春观在县北闗明正统十三年重修置道防司修真观在县南闗西高阜殿壁绘人物元朱好古笔称精妙有钟声闻百里今犹达三十里外
　　真逰观在县东四十里伯皇村西中多栢纹旋纽胥千百年物殿前一株干分三枝号三清栢相唐天寳八载四月一日东北村王叟种于阳坡方治苗倐见一道人紫衣金冠自东南来索叟曰方今初夏安得有道人指曰此已熟何言无也叟随所指视之有二香倍异倐失道人乡人咸曰此仙也表进长安命于所建观赐额真逰
　　天夀观在县汾东东北村唐时赐额即今南坛也八卦攒顶木不加斵土人鲁班造
　　岳阳县
　　大觉寺在县西一里旧名香岩金大定三年建明洪武间置僧防司
　　圆觉寺在县北十五里四次山相唐公主四次修道处
　　露岩寺在县北五十里鳯凰山其山有风洞六月凝氷麻衣寺在县北八十里所谓心湾塔影也
　　金山寺在县北百里
　　延庆观在县东山上宋宣和二年建内有圣泉明洪武间置道防司并通元清华仙逰栖真临溪龙泉清泉七观入焉
　　龙泉观在县北十五里
　　曲沃县
　　秋林寺在县西二十五里张少村元魏延昌三年建明洪武初并福胜寺入焉
　　灵光寺在县东三十里东阎村唐初建有王勃碑文感应寺在县西闗宋嘉祐五年建有塔地震两分【明一綂志宋景祐中建】
　　五印寺在县西闗僧防司在焉内浮图高十三级前代裂为二似双塔然歴数百年仍竦峙
　　教寺在县西南四十里宋嘉祐八年建明洪武初并昌福寺入焉
　　崇庆寺在高阳村金大定二十年勅建
　　兴国寺在高县金兴定三年勅建
