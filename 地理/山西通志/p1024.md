<!-- { "loadSidebar": true } -->
　　太行冈岭横漫漫撑空一带云霞间巨鼇背负数州出重重山上复有山髙都城头见松岭突兀双峰螺髻并招邀析城揖王屋指顾硖石瞰天井萧萧风叶满山秋岩峦掩抱云林幽攀崖转壑路敧侧虽有佛刹谁曾防年丰郡邑闲无事琴酒招呼二三子题诗古壁赠山僧畧记衰翁曾到此
　　康泽王庙迎神送神辞　　　　　毛　麾
　　神之来兮风雨萧萧不破块兮不鸣条滋多稼兮满平臯享血祀兮闻歌謡神之去兮日光沉岩穴瞑兮烟云深庙门阖兮来栖禽空山水兮遗清音
　　仙鸡诗并序　　　　　　　　　元徳明
　　繁峙义兴鎭酒家韩氏子畜一鸡以善鬭雄其乡一日敌家以药饲鸡使不知痛求与韩鸡对韩鸡鬭久果被伤口下颔不収垂死矣一卖药道人过其门曰我能活此韩欣然使疗之里中诸儿随看者一二十辈皆使向壁立道人以鸡置笼中探手良久若摩拊然者已而取瓢水噀之置瓢笼上即出门儿曹怪其久不还窃视之鸡喙已复生矣道人布袍草冠腋下悬青囊落魄嗜酒夜宿寺阁上韩氏子与里中人奔走求之并所卧草荐不在矣是时明昌七年仲规弟为此鎭酒官予亦在焉作仙鸡诗以记之
　　老雄健鬭夸擅场韩郎抱归神色岂知黠儿出徼幸毒手一废不得妨毳毛散洒尚可养利嘴一哆何由张青囊道人何许来自言救药吾有方垂髯噀水濯残血半喙随手生新黄筠笼半开闻腷膊草冠已往徒惊忙神仙世有宁虚荒惜哉诡激不可量世人鸷勇天且劓况扵物也资强梁敷荣枯枿变金石未若与世鍼膏肓何须变化示狡狯知君办作淮南王蓬莱东望云茫茫爱而不见心为狂刀圭不愿换凡骨且欲共醉无何乡
　　绛州道中送乡人　　　　　　　石　玠
　　有泪欲不洒恐伤眞性情有泪欲狂洒又非丈夫行展转意如何屈曲肠寸萦西山万丈髙泼泼当前迎山灵知别难向我想慰盟吾子乃王使年质芳妙英为朝廷耳目作稷契公卿望霖雨天下求舟楫苍生轺车一相过河岳需澄清显亲扬名事有在安内攘外责匪轻今当此别离何足为重轻君不见大禹当年任治水八载于外惟经营又不见班超万里思封侯至今边塞咸推称古来贤圣尽如此丈夫勲业岂茍成俛首闻至言再拜谢山灵感激少自奋离思即清平去去西边深致力期与杰士同光声他时如负教赫赫有司盟
　　虞坂行　　　　　　　　　　　元好问
　　虞坂盘盘上青石石上车踪深一尺当时骐骥知奈何千古英雄泪横臆龙盘汚泥易所叹麟出非时圣为泣元竟堕余且网老凤常饥竹花实天生神物以有意验以乖逢知未必若论美好是不祥正使不逢何足惜孙阳骐骥不并有世万亿中时有一乃知此物非不逢辕下一鸣人已识我行坂路多阅马敢谓羣空如冀北孙阳已矣谁汝知努力盐车莫称屈
　　并州少年行
　　北风动地起天际浮云多登髙一长啸六龙忽蹉跎我欲横江鬭蛟鼍万弩迸射阳侯波或当大猎燕赵间黄熊朱豹皆遮罗男儿万马随防诃朝发细栁莫朝防埽云黑山布阳和归来明堂见天子黄金横带冠峩峩人生只作张骞傅介子逺胜僵死空山阿君不见并州少年夜枕戈破屋耿耿天垂河欲眠不眠泪滂沱着鞭忽记刘越石拔剑起舞鸡鸣歌东方未明兮奈夜何
　　云岩【并序】
　　观州倅武伯英崞县人少日举进士有诗名其赋剪烛刀有嗁残瘦玉兰心吐蹴落春红燕尾香之句甚为时辈所称家故饶财第宅园亭为河东之冠贮书有万巻楼嘉花珍果悉自他州移植为人多伎巧山水杂画斵琴和墨皆极其工尝得宣和湖石一窾窍穿漏殆若神劖鬼凿炷香其下则烟气四起散布槃水上浓淡霏拂有烟江叠嶂之韵吾乡衣冠家法书名画及藏书之多亦有伯英相上下者伯英独恃寳石以擅竒汾晋间耳兴定末伯英没扵闗中杨户部叔玉购石得之壬辰围城中以示予且命作诗危急存亡之际不暇及也乙巳冬十一月来东平过圣与张君之新轩而此石在焉圣与名之曰云岩予问石所从来圣与言夏津王帅得之汴梁泥涂中而以见贻予因叹一物之微经厯世变迁徙南北乃复为好事者之所寳玩似不偶然乃为诗道其故圣与三世相家以文章名海内其才情风调不减前世贺东山晏叔原故卒章以萧间明秀峰故事属之
　　壶中九华玉孱顔紫烟着水往复还小窻虚明淡相对不数汉宫铜愽山会稽禹穴深无底寳石偷来定山鬼一堆寒碧殊不凡满谷春云更堪喜阿欣秀发见眉宇小杜才情沦骨髓摩挲不作几上看缭白纡青便千里浑沌日凿余空嵌漏天蒸湿饶风岚世外原无种香国海南眞有补陁岩观州爱玩频湔祓民部平生几熏沐藏舟夜壑未厌深竟作新轩坐中物一天星斗入金尊翠射娉婷自有人只欠宣和郑先觉为君留写五湖眞
　　天涯山
　　九州上防推大卤独恨山形颇椎鲁天涯一峯今日看快似昻头出环堵何年气母此融结鬼凿神劖未竒古八窻玲珑透朝日洞穴惨淡藏雷雨名花锦石粲可喜乞与云烟相媚妩半空掷下金芙渠想得飞来自元圃传闻絶顶更灵异云是清都羣玉府五云飞步吾未能风袂泠泠已轻举东州死爱华不注向在陋邦何足数敬亭不着谢宣城断岸何缘比天姥酒船何时朝复莫倒巻滹沱浣尘土唤起山灵捶石鼓汉女湘妃出歌舞诗狂他日笑遗山饭颗不妨嘲杜甫
　　蟾酥池
　　老蟇食月饱复吐天公一目频年瞽下界新增养蟾户玉府谁怜修月苦郡国蟾池知几所碧玉清流水仙府小蟾徐行服如鼓大蟾张颐怒扵虎渠家眉间有黄乳膏梁太子正须汝谁家敢与月复讐疾过池头不容语向来属私今属官从今见蟇当好看爬沙即上青云端
　　过晋阳故城书事
　　惠逺祠前晋溪水翠叶银花清见底水上西山如卧屏郁郁苍苍三百里中原北门形势雄想见城阙云烟中望川亭上阅今古但有麦浪揺春风君不见系舟山头龙角秃白塔一摧城覆没薛王出降民不降屋瓦乱飞如箭镞汾流决入大夏门府治移着唐明村只从巨阙失光彩河洛几度风烟昏东阙苍龙西白虎金雀觚棱上云雨不论民居与官府仙佛所庐余百所鬼役天财千万古争教一炬成焦土至今父老哭向天死恨河南往来苦南人鬼巫好禨祥万夫畚锸开连冈官街十字改丁字钉破并州渠亦亡几时却到承平了重看官家筑晋阳
　　游承天悬泉
　　诗人爱山爱彻骨十月东来犯氷雪悬流百里行不前但觉飞湍醒毛发闲闲老仙仙去久石壁姓名苔藓滑此翁可是六一翁四十三年如电抺并州之山水所洑骇浪几轰山石裂只知晋阳城西天下稀娘子闗头更竒劂周南留滞何敢叹投老天教探禹穴君不见管涔汾源大车轮平泉丈八玻璃盆不知承天此水何所本乃与沇渎争雄尊平地突出随崩奔汹如颓波射天门太初元气未凝结更欲何处留胚腪素蚪腾掷翠蛟舞滚滚后出皆鳄鲲雷车怒击氷雹散石峡峻滑苍烟屯凭崖下视心魄动自媿气衰笔老胜槩过眼无由吞少东水帘亦潇洒珠琲一一明朝暾阳龙暗滋瑶草活礜石自与莲汤温神祠水之浒仪卫盛官府颇怪祠前碑稽考失莽卤吾闻尹革台胎宣汾洮障大泽自是生有自来归有所假而自经沟渎便可尸祝之祀典纷纷果何取子胥鼓浪怒未泄精卫衔薪心独苦楚臣有问天不酬肯以诞幻虚荒惊聋瞽自有宇宙有此水此水绵绵流万古人言主者介山氏且道未有介山之前复谁主山深地古自是有神物不假灵眞谁可侮稗官小说出闾巷社鼓村箫走翁媪当时大厯十才子争遣李諲镵陋语石林六月清无暑人家青红湿窻户射鹿有鱼有浦好筑糟台俯洲渚瓮面椰瓢挹膏乳醉扶红袖别吴歌风雨不忧惊妬女
　　【闲闲公守平定以大安庚午来逰迄今壬子四十三年矣土俗传介子推被焚其妹介山氏耻兄要君积薪自焚号曰妒女祠碑大厯中制官李諲所撰辞旨殊谬至有百日积薪一日烧之之语乡社至今以百五日积薪而焚之谓之祭妬女云】
　　水帘记异
　　黄花絶境探未穷道人曾约山樱红镜台悬流不易得世俗名取香炉峰七年长路今一到刺鲠欲满平生胸岂知旱久泉脉絶快意一濯无由供神明自足还旧观漫浪争敢邀灵通何因狡狯山变化胜概转盼増清雄天孙机丝拂夜月佛界蛛网揺秋风称竒呌絶喜欲舞恨不百绕青芙蓉银桥清凉岭玉镜崧邱东世外果无物邂逅乃一逢书生眼孔塞易破勺水已复夸神功东坡抚掌应大笑不见蛰窟变鱼龙
　　下黄榆岭
　　北崖元武莫黕黒如积铁东崖刼火余绚烂开锦缬就中岭头一峰凸朴竒剰费寒云几千叠摩围可望不可到青壁无梯猿呌絶林烟日射彩翠新跬步疑有黄金阙画工胸次墨汁满那得氷壶贮秋月直须潮阳老笔回万牛露顶张顚挥醉帖石门细路无暗泉行人饥渴挽不前辛苦黄榆三十里岂知却有看山縁
　　游龙山
　　曩予寓大梁得交此州雷与刘自闻两公跨南山每恨南海北海风马牛老龙面目今日始一见更信造物工雕锼是时山雨晴平田緑油油并山凉气多况得通深幽山前谷口出迎客石罅戞击琳琅球蜿蜒入微行渐觉藤萝衣树打头恶木拉防栖直干北指稠石门无风白日静自是林响寒飕飕一峯忽当眼仰看看不休一峯一峯千百峯虽欲一一顾揖知无由金城偃蹇不得上瑶罋回合如相留苔花万锦石丹碧烂不収天闗守虎豹武库开戈矛小山随起随偃仆独立千仞絶顶缥缈之飞楼百花冈头借草坐潇洒正值金莲秋亭亭妙高台玉斧何年修登髙揽元化快如鹰脱鞲山灵故为作开阖巧与诗境供捜白云何许来纎丝弄轻柔蓬莱作雾涌飘飘与烟浮玉衣僊人鞭素虬翕忽变化令人愁须臾视六合浩荡不可求初疑陶轮比运甓今悟夜壑真藏舟刼石拂未穷杞国浪自忧断鼇立极万万古争遗起灭如浮沤快哉万里风一扫天四周谁言大始再开辟日驭本自无停辀举手谢山灵就无清凉毫相非神羞贱子贪名山客到已屡投黄华挂镜台天坛避秦沟太山神明观二室汗漫防胸中隐然复有此大物便可挥斥八极隘九州玉峯有佳招絶唱须一酬为君探囊掷下瑚钩白云相望空悠悠异时华表见老鹤姓字莫忘元丹邱
　　马岭
　　仙人台髙鹤飞度锦绣堂倾去无路人言马岭差可行此似黄榆犹坦步石门木落风飕飕仆夫衣单望南州臯落东南三百里鬓毛衰飒两年秋
　　元
　　自金山至隂山纪行　　　　　　丘处机
　　金山东畔隂山西千岩万壑横深溪溪边乱石当道卧古今不许通轮蹄前年军兴二太子修道架桥彻溪水今年吾道次西行车马喧阗复经此银山铁壁千万重争头竞角夸清雄日出下观沧海近月明上与天河通参天松如笔管直森森动有百余尺万株相倚郁苍苍一鸟不鸣空寂寂羊肠孟门压太行比斯大略犹寻常双车上下苦敦攧百骑前后多惊惶天海只在山头上百里镜空含万象县车束马西下山四十八桥低万丈河南海北山无穷千变万化规模同未若兹山太竒絶磊落峭抜加神功我来时当八九月半山已上皆为雪山前草木暖如春山后衣衾冷如铁
　　防楼【并序】　　　　　　　　　　李俊民
　　髙平县防楼闻之旧矣今始亲见议者犹谓髙下侈丽不及向者三分之一因感而赋之
