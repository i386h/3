<!-- { "loadSidebar": true } -->
　　防国永进君庙在东岳庙后土人称东神失姓氏按仙释隐于黎之东山能驱雷雨报善恶后仙化土人函于匣不敢啓视视则龙见勅封今爵有司嵗祀
　　晕山圣母庙在东北善业村
　　三仙庙在彭庄相彭祖寓丰川村就三仙女学道得养生术于此
　　北极神庙在东北二十里金牙山旧有庙百楹祀玉皇紫防列曜诸神宋太平兴国三年重建元至元十三年重修今圮
　　岚山神庙在西二十里岚山下庙旁有泉金大定间建明洪武三年改称岚山之神春秋二仲上戊日有司致祭
　　风洞神庙在西南三十里漳水北神能宣气布和故嵗祀焉
　　灵源圣井庙在东北二十里长垣里河之南井水清彻遇旱取水祷雨即应宋崇宁四年封灵应侯赐额惠应元至元十七年重修明洪武三年改称灵源圣井之神春秋二仲上戊日有司致祭又长寜村有行祠
　　三嵕庙在西仵村
　　大乗山神庙在东南八里
　　龙王庙在三皇山又上台壁有黑龙王庙
　　娲皇圣母祠在戚里店三月十八日居民致祭
　　潞子祠在东南十五里潞祠山祀潞子婴儿　宣公十五年六月癸夘晋师灭赤狄潞氏以潞子婴儿归按左氏狄有五罪罪在其相鄷舒而潞子不与焉至今山曰潞祠盖因庙名也宋县尉韩固有记
　　李忠烈祠在东闗名养裕流冦入邑战没于阵黎人感之建祠
　　壶闗县
　　大禹庙在辛村元延祐六年建
　　唐太宗庙在南十里四家池嵗六月二十四日有司致祭
　　李卫公庙在北闗厢元至元十六年建
　　崔府君庙在南闗厢顺治十六年县令朱辅徙建西南山
　　真泽二真人庙在东南八十里神郊村按二真人乐氏女防子之后本屯留李村人后徙紫团乡益阳里因采灵芝遇风而升土人立祠祈祷悉应祠东南幽谷间曰樱桃掌有真人父母墓其碣署唐干宁甲寅嵗纪父母姓氏时真人降神于巫命改茔兆宋大观三年秋旱守臣祷之而雨丐奏仙号以旌嘉应政和辛夘夏四月丙辰勅封真人之号长曰冲惠次曰冲淑庙额曰真泽大建祠宇凡百余楹县令李元儒撰封号记金末倾圯元至元五年重修上党宋渤撰记金陵川赵安时二仙祠记宋崇宁间西夏弗靖军旅乏食忽二女子鬻饭救度钱无多寡皆令餍饫军将举奏遂加封号
　　北极庙在南四十里栢林村邑人杨竒记
　　风穴庙在东北二十里王岭村宋淳化三年建庙西有石穴深不可测有风气人以为神嵗四月四日有司致祀
　　三老祠　祀汉壶闗三老旧在崇贤村有墓顺治间县令朱辅移建城中春秋致祀
　　按顔师古注三老茂云荀悦汉纪称令狐茂及考汉纪止云壶闗三老并失茂字又后汉书郡国志引上党记亦云令狐征君隐城东山中距郡六十里即武帝末年上书讼戾太子寃者也详具襄垣刘龙碑记
　　白马祠　刘公祠　魏地形志壶闗城有二祠
　　五龙祠　魏地形志壶闗有五龙祠
　　杜四辅祠在县南林青村祀明四辅杜斆
　　平顺县
　　伏羲庙在东五马里
　　神农庙今废梅之尹有诗
　　大禹庙三一在侯壁一在三池北一在东禅南
　　汤王庙二一在东禅南一在乐头村
　　广武君庙在广衷里汉初赵王歇封李左车为广武君韩信定赵用其策下燕破齐没葬东禅里东山上土人立祠
　　夏王庙在豆口里隋末窦建徳起兵漳南得元圭大鸟之瑞其臣贺曰此天所以赐大禹也改国号夏唐太宗擒之斩于市归葬于豆峪村西山下
　　李衞公庙　躭车迁王庄三村胥建
　　崔府君庙在东闗
　　二仙庙在东五马里祀乐氏二仙
　　三嵕庙在南闗东南康熙辛亥县令林尧光祷雨有应立碑
　　九天圣母庙在东峪里宋元符三年建
　　五龙庙在张井里祀长治五龙山神又有苍龙王庙在张井里　东禅北里有龙王庙相里民乏水梦龙王指此地掘井果得泉立庙
　　甘露王庙在石灰里
　　风王庙在迁善里
　　明山大王庙在安善里
　　夏公祠在旧文庙东明嘉靖间兵科给事中夏言勘平顺青羊之乱议立县治邑人祀之明末祠废
　　汾州府
　　汾阳县
　　三皇庙在县治西南明永和王废府
　　轩辕庙在东北三里故显村
　　昌宁公庙在东南三里土人名台骀神庙唐贞元九年建令狐楚撰碑文金大定十三年祷雨有应王遵古记
　　三义庙在南郭祀蜀汉昭烈帝闗忠义侯张桓侯康熙四十八年修
　　张忠确公克戬庙　宋宣和七年守汾州靖康元年城陷巷战归自引决金将奉其尸礼葬于后园罗拜设祭为立庙
　　毕宿庙在城北一里宋景徳初建金泰和元年重修许安仁记　星野志曰汾在天文参度下入分二之余兼毕分一之余毕宿之祀或因此或谓毕好雨汾地苦旱故祀之
　　润济侯庙二一在白彪山麓始为贺鲁将军祠后魏尝屯兵山下有马跑泉今疏其流溉田数十顷宋崇寜间榜永泽庙宣和元年勅封润济侯知汾阳军事周炜记明洪武十一年改号白彪山马跑泉之神有司春秋致祭万厯十二年州守白夏
　　国朝康熙十五年县令崔秉政胥重葺一在城皷楼北街
　　文湖神庙在潴城村文湖堤上有唐令狐楚碑宋崇寜间没于汾金同知汾阳军节度使事雷志记明崇祯十年重修
　　圣仙庙在东郭人美厢相传仙号长命女汉武帝时仙去宋开寳甲午仲夏八月或得一絶云吾本西河一女仙数年离乱在蓬巅故临福地遗仙迹不朽流传万万年又掘地得碑书仙降二字势若游龙莹如白玉众因防请乩书云瑶池灵官自是大啓祠宇祷雨祈嗣辄应将雨碑辄先润明永乐辛卯正统四年胥重葺崇祯丁丑进士曹良直镵诗于石
　　国朝康熈二十七年又重葺
　　后土庙在东五里望春村
　　西岳庙在城南元至大二年建
　　国朝康熈四十六年重修　唐天文志鹑首实沈其神主华山太白位焉实沈参神也为汾分野所应故立西岳庙
　　黑龙庙在南门外移西坛巷康熈三十七年重修项槖祠在西三十里史记槖七嵗为孔子师
　　三贤祠　史记六国表文侯受经子夏儒林传云子夏居西河田子方段干木胥受业明嘉靖三年王崇庆废老子宫建子夏祠二十八年知州李当重修
　　子夏祠在北大相里元樊宗英建明万厯十二年州守白夏重修明一统志云在谒泉山下子夏退老西河山有石室后人立祠扁曰卜山书院后于学宫西偏创立书院仍名卜山春秋仲月上戊日致祭
　　汾阳王祠在小相堡内唐寳应元年赐郭子仪爵汾阳王广徳二年为河东节度使懐恩将士闻之皆曰吾辈从懐恩为不义何面目见汾阳王后如汾州众咸鼓舞涕泣明万厯十三年知州白夏改佛寺建祠四十三年同知杨伯柯复建城南西坛巷侍郎王缉撰记春秋二仲致祭
　　狄武襄公祠在西门内大街城北十里刘村有墓宋翰林学士王珪撰神道碑铭
　　按公西河人宋仁宗时西捍灵夏南平邕州多隽功熙寜初神宗命取青画像入禁中御制祭文遣使赍中牢祀其家墓之旁建寺以守曰奉亲显庆寺元至正丙午右辖赵公立信肖像建祠学士木寅撰记
　　崔刺史祠在城内祀唐汾州刺史崔礼有遗爱故立祠
　　忠孝祠在南郭厢祀明都御史辛彦博长清令田耔后并祀登州府知府严泰
　　黄太仆祠在府治东祀
　　国朝知府黄廷相姜瓖之变殉节
　　平遥县
　　帝尧庙在北门外髙丘上　尧年十有三佐帝挚封植受封于陶宋熙宁元年七月知濮州韩铎言尧陵在本州雷泽县谷陵山陵南有尧母庆都灵台庙请勅本州春秋致祭
　　国朝县令王绶始创建中殿祀尧母庆都氏洞上建阁祀伏羲神农黄帝嵗以春秋上丁有司肃祀表其坊曰帝尧陶唐氏庙
　　汤王庙在朱坑村
　　周卿士庙在上东门内相传周宣王时北伐玁狁师次邑境筑台讲武后没于此今上东城北隅有台门外有墓庙建墓西额曰周太师宋宣和间县令李说改周卿士庙明景泰增修嘉靖十三年重修雷洁记万厯四十六年县令杨廷谟重建撰记
　　介子推庙在西门外髙丘上并祀狐突卜子夏田子方每嵗七月十三日赛祭
　　子夏庙在南岳壁村元至正间建又县东厐庄里西阎村胥建
　　灌婴庙在婴溪髙祖征陈豨时驻兵于此后以祷雨灵应封利润侯神像雄猛垂绅执笏冠皮弁并祀其夫人
　　王凌庙二一在东五十里麓台山汉王司徒允子也仕魏官太尉封南乡侯谋讨司马氏不克死焉乡人私葬麓台立庙祀之后以祷雨灵应封润济侯一在清虚观左
　　河神庙在惠济桥北
　　源神庙在东南永泉里金大定三年建春秋上巳日致祭明嘉靖末废万厯四十五年县令杨廷谟修复
　　应润侯庙四一在超山庙有井池乃祷雨取水处也宋宣和元年县宰余彦和状闻勅赐庙额彦和撰记金大定十二年重建郭明济撰记元至元乙酉重修张翼撰记大徳四年祈雨灵应武亮撰记一在南门外一在西陂村一在东泉村
　　龙王庙在下东门外河西髙丘上
　　灵显真君庙二一在县治东一在县治南
　　介休县
　　介神庙在城西路北又绵山北有绵山神庙　左传晋侯赏从亡者介之推不言禄禄亦弗及与其母偕隐遂隐而死晋侯求之不获以绵上为之田曰以志吾过且旌善人　月令广义晋文哀介子之死禁烟三日寒食节始于此　后汉志界休有界山有绵上聚注云界山推焚死之山故太原俗有寒食　宋史绳祖学斋呫哔天禧元年封汾州介之推庙为洁惠侯列仙介子变姓名为王光于东海卖扇今县南
　　四十里有绵山相传介子隐处宋张商英有题介公庙诗并序
　　田子方庙在仙台土人讹虸蚄庙每嵗祷祀虫不为灾按汾乗载子方与卜子夏段干木号三贤想昔之好义者建祠于兹后人不覈徒以子方与虸蚄音相合而又冠以田遂置二贤不道而子方之名独以讹显今庙像尚三其冕而旒则后人附防而新之也门额有三贤字其字迹断落犹可寻云
　　樊王庙在东南二十里樊王村祀汉樊哙
　　秦王庙二一在东南崇贤村唐太宗讨刘武周曽驻兵于此故立庙一在温村
　　助国圣母庙在西十里官路北唐初太宗讨刘武周粮运弗继有耕女餽浊酒脱粟饭数日太宗即位访诸境内弗获贞观十五年勅封助国圣母建庙奉祀元大德七年地震庙圯明正徳十年修复
　　源神庙在东南狐岐山鸑鷟泉上宋至道中建祀尧舜禹三圣
　　摩斯庙在南城南村
　　昭济圣母庙在东石屯村灰柳泉上明洪武十七年建康太尉庙在下庄村东即唐康深庙
　　郭有道祠在北闗东路北郭家村有故宅祠旧在墓前祠堂飨堂各三楹明隆庆三年县令刘旁建祠门一楹廊屋六楹二十四年冬县令史纪重修给守者粟月三斗
　　国朝康熈二十六年增建卷棚三楹
　　文潞公祠在北闗东路北宋史本传彦博立朝端重顾盻有威寅亮四朝为国元老又至和中彦博为相请建家庙事下太常议苏颂以为礼大夫士有田则祭无田则荐请依封爵之令为之等差锡以土田然后庙制可议若犹未也请按唐贤寝堂祠飨仪止用燕器常食而已
　　太岳山祠　魏地形志介休县有太岳山祠
　　孝义县
　　大禹庙在司马村元大徳九年建
　　魏文侯庙在县治南元中统三年建土人传庙中台为文侯防河楼明洪武成化治正徳嘉靖间继修墓在县西五里有唐杨仲昌宋谢景初二碑
　　段干木庙二一在长兴村一在北船头
