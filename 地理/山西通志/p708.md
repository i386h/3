<!-- { "loadSidebar": true } -->
　　杨氏修武人祖怀仁丞适天福拜监察御史劾奏省臣阿哈玛特不法事二十有四防驾幸上都阿哈玛特缚公欲害之索其家得粝米数升杨氏诣台言权臣奸杀御史台臣不知宪纲何在众駴愕悉寮寀诣台上书天福得出继为江南湖北道按察使劾愕省平章阿尔哈雅罪其人赍金银器以遗杨杨召宪吏至家命以所贿器诣宪司曰吾夫劾平章何以是贿我防平章以来朝见叹曰岂惟汝亷若妻亦亷矣
　　明
　　裴思孝妻董氏董良甫女守志节洪武间旌表其门杨希文妻郭氏守志节成化初知县张谅奏旌其门韩尚贵妻郑氏守志节万厯壬辰御史乔璧星奏请旌表知县刘一相有记
　　张世禄妻加氏御史贺给粟帛旌其门云本妇分比目于七载守栢舟于六旬值悍姑尤见其贞甘茹荼以终其节御史赵复扁其门
　　举人崔日进妻秦氏夫死水浆不入口旬日死万厯戊申知县薛承教申请旌表
　　杨希贤妻薛氏希贤被诬杀人当死氏赴阙击登闻鼔自刭赖救得苏有诏覆治寃竟白
　　监生胡宁妻梁氏湖广大叅梁某女宁卒守志知书教子年九十有三卒万厯辛丑奉诏旌表
　　髙应命妻梁氏年十七无子应命病笃诀于母曰儿亡新妇当嫁氏侍侧泣曰此言胡为及我比应命卒誓不改适鸡鸣盥栉曲尽妇礼称未亡人者六十五年寿八十二卒
　　史润妻崔氏年二十夫亡家贫甚母将夺其志氏誓不毁节抚二子有成崇祯十三年御史李豫具题建坊侍郎髙辛印撰墓志
　　薛嵦妻崔氏少寡遗子女各一纺织养孀姑矢守不二突闻有求配者愤恨投缳死
　　马从麒妻甯氏夫故无子年二十誓不再醮甲申逆闯破城氏度不免投井死
　　张拱娃张所学女时称艾姑娘年十五未适人甲申被掳骂贼死
　　张选妻孙氏梁渊妻薛氏生员薛习学妻张氏生员王英妻李氏生员呉灏妻裴氏加洪妻程氏薛亷妻李氏马秉刚妻梁氏生员李应奎妻裴氏生员张铨妻李氏生员张实妻乔氏任希元妻张氏张光国妻姚氏赵邦林妻朱氏郅锞妻赵氏赵思荣妻翟氏生员邓应诰妻郅氏髙世勋妻王氏马腾防妻髙氏刘梅妻陈氏贾思圣妻曹氏生员王佃妻杨氏生员史允济妻张氏生员王观妻梁氏任希亨妻卢氏任三令妻杨氏以上俱守志节
　　国朝
　　朱福全妻苏氏孀居守志歴有年所隣有朱成玉者蓄志将私之夤夜逾垣入氏惊起尽力格鬭喊声四达成玉持防斫杀之康熙十九年上其事成玉论死旌氏之贞烈
　　闫时辉继室秦氏夫死于贼以怀娠不即死既而诞子抚存夫祀寿九十余卒康熙二十九年建坊旌表
　　马一鹏妻薛氏年十九夫亡抚遗腹子马锡守志巡抚特加奬异寿九十六终
　　姚黄黄姚登位女幼字原刚之子长长及笄长长病殁贫不能具棺其舅怜而殓之黄黄姊私谓穷根已拔黄黄挥泪曰脱再字再贫其如命何长长将厝前一夕黄黄竟自缢其舅亦具棺殓之与长长合葬焉
　　张氏洛阳令甯陛继妻壬辰进士甯时文祖母也年二十三夫亡守志抚孤两世寿八十七而终孙四人夭其三启妻屈氏年二十三而寡造妻刘氏年二十四而寡简妻韩氏年二十一而寡一门贞节胥氏之遗范云
　　张纶妻阎氏幼娴女训年二十六夫亡家甚窘事衰翁甘防无缺已则啖糟糠常不令翁知课子力学登贤书尤时以入公门为戒卒年七十有四
　　生员张素养妻黄氏善事姑嫜邑称孝妇后夫亡守节以寿终
　　王辛印妻吉氏少寡子幼家贫甚氏荼苦守志借织絍以治生卒年九十余闾里称之
　　段贞女段呉考之女年十五未适人雍正己酉六月夜山水暴涨庐舍漂没女被溺浮沉芦苇中乡人奔救女以赤身坚不肯出濡水而死
　　闫肇基妻丁氏事舅姑尽孝姑殁舅仅中年不复娶氏奉养曲至歴数十年无少拂逆舅垂殁言于众曰此吾家孝妇也汝曹幸为我表扬之及卒氏哭之恸每食必荐阅终身如一日云
　　焦霖妻甯氏生员张鳯翼妻薛氏生员刘士俊妻王氏生员张性存妻呉氏生员薛衍庆妻刘氏解中启妻贾氏张邦畿妻赵氏生员史允中妻邓氏马应麟妻史氏赵儒继妻黄氏任用惠妻衞氏杨廷彩妻文氏杨维奇妻段氏杨景溥母任氏赵福妻张氏王学申妻髙氏马帖妻梁氏贾廷瑞妻李氏文象干妻王氏裴宸藻妻解氏生员贾铨妻程氏生员崔文蔚妻郑氏杨廷献妻刘氏王可节妻李氏苏维孝妻梁氏裴友徽妻邓氏生员任四维妻邢氏甯自立妻邢氏宜兴令王震亨妾陆氏王建侯妻阎氏王三浪妻孙氏葛景洪妻兰氏段旺继妻景氏王国翰妻刘氏姚崇学妻杨氏王积善妻贾氏任经治妻徐氏刘壮猷妻许氏阎芝妻周氏兰尔扬母陈氏刘汉彞母阎氏陈效良母王氏以上俱守志节
　　綘县
　　元
　　丁坚妻秦氏年二十二坚亡遗孤甫二嵗孝事翁姑抚子成人至正十一年旌表
　　明
　　陈铭妻王氏年二十三夫亡誓不再醮抚二子昭彪有成昭为国子生成化五年奉诏旌表
　　生员刘应期妻任氏年二十一夫亡无子舅姑早逝氏悼痛自缢祖姑张氏救免抚侄守节垂四十余年万厯间奉诏旌表
　　郑奉先妻王氏姑病笃焚香叩天割股作羮以进姑啜病寻愈邑以孝称
　　进士张梦鲤妻阎氏有节行奉防建坊旌表
　　生员谭进德妻刘氏夫故旬日不食死学道呉旌表其门
　　甘泉知县郭永固妻焦氏夫死难氏亦骂贼殉夫并赐祭赠爵廕子兆祥为官生
　　张荆璞妻马氏流贼破堡氏坠堡防毙贼迫之溺身于池骂不絶口复被刄而死子养心以孝行闻
　　靳毓奇妻刘氏闻冦警携女投井知县黄申请旌奬母子双烈挽以诗曰茫茫千骑红顔改烈烈双清玉女随
　　王承廕妻谭氏避乱柴家山冦至义不辱身携女王氏暨永乐里刘永祚妻某氏同坠千尺深崖尸完无损人惊异之
　　李时元妻王氏避乱东山贼迫时元见杀氏号泣厉骂贼并杀之
　　卢养防妻髙氏崇祯丙子盗起氏携女被难至翼邑之南道弃一孩啼泣熟视之乃亲侄髙榜也问其父于途人咸谓遇贼死氏闻流涕并负侄行去里许力不能支辗转筹画曰吾兄止此一子弃之便絶髙祀宁我无女不可父母无后于是弃女携侄去暨贼退高与侄归其兄竟未死先在中途得遇髙氏女而负归矣一时传为美谈后一年髙生子奎观入庠
　　生员黄文选妻柴氏年二十二夫故守节五十三年崇祯九年奉诏旌表
　　柴礼妻杨氏张师孔妻宋氏乔廷髙妻赵氏生员原廷岳妻裴氏李继曽妻曽氏乔应召妻马氏靳东岳妻马氏贾天助妻范氏以上俱守志节
　　国朝
　　焦三娃妻赵氏三娃偕王全锁司更铺舍全锁窥氏独处夜半诡言寒甚返向火径趋氏室叩其门氏以三娃归启门纳之全锁强氏仆炕氏奋力格拒幼子被压死全锁怒掣炕头铁器击杀之弃尸于北巷复返铺舍卧黎明三娃归门大开子死妻不见血汚满地寻得尸所在莫知杀氏者后见全锁衣渍血因究得之康熙六十年奏闻论如律氏诏旌
　　赵国盛妻邵氏年登百嵗雍正三年建坊旌表
　　韩多寿妻王氏多寿以恸父亡遗孤二嵗旋亦夭时嵗饥所亲胥迫之嫁矢以死拒隣妇李矝其苦节伴作息者数十年至死犹嘱子妇敬事之
　　拔贡原世儒妻董氏世儒选平海衞经歴之官遇海贼迫之投顺世儒骂贼死氏年二十七子始达方七月抚成娶髙氏年二十八始达又卒髙氏同姑抚子以终
　　生员白玉书妻孙氏年十八玉书卒氏悲伤成疾七未终而殁邑令表其门
　　王允妻裴氏年十七丧夫子女无出家甚窘黹红度日事病姑色养弗衰邑令旌其节孝
　　石含玘妻吉氏暮遇冦氏与家人五六潜踪屋上为贼所窥氏自揣不免谓我一命不舍众皆罹虎口矣贼问乘屋者防人因唯曰我一而已遂倒坠而下骂不絶口贼断其喉而死余因得免县尹贺云举表其门
　　生员李邦辅妻邵氏遇贼逼之去氏瞑目曰有死而已肯从贼耶贼怒揪其发殆尽泣骂不已卒不可动贼遂碎尸而去姑王氏明季死难时称姑妇双烈
　　王之鳯妻陈氏遇贼奋骂不屈死之
　　王承弼妻李氏年二十七夫故无子嗣侄王置娶范氏年十五亦无子而寡嗣孙知化娶范氏年二十二又无子而寡范氏泣曰王门世守贞节岂至我而改操耶复迎从侄榜娃闰已承祀上事两姑下抚二子李年八十有三范氏姑媳亦俱以寿终
　　陈呌占妻撖氏事姑以孝闻姑病笃汤药罔效氏祷天刲股姑啜之病寻愈县尹旌其门
　　王一宇妻郭氏姑病卧五载氏旦夕侍侧奉甘防视汤药备极其劳夫弟维宇早殁遗一幼女氏抚养成人无异已女邑令旌之
　　贾芳芷妻李氏年十七结褵未三月夫故氏矢志从死窃入灵室自缢
　　监生乔璞妻王氏璞卒立侄则简承祀将窆三日前沐浴自缢时年二十七嵗又裴恒祚妻李氏夫亡亦自缢邑令表之曰英烈奇风
　　贾潾沽妻王氏年二十六而寡事姑抚穉氷蘗自矢寿七十
　　吉维新妻李氏生员王之桢妻徐氏张云霄妻曲氏王三家妻乔氏王用极妻陈氏张鼐妻朱氏【旧忘宋氏】王大良妻马氏尉思定妻郭氏刘基寿妻王氏王启祚妻尉氏王启允妻任氏柴作楫妻贾氏生员任周统妻李氏王安世妻张氏生员马斯臧妻王氏生员郭面濚妻郭氏史国瑾继妻郭氏子镜妻马氏生员任炜焜妻张氏贾培代妻王氏生员张奇勲妻樊氏徐三让妻裴氏裴应絺妻王氏贾可扬妻曹氏王尊妻李氏撖五常妻王氏焦玉甸妻樊氏石壮猷妻杨氏王育才妻郭氏陈运洽妻常氏王隆祚妻汪氏武生柴国桢妻韩氏樊君养妻王氏张应秋妻髙氏张修已妻赵氏生员谭如綍妻康氏谭应官妻石氏子守缄妻刘氏柴国祥妻秦氏柴则文妻王氏王正寰继妻刘氏生员陈良相妻李氏刘珩妻王氏刘师良妻康氏生员郭隆汾妻王氏马伯选妻王氏李备妻王氏王征妻陈氏阎世芳妻王氏王延长妻靳氏王鼎祥妻邓氏裴衡妻焦氏都司经歴贾三乐妻任氏子卓然妻王氏贾接妻石氏贾绍文妻李氏贾永萃妻王氏王琏妻李氏史国璸妻荆氏史秉智妻王氏王吉士妻孙氏张燕妻原氏王者与妻裴氏董玺妻宰氏张三品妻李氏生员乔鳯阁妻王氏朱天英妻张氏董明修妻史氏王宗羲妻李氏乔明政妻李氏郭内笃妻乔氏崔伦兴妻郭氏阎世膏妻史氏刘金鉝妻王氏吉旋妻樊氏任景慧妻衞氏生员史秉均妻王氏王洪烈妻郑氏李可植妻王氏媳王氏李灼妻刘氏孙媳靳氏李加修妻董氏媳梁氏陈五常妻乔氏曹构妻王氏李景阳妻杨氏郭兆麟妻王氏刘家楫妻孔氏刘家桢妻马氏李唐祚妻樊氏李唐裔妻王氏王鼎祥妻邓氏崔含锡妻王氏陈自新妻马氏常价妻郭氏李标榜妻许氏王时春妻李氏李丕绩妻谭氏李丕着妻谭氏孙可便妻张氏陈中邦妻郭氏周永绪妻崔氏生员赵景翰妻陈氏范缉芳妻李氏陈祥鳯妻王氏曹际燮妻范氏郑伸妻王氏韩辑瑞妻曹氏生员韩祥妻李氏李光宇妻柴氏刘尧治妻贾氏陈羡妫妻郭氏李时总妻郭氏以上俱守志节垣曲县
　　元
　　马氏牛丞相坟石刻云氏成中郎牛敦妻垣曲大赵里人天姿柔和淑慎孝舅姑笃亲族其夫赖之内外以贤德称陇西李楫作文志之
　　常氏适赵姓夫卒事亲抚孤克全孀节县尹顾士安有记
　　明
　　普曜妻张氏年二十三夫亡孀居四十余年抚遗孤曰孝有成官通判治十八年奏闻旌表
　　生员普曰利妻许氏灵宝襄毅公女夫亡欲自缢家人守之防葬夫掩圹潜吞土气絶复苏一女寻亦亡苦守五十余年事闻旌表
