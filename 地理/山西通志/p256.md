<!-- { "loadSidebar": true } -->
　　烟萝子洗参井阳台宫东北李濂记晋天福间烟萝子得异参于山举家食之上升又登十八盘至蹑云峤有烟萝子登仙石
　　宋敕建寿圣院碑西北四十里中书门下平章事曾【缺】撰文
　　宋县令张之才诗碣绍圣中去官辞汤庙作诗邑人温光刻石
　　金建太清观碑大定中状元李俊民撰
　　元县令李裕治绩碑大德中进士张克明撰文
　　陵川县
　　马武寨东五十里相传汉马武屯兵地址存
　　宋都贶隐居邑南锦屛山名人多访之结芍药会棣华堂城内郝文忠曽大父昆季七人植棠于庭名曰棣华今为文忠祠按文忠记壬辰之变郝宗歼于许洛之间陵川故居独棣华堂与庭中之棠存
　　苏坟别业诗人秦略所居元好问送以诗云天随杞菊年年新石田茅屋连苏坟
　　落鴈池元郝经故第侧拟汴金明池也郝文忠使于宋北还之歳汴中民射鴈金明池得帛书云霜落天髙恣所如归期回首是春初上林天子援弓缴穷海累臣有帛书中统十五年九月一日放鴈获者勿杀国信大使郝经书于真州忠勇军营新馆是时南北隔絶不知中统之乆改至元也事详元史及宋濓题后
　　金元贞白书院古贤寺傍
　　七状元祠东川旁有山曰状元峰祠建山下按吉祥院碑宋崔有孚十五歳乡贡第一二十五歳状元及第苏村墓表金武明甫贞元中状元及第明甫犹子武天佑承安五年状元及第天佑弟天和泰和中状元及第仕林庄墓表赵安时字全老号东冈正隆间状元及第官至中顺大夫南京路兵马都总管上骑都尉天水县开国子食邑五百戸赐紫金鱼袋安时弟安荣状元及第又晋宁路李俊民状元及第尝避兵邑之嵩山故建七状元祠于东川
　　古履迹东二十里箕子山麓石上有巨人迹相传箕子避地于此及武王延访易履而行石迹存
　　金郝晋卿墓碣铭北三里杨大坂门人元好问撰文金刘景元墓碑元郝经有读乡先生刘景元碑诗元郝文忠公墓碑铭在虎头山原大德三年翰林学士阎复撰文
　　元追封陇西郡侯神道碑县东秋树窊嘉议大夫礼部尚书孙男廷实撰文至元三年冬十二月立石沁水县
　　原伯故城西北里许周原伯封国也后赵衰为原大夫张五典曰旧志谓文王第十六子封原即此左传注原在沁水西北今按国语及淮南子诸书原与温固接壤也温即今温县樊阳皆在济源属河南怀庆府原安得独在此地乎盖沁水南流入河亦经怀庆所云沁水西北者盖指彼处言也叔虞封唐在今翼城县与沁水相去甚近故云属唐路史后杼居原杜预云沁水西北有原城今河内轵县夏季以原侯夸师者当与张五典説互参之
　　武安城即今武安村武安君白起驻兵于此垒存李梦阳诗孤城突如块据山瞰流水谁能经营之无乃秦白起
　　马邑城东二十里马邑村世传白起牧马处今马圏沟明李梦阳有诗李庄村北又有马踏营
　　王离城东北七十里王壁村王离撃赵据险筑此何景明有诗
　　沁城北魏志河内郡沁水县治沁城
　　沁水故城南三十里今名故城村
　　端氏聚东四十五里韩赵魏分晋迁晋君于端氏聚即此按端氏聚非端氏城也端氏聚晋君迁处端氏城即今端氏镇在县东九十里唐徙泽州治于此明李梦阳诗繋马荒城下空翠围峰峦一闻端氏名怀古生长叹
　　端氏故县端氏镇西北三十五里西城唐武德八年徙泽州治此贞观元年徙治晋城元并入沁水址存
　　永安故县旧唐志元魏置隋改为沁水
　　舜田南九十里歴山又有可陶谿在歴山西北
　　燕丹砦东一百三十里故县村西世传燕太子丹驻此南阳忠义寨南五十里亦名岳将军寨宋绍兴十年秋岳飞使梁兴防两河忠义败金人于沁水即此土人筑砦拒金以待飞援一在白华村东一在南阳村一在汉封村北一在板桥村西南一在尖山峰下一在端氏东北一在县治西垒间存
　　洪谷唐末荆浩居此自号洪谷子为画家正宗世称荆闗董巨非夏珪马逺比也
　　石楼南二里山半有石楼因名明戸部尚书李瀚自号石楼居士
　　读易龛在板桥村元王恽被藩府檄伐石于此公暇读书
　　东楼明常明卿建自号楼居子托仙人好楼居之意蒲州府
　　永济县
　　虞都古城在城东南周九里一百三十步
　　陶城北三十里淮南子陶于河滨期年而器以利河滨在蒲州陶城北有故陶城南距歴山甚近故孟津有陶河之称水经注陶城在蒲坂城北一说河滨在济之郓城盖以东夷之说也夫帝冀人而虞歴山陶城皆在冀盖初耕于野未必远去父母也
　　晋阳故城东四十里今名晋城纲目书秦取晋阳即此永乐城城东南一百二十里后周置永乐郡后省入芮城唐武德初分芮城置永乐县属芮州后属河中府宋罢县为镇其地有降生台相传侯道华升仙处
　　越城北门外周一百三十步西魏大统四年造浮桥九年筑城一云魏豹所筑盛兵蒲坂以塞临晋
　　长春宫城唐马燧讨李怀光贼将徐廷光守长春宫城降燧
　　西闗城栅在城西五季干祐间汉将郭威遣白文珂克河中西闗城栅于河西盖城在黄河西岸以防蒲津浮梁者昔属河中
　　基城南八十里年代无考址存
　　蒲坂故县城东五里汉志雷首山在南故曰蒲莽曰蒲城应劭曰秦始皇东巡见长坂故加反云孟康曰晋文公以蒲赂秦秦人还蒲于魏魏人喜曰蒲反矣故曰蒲坂也按蒲坂一名蒲阳纲目周显王四十一年秦客卿张仪伐魏取蒲阳集览今河东蒲坂县是也
　　河东故县西北隅宣化坊隋开皇十六年析蒲坂县置大业初并蒲坂入焉今改建按察分司其前有鐡人二相传唐明皇幸此臣民铸金以志荣幸
　　舜宅宋山川记蒲坂城中有舜庙城外有舜宅
　　舜井舜庙后东西二井类林瞍填井后两目方瞽宋太平御览舜为父淘井取金银置罐中与父母皇甫谧曰河东有舜井宋真宗祠汾隂幸舜泉下诏曰朕以巡省蒲坂歴览舜泉钦孝德以升闻考遗迹而尚在宜加表称用表敦风乃赐名曰广孝泉复汲泉水徧颁着位大中祥符五年命王钦若撰广孝泉记
　　雷泽南四十五里雷首山下相传舜渔于此
　　总章一曰总期尸子有虞曰总章商曰阳馆陈子昻曰黄帝合宫有虞总章皆所以调元气治隂阳也
　　上庠　下庠虞学礼记养国老于上庠养庶老于下庠注上庠太学下庠小学郑康成曰虞夏尚质取贵成物故太学在西小学在东
　　米廪礼记米廪虞氏之庠也虞氏出于畆故特作米廪藏粢盛之委焉
　　二妃坛山川记蒲坂城外有二妃坛西征记同盖祠娥皇女英处今名娥英陵在苍陵谷山之上
　　沙丘亭后汉志蒲坂有沙丘亭孔安国曰在河曲之南河曲南六十里黄河之曲春秋秦人晋人战于河曲杜预注河曲在河东蒲坂县南
　　望鸟滩储光羲有河中望鸟滩作贻吕四郎中诗昆田汉书武帝行幸河东诏曰朕礼首山昆田出珍物化或为黄金应劭曰昆田首山下田也武帝祀首山故神为出珍物化为黄金
　　匼河故镇南五十里谭郭村遗址存今有匼河铺孝弟乡　节义社　敬爱里唐贞元中永乐姚栖云庐墓县令苏辙以俸钱买地开阡刻石表之河中尹浑瑊上其事诏加优赐表其门名其乡曰孝弟社曰节义里曰敬爱姚氏自唐讫宋十三世同居
　　上虞里河东姚氏女胜正光中年十五母卒不胜哀而陨太守崔游申请为茔墓立碑自为制文表其门闾比之曹娥改其里曰上虞里
　　韩文乡朱文公韩文考异王铚以为公生于河中之永乐有韩文乡
　　芳醖监汲河以酿唐武德三年置贞观十年废
　　河东旧驿北百里黄河防岸上今曰道坡俗名古官道即驿路也后废徙于城南永丰厢今徙东闗明晋藩官店
　　首山宫在首阳山汉书武帝纪元封六年春作首山宫按封禅书黄帝采首山之铜铸鼎上升故武帝祠首山筑宫
　　李乐营条山南汉兴平间献帝渡河幸李乐营河东太守王邑献绵帛于此
　　蒲州宫周武帝宣政元年建
　　避暑楼在条山栖岩寺隋建
　　鹳鹊楼在西南城上唐李翰鹳鹊楼集序周太宰宇文防镇河外之地筑为层楼遐标碧空倒影洪流二百余载独立乎中州以其佳气在下代为胜槩王之涣诗白日依山尽黄河入海流欲穷千里目更上一层楼金明昌中河中府録事李逵书额
　　逍遥楼江隣防志唐太宗题河中府逍遥楼诗昔乗匹马去今骑万乗来
　　薰风楼在城内唐广明中王重荣建旧名克复楼宋真宗祀后土幸蒲尝登楼以舜故都更名陈尧叟撰记
　　緑莎防唐河中府有緑莎防治
　　吕洞宾故宅城南永乐镇唐即其地为吕公祠元为纯阳宫
　　白楼卢纶有九日奉陪侍中宴白楼九日奉陪令公登白楼同咏菊诗杨巨源酬卢员外诗舜城风土临清庙魏国山川在白楼一作白鹤楼
　　郎君谷穆宗时太原王起节度河东其子字大年庐中条山谷中起草堂与山人道士游朔望一归省州人号为郎君谷
　　黄龙庄唐长庆元年四月河中节度使李从珂阅马于黄龙庄衙内指挥使杨彦温闭门拒之从珂止于虞乡以闻
　　乐安庄在东闗古城东北隅宋枢宻直学士薛俅致仕归筑因其封郡名曰乐安有南北二园名其堂北曰逸老东曰三经西曰无无又有明月台
　　饮亭司马温公和邵不疑校理蒲州十诗有饮亭亭有流杯渠有涌泉石
　　望川亭城南中条山上宋建
　　瑞云亭中条山上宋建
　　观河亭城西黄河岸宋建
　　玩月台古城东北隅相传宋金吾游憩地
　　双市门在城东古城金元帅左都监侯小叔复河中府杀元石天应于此又有乐李山寨亦侯小叔驻军处
　　四桂堂金李献能贞祐三年辞赋进士第一从兄献卿献诚从弟献甫相继擢第故李氏有四桂堂
　　环胜楼金李献能有河中环胜楼感怀乐府
　　鐡牛城外黄河岸上唐志开元二十二年铸八牛东西岸各四以人防之牛旁有山入地丈余皆鐡也并鐡柱十六夹岸为浮桥今西岸缺其一旧没于河
　　薄山石刻北魏太祖天兴二年二月车驾从破髙车还次薄山刻石记功
　　薄山石坛北魏太宗永兴五年秋七月幸薄山登观太祖游幸刻石颂德之处乃于其旁起石坛而荐飨焉赐从者大酺于山下
　　首阳山碑唐皮日休撰
　　河渎神庙碑唐中书令汾阳郡王郭子仪建王延昌撰文
　　唐新修文宣王庙记碑常仲孺撰文贞元五年秋仲上丁河中元帅司空侍中咸宁王浑瑊立石
　　宋李将军墓碑宋荆国王安石撰在城北陶邑乡仙观里紫金山北
　　广孝泉记碑明张四维跋广孝泉记云宋真宗谒舜庙名双井曰广孝泉命枢臣王钦若作记镌碑庙中嘉靖乙夘地震碑泐裂不可复竖万厯癸未河东道王基令判官严汝聘别砻一石録碑文镌竖原所临晋县
