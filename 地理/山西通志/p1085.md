<!-- { "loadSidebar": true } -->
　　绍兴初杨存中在建康有双胜交环谓之二胜环取两宫北还之意因得美玉琢成帽环进髙庙日尚御冕偶有一伶人者在傍髙宗指环示之此环杨太尉进来名二胜环伶人接奏云可惜二胜环且放在脑后髙宗亦为之改色此所谓执艺事以谏也【飬疴漫笔】
　　辛弃疾帅长沙士人诉考试官滥取第十七名春秋巻弃疾索亚牓春秋巻两易之启名则赵鼎也怒曰佐国元勲忠简一人胡为又一赵鼎掷之地次阅礼记巻曰此必豪杰士启之乃赵方也【贵耳录】
　　杨和王沂中营居鳯山十年而就极山川之胜后献于朝更筑室焉又葺园亭于湖山之间髙宗为书水月二字所居建阁以藏御书孝宗题曰风云庆会之阁【西湖佳话】
　　绍兴辛巳冬北人南侵朝廷遣大军屯淮东以遏其冲其势渐逼主将每遣小校将数队四出游奕候望有何兼资者领五十人至六合县西望见一队军马自西北来旗帜不北人又不官军兼资踌躇未知所措其人马行速已出兼资之后号令下寨兼资遂敛所部隐身芦获林中须臾有一人传令曰获林中有一人否一人应曰彼中乃生人与吾不相关渉兼资闻其有生人不相关渉之言而知其为鬼兵也乃免胄出见守寨门官再拜曰某大宋刘太尉下踏白军也不知神兵自何道来其所往讨为何事门者命报中军须臾中军传令召兼资入凡五门始至中军一人广坐冠服如天神一人西向形貌英毅须髯皆指大一人面貌亦俊爽余二三人分坐于左右皆金装甲胄兼资再拜致谢未毕西向者曰吾奉天符来助汝太尉管取必胜兼资再拜致谢因问曰今日幸遇神将将兵救助敢请广位神号广位者瞪视不言西向者乃曰此天蓬神司主事也不与凡间通言汝不必问兼资又再拜就西向者问曰大王何神也答曰某唐张廵也指对坐者曰此唐许逺也因徧指下坐者谓兼资曰此雷万春也此南霁云也兼资少亦读书颇记张廵许逺事因再拜顶礼曰某曾读唐书见二大王忠义之节每整冠敛容羡其英特岂期今日得瞻拜风采信然史所载其有实乎廵曰史有何疑兼资曰史言大王守城凡食三万余人不知果然否廵曰有之而实不然也其所食者皆已死之人非杀生人也兼资又曰史言张大王杀爱妾许大王杀爱奴以享士不知果然否廵曰非杀也妾见城危逼势不能保欲学虞姬绿珠之效死于吾前故自刎许大王奴亦以忧悸暴死遂烹以享士葢用术以坚士卒之心耳兼资故见雷万春面上止有一疤因再拜问曰史言将军靣着大箭有六而一疤何也万春曰当时实着六箭而五着兠鍪人人相传谓吾靣着六箭不动吾亦当之庶声以威之也须臾命酒肴馔亦人间之物惟天神不食久传漏者报云天渐晓矣廵谓兼资曰汝归语汝主将吾奉天符助兵然此去悖逆吾当斩其首以报上帝语讫命人引兼资出至获林呼其所部出至张许下寨之所已不复有人矣不半月有造角林之防未几其主有山之祸果如其言兼资后累功至正使见今在京西多与士大夫言之【摭青杂説】
　　张商英字天觉号无尽尝见梵册整齐叹吾儒之不若夜执笔妻向氏问何作曰欲作无佛论向曰既曰无又何论公骇其言而止后阅藏经翻然有悟乃作防法论【唾玉集】
　　宋淳熙十年春有聂事愿者获古篆其文曰皇帝车驾奉祀汾隂之寳吴琚以献于朝诏藏天章阁下工部考覈乃铜也按汾隂记封金匮石匮用受命寳及天下同文寳此寳不见于纪载朝论议之卒不加赏云【辨疑】
　　河东贾弼为琅琊叅军夜梦一人疸疱大鼻瞷目请曰爱君之貌换君之头可乎梦中不获已遂被换去觉而人见者悉惊走还家家人悉藏自此后能半面笑啼两手足及口中各提一笔书之词翰俱美【幽明录】
　　辽世宗以自爱黄骝九龙十二稻玉带报北汉主刘旻聘后旻败于髙平独乘黄骝自雕窠岭间道驰去旻归为黄骝治廐饰以金银食以三品料号自在将军【辽史】
　　辽北院枢宻使耶律伊逊荐北府宰相张孝杰忠于社稷兴宗谓孝杰可比狄仁杰赐名仁杰乃许放海东青鹘【同上】
　　辽重熙十六年十二月辛亥谒太祖庙观太祖收晋图【同上】
　　金太原王氏世业医有隂徳闻里中尝有金蚕金马之瑞至璹珙珦胥擢第号三桂王氏金马在部掾清卿房迄今寳之【中州集】
　　一经楼在应州龙首书院东辽郎中邢简妻陈夫人敎子读书处【旧志】
　　金皇统中髙平举子六七辈赴都试憩于韩店一道士徧视诸生得李晏执其手曰公富贵夀考他年当建节于此值水败道頼公治之语毕不见其年登第歴官至中丞归老起为昭义节度使水果败道父老请脩治晏欢然从之即今石牐也【旧通志】
　　金静江军节度使持嘉晖从宗弼入杭还载资治通鉴版以归【经籍志】
　　金初制国字立学官于西京纳哈塔椿年与诸部儿童俱入学最号警悟久之选诸学生送京师俾上京敎授伊噜敎之椿年仕至叅知政事有相才【本传】
　　大定四年正月戊子上谓侍臣曰秦王宗翰有功于国何乃无嗣皆未知所对上曰朕尝闻宗翰在西京坑杀匃者千人得非其报耶【金史】
　　大定十七年十月辛巳上谓宰臣曰今在位不闻荐贤何也昔狄仁杰起自下僚力扶唐祚使既危而安延数百年之永仁杰虽贤非娄师徳何以自荐乎【同上】
　　大定二十六年世宗谓原王璟曰宫中有舆地图观之可以具知天下逺近阨塞【同上】
　　涌云楼平定州城楼也金大安二年州尹赵秉文记【州志】
　　读书堂大叅段公尝筑室读书河中平章政事西圃公书读书堂三大字从事欧阳应丙记子秉谦年十三读书其中【稷山志】
　　金大定二十六年翰林修撰伊喇履表进宋司马光古文孝经指解曰臣窃观近世皆以兵刑财赋为急而光独以此进其君有天下者取其辞施诸宇内则元元受赐【本传】
　　李献能贞祐三年状元及第尝谓人云吾防梦官至五品夀不至五十后竟如其言【续前定录】
　　金天兴三年张奕辈请为崔立建功徳碑直学王若虚辞撰文乃召太学生刘祁玛格辈赴省元好问张信之谕以立碑事曰众议属二君且已白郑王矣二君其无让祁等固辞而别数日促廹不已祁即为草定以付好问好问意未惬乃自为之既成以示若虚乃共删定数字然止直叙其事而已后兵入城不果立也【金史】
　　李琦山西人为都尉在陈州与钮祐禄努色勒同行省事陈州变入汴附崔立妹壻折希顔娶尔佳元之妻年二十余有姿色立欲强之尝差琦出汴琦以妻自随者再四立遂欲杀琦琦又数为折希顔所折辱乃首建杀立之谋六月甲午寳坻李伯渊刺杀立【同上】
　　观州倅武伯英崞县人尝得宣和湖石一窽窍穿漏殆若神劖鬼凿炷香其下则烟气四起散布防水上浓淡霏拂有烟江叠嶂之韵【遗山集】
　　元遗山论诗诗注桞子厚唐之谢灵运陶渊明晋之白乐天【同上】
　　元好问天庆观记张永淳天蓬四圣毛发生动威重可怖号为河东名笔【同上】
　　严实领东平行台招诸生肄进士业迎元好问校试其文预选者四人阎复为首徐琰李谦孟祺次之【同上】
　　元遗山姨母陇西君讳曰作寳镜煌煌照九州埋藏曾及见诸刘酆城今日无雷焕紫气谁当辨斗牛诗注阳曲刘氏家大寳镜能照天地四方以前知休咎其家埋地中人不得见也明昌泰和中北方兵动渠父子欲卜之一日先以旃幕障中庭乃扄闭门户甚严及掘镜出光耀烂然一室尽明如初日之照镜中见北来兵骑穰穰无数余三方都无所覩因大骇曰不可不可即埋之姨母时伏牀下得窃窥焉兵火后此家惟一儿子在姨母能指镜处存否则不知也故予诗及之【同上】
　　元遗山论诗三十首内一首云有情芍药含春泪无力蔷薇卧晚枝拈出退之山石句始知渠是女郎诗初不晓所谓后见诗文自警一编亦遗山所着谓有情芍药含春泪无力蔷薇卧晚枝此秦少游春雨诗也非不工巧然以退之山石句观之渠乃女郎诗也破却工夫何至女郎诗按昌黎诗云山石荦确行径微黄昏到寺蝙蝠飞升堂坐堦新雨足芭蕉叶大栀子肥遗山故为此论然诗亦相题而作乂不可拘以一律如老杜云香雾云鬟湿清辉玉臂寒俱飞蛱蝶元相逐并蔕芙蓉本自双亦可谓女郎诗耶【归田诗话】
　　先生父格陇城令乂云叔父陵川令先生集有望陵川诗自注云此县先陇城府君旧治则叔父即格也格以先生为嗣盖令陵川时尚未子之耳三女顺集中有示女珍诗云珠围翠绕三花树李白桃红一捻春看取元家第三女他年真作魏夫人当作珍为是四女名柔【郝经元遗山墓碑】
　　金二元氏一好问女弟文而艳为女冠元平章张某谋娶往访之询其所作元出补天花板诗张悚然而退诗云补天手段暂施张不许纤尘入画堂寄语新来双燕子移巢别处觅雕梁一好问次女名严适卢氏进士杨思敬夫卒遂为女冠好问有贞燕诗二首杏梁双宿复双飞海国争敎只影归想得秋风逼凉冷谢家儿女亦依依汚洁难将一推旧家红线可无疑豚鱼目是诗家语轻拟庭闱恐未宜为严作也诏为宫敎号浯溪真隐有浯溪集行世【忻州志】
　　陵川秦简夫悼亡一诗髙出流辈殆荆公所谓看似寻常最竒崛成如容易却艰辛者耶【中州集】
　　梁公賛谏兴陵田猎表传于世其贺章宗表云曾天子祖天子世嫡相承舜何人予何人自强不息自河南府倅移华州防御使谢表云昔同雒户已陪嵩岳之呼今领华防愿效封人之祝世亦称之
　　岢岚拟栩先生王中立一日来汴馆于赵闲闲公家中秋夜饮酒赋诗且就公索墨水一槃公如言与之明旦不告而去壁间留龟鹤二字广长一丈而墨水具在朝士来观者车马填咽汴都竞传王先生仙去矣久之先生从外至问二字以何物书之不答题诗其旁云天地之间一古儒醒来不记醉中书旁人错比神仙字只恐神仙字不如【同上】
　　一书生在童子寺僧舍读书常夜有一手从牕入生备绳索系其手引绳而去明日循其所至绳系葡萄叶呼僧刬削其根血出如注此妖遂灭【太原县志】
　　桞仲涂开赴举时宿驿中夜闻妇人私哭其声婉而哀晓起询之乃同驿临淮令之女令在任恣贪墨委一仆主献纳及代还为仆所持逼其女为室令度势难免因许之女故哭桞素负节义往见令诘其实令不能讳悉告桞桞忿怒曰愿假此仆一见为子除害仆至桞室则令往市酒果盐梅等物俟夜防呼仆入叱问曰脇主人女为妇是汝耶即奋匕首杀而烹之翊日召令及同舍饮共食仆肉饮散亟行令往追谢问仆安在桞曰适共食者即其肉也【虞裕谈撰】
　　中统元年夏四月宋人于仪真即忠勇军营总制真州军马所置馆镜芗亭则馆外东偏水亭也明年夏始一往其后或数日或数月一往焉初朝廷于沁南赐第一区田十顷州吏进牒及图则其田河阳封畛包络全得子一店在黄河老防下明年遂入宋每登是亭与古扬子县城相对江壖河濵殆无以异恍然而悟曰天下事殆不偶然河濵之田有以兆此行矣【镜芗亭记】
