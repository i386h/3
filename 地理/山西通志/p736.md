<!-- { "loadSidebar": true } -->
　　国朝顺治七年巡抚刘遇建祀姜瓖叛逆时死节诸臣
　　勅赠巡抚祝世昌光禄寺卿金元祥王昌龄刘泽溥太常寺卿徐淳太仆寺卿杨致祥董廷柏等三十九人
　　申公祠在镇朔牌楼南祀巡抚申朝纪
　　国朝顺治四年建
　　镔鐡祠在旗纛庙东
　　土地祠在府西痘疹多祷于此【州县胥建不具书】
　　忠义祠在学宫侧雍正七年知县孔兴宗奉
　　勅建祠内设石碑一通刋刻前后忠义孝弟姓氏祠中设牌每年春秋二次有司肃祀
　　节孝祠在大南门步市街雍正七年知县孔兴宗奉勅建规制祭祀与忠义祠同【已上二祠各州县胥建不具书】
　　太原县
　　台骀神庙一名汾水川祠在晋泽南左传金天氏有裔子曰昧为元防师生台骀能业其官宣汾洮障大泽以处太原帝用嘉之封诸汾川台骀盖汾神也后人立庙祀之唐河东节度使卢钧改为汾水川祠晋天福中封昌宁公宋封灵感元应公赐额宣济员外郎掌禹锡撰记真宗祀汾隂命曹利用祭汾河明洪武七年重修歳五月五日有司致祭
　　赵襄子庙在县南祀晋卿赵无防五代时潞王从珂与石敬塘同入庙中神像屹然起立今不存　姑布子卿见简子简子徧召诸子相之无为将军者无防至则子卿起曰此真将军矣简子曰其母贱子卿曰天所授虽贱必贵简子乃告诸子曰吾藏寳符于常山上先得者赏诸子求之无所得无防还曰已得符矣从常山上临代代可取也简子于是知无防果贤乃废太子伯鲁而立无防厥后晋阳之难晋师围而灌之沈灶产鼃民无畔志
　　苻坚庙　晋太元十年苻丕称尊号于晋阳立坚行庙忠襄颍川王庙在旧县城中元至正间建
　　九龙庙　晋阳志九龙庙在晋阳故城北郭平晋县西二十里有九龙池宋太平兴国中建金大定十六年重修崔昱记宋史咸平中王嗣宗知并州州境有卧龙王庙每穷冬阖境致祭值风雪寒甚老幼踣道嗣宗亟毁之
　　天龙庙在西南三十里天龙寺旁穿壁为池又西十五里明仙谷有白龙庙今废北二十里有龙母庙
　　青阳庙在西南十五里废
　　唐叔虞祠在西南悬瓮山麓晋水发源处叔虞封唐子燮因晋水更国号曰晋遂以名祠　魏地形志晋阳有晋王祠即此昔智伯遏水以灌晋阳后人因之蓄为池沼西际山枕水为祠结飞梁于池上北齐天寳中大兴营建为北都之胜　齐髙祖徴范阳祖鸿勲至并州作晋祠记好事者翫其文　后主改为大崇皇寺唐髙祖举义旗尝祷于此太宗亲制铭文又有飞帛书刻石后晋天福六年封兴安王宋太平兴国九年既下河东即加完缮殿前百余步为三门又二百步许为景清门门之外东数十步合南北驿路作亭以庇善利难老二泉与祠下泉分灌民田及治水碾磨赵昌言撰碑铭天圣间改封汾东王元至元四年重修又建寝殿于后代彀撰记明改称唐叔虞之神有司歳以三月二十五日致祭嘉靖中重修详见巡抚苏祐碑副使髙汝行记天啓三年布政司蔡复一重修有记
　　介子推祠　魏地形志土地记胥载
　　尹铎祠在西门外县令金砺建　国语赵简子使尹铎为晋阳请曰以为茧丝乎抑为保障乎简子曰保障哉尹铎损其户数简子诫襄子曰晋国有难尔无以尹铎为少无以晋阳为逺必以为归
　　石婆祠　北齐武明太后病内使皆令呼太后为石婆盖有俗忌故改名　石婆祠即是武明娄大后祠太后久居晋阳故晋人感其惠而祠之
　　李骧祠　汉北京留守刘崇为太原少尹李骧立祠歳时祀之
　　晋水贤祠在晋祠初名晋溪书院明抚按三司为王恭襄建前临晋水大池恭襄子朝立改扁今名内祀唐李太白宋韩魏公范文正欧阳文忠公与恭襄木主并祀前堂
　　晋源神祠在西南十里晋祠内宋天圣间建女郎祠于水源之西熙宁中守臣请号显灵昭济圣母庙额曰恵逺宣和五年宣抚使姜仲谦撰晋祠谢雨文明洪武初遣使祷雨有应加封广惠显应昭济圣母四年改称今号歳七月二日致祭景泰二年成化二年胥遣官致祭
　　按宋史太原城西十里谷中有娘子庙太平兴国四年曹翰从征太原军中乏水翰徃祷之穿渠得水人马以给当即晋源神
　　特黙台祠　元太宗时尝驻军太原土人徳之立祠榆次县
　　尹吉甫庙在县南庄村俗称攘戎大王
　　孟母庙在古城西南隅相其地有三徙乡为孟母故宅明治间孙昌建今圮又学宫东旧有孟母庙庙前有断机堂址存
　　罕山庙在罕山巅元中统二年乡人张祥建
　　知伯庙二一在东南三十里麓台山唐开元二十九年张忠建一在县东南三十里杜堡村元至正中建
　　三义庙二一在县治西南明成化中建一在聂村明万厯中县令张鹤腾重修祀蜀先主闗忠义侯张桓侯
　　泰山庙在县治东北宋祥符间县令裴聚建崇闳爽闿甲诸台观明士人多依为讲肄所佥事原森有记
　　原过祠　北魏志榆次县有原过祠
　　两贤祠在县治东十余武祀晋荀浪宋文彦博二公尝为邑令胥有恵政
　　国朝康熈十九年刘令星创建又于神座前搆鳯台竚鐡鳯
　　鹿台山祠　魏地形志载晋阳以山隶县境故入焉五龙祠在砖井北乡祷雨辄应明万厯间重修知府张泽撰记　旧志县西北使赵村有五龙庙元时建明正统三年重修今置为堡
　　按五龙纪兄弟五人并乗龙上下治五方司五行
　　布山岳继人皇御世
　　太谷县
　　三灵侯庙在赵襄子庙西
　　狐大夫庙二一在北街路东一在县西南十五里白城村元中统三年建一名利应狐突神庙
　　韩厥庙在四卦山祀晋大夫韩厥
　　赵襄子庙在县治西
　　诸葛武侯庙在南十余里咸阳谷口元至大中乡人弓徳福重修子仲礼补绘神像太原府教授程易撰记
　　唐太宗庙在北五里上善村元至正十一年以三公祠改建
　　李靖庙在东里
　　西岳庙在东北五十里曲河都元至正三年建
　　碧霞元君庙　东西门外各一
　　无佞侯庙二一在南门内路东一在东南三十里回马村神本末载浮山
　　叔虞祠　宋宣一和五年邑令张伯玉游祠下有诗妬女祠在西北十里龙泉乡万年顿相祀介之推妹唐开元中宗幸太原过而建焉旁有龙泉祠祁县
　　成汤庙二一在祁城都元至元中建明嘉靖中徙置旧址北三十余步一在子洪镇双泉山半金大定中建元主簿何世禄记明一统志昭余祁薮侧祀成汤歳旱土人爆沙聚祠中置瓶其上以祷得水辄应
　　祁大夫庙二一在郜城村明隆庆间重建一在西闗知县张松建撰记云改西郭观音堂为祠以祁午羊舌赤配后废
　　国朝康熈十二年重建　左传杜注祁大夫祁奚也食邑于祁因以为氏祁县今属太原
　　中岳庙在西北七里宋时建歴代増修元至元中教谕李之芳记云相昔人载玉主过此有按乗不举之异遂立庙云
　　润济侯庙在东南麓台山顶宋宰相张商英建
　　利应侯庙在西建安村北祀狐突金大定间建邑人温昉记
　　二帝行祠在东六支村祀尧舜二帝元大徳明嘉靖间胥重葺
　　王司徒祠二一在修善村司徒墓西北知县吴善道建一在西闗马王庙东知县朱珵建
　　按王公诛董卓功在汉室祁为桑梓地故庙祀焉
　　温氏先贤祠在防善村西北县令吴善道建祀温序大雅彦博大有诸贤胥祁人也
　　张都督祠在西六支村明嘉靖二十一年参将张世忠力战殁建祠祀之百户张宣张臣祔
　　徐沟县
　　狐偃庙在县东北内道堡西
　　卧龙庙在东贾村又东岳庙西有龙王堂嵗七月十五日祭
　　碧霞元君圣母庙在城东北歳四月十八日祭
　　原过祠　魏地形志同过水一出原祠下
　　西母祠在西门内歳三月十五日祭
　　清源县
　　帝尧庙在尧城镇旧陶唐造厯之所故立庙
　　三灵侯庙在南门闉金大定四年建
　　龙王庙　康熈十六年重修虽数楹而民严祀之白龙神庙在县西白石山口明万厯十八年知县邵涖建
　　国朝顺治十七年重修康熈十五年知县储方庆重修撰记又县北闗亦有庙
　　狐大夫祠在西南五里马鞍山下元至正二十六年建里克祠在仁山巅金大定十年建县令储方庆有诗梗阳大夫祠在南闗梗阳街祀魏戊　左传魏献子谓成鱄曰吾与戊也县人其以我为党乎对曰戊之为人也逺不忘君近不逼同居利思义在约思纯有守心而无淫行虽与之县不亦可乎冬梗阳人有狱魏戊不能断以狱上其大宗赂以女乐献子将受之魏戊使阎没女寛諌乃辞梗阳人
　　赵简子祠二一在西北五里平泉村元至大四年建一在南闗西北隅明隆庆中重建
　　交城县
　　窦舜华庙　金史纯阳曲　济祠记舜华庙在交城舞阳侯庙在西北五里瓦窰河东
　　三义庙在县治东北三月十五日祀
　　魏孝文庙在西北曲里村相传魏孝文曽避暑万根谷明一统志元魏道武帝牧地在孝文山孝文魏贤
　　君后人思其徳故立庙
　　崔府君庙在东闗歳六月六日祭
　　河神庙二一在西城外龙王庙右七月二十三日祀一在西北瓦窰河卧虹堤四月十五日祀
　　昭济圣母庙在县治东南隅俗名下庙即晋祠圣母七月二日祀
　　水泉圣母庙在北十二里水淤庙存
　　虸蚄庙在东南十里地名辛北遇蝗蝻祷辄止明正徳五年重修韩祐撰记
　　圣母灵应宫在北十三里王山下县令吴腾龙建四月八日祀又有圣母庙在卦山殿东南县令张文壁建
　　狐大夫祠在北郭一曰广惠庙明韩祐碑亭记云神为却波故城人墓在马鞍山立祠已久唐长史王及善徙山南遗祠于县北屡着灵应宋封忠惠防国利应侯明洪武初止称本爵歳中元土人以神诞报赛永乐中加香烛价米三石六斗
　　国朝县令赵吉士建四望楼于庙后
　　赵介二公祠在卦山麓
　　薛公祠在东闗街北祀明县令薛国柱康熈四十六年重建
　　文水县
　　唐尧庙在平陶村旧尧为唐侯时都此
　　汤王庙在下曲村
　　子夏庙在南五里乐村明正徳季年重修记云乐村古西河地也子夏退隠西河没后西河之民祀以乡社礼仪汉永平中封河东公汉唐以来祷必应宋祈报礼必祀子夏庙元延祐中重修又小城南暨平陶村胥有庙孝义村暨义武都胥名河东公祠
　　狐神庙在石东都
　　赵简子庙在县南街
　　三灵侯庙在冀周村
　　忠惠利应侯庙　韩城桑村胥建
　　汉文帝庙　贤马都待贤都胥建
　　魏孝文庙在县北崖底村
　　后土庙在朝阳门外又龙泉村暨大城南胥建
　　圣母庙在开栅镇祀轩辕妃西陵氏内古槐一径四围世植千歳有竒
　　五龙王庙　东城都南贤都胥建又有黒龙王庙在梁家堡青龙庙在章多村又前庄山暨义武都胥建龙王庙
　　二郎庙在南仁都相宋征行千户闫万困于边外遇二郎神骑白马顷刻抵南仁祠后万感神贶屡修明嘉靖末孙荣先撰记　搜神记神姓赵名昱隋炀帝时为嘉州守斩蛟除害蜀人立祠灌口唐太宗封为勇将军明皇加赤城王宋真宗朝张咏奏请锡号清源妙道真君
　　九江圣母庙在河南都
　　麻衣仙姑庙在东北桑村姑任姓曽聘魏氏遁居汾阳之黄芦山石室魏氏诣山请归姑披麻衣走入洞因名麻衣仙洞洞有姑手痕屡着灵应因立桑村庙明洪武末重建嘉靖中邑人武恕撰仙姑锡雨记
