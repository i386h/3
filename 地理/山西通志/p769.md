<!-- { "loadSidebar": true } -->
　　圣寿院在城东北隅元皇庆元年建
　　北极观在县西门外天台山明洪武间置道防司翠微观在县西南七十里唐龙朔间建明洪武间并北极观入焉
　　隰州
　　安国寺在州西宣和坊唐武德二年建初名龙纪宋至道元年改今额明洪武间置僧正司
　　圣境寺在南闗释大柄重修柄通大藏精医术坐化寺中
　　天宁寺在城北一里旧名天王寺唐时建明季兵燹国朝顺治四年释道兴重修募造檀佛一千六十尊建层楼百尺殿宇数十楹僧舍百余室康熙十年工竣知州张绥逺撰碑
　　观音寺在城西二里元皇祐初建明万厯七年修国朝顺治十六年侍郎李呈祥重修自为记内有牡丹二髙埒树
　　佛塔寺在州北十六里
　　兴古寺在州西南三十里西古县村
　　卧云寺在州西北三十五里金大定元年建
　　石室寺在州北七十里沙楼山前有龙池后有龙泉祷雨辄应明释圆镜修炼于此后化于平窰坡
　　国朝顺治间重修
　　兴教寺在州北九十里圣天山宋元符三年建明初并慈云灵岩石宝三寺入焉
　　乡宁寺在州北百五十里传张果老游此乡人立碑透玲如玉
　　崇福寺在温泉废县西曲里元初兵燹后寺独存释普资拓建中统二年赵德元撰记
　　宝岩寺在陶化里内有石泉
　　灵岩寺在陶化里内有泉
　　普宁寺在中村里
　　石壑寺在土同里内有白莲洞
　　圣佛寺在土同里涧畔有石洞内有仙人遗蜕
　　黄云寺在土同里山髙万仞内有仙人石碁
　　千佛庵在北门外土人名小西天明崇祯己巳释道亮建
　　国朝顺治七年李呈祥撰记
　　炼阳庵在州南十里宋至道二年建
　　龙泉院在州东七十里紫荆山旧名普照寺唐初建久圯明甲子释悟升住此掘故基得甎百余上注宋元祐年月日重修龙泉院记乃与徒真如募建正德二年刻碑郑宣撰记
　　千佛洞二一在州北十里佛陀湾一在州北五十里神峪村像以千计大佛座下有风洞
　　祈真观在城内宣化坊金兴定五年建丘长春修炼于此元河东亷使李文甫宿此有诗
　　云峰观在州北八里军仪里宋至道二年建
　　迎真观在州北八里宋至道二年建
　　崇阳观在州南三十里
　　元都观在州东五十里
　　蒲县
　　胜果寺在县东闗
　　龙兴寺在县北五里下军村金太和二年建明洪武间并兴国清凉二寺入焉寺前有古宝泉
　　云峰寺在翠屏山明季废
　　国朝康熙五十一年重建
　　防古寺在县西二十里薛闗镇
　　圣寿寺在县西北四十里古县村
　　准提庵二一在西闗一在洛阳村
　　栖云阁在城西翠屏山久废
　　朝元观在县北闗元时建久废
　　玉泉观在县北二十里返底村久废
　　大宁县
　　弥陀寺在县西闗东南隅元至治三年建明洪武间修置僧防司并福胜寺入焉
　　大安寺在县南翠微山麓
　　兴隆寺在县西石城村
　　笔峰寺在县西南笔架山宋太祖勅建今废
　　温凉寺在县西康里村
　　资圣寺在内史村西南
　　灵云寺在安阜镇
　　清凉寺在索提村北
　　步云寺在上麻束村
　　禅峰寺在县西北孔山之麓有禅峰洞相传宋太祖避兵蜘蛛布网洞口兵至不见去即位后勅建寺今废
　　准提庵三一在龙泉山一在西门瓮城内一在阜城寨胥
　　国朝建
　　大清观在县东龙泉山金大定三年建
　　国朝顺治间重修
　　永和县
　　兴化寺在县西南仙芝坊金明昌五年建明洪武间置僧防司并朝阳丈八佛二寺入焉
　　朝阳寺在县北十五里
　　保安寺在县东三十里
　　大云寺在县东南四十里
　　吉祥寺在县东北四十里
　　乌龙寺在县西南四十五里乌龙山
　　普照寺在县南五十里交口
　　望海寺在县西六十里即丈八佛寺
　　香岩寺在县北七十里
　　龙岩寺在县南九十里龙岩相传宋太祖避乱岩洞后勅建寺有碑记有洪钟髙八尺围一丈五尺厚六寸明时坠地数十人不克举牧羊子立悬之遂入洞化焉村人塑像寺中















　　山西通志卷一百七十一
<史部,地理类,都会郡县之属,山西通志>
　　钦定四库全书
　　山西通志卷一百七十二
　　陵墓【一】
　　三晋爲古帝都后王陵寝具在凭吊千载使过者慕而生敬焉至若名贤硕德一抔旅寓亦系人流连禁牛羊之践严樵采之罚瞻彼邱垄其人如见志陵墓
　　太原府
　　阳曲县
　　汉轵侯薄昭墓相传在县北三十五里北山头
　　唐郧国公殷开山墓在县西山上名峤唐将图形凌烟阁谥节贞【旧志载盂县】
　　五代太师周德威墓在县西北十里
　　白子西墓在县西北五十里亭子山名翺县人尝读书山中没塟此
　　高望墓在县北
　　宋郑王潘美墓相传在县东北七十里潘围村【旧志载盂县】元魏国公冯纯墓在县北
　　明晋宪王庄王靖王怀王墓胥在县北三十里刘庄惠王墓在县北十五里光社村
　　宁河懿简王墓在县西四十里宁文村
　　广昌悼平王墓在县北十二里尹家沟
　　方山庄宪王临泉庄简王墓胥在县东南十里狄村灵丘简静王墓在县北二十五里谷旦村
　　宁河康僖王安宪王温简王荣庄王恭懿王定惠王河东昭靖王义宁荣康王新化恭裕王墓胥在县北二十里新店
　　河东悼怀王墓在县南二十里马庄
　　襄阴安惠王墓在县东南二十里
　　新化安溪怀僖王墓在县北涧村
　　靖安康僖王墓在县北十里白杨树村
　　靖安恭懿王墓在县东北十里
　　旌德怀安王墓在县东二十里閙马村
　　荣泽安懿王墓在县北二十里南窊村
　　晋恭王妃享堂在县东北角二里许
　　长春公主墓在县西北屯村南王村相传塟永乐长春公主并驸马都尉　按成祖七公主永安永平安成咸宁常宁淸河正定无长春公主惟咸宁适西宁侯宋瑛战没阳和而明制公主驸马胥陪陵其塟阳曲传疑可也
　　傅国公墓相传在县西王村北旧志淸源县有苗裔按明颍国公友德子忠女爲晋世子济熺妃
　　治中晋王又爲友德五世孙瑛求袭封则傅氏墓当有之而亦未能定其爲颍国公也
　　尚书周庄懿瑄墓在县西大学士刘翊志铭
　　礼部尚书周文端经墓在县西裴村大学士杨廷和志铭
　　都御史陈璘墓在县东南二十里马庄兵部尚书韩邦奇志铭
　　都御史陈璧墓在县东南二十里东冈
　　侍郞张颐墓在县东陈家峪勅塟
　　御史张文明墓在县东一里旧雨坛后勅褒忠谏赠太常卿
　　侍郞侯纶墓在县东南郝庄子汝谅都御史同域侍郞程文德志
　　府尹万自约墓在县北十五里光社村
　　布政王道行墓在县东十里松庄
　　御史薄彦徽墓在县北北山头
　　国朝通政叅议裴希度墓在城北南窊村
　　太原县
　　周唐叔虞墓相传在县西南一十五里岭上俗称晋王墓又曰晋王岭旧经云其子晋侯燮墓亦附焉【翼城县有虞叔墓】
　　北齐彭城太妃墓在县北十五里石堂头尔朱荣之女神武帝妃有志石
　　司空左深墓在县北三十里井谷村高欢别将立功东魏旧志有碑名深字洪贵南阳人雍州刺史封武阳侯赠司空谥武烈碑今亡
　　丞相斛律金墓在县西南十五里光之父封咸阳王
　　唐闫将军墓在县西南十里
　　柱国吕斌墓在县西南十里索村
　　尉迟敬善墓在晋王岭南鄂国公尉迟敬德从弟
　　后唐废帝母宣宪皇后魏氏陵在县境淸防初追尊爲皇太后议建陵寝而太原石敬塘拒命乃于河南府东建立寝宫
　　李存进墓在县东北三十里郑村
　　李存孝墓在县西七里峪口
　　太师符存审墓在县西南
　　晋驸马史匡翰墓在县东北三十里皇陵村陶谷撰碑北汉刘氏墓在县西南三十里天龙谷中墓额云大汉英武园陵治间爲寺僧所毁石香亭尚存
　　周淑妃旧墓在县近郊周太祖事汉高祖于太原天福中继室杨氏卒遂塟太原之近郊广顺元年追册淑妃太祖塟嵩陵世宗诏营陵侧爲虚墓以俟显德元年攻太原闭壁被围乃迁妃而塟之
　　宋吕氏先墓在县东北二十五里吴村吕公弼之高祖也公弼帅太原时有奠谒诗在崇福寺今废　按吕公弼平章军国重事夷简子平章军国重事公着兄邢昂墓在县西南十里晋祠奉圣院南原上昻高蹈不仕张景俭表其墓宼凖文彦博陈尧佐范仲淹皆赠诗刻于石
　　明晋恭王墓在县东北三十五里许东阳驼山之阳按阳曲志王墓在东南二十里亦称驼山盖二县界也考通志府志胥属太原县宜专志太原爲是工部尚书王永寿墓在县西十里风谷山店头勅造御史王鉴墓在索村南古晋祠庙左
　　吏部尚书王琼墓在县西北七里防山之勅造礼部尚书霍韬撰神道碑
　　榆次县
　　周智伯墓相传在县东南三十里智伯死凿台下赵襄子取其头爲饮器国人刻木头以塟今名其地爲神头村
　　白起墓相传在县西南四十里南庄【并见曲沃乡宁县】白仲封太原相传已久存以传疑
　　后赵冉闵墓相传在县东南二十里张胡村闵爲慕容儁所杀谥武悼大王
　　元魏左仆射郭祚墓在县东八里源涡村
　　杜何防墓在县东南鹿蹄山永熙二年除龙骧将军中散大夫平乡子武定四年卒大统年塟皆魏年号县志爲梁误
　　北齐白显墓在县东北二十五里要店村起之裔以子建贵赠开府仪同三司墓前有石羊二碑刻磨灭安德郡王韩轨墓在县东北四十里韩村寨
　　可朱浑元墓在县东八里源涡村封扶风王假黄钺赠太宰录尚书配享庙庭
　　祁丞相墓在县东南三十里西祁村有碑字残缺
　　唐单雄信墓相传在县东八里源涡村
　　郝忠墓在县东南十里西坞村西南一里许有碑刻今磨灭
　　太保李良臣墓在县北十里赵村西李宗闵撰神道碑曰贞元十一年八月塟于太原府城东南孝敬原子光进令狐楚撰碑光颜李程撰碑亦胥曰塟于太原县东孝敬原县志五墓并列今止存其二良臣阿跌氏世爲河曲部长贞观中内属袭鸡田刺史赐姓李
　　蔺交古墓在县西一里许半山间穿石爲圹壁有字剥落不可识内纪咸亨四年岁次癸酉
　　张行墓在县古城北十里金州司马
　　五代赵玘璠墓在县南五里郭村周枢宻使赠太师元杜怀玉墓在县北中社村西南半里许
　　胡巨源墓在县东南三十里庄子村
　　康庸墓在县北龙白村
　　孟祥墓在县福堂村南一里许
　　明晋端王简王敬王墓胥在县北三十里驼山
　　侍郞宼天叙墓在县西北一里勅塟太常卿吕柟志祭酒阎朴墓在县西北一里许古城之阳傅希挚志赠光禄少卿御史周鈇墓在县南褚鈇志铭
　　尚书褚鈇墓在县西南十五里修文村
　　国朝布政使桑芸墓
　　太谷县
　　周厐涓墓相传在县东南七十里马陵关半山中【榆社亦有厐涓墓】
　　吴塜在县西北一十五里郭村南五七塜相联无文可考相传爲吴塜
　　杨长墓在县东二十里杏林村北
　　元魏冠军将军赵黎奴墓在县东十里石象村
　　北齐常侍翟嵩墓在县南七里咸阳村时称翟夫子唐孝子刘明达墓在县北水秀里东七里
　　冀天宠墓在县东三十里白念都西北
　　房龄墓相传在县西南十八里白城村南
