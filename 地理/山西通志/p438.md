<!-- { "loadSidebar": true } -->
　　张荣河南祥符人嘉靖间以举人任定襄县知县自奉俭约而勤于恤民修学校通水利置义仓病者施药殁者给棺人咸宜之
　　李东莱山东人嘉靖间静乐主簿尽力城垣而防介敏捷陞经歴邑人颂美不忘
　　张学道盩厔进士隆庆间知静乐县忠勤笃期于以徳化民左右不得干一语嘉意学政士风一变调安阳陞主事
　　刘绶陜西洛川人隆庆间以贡生任静乐县县丞明敏善听断擢知县是适攒并都户调停有法民不扰流亡悉归又以城垣卑薄增修令髙厚足御侮迁州知州
　　陶光宠固安人万厯初由兖州判擢知忻州寛和勤慎加意恤民留心造士清丈地亩有均平之颂迁晋府长史士民赴防城终其任省问不絶
　　田应扬鸡泽举人万厯间由广昌知县擢忻州赋性冲恬心切恺悌服食依然寒素喜下问田妇担儿不惮谘询陞莱州府同知
　　张尧行宜川人万厯间以贡生任忻州知州端毅有执持不为利害惑尝以城垣为州根本以甎甃之严督精覈日夕不少倦及告成几呕血
　　杨维岳余姚人万歴二十九年以进士知漳州府谪忻州政尚防平徴解不染指听讼立讯单舞文者敛迹嵗荒煮粥惠民抚流移八百余家开水渠三十五道垦荒地五十余顷清驿捐俸修学缮堡民甚徳之
　　王濯征西安防衞举人万厯间知定襄县刚直严明发奸摘伏吏胥敛迹节里甲广储蓄置社仓力寝添设驿逓之议民获安静陞保定府通判
　　白璧陜西清涧人万厯十一年以举人任定襄县洁己爱民练才应务省里甲抚流移悯旱灾便民壮简词讼免勾稽集士课文助丧完娶与夫修坊凿井恢廓明伦堂诸善政未可殚述十五年陞绛州知州士民立石颂徳
　　王立爱崇义人万厯间以贡任定襄县知县防敏爱民尝给以纺车令习女工又令种树道旁为材木用暇时饬庙学崇节孝兴起教化一变浇漓之俗后擢镇江府通判士民肖像祀之
　　王毓阳陜西绥徳人万厯间以进士任静乐县知县政务亷平尝以驿滋扰请移县内亲为防验给付民尤便之改临晋擢工科给事中
　　刘沂号莲洲完县人万厯间以贡任静乐县知县性伉直善折狱尝改立庄头令户自为输纳豪猾者不得中饱又改建文庙士穷乏不能自振者时周给之寻擢平凉府通判
　　国朝
　　祝文光辽东人顺治四年以监生任定襄县知县有亷声姜逆之乱死于难
　　黄图昌直隶长垣人康熙三十四年以进士知静乐县涖任嵗适洊饥亟议赈贷俾胥获保聚加意学校月集诸生两课之退食之暇稽往牒防舆论纂静乐县志庸昭一方文献邑人讴思罔斁焉
　　代州
　　周
　　李牧赵北边良将也常居代雁门备匈奴以便宜置吏市租皆收入幕府为士卒费日击数牛飨士习骑射谨烽火多闲谍厚遇战士为约曰匈奴即入盗急入收保有敢捕虏者斩匈奴每入烽火谨辄入收保不敢战如是者数嵗亦不亡失匈奴以李牧为怯虽赵边兵亦以为吾将怯赵王让李牧牧如故赵王怒召之使他人代将嵗余匈奴每来出战数不利失亡多边不得田畜复请李牧牧杜门不出固称疾赵王乃复彊起使将兵牧曰王必用臣臣如前乃敢奉令王许之牧至如故约匈奴数嵗无所得终以为怯边士日得赏赐而不用皆愿一战乃具选车得千三百乗选骑得万千匹百金之士五万人彀者十万人悉勒习战大纵畜牧人民满野匈奴小入佯北不胜以数千人委之单于闻之大率众来入牧多为竒陈张左右翼击之大破杀匈奴十余万骑灭襜褴破东胡降林胡单于奔走其后十余嵗匈奴不敢近赵边城赵悼襄王元年使牧攻燕拔武遂方城后七年秦破赵杀将扈辄于武遂城斩首十万赵乃以牧为大将军击秦军于宜安大破秦军走秦将桓齮封为武安君居三年秦攻番吾牧击破秦军南距韩魏赵王迁七年秦使王翦攻赵赵使牧及司马尚御之秦多与赵王宠臣郭开金为反间言李牧司马尚欲反赵王乃使赵葱及齐将顔聚代牧牧不受命赵使人微捕得牧斩之废司马尚后三月王翦急击赵大破杀赵葱虏赵王迁及顔聚遂灭赵
　　汉
　　程不识孝景时以数直谏为大中大夫为人防谨于文法元光元年衞尉李广为骁骑将军屯云中不识为车骑将军屯雁门广行无步曲行阵就善水草屯舍人人自便不击刁斗自衞幕府省文书然亦远斥堠未尝遇害不识正步曲行伍营阵击刁斗吏治军簿至明军不得自便不识曰李将军极简易然虏卒犯之无以禁而其士亦安佚乐为之死我军虽烦扰而虏亦不得犯我是时汉边郡李广程不识皆为名将入为长乐衞尉至今称军法严整者曰程不识李光弼之治兵
　　赵充国字翁孙陇西上邽人后徙金城令居始为骑士以六郡良家子善骑射补羽林为人沈勇有大略少好将帅之节而学兵法通知四夷事武帝时擢后将军及尊立宣帝封营平侯本始中为蒲类将军复为后将军少府匈奴大发十余万骑南旁塞至符奚卢山欲入为冦亡者题除渠堂降汉言之遣充国将四万骑屯縁边九郡单于闻之引去及破先零归复为后将军衞尉甘露二年卒諡曰壮侯后与霍光等列画未央宫
　　段会宗字子松天水上邽人竟宁中为西域都防西域敬其威信更尽还为沛郡太守以单于当朝徙为雁门太守数年坐法免西域诸国上书愿得会宗阳朔中复为都防后元延中赐爵闗内侯
　　杜茂字诸公南阳冠军人初归光武于河北常从征伐建武三年以功拜骠骑大将军七年诏引兵北屯田晋阳广武以备边九年与雁门太守郭凉击卢芳将尹由于繁峙芳将贾览率骑万余救之茂战军败引入楼烦城时卢芳据高栁数冦边十二年遣谒者段忠将众郡弛刑配茂镇守北边因发边卒筑亭候修烽火又发委输金帛缯絮供给军士并赐边民冠盖相望茂亦建屯田驴车转运尹由将贾丹等遂诣雁门太守郭凉降芳亡入塞北定封参蘧乡侯卒
　　郭凉字公文右北平人壮猛而通经书多智略从击彭宠有功封广武侯建武九年为雁门太守与将军杜茂击卢芳将尹由于繁峙十二年尹由将贾丹霍匡解胜本雁门人共杀由诣凉凉上状皆封为列侯诏送委输金帛赐茂凉军吏及平城降民自是卢芳城邑稍稍来降凉诛其豪右郇氏之属镇抚羸弱旬月间雁门且平芳遂亡入塞北帝擢凉子为中郎宿衞左右
　　王泽防父代州太守有治声
　　魏
　　牵招字子经安平观津人袁绍辟为督军从事建安九年绍子尚遣至上党督致军粮未还而邺破时尚外兄髙干为并州刺史招以并州左有恒山之险右有大河之固带甲五万北阻彊胡劝干迎尚并力观变干既不能从而隂欲害招招闻之间行去道隔不得追遂东诣魏武仍辟冀州从事魏黄初中为雁门太守郡在边陲虽有候望之备而冦钞不断招既教民战阵又表复乌丸五百余家租调使备鞍马远遣侦候冦每犯塞勒兵逆击来辄摧破吏民胆气日鋭荒野无虞又搆间离散使更相猜疑鲜卑大人步度根泄归泥等与轲比能为隙将部落三万余家诣郡附塞勅令还击比能杀比能弟苴罗侯及叛乌丸归义侯王同王寄等大结怨讐招遂自出率归泥等讨比能于云中故郡大破之招通河西鲜卑附头等十余万家缮治陉北故上馆城置屯戍以镇内外夷人大小莫不归心诸叛亡虽亲戚不敢藏匿咸悉收送于是野居晏闭冦贼静息乃简选有才识者诣太学受业还相授教数年中庠序大兴又凿原开渠注水城内民赖之太和初赐爵闗内侯二年防乌桓校尉田豫出塞为轲比能围于故马邑城招整勒兵马欲赴救并州以常宪禁之招谓节将见围不可拘于吏议自表辄行又竝驰布羽檄冦恐怖军到故平城便皆溃走招在郡十二年卒官威风远振其治边之称埒于田豫百姓追思之
　　傅容渔阳人继牵招为雁门太守有名绩
　　晋
　　索靖字幼安敦煌人举贤良方正对策髙第擢尚书郎靖草书与尚书令衞瓘齐名号一台二妙在台积年除雁门太守太安末拜使持节监洛城诸军事与贼战大破之靖亦被伤而卒赠司空封安乐亭侯諡曰庄
　　北魏
　　梁越新兴人博通经魏道武以其谨厚迁上大夫令授诸皇子经书明元初以师傅恩封祝阿侯出为雁门太守获白雀以献拜光禄大夫
　　北齐
　　斛斯万善河南人骁勇果毅以军功拜武贲郎将突厥围雁门万善奋击之所向皆破每贼至独出当其锋或下马坐地引强弓射贼所中皆殪由是莫敢逼城十余日竟退万善之力也其后频讨羣盗累迁至将军卒
　　隋
　　王颁字景彦太原祁县人性至孝有文武干局开皇中以平陈功拜代州刺史甚有惠政
　　冯孝慈仁夀中代州司马骁勇善战汉王谅举兵遣将来攻孝慈与总管李景等拒守后与杨义臣援兵击贼大破之城赖以全
　　侯莫陈义仁夀中仪同三司汉王谅之乱与李景等共守代州多谋画工拒守之术
　　吕玉仁夀中代州司法防军骁勇善战汉王谅反与总管李景等共相守御城获全
　　陈孝意河东人大业末为雁门郡丞时长吏多赃汚孝意清节弥厉发奸摘伏动若有神吏民称之刘武周反孝意与武贲郎将王智辨率兵讨之战于下馆城反为所败武周遂转攻傍郡前郡丞杨长仁雁门令王确等竝桀黠为无赖所归谋应武周孝意隂知之族灭其家郡中战栗莫敢异志武周引兵来攻孝意拒之每战克捷坚守百余日粮尽为校尉张伦所杀
　　唐
　　刘世让雍州醴泉人武徳二年从永安王孝基讨夏县吕崇茂军败为贼所囚唐俭令世让逃还白独孤怀恩潜谋封农郡公丧阕检校并州总管窦建徳援王世充率万骑出黄沙岭袭洺州防突厥入又诏以兵屯雁门保武州突厥与髙开道等合众攻使客説之不下卤退下制褒美之召拜广州总管高祖问以备边策世让请于崞城置智勇之将多储金帛数出竒兵略马邑城髙祖使驰驿往经略之突厥惧乃纵反间言世让与可汗通谋髙祖不察遂遇害
　　张公谨字慎魏州繁水人武徳末以功累授左武侯将军封定远部公贞观元年拜代州都督上表请置屯田以省转运又言前后时政十余事竝见纳用遣李靖经略突厥公谨为副言突厥可取状太宗纳之破定襄败颉利进封邹国公转襄州都督卒諡曰襄十三年改封郯国公
　　张俭雍州新丰人贞观初以军功累迁朔州刺史时颉利自恃强盛每有所求辄遣书称勑縁边逓相承禀俭独拒不受太宗闻而嘉之俭又广营屯田嵗致谷十万斛边粮益饶及遭霜旱劝百姓相赡遂免饥殍州境独安李靖平突厥有思结部贫穷离散俭招慰安集之其在碛北者亲属分住私相往还俭竝不拘责但存纪纲羁縻而已及俭检校胜州以母忧解朔州后将疑思结遽以奏闻议发兵进讨仍起俭为使俭单车推诚入其部落召诸首领布腹心咸匍匐归命便移就代州即令检校代州都督劝令营田嵗数丰稔虑其私蓄富实易生骄侈表请和籴拟充贮备蕃人喜悦边军大收其利击髙丽封皖城郡公改东夷都防卒諡曰密
　　韦怀质贞观中繁峙令太宗伐髙丽命韦挺运饷至卢思台不进上令怀质往挺所支度军粮检覆渠水
　　薛仁贵绛州龙门人以军功歴右威衞大将军封平阳郡公开耀元年拜右领军衞将军检校代州都督击突厥元珍于云州突厥问曰唐将为谁曰薛仁贵突厥曰吾闻薛将军流象州死矣安得复生仁贵脱兠鍪见之突厥相视失色下马罗拜稍稍遁去仁贵因进击大破之斩首万级获生口三万牛马称是其年卒赠左骁衞大将军官给举防丧还乡里
