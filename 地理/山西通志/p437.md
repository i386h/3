<!-- { "loadSidebar": true } -->
　　吴鼒咸宁人成化间任平定州知州练习吏事为政不拘一辙彰善瘅恶调剂得平
　　朱恭钜鹿人成化间以举人知夀阳县涖政和平民受其惠有古循吏风
　　张仲文直隶易州人成化间以举人任乐平县知县和厚近民兴学造士尤能以教化先吏治
　　李熙曲阳人治间以举人任盂县知县明敏有剸断材民以讼至者以数语立决之皆詟伏讼渐息
　　吕琦平隂人治间以监生任盂县知县清白自厉政尚严凡所厝注一本独断然能合民情宜土俗
　　吕循矩寳坻人治间以举人任盂县教谕端重有师范科条严谨涖任九年多所成就
　　景芳山东定陶人正徳间任平定州知州庄重有威望不受私谒善发奸摘伏后擢庆阳府同知
　　刘华江西人正徳间任平定州州判有至性事亲孝雅善草书得怀素笔意居官清慎祀名宦
　　张凤霄陜西韩城人正徳间以举人任盂县知县性温厚工文章以经术饬吏事抚民礼士俱有成效寻以病卒远近皆流涕
　　吴冕临川人嘉靖间平定州同操守严洁敷政慈祥陞都司断事
　　髙光烈山东胶州人嘉靖中任平定州知州性防洁政尚寛平见用严刑者辄深恶之然赋办事集吏民畏服虽武健者谢弗如寻调绛州去之日士民攀卧悲号
　　蔡俸祥符人嘉靖间知平定州沈静文雅甫下车钩钜书算宿一清郡民称快
　　罗锦直隶满城人嘉靖间以举人任夀阳县知县甘淡泊持守甚严苞苴竿牍屏弗与通为政不毛举细务尝举不急公费悉罢之居二载政行化洽公庭絶敲扑声以致仕去
　　申杰直隶灵夀人嘉靖间以举人任夀阳县知县朴直自持尝以小弱不安悉豪强者为之厉有犯者辄痛治之虽势家请托弗听寻卒于官祀名宦
　　董希孟隆徳人嘉靖间以监生任盂县知县清防有守一介不取歴七载如一日待人尤委曲详尽人亦不敢干以私
　　徐廷直隶萧县人嘉靖间由吏员任夀阳县丞亷敏有治才时值边警増城垣建楼橹邑赖以保障焉
　　吴达陜西安定人嘉靖间由监生任夀阳主簿改建明伦堂立射圃亭更新大成殿及两庑创名宦乡贤祠学校之制至是始备
　　蹇达四川巴县人隆庆六年以进士知平定州学问博雅为时宗匠居官以防自厉遇事斧劈理解动中机宜讼庭清暇官吏悉袖手而纲举目张迄无废事后累官蓟辽总督兵部尚书
　　江橹兰州人隆庆间以举人知夀阳仁爱防明邻邑有寃者悉往诉称为江青天陞正定府通判有去思碑
　　乔应萃陜西清水人万厯十一年知乐平县防能清浄有古循良风陞重庆府通判
　　宋焘泰安州人万厯二十九年进士自庶吉士授御史任气好搏击江西防政姜士昌疏论沈一贯镌三级焘论救复诋一贯刺李廷机上怒谪平定州判官旋请假卒天启初赠光禄寺少卿
　　蓝尚质肤施人万厯间以监生知夀阳政尚勤俭务以躬行化民邑素不谙纺织尚质始教之迄今民赖其利
　　钱一鹗山东掖县人万厯二十年以举人任乐平令搏击豪强噢咻孤弱持躬清苦陞锦衣衞经歴累官知府
　　张国玺直隶任邱人万厯间以进士任盂县知县平赋均徭厘奸剔弊尤善折狱大吏竒其材有疑案悉以委之一时有东察院之謡
　　于明善山东临清人万厯间以监生任盂县主簿性通敏勤于官职尝丈地均粮一秉公正数世食其利
　　赵原赞皇人以举人任盂县教谕持身清苦勤于教诲秩满诸生上疏留之歴三十年致仕归
　　国朝
　　孔兴范曲阜人至圣裔康熈十九年以恩贡知盂县盂城西北隅滨河旧筑堤以防嵗乆尽圮水涨辄役民编篓寔石御之又庙学上漏下穿丹垩漫漶兴范首谒庙惕然弗宁及观河之重为民病也慨然曰神依于民吾知所先后矣于是庀材鸠工俸钱胥蠲佐经费不足募诸有力者不两月筑堤一百二十余丈髙十五尺厚称之逾年庙功亦以次告成偕诸生释菜焉兴范性俭尝衣布衣出见客涖官六年寛严并济盂人称之
　　忻州
　　北魏
　　元匡字建扶广平王洛侯嗣子性耿介有气节孝文器之谓曰叔父必能仪刑社稷匡辅朕躬今可改名为匡以成克终之美宣武时除肆州刺史防慎自修甚有声绩迁恒州刺史后为御史中尉封东平郡王卒諡文贞
　　崔振字廷根博陵安平人挺之弟也少有学行居家孝友正始初除龙骧将军肆州刺史在任有政绩还朝除河东太守永平中卒于郡諡定振歴官四十余载考课恒为称职议者善之
　　杨津云中平城人肆州太守性孝友涖官勤慎巨细必亲屡立战功不妄杀降人咸称其仁
　　闫庆印为东秦州敷城太守嵗俭常以家粟千石赈恤人赖以济部人阳宝龙一千余人申颂美政有司以闻灵太后卒无褒赏
　　隋
　　周法尚汝南成安人陈总督江州刺史炅次子果劲有风槩好读兵书为定襄太守炀帝幸榆林内史令元夀请御营外分二十四军法尚曰结为方阵四面外拒六官及百官家口并在其间车骑为壁垒此与据城何异若战而捷抽骑追奔或战不利屯营自守帝善之
　　唐
　　李丕与刘从谏善署昭义大将及刘稹阻命军中疾其才丕惧乞为游奕深入遂自归武宗召见擢忻州刺史太原杨弁乱遣人诱丕丕斩之以兵扼走集李徳裕曰度支戸部物积代州今丕塞其路贼破矣乃趣丕讨弁兵未至而弁已擒迁汾晋二州刺史大中初拜振武节度使检校刑部尚书卒
　　后唐
　　相里金字奉金并州人为人勇悍而折节下士同光中拜忻州刺史是时诸州皆用武人多以部曲主场务渔蠧公私以利自入金独禁部曲不与事厚其给养使掌家事而已清泰三年以金为太原四面步军都指挥使晋髙祖立为建雄军节度使卒赠太师
　　宋
　　贺惟忠定襄人性刚果知书晓兵法初仕周知易州宋兴授本州刺史兼易定祁等州都巡检捍御有功抚士卒得其死力战无不克名震北边十余年契丹不敢南牧
　　裴庄字端已□州阆中人蜀第明经太宗时权忻州录事参军先是并州偫积军储条制甚峻掌出纳者常十余人庄代之独任其事擢授绛州防御推官提并岚二州缗帛刍粮改辽州判官仍涖旧局雍熈三年命将巡边掌随军粮料内客省使杨守一称荐之授大理寺丞时迁河朔降户于汝洛遣庄安辑之俄通判忻州未上道改澶州景徳中知潞州祀汾隂为北岳加号册礼副使撰北行记三卷以献卒年八十一
　　张佶渭南人端拱至道年忻州通判史称勤干威惠胡则字子正婺州永康人太宗时第进士调宪州录事防军时灵夏用兵转运使索湘命部送刍粮为一月计则曰为百日备尚恐不支奈何为一月邪湘惧无以给遣则入奏太宗因问边策对称防顾左右曰州县岂乏人命记姓名中书后李继隆师乆不解湘语则曰微子几败我事一日继隆移文转运使曰兵且深入粮有继乎则告湘曰彼师老将归欲以粮乏为辞耳姑以有余报之后果为则所料仁宗初权三司使通京东西陜西盐法民便之后迁兵部侍郎致仕卒
　　张防字仲微怀州河内人仁宗时通判忻州复通判府州元昊攻不能下后提防河东路刑狱范仲淹欧阳修胥言其鸷武有谋略除阁门使固辞后以光禄卿知潞州移知晋州请判西台卒
　　郭谘平棘人进士聪敏过人建治河方田诸议造车弩兵械有巧思欧阳修文彦博等荐之知忻州史称巧智才略自见于功利之间有足称者
　　张永赵郡人知忻州州产盐转运使欲以盗贼罪罪兵吏永上言恶盐累防兵非计诏弛其禁民甚徳之余政多类此
　　刘景文知忻州刚正公严恩洽民庶
　　金
　　傅慎徽沙溪人宋末进士金天徳年忻州刺史淳质笃古有惠政重修学校
　　石琚中山人天眷二年状元以防干由刑台改令秀容县额设勾直十五人市井无赖窜名者甚众琚至逐去民大悦有讼者召至谆谆诲谕使自愧服期月大治
　　段徳祥阳曲人以徴辟召见上竒之授定襄簿兼县尉慈祥乐易明敏有为
　　居理贞唐元人承父廕监管州有政声
　　刘焕字徳文中山人天徳元年进士以监察御史摄户部员外郎代州钱监杂青铜铸钱钱色恶类铁钱民间盗铸抵罪者众朝廷患之下尚书省议焕奏曰钱宝纯用黄铜精治之中濡以锡若青铜可铸歴代何縁不用自代州取二分与四六分青黄杂糅务省铜而功易就由是民间盗铸陷罪者众非朝廷意也必欲为天下利宜纯用黄铜得数少而利远其新钱已流行者宜验数输纳准换从之迁管州刺史以防升郑州防御使迁辽东路转运使卒
　　周美巴蜀人知管州徳政显著有去思碑记
　　元
　　樊天胜定襄人以武功授九原府元帅知定襄郡时从常山军取忻州大帅怒其民欲尽戮之天胜哀诉得免
　　刘璧忻州人歴郡首迁本州兵马都总管知府事涖政仁贤吏民怀畏
　　王克义崞县人国子生至正间授平准职转定襄尹期月治化大行民比之龙图
　　刘徳新洺水人至正间自柘城尹调定襄未期年政理事修部使者荐于朝民为立碑颂徳
　　明
　　谭章齐安人洪武初静乐县丞建置县署多善政任满还京民为立碑
　　杨大徳洪武初知静乐县有徳政修碾河堤坛舍庙祠公署多所营造
　　叶砥浙江山隂人洪武初以进士任定襄县知县当大兵后境内萧然砥悉心招抚残黎乃有起色雅善属文一时碑版多出其手擢考功郎中与修永乐大典
　　钟友谅浙江钱塘人洪武间以举人任忻州知州有长材当开国初安辑残黎创制立法修举城郭公署祠庙坛壝咸备擢金华知府
　　李郁仁宗时为定襄主簿言县有故渠溉田六百余顷宜亟浚治后任盂县令郁禀性寛循循雅饬不事鞭扑百废具兴
　　史魁平乡人正统间任静乐县知县有谋略能任艰钜涖任时边警日至魁缮城垣裕仓储设守御皆有法度复集丁壮教以骑射于是人有固志上下相安寻擢蔚州知州
　　王节定陶人成化间任静乐县知县存心行政悉本慈仁寻调阳曲礼贤下士均赋平徭祀名宦
　　刘清山东夀张人成化间以举人任忻州知州居心平恕涖政寛和修庙学驱游民立仓庾屏盗贼善政厘然尝遇嵗荒劝富人蠲赈得粟万石镪千两按户分给菜色立起秩满去民立碑识之
　　骞璿永夀人成化间任静乐县知县寻擢保徳州知州两任边地平刑恤民俱着循绩而修葺庙学敦崇教化士人尤诵
　　王轩山东临清人治间以进士任忻州知州移建学宫开云牧两河卤地立四仓备凶荒剿平土冦平刑狱均徭赋擢员外郎歴官凤翔知府
　　唐素字希文东平举人正徳间知忻州性简易政尚因民招抚有术徴科不扰陞正定府同知老稚扳辕不絶三日始得出境
　　田登陜西长安人正徳间以进士任定襄县知县亷介有威望寛猛得宜政事之暇亲诣学宫引诸生讲论经史终日不倦后擢主事累官防政
　　周梦防直隶阜城人嘉靖间以举人任忻州知州敌骑入犯念城郭倾圮将不支又惧以修筑为闾井扰乃即市廛征其力頽城复完于各乡屯田清丈后为立石碣勒田亩四至及户口租数俾无得侵越民咸便之祀名宦
　　时通锦衣衞进士嘉靖间由庆阳知府谪忻州规模大不事曲谨执法甚严不惮豪横征收赋徭止示以限期令民自输无敢玩者革驿逓裁滥应尤为民便
　　范箕字斗南京衞籍进士嘉靖间知忻州有挥霍才讼者累累剖决立尽而律己甚严驭下尤肃百姓比之厐统刘穆之云陞员外郎歴官防议
