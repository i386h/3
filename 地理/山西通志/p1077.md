<!-- { "loadSidebar": true } -->
　　白乐天刘梦得同生大厯七年壬子至武宗防昌元年辛酉皆年七十是歳乐天有诗云大厯年中骑竹马何人得见防昌春今輙用此事爲诗奉寄其颔聨云诗名我愧刘賔客心事君真白乐天【方虚谷夀序】
　　白乐天每作诗令一老妪解之问曰解否妪曰解则録之不解则又复易之故唐末之诗近乎鄙俚也【墨客挥犀】
　　唐人以白太傅爲广大教化主【清异録】
　　乐天长恨歌凡一百二十句读者不厌其长元微之行宫诗才四句读者不觉其短文章之妙也【归田诗话】
　　白太傅女金鸾十歳忽书北山移文乐天方买终南紫石欲开文士传遂辍以録之【下黄私记】
　　白乐天有姬善舞名春草【小名録】
　　白太傅每一诗輙洗其笔【林下清録】
　　乐天在河南自称爲醉尹以户小饮薄酒【酒谱】
　　白傅用胡松节支琴【金徽变化篇】
　　乐天语人曰吾已脱去利名枷鎻开清高门户但莲龛子母丹不知何时可成【自庆传】
　　白居易侄曰罗儿龟儿皆是小字也【宋杨伯嵒臆乘】白文公自勒文集成五十巻后集二十巻皆写本寄藏庐山东林寺又藏龙门香山寺髙骈镇淮南寄语江西亷使取东林集而有之香山集经乱亦不复存其后履道宅爲普明僧院后唐明宗子秦王从荣又写本寘院之经藏今本是也后人亦补东林所藏皆篇目次第非真与今吴蜀摹版无异【春明退朝録】
　　王摩诘白乐天皆以诗人早有盛名晚而悟道然右丞逃禅世多知之不知白所得之更深也大都摩诘从寡欲入故多矜洁清浄乐天从知足入故多广大自在学人晚年学道未离游当以陶渊明王摩诘韦苏州白乐天四部时玩可也【望崖録】
　　皮日休七爱诗序爲名臣者必有真才以白太傅爲真才焉【全唐诗话】
　　前怀州司马安定胡杲年八十九卫尉卿致仕冯翊吉皎年八十六前右龙武军长史荣阳郑据年八十四前磁州刺史广平刘真年八十二前侍御史内供奉官范阳卢真年七十五前永州刺史清河张浑年七十四刑部尚书致仕太原白居易年七十四已上七人合五百七十歳防昌五年三月二十一日于白家履道宅同宴宴罢赋诗时秘书监狄兼謩河南尹卢贞以年未七十虽与防而不及列【白居易集】
　　防昌五年三月胡吉刘郑卢张等六贤于东都敝居履道坊合尚齿之防其年夏乂有二老年貌絶伦同归故乡亦来斯防续命书姓名年齿写其形貎附于图右与前七老题爲九老图二老谓洛中遗老李元爽年一百三十六歳归落阳僧如满年九十五嵗【白居易九老图诗序】
　　白乐天赐第履道坊既塟北邙勅命游人至坟所者必酹酒至今墓前隙地泥潦乃贤北邙山歌君不见履道坊中白太留客高堂醉謌舞至今三月看花人载酒去浇坟上土【谭賔録】
　　白傅侄敏中曾作谏官献疏请叔谥上曰何不取醉吟先生表墓耶卒不赐谥及后在相奏立神道碑其文即李义山之辞也【贾氏谈録】
　　白司徒敏中镇剑南经忠州寻乐天遗迹赋诗曰南浦花临水东楼月映风【唐诗纪事】
　　大厯中卖一女子姿首如常而索价至数十万曰此女子诵得白学士长恨歌安可他比【文章九命】
　　李贺以歌诗谒韩吏部时爲国子博士分司送客归极困门人呈巻解带旋读之首篇雁门太守行曰黒云压城城欲摧甲光向日金鳞开却授带命邀之【读书隅见】
　　贞元中大理评事韩生侨居西河郡南有马甚骏一日晨汗且喘若逺涉而怠者但以盗之夜出扑圉人明日复然圉人窃异夕阖扉隙窥之忽见家黒犬嘷跃廐边化爲黒衣丈夫鞴马驾去门垣甚高鞭跃而过晓归下马还复爲犬圉人不敢泄亦迹随之乃得之古墓间见一褐衣者曰韩氏名籍今安在黒衣人曰收练石下新生一稚子俟有字仍编之名籍不敢有忘圉人归密告韩生生命以肉诱犬绳系之遂穷练石果得一轴画书亲疎名其上而一子生甫月果未字也于是鞭杀之集家僮邻伍以弧矢兵仗往发其墓得数犬毛色皆异尽杀以归夫犬既灵怪且甚乃爲一肉所诱何哉【旧通志】
　　吕諲少孤贫里人程楚賔财雄于乡以女妻諲亦以諲才不久困厚分资赡济所欲故称誉日广諲遂入京师第进士拜同中书门下平章事楚賔后爲卫尉少卿子震爲郎官【谭賔録】
　　阳城服用客称其佳輙授之有陈苌者候城得月俸常往称钱之美月有获焉【挥麈丛谈】
　　尤孔昭汾州人后圃亭壁上有古画美女孔昭时时阅之戏曰后伊一遇岂吝千金中秋赏月酣饮之际一美女捧酒盒进曰妾隣女也郎君赏月故送以助清欢孔昭大悦懽怩达旦自是朝去暮来几一月忽不复至其壁上画亦亡【旧通志】
　　德宗时方镇多制乐舞以献河东节度使马燧献定难曲昭义军节度使王防休以德宗诞辰未有大乐乃作继天诞圣乐以宫爲调帝因作中和乐舞【乐书】
　　唐宪宗赐李绛酴釄桑落唐之上尊也良酲令掌供之【宋窦革酒谱】
　　王播少孤贫尝客扬州惠昭寺木兰院随僧斋餐僧厌怠乃斋罢而后击钟后二纪播出镇淮南访旧游而题名处皆以碧纱幕其诗播继赋二絶句三十年前此院游木兰花发院新修如今再到经行处树老无花僧白头上堂已了各西东惭愧阇黎饭后钟三十年来尘扑面而今始有碧纱笼【嘉话録】
　　王璠以元和五年登科尝梦爲河南尹平旦视事有二客来谒一衣紫而东坐一衣绯而西坐绯者谓紫者曰仑邦如何处置曰已决科递出界讫觉乃书于诰谍之后别纸上后二十年果除河南尹既至三日留守大将知水北院官与洛阳令及分司郎官偕至问答一如梦中遽命开箧取官诰所志者备焉乃是郎官家奴窃物而遁送县县断如此【前定録】
　　闽县陈通方登第与王播同年播年五十六通方甚少因期集抚播背曰王老奉赠一第言其日暮途逺及第同赠官也播恨之后通方丁家艰辛苦万状播爲正郎判盐铁通方穷悴求之郎不甚给时李虚中爲副使通方以诗求爲汲引曰应念路傍憔悴翼昔年乔木幸同迁播不得已荐爲江西院官【唐诗纪事】
　　晋人裴昌禹读书数千巻于周官小戴礼尤性是古敢言虽侯王不能卑下故与世相参差凡抵有位以寡合行天下几遍常叹诸侯莫可游欲一见天子而未有路防今年诏书徴贤良昌禹大喜以爲可以尽豁生平拊髀跃曰一观云龙庭足矣由是裹三月粮而西徂咨予以七言爲游之资借耳【刘禹锡诗序】
　　元稹黄明府诗序少时曽于解县连月饮酒予尝爲觥录事曾于窦少府防中有一人后至频犯语令连飞十二觥不胜其困逃席而去醒后问人前虞乡黄丞也微之少年游解亦可备南解故事【诗序】
　　虞乡有山观甚幽寂有涤阳道士居焉太和中道士尝一夕独登坛望观庭忽见有异光自井中发俄有一物状若兎其色若精金随光而出环绕醮坛久之复入于井自是每夕輙见道士异之后因淘井得一金兎甚小竒光烂然即置于巾箱中时御史李戎职于蒲津与道士友善道士因以遗之后戎自奉先县令爲忻州刺史其金兎忽亡月余戎亦卒【临晋县志】
　　御史萧诚书太原题名唐人无出其右【海岳名言】杨炎食蒲桃曰汝若不澁当以太原尹相授【河东备録】苖帝师困于名场一年似得复落第春景暄妍策蹇驴出都门贳酒一壶借草而坐醺醉而寐久之既觉有老父坐其旁因揖叙以余杯饮老父愧谢曰郎君萦悒耻宁要知前事耶苗曰某应举已久有一第分乎曰大有事但更问苗曰某困于穷变一郡宁可及乎曰更向上曰亷察乎曰更向上苗公乘酒猛问曰将相乎曰更向上苗公怒全不信因肆言曰将相上作天子乎老父曰天子真者即不得假者即得苗都以爲怪诞揖之而去后果爲将相及德宗升遐摄冡宰三日【幽闲鼓吹】
　　张嘉贞延赏靖次宗从嘉贞至靖掌纶诰继世人以爲冠古絶今次宗又拜焉前古未有士林称之【卓异记】
　　张靖聚书画侔秘府先第在东都思顺里盛丽甲当时歴五世无所增葺时号三相张家【朝野佥载】
　　宣宗将命相必采中外人情合爲相三两人姓名撚之置香案上以枕覆之宰相阙必添香探凡以命草麻上窃于李景让竟探名不着有以见其命也【续前定録】
　　毕諴被知于宣宗尝许以相令狐绹忌之歴三镇不得迁还至太原求丽姝盛饰使献绹曰太原于我无分今以是饵也不受使者留于邸諴亦放之即太医李元伯之所进也
　　唐阳城爲谏议每俸入度其经用之余尽送酒家【酒谱】裴均在襄阳合燕有裴泰后至责之谢曰愿赦罪而取在席之器满酌而纳其器合坐壮之又有一银海受酒一斗余亦釂而抱海去均以爲必腐胁而死使觇之见纱防箕踞秤银海计二百两【同上】
　　刘禹锡送张盥赴举诗序同年友尚书右丞卫大受兵部侍郎武廷硕当时伟人咸万夫之望足以订十朋之多也【诗话】
　　韩愈陆长源孟叔度邱颍杨凝周君巢同入董晋宣武幕愈寄随州周员外诗陆孟邱杨久作尘同时存者更谁人【同上】
　　韩愈赴江陵途中寄赠王二十补阙李十一拾遗李二十六员外翰林三学士诗同官尽才俊偏善柳与刘或虑语言泄传之落寃讐二子不宜尔将疑断还不柳子厚刘梦得也三贤推侍从卓荦倾枚邹高议参造化清文焕皇猷协心辅齐圣致理同毛輶三贤王涯李建李程也【昌黎集】
　　文章以蹈袭爲难昌黎作樊绍述志称其必出于己不蹈袭前人一言一句观绛守居园池记用瑶翻碧防等语诚然矣欧公防之以诗曰尝闻继守绛守居偶来登览周四隅异哉樊子性可吁心欲独去无古欤穷荒探幽入无有一语结曲百盘纡孰云已出不剽袭句法乃学盘庚书国史补云元和之后文笔学竒于韩愈学澁于樊宗师【瑞桂堂暇録】
　　画録有名无迹者二十五人祁岳在李国恒之上一云乃祁乐之悮岑参有送祁乐诗杜甫画山水障歌岂但祁岳与郑防笔迹逺过杨契丹契丹山东人隋参军六法兼修【画史】
　　贝州宋廷芬之问裔孙五女皆警慧善属文曰若华若昭若伦若窓若荀贞元中并召入宫呼学士自贞元七年秘禁图籍诏若华总领若昭嗣秩歴穆敬文三朝皆呼先生寳厯初若窓代司宫籍【全唐诗序】
　　长庆三年正月礼部侍郎王起奏曰伏以礼部放榜之后逺近误传非便请今年进士堪及第者本司考试讫其诗赋先进中书门下详覆勅下本司然后准例大字放榜从之【吕荣义上庠録】
　　卢简能简辞正简求按使下书记必择有文学得时称者任之卢简能兄弟四人并当嘉选时亦无比【卓异记】
　　窦处士名玉薄游太原晚发泠泉将宿孝义隂晦失道夜投大庄云是汾州崔司马宅主人翁延入叙及中表许妻以女是夕展礼宵方及半其女告玉曰此非人间乃神道也所言汾州隂道汾州耳妾身奉君固无逺近生人不合久居此君速命驾常令箧足百绢用尽复满所到静室独居存想即至十年外可以同行玉乃辞去后逆旅中遇进士王胜盖夷爲其所觉女绢事皆验云时则元和中也【旧通志】
　　会昌三年王起三典贡塲周侍郎墀时刺华州以诗贺之起荅和曰贡院离来二十霜谁知更忝主文塲杨叶纵能穿旧的桂枝何必爱新香九重每忆同仙禁六义初吟得夜光莫道相知不相见莲峰之下欲徴黄门生亦皆和焉【唐诗纪事】
