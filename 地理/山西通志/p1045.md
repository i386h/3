<!-- { "loadSidebar": true } -->
　　山水情多不自由白头终作五台逰万重云树髙低出千里滹沱背面流絶顶只疑天北极朝阳初见海东头共传此是清凉地为洗烦心尽日留
　　逰五台
　　五云常覆五台端天近清都特地寒涧道千年冰未化林梢一夜雨初干黄河紫塞依依见碧殿朱楼面面防万壑千岩青未了更从髙处望长安
　　宿显通寺
　　一榻空斋卧白云青灯微雨夜初分无縁十日惭凡骨有梦三台绕圣君别院鸡催山月吐回廊鱼咽涧风闻青山亦是人间世自觉悠然隔世氛
　　竹林寺拟宿
　　未有长歌行路难青山最爱雨中防图书蹔许淹尘榻蔬蕨先教具午飡碧树洗空千涧出白云封满万松寒天留再宿清凉地眀日溪南十八盘
　　清凉口
　　炙手薫心事已多晓凉来抚石盘陀不争可受千人坐无事应须百遍过初日射林光歴乱云将雨湿嵳峨夜深或有骑牛到堪和南山扣角歌
　　髙岭书院
　　石梯随歩与云升又是青山第几层望到只疑天更近兴来惟有斗堪凭岭头日日开昏晓洞口诗书感废兴一自文翁归蜀后手扶风教有谁能
　　出使云中作　　　　　　　　　李梦阳
　　黄河水绕汉边墙河上秋风鴈防行客子过壕追野马将军韬箭射天狼黄尘古渡迷飞挽白月横空冷战场闻道朔方多勇畧只今谁是郭汾阳
　　闻官军破青羊山贼志喜二首
　　狂贼凭陵起潞城直劳宵旰遣天兵健儿淇上元难敌猛士偏头旧擅名三路夹攻师已防两藩休息恨初平南行老我还髙枕桑梓春风草木生
　　防音驰报九重城一日河山顿解兵地险始知攻有筞王师谁道出无名庙堂忧可寛西顾闾里欢应颂太平闻报正逢开盛宴衰顔带酒欲春生
　　夏都谏勘邺潞之战恵见忆之作寄答
　　廿年不入紫宸朝白髪犹能伴野樵敢向骅骝争道路固知鹏鹗自云霄狂歌见月时呼酒懒性临风欲弃瓢寄与昔逰青琐客岭云溪雪记同招
　　焚草常懐杜拾遗从容退食梧垣迟人当名世汝其軰国有中兴今固时衰年丘园合潦倒大业竹帛能留垂迢迢故人寸心在日日苦吟双鬂知
　　侍臣斧钺云中下山寨冰霜战后行穽脑乍攀黎贼路石门重览鄂王营中兴崖石元留颂成算朝廷敢论兵试向絶巅防大海年来波为圣人平
　　岧嶤上党接壶闗杖钺冬行歴万山岩冻雪埋擒虎窟壑腥云嫋斫龙湾嶃巉路透渔樵入荟蔚林清乌雀还为问登髙能赋者霜毫防扫白云间
　　吉州道中　　　　　　　　　　杨文卿
　　傍崖桑枣未成林障日峰峦每送隂石解钩衣縁有角云能碍日岂无心笙箫韵落清溪浅蹊迳香迷宿草深到处惊魂常戒险偶然适意便成吟
　　阳城南望　　　　　　　　　　马汝骥
　　析城王屋万峰峦直接仙人白石坛古洞风云揺锦障名岩日月抱金丹带分河济悬相映襟合嵩邙欝自盘不得探竒挥短赋徒懐卜胜挂髙冠
　　登河东书院书楼和韵二首　　　吕　柟
　　谪宦条隂借地幽西风暮雨日登楼慢披黄巻懐晏忽对青山欲白头石树犹新霜后叶山禽乆报院中秋当年建置心何壮地是虞乡与夏州
　　离城十里地清幽南对中条起玉楼坟典以来俱顿足海山何处可寻头日斜仄径縁新雪花暗东篱感旧秋此计读书须半白无材犹愧佐名州
　　谒谏议大夫阳公祠　　　　　　陈鳯梧
　　遗像堂堂拜亢宗千年谏议尚休风山川旧隐弦歌地松栢新围爼豆宫忠孝诸生眀有训催科百姓独无功道州亦有遗祠在南北瞻依两度同
　　谒傅岩祠二首
　　中条山麓大河阳商相巍巍有寝堂一代良臣真帝赉三年思道本谦光已纾霖雨苍生望尚忆盐梅鼎鼐香治学两篇垂训典直将遗绪接虞唐
　　晚风秋雨湿征衫下马祠前谒傅嵒版筑一时留隐迹尾箕千古仰台衔眀良相感应非偶贤圣初兴自不凡何日重来瞻貎像欲将嵗月纪巉岩
　　沙市监镇司马公【梦求】　　　　　刘麟瑞
　　荆水滔滔百尺浑迩来浅缩漫潺湲木城聨岸风轮吼沙碛屯云火炬燔效死小臣懐緑绶偷生大阃媿朱轓下官名姓君知否涑水先生七世孙
　　元遗山　　　　　　　　　　　党承志
　　元子文章足壮观不教簪笔在金銮忧来刘向归休早老去冯唐际防难野史亭荒无瓦砾中州集在重琅玕先生有句犹能道盛世何曽有稗官
　　河中形胜　　　　　　　　　　杨　博
　　秦晋相望鸡犬闻黄河一派就中分西连仙掌眀初日北接龙门起暮云五老峰前猿自语二贤祠畔鹿为羣琴堂故迹依然在千古髙风仰舜薫
　　稷山　　　　　　　　　　　　喻　时
　　飞沙凌乱扑征帷朔气遥连白虎旗水急渔船留冻浦山空猎网挂寒篱观风只到羲和冢访古还过后稷祠闻说单于侵内郡将星不见使人悲
　　青石槽
　　秋风虞坂小蓬莱汗漫清魂飞九垓孤势却成三晋险削痕争道五丁开路从缺屿连如断人在廻崖去若来魏豹城南浑漫兴巫咸台顶白云堆
　　坐见阙楼对中条山漫述
　　小楼斜日已髙舂坐对条山寳气重白雾逺迷金粟洞层云平起玉霄峰唐虞城阙连青霭秦晋池台没紫茸安得仙人九节杖飞凌絶顶拾芙蓉
　　雪晴瞰瑞亭
　　扫雪探春入洞天蓬莱佳处碧云悬珠林光射七星石玉涧声飞五色泉鸟近逰人过别屿猿依樵子啸平阡尘劳偷得须防暇溟海空思鹤上仙
　　谒北岳庙　　　　　　　　　　王世贞
　　祠坛缥缈遏云孤肸蠁英灵飒有无象应星辰天北极气蟠龙虎帝神都羞从禅代论金检喜向侯邦乞寳符混辟将何酬圣主祁连不遣祭休屠
　　送周郎中守大同
　　谁言春色汉闗穷汉使乗春有画熊为问冯唐淹省署何如魏尚守云中严城月静千烽出啸阁风回万马空保障自来眀主意不须长剑扫崆峒
　　送张比部募兵山西
　　九月连烽愁太隂徴兵六传汉臣临军中荡子随都尉塞上孤儿备羽林豹帐云钤挥白羽虎符星檄散黄金自来三晋多豪杰投笔知君万里心
　　晋阳贡院试士作呈侍御饶公三首
　　万古人文禹甸开千山楩建章材腾空雨挟龙门上蹑景风从马邑来彩笔只应推晋问黄金端不让燕台共称公子贤多客卓荦谁当五士才
　　防门秋敞集名流决筞争先第一筹地有飞黄空冀北天将东壁应并州千门绮月机初就百篚丸霜茧暗抽十五乡书俱造士可无车马锡诸侯
　　棘堂清峻逼云霞万户蜂归静不哗书永角声催具草夜防灯灺诧生花河东岂必无三鳯绵上寜容有一蛇闻道建贤今识玉连城须向国工夸
　　九日登镇楼小宴
　　晋阳风色更重阳阁頫千岩万木苍白鴈不传南国信黄花偏作后时香衰颠倚防难从落独客传茰转自伤莫使牛山笑人在一尊聊学少年狂
　　望五台山初雪
　　夜尽千峰紫更雪山俄觉曙来先青狮坐改文殊地玉蝀桥横大梵天防见九边消战色已从三晋兆丰年停鞭诧有阳春在无奈王猷兴黯然
　　娘子闗有泉穿大壑下势雄甚味冽而甘冱冬不冰居人頼之
　　飞泉中防九闗开朔气偏催万壑雷喷玉髙从西极下擘崖雄自巨灵来地输神瀵为汤沐石拂钧天奏帝台若语防心翻自笑羽书初过黒龙堆
　　入太行遇风雨回望中原即景有述
　　百盘天益孟门雄赵魏山川指掌中一柱雨缭穿落日千岩云脚断回风黄龙倒挟河流上白马俄惊练影空自是壮防尊驭在不将愁向阮车穷
　　将入黄榆度水门峡最逶迤险絶处也
　　峰排瀑挂峡垂倾日薄烟霏径自生破险旌旗俄灭没出幽天地顿峥嵘源桃欲问秦人隐细栁先屯汉将营慷慨不堪频指防帝京南去是长城
　　榆岭峭壁际天中有悬泉如柱玉下滙巨涧
　　飞泉坼汉泻崔嵬倦马惊逢首重回絶壁倒防银绠坠髙空横散玉绳来闗竒汗雪长凌夏峡急崩云自起雷一酌吾寜迯颍客即防汝岂住山才
　　登黄榆最髙处一首
　　太行无际碧天愁榆塞褰帷万古收紫气东盘沧海出黄河西抱汉闗流櫜鞬忽动双鸿暝刁斗频敲万马秋汉代到今仍列戍教人无頼说并州
　　托御当年惜未同叱车今旦指秋空千峰竞吐嵳峩日万木长交淡风滴博髙疑唐旧戍虒祁逺是晋新宫亦知雷雨非全妬不遣人间句并雄
　　登马岭闗口
　　廻崖宛转异晴昏片白浮空列戍尊一线地排为北戒双轮天捧作中原苹端噫气千崖拆木杪蒸云万古屯我欲著书从此逝毋烦令尹候闗门
　　登伏牛闗　　　　　　　　　　谢　榛
　　伏牛形胜欝嶙峋二月风光客兴新半岭夕阳惟照雪千松寒色不知春天连山势全雄晋地转河流逺界秦寄语闗中防逰宦虞卿只是著书人
　　王屋道中
　　胜克河中号令齐神兵入自太行西昏昏烟锁天坛暗漠漠云埋王屋低风软却教冰泛水寒轻还使雪成泥行吟想像覃懐景多少梅花坼玉溪
　　望云中塞
　　防年欲向塞门逰北度桑干重旅愁画角悲凉孤舘夜黄榆揺落九边秋壮心未掷班生笔浪迹堪怜季子裘回首江湖任鸥鸟漫嗟华髪滞燕州
　　汾隂祠懐古　　　　　　　　　张四维
　　睢原庙宇枕汾涯想像前朝驻翠华不见龙斿屯桧栢尚余碣卧尘沙野人采藻祠春燕渔子鸣榔起暮鸦今古山河千里目髙楼吟望对眀霞
　　防灵泉寺　　　　　　　　　　王国光
　　西来为访密公庐锡杖遥飞定此居虎卧万松幽径入鹤盘双树法堂虚袈裟既下眀宗诏石篆还留表圣书徙倚禅牀人不去雨花台畔夕阳余
　　予告归入倒马闗作　　　　　　苏　祐
　　南风吹雨傍闗来闗上千峰画角哀老去尚怜金甲在生还重见玉门开鹍弦谩引思归调虎节空惭上将才圣主恩深何以报车前部曲重徘徊
　　万卦山
　　忆从开辟分竒偶谁谓归连演帝农渭水自浮龙马瑞汾涯原列卦爻峰四山丛薄摇蓍草三古遗编勒鼎钟见说髙斋日相对欲随杖履未从容
　　李牧祠下眺望作
　　泉源冰窦入春分鸟语花香迟客闻戍鼓寒沉龙塞月夕烽晴照雪山云年来近野多戎垒时过回阳几鴈羣险絶颇怜今昔地莫教空説李将军
　　真宗行宫铭碑金人
　　宋帝行宫汾水边翠华想像杳风烟天书云篆今何在玉检金泥竟不传伐石自镌西祀日渡河翻恨北征年金人十二多零落双立犹防辇道前
　　太原懐古
　　独上山城思寂寥英雄千古恨难销鸣蛙尚产居民灶惊马空留义士桥齐洞僧归云冉冉汉宫人去雨潇潇堪怜此地多离乱莫向眀时负酒瓢
　　戊寅中秋同诸友泛五姓湖宿延祚寺
　　王崇古
　　芳湖尚忆昔年防水色山光接素秋归去幸逢金石友重来同泛木兰舟白莲一望能超悟緑酒频斟顿解忧禅榻髙悬消永夜清风眀月共悠悠
　　藐姑射山
　　大谷名传姑射山琼宫仙宇隔尘寰澄潭沆蛟龙窟秀岭逶迤虎豹闗树色晴连山色好鸟声幽并水声闲坐来苍翠清人骨思向山灵一破顔
　　十一月朔孝义道中　　　　　　髙叔嗣
　　山城风物嵗将防行县初因问俗安授厯漫惊违一载趋朝尚记逐千官烟钟动阙天微曙火树薫庭夜不寒乆忝恩私今始悟簿书催急驿程难
　　禠亭闻边事用李川甫韵李大梁人
　　北来风火震边州春兴无聊客鬂愁得防此身真是马姓名与世任为牛晴天乱雪吹空壑落日黄云满道周但有乡心随防似题诗人满驿前楼
　　雨后柏井同方体易
