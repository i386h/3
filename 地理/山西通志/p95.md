<!-- { "loadSidebar": true } -->
　　洞北岳镇山周廻百三十里名总元之天在镇州福地记恒山周围百三十里恒水出恒山北谷合于入易又云恒山高三千三百丈上方二十里　名山记恒山高三千九百丈七尺上方三十里周廻三千里　尚书大传谓之山汉讳孝文帝名改常山唐元和中名镇岳宋讳贞宗名亦名常山水经注谓之元岳又名隂岳紫岳葛洪枕中书谓之太恒山亦称恒宗命岳茂丘　括地志北岳有五别名兰台府列女宫华阳台紫台太乙宫释家谓之青峯埵道家谓之总元洞天太乙洞天金城福地山一名大茂山又名神尖山自州南十余里入磁峡又五里至岳庙山门又十里涉巅　晋葛洪枕中书颛顼氏为黒帝治太恒山　巅名天峯岭【最高】下建北岳观观侧有飞石窟上建后土祠镇之观前风似虎吼名虎风口【去望仙亭三里路弥陡峻上接巉岩下临絶壑】得一庵在虎风口上观东南五十里有潜龙泉【在烟霞亭东泉二一甘一苦祷雨辄应能愈疾】福地记恒山有太元云泉上建龙泉观观之东有夕阳岩【在琴棋台东日入崦嵫岩独明】岩下有通元谷【张果赐号通元先生隠此】岩东靣有碧峯嶂【在琴台东峻不容展】东南有果老岭【在气毬塲有驴蹄迹　绵亘峻险】岭下有白虎峯【在防仙府东岿然蹲峙】观之北峯顶百余步有琴棋台【一峯突出峯秒少阜石几凿棋局下视诸山如攒防覆敦　昔有双白鹤化为二神女舞于台上已而拊落霞之琴歌清吴春波之曲遍山俱响】防仙府在琴棋台下【即聚仙台】又东北有白云堂【在会仙府东中有洞】初入山有道名步云路【在山门东北三里】行数里有翠雪亭【亭下为自在林万松攒植林一名快活林】上亭坡名望仙岭【岭上有望仙亭去步云路二里】东半崖有集仙洞【在防仙府左】东北有紫芝峪【在得一庵西　明朱茝采取元芝记嘉靖三十五年夏六月上用北岳元芝维时正定守臣求于曲阳县恒山不获乃上言古北岳在山西大同府浑源州请下彼处求之于是九月晦守臣登岳庙斋宿十月朔祭告令遍索之果得真芝十二本状如云锦其勅文在曲阳庙】西南有石脂图【在岳庙西石阪作五色纹类云母弹丸明珠腻者可作散】又有总真洞龙湫涤井还元洞【明总督郑洛记山故有洞洞蔽以神祠若特塞焉侍御黄公撤而启之题其额曰复还天巧予名之曰还元洞】白龙洞【在太尉祠上云缕为雨徴】悬空寺【在山门北二里磁硖西崖上壁立如削鐡空中窍石结搆层楼】岳庙创自元魏太武帝太延元年宣武帝景明元年灾唐武徳间复建唐末圯金复建天防大定间重修金末燬于兵元复建元末燬明洪武中都指挥周立复建成间知州闗宗董锡重修治十四年勅扩修都御史刘宇以古庙陿度地中峯之阳建朝殿改古庙为寝宫古庙在山巅邃若霤中空若窟两翼山削如壁去殿五丈许左翼自前折而右如障不接右翼者裁丈许如箭筈爰建门焉门内建小庑庑前二丈为殿台台陿不克容陛然结搆窈窕殊类化工寝宫奉岳神暨配小庑暨门祀康太尉朝殿去宫一里　后土夫人庙在寝宫右飞石窟前　唐志元和十五年恒阳县更名曲阳又更恒岳曰镇岳岳有岳祠此即明曲阳岳庙之始附记　尚书大傅维元祀廵守岳坛四奥沉四海封十有二山肇十有二州乐正定乐名冬祀幽都山贡两伯之乐焉北岳冬伯之乐舞齐落其歌声比小謡名曰缦缦和伯之乐舞其歌声比中謡　秦祠官所常奉名山十二其二曰恒山　汉天汉三年春三月幸北地防山修封还过祠恒山瘗玉　神爵元年祠北岳恒山于上曲阳一祷而三祠祠上曲阳始此　后汉元和三年春二月章帝北廵至中山遣使以太牢祠北岳于上曲阳见黄白气有神鱼跃出　后魏防常三年四月幸代至雁门闗望祀恒岳建岳渎祠于灅隂祀用牲币此即今浑源州之北岳也　四年正月南廵恒岳祀以太牢秋八月东廵遣使祀恒山　延和三年春正月至代祠恒山　太延元年春祠恒山建祠山上置侍祠九十人祠用牲牢玉帛　魏书十二月癸夘遣使者以太牢祀北岳太平真君四年二月丙子车驾至于恒山之阳诏有司刋石勒铭十一年冬十一月南征迳恒山祠以太牢　和平元年春正月如中山过恒岳礼其神而返二年南廵过石门遣使者用玉壁牲牢礼恒岳
　　太和十八年亲为文遣使祭恒岳荐牲玉　景明元年二月恒山祠灾　隋大业三年有事于恒岳　四年秋八月巡河北亲祠恒岳西域吐谷浑十余国咸来助祭　隋大业中上幸晋阳因祭恒岳其礼颇采高祖拜岱宗仪增置二坛命道士女官数十人于壝中设醮　唐贞观十九年亲为文以太牢祭北岳于上曲阳一说贞观间有石飞堕于曲阳因建祠自是祭岳于曲阳祠　开元元年封北岳为安天王　唐六典立冬日祭北岳于定州北镇封始此张嘉贞撰碣在曲阳　通考天寳五载偕中天王司天王同封七载封北岳神为安天王碑辞李荃撰其隂则康杰文书以八分者戴千龄也　宋干徳六年后望祭北岳于定州北岳祠　大中祥符四年冬十月加封安天元圣帝后加号靖明后真宗尝撰碑记　政和三年诏岳镇海渎年别一祭北岳常山及遥祀北镇医巫闾山于定州界设位南向以西为上山川从祀西向以北为上　绍兴七年诏以立冬日祭北岳【望祭】元至元五年加号安天大贞元圣帝　明洪武三年夏六月诏更北岳称恒山之神　治十五年兵部尚书马文升防请厘正祀典改北岳祭于恒山礼部尚书倪岳覆议曲阳庙祀已久当仍旧山在浑源者修治其庙诏从之　明代即位祭告兵扎祈祷胥有祭章碑碣在曲阳庙飞石殿左右碑楼内
　　国朝
　　圣祖仁皇帝御书化垂悠久匾敬悬殿内　东顶大茂山碑舜皇廵狩诣此山谷正拟登祀值大雪弗能进而遥祀之俄有石飞坠帝前遂以安王石名五载复狩其石载飞曲阳帝命即其地祠祀焉其飞窟尺寸
　　固安王石符劵也【闾钲飞石窟记飞石有窟在庙右钲遣人至曲阳量彼石长九尺濶四尺厚一尺二寸与此石广狭不少爽差钲题飞石窝三字】曲阳旧志曲阳恒山在县西北一百四十里即阜平之大茂山也自浑源州发脉繇蜚狐岭逹曲阳　水经注上曲阳长星水乱流东迳恒山下庙北汉末防乱山道不通此旧有下阶神殿中世以来嵗书法族焉晋魏改有东西二庙庙前有碑阙坛塲相列焉其水东迳上曲阳县故城北本岳牧朝宿之邑也古者天子廵狩常以嵗十一月至于北岳侯伯皆有汤沐邑以自斋洁周昭王南征不还廵狩礼废邑郭仍存秦罢井田因以立县县在山曲之阳是曰曲阳有下故此为上矣王莽之常山亭也　上曲阳庙为恒山下庙非恒山上庙也旧有下阶神殿是汉神爵后祀上曲阳之殿也汉末防乱山道不通是指汉灵献后云代人民流散魏武不得已而立新兴郡也　金大定七年或言前代都长安及汴洛以太华等山列为五岳今既都燕当别议五岳名寺僚取崧髙疏周都丰镐以吴岳为西岳太常卿范拱以为非是议畧曰轩辕居上谷在恒山之西舜居蒲坂在华山之北以此言之未尝据所都而改岳祀也后遂不改按拱言上谷在恒山西是以曲阳祠址为恒山也然恒山定祀上曲阳当在汉末时定祀曲阳当在唐元和时金赵秉文谒北岳诗卜地恒阳曲移祠防始元注谓晋移祠曲阳今北岳志暨尹耕三曲阳考胥不甚详覈而志引韩魏公重修庙记曰考有唐以来记刻皆不载废迁之由爰为补之若安王石说其诬幻正无庸辨　韩琦岳庙碑恒山一名大茂山也　大茂山在唐县西北百五十里山势巃嵸登其巅俯视河北云中诸山罗列儿孙山隂冰雪盛夏不消黄帝问道大茂山即此　北都赋云茂山恒岳之别名　大茂山在阜平县东北七十里接曲阳界乃恒山之脊土人名神尖石石晋与辽分界地也阜平曲阳唐县皆縁大茂之麓　恒山在曲阳县西北百四十里即旧阜平之大茂山也自浑源州发脉繇飞狐岭逹曲阳　寰宇记云一峯自浑源州恒山飞来故名　舆地览山有太元之泉神草一十九种服之可以度世　沈存中笔谈北岳谓之大茂山岳祠旧在山下祠中多唐人故碑晋王李存朂灭燕还过定州与王处直谒岳庙是也石晋之后稍迁近里今其地谓之神棚新祠之北有望岳亭新晴气清则望见大茂山　浑源州恒山距阜平县大茂山三百余里峯峦相接盖恒山周三千里浑源南二十里与在曲阳西北百四十里者实一山也五岳真形图北岳恒山在大同府浑源州天涯崆
　　洞二山为副岳神姓晨讳□宋封安天元圣帝明改为北岳恒山之神主世界江河淮海兼四足负荷之类　抱朴子凡修道之栖隠山谷须得五岳真形图佩之则鬼魅虫虎一切妖毒皆莫能近　后魏太祖还代京次于恒岭亲登山顶抚慰新民适遇黄门侍郎崔元伯扶老母登岭太祖嘉之赐以牛米因诏诸从人不能自进者给以车牛　魏京兆王子推子恒字景安涉猎书史以春秋之义为名不以山川表求改名之后歴侍中諡宣　正定人杨洪裕少时尝渔于貂裘陂忽有驰骑至者以二石雁授洪裕一翼掩左一翼掩右曰吾北岳使者也言讫忽不见是年生后周太祖杨淑妃明年生太尉廷璋家遂昌盛
　　翠屛山在州南七里高二里盘踞四里秀丽似翠屛南连玉华峯山水所源也一名高氏山一名石铭陉金刘防元蘓保衡胥读书于此　水经水出代郡灵丘县髙氏山　水经注山上有石铭题言冀州北界故世谓之石铭陉也　浑源州旧志翠屛山髙千余丈周十里即高氏之别名东南接灵丘界
　　龙山一名封龙山在州西南四十里髙三里递髙二十里盘踞八里有文殊岩巅有萱草坡夏日雨过山气如虹东北五里有玉泉山其东连柏山山之东北有恵岭秀丽可爱又名秀丽岭下有黒龙池云气上升不三日而雨其东有五峯山上有三阳洞蟠踞又数十里　陈方泽神州之神山西者太岳镇龙门山壶口山雷首山底柱山析城山王屋山梁山恒岳隂山白登山太行山河水西海桑干水呼沲水卫水沍水而封龙山亦在列焉　龙兊汉书注即龙山有四穴四时出风者　元初李冶元好问张徳辉尝游山时号龙山三老　山中有刘京叔麻信之诸贤题咏
　　五峯山在州东三十里高四里盘踞十三里西连恒山五峯如削中有三洞
　　柏山在州东南十里髙一里盘踞五里西连恒山东有恵岭有黒龙池山多柏刘祁记黒龙池云兴即雨邑人以为雨徴
　　逺望峪在州东南十里飞云辄雨雨后汉云似绡峪中有水
　　鎗锋岭在州东南五十里高五里盘踞十六里南连孙膑山北连恒山呕夷河经流山麓
　　孙膑山在州东南六十里高三里盘踞九里北连鎗锋岭东有孙膑寨西有厐涓寨相去数里麓南有千佛洞胥凿石而成
　　玉华峯在州南十里双峯似削玉高二里盘踞六里南连恒山北连翠屛山
　　柏梯在州城南　朱弁记柏梯凌峙于南山之北南山层峦叠巘林木深蔚而香炉峯孤起屹立此柏梯之竒观也
　　玉泉山在龙山东北五里高半里盘踞三里有玉泉水莹洁似玉泉出石罅环玉泉寺所谓玉泉寒溜也西有望景台诸峯罗列川口原野分画条列桑干环绕如玦金麻革有游山记刘祁归潜堂记乡帅高侯为筑台以居所居盖其故宅之北四靣皆见山若南山西岩吾祖旧游东为柏山代北名刹西则玉泉龙山之西胜处故朝岚夕霭千态万状其云烟吞吐变化牕户间门前流水数枝每静夜防风有声琅琅使人神清不寐【刘京叔记于玉泉山后以归潜堂门前流水乃玉泉之分支也】
