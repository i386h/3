<!-- { "loadSidebar": true } -->
　　刘纵阳曲人陈许军节度使昌裔子为光禄主簿学于樊宗师士大夫多称之
　　王埙太原人韩愈送埙序曰太原王埙示予所为文好举孟子之所道者与之言信恱孟子而屡赞其文辞
　　王彦威太原人少孤贫力学举明经甲科淹识古今典礼求为太常散吏卿知其经生补检讨官彦威采获隋讫唐防革礼条次彚分号元和新礼上之拜博士宪庙蒇山陵事议用十二月下宿建言髙祖中宗六月太宗四月髙宗九月睿代二宗皆五月徳宗十月顺宗七月惟元肃二宗皆十二月有为为之非常典也且卜歳暮则毕祔在明年正月是改元庆赐皆废矣诏更用五月李夷简言宪宗功髙宜称祖穆宗下其议彦威奏宜称宗制可时袝主毕又还告太极殿彦威以为不可执政怒坐祝辞误夺俸削阶终不回屈后累擢司封郎中文馆学士谏议大夫为勘定淄青十二州两税使差量纤悉人不为烦还兼史馆修撰兴平民上官兴杀人亡命吏囚其父兴自首请罪议减死上言杀人者死百王共守原而不杀是教杀人有诏贷死彦威诣宰相据法争下迁河南少尹俄改司农卿雅善李宗闵进拜平卢节度使开成初召为戸部侍郎判度支尝见文宗显奏曰臣按见财量入以为出随色占费终歳用之无毫厘差假令臣一旦迷愚欲自欺没亦不可得因上占雒图又为供军图上之尝奏复神策军以廪缣于度支取直俄检校礼部尚书为忠武节度使毁山房三千余所盗无所容徙节宣武封北海县子性彊敏善著书多行于时卒赠尚书右仆射諡曰靖
　　温岐字飞卿改名廷筠彦博裔孙少敏悟工为辞章与李商隠皆有名号温李与贵胄裴諴令狐滈等狎数举进士不中第授方山尉徐商镇襄阳署巡官不得志去归江东令狐绹方镇淮南廷筠怨居中时不为助力过府不肯谒徐商执政颇右之欲白用防商罢杨收疾之遂废卒
　　白行简字知退太原人居易弟擢进士辟卢坦劒南东川府入朝授左拾遗累迁主客员外郎判度支案进郎中长庆时振武营田使贺拔志歳终结课最诏阅实发其妄行简敏而有辞后学慕尚寳厯二年卒
　　唐彦谦字茂业并州人咸通时举进士十余年不第干符末携家避地汉南中和中王重荣镇河中辟从事光啓末贬汉中掾曹杨守亮镇兴元署判官累官至副使阆壁绛三州刺史彦谦博学多艺文词壮丽书画音乐胥出辈流号鹿门先生集三卷
　　温宪廷筠子登进士第光啓中为山南从事能世其诗学
　　王景太原人为司门员外郎莱州刺史能诗
　　王武陵字晦伯太原人官尚书郎能诗尝序宿慧山寺诗曰视富贵如浮云一歌一咏以纾情性
　　狄焕字子炎梁公仁杰之后隠于南岳有诗名
　　王绪太原人僧辩裔孙譔永宁公辅梁书黜陈不列萧颖士佐之着萧梁史谱及梁不禅陈论以发绪义例使光明
　　后五代
　　王景纯太原人少客燕感家世儒者不当用材武进乃南游嵩洛得谭用之为友以文章相砥砺寖以文称天防中还家至境上防北汉睿宗据太原叹曰天下将定以区区一方拒天下兵此危国也遂止上党潞州帅延致幕府后不复作吏时时购四方书钞之晚年集书数千卷北汉亡入宋端拱中终于汴
　　宋
　　陶谷字秀实太原人祖唐彦谦有诗名父涣领夷州刺史唐季为邠帅杨崇本所害因随母栁氏育邠州之新平十余歳能属文起家校书郎单州军事判官避晋祖讳改姓陶尝以书干宰相李崧崧甚重其文时和凝亦为相同奏为著作佐郎集贤校理改监察御史分司西京迁虞部员外郎知制诰时废翰林学士兼掌内外制词目繁委谷言多委惬为当时最天福八年赐绯袍靴笏黒银带九年加仓部郎中谷性急率尝为兖帅安审信所奏责授太常少卿上言顷涖西台每见台司详防刑狱少有即时决者至于闾阎夫妇小有争讼淹滞逾时坊市死亡丧葬必俟台司判状奴婢病亡亦须检验吏因缘为奸而邀求不已经旬不获埋瘗望申条约以革其弊从之俄拜中书舎人请教习乐工停二舞郎及禁民伐桑枣为薪并从其请开运三年赐金紫辽人北归胁谷令从行谷逃匿僧舎素工厯数遂归汉为给事中干祐中转对言五日上章乞停转对羣臣有所闻见即许不时诣阙门奏从之仕周为右散骑常侍世宗迁戸部侍郎从征太原为翰林学士时命承旨以下撰为君难为臣不易论平边防防率言修文徳来逺人惟谷与窦仪杨昭俭王朴以封疆密迩江淮当用师取之世宗自克髙平常训兵讲武及览忻然听纳由是平南之意益坚显徳三年迁兵部侍郎加承旨时刻木为耕夫织妇蚕女置于禁中谷进赞辞显徳六年加吏部侍郎宋初转礼部尚书依前翰林承旨干徳二年判吏部铨兼知贡举再为南郊礼仪使法物制度多谷所定时卤簿清游队莫知甲骑具装制以问谷谷上其制又大辇制久亡谷创意造之后承用焉明徳门成诏为记后累加刑部戸部二尚书开寳三年卒年六十八赠右仆射谷强记嗜学博通经史诸子佛老咸所总览多蓄法书名画善隶书为人隽辨宏博而多忌好名云子邴起居舎人天禧四年録谷孙实试秘书省校书郎
　　王贻孙字象贤溥子少随周祖署商颍二州衙内都指挥使显徳中改朝散大夫著作佐郎宋初迁金部员外郎赐紫累迁右司郎中淳化中卒溥聚书万余卷贻孙遍览之多藏法书名画太祖尝问赵普拜礼何以男子跪而妇人否普问礼官不能对贻孙曰古诗云长跪问故夫是妇人亦跪也唐武后朝夫人始拜而不跪普问所出对云太和中有幽州从事张建章着渤海国记备言其事普大称赏之端拱中右仆射李昉求都省百官集议旧仪贻孙具以对时论许其谙练云
　　杨寘字审贤晋人察弟也少有隽才庆厯二年举进士京师试国子监礼部皆第一既试崇政殿上临轩啓封见名喜动于色谓辅臣曰杨寘也遂擢第一公卿称贺为得人授将作监丞通判颍州未至官持母丧病羸卒特诏赙恤其家先是其友梦寘作龙首山人寘自谓龙首我四冠多士山人无禄位之称我其终是乎已而果然
　　狄遵度字元规棐子少颖悟笃志于学每读书意有所得即仰屋瞪视人呼之弗闻也以父任为襄邑县主簿居数月弃去好为古文着春秋杂说多所发明尝作拟皇太子册文除侍御史制裴晋公传人多称之尤嗜杜甫诗尝赞其集一夕梦见甫为诵世所未见诗及觉才记十余字遵度足成之为佳城篇后数月卒有集十二卷
　　任山平晋人有大志法春秋作通记拟井田作中田图尝应诏言事富弼厚遇之所着有晋溪集
　　邢鉴字叔明文水人少而笃学有经世济物之心从晋谿任先生游讲习十年行修经明时方以词赋取士鉴潜心经术因见诎于是谋道山林不复以仕进为意尝与参政欧阳修范仲淹学士石介为知交卒年六十有七
　　王诜字晋卿缄子工诗画日从苏轼游诗牋酬答无间尚主官至留后
　　金
　　王璹字君玉太原人天眷二年进士弟珙字器玉珦字汝玉皇统九年同榜家世业医有隂徳闻里中尝有金蚕金马之瑞璹仕至汾阳军节度使乡人荣之号三桂王氏仲泽其从孙也金马在部掾清卿房迄今寳之
　　刘滋字文荣合河人六歳赋诗曰莺花新物态日月老天公
　　刘昻字之昻兴州人大定十九年进士曽髙而下以科名相踵者七世昻天资警悟律赋自成一家轻便巧丽为场屋捷法作诗得晚唐体尤工絶句往往脍炙人口李屏山故人外传曰之昻早得仕年三十三省掾考满授平凉路转运副使人谓卿相可坐致矣术士言之昻官止五品之昻不信也俄母忧为当涂者所忌连蹇十年卜居洛阳有荐其才者泰和初自国子司业擢左司郎中防缘执政贾事降上京留守判官道卒竟如术者言
　　郝俣字子玉太原人正隆二年进士歴鳯翔府治中充辽史刋修官仕至河东北路转运使自号虚舟居士有集行世张汝霖尝奏曰郝俣能属文宦业亦佳章宗谓宰臣曰郝俣赋诗佳旧时刘迎能之李晏不及也子居简字仲寛有诗名太原平阳间居中字仲纯枢密院令史出身尝刺坊州人物楚楚正大末除鳯翔治中南山安抚使诗亦有名
　　倪民望字具瞻李屏山所谓倪侯头如笔其锋不可当者也又张韶九成寄朔州荀辅臣云陈雷胶漆轻余子楚汉风云属少年李忠直卿赋云云不将栁絮春风比好作梨花月夜看至于苏吉莘老李鹏翼冲霄与具瞻之子仲仪诗文多可传
　　李汾字长源太原平晋人为人尚气跌宕不羁性褊躁触之辄怒是以不为人所容喜读史工诗雄健有法避乱入关京兆尹子容爱其才招致门下留二年去之泾州谒左丞张行信一见礼以上客元光间游大梁应举不第用荐为史馆书写殊不自聊时赵秉文为学士雷渊李献能皆在院刋修际汾在旁正襟危坐读太史公左丘明一篇或数百言音吐洪畅旁若无人既毕顾四坐漫为一语云看秉笔诸人积不平而雷李尤切齿乃以嫚骂官长罢去明年上书言事不合客唐邓间恒山公武仙署行尚书省讲议官既而仙与参政完顔思烈相异同颇谋自安惧汾言论欲除之汾觉遁泌阳仙令总帅王徳追获之絶食而卒年未四十平生诗甚多不自收集传者十二三而已
　　王渥字仲泽后名仲泽太原人性明俊不羁博学善谈论工尺牍字画清美有晋人风少游太学长于词赋登兴定二年进士第为时帅鄂屯邦献完顔色埒所知故多在兵间后辟宁陵令有治迹入为尚书省令史使宋至州应对敏给宋人重之还为太学助教转枢密院经歴官俄迁右司都事稍见信用及内族色埒行省事于邓州以渥为左右司员外郎从行色埓入援自汝州过密县遇元兵武仙欲阻涧色埓不听渥劝曰武仙大小数百战经涉不为不多兵事当共议色埓疑其与仙有谋几斩之渥自以为无愧于内不惧也已而色埓果败渥殁于阵中州集仲泽博通经史有文采善谈论工书法诗其専门之学人物楚楚若素宦于朝吏事则与冀京父相上下其辨博又屏山所许天下谈士三人之一也
　　元
　　同恕字寛甫太原人五世祖侨奉元祖升父继先博学能文亷希宪辟掌库钥家世业儒同居二百口无间言恕羁丱如成人日记数千言年十三以书经魁乡校至元间贡礼曹辞不行仁宗初拜国子司业儒林郎三召不起陜西行台侍御史赵世延请即奉元置鲁斋书院中书奏恕领教事制可之来学者千数延祐时再主乡试人服其公六年以奉议大夫太子左赞善召入见东宫赐酒慰问因献书歴陈古谊英宗初以疾归致和元年拜集贤侍读学士以老疾辞恕之学由程朱上遡孔孟教人曲为开导性整洁平居虽大暑不去冠带事异母如所生父丧哀毁致目疾家无担石储而聚书数万卷匾所居曰榘庵时萧居南山下入城府必主恕家士论称曰萧同恕家居十三年乡里称先生而不姓至顺二年卒年七十八赠翰林直学士封京兆郡侯諡文贞着榘庵集二十卷
　　张钦榆次人登进士第歴太原路儒学教授博洽善属文有韩栁风士类多宗慕之
　　郝忠恕交城人佑之子翰林待制献所着无逸图帝恱命总裁宋辽金三史成归隠终身学宫卦山有篆书碑文详见一统志
