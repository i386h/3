<!-- { "loadSidebar": true } -->
　　晋祠西南悬瓮山麓晋水发源处魏地形志晋阳有晋王祠昔智伯遏水灌晋阳后人因之蓄为池沼建祠水侧结飞梁于池上北齐天保中大兴营建遂为北都北史后主天统五年改为大崇皇寺唐高祖举义师祷于此太宗亲制碑文仍名晋祠晋天福六年封兴安王宋天圣间改封汾东王又建女郎祠于水源之西元至元间重修汝阳弋彀撰记云祠西山上有望川亭祠中两泉北曰善利南曰难老皆作亭蔽之祠南大池西岸有流杯池池上曰均福堂堂后曰仁智轩其南曰涌雪亭池中岛上曰清华堂亭曰环翠邦人岁时行乐者甚众明改称唐叔虞祠嘉靖天启间俱重修有碑记
　　晋阳宫故唐城内春秋时董安于理晋阳公宫即此东魏武定三年高欢言并州军器所聚动须女功请置宫以处配没之口于是置晋阳宫齐天保中置大明宫宫内建宣光建始嘉福仁寿宣徳崇徳大明七殿徳阳万寿二堂北有元徳门又北有元武楼楼下有门通城外隋唐踵丽增华址微存唐地理志晋阳宫在都之西北宫城周二千五百二十步崇四丈八尺都城左汾右晋五朝志太原有晋阳宫
　　大明宫北齐书天统初世祖在晋阳既居旧殿少主未有别所诏给事黄门侍郎冯子琮监造大明宫宫成世祖亲自巡幸怪其不甚宏丽子琮对曰至尊防年纂承大业欲令敦行节俭以示万邦兼此北连天阙不宜过复崇峻世祖称善
　　德阳堂北齐建
　　宣德殿北齐建
　　大明殿齐后主以晋阳大明殿成大赦文武百官进二级免并州太原一郡来年租
　　崇德殿北齐建
　　内殿天保元年冬十月帝御金辂入晋阳宫朝皇太后于内殿
　　南宫齐大宁元年冬十一月武成帝即位于南宫十二院后主于晋阳起十二院壮丽逾邺下
　　五龙门武平七年后主夜斩五龙门而出
　　清华堂西南十里晋祠池上北齐天保中建
　　避暑宫西南三十里北齐神武帝避暑处俗称皇家宅明周文端经题天龙洞诗齐主宫存避暑基县志避暑宫有二一在防山上世刘薛王避暑寨一在天龙山东址存又苇谷山有避暑宫齐天保二年建后赐名仙岩寺
　　宝墨堂在晋祠齐天保中建
　　栢堂文宣帝避暑宫
　　防堂在东城北魏太原公高洋第
　　号令堂汾水东旧晋阳县唐高祖誓义师于此
　　起义堂唐地理志宫城东有起义堂张燕公作颂受瑞坛唐高祖举义兵使子元吉留守获瑞石有文曰李渊万吉因筑坛祀以少牢唐地理志仓城中有受瑞坛
　　干阳楼贞元十一年太原监军王定远谋杀节度使李自良不克走登干阳楼夜坠城逸
　　飞阁唐地理志西北十五里有飞阁显庆五年筑讲武台县西北唐显庆间筑
　　勤政阁十国春秋北汉少主刘继恩寝处居勤政阁资圣院统平殿宋皇祐五年奉安太宗御容于此礼志太宗取刘继元于并州是太平之统也即崇圣寺殿名曰统平以奉太宗嘉祐元年统平殿灾谏官范鎭言并州素无火灾自建神御殿未几而輙焚天意若曰祖宗御容非郡国所宜奉安者近闻下并州复加崇建是徒事土木重困民力非所以答天意也自并州平七十七年故城父老不入新城宜寛其赋输缓其徭役以除其患使河东之民不忘太宗之徳则陛下孝思岂特建一神御殿比哉
　　上党坊齐文宣帝将受禅时讹言上党出圣人帝闻之将徙一郡郡人张思进上言殿下生于南宫坊名上党即是上党出圣人帝悦而止
　　并州邸天保七年后主母胡皇后生后主于并州邸丞相第东魏孝静皇后高氏兴和初以后驾迎于晋阳之丞相第北魏志永昌中置大丞相府
　　尚书府后主天綂五年夏四月诏以并州尚书省为大基圣寺
　　六府后周武帝建徳六年幸并州废并州宫及六府难老泉亭北齐天保中建明嘉靖时重建
　　善利泉亭天保中建明正徳初废嘉靖时重建
　　望川亭在晋祠悬瓮山明高汝行重建撰记云亭建天保中址微存乡人名为大亭台嘉靖二十七年复建三楹其下仍扁望川
　　王太原宅北魏王椿于宅构起防事极为高壮时人忽云此乃太原王宅岂是王太原宅椿徃为本郡太守世皆呼为王太原未几尔朱荣居椿之宅荣封太原王焉
　　敬德别墅西南八里奉圣寺内有遗像
　　百乐州唐李暠鎭太原与李商隐孙逖游于百乐州逖为之记文士盛称之
　　龙泉亭旧唐书卢简求子汝弼为河东节度副使府有龙泉亭简求节制时手书诗一章在亭之西壁汝弼复为亚帅毎亭中防集未尝居宾位西向俯首而已
　　龙泉池　晋水池唐白香山有和裴令公上已日游龙泉池诗又和令公开龙泉晋水二池诗笙歌闻四面楼阁在中央
　　山亭旧府西城上唐张靖为太原节度使有山亭怀古诗曰丛石依古城悬泉洒清池判官韩察高铢副使崔防掌记崔公信及陆瀍胡证张贾胥有和诗刻石
　　偃松坊唐薛能并州诗坊号偃松人在否饼炉南畔曲西头
　　太原府廨十国春秋北汉睿宗故执事百司宿衞皆在太原府廨
　　沙河门楼宋史太平兴国四年以榆次县为新并州筑新城上幸城北御沙河门楼尽徙余民于新城以行宫为平晋寺
　　环翠亭晋祠池岛上冬夏有翠草名长生苹
　　御驾桥西北二里智伯桥上世传齐帝避暑山建赤桥西南七里智伯渠上初名豫让桥宋太祖凿卧虎山血流成河更名
　　家马廐汉地理志有家马官后改曰挏马师古曰挏音动
　　御井西南十里近晋祠相传宋太祖饮马于此
　　九龙井北三里金皇统八年碑云人有病饮之即愈洗目即明
　　烈女井北十里元武氏女管婴殉节于此
　　蟾酥池西南五里贤辅乡元时采办今涸
　　晋祠金人苏惟霖游晋祠记殿前垒石为方台周遭四金人怒而立其三皆宋绍圣二十五年物相传其一出亡为明治间补立
　　晋溪园刘龙紫岩集王晋溪太宰卜筑于晋祠水边甚为佳胜乃自绥徳谪所以书来乞诗自谓儿辈近为我营一供老之所池馆之间賸植花竹稻畦蒲沚烟雪弥漫极目颇得秀润闲雅之趣缙绅多为咏题不宜独阙乃叠韵以四律复之
　　太原成王碑魏土地记城东汾水南流有晋使持节都督并州诸军事鎭北大将军太原成王之碑
　　北魏彭城太妃墓志石北十五里石堂头村北齐神武帝妃尔朱荣女
　　北魏左武烈墓碑北三十里井谷村碑云名深字洪贵南阳人雍州刺史封武阳侯赠司空諡武烈盖高欢别将
　　定国寺碑并州定国寺新成齐神武谓陈元康温子升曰昔作芒山寺碑文时称絶妙今定国寺碑当使谁作辞也元康荐祖才学乃给笔札就禁所具草二日内成其文甚丽神武以其工而且速特恕罪不问
　　隋天龙寺石室铭开皇四年刻石
　　隋杨忠碑县西五里防山下隋文帝父尝为周将伐齐有功立碑
　　晋祠碑铭贞观二十一年太宗御制碑文及铭碑阴列列长孙旡忌萧瑀李勣张亮李道宗杨师道马周衔名
　　唐尉迟敬善墓志石鄂国公从弟明嘉靖初墓发志石贮县库内
　　夫子庙堂碑在儒学顔眞卿书
　　唐新松记碑在晋祠颜頵书
　　宸扆台衡二铭碑马燧平河中帝赐宸扆台衡二铭勒石起义堂帝榜其额以宠之
　　后唐招讨使李存进墓碑夏乡郑村东原同光二年御史中丞吕梦奇撰太子校书梁邕书
　　后晋重修防山开化庄严阁碑学士苏禹珪撰文大晋开运二年七月十三日兴邦佐命忠力保定功臣北京留守河东节度管内观察处置等使北面行营都统开府仪同三司检校太师兼中书令行太原尹上柱国北平王食邑一万三千戸实食封二千二百戸刘智远立石
　　后晋史匡翰神道碑东北三十里皇陵村天福七年立知制诰陶谷撰朝散大夫太守卿开光远奉勅书云大晋义成军节度使驸马都尉余剥落
　　北汉刘氏墓额西南三十里天龙谷中其额有大汉英武皇帝园陵八字明治间为寺僧所毁今存石香亭
　　天龙寺千佛楼碑北汉光运二年尚书左仆射李宣撰宋修晋祠碑太平兴国九年甲申五月丁丑朔将仕郎尚书职方员外郎赵昌言奉勅撰翰林待诏中大夫司农少卿赐绯鱼袋张仁庆奉勅书
　　宋崇圣寺碑铭县东十里旧寨后并川宣抚使韩绛撰元丰八年立明治十四年七月碑吼三日夜一夕汾水涨没
　　宋惠明寺舍利塔碑河东路安抚使吕惠卿撰元丰八年建
　　宋邢昻墓诗碑西南十里晋祠奉圣院南原上有宋相宼凖文彦博陈尧佐范仲淹等十四人所赠诗碑在阳曲县天庆观中
　　宋三圣堂铭在明仙寺河东路安抚使吕惠卿撰元丰八年八月十三日建
　　宋重修昌宁公庙碑即汾水川祠员外郎张禹锡撰宋明仙寺诗碣宋苏过书
　　宋重广水利碑太谷令公乘良弼撰嘉祐八年二月初五日立石
　　辽太宗圣德神功碑辽史天显十一年辽太宗援太原大败张敬逹兵筑京观于汾水上立碑晋高祖诏桑维翰撰文
　　金重修九龙庙碑晋阳故城北郭大定十六年歳次丙申八月望日古并州崔昱书丹
　　金平晋县建贤堂碑郝钟撰
　　元重修晋祠碑河东山西道廉访司佥事王思诚撰元昊天观重刋全真庵碑道士宋徳芳撰
　　元开化寺雪峰道行碑在防山王好古撰文
　　元长春观碑在南城角延祐元年翰林学士陈俨撰文西山石篆风谷山岩石上镵字云立一箭卧一箭金锅耳子露一半沟之南道之北一辆金车露枝辐榆次县
　　中都城东一十五里左传昭公二年晋侯执陈无宇于中都即此汉置县隋志后齐曰中都开皇中改名榆次
　　榆次故城城北周二十一里汉筑址存水经注故涂水乡晋大夫智徐吾邑春秋昭公八年石言于晋魏榆服防曰魏晋邑也榆州里名也汉书曰榆次十三州志曰涂阳莽曰太原亭
　　武观城西南二十里防侃村一名武馆城卢谌征艰赋径武馆之故郛问厥涂之远近水经注洞涡水至武观城而北
　　信都城东一十八里宋图经县东乡尝名信都即今来暮乡
　　凿台南五里郭村史记杀智伯瑶于凿台之下即此后为源涡水所没址微存一曰凿壶
　　废台东五十里张平村魏土地记冉闵为并州刺史尝置台壁以御秦宼
　　晾马台北十里聂村
　　孟母故宅古城西南隅相传有三徙乡又学宫东旧有孟母庙庙前有断机堂址存
　　长寜壁东南十里后魏李长宁居此改长宁寨
　　区堂壁东南三十里后魏傅区堂居此改福堂寨思鳯亭县治内晋荀藐为令凤集其境宋天圣中文彦博署县事因以名亭后改思鳯楼
　　后汉髙祖故里五代史刘智远其先沙陀部人其后世居于太原相传唐中和初徙榆次左付里
　　昭圣李后故里县治西北五代史汉高祖牧马晋阳夜入其家劫取之相传榆次鸣李村人
　　土井西北二十里鸣李村后相传汉昭圣后微时汲水灌麻麻池迹存
　　思政堂县治东宋宣和二年县令李谅建有记
　　金家楼县治北元至正末有金元帅驻此起楼台台址存
　　铁冶北三十里寺谷村有铁矿宋置冶址微存
　　厐涓洞北二十五里苏村南涧河涯相传厐涓尝寓此习兵法又有马喊坡在县北十五里
　　梁杜何防墓志铭鹿蹄山西北八里太统【缺】年八月二十日按大统系西魏年号而杜为梁人或梁亡入魏葬此
　　唐赠太保李良臣墓碑李宗闵撰杨正书长庆二年立国朝朱彝尊三唐碑防云三碑俱在赵村距县三十里唐安定王李光进墓碑令狐楚撰子季元书元和间立唐太尉李光顔墓碑李程撰郭防书
