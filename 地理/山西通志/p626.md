<!-- { "loadSidebar": true } -->
　　郑时昌字仲康洪洞人孝友性成八歳通易读书过目成诵寒暑不辍大定间对策第一世宗欲以典枢要辞不受就汾州教授抵西河访子夏衍河汾之传理学大明编韵类忠节事并羣书防要行于世
　　毛麾字牧达平阳人大定十六年举学行特赐进士出身授校书郎入教宫掖歴太常博士终于同知沁州军州事有平水集行世
　　王琢字器之平阳人与毛牧达友善性孝友为乡里所称酷嗜读书往往手自抄写家素贫而能以刚介自持未尝有所丏贷时命不偶年四十五病卒士论惜之有姑汾漫士集行世所着圣人赋尤工诗好押强韵务以驰骋为功云
　　郭用中字仲正平阳人大定七年进士歴浮山簿陜州录事卒年三十一有寂照居士集郝子玉毛牧达郑仲康为之引
　　王纲字振之洪洞人金章宗时廷试词赋赐状元及第官翰林院修撰撰忠孝歌行于世
　　赵文昌字公权平阳人明昌二年进士仕至辽东路盐使博学好持论周常山甚爱之子观字维道从事史院资谨厚赵秉文许其字画进进不已可到古人云
　　张着字仲扬永安人泰和五年以诗名召见应制称旨特恩授监御府书画
　　许天麟曲沃人自幼寡言笑博学能文尹河津同知坚州事政尚寛大以奉训大夫晋宁路判官致仕子益国学生善楷书工诗除国正虽食顷亦置书几案间
　　元
　　屈继平以程朱之学为当时学者倡门人号曰北城先生事具墓碑中太常博士侯均撰也碑云先生姓屈讳继平字正卿晋翼城人祖以上名失于兵考真字子正晦徳弗辉妣闫氏先生遭天弗吊七歳而孤性敏强记乡儒柴奉先大奇之曰子可壻矣遂以女许之供其朝夕俾就学焉习举子业于乡先生崔良佐诗文大出时辈至元十三年以乡试中式遂得儒宫版籍生平手不释卷好奬诱后进亟为乡闾所推重既得程朱义理之学即濯去科举余习每以所得诱进学者喻以为人之道故翼之儒者知有程朱之学自先生始大徳元年二月十七日以寿卒是月十八日葬于邑古涧西先茔之兆祀乡贤
　　张着字仲明号防溪至元初中词赋选既而叹曰士当以逺大期雕虫篆刻何为者遂沈潜伊洛之学中统改元颐斋张公宣抚河东擢主潞城簿政亷明未几以亲去西归荐授平潞教授以成就后进为己任晋人以文名者多出其门壬辰卒所着有防溪集诗学渊源子思敬能绍父业歴任无为茶陵二州后提举河南江北儒学号寓堂有文集行世
　　徐毅字伯赵城人幼从许衡文正公学由进士为监察御史力陈台省治要寻迁右司郎及刑部尚书能弥纶庶政复拜各道亷使遂参议中书拜御史中丞特赠中书左丞防军卒追封平阳郡公諡文靖
　　张遵信字诚之陵下人幼习举业大徳间乡荐与兄友爱甚至晚从临川先生吴澂学圣贤之学得体认之实至大间任本县学谕擢晋府经歴常匾堂曰时思临川为之记
　　房祺临汾人为河中大同两路教授终潞州判官着有横汾集子希文泰定甲子解元着有渊云集
　　刘尚质曲沃人泰定进士任稷山令迁翰林编修拜内台御史忠直敢言克举其职尚质与学士靳荣同时胥负文名悬车后相与倘徉太平馆中饮酒赋诗当时艳称之
　　傅起岩汾西人初为丞相掾歴西台治书陞中书左丞知经筵事后拜西台中丞多着勲绩卒諡正献
　　靳柱字天石襄陵人善属文有韩栁体登至正丙午科进士及第初授正平县尹寻拜监察御史父克杰封集贤院都事
　　王士元平阳人举进士歴官风宪迁国子司业以崇文少监致仕持身亷正文行政事皆可师法所着有拙庵集
　　单鹄临汾人仕至四川行省郎中着有河汾集
　　杨统洪洞人号洪崖读书自乐不求闻达与张云谷友善以诗文见称于时
　　房灏临汾人号白云子有诗名于时
　　柴濳道襄陵人志髙尚博极羣书工词翰不乐仕进教授乡闾有古隠逸风号秋岩庄靖处士集古诗一帙名秋岩小稿行于世
　　张容号桂岩洪洞人与守大友善相携同隠诗学齐名时号二髙士
　　张守大号云谷洪洞人元季不乐仕进隠于箕山躬耕自给博览羣书以吟咏自适善书法诗文胥擅名于时人称髙士
　　王迩临汾人隠居安邑博通经史精于易春秋累辟不就述东周四王年谱行于世卒年七十四葬条隂之阜
　　张翥字仲举晋宁人父为杭州钞库使因家焉少负才豪放不羁一旦翻然谢客闭门读书昼夜不辍从李存家安仁学古文辞又从仇逺学诗遂以诗文鸣于时后至元末同郡傅起岩居中书荐翥隠逸授国子助教分教上都修宋辽金三史为国史院编修官史成歴应奉修撰累迁太常博士翰林侍讲学士兼祭酒勤于诱掖论辨辄杂以谈笑各厌其所得尝诣中书议时政众论蠭起翥独黙丞相绰斯戬问之对曰诸人议皆是但事势有缓急施行有先后耳以翰林学士承旨致仕博啰特穆尔入都强翥草诏削夺库库特穆尔官爵且发兵致讨翥不从曰吾臂可防笔不能操也博啰诛诏为河南平章仍翰林承旨致仕给全俸终身卒年八十二翥长于诗近体长短句尤工今传蜕庵乐府三卷又尝着忠义录
　　明
　　胡纯平阳人翰林应奉洪武以耆儒硕学徴至京师授以官不就谪广西桂林府闭戸却扫濳心性理之学都督韩观尝造其宅终不报谢再至谓曰先生于观似无情者纯曰将军知我我固如此所谓士伸于知己者观叹息而去
　　张昌字思广临汾人元时登进士第以世乱不就显职为晋山书院长洪武初聘至礼部考究礼仪得大体太祖深嘉之除国子监助教授皇太子经寻致仕归昌学博才髙甲子丁夘庚午三主本省布政司乡试创府志显微阐幽所着有存斋稿
　　李徳霍州人讲学于其乡及见学正曹端退语诸生曰学不厌教不倦曹子之盛徳也至其知古今达事变末学鲜及之古云得经师易得人师难诸生得人师矣遂避席去端髙其行谊命诸生延致之讲明正学
　　宋拯洪洞人永乐甲申进士任戸部主事梧州府同知起府左长史陞江西提学佥事振作士类一时人文蔚兴平生所作诗文数千篇有稿行于世
　　周麟临汾人永乐乙酉解元幼嗜学博通经子入监送秘阁纂修永乐大典授清丰教谕造士有方陞肃府教授辅成王徳与方伯后执中讲论理学有河汾益友之称一时缙绅出其门者甚众有诗文遗稿
　　杜骏翼城人幼习举业闻薛文清讲学河津负笈从之授太极图说遂大悟隠居不仕治间提学王鸿儒延问体用一源显微无间之旨称为隠君子
　　梁纶字文音曲沃人正徳癸酉举人授隆庆知州勤劳亷介剔蠧爱民歴七载如一日乞归百姓如失慈父母拥舆牵留桥为之圯立生祠祀之家居足不近公庭与邑贤士大夫为真率防以齿徳重宾筵嘉靖壬辰饥尽出俸余赈之多识奇字谙声韵着稽古叶声三卷享年八十一
　　李镔字仲南曲沃人庄简浩子京兆镛弟自少坐卧一楼数年不履戸外常曰不读万卷书作文皆儿女子气庄简以平逆藩功将防之力辞让其弟卜居景明山庄凿白石洞优游其中以诗文自适后为策名太学终不赴详吕泾野太史白石楼记世称白石先生着有白石山人集
　　刘钿翼城人刚毅正直不为习俗所移时翼易无传钿则博闻强识早夜钻研讲授不怠故翼之易学皆源流也以贡授洧川县训导洧川士素不嫺子史且不谙经书奥义钿亲为讲解多所发明六年致仕祀洧川名宦子志字宁乡嘉靖丙戌进士授戸部主事性耿介不谒权贵陞陜西佥事转参议疏请归养承懽之道极其周至
　　吕阳临汾人嘉靖庚戌进士性豪宕不羁不以仕进为意官中书科中书解组归穷年学古博极羣书着有经世心鉴晋诗选雅等集行于世
　　李廷寳曲沃人嘉靖乙酉举人性髙洁清贫自守不一履长吏庭知清苑县路冲民疲拊循尽力防世庙幸承天往返供亿多方调剂上下赖之后歴淮鳯二府通判景耀二州知州终荣府左长史所至咸有声绩喜读书履仕籍三十年手未尝释卷经经纬史雅有次第所藏数千余卷着有曲沃志先民事迹录毅轩诗文牧民懿矩兵机要略诸书子日煦隆庆丁夘举人掖县知县平赋赈饥太宰赵吉亭极叹奬之迁大名府同知摄开州元城长垣滑县诸篆亦能聚书成父志
　　李道襄陵人万厯丁丑进士授南阳知县补罗山民祠祀之擢兵科给事中直言忤时出为颍州佥事时年尚壮挂冠六载起关西巡道复推陞关南参议乞休归后陜西御史林时疏荐赉白金二十两优异之起颍州兵备因治水与总河见左改关南道歴九月复告归所着有遵道议衞道议易补传春秋传周礼解等书
　　吕干健字天常曲沃人登万厯丁丑进士授商丘知县劳来抚循兴利除害招流民三百余戸开荒田数百顷陞戸部主事监兊馆陶详出纳杜浸渔综理周宻军民腾欢立石颂徳后转饷云中事竣归省卒所着有理学源流奉使漫稿等书
　　左立功字性余洪洞人万厯甲午举人父世嘉诸生秉性朴实着庭训录以教子立功实奉其训初授三原教谕课士育才歴泮县知县陞永平同知所至以清亷闻政事之暇晤对诗书着琼霏玉屑为居官居家规箴弟立徳亦诸生奉父兄之教端谨自饬着累垸斋新词俱刋三晋语录中
　　闫重光字绍南曲沃人万厯中贡本邑及邻县人士从游者甚众戊申按察司李本宁礼聘修山西通志辛亥赵澹宁请纂本县志皆称史才业师徐殁而家贫重光酷暑赴洛礼葬之授鄢陵训导训士有方多所造就两院交章举荐卒于官
　　邢大道字性之洪洞人御史实子生而颖异有奇姿稍长取父所积先秦两汉书悉读之弱冠补博士弟子文名鹊起顾数奇遂罢经生业筑舎涧浒之南日与友吟眺佳山水所着诗文李臬宪本宁深为叹赏万厯己酉与范明经耀昆同应聘修山西通志博采淹贯既成归杜戸不出所着白云巢集二十四卷行于世
　　李字西野洪洞人少喜读书隆冬盛暑不辍韩忠定器重之督学髙其行给冠带不受结庐杜门二十余年邻人亦罕识其面
　　马绍武字振初曲沃人父善六甲奇门书将授之武曰不试无益试之必至边关岂忍马首东西贻父母忧乎遂潜心儒学兼业岐黄事亲色养居继祖妣丧尽礼裹药囊北游平水作精诣堂防体验程朱书暨读书録年二十有八卒着孝友论崇正辨复性解诸说载自修録中
　　张沐字裕心平阳衞人初名芝问师王濬初曰晋张芝何如人师曰善学书沐曰学不务本于身心何益乃更名沐父早卒事母孝喜读先儒语録壁间大书一诚字手订治心编卒年二十五
　　陈师亮号精一子襄陵人八歳父卒母裴氏年二十六守节师亮天性孝友潜心正学佩服程朱语録从辛复元游着日新録适性稿等书安贫乐道母病笃割股和药以进病随愈有司匾旌节孝督学张象南拔入邑庠卒年三十四遗二子妻李氏事姑抚幼守志终身人称一门双节云
　　赵需字万东太平人性颖能文尤长于诗甘贫乐道不求闻达名公咸推重之
　　王标字尔瞻太平人性淡寡营辟墅一区繙书种药坐卧其中者三十年着牖下十书等集
　　范嗣字燿昆号竹溪洪洞人明崇祯间以贡生授徳州州判迁湖广都司经歴致仕归未几复保举典所司列名上请诏令赴部抗疏辞不赴嗣淹贯经籍学有根柢经指授者如张鹏起申嘉言为时名臣及判徳州却漕储例费漕卒咸额手白蒋令误谪之寃入京适都门戒严上防御四策明年致政归初万厯中李维祯纂修山西通志聘嗣主其事至是与辛全桑拱辈讲心性之学闭戸著述有毛诗补亡诸书行于世
　　国朝
