<!-- { "loadSidebar": true } -->
　　世纪禹或居安邑又曰禹自安邑徙晋阳汉志自平阳迁安邑　路史夏今陜之夏县唐隶绛周成王封夏公在此本侯爵庄辛云尧时汉安邑之地葢昌阳翟之名　世纪夏今阳泽是也
　　地形志河北郡有北安邑县汉晋属河东又有南安邑太和十一年置
　　通典汉安邑县地葢以夏禹所都为名夏都安邑城在今县北十五里　后魏神防元年别置安邑城在禹都旧城之西四十里分安邑东地立夏县因夏禹都名城在禹都旧城南十五里
　　元和郡县志夏县今安邑县地太和十一年别置十八年为夏县
　　唐夏县属绛州乾元改属陜州
　　按文中子之夏城注隋亦属绛州不独唐也
　　旧有夏城在夏县西北十五里乃禹时建都所筑今谓之禹王城
　　唐志陜州有夏台府
　　旧唐志安邑夏县天寳后加管戸一万八千五百是河南避兵之民胥北入中条山也
　　平陆县
　　史记武王封周章弟虞仲于周之北故夏墟是为虞仲列为诸侯殷时诸侯有虞国诗虞芮质厥成是也武王时国灭而封周章之弟于其故墟乃有虞仲之名古吴虞二字多通用杨用修曰吴故虞字省文
　　路史防鄍也陜之平陆东北二十里有鄍城冀伐之者后为虞氏邑
　　路史夏阳序之封晋灭之今陜之平陆见欧忞广记杜注下阳河东大阳马融云叔封上阳仲封下阳防谓二地皆虢邑不得二人分封其处服防曰在同州之下阳　汉志北虢在大阳东虢在荥阳西虢在雍水经注大河之阳曰大阳　路史南虢上阳是城在陜县之硖石镇西三十六里常阳驿之东南北虢男爵今陜地西四十五里故虢城是是为大阳佑以此为仲邑仲后也
　　地形志河北郡大阳注二汉晋属河东后属有虞城下阳城
　　唐志陜州有河北府
　　金兴定四年解州寳昌军徙治平陆县
　　按二汉之西河郡皆有平陆县非此平陆此平陆唐方得名
　　平芮界辨　唐志陜州陜郡本农郡义寜元年置武徳元年曰陜州三年兼置南韩州四年废南韩州天寳元年更郡名天祐元年为兴唐府县次畿赤哀帝初复有大都督府领县六陜硖石灵寳夏芮城平陆是夏芮城平陆今日属解者唐属陜也且陜县注有大阳闗即茅津一曰陜津贞观十一年造浮梁有南北利人渠今茅津北岸属平陆则平陆亦兼有唐之陜县地矣平陆南岸界陜州西南到灵寳东南到渑池芮城南岸界阌乡西南到华隂潼闗东南到灵寳此今日二邑与河陜之分皆以河为界也　静乐有石峡山明一綂志广舆记胥谓晋人假道于虞出此大谬千里袭人人尽知其不便况献公时都故绛渡洓水即可从安邑逾山而至平陆岂其南辕而北辙乎
　　芮城县
　　路史文王质虞芮之讼暨师武代殷乃収虞师芮师【六韬】路史芮伯爵今陜之芮城西二十里有芮故城九域志有芮君祠商代国西伯初虞芮讼今平陆西六十里闲原者所争田也【东西七里南北十二里】周为司徒【书注周同姓圻内国为大夫寰宇记周司徒封芮为附庸非杜云冯翊临晋芮乡临晋城在朝邑西南二里】秦缪公二年灭梁芮唐武德二年为芮州
　　水经河水自河北城南东迳芮城
　　后汉志河北诗魏国有韩亭　汉志注诗魏国晋献公灭之以封大夫毕万曽孙绛徙安邑也
　　欧阳修十五国里次解魏本舜地唐为尧封以舜先尧明晋之乱非魏褊俭之等也
　　路史周景王之十二年【昭九年】使詹伯辞于晋曰我自夏王之代以后稷之功故受魏骀芮岐毕为吾西土武王克商蒲姑商奄为吾东土巴濮楚邓为吾南土肃慎燕亳为吾北土则周之先甞受魏矣平陆乃故河东之河北县春秋属晋
　　鲁诗世学毕公初封毕伯当成王时进为魏侯十余世晋侯佹诸灭之毕万降为晋大夫得食邑于魏【説较异】
　　路史今陜治平陆有古魏城在河北县在河之东北南西去河各二十余里北距首山十里所故魏风着十亩之诗魏晋灭之以赐毕万【闵二年】芮万奔魏故或以魏为万邑同姓也
　　路史魏在安邑芮近郑樵云河中河西县河西熙寜三年省入河东县
　　括地志毕原在雍州万年县西北二十八里
　　太平寰宇记芮城北五里有魏城即万所封周八里水经注二城之中有段干木冢干木晋之贤人也魏文侯过其门式其庐所谓徳尊万古芳越来今矣汲冡竹书纪年曰晋武公元年尚一军芮人乗京荀人董伯皆叛匪直大荔故芮也此亦有焉纪年又云武公七年芮伯万之母芮姜逐万万出奔魏八年周师虢师围魏取芮伯万而东之九年戎人逆芮伯万于郏斯城亦或伯万之故画也
　　地形志陜州河北郡领县四　北安邑　南安邑　河北　太阳　恒农郡北陜注二汉晋曰陜属有曲沃城邓芝祠
　　刘良臣曰芮姬姓伯爵葢自夏商以来若耿国类非周初始封也山西通志据河东夫芮王庙记本陆徳明周非同姓不封之説谓周初封同姓不知当封之时质成于文王者又何人耶稽之记皆曰姬姓无周封字也或曰朱文公魏诗亦曰周初封同姓庙记葢本于此曰文公就毕魏而言葢毕万乃文王第十五子毕公髙之后毕在今长安国絶至万为晋大夫伐魏取之献公以其地为万采邑即芮地也芮之称魏以芮伯万为其母所逐秦人纳之居于魏相去裁一舎【芮伯城西二十里郑村魏侯城北五里】遂不称芮而称魏犹魏侯防迁梁称梁也文公以非义理精微未及详考
　　马淑援曰解旧志载州西南六十里有魏故城今隶芮地又毕万墓在焉以为古魏近之矣但史记未言古魏所在水经注言魏城处山河之间亦未指定古魏而芮地又相传河北城为文侯城意此即古魏城乎议者以城在今芮遂谓芮即古魏不知古魏芮本比隣国晋初以赐万而芮并入于魏则其后也况国风葛屦诸什皆魏未灭时诗朱子于魏风下明注解即其地在析城西雷首北是确指解为古魏矣
　　薛一鹗曰芮城地形东北渐髙以及山东南下坡以及河为县治数十里平衍
　　芮魏辨　据刘良臣谓魏即芮而马淑援又谓古魏在解按郑康成诗谱魏在禹贡冀州雷首之北析城之西南枕河曲北渉汾水四至甚分明诗彼汾沮洳河水清且涟漪等语可证古魏地广芮适在析城雷首河曲之中则不得以魏専属解州境而逐居于魏遂称魏而不称芮其説尤可味也
　　芮城界辨　芮在汉以后胥名河北属河东郡后魏属河北郡汉临晋隶左冯翊注云秦获大荔更名有河水祠芮乡故芮国后汉书注与虞让国周本纪注虞芮亦云芮在冯翊临晋县按二国相让闲田在今平芮界汉重泉临晋在河西岂古芮地綂辖于古临晋自今永济城西以达南东百余里皆古临晋属乎后魏注河北云二汉晋属河东有芮城立城妫水首阳山伯夷叔齐墓则永济城南地旧多隶芮而芮又属河东郡何以称焉隋书注云旧置安戎后周改又置永乐郡后省入芮与永济地分合无定而唐武徳二年以芮城河北永乐置芮州贞观元年州废以永乐隶鼎州芮城河北属陜郡宋因之金乃改与平陆均隶解云
　　绛州
　　左传荘公二十六年春士蒍为大司空夏士蒍城绛以深其宫　注绛晋所都也今平阳绛邑县
　　僖公十三年秦输粟于晋自雍及绛相继注绛晋国都正义曰秦都雍雍临渭晋都绛绛临汾渭水从雍而东至农华隂县入河从河逆流而北上至河东汾隂县乃东入汾逆流东行而通绛故杜云从渭水运入河汾也
　　成公六年晋人谋去故绛诸大夫皆曰必居郇瑕氏之邑献子曰不如新田公从之夏四月丁丑晋迁于新田冬季文子如晋贺迁也杜注晋复命新田为绛故谓此为故绛新田平阳绛邑县是
　　按杜注则绛与新田皆在晋之平阳绛邑
　　前汉闻喜注故曲沃晋武公自晋阳徙此绛注晋武公自曲沃徙此晋书注亦同后汉绛邑注杜预曰故绛也闻喜邑注晋搜清源在县北又曰曲沃在县东百数里
　　按古曲沃距闻喜止数里本属一地而谓武公徙绛则与左史不合左史胥在献公之世谓自晋阳徙曲沃尤与封叔父成师于曲沃语相戻
　　杜预注曲沃晋别封成师之邑在河东闻喜县翼晋旧都在平阳绛邑县东　水经注水出绛山西北注流于浍应劭曰绛水出绛县西南盖以故绛为言也又曰晋去故绛居新田又谓之绛即绛阳也葢在绛浍之阳
　　通典春秋为绛国即故绛与新田之都也
　　按杜注水经注通典可防覈李汝寛有辨详见闻喜
　　旧志成侯服人徙曲沃五世穆侯费生徙绛再传至昭侯徙翼至曲沃武公并晋又都翼献公九年夏士蒍城绛
　　西魏后周以为重镇
　　隋绛郡注后魏置东雍州后周改绛州
　　唐武徳初置总管府隶绛潞葢沁建泽韩晋吕浍秦蒲芮虞邵十五州二年复州
　　宋置绛郡防御
　　金天防六年置绛阳军节度使崇庆元年改晋安府行元帅府事又置宣抚司兴定二年十二月升为晋安府总管河东南路兵马三年三月置河东南路转运司
　　元初置节度使行元帅府事以府罢仍为绛州隶平阳路
　　翼绛闻喜曲沃等地通辨　闻喜邑本曲沃即汉书二语可防二县沿革至景公由绛迁新田抑宜覈故绛新绛南北绛之分暨新田之地之胥为绛也春秋以前晋都翼自武侯成侯至昭侯皆在旧都后封成师桓叔于曲沃一传而荘伯再传而武公其间潘父迎立晋人拒之平王桓王使虢公虢仲以兵伐曲沃反覆驰突皆在今闻喜翼城境地及厘王命曲沃武公为晋君列为诸侯尽并晋地始都翼献公八年从士蒍説城聚都之命曰绛今绛县县治南车厢城也九年始都绛今太平县南晋城也【通典晋武公徙于此】杜注绛晋国都正义又曰晋都绛绛临汾泛舟之役自雍及绛相继当在今太平绛州稷山间太平又有古晋城遗址此翼与太平所以胥名绛也顾翼名绛新田亦名绛今翼城南有北绛村即故绛城此翼绛也水经注应劭曰绛水出绛县西南葢以故绛言此即指车厢城也后自绛迁新田复谓绛都为故绛至曲沃东南二里绛邑城乃新绛非故绛也自后魏分绛县地置曲沃县与闻喜同隶正平郡又扵今翼城置北绛郡领小乡北绛二县又扵今绛县置南绛郡并县后周改绛州隋唐宋以后置绛州绛郡然后统南北绛而胥辖之杜注汾水出太原经绛北西南入河浍水出平阳绛县南西入汾而注绛与新田皆曰今平阳绛邑县是则今绛州曲沃等地胥为绛胥为新田也汉绛邑地颇广范志绛邑有翼城今绛县东西胥在其中不可拘车厢城为孤证旧通志于曲沃绛县皆曰春秋晋都新田地李在涧据以立辨甚为朗彻尚有未尽晰者因防通以广其説
