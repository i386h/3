<!-- { "loadSidebar": true } -->
　　隋书注后魏曰髙凉开皇十八年改焉有后魏龙门郡开皇初废又有后周勲州置总管改曰绛州开皇初移
　　唐书注本隶绛州唐属河中府
　　宋金元皆隶绛州
　　绛县
　　水经注翼为晋旧都后献公又北广其城方二里又命之为绛庄二十六年士蒍城绛以深其宫是也
　　杜预绛注平阳绛邑县是　今县南十里有车厢城晋献公九年始都绛景公十五年自绛迁于新田复命新田为绛旧通志绛县晋都新田也
　　通典春秋时晋武公自曲沃徙此汉闻喜县地
　　路史绛穆侯居见诗谱荘二十六年士蒍城之二汉为县今隶绛有绛山绛水有故绛城在翼城东南曲沃南二里景公迁新田又曰绛乃以翼为故绛后魏北绛县在翼城南绛在绛都
　　按左传杜注以绛邑为故绛路史以翼为故绛非相戾也晋地皆以绛名翼对绛都为言曰故绛绛都对新田而言亦曰故绛
　　史记绛侯周勃食绛八千一百八十戸葢一邑实三邑也汉绛县并曲沃翼城地入绛
　　地形志晋州南绛郡注建义初置治防交川领县二南绛注太和十八年置属正平郡建义初属　小乡注建义元年罢有小乡城
　　元至元二年省垣曲八十六年复立垣曲绛县如故垣曲县
　　亳城在县西十二里元致和元年石碣殷商烈祖成汤圣王居亳故都
　　韵府垣曲西有亳原汤甞誓众于此　南有葛伯城西有童子坪
　　张象蒲亳都辨　唐虞夏殷故都皆在平阳境而旧志志殷迁耿不及亳者未知亳之在垣曲也垣曲靣景山濒大河近接葛伯寨在五代周时名亳城县汉书音义称济隂亳县者济水出济源山而山在县东也桐乡在其北即伊尹放太甲处今闻喜是也汤陵在其西厯载祀典今荣河是也皆距垣不二百里而汤妃墓庙俱在垣境其为亳地明矣孟子曰汤居亳与葛为隣世亳州为亳长葛为葛固妄谬不足与辨传记所载称亳者三谓亳在谷熟者皇甫谧也谓亳在防县者杜预也谓亳在偃师者郑康成也称葛者二一云寜陵有葛伯国一云郾城有葛伯城嘻何亳与葛之多也盖甞考之谷熟今夏邑也然考城亦名谷熟防大小二大者在商丘北小者在商丘南于彼于此茫无确指果可信乎归徳志称帝喾都商丘之亳城汤自商丘迁焉河南志又称偃师县帝喾所都也成汤居西亳即此其在左传帝喾封其子阏伯于商丘以主大火是以有阏伯之台之墓之庙既封其子又作之都于理非宜且既都商丘何为又都偃师是二都矣偃师最西去景山不逺説者引景员维河以实之按黄河自潼闗而下入阌乡县界经灵寳陜州神池新安孟津诸县以达于开封不闻经偃师也所谓员河者安在偃师近景山而不名景亳防城无景山而名景亳所不解也若其谓寜陵有葛国者所以实亳在商丘之説也然寜陵实甯城非葛乡葢説者妄也郾城去三亳甚逺安得有葛葢起于好事者欲以葛城在偃师证成偃师之为亳而偃郾音近譌以传譌遂蔓及之耳括地志曰汤冡在北亳皇览曰在济隂亳县而刘向直谓汤无处是皆不可信则偃师之墓亦伪也孔安国以桐为汤地郑康成谓桐地有王离宫皆不得其实而晋太康地记云尸乡有亳坂东有城为太甲所放处信斯言也若之何其不名桐而自秦以来所谓桐乡者乃在偪近垣曲之闻喜耶垣曲地僻而道险名公钜儒罕有至者故其遗迹不见于论述而守斯土生斯地者承讹袭舛不复考覈如斯类者葢比比也可胜道哉
　　左传文公二年春秦孟明视帅师伐晋以报殽之役二月晋师御之先且居将中军赵衰佐之王官无地御戎狐鞫居为右甲子战于彭衙狼瞫以其属驰秦师死焉晋师从之大败秦师晋人谓秦拜赐之师
　　襄公元年晋围宋彭城晋人以五大夫在彭城者寘诸瓠丘注垣曲县东南有瓠丘即今阳壶城也
　　襄公二十三年齐伐晋戍郫邵封少水以报平隂之役注少水即沁水　路史郫晋地赵盾杀公子乐处有郫氏
　　魏献文帝四年置邵郡于阳壶城南一里南临大河又置白水县在西郭　通考白水县有彭衙晋秦战处按郃阳西北有彭衙城杜甫彭衙行夜深彭衙道月照白水山与文献通考参覈
　　路史垣县轵闗南迳苖亭西亭本周之苖邑贲皇采汉志垣注禹贡王屋山在东北沇水所出东南至武徳入河轶出荥阳北地中又东至琅琊入海过郡九行千八百四十里
　　地形志东雍州注世祖置太和中罢天平初复领郡三邵郡　髙凉郡　正平郡　邵郡注皇兴四年置
　　邵上郡太和中并河内孝昌中改复领县四　白水注有马头山　清廉注有清廉山白马山　苌平注有王屋山　西太平　洛州新安郡天平初置　东垣注二汉晋属河东后属
　　后周改邵郡于亳城又置邵州改白水为亳城隋开皇初郡废大业初州废改为垣县又省后魏所置清廉县及后周所置蒲原县入焉
　　唐书注义寜元年以垣王屋置邵原郡又置清亷宅城二县武徳元年曰邵州二年置长泉县是年以长泉隶懐州后省五年省亳城入垣贞观元年州废省清亷入垣来属龙朔三年隶洛州长安二年复旧贞元三年隶陜州元和三年复旧
　　俱利城在渑池县西通典秦昭王与赵文王防处故云俱利
　　邵原县在济源县西唐置寻废
　　按垣曲乃古邵地邵郡邵州邵原皆以召公分陜名通考垣有古臯落城即周召分陜地也　按东雍州领邵髙凉正平三郡然晋州平阳郡注云晋分河东置真君四年置东雍州太和十一年罢改置汾州定阳郡注云旧属东雍州延兴四年分属焉孝昌中陷寄治西河是真君之禽昌平阳襄陵临汾泰平与延兴之定阳昌寜皆属东雍州也
　　吉州
　　商王祖乙元祀丙申圮于相徙都于耿史记祖乙既立是时相都又有河决之患乃自相而徙都于耿书序祖乙圯于耿作祖乙九祀甲辰圯于耿徙都于邢巫贤作相商道复兴在位十有九祀子祖辛立前编曰耿在河中府龙门县邢在邢州龙冈县　商王祖辛元祀乙卯在位十有六祀弟沃甲立　商王沃甲元祀辛未在位二十有五祀祖辛之子祖丁立　商王祖丁元祀丙申在位三十有二祀沃甲之子南庚立商王南庚元祀戊辰在位二十有五祀祖丁之子
　　阳甲立　商王阳甲元祀癸巳在位七祀弟盘庚立殷王盘庚元祀庚子迁都于殷改国号曰殷
　　耿城在州东南殷祖乙迁耿隋置耿州城名取此　盘庚自耿迁殷作盘庚三篇即今河南偃师
　　汉骐侯国在河东
　　通考汉北屈县左传屈产之乗是其地
　　地形志晋州定阳郡兴和四年置领县三　平昌　西五城胥兴和四年置　敷城郡天平四年置领县一敷城【附録定阳郡后以郡隶晋州非肆州敷城也】汾州定阳郡旧属东
　　雍州延兴四年分属焉孝昌中防寄治西河领县二定阳延兴四年置　昌寜【仝上】南汾州领郡九　北
　　吐京郡领县四　平昌　北平昌　石城　吐京西五城郡领县三　西五城　昌寜　平昌　南吐京郡领县一　新城　西定阳郡领县一　洛陵定阳郡领县一　永寜　北乡郡领县二　龙门汾隂　五城郡领县二　五城　平昌　中阳郡领县二　洛陵　昌寜　龙门郡领县二　西太平汾阳
　　按南汾州为东西魏交争之地东魏置州郡县
　　隋志文城郡东魏置南汾州后周改为汾州后齐为西汾州后周平齐置总管府开皇四年府废十六年改为耿州后复为汾州綂县四　吉昌注后魏曰定阳县并置定阳郡开皇初郡废十八年县改名焉大业初置文城郡有风山　文城注后魏置有石门山伍城　昌寜　后魏置平昌县后废隋末复置唐更名吕香五代周废
　　旧唐志慈州元魏曰南汾州隋改为耿州又为文城郡武徳元年改为汾州五年改为南汾州八年改为慈州以郡近慈乌戍故也　吉昌隋县　文城元魏曰仵城县隋改为文城显庆三年移仵城县东北文城村置唐天祐中更曰屈邑有孟门山石鼓山　仵城后魏置县取镇戌名也
　　宋置慈州团练使　宋书慈州旧领吉乡文城乡寜三县熙寜五年废州以吉乡隶隰州即县治置吉乡军使仍省文城为镇隶焉又以乡宁隶晋州襄陵县元祐元年复吉乡军为慈州领吉乡一县
　　金天徳三年改慈州为耿州置文城郡军明昌元年更名吉州领吉乡乡寜二县
　　元初领司候司吉乡乡寜二县中统二年并司候司入吉乡县至元二年省吉乡三年又省乡寜并入州后复置乡寜领一县
　　乡寜县
　　史记唐在河汾之东方百里故曰唐叔虞
　　世本曰居鄂宋忠曰鄂地今在大夏正义曰括地志云故鄂城在慈州昌寜县东二里按与绛州夏县相近禹都安邑故城在县东北十五里故云在大夏也然封于河汾二水之东方百里正合在晋州平阳县不合在鄂未详
　　路史鄂翼九宗嘉父逆晋侯于随纳之鄂曰鄂侯鄂晋地【隐六年】城南一里有鄂侯故垒【相传鄂侯南北両山城今县治踞北垒】
　　路史僖十六年有狐厨今晋治临汾西北有狐谷亭地形志定阳郡昌寜注延兴四年置有隂阳二城隋志文城郡昌寜注后魏置并内阳郡开皇初郡废有壶口山崿山
　　旧唐志慈州昌寜汉临汾县地后魏分置太平县又分太平置昌寜县　吕香本平昌义寜元年分仵城县置平昌贞观元年改吕香因旧镇为名上元三年移治所于故平昌府南置今县是也
　　后魏分太平置昌寜县后唐改乡寜宋元祐间以吕香县并入焉
　　古乡寜县在泊城后湮于河
　　隰州
　　路史谷隰州有谷城非姬姓谷
　　按此即九域志所云神农甞百谷处今合桑村是也
　　通考隰州春秋时蒲城晋重耳所居　定九年晋车千乗在中牟
　　地形志汾州注延和三年为镇太和十二年置州治蒲子城孝昌中陷移治西河领郡四　西河郡　吐京郡　五城郡　定阳郡
　　隋志龙泉郡后周置汾州开皇四年置西汾州总管五年改为隰州总管大业初府废统县五　隰川注后周置县初曰长夀又置龙泉郡开皇初郡废县改曰隰川大业初置郡　永和　楼山　石楼　蒲【龙泉废郡在州治北二里】
　　唐隰州大寜郡本龙泉郡天寳元年更名　初置常安县贞观初省入蒲县今有蒲子村古城即重耳所居
　　宋为团练　宋书熙寜五年废慈州以吉乡县隶州即县治置吉乡军使仍省文城为镇元祐元年复慈州
　　金志上刺史宋大宁郡团练旧大寜郡军刺史天防六年改为南隰州以与北京隰州重也天徳三年去南字领隰州仵城蒲大寜永和石楼六县
　　路史隰之吉乡北二十一里有古屈城北屈也　河北有中牟在隰之北赵献侯徙治者晋地瓒説详矣吉隰界辨　隰州之名始于隋开皇四年唐因之不可以古南汾州西汾州槩今汾州也辨已见于汾州府但明洪武二年隰州属平阳府领大寜石楼永和三县万厯四十二年乃改石楼属汾州洪武二年蒲县亦属平阳
　　国朝雍正二年改隶吉州后又以蒲为隰州之门戸改隶隰州此又汾吉隰三属分合之辨也
　　蒲县
　　周宣王三十八年晋人败北戎于汾隰【志于蒲以防汾隰】左传晋文公居蒲城杜预曰今蒲子县刘昭注同梁襄王七年秦降我蒲阳正义在隰州隰川县蒲邑故城是也
　　景湣王三年秦拔我垣阳衍括地志故垣地本魏王垣也在绛州垣县西北二十里蒲邑故城在隰州隰川县南四十五里在蒲水之北故曰蒲阳景湣王三年恐秦久已取隰州南之蒲矣并录以备考
