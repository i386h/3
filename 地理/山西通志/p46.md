<!-- { "loadSidebar": true } -->
　　临岫壑东西北三面岨袤二里世谓之断梁城即故县之上褫亭也铜鞮水又东迳铜鞮县故城北城在水南山中晋大夫羊舌赤铜鞮伯华之邑也汉高祖破韩王信于此铜鞮水又东南流迳顷城西即县之下褫聚也地理志曰县有上褫亭下褫聚者也铜鞮水又南迳胡邑西又东屈迳其城南又东迳襄垣县入于漳　上禠亭即北里下褫聚即南里褫亭虽不甚凴山险而为潞北门控小漳水之全胜故汉高帝阻此以败韩信　刘崇据太原周祖思得方略之士以备边遣陈思让率兵诣磁州控扼泽潞即充团练使广顺元年九月刘崇遣大将李瓌领马歩军各五都乡兵十都自团栢军于鹞子店磁州团练使陈思让与都监向训张仁谦等率龙捷吐浑军至褫亭西与瓌军遇杀三百余人生擒百人获崇偏将王璠曹海金马五十匹　广顺中王彦升从向拱破太原兵褫亭南斩敌帅王璋于阵
　　石研关上党旧辖沾县北接井陉亦辖湼氏北通盘陀皆石径故名石研【研音陉】当在潞沁之间石会关在潞州亦当武乡沁州襄垣间
　　五巑关西南七十里五巑山之阳明洪武三年置巡检司后裁　正统元年山西巡抚于谦请于五巑山置关驻褫亭鎭北控沁州　五巑山西南七十里五峰环立中为南北往来之冲巡检司在焉　榆林鎭西南八十里五巑关之南　五巑山铺西南通屯留县
　　井谷关东三十里在天井谷内深邃如井后魏置关周建德六年废　唐志东有井谷故关　后魏有石井关郡县志未详或即石研井谷
　　故关东二十里
　　夏店鎭西三十里　下良鎭北三十里北通辽州　西营鎭北四十五里即武乡县界　长隆鎭西南二十五里南通潞安府北通沁州　东周鎭西南二十里潞城县
　　三埀冈西南二十里高三百五十二丈长九里周二十八里三阜渐卑形肖旌节为上党之纒防　唐十道记晋将军王广赵柔尝败刘聪将乔乘于此山下唐庄宗伏兵于此破梁夹寨　晋王李克用初破孟方立于邢州还军上党置酒三埀冈伶人奏歌时子存勗在侧方五岁王慨然曰吾行老矣此奇儿也后二十年其能代我战于此乎及存朂即王位梁人因余吾晋兵已引去夹城兵颇懈王欲乘其怠击之遂发晋阳军行至三埀冈叹曰此先王置酒处也伏兵冈下防天大雾昼瞑兵行雾中直抵夹寨梁将士尚未起周德威攻西北隅李嗣源攻东南隅梁兵大败晋凯旋告庙
　　微子岭东北二十里高二里斜延十里周二十五里下有微子村微子城　潞水东四十里源出微子城至西流里入浊漳　太平寰宇记微子城在潞东北三十里　秦建元六年十一月辛亥尚书令王猛进次潞川与燕太傅慕容评相持壬戌遣将军徐成觇燕军形势期以日中及昏而返猛怒将斩之建武将军邓羌固请与成效战以赎罪猛弗许羌怒还营严鼔勒兵将以攻猛猛谓羌义而有勇使语之曰将军止吾今赦之时觇知评卖水鬻薪不抚将士虽帅中外精卒四十二万而有可乘之防乃遣游击将军郭庆以锐卒五千夜从间道出评营后傍山起火烧其辎重火见邺中暐催评速战评大惧遣使求战甲子猛阵于渭源而誓众众皆踊跃破釜弃粮大呼竞进猛望见燕兵甚盛恶之谓羌曰今日之事非将军不能破勍敌羌曰若能以司见与者公勿以为忧猛曰此非吾所及也必以安定太守万户侯相处羌不悦退俄而兵交猛召羌羌寝而不应猛驰就许之羌乃大饮帐中与徐成张蚝等跨马运矛驰赴评军出入数四旁若无人搴旗斩将杀伤甚众战及日中评师大败俘斩五万余人乘胜追击所杀及降者又十万余人评单骑奔邺猛长驱而东丁卯进兵围邺　纲目质实渭源疑是地名未详处所窃谓此必潞源之讹也潞水源出微子山下　苻坚送王猛于防上曰便可从壶关上党出潞川此捷济之机所谓疾雷不及掩耳　水经注阚骃曰有潞水为冀州浸即漳水也按燕书王猛与慕容评相遇于潞川鄣固山泉鬻水与军入绢匹水二石上党无佗大川可以为浸所有巨浪长川唯漳水耳故世人亦谓浊漳为潞水
　　神头鎭　微子鎭胥在县东　南陲鎭在县南　黄碾鎭　安昌鎭胥在县西
　　黎城县
　　壶口故关东北二十八里路通河南渉县即今吾儿峪也【东逾束阳五里】吾儿峪巡检司东北三十里吾儿峪明洪武二年置后移置东阳关名仍旧　东阳关东二十里控武渉吾儿峪　汉书上党郡有壶口关　冯衍遗田邑书上党之地有四塞之固东带三关西为国蔽三关谓上党关壶口关石陉关也　章怀注潞州上党县有壶山口因其险而置关焉　通典有壶口故关　唐志东有壶口故关　金志有白岩山壶口故关　文献通考黎城有故壶口关　壶关旧志壶关在郡东山川相错地形如壶秦建县尝为上党郡治　古关堡在县东北二十里古关鎭　黎侯城东北十里为壶口关其形似壶　左传哀公四年齐伐晋壶口杜预注潞县东有壶口关今属黎城县即吾儿峪也盖婴儿夺黎地故也　袁尚败并州刺史高干降曹操及操征乌桓干遂执上党太守举兵守壶口关以扼魏乐进李典击之未下操还亲征干求救于单于单于不受操克壶关干走死　齐后主自并州奔邺诏王公议于含光殿广宁王孝珩以大敌既深事借机变宜使任城王领幽州道兵入玉门扬声趋并州独孤永业领洛州兵趋潼关扬声趋长安臣请领京畿兵出防口鼔行逆战敌闻南北有兵自然溃散高阿那肱韩长鸾忌之不遣出壶口关【玉门当即土门】刘琨在潞上表惟有壶关可得告籴而此二道九州之险数人当路则百夫不敢进公私往返没防者多唐讨李克用张濬军至隂地朱全忠遣骁将葛从周自壶口闗潜入防李存孝擒孙揆从周遁还　明崇祯十五年任国琦自松山溃归繇林县夜逾壶口关十一月掠长治北董鎭苏店秦家庄从容入秦去　黎侯故城在县东北二十里西伯戡黎盖以黎恃吾儿峪之险而敢拒方伯也
　　南陌鎭城北一百里通辽州太原　明崇祯五年邢红狼掠南北陌东西井
　　上遥鎭城西南三十里通襄垣沁州
　　西仵堡城南十五里通潞安府
　　台壁东十五里古台壁东距彰德百里西距长子百里燕建兴八年燕主慕容埀伐西燕慕容永发司冀
　　青兖兵遣太原王楷出滏口辽西王农出壶关埀自出沙亭击永永严兵分道拒守聚粮台壁遣从子征东将军小逸豆归鎭东将军王次多右将军勒马驹率众万余戍之四月埀顿军邺之西南月余不进永谓太行道寛埀诡道伐之乃悉摄诸军还杜太行轵关惟留台壁军甲戌埀进师出滏口入自天井关五月乙酉至于台壁永遣太尉大逸豆归帅众来拒埀征东将军平视击破之小逸豆归出战辽西王农又击破之斩勒马驹及王次多遂围台壁永召太行军还自率精卒五万来拒阻河曲以自固驰使请战北地王钟降己亥埀列阵于台壁之南分农楷军为左右翼骁骑将军国防千骑于深涧下庚子合战埀引军伪退永追奔数里国发伏兵驰断其后楷农夹击之永师大败斩首八百余级奔还长子晋阳守将闻之弃城走　水经注潞县北对故壁台漳水迳其南本潞子所立世名之为台壁也慕容埀伐慕容永于长子军次潞川永率精兵拒战阻河自固埀阵壁台一战破之即是处也
　　九龙山寨西北七十里西井鎭南山险林密陟絶巘远观数百里村聚恃为保障
　　松池山寨东三十里宋家庄南　古关堡东北二十里古关鎭
　　漳河渡南二十里
　　壶关县
　　羊肠坂东南一百六里　汉书地理志壶关有羊肠坂长三里曲盘如羊肠然【通典文献通考舆地考皆同】槲林隘东南一百二十里在羊肠坂上山径仅容人行通河南辉县　赵收天下以伐齐蘓厉为齐说赵王曰秦尽韩魏之上党则地与国都邦属而壤挈者七百里秦以三军强弩坐羊肠之上即地去邯郸二十里且齐以三军攻王之上党而危其北则勾注之西非王之有也　史记正义秦上党郡今泽潞仪沁等四州之地兼相州之半韩总有之至七国时赵得仪沁二州之地韩犹有潞州及泽州之半半属赵魏沁州在羊肠坂之西仪并代三州在勾注山之南秦以三郡攻赵之泽潞则勾注之南赵无地　蔡泽谓应侯曰决羊肠之险塞太行之道　后汉魏郡赵国常山中山增六百一十六坞河内通谷冲要增三十三坞是胥縁太行诸郡县而立坞以守也
　　十八盘隘东南八十五里山径仅容人行通河南林县杨家石塘口【上党记东山在城东南晋申生所伐今名无睾】
　　正梯隘东一百一十里路通林县形险似梯一名梯头隘
　　崇贤堡周三百二十五丈四尺四面高崖深十丈　辛村寨周一百二十丈七尺四面高崖深九丈　好牢寨周一百五十丈四面高崖深十丈
　　平顺县
　　虹梯关东北六十里张井里栢木都大山中有石径通河南林县山形如壁势峻如天径如云梯土人传鲁般所凿上有虹梯关置巡检司　地形志壶关有鲁班门一名天门　夏言虹梯关铭玉峡关西来百余里近蚁尖砦千峰壁立中通峭峡状如风门而少下则无底之壑石磴齿齿盘廽霄汉望之若虹霓然故号洪梯予易以今名亦因以关焉　张仲贤新建潞安府记改州治为府青羊村为县相地攸宜立玉峡虹梯关者二花园口鲁般壑穽脑等堡者三磻溪峰玉斗崖白云谷巡检司三　汉淮南王谓伍被曰此北尚有临晋关河东上党与河内赵国界者通谷数行此为黄榆黄泽壶口虹梯玉峡槲林柳树盌子城言也
　　玉峡关东八十里新兴二里花园村西高山岫岭名风门脑路下河南林县两山峭立若玉峡然上有玉峡关置巡检　夏言玉峡关铭玉峡关者夏子创焉而命之名也旧曰风门口在隆虑万山之巅为两河三晋之界盖天作之险也前此弗设守庸氓往往凭阻以拒命吏廼即是关焉关成而系之以铭
　　漳义隘口在侯壁里两山峭立中有石壑漳水经流人繇壑厓行达河南昔名漳义关
　　马踏隘口东北一百二十里豆口里万山拱峙中有小径路通河南渉县一名马踏关　豆口里东北九十里窦建德始居于此去三十里有隘口曰马踏
　　龙盘山西二十里有大小二岭鸟道崎岖岭西尤险东傍羊山西临陡涧
　　国朝康熙二十八年知县杜之昂自大渠村西至龙盘山又西至羊井铺修道广六七尺筑拦马墙
　　狮子山西五十里东禅东里东平顺西长治南壶关北潞城
　　井脑一名穽脑明嘉靖七年巨盗陈卿据青羊山爲乱山西巡抚江潮常道先后讨贼无功乃勅河南巡抚潘埙会勦埙谋于道曰贼负固守险难以阵合诸路夹攻出不意夺其险乃可擒也遂分五哨三路入募土人为导首攻夺井脑贼悉众争险官军奋击大破之追奔至莎草岭毁安阳诸巢山东副使牛銮由潞城入破贼李庄泉其夕河南副使翟瓒捣卿巢卿败走瓒追卿栾庄山又追之神河再败之山西佥事陈大纲亦屡蹙贼先后降二千三百余人自进兵至搜灭贼巢凡二十九日
　　青羊里在青羊山下　躭车里北六十里路险不能行车　石城里北八十里周围皆石山　东禅里西北五十里　留村里在县北相传魏豹兵至村人迎之令无抢掠云　侯壁里北六十里山多壁立
　　附录
