<!-- { "loadSidebar": true } -->
　　朱弁字少章徽州婺源人少頴悟晁説之妻以兄女建炎初议遣使问安两宫弁奋身自献诏补修武郎借吉州团练使为通问副使至云中见金宗翰邀説甚切宗翰不听使就馆守之以兵弁复与书言用兵讲和利害甚悉绍兴二年金忽遣宇文虚中来言和议可行当遣一人诣元帅府受书还虚中欲弁与正使王伦探策决去留弁曰吾来固自分必死岂应今日觊幸先归愿正使受书归报成两国之好蚤申四海之望则吾虽暴骨于外犹生之年也伦将归弁请曰古之使者有节以为信今无节有印印亦信也愿留印使弁得抱以死死不腐矣伦解以授弁弁受而懐之卧起与俱金人廹弁仕刘豫且訹之曰此南归之渐弁曰豫国贼吾尝恨不食其肉又忍北面而臣之吾有死耳金人怒絶其饩遗以困之弁固拒驿门忍饥待尽誓不为屈金人亦感动致礼如初久之复欲易其官弁曰自古兵变使在其间言可从从之不可从则囚之杀之何必易其官吾官受之本朝有死而已誓不易以辱吾君也且移书耶律绍文等曰上国之威命朝以至则使人夕以死夕以至则朝以死又以书诀后使洪皓曰杀行人非细事吾曹遭之命也要当舍生以全义尔乃具酒食召被掠士夫饮半酣语之曰吾已得近郊某寺地一旦毕命报国诸公幸瘗我其处题其上曰有宋通问副使朱公之墓于我幸矣众皆泣下莫能仰视弁谈笑自若曰此臣子之常诸君何悲也金人知其终不可屈遂不复强防宗翰等亡弁宻防其事及金国虚实曰此不可失之时也遣李发等间行归报其后伦复归又以弁祭徽宗文为献其辞有曰叹马角之未生魂消雪窖攀龙髯而莫逮泪洒冰天思陵读之感泣八年金乌凌阿思谋石庆充至杭称弁忠节诏附黄金三十两以赐十三年和议成得归以所得六朝御容及宣和御书画为献秦桧沮之仅转奉议郎十四年卒弁文慕陆宣公诗学李义山金国名王贵人多遣子弟就学弁因文字往来説以和好之利及归述北方所见闻忠臣义士朱昭史玩张忠辅髙景平孙益孙谷傅伟文李丹五台僧寳真妇人丁氏晏氏小校阎进朱勣等死节事状请加褒録有聘游集四十二卷
　　辽
　　耶律孟简字复易裕悦乌哲之五世孙性頴悟六歳父刘嘉努晨出猎俾赋晓天星月诗孟简应声而成父大竒之既长善属文大康初枢宻使耶律伊逊以奸险窃柄出为中京留守孟简与耶律庶箴表贺未几乙辛复旧职衔之谪廵磁窰闗时虽以谗见逐不形辞色过林泉胜地终日忘归明年流保州及闻昭懐被害不胜哀痛以诗伤之作放懐诗二十首序云禽兽有哀乐之声蝼蚁有动静之形在物犹然况于人乎然贤达哀乐不在穷通祸福之间易曰乐天知命故不忧是以顔渊箪瓢自得此知命而乐者也予虽流放以道自安又何疑耶大康末始得归乡里诣阙上表请修国史乃编耶律赫噜乌哲休格三人行事以进命置局编修后仕至昭徳军节度使卒
　　金
　　赫舍哩良弼本名罗索辉发川人父太宇世袭佛寜徙宣宁天防中选诸路国子学生送京师良弼与纳哈塔椿年皆童丱列选望见丞相希尹于涂叹曰吾辈学丞相文字千里来京师固当一见乃入传舍求见拜堂下希尹问曰此何儿也良弼自赞曰有司所荐学丞相文字者也希尹大喜问所学良弼应对无惧色希尹曰此子他日必为国器留之数日年十四为北京教授学徒常二百人时人语曰前有古新后有罗索从学者后皆成名年十七补尚书省令史簿书过目輙得隠奥虽大文牒口占立成词理皆到时学希尹之业者称为第一后纳哈塔椿年拜参知政事荐良弼才出已右赐今名海陵谓椿年曰卿可谓举能矣常人多嫉胜己者卿举胜于己者贤于人逺矣大定中仕至左丞相十八年表乞致仕归田里上遣使慰谕曰闻卿将往西京养疾彼中风土非老疾所宜良弼奏曰臣岂敢望到乡里便可愈疾臣去乡歳久亲识多已亡没惟老臣独在乡土之恋诚不能忘若使一还乡社得见亲旧死无恨矣乃授和抡松科明安而俾其子符寳哈达摄事给丞相俸傔遂致仕归是歳卒年六十遣太府监伊喇慥同知西京留守王佐为敇祭奠使追封金源郡王命翰林待制伊喇履勒铭墓碑諡诚敏明昌五年配飨世宗庙庭
　　王元节字子元州人也幼頴悟虽家世贵显而从学甚谨浑源刘防爱其才俊以女妻之遂传其赋学登天徳三年词赋进士第雅尚气节不能随时俯仰罢宻州判官逍遥乡里以诗酒自娱号曰遯斋年五十余卒有诗集行于世从孙国纲有材器为监察御史开兴元年闗陜完顔总帅屯河中府与元军战败绩哀宗遣国纲乘上厩马径诣河中问败军之由还至中途值元兵见害
　　元
　　刘秉忠字仲晦其先瑞州人世仕辽为国族曽大父仕金为邢州节度使因家焉遂为邢人秉忠年十七为邢台节度使府令史以养其亲居常郁郁不乐即弃去隠武安山中后游云中留居南唐寺世祖在潜邸即海云禅师被召过云中闻其博学多材艺邀与俱行既入见应对称旨屡承顾问海云南还秉忠遂留藩邸至元初拜光禄大夫位太保防预中书省事诏以翰林侍读学士窦黙之女妻之
　　明
　　冯胜定逺人洪武元年由懐庆逾太行克碗子城取泽潞擒元右丞贾成于猗氏克平阳绛州诏右副将军胜居常遇春下偏将军汤和居胜下偏将军杨璟居和下遂渡河趋陜后封宋国公数练兵大同拜大将军二十五年命籍太原平阳民为军立卫屯田寻偕頴国公傅友徳练军山西诸公侯皆听节制二十七年被害
　　李文忠字思本旴人洪武二年命防攻庆阳师次太原闻大同围急曰兵可无西也援大同便军吏曰专命可乎文忠曰阃外之事茍利于国专之可也遂出雁门大破北师拜左副将军封曹国公六年行山西邉留屯代县七年出白登秋进师丰州擒故官十二人马驼牛羊甚众穷追至百干儿乃还卒追封岐阳王諡武靖
　　仰瞻长洲人为大理寺丞王振用事惟瞻与大理卿薛瑄不往防与瑄辨杀夫寃狱遂谪戍大同景泰初召为右寺丞执法愈坚加少卿
　　秦世英陜西三原人进士蓬莱知县后戍阳和讲学赋诗与诸士为忘年交后赦回至今后学思之
　　冯杰直任邱县人官礼科给事中后谪戍大同时士大夫多从之游后回籍
　　国朝
　　朱彛尊字锡鬯秀水人尝游大同望李陵台入太原访卦山山晋水诸胜雅嗜金石文搜剔穷岩败塜遇残碑断碣手自摹挲竟日不忍弃去夙有子猷癖虽僦舍必择有竹地以居客大同地寒苦无竹至艺苇以代之后举博学宏词官检讨











　　山西通志卷一百四十七
　　钦定四库全书
　　山西通志卷一百四十八
　　寓贤【二】
　　朔平府
　　汉
　　徐自为太初时以光禄卿出五原塞数百里逺者千余里筑城障立亭至庐昫号光禄塞
　　蔡邕字伯喈陈留圉人性笃孝母卒庐于冡侧少博学师事太傅胡广好辞章数术天文妙操音律拜郎中校书东观迁议郎奏求正定六经文字灵帝许之邕乃自书册于碑使工镌刻立于太学门外于是后儒晚学咸取正焉光和元年七月以灾异问羣臣邕条陈七事又特诏问邕灾变所由邕因言乳母赵娆永乐门吏霍玉程大人等奸邪宜退太尉张颢等进廷尉郭禧光禄大夫桥元故太尉刘宠等帝览而太息其章为曹节窃视事遂漏露中常侍程璜使人飞章诬邕请托司徒刘郃议害大臣诏与家属髠钳徙朔方不得以赦令除程璜女夫杨球使客追路刺邕客感其义皆莫为用球又赂其部主使加毒害所赂者反以其情戒邕故毎得免焉居五原安阳县邕前在东观与卢植韩説等撰补后汉记防遭事流离不及得成因临戎长霍圉上书自陈奏其所着十意分别首目连置章左帝嘉其才髙防明年大赦乃宥邕还本郡邕自徙及归凡九月焉将就还路中常侍王甫弟五原太守智饯之酒酣智起舞属邕邕不为报智素贵骄惭于賔客诟邕曰徒敢轻我邕拂衣而去智衘之宻告邕怨于囚放谤讪朝廷内宠恶之邕虑卒不免乃亡命江海不求仕进后董卓闻邕名髙辟之不就卓怒曰我力能族人邕不得已到周歴三台拜左中郎将欲逃去不果及卓被诛王允収邕下廷尉死狱中
　　北魏
　　杨忠农华隂人髙祖元夀魏初为武川镇司马因家于神武树頺焉忠识量沉深武艺絶伦从独孤信在洛遂从魏孝武西迁大统三年又与信自梁俱归阙晋爵襄城县公除云州刺史兼大都督与怡峯解玉壁围寻除都督朔燕显蔚四州诸军事朔州刺史朝廷将经畧汉沔授都督三荆二襄二广南雍平信隋江二郢浙十五州诸军事帅众南伐攻梁隋郡克之进围安陆擒梁将桞仲礼于淙头安陆竟陵胥降又擒梁邵陵王纶于汝南尽定汉东地于谨伐江陵忠为前军屯江津遏其走路周孝闵帝初齐人冦东境出镇蒲坂与达奚武迎司马消难去豫州三十里武欲还忠独以千骑趋城下候门开而入及还殿军后齐人不敢逼武叹曰达奚武自是天下健儿今日服矣晋柱国大将军赐姓普六茹氏武成元年晋封隋国公保定二年迁大司空三年为元帅伐齐出武川过故宅祭先人飨将士席卷二十余镇破陉岭突厥来防四年正月朔攻晋阳班师齐人亦不敢逼是歳又东伐令忠出沃野以应突厥天和三年卒諡桓子坚嗣即隋文帝也忠弟整陈留郡公从髙祖平齐战殁于并州整弟惠大宗伯竟陵县公惠弟嵩兴城郡公嵩弟达周郡公
　　元叔仁中山王熙第四子熙为元又所害叔仁以年幼获全与母于氏徙朔州孝昌初灵太后诏叔仁归京师还其财宅袭先爵河隂之难赠并州刺史
　　徐逺字彦遐广宁石门人曽祖定为云中军将平朔戍主因家于朔逺少习吏事郡辟功曹未几与太守率户赴义旗间习书计为治有恩惠仕至右光禄大夫卒
　　北齐
　　暴显字思祖魏郡斥丘人祖喟魏朔州刺史因家朔边显少经军旅善于骑射曽从魏孝庄帝出猎一日之中手获禽兽七十三从齐髙祖举义封屯留县开国侯晋公齐时仕至车骑大将军河清二年复除朔州刺史天统元年封定阳王卒
　　髙琛字元寳齐神武弟也少便弓马有志气封南赵郡公累迁定州刺史六州大都督甚有声誉神武入洛以晋阳根本召琛留总相府政事天平中为御史中尉纠弹无所回避坐后庭事杖遂卒年二十三赠太尉尚书令諡正天平三年又赠假黄钺左丞相太师録尚书事进爵为王齐初配享神武庙庭子叡
　　隋
　　于仲文字次武周大左辅燕国公实子初仕周以功封延夀郡公拜柱国隋初累为行军元帅开皇中率兵屯马邑备邉数旬而罢晋王广奏督晋王军府事后突厥犯塞晋王为元帅以仲文为前将军大破贼而还大业中进位光禄大夫卒
　　明
　　王绂字孟端无锡人博学能歌诗工书写山水竹石妙絶一时洪武中坐累戍朔州永乐初用荐以善书供事文渊阁除中书舍人绂尝隠九龙山号九龙山人画不茍作游览时酒酣握笔长廊素壁淋漓霑洒有投金帛购片楮者輙拂袖起或闭门不纳或规之绂曰丈夫宜审所处轻者如此重者将何以哉葢其品似云林倪氏画亦雅肖云
　　解缙江西吉水人谪戍河州过朔遂寓居焉与里人萧广为诗友
　　朱骥字尚徳大兴人嗣祖职锦衣卫千户尚书于谦器之妻以女天顺初坐谦累谪戍大同威逺卫宪宗初召复原职后掌卫事兼掌镇抚司事累晋都指挥使迄明世论典狱之使率以骥称首治三年卒
　　卢玑浙江松阳人进士成化八年谪戍威逺卫防于学士多从肄业尝着通鉴外纪辨正河图衍义洪范集解
