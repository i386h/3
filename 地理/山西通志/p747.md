<!-- { "loadSidebar": true } -->
　　神应王扁鹊庙在西北五里鹊山赵简子赐扁鹊田四万亩即此　宋许希以鍼进而疾愈命为翰林医官赐绯衣银鱼及器币希拜谢已又西向拜上问其故对曰扁鹊臣师也今者非臣之功殆臣师之赐安敢忘师乎乃请以所得金兴扁鹊庙上为筑庙于城西隅封灵应侯其后庙益完学医者归趋之因立大医局于其傍
　　嘉山黑水庙在城西嘉山相传神本晋公族晋末客死于广阳之嘉山土人立庙祀之周世宗显徳二年封嘉应侯宋至和二年封善应侯崇寜三年封溥泽侯金大定三年加封灵源公九年知平定军温时重建元大徳季年重修编修韩粹中撰记至正十二年加封灵源洪济王吕思诚撰记明洪武初重修改称嘉山黑水之神有司春秋致祭治间知州吴贤重修元韩粹中碑记云周显徳宋至和之间始以侯称
　　宣和中用太守张颖之请加封灵源公
　　淮隂侯庙在东二十里试剑峰山相传韩信下井陉时驻此元杨先韩有记元吕思诚土风记云韩信庙在固闗牛相庙南十里牛相不知年世过山下卒
　　李英公庙　元吕思诚土风记云东十里磛石村李勣尝为并州都督有惠爱故立祠又曰本殷公也开山亦尝任石艾长宋祁修唐书避宋宣祖讳易曰英
　　三义庙在西十里义井都元吕思诚撰记明嘉靖十年重修郡人郭纮记　商旅过者或取神之弓矢负以前往归而纳之
　　石瓮神庙在西北三十里赛鱼里狮子山悬崖数百仞傍有石穴深若井故名石瓮瓮端有覆石遇旱祈祷举杕扶石石开即雨雨足随覆以石否则风从瓮生拔木偃禾宋皇祐间有记崇寜三年与嘉山蒲台神同锡封号扁曰丰济王祠元左丞吕思诚撰记明洪武初改称狮子岩石瓮之神嵗春秋仲月有司择日致祭
　　昭济圣母　四一在下城后街一在郗家泊一在南坳一在锁黄村惟南坳地祠下有清泉祷祠者暗于泉窦中取石子为验岁正月十日三月二十日郡人往祀焉
　　八蜡庙在郭门东乔宇记
　　显灵王庙在州西升中乡古测石驿黄廷绶记
　　龙王庙旧在三交村南岭上后改建马岭之麓
　　大王庙在升中乡保安村有黄廷绶新建庙记
　　妬女祠在娘子闗泽发水上唐大厯间建　魏地形志乐平郡有妬女泉及祠大厯十三年游击将军上柱国李諲撰铭　图经介山氏之庙有神如鼈书伏夜游神出水涌
　　崔府君祠在东三里宋宣和中建金太和间重修元至元间祷雨有应翰林学士揭傒斯撰重修庙碑记
　　白雉祠在北二十里龙庄村五代时唐李嗣昭获白雉于此遂立祠
　　五龙祠在三都村
　　夏学正祠在明伦堂东明正统中钱塘夏廷器为州学正门人白侃等立祠
　　崇贤堂在东北城角上宋名思武楼金大观中更名涌云元至元二年改建四贤堂祀杨云翼赵秉文元好问李冶四人后升王播吕思诚为六贤堂明成化五年复进耿九畴乔宇白侃扁曰崇贤大学士彭时撰记嘉靖三年进郗夔十四年进孙承祖二十一年知州王齐废为亭更名环翠撤诸贤像归其子孙后知州崔一濓善堪舆家言以为本州文案祠不当废作诗吊之　吕思诚土风记四贤堂在州治东北城隅宋曰思武金曰涌云金锡欣赵公文献杨公遗山元公敬斋李公遗像在故名之也
　　老君堂　有后崖石刻刻韩愈吴丹过此六字乃昌黎使镇州宣慰王庭凑时题名
　　夀阳县
　　羊舌庙　祀晋大夫羊舌氏明一统志云在县治东旧志云在县治西南四十余步今废
　　三义庙在东十五里土径正徳七年建后重建邑进士王来聘记
　　韩文公庙在东郭外唐长庆二年春二月公奉命宣慰王庭凑军道过寿阳驿留诗后勒诸石立祠旧在朝阳阁之左明嘉靖丁未县令白檀重建阁前有坊表曰唐韩昌黎祠
　　九江王庙在西南十里祀汉英布宋天圣中建
　　赵简子祠在故贺鲁城东祠后有墓一号冲天神明嘉靖初修邑人张蟠撰记相传贺鲁城为简子食邑
　　五龙圣母祠二一在西郭内一在县北四十里双鳯山上旱祷辄应
　　涌泉祠在县西北五十里元至正间建
　　盂县
　　祁奚庙在方山西二里
　　藏山庙距城三十里有藏孤洞祀晋赵武并义士程婴公孙杵臼额曰报功殿宋封杵臼成信侯婴忠智侯元至治三年修庙建碑后三十年达噜噶齐达实特穆尔重修吕思诚撰记
　　国朝康熙己亥秋八月山水暴作庙几圯邑人重修王珻撰记
　　仇犹君庙三一在东闗一在髙神山一在闗北隅紫栢龙王庙旧志在县北十二里又县东髙岭山有白龙庙县西诸龙泉旁有诸龙庙
　　啓忠祠在藏山祀赵文子先世成子衰宣子盾庄子朔明崇祯十四年邑人史文焕建庙立碑额曰啓忠
　　烈女祠在东北十里相传周世宗女秉性贞烈不欲适人泣于山树下渴而思水扣地得泉饮讫经于树乡人立庙祀之祷雨多应
　　四岳行祠在越霄山元至正间建
　　乐平县
　　狐突庙在北八里鳯皇山
　　晏公庙在南闗
　　鹊王庙在南十五里孟壁村祀扁鹊
　　鳯皇山神庙在北八里鳯皇山
　　国朝康熙间县令王祚永重修记云山之巅建风云雷雨诸神祠迤左半里有水神庙泉久涸修庙之初泉水忽涌
　　石瓮神庙在东七十里车寺村山峡中有潭广盈亩水深莫测旁建龙神祠祷雨辄应嘉靖时邑举人赵敏记
　　神掌窊庙在西十里山中有池
　　陵泉圣母庙在西三十里
　　人祖庙在东七里青岩头
　　防山庙在东二十里祀龙神
　　九龙庙在东一里
　　清源庙在北一里
　　慈济圣母庙在县北有池尝出瑞莲有碑
　　鹿泉圣母庙在南十五里长身岭村有池冬夏不涸五岳庙在南五十里思贤村
　　药王庙在西南一里
　　象山祠　魏地形志乐平有象山祠
　　宕女泉神祠　魏地形志乐平有宕女泉神祠
　　赵侯祠在北门内邑人为尹赵评建
　　忻州
　　七烈士庙在西北三里明嘉靖二年佥事李濂建祀晋赵盾韩厥程婴公孙杵臼鉏麑灵辄提弥明七人
　　三灵庙二一在州治西一在北郭
　　阿母庙在南郭西旧志谓程婴妻今神列三像乃负婴儿者土人名圣母
　　龙天庙在西北三里烈士庙左相传即晋文公祠龙王庙在东门内
　　鸡头山祠　魏地形志平冦县有鸡头山祠
　　独担神祠在西南二十里独担山下相传此山产玉芝云母石唐贞观中命薛真度采云母封山神为灵显王建庙立碑
　　程婴祠二一在州治西南墓上一在金山胥废　金南阳进士何师常公孙厚士祠记云州南程婴祠九原古双祠也并祀杵臼云
　　公孙杵臼祠在西北七里墓前即杵臼中社也有碑记见州志金何师常有公孙厚士祠记谓公孙里有三社其中社有古冡荒祠
　　润国济民侯祠在游邀祀尹铎
　　李将军祠在州南三十五里元延祐二年建祀李牧包孝肃祠在北门内
　　速报祠在城北门内
　　万老生祠在南闗外
　　魏中丞祠在城北门内
　　定襄县
　　润国济民侯庙旧在南闗外今移南崖祀尹铎
　　雨霁侯庙在丛山久废
　　昭惠灵显王庙即二郎神在北城宋建元至正乙酉重修邑人李干臣记
　　东岳庙在东霍村宋祥符中建王鼎撰记
　　闗王庙在县北灵显王庙西元时建冦禧撰记明嘉靖中重修乔光大撰记
　　结义庙在县治西瓮城内
　　五帝庙二一在北闗夀圣寺左一在丘村
　　龙洞庙在东山
　　龙天庙在黄嘴村又有青龙庙二一在董村一在东王村
　　防尖庙在西霍村
　　大王庙二一在东门街一在南受罗
　　赵武灵王祠　魏地形志定襄有赵武灵祠
　　惠应圣母祠在七岩洞祀赵襄子姊代王夫人宋崇寜间勅封惠应圣母祠后有小石井井中石子累累相传祈嗣者探得石乃应七月七日圣母诞辰
　　七贤祠在芳兰镇即祀七烈士
　　保孕祠在东山藏孤台唐释元奘建久废
　　介君神祠　魏地形志定襄县有介君神祠
　　闗门山圣人祠　见魏地形志
　　圣阜祠在县治东北二十里圣阜山元大徳十一年六月知州樊天胜重修栾城进士李敬斋记
　　静乐县
　　昌寜公庙在故寜化县西南二十余里定河村村侧有小丘旧传为台骀墓上有丛祠土人以土地神祀之金明昌五年州判官任知防谓县境处汾水上游台骀汾神也茔兆在兹土允宜崇祀乃与邑士史世雄宋鈛取旧图经増补其阙以示乡人修广旧祠嵗仲夏致祀大梁张守愚撰记云唐有令狐楚谢雨文之碑晋有昌寜公之封宋有灵感元应公之赠宣济广惠之额今则灵威素着定河之称又西郭外有汾水州祠
　　赵武灵王庙在南三里东山下尝破义渠自代至隂山守楼烦后人立庙
　　三灵侯庙旧在汾河西明万厯八年移建西郭门樊哙庙在楼烦城西有白石细润名樊哙石
　　魏孝文庙在南五十里马头山金天会间建久废明惠王庙在天柱山元魏都督尔朱荣自为天柱大将军山半有泉久而不涸名天柱龙泉泉旁建庙嵗四月十五日有司致祭
　　巾山神庙在东百二十里巾字山有泉旱祷辄应宋宣和中封显济侯明初改称今号有司以四月八日致祭正统间于县东十五里别建祠
　　白龙庙在四棱山庙甚壮风雨不摧又有黑龙庙二一在曹峪寨一在周洪山又北郭外绍仁沟有赤龙王庙
　　河神庙在八蜡庙左唐地理志静乐有池祠
　　昭润公庙在桃子山祷雨多应宋宣和初建崇寜间赐号灵济神加封昭润公庙前有泉泉有亭明万厯中李大植重修有记
　　后土庙在南七十里宋崇寜七年建
　　北岳庙在马头山金天会中建
　　五龙庙在东南四十里金皇统三年建
　　圣母庙在天庆观西元至元三年建
　　水神庙在娘娘山
　　风神祠在西五里黑风山山侧一窍秋冬出黑气嵗三月十八日有司致祀或旱霾为虐祷于祠而封其窍风寻止
　　国朝县令欧鸿有祭文







　　山西通志卷一百六十六
　　钦定四库全书
　　山西通志卷一百六十七
　　祠庙【四】
　　代州
　　舜庙在东南十五里舜山
　　闗王庙在州西南隅元天厯中建明治万厯间胥重修最称钜丽
　　白杨神庙　唐令狐楚新庙碑代郡东四十里白杨有祀实代之主　旧志以白杨神为汉文帝者谬
　　泰寜庙在泰山庙西
　　羊舌大夫祠在西二十里阳明堡祀晋叔向
　　赵武灵王祠在紫荆山巅
　　李将军祠　祀赵将李牧有二一在州东南三十五里聂营村一在城南后移城北又移城中太仆寺牧守雁门破冦十万众十余嵗不敢近赵边城故祀之明夏啓题庙碑隂云李将军不祀者数年有异流托堪舆之说而责土人之废祀也随化去不可见都御史韩邦竒有记
　　代王神祠　魏地形志永安郡驴彛县有代王神祠扶苏太子祠在东二十里宋政和八年建
　　勾注陉祠在勾注山巅前代累封广祐灵应王洪武初改称山神　宋庆厯中郡守张元以祷雨灵应撰记后勅封顺应侯王崇极撰记
　　北斗山神祠在雁门故县北一名牛斗山宋金元洊加封号曰顺徳侯佑顺公广佑灵应王明正徳四年祈雨灵应孙绍先撰记
　　亚泽祠　魏志在雁门
　　茹仆射祠在西峩口祀唐仆射茹升尝治峩谷水穿渠溉田故立祠
　　杨将军祠在鹿蹄涧祀宋刺史杨业太平兴国三年辽十万众冦雁门业以数百骑破之
　　二圣祠在西城第一门内
　　崇报祠在平籴仓后
　　五台县
