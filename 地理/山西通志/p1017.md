<!-- { "loadSidebar": true } -->
　　隂崖转清深秋老木坚瘦城居望已逺歩觉脱氛垢寳严夙所爱丈室方再叩臐黑才入门迳就石泉漱遥遥金门寺寳焰出岩窦我岂无尽公昔见今乃又同来二三子寝饭故相就况有杜紫防琴筑终雅奏曈曈上初日深樾炯穿漏逶迤陟西巘万景若迎候絶壁三面开仰看劳引脰两山老突兀屹立柱圆覆诸峰出头角随起随偃仆不可无烟霞朝莫为先后横亘连巨鼇飞堕集灵鹫九华与奇巧五老失浑厚想当位置初遂欲雄宇宙太行有谼谷胜绝无出右大似尘外人眉宇见高秀哀湍下絶壑电激龙怒鬭崩奔翻雪窖莹滑泻琼甃穷源得悬流伟观骇初遘仙人寳楼阁白雨散檐溜天孙拂机丝素锦绚清昼永怀登高赋意匠困驰骤窘于游暴秦百说不一售林间太古石稍复坏饮旧已约铭洼尊细凿留篆籀兹山缘未了僧夏容宿留终当匄余年奇堔尽云岫
　　元
　　毛晋卿肖山堂　　　　　　　　李俊民
　　悠然林下客世事颇能料闲中意自适身外名肯钓卜居山之阳初为识者笑势将陵岱华气欲吞嵩少方寻愿谷归稍近孙台啸防茫数烟岫巉绝对云峤为我增双明未必在远眺始虽如面友久得乃心照恐随有力去或被移文诮已见成膏肓百计莫可疗一时烟霞语愼勿骇廊庙咄哉肖山堂所以警不肖
　　游碧落【并序】
　　壬寅重午日陪郡侯段正卿暨王用亨刘汉臣济之君祥仲寛姚子昻张唐臣禄卿平阳赵君玉王润之同行
　　浮云翳炎景长夏惬幽事相陪林下友共造金碧地清流潄寒玉老树耸苍翠何人开山祖妙处发天秘悠悠嵗月深剥落磨崖字遨头兴不浅有酒留客醉幽鸟背人飞不惯闻鼓吹抵莫出山门溪风送归骑
　　扁鹊墓　　　　　　　　　　　王　磐
　　昔为社长时方投未可录一遇长桑君古今皆叹服天地为至仁既死不能复先生妙药石起死效何速日月为至明覆盆不能烛先生具正眼豪厘窥肺腑谁知造物者祸福相倚伏平生活人手反受庸医辱千年庙前水犹学上池绿再拜乞一杯洗我胷中俗
　　孙烈妇歌【妇姓呉小字二十平陆人适进士孙阙】　　阳　奂
　　平陆有烈妇地望雄诸吴从居孩提间体貌逈尔殊举家爱惜心不啻千金珠眉拂夏茧蛾髩亸春林乌芙蓉羡顔色冰霜羞肌肤十二巧针指十四婉歩趋姻亲未省识闺门何曾逾孙郎邑中秀少小依师儒双亲为择对买红纒酒壶青鸾得彩鳯誓结百年娱屈己接妯娌尽心奉舅姑孰谓连理枝半壁先摧枯春风合欢牀分守夜雨孤西邻久钦慕【指王氏子】诚与六礼俱贿好靡不周下逮役使徒父兄去世乱仓卒谁携扶母嫂怜幼寡且防反哺雏号诉竟莫察僵仆气不苏同穴大义在初言宁忍辜日闻势转逼托媒致区区将汝已死妇配我未塟夫朝决暮即行参差当自屠王族忽承命垂首久踌蹰此事难为谐此理古亦无女闻一抚掌天道卒敢诬腐骨尚知爱而况生人躯素志从此伸里巷咸惊吁秋风万马来所至皆丘墟粟堆坡头路月黑忘崎岖乡兵共乌合焉能保不虞俄顷鼓声絶崩溃东北隅壮者被杀僇弱者遭縻驱妇时飞悬崖翩若赴水鳬皎皎盈尺玉未甘苍蝇汚鲜鲜全匹锦岂容浊秽涂向是徤男子足授丈二殳航海鲙长鲸荡荆缚于莬悲哉女子身裙郁壮图胡不具始末奏之达帝都外则诏郡国内则正宫胡不搆祠宇揭之当官衢近使感义节远使惩淫愚不然布台阁直笔一再濡特书彤史上永世瞻范模
　　兴上人驻锡姑射山之麓他日邀余所居之静乐
　　斋勉为赋此　　　　　　　　段克已
　　我爱兴上人间处先着脚虽有买山钱难寻一丘壑向来栖息地龙象久寂寞重寻林下径竹石若纷薄溪水恣交流岩花自开落却扫丈室中一缾还一盋静乐题其顔尘缘聊解缚寥寥千载下此理谁发药我今为拈出未免一重错有静必有垢无苦亦无乐混沌元不死七窍刚自凿郑重庵中人万法本无着独有太古心油然满寥廓
　　吾兄同仲坚采鹭鸶藤于午芹之东溪因咏诗见示前代诗人未尝闻赋此者此花长于田野篱落间人视之与草芥无异是诗一出好事者将知所贵矣感叹之余敬次其韵有与我同志继
　　而述之不亦懿乎　　　　　　段成已
　　防雨洒郊坰百卉欣并育幽花发溪侧间错金珠簇徐看是鹭藤香味浓可掬忍饥出新句大笑负此腹遗落榛莽间采撷谁见蓄情知无俗姿安能悦众目先生日来往东溪路应熟一经题品余名字耀岩谷遇合良有时不才异山木
　　吕氏用静斋
　　两防夹嵯峨一水中委蛇是间有高人静与山林期结茅并溪石故迹司空遗因山爱其山佳处应自知心闲境随胜眼静山增奇寥寥丈室中日用夫何为不书咄咄事高咏休休词无人书一编有兴酒数巵便是一生了安问蓍与依依中条云梦想紫芝眉昨朝寄书至谓我来何时急营买山钱已觉从君迟他年两绳牀分忍西山饥
　　蒲城董公余素不识其何如人也一日袖横轴所谓龙窝图者同仲坚见过而以诗见谒余雅不能文诗尤非所长者加之老病日久纵不避拙恶亦安能为他人椎肝肾邪渠请益坚余重违封意且念其勤姑因所见以叙之云尔
　　封生防客来谒我蓬蒿里轩轩亢尘俗不知谁氏子所主我既贤伊人亦云喜探怀出新图一语烦举似蹇余不能文三请意未已溪山有素期入眼尽其美层云蔽重渊万木夹两涘飞流泻絶壑千丈垂幅纸余霏散如雾防滴乱纷委何物窍其傍相传龙所止庙貎寄空山何代为经始年深祭血干乱久谁复祀威灵昔所闻对面隔千里诚通感必应虽远犹在迩巍巍窟宅尊安卧久不起何当洗甲兵倒挽豳溪水
　　陈子正容安堂
　　陈子少英迈逸气不可挫典型肖乃翁出语輙惊座行止非所能造物听掀功名鹰在鞲嵗月蚁旋磨区区一邑中十载供史课结庐慕渊明志向有许大澹墨写形似终日相对坐一室足我容百念付慵惰青山隠檐楹流水出其左植花数十丛种竹千百个事来若机张事去如甑堕浩然方寸间不受一尘涴岂无二仲贤闲暇日相过有酒相献酬有诗互赓和溪山入笑谈珠玉霏咳唾徜徉天地间一物莫非我醉来语更眞卿去我将卧主人正高枕山鸟莫啼破
　　题梁氏静乐堂
　　攘攘区中人役心名与利于身竟何有干没不少置叔敬有耳孙荦荦与时异一官不肯覔闲居养高志筑室尘境中中有尘外意方其厌嚣湫归来行少塈牀头一巻书净洗纷华累茍能乐其乐宁复事吾事见客不吝情有酒即成醉为问东华尘何如北窻睡清风吹我怀万事觉无味谁知方寸间自有清凉地
　　游万固寺　　　　　　　　　　王　恽
　　中条郁苍苍首尾固雄大连山一卧虎矫首尽两戒东南万峪门荦确入幽阨空青上絶壁嶻嶪两崖对南山开画幈高下蔚万桧扶藜到山门黄衣六七辈寺残薄水赏一水良可爱寻源入云萝不惜阮屐败掬饮清臆尘坐睨巨石怪山空响佩环林逈腾怒獬行听溪声回周览询胜槩当年爽心亭万竹争映帯碧鲜照清泚襟袂濯沆瀣人境两渺茫佳句尽夸迈开轩邀客饭放目欣一快盘餐固疎粝泉洌几肉嘬忽焉林风振万壑一气噫前林疑处啸作勇助吾惫笔落还自惊一扫众峰靉山僧喜醉顚海会得珠贝兴来本无心游藏诧佛界夕阳送归鞍依约虎谿外风烟作破墨塔庙失所在钟美厌摹写閟伏化机蔼盘空之硬语技痒若无赖马首诗遽成一笑豁吾隘
　　过鹿台山
　　远寻文石冈来歴南山纒鹿台台为山幽径蟠古篆后峪行未尽前岭已当面秋声荡林樾风露凄以隂壑气蓊郁疑有虎豹变山田若无多沟崦耕已徧柴楥结半空罗络碧岩转自怜终嵗勤兽患防一旦我本山中人束带对邮掾顿然还旧观潇洒偿夙愿行经双蟾岭石怪惊变现闯首槲树间气自太古练月中谁推坠囚锁属山县乃知北平守认虎饮羽箭物肖本偶然长歌下层巘
　　汾水道中
　　苍巅互出缩峪势曲走蛇囬眺惊后拥迎看复横遮云林荡高秋半岭翻晴霞十里九度水清流带寒沙山溪本幽寂激之声乃哗解鞍憇美防觉我心静嘉风枝满秋实野菊被水涯幽馨散兰馥红鲜缀丹砂二物固琐碎托兴骚人夸我欣记所见信笔书田家
　　去三见太行　　　　　　　　郝　经
　　二年大河间胸次汹余浪身与天根浮泱漭随下上灵槎沓虚舟颠倒泥底样恍疑浑沌初溟涬天水象扬鞭得西归瞠目为一放举首见太行逸翠蜚万丈爽朗肝胆张豁逹器宇旷真宰耸奇骨顿觉天地壮兹山自佳色何乃自凋防吾家在椒峣老雾横莽苍松楸日樵采山灵亦凄怆何时鹤发翁防我蹭叠嶂虽无锦绣裹粗着文彩状山河表里全自古更覇王于今何索然死石徒映向在人不在山先民语无妄行行重行行落日两相忘
　　平水神祠　　　　　　　　　　曹之谦
　　城居厌嚣湫林壑思自逸相将得佳友侵晨驾言出西瞻姑射山马首见崒行行至其麓一径入防密灵宫閟清深流水惊荡潏凉颷自逺至囬首炎歊失平生沧州兴便拟此筑室翻然念男女会待婚嫁毕壶觞畅幽情笑语永今日题诗记曾来夏六月初吉
　　题秋风亭故基
　　危亭冠雄雉飞构何崔嵬一夕堕劫火变化成烟灰颓基翳蒿坏道封苔莓萧条古城上空有秋风来
　　德风亭　　　　　　　　　　　熊　戴
　　天下多名山太行居第一泽潞伯仲间上党天之脊屹立界中原形势控南北千秋万古松于焉杳无迹瞻彼德风亭巍然峙孤立德犹天地风风犹君子德德风惟得人何草不狼籍嗟彼德风亭在德不在餙冰湍味更甘雪乳泛玉液轩窻瞰危台垂云纪奇石我来憇此亭登临览八极十年尘土襟抖擞豁胸臆把此德与风无忧亦无戚矫首望太行太行山自碧鸟诗招义阳义阳不可得日暮下亭来令人三叹息
　　题明月泉　　　　　　　　　　节　斋
　　古昔蒲子地今郡名隰川去城八里许美景分媸妍莹此岩上月照彼崖下泉波光始荡漾兎影成婵娟隂气固相孚阳应何昭然静观物有感方知理无偏心镜生皎皎德化流涓涓时备宪府列叅乘骢马前适来暮春月胜赏中秋天作诗记石壁恍若人间仙
　　次蛇谷道中闻杜宇　　　　　　刘　源
　　黄杉接大万元非岷峨山西州宗诗老行唫蛇谷间幽禽复惊我峰峦夕照殷山水两奇观天地一大寰如何啼不已血溅林木班怀哉感今昔世事川湲湲田园赋归去谢尔东南还
　　过常山赵忠简公墓　　　　　　吴师道
　　客行常山道溪駃波沄沄溯流睇崇冈问是丞相坟舍舟歩榛翳隧道不复分石碑已零落宰树何披纷其傍曾元居混迹随耕耘亦有显仕者逺去忘榆枌长吏类俗流但识期防勤葺治禁樵采此事今无闻堂堂中兴烈忠正而德文祸胎偃月奸寃魄炎海氛凄凉槥车还仓卒书疏焚谁知尉职卑乃能杜使君苍天佐贤俊防尔几空羣兴怀慨前事空山黯愁云咸阳骨安在唾骂奚足云骑箕俨天上千载弥清芬
　　防溪山居　　　　　　　　　　张　着
　　我本山中人十年堕红尘归来媿青山青山解迎人十里如相望五里如相亲乃知山德厚不以俗驾嗔蔼蔼桑麻原熙熙鸡犬邻落落冠裳古悠悠言话真囬思所游地嚣埃塞城闉终焉吾有约为报山之神
　　尊经堂诗【并序】　　　　　　　　柳　贯
