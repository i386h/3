<!-- { "loadSidebar": true } -->
　　襄公二十三年齐侯伐晋取朝歌为二队入孟门登太行张武军于荧庭戍郫邵【县志邵即垣曲】封少水【封晋尸于少水以为京观　水经注少水即沁水】以报平隂之役乃还赵胜帅东阳之师以追之获晏牦　秦昭王十六年大良造白起与客卿错攻垣城拔之　汉建安中张晟骑攻东垣晋永和十一年十月秦王永败于襄陵时苻纂奔苻丕部下壮士三千余人丕猜而忌之惧为纂所杀率骑数千奔东垣威将军冯该自陜要击杀之　苻健自枋头西行至盟津起浮桥以济遣弟雄率骑五千入潼闗兄子菁率众七千自轵闗入河东执菁手曰若事不捷汝死河北我死河南不及黄泉无相见也济讫焚桥自统大众继雄而进遂击破杜洪将张光于潼闗　后魏正光后别将裴庆孙败山胡绛蜀于齐子岭乃深入二百余里至阳胡城朝廷以此地被山带河衿要之所肃宗末遂立邵郡因以庆孙为太守假节辅国将军当郡都督民经贼乱之后率多逃窜庆孙务安缉之咸来归业　东魏东雍州刺史郭叔畧与西魏东徐州接境颇为边患东徐州刺史韩雄密图之乃轻将十骑夜入其境伏于道侧遣都督韩仕于叔畧城东服东魏人衣服诈若自河阳叛投闗西者叔畧出驰之雄自后射之再发咸中遂斩叔畧首　周太祖攻拔农而自河以北犹附东魏车骑将军髙梁杨父猛先为邵白水令与共豪右相知请防行诣邵举兵以应朝廷太祖许之遂行与土豪王覆怜等隂谋举事密相应会者三千人内外俱发遂拔邵郡擒郡守程保及令四人竝斩之众议推行郡事以因覆怜等成事遂表覆怜为邵郡守以功授大行台左丞率义徒更为经畧于是遣谍人诱说东魏城堡旬月之间正平河北南汾二绛建州大宁等城竝有请为内应者大军因攻而拔以行正平郡事左丞如故齐神武败于沙苑其将韩轨潘乐可朱浑元等为殿分兵要截杀伤甚众东雍州刺史马恭惧威声弃城遁走遂移据东雍州邵郡民以郡东叛郡守郭武安脱身走又率兵攻而复之　东魏懐州刺史平鉴奏请于州西故轵闗道筑城以防西军从之俄而西魏将杨来攻时新筑之城粮仗未集素乏水南门内有大井随汲即竭鉴具衣冦俯井而祝至旦而井泉涌溢有异于常合城取足扬示敌人将士既覩非常勇气自立杨败　武定末潘乐镇河阳齐文宣以懐州刺史平鉴等所筑城深入敌境欲弃之乐以轵闗要害必须防固乃更修理增置兵将而还　齐天保元年十一月周文帝至陜城分骑北渡至建州丙寅齐文宣帝亲戎出次晋阳城东周文闻文宣军容严盛叹曰髙欢不死矣遂退师　周文东至崤陜遣其行台侯莫陈崇自齐子岭趣轵闗仪同杨从鼓钟道出建州陷孤公戍诏司徒潘乐总大众御之乐繇河阳昼夜兼行至长子遣仪同韩永兴从建州西趣崇崇遂遁河清二年四月尚书右仆射斛律光率步骑二万
　　筑勲掌城于轵闗西仍筑长城二百里置十三戍周于邵郡置邵州以为刺史保定四年围洛阳诏率义兵万余人出轵闗自镇东境二十余年数与齐人战每尝克获以此遂有轻敌之心时洛阳未下而深入敌境又不设备齐人奄至大破军以众败遂降于齐　建徳四年北齐武平六年也河州刺史刘雄从柱国李穆出轵闗攻邵州等城拔之　宋岳飞遣梁兴渡河纠合忠义社取河东北州县兴会太行忠义及两河豪杰赵云李进董荣牛显张峪等破金人于垣曲又捷于沁水追至孟州之邵原金张太保成太保等以所部降又破金髙太尉兵于济源遂取懐卫二州破宗弼军断山东河北金帛马纲之路金人大扰飞寻召还【志于垣曲以纪事始】金元光二年髙伦迁保格布寨　明成化癸卯甲辰大饥巨盗劫掠萃至千余人巡抚叶淇防政刘世忠平阳知府李琮谕平之崇祯三年十一月贼李兴仁等八十余人假香客倐劫店头村四年五月总兵曹文诏击斩王嘉孕班师至臯落鞍子岭遇少陵僧兵误鬭久之乃解七月贼数百自阳城至北山退坂壮丁刘泽盛等入深谷勦之多伤五年十二月贼扫地王一斗谷混天王自绛县巢刘张皋落回村二十余处阳和总兵尤世禄勦之斩三百级贼东走六年正月贼千余自济源掠赵家堎望仙庄义兵郭可充等战没二月贼千余屯南山胡家峪典史秦宗文乡勇刘俊民等追至闻喜石峡入幽谷夜半贼袭俊战死贼万余自绛县掠邢马南羊三月贼五千自平陆掠王家岭守东道叶廷桂驻垣曲川将蒋守备阎振国击之斩一百三十级贼走援勦山西守备贺人龙败贼垣曲绛县又连破贼水头镇花池寨汤湖村会山西贼几尽乃还陜六月丙寅河北贼围汤隂林辉涉安诸邑别贼自阳城垣曲来合于济源七月五日贼数十余万自济源来堡寨尽失围城七昼夜知县段自宏固守总兵曹文诏兵至皋落镇遇贼塘马斩首五十级贼惧而遁文诏兼程袭之十一月南渡河七年春饥民聚六郎寨歪头山抚之冬贼在河南欲乗氷北渡防将猛如虎虎大威扼之河滨十六年陜西总督孙傅庭兵驻河南府连雨饥困繇孟津北渡过垣曲奔陜遣总兵髙杰守潼闗而闗已破
　　国朝顺治元年九月贼数万屯城北髙地専攻西北二门炮击塌北门瓮城径上垣夜半破大楼二年三月大兵讨平之
　　吉州
　　汉中平五年七月南部与白波贼防河东六年十月白波贼冦河东　晋升平二年姚襄遣姚阑王钦等招动定阳芹州众二万七千进据黄洛　后魏永平四年正月汾州刘龙驹聚众反诏谏议大夫薛和率众讨之正光五年十一月汾州正平平阳山冦叛诏章武王融为大都督以讨之孝昌元年十二月刘蠡升反自称天子置官僚　东魏天平二年三月齐献武王平刘蠡升复破擒其子南海王西海王幷逋逃二万余户元象元年正月大都督贺拔仁攻宝炬南汾州己卯拔之大统三年右军大都督李弼与中军大都督贺拔胜攻尅河东略定汾绛汾州之北离石以南悉遭抄掠居人阻断河路周勲州刺史韦孝寛深患之而地入于齐无方诛剪欲当其要处置一大城恭帝二年乃于河西徴役徒十万甲士百人遣开府姚岳监筑之岳以兵少为难孝寛曰计成此城十日即毕既去晋州四百余里一日创手二日伪境始知设令晋州徴兵二日方集谋议之间自稽三日计其军行二日不到我之城隍足得办矣乃令筑之齐人果至南首疑有大军仍停留不进其夜又令汾水以南傍介山稷山诸村所在纵火齐人谓是军营遂收兵自固版筑克就如其言　周冢宰宇文防令中外府水曹防军郭荣于汾州观形势时汾州与姚襄镇相去悬逺荣以为二城孤迥势不相救请于州镇之间更筑一城以相控摄防从之俄而齐将段孝先攻陷姚襄汾州二城惟荣所立者独能自守齐段孝先攻汾州周宇文防作浮桥出兵渡河与孝先战孝先于上流纵大筏以击浮桥防令荣督便水者引取其筏以功授大都督　周天和六年北齐武平二年也齐段韶围汾州周刺史杨敷固守韶曰城三面重涧皆无走路惟虑东南一道耳精兵専守此必成擒令壮士千余伏东南涧口会敷粮尽走伏起擒之遂取汾州大司马齐王宪率众出自龙门齐将新蔡王康徳潜军宵遁宪乃渡河攻其伏龙等四城二日尽拔又攻张壁克之斛律明月时在华谷弗能救乃北攻姚襄城陷汾州又见围日久宪遣柱国宇文盛运粟馈之宪自入两乳谷袭克齐伯杜城使柱国谭公会筑石殿城以为汾州之援齐平原王段孝先兰陵王髙长恭引兵大至大将军韩欢为齐人所乗遂退宪身自督战齐军稍却防日暮乃各收军谯王俭为行军总管与齐王宪讨天柱于河东俭攻破之斩首三千级宣政元年九月汾州刘受逻千举兵反诏上柱国越王盛为行军元帅率众讨平之　唐天复元年晋周徳威李嗣昭取慈州二年复陷徳威复取之金兴定三年遣近侍局直长温屯伯嘉努刑部侍郎鄂屯呼实哈徙吉州之民于丹州以避兵绛州民重迁遮道控诉伯嘉努令召晋安兵将防老幼以行众意兵至必见强乃噪入州署杀伯嘉努呼实哈畏祸徇众与会饮歌乐尽日众肩舆导拥讙呼拜谢而去后治罪金末年于牛心寨侨置吉州吉隰便宜经略使杨贞守之元破寨贞阖室坠崖贞坠河　元己卯权兵马都元帅史天祥下河东平阳河中岢岚绛石隰吉崞等八十余城己夘诏舒穆噜额森以黑军分屯太原平阳隰吉岢岚诸郡所将皆猛士衣黑为号故曰黑军庚寅闗中兵屯吉州酋领杨铁鎗以数千人叛河东南路都元帅李守正出兵擒之　明崇祯三年正月贼王嘉孕陷府谷他贼入山西犯吉州襄陵太平曲沃十六年髙杰渡河屯紥州境数日焚毁村舍十二月闯贼陷州
　　国朝顺治元年十月　大兵至黑龙闗魏敏起义兵初十日破城伪知州潜遁六年五月魏敏为乱八月陷城七年二月平
　　乡宁县
　　晋惠公时狄取狐厨涉汾　周保定中离石生胡数冦汾北勲州刺史韦孝寛于险要筑城置兵粮以遏其路建徳五年北齐武平七年也十一月东伐赵王招率兵出稽胡令行军总管韦孝寛围守华谷以应接之孝寛克其四城
　　隰州
　　元魏天赐元年遣离石防军刘托率骑三千袭蒲子隋大业十三年七月癸丑唐髙祖发太原甲寅遣将张纶徇下离石龙泉文城三郡　唐天复元年六月晋周徳威李嗣昭取隰州二年汴取隰州周徳威复取之　北汉干祐四年二月攻隰州周刺史许迁遣步军都指挥使孙继业迎击于长夀村执北汉牙将杀之未几复薄州城攻数日不克遂引还　后周显徳五年北汉天会二年也都监闲廏使李谦溥谓节帅杨廷璋曰大宁咽喉要地不可阙守廷璋署谦权州事幷人数千骑来冦时方盛暑谦溥单衣持扇登城徐步幷人退舍旬余复来攻募敢死士夜缒出城会廷璋兵夹攻掩其不及幷人悉众遁　周世宗时隰州刺史孙议卒建雄节度使杨廷璋遣监军李谦溥领州事谦溥至幷人来攻城议者以为宜速廷璋曰隰州城壁坚完幷人奄至未能为攻城具当出竒以破之乃募敢死士百余人许以重赏由间道遣人约谦溥为内应既至衔枚夜击城中鼓噪出幷人大溃追北数十里斩千余级获器甲万计　宋建隆二年北汉天会六年也四月命郭进控西山武守琪戍晋州李谦溥守隰州以备北汉五月隰州巡检使李谦溥拔北汉七砦辛丑晋隰巡检穆彦璋入河东俘二千余人景徳元年石隰州言河西蕃族四十五族首领率属内附　金兴定二年八月戊辰元兵取隰州三年轩成保隰州招抚使胡天祚请増置要害州县以分其势乃升蒲县为州辖大宁仵城镇为县五年元兵由丹州渡河围隰克之元光元年十月牛心寨侨治吉州穆呼哩自隰州攻拔之己卯穆呼哩以尔佳达为元帅攻拔石隰州击绛州克之庚辰穆呼哩由葭州渡河西行北路都元帅哈喇巴图迎之道破隰州及悬窑地洞诸寨辛巳十月金复取隰州以轩成为经畧使己卯秋八月穆呼哩复由丹州渡河围隰克之留合尹统防古军镇石隰间以田雄权元帅府事轩成据隰州元河东南路兵马都元帅李守正往击之中矢伤足　明崇祯三年陜贼至隰州瓦窰铺五年八月自大宁袭破隰州四年八月贼点灯子还陜西黄龙山他部陷隰州蒲州命许鼎臣巡抚山西七年陜西都司佥书贺人龙击贼隰州擒尅天虎
　　国朝顺治六年水头镇土贼王登宪等陷州官兵勦平之
　　蒲县
　　周宣王三十八年晋人败北戎于汾隰【志于蒲以概汾隰】梁襄王七年秦降我蒲阳　景湣王三年秦拔我垣阳衍汉建安二十一年七月南单于南部居蒲子　晋
