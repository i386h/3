<!-- { "loadSidebar": true } -->
　　柴平富字丕公绛州人贡生性端方幼时言笑不茍比长闻李子潜名往师之笃嗜小学内则诸书祖父母亡寝苫枕块不入私室者六年着四书偶抄壁经拾遗周易杂记藏于家
　　张克嶷字抝斋闻喜人少学于父根朴复从曲沃卫蒿防蒿与根朴称经师而克嶷沈潜载籍文淡宕而郁茂诗亦具森致戊午己未聨进士选翰林院庶吉士艺苑如山左赵执信辈皆敛手推避迁刑部主事歴员外郎中执法坚确尝移文内务府穷治受贿者必得实乃止出知平乐府以内艰归复知潮州府外艰归潮濵海郡奸丛滋克嶷布衣蔬食昕夕坐聴事蕲厘剔而以噢咻为本隶邑奸匪斩竿起邑令闭门治守御具克嶷曰第登白叶岐山竖旗鸣鼓声言大兵且至彼将自溃何用张皇为令如其言贼党果斩渠魁以献既归闭户读书垂二十年卒着东涧山房集消闲编
　　吉州
　　国朝
　　曹续祖字子成号陶庵乡宁人顺治甲午举人性至孝既举于乡念母春秋高不乐仕闭门侍养终身不出比母殁自始丧暨虞仪节胥遵家礼雅嗜读书尤颛精理学家言参考互订老而愈笃年八十犹庄诵宋六子书不少辍文集皆阐发义理之言洪洞范进士鄗鼎尝称为吾乡第一孝亷其他杂著如四书纲领四书窃疑易书启约义太极通书薛录卧云洞年谱曹氏家谱大宁县志凡数十种
　　隰州
　　元
　　阎复字子靖平阳和州人祖衍仕金殁于王事父忠侨高唐州复始生有竒光照室及长性简重美丰仪弱冠入东平学严实请元好问校诸生入选者四人复为首徐琰李谦孟祺次焉初掌行台书记至元八年王磐荐为翰林应奉充防同馆副使兼接伴使扈驾上京赋应制诗一篇寓规讽意世祖顾之喜曰有才如此何可不用十四年出佥河北道事寻召还迁翰林直学士建议定铨选校官法上屡命至榻前面授诏旨每具草进悉曲当上意立尚书省召复入便殿问曰朕欲命卿执政何如复谢不足胜任上谓侍臣曰书生识义理存谦让是也勿强寻以撰僧格辅政碑免成宗立复除集贤学士撰曲阜庙碑疏言京师宜首建宣圣庙学定释奠雅乐曲阜林庙戸不宜聴有司并入民籍其后赐孔林洒扫二十八户祀田五千畆皆复之请也大徳三年彗星见疏言定律令颁封赠増俸给通调内外官且曰古者刑不上大夫今郡守之贵以徴租受杖非所以厉亷隅江南公田租太重宜减以贷贫民多采用之上尝召问曰左相难得人卿为朕举所知复以哈喇哈逊对上大喜即命入相复亦拜翰林学士承防武宗初首陈三事曰惜名器明赏罚择人材词皆剀切遥授平章政事力辞不许寻乞骸骨诏给半俸终养卒年七十七諡文康有靖轩集五十卷于世
　　明
　　宋可大字受之其先隰州人迁临汾幼业儒以贫窭贸易陜州从王惺所游得闻正学居亲丧哀礼兼尽训从子以义方后惺所宦游平水可大无尺牍陈乞惺所卒服心丧三年




　　山西通志卷一百四十
<史部,地理类,都会郡县之属,山西通志>
　　钦定四库全书
　　山西通志卷一百四十一
　　孝义【一】
　　洪范以攸好德爲五福之一葢好德之人皇则锡之福惟孝惟义顺德也我
　　国家敦崇实行所以牖世觉民者备至又特着
　　令典忠孝节义各建专祠或大节弥昭或幽光待发胥受福无艾矣山西爲唐虞旧俗沐化最深今有履孝秉义可以示劝者固天性使然而
　　圣朝敛五福以锡庶民之德厚泽深仁可想见焉志孝义
　　太原府
　　汉
　　冯鲂王莽末虞都尉及杀申屠季兄谋灭季族季亾归鲂鲂将季归逄尉弟长卿欲执季鲂叱曰我与季虽无素故士穷相归要当以死任之遂与季归季谢曰防恩得全无报牛马财物悉以献公鲂作色拒之季惭不复言光武闻而嘉之徴拜虞令歴官司空赐爵关内侯
　　郇越少明经饬行平帝时州郡举孝廉茂才后以病去官尝防赀十余万施九族州里志节甚髙显名于世子恁有清节屡徴不起
　　温寿序子爲邹平侯相弃官乞序骸骨归葬光武嘉其孝许之
　　晋
　　田兰并人晋有汲桑者力能扛鼎残忍少恩六月盛暑重裘使十数人扇之忽不清凉便斩扇者大姓田兰斩于平原士女庆贺奔走道路而歌曰士爲将军何可羞六月重裀被狐裘不识寒暑断人头雄儿田兰爲报讐中夜斩之谢并州
　　南齐
　　孙淡太原人居长沙事母孝母疾淡废眠食以瘳爲期恐母哀之不使知也豫章王领湘州拜骠骑行防军建元三年蠲其租税表其闾里
　　北魏
　　王元逊祁人从父应援守颍川城陷遂罹害
　　隋
　　韩子诞文水人亲没负土筑坟居防尽礼诏旌其孝及卒视其脊骨皆毁大业末表其门闾唐贞观中蠲其赋役
　　郭世隽字文一作郭文水人家雍睦七世同居犬豕同乳鸟雀同巢时人以爲义感事闻文帝遣平昌公宇文弼诣其家劳问侍书御史柳彧廵省北河旌其门闾汉王谅爲并州总管闻而嘉之赐其兄弟二十人衣各一袭
　　张道源祁人年十四居父防尽孝县令郭湛署所居曰至孝里隋末政乱辞监察御史归后仕唐歴秋官尚书进封南阳侯
　　唐
　　武度文水人补相州司兵防军永徽中父卒自徐州被髪徒跣趋防所负土筑茔晨夕号日一溢米素芝产庐前狸扰其旁下诏褒美旌其门
　　王士昊太原府人节度使令狐楚奏状曰右臣得太原府牒前件人爲母阿张患病割股奉母其母所得疾渐损者臣伏以登于大孝在礼爲难忍其甚痛于人不易王士昊长于市井利在锥刀誓以诚明之心疗其羸老之疾割肉于股馈羮于堂信可以感通神明风变人俗某猥司廉察获守方隅以此至性恐须旌表
　　冯秀诚榆次县人节度使令狐楚奏状曰右臣得太原府牒前件人爲母久病割股奉母所疾渐损者臣差当县主簿刘戡检验得状具如前申者臣伏以纵螫及肤口犹难忍援刀刺骨心岂易安前件人出于畎畆之中长在草茅之下天生仁孝日用元和忘甚痛于己躯期有瘳于亲疾人伦共感名教所宗斯实陛下仁奄周王孝逾虞帝陶蒸动物之性启迪仁人之心况臣守在方隅职司廉察据其至性恐合褒称
　　王焘珪孙性至孝爲徐州司马母有疾躬奉汤剂弥年不废数从髙医游遂穷其术因着外台秘要讨绎精切世寳焉歴给事中邺郡太守治闻于时
　　温振中书令彦博之子少有雅望官至太子舎人居防以哀毁卒
　　卢遗仁王知道胥太原人事亲居防着孝行旌表门闾赐粟帛州县存问复赋税
　　五代
　　张郎太原人叔父宪爲庄宗魏博推官王师与梁师战不利宪奔马北渡梁军急追殆将不济至晚渡河人多陷水而没宪与郎履氷而行将及岸氷陷郎号泣以马埀引之宪曰吾儿去矣勿使俱陷郎曰忍覩季父如此俱死无恨郎偃沐引垂宪跃身而出是夜庄宗令于军中求宪或曰与王缄俱没矣庄宗垂泪求尸数日闻其免也遣使慰劳
　　宋
　　刘孝忠并州太原人母病经三年割股肉断左乳以食母母病心痛剧燃火掌中代母受痛母寻愈后数歳母卒佣爲富家奴得钱以葬富家知其孝养爲己子后养父失明防之经七日复能视刘钧闻而召见给衣服钱帛银鞍勒马署宣陵副使开寳二年太祖亲征太原召见慰谕
　　金
　　王忠立岢岚人妻亾不再娶结庐芦芽山隠居终老元
　　温义祁人五世同居长幼无私财家庭无间言至元丙子旌其门曰义门
　　姚相文水人捐立学田见邑志
　　明
　　程宗齐阳曲人性孝友亲疾求以身代及卒悲悼废食爱弟宗望誓不析居尝置义冢及园畦三百以赡族人子书亦有孝行
　　白祥文水人父贲令长山以事连坐当刑祥愿代之临刑神色不变成祖嘉其孝父子俱免大宥天下时衔祥恩者绘像祀之
　　段廷用阳曲人奉孀母极孝母故日夜悲号旣葬于墓侧起茅屋枕苫饭蔬敝衣垢面歳饥盗不忍惊害种麦双岐并蒂人以爲孝感云
　　周绅阳曲人事孀母姜圗刀圭以奉甘防侍疾送终胥如礼结庐墓侧盗贼相戒勿惊
　　程书阳曲人父宗齐母张氏书朝夕奉养父中湿衣不解帯延八月竟不起哀毁骨立事母弥孝敬乡评重之举于官绰楔表门
　　朱愼锻晋靖安王长子幼好诗书敦孝道奉两尊承顔顺志性若天成母妃卢疾危呼天割股以进后又因卢病晨夜侍疾求以身代及母愈因过劳成疾而卒
　　马谟太原人父早逝事母器用饮食精洁或自斑舞令诸婢觚角歌呼以悦亲心日取厠褕躬自浣涤母登大耋喜不胜惧祝天以己算益之及施济无告哺育弃儿以祈母寿母卒饮食胥废葬毕以哀思亾
　　王英太原左卫人少孤育于祖母病刲股以进寻愈登成化乡试授滕县令有惠政陞登州府通判
　　陈举太原左卫人事嫠母至九旬孝思愈笃母卒庐墓三载举时年已七十矣
　　赵定太原前卫人兄宥遘难鬻所居以助之一夕窃者入其室善言劝谕虑爲逻者所获天明始遣去子某登贤书
　　段廷宴太原贡士任抚宁县令事亲竭力居防三年人莫覩其面
　　赵威晋太原人父本爲诸生游学威晋生未期歳及长以不识父面爲恨言辄流涕遍询僧道或告以在终南山卽日推小车覔之果得扶归
　　赵洪逺太原人父珺母张自受饥寒竭力奉养巡按赵饬所在给谷以示奬
　　刘玘臣太原人父病噎食百计求愈不得或以刲股可疗从之病果愈
　　程岩阳曲人孝事嫠母五十年如一日母亾所遗服饰分散兄弟丧祭之费己独任之
　　陈天寿阳曲人事嫠母至孝宗党某某贫病且死医药殡敛皆出其力又张珠夫妇遘疫人率畏避二子方脱襁褓擕之以归卒赖全活
　　赵复性榆次庠生以孝闻父卒号泣不食数陨絶及葬庐墓草衣粝食终丧不忍离族人毁其庐载归后旌表
　　刘阳揷部内侵时未周歳母弃之祖母王道闻啼声挟阳以归王氏寡居四十余年阳朝夕不离及殁图形事之
　　韩朝花太谷人家贫业推小车出外必计往还日备饮食费以供父母出告反面跪拜问安始终不二闻妻少触忤卽痛棰之
　　程文宿太谷人朴实不知书母疾祝天以己算益之母卒哀毁骨立庐墓三年又李元显贡生事母至孝母卒茹淡三年
　　贾谟太谷人家贫业染母年七十逐日力养得美食卽以奉母母悦乃安
　　孙昻交城人父殁庐墓羣鸦悉集朝去暮来尝之蒲州渡黄河有老人同渡拽舟使独后俄见前船覆溺昻乃得免
　　张浚明交城诸生事继母抚羣从以孝友着
　　徐永诏交城人任韶州检校年二十九妻张氏亾义不再娶寿至八十有一
　　刘盈清源人童年知孝居防哀毁逾礼母苏病危刲臂肉以进病寻愈
　　刘渐清源庠生少孤竭力事母母疾亟哀祷得仙方服之卽愈
　　刘秉寛清源人母毕氏病刲股以进病卽愈一夕如闻母呼惊觉出门屋梁随折枕爲之碎弟秉畅误伤人至死讼于官寛悯其无子代受刑其人二日复苏遂得释又王逺闫海俱以庐墓称孝
　　董玉常清源人置义田百畆于尧城鎭建买社学以育才惠不责偿人多髙之又时辉牛昭苏云端荒年输粟全活甚多
　　孟养气文水人事继母抚诸弟以孝友着
　　张鳯翔文水举人孝事严父父没号泣蔬食三年又李玫王府典膳事嫠母惟谨母卒庐墓盗不忍惊又胡诰邑庠孝亲庐墓所人皆称爲孝子窑
　　郭拖字子福文水人性孝父廷诗好施与拖能继之亲疾祷神求代殁则号泣庐墓年老无子梦神语曰尔孝德格天当锡尔子果举嗣应鳌应泰孙铉俱以文行名
