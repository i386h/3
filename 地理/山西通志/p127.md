<!-- { "loadSidebar": true } -->
　　栢谷上有荆丛生　国语二十二年公子重耳出亡及栢谷卜适齐楚狐偃曰无卜焉夫齐楚道远而望大不可以困往道逺难通望大难走困往多悔困且多悔不可以走望若以偃之虑其狄乎夫狄近晋而不通愚陋而多怨走之易逹不通可以窜恶多怨可以共忧今其休忧于狄以观晋国且以监诸侯之为其无不成乃遂之狄蒲栢谷近狄故之狄水经注以农县之栢谷当之道太迂远矣
　　孤石山
　　横木岭金志蒲有孤石山横木岭
　　第一河即东大河也以诸山溪涧所滙故名源出七佛峡西北流至大宁县入于黄河相传晋公子重耳避难涨平获济曰第一者灵之也
　　东大河在县东发源分水岭西流七十里绕城之南经隰州界过大宁入黄河
　　东小河发源五鹿山之北南流七十里绕城东至南屏山下合第一河而西
　　蒲峪川发源东山西南流二十余里至夹村伏流至洛阳村再见又西南流二十余里至城东会东大河
　　南川河发源乡宁县之牛王庙北流八十余里至县南三里会东大小二河繇南而西折入黄河　水经河水又南合蒲水　水经注西则两源并发俱导一山出西河隂山县王莽之山宁也隂山东麓南水东北与长松水合水出西三阳山东东北流左入蒲水蒲水又东北与北溪会同为一川东北注河
　　南涧泉在县东南一里
　　饮马池在东神山下石坡有马蹄痕
　　圣水泉在县南一里南屏山下
　　隐龙泉在县东南八里侯家庄
　　古宝泉在县北五里龙兴寺前
　　汗水泉在翠平山半
　　古宝泉在县北五里下军村
　　大宁县
　　孔山在县西北四十里髙五里盘踞十里东北连永和山西连黄河岸上有数峰中峰壁立挿云迤西一峰巨窍通明一名风山东崖石上有圣水泉　水经注河水南经北屈县故城西十里有风山上有穴如轮风气萧瑟习常不止当其冲飘畧无生草葢不定众风之门故也风山西四十里河南孟门山　五朝志龙泉郡楼山有孔山　元和志风山在慈州吉昌县北三十里明一统志山之西唐时有马鬬关　唐志金志有孔山　晋天福七年建孔山神庙
　　孔山洞山半一孔前后明光似车穿毂圆匝似轮恒转禅峰洞在孔山麓土人传宋太祖避兵于此有蜘蛛布网洞口以蔽之兵至不见而去后勅建禅峰寺
　　翠微山在城南数百武明一统志在涧河南二里髙千数百仞亘一里昕水绕麓山势似旗似屏松柏蔚秀
　　龙窝洞在县南二里翠微山石壁上丹壁嶙峋髙可百尺上有龛深广胥丈有奇洞深杳莫测石际隆起形似龙鳞爪胥具崖下石似斗印一爪人间见之相传唐大厯时黄龙破壁飞去一名龙眠洞又名二龙窝
　　石子山在县西南四十里髙四里盘踞十五里山势嵯峨东连蒲县山南连吉州山西连黄河岸北连永和界一名小石山又名石子神山相传卫石碏裔封子爵者庙食于此后有双石山二石对峙成趣
　　笔架山在县西南山峰竦拔　宋大祖尝建笔峰寺于其上下临氷玉磵
　　屈山在县西南隅形势屈曲有氷玉洞昕水至此逆而西流
　　氷玉洞在屈山涧洞深莫测涧凝氷光莹似玉夏犹存石城寨在县西十里　曹续祖卧云洞记洞在城西十里石城寨之巅寨其山而砠者也岩石戴土土踊起形如槖驼脊中凹而两在隆南隆之峰东南丰圎而西渐囘曲下临碧水面古寺前对栢峰于是穴山为洞适在囘曲处
　　镇关山在县西七十里凭临马鬬关故名
　　捕狐山在县北三十里永和县界孔山之东邑治发脉传为晋献公捕狐处麻束沟水源此上建捕狐神祠
　　东山在县东北捕狐之支髙二里山有石室今名龙泉山　王维藩诗阿顶如秃翁两窍张双瞳窘步从窍入蛰身缩蚕丛豁然晨光启引我造琳宫
　　昕川发源一自东北隰州曰紫川一自东蒲县曰蒲川胥滙于隰州城东三十里仵城镇为昕川西南流繇县罗曲铺合永和麻束沟至县治东经城南翠微山麓合吉州义亭川水县境小道沟水西流经县西十里阜城寨下石峡为梵王扫又经黑城铺又经县西四十里桑俄村险石为白马扫又西北入于黄河【按金志有黄河白斤水今无白斤水昕字当即白斤之譌】水经河水又南至蒲川石楼山南迳蒲城东　水经注即重耳所奔之处也又南歴蒲子县故城西今大魏之汾州治徐广晋纪称刘渊自离石南移蒲子者也阚骃曰蒲城在西北武谿置其水南出得黄卢水口东出歴蒲子城南东北入谷极谿便水之源也又南合紫川水水出东北紫川谷西南得江水江水出江谷西北入紫水紫水又西北入蒲水蒲水又西南入于河水河水又南黑水出定阳县西山二源奇发同泻一壑东南流迳其县北又东南流右合定水俗谓之白水也水西出其县南山定水谷更迳定阳县故城南应劭曰县在定水之阳也定水又东注于黑水乱流东南入于河
　　义亭川在县南四十五里发源吉州姑射山之金刚岭转流而北经茨落铺入县境会蔡家川至翠微左麓合昕水一名羊求川　水经河水又南羊求水入焉注东出羊求川西迳北屈县故城南其水西流注于河
　　麻束沟发源捕狐山南流达昕河
　　梵王扫在县西十里阜城寨下石峡巉岩川流淜湃即昕川西流者也水势飞溅汹涌若箒之扫扫上悬壁石龛中有梵王像故名
　　白马扫在县西四十里桑俄村昕川径此险石对峙水势湍激渊深莫测相传昔有白马出没石印蹄迹不磨云一名屈产泉
　　黄河在县西七十五里马鬬关控带诸山为县西界之扼塞南逹孟门壶口接吉州界
　　圣水泉在孔山有石洞深广胥三尺有泉自洞腭涓滴而下似连珠下滙为池似玉盘恒盈不溢祷雨輙应
　　小道沟
　　永和县
　　仙芝谷在县东北五里芝河源旧名东峪川常产芝草旧唐志武徳二年永和移治于仙芝谷　山堂肆
　　考仙芝谷在平阳府永和县北谷中产灵芝草
　　佶北山在县东少北三十五里髙八十八丈厚五十三丈亘一里盘踞三里县志髙八里盘踞十二里是概指左右山也有龙王岩上有寨旧有佶北神庙
　　北楼山在县东南三十五里髙一百十六丈逓髙三里厚七十二丈亘二里盘踞五里隋置楼山县取名以南北楼也　五朝志楼山有北石楼山有孔山　金志有楼山黄河仙芝水
　　双山在县东南二十五里南九十四丈逓髙七里厚八十五丈亘三里盘踞七里经过一十五里两山对峙有洞洞中有石佛
　　仙人洞在双山南上有避世石城
　　捕狐山在县东南七十里髙八十九丈逓髙五里厚八十五丈亘三里盘踞九里经过七里乃大宁县界也上有捕狐神庙捕狐岭至刘家岭五里号为险隘
　　卧牛山在县南四十里髙三十九丈厚二十一丈亘一里盘踞三里形似卧牛
　　南楼山在县南六十里髙百三十四丈逓髙五里厚八十六丈亘二里盘踞五里对北楼山南北两山相对其形如楼　明一统志县南四十八里
　　龙岩在县南七十里上有石洞相传宋太祖避乱于此山一名宋龙岩一名避世窰
　　乌龙山在县西南四十五里髙四十二丈逓髙五里厚二十九丈亘一里盘踞三里相传北齐时有黑龙见于此因立庙焉土人名阁山上有阁王庙阁王坟碑记泐蚀一说山多栢栢为乌龙故名
　　烈凤山在县西十五里髙三十八丈厚二十丈亘一里盘踞二里形似凤翔
　　大寨岭在县西三十里乃永和开道也
　　马脊山在县西四十里髙五十九丈厚四十八丈亘一里盘踞三里形似马一名马头山
　　龙洞泉在县西北五里流入榆林河
　　石窰沟在县西北二十里有神洞径道崎岖人迹少至窰内水滴如珠下有清泉祷雨辄应
　　香岩在县西北七十里巅有清泉流入古刹
　　泰山顶在县北二里危峰突兀芝水环流
　　□峪在县北七十里峪口设镇
　　罗汉洞在县北七十里岩顶有清泉流入香岩寺内黄河在县西南七十里北自石楼界六十五里至县境永和关南流六十里入大宁境　水经河水又南为采桑津　水经注春秋僖公八年晋里克败狄于采桑是也
　　仙芝河在县东北二十里源出仙芝谷经东峪沟曲流二十里会城西五花泉又至县西门外又西南流九十里会诸水为千枝沟入黄河　县诸山胥有水繇石崖流合小川入千枝沟
　　灵液池在县治东南仙芝坊　古碑北齐河清二年有龙自泉中出遂立祠池上池侧有井亦名灵液
　　甘露河在县西南东流至县西南二十里会仙芝河五花泉在县城西隅亦传北齐时龙出泉中其水入仙芝河
　　采桑津其县西刘昭注北屈有采桑津左传僖公八年晋败狄于采桑杜预曰县西南有采桑津
　　榆林川在县西北三十里经后河村防龙洞泉至县治西入仙芝河南流
　　索陀山在县东北三十五里西流复折而南至县西入仙芝河　通考有索陀谷永和关













　　山西通志卷二十八
<史部,地理类,都会郡县之属,山西通志>
　　钦定四库全书
　　山西通志卷二十九
　　水利【一　津梁附】
　　甞考明臣徐伯继西北水议曰利水之法高则开渠卑则筑围急则激取缓则疏引此诚经水要言也我
　　国家嘉惠元元勤修水利晋省渠堰之设类责渠长经画随宜蓄泄俾无弃利犹存周礼稻人掌稼蓄水止水荡水均水舍水泻水之遗意比复于汾晋州邑伙分一水之利者畀诸郡丞董理厥职于以劝农功弭衅讼沾溉溥矣津梁者掌之司里以济不通其用与舟楫等亦水利之一端也爰附载焉志水利
　　太原府
　　阳曲县
　　土堂村渠繇烈石口接水至土堂村南入汾溉田一顷五十亩
　　呼延村渠旧有钱家渠北繇烈石口接水南至张村溉田三十顷有竒水至小东流村入汾
　　张村渠旧有钱家渠北繇呼延村南至杨家村溉田五顷五十亩有竒
　　杨家村渠旧有钱家渠北繇张村南至柴村溉田八顷十亩有竒
　　柴村渠旧有钱家渠北繇杨家村南至芮城村溉田八顷有竒
　　三给村渠旧有钱家渠北繇芮城村南至营村溉田三顷五十亩
　　营村渠旧有钱家渠北繇三给村南至铄落村溉田一顷二十亩
　　铄落村渠旧有钱家渠北繇营村南至东流村溉田一顷五十亩
　　东流村渠旧有钱家渠北繇铄落村西至彭村南至汾河防入汾溉田三顷三十五亩
　　彭村渠旧有钱家渠东繇东流村接水溉田二顷二十五亩
　　北屯村渠旧有钱家渠自东流村接水溉田一顷八十三亩【补志】
　　以上旧渠在河西
　　西流等村渠有新义渠繇烈石口接水至彭村入河溉田四顷三十五亩
　　以上新渠
　　横渠下薛等村渠有渠一道繇烈石口接水至下薛村溉田一十三顷有竒
　　西村渠有渠一道繇兰村烈石口接水至翟村溉田十顷有竒
　　翟村渠有渠一道繇西村接水至上碾村溉田三顷六十四亩
　　上碾村渠有渠一道繇翟村接水至上碾村小河入汾溉田七顷一十八亩
　　下兰村渠有渠一道繇下兰村崖头接水溉田二顷有竒
　　赵荘村渠有古渠一道上繇北固碾村接水下至小河入河溉田七顷有竒
　　以上在河东
　　防荘三结庙亲贤等村渠城南有龙首渠一道北至南关西接水溉三结庙村田一顷六十亩溉北冦荘田一顷溉南冦荘田一顷三十亩溉亲贤村田一顷五十畆
　　以上龙首渠
　　阳曲新旧渠共十九道胥引汾水溉田渠长司之
