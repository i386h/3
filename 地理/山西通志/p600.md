<!-- { "loadSidebar": true } -->
　　李逵字九达芮城人永乐庚子举人任顺徳府通判防亢旱去冠服跣足徒步祷雨未及归大雨饶洽秩满陞保定府同知能声益着后乞归父母尚康夀乡人荣之
　　李辂安邑人永乐辛丑进士累官山西右布政使廉介恭谨里闬信服学士曾鹤龄尝称其为政清而温恵而直廉而不激寛而不纵时人以为实録云
　　裴祥夏县人永乐间贡任工科给事中初天下驿传有马而无驴祥奏为马数不足用增则伤财病民添设以驴价廉而财省亦足给用文皇可其奏遂命祥巡歴酌处后以言事忤防上方在疾中调同安知县疾愈思之取复谏职而祥卒矣
　　李素安邑人宣徳庚戌进士性刚直累擢通政司通政宦官马顺恃宠而骄素当御前力斥其奸英庙异之
　　史宗礼字文博解州人诚祖孙宣徳壬子举人狄道知县公正廉勤考绩陞瑞州府通判迁本府知府刚介不阿致仕归瑞州士人千余保于朝夀八十七卒
　　张琦安邑人正统戊午举人授宁阳教谕迁髙陵知县卒于官琦性刚正面貌苍古时人以铁脸称之居官廉节恒以孝弟教民殁之日囊无余资丞欲以库羡银赠琦不受取管钥符籍付丞而卒
　　王正字嗣宗夏县人翰孙砺子也幼聪頴过人授千言辄成诵正统壬戌进士兄弟四人析居凡田庐器用悉推让之授直安肃知县招集流亡民皆复业安肃大治民设主祀之陞大名知府治行卓冠部院识其名于屏母丧归民遮道泣送服除改知平凉府不畏权势时韩王骄纵正绳以法事交奏未决适贼火满之乱抚按檄正督军饷寻以父丧归致仕所着有公余雅兴牧民手镜藏于家
　　韩文芮城人景泰庚午举人知新乐县七年政简刑清修学除蝗赐敕旌奬陞定州知州为民兴利除害政有五瑞四异士民绘图颂之擢正定府知府
　　滕浩解州人景泰庚午举人知泗州刚介轻财不附势要有指挥通巡仓御史虚出通关浩皆劾之
　　郭瑨字廷圭夏县人龄侄景泰庚午举人陜西临洮府同知陞江西南康知府涖官守身一以谦抑长厚为主初郡多虎害瑨反躬自责祷于城隍翌日虎渡江自死庙下人以为异
　　毛深夏县人天顺己夘举人授山东聊城知县歴陞防政听讼明决吏民莫能遁情所在多善政民为建生祠立去思碑后祀名宦有腻庵政录传于世
　　马忱夏县人天顺壬午举人防试中乙榜任富平清涧东平三学训导转武定州判官在三学视诸生如子弟贫者供其饮食整窳拔秀造就多方平生勇于为义亲属贫不能办婚葬者辄资给之尝题泰山试心石曰天君纯粹本无侵众欲交攻乃兽禽若肯尝存天理在何劳石上试人心后以子贵封工科给事中
　　张璡安邑人天顺甲申进士官御史按蜀及北畿风采凛然将抵家望里门而步乡党重之以忤权贵出为郡守子棻举人官佥事蔓举人官知府菃解元官同知俱有政绩芮进士
　　王文解州人成化乙酉举人幼孤事母以孝闻性沈黙诗文自成一家歴任陜西武功汲县教谕卓立师模人材多所成就虽盛暑必衣冠非公事不干谒致仕杜门不出州守重之常临访焉
　　张岫安邑人知县琦子成化丙戌进士累官右副都御史岫侍父髙陵有佥事欲辱其父岫挺入与之辨佥事媿伏及通籍选授御史好善嫉邪以正直着当抚辽时辽人为御史者将监山西试入谒请其子名盖欲登之贤书也即令子称疾不与试邻人有鬻产者其子售焉闻之不乐亟命还邻人固不肯为倍增其直尝寓书家人欲为其母市绢不足俟领俸乡人寳之比于鲁公之乞米云卒后赐祭葬如例
　　张翰字文凤平陆人成化戊子举人授朝邑教谕敦本崇实训课有方陞翰林孔目迁侍书与纂修宪宗实録锡敕命拜检讨侍经筵忤触权奸左迁重庆同知有恵政郡人勒石纪之陞临洮知府计息兵变地方赖安刘瑾索贿遂归总制彭以诗别之有孤忠诋逆宦万代播芳名之句瑾怒不已罚米五百石瑾诛获免卒年七十五岁
　　张芮安邑人成化戊戌进士官翰林武宗在青宫芮为侍读累迁掌院学士值刘瑾用事威焰薰灼公卿望尘拜伏芮不为礼瑾衔之诬以他事左迁镇江同知后起为太常卿两乞休不允卒于官赐恤典子淳甫正徳中进士官至主事博阅羣书着有澹泉集裔孙郑元布衣道学终身不衰乡人重其品行以为无忝尔祖云
　　马骙字世用夏县人武定判忱子成化丙午举人治丙辰进士初官行人选工科给事中疏论李广张鹤龄大为孝庙所赏正徳初迁刑科都给事中充戊辰廷试掌卷官大臣焦芳欲子黄中为殿魁骙取吕柟为状头有附逆瑾入给谏者骙斥以无耻又自川归与张防父同宿馆舍不交一言憾作出为淮安推官清狱囚理寃抑赎张生之罪旌何女申妇之烈治行居第一以瑾怒未释仅转松江同知擢知饶州府补郧阳府郧阳山路﨑险建议令有罪者修路自赎遂为坦途又创浮桥葺废坊修举废坠教化大行卒为忌者所中免官归骙刚直重信义人有急难辄赈济之不少吝如捐金归杨俊丧代佥事沙立偿宿逋者事非一着有梅轩手简诸集藏于家
　　刘良臣字尧卿芮城人治辛酉举人授扬州通判改陜西平凉府操守清正学问该博归田后闭户读书足迹不入城市终其身言动不茍其诗赋至今人传诵之
　　张璞字中善夏县人治十五年进士繇归安知县召拜御史正徳八年出按云南镇守中官梁裕贪横璞裁抑之为所诬逮赴诏狱卒于狱世宗初赠太仆少卿赐祭葬
　　王济民字士元平陆人贫而有行正徳丁夘举人授栾城知县闻母讣哀毁至呕血服除补河内防世庙入嗣大统邑夫役不给济民不呼而集者千余人太监钱所过动索千金戒其家人不敢犯中州往多羡赋济民悉请罢之廉明正直邻封有不平辄就质号神明比奏绩冢宰论廉能第一何栢斋叙其徳政民为立生祠祀焉入名宦
　　刘潮字文渊平陆人纯笃力学早负才名正徳三年贡授大兴县丞三年绩最进阶文林郎陞济南府通判雪寃狱祷雨泽却常例服豪强绰有恵政百姓立石颂徳致仕归絶迹公门不谈时事讲究经史训诲后学士论推重
　　胡谐安邑人正徳庚午举人初授庆都知县歴平凉温州同知终云南防议刚毅有为一尘不染涖官所至有声在庆都民皆以胡青天称之温州柄相不才子慕友妻艳因醉沈友于水谋纳其妻妻诉之当道势熖薰赫无敢理者谐曰清平世安得有此事即逮之狱自是风采大振政绩益隆陞防议致仕家居曾遇盗于途从者奔散盗窥之曰胡公也为之御至里门叩谢而去巡盐王诤温人也极重之檄祀乡贤祠
　　刘翀字文翔平陆人济南通判瀚从弟也幼敏慧力学有大志以名节自砥砺治甲子举人正徳辛未登进士第初官行人擢四川道监察御史发宸濠逆谋纠李隆奸状时称真御史按甘凉再按畿辅清理山东戎政武宗北巡抗疏请回銮嘉靖初大礼议起力与张桂争寻复条时所宜行者十二欵防嘉纳后引疾归力田课子冲然自得当时名人如彭泽边贡吕柟康海辈皆亟为推重卒时年七十七门人私諡曰忠毅先生
　　程鹏解州人正徳辛未进士知鄠县清正自守刚介无私长安尚书刘玑绘十颂图美之歴知邓州刑部郎中卒于京冢宰王琼见其囊槖萧然叹曰于此知其守矣为具棺敛之
　　相世芳安邑人正徳甲戌进士歴官刑部郎中沈毅质直不茍言笑博极羣书诗文雄迈嘉靖甲申廷议大礼众论移日未定世芳抗疏直谏畧无避讳传为首者弃市众惊惶无措世芳不动色以身当之旋廷杖几毙谪戍延安慨然行伍凡十三年诏还终身无怨言隆庆初追赠太常寺少卿子邦教举人
　　祁鹤安邑人正徳甲戌进士歴官清慎不阿嘉靖间青羊山盗起势甚猖獗廷议擢鹤兵备特授节钺鹤相机捣穴斩数千级御赐金币褒异及卒上哀恻不已
　　丘东鲁解州人正徳丙子举人授广平府同知廉明有干郡有疑狱十年不决东鲁甫下车一言成信谳时太守忤直指且将按罪小民讹传兵来惊窜四散太守遂单骑入奏东鲁屹然不动从容晓谕民始安堵焉歴户部郎以养亲告归所着有见闻録
　　张玫夏县人正徳丙子举人体貌魁梧自少读书便以节槩自髙授永清知县爱民下士瘅恶不挠有杀一家三人者先时屡以贿免玫寘之法又优人臧贤与玫同里获幸武庙势凌宰辅玫终不许一见其刚介如此
　　谢诰安邑人性狷介絶俗正徳丁丑进士为孝廉时齐彦名谋寇运城诰慷慨建议为守城防监临立鸠夫增筑运城至今赖焉为贑榆知县值武宗南巡节省供张民不为厉比归杜门谢客萧然如韦布
　　赵克己夏县人天性孝友亲疾百日不解带两艰六载不御酒肉正徳间以贡授灵台县训导诸生有婚丧不给者分俸助之时边警甚急令逸去抚按檄署印旬日措粮万余石当道劳之改鄜州学值大饥守巡择委赈济全活甚众
　　王继本字立之夏县人鲠直嗜学人有过辄面规无隠前知县姜洪礼重之后姜巡抚山西邻士夫有被诖误都台者以金三百赂继本求为之请拒弗许及贡赴选铨部授髙堂州训导不受束修以文公家礼化俗居官七年引疾乞休诸生林棠等保留拂衣归田非公不履县庭事继母曲尽孝敬所着有虚斋集藏于家
　　胡志防字浒南安邑人性聪慧尝夜遇古碑以手摸之得其防画即成诵迟明往验之不差一字嘉靖甲辰成进士知富平县入为监察御史出按福建当乡试时冢宰以私人嘱峻拒之出为副使督理河道当事将假修筑费充大工力阻其议擢延绥巡抚引榆溪水入塞溉田与大将赵岢协力御敌城保宁宁塞二堡子承光承裕俱以行谊着孙舜封以解元官上蔡知县
　　崔汝孝平陆人嘉靖己酉举人授乐安知县摘奸发伏省费开荒歴官户部员外郎归里纂修邑志所着有禹贡便行于世
　　刘凤朝夏县人嘉靖己酉举人体貌魁梧辞气温雅授新乐县知县浚沟堑植榆栁以御暴客邑巨盗为地方害前令莫能禁凤朝擒治之陞户部主事歴员外郎管大通桥粮饷监兑小滩陞山东按察司佥事转辽东行太仆寺少卿左迁陜西按察司佥事所至有声
　　阎云望安邑人嘉靖庚戌进士官给事中时倭患孔棘监军赵文华借严嵩势诬逮统兵司马云望抗疏乞收成命否则隳成功滋贼患忤防谪归隆庆初追赠光禄寺少卿
　　李瑶解州人嘉靖癸丑进士授蒲城知县明敏质直清操凛然防地方多盗瑶捕斩渠魁四境宁谧
　　韩士芮城人嘉靖间贡授博兴丞刚介自持尽革常例民甚徳之陞沙河知县地冲民贫清洁自修比归老稚卧辙泣留声闻数里后复肖像祀之
　　侯居艮字兼山解州人幼负髙才邃于学与兄考廉居震齐名弟居坤复同登嘉靖丙辰进士时人称三凤初授淄川知县清而有为治行居第一擢监察御史抗疏请止织造又论大学士殷士儋士儋致仕去出按云南以人文日起请广解额如内地论黔国公沐朝弼不法滇人立祠祀焉居坤字至轩累官太仆寺少卿甫四旬即解组归居震子加采进士居艮子加地居坤子加乘俱举人
　　薛一鹗芮城人嘉靖丙辰进士授户部主事歴官山东按察司佥事以条陈时事忤当路回籍屡荐不起尝曰吾以清白贻子孙足矣与乡人处和易可挹殁之日邑无贵贱咸恸惜之
　　杜琏字汝器平陆人嘉靖辛酉顺天经魁壬戌防副孝友正直温雅博洽授荆门知州兴学重农风俗丕变时权贵索沃壤掷书地下曰我割民田以媚权门获罪于天多矣遂挂冠归民思慕之建生祠祀焉
