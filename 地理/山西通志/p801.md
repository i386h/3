<!-- { "loadSidebar": true } -->
　　保德界辨　据旧通志宋置保德军寻立为州管五里与西河麟府丰三州相为表里以控制夏人属河东道元初隶府州即陜西府谷县至元间乃并隩芭二州入焉是元时之保徳有河曲兼有河套直跨陜之北境不仅辖河以东也明改州为县后复改为州隶太原府今改直隶州専辖河曲州西北境与府谷神木相直河界其中
　　河曲县
　　宋火山军本岚州地太平兴国七年以北山时有烟焰建为军治平四年置火山县四年废金大定二十二年升旧火山军为州后改隩州兴定二年九月改隶岚州四年徙治于黄河滩许父寨领河曲一县县置于贞元元年至元初州县俱省入保德州明仍置河曲隶太原府今以河曲隶保徳踞天桥之胜兼得火山隩州址焉
　　县当河流曲处故曰河曲春秋文公十二年秦晋战河曲乃在蒲坂雷首为今永济匼河镇地非此河曲也
　　解州
　　春秋僖公二十四年秦伯纳公子重耳济河围令狐入桑泉取臼衰　杜注桑泉在河东解县西解县东南有臼城　又注解梁今河东解县地
　　顔师古注解音蟹　章懐注解县属河东郡故城在今蒲州桑泉县东南　王符曰河东解邑有张城西张城
　　周赧王二十一年秦败魏师于解
　　路史解唐叔后今河中临晋东南故解城在桑泉之南虞乡东三十里【城犹属解僖十五年解梁以赂秦者非昭二十二年之解】后魏为二【南解虞乡北解临晋】以蚩尤体解名【集韵音蟹谬】
　　地形志北乡郡北猗氏注太和十一年置有解城　按此所谓有解城未尽解州治也如陜州河北郡所领北安邑南安邑河北太阳四县乃今解州所辖
　　旧唐志解隋虞乡县武德元年改为解县属虞州蒲州别置虞乡县贞观十七年省解县并入虞乡二十二年复析置解县属蒲州
　　宋解州领闻喜安邑二县夏平芮属陜州
　　金解州上刺史宋庆成军防御国初置解梁郡军后废为刺郡贞祐三年复升为节镇军名寳昌兴定四年徙治平陆县
　　元志州本唐蒲州之解县五代汉干祐中置解州宋属京兆府金升寳昌军元至元四年并司候入解县
　　旧志春秋时解为解梁【即晋献公灭魏以其地为解梁城是也】临晋为桑泉本宻迩相隣然各分碁置至汉置解县则合为一迄魏晋不改后魏太和间始置南解析临晋为北解县岐而为二　三门未凿解地皆水号渤澥水去多泽梁故曰解梁马淑援曰解本渤澥去水名其地以此歌风观泽犹想见古意焉
　　解辨　按渤澥海别枝也泉水所归也解东有盐池当黄河曲处有奥衍一区天产瑞花旧名海眼栁州所谓神液隂漉孕灵富媪赉天下与海分功者此也马淑援之説似可味或曰解以蚩尤体解名或曰州治古有迎薫阁盐池内有舜弹琴处葢取解阜之意自三门既凿水退多泽梁故旧称解梁后魏分南北解皆非今治隋大业九年乃徙治于此后汉书河南尹有大解城注云左传昭二十三年师次于解杜预曰县西南有大解小解此不可以论河东也安邑县
　　蚩尤城盐池东南二里山海经蚩尤作兵伐黄帝黄帝乃令应龙攻之冀州之野应龙畜水蚩尤请风伯雨师纵大风雨黄帝乃下天女曰魃而止遂杀蚩尤魃不得复上所居不雨叔均言之帝置之赤水之北所欲逐之者今日神北行必先除水道决通沟渎蚩尤血化卤
　　太康地理志舜都安邑之蒲坂
　　帝王世纪禹都安邑　夏本纪帝相出居商丘少康复归安邑
　　按东坡指掌图夏后氏都在安邑其阳城为禹避商均之处非都也然亦非今之安邑县也当在夏县安邑之间为是
　　通典尧舜旧都今县西有鸣条陌汤与夏战于此　鸣条陌见后汉郡国志
　　汉志蒲坂有河丘亭注云左传文十二年秦晋战河曲杜预曰在县南汤伐桀孔安国曰河曲之南
　　帝王世纪安邑县西有鸣条陌汤战昆吾亭左传昆吾同日亡地道记咸山在南
　　书序伊尹相汤升自陑遂战于鸣条之野作汤誓夏师败绩汤遂从之遂伐三朡俘厥寳玉谊伯仲伯作典寳汤归自夏至于大坰仲虺作诰汤既黜夏命复归于亳作汤诰咎单作明居蔡氏曰陑在河曲之阳鸣条在安邑之西三朡国名今定陶其地也大坰即荥泽在卫州界　咎单臣名典寳明居二篇名皆亡三朡一説潞之三山也
　　通志安邑即韩国也通鉴前编夏后禹践位于韩　金履祥曰按自唐虞以来都于冀州而冀自有牧非天子自治则甸服之民跨河南北也羿距太康于河不得复返旧都故五子之歌惟哀冀都之亡痛故业旧章之丧当时自河以南尚无恙也汲郡古文称太康居斟鄩郦道元谓河南有鄩地薛氏谓今拱州太康县汉之阳夏即太康故城而亦称相居帝丘大抵皆兖豫之境大河东南之地耳然则太康为羿所拒不能济河而更都南夏以仲康迄于后相皆在兖豫之境古大河之东南羿据冀方之都因夏民以代夏政称帝夷羿寒浞代之皆在冀州之境大河之北至浞灭相而夏统始中防后四十余年少康遂克复旧物云
　　白虎通夏曰夏邑商曰商邑周曰京师
　　汉志安邑注巫咸山在南盐池在西南魏绛自魏徙此至惠王徙大梁有铁官盐官莽曰河东　河东注秦置莽曰兆阳有根仓经仓
　　齐国子曰安邑魏之柱国也
　　地形志河北郡北安邑注二汉晋曰安邑属河东后改太和十一年置为郡十八年复属　南安邑注太和十一年置有中条山
　　唐河中府安邑注义寜元年以安邑虞乡夏置安邑郡武徳元年曰虞州又析置桐乡县三年析安邑置兴乐县贞观元年省十七年州废省桐乡入闻喜以安邑解来属至德二载更安邑曰虞邑乾元元年隶陜州大厯四年复故名元和三年来属有龙池宫开元八年置有盐池与解为两池大厯十二年生乳盐赐名寳应庆灵池有银盐　河中府有盐海府安邑府
　　元宪宗在潜邸置河解府领之
　　张京俊舜陵辨　安邑县治西北三十里曲马村有鸣条冈舜陵在焉湖广永州府九疑山亦有舜陵厯代祀典致其下千古之疑也窃甞考之古祭不墓故帝王陵寝不见于古文元魏太和始诏祀尧于平阳舜于河东禹于安邑汤于汾隂至唐代宗永泰二年诏道州舜庙蠲近庙佃戸克扫除从刺史元结之请也又唐张谓道州舜庙碑云旧无陵庙天子有事皆于山下行之因建庙焉此永州有舜庙之始宋建隆中复诏天下于帝王陵墓设守视禁樵苏自太昊以下十六帝各给守陵五戸此永州有舜陵之始葢遵史记之文也按帝舜卒葬之説见于古文者凡九尚书舜三十征庸三十在位五十载陟方乃死礼记祭法舜勤众事而野死檀弓舜葬苍梧之野葢二妃未之从也国语展禽曰舜勤民事而野死孟子舜生于诸冯迁于负夏卒于鸣条山海经载舜陵者不一海内南经云苍梧山帝舜于阳丹朱于隂大荒南经云南海之中有汜天之山赤水穷焉赤水之东有苍梧之野舜与均叔之所也又云帝尧帝舜帝喾于岳山海内经又云南方苍梧之丘苍梧之渊其中有九疑山舜之所在长沙零陵界中孔子家语帝命二十二臣率尧旧职恭己而已平地成天廵狩四海五载一始三十年在位嗣帝五十载陟方岳死于苍梧之野而焉竹书纪年云四十九年帝居于鸣条五十年陟司马史记舜践位三十九年南巡狩崩于苍梧之野于九疑是曰零陵此九书之中尚书尚矣言死而不言其地檀弓为合者引虽云苍梧未可便谓是南荒之苍梧礼记国语之言其叙致似出一手不知展禽之引古礼欤抑汉儒取国语之言杂入礼经耶曰勤众事而野死为祭法引之也夫舜命官分职平地成天此舜事也若以南廵为勤众事抑末矣则二书所云勤众事勤民事者恐亦未可以南巡实之也若山海经则博而不伦家语则取尚书檀弓国语之言而杂著之益非有见也孟子史记二书之是非既辨则千古之疑剖矣窃以为孟子之言必有确据檀弓国语在孟子时恐尚未有南廵之解即有之亦孟子所不取也秦火之余典籍阙略其作史记取国语世本国策而成之其云南廵狩崩苍梧九疑者不无可议夫尚书既云格汝禹朕宅帝位三十有三载耄期倦于勤汝惟不怠总朕师又曰正月朔旦受命于神宗率百官若帝之初是禹既已摄行天子事矣今曰南廵狩是百一十嵗之天子尚驱车南荒则禹所摄者何事一可议也且天子七月而同轨毕至今云九疑当时诸侯悉赴南荒耶抑不赴耶苍梧尚在九疑南五百里何不即于苍梧而复有九疑之返耶是又可议也且以尚书陟方为廵狩蔡九峰注亦疑之矣窃惟五十载陟方一句是总叙舜位之年非谓此时廵狩也夫叙厯位之年何以云陟方葢以陟方为天子事岳牧不得而同之故以此叙厯年犹云五十载为天子也然倦勤之后何以系帝载亦犹帝摄行二十载尧未甞去天子位也今史记廵狩二字实本之陟方即使不诬而南之一字又何所本乎是又可议也若是则子长之言似不得与孟子较短长矣独可疑者子长生长龙门去鸣条不二百里何以舍安邑之舜陵不言而逺取南荒为哉其五帝赞云余甞西至崆峒北过涿鹿东渐于海南浮江淮矣所至长老皆各往往称黄帝尧舜之处风教固殊焉总之不离古文者近是夫曰近是则亦未甞必以为是也晋太康中盗发魏襄王冢得竹简书数车纪年自黄帝至周赧王之十二年舜纪云四十九年帝居于鸣条五十年陟与孟子适合魏承晋霸之余居三圣故都文物之偹可知竹书之言非无据也若是则舜之不永州而安邑之鸣条确矣甞见李卓吾有洞庭湘妃辨亦云舜陵在安邑考辨甚悉似无剰义而徐司马又益以所闻兹述支辨亦窃欲附益云尔
　　舜陵后辨　舜之不零陵余既言之矣他日读西汉书乃知子长所从误由于孔安国也西汉儒林曰孔氏有古文尚书安国以今文读之遭巫蛊朝廷多事未立于学宫而司马迁亦从安国问故迁书载尧典等篇多古文説今按安国注尚书五十载陟方云方道也舜在位五十载升道南方廵狩崩于苍梧之野而焉此子长史记南廵狩崩苍梧之所本非古史文有据乃得于孔安国之经解也安国之説既误子长然安国乂有所从误也安国孔子世孙宰我檀弓皆孔子弟子二戴之礼述宰我五帝德及檀弓篇皆有舜苍梧之文想安国之时鸣条之苍梧湮没无而南方之苍梧窃附其名故误指为南廵也独不谓古文方国秦汉郡邑二千年来得仍而不变乎且言苍梧而不言方国则是天子畿内地也安国以秦汉郡邑之名驱尚书陟方从其説不大误乎孔子家语载五帝德一篇乃增陟方岳三字又变尚书之文矣其亦出于安国乎夫辨者如射覆得实如发覆覆之既发辨可勿用矣两存之者盖非辨无以洗羣书之疑非考实无以明辨之果是也事理之覈自有防合如程伯淳之数仓柱人心之灵未可尽诬也然则安邑之舜陵果是乎孟子叙伐桀之事曰自牧宫书曰自鸣条则鸣条牧宫宫名也葢郊外之离宫也竹书曰舜暮年居于鸣条注云鸣条有苍梧山则舜之卒于鸣条葬于苍梧非有异也矣晋书谓安邑旧舜都非无见也风土记曰旧説舜上虞其言亦可释也虞葢舜始封之邑又舜子均叔之封也若谓防稽之上虞则非也今蒲州东南八十里有苍陵谷去妫汭水不逺王肃曰妫汭虞地名则苍陵谷亦古虞地也今中条山以竹书防之古必有苍梧之名故檀弓等书皆云舜于苍梧亦非诬言也彼零陵之説诚荒唐矣
　　夏县
