<!-- { "loadSidebar": true } -->
　　神山废城县西南十里故县村　故郭城南十里东北西三面险絶惟南面平坦后魏书襄陵入禽昌有故郭城一说丹朱邑　地形志平阳郡禽昌即汉晋之北屈也神防元年世祖禽赫连昌仍置禽昌郡眞君二年改七年并永安属焉有干城郭城
　　遵女里在东南　淳治里在南　忠孝里在西南　熙丰里在西南　敦崇里在西北　仁义里在东北东张鎭　王村鎭
　　赵城县
　　罗云山西四十里北接汾西南连洪洞西抵蒲县岩险巍峩上常有云气　罗云堡　罗云山有五峰罗云口为七佛峡即云岩也巓有泉　罗云里樊村里胥西四十里
　　乱石滩北二十五里接霍州界
　　秦王岭有三一在浮山北四十五里唐太宗南破宋老生繇霍山至此一在灵石西南三十里太宗取霍邑驻兵地一在县南三十里名秦王坂
　　营田堡东南三十里　安定堡西十里　杨堡南十里王乐里南三十里　柴村堡东南四十里　胡坦
　　里东南十五里　梗壁堡东十里　韩侯堡西南二十里　罗云堡西四十里　师村堡西三十里太平县
　　汾隂山南十里秦豫孔道东西绵亘三十里高一里迤高五里　明时草木蓊郁行旅戒心及芟柞尽而四望弥旷南俯晋国故城又南则汾河五十里如匹练西为马头九原二峰东南为曲沃乔山紫荆山延袤隐见村聚稀濶万厯十七年知县侯于鲁募民立鎭名清储崇祯五年筑堡　梁纲清储鎭记太平南十里许有阜隆起名汾隂山
　　太平关北二十五里襄陵县南三十五里为京陵镇太平为故关鎭　太平古城一在县北二十五里今为古城鎭其北即古太平关也一在东北三十里即移于关东者今改为北故县　古城鎭旧有堡明崇祯三年修筑邑之北境太平关在其后即后魏初设邑治也　五朝志太平有关官　唐志有太平关贞观七年置
　　防坑东四十里汾水东接曲沃界南北数十里坦然成大道而驰骑过之倐似身堕井底前有驿后有村胥以名　防坑之险即卧龙山乔山綘山之险也玉壁之险即汾水之险也古人名为天险　村县东南二十五里　后魏天兴五年八月围姚平于柴壁姚兴悉众救之魏太祖甲子渡防坑逆击大破兴军
　　汾水关通考太平有汾水关
　　尉村西北一十五里　后魏世祖时山寇白龙凭险作逆诏鎭南将军奚眷与秦州刺史薛谨自太平北入讨平之　明崇祯三年三月陜贼繇乡宁豁都峪出焚刼诸乡直薄城下知县魏公韩操火器御之创建甎城【按豁都峪为太平西北咽喉地】
　　白波峪东南三十五里永固村　汉中平六月黄巾余贼郭泰于河西白波峪筑垒御他寇后黄巾灭垒废
　　西贾堡八里　万故县堡十五里　南刘村堡十五里南贾堡十五里　东到堡二十里　丁村堡三十
　　里　敬村堡三十里　解村堡三十里　柴庄堡三十里即后秦姚子奇筑堡伐魏地　伯皇村堡三十五里　北社堡三十里　坑堡四十里　沙女堡四十里　史村九堡四十里　西张堡十里　永固寨三十里晋圏羊城汉末白波垒在此　南王村寨三十五里　万王村旁有龙门沟有文中子土龛志即白牛溪　清储鎭十里明崇祯十年筑城　南赵堡十里　赵康鎭二十五里东为古晋城　北柴堡二十五里即古晋城地　南柴堡二十五里西即古晋城　焦村堡十五里　李村堡二十五里　南毛堡三十里　北膏腴堡十里　南贾防堡十五里西中黄堡十里　尉村堡十五里　道堡二十里西曹路堡十里　南北相李堡十五里　站里堡十五里　侯村堡二十五里西北近姑射山　故城鎭二十五里太平关东南　郭店堡七里　北故县堡三十里隋开皇十年移县治于关东即此　堡头堡三十三里　陈郭三十五里灵源泉出西南
　　汾河渡　西吉东南三十里　东吉东南三十五里南王东南三十里　永固东南三十里　姚村东南三十里　王村东南三十里　裴村东南三十里仓头东三十里　下尉东三十里　丁村东三十里毛村东三十里　史村东北四十里
　　岳阳县
　　草峪岭东南七十里路通潞安府五十里至劳景村又二十里至屯留县界良马村
　　东邬岭东南一百里接翼城界　金志岳阳有乌岭山通军水　明一统志乌岭山名在平阳府翼城县东七十五里上有东西通道二岭相对曰东邬西邬又泽州沁水县西北四十里有邬岭一名黒岭
　　刁黄岭东南一百五十里长子县西五十里
　　胜佛岭东北九十里沁源县界
　　千亩原通典岳阳有千亩原左传晋侯千亩之战即此括地志千亩原在晋州岳阳县北九十里　通考
　　隋为千亩县后改岳阳
　　潼关隘北七十里石城内有营房
　　千佛沟北五十里沟最深陡关隘垜石尚存
　　府城关唐志岳阳东有府城关今府城址在沁河西猗氏关
　　安民堡今为连城西堡元时红巾贼乱创筑
　　乔岳堡今为连城南堡明崇祯五年知县乔王翰创立以为西堡犄角之势
　　湾里堡　五马堡　东池堡　尧兴堡　故县堡　永乐堡　高邑堡　曲成堡　东里堡　蓝村堡　孔村堡　高壁堡　和川堡　唐城堡　亢驿堡　贾寨堡　弱栁堡　罗家山堡　辛庄堡　高城堡徐村堡　贾村堡　左村堡
　　曲沃县
　　铁岭关西南五十里隘口村东倚絶巘西临大壑迤南石色如黛峰峻径仄车难并轨昔尝建关于此址存驿桥村四十里　隘口村五十里　隘口集古驿
　　桥里　金沟泉在隘口村今废
　　坑乔山西为垆头山又西蜿蜒十余里至于防坑西距汾河寖三里沟深径曲　后魏书将军安同曰臣尝受遣诣绛督租见汾东有防坑东西三百余里蹊径不通　周建德五年十月武帝命齐王宪率兵六万还援晋州宪进军营于涑水齐主攻围晋州昼夜不息周间谍还者或曰城已防宪遣柱国越王盛大将军尉迟逈府宇文神举等轻骑一万夜至晋州宪进军据坑为其后援知城未陷乃归涑川　唐天祐六年刘知俊乞师晋王自将至隂地关遣周德威攻晋州败梁军于防坑　梁平三年八月晋周德威攻晋州诏杨师厚往救德威以骑扼防坑之险师厚击破之进抵晋州晋兵解围遁去　五代史王峻传刘旻攻晋州周太祖遣峻爲行营都部署得便宜行事军出绛州前锋报过坑峻喜谓其属曰防坑晋綘之险旻不分兵扼之使吾得过此可知其必败也峻军去晋州一舍旻闻周兵大至即解去明日峻遣骑兵追旻不及而还　曲沃南北皆山紫金山北六七里有浍水乔山南二十里有合水浍南合北邱高壑深各接于山而浍北合南东南浍高山东北覆釜堆逾翼以达于沃七十里中修冈孤阜平畴高高下下皆两水束焉而西复滙于汾此曲沃之大势也　刘崇引契丹扰晋州周枢宻使王峻率兵拒之以陈州防御使药元福为西北面都排阵使军过防坑崇夜烧营遁　城鎭东北四十里　滴水沟在防城鎭东十里今废
　　侯马鎭西南三十里　曲村鎭东北二十五里　高县鎭西少北二十五里　柴村鎭北九里　西庄鎭北二十里
　　翼城县
　　乌岭山东七十里沁水县西四十里山有东西通道二岭相对曰东乌西乌以山色黑名半翼城半沁水乃翼沁之险要也南为关子门岭乌岭迤南惟此可通泽潞蹊径险隘较乌岭尤甚旧有石门今废浍水出东乌岭　西乌岭营属平阳　东乌岭营属潞安　东坞岭巡检司　唐会昌三年九月石雄为晋綘行营节度使代李彦佐时王宰屯万善刘沔屯石会关顾望莫先进雄涖事明日即引兵逾乌岭破五寨杀获千计　后周广顺元年十月刘旻攻晋州别遣陈思让康延沼自乌岭出绛州与都部署王峻会
　　兠垜寨在东山　衞周祚守道王公平妖碑妖寇纠党二十年冇奇崇祯二年盘居翼沁蔓延于绛公孟夏二十六日自绛抵翼约十日可至南山曹公一带贼聚众谋拒而公于二十七日之夜率兵直抵山寨出其不意渠魁尽登兠垜余党尽归山洞小洞无算大洞二十有九每洞辄深数里粟支数年公歴洞口劝谕抗不应督兵亲攻破之随进取兠垜削壁悬崖环以沟涧贼守线径拥石下击公周阅寨旁取山间贼寨门制如鞍状凡二百付每付伏二人御石登山贼不能守而寨破矣门鞍之计亘古兵法未闻　明季土贼哈哈教主盘据东山兠垜寨
　　国朝顺治元年邑令赵昉尝勦之后安定国乌合余党复聚东山邑令胡献瑶率壮士分道擒二十余人孽党胥剪
　　龙化鎭东四十里东据乌岭西临翼城南连綘县北接浮山扼要地也　隆化鎭即隆化城周鎭也北齐隆化元年周武帝取浍州齐置鎭于此以御周师故名隆化金兴定三年置隆化县元宪宗二年废今在隆化村
　　歴山东南七十里界翼城垣曲间山上有舜王坪西南瞽塜村属垣曲西北黒谷村属翼城山东诸村属沁水阳城此四邑交会境也【郑康成曰歴山在河东纲目曰舜耕于歴山生于姚墟今邑北门外冰清鎭传为姚墟】
　　家谷竹书纪年庄伯以曲沃叛伐翼公子万救翼荀叔轸追之至于家谷翼侯焚曲沃之禾而还
　　孙壁西北二十七里　凤架坡西北五里　王庄堡东北二十里　东西河底村东北六十里　上交堡东北五十里　下交村东四十五里　隆化东四十里保内乡　北绛东二十里　庄伯谷东南十七里近七里坡　中堡南二十里贺水乡　合云堡西南二十里
　　汾西县
　　高堆底西五十里康熙十二年邑令蒋鸣龙建高宁堡记曰蒲隰通衢姑射要道山则壁立千寻上凌霄汉东西北三隅陡峻惟南鸟道一线可登　高宁堡墙周一百三十三丈八尺高二丈　旧并高冈里接三云里
　　鳯吹岭西七十里隰州界
　　圪台头西南四十里
　　克城西南七十里蒲县界
　　勍香鎭　凤头鎭　水润鎭　干河墩在南　店头墩在东南　连村墩在东通仁义驿　神符堡在东干河堡在东南　僧念鎭在南　团栢堡在南　伏朱堡在西南　头化堡在西姑射山外　回城在西王提堡在西北风吹岭东南通隰州　对竹堡在
　　北　沙要堡在东北通灵石
　　灵石县
　　冷泉关北四十五里即古川口也关外迤北皆平原旷野而入关则左山右河中通一线实南北咽喉要地有渡　县志北有灵石口之严关　自介休县义棠鎭南至灵石隂地关贾胡堡皆古雀鼠谷水经注所谓数十里间道隘者也　桑平峪河在冷泉北十里居民千余家山水湾绕特异【冷泉在县北四十里传为大云寺中井又曰堡中泉】冷泉堡冷泉关东山上　桑平堡在县北五十里桑平峪村南山上冷泉鎭东一里许　灵石口巡检司明洪武八年置于冷泉鎭今裁　沈复礼修冷泉关记隆庆丁卯冷泉失守汾霍动揺又曰万厯甲午改汾州为府灵石焉冷泉无守而平阳之门户撤越二十年襄陵吏科都给事中李瑾上封事直陈冷泉为平阳锁钥上可其议于是平阳有灵石如故
