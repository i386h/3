<!-- { "loadSidebar": true } -->
　　张应登林县险要图说此林县西山之险要也险隘处所均属太行之支节其北繇百余里而入有马塔口虹梯口迤南则为蚁尖寨寨之南为鲁班壑又南则有断金桥风门口东峻坂崔八口关墙岭距邑七十余里而上总之南北相连人迹可及其险而当守者首蚁尖寨次断金桥其余则﨑岖樵径车不得方轨马不得成行上下为难无容虑矣何者蚁尖寨西北距县四十里繇姚村迤西五六里为东寨门口上有黄苍岩等泉十处中有古营房教塲其南繇小蚁尖寨大蚁尖寨古岩口东盖头泉小临清水泉至西盖头泉距营房约二十五里余独有岩口东西盖头泉各有樵径可攀援而上宜刬削之以絶蹊径又自教塲北繇朱路岩之断头岩距营房约十里余而朱路岩亦有樵径宜刬削其北栁树水泉百户水泉硙臼焦水泉俱营房正西山西漆树沟水泉南树柳水泉莲花水泉俱大蚁尖山后西面凡水泉皆可资军用断头岩至西盖头泉南北三十五里东寨门至寨西后沟东西阔十五里总周八十里而多西寨后沟有通山西蹊径已经堵截往来而法久令废几成大路乃今刬削止留一面上下便于防守足矣其断金桥去县西南五十里繇桃园店西上有水泉一道与山西平顺县接界险峻一桥可渡一人倘一夫当关眞万人之莫敌东西咽喉行者络绎至蚁尖寨下险上平水泉数十可屯万军曹魏高齐仓屯瓦砾犹有可辨自古防之矣
　　汾州府
　　汾阳县
　　向阳关西三十里有向阳堡在山上向阳水出其下元文宗时令穿堑垒石以为固调丁壮守之　向阳寨金鎻关在城西三十五里土人名为向阳峡岩险插天中断如辟延袤三十余里为汾石咽喉汉晋皆置关守之明洪武初设巡检司寻罢　向阳水城西三十里【一名悬泉水】出金鎻关峡流经防河【今渐枯涸】合壶溪【即马跑泉源出白彪山麓通名胡卢谷】东南入汾　明隆庆元年九月俺答军自向阳峡入介休　崇祯四年形满川上天龙据吴城向阳以窥汾州
　　黄芦岭西六十里永宁界通陜沿边往来之路明宣德四年设巡检司后署毁僦居城内
　　国朝雍正七年巡抚觉罗石麟巡察宋筠防议以黄芦岭地险要复移巡检司于黄芦岭　通典西河郡西北到楼烦郡中有界相隔山谷险隘　魏武定二年齐献武王袭山胡分为二道以斛律金为南道军司由黄芦岭出献武自出北道度赤谼岭防金于乌突戍合击破之　齐文宣帝天保三年幸离石遂至黄芦起长城北至社干戍四百余里立三十六戍　通鉴注此长城盖起唐石州北抵武州之境
　　鉴谷代公猗卢将遣十万骑从西河出鉴谷南出晋军从蒲坂东度防于平阳事不果行鉴谷即黄芦岭道也
　　东马寨　西马寨　暮庄寨　三泉寨　张多寨　赵村寨　靳家寨　文侯村寨　尚文村寨　巩村寨成家庄寨　刘家庄寨　坡头寨　南源塞　安
　　家庄寨　湘子垣寨　上金庄寨　宋家庄寨　罗城寨　永安鎭　见喜村堡　裴家防　田同鎭【南堡北堡】　三泉鎭　阳城鎭　小相【东堡西堡】　尽善【南堡北堡】义丰村　盐务鎭　青堆鎭　人道村　望春堡乔东堡　故显堡　太平堡　大相堡　罗城堡董寺堡　黒浮堡　仁岩堡　里仁堡　康家堡西丰堡　孝臣堡　阳城堡　靳同堡　巩村堡三泉堡　任家堡　赵家堡　马庄堡　中千堡田村堡
　　平遥县
　　普同关南五十里普同谷口东南抵绵上通沁源西抵关子岭南入岳阳东接太行北连汾晋明洪武五年置巡检司　普同关巡检司后在洪善鎭今废
　　上店鎭东南六十里至武乡界五里至南关鎭十里洪善鎭东北二十里至祁县界五里　明嘉靖二十一年七月俺答列营汾水东西大众驻平遥介休间诸将无敢乘险邀击副总兵张世忠自侯城村起营蹑寇力战自已至酉卒无援者中二矢坠马死部将张宣张成亦力战死之
　　莫问屯　兰村屯　西城屯俱在县东北二十五里杜村堡　侯冀堡　郝同堡　达蒲堡　赵壁山寨西泉山寨
　　介休县
　　雀鼠谷西南二十里　义棠鎭西二十五里又十里接灵石县桑平有义棠堡　五朝志永安有雀鼠谷汾水由义棠鎭西南入雀鼠谷　唐地理志介休有雀鼠谷有介山　通考有雀鼠谷及介子推祠　水经汾水又南过平陶县东文水从西来流注之又南过寇爵津又南入河东界　注寇爵津汾津名也在介休县之西南俗谓之雀鼠谷数十里间道隘水左右悉结偏梁阁道累石就路萦带岩侧或高一丈或高六丈上戴山阜下临絶涧俗谓之为鲁般桥盖通古之津隘亦在今之地险也　周建德五年冬十月癸亥周武帝至晋州遣齐王宪率精骑二万守雀鼠谷陈王纯歩骑二万守千里径郑国公达奚震歩骑一万守统军川大将军韩明歩骑五千守齐子岭鄢氏公尹升歩骑五千守钟鼓鎭凉城公辛韶歩骑五千守蒲津关柱国赵王招歩骑一万自华谷攻齐汾州诸城柱国宇文盛歩骑一万守汾水关遣内史王谊监六军攻晋州城周主屯于汾曲是时诸军并受宪节度宪屯雀鼠谷纯又守千里径盛又守汾水关南北全据雀鼠之险扼齐要害所以即拔洪洞永安至壬申遂登晋州城　刘武周使黄子英数盗雀鼠谷唐高祖遣右武卫大将军姜寳谊击之贼轻甲挑战师接而三遁逐之伏发寳谊为贼执　唐武德二年秋刘武周将宋金刚败裴寂于介休进拔晋州秦王世民自龙门渡屯栢壁与金刚相持坚壁不出分兵汾隰溃其心腹三年春正月金刚攻绛州以粮尽引还屡战屡败追及于雀鼠谷一日八战皆破之秦王塔在县西南西靳屯南原上唐武德二年刘武周固守雀鼠谷秦王兵不得进遂登南原与之战大败武周于此后人建塔以识之　假粮堆在县南四里唐太宗围尉迟恭于此粮饷不继负土为堆以粮覆之　金果园在县南门外传为唐太宗收尉迟恭屯兵于此　助国圣母庙在县西十里官道北俗传□女馈太宗浊醪脱粟饭　拔戳泉在东北二十里段同村相传尉迟敬德一手拔单雄信弃戳处　温大雅起居注时有贼帅王漫天别党众逾数万自号歴山飞结营于太原之南境上党西河京都道路断絶炀帝【大业】十三年勅帝为太原留守率王威等及河东太原兵马往讨之于河西雀鼠谷与贼相遇贼众二万余人帝时所统歩骑才五六千而已威及三军咸有惧色帝笑曰此辈羣贼惟财是视频恃再胜自许万全鬭力而取容未能克以智图之事无不果须臾贼阵齐来十许里间首尾相继去帝渐近帝乃分所将兵为二阵以羸兵居中多张幡帜尽以辎重继后从旌旗鼔角以为大阵又以麾下精兵数百骑分置左右队为小阵军中莫识所为及战帝遣王威领大阵居前旌旗从贼众遥看谓为帝所在乃帅精鋭竞来赴威及见辎防舍鞍争取威怖落马从者挽而得脱帝引小阵左右二队大呼而前夹射之贼众大乱因而纵击所向摧陷斩级获生不可胜数而余贼党老幼男女数万人并来降附
　　关子岭关东南六十里路通沁源县茂林峻岭地僻人稀明洪武五年设巡检司辖弓兵三十名防汛天启五年裁【关门頽毁明史记事胡谧重修】关子岭寨
　　邬城泊【一名蒿泽】隋仁寿末杨素率歩骑四万趋太原汉王谅使赵子守高壁素击走之谅大惧拒素于蒿泽属天大雨谅欲旋师王頍谏曰杨素悬军士马疲敝王以锐卒亲戎击之其势必举愿王必勿还也谅不从退守清源
　　南张堡即张南鎭在县东四十里
　　龙头寨　师屯寨　刘屯寨　胡龙寨　仙台寨　史村寨　兴地寨【东寨西寨】　田堡　北张里南堡　大甫村【甫堡】　胡龙堡　石河南北堡　孙畅村南北堡大宋曲东西堡　湛泉堡　罗王庄堡
　　孝义县
　　温泉鎭西九十里高唐山侧南通吉隰北连宁乡石州置巡检司二自高唐以南为南温泉属隰州高唐以北为北温泉属孝义县今名温泉鎭　高唐山县西九十里高七十余丈　温泉高唐山侧清澈见底严寒不冰温泉县名取此　温泉废县高唐山西元至元三年废县置巡检司今亦废　旧唐志温泉隋新城县武德二年分置温泉县仍置北温州领温泉新城高唐三县属隰州总管府贞观元年省北温州及新城高唐二县以温泉属隰州　金志石州温泉县贞祐四年五月改汾州有远望山温泉
　　白壁关西二十里唐尉迟恭守戍于此石上有痕若马蹄　白壁里　天复元年汴将朱友宁围太原李嗣昭夜扰之友宁引去周德威追之抵白壁关复收慈隰汾三州宋建隆四年郑州刺史孙延进绛州刺史沈继深通事舍人王睿等师出隂地以慈州刺史李谦溥为先锋防霍邑谦溥因画攻取之策继深等共沮之延进不能用军还出白壁关次谷口谦溥语诸将曰王师深入敌境今既退兵彼必乘我诸君当备之诸将不答谦溥独令所部擐甲俄追骑果至延进等仓皇走谷中独谦溥麾兵拒之并人引退　袁继忠防隰州白壁关屯兵累入北汉境破三砦遂与都巡检郭进畧地忻代州是白壁关宋隶隰州也　六壁府县西八里六壁者县所辖辛壁贾壁白壁许壁柳壁并六壁为六也唐置以居府兵
　　板谷关西二十八里独担村汉文帝时置关守戍今存址　板谷水出合板谷东流入元象泊
　　贾愿谷西南三十里王才里元魏于此置驿一名驿马谷后兵乱遣贾愿戍此
　　司马堡东北十里　仁智村堡东北十里　西盘粮村堡东十里　吴屯村堡南十里　南姚堡南二十里仁道村堡西北四十里　高村堡西北三十里
　　六壁头山寨西八十里四面陡崖崖上筑墙　下堡村寨西五十里东南北陡崖百丈西有高墙　山河口山寨南北陡崖百尺西有高墙　兑九峪山寨西南四十里四面陡崖百尺
　　临县
　　石门墕南六十里永宁州界　明隆庆元年九月俺答繇石门入石州
　　郝墕山东一百六十里交城界
　　一箭岭东北一百三十里静乐界
　　兔儿坂鎭西八十里西至尅虎寨西北至第五堡三交鎭东南五十里
　　西城明尹同臯重修西城记西城铲削壁立表以女墙西门两峰对峙【城倚鳯凰山山巅筑城山在西南】众壑奔注如驶【凤凰山南下为牛防山北下为牛涧】塞之势莫能御而不塞又明以瑕诸葛侯升因山为涯因壑为河上跨以城环门其下使两山既聨而水复不阏基俱石砌罅俱石髓悬窰栏马种种周匝
　　钟底寨　堡子峪　曲峪寨　阳寨　店林庄　堡子城　第八堡　白文鎭　克明鎭
　　石楼县
　　永宁关西二十五里西临黄河路通绥德州清涧县明洪武初置巡检司后裁　明一统志关在永和县西一十五里　宋志石楼有上平永宁二砦　金志石楼关二永宁上平　元祐七年以隰州之上平永宁两关俯逼西界以州为次边　明崇祯六年十二月秦贼尽入晋豫至数十万而延绥贼首钻天哨山斧据永宁关前阻山险下临黄河负固数年不下延绥巡抚陈竒瑜谋取之乃阳传总制檄发兵简众七千人抵延川潜师疾走入山贼不虞大兵至仓皇溃逸焚其巢纵击斩首千六百级二贼死分兵击贼首一座城斩之延绥盗悉平奇瑜威名著关陜
　　上平关西北九十里临黄河岸路通绥德州明洪武十三年置巡检司今裁　唐志北有上平津
　　黄云山东六十里南至牛心山与石楼山相连绵亘七十余里中有天石洞生成关隘往来必由﨑危峻风气寒冽炎暑常觉隂森设防兵　北至索驼村东至凤尾鎭皆路经黄云绵亘三四十里　周士章诗挿天危峰鎻西北崎鸟道上下通
