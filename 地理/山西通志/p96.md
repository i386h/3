<!-- { "loadSidebar": true } -->
　　横山在州西二十里南北横亘如城故崞县在其左髙一里盘踞五里
　　鳯凰山在州西北七里高二里盘踞五里神谿水发源山麓　明司务孙聪建鳯山书院于麓辟鳯鸣亭翠防楼得月轩秋香圃藏书窟鼔琴洞奕棋台钓鱼矶碧水窦彩云岩金鱼塘瑞莲池号为佳胜
　　昼锦山在州西北二十二里高二里盘踞六里以元工部尚书孙公亮予告归爰名山焉　吴伯与评畧八山旋而环绕是马鞍龙角在八山外也
　　马鞍山连昼锦山形似鞍
　　龙角山在州北二十里高三里盘踞七里双峯竦峙似龙角
　　暄谷
　　水在州南七里源出翠屛山东南山麓东南合温泉入灵丘县界出倒马闗注唐河至河间为镜河玉带河　山海经髙氏之山水出焉东流注于河　汉志代郡灵丘县河东至文安入大河过郡五行九百四十里并州川　水经注水即温夷之水也出县西北高氏山山海经曰高氏之山水出焉东流经于河者也其水东南流又南迳曰塘川名也又东合温泉水又东泉水注之水导源莎泉南流水侧有莎泉亭东南入于水又东迳灵丘县故城南元和志蔚州灵丘县沤夷水一名水出县西北
　　高氏山　水一名唐河西去唐县百五十步　通典卫水在今常山郡灵夀县西山所出　舜以冀州南北濶大分卫水为并州　水源发恒山东北流至定州境防唐水南入于衡　唐水自定州南宋村白龙泉东流而下合水以有清浊之分故亦名清水河　薛士龙曰恒水东流合水至瀛州高阳县入易水　水经注云水东过上曲阳县北恒水从西来注之自下水兼纳恒川之通称即禹贡所谓恒卫既从也
　　呕夷河在州东南五十里源出鎗锋岭东南流至金峯石沟堂山水自西北来滙流经灵丘广昌倒马闗定州界注于卫河乂名唐河　周礼职方氏并州川曰滹沱呕夷顔师古注呕夷出平舒　唐河三源翠屛山水鎗锋岭东呕夷河阳头铺温泉滙为水经唐山县又为溏河水经注即温夷之水是水呕夷河温泉并称矣无庸析作二水繇鎗锋至金峯石沟堂山之水自西北来合流　太平寰宇记出灵丘县西北高氏山周职方曰并州川曰呕夷谓此翠屛山古名髙氏山鎗锋翠屛实连山也尹九宫曰呕夷源灵丘西北谓出蔚高氏山下者非
　　乱岭闗水在州东四十里西流至新庄西南流
　　逺望峪水在州东南十里出峪即伏至顾册村滙泽西流
　　温泉在州东南百里汤头铺水似汤沭浴愈疾　水经注温泉出西北暄谷其水温热若汤能愈百疾故世谓之温泉焉东南流迳兴豆亭北亭在南源上欹倾而不正故世以欹城目之东流注于水　后魏天赐末邺行台贾彛请诣温汤疗病　魏兴光元年十二月至灵丘驻温泉宫　魏显祖即位司徒平原王陆丽自汤泉入朝乙浑杀之　太和二年二月丁亥行幸代之温泉三年二月辛巳上奉文明后幸代郡温泉　魏出帝时杨遵彦取急就雁门温汤疗疾弃衣冠于水濵若自沉者变易名姓自称刘士安入嵩山又东入田横岛以讲诵为业海隅谓之刘先生
　　磁窑峡水在州南十里东西分流
　　浑源河在州西南十里出汉土峪分流绕城西北西流滙为大泽又西流滙神溪水曲折而西北至应州龙首山又折而北入桑干
　　李峪水在州西南十里西流
　　凌云口水在州西南三十里北流
　　玉泉出玉泉山莹洁似玉繇石罅环绕古寺
　　黒龙池在州西秀岭下云气升不三日而雨
　　乳泉在州西
　　西神谿水一名乳泉水在州西二十里横山嘴侧南流神谿水在州西北七里中有孤石方畆高丈余上有律吕神祠周环泉水歕出旁有暖水胥西南流一名神徳湖辽应厯三年三月庚寅如应州击鞠庚子观渔于神徳湖
　　崞川水源出州东北二十里流经州西南十五里古崞县麻家庄　云中志州西南源出应州西安镇折而北注于桑干河　后魏太平真君五年九月上自河西至马邑观于崞川　八水合而浑流故名浑河水经注湿水又东流四十九里东迳巨魏亭北又东崞川注之水南出崞山县故城南王莽之崞张也县南面元岳有背崞山处三山之中故以崞张为名矣其水又西出山谓之崞口北流迳繁峙县故城东王莽之当要也又北迳巨魏亭又北迳剧阳县故城西王莽之善阳也按十三州志曰在隂舘县东北百三里其水又东注于湿水
　　灵丘县
　　太白山在县南二十里高极云表为邑诸山之最石磴十八盘绵亘数十里一山屛列鸟道挿天又名太白嵬　山有钟乳穴穴中乳滴如悬穂径多丛木茂草巅产黄花蕨菜尤美虎狼错迹樵采殊艰初夏积霰古冰厚数尺而巅殊平云翳时见楼阁空蒙杳幻山阳地亦广衍　山脉自雁门东北乱山横迤繇山隂应州至浑源起北岳南入平刑闗突兀聚五台东繇灵丘太白隘门诸山腾跃入紫荆倒马此燕云分境壤接山连之大势也　灵丘南有山高四百余丈魏和平二年三月高宗过之诏从官仰射山峯无能逾者高宗一发出山三十余丈过山南二百二十步遂刋石勒铭合之觉山诸遗迹当属太白　高祖自洛北廵至高宗射铭之所停驾诏诸弟及侍臣皆试射逺近惟北海王详箭不及髙宗箭所十余步高祖嘉之拊掌欣笑遂诏勒铭亲自为制　辽太平二年三月辽嵬白山裂有泉涌出　明万厯时中使采矿民骚苦不堪时亟震推验者谓地脉泄裂所致后以入不偿出罢之　山产红土可印印章　何士震诗兴豆亭前看山色太白平临巅嵂崱
　　觉山在县东南三十里由隘门山峡入取道岩石间路裁容骑右壁峭挿干霄左絶涧数百丈下有怒湍晴雷起足下　觉山井四山环井深可三百尺邑志称塔井三竒又有悬钟岩舍利洞觉山寺后魏孝文帝建以报母恩招集禅衲五百余众仍勅六宫侍女长年持月六斋其精进内典者并度为尼孝文帝母献文思后李氏中山安喜人南郡王恵之女也金陵配飨太庙　辽碑记元魏太和七年二月二十八日孝文思答母恩于灵丘邑之东南溪行逶迤二十里有山曰觉山岩壑幽胜辟寺一区赐额曰觉山寺重熙七年五月二十五日记【此即御射台诸迹遗事失传但以佛刹概之】山空月明岩际尝闻棋子剥啄声或笑语至夜分不息土人以为飞仙徃来也
　　孤山在县东十八里平野孤峙不接他山
　　鎗岳岭在县东二十里直上千仞多野芍药黄白色尤繁一丛十数本蜂声不辍
　　三山在县东二十五里平峯三　三山堡踞其前地多渠壑路繁杂突入者不易辨
　　遗钗岭在县东二十五里广昌界一名银钗　高山旁立岭陡路曲相传妲己过此堕钗故名　金大定五年六月至银山猎
　　隘门山在县东南二十里　水经注水自县南流入峡谓之隘门设隘于峡以讥禁行旅歴山南髙峯隠天深溪埒谷其水防涧西转迳御射台南台在北阜上台南有御射石碑南则秀嶂分霄层崖刺天积石之峻壁立直上车驾防革每出斯游艺焉　宋起鳯游觉山记将次隘门峪口河声澎湃激湍飞雪两山虎踞不相下惟中容涧道数丈顺水势飞渡水逼仄急于就下为峯崖所束排扼逆转腾跃起轰然奔夺而入水不逊石石又中砥遂觉深谷中彭彭若钲鼓甲兵声众山皆响行水石间里许渐及岩路路且狭下临无际峯头一二塞垣石子累累从人谓胥杨延朗守三闗时遗址
　　鐡冠岩在觉山邃谷层坂湍激泉飞崇岩峻杳流云冉冉号鐡冠岩云
　　烟熏岩在县南四十里树木窅黒浓如墨渍石作火熆色
　　柏岩在县南四十里岩上有光相传为佛珠后被窃岩遂晦云
　　鵞毛岭在县南七十里
　　野窝岭在县西南三十里鐡岭口道多虎
　　枚廻岭在县西南蔚州古志高氏山在西北七十里滋水出焉东三十八里有枚廻岭山麓相接
　　鼔子山在县西三十里平地突屼似石鼓
　　黒龙谷在县西四十里下为黒龙河
　　流石山在县西五十里石理斧劈
　　红山在县西六十里山石赭色
　　花山在县西北十二里花茂如错绣
　　圣水山在县西北三十里上有圣水泉溅珠舞雪祷雨辄应
　　漫山在县西北七十里山势纾徐旋折
　　团山在县北二十二里形似覆釡无草木山麓设邮递颇为孔路
　　黒山在县北三十二里山石煤黛色
　　骆驼山在县东北十五里两峯似驼背
　　崿道山在县东北二十里一名恶道﨑岖险峻行旅苦之
　　龙泉山在县东北三十里下有泉　龙泉水钟犹元次山之水乐也李渤石钟山记南声函壶北音清越殆可参绎后有西域人锤岩下石泉遂辍响云【古志谓圣水山即龙泉山而邑志分西北东北云】
　　邓峯山山以邓隠峯名两峯皆松翠浮雾縠所谓邓峯烟岚也
　　水繇浑源州东南流入县界又东南流入倒马闗浑源志水在浑源城南七里出翠屛山东南流合温泉入灵邱界注溏河
　　落水河在县东十五里涨水转石雨霁犹故道也丰水在县东南孤山涌泉东流为葫芦河上有丰水神祠
　　防水在县南十里相传僧畜驴驮桶下山乡人酌水注之自防而去故名
　　马跑泉在县南九十里北注溏河土人传杨延朗迹滋水在县西南五里枚廻岭悬流五丈湍激之声震动山谷东流入溏河
　　黒龙河源出县西四十里黒龙谷南入溏河上建黒龙池庙
　　白龙池在县西北三十余里祈雨多应
　　白马泉在县西北四十里相传汉文帝为代王时经此乏水驺从罢困帝祷之有马跑地得泉
　　甘泉相传在县治内
　　广灵县
　　飞鳯山在县东二十里一冈突兀下有西马庄元侍郎厐清居此清尝任洗马今讹洗为西
　　壶山在县东南一里兀峙一山环山皆泉如万斛珠玑随地涌出滙为沼广数畆植栁环之
　　加斗山一名神峯山在县东南二十里峯峦峭立内有石孔似门明建寨其上名鐡里腰封寨上又有圯城迹存山下加斗村乃元总管聂谅故里也
　　遇逢山在县南一里上有仙人足迹
　　直峪山在县南十五里即直峪口下有小河注壶流水留老山在县南十五里羣峯似防接加斗山山下乃袁表故里
　　榆杏山在县南二十里石泉悬崖两崖松翳所谓圣泉松风也
　　天井山在县西南二十里有天井寺故址寺有井深五六尺虽旱不竭旧尝引水入香积厨
　　林管山在县西南四十里上有勒汉砦下有石家泉入壶流河　云中志即临灌山
　　社台山在西闗内石冈似台
　　鞍子山在县西三里山有二阜
　　石梯岭在县西二十里石磴陡絶
　　黄龙山在县西二十里
　　林闗山在县西四十里
　　断驾岭在县西四十里岭左俗传有窦建徳墓
　　白羊山在县西五十里停云阁雾离竒窈幻昔有白羊寺下有小河注壶流河
　　马蹄岭在县西五十里石上有马蹄迹
　　廻岭山在县西五十里浑源孔道下有牛口峪俗传窦建徳返乘
　　望狐山在县西六十里土人传有神语人曰予近居此语讫人望见引狐入山故名
　　六棱山在县西七十里山势雄峻为广灵冠前后各垂三　尹九宫记蔚北山名襄始脉应州而尽于蔚城东耕尝蹑屐登之循迹而西至广灵之六棱所经多废城址与堑劚之迹又其东尽也为小闗村亦有废城址而属之滋水河逾河复有址而属之东北柏山
　　千福山在县西北五里一名千夫山相传前代遣千人取花斑石先祷神祠今乡民多祈福于祠
　　九层山在县西北二十五里上有九层崖【产花斑石】
　　火烧岭在县西北六十里
