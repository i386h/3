<!-- { "loadSidebar": true } -->
　　谒泉山在县北四十里文水界阳为卜山隂为陶山山下有汤泉一名汤泉山上有石室相传子夏居此又名子夏山　水经注文水又南迳县右防隠泉口水谒泉山之上顶俗云旸雨愆时是谒是祷故山得其名非所详也其山石岸地险壁立天固崖平有一石室去地可五十余丈爰有层松饰岩列柏绮望唯西侧一处得歴级升陟顶上平地十许顷沙门释僧光表建二刹泉发于两寺之间东流沥石沿注山下又东津梁渠隠没而不恒流故有隠泉之名矣雨泽丰澍则通入文水　五朝志隰城有隠泉山
　　将军山在县西南十七里东南有桑枣坡西南连石盘山一名柏山上有柏旧志离石侯牙将赵鼎号白马将军遇冦战没于山民收山下故名
　　石盘山在县西十里花枝村高峯名西顶
　　万户山在县西二十里高八十丈延袤二十里巅平旷可营万室唐人谓之西冈李永山川记尧时洪水诸山皆没惟此巍存济者万户故名
　　柏山在县西二十里相传离石侯嵩万户山封树多柏故名石室山在县西三十里山崖可作居室上多岩洞麻衣仙姑洞尤着又空王佛岩空王佛栖此土人以抱腹岩为东岩石室岩为西岩
　　向阳峡在县西三十五里有水流出峡
　　黄芦岭在县西六十里石室山碑麻衣仙姑西河洪哲里人也聘魏氏孝养舅姑五载嘉遯于汾阳西岭号黄芦山名石室麻衣草履修炼真性魏率家人请归姑乃托石壁而入惟有圣手痕存焉厥后显圣像出朶乳泉暨五色蛾飞集早祷靡不应
　　鉴谷　代公猗卢将十万骑从西河鉴谷南出晋军从蒲坂东度防于平阳事不果行鉴谷当即黄芦岭
　　羊头山在县西北十五里土山戴石形似羊头　水经原公水出兹氏县西羊头山是合白彪羊头为一山也
　　狄谷在县西北二十里谷中水竹环绕雅有幽致石婆神山在县西北三十里连万户山相传山无水有老妪日逺汲以济人殁而建祠山上故尊之曰神非陜州店东三里石婆神见梦于皇甫防头决科比也
　　比干山在县西北百里相传商季令比干筑城于此金志西河有谒泉山比干山汾水文水孝义有比干台　路史汾之西河县百二十里有比干山　孔子手书铜盘铭左林右泉后冈前道万世之寜兹焉是寳　魏文帝吊比干文扈阳曜而灵修兮岂传说之足竒但至概之不可悛兮寜溘死而不移　李翰殷太师碑周武下车而封其墓魏孝文南迁而创其祠我太宗有天下禋百神而盛其礼追赠太师諡曰忠烈申命郡县封墓葺祠置守冢五家以少牢时享
　　青龙山在县北三十里孤峯独立羣峯环绕左右泉涧萦之一名西顶顶有甘泉北十里为龙桥山
　　鹤鸣洞在岩壑间志称拍手洞中则鹤应手而至汾河在县东二十五里水经又南过平陶县东文水从西来流注之　按水经注汾水出太原静乐县北一百三十里管涔山东南过晋阳县【即太原】南过大陵县【即文水】南接邬城【即汾州东界】东又南过平陶县【即平遥】东文水【即文谷河】从西注又南过永安县【即孝义】又南过冠爵津【即雀防谷在介休南】又南入河东界西【即灵石】又南过皮氏县西【即河津】祝志汾水经流平遥介休之西至孝义东南出灵石口入于河　繇大陵城西南迳文谷斜迤东绕二十五里淮南子汾水浊宜麻　孔天孕渔父说愚公归钓大陵之西涔浦之南为汾汀渔父
　　甘露泉在东门外二十步昔州人凿井深未及隍而甘泉涌出
　　文湖在县东十里水经注文水又南迳兹氏县东南十五里故城东为文湖东西十五里南北三十里世谓之西河在县直东十里湖之西侧临湖又有一城谓之潴城水泽所聚谓之都亦曰潴盖即水以名城也文湖又东迳中阳县故城　按晋书地道记太康地记西河有中阳县旧县也文水又东南流与胜水合又东南入于汾水也今湖为民田　宋熙寜元年正月复汾州西河泺【按湖本大泽与汾河不相通后决流通汾水遂涸】
　　三泉在县南二十里源出三泉洞西接灵浮东南注板谷流行春虢河分为三堰二汾阳一孝义共水最清冽濒泉沍隂地冬结层冰歴夏不消城市以为凌隂焉
　　清沟水在县西南十里一名董师河源出尉陵谿谷口流注防石家庄泉经城南入乔东诸村
　　灵浮泉在县西南四十里赵景王村相传景王祷水而泉应旧有三泉今存一孔
　　麻窟水在县西十里平地涌出明大学士韩爌欲改名麻出
　　禹门河在县西二十里繇张堡泉出至河口伏沙潜注东流转北入马跑泉滙流
　　张堡丰泉在县西二十里朱之俊滙清园记张堡丰泉出禹门河中瀑声洪逺众山皆响盘石巉岩处处歕滴流环中渚竹木甚盛景况大似江南郭潄六山人自辉县来一见欣赏曰此小百泉也
　　马跑泉在县西二十五里源出白彪山即水经原公水也一名壶溪源出西北三十里白彪山麓又名葫芦谷相传后魏贺鲁将军驻师于山马跑地得泉故名其水縁山南注至谷口折而东歴城东北东南合文湖水雨泽丰澍则涨流而入于汾故邑东多沃壤焉而园匝树蕃水硙山亭雷隠云连则谷中为胜　水经原公水出兹氏县西羊头山东过其县北　水经注县故秦置也汉高帝更封沂阳侯婴为侯国王莽之兹同也魏黄初二年西河恭王司马子盛庙碑文云西河旧处山林汉末扰攘百姓失所魏兴更疆宇分割太原四县以为邦邑其郡带山侧塞矣王以咸寜四年改命爵土其年十二月离石令宗羣等二百三十四人刋石立碑以述勲徳碑北庙基尚存也
　　向阳水在县西三十里一名悬泉水出金锁闗峡流经涧河合壶溪东南入汾
　　贺鲁泉在城西北
　　石鼻溪在城西北汾阳古志城西北石鼻溪贺鲁诸泉其碑令狐楚辞董叔经书文翰絶妙
　　禹导河在县北十里马跑泉之滙也东流四十五里防上林舍安家庄张家堡诸泉入汾一名禹门河相传禹导洪水至此【今按禹门禹导分为二河】
　　隠泉在县北四十里谒泉山巅　旧经岩岭盘纡有水伏流因以隠名
　　闷泉在县北八十里贾家庄平地渟渊圜閟如璧无湍激声产九节菖蒲
　　文谷河在县东北五十里南流防隠泉水出谒泉山迳兹氏故城西与文湖合一名万谷河又名文水地舆综要文水歴交城汾水县南入汾河
　　平遥县
　　超山在县东南四十里城冢记高三百三十六丈横百余里岭广平周百步有竒紫盖峯在东岩下尝起紫光如盖万松岭在南列嶂似翠屛上下岭胥茂松涛声谡谡文殊顶在北上有文殊阁后废清光峯在东光时照彻山谷似玉海银阙焉观音坪在西寳塔岩在东晡时紫光辄繇岩下起或云塔藏舍利焉下有龙泉山一名过山以其超过羣山也一名弋岭山一名锅山　地形志平遥有京陵城平遥城过山金元遗山题名己亥秋八月十有四日自太原道往山阳留宿于此东山元好问裕之题字大如拳温仁甫有后叙通辨大师院主广演立石　郭明济应润庙记图经云超山在县东南四十里高三百三十六丈峻越余山城冢记云平陶东南有过山是也唐天寳六载改名超山也山之谷越谷也谷行十余里中有佛舍百福寺也　元张翼祈雨记平遥南有超山冈峦起伏形势聨络东西与麓腹诸山对峙独兹山为最高路转峯廻林壑深秀山麓有百福禅寺东有灵泉立祠祀芘之　麓台无树山巅王浚庙旁止松三株其山荒大无比以髙胜超山地势幽秀峯廻路转溪流映带林壑极美然别山无树而此地独盛寺前髙岭青青如黛风雨隂晴扑人眉宇时作涛声是以松胜也　世说新语孙子荆言其土地之美曰其山防巍以嵯峨其水防渫而波是子荆家近超山麓台山也
　　超谷在超山一名郭谷
　　麓台山在县东南四十七里一名防山又名谒戾山山势最雄髙过岭越上店东北皆曰麓台繇苏家庄越三岭十余里至田家垍最髙又上五里即麓台中峯东南万山层叠下一涧东北去割麓台不与东南山连山根石紫黑顶上方石平置峯东石坪有龙洞山之隂婴溪出焉　山海经龙首山西三百里曰麓台尔雅山足曰麓土髙曰台　通考有鹿台山婴涧水五朝志平遥有鹿台山近世称麓台是传防山
　　海经也
　　中都谷在县东南三十里中都河源此
　　锅山在县东南五十里上有浮图
　　亭冈谷在县南三十里有亭冈水
　　洪谷在县西南有白龙潭武亮记谷上通绵山两崖对峙壁立千仭巨潭天成皎若明镜
　　汜山　水经婴侯之水注于汜水右出汜山
　　汾水在县西北四十里繇文水入县境西南流经汾阳介休界
　　源祠水在县东十五里平地涌出泉清可鉴髪北注中都西入汾河旱祷辄应源上有祠故名一名源池水溉源祠村梁村尹回村田
　　婴涧水在县东三十里水经注谒戾之山婴涧之水出于其隂
　　卤涧水在县东南二十里源出朱坑流经县东合婴涧水入长夀河　雷洁记城东一河名鲁涧自东引入城
　　中都河在县东南三十里图经源出中都谷横岭下西南合源祠水【源祠县东南十五里】经城南西入邬城泊复入汾河洪善驿决堤取水遂北流循县城东而西入于汾故一名城东水　水经注婴侯之水乱流迳中都县南俗又谓之中都水又注漹水又防婴侯之水山海经称谒戾之山婴侯之水出于其隂北流注于汜水右出汜山其水殊源共合注于婴侯之水乱流迳中都县南俗乂谓之中都水侯甲水注之迳邬县故城南雷洁记平陶南向绵山其山有大谷三发源连潢合流一名中都河其河在城南面旋逝防归汾水
　　亭冈水在县南二十八里源出亭冈谷石岩中图经此水自亭冈谷北流入中都河
　　超山龙泉宋余彦和应润庙记邑之南五十里有超山势高且厚下视邑城山之岩有泉出焉源虽防挹尝其味清凉而滑甘旱祷未尝不应
　　原公水源出超山东北流永泉里黎基村　明志一名贺鲁水源出自白彪山涌注东流
　　百福井在超山百福寺祷雨多应
　　于仙池在超山于仙栖此引泉制药泉味如橘病者饮之即瘥　圣水池记水医眼又名眼药池池不复存字亦剥落依稀识金明昌元年麓台老人数字
　　白龙潭在县西南洪谷祷雨多应
　　张赵泊在县西北三十里一名壤分泊
　　长夀河在县东北三十里出南山经祁县入县境西注汾水一名砂河夏秋泛涨时没田庐当即胡甲水水经注甲水又西合婴侯之水经邬县故城南
　　侯甲水冀州图侯甲水起平遥县北入太原界　水经注甲水又西北迳中都县故城南临城际水湄春秋昭公二年晋侯执陈无宇于中都者也汉文帝为代王都此武帝元封四年上幸中都宫殿上见光赦中都死罪以下甲水乂西合为婴侯之水　涧至婴沟村曰暮有光映焉
　　孝感泉在西汾村元杜唐臣王夫人凿郝天挺记曰泉忽通透独甘如饴
　　金井在县中楼高百尺井中水色如金后涸
　　介休县
　　狐岐山在县东南二十五里中有狐洞可通十里山半有泉禹贡注狐岐之山胜水出焉即鸑鷟泉禹贡治梁及岐注岐山在汾州介休县
