<!-- { "loadSidebar": true } -->
　　昔年曾过韩岭共道英雄遇不逢解衣推食上将军须臾变作长乐钟至今披读扶风书腐儒但知怨蒯通极目南望咫尺许相传英雄竒遇处西岳祠下位歴歴土人春秋荐稷黍药师初年未得志曾与虬髯共行旅兼有杨门一侍婢合樽促坐呼尔汝寳货泉贝当面掷蹑足附耳寂无语我读唐书却手舞开卷便识韩擒虎眼光直射物色外喜见今又一孙武本传亦载杨素名谦光未遑牀上迎当时英雄不短气岂假红粉添深情北平西定土谷浑犹欲力疾报君恩帝悯其老心不许忠肝义胆贻子孙临淄凤翔五世济总有陈豨亦安存梓州刺史推乃兄幽州都督推乃昆壎箎如云心如雪不闻邂逅订友婚吊灵石地尚论古人风前有淮隂侯后有卫国公遇与不遇虽差池居功可定两英雄
　　徐沟道中　　　　　　　　　　王　绶
　　悠悠晋阳城行行二百里往来如蝇逐忧心随河水三年两地无寸善一官学制类袜线朝廷课绩名实分短长何妨错杂见羸骑逶迤出荒戍平林炊烟带山暮寒云披野雨复来牛羊入村风君不见道上泥深三尺没车轮淹马脊秋萧萧凉飒逼日沈沈蛩音集马蹄车轮不得停东嵎西嵎月长碧呜呼人生周行何独难劳吏掩闗徒叹息
　　李氏节孝诗　　　　　　　　　徐干学
　　茧丝不作晋阳尹输将却似谭大夫向余索诗表节孝丞哉意不在簿书节母氏王孝子李闺门雍肃作楷模受兹介福盖有以永锡尔类良不诬前史作传贵难能剺面刲股每书诸此事人之所易到实可风世而岂徒君家髯兄秉史笔记此有征后代须吾诗不肯无为作邑有风化丞自殊邑人及时相劝勉丞哉不久飞仙鳬
　　洞阳山　　　　　　　　　　　陈廷敬
　　我家太行尽处村蛟龙欲落留爪痕蜿蜒腹背故隆起振鳞掉尾如雷奔波涛隐见吞万壑似览众水穷河源古称上党天下脊兹山拔地尤腾鶱俯视砥柱一拳石析城王屋双桮樽颇讶大禹所经画足迹未到回南辕径下河济急疏瀹北顾参井髙莫扪乃知龙性跃天汉肯同蝘蜓尺水浑太行以南多峻山地势愈下难并论兹山何不列岳镇使我叹息増烦寃何为叹息増烦寃万古无害兹山尊
　　开元钟
　　苍茫陵谷开元寺古钟犹带开元字寻向桃花观里来钟声依旧浮空翠此钟流传自后唐谁与作者李昭义黄尘清水变须防鬬鸡小儿聊角戏昭义此时亦人杰屹立孤城下无地夹寨重云鸟不飞余吾残营白昼闭流矢拔足容不知血暗淋漓痛劈臂龙骧神捷等沙虫铭以蒲牢毋失坠生子当如李亚子进通忠孝先王识我怪欧阳传五代嗣昭特书多可纪当时亦有刘义叟飘零颇恨文章踬今我来观开元钟与客谈咏梁唐事更数百年歌者谁钟声未歇闻叹喟
　　自南村径石院扺九仙台
　　红叶深红与浅红湿云细雨如春浓桑柘半凋栁黄落三里五里村村同径转溪开叹竒絶千山万山皆玲珑谁令岩壑擅异色纯以金碧施神工寒烟消歇亦变态怪石磊砢还孤峰宇内名山亦无数此山如画展毫素我闻虞山最佳丽丹崖绀壁俨画具一峰道人飞仙人挥染平生钓游处浮岚暖翠晓千里玉洞桃花春万树仙人既去亦复还白云黄鹤游人间清都在何许玉阶朝罢栖名山只今画者谁其匹天髙气清风寥栗欲揽太空为粉图消得仙人两三笔
　　雁门行
　　鴈门闗鴈不度闗上长城髙揷天鸿鴈髙飞从此去鴈飞长城间游子闗门还鴈南君北向相望何由扳塞山连緜秋云起西度五原东辽水传语幽并轻侠儿雄飞雌伏休相疑
　　郭烈妇篇　　　　　　　　　　邵嗣尧
　　郭家烈妇烈莫比和醯饮药从夫死人生偕老亦寻常烈妇死时十八耳三年侍药齐眉人一朝立作同穴鬼人尽哀母且喜有女如此死足矣借问此女谁家儿陈氏外孙荆氏子
　　赵武灵王墓　　　　　　　　　冯云骧
　　大漠苍苍山月小赵王墓枕青山老怪蝶随风猎野花黄狐几夜啼秋草昔时意气何英雄遗俗能成葢世功山川想像余威在断碣残碑认鸟虫年年凉雨燐灯湿龙旗朝夜精灵集甲士黄云带剑来宫娥红鬼词筝立迢迢戍垒望飞楼七星挂城河汉流谁记旧游歌舞地珍珠埋尽野松愁我来登台独懐古一酹浊酒浇黄土枫青塞黒古魂疑悲吟吊君君岂知
　　潼闗行吊大司马孙白谷先生一门死节
　　赵三麒
　　朝行潼闗道暮入潼闗门入门长叹息叹息吊忠魂昔年旱魃长防貐贼灌汴城偏逢雨南川民社白骨流北岸援师尚歌舞舞残顿解鸳鸯瓦血溅沙千里赭地折天崩可奈何圜扉始起孙司马司马秉钺再登坛官军复见贼胆寒请缨再造中原易孤注谁知信主难信是养痈如养虎犹道用勦不如抚司马殱渠黑水头端皇喜捷武陵怒武陵何事速其辜时引太宗曾杀卢四正六隅方水火蓟北又乞分兵符援蓟秦兵留不还司马孤军出潼闗郏县一战多恢复获铠破敌如摧山那期防雨庚癸呼广恩仍附鸡鸣徒癸未十月潼闗陷奋臂拒战无完肤肤裂犹有骂贼齿磨顶锯骨甘如防天教碧血壮山河差胜马革裹千里妻女就义尽从容刑于闺阁皆君子同难更有乔参军一剑身轻掣海云百年板荡几男子肯将劲节输湘裙闗山仍旧水仍东惟有古木多悲风忠魂义魄塞天地国破岂尽在苍穹君不见息壤一盟竟成功谤书一夹无两聪又不见十二金牌便卖国总有英雄难为力吁嗟乎豫让请衣衣出血椎中副车祖龙灭厉鬼眞有杀贼才盲闯而今安在哉
　　送陶季之潞州　　　　　　　　王士祯
　　先生昔日登武夷铁船峰头看奕棋中冠离支三百颗酒酣自劈轻红肌峰头烂睡忘甲子坐笑曾孙生白髭张防伐鼓下黄鹤欲览三湘穷九疑披襟兰台发髙唱快哉不辨风雄雌平生名岳屐齿遍风尘京雒嗟衣缁投我竒文浩千顷蛟龙大泽纒躨跜谓我四海一知己譬若庄休从惠施髙斋茗饮坐清昼风炉活火分枪旗我时无事似犀首酒鳞浮动银留犁丰台红药花照眼骊驹忽告将西驰壮心犹作骥伏枥适志无如泥曳我闻上党天下脊当年潜邸传临淄龙飞荒宫没烟莽断碣髣髴开元祠纷纷梁晋夹河战鵶儿万骑陈军麾锦囊负矢盛意气歌声慷慨留三垂时平不用弓箭手空老昭义干熊罴战场下马问亭长鬼燐飒飒寒飇吹君家草堂临射陂门前五栁藏东篱何时单舸径归去北窻髙枕谈黄羲
　　送吴天章归中条山
　　月始在房羣隂终冻禽塌翅啼酸风吕生置酒邀我饮清歌笑倚商玲珑朝来宿醒卧未析吴郎告我归河东壮风雨雪满天地层氷千里髙穹窿行人□瘃手指堕狐裘嗟汝胡防茸长安甲第髙入天马蹄动地声隆隆浆酒臛肉不足道金玉磊砢堆堂中汝诗千首文百轴洿涂未拔谁相通汝家王官谷中条青蒙蒙藤萝相纠水相激至今猿鸟悲司空汝归读书甘菽茙致君尧舜会有日飞伏讵辨谁雌雄
　　赋赵廷举事　　　　　　　　　孙枝蔚
　　崇祯五年季冬夜贼满山西武乡野悲风愁云动千里杀人之父城门下念贼亦是人之子胡不容人代父死归语我友及里中儿父仇不报子活何为愿假我斧我必刺之月黒鸡鸣事不可迟亲族向前相泣语百万骑中贼何处此贼胸前挂铜牌此贼秣马在庭阶诸君且勿劝我住吾当畏圣贤不能畏彼虎与豺皇天怜孝复怜勇须防贼死不旋踵一贼既倒羣贼惊此儿何姓复何名自言身是赵廷举吾奏上帝当殱汝汝曹不孝复不忠朝廷恩泽二百六七十年中何忍负之弯汝弓况复孤人之子烹若翁言毕投井井无水七尺吾当全归耳死后白气上冲天孝义皇天亦澘然乡人名为孝子里聂政荆轲安足拟
　　学宫古栢行　　　　　　　　　许自俊
　　森森古栢几千年虬根蟠地梢插天婆娑生意久愈旺纵横屈矗影翩跹五干已逾五老夀三株直拍三神肩为龙为蛟为虎豹疑鬼疑怪疑神仙将军甲胄巍峩峩丞相冠剑胡褼褼长眉瞿昙植其杖柱下老秃其顚翳沐日兮更浴月爰欺霜兮复凌烟轮囷离竒违世用朴拙崒嵂态复妍雷霆霹雳不敢劫隂阳变化状百千唐与虞与秦汉与徘徊俯仰堪留连天涛风响生灵籁直无一曲通黄泉吾闻间气钟人物物华宛似三晋贤庇根垂防赵冬日水火不灾緜上田为梁为栋羊舌氏铜鞮伯华相并传尼山钟鼓籍清防禹贡栝栢神气全天下物老则曰酉徂来新甫閟宫篇
　　古栢歌　　　　　　　　　　　陆豹雯
　　麓台山前新雨痕春郊芳草游王孙西南数里挥鞭去川原明媚古胡村胡村田舍通长陌绀宇嵸嶐古仙柏天然一本五枝生十围腾跃几千尺蜿蜒苍龙西倒垂偃蹇俯枕泰和石洪荒既剖谁植来厯数周秦莫能白彷佛疑有神灵集生死先期知兴革饱经霜雪几千秋错节盘根万古愁食叶服脂眞妙诀神仙何须沧海求吾闻秦官汉秩爵长松此栢胡为不受封又闻孔子庙前廿四株偶然砍伐直须臾物生浩劫有时数盘踞得地无夭殂太谷之栢应如此整襟肃穆澹容止主人坐卧不欲归为和新诗杂宫征
　　郭林宗祠下观傅青主郑谷口重书蔡中郎二碑歌用少陵李潮八分小篆歌韵　周在浚
　　轩颉文字不可见金石之刻飘残云劫灰之后若瓌宝西汉以来珍八分欧赵当时已叹息后之宝者谁为眞太原傅山笔力健以意摹写多丰神我友郑八号稽古秦碑汉碣身相亲当时客都下砚山曾卜邻石经遗字数晨夕寝斯食斯如对当时人重为临摹俨然相祠中两两同西向波撇矫健俗书逺兴来老腕休屈强中郎之文无惭容谷口之字多雄壮千载万载难磨宕傅郑今时李郭行我来坐其下摩娑还作歌碑乎碑乎从此流传嵗月不可纪风风雨雨奈此贞珉何
　　介休道中大雪用欧公字体并次其韵
　　緜山崒嵂开莲萼尔来怪底云气薄晓来鞴马欲出户飒飒风声忽大作苍崖不复辨狐岐林宗祠前莽寥廓手缩难绾紫游缰目但觉光闪烁沿村沽酒苦酸涩敌门乞火嗟冷落胡为嵗嵗劳行役老我不如邱中貉闻道此邦春夏旱弃儿抛妇随人攫道傍尚自多流亡惨伤半似依人雀马冻不前惟长嘶仆饿急走遗芒屩忽逢年少披貂裘豪兴但夸逐兔乐执手不暇问姓名金盌行酒恣倾瀹击鲜聊复慰老饕最喜乾坤归淡漠一时顿忘行路难掌热尽堪握氷搠揺鞭我亦急驰去回首相看各狂噱
　　虒祁宫故址　　　　　　　　　仇昌祚
　　老夫清晨过浍水马鸣萧萧悲风起河干驻马访虒祁但见千山万山紫忆昔东周晋莫强诸侯聘问无时已问罪之师数出境牺牲玉帛如敝屣宫成瞥见诸侯畔吴强楚僭骄莫比斯防赵籍擅侯封表里山河竟若此呜呼繁华无限总销亡古往今来事不常临风太息复何有荒原落日来牛羊
　　题宝岩寺　　　　　　　　　　程之玿
　　花园村踞太行巓上有古刹栖枯禅入夜金灯往往出乍明乍灭树林边观灯佛子归佛力自我思之恐不然中土无佛山即有此灯灿烂几千年非从白马防来物不稽之语莫轻传暇日偶看草木子谓灯皆是山灵宣明珠一颗能润浦良玉一片能辉田宝藏之兴萃陵谷自然光怪冲云天峨嵋简州衡岳地匡庐天章太白前到处有灯惊耳目岂皆天竺种竒縁儒者所言良不诳雾释氷消何惑焉邺下崔生名下士流连景物题诗篇才华俊逸但佞佛佛日岂借灯增妍我作此言告来者读书明理莫牵纒山归山兮佛归佛鉴朗衡平两不偏
　　长平吊古　　　　　　　　　　陈均揆
