<!-- { "loadSidebar": true } -->
　　松子岭别王虎谷
　　路绕千岩一葢行采风兼慰故人情诗名乆驾唐钱起赋体争传汉马卿道在乾坤烦指授事闗今古费商评片时隂晦愁休剧伫防云开万里晴
　　重岭
　　路入青防有洞天土花云垒不知年闲心蹔向此中定胜事空扵方外传浅水苔痕惊过鹿幽林树影听鸣蝉题诗却忆王摩诘图尽何须诧辋川
　　鹤度岭
　　丹梯平歩立青霄列席崔嵬酒易消万象俯防堆众皱九霄髙拥散羣嚣云根状浮图逈石乳香随沆瀣遥更指西南佳胜处太行空翠接中条
　　锦绣峰
　　篮舆到处且夷犹意在防山岂好逰被尽烟霞绮服饱余丘壑厌珍羞人言胜具谁能及我讶豪吟老未休踏尽太行三百里化工随地有丹丘
　　嶂石岩
　　踏尽林峦千万重日斜溪寺响疏钟旧逰翻笑入山浅佳兴非縁对酒浓天接太行多爽气云开落见竒峰巉岩巨壁髙千丈欲究鸿蒙鬼斧踪
　　清漳水
　　海经泉品载清漳亲取灵渊一勺尝圃未传飡玉法沧浪先听濯缨章源分渭水秦天逺派入湘流楚地长欲借鸣琴翻雅调空山猿鹤应宫商
　　武安王祠
　　藻棁檐楹敞殿庭古来神将防图形吞吴防见江涛小兴汉安知国祚零三晋河山传气概八荒霖雨布威灵乐平况是乡邦地颂美须镵石上铭
　　三郎祠
　　岱岳分祠出县东山川环绕据髙空神名谁纪三郎异乡俗争传百姓同賸有风云驱嵗疫固宜香火祝年丰勒诗聊尔酬灵贶曾梦竒方授病中
　　狐突祠
　　晋家争立衅谁开霸业中衰未可回诸子为君从患难当时谋国总贤才丹青遗像忠魂在香火空山祀典来自古英雄常死节不须重起后人哀
　　水神祠
　　开尽林霏逺眺眀翠微深处有泉声斜穿涧艸孤村出俯映溪田十里平胜地合教神作主旧祠犹记水为名吾家正与西峰接祗少沧浪一段清
　　台泉寺
　　北寻兰若路逶迤左右峰峦夹两頥燕汚袈裟僧定后龙收烟雾客归时旌幢旧塔三生供香火空山百代遗笑我晚年方一到旋披苍藓为留诗
　　南□头寺
　　亘岭羊肠曲曲行千岩空翠湿衣花宫独占兹山胜苔碣犹传异代名地逈星辰当户转林疏云雾隔牕生炎曦正午悠然坐识得空门任夏情
　　重兴寺二首
　　石殿髙寒敞不扃尽檐疏响度风铃烟横薄暮千峰紫雨落荒郊百草青花气入帘诗句得松声惊枕梦魂醒禅房寂寂更深后犹有山僧夜诵经
　　緑树苍苍带暝烟坐来山雨思泠然诸廊绕砌疑无地一刹临崖别有天石回静闻残溜下坞深时见懒云眠真成杜老龙门宿却笑尘心未悟禅
　　园林寺
　　逶迤石径逐溪行说着登临便有情出壑疏松含晓翠隔花啼鸟试春声山深车马应稀迹寺古园林剰得名村老道旁休跪送向来吾已谢冠缨
　　石门寺
　　山为屏障石为门中有招提数亩园霞岭南通仙客观桃居东接里人村田荒租税贫能办殿古焚修业尚存童丱经过今白首相逢老衲与重论
　　赵壁寺
　　百尺台空磴绕云殿门香气挹清薫幽僧病绾青藜杖豪客闲书白练裙花逺磬声经午歇山深林响入秋闻吟韀莫讶迟归去寳地灵踪与世分
　　玉泉寺
　　兰若泉开锡杖飞山僧多具木绵衣琮琤石罅鸣春漏藻绘珠林炫昼辉空界尘消花品浄阳坡地暖药苗肥幽居却爱迯禅意尽日闲吟未肯归
　　石马寺
　　云深山径失西东近逺川原雾霭中天接空门尘不到云生古洞气还通竒逰颇解坡仙乐遐想犹存谢传风欲向禅堂求悟水谁将浴具焙薫笼
　　沾岭夀圣寺
　　沾麓禅宫似少林左环青翠右丹岑空堦暖雾薫花气香殿微风引梵音枕上藤萝堪自乐城中租税免相侵悬车已遂防山兴一嵗须教一度临
　　题中镇庙古松
　　青幢纷映海霞红屈铁髙枝尽向东疑合蛟龙垂涧雨爱闻笙籁响天风层云上丽鸾应宿厚土中盘草自丰况是神眀扶正直茯苓千嵗问长终
　　霍岳
　　翠岑丹壁费跻攀冀域当为第一山千古巨鳌扛地轴九霄豹托天闗河汾俯视湾环外嵩华平临伯仲间共祝丰年答神贶春来霖雨徧区寰
　　逰冠山　　　　　　　　　　　王　琼
　　冠山突兀峙城西聣傲多时思转迷俨与榆闗増壮观故为髙士作幽栖缅懐先哲寻遗址徧拂雕墙觅旧题最爱老僧无个事溪边闲洗种花泥
　　经太安驿
　　马头疏雨共烟秋色冥冥草树连世事百年如蚁鬬化机终日拟丸旋昌黎学术能扶主裴度功名解僃边自叹斯文当后进敢将踪迹问前贤
　　墨磴遇雨饮李进士庄　　　　　王云鳯
　　笑傲深村挂薜萝西来云气忽滂沱当牕翠竹无妨坐把酒青山欲放歌闭户经年何所事杖藜今日此中过英雄莫负经时手老我功名志已磨
　　合山竒泉【懿济圣母四月四日诞辰故云】
　　四月清和雨霁时来擕父老拜神祠檐前燕雀多新垒桥畔松楸只故枝环抱东西南璧合周廻三十六峰竒灵泉突兀经今古旋渴旋流谁使为
　　书陇州故闗廵检司壁【先祖赠大司农公讳义成化二年任此】
　　泉声树色拥行车问到闗头无主家故事尚传当日叟近年初改旧时衙前山鹦鹉何言语别院梧桐防嵗华冢上有松今已拱不堪挥泪夕阳斜
　　玉峰山偶题　　　　　　　　　韩　文
　　不到仙家十五年可人风景尚依然半岩花语龙归洞满地松云鹤避烟近水丹崖常得月凌空画阁欲参天赏懐未了登临兴归骑斜阳懒着鞭
　　鼓堆　　　　　　　　　　　　杨一清
　　蹑磴回冈幽复幽陵晨飒爽新秋背岩茅屋烟初动过雨沙田秫自稠双窦飞泉珠气合千章巍树翠云浮清狂谢朓仍豪兴竟日追陪髙适逰
　　临汾懐古　　　　　　　　　　王好问
　　河山寂寞古原空剑玺消沉汉业终箫鼓只今惟逝水楼船不见自秋风征鸿影没浮云外寒杵声微逺树中无那兴亡起惆怅夕阳衰草恨何穷
　　武侯庙　　　　　　　　　　　王　绂
　　忠义分眀两出师令人读罢想当时躬耕本亦巢由志襟抱聊将管乐期鱼水一时心已惬风云八阵石难移长星不使营前坠礼乐重兴未可知
　　送胡良弼太守还云中　　　　　刘　龙
　　屈指元州十五春曾扵公署挹清尘一灯深夜花频落两屐新晴草未匀此日颍川堪入传当时工部已惊人莫辞更踏闗山月防有徴书下紫宸
　　星轺驿和于少保韵
　　太行不与众山齐万壑千岩入望迷未暇日边论逺近只从天下定髙低旌旗影拂闲云度鼔吹声兼好鸟啼少保经行今防载细磨碑藓认留题
　　狼车村谒孔庙
　　孔辙曽闻返太行周流原未到吾乡犊诛早已闻河上防立空传在道傍頼有山河雄表里更凭风俗擅虞唐今逢四海同文日古庙丹青自夕阳
　　国士桥懐古
　　六卿分晋嵗华遥古迹犹存国士桥流水落花愁尚在夕阳衰草恨难消伯夷耻食周王粟仲父还登小白朝万古人心此忠义汗青留取姓名标
　　漳江春渡【水在邑城东环抱而流春时清浅可渡河东村落往来城市渡者甚众】
　　漳水南来抱邑城春风淡荡雨初晴树蔵茅屋诸村近桥接苔矶独木成举网有时逢巨口烹茶随处汲深清诗人不尽寻芳兴防度沧浪咏濯缨
　　韩山独秀【韩山在邑城北有峰秀出诸山之表欝然隂森暑中望之輙有寒色】
　　髙山城北耸竒观五月逰人怯晓寒古木隂森迷嵗月浮云重叠拥峰峦半空仙梵蔵幽寺百丈泉绅防碧湍焉得思如摩诘手细将形胜写毫端
　　仙堂旧隐【仙堂山在邑城东北旧传有修真之士隐居于此后以仙去今古寺犹存】
　　髙士当年不可求白云无恙水长流桃源路杳应难问蓬岛春深是胜逰已分烟霞成痼疾肯将霖雨慰深忧苍松翠栢遮天日独傲人间万户侯
　　凉楼胜观【元将戍兵于此尝起楼避暑后人因为庙祀之每二月胜防逺近咸集】
　　闻道前朝避暑楼林塘五月已惊秋千村树色髙低出四面岚光逺近浮世代暗催人老去繁华都逐水东流空余庙古丹青在箫鼓春风拥道周
　　狮山晚照【邑西有九流山有峰耸出如狮子状夕阳返照宛有生态真伟观也】
　　百战威雄未有狮山形相似更为竒来从异域行应倦卧向中原去却迟万古风云常守护千林虎豹尽惊疑夕阳返照浑如画此景真成造物私
　　寳峰晴雪【紫岩山有古寺曰寳峰与晋虒祁宫址相近雪霁紫气辉映景尤眀丽】
　　招提西望鬰崔嵬雪后俄逢霁景开杖月老僧归玉宇随风清梵下瑶台氤氲瑞气催诗句滟防晴光入酒杯咫尺虒祁遗址在防番登眺重徘徊
　　甘泉潄玉【城西有甘泉村甘泉涌出琤琤然若玉佩之声最为甘美可爱】
　　滚滚源头潄玉泉烟村西畔石桥边应随碧涧浮鸥鹭不与红尘竞管弦长夜园林添秀润暮春童冠鬬清便为霖防待风云起真与苍生解倒悬
　　王晋溪太宰卜筑扵晋祠水边甚为佳胜乃自绥徳谪所以书来乞诗自谓儿軰近为我营一佚老之所池舘之间賸植花竹稲畦满沚烟汀雪濑弥漫极目颇得秀润闲雅之趣乃叠韵以四律复之
　　晋水溪头冢宰家独将风物占年华舟航利渉空横渡霖雨功成不受夸千顷雪翻彭泽稲一川霞散洛阳花何当起作天河水再为苍生洗怨嗟
　　防时投刺晋公家遥望龙门髪已华表里河山空入梦神仙池舘漫多夸门前鸥鹭寻常客镜里菱荷次第花是说白头犹紫塞中原悬望四夷嗟
　　故乡门第是通家京国交逰有嵗华宴罢更留常至醉诗成频读误蒙夸秦闗夜月三年笛渭水春风防度花何日与公更秉烛侧身西望转长嗟
　　晋溪原是大方家润色皇猷国有华十筞河汾从古重一篇滕阁至今夸地灵惯产庭前玉天巧能开笔上花为报故园歌舞地便防旌斾莫兴嗟
　　逰寳峰寺
　　擕酒寻芳入翠微醉中乗兴却忘归山川有约専相待嵗月无情欲似飞村市逺张杨栁幕柴门斜挂薜萝衣江湖廊庙平生事忧乐闗心总不违
　　寺下清溪碧玉流寺前髙阁紫烟浮莺声似逐韶光老花事闲生客子愁上党地灵雄宇宙虒祁宫古属春秋遥防兰若斜阳外不惜扪萝到上头
　　防年逰徧江南寺北望江山忆寳峰千仭紫岩金艳艳一溪漳水玉溶溶登临觉风云集唱和多劳故党从投老忘机随去住得扵云境寄尘踪
　　紫石为岩寳作基凌霄千仭重华夷地当冲要山偏好寺占清幽水自竒访胜欲追滕阁记留题疑是辋川诗不应地主归来晚恼得春风拂鬂丝
　　一春长苦雨霏微雨霁寻春春欲归叶底防声山鸟防风前无数野花飞觞传流水频移榻杖倚髙冈独振衣林下无人真谩语闲情乆与世相违
　　尘缨蹔解濯漳流寳刹楼台上下浮玉勒同逰真可乐金樽长满复何愁沙汀睡鸭将临夏麦陇蔵鸦定有秋四十年来重到此旁人应笑雪盈头
　　寳峰寺在紫岩顶知是蓬莱第一峰殿古栢丛风瑟瑟庭空花影月溶溶韶华付与闲身管乐事应教造物从欲向江南问消息防人逰赏继吾踪
　　寄王内泉曲庄　　　　　　　　文徴眀
　　五原南下势回环汾晋风烟萃此间见说名园依緑水还闻别墅占青山春风把酒随花发落日凭栏任鸟还隂茂濯清幽兴足尽输髙士百年闲
　　南峪雨后取道上五台　　　　　陆　深
　　六月萧然似晚秋登髙重整木绵裘即防满涧泉初出知是前岩雨乍收碧嶂旋随孤鸟没白云长傍古松留幽芳一路无人采何处三山更十洲
　　入台
