<!-- { "loadSidebar": true } -->
　　李白字太白兴圣帝九世孙隋末徙西域神龙初还客巴西白十歳通诗书既长岷山更客任城天寳初南入防稽明皇召见恳求还山遂浮游四方至并州尝有忆旧游寄谯郡元参军诗又有太原早秋诗太白在太原夏秋易季歳月滋深晋祠尤为亟游地初白游并州见郭子仪竒之子仪尝犯法白为救免永王璘难作子仪请解官以赎后客当涂代宗以左拾遗召而已卒
　　顔泉明常山太守杲卿子天寳十四载杲卿擒贼将髙邈何千年遣泉明与前正定令贾深内邱丞张通幽手刄翟万徳函贼将蒋钦奏首械二贼送长安至太原节度王承业留之自上表献之以为己功及杲卿遇害真卿为蒲州刺史令泉明于河北访求血属购还姑女暨父将吏袁履谦已下妻子奴等三百余人悉以归蒲州赡养久之随其所诣而资送之又求得父尸与履谦尸防还长安世服其志行仁义
　　马汝州郏人燧兄至徳中李光弼镇太原署掌书记常参军谋光弼器焉歴连润二州刺史以兵部尚书致仕卒
　　崔从字子乂清河武城人国子司业融曾孙少孤贫与兄能偕隠太原山中力学防歳饥拾橡实以饭讲诵不辍怡然终日不出山岩如是者十年贞元初登进士立朝棱棱有风望四为大镇终检校左仆射扬州大都督府长史赠司空谥贞能亦授岭南节度使
　　贾直言大厯中代父饮酖以孝义着闻刘悟镇泽潞奏置幕中悟纎防乖失直言尽理规箴潞军围监军刘承偕直言遽入责曰司空纵兵胁使者是欲效李司空耶他日复为军所指笑悟乃匿承偕于第以免穆宗徴为谏议大夫悟拜章乞留复授检校右庶子兼御史大夫依前充昭义军行军司马刘从谏尝见直言衣紫拥笏直言谏曰郎少年无袭山东态朝服可擅着耶悟卒大将刘武徳等谋使邻道表求袭位直言曰若从武徳谋吾见刘氏为元济矣乃自摄留后使从谏居防初从谏惟郓兵二千同谋直言既折之军中遂安太和九年卒赠工部尚书
　　李师晦宗室子刘悟辟致幕府及从谏恣横假事归东都潞凙平擢伊阙令
　　欧阳詹字行周泉州晋江人贞元八年进士客太原旅懐呈薛十八侍御齐十二奉礼诗又陪太原郑行军中丞登汾上阁诗见行周集
　　符璘字元亮令竒子降马燧署为军副诏拜特进封义阳郡王既闻父见害号絶泣血燧表其寃加检校左散骑常侍赐晋阳第一区祁田五十顷燧讨李懐光璘以五千兵先济河与西师合从燧入朝为辅国大将军璘之降母匿里中独免及田恱死诏迎至京赐宴别殿璘居环卫十三年卒赠越州都督
　　崔元翰齐国公日用从子第进士马燧表为太原掌书记召拜知制诰训辞温厚有典诰风年七十余卒
　　髙铢字重权渤海人第进士署太原张靖幕府迁监察御史擢给事中以直諌着歴礼部尚书卒
　　髙锴字弱金铢弟第进士辟河东府防谋歴礼部侍郎知贡举时称得人转吏部出为鄂岳观察使卒
　　刘巨敖彭城人父承庆朔州刺史巨敖好读老子庄周书为太原晋阳令再世宦北方乐其土俗遂着籍太原之阳曲曰自我为此邑人可也何必彭城乃昌裔之祖也
　　李璋赞皇人綘子第进士卢钧镇太原辟为从事大中末入朝仕至宣歙观察使
　　李渥干符初左拾遗郑从谠镇太原奏掌书记
　　王郜京兆万年人义武节度处存子处存卒郜代为节度累加太保同平章事光化三年为汴将张存敬所攻擕族奔太原李克用累表授太尉天复初卒于晋阳
　　后唐
　　卢质字子防河南人幼聪慧善属文事唐为秘书郎后游太原晋王以为河东节度掌书记质与张承业等定议立庄宗为嗣庄宗即位欲以质为相质性踈逸不欲任责固辞不拜拜太原尹北京留守晋天福中卒年七十六諡文忠
　　赵玉蓟州渔阳人客沧州依节度判官吕兖刘守光破沧州収兖亲属尽戮之兖子琦年十四玉负之以逃至太原变姓名丐衣食以给琦当是时燕赵之士以玉能存孤翕然称之琦清泰中为端明殿学士玉已卒矣子文度入洛举进士琦荐于主司马裔孙擢甲科
　　刘赞魏州人父玭为县令赞始就学衣以青布衫襦毎食则玭自肉食而别以蔬食食赞于牀下由是赞益力学举进士明宗时拜秘书监为秦王从荣傅至府则从容讽諌率以正道退则杜门不交人事秦王败论坐长流岚州百姓清泰二年诏归田里行至石防闗卒
　　后晋
　　焦继勲许州长社人少读书有大志尝谓人曰大丈夫当立功异域取万户侯岂能孜孜事笔砚哉遂弃其业游三晋间为轻侠晋祖镇太原以儒服谒见晋祖与语恱之留帐下天福初授皇城兼宫苑使累官宣徽南院使汉授保大军节度使宋太平兴国三年卒年七十八赠太尉
　　后周
　　李重进沧州人周太祖之甥福庆长公主之子也生于太原后太祖令拜世宗定君臣分重进色黔伐淮南吴人号黑驼大王仕至检校太尉淮南道节度使宋初起兵城陷纵火自焚
　　宋
　　钱俶字文徳杭州临安人本名俶以犯宣祖偏讳去之汉干祐初授吴越国王加尚书令天下兵马都元帅宋太平兴国三年纳土改封淮海国王四年四月从征太原赐羊三百酒十斛俶小心谨恪每晨趋行阙人未有至者俶必先至假寐以待旦上知之谓俶曰卿已中年宜避风冷自今入谒不须太早也特辍御前二大烛以赐之令先赴前顿上尝赐从臣食于中路顿并赐卫士羊臂臑巵酒观其饮啖上见其雄壮因顾俶进曰所谓如虎如貔如熊如罴者也防刘继元降上御连城台诛军中先亡命太原者顾谓俶曰卿能保全一方以归于我不致血刄深可嘉也俶顿首谢俶中途被足疾车驾亲临问令太医然艾以灸病寻愈还京策勲宰相进拟加食邑万户实封千户上即改白麻倍加食邑二万户实封二千户端拱元年卒追封秦国王谥忠懿
　　李琼字子玉幽州人防好学渉猎史传杖策诣太原唐庄宗募勇士应募与周祖等十人约为兄弟周祖与琼情好尤宻尝过琼见其危坐读书因问所读何书琼曰此阃外春秋也周祖令读之谓琼曰兄当教我自是周祖出入常袖以自随遇暇輙读毎问难琼谓琼为师及讨河中乃解琼兵籍令防西征军事累官安州防御使民立碑颂徳诏中书舍人窦仪撰文赐之宋初召为太子賔客建隆三年致仕琼信释氏明年四月八日诣佛寺遇疾归至暮卒年七十三赠太子少师
　　曹翰大名人周祖命世宗帐下从征髙平防预谋画宋初从征泽潞开寳二年从征太原为行营都壕砦使太平兴国四年从征太原为攻城南面都部署上曰卿智勇无双西北面非卿不能当筑土山穿渠遂平之官威塞军节度卒赠太尉諡武毅
　　吕大钧字和叔京兆蓝田人大防弟学于张载中进士乙科熙宁中韩绛宣抚陜西河东辟书冩机宻文字府罢移知侯官县复为鄜延从事卒载尝叹其勇为不可及云
　　李之仪字端叔沧州无棣人登第三十年乃从苏轼于定州徽宗初提举河东常平坐为范纯仁遗表作行状编管太平终朝请大夫之仪工尺牍轼谓入刀笔三昧
　　金
　　张中孚字信甫其先自安定徙居张义堡父逺宋封庆国公中孚以父任补承节郎侍父守太原金宗翰围太原其父战殁中孚泣涕请迹父尸乃独率部曲十余人入金军中竟得其尸以还后仕金至尚书左丞封崇王卒西人数万为罢市
　　刘宣字伯宣其先潞人以出戍留居忻金末避地于陜后徙太原宣沉毅清介居家孝友幼喜读书有经世之志宣抚张徳辉至河东见而器重之还朝荐为中书省掾官至集贤学士行台御史中丞
　　元
　　齐喇西域人世居太原由中书驿史从赛音迪延齐为云南行省幕官诸洞欵附尝颁诏于缅缅王稽颡仕至资善大夫云南行中书省左丞大徳四年卒
　　特黙台扎拉台人太宗时尝驻军太原平阳土人徳之皆为立祠
　　党志善陜西华隂人通五经尤精三命之术仕元至河南中书省防政元末避乱更名鼎新徙家榆次占籍县东阳里子文彦号白云子博极羣书以教授为业士多负笈从之
　　明
　　桂彦良名徳偁以字行慈谿人元乡贡进士洪武六年徴诣公车后为晋王府右傅上亲为文赐之彦良入谢上曰江南大儒惟卿一人彦良至晋制格心图献王后更官制改左长史请告归卒
　　周天球江南太仓人有隽才诗与文俱为一时冠工书法能作大字小篆尤精性好游芒鞋竹杖盘桓名山胜水通都大邑间王明甫桂子山庄故河东藩府别业也其西南当楼橹处覆土作台有天球振衣冈三大字其东北有阜丸如作草亭其上玩晚山最胜天球小篆其湄曰夕佳王尝侈为竒观所着诗具见列朝诗集
　　吕时字甬东鄞县人胡懐玉字楚貉河南人并以山人能诗寓居晋阳与王明甫孔文谷诸人相唱和临清谢榛闻喜裴邦竒亦时与焉
　　贾斌商河人为山西都司吏景泰三年八月都司令斌上防言宦官其畧曰汉桓帝归权宦官唐文宗受制家奴宋徽钦阍寺专国此皆前王覆辙后所当鍳者也臣采史传所记直节尽忠之士名忠义集而恃宠蠧政之宦官可为鍳戒者附焉厘成四卷敬进阙庭乞命工刋布之臣僚观感而阍寺不得纵其奸宄之私礼部以其言当乞垂鍳纳不必刋行上报闻
　　张汉钟祥人嘉靖二十三年为兵部左侍郎代翟暇总督宣大山西时冦已出境乃命翁万达总督宣大而以汉专督畿辅河南山东诸军汉请大将得专杀偏禆总督亦得斩大将上不欲假臣下权兵部言汉老边事言皆可从姑报可言官劾汉刚愎遂械系诏狱谪戍镇西卫居戍所二十年卒隆庆初赠兵部尚书
　　平阳府
　　周
　　防罢字子荡楚大夫灵王二十五年如晋涖盟平公享之将出赋既醉叔向曰防氏之有后于楚国也宜哉承君命不忘敏子荡将知政矣敏以事君必其养民政其焉往
　　季孙行父鲁大夫襄灵时两使于晋后复使如晋鲁宣伯使谮于郤犨请杀之晋执之舍于苕丘成公使子叔声伯请于晋犨不许范文子曰季孙于鲁相二公矣妾不衣帛马不食粟可不谓忠乎子叔婴齐奉君命无私谋国家不图其身不忘其君信防慝而弃忠良若诸侯何乃许鲁平赦行父归
　　公孙归父字子家鲁大夫欲去三桓以张公室与宣公谋而聘于晋欲以晋人去之公薨还及笙坛帷复命于介既复命袒括髪即位哭三踊而出遂奔齐
　　晏婴齐大夫灵王十九年晋人执卫侯婴相齐侯如晋私于叔向曰晋君宣其明徳于诸侯恤其患而补其阙正其违而治其烦所以为盟主也今为臣执主若之何叔向以吿晋人归卫侯景王六年齐侯复使婴请继室于晋平公许之既成昏受礼叔向从之宴相与语齐晋之敝婴曰此季世也吾弗知齐其为陈氏矣因言公弃其民而归于陈氏之故叔向亦以晋公室之衰告之后胥如其言
