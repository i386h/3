<!-- { "loadSidebar": true } -->
　　国朝知州李一爵墓在城东焦家庄
　　秘书院侍读学士李中白墓在城东秋谷山
　　同知王业纯墓在城西史家庄
　　长子县
　　元平章宋子贞墓在县东南十五里
　　明侍郎任毅墓在县南十五里
　　侍郎鲍希颜墓在县南三里
　　尚书栗恕墓在县西
　　侍郎阮勤墓在县西三里
　　司务裴守一墓在县东南刘村
　　郎中杨世卿墓在县西南三里北李村
　　博士贾以教墓在县西南三里北李村
　　国朝赵烈女墓小字兴梅许聘周氏子根幸未合而根幸殇兴梅欲徃吊不得自缢死两姓父母怜而合塟之在县色头村康熙十一年知县刘芳猷竪石表曰烈女兴梅之墓
　　屯留县
　　周卞和墓相传在县西十五里辛村有古塜古碑字胥剥落
　　元魏清河太守张昭墓在县北三里
　　唐常府君墓在县东北十里
　　元处士宋思约墓在县东南五里藕泽村
　　明巡抚李尚智墓在县东南莲花冈
　　光禄寺卿路王道墓在县东北河北村
　　叅政暴孟奇墓在县东南东堰村
　　通判李司谦墓在县正西莲花冈
　　太常暴谦贞墓在县西北五里河头村
　　佥宪李之茂墓在县南城外
　　知府霍应麟墓在县西河北村七星冈
　　叅政陈简墓在县西郭村
　　佥宪冯斐墓在县丰仪鎭
　　孙光耀墓在县东河北村
　　襄垣县
　　周叔向墓在裭亭驿北赤壁铺
　　韩宣子墓在县东北一十五里
　　汉韩王陵在县东北二十里
　　魏氐池长崔游墓在县西十里晋武帝以故府僚属拜郎中不就汉刘渊以师徴御史大夫不受故书魏官
　　后赵右长史大执法张賔墓相传在县北水硙村十六国春秋賔卒赠散骑常侍右光禄大夫仪同三司谥曰景而县志书賔没于阵语近齐东
　　元魏慕容将军墓在县北二十里名赤土从元魏孝文经狮山天地昏暗赤土剖心祭天遂塟于此土人多祀焉
　　邢氏先茔在襄垣高平二县界邢村邢文光祖尹至方卿累世胥塟此
　　唐昭泽王墓在城东南隅姓焦氏有异术人祷雨輙应宋封昭泽王
　　莱国公杜如晦墓相传在县东北五十里城底村东北
　　梁国公房龄墓相传在县北四十里丰曲村
　　后唐招讨李嗣昭墓在县东北四十里叚堡村
　　金学士李安墓在合河村子元尚书陇西伯嗣训祔元尚书李执中墓在县十里西王村
　　左丞杨仁风墓在县南郝家沟
　　明御史连楹墓在县西三里东畛村楹殉靖难以衣冠塟
　　都御史李濬墓在县南十里西王桥村
　　副使刘洁墓在县东北萧家垜员外凤仪尚书龙都御史防祔
　　御史王基洪墓在县西南五里小黄庄
　　叅政姚九功墓在县北五里恼头村
　　张节妇韩氏墓在城南王濬初志铭
　　吏部王云龙墓在县西南三里秦家沟
　　潞城县
　　殷箕子墓相传在县东十五里微子村北土人以村东有三仁庙名其地爲比干岭此曰箕子墓或亦附会其说与
　　周潞子婴儿墓在县东北五十里续村【旧志并载黎城】
　　荆轲墓相传在县西北二十五里
　　申屠仙墓在县东一里
　　汉阳夏侯冯异墓相传在县东五十五里夏社村名大树将军墓
　　明清源简定王墓在县西南三十里陈村
　　黎城县
　　周黎庄公夫人墓在县东北二十八里古黎城东汉左将军冯奉世墓在县北七里子宜乡侯冯参墓在侧
　　冯昭仪墓在奉世墓东二里
　　宋宇文光墓在县北十五里友人吴陶志铭
　　元编修权秉忠墓在县西北二十里白官庄
　　孝子申克让墓在县东北二十里
　　明知府赵博墓在县西北五里子隐士赵初祔
　　副使李世芳墓在县西北二十里
　　叅政程达墓在县南二十里路堡村
　　国朝李节妇王氏墓在县东三十里佥宪吕和钟撰墓表
　　工部主事李甲黄墓在县东四十五里祁阳刁包题石
　　孝子韩雍墓在县北二里
　　天台知县李占黄墓在县东北三十里有神道碑壶关县
　　周华阳君冯亭墓在壶关城西五里冯衍显志赋瞰太行之嵯峨兮观壶口之峥嵘悼丘墓之芜秽兮恨昭穆之不荣章怀注太行山在上党南壶口山在上党东衍之远祖冯亭爲韩上党守以上党降赵赵封亭三万戸号华阳君死因塟上党其墓在今潞州上党县西衍在关中遥相望之卽序所谓通视千里览见旧都者也
　　汉三老令狐茂墓在县东二十里崇贤村尝上书明戾太子寃卒塟于此明尚书刘龙撰墓碑
　　国朝顺治十七年知县朱辅修筑墓道复春秋祭典康熙二十年知县章经重加修筑
　　周亚夫墓在三老墓前
　　唐苗氏茔左相苖晋卿自爲父撰碑文有鹊巢碑上贼入上党焚荡略尽而苗氏松槚独无伤
　　太师苗晋卿墓在龙溪山北
　　元廉访马防武墓在县北二里龙溪山下有翁仲碑文秘书张时耄墓在县南一里有碑记
　　王孝妇刘氏墓在县白沙村王天祐妻
　　段志元墓在县南二十里安县村
　　明四辅杜斆墓在县东南林青村
　　榜眼郭翀墓在县南栢林村【县志状元】
　　翰林张铎墓　知府杨能墓　叅政杨奇墓胥在县西栢林村
　　国朝御史杨四重墓　同知杨四易墓胥在县西栢林村
　　郭端孝墓在紫岩山下
　　平顺县
　　汉广武君李左车墓相传在东禅里东山下
　　隋窦建德墓相传在豆谷村西山下【旧志并见广灵平遥】
　　金元帅刘寛墓在青羊里潞州节度知元帅府事刘进士墓在侯壁里【失名嗣子刘居仁立碣】










　　山西通志卷一百七十二
　　钦定四库全书
　　山西通志卷一百七十三
　　陵墓【二】
　　汾州府
　　汾阳县
　　晋西河王司马斌墓在城西七里魏中郎晋初封陈王又名陈王墓
　　赵离石侯石嵩墓在万戸山之西赵封石嵩爲离石侯卒塟此
　　宋狄武襄公青墓在城北十里郝洪里刘村翰林学士王珪撰碑
　　枢密副使王嗣宗墓在城西南十里张家庄仕至太尉諡景庄
　　元吕简肃沆墓在城南三里学士虞集撰碑
　　状元张益墓在城西北三里仕至司业
　　明庆成恭僖王墓在城西二十里
　　温穆王墓在孝臣里
　　端顺王墓在孝臣里
　　恭裕王墓在孝臣里
　　安穆王墓在宋家里
　　悼怀王墓在孝臣里
　　永和王美坞墓在洪西里
　　顺僖王墓在小相里
　　荣怀王墓在池定里
　　安简王墓在太平里
　　庄定王墓在太平里
　　恭懿王墓在三泉里
　　靖惠玉墓在罗城里
　　詹事辛彦博墓在城西南三里
　　知县田耔墓在城南一里
　　知府严防墓在城西南
　　孝子刘仲原墓在董师河南西岳庙北
　　布政孔天孕墓在城北人美厢
　　侍郎王缉墓在城西十里
　　太仆张更化墓在城西十五里
　　少卿张第元墓在城西南四十里马庄
　　礼部中靳光先墓在城南三十里
　　给事曹良直墓在城东北三十五里
　　国朝少师胡世安墓在城南二十里
　　兵部郎中郑之璞墓在城西北原底
　　行人刘兴汉墓在城东北文会里
　　平遥县
　　周卿士尹吉甫墓相传在县东门外北路
　　北齐王妃墓在县西北二十里
　　唐吏部冡宰裴诲墓在金庄村
　　上柱国梁思墓在下西门外
　　赵氏三孝女坟在县东七里梁村北相传有赵姓者止生三女及筓以亲老胥不适人日夕孝养比亲殁三女躬筑坟高三十尺周二亩有奇各树栢一焉
　　宋裴尚书墓在下西门外
　　礼部侍郎裴定墓在下西门外
　　元评事杜遇墓在范洛村
　　评事梁秉钧墓在梁官村
　　县令梁瑜墓在梁官村
　　征行都元帅五路万戸梁瑛墓在梁官村
　　县令梁琮墓在梁官村
　　河东南北路鄂啰万戸侯杜珏墓在范洛村
　　龙虎卫上将军河东南北路兵马大元帅杜丰墓在范洛村
　　明威将军吉州路达噜噶齐杜思明墓在范洛村杜思敬撰碑曰在西汾里
　　中书叅知政事四川行省左丞諡文定公杜思敬墓在范洛村
　　河东山西道宣慰使赠康靖公杜肎构墓在范洛村大学士赠晋国公杜宣墓在范洛村左丞杜肎获祔四川道肃政廉访使梁天翔墓在梁官村
　　工部侍郎梁日新墓在姚村州判梁举祔
　　承事郎大名路清河县尹梁时正　治中梁时中校尉梁时仁墓胥在梁官村
　　明诚斋先生李震墓在梁赵村
　　知州任良才墓在北门外弟吏科给事中任良弼祔延长知县雷洁墓在南门外
　　同知李颐墓在梁赵村
　　举人梁殿邦墓在梁官村
　　知州王尚龙墓在金庄村
　　知县范道行墓在南门外
　　宁远道刘三元墓在栾城
　　贡生刘士鳌墓在北门外
　　华阳县丞梁栋隆墓在南门外
　　国朝割股孝子梁州尹墓在东郭村
　　割股孝子梁州儒墓在西郭村
　　知州梁禹甸墓在南门外
　　知府梁潢墓在南门外
　　介休县
　　汉李陵墓相传在县东四十里陵卒塞外单于遣逓陵尸于长安至介休东四十里下梁李侯村南马不行遂塟焉宋天禧二年乡民因墓建祠
　　郭有道墓谢景初魏文侯墓碑曰汾州图牒东汉郭林宗之墓在介休县东二里蔡邕作林宗碑在墓之侧予于州城东大中佛寺北庑得林宗碑备刻二辞其一蔡邕之文其一记林宗后裔纤悉不刻立碑之年再推本似隋唐间不知何时移置州城也予今访求而林宗墓亡之矣
　　宋有道墓水经注介休城东有徴士郭林宗宋子浚二碑宋冲以有道司徒徴
　　西晋贾侯墓在县南三里晋时死节塟此
　　元魏车骑大将军穆祚墓在县南七里许
　　宋子浚墓在县南西靳村
　　唐刘武周墓相传在县东南隅
　　御史马周墓在县东四里官路北有碑记
　　杨复恭墓在抱腹山假子彦博収骸骨以塟
　　宋文潞公祖母墓在县西一里许明赵睿筑垣墙建享堂立表
　　元钮宣慰墓在县西北三里许其父文墓亦在焉吏部员外梁钦构墓
　　孝义县
　　周魏文侯墓宋谢景初撰碑曰考汾州图牒曰魏文侯之墓在孝义县西五里他日渉郡守园池见唐开元二十年孝义令杨仲昌所作魏文侯碑在焉其傍记墓在胜水之阳与其周环高大甚备至大中十年刺史崔骈自孝义移于此已而得魏文侯之藏于是使李令改石别刻杨氏之碑与其墓之所在周环高大并崔骈所列者尽镵而立之墓侧
　　三子墓在县西北土人传爲卜子夏段干木田子方墓【段卜二墓已载河津芮城今因田墓不别见姑存之】
　　汉郭巨墓在县东北
　　唐武府君墓在县南七里吴屯村
　　宋宣皇圣母陵在县西南六十里今宣皇原王才里按宋建隆元年八月丙午奉上玉册諡祖曰简恭皇帝庙号翼祖祖妣刘氏曰简穆皇后旧志书宣皇圣母当系宣祖之母卽简穆后也
　　刘宣王陵在县西南六十里下马寛村
　　叅知政事赵景肃公昌言墓在县西五里赵家庄北文氏先茔在县南二十里董屯村文潞公曾祖周国公夫人郭氏霍氏武氏墓在焉潞公有永福寺藏经记
　　辛氏先茔在县西北五里居义村
　　明晋恭王妾刘氏墓在县西南偏店村刘氏以子永和王封汾阳就养塟此　按恭王妃谢氏故永和王母书妾
　　庆成庄惠王墓在县西十二里崇原头
