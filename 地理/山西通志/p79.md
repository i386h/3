<!-- { "loadSidebar": true } -->
　　文峪河在县北二十里源出永宁州孝文山一出交城县西山半崖龙口一出县土安都泊泊河三水滙流繇文峪口开栅镇东南流至石永都入于汾　水经文水出大陵县西山文谷东到其县屈南到平陶县东北东入于汾　水经注文水迳大陵县故城西而南流有泌水注之县西南山下武氏穿井给飬井至幽深后一朝水溢平流东南注文水又南迳平陶县之故城东西迳其城内南流出郭王莽更曰多穰也文水又南迳县右防隐泉口水　元石为楷文水
　　龙堂记西谷之水其水多文因以名焉
　　猷水在县东北二十里武陵村西古大陵城东南平地涌出周十里有竒后涸
　　白石河在县东北三十里源出清源县白石山西流经县武安都西南入于汾
　　隐泉在商山麓泉不恒流春水独盛　河南庙碑文水县迤南五里乡名乐村即古西河地也乃隐泉之所经泉流至是而澄清可濯故曰清泉
　　岢岚州
　　岢岚山即管涔山芦芽山也在州北百里山之阳名管涔山宁武县界其北隶州境者高六里盘踞二十五里为州南山西南连乏马岭山有七峰土人胥名南山山之阴名芦芽山五寨县界其南州境者髙八里盘踞三十五里为州北山西北连霸王山悬崖陡涧一线羊肠山有十一峰土人胥名北山　通考岚谷有岢岚山雪山岢岚水
　　东山在州东半里接北山
　　长城山在州东三里下有白龙泉流合岚漪水其味甘十里崖在州东十里高二丈形似飞甍行旅时避雨焉乏马岭在州东五十里岚县西北八十里﨑岖难行南山在州南一里迤逦蟠踞与漪水胥襟带州城寺沟防在州南三十里石壁峭防清泉萦绕上有白胜庵地以沟名而沟侧实山也沟其识也　袁锵珩白胜庵记在寺沟防之北逾河入谷口裁数武遵南麓以登径甚窄转而北水流涓涓北山胥絶壁若矛倚若竹挺若罘罳植庵门外清泉一绀碧庵南茂林蒨密西访龙岩寺迹先是有水如臂繇石袴间歕出以半木聨缀十许丈悬空东流乃飞注涧中沙门堙塞之今则穿石缝珠走星窜沿磴而下矣西顾即岩壑尽处竒防不减北屏寺趾掌大宜台宜洞东南松千章间复横斜逼真绘事
　　西山在州西南一里有云际寺翠屿苍岩石径茂树龙岩在州西南
　　巨麓岭在州西南五十里兴县东北六十里高七里盘踞三十里东麓为州西山西南连万松岭山有十峰土人胥名西山一名万松岭
　　西豹峪在州西
　　旛竿山在州西北七十里
　　霸王山在州西北七十里
　　水峪在州西北
　　天马山在城北一里
　　北山在州北二十里
　　云山在州东北四十里旧志即岚谷故县也与岢岚山接
　　雪山在岚谷废县东北四十里荷叶坪东西二山势极峻险盛暑犹栖余雪下有万年氷与岢岚山相接乃五寨之界也
　　荷叶坪在州东北六十里高四里盘踞二十里接宁化五寨界山巅圆整如荷叶山有九峰袤亘静乐岚县诸山土人名东山
　　蛇峪
　　煗水潭在州东二里水不氷
　　防泉在东山涧下与龙王堂泉合流
　　马跑泉在州东五十里泉类马蹄相传尉迟敬德迹黄道川水在州东入漪水
　　三角城水在黄道川西入漪水
　　漪水发源州东南乏马岭西之直道村滙黄道川三角城水为一经城东甎堡东转而南西流经陈宁寨隶县境共九十里南入兴县界　州志漪水环其东南砂河带于西北一名岚漪河
　　砂河在城北五十里纳防村绕城西南流合漪水名源水在州北五十里东南入河
　　龙王堂河在州东北二里出东郊北山下水甘合东涧下防泉明治间引入城
　　仙人涧在荷叶坪下
　　白龙泉在长城山下流合岚漪河水殊甘夏寒冬温岚县
　　铜鼓山在县南五十里逓高十五里盘踞五十里山中一峰高五里连圣窰山仙人洞其色黄似铜履之有声
　　赤坚岭在县南九十里逓高二十里盘踞八十里岭下有水流入静乐县界静游村
　　风后山在县东南上有魏皇姑墓
　　桃尖山在县东南六十里逓高十五里盘踞六十里连北庙山
　　仙人洞在县南六十里
　　黄崄山在县西南二十五里高五里盘踞三十里连西坡梁一名黄芊山
　　白龙山在县西南五十里高二十里盘踞九十里连小万村有圣水井明英宗在塞外有老人送饭问之日岚县白龙神也后封灵润侯赐二祭
　　大万山在县西南六十里逓高二十五里盘踞九十五里连翠岩山下有白龙池涛雨輙应
　　翠岩山在县西南七十里逓高二十里盘踞八十里连大万山
　　灰灰岭在县西南百里
　　烧炭山在县西少北
　　十八盘山在县西北二十里逓高十里盘踞四十里连直夺峪山
　　野鸡尖山在县西北二十五里逓高十五里盘踞五十里连十八盘山
　　乏马岭在县西北七十里高五里盘踞二十里接岢岚州﨑岖难行即宋宁时飞莺堡
　　圣窰洞　蛇洞　铜洞胥在县北十里铜烂沟中后铜尽名铜家埚
　　二郎山在县北二十里
　　双松树山在县北四十里上有双松县志桃签镇其南双松障其北东带高平之坡西据白龙之险山冈陡峻道路﨑岖
　　鹿径岭在县北六十里路通静乐
　　狮子崖
　　绿水河在东门外一里发源双松岭东偏范家口受两涯之滙流四十里入绿水河绕县东北折而东南流注静乐县静游村七十里折入汾河汾宁通偏老皆取道于此
　　青水河与绿水为一绿水上流河胥石东流十五里水沙清而渺无石经楼烦镇界八十里入汾
　　望女壑在城南
　　大贤河源出县南四十里桞峪村至刘庄合昭济祠泉经楼烦入汾
　　岚水发源南八十里赤坚岭下东流入静乐县界静游村七十里距县界曲立村十里西流入兴县西界黒油沟折入黄河距县界界河口一百十里北逆流入岢岚州界鸡儿墕距县界乏马岭十五里
　　蔚汾水源出尖山自桃岑山流经兴县西南六十里入黄河
　　圣水井在白龙山
　　马蹄泉在县西南七十里
　　葫芦泉在县北十里
　　大水滩在县北二十里土人名马涧滩
　　小水滩连大水滩
　　饮马池在县北六十里黑崄山中相传唐尉迟敬德尝得良马于渥洼池骑而去
　　兴县
　　桃花山在县东二十五里高二里盘踞三里东连大寨山危峰独秀上有桃花寨南有仙洞旁有卦石泉
　　仙洞在县东二十五里桃花山南山半石穴可通入其中时寛时隘似门户者三内平地二许四望胥石穴东南穴清源湛深水中三白石柱上榰洞顶柱左右又有窈洞一云桃花寨下石穴曰仙人洞有三口劣容侧身入数百武倏开敞怪石峭立石隙小穴如蜂房入者必以草节识路东南入倏有滩曰莜麦滩地殊寛洞顶高十数丈四壁胥钟乳滴缀似积莜麦然又东南入曰仙人涧水广可二丈色黒有独木桥无敢渡者水有三石柱晶莹似玉其旁洞不可胜计人莫能穷洞外峰突起羽士搆阁其上
　　大寨山在县东三十里高五里盘踞八里东北连石猴山石脉卧而叠起其高极目上有高王寨相传高欢所筑下有石乳洞
　　石乳洞在县东三十里大寨山下口径尺余人蛇行而入中似屋屋壁小口侧身入又似屋屋顶钟乳涓滴下成白石
　　十八盘山在县东七十里高六里盘踞十里东南连合查山茂林邃壑十八曲而后跻巅
　　桦林洞在县东南六十里山多桦木岩内洞穴相通如陶复陶穴然
　　合查山在县东南八十里高七里盘踞十三里东南连阳山高可二十里为诸山冠数百里外望之苍翠插天北峰顶有古石洞径透山背望之通明洞南有南石洞两峰对峙形埒山顶有饮马泉山下有龙池祷雨輙应
　　阳山在县东南九十里即合查山之阳高五里盘踞八里危峰刻削怪石罗峙中峰下有伽佗岭松桧数万株上有广应侯祠东峰有光岩林峦竞秀
　　南山在城南蔚汾水南石壁有万佛洞
　　采林山在县西南四十里高二里盘踞五里林峦高峻下有采林渡
　　紫荆山在县西南九十里高十里盘踞十五里界临县一名紫金山　坡陀绵亘丛薄日晡輙涌云南麓有圣母泉流为紫荆泉河北麓石壁有穴出风能偃苖恒封不啓祷雨多应
　　浩旻山在县西南百二十里黄河岸高八里盘踞十五里三面悬崖陡絶数百丈南繇石磴缘铁絙而升为南天门门东有泉
　　卧龙冈在西北七十里高一里盘踞二里冈南两峰对峙一名双侯山中有大壑河水自南北注当壑有石壁数百丈横亘连合两峰曰卧龙冈水繇冈下洞穴流出合岚漪水洞石冲出者矗立水中其北峰曰天硙山峭壁千寻彻下中裂外望之石纹如硙齿两两相错亦一竒也
　　峨嵋山在县署北有三峰中峰殊高旁峰对峙如眉太平山在县北四十里高四里盘踞七里前有太平沟迤逦盘曲上有双峰对峙为双山峪
　　小寨山在县北五十里高六里盘踞九里一峰独立上有寺庙
　　石堠山在县东北四十里高三里盘踞七里东北连石楼山山巅怪石攒簇曰莲花峰峰西石崖高数十丈形似斥堠曰石堠峰峰北一峰别起石脉中断架木梁而度岭有堠山寺峰南有黒龙池池有黒龙祠祠后啓二小门深岩黝墨内有池水色苍黒水旱不涸挹水祷雨輙应东有白虎岩僧与虎胥化于岩迹存
　　石楼山在县东北五十里高三里盘踞七里东北界岢岚州万山中一峰突起石壁层拔状类楼阁高逾百丈四周不可攀援惟北面微径盘可徐逹峰顶俯视羣山若邱垤然
　　黄河水在县西五十里自保德州入县南逹临县河西岸为陜西界
　　通惠泉在县东三百四十九步南崖高阜沸出三穴味甚甘繇城北引入城半出西门半出南门西流合蔚汾水一作通防泉
　　五龙泉在城东上下五泉皆清而甘
　　介泉在县东界河口清晖亭下
　　新泉在清晖亭东
　　卦石泉在桃花山侧泉中小石似卦爻六觝两角紫荆泉在紫荆山南巨泉也流出成河沍寒不冻鸳鸯翠鸟时翔逰焉
　　浩旻泉在浩旻山南天门东山巅岩罅倒泻如注岚漪水发源岢岚州西流至温泉入县界又西至裴家川口入黄河
　　蔚汾水发源岚县王圃山西流至界河口入县界经县治南又西至黒峪口入黄河　通考合河唐县以蔚汾二水西与黄河合因以为名
　　南川水发源合查山西北流至赵家川口合蔚汾水入黄河
　　交楼水发源十八盘山西流至交口合蔚汾水
　　南泉在县北韮园坪南泉上有石方数丈
　　黑龙泉在石堠山石岩下两泉盈而不溢左为人泉可饮右为神泉饮之多腹痛挹水祷雨輙应









　　山西通志卷十七
<史部,地理类,都会郡县之属,山西通志>
　　钦定四库全书
　　山西通志卷十八
　　山川【二】
　　平阳府
　　临汾县
　　姑射山在县西三十五里冀州图经西入文城郡以山为界有故尧城及尧祠山迤南姑射洞一名神居洞宋政和八年勅立又有莲花洞西北有分水岭　庄子藐姑射之山有神人焉　述征记尧廵登姑射山五朝志临汾有姑射山【通典暨唐志胥同】路史姑射山在
