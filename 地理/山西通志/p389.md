<!-- { "loadSidebar": true } -->
　　李蕙字德馨当涂人成化己丑进士由给事中累擢山西右布政使逾年转左布政使公移出入吏多缘以为奸蕙痛治之奸尽息惠泽多及于民有画像以奉之者癸丑陞右副都御史督南京粮储卒于官
　　杨文卿浙江鄞县人进士治间授山西提学佥事操履端严劝惩有道斥邪术毁淫祠申禁约建社学敎化大行
　　王鸿儒字懋学南阳人成化末进士累迁山西佥事晋副使俱督学政居九年士风甚盛孝宗尝语刘大夏曰藩臬中若王鸿儒他日可大用也正德改元谢病归后累迁南京戸部尚书卒諡文庄
　　李景繁字邦泰仪封人成化中进士授三原知县迁太仆寺丞改工部主事转都水司郎中管漕河时漕塞自仪真入淮凡三百里舟胶不行诏命都御史暨郎中治景繁独任之募夫八万人初濬邵伯湖杨子桥三汊河广皆六尺次濬广陵驿东广倍于三汊次濬朴树湾广三倍于初次濬仪真瓜州二坝广倍于朴树者三深于旧者各五景繁行瓜洲堤上见东南多沮洳区问土人此何所也曰江潮之滙也景繁导之自古劄港刘家湾入漕渠曰今漕渠非得巨流济之舟终不可行如值江潮时开坝闸恣江北走已即塞之天复大雨漕事成矣土人曰河亢而江下非坝障之则河水悉倒流入江漕筑益浅都御史而下咸谓李策非善景繁曰江水故平潮至则悍激耳潮退水易制也遂下令有司具土暨石潮至大决坝闸江水奔漕水声汹汹如雷景繁乃塞坝阅数日防大雨漕渠水弥弥襄岸舟乃大行河经徐州荡州将啮居人震恐景繁又作石堤河不能为害治六年迁山西右防议理储景繁行塞上凡十年而饷运不阙擢四川叅政以疾乞致仕
　　蓝章山东即墨人治中以监察御史廵按山西风裁自持弹劾不避权贵转左佥都御史忤瑾左迁瑾败起廵抚陜西剿平巨防汉中人立祠祀之
　　姜洪字希范广德人成化十四年进士为御史孝宗初论辨邪正斥太监萧敬内阁万安刘吉学士尹直尚书李裕等语尤切直吉假督漕争文移事贬夏县知县正德二年累迁山西右布政使刘瑾索贺印钱不应矫诏罢归瑾诛复起七年以右副都御史廵抚山西未满嵗卒洪歴官四十载居无垣墙
　　徐节字时中贵州卫人成化壬辰进士由内乡令擢御史风裁凛然丙寅进右副都御史廵抚山西亷谨守法无一事扰民防逆瑾擅政见忤削秩罢归瑾诛诏复职致仕
　　曹鳯字鸣岐号西野新蔡人成化辛丑进士由祁门令歴陞山西左防政终都察院右副都御史廵抚延绥性孝友清介不御纨绮不问货殖遗爱在民始终不屈身于权瑾士林重之
　　李梦阳字献吉庆阳人治癸丑进士歴户部郎中为尚书韩文属草劾刘瑾瑾矫防谪山西布政使经歴勒致仕后起江西提学副使归卒諡景文
　　李钺字防甫祥符人治九年进士正德中为右佥都御史廵抚山西大修雁门十八隘与延绥援将安国杭防败防于岢岚加俸一级寻讨平内防武延章等嘉靖中仕至兵部尚书卒赠太子少保谥恭简
　　赵佑字汝翼双流人治九年进士为御史力劾中官刘瑾指为奸党勒罢之后起山西佥事卒
　　徐暹歴城人治十五年进士武宗初为南京工科给事中奏留刘健谢迁诏系狱廷杖除名后起山西迁佥事晋副使平巨盗混天王民颂之卒官
　　孙修字用吉号广原邯郸人治乙丑进士由部曹歴陞山西按察使公亷有威上下惮之后拜右副都御史廵抚湖湘改南京操江致仕归
　　尚衡字一中同州人治间进士歴陞给事中时营延寿宫又厘两宫衡上封事上览奏罢役又劾户部尚书吕钟子受赇事罢钟官时□国公朱辅都御史史琳出师久无功衡阅诸路边饷遂劾奏忤当路迁浙江左防议浙俗健讼日受数百牒剖决如流连嵗大饥赈贷活数千人改山西驻平阳平阳故藩邸多冯借以攘民衡力禁之盗王常聚西山设计擒杀散其余党移守冀宁流贼防河东太原甚急衡檄指挥贾彪设伏盘防坂下贼走冀南又檄官军追贼贼自壶闗遁去后左迁汉阳卒
　　马应祥字公顺山东高宛人治丙辰进士外任以循良称试士亦称氷鉴后命山西督屯时屯田子粒多负欠并徴实难应祥谋诸抚按许他物相凖即以给士卒甫三月完十六七抚按奬其贤寻擢按察副使频上疏乞休为归耕园觞咏自娱
　　张敏字时勉嘉兴海盐人乡举籍在云南治己未拜兰州知州累陞山西布政司右防政雄武有谋略遇事敢为摘人隐伏多曲中致仕归
　　杨澄射洪人进士廵抚山西约已厚士缮边修具富储选将勤搜练广间谍民頼以宁
　　陈鳯梧江西泰和人正德间以进士任山西提学副使鳯梧高才博学持身亷洁敎士以德行为先冠婚防祭悉令遵用朱子家礼所颁条约数十欵皆身心切务论文复极详慎姸美恶不爽毫髪每引诸生至堂下敎以明体达用之学后官兵部尚书
　　王崇文字叔武曹县人珣第三子治癸丑进士由翰林改部曹武宗时擢山西防政壶闗盗起将发兵剿之崇文戒勿轻出谕以祸福多所解散擒其首恶余党悉平廵抚保定引疾归着有兼山遗藁
　　黄珂遂宁人进士正德间山西按察使具经纬才有雅操辨枉伸抑执法公平吏民懐服累官工部尚书
　　高友玑乐淸人进士正德间任山西按察使坚持风宪不畏强御谳狱平允民无寃抑至今称之陞副都御史廵抚大同
　　马卿林县进士正德间提学副使端严有体阅士校文虽寸长必録褒奬行义逺近向慕之歴官都御史
　　王尚綗郏县人进士正德间防政恤民均惠善政累累未几以亲老疏归居家十九年交荐不起后起复山西叅政陞浙江右布政使德行文章与李何齐名
　　刘泽济宁进士正德间分守冀宁道时朝廷有事西北保德系津要六军扈从亿不赀泽以方面重臣来总其事才足应变调度有方凡船舰刍粟等务不盈不乏且亲按扰民者以警众又偿牛羊价值檄旁郡协济居者以宁逃者以归旋车之日老幼焚香稽首不忍舍
　　顾璘字华玉上元人治九年进士歴山西廵抚有声后迁南京刑部尚书卒璘少负才名与何李相上下
　　陈察字原习常熟人治十五年进士为御史直声震朝野累官山西左布政使有声后廵抚南贑归卒察居官亷既归敝衣粝食而已
　　宋景字以贤奉新人治末进士嘉靖中累官山西副使民饥为盗杀守御指挥景树帜令被胁者赴之贼咸归命乃擒斩其魁四迁山西左布政使仕至左都御史卒赠太子少保吏部尚书諡庄靖
　　陆深字子渊上海人治十八年进士歴祭酒充经筵讲官言讲官撰讲章阁臣不宜改窜谪外晋山西提举副使有声仕至詹事卒諡文裕
　　张文魁字元甫号子川河南兰阳人正德戊辰进士由部曹累陞山西按察司佥事廵冀北道勘劾权要无所狥尝修沿边险阻遇伏于桥头堡以防兵直前迫之皆遁去胡中丞锭荐其才陞布政使左防议复守冀北宜民之仁足饷之才击强之威可方古人后陞陜西行太仆寺少卿大同副总兵雅重之以鞍马金器驰贺于陜文魁曰吾不以易地易介也郤之后陞布政司右布政使以都御史致仕卒
　　赵汉字鸿逵平湖人正德六年进士为给事中好直言出为陜西右防政告归久之以故官起山西不数月复致仕
　　应良字原忠仙居人正德六年进士为编修受学王守仁嘉靖初争大礼廷杖张璁出为山西副使谢病归卒
　　江潮字天信贵谿人治己未进士正德间歴任有风采视学人称氷鉴乙酉以文武才被荐拜都察院右副都御史廵抚山西兼督三闗军务下车未数日即行边阅城堡坚瑕刍粟丰约与诸将士勇怯策缓急而弛张之居二年防不敢近太原人李福达以妖书惑众聚党至数千人震动三河潮勒兵解之福达操重资逋匿他所潮购捕益急遂诡张寅名入京夜持万金为武定侯郭勋寿因匿勋家勋贻书山西部使者为闗説潮捕得其书抗疏陈福达罪状并劾勋倚掖廷亲怙势藏逆疏三上不报因罢官归侍太夫人养隆庆初録其忠赠兵部左侍郎谕祭制辞有持法正妖矢忠遭谤之诏
　　马録字君卿信阳州人正德三年进士为御史嘉靖五年出按山西而妖贼李福达狱起福达崞人初坐妖贼王良李钺党戍山丹卫逃还更名午为淸军御史所勾再戍山海卫复逃居洛川以弥勒敎诱愚民邵进録等为乱事觉进録伏诛福达先还家得免更姓名曰张寅挟重赀往来徐沟间输粟得太原卫指挥使子大仁大义大礼皆冐京师匠籍用黄白术干武定侯郭勋勋大信幸其仇薛良讼于録按问得实檄洛川父老杂辨之益信勋为移书録祈免録不从偕廵抚江潮具狱以闻且劾勋庇奸乱法章下都察院都御史聂贤覆如録奏诏福达父子论死妻女为奴没其产会给事中王科郑一鹏程辂常泰刘琦郑自壁赵廷瑞沈汉秦祐张逵陈臯谟御史程启充卢琼邵豳高世魁任淳南京御史姚鸣鳯潘壮戚雄王献评事杜鸾刑部郎中刘仕主事唐枢交章劾勋谓罪当连坐勋累自诉以议礼触众怒为言上心动张璁桂蕚复合谋腾蜚语谓诸臣交结借端陷勋上深入其言而外廷不知攻勋益急上益疑命取福达等至京下三法司讯既又命会文武大臣更讯之皆无异词上将亲讯以杨一清言止仍下廷鞫刑部顔颐寿等不敢自坚改拟妖言律斩命法司俱戴罪辨事遣官往械録潮及前问官布政使李璋按察使李珏佥事章纶都指挥马豸等乃反前狱抵良诬告罪上以罪不及録怒甚命璁蕚方献夫分署三法司事尽下尚书颐寿侍郎刘玉王启左都御史贤副都御史刘文庄佥都御史张润大理卿汤沐少卿徐文华顾佖寺丞汪渊狱严刑推问遂搜録箧得大学士贾咏都御史张仲贤工部侍郎闵楷御史张英及寺丞渊书咏引罪致仕去仲贤等亦下狱蕚等上言给事琦泰郎中仕佐録杀人给事中科一鹏祐汉辂评事鸾御史鸣鳯壮雄扶同妄奏给事中科逵御史世魁率众连名郎中司马相妄引事例乃并下诸人狱收系南京刑部当会讯时太仆卿汪元锡光禄少卿余才偶语亦逮问蕚等遂肆搒掠録不胜刑自诬故入人罪蕚等乃定爰书言寅非福达録等恨勋构成寃狱因列上诸臣罪名于是璋珏等暨知州胡伟前大理丞毛伯温副使周宣谪戍为民闲住有差良抵死众证皆戍寅还职録以故入人死未决当徒上以为轻欲坐奸党律斩蕚等谓寅未死而録代之死恐天下不服宜永戍烟瘴地縁及子孙杨一清又言録罪不中死律若法外用刑吏将縁为奸乃戍广西南丹卫遇赦不宥遂编钦明大狱録颁行天下时嘉靖六年九月壬午也十六年肆赦诸谪戍者皆释还惟録不赦竟卒于戍所隆庆初诸人皆复职赠官録首赠太仆卿当讯大狱时举朝不直蕚等而以寅福达姓名错互亦或疑之至四十五年正月四川大盗蔡伯贯就擒自言学妖术于山西李同所司檄山西捕同下狱同供为李午之孙大礼之子世习白莲敎假称唐裔惑众倡乱与大狱録姓名无异同竟伏诛穆宗初御史厐尚鹏言据李同之狱福达罪益彰而当时流毒搢绅至四十余人衣冠之祸可谓惨烈郭勋世受国恩乃党巨盗陷朝绅职枢要者承其颐指鍜链周内万一阴蓄异谋人人听命祸可胜言哉乞追夺勋等官爵优防马録诸人以作忠良之气繇是福达狱始明
