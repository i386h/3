<!-- { "loadSidebar": true } -->
　　平阳节妇不详姓氏亦不知何许人姜瓖之乱被掠行至定州唐城村清水河侧帝君阁下以柴头书絶命词于壁自缢而死定州王知州具棺殓之致祭立墓殡于阁后勒词于石竪之阁下　题壁云妾古晋平阳名门之女因姜瓖作贼为所掠百般逼辱抵死不从行至古滱中山陶唐故地回首家乡归期永断涉水登山何时是止思父母不得见想丈夫不能睹时庚寅四月十五夕也明月在天清水在傍愿自尽于此上不愧于父母次无惭于夫壻庶几与水同清与月同明而已　血泪春衫染绛纱哭声飞渡河东家寄将楼下香魂在愿结来生并蒂花　红顔何事尽成灰弃女抛儿逐马来夫面不知何日会妾身此去几时回两行珠泪频偷滴一片愁睂锁不开今夜清风天上月存亡二字苦哀哉　古滱能分浊与清妾身怎肯堕风尘孤儿未许从他姓烈女何曾事二人白练自悬心似铁黄泉有恨骨如银深山鹤唳猿啼处过客闻之亦惨神薄命难妇题
　　王国利妻亢氏年十九夫亡子甫一歳氷蘗矢守夀九十有一孙家瑞登贤书
　　党九徳妻张氏九徳弟妻李氏胥早孀砥志守节抚孤成名县令旌为双节
　　刘崇晋妻王氏年二十八崇晋卒矢守不二遇盗惧辱抱女投火死
　　易州判蒋吉人妻杨氏年二十夫病割股食之罔效卒恸哭屡絶守节以夀终
　　王之相妻刘氏之相坐罪遣戍氏泣与相诀曰妾闻贞女不出闺门今相从数千里日与解卒为伍必多受侮与其辱而生母宁死为愈遂閤户自经
　　梁昙妻李氏年十八夫殁于贾子甫两月家贫日啖野莱以疗饥苦节六十七年卒先是昙尝植槐于庭氏爱防唯谨纺绩不离其处氏曰此吾夫手植也见之如见吾夫矣乡人因呼为节妇槐云
　　庠生李希穆妻田氏年二十一而寡姑以痛子终舅娶继姑田奉事加谨子长甫娶又与舅相继亡一堂三嫠抚事兼心既又遭地震姑媳俱罹害田只身劳瘁婚丧备举苦节五十五年卒
　　监生亢时律妻李氏年十九丧夫抚孤嗣晋嗣晋复夭妇贾氏年少无子抚从孙愔承祀妇姑苦志以终
　　庠生吕声宣妻韩氏年二十一夫亡抚子宫成娶妇未几子亡孙夭苦不能堪而志行弥笃
　　樊恪妻张氏恪客死于外氏年二十五家贫不能归榇晨夕号恸邻里为之动容遗孤殇嗣侄亦夭叠罹凶惨志行弥坚
　　李明经妻亢氏年十五归李越二载而李卒视殓毕旋即自缢
　　张文防妻徐氏秉性贞洁遇无礼刎颈不殒复投缳而死
　　诸生宋嗣光婢张氏嗣光年八十妻子俱卒惟张侍巾栉生子立业甫十歳而嗣光殁家贫冬无完褐防不举火所亲讽之嫁张然曰我若有他如立业何立业有他如吾主何卒不变志
　　姚珍妻张氏珍侨京师病卒二子俱幼氏二千里舁柩归葬年六十子成立将为氏称庆氏曰未亡人以速死为幸不幸而长年固受吊不受庆也
　　斐光前妻李氏年二十一而寡无出父母欲嫁之氏曰妇人失节何异犬豕如果相迫命尽今日矣父母意寝氏七十有二卒
　　刘之忠妻于氏适之忠三载之忠遘疠疾卒昕夕号泣勺水不入口有讽之者曰妇青年勿徒自苦氏瞪目者久之乃佯节哀进饮食中夜解绖自经柩侧
　　季晋芳妻髙氏年二十二夫卒子炳章生甫两月有微讽以终身计者氏厉声曰背夫不义弃子不慈终身之计孰大于是言者语塞性至孝父病日夜防祷梦神示以医姓氏求之果得其人而愈孀居四十二载足不逾户外对子妇未尝见齿
　　王瓒妻畅氏年二十夫亡无子抚侄为嗣守节四十余年邑令陈宗标表之
　　庠生李培妻范氏年二十一而寡子女俱无食贫守志歴三十二年终
　　樊金直妻吉氏金直贫推车贩鬻年十八夫殁遗腹生子三登四壁萧然敝轮余侧氏佣浣濯勤纺绩育养孤雏日难饱食苦节四十余年见者哀之
　　赵琯妻王氏刘祐妻白氏亢世陛妻陈氏庠生张纪维妻刘氏张在午妻荀氏王法尧妻刘氏张淑范妻邓氏李慧生妻宋氏常久照妻安氏毛文耀妻罗氏陈义兴妻张氏马晋锡妻王氏贡生蒋绩继妻刘氏侯祥升妻亢氏武镇妻边氏贺大奇妻宋氏张仪轩妻鉴氏马某妻席氏裴养真继妻王氏孝廉桑拱阳妻髙氏郑国宁妻刁氏陈葵忠妻康氏贾复旺妻茹氏任尚美妻王氏生员陈所知妻朱氏生员徐祖武妻荀氏廪生郭屹如妻王氏田可珍妻亢氏乔万年妻王氏席如珍妻安氏刘宇显妻姚氏黄承志妻于氏生员田生琳妻亢氏马呈林妻宋氏刘有声妻张氏主簿宋道淳妻朱氏秦冈妻卢氏荀贤妻张氏郭俨妻卢氏李守仁妻贾氏庠生亢以防妻王氏通判亢宗琬继妻徐氏王选继妻郭氏王珽妻卫氏贺庆垣妻王氏贺阜妻冯氏庠生李精白妻孔氏裴吉妻妻郭氏席守和妻李氏解祥妻王氏张汝涵妻李氏李延秀妻王氏张内韬妻阴氏李希尧妻张氏李一统妻邓氏王贵廷妻刘氏王复茂妻陈氏李泰妻赵氏孟则伋妻刘氏张守本妻秦氏畅丕杰妻张氏陈复兴妻茹氏庠生张纯妻郑氏庠生王九图妻桑氏呉起凤妻张氏张宏儒妻郭氏监生燕国士妻宋氏亢统祖妻王氏白应元妻卢氏贺进孝妻荀氏张正元妻董氏张光连妻景氏庠生亢宗妻张氏王思泰妻髙氏庠生刘宪古妻张氏毛采妻裴氏刘敏妻呉氏郝时选妻李氏章如玉妻张氏席如才妻安氏吉星妻许氏李璨继妻刘氏刘兆庆妻王氏郭鹤龄妻张氏荀溶妻陈氏髙承允妻狄氏张珣妻王氏李之纪妻张氏张纪成妻贾氏张孜妻赵氏张国宾妻郭氏张玺妻任氏庠生陈俊士妻宋氏窦光荣妻徐氏窦道还妻邓氏武文炳妻弯氏侯佐妻卢氏廪生樊之棫妻李氏贺元杰妻程氏郭联捷妻遆氏庠生宋时勄妻李氏张重妻单氏李以纬妻侯氏张元品妻白氏以上俱守志节
　　襄陵县
　　元
　　秦润夫继妻柴氏晋宁人润夫前妻遗一子氏鞠如己出未几氏有子润夫死家事日防氏勤苦纺绩遣二子就学至正末贼犯晋宁长子为贼驱迫在围中既而得脱初在贼时有恶少与张福为讐往灭其家及官军至福诉其事事连柴氏长子法当诛氏引次子诣官泣诉曰往从恶者吾次子非吾长子也次子曰我之罪可加于兄乎鞫之至死不易言官反疑次子非柴所出讯之他囚始得其情官义柴氏之行遂释其长子而次子亦得不死事闻旌之复其家
　　呉荣归妻李氏生子着甫四歳荣归以吏值兵南畧邑陷而死氏年二十三时值歳祲备极艰苦义不再醮母欲夺其志不听窜伏山谷间遇危难抱子涕泣祷曰天茍不絶夫祀幸是子之或存也逾十年竟全以归子长就学登仕年八十四终至元十三年事达省部除免本户差役
　　靳清妻张氏生子三歳夫亡誓不他适敬翁姑睦邻里训子有成以夀终有司具题旌表
　　杜信卿妻姚氏早寡无子抚侄为嗣爱育如己出闺门凛肃终身无霁容至正二十一年旌表
　　明
　　呉承祖妻王氏生子希颜甫一歳承祖亡氏年二十有三誓不他适奉舅姑尤谨纺绩以给衣食甘防无缺比殁葬祭如礼洪武二十七年旌表与元祖姑李氏号一门双节
　　解鹏妻李氏年二十子孜方四歳鹏故孀守四十余年终始一节成化十五年旌表
　　髙盛妻王氏年二十二夫亡子幼氏辛勤事育矢志不渝治间旌表
　　举人李葆妻髙氏夫故抚子道有成万厯五年具题旌表其孙李拭妻闫氏韶年孀守亦以节闻
　　张黑子妻贺氏年三十清白食贫流寇至四野剽掠氏恐不免阖户自经
　　刘廷赞妻梁氏侨寓广陵乙酉城陷携二子登楼举大自焚
　　呉道成妻马氏年二十四夫故哀毁几絶事孀姑抚幼子备歴艰辛长子世芳早殁妻李氏守志如姑
　　张铨妻贾氏夫亡子允绅亦早夭妇王氏年二十余同守志节训孙君弼登贤书
　　加如松妻王氏年十九夫故有豪族逼娶氏志坚金石鸣官拒之
　　李科妻孙氏崔忠妻乔氏秦廷材妻吉氏呉椿妻白氏郭尚智妻邓氏梁汾妻崔氏张九霄妻李氏武举郭连霄妻亢氏郭明图妻薛氏卢本实妻解氏狄来朝妻梁氏以上俱守志节
　　国朝
　　许应凤妻贾氏贫家妇也鬻女女啼氏亲送之晩归遇邻人卫升于道卫乗夜逼之氏坚不从疾声呼救卫扼其喉而死康熙二十八年建坊旌表
　　李腾胜妻霍氏年二十夫故誓以死守事姑敎子歴五十余年卒
　　生员翟师孟妻段氏年二十五夫故师贡妻杨氏年二十八夫故毁面全身一门双节
　　杨捷妻亢氏捷宦游秦中卒氏与幼子跋涉东归防防无依苦节三十余年
　　朱九思妻梁氏年二十五夫故勤纺绩养舅姑送终敎二子成立
　　蒋贞女许字髙昂未婚昂卒女临丧守志终身不字卢象頥妻梁氏年二十夫亡家贫子幼遇俭歳无以自给徧缝衣履投水死
　　崔育桥妻陈氏梁宗仁妻秦氏张希孔妻郝氏裴晋彦妻李氏监生李然妻翟氏宋邦秀妻刘氏张士秀妻王氏杨宗美妻孔氏梁鼎隆妻张氏生员赵嗣忭妻邓氏许祥吉妻李氏王积徳妻贾氏刘玗妻张氏张天徳妻张氏段如纲妻李氏霍光亮妻赵氏卢琯妻王氏庠生徐国翰妻杨氏庠生徐国秉妻卢氏副榜杨振妻郭氏庠生王育宣妻赵氏庠生翟邦臣妻韩氏庠生张健翷妻武氏庠生梁玮妻席氏庠生卫冀妻霍氏以上俱守志节
　　洪洞县
　　汉
　　义姰河东人义纵姊也以医幸王太后问有子兄弟为官者乎姊曰有弟无行不可太后乃告上拜义姰弟纵为中郎补上党郡中令歴河南都尉南阳定襄太守以鹰击毛挚为治后徙右内史以废格沮事弃市
　　明
　　吉祥妻范氏年二十祥卒子思友方三歳抚孤守节洪武间旌表
　　郭伦妻石氏少寡守志抚子谚成立天顺间旌表续慧妻胡氏年二十二夫亡织絍自活境苦节坚成化间旌表
　　南珍妻郑氏年二十夫亡事姑抚子守节终身成化间旌表
　　岳巅妻孙氏年二十七夫亡子旺方六歳矢志守节成化间旌表
　　韩通妻宋氏年十九通病剧嘱氏别适氏曰君非知妾者比卒毁容垢面足不域阃限卒年八十三歳治间旌表
　　郭用先妻商氏用先卒遗服生子身歴百瘁十九孀居夀八十卒治间旌表
　　卫敦妻韩氏归敦三载而寡誓抚遗孤贫不变志八十二而卒正徳间旌表
　　生员郑谦妻裴氏年二十二遗幼子良相谦卒氏哀毁逾情深闺孑处年七十未尝一返母家嘉靖间旌表
　　鱼台知县王相妻孔氏年二十四相卒氷霜励操敎子三接成进士嘉靖间旌表
　　李俊妻南氏年十八俊卒子天祥甫五月励志育孤夀八十而终
　　王儒妻南氏年二十三夫亡抚子希颜成立娶柳氏年十九生子智甫八日希颜卒妇姑同抚弱孤俱八十夀终智妻段氏亦早孀课子一正为诸生邑称三节妇家
　　南椿妻柳氏少寡抚一歳子稳既妻稳亦夭遗瞽孙一柳与妇樊氏共抚以存南祀姑妇节孝两全宗党贤之
　　樊廷玉妻卫氏年二十三夫亡无子苦守志节舅姑殁竭力营丧葬夀八十有五嗣侄妇张氏事卫以孝闻
　　郭佩妻左氏年二十七佩卒事八旬衰翁抚子赟甫成子妇相继卒孙文焕亦早夭毕生苦志有司旌之
　　运同韩士贤继妻南氏早孀无子女节义自矢歴四十余年卒
　　段守礼妻岳氏年二十三夫亡一子寻卒誓死不嫁贞守终身
　　知州宋溱继妻张氏年二十五溱卒于官子亦殇扶柩抵里苦志以终
　　生员柳生香妻吉士年二十七生香亡无子抚侄为嗣爱逾己出家贫养翁姑无缺礼事闻旌表
　　韩克祖妻左氏年二十三夫亡弛容释妆甘贫茹苦训二子胥列胶庠夀七十有六建坊旌表
