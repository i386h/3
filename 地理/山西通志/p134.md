<!-- { "loadSidebar": true } -->
　　通霍渠即南北二霍下流又名小霍土人名北偃在县北五里北洞村南宋庆厯六年导南北二霍溢漏沟涧支上自赵城营田荘下至洪洞李卫村崖下置堰沙河内导水至北洞村东南龙王庙后砌小石堰为退水口用则闭之用讫繇惠逺桥下西流入汾小堰西南延寿观东立石水口三座濶一丈一尺二寸分七沟槽北槽南二沟分水三尺二寸五分有竒堰北沟分水二尺六寸一分有竒苖村贾村高公白羊四沟分水五尺三寸五分有竒共溉七沟地三千三十三亩有竒明洪武五年苖村里周顺复疏通之堰濶七尺深一丈五尺溉槽南地如故槽北等六沟地七千四百八十三亩以汾水侵塌没四千九百六十四亩止存二千五百一十九亩沟胥被塌西苖白羊二沟地荡然村移内地又高公沟嘉靖间河断水絶分贾村沟水为小沟入副霍渠借流田去赋存民甚病之万厯九年知县乔因羽丈地豁粮始免徴副霍渠即通霍下流土人名南堰在县北三里明建文四年罗汉寺僧李妙智疏导通霍支上开母渠一下开支渠二溉湾里后坡前坡北关城西罗汉寺前地十五顷五十亩有竒后堰毁渠湮正徳间义官张满重修易土堰以石栢棹鐡锭濬渠深广水复通流
　　清水渠二一在苖村里引霍水溉地一顷有竒一在永寜引霍水溉地二十六顷九十八亩
　　丽泽渠在县北一里引沙河水溉南乡地三十顷后废
　　利泽渠元平阳太原两路管军万户侯郑鼎在赵城卫店村西置堰开渠导汾水溉洪洞临汾二县地三百顷有竒至焦堡村入汾后地震河圯民上奏遣秘书官检覈复于赵城屈项村导汾溉地如故明正綂间开渠复圯县民议三节导水上节导涧河中节导小河下节导高河胥置堰后涧水不足洪洞知县王彧以通霍副霍二渠余流入汾可惜令民易地开渠自县北贾村导二渠余经城南合涧水亦名利泽渠溉营里西池王村安乐村张村上下桥臯陶阳曲等村与旧利泽渠名同实异后续开渠亦废嘉靖二十七年临汾民争水知县赵宸考遗事如右因书之俾后争水者有考焉
　　小霍渠即通霍渠溉七沟地后额不及半又多为汾水所没明崇祯间渠规无定例渠长张云翼酌期知县杨天精给灰印以防争至今民赖之
　　国朝顺治间汾水复冲塌槽南高公副霍三沟渠知县洪其清令湾里窝舗前官路西开渠道有条例渠册隂应节记【以上霍泉渠】
　　润源渠在县东三十里郭盆镇南宋天圣四年于五龙庙下涧中置堰赤沙河底开口导水溉苏村蜀村故县董寺李堡周村辛堡梗璧朝阳城东九村地十一顷四十亩有竒明永乐间山水涨古渠冲絶脩筑辄废嘉靖三年渠长李文杰告分廵佥事董琦知县孙巨鲸开凿石口导水溉田如故
　　沃阳渠一名广阳渠相传刘渊开在县东三十里饿虎崖下下鲁村东于涧水中置堰导水流至下鲁村又西南流至尹璧村南入水口上流溉李村师村郭上薄村景村范村董庄冯张燕璧董保社村北羊等乡地千顷有竒遗址尚存后于张村涧中开渠导水溉张村范村秦璧姚荘崖下等村地亦名沃阳今溉田三百亩
　　陈珍渠在县东三十里郭盆里引涧水溉地六十亩先济渠在县东三十里下鲁里引涧水溉地二顷五十亩
　　长润渠在县东三十里郭盆里引涧水溉蜀村故县董寺三村地十顷八十亩
　　众议渠在县东二十五里苏村里引涧水溉地一十三顷
　　沃阳渠在县东十五里故县里引涧水溉沃阳村范村董寺地二顷四十亩
　　晋源渠在县南三里火星营引涧水溉地三顷有竒今溉田一千七百亩有竒
　　小渠在县南二里姚荘里引涧水溉地二顷五十亩丽泽渠在县南二里西池引涧水溉西池王村张村东左臯陶上桥下桥阳曲羊獬九村地三十顷十亩有竒
　　要截渠在县南二里秦堡里引涧水溉地十顷有竒广利渠在县南二里引涧水溉地四顷二十亩晋源渠在县徳化坊引涧水溉地三十五顷　即公孙渠也在县南十五里汾水乆淤
　　园渠在姚荘里引涧水溉地一十顷八亩【以上涧河渠】通利渠在县西北三十里金兴定二年县民阎张创置自赵城石字村滩内置堰开渠导汾水下流溉赵城石字马牧二村地洪洞辛村北段南段公孙程村李村社戍七村地临汾羊黄西羊黄南大明阎侃呉村大涧王曲孙曲九村地共二十一村地二百二十六顷八十二亩渠旧名阎张云
　　兴利渠在县北半里永安里引汾水溉地二顷五十亩后废
　　续公渠即小霍渠内高公沟地汾水侵塌没一千亩有竒河西滩地是也张云翼等濒河西开渠道接汾水灌溉名续公上自赵城王村开口引水下至县境北段里退水溉张家荘宋家荘贾村共地四百亩有竒【以上汾河渠】
　　清泉在县东十里源出董寺村西尚家泉宋庆厯间民以银易泉开渠导水西流溉梗璧城东磨湾城东南安流门外小桥东地一十顷四十亩有竒西流为副清渠即清泉下流也溉城西南地一顷有竒又导涧水为清润渠溉徳化坊地一顷五十亩
　　连子渠在县东二十里北张里引泉水溉地十顷有竒
　　防泉在县东二十里师村北金明昌五年里人文都等疏导一出龙王沟一出小舌沟溉田半顷有竒华池泉在县东十里李保村南西流入清泉渠经城东溉地五顷有竒
　　寳泉在县南三十里侯泉村南溉地一顷有竒东坡小泉在县南三十里孙保村东引泉水溉地五十亩
　　深泉在县南二十里侯泉村东溉地一顷有竒普润泉在县西二十里万安镇西百步泉水混出溉田三顷六十亩有竒
　　普济泉在县西二十里万安镇西北百步溉田三顷八十亩有竒【以上泉水】
　　洪洞县南有涧支流湓入嵗赋菑楗调徒遏之宋仁宗时洪洞令李周始筑新堤民不告病
　　金大定十一年时洪洞赵城争水嵗乆至二县不相婚嫁部檄委岳阳县令麻秉彜前此司水者赃秽狼藉秉彜尽置于法自是无讼二县之民刋石以纪其事
　　元中统间万户侯郑鼎导汾水溉洪洞田千亩有竒建横涧桥以便行旅
　　明洪武三年知县杨茂建县境桥梁
　　嘉靖二年知县孙巨鲸重开润源渠溉八村田嘉靖二十年知县陈宗仁筑防城堤
　　明县志汾水浑浊濒河居民穿渠溉田其利无几夏秋水暴涨两岸辄没旧河身不甚濶今七倍于昔渐徙而东去城伊迩
　　明县志濒涧河居民多引溉田夏秋雨暴涨坍临崖地且尽治十七年水北溢塌城垣知县郑选令义官张满筑堤防之袤二百丈高一丈有竒后堤寖圯嘉靖二十二年知县陈宗仁复砌以石迄今赖之浮山县
　　浮山县多崇山峻岭并无渠道虽有数小河雨降则盈雨止即涸难资灌溉
　　旧志潏泉见临汾县
　　涝水见临汾县
　　栢河水在县北源出东山居民引以溉田
　　杨村河在县北源出东山经流杨村民引以溉田永惠泉在县东天坛山西麓居民乏水凿石引泉蓄水石窝中取之不竭民甚便焉故名永惠
　　南河在县南一里邑鲜水利独南河有溉灌园圃之益
　　潏水为利于临汾而不能为利于浮山县志称县境无水利独南河灌园之利居多者以潏涝暨它河水卑地高难于引溉也
　　赵城县
　　霍泉渠
　　北霍渠水出东南四十里广胜里霍山南麓溉东南四十里柴村等二十四村田至城北高崖村止
　　南霍渠与北霍渠同出霍山溉东南四十里道觉等四村田至洪洞县止
　　清水渠系北霍渠遗漏之水溉东南十五里李宕等七村田至大李宕村止
　　以上三渠胥引霍泉设渠长渠司沟头
　　汾河县
　　上广济渠引城西汾河繇嵇村田溉至城西五里李村止
　　下广济渠引城西汾河繇嵇村溉城西二十里好义里城西十里安定里至城西十里登临里止
　　以上二渠胥引汾水设渠长渠司沟头
　　旧志霍泉源出城东南四十里霍山南麓唐贞观间引水分二渠名北霍南霍以十分为率赵城得水七分洪洞得水三分宋金间定水利胥有碑　北渠分三节溉赵城永乐等四十六村田五百九十二顷有竒　南渠分五道一即南霍一曰九成与南霍实一道以上下流分二名一曰小霍溉道觉等四村洪洞曹生等十三村共田一百六十余顷一曰大霍乃涧槽止动水磨一曰清水亦合北霍诸门及截大虫堰郭北涧诸水成渠溉营田等八村洪洞苗村等六村共田一百三十五顷有竒余详洪洞
　　北霍渠【分三节】
　　南霍渠【分五道】
　　南霍渠　九成渠　小霍渠　大霍渠　清水渠大泽渠在县东北二十里源出霍山元中綂四年引至梗璧等里十三村溉田一十顷西入于汾
　　清水渠有二一在城东三十里聚引北霍沥漏水及各堰涓滴透漏之水并北霍渠内虞家涧水胥得水八毫四丝一在城东二十里亦得三项水并为一渠溉赵城洪洞两县十四村地一千四十顷七十六亩有竒北霍发源霍山麓下西流溉梗璧等三村清水水势与北霍渠不同其利一也
　　通霍渠明洪武五年洪洞民辨明分北霍至赵城南霍至村名通霍渠溉田六顷有竒
　　副霍渠明洪武三十五年罗汉寺僧李妙智分小霍支流至赵城北南洞里名副霍渠溉田二千顷有竒利泽渠明正綂间知县王彧以汾河利泽渠湮圯令民繇县西北二里贾村引南北二霍渠经城南合大涧河亦名利泽渠共溉田千顷有竒
　　以上各村铸立陡门一座其分寸陡口具载渠条无得増减渠底濶一丈六尺分为三节周而复始焉
　　北大涧在北一里出霍山观音沟中居民或用以溉田但暴涨亦能为害西入河
　　北小涧在北二十里益昌舗出霍山谷中利害参半经跑地桥西入汾
　　宋庆厯五年赵城民郭逹古与洪洞民燕三争水遂定水利碑铭一座
　　苏祐逌旃璅言霍山下龙祠皇通渠灌田界以漕石赵城什之七洪洞什之三无混于多寡两邑人至今免于争竞功竭心思前人伟矣蔚州水利鐡板分限如漕石晋祠惟筑堰浚渠嵗有劳费有田则用水有水则用力力之多寡视田刻石纪事亦免于竞以上霍泉渠
　　善利渠元中綂二年渠长郭元长等濬渠引汾水溉石明等里地至今赖之
　　通利渠在西三里金县民阎长导汾水为渠溉赵城洪洞临汾三县田名阎长渠详见洪洞县
　　李东阳利泽渠记元中綂间有引汾水者繇赵城卫店堰而东流合霍涧二水为渠以溉赵城洪洞临汾三县田四万亩至顺元年晋寜路逹噜噶齐多尔济因地震渠壊又浚汧口五十二小夹口十有九桔橰防夫皆具以教农兴事国朝嵗乆池湮水壅成化甲辰大旱太守请于当路重浚此渠引汾水于洪洞西北筑以截其流复取霍涧之合流于羊獬凿池四区洼而级之以为凳槽渟泄斯水又于高河筑二丈洼十有四节启闭以时灌溉沃饶引其余水入流城中资万室饮傍水地价顷至十倍矣
　　以上汾水渠
　　赵城县有五渠北霍南霍清水三渠源发霍山麓上广济下广济二渠引汾河水繇霍州而入赵城者也旧例各渠嵗举老成正直一二人充渠长给木戳以专责成渠长下设水廵数名查水之上下又设沟头数名理渠之通塞至于引溉凡各村总滙地俱设口一座平时则闭需水则开轮日按时周而复始繇近及逺繇高至卑无违渠制自无争截之
　　宋太平兴国三年正月甲午浚汾河　是时太原未平所浚者当自赵城以下【徐彦伯汾水新船赋水之积也厚船之动也捷翔并骛识波上之双鳬倐忽孤飞见天邉之一叶】
　　太平县
