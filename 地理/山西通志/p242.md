<!-- { "loadSidebar": true } -->
　　永兴三年刘元海据河东攻蒲阪平阳皆陷之入都蒲子河东平阳属县垒壁尽降　后魏永兴五年河西曹龙张大头等各领部众二万入蒲子　唐天复二年周徳威李嗣昭进攻晋绛大败于蒲县梁军乗胜破汾慈隰三州遂围大原　朱全忠屯凤翔李克用袭绛州攻临汾全忠晋慈观察使氐叔琮以二壮士类沙陀者牧马于原与克用军偕行伺隙各擒一虏还克用大惊疑有伏遂退屯蒲会朱友宁以兵三万来援叔琮曰贼遁矣无以立功乃潜师夜猎游骑杀数百进破其垒俘斩万级收马三千遂长驱取汾州转战薄太原而还　晋兵退屯于蒲县梁太祖遣朱友宁兵万人会氐叔琮御晋友宁欲休兵以待叔琮曰敌闻救至必走走则何功耶乃夜击之晋人大败逐之至于太原　明崇祯三年四月流贼王子顺苗美陷蒲县山西自河曲至蒲津千五百里俱邻陜河最狭贼自神木渡河陷蒲已分三部东犯赵城洪洞汾霍西掠石楼永和吉隰贼首自号横天一字王四月二十八日陜贼王家彻破城四年点灯子渡河副将曹文诏袭其后一战于金定支村再战于百家原复战于明山点灯子殱党众溃散五年七月闯贼李自成八大王老紫金梁翻山鹞等集蒲境攻城三昼夜不能克是夜贼令三百精锐袭大宁甫三鼓城陷次日贼逸六年七月土冦张喜春丰二丰三等盘踞东山百余里叅将虎大威勦不能克后招安始息
　　国朝顺治六年土贼刘嗣向及永和贼卫敏隰州水头镇贼王登宪等陷城讨平之
　　大宁县
　　姚襄战伊水北为桓温所败率麾下数千骑奔于北山屯据阳乡百姓多从之寻徙北屈将图闗中进屯杏城　周天和六年北齐武平二年也汾州被围齐王宪遣大宗伯宇文盛运粟给之仍赴姚襄城受宪节度齐将段孝先率兵大至盛力战孝先退乃筑大宁城而还建徳四年北齐武平六年也闰十月齐将尉相贵冦大宁延州总管王庆击走之　宋真宗时石隰部署耿全斌率兵入伏洛闗诱蕃部来归者数千人　明崇祯五年七月流贼陷城
　　永和县
　　魏神瑞元年二月夏赫连屈孑侵蒲子三城防军张昌要击走之西夏侵蒲子渡河入永和闗　魏髙祖时吐京反自号辛支王西台直后奚康生为军主从章武王彬讨之辛支遣精骑一千邀路断截康生率五百人拒战破之追至石羊城斩首三十级彬甲卒七千与对战分为五军四军俱败康生军独全迁为统军率精骑一千追至车突谷诈为坠马敌皆谓死争欲取之康生腾骑奋矛杀伤数十人辛支轻骑退走去康生百余步弯弓射之应而死因俘其牛羊驼马以万数　明崇祯三年五月二十七日西贼扒山虎五百余人攻入城晋疆首陷四年流贼点灯子率众数千至城下分巡河东道郭守城贼攻不能克
　　国朝顺治六年陜贼厐武生三百人陷城典史钟梦豹死之土贼卫敏等陷吉隰蒲永城康熙十三年贼王祥等百余人攻城邑王居中单刀擒贼首张桂隂任儍子贼众遂溃





　　山西通志卷五十五
　　钦定四库全书
　　山西通志卷五十六
　　驿站
　　逓马而之曰驿益以牛益以驴益以车运以铺兵督以邮吏飞符命戒稽缓也驿站之设诚为经国要务矧三晋北拱
　　神京西通秦蜀九达之衢较诸他省尤重其间冲僻繁简因时损益要当各殚厥职以无负牧圉之任志驿站
　　后汉舆服志驿马三十里一置【刘昭注按东晋犹有邮驿共置承受傍郡县文书有邮有驿行以相付县置屋二区有丞驿吏皆条所受书毎月言上州郡　风俗通今吏邮书掾府督邮职掌此】
　　唐有馆驿使司驿务成徳行营招讨处置使吐突承璀讨王承宗内寺伯宋惟澄曹进玉为馆驿使自河南陜西河阳惟澄主之京华河中至太原进玉主之
　　宋县置巡辖马逓铺官
　　金制省逓勅逓有合逓文字则牌送各部付马铺转逓日行二百五十里如台部别奉防文字亦给如上制泰和六年置逓铺其制该军马路十里一铺铺设四人内铺头一人铺兵三人以所辖兵射粮军内差充腰铃日行三百里凡元帅府六部文移以勅逓省逓牌子入铺转逓逓果子夫日一百五十文
　　元制扎木齐者驿之名也凡站陆则以马以牛或以驴或以车而水则以舟其给驿玺书谓之铺马圣防遇军务之急则又以金字圆符为信银字者次之内则掌之天府外则国人之为长官者主之其官有驿令有提领又置托克托和斯于闗会之地以司辨诘皆总之于通政院及中书兵部而站户阙乏以时签补且加赈恤焉至元八年正月中书省议铺马劄子初用防古字各处扎木齐未能尽识宜绘画马匹数目复以省印覆之庶无疑惑因命今后各处取给铺马标附文籍其马匹数付驿史房书写毕就左右司用墨印印给马数目省印印讫别行附籍发行墨印左右司封掌至元二十六年四月给太原府宣慰司及储峙提举司铺马圣防二道九月增给西京宣慰司铺马劄子五道　急逓铺之设所以达四方文书之往来世祖时自燕京至开平府复自开平府至京兆验地里逺近人数多寡立急逓站铺每十里或十五里二十五里则设一铺于各州县所管民户及漏籍户内佥起铺兵中统元年诏随处官司设逓铺驿毎铺设铺丁五人各处县官置文簿一道遇有逓文字当传铺所即注名件到铺时刻及所辖转逓人姓名置簿令转送人取下铺押字交收时刻还铺本县官司时复点刷稽滞者治罪铺兵一昼夜行四百里
　　明山西驿逓银嵗徴五十四万两隆庆初巡抚杨巍请减四之一
　　国朝晋省原额冲僻共五十六驿共马骡二千九百七十一匹头二马一夫共马夫一千四百八十五名半十二边站共马骡三百九匹头共马夫一百五十四名半此项边站夫马工料系在驿道衙门奏销其夫马系营员经管
　　十军站马五百八十二匹夫二百九十一名
　　以上驿站三项共马骡三千八百六十二匹头马夫共一千九百三十一名
　　雍正四年为敬陈管见事议将各省驿马宜增宜减晋省各驿奉减马二百六十匹夫一百三十名议增马五十二匹夫二十六名雍正六年以大同府属之蔚州倂原额马三十一匹马夫一十五名半厰夫二十名改归直隶宣化府管辖雍正八年将营员管理之十军站幷十二边站夫马俱改归就近州县管理雍正九年奉文于平定州属甘桃铺适中之地添设腰站设驿丞一员驿书一名皂二名马六十匹马夫三十名建盖衙署房舍棚厰雍正十年奉文于夀阳县添设腰站马六十匹马夫三十名即归该县管理将芹泉驿移近于平定州之测石铺仍盂县管辖
　　以上除裁减幷改归直夫马外实在新旧共五十七驿十二边站十军站共马骡三千五百三十一匹马夫一千七百六十五名半共嵗支工料等项银一十万一千三百八十八两零六分六厘九毫五丝一忽八微七纎九沙三尘二四埃内遇闰加支银八千四百四十九两五厘五毫七丝九忽三微二纎三沙二尘七渺七埃
　　冲驿幷冲军站毎马一匹日支草料等项银六分六厘五毫马夫毎名日支工食银三分五厘僻驿幷僻军站毎马一匹日支草料等项银六分马夫毎名日支工食银三分
　　十二边站毎马一匹日支草料等项银五分一厘零至四分一毫零马夫毎名日支工食银三分
　　晋省旧设驿丞四十一缺雍正九年奉文将在城之阳曲等县临汾等驿驿丞一十九员裁汰驿站事宜均归州县管理其驿丞在城外离城窎逺之阳曲等县成晋等二十二驿仍留驿丞専管雍正九年吴城青龙二驿驿丞奉裁
　　晋省驿向俱冀宁道管理雍正十年奉文将通省驿站幷铺司照各所辖地方三道分管其鴈平道所管之平定州一属改归冀宁道管辖通省驿站钱粮仍属冀宁道支收报销如遇抽拨协济马匹之事须酌量通省驿站之冲僻从长计议亦冀宁道酌拨平刑边站聚乐军站胥改为驿另设驿丞専管
　　晋省原额各驿站厰所摃轿接逓甲皂等夫共五千四百八十九名雍正三年奉裁夫二千四百四十九名议増夫一百二十八名共存夫三千一百六十八名雍正六年奉文将蔚州幷原额厰夫二十名改归直隶雍正八年奉文将营员所管军边二十二站夫三百七名改归就近州县管理雍正十年奉文裁夫六百二十二名
　　以上除奉裁幷改归直外实在现存厰所夫二千八百三十三名各支工食不等
　　共嵗支工食银三万三百五十一两四钱八分九厘六毫五丝四忽一微八纎六沙五埃五漠遇闰加支银二千三百八十五两一钱九分四厘七毫一丝二忽七微三纎一沙八四埃一漠
　　晋省现在五十九驿十一边站九军站驿丞二十三缺原属州县经管者一十四驿
　　岢岚州永宁驿僻逓汾阳县汾阳驿稍冲静乐县康家会驿僻逓永宁州玉亭驿僻逓沁州沁阳驿稍冲内有沁源县协济应州安银子驿次冲浑源州上盘铺驿稍冲懐仁县西安驿次冲山隂县山隂驿次冲灵邱县太白驿次冲广灵县马厰驿僻逓马邑县广武驿稍冲广昌县香山倒马二驿僻逓
　　原属驿丞经管今奉裁归倂州县者二十一驿
　　阳曲县临汾驿极冲徐沟县同戈驿极冲内有太谷清源文水交城四县协济祁县贾令驿极冲灵石县瑞石驿极冲霍州霍山驿极冲内有赵城县协济洪洞县普润驿极冲临汾县建雄驿极冲内有襄陵县协济闻喜县凁川驿极冲内有绛稷二县协济临晋县樊桥驿极冲内有虞乡县经管马二十六匹马夫一十三名厰夫三十名永济县河东驿极冲内有荣河平陆芮城三县协济大同县瓮城驿稍冲长子县漳泽驿稍冲屯留县余吾驿稍冲平遥县洪善驿极冲介休县义棠驿极冲永宁州吴城驿僻逓青龙驿僻逓凤台县太行驿稍冲平定州平潭驿极冲忻州九原驿次冲代州鴈门驿次冲太平县史村厰极冲朔平府朔州厰次冲
　　旧设现在驿丞管理者二十驿
　　阳曲县成晋驿次冲凌井驿僻逓祁县盘陀驿稍冲榆次县鸣谦驿极冲曲沃县防城驿极冲内有绛州翼城县协济侯马驿极冲内有太平县协济灵石县仁义驿极冲系汾西隰州浮山岳阳乡宁五州县协济襄垣县褫亭驿稍冲凤台县星轺驿稍冲髙平县长平驿稍冲乔村驿稍冲辽州南闗驿稍冲武郷县权店驿稍冲夀阳县太安驿极冲乐平县栢井驿极冲盂县芹泉驿极冲繁峙县砂涧驿僻逓三泉厰安邑县芝驿极冲崞县原平驿次冲閙埿驿僻逓
　　新设州县管理者一驿
　　夀阳县夀阳驿极冲
　　新设驿丞管理者三驿
　　平定州甘桃铺驿极冲大同县聚乐军站今改为驿极冲繁峙县平刑边站今改为驿僻逓
　　军站九
　　大同县大同军站极冲阳髙县阳和军站极冲天镇县天城军站极冲左云县左云军站极冲髙山军站极冲右玉县右玉军站极冲威逺军站僻逓平鲁县平鲁军站次冲井坪军站次冲
　　边站十一
　　宁武县宁武边站僻逓宁化边站僻逓偏闗县偏闗边站僻逓水泉边站僻逓老营边站僻逓神池县神池边站僻逓利民边站僻逓八角边站僻逓五寨县五寨边站僻逓三坌边站僻逓代州广武边站僻逓以上除厰所夫二千八百三十三名外共马骡三千五百三十一匹头共马夫一千七百六十五名半
　　旧塘站
　　康熈三十五年奉文安设各站马九百五十一匹内除天城等站原额马五百六十八匹外抽拨各驿马三百八十三匹续奉撤囘阳和东三十里铺等腰站共马一百五十二匹变价充饷其抽拨各站马二百三十一匹仍留正腰各站
　　新塘站
