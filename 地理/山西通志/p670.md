<!-- { "loadSidebar": true } -->
　　曹邦辅字子忠定陶人嘉靖十一年进士为御史廵视河东盐政出为河南副使擒师尚诏擢山西右防政累迁右佥都御史廵抚应天倭据陶宅督副使王崇古围之倭走太湖追及尽殱其众赵文华欲攘功而不得构之乃逮系谪戍朔州隆庆元年杨博为吏部起右副都御史累迁南京户部尚书致仕卒赠太子少保邦辅歴官四十年家无余赀诏遣右评事刘叔龙为营坟墓
　　宁武府
　　汉
　　灌婴睢阳人贩缯以中涓从汉王封頴隂侯七年从击韩王信于代至马邑别降楼烦以北六县斩代左将破胡骑将于武泉北复从击信胡骑晋阳下所将卒斩胡白题将一人又受诏并将燕赵齐梁楚车骑击破胡骑于硰石遂至平城从击陈豨别攻豨将有功后自荥阳还共立文帝益封三千戸赐金千斤为太尉三歳为丞相后歳余卒谥曰懿侯
　　北魏
　　源贺河西王秃髪傉檀之子傉檀灭自乐都来奔世祖素闻其名及见器其机辩谓贺曰卿与朕源同因事分姓今可为贺氏从击白龙又讨吐京皆先登陷阵又从征蠕蠕击五城吐京讨葢吴诸贼皆有功髙宗即位有定策勲封西平王改封陇西累拜太尉蠕蠕冦邉从驾追讨破之督诸军屯漠南武川显祖将传位徴贺奉玺绶以授髙祖又诏都督三道诸军屯于漠南是时毎歳秋冬遣军三道并出以备北冦至春中乃班师贺以劳役京都又非御边长计乃上言请募诸州镇有武健者三万人复其徭赋厚加赈防分为三部二镇之间筑城城置万人给彊弩十二牀武卫三百乘弩一牀给牛六头武卫一乘给牛二头多造马枪及诸器械使武畧大将二人以镇抚之冬则讲武春则种植并戍并耕则兵未劳而有盈蓄矣又于白道南三处立仓运近州镇租粟以充之足食足兵以备不虞于宜为便不可歳常举众连动京师令朝廷恒有北顾之虑也事寝不报太和三年薨諡宣陪金陵
　　宇文防防陵陵鲜卑普囬裔孙仕后魏都牧主开府仪同三司安定忠侯以豪杰徙居代州武川县传子系孙韬曾孙防徙居晋阳即后周太祖也
　　唐
　　史大柰本西特厥特勒入隋为金紫光禄大夫后分其部于楼烦髙祖兴太原大柰提其众麾下桑显和战饮马泉诸军却大柰以劲骑数百背击显和破之军遂振授光禄大夫从平长安以功多赏帛五千疋赐姓史从秦王平薛举王世充窦建徳刘黑闼功殊等赐侍女三杂采万段贞观初擢累左武卫大将军检校丰州都督封窦国公食封戸三百卒赠辅国大将军
　　泽州府
　　晋
　　周处字子隠阳羡人少负力驰骋人患之以比蛟虎既而改行见二陆为吴左丞入晋擢御史羌人齐万年反命率师往讨道泽军行不扰人懐其惠与羌力战死諡孝侯子圮靖札扶柩权周村着有黙语及风土记
　　唐
　　崔信明青州益都人博闻彊记下笔成章大业中令尧城窦建徳招之不屈去隠太行山贞观中应诏举终秦川令
　　徐彦伯兖州瑕丘人名洪以字显七歳能为文结庐太行山下薛元超安抚河北表其贤对策髙第调蒲州司兵防军时司戸韦暠善判司士李亘工书而彦伯属辞时称河东三絶后移蒲州刺史以近畿上南郊赋一篇辞致典缛歴太子賔客开元二年卒彦伯秉笔累朝后来翕然慕仿
　　薛仅字冲用汉御史大夫广汉后自沛居河七世祖辨仅防萃起家开元二十年将廵潞藩择才能俾宿储供以左拾遗为屯留令在任七年乃居于髙平山别业屯留民懐之徐季鸰为撰屯留令薛公善政碑
　　申环金城郡人咸通间徙陵川县北之蒲水村养性闲居无縻爵志卒村西阳山下有题其墓者曰可惜荆山玉沉埋旷野间
　　张诲其先世居清河祖尝为和川令因家焉诲复徙居髙平自号拙庵以文学名世专经术富篇韵所交多一时鸿儒居乡不茍人胥称之
　　宋
　　李常侍福王之后家陇西成纪县五代时为泽州守遂占籍髙平善治生勤于农桑与佣奴力作不少懈退休即读书鼓琴以修其家学事亲处兄弟教子皆尽其道敦尚行谊逺近慕之五府连辟不就年九十三卒于董寨村
　　金
　　王谦并州人后随母氏至髙平爱其山水佳丽遂家焉少沉静有志操是非喜怒不形于色受学翰林学士王晦元经释典九流七畧咸所精练以子贵封朝列大夫卜筑西山直躬化俗有太邱遗风
　　明
　　赵民望浙江人登元末进士第明洪武初自西归道过阳城遂侨寓数载博洽淹雅邑坛庙碑碣多出其手教谕郭辉其门下士也毎奉其言以式多士
　　张洵陜西泾阳人进士因闯乱潜避髙平遨游山谷以啸咏自适
　　桂文芳燕山人元时族多权贵明洪武初授沁州学正力学勤训士人宗之后占籍于沁
　　蒲州府
　　周
　　伯夷　叔齐夷名允字公信齐名知字公达【路史名致字公逺】姓墨胎氏夷齐其諡孤竹君之子也父欲立叔齐及父卒叔齐让伯夷伯夷曰父命也遂逃去叔齐亦不肯立而逃之人立其中子于是夷齐间西伯昌善养老皆往归焉及西伯薨武王载木主号文王东伐纣夷齐叩马而谏左右欲兵之太公曰此义人也扶而去之武王已平殷乱天下宗周而夷齐耻之隠于首阳山采薇而食及饿且死作歌其辞曰登彼西山兮采其薇矣以暴易暴兮不知其非矣遂饿死于首阳山
　　猗顿鲁之穷士也耕则常饥桑则常寒闻朱公富往而问术焉朱公曰子欲速富当畜五防乃适西河大畜牛羊于猗氏之南十年之间其息不可计富拟王公驰名天下以兴富于猗氏故曰猗顿
　　秦
　　敬教秦河东太守子孙因官家焉
　　汉
　　扬雄字子云蜀郡成都人年四十余自蜀来至京师大司马车骑将军王音竒其文召以为门下吏荐雄待诏成帝永始四年三月将祭后土上乃帅羣臣横大河凑汾隂既祭行游介山囘安邑顾龙门览盐池登歴观陟西岳以望八荒迹殷周之墟渺然以思唐虞之盛雄以为临川羡鱼不如归而结网还上河东赋以劝后除为郎给事黄门及王莽簒位雄以耆老久次转为大夫天凤五年卒
　　马严援兄子永平十五年拜将军长史将北军五校士羽林禁兵三千人屯西河美稷卫防南部听置司马从事牧守谒敬同之将军敇严过武库祭蚩尤帝亲御阿阁观其士众时人荣之年八十二卒
　　乐恢字伯竒京兆长陵人父亲得罪于令収将杀之恢年十二常俯伏寺门昼夜号泣令即解出亲恢长好经学事博士焦永永为河东太守恢随之官闭庐精诵不交人物后永以事被考诸弟子皆以通闗被系恢独皦然不汚于法遂笃志为名儒徴拜议郎防窦宪北征数上书谏争朝廷称其忠入为尚书仆射窦太后临朝恢称疾乞骸归乡里
　　晋
　　诸葛京字行宗琅琊阳都人都防卫将军瞻子蜀平后咸熙元年内移河东晋泰始中为郿令入尚书仆射山涛启事位至广州刺史诸葛瑾孙攀子显亦偕京内移河东
　　嵇康字叔夜防稽人迁谯之铚县侨河内山阳县竹林七贤之一也魏氏春秋曰司马文王尝欲辟嵇康既有絶世之言又从子不善避之河东
　　北魏
　　杨顺字延伯汉太尉震十二世孙后魏时为冀州刺史封三门县伯徙居河中永乐五世孙乃元琰也
　　刁冲渤海饶安人刺史郭祚间其盛名访以疑义后刺史河东裴桓徴冲为功曹主簿
　　隋
　　杨汪字元度农华隂人曽祖顺徙居河东父琛仪同三司汪折节勤学专精左氏传通三礼解褐周冀王侍读王曰孤之穆生也其后问礼于沈重受汉书于刘臻二人推许之曰吾弗如也隋初赐爵平乡县伯歴荆洛二州长史毎听政之暇必延生徒讲授时人称之为尚书左丞号称职大业初守大理卿视事二日上将亲省囚徒时系囚二百余人汪通宵究审诘朝而奏曲尽事情一无遗误上甚嘉之拜国子祭酒百寮就学通儒硕学论难蜂起皆不能屈上令御史书其问答奏之省而大悦赐良马一匹及唐平王世充以东都用事诛
　　唐
　　刘基雍州池阳人大业末以右勲侍从征辽东行至汾隂度已后期遂与同旅屠牛潜讽吏捕系县狱事解亡命至太原防髙祖镇太原遂自结托尤委心太宗大防亲礼义兵举功为第一宋金刚陷太原遣屯晋州后从屯栢壁率兵二千自隰州趋西河断贼归路及金刚遁基率骑邀之至于介休与太宗防追击大破之累封任国公改防国永徽元年卒赠并州都督諡曰襄
　　宋璟南和人开元五年祠舜蒲坂
　　徐商字义声一字秋卿有功五世孙幼中条山擢进士第大中时累拜河中节度使咸通初封东莞县子进同平章事以太子太保卒
　　李商隠字义山懐州河内人英国公世勣之裔孙徙居永乐自号玉溪生尝云永乐县所居一草一木无非自栽今春悉已芳茂因书即事一章又所居永乐久旱县宰祈祷得雨因赋诗又四年冬以退居蒲之永乐渇然有农夫望歳之志遂作忆雪又作残雪诗各一百言以寄情于游旧按此三诗匪直流寓直谓之河中府永乐县人可也又大卤平后移家到永乐县居书懐十韵寄刘韦二前軰注曰二公尝于此县寄居诗曰驱马绕河干家山照露寒依然五栁在况值百花残又曰脱身离虎口移疾就猪肝是商隠避杨弁太原之乱复居永乐也又戯题枢言草阁诗君家在河北我家在山西过故府申武威公交城旧庄感事诗信陵亭馆接郊畿幽象遥通晋水祠武威公王茂元也交城距晋阳九十里所谓脱虎口者当由交城赴永乐耳商隠工诗暨俪偶语时号三十六体开成二年进士调农尉又试防萃中选茂元表掌河阳书记得侍御史又为桂管观察使判官京兆府叅军武宁军掌书记太学博士剑南东川判官检校工部员外郎卒于荥阳陆鲁望曰玉溪生官不挂朝籍而死葢未涖太学任即出成都故海内士深惜之也
　　萧遘兰陵人宰相寘子咸通五年进士辟太原从事中和初歴兵部侍郎同平章事累兼尚书左仆射封楚国公襄王僭召遘作册苦辞罢遘为太子太保遘移疾以弟蘧为永乐令往从之僖宗还赐死于永乐遘为大臣有峻望逢时不幸不以令终人士惜之
　　崔憕光启初太常博士僖宗出幸憕流寓河中
　　王徽字昭文京兆杜陵人第进士歴拜户部侍郎同平章事广明之乱徽奔赴行在为贼所得廹授伪命不屈乘间窜之河中遣人间道奉绢表入蜀诏守兵部尚书充东面宣慰排阵使贼平歴潞州大都督府长史累迁检校司空御史大夫知京兆尹事忤权臣罢使务授太子少师移疾退居蒲州与司空图游襄王煴伪制至河中诏徽赴阙托以风疾不行煴逼内外臣寮署誓状徽称病竟不署名后授吏部尚书进检校司空尚书右仆射卒赠太尉諡曰贞
　　穆衍河内人徙家河中第进士知淳化县考课为一路最后累官陜西转运使加直龙图阁知庆州徙延安
　　宋
　　张师徳字尚贤襄邑人父去华器之曰此儿必继吾志真宗祀汾隂知河南府薛映荐其学行又献汾隂大礼颂于行在是歳以汾隂礼成恩设科师徳举进士又为第一时人荣之仕至知制诰左谏议大夫卒有文集十卷
　　平定州
　　北魏
