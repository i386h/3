<!-- { "loadSidebar": true } -->
　　谕祭文曰自古帝王继天立极出震承干莫不道洽寰区仁周遐迩朕钦承丕绪抚驭兆民思致时雍常殷惕厉兹歴四十余载今岁适届五旬宵旰兢兢无敢暇逸渐致民生康阜世运升平顷因淮黄告成亲行巡歴再授方略善后是期观民志之欢欣滋朕心之轸恤遄囘銮驭大沛恩膏用遣专官敬修祀典伏冀黙赞郅隆之治益仁夀之庥尚鉴精诚俯垂昭格五十二年遣官致祭
　　谕祭文曰自古帝王继天出治建极绥猷莫不泽被生民仁周寰宇朕躬膺寳厯仰绍前徽夙夜孜孜不遑暇逸自御极五十余年适当六旬初届所幸四方寜谧百姓乂和稼穑歳登风雨时若维庶征之协应爰羣祀之防修特遣专官式修旧典冀益赞雍熙之运尚永贻仁夀之庥俯鉴精诚用垂歆格五十八年遣官致祭
　　谕祭文曰自古帝王受天景命建极绥猷垂万世之经常修一朝之典礼朕钦承
　　帝祉临御九围夙夜惟寅敬将祀典兹以
　　皇妣孝惠仁宪端懿纯徳顺天翼圣章皇后神主升祔太庙礼成特遣专官代将牲帛用展苾芬之敬聿昭禋祀之防仰冀明灵尚其歆享雍正元年遣官致祭
　　谕祭文曰自古帝王继天出治建极绥猷莫不泽被生民仁周海宇维我
　　皇考峻徳鸿勲嫓美千古显谟承烈垂裕后昆朕以渺躬缵膺大寳当兹嗣位之始宜修享祀之仪特遣专官防申昭告惟冀时和嵗稔物阜民安淳风徧洽乎寰区厚徳长敷于率土尚其歆格鉴此精诚二年遣官致祭
　　谕祭文曰自古帝王体天立极表正万邦恺恻遍乎寰区仁风及于奕朕丕承大统遥契曩徽兹于雍正元年十一月二十五日恭奉
　　圣祖合天运文武睿哲恭俭寛裕孝敬诚信功徳大成
　　仁皇帝主配享
　　圜丘礼成特遣专官防申昭告惟冀永赞修和之治益昭
　　安阜之庥鉴此精诚尚其歆格
　　闗帝庙在崇教坊宋崇寜三年建元至正二年修明嘉靖万厯间重修
　　武侯庙在南三十里天兴村庙中有甎塔髙丈余居人议毁之有驹儿者首持器壊其一隅内有石碣约二尺许刻云若是塔儿破定是驹儿来字迹苍古居民复整理如初有墓
　　崔府君庙在宣化坊元至正二年建明嘉靖万厯间胥重修
　　白马神庙在南十里河堰上世传为龙马负图处元元贞元年明万厯四十一年胥重修
　　祖师庙在北城上元至正四年建明嘉靖万厯中胥重修
　　新汾隂祠在庙前村北
　　国朝顺治十二年黄河水决故汾隂祠止遗秋风楼及门殿一所康熙元年秋并决秋风楼县令张锡文创建新祠旋擢邠州去功不克成次年县令陈觐圣继成之潘国华撰记
　　辽州
　　娲皇庙在丰堠村北
　　祝融氏庙　相传州城祝融氏筑故立庙旧在州北三里元至正十年知州特穆尔布哈改建明洪武七年正号祝融之神立夏日致祭二十八年勅春秋仲月上旬致祭嘉靖四十年郡守马健徙建州南
　　先轸庙在南一里左传僖公三十三年八月晋侯败狄于箕先轸免胄入狄师死焉狄人归其元面如生土人仰其英风故庙祀之金大定十五年郡守赵扬撰记明洪武七年赐号晋大夫先轸之庙五月四日致祭二十八年勅春秋仲月上旬致祭
　　昭懿庙在西三里相传邹国公孟子之后宋封昭懿圣母有昭懿泉祷雨辄应明洪武七年改号防山之神七月二十五日致祭二十六年勅春秋仲月上旬致祭
　　箕冈庙在箕山村上有许由洞又传益避禹之子于此崔府君庙在东闗
　　王将军庙在石匝村
　　漳神庙在州南河岸
　　香山圣母庙在紫阳村前
　　罗堠圣母庙在先轸庙东前有太子莲池
　　九江圣母庙在西河村
　　龙王庙在黙照寺左
　　千亩灵泉祠在南三十里有千亩泉旱祷辄应唐封通利侯明洪武三年改称今号五月五日致祭二十八年勅春秋仲月上旬致祭
　　髙司马祠在东故县村春秋二仲上旬致祭
　　辽阳神祠在东南三里辽阳山上
　　带甲祠　宋史建隆间李继勲下辽州战带甲祠和顺县
　　显泽王庙在懿济庙东有祷辄应
　　国朝康熙十二年重修嵗二月二十四日九月二十七日祭
　　懿济圣母庙在东四十里合山下有二泉给十余村嵗四月四日会祭
　　龙王庙在云龙山六月十三日祭
　　药王庙在云龙山二月十五日祭
　　碧霞元君庙在东闗四月十八日祭
　　王虎谷祠在中和街东其出处大节详吕柟墓志铭前明以来春秋致祭
　　榆社县
　　尧神庙在南四十里尧神冈相传尧巡狩至此
　　介子推庙在东二十五里
　　箕神庙在东三十里四月十一日土人祭赛
　　狐突庙在西三十五里
　　王彦章庙在东三十里
　　灵显王庙在南二十里
　　崔府君庙在县东北隅创建无考金太和二年増建东西两庑并舞门应门元加封号牓曰灵惠齐圣广佑王庙县令李僎祷雨有应翰林学士王国宾撰碑
　　漳龙王庙在东四十里六月十三祭
　　昭泽龙王庙在北泉
　　五龙王庙在西北二十五里又县东二十五里有黑龙王庙北三十里有乌龙王庙北二十五里有黄龙王庙北二十里有白龙王庙六月十二日祭
　　黄澂庙在北三十里
　　顶山神庙在西七十里紫荆山之半一名梓岳大王遇虸蚄害稼祷之不为灾五月五日祭
　　爱花圣母庙在西南二十五里
　　黒山神祠在东二十里祀黒山大王七月十五日祭葛仙翁祠在西闗
　　三烈祠　祀明巡抚万恭县令康朴冯道亨县丞冀孟曾县尉胡景化春秋仲月上丁祭
　　朱公祠在东闗祀明县令朱进忠
　　杜公祠在东闗祀明县令杜宇春秋二仲上丁日致祭沁州
　　汉寿亭侯庙　宋仁宗时侬智髙陷邕州铜川神虎第七军以趫捷应募行次荔浦祷于祠下广源以南地多深林蛮伐木塞路忽大风卷卧木军得并进及战有神兵旗帜戈甲弥亘山野敌顾望恇怯军遂大克归建庙李汉杰撰记
　　李英公庙在州南银盘山元至正中重修
　　崔府君庙在州治西
　　周徳威庙　五代时为晋王行营都指挥使壁于髙河与梁拒战及晋王病笃退营乱栁即今段栁村　后唐庄宗庙配享幽州节度使周徳威长兴二年勅
　　孙真人庙在州南泊村
　　国朝康熙四年建
　　漳河神庙在交口镇西北原本唐通元先生祠明初改祀漳河神
　　伏牛山龙泉庙在伏牛山上即嘉泽显济王庙也庙旁有龙泉宋元丰六年河东大旱祷于龙泉得雨冬又获瑞雪盈尺部使者上之赐额灵显后加侯寻封公政和中锡王号诰云神显于天圣间元初宣抚杨惟中守郡致祷辄应刻石纪灵元统初郡人景琳重肖神像国子司业岳至撰庙碑明嘉靖丙辰遣戸部侍郎邹守愚致祭万厯十五年重修又有龙泉行祠在司马村
　　栁泉圣母庙在城北明治十七年建万厯三年重修湛坡圣母庙在城西明治五年建万厯十三年崇祯元年胥葺
　　国朝康熙九年重建
　　艺祖庙在州治东祀鲁班
　　国朝康熙二年建
　　诸葛武侯祠旧祔武安王庙郡守俞汝为于庙左建祠三楹有记
　　文中子祠在紫金山下相传文中子读书处唐皮日休有记县省祠废明万厯三十年州守俞汝为重建于学宫左
　　李密祠在南松交里
　　李英公祠在西南七十里祀唐李勣见一统志
　　李衞公祠在东北峡石村公从文中子讲王覇之略流寓铜鞮因庙祀之以尉迟敬徳配旱祷辄应
　　唐通元先生祠在交口镇西北即张仙庙祷辄应唐宋烬于火元至元二十一年重建毛顺撰记明初改祀漳河神万厯间州守俞汝为搆三楹于三教堂左植旧碑撰记
　　杜丰祠　元初乙未嵗为沁州长官凡十余年寛徭薄赋劝课农桑民以富足沁人立祠祀之
　　俞公祠在州治街西明万厯丙午年建祀州守俞汝为沁源县
　　狐突神庙在东北三十里五花山
　　洁惠侯庙二一在西八十五里伏贵村唐贞观间建一在绵山上
　　圣王庙在南门外明洪武初建祀唐太宗
　　白侯神庙在西三十里云盖山上唐时建相传唐懿宗第三子偘出奔命侯访之至则皇子隐灵空山侯亦随之修真不返沁人为侯立庙偘即先师菩萨
　　崔府君庙在南闗元至正间建明正统十二年治五年暨
　　国朝康熙二十九年胥重葺
　　风神庙在北朱鹤岭
　　青龙庙在东二十里青龙山上
　　东岳祠在北绵上镇宋元祐二年建寿阳县令充梓州路转运管勾帐事齐仲驰撰记
　　琴髙真人祠在县东琴泉山灵泉坂旧传真人修炼于此明万厯十二年县令刘泽移建琴泉沟谷口东麓之下李守真撰记
　　圣母祠在南闗
　　武乡县
　　尧庙　魏地形志武乡方山上有尧庙
　　汤王庙在李庄南冈上
　　李文帝庙在西大梁村左太子庙右狐突庙
　　明灵王庙在东门外祀汉功臣邳彤　邳彤拜后大将军和成太守东观汉记王莽分钜鹿为和成郡居下曲阳即武乡之邻壤也故祀之
　　南山神庙在东南三里南山上宋宣和崇寜间累封灵润公明洪武七年改称南山之神有司嵗祀天啓三年沈定王暨邑人魏光绪胥重葺有碑记嵗三月二十四日为神诞逺近祭赛
　　海渎焦龙神庙三一在南山庙西内有八角池宋大观宣和间屡封昭泽王明洪武七年改称今号有司嵗祀崇祯元年重修一在土河村
　　国朝康熙三十年祷雨有应县令髙鉷重修有碑记一在县南店子渠
　　狐突庙在西马鞍山
　　张桓侯庙在西寺北邑人魏志建
　　崔府君庙在墨镫邑进士李黻记
　　王太师庙在县东新村祀后梁将王彦章
　　西齐王庙二一在县西阳曲村一在白马山又权店西有齐王庙
　　河神庙在西门外石堤上
　　烂柯神庙在西五十里烂柯山上有二石人对奕其一傍观相传为王质
　　防国通灵侯庙在墨镫
　　三仙圣母庙在下黄岩
　　九天圣母庙在鞞山西岩邑人魏令望改建有碑记子孙圣母庙在九天圣母庙西又庙西有百子亭邑人髙鉷建
　　白龙王庙二一在南十里东贾庄傍有石洞嵗六月六日邑令致祭一在县东上河村又麻池西坪上有五龙庙四月十九日神诞
　　灵显庙在南三十里神灵背
　　赵王祠在北赵王村有墓墓旁有祠祀后赵主石勒平定州
　　伏羲庙在浮化山
　　娲皇庙　东西浮化山胥建按陆深浮山遗灶记云城东五十里东浮化山即女娲氏炼石补天处其炼石灶尚存明洪武四年改称女娲氏之神御制祭文有司以春秋仲月祭于东山并太昊祀徙置于此　祭文开辟宇宙炼补清明神功盖世徳济羣生
　　按吕思诚记及东浮山壁残碣女娲祭旧在东浮化山后祭于西明万厯间复旧
　　蒲台庙在狮子山下祀晋世子申生祠壁间画小臣献胙状宋崇寜三年建封灵瞻公金大定间重修元至正间复修加封昭应灵瞻王吕思诚记嵗四月四日有司致祭　吕思诚记云宋时岁旱祷祀无应有童子于石台之傍因寘瓶蒲下以祷为嬉见蒲之芒有露凝结坠而入瓶瓶既溢有云物触石而出霖雨随降自是嵗仿童子法祷之屡获其应大建祠宇颜曰蒲台神庙云又有嘉山行祠在涌泉亭西明洪武间知州张孟善建正徳间同知齐璠修嘉靖乙酉州守李锐复修主事郭纮撰记云嘉山有晋公子庙载在祀典暨涌泉亭庙胥祀申生
　　狐突庙在州东瓦岭村相传为申生御戎至此
　　介子推庙在娘子闗绵山上
