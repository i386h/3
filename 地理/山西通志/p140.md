<!-- { "loadSidebar": true } -->
　　霍家堡津在东南十五里通介休县有船户
　　太平桥在县东十五里卢家荘洪武中河徙桥废今船济往来世传有鐡桥六
　　胜水桥在县南二里知县刘大观名三仙桥
　　东桥在城东
　　马补桥在县南厢
　　行春桥在县北十五里跨义河上一名卢桥
　　白璧桥在县西二十里宋宣和时里人李隆建
　　临县
　　尅狐寨渡在县西北一百八十里黄河东岸路通陕西葮州古置浮梁今以舟济金大定偹西夏筑城屯兵歴元基废洪武五年置廵检司其南二十余里有曲峪村渡胥通葮州又南十二里有索逹安潞路通陜西呉堡县
　　兎儿坂桥在西八十里
　　许家峪桥在西南六十里
　　关王庙桥在南二十里
　　时家滩桥在南五里
　　崔家坪桥万厯二十四年知县常时芳建后废
　　石楼县
　　夷吾桥在县东以晋公子夷吾封屈故名县东二十五里有夷吾舘
　　故县桥在县东五里故县趾知县周上章重修
　　殿底峪桥在东二十里
　　曹家坡桥在西七十里又有仁里桥
　　永宁州
　　官菜园渡在州西南一百七里黄河东岸
　　青龙渡在州西一百二十里旧设巡检司今仍之灵济桥在南城门外
　　松风桥在东北二十里
　　王家防寨东桥在东十五里
　　洪济桥在西十里
　　沙曲桥在西三十里
　　柳林桥在西六十里
　　庙湾桥在州西七十里
　　宁乡县
　　三交口渡在西一百五十里黄河东岸
　　永济桥在北门外
　　庆丰桥在北郭外
　　永寜桥在南郭外
　　大同府
　　大同县
　　康石荘渠县东源出天镇县龙池沟泉繇天镇阳髙二县入引水成小渠溉地四十八顷五十一亩有竒雍正七年定按时轮溉法
　　大同县胥旱地自康石荘外无渠道
　　旧志御河在城西北开山口与得胜河西源合流经府东门外折而南民资灌溉
　　郭传芳守道曹秋岳去思碑龙沙止生寒黍不知六谷有粳稻先生开渠东阡因玉河下流且溉且粪立田秔稻千畦
　　懐仁县
　　懐仁无渠道
　　旧志新庄子河县南七十里源出新庄村西经黄花岭南山隂县诸村皆资灌溉
　　镇子海县东十五里周四十五里中产鲤鱼大数十斤居人决退水渠导流于桑干河
　　南河县南五十里内产地棃居民赖以救荒
　　山隂县
　　山隂无渠道
　　旧志知县刘以守书水利碑隂黄水溉田上则元英黑圪防下则五伏图李珠荘擅利乆矣共近城前后可引可灌自奉分日之令又禁上村无得壅阏责坐堡督察而以县法绳之城民旧苦卤饮逺及城南石井担水日费二三文今河绕三门童稚可汲夏秋饮长流冬春饮积氷民咸宜之
　　西伯渠在县南明巡抚王某开濬以杀复宿山诸谿水涨之害
　　应州
　　应州旧无渠道
　　旧志大井在城南古龙王庙前民咸利赖
　　大石谿水旧繇城东门绕流城北向西北入桑干康熈二十四年水涨几没城乃筑堤下社村逼水北流入于浑河桑干河不受桥亦不受艇葢怒涨则夺桥而去之缩流又浅不可方舟
　　浑源州
　　浑源州无渠道
　　旧志黑龙河州城秀岭之下云气升不三日即雨浑源川在州西南源出叹土峪
　　温泉州东南一百里汤泉舗疾者浴之即愈
　　神峪元麻治律吕神祠记浑源州西北七里许有小丘神峪之水出其阳峪之泉以十数而趵突为最或者濬而堰之水既合湍为碾磨侧置纸房池沤麻泉西引灌溉其利无穷流益逺利益大
　　灵丘县
　　灵丘县旧无渠道
　　旧志白龙池县西北三十里旱取池水祈祷即雨甘泉在县治西圃味甚甘冽居民赖之
　　广灵县
　　广灵县旧无渠道
　　旧志洒雨泉在县西南五十里直峪山源从石孔中突出可溉田数十顷
　　鸦儿滙在县西南四里鸦多饮啄于此中有积氷寒疾取食汗出即愈
　　广昌县
　　广昌县旧无渠道
　　旧志汤河在县南六十里源出灵丘县北浑源州南汤头舗流入直唐县界又名唐河昔年水势甚盛居民结筏以渡今淤成水田可以种稻
　　阳髙县
　　西坦坡渠县东源出天镇县龙池沟泉繇天镇县入县境二邑民多争截雍正七年四月定自上而下循次按时引溉法马官屯小渠县西始马官屯止北徐屯繇大同县入大雨水涨晴辄涸濒河民不资引溉
　　旧志凿石通渠西山麓张氏凿之遂成渠焉徐化诗一水巨灵搤五丁擘划流挥鞭驱石马擐甲挽金牛莎湿林臯茂瓴髙灌溉优开渠千载利奕世食先畴
　　十里河繇守口堡之开山口入居民取行水磨兼资灌溉马邑河在城西溉圃
　　天镇县
　　县南定安营小渠源出县境定安营龙泉沟自北南流诸村歴阳髙西坦坡大同康石荘村春夏资水溉田古多争截雍正七年四月定循次轮溉法
　　县南引溉兴隆堡张家窰城窊堡顾家营咸水皂县东南引溉嘴儿头
　　旧志七股泉在涌泉南顺流而下水势寖盛邑人导以溉圃
　　氷泉城西南孙家园可溉圃
　　涌泉在城西南隅其水万人用之不竭终年不用亦不溢人名海子
　　津梁
　　大同县
　　兴云桥在东门外跨浑河上元泰定元年河东连帅图们重建题曰兴云之桥虞集记曰泰定元年秋大同路城东新修石桥成河东连率图们公题曰兴云之桥葢大同古平城如浑之水循其城东而南行亦名曰御河朝防转输东趋京师必逾是焉河水盛遇积雨益横益阻行者故自元魏以至于唐河流分合不同率造桥以达旧桥凡二十有七间其西不坏者二十有二石柱也东当水所趋而柱皆木乡徒取其易成而不计其易坏也乃采石于山之下凡为柱二十四自上下流望之屹然壁立然后栈木甃石明成化十三年廵抚李勉増脩刘翊撰记万厯间总兵郭琯拓而更之翼以石栏规制壮丽
　　右定桥在东南七十里跨桑干河明洪武中县丞刘炳建
　　乐安桥在城南六十里跨桑干河
　　小龙门在府旧城东南百余里桑干河水势汹涌渉者病之明时土人解铭解九思解文广当河上流凿石为梁髙数丈嘉靖间廵抚侯钺题曰小龙门
　　怀仁县
　　西安桥在东南三十里跨桑干河
　　山隂县
　　安银子桥在西北二十五里桑干河上明成化六县知县许安建万厯九年知县王居仁重修
　　沙堆河桥在西南十五里黄水河上【后废今城南黄水河上有桥】河阳堡桥在城西北三十里桑干河上明万厯二十五年大学士王家屏建撰记
　　麻家疃桥在北十五里桑干河
　　应州
　　朱家荘桥在西北十里
　　青虹桥在姜家荘韩元帅建
　　曹娘子村桥在西二十里
　　沙城村桥在西北十五里
　　宼家寨桥在西北八里
　　浑源州
　　太白桥在北五里明治三年知州黄锡建后废浑河桥在西北十里明成化元年知州关宗建后废乐安桥在西北十里金时僧志贤建成化元年知州关宗修
　　乱岭水桥在东北沙圪坨
　　楼阁虹桥在磁峡口【详关隘】
　　广灵县
　　北关桥在县关外
　　八角桥在东十里相传有民八家环居共建后误名八角
　　平水桥在西五里跨涧砌以石
　　涞源桥在城东一里明嘉靖五年建有碑记左右水碾水磨林木丛茂三十八年指挥孙献策修甎楼以备外患
　　新桥在南关东门外知县杜一竒建
　　永安桥在县南门内明嘉靖十三年建
　　广昌县
　　涞源桥东一里
　　拒马河板桥东门外
　　落水桥在南门外明知县刘登建有记
　　阳高县【津梁无】
　　天镇县
　　双成桥在东十五里双桥相连
　　东桥
　　西桥







　　山西通志卷三十一
<史部,地理类,都会郡县之属,山西通志>
　　钦定四库全书
　　山西通志卷三十二
　　水利【四　津梁附】
　　朔平府
　　右玉县
　　右玉沙塉强半诸河雨则瀑涨旱则涸竭难以漑地朔州
　　旧志御井州北古城内南井南门内西井西门内东井城东南隅朔州井水胥苦澁独四井水清味甘居人汲饮
　　沙楞河州东南三十里晨夕上潮流经贾家庄居人旧引以漑田
　　卢时泰西闗外古城水利碑记小北岔口一带两山雄峙水势乗雨而来若不设隄防则奔溃四出而此山以东朔城以西地皆沙瘠歳苦狂霾惟雨后山水所到胶泥随涌能使风伯不灾播种无患故昔人于各要害处筑堤以杀其势濬渠以导其流歳久圯坏庚午刺史翁君应祥条上水利直指胡公良机大中丞张公宗衡捐公帑遂克鸠工中间为拒水及分水者以十数若石庄窝四水梁则阻水东北而行若高家庄寺家庄并岔道则分水南北而行若化家庄村东抛荒地则又引水各分地如石夹处古城口俱设有防城又开濬小渠二百余丈曲折导行归于沟洫而复防其出口俾总滙于城之西濠使禾受灌漑而闗厢无冲啮
　　马邑县
　　汉志隂馆累头山治水所出东至泉州入海过郡六行千一百里
　　左云县
　　左云高山峻岭沙塉强半虽有数水不能漑田
　　新志头道河发源县南三里站马沟明副总兵赵岢濬之邑中畦畆灌漑多资焉
　　平鲁县
　　平鲁县地处丛山民田惟借雨露
　　新志海子窊北十五里有水磨
　　石花井西北三十里迎恩堡二墩村深四丈附近数村胥汲饮焉
　　平鲁县东南数小泉雨多始流旱则止西北数泉繇七墩大水口流出邉外至附县诸水绕涧穿石防流成河北经右玉县界流入兎毛河
　　津梁
　　右玉县
　　万泉河桥在杀虎堡西一里兎毛河上东西长五丈中设瓮门九窰十八洞桥首尾各建甎楼一座明万厯间重修后半冲圯
　　牛心堡桥在牛心堡西雍正八年建
　　陡沟桥在牛心堡西康熈元年刘应诏建
　　寡妇桥在牛心堡西康熈二十一年寡妇田氏建雍正五年重修
　　广义桥在杀虎堡南门外
　　寡妇桥在杀虎堡南六里
　　三边桥在杀虎堡南五里顺治间建康熈间重修三道沟桥在北十二里雍正元年建
　　石桥二一在南门内一在南门外
　　朔州
　　利渉桥在州南宋朱弁有记后设木桥
　　马邑县
　　洪济桥在县正西
　　石桥在县东门外
　　桑干河桥在西门外康熙丁巳年邑人张志咏建恢河桥在东南四十里康熙三十七年建春氷开合最难渡桥成利济
　　左云县
　　三台桥在高山堡西五里
　　石桥在南门外数武
　　平鲁县
　　普济桥在井坪城南门外
　　太平桥在西门内涧道上明治间指挥燕瑛建五桥后存一康熙间叅将鲁与重修
　　寜武府
　　寜武县
　　寜武二马营三马营田六七十顷借汾水之润
　　寜武诸属四靣胥层峦峻岭田在山坡少渠道
　　灰河水东流经城西南旧有防城石堤后城西半圯城南尽废
　　汉地理志汾阳北山汾水所出西南至汾隂入河过郡二行千三百四十里冀州浸
　　宋咸平元年七月庚午寜化军汾水涨坏北水门山石摧圯军士有压死者
　　偏闗县
　　旧志后海子水泉堡城西南入红门口者取汲焉口外附垣又有南海子官道旁
　　大泉沟北七十里中有泉遇大雨合红水沟折入闗河
　　寺儿沟东四十五里接大泉沟盈涸无常
　　海子沟东二十里泉涌如海
　　马圏嘴沟南三十里本龙眼泉繇樊家墕沟岔楼连火头沟水北入闗河
