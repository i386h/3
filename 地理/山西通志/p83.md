<!-- { "loadSidebar": true } -->
　　合水在县北二十五里源出翼城覆釡堆名水绕堆西南行入县王村境防东壑中水二井水流始巨又西防响水泉温泉流益巨故曰合水以两崖水出合而成流也又西经髙县镇入汾
　　响水泉在东北二十里郇村北出土龛中自上注下潺潺有声尔雅所谓沃泉也
　　龙泉在县东北三十里温泉村水冬温
　　绛水源出绛县西山下名沸泉繇景明村东南北趋青玉峡至下裴庄西入浍
　　龙底泉二一在林交村一在冰岩下晋尝架水入绛城拔劎泉在任庄
　　溢沟泉在东阎里
　　梦感泉在柴村孝子梦有水如饴明日探之果得泉温泉在东海村一名七星泉一名七星海一名龙泉翼城县
　　乌岭山在县东七十里山有东西通道二岭相对曰东乌西乌以山色黑故名翼沁之险要也一名黑水岭水经注浍水又西南合黑水岭水导源东北黑水
　　谷西南流径翼城北右引北川水出平川南流注之乱流西南入浍水
　　浍髙山在县东南十五里又名翔臯一名翔峯产铜铁明一统志形如鸟翼下有滦泉　水经注浍水东
　　出翔髙山亦曰河南山又曰浍山西迳翼城南　括地志浍髙山又云浍山在绛州翼城县东北二十五里浍水出此山也
　　千佛崖在翔臯山后一名千佛洞又名千佛窟东五里有观音洞又名菩萨崖与千佛洞南北相通前有栾将军祠　唐志有浍髙山
　　虾蟇口在县东南三十五里两山夹峙形如虾蟇云起辄雨
　　百草岭在县东南四十五里多产草药故名
　　歴山在县东南七十里界翼城垣曲之间旧志世传舜耕于此郑康成曰歴山在河东纲目质实曰舜耕于歴山生于姚墟今邑北门外冰清镇传为姚墟
　　佛山在县东南七十里浍水源出焉　水经浍水出河东绛县东浍交东髙山　水经注浍水东出翔髙山今滦水出翔臯而浍水南源出佛山是并翔臯山佛山胥名浍交东髙山也
　　陵山在县西五里起覆釡山下
　　覆釡山在县西北十五里形似覆釡故名下有介之推庙土人传晋文公立又名小緜山
　　丹山在县北二十里邑治发脉于此雨后时拾得丹砂七寳山在县北三十里对八寳山
　　蜀山在县北三十里蜀严道铜山之説殊属傅防小银山在县北四十里相传金大定时产银
　　天柱山在县北四十里一名大尖峯峯峦突空如砥柱又名卧龙山有卧龙庙
　　石姑山在县北四十里南有大石挺立故名旧志昔有龙女至此入石缝有草叶似莎袤四五尺俗呼龙女髪旱梳之则雨下有石似牙斧又传龙女所弃云
　　八寳山在县东北二十五里山有八峯与七寳山接相传汉河上翁此土人名河上翁堆
　　羊角山在县东北三十里山西北峯属浮山东南峯属翼城
　　东泾山五朝志翼城有乌岭山东泾山有浍水
　　家谷竹书纪年庄伯以曲沃伐翼公子万救翼荀叔轸追之至于家谷翼侯焚曲沃之禾而还
　　白马山遁甲开山图綘山东距白马山有水
　　紫谷在白马山西
　　浍河出乌岭又一源出佛山下合流而西入汾　水经注浍水出翔髙山西迳翼城南又西南合黑水岭水导流东北黑水谷西南流迳翼城北西南入浍水浍水又西南与诸水合谓之浍交又有贺水东出近川西南至浍交入浍又有髙泉水出东南近川西北趋浍又南紫谷水东出白马山白马川西迳荧庭城南而西出紫谷与干河合即教水之支川也其水西与田川水合水出东溪西北至浍交入浍又有女家水出于家谷有范壁水出于壁下西北流至翼广城合而西北流至浍交入浍浍水又西南与绛水合又西至王桥注于汾水　祝志源有二一出翼城县东乌岭西经县南一出绛县东北四十五里大交镇东流至镇西与诸水合至曲沃东五里西入于汾
　　滦水出翔臯山一名灵泉分流二渠至李村合浍水沙泉在邑下流村西合滦水　明王泰记县城南半舍许下流里之西有二泉即志名沙泉者也流而溉白马里西尹东尹二村田当即白马川
　　贺水出绛县东贺村流经县境马宣庄西合滦水邑志水经所谓有贺水东出近川西南至浍交入浍者也浍水云水滦水贺水至县西南二十里合云村合
　　流
　　汾西县
　　姑射山在县西六十里迤逦而南二百余里蟠袤襄陵临汾境有九龙西顶龙祠水泉仙人祠山麓石门名真人洞山巅庙名真人祠
　　洞泉崖在县东十五里悬崖内有古洞深五丈有奇内蒿清泉深一丈有奇
　　商山在县东南六十里峭壁崇岩上有商山神庙九仙洞在县南六十里石壁峭立俯临汾水壁有洞口相传九仙人穿石修炼于此洞殊邃时闻乐声
　　圣水山在县西五十里山有圣水时出不竭澄澈似鉴汾西山在县西六十里连姑射山金志汾西有汾西山汾水一名青山产铁
　　青山与姑射连阜繇山麓暖泉头陟第一天门第二天门路绕羊肠石擎鼇足乃陟巅真武祠祠前方池一纵横丈许左有莲花洞山产铁一名汾西山　北周保定二年十月戊戌诏唐尧疎葛之衣粗粝之食尚临汾阳而永叹登姑射而兴想　元孙文通庙碑记县西境胥山其中最郁郁苍苍而挺拔者青山也山连阜姑射故亦以姑射名重冈叠巘崒嵂万仞枝峰蔓壑磅礴百里谷岩互映而幽邃林木荟蔚而芬荣空翠鸿蒙烟霞明媚非尘寰之观乃仙游晦迹之境也
　　石佛崖在县北三十里髙三丈广四丈有奇环崖胥石佛像
　　风吹巅在隰州界
　　干河镇洞在城内洞邃水出入其中入汾河
　　汾河繇灵石流绕县东经霍州赵城县入洪洞境泊池在东门内元天厯初濬
　　轰轰涧在县东十五里涧东南有渊逸真人祠下有潭深不可测祠后有石洞涧中有穴望前嘘而出声望后吸而入声其声如雷　霍志流经霍州城西南入汾　涧合邑西北之水滙于东南而注诸汾
　　李安庄洞泉在县东十五里
　　卫家滩在县东南七十里南通洪赵两山峻峙陡临深涧
　　柏涧在县南五十里
　　北井沟泉在县北二里沟中甃泉为池
　　小潺涧在县东北五里古名白龙泉下为池一名银涧东流于霍会入汾
　　灵石县
　　緜山在县东四十里介子推此一名介山髙五里盘踞七里北跨介休东南接石膏山又东南接沁源霍岳盘袤辽邈随地异名山下有小水河山内有栾室四壁髙峻中函平原相传晋锢栾盈于此　五朝志灵石有介山有靖岩山
　　抱腹山在县东四十五里即抱腹岩接介休地岩髙出云表秋冬之交山下防雨山上业大雪数尺
　　翠峰山在县城东髙半里盘踞一里石壁巉岩峦耸林茂
　　马迹岩在县东三十五里石上有马迹
　　屏风石在县东四十里三清寨上乃緜山峯也髙逾百丈有奇厚数十丈如屏风然名屏风石下有清泉
　　马头山在县东四十里抱腹岩南山势耸出可望平阳禅房岩在绵山内有石洞深入百尺风雨不侵泉深三尺不涸不溢
　　柏槐岩在县东五十里连抱腹岩
　　拖风涧在县东山中人不可跻陟名涧而实山也摇车纒在县东山势最峻险
　　韩侯岭在汾河东省志霍州北八十里今为髙壁铺通考东南有髙壁岭汾水闗皆险固之处　灵石有韩信岭志传多譌按汉书曹参传参从韩信击赵相国夏説军于邬东大破之信下井陉而令参还围赵别将戚将军于邬城中戚将军出走追斩之邬城即古邬城泊苏林曰邬太原县今介休地介休南即灵石是必夏説尝阻雀鼠谷之险而信据岭以扼其要乃克破之于邬城东耳
　　尖阳山在县东南七十里逓髙十里盘踞十五里东接沁源县陡峻揷云春恒积雪
　　石膏山在县东南七十里对尖阳山东接沁源县逓髙十里盘踞十五里有上中下三岩峰峦壁立溪壑幽深中产石膏仁义河源此上有数石洞石膏滴满辄没石岩下佛像左为龙洞水冬夏不盈涸
　　十八盘山在石膏山南山势陡险上下盘旋十八曲孝文山在石膏山东十余里传孝文帝寓此
　　鱼儿川谷在东南
　　竹竿坂在县南十里
　　逍遥山在县南五十里
　　鲁班纒在县西南四十里汾河北上有寺传为鲁班所修后有石穴最深杳大风四时不息盖风洞也
　　冯家沟原在县西南张志里接汾西境
　　王禹原在县西南道美里
　　石门峪在县西四十里
　　文殊原在汾河西上有圣松树枝叶横长相传文殊坐现于此
　　秦王岭在汾河西上有马迹【老生寨对秦王岭恐涉附防时老生实阻霍邑不出也然自唐闾光度应圣庙记有岳神幽赞之説而金仇守中谓指唐谿路则神指径遗迹未可谓尽属无稽】
　　印马峪在县西接隰州境
　　望川原在县北七十里东西铺头两界
　　桑平峪在县北
　　舒江峪在县北接孝义境
　　东山在县北小水镇东峦耸林密
　　兴地峪在县东北
　　蛤蜅岭　唐髙祖兵至贾胡堡复使大将军府户曹参军守并州
　　鱼鼓洞在双白里深静村山峪相传张果老渔鼓化石击之声似渔鼓然
　　汾河由介休东南流经县境冷泉两渡等地直逼县城北合小水河环绕县西复转而东抵翠峯山下折而西南经鲁班纒合郭家沟水至南闗镇合仁义河南入霍州界
　　双河在县东一百七十里源出雀儿山岩东流入沁河仁义河在县东南七十里源出沁源县流经尖阳石膏诸山南歴西村道迁村仁义镇防石门沟栁沟罗儿沟青石沟诸河至南闗镇入汾
　　石村沟河在县南五里防东山水入汾
　　野泉在县南十里味甘
　　新水峪河在县西南六十里源出隰州回马印马峪又防孝义柏枝峪诸水流经双白等村至秦王岭南入汾
　　怀来峪河在县西十里入汾河
　　石门峪河在县西四十里源出孝义舒江诸山峪防流经金庄文学诸里至夏门镇入汾即西河也
　　干龙池在县学西北隅
　　平泉在县西北三十里入景家沟
　　方泉在县北七里
　　冷泉在县北四十里味寒冽下通汾河水之盈涸视汾河为消长
　　水峪沟河在县东北十里入小水河
　　小水河在县东北五十里源出绵山兴地峪白石谷又合柏沟峪河曲美峪河流经集广静升尹方等村至县北水头镇入汾
　　郭家沟河在韩侯岭常家山中防流经鲁班纒入汾景家沟河在索洲镇汾河西通孝义郭堡等村诸沟水入汾
　　桑平峪河在冷泉河西十里入汾
　　贺家沟河在曹村北通文学里诸沟水入汾
　　石门沟河在仁义驿北入仁义河入汾
　　栁沟河在仁义驿东入仁义河入汾
　　青石沟河在道迁村入仁义河入汾
　　曲美峪河源出绵山箭藿谷诸沟水流入梧桐等村与小水河同入汾
　　自濯池在寄乐园清浊异
　　柏沟峪河在神林源绵山栾室诸涧水流经张岫等村与小水河同入汾
　　兴地峪河在柏沟村北源出介休五龙纒灵石北塔沟诸涧水流经旌介等村合小水河入汾
　　霍州
