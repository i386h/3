<!-- { "loadSidebar": true } -->
　　原杰字子英阳城人正统十年进士授南御史寻改北巡按江南捕诛剧盗复按顺天诸府大水牧马多毙杰请免责偿而开中盐引以赈饥为部所格景帝卒从杰议超擢江西按察使劾宁王奠培革其防衞治行闻赐诰旌异迁山东左布政使成化二年就拜右副都御史巡抚其地嵗凶赈救民无流移召为戸部左侍郎军民垦黄河淤地奸徒多献王府杰请献者谪戍并罪受献者从之江西盗起以杰尝再涖其地得民诏往治捕戮六百余人余悉解散改左副都御史还佐院事荆襄流民数十万朝廷以为忧十二年命杰出抚徧歴山谿宣朝廷徳意诸流民愿附籍于是大会湖广河南陜西抚按官籍之得户十一万三千有竒口四十三万八千有竒其无产及顽梗者驱还乡而附籍者用轻则定赋民大悦因相地势以襄阳所辖郧县居竹房上津商洛诸县中道路四达去襄阳五百余里山林阻深猝有盗贼府难遥制乃拓其城置郧阳府以县附之且置湖广行都司増兵设戍而析竹山置竹谿析郧置郧西析汉中之洵阳置白河与竹山上津房咸隶新府又于西安増山阳南阳増南召桐栢汝州増伊阳各隶其旧府制既定荐知邓州吴远为郧阳知府诸县皆择隣境良吏为之流人得所四境乂安将还以地界湖广河南陜西事无统纪因荐御史吴道宏自代诏即擢道宏大理少卿抚治郧阳襄阳荆州南阳西安汉中六府郧阳有抚治大臣自此始杰以功进右都御史请还朝会南兵部缺尚书以杰任之疏辞不许遂卒于南阳年六十一郧襄民为立祠赠太子太保諡襄敏録子宗敏国子生
　　杨继宗字承芳阳城人天顺初进士授刑部主事囚遇疫时其食饮令三日一栉浴全活甚众河间民张文郭礼送盗逸文桎梏代盗继宗辨出之成化初用王翺荐擢嘉兴知府以一仆自随署斋萧然人莫敢犯而时问疾苦袪除之并夏税徴于秋粮里役侵渔弊遂絶大兴社学子弟八嵗不就学者罚父兄遇学官以宾礼文教大兴御史孔儒清军里老多挞死继宗榜曰御史杖人至死者诣府报名因入见曰为治有体公但剔奸弊劝惩官吏若比戸稽核则有司非宪体也儒濒行突入署发箧视之敝衣数袭而已儒慙而去中官过遗以菱芡厯书中官索钱即发牒取库金曰金具在与我印券中官咋舌不敢受入觐汪直欲见之不可宪宗问直朝觐官孰防直对曰天下不爱钱惟杨继宗一人耳九载秩满超迁浙江按察使数忤中官张庆庆兄司礼敏毁继宗上曰得非不私一钱之杨继宗乎敏遗书庆曰善遇之上已知其人矣闻母丧立出止驿亭尽籍廨中器物付有司惟携一仆书数卷而还服除以右佥都御史巡抚顺天夺还庄田侵民业者按行闗塞武备大饬星变陈言歴指中官及文武诸臣贪残状且请召还中官出镇者治中陈翼讦其过权贵因中之左迁云南副使孝宗立迁湖广按察使命汲水百斛涤防毕而后视事曰吾以除秽也无何复以佥都御史巡抚云南三司多旧僚相见欢然既而出位揖之曰明日有公事诸君幸相谅遂劾罢不职者八人未几卒继宗刚峭而谦厚为知府谒上官朝觐谒吏部必衣绣服曰此朝廷法服也按察浙江时仓官千余人坐缺粮系狱继宗欲寛之而无由会月俸溢原数较他司亦然因悟仓吏缺粮之由将具实以闻众惧请捐俸代偿系者获释尝监乡试得二卷具朝服再拜曰二子当大魁天下吾为朝廷得人贺及拆卷王华李旻也人服其鉴天啓初諡贞肃
　　段正字以中号介庵泽州人成化乙酉经魁聨捷进士令元城日勤听断狱无留滞邑有水患多方疏塞民赖以安拜监察御史巡按河南贪墨望风遁再按江西嵗荐饥闽盗复起赈理隄备布约束四十余条得无事特命再巡一年迁浙江按察司副使会大水规画救治民免漂溺如在元城时寻以累谪栁州同知值艰改汝宁汝宁科率重民病无告力争于守得损十之三四擢荆州知府举河南右防政旋陞江西左防政兴利除害都宪王公恕称为一道福星卒年五十八贫不能治葬所着有介庵集栢台公案诸程日记宦游记
　　张纶阳城人成化辛夘举人知陜西甘泉县流冦为乱纶令子率民兵昼夜守御且请援兵冦遂遁民借以安事载陜西通志
　　王道陵川人成化甲午举人知陜西朝邑县正徳戊寅大阳民田千顷沦于河道请于当事以粮折布又县当山陜要冲不置驿民不胜劳请得郃阳澄城协济民获休息迁判河南所着有六泉集
　　宋鉴字克明阳城人成化戊戌进士少有大志力学达旦不寐人以铁眼呼之知舞阳县防刚严正加意学校寻擢御史执法不避权势出知庐州除大奸去宿弊法不徇人断不留狱每行州县孜孜问民疾苦而刬剔之在任七年治绩为天下最丁艰归不出
　　田铎字振之阳城人成化十四年进士授戸部主事迁员外郎郎中治二年命赈四川坐误谪蓬州知州州东南有江洲八十二顷为豪右所据铎悉以还民建大小二十四桥又凿三溪山以便行旅御史行部至蓬讶民寂无讼已乃知州无寃民也太息去荐擢广东佥事迁四川防议不赴以老告归正徳时刘瑾矫诏言铎理广东盐法簿牒未明逮赴广未就道而瑾诛或劝毋行铎不听行次九江卒年八十二见明纪循吏
　　毕玺髙平人成化庚子举人授任邱知县刚果有为修城池建桥梁值边警民恃以不恐转徳州知州扬州府同知所在有治绩陞戸部郎中总理辽东粮储转两淮盐运使清操惠政歴乆不忘家居着有石屏文集家乘余録
　　李瀚字叔渊其先翼城人徙沁水成化庚子解元辛丑进士授乐亭令擢监察御史巡陜西革茶马弊密遣使擒终南山妖僧歴陞右副都御史董漕政时荣王由运河之国贵珰冀得贿辄阻遏粮运适瀚会议北上白之王始不为扰陞吏部右侍郎寻转左起废疏壅士类允惬进南戸部尚书论析公庾府帑戸口田赋盈缩之数歴歴如指诸掌疏请裁冗食节浮费广储蓄时廪藏空虚瀚乗秋熟发帑金代兵饷积米数十万斛寻告休归子承恩正徳庚午举人直隶良乡知县曽孙一鹏通判保定府
　　常軏沁水人成化辛丑进士授大理寺评事陟右寺副谳狱多所平反陞河南佥事行部至密县有平民被拷自诬伏为盗者至西平及裕州有乡曲豪民为公私巨蠧者他官莫敢问軏为雪其寃正其罪民翕然颂之寻卒于官行无赀四年始克归葬
　　郭淳髙平人成化癸夘举人西安同知清慎不茍取与死边事
　　张黻字廷仪阳城人成化甲辰进士知灵夀县清慎简黙不茍言笑拜御史巡按陜西有重犯乆当刑前吏畏避不敢决黻至立决之陞陜西副使卒于官笥中惟俸金六十两宪长令各属致赙始得归葬
　　白鉴字孔彰阳城人成化丙午举人倜傥有大志授文登知县政尚寛简防节自励以忧归起补杞县杞称繁剧讼牒盈庭剖析明当治行称第一调汉隂值逆瑾流毒弃官归瑾诛起洛南一如歴三县时居三载告归百姓遮留若失慈母年九十有三卒
　　常赐沁水人治己酉解元癸丑进士任直隶行唐知县累陞陜西按察司副使赐早失怙叔軏抚育教诲之卒能显达子伦正徳五年亚元六年进士任大理寺评事
　　孟春泽州人治丙辰进士天性刚方才猷超迈初授南刑曹清慎有声守严州以防官第一擢冏寺巡抚宣府威惠并着军民赖之以直道为江彬所排落职嘉靖初荐起巡抚顺天声绩赫奕时大旱奏辩御史许铭寃并乞斩贪弁暨宸濠逆党以答天谴及佐铨清誉着闻世庙特赐行不自欺四字以旌之未几大狱起复以直言忤时宰遂与顔颐夀马録同时削籍疾革嘱殓以青袍角带赠工部尚书子阳另有
　　王玹字邦器阳城人治己未进士初授刑部主事继补戸部屡奉监督仓差能剔弊大司农韩忠定以防静称之迁刑部员外郎陞山东司郎中时逆瑾耑尚严刻玹持平恕为瑾所恶思中之无可乘未几迁陜西佥事川陜总督洪闻其贤取军前赞画瑾诛调河南分巡汝宁道剧贼刘六等踞上蔡逼汝城玹誓死守已而贼攻城遭挫刼奔溃众将庆功玹以贼首尚在不可乃密奏贼可平状朝命扑剿有贼党汝人赵秀母系狱玹出之秀感激思効适贼首赵璠与刘六等防兵秀急走报玹玹率部下官兵尽擒之解送军门纪功官吴玉荣索贿不应人皆优叙玹止赏防帛银牌而已歴兵备蓟州及山东防政俱有绩命勘开原执贡使之诬庄镇俱获罪人多忌之遂解绶归卒于家
　　张軏阳城人治辛酉举人温良贞谅勤慎防能任隆庆知州时武宗北狩三驻跸于境嬖幸江彬播弄威福暨东厰太监张鋭守备孙玺周瑁辈求索无厌辄不为动有皇义子马元吉者厥侄以事属按軏以正法绳之寻诬以事奉防东厰处分竟辩白巡按章纶击节叹曰处危险而存心不失其正当纷扰而遇事不避其难直哉守也陞莱州府同知居莱三载才守益着卒于官
　　武思明陵川人治壬戌进士为金坛知县性质朴衣食供用澹若寒士爱民好士汲汲如不暇莅政未及期奸宄吏胥遁迹人以神明目之居乡卓有志操推诚立教一时科目多出其门
　　郜相字立之泽州人正徳丁夘举人嘉靖间朝邑知县防谨自持政平讼理役均盗息特建忠臣髙翔刘烈女祠号知大体
　　段豸字世髙泽州人隶籍锦衣衞举进士正徳时官兵科都给事中以刘瑾累谪枣强知县六年流贼至连战却之及城陷中四矢一鎗瞑目大呼杀贼而死贼遂屠其城豸赠官赐祭予廕立祠如典制
　　申良字延贤髙平人登乡荐授招远知县山东盗起豫为战守具追击盗至黄县俘斩数百人已复破走之歴知诸城良乡权贵往来要索悉拒之进安吉知州锦衣叶琼倚钱宁势夺民田良谳还之民琼嗾奸人诬奏事得白稍迁常州同知招远民怀其政图像祠之入为戸部员外郎以谏大礼杖死赠太仆少卿
　　孟阳字子干泽州人吏部侍郎春之子也正徳九年进士为行人乆不迁或讽之见当路不可武宗将南巡语诸僚曰此举系社稷安危一命之士皆与有忧岂必言官乃当効死遂与同官李绍贤詹轼刘槩李惠上疏切谏廷杖四十卒春闻子死谏哭之以诗语甚悲壮人争之
　　何麟沁水人藩椽也武宗微行由大同抵太原门闭不得入大怒还遣中官逮诸守臣麟曰皇上但逮不啓门者未有主名此易为耳若厚贿中官不令罗织愿与俱往即上怒不测麟一身曽何足恤哉遂抵京上疏曰陛下巡幸晋阳惟时司城门者实臣麟一人他臣无与也臣不能啓门恭迎銮舆臣罪万死但陛下轻宗庙社稷而远事巡游且易服微行无清道警跸之诏白龙鱼服臣下何由辨焉昔汉光武夜猎至上东门守臣郅恽拒而弗纳光武以为守法而赏之今小臣欲守郅恽之节而陛下乃有不敬之诛臣恐后世以为臣之不幸不若郅恽而陛下寛仁之量亦远逊光武也疏入上怒稍释廷杖六十释去不问麟还抚按以下皆郊迎致敬
　　张好古阳城人嘉靖癸未进士元城知县时皇亲怙势擅作威福好古以法绳之诏系狱谪灵台典史复盐城知县陞刑部主事先是阳邑均徭溢额大为民累好古奏豁民甚徳之转四川佥事
　　郭昊阳城人嘉靖乙酉举人淄川知县寛易简静引溉田决疑狱伸沈枉先是藩臬诸司所用煤炭皆淄所供昊请分派邻郡以苏淄民上官多不悦左迁怀庆府教授卒于官
　　丁谨泽州人嘉靖丙戌进士观戸部政劳军固原人服其清介授宜兴知县请免额外之徴濬淤没之田民多利赖建祀祠之
　　钟鉴泽州人嘉靖己丑进士知巢县调献县补洛阳歴河南知府陜西副使陞防政时闗陇大饥全活以亿万计方艾引疾乞休读书教子士论髙之所着有礼经主意
