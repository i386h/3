<!-- { "loadSidebar": true } -->
　　杨琯安邑人少孤家贫拾遗金径还其主事孀母菽水承欢以孝着教谕齐河耻言束修知新安氷蘗自持卒于官囊槖萧然士民哀之子一魁乙丑进士官尚书加太保孙腾万厯辛夘举人世济其美
　　杨一魁字后山安邑人知县琯子嘉靖乙丑进士初官行人擢兵科给事中累迁山东右布政使擢副都御史巡抚河南迁南京戸部右侍郎总督粮储晋工部尚书督理河道时黄淮泛溢渐近陵寝一魁周咨相度谓黄强由于淮弱黄不分则淮不出陵寝不安请开武墩黄坝新河使安澜入海功成加太子少保寻回京总理部务适经始两宫土木繁兴力为樽节郑妃方幸请于乾清宫侧建耳殿为奉御所神宗召言状一魁奏不敢奉诏京师淫雨城内水壅不行诏拆毁临街房屋大珰冯保以己居为属一魁斥之曰司礼监顾违朝廷诏书耶考满加太子太保已而河决防墙忌者遂以防墙为黄堌力诋之黄堌防墙地分两省时隔九年一魁不辨两疏求去俱防慰留已忽中防着革职为民一魁时在朝房即易服防蹇出都门同列多走饯之不顾也一魁操持峻洁器宇渊宏位居宫保门庭閴寂后熹宗登极防恩赐葬谕祭九坛
　　郑茒字茂卿解州人嘉靖间贡赋性质纯制行端确歴鄢陵训导肤施教谕金州学正口授生徒得俸辄济贫乏士多徳之致仕归抚诸侄防乡邻尤挚子国俊国彦相继登第人谓盛徳之报
　　刘守字子立平陆人瀚孙修髯伟貌沈酣六籍入京与当代名公结吟坛咸推重之由嘉靖间贡授辉县训导署获嘉篆兴学重农礼贤下士辨寃狱节里甲政绩超卓卒于官检其行李止余图书大府张亲为棺殓之闻者惋惜
　　侯臣字世勲解州人嘉靖间监生中部知县才识超卓为政务顺民心往诸税并征鞭扑时闻臣按次以催不刑一人而税集善恶各有籍记择其尤者榜于门民风少变以忧去老幼垂泣攀留歴久思不忘补三水吏民畏服如中部创建石门巡检司并预备仓厫二所
　　赵钦汤字新盘解州人隆庆二年进士博学淹贯初任掖县令以卓异举擢户曹出守凤翔岁荒赈饥兵备甘州甘俗善畜羊钦汤教以业褐遂贻永利司臬山东理疑狱多所平反累迁浙辖靖倭乱中贵以织矿二役滋扰持法不为挠擢南勲卿迁京兆尹防加赋抗疏止之转南户部侍郎总督粮饷酌补饷饬屯政定改折请蠲恤慎预支凡所条陈悉合机宜久之告归卒谕祭葬赠戸部尚书钦汤性孝友初家贫啖糠覆以粥不令父觉受经仲兄如父师礼待诸侄如子终身布衣赡助族里无吝色王父家训有诟者闭户不校或投石中其扉碎痕不修存戒子孙钦汤念祖徳不忘日列黑白志善恶置座右年七十九读书不辍精字韵着通鉴纂要关公祠志诸书行世祀乡贤
　　李瑱字聪甫解州人隆庆戊辰进士孝友性成既仕与弟同居终身一无所私弟卒抚育二侄无异己出官彰徳知府兴利除害郡人为立生祠后官陜西防政时西邮征兵关南人心汹汹瑱力为镇定一方倚为长城及居乡温恭长厚州人称徳门焉
　　廖永量夏县人隆庆间贡南郑主簿陞清涧丞署褒城沔县事所至绰有声望吏民怀之居家日亲书所着有通鉴类抄纲目摘异性理摘言羣书摘粹教家要畧诸书
　　司马祉夏县人温公十六世孙与叔晰自南归夏同登癸酉举人晰举解元祉聨防甲戌进士授刑部主事歴官陜西行太仆寺少卿居乡教授生徒邑内文风为之一变
　　任养心芮城人万厯甲戌进士濬县知县擢御史按两淮盐政条通商恤灶四事迄今为例按湖广奉诏籍江陵家排浮议存国体又按顺天奏治豪贵弹去大帅京师肃然歴陞巡抚江西严什伍法而盗息又惩宗人之不轨者以病疏归所着有中丞奏议子治统庚子举人道统乙夘举人侄光统庚子举人丁未进士
　　刘敏寛安邑人万厯丁丑进士官至兵部尚书总督三边太子太保赐飞鱼蟒玉以军功廕子锦衣衞指挥世袭卒后进阶少保赐祭祀名宦祠敏寛长才大畧久歴边疆所至简兵搜乘备糈储缮城堡自抚至督共计防三十有竒与诸将吏推心置腹更喜谭道论文榆林人感徳立祠祀之
　　南邦化安邑人万厯癸未进士澄城知县歴刑部主事政治严明心存仁恕始立条鞭法大便里甲后人被徳不衰
　　吴养洵安邑人万厯戊子举人任昌平知州秉性耿介不阿权贵官至西安府同知
　　王国贞安邑人万厯己丑进士累官陜西防政初令夀光邑濵海多苇租尽捐充邑赋之半守上谷廉明冠畿辅严毅有风节每与时忤及叅秦藩遂有中者而介终不可易也归卧林臯猾胥以百金求居间怒叱之终其身不可干以私
　　王纪字惟理芮城人万厯十七年进士授池州推官入为祠祭主事歴仪制郎二十九年将举册立典数迁延不决纪抗疏极论曰勿持不断之意丛无影之疑冬礼成擢光禄少卿引疾去四十一年自太常少卿擢右佥都御史巡抚保定诸府岁洊饥救荒甚备活贫民百九万人税监张亦请征已捐诸税纪两疏力争竟取中防行之纪劾亦抗违诏书沮格成命不报涖事四年部内肃然迁户部右侍郎总督漕运兼巡抚凤阳诸府岁饥赈救如保定四十八年议航漕三十万石繇淮达辽纪力持不可而风覆七十万石光宗立召拜户部尚书督仓场天启二年代黄克纉为刑部尚书因亢直忤中贵削籍朝臣多疏留之后归角巾野服曰予不幸以大臣行言官事而又不得良愧古人四年卒崇祯初复官赠太子太保諡庄毅纪性嗜书积书盈数屋立朝风节偘偘惟谳辽经抚狱识者谓吉水误疆事而纪以司冦主议亦多惜之
　　谢傅显安邑人万厯乙夘举人授曲阳知县开渠灌田五百顷陞大名同知适流冦犯界督众力战民获安堵署长垣辨获假巡方齐文举声名丕着豫督王家贞以豫省被冦特疏保陞宛守诘兵措饷着有成绩致仕归闭门著书子孙科第世济其美
　　裴一谏夏县人唐晋国裴文忠公之后也徙居夏万厯间贡事亲极孝操行敦笃与真予曹总宪友善以理学交相励授中部训导士风丕变丁内艰归诸生泣涕追送不忍舎后补唐山教谕陞山阳知县地瘠民贫逋逃甚众极意招徕流民复归革纸户税革里支费革收头陋规日以孝弟事实隂隲録二书劝谕百姓疗疫赈荒筑垣修堤百姓绘像祀之乞归行李萧然着有语録诸集行世
　　隂启光字闇然芮城人父象坤由选贡甲午乡试歴官济南同知启光万厯戊午亚魁授山东登州府推官多所平反清文招逺县地畆人为立祠祀之陞安州知州子润由恩贡登甲戌进士歴官左给事中
　　杨炳安邑人万厯己未进士授滋阳知县平妖贼有功行取兵科给事中
　　丁应观安邑人万厯间贡同官教谕修持粹白理学研精所着有学易堂集行世
　　赵跻昌字升运解州人天启辛酉举人初授介休县教谕徳教为一时最陞咸阳知县尤着循良闯冦破城骂贼不屈死
　　曹于汴字自梁安邑人万厯十九年举乡试第一明年成进士授淮安推官擢吏科给事中疏劾两京兵部尚书田乐邢玠及云南巡抚陈用宾乐玠遂引去疏雪吏部郎赵邦清谒告归僦屋以居不蔽风日起歴刑科左右给事中朝房灾请急补阙官修废政进吏科都给事中极论中官陈永夀罪故事章疏入防极门直达御前至是中官必启视力请禁之三十八年典外察明年典京察力持东林议众不能夺移疾归光宗初以太常少卿召改大理少卿迁左佥都御史佐赵南星京察进左副都御史天启三年秋副推吏部右侍郎中防特用于汴于汴以首推冯从吾名位先已义不可越四辞不得遂引疾归明年起南京右都御史辞不拜石三畏劾为东林领袖遂削夺崇祯元年召拜左都御史振举宪规约饬僚吏台中肃然与大学士韩爌李标钱龙锡刑部尚书乔允升同定逆案明年京察忠贤余党汰几尽温体仁发钱千秋科事以于汴有连并讦之于汴亦发体仁欺罔状不听吏部尚书王永光力荐故御史高防史于汴恶其人久弗容两人竟以部疏起官遂日夜谋倾于汴中书原抱竒劾爌及于汴并及尚书孙居相侍郎程启南府丞魏光绪目为西党以五人籍山西也工部主事陆澄源复劾于汴朋奸六罪澄源虽谪于汴卒谢事去及辞朝以敦大进规七年卒年七十七赠太子太保于汴笃志正学操履粹白立朝正色不阿崇奬名教着仰节堂集学者称真予先生
　　姚汝明夏县人天启元年举于乡性孝友崇祯间岁大歉倾廪赈济立义冢瘗暴骸授蠡县知县岁饥恵政甚备闻乡邑又饥贻书其子令赈救如初迁河间府同知十五年闰十月偕妾任氏殉之赠佥事
　　任裕统芮城人养心侄天启辛酉举人初署阌乡儒学教谕有画防保城之功人为刻石颂徳陞国子监学録歴司务南刑部主事郎中出为南康知府任刑曹时力释张名士疑狱南部咸服其识至南康重修书院作人赈饥一郡为之尸祝
　　王国训字振之解州人天启二年进士歴知金乡夀张滋阳武清俱有恵政崇祯四年坐大计免久之补调扶风国训性刚严耻干进故官久不迁八年秋贼来犯婴城固守阅两月外援不至城陷骂贼死赠光禄少卿赐祭葬廕一子入监
　　李贞佐字无欲安邑人受业曹于汴之门以学行着天启七年举于乡崇祯十四年除郏县知县土冦杨同锦余党聚焦家寨贞佐练乡兵括贼财充饷时出郊劳耕者酒食月必课士邑姊妹二人抗贼死拜其冢祀以少牢民王锡行有行谊造庐礼之士民大悦明年二月李自成来冦贞佐集众死守城陷走拜其母曰儿不忠不孝陷母至此有劝微服遁者不可贼执之去大骂见杀人厉声曰驱百姓困守我也妄杀何为贼割其舌支解而死母乔亦死友人王昱相随不去贼义之昱收葬贞佐于南郊每岁寒食乡人倾邑祭奠广其冢至二畆余赠河南佥事
　　王国楠安邑人天启丁夘举人官至监察御史四岁亡父事孀母侍膳问寝终身如一日两任残邑创立甎城涖台中出巡江南沿海肃清
　　李恪安邑人佥事圭孙也生有异质博极羣书诗学字韵尤称专家崇祯甲戌进士累官山东佥事备兵兖西受命后见国事日非慷慨自誓卒以身殉
　　靳斗安邑人岁贡官山东阳信教谕崇祯癸未城陷骂贼不屈死孙麟衍麟振赴井死仆薛国兴张引自刎死合门殉难凡九人斗子仪霈诸生号泣奔丧覔尸负归
　　卢学古夏县人举于乡授衡水知县迁承天府同知摄荆门州事崇祯十五年十二月李自成冦荆门学古誓死守贼环攻四日无援城陷学古骂贼不絶口剖腹而死
　　李唐举人令任县城陷死之
　　陈愫芮城人恩贡任景州判迁东城兵马司逆闯陷京师死之
　　孙维藩解州人崇祯间贡任长安教谕介直不阿防宗生与饩生沈孔明竞贡宗暮夜以黄金百馈维藩欲为之地维藩拒誓不右宗左沈一时士人咸钦服云
　　国朝
　　郭连城号笑瀛平陆人弱冠登乡荐酷嗜古学为孝廉二十年防南宫房师倪鸿寳极赏之授江南太平司李分校棘闱所得皆知名士因刚介忤直指遂坐贬不复出顺治二年起废门人居铨谏者议补部员力辞养亲闲居著述人甚重之
　　李旹字元仲解州人前戊午举人雄伟有防畧声如洪钟初知孟县调良乡擢山海道
　　国初起济宁道闯变后贼犹未尽平旹励将士擒获辄尽法治之贼忿甚一日伺旹出伏党数十人于路猝出击之左右胥骇散因被执脇以利刃不为动大骂不屈遂遇害事闻
　　赠光禄寺卿廕子枢入监
　　马迪吉夏县人前壬午举人
