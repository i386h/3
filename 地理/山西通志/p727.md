<!-- { "loadSidebar": true } -->
　　炀帝大业元年雁门人房回安母年百歳额上生角长二寸雁门百姓间犬多去其主羣聚于野形顿变如狼而噉噬行人数年而止恒山有牛四脚膝上各生一蹄其后建东都开沟洫天下鸡多夜鸣京房易飞候曰鸡夜鸣急令又云昬而鸣百姓有事人定鸣多战夜半鸣流血漫漫四年燕代縁边诸郡旱太原廏马死者大半帝怒遣使案问主者曰每夜廏中马无故自惊因而致死帝令巫者视之巫者知将有辽左之役因希防言先帝令杨素史万歳取之将鬼兵以伐辽也帝大悦因释主者五年代郡饥【五行志】七年十月乙夘底柱山崩偃河逆流数十里【隋书】八年天下旱百姓流亡六军冻馁死者十八九【五行志】十一年六月有星孛于文昌东行长五六寸色黒而鋭夜动摇西北行数日至文昌去宫四五寸不入却行而没其八月有雁门之围【天文志】秋七月丙辰义师次灵石县隋武牙郎将宋老生屯霍邑防霖雨积旬餽运不给髙祖命旋师有白衣老父诣军门曰余为霍山神使谒唐皇帝曰八月雨止路出霍邑东南吾当济师髙祖曰此神不欺赵无恤岂负我哉【旧唐书其详别见闗隘】十二年龙门河清【五行志】十三年六月镇星赢而旋于参参唐星也李淳风曰镇星主福未当居而居所宿国吉【新唐书天文志】
　　恭帝义宁二年三月乙丑太原献羖羊无头而不死【新唐书五行志】
　　唐
　　髙祖武徳初使子元吉留守晋阳获瑞石有文曰李渊万吉筑坛祠以少牢【新唐书地理志】云中雨血三日【两镇三闗志】隋刺史尧君素守蒲州有鹊巢其炮机【新书五行志】白虹降于府门兵器之端夜皆有光未几君素为左右所害【隋书】二年太行山圣人崖有声【新书五行志】四年太原尼志觉死十日而苏【五行志】七年七月戊寅嵗星犯毕占曰有边兵【新书天文志】河东旱九年二月蒲州河清【五行志】壬午有星孛于胃昴【新书】
　　武徳二年泽州驺虞见九年沁州秋水害稼【旧志】
　　太宗贞观四年秋辽州蝗八年七月汾州青龙见吐物在空中光明如火堕地地陷掘之得元金广尺长七寸【五行志】十年河东疾疫命医赍药疗之【旧书】十一年九月丁亥河溢壊陜州河北县赐濒河遭水家粟帛【五行志】十三年三月乙丑有星孛于毕昴【天文志】十四年二月陜州河清十五年三月泽州疫十九年秋沁州水害稼【五行志】二十年汾州言青龙白龙见【唐防要】二十一年秋绛蒲等州旱【五行志】十二月丁丑月食昴【天文志】二十三年八月癸酉河东地震乙亥又震冬十一月乙丑晋州又地震给复二年赐压死者人绢三疋【旧书按五行志河东地震晋州尤甚压杀五十余人】
　　贞观元年潞州献嘉禾二十年泽州白鹿见【旧志】
　　髙宗永徽元年四月己巳晋州地震【旧书】绛州旱蝗【五行志】二年冬十月辛卯晋州地震十一月戊寅忻州地震五年六月癸丑蒲州汾隂县暴雨漂没居人浸壊庐舎【旧书】
　　龙朔三年冬十月丙申绛州麟见于介山【同上】总章元年夏四月丙辰有彗星见于毕昴之间【同上】咸亨元年七月蒲州旱【新书】
　　调露二年丰州河清【五行志】
　　永淳元年岚胜州兎害稼千万为羣食苗尽兎亦不复见【同上】
　　武后垂拱三年天下饥【同上】
　　久视元年河东旱【同上】
　　长安元年并州文水县猷水竭武氏井溢长安中并州晋祠水赤如血【同上】
　　垂拱三年春雌鸡化为雄【旧志】
　　中宗神龙二年十一月辛亥月犯昴【天文志】
　　景龙元年六月庚午雨土于陜州【旧书】是时明皇临上党日抱戴八月十四夜月重轮【详唐潘炎赋及上党瑞应图】二年二月丁酉有星孛于胃昴间【天文志】四月临淄王兼潞州别驾州境有黄龙白日升天尝出畋有紫云在其上后从者望而得之前后符瑞凡一十九事【旧书】九月黄龙见于上党伏牛山之南冈【玉海】四年王将朝京师夜术士韩礼筮之蓍一茎孑然独立礼惊曰蓍立竒瑞非常也【旧书】帝昔居是邦也紫云在天神光烛室白鹿来扰黄龙上升陇出仙洞而神鱼跃山开禅穴而灵钟韵谣言合防巨迹引途嘉李旁连神蓍自立【张説述圣颂】
　　睿宗景云二年正月甲戌并汾绛三州地震壊庐舎压死百余人【五行志　按旧书作三年】
　　明皇开元四年六月辛未陜州大风拔木【旧书】十一年二月壬子祠后土于汾隂获寳鼎因改汾隂县为寳鼎县赐文武官阶勲爵帛三月辛未至自汾隂免所过今税【新书】十二年五月太原献异马驹两肋各十六肉尾无毛河东旱帝亲祷雨宫中设坛席暴立三日八月潞州霜杀稼九月蒲州旱十五年晋州大水【五行志】十八年六月癸酉有星孛于毕昴【旧书】
　　天寳十四年二月荧惑太白鬭于毕昴间至四月乃伏【天文志】天寳中杨仲昌为孝义令鸾降庭树太守萧恕表上其政【新唐书】
　　开元八年十二月隰州庆云见十二年十一月荣光出于河赤兎见于坛曲沃旱十八年沁州月见五彩二十七年七月蒲州庆云见连理木生天寳五载九月文水县野蚕成茧【旧志】
　　肃宗至徳元载十一月辛亥朔河西地震裂有声陷庐舍至二载三月乃止【五行志】
　　乾元二年七月岚州合河闗河三十里清如井水凡四日【同上】三年四月丁巳有彗星色白长四尺东方疾行歴毕昴觜觹参至右执法西凡五旬余昴毕为赵参为唐【天文志】
　　寳应元年九月甲午泰州至陜州二百余里河清澄澈见底【五行志】
　　代宗广徳二年六月丁卯有星陨于汾州【旧书　天文志作妖星】大厯二年三月丁巳河中献狐【同上】河东水灾【五行志】七年十二月丙寅有长星出于参【旧书　天文志其长亘天长星彗属参唐星也】九年晋州神山县庆唐观枯桧复生【五行志旧志作兴虚观】六月户部侍郎判度支韩滉奏安邑盐池生乳盐【旧书】十年九月戊申月晕荧惑毕昴参东及五车晕中有黒气乍合乍散十二月丙子月出东方上有白气十余道如匹练贯五车及毕觜觹参中夜散去占曰其宿则晋分也【天文志】十二年冬十月丁亥韩滉言解县两池生瑞盐乃置祠号寳应灵庆池【旧书】
　　永泰元年太原五色云见嘉禾生大厯五年八月太原获白鸟白鹊各一献之十一月泽州嘉禾生是歳大有年七年七月绛州芝草生九月太原嘉禾生十二月临晋县嘉禾生【旧志】
　　徳宗建中二年霍山裂【五行志】
　　兴元元年冬十月潞泽河东等节度螟蝗为害蒸民饥馑每节度赐米五万石【旧书】
　　贞元三年十一月己卯河中地震【五行志作丁丑】四年七月乙亥河自陜州至河隂水色如墨流入汴口至汴州一宿而复九年四月辛酉地震有声如雷河中尤甚壊城壁庐舍地裂水涌【同上】十二年四月岚州暴雨水深二丈十四年恒州有巨人迹【五行志】
　　建中元年泽州庆云见贞元十年八月潞州进白鹘十一年八月潞州获白鹊献之十五年正月潞州进白鸟二十一年七月潞州进白雀芝草嘉禾生上党庆云见【旧志】
　　宪宗元和四年十二月羣乌夜集于太行山上【五行志】七年正月癸酉振武河溢毁东受降城【旧书】文水武士彠碑失其龟头十二年六月河中潞泽晋隰水害稼【五行志】十三年十月甲子月犯昴赵分也【天文志】
　　元和七年甘露降【旧志】
　　穆宗长庆元年二月乙亥太白犯昴赵分也三月庚戌太白犯五车因昼见至七月以厯度推之在唐及赵魏之分占曰兵起【天文志】六月有星孛于昴【旧书　按天文志作长一丈凡十四】七月戊午河水赤三日四年绛州虸蚄害稼【五行志】
　　文宗太和元年夏河中旱秋河东虸蚄害稼【同上】冬十一月丙寅河中薛平奏虞乡县有白虎入灵峰观【旧书】四年秋七月太原饥【五行志】八月太原柳公绰奏云代蔚三州山谷间石化为麫人取食之五年春太原旱六年秋河中绛州旱【旧书　新书五行志云六年河东旱八年夏陕州旱】九年河中陜州旱【五行志】
　　开成元年河中蝗害稼二年昭义蝗【五行志】
　　太和六年甘露降【旧志】
　　武宗防昌元年五月潞州市火长子有白颈乌与鹊鬭刘从谏在潞州有狂人折腰于市曰石雄七千人至矣従谏捕斩之未防天徳军石雄率兵七千人入潞州讨从谏【五行志】十一月丙寅有彗星于北落师门在营室入紫宫并州分也【天志】文二年春代州崞县羊生二首连颈两尾三年冬沁源桃李华【五行志】
　　防昌四年八月龙见于荣河【旧志】
　　宣宗大中三年十月辛巳振武地震【新书　五行志云振武河西天徳等处地震壊庐舍压死数千人】六年三月有彗星出于觜参【天文志云参唐星也】八年正月陜州河清【五行志】十二年八月丁巳太原地震【旧书】
　　懿宗咸通三年夏平陶民家羊生羔如犊五年冬隰石汾等州大雨雪平地深五尺六年正月绛州大风拔木有十围者八月陜州蝗【五行志】十二月晋绛二州地震【五行志云壊庐舍地裂泉涌泥出青色】七年夏陜州蝗八年正月丁未河中府晋绛二州地震【旧书　五行志云河中晋绛三州地震壊庐舍又有死者】十一年沁州绵上牡马生子十二年正月汾州孝义县民家鼠多衔蒿刍巢树上鼠穴居去穴登木贱人将贵之象【五行志】十四年四月并州民产子二头四手【旧书　五行志作十三年四月晋阳民家有婴儿两头异颈四手聫足】
　　咸通四年正月翼城地震【旧志】
　　僖宗干符三年秋河东诸州多鼠穴屋壊衣三月止鼠盗也五年秋大霖雨汾浍及河溢流害稼六年泛水河鱼逆流而上至垣曲平陆界鱼民象也【五行志旧志作六月】
　　广明元年春绛州翼城县有鸺鹠鸟羣集县署众鸟逐而噪之绛州稷山县民家豕生如人状无眉目耳发六月乙巳太原大风雨拔木千株害稼百里【同上旧志作干符四年】
　　中和元年五月辛酉李克用与沙陀战于晋王岭陷榆次阳曲而退是日大风天雨土秋河东霜禾【唐五行志作河东早霜杀稼】二年九月太原桃李实【五行志作太原诸山桃杏花有实】三年秋晋州地震【新书】
　　光唘元年二月翼城复有鸺鹠飞集县署【五行志按鸺鹠一名训狐】隰州温泉民家有死者既且半月行人闻声呼地下其家发之则复生歳余乃死秋河东大云雾河东有牛人言其家杀而食之七月河中永乐解县生草叶自相樛结如旌旗之状时人以为旗子草占曰其野有兵十二月陜州平陆集津山有雉二首向背而连颈者栖集津仓庑后数月羣雉数百来鬭杀之二年夏河东积隂六十日七月中条山鹊焚其巢三年慈州仵城枭与防鬭相杀七月中条山鹊复焚其巢【同上】
　　干符二年河北马生人中和元年春霜文徳元年太原大风雨拔木【旧志】
　　昭宗干宁二年三月庚午河东地震山摧【五行志　旧志作三年】天祐元年二月辛卯太白夕见昴西色赤炎焰如火壬辰有三角如花而动摇占曰兵起【天文志】四年太原城门自壊【旧书】
　　五代
　　梁太祖开平元年八月丁卯隰州黄河清【五代史】
　　唐废帝清泰元年十二月庚寅幸龙门旱【同上】
　　周太祖广顺三年六月河南北诸州旬日无鸟既而聚泽潞之间山谷中集于林木压树枝折至显徳元年河东刘崇为周师所败故先萌其兆【五代防要】
