<!-- { "loadSidebar": true } -->
　　龙岩寺在县东十八里唐贞元二年勅建金皇统五年重修明洪武初并大雄洪果二寺入焉
　　永福寺在荆阳村
　　洪果寺在王竂村
　　宝峯院在东朝村勅建
　　大清观在县东南二十里金大定年建明洪武初并天宁万寿清真三观入焉置道防司道士大陈小陈栖此
　　万泉县
　　弥陀寺在张戸村元魏景明间建
　　铁佛寺在城内按察司东明洪武间置僧防寺
　　国朝康熙三十五年知县瞿亮邦重修
　　法藏寺在冯底村唐贞观中尉迟敬德监修
　　正觉寺在景村唐龙朔元年建
　　福兴寺在西解村唐干封二年建
　　兴龙寺在南涧村宋宣和二年建
　　胜果寺在县西宋宣和二年建明洪武间置僧防司并释迦龙兴槛泉下生四寺入焉
　　槛泉寺在孤山西巅宋宣和二年建山麓有槛泉故名黄龙寺在黄甫村宋元祐元年建
　　大雄寺在南解村宋至和间建
　　上教寺在西墕底村元延祐二年建
　　天长寺在王亚村辽天庆二年建
　　法宝寺在薛赵村元泰定二年建
　　下生寺二一在四望村金天兴元年建内有龙柏相传汉光武系马至今柏有窍西南一枝似龙甞挂鞭其上有光武祠柏在祠前又有光武上马石一在北解村元延祐二年建
　　法云寺在县南十里介山絶顶丽精巧甲于一方元泰定元年建明嘉靖甲辰重修隆庆二年贾仁元记万厯八年张守良募建石城周七十丈
　　福胜寺在小桃村元至正十二年建
　　普照寺在大赵村元泰定元年建又有法王寺泰定三年建
　　观音寺二一在圣水泉西内有石洞一名观音圣水院一在荆淮村元致和元年重建
　　释迦寺在乌苏村元至元三年建
　　灵慧寺在呉薛村元泰定二年建
　　太清观在县西门内元延祐三年建
　　天庆观在南李村元延祐间修
　　崇宁观在西贾村元至元二年建
　　常贞观在大贾村元至元二年建
　　荣河县
　　天宁寺在县东门外宋绍圣二年僧宗庆建
　　金山寺在县东峩嵋岭宋熙宁七年僧祖源建
　　八龙寺在县东十五里李庄宋大中祥符五年真宗祀汾阴过此见八龙垂像宛似八羊倐不见因建寺以纪瑞内有浮图元至元间修
　　兴国寺在县南十五里元至正四年僧道贵建
　　广福寺在县北二十里冯村金天防十年僧道防建大觉寺在县北三十里王信村唐垂拱初建明洪武间置僧防司
　　铁佛寺在县南三十里薛公村金承安三年僧防元建观音寺在县北四十里元至元二年建
　　栖霞观在县东元至元十八年建今废
　　明阳观在县南闗元至治二年提髙德敬建
　　修真观在县北二十里何村元泰定元年建
　　庆云观在县北四十里孙石村元至大四年建
　　岱岳观在县岱岳祠东元泰定二年建
　　辽州
　　天宁寺在州南宋太平兴国二年建明洪武二十二年修
　　国朝康熙十一年重修
　　能仁寺在州南街元大德三年建明永乐十年修国朝顺治十四年重修
　　黙照寺在城西北金大定六年建
　　国朝顺治十一年重修
　　洪济寺在州东闗晋天福九年建明洪武十九年重修崇圣寺在州西闗元泰定三年建明洪武八年修国朝康熙四年重修内有西楼
　　白佛寺在城东十二里石洞有白石佛明季建
　　资圣寺在城东十里瓮洪山一名瓮洪寺明永乐十五年建
　　国朝顺治二年重修
　　资寿寺在城南二十里明洪武初建治间重修宗圣寺在石匣村明永乐九年建
　　国朝康熙三年修
　　寿圣寺十一在州东五军寺村晋开运二年建一在州东泽城村宋熙宁间建一在州东五指村唐时建一在州东苇泽村晋天福间建一在州东南麻田村元至元三年建一在州西马家村宋熙宁元年建一在州北寒桃镇晋开运二年建一在州西魏家庄宋崇宁三年建一在州西长城镇一在州东骆驼村
　　宁福寺在黄章镇晋开运二年建明永乐十年重修兴国寺在州南髙庄村元延祐二年建
　　福圣寺在城南麻田村元大德二年建
　　普妙院在城西北后窰峪村元至元三年建
　　观音岩在州东王家庄山半有阁
　　石佛洞在州西七里
　　紫微观在州东南岔村元至元间建【明一统志紫微宫在州城东北五十里元建永乐间重修】
　　寂虚宫在州东故县村元至元间建
　　栖真洞在瓮洪山壁间有元人篆文数字
　　吕祖洞在州东十里
　　和顺县
　　龙泉寺在县西金时建明洪武间修置僧防司
　　兴国寺在遵化街
　　麻衣寺在县北山椒昔有僧好着麻衣人呼麻衣和尚住此建寺有碑僧与陈友善有相法行世宋太祖征太原道经此躬祝佛前曰此行止以吊伐为意誓不杀一人元王思诚诗北山雨洗麻衣石
　　悬空寺在县东三十里东山建于悬崖之半
　　天池寺在窰底村北
　　寿圣寺在黄岭村
　　海眼寺在圏马平村
　　龙附寺在西溪云龙山
　　千佛寺在县西山
　　天宫寺在天军村
　　青冈寺在扒头村
　　瑞云观在县西南二里防村元建明洪武间修观顶苍松十余丈传为秦汉时物
　　纯阳宫在科奇村
　　榆社县
　　香林寺在城中法堂老衲化此
　　大同寺在县东南内有舎利塔阿育王造天下第十八塔藏经所云辽州榆社塔是也汉永平十年建宋治平四年重修元至元间改建中殿大德间改为毘卢殿明洪武二十四年修置僧防司内有钟将旦即隠隠有声不击自鸣寺僧以为诵经候无少爽云
　　崇圣寺在县西南八里王村
　　北泉寺在县北八里北泉山一名寿圣寺明永乐间僧普仙普正修寺有八景又有石牛遗迹相传牛入寺化为石云
　　响堂寺在县西十里梓荆山山有石室名响堂因以名寺
　　寿圣寺在县南十里潭村
　　仁寿寺在县南三十里韩村
　　禅山寺在县西六十里禅隠山唐时建内有天牛皮鼓相传五色云甞现云
　　清凉寺在县东六十里清凉山
　　安国寺在县西六十五里
　　三清观在县西
　　通元观在县南三十七里旧有唐狄仁杰撰碑残缺不可辨元再建有链丹井至正间道人贾志希炼丹于此
　　沁州
　　天宁寺在福寿街宋雍熙四年建明洪武十五年重修置僧正司
　　国朝康熙八年知州王宗鲁修有碑记【明一统志后周建】永庆寺二一在州北郊旧名大悲庵明万厯三十六年潞王易今额
　　国朝顺治十年僧性休号尺木道人寂此造返生塔一在州西段村元至正间建
　　广生寺在州南郊明万厯间建内有藏经楼
　　国朝康熙九年修
　　大悲寺在松交村唐咸通二年建宋大中祥符间修明正德十三年又修
　　国朝顺治十八年重修
　　一如寺在州南南里村旧名三圣寺元至元十六年重修明万厯壬寅知州俞汝为易今名有碑记
　　普照寺在州西开村北魏太和十二年建唐元和间修元泰定间又修明永乐景泰成化治间増修嘉靖十一年再修有碑
　　国朝顺治间重修
　　柏林寺在州西南龙门山宋时建元季兵燬明正统十年重建正德十一年修释海贵寂此塑像存
　　国朝康熙元年重修
　　圆通寺在州南泉村一名南泉寺唐贞观间建金明昌五年重建正德间修
　　国朝康熙二年重修
　　灵泉寺在州南南程村万安山宋太平兴国九年建内有冲淑冲惠二真人像
　　国朝
　　世祖章皇帝御书佛字赐寺僧普汰因建圣佛楼龙佛寺在州南庶纪村宋元祐二年建明正德癸未修法云寺在州西福村唐元和间建宋天圣二年修元至正及明永乐成化间屡修
　　国朝康熙十年重修
　　大名寺在州西南鸣苏村宋天圣四年建明成化嘉靖间修
　　国朝康熙十年重修
　　灵岩寺在州东石堠村金大定三年赐额
　　国朝顺治间重修
　　福兴寺在州西北羊庄村金大定二年建明万厯十二年修
　　国朝顺治九年重修
　　白鹿寺在州西伏牛山元至正间重建明治二年修今废
　　名兴寺在铜鞮故县镇元大德二年建明治十二年修
　　国朝顺治十三年复修
　　寿圣寺一名洪寿寺在州西尧出村元时建
　　延寿寺一名古佛寺在康公里元延祐三年重修明成化间修
　　国朝康熙间増修
　　圣寿寺在州南古韩村元至元间建明成化丙戌修清凉寺在州伏甑山下金皇统间建地有温泉大达国师无业常阅经于此
　　洪相寺在州西南蟠龙山明景泰元年修
　　国朝康熙十一年重修
　　福岩寺在州西南册村元皇庆间建
　　永寿寺在州西北乔村金太和六年建明正德十五年修
　　国朝顺治间重修
　　弥陀寺在州西北里村元泰定间建明成化八年修国朝顺治间重修
　　灵感院在州北郭外金大定三年赐额谢榛有诗大云禅院在州西郭村宋时建金崇庆间赐额郡人董应记
　　国朝康熙十年修
　　普净禅院在州南三里窰则村宋元祐间建金大定三年赐额
　　昭庆院在州北王可村金大定三年赐额二十九年重修
　　国朝康熙八年又修
　　白衣堂在福村明嘉靖二年建
　　元妙观在州治东元大德间建明洪武十五年修置道正司以神霄宫玉贞观入焉治十五年修正德九年重修
　　国朝康熙二年知州汪宗鲁又修郡人张颙记昔有道士吕云仙金饰圣像焉
　　长春观在州南八里塔地村世传韩湘子建塔于此乡人立祠祀之遂名塔地
　　国朝康熙五年重修
　　清和观在州西郭村元大德八年建明嘉靖五年修国朝康熙四年重修
　　集贤观在州南许庄元至元二年建
　　国朝顺治间重修
　　太虚观在州南南泉村明正德辛巳修嘉靖三十五年重修
　　颐真观在州南李庄元至元十五年建明治十二年修
　　国朝顺治间重修
　　太清观金明昌五年建
　　沁源县
　　圣寿寺二一在通僊街宋皇祐中建明洪武间僧圆通重修嘉靖元年知县冯继祖易建文庙二十年知县贾德润复文庙于故址仍建寺
　　国朝顺治康熙间屡修一在灵空山唐懿宗第三子偘遭黄巢之乱祝发为僧至山十八盘之南崖以衣面投下名舍身崖崖西有涧以长石横亘其上始通往来西有峦桥跨涧而渡遂卓锡焉僊桥下有五龙川五川相通至今无水昭宗景福二年化此诏即其地建寺世称先师菩萨宋端拱二年赐今额
　　螺山寺在县南二十里北石村螺山亦先师菩萨卓锡之地旁有石井泉冬夏不涸元至正间僧胜锦募建
　　国朝康熙七年修
　　麻衣寺在县东北八里龙居山后晋天福初麻衣禅师坐化此后汉干祐二年建始名天平院宋皇祐五年僧怀立法嵩重修
　　石佛寺在县东南宋皇祐间建
　　国朝初巡抚蔡士英勦流贼至县梦石佛遂驻营其地命知县张一龙増修
　　慈云寺在县北五十里郭道镇东仁雾山唐时建后燬于兵明天顺五年僧圆满重建
　　香林寺在县西北五十里上观山后汉干祐中僧性惟建名围松禅院宋天圣八年僧顺普重修金大定间勅赐今额
　　青果寺在县东北五十里青果山元至正间建
　　灵寿寺在县西北六十里灵空山南麓唐景福中因先师菩萨勅建宋端拱中赐额明嘉靖间重修
　　龙华寺在县北昻头村隋开皇中建宋嘉祐间僧元丕修赐额龙福院元至元间僧德泽重修改今名
