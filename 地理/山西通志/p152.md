<!-- { "loadSidebar": true } -->
　　元王思诚总图汾水渡北张渡县东二十里吴村渡县东十里修福渡县南八里连伯渡县西南十里黄村渡县东南二十里明时胡卢滩西有双营杜家庄千户营及河东徙县西距河裁十里西南距河裁二十里而胡卢滩并没于水矣
　　汾河共袤一千三百四十里
　　浊漳河
　　长子县发源县西五十里鹿谷山东流繇房头村起经刁黄村石哲镇南李村至城南五里又东北流经交李村漳河神村共袤五十里以随地曲折计之共袤八十里至李莫村入长治县高河镇界
　　尧水至故城南入河　伞葢水北入河　屯留蓝水东至岚水村入河
　　长治县县西南县西北浊漳河繇长子县李莫村入县境西南高河镇回绕三十里至县治西北张沂村界北流入屯留县下韩村境　县志浊漳发源长子东流经襄垣县治南入长治界折而北经屯留潞城界入襄垣至县治东北隅又折而东入黎城界掠潞城之北东入平顺界
　　长子梁水东北至县界入河　长子雍水东至县界入河　东南八十里淘水西至长子界入河　南二十五里黎水西入河
　　屯留县长治册漳河北流入屯留下韩村境潞城册从屯留入县西南潞城志经屯留史河村至交漳村入县境
　　潞城县县西南县北漳河繇屯留县界入县西南境起云台经安昌折东至安居又折北至县西北曹家沟入襄垣县界共袤四十里复繇襄垣东流至县境北马鞍山界东南流经石梁至潞河镇东流入平顺县境共袤三十五里
　　交漳水在西南三十里浊漳水与屯留绛水交流故名交漳　东四十里潞水至西流里入河
　　襄垣县县南浊漳河繇潞城曹家沟北流入县南二十里鹿台山下又十里经甘村庄环流县城东北五十里至段堡村入黎城县界杨家庄　屯留册自襄垣入县石梁境长七十里
　　西漳水至甘村庄滙入河　西四十里石泉水入河西北十五里甘泉水至北闗桥入河　湼水史水
　　入临水临水至段堡村入河
　　黎城县县南浊漳河繇襄垣县西南东流入县境又东南流至王曲镇迤东共袤一百一十八里东入平顺县界　潞城圗经繇县西北界流入黎城县境东流百里又东南流入县东北境
　　城北田溪注东河入漳
　　平顺县县北繇黎城县界至曲村入县境北经新安石灰躭车诸里又东经漳义隘口石城窦口诸里入河南林县界滙清漳又东入衞河
　　北四十里温泉入河　水经注苍溪水北迳磻阳城东而北流注于漳水
　　清漳河
　　乐平县发源县西五十里少山下大黾谷北流折西南入和顺县界【水源尚微故县册自和顺县起】
　　和顺县县西县西北清漳河一源在县西一百二十里八赋岭下东西流至辽州西界长城镇六十里土人名西河　一源在县西北四十里石猴岭下东南流至县四十里经县东南流至辽州界骆驼村六十里土人名东河
　　水经注梁榆水入清漳
　　辽州州南西清漳河繇和顺界长城镇东南流至州四十里经州城南一里又东南流至交漳村六十里合东清漳河　东清漳河繇和顺界骆驼村南流至交漳村五十里合西清漳河　二河合流繇交漳村南流至州东南云头底村五十里入黎城界
　　水经注轑水至粟城注清漳
　　和顺县县东北清漳河繇辽州界入县壶口闗北经东北三十里吾儿峪入河南渉县界　清漳入林县境浊漳入林县西北境胥至林县合流又东南流入衞河
　　桑干河
　　马邑县发源北十里洪涛山下黄道泉西北十里金龙池东南流经县城南共袤四十里又东入山隂境寜武分水岭灰河至县东南二里入河　归化城黒河至县北二十里喇河口入河
　　山隂县城北桑干河繇马邑县东流入县西北河阳堡南经安银子岱岳至城北又南经麻家疃曹娘子村共袤五十里至应州界凉亭村
　　白泥河南入河
　　应州西二十里繇山隂县界凉亭村东流入州境贾家寨经刘霍庄郑家庄共袤二十里又东北流入怀仁至大同县界
　　浑源州浑河至西安堡入河
　　大同县县南古定桥渡六十里繇应州东北流入县境新桥村经县南古定驿大新庄马营儿至南徐村共袤一百三十里入阳高县南川界
　　如浑水南至古家坡入河
　　阳高县县南川繇大同县界东流入县南川至马营堡入天镇县界
　　天镇县县南川繇阳高县东流入县马营堡境经大石堡栖子屯东太保村西太保村小盐厰至直西寜县白家泉界又东入于海
　　沁河
　　沁源县发源县东北浴鳯村一源出西北绵山又一源出东北马圏沟西南流经县城一百一十里又南流四十里至岳阳县义亭村
　　东八里清水河西流入河　东十五里马跑泉至有义村入河　东三十里青龙河至园寨村入河　北十里狼尾河至河西村入河　西三十里西川河至龙头村入河
　　岳阳县县东九十里沁河繇沁源县界义亭村西南流至双头村南流经府城平房村大渠村段村兰村桃园里村寺圪防村冀氏村孔坛村衞寨村狼寨村湾里村召县村共袤一百八十里至县东南峰防村入沁水县雨凉滩
　　北八十里蔺河东南流至和川入河　东南一百六十里八十里川西南流入河
　　沁水县县东五十里沁河繇岳阳县东流入县大将村南流共袤一百三十里至武安入阳城县境
　　杏河入梅河梅河至郑庄村入河　海子河至端氏镇入河　长子秦水南至端氏镇入河
　　阳城县县东沁河繇沁水县南流入县东北屯城村境经润城沁渡大长降塸四里共袤一百四十里至县东南公娥涧出山口入河南济源县境至武陟入黄河百眼泉至润城入河　芦河东至下孔入河　泽河东至沁渡南入河　南四十里桑林河东北入河鳯台大阳镇长河西南入河
　　滹沱河
　　繁峙县县城南发源平刑闗东南县东北一百三十里泰戏山下西流经繁峙县南又西流共袤一百四十五里至东留属入代州境
　　县东玉斗泉水至故福都入河　三泉至三泉都入河　北楼口水至沙涧驿入河　华严岭水至新兴村入河　东南九十里黒龙池水过海子村入河东南一百里太华池水西入河
　　代州南二里滹沱河繇繁峙县东流属村西入州境西留属村西南流经州城南又西南流共袤八十里至崞县蒲沟梁界
　　城东东闗河绕城东南入河　城西南三里河南入河　西七里栁村河经七里堡入河　西南十里西峩河北入河　西二十里羊头神河二南入河　西北三十五里九龙河南入河
　　崞县东二百歩繇代州界蒲沟梁入县境西南流经城东一里又南流共袤九十五里至界河舗入忻州境北门外北桥河东入河　南郭门外南桥河东入河南二十里阳武河东至双陵村入河　南六十里
　　沙河东入河　南七十里铜河东入河　北二十五里板桥河东入河
　　忻州古秀容县北三十二里繇崞县界河舗东南流至境忻口镇东流一十五里至曹张村东入定襄县界崞县沙河东至忻口入河
　　定襄县北五里繇忻州曹张村东流经上汤头村北又东流三十五里共县境七十里至县东北四十里阎家庄领子底村河邉村入五台县大闗境
　　忻州云中河过羊房村入河　忻州牧马河至县东北衞村入河
　　五台县县西南繇定襄河边村环入县境西南邉家庄东流共袤四十里半经野域口入盂县界
　　西三十里泉岩河至槐隂入河　东峪河至河门入河　西北十五里卢虒河至南河门合虒阳清水二河入河
　　盂县北一百里繇五台县界东流至天城口孙家口李千口柒东胥三里庄里王家庄胥五里的溜登十里蔡家坪鳌头胥五里独子口一里梁家寨五里沙湖防报川子崔家庄胥三里忽川口七里唐山坪三里石家塔峪口阎家庄胥五里共袤七十三里又二里至直平山县界石沟口又东入于海
　　县西乌河东入河　北五十里龙化河至榆枣口入河　县西南细水河东达平山入河















　　山西通志卷三十四
<史部,地理类,都会郡县之属,山西通志>
　　钦定四库全书
　　山西通志卷三十五
　　学校
　　有虞氏有上庠下庠夏后氏有东序西序三晋学校实权舆于此
　　国家崇儒重道尤以风励学宫爲本务国子监暨畿辅诸学固比隆于虞之上下庠夏之东西序而山西爲
　　神京右辅被化尤迩凡府州县学犹存乡校旧制而美茂易成之材间出其中此在学臣司铎臣兢兢愼之而守土诸臣亦胥宜加意焉志学校
　　太原府儒学在府治东宋太平兴国四年徙州于城东南隅建孔子庙景祐中并州牧李若谷首即庙建学庆厯初明镐又建礼堂于殿北皇祐五年韩魏公知并州辟地建学自爲记靖康末兵燬金天防九年耶律资让鎭太原重建今所正隆初太原尹完顔宗宪修大定丙午亚尹张子衍漕贰杨栢元立建贤堂于两庑间明昌二年张大节知太原増治殿宇讲堂斋室翰林赵沨爲记是年登龙飞榜者学籍凡七人翰林应奉王泽首冠多士而州学复一新元末圯明洪武三年重建景泰天顺间廵抚朱鉴布政陈昱防政杨璿副使李俊继缮嘉靖九年诏建敬一亭植御制敬一箴宋儒视听言动心五箴十年诏建启圣祠天启六年督学呉时亮重修
　　国朝顺治十一年廵抚刘宏遇大新之孙籀记康熈十七年廵抚土克善复修库尔康记二十五年
　　御书万世师表颁发州县悬额庙中二十八年天下郡
　　县学仍舞八佾三十三年
　　御制
　　至圣先师孔子赞四配赞颁行天下四十一年
　　御制训饬士子文颁发胥镌石明伦堂四十二年再修
　　孙致弥记五十一年
　　诏升朱子于十哲五十五年以宋范仲淹从祀雍正三
　　年
　　御书生民未有颁发州县悬额庙中厘正祀典复祀蘧瑗林放秦冉顔何郑康成増祀先贤牧皮公都子公孙丑乐正克万章先儒诸葛亮尹焞黄干陈淳魏了翁何基王栢赵复金履祥许谦陈澔罗钦顺陆陇其正殿
　　至圣先师孔子
　　四配
　　复圣顔子【讳回字子渊鲁人】
　　述圣子思子【讳伋字子思至圣孙】
　　在殿内东傍西向
　　宗圣会子【讳参字子舆南武城人】
　　亚圣孟子【讳轲字子舆一作子车邹人】
　　在殿内西傍东向
　　十哲
　　闵子【讳损字子骞鲁人】
　　冉子【讳雍字仲弓郑康成曰鲁人】
　　端木子【讳赐字子贡衞人】
　　仲子【讳由字子路一字季路尸子史记胥云卞人一云衞人】
　　卜子【讳商字子夏衞人郑康成曰温国卜商】
　　在殿内次东西向
　　冉子【讳耕字伯牛郑康成曰鲁人】
　　宰子【讳予字子我郑康成曰鲁人】
　　冉子【讳求字子有郑康成曰鲁人】
　　言子【讳偃字子游呉人】
　　颛孙子【讳师字子张陈人】
　　在殿内次西东向
　　朱子【讳熹字元晦一字仲晦宋婺源县人】
　　在殿内次东西向
　　东庑先贤
　　蘧子【讳瑗字伯玉卫人】
　　澹台子【讳灭明字子羽孔安国曰鲁人】
　　原子【讳宪字子思郑康成曰鲁人檀弓云仲宪宋人】
　　南宫子【讳适字子容家语云韬史记云括孔安国曰鲁人】
　　商子【讳瞿成都周公礼殿圣贤圗云商瞿上字子木鲁人】
　　漆雕子【讳开字子开家语云字子若郑康成曰鲁人一云蔡人】
　　司马子【讳耕字子牛家语云犁耕一字伯牛孔安国曰宋人】
