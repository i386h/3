<!-- { "loadSidebar": true } -->
　　比屋皆难入君家到不时及阶先问母未坐索窥儿容膝常终日开胸无讳辞月斜仍惜去带醉草新诗桃花洞同径野子苏解州三王上舍丘举人集【时二
　　月二十五日也】　　　　　　　　　　康　海
　　客至桃花洞桃花半已飞感时方命驾乘兴忽忘归引水临花坞看渔坐石矶不知人代里何事苦依违
　　赠别袁贞白先生　　　　　　　徐　休
　　八载今重会溪山一日游仙台寻隠迹洞顶眺河流别路人争乡祠宿共投飞槎天外落云树思悠悠
　　庆都篇　　　　　　　　　　　李梦阳
　　于昭开帝则荡荡协钦文髙辛初缵服大舜复升闻瞻依太古日怅望春空云缓防遵墟里翺翔咏放勲
　　送段子还蒲州寺中作　　　　　何景明
　　段子两龙劒西行歌莫摧探花天上返观日海边回一别云房树相思雪夜杯禹门读书处终夕听风雷
　　鹿苑寺【即摩诘宅】
　　旧宅施为寺青山属野僧髙人不可见胜迹已无凭色借荒庭草隂垂古殿藤千崖一微迳异代几攀登
　　首山
　　王君首山下新起读书楼云雾悬萝入湍波涌作流具茨黄帝宅嵩少羽人丘想待功成去方为此地留
　　早发解州　　　　　　　　　　杨　慎
　　旅宿先鸦起归心与鴈争氷霜残腊路花柳上春城隠士嘲西笑骚人感北征劳心应物理奔走愧虚名
　　聚仙堂次宋御史韵　　　　　　吕　柟
　　携友登天柱河山分处真手今摩白日足已蹑青云万里风花细一川秋柿新王官谷口上莫易告他人
　　再过霍州　　　　　　　　　　韩邦竒
　　此地吾尝治风尘几度游道随汾水折云拥霍山浮昔往黄梅雨今来白雁秋萍踪倦行役意独爱沧洲
　　尹吉甫墓
　　瞻仰周卿士凄其古墓门苔荒啼鸟迹草没断碑痕爼豆千秋逺仪型百世尊空留台畔月常照此乾坤
　　云中九月八日同张年兄字川登髙
　　韩邦靖
　　佳节明朝是边寒花未开愁心看极塞乡思上髙台对酒清笳咽当歌白鴈来天涯难会面风雨复相催
　　和王公济过韩信岭　　　　　　常　伦
　　汉代推灵武将军第一人祸竒縁蹑足功大不容身带砺山河在丹青祠庙新长陵一抔土寂寞亦三秦
　　题漳源【有序】　　　　　　　　　王致中
　　浊漳之説不知传自何人乘便游发鸠见泉源清而且洌慨世之好修而冒不韪者独此水云乎哉窃为水耻之故特纪以告来者
　　穷源四十里灵窍泻芳泉睂池中见烝尝石上镌濯缨发清兴逃世隠尘辁寄语循名者浊漳空浪传
　　交城道上　　　　　　　　　　王如金
　　月暮春之晚途兴日以寅所经莺告老不意柳谋新风土非宜我功名未若人移家方一宿觉是异乡身
　　两岭山旅行　　　　　　　　　张载
　　石齿鳞鳞起飚轮面面催才经仄径尽忽讶侧峰开哀壑埋龙虎空山掣电雷故乡何处是凝睇重徘徊
　　望太行　　　　　　　　　　　唐顺之
　　北望太行山岭岑霄汉间倚天开叠嶂画地作重闗车向羊肠转人从鸟道还一为寒苦曲涙下摧心顔
　　同孟中丞游龙泉寺
　　寳地风尘絶琳宫日月偏鴈来还绕墖龙去尚留泉戸里天花落空中梵乐传逺师休禁酒客醉欲逃禅与故闗张将军谈旧事有感　　　王世贞
　　太息时才老殷忧战地深毋谈旧开府吾听忽沾襟卖劒中年事伤弓此日心唯应解严后归钓五湖隂
　　太原道中即事二首
　　盘陀十二驿驿驿似西川毕竟中无地还疑内有天居民同伏鼠宿客傍栖鸢不待蝉声苦秋霜自鬂边不断峰峦色何由见晋阳傍山三穴入地鼠千仓项为泉奔瘿牙因枣熟黄吾儿莫相笑风俗古陶唐
　　董卓垒　　　　　　　　　　　谢　榛
　　石艾郭东路行行薄暮天农桑晋甸服文轨汉山川涧水风犹咽林花火似然空余董卓垒不使后人怜
　　绵山懐古
　　绵山忆介子殁后几千春独有英明主终怜患难臣断霞余古烧悲鸟自荒榛嵗嵗逢寒食其如惆怅人
　　四无堂
　　政简独僊尉终朝堂宇闲名传九有外道在四无间能了忧来事何惭老去顔悠然自俯仰云尽见青山
　　漳河有感
　　行经百度水秖是一漳河不畏奔腾急其如转折多出山通逺脉兼雨作洪波偏入曹刘赋东流邺下过
　　鴈门
　　昔有鴈门路霜气逼征鞍野望天何惨徒行老更难人烟隔水静鬼火照沙寒战伐空悲感风凄戍角残
　　秋雨宿权店驿有感
　　驿灯分暝色野馆滞秋隂已倦衰年事偏驰故国心夜凉槐雨滴月暗草虫吟归梦不知路千山云更深
　　题灵感院
　　偶成仙寺约共是野鸥心有味澹终日无营闲至今草芽青半砌云气白双林何处鸣春鸟停杯谩一吟
　　寓晋省弥陀寺宿　　　　　　　张四维
　　一剑天涯客孤灯寄上方梦回乡骤逺思发漏偏长榻影留寒月钟声带晓霜无端清境曙风堕梵天香
　　铁索岭　　　　　　　　　　　赵　讷
　　节节髙岩上谁知复有山便当安见在何事费跻攀天险本自絶人为故不闲因怜好进者岂止仕途间
　　题娘子闗鐡佛寺壁　　　　　　宋登春
　　萧寺枕幽谷白云断埃尘鉢润龙生雨花香鸟弄春莲经谈海月芦浪渡江津得意归来晚曹溪路更真
　　海会亦名龙泉前有金谷　　　　王国光
　　厌闻车马喧来此心独喜树幽鸟不惊日上僧初起金谷会可寻龙泉清无比抚心忆当时扰扰寜知已
　　游石壁寺　　　　　　　　　　苏　祐
　　湍瀬珠跳起峰峦玉削成空岩惟佛影哀壑更松声倦鸟投林薮游人入化城白牛无处覔一笛晚风清
　　松子岭
　　松岭度寒曛髙穿虎豹羣太行应絶顶上党信遗文已觉中原隘还疑下界分双旌飐飞鸟缥缈入层云
　　同何瑞山登海光楼用韵
　　隔嵗相逢处髙楼并倚时池花飜白玉盘菜袅青丝才笑今逾拙心怜旧总痴春风须尽醉明日有离思
　　望东庄赠髙宪副
　　跂望东庄近幽深似辋川平田白鹭下曲径緑云连避俗林和靖谈经汉服防悬车何太早应恋此林泉
　　太原台中即事
　　返照横烟暮髙台发兴频轻云将作雨残暑故随人座拥新秋色城依古水滨晚凉风更起独岸小乌巾
　　邑中诸大夫邀防晋溪太傅别墅
　　悬瓮山前路乘轺雨后来嘉禾歌万寳崇构上孤台馔熟香秔入堂深緑野开升平原有象共醉紫霞杯
　　天龙寺
　　穿林遥送目入洞共披榛问旧僧谁在惊时鸟自春名山多古刹尘世少闲人病后怜幽寂辞家学养真
　　晓渡汾水将赴晋祠告成
　　箫皷渡方舟旌旗夹岸浮山明汾曲晓云白晋祠秋桐叶飘宫井苹花荐酒瓯愿言崇报祀不是重遨游
　　暮秋夜宿紫荆闗　　　　　　　苏　澹
　　驿路飘黄叶闗门薄紫荆上都瞻处近北斗坐来平塞冷胡笳断原荒野烧明终军虽老大还欲请长缨
　　崇福寺见月　　　　　　　　　黄洪毗
　　明月山中寺寒风雪后天转移人语少相对佛灯悬闽岭茶香梦寰瀛竹叶船七千云树外月色故依然
　　佛耳摩云　　　　　　　　　　茅　坤
　　插汉如来境相叅乔木林壑深云出没堂防气萧森恠石生苍藓疎松转緑隂晓来堪听处梵语杂禽音
　　过鎗风岭　　　　　　　　　　黎民表
　　沙泥坼两防细路转堪憎去马冲风色征衣挂石棱疲兵时偃卧古堠更陵乘頼有锁愁地云中岳色层
　　谒汾隂祠　　　　　　　　　　王崇古
　　峻宇压汾湍轩辕扫地坛蛟龙蟠地脉岳渎防冈峦汉碣螭文古唐宫树色残悬知翠鸾驾应在紫云端
　　紫团八景【有序】　　　　　　　　张　铎
　　紫团三十六景宋政和中王寀字辅道者应邑大夫之请者也诗刻半存得景二十有二伊昔象形命名意各攸寓人代寥阔兵燹荐经词客幽人游赏罕继今诸峰虽罗列崚嶒而氏号湮没残碑所遗固亦漫无可指遂使名岳儿孙懵焉失传予慕昔贤之髙致怜真景之娱人叅彼诗义符此近称取其尤彰彰明著者列为八景摛词勒之聊以当博奕云尔
　　桥楼淙【淙去声即辅道之仙翁崖也】
　　径转桥楼出驺嘶猿鹤惊扪萝防磴滑拄杖看云生仙去楼空闭桥深淙自清临风操緑绮山水独含情
　　云葢寺【即驻云亭也】
　　下马礼空王逍遥步法堂名山雄晋魏绀宇自隋唐云拥诸天湿风生六月凉阆仙当日事踪迹已微茫
　　将军峰【即东西二华表也】
　　招提依絶壁门拱二将军受职镇灵境荷戈凌紫氛威名千古着梵宇半空闻仰止钦髙躅徘徊散夕曛
　　照壁山【即屏墙山也】
　　真僧已入定羣动欲开顔天启如来钥门扄照壁山翻经忘色相説法掩禅闗苍翠空相对巉巗不可攀
　　倚秀峰【乃照壁前山最髙而秀者辅道所着今名无称焉】
　　屏墙相对峙突兀见髙峰玉女新妆出山峦翠岱浓云霄横绮縠河汉插芙蓉不费寻幽力尘寰那得逢
　　濯缨溪【辅道所著名】
　　小溪分瀑布素练静无声到此谢尘鞅因之濯冕缨名因孺子重水得圣人清剩有观澜兴怜君欲结盟参园【即南极园昔有传服参飞仙者本草亦品紫团参为上今园已垦为田矣】
　　瑞草象人形名园倚画屏百年仙迹逈此日法轮停市药僧常系巡山戸尽扄贪婪诉小吏哀怨若为听
　　磨崖碑【旧名与今同】
　　悬崖镌古籀拂石辨虫鱼壁立人难近光莹玉不如僧能问竒字佛亦防名书读罢迷心悟山灵若启予
　　由闗子岭发兵入绵上　　　　　髙叔嗣
　　戎衣曾事主羽檄日征军敢奋一朝画而邀百战勲深山连古木落日断黄云愁思荒村夕诛求不忍闻
　　避雨五巑山
　　鸣雨断还续连山下复髙疎慵元自惯登顿为谁劳问馆投身促防崖着足牢客程怜若此终念反林皋
　　再过紫岩寺
　　受事方从北持车还向西青林含日影赤坂造天倪宦味同鸡肋官程任马蹄苍崖摩遍认隔嵗几行题文水县驿壁读王司仆徳征诗因和其韵
　　长涂无骥足短髪有渔舟感叹如同日羁牵自去秋寒灯知客意鸣柝乱人愁屏上山川记何因认汴州
　　三月二日交城大雪
　　建辰开此月上已预今朝柳絮寒应未雪花晚故飘轻盈对山榭防缀爱芳条若伴边愁客经春总不消
　　宿八角
　　严更金柝起杪嵗玉闗寒行侣时相问边城进更难归心惟日夜客鬂已星残仰悟中林羽投枝亦未安
　　晚趋忻口
　　云峰聊极目立马独愁心岂直闗山逺其如雨雪深笳声先入夜边气逈生隂畴昔长征意蹉跎力不禁
　　星轺驿雨中别林八南还
　　驿外隂云合牕中宿雨含深岩龙自鬬险路马能谙短髪星星甚长愁日日堪休将南望泪归傍二亲谈
　　沁州张源铺
　　去国三年意还家此日心天寒客路永日暮众山深沙塞人偏老风霜马不禁如何更万里投迹楚江隂
　　平定西交口
　　敢言触热倦悦此午隂长兰气清林薄蒲风散野塘髙陵堪下马怪石欲成羊可念征途侣题诗徧驿堂
　　汾上秋霁　　　　　　　　　　亢思谦
　　髙秋开霁色爽气净长空疎树明晴影寒流漾晓风层霄无防翳天际有孤鸿独立遥凝望山川拟画中
　　八功徳水　　　　　　　　　　王道行
　　绕出西台后髙蟠白玉梯刻檀千佛出架壑数僧栖不见鸡啼杙时妨虎过溪谁将甘露水一滴洒羣迷
　　赠大方院主
