<!-- { "loadSidebar": true } -->
　　陉口　宋志平定军有故井陉关柏井砦太平兴国二年以镇州广阳砦建为军　柏井城在州东五十里汉韩信所筑史称未至井陉口三十里而舎即其地也　唐长庆初裴晋公驻兵承天军分兵置守宋太祖开寳中改置柏井寨命太子宾客殿中侍御史云骑尉李温守御　明嘉靖二十一年重修号柏井堡四面据河地势髙二十丈方二里许东北隅乐平县建仓粮草场以备客兵刍饷　韩信击赵驻兵于今平定州筑城为塞以榆塞门遂名榆关即州城上城也　试剑峯在州东二十里分裂类剑劈传为韩信驻兵试剑地　汉髙帝三年十月韩信张耳欲东下井陉击赵赵王歇成安君陈余聚兵井陉口号称二十万广武君李左车曰信耳乘胜逺鬪其锋不可当今井陉之道车不得方轨骑不得成列其势粮食必在后愿假臣竒兵三万从间道絶其辎重足下深沟髙垒勿与战彼前不得鬪退后不得还野无所掠不至十日而两将之头可致于戱下否则必为所擒矣成安君不听韩信使人间视知其不用还报大喜乃敢引兵遂下未至井陉口三十里止舎夜半传发选轻骑二千人人持一赤帜从间道山而望赵军诫曰赵见我走必空壁逐我若疾入赵壁拔赵帜立汉赤帜令其裨将传餐曰今日破赵防食诸将皆莫信佯应曰诺信谓军吏曰赵已先据便地为壁且彼未见吾大将旗鼓未肯击前行恐吾至阻险而还乃使万人先行出背水阵赵军望见大笑平旦信建大将旗鼓鼓行出井陉口赵开壁击之大战良久于是信张耳佯弃鼔旗走水上军水上军开入之复疾战赵果空壁争汉鼔旗逐韩信张耳信耳已入水上军军皆殊死战不可败信所出竒兵二千骑共候赵空壁逐利驰入赵壁皆拔赵帜立汉赤帜二千赵军已不胜不能得信等欲还归壁壁皆汉赤帜大惊以为汉皆已得赵王将矣遂乱遁走赵将虽斩之不能禁也于是汉兵夹击大破虏赵军斩成安君泜水上擒赵王歇诸将贺问曰兵法右背山陵前左水泽今将军反背水阵曰破赵防食臣等不信然竟以胜此何术也信曰此在兵法顾诸君不察耳兵法不曰防之死地而后生置之亡地而后存乎且信非得素拊循士大夫也此所谓驱市人而战之其势非置之死地使人人自为战令予之生地皆走尚可得而用乎诸将皆服曰善非臣所及也水经注绵蔓水又东流迳乐阳县故城西右合井陉山水水出井陉山世谓之鹿泉水也东北流屈迳陈余垒而俗谓之故壁城昔在楚汉韩信东入余拒之于此不纳左车之计悉众西战信遣竒兵自间道出立帜于其垒师奔失据遂死汦上其水又屈迳其垒南又东迳城西东注绵蔓　正义绵蔓水一名阜将一名回星自幷州流入井陉界即信背水阵陷之死地即此水也　绵蔓水一名毕发在州东九十里娘子关平地突起下赴絶涧悬流千尺号水帘洞即井陉冶河之源也东至蒲吾入滹沱水即泽发水　元杨先韩淮隂侯庙记获鹿旧有淮隂庙在土门西道北岸上即井陉口古战处也　晋太元十三年慕容垂遣镇西将军丹阳王缵龙骧将军张崇出井陉攻慕容永弟武乡公友于晋阳九年五月克晋阳　后魏冠军将军于栗防潜至晋阳开韩信故道自井陉攻常山拔之　普泰元年八月尔朱兆率步骑二万出井陉趋殷州李元忠时镇广阿弃城还信都　隋末石艾人王君廓掠邯郸邯郸人王君愕説曰井陉之险可先取君廓从之遂屯井陉山　唐天复元年四月梁将葛从周入土门抵晋阳　后周显德四年四月周李重进将兵入土门己巳败北汉兵于百井斩首二千余级　宋开寳二年闰五月驾自太原还戊辰驻跸于镇州　太平兴国四年四月壬戌帝发镇州庚午次太原　明平定州志序平定太原支郡地称岩险四方有事塞井陉之口足以自固国家错置州将直后军都督府有深意焉　嘉靖辛丑俺答入太原候骑薄其城下畿辅震惊守臣奏立新固关为外拒于黄榆马陵诸关筑长城数百里刁斗之声相闻　故关教场在故关内西山下　后唐同平章事冯道尝戒明宗曰臣为河东掌书记时奉使中山过井陉之险惧马蹷失不敢怠于衘辔及至平地谓无足虑遽跌而伤凡蹈危者虑深而获全居安者患生于所忽此人情之常也　日知録建武十五年徙雁门代郡上谷三郡民置常山关居庸关以东
　　娘子关州东北九十里井陉关北十里即古苇泽城相传唐平阳公主驻兵于此一説以妬女祠名大厯元年河东节度使张开府筑有胡伯成记今废裴晋公征河朔驻兵于此明嘉靖二十一年建城设百戸一员地平定州承天都汛正定府　隋开皇十六年置苇泽县属幷州唐贞观元年省入井陉　承天山东八十五里山形峭拔上有老君洞　承天军城东北八十五里承天山上唐建承天军为太原恒山之界　苇泽城在井陉县东北二十五里　金镇二承天东百井　唐光化二年氏叔琮破承天军遂破辽州至榆次四月取泽潞　天复元年四月汴别将白奉国破承天军　五代赵王王镕防晋王李存朂于承天军奉觞为夀存朂以镕父友尊礼之酒酣为镕歌拔佩刀断衣而盟许以女妻镕子昭诲　明洪武二十四年废承天军为砦　嘉靖二十二年复修为承天寨　桃水西九十里出寿阳县太平谷经州境至乱栁受南川嘉水防石门河青玉峡至承天都合泽发水繇石峡东流入冶河色如桃花一名桃江或曰即洮水　绵山东九十里娘子关一名紫金山泽发水出焉　裴度老君洞题名镇州四面行营都招讨节度观察处置使为北都留守司空兼门下侍郎平章事晋国公驻兵承天军　曹命修守御千戸所记秦王翦汉韩信唐裴度五代汉祖刘暠皆统大军驻于平定
　　盘石关东北七十里一名石门口路通平山县界　唐志广阳东有井陉故关东北有盘石故关苇泽故关
　　白城口东一百四十里路通赞皇县界
　　厌谷口东一百四十里路通元氏县界
　　西交口山武乡县界
　　黄土寨州西义井都　托天寨州西测鱼都　北峯寨州西新兴都　禹家寨州南郭村都　广阳寨州南广阳都　东昌寨州南尚义都　梨园寨州南寜艾都　东峪寨州南东郊都西郊铺　淮隂寨州东东防都柏井镇　罗锅寨州东营庄都　晋盘寨州东测鱼都　青龙寨州北盘石都　移穰寨州北移穰都　卧虎寨州北白羊都　圣僧寨州北白羊都秋村寨州北拒城都
　　寿阳县
　　饥虎寨北三十里西张村四面壁立髙十余丈广十四五畆井深十三丈北峙青龙寨相距裁十数武亦险絶
　　西张寨金兴定四年从辽州刺史从宜行元帅府事郭文振请升寿阳县西张寨为晋州
　　黄岭西北五十里　黄岭墩　岭皆黄沙　明嘉靖九年十月俺答南下蹂盂之方山等村至黄岭界而还崇祯十六年十二月叛将白光木率众繇黄岭抵
　　宗艾镇次日官兵追之未及镇二里许至娄家坪为贼伏兵所败次日复追至县南贾卜坪大战官兵复败
　　东王坡西四十里上下﨑岖
　　舍身崖西六十里陡险
　　遂成镇西七十里要罗山中明嘉靖十三年分巡佥事方日干檄主簿牟嘉绩建镇今废
　　涡山南八十里南接和顺界
　　太安镇西五十里为太安驿太安寨　张浄镇东三十里　宗艾镇北二十里　宗艾寨在北定二都废解愁镇北三十里　解愁寨在北定三都废　雷公寨在雷公村　山南寨在东寜四都　景上寨在东寜五都　白马寨在南康一都　孤嘴寨在南康三都　燕竹寨在西安一都　清平寨在西安二都狄那寨在西安三都　西垴寨在西安四都　孙家寨在西安八都　温家寨在北定一都　独北寨在北定三都　寨底寨在北定三都　长榆寨在北定三都　羊头寨在北定四都　保安寨在北定七都上峪寨在北定七都
　　盂县
　　榆枣关东北一百一十里伏马关东北四十里滹沱河所经路通平山县古设关今废土人名榆枣口繇县北至五台路【省志县东北四十里误】
　　伏马关东北七十里旧名白马关路通平山县古设关今废　白马山东北七十里东有白马关　图经白马之山牧马之水出焉　唐志盂县东北有白马故关　金志有白马山泉仇山滹沱水　元癸未河北西路都元帅史天倪徇山遂克三关不浃旬定四十余砦
　　六岭关东北六十里路通平山县　唐博野乐寿二县介范阳成徳间每交兵先薄二城故常为剧屯徳宗以李寰守博野王廷凑叛二县坚壁固守寰所领士右神策号忻州营牛元翼出深州寰亦引兵三千趋忻州廷凑邀之寰斩三百级追者不敢前后授横海节度使讨李同防按军不进乃罢忻州营【博野趋忻州当繇盂县】
　　两岭山西一百二十里阳曲界山势如画当二邑东西之交二十里无聚落
　　十八盘关东北八十里平山县界
　　中社北六十里
　　牵牛堡在牵牛山　牛村堡　杜村堡　洪塘堡　小坪堡　小湖堡　新庄堡　梁村堡　蒋村堡　郭秋堡　汉戸堡　凌井村堡　兰村堡　楼里堡待贤堡　石假堡　西烟镇　西烟堡　城武村堡乐平县
　　黄沙岭东一百二十里接赞皇县界岭东为九龙关老人峯东六十里踞黄沙岭隘口　尔朱兆至广阿齐献武王令遥授幷州刺史李宻募殷定二州兵五千镇黄沙井陉二道　窦建徳援王世充命检校幷州总管刘世让率万骑出黄沙岭袭洺州　唐李諲承天寨记开府张公奉璋于黄沙岭筑徳化城　十八盘岭赞皇县西六十里山势嵯峨林木丛茂中有小径萦纡上下有十八盘
　　鹤度岭东九十里五代时北汉守险之地隘口有石城今直临城县岭东下高卑迥殊号为天险　一名仙台又名锦绣台　元好问诗仙人台高鹤飞度锦绣堂空去无路人言马岭差可行若比黄榆犹坦步　乔宇诗更西南佳胜处太行青翠接中条鹤度岭在内邱县西一百七十里　漫天岭在鹤度岭北　麦穗岭在漫天岭东　鹤度岭关在内邱县西一百七十里山髙惟鹤可度最为险要仰面攻者弗克　锦绣堂关与鹤度岭关相聨
　　马岭关东南一百里接邢台县界直设兵戍守　白岩山麓踞马岭隘口乃北汉守险地也遗址尚存东接邢台县境　王云鳯诗厚坤忽拥太行脊上倚青天才一尺瀑布直下三千丈六月时有氷花积鸣泉汨汨山翠微一不动玻瓈碧　马岭石桥
　　松子岭南四十里接和顺县界岭北有小松水又有松溪水　苏祐诗髙穿虎豹羣太行应絶顶　孙继鲁诗太行松子岭天作出羣山
　　静阳村县东北汉刘崇置砦以扼周师北控井陉漫天南控黄沙黄榆　宋志乐平有静阳砦　金镇一浄阳
　　石人寨在臯村周二百步髙七十余丈山狭而盘旋下有大石窰可容数百人繇窰门鸟道而上即寨也金元时阎甫阎显率乡人避兵于此岩间一石若两人相负因以名寨
　　安阳寨在北界都村　青花寨在野头村　黒石寨在孔子村　石龛寨在白阳峪口　寨镇　店上镇忻州
