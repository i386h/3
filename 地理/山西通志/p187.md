<!-- { "loadSidebar": true } -->
　　明初改行都督于会城置山西都指挥使司领太原诸衞衞属都司者八属行都司者十四衞各五所惟太原左衞增中左中右潞安增磁州守御所振武增中后及鴈门守御所汾州以初置止左右中三所诸衞属外又特设七所属都司者七而属行都司者三卫所之官各有定员分督于兵备道其参将游击守备协守都指挥则随地量设以司攻守而沿边居多又特设总兵以专握兵事焉衞所之军各有总旗有小旗有操军操有演武塲有军屯屯有田军器有局而沿边原伍之外又有常备有番上有召募有改拨有修守民兵然民兵暂调赴边协同修守半留本地护守城池岁时敎阅各州县巡捕官领之若境土虽在山西而属于他处者爲衞二所三隶后军都督府则有泽州宁山衞平定州守御所隶宣府万全都司则有蔚州衞广昌守御所隶潼关衞又有蒲州守御焉　洪武二十五年命宋国公冯胜颖国公傅友德等至太原平阳阅民户四丁以上籍一为兵赴大同屯田在城置五衞以东置六衞衞五千六百人　山西都司所属太原左等衞所原种幷新增地二万九千三百八十顷二十七亩七分四厘七毫三丝子粒九万二千三百一十四石七斗一合九秒七撮六圭五粒　太原左衞屯田坐落吉隰二州阳曲太原淸源文水静乐太谷榆次祁县永和闻喜灵石长子屯留平遥孝义诸县幷宁武关　太原左衞屯田坐落平遥孝义灵石三县　太原右衞屯田坐落永宁州徐沟榆次兴岚太原静乐定襄五台诸县幷偏头关太原前衞屯田坐落本衞幷阳曲静乐屯留长子
　　高平垣曲榆次绛诸县及宁武关　振武衞屯田坐落本衞及代州繁峙五台崞诸县　万厯十一年鴈平道张惟诚查理三关塞下共得荒田三万余亩都御史侯于赵题请作官垦地其牛犋子种与农器俱给官银置买又立堡十五立仓二十五庄二十有二分官军耕之秋则以其半贮仓以其半入伍补军平阳衞屯田坐落解霍吉诸州幷临汾太平稷山河津万泉猗氏安邑夏曲沃闻喜汾西赵城洪洞蒲浮山翼城平陆襄陵大宁岳阳临晋绛诸县　潞安衞屯田坐落河南磁州临漳安阳二县幷北直隶永年鸡泽肥乡成安魏内黄诸县　沈阳中护衞屯田坐落北直隶广平府曲周鸡泽魏诸县幷顺德府广宗县　汾州衞屯田坐落汾阳介休孝义蒲大宁五县山西行都司所属大同前后等衞所原额幷新增
　　地四万五千五百四十八顷四十三亩九分三厘九毫二丝子粒一十一万一千三百五十九石九斗三合六勺五抄七撮七圭四粒六粟牛犋幷草折银八千四百四十两七钱八分一厘九毫六丝一忽八微八纤三尘三沙　大同前衞　大同前衞中右所大同后衞　许家庄堡代办大同后衞　大同左衞云川衞　大同右衞　玉林衞　威远衞　平鲁
　　衞　朔州衞　乃河堡代办朔州衞　贾家堡代办朔州衞　阳和衞　高山衞　鎭门堡代办阳高二衞　守口堡代办阳高二衞　靖鲁堡代办阳高二衞　鎭边堡代办阳高二衞　天城衞　鎭鲁衞永嘉堡代办天鎭二衞　李家堡代办天鎭二衞平远堡　井坪守御千戸所　山隂守御千户所马邑守御千户所　马邑县　安东中屯衞分守应州城左右二所　浑源州幷本城中前二所　分守怀仁城后所　灵邱县　泽州幷阳城沁水县民佃屯田　泽州　阳城　沁水　宁山衞屯田坐落北直隶滑濬东明长垣诸县河南获嘉新乡辉县修武武陟诸县共岁办夏秋粮三万七千三百九十五石七斗三升九合七勺三抄　沁州屯田坐落本州沁源武乡幷直隶永年鸡泽县　祝志大同二边抵三关五百余里不可耕者二其三皆腴地也东西一步得地四顷有余一里得地千顷有余天城西抵偏关长八百里该地九千万顷为田者四不尽垦者五人给一顷可赡五十万人三人一军可得军十六万













　　山西通志卷四十四
<史部,地理类,都会郡县之属,山西通志>
　　钦定四库全书
　　山西通志卷四十五
　　盐法
　　河东盐产于池池介解州安邑之交薰风自南盐成昕夕作味甘咸功用神速民利赖焉顾所以防池保盐疏引裕课之道要在官斯土者本良法美意而力行之庶足以仰副
　　朝廷恤商惠农之至意敎养先资此其一端未可畧而不讲也志盐法
　　河东大盐池在中条山北麓解州安邑之间近安邑者爲东池近解州者爲西池名分爲两实卽一池说文河东盐池袤五十一里广七里周总一百十六里凡池皆水而此池之水其味咸鳞介不育其性温隆冬不氷或曰此海眼也葱岭之东有海焉曰盐泽河流所注不溢不涸此池亦名盐泽是窍于山川生此奥区以粒我烝民唐崔敖曰海眼通波河源伏脉千里一气潴为广斥是也九有之盐有煮于海掘于地汲于井积于卤出于崖出于石出于草木之各殊而此池之盐则出于种沃水于池种盐于畦日以暄之雨以润之风以结之而盐遂成南有风洞风自洞出为南风夏月治畦得南风而举体皆淸工人种盐得南风而所收倍入古名池曰解池以州名也又曰盐池以盐名也周礼天官盐人掌盐之政令以共百事之盐有苦盐防盐形盐饴盐杜子春读苦为盐谓出盐直用不涷冶者贾公彦疏曰盐出于盐池今之颗盐是也左郇瑕氏之地沃饶而近盬杜预注曰郇瑕河东解县盬盐也猗氏县盐池是孔頴逹疏曰盬字从盐省古声然则盬是盐之名盬虽是盐惟此池之盐独名为盬余盐不名盬也史记货殖猗顿用盬盐起注曰盬盐河东大盐是河东池盐为盬盐无疑盬盐者谓池内浇晒之盐可直食用不湏涷治自成颗粒故曰颗盐而颗粒之大异于散盐之小故又曰大盐且大如印累小如珠剖与形盐同风其水而成皓洁甘美味胜饴盐栁宗元称为国之大寳有以也　唐有盐池十八而河东居其五五池总曰两池岁得盐万斛以供京师宋引池而成者曰颗盐元立盐法有因自凝结而取者解池之颗盐也今两池区为三塲曰中塲曰东塲曰西塲三塲统在一池之内池东西长而南北狭池之滩有畦畦分阡陌以为种治池之中有河河亘东西以资浇晒
　　女盐池水经注所谓女盐泽者是也唐盐池一十有八蒲州安邑解县有池五总曰两池设女盐监以董西池女盐之名自此始
　　周礼天官盐人女盐二十人郑氏注女盐女奴晓盐者贾公彦疏以其晓解治盐有才智则曰女盐或曰尔雅释女为小如女墙女桑之类是也池为小中之大而以女名以有大池也在解州西北去州治六里许广袤三十余里一名硝池解州西北有小池合此为七女池地据髙阜首当中条山谷之下流所潴客涝为多溢则水淡生鱼干则水苦生硝硝夲盐类作味苦涩充食则使人泄利又女池在禁垣之外盗取毎易冒盐贱售猾法碍课是以严禁捞采又且势较东池为髙山谷水涨姚暹渠满澎湃吞吐东趋禁垣大为池患垣西筑有硝池诸堰以防溃决元时运治移于路村西池始废明万厯四十年御史杨州鹤题请开荒浇晒准半报以恤困商寻积水汪洋不可浇晒
　　六小池者一曰苏老一曰熨防一曰夹凹一曰永小一曰贾瓦一曰金井在女池之西北相距数里方长不一其形而最大者水面不过亩余形如聚星间亦生盐半为硝鹻开元以后总称西池同女池监宋崇宁元年解州贾瓦南北团池修治畦眼拍磨布种通得盐一百七十万二千七百余斤州具以闻后荒弃不治明隆庆四年河东盐运司开垦解州六小等池照太汾事例印给小票发卖其捞办入官盐课当校三年内实收之数酌为定额接补东池额欠有余一并补发大同并布政司年例之数仍令运司各官遵照旧制运副驻劄安邑専管东塲运同驻劄池南专管南塲运判驻劄解州专管西塲各盐该州掌印官协理女盐等池北岸中塲责令运使管分守河东道移驻解州监理东西两池事务将该道原领勅书添载监理解州盐法字様换给巡盐御史亦照长芦两淮巡盐并陜西巡茶事例就近巡歴该管行盐地方维时大池水溢商无掣支课鲜自出因许各处有力之家随意封纳以时騐放万厯间御史汪以时垣金井贾瓦永小三池天启六年御史黄宪卿又允勤民之请于金井南北地中开荒浇晒比照压待啇人之例准以毎盐十车五车工本五车自报此亦同于女池半报义耳其永小贾瓦二池勤民自备工夲浇晒或准一年一更或准三年一更准以三车工夲七车挨次商人带报毎年多寡不等后寻停浇晒
　　国朝康熙十九年大池水患众商援例呈请暂开垣西小池浇晒济课待大池涸出仍囘夲号巡盐御史曾寅疏请从之巡盐御史黄斐踵任其后议均地立畦之法务期公普运使髙梦说议得永小池旁计地一百二十二畆五分金井池旁地七十三畆三分贾瓦池旁地一百八十七畆五分又东稍地十一畆二分五厘乔家沟有地三十畆四分苏老池旁地一十五畆各地共计四百二十九畆九分五厘应分之商五百一十三名今议将地分成五百一十三处毎商一名应得池地八分三厘有畸随照地形长濶方斜积弓科算务足八分三厘有畸为率用阜吾民之财五字毎池各用一字挨编五百一十三号每地一处编为一号自阜字一号编起池完换字号数顶接至财字五百一十三号止首永小次金井次贾瓦次乔家沟次蘓老前后编定造成号册每号写造竹籖一枝传集各商当堂自拈该课六锭者拈籖一枝十二锭者拈籖二枝拈着字号即将商名注定册上又西池原无墙垣成盐必皆露积闗防为难查西禁门相去小池约二十里应将各商收获之盐委塲员逐日盘騐登数具报随督各商运堆西塲以候掣放至康熙二十五年大池水退修葺告完御史勒信
　　题明停止将所开畦井塡塞商归大池复业永小池周围四百四十八丈金井贾瓦夹凹三池周围一千五百八十丈苏老池南北长三百零八丈熨防池南北长二百九十七丈内产硝盐禁附近居民无得私浇私晒掘挖硝版
　　禁垣唐司空舆言壕篱者盐池之隄禁此即禁垣之意宋募兵百人目为防寳都以巡逻之后濒池设有拦马短墙自安邑县介村抵解州围立环合寛广规池而有加池称东西二塲分二门以为防径但短垣及肩莫能捍御明成化十年御史王臣巡盐河东经理解池塞东西二门另于池北辟中门出以总出入又于马墙之外筑禁垣一周二千五百余堵计长一万七千四百二十二丈髙低随乎地势南北垣髙丈有三尺基厚如之渐次而上上厚八尺有奇东西垣髙一丈基厚八尺上厚六尺有奇垣之外有马道以便徃来有隍堑以蓄野水深濶皆丈垣内外置铺以居逻卒经理颇为周详工未告竣次年御史袁正继之毕其绩仍间有援而入者十二年御史陈鼎崇之至二丈一尺遇圮随筑以补之二十一年御史吴珍请于朝仍开东西二门合中门共称禁门者三中禁门与运城相对名曰祐寳东去安邑五里者名曰育寳西去解州十里者名曰成寳三塲趋赴各从其便正徳十二年御史熊兰大修禁垣齐其髙厚嘉靖十五年雨霪水涨倾者五百八十余丈御史沈铎重筑完好万厯四十年御史杨师程革堰户之名檄行値修州县集议将禁垣渠堰丈量分工立石表界刋册永遵
　　国朝顺治五年浇晒工由商雇向置盐丁无所效用先后汰存酌照州县大小共派留用四千名专任修垣分工州县一十有三曰解州曰蒲州解州属邑曰安邑曰夏县曰平陆曰芮城蒲州属邑曰临晋曰荣河曰猗氏曰万泉平阳府属县曰太平绛州属县曰河津曰闻喜至雍正三年巡盐御史马喀
