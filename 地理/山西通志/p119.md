<!-- { "loadSidebar": true } -->
　　氊帽山在州东六十里窰屹台山半有石洞容千人翠峰山在州东八十里形似覆斗林茂峦秀为州镇山狮子山在州东南二十里下流碛
　　孤山在州东南三十里全家坪
　　郝家岭在州东南三十里
　　刘家山在州东南五十里
　　黄龙山在州东南六十里
　　倒座山在州东南六十里
　　堂子山在州东南六十里有石洞容六十人
　　袁家山在州东南七十里
　　赤山在州东南八十里山多枫霜后胥赤
　　土门山在州东南八十里
　　贺家山在州东南九十里
　　栢山在州东南百里
　　潘家山在州东南百里
　　桑林山在州东南百里
　　苍水山在州东南百二十里水色黝
　　银炉山在州南十里井儿窊村
　　寨山在州南三十里
　　羊头山在州南四十里
　　峯子岭在州南五十里即小墕墩
　　石门山在州南六十里大塔铺
　　麦子山在州南七十里有石洞
　　杨家岭在州南九十里
　　伊山在州南百里土人传为伊尹寓此
　　王家岭在州南百里
　　黄金山在州西南六十里
　　禅师崖栈在州西南六十里崖半有石洞
　　黑石崖栈在州西南七十里石洞深杳莫测燃松炬入二三里輙闻水声洞外山半石径上耸苍崖下临黄河袤二十里
　　神山在州西南八十里
　　花花崖在州西南八十里
　　野人山在州西南九十里
　　党家岭在州西南九十里
　　韩家岭在州西南九十里
　　木瓜崖在城西后木瓜产絶崖下即宋吕恵卿屯田地与河北木瓜园对望
　　飞龙山在州东北十里康家湾
　　观音峁在州东北十里【出炭】
　　逍遥山在州东北二十里一名腰庄【出铁器】
　　石梯山在州东北二十里
　　天桥峡在州东北三十五里冬月积氷成桥土人呼为天桥水经注湳水左合一水出善无县故城西南八十里其水西流歴于吕梁之山而为吕梁洪其岩层岫衍涧曲崖深巨石崇竦壁立千仞河流激荡涛涌波襄雷渀云泄震天动地昔吕梁未辟河出孟门之上葢大禹所辟以通河也司马彪曰吕梁在离石县西今于县西歴山寻河乃无遏岨至是乃为河之巨险即古吕梁矣在离石北以东可二百有余里按道元纪里惟天桥峡可当之锥指不敢定殆昧壁立千仞之为形拟辞也又谓平鲁西有吕梁山亦未覈阎百诗谓天桥去离石四百余里此又忘古离石山当繇今临县赤壁岭北计里不当繇永宁州治计里也峡石上镵字云治平元年甲辰冬十一月望【缺】张
　　巡河至此余胥剥落
　　倒回谷沟上有桥金僧才公建在州东北三十五里赵宁冈在栢森村起伏盘踞如龙相传宋赵宁凿冈深一丈二尺见七芦根血流入河云
　　孙家沟　草厰沟　苦水沟　胥在城内
　　西庄沟　狄家沟　胥在州北三十里
　　东沟水在东城下出岔道村后至东关入河
　　杨家泉在东坡下平地喷涌
　　老鸦泉在东门外东沟水出石峡
　　康家滩在州东五里
　　石板沟在州东五里
　　郭家滩在州东十里有堰
　　张家滩水在州东十里河没
　　热窰河沟在州东十五里
　　腰庄水在州东二十五里由郭家滩入河
　　芦子沟水在州东三十里由张家滩入河
　　双井在州东六十里
　　朱家川在州东六十里发源宁化山南流绕王家寨转而西至石窊铺过桥头村下流碛由花园村入黄河
　　龙潭在州东七十里窝弓村
　　济道沟在州东南二十里
　　峡查沟在州东南三十里
　　王湖渠在州东南三十里
　　赤泥沟在州东南五十里
　　南沟井在南门外有二水繇峡出
　　深沟水在州南三十里
　　四井潭在州南四十里山下四井色黝有鱼
　　卧龙池在州南四十里石窟水恒清澈虽暴雨不汨下有蛟龙潜焉
　　石堂水在州南四十里由韩家川入河
　　龙池在州南五十里石涧中周十丈有奇祷雨輙应鸦前塔沟在州南五十里
　　土门沟水在州南六十里由林遮峪入河
　　扒楼沟水在州南八十里由神山入河石燕出此青元大小不一头项羽毛胥具
　　寺河塔沟在州南九十里
　　鸭头川即冯家川在州南九十里水由东南流入黄河号风沟在州西南六十里有石窍炎暑寒风
　　神池在州西南八十里
　　西沟井在西门外水恒清
　　西沟水在西城下出峰子岭由下园头入河
　　马家滩在州西二里
　　王家滩在州西三里
　　煤灰沟在王家滩
　　张家谷沱在州西六里　以上明万厯间多没于河今渐复
　　石梯滩水在州东北二十里一名杨家滩
　　卧龙沟在州东北三十里出卧龙石
　　朱家川晁端禀鹰窝岭桥记定羌南二十里有峻岭焉葢即所谓鹰窝岭也岭下大涧源甚远传曰自宁化雪山神谷掌流入边地在朔州之西神武防谷之东
　　温泉在石梯山侧甘温清白转壑飞流自髙地崚曲折逶迤三十里转至峡口三叠入河　沟口上下诸泉胥涌珠喷玉
　　河曲县
　　火山在县西七里髙一里盘踞二里山上有孔以草投其中烟焰上发可熟食草木胥不生上有碙砂窟下有气沙窟黄河经其下似遇覆釡而河为之曲山后有大石有禹庙水不能浸宋名火山军以此　金志河曲有火山黄河
　　雕黄崖在县东十里宋元祐七年石刻曰昔有一雕鸟于此为窠故名
　　强梁山在县东南三十里髙一里盘踞一里
　　杜家山在县东南四十里
　　望羊山在县东南六十里髙一里盘踞一里
　　葫芦山在县东南九十里
　　钟山　皷山胥在城南大涧河滨　二山形似钟皷水经其下有噌吰声
　　尖山在县南三十里髙一里盘踞三里峯似笋
　　翠峯山在县南八十里递髙二十里绵亘六十五里形如覆斗羣峰拱峙
　　石洞二一在县西五里王翼庄可容千人一在县东九十里吴峪村髙一丈六尺广二丈深三丈有奇
　　韩家岭在县西北四十里
　　赤崖在县西北四十里即河会村古名赤崖村土色胥赤窰窨数十胥险要上胥蛤蚌腐甲岂龙门未凿河尝经山巅耶
　　黄巍梁在县北四十里髙埓翠峯可二里盘踞三里虎头岩明副总兵艾万年疏设伏河曲有马镇虎头岩石台山西川之捷
　　石台山
　　黄河在县西五里东北自古东胜州境转而西流八十里至平泉村复转西流九十里至天桥子南流经保德兴临永宁宁乡石楼永和大宁吉乡宁河津荣河永济诸州县东折经芮城平陆垣曲诸县入河南渑池济源县界至孟津其在永济城西为河渎祠　禹平水土分九州其一为冀今之山西河朔直皆其疆域三面皆河东北阻隂山一带故河折而南流为冀西河至华阳折而东流为冀南河至大伾折而北流为冀东河　元志临川朱思本曰自洮与河合又东北流过达达地各八百余里过丰州西受降城折而正东流过达达地古天德军中受降城东受降城凡七百余里折而正南流过大同路云内州东胜州与黑河合　古传禹迹旁有禹庙土人言河中花木两岸横亘有道可涉其说似幻然黄河入河曲境东北由偏关来西由府谷北境来中间石壁铲削河出其间胥似斧凿谓之禹迹也信然　龙口在县北九十里黄河西岸大同纪形似龙口声似雷鸣一名厓门土人名龙门　河曲黄河东北二十五里有棘峪滩西北三十里有五门滩七十里有棘鍼韮菜二滩八十里有王鍼榆树二滩九十里有太子娘娘二滩夏秋多鳬雁相传薄太后汉文帝至此居民时得古瓦有万岁富贵字可作砚
　　平泉在县西北八十里平地涌出蓄石臼之半汲之不缩不汲不盈流三里入黄河
　　石井在县东一里庙沟崖下泉迸石出冽而甘
　　葬沟在县东一里
　　石佛河在县东南九十里接岢岚长流沟西经保德入黄河
　　五井在南城内五方相缀形若梅花一名梅花水井浴沟在县南一里
　　大涧河在县南一里源出朔州西流七十里入黄河沙泉河在县南六十里源出镇西卫五所嶂经县境至保德入黄河
　　倒回沟在县西南二十五里保德境沟上有桥　天桥东北至县城路尤险
　　大涧水在县西百步源出朔州西北西流七里入黄河龙门沟在县西一里谚曰河曲县保德州十里路九条沟
　　水井泉在县西北十里泉出崖下冬温夏寒志名凝碧泉
　　得马水在县西北四十里西流入黄河相传尉迟敬徳得马于此
　　镇口河在县西北四十五里南流入黄河
　　白鹿泉在县北六十里不氷
　　榆泉在县东北三十里
　　贾胡疃泉贾胡疃有泉辽人常越界而汲火山军巡检何灌请申画界堠遏其来致忿而举兵灌迎髙射之发輙中或着崖石皆没镞敌惊以为神逡巡敛去后三十年辽萧太师与灌防道曩事数何巡检神射灌曰即灌是也萧矍然起拜
　　解州
　　中条山一名陑山西起蒲坂袤数百里东连王屋州境羣山胥中条山也
　　龙潭洞在州东白家庄繇庄南入洞沟八里斗折上东崖崖间多悬铁牌以酬雨也洞口形似银锭裁容一人胥石角嵯岈祷雨者以烛引絙入可数丈折腰越尖石门渐入渐敞上顶胥石棱参差水繇石罅散下如春雨岩间题勅封三岛仙姑东面黑龙潭南北五丈东望无际投瓶拔出有水輙雨若烛灭多迷道云
　　白径岭在州东南十五里胆矾窟东一名石门　州志面石门之岭背鸣条之冈石壁左右参天路通平陆县　唐志河中府有石门府
　　分云岭在白径岭东十五里乃中条巅也矗峙盐池之上相传为尸盐泽下有风谷洞形似半井侧有盐风洞洞口似盆上有天井山岭名分云者以其出云輙东西流布也　王纬盐池庙记条山之下有风谷焉每夏仲月应候而至则吹沙石摧林木其声隆隆俗谓之盐雨风　盐法志盐花得此一夕而成
　　天井谷在风洞上四面陡絶一迳透巅
　　五龙谷在州南四里荻子谷东州直南五里又东有石岩岩水束峡中半崖悬溜如喷雪即喷雪岩也上书酒岛二字
　　青龙峪在五龙峪西
　　石楼峪在青龙峪西
　　云首山在五龙谷南五里
　　横岭在五龙谷口繇谷西上十五里乃中条山脊也【详芮城】上有墩迹北汉防宋巡逻之路横岭南为山之阳跨芮城平陆横岭北为山之隂跨解州安邑夏县闻喜
　　弓张沟繇横岭北而下
　　堡子谷在弓张沟东
　　仙女洞在堡子谷东一名元女洞其中积水成潭名黑龙潭
　　大虎谷在仙女洞东十里谷中有将军堡堡后有凤凰觜觜西过连云栈至横岭有阳关寨寨后有胆矾窟其旁有百药草
　　胆矾窟在横岭东窟有二
　　红脸沟西距虞乡王官谷二十里为州西境上有静林寺
　　桃花洞在州西南红脸沟东十五里昔人十月行中条岩下桃花片片逺浮涧水而至縁涧迹之杳然莫穷其际遂名桃花洞
　　白龙谷在桃花洞东三里
　　直岔岭在白龙谷东八里繇谷陟岭
　　荻子谷在直岔岭少东
　　卑耳山后汉地理志卑耳山解县西南齐桓公西伐所登
　　逍遥坡在州西北二里女盐池北岸
　　紫金山在州北二十里【旧产人参】安邑县峨嵋岭北为万泉之孤山孤山为稷山之稷神山又南为紫金山袤延峨嵋坡逍遥坡此胥由横岭北连亘而东者也
　　峨嵋坡在鸣条冈北东自曲沃西抵黄河其阳跨闻喜夏县安邑猗氏临晋虞乡荣河州北境亦倚坡焉袤延至东五里盐池北岸
　　谷口泉　苍龙泉胥在中条山
