<!-- { "loadSidebar": true } -->
　　蒋应奎大同人嘉靖丙戌进士授工部都水司主事治河吕梁迁营缮司郎中董建两宫功成超拜太仆寺少卿迁应天府府尹以严为治勲戚中有横肆者悉裁以法捐金修学宫垦秣陵荒田千余顷擢副都御史廵抚辽东寜逺开原一带壁垒维新入为戸部侍郎改兵部兼佥都御史协理戎政应奎性恬淡为诸生时尝鬻衣养父母既贵益坚素节卒之日防几弗克举后赠兵部尚书
　　温景葵字汝阳大同人嘉靖戊子举人令长山陞御史守蘓州竝有治绩庚申邉事孔棘兵道初设乃自霸州道移任永平四年创制运筹详审精密如谷贱伤农立为籴贮法因军饷对支掠害商人立为入仓法因将士重冐行粮滥费立为稽涂法因后府催徭残坑卫职疏准为径解惜薪司法修建昌营石门寨半壁山等城为邉疆保障处置有方财不费而民不扰选士入孤山书院延师丰廪严程课如亲子弟科甲多出其门特擢都御史廵抚顺天三载告病归
　　刘文庆阳和卫人袭指挥同知屡迁署都督佥事凉州右副总兵嘉靖八年以总兵官镇陜西大破洮岷叛番若笼板尔诸族斩级三百六十有竒十一年寇西掠还将犯寜夏河东文庆击败之晋都督同知后落职起镇延绥改甘肃卒諡武襄
　　任中立大同人嘉靖辛卯举人初任沂水知县时巨寇聚掠建防擒获陞顺天府推官转户部主事征倭叙功授正五品着有管规集
　　潘高寜化人弱冠登嘉靖壬辰进士偕名贤讲道修徳视章句不屑也屡迁大理寺正狱无遁情朝多美誉以忤时宰外转陜西议释寃均赋惩贪戢强未几罢归后持节莅晋者交章荐卒不果用
　　郭石山隂人嘉靖甲午举人以母老就选授滕县知县垦荒田治兼并宽徭役捐俸构桥民徳之名曰郭公桥发奸摘伏奸猾不敢欺训课诸生周其贫乏戒其弛士皆以行谊相勉辛酉分校所録皆知名士陞戸部主事滕民留盈涂建祠祀之累官整饬延绥道驻榆林谨烽燧严斥堠增置城堡练习士卒防敌大举鼔舞将士躬临矢石三入三败之俘馘以百数丁艰归补山东按察使佥事寻致仕
　　樊深大同人为通政使嘉靖二十九年陈御寇七事中言仇鸾养寇要功上方眷鸾立斥为民穆宗初复官寻迁刑部右侍郎齐康劾徐阶深劾康并诋高拱时登极诏赦死罪以下而流徒已至配者所司拘律令不遣深言殊死犹赦而此反不及非所以广皇仁诏从其议旋晋左侍郎罢归卒
　　郭民敬山隂人嘉靖丁未进士山东寿光知县治行济南第一徴御史廵按南直奏蠲租赋民頼苏息复按四川墨吏望风解绶去
　　马豸大同人嘉靖壬子举人文章行谊为士林望初守苏州有惠政邉事孔棘豸督民兵以计拒之迁镇江府同知防江练舟师盗贼屏迹署丹阳诸废聿兴开马嘶港为一邑永利擢户部员外寻陞頴州兵备佥事頴多盗难治豸多方擒之民頼以安泗水冲啮贻陵寝患豸躬临其地亲督料理堤得永久以忧归哀毁得疾行至广陵卒
　　李一鹗大同人嘉靖乙卯举人性醇笃初任无极知县调江寜积胥猾吏追累逋粮减额外徴派陞南京戸部主事转刑部郎中为同舍所忌左迁鄜州同知转眞定府通判汝州知州以亲老取道归省不赴
　　王用中大同人嘉靖丙辰进士授山东平原知县邑多盗用中立法捕缉四境帖然陞户部主事引疾归抚台请督云中书院乡论敦伦方正者必首王氏兄弟焉
　　覃应元字徳芳大同人嘉靖乙丑进士授歴城知县县近郭多污莱为开田北山下引湖水为渠教以灌溉又开东山险路便车马往来三年奏绩第一以与抚军忤仅迁南京刑部主事厯户部员外迁兵部郎中出为河南府知府擒妖民许天官及嵩山矿徒首恶郡内晏然迁四川分廵副使獠人猖逆募健儿焚其巢复详为条教导以礼义獠人畏服移陜西副使备兵延绥甃神木镇羗诸城堡垦永济荒田调湖广长沙兵备迁陜西苑马少卿値嵗饥马毙牧卒贫不能偿部使者严督之与之忤以延缓不任职勒令致仕卒之日图书数卷萧然如书生
　　薛纶字汝为号幼泉其先兴化人从戎至天城遂家焉嘉靖甲子举人戊辰进士授长安令苏民力清土田禁狡民投匿势豪伸理张良弼等寃擢兵部武选司主事条上制虏安邉十数事出为开封守弹压强藩摧抑豪右擢陜西宪副治兵定邉当市羣虏索赏而噪纶叱之无敢哗者以蜚谤罢官归卒于家
　　李斌广昌人嘉靖中北兵犯境斌领大军至广昌城土巷口冲锋破敌斩敌甚多援兵不至见杀上命御史谷峤亲诣战塲祀焉
　　宗民牧山隂人博洽羣书医卜天文地理皆通晓尤能诗备诸家之体时当选贡防第一次名齿且长让之人服其谊后七年竟以待年得官任永寿县丞与令不合曰仕不得行其志何难一去哉亟投劾归耕读如未官时
　　石叙浑源人嵗贡嘉靖间任陜西白水知县嵗大饥民多流散叙集父老开诚抚绥民皆感泣复亟为请赈多所全活
　　王用賔大同人性醇笃精举业屡举不第嘉靖中以贡授静海知县未浃期意颇厌之投劾归读书课子弟时与郡中张通府应武温抚军景葵文酒从容时人号为云中三老
　　林椿字永年大同人幼有孝行嘉靖中袭父职右卫指挥佥事积功晋署指挥佥事厯左副总兵协守大同俺答入总兵张逹被围椿时别击零骑于弥陀山急引兵西救一日三战亦防重围与达胥殁赠都督同知諡忠勇立祠赐祭葬子鳯腾廕指挥佥事世袭
　　吕璋广昌人嘉靖中任广昌所百户以材武为众所推甲寅敌入犯县境璋众止百余人恐不胜子逄春谓出其不意捣之或可保一城生灵璋遂率众奋战直贯敌营杀伤数百人已而敌益至璋被围逢春驰骑救之矢尽俱遇害敌亦创甚遽引去御史谷峪表其门曰忠烈
　　按省志府志俱作呉璋今据县志正之
　　焦埏大同后卫人祖泽父承勲俱总兵官勋劳着嘉隆间埏以世将子喜兵法精骑射以功累官大同副总兵崇祯末　大兵及山海关声势甚急埏奉命率所部赴援力战不屈死事闻赠防冇加
　　栗继芳大同人嘉靖中敌入寇御之继芳以试百户从至小莺圪塔茨林儿独与敌遇直前与之搏馘斩数十人敌围之数重继芳不少挫战益力旋殁于阵事闻诏祀劝忠祠中
　　关山大同人嘉靖中以都指挥使任宣府中路叅将敌拥六万骑由毛家沟入葛峪势甚亟山率所部千人奋勇进兵既交被围风霾大作矢攒射如雨山督将士力战自辰至酉越次日黎眀杀伤几千余人遂殁于阵兵部上其状赐赠防
　　王福大同人骁勇通兵略嘉靖中以指挥管千总事二十八年敌入犯福出哨与遇于曹家荘奋勇径进斩首五级防阵中以死事闻叙恤有加
　　刘伏玘倜傥负气莭有友王三鼔众杀主将叛归插部鸩母杀妻焚屋以示不疑渠帅礼为上賔封数千户子丑间统兵内侵太原平定诸郡邑重罹荼毒甲辰入紫荆门直抵完县世宗震怒械系中丞朱方总制翟鹏罢大司马毛伯温杖死职方郎韩君朂皆以王三故也竝悬赏格募能生擒王三者予千金陞官五级世世继袭伏玘愤曰我家世食禄无寸报王三匹夫敢作孽如此戮妖丑报天子非玘不可请以死从事乃留三子以养父母而自擕妻女就道卖酒关口隂图其事期年王三跨马挟矢从四健儿按辔关下问戍卒曰谁在此以伏玘对王三大喜促防玘亦具壶觞出迎马前王曰弟何为在此玘曰贫不自给聊假酿酒得升斗为活计不图今日见兄也因涕下王曰弟无虑我且富贵忍使弟在此落拓乎伏玘敛涕酌酒为寿三饮数盏即觉微醺顾谓伏玘吾欲至尔家少坐佯辞不得至则拜见伏玘妻女如家人欢呼曰二嫂取好酒来吾与弟饮当以尽醉为期且命健儿取金遗之伏玘妻酌献巨觥出礼健儿薄暮业皆醉倒偃卧伏玘与同行三卒将椎劈其两臂竝四健儿缚送总戎覆核无伪槛诣京师上大悦置之法传首九邉授伏玘正千户世袭金千两三卒各百金官百户芳洲杨名作缚虎传以美其事云
　　王家屏字忠伯山隂人隆庆二年进士选庻吉士授编修预修世宗实録操江都御史高防以官帑遗赵文华直书之防弟拱祈稍讳执不可万厯初进修撰充日讲官敷奏剀挚上尝敛容受称为端士张居正寝疾独不祈祷再迁侍讲学士十二年擢礼部右侍郎改史部甫逾月命以左侍郎兼东阁大学士入预机务去史官二年即辅政前此未有也每议事秉正持法不亢不随越二年继母忧诏赐银币驰传行人防行服甫阕诏进礼部尚书遣行人召还请因圣节受贺毕发留中章奏举行册立皇太子礼不报复偕同官疏请俄遣中官奨以忠爱家屏疏谢因请上勤视朝评事雒于仁进酒色财气四箴将获重罪家屏言于仁以庶僚上言而臣备位密勿反缄黙茍容上亏圣眀之誉下防庶僚防不测之威臣罪大矣尚可一日立于圣世哉于仁得善去十八年以久旱乞罢极言灾异寇敌状且言陛下深居静摄朝讲希临统计臣一嵗间仅两觐天顔而已间尝一进瞽言竟与诸司章奏竝寝不行乞赐罢归用避贤路不报十月阁臣合疏请册立以去就争传谕切责时家屏在阁请速决大计上遣内侍李浚传语期以明年春夏家屏以口勅难据欲特颁诏谕立具草进上不用复谕二十年春举行家屏喜即宣示外廷而隠逾十五嵗语眀年秋主事张有徳奏请上复命止其事同官许国执争去时申时行亦去王锡爵省亲还家屏遂为首辅以国谏疏已列名不当独留再疏乞罢不允乃视事家屏端严秉公百司事一无所挠性忠谠册立期数更力请践大信以塞口语消宫闱衅不报二十年春给事中李献可等请豫教谪外家屏封还御批力谏而遣谪者相属家屏遂引疾求罢上言汉汲黯有言天子置公卿辅弼之臣寜令从谀承意防主于不义乎毎感斯言惕然内愧顷年以来九阍重闭宴安怀毒郊庙不飨堂陛不交天灾物怪罔彻宸聪国计民生莫关圣虑臣备员辅弼既不能婉导密规防未萌之欲又不能苦争彊谏扶将坠之枢旷职鳏官久当退避廼今数月间请朝讲请庙飨请元旦受贺请大计临朝悉寝不报臣犬马微诚不克感回天意已可见矣至豫教皇储自宜早计柰何厌闻直言概加贬谪臣诚不忍眀主咈谏之名熙朝有横施之罚故冐死屡陈若依违保禄淟涊茍容汲黯所谓防主不义者臣死不敢出此愿赐骸骨还田里奏不下而责以希名托疾家屏复奏言名非臣所敢弃顾臣所希者陛下为尧舜之主臣为尧舜之臣则名垂千载没有余荣若徒犯顔触忌抗争偾事被谴罢归何名之有必不希名将使臣身处高官家享厚禄主愆莫正政乱莫匡可谓不希名之臣矣国家奚頼焉更使臣弃名不顾逢迎为悦阿谀取容许敬宗李林甫之奸倿无不可为九庙神灵必隂殛臣岂特得罪于李献可诸臣已哉疏入复遣内侍至邸责以径驳御批故激主怒家屏言言涉至亲不宜有怒事关典礼不宜有怒臣与诸臣但知为宗社大计尽言効忠而已求去益力或劝少需家屏曰大臣不爱爵禄小臣不畏刑诛事庻有济遂复两疏恳请诏驰传归家屛柄国止半载又强半杜门不获展其志以戅直去国朝野惜焉阅八年储位始定遣官赍勅存问赉金币羊酒又二年卒年六十八赠少保諡文端熹宗立再赠太保予一子尚寳丞家屏家居时朝鲜用兵贻书经略顾养谦曰今苐以保防稽之耻激厉朝鲜以城楚丘之功奨率将吏无为主而为客则善矣养谦不能用兵竟数年无功其深识有谋类此
