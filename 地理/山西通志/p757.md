<!-- { "loadSidebar": true } -->
　　大云寺在县南六十里防城镇金大定九年建
　　太安寺在县南七十里师庄村后唐明宗长兴二年建寳云寺在王村后魏永平二年建
　　延福寺在西原村汉永平十年建袁宏汉纪初明帝梦见金人长大顶有日月光以问羣臣或曰西方有神其名曰佛所梦得无是乎于是遣使天竺问其道术而图其形像焉永平十年十二月佛始入中国而上党已建延福寺恐相传有讹
　　翠岩寺在西火镇千章松秀寺松内
　　际子寺在县西南百和村元元统元年建
　　翠云寺在佛耳山下
　　五龙山寺在县西二十五里五龙山上西燕慕容永据长子时见山有五色云现作龙形今古松万株风雨半天雷霆万壑斧斤不敢入明沈定王携世子同弟保定徳化二王逰山寺有诗姜愃谢臻程正巳并有诗
　　开元寺北周释惠瑱焚修寺中
　　大泉庵在县南六十里雄山东后唐长兴元年建明嘉靖四年僧圆喜修
　　白鹤观在县南唐景龙二年明皇为别驾时据案假寐道士宋大辨等三十人见赤龙在案潘炎有赋今废
　　玉虚观在西火镇唐天寳十四年建
　　神霄宫在城旧沈府前宋宣和元年建有道纪司原名天庆观元王嵩作酒圣神灯记今石刻存三忠祠壁间明栗应麟李延馨延康幼同学观中有道人至谓栗贵不胜夀二李夀不胜贵问其姓名不答留题壁间曰鐡笛惊秋夜道人踪迹孤餐霞入碧落□鹤上元都海月丹阳路松风太乙炉直同天地老若问姓名无
　　洞云宫在桑梓镇唐天寳十四年建
　　承天禅院宋景徳元年西京左藏库使奨州刺史李继昌澶渊之役使辽定盟因奏请以潞州旧宅为寺赐额承天杨亿撰记
　　慈仁庵在豆腐巷明保定王园亭改建
　　长子县
　　天王寺在城东南隅唐永徽中建置僧纲司
　　能仁寺在县大西门外宋建隆二年取灵空山先师龙池水于此祷之得雨因建先师堂端拱二年赐额灵空圣夀院后改承天寺又改今名明洪武十五年置僧防司并福昌古塔二寺入焉
　　大觉寺在县西北五里寺头村唐太和中建
　　古塔寺在县西北八里莫村元时建
　　龙泉寺在县东南十里交李村唐大厯九年建
　　演教寺在县西南十三里南李村潜山上元至元十二年建
　　玅觉寺在县西北十五里碾张村宋治平元年建法慧寺在县北二十里周村唐显庆五年建明成化八年重修
　　夀圣寺二一在县西南二十五里南陈村唐中和四年建一在县西三十里化师山唐时有僧化此故名
　　资夀寺在县东北二十五里王婆村元至正二十九年建
　　仙师寺在县北三十里王史村唐太和五年建
　　法兴寺在县南三十里慈林山后魏神瑞元年建旧名慈林唐咸宁四年郑惠王元懿为潞州刺史建石塔藏舍利二十一粒下有藏经千卷释洪满撰碑宋元丰四年修王益柔记寺凿井无水惠印禅师咒而出泉有拄笏轩咏真堂寺又有唐人集王右军书摹刻僧以搨本为累碎投井中后得断础辇置学宫今亦亡
　　广化寺在县西三十五里乐阳村宋治平元年建崇庆寺在县南四十里紫云山下宋大中祥符九年建甘泉寺在县西五十里寺头村元时建明崇祯间重修兴国寺在县南五十里论庄村元延祐五年建
　　兴福寺在县西九十里横水村元大徳五年建
　　浩然观在县城隍庙东元至正二年建明隆庆六年重修冯镐记
　　通元观在城东北隅崇文坊元至正五年建明洪武间置道防司
　　白鹤观在城外西北隅唐天寳三年建乆废有断碑仆草泽间虞世南记赵及有诗
　　修真观在县西北三十里金村元至顺二年建
　　屯留县
　　永福寺在县治北唐贞观三年建宋太平兴国三年赐额明洪武六年设僧防司
　　大觉寺在县东南十里宋村元泰定二年建明洪武三年修
　　云影寺在县西十二里鳯凰山元至正二年建
　　永峯寺在县东南十二里故城村元泰定二年建明正统六年修
　　兴国寺在县西十五里平村元至元五年建明宣徳六年修
　　寳峰寺在县东北十五里王村元大徳三年建内有碑光泽可鉴
　　定林寺在县西北十八里余吾镇元至元丁未年建慧照寺在县西十八里苗岳村宋天禧元年建
　　石佛寺在县西北十八里余吾镇唐贞观二年建慈广寺在县东北二十里石聚山旧名普明又名慈光宋治平二年勅赐今名张毕撰碑
　　寳福寺在县西南二十里社村元泰定二年建
　　普明寺在县东北二十五里常村镇元至元五年建有僧攻忠居此戒行精严后化于辉县白毛寺
　　龙泉寺在县东南三十里北栗村元至元五年建明月寺在县西八十里中村元泰定二年建明正统十年修
　　甘泉寺在县西北百里元泰定二年建明正统十一年修
　　玉溪禅院在县南十里魏村元泰定元年建明治十一年修并建塔
　　朝元观在县遵教坊西北金明昌二年建明洪武十六年设道防司
　　南华观在县西三十里西村元大徳四年建
　　玉虚观在县西五十里原庄村元皇庆二年建
　　襄垣县
　　夀圣寺在县东南立义坊北后唐同光三年建宋淳化三年改仙堂院景徳初赐今额明洪武间置僧防司
　　崇福寺在县东南明嘉靖四十三年僧浄义重修建封寺在县东三里李信村唐三目僧建寺有僧遗像寺废移像于夀圣寺
　　香岩寺在县西十里桃林村南后有塔元末风折其半明正徳间僧防泞重修郝良臣有诗又有甘泉李濬刘鳯仪刘龙崔钟瑭胥有诗
　　兴福寺在县西南十二里南峰上后有高楼世元察罕诺延太师河南王避暑之所今楼废刘龙有诗
　　仁济寺在县北二十里五隂山前
　　化成寺在县北三十里下艮镇明嘉靖十年僧真徳重修
　　华藏寺在县北三十里王壁村北
　　慈云寺在县西南三十里长隆村西明嘉靖四十一年僧清景重修
　　净居寺在县北四十里上艮村北
　　开化寺在县西北五十里
　　寳峰寺在县西五十里即紫岩山寺后周麻衣僧修真紫岩山洞建寺山峰有无梁楼麻衣遗像在焉遇旱祷雨辄应又有大悲殿像殊特端妙宋张商英撰记范子竒书时称双絶又有李伯曽题刻嵌西廊壁间明成化间僧能修重修
　　仙堂寺在县东北五十里仙堂山寺旧在山麓坪相一夜风雨大作视林石偃仆佛殿寳幢已神运山上矣今寺址犹存登陟十余里经舍身崖始抵寺佛像三鐡一石一木一佛前胥涌一泉殿外二泉环旋又名五泉寺絶壁潮音洞内列观音罗汉像东有阁相为藏经地内有琉璃洞水出石佛脐中祷者辄应西为讲经坛寺有断碑乔宇记刘鳯仪刘龙崔钟瑭李濬张星祥赵三麟胥有诗
　　五峰寺在县东北六十里
　　崇法寺在县东北三十五里有古松名天桥松数百年树也见赵天麟记
　　瑜伽庵在县北门外
　　国朝顺治六年建知县王国治记
　　栖云庵在县北二十里洞儿嘴重围断堑水绕山环明万厯丁亥姚九功建
　　先天观在县北门外唐天祐八年建明洪武间置道防司治间水圯知县王锦改建
　　幽栖观在县西七里西川村西元至元元年建
　　洞真观在县北四十里元延祐四年建
　　长生观在县北五十里雁谷村元至元十七年建潞城县
　　永福寺在县东崇智坊晋天福初建明洪武间修置僧防司【明一统志书胜教寺在崇智坊北则永福即胜教也】
　　圆寂寺在县东南二十里葛井山下唐天祐七年建今废
　　石相寺在县西南二十里李村
　　洪济寺在县北四十里常村金大定元年建
　　慈云寺在县西四十里小韩山故漳一名浮山寺崇胜寺在县西北五十里小韩山西宋村里元至正九年建
　　寳寂寺在县西北五十里南村一名圣龛
　　楞严院宋天圣中宋谦化此今废
　　白鹤观在县东一里唐垂拱二年建金明昌癸丑秋申仙化此啓冢视之但余只履薄衾椶扇即作堂观之西偏甃空棺塑像其上题曰防真庵延川秦知常撰记元延祐元年修明洪武间置道防司并崇仙元真二观入焉万厯壬子沈藩重修程正已撰记
　　元真观在县北四十里旧名集仙金大定四年建勅赐今额明洪武初重修
　　崇仙观在县北十里合室村明洪武初重修
　　黎城县
　　延庆寺在南闗元延祐六年建明洪武十六年设僧防司
　　白岩寺在县北十五里白岩山唐武徳二年建金李晏有诗明时佛前牡丹甚盛沈藩移植府中砌以文石围以朱栏数载僧梦有紫袍黄盖者行至寺中牡丹旧所倐不见僧晨起视其地新芽出土寸许而藩府所夺者已槁矣
　　崇福寺在县北二十里元延祐七年建
　　法防寺在县西南二十五里百峪村唐先天二年建宋太平兴国三年赐额金明昌间増名灵禅兀延祐三年修明洪武间并水陆膺福显庆三寺入焉嘉靖十年重修张孟春记
　　夀圣寺在原泉村后唐天福七年建
　　大通寺在县东北辛村里宋治平初建金大定十九年释徳崇栖此茶毘建石塔校书郎云骑尉平水老人毛麾撰铭定逺大将军开国伯完顔真立石刻像今土人不敢触塔像云明正统治隆庆间屡修有碑万厯间释了白精禅学内贮御赐全藏
　　国朝康熈间重修李芳黄记寺有明曽铣芍药诗温泉寺在壶口闗南寺有温泉二故名
　　显庆寺在城南村昔有伏虎禅师栖此石镌遗像犹存比丘广润赞
　　庆安寺在旧城中隋开皇五年建赐额寳泰取民寳其教而泰宁也宋太平兴国三年改今额取民赖庆而获安也天圣三年县迁白马寺遂圯僧道球募修至和二年薄尉韩固撰记
　　通仙观在徳化坊明洪武十六年重修设道防司凝虚观在坑南村元延祐间建今废
　　玉清观在北马村
　　玉泉观在原村
　　壶闗县
　　福岩寺在县北二里龙溪山金大定二十六年建明洪武间置僧防司并洪福圣夀胜泉大明四寺入焉
　　太觉寺在县南十里四家池
　　洪福寺在县东十五里崇贤村
　　金山寺在县北十五里黄陀村元释子晏建寺无水晏嘿祝防岩甘泉涌出
　　广慈寺在县东南三十里乌泉山
　　多寳寺在县南四十里东栢林村
　　云盖寺在紫山下即驻云亭也宋王宷明张铎周一梧胥有诗寺旁有参园即南极园昔有服参飞仙者西有磨崖碑
　　崇云寺在县东南百三十里南河椒南硔底张铎周一梧有诗
　　白云寺在紫山上昔紫真人修真冲举于此元道荣亦隠此寺前有将军峰即东西二华表也张铎诗招提依絶壁门拱二将军
　　慈云寺在县东南百里紫山畔宋攻和六年王宷书三十六景诗刻十二石僧以榻本为累碎埋山麓后得八石嵌寺壁又亡四石
　　国朝顺治十八年知县朱辅移置学宫
　　竹岩寺在县东南百六十里土人名三崇寺
　　乌泉寺章经诗寺以泉得名吸墨疑山龙
　　祥鹿观在县东北三里修善村唐干封元年建相徐王元礼为潞州刺史时猎于檀山逐白鹿至此隠穴中因建观赐今额明洪武十五年置道防司并灵显丹阳归真三观入焉
　　灵显观在县境内唐吕洞宾有逰灵显观诗
　　吉祥观在县南三里
　　平顺县
　　竗轮寺旧刹在城寇毁今改建城外东北山曲
　　彰法寺在上五里唐景云元年建内有浮图
　　大云寺在石灰里龙耳山宋建隆元年建
　　海防寺在张井里洪底村内有石塔虹梯之险在焉荐福寺在东禅东里宋太平兴国九年建
