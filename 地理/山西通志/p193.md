<!-- { "loadSidebar": true } -->
　　时已患其剽悍而武灵王又益厉之故冀州之部盗贼常为他州剧定襄云中五原颇有赵齐衞楚之徙其民鄙朴少礼文好射猎雁门亦同俗于天文别属燕【汉书】
　　昔舜耕歴山陶河滨禹菲饮食恶衣服卑宫室此俭约之化于今犹存【郑康成诗说】
　　北土重同姓并谓之骨肉有逺来相投者莫不竭力营赡若有一人不至者以为不义不为乡邑所容【宋王仲德】
　　晋有唐虞之遗风其俗节财而俭啬【北齐刘子】
　　河东绛郡文城临汾龙泉西河土地沃少瘠多是以伤于俭啬其俗刚强亦风气然乎太原山川重复实一都之防虽后齐别都人物殷阜然不甚机巧俗与上党颇同人性劲悍习于戎马离石鴈门马邑定襄楼烦皆连接边郡习尚与太原同俗故自古言勇侠者皆推幽并云然涿郡太原自前代以来皆多文雅之士虽俱曰边郡然风教不为比也【隋志】
　　冀州尧都所在疆域尤广山东之人性缓尚儒仗气任侠【太行恒山之东】而邺郡髙齐国都浮巧成俗山西土瘠其人勤俭而河东魏晋以降文学盛兴闾井之闲习于成法并州近狄俗尚武艺左右山河古称重镇【韩信谓陈豨曰代天下精兵处后汉末天下扰乱髙干为并州刺史牵招说干曰并州左有恒山之险右有大河之固】寄任者必文武兼资焉【通典】
　　晋之故封太行犄之首阳起之黄河迤之大陆靡之以稼则硕以植则茂以牧则蓄以鱼则庶而人用是富而邦以之阜【晋问】
　　昔魏君俭啬褊急近秦晋日见侵削平桓之世变风始作【诗叙】
　　唐俗勤俭故其民间终岁劳苦不敢少休及其岁晚务闲之时乃敢相与燕饮为乐【朱子诗注】
　　其风俗之厚而前圣遗风之逺如此【同上】
　　自尧而至于周盖千余年矣而其风俗流固结于唐人之心故其民间质实勤俭之习亲爱和乐之思警戒忠告之情备见于诗此其俗之所以为厚也【安城刘氏诗説】
　　克勤克俭所忧所思虽无唐虞君臣之德业而其发于诗者与伯益告戒之辞同条共贯信乎前圣遗风之逺也【同上】
　　唐俗勤俭勤者生财之道俭者用财之节圣人教人不越乎勤俭而已【丰城朱氏诗说】
　　河东路盖禹贡冀雍二州之域而冀州为多当觜参之分其地东际常山西控党项南尽晋绛北控云朔当太行之险地有盐铁之饶其俗刚悍而朴直勤农织之事业寡桑柘而富麻苎善治生多藏蓄其靳啬尤甚朔方楼烦马之所出岁増贸市以充监牧之用太宗平太原虑其恃险徙州治焉然犹为重镇屯精兵以控边部云【宋地理志】
　　昔者唐室之衰燕赵之人八十年之闲竭力致死不顾败亡以抗天下之兵而以为忠臣义士之所当然【苏辙燕赵论】
　　战国之时秦晋之兵弯弓而带剑驰骋上下咄嗟叱咤蜀汉之士所不能当也然而天下既安秦晋之间豪民杀人以报仇雠椎埋发冢以快其意而终不敢大变也【苏辙蜀论】
　　其民倜傥而无所顾负力而傲其吏吏有不善而不能以有容也叫号纷呶奔走告诉以争毫厘曲直之际故夫秦晋之俗有一朝不测之怒而无终身戚戚不报之仇也【同上】
　　全晋未分时在春秋世最为强国其俗用意深逺有古帝王之遗风【唐庚悯俗论】
　　昔人论五方之俗以山西懻忮而好气慷慨毅武竒节之士多出其间【唐顺之序】
　　古之帝王更都三河读园桃园棘故其民至于今忧国而忠于主有枢有榆故其民至于今喜乐而愉瞿瞿休休故其民至于今长虑而却顾陟岵陟屺故其民至于今孝闲闲坎坎故其民至于今力穑且葛屦见隘陿焉彼汾见贫俭焉【郭子章晋论】
　　陂塘潴灌溉通原隰垦稼穑同【张鳯翼晋赋】
　　士尚谦恭民多醇古恍不识不知之甿一让畔让居之度去华存俭则素题越席之遗忧深思逺其暑雨祁寒之故【同上】
　　方言
　　汉雄方言自关而西秦晋之间好曰姸哀曰矜或曰悼凡大人少儿泣而不止谓之唴忧曰惄或曰湿凡物壮大谓之嘏或曰忧凡人之大谓之奘或谓之壮凡相敬爱谓之亟凡人语而过谓之【于果反】或曰佥凡取物而逆谓之籑【音馔】凡大貌谓之朦或谓之厐美色谓之好或谓之窕凡细而有容谓之魏【魏魏小成貌】或曰徥【度皆反】凡物小者谓之私小或曰纎凡病而不甚曰殗殜【音嚈叶半卧半起也】物力同者谓之台敌凡全物而体不具谓之倚凡愧而见上谓之痛曰憡猛曰撊【呼旱反】息曰喙坚曰锴凡取物之上谓之挢捎炊薪不尽曰荩凡人兽乳而双产谓之僆子【音辇】骂奴婢曰侮【言为人所轻弄】无缘之衣谓之防防【俗名防掖音倔】陌头谓之络头桮谓之防【音雅】甖之大者谓之甀其中者谓之瓿甊相劝曰耸或曰□中心不欲而由旁人之劝语亦曰耸凡相被饰亦曰□聋曰防【音宰】聋甚者曰【五刮反】所疾曰可恶言相责让曰谯让暴五谷曰晒凡以火而干五谷之类谓之防【即字创渺反】鼅鼄谓之鼄蝥【音无】蠀螬谓之蠧或谓之天蝼蜉防谓之蟝□□谓之箄【□古筥字箄方氏反】冢谓之坟
　　逆妇【左公二年纪需繻来逆女又宋督目逆而送之】称父曰老子【庾亮曰老子于此兴复不浅宋书大范老子小范老子】呼小儿曰娃【吴有馆娃宫后宫人美者皆曰娃盖爱惜之称也】人愦愦曰不中用【史记外戚武帝择宫人不中用者斥出归之】鬬争曰挞拳【石勒曰我时饱卿老拳杜陆曰巨颡折老拳李袭吉为晋王谕梁书毒手尊拳交相于暮夜】缙绅曰官人【杜诗曰剑外官人冷韩文志铭王处士云吾一女怜之必嫁官人】转风曰颴风【长吉诗旋风吹马马踏云】合人曰伙伴【史记陈胜曰伙颐渉之为王沈沈者木兰诗出门看火伴杜陵诗青春作伴好还乡】妬人曰不分【唐诗不分桃花红胜锦】人无赖曰恶少年【汉书昭帝记发三辅及郡国恶少年屯辽东师古曰谓无赖子弟也】忆旧曰徃年【黥布徃年杀韩信】曰先日【邹阳曰吾先日欲献愚计】子招人家曰赘【贾谊家贫子壮则出赘】妻元配曰结发【师古曰结髪言始胜冠也新婚别结髪为夫妇】勉人曰努力【翟方进努力为诸生学问】人壮大者曰魁梧【张良赞魁梧奇伟应劭曰魁梧壮大之意也苏林曰梧音悟】人懦退者曰不长进【晋王夫人云女何以都不复进】呼亲家亲作去声【唐卢纶王驸马花烛诗人主人臣是亲家】娶妇曰索妻【蜀志云吴孙权遣使为子索公女隋书房陵王独孤后曰为伊索得元家女】兄弟妻曰先后【郊祀志见神于先后宛若孟康曰古谓娣姒今关中呼为先后】小儿曰儿【牛加反】长身曰防【士了反】短身曰遳【七禾反唐书王伾伾貌遳陋】谓人粗蠢曰笨材【晋中兴书史畴以肥大为笨伯】临事愦愦曰糊涂虫【宋吕端小事糊涂大事不糊涂杨用修云本浊虫此古语也周礼有壶涿氏掌除水虫涿音浊是其证也宋吕端作糊涂朱子语录作鹘突皆非】打呼曰鼾睡【宋太祖曰卧榻之侧岂容他人鼾睡】责人曰数说【左乃执子商而数之范雎数须贾汉王数项羽】饭曰一顿【晋谢仆射陶太常诣吴领军曰日已中客比得一顿食杜诗顿顿食黄鱼】恶味伤口曰蜇【列子蜇于口惨于腹也】多曰够少曰不够【居候反魏都赋繁富伙够不可单究】受人之物曰【慈盈反】以物予人曰归【归孔子豚齐人归女乐】霞曰烧【语云早烧不出市晚烧行千里】电曰闪【大人赋贯列缺之倒景服防曰天闪也】雹曰硬雨【宋吕居仁曰绍兴初临安大雨雹太学屋瓦皆碎学官申朝廷修不可言雹称为硬雨】酒帘曰望子【见广韵注】牛羊不生子曰防【昌来反】马不鞁而骑曰骣【令狐楚诗少小边州惯放狂骣骑蕃马射黄羊】孔曰窟拢　怎麽曰左【皆反切成声也】来读为厘【本属古协】飞读如希【不出微韵】房为羊为乐惊为防明为觅养为乐上纺为上镜为防去命为觅去【王恭先曰周德清中原韵声分平仄字别隂阳以入声派入平上去三声今乃驱三声而就入声使德清有知应为揶揄啁声之病有以哉】
　　农家月令
　　立春喂耕牛　雨水摅粪土　惊蛰河半开　春分种小麦清明前后种萹豆【又云】二月清明草不青　三月清明道旁青　谷雨种豌豆　立夏种谷　小满前后安种豆　芒种忙种黍子急种谷【又云】芒种见锄刃夏至见豆花【又云】夏至不种髙山黍还种十日小糜黍小暑吃大麦【又云】小暑当日回【豌豆此日有雨即回】大暑吃小
　　麦　立秋一十八日寸草皆齐　处暑不出头割得喂了牛【指髙粱】白露吃小谷　秋风见谷罗　寒露百草枯霜降不赔田【甚言野之无禾】立冬不使牛　小雪冻大河
　　大雪冻小河　冬至不开窖　小寒寒不小　大寒不加冰
　　太原府
　　好乐无荒良士瞿瞿【诗唐风】
　　晋阳王武子中都孙子荆各言其土地人物之美王云其地坦而平其水淡而清其人亷且贞孙云其山防巍以嵯峨其水防渫而波其人磊砢而英多【世说新语】士穷理学兼习辞章敦厚不华淳俭好学工贾务实勤业【太原图册】
　　人物辈出代不乏人皆有文武全才【图经】
　　庄宗既好俳优又知音能度曲至今汾晋之俗徃徃能歌其声谓之御制者皆是也【五代史】
　　宋韩琦知并州河东俗用火葬琦为买田封树刻石着令使得葬于其中人遂以焚尸为耻【本】
　　古晋名区西藩首郡【祝志】
　　山川雄邃风气绵厚城郭坚完原隰衍沃【叶砥府治记】民敦质朴士守礼义告讦絶无生讦甚鲜【祝志阳曲】
　　在乡多质朴城中军民杂处或尚机诈服饰尚华喜作玩具性气刚劲小忿辄投岸跳河遇凶荒则负担之外境谓之赴熟然尊卑有序内外有辨亦庶乎知礼者【旧志】
　　省防男子不务蓄积数金之家尽燿于服饰之闲叩其家无有也妇人白髻而妖服不蚕不织而习于呰窳【周永春复古序】
　　士风淳笃民性鸷悍【祝志太原】
　　风土深淳民物茂雅【吕思诚源涡书院记】
　　力田亩务纺织其性刚【祝志榆次】
　　邑之生齿繁众籍者五万二千户侨居而末业者不可胜数河东之邑斯最为大啧言控讼庭无虚日敏政而涖之犹惮弗及【宋文彦博思凤亭序】
　　士下帷农负耒纺绩务本日夜矻矻而巨室大家又躬先俭质以为之的【旧志榆次】
　　男职耕女职织素封之家华不掩实【张国儒藏经楼记】土厚风淳时熙化美【元呼延伯起太谷宣圣庙记】尚气好讼鬬丽夸多【祝志太谷】
　　士急进趋好经术尚节义【穆志太谷】
　　农力于野商贾勤贸易无问城市无不织纺之家可谓地无遗利人无遗力矣迩来竞尚奢靡已非良士蹶蹶好人提提之旧而婚娶重财又有甚焉【太谷县志】尽力耕稼畱心织纺【祝志祁县】
　　俗尚勤俭男耕女织殆无遗力【穆志祁县】
　　务本节用尚质守勤【祝志徐沟】
　　其民淳朴用度节俭闾阎勤纷绩士类尚节义苐地多沙鹻差役烦重贫民皆习逐末夙号冲疲不虚也【徐沟县志】
　　强悍好鬬勤俭少文【祝志清源县】
　　成化治间轻生好讼近年民知务本士知勤学【清源】农末相资俭啬多盗【祝志交城】
　　俗尚俭啬人性朴实农末相资【穆志交城】
　　土膏气秀而丰于财性悍情乖而喜于讼【祝志文水】
