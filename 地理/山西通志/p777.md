<!-- { "loadSidebar": true } -->
　　周赵襄子墓在城东五里万厯三十年墓裂二孔内胥砖砌空敞如房砖形悉属古制四十三年知县王立爱竪碑岁久残断
　　国朝康熙四十七年知县王时炯重建金何师常公孙厚士祠记防曰九京卽九原文子家世塟地也故以京而爲原今定襄襄子陵仍存或云赵氏之塟在于襄陵乃武之后非武之先隋精道寺碑云地连三晋城带九原卢君窃号之邦赵氏言归之地迁史以爲南幷北代非此何谓焉迄今九原以公孙爲里而有三社其中社犹有古塜以祠荒而迁于附路与州南程婴祠乃九原古双祠也亦云其墓存焉【附录交城亦有襄子墓宋大通监李随撰碑碑已坏】
　　汉大将军霍去病墓在西邢村西有断碑碑文一千四字铭一百七十六字中有可句读者开宝三年诏守塜三戸禁樵采
　　魏天柱大将军尔朱荣墓在林木村
　　唐释奘墓在龙门村即白鹿原也土人名和尚围宋康州团练使呼延赞墓在横山村鎭国寺后碑今废金状元孙九鼎墓在青石村九畴九亿附塟
　　阳曲令周鼎墓在南王村元好问撰墓表
　　都元帅周献臣墓在周鼎墓侧王利用撰表
　　经童薄松年墓在芳兰村郭郛撰墓表
　　元尚书甄有墓在东王村秀附塟
　　大元帅张安宁墓在邢村元好问撰墓表
　　千戸乔信武墓在辛安村
　　元帅樊天胜墓在砂村天用祔
　　九原府总兵姚荣墓在东古城外廷玉祔
　　军民鎭抚李子敬墓在中霍村
　　霍氏祖墓在县西邢村有断墓碑编修李调撰
　　明左春坊赞善郭瑄墓在季庄村
　　光禄雷泽墓在张村侍郞张颐撰墓表
　　布政吴昂墓在南古城内侍郎于凤喈撰墓表知州乔震墓在东古城外
　　通判薄徽墓在芳兰村乔光大撰墓表
　　同知张伟墓在南邢村大学士徐阶撰墓表
　　给事中乔光大墓在牛台山
　　同知张九罭墓在南邢村王治撰墓表
　　祭酒傅新德墓在高长村大学士吴道南撰碑郎中邢洪墓在胡村
　　知县樊启东墓在南古城内王治撰表
　　知县傅纳诲墓在南城内
　　运判刘一贯墓在南邢村
　　叅政郑友周墓在龙门村
　　静乐县
　　上古昌宁公墓在县北五十里定河沟中碑存卽台骀氏
　　汉蒯文通墓在县北九十里宁化仓息沟史记范阳人蒯彻而静乐志谓文通县宁化人城北一里西入沟又有蒯通关志以传疑
　　唐罗时信墓在县南百里罗家曲
　　宋元帅岳盛墓在县北五里西河沟
　　金安抚使胡肇墓在县西三里风沟村【县志姓郭】
　　元阿济格大夫墓在县北四十里永安鎭
　　肃政廉访司佥事王廷佐墓在县北门外西汾河之濵
　　明右副都御史王希曾墓在县南七十里楼烦城北山上
　　御史石文綉墓在县东南四十里择蒜村
　　知州李应朝墓在县东十五里娘娘山
　　代州
　　秦内史恬墓相传在州东二十里筑城于代没而塟焉庙存
　　汉雁门太守郅都墓在州东五十里汉景时守雁门没而塟焉墓上有柏五十余株号郅都栢州人不敢樵采【并见洪洞】
　　魏拓防墓在雁门山中
　　五代唐晋王李克用墓在州西八里栢林寺侧天祐十八年晋王李存朂命李存霸执刘仁恭至鴈门刺其心血以祭然后斩之金天眷初盗发王墓守坟僧言于郡守守梦王曰吾墓中有酒盗饮吾酒者唇齿尽黑可騐此捕之明日获盗如王梦中言弟克谦子嗣昭墓胥在寺东正綂己巳盗发嗣昭墓内凿石爲圹有日月星斗象【并见应州】
　　宋工部侍郞茂实墓在州东七里自刻碑记今亡十八代孙季达记
　　侍郎刘复墓在极乐寺西北原
　　四女塜在州西十里四塜累累相望不审名
　　明右都御史巡抚四川戈谦墓在北郭西壁下
　　右都御史赵文博墓在城西北二里许牛脊梁侍郎吴嘉会墓王家屛志铭
　　少卿孙玺墓在城东北一里孙家园
　　宁夏巡抚王梦弼墓在州西四里段家河
　　兵部尚书督师孙傅廷墓
　　国朝布政冯如京墓
　　五台县
　　五代汉高祖陵相传在县东佛光寺汉干祐元年冬十月壬申塟睿陵徐无党五代史注在河南告成县然高祖世居于太原此或其祖墓也
　　孝子蔡顺墓在县南建安村
　　金戸部尚书杨慥墓在县西善泉都
　　戸部侍郎张大节墓在县西紫罗山
　　刑部侍张岩叟墓在县西紫罗山
　　行尚书掌六部事聂天墓在县南滹沱河上
　　明礼部左侍郞齐麟墓在南关外
　　佥事王源墓在县北
　　运使马骏墓在县西北山下
　　进士解睿墓在河东村
　　同知杨诚墓在县西许员山下
　　举人郑銮墓在县北十里
　　繁峙县
　　宋杨兴墓在县西十五里业子
　　七郎墓在县西十五里晏头村业子
　　卤王墓在县城东八十里
　　马王墓在县西北八十里
　　宋王墓在县东南四十里
　　刘元帅墓在宋峪村西南
　　王元帅墓在县东中庄村
　　赵元帅墓在县东铁家会
　　殷奉议大夫墓在县西北二十里东庄村
　　崞县
　　秦太子扶苏墓相传在县西南四十里其高若陵草木旋绕农不忍耕樵不忍采鄕人春秋祭奠
　　后魏世祖保太后窦氏墓在崞山上别立后寝庙于崞山建碑颂德
　　晋南蛮校尉叅军郝隆墓在县东上社村
　　唐侍中郑国公諡文贞魏徴墓相传在县南四十里西云村【旧志并载猗氏县】
　　宋高仲迁墓在县西申村
　　金王朴墓在县西北三里
　　元太常寺奉礼赵惟贤墓在县北黄珥村有神道碑李元帅墓在铜川碑存
　　祁元帅墓在县东南七里合河村石人石羊存
　　明兵部侍郎刘寅墓在县西
　　戸部尚书梁璟墓在县北十里勅塟大学士李东阳志铭
　　保德州
　　宋义门赵宁墓在州东北义门都栢森村治平中勅建子孙祔
　　九女墓在州东北义门都栢森村赵氏女不适人者九人塟此
　　集贤院校理郭汝翼墓在州南门外子孙祔
　　折太君墓在州南四十里折窝村相传即杨业妻折德扆女也　按折德扆守府州后周宋时屡败北汉兵宋干德中卒而是时业爲北汉将志以备考
　　元赠天水郡伯狄元昌墓在州东三十五里义门都西庄村子孙祔
　　御史王友贤墓　知州王友闻墓　学正王巨渊墓中书吏部尚书王永渊墓胥在沙平梁一云在下
　　流碛
　　翰林院学士李谦墓在州南秦峁寨山
　　明御史刘永墓在西岭
　　职方高已升墓在神堂梁
　　御史阎灏墓在石井村
　　检讨王邵墓在东廓山阳塔
　　兵备副使韩友范墓在神堂梁
　　都督姜名武墓在沙坪墕
　　经畧陈奇瑜墓在故城
　　孝子张绶墓　孝子马化龙墓　马烈妇墓胥在西岭
　　国朝潍县知县姜宗吕墓在沙坪墕
　　刑部郎中刘谷墓在西岭
　　同知白眉墓在东廓山
　　吏部左侍郎姜橚墓在王家梁
　　河曲县
　　宋都指挥朱光墓在县南六十里朱家川
　　元总管张诚墓在县南五十里得马水村
　　总管穆存亨墓在县南六十里朱家村
　　明苗氏祖墓在苗家沟古栢如葢
　　苗凤墓在县北一里
　　解州
　　汉关氏先墓在州东十八里常平村
　　魏西河郡守赠晋州刺史裴欣墓欣卒子侠将择塟地号泣而行空中有人曰童子何悲塟于桑东封公侯侠惧以告其母母曰神也吾闻鬼神福善尔家未尝有恶当以吉祥告汝耳时侠宅侧有大桑林因塟焉
　　唐衞大经墓在州西北开元中姜师度奉诏凿无咸河刬室庐溃邱墓甚多至衞先生墓前发其地得一石刻铭词曰姜师度更移南向三五歩工人得之以状言于姜姜异而嗟叹卽命迁其河远墓数十歩
　　宋监簿娄应墓在州西南二里元祐七年二月七日庚申塟
　　元宣抚司仪肃墓在州西北十六里
　　河东郡公博多纳墓在州北二十里曲范村
　　平章政事察罕墓在州北十五里仁宗相河东郡公子
　　岐裕齐墓在州西北四十里三张村
　　明戸部侍郞赵钦汤墓在州北三十里南扶里
　　延绥巡抚李春光墓在州南二里
　　太仆寺赵标墓在盐池禁门右
　　太仆寺王明墓在西湖村山麓
　　安邑县
　　虞舜陵相传在县西二十里鸣条冈陵高三丈甃以甓方广四十歩有奇内外地百畆有奇古栢胥大可十余围有守陵大云寺
　　夏关龙逄墓在县东北二里许有双塜吕柟碑记城冢记关龙逄塟龟头原左脇高三丈
　　周陶朱公墓相传在陶村西
　　杜康墓在县中社里
　　汉尚方令龙亭侯蔡伦墓在县张董村
　　衞暠墓明帝时以代郡儒学徴至河东安邑卒因赐所亡地塟之子孙遂家焉
　　晋太保衞瓘墓在县东北三十里王范村
　　太子洗马衞玠墓在瓘墓西
　　明学士张芮墓在运城西北勅建
　　辽东巡抚张岫墓在运城西北
　　工部尚书杨一魁墓在城东五里
　　左都御史曹于汴墓在城西北五里
　　总督三边刘敏寛墓在运城东五里
　　国朝礼部左侍郎吕崇烈墓在运城西南二里勅修内阁学士王尹方墓
　　夏县
　　夏后氏陵在县北池下王村里夏一代陵寝胥在焉按一綂志惟禹陵在会稽山太康陵在开封府太康县西自启以下不具书今夏县高邱累累卽启以下诸陵寝也金大定五年建朝元观于其侧以司香火焉
　　商巫咸巫贤墓在县东五里瑶台山下明知县姜洪缭以周垣　史记正义巫咸及子贤塜皆在苏州常熟县西海隅山越絶书虞山者巫咸所出也当互考
　　唐相衞洺邢节度使薛嵩墓在县西四十里尚书礼部郎中程浩撰碑忠勇有谋与祖左骁衞大将军仁贵考范阳节度使楚玉并塟此　按唐书嵩讷子諌议大夫阳城墓在县南十余里栁谷西吴村明嘉靖间犹有遗迹后爲河水冲没矣
　　宋司马氏先茔李穉賔温公画像记夏县西三十里曰鸣条冈卽公之先茔县学之左祠堂在焉
　　天章阁待制司马池墓在县西三十里鸣条冈厐庄敏公籍撰神道碑云旦光泣防旅榇归于故乡塟于涑水南原之晁村以从先茔
　　大中大夫司马旦墓在池墓侧其先祖祢及昆弟侄凡十墓胥存墓侧有祠
　　赠尚书比部郎中司马谘墓弟光表
　　太常少卿司马里墓弟光志铭
　　驾部员外郎司马宣墓弟光志铭
　　赠尚书都官郎中司马沂墓王安石撰墓表沂从弟起居舍人光叙沂事请安石撰表后荆公集不载此本乃蔡京蔡卞冯澥之徒删之也至愼文忠公始表而出焉
　　太师司马光墓在县西三十里鸣条冈哲宗御篆忠清粹德碑额翰林学士苏轼撰文后章惇谋发公塜未果击其碑踣瘗之惟御篆额尚在金知县王廷直别立三碑模冩其文而又撰神道碑其祖父十余塜胥存靖康后曾孙礼部侍郎汲南迁侨居浙江之山隂故里惟有司致祭其孙司马富撰坟记司马柱撰忠清粹德碑楼记嘉靖三年御史朱实昌修复其碑司马富修坟记曰十月甲午掘圹发陜解蒲华四
　　州卒穿土复选上方百工爲防具十二月丙戌墓成其制云凡用一万八千九百三十三工葢比初计减九千九百三十八工又曰易石门以栢而撤仪椁不用不逾时而工就
　　元台亨墓在县西北
　　集贤学士归墓在县西司马温公坟余庆禅院左二十余歩惜无碑记今犹能指防其塜恐久则不可辨识也晹汴梁人间关避兵来居解之夏县至正二十七年卒
