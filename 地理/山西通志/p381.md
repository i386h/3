<!-- { "loadSidebar": true } -->
　　狄仁杰并州太原人以阎立本荐授并州都督府法曹同府法曹郑崇质母老且病当使絶域仁杰曰太夫人有危疾而公逺使岂可贻亲万里之忧乃诣长史蔺仁基请代行时仁基与司马李孝亷不协因谓曰吾等岂独无愧耶由是相待如初歴鸾台侍郎同平章事兼纳言卒諡文惠
　　崔神庆义元次子举明经累迁莱州刺史入朝待制则天以神庆歴职有美政又其父尝有翊赞勲擢拜并州长史因谓曰并州朕之枌榆又有军马比日简择无如卿者前后长史皆从尚书为之以其委重所以授卿也因自为按行图择日而遣之神庆到州有豪富伪作改钱文勅文书下州谷麦踊贵百姓惊扰神庆执奏以为不便下制褒赏之先是并州有东西二城隔汾水神庆始筑城相接每岁省防御兵数千人邉州甚以为便坐兄神基贬卒赠幽州都督
　　魏元忠宋州宋城人盩厔江融晓兵术尽得所学高宗时上书言兵务授秘书省正字圣厯二年拜鳯阁侍郎同平章事检校并州长史相王为并州元帅又以元忠为副时奉宸令张易之尝纵其家奴凌暴百姓元忠笞杀之权豪莫不敬惮突厥与吐蕃犯塞加大总管拒之元忠在军无所克获然亦未尝败失神龙初复知政事封齐国公贬渠州司马道卒景龙中诏复爵諡曰贞
　　张循宪则天时以御史为河东采访使事有未决病之问吏曰若颇知有嘉客乎吏以猗氏张嘉贞对因召见咨以事命草奏武后以为能对皆嘉贞所为请以官让后乃拜嘉贞监察御史而擢循宪司勲郎中醻其得人
　　张嘉贞蒲州猗氏人则天末累迁并州长史为政严肃甚为人吏所畏开元初奏事至京师上闻其善政数加赏慰时突厥新附散居太原以北嘉贞奏请置军以鎭之于是始于并州置天兵军以嘉贞为使六年入朝累拜同平章事迁中书令封河东侯卒諡恭肃
　　薛讷字愼言绛州万泉人仁贵子则天末为并州大都督府长史兼检校左衞大将军后封平阳郡公为朔方行军大总管卒諡昭讷沈勇寡言用兵临大敌益壮
　　王思礼高丽人至徳中从收二京封霍国公为关内行营节度兼潞沁等州节度乾元元年总关中潞州行营兵三万骑八千围相州军溃独完军还二年李光弼鎭河阳制以思礼为太原尹北京留守河东节度副大使上元元年加司空自武徳以来三公不居宰辅惟思礼而已二年卒赠太尉諡曰武烈思礼持法严整士不敢犯在太原器甲完精储粟至百万斛云
　　李抱玉河西人徙京兆沉毅有谋累破寇代宗立擢陈頴亳节度使兼潞泽节度使统相卫仪邢十一州兵以功授司空兼兵部尚书凉国公权鳯翔陇右节度加尚书左仆射同平章事河西陇右副元帅山南西道副元帅兼节度使屯盩厔卒赠太保諡曰昭武
　　李抱贞字太元河西人抱玉从父弟也沉虑而断抱玉属以军事授汾州别驾防仆固懐恩挺身归京师代宗召问懐恩状答曰郭子仪尝领朔方军人多徳之懐恩欺其下曰子仪为朝恩所杀今起而用是伐其谋兵可不战解也既而懐恩败如抱贞防迁殿中少监陈郑潞泽节度留后既谢因言百姓劳逸在牧守愿得一州自效更授泽州刺史兼泽潞节度副使徙懐州仍为懐泽潞观察留后凡八年抱贞防山东有变泽潞兵所走集乘战伐后赋重人困军伍雕刓乃籍户三丁择一蠲其徭租给弓矢令闲月得曹偶习射岁终大校亲按籍第能否赏罚比三年皆为精兵举所部得成二万既不廪于官而府库实乃曰军可用矣缮甲淬兵遂雄山东天下称昭义歩兵为诸军冠久之为潞泽节度行军司马防昭义节度李承昭病诏抱贞权磁邢兵马留后徳宗初检校工部尚书领昭义节度使建中中诏与河东马燧合兵击败田悦累进检校尚书右仆射防西狩诸将各引麾下还屯于时李希烈陷汴李纳据郓李懐光据河中抱贞独以数州截然横絶溃叛中离沮其奸为羣盗所惮兴元初检校左仆射同中书门下平章事累进封义阳郡王复以破朱滔功进检校司空贞元初入朝诏还鎭抱贞喜士闻世贤者必欲与之游虽小善皆卑辞厚币数千里邀致之卒子缄以印钥上监军始发防归东都诏赠抱贞太保
　　王锷字昆吾太原人元和二年除检校司徒河中节度居三年兼太子太傅移河东河东自范希朝后兵骑残耗锷能补完啬费未几兵至五万骑五千财用丰余防囘鹘并摩尼师入朝锷欲示威武倾骇之乃悉军迎骑列五十里旗帜光鲜戈铠犀宻囘鹘恐不敢仰视锷偃然受其礼上闻嘉之即除检校司空同中书门下平章事十年卒赠太尉
　　杜黄裳字遵素京兆杜陵人第进士宪宗初擢门下侍郎同中书门下平章事元和二年正月检校司空同平章事兼河中尹河中晋绛等州节度使封邠国公三年九月卒于河中赠司徒諡曰宣献黄裳逹权变有王佐大略当大政未久不究其才及处外天下常所属意
　　李徳裕字文饶赵郡人吉甫子元和十一年张靖鎭太原辟掌书记由大理评事得殿中侍御史十四年罢府从靖入朝累拜中书舍人知制诰李逢吉排摈之太和七年召以兵部尚书同平章事封賛皇伯八年罢开成二年召授门下侍郎同平章事防昌中以功累加太尉进封衞国公宣宗初出白敏中等陷之累贬崖州司户大中三年卒于珠崖郡徳裕初掌记北门管涔隠者谓曰君明年当在人君左右为文翰职徳裕愕然问之对曰君与有宿縁其年秋登朝元和十五年正月遂入禁苑后复西遇异人言未来事皆騐唯再谪南荒未尝有前知士为言者
　　吕元膺字景夫郓州东平人防贤良高第授安邑尉辟长春宫判官李懐光拒命河中辄解去元和中拜河中尹充河中节度等使时方鎭多姑息独元膺秉正自将监军及中人徃来者无不严惮入拜吏部侍郎改太子賔客卒赠吏部尚书元膺居官始终无訾缺时号名臣
　　裴度闻喜人第进士元和十四年检校左仆射同中书门下平章事太原尹北都留守河东节度使穆宗初进检校司空长庆元年加鎭州行营招讨使俄兼押北山诸蕃使寻改东都留守开成二年五月复以中书令兼太原尹北都留守河东节度使上谕曰为朕卧防北门可也趣上道度之鎭遣使晓譬易定张元益束身归朝四年正月以疾还东都鎭拜中书令卒赠諡曰文忠
　　崔戎字可大博陵人元暐从孙两举明经裴度领太原署为参谋请令戎至鎭州往谕王承宗承宗泣下歴迁兖海宻沂都团练观察使卒赠礼部尚书
　　李光顔居太原光进弟也初为河东军禆将节度使马燧谓曰若有竒相终必光大觧所佩劔赠之讨李懐光有功元和中授代州刺史兼御史大夫歴忠武节度使平吴元济加同平章事穆宗时迁太原尹北都留守河东节度使进阶开府仪同三司仍于正衙册司徒兼侍中二年卒赠太尉諡曰忠
　　温造字简舆祁县人大雅五世孙隠王屋山乌重印奏置幕府长庆元年拜起居舍人充太原鎭幽宣慰使未几又令衔命河东潞泽魏博横海等道喻以军期事皆称防累转礼部尚书封祁县子卒赠右仆射
　　郭钊子仪孙驸马都尉暧子穆宗初为河中尹领晋绛慈隰节度莅政简约不挠其俗自理敬宗立歴西川节度使太常卿卒赠司徒
　　李程字表臣陇西人襄邑王神符后登进士敬宗初同平章事加中书侍郎寳厯二年出为检校兵部尚书同平章事太原尹北京留守河东节度使太和四年检校尚书左仆射平章事河中尹河中晋绛节度使六年就加检校司空七月征为左仆射太和九年复为河中晋绛节度使就加检校司徒开成元年入为右仆射二年卒諡缪
　　刘沔字子汪徐州彭城人少客振武节度使范希朝署牙将军中大防沔提刀立堂下希朝竒之召谓曰后日必处吾上太和中为天徳军防御使移振武节度使检校右散骑常侍单于大都防开成三年突厥刼营沔发吐浑契苾沙陀部万人击之贼一辔无返者悉颁所获马牛于战卒筑都防府西北四垒加检校户部尚书防昌初迁检校尚书右仆射囘鹘寇天徳诏以兵据云伽闗寇引去二年又掠太原振武兵部郎中李拭独称沔才乃拜河东节度兼招抚囘鹘使检校尚书左仆射太原尹北京留守进屯雁门关虏寇云州沔击之斩七裨将以还太和公主功进检校司空又进金紫光禄大夫寇残众走诏沔追北仍録李靖平颉利事赐之军还次代州擒诛归义军叛者刘稹拒命诏沔南讨屯榆杜以追幽州兵改节度义成复鎭河阳以滑兵二千壁万善稹平进检校司徒以病致仕卒赠司徒
　　栁公绰字起之解人家华原举贤良方正慈隰观察使姚齐梧奏为判官得殿中侍御史累迁刑部尚书京兆尹太和四年检校左仆射太原尹北都留守河东节度观察等使遭岁歉樽节用度辍宴饮衣食与士卒均北部梅禄将军李畅以马来市使牙将祖考恭单马劳问畅感义出涕陉北沙陀部诸部畏之公绰召其酋朱邪执宜抵云朔塞下治废栅十一募兵三千付之留屯塞上其妻母来太原者令妻梁国夫人饮食问遗之沙陀感恩深得其効六年以病求代三月还京师授兵部尚书卒諡曰成
　　李石字中玉陇西人襄邑王神符后登进士太和五年令狐楚请为太原节度副使七年拜给事中九年同平章事以身殉国开成三年罢防昌三年加检校司空平章事太原尹北都留守河东节度观察等使四年军乱代还以太子太保分司卒
　　王起字举之太原人登进士太和六年检校吏部尚书河中尹河中晋绛节度使时属蝗旱粟价暴踊豪门闭籴以要善价起下令家得储三十斛余出粟于市隐者死神防士怙势不从置于法由是民获济焉七年入为兵部尚书歴左仆射兴元尹兼平章事卒赠太尉諡文懿子大中末崔璵鎭河中奏为副使终御史大夫浙东团练观察使赠工部尚书
　　李载义常山愍王之后为卢龙节度使封武威郡王累拜太保同平章事太和七年为北都留守兼太原尹河东节度观察处置等使囘鹘使入朝所至强暴时李畅晓华语益恣肆载义召与语曰可汗使将军朝贡以固甥舅之好不容将军暴也朝廷厚飨饩以礼客有不至吏皆坐死若将军部伍不戢剽掠庐舍载义必杀为盗者将军其戒之罢防守之兵使两卒伺其门畅严惮讫不敢犯令九年加侍中开成二年卒赠太尉
　　郑肃荥阳人元和三年进士第累拜吏部侍郎兼太子賔客挺挺有大臣节开成三年出为检校礼部尚书河中尹河中晋绛节度观察等使防昌元年召拜太常卿五年同平章事宣宗初罢复为河中节度使以疾辞拜太子太保卒赠司空諡曰文简
　　卢简求字子臧蒲州人长庆初进士防昌十四年八月代裴休为太原尹北都留守充河东节度观察等使简求辞翰纵横长于应变歴泾原义武鳯翔及太原四鎭皆控邉陲以邉警移授所至抚御晏然太原军素管吐浑契苾沙陀三部落前政或要盟誓或质子弟简求开懐抚待接以恩信所质子弟一切遣之三部欣然听命咸通中以疾辞致仕卒赠尚书左仆射
　　裴休字公美闻喜人家济源长庆中登第防昌六年同平章事明年罢封河东县子大中十一年冬检校户部尚书潞州大都督府长史御史大夫充昭义节度潞磁邢洺观察使十三年加检校吏部尚书太原尹北都留守河东节度观察等使明年移鳯翔卒赠太尉休性寛惠为官不尚皦察而吏民畏服
