<!-- { "loadSidebar": true } -->
　　旧志兰村渠　西村渠　上碾渠　翟村渠俱在河东居民引汾水溉田
　　赵荘渠　土堂渠　刘村渠　呼延渠　张村渠杨家村渠　柴村渠　芮城渠　铄落村渠　彭村渠俱在河西亦引汾水溉田
　　龙首渠引汾水自镇河楼流经冦荘亲贤等村至太原县乌城等村溉田万厯十四年开凿后时开时塞忠利渠　永济渠二渠嵗久不通
　　明成化中刑部郎中李鐩从侍何乔新赈荒山西丽泽渠以灌田
　　万自约汾河渠坝记汾河出山陿中又值东山暴水注下两触而成一胜故易徙浸假折而南直向干方嘉靖末曾夺阜城门入中丞李公初镇抚即忧之适嵗多拟穿河西渠令水直下而力殊艰钜且水近城惟恐其不西又惟恐其愈益西乃自把儿沟起抵教塲南沿流作石坝若土坝初作水仍逼教塲迤南撼振武门外桥居人夜坐屋上于是召寕武崞县阳曲石人取石于山采椽于寕化约丈有一八地率半之中维薪楗稻藁取东郭赤埴和以石块后加钩椽合三成一相地之阞每石坝率十累或俭不下八累累皆从冲间作钩刃缝合锭形灰液而木纽之又起大小坝头前出数武杀水怒自乙巳二月始事至今年十月告成凡石坝七道长一百四十五丈土坝九道长四百五十六丈新挑坝儿沟河渠一道长四十三丈
　　魏志汉建安十年凿滹沱入汾名平虏渠
　　龙泉在城西北一百五十里静乐界流经卢子社至横渠合扫谷水宋天圣二年夏水大涨知太原府陈尧佐作新堤捍之并人頼焉
　　汾水暴涨民辄忧扰知太原府陈尧佐为堤植桞数万本作桞溪民赖其利
　　按陈尧佐堤旧志注龙泉下当以汾水为正葢龙泉洛隂水苐能助汾水势也
　　熙寕初汾河大溢知太原府王素曰若壊平晋遂灌州城矣亟命具舟楫筑堤以堑之一夕水骤至人赖以安
　　城北六十五里郁利村三觉寺东南百歩水自亭子山而下沟滙为害元大徳七年僧琮进砌石堰横八歩纵八十余歩髙四十余尺村民赖之至大元年立石
　　古铁窗都司西古城西垣泄水地也
　　圆海子水势寖盛
　　国朝初知府王觉民募挑文昌庙后积土引水入长海子又循南城墙古水口疏入汾今城下有铁棱迹存
　　杨思圣筑城东坝堤记汾河雨骤易奔而郭东为甚郭东南接防凤紫岩北接越霄李賔盟芹涡牧马诸水合纵于陈家峪而侵轶郭东并壕梁囓城垣夺市庐而远则被于龙山阳旧设坝堤渐坍癸巳水伺间冲突乃大厉民父老曰三十年来盖再见之廵按高某檄阃司毛某治堤功成约三百丈有竒
　　沙堰在西七里风谷口沙河经晋阳故城东流入汾水涨时壊城郭旧筑堰障之明成化间頽壊正徳七年王恭襄琼倡修嘉靖七年复坏复倡修二十一年复坏主薄王儒砌石修筑袤二百歩有竒
　　太原县
　　汾河渠
　　凤中渠北二十里阳曲县防河楼西开渠引汾水南流至南屯村二十里分小沟三又至南偃村五里分小沟五共溉二村田
　　豊泉渠县北阳曲县看河楼西开渠引汾水经阳曲北屯村又经县境大小王村上庄村南屯村至武家庄十里分小沟四又至董茹村三里分小沟一又至牛家营二里分小沟二又至北富村一里分小沟二又至城北村五里分小沟二附近小营村分小沟一又至南富村二里分小沟一共溉七村田
　　西寨渠东北十里阳曲县演武防开渠引汾水经县境南屯村至吴家堡五里溉田至北富村五里分小沟一至南富村一里溉田至西寨村一里又分小沟二共溉四村田
　　苜蓿西渠东北十里阳曲县看河楼西开渠引汾水南流至姑姑寨村三十里分小沟三又至西寨村五里分小沟三木厰头村二里分小沟二贾家庄村一里分小沟二东城角村五里分小沟四共溉五村田
　　苜蓿东渠东北十里阳曲县看河楼西开渠引汾水东南流至姑姑寨村三十里分小沟四又至旧寨村一里分小沟一厐家寨村三里分小沟三东城角村一里分小沟二共溉四村田
　　县东渠东五里阳曲县看河楼视水势开渠经阳曲境至县境南屯吴家堡等村引汾水至渠起南富村至贾家庄一里二村分小沟九又至东关村三里分小沟十至东关厢三里分小沟七又至盐堡村二里分小沟十六至鵞下村三里鵞归店一里二村分小沟十一又至五府营三里分小沟五共溉八村田
　　晋阳西渠东十里阳曲县看河楼开渠引汾水南流至瓦窰村四十里分小沟四又至东城角村三里分小沟二梁家寨二里分小沟三南瓦窰村一里分小沟四鵞归店一里分小沟四共溉五村田
　　晋阳东渠东十里嘉节村南开渠引汾水南流至北瓦窰村十五里分小沟五梁家寨一里分小沟二南瓦窰村二里分小沟三共溉三村田
　　以上八渠在汾河西开渠
　　兴隆渠东北三十里阳曲县看河楼西开渠引汾水东南流至张村二十五里分小沟二范家堡一里分小沟一红寺村二里分小沟一又至西荘村五里分小沟二大吴村一里分小沟二小吴村一里分小沟一共溉六村田
　　旧县西渠东北二十五里阳曲县看河楼西开渠引汾水东南流至大马村二十五里分大沟二殷家堡一里分小沟二小马村二里分小沟一范家堡一里分小沟二红寺村一里分小沟二又至城西村三里分小沟三下荘村五里分小沟二化章堡五里分小沟二圪防营二里分小沟三薛店村三里分小沟二又至小营屯分小沟二西攅村一里分小沟二共溉一十二村田旧县东渠东北二十五里阳曲县看河楼西开渠引汾水东南流至大吴村三十里又至小吴村一里分小沟三又至北畔村一里分小沟四南畔村五里分小沟五又分小沟三溉南黒窰又至下庄村三里分小沟三下荘尾五里分小沟二杨庄一里分小沟三化章堡一里分小沟五共溉八村田
　　嘉节渠东北二十五里阳曲县看河楼西开渠引汾水东南流至大马村十里分小沟二殷家堡一里分小沟二小马村三里分小沟三又至嘉节村五里分小沟五共溉四村田
　　任碧渠东北十五里嘉节村西北门渠引汾水东南流至巩家堡一十五里又至东桥村三里分小沟二圪防营二里分小沟三东攅村四里分小沟二薛店村二里分小沟三西攅村三里分小沟三小营屯一里分小沟三又至西贾村四里分小沟四共溉八村田
　　大村渠东十里嘉节村南槐龙寺开渠引汾水经小店镇三里又至大村七里分小沟五又至贾家寨五里分小沟一又至宋瓌村十里分小沟一共溉三村田永利渠东一十五里吴家堡东开渠引汾水东南流至小店镇十五里分小沟八巩家堡五里分小沟七共溉二村田
　　永盛渠东一十五里旧寨村东开渠引汾水南流至西桥村十里分小沟四温家堡二里分小沟二东桥村二里分小沟二共溉三村田
　　蒲村渠东一十五里李家庄西开渠引汾水南流至大村二里又至孙家寨五里又至蒲村北三里分小沟二十四又至西蒲村二里小沟二又至南蒲村一里分小沟一又至草寨村二里分小沟一侯家寨三里分小沟四共溉五村田
　　梁家庄渠东一十八里李家荘西开渠引汾水南流至大村二里孙家寨五里又至梁家荘十一里分小沟五溉梁家庄田
　　北格渠东南十里大村西北开渠引汾水南流至小北格二十里分小沟二又至大北格西北格村二里分小沟九又至南格村二里分小沟一共溉四村田
　　孙家寨渠东南十里大村北开渠引汾水南流至孙家寨七里分小沟四溉孙家寨田
　　桞林堡渠东南十里武家寨西开渠引汾水南流经西草寨村八里至东栁荘北分小沟二刘家堡一里分小沟三共溉二村田
　　通义渠东南十五里贾家寨西北开渠引汾水南流至三贤村十五里分小沟三草寨村五里分小沟二南蒲村二里分小沟二共溉三村田
　　流涧渠东南一十五里大村北开渠引汾水东南流至流涧村十里有竒分东西二小渠西溉田至上均东溉田四十畆
　　陈王渠南二十里草寨东北开渠引汾水至同过村七里分小沟三又至石沟村分小沟二共溉二村田既济渠南三十里栁林荘西开渠引汾水经河滩村里解村洛阳村至南马村十五里分小沟二又至清源县长头村四里分小沟二共溉二村田
　　以上十七渠在汾河东开渠口
　　晋水渠【汉地理志晋阳晋水所出东入汾】
　　晋祠南河用水
　　晋祠镇北繇泉源起南至邀河子止距泉四里【晋祠渠长】王郭村下渠北繇邀河子起南至牛家桥止距泉七里南张村下渠北繇牛家桥起南至二十七亩地止距泉十里【以上胥王张二村渠长】
　　索村上渠北繇白衣庵前郭家磨分支起南至天龙荒止距泉五里
　　枣园头上渠北县村境三地起距泉八里南至村境老官人地止距泉一十四里【以上胥索枣二村渠长】
　　以上共溉五村
　　晋祠北河用水
　　纸房村北南繇晋祠镇北门外雨花寺口起北至赤桥村明仙桥止距泉一里缩
　　赤桥村南繇明仙桥起北至薄堰口止距泉一里【以上胥晋祠渠长】
　　小站营西繇赤桥村磨河口分支起东至五府营界止距泉五里【小站营渠甲】
　　五府营西繇小站营界起东至马圏屯界止距泉八里【五府营渠甲】
　　马圏屯南繇五府营界起北至南关厢界止距泉十里【小站营渠甲】
　　花防西镇南城角三村南繇薄堰口起北至南关厢寨门口止距泉远近有差
　　南关厢南繇寨门口起北至杨家北头桑树口止距泉八里
　　杨家北头西关厢二村南繇桑树口起北至古城营官河口止距泉八里【以上花防村渠长】
　　古城营南繇官河口起北至罗城村罗城阁沙堰止距泉一十三里【古城营渠甲】
　　罗城村南繇古城营界起北至韩家凹口止距泉一十八里【花防村渠长】
　　金胜村南繇韩家凹口起北至董茹村界止距泉二十五里【金胜村渠甲】
　　董茹村南繇金胜村界起北至村境奶奶庙止距泉三十里【董茹村渠甲】
　　以上共溉一十二村
　　晋水中河用水
　　长巷村西繇晋祠镇东门外起东至麻地桥止距泉二里
　　西堡村西繇春树河起东至三根石桥止距泉一里有半
　　南大寺村西繇苇叶河口起东至洞儿河止距泉二里有半
　　三家村西繇长□口起东至韩家荒止距泉三里有半万花堡西繇后河口起东至退水河止距泉四里【以上胥中河渠长】
　　东庄村西繇泉子河起东至马练河止距泉四里【东荘村渠甲】
　　东庄营西繇案槽河口起东至退河河止距泉五里【东荘营渠甲】
　　以上共溉七村
　　晋祠陆堡河用水
　　纸房村东南西繇晋祠镇中堡东门外起东至防院村界止距泉一里
　　防院村西繇纸房村东南界起东至北大寺地界止距泉一里有半
　　北大寺村西繇防院村地界起东至东荘村界止距泉二里有半
　　东庄村西繇北大寺地界起东至村境十字河止距泉三里【以上胥陆堡河渠长】
　　以上共溉四村
　　晋水四河共溉二十八村田诸堡渠长水甲司之雍正七年析本镇外村有程无程近远界设縂
　　散渠甲
　　旧志汾河旧渠一十一道
　　南关都渠一道看河楼取水溉河下等八村
　　鳯中都渠一道看河楼取水溉南屯等村
　　武家荘渠一道看河楼取水溉牛家营等村
　　丰泉都渠一道看河楼取水溉董茹等村
　　西寨村西渠一道看河楼取水溉本村
