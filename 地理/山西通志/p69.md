<!-- { "loadSidebar": true } -->
　　水月堂寨东北七十里上如覆甑下如壁立　元黄寨豆村山东山高峻　武寨东四十里险峻　髻寨南三十里　狐突寨南四十里　槐隂堡立崖上东冶堡　东峡堡　髙家庄堡　穑头堡　建安
　　堡　河边堡　两涧堡　泉岩堡　郭家寨堡繁峙县
　　茹越口堡北六十里明正统十年筑在布政司东北九十三里东至小石口堡二十里西至广武城南至繁峙县六十里北至大同府应州四十里　应州南三十里为茹越北口龙湾山南四十里为茹越北口宋志有繁峙茹越大石义兴冶寳兴军瓶形梅回麻谷八砦　金志繁峙县有茹越镇　后唐末诏应州修茹越口　辽以云州为西京则茹越之路自通明正统十四年九月瓦剌繇茹越口入掠忻崞繁峙五台
　　小石口堡东北八十里明正徳十一年筑在布政司东北四百一十里东至北楼城三十里西至茹越口堡二十里南至繁峙县四十里北至大同府灵邱县界二十里　应州东南三十里大石口同　小石峪北二里有大石峪水应州小石峪有小石峪水应州
　　大石口堡东北八十里明正徳十一年筑　宋端拱元年辽人自大石路南侵知代州张齐贤预简厢兵千人为二部分屯繁峙崞县下令曰代西有冦则崞县之师应之代东有冦则繁峙之师应之比接战则郡兵集矣至是果为繁峙兵所败　宋张耆言契丹云应蔚朔四郡间遣人以文移至幷代非观边虚实即欲察识道路宜宻谕代州自云应蔚至者繇大石口入自朔至者繇土隥入余间路塞之以示险　金志繁峙县有大石镇
　　北楼口城东北一百一十里布政司东北四百二十里东至平刑关六十里西至小石口堡三十里南至繁峙县界四十里北至大同府广昌县界二十里　明正徳十一年城北楼诸堡凡十有一幷设北楼仓北楼北口在应州东南四十里　北楼口南通朗岭关　嘉靖二十三年置游击将军别为营驻北楼口三关叅将守备分驻北楼口各一员　唐武徳七
　　年颉利愿欸北楼关请互市上不之拒　胡松荅翟中丞书雁门守备虽带管其地然设在代州势难遥制且代城甚坚其中固有代州振武卫与按察分司自足捍御宜改置北楼口使备东十隘　王家屛三边修守记甓二城北楼广武増筑土堡六古计砂涧福连房大营屯黒圪塔中庄
　　朗岭关【旧名狼岭】东一百里应州南四十里路通应州界振武卫守备关下有马跑泉
　　平刑关东一百三十里路通灵邱县　一名瓶形雁门关东二百三十五里路通灵邱县西北连浑源州大寨口南接正定府阜平县界　平刑营在布政司东北五百里东至直阜平县界三十里西至繁峙县一百三十里南至直阜平县界十八里北至大同府浑源州一百二十里　大寨头关在浑源州西南一百一十里　明设守备一员百戸一员征撡马军五百名守堡旗军一百八十四名　金志繁峙县有瓶形镇　宣府镇摘兵三千在平刑关驻劄专应援呉王口别镇兵三千在广昌县驻劄专应援浮图峪插箭岭等处　嘉靖二十三年巡抚都御史曽铣议大城雁门长城自老营丫角山至平刑关东八百余里　杨博据要害疏大同则当守浑源灵邱广昌银钗驿马等岭协同保定镇巡固守紫荆倒马马水口等处使不能越关而南山西则当守阳方神池老营堡偏关等处使不能越关而西其五台繁峙平刑设在关外尤当一体戒严　明设平刑军站去砂涧驿太白驿各七十里
　　平刑关巡检司雍正九年巡抚石麟　题请繁峙县平刑关距县治一百三十里路通直深山曲径甚属险要应裁平刑仓大使设平刑关巡检专司巡缉兼理仓务
　　马兰口西北六十里代州应州界　翁万达疏自马兰峪起东至平刑关止为垣三十九里堑十之一増添敌台五铺屋十五品窖一万六千九百四十五
　　车道场口北楼营迤东南
　　太安岭北楼城迤东东至鹞子涧沟十五里迤东接平刑营汛南至大营堡三十二里西至下角峪石罅嘴三十里迤西接北楼营汛北至石罅嘴二里迤北接浑源营汛　翁万达疏自太安岭起东至平刑关三岭子尽境止为垣七十三丈増添敌台八十九铺屋一百六十七品窖一万四千七百四十八
　　台懐镇大名烟西六十里至峩口接代州东路汛　狮子窝东至金阁岭墩接五台县地
　　东城岭在县西南
　　峩岭东南五十里越岭至五台大柏铺
　　西瓦厰村县南五台界繇东瓦厰村上金岭入台山故县堡　三泉堡　砂涧堡　太白堡　杨兴堡崞县
　　夹栁树堡西北六十里明正徳十一年筑　盘道口宋土隥砦宋志崞有芦板阳武石峡土隥四砦　张耆言契丹文移自朔至者宜繇土隥入以示险　唐武徳中上问刘世让以备边策答曰突厥数南冦者恃有马邑为地耳如使勇将屯崞城厚储金帛以招降者数出竒兵畧城下践禾稼不逾岁马邑可图也上曰非公无可任者乃使驰驿经畧于是世让至马邑高满政以地来降　宋雍熙三年十二月代州副部署卢汉赟败契丹于土隥堡　雍熙中代州杨业战没上访近臣以防齐贤请行即授给事中知代州与部署潘美同领缘边兵马是时辽兵自胡谷入冦薄城下神卫都校马正以所部列南门外众寡不敌副部署卢汉赟畏懦保壁自固齐贤选厢军二千出正之右誓众慷慨一以当百辽众遂却先是约潘美以幷师来防战无何间使为辽人所得齐贤以师期既漏且虞美众为辽所乗既而美使至云师出幷州至北井得宻诏东师败绩于君子馆幷之全军不许出战已还州矣于是辽兵塞川齐贤曰贼知美之来而不知美之退乃闭其使宻室中夜发兵二百人持一帜负一束刍距州城西南三十里列帜燃刍辽兵遥见火光中有旗帜意谓幷师至矣骇而北走齐贤先伏土兵二千于土隥砦掩击大败之擒其北大王之子一人帐前舎利一人斩首百级获马二千器甲甚众　翁万达疏自夹栁树西界小西沟起东至水峪口鸦儿崖止为垣十五里増添敌台一百铺屋三百盘道口堡布政司北三百七十里东至雁门所三
　　十里西至阳方口堡六十里南至崞县七十里北至朔州六十里
　　阳武峪西南六十五里　阳武堡有杨六郎寨　秦太子扶苏军于此有太子崖　唐大厯十三年代州都督张光晟击败回纥于阳武峪　后唐清泰三年辽太宗繇阳武峪入雁门抵太原败唐兵　宋都巡检使杨延昭守阳武峪骁勇善战辽人惮之时部将孟良焦赞同守焉　嘉靖二十年七月俺答由左卫猪儿窊入掠马邑朔州遂入阳武峪抵太原　明正徳间崞县阎俊自阳武峪抵寜武关沿山凿石架桥宋左拾遗张齐贤疏自河东初下臣知忻州捕得辽纳米典史皆云自山后转盘以授河东以臣料辽能自备军食则于太原非不尽力然终为我有者力不足也河东初平人心未固岚宪忻代未有军砦入冦则田牧顿失扰边则守备可虞及国家守要害増壁垒左控右扼疆事甚严恩信已行民心已定乃于雁门阳武峪来争小利此其智力可料而知也　阳武峪巡检司县西七十里
　　石佛谷【石佛峪口】西三十里北接朔州界元末用石垒寨明因之南通庙岭其西北有郎岭关明洪武七年千戸王原筑　郎岭口在西北四十里　雁门有东陉西陉之险崞县有阳武石门之险　朔州西南七十里翠峯山东连石碣峪　唐志崞有石门【注石门关即今崞城也】
　　芦板口西南六十里明时传烽崞县繇芦板始　金志崞镇一芦板　芦板寨巡检司明设今裁
　　雕窝梁口北八十里　胡松答翟中丞书五寨堡逺距偏头寜武二关几可二百里许敌小至要不敢深至其域大举则将自保不暇是亦无用之赘员也莫若移五寨守备于夹栁雕窝梁之间使守西隘八口
　　莲花口堡明正徳十一年筑　莲花口西为盘道梁界嘉靖二十年七月俺答繇小莲花口火烧沟入繇
　　山顶牛心寺宋家沟白九川庙岭梁南下是月复繇此口出　牛心寺口北五十里　宋家沟口北五十里　白九川口西北四十五里　庙岭梁西三十里王野梁口北五十五里此与夹栁树路相通明嘉
　　靖后修内边首及王野梁
　　八岔口堡明正徳十一年八月提督都御史李钺经畧关东西隘口各筑堡置官守之八岔小莲花于是创筑堡焉
　　吊桥岭北二十里上有秦王寨　吊桥岭巡检司后改入石岭关阳曲县
　　元冈口堡西南八十里　有孟良城址存堡南十里有焦赞寨
　　石匣口西北四十五里
　　平山梁口西北三十五里
　　燕儿水口北六十里
　　罗汉洞口西南七十里　胡松答翟中丞书代朔崞峙之间土名鱼儿川等处地颇旷衍截长补短方可数千顷许比縁四方亡命逋逃于此俱治有屋庐伏藏间谍至难诘禁又斩伐山木日相吞食宜择为众所推者使为保长总小甲以管辖之防秋则授之器甲令摆边
　　唐林岗南五十里南北通衢三关要道
　　上阳武西四十里　咸阳西北二十里　清安堡北三十里　段家堡　南高堡　朔寜堡　榆湾堡　焦家堡　西庄堡　神山堡　桥沟堡　茹庄堡　天寜堡　大常堡　懐化堡　辛庄堡　半址堡　双山堡　南贾堡　上封堡　同乐堡　贵茹堡　崇仁堡　横道堡　白石堡　班聂堡　天涯寨　茹岳堡　天家堡　天元堡【以上土堡】原平堡　清安堡清和堡【以上甎堡】










　　山西通志巻十五
<史部,地理类,都会郡县之属,山西通志>
　　钦定四库全书
　　山西通志卷十六
　　关隘【八】
　　保徳州
　　天桥峡东北三十五里河曲县界黄河经峡西流上广十二丈五尺中广七丈下广八丈五尺共长九十丈冬月积氷成桥名天桥有渡　倒回谷在州东北三十五里沟上有桥金贞祐三年僧法利建　天桥在倒回谷口石峯寛平直抵河心望之若可一跃而过实濶七八丈　旧志河至天桥子南流又曰黄河岸狭可桥盖河东石岸寛平直出距西岸石山裁七丈有竒纳大河于中不见其溢　金正大时元苏布特入保徳忠孝军总领完顔禅华善【名彛字良佐】战于倒回谷口大败之　明治初总督文贵欲立桥疏上不报正徳十四年都御史张贵奉命营度不可遂止天桥子墩东四十里明万厯间知州韩朝贡移鐡匠铺于天桥墩前　天桥河东岸石上有漕濶三丈余深浅不等乃古人疏凿通漕地也　河西崖壁书皇子安王府掾史布萨翰之与济赛丹官人和卓同奉上命特遣水运大木前至长安上至积石州东有一地名打罗【缺】下彻天桥子访【缺】此二河道水石险恶自古以来未尝敢行所以部率诸官集【缺】拜祭【缺】乘驾【缺】于此皆赖天神所防我国家洪福之所致也故书于此以示后岁在乙亥至元十二年六月十八题嘉隆纪闻嘉靖十一年六月御史徐汝珪陈边务
　　言宜漕石州保徳之粟自河而上以达延绥　明崇祯三年七月御史黄道直请发银易米一由保徳州河道一由洛宜陆道徃陜西赈饥
　　国朝康熙三十年冬命郎中囊吉理布泰等督运大同府大有仓米徃赈陜西三十一年三月运米十三万石有竒舟四十有八繇湖滩河起至潼关止徃返凡五浃月　嘉靖间套冦入边河曲守备王世臣及千总李虎遇之于氷桥峡战没
