<!-- { "loadSidebar": true } -->
　　卦山在县西北五里逓高五里盘踞十七里西北连夏坛山山八峰爻象峰最高巅西岩下石坎有灵泉山西石坎有龙池泉山南石崖下有浆水泉山下有寺义水一名万卦山祝志作万卦山六峰峙立唐建华严三防普光明殿今为十方天寜寺【明一统志止记六峰】武攀龙修石路记太极一峰而下两山回合冈阜层列八卦六爻皆具目下　朱彞尊游卦山题名记卦山去交城县西北五里连峰夹磵若卦画之相错阴阳乖合不可端倪山以是名陋者增益其文曰万卦山而卦之义反以数穷矣丙午秋予登是山观唐支高李元穆所撰碑记及贞元元和中陀罗尼石幢日将暮风雨骤作乃留宿僧舍晓起登峰以望白云蓬蓬弥涨柏谷下视城郭出没雾中若方舰之浮于海午霁下山因书来游之岁月于壁包子歌曰絷予马于城隅兮揽子祛于山幽微子之书兮后之来者夫孰知予之偕游予不复和也
　　石壁山在县西北二十里叠巘周环拱列如壁南有石崖峭削百仞西北岩下有龙潭泉东南崖半有白牛洞唐建石壁禅寺甘露义坛李逢吉碑三坛角于三都在西都曰灵感坛在东都曰防善坛在北都曰甘露坛今为永寜寺又林谔颂旧号石壁谷又一名甘山一名龙山　魏太和六年唐贞观十一年元和七年甘露胥降于石壁山　林谔撰石壁寺铁弥勒像颂序房璘妻高氏书碑序曰石壁寺者晋之西山旧号石壁谷隋隶西寿阳县唐改寿阳为文水先朝分置交城而立寺焉太宗昔幸北京文德后辇过兰若礼谒禅师绰公便解众寳名珍供飬啓愿玉衣旋复金榜遂开因诏天下名山形胜皆表刹焉所以报防力广真谛也特起绀台之制颇余紫禁之恩禅师守终官寺初创分身建塔遗迹岿然　金章宗游龙山诗金色界中兜率境碧莲花里梵王宫　赵防诗路转八九里云藏四五峰
　　孝文山在县西北百六十里静乐县西北五十里元魏孝文帝尝避暑于此有庙
　　谷积山在县西北百五十里接永宁州吕梁山界一名骨集山县志即作吕梁山
　　羊肠山在县东北百二十里后魏羊肠寨即此　隋书崔颐字祖濬陵人大业时从驾登太行诏问何处有羊肠坂对曰臣按汉书地理志上党壶关县有羊肠坂上曰不是又答曰臣按皇甫士安撰地书云太原北九十里有羊肠坂上曰是也因谓牛宏曰崔祖濬所谓闻一知二　水经注汉高帝十年封靳彊为侯国后立屯农积粟在斯谓之羊肠仓山有羊肠坂在晋阳西北石萦委若羊肠焉故仓坂胥取名矣通典静乐有羊肠山隋炀帝改为深谷岭又岚州宜芳县有古秀容城即汉汾阳县属太原郡积粟所在谓之羊肠仓是静乐万根谷后魏秀容也　山堂肆考羊肠山在山西太原府交城县东北郡国志万根谷石磴萦委若羊肠然后魏于此立羊肠仓　万根谷下有石墟　元和志羊肠山在交城县东南五十三里是繇交城故县言也
　　寳珍山在县西百里僧寳珍蜕此
　　锦屏山在西北五里东连卦山红崖绿树若锦屏然夏坛山在卦山西北
　　白牛洞在石壁山东沟东南崖半洞北向洞口高一丈广五尺深不可测
　　高离山在县西北四十里孤峰高出远离培塿
　　西社龙门在县西北五十里西南都景殊清丽昔有巨石当山口夜倐迅雷石裂水通
　　马鞍山在县西北五十里连峰似鞍邑镇山也上有晋大夫狐突及子毛偃墓祠崚嶒峭拔盘旋万峰一名狐突山土人名放马坪【山产青铁下有灵泉】
　　文谷在马鞍山后有文谷水
　　步浑谷在马鞍山前步浑水源此
　　少阳山在县西北七十里山海经少阳之山酸水出焉今水微酸流合文谷水旧产银精石　水经注南与酸水合水源西出少阳之山东南流注于汾水汾水又南出山东南流则酸水当在阳曲烈石口上
　　青龙洞在县西北七十里水北都榆羣村洞邃数里繇石窟入祷雨多应
　　龙堂岩在县西北七十里水北都山下有龙王堂文山在县西北九十里文水侧
　　四棱山在县西北九十里山脊四垂
　　寳珠山在文山西北十里【载明一统志】
　　龙须山在县西北百二十里高五里盘踞十九里北连孔河岭静乐县山界山有三峰盘蛇峰最高巅有寨名龙须寨北有黒龙祠南有龙堂山山下滴水成石名余凉石山麓有青崖水一名龙树山
　　孔岭在龙须山北
　　大阿苏山在县西北百五十里
　　小阿苏山在大阿苏山南数里石崖有洞穴相传张果老乘白驴以铁棰指石为穴并驴入此今穴邃数十武
　　黒石楼山在县西北百五十里永宁州界上有黒石如楼故名
　　破罗汉山接黒石楼山
　　采屏山在县西北百五十里悬崖如削五色缤纷土人不知其名
　　国朝康熙初知县赵吉士得断碑于涧中上有采屏二字因以名山
　　豁然山在县西北百五十里连谷积山山势耸立古有隐士东望并州西望黄河襟抱豁然一名欢恱山
　　独泉山在县西北一百五十里洞穴中有石如盆泉水出焉
　　福泉山在县西北百七十里有福泉祷雨輙应
　　炼银山在县西北百七十里
　　刘王山在县西北百八十里高八里盘踞二十二里西连榆城山临县界山有峰渊峪峰最高上有泉祷雨多应山下有离石水流入永宁州昔刘渊都离石时尝居此因名有祠又有西谷水流入交城
　　榆城山在刘王西南西谷水经流其下
　　西谷在刘王西
　　三座崖在县西北峙东西两葫芦口中
　　鸠鸽二祖崖在石壁山龙堂宋释龙潭居石壁寺有鸠鸽听经转生县北坡底村荣氏从师苦修于寺北沟西崖下即龙堂也后胥化此名鸠鸽二祖崖东坡有石庵显迹
　　童子谷在县北八十里北齐天保七年有童子羣牧于谷见巨石如人因获浮屠像高一百十丈
　　交城山在县北百里交城故县治此今为故交村　旧唐志交城隋分晋阳县置取县西北古交城为名初治交山天授元年移治却波村
　　卧牛山在县东北七里以形似名
　　白鹿山在县东北十里下有白鹿泉
　　玉山在县东北十二里古名虎头山金皇统二年赐名或谓有空王佛寺故也有第一碑宋米芾书
　　七佛巗在县东北二十里山岩有七佛像
　　卧虎山在县东北二十五里有卧虎岩相传梵王太子繇盘陀石来及七帝修觉地其睡化金骨虎石足迹今存
　　塔莎谷在县东北五十里有塔莎水
　　神师山在县东北百九十里古有二仙隐此下有东西仙洞二
　　汾河繇静乐南流入县北境百里故交村及汾孔交流地也隶县境三十一里又东流入阳曲太原清源县境复流入县东南境十五里郑村过大陵城合谷水又南流入文水县县境又三十里　水经注汾水又南迳汾阳县故城东川土寛平峘山夷水故地理志汾水出汾阳县北山西南流者也
　　沙河在东门外接磁窰坡底卦山诸河实无河也月波湖在县城东南隅周二里一名却月湖面平如镜楼台掩映
　　南河在县南八里土人名秃尾河夏秋时涨
　　瓦窰河在县西北五里即步浑水下流也
　　国朝康熙二年磁窰瓦窰二水交流北门圮七年叠石筑堤障水南流三十五年堤溃城复圮嗣后时加修治袤八十丈有竒高二丈
　　文谷水在县西北源出马鞍山后流入汾水泉滩在西涯
　　步浑水在县西北源出马鞍山前步浑谷流经瓦窰沟至城东流入汾
　　浑谷水在县西北源出孝文山后南流经文水县峪口开栅二村入汾古浚二渠
　　观音泉在县西北八十里西冶村
　　西谷水在县西北源出刘王南流至榆城合浑谷水狐神祠井在城北水甘祷雨殊灵
　　孔河在县北百三十里源出龙树山下青崖寨东流经板栅屯兰马兰村东注于汾【明一统志出东北塔莎谷南流入汾宜覈】
　　磁窰河在县东北五里即塔莎水下流也
　　塔莎水在县东北五十里源出塔莎谷南流经县东南入汾
　　浆水泉在卦山南石崖下
　　龙池泉在卦山西方丈石坎中
　　灵泉在卦山巅石佛堂西岩下石坎流出冬夏不涸龙潭泉在石壁山西北岩下僧龙潭栖此
　　白鹿泉在玉山麓一名氷泉
　　文水县
　　隐堂山在县西南二十五里一名子夏山子夏退老西河尝憩此有石窟名隐堂洞山阳建庙一名商山山壑削立有泉隐而不恒流一名隐泉山东又有马跑泉西数里有石门
　　隐堂洞在隐堂山隈去地百丈有竒蹑石栈而上洞邃四丈有竒高三丈有竒洞内一窟方广一丈有竒土人相传通陜西又有风声似轻雷洞前石壁防立千仞夏秋飞泉泻落似一匹练一名子夏室　河南庙碑卜公结庐于陶山之麓不逾岁民去其陋石窟之虎渡河而北盘纡之泉渀湃之流浇灌民田三十余疃西河之民大防其德可作商山备考
　　石门在隐堂山西两壁如削似双阙然涧水下注如喷雪走虬
　　狮子山在县西南十五里以形似名
　　白虎山在县西南二十里昔有白虎穴于此故名并立白虎庙
　　光统头山在县西南三十里峰岭高峻日出先照或曰汉光武尝统兵于此故一峰有先锋台之名今土人名西顶山势邃曲松柏丛蔚
　　龙堂山在县西五里右有白水泉味尤甘一名龙王山郭超宗庙碑距城七里四山叠出山之腰有古龙王庙俯临深谷少折而西蜿蜒十武有泉一由石罅流出冽而甘
　　陶山在县西二十里袤亘蜿蜒羣岩竞秀或曰唐帝尝憇此
　　双峰山即陶山之分支也两峰繇麓至巅壁立千土人名大岭山
　　石峡山在县西二十五里山谷杳邃初入为靛头山靛头山即石峡山之麓也夹坡古柏逶迤而入石壁如削有石峡洞
　　石峡洞石壁插天崖半有洞古藏陶渊明白莲社文金刚科仪诸书两壁胥植含桃越岭西南十里有竒至黄龙洞
　　黄龙洞洞殊幽邃祷雨輙应
　　熊耳山在县西北三十里形似熊耳松柏防翳一名崇山上有牡丹　李学诗记西北距县三十里有山曰熊耳以状类因名焉峭然壁立高超汉斗二水环带于东三峰排防于西南则商峰北则狐岭乃西晋名山也山脇有熊耳寺佛前牡丹一株穿石而生不类凡种
　　栢茆山在县北十三里巃嵸森蔚上有寿宁怪柏文峪在县北二十里文峪口两峰相距一里落叶较晚所谓谷口秋风也
　　郝岭在徐南都上有长栝
　　汾河在县东五十里繇交城南流入县境旧从北安都折而西歴河南都入汾阳县境　明万厯三十九年河东迁从县韩武西都入县境流经东南齐南都入平遥县境歴灵石县西南流　又歴石侯武良东城南贤青高下曲永乐诸村西南流入汾阳县界　嘉靖二十九年汾河西徙三十二年汾河文谷河胥徙水经又南过大陵县东　水经注昔赵武灵王游
　　大陵梦处女鼓琴而歌想见其人吴广进孟姚焉即于此县也王莽改曰大宁矣汾水于县左迤为邬泽
　　国朝雍正七年青高村至尹家社开引渠二道东城村自辟河广十丈至数十丈有差袤二十有五里
　　马河在县东五十里源出榆次县繇清源县流至县韩武东伯高车都南合沙河
　　伯鱼泊在县东南二十里后涸
　　沙河在县东南四十里源出祁县南丰流至县云周村胡家堡南入于汾
　　武涝泊在县南二十里唐天授二年改名朱雀泊后涸甘泉在县西南二十里甘泉寺右池方广一丈有竒水殊清甘
　　马跑泉在隐堂洞东
　　白水泉在龙堂山味甘祷雨多应
　　泌水在县北八里龙泉村北繇东南注文峪河平地涌出太平寰宇记谓之神福泉祷雨多应　五朝志文水有文水泌水【通典同】
