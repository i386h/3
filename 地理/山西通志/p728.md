<!-- { "loadSidebar": true } -->
　　梁干化元年十一月甲辰流星出毕唐天成元年云中大有年汉干祐二年五月太原进白鸟周广顺二年冬十一月朔州获黒兎三年春三月有鹊巢于潞州南郭平地巢中七八雏【旧志】
　　宋
　　太祖建隆二年七月晋州神山县北谷中有铁随水流出方二丈三尺其重七十觔三年河北大旱晋州民家多生魃河中府隰州春夏不雨【宋五行志】七月丁卯潞州大雨雹十二月戊戌蒲晋慈饥赈之【宋史】四年六月绛州有蝗【五行志　按是年即改元干徳】
　　干徳元年二月辛亥晋绛蒲州饥命发廪赈之【宋史】隰州饥二年河中府旱甚【五行志】四月戊申河中饥赈之【宋史】六月潞州风雹三年七月河中府河水涨【五行志】开寳元年春正月垣曲饥赈之【宋史】二年三月帝驻太原城下大风一夕而止八月驻潞州积雨累日未止三年解州水害民田五年河北诸州霖雨绛州大水六年正月河中府大明观内芝草生节度使陈思让以闻【五行志】七年六月丙申河中府饥发粟三万赈之【宋史】八年四月平陆县鸷兽伤人遣使捕之生献十头【五行志】
　　开寳八年八月河中寳鼎禾合穗【旧志】
　　太宗太平兴国元年九月隰州献合穗禾长尺余四年五月甘露降河东县廨丛竹凡三日五年八月知慈州张愈献合穗禾六年河水府河涨水害七年汾州民郑训妻产三女雁门县民刘习妻产四男绛州旱五月陜州蝗八年陜州水【五行志】九年十月岚州献牝兽一角如鹿角端有肉性驯善人不能辨示羣臣参验以闻徐铉滕中正王祐等引国史以为祥麟宰相宋琪等表贺【玉海　宋史云并瑞物六十三种图付史馆】
　　端拱二年并州民侯逺妻产三男【五行志】
　　淳化元年八月汾州悉达院僧智岩头生角三寸【同上】二年四月河水溢虞乡等七县民饥河中绛晋汾等州旱【宋史】三年河东河北旱七月平定军蝗蛾抱草自死【五行志】
　　至道二年十一月代州风雹伤田稼三年汾州民赵演妻产三男九月知代州李允正献嘉禾穂一匣【五行志】
　　旧志又载太平兴国七年八月辽州嘉禾乃大中祥符七年也又云中诸项非宋地当从辽史载入后同此
　　真宗咸平元年七月庚午宁化军汾水涨【五行志】二年岚州春霜害稼发粟赈之【宋史】八月榆次县民周贵田禾三茎共穂三年八月隰州嘉禾合穂图以献四年九月知河中府郭尧卿献嘉禾合穂图五年八月临汾县民吉遇洪洞县民范思安田并禾生隔二陇上合为一河北饥六年五月辛亥白气出昴至壁没【五行志】景徳元年十一月癸丑石州地震二年二月晋州及神山县甘露降九月并州贡嘉禾图三年河北饥【同上】大中祥符元年十月河中府酒厨梁上生芝一本十二叶其色如玉二年崞县民张留妻产三男五月代州地震三年五月泽州晋州甘露降八月解州盐池紫泉水次二十里许不种自生其味特嘉命屯田员外郎何敏中徃祭池庙东池水自成盐仅半池洁白成块晶莹异常祀汾隂经度制置使陈尧叟继献凡四千七百觔分赐近臣及诸列校寳鼎县民张知友田禾隔四陇相去二尺许合穂判府陈尧叟以闻楼烦民田禾异本同颖九月河决河中府白浮梁村【同上】冬十月辛亥河中民获灵寳真文十一月丁酉陜州黄河清十二月乙巳河再清当汾水合流处清如汾水集贤校理晏殊献河清颂四年二月癸丑次河中府丁巳黄云随天书辇次寳鼎县己未瀵泉涌有光如烛辛酉祀后土地祗是夜月重轮还奉祗宫紫气四塞【宋史】三月泽州甘露降八月蒲县禾异畎同颖十一月河中府献芝草【五行志】五年丁谓等上汾阳祥瑞图百四十八轴【玉海】十月泽州防事梁上生白茎紫盖芝二十四本六年八月龙门民田嘉禾生合穗忻州秀容定襄一县民田禾合穂大通监嘉禾生冬庆成军太宁庙圣制碑阁生金芝二本七年八月岚州牙吏燕青田禾一茎八穂一茎五穗辽州平城民田禾陇二陇合穂有十三本或二十一本合为一者十月庆成军太宁庙石双茎芝生其上合榦八年晋州庆唐观古柏中别生槐长丈余九年六月蝗蝻趣河东及霜寒始毙九月知汾州王守斌献嘉禾图【五行志】
　　天禧元年二月河北河东蝗蝻复生多去歳蛰者【同上】旧志载咸平九年七月蝗乃大中祥符九年也大中祥符元年五龙跃于舟水四年二月八龙见荣光溢河五年四月慈州饥乡宁县生石脂六年五台山吉祥鸟见形翅甚大其飞也四黄鸟导之四鹊従之
　　仁宗天圣三年十一月辛卯晋绛陜解饥发粟赈之【宋史】五年七月壬寅辽山旧河淩地摧搭获古钱一百四十六千五百四十二文六年五月乙夘河北蝗忻州禾异本同颖【五行志】
　　明道二年河东蝗【宋史】
　　景祐三年六月河北久旱遣使诣北岳祈雨四年七月黒气长丈余出毕昴下十二月甲申忻代并三州地震壊庐舎覆压吏民忻州死者万九千七百四十二人伤者五千六百五十五人畜扰死者五万余代州死者七百五十九人并州千八百九十八遣使抚存其民赐死伤之家钱有差【五行志】
　　寳元元年正月庚申并忻代三州地震【五行志】
　　康定元年二月辛夘月太白俱犯昴【宋史】
　　庆厯三年五月九日忻州地大震【五行志】十二月丁巳河北雨赤雪【宋史　旧志作景祐元年】四年三月丙戌夜代州五台山寺火五月庚午忻州地震西北有声如雷【本纪作乙酉】六年七月丁亥河东大雨壊忻代等州城壁九月定襄县嘉禾隔二陇合穂七年汾州嘉禾合穗【五行志】皇祐二年九月石州嘉禾异亩合穗十二月石州禾四茎合一穗【同上】
　　至和二年河东自春陨霜杀桑并州太宗神御殿火【同上】
　　嘉祐二年八月河东沿边久雨濒河之民多流移七年六月代州不雨山水暴入城九月平遥县禾异亩合穗【同上】
　　庆厯三年十二月河东地震嘉祐五年正月辛卯有星出毕【旧志】
　　英宗治平元年晋州河中府庆成军旱【五行志】三年三月辛巳彗星晨见于昴如太白长丈有五尺壬午孛于毕如月【宋史】
　　旧志载治平七年春夏河东大旱按治平无七年当属讹
　　神宗熈宁元年二月壬戌河东饥贷饥民粟【宋史】十二月岚州获白鹿三年河北旱四年二月辛巳晋州汾州禾异陇同穗七年自春及夏河北河东久旱六月陜州大雨漂溺陜平陆二县【本纪作五月乙丑】河北威胜军饥八年两河饥潞城县禾合穗者二九年七月太原府汾河夏秋霖雨水大涨石州麦秀两岐火山军禾间五垄秀容县间四垄皆异垄同颖八月河北河东旱【五行志】
　　元丰元年九月河中府甘露降【宋史】二年旱四年代州禾合穗六月河北蝗五年宪州禾异亩同颖六年威胜军武乡县禾二本间五垄合穗【五行志】七年河东饥诏蠲税【宋史】八年泽州隰州威胜军禾合穗或异亩同颖【五行志】
　　哲宗元祐元年石州禾异亩同頴二年二月辛亥代州地震有声忻州隰州禾异畆同颖忻州禾合穗三年代州丰州禾合穗五年平定军禾异亩同穂六年晋州平定军禾合穗【同上】
　　绍圣元年十一月丙戌太原府地震二年岚州禾合穗三年长子县麦秀两岐岚州禾两根合穗者二又禾异亩同颖合秀至九穗四年六月己酉太原府地震有声河中府麦秀三穂隰州禾合穗【同上】
　　元符元年晋州潞州禾合穗二年八月甲戌太原府地震【同上】十一月河中猗氏县民妻一产四男子【宋史】三年五月己巳太原府又震【五行志】癸巳河东饥诏帅臣计度赈恤【宋史】
　　绍圣四年绛州产瑞莲【旧志】
　　徽宗建中靖国元年晋州禾合穗十一月辛亥太原府潞晋隰代石岚等州岢岚威胜保化宁化军地震弥旬昼夜不止壊城壁屋宇人畜多死自后有司多抑而不奏【五行志】
　　崇宁元年春正月丁丑太原等十一郡地震诏赐钱有差【宋史】二年晋宁军忻州禾合穗三年十月泽州芝草生五年保徳军岢岚军禾合穗【五行志】
　　大观二年十二月岢岚军园池生瑞木陜州河清宰臣等率百官拜表贺三年隆徳府保徳军禾合穗【五行志】
　　政和元年五月丁亥解池生红盐【宋史】二年元圭始出晋州上一石緑色方三尺余当中有文曰尧天正其字如掌大而端楷类手画者尧字居右天正字缀行于左都堂騐视砻石三分而字画愈明又于尧字之下隐约出一瑞字位置始均盖曰天正尧瑞云或谓晋阳尧都也方圭出乃有此瑞三年绛州火四年泽州槐木连理【五行志】六年秋七月己未解池生红盐【宋史】
　　重和元年三月陜州言牛生麒麟【五行志】
　　宣和元年十二月岚州黄河清【宋史】二年诸路蝗七年七月己亥河东诸郡或震裂【五行志】
　　政和四年三月岢岚木连理六年隰州木连理宣和二年秋九月泽州成汤庙芝生于梁六茎并秀是后歳屡稔六年闰三月河东地震【旧志】
　　孝宗隆兴元年十二月壬午夜白气见西南方出尾入昴【五行志】
　　乾道九年正月庚午白气见西北方出奎入参三月戊辰白气如带自参及角东西亘天十一月丙寅又出女入昴十二月庚午亦如之【同上】
　　淳熈十六年七月阳城霜杀稼防尽【同上】
　　宁宗嘉定十六年春河北路新附山西民饥【同上】辽
　　太宗防同四年九月壬申有星孛于晋分【辽史】
　　穆宗应厯二年九月甲寅朔云州进嘉禾四茎二穗【食货志时谓重农所召】十一月己卯日南至朔州民进黒兎【同上】
　　圣宗统和六年八月大同军节度使耶律摩济言今嵗霜旱乏食乞增价折粟以利贫民诏从之【同上】太平二年三月地震云应二州屋摧地陷嵬白山裂数百步泉涌成流【同上】
　　道宗咸雍四年正月辛卯西京饥三月甲申应州饥庚寅朔州饥遣使赈之六月壬子西北路雨谷方三十里【同上】
　　太康元年正月壬寅云州饥赈之【同上】
　　夀隆四年三月丙子有司奏黄河清五年冬十月戊辰辽州饥赈之【同上】
　　金
　　太祖天辅六年三月师攻西京有火如斗坠其城中是月城降【金五行志】
　　熈宗天眷三年六月大旱使萧彦让田防决西京囚【金史】皇统二年秋西京河东大熟【五行志】三年七月庚辰太原路进獬豸并瑞麦四年蒲解饥流民典雇为奴婢者官给绢赎为良放还其家【金史】
　　天眷三年泽州并宁乡县地震皇统三年八月宁乡髙平嘉禾生曲沃秋大熟六年盂重门山五色云见【旧志】
　　海陵王正隆二年秋河东蝗【金史】五年二月辛未河东地震【五行志】六年九月黄龙见云中【金史】
　　世宗大定四年五月旱乙巳诏礼部尚书王竞祷雨于北岳【金史】七月岚州进白兎二十一年六月戊申西南路招讨司博啰海水之地雨雹三十余里小者如鸡卵其一最大者广三尺长丈余四五日始消十六年河东旱蝗十七年七月大雨滹沱溢【五行志】二十九年冬十月辛丑沁州进嘉禾十二月戊戌河东南北路提刑司言宁化保徳岚州饥【金史】
　　大定元年春正月平定州风雷大雨雪民大饥十七年丁酉秋石州东乡白果地产嘉禾四垄茎长三尺五寸石州定湖县令表献于朝民请刻石进士吴希尹记十八年云州饥【旧志　按金史地理志石州所领无定湖】
　　章宗明昌二年五月桓抚等州旱【五行志】
