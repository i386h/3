<!-- { "loadSidebar": true } -->
　　康熙三年四月东乡人诱豫客至家谬为盟夜半约同入市贸布行草径推入眢井复下甎石听之声声皆中日初升行人闻井中有呼救声且曰我早行失足者缒上讯其故当集众缚凶诣公吐实问布客则云初下见亡祖抱井旁坎中其甎石中牛皮上耳官怒立毙凶杖下【泽州志】
　　康熙年间沁生窦子吉家奉闗侯极防一日出门遇数男妇引登舟过沁走三十余里至林村岭时已暮见门庭轩敞灯烛辉煌盛供馔以待吉甫就席忽见侯神叱云孽祟已乆敢复诱害人耶遂提刀杀男妇等铮铮有声吉昏仆夜半始苏则在荒棘中迷所向待天明方觅路而归【同上】
　　沁城北碧峰寺东厓有槲树一株人鼔掌其下辄应音如鸡鸣于是游者趾相错咸呼为惊鸡树【同上】
　　康熙丙寅二月二日西闗龙王庙市集有书贾就地布席摊书可数十种忽旋风自庙门入尽卷书入半空仰视片片飞如百万蝴蝶成阵以次而上视飞鸢犹在其下顷之飘入云际不见其旁摊书者尚有数人端然不动斯一异也【临晋县志】
　　魏学诚寄雁平李梅崖监司先子同朝仰令仪容台共事更相知十年歴君才老一别蹉跎我鬓丝已见行边长揽辔还知退食但吟诗自惭薄劣依邱壑分得余晖奉老慈【寒松堂集】
　　朱彛尊白玉盌记予自大同转客太原留曲周王公官公藏白玉盌一崇五寸深四寸六分径七寸举以映膏烛皎若冰雪有黄防如粟凡十余缀焉获之晋恭王府者也【曝书亭集】
　　朱彞尊防晋祠铁人胸前字曰太原县唐叔虞祠西南隅圣母庙阶下铁人四长九尺分两行侍立胸前有字纪镕铸嵗月是政和年造文既牵率字亦粗丑无足取者倦圃鉏菜翁以金石之文石多金少欵多识少遂摹搨而装潢之此无异燕人之市马骨也【同上】
　　朱彜尊王维伏生图防曰王维所画伏生上有宋思陵题字又曰按中兴馆阁续录维所画济南伏生图曾归秘阁储藏故宋元以来题跋独少【同上】
　　山西潞城县民病不服药亦无医县南十余里有卢医山上有卢医庙庙皆石壁石柱石瓦逺近病者持香烛防钱诣庙通籍贯述病缘用黄纸空包压香炉下祷毕纸包角动开视得红丸者入口病即愈白丸者淹纒数日可愈病不起者无药再四凟焉即与黒丸服之亦死无益也庙门夜有二黒虎守之傍晚即相戒不敢上山矣山顶有风洞口不甚大而深不可测土人旱则往祈风夏秋旱则祈西北风冬春旱则祈东南风亦用香烛福物向洞拜祷取其方之土而供之风至雨亦随至令君金讳辉初任潞城详言之【述异记】
　　永宁州通大道处有土冈冈侧一小茅庵庵中一道人以卖马鞭竹快为业傍置一炉取炭焠鞭快即成人物山水花草较倭银更细所获钱即脩路及桥人每过其处必下马少憇未尝知其异也后道路桥梁俱已脩整道人忽不见相传为散仙云观其以炭焠花且终日未尝饮食所居地数十里无人烟行客过之虽寒暑不见变易是真仙客矣康熈甲戌乙亥间事【同上】
　　沁邑南乡村名后麻园者里人刘光岳七十余口五世同居忍让一如张公艺桁设长衣出者辄衣之无定主中有一人颇蓄私囊众知不言后因事破家议析居私蓄者泣曰吾不曩有藏赀愿出公之居不必析也遂聚处如初【泽州志】
　　处士孔辰象家人八百指五世同居其与尚光裕友人不知为二姓子孙四辈尔汝忘形有诩金石交者乡人云尔其孔尚耶见称如此【同上】





　　山西通志巻二百三十
