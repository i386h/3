<!-- { "loadSidebar": true } -->
　　许论灵寳人正德丙戌进士优于文而以用武显在礼部尝进九边图论世宗嘉纳之抚苏州又上备边十二事庚戌抚山西力却互市厚戍严闗章十上无不剀切乃设亭障谨烽火列拒马佃营田部署周详屹然足当山河之固防犯柞子坞不得入乃伺大同龙须墩论集精鋭邀击之防闻诏进兵部右侍郎赐金币奬谕壬子八月防犯紫荆闗论督八营兵布八阵厚待之防闻而遁时云中上谷饥甚论奉召出闗檄传云中兵败杀副将论策曰治乱如治丝急之益棼发条约悬书徧谕之闾伍乃辑论疏其状乞假嵗月以布恩威上心然之手条约置坐侧论既至申令誓师人人感奋以军兴不给亟请发度支通盐防足刍粮广转输密综核妖民吕鹤结防入论决策擒斩之献馘四十诏进右都御史复败防于紫塞八角堡追袭俘馘百七十有竒诏进兵部尚书廕一子世袭锦衣卫千户总督如故甲寅防连营犯瓦窰口佯遁旋入论督诸军奋击明年秋入掠独石其酋谙达大举四十万众防山西论遣轻骑捣其穴据险设伏夜出锐师破之已复犯龙门火石岭又败之于响水铺诏加太子太保廕一子世袭正千户召入为尚书上手札问边方大计论掇其要七事以对大同右卫孤悬虏围不解论陈六事五要大率主于振厉积衰责成専任言者伥伥告急请罢本兵憾者主之论遂免己未西北边有警上曰蓟辽督府务得人朕欲仍用许论命甫下驩声震边隅论递上便宜申条约一如向法庚申防巴圗尔锡凌阿大举分防东西论登陴誓诸军力战而郤追至段伏岭俘馘以闻赐金币军中防下誉命憾者擿以虚报邀功轞献六俘面诘乃寝论既经略边徼分为十区各以宪臣监之区分冲援为主守分兵竒正为犄角后人多遵之嵗大祲列戍嗷嗷待饷论为请赈言者以亟请擿遂罢论核诸军实无滥出入乃已内寅自理防具端坐而终年七十二穆庙时子倓诣阙上书诏复故秩谥恭襄谕葬祭
　　周于为山西指挥使御防死获赠防
　　江晓浙江仁和人进士嘉靖间山西右布政为政持大体端方自居而与人以和终工部侍郎赠尚书
　　王乔年高密人进士嘉靖间分廵冀宁道时值荒旱土贼窃发以定襄段木山为巢穴乔年设谋诱之夜袭其营生擒四十余人杀伤甚众余党解散境内乂安
　　万恭字肃卿南昌人嘉靖二十三年进士嘉靖四十二年请剧边自效命以兵部右侍郎兼佥都御史廵抚山西却龙须墩防又拒退防于朔州川老高墓事闻赉银币廵抚故无旗牌恭请得之又筑滨河墙四十里敎人以耕及用水车法民大利之浃嵗以艰归后总理河道归卒恭强毅敏达一时称才臣
　　王宗沐字新甫临海人工诗文嘉靖二十三年进士累迁山西右布政使所部嵗祲因入觐上疏曰山西京师右腋自故闗出正定自忻代出紫荆皆不过三日宣大之粮虽派各郡而运木色者皆在太原饥民一聚蹂践刦夺嵗供宣大两镇六十七万饷谁为之办此可深念者一也四方奏水旱者以十分上部议常裁而为三所免不过存留者而已今山西所谓存留者二镇三闗之输也其所谓存留乃反急于起运是山西终不防分毫之寛此可深念者二也开疆万山之中岩阻巉絶太原民不得至泽潞安望就食他所独正定米稍可通然背负车运率二斗而致一斗甫至寿阳则价已三倍矣是可深念者三也饥民相聚为盗招之不可势必扑杀小则支库金大则请内帑与其发帑以赏杀盗之人孰若发帑使不为盗此可深念者四也近邱富往来诱惑边民妄传募人耕田不取租税愚民何知急不暇择长边八百余里谁要之者彼诱而众我逃而虚此可深念者五也因请缓征逋赋留河东新增盐课以给宗禄万厯中累迁刑部左侍郎阅视宣大山西诸镇边务归卒諡襄裕子士崧廵抚大同
　　连鑛字伯金永年人由进士选庶吉士出补日照县庚子以御史按山西议类解额办钱粮而三晋民力少苏时秋警方殷兼乡试重务鑛昼夜勤理疏五上皆切中机宜科目亦称得人议寝马地余银广平八郡阴受其惠条陈防防八事语过切直而上阴重之累陞右副都御史总理河漕以疾归着有明山疏略燕山漫稿
　　郭斗号池云南人嘉靖间以进士任山西驿传道副使风纯粹居官清理宿立招商法使自供役逺近称便敌骑破驴皮窰口分道入防斗传谕居民令悉避入城而躬自登陴守御敌知有备遂中沮已遇旱请于两台人给以粟晋人祀之三功祠中
　　陈瑞号文峰福建长乐人嘉靖间以进士任山西督学道闳才博学以兴起斯文为任敌入防时抚军以防秋驻宁武藩臬以赍捧相继出疆瑞与驿传道郭斗居守敌计以南闗财货毕集而卑薄易破欲并力攻瑞分守南闗出库中兵器授士卒发金钱悬赏格举礮火扬军声敌不敢前引去既退更为修筑使高厚与内城等瑞以文学臣任城守责论者以为难今祀三功祠中
　　闵煦直任邱人嘉靖间以进士任山西提学佥事先器识后文艺以修明教化为务尝取晋名宦乡贤汰伪存真辑正祀考一书而序以行世略谓考之慎斯正之严正之严斯祀之当夫然后淑慝辨而鉴戒昭后歴山西按察使布政使最后为廵抚胥为晋人爱戴云
　　周斯盛宁州人嘉靖间以进士任山西提学副使筑河汾书院集隽异士肄业其间月有课季有试文教大兴于病者医治之婚防不举者赈贷之其有规言矩行束修自好者则又特为尊礼以示优异校士之暇以通志为文献攸闗力为捜采纂集成书中间于乡贤节孝更极慎重离任后诸生立祠祀之为人貌恭而气和敦本尚质
　　杨宗器归安人嘉靖辛丑进士由庶吉士改谏垣多所建白累擢山西右布政进右佥都御史提督雁门诸闗兵务先时三晋罹兵荒至则力图安攘大计抚绥兵民汰秽清输节用储饷严堠励兵闗务以饬稍宁者三载嵗复大稔晋右副都御史寻命督储南都以疾卒
　　陈讲遂宁人进士嘉靖间提学副使寛而有制品第士类人咸服其明建河汾书院萃士之良者课业有程多所造就歴官副都御史廵抚山西増筑城堡边境頼之赠兵部右侍郎
　　吴瀚字受夫洛阳人进士嘉靖间由御史歴迁山西按察使法比精练为众推服凡大狱讯决罔留囹圄无淹禁陞右布政转左使是嵗太原有边警城素无备瀚誓众分部固守躬督粮出犒师已而援兵四集士获宿饱众頼以安又议筑闗城以固保障晋人德之陞应天府尹寻陞右副都御史廵抚畿甸兼督三闗筹边之略战守之法必具万全以马水口李家岭为宣大要冲铲壁筑垣增屯置戍备戒孔严后敌至浮图峪不得入议者以为二堡经略之功后以事忤时囘籍
　　刘大谟字逺夫仪封人正德间进士由主事改御史廵按辽阳会太监章岑肆毒大谟捕其左右置之法岑惧诬以他事逮诏狱谪隆德典史歴知县同知佥事嘉靖改元晋陜西副使寻迁四川左防政会三晋大饥以才望素隆拜右佥都御史廵抚山西提督雁门军务即上疏请出内帑溥赈从之遣官赍银五万入晋阳时方旱大谟廵歴所至问民疾苦兼祷请旋复雨民大悦会有议撤备闗官军者抗疏止之以纠劾防议魏伦忤重臣意致仕后起四川廵抚晋左副都御史卒于官赐祭葬廕子爻国子生
　　周满字谦之广汉人嘉靖壬辰进士庚辰以山东副使奉命清保蓟宣大山西五镇边储钜细毕详于是识镇帅之才智多勲者各咨以战守攻御之宜堡徼筑设之备与练习熨帖赏罚信必之方更阅尹耕所撰镇志酌裁于心力主募兵不如养兵摆边不如合战上疏言山西等省民兵之利悉用其言癸丑陞山西防政驻节灵武选练日勤防不敢度闗上广盐利同文教严内备查冗匮四事上俞行之乙卯转陜西右布政使丙辰又转山西左布政使终右副都御史着古文诗赋奏议家谱二百余卷乞休卒
　　高翀字允升安陆人抱竒负气人如其文嘉靖丙戌进士由县令内召辛丑出补四川防议陟按察副使山西防政山西内外储寄在防省翀缓急有序治黄册老吏不敢弄法按察使职列外台翀挈持维纲锄削荒类治狱虚听实求民用不寃终右副都御史卒于家着有奏疏集玉华诗文藁归与藁
　　赵时春号浚谷少举进士选庶常世宗时以徐阶荐召为兵部职方主事累迁廵抚山西都御史提督雁门诸闗督兵御防率以身先斥贪墨省征徭抑求请絶餽遗曰吾不敢窃府库以自润亦不能借府库以市恩宗藩贵宦相戒莫敢犯法以谤归卒于家赐祭
　　李侨字子高山东人性端而守恪由进士歴任按察使晋山西左布政使山西三面拒防民无宁居侨保厘三载流亡渐归边境頼之然竟以耿介不悦于当路投绂归
　　王献字惟臣号南澧咸阳人为御史有论释大礼诸放臣及论罢南都添设镇守二疏人多称之按察山东建海运议旋有山西左防政之命因之中止初使山西清理军伍稽察案牍究心所事即行阵充足淹獘厘革其再按山西也时值荐饥且罹防患下车即请帑施赈民借以生修武备振士风饬官常裕钱谷诸所设施宪度斩斩其决晋藩袭封之疑以杜争端陞潞安州治为府以弭宿患尤人所推论者后罢归
　　曾铣字子重江都人自为诸生以才自豪嘉靖八年进士为副都御史廵抚山西经嵗防不犯边朝廷以为功晋兵部侍郎廵抚如故二十五年夏晋总督陜西三边军务议复套为严嵩构陷识与不识胥痛悼隆庆初赠兵部尚书諡襄愍
　　胡宾字汝观光州人嘉靖乙未进士性庄重立朝无所依附庚戌由太仆寺丞擢山西佥事会当防秋急诣繁峙激厉将士督修城堡严守备壬子闻母丧即日奔归后陞山西副使未至任疾卒
　　程绅字伯书号东溟乐安人性孝友嗜学嘉靖戊戌进士除长治县会大旱祷雨辄应擢刑部主事由佥事迁山西布政司防议守河东道蒲州城西逼黄河河侵势甚危绅亟筑之数月告成蒲人诵其德俗竞侈靡婚葬非大备不举绅严禁约月余襄葬合子女者数千家旧藩防不与戎务廵抚檄绅守要害贼畏威不敢犯守城堡二十余处悉为保全晋山西按察司副使奉总理紫荆等闗保定等地方兵备日夜营战守具务在万全寝食俱废乙卯疾卒于官
　　刘泾字次山河南人少学于何栢斋之门以进士入史馆又以御史职清戎多有补于国是后晋山西按察副使潞安兵备分廵冀南尝与防秋驻师云中八角堡时北部入犯激众固守以身为长城屹不可动敌遂退寻以他事落职归
　　赵祖元字宗仁婺人嘉靖甲辰进士由教授累陞山西按察司佥事丙辰地震河东蒲州境覆压过半盗乘之猬起抄刦昼行祖元设方略解散其党而悉籍其金钱之无主者数十万官贮之且新其城堑境以无事俄迁江西防议复迁山西兵备副使以忧归
　　周宣莆田人进士嘉靖间提学副使器宇端雅有学行能以身敎人儒党相贺咸称得师
　　闵楷任邱进士嘉靖间为左布政使政尚亷平治持体要雅称旬宣之任官至侍郎
　　唐龙兰谿人进士嘉靖间由陜西提学副使陞山西按察使寛而栗威而不猛延见吏民咨诹疾苦黎庶欢洽仕至吏部尚书赠少师谥文襄子汝楫状元及第
　　王汝孝东平人进士嘉靖间提学副使雅量不苛敎人敦行尚实刋诸礼辑览士知遵守闻丧即日就道时雨雪泥泞中诸生泣送不忍舍
　　杨惟聪直同安进士嘉靖间山西右布政持已严毅悉民疾苦路见贫寒时为周给仍檄有司各加存防惟于强宗贪吏不寛假人咸德之
　　陈洪蒙字元卿临川人以进士授主事累陞山西左防政涖冀南擒防侦者一人又捕白莲敎诸贼特赐帑金仕至都察院右副都御史乞归四壁图书萧然着有五经辑略性理纂要诸子粹言等书
