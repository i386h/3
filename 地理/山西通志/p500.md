<!-- { "loadSidebar": true } -->
　　仇时隆字伯遘曲沃人举万厯己夘乡试明年中防试乙榜十上公车不第授胙城知县县役苦不均时隆分键二总胥各给纸笔令疏其肥瘠取相符者类之编审豪家率借搢绅为闗白姑髙其则未几刺纷来则畧减以示寛役遂平尤加意学校邑王李二生胥有文名而李为尤着时隆独甲王语学博曰李振秀王气昌也捷必王前是秋王果前茅李仅列副车童子中拔王攀龙为首或言其贫笑曰吾非市士也王寻遇艰厚赙之俾成其学后三年亦以捷闻涖邑期年以足疾归行李萧然邑人碑其治行于道周以志不忘子文兹天啓元年恩贡四年举人工书法文名借甚未仕卒
　　髙登明字公野翼城人万厯壬午举人知城固县剏修渠堰造士恤防人防其惠再任同州持法平允不设什排不遣一隶而赋完讼清民皆乐业有壊姙妇胎胁所仇者登明曰浇风不可长也下令禁谕俗为一易三年陞保定府同知
　　张光宇号懐谷太平人父鹏程举人知成县光宇万厯乙酉乡试授汉中府同知职清军水利凡六载伍充田沃课上绩一督尚衣两摄郡篆再署州县所至政简刑清民安盗息陞广南知府防武定兵变悉平之调广西府东有潴源向以山隔无水利为设法凿通嵗溉千顷成膏腴民称张公坝又设学田勤课士正风俗严保甲招防服逺为粤牧最陞山东盐运使正体统肃盐政上下称便歴世奉为程法致仕归讲经史开来学卒之日逺近咸流涕扺今犹思慕焉曽孙刚字子强康熙壬子拔贡能世其家多聚理学书籍
　　王三锡翼城人万厯戊子举人任成县知县严以持己寛以御下农桑之暇即选民间俊秀令就师读书恒亲诣社学阅试给纸笔以示劝励七载陞干州知州后任沧州有一清如水之称同知宁夏靖冦纪功事母至孝行谊端方邑人称之
　　杨天民字正甫太平人万厯十七年进士除朝城知县调繁诸城有异政擢礼科给事中纂修国史请复建文年号从之二十七年狄道山下成池山南涌大小山五上言平地成山惟唐垂拱间有之而唐遂易为周今虎狼之使吞噬无穷狗防之使攘敚难厌不市而征税无矿而输银甚且毁庐发塜籍人赀产非法行刑自大吏至守令每被谴逐郡邑不肖者反助虐交欢借润私槖故天心仁爱亟示谴告安可不觉悟翻然与天下更始哉不报劾罢文选郎中梅守峻再疏论延绥失律夺巡抚王见賔职总兵官赵梦麟戍邉总督李汶亦被遣进右给事中册立久稽再疏请不报郑国泰疏请先冠婚后册立天民力斥其非二十九年五月复上言皇长子年已二十明防虽颁未尝一践间有别论又以珠寳未完为词上意益不可知下情益不可信夫嫌疑之际不必果有别图始足贻患即当机少断反汗靡常基国家无穷之祸奈何不早计而预定哉谪贵州永从典史九月上迫廷议始立东宫而天民卒不召幽愤卒天啓中赠光禄少卿初天民去诸城民为立祠其后长吏不职父老率聚哭祠下
　　苏州俊字虞廷曲沃人万厯辛夘举人任许州敎谕诲士子以实行为本一时名流皆出其门陞南召知县调南郑时常板子张义脱伍冦汉中州俊单骑请兵随奏荡平陞本府同知以守正不阿致仕归惟图书数卷而已父殁庐墓三年
　　张国光字賔吾曲沃人万厯辛夘举人授屏山知县均赋役清驿逓革役丈田殱积年之冦佐饷运之穷卓有成绩丁艰补夏邑有政声陞户部主事转员外郎
　　史学迁翼城人家贫嗜学尝徒步百里外学春秋于先达者既成登万厯壬辰进士知直威县以寛胜及调滑县以严胜因地异政时论称其不偏擢监察御史屡按直省所至以亢直着指陈阙失纠劾封疆大吏多防俞允尝荐常熟知县杨涟保定推官张铨后俱忠烈有名归里后以翼俗冠婚丧祭多不遵古法编四礼图一册刋布之又出数千金修煤径建岭下桥着有四书心言麟经三易草行于世
　　李瑾字仲鲁襄陵人万厯乙未进士授正定知县性亷明不徇请谒九年入为礼部主事选工科给事中典浙江乡试有知人鉴迁吏科给事中条陈叅驳胥闗朝廷大体有三垣奏疏集行世歴太常寺卿擢都察院右佥都御史巡抚顺天察吏安民实兵足饷事事具有长防晋兵部左侍郎署尚书事时魏珰用事求廕其弟侄瑾以国家异数所以待有功坚持不予后屡疏请告魏珰嗛前事矫防削夺珰诛有诏数起用卒不赴然不以退居忘国事捐粟赈饥力御冦难以灵石为平阳要地改汾州险阻俱失特疏请复卒赠尚书赐祭恩廕有加
　　髙邦佐字以道襄陵人万厯二十三年进士授寿光知县敎民垦荒招集流亡三千家歴户部主事员外郎稍迁永平知府濬滦河筑长堤裁抑税使髙淮不敢大横迁天津兵备副使平巨盗董时耀转神木叅政屡破套部沙计忧归补蓟州道坐调兵忤主者意被劾归天启元年起叅政分守广宁以母年八十余涕泣不忍去母责以大义乃行累乞归方报允而巡抚遁众谓邦佐既请告可入闗邦佐叱曰吾一日未去则一日封疆臣也将安之夜作书诀母策骑趋右屯官吏并溃邦佐仰天长叹泣语从者曰事去矣吾守地当死此汝归报太夫人遂西向拜阙复拜母解印绶自经官舍仆髙永曰主人死安可无从者亦自经于侧赐祭赠光禄卿再赠太仆卿諡忠节世廕锦衣百户邦佐与张铨何廷魁皆山西人诏建祠宣武门外顔曰三忠
　　亢孟禬字似何临汾人万厯丁酉举人授洋县知县性和易喜造士抚穷黎开渠堰溉田瑞藩之国王府诸人多横肆据法裁正省民间金钱无算擢河南府知府招复流民勦抚土冦壬午闯贼至率同官竭力守御城破死之事闻赠太仆寺卿
　　张云翼字伯襄太平人万厯戊戌进士授行人司行人转南户部主事歴员外郎中度支惟明出为巩昌知府洁己以率寮属杜苞苴明折狱革赎锾政余集诸生课文讲艺凡五载陇右人文蔚兴巩民肖像以祀转长芦运使时创议包盐课执不许州邑抗之赴上台以去就争用是羣商鼔励嵗预输金钱十万余陞云南参政土人木车儿与八唵西尾叛密授方畧于刘长祚旋执俘又安獠乱躬擐甲胄昕夕埤间至废寝食得保宁谧生平纯孝孺慕终身笃友谊赒贫乏行多义举穷通一致天性然也
　　翟师雍字如临襄陵人万厯辛丑进士授行人擢户部主事陞大名知府捐俸置田以惠寒士歴睢陈道副使迁山东参政督理七省漕务刻有饬漕末议陞湖广右布政转左布政调陜西闗内道剿冦多功后居里遭闯变死弟师偃癸夘举人初授敎谕歴官刑部员外郎晋阶奉直大夫魏珰削夺崇祯初赐还弟师有己酉举人初署通州学政任范县知县赋性鲠直时有彊项再逢谣归里敦族修谱躭好图史师雍弟兄三人相继登科时称河东三凤
　　上官荩字忠赤曲沃人万厯乙夘举于乡崇祯中知顺义县亷直有声在官三年荐章十余上九年七月殉城赠防如制
　　许永禧曲沃人万厯戊午举人崇祯十三年官上蔡知县多惠政性耿介嚬咲无所假十五年春李自成遣骑扺城胁降永禧即督吏民城守叹曰贼势披猖弹丸邑岂能固吾一死尽职而已众皆泣明日贼大至守者惊溃永禧具袍笏北面再拜据案秉烛端坐贼入遂自刭
　　朱充□霍州人忠介直亮博学能文御史刘光福谏神宗定储忤防下狱□疏救上怒发髙墙斥其爵后光宗立召还
　　乔君章临汾人万厯间以贡主簿蒲城清慎有执持折狱明允华州失守蒲人震骇君章慨慷任城守责防御甚悉冦知有备敛众去摄渭南簿设法运漕官民两便新簿来去任遮留至二日不得发将渡渭羣起割其镫伤御者手甫渡蒲人噪拥以归渭人亦流连望之不即去后御者伤重将死家人环向哭其人徐开目曰但得乔公复还吾即死无恨其得人心如此
　　傅永康字大征汾西人万厯贡授汝宁通判署府篆摄新蔡除辽东管粮出纳详明抚院方一藻疏题卓异擢河州知州治河三载一无所取或劝善事上官永康曰温公之对人清献之告天是吾师也致仕归士庶扳辕泣送
　　张防化字襄海太平人天启壬戌进士寳鸡知县调盩厔值巨冦犯境躬冒矢石立馘十贼擢兵部主事巡视九门存恤军士陞扬州知府正已率属有政声迁闗西副使设法弥盗地方安堵祀名宦
　　宋之儁灵石人天启壬戌进士崇祯中歴官登莱监军副使忤巡按谢三賔互讦落职归十七年邑破不屈受刑死妻乔詈贼撞堦死女殓尸毕拔簮刺喉死
　　李丕挺字元芳曲沃人天启丁夘举人志气轩豁性情质直常自箴曰养胸中正气学天下好人处戚友间善则与不善则斥絶无回防众亦不怨三十而卒士林惜之
　　安邦霍州人天启间贡性贞亷博通经史授荥阳县训导捐俸创制学田百畆荥庠咸称安夫子陞广陵敎谕
　　郭卫宸字葵一太平人崇祯辛未进士授四川嘉定知州革除火耗有命案即刻亲验诚格水火威清奸盗边境以宁疏钱局创义仓立课社民建生祠十余所陞户部员外以亲老未任更革后凡事闗地方者力为之如揭报司农兾求减赋具呈铨部恳求贤令守城救荒合邑被徳疏荐不起年七十一卒
　　郭允升字大猷曲沃人崇祯癸酉年已六十余乃以壁经冠本房一时称为得人甲戌署潍县敎谕日聚诸生讲求性命文章之业敎敦实行潍人称山右夫子后以疾卒潍士扶柩泣送者数百人
　　桑拱扬字晖升临汾人崇祯癸酉举人未仕性谨严尝作进道图清心录朝天赋种石説又绘太极图于揭敬字于室四方学者争师之生平澹泊宁静不入城市不履公门惟以讲学请则欣然就道尝为御史王嗣美学使杨作楫袁继咸讲学于平阳者三为抚军吴甡蔡懋徳讲学于太原者二而吴方有家礼维风之纂因以属之蔡则更进而咨以政事后吴以学行特荐下诏征取以母老力辞先是罹父忧有孤燕来巢之异至是仍以陈情请因着松风赋以见志甲申闻变絶粒不食死尝于龙吟书院讲忠孝两经闻者咸感泣葢忠孝大节未尝一日忘云
　　崔育楩字任隆襄陵人崇祯甲戌进士东明县知县捐修城池督捕盗贼请免开州协运致仕归两尊人寿跻耋耄一堂具庆逺近慕之
　　李丕猷字元靖曲沃人崇祯丙子举人读书穷理以圣贤为师终日嘿坐不好纷华兄弟三人相继登科人谓河东三凤甲申之乱代兄受累毫无难色丙戌公车回絶迹城市布衣蔬食读书课子口不言世事未几以疾卒兄丕着撰志有曰事亲笃于至情好学由于天性诸生十五载庄静若宿儒孝亷十三年贞严比处子咸以为实录云
　　邓永清平阳人由嵗贡知沙河县崇祯间山盗入冦攻沙河城急昼夜相拒力不能支城陷被执贼露刃逼永清冠带跪见永清曰吾堂堂天子命吏恨不磔汝等万段此膝岂为汝辈屈哉骂不絶口遂被害全家殉难至今子孙无传
　　阎生斗字文澜汾西人崇祯中繇嵗贡歴保安知州七年七月殉城赠太仆少卿
　　史可观翼城人太常少卿学迁子官文华殿中书舍人加鸿胪少卿城陷自缢死
　　国朝
　　贾汉复字胶侯号静庵曲沃人少负奇气有大志明季闻秦督孙传庭军崤函仗剑排辕门陈方畧孙不省已从督师李建泰驻保定奉檄调髙杰入援髙不应防　豫王綂兵南下一见奇之招入麾下辞不获奏授都察院理事官迁工部侍郎督修
