<!-- { "loadSidebar": true } -->
　　昔赵人安先生以布衣教授里中裒辑羣书大备经训使子若孙采撷芳华厌满膏泽有余则推之以及其乡之人焉去今五十年尊其书犹尊先生即名其堂尊经堂曰此先生之志也太史属苏君伯修尝受经于先生之孙最为得安氏之学者乃来请诗刻寘堂上噫书在安氏而其淑人之功独安氏哉诗曰
　　圣人言纯如载道行万世贞明配日月广大侔天地简牍之所资包络无巨细上而建皇极重覩人文丽下以开民彝性初均秉畀训行宣光熙道否隔氛曀千人万人心揭揭皆经谊此息则彼消刚柔乃殊位进乘休复机廸哲蹈仁智自绝其本根奈何取天劓燔灭滋秦癏网罗兴汉利存亡书岂知论者常不置济南耄言出孔壁发神秘百篇始昭垂五代着成乂鲁齐韩毛诗其传迭兴废审音以知乐亦各征四至乐崩名仅存缅想歌钟肆礼失野可求谁明射乡义制氏记铿锵后苍详数制区区象声容讵得作者意赖夫春秋家尚识王道贵载事或称诬推凡疑翼伪田何受孔易其全缘卜筮杨施孟梁徒别出踵焦费挟书律始除六籍岂俱逝伤哉居下流众恶所犇萃驾言拾灰残我道犹未坠乘之以颛门中复縻防纬党同防朽竹攻弱击枯骴文字日荄滋编策亦鳞比孟荀与杨韩先后参舆卫择精语益详炳炳诏来裔一籥节众音八风无滥吹方张乃遂翕已矣更五季大明升殿郊荧奎属炎彗舂陵南标正陜洛黄离继经世偶潜虚象图合而异举隅岂无反仅若小星暳肫肫紫阳翁敷贲了羣眎在时张吕间建学特超诣一鼓行无旁八区同教肄矧兹龙德中美化纯渐被家书动盈屋人事各康济恭惟罔极恩圣哲布嘉惠经尊道则尊有合严庋寘覆之以堂庭牖戸亦崇邃古史洎今诠珠骈而玉缀高名以经揭酌原知水味譬如登乔岳冈阜左右睇草木流华滋烟云撤纎翳观生老其间面背俱盎脺岂惟一身谋直作数世计是家离石宗遭乱藁城寄劬书自玉峰菑播实深概子孙刈其熟穰穰收秉穗后来及门士妙合若契尊闻行所知况复躬自致过逢诧师资忍负筑场志我愿安氏堂广作天下治矜式表国都歌行党术蓄诚以端防逹生以知类惇典叙彝伦三郊而五禘与世开隆平吾经固无累自防可之显道岂不在器世间有形物展转资弊弊游谈亦何根阁束秪自弃是将比鎭寳前人所数遗手泽尚鲜新一展一流涕昼诵夕思之上帝俨临涖作诗谂苏子孙曾戒无替
　　望李陵台
　　平沙北流水青山在其上李陵思乡台驻马一西向草根念余凄峰尖入寒望俚言虽莫稽陈迹尚可访想其深入初歩卒亦材壮手张天子威气夺名王帐覆车陷边尘此志廼大妄一为情爱牵皇恤身名防缕缕中郎书挽使同跌踼安知臣节恭之死不易谅河梁执别处出语谩惆怅家声故燀赫三世汉飞将兵法有死生人运迭休旺忠回在信史岂没功罪状马迁当腐刑强欲雪其谤土思岂能无层云塞亭障千年麒麟图吾将执元鬯
　　鼓堆山古意　　　　　　　　　靳　柱
　　登彼覆釡堆逺眺觉清适西山石腋开遥遥倚天碧黄流俯东来焉如一粒乾坤古今间不知几陈迹神尧昔封疆士蔿旧城邑民俗俭且勤食力无宁日两泉溉万田寸土十金质祠神雨亦灵鸡卜时告吉绛郊不垒年芳草翠如织我劳思古人叔回亦及识悠哉天外吟何得复何失
　　居园池【并序】　　　　　　　　　偰玉立
　　乙酉之秋七月既望余自河中谳狱还司过绛登守居园池昔日亭墅悉已湮没独洄涟亭花蕚堂复构以还旧观流泉莲沼犹仍故焉堤柳隂翳迳花鲜妍庭竹数竿清风冷然有尘外之思即是赋诗曰
　　绛邑旧名藩牧守优鸿儒逶迤山中水旷达园池居雄并歴晋魏揖让隆唐虞世远民俗漓讼剧古道疎环列多馆墅莽苍变丘墟恻嵗年深寥落兵烬余廽涟复亭构花蕚悬堂虚袚禊引流觞賔筵闻鼓竽锦香缀迳蹊琅玕绕庭除公暇寡接交游观足清娯缅怀前哲人冠盖秉钧枢遗爱勒琬琰清风生坐隅卉木均雨露薮深乐禽鱼端来濯尘缨咏歌登舞雩夕阳明翠巘秋色淡红蕖乡关动离思云烟隔荒芜绣斧倦行覊霜日烈修途故园有松菊盍用还菑畬
　　明
　　姑射山　　　　　　　　　　　张　昌
　　峨然姑射山中有玉洞仙脂肤若冰雪被服行蹁跹朝飡石上芝夕饮涧中泉有时驾飞鸾飘然凌紫烟
　　旌忠庙吊后唐裴约　　　　　　王　坚
　　嬴秦破洪荒末运开五季乾纲倒狂澜龙虎恣吞噬毒流沧溟深虐焰乾坤炽谁为柱石臣力挽逥天势桓桓裴将军名节期砥砺伏事李嗣昭骞腾贾英气夹寨守逾年忠诚旧昭义嗣昭领元戎甘苦同军吏一朝解重围汴水惊鼎沸周旋二纪余相亲若肝肺南辕守泽城鎭静得专制髫龈巷有歌夜月厖不吠翠华重亲征赐姓神尧裔誓将雪昭陵问罪兴汉帜大勲以垂成元戎忽先逝继韬固佳儿胡为反徼利柩中肉未寒略不君亲视巍巍基覇功上党固屏蔽一朝与仇讐割断河东臂衔枚汴军来此邦可无备酬恩宁死忠临危敢防二裹疮夜廵陴顾与城俱毙期将先轸元碎作睢阳厉情钟唐帝怀死获将军志当时一武臣英烈乃如是嗟嗟冯大师曾不知垂涕朝为仇敌人暮作君臣契累朝位三公亘古羞犬彘请观公之为九万见飞鸷堂堂欧阳公直笔着清议官崇刺史封庙锡旌忠諡芳名重山丘富贵诚梦寐我来守此邦雨旸赖神惠朝廷馐特牲春秋谨时祭衣冠俨容仪黍稷加精糦广庭闻苾芬旋飇肃鸣骑觚□晕朱甍丰碑勒雄记始知先圣王垂教重名器向如始皇君今日皆魑魅再拜瞻庙容斯文亘天地
　　十八盘　　　　　　　　　　　徐　贲
　　土谷既深入高山复巑岏防迳才百尺下转十八盘俯临涧壑险势陡不可看乱石鬭磊砢置足恐不安长镵那可托藤蔓无由攀寸歩每千虑举动如蹒跚心胆掉欲碎毛发亦为寒战兢尚未足何暇发慨叹平生行路心此日方知难
　　沁水县
　　一水随山根宛转流出迥滩声绕县门孤城数家静风土殊可怪十人五生瘿土屋响牛铎壁满残日影行迟欲问宿连戸皆莫肎亭长独见留半榻亦多幸呼童此晚炊粝饭谷带颖野蓛不可得敢望肉与餠途行乃至此俭素当自省
　　渡沁
　　陆行渴怀抱今渡沁河水奔腾走百滩声远闻数里我来坐其涯肩担欣蹔弛不意山坞间偶得见清泚连朝尘沙目豁尔净如洗虽云倦行力对此何足喜南风吹青蒲白鸥忽飞起
　　天井关
　　逥抱深壑下视天凿井昔人建重关扼险备边警键钥久已绝垣石尚森整峨峨尼父祠门掩众山静曽闻此囬辙无复过斯境询知乡老言此事古未省余氓数家在破屋暮烟冷我行力稍疲景物不暇领且为投宿来惊风夜愁永
　　羊肠坂
　　盘盘羊肠坂路如羊肠曲盘曲不足论峻陡苦踯躅上无树可援下有石乱蹙一歩一嗟吁何以措手足途人互相顾屡见车折轴少时徒耳闻今日亲在目不经太行险那识安居福
　　女娲墓
　　空山两高塜娲皇此中塟焦土积层巘势助殿阁壮大哉补天手功出千古上至今炼余石火气夜犹放轰雷常祓防烈风日掀荡隂林惨可畏怪木高数丈百鸟飞绕枝欲止不敢向地灵气所钟祭祷土人仰经过谒祠下幸获拜神像
　　霍山
　　霍山古北鎭势尊出羣麓山深异风景春尽树未绿居人苦多寒凿土为住屋屋顶土元厚亦种麻与菽乃知此方民犹有上古俗我欲拜其庙日斜去程促窑烟敛暝色牛羊半归牧征多崄巇村馆早寻宿
　　太隂山
　　巍巍太隂山厓壁拔崭峭积水嵌层墟凛若太古造冻深草木坚僵立势难挠高寒横障空阳景未尝到隣有羲和墓欲问莫可吊如何于此地独不被临照至今山中乌无性识晴昊聊为志其事因之发长啸
　　咏圣佛崖　　　　　　　　　　于　谦
　　凿石成佛巧石内无佛僊佛是幻象石石是佛浑坚如佛能有灵石灵在佛先佛原不在石灵在人心边石既能成佛人何弃圣焉性中原有圣性上圣无偏天命与人性何尝私圣贤忍将无价珠堕落泥沙渊一害于词章再凿于简篇体认敬义字为圣贤学全
　　度桑干　　　　　　　　　　　祝　颢
　　金龙池畔水演作桑干河东驰入沧海浩荡成洪波谁知稽天流发源始盈科览物感人事防防当若何
　　夫子岩　　　　　　　　　　　乔　宇
　　南来太行支壁立势凌驾巉巉巨岩旁砉尔开一罅崇柯冠其巓奔浪绕其下遥观若无有寻丈不相假我游亦屡经将览輙弗暇今晨値晴景健兴莫可罢径仄翳防茸残雪积未化折荆旋扫除遇险或平跨上塑宣圣容虚敞搆精舍石刻纪至元读之颇自讶云圣西游时过此留夙夜因呼村翁语相传匪诬诈北有孔子里郊墟接桑柘岩以夫子名斯事无异差乐平古晋疆上党周流亚涧道多佶曲难若登泰华孔辙想未经胜迹安敢诧不然载籍中遗漏耻游夏千年事茫欲辨鲜凭藉谁当破羣疑永定兹山价
　　白岩山
　　两仪判清浊山水相峙流上党雄北境太行界中州兹岩名以白崛起良有由根盘连坤轴千里互周袤三峰逈罗列势与恒霍侔立表不能算丈尺焉可求其下俯臯落其广瞰仇犹云雨泽万物四时无愆尤我本晋冀产气格山相投平生所仰止取号以自修冉冉壮及老闲心始获酬胜日扶杖屦丘壑咨遨游拾级缘涧磴褰衣渉溪流河山一统盛极揽兼穷搜因思纂国志何以不见收遗大摭琐小世事多谬悠与客成一笑呼觞进肴羞燕齐接近壤秦蜀亘遐陬吐吞风云壮指防林壑幽浩歌坐绝顶天地同浮沤
　　横山
　　乐平古封邑水谷分一都横山顾其北风气相环纡始祖既占籍族大成村居东纷拥列累累如贯珠平衍卜兆域附塟昭穆居上刻左丞文次列谱系图松枝交屈鐡蟠龙形不殊相传数百载子孙咸怡愉或奋力耒耜或究心诗书地灵毓人杰此理固非诬祖考继科甲金紫耀仕途至予兄弟辈亦复业文儒仰荷国恩厚勉承家庆余所幸孱劣质耆年遂悬车时节会宗族燕饮合亲疎黍稻陈酒馔羔豚具庖厨欣遇太平世永无兵革虞相朂敦善行薄恶相芟除庶可保门祚足称君子闾作诗告亲党勿谓予言迂
　　宿虎谷　　　　　　　　　　　王云鳯
　　我本山林性误游入尘埃弱冠辞里闬十年始一来家人闻我至促酾牀头醅父老见我喜相顾忽以哀自言老未死死者安在哉篱间过炙鸡山色映尊罍隣翁曵杖至倾倒尽余杯但知醉为慰呌叱不相猜饮罢出柴门游戏歩崔嵬冈峦盛松栢瞻眺久徘徊何时不复去浩歌心肝摧
　　虎谷
　　深山草木稠结庐向虚敞尽日无人至禽鸟互来往读书心力倦手曵青藤杖出门何所之独坐盘石上山头白云生我心自萧爽田父驱犊来喜道桑麻长
　　鐡牛　　　　　　　　　　　　邵　寳
　　河北偃牛尾河南峙牛头牛身亘河内万古鎭陜郛作者云自禹精深协神谋母金厌子水以类坤为牛黙夺造化用一沈永不浮摩娑太古色至今几千秋公行视其脊欲鞭且还休奇非铜槃比质有石鼓侔愿言颂公德屹然坐中州中州不足抚四海亦横流
　　游晋祠观难老泉　　　　　　　王鸿儒
　　一泓俯幽深疑有蛟龙卧却立不敢窥况敢轻一唾泻窦玉珂清入村罗带涴涯空或通海流驶可旋磨下溉稻千顷旁阙竹万个行旅借饮濯居人免寒饿崖刻半剥落石路时坎坷林霭滞行程山风牵卧课俯观鱼鳖游仰乏燕雀贺岂伊道士贫母乃令长过右顾十亩塘西有百重逻恨无择胜亭与客同唱和何当行役休遂此股肱惰得与二三子终日临池坐
　　太行歌　　　　　　　　　　　祝允明
