<!-- { "loadSidebar": true } -->
　　立瞽叟拌五之瑟为十五命延益之八以为二十三
　　制咸池之舞而为经首之诗以享上帝命之曰大咸圭禹贡禹锡圭告厥成功【郑传天色正义赐以天色圭者言天功成也】
　　虞官六十员【尚书云建官惟百郑康成云虞官六十唐官未闻尧舜同道或皆六十计属官而言则皆有百】
　　舜制十二州牧
　　虞五服周九服制论虞周五服九服之制或谓尧之五服本二千五百里禹于五服各弼以五百里故曰弼成五服至于五千又谓尧之五服五千里周制九畿每畿五百里而王畿又不在其中四方相距为万里葢倍禹服之数也愚独以为一耳尧置通王畿为五服曰侯甸绥要荒各服内各分三百里二百里是一靣五百四面相距为一千里故五千里周制除王畿千里之外曰其外方五百里曰甸服则是两面相距五百里九服皆然是止四千五百里通王畿为五千二百里大行人夷镇蕃三服通谓之九州之外但以贵寳为贽禹于九州之外谓之外薄四海而咸建五长则其治之详略又无不同也而谓周公斥大土宇不亦谬哉如舜封象于有庳羲和测日于嵎夷禹南廵于防稽导弱水至于流沙此四裔之地皆古人足迹所及者周之斥大安在也至于土贡北皮服南象齿则朔南尽乎朔方南海亦可知矣信乎天下舆图古犹今也其不同者特畿服之限制云尔【日知録古之天子常居冀州后人因之遂以冀州为中国之号楚辞九欹览冀州兮有余淮南子女娲氏杀黒龙以济冀州路史云中国总谓之冀州谷梁传曰郑同姓之国也在乎冀州正义曰冀州者天下之中州唐虞夏殷皆都焉以郑近王畿故举冀州以为説】
　　益稷谟日月星辰山龙华虫【孔日月星为三辰华象草华虫雉也画三辰山龙华虫于衣服旌旗正义日月星取其照临山取能兴云雨龙取变化无方华取文章雉取耿介】宗彛藻火粉米黼黻絺绣【孔藻水草有文者火为火字粉若粟氷米若聚米黼若斧形黻为两已相背葛之精者为絺五色偹曰绣正义藻取有文火取炎上粉取洁白米取能养黼取能防黻取善恶相背孔传天子服日月而下诸侯自龙衮而下至黼黻士服藻火大夫加粉米】王制有虞氏皇而祭深衣而养老【郑注皇冕属也画羽餙焉凡冕属其服皆上纁下有虞氏十二章】
　　祭法有虞氏禘黄帝而郊喾祖颛顼而宗尧【郑注有虞氏以上尚德禘郊祖宗配用有徳正义冬至祭吴天上帝于圜丘大禘之时以黄帝配之夏正建寅之月祭感生之帝于南郊以喾配也祭五天帝五人帝及五人神于明堂以颛顼及尧配之祖始也宗尊也】郊特牲有虞氏之祭也尚用气血腥爓祭用气也【郑注尚谓先荐之】
　　祭义昔者有虞氏贵徳而尚齿【正义虞氏帝徳大故贵徳徳之中年髙者在前是德中尚齿】
　　宗彜【孔宗庙彝尊亦以山龙华虫为饰】
　　王制有虞氏养国老于上庠养庶老于下庠【郑注上庠右学大学也在西郭下庠左学小学也在国中】
　　王制凡养老有虞氏以燕礼【卢氏云燕礼脱履升堂崔氏云燕者殽烝于爼行一献之礼坐而饮酒以至于醉虞氏帝道大故养老以燕礼】
　　作大唐之歌以声帝美声成而彩凤至故其乐曰舟张辟雝鸧鸧相从八风回回凤皇喈喈言其和也尚书大传元祀岱泰山贡两伯之乐焉阳伯之乐舞侏离其歌声比余謡名曰晳阳羲伯之乐舞鼚哉其歌声比大謡名曰南阳中祀大交霍山贡两伯之乐焉夏伯之乐舞缦曳其歌声比中謡名曰初虑羲伯之乐舞将阳其歌声比大謡名曰朱干秋祀栁谷华山贡两伯之乐焉秋伯之乐舞蔡俶其歌声比大謡名曰苓落和伯之乐舞鹤其歌声比中謡名曰归来冬祀幽都山贡两伯之乐焉冬伯之乐舞齐落歌曰缦缦并论八音四防归格于祢祖用特【祀山和伯乐阙】
　　益稷谟戛撃鸣球【孔球玉磬释器云球玉也乐器惟磬用玉】
　　搏拊琴瑟以咏【孔传搏拊以韦为之实之以糠所以节乐正义形如鼓】
　　琴瑟【正义琴瑟在堂　礼记明堂位大琴大瑟中琴小瑟四代之乐器也】
　　下管鼗鼓【孔堂下乐也】
　　合止柷敔【郭璞云柷如漆桶方二尺四寸深一尺八寸中有椎柄连底挏之令左右撃敔如伏虎背上有二十七鉏铻刻以木长一尺防之正义乐之初撃柷以作之乐之将末戞敔以止之孔凡上下合止之乐各有柷敔】
　　笙镛以间
　　镛【孔传镛大钟正义释乐云大钟谓之镛孔炎曰镛深长之声】
　　箫韶九成【孔传韶舜乐名言箫见细器之备】
　　乐记昔者舜作五之琴以歌南风防始制乐以赏诸侯正义五谓无文武二唯宫商等之五也南风是孝子诗舜教天下之孝也防歌此南风以赏诸侯使海内同孝也
　　爼有虞氏以梡【郑注梡防木为四足而已正义虞氏尚质未有余饰】
　　有虞氏服韨【郑注韨冕服之韠也舜始作之以尊祭服】
　　有虞氏之绥【郑注绥亦旌旗之緌也】
　　明堂位鸾车有虞氏之路也【郑注鸾有鸾和也虞质未有钩】
　　有虞氏之緌【郑注緌为注旄牛尾于杠首所谓大麾】
　　泰有虞氏之尊也【郑注防用瓦正义考工记有虞氏尚陶】
　　米廪有虞氏之庠也【郑注庠亦学也庠之言详也于以考礼详事也鲁谓之米廪虞帝上孝令藏粢盛之委焉正义鲁以虞氏之庠为廪以藏粢盛】
　　有虞氏之两敦【郑注黍稷器】
　　侯【孔当行射侯之礼以明善恶之教】
　　舜典同律【孔律法制王云律六律也郑云阳律也正义候气之管而度量衡三者法制皆出于律度有丈尺量有斗斛衡有斤两皆取法于律】
　　度【律厯志度者分寸尺丈引所以度长短也本起于黄钟之管】
　　量【律厯志量谓龠合升斗斛所以量多少也本起于黄钟之龠】
　　衡【律厯志权者铢两斤钧石所以称物知轻重也本起于黄钟之龠】
　　修五礼【孔吉凶宾军嘉之礼】
　　五玉【孔传五等诸侯执其玉家语公执桓侯执信伯执躬子执谷璧男执蒲璧】
　　三帛【孔诸侯世子执纁公之孤执附庸之君执黄】
　　二生【孔卿执羔大夫执雁正义虞时每事犹质羔雁不必有饰】
　　一死【孔传士执雉】
　　夏官百二十员【尚书夏商官倍则二百郑康成曰百二十】
　　夏改虞十二州为九州牧
　　祭法夏后氏亦禘黄帝而郊鲧祖颛顼而宗禹【郑注自夏已后稍用其姓氏之先后之次】
　　祭义夏后氏贵爵而尚齿【正义功髙则爵髙贵爵之中年髙者在前】王制夏后氏收而祭燕衣而养老【郑注有虞氏质深衣而已夏尚黒而黒衣裳】
　　夏后氏以飨礼【崔氏云飨则体荐而不食爵盈而不饮依尊卑而为献取数毕而已】王制夏后氏养国老于东序养庶老于西序【郑注东序大学在国中王宫之东西序小学在西郊】
　　命扶登氏为承夏之乐歌九叙以乐其成是谓九夏设五器于庭而诏于簴曰有以道宪我者声豉以义告我者鸣钟以事诏者振铎以忧闻者发磬以狱复者挥鼗政天下于五声后世寳用至于追蠡作栈钟于防稽以定奏逺方图物贡金九牧铸九鼎于紫金条荆之山
　　明堂位钩车夏后氏之路也【郑注钩有曲舆者也】
　　夏后氏骆马黒鬛【郑注顺正色也白马黒鬛曰骆正义夏尚黒故用黒鬛也】夏后氏牲尚黑
　　夏后氏之旂【正义夏后氏渐文既注旄竿首又有旒縿】
　　山罍夏后氏之尊也【正义罍犹云雷也画为山云之形也】
　　爵夏后氏以琖【正义夏爵名也以玉饰之】
　　灌尊夏后氏以鸡彝【郑注周礼春祠夏禴祼用鸡彞正义刻木为鸡形而画鸡于彞】夏后氏以龙勺【郑注龙龙头也正义勺为龙头】
　　序夏后氏之序也【郑注次序王事也】
　　夏后氏之鼓足【郑注足谓四足也】
　　夏后氏之龙簨虡【郑注簨虡所以悬钟磬也横曰簨饰之以鳞属植曰虡饰之以羸属羽属簨以大版为之谓之业正义簨虡之上以龙饰之】
　　夏后氏之四琏【郑注黍稷器】
　　爼夏后氏以嶡【郑注中足为横距之象周礼谓之距】
　　夏后氏以楬豆【郑注楬无异物之饰也】
　　夏后氏山【郑注冕服之韠増以画文山取其仁可仰也】
　　夏后氏之绸练【郑注夏绸其杠以练为之旒】
　　礼记郊特牲毋追夏后氏之道也【郑注常所服以行道之冠也】夏收【郑注斋所服而祭也】
　　仪礼公侯之有冠礼夏之末造也【礼记正义夏初以前诸侯未有冠礼与士冠同其夏末以来诸侯有冠礼与士礼异故大戴礼有公冠篇加冕为四加也】
　　礼记檀弓夏后氏尚黒【郑注以建寅之月为正物生色黒】
　　夏后氏戎事乘骊【郑注马黒色曰骊】
　　夏后氏牲用元【郑注元黒类也】
　　五子之歌闗石和钧王府则有【孔传金鐡曰石供民器用通之使和平则官民足正义闗者通也律厯志二十四铢为两十六两为斤三十斤为钧四钧为石是石为称之最重以石而称则为重物举石言之则所称之物皆通之也】
　　左传定四年祝佗分鲁公以夏后氏之璜哀十四年向魋出于卫地公文氏求夏后氏之璜焉【周礼郑注半璧曰璜】夏作禹刑【见叔向遗子产书】
　　夏政典【见尚书】
　　殷懐姓九宗职官五正【注懐姓唐之余民九宗一姓为九族职官五正五官之长正义殷时五官居在唐地】
　　周成王分唐叔以大路宻须之鼓【注宻须国名】阙巩【注甲名】沽洗【注钟名】
　　文侯之命王曰父义和其归视尔师寜尔邦用赉尔秬鬯一卣彤弓一彤矢百卢弓一卢矢百马四匹【正义左传以文侯名仇今呼曰义和知是字也　平王以文侯为方伯赐其秬鬯之酒以圭瓒副焉作防书命之】
　　左传僖十七年晋作爰田作州兵【注分公田之税应入公者爰之于所赏之众五党为州州二千五百家也因此又使州长各缮甲兵正义爰易也赏众以田易其疆畔谓旧入公者乃改易与所赏之众州兵州长管人既少督察易精故使治之】
　　僖二十七年晋文公作执秩以正其官【注执秩主爵秩之官】僖二十八年五月己酉王享醴命晋侯宥王命尹氏及王子虎内史叔兴父策命晋侯为侯伯赐之大辂之服戎辂之服彤弓一彤矢百玈弓矢千秬鬯一卣虎贲三百人【注以防书命晋侯为伯也周礼九命作伯】
　　僖三十三年晋发命遽兴姜戎子墨衰绖遂墨以葬文公晋于是始墨【注记礼所由变】
　　襄二十三年左氏传斐豹隶也着于丹书【杜注丹书其罪】礼记郊特牲大夫之奏肆夏也由赵文子始也【正义周礼九夏正夏者天子所用其余八夏诸侯皆得用之卿大夫但宜用陔夏】
　　刑鼎昭公二十九年赵鞅荀寅赋晋国一鼓铁以铸刑鼎着范宣子所为刑书焉仲尼曰晋其亡乎失其度矣贵贱不愆所谓度也文公是以作执秩之官为被庐之法以为盟主今弃是度也而为刑鼎鼎在民矣何以尊贵且夫宣子之刑夷之搜也晋国之乱制也若之何以法
　　汉文帝元年始用宋昌为卫将军位亚三司此仪同三司之始
　　武帝以卫青数征伐有功以为大将军欲尊宠之故置大司马官号以冠之
　　置大司马位大将军骠骑将军皆为大司马定令令骠骑将军秩禄与大将军等【晋灼曰悉加大司马者欲令骠骑将军去病与大将军青等耳】
