<!-- { "loadSidebar": true } -->
　　屯留绛河发源西南盘秀山流经县北又东流三十里滙入漳河但纡廻逺折距田甚逺土人不能引溉旧志张厚泉县北二十里周二丈渊深莫测不涸不溢歳旱乡人淘泥沙辄雨
　　师古注桑钦言绛水出西南东入海
　　襄垣县
　　襄垣虽有漳河旧鲜渠道
　　旧志暖泉西十五里水温浴之已疾
　　西门外城基在甘水涯康熈四十三年濬河东流不逼城垣矣
　　漳河水堤足埀永乆惟创水小堤独当其冲易于圯潞城县
　　潞城漳河经流地势最卑近河民田岸髙百尺不能资灌溉
　　旧志翟店渠山水侵田筑堤而渠入漳水宋至和间造至明成化嘉靖重修万厯三十二年知县郑崇厚又修
　　逺患渠在西门外距城二十步许旧有河漕无水土人名枯河遇大雨则横流溢城下城北鐡王村数被其灾间亦入城
　　国朝康熈四十二年知县张士浩筑堤
　　养生井县北北行村井旧属一家歳旱众不得汲后易私为公名养生井焉
　　汉潞城临潞胥荀林父伐石为梁在县北四十里临城
　　黎城县
　　黎城四面皆山虽漳河折入境内而岸髙河卑鲜冲决之虞亦鲜渠道之利
　　旧志田溪在县北横亘如井里园畦皆资灌溉上党水多冲决溪独为民利焉
　　玉泉北五十里原泉村泉出石山下深不可测金大定间道士关安道凿山趾为三孔水自孔出别合流灌溉畮圃居民赖之
　　漳河性湍急中皆沙石善迁徙雨发涛涌辄数日不能渡有舟及中流困于洲渚二日者
　　壶关县
　　壶关居太行之巅无濒河民田
　　旧志惠泽池在南关洪武九年县丞郭栢濬知县张鲲修
　　国朝顺治间因乆湮知县朱辅重开康熈二十年知县章经修濬壶关地髙峻凿井甚艰自栢修池民始获利
　　杜斆新筑南池记壶关踞太行巅地髙亢土峭刚独阙井泉利洪武丁巳三月丞三山郭公栢以南关故地向集雨潦第以澣衣饮畜乃集近县郭民凿濬不旬日池成其漘则防以木栅而防冲啮之患其岸则缭以垣墉而限污秽之杂坤隅为闸两壁翼张而环板横施俟大雨则起之以石硖注泻而入水艮隅为门令众人汲挹则开之由石级上而出水名曰惠泽甘泉池在县治东南隅景泰初知县蔺兴开凿壶关城缺井池与惠泽池胥便民汲
　　济众池在县北门外成化间知县王佐开凿
　　李郭井邑缺井泉嘉靖二十二年知县李用敬在甘泉池侧义门郭氏地凿四井故名
　　平顺县
　　平顺漳河在平北乡两岸胥石山髙岭峻壁虽有田亩无繇引溉
　　旧志济众池在县南城外迤东主簿李鸾开濬城内水胥注焉植物利之
　　好水池在城外东南角
　　三岔口池在县东南河渠
　　漳义隘口东北九十里两山峭立中有石壑漳水经流入繇壑厓行达河南
　　上党记潞浊漳也县城临潞晋荀林父伐曲梁在城西十里今名石梁又东北八十里有黎城临壶口关至建安十一年从汹河口凿入潞河名泉州梁以通于海
　　按后赵程机记则潞城黎城平顺之间汉季尝加濬凿漳水始得循口以通于海不可以山隘而遂谓县无水利也
　　侯璧里奥治村西有错凿沟土人传鲧治水欲濬漳河南流凿山势逆水不能下被殛禹乃改渠东流始通凿痕今存
　　津梁
　　长治县
　　永济桥在县南韩店宋宣和时建元重修
　　淘清桥在县南淘清河上嘉靖时建渐圯
　　郜金桥在南关二里山水河上
　　通晋桥在西关二里故城水河上后名老胡桥旧桥圯有番僧修之一夕成云
　　石子河桥在北关外明万厯四十五年僧妙光建龙泉桥在南关一里
　　雍水桥在北一里许雍河上路通泽州洪武二十五年县丞胡通建
　　蓝水桥在西二十里蓝河上
　　金桥在县西南关唐宗封泰山廻车驾次上党父老迎谒献食上受之亲加存问赉锡有差及过金桥顾见旗羽鲜严谓左右曰张说言我勒兵三十万旌旗径千里真才子也遂召呉道元韦无忝陈闳令制金桥图图成时称三絶
　　长子县
　　蓝水桥在北三十里蓝水上明洪武二十六年县丞冯道古建半圯
　　雍水桥在北一里雍水上明洪武二十五年建
　　喜阳沟在西南二十里窟隂沟中河西村后
　　双济桥在鲍店张荘舗
　　固葢桥在县南大道青仁荘
　　东里桥二
　　屯留县
　　良马桥在西南八十里边寨镇西通河东路
　　青苗桥在西南二十里鸡鸣河上后为水冲康熈五年复建
　　积石桥在西二十四里积石河上元至正十五年建让功桥在东门外
　　仙济桥在东北二十里上村镇
　　通沁桥在西门外
　　襄垣县
　　虒亭桥在西北六十里虒亭镇
　　夏店桥在西二十里夏店镇明成化间知县张晓建南营桥在西北四十里磁窑村北相传石勒屯兵时建太平桥在县紫岩寺东宋天圣二年建
　　永惠桥在北门外甘水上金天防间建
　　市桥在县故城先天观后相传豫让伏桥下云
　　潞城县
　　凤栖桥在东一十五里冯村元至正年间建
　　徴子桥在东北十五里
　　潞河桥在县北潞河上明嘉靖中勅创建二年始成后被雨冲没
　　黎城县
　　漳河渡南二十里
　　吾儿峪桥在东北三十里吾儿峪清漳水经其下通涉县
　　峪口桥在东北十五里通古关
　　汉跋桥在西十里断岸百尺工积数年始成
　　田溪桥在北关厢
　　疏岚桥在南关厢
　　凤凰桥在县辛村
　　石桥在横山下
　　壶关县
　　进徳桥在北关外城壕上元延祐六年建
　　黄山桥在南三十里桥甚古
　　合峪桥在□壤村明正徳中建
　　龙溪桥在北元建
　　平顺县
　　天桥在石灰里北涧水东流
　　栢桥在迁善里
　　落丝桥在迁善里以水细名通上党道
　　通济桥在王曲里知县揭文献建
　　西平桥在东庄村
　　汾州府
　　汾阳县
　　峪道河渠发源县西北二十五里马跑泉经金荘村水泉村峪道河村刘村南荘下村北荘下村太平村长畛堡董寺村古浮图罗城镇金井村贾家荘陈家荘马寨村雷家堡宣柴堡义安村康家堡安头村北荘村干河村师家荘共袤八十五里民引水成渠繇上及下轮期溉田至师家荘东入汾
　　汾河繇平遥县羌城村流入县境经尹家社狄家荘闫家社裴家防郭家荘东社村李家荘九支社韩家桥西河堡新葢村师家荘共袤六十五里流入北小堡孝义县界地形髙阜两岸筑堤河身洼下濒河民田间有用桔橰汲水溉畦者
　　旧志汾河淮南子曰汾水浊宜麻明嘉靖间副使赵祖元疏渠造江浙水车教民引水灌注民甚利之后汾河淤徙不常遂废
　　善利渠在县西南自西山由城南十里经行与文谷防逹于汾明洪武八年重修刘希参碑记畧曰汾地髙亢数多旱灾惟渠西跨诸山北则葫谷泉稍南涧河古堤迹虽存水已枯竭又稍南一支自薛颉山【即狐岐山】尾入汾其源初发曰出谷泉后改今名首尾百里有竒从靳家里迤逦渐东四五十里间始散漫而行故阳城见喜干河等村随在开筑甚赖其利
　　文谷河按地舆综要文水歴交城文水县南入汾河文湖城东十里汉唐本大泽与汾河不相通后决流通汾水遂涸
　　麻窟水在张家堡由东南入汾民引溉田
　　向阳水繇金锁峡出有龙神庙水过向阳村溉地清沟水即董师河经城南入乔东等村民引以溉田马跑泉在城西北白彪山麓由峪道河经王化里和羙里太和里董正里罗城里共村落则金庄尉家水泉田家沟李家沟刘村庄下太平董村古浮图罗城金井五里十二村滙诸泉为一渠轮流浇灌复开渠引三分之一绕城壕入泮池详明赵日昌永复马跑泉旧例碑记万厯二十一年知州刘复碑曰水经金荘村分三孔二孔流溉民田一孔入城
　　国朝康熈二十六年复濬入城水循山南注至谷口转折而东歴城东北数十村灌田万余亩东南与文湖合雨泽丰防则涨流至施庄入于汾以故东方多沃壤焉
　　灵浮泉东流与三泉水合居民引以溉田
　　闷泉渟滀无声民穿引艺稻旱歳不竭故旁多沃地三泉水出西山半有三泉洞旧志分三堰二属汾阳一属孝义灌分时刻载水利碑今止存一孔本村万户均赖之潴城泺在义安里去汾河二十五里明冀南道张士佩开渠袤九千二百五十步濶四丈深五尺两堰胥髙七尺下濶一丈上六尺渠髙连堰共深一丈二尺泺胥引渠溉田　孔天印田渠碑义安里有潴水一区曰潴城泺其泺西北受张堡河十八涧之流东南隔汾河二十五里滙不得输天雨暴涨则弥原淹野败壊民田凡七里十一村旱则无补于溉分守冀南道参政澽濵张公令凿渠增堰自泺头起迳通河口渠长九千二百五十步濶四丈深五尺堰髙七尺两堰基各濶一丈收顶各六尺渠髙连堰共深一丈二尺渠有长长有夫渠以衍涝堰以御冲计民得安好腴田二万三千四百亩有竒乆之渠水充积犹足以资灌注而退滩之余又信利秔麦
　　唐武徳二年汾州刺史萧顗引常渠水过汾水南入汾溉田数百顷
　　唐汾州刺史薛从隄文谷滤河二水引溉公私田汾人利之
　　宋熈寜元年正月复汾州西河泺泺旧在城东围四十里歳旱以溉民田雨以潴水又有蒲鱼茭芡之利可给贫民前转运使王沿废为田人不以为便至是知杂御史刘述请复之
　　平遥县
　　官沟河在县西南发源门士神等山繇南而北　河西引溉常村侯冀村杜村地　河东引溉安社村七同村梁赵村地胥设渠
　　路牛河在县南发源石城等山繇南而东北　河西引溉石渠村薄泥村黎基村岳璧村地　河东引溉偏城村西泉村地胥设渠
　　超山河在县东南发源油房沟等山繇南而北　河西引溉西坡村西源寺村地　河东引溉水磨村圪防村东泉村赵璧村地胥设渠
　　邢村河在县东南发源锅岭等山繇南而北止于河东引溉辛村郭休村青村邢村西郭村地胥设渠
　　鲁涧小河在县东南发源朱坑沟繇东南而西北　河西引溉东郭村洪堡村闫良荘厐荘村地　河东引溉细腰村金荘村地胥设渠惟厐荘村乃河尾散漫余水防润地亩无渠道
　　中都河在县东北乃路牛超山邢村等三河滙流也繇南而北环绕至西止于河北岸引溉侯郭村道备村东游驾村西游驾村南政村刘家荘地胥设渠
　　麓台河在县东北发源祁县麓台山繇东南而西北河西引溉府底村地　河东引溉罗鸣后村地繇罗鸣后村北河分两股　西股之西引溉闫村五里荘地西股之东引溉新盛村大闫村小闫村地　东股之西引溉西襄垣村钦贤村郝同村郝家堡洪善村地　东股之东引溉东襄垣村梁官村地胥设渠
　　盘石河在县东北发源盘石山繇东南而西北分两股西股之西引溉白城村地　东股之西引溉栢生村
　　地　东股之东引溉郝开村地胥设渠
　　以上诸渠胥繇上及下以次用水
　　汾河繇东北文水县石家荘流入县境经郝荘村桃同村安固村香乐村至羌城村西南入汾阳县境各村地髙河卑不能引溉
　　旧志中都河在县东南三十里合源嗣水入邬城泊复入汾河溉县西十三村明崇祯间山水暴涨堤壊繇县东北注溉下八村
　　源祠水在县东南平地涌泉溉田
　　南涧水在县东由朱坑西注东郭厐荘二里定为一十四程以溉民田
　　原公水一名贺鲁水出超山下涌注东北流堤引溉田三十顷有竒
