<!-- { "loadSidebar": true } -->
　　白水在县南一里源出五龙池东入丹水　水经注丹水又南白水注之水出髙都县故城西所谓长平白水也东南流歴天井关晋太元十五年征虏将军朱序破慕容永于太行遣军至白水去长子百六十里白水又东天井溪水防焉白水又东南流入丹水谓之白水交　金志晋城有太行山丹水白水天井关【通考同】明一统志白水在城南三里源出湖水东南流合丹水
　　天井溪在县南四十五里注白水一名圣井关源出天井关北流注白水土人名北流泉
　　小山泉水在县西南三里一拳堵立泉出岩罅淙淙流响
　　洞灵泉在县西南五里一名流杯泉
　　沙河发源伊侯山一流至东关一流至西关合入白水锦溪在县西七里夹岸屈曲
　　嘉润池在县北十里源出司马山祷者诚则香楮沉不则浮
　　黑龙潭在县东北十里司马山下祷雨以石投之源漳水在县东北三十里源出可寒山东入丹水　汉地理志髙都莞谷丹水所出东南入水是也源漳水即源泽水　旧唐志唐武德元年移丹川于源泽水北
　　琵琶杨谟诗晋城出郭十里余百丈悬崖挂层屋耳瞆不闻琵琶声但见一春水緑
　　渊灵泉在米山西谷有祠祷雨多应宋赐号渊灵髙平县
　　七佛山在县东五里髙出羣山有渊灵泉左右环河上建七佛寺
　　米山在县东十里赵将廉颇积米于此土人名大粮山一说春秋米子国赤狄后有定林寺内定林泉西谷乃渊灵泉也　金志有头髗山米山丹水刘龙米山镇修垣墙记髙平县之东南十里许有镇曰米山居民稠密犹一邑然当泽潞之冲商贾辏聚百货咸集
　　营房岭在县东十里廉颇屯军于此背峰面泽有险可凭
　　虸蚄岭在县东十里旱蝗祭于此
　　巃嵸山在县东二十里山形崆葱土人传可望黄河风洞在县东南十里山坡出恒三日入恒三日
　　游仙山在县南十里前有游仙寺金李游仙读书于此尝启地得古钟声彻山下数十里后年百嵗终里人名里为游仙坊山亦名游仙山
　　头髗山在县西南五里上建头髗庙
　　悬壶山在县西南二十里形似悬壶上有悬壶真人祠卧佛山在县西南三十里马村镇
　　玉泉谷在县西南三十里石壁嶙峋下有清泉
　　吾山在县西南四十五里接泽州境山有三峰
　　空仓山在县西南四十五里秦白起诡运米置仓于此以绐赵括
　　金峰山在西郭外上有金峰灵岩寺
　　五龙山在县西二十里上有五龙池祷雨多应传为慕容永时五色云见地
　　浩山在县西四十里有石朶山峰似花朶山西为老马岭沁水界
　　董峰山在县西四十里上有马仙姑石椁
　　空箱山在县西四十里形似箱
　　走马岭在县西北十五里有铁鑛
　　省寃谷在县西北二十里唐志有省寃谷本名杀谷宗幸潞州过之因更名
　　鳯头山在县西北四十五里发鸠山巅县城遥望殆似补县缺然
　　金门山在县北五里土赤色耀日似金山当赵垒之门韩王山在县北十五里山形特起上平地数亩俯瞰羣山如培塿然相传秦围韩王于此有玉女泉
　　釡山在县北三十里形似覆釡一名朗公山朗公仓颉也上建仓颉庙
　　黑龙洞在朗公山下深数百步中有清泉
　　石室山在县北三十里昕见五色云晡散毕振姬尝憩此
　　伞葢山在县北三十里长子界
　　仙公山在县北三十里相传张果老过此
　　牛心山在县北三十里产石甚润可砚
　　羊头山在县北四十里长子界有黍二畔其南隂地黍白其北阳地黍红因之以定黄钟隂地黍白乃髙平界也
　　丹朱岭在县北四十五里长子界
　　发鸠山在县北五十里丹水源此夕常闻风雨声明月不辍
　　莲花山在县东北十里回峰曲嶂中有莲花石
　　谷逺山在县东北二十里羊头山之次产红嘴鸦舎利山在县东北二十五里上有五音洞下有舍利泉唐释大愚公隠此调演五音于洞中常闻五音不絶后撰韵母三十上昭宗赐田及紫衣盖洞中所调演也
　　翠屏山在县东北二十五里层峰秀石
　　龙王山在县东北三十五里上有石佛洞三教洞子孙洞石渠
　　丹河源出发鸠山旧名水经县境自西北而东南入鳯台县境合白水穿太行山泻于沁　上党诸山之水建瓴而下暴雨辄涨二三丈涌赤土似丹色然祝志云方舆胜览谓白起坑赵卒于此血流成川斯盖好竒之说恐未可据　水经注沁水又东与丹水合水出上党髙都县故城东北阜下俗谓之源源水山海经曰沁水之东有林焉名曰丹林丹水出焉即斯水矣【出髙都东北当即今长河】丹水自源东北流又屈而东注左防絶水地理志曰髙都县有莞谷丹水所出东南入絶水是也絶水出氏县西北杨谷里地理志曰杨谷絶水所出东南流左防长平水水出长平县西北小山东南流迳其县故城氏之长平亭也白起坑赵卒于此汉武帝元朔二年以封将军卫青为侯国其水东南流注絶水【絶水当即今浮云河长平水当即今许河】絶水又东南流迳氏县故城北竹书纪年曰晋烈公元年赵献子城氏絶水东南与水防水导源县西北谷东流迳一故城南俗谓之都乡城又东南迳氏县故城南世祖建武六年封万普为侯国而东防絶水【此县志所谓旧名水者也】乱流东南入髙都县右入丹水上党记曰长平城在郡南山中丹水出长平北山南流秦坑赵众流血丹川由是俗名为丹水斯为不经矣　唐志有水一曰丹水贞元元年令明济引入城号甘泉　通典髙平汉氏县西北有谷水故为名【通考同】汉志注氏杨谷絶水所出南至埜王入沁应劭曰山海经水所出者也
　　天王池在县治集贤桥西水族不生
　　舍利泉在开化寺
　　定林泉在县东十里米山镇北有定林寺山穴涌泉似喷珠洒空可池可轩
　　渊灵泉在县东十里米山西谷有祠祷雨多应宋赐号渊灵
　　横涧河在县南五里
　　许河在县南二十里滙县西南之水经许庄流入丹河济渎池在县西南六里骷髅村
　　原洁泉在县西二十里原村即许河之源也周四丈深一丈五尺清而甘冬温夏凉东西分引溉田西南流十余里合山涧经许庄名许河【此岂所谓二军共食流水涧相去五里者耶】
　　浮云河在城北宋大中祥符元年龙见于河因名浮云金皇统元年龙复见
　　金龙泉在县北二十里团池村相传二鱼时跃于泉遇雨即飞去今名莲花池
　　玉女泉在韩王山冇玉女祠土人时祷雨焉
　　鸦儿沟在丹朱岭南金明昌间张胜家沟南麓羣鸦驱之不去
　　长河在县东北南流入丹水环萦袤渺而七佛山界其中故有东西长河之别
　　阳城县
　　太行山在县东南连析城王屋诸山　魏散骑常侍陆旭好老易纬候之学撰五星要诀及两仪真图得其指要太和后知符象遂隠于太行山
　　底柱山在县东南五十里连析城王屋山　山有三峰中峰最髙秀其下皆土唯起峰处为石若石柱然故名西南三十里为析城五十里为王屋　禹贡底柱析城至于王屋　孔传此三山在冀州之南河之北东行　尚书注陜州三门山有底柱石其形如柱似凿后得名　正义地理志云析城在河东濩泽县西王屋在河东垣县东北地理志不载底柱底柱在大阳关东析城之西【按正义指底柱在析城之西是指阳城底柱山也】通考禹贡底柱析城至于王屋太行皆在州境是全有太行之险固　杨鹏翼诗方迎峭壁疑无路才转深谿别有天
　　析城山在县西南七十里太行支山　晁氏曰草木分析曰析山峰四面如城　巅东岩有龙洞有龙池龙窠　上有成汤庙二泉亢旱不竭传为成汤祷雨地又传泉通济渎　水经注上涧水南歴析城山北山在濩泽南禹贡所谓砥柱析城至于王屋也山甚髙峻上平坦下有二泉东浊西清左右不生草木数十步外多细竹其水自山隂东入濩泽水　顔师古注析城山在濩泽西南　刘昭注濩泽侯国有析城山前志曰在县西南　索隠析城山在河东濩泽县西南七十里　通典阳城县有嶕峣山濩泽水析城山禹贡所谓砥柱析城也【通考同】古今地名析城山方七百里髙万仭是连王屋山言也　吴澄曰析城在王屋山西北七十里山峰四面如城有南门焉　王屋山志析城之山升白气于天落五斗峰化为湿云自窦中滴水降太乙池　寰宇记山顶有汤王池土人传汤旱祈雨处今池四岸生龙须草
　　王屋山在县南八十里西南跨垣曲县境　刘防孟曰在山西泽州唐武德间尝升阳城县治为泽州　金志阳城有王屋山　程百二方舆胜览山有三重其状如屋与陆应阳广舆记胥谓在阳城县　山堂肆考王屋山在山西泽州阳城县南上有仙宫洞天广三十里状如屋故名列子所谓愚公谋徙者即此
　　盘亭山在县西南八十里羣峰亭立一名塔楼山铁盆嶂在盘亭山左壁立千仭有石泉形若仰盂悬崖滴溜白孕谦铁盆嶂大士殿碑记阳城西南多山其秀削攒竦称最竒者惟盘亭盘亭之尤竒者惟铁盆嶂嶂纯石骨一壁万寻而顶有微肤凝滑若脂方广仅数尺当佛座下兼有神瀵出自石隙珠滴成泉下有凹石仰承之渟涔晶彻俨若盆然嶂以此得名
　　嶕峣山在县西三十里下有濩泽县址　水经注阳众水东迳阳陵城南即阳阿县之故城也汉高帝七年封卞防为侯国水歴焦峣山东下与黒岭水合　五朝志濩泽有嶕峣山濩泽山　通典嶕峣山在濩泽县　通考嶕峣山在阳城
　　清凉龛在县东二里厓巅有石室有风隧
　　峪沟山在县东二十里苍崖揷沁曲磵穿林
　　小天坛山在县东二十里形类王屋一峰耸峙俯瞰沁水　白孕谦小天坛山神庙碑东二十里曰刘善村当沁水之隈其北一峰最为崷桀羣向诸山頫下之梯级始届顶以视王屋殆具体而微者耶旧有轩辕庙亦名小天坛或古者用以副王屋也
　　金裹谷在县东三十里谷中龙泉建海防寺松柏森蔚楼阁参差曲水回廊修篁游鲤所谓海防龙湫也张金铭尝撰种松铭并独夜聴泉诗内有凤尾竹清夜无风自响似金玉声所谓海防竹风也
　　虎谷在县东三十五里屯城清溪悬崖　张慎言诗石室溪桥泊水东盖溪尽有小梁梁上悬崖有苖阁似飞楼云
　　可乐山在县东三十五里层峦曲磴上有瀑布二径数围高可数十丈山半有龛瀑布挂前似水帘
　　羊肠坂在县东六十里下有栖龙池
　　北隠谷在县东长河北南有梵洞
　　南隠谷在县东长河南
　　小崦山在县东南二里峭崖临沁河上有甘泉
　　石门在县东南二里两山中划泽水流其中　白孕谦石门诗万山奔一城石门当水口仰垂千仭壁清潭俯承臼
　　香台山在县东南二十里上有唐太宗庙
　　莽山在县东南四十里相传萧王追王莽至此　峰峦雄亘北巅曰北立门由此而下如入渊井行数十里至麓有红峪水转而上如陟梯磴又十里至巅曰南立门侧立一峰曰系马桩有试剑山双岩夹红峪水巅有石人山又有三盘山
　　九女台在县东南四十里屹峙沁河中涛响轰雷上有九天仙女祠　陈廷敬九女台北黑龙潭诗河流雨沄沄此山罄而控其北皆连峰排拶故纵送陡崖临数仭潭水郁澒洞相传是海眼仰口若大瓮
　　石塘洞在县东南四十五里阳阿水入沁之侧洞悬山坳　白孕谦游石塘观龙潭登九女台纪事石塘至台顶不肯不﨑
