<!-- { "loadSidebar": true } -->
　　东由御河兴云桥越墩十二座一百一十七里至阳髙县大柳树村四十五里至西宁界小庄儿村东南繇兴云桥经沙岭村越墩十二座过桑干河凡七十六里至浑源州圪坨墩南经七里村越墩二座凡四十七里至怀仁西安堡墩界又五里至黄家庄墩度桑干河凡三十二里至应州三门城西南经周家店村越墩四座凡六十三里至怀仁里八庄西经南宋家庄越墩七座凡五十里至左云髙山城北经草厰至白马城越墩二座凡五十里至边墙界东北繇兴云桥经迎恩堡越墩十座凡九十六里至阳髙王官屯村胥孔道也
　　怀仁县　在府西南六十里【县志南七十里省志七十里】
　　东西广六十里南北袤九十里【县志广四十五里袤七十里】东至大同县界西安堡三十里【册作至东信桥村四十五里少南至浑源州一百二十里】　西至朔平府左云县界王卞庄三十里南至山隂县界黄花岭三十里山隂县治八十里北至左云县界髙山堡六十里【县志作北至大同县界绣女村又曰至云中驿七十里】　东南到应州六十里【旧县志至安银子驿七十里】　西南到朔平府马邑县一百五十里【旧县志至广武驿一百四十里】东北到大同县治六十里到阳髙县治一百九十里西北到左云县八十里到边界一百里
　　总铺　陈家庄　新桥
　　西由宋家庄铺薛家庄村胥十五里又十里至尚希荘又十四里至大峪口入左云呉家窰界为杀虎口大道南繇尚希荘老圪塔铺过第三作村二十里至盐丰营入山隂郑家庄界为太原保德大道北由柳东营里八庄铺胥十里入大同绣女村铺界又十里至辛庄铺又五里至东小河村又五里至韩家岭铺又十里至青圪塔铺又十里至大同县治为北直隶大道东三十里至西安堡又四里至黄家庄又十五里至旧站铺又十里至小长城铺南入应州三门城界亦为孔道东南十里至南晏庄又十里至清水河村入应州温家房界为小径
　　山隂县　在府西南一百四十里【县志府南一百八十里】
　　东西广五十五里南北袤八十里【县志广五十里袤七十里】东至应州界长乐村二十五里　西至朔平府马邑县界新兴铺三十里马邑县治六十里　南至代州界佛宿山沙家寺三十里【阅视录至广武治六十里】代州治一百里　北至怀仁县黄花岭五十里怀仁县治八十里东南到应州界望岩村二十里到代州繁峙县九
　　十里　西南到朔平府马邑县界四十里到代州界黄逢台村十五里　东北到应州界辛塞村二十里安银铺三十里应州治七十里　西北到马邑县界泥河村二十五里到怀仁县六十里
　　总铺　射垜　李珠庄　上河西村　张家堡　赵县
　　东至应州界北小湛铺二十里南至代州界黄峰台铺二十里北经安银村渡二十里越桑干河十里至岱岳村十里繇岱岳北至怀仁九十里西至马邑六十里西南至代州广武站九十里西至马邑界新兴铺三十里东北至应州界东辛寨铺二十里此孔道也北经小圪塔村渡十里越桑干河至怀仁界杨家庄三十里西经上河西村渡十里越黄水河西南至代州广武站五十里此小径也
　　应州　在府南一百二十里【省志在府东南】
　　东西广七十里南北袤七十五里
　　东至浑源州界罗家庄四十里少北至浑源州治九十里　西至山隂县界安银村三十里　南至繁峙县界茹越口村四十里【州志南距繁峙县界书堂岩五十里】繁峙县治一百里　北至大同县界南柳防村三十五里【州志二十五里　阅视录至安驿堡六十里】大同县治一百二十里　东南到繁峙县界胡峪口营三十里厐家套五十里　西南到繁峙县界胡峪口营五十五里到山隂县治六十里【州志作西】又南到代州界胡峪岭八十里　东北到大同县界百谷寨三十里芦子沟四十里　西北到怀仁县界黄花岭三十里怀仁县治六十里
　　总铺　十里台　圣水堂　罗家庄　官道　永盛庄　杨家庄　三门城
　　东经十里铺十里镇子梁营铺五里圣水堂铺十里又十五里至浑源州界罗家庄铺西经官道汛铺黄巍子汛铺永盛庄铺三十五里至北湛村汛铺山隂县界西北经胡家寨曹娘子村汛铺胥十里又西北至怀仁县界马家庄汛铺十里又西北繇山隂县经东河头汛铺二十五里北曹庄栗家房汛铺胥五里曹娘子村萧家寨汛铺胥十里至怀仁县界刘霍庄汛铺北经杨家庄汛铺十五里至大同县界三门城汛铺此孔道也东南经姜家庄二十五里至繁峙县小石口城界乃小石口界也南经席家堡十四里至繁峙县界王宜庄西南经七里村十五里至繁峙县界东安峪村乃胡峪口界也又西南经小穗稔村四十里至代州界马兰庄乃马兰口界也东北经西辉耀村周家庄胥十里浑河水繇庄东西流又北由边耀村七里至大同县界百谷寨村此小径也而小石胡峪马兰三口最为要隘
　　浑源州　在府东南一百二十里
　　东西广九十里南北袤一百四十里【州志袤一百七十里】东至广灵县界分水岭四十里广灵县治一百二十里　西至应州界罗家庄五十里至寇家寨四十五里少南至应州治九十里　南至繁峙县界王家荘驿九十里　北至大同县界西浮头村五十里至聚落堡一百二十里　东南到灵邱县界蔡家峪一百一十里【州志作一百二十里】灵邱县治一百五十里【州志又五十里至县】到倒马闗三百五十里　西南到繁峙县界朱家望村八十里繁峙县治一百九十里【州志作二百二十里】　东北到阳髙县治一百五十里　西北到大同县界大王村六十里大同县治一百二十里【州志西北一百二十里至左卫】到怀仁县界下峪村七十里怀仁县治一百五十里总铺　峰台　沙岭　沙窟陀　乱岭闗　康家庄大磁窰　青磁窰　掏沙岭　鎗锋岭　金峰店大圪枝　王家庄堡　汤头　郭家庄　新庄子西坊城　寇家寨　土桥　下韩村　三岭　窟陀
　　东二十里经沙岭铺二十里沙圪坨乱岭闗胥二十里又十里至广灵界望狐村南十里上恒山麓经大磁窰贺家湾掏沙至鎗锋岭铺四十里缘岭行经中庄龙嘴王家庄汤头至灵邱界蔡家峪六十里西经辛庄西坊城至应州界寇家寨铺五十里北十五里上山经二岭三岭圪坨至大同界贺家峪铺四十里此孔道也而乱岭闗磁窰闗鎗锋岭胥天险也二岭三岭亦匪坦途
　　灵邱县　在府东南二百七十里
　　东西广八十里南北袤一百七十里【县志轮二百六十里】东至广昌县界马岭铺四十里广昌县治九十里西至浑源州界蔡家峪四十里　南至直隶正定府阜平县界铁岭口一百三十里阜平县治二百里北至广寜县界义泉岭四十里【县志三十五里】广灵县治八十里　东南到直隶保定府唐县界二百里唐县治三百里　西南到平刑闗六十里到代州繁峙县治二百一十里　东北到直隶宣化府蔚州界五十里蔚州治一百二十里　西北到浑源州治一百五十里【县志作西】到大同县界二百一十里
　　总铺　固城　召柏　腰站铺　堂子洼　鼓子河东河南　蔡家峪　骆驼山　白家嘴　泥泉岭虽名孔道实多山径其危险详见山川
　　广灵县　在府东南二百四十里
　　东西广八十里南北袤八十里【县志袤八十五里】
　　东至直隶蔚州界西马庄二十七里【县志作东至蔚州石桥沟界二十五里石桥沟一作暖泉川】少南至蔚州治五十里　西至浑源州界分水岭六十里浑源州治一百二十里　南至灵邱县界义泉岭四十里灵邱县治八十里　北至天镇县界夹石沟口【县志大山尖石沟口】四十里【旧县志作至西城界桦涧岭四十里至城一百里　阅视录至火烧岭五十里】天镇县治一百四十里东南到蔚州北口七十里到广昌县治一百六十里【县志一百七十里】　西南到浑源州界六十里到灵邱县漫山村七十里到平刑闗一百四十里　东北到直隶宣化府西城界八十里到西城二百里　西北到大同县火烧岭口界六十里到阳髙县治二百二十里总铺　清沟　西马庄　翟家疃　塔儿村　沙岭宋家窰　南村窳　赵家坪　望孤村
　　此孔道胥山径也其险要详见烽墩
　　广昌县　在府东南三百六十里
　　东西广一百一十里南北袤一百二十里【县志广一百五里袤一百一十五里】
　　东至直保定府易州界草桥店六十里至紫荆闗一百里【县志九十里】至易州治一百八十里　西至灵邱县界白杨铺五十里【县志五十七里】灵邱县治九十里　南至保定府唐县界白臼村六十里至倒马闗九十里至唐县治二百二十里【县志南偏东路通完县一百四十里】　北至直隶蔚州界黑石岭六十里【县志五十五里】　东南到易州界七十里到唐县治二百二十里　西南到直隶保定府完县界七十里　东北到直隶蔚州界六十里到保安州治二百八十里到宣化府三百六十里　西北到广灵县治一百七十里
　　总铺　丰乐　浮图峪　仝川　王安镇　神山西庄　祭刀岭　倒马闗　上屯　艾河　红泉金家井　张家铺　团圆村　倪家铺
　　东繇浮图峪紫荆闗至北直隶易州一百九十里南繇揷箭岭祭刀岭走马驿越唐河入倒马闗至北直隶唐县二百二十五里西繇绣岭驿遗钗岭至灵邱县九十里北繇黑石岭北口峪至北直隶蔚州一百三十里此孔道也胥三晋天险也南少东繇白石口周家堡达完县一百四十里西北繇土巷口斜山至广灵县一百七十里此山径也
　　阳髙县　在府东北一百二十里【县志作东】
　　东西广一百二十里南北袤一百三十里
　　东至天镇县界二十五里天镇县治六十里　西至大同县界聚乐堡六十里　南至天镇县界四十五里至大同县界东井集九十里　北至边墙十四里【县志作十里】　东南到天镇县界阳和塔四十里　西南到大同县界五十里大同县治一百二十里　东北到天镇县界榆林口六十里　西北到大同县界唐家窰六十里
　　总铺　十里台　北徐家屯　干庄子梁　和风堡子窳　十五里台　呉家窳　聚乐堡
　　东至天镇县六十里西至聚乐堡六十里西南至大同县一百二十里西北至大同县界唐家窰六十里孔道也
　　天镇县　在府东北一百八十里【省志作东】
　　东西广七十里南北袤一百三十里
　　东至直隶宣化府怀安县界枳儿岭三十里怀安县治六十里　西至阳髙县界徐家屯三十五里阳髙县治六十里　南至直隶宣化府西宁县界牛湾庄五十里至广灵县界一百一十三里　北至边墙二十里少东至新平堡六十里接防古头道营南湾界东南到怀安县界笔锋山五十里到西宁县界八
　　十里　西南到阳髙县界四十里到广灵县界火烧岭一百一十三里　东北到怀安县界李信屯四十五里　西北到阳髙县界席家湾二十里
　　总铺　二十里　枳儿岭　张西河底　三十里东至直隶怀安县枳儿岭三十里南至西宁县牛湾庄五十里又至广灵县一百十三里为孔道西南至阳髙县东井集九十里正北至瓦窰口三十里至新平堡七十里为小径











　　山西通志卷六
<史部,地理类,都会郡县之属,山西通志>
　　钦定四库全书
　　山西通志卷七
　　疆域【二　铺递附】
　　朔平府　在布政司西北六百七十里
　　东西广二百四十里南北袤三百二十里
