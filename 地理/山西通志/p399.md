<!-- { "loadSidebar": true } -->
　　谭澄字彦清怀来人父资荣金末为交城令以县来附赐金符为元帅左都监仍兼交城令年四十移病举弟资用自代资用卒澄袭职澄幼頴敏为交城令时年十九汾阳郭帅堰文谷水折以理令均其利于民豪民持吏短长察得主名皆以法治之乙未籍民户有司多以浮客占籍及征赋逃窜殆尽官为称贷民无以偿澄入觐因中书耶律楚材面陈其害太宗恻然免之壬子复大籍民澄尽削交城之不土著者赋以时集甲寅留世祖藩府而以其弟山代为交城令
　　胡只遹字绍开磁州武安人至元元年忤阿哈玛特为太原路治中兼提举本路铁冶将以岁赋不办责之及涖职乃以最闻改河东山西道提刑按察副使
　　程元直亳州人至元间为交城令劝农兴学政平讼简陞绛州守祀名宦
　　李徳辉字仲实通州潞县人年六十监酒丰州市笔札录书夜诵不休中统中为山西宣尉使权势之家籍民为奴者咸按而免之复业近千人至元元年授太原路总管时潜藩故傅相无有出为二千石者上以太原难治故以徳辉为守至郡崇学校表孝节劝耕桑立社仓一权度凡可以阜民者无不为之嘉禾瑞麦六出其境五年征入七年命录囚山西河东行至怀仁民有魏氏发得木偶持告其妻为厌胜移数狱词皆具徳辉察其寃知魏氏有爱妾疑妾将搆陷其妻召妾鞫之不移时而服遂杖其夫而论妾以死时称神明
　　杨致道清苑人天厯二年由西河主簿陞文水县令莅任五载清洁善抚字为诸县最
　　程克明禹城人榆次尹下车首询民瘼修举惠政防岁饥劝富室出粟赈之所全活甚众
　　张俭大同人延祐间自秀容主簿迁榆次尹为政公平断狱明允旁邑讼有不直者咸来质成尤能以善迪人而喻以爱亲敬长之道百姓爱之立徳政碑
　　裕噜实克特穆尔延祐间治太谷公亷有为尝请免太谷协济庶民为立碑颂徳
　　齐思恭大名路人先为国子助教元统间尹榆次涖政严明豪猾敛迹邑人爱慕久而不衰
　　齐元乐城人至正间知兴州抚字有方流移者咸复其业民为立石
　　刘镛忻州人至正间令榆次以儒餙吏笔翰如流时巨冦刘入忽等自陜至潜出邑境镛察其有异收之果服人以为神代去民为立石诵之
　　李继本东安人至正间以翰林检讨出为山西省理问寻授太原府同知以文学政事着声有文集行于世
　　杨克公河间景州人至正四年任兴州知州革平讼吏民思之嘉靖三十二年崇祀
　　侯洪字有容太原人举进士初为离石判官进尹榆次亷直无私遇事立决虽簿书纎悉不遗祀名宦
　　颜瑜曲阜人复圣公五十七代孙以行谊举任阳曲教谕训迪士子殷殷不倦被贼执骂不絶口死之祀名宦















　　山西通志卷八十七
<史部,地理类,都会郡县之属,山西通志>
　　钦定四库全书
　　山西通志卷八十八
　　名宦【六】
　　太原府
　　明
　　谢忠上虞人洪武初任太谷县主簿以文学政事著称承谷容武进人洪武初任交城县丞劝课农桑平徭薄赋陞兖州府同知
　　杜斌洪武初任岚县以亷能著绩民传颂之
　　杨荣祖宝应人洪武初任交城课农桑均徭役后以忧去民思慕之
　　潘原英山东歴城人洪武初任太原县知县改筑城池重葺庙学雅善课士当兵戈凋残之际兴贤育才弦诵不辍祀名宦
　　尹暹安丰人洪武初任兴县政平讼简赋役均平陞知辽州民思其惠立善政碑后迁平阳府同知
　　韩文宝洪武二年任徐沟县知县措置有方公廨学校坛壝驿传以次修举祀名宦
　　胡维贤直隶定逺县人洪武五年以平阳府同知陞太原知府清谨端正剔蠧搜弊解纷决壅谈笑处之创修太原府治见叶砥碑记
　　姚翥直隶永平人洪武三十年任榆次县知县公亷谨恪涖政有为民怀其惠擢知府祀名宦
　　王天爵南部人洪武间以贤良举知太原府直谅不欺当初赴召时太祖问所读经以书对因试钦若昊天文称防问治州县如何对曰首在得民心民心既得则州县事治矣又问以知府对曰当戒左右无为州县扰则府事治矣既又问以布政使对曰是则臣见所未及也太祖叹息称善遂以太原命之居官有治绩
　　刘观直隶保定人洪武间以进士任太谷县知县善催科不事敲扑而输将竞劝聴讼能得情政事之暇督诸生读书亲为讲授以考绩去行李萧然擢监察御史累官布政司参政祀名宦
　　施文学洪武间任岢岚知州时岢岚遗黎仅存文学抚绥有法民获复苏乃按古酌今于有关治化者悉力修举祀名宦
　　黄福字如锡山东莱州府昌邑县人洪武间由乡贡初授项城县簿改清源清亷仁爱民无不怀以忧去后陞京卫知事寻陞经歴上书论国大计太祖奇之陞工部右侍郎成祖朝迁左陞尚书改刑部抚绥交趾几二十年交人戴之如父母仁宗朝召还交人号泣不舎福既还交寇黎利乃叛命将讨之福偕行战失利福为冦得皆下马拜礼送北归拜户部尚书寻转南京吏部正统初进少保福始终以国家生民为念卒年七十有八赠太保諡忠宣
　　宋灴唐县人洪武中以人材任祁县亷慎有为以才行超卓迁御史终知府
　　陈章应晋江人洪武中进士榆次县丞调安邱藩宪考其学优亷干以状闻特降旌榜嘉之终礼部主事
　　马谦顺德人洪武间交城县丞兴学劝农政绩甚着陞户部主事
　　陈栋仪封人洪武间任文水崇尚文学以礼导民张羽陜西武功人举人洪武三十四年任文水令建治廨学邑有称十虎三彪一太岁者悉按法徙之时以为能
　　郝瑾邯郸人永乐中任太原县有惠政满去人多思慕之
　　汪添昂麻城人永乐间任祁县以循良著绩
　　崔忠唐县人永乐间岚县典史在任九载亷声大播蔺从善河南磁州人永乐间任太原县儒学教谕博学工文造士寛严有方退仍手一卷讽咏后累官翰林学士
　　刘俊直隶淮安人永乐间任榆次县知县器宇轩豁遇事周详慎重措置得宜未浃期颂声丕作祀名宦
　　范宣河南归徳人永乐十三年任榆次县训导邃于问学章采蔚然言动有则诸生奉为模楷祀名宦
　　杨春汶上人宣徳间任文水政尚简易时称为良牧孙庆安定州人宣徳间任兴县多所营缮不取于民后陞监察御史
　　周礼任邱人正统间祁县丞学问该博造士绥民郝鳯直隶人正统十三年任岚县令修城捍民设阱御虏
　　刘纯山东歴城县人正统十年任岚县令刚直不阿人皆称颂
　　王琏咸阳人正统间任岚县以亷能称
　　张瓒字宗器孝感人正统十三年进士知太原府有善政后巡抚四川移总督漕运卒
　　刘文庄直隶正定人正统间任太原府知府习吏事知民隠兴举悉当聴讼明敏祀名宦
　　刘因盐城人正统初以布政使检校擢阳曲县知县能以亷自守涖政明敏无留牍累官应天府治中祀名宦
　　刘敏直隶大兴人正统间以举人任太原县知县修葺城垣濬凿濠堑练习吏事行寛于严擢太原府同知祀名宦
　　滕渊祥符人正统间任岚县典史有亷能声当道皆重其材尝承檄率民兵戍偏头关秩满去行李萧然祀名宦
　　王恭直隶晋州人景泰三年以举人任榆次县训导性恭谨与诸生讲解日夕不倦闻者豁然祀名宦
　　刘震字伯威河南洛阳人景泰七年任榆次县知县抚民以恩尤慎于刑狱而豪强詟服盗贼自化祀名宦
　　党忠字行恕陜西富平人景泰间以举人任榆次县教谕严重有师范勤于作人所列科条详明简要在白鹿鵞湖之间祀名宦
　　李维新陜西狄道人景泰七年以监生任徐沟县知县政以振饬为先涖任九年擢中城指挥祀名宦
　　张玘直隶霸州人景泰间以监生知清源县重学惠民后陞霍州知州祀名宦
　　高安河南睢州人景泰间以进士任文水县知县挥霍有长材处烦剧裁决裕如施为有次第尝修县廨开渠水迄成功不用民间一钱擢监察御史祀名宦
　　成宪字伯度山东新泰人天顺元年以举人任榆次县训导博极羣书于易尤邃善化导经指授者悉有成就祀名宦
　　宋宾中部举人天顺间任阳曲簿询民隠抑制豪强陞陜州知州
　　王孕延津人天顺间任祁县牧民有方既去人思之孙缉丰城进士天顺间任岚县刚毅不茍决断如流吏畏其明讼愿其愬重修文庙陞监察御史
　　王凖陜西神木人天顺间任岚县知县清亷勤慎尝修学宫翊文教士风丕变祀名宦
　　陈镒临清人举人成化二年知岢岚州莅政三载教化大行岁旱省刑撤从祷城隍曰吾与公幽明虽殊同主一方忍眎斯民坐耶乃以铁索各系其颈同暴烈日中顷之大雨任内嘉谷生祀名宦
　　张纪成化间任岢岚警敏有才智举不失当尤长于救荒贫窭废业者施给牛种流民皆归
　　张鼎字大器陜西咸寜人成化间以进士知太原府鼎受业薛文清与闻性命之指涖太原豪黠孟氏挟其家人暴里中鼎按以法指挥董敬诬人下狱已论毙鼎亷其枉出之后歴官户部右侍郎
　　宋信字中孚赵州人成化五年以举人任榆次县知县有清操不事鞭扑而张弛凿凿中理境内大治祀名宦
　　梁琮字廷玉蠡县人成化二十二年以举人任榆次县知县貌古朴言呐呐不出口而彊毅有为治具毕举祀名宦
　　刘伟陜西朝邑人成化间以进士任文水县知县持身清慎遇事刚方有为尝违众议积谷万余石备荒歉民卒頼之擢监察御史祀名宦
　　张寿陜西华隂人成化间以举人任太谷县知县性高洁刚正有为时衣旧布袍饭脱粟佐以藜苋部使过邑中供亿甚菲颇怒之既入其寝室惟律一部公服一袭乃亟加优礼任九年以内擢去祀名宦
　　李时治间任岢岚刚柔适中赏罸必信当道才之累行旌异陞汉中府同知民遮道饯送无不泣下
　　刘经直隶宛平人治间以举人任太原县知县性坦直政尚和平前令刘敏以严有声经以寛继之时称济美擢监察御史祀名宦
　　温敬武安人治五年以监生任榆次县主簿操守甚严请托竿牍咸谢絶有材干能治烦剧祀名宦
　　张铎字道鸣陜西人治六年以举人任榆次县知县持身清介视事后闭门絶客政平讼简吏民皆怀寻改岚县遮道泣留者数千人祀名宦
　　张鉴河间人治九年以举人任榆次县知县性温和能恤民祀名宦
　　宇文钟干州人治九年以举人任榆次县教谕学问闳博善开导诸生有疑义批却导窽不数语辄晓畅其以文来正者就所制为润色顷刻数十篇人人恱服后举进士累官监察御史祀名宦
　　刘铉陜西咸寜人治间以举人任祁县知县有威严能执法人望而畏之祀名宦
　　杨光泽山东沂水人治间以举人任兴县知县亷而能寛抚字有方废坠者及时建立寻调洪洞去之日老稚俱垂涕祀名宦
　　马图林县人治间任兴县民素顽悍公赋累年不输前官多被讼去图至叹曰岂惟民之过哉葢由刑罚不中民视官如仇讐耳当以公平处之居六年百姓化其政前所负租悉为补输改建文庙于城中及陞去兴人为立祠后任沁州知州致仕子卿登进士官山西提学副使终都御史
　　申纶永年进士正徳间以平陆调太原县度量寛洪为政持大体期年陞潞州知州官至按察司副使
　　高道邠州监生正徳间任清源政寛民恱刑省令行有真父母之称
　　许孜咸阳举人正徳间岢岚学正博极羣书诲人不倦其堂聨云报国陶镕忠孝士穷经讲究圣贤心至今传诵
