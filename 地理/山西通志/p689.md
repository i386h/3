<!-- { "loadSidebar": true } -->
　　生员王道行妻崔氏少寡矢守孝姑训子守节五十余年三子胥克成名氏膺封典
　　生员郝防妻王氏生员管应图妻夏氏生员王汴妻魏氏魏秉懿妻王氏夏日徤妻管氏抜贡魏垂逺妻于氏杨润妻齐氏以上俱守志节
　　山隂县
　　元
　　冯氏名淑安字静居大名宦家女山隂尹山东李如忠继妻如忠初娶防古氏生子任数月而卒乃继娶氏大徳五年如忠病笃重为氏虑氏截髪矢节如忠死后两月遗腹生子伏李氏及防古之族闻如忠没有遗财相率来山隂冯氏方病乗间尽取其赀及子任以去氏不与校一室萧然惟余如忠古氏之柩而已朝夕哭泣悲动四隣久之鬻衣权厝二柩于蕺山下携子庐墓侧时年始二十羸形苦节为女师以自给父母来视之怜其孤苦讽改适氏抓面流血不肯从居二十年卒防丧归汶上齐鲁闻之流涕
　　明
　　张天叙妻贺氏有女年十五冦入母子胥被掠贺虑见辱潜取刀与女自杀敌人相视错愕
　　王谟妻郭氏嘉靖间寇至郭与村妇俱走匿南山寇大索驱之郭厉言曰吾良家子岂为异类所辱耶乃举袂障面投崖而死
　　米贞妻周氏年十六适米生子献可年十九贞亡氏美而艾里人争欲得之周毁容矢节孀居四十余年有司旌之
　　千户陈上防妻郭氏宦家女及筓归防婉顺有妇徳防客死白登郭絶粒三日既殓缢棺侧宣大巡按汤铭其烈奏旌
　　生员李术妻王氏年十九术亡誓死不易孀帷三十一年诏旌
　　张伊智妻韩氏年二十岁夫亡韬髪灭容誓不再适邑令旌其门
　　生员郭炳然妻王氏少寡氷蘗坚操滫瘁养巡按旌其闾
　　儒官尤春妻杨氏夫亡家徒四壁苦节五十余年课子宜显成名当事咸表其节
　　生员王洊初妻刘氏年二十夫亡遗孤在襁褓父母欲嫁之齧指矢志抚孤成立巡按奏请旌表
　　总兵宋伟妻边氏闯贼入城据其室杀伟氏不为屈膝厉声大骂贼加以炮烙两乳焦烂骂犹不已贼称烈而止其刑
　　宋佳防妻朱氏总兵宋伟之子妇也闯陷城被执氏指堂隅绐之曰有藏金在贼争往掘取氏急走窖中以土覆身解带自缢时年二十有六
　　国朝
　　廪生郭隆继妻许氏年二十而寡族人利其产百计挠之外御强族内抚藐孤忧劳几二十年子熊祥鳯祥俱克成立寿七十余卒
　　生员王遵智妻宋氏年十八夫亡抚孤秉彜入泮彝亡育孙守节五十二年卒年七十
　　生员王遵猷妻郭氏年二十夫亡家徒四壁事育尽瘁苦节五十余年
　　李知新妻仝氏廪生贾永升妻李氏贾永兴妻王氏以上俱守志节
　　应州
　　辽
　　邢简妻陈氏营州人父陉五代时累官司徒陈氏甫笄涉通经义览诗赋辄能诵尤好吟咏时以女秀才名之年二十归简孝舅姑闺门和睦亲党推重有六子陈氏亲敎以经后二子抱朴抱质皆以贤位宰相统和十二年卒睿圣皇后闻之嗟悼赠鲁国夫人刻石以表其行及迁袝遣使以祭论者谓贞静柔顺妇道母仪始终无歉云
　　明
　　施达妻罗氏达従征没于阵氏年二十七守节三十八年奉诏旌表
　　施海妻徐氏年二十三夫亡越七月遗娠生子玉柑抚育有成孀居四十九年卒成化间奉诏旌表
　　李荣妻杨氏隆年典史杨杲女年二十一夫亡子未期抚孤守节歴五十二年卒
　　进士董官妻李氏孀居四十载未尝一履里门抚夫弟董宇成名以节寿终
　　兵部主事霍希防妻李氏少寡抚幼子地成立年六十卒
　　千户王禹道妻李氏少寡守志抚遗腹子成袭祖职巡按林旌之
　　生员霍希陶妻穆氏孀居三十余年抚子野食饩郡庠巡按旌之
　　贾云冲妻刘氏年二十五夫亡苦志育孤孀居五十五年巡按旌其门
　　生员霍恩妻张氏年二十六夫亡艰苦万状节操弥坚卒年七十有三
　　田中监妻王氏少寡守节抚孤题请旌表
　　杨烈女州民杨儒女年十四闯寇陷城随母匿木塔复板内贼索得之掠其母去女不従従塔坠地死
　　刘标妻朱氏生员赵采妻刘氏卢登文妻李氏刘永盛妻徐氏刘承顺妻尚氏以上俱守志节
　　国朝
　　监生郑嗣尧妻杨氏年十七适郑越二年生子宁甫九日夫卒矢志守节备歴艰苦不易其操寿七十有二子宁领乡荐
　　生员马上登妻司氏怀仁庠生司瑞女年二十七夫没子三俱幼氏苦节教子六十年寿登大耋卒
　　胡氏胡登女孙适州人曹姓者曹游荡不事生业以身投旗挈胡偕行胡泣与兄诀曰我家传清白不忍辱身为奴今日之事一死而已遂自缢
　　郑逢泰妻郭氏田生蕋妻姚氏夫亡俱守志节
　　浑源州
　　元
　　浑源知州刘仲亨妻田氏子彬甫七嵗仲亨卒扵官氏年二十有五悲恸投缳死事闻至正间诏旌
　　明
　　张谦妻孙氏年二十二夫亡子文瑞未期抚训成立寿六十有二治间奏旌
　　王士能妻李氏生子瑞未周夫卒矢死不二年饥摘蒿实和米麯食之歴困苦无变志卒年八十有四
　　生员李开妻靖氏开病笃谓氏曰吾不幸早死重闱弱息累汝为之氏涕泣受命开没织絍供甘防佐子绩学成俊士部使者表其门
　　张鹏妻李氏鹏殁矢志従一茹苦终身子五列庠者三俱登仕籍崇祯三年事闻旌其门
　　灵邱县
　　唐
　　高氏飞狐县古元应妻【新唐书作飞狐令】则天时冐顿攻飞狐高氏帅众固守虏不能防乃引去诏封徇忠县君
　　明
　　王彦卿妻李氏年二十七夫没子甫五岁食贫守志洪武十六年有司奏旌【县志作治】
　　张文徳妻刘氏年二十五文徳没立志抚孤清白无玷洪武十六年诏旌
　　刘纶妻王氏年二十七而寡菽水承欢课诸孤力学胥列庠序年六十卒
　　李林鳯妻赵氏年少夫亡立志不二苦节三十九年张侍郎俊子妇某氏少寡誓不再醮虑有挠其志者乃髠髪为尼别搆斗室寂居终老
　　王永卿妻李氏年二十三夫亡孤幼家计零落就食扵叔祖王学家学亦贫窭不能兼给与族姓谋嫁之氏挥刀断髪族众惊愧而退抚子完节以终
　　庠生刘光鼐妻李氏年十九夫故遗腹生子甫入泮早折复抚孙成立年七十余卒当事咸旌其闾
　　太学生刘调元妻支氏崇祯七年兵陷邑城子女俘掠甚众氏知不免堕井死
　　国朝
　　孙邦奥妻赵氏年二十三夫亡子防甫三岁赵誓不再适课子学成以明经显守节五十五年寿七十八岁康熈四十六年建坊旌表
　　广灵县
　　明
　　刘大海妻梁氏年二十八夫亡遗幼子儒氏抚孤守志非祭扫不逾户阈嘉靖间诏旌
　　监生谭继龙妻赵氏年二十四夫亡子香在襁褓砥志育孤万厯间有司旌其门
　　董继妻王氏年少夫亡抚遗孤自修成立以节寿终任朝阳妻郭氏年二十余夫亡有遗腹每夕焚香祝曰愿天赐一男以延夫祀已果得男抚孤矢节乃姑爱次子利其赀逼改适氏誓死不従姑每以非礼役使之凌虐万状郭事姑弥谨甘受无怨言后子鼎年七十氏始卒
　　国朝
　　王前陈妻李氏年二十夫亡子绍祖未弥月氏茹苦守志事亲抚子歴三十五年人无闲言
　　生员梁士彦妻周氏少寡子幼翁姑劝之嫁氏砥节抚子弱冠列庠序乡党贤之
　　梁士达妻宋氏年二十五夫亡孀居五十余年抚子有成
　　魏氏大同司马魏某女也字广灵刘令孙徳溥后魏陞任南滇女随去刘父子咸卒扵署徳溥以官逋系囹圄魏闻齿姻事防有沮色女言于母曰业经许字贫富逺近命也何计焉魏嘉其志趋母送广邑完婚氏荆布自甘克脩阃职虽在患难中夫妇敬礼如宾贤淑啧啧人口逾三载以产难逝阖邑悲悼氏读书能诗有氷鉴阁闺中三十咏
　　任匪小妻谭氏生员梁六徳妻宋氏姚生广妻郭氏以上俱守志节
　　广昌县
　　明
　　千户仲儒妻刘氏年二十五儒疾刘躬汤药百昼夜带不解比卒求死以殉所亲防视弗获遂一日绐之曰死诚无益苐吾感伤至此为市一来稍解燥烦吾精爽即如初也所亲信之市至刘已缢儒柩侧有司奏旌
　　邹天福妻戴氏年二十七夫亡苦节四十余年敎子补郡弟子员
　　张廷谏妻彭氏于归嵗余廷谏亡氏年方十六逾五月遗腹生子守志抚孤终身如一
　　张聪妻霍氏年二十岁夫亡孀居五十余年抚子云业儒成立
　　吴安妻郭氏安任北京仓官病卒氏扶柩抵里将殡缢扵柩旁逺近闻而悲之
　　都司孙献防妻张氏少孀节有完操奉诏建坊旌表庠生董守徳妻仲氏年二十五夫亡抚二嵗孤良童三十年死扵贼复抚六岁孙成之卒年八十
　　张守孝妻傅氏夫亡并列二棺誓与同穴直指旌之吴乔妻鞠氏姑患臂痛百治不愈氏吁天愿舍臂代姑姑旋愈至夜焚香祝毕引刀自断一臂以完前愿乡里称孝妇云
　　镇抚刘经妻杨氏邹臣妻高氏刘演妻高氏百戸吕璋妻孙氏马腾妻张氏百户吴经妻张氏锦衣校尉萧竒能妻邹氏通判萧栋妻刘氏贾可敎妻刘氏生员赵一疆妻武氏贾怀忠妻解氏刘良法妻刘氏庠生李学谟妻谢氏刘勉妻亢氏庠生赵云霞妻张氏廪生李毓秀妻杨氏生员张允升妻张氏生员刘栋材妻张氏孙九龄妻邓氏生员周时鼎母贾氏驿丞张介妻安氏以上俱守志节
　　国朝
　　廪生李好生妻侯氏少寡遗幼子二长失明次在抱艰难困苦歴四十余年卒
　　李氏封宜人赠按察司佥事徐喆妻也喆殉难子恭防殇三女继夭宜人孑身孤苦荼蘗毕生学使黄叔琬旌为忠节双辉之门
　　生员徐钟秀妻刘氏早寡敎子以发防庠旋卒偕媳张氏共凛氷操孙兆熊膺选防学使旌其门
　　李色艳妻刘氏年二十三夫亡抚遗腹子苦节五十余年卒
　　李汝业妻祖氏生子数月汝业卒氏年少所亲讽之嫁不可抚子守志垂老而终
　　李文忠妻周氏武生赵完璧妻苏氏生员王廷璧妻李氏生员伊先觉妻吴氏廪生李国屏妻陈氏乐清令李之实妻李氏徐图逺妻赵氏安有福妻胡氏赵安妻陈氏生员王镠妻李氏生员冀北豫妻马氏李彦龙妻刘氏李思升妻傅氏梁树茂妻范氏廪生赵学普妻刘氏张茂隆妻赵氏生员张琪母顾氏以上俱守志节
　　阳高县
　　明
　　曹宣妻李氏生子甫三岁夫亡截髪矢志抚子成立年八十四卒布政白行顺为之撰记
　　舍人丁淮妻黄氏年二十三夫亡守节三十余年寿六十有二
　　生员吴献忠妻任氏年十九夫亡孝事耄翁抚遗腹子之璧成立乡党贤之
　　指挥佥事张所蕴妻高氏早寡无子抚侄熙为嗣氷霜励操寿九十有一卒
　　国朝
　　生员吴振宗继妻沈氏年二十夫亡无出抚前妻子正生娶妇列庠寻卒遗幼孙二鞠育有成歴五十余年终
　　王绳祖妻谢氏少寡子镇国方七岁家甚窘事姑不遗余力每奉甘防绐子使出不令分姑食姑性严急少不遂辄诟詈尝至披面啮臂含忍无怨色当事旌之
　　秦世臣妻崔氏世臣淫佚不轨于正崔常切谏之不聴继以哭且遭挞辱逾年坐罪发遣崔恨适匪人中途必受侮怀刃入厠先刃婴儿后自断喉而死
　　苏大彰妻张氏少寡抚子既而翁姑没夫弟妹俱幼氏抚养尤恩守节四十年寿六十三而卒
　　张圣训妻郝氏张文锦妻阎氏席定国妻孟氏王福珍妻吴氏李蓁妻康氏武魁妻赵氏孙懋绩妻齐氏郭珍妻王氏张文万妻李氏郝巩荃妻吉氏以上俱守志节
　　天镇县
　　明
　　雷世雄妻靳氏年二十五而寡子宸六嵗家贫日食不饱无怨苦声守节三十余年巡按旌之
