<!-- { "loadSidebar": true } -->
　　普救寺一名山防寺在县东北六十里太尖山唐释昙璲天寳元年逰山中二兎引径入戒行清洁龙神聴讲土人建寺祀之后遇旱祷雨立应广徳二年晋绛守张光俊杨子宏表闻代宗赐额普救赐昙璲号慈济大师寺居山巅苦乏水庭中凿石井贮雨雪贾鸣玺诗所谓山高行汲逺积雪好烹茶也左右多异木西北峯浮图立云中昙璲建后有石室昙璲修炼处
　　国朝释机公蜕化寺中东廊遗迹存
　　慈云院在庭城村金大定时建
　　普济院二一在尉村金大定二年勅建一在褚牛里元时勅建
　　清凉院二一在文吉村金大定二年勅建一在南荘元时勅建
　　香岩院在史村金大定勅建
　　圆通庵在城东闗释普月化此建塔藏之
　　白衣庵在县东北苏村释江公卓锡于此村人筑庵居之
　　国朝康熈十三年修五十七年重修贾鸣玺撰记净土庵在城北二十里白集村释心如建贾鸣玺题额老子庙在城南二十里紫金山旧为佛刹元时道士有军功奏改老子庙四围胥老栢
　　玉清观在县东金大定年建明洪武间置道防司今废九龙观在县南二十里景明村内古栢一大十数围乃千年物也相九龙神为村人
　　紫阳宫在县南二十里紫棱寨在紫金山巓絶壁如削宫据其上北望县城如弹丸黒子
　　紫霞宫在紫金山上昔有好南华者筑宫日习静其中丹炉存宫侧有风洞
　　先天宫在东常村
　　无量洞在侯马镇
　　翼城县
　　太平兴国寺在城西门外高阜唐咸通中建初名庆国宋太平兴国中赐今额旧有十二院曰天王曰北罗汉曰西罗汉曰南罗汉曰华严曰经藏曰上生曰观音曰文殊曰慈氏曰大雄殿今存大雄华严藏经余胥废明治九年僧守珍守璡修王泰记寺后有咸通间墓塔碑寺前有宋新修舍利塔碑文胥剥落
　　金仙寺旧在东门外元延祐间徙同頴坊有裕公和尚道行碑元学士承防赵孟頫撰并书
　　兴龙寺在栾池曲旧名罗汉洞元至治元年建
　　香云寺在南梁村唐太和三年建中多古栢
　　夀圣寺在下交村宋治平四年重修
　　法云寺在南卫里唐太和三年建
　　天竺寺在唐城村宋元祐七年重修
　　龙兴寺在陵下村宋靖康二年重修
　　云寺在杨窊村东北元至正三年重修
　　石相寺在堡子村元至顺元年重修
　　佛岩寺在浍史西元至正间重修
　　福兴寺在郑庄村元延祐二年建
　　大悲寺在上白马村明万厯间僧悟继至京募藏经五千四十八卷后坐化
　　弥陀院在涧下村元大徳八年建寺有黄梅又名梅花寺
　　延庆院在人望村金大定三年重修
　　大觉院在天马村南唐贞观二年建
　　法轮院在中衞村东金天徳二年建
　　兴国院在北史村南金天防十二年建
　　净土院在辛安村南元延祐三年建
　　慈氏院在仵级村元中綂三年重修
　　惠济院在南史村金大定四年建明嘉靖二十六年重修
　　永宁院在城西涧清头桥上
　　国朝康熈二年僧圆永募建
　　碧云庵在古署村北马跑泉东元冯道人建
　　千佛窟在翔臯山后有佛像千尊故名窟殊幽邃四季风声不絶土人通观音洞窟旁有寺
　　观音洞在石门村崖洞口有观音祠又名菩萨崖翔清观在南梁村宋元丰四年建
　　颐贞观在丁村元至元元年重修
　　长春观在南史村元道人张志和建又有清和观在西阎村亦志和建
　　干兀观在李顺村元大徳八年重修
　　栖云观在下流村元延祐元年建
　　栖贞观旧在东河下北崖浍水上元初释丁公建明嘉靖二十四年为浍水所浸改建北原元皇甫琰有诗
　　安静观二一在四望里元大徳三年重修一在西复续村元大徳八年重修
　　仙洞观在风雨坛南元元贞二年重修
　　悬泉观在四望里元大徳三年重修
　　庆唐宫在石桥村唐开元十四年建
　　紫阳宫在唐城坊宋紫阳真人张伯端修炼于此伯端悟真篇学仙须是学天仙惟有金丹最的端乃南宗之祖也今紫阳杏林紫贤遗迹存三晋者惟此
　　汾西县
　　岩栖寺在县西礼义坊元至顺三年建明洪武间置僧防司
　　兴原寺在县东金大定二年建
　　觉圆寺在水润里元延祐二年建
　　建福寺在县西四十里勍香镇唐太和元年建
　　圣水寺在县西四十里
　　洪济寺在三云村元至顺二年建
　　弥勒寺在伏朱里
　　冲祐观在县西北礼义坊唐武徳二年有玉兎见遣使祭之勅建玉兎观麟徳初兎复见勅令増修宋宣和五年改今额元大徳中重建明洪武间置道防司并招仙葆光虚静三观入焉【详浮山】
　　灵石县
　　资夀寺在县东苏期村元泰定三年建明洪武间置僧防司并兴国崇福安靖三寺入焉
　　惠济寺在县北街
　　永福寺宋文彦博藏经记高曽祖坟在汾州介休二县父母坟在西京伊阙县皆所在有奉坟僧得赐额曰永福教忠积庆得拨放童行内介休空王院西京资圣院乃因旧院已各有藏经惟永福教忠院近特舍俸赐金帛各置经一大藏付逐院收掌
　　清凉寺在小水镇东山上
　　保安寺在石膏山
　　栖寺在张岫村
　　云峰寺在杨家坞
　　兠率寺在东南五十里东曲里东村旧名大庆元大徳三年重建改今额明洪武间并圣夀寺入焉
　　天圣寺在冷泉镇汾河西
　　大云寺在冷泉镇吕柟有诗
　　兴国寺在马家庄
　　安静寺在金庄村
　　白山寺在东罗村
　　夀圣寺在张志村
　　多寳寺在椒峪村
　　慈云寺在王雨村
　　圣福寺在苇沟村
　　圣夀寺在双白里田家山一名老儿浮屠寺世张果老逰此坐化遗骸即瘗座下洞并鐡匙鐡碗鐡拐鐡鞋诸物
　　石佛寺在秦王岭
　　惠安寺在县西南四十里鲁班纒相鲁班所修寺后有石穴深幽不敢入大风中出四时不息
　　川寳寺在许家店
　　白衣庵在石膏山为白衣观音坐化地
　　蟠龙庵在水头镇西岳庙后
　　瑞云观在县东门外金时建名修真观元至顺年修明洪武间改今额置道防司
　　修真观在东曲里西村
　　舍支观在温家庄
　　霍州
　　西福昌寺在城宣化坊唐贞观四年勅尉迟恭监建许敬宗撰碑初名普济宋太平兴国二年改今额元大徳七年地震圯延祐三年僧聚成重建至正十八年燬明洪武十五年置僧正司僧了印重修
　　东福昌寺在西福昌寺东唐贞观四年僧清宜奉勅建后地震圮延祐四年僧圆琳重建后改霍山驿明洪武十八年僧贤仁奉勘合仍建为寺有碑记今改名祝圣
　　广顺寺在城宣一里金天防十一年僧徳善建后地震圯元延祐三年重建
　　普济寺初学记唐太宗破宋老生于此贞观三年勅建给度牒勅撰碑记诏曰有隋失道九服沸腾朕亲总元戎致兹明罚其有桀犬婴此汤罗衔须义愤终乎握节各狥所奉咸有可嘉日往月来逝川斯逺虽项籍放命封树纪于丘坟纪信捐生丹素着于图象犹恐九泉之下尚沦鼎镬八难之间永纒氷炭愀然疚怀用忘兴寝所以树其福田济其营魄可以建义以来交兵之处为义士凶徒殒命戎阵者各建寺刹招延胜侣望法鼓所振变炎火于青莲清梵所闻易苦海于甘露所司量定处所并立寺名支配僧徒及修院宇具为事条以闻称朕哀矜之意仍命虞世南李百药褚遂良顔师古岑文本许敬宗朱子奢等为碑铭以纪功业
　　金田寺二一在杨家庄宋政和四年建一在杜庄村胥有记
　　玉泉寺二一在陶唐谷下有泉自山落水如玉故名宋初建刹依岩壑俯瞰川流孤泉独喷岑麓幽欝夙称竒胜明嘉靖元年郡镇国将军聪澓廓修三十六年州牧褚相改为唐帝祠州人颂之一在谷口山麓明正统年建
　　香岩寺在靳壁村南金大定三年建有碑
　　云峰寺在靳壁村唐大中三年建有记
　　龙岩寺在石鼻村有记
　　兴国寺在郭庄村唐贞观十年建有碑
　　寳峯寺在义城村有记
　　大章寺在大章村高阜有碑记
　　雁塔寺在州南山巅明嘉靖四十二年知州李春建谷塔学正陈润撰记后因建寺
　　太清观在城宣一里宋天圣二年道人陶崇仁建有碑记元延祐三年道人赵太师修明洪武十五年设道正司
　　国朝康熈六年州牧查振宗率李胜等重修内有尚青山塑像
　　清虚观在下乐平村唐显庆二年建有碑
　　庆云观在大章村有碑记
　　白龙观在白龙村有记












　　山西通志卷一百六十八
<史部,地理类,都会郡县之属,山西通志>
　　钦定四库全书
　　山西通志卷一百六十九
　　寺观【二】
　　潞安府
　　长治县
　　昭觉寺在城内西南隅唐贞观三年闰十二月为死兵者立浮屠祠建寺七兹其一也赐额并给度牒勅撰碑记后唐明宗天成元年重建有僧纲司后有圆通阁贮藏经元释浮公应召作资戒大防吕甬东有诗明程应登栗永禄鲍承廕朱卿郭邦骥结讲易防有寺中聮句沈宣王朱恬烄有和诗内有楞严正脉藏板
　　长兴寺在城内东南隅后唐长兴四年建栗应宏有诗圣泉寺在城东南隅旧有莲花池乆湮
　　国朝康熈元年池东泉涌出池复溢因建寺五年郡守萧来鸾拓建题额万代尚撰记
　　妙胜寺在城东北后唐天成中建
　　梵境寺在城东北隋时建唐仪凤三年赐潞州刺史贺拔正舍利四十九粒青白二色流瓶转匣吐照含明离若分珠合如聚米正与长史崔承休司马戴安业藏寺内旧塔下为舍利铭刻石寺塔乆废明万厯间居民取土得舍利并石刻沈定王朱珵尧为建塔于昭觉寺东状元朱之蕃记
　　延唐寺唐明皇为别驾时寺有李树连理潘炎撰赋寳雨寺在城西南隅隋潞州刺史辛彦之建乆废独古塔存辛彦之崇佛道刺潞州时城中建浮屠二皆十五层州民张元死数日复苏云天上见新构一堂制极丽问之曰潞州刺史辛彦之堂也在世有功徳以此堂待之其年彦之卒
　　法住寺在城西门外隋开皇二年重建北齐释昙荣逰潞州州人迎居寺中明寺释懒云工诗华藏阁别驾李朝佩修僧交光撰记土人朝佩卒生秦藩初生即自言籍贯姓名并修寺工未竟王遣官输粟助成之
　　慈惠寺在北闗今废明治六年知州马暾将毁寺寺僧为去计有癞僧笑曰勿去此荣靖家佛堂与国同休众莫知所谓未几沁源王奏留为家佛堂勅赐额普惠及王薨谥荣靖但不悟与国同休之义至闯将刘芳亮折坏四闗寺亦毁其言悉騐
　　普通寺在明沈藩菊花园东
　　庆云寺在县南十里苏店宋天圣三年建
　　百谷寺在县东北十三里百谷山世神农尝百谷于此北齐武平四年建明万厯间知县方有度重修内有百谷泉明沈宣王朱恬烄定王朱珵尧韩标姜愃栗应宏李濬祁顺胥有诗王基撤佛像祀神农有自记
　　正觉寺二一在县南二十里刋字村唐太和间建一在县南六十里八义镇宋元祐六年建
　　龙泉寺在县南二十里贾村元至正二十八年建嘉祥寺在县南二十里贾掌村元至元间建
　　洪福寺在县东南四十里李坊村宋太平兴国五年建洪济寺在县南四十里黎岭村宋崇宁二年建
　　香岩寺在县南四十里韩店宋庆厯间建
　　寳峯寺在县东南五十里坡头村金大定十九年建摩云寺在县东南五十里佛耳山上有石佛祷雨多应刘麟陈霆顾应祥周再勲胥有诗
　　西岩寺在县南六十里桑梓镇隋开皇中建
