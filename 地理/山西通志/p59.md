<!-- { "loadSidebar": true } -->
　　明老营堡制五眼井墩北直赤山东接朔州卫丫角山墩长城复折而西为西山老营堡界首繇东北至右卫兎毛河西墩止胥有长堑又西有关繇关北出有长城堑东起赤山西止庙记山庙记山北乃哈屯不喇也乂西为青草卯墩长城复迤北又西为将台堂门耳房胥具南直官河源又西为破鲁闗又西为垣内平安口墩又西为阻虎墩南直老营堡又西为拒虎墩乂西为马头山长城凸而北老营堡界止　长城自河曲石梯隘起至老营丫角墩袤二百四十里惟船湾斩贼沟娘娘庙石城铺天险壁立故明时多未筑其筑者后亦多頺云　领贾家堡　五眼井堡马站堡　永兴堡
　　明水泉营堡制元卯墩东接老营堡马头山墩水泉营界首南直垣内水泉墩又西为将台堂门耳房胥具又西为垣内南海子墩又西为黎儿墩防凸又西为东梁亭长城势迤南又西为红门隘口有瓮城城北有关三关镇市塲也瓮城北有闸三曰中曰左曰右近瓮城有闸一曰内闸乃市马之界也隘口内有城南墩墩东西有石垣限隘口南直八桞树堡又西为红门右墩长城势迤北又西为防城墩坡势凸而北南直水泉营堡又西为防营墩又西为北窊墩胥在垣内南直马站堡又西为石卯凸而北又西垣内有海子墩又西为石窊垣内有长梁墩又西垣南直干沟堡又西有墩墩西南垣内又有干沟墩又西为镇羌墩乂西为灭鲁墩又西为石山垣势附山半南直草垜山堡又西垣内有杀贼墩北直石山劄贼墩又西石山忽缺有垣又西石山复起有垣又西石山复缺有垣又西石山复突兀有驴皮窰墩乂西石山复缺有垣又西石山绵亘垣势胥附山南直家庄墩又西石山复忽缺有垣又西石山复突兀垣内有青草卯墩乂西为水口两石山间有垣南直偏头闗城又西石山复突兀大起垣势附山垣内有保安墩又西石山复忽缺滑石涧繇两山间水门北流又北有水垣又北乂有水垣又北为小口子水垣又北为大口子水垣胥夹山水门又西石山复起有小口子墩垣内有滑石涧暗门南直滑石涧堡又西垣内有滑石二墩又西石山复忽缺两山涧有水门滑石涧水繇小口子北流又西石山复突兀大起两山间有滑石涧水口垣北又有水口垣又北又有水口垣胥夹山水口垣西北袤亘娘娘庙垣又西石山复起有垣折而西又西石山忽复缺两山间有水口垣又西石山复起巅有垣北对水北娘娘庙又西巅又有垣又西为水门墩北对娘娘庙西连山又西有墩又西石山垣内有龙头墩北对水北石山巅石门墩又西有墩又西为小庄窝墩石山少平坦水泉营界止此为西尽又西老牛湾墩复折而南　领草垜山堡　滑石涧堡　老营堡水泉营堡一墩多列三四墩故视朔州卫东北墩数少减其天镇阳髙以西亦有一墩列数墩者
　　明老牛湾墩东接水泉营滑石涧堡小庄窝墩老牛湾界首长城复折而南又南有五墩又南山复突西上有老牛湾墩又南有官廨南直官河外常乐墩又南山势复突西南直官河外河口墩袤至黄河止老牛湾山南乃官河入黄河地也　山西长城东自东界牌墩起西至老牛湾墩止　偏闗县以闗为主故先列长城于前
　　偏头闗汉武州县地东连丫角山西连黄河隔河套裁一水闗势东仰西伏故名　元有偏头闗乃偏头砦址也尝置武节将军枢宻院判镇守明洪武中始设闗置守备专勅守闗辖堡一十有八闗以东为马站为八柳树为老营东北为小营为水泉北为寺墕为滑石涧西为桦林为楼子营为罗圏为杨冕为唐家防为五花营为得马水为灰沟东少南为永兴东南为八角为长林大边在闗北一百二十里起大同之崖头至黄河七十里无墙而有界成化三年总兵王玺复于闗北六十里起老营丫角墩至老牛湾筑墙二百四十里号二边而三墙则在闗东北三十里起石庙儿至石梯墩凡七十里嘉靖九年副总兵李瑾筑四墙在闗北二里起鹰窝山至教塲一百二十里正徳十年兵备道张鳯羾筑后复以时増修
　　国朝雍正三年改偏头所为偏闗县同城为偏闗营领楼沟堡老牛湾堡　明偏头所属城二八角老营堡所与偏头为三　偏头五堡　九梁津　焦尾城小偏头村　灰沟　马营　十三寨　石城　大岳伍门楼　甘草嘴　海子　董家　西庄　平泉大峪　河防　辛家庄　王花　下营　尹耕武
　　州考古有两武州其一为州即汉之下落县今宣府也史曰后魏置文徳县唐陞武州是也其一为县即汉之武州县今偏头闗地也史曰单于将十万骑穿武州塞是也唐总管刘世让拒髙开道进保武州地连懐戎则所守之武为下洛元知院魏赛音布哈兵廹博啰特穆尔扼险偏头则所驻之武为武州县也又曰偏闗古武州地北为东胜南为岢岚所谓夹寨沟也　北汉主钧天防元年城偏头砦于韩广岭之上即今闗城也　元库库特穆尔讨博啰特穆尔纪功于碑曰移师武之阸塞曰偏头闗　明洪武二十三年镇西衞指挥张贤改筑于西原城近河坪去故址一里方三里余髙三仞厚二仞门楼三成化元年都御史李侃展拓周九里八步髙二丈三尺　明治十四年以后防住套中地势平漫偏头闗逼近黄河焦家坪娘娘滩羊圏子地方皆套部渡口往来无虚日保障为难三闗要害虽同偏头尤亟　周经重修大边记大同于九十里外筑小城曰小边又于百里外筑大城曰大边嵗久小边仅存而大边荡然矣治辛酉佥都御史刘公宇等协议佥事王从鼎专事修筑工兴于夏四月讫于秋八月城广一丈五尺髙一丈三尺其延亘起西阳河接偏头闗凡九百八十里其増置斥堠也百加増堡砦也六百有七十挑凿坑堑也百万形势髙深保障复故　项忠覆邓亨边闗疏偏头最为紧要宁武闗次之雁门又次之但山川聨络烽火接连一处有警彼此皆惧所以镇守守备官员一概奏讨添兵互相争执地方要此实通患　又覆御史薛为学防边疏偏头有警延绥东路大同西路虽非统属必湏防应朔代有警偏头南路宣府中路虽非管摄随当掩袭宣大有警本处前后左右副防游守互相邀截其地近朔代如繁兴岢岚诸邑宜令一体隄备严督训练庶免后艰　总督宣大翟鹏疏三闗中为宁武雁门在东偏头居西西邻黄河逼近河套每遇河冻侵犯岚静多由偏闗出没而雁门一带恃有大同为之屏蔽　总督翟鹏题防边御防不过战守二事守则有要据险守要以一当百战则有机度地陈兵以逸待劳请东自平刑闗西至偏头闗尽境止定拟戍兵画地分守再设游兵三枝一在雁门一在宁武一在偏闗贼若攻墙戍兵上墙拒敌游兵出闗夹攻所谓守中有战正中之竒东自大同阳和城西抵山西老营堡徧观地形详察贼路如贼从北来则设兵于左右衞乡村羊圏头曹家梁小金庄等处以待之贼从东北来则设兵于懐仁髙山乡村周家庄吴家窰刘按庄等处以待之贼从西北来则设兵于井坪平鲁乡村窑子头髙家堡油房头南北帐子等处以待之又东于宣大之交三闗之界各设劲兵以防奔逸又选惯战官军六千员名分为二营临时防行总督张凤亲自统领随机应变所谓战中有守竒中之正北直河南山东等处紫荆倒马龙泉等闗有备亦可无备亦可本兵毛伯温议行但紫荆倒马龙泉等闗切邻边境与直隶河南山东不同必湏严加隄备使宣大陈兵力战必不能扺闗而攻使三闗分墙拒守必不能越闗而入嘉靖二十二年三月总督翟鹏言大同自有五堡北边少事以恃沟堑也今议自镇边堡而东至阳和后口镇河堡而西至老营堡凿为长堑其间山险不可凿处不过三十余里量为斩崖修墙凿堑之劳省于筑垣设险之利同于御防　总督翁万逹疏偏闗地称险阻塞亦坚完明水湾虽云盘住遽难侵轶　三边总督王之诰防秋防延宁二镇沙漠平衍哨卒无所趋避故套中动静皆得预知宜与山西偏老互相传报　韩邦竒边事论西北之大边六宣府最为要额兵十二万其次大同额兵八万其余各镇兵俱少于是内外一带界山自山海至居庸紫荆雁门宁武宁化岢岚保徳偏闗直抵黄河防自北南视如千仞崇垣防地而起固天所以限内外也中古始守于险外以为藩篱居庸紫荆之外有宣府雁门宁武之外有大同国家又设老营堡居庸紫荆雁门宁武皆设兵将宁化以西乃畧而不备秦时城址犹在若考其地而设兵如雁门等处防必不能长驱而入矣若止从老营堡修至宁武亦不为甚费今防入边境惟老营堡地方乃一大空阙异时妄兴他志以侵内地惟此涂为便既过老营地方而宁化岢岚无守则天门忻口元岗阳方之险不足恃矣偏闗之城昔在山麓下若防乗山而攻旦夕可破移于城西筑以甬道长不过二里即至山巅上濶二丈髙三丈两面环一女墙设数铺房防至以兵守之金汤之固矣　左编乞割偏老以南宁雁以北特设一巡抚专委之以边计而开府于偏闗以总兵驻老营以副总兵驻河曲自平刑北楼雁门宁武而北悉以隶之移宁武道于偏闗以为分守而岢岚保徳等州县专属偏闗巡抚如朔应之于大同山西都御史罢其军务但专巡抚画闗而守之偏闗防将换驻宁武其雁门以北巡按事宜亦或以并于宣大而山西一应派额应输三闗者俱仍其旧　尹耕曰询之境外明水湾柳川铺火熖山大黒山松树山驻帐则必犯偏头又曰论者谓偏头倚大同为援夫丫角之西牛湾之东偏守自为边也大同何得蔽之　刘龙指挥佥事袁杲行状濒河七堡与延绥大同隔逺瞭望不通公议添设大杨诸墩一有警报瞬息数百里　尹耕垣堑窖三险议筑土为防曰垣凿地横垣曰堑间凿间否形如品字有隆有伏互相倚伏曰窖三者垣最可恃窖次之堑斯下矣何者因髙远眺敌无所逃乗险下拒已易为力此垣之功也若夫堑则沿守者无所倚蔽眺望者不获远施尝计一卒挟一束刍则万众顷刻之际可平数丈也窖有隆伏平之反难　明张四维复郑范溪书三闗为晋障虽均然宁雁外蔽朔应而偏闗则宻与套防为邻其缓急不同今雁平之塞若盘道梁等处石壁足称天险而偏头以西抵于黄河最为剥肤地乃其墙台犹未足为永赖倘再加料理亦若盘道梁之周此三晋万年利也
　　楼沟堡南四十里布政司西北五百里东至永兴堡二十里西至河保营九十里南至三岔堡四十里北至偏闗城四十里　明隆庆二年兵备范大儒建袤四百二十九丈髙三丈五尺
　　老牛湾堡布政司西北六百一十里东至滑石涧堡二十里西至黄河二十里南至桦林堡八十二里北至边墙一里　明成化三年总兵王玺筑墙崇祯九年兵备卢友竹建堡周一百二十丈髙三丈五尺堡东接滑石涧西临黄河防首当西北之冲　二边至老牛湾黄河防止　垣至小庄窝墩为西尽老牛湾墩复折而南　堡南河口墩乃官河入黄河地也官河南为桦林界　明崇祯九年移寺墕堡防守一员守兵一百五十名驻堡　翁万逹疏自老牛湾黄河防起北至水泉营红门隘口止増添敌台一百一十五铺屋三百四十五　梁斗辉边防议山西三闗惟偏老沿边地方自蕨菜岇起至老牛湾止边长一百一里有竒添设磗包空心楼实心楼各十五座敌台二百一十六座见存城堡墩台隘口空实敌台三千七百一十处　万恭疏嘉靖二十一年总兵王继祖谓自老牛湾至于险崖河急不冻据墙而防自险崖至于隂湾河缓始氷废墙以守而打氷之议起随打随结愈凿愈坚防登东崖无墙可拒今议自险崖至隂湾每年河冻为极冲除济道沟起止羊道坂四里石山陡险不必议修应修筑者二十余里又自隂湾起止石门隘口河多不冻为次冲应修筑者亦二十余里
