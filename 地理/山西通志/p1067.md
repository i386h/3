<!-- { "loadSidebar": true } -->
　　绛帖宋尚书郎潘师旦集古法帖
　　集右军将军王羲之书宋李垂夫子庙记
　　王世贞曰绛州夫子庙记宋人集右军书圣教序犹是真迹中集者此又从序书及它石本摹刻形似之外风流都尽矣虽然记得朱紫阳好曹孟徳书刘共父好鲁公书朱以时代讥之刘答曰固耳吾唐忠臣若汉贼也朱乃屈笑此夫子庙记不当胜作奘师序耶吾姑为此石解嘲耳
　　碧落碑石刻在州仪门内碑隂刻唐郑承规释文遭宋元兵燹缺裂譌谬有后人新刻一碑仅存形似郡人陶滋亦有释文未及刻本
　　明仁孝皇后劝善书曰绛州碧落观有天尊石像髙丈余于龙朔中刺史李谌为母氏大妃追荐所造也上有文未刻字前有二道士来为使君篆刻其文云我二人天下名篆也约殿内四面封闭不得人窥只我二人在中候三日即毕使君从之二道士挈一布囊入自阖其门至三日开之只见白鸽一双自门飞出及视篆文已毕余一及字但有一画不成而去使君神之
　　宋濂云绛州碧落碑唐髙宗咸宁元年庚午嵗韩王元嘉之子训等为其妣房氏造碧落天尊像于龙兴宫而刻其文于背故以名碑不知何人书据李旋之玉京宫记以为陈惟正李汉黄公记以为李训之弟譔殆莫能定而翠岩龚圣予则又以为宗室瓘其或别有所考耶吴叡张天雨读吅为喧为曜者非当以释文邻字为是俞希鲁辨叨作叩亦大佳而释文则又讹矣盖此碑杂出于钟鼎篆籀诸文其亦戛乎难知哉从水从人説文中音乃歴翻弱则音奴吊翻释文今借防为弱亦恐非本字之义而其它可疑甚众考礼之冗未暇及之姑识其后俟博雅君子正焉王世贞云绛州碧落碑篆书在石像背州将以不便摹榻别刻置庙中今本乃别石耳李旋之辈以为陈惟正李譔李瓘书不可辨按洛中纪异録称刺史李谌为母房太妃追荐造像成忽二道士来云君刻石须篆书乎我天下能篆者李异之聴所为则扄戸三日乃开化二白鸽飞去篆文宛然像背矣此渉诞妄不可信然李阳冰览之七日而不忍去习之十二年而不得其妙如此岂惟正譔瓘小子所辨乎字书杂出颉籀钟鼎欵识以故与斯体小异聊识之以俟知者
　　毋邱衍云字虽多有不合法处然布置美茂自有神气当以唐碑观之世传阳冰卧看三日毁其佳者数字又言道士写毕化鸟飞去后及字欠一笔尤为可笑不知古文正当如此耳
　　元贾鲁书文庙鼔楼二记
　　鲁书取裁于晋而气骨苍穏絶去近世佻巧之态昔人谓元人书法有复古之功岂不信然惜其碑为风雨剥蚀日就湮灭好古者不能不为之动念绛之艺文以帖为重明宣徳间石移晋宫久而湮没竟使好书者悬千金购之而不可得惜哉所余者仓颉史籀诸刻尚矣即碧落传双鸽之神泮宫副右军之墨犹与棘璧并珍焉若乃晚近名公钜卿骚人赋客抚时摩景情见乎词而勲伐有铭忠节有传又当并垂不朽矣
　　国朝
　　太原考　　　　　　　　　　　顾炎武
　　太原府在唐为北都唐书地理志曰晋阳宫在都之西北宫城周二千五百二十步崇四丈八尺都城左汾右晋潜邱在中长四千三百二十一步广三千二百二十二步周万五千一百五十三步其崇四丈汾东曰东城贞观十一年长史李勣筑两城之间有中城武后时筑以合东城宫南有大明城故宫城也宫城东有起义堂仓城中有受瑞坛当日规模之闳壮可见自齐神武创建别都与邺城东西并立隋继修宫室唐髙祖因以克关中有天下则天以后名为北都五代李氏石氏刘氏皆兴于此及刘继元之降宋太宗以此地为创霸之府又宋主大火有参辰不两盛之説于是一举而焚之矣宋史太宗纪太平兴国四年五月戊子以榆次县为新并州乙未筑新城丙申幸城北御沙河门楼尽徙余民于新城遣使督之既出即命纵火丁酉以行宫为平晋寺陆游老学庵笔记曰太宗太平兴国四年平太原降为并州废旧城徙州于榆次今太原又非榆次乃三交城也城在旧城东北三十里亦形胜之地本名故军又尝为唐明镇有晋文公庙甚盛平太原后三年帅潘美奏乞为并州从之于是徙文公庙之故趾为州治又徙阳曲县于唐明镇而榆次复为县然则今之太原府乃唐明镇明洪武中封晋藩始展北东南三面而太原县不过旧都城之一隅耳其遗文旧迹一切不可得而见矣
　　恒岳释疑　　　　　　　　　　徐化溥
　　凡遥邈之事疑信已尔原于理则确然无他説盖不特信者可信而疑者并可信所谓覼缕陬维根柢正论即亿千百年之久终豁如也曲阳舛祀聚讼纷纷至累朝烦名臣之牍予得与修恒志本其所见效西昆之解嘲为作释疑云溯其事始于汉武之误以至傅防飞石口实弱宋究且诬纪诬岳诬大舜曷言乎始于汉武武帝多欲之主也雄才大略而性好渎祀不祀山川而祀庙犹然太一五畤宣房之非帝谁其燧人氏乎曷言乎始于汉武之误望祀使然也武帝未至恒山遥遥柴望仪曹奉行故事是以成其错谬云帝何以不至恒山心乎封禅使然也茂陵遗颂实起侈想躬焉泰岱踵跸七十二君之后四岳草草翠华所不暇矣帝即误而何以独误于曲阳曲县郡名误之也曲阳恒山以地名浑源恒山以山名天下事偶相值者甚多即以祀典论之唐虞都冀以霍州霍山为中镇汉武以衡阳太逺祀庐州霍山为南岳此一霍山彼亦一霍山阳侯天使为谁二霍之偶合不犹两恒之相冒乎曲阳诚诬飞石何以传奇好事者为之也胥胥姑诸不具论露台之石奚以涌庆山祁阳之钟何以走白鹤无翼之讹所由来矣文成五利种种为幻怪安知非夜半有力者舁之耶曲阳不自宋何以贾弱耳论者执迹也汉宣以后歴代因仍石晋割地何与建隆竟以不明之祀为千古不振之寃嘲之不可解也如是夫诬纪何説也志恒者其有忧乎鱼豕相承世无西河畴其辩之如虎林之飞来出自竺僧之言人人竺僧则世世子虚矣曲阳碑碣尽为顺非信史也哉诬纪并以诬岳何説也论世者其考衷乎旧志谓宋绍兴七年岱华嵩恒皆陷于金是矣前汉郊祀志言神爵元年遵武帝故事祀北岳于上曲阳南渡千余年以前谁陷之而云然乎不书诬而书陷元玉黝牲神久吐之矣大哉虞舜万古天纵之圣亦曰与纪与岳并诬又何説也尊经其正论乎飞石一案列于兰台史载帝至大茂为大雪狂飚所阻何荒唐之至是推之不得其故将无大言者寓焉耳李太白作古离别曰尧幽囚舜野死重瞳坟知谁是斯言若然安往可以无疑置于大麓烈风雷雨弗迷何以垂在典谟甚矣片石之冉冉大谬也説者又曰厘正累朝不行多以倪文毅为成例文毅一代名臣方与马端肃协恭两贤相厄疑其有他説或见于曲阳之为正祀也及读李温陵列传乃知文毅在容台不喜更张维时程敏政欲易从祀文毅曰马融王弼虽可议而训诂后多引用七十二弟子自史迁以来已有定论无事纷更则曲阳仍旧亦此也复何疑今者惟
　　王尽制
　　天子议礼千秋之诬祀顿改一代之
　　大典已昭原礼于理而疑亦可信乐书曰理即礼礼也者理之不可易者也考世君子信理而已矣作释疑凡后有释释疑者幸以教论曰分土建官治民事神皆钜典也诸凡郡邑首建文庙葢谓徳尊道崇
　　天子尚致释奠之诚况于守土者乎至于祭之载在祀典者其族不一天地山川其大者也礼曰天子祭天地山川山有五岳辩方正位北方之岳至尊莫如恒往因飞石之诬祀于曲阳歴代相沿莫之能正淇惟
　　国朝开代亶聪明作元后举数千年之聚讼广集耆英博搜典籍上下千古订谬正譌而望祀大典至今乃正其详备见于恒岳志但疏内辩曲阳之诬其説多端而有致详于飞石者予独取防内所云宗岳固于羣峦中择其崇峻者以为表志则祀典之肇举原于山非原于庙也又有云飞石之説或以为虞舜时或以为贞观时相传互异皆属矫诬其石与洞之尺寸大小或以为不爽或以防差是皆不足深论卓哉千古不磨之正论执此已足决曲阳庙祀之非已至志前代禋祀多获瑞应如祷旱魃而雸霖降禳马灾而云锦蕃精禋感格固有禆于国家兵食之计苐内有云求奇花异草于曲阳无以应得灵芝十二本于此地予以为此不过偶然之事耳山灵之所以瑞人国者应自有在诗不云乎惟岳降神生甫及申维申及甫维周之翰四国于蕃四方于宣今
　　圣上厘正秩典百神受职定产蕃宣之佐翊赞治平于无疆斯乃神祐我
　　皇之上瑞岂区区竒花灵草云乎哉
　　周遇吉节録补闻　　　　　　　王　珻
　　明总兵周遇吉守宁武关死甚烈杂见书传中世多能言其事然与余所闻颇不余得之太原马守备马故
　　公兵丁也言公死事始末最详当李自成将冦太原公时在代州旦夕巡城上忽一骑飞报母舅至郊附公耳语左右不知语何但闻公厉声云何来寻死舅为明副总兵已降于贼盖贼遣之説骑飞驰去移时复来附公耳语公厉声云将头取来遂遣健卒数人去舅勇甚两卒出不意抱之伸身卒皆仆地壁亦摧旁一卒恐速刃其胸须臾持头血淋漓至公哭命棺之后数日闻贼攻太原公提兵往援至忻州地颇逡巡余又闻之杨故老当贼之攻太原也巡抚蔡懋徳曽飞文檄公与大同总兵姜瓖公至忻州待姜不至此与马逡巡之説相合当是时公欲援未及贼之前锋已至公战大捷贼势益集遂退代州出奇兵奋击复大捷防食尽公恐宁武有失于是移守宁武关贼至公开门连战皆捷贼怯欲引之去有伪书生教之复战公复欲战王兵备不可令土塞其门公曰如此是为死城矣贼累日夜攻城益急城上不能支将陷贼扬言曰献周遇吉一城无死公谓左右曰遇吉生不能报国家今岂惜一死以累众可献我兵民环泣不肎公曰死耳无泣可速献众遂以绳系公下公时将巾布衣有两贼掖之去公既下马等随报公夫人刘氏曰公且降可无虞氏曰安有降贼将军哉必死矣言未讫贼纷攀衙墙上氏命马等射之退又命人运草马等防意趋出甫出火大起呼号之声惨不可闻氏与家属尽死于火中贼既陷宁武恨其久不下屠杀一尽血流成波有声以数门土塞不可走故也兵备亦自杀公见贼骂倒悬演武磔之公死后三日有壮士伏公尸哭哭讫触石死壮士失姓名尝盗公马公壮其人释之给马故来为公死至今宁武演武天隂则石有血痕壮士血耶公血耶王珻曰公死无愧张睢阳矣然睢阳死后三日而救兵至故十日贼亡公死谁至者盖仅一壮士耳卒之身死国亦灭于以悲公之不幸虽然公死则明为有臣至今父老皆能言公事何为不幸哉
　　按史李自成将犯山西公请济师于朝朝遣副将熊通以二千人来赴公令通防河防平阳守将陈尚智已遣使迎贼讽通还镇説降公怒立斩之不言是公舅岂史偶未详抑马当时聴之悮耶然马又言公哭则似有戚谊者姑据所闻俟为史者之覈采焉【珻记】










　　山西通志巻二百二十七
　　钦定四库全书
　　山西通志巻二百二十八
　　杂志【一】
　　古小説家者流盖出于稗官如淳谓立稗官使称説闾巷风俗是也自周以前有务成子十一篇中多称尧问师旷六篇事见春秋此为三晋稗编之宗至唐开元后而巻帙弥繁衍且不翅张衡西京赋所谓小説九百本自虞初者矣其事涉晋疆爰缀之以备土风焉志杂志
　　循蜚二十二姓钜灵氏出汾脽驱隂阳反山川或治蜀盖迹躔云【王文禄补衍】
