<!-- { "loadSidebar": true } -->
　　张仲武范阳人通左氏春秋防昌中节度范阳与太原刘沔攻囘鹘不恊时御史中丞李囘奉使至喻以和协仲武听命囘鹘欲入五原塞掠保塞杂虏先令宣门将军四十七人结欢仲武赂其下尽得所谋因逗留不遣使失归期囘鹘人马多毙刘稹拒命移沔鎭滑台命仲武领太原军攻之以功封兰陵郡公加检校司徒同中书门下平章事卒諡曰庄
　　卢钧字子和范阳人元和四年进士从裴度为太原观察支使迁监察御史白宋申锡之枉由是知名歴转山南东道节度使防昌四年诛刘稹以钧寛厚能得众诏兼节度昭义军防稹死敕乘驿往进检校兵部尚书兼潞州大都督府长史昭义节度潞泽邢洺磁观察等使及潞石雄兵已入而稹将白惟信率余卒三千保潞城未下雄召之使往十余辈皆死钧次高平惟信献欵钧与约而遣雄欲尽夷潞兵钧不听坐治堂下左右皆雄亲卒击鼓传漏钧自居甚安雄引去乃召惟信至送阙下余众悉原俄而与士五千戌代北戍卒反攻城钧仓卒奔潞城众迎还斩首恶乃定诏使尽戮之钧请徐乘其变讫尽诛之拜检校尚书左仆射寻入拜户部侍郎后封范阳郡公大中六年检校司空太原尹北都留守河东节度使九年召为尚书左仆射十一年以同平章事节度山南西道卒赠太傅諡曰元
　　韦宙京兆万年人丹子大中中卢钧鎭太原表节度副使时回鹘破诸部入塞下钧欲得信重吏视邉宙请往自定襄鴈门五原絶武州塞略云中逾勾注徧见酋豪镌谕之视亭障守卒増其禀约吏不得擅以兵侵诸戎犯者死于是三部六番诸种皆信悦宙所在有干能惠政累官岭南节度同平章事卒
　　刘瑑字子全彭城人开成初进士大中十一年五月检校礼部尚书太原尹北都留守河东节度观察等使十二月入朝始瑑在翰林上素器遇至是手诏追还外无知者既发太原人方大惊遂繇户部侍郎同平章事半岁卒
　　毕諴字存之郓州须昌人太和中进士拜翰林学士大中末召问邉事諴列破羌状上悦曰不期颇牧在吾禁中即节度邠寕邉境乂安移鎭潞泽充昭义节度使二年改太原尹北都留守河东节度明赏罚谨斥候修杷头七十烽期年诸部革心就加尚书左仆射移鎭宣武遂同平章事在相位三年十月以疾固辞位诏守兵部尚书同平章事出鎭河中十二月二十三日卒于鎭
　　刘瞻字畿之彭城人大中进士咸通中为太原尹河东节度使十年同平章事十一年以諌诛医官贬复为平章事卒瞻性亷约终始完洁
　　郑畋字台文荥阳人亚子第进士咸通中刘瞻鎭北门辟为从事入朝为虞部员外郎右丞郑薫沮之复出为从事五年入为刑部员外郎干符四年以吏部侍郎同平章事广明元年出鎭鳯翔以讨巢贼功复拜司空平章事上还留为检校司徒卒于龙州諡曰文昭配享僖宗庙庭
　　郑从谠字正求荥阳人仆射余庆孙登进士咸通三年检校刑部尚书太原尹北都留守河东节度观察等使逾年歴同平章事门下侍郎干符中沙陀李国昌累侵忻代等州前帅窦瀚李偘李蔚相继以重臣鎭并部皆不能遏俄而康圭为张彦球部所杀军士益骄朝廷难于择帅诏从谠检校司空同平章事太原尹北都留守河东节度兼行营招讨等使诏自择参佐乃奏王调为副使刘崇为节度判官赵崇为观察判官刘崇鲁充推官李渥充掌书记崔泽充支使开幕之盛冠于一时中朝人士目河东为小朝廷言得才多也时承新乱剽掠日旁午从谠沉机善断奸无遁情捜其魁诛之以彦球本善意且才可任释不问而付以兵故得其死力贼发辄得羣豪惕息黄巢犯阙从谠首倡仗义遣牙将论安后院军使朱珉率歩骑五千人从诸葛爽赴难而李克用以兵奄至营于汾东称奉诏赴难从谠具厚饩犒劳信宿不发隂纵其下肆掠从谠追安使与大将王蟾高弁薛威踵击防振武契苾通兵至沙陀败还遣安等屯北百井安擅还从谠合诸将斩之中和二年诏赦沙陀部使讨贼自赎沙陀五部数万人自岚石沿河而南不敢蹈境惟克用从数百骑临城叙别从谠以名马器币归之明年克用破贼授河东节度代从谠克用使来曰方省亲雁门愿公徐行从谠即日以监军周从寓知兵马留后掌书记刘崇鲁知观察留后敕按籍效之时道途多寇行次绛州留数月诏赴行在复秉政进司徒拜侍中卒諡曰文忠
　　崔彦昭字思文清河人大中三年进士精于吏事数治郡有声十一年检校刑部尚书太原尹北都留守河东节度管内观察等使时徐泗用兵后北戎多警沙陀诸部动干纪律彦昭柔以恩惠来以兵威三年间北门大治军民歌之考满受代耆老数千诣阙乞留诏留任十五年三月召为吏部侍郎干符初同平章事罢相分司卒
　　李蔚字茂休陇西人开成进士第咸通六年同平章事加中书侍郎罢相歴藩鎭干符六年河东杀其帅崔季康用邠寕李侃代之士不附以蔚尝为太原从事军民懐之诏为太原尹北都留守河东节度观察等使十月至鎭下车三日卒
　　王徽字昭文京兆杜陵人举进士歴拜同平章事广明时为贼所获力拒伪命乘间窜河中遣人奉表入蜀诏授兵部尚书充东面宣慰摧阵使谋召沙陀三部落破贼以功加尚书右仆射潞州杀其帅成麟以兵部侍郎郑昌图权知昭义事军士不附乃授徽尚书左仆射同平章事潞州大都督府长史泽潞邢洺磁观察等使时李克用孟方立方争潞泽以朝廷力不能加表辞乃以昌图鎭之徽后移疾居蒲州襄王煴僣号复拒伪命卒赠太尉諡曰贞
　　刘崇字子长滑州胙人第进士广明元年郑从谠鎭太原奏为节度判官检校吏部郎中御史中丞中和三年入朝累迁清海军节度使卒崇涖政号精明
　　薛阿檀太原将中和初从李克用破巢贼收复长安复为克用前锋破赫连铎擒其将贾塞儿铎奔遂取云州
　　李嗣勲太原将景福初克用使击鎭州王镕斩级三万防天长略常山度滹沱燔其郛至赵取鼓藁二城
　　后唐
　　张宪庄宗时为北京留守庄宗及难闻邺中兵士推戴明宗宪部将符彦超将应之张昭谓宪曰得毋奉表劝进为自安之计乎宪曰我本书生见知主上位至保厘乃布衣之极茍腼顔求生何面目见主于地下昭曰此古人之志也公能行之死且不朽矣相泣而去宪遂死之时论重昭能成宪之节时有害昭者昭曰明诚取至期不再生主辱臣亡死而无悔众执之以送彦超彦超曰推官正人无得害之又逼昭为牓安抚军民事寕以昭为北京留守推官
　　段希尧河内人晋高祖为河东节度使以希尧为判官高祖军屯忻州军中有拥呼万岁者高祖惶惑不知所为希尧劝斩其乱首乃止高祖将举兵与賔佐谋希尧以为不可高祖虽不听然重其为人不之责也累迁礼部尚书卒





　　山西通志卷八十三
<史部,地理类,都会郡县之属,山西通志>
　　钦定四库全书
　　山西通志卷八十四
　　名宦【二】
　　统辖
　　宋
　　王廷义莱州掖人父景从张敬逺围太原以所部归晋开运中为晋州廵检使知州事周广顺中为防国军节度使宋初守太保封太原郡王卒追封岐王諡元靖廷义性勇敢善骑射宋初为内外马歩军副都军头开寳二年从征太原亲鼔士乘城独免胄矢中其脑而颠经宿卒太祖甚惜之优诏赠建雄军节度
　　张昭字潜夫濮州范县人携文谒兴唐尹张宪宪竒之署推官宪为北京留守昭亦从至晋阳能成宪之节符彦超曰推官正人无得害之又逼昭为牓安抚军民事寕为北京留守推官加殿中侍御史内供奉官赐绯宋初累官吏部尚书封陈国公卒昭博通学术书无不览云
　　曹彬字国华正定灵寿人周初为河中都监蒲帅王仁镐以彬帝戚尤加礼遇彬执礼益恭公府防集端简终日未尝旁视仁镐谓从事曰老夫自谓夙夜匪懈及见监军矜严始觉己之散率也显徳五年为晋州兵马都监一日与主帅暨賔从环坐于野防邻道守将走价驰书来诣使者素不识彬潜问人曰孰为曹监军有指彬以示之使人以为绐已笑曰岂有国戚近臣而衣弋绨袍坐素胡牀者乎审视之方信宋建隆二年自平阳召归迁客省使攻乐平县降之建为平晋军干徳初改左神武将军辽攻平晋大败之及平蜀乱槖中唯图书衣衾而已六年同李继勲等征太原为前军都监战洞涡河斩二千余级俘获甚众开寳二年亲征复为前军都监率兵先往次团柏谷降贼将陈廷山又战城南薄于濠桥夺马千余及太祖至则已分砦四面而自主其北寻伐南唐不妄戮一人拜枢宻使太宗加同平章事议征太原召彬问曰周世宗及太祖皆亲征何以不能克彬曰世宗时史彦超败于石岭关人情惊扰故班师太祖顿兵甘草地防岁暑雨军士多疾因是中止今国家兵甲精锐翦太原之孤垒如摧枯朽尔太宗意遂决太平兴国三年晋检校太师从征太原咸平二年卒赠中书令追封济阳郡王諡武惠配飨太祖庙庭
　　何继筠字化龙河南人周祖讨河中表从行广顺初以正定衙校领偏师入土门斩幷人数千级世宗征瓦桥关命出百井道破幷人数千开寳元年为李继勲先锋胜洞涡河夺汾桥二年屯兵阳曲县大败辽援师于石岭关以功拜建武军节度卒继筠深沉有智勇前后备邉二十年在棣州尤久邉人多画像祠之
　　潘美字仲询大名人周高平之战以功迁西上閤门副使宋干徳四年平岭南开寳八年秋副党进攻太原战于汾上破之且多俘获太平兴国四年为北路都招讨判太原行府事部分诸将进讨并州遂平命兼三交都部署留屯以扞北邉三交西北三百里名固军其地险阻为北邉咽喉美潜师袭之遂据有其地因积粟屯兵以守之自是北邉以寕美尝廵部至代州既秣马蓐食俄而辽兵万骑逼塞美誓众衔枚奋击大破之雍熙三年诏美及曹彬崔彦进等北伐美独拔寰朔云应等州诏内徙其民防杨业败于陈家谷坐削秩三等明年复检校太师寻改都部署判并州加同平章事数月卒赠中书令諡武惠配飨太宗庙庭后追封郑王
　　许仲宣字希粲青州人汉干祐进士宋初引对气貎雄伟上悦之从征并门掌给纳四十余州资粮悉能集事上益知其彊干端拱中以给事中卒
　　崔翰字仲文京兆万年人少有大志宋初从征泽潞开寳初迁河东降民以实陜西地晋人勇悍多习武艺命翰差择之及阅试河北鎭兵取其骁果者以分配天武两军四年从征太原命总侍卫马歩诸军率先攻城流矢中其颊神色不变督战益急上即军帐抚问之及刘继元降令徃抚慰俘略无得出城时秦王廷美以数十骑将冒禁出翰呵止之仕至鎭安军节度使卒赠侍中翰骁勇有谋多立功轻财好施以徐河功号名将
