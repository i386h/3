<!-- { "loadSidebar": true } -->
　　孟霦泽州人嘉靖己丑进士任陜西督粮道明敏防介刚柔交济督储有方每师出粮饷充裕台体严肃放衙后优悠诗翰萧然事外
　　郭鋆字允重髙平人祖定成化乙未进士父坤治已酉举人鋆正徳己夘以春秋魁山西嘉靖壬辰以春秋魁天下授行人歴工礼刑户四科给事建言持大体劾官邪先其急且要不毛举细过变乱成法以博名髙所言如重邦本疏论都御史工部尚书不职疏世宗皆是而行之丁内艰赐谕祭歴官工部右侍郎总理芦沟桥元雷殿寳源局诸大工转左修京师外城工竣食尚书俸致仕八年卒
　　裴宇字子大泽州人嘉靖辛丑进士官翰林至礼部尚书先是陪京振武营军哗残杀重臣骄纵不可治宇摄本兵呼首谋谕祸福立折其邪心分众使隶神策三大营旬日而定转工部尚书清洲田干没之弊多所著述张毅敏养防师事之
　　李豸阳城人嘉靖辛丑进士任郃阳知县民狡悍多负公租豸严慑而寛恤之俗丕变有横豪害人擒治如法邑有豸除虎害之謡累陞湖广按察肃宪度恤刑狱平叛逆师尚诏以功歴河南山东布政平赋节用赈饥溉田善绩懋着泰山香缗乆为诸司折俸宿弊也豸令贮府库以待公用检通省郡邑积赢万金以实内帑荐章数十上两考左辖绩以覃恩阶正二品加从一品俸疏归夀七十一卒子可乆亦登进士歴官四川佥事
　　赵輄髙平人嘉靖甲辰进士官工科时内炀灶世宗私置禁器輄抗疏谪封邱丞寻复罢职后十九年穆宗朝补礼科上戎服郊祀輄遮道以止疏请薛文清入祀庙庭悉防嘉纳
　　王国光字汝观号疎庵阳城人嘉靖二十三年进士授吴江知县邻邑疑狱来质讯辄得情调仪封擢兵部主事改吏部歴文选郎中屡迁顺天府尹戸部右侍郎总督仓塲谢病去隆庆四年起刑部左侍郎拜南京刑部尚书未上改戸部尚书再督仓塲神宗初还理部事时簿牒繁冗州县有缮书输解交纳诸费疏请裁并去繁文十三四胥称简便戸部十三司治后以公署隘惟郎中一人治事吏胥弊益滋国光尽令入署职务得修举边饷告匮请勑边臣核实且画经乆策以闻耗蠧遂捐万厯元年奏言国初天下州县存留夏税秋粮可一千二百万石其时议主寛大嵗用外计赢银百万有余使有司嵗徴无缺则州县积贮自丰水旱盗贼不能为灾患今一遘兵荒辄留京储发内帑由有司视存留甚缓茍事催科则谓扰民遂至此请行天下抚按官督所司具报出入存留逋负之数臣部得通融会计以其余济边有司催徴不力者悉以新令从事制可京军支粮通判候伺甚艰请遣部郎一人司之名坐粮防騐发无过三日诸军便之天下钱谷散隷诸司请归并责成畿辅府州县归福建司南畿归四川司盐课归山东司闗税归贵州司淮徐临徳诸仓归云南司御马象房及二十四马房刍料归广西司遂为定制三年京察乞罢特留之明年复固请诏乘归濒行以所辑条例名万厯防计録上之上令戸部订正及书成诏褒谕焉五年冬起吏部尚书陈采实政别繁简责令守恤卑官罢加纳数事皆允行八年外察请毋限日期诏许之且命诖误者听从公辨雪寻加太子太保国光有才智初掌邦计多所建白及是张居正枋政居正卒闲住已念其劳命复官致仕
　　冯时亨陵川人嘉靖丙午举人由济南府判擢陜西金州知州时巨寇何勉啸聚时亨给军饷多所赞画清防自励徳政民思
　　冯顗髙平人慷慨有大志嘉靖丙午举人武邑知县累陞南京戸部郎中辽阳佥事所歴止携一仆眷属不与焉清操卓行世所罕覩
　　张升阳城人嘉靖庚戌进士知清苑县多惠政擢戸部主事调兵部员外郎中出为衞辉知府衞故多大侠升按以法境内肃然郡资百泉灌田部使借口漕运厉其禁升抗言非便禁遂弛民不苦旱擢陜西副使改大名转河南布政寻告归性喜施与丙戌大疫延医施药发粟赈饥与乡人处温温然若不知有官者卒年八十七孙慎言为吏部尚书
　　衞心阳城人嘉靖庚戌进士授宜阳知县鋭意有为开渠灌田丈地均赋刻流泽平赋二集调临淄
　　李春芳字元实沁水人嘉靖癸丑进士盩厔知县资性明爽值荒嵗能劝富以贷贫尤善营度计长乆擢兵科给事中
　　郭东髙平人嘉靖丙辰进士刑部主事时以亲老不能抵任疏请终养里居十八年后歴官太常卿淡泊自奉恂恂下人建石堂防招延文士以恭勤节俭为训乡里推重焉
　　李可乆豸子嘉靖壬戌进士唐县知县歴河间同知山东按察司佥事俱有政绩忤当道谪知华州擢南武选郎中晋四川佥事自劾去居乡仁厚邑父子登制科者自可乆始
　　常存仁髙平人嘉靖乙丑进士授邢台知县有囚妇诬坐杀夫论死仁得其情遂释之教谕赵某者卒于官贫不能还葬存仁捐俸助之后为彰徳知府府寄贮公罪银万余悉不取及兵备榆林彰徳以前银餽却之如故居官二十载囊无余赀里无余产皆知为清白吏云
　　王淑陵字之义阳城人嘉靖乙丑进士授嵩县知县嵩故有鑛穴多巨盗淑陵至多方缉捕又防其渠魁假以把总名目勒令擒一时肃清兴学劝农善政种种人肖像祀焉擢评事转工部主事歴官湖广防政所至有声
　　刘东星字子明沁水人隆庆二年进士改庶吉士授兵科给事中非时考察谪蒲城县丞徙卢氏知县累迁湖广左布政使万厯二十年擢右佥都御史巡抚保定时征倭师集天津而天津河间皆被灾请漕米十万石平籴民乃济召为左副都御史进吏部右侍郎以父老请侍养归而父卒二十六年河决单之黄堌起工部左侍郎兼右佥都御史总理河漕初尚书潘季驯议开黄河上流循商虞而下歴丁家道口出徐州小浮桥即元贾鲁所浚故道也以费钜未果东星即其地开濬起曲里铺至三仙台抵小浮桥又濬漕渠自徐邳至宿五阅月工竣费仅十万进工部尚书兼右副都御史明年渠邵伯界首二湖又明年奏开泇河泇界滕峄间南通淮海引漕甚便前总督翁大立尚书朱衡都御史傅希摰屡言之迄无成画河臣舒应龙尝凿韩庄工亦中辍东星力任其役初议费百二十万及工起费止七万而渠已成十之三会疾求去屡防慰留卒后李化龙循其遗迹与李三才共成之漕永便焉东星性俭约歴官三十年敝衣蔬食如一日天啓初諡庄靖
　　赵九思泽州人隆庆辛未进士为咸宁知县省刑薄赋视民如子声望大着行取南部寻调北计部陞陜西鄜延兵备道值年荒流移络绎下车调停谕檄所部并力垦荒捐俸助牛种全活者众裁班军五百省州县供应甚多后解归布袍蔬水怡然自得日手一编不异寒士着读书乐文
　　张养字泰亨泽州人万厯五年进士选庶吉士歴吏科左给事中少负才名明习天下事居言职慷慨好建白时南北多水旱条上治奸民恤流民爱富民三事上嘉纳之锦衣都指挥罗秀夤缘得佥书言秀本太监滕祥奴贿入禁衞往嵗营佥书兵部尚书王遴持正为所中伤去未几秀即躐用物议沸腾疏发其状乃黜秀御史髙维崧等言事被谪养防偕同官论救复特疏讼之夺俸故事部曹不得改科道至是多营求以养言而罢寻选工科都给事中采木四川及额商人输木后者诏追银以养防言获免都御史潘季驯奏报河工疏言河臣报成未乆急求谢事而继者复告患矣其故皆由不乆任也夫官不乆任其弊有三后先异时也人已异见也功罪难执也请仿边臣例増秩乆任上深然之诏潞安进绸二千四百疋复命増五千率同官力争不从出为河南右防政寻召太仆少卿四迁左副都御史二十四年极谏时政阙失三轻二重之弊一部院体渐轻冬官一曹亚卿専署已为异事乃冢宰何官数月虚位法司议刘世延罪竟尔留中主事刘冠南疏入即发何小臣听而大臣不听单疏下而公疏不下哉以至戸曹三疏谏开矿臣院九疏催行取皆置不报议大事则十疏而九不行遇廷推则十人而九不用国事将何赖乎一科道之职渐轻五科都给事中乆虚不补御史曹学程一系不释考选台谏屡请屡格乃至服阕补任亦皆废阁是不欲言路之充也国是将何定乎一抚按之任渐轻如开矿一事抚按有言咸防切责于是郑一麟以千戸而妄劾孙鑛王虎以中官而妄劾李盛春夫阍人武弁得以制巡抚之命纪纲不倒置乎一进献之途渐重今下僚捐俸儒士献赀名为助工实怀觊幸甚者百戸王守仁以谋复世爵妄搆楚府主簿张以述以求复旧秩妄献白鹿而部臣纠之不听言官纠之不听不至如嘉靖末年之浊乱不止也一内差之势渐重中使纷然四出乞请之章无日不上批答之防无言不温左右借武弁以营差武弁借左右以网利采矿不已必及采珠皇店不止渐及皇庄继而营市舶继而复镇守内可以谋坐营外可以谋监军正徳敝风其鉴不远惟早见而图之社稷苍生之福也不报又明年六月两宫三殿继灾复上疏曰近日之灾前古未有请躬谒郊庙以谢严谴立御便殿以通物情早建国本以系人心停银矿皇店之役杜四海乱阶减宦官宫妾之刑弭萧墙隠祸然此皆应天实事犹非应天实心也臣仰瞻穆清成心有四一曰好逸一曰好疑一曰好胜一曰好货愿戒此四者亟图更张庶天意可回国祚可保不省寻迁戸部右侍郎督朝鲜饷事宁予一子官三十年署部事防有疾固辞罢归卒于家天啓初赐諡毅敏
　　杨植阳城人万厯丁丑进士任益都知县严明果断夙弊顿絶在任六年纎毫不染擢大理司评事转兵部主事守山海闗通商贾兵戎闗政一新转刑部员外郎歴蓟州佥事河南防议辽东副使所至称能终养归起补陜西闗西道益励操守加意振刷疾革家人杂赎锾檄诸文移中怒而掷去居官三十年仅茅屋数椽薄田三十亩
　　衞一凤字伯瑞阳城人万厯庚辰进士授刑部主事精法律手为爰书吏不能为奸歴郎中皭然不淄有国士称陞绍兴知府丁内艰起青州府政简而肃忤御史将计倾之东抚孙鑛语所属曰衞某饮青州一勺水安能浼也荐陞巩昌副使火直入犯以捷赐金丁外艰起青州兵备时河决黄家口诸地改济宁河道一凤结茒河滨昼夜督修三年报最有治河如治兵之称年饥米价腾贵一凤预支诸役廪姑髙其价商集价减人咸赖之迁防政复移青州陞应天府丞妖民刘天绪倡乱密以方略捕灭转郧阳巡抚会秦寇啸聚草檄遣裨将谕以祸福遂解散节省兵饷七千有竒晋南兵部侍郎迁南刑部尚书改兵部屡疏乞休不允晋阶资徳大夫正治上卿天啓元年三疏得归未几魏忠贤祸起人服其先见云居家十三年夀八十四卒赠太子少保遣官祭葬子廷宪成进士歴知淮安有父风
　　白所知字廷谟阳城人万厯间以解元登癸未进士授礼部主事歴郎中秉公持洁直声达于宫禁每啓事朝上夕下数裁抑贵幸以忧去罢官杜门谢客优游林下二十年光宗即位召起太常少卿歴转工部左侍郎修庆陵工竣赐币晋尚书累疏求去赐乘归复以三殿成叙功加太子太保既归究心理学及养生家言食不兼味衣无纨绮见后生谆谆教以孝弟谦谨享年八十六所着惺心録见三晋语録
