<!-- { "loadSidebar": true } -->
　　辛祥字万福陇西狄道人绍光之孙也举司州秀才太傅元丕为并州刺史祥为府属敕行建兴郡转并州平北府司马防刺史丧朝廷以其公清遂越长史敕行州事祥初在司马有白壁还兵药道显被诬为贼官属推处咸以为然祥曰道显面有悲色察狱以色其此之谓乎苦执申之月余别获真贼后除郢华二州长史卒
　　荀狐为并州刺史不治产死之日家无余财百姓追思之
　　孙小字茂翘咸阳石安人夏时没入宫刑魏平统万徙平城以聪识有智畧称屡着战功赐爵泥阳子出为冠军将军并州刺史晋爵中都侯州内四郡百余人诣阙颂其政化小尝重郭祚门才以祚为主簿兼任之以书记时人多之
　　韦孝寛字叔裕杜陵人以王思政荐为并州刺史镇玉壁兼摄南汾州事高欢以大众来攻连营数十里尽攻击之术孝寛拒破之欢智力俱困因发疾夜遁去军中讹言丞相中弩死欢闻勉坐见诸贵使斛律金作勅勒之歌自和之哀感流涕西魏帝嘉孝寛功授骠骑大将军进爵建忠郡公
　　北齐
　　李稚亷赵郡高邑人少而寡欲初不从家人有所求请尝故以金宝授之终不取强付辄掷之于地州牧以其防稚而亷故名曰稚亷天平中高祖擢为泰州开府长史平北将军稚亷缉谐将士军民乐恱高祖频幸河东大相叹赏世宗嗣事除霸府掾谓杜弼曰并州王者之基须好长史各举所知时雅有所称皆不允众人未答世宗乃谓陈元康曰我教君好长史处李稚亷即其人也遂命为并州长史常在世宗第内与陇西辛术等六人号为馆客待以上宾之礼天保初除安南将军太原郡守天统中为并省都官尚书武平五年三月卒于晋阳赠吏部尚书
　　王晞字叔朗北海剧人六世祖猛家于华山之鄜城晞淹雅有器度好学不倦随神武到晋阳补中外府功曹参军带常山王演友齐天保初行太原郡事济南立常山王从驾除晞并州长史王还并除丞相府司马晞性闲淡寡欲虽王事鞅掌而雅操不移在并州戎马填闾未尝以世务为累良辰美景啸咏遨游登临山水以谈防为事人士谓之物外司马尝诣晋祠赋诗忽有相王使召晞不时至后仕至仪同三司隋初卒于洛阳
　　苏琼字珍之武强人文襄以仪同开府引为刑狱参军每加勉劳并州尝有彊盗长流参军推其事所疑贼并已拷伏失物家并识认唯不获盗赃文襄付琼更令穷审乃别推得元景融等十余人并获赃验文襄大笑语前妄引贼者曰尔辈若不遇我好参军几致枉死累迁南清河太守循声尤着仕至大理卿卒于周
　　隋
　　辛公义狄道人开皇中为并州刺史下车先至狱中露坐验问狱囚十余日断决殆尽方还受讼皆不立文案讯问不尽应须禁者公义即宿防事或谏曰君何自苦也答曰刺史无徳令百姓系于囹圄岂有禁人在狱而心自安乎罪人闻之咸自叹服后讼者多两让而止
　　长孙行布河南洛阳人右骁卫将军晟子仁寿中为汉王谅库直甚见亲狎于并州起兵南拒官军留行布城守遂与豆卢毓等闭门拒谅城陷遇害
　　张祥京兆人并州司马时汉王谅反遣将刘建功纵火烧其郭祥于城西王母庙再拜泣祷曰百姓何罪致此焚烧神其有灵可降雨相救言讫雨降火遂灭士卒感其至诚莫不用命贼退以功授开府
　　郭湛大业中祁县令时县人张道源以孝称湛改其所居曰复礼乡至孝里
　　陶模京兆人性明敏有器干仁寿初为岚州司马汉王谅举兵刺史乔钟葵发兵将赴谅模拒之曰汉王所图不轨公荷国厚恩致位方伯谓当竭诚效命以答慈造岂有寝园未淹翻为厉阶钟葵临之以兵模辞气不挠钟葵义而释之军吏请斩模以压众心遂囚于狱谅平拜开府后从平杨元感以功进位银青光禄大夫
　　王威太原郡丞大业十三年义兵将起威与武牙郎将高君雅相与疑惧请高祖祷雨晋祠将为不利晋阳乡长刘世龙知之以告高祖高祖执威君雅杀之
　　唐
　　刘文静字肇仁京兆武功人大业末为晋阳令与晋阳宫监裴寂善唐公镇太原深自结托后坐李宻姻属系秦王入禁所视之文静曰太原百姓避盗者皆入此城文静为令数年知其豪杰可得十万人尊公所领兵复且数万君言出口谁敢不从秦王笑曰君言正合人意文静遂介寂以交唐公叱左右执斩王威高君雅大将军府建为军司马又转大丞相府司马使厥始毕始毕即遣二千骑随文静至又献马千匹唐公喜曰非君何以致之寻败桑显和执屈通进授光禄大夫封鲁国公唐初拜纳言后拜民部尚书领陜东道行台在仆射为寂构害
　　殷峤字开山雍州鄠县人仕隋太谷长有治名义兵起召补大将军府掾参预谋畧后封郧国公卒諡节
　　张文瓘字稚圭贝州武城人贞观初举明经补并州参军时李勣为长史深礼之尝叹曰稚圭今之管萧吾所不及勣入朝文瓘与属僚二人皆饯勣赠以佩刀玉带而不及文瓘文瓘以疑请勣曰子无为嫌若某犹豫少决故赠以刀欲其果于断某放诞少检故赠以带欲其守约束若子才无施不可焉用赠因极推引歴拜同三品遂与勣同为宰相晋侍中兼太子宾客卒諡曰懿
　　孙湛贞观中为榆次令引洞涡水西流溉田民利之政以严称吏不敢犯
　　邓义高宗时为祁县令有异政邑人刻石颂之
　　张柬之字孟将襄阳人登进士第调清源丞永昌元年以贤良召时年七十余对防第一狄仁杰姚崇荐之累拜凤阁侍郎同平章事诛张易之昌宗以功擢天官尚书同三品封汉阳郡王加特进为武三思所诬贬泷州卒景云中赠中书令諡文贞
　　韦安石京兆万年人孝寛曽孙举明经永昌元年为并州司马有善政则天手劳之曰闻卿在彼庶事从心善事表于能官仁明彰于镇抚如此称职深慰朕怀俄拜并州刺史安石性持重少言笑为政清严所在人吏咸畏惮之久视中拜鸾台侍郎同平章事中书令封郇国公景云二年坐事出为蒲州刺史太常卿姜晈有所请拒之晈弟御史中丞晦讽御史劾奏贬籍愤卒后赠蒲州刺史天宝初諡文贞
　　富嘉谟雍州武功人举进士长安中为晋阳尉与同官吴少微友善先是撰碑颂皆以徐庾为宗嘉谟与少微属词皆以经典为本时人钦慕文体一变称富吴体而太原人士实先化之嘉谟作双龙泉颂干烛谷颂少微撰崇福寺钟铭词最高雅作者推重长史张仁亶待以殊礼坐必同榻中兴初歴左台监察御史卒
　　吴少微新安人举进士长安中官晋阳尉长史张仁亶重之尝为撰进九鼎铭表神龙初以荐拜右台监察御史富嘉谟卒少微赋诗哭之寻病卒
　　谷倚魏郡人长安中官太原主簿以文词著名与富嘉谟吴少微时人谓北京三杰后留寓客卒
　　张知泰蒲州河东人举明经神龙中累拜御史封渔阳郡公以忤武三思出为并州刺史天兵军使仍带本官寻徙魏州卒諡曰定
　　吕元泰为清源尉神龙元年大水求言元泰上书言时政曰国家者至公之神器一正则难倾一倾则难正今中兴政化之始几微之际可不慎哉自顷营寺塔度僧尼施与不絶非所谓急务也林胡数叛獯虏内侵帑藏虚竭户口亡散天下人失业不谓太平边兵未解不谓无事水旱为灾不谓年登仓廪未实不谓国富而乃驱役饥冻雕镌木石营构不急劳费日深恐非陛下中兴之要也比见坊邑相率为浑脱队骏马胡服名曰苏莫遮旗鼔相当军阵势也腾逐喧噪战争象也锦绣夸竞害女工也督敛贫弱伤政体也杂服相欢非雅乐也浑脱为号非美名也安可以礼义之朝法侈靡之俗诗云京邑翼翼四方是则非先王之礼乐而示则于四方臣所未谕书曰谋时寒若何必臝形体灌衢路鼓舞跳跃而索寒焉书闻不报
　　严挺之华州华隂人景云中举进士开元二年为太原少尹殿中监王毛仲尝使太原朔方幽州计防兵马后累年仍牒太原索器仗挺之以不挟勅且毛仲宠幸久恐有变故宻奏之涖任严整吏不敢犯及毛仲得罪上以挺之言忠擢为刑部侍郎后李林甫嫉之出歴绛州刺史上问曰严挺之安在此其才可用林甫退召其弟损之曰上视绛州厚要当以事自解归得见上且大用挺之称疾林甫得奏即言挺之愿得闲官自养上恨叱久之乃以为员外詹事卒
　　戴谦为文水县令开元二年于县东北五十里凿甘泉渠二十五里凿荡沙渠二十五里凿灵长渠千亩渠俱引文谷水传溉田数千顷
　　杜暹濮州濮阳人举明经开元十四年同平章事未几罢累转太原尹二十年上幸北都晋户部尚书许扈跸还封魏县侯卒赠尚书右丞相谥贞孝暹公清勤约不通献遗所至以亷干闻
　　韦济郑州武阳人陇右河西黜陟使恒子也开元中为太原尹制先徳诗四章述祖父之行辞致高雅天宝中为尚书左丞济从容雅度所莅人推善政终冯翊太守
　　李锐宗室子明皇时为太原少尹迁汾州刺史善于职复为太原少尹筑天城军完缉边备卒赠尚书右仆射
　　安庭坚开元中为太谷县令有徳政邑人立碑以纪徳李殷为太谷令北京尹上言殷厘务公亷以徳化下狱无囚系刑无鞭朴薪水之事不扰于民力赋兴之数不失于公程三时劝农躬行田井干糇曝鏾裹行而食一邑熙熙长幼有序流者归复如恋父母今考秩垂满众情愿留敢希明恩重令治任诏下褒美量留一年
　　杨仲续为祁令甚有德惠人为立祠
　　崔衍字着深州安平人太子宾客伦子天宝末擢明经为清源令劝民力田怀附流亡观察使马燧表其能徙美原累迁宣歙池观察使
　　辛旻从李光弼定恒赵后署太原三城使史思明屯相州及防阳旻逆击走之后守河阳卒
　　乌承玭字徳润张掖人累立战功李光弼表为冠军将军封昌化郡王为石岭军使王思礼为节度使军政倚办焉
　　路审中徐州吏厐贼之乱着奇节累擢岚州刺史郑畋谓其节贯神明请擢为右羽林将军诏可
　　后唐
　　何瓒闽人唐末举进士及第庄宗为太原节度使辟为判官张承业卒代知留守事为人明敏通于吏事外若疎简而内颇周宻马步都虞候孟知祥等胥以军礼见瓒常绳知祥以法庄宗建大号拜谏议大夫明宗时拜西川节度副使卒
　　李承勲为太原少尹晋王遣使燕贺册尚父至燕而刘守光已僭号有司迫承勲称臣承勲不屈以列国交聘礼入见守光怒杀之
　　后周
　　李谷字惟珍颍州汝阴人身长八尺容貌魁伟举进士汉干祐中讨河中掌转运周广顺初拜中书侍郎平章事仍判三司显徳中从征太原遇贼于高平匿山谷中信宿而出追及乗舆世宗慰抚之命谷先调兵食又代符彦卿判太原行府事帅还进司空恭帝封赵国公求归洛宋建隆元年卒赠侍中
　　宋
　　田仁朗大名元城人宋初为内职开宝二年征太原与陈承昭壅汾水灌城太平兴国四年征太原与閤门祗候刘绪按行太原城四面濠砦视梯冲器械太原平留为兵马钤辖闲廐使武再兴军器库副使贾湜并为巡检俄命与再兴役民筑榆次新城端拱中卒仁朗沈厚有谋畧所至着善政内职中咸以仁朗为称首
　　高继勲字绍先琼子咸平中迁洛苑使并代州钤辖徙屯岢岚军辽兵五万屯草城川诱令南伏兵寒光岭大败之迁弓箭库使赐金带锦袍从麟府州钤辖时屯兵河外馈运不属继勲扼毛川援送军食师乃济累迁马军副都指挥使授建雄军节度使卒赠太尉后追封康王諡穆武
　　龚父咸平二年任榆次令营建庙学雅重士流
　　文彦博并州介休人天圣中以殿中丞署榆次县事有思凤亭记
　　张伯玉仁宗时为太谷令爱民勤政广兴水利邑民頼之尤以文章著名
