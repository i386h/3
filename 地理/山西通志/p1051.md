<!-- { "loadSidebar": true } -->
　　百丈化城楼君登最上头九霄回栈路八到视并州烟火遗尧庶山河啓圣猷短垣齐介岭片白指汾流清铎中天哀鸣下界秋境闲知道胜心远见名浮岂念乘肥马方应驾大牛自怜蓬逐吹不得与良游
　　省试观庆云图诗　　　　　　　柳宗元
　　设色既成象卿云示国都九天开秘祉百辟赞嘉谟抱日依龙衮非烟近御炉高标连汗漫逈望接虚无裂素荣光发舒华瑞色敷恒将配尧徳垂庆代河图
　　奉送裴司徒令公自东都留守再命太原
　　刘禹锡
　　星使出关东兵符赐上公山河归旧国管钥换离宫行色旌旗动军声鼔角雄爱棠余故吏骑竹见新童汉垒三秋静胡沙万里空其如天下望旦夕咏清风
　　吐蕃别馆和周十一郎中杨七录事望白水山作
　　吕　温
　　纯精结竒状皎皎天一涯玉嶂拥清气莲峰开白花半岩晦云雪高顶澄烟霞朝昏对賔馆隐映如仙家夙闻蕴孤尚终欲穷幽遐暂因行役暇偶得志所嘉明时无外戸胜境即中华况今舅甥国谁道隔流沙
　　潞州张大宅病酒遇江使寄上十四兄
　　李　贺
　　秋至昭关后当知赵国寒系书随短羽写恨破长笺病客眠清晓疎桐坠绿鲜城鸦啼粉堞军吹压芦烟岸帻褰沙幌枯塘卧折莲木窻银迹画石磴水痕钱旅酒侵愁肺离歌绕懦诗封两条泪露坼一枝兰莎老沙鸡泣松干瓦兽残觉骑燕地马梦载楚溪船椒桂倾长席鲈鲂斫玳筵岂能忘旧路江岛滞佳年
　　上党奏庆云见　　　　　　　　李　绅
　　飞龙久驭宇眞气尚兴云五色传嘉瑞千龄表圣君从风忽萧索依汉更氛氲影彻天初霁光鲜日未曛表祥近自远垂化聚还分寜作无依者空传陶令文
　　送狄尚书鎭太原　　　　　　　姚　合
　　授钺儒生贵倾朝赴饯筵麾幢官在省礼乐将临边代马龙相杂汾河海暗连远戎移帐幕高鸟避旌旃天下屯兵处皇威破虏年防秋嫌垒近入塞必身先中外恩重叠科名岁接连散材无所用老向琐闱眠
　　送狄兼謩下第归故山
　　慈恩塔上名昨日败垂成赁舍应无直居山岂钓声半年犹小隐数日得闲行映竹窥猿剧防云探鹤情爱花高酒户煮药污茶铛莫便多时住烟霄路在城
　　永乐县所居一草一木无非自栽今春悉已芳茂
　　因书即事一章　　　　　　　李商隐
　　手种悲陈事心期玩物华柳飞彭泽雪桃散武陵霞枳嫩栖鸾叶桐香待鳯花绶藤萦弱蔓袍草展新芽学植功虽倍成蹊迹尚賖芳年谁共玩终老邵平
　　寄太原卢司空三十韵
　　隋舰临淮甸唐旗出井陉断鳌搘四柱卓马济三灵祖业隆盘古孙谋复大庭从来师俊杰可以焕丹青旧族开东岳雄图北溟邪同獬廌触乐伴鳯凰听酣战仍挥日降妖亦鬬霆将军功不伐叔舅徳惟馨鸡塞谁生事狼烟不暂停拟塡沧海鸟敢竞太阳萤内草才传诏前茅已勒铭那劳出师表尽入大荒经徳水萦长带隂山绕画屏祗忧非綮肯未觉有膻腥保佐资冲漠扶持在杳防乃心防暗室华发称明廷按甲神初静挥戈思欲醒羲之当妙选孝若近归寜月色来侵幌诗成有转櫺罗含黄菊宅柳恽白苹汀神物龟酬孔僊才鹤姓丁西山童子药南极老人星自顷徒窥管于今媿挈瓶何由叨末席还得叩元扄庄叟虚悲鴈终军漫识鼮幕中虽策画剑外且伶俜俣俣行忘止鳏鳏卧不瞑身应瘠于鲁泪欲溢爲荥禹贡思金鼎尧图忆土铏公乎来入相王欲驾云亭
　　摅情留别并州从事　　　　　　马　戴
　　浅学长自鄙谬承贤逹知才希汉主召玉任楚人疑年长慙漂泊恩深惜别离秋光独鸟过暝色一蝉悲鹤发生何速龙门上苦迟雕虫羞朗鉴干禄贵明时故国诚难返青云致未期空将感激泪一日洒临岐
　　河出荣光　　　　　　　　　　张良器
　　引派昆山峻朝宗海路长千龄逢圣主五色瑞荣光隐映浮中国晶明助太阳坤维连浩漫天汉接微茫丹阙青氛里函关紫气旁位尊常守伯道防每呈祥习坎灵逾久居卑徳有常龙门如可渉忠信是舟梁
　　国学试风化下　　　　　　　　薛　能
　　霁阙露穹崇含生仰圣聪英明高比日声教下如风静发宸居内低来品物中南薰歌自溥北极响皆通苹末看无状人间觉有功因今委泥者覩此忘途穷
　　龙门八韵
　　河浸华夷濶山横宇宙雄高波万丈泻夏禹几年功川迸晴明雨林生旦暮风人看飜进退鸟性断西东气逐云归海声驱石落空近身毛乍竖当靣语难通沸沫归何处盘涡傍此中从来化鬐者攀去路应同
　　隰州新驿　　　　　　　　　　韩　偓
　　盛徳已图形胡爲忽构兵燎原虽自及诛乱不无名掷防须防误连鸡草惮惊本期将系虏末策但婴城肘腋人情变朝廷物论生果闻荒谷缢旋覩藁街烹帝怒今方息时危喜暂清始终俱以此天意甚分明
　　送张相公出征　　　　　　　　杨　夔
　　得意在当年登坛秉国权汉推周勃重晋让赵宣贤儒徳尼山降兵钤太白传援毫飞鳯藻发匣吼龙泉歴火金难耗零霜桂益坚从来称玉洁此更让珠妍鸳鹭臻门下貔貅拥帐前去知清朔漠行不费陶甄献画符中防推诚契上愿将班固笔书颂勒燕然
　　元皇帝应见贺圣祚无疆　　　赵　铎
　　圣主今司契神功格上岂唯求傅野更有叶钧天审梦西山下焚香北阙前道光尊圣日福应集灵年咫尺眞容近巍峨大象悬觞从百寮献形爲万方传声教唯皇矣英威固邈然惭无美周颂徒上祝尧篇
　　河中献防　　　　　　　　　　张　随
　　叛将忘恩久王师不战通凯歌千里内喜气二仪中防尽条山下兵回汉苑东将军初执讯明主欲论功落日烟尘静寒郊壁垒空苍生幸无事自此乐尧风
　　九日小园独谣赠门下武相公　　李吉甫
　　小园休沐暇暂与故山期树杪悬丹枣苔隂落紫梨舞丛新菊徧绕格古藤垂受露红兰晚迎霜白薤肥上公留鳯沼冠剑侍清祠应念端居者长慙补衮诗
　　恒岳晨望有怀　　　　　　　　李　夐
　　二仪均四序五岳分九州灵造良难测神功匪易酬恒山北临岱秀崿东跨幽澒洞鎭河朔嵯峨冠嵩邱禋祠彰旧典坛庙列平畴古树侵云密飞泉界道流从官叨佐理衔命奉珍馐荐玉申诚效锵金谅有由郊原照初日林薄委徂秋塞近风声厉川长雾气收他乡饶感激归望切祈求景福如光愿私门当复侯
　　送男左贬诗　　　　　　　　　林　氏
　　他日初投杼勤王在饮氷有辞期不罚积毁竟相仍谪宦今何在衔寃犹未胜天涯分越徼驿骑速毘陵肠断腹非苦书传写岂能泪添江水远心剧海云蒸明月珠难识甘泉赋可称但将忠报主何惧防青蝇
　　宋
　　五老峰　　　　　　　　　　　王禹偁
　　矗矗拂星榆峥嵘与众殊精灵奔昴宿神异载河图捧日光先及参天礼不趋绿萝供组绶清籁献笙竽浅雨遥霑华堆岚下照蒲僧牕分未足郡阁占应俱漠漠云交袂霏霏雪映须巨灵羞用壮玉女愿爲奴【玉女岩在中条】磊落工难尽参差徳不孤儿孙溪石小几杖涧松枯洞鄙三茅隐山嫌四皓逋分形皆自立倒影要谁扶将数慙同汉臣名合赞虞嵩峰眞树党天柱大无徒安得随人意移将近帝都吾君处南靣万岁一齐呼【先公翰林尚书淳化中谪官解梁作是诗后八十余年汾出守蒲津刻石于王官谷元丰二年二月十一日曾孙尚书祠部郎中充集贤校理权知河中军府事汾谨记】
　　中条山
　　崛起巨河边奔腾欲上天远临沧海尽高与太行连大块横为脊他山立似拳土膏经舜耒石险任秦鞭洞黑狂吹雨峰青冷罩烟店荒坛道絶寺古栢梯悬崦漏微茫雪岩垂淅泉迸根通底柱斜径入闲田北笑恒藏宝西轻华耸莲三门遥托迹五老逈差肩落叶樵夫拾灵苖本草传柱空擎鴈塔倒影葢鱼船绘画终无手封崇必有年盐池浮翠蔼董泽媚漪涟隂壑龙蛰枯杉冻虺穿图经标数郡神异产羣贤呼夀嵩何谄升中岱岂专斯文如已矣此地可终焉暂看犹销病频登合得仙许昌休自负吾什亦铭镌
　　盐池
　　极望似江沱漫漫起素波两池泉下竭千古利还多场吏输年额畦夫奉月科收时车并载种处地先磨碎颗珠凌乱干声玉切磋岸平开雪苑渠渗斥银河众鹄齐翔舞羣羊自寝讹本源皆泻卤异号亦盐鹾沫讶浮鸥鹭津疑漫蚌螺煮劳轻渤海煎苦笑牂牁雨打重归水庵盛更覆蓑炎风吹作片烈日晒成涡海味知难及蕃青的不过恵人飡罔阙均口赋无颇涿鹿城虽近蚩尤血若何有时红烂漫是处白嵯峨润下终资国灵长任蠡哦江梅须待我金鼎始调和
　　开垣曲山路成　　　　　　　　李建中
　　爲郡同卧理民情识我情三秋得公事一月绕山行底柱全抛险黄河日接平周遭到垣曲尊大近神京借助林盐润增饶国计成虞州访遗迹吴坂念长鸣董泽蒲侵绿巫咸水傍清人怀绛县老地叹夏台倾下马听泉发登原待月生盘桓读碑版扶持立刀兵晚霭闻钟断微阳喜雨晴峭空崖背落斗截岭西横仙恐临王屋高疑见析城去车知轨辙连亩有农耕彩错翻朝斾铮鏦系夜钲凿开青石壁塡贮白云坑旧幕怜才俊嘉言许道亨何当议险阻始信说分明不倦共亷使常存济物诚计时聊就笔千古愧题名
　　题迎薰阁　　　　　　　　　　张杲之
　　虚阁势峥嵘高陵涿鹿城前瞻青嶻嶭下阚碧澄宇随时去雕甍不日成佳莲供夏景乔木送秋声乳鹭欣双入北鸿想万程风生舜古月射庾楼清隐隐分行客憧憧悯细氓凭高愁自矢怀逺恨难平赏纵棋兼酒吟羞石对瑛炎蒸登览者方爱此嘉名
　　题迎薰阁　　　　　　　　　　张　砚
　　解愠风来处朱甍起旧城条山供偃蹇盐泽借澄龙庙疑飞出莲宫若化成乱云堆素彩逺溜集幽声逸骥腾前路鸣鸢激去程散眸襟抱爽翘首骨毛清欢席多嘉客丰郊少困氓鼓琴歌涣泽击石乐承平钜肇重华榜高吟刻萃瑛虽无丹雘构三絶足垂名
　　黄河　　　　　　　　　　　　梅尧臣
　　少本江南客今爲河曲游岁时忧漾溢日夕见奔流齧岸侵民壤飘槎阁鴈洲峻门波作箭古郡銕爲牛目极高飞鸟身轻不系舟寒氷狐自听源水使尝求密树随湾转长罾刮浪收如何贵沉玉川兴是诸侯
　　黄河八韵寄呈圣俞　　　　　　欧阳脩
　　河水激箭险谁言航苇游坚氷驰马渡伏浪巻沙流树落新摧岸湍惊忽改洲凿龙时退鲤涨潦不分牛万里通槎汉千帆下鹢舟怨歌今罢筑故道失难求滩急风逾响川寒雾不收讵能穷禹迹空欲问张侯
　　登平陆北山回瞰陜城奉寄李八丈学士使君二
　　十二韵　　　　　　　　　　司马光
　　汉家二千石体望向来尊况复严徐客从前益稷孙公侯贵不絶礼乐器长存符竹临分陜声光应列藩亲闱先契重子舍近交敦栢垄依仁域棠隂接故园怀归聊露请予告辱推恩荷祋烦疆候停车下郡门帷廧纷大馆驺骑屈朱轓不以黎苗待还将臭味论森罗牢礼重灭裂俗仪烦霜霁威严息春生笑语温草微侵碧甃尘不染华轩日影揺云栋风痕过玉樽落尘歌逈出激楚褏双翻雅戏象交局珍看熊荐蹯河梁俄首路汾曲访吹埙举手辞双防腾装改北辕乌飞城树晓鴈泊野芜暄耿耿清标濶涔涔宿酒昏百蟠萦阪道数里豁川原防马风烟外依稀鼔吹喧
　　员村坂
