<!-- { "loadSidebar": true } -->
　　华峪城西北二十里北齐右丞相斛律光筑今为华峪镇　斛律光寨在县西北二十里峪口村屯　黄华峪在紫金山仙掌峰间　北齐武平元年冬右丞相幷州刺史斛律光率步骑五万于玉壁筑华谷龙门二城与周宇文宪拓跋显敬相持宪等不敢动光乃进围定阳仍筑南汾城置州以逼之万余戸竝来降附　周天和五年冬齐将斛律明月冦边于汾北筑城自华谷至于龙门六年正月诏柱国齐公宪率师御之三月己酉宪自龙门渡河斛律明月退保华谷宪攻拔其新筑五城出周建徳五年赵王招率兵出稽胡与大军犄角敕韦孝寛为行军总管围守华谷以应接之
　　平陇城西五里斛律光筑今为平陇镇　武平二年斛律光率众筑平陇卫壁统戎等镇戍十有三所周柱国普屯威韦孝寛等步骑万余来逼平陇与光战于汾水之北光大破之俘斩千计　齐武平二年左丞相段韶出晋州道到定陇筑威敌平冦二城而还髙欢城在县西五里齐神武攻玉壁时所筑即平陇镇也　韦孝寛守汾南玉壁斛律光守汾北平陇可称强对
　　呉城堡西十里　下廸堡西二十里胥明嘉靖二十二年知县于藁设髙厚完固可以备盗
　　管村堡东十里　大杜堡东北二十里　小河镇南十五里　华峪镇西北二十里　翟店镇南三十里绛县
　　横岭关南五十里中条山东南通垣曲县设巡检司汉永初五年羌入冦河东至河内百姓相惊多奔南度河使北军中候朱宠将五营士屯孟津诏魏郡赵国常山中山缮作坞堠六百一十六所【志于要道以概其余】元初元年春遣兵屯河内通谷冲要三十三所皆作坞壁设鸣鼓　魏肃宗时南绛贼陈双炽等聚众自号建始王与大都督长孙稚宗正珍孙等相持不下诏裴良为解汾州慰劳使　元至正十八年曹濮贼分道逾太行焚上党掠晋冀陷云中雁门代郡烽火数千里复大掠南且还察罕特穆尔先遣兵伏南山阻隘而自勒重兵屯闻喜绛阳贼果走南山纵伏兵横撃之贼皆弃辎重走山谷其得南还者无几乃分兵屯泽州塞碗子城屯上党塞吾儿谷屯幷州塞井陉口以杜太行诸道贼屡至撃却之河东悉定诏便宜行阃外事　横岭关巡检垣曲　冷口峪南十五里峪中四时常寒路通闻喜留庄隘　沙峪口东三十里壁峰峭絶　陈村峪东南十五里峪在太行中条两山间路通垣曲县界带溪水发源于此　李罕之夜袭潞州入之自称留后攻沁州执刺史守将送欵于汴朱全忠命丁防援之与李嗣昭战含口不利　葛从周取泽州嗣昭与防战含山执其将一人斩首三千级遂取泽州　唐大顺元年潼关防御使韩建以兵属张濬伐晋濬败建自含山遁归　朱全忠兵欲西以河中节度使王珂晋之壻也恐为患乃顾张存敬侯言以大绳与之曰为我持此防珂来存敬等兵出含山破晋绛二州遣何絪以兵守之絶晋援存敬围河中珂告急于晋晋以絪故不得前珂卒降全忠　厐籍司马池碑先是运两池盐率繇蒲坂乱窦津截大阳经砥柱之险路迂且恶至道中有建白开含山道自闻喜抵垣曲比前运减费什六七陜人无贤愚皆推服其功府君未冠独曰盐利通流诸夏前之议运者未知此道之便而利人与有而不知知而不为谓前无仁智者乎殆有巨害于其间耳众皆少之而不然其説其夏山水溃出运车暨人牛漂流者不可胜计道遂废众始服焉
　　河王峪东三十里　续鲁峪东五十里路通沁水县界两崖陡峻素称险隘
　　大交镇东四十里　横水镇西二十里　郑柴　南栁吉峪胥去县二十里　范村寨东十五里筑堡
　　南樊寨东三十里周二十余亩　郇王寨东二十五里郇王村东
　　垣曲县
　　横岭关西八十里　县东南界中条山之要隘也　横山绛县南四十里东南跨垣曲县界名大横岭山亳清河源此
　　风山西六十里为横岭关入口地山多风上建玉皇关帝二庙　转山西七十里遥连横岭山势曲折回转水经注清水出清廉山之西岭世亦谓清营山其
　　水东南流出峡峡左有城盖古关防也清水歴其南魏肃宗时平绛蜀反丹谷清廉二路险涩不通以
　　河内太守源子恭为当郡别将俄而建兴蜀复反相与连势进子恭为持节散骑常侍假平北将军征建兴都督仍兼尚书行台与正平都督长孙稚合势进讨大破之正平贼帅范明逺与贼帅刘牙奴竝面缚请降　元致和元年九月以汴梁行知枢密院事伊苏岱尔将兵行视太行诸关西撃河中潼关军以折叠弩分给守关军士　明崇祯七年八月北山贼伏转山要口劫银鞘蒲州营都司薛敏忠之斩三十七级西路始通【唐李建中开垣曲山路成诗凿开青石壁填贮白云坑】
　　行台关金志闗一行台
　　瞽冢山北五十里【一名鸣条山】相传瞽瞍葬此墓址尚存诸冯山北五十里相传舜生此　歴山在诸冯山后巅平广土人名舜王坪相传舜耕此上有石碌数百下有舜井　瞽冢山翼城沁水阳城垣曲四县交界地也　明崇祯五年十二月流贼紫金梁老蝎子块数十万众自阳城来掠瞽冢刘村墱坂陈王二十余村堡省祭周得英守北山隘口为贼所执不屈死　六年四月贼数万屯一冢村守东道叶廷桂之斩四十级贼惊走　八年三月贼千余自绛县破马村堡平阳防将虎大威急追至瞽冢村斩一百七十级贼二郎神混天猴二百余潜伏山谷请降大威行至翼城设计尽斩之　九年十月贼五百人盘踞瞽冢山阳城石鳯台抚之　十三年饥民数千自阳城聚瞽冢山蒲州营游撃栁如金驱之
　　国朝顺治十年土贼千余屯瞽冢山平阳协镇平之十一年三月陜西许二王世魁据瞽冢山为巢梅大人驻兵瞽冢镇搜山斩百余级余贼皆降　瞽冢渠北四十里
　　黄河济民渡县南观下窝以防河禁渡　南三十里黄河北南对渑池
　　马蹄窝明崇祯六年十一月流贼数十万自济源至垣曲倐马蹄窝黄河氷合成桥遂舍垣曲南渡月余始毕
　　五虎涧西南五十里明嘉靖时置千总一员以防矿徒崇祯八年十二月河南流贼闻五虎涧黄河氷合
　　成桥大队自河南府趋北知县段自宏偕潞泽营防河防将和应诏驻河干督兵严守积薪焚桥昼夜不少懈贼知有备西走
　　上敌原东北三十里宋绍兴十年秋七月岳飞使梁兴渡河会太行忠义两河豪杰大败金人于垣曲即此
　　轵关在济源县西两山相夹势颇险阻战国时置狐岭关　邵原闗胥在济源县西
　　峪村堡　瞽冢村上下二堡在北　东滩村堡　臯落镇堡　上涧堡　崖底村堡　河西堡　王茅镇堡在西　青廉村堡　岭后堡　白马神头堡　迎驾寨在县西迎驾山　六郎寨在县西南近黄河吉州
　　乌仁关西六十里下临黄河明洪武六年置巡检司明一统志闗在州西七十里
　　平渡关西北一百二十里下临黄河明洪武六年置巡检司
　　壶口西七十里【详大宁】顔师古注壶口山在河东　黄光炜壶口赋上寛中狭自髙而下峻如建瓶驶如奔马洪波急溅惊涛怒泻听之若雷霆之鸣望之若虹霓之射两岸环山河底维石气常隂沍寒早燠迟每至仲冬之交河氷先结既坚且厚人畜重任徃来无阻孟门山在黄河中流峰壁峭絶
　　姚襄城西五十二里　通典故姚襄城在县西即姚襄所筑西临黄河控带龙门孟门之险周齐交争之处齐武平二年斛律光筑平陇诸戍还复令率步骑
　　五万出平阳道攻姚襄白亭城戍皆克之获其城主仪同大都督等九人捕虏数千人二年二月周遣将攻边右丞相斛律光先率军御之左丞相段韶亦请行五月到复秦城周人于姚襄城南更起城镇东接定阳又作深堑断絶行道韶密抽壮士从北袭之又使人潜渡河告姚襄城中令内外相应度者千有余人周人始觉于是合战大破之获其仪同若干显寳等诸将咸欲攻其新城韶曰此城一面阻河三面地险不可攻就令得之一城地耳不如更作一城塞其要道破服秦幷力以图定阳计之长者将士咸以为然六月徙围定阳其城主开府仪同杨范固守不下韶登山望城势乃纵兵急攻之七月屠其外城时韶病在军中以子城未克谓兰陵王长恭曰此城三面重涧险阻竝无走路唯虑东南一处耳贼若突围必从此出但简精兵专守自是成擒长恭乃令壮士千余人设伏于东南涧其夜果如所策贼遂出城伏兵撃之大溃范等面防尽获其众　周天和五年齐人于姚襄筑伏龙等五城以处戍卒骠骑大将军刘雄从齐公宪攻之五城皆拔宪复遣雄与柱国宇文盛于齐长城以西连营防御齐将段孝先等率众围盛营外先有长堑大将军韩欢与孝先交战不利雄身负排率所部二十余人据堑力战孝先乃止　天和五年齐王宪北攻姚襄城陷之时汾州又见围日久粮援路絶宪遣柱国宇文盛运粟以馈之宪自入两乳谷袭克齐柏社城进军姚襄齐人婴城固守宪使柱国谭公会筑石殿城以为汾州之援齐平原王段孝先兰陵王髙长恭引兵大至宪命将士阵而待之大将军韩欢为齐人所乗遂以奔退宪身自督战齐众稍却防日暮乃各收军　天和六年齐将段孝先攻汾州刺史杨敷突围出为孝先所擒　冢宰宇文防令中外府水曹叅军郭荣于汾州观形势时汾州与姚襄镇相去悬逺荣以为二城孤迫势不相救请于州镇之间更筑一城以相控摄防从之俄而齐将段孝先攻陷姚襄汾州二城惟荣所立者独能自守
　　石梯城州西南百里龙门上口垒石为之东北髙据峻岭西南俯临黄河悬崖絶壁百丈有余非梯莫上【一名倚梯城】
　　牛心寨西六十里临黄河　金杨贞筑桥治吉州址微存
　　云台郊东五十里　魏五城山胡冯宜都等聚众于此即云台山也　百里候魏都督髙防败于此　魏肃宗时汾州吐京羣胡薛羽等作逆以中散大夫裴良兼尚书左丞为西北道行台值别将李徳龙为羽所破良入汾州与刺史汝隂王景和及徳龙率兵数千凭城自守并力攻逼诏遣行台裴延儁大都督章武王融都督宗正珍孙等赴援时有五城郡山胡冯宜都贺悦回成等以妖妄惑众假称尊号服素衣持白伞白幡率诸逆众于云台郊抗拒王师融等与战败绩贼乗势围城良率将士出战大破之于阵斩回成复诱导诸贼令斩送宜都首又山胡刘蠡升自云圣术人惑之咸相影附旬日之间逆徒还振徳龙议欲拔城良不许徳龙等乃止景和卒以良为辅国将军汾州刺史行台如故都督髙防来援复败于百里候先是官粟贷民未及收聚仍值冦乱城民大饥贼知仓库空虚攻围日甚死者十三四良以饥窘因与城人奔赴西河汾州之治西河自良始也　正光末汾州吐京羣胡薛悉公马牒腾竝自立为王聚党作逆众至数万诏闻喜裴庆孙为募人别将招率乡豪得战士数千人以讨之胡屡来逆战庆孙身先士卒每摧其锋遂深入至云台郊诸贼更相连结大战郊西自旦至夕庆孙身自突阵贼王阙郭康儿众大溃明署州事知乡宁县李节亨以西城外地势最髙防御为难于西城建敌楼五座明季吉城失守敌楼半倾
　　秦王岭关　马头闗元致和元年九月秦王岭马头二关穿堑垒石
　　南山沟寨北六十里四面胥石崖垒级以登一人扼吭万夫莫上刀箭炮石胥不能坏
　　竭石崖寨　曹花平寨　楼儿山寨险同南山沟寨赵家堡　白杨堡　榻村堡胥土山削筑成堡　桃源镇　大度镇　三垢镇
　　乡宁县
　　龙尾碛西一百里黄河中冬结氷桥路通陜西韩城县明洪武四年置巡检司后废
　　香炉崖西一百里
