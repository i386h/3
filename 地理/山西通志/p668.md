<!-- { "loadSidebar": true } -->
　　常爽字仕明河内温人魏太常卿林六世孙也祖仕秦居凉州爽少而聪敏严正有志概虽家人僮未尝见其寛诞之容笃志好学博闻强识明习纬候五经百家多所研综州郡礼命皆不就世祖西征凉土爽与兄仕国归欵军门世祖嘉之赐爽为六品拜宣威将军是时戎车屡驾征伐为事贵游子弟未遑学术爽置馆温水之右教授门徒七百余人京师学业翕然复兴爽立训甚有劝罚之科弟子事之若严君焉尚书左仆射元赞平原太守司马贞安著作郎程灵虬皆是爽教所就崔浩髙允并称爽之严教奬励有方允曰文翁柔胜先生刚克立教虽殊成人一也其为通识叹服如此因教授之暇述六经畧注以广制作甚有条贯其书行于世爽不事王侯独守闲静讲经肄典二十余年时人号为儒林先生年六十三卒于家
　　江强字文威陈留济阳人髙祖琼善虫篆训诂徙居凉土世传家业太延五年凉州平强内徙代京上书三十余法各有体例又献经史诸子千余卷拜中书博士卒子绍兴掌国史二十余年孙式篆体尤工撰古今文字四十卷
　　隂仲达武威姑臧人少以文学知名凉州平内徙代都司徒崔浩启仲达与段承根云二人俱凉土才华同修国史除秘书著作郎卒
　　房灵建房灵賔清河绎幕人灵賔文藻不如灵建而辩悟过之胥以才名见称灵建宋渤海太守灵賔冀州治中后魏平青冀胥入代为平齐民虽流漂屯圯操尚卓然并卒于平齐
　　崔道固字季坚清河东武城人母卑贱父辑曰此儿姿识或能兴大门戸为宋冀州刺史镇歴城慕容白曜南伐道固面缚白曜送赴代都乃徙齐土望共道固守城者数百家于桑干立平齐郡于平城西北北新城以道固为太守赐爵临淄子寻徙居京城西南二百余里旧隂馆之西延兴中卒子景徽袭
　　房景伯字长晖清河绎幕人祖元庆为沈文秀所害父爱亲随例内徙为平齐民以父非命防服终身景伯生于桑干少防父以孝闻家贫佣书自给养母甚谨尚书卢渊称之于李冲冲时典选拔为奉朝请司空祭酒后行齐州事除清河太守号循吏仕至司空长史以母疾去官母亡病积年不愈卒景伯渉猎经史诸弟宗之如事严亲乡里语曰有义有礼房家兄弟廷尉卿崔先韶好标榜人物无所推尚毎云景伯有士大夫之行业
　　房景先字光胄景伯弟幼孤贫无资从师其母自授毛诗曲礼年十二请其母曰岂可使兄佣赁以供景先也请自求衣然后就学母哀其小不许苦请从之遂得一羊裘忻然自足昼则樵苏夜诵经史自是精勤遂大通赡太和中例得还乡郡辟功曹州举秀才解褐太学博士太常刘芳侍中崔光叹其精博光奏兼著作佐郎修国史侍中穆绍启撰世宗起居注后为东义阳城行台卒諡文景先沈敏方正事兄恭谨作五经疑问百余篇其言该典行于时弟景逺字叔遐事二兄至谨抚兄孤甚笃重然诺好施与益州启昭武府功曹防军以母老不应
　　赵琰字叔起天水人初苻氏乱琰为乳母擕奔夀春年十四乃归代都孝心色养饪熟之节必亲调之皇兴中京师歳俭婢简粟粜之琰遇见切责敇留轻粃初为兖州司马转团城镇副将还京为淮南王他府长史时禁制甚严不听越闗于旧兆琰积三十余年不得二亲及蒸尝拜献未曽不婴慕卒事毎于时节不受子孙庆贺年逾耳顺而孝思弥笃年八十卒迁都洛阳子应等乃还乡焉
　　傅永字修期清河人年二十余有友人与之书而不能答请叔父洪仲洪仲深让之而不为报永乃发愤读书渉猎经史兼有才干为宋冀州刺史崔道固城局防军与道固俱入魏为平齐百姓晚为奉礼郎王肃平南长史一月献再防策拜安逺将军贝丘县男帝毎叹曰上马能击贼下马作露布惟傅修期耳后为南兖州刺史年逾八十犹能驰射还京拜光禄大夫卒东清河
　　崔光本名孝伯字长仁髙祖赐名焉东清河鄃人也父灵延宋龙骧将军长广太守三齐平光年十七随父徙代家贫好学昼耕夜诵佣书以养父母太和六年拜中书博士转著作郎防撰国书甚为髙祖所知待尝曰孝伯之才浩浩如黄河东注固今日之文宗也累迁中书监世宗延昌二年敇以光为肃宗傅肃宗南面再拜光北面立不答拜肃宗立封博平县开国公食邑二千户迁车骑大将军仪同三司晋司徒公太保固辞正光四年卒赠太傅諡文宣肃宗祖防建春门外望輀哀感儒者荣之光撰百三郡国诗百三卷诗赋铭赞诔颂表启数百篇五十余卷子励字彦徳器学才徳有父风与从兄鸿俱有名于世侍父疾衣不解带孝昌元年袭父爵建义初遇害河隂赠侍中卫将军青州长史
　　崔长文字景翰光从祖弟少亦徙于代都聪敏有学识太和中除奉朝请累迁髙阳王谘议防军永安中还家卒谥贞
　　髙聪字僧智本渤海蓚人曽祖轨徙剧县父法昂宋车骑将军王元谟甥也官至员外郎聪少育于祖母王魏克东阳徙入平城与蒋少游为云中兵户窘困无所不至族祖允视之若孙大加赒给聪渉猎经史颇有文才允素称其美言于朝云青州蒋少游与从孙僧智虽为孤弱然皆有文情由是与少游同入中书博士稍为髙祖知遇聪尝徙平州行届瀛州属刺史王质获白兔托聪为表髙祖见表顾王肃曰在下那得复有此才而令朕不知也肃曰比髙聪北徙此文或其所制髙祖悟曰必应然也何应更有此辈聪附赵修茹皓以踈宗曲事髙肇仕至光禄大夫卒谥献集二十卷
　　任延敬广宁人伯父桃太和初为云中军将延敬随之因家焉初随葛荣以先降拜镇逺将军赐爵西河县公后随髙祖建义太昌初累转尚书左仆射位望既重能以寛和接物人士称之及斛斯椿衅发延敬弃家北走至河北郡率土民据之以待髙祖天平后再为侍中卒赠太保
　　元羽字叔翻显祖第五子太和九年封广陵王髙祖将南讨遣羽持节安抚六镇发其突骑夷人宁悦车驾既发诏羽与太尉元丕留守京师并加使持节诏丕羽曰留守非贤莫可太尉年尊徳重位总阿衡羽朕之懿弟温柔明断故使二人留守京邑授以二节赏罚在手其祗允成宪以称朕心丕对曰谨以死奉诏羽对曰太尉宜专节度臣但可副貮而已髙祖曰老者之智少者之决何得辞也髙祖友爱诸弟不忍早分诏羽从至雁门乃令归赐如意以表心迁京之后北蕃人夷多有未悟羽镇抚代京内外肃然髙祖嘉之后以留守功増邑五百户进号车骑大将军卒諡惠
　　元澄字道镇任城王云之子恭宗之孙也少而好学袭封累授尚书令兼左仆射髙祖幸洛阳定迁都策诏曰迁移之旨必须访众当遣任城驰驿向代问彼百司论择可否近日论革卦今真所谓革也王其勉之既至代都众闻迁诏莫不惊骇澄援引今古徐以晓之众乃开伏澄遂南驰还报防车驾于滑台髙祖大悦曰若非任城朕事业不得就也既而恒州刺史穆泰在州谋反推朔州刺史阳平王颐为主颐表其状髙祖召澄入见凝闲堂曰适得阳平表曰穆泰谋为不轨招诱宗室脱或必然迁京甫尔北人恋旧南北纷扰朕洛阳不立也此事非任城不办可为我力疾向北如其弱也直往擒剪若其势彊可承制发并肆兵以殄之虽知王患既是国家大事不容辞也澄曰泰等愚惑正恋本为此非有逺图臣诚怯弱不惮是辈虽复患惙谨当罄尽心力继之以死愿陛下勿忧髙祖笑曰得任城此行朕复何忧也遂授节铜虎竹使符御仗左右仍行恒州事行达雁门太守夜告泰已握众西就阳平城下聚结惟见弓仗澄闻便速进时右丞孟斌曰事不可量须依敇召并肆兵然后徐动澄曰泰既构逆应据坚城而更迎阳平度其所为似当势弱泰既不相拒无故发兵非宜也但速往镇之民心自定遂倍道兼行出其不意又遣治书侍御史李焕先赴至即擒泰民情怡然穷其党与罪人皆得钜鹿公陆叡安乐侯元隆等百余人皆狱禁具状表闻髙祖览表大悦召集公卿以表示之曰我任城可谓社稷臣也寻其罪案正复臯陶断狱岂能过之顾谓咸阳王等曰汝等脱当其处不能办此车驾寻幸平城劳澄曰任城此行深副逺寄对曰陛下威灵逺被罪人无所逃刑臣何劳之有引见逆徒无一人称枉时人莫不叹之髙祖顾谓左右曰昔仲尼云听讼吾犹人也必也使无讼乎然圣人之听讼殆非常人所匹必也无讼今日见之矣后累迁司徒公神二年薨赠假黄钺都督中外诸军事太傅领太尉公备九锡依晋大司马齐王攸故事諡文宣
　　李焕赵郡人有干用与郦道元俱为李彪所知恒州刺史穆泰据代都潜谋焕以书侍御史与任城王澄推究之焕先驱至州宣防晓喻乃执泰等景明初迎接裴叔业赐爵容城伯卒諡明
　　北周
　　赵昶字长舒天水南安人曽祖襄家于代昶弱冠以材力闻孝昌中起家拜都督周太祖平农擢为相府典籖汾州叛再遣昶慰劳之皆知其虚实及大军往讨昶为先驱遂破之拜武州刺史车骑大将军仪同三司都督诸州军事昶屡为将帅太祖尝曰不烦国家士马而能威服氐羌者赵昶有之矣周世祖録前后功封长道郡公卒
　　隋
　　牛字里仁安定鹑觚人周袭封临泾公隋开皇初进爵竒章郡公奉敇修撰五礼定雅乐累授大将军吏部尚书右光禄大夫大业三年从拜恒岳坛珪币墠畤牲牢并所定还下太行引入内帐赐以同席饮食六年卒諡曰宪
　　宋
　　洪皓字光弼鄱阳人少有竒节慷慨有经畧四方志登政和五年进士第建炎三年五月时议遣使金国张浚荐皓于吕颐浩皓方居父防颐浩解衣巾俾易墨衰绖入对乃迁皓五官擢徽猷阁待制假礼部尚书为大金通问使龚璹副之皓至太原留几一年金遇使人礼日薄及至云中尼雅满廹二使仕刘豫皓曰万里衔命不得奉两宫南归恨力不能磔逆豫忍事之耶不愿偷生愿就鼎镬无悔粘罕怒将杀之旁一帅曰此真忠臣也目止剑士为之跪请流递冷山云中至冷山行六十日地苦寒四月草生八月已雪而璹独至汴受豫官当皓之在云中也二帝迁居五国城皓宻遣人奏书以桃梨栗面献二帝始知髙宗即位皓闻祐陵讣北向泣血旦夕临讳日操文以祭闻者皆挥涕金参政韩昉尝令皓校云中进士试皓固以疾辞未几金大赦许使人还乡皓与张邵朱弁三人在遣中皓自建炎己酉出使至绍兴十二年七月还留北中凡十五年同时使者十三人惟皓邵弁得生还皓见秦桧言室撚寄声桧怒甚后安置英州至南雄州卒复徽猷阁学士谥忠宣皓撰松漠纪闻金国文具録等书子适遵迈
　　阎进宣武建炎初遣使通问进从行既至云中府金人拘留使者散处之进亡去追还留守髙庆裔问曰何为亡进曰思大宋尔庆裔义而释之凡三亡乃见杀临刑踊身直起盘旋数四卒南向就死
　　朱勣为进武校尉分在尼玛哈所勣见尼玛哈数日遽求妻室尼玛哈喜令择所虏内人妻之勣取最丑者人莫谕其意不半月亡去追之还勣含笑死梃下其始求妻者所以固尼玛哈也
