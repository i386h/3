<!-- { "loadSidebar": true } -->
　　治己酉举人周完妻李氏年十八夫亡遗孤鲁方一嵗氏矢节训子由岁贡任朝城令山东巡抚嘉其苦节防请旌表寿八十七终
　　于尧妻朱氏年二十夫亡遗孤鳯仪甫四岁教子成名官参将封太宜人寿七十四终
　　国朝
　　谷发妻王氏发从弟旺少孤従母转适母亡归依发佣力自食未几发病故旺思妻其嫂将僦居他所直言致之氏泣且詈邻妇咸为劝解既而旺不及待潜遣幼侄出挺然入犯氏峻拒旺怒持挺击之推仆锅斧其额立时死康熙四十七年事闻旺抵氏死
　　诏旌
　　生员丁培初妻赵氏年二十四夫故勤劳奉姑教子旺巽业儒充邑弟子员雍正四年建坊旌表
　　参将罗光大继妻姚氏光大卒于任无子氏忍死治丧事扶柩归里窆期前一日更衣自缢棺衾胥预备时年二十有七
　　于构基妻安氏年二十三夫亡子公勷甫二嵗守节敎子孀居五十一年















　　山西通志卷一百五十三
<史部,地理类,都会郡县之属,山西通志>
　　钦定四库全书
　　山西通志卷一百五十四
　　列女【六】
　　朔平府
　　右玉县
　　明
　　人欧英妻王氏幼而淑静年十九夫亡欲自杀以殉家人守之不得一日绐以洗沐遣守者去遂闭户自缢都御史李敏为之请旌有日月争光山川出色之句
　　储徴妻何氏年二十四夫故遗女二女红治生守节六十一年卒
　　尉章妻王氏章耕扵田为部人所掠氏年十有八岁母令改适氏勿聴与母絶往来异日母至门见氏为隣媪舂米斥之曰汝不吾从今自苦乃尔氏不答遂投井死
　　孙可学妻曹氏年十九夫亡抚子旣而子死家益贫氷操益厉寿八十卒御史白题旌
　　赵针妻张氏年十七夫亡哭之恸绐家人曰治棺宜寛吾将尽纳夫之遗物也越日乃自缢家人哀其节因同柩殡焉御史旌之
　　徐世卿妻李氏年二十三夫亡三子幼勤女红育之三子胥成事母尽孝御史旌曰节孝之门
　　岁贡敦士宏继妻杨氏士宏任云南提举卒扵官氏年二十六万里扶榇归事八旬继姑以谨顺闻课子恩选学使奏旌
　　巨经妻李氏年十九夫亡守节翁谨阵亡负骸还巡按周旌其门曰节孝卒年七十有八
　　马承学妻柴氏承学被溺死氏痛不欲生即自缢崔守仁妻原氏守仁经商卒扵旅邸讣闻氏投缳死右卫千户黄达妻赵氏年二十一夫亡矢节抚孤卒年七十有七未尝与僮仆亲授受
　　玉林卫百户刘清妻刘氏年二十六夫亡子彪方四嵗氏抚成娶周氏彪亦卒周氏年二十一与姑同守志操凛如氷霜
　　生员李委蕡妻宋氏年十九夫亡事翁姑尽孝抚遗腹子贞儒成名并抚二孙苦节以终
　　玉林卫指挥杨约妻王氏年十七夫亡生子一日双瞽父母遣嫁守死无二
　　玉林卫百戸王相母柴氏年十九相父故后三月遗娠诞相事姑抚子以寿终抚按旌表其门
　　右卫指挥麻富妻王氏年十九夫没王事姑茹苦守节抚子成名抚按旌曰忠节双全
　　右卫千戸姚国都妻王氏年十九夫故家贫姑欲嫁之氏曰姚氏无后余方娠三月不忍去也后生子名世官抚成袭父职
　　副使何廷魁二妾金氏高氏廷魁分巡辽阳城失守率二氏投井死婢仆从死者六人
　　赵登仕妻王氏年二十余寡家贫无子倚季壻供井臼季女复早折孀居逾四十载旱干水溢烈风冻雨凛如一日过其门覩倾侧萧瑟状无不哀恻之者年七十卒
　　周权妻樊氏王鳯妻孙氏王朝臣妻张氏范佑妻李氏玉林卫胡清妻董氏右卫百戸王辅妻汪氏右卫指挥周维藩妻张氏右卫正指挥史阙文妻折氏生员李先香妻赵氏以上俱守志节
　　国朝
　　杨氏正黄旗满洲领催胡都纳妻康熙三十五年胡都纳在招磨多军前病故氏年二十五守节三十三年雍正六年疏请旌表
　　王加氏正蓝旗满洲防军马成妻康熙三十五年马成在招磨多军前病故氏年二十九守节三十三年雍正六年建坊旌表
　　闗加氏正蓝旗满洲防军伊达礼妻康熙三十三年伊达礼在招磨多军前病故氏年二十九守节三十三年雍正六年建坊旌表
　　焦加氏镶蓝旗满洲防军四格妻康熙十三年四格阵亡氏年十九守节五十五年雍正六年建坊旌表
　　高氏正蓝旗防古防军牙图妻康熙十三年牙图病故氏年一十八岁后随子偏图来右卫驻防守节五十五年雍正六年建坊旌表
　　达禄氏镶蓝旗防古领催杜楞妻康熙三十五年杜楞病故氏年二十九守节三十三年雍正六年建坊旌表
　　高氏镶蓝旗汉军于朝选妻康熙三十五年朝选病故氏年二十九守节三十三年雍正六年建坊旌表
　　宋氏镶黄旗汉军廕生田璋玉妻康熙三十五年璋玉病故氏年二十守节三十三年雍正六年建坊旌表
　　王氏镶白旗汉军王应登妻康熙十五年应登病故氏年一十九守节五十三年雍正六年建坊旌表
　　罗氏镶白旗汉军王可良妻康熙三十五年可良在招磨多军前病故氏年二十六守节三十三年雍正六年建坊旌表
　　王加位妻高氏年二十七夫亡子章甫周嵗抚孤守志久而益励雍正九年旌表
　　刘生藻妻安氏年二十九夫亡抚孤守节坚操粹白雍正十年旌表
　　监生徐建格妻褚氏年二十三而寡无子氷蘗矢志终始不渝七十九而终
　　知县范鼎铉妻赵氏贡生范台妻陈氏己丑姜瓖之变同居左云川卫贼攻城亟二氏相戒弗受辱城破各抱幼女投井死越数日出其尸面色如生女俱在抱其时左卫城中井皆塡满惜湮没不传
　　把总杨丛泰妻原氏康熙三十五年丛泰従征噶尔丹没扵阵
　　卹典赠廕氏年二十九守节三十四年事育尽道宗党贤之
　　郑材妻马氏夫早殁抚子永春守志子复中夭僦居人勤女红自给里中富翁某慕其贤谋娶为继室所亲咸怂慂之氏坚志不从力营度日卒年七十余乡党怜其节共为殓
　　生员张杰继妻刘氏夫临卒以氏幼令其改适氏不従抚子守志数十年如一日
　　杨世寳妻丁氏年二十三夫亡无子抚侄为嗣苦节歴四十七年卒
　　刘成名妻王氏年二十六夫亡家贫苦节抚子戢甫入泮复夭折又抚幼孙承汉成立
　　爼复兴妻韩氏年二十二岁夫亡无子夫弟二俱幼氏清苦持家俾得成立居有古树一株枯久复荣人以为节义之感
　　田裕国妻石氏裕国病卒子述圣甫六龄氏誓不独生三日夫殓自缢柩侧
　　杨有英妻王氏年一十八夫亡抚遗腹子先春守节四十一年卒年五十九
　　范鸣英妻王氏年十九夫亡家贫子幼矢守志节岁饥子死贫益甚卒不易操寿八十卒
　　生员赵登仕妻王氏年二十四夫亡无子食贫守志歴五十年卒
　　刘氏镶红旗汉军协领徐嘉英妻嘉英扵雍正五年病故氏年三十六岁即投缳殉之
　　赵氏镶黄旗满洲防御世袭拜他拉布喇哈番常禄妻常禄扵雍正九年病故氏年三十四岁即投缳殉之
　　任义妻廖氏义卒矢殉夜半人尽寝潜出缢柩侧王懋徳妻李氏王明徳妻解氏刘起福妻张氏程起瑞妻徐氏辛鳯彩妻韩氏王化行妻王氏庠生殷显宗妻刘氏庠生周孕彩妻贾氏生员原启仁妻郝氏成师友妻张氏庠生王之正妻樊氏冀屏妻胡氏冯三元妻曹氏安仲妻王氏逯适妻胡氏王忻妻吴氏张应辅妻闫氏王大徴妻蔺氏以上俱守志节
　　朔州
　　北齐
　　斛律氏钜鹿郡公斛律光长女乐陵王百年妃时灾异叠见帝将以百年厌之使召百年知不免割带玦留与妃别见帝击死瘗之妃把玦哀号不食月余亦死玦犹在手掌不可开时年十有四岁
　　元
　　贾贤妻刘氏年二十余夫亡子二长福义年六嵗次福礼在乳哺氏誓不二天勤女红以供祭养防居五十余年至正间旌表
　　明
　　王干妻李氏正统间干从征阵亡讣闻氏哀恸欲絶设灵几祭奠讫出金百两寄幼女扵侄遂自缢闻者莫不嗟悼诏旌
　　指挥方谅妻董氏年二十八谅卒无出誓守以奉舅姑曰二亲老矣是泉下所不瞑目者朝夕承欢二老忘其无子及舅姑没鬻奁具营敬庻姑林氏如姑苦节三十三年成化十年旌表
　　武敏妻董氏年二十五夫亡守节四十余年抚子仲杰有成仕秦府长史成化十年旌表
　　李通妻赵氏年十八夫亡欲自尽姑曰尔幸有身得男以继夫后夫不死矣若女也当聴尔志已果生男繁矢节抚姑成化二十三年诏旌
　　千户董仪妻钱氏年二十夫亡遗孤在襁褓守节三十六年抚孤成立治间旌表
　　雷颐妻高氏事见雷节妇传有碑坊
　　总旗刘胜妻王氏胜从征没扵阳和后口氏年二十五遗孤鉴钺胥幼讣闻氏触死柱下寻复苏守节四十八年抚二孤暨孤侄威咸底扵成治五年诏旌其门
　　郝让妻师氏年二十夫亡无子昼夜悲号罄奁赀营殡事殡毕遂自缢
　　举人郝纪妻杨氏纪病氏黙祷愿代纪卒氏年二十余每谓所亲曰计惟一死奈堂上二老何事舅姑生卒尽礼孀居三十五年正徳间旌表
　　牛茂妻蔚氏年二十余夫亡遗子珍幼抚育成立守节五十余年
　　周广妻丁氏年二十夫亡遗子三氏遇之严稍长就外傅日必自课其业三子畏惮如严父长宗以国子生任呉堡县令次俱成立孀居五十余年节高而才尤足称
　　舍人李宣妻张氏年二十一夫亡子鳯引在抱抚训成立任太原学博巡按旌之
　　王国臣妻徐氏国臣业攻金亏折官银赔补不给归而谋诸妇欲脱簪珥以偿之氏有徳色国臣饮毒死氏追悔自缢奏闻旌表
　　侯国妻卢氏早嵗失怙与嫠母垂髪作苦及筓适国不数年国亡家素清贫苦节三十年训子养桂力学食饩内外贤之
　　许士连妻朱氏少寡家甚窘日午不防冬无完褐氏茹苦守志抚孤应科第有成孀居三十八年卒
　　卢天保妻倪氏年少有姿夫耨田氏往馌之道为恶少杨一山所廹氏以死拒归诉其事欲自尽时幼子在抱姑慰勉之氏意不少回卒雉经死一山旋即正法知州翁应祥为之传
　　生员谢北阙妻雷氏少寡甘贫守志教子璋列嵗荐当事旌之
　　生员李敬伯妻王氏年二十三夫亡食贫守节始终无间有司以孝姑化妇教子训孙奏闻旌表
　　蔚日升妻卢氏年二十四夫亡家贫日不再炊力佣度日年六十七而卒
　　生员王承统妻马氏少寡守志歴三十八年里中称为节孝妇
　　殷体智妻孟氏夫亡守节歴四十年诸孤俱克成立国朝
　　马呈池妻孟氏年二十夫亡遗幼子二姑病卧氏自啜糟糠啖姑以甘防苦节五十余年敎二子东伯东阳胥登乡荐顺治九年建坊旌表寿八十九东阳妻雷氏亦早寡事姑以节孝闻
　　王善教妻刘氏夫亡誓守夫兄善绩迫之转适氏不従投井死雍正八年旌表
　　庠生卢显祖妻高氏年二十七而寡家计萧条抚子女备极艰难寿八十四而卒
　　廪生郑煜妻李氏年十九夫亡无子誓养舅姑孀居三十余年
　　罗世弼妻张氏幼娴闺范以妇徳闻扵乡世弼卒氏年少无子即自缢舅姑救之苏涕泣以谕氏自悔失计曰舅姑已老无他子妇侍养妾复自尽是速舅姑之亡也自是忍死侍奉翁没力襄丧姑失明色养尤谨守节四十余年卒
　　陈大明妻李氏少寡子儒在抱有夺其志者氏啮指滴血矢死儒长娶妇落氏落年二十有三儒亦卒誓守姑志抚子干佑有成人称一门双节
　　董宏祥妻赵氏结褵八月宏祥卒誓不再适守节逾六载忽有媒氏求婚者至氏叹曰少妇守志多不谅扵人不如死之遂自尽
