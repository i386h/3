<!-- { "loadSidebar": true } -->
　　贺胜字正卿小字伯顔永和人仁杰子能日驰千里年十六入宿衞凝重寡言大臣有密奏独留胜许听之出则参乗舆入则侍帏幄非休沐不得至家时四方以遽闻者上亟欲赐报凡使事辄见遣受命无留行复命无后期逺至六诏交广西域之属无不至计所歴无虑数十万里上亲征纳延胜直武帐常传密旨饬诸将还侍侧飞矢交帐前独立不动及还都胜参乗伶人防采毳作狮子舞迎驾舆象惊奔逸不可制胜投身当象前令后至者防靷纵象乗舆乃安上亲抚其创遣尚医尚食视防已拜集贤学士僧格败上问谁可相者胜曰天下公论皆属旺扎勒遂相旺扎勒而以胜参知政事大徳九年代父仁杰为上都留守兼开平府尹既至通商贾谨出纳权贵子弟暴横者悉绳以法至大三年进中书左丞相行留守如故歳饥辄发廪赈民仍自劾待罪上报曰祖宗以上都之民付卿父子欲安之也卿能如此朕复何忧民徳之为立祠西门外上复命工写其像以赐俾传示子孙寻以足疾请老不许曰卿卧理足矣赐小车出入禁闼初开平人张弼家富奴索钱民家殴负钱者至死治狱者教奴引弼子丞相特们徳尔受其贿六万缗属胜出奴胜不从丞相坐都堂召留守将罪之胜昌言大奴所干非法不敢从他实无罪御史中丞杨多尔济平章萧拜珠使御史徐元素按弼子贿得实入奏诏逮问及特们徳尔复相即絷杨多尔济萧拜珠戮于市且诬胜乗赐车迎诏大不敬并杀之泰定初诏雪其寃追封秦国公諡惠愍子太平
　　王克敬字叔能大宁人幼奇颖大宁在晋西鄙习尚少文克敬独孜孜为儒者事初仕江浙左右司都事监倭互市悉屏兵衞抚以恩信番帖然无敢哗鄱阳总管王都中出廪粟赈饥行省欲罪之克敬曰饶距此千里比待命民且死彼为仁而吾属顾不仁邪遂得免延祐中拜监察御史监吏部选有履歴当升而过轻者卒升之治书侍御史张伯髙曰监选以减驳为能今王御史务崇寛厚可为世道贺矣防议中书堂首言江南包银民贫不能输者有司责之役戸当罢两浙煎盐戸役重当免其它役从之泰定初出为绍兴路总管抽分海舶拗番者例籍其货克敬曰某货出某国地有逺近货有轻重冒重险出万死舎近而趋逺弃重而取轻岂人情邪遂罢籍转两浙盐运使令私盐毋得连逮妇人着为令俄调海道漕运都万戸天厯之变直沽漕舟多复漕而南行省欲坐罪克敬谓蹈万死完所漕而还非得已乃请令附次年漕舟达京擢参议中书省事乞覆奏赐钱数曰大长公主供馈素优今赐出无名是不当也诸军征讨赏格未下云南独先防赏是不均也英后逺还徒御众多非大赉恩意不能洽今赐物鲜少是不周也文宗是其议除南台治书侍御史以正纲纪为己任不阿宗戚声誉益着元统初出为江浙参政松江大姓歳漕米万石入京后子孙贫有司仍杂置民赋克敬曰匹夫妄献米徼名爵今身死家破岂可使一郡均其害奏免之寻请老谓人曰穴趾而峻墉必危再实之木必伤其根无功徳而忝富贵何以异此又曰世俗喜言勿认真此非名言临事不认真岂尽忠之道故歴官政绩胥可纪时称名卿雅喜诵读有得辄手抄为书着诗文奏议传于世卒封梁郡公諡文肃
　　贺太平本名惟一字允中永和人胜子胜寃雪袭虎贲亲军都指挥使元统初累迁御史中丞御史劾中书参议佛嘉律时宰庇之惟一辞疾去至正二年诏起中书参知政事辞进右丞又辞防佛家闾黜乃起就职请均给宗室诸王歳赐选台阁名臣充守令覈其治行时粟贵而金银贱请委官收市所得不赀后兵兴卒获其用六年拜御史大夫故事台端非国姓不授特赐蒙古氏更名太平七年迁中书平章政事国王多尔济居政府复荐为左丞相请勒僧道有妻子者为民给校官俸赐经筵官坐选清望官専典陈言立行都水监治黄河举隠士董立张枢李孝光等太平雅好访人材南北士必録于册至是多进用之初托克托出居西宁州力请令归葬父曰托克托大义灭亲今父殁而不克奔讣为善者惧矣托克托还因谗间成隙斥中书参政孔思立等胥太平所拔用者也九年罢太平为翰林学士承旨御史诬劾其过并论其子额森呼图克太平曰吾无罪但当听命于天遂归杜门谢客以书史自适家居六年起为淮南行省左丞相兼知行院事总制诸军驻济宁命有司给牛具种麦自济宁达海州兵赖以济寻调辽阳行省籴粟以给都城处置有法十七年复召拜中书左丞相而右丞相虚位元时汉人任首辅者独太平而已畧栁林或劝迁都太平持不可徴同知枢密院刘哈喇布哈于章徳引兵击败贼又访求死节士虽布衣亦加赠諡有官者就官其子孙人尤感动右丞相绰斯戬家人造伪钞力解之曰安有堂堂宰相而为此者防奇后希子早临政遣宦者保布哈谕意太平不答已又召至宫举酒申前意复依违以出而后党御史迁他官疑额森呼图克泄其事去太平意益决御史贾珠僧格实哩乃先劾左丞成遵参政赵中以二人太平党也太平知势不可留数辞位二十年拜太保俾养疾于家防阳翟王阿勒呼木特穆尔乱起为上都留守太平毅然往额森呼图克故将托欢引兵缚阳翟王太平生致阙下终不为己功寻拜太傅赐归时伯勒齐尔命为右丞相辞曰若必命臣非得太平同事不可密旨令毋行太平至沙井少留御史大夫布哈劾之诏拘宣命及赐物绰斯戬更诬奏之安置吐番寻遣使至东胜逼令自杀
　　额森呼图克名均字公秉太平子少好学累迁翰林侍读学士太平为相务广延才彦而均以丞相子又倾已下士以故名称借甚已而被劾罢从父还及父再相授知枢密院事至正十九年命往讨开平盗太平以其年少数请改命不允至则遣将复懿州省治盗东奔寻罢为上都留守绰斯戬诬娄达实额森呼图克及托欢等不轨执托欢锻链额森呼图克当贬萨斯嘉之地留居多斯满被杖卒
　　刘佐隰州人至元中宣授承直郎充太原路织染局提举明年改知本州事器宇寛洪轻财乐施
　　明
　　丁珣大宁人监生正徳间任石泉时值流贼猖獗人心危惧珣身任其劳筑城凿池措置军饷严为捍御民获保安
　　张璠蒲县人正徳间任四川招讨司经歴以徳化蛮人声闻于朝擢知掖县清苦自甘取予不茍归时行李萧然掖民泣送之抵家寿几百歳
　　马中豸大宁人万厯间授临清判竭力漕务禁河役革水飞部院四荐其能晋四川营山知县营俗侈婚嫁生女多溺之中豸裁使适中俗为一变有摹假印者发其奸人皆悚服奉上檄协采三殿木多获异材山行几二年尝修文昌阁崇文教立养生社救疾疫人尤称之陞云南禄劝知州奢冦之变直指疏改蓬州中豸力辞归进阶奉直大夫家居博览群书寿七十四卒人推为徳望兼隆
　　张斗星字奎垣大宁人天启丁夘举人授潜山知县经冦残破斗星悉心抚字方获安堵诸生四人以仇诬褫其巾斗星为辩复冦余难妇若干人俱遣还家防踏灾伤值一危蹬人多不敢渡名曰试心桥斗星平步径过少无怖容为口占一絶有曰自检胸中无别物试心桥上独徘徊
　　安民字熙寰大宁人生有至性养母凡朝夕膳以意揣辄先得其心母病便溺悉手自浣濯居乡醇谨有古君子称崇祯初以贡授褒城知县号亷平吏六年冦至与城守事城破被执不屈死民规言矩行素恭谨一旦临事变从容就义人尤难之
　　史光代字射墟隰州人幼英敏以绩学着崇祯间膺选贡授上蔡县主簿迁日照县知县再迁郧阳府通判摄府篆正身率属三年告归遇冦变以乡先生任守御责城破死之兄光前万厯中捐粟千石赈饥与光代同日尽节
　　国朝
　　贺楩蒲县人生而端重前丁夘举人知阜平县行取刑
　　部主事以明允着
　　国初繇员外郎郎中考选贵州道监察御史巡视西城章疏侃侃人称为铁面御史出按山东风采凛然贪墨吏胥敛迹甫两月疾卒几无以为敛同官出俸钱赙之乃克返榇里人今谓之清门
　　李呈祥字麟埜号五鹿隰州人前庚午举人铨注寿阳教谕迁延津知县调陈留入为兵部郎蠧役为民害者次第擒治调度城守井井有纪迁顺广兵备道
　　国初荐起雎陈道迁分守大梁道筑河堤数百里开陈桥旧河直南路至今便之迁分巡武昌道招抚剧盗民获安堵再迁天津道却规例不受内陞通政司通政使寻擢督捕侍郎研剔逃人无滥无枉迁兵部侍郎充
　　殿试读卷官改戸部侍郎总督仓场严禁苞苴运弁旗丁
　　胥颂之寻以改葬补工部侍郎督
　　皇陵大工力为撙节功垂竣以病请未至家卒呈祥自冷
　　官至大僚胥有亷声在工部应
　　诏陈言指畿辅利病尤中肯綮其卒也优恤视常例加厚李允隰州人字寳山官湖广参将康熙七年贼聚湖南七连坪统兵捣之战三昼夜力尽矢竭遂自刎事闻卹葬如例
　　张自兴大宁人起行间歴大同总兵都督佥事自兴少材武从军所至陷阵有俯身搴旗之概驭军寛严互剂军士爱而畏之自兴事母孝输族从逋赋三百金捐大宁马八匹后卒于官
　　赐祭葬有加





　　山西通志卷一百三十五
　　钦定四库全书
　　山西通志卷一百三十六
　　人物【三十　文苑一六】
　　太原府
　　晋
　　郭琦字公伟太原晋阳人少方直有雅量博学善五行作天文志五行传注谷梁京氏易百卷乡人王游等皆就琦学武帝欲以琦为佐著作郎问琦族人尚书郭彰彰素疾琦答云不识上曰若如卿言乌丸家儿能事卿即堪为郎矣遂决意用之赵王伦又欲用琦琦曰我已为武帝吏不容复为今世吏终身处于家
　　王湛字处冲太原晋阳人防次子少有识度少言语人莫能知其隠徳兄弟宗族皆以为痴防独异焉父丧居墓次服阕阖门守静不交当世兄子济尝食湛命取菜蔬对而食之济见湛牀头有周易问曰叔父何用此为湛曰体中不佳时脱复防耳济请言之湛因剖析理微妙有奇趣皆济所未闻也济才气抗迈既闻其言心形俱肃叹曰家有名士三十年而不知济之罪也既而送济至门济有从马絶难乗湛骑此马姿容既妙回防如萦善骑者无以过之又济爱所乗马湛曰此马虽快然力薄不堪苦行近见督邮马当胜但刍秣不至耳济试养之当与已马等湛又曰此马任重方知之平路无以别也于是当蚁封内试之济马果踬而督邮马如常济益叹异还白其父曰济始得一叔乃济以上人也武帝每见济辄调之曰卿家痴叔死未济常无以答及是上又问济曰臣叔殊不痴因称其美上曰谁比济曰山涛以下魏舒以上时人谓湛上方山涛不足下比魏舒有余湛闻曰欲处我于季孟之间乎湛歴秦王文学太子洗马尚书郎太子中庶子出为汝南内史卒年四十七子承嗣
