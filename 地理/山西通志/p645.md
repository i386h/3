<!-- { "loadSidebar": true } -->
　　髙智文水县志作髙阶又李伯现又王鸾字鸣臯德量寛厚强暴感化咸称长者
　　郑位爲文水诸生事继母以孝闻友诸弟歳试赴汾州拾遗金悉归失者性不喜饮乡有忿争率置酒解之家颇贫周给无倦色以子之侨贵三膺封又诸生王在庭拾还遗金又严应祥兄弟同爨五十载子国魁孙调鼎胥魁于乡
　　王景能祁人事孀母以孝闻孙天爵领乡荐又渠永昌孝友累賔乡饮寿至九十九歳又阎绍芳祖防承重茹素三年又胡濂赴兄急难慷慨杀身
　　李瓒太谷人孝母宜家百口同防曽获盗乃素相识遂遗布疋遣之
　　李春茂岚县志作杨春茂孝事父母母殁事父尤谨直指某给粟以旌之
　　邸宪章岚县人力农好施与敦孝弟父疾歩祷恒岳不解衣者旬月母疾吁天求代疾寻愈母卒哀毁不离柩旁不尚佛事子瑀事父母及继母曲承意防以歳荐判簿岐山有政声孙如翼亦有孝行又刘光旭贡生李大盛俱以刲股愈亲疾
　　温和岚县歳贡判河间主簿祖希范早卒善事祖母张氏称顺孙父锦卒事嫡母梁生母田以孝称
　　郭安兴县人有孝行任陜西卫经历前后庐墓六年有白鹤旋绕之异又有诸生白孝古庐墓六年均奏得旌表又有监生康玉洁诸生王朝冕及兄朝冠亲死亦以庐墓称孝
　　胡玉琴兴县人父博娶关氏生尚黙次娶甄氏生玉琴甄病兄弟并事之维谨及殁并庐墓侧父殁琴复庐墓哭思成疾卒妻刘氏年少抚孤称节孝
　　邸鳯轩虏犯石州率众御之事闻拔之太学任山东防隂县令有治才
　　韩子名兴县人祖母母俱孀居竭力奉养祖母卒哀毁骨立母卒庐墓三年
　　冯时亨兴县人父璄爲诸生早卒母康氏遘危疾思得鹿肉祷于城隍神刲股肉代之疾防愈又有白玺亦祀孝义祠
　　孙光勲兴县人歳旱输赈奏得旌表子守训年五十无子贾太原买得一妾知爲都司张某女张亏官帑八百两以女售人训恻然倾囊偿之不吿姓名而去后举三子又有王琳拾还遗金官至太仓州牧
　　孙兴太原人尚义好施邑举乡饮辞不赴
　　朱景祥岢岚人正统间蠲粟一千五百石赈荒勅建坊表又栗仲仁天顺成化间蠲粟拯饥表给冠帯
　　董志山行客遗金追还之坚不受谢又髙干公直好义卒年八十九又王璞昶五世孙周急赈荒养姑抚妹人以爲难昶与郝希敏正统年均以捐赈奉勅建坊
　　杜付太谷人正綂间捐赈一千五百石旌表
　　于敏榆次人正綂中输财助官赈济旌义民
　　白好古兴县人治中以孝被旌
　　王朝冕兴县人母疾祷神代死及卒随柩庐墓三年朝夕哭奠有司赐米帛扁旌
　　阎表陈立王文胥交城人正德时捐赈各二千石旌表金中夫一作天夫榆次人弱冠时父鼎罹危疾刲股和汤以进疾遂瘳登正德乡试任戸部司务历工部郎中大工屡兴财不告匮诏褒其能寻守巩昌多惠政逾年归家无余蓄
　　髙自脩孙光勲胥阳曲人隆庆中输财助官赈济旌义民
　　常福交城庠生父克言殁庐墓日夜悲泣者三年万厯间旌表又有吕诚母死庐墓称孝
　　韩友范岢岚人万厯戊午举人崇祯间任陜西庆阳知府时歳荒斗米银三两友范设法赈饥全活者甚众
　　马防阳曲人富而好施闾有婚防辄爲周助揷部内侵捐金给守城夫役尝助修书院及城隍庙费千缗孙谏登进士又李让世积德好施予子希赐以明经充恩选两任巨邑王光钦万厯间捐修桥梁表给冠
　　张运通字彻侯榆次县人七歳父御史养以劾权珰下狱运通入犴狴侍左右寻复具疏阙下请以身代士大夫胥惊异之御史在狱七年甲申贼出之于狱将甘心焉运通号泣蕲免血泪迸流贼称其孝释御史后又以追饷解鎭安运通从之拾橡栗以自给行逹商州猝遇虎虎逡巡去父殁防葬无违礼事母尤笃邑令刘星尝着孝子传
　　裴润阳曲诸生居防哀毁庐墓三年以子希度官赠奉政大夫通政司右防议祀乡贤
　　冯琼字德华阳曲贡士授定兴训导陞延津王府教授不就以孝友称博学介行举乡饮妻卒不再娶卒年七十有九又陈邦鎭府学生妻亾不再娶表给冠帯
　　江明阳曲北城乡约闯围太原率夫御城城陷不去被杀时有生员樊维藩督守陴者贼至亦被杀
　　杨方生字尔桢阳曲人体貌伟岸性慷慨尚节义闯冦之变二弟爲贼所执时方生居乡闻之急奔入城诣贼曰我杨氏冢子某有事当任于二弟无与贼因释其弟囚之凡两月防死后得脱弟充鎗手当行戍方生求代不得乃随弟行左右之及归而兄弟食贫雍睦无间言
　　张治经齐榎俱监生张治度赵芳任三譲桑葕祈州俊李聨防王国昌李塾侯之翰齐人道宼献瑜寇献琜宼永湸褚延文李瑭李干智大用褚延寛李登龙宼省身发身王琯王建元孙承志董万有李自登程云歩张辨齐文辉王度翟汉杰张鳯翔张运隆郝龙正俱生员侯祥副榜郝应麟王辅国俱武举闯贼陷榆次城守城死义
　　武象干太谷诸生闯贼至伏卧室中二贼入并手刄之后父子四人爲众贼所执俱死之又诸生员观光及杜光辉赵譔李元芳同妻员氏俱不屈死
　　国朝
　　潘一桂阳曲人鬻饭事亲父性好饮醉必夜归桂执烛侯门扶之终身不倦父殁庐墓人称潘孝子
　　甄于廷兴县人兄怀廷与邑豪赵姓隙顺治元年赵率党数百人猝至郷人闭堡门以守赵督众攻曰第缚甄怀廷孙奕□来当卽解围去奕□亦隙于赵也怀廷奋曰奈何以一人而害数百家请就缚奕□亦无难色乡人防奕□下赵攒刄刺之怀廷将下于廷力挽曰兄爲吾父宗子且无嗣不可以死弟当代兄下怀廷不肯曰死自吾分两人相争久之乡人胥感泣不得已缚于廷下赵熟视曰非也于廷恸哭言状赵亦感动投刄率其众径去
　　马电字跃如太原县人补博士弟子性仁厚好周人急施粟施药施槥终其身里人刘养病棘以所积四十金托电电辞不获不得已受之后五年养妻蕲他适讼于官电曰是固有之第刘养遗言竢其子婚娶乃给还今子未十歳若何涖县事黄曰第与之电卽手四十金还养妻又出四十金曰此五年子钱也黄跃然起曰义士义士葢电所爲类若此歳癸未
　　圣祖仁皇帝西巡幸其家电率四世子孙跪迎　赐坐问
　　年几何对曰九十
　　圣祖大喜解御服衣冠　赐之又
　　御书秀眉二字命廵抚制扁悬其家后诸孙成武举四人张云鳯字建阁徐沟人八歳失母泪尽继之以血父爲劝慰始饮食事父及继母色养无违父病汤药浣涤必躬亲同卧起二十余年比卒苫块饘粥如礼素冠披髪终三载严朂妻孥事母惟谨
　　苏曰祥徐沟人生未十歳母吕氏殁哭甚哀日夜声不絶父娶继母事之如母父病衣不解帯二百日后父及继母殁墓胥手筑旣葬庐父母继母墓胥三年邑人将闻诸官曰祥曰是俾我芒刺在背也力辞之顺治十年县令高给孺慕髙风扁
　　李瀛蕊尚义好施尝建洞涡河桥利行人城东五里许南北孔路也捐地十四亩构屋数椽冬夏施茶粥人比诸义浆云
　　孙天绣字云章兴县人崇仁令世荩子少豪迈读书辄成诵尝言道在人伦功在日用识者以爲确论子正淦爲赵某所杀狱成论抵三年犹未决天绣乘间入狱刺杀之自系请罪着复仇或问以明志歳旱出蓄米减价粜之不足请于官祈兵米平籴而以其价予兵市估以平
　　张继仲清源人生未浃旬父商于外年十六誓往寻之道出关东遇猛虎以意黙祷虎逡巡去明年果得父归乡称孝子
　　杨渐逵交城人好义侠埋胔掩骼者累载年八十预知死期沐浴端逝
　　任道逺交城县农家子天性纯孝定省胥合节父母安之母殁父娶后妻独能委曲承顺若不知爲异母其母亦雅爱道逺逾于己子县令米闻之请旌以示劝焉
　　郑浩文水人亲老家贫力养二十年如一日佣工于外二亲继殁哀号奔防庐墓哭奠
　　刘光旭岚县人歳贡生早防父母邸氏守志抚之乃克成立母婴病光旭心如刺百计医之防效乃持刀自割其股以爲母食之万一霍然愈不然亦以代母痛也而母卒获无恙
　　李大盛岚县人家甚贫糠覈自餍而事父母膳必备父婴病气息支缀如属大盛闻割股事多功亟刲臂肉和羮以匙进甫入口父目倐开食旣颇甘之不数日病寖愈而大盛雅不语人也
　　平阳府
　　周
　　灵辄晋人赵宣子游首山舍于翳桑见辄饿食之辄舍其半问之曰宦游四方不知母之存亾请以遗母因与箪食肩肉已而爲晋宰夫宣子弗知也灵公伏兵攻宣子辄倒戈防以御公徒问其故曰翳桑饿人也问其名不吿而退遂自亾
　　鉏麑晋力士晋灵公使贼赵盾晨往寝门辟矣盛服将朝尚早坐而假寐麑退而叹曰不忘恭敬民之主也贼民之主不忠弃君之命不信有一于此不如死也触槐而死
　　提弥明赵盾之右灵公饮盾酒伏甲将攻之明知之趋登曰臣侍君宴过三爵非礼也遂扶以下公嗾獒明搏而杀之鬬且出明死之盾获出奔
　　李荣赵将李牧子也父亾庐于墓侧号痛之声凄及风木所近居民皆化之今以孝子名村
　　北魏
　　廉景孙平阳人少厉志节以明经举郡孝廉爲刺史房谟所重谟先与子结婚卢氏及卒卢氏将改适他姓景孙代讼之台府不爲理乃持绳诣神庙前北面大呼曰房谟清吏忠事髙祖及其死也妻子见陵神而有知当助申之今引决诉于地下便以绳自经于树卫士见之救解送所司朝廷哀其至诚命女号房族
　　唐
　　卢操河东人幼勤学通孝经论语事继母张氏以孝称张生三子溺爱命操主炊操服勤不倦张遣子读书命操随驴执鞭三弟纵酒忤人致踵诟母操泣拜慰解之恶少云不忍以三贼而诋长者相与拜操而去继母亾操持丧哀毁训弟有恩后擢明经授临勇尉官舍设父母几筵出告反面晨兴冠带读孝经一遍然后视事读至丧亲章号咽不胜孝行卓然二子云文俱恭谨有父风
　　张金城吕神通吕云吕志挺吕元光赵举张祐姚炽张师德冯巨源杜山藏俱河东人史载事亲居丧克着孝行
　　李忠孝韩放河东人陈渉河东将史载刲股疗亲疾给帛旌门
　　王助通孙举进士七歳丧母哀号邻里爲泣居父忧哀毁骨立服除爲监察御史里行
　　宋
　　李居仁父早丧事母孝日授生徒以供饮膳母殁筑土爲坟髙四丈余时名其巷曰孝母名其族曰坟台李氏至今因之
　　金
　　王佐金季进士元时从父居上都教授里巷不与时俯仰防贼至仓卒不能避爲贼所获佐傲岸自如骂贼不辍见害
　　许琇读书乐善登大定进士防兵乱负母避山东旣而归乡服父丧始终如礼乡党取法焉子良力田积善不求闻达孝行炳着庐亲墓三年不怠里闬称爲孝子
　　元
　　房辑乡贡士祖祺父希文俱擅学行名辑有孝行至正间盗陷平阳继母爲贼所执将杀之辑以身防遂遇害
　　呉着至元初平阳路长官歴陞延安路转运使母丧庐于墓侧负土崇封瘠甚不怠以孝廉著称于时
　　孙抑举进士仕至刑部郎中有孝行关保之变挈家避兵平阳之北村遇贼欲刃其母抑以身翼请代得免父爲所掳抑奋身往寻之屡濒危殆竟奉父归里称笃孝
　　张天瑞浮山人殷富甲于乡里世祖西征道经平水天瑞以才畧备防谋防军乏食输粟万石助之一军悉赡封爲万戸侯锡以五蛮蟒玉墓文具载其事
　　李忠与弟恕皆幼孤天性至孝事孀母宋氏克供子职大德七年地大震郇堡山移所过居民庐舍皆摧压倾圮将近忠家分爲两行五十余步复合忠家独完人皆以爲孝感元李崇德爲作孝感碑
