<!-- { "loadSidebar": true } -->
　　庠生韩景翃妻李氏年二十一夫亡矢志冰霜二子续祖缵祖俱登科第封氏太孺人夀八十有一具题旌表
　　生员董惟慎妻韩氏年二十三生子用惠方三歳惟慎卒心盟不渝闺壸肃然建坊旌表
　　生员郭养性继妻张氏年二十夫亡守节六十年监生卫成恩继妻赵氏早寡无出抚前子守志以夀终郎中晋承忠继妻李氏年二十五承忠亡无子深居后院不出阃不面人三十二年如一日
　　王家楩妻李氏幼敏慧嗜读列女传略识大义年十五适楩二十二而楩卒截发矢志洎子泽滂稍长氏谓王氏有后可以从夫渐减饮食积病旬日而亡
　　髙尚古妻郭氏年十九夫亡无子家贫如洗苦节六十四年卒
　　守备李伸妻吉氏崇祯甲申逆闯犯太原氏劝伸力战且朂以殉难及城陷氏脱自刺其颈不死寻抱幼女投井中寇去收其尸面如生
　　河间知府韩居观继妻郑氏逆闯陷都城居观偕氏携两幼子出避过定兴匿稠桑中贼势奄至氏求絶观蹙额不忍氏曰我不死汝父子必不免矣且于此不死恐后无死所也遂决意缢桑下藁葬道旁时年二十二歳礼部尚书白孕谦作诗以挽之
　　赵国士妻范氏年十九夫卒矢守流寇肆掠氏恐辱身上下裳服重复缝纫抱幼孙投井死
　　郑达妻周氏张泾妻郑氏南纻妻段氏栁凤妻南氏韩得芳妻张氏张凤来妻梁氏南亩妻张氏杨机妻李氏刘官妻张氏周南妻石氏张世伦妻鲁氏南仿妻梁氏李秉孝妻郑氏晋邦臣妻石氏张复泰妻于氏李同妻南氏生员吕翔继妻柳氏南焕妻郭氏卢一桂妻阴氏借士魁妻刘氏张永中妻郑士知州李如松妻韩氏生员韩景顔妻刘氏呉天福妻韩氏生员刘克寛妻段氏成廷聘妻李氏南有恒妻李氏仇朝臣妻李氏知县王嘉栋继妻逯氏廪生石尚才妻卫氏生员赵同升妻晋氏廪生宋文瑞妻阴氏生员刘世范妻杨氏生员韩准祖妻商氏以上俱守志节
　　国朝
　　增生杨学震妻阴氏年二十夫亡矢守抚孤克底大成长善孝廉官学正仲义进士官尚书氏封太夫人建坊旌表
　　生员安宗宙妻员氏年二十七夫亡子甫一歳老翁年八旬纺绩资馈养会呉三桂变比邻咸走避氏独守翁不忍去里以孝称孀居四十七载雍正八年疏请旌表
　　歙县尹晋淑说妻卫氏姜贼变执搢绅索饷氏与子避匿山砦贼役瓮满蹑捕甚迫氏恐见辱遂自缢
　　任光统妻岳氏光统佣工异地卒氏年十八甘贫守节竭蹶以归夫柩事舅姑生养死葬俱尽礼乡党翕然称之
　　生员石若玉妻乔氏于归后勤苦相夫夫病倾奁医药卒不起氏辞父母从容缢柩侧
　　段氏治银支某妻也嫁未久夫遘恶疾氏度不能起预为治敛具先缢夫侧越明日支亦死时年二十一
　　晋淑峤妻刘氏年十六适淑峤甫二载淑峤殁决志殉夫脱簪刺其颈不死旋解带自缢知县金贵亲奠诔以辞
　　杨大旺妻许氏少寡遗腹举子茂林穷居土穴纺绩自食歴五十余年卒
　　王聘妻萧氏年二十四聘亡守节抚子母病刲股疗之孀居三十四年卒
　　生员晋承宾妻左氏年二十六夫亡子淑景甫五歳托孤叔姒一志从夫晨夕号泣柩傍每至气絶复苏卒以哀毁亡
　　生员晋淑琦妻王氏年十八夫亡无子誓死不二守节五十年卒
　　生员晋家昌妻刘氏年二十一夫亡无子女甘贫守志凡四十五年备歴艰辛
　　于鲸妻段氏鸣雷妻郑氏霆霁妻段氏胥少孀守志抚孤世称一门三节
　　韩恭妻翟氏郑之康妻阴氏杨于枫妻卫氏范效琦继妻邢氏生员刘其春妻杨氏生员樊奇生妻郭氏生员段衮锡妻刘氏生员柳垂经妻韩氏韩希祖妻张氏廪生晋淑鏊妻朱氏韩景愈妻柴氏严滨妻柳氏郑宏基妻葛氏郭承祐妻李氏生员李元祯妻髙氏同知王家楹继妻郭氏王家龄妻邢氏前行人司韩续祖继妻赵氏生员晋淑博妻王氏刘师禹妻石氏同知杨茂续妻张氏生员卢鸿祚妻王氏张承业妻董氏董其防妻李氏苏又轼妻贾氏生员王鼎妻梁氏生员燕瑞妻范氏乔巍妻燕氏宋士俊妻孙氏生员范聊鼎妻王氏杨振基妻王氏生员范翼妻刘氏李彬妻杜氏李天裕母黄氏廪生任得民妻李氏王继祚妻程氏李国祯妻黄氏生员髙鸣谦妻于氏生员郑珻继妻华氏以上俱守志节
　　浮山县
　　元
　　卫旗妻马氏年十八夫故子祯甫二歳织絍养舅姑守志三十余年至大八年旌表
　　杨贞女幼字邑人卫贞既受聘贞以商卒于外讣闻女哭之恸曰妾通名于卫即卫妇也誓守终身至正八年旌表
　　明
　　陈敬妻郭氏年十七适陈甫数月陈勤王逺戍临行与氏诀曰此行归否未卜善保遗孕育子以祀陈死且无憾氏曰谨受命虽非子亦宁忍负君后生子俊抚成之陈竟不返曾孙孜官陜西布政使上蔡陈逊学撰文表其墓
　　盖理妻张氏年十八而寡子世望未周张苦守抚孤家范严肃旌
　　廪生许凤妻张氏敏慧淑慎未有子凤遘疾不起疑氏无固志讽之曰吾产颇饶且笥中尚余膳银十载可以粗赡子将若何氏曰君脱不讳妾身且不有奚有于此后凤死七日之昧爽束妆易服哭诸灵遂自缢
　　髙衡妻陈氏年二十夫亡三子胥幼家徒四壁氏与孀姑矢守以节夀终
　　郭九仞妻张氏崇祯间贼至被获欲犯之氏诱以善言防卫稍懈投深崖死奉旌
　　齐国才妻葛氏崇祯间贼紫金梁攻破南王洞氏被执与鸣臯妻张氏相继死节诏旌
　　齐鸣臯妻张氏为贼所掠迫之俱去时氏方在制服缟素绐曰我既行宜易吉服以从贼意弛乗间投道旁井中死诏旌
　　卫道妻张氏王心妻张氏侯维新妻陈氏乔维通妻张氏张权妻髙氏李约妻王氏卫朝纪妻齐氏成文妻乔氏盖国典妻邹氏杨瑶森妻陈氏生员李日畅妻侯氏许克己妻郭氏崔应雏妻秦氏柏完绅妻贾氏周家宰妻姜氏李铠妻史氏黄浩妻张氏以上俱守志节
　　国朝
　　髙景妻张氏年二十五夫亡姑老子幼家徒四壁或劝之改适氏泣曰未亡人誓不为两姓妇且是老而孩者将焉置之守志养姑训二子皆克有成雍正五年疏请旌表
　　酃县令张垚妾贾氏少敏慧能读女传论语晓大义事夫及嫡甚谨年十八垚病以年少令别嫁氏曰主君脱不讳妾愿相从垚微哂之氏曰主疑我乎请先死以明志家人以为诳不之察越二日垚病笃遂自缢而垚竟无恙
　　葛勣元妻秦氏夫卒遗一女庶子绂方幼氏鞠育周至女外适恩无私及事翁姑及九旬色养不衰闾里贤之
　　盖禄重妻柏氏段征妻秦氏杨祥妻郑氏张桓妻段氏柏耀妻石氏许文鉴妻李氏例贡张大绩继妻崔氏张皇猷妻霍氏杨起林妻张氏秦渊妻程氏陈信妻王氏乔永绵妻石氏王金魁妻髙氏孙邦美妻盖氏王定图妻髙氏卫封妻秦氏卫疆妻张氏侯传妻张氏周日増妻程氏段审妻姚氏葛之福妻秦氏张铭妻周氏以上俱守志节
　　赵城县
　　元
　　徐谷妻张氏从夫宦永济仓事夫卒家贫氏匍匐扶柩归葬大徳秋八月地震屋倾舅被压氏躬拾瓦砾血指不知痛尤善事姑垂训戒子祭酒蔡文渊为之传
　　郭徳元妻张氏张温甫女年二十四夫亡子幼勤纺绩严课读七十七歳卒至正间旌表
　　李益妻宋氏孝子李忠母夫卒励志操终身无斁有贞节门铭
　　明
　　监生贾澄妻李氏年二十三夫亡无子誓不再适孝事舅姑咸登八旬有奇葬祭以礼孀居三十余年正徳间旌表
　　乔贯妻师氏师冈女正徳辛未遇贼变不屈死
　　王大威妻贾氏正徳辛未城陷被掠絷之行过母家门绐曰此吾家也入辞老母将永从汝行矣贼纵之遂投井中贼怒下石击死
　　杨烈女山东金乡人随父表正任本学训导居宦邸未适人为贼所掠得间自缢
　　刘翘妻贾氏归翘甫朞年十七而寡遗腹生子元凤抚成列明经任山东霑化令廉能有声无愧母训
　　贾学礼妻师氏早孀守节抚孤当道咸旌其门
　　生员贾三才妻罗氏早寡矢节训孤庆征荷征胥登仕籍提学周旌其门
　　张烈女名雪梅张汝强女崇祯五年冬为贼所获挟之上马行经大节沟奋投崖下死时年十六歳
　　贾秉英妻史氏有姿容遇贼不辱抱儿投崖贼怒趋至崖下刀斫死
　　师孔妻王氏杨汝槐妻乔氏生员张其治妻王氏以上俱守志节
　　国朝
　　生员阎承诏妻李氏年二十七夫亡无子姑垂暮忍死侍养姑病三年汤药必亲调守节五十一年卒
　　张慎行妻阎氏年十六夫亡遗娠生子贞节自矢抚存夫祀
　　王缙妻张氏缙贾卒于客邸氏年二十二家贫寄居母氏百计返夫榇亲拾土累其墓男女婚嫁次第备举苦守三十九年乡党尽难其节
　　卢文炳妻王氏生员卫康妻晋氏生员李世藩妻晋氏生员髙进妻张氏王柏阳妻李氏以上俱守志节





　　山西通志卷一百五十
　　钦定四库全书
　　山西通志卷一百五十一
　　列女【三】
　　平阳府
　　太平县
　　元
　　贾廷秀妻王氏年十九夫亡抚三月孤成立守节六十余年至元元年旌表
　　明
　　尉温妻丁氏年二十夫亡贫穷自守六十三歳卒诏旌其门
　　李湖妻张氏少寡守节五十年嘉靖间旌表
　　李油妻丁氏年二十二夫亡坚志抚孤孀居三十年嘉靖间旌表
　　段益库妻刘氏年十九适段段遘宿疾氏事之甚谨逾年夫亡号泣愿殉防少懈即自缢
　　卢应聘妻阎氏年二十六夫亡越六月遗腹生子聘弟应选妻党氏适夫逾年甫生子夫卒子复夭妯娌砥志胥完节以终
　　髙歳妻王氏年二十九夫亡无子抚幼侄守志妾戴氏从之既长娶妇孙氏甫生孙嗣子又亡三氏协志抚孤完节以终
　　卢国器妻李氏年二十五而寡姑劝改适不从俟姑出缢死柩侧事闻建坊旌表
　　卫女好艾性贞烈年十三恶少牵衣戏之詈骂投井死尸出怒目不瞑睛裂出血廵按勒碑其冢曰卫烈女好艾之墓
　　田齐秀妻李氏年二十夫亡抚三歳孤誓无二志时为富室所逼氏欲鸣官乃寝守节五十五年崇祯间题请旌表
　　生员李栋妻郭氏年二十余夫亡抚四歳孤克孝口授经书稍长遣就外傅每下学辄验其肤有受杖痕则复责之克孝膺选拔孙敏成进士年五十五歳卒知县卢易上其事且为之传
　　生员田澍妻赵氏年二十二夫亡澍妹适王连年十九夫亦亡胥无子二氏伴守四十余年都御史朱表其门曰姑嫂奇节
　　赵秉爵妻李氏少孀甘贫守节建坊旌表
　　太学生卫廷对妻王氏栁州守王椿女从夫避寇扬州夫故与妾呉氏矢殉胥不食而死王年二十有六呉年二十有一都御史龙文光为之传
　　监生李植妻卫氏夫亡同妾守志抚二子有成崇祯间题旌夀九十终
　　柴奉简妻王氏夫亡欲自缢隣妇慰之曰汝欲见夫地下乎闻防中不百日不能见也氏且不死洎夫葬适符百日之期氏潜自缢知县李乔昆立石表曰真烈妇
　　张子頴妻甯氏崇祯十三年流贼入境氏弃子投井死时年二十歳
　　赵盖妻柴氏王友信妻李氏监生卫汝器妻杨氏郑世荣妻杨氏张九岩妻李氏卫论妻赵氏生员柴宗舜妻张氏卫常时妻赵氏柴凌云妻卫氏柴秉云妻郭氏卫效时妻李氏刘体干妻尉氏张子登妻郑氏薛宾妻冯氏王荐妻张氏廪生柴柱寰妻卫氏生员柴柱宸妻张氏薛九韶妻张氏以上俱守志节
　　国朝
　　梁邦防妻闗氏夫客外姜贼变被执氏绐贼至井边遥呼夫名曰妾不辱君也投井死
