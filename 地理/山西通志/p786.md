<!-- { "loadSidebar": true } -->
　　战国时周佼以西周善于秦封之梗阳史记索隐注榆次有梗阳乡榆次旧志西南六十里为徐沟而梗阳乡在西南九十里故应入徐沟
　　徐沟即清源之徐川镇金大定十九年升为县
　　髙欢建牙阳曲川梗阳驿子应之是梗阳旧有驿也徐沟镇尝清源而为洞涡象峪沮洳地驿当在米阳尧城白圭间或曰今徐沟即梗阳乡也
　　按尧城米阳在清源白圭在祁县
　　清源县
　　左传中行穆子见梗阳之巫臯杜注太原晋阳县南梗阳城也【城在县南百二十步】
　　赵惠文王十一年秦取梗阳
　　索隐曰地理志太原榆次有梗阳乡　正义曰括地志梗阳故城在并州清源县南百二十步分晋阳县置本汉榆次县地春秋晋大夫祁氏邑也
　　汉志注榆次梗阳乡魏戊邑
　　后汉志晋阳有龙山晋水所出刺史治注汉官曰南有梗阳城中行献子见巫臯
　　隋开皇十六年始置清源后省唐武徳元年复置　元和志梗阳城在清源县南百二十步
　　京相璠曰晋阳西南十里榆次界入梗阳
　　梗阳辨　晋灭祁氏魏献子为政分其田为七县以魏戊为梗阳大夫此梗阳乡梗阳城之名所繇始也今榆次清源徐沟祁四县皆祁氏邑也而梗阳之在榆次清源徐沟未覈定址按金大定后乃立徐沟县前此梗阳乡一十一村犹西清源也考杜注梗阳属晋阳南索隐则以为榆次所有括地志与索隐合而后汉志注以梗阳属晋阳与前汉注属榆次似小别细覈之则一而已矣古晋阳即今太原县也繇太原而西南为清源县清源而东为徐沟而繇太原而东为榆次榆次地本广晋时曾析余地为寿阳北魏省入晋阳北齐省入中都仍名榆次后又析晋阳余地为清源清源与榆次晋阳错壤而金时徐沟实分清源榆次地榆次有梗阳其地形本在晋阳南则杜注与索隐括地志初非矛盾而旧唐志云隋于古梗阳城置清源县元和志云城在清源县南百二十歩了如指掌正义引括地志云分晋阳县置本榆次县地二语尤为贯串此梗阳城之在清源梗阳乡之在徐沟其定址可覈者也
　　交城县
　　交城汉晋阳县西境北齐置牧官隋开皇中析置交城县其地东北当汾孔二河交流之地有古交城因名
　　唐初交城属河东道武后天授初长史王及善移置山南却波村先天元年析置卢川县于故地开元二年复并入今治东北有卢峪口
　　宋太平兴国四年平刘继元以交城设大通监七年移置唐明镇寳元二年以大通监沁州绵上属之嘉祐四年复属太原府交城县　开寳元年自大通监太原
　　金志有少阳山狐突山汾水
　　文水县
　　徐广曰太原有大陵县亦曰大陆　括地志大陵地在并州文水县北十三里汉大陵县城　汉志注大陵有铁官莽曰大宁赵肃侯游大陆出于鹿门即大陵也
　　地形志太原郡受阳注晋属乐平真君九年罢乐属有大陵城文谷水隋志旧曰受阳开皇十年改焉有文水沁水
　　唐武德三年汾州六年来属七年又汾州贞观元年复旧天授元年更名武兴神龙元年复故名
　　元和志大陵故城在文水县北十三里即今治东北二十五里武陵村大陵屯也汉为县晋南单于居之后魏废
　　后魏隋唐皆有文水城宋元符间避水患迁于章多里之南即今县治
　　金志有隐泉山汾水文水
　　县西五十里有土安都共十一村旧属交城县明天启间因本县所属都分俱在平地春秋丁祭无鹿详请割大陵屯与交城县互易焉
　　按县西南二十五里有平陶古城前后汉为县属太原郡莽曰多穰后魏改名平遥后徙居京陵即今平陶都也今汾州平遥县本此
　　岢岚州
　　周王防圗有楼烦
　　一统志岢岚州春秋时为楼烦所据苏秦说齐闵王曰齐燕战于恒之曲燕不胜十万之众尽胡人袭燕楼烦数县取其牛马是燕分赵楼烦地也　赵武灵王越黄花岭取楼烦黄花在宁武关西北
　　通考魏置岢岚镇又置军为突厥之要冲
　　北齐苏孤戍隋改岢岚镇其东南仍为楼烦郡
　　按戍在州东三十里戍城在东北一十里城东北没于水止存三面今名三角村
　　隋大业四年分雁门郡属县秀容及离石之汾源临泉为楼烦郡八年使西突厥处罗可汗弟大奈将万余居楼烦十三年三月刘武周袭楼烦郡进取汾阳宫
　　旧唐志岚州岚谷旧岢岚军也在宜芳县北界长安三年分宜芳于岢岚旧军置岚谷县【今有故城在州西】神龙二年废县置军开元十二年复置　唐志东防州武德六年更名岚州楼烦郡领县四一曰岚谷长安三年析宜芳置有岢岚军永淳二年以岢岚镇为棚长安三年为军景龙中张仁亶徙其军于朔方留者号岢岚守捉大同今亦当属岢岚州
　　北汉岢岚军宋因之　干德五年二月府州折德扆防岢岚军以兵戍之
　　胡三省通鉴注宋太宗之平太原折御卿自府州防兵攻刘继元先克岢岚军【在四年】次克隆州次克岚州则隆州盖晋汉间所置其地在岢岚岚谷之间　顾氏方舆纪要宝兴军或曰即岢岚军　宋咸平五年废楼烦县并入岚州尹耕曰此韩魏公所谓潘美在河东令民内徙也
　　金贞祐三年九月升防御四年正月升节镇五月复防御
　　按金岚谷县有岚谷山岢岚山雪山今岢岚山雪山寒光堡皆在岢岚州则岚谷县即岢岚州地非岚县也
　　岚州辨　唐岚州领县四首宜芳次静乐次合河次岚谷宜芳本岚城武徳四年更名长安三年析宜芳置岚谷今岚县十里中有宜芳当属唐宋岚州地而金合河县领合河津乳浪盐院渡三镇当属兴县地楼烦县当属静乐县楼烦盐地唐武德四年以太和县属岚州为今临县地又保德州战国林胡北魏武川镇唐岚州宋淳化四年析岚州地置定羗军景德元年改保德军元太祖十六年以岚州并入管州至元五年复立岚州二十二年并岢岚入州则是河曲以南交城以北胥古岚州地也
　　岚县
　　旧唐志岚州隋楼烦郡之岚城县武德四年平刘武周置东防州领岚城县又以北和州之太和县来属其年分岚州置合防丰润二县仍自故郡城移岚州于废东防州置岚州旧领岢岚一县县移旧岚州其年又以北管州之静乐来属七年置临津县九年省合防岢岚太和三县贞观元年改临津为合河三年又置太和县八年又省天寳元年复为楼烦郡乾元元年复为岚州
　　旧志隋大业四年置楼烦郡统县三一曰秀容旧置洫州后齐又置平冦县后周州徙雁门开皇初置新兴郡铜川县郡寻废十年废平冦县十八年置忻州大业初州废又废铜川为秀容今岚城南三十里有秀容故城五都中亦有秀容都疑即此地　唐东防州武德六年更名岚州统县四一曰宜芳本岚城武德四年更名析置丰润合防二县五年省丰润六年省合防今岚县合防村有故城遗址静乐县有丰润村疑即此改属
　　通考宜芳有古秀容城去县治三十里即汉汾阳县属太原郡积粟所在谓之羊膓仓石蹬萦委若羊膓焉【与交城参考】
　　旧通志宋立岚州节度使于此
　　按宋史无岚州节度
　　金岚州天防六年置镇西节度使领宜芳合河楼烦三县兴定二年十月甲子诏河东北路忻代宁化东胜诸州并受岚州帅府节制贞祐三年二月改宁边州岚州
　　两镇三关志岚之属有静乐岚谷唐地理志曰静乐有天池管涔山山北有楼烦关今考之天池管涔山在宁武稍南而岚谷即回春谷也为宁化所地是故北管废则宁武入于岚矣又曰北管得名以管涔也按岚谷析宜芳置本岚城也恐不系回春谷
　　关志曰秦并赵筑长城于岚州紫塞尹耕曰赵肃侯筑长城岚州塞或肃侯之故而汉所谓武州塞也　又曰赵肃侯筑长城西至岚州尽赵界　正义刘伯庄云赵肃侯筑长城盖从云中以北至代
　　按赵长城从蔚州北西至岚州北尽赵界
　　兴县
　　后齐置蔚汾县隋大业四年更名临泉
　　旧唐志合河隋临泉县武德四年置临津县贞观元年改为合河　通考唐合河县以蔚汾二水西合黄河因名在兴县西北六十里唐贞观置至宋废址存
　　元兴州注唐临津县岚州【临津即临泉武德三年更名】又改合河县金升兴州太原路元因之【旧县志谓金改州在兴定二年】兴县界辨　旧志云兴邑汉汾阳地属太原郡按水经注汾水出太原汾阳县北管涔山今之静乐北有管涔则静乐乃汉汾阳也静乐之西曰岚县古楼烦地兴又在岚之西与楼烦近与汾阳逺班书地理志楼烦属雁门郡则在秦汉时兴县似当属雁门郡楼烦县魏置并州陉岭以北胥弃之时尔朱荣据秀容楼烦为重镇属新兴郡髙齐于岚州置蔚汾县乃兴邑建置之始隋改临泉又置临津唐名合河以岚漪与黄河合故也宋改蔚汾元丰间因濒河地狭东迁五十里置邑于川谷平衍处即今治是也金升兴州元因之明改兴县太原
　　国朝雍正三年保德州亦犹明岢岚州意然不如直附太原为便非若河曲之在北境当析以州也按金史承安五年置兴州宁朔军节度使本辽北安州兴化军兴化县所陞领县二贞祐二年侨置于宻云县此金北京路非太原路之兴州
　　平阳府
　　临汾县
　　帝王纪尧都平阳于诗为唐国　通典晋州亦尧舜之都所谓平阳也　括地志唐国今晋州所理平阳故城是也平阳河水一名晋水　皇甫谧曰舜所都或言蒲坂或言平阳或言潘潘今上谷也　涿鹿广甯旧有尧舜祠齐永明十年魏诏祠尧平阳舜广甯括地志平阳今晋州城是也潘今妫州城是也蒲阪今蒲州二里河东县界蒲阪故城是也
　　汉志平阳注韩武子孙贞子居此莽曰香平应邵曰尧都也在平河之阳与长修同属河东郡
　　九域志姑射山唐水之上地正名翼一曰绛而総曰平阳成王灭之以封叔虞
　　路史临汾有犨氏亭乐史云郤犨采非鲁山之犨又曰桓叔封韩盖初封桓竹书纪年有桓侯非諡也汉梁孝子明封桓邑侯是也
　　临汾有贾乡贾伯邑见博物记　左传芮伯梁伯贾伯伐曲沃又献公娶于贾注作姬姓国又晋大夫贾季狐偃子狐射姑也盖贾为晋灭遂为狐氏邑
　　刘元海置单于台于平阳西
　　晋南渡以河东人南寓者于汉武陵郡孱陵县界上明地侨立河东郡统安邑闻喜永安临汾农谯松滋天戚八县并寄居焉
　　地形志晋州注孝昌中置唐州建义元年改治白马城领郡十二　平阳郡注晋分河东置真君四年置东雍州太和十八年罢改置领县五【平阳其一名也】　平阳注二汉属河东晋属司州治真君六年并禽昌太和十一年复有晋水髙梁城龙子城尧庙
　　按杜注杀懐公髙梁在平阳杨县西南竹书纪年谓髙梁城一名梁墟　刘渊筑陶唐金城疑即龙
　　子城　平阳故城在汾水西
　　后魏置总管府东魏北齐皆为重镇　后魏置唐县改曰晋县
　　隋书临汾注后魏曰平阳并置平阳郡开皇初改郡为平河改县为临汾寻郡废又有东魏西河敷城五城北五城定阳等五郡后周废为西河定阳二郡开皇初郡废又有后魏永安县开皇初改为西河大业初省又有旧襄城县后齐省有姑射山
　　白马城在县东北后魏及唐为晋州治
　　唐县东北十八里尧山尧为唐侯国于此又有望都山尧母登山以望庆都　唐县北八里唐岩山帝尧游此用石叠岩　完县西二十里伊祁山尧母所居临城县东南二里尧峰去尧故都唐山三十五里尧母陵在庆都县丹朱墓在庆都东门外百步
