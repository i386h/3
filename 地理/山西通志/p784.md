<!-- { "loadSidebar": true } -->
　　唐刘镕刘氏经典集音二十卷【镕字正范绛州正平人咸通间晋州长史】张彦逺法书要录十卷【彦逺靖孙干符初大理卿】
　　裴行俭草字杂体　　　释大愚韵母
　　柳正夫西汉防求一卷　丘延翰唐求三卷
　　宋潘师旦绛帖二十卷　　李异切韵门庭
　　司马光切韵指掌圗一卷又名苑类编四十四卷薛尚功重广钟鼎篆韵七卷又歴代钟鼎彛器欵识
　　帖二十卷　　　　刘次庄绛帖释文二卷
　　黄庭坚绛帖跋一卷　荣芑绛帖释文并说一卷无名子绛帖字鉴二卷　姜夔绛帖评二十卷东库帖二十卷
　　金毛麾平水韵　　　　郑昌时韵类节事
　　元李肎堂西溪法帖　　　刘致复古纠缪编
　　薛延年小学纂圗
　　明晋世子竒源寳贤堂帖十二卷
　　杨一竒体物韵语　　　常伦校正字法一篇王云鳯小学章句四册又隶韵
　　韩肫仁养中养才类编
　　乔邦俊切音渠防二十四卷
　　梁纶稽古叶声三卷　韩霖绛帖考
　　席珍四书五经性理通鉴音义字考
　　灵丘府朱鼐鍕崇理帖一卷
　　陶滋石鼔正譌一卷　　王元雅清画堂帖
　　国朝李中馥石鼓考
　　赵师尹四书正音诗叶纠譌
　　王桓训防切言　　　　张志逺切字要诀一卷李毓秀训防文一卷四书字类释义六卷
　　张亦堪张氏说楷一卷
　　右字学
　　隋王劭开皇二十年书目四卷
　　唐薛稷等道藏音义目录一百一十三卷
　　柳仲郢西堂书目
　　宋晋阳王氏碑目
　　王尧臣欧阳修崇文总目六十六卷
　　明韩霖卉乗楼书目
　　右书目
　　汉司马氏世家二卷
　　晋贾弼姓氏簿状七百一十一篇
　　南宋贾渊十八州士族谱百七十余卷
　　梁贾希镜姓氏要状十五篇
　　贾执姓氏英贤谱一百篇又百家谱五卷
　　贾冠梁太子序亲簿四篇
　　冀州姓族谱二卷
　　唐髙士防大唐氏族志百卷【同韦挺岑文本等撰】
　　柳冲大唐族姓系录二百卷
　　柳芳姓系录论　　　　柳灿姓氏韵略六卷薛氏家谱一卷
　　宋裴扬休百氏谱五卷【一作三卷】
　　司马光宗室世表三卷又臣僚家谱一卷
　　元覃氏世系谱
　　明韩仰斗韩氏家训　　韩范本支世系圗考
　　陶琰陶氏族谱　　　　令狐注令狐氏家谱
　　国朝翟鳯翥桐园谱又裴氏家谱
　　白孕谦白氏家谱　　曹续祖曹氏家谱
　　于凖于氏家谱
　　右姓谱
　　上古风后一卷又三命三卷
　　周子夏易占一卷
　　史苏经一卷【一作十卷】又沈思经一卷眼玉钤论三卷五兆穴门术三卷灵碁一卷缭绕诀一卷
　　师旷占书一卷又择日法一卷【假黄帝问答】
　　汉黄帝朔书一卷【托太公师旷东方朔撰】
　　晋郭璞周易察微经一卷周易鬼眼算一卷周易逆刺一卷易鉴三卷三命通照神白经三卷葬书一卷又序八五经一卷狐首经一卷青囊补注三卷
　　柳彦询经三卷
　　南宋柳世隆经三卷又经秘要三卷
　　梁柳恽十杖经
　　北魏关朗洞极元经传五卷
　　唐李淳风乙巳占秘阁录演齐人要术元语经三卷乾坤秘录一卷立观经一卷占灯法一卷观灯法一卷一行禅师葬律秘宻经十卷
　　质论一卷【李淳风得于石室】　柳灿梦隽一卷
　　丘延翰拨砂经又铜函记一卷五家通天局一卷金镜圗一卷
　　宋中条山道士王邺易镜二卷
　　王洙地理新书三十卷
　　右卜筮
　　晋王叔和脉经十卷脉诀四卷脉赋三卷孩子脉论一
　　卷脉诀机要三卷
　　王叔和张仲景药方十五卷又伤寒卒病论十卷金匮要略方三卷　　　王叔和金匮玉函八卷
　　唐王勃医语纂要一卷　　王起仙人水镜一卷张果伤寒论一卷
　　薛景晦古今集验方十卷【景晦元和刑部郎中贬道州刺史】
　　裴王庭五色旁通五脏圗一卷
　　薛庆兵部手集方三卷【兵部尚书李绛所传方庆太和河中少尹】王焘外台秘要方四十卷【焘穷医术作书讨绎精明世寳焉】
　　宋司马光医问七卷
　　杨氏妆台寳鉴集三卷【南阳公主】
　　髙若讷素问误文阙义一卷伤寒类要四卷
　　裴宗元药诠总辨三卷　伯乐鍼经二卷
　　王衮王氏博济方五卷【太原人】
　　文彦博药凖一卷
　　王翼素问注疑难伤寒歌括
　　明郑宗周删定本草集
　　国朝赵三麒医脉系辞　程之玿医海勺波
　　白孕昌医砥医约医源医彚各十卷
　　右医术类
　　周伯乐相马经二卷　　　王良相牛经二卷
　　神农采药经二卷　　　伯乐疗马经一卷
　　晋张华注师旷禽经一卷　郭义恭广志卷
　　唐王绩酒经一卷酒谱二卷
　　李淳风四民福禄论二卷
　　裴孝源画品录一卷　裴澄乗舆月令十二卷
　　王勃平台秘略　　　　王维画学宻诀一卷温庭筠采茶录一卷　　张彦逺歴代名画记十卷荆浩笔法记一卷　　　徐贤相马经
　　司空舆圗发焰录一卷【舆圗父大中时商州刺史】
　　宋始【一作姑】布子卿相法【一作书】一卷
　　司马光占课禽宿情性诀一卷
　　金王庭筠品第法书名画记五百五十卷
　　右杂艺术
　　魏灵辨华严论一百卷
　　昙鸾服气要诀一卷调气论礼净土十二偈续龙树偈
　　晋慧逺法性论十四篇抄大智度论要二十卷
　　孙绰至人髙士传二卷列仙传赞三卷
　　梁裴子野名僧传十五卷众僧传二十卷
　　北魏崔光维摩十地经义疏三十卷
　　北齐刘谦之华严论六十篇
　　后周释慧涅盘经注
　　隋王劭舎利感应记三卷　柳法华元宗十五卷唐张果气诀一卷神仙得道灵药经一卷罔象成名圗一卷丹砂诀一卷【开元二十二年上】紫灵丹砂表一卷内真妙用诀一卷休粮服气法一卷
　　澄观华严疏钞又随疏演义四十卷随文手镜一百卷华严纲要三卷正要一卷法界观元镜一卷灯说文一卷三圣圗融观一卷七处九防华藏界圗心镜说文十卷华严圎觉四分中观等经律论关三十余部　　　裴延寿赤书一卷
　　志逺法华疏止观疏义　钟离传道录一卷
　　吕岩九真玉书一卷
　　温造瞿童述一卷【大歴辰溪童子瞿柏庭升仙造为郎州刺史追述其事】李师政内德诵一卷【师政上党人贞观门下典仪】
　　法云辨量三教论三卷又十王三业论十卷【绛州人】灵润涅槃义疏十三卷又元章三卷徧摄大乗论义钞十三卷元章三卷【姓梁氏虞乡人】
　　道绰净土论二卷【姓卫氏并州文水人】
　　慧旻十诵私记十三卷又僧尼行事三卷尼众羯磨二卷菩萨戒义疏四卷【字元素河东人】
　　白居易八渐通直议一卷
　　周少阳导引录三卷【浮山隐士代德时人】
　　裴休问源又拾遗问一卷希运心法要一卷
　　宋李遵朂天圣广灯录三十卷
　　代渊佛老杂说　　　慧祥古清凉传二卷
　　王溥笺陈抟指元篇八十一章
　　甄栖真还金篇　　　李通元华严合论一卷卢播侯真人传一卷
　　张端金液还丹悟真篇一卷
　　海蟾子还金篇一卷　薛元曦上清集上清外史李道元修行诀疑论四卷十元六相论一卷十二縁生论一卷
　　元海印肇论注　　　　真觉慧灯集
　　明寳金华严字母佛事梵音清雅
　　义金校正水陆仪六卷
　　李通元华严论四十卷又决疑论
　　国朝尺木铜鞮语录
　　右仙释书


　　山西通志卷一百七十五
<史部,地理类,都会郡县之属,山西通志>
　　钦定四库全书
　　山西通志卷一百七十六
　　辨证【一】
　　辨必得证而始实证必得辨而始析三晋郡县古今殊制中有名同而实异暨他郡县之侨治于晋晋郡县之侨治于他地又若纪人纪事间有疑舛者辨以析之证以实之志辨证
　　太原府
　　阳曲县
　　路史参大夏实沈封大夏是为参今太原阳曲旧晋阳城也晋故唐都鄂夏虚也后曰晋以水名今并之阳曲故平
　　晋西南十六里有叔虞祠墓故诗止曰唐
　　世本叔虞居鄂鄂今大夏故云唐本尧封在夏虚晋阳汉志阳曲注师古曰隋文帝自以姓杨故恶阳曲之号改为阳直今则复旧名焉　通典汉狼孟县故城在城东北河千里一曲当其阳故曰阳曲汉阳曲县今定襄郡定襄县是也后汉移置今有干烛谷即羊膓坂也　汉志狼孟注莽曰狼调　章懐注狼孟属太原郡故城在今并州阳曲县东北
　　按狼孟县至晋而废
　　地形志永安郡阳曲注二汉晋属太原永安中属有罗隂城阳曲泽　西夏州记治并州界领太安神武二郡
　　旧唐志阳曲隋阳直县武德三年分置汾阳县七年省阳直县改汾阳为阳曲县仍移治阳直废县其年又分置罗隂县贞观元年省十七年又省燕然并入
　　元和志阳曲故城在太原县东北四十五里
　　陆游老学庵笔记太平兴国四年平太原降为并州废旧城徙州于榆次今太原则又非榆次乃三交城也城在旧城西北三十里亦形胜之地本名故军又尝为唐明镇有晋文公庙甚盛平太原后三年帅潘羙奏乞为并州从之于是徙晋文公庙以庙之故址为州治又徙阳曲县于三交而榆次复为县
　　按三交城在县西十五里即大夫窦鸣犊城旧有驿路通忻州
　　宋太平兴国七年二月移并州治唐明镇唐明监旧领河东路经略使元丰为次府大观元年升大都督府时有大通永利二监
　　按今太原城北二十里有平晋故城即永利监所在
　　宋熙宁三年废平晋入阳曲政和五年复金贞祐四年废平晋兴定元年复置
　　金号武勇军并州太原郡河东军総管府置转运司元太祖十一年立太原路総管府大德九年改冀宁路河东山西道肃政防访司有录事司
　　阳曲辨　阳曲秦为狼孟在今县北六十里汉置阳曲在今县东北八十里乃忻州定襄县界也汉末徙太原县北四十五里魏武筑城于太原之北狼孟之南隋改阳直又徙治汉汾阳故城在今县治西七十里复分盂县寻废唐初析阳直置汾阳又省阳直更汾阳曰阳曲在城东六十五里后又徙治阳直废县今县东北六十里有汾隂城名罗隂村即隋之洛隂府唐初别置之罗隂县也武德时置蔚州贞观时置燕然县皆侨治并州阳曲宋徙阳曲于今西郭十五里即三交城西北六七里有古城遗迹意即魏阳曲防军治水经注所谓洛隂水迳阳曲城北汾水迳阳曲城西南注者也歴元明而阳曲附郭遂永为防城然宋金以前阳曲在北皆由逺迁近未可以今县治为古阳曲也
　　太原县
