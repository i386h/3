<!-- { "loadSidebar": true } -->
　　威远堡营分管边墙北自云石堡边界起南至威虎堡边界止袤一十五里三分　旧边墩一十六座今边墩五座【府志北接云石堡界南至平鲁县界袤三十四里】旧火路墩四十五座今裁并
　　明破虎堡制照壁山墩破虎堡界首东接左卫半坡墩西为双营儿北对鹰窝山又西为镇沟墩北对双庙又西为三岔又西为古长城墩又西有小关北直古城又西为馒头山西有关又西为曹家北山垣凸而北又西为山前墩北对安子山南直破虎堡界止为垣二十一里嘉靖十七年二月俺答繇安子山入
　　明马堡制水泉儿墩马堡界首东接破虎堡山前墩东为道沟又西为虎头山垣凸而北又西为郉家沟二沟中有双水口墩乂西为石岭有小关岐道北出北对双土山又西为马尾山东西有水口垣凸而北南直马堡又西为中马尾墩至右卫杀虎堡毛河胥有堑又西为西马尾墩马堡界止为垣二十三里今破虎堡泛
　　明残狐堡制芹菜坡墩残狐堡界首东接马堡西马尾墩西为卧羊坡又西为羊平草塲又西为暗门又西为天桥儿北直古城又西有小关岐道北出又西为野猪窝又西为旧堂子墩南直残狐堡又西为东莺圪塔墩北直双古城又西有关残狐堡界止为垣二十三里　今破虎堡泛
　　明杀虎堡制新水口墩杀虎堡界首东接残狐堡东莺圪塔墩西为小水口北对旧岩西有小关岐道北出又西为东山水口北直旧丰州城西为古道坡垣凸而北又西为古道沟有小关北出又西为黒龙王坡垣凸而北北对石人儿又西为黒龙王滩又西为井沟有土沟北对大窊又西为山寨沟长墩杀虎堡界止为垣一十八里
　　明右卫制石崖墩北对平垣山大同右卫界首东接杀虎堡山寨沟长墩西为刘隔子沟又西为暗门北对大虎石又西为半坡又西为堵墙二墩间北对陵角海南直杀虎堡界右卫关东在东莺圪疸西在西莺圪疸又少西为毛河东西墩毛河折流出二墩之间河中有堵墙堵墙西南又有堵栅毛河西墩至老营堡五眼井墩止胥有堑又西为西马头又西为小关有水流出又西为小水口垣凸而北又西为朱家沟又西为西莺圪疸有小关又西为陡沟北坡垣凸而北又西为陡沟水口又西为黄家山北直双山又西为干沟子有小关三水滙而流出又西歴二墩至金家山南直杨鐡口堡又西为宰寨北直红墙又西为幸儿坡垣少凸而北又西为小庄窝北直忙牛岭又西为孔家沟墩长城垣为西尽黄草梁墩复折而南　长城自左云拒门堡起势迤西南至右卫黄草梁墩全折而南又迤西南至平鲁大水口堡又全折而南此左云右玉平鲁长城之大势也　黄草梁墩长城折南东接孔家沟墩西对玉林山又南为菜树坡长城凸而西西对胜山儿又南歴二墩至双沟西对大青山尾此明山西防秋分土之界也繇双沟南至丫角山一百十四里地大同泛山西又南为边家山又南为土儿墩西直黄土山又南为胜土寨墩大同右卫界止为垣七十二里　今云石堡泛
　　明拒狐堡制北石山墩北接右卫胜土寨墩长城少凸而西拒狐堡界首南为半破墩长城少凸而西东直拒狐堡又南为镇河墩又南有小闗又南为王石匠墩有河西对尖山又南为界牌梁东少南直威逺卫城又南为营盘山墩长城少凸而西拒狐堡界止为垣一十二里　今威逺城泛
　　明威远卫制井沟墩北接拒狐堡营盘山墩西直大团山威逺卫界首南为沙岭又南为小关又南为大营盘山长城凸而西又南为刘三河小大沙沟西直青山又南有关又南为窰沟又南为双山子长城少凸而西又南为双窰沟则少凹而东矣又南为五个砦复凸而西又南为周二河墩威逺卫界止为垣一十六里
　　破虎堡东北五十里大同府西北一百五十里东至边墙一里半西至杀虎堡五十里南至宁鲁堡三十里北至边墙三百步东南到威宁堡西南到县治五十里　明嘉靖二十二年建堡方一里髙三仞厚二仞余门楼一万厯二年展修周二里零八步髙连女墙三丈八尺甎包　明杨博右卫路通防一议増墩台右卫至左卫一带前议每四里设墩一座犹恐其踈合无每空再加二座大约每里许该墩一座左卫至髙山站视右卫为稍冲每五里见有墩台一座每空再加一座大约二里半该墩一座髙山站至镇城视右卫为少缓原无墩台毎五里该墩一座候牛心山等堡并墩台完日继理其中路草沟堡官人屯梁家店齐家河北花园马道口六处西路小邨儿一处应添墩堡并沿边墙堑照原议具奏
　　马堡破虎堡南明嘉靖二十五年建万厯元年石包周一里五十四步髙连女墙三丈五尺旧分管边墙袤一十里四分边墩一十五座火路墩四座今裁并
　　残狐堡破虎堡西明嘉靖二十三年建隆庆六年石包周一里一百三十四步髙连女墙三丈六尺五寸旧分管边墙袤一十五里三分边墩二十四座火路墩九座今裁并
　　杀虎堡北二十里大同府西北二百一十里东至破虎堡五十里西至边墙三里南少东至县治二十里北至边墙一里　明嘉靖二十二年建方一里髙三仞厚二仞余门楼一万厯二年展修周二里零二十步髙连女墙三丈五尺甎包四十三年复建杀虎新堡名平集堡东西广一百九十步南北袤一百七十步周二里墙亦髙连女墙三丈五尺分驻守备一员明兵备张维枢议宜摘近关墙处另筑一土堡中建商店凡交易俱在此不得闯入杀虎堡城或每月限期每日限时立定规制
　　混元峰北二十里杀虎堡左髙五里东北胥连边外盘踞数十里
　　马营河堡杀虎堡东南明万厯元年建周八分髙连女墙三丈九尺旧分管边墙袤五里五分边墩八座火路墩一座今裁并　明嘉靖三十三年叅将自左卫移驻右卫辖城堡十三左卫右卫杀虎破虎铁山牛心残虎马堡云阳红土黄土三屯马营河
　　毛河西北二十里发源东北十里响水沟流至城北八里防马营诸河流出口外东胜州入黄河　建墙堞一座西三十里又有小隘口　王琼曰大同右卫兔毛河口最为要冲　明太学陈善毛河设险议毛河在右卫之北直出境外边塞溪谷与通防水者固多然小之可窦城基于梁而导水出入暗门是也大之可墩随其曲折而置守于山敌台是也毛之水流平漫中难为窦涯浒土壤旁难为墩故守者病之间尝计曰岸筑髙墉与长城等随水曲折长数里余河流寛不百步而两岸乗墉者以火石击之无不守之理矣　明兵备张维枢修毛河桥议杀虎堡当西北极边最称要隘而毛河桥直通塞外夏秋之交波流汹涌势奔力猛嵗修嵗溃此桥一瑕数百里之垣皆瑕本道念边垣肩背河桥咽喉急肩背而缓咽喉非计也今议列五欵一议桥洞洞孔多则奔流易防孔少则猛突难御计修中大水洞一孔东西小水洞一十四孔照城门砌劵斧刃交立共用劵石九百九十一丈四尺压劵凿纲等石三千三百六十八丈此所谓多洞孔以防其流者也一议铺底底基深则坚厚难冲基浅则脆薄易陷今计入地剖坑一丈先用木杆排钉乃安底石铺至十层石用长八九尺厚至尺余者桥底东西并内外八字约濶六十二丈长二十一丈共用底石三万九千六百丈木杆一千八百根此所谓深铺底以固其基者也一议桥身身中用碎石则支助无力用石条砌垒则牢固难动今议每座髙一丈八尺周围八丈用石三十六层每层周围石条一百四十四丈约马头桥身内外用石条五万一千八百四十丈此所谓广桥身以培其势者也一议桥楼下坚则水顺注上隆则基益奠今计桥上建楼三间南北深入一丈八尺东西濶二丈七尺髙一丈五尺直北包甎墙一堵东西南用门窓事竣后应拨军夫二十名住防看守以防缓急此所谓筑墙楼以壮其威者也一议夫匠工费今以数百里边垣寄咽喉于兹桥且下深上隆一桥而兼两桥之工据该堡军夫二百名三路应军夫一千五百名其石匠三百名在内吃以铺完桥底为先限两个月河桥镇楼次第并力限七个月边地最苦寒冻先行办料限三月初旬兴工此所谓集众力以要其成者也若工无冒破桥可永久各委官乞破格优叙以为捍边任劳者劝　翁万逹疏自阳河靖鲁堡起西至右卫毛河止为垣三百七里有竒堑如之敌台六百二十有二铺屋如之暗门一十有七自右卫毛河起至丫角山止为垣一百九十二里有竒堑如之敌台二百七十有五铺屋如之暗门六月城六十靖鲁至右卫者役大同右卫至了角者役山西
　　红土堡在东南石包火路墩七座
　　黄土堡红土堡东南火路墩九座
　　云阳堡牛心堡东南火路墩一十四座
　　祁河堡县南火路墩九座俱裁并
　　云石堡西南四十里大同府西二百二十里东至威逺城界六里西至边墙二里南至大水口堡界二十里少东至平鲁县七十里北至右玉县界二十里东南到威逺城西北到大水口堡二十五里东北到县治四十里　明嘉靖三十八年建万厯十年改建于王石匠河甎包周一里七分髙连女墙四丈一尺
　　铁山堡云石堡东北明嘉靖三十八年建万厯二年甎包周一里四分零髙连女墙三丈五尺旧分管边墙袤一十里五分边墩二十二座火路墩十座今裁并
　　威远城南五十里大同府西一百五十里东至左云县三十里西至大水口堡五十里南少西至平鲁县六十里北至县治五十里西北到云石堡　明正统三年筑方四里髙四仞厚三仞余门楼四万厯三年展修周五里八分零髙连女墙四丈甎包　明防议左熈修威逺城记叅将牛应诏董役拆修六百余丈覆以雉堞髙四丈余周围延袤一千五十丈有余帮修里口大墙五百九十余丈俱用甎甃门楼穿廊劵洞水道各极壮丽　明设防将一员中军守备一员马战兵九十名步战兵六十名守兵一百五十名　景泰元年石彪守备威逺敌围土城彪用炮击死百余人遁去六年瓦剌防威逺诸卫夏定逺伯石彪败之于磨儿山　天顺四年秋八月孛来入自威逺总兵官髙阳伯李文素怯懦拥兵退避防遂抵雁门掠朔代忻崞炮火彻于浮图峪东大学士李贤仓卒入奏乃诏发兵倒马紫荆以备畿甸命都督顔彪屯紫荆冯宗屯倒马防初见镇兵不战意大恣肆已去复来乃诏二闗屯兵悉至雁门防始退　治十三年六月火筛大节入西路歴威逺左卫驻营朔州　嘉靖九年秋七月俺答繇黄榆山入威逺守备贾英出阵边人亦多之十一年秋七月繇腊鸡屯入威逺二十九年复入威逺伏骁骑盐塲而以二十骑挑战阳和总镇马芳知其诈用百骑薄伏所三分其军鋭以次击之奋勇跳荡敌骑辟易十里斩九十级　隆庆四年俺答犯威逺堡别部千余骑攻靖鲁大同巡抚方逢时伏兵却之隆庆中俺答攻平鲁叅将张刚赂之令移攻威逺几破总督陈其学率胡镇等救而大同总兵马芳兵亦至相持十余日乃走　于谦备边疏令游击将军石彪将所带官军内威逺卫留一千马邑所留六百山隂所留五百名在此巡哨　杨鼎大同事宜疏山西新设威逺卫与大同相隣右卫三面几四百里威逺三面仅六里难以种牧宜以隣近大同右玉林二卫余里内西南各拨二十里东北各拨一十五里给威逺卫军种牧【此新威逺城时道里】
　　樊皮岭在威逺卫明嘉靖四十五年防将崔世荣战没于岭　威逺城巡检司
　　威平堡威逺城西南　明嘉靖四十五年建万厯元年石包周一里四分髙连女墙三丈七尺万厯二十三年又接建土堡一座火路墩一十座今裁并
　　小峪口
　　雷公山西八里盘踞百里南连云石堡山西北胥连边外
