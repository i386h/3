<!-- { "loadSidebar": true } -->
　　穹谷郁盘纡河濒陜北隅泉流涓不絶冈势俨相扶初旭纷高下空烟似有无石滩醒耳快峤树窣云孤天霁岚光活人稀草色苏牧儿歌自若樵子远相呼坏道傍连傅空城右指虞穷岩今寂寞蔓草只荒芜野店寒餐涩山程瘦马瘏物华供兴趣亦足慰﨑岖
　　太行
　　象帝胚浑散愚公辙迹开横行四极外蟠据九河隈岪郁天关近峥嵘地轴回阳崖明草树隂壑转风雷波防羣峰涌云奔峭壁来猿嵓垂磊落龙窟鬬喧豗喷雨惊湍洒跳星巨石頽平涂忧屐折跬歩戒轮摧覆顶千春雪缘潭万古苔谷盘容国士髓裂饵仙才晋市飞樵札燕郊落烧煤碁图分冀野蚁壤认丛台在昔王涂塞尝闻霸略恢严关隂伏甲间道夜衔枚挟诈挥金斗贪功袭墨缞战场空爝火京观悉蒿莱险易曾何变兴亡只可哀隆平方恃徳襟带自崔嵬
　　玉兔寺　　　　　　　　　　　贾昌期
　　何事回眞馆标名作净坊金园存废址玉效殊祥跃汉劳网环山莹雪霜来疑昆岫出去讶月轮藏隠显经千载薰修防一方宝坛隳道祖华牓耀空王奥域居全晋灵祠接庆唐烟霞生四靣楼殿起中央映日隂松合飘空磬韵长伊余闻胜槩寜惜寄篇章
　　马跑神泉　　　　　　　　　　卢　象
　　将军称贺鲁遗庙俯灵渊漦喷蛟龙穴波跳赤鲤泉路回芹涧水村近石林烟野马含暄气农夫出故躔土膏兴耒耜尸祝傍山顚阅世无铭石兹游匪幕天顷来规下宇必葺慕先贤悦使成能事抡材出俸钱伉香推干蛊班匠择精专黝垩何其丽栾栌本自然松青离石道云白介山田适叹飞翚速仍忧黄雀穿梨花寒食后桂籍酒樽前饥麝寻香栢流莺助晚吴歈催玉斚赵舞落金钿上已无过酒春衣试欲湔故园思巩洛禊饮客汾川寄语西河老乡心朝暮悬
　　金
　　临泉道中　　　　　　　　　　萧　贡
　　半世事行役兹游初未经峡门迷白昼岭脊上青防涧曲莓苔滑松盘雾雨溟登危人局蹐渉险马竛竮落日留行客提鞭得驿亭短墙明积雪破屋漏疎星羌笛谁三弄羇怀强一听葭芦知不远河外数峰青
　　谒北岳　　　　　　　　　　　赵秉文
　　四大神仪一羣山太茂尊奠方荒冀宅视礼配天孙西送虞渊莫东瞻碣石暾宝符临代郡鐡瓮扼并门控赵襟形壮包燕气象浑九河探禹迹万里呌虞魂在昔登封始前驱羽卫繁千官骈部曲万骑隘山樊卜地恒阳曲移祠防始元荒碑刓岁月飞石乾坤帝秩加黄屋宫居象紫垣云楣朽芝瑞雨砌裂槐根天业恢宏大山灵翊卫屯巫闾归帝制长白发金源九庙龙盘接三邦地势吞云烟浮近甸日月绕中原欵谒天香重封题御署存银镠诸产富电雨万灵奔神听羞回徳天聪纳正言负时身九死去国泪双痕日近趋天阙生还托圣恩许身徒稷契无术补羲轩帝箓长桑洞仙岩张果村卜居如可近重整北山辕
　　谒狄武襄祠　　　　　　　　　王　铸
　　杰士西河秀英雄挺伟姿奋身甘卫国弥节愿匡时妙略风云防威名草木知功高慑南服计重破西陲定乱劳三箭平戎在一麾势倾铜柱远声振玉关竒颇牧才何济孙吴誉竝驰朝廷分重寄将相頼兼资豹略多全胜鹰屡防师雍容敦礼乐谈笑屈【缺二字】褒锡酬车服勲劳着鼎彝云台俨冠剑麟阁绘形仪锦里家仍在兰陵冢不隳风号坟上木苔渍庙前碑过客烦诗句居人奉酒巵汾阳遗美迹千古话芳规
　　元
　　送仲常游北岳　　　　　　　　刘　因
　　大茂元都閟它山拱万灵风霆凛神化河海尽襟形昴毕空留影幽并未了青追风王制变僭祀世尘腥礼乐心虽切烟霞骨有铭长怀七十户爲我谢仙扄
　　过郇城　　　　　　　　　　　王思诚
　　世传今猗顿本属古令狐四境村墟僻千年壁垒孤郇瑕宣抚地秦晋战争区对泽空城在桑泉故邑芜牛羊多茁壮田亩亦丰腴膴膴重华甸茫茫大禹都峨嵋遥入陜刳首近连蒲南补盐池埭东穿洓水渠马王存旧庙张相表通衢贤圣流风坠贫穷习俗麄羣黎如欲富何不问陶朱
　　至正元年冬十二月行县至芮城赋律诗一章以纪其实
　　忆昔分封芮维时夹辅周北壃因薄岭南郭瞰黄流美矣山河固潇然土地幽神仙饶洞府贤圣富园邱陵域松楸古宫垣瓦砾稠经生传卜夏野老说文侯民俗应难革皇风亦易求魏诗悲葛屦周雅咏桑柔让畔闲原在潜龙故宅休万丁祠未圮二女庙还修扰扰千年际区区百里陬废兴云变狗富贵水浮沤昨日方爲县今朝又作州战争无定在疮痏未能瘳幸遇隆平运咸登富夀畴承宣须有道安养欲无愁我亦观风使除奸若防讐
　　咏临晋　　　　　　　　　　　郭嗣兴
　　临晋河东邑成周魏解梁绥化更他号桑泉复旧隍悬州居舜坂并县得虞乡地理时沿革山川势茫黄流雄滚滚涑水远汤汤嵋阜逾闻喜中条接太行二嶷争培塿五姓注沧浪碧瀵源头活苍崖瀑布凉灵峰齐偃蹇天柱特昻藏形胜开千载舆图壮一方城池殊屏蔽廨宇式轩昻制锦掀高榭鸣琴敞后堂街衢纷竝出庐舍郁相望官税司交易兵巡职警防恵民恒啓局育士总登庠养济初分院存留小置仓神祗严庙宇邮驿逹康庄宫观超云阁浮图屹宝坊名村多取姓列肆悉通商戸数编年定田畴出赋常徃来逢轨辙泛览絶舟航土燥惟忧旱人淳颇尚刚编氓专稼穑庶士薄文章习艺非工巧趋农杂女郎用财兀俭啬酗酒輙豪强幼穉婚先聘期颐夀且康使令稀婢仆歌舞盛优娼筑室何须柱爲门但穴墙编芦施坐席垒炕作匡牀鞋底还成纸毛联足裹粮冠巾且蒲笠贮物置荆筐防卫劳耕耒三犍惯服箱阶除纷狗町疃践牛羊播种宜麻麦莳秧乏稻粱贩蔬盈市井劚药入林榔枣棘丛篱畔樗槐防路傍边山多植柿近郭罕栽桑苜蓿青供茹葡萄紫压浆鼠肥偏喜食鱼美鲜求尝罗鴈来秋渚呼鹌向晓冈檐栖驯鹁鸽丸转智蜣蜋博物知生产观风重品量浇淳由积习衰盛系兴亡赐地功夸毕封君将数杨王官余迹在扁鹊古茔荒元素崇资显司空隐徳昌石存犹指柳碑树慕追王张使科名著陈侯政誉扬申生能尽孝麻氏尚流芳表阙旌崔妇名村忆霍光佛僧形已化仙术道尤彰给饮池亭废屯军堡府张斜途转汉代故井识殷汤列冡皆英宦遗祠各祷禳记铭昭事实诗律呈琳琅
　　读国信大使郝公帛书　　　　　王　逢
　　西北黄华早东南白发侵雪霜苏武节江海魏牟心独夜占秦分清秋动越吟蒹葭黄叶暮苜蓿紫云深野旷风鸣河横月映参择巢幽鸟远催织候虫临衣重裁褐貂余旧赐金不知年号改那计使音沈国久虚皮币家应咏藁砧豚鱼曾信及鸿鴈岂难任素帛辞新馆敦弓入上林虞人天与便竒事感来今【公羇旅日有以鴈四十饷公内一鴈体质稍异命畜之于后鴈见公輙张翮引吭而鸣公感悟择日率从者二十七人具香北拜二人舁鴈跪其前手书尺帛亲系鴈足且致祝曰累臣某敢烦鴈卿通信朝廷鴈其保重欲再拜鴈奋身入云而去未几虞人获之于苑中以所系帛书托近侍以闻上恻然曰四十骑留江南曽无一人鴈比乎遂进师南伐越二年宋亡书今藏诸秘监河南主客刘澹斋云】
　　明
　　虞芮庙　　　　　　　　　　　王　翰
　　策马升高坂来寻虞芮田陇平迷畎浍磵远隔风烟徃爲嚣争质归成让徳坚土封随远陌石表倒平阡草软初经雨林长欲接天张机获走鹿设穽得豪豜遗庙金元际丰碑赵宋前冕旈瞻肃穆歌吹享幽徳化贪夫洁风移鄙士贤清名垂史传芳躅列诗编永与山河固精禋亿万年
　　王屋山天坛　　　　　　　　　林　鸿
　　名岳推王屋孤标跨杳防深窥砥柱黑高竝太行青分野连三晋风云萃百灵鹤归松已偃龙去水犹腥灶隐烧丹火龛余炼髓经羽人金磬动应此礼寒星
　　形胜　　　　　　　　　　　　何乔新
　　金汤天设险形胜壮遐荒地控黄河扼山连紫塞长列营貔虎卧分阵鹳鹅翔羽檄通西极烽烟接朔方降儿随畜牧戍卒事耕桑土屋冬偏暖松棚夏独凉桦林藏异兽麦陇走羣狼云暗金笳急风高鐡骑强承恩思管钥敷徳辑戎羗圣化虽无外神州自有疆洗兵青海上秣马黑山阳漫道楼兰丑丹心答圣皇
　　上李石楼方伯　　　　　　　　何景明
　　三晋多人杰吾师出固然素汾经太岳紫气入幽燕世业居端里名邦倚舜田由来天运复谁谓地灵偏郭相惭先逹王通俟后贤明经超第一射策对三千感防逢昌纪登庸起少年劔锋寒照雪辞藻丽生烟博物张华让多才子建怜八义迎客赋只字使人传岂独文章贵还应器识全雄谈飞玉露浩气豁金天亮节唐元振英风鲁仲连青云仍自致黄鹤任孤骞簪笔星辰上持书日月前触邪称獬豸特立惮鹰鹯东观临晨入西台薄暮旋朝回焚疏草吏散阅陈编百采班行整羣公礼数防一年巡洛表两命下秦川斧威关陇舟船逹涧瀍石林风淅霜仗月婵娟边徼胡宵遁茅茨犬夜眠激宪度旌别布威权制作人文涣经行草木鲜阐幽辉徃哲访古徧移阡汲黯还辞汉张骞又使边台端堪秉节湖上且移旃城接三江树波通七泽莲蛮夷恩已洽州郡役多蠲纠察元无隐棼嚣肻自便驻车仁雨渥登座法星悬远臬驰誉久当途荐疏联碧梧看鳯跱乔木待鸎迁分陜推公奭封侯得傅开藩临宋苑张幕傍河壖位重心愈下名高守益坚薇花当省署棠萼满郊声价隆方鎭光芒动斗躔明堂求画栋清庙想朱宼凖眞时望王公劝早宣麒麟功不朽金石颂宜镌愚本蓬蒿质那堪侍几筵垂髫防引防抚志荷陶甄附骥怀深愿登龙感夙缘未除原宪病空负乐生愆旧业心常在修途歩转邅鸾鸣犹待律鱼得敢忘筌草野瞻飞葢云逵望着鞭临风歌此曲慷慨不成篇
　　云中十二韵　　　　　　　　　杨　愼
　　天子云中狩将军久未还律吹塞旗绕白狼山风火烧荒急星辰过队闲燕支留马首酥酪醉龙顔清乐千门动黄金万镒颁雪深怀纩絮月满忆刀镮牙鸟严宵仗宫鸦卷晓班奏回青琐闼防报紫金关膂力休明铠欢声洽禁阛功牌银烁爚贺障锦斒斓日转虞巡外春流镐宴间戢戈行有颂神武徧人寰
　　北岳二十韵　　　　　　　　　马汝骥
　　代郡高谁辟恒山郁自盘顶浮天地濶傍掩日星残形势并门扼威灵冀宅安省方帝始分野紫垣端锦绣虚无出银镠缥缈看宝符传七圣玉检奉千官俎豆行冬殿琴棊驻晓銮观碑垂岁月窟石鎭林峦百里烟霞秀三时雨雹寒穴风生虎吼嵓瀑注龙蟠横塞襟长白参天带纥干魏辽曾甸服燕赵自泥丸气壮星辰拱烽消岫岭攒东衔沧海屿北控黑河湍钟乳犹悬穂金芝即捧槃薛萝翻翠壁松栢防瑶坛云歩名仙防脂图大隐欢障开峰绕碧社入灶还丹拄杖思黄鹄飞车问赤鸾眞源何窈窕不获挂缨冠
　　过沁州一舍大风雨即事　　　　王世贞
　　峭锷撑天漏妖云蔽日翔千山俱鼎沸万树各鸱张迸雨排银镞飞湍挂玉梁左担愁絶涧西顾失连冈湿束人偏小愁催路转长行行畏鱼腹歩歩怯羊肠自哂随车谬翻疑叱驭狂安危此身在大地有康庄
　　故关
　　四塞河山险中通一线行雄关蔽全赵叠嶂拱神京尺地分寒暑中天各晦明秋英开绣壁夕照吐金城屋似浮空置田疑傍汉耕云根穿作窦石髓借爲粳树襍旌旗拥峰陪剑防迎符从襄子计阵拟率然名广武堪称客成安未晓兵古来兴废事大半误儒生
　　寄王侍御塞上　　　　　　　　谢　榛
