<!-- { "loadSidebar": true } -->
　　七及镇西南二十五里　陶城北三十里黄河东岸唐马燧败李懐光于陶斩首百余级分防浑瑊逼河中
　　樊桥镇东南十五里置驿相传马燧屯兵处
　　角杯村西十五里　雍正九年署刑部侍郎韩光基疏坡西角杯村新设有把总一员吴王寨新设有廵检一员计二村相去仅十余里而坡东数十里竟无一官弹压宜将西坡吴王寨之巡检移驻于角杯村将角杯村之把总移驻于坡东之躭子村互相稽察
　　大嶷山　小嶷山东北三十五里地形荒旷　隋志桑泉县有三嶷山今土人止称大嶷小嶷
　　三不管处马道王神邻村为猗氏临晋荣河交界虞乡县
　　横岭南三十里苪城界乃中条山之脊也　金贞祐二年宣差都提控从坦言中条之南垣曲平陆苪城虞乡河东之形势陜洛之襟喉也可分陜州步骑万二千人为一提控四都綂分戍四县
　　王官谷东南十里　左传文公三年秦伯伐晋取王官及郊吕相絶秦书入我河曲俘我王官　司空图山居记谷之名本以王官废垒在其侧
　　张扬城五姓湖左　括地志张扬故城一名东张在蒲州虞乡县西北四十里东扬一名张壁汉建安中河东太守杜畿由郖津诣郡河东人范先欲杀畿以威众且观畿去就杀主簿已下三十余人畿举动自若于是衞固曰制之在我遂奉之畿説固以赀募兵固以为然从之数十日乃定诸将贪多应募而少遣兵畿又説固可分遣诸将掾吏休息缓急召之不难固又从之于是善人在外隂为已援恶人分防各还其家固先众遂离防白张干骑攻东垣髙干入濩泽上党诸县杀长吏农执郡守固等宻调兵未至畿知诸县附已因出单将数十骑赴张壁拒守吏民多举城助畿者比四十日得四千余人固等与干晟共攻畿不下畧诸县无所得防夏侯惇兵至干晟败固等伏诛其余党与皆赦之
　　红脸沟东南三十五里解州界
　　草坪头西南三十五里永济界
　　故市镇　孙南镇　乡头镇　坈头镇
　　猗氏县
　　令狐戍西十二里令狐村春秋晋置戍于此　原头里令狐村　通典有古令狐城左传云晋文公从秦返国济河围令狐即此【通考同】僖公二十四年春王正月秦伯纳公子重耳济河围令狐入桑泉取臼衰二月甲午晋师军于庐桞秦伯使公子絷如晋师师退军于郇辛丑狐偃及秦晋之大夫盟于郇壬寅公子入于晋师丙午入于曲沃丁未朝于武宫　令狐村在峩嵋原南秦晋交争东西经画多在令狐瑕城之间公子重耳济河首围令狐桑泉曰入臼衰曰取而令狐独曰围是令狐有坚城也　春秋文公七年夏四月戊子晋人及秦人战于令狐　晋襄公卒使先蔑士防如秦逆公子雍秦康公送雍于晋曰文公之入也无卫故有吕郤之难多与之徒衞赵盾与诸大夫患穆嬴且畏偪乃背先蔑而立灵公以御秦师箕郑居守赵盾将中军先克佐之荀林父佐上军先蔑将下军先都佐之步招御戎戎津为右及堇隂赵盾曰我若受秦秦则宾也不受防也既不受矣而复缓师秦将生心训卒练兵秣马蓐食潜师夜起戊子败秦师于令狐至于刳首　左传吕相絶秦曰我是以有令狐之役　文公十一年秦侵晋入瑕晋使詹嘉处于瑕以守桃林之塞烛之武曰许君焦瑕朝济而夕设版焉晋大夫亦曰必居郇瑕氏之地阚骃曰令狐即猗氏刳首在西三十里京相璠曰今河东解县西南五里有故瑕城水经注曰涑川又西南迳瑕城又西南迳张杨城东城又东即张杨泽今临晋五姓湖也葢龙门华谷以北王官谷以南地多险陿惟临晋猗氏由今万泉逹绛最为平坦故晋设戍于令狐瑕城以为济河而东之第二保障　闻人牟凖衞敬侯神道铭城惟解梁地即刳首山对灵足谷当猗口
　　孤山南峪接万泉界
　　神羌堡东北十五里峩嵋坡汉髙宻侯邓禹围安邑定河东屯兵于此【一名邓公堡】
　　张岳镇安邑县界土堡
　　下任镇临晋县界土堡周三百八十丈髙一丈五尺杜村镇千佛岑南土堡周三百六十步髙一丈五尺一名油杜镇
　　万泉县
　　峩嵋岭东起绛州西抵黄河地势耸翠状如峩嵋邑境隶其巅　贾仁先修古城记后魏道武天赐间赫连勃勃扰河外薛通率宗族及土人筑堡自固即今古城是也元至元十四年皇甫祐奏复万泉县筑城隍则为今之新城自新城筑而古城渐废城址大率南依孤山东西二涧夹于两旁俱称絶险独北面平坦可以长驱古城据在髙阜计北一面不逾百二十丈一旦有警犹可扼其枢要而守之若新城则迤逦而下地虽广濶防守为难隆庆戊辰李廷栋以嵗旱欲修古城己巳二月兴工春杪告成城髙二丈有三尺濶一丈有竒堞墙以甎又五尺许城不为壕　郑章修城记孤山层冈复坡累累下逮及山麓忽陡而洼隔数十百武复挺竪一丘东南西崖壑峻峭惟北稍平其旁为东西二涧壑泽阻深城之址则因其势铲削而为之施以版筑上砌甓作睥睨三尺许如天成　万泉四境无险峩嵋又非危峦峻坂而险在县据峩嵋之巅孤山麓洼而复起东西涧逼城不竢濬濠而固
　　解店镇在东北土城周二里南北二门
　　荣河县
　　黄河县西逼城自河津县南流入县境又南入永济县境　辛庄防守台庙下防守台杨董防守台师家防守台胥塌于河　汾隂渡县北后土祠后金南阳郡王代祀汾隂设今废　白马渡县南十里元尚书范国英击逆党设今废　新渡口北十里庙前镇西魏秦州刺史周观抚御失和民薛永宗聚众于汾曲以叛观讨永宗为流矢所中卒　盖吴扰动闗右薛永宗屯据河侧以应吴后魏世祖亲讨之诏汾隂薛拔纠合宗族壁于河际以断二防往来之路　世祖西巡诏司徒崔浩与尚书兰延都督行台中外诸军事世祖至东雍亲临汾曲观永宗垒进军围之永宗出兵欲战世祖问浩曰今日可击否浩曰永宗未知陛下自来人心安闲北风疾宜急击之湏臾必碎若待明日恐其见官军盛大必夜遁走世祖从之永宗溃灭
　　汾河县北后土祠侧西流入黄河今移河津县葫芦滩南入黄河
　　穆陵闗北十三里两壁对立中开一线为南北孔道亦荣河之咽喉也元韩通守此
　　武壁在黄河岸侧凡八寨　汾隂　胡壁　赵村　薛戍　薛堡　连栢　西仓　禹门　皆元至正末筑以薛垒居中可制诸营移中军其上更名武壁周一千二百步面临絶涧北开一门址存　张昌有武壁门记
　　孙吉镇东南二十里　庙前镇北十里　薛颉镇北四十里　后土祠镇　番底村县东峩嵋原　思政村丁家庄　杨董堡　寳鼎乡在东南　峪口在城
　　东南













　　山西通志卷十四
　　钦定四库全书
　　山西通志卷十五
　　关隘【七】
　　辽州
　　黄泽关州东一百二十里十八盘山路通河南武安县元旧关也明洪武十一年设巡检司今复设弁兵驻防周三百六十步高一丈　十八盘东西一径盘旋路有十八转即黄泽关　摩天岭州东九十里峯峦峻絶势欲摩天　转鞍岭州东八十里岭势高险﨑岖难行　地形志辽阳有黄泽岭　宋志辽州有黄泽砦　宋志磁州武安有固镇永安黄泽海囘四砦金关一黄泽　元元统二年晋寜路辽山县十八
　　盘立巡检司
　　国朝顺治十一年拨兵驻黄泽关康熙六年拨携室兵永为驻防　郭縁生述征记滏口陉在磁州武安县当以黄泽关为正后魏永安中齐神武就食山东自晋阳出滏口太昌中神武自邺入滏口击尔朱兆于晋阳即关东西道也　隋炀帝初汉王谅将綦毋良自滏口狥黎阳塞白马津余公理自太行下河内俱为行军总管史祥所败　梁干化三年五月贺德伦告急于晋晋王引大军自黄泽岭东下与苻存审会于临清遂入魏博　梁贞明元年开封尹刘鄩以兵屯于魏唐庄宗入魏鄩谓晋兵悉从庄宗赴魏而太原可袭乃结草为人执以旗帜以驴负之徃来城上而潜军出黄泽关袭太原晋兵望梁旗帜徃来不知其去也以故不追及军去已二日庄宗曰刘鄩长于袭人短于决战计彼行才及山下亟发骑兵追之会隂雨积旬黄泽道险泥深尺余士卒援藤葛而进皆腹疾足肿或坠崖谷十二三晋将李嗣恩倍道先入鄩至乐平不克进而旋　明正德六年贼杨虎等自十八盘还破武安　田悦自称魏博留后欲阻山为界曰邢磁如两眼在吾腹中不可不取发兵围之邢州刺史李共临洺州将张伾坚壁固守告急于泽潞节度使李抱真请讨之　唐会昌四年诏发昭义骑兵五百步兵千五百戍振武潞卒乗醉回旗入城闭门大噪节度使卢钧奔潞城以避之李德裕奏请诏河东王宰以步骑一千守石会关三千自仪州路据武安以断邢洺之路又令河阳石雄引兵守泽州河中韦恭甫发步骑千人戍晋州都将李文矩以祸福谕之乃遣人谢卢钧于潞城钧还入上党复遣之戍振武行一驿乃潜选兵追之明日及于太平驿尽杀之
　　八赋岭西一百里地和顺壤接榆次太谷漳水在辽境者起州西八赋岭　地形志乐平有八赋岭
　　摩天岭东一百一十里武安界　东六十五里至芹泉镇九十里至大南庄一百一十里至摩天岭【黄泽关下云州九十里此繇辽州言之摩天岭下云东一百一十里者此繇武安界言之也黄泽关不叙摩天岭形势不全而摩天岭又自有形势故复见焉】
　　庄峻岭东北一百一十里邢台界
　　土门岭南三十里两峯对峙如门　翻辕岭南三十里路最陡险　州南路村有隘隅口
　　上交漳　下交漳　蛤防滩　千畆川　狐儿岩　熟峪村　洞子岩　十里店　东西寨村　相峪村申家滩　云头底　柏儿峪　冯婆峪　七里店石匣村　直峪沟　夫峪里　后窰峪　宋家口突堤村　曹家寨　芍药沟　秋林滩　故县堡版峪堡　东西五指　庄窠岩　隘峪里　红岩里长城镇　桐峪镇　寒桃镇　栗城镇　黄漳镇
　　芹泉镇　拐儿镇　麻田镇
　　和顺县
　　黄榆岭口东七十里又东五里直邢台县界路通顺德府山势﨑岖巉峻直上二十里南连清风岵北接马岭口为太行絶顶东疆第一险隘地明洪武三年置巡检司后裁今设防兵据守　黄榆岭关清风岭关北三十里顺德府西南一百八十里石磴盘旋形险道冲边墙敌楼官廨军垒悉备【泛顺德府】岭有重关岩髙木宻黄榆古戍即此　汉建安九年袁尚武安长尹楷屯毛城通上党粮道夏四月曹操留曹洪攻邺自将击楷破之而还
　　马岭关黄榆岭关北三十里顺德府西北一百六十里居民千家山势殊险边墙敌楼官廨军垒悉备下有涧沟二十余丈名鬼谷相传王诩藏修于此又即厐涓夜度处【泛顺德府】
　　清风岭关黄榆岭关南三十里顺德府西南一百八十里山势髙耸盛夏不知暑边墙敌楼水门各一涧水通流其下【泛顺德府】
　　露萝岭关顺德府西一百八十里兵御悉备【泛顺德府】黄背岩关在沙河县西南一百九十里山势崇髙兵防悉备北至数道岩关三十五里
　　数道岩关在沙河县西一百五十里涧沟之路旋绕数层
　　八赋岭口西一百二十里仪城镇岭有二悬崖曲磴西北曰黒虎关赴太原要道西南曰青龙关赴平汾要道设巡检司【古仪州城址尚存】
　　松子岭口北四十五里和顺乐平二县界山势最髙四季风鸣蜿蜒奥曲袤亘二十余里岭有关路通正定五代河东守险之地今潞泽辽入直孔道也明正统八年置巡检司后裁今设防兵汛守
　　石鼔岭南四十五里上有石鼓　王思诚诗南岭风吹石鼓鸣
　　风门岭又东五里邢台县界
　　桃树平岭又东五里邢台县界
