<!-- { "loadSidebar": true } -->
　　明
　　大柄俗姓张隰州人七岁披剃经懴大藏胥通精医术夀八十无病坐化
　　无名僧嘉靖间住大宁县西道教村土人房芝供养之后火出鼻中焚其殻芝筑龛瘗之
　　国朝
　　道兴字圣圆俗姓胡隰州妙楼山石室僧也苦志焚修州人请住天宁寺南游金陵六年募两浙总制郎造檀佛千六十尊又游太原汾州归建层台高阁为隰伟观【以上释】







　　山西通志卷一百六十
　　钦定四库全书
　　山西通志卷一百六十一
　　艺术
　　魏征艺术篇析阴阳卜筮医巫音律相术技巧而举其尤著者曰言阴阳则箕子晓音律则师旷叙卜筮则史扁史苏论相术则内史叔服姑布子卿语医则扁鹊巧思则奚仲咸思侔造化通灵入妙或道以济时或隐身以利物此多产于晋暨载于晋之纪乘者也而例推其余代不乏人一艺虽微其成也艰矣志艺术
　　唐
　　灵应侯俗传神医也在尧之时曾愈疾因立庙祀之庙在长子县西五十里方山之巅
　　金道华路史帝尧时有金道华种兰
　　虞
　　古董父黄帝裔孙左传晋太史蔡墨曰昔飂叔安有裔子曰父好龙能求其嗜欲饮食之龙多归焉乃扰畜龙以服事帝舜帝赐姓董氏使豢龙封诸鬷川鬷川氏其后也所居地有陂泽多生蒲苇因名其里曰董泽明成化壬辰冬池水裂血鳞如鉴盖龙蜕也今泽旁尚多董姓泽在闻喜县东四十里
　　夏
　　刘累尧之裔尝学扰龙于豢龙氏帝孔甲获二龙不能食累为饮食之帝嘉之赐氏曰御龙受豕韦之后一龙死潜醢以食帝帝飨之既而使求之惧迁于鲁范氏其后也
　　周
　　辛廖晋大夫初毕万筮仕于晋遇屯之比辛廖占之曰吉屯固比入吉孰大焉其必蕃昌震为土车从马足居之兄长之母覆之众归之六体不易合而能固安而能杀公侯之卦也公侯之子孙必复其始
　　史苏晋卜筮之史献公卜伐骊戎史苏占之曰胜而不吉公曰何谓也对曰遇兆挟以衔骨齿牙为猾戎夏交捽交捽是交胜也臣故云且惧有口民国移心焉公曰何口之有口在寡人寡人弗受谁敢兴之对曰茍可以其入也必甘受逞而不知胡可壅也公不听遂伐骊戎克之获骊姬以归有宠立以为夫人卒致祸乱后筮嫁伯姬于秦遇归妺之暌史苏占之曰不吉其繇曰士刲羊亦无衁也女承筐亦元贶也西邻责言不可偿也归妺之暌犹无相也震之离亦离之震为雷为火为嬴败姬车说其辐火焚其旗不利行师败于宗邱归妺暌孤宼张之弧侄其从姑六年其逋逃归其国而弃其家明年其死于高梁之虚及秦穆公伐晋获惠公明年归惠公而质其太子圉又八年惠公卒文公入杀怀公于高梁言胥验焉
　　卜偃晋掌卜大夫献公伐虢围上阳问于卜偃曰吾其济乎对曰克之公曰何时对曰童谣云丙之晨龙尾伏辰均服振振取虢之旂鹑之贲贲天防焞焞火中成军虢公其奔其九月十月之交乎丙子旦日在尾月在防鹑火中必是时也冬十二月丙子朔晋灭虢虢公丑奔周后襄王出居于郑文公将纳王使卜偃卜之曰吉遇黄帝战于阪泉之兆公曰吾不堪也对曰周礼未改今之王古之帝也公曰筮之遇大有之暌曰吉遇公用享于天子之卦战克而王飨吉孰大焉且是卦也天为泽以当日天子降心以逆公不亦可乎大有去暌而复亦其所也卒纳王杀太叔晋侯朝王王飨醴命之宥
　　卜招父梁太卜惠公之在梁也梁伯妻之梁嬴孕过期卜招父与其子卜之其子曰将生一男一女招曰然男为人臣女为人妾故名男曰圉女曰妾及子圉西质妾为宦女焉
　　董因晋臣秦伯纳晋文公因迎公于河公问曰吾其济乎对曰岁在大梁将集天行元年始受实沈之星也实沈之虚晋人是居所以兴也今君当之无不济矣君之行也岁在大火大火阏伯之星也是谓大辰辰以成善后稷是相唐叔以封瞽史记曰嗣续其祖如谷之滋必有晋国臣筮之得泰之八曰是谓天地配享小往大来今及之矣何不济之有且以辰出而以参入皆晋祥也而天之大纪也济且秉成必霸诸侯子孙頼之君无惧矣
　　史援赵史初赵盾梦见叔带持要而哭甚悲己而笑拊手且歌盾卜之兆絶而后好史援占之曰此梦甚恶非君之身乃君之子然亦君之咎至孙赵将世益衰后盾卒子朔嗣为屠岸贾所诛赵氏絶十五年景公立盾孙武
　　桑田巫晋人景公梦大厉披发及地搏膺而踊曰杀余孙不义余得请于帝矣坏大门及寝门而入公惧入于室又坏户公觉召桑田巫巫言如梦公曰何如曰不食新矣六月丙子晋侯欲麦使甸人献麦馈人为之召桑田巫示而杀之将食张如厠陷而卒
　　巫臯梗阳人荀偃梦与厉公讼弗胜公撃坠其首戴而奉之以走见臯他日见诸道与之言同臯曰惟有事于东方则可以逞偃许诺乃请悼公伐齐师还偃瘅疽生于头卒
　　繁人晋弓工平公使为弓三年乃成公引之射不穿一札公怒将杀之其妻请见具言射法公如其言射穿七札繁人得出锡金三镒
　　师旷字子野晋乐师审声知音时称多闻平公会诸侯同讨不庭齐侯畏晋师之众脱归夜旷告公曰鸟乌之声乐齐师其遁果如其言楚人伐郑乃曰无害吾骤歌北风又歌南风南风不竞楚必无功既而果然
　　师涓晋乐师吕氏春秋晋平公铸大钟工皆以为调矣师旷曰不调后世有知音者将知钟之不调也臣窃为君耻之至于涓而果知钟之不调也
　　史赵史墨史皆晋史宋公伐郑晋赵鞅卜救郑遇水遇火占之诸史史赵史墨史曰是谓沈阳可以兴兵利以伐姜不利于商伐齐则可敌宋不吉史墨曰盈水名也子水位也名位敌不可干也火帝为火师姜姓其后也水胜火伐姜则可史赵曰郑方有罪救郑则不吉不知其他乃止
　　姑布子卿见赵简子简子徧召诸子相之子卿曰无为将军者简子曰赵氏其灭乎子卿曰吾尝见一子于路殆君之子也简子召子母防母防至则子卿起曰此真将军矣简子曰此其母贱翟婢也奚道贵哉子卿曰天所授虽贱必贵自是之后简子尽召诸子与语母防最贤简子乃告诸子曰吾藏寳符于常山上先得者赏诸子驰之常山上求无所得母防还曰已得符矣简子曰奏之母防曰从常山上临代代可取也简子于是知母防果贤乃废子伯鲁而以母防为太子
　　盖聂榆次人善撃剑荆轲尝游过榆次与聂论剑聂怒而目之轲出人或言复召荆卿聂曰曩者吾与论剑有不称者吾目之试往是宜去不敢留使使往之主人轲已驾而去榆次矣使者还报聂曰固去也吾曩者目摄之
　　汉
　　衞绾大陵人以戏车为郎事文帝仕至承相
　　吾丘夀王赵人年少以善格五召待诏仕至大中大夫子舆仪长孺皆西河人马援上马式表曰昔有骐骥一日千里伯乐见之昭然不惑近世有西河子舆亦明相法子舆传西河仪长孺长孺传茂陵丁君都君都传成纪杨子阿臣援尝师事子阿受相马骨法考之于行事辄有验效长孺又见尚友録
　　魏
　　正始前有沙门学相游怀朔举目见人皆有富贵之表以为必无此理燔其书而后皆如言乃知相法不虚也
　　晋
　　崔懿之屯留人精相法与崔游友善刘元海游上党懿之见而惊顾语游曰此人非常大贵元海闻其善相引至别所解衣观之当心有三赤毫长三尺六寸懿之拜曰须与此齐则表里相应大贵逼矣元海称尊号辟懿之起家中书监
　　公孙彧襄陵人与屯留崔懿之皆善相及见刘渊惊相谓曰此人形貎非常吾所未见也于是深相崇敬推分结恩后渊称尊号果如所言
　　郭公客居河东精于卜筮郭璞从之受业公以青囊中书九卷与之
　　郭璞字景纯河东闻喜人受郭公青囊中书遂洞五行天文卜筮之术禳灾转祸通致无方虽京房管辂不能过也惠怀之际避地东南抵将军赵固会固所乘良马死固惜之不接宾客璞至门吏不为通璞曰吾能活马吏惊入白固固趋出曰君能活吾马乎璞曰得健夫二三十人皆持长竿东行三十里有丘林社庙者便以竿打拍当得一物宜急持归得此马活矣固如其言果得一物似猴持归此马死便嘘吸其鼻顷之马起奋迅嘶鸣食如常不复见向物至庐江太守胡孟康被丞相召为军谘祭酒时江淮清晏孟康无心南渡璞为占曰败康不之信璞将促装去之爱主人婢无由而得乃取小荳三斗绕主人宅散之主人晨见赤衣人数千围其家就视则灭甚恶之请璞为卦璞曰君家不宜畜此婢可于东南二十里卖之慎勿争价则此妖可除也主人从之璞阴令人贱买此婢复为符投于井中数千赤衣人皆反缚一一自投于井璞擕婢去后数旬而庐江陷璞过江宣城太守殷祐引为叅军时有物大如水牛灰色卑脚脚类象胸前尾上皆白大力而迟钝来到城下祐使人伏而取之令璞作卦遇遯之蛊其卦曰艮体连干其物壮巨山潜之畜匪兕匪虎身与鬼并精见二午法当为禽两翼不许遂被一创还其本墅按卦名之是为驴防卜适了伏者以防刺之深尺余遂去不复见郡纲纪上祠请杀之巫云庙神不悦曰此是防亭驴山君防使诣荆山暂来过我不须触之其精妙如此祐迁石头督防璞随往时有鼯防出延陵璞占之曰此郡东当有妖欲称制者寻亦自死矣后当有妖树生然若瑞而非瑞辛螫之木也傥有此者应在东南数百里期明年矣无锡县歘有茱萸四株交枝而生若连理者其年盗杀吴兴太守袁琇或以问璞璞曰卯爻发而沴金此木不曲直而成灾也王导尝令作卦璞言公有震厄可命驾西出十里得一栢树截断如身长置常寝处灾可消导从其言数日果震栢树粉碎璞葬母卜地暨阳去水百步许人以近水言璞曰当即为陆矣其后沙涨去墓数十里皆为桑田璞尝为人葬帝微服往观之因问主人何以葬龙角此法当灭族主人曰郭璞云此葬龙耳不出三年当致天子也帝曰出天子邪答曰能致天子问耳帝甚异之璞素与桓彛友善彛每造之或值璞在妇间便入璞曰卿来他处自可径前但不可厠上相寻耳恐客主有殃彛后因醉诣璞正逢在厠掩而观之见璞裸身被髪衔刀设醊璞见彛抚心大惊曰吾每嘱卿勿来乃更如是非但祸吾卿亦不免矣璞终婴王敦之祸彛亦死苏峻之难敦收璞将斩之璞谓行刑者欲何之曰南岗头璞曰必在双栢树下既至果然复去此树应有大鹊巢众索之不得璞更令寻覔果于枝间得一大鹊巢密叶蔽之初璞中兴初行经越城间遇一人呼其姓名因以袴褶遗之其人辞不受璞曰但其后自当知其人遂受而去至是果此人行刑初庾翼幼时尝令璞筮公家及身卦成曰建元之末丘山倾长顺之初子凋零及康帝初将改元为建元或谓庾氷曰子忘郭生之言邪丘山上名此号不宜用氷抚心叹恨及何充改元为永和庾翼叹曰天道精微乃当如是长顺者永和也吾庸得免乎其年翼卒氷又令筮其后嗣卦成曰卿诸子并当贵盛然有白龙者凶征至矣若墓碑生金庾氏之大忌也后氷子蕴为广州刺史妾房内忽有一新生白狗子莫知所由来其妾秘爱之不令蕴知狗转长大蕴入见狗睂眼分明又身至长而弱异于常狗蕴甚怪之将出共视在众人前忽失所在蕴慨然曰殆白龙乎庾氏祸至矣又墓碑生金俄而为桓温所灭禇裒总角诣庾亮亮使璞筮之卦成璞骇然亮曰有不祥乎璞曰此非人臣卦不知此年少何以乃表斯祥二十年外吾言方验及二十九年而康献后临朝有司以裒后父议加不臣之礼璞之占验皆如此类也璞门人赵载尝窃青囊未及读而为火所焚
