<!-- { "loadSidebar": true } -->
　　巴山在县东二十五里汾水西南一里高十丈有竒南北袤三十里东西五里芦苇悬生崖半
　　白波峪在县东南三十五里永固村汉中平六年黄巾余贼郭泰于河西白波峪筑垒御他宼后黄巾灭垒废　后汉董卓传灵帝末黄巾余党郭泰等复起西河白波谷转宼太原遂破河东百姓流转三辅号为白波贼众十余万
　　汾阴山在县南二十里东西亘三十里高一里
　　九原山在县西南二十五里绛州界高一里东北麓太平西南麓绛州
　　马头山在县西南五十里云輙雷雨或岁一至或岁数至或数岁一至
　　龙门在县西门外大道北崖势如削中建文中子祠大柴峪在县西八里有水
　　尉□峪在县西十五里有水
　　清凉洞在县西二十里自县十里至姑射山麓行石迳五六里峻者立矢曲者折竹将至洞途弥穿盘而入寖在姑射山半洞东面石厂前张后俯深数十武厂内南入洞上下胥石倐凸倏凹秉炬行一里不克穷一名清濓洞宋王道源蜕此
　　煤峪在县西二十里贾冈堡前有水
　　安儿坡在北膏腴村西北十里土人传为杵臼藏赵孤地
　　照望峰在县西北二十五里姑射山巅孤峰峭立一名龙脑峰更深见日北有神仙洞碁迹存南有胜水泉巅望见汾水外百里
　　豁都峪在县西北三十里乡宁界有水
　　东陉山下有天井水
　　马壁谷在南董村旁
　　汾水在县东二十五里自襄陵南入县境流迳三十余里而南西岸入绛州界东岸入曲沃界　水经又南过临汾县东又屈从县南西流　水经注汾水又经绛县故城北竹书纪年梁武王二十五年绛中地西絶于汾　五行志石言于晋时晋侯方筑虒祁之宫宫去绛都四十里师古注虒祁在绛西临汾水金志有汾水　汾水经史村南至柴寺村东胥石底舟不敢行
　　国朝雍正八年开引河于西袤百二十丈
　　下尉泉在县东二十五里下尉村西北流有苇
　　白波泉在县东南二十五里永固村
　　龙谷水在县南二十五里源出柴村流经绛州东北十八里龙香村入汾左传龙见绛郊即此
　　焦村泉在县西南十五里焦村西北相传献公都晋引水入城后塞
　　古兴泉在城西
　　清水泉在县西门外少北流绕城南关而东
　　大柴峪水在县西八里南膏腴里水微
　　煤峪水在县南二十里贾冈堡西水微
　　尉□峪水在县西北十五里尉村北诸峪之水胥出姑射山土人名雷鸣水尉□水源二一出西北二十五里西侯村一出西北十五里尉村金皇统四年浚渠余流入汾
　　豁都峪水在县西北三十里侯村北金皇统四年开上汧下汧分高原汧老滩汧古城汧中原汧常村汧余水入汾　宋熙宁五年废慈州以乡宁县分太平稷山今乡宁山水多入太平
　　胜水泉在照望峰下澄澈似鉴
　　九汧在县北十五里自站里庄至古城镇十里九汧源泉在县北发源景毛村又潜流地中至西郭村东复出
　　灵景泉在县东北二十五里景毛村南溉四村田至西郭村西潜流地中村东复见入于汾
　　灵源泉在县东北三十五里陈郭村西南明嘉靖时涧水垫之
　　国朝康十年泉复涓流
　　天井水出东陉山西迳尧城南又西南入汾
　　岳阳县
　　霍山在县西北九十里禹贡既修太原至于岳阳孔安国曰太原今为郡名太岳在太原西南山南曰阳又曰太岳在上党西也索岳太岳即冀州之镇霍太山也按也理志霍山在河东彘县界东正义太岳霍山也在沁洲沁源县　括地志霍太山在沁洲沁源县西七十八里　通考岳阳即霍山也亦曰太岳
　　屏风山在县东四里太行余支一名挂傍山山形具龙虎象
　　尹家山在县东六十里
　　洪门岭在县东八十里县志跋入岳阳境非登山则入溪山虽重崖叠嶂而尠奇峰茂林溪则清流湍急蜿蜒大小顽石间石有廉利侔剑防平正同砥砺而尠玲珑之致苍翠之色
　　尖阳山在县西北七十里崇冈峭壁乃霍州界也凤凰山在县西北七十里山似霄凤捩翅上有风洞六月凝冰所谓灵岩仙洞也
　　四次山在县北十五里相传唐公主四次修道于此雪白山在县北四十里上多白石望之皤如也
　　钟楼崖在县北四十里
　　鼇头山在县北五十里巉岩峻厉形似鼇头
　　三棱山在县北五十里三峯并峙孤棱峻削
　　仙洞崖　盛佛崖胥在县北五十里
　　渗水崖在县北六十里巨流涌出倏渗干焉土人传大郎神以杖剔山引水穿山而过至今赵城县广胜寺山下有水涌出即此水也【按渗水崖即漏崖】
　　香炉崖　馌饹崖胥在县北六十里
　　莲花山在县北七十里霍山之支连峙七峯似莲蕊龙头崖　滴水崖胥在县北七十里
　　党家山在县北九十里霍山之支
　　千畞原括地志千畞原在晋州岳阳县北九十里通考隋为千畞县晋侯千畞之战即此也后改岳阳
　　董壁山　金堆山胥在城北
　　安吉岭在县东北五十里涧水发源于此后魏置安泽县以在安吉之下泽泉之上也
　　羊头山水经注或言沁水出谷逺县羊头山世靡谷沁河在县东北九十里一出沁源县西北緜山一出沁源县东北马开沟合流经县境百余里东南入沁水县界　水经注三源奇注迳防一隍又南防三水水经南过谷逺县东又南过猗氏县东按岳阳汉谷逺县猗氏今屯留长子地　水经注沁水又南经猗氏县故城东刘聪以詹事鲁繇为冀州治此沁水又南歴猗氏关按元至元三十年并冀氏入县今关址在县东南百里
　　涧河即县城东水一出县北安吉岭一出西北金堆里千佛沟至古岳阳村合流经城东门外西南至涧上村入洪洞县境　县志入沁河夏秋时涨　明一统志西南流入洪洞界合汾水
　　圣泉在县东山上水出石中激之繇石鲸喷吐注延庆观中石渠曲折伏流三清殿下流出滙二池可畜鱼
　　八十里川在县东南百六十里源出长子县发鸠山西南入沁河　明一统志川长八十里
　　赤壁水在县北六十里源出南霍山赤马交西南流二十里至漏崖潜入地中过南三十里复出合涧水
　　蔺河在县北八十里发源保丰村东南流经唐城义宁上县等村至和川入沁河
　　朱家窰山沟源出永乐里范塞村经朱家窰侯贾村至偏涧村西流入洪洞县境
　　三交水通典冀氏有三交水
　　曲沃县
　　乔山在县东北四十里逓髙五里太行之支山也太行自泽达翼再折而西为乔山山麓有轩辕庙西麓有梦感泉繇东北石磴造双峯巅北壁万仞径絶凿石梯之石辄动摇迂道东峯之北繇山后登梯径差曲既跻巅羣山胥断崭然削成南北可三四丈东西少广有石室无疆道人尝栖此其中峯祠轩辕中有石洞窈然无际樵者尝入闻水声山覆洞上如桥今省作乔相传葬轩辕衣冠于此周子华子程本以轩辕陵在山着问鼎文　五朝志曲沃有绛山桥山　魏大象中周文帝大举向河阳齐髙祖率众御之使汾州刺史斛律金径往太州为犄角之势金到晋州以军退不行仍与行台薛循义共围乔山之寇俄而髙祖至仍共讨平之因从髙祖攻下南绛邵郡等数城
　　卧龙山在县北四十五里即乔山东峯也拔地千丈髙倍乔山东接翼城北接襄陵临汾浮山山不甚险既跻巅东翼城覆釡山西乔山胥似左右翼矣隋时有龙卧此岭复峦回中有石井泉甘逺近胥汲此北峯有山原寺西北别峯有浮图一名太尖山元王恽秋日自曲村东北登山诗太尖山前好原隰
　　白石山在县东南二十里紫金山之支　吕柟白石楼记山多白石燕人张诗尝过而名之故楼亦以是名云山有瀑布自岭悬下其西一支为西溪经景明村其东一支为白水村入西溪楼南白云洞两石欹倚如门西溪之中屿岿然曰钓台而濯缨矶亦在其旁饮牛滩在西溪岸其前为观澜石溪水初自山岭而下湍急奔注楼东南为翠防岩又其上为卧云峰崒嵂防崟云物环宿李仲南甫尝遍阅山水曰无如吾白石山也
　　紫金山在县南十三里髙五里盘踞百里西南接中条王屋在其东南产铜金为母铜为子　唐志南十三里山有洞
　　四棱寨在紫金山巅絶壁如削一名紫棱寨北拱邑城郝家山在紫金山迤西明刑部郎中郝修已涖官清介洪武时赐紫金山一区　吕干健恩赐紫金山记山东至大氷峪西至昭殿峪南至石门界沟北至沙坡为养老计且命子孙世守之赋其税五斗
　　冰岩在郝家山西山峡泉下注被于石崖春夏有冰晋都浍水之北遥与岩对为照殿冰岩元靳荣诗逺映朝衣环佩冷正当黼座冕旒明　明一统志山半有泉下注石崖冬则凝而成冰故名冰岩下有龙底泉
　　观音山在郝家山西
　　绛山在观音山西东髙西下独受夕阳紫金山西南接闻喜绛州界　金志有绛山绛水汾水浍水通考有绛山台骀祠径庭地
　　大水峪在郝家山东
　　风洞在四棱寨东洞深莫测
　　青玉峡在风洞东南北二里许东西两崖对出髙数十仞石立其间俯仰离合异态沸水北趋峡怒流石罅至悬厓激之下注为景明飞瀑即水经注所谓奔壑十一许丈者也又东有老子庙庙侧多柏逺望不知有山
　　垆头山即乔山西峯也巅差坦尔雅所谓上正章也防坑在垆头山西十里
　　景明山寒松堂集景明山属曲沃
　　照殿峪
　　汾水在县西北三十五里西十八里繇襄陵太平来入县赵庄境晋赵文子食邑或曰程婴藏真孤地也又南迳南北两封王村自髙县镇防合水又西南迳髙阳村至汾隂又少折而南绕大李村北又趋而西迳小李西李观褚平望诸村古虒祁宫北又西迳台神村台骀祠西入绛州界　水经注汾水又经绛县故城北竹书纪年梁武王二十五年绛中地西絶于汾汾水西迳虒祁宫北横水有故梁截汾水中凡有三十柱柱迳五尺截与水平盖晋平公之故梁也物在水故能持久而不败也
　　浍水在县南二里发源翼城翔髙山西南流入县东北东贺境循平乐卫范吉庄村至东西吉壁村逾尉村舍官村迳徐孝子村又西迳盈村歴常村上下两裴庄至交里绛水挟清水来清水入绛在上裴庄西绛水入浍在下裴庄西又西流迳南吉村安吉村其南济溪来防又西迳东西两韩村又西迳金沙里香邑草家营又西至侯马桥又西过上马宋郭沿上三村至东西两阳呈村北又西迳庄里村入绛州境　水经注浍水又西南与绛水合俗谓之白水非也史记智伯引水灌晋阳曰汾水可以浸平阳绛水可以浸安邑汾水灌平阳或亦有之绛水浸安邑未识所繇也　水经西过绛县南　水经注春秋成公六年晋景公谋去故绛欲居郇瑕韩献子曰土薄水浅不如新田有汾浍以流其恶遂居新田又谓之绛即绛阳也盖在绛浍之阳汉髙帝六年封越骑将军华无害为侯国县南对绛山面背二水古文琐语曰晋平公与齐景公乘至于浍上见乘白骖八驷以来有犬貍身而尾随平公之车公问师旷对首阳之神有犬貍身尾其名曰耉饮酒得神则徼之盖于是水之上也　水经又西南过虒祁宫南　水经注宫在新田绛县故城西四十里晋平公之所构也其宫地背汾面浍则两川之交防也竹书纪年曰晋出公五年浍絶于梁即是水也【琐语出汲冡】周显王七年魏败韩赵之师于浍
　　沸泉在县东二十五里景明村源出绛县流入县境东南有分水渠铁斛
　　清水在城东南入绛水
　　济溪在县南五里出紫金山麓济渎祠侧入浍水皱波澄碧溪侧满水井流泉活活上已祓禊有宋时清明上河之风
　　金沟水在县南隘口经阳城里流入浍
