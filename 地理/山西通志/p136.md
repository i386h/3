<!-- { "loadSidebar": true } -->
　　干河村渠在南小源繇小河村东起至石坂底止师家荘渠南六十里水润里水源繇石坂底起至村南小店止
　　以上共渠六道繇灵石县下滩渠起自上及下以次溉灌渠长司之
　　汾西县西北胥髙山田艺山上无渠道惟东南近汾河有六村引渠
　　旧志善利渠七
　　南关【灵石】王荘　水润镇【南六十里】师家荘【南六十里水润镇】后团栢【南五十里】伏朱【南九十里】前加楼【东三十里】
　　小河村渠【南六十里水润里】
　　上团栢渠【南五十里】
　　猛水渠四
　　下栢【南五十里】枣平【南五十里团栢里】水润镇【南六十里知县蒋鸣龙开】卫家滩【东南七十里】
　　新修猛水渠二
　　回坡底【南九十里伏朱里】张端【南九十里伏朱里】
　　灵石县
　　汾河渠
　　北乡水地
　　索洲镇古渠溉地二百六十五亩
　　水头镇新开渠溉地一百二十亩
　　西南乡水地
　　张家荘新开渠溉地二百八十亩
　　梁家圪防村新开渠溉地三百二十亩
　　夏门村古渠溉地二百八十亩
　　道美村古渠溉地二百四十六亩
　　石柜村古渠溉地二百六十三亩
　　南关村新开渠溉地三百五十亩
　　以上八渠胥引汾河渠长司之
　　泉水渠
　　东南乡水地
　　逍遥村古渠溉地二百五十亩
　　王家沟村古渠溉地二百五十亩
　　仁义镇古渠溉地二百七十亩
　　荘立村古渠溉地二百九十四亩
　　河南村古渠溉地一百七十亩
　　栢浍渠古渠溉地二百五十亩有竒
　　防口村古渠溉地二百九十亩
　　西村古渠溉地三百六亩
　　东北乡水地
　　栢沟村古渠溉地五百一十四亩
　　集广古渠溉地三百二十亩
　　静升村古渠溉地五百一十五亩
　　苏期村古渠溉地四百二十亩
　　王中村古渠溉地二百一十亩
　　以上十三渠胥引东山泉水渠长司之
　　共水地六千一百八十三亩有竒葢灵石县多山田而开渠引水之地为数不甚伙
　　旧志小水北渠知县路一麟开溉田八十亩有竒小水河源出县东北四十里绵山白石谷居民引渠灌田兴地峪河在柏沟村北源出介休五龙沟灵石北防沟诸涧水流经旌介等村水利二县均之防小水河入汾
　　城下三渠县中旧无井乃于城垣下凿三暗渠一在东门一在北门胥引导小河之水一在西门引汾水灌溉澣濯取资为便
　　万金堤即北门外小水河堤也县当东山诸水下流始开县治筑以防城屡塌屡修明万厯乙亥知县白夏加筑坚厚易名万金堤后暴涨逼堤歳塌圯
　　国朝顺治间知县李来麟李广继修康熈十年塌一百丈有竒水浸东南门内知县侯荣圭复修砌
　　明景泰七年知县范寜筑堤捍城
　　辛珍郭家沟桥记二山密相联比而沟夹焉歳雨集则绵山及众壑之水洞奔趋正綂间内臣郭阅兹险难佥丁趋事成而复圯嘉靖元年御史王公等命劚石常家山之阿辇材汾曲砥其塘以壮基邪其旁以杀水之势导之汾以为水之归水泄则制备矣霍州
　　汾河渠
　　什字村总渠一道小渠三道溉地二百八十亩
　　许村在州西总渠一道小渠三道溉地四百七十八亩退沙村在州西北总渠一道小渠五道溉地四百八十亩
　　白龙村在州西村上下总渠一道小渠八道溉地六百九十三亩有竒
　　寺荘村在州西总渠一道小渠二道溉地七百三十亩寺荘村东滩总渠一道小渠二道溉地三百四十七亩圣佛村在州南辛置都总渠一道小渠三道溉地一百三十一亩有竒
　　圣佛村西滩总渠一道小渠二道溉地一百二十二亩有竒
　　陈村在州西南总渠一道小渠三道溉地八百三十五亩有竒
　　郭荘村在州南辛置都总渠一道小渠一道溉地一百八十三亩
　　辛置镇在州南辛置都总渠一道小渠一道溉地四十亩有竒
　　以上共总渠一十一道小渠三十三道溉地四千三百二十一亩有竒胥汾河水利也上轮下接古有成规
　　旧志陶唐谷水在州东三十里中有水西流灌田数百顷
　　彘水州南谷中西流溉田
　　石鼻谷水在州南五里即彘水之源引流溉田古鱼池在州东八里大张村引渠溉田入汾
　　方池在州南十五里郭荘引渠溉田
　　龙池沟在州东北三里泉流溉田
　　霍泉源出霍山南麓分南霍北霍二渠以溉霍州赵城洪洞田
　　章丘泉在州东十里丘家崖下散流入彘以溉田普济泉在州南十里明万厯间知州张文炳引水溉田
　　圆泉在州南十五里隂地村引渠溉田
　　邢家泉在州东北三里引流溉田
　　罗头泉在州东北三十五里冯村东沟南流溉田入汾
　　马跑泉在州北四十里唐太宗取雀邑时有杜十万者以饷师功求泉为己利遂赐之至今惟杜荘得溉田
　　鸭底渠在州东北三十里师家泉引以溉田
　　碧玉渠在州东北十里许村崖下引汾水溉田义成渠在州东南三十里出义成谷中西流溉田官渠在州东合大张等村引流入渠溉田又有白龙渠寺荘渠胥在州西导汾流溉田
　　津梁
　　临汾县
　　西桥渡在西门外二里夏秋汾水涨溢以舟渡寒沍则造桥嘉泉渡　呉村渡胥在西汾河上
　　永利桥在城内明徳坊永利池上洪武间知府徐铎建公济桥在北五里嘉靖五年知府王溱建
　　金店桥在西二十五里元大徳二年邑民石城修云津桥在西南二十五里平水祠前清音亭畔
　　卢僧桥在东关西北门外明治间僧建
　　三氏桥在北关外明嘉靖间典史解廷玉诸生陈道中续孟初三人建
　　呉村桥在北二十五里明治间建
　　王门石桥在西北三十里雍正八年建
　　康荘永济桥雍正元年建
　　襄临县
　　郭村渡在东门外汾河上
　　北陈渡在东南五里
　　东徐渡在南一十五里
　　大陈渡在南二十五里
　　飞虹桥在西南三十里义店村元至大中建众木攒成不见斧痕土人名鲁班桥
　　晋桥在县北门外宋嘉祐六年建明万厯癸丑水冲毁甲寅知县马逄臯重修
　　龙飞桥在西南二十里龙鬬谷金元贞二年建
　　遗爱桥在东南十五里北邓村元大徳六年建土人传晋邓攸尝建此名爱桥后人因名遗爱桥
　　髙石桥在北二里临汾县界
　　洪洞县
　　惠逺桥在县北五里官荘村西南为南北通衢金天徳二年僧文妙募建用防险东流霍水以利灌溉
　　国朝康熈三十三年县丞沈青标修后知县杜连登重建
　　济川桥县西二里即汾河桥树棹架木上加方板系以鐡绳围以木栏
　　通泗桥在县南门外即涧河桥也明洪武二年知县杨茂重修后废【桥边二树旧号将军柳】
　　羊獬桥在县南二十五里羊獬村明万厯间知县熊镃修
　　大石桥在县西十里公孙洞西南
　　济桥在县东七里康熈一十一年知县邓防重建聚瑞桥在县城南顺治十五年知县赵三长朱璘増修汾州善人桥在县西二里明万厯中乡民尚天福建国朝顺治十六年乡民师邦胜重建有碑记
　　浮山县
　　南畔桥在县南四十里
　　赵荘桥
　　大口桥
　　刺庙桥
　　赵城县
　　关神桥在东四十里上濶一丈垒小堰于旁下以流霍泉之水上以泻山涧之水
　　永利桥北二十里明嘉靖四十三年建
　　青石桥在县北五里明嘉靖四十四年建
　　豫让桥在县南十里胡麻西里相传豫让伏于其下明正綂中知县何于聪甃石为之改名国士桥倪谦有记嘉靖四十四年署县事主簿赵田重建
　　屈项桥在南二十里屈项舗
　　太平县
　　洪济桥在县南关金大定三年建元元綂三年修广济桥有三一在县西门外一在县西南七里胥明治间建一在县东北十八里柴王村
　　通善桥在北二十五里古城镇南
　　临汾桥在东十五里南贾村
　　仙虹桥在县东南五里彭村明正徳间建
　　南北雷水桥在北二十五里古城镇金皇綂四年建义士桥在县南汾东四十里防坑村河沟之上以豫让名康熈十年知府刘仪恕重修
　　岳阳县
　　丽泽桥在县金堆村
　　扶风桥一在县北门外一在辛荘
　　曲沃县
　　通济桥在县西南三十里侯马镇南浍河上
　　金沟桥在县西南三十五里隘口金沟水上
　　交桥在县东南五里浍河上康熈年间邑民任之栋贾生芝募修
　　滏河桥在高县北
　　通津桥在郇村西北
　　月桥在任村
　　献文桥在驿桥相传春秋晋献文子建故村有文子庙后废
　　翼城县
　　广运桥在水清寨
　　马栅桥在南十八里马栅村将军何斯盛步战剧呉思明于此
　　惠济桥在县西阎强上韩二村间
　　信义桥在东南十里北常镇顺治九年建
　　安定桥在北门外
　　阜顺桥在县西关外
　　永定桥在北关外
　　汾西县
　　通济桥在水润镇
　　师家荘石桥在师家荘东西跨汾河康熈六十年建袤四十五丈广二丈二尺一十七洞
　　灵石县
　　冷泉镇永固渡在县北四十里汾河岸灵石口
　　双池镇渡　两渡镇渡　索洲镇渡　小水镇船圪防渡　夏门渡　南关镇渡　美里石曲渡【冬胥构桥】
　　天险桥在县南二十五里郭家桥上河东佥事辛珍有记明嘉靖七年知县萧腾汉建中空架木以梁万厯二年知县白夏易砖仍于桥北傍路凿吊桥以防兵冲仁义桥在县南仁义河上夏秋撤
　　霍州
　　凤栖桥在州北郭外元初元帅程荣建
　　郑家沟桥在州南五里明嘉靖丁巳朱聪澓修刘熈记霍郡当三晋剧冲而郑家沟桥又环夹两山宅幽而势阻
　　千里径土桥在千里径中【唐太宗至此桥断不能渡相传拜祷桥遂涌出痕胥向上云今迹存】















　　山西通志卷三十
<史部,地理类,都会郡县之属,山西通志>
　　钦定四库全书
　　山西通志卷三十一
　　水利【三　津梁附】
　　潞安府
　　长治县
　　长治西南逼近漳河旧鲜渠道
　　长治山多水少漳水经县境西势差平坦东山暨城镇诸水西入于漳者雨集则怒涨奔腾桥梁时受啮焉金皇綂中髙平举子六七辈赴都试憩于韩店一道士徧视诸生得李晏执其手曰公富贵寿考他年当建节于此值水败道赖公治之语毕不见其年登第歴官至中丞归老起为昭义节度使水果败道父老请修治晏欣然从之卽今石牐也
　　长子县
　　漳河源于鹿谷山长子以发源地河流细防附近河身皆碎石淤沙两岸民田地髙河卑不能上引以资灌溉旧志神农井在羊头山下
　　莲花池在南七里李村西上党少莲志之以见土无遗利云
　　师古注鹿谷山浊漳水所出东至邺入清漳
　　东魏尚书左仆射髙隆之以漳水近邺城起长堤以防泛溢又凿渠引漳水周流城郭造水碾硙并有利于时
　　宋太常博士王沿言漳水一石其泥数斗古人以为利今人以为害系乎用与不用尔愿募民复史起十二渠渠复则水分水分则无奔决之患以之灌溉可使河北数郡瘠卤化为膏腴通判洺州王轸言漳河岸髙水下未易疏导又其流浊不可溉田沿又驳之明万厯时临漳知县袁应泰筑长堤四十余里捍御漳水屯留县
