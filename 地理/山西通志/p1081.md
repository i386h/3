<!-- { "loadSidebar": true } -->
　　裴皥官至礼部尚书放三榜四人拜相桑维翰窦正固张砺马裔孙清泰二年马裔孙知贡举才放榜谢恩引诸生诣座主宅谒拜裴公以诗示云宦途最重是文衡天与愚夫着盛名三主礼闱年八十门生门下见门生未开宴裔孙登庸【郡阁雅言】
　　桑维翰为相常恶获鹿贾纬待之甚薄汉隐帝时诏纬与王申窦俨等同脩晋髙祖出帝汉髙祖实录纬为维翰传言维翰死有银八千铤翰林学士徐台符以为不可数以非纬纬不得已更为数千铤【贾纬传】
　　僧可隆善诗髙从诲阅其巻有观棋句云万般思后行一失废前功从诲谓可隆曰吾师此诗必因事而得隆答曰某本姓慕容与桑维翰同学少负志气多恐维翰维翰登第以至入相某犹在场屋频年败防皆维翰所挫也因削发为僧其句实感前事而露意焉从诲识鉴多此也【天定录】
　　汉髙祖镇河东以军校良乡王进从每有急遣进驰至京师往返不过五六日【五代史】
　　刘汉祖始仕晋为幷州衙挍裹幞头脚左右长尺余横直之不复上翘迄今不改其制【幕府燕闲录】
　　武从谏家在太原从讨张文礼馆于正定张氏见张氏女尚防怜之遂以其女归为子妇周太祖事汉髙祖于太原杨夫人卒而武氏子亦卒乃纳为继室干祐三年刘铢戮之追册为贵妃【五代史】
　　初周祖兵征淮南过宋州宋州使人劳之于葛驿先有一男子一女子不知所从来转客于市佣力以食父老怜其愿也醵酒食衣服使相配为夫妇及周祖至市人聚观之女子于众中呼曰此吾父也市人驱之去周祖闻之使前问之信其女也相持而泣将携之以行女曰我已嫁人矣复呼其夫视之曰此亦贵人也乃俱挈之军中奏补供奉官即张永徳也及周祖入汴汉末帝以兵围其第今皇建院是也尽诛其家惟永徳与其妻在河阳为监押末帝亦命河阳诛之河阳守呼永徳以勅示之永徳曰丈人为徳不成死未晚也河阳守以为然虽执之于狱所以餽之甚厚亲问之曰君视丈人事得成否永徳曰殆必然未几而防报至周祖亲戚尽诛惟永徳夫妇遂极富贵【龙川别志】
　　张永徳母马氏永徳四嵗被出后适安邑刘祚及永徳镇南阳父祚己卒迎母归州廨起二堂与继母刘并居刘卒马预中参时年八十一太宗劳之赐冠帔封莒国太夫人同母弟刘再思署子城使于市西里起大第聚刘族【夲传】
　　张永徳寓防阳有书生隣居卧疾永徳疗之获愈生一就永徳求汞五两既得即置鼎中煮之成中金自是日与永徳游一日告适淮水语永徳曰后当相遇于彼永徳曰吴境不通子何可去生曰吾自有术永徳送行数舍恳求药法生曰君当大贵吾不吝此虑损君福言讫而去及永徳屯下蔡牙帐前后队部曲八百人皆金银刀槊绣旗帜永徳善骑射左右分挂十的握十矢疾驰互发发必中淮民环观有一僧睥睨永徳遽召之乃睢阳书生也夜宿帐中复求汞法僧曰始语君贵今不谬矣终能谨节当保五十年富贵安用此为然能降志礼贤当别有授公药法者永徳由此益罄家资延致方士故太祖以方外待之初睢阳书生尝言及太祖以故永徳潜意拱向太祖将聘孝明后永徳出缗钱金帛数千以助之故尽太祖朝而恩渥不替【同上】
　　王仁裕知贡举取王溥为状元溥时年二十六后六年溥拜相时仁裕犹致仕无恙贺以诗曰一战文场拔赵旗便调金鼎佐无为白麻骤降恩何极黄发初闻喜可知跋勅案前人到少筑沙堤上马归迟立班始得遥相见亲洽争如未贵时【石林诗话】
　　王溥五代状元相周太祖世宗至宋以宫师罢相其父祚为周观察使致仕祚居富贵久奉养奢侈所不足者未知年夀耳一日居洛阳里第闻有卜者令人呼之乃瞽者也宻问老兵云何人呼我答曰王相公父也贵极富溢所不知者夀也今以告汝俟出当厚以卦钱相酧也既见祚令布卦成爻推命大惊曰此命惟有夀也祚喜问曰能至七十否瞽者笑曰更向上答以至八九十否又大笑曰更向上答曰能至百嵗乎又叹息曰此命至少亦须一百三四十嵗也祚大喜曰其间莫有疾病否曰并无之其人又细数之曰俱无祗是近一百二十嵗之年春夏间防苦脏腑寻便安愈矣祚大喜回顾子孙在后侍立者曰孩儿軰切记之是年莫敎我吃冷汤水【拊掌录】
　　王文康公溥初周祖镇蒲津召置幕府从征李守贞王景崇得朝臣交结书周祖欲暴其事溥力请焚之后世宗尝问汉相李崧蜡丸书结北虏有记其辞者否溥曰使崧有此肯以示人耶逢吉軰为之尔世宗遂优赠其官【厚徳录】
　　王丞相溥还政闲居四方书牍答报皆手笔然不过百字目前事与亲党相闻勌于纸扎封叠造赤漆小版书其上仆吏以帊防传去虽一时间可发数十公自为木牋后复加颊拒安抽靣以启闭字湿则能防之故又有漆方士漆雕开之名【清异录】
　　孟昶时每臈日内官各献罗体圏金花树子梁守珍献忘忧花缕金于花上曰独立仙【同上】
　　太原田景咸后周时镇邢州朝使王班至景咸劝班酒曰王班请满饮典客曰是使者姓名也景咸悟曰我意王班是官尔何不早谕我闻者笑之【拊掌录】
　　宋初征潞州军士于泽中取草夜归防刃透成金色或以草燃火釡底亦成金【旧通志】
　　宋龙岩有石洞人传宋太祖避乱于此后为龙岩寺有碑记【永和县志】
　　宋建隆初平潞开寳二年至太原皆以师行供顿从俭约【宋史】
　　五代之际天下剖裂太祖启运虽则下西川平岭表收江南而吴越荆闽纳籍归觐然犹有河东未殄其后太宗再驾乃始克之海内自此一统故因御试进士乃以六合为家为赋题时进士王世则遽进赋曰搆尽乾坤作我之龙楼鳯阁开穷日月为君之玊戸金闗帝览之大悦遂擢为第一人【青箱杂记】
　　五代以来文体单弱髙锡与梁周翰柳开范杲习尚淳古齐名友善当时有髙梁桞范之称【同上】
　　宋太祖北征因河东谍者语刘承钧曰君家与周世讐宜其不屈今我与尔无间何为重困此一方之民承钧复命曰河东土地兵甲不足以当中国之什一然承钧家世非叛者区区守此葢惧汉氏之不血食也自汉魏以来词命简洁未有其比【剪胜野闻】
　　太祖将亲征潞贼李筠诏留后吕余庆赵普于京师普因私谒太宗扵朱邸且曰普托迹诸侯十五年今偶云龙变家为国贼势方盛万乘防尘是臣子効命之日幸望启奏此诚愿军前自効太宗即以闻上太祖笑曰赵普岂胜甲胄乎因谓太宗曰是行也胜则不言万一不利则使赵普分兵守河阳别作一家计度及凯旋第赏宰臣拨官太祖曰普有从朕伐叛之勲宜当加等于是授侍郎枢宻使【国老谈苑】
　　周昭义节度李筠好调谑初名荣避世宗讳改筠筠曰李筠李筠玊帛云乎哉闻者皆笑【同上】
　　河东伪相赵文度归向朝廷便授华州节度使时同州节度使宋相公移镇邠州道由华下赵张筵命宋宋以赵自河东来气焰凌之带随使乐官一百人入赵府署庭所使排立于东厢将举盏赵之乐官立于西庑时东厢先品数声赵谓曰于此调吹采莲送盏皆吹不得却令西庑吹之送盏毕东厢之乐由是失次宋亦觉其挫鋭洎中筵起移于便再坐宋自吹笙送赵一盏赵遂索笛复送一盏声调清越众所惊叹其笛之窍宋之随使乐工手指按之不满洎席阕宋回驿赵又于山亭张夜宴召之不至宋于是宵遯晋公曰庶事不可轻易宋焉知河东僭伪小国之有人耶【谈录】
　　太祖将比征过韩通饮通子欲弑之通力止乃已明日陈桥欣戴入御曹门以待将相之至时伏弩右掖门外通出死矢下石守信实守右掖开闗以迎王师至中书立都堂下召范质王溥魏仁浦与语移刻将校持刃廹质帝叱之质与帝约賔礼柴氏保其天年乃召陶谷草制诣前殿帝北靣立宣制制毕坐朝百官【王巩杂录】
　　李谦溥有招收将刘进者勇力絶人数以少击众并人患之乃以蜡丸封书谗进阳遗其兄晋帅赵赞得之以闻太祖即诏谦溥械送阙下谦溥曰此反间也愿以阖门保之太祖得奏遽释进厚赐金帛遣之【厚徳录】
　　李谦溥子允正雍四年为閤门通事舍人女弟适许王以居第质于宋偓太宗诘之曰尔父守边二十余年止有此第耳何以质之允正具以奏即遣内使辇钱赎还缙绅咸赋诗颂美【宋史】
　　晋五防山佛敎文殊氏法处也迄隋唐末梵宇丽甚某嵗为巨贼所据寺僧悉散去嗣一行脚过此覩之怆然奋曰斯吾祖师道也而忍没为贼虏巢耶乃矢志为恢复谋荷杖徒歩走薄海内拟结僧缘以千计许志者辄裂巾为盟而去期以某嵗月日共至某所举事至日是千人者果毕至无一后期者爰出方畧戮力驱杀贼众遂复其地粪除梵宇居众僧已延访僧腊中有徳者登坛设法其中而已首率诸僧执弟子礼受法云【权子】
　　僧继颙住五防山手执香如意紫檀镂成芬馨满室继元时在潜邸以金易致每接僧则项防具三衣假比邱秉此挥谈名为握君践祚【清异录】
　　僧便聪于五防将还京师寺有老僧寄以书其上题云东京城北寻勃贺分付僧窃启封视之云度众僧毕早来茍更强住却恐造业复封之及至京防访不见其人一日五丈河侧见一小儿逐一大猪名勃贺僧问之云屠者赵氏之子能引羣猪令不乱遂爱婆荷故以名僧试呼其名以书投之猪遂食其书人立而化僧径之五防访老僧亦化去矣【洞微志】
　　南部县裴廸晋公之后宋初为新郑令因家南部收得晋公像及累任告身自撰真赞墓铭并存焉【摭言】
　　宋中书令郭从义善击毬尝侍偏殿太祖命击之从义易衣跨驴驰骤殿庭周旋击拂曲尽其妙既罢赐坐谓之曰卿技固精矣然非将相所为从义大慙【夲传】
　　马邑党太尉名进自称曰晖人问之则曰吾欲从吾便耳【同上】
　　古之秘画珍图名随意立观徳则有帝舜娥皇女英图隋展子防有禹治水图忠鲠则唐阎立夲有陈元达鏁谏图靡丽则唐周昉有杨妃架雪衣女乱双陆局图【郭思书论】
　　太宗皇帝文徳化成靖无他好留意翰墨润色太平尝借王氏所收书以集阁帖十巻内郗愔两行二十四日帖乃此巻中者而于谢公帖亲跋三字以还王氏其帖在李玮家【谱系杂説】
　　绛本旧帖欧阳公集古跋尾谓近时有尚书郎潘师旦以官帖私自摹刻于家为别本以行于世又云潘师旦者窃取官法帖中数十帖自刻石以遗人而传写字多转失然亦有可佳者观此则绛帖是矣此帖世称为潘驸马帖或又称绛帖岂潘氏世居绛郡耶帖凡二十巻其次序巻帙虽与淳化官帖不同而实则祖之特有少增益耳已别注绛帖字鉴兹得以畧【同上】
　　单炳文博雅君子也其论绛帖至为精宻顷刻石襄州有云淳化官本法帖今不复多见其次绛帖最佳而旧本亦已艰得尝以数本较之字画多不侔玮家藏旧本第九巻大令书一巻第四行内靣字右边转笔正在石破缺处隐然可见今本乃无右邉转笔全不成字其面字下一字与第五行第七字亦不同又第七行第一字旧本乃行书止字今本乃草书心字笔法且俗以此推之今之所见多非旧本临江帖大率与旧本同其间此一帖尤不差但字体颇肥不逮绛帖之遒劲也【同上】
