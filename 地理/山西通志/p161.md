<!-- { "loadSidebar": true } -->
　　绛州儒学在城东北隅宋咸平二年州牧夏侯涛修李记元至元十三年知州郭天祐修王恽记至正二年知州李祖荣重修贾鲁记明洪武十年知州顾登复修正统十年知州王汝续除旧易新殿庑堂斋以次修举薛瑄记成化间知州许珙继葺沈钟记正徳十六年知州李文洁嘉靖间知州刘朝麒万厯间知州张继东方立诚继修
　　国朝顺治间知州薛世望重修康熙六年知州刘显第十九年知州刘涵继修
　　崇圣祠在明伦堂东
　　名宦祠在櫺星门内东
　　乡贤祠在櫺星门内西
　　尊经阁明知州程腾汉建吕柟记
　　学田在北山寺峪万厯二十六年知州王大栋置后地主偿价贮飬亷柜又城濠下色地四十五亩零社学凡七所
　　义学二十五所
　　崇理书院在州东治间勅建后废
　　启光书院在塔东旧名启光楼嘉靖九年建
　　国朝闻喜翟鳯翥购之改启光书院令绛士肄业其中闻喜县儒学在城东北隅宋咸平四年知县慈释回新庙貎植古栢县尉李记曰桐乡我夫子之庙环垣歩二百四十有五中树大栢二十有一至和二年知县马中庸修司马光记曰其前爲祠殿其后爲讲堂左爲斋宿之室右爲俎豆之府其两傍皆爲学舎金大定二十六年署县事王宗儒重修自爲记泰和四年署县事王靓重修张邦彦记元至元十一年知县张仲祥重修王恽记大徳五年知县刘文俊重修曹舜龙记七年地震殿庑圯达噜噶齐哈喇完缮延祐七年知县王杰补葺吕希才记明洪武十二年知县张同文重建规制胥备正统十一年知县侯琳治十五年知县呉璇正徳十三年知县王琳增修嘉靖三十四年地震頺壊知县杜华重新万厯间知县王象干徐明李养正李就果继修
　　国朝康熙元年知县李如兰重修翟鳯翥记二十年知县许自俊复修
　　崇圣祠在正殿后
　　名宦祠在防门前东
　　乡贤祠在防门前西
　　射圃【废】
　　学田一顷五十九亩七分
　　义学在儒学西
　　董泽书院在县东四十里宋相赵鼎世居其地六世孙筼仕元爲国子监博士谒告归建虞集记明万厯间改爲祠堂
　　涑水书院邑人翟鳯翥建于红鹤楼侧
　　河津县儒学在县治东元皇庆初建明洪武六年知县张天麟修天顺二年知县赵恺增修薛瑄记正徳五年知县王谔拓旧制增新嘉靖三十二年知县高文学买地凿泮池树坊表宏敞有加明末兵燹毁
　　国朝康熙九年知县崔鸣鷟重修
　　崇圣祠在文庙西南隅
　　文昌阁在学宫东
　　名宦祠在櫺星门内左
　　乡贤祠在櫺星门内右
　　学田【废】
　　社学　太和坊一　永绥坊一　午芹村三胥因寺观爲之里人张锦鳯复设水田四十七亩爲讲学费立碑记
　　文清书院在县治西明治戊申防政王盛乃文清弟子也行部至县捐金修之题其门曰文清书院隆庆间知县张汝干拓基重建
　　龙门书院在城小东门北堂斋廊庑计十有八楹康熙二十八年知县杨玉建
　　稷山县儒学在县治东南唐贞元中建金贞祐间兵燬元初重建元贞间知县郑扆重修段思义记至元间知县郭思孝重修韩祚记明洪武间知县茹伯贤李均保宣徳间知县杨春正徳间知县张延康增修嘉靖间地震圯隆庆二年知县孙倌重新梁纲记万厯四十年知县张思恭崇祯十五年知县白足长重修
　　国朝康熙十九年知县朱天爵三十八年知县傅宗继修
　　崇圣祠在正殿东北
　　名宦祠在大成门外西
　　乡贤祠在大成门外东
　　学田【废】
　　至圣庙在城东二十里小杜村唐杜子羙读书处后建庙元大定间改爲寺
　　国朝雍正六年里人闫鹏起闫茵重改爲庙
　　绛县儒学在县治东南隅后唐长兴三年知县靳平建金大徳间修明正徳十一年知县包得仁撤学后佛寺拓而新之嘉靖十四年知县李光远增新李浩记万厯间知县傅应元黄维翰继修
　　国朝顺治六年燬八年署县事徐祚焕増建十年知县杨鸿谟十六年知县赵士康熙四十年知县卢绛继修
　　崇圣祠在明伦堂东北
　　文昌阁在敬一亭后万厯间知县黄维翰建李尚思记
　　名宦祠在櫺星门内东
　　乡贤祠在櫺星门内西
　　射圃在敬一亭西北
　　社学【废】
　　义学在南门内莲花池
　　涑阳书院在县西二十里南横水村元大定间邑人吕士俊置藏书以聚学者后废
　　垣曲县儒学在县治北旧在城外东北燬于兵元至元十六年知县岳移建今所宋景祥记大徳七年知县左阔阔出修明洪武十五年知县戴聚重修景泰成化嘉靖间知县朱凯郑恕房桂县丞张廷相先后增葺万厯三十三年知县赵乾清四十年知县吕恒继修
　　国朝顺治元年燬十三年教谕孙世荩县令吕崇简倡修克复旧制
　　崇圣祠在明伦堂后
　　文昌祠在学宫西
　　名宦祠在泮池东
　　乡贤祠在泮池西
　　学田【废】
　　社学【废】
　　吉州儒学在州东门外元延祐初建明洪武五年知州诸【州志作许】志升正统间州同罗拱宿增修成化二年知州谢鎭重建天启间知州沈瑜重修明末废
　　国朝顺治间知州纪振边于三跃继修王廷杰记康熙元年知州葛全忠更新之
　　崇圣祠在正殿后
　　名宦祠在防门内东
　　乡贤祠在防门内西
　　义学在崇安门外
　　文城书院在锦屏山半正徳二年知州史纪建
　　乡宁县儒学在县治西宋皇祐三年知县刘舒建自爲记明洪武十一年知县荆守正重葺嘉靖三十四年地震圯知县张云从复建万厯间知县李枝崔允恭李时茂继修
　　崇圣祠
　　【名宦祠乡贤祠】
　　学田四顷四十一亩零万厯间知县刘鲲池置
　　隰州儒学在州治西南元至正间建明洪武间知州陈显刘元良景泰间州判周全先后修葺成化元年知州墨春重修王节俭记嘉靖十四年知州郑濂以地势洼下改安国寺爲学三十六年知州宗杰复徙旧址万厯四十年知州王茂钖重修四十五年知州储自俊缮学宫凿泮池剏建文昌尊经阁
　　国朝顺治十三年学正何宗重修知州白崇周继之李呈祥记康熙六年知州胡文焕二十六年知州张绥远继修四十一年知州郑恂复修自爲记四十五年知州钱以垲增新自爲记
　　崇圣祠在正殿东北隅
　　文昌祠在尊经阁
　　名宦祠在防门东
　　乡贤祠在防门西
　　射圃在明伦堂西
　　学田荒地七顷零七十亩内熟地二顷零一十亩社学【废】
　　紫川书院在安国寺东知州钱以垲建置田二十四亩
　　蒲县儒学旧在县治西元大徳元年建明洪武二十一年知县潘从善天顺间防政杨璿万厯六年知县毛一鳯增修天启四年知县罗永新改建于城中察院址景昉记
　　国朝康熙十一年知县胡必蕃五十五年知县梁元捷继修
　　崇圣祠在明伦堂东
　　文昌祠在学西南隅
　　魁星阁在学东南隅
　　名宦祠在泮池东
　　乡贤祠在泮池西
　　天宁县儒学在县治西金正隆六年县尹高永孚建庙学于县署西北岗下元大徳二年修武校尉行县尹侯俣建于城东北隅续执中记曰南北四十举武东西二十五举武外垣中基立正殿五间缭楹层檐前爲应门缩直相望后徙今址明洪武八年知县郁杰更建天顺四年知县王溥撤而新之防政杨璿又补修薛瑄记曰大防成其后县尹成其前成化元年知县刘绍宗继葺庙学胥备隆庆元年知县邵惠崇祯七年知县丁嘉谟重修
　　国朝顺治十三年知县呉兴祚葺旧增修筑石堤以障水康熙三十三年知县刘芳永加修
　　崇圣祠
　　名宦祠
　　乡贤祠
　　射圃在县西
　　学田五十四亩
　　义学在县东关外
　　永和县儒学在县治东南旧在城东门外唐贞观二年建宋大观初修元至正间改建今所明洪武五年知县孙让重修正统十年知县胡贞嘉靖元年知县吉顺东曹文辉训导袁勲二十四年王府官张栢龄继修崇祯五年兵燬
　　国朝顺治三年知县刁昌世增修十五年知县武士豪康熙十一年知县王尔楫训导朱永祚三十九年知县赵尧章次第修葺四十六年知县王士仪重新自爲记
　　崇圣祠在明伦堂后
　　文昌阁在文庙西南
　　名宦祠在防门外东
　　乡贤祠在防门外西
　　社学【废】
　　义学七所
　　楼山书院在莲花池

　　山西通志卷三十六
<史部,地理类,都会郡县之属,山西通志>
　　钦定四库全书
　　山西通志卷三十七
　　公署
　　官有廨所以壹其心而出政且使人胥知尊仰此即七月跻堂家老庀室之义也至前贤营造如绛守居园池思鳯亭其着于载籍者别见古迹不复复书志公署
　　太原府
　　巡抚都察院
　　署在太原府治之东鼓楼之北明宣徳三年设廵抚山西河南二省后遂专设建署前照壁一座石狮雄峙左右辕门对列东抚绥八郡坊西提督三关坊中保厘重任坊文官厅在左武职厅在右大门二门西隅有关帝庙酂侯祠东西列书吏房大堂五间上悬
　　国朝康熙十六年
　　圣祖仁皇帝御书清慎勤匾额三十五年
　　圣祖仁皇帝御书激浊扬清匾额
　　赐前巡抚倭伦四十九年
　　圣祖仁皇帝御书保厘重任匾额正已风羣吏精心理庶
　　民对聨
　　赐前巡抚蘓克济雍正元年
　　御书泽润蒸黎匾额
　　赐前巡抚诺岷又悬雍正八年
　　上谕恤刑一道今巡抚觉罗石麟敬刋大堂后为川堂
　　上悬雍正五年
　　御书福字圆匾
　　赐前巡抚徳明川堂后为二堂上悬康熙五十二年圣祖仁皇帝御书粹经逺匾额抚安千里路宣布九霄
　　恩对聨
　　赐前巡抚蘓克济二堂后为内署署北建
　　御书楼
　　圣祖仁皇帝御书匾额对聮诗赋镌石贮其上楼下东西各建牌坊东北隅建显临阁顺治庚子巡抚白如梅建按察使钱受祺有铭记
　　提督学院
　　署在太原府治之南即旧臬司署改建雍正七年坍毁八年学使朱曙荪重修大堂上悬雍正二年
　　御书玉堂清要匾额
　　赐前学使刘于义兼有学使刘梅朱曙荪匾聨
　　考棚【附】
　　在承恩门内迤东侯家巷旧三立祠改建前号舍九百六十
　　布政使司
　　署在太原府治东旧为元行中书省署明洪武初改建治十五年左布政使陈清防政潘祺修未竣右布政使吴文度参政曹鳯继成戸部尚书周经记署南为方岳坊左右为承流宣化坊东隅有关圣庙提学李维桢记仪门内有屏翰坊大堂上悬
　　国朝康熈四十三年
　　圣祖仁皇帝御书匾额二一曰龙飞一曰风云思赐前布政使朝琦雍正三年
　　御赐前布政使髙成龄福字圆匾大堂前轩悬雍正八
　　年
　　上谕恤刑一道前布政使蒋泂敬刋二堂西有书斋匾
　　曰公余自省三堂上悬
　　圣训求诸已问之天六字雍正六年前布政使蒋泂敬
　　刋
　　经歴司在大堂东隅
　　理问所在仪门外东隅【裁】
　　照磨所在仪门外西隅
　　丰赡库大使在大堂西隅
　　丰瞻库副使在大堂东隅
　　军需库在大堂东隅
　　厯日库
　　黄册库
　　铸钱局
　　按察使司
　　署旧在太原府治西南即今学院署也今署移府治东南明景泰四年建初为察院署后为总督署又为总兵署
