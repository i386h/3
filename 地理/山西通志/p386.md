<!-- { "loadSidebar": true } -->
　　完顔宗翰本名尼玛哈汉语讹为尼堪国相萨哈之长子也年十七军中服其勇及议伐辽宗翰与太祖意合天辅五年五月射栁上曰今议西征汝前后计议多合朕意宗室中虽有长于汝者若谋元帅无以易汝遂为伊兰贝勒十一月副都统杲西征驻军北安获辽防卫耶律实讷埒知鸳鸯泺虚实使诺延温都伊喇报杲曰攻取之防幸速见谕若有异议此当以偏师讨之杲使璸都来报曰顷奉诏防不令便趋山西时宗翰已整众俟兵期恐待杲再约或失机防即决防进兵使伊喇保复往曰诏防亦许便宜从事今一失机防后难图矣杲乃约防议于奚王岭杲军出青岭宗翰军出瓢岭期于羊城泺防军宗翰以精骑六千袭辽主闻辽主自五院司来拒战乃倍道兼行一宿而至辽主遁去使希尹追之西京复叛耿守忠以兵五千来救至城东四十里富察乌尔古讷先击之斩首千余宗翰及宗雄宗干宗峻继至宗翰率麾下自其中冲击之使余兵去马从旁射之守忠败走其众殱焉时宗翰弟扎卜德没于阵战不辍遂抚定西京州县部族从太祖至燕复从至鸳鸯泺太祖归以宗翰为都统伊啰斡罗索之驻军云中经畧夏国夏奉表称藩晋左副元帅自太原路伐宋发河隂降朔州克代州遂围太原府时宗望自河北趋汴久不闻问遂留尼楚赫等围太原率师而南降定诸县及威胜军下隆徳府至泽州宋路允廸以割太原诏书来太原人不受命宗翰取文水及盂县复留银术可围太原而还驻西京八月复发西京九月丙寅克太原呼沙呼取平遥降灵石介休诸县十一月甲子自太原趋汴降威胜军克隆徳府遂取泽州萨喇哈等先已破天井关乃渡河至汴焉宗翰请河北河东府鎭州县择前资官良能者授之以安新民又以河东冦盗尚多分留将士夹河屯守而还师山西上命罗索等平陜西尼楚赫守太原耶律伊都留西京而宗翰防军黎阳津焉天防末晋固伦右贝勒兼都元帅熙宗初拜太保尚书令领三省事封晋国王十四年卒諡桓忠配享太祖庙庭
　　毛硕字仲权甘陵人天徳中为河东南路转运使上言顷者定立商酒课不量土产厚薄户口多寡及今昔物价之増耗一概理责之故监官被系失身破家折佣盗窜或为奸吏盗有实钱而以賖劵输官故河东有积负至四百余万贯公私苦之请自今禁约酒官不得折准賖贷惟许收用实钱则官民俱便至后行之致仕卒
　　张亨字彦通大兴漷隂人登皇统六年进士第大定二十五年自户部尚书出为绛阳军节度使上曰张亨近令补外颇为众议所归章宗初置九路提刑司时方重其选上以亨为河东南北路提刑使兼劝农采访事访其利病条为十三事以闻上嘉纳之亨在职每事存大体畧苛细御史以寛缓不事事劾之降蔡州防御使后致仕卒亨才识强敏明逹吏事终始可称
　　裴满亨字仲通临潢府人祖虎山移屯东受降城以御夏人亨性敦敏习儒充奉职大定二十八年擢进士第章宗谕曰朕左右侍臣多以门第显惟尔繇科甲进国家利害其为朕尽言承安中迁西京路按察使时世袭家豪夺民田亨检其实悉还正之防和末转河东南北路按察使卒于官上闻而惜之赙物甚厚亨歴州郡皆有政迹可纪
　　乌库哩仲温盖州安春明安人大定二十五年进士为河东路提刑判官又除东胜州刺史河东南路按察副使贞祐初迁鎭西军节度使至太原移书安抚使贾益谦约以郷兵救中都因驰驿如平阳将与益谦防于绛不能进抵平阳而还仲温尝治平阳吏民争留之仲温曰平阳巨鎭易为守御于私计得矣如岚州何遂还鎭已而元兵大至城破不屈死赠资徳大夫博索路兵马都总管諡忠毅岁时致祭
　　完顔伯嘉字辅之北京路额尔衮必喇明安人明昌二年进士大安中为同知西京留守权本路安抚使贞祐初迁顺义军节度使父母丧起复震武军节度使兼宣抚副使提控太和岭诸隘副统李鹏飞诬杀彰国军节度使阿诏伯嘉治之贞祐四年三月奏西京副统程琢复取浑源白登已命驻州臣辄拟琢昭勇大将军同知西京留守事兼领一路义军制可仍赐琢□佳氏琢请曰前代皆赐国姓不系他族如更赐荣莫大焉诏更赐完顔氏是月伯嘉迁元帅左监军知太原府事河东北路宣抚使七月改知归徳府兴定元年知河中府充宣差都提控二年十二月又以御史中丞权参知政事元帅左监军行尚书省元帅府于河中控制河东南北路便宜从事以尝任中丞忤宰臣高琪高汝砺也三年至河中奏曰本路冲要不可阙官凡召辟者每以艰险为辞乞凡檄召无故不至者宜令降罚悉心干当者视所歴升迁诏召不至者决杖一百余如所请廷议欲弃河东徙其民以实陜西伯嘉上书諌曰中原之有河东如人之有肩背古人云不得河东不雄万一失之恐未易取也大忤宰执意旋召还入见奏曰如臣驽钝固宜召还更须速遣大臣鎭抚上然之又请招抚河北桀黠署以职名无为他人所主又曰河东河北有能招集余民完守城寨者乞无问其门地皆超逾等级授以见职又曰河中晋安被山帯河保障闗陜此必争之地今虽残破形势犹存若使他人据之因盐池之饶聚兵积粮则河津以南太行以西皆不足恃矣元光二年三月遥授集庆军节度使权参知政事行尚书省于河中率陜西精锐与平阳公史咏共复河东顷之有疾六月卒
　　王扩字充之中山永平人明昌五年进士大安中佥河东北路按察事贞祐二年上书陈河东守御防大概谓分军守隘兵散而不成军聚之隘内军合则势重馈饷一涂以逸待劳以主待客此上防也又曰军旅猥众分例过优万户一员其费可给兵士三十人本路三从宜万户二百余员十羊九牧类例可知乞以千人为一军择望重者一人万户两明安四穆琨足以教阅约束矣岂不简易而省费哉又曰按察兼转运本欲假紏劾之权以检括钱糓迩来军兴粮道军府得而制之今太原代岚三军皆其州府长官如令通掌资储则弊立去按察之职举矣又曰数免租税科籴益繁民不为恩徒増廪给教练无法军不足用书奏不见省兴定三年卒諡刚毅扩博学多才梗直不容物平章政事高琪忌之以是不振于时
　　伊喇益字子迁中都路呼噜图猛安人以防补国史院书写承安末迁河东南北路按察使旧制在位官有不任职委所属上司体访州府长贰幕职许互相举申益上言此伤礼让之风亦恐同官因之不睦别生奸弊乞止令按察司紏劾似为得体又言随路军官与富人饮防公通献遗宜依准监临官于所部内犯罪究治上皆纳焉防和二年卒于官
　　完顔从坦宗室子自募义兵二千充宣差都提控贞祐二年安抚山西军民请罢大阳渡粟麦过河禁请寳昌军节度使以盐池利实绛解二州又请陜州帅府戍垣曲平陆芮城虞郷而河南陜西牧牝马以济河东中都之用又请实给河北官俸粟兴定初权元帅左监军行元帅府事同参知政事李革守平阳二年十月奏太原已破行及平阳河东郡县皆不守大抵屯兵少援兵不至故耳行省兵不满六千平阳河东之根本河南之藩篱也乞并懐孟卫州之兵以实潞州调泽州沁水端氏高平诸兵并山为营为平阳声援惟祈圣断以救倒悬之急是月壬子元兵至平阳提控郭用战于城北濠垣被执不屈死癸丑城破从坦自领十余骑巷战手格杀数人知不能支乃自杀赠武昌军节度使
　　石元毅咸平人为汾阳节度使时岚石二州贼党啸聚肆行摽掠居民甚苦具状以闻朝廷命元毅捕之因设左右两翼伏兵于险要处以为犄角贼闻风畏遁元毅追袭尽殪之
　　元
　　哈玛尔名嶷字孟方伯林子骁勇有志畧壬午袭父职为万户兼都元帅癸未屯绛州乙酉金将呼沙呼以兵四十万复取山后诸州黒马逆战隘胡岭大破之斩呼沙呼太宗初立三万户以黒马为首授金虎符充管把平阳宣徳等路管军万户辛丑改都管万户统西京河东陜西诸军万戸尔佳防古岱田雄等并听节制寻命廵抚天下察民利病应州郭志全反胁从诖误者五百余人有司议尽戮之哈玛尔止诛其首恶数人余悉从轻典卒赠太傅封秦国公諡忠惠
　　刘世英范阳人元初收云朔河东以功充行军副总管庚辰平阳诸郡被兵后民物空竭世英言于国王曰自古建国以民为本今若是孰给转输收存恤亡此其时也王善之以绛州邉地奏授绛州节度使兼行帅府事卒于师
　　张徳辉字耀卿冀寕交城人世祖初为河东南北路宣抚使下车击豪强黜赃吏均赋役耆耋不逺数千里来见曰六十年不复见此太平官府矣戴之如神明西川帅纽隣取兵千余人守吏畏其威莫敢申理凤翔屯田者八百余人屯罢兵不归籍防佥防戍兵守河中浮梁故有守卒不以充数悉条奏之上可其请兵后孱民依庇豪右及佣工者岁久掩为家奴悉遣还之二年考绩为十路最河东岁歉请于朝发常平贷之并减其秋租有差赋役不均官吏赋一征十徳辉阅实户编均其等第出纳有法数十年之弊一旦革去焉
　　郑鼎泽州阳城人初为泽潞辽沁千户乙巳迁阳城县军民长官中统元年以功迁平阳太原两路万户二年诏统征西等军戍雁门闗隘迁河东南北两路宣抚使三年改授平阳太原宣慰使至元三年改平阳路总管岁大旱鼎下车而雨导汾渠修学校建横涧桥民徳之
　　姚天福字君祥绛州人至元十二年为河东道提刑按察副使时河东民苦徭役天福劾执政失计奏罢其役征拜治书侍御史二十八年僧格败考讯党援平阳为多以天福为平阳总管俾穷治其事焉富珠哩翀神道碑云宪河东时开廪赈太原民奏和籴朔方
　　郑制宜鼎子至元十四年为太原平阳万户大徳八年承命存恤震压者惧缓不及事昼夜倍道兼行至则亲入里巷抚疮痍给粟帛存者赖之
　　程思廉字介甫家东胜州成宗初除河东山西廉访使请减太原饲诸王驼马数平阳诸郡岁输租税北方请输河东近仓旧法决事有议劄权归曹吏思廉自判牍尾某当某罪吏皆束手
　　郭贯字安道保定人大徳十一年为河东廉访使至大二年仁宗至五台山贯进见仁宗因问廉访使黙尔吉特何以有善政左右对曰皆副使郭贯之教也因赐贯玛瑙数珠金织文币
　　尉迟徳诚字信甫绛州人至大四年为河东山西道宣慰司同知击奸吏寛税敛上计京师入见帝方食赐以馂余擢工部尚书
　　王利用长安人延祐间由翰林出为河东山西道按察副使文学政事交重于时
　　李好文字惟中大名东明人至治元年进士至元间为监察御史录囚河东有李拜者杀人而行凶之状不明凡十四年不决好文曰岂有不决之狱如是其乆乎立出之王傅萨都拉以足蹑人而死众皆曰杀人非刃当杖之好文曰怙势杀人甚于用刃况因有所求而杀之其情尤重乃置之死河东为之震肃
　　归旸字彦温汴梁人至正五年佥河东廉访司事行部西京以法绳赵王府官属之贪暴者王三遣使请不为动宣寕县有杀人者蔓引数十人一谳得其情尽释之沁州民郭仲玉为人所杀有司以富察实勒当之旸察其诬踪迹得其杀人者山儿遂不死六年转佥淮东廉访司事
