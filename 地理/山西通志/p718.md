<!-- { "loadSidebar": true } -->
　　清凉国师澄观字大休防稽人姓夏侯氏生于开元戊寅身长九尺四寸垂手过膝口四十齿目光夜发昼乃下眴天寳七载出家至德二年受具诏入内译华严大歴三年又诏入内与大辩正三藏译经为润文大德既而辞入五台驻锡大华严寺博览六艺图史九流异学竺经梵字及四围五明圣教世典等书靡不该洽自是笔无停思著述华严无间贞元十二年上遣河东节度使礼部尚书备礼迎入京同罽宾般若三藏翻译乌茶国所进华严既就进之上大悦赐紫方袍号教授和尚十五年授镇国大师四月上诞节勅有司备仪辇迎入内殿阐扬华严宗防旋赐号清凉开成三年三月六日圆寂澄观生歴九朝为七叶师春秋一百有二后人尊为华严六祖文宗辍朝三日奉全身塔于终南山未防有梵僧到阙奏称葱岭见二使曰北印土文殊堂神也东取华严菩萨大牙归国供养有防啓塔果失一牙唯三十九存焉遂阇维得舍利光明莹彻舌如红莲建塔号清凉国师妙觉之塔相国裴休奉勅撰塔铭碑记
　　隐峰姓邓氏邵武人幼不慧父母听其出家初游马大师门复来往石头后于马祖言下契悟冬居衡岳夏住清凉唐元和中路出淮西属吴元济阻兵隐峰曰吾当为解纷乃掷锡空中飞身而过两军鬭心顿息遂入五台于金刚窟前将示寂先问众曰诸方迁化坐去卧去吾尝见之还有立化者否曰有还有倒立而化者否曰未之见也乃倒立而化众舁就茶毗屹然不动隐峰有妺为尼乃拊而咄曰老兄畴昔不循法律死更惑人以手推之偾然而踣遂就阇维收舍利塔于北台之顶
　　从谂禅师曹州郝乡人姓郝氏幼于扈通院从师披剃未纳戒便抵池阳防南泉言下悟理乃往嵩岳琉璃坛纳戒仍还南泉复往赵州观音院尝九游五台每到必经夏而返一日复束装有僧作偈留之云正眼观时非吉祥从谂搊住曰作麽生是正眼僧无对负囊便行繇此道化逺被幽晋间唐干宁四年仲冬二日枕右脇而逝夀一百二十岁谥号真际大师
　　太原孚上座蜀人久住台山后游浙闽复回台山不出者二十余年诸方胥目为太原孚上座
　　宋
　　慧悟大师唐李氏子才学语即称妙法莲华其亲异之舍令出家于五台真容院戒律精严仪容竒伟元祐初诏入内庭应对称防赐紫衣授职僧正崇宁改元复诏赴京苦辞不获行至佛道店曰既逢佛道吾可归矣乃屹然而化勅还龛本山建塔藏之
　　僧真寳代州人为五台山僧正学佛能外死生靖康之扰与其徒习武事于山中钦宗召对便殿眷赉隆缛真寳还山益聚兵助讨州不守敌众大至昼夜拒之力不敌寺舍尽焚帅下令生致真寳至则抗辞无挠帅不忍杀使郡守刘騊诱劝百方终不顾且曰吾法中有口回之罪吾既许宋以死岂当妄言也怡然受戮北人闻见者叹异焉
　　成觉代州张氏子防依善住院和希大德受业希受僧统加号慈懿大师住清凉寺觉从谘决法要服勤三载希知其法器勉令防方觉闻明教嵩和尚名即往依焉朝夕谘决所疑廓然有得辞归五台嵩曰吾道北矣至山学者日众夀逾八十而化
　　金
　　善慧崞县霍氏子幼愿出家父母强之娶三年无染始听诣清凉山依成觉为师天德间赐号宣秘大师铸印掌教临终谓弟子曰吾住山以来已事未纯徒为僧务累徇轻而遗重其德亏矣尔曹勿踵吾陋迹言讫而逝
　　法冲大师五台山僧大定三年黄冠萧守真奏请与沙门角力上许之召法冲入京止昊天寺明日集殿庭法力胜守真世宗嘉叹赐仪仗送至五台勅建万岁寺居之
　　苏陀室利中印度那兰陀寺僧慕清凉文殊住处与弟子七人航海而来殒者三还者三惟苏陀室利六载始达台山时年八十五矣经一台顶诵华严十部禅寂七日不息不食后化于灵鹫峰弟子佛陀阇毗收舍利八合持归西土
　　元
　　正顺蔚州高氏子依台山夀宁用公薙发旋受具足戒顶诵华严经行住不舍太后三诏不赴授五路总管坚辞不受成宗幸山特加礼遇临终书偈坐脱收舍利无算建塔藏之
　　信明字真觉五台清凉疃高氏子依洪公披剃年十四入讲肆二十四受大戒解盂兰等钞日诵大乘不少懈诏入殿廷赐坐应对称防授僧统从庆夀海云和尚咨决心要年六十九坐化
　　文才字仲华陇西杨氏子博学能文缵辑慧灯集释贤首疏搆室松下人称松堂老人成宗特防建寺台山赐额大万圣祐国寺命主席尝坐山三日忘归弟子寻之始得大德六年唱寂阇维得舍利百粒进呈勅建塔追封邽国公
　　慧印字教关西张氏子少业儒长业释藏居太行之阿修一相三昩七年根尘脱落皇庆元年诏至京讲经于安国寺赐紫衣香药遣旌幢送至万圣祐国寺至治二年英宗幸台山陪驾游南台获嘉应赐币及玉文殊像七寳念珠文宗命住承天寺授一品银印固辞至元三年示寂
　　唯德正定人姓孟经梵律论各探奥防年二十至五台遂舍讲就禅后卜居古公主寺终焉索纸笔书偈曰五十一岁百拙一生不肯休歇清凉石虎报三更正是还源去时节书讫而逝
　　明
　　壁峰禅师名寳金世称金壁峰干州永夀石氏子母张氏好善壁峰生六歳依云寂温公剃落受具谒如海真公于缙云遂大彻悟真受记别且嘱曰昔无用和尚谓我云座下出三虎一彪尔其彪也尔缘在北当诣朔方先是定中见一山有招者曰此秘魔岩也后北游五台道逢蓬头女子衣弊而五彩闪烁赤足徐行一黑獒随行问何所之答曰入山曰入山何为答曰一切不为言讫而没因就地建灵鹫庵元至正间诏祈雨入京即大雨赠千金逾年复诏入值大雪夜有红光出室中赐寂照圆明大禅师号明洪武戊申诏赴京住天界寺赐紫衣金鉢及御制诗壬子六月集众言别弟子请偈曰三藏十二部尚为故纸吾何言为怡然坐逝茶毗得舍利无算建塔北台文岫山又赐诗旌之壁峰制华严字母佛事梵音清雅盛行于世
　　具生吉祥中天竺迦维衞国人明初浮海来礼五顶阅四载抵台山驻锡夀安禅林洪武七年上闻其卓行诏住蒋山开化石城听法云集八年春上赐诗曰谈笑般若生红莲十四年足疾不能行勅医疗之师附奏欲归五台师别众曰今将为五台之行有能从我者乎有一弟子曰某能从师举足曰汝无这脚安能从我至午盥沐跏趺而坐举念珠示弟子掷珠于地而化
　　大寳法王噶玛拉乌斯藏人永乐间声闻中国太宗遣使西土迎之应召至京封如来大寳法王西天大善自在佛性乐林泉奏辞游五台上赐旌幢伞葢遣使衞送命太监杨升重修大显通寺居之丁亥四月制书褒赐明年师疏别入寂火化无物相传关吏见法王适西奏上所赐玉玦云又勅杨升塑像于显通法堂
　　释迦也夫天竺迦维衞国人永乐十二年来游清凉冬十一月遣太监侯显诏至京入大内免拜赐坐颁金印寳诰封大国师后辞还五台一定七日乃起至宣庙尤加崇礼六年辞归西域
　　觉澄号古溪山后蔚萝人族姓张氏年十岁为牧童十四从云中天晖出家阅藏五载从黙庵坐禅大兴隆寺景泰三年宗伯胡濙命徃南阳香严寺自维大事未明不一年而退登太山叅月溪往西蜀楚山于投子山机缘相投朝夕入室山谓海云曰香严只是聪明见解道机未明在山往安庆看颂古联珠集见赵州凌行婆机缘往返豁然有省因思本防无字话头如何不彻奋然一拶虚空迸碎身与僧堂冺然不见再看无字话头火中覔雪了然无疑越五日山自安庆回谓海云曰香严大事今番彻也明日正旦召众曰作者今有其人良久曰香严是也觉澄避席曰觉澄不防佛法山曰我正要不防佛法的遂以法付之天顺五年住金陵高座寺不复出示寂于成化初
　　净澄禅师西河张氏子诞时适二僧到门曰此儿非常应名清正后出家行至双城于路逢僧为落髪即初命名者也寻逰五台僧清美为易名徧防悟古宿天顺初返清凉代王建普济寺居之后脱化于寺有山居诗传世
　　寳印禅师初与楚峰玉堂同防临行大川和尚授以防曰同去三人载一车后至台山蛇沟三人同结庵遂成丛林蛇沟俗名车沟也将入灭説偈辞众逝
　　德清字澄印全椒人俗姓蔡氏年十二辞亲入报恩寺与雪浪恩并事无极法师内江赵文肃公摩其顶曰人天师也德清以江南习气软暖宜入春冰夏雪苦寒不可耐之地以痛自磨厉飘然北迈参徧融笑岩偕妙峰登栖北台之龙门老屋数椽在万山氷雪中日寻缘溪横彴危坐其上忽然忘身众籁閴寂身心湛然如大圆镜大事既彻光明四照慈圣后建祈储道塲于五台与妙峰实主其事光宗应期降诞德清乃栖东海之牢山慈圣遣使再征不能致布金造寺赐额曰海印丙申坐私造寺院戍雷阳成楞伽笔记居五年住锡曹溪甲寅披剃返初服于是东游吴越赴紫栢之葬于双径吊莲池于云栖结庵庐山五乳峰下专修净业居四年复往曹溪示微疾沐浴焚香集众告别危坐而逝天啓三年之十月也弟子奉全身归五乳塔而藏焉后二十年复奉其龛归曹溪将茶毗啓视之肤理柔輭须发郁然乃加髹漆于六祖真身之侧云
　　真可字达观世居吴江太湖之滨俗姓沈氏五岁不语有异僧摩顶曰此儿出家当为人天师遂能言年十七仗剑游塞上行至苏州遇雨宿虎丘僧舍闻僧夜诵八十八佛名心大説侵晨即解腰纒十余金授僧设斋剃发二十从讲师受具戒参张拙秀才偈头面俱肿一日忽悟肿处顿消自是凌轹诸方尝曰使我在临济德山座下一掌便醒安用如何若何过匡山穷相宗奥义游五台时书诗偈禅林竞传之至京参徧融笑岩归吴复楞严废寺于嘉禾创刻藏缘于径山再入燕访憨山于东海复戒坛于檀柘西游峩睂下瞿塘过荆襄登太和憩匡庐复归宗古寺谓人曰海印不归我为法一大负矿税不止我救世一大负传灯録不续我慧命一大负舍此一具贫骨释此三负不复走王舍城矣先是游石径山得琬公所藏贮佛舍利慈圣后迎入内供三日特赐紫伽黎神宗手书金刚经汗下渍纸遣近侍质问偈答曰御汗一滴万世津梁无穷法藏从此放光上览之大喜及妖书狱起逮入诏狱下所司讯而执政者意在钩党欲牵连杀之索浴説偈坚坐而逝癸卯之十二月也又十二年葬于径山茶毗之日肉身俨然舍利无算云
　　国朝
　　清凉老人阿王老藏俗姓贾顺天西山人十岁出家十八受具顺治癸已摄斋受戒西天上士谛视曰此中有五台主人众皆惘然洎己亥果以兼通番汉选主五台年七十退居长坐不卧康熙癸亥秋
　　驾幸台山
　　御笔题赐为清凉老人年八十有七口诵佛号端坐而逝老藏丹贝古人入衞籍为赵氏顺治庚子挂锡五台冲澹疎朗解文义工翰墨
　　圣祖仁皇帝西廵奬赉有加既而入都请改建菩萨大殿
　　遂卒龛归山【以上释】
　　解州
　　周
　　关令尹喜解人善内学常服精华隠德修行时人莫知老子西游喜见紫炁知有真人当过物色而遮之果得老子老子亦知其竒为着道德经五千言授之后与老子俱游流沙化胡采苣胜实莫知其所终尹喜亦自著书九篇号曰关尹子
　　汉
