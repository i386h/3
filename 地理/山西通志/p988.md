<!-- { "loadSidebar": true } -->
　　易曰利涉大川济乎难也诗曰造舟为梁通乎险也域中有四渎黄河居其长河上有三桥蒲津是其一隔秦称塞临晋名关关西之要冲河东之辐辏必由是也其旧制横絙百丈连舰千艘辫修笮以维之繋围木以距之亦云固矣然每冬氷未合春沍初解流澌峥嵘塞川而下如础如臼如堆如阜或摐或掍或磨或切绠断航破无歳不有虽残渭南之竹仆陇坻之松败辄更之罄不供费津吏成罪县徒告劳以为常矣开元十有二载皇帝闻之曰嘻我其虑哉乃思索其极敷祐于下通其变使人不倦相其宜授彼有司俾铁代竹取坚易脆图其始而可久纾其终而就逸无疆惟休亦无疆惟恤于是大匠蒇事百工献艺赋晋国之一鼓法周官之六齐飞廉煽炭祝融理炉是链是烹亦错亦锻结而为连锁镕而为伏牛偶立于两岸襟束于中潬锁以持航牛以絷防亦将厌水物奠浮梁又疏其舟间画其鹢首必使奔澌不突积凌不隘新法既成永代作则原夫天意有四防焉济人仁也利物义也顺事礼也图逺智也仁以平心义以和气礼以成政智以节财心平则应谐百神矣气和则感生万物矣政成则乂文之经矣财节则丰武之徳矣故天将储其祯地将阜其用人将盈其力圣皇之道干干翼翼观艺而无穷咏功而无极
　　裴旻将军射虎图赞【并序】　　　　李　翰
　　世称裴将军射虎而不及见驾部郎中兼侍御史荥阳郑公博物好古旌能尚艺于裴氏子得其先人射虎图传以示予壮哉古今之未有伦也夫弧矢之用所以服猛除暴而威戎狄故士生则以蓬矢射四方君立则以五侯选诸侯五侯之正皆饰以熊虎猛兽之皮象而射之也昭除暴不若也周官曰张五侯则逺国属射而中之威不庭也昭昭乎除暴威逺之义葢射之大端若杀不加有罪威不及不庭虽有百中之功而无一发之矢彀弓鸟下拾矢猿号工则工矣是射之末节开元中山戎冦边元宗命将军守北平州且充龙苑军使以捍蓟之北门公尝率偏军横絶漠防匹马陷重围揺辘轳而百万洞开驱槖駞而沙场一埽声振北狄气慴东胡棱威大矣而北平连山广野地实多虎择肉于人如有飞翼荐食边鄙甚于戎夷羣老忧而请焉公于是屏车徒去矛铩曰贾予余勇挺身以饵之耽耽甝虓烈烈腾逝当其威怒也百兽以伏万夫莫亢而公驰单骑彀白羽挑之使来翼之而回从容反视咫尺旋翫心即其度手张其机左射右拂萦之叠四中皆没羽倒必应毛纷血洒腋洞心穿或叱之而弭伏或棰之而却走将威有所胜气有所全精专于中志正于内故能以一人之力战羣虎之命使锯牙钩爪戢而莫措雷声电视消而不猛摧于柔众怯于独其为易也若猎狐兔聨鹙鸧虽有矫牙冠羣亦垂头搨尾应镝而毙如此者凡三十有一矣其余窜匿不敢复出大漠之南千里罢扃鸟兽咸若山川以宁胡人服艺畏威不敢南牧愿充麾下者五百余人兹所谓刚猛除暴而戎夷格昔汉飞将军亦为北平守撃胡有困辱之事射虎有腾伤之患其于将军神勇非为侔矣郑公既冩其图俾予赞之词曰憬彼山戎噬我封畧有羣者虎载肆腾搏边氓懔懔若崩厥角将军出塞屏黜车骑进马前当挺身以饵威有所服精有所聚气全以雄力果而取震惊矍矍虎反如防威武桓桓人反如虎劲弓雷霹长矢电激中口穿胸贯心洞腋视如空皮划若破的应发连毙纷纭枕籍据鞍遥叱挥棰逆撃闭目枕冥丧精擗易三军骇呼万灵动魄海波为腾塞草亦赤卞庄俟鬭方闻两获汉将如飞几为所扼将军神勇冠世超昔号猿未工饮羽非敌弧矢之设以威四方羣虎既夷狄人来降收闼罢扃山川以宁至今北荒犹畏其灵
　　狄梁公立庐陵王传赞【并序】　　　吕　温
　　梁公以武氏簒盗国命如缀翊安宗社非我而谁是用防大耻履大险耸节振美以持世心闲髙祖天下于方寸之地盗力虽盛莫之敢闚周复为唐繄公是頼后代昧者颇归功于五臣殊不知五臣之功公所授也客有以李北海所传示予者述庐陵王废立之际见公如生贻诸将来可以不惑敢摅愤而赞之词曰于休梁公社稷之臣濡迹应变与唐屈伸妖虹横天鸣牝专晨独立大道指南生人阖辟有期命先我时乃建国本代天张机取日虞渊洗光咸池潜授五龙夹之以飞临终指麾皇业再基运起身后功成不知穆若清风嶷然宏规凡为臣者可不度思
　　髙申公士廉赞
　　维岳降神佐唐生申忠贞自矢孝友因天徳为邦基行厚人伦肃肃雍雍真王者臣庆因归妹光诞天配婚媾之中云龙潜防建功南海廓我无外谏武拨乱弼文开泰遏彼庸蜀荐钟浇季文翁之化皆埽于地申公攸徂有教无父子兄弟望风相愧勃兴儒雅大复礼义西南颂声到今不坠名登元勲理冠羣吏全才大器于铄厥懿
　　唐莒公俭赞
　　歳寒隂凝氷雪皑皑有鸟择木先阳春来猗欤莒公王佐之才间运未开登潜龙台代万姓请命与天为媒扶龙而兴振起云雷权舆帝图经始唐基始覆一篑勃焉巍巍易失者时难知惟几知几其神莒公元勲
　　自题冩真赞　　　　　　　　　裴　度
　　尔才不长尔貌不扬胡为将胡为相一片灵台丹青莫状
　　画雕赞【并序】　　　　　　　　　白居易
　　夀安令白昊予宗兄也得丹青之妙传冩之要毛羣羽族尤是所长长庆元年以画雕贶予予爱之因题赞云鸷禽之英黒雕丁丁钩缀八爪剑插六翎想入心匠冩从笔精不卵不雏一日而成轩然将飞戛然欲鸣毛动骨活神采着形始知造物不必窅但获天机则与化争韩干之马借借知名薛稷之鹤翩翩有声研工覈能较真鬭灵岂无他人不如我兄
　　三贤赞【并序】　　　　　　　　　司空图
　　隋大业间房公李公魏公同师文中子尝谓其徒曰元龄也志而宻靖也惠而断徴也直而遂俾其遭时致力必济谟庸厥后果然宜其有赞云三贤志同夙尚儒风以植公忠出遇太宗讽议从容谋厥羣雄君劳臣惕荒夷阻辟百千年社稷
　　侍中兼吏部尚书裴公画赞【并序】　穆　员
　　元圣有作大贤将其命良弼有二侍中是其一所从龙虎实感风云我之裴公道与上合义深体国防在忠主亦既致于尧舜不惟比于管乐至于执人柄振天纲丹青帝图金玊王度虽古之作合谓之有开未始闻也夫事可法道可度威可爱仪可象赫咺中来菁英外发故工绘其事所以见盛徳之形容士颂其功所以知和气之导达五事曰貌一以作恭七声成文六乃为颂俾凡今之人色斯而覩奥聴之而知理水有方折辨和氏之价焉山为具瞻表师尹之重焉赞曰赫咺人望时维国纪伟量川渟髙标岳峙磊落成节精明入理倬哉辅臣式是多士丹青炳发俨如至止
　　五代
　　李衞公勲徳赞　　　　　　　　失　名
　　有隋之末羣盗炽爇帝震怒发太白照野将有圣人兵定天下金精下射猛毅感激李公矫矫从此奋迹跃于中原王者则获壮士不死唐威载赫帝曰汝杰奉天之罚手付金钺俾往式遏不庭刈杀如飚发发如火烈烈摧枯铄雪应鼓如截逺如荆巫险若江湖强若匈奴莫不率从莫不震恭车书混同氛祲荡空衞侯之功功则维何威明惠和防勇驾智长驱仁义仁义旷荡帝王之将万古曷瞻铁山巉巉
　　宋
　　狄梁公赞　　　　　　　　　　范仲淹
　　天地闭孰与辟焉日月蚀孰与廓焉大厦仆孰将起焉神器坠孰将举焉岩岩乎克当其任者惟梁公之伟欤公讳仁杰字懐英太原人也又系之曰商有三仁弗救其灭汉有四皓正于未夺呜呼武暴如火李寒如灰何心不随何力可回我公哀伤拯天之亡逆长风而孤鶱遡大川而独航金可革公不可革孰为乎刚地可动公不可动孰为乎方二朝感通羣隂披攘天子既臣而皇天下既周而唐七世发灵千年垂光噫非天下之至诚其孰能当
　　司马温公像赞　　　　　　　　朱　熹
　　为学力行清修苦节有徳有言有功有烈深衣大带张拱徐趋遗像凛然可肃薄夫
　　武安王赞　　　　　　　　　　黄茂才
　　气盖世勇而强万众中刺顔良身归汉义益彰位上将威莫当吴人诈失不防质诸心吾何伤严庙貌爵封王佐我宋司雨旸祷而应弭灾荒名与泽防泉长
　　元
　　华池庙赞　　　　　　　　　　李天矞
　　神之乗龙兮来自穹苍巍然当座兮万夫瞻望聴视臧否兮秘宻难量禜之即应兮淑灵孔彰覩其功徳兮炳日之光仰其庙貌兮白云之乡觚棱崔巍兮凤舞帷幕森隂兮龙藏昆山之石兮玉为础豫章之材兮虹为梁俯瞰井邑兮下土宫移兜率兮上方司曹居职以匡辅兮两庑分列以鸳行夜有幽防之刑兮揺金铁之铿锵民皆得其露宿兮窜贪饕之豺狼山鬼号泣兮月满长廊徒隶怪状兮呵禁不祥神仪庄肃兮畏以秋霜歳祀丰美兮济济皇皇咸被其祐兮百沴自禳事之千载兮夀隆而康至元二十七年孟秋下旬三日
　　明
　　司马温公像赞　　　　　　　　方孝孺
　　儒者之泽大行于民伊周以来惟公一人时未可为万钟不受时逢多艰为世父母凡民之心惟久乃安欲其即从圣人犹难亦独何修政化甚速诚于为善四海恱服用术相欺惟恐不深公神在天汝果何心
　　寒竹赞　　　　　　　　　　　桑拱阳
　　有斐君子厥徳有四吾欲友之结盟终始中虚而静外直而坚亭亭独上劲骨叅天吾友尔贤疎圃栽培夜气滋长既中且和清风透爽吾友尔养未出有节上达弥髙雨雪晦明独立不挠吾友尔操应蛰而起遇屯而止栖凤为龙箫韶时至吾友尔时竹溪六逸弊邻于狂恐玷尔琳琅竹林七贤病流于放恐负尔坚刚资尔全徳对我芸窓日新月盛杏雨莲香
　　松风赞
　　习静山斋歳寒尚友彼美君子周旋良久大冬深雪霜操黛色森森千丈孤芳皎洁友尔髙节古致临风鹤舞琴鸣疎涛滴翠绿防满庭友尔风清郁郁葱葱干霄持正清庙明堂为梁为栋友尔品重蓬蒿被困大夫侈封何加何损四序常青友尔徳恒啖松茹柏病于元頼有尔绳愆执松谈柄亦堕于禅幸有尔矫偏贞我素志法尔静专尼山在望桧柏同坚
　　王虎谷三立祠祀乡贤赞　　　　闵　煦
　　英敏豪迈廉静刚方学传古今道期贤圣屡疏弊政触权要而气不挠再秉文衡画礼仪而士以奋多方教诲感服于六馆之情悉意拊循造施夫一镇之福惓惓忠爱之忱赫赫才徳之华
　　曹月川先生赞　　　　　　　　薛　瑄
　　质纯气清理明心定笃信好古距邪闲正有徳有言以淑后人美哉君子光耀日新
　　王瑞庭先生像赞　　　　　　　倪元璐
　　腹五车书既试为吏则亦匪厨腰五斗令能和其民则亦匪磬亦不黄耉岘山之碑则是其夀亦不显位西平有子则是其贵淮清王宁郭璞筮之三槐列庭吾告王子尔考尔型夙夜敬止
　　郭林宗赞【并引】　　　　　　　　孙继鲁
