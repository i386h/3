<!-- { "loadSidebar": true } -->
　　昆新城树頽水西迳故城南北俗谓之昆新城
　　武宁故县县东一里旧址土城北汉名韩广岭辽干亨四年改置武宁县后更名偏头闗置武节将军枢宻院判守之明洪武中镇西卫指挥张贤改筑于西原距旧址里许
　　周太祖故居魏天兴初迁豪杰于代都宇文陵随例徙居武州遂为其郡县人陵曽孙即太祖
　　宁远故县北齐天保六年于朔州西置招远县唐乾元元年改今名辽因之有宁逺镇金武州
　　昭君墕西北二十里相传明妃过此遗一足痕于石盘偏头砦北汉主刘钧天防元年城偏头砦于韩光岭之上即今闗城宋火山军
　　萧刺史亭台萧融金时刺武州尝于东灵山建亭台九龙寺碑西北四里相传唐尉迟敬德监修今碑存神池县
　　新城三闗志新城在今神池汉为鴈门郡晋改为新城县后唐李克用生于神武川之新城即此隋末刘武周建都于此今址存东魏兴和三年四月蠕蠕阿那遣使迎兰陵郡长公主于新城之南
　　神池古城县东南迹微存
　　桑干故郡隋志鄯阳县有后魏桑干郡后齐置朔州辽志齐天保六年置朔州在今州南四十七里新城
　　神武故县辽志魏置晋改新城后唐太祖生神武州之新城即此初朔州后置州并宁武为一县
　　尖山故县后魏属神武郡今朔州南百余里有神武尖山
　　黄花堆唐元和中朱邪执宜保神武之黄花堆即此姜女石西三里海子梁有方石一广盈畆中有石窟旁有女子足迹相传孟姜女夏日坐哭于此窟有泉名姜女井
　　鐡炉西五里相传尉迟敬德造铠甲于此
　　五寨县
　　武州城周五里二百步本赵武州寨汉为鴈门郡武州县晋改县曰新城辽金曰武州治宁逺县明洪武初仍置州大同府后革今城存镇西为屯留堡辽志武州宣威军赵惠文王置武州塞魏置神武县唐末置武州后唐改毅州辽重熈九年复武州号宣威军尹耕武州考古有两武州其一为州即汉之下落县今宣府也其一为县即汉之武州县今偏头闗地也汉元光二年六月单于将十万骑穿武州塞即此
　　古角城东北三十里有故城
　　遮鲁城一名武王故城西北四十里唐李克用分兵驻遮鲁城扼李钧即此
　　中陵故县前汉属鴈门郡后汉属定襄阚骃十三州志善无县南七十五里有中陵县
　　殊頽故县北魏置神武郡今有树頽水
　　祁连池管涔山天池之东魏尔朱荣传秀容界有池三所在髙山之上清深不测相传曰祁连池魏言天池也荣父新兴曽与荣游池上忽闻箫鼓之音新兴谓荣曰古老相传凡闻此声皆至公辅吾今年已衰暮当为汝耳汝其勉之齐后主武平七年冬十月大狩于祁连池池潜通桑干河相传魏孝文以金珠穿七鱼放池中后于桑干河得之又以金缕着箭射池巨鲸亦于桑干河获所射之箭
　　韩信洞西四十里
　　韩家楼官楼西北六十里又北二十五里河儿西北四十里店岭及小河头西北五十里白草荘胥有官楼
　　马蹄迹东北三十里马蹄山相传尉迟敬德遗迹金武州刺史完顔珠碑贞祐二年十一月殉城赠临海军节度使骠骑卫上将军仍令立碑歳致祭
　　金武州军事判官唐古博克逊碑贞祐二年偕九住殉城
　　泽州府
　　鳯台县
　　高都城东三十里秦汉置县后魏建州治此北齐为髙都郡后废周为建州唐为盖州今废为村水经注白水出髙都县故城西所谓长平白水也
　　汉髙城东南一百里即郦食其劝汉王所谓杜太行之道也址存
　　长连城东北五十里白羊泉魏孝文由龙门入洛阳即此
　　故建州新唐志武德元年置建州六年废
　　晋城故县东三十里今名髙都村相传韩赵魏三分晋地晋公奉祀于此旧唐志武德三年于古髙都城置晋城建州六年建州废徙葢州来治九年省丹川葢城入晋城今名髙都村
　　阳阿故县北五十里在大阳镇前汉置郡后汉为阳阿侯国魏土地记建兴郡治阳阿县
　　丹川故县府治内即后周髙都县也隋开皇十八年改名丹川为泽州治唐省入晋城
　　桑林侯山程明道遗书泽州北望有桑林
　　垂棘县东南汉志髙都志博物志胥谓垂棘之璧出此马牢川南二十里五代时李谠围城李筠追撃于此巴公原北三十里周世宗自将御汉兵处
　　琵琶宋杨谟诗晋城出郭十余里嫩栁山花满岩麓苍苔蹭蹬步亦艰百丈悬崖挂层屋老僧正睡门不开习习隂风起幽谷耳聩不闻琵琶声但见一春水緑
　　娲皇窟城东浮山北谷中相传炼石补天处山有伏羲庙崔伯易感山赋序太行一名皇母一名女娲
　　禹迹在城南大行山相传郡南龙门峡禹所凿也伊尹空桑在县北伊侯山相传伊尹生此或曰从成汤祷雨至此
　　回车辙南四十五里天井闗石上辙深尺许长百余步相传孔子适晋闻赵鞅杀鸣犊舜华遂旋车后晋人立庙盖昔时回辕处也
　　狄梁公望云处太行絶顶唐狄仁杰自汴州参军迁并州法曹时亲在河阳登山反顾见白云孤飞曰吾亲舎其下瞻望久之今名横望隘
　　程子乡校宋治平间明道先生令晋城建乡校七十余民间子弟亲为正句读又立社学凡数十所
　　白石先生洞城西南三十里玊仙山
　　仙人诗迹在月院山怪石壁立数丈镌诗其上署仙人李题
　　宿鳯台北四十里李村相传晋太始元年鳯集髙都之北
　　掷笔台青莲寺石髙数丈顶平若砥晋释慧逺注湼槃经成掷其笔曰若疏义契理笔当驻空已而果然后人因名
　　北楼唐陈子昂登泽州城北楼有诗
　　梳洗楼东板桥村世传乐氏二仙女居之有记
　　鹤鸣堂东南隅金状元李俊民故居元世祖潜邸时徴之令防刻石又有睡鹤石其形类鹤
　　清旷亭南五十里太行山今移碗子城内
　　石佛阁唐陈子昻诗览胜诗千首登髙酒一壶此情谁管得分付石浮图
　　开元钟后唐李嗣昭胜梁范铜为钟旧在开化寺今移元妙观
　　神鋭营在城内遗爱厢宋咸平五年屯驻乡兵元祐七年中建天王庙今为三忠庙
　　磨盘砦南六十里一名孟良砦
　　韩营北三十里水北村金末屯驻乡兵元废为乐真观五营城南闗外城门内东西街北隅中和坊元共置五营今名大营坊每营肖祀天王今存其二
　　孔子庙庭碑水经注防水又东南迳孔子庙东庙庭有碑魏孝文帝太和元年孔灵度等以旧字毁落上求修复治中刘明别驾吕次文主簿向班虎荀灵以宣尼大圣非碑颂所宜称宜立记焉野王令范众爱河中太守元真刺史咸阳公髙允表闻立碑庙中按诸子书竝言仲尼临河而返是非太行回辕之言也碑云鲁国孔氏官于洛阳因居庙下以奉烝尝斯言至矣盖孔因迁山下追思圣祖故立庙存飨耳盖犹刘累迁鲁立尧祠非谓回辕于此也
　　宣和尚书省牒后唐李继韬攻泽州守将裴约死之宋宣和四年敕封侯爵列之祀典有尚书省故牒金刺史许安仁书牒文勒石并为之记
　　金翰林侍读学士王晦碑晦髙平人贞祐初殉节顺州赠荣禄大夫枢密副使仍命有司立碑歳时致祭
　　元重修庙学记金状元李俊民撰文
　　二程先生祠堂记祠建州学中元郝经撰文
　　髙平县
　　长平城西北二十一里秦白起坑赵卒处南北五十里东西二十余里悉秦赵故垒北齐置长平郡上党记长平城在郡南秦垒在城西二军共食流水涧相去五里
　　光狼城西二十里今为强营村史记白起攻赵拔光狼城
　　故闗城北二十五里秦时城今里名故闗
　　羊头城魏志氏有羊头城
　　髙平城魏志永安中置髙平县治髙平城
　　盖州城东十里即今米山镇唐武德初置天寳间废氏故县县西二十里竹书纪年晋烈公元年赵献子城氏后魏析置髙平今王报村犹称旧县水经注氏故城南世祖建武六年封万普为侯国
　　长平亭后汉志氏有长平亭
　　弃甲苑县北店头王庄等地时得长平戈头长平箭头铜制博而利乃赵军所弃也李贺长平箭头歌漆末骨灰丹水砂凄凄古血生铜花
　　省寃谷白起坑赵军处旧名杀谷唐志明皇幸潞州更名金皇统元年县令王庭直有省寃谷掩骼记
　　防颇屯东十里营防岭传为防颇屯军地距岭百步有古战
　　髙华府东四十五里即今建宁镇县志唐髙宗开府于此开元初废按唐髙华府在晋州乃居府兵之地泽州五府丹川永固安平沁水白涧皆不名髙华当繇髙都误传
　　益国鐡冶西十里王降村元太德间置明洪武时徙置县北二十里永乐中废址存
　　神农井北四十里羊头山神农尝五谷于此
　　白起台西六里髑髅山白起筑此觇赵军水经注秦坑赵众收头颅筑台于垒中因山为台
　　空仓西南四十五里空仓山相传白起诡运米置仓以绐赵括
　　五音洞东二十五里唐僧大愚审音洞中常闻五音之声
　　周世宗战南三十里涧桥外世宗败北汉主刘崇于此土人名输
　　静居院宋西京致仕张郎中故宅今为静居村有四堂彝心会征清白金兰宋韩琦尝题诗寄焉
　　李游仙读书处县南十里山阳旧有钟金时游仙掘地得之声闻数十里
　　贾鲁宅西三十里今长平驿
　　王叔和药碾晋太医令王叔和居王寺村今土窰药碾俱存
　　唐武少仪移丹河记碑在丹河侧唐贞元七年屯留令平原明济假领髙平建水神祠列树建亭武少仪为文记之今碑石尚存
　　宋文庙记碑善治坊西街元祐三年九月二十五日奉议郎权知髙平县事兼兵马都监飞骑尉张特记并书立石按记云呉道子画孔子为鲁司寇时像二本乗车而羣弟子从者谓之图立而顔渊侍者谓之小影司门郎中王伯瑜传小影于仙源孔氏盖孔子四十七代孙袭封衍圣公防之所蔵也样【譌】州摹石学中髙平建学彷州像摹于庙壁古今圣像独此为真
　　宋赠大中大夫张宗古神道碑在通义南秘书正字秦垣撰
　　金文简公李晏神道碑在北陈许安仁撰文
　　金武宁军节度使张师颍墓表在玉井西刺史侯大中撰
　　元淮西道防访司宋翼墓志在髙良西学士欧阳元撰阳城县
　　濩泽西三十里嶕峣山下墨子曰舜渔于濩泽穆天子传天子四日休于濩泽淮南子舜钓于河滨濩泽应劭曰泽在县西北沁水东迳故城南汉之泽氏县通典泽州因濩泽水为名即濩泽城汉县唐初泽州治此
　　屯城东北三十五里秦白起驻兵于沁河滨北为武安南为屯城左山右泽险固可凭
　　泽州城旧志为濩泽故城考唐书即今县治县志又为勣州城
　　阳陵故驿即县治也县志后魏兴安初移濩泽县于此防改名阳城按魏志无阳城县水经注阳陵城即阳阿县之故城也汉髙帝七年封卞防为侯国魏土地记建兴郡治阳阿县阳陵当为阳阿
　　阳台宫天真诰王屋山仙之别天所谓阳台李濓记唐司马承徽修真地也明皇御书寥阳殿三巨字东为白云道院白云即徽别号也
　　王屋山第唐李峤于王屋山第之侧杂构小亭诗曰引泉聊涨沼筑磴且通蹊
　　青萝斋东九十里青萝河畔唐岑参读书所有南池夜宿思青萝旧斋诗早年家王屋五别青萝春安得还旧山东溪垂钓纶
　　万松堂西北四十里伏虎山金刺史杨廷秀记
　　午壁亭当在阳阿县南泽州西界水经注所谓沁水流迳午壁亭而南者也
　　清风亭东闗青阳坊北下有玉泉元丞相托克托子圗卜绅建进士卫元凯记
　　石门东北五里两山中划有斧凿痕泽水流其中传为禹迹距底柱析城不远
