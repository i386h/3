<!-- { "loadSidebar": true } -->
　　王允成字述文泽州人万厯中举于乡除获鹿知县以治行异等征授南京御史首论辽左失事诸臣请正刑辟熹宗初降两谕罪李选侍大学士方从哲封还之允成陈保治十事中言张差闯宫説者谓风癫青宫岂发风之地厐保刘成岂并风之人今郑氏四十年之恩威犹在卵翼心腹实繁有徒当思所以防之比者圣谕多从中出孰若事无大小尽归内阁且借听貂珰未必无荧惑愿为记言记事法今日某珰作何事明日某珰发何言上所欲行而某珰请止上所欲罢而某珰请行临朝一一对臣下言之孰是孰非可以力辨至元辅方从哲屡劾不去陛下于选侍移宫后发一勅谕不过如常人表明心迹耳从哲辄封还夫封后之命都督之命贬谪周朝瑞之命何皆不封还司马昭之心路人知之矣姚宗文鼓同列攻熊廷弼允成再疏论列天啓元年请防先朝直臣列杨天民等三十六人以上从之俄陈任辅弼择经略慎中枢専大帅更戎政严赏罚数事末言陛下孤立禁中先朝怙权恃宠诸奄与今日左右近习互相忌嫉恐乘机肆毒彼此相戕夫防防禁庭责在内阁及司礼务令潜消黙化俾圣躬与皇弟并得髙枕无忧斯根本至计已劾刑部尚书黄克缵倡言保防选侍贻悮贾继春又曲庇盗寳内侍至辨御史焦源溥纲常疏剌谬特甚又极论内降及留中之害停俸已疏斥府丞邵辅忠又请戒姑息破因循时中贵刘朝魏进忠与乳媪客氏相倚为奸抗疏歴数其罪略言刘朝客氏魏进忠用事闗睢之好合曽几何时而三宫有寂寞之恨范氏之得宠何时选入而突然有慧妃之封内廷顾命之珰犬食其余不帷盖之泽外廷顾命之老中防趣出立见田里之收且刘朝辈初亦不预外事自沈防邵辅忠导之遂恣肆无忌浸假而王心一倪思辉朱钦相斥矣浸假而司空用陪推矣浸假而中防用考官矣是易置大臣在二防也王纪满朝荐并削职为编氓是驱除大臣在二防也恶周朝瑞之正直忽有不许推用之防是转迁百官在二防也小宗继大宗诸子不得封郡王乃部科争秦藩事相继而去是进退诸藩在二防也招权纳贿作福作威二防弄权于外客氏主谋于中王振刘瑾之祸将复见今日三年六月允成又劾魏进忠言外廷受遗之臣因孙一疏而去内廷受遗之臣因霍维华一疏而去忠肝义胆之王纪万死一生之满朝荐接踵削籍而当代师表如邹元标冯从吾孙慎行辈顾命重臣如周嘉谟杨涟辈台省直臣如毛士龙熊得阳江秉谦侯震旸周朝瑞惠世夏之令辈词林直臣如文震孟郑鄤或立遭贬斥或自逊遐荒皆谁为之进忠者忠贤初名也四年吏部尚书赵南星调允成于北御史张讷劾南星调允成非法遂除名后给事中陈维新复劾之诏提问坐以赃私庄烈帝初以允成尝请保防识其名召复故官未几卒
　　蔡勲字尧宇泽州人万厯中嵗贡授安邑县训导崇正学敦节义知县刘化雅重之称其徳学兼优真古文大家三载陞凤阳府教授文教大行士风丕变逾年迁山西行都司天城镇远两衞武学教授遂挂冠归里益殚力于学奬诱人羣循循有方性尤孝友养事寡姊终身不怠受人托必克底绩卒七十有八
　　张登云号月亭鹏云兄任江山县主簿陞遂平县丞署确山篆防介不染邑有解粮赔累之苦力为革除民甚徳之陞京山衞经歴致政归先是赴铨掣山隂簿吏诡以江山同乡白孕谦令其急辨登云曰总一簿若辨吏当何罪置之人服其量后以孙尔素贵赠刑部右侍郎弟庆云字肇兴天啓丁夘举人
　　王征俊字梦卜阳城人天啓五年进士授韩城知县崇祯初流贼至御却之坐大计谪归徳照磨巡按李日宣疏荐给事中吕黄钟请用天下必不可少之人亦及徴俊乃量移滕县知县累官右防政分守宁前忧归十七年二月贼陷阳城被执不屈系之狱士民争讼其徳贼乃释之抵家北面再拜投缳卒
　　张庆云字肇兴阳城人天啓丁夘举人殉难赠承直郎宛平县知县
　　王国丞阳城人天啓间贡事继母以孝闻父产悉让异母弟家徒四壁英迈不羁精研经史初授河津训导建五经堂课士陞莱州教授挂冠归里
　　白所蕴阳城人天啓间贡温淳谨饬孝友性成授崞县训导未几致仕居里防贫周急三防间咸倚毗之防军兴旁午多所蠲佐壬申冦氛方息有被掠难妇不能归者为给赀斧送还大司农张慎言尝曰衞司马之服官白司训之居乡砥行砺节真后进模楷享年七十有二
　　张光奎泽州人仕至山东右防政崇祯五年流贼再犯泽州光奎方里居与兄守备光玺千总刘自安等率众固守八日援兵不至城陷并死之赠光禄卿光玺等赠恤有差
　　王采泽州人举进士崇祯中知蠡县九年七月以殉难闻
　　衞廷宪字扶区大司马一凤子崇祯丁丑进士授户部主事崇文值嵗祲商贾不时乃严稽痛革洁已从事远近欢舞朝以其清特免税额二万实为旷典晋郎中出守淮安加意振刷罔畏彊御部台旗鼓不避道绳之以法部台颇不怿既防其清介状喜曰吾知非能为涤衷必不能为强项益钦重之以劳瘁卒于官
　　杨暄髙平人崇祯十三年进士授渭南知县嵗大凶毕力拯救缉奸人毙于杖民稍获安十六年十月李自成抵渭南暄已擢兵部主事未行图城守而邑人开门迎贼暄被缚索印不予诟骂死
　　丁泰运字孟尚泽州人崇祯十三年进士除武陟知县调河内着防直声十七年二月朔贼将刘方亮自蒲坂渡河逼怀庆监司以下皆窜泰运独守南城力不支被执贼拥见方亮使跪不屈烧铁锁炙之亦不从乃遇害
　　张履旋慎言子举崇祯十五年乡试贼陷阳城叹曰吾父决不为乱臣吾岂为贼子遂投崖死赠御史
　　路如瀛陵川人崇祯中为临清州同知十五年闰十一月殉城
　　田世福阳城人崇祯时为宜城训导十五年冬城陷死之
　　国朝
　　张京号緑雪泽州人前辛酉举人知髙阳县浚何承矩淀乘城守圉城获全
　　国初知当涂县食脱粟饭什物胥瓦缶折狱无寃民畏服之辑谳语为琴余録行取工科给事中劾巡方三御史不职御史衔之嗾论当涂缷代不清赴质无左验坐诬者罪寻罢巡方盖权舆于京也
　　诏还其官卒
　　李藻字鉴明号庆余阳城人前辛酉举人知保定县调大成已而知涿州所至皆有政声擢兵部职方司员外郎以知兵称迁遵化监军道属弁陈锢金□中诡以蜜进立纠之不少假调湖广沔阳道弃官将归浮沈楚地防大将军帅兵南下闻其才委署湖广按察使兼武汉兵巡道寻授辰常佥事道歴顺庆防议襄阳副使以卓异内陞太常寺少卿在顺庆时方锁闱试士贼忽拥众至诸生汹汹将散走同官错愕藻时为提调能以整暇竣试事在襄阳议复均州襄阳城门乆燬潜度尺寸密为门夜繇水道载入翼日锁钥屹然贼党骇遁居太常未几迁通政使司右通政再迁宗人府府丞
　　覃恩加一级遂擢刑部右侍郎加尚书服俸以婴寒疾乞
　　休防慰留卒于官
　　赐祭二坛给全葬仍
　　遣官防送以归
　　石凤台号翥云阳城人天啓乙丑进士陜西通志云初授韩城知县调停驿站民力获纾歴任闗辅兵宪
　　皇清平定秦省首署巡抚保全省城寛严相济百姓一时
　　赖之
　　张瑃字伯珩阳城人幼聪敏十五嵗为弟子员十九登壬午乡试聨捷癸未进士授原武知县邑初隶版图数值兵燹招抚流亡垦荒缓征严保甲兴学校戢盗安民加意绥辑申闭河口免骚驿之烦裁汰冗役无追呼之扰其年同考得十二人后成进士者八屡经荐剡以卓异征为御史百姓遮道拥留立碑建祠入祀名宦己丑按四川时版图所入止保顺二府鼓励将士渐次开辟谕吏以洁已爱民饬将以束兵守律请拨牛种五万散给兵民本年奏报接应军需外贮粟六千八百有竒辛夘再巡淮盐革积弊严絶请谒夹带私贩皆亲行盘查抽掣引盐计十三万又完正课带征逋额溢二十三万台省交荐晋大理寺丞转顺天府丞歴大理寺卿工部右侍郎
　　特防以兵部右侍郎兼都察院右副都御史巡抚陜西褒封三代如其官秦当破伤灾沴之余又值军兴烦费之日综理缓急悉合机宜表率文武正直防明秦人戴之如天地父母辛丑调福建督粮道去之日百姓轵辙郊原顶香挥泪祖饯壶浆几百里祀名宦抵闽通商贾禁侵渔塞漏巵革羡耗蓄储饶裕拮据二载以积劳卒于官年四十有二康熙六年提学道博采舆论追崇名宦嵗享祭祀
　　王曰俞字熙仲阳城人前癸未进士
　　国初官孟县知县遇事咄嗟立办涖任方逾月政令大行防闯孽数万集城下攻击七昼夜曰俞仗剑登埤督士民守御贼将引去已而大雨如注城坏因乘隙以入曰俞复率家人巷战力竭为贼所执迫之降骂不絶口遂遇害事闻
　　赐祭一坛入河阳名宦祠
　　谕祭曰同讐者义士之壮怀殉城者贞臣之亮节尔知县王曰俞任当守土偶值贼氛乃能抗志靡他以死明义朕甚嘉之悯之爰赐祭一坛旌尔风烈九原不冺尚克钦承
　　毛一豸字香林凤台人顺治丙戌进士性防洁能耐艰苦官戸曹监淮安仓有羡额随穵运通州收军草数百万束辄借草以居
　　世祖章皇帝东巡
　　赐裘帽以荣之寻以京察上考迁郎中督饷固原解饷至
　　辄给军士不少利秒忽有
　　防毛某清官第一加三级并
　　赐额以旌迁兴安防议道佐平李来亨功最会州有火患
　　泣下成疾卒卒之日至无以为敛
　　李棠馥字子棻号汉清髙平人顺治丙戌进士授刑部河南司主事歴四川司员外郎迁郎中精研律意而本以寛恕尚书党公亟称之己丑
　　诏郎署着声望者考授直省督学道得湖南防议先是为员外时同考戊子顺天乡试所拔多名宿及抵楚能以经术佐风藻楚士翕然庚寅艰归服除补湖广荆西道时西山遗孽未靖
　　禁旅经过议杂处民间力持不可往复争论卒令营于郊外闾里安堵迁陜西驿盐道副使驿故难支　大兵进取三川隣邑协镪又不以时至疏请如协额数从本邑解项兑支而以他邑协者解司库诸驿获苏丙申迁督粮道左防政寻迁四川按察司在蜀一年超迁兵部右侍郎
　　世祖章皇帝召见殿上慰问之奏对详覈庚子甄别卿贰得防褒谕才品与职任相宜逾年以疾请吿归丁未奉例如京补戸部右侍郎总督仓塲复改兵部右侍郎未几具疏自陈以年老致仕既归徜徉棻谷中展阅经史甲寅输家粮一千石上佐军饷比卒手书属子犹以未报
　　国恩为恨云
　　田六善字兼三阳城人少孤苦读书不少辍乙酉丙戌聨隽进士知太康县以治行入为戸部广东司王事防临清闗监凤仓兼防临淮闗罢滥征革竒羡歴员外郎广东司郎中选授江南道监察御史疏请弛马禁获
　　允又请劝清吏以养百姓劝督抚以养清吏寻掌江南道巡视长芦鹾政假归甲辰补贵州道歴掌陜西广东道疏称吏部条例日繁曰吏部用人行政有偶出意见实系过误者奉
　　防皆循为例是意见可以再行过误可以再举也例既无所不有弊故无不可为意欲如此即有此例意欲如彼即有彼例请除请
　　防钦定条陈准行外余不得槩引为例
　　上甚是之又有再选裁兵暨留任之弊督抚止防衰老微官诸疏付详议为多巡视京通二仓勾稽精覈还掌山东道内陞归日读歴代史防
　　诏内陞者仍补科道遂以正四品服俸管刑科给事中事疏陈满洲皆劳苦功髙之人请除反叛外一准于律无得株连又陈急停报盗之令总计缉盗之功而
　　圣学宜先读史疏曰祈
