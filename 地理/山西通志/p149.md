<!-- { "loadSidebar": true } -->
　　折而南迳废胜州东入塞为平鲁县界平鲁西岸乃河套也废胜州城在榆林衞东北四百五十里本汉云中五原二郡地隋置胜州治榆林县元和志北近榆林即汉之榆林塞云中故城在县东北四十里东受降城在县东北八里榆林闗在县东三十里东北临河自夏州朔方县流入又经河濵县东十五歩濶一里不通船楫即河濵闗渡处名君子津平鲁县本汉雁门郡之武州县隋唐以后为朔州地元和志黄河在朔州鄯阳县西三百里自唐河西胜州移置胜州于此曰东胜州其故城在平鲁县西北元和志唐徙东受降城于绥逺烽南即东胜州治也明洪武初改建左右二衞兵民皆耕牧河套中二十六年城东胜永乐初移就延绥其地遂墟
　　国朝属理藩院榆林志河套之地南抵边墙北濵黄河逺者八九百里六七百里近者亦一二百里唯黄甫川之南焦家坪及娘娘滩羊圏渡口为最近云　水经又南迳赤城东又南迳定襄桐过县西　河水于一县之间济有君子之名今在平鲁县西即所谓湖
　　滩河也水经注昔汉桓帝十三年西幸榆中东行代地洛阳大贾赍金货随帝后行夜迷失道往投津长曰子封送之渡河贾人卒死津长埋之其子寻求父丧发冢举尸资费一无所损其子悉以金与之津长不受事闻于帝曰君子也即名其津为君子济济在云中城西南二百余里　河水又东南左合一水水出契吴东山西迳故里南而北西流注于河
　　偏头闗河曲县黄河上接古界起西流下至保徳州界止衺一百五十里
　　黄河又南迳偏头闗河曲县西岸北岸亦河套地至河曲县唐家渡北岸保徳州天桥峡西北岸乃府谷县也黄河南流迳黄甫川东九里入府谷县界又南迳县东去县百歩东南为河曲县黄河在县西北旧府志自县东北故东胜州境转而西南流八十里至县西北平泉村复转西流九十里至天桥峡又南流八保徳州境偏头闗在河曲县东北一百十里保徳州黄河在州西北一里　偏头闗官河至闗河口入河吊子沟马圏嘴沟大泉沟沙庙沟入官河　河曲县大涧河镇口河平泉入河石佛河沙泉河至保徳入河保徳州东沟水西沟水腰庄水芦子沟水石堂水
　　土门沟水朱家川鸭头川入河　水经又南树頺水注之　水出东山西南流至沃阳故城西而南注于河　沃阳汉雁门西部都尉治　当属闗河　又南大罗水注之　水上承树頺河南流西转迳武县故城南又西南注于河　武县在善无县西百五十里又左得湳水口　水出西河郡美稷县西流合吕
　　梁洪水而注于河　锥指按平鲁衞西有吕梁山湳水口当在今河曲县西北天桥峡　平鲁西吕梁山水势未为极险今临县永寜保徳天桥峡虽距土军太逺而水势与水经注所指相近
　　保徳州黄河上接河曲县界西流折而南下至兴县界止袤一百三十里　兴县黄河上接保徳州界南流下至临县界止袤一百七十里
　　黄河繇保徳州西五十里韩家川复折而南迤南迳兴县西其西岸乃府谷县神木县葮州也
　　黄河在神木县东十里葮州东一里　兴县在岢岚州西一百五十里黄河在县西五十里元和志岚州合河县黄河在县西二里今兴县西北五十里有合河故城　兴县岚漪水至裴家川口入河蔚汾水至黑峪口入河浩旻泉入河南川水交楼水通惠泉入蔚汾水
　　临县黄河上接兴县界南流下至永寜州界止袤二百一十里其西岸乃吴堡也
　　吴堡黄河去县一里临县黄河在县西八十里临泉水即湫河也一名吃那水元地理志黄河正南流过保徳州葮州及兴州境又南过临州凡一千余里与吃那河合临水古作陵水　湫河孝才河青凉河曲峪河杏林庄河第八舗河凡六河入河郝家坡河小马坊河乔子川河榆林河甘泉河安业河大峪河小峪河钟底河故县河窰头河太平河万安河麻峪河善卷河青堂河凡十六河入湫河　水经又南陵水注之　水出陵川北峪南迳其川西转入河　当属临水
　　永寜州黄河上接临县界南流下至寜乡县界止袤六十里
　　寜乡县黄河上接永寜州界南流下至石楼县界止袤三十五里其西岸乃绥徳州也
　　绥徳州黄河去州一百二十里永寜州寜乡县黄河胥在西元和志石州平夷县黄河西去县一百四十五里定胡县黄河去县西二百歩旧唐志贞观二年于定胡置孟门县今孟门闗在州西五十五里平夷县故城即今寜乡县治黄河在西一百五十里寜乡在永寜南五十里　永寜州北河通考所谓离石水也至州西四十里后河底入河东河南河至交口村入北河　寜乡县清水河至永寜入河蕉山泉子山诸水入清水河　水经又南得离石水口　注出离石北山南流迳离石县故城西其水又南出西转迳隰城县故城南其水西流注于河　离石水即赤洪水今名北河
　　石楼县黄河上接寜乡县界南流下至永和县界止袤一百里其西岸乃清涧县也
　　清涧黄河去县一百里石楼黄河在县西九十里石楼沙河二南至谭庄东至隰州境皆西流入河水深五尺　屈产泉入沙河　水经又南过土军县西注吐京郡治故城卽土军县之故城也县有龙泉出城东南道左山下其水西北流至其城东南吐军水出道左高山西南注之龙泉水又北屈迳其城东西北入于河　沙河即土军水屈产泉即龙泉
　　永和县黄河上接石楼县界南流下至大寜县界止袤九十里其西岸乃延川县也
　　延川黄河去县四十五里永和县黄河在县西六十里　仙芝河至千枝沟入河甘露河索陀川榆林川五花泉入仙芝河　水经又南得大蛇水　发源谿首西流入河　河水又南左合信支水发源东露西流入于河　河水又南左防石羊水巡谿东入道源穷谷西流注于河【今永和西南五十里有石羊城魏太武筑置石羊军】
　　大寜县黄河上接永和县界南流下至吉州界止袤四十五里其西乃延长县也
　　延长黄河去县三十五里大寜县黄河在县西六十八里孟门山在县西南八十里与吉州分山　隰州紫川蒲县蒲川防为昕川过白马扫入河吉州麻束沟义亭川大寜小道沟入昕川义亭川一名羊求川防蔡家川入昕川　水经又南过蒲川石楼山南迳蒲城东　注武谿水南出得黄芦水　东出歴蒲子城南东北入谷极谿便水之源也又南合紫川水出东北紫川谷西南合江水江水出江谷西北入紫水紫水又西北入蒲水蒲水又西南入于河　水经又南过河东北屈县西　河水南迳北屈县故城西十里有风山风山西四十里河南孟门山又有燕完水注之异源合舍西流注河河水又南得鲤鱼　歴涧东入穷溪首便其源也　又南羊求水入焉　东出羊求川西迳北屈县故城南城则夷吾所奔邑也其水西流注于河
　　吉州黄河上接大寜县界南流下至乡寜县界止袤八十五里　乡寜县黄河上接吉州界南流下至河津县界上袤六十五里其西岸乃宜川县也
　　宜川黄河去县八十里吉州黄河在西六十里壶口山在州西南七十里乡寜黄河在西七十里按元和志丹州汾州县西南至州七十里黄河在县北七里河岸顿狭状似槽形乡人呼为石槽葢禹治水凿石导河之处石槽长千歩濶三十歩悬水奔流鼋鼍鱼鼈所不能游今汾川故城在宜川县东七十里孟门山在县东南二十里黄河西岸山势绵延与吉州孟门山参差相接即文城故县西南三十六里河中之石槽山也　吉州清水河寛静河南涧入河山峡诸小水河防泉入清水河　乡寜鄂水至师家滩入河罗峪河暖泉龙王池水入鄂水　水经又南为采桑津　又南至崿谷旁　东北穷涧水源所导也西南流注于河
　　河津县黄河上接乡寜县界南流下至荣河县界止袤七十六里其西岸乃韩城也
　　韩城黄河去县十五里龙门山在县北五十里河津黄河在县西元和志去县二十五里即龙门口三秦记河津一名龙门水陆不通鱼鼈之属莫能上江海大鱼集龙门下数千不得上上则为龙故曰曝腮龙门尚书蔡氏传李复云同州韩城北有安国岭东西四十余里东临大河濒河有禹庙在山断河出处禹凿龙门起于唐张仁愿所筑东受降城之东自北而南至此山尽两岸石壁峭立大河盘束于山峡间千数百里至此山开岸濶豁然奔放怒气喷风声如万雷予按旧説禹凿龙门而不详其所以凿诵説相传但谓因旧修辟去其龃龉以决水势而已今详此説则谓受降以东至于龙门皆是禹新开凿若果如此则禹未凿时河之故道不知却在何处而李氏之学极博不知此説又何所考也今按此説是禹繇今平鲁县西唐东受降城凿山穿地至韩城之安国岭麻线岭矣顔师古汉书注积石山在河闗西羌中龙门山在夏阳北言治河施功自积石起凿山穿地以通其流至龙门山也孔安国书传言禹治河或凿山或穿地以通流孔頴达正义又谓自龙门以下亦然今按此説是禹又繇汉龙支县小积石山今河州积石闗西南千二百里大积石山凿山穿地至河津韩城北之龙门又繇龙门至风陵砥柱等山阜矣此古今水利之最巨者志于河津以备考　黄河西北出乡寜境距县二十五里西南入荣河境距县二十里今河益东徙县西距河十里西南距河二十余里　汾河古至荣河后土祠下入河明隆庆四年东徙至河津西南二十里胡芦滩入河今滩亦没于河矣山西太原汾州平阳绛州诸水并河津马峪爪峪诸泉渠多入汾河　水经又南出龙门口汾水从东来注之注昔者大禹导河积石防决梁山谓斯处也即经
　　所谓龙门矣　水经又南迳梁山原东　注自原山东南出至河晋之望也在冯翊夏阳县之西临于河上
　　荣河县黄河上接河津县界南流下至临晋县界止袤七十里其西岸乃郃阳也
　　郃阳黄河去县四十里韩城县志黄河自龙门而南距郃阳不百里河壖多客土遇潦輙溃按韩城郃阳之土性犹河津荣河之土性也荣河黄河旧在县西五里明时渐徙而东正徳二年遂至城下今去县仅七十歩　瀵水在南赵村西入河　水经又南过汾隂县西魏土地记河东郡北八十里有汾隂城北去汾水三里城西北隅曰脽丘上有后土祠　水经河水又迳郃阳城东注河水又南瀵水入焉水出汾隂县南四十里西去河三里平地开源溃泉上涌大几如轮深则不测俗呼之为瀵魁土人壅其流以为陂水种稻东西二百歩南北一百余歩与郃阳瀵水夹河中渚上又有一瀵水皆相潜通其水西南流厯朔坂西西流注于河
　　临晋县黄河上接荣河县界南流下至永济县界止袤四十里其西岸亦郃阳也
　　临晋黄河在县西三十里县志吴王寨者吴王二姓居此今为吴王渡与郃阳渡相对夹马渡口在吴王寨南　水经河水又南迳陶城西　元和志陶城在临晋县北四十里　水经注陶城在蒲坂城北城即舜所都也去厯山不逺又曰南对蒲津闗
　　永济县黄河上接临晋县界南流至风陵渡折而东下至芮城县界止袤一百七十五里其西岸则朝邑县华隂县也又折而东其南则潼闗县阌乡县也
　　朝邑黄河去县二十八里有临晋闗华隂黄河去县九十里永济黄河旧在府西蒲津门外明隆庆四年水涨溢入城西门及南北古城门是年河西徙万厯八年复决而东齧城闉甃石岸以障之后渐徙而西去城十余里
