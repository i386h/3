<!-- { "loadSidebar": true } -->
　　滴水崖寺在县西南六十五里金仙洞南石壁有孔日滴水数壶故以名寺
　　太清观在县东北元已未间建明洪武十九年置道防司
　　老君观在县西北二十里得胜山明隆庆年建居人凿石梯而上
　　三清观在县西北四十里玉龙山以铁瓦覆之登者援铁索履浮水而上下觑诸山若凌空然内有玉龙洞山隂县
　　卧佛寺在县西永宁坊元时建明洪武间修置僧防司得胜寺在县东北二十五里明洪武十年重修
　　沙家寺在县南三十里迎岚里金明昌二年建明邑令刘以守云沙家寺为辽相沙彦珣墓在香山下后水冲碣出人始知之
　　瑞云寺在县南三十五里佛宿山辽时建金王拱碑云文殊大师留宿处明郭石王家屏王濬初胥有诗
　　洪圣寺在县西南新家寨宋太平兴国八年僧重銮修云溪观在县南三十里明郭石有诗
　　应州
　　佛宫寺在州西北初名寳宫辽清宁二年田和尚奉勅建有木塔道宗赐额曰释迦高三百六十尺围半之六层八角上下胥巨木为之玲珑宏敞称宇内浮图第一金明昌四年増修元延祐二年避御讳勅改今名至正间地大震七年塔屹立不动日午或隂雨居人时见倒影明洪武元年四月八日塔顶佛灯连明三夜视昼光尤灿永乐间成祖驻驆登塔御书峻极神工正徳三年武宗巡幸宴赏御题天下竒观出帑金命太监周善修葺万厯间重修田蕙记内有透玲碑相唐晋王墓上石光明如镜照见人物元季兵燹止存二尺许置塔壁
　　国朝朱彜尊有木塔记
　　旧忘载晋天福间建辽清宁二年重建考田蕙记寺无碑记仅得石一片书辽清泰二年田和尚奉勅募建十二字郡县志胥本此不知旧志何据岂寺权舆于天福而木塔则肇自清泰也耶
　　觉兴寺在城东街唐太和三年西僧清寛建晋天福三年灾元至正八年重修明万厯五年又修
　　净土寺在州东北金天防二年僧善祥奉勅建大定二十四年僧善耸重修
　　大安寺在州南三十里崔家庄元皇庆二年为独峰和尚勅建明洪武二年僧祖粲重修内有独峰碧峰二塔洪武御制赐碧峰诗刻于山门石上宋濓撰塔铭
　　法王寺在州西南四十里香峰山金大定四年僧福益建石甃井尚存
　　文殊寺在州东南小石村相文殊说法于此辽干统六年西僧义谭剏建明洪武六年成化二十年正徳元年继修寺有古龙松相高僧手植盖唐宋间物
　　弥陀寺在州西南贾庄村金明昌五年僧智广建明万厯十三年重修
　　龙泉寺在州东边耀山元泰定二年僧一如建明万厯二年修
　　观音寺在州东南下社村元韩元帅习静处今寺后有高楼即古望城楼基址
　　永安寺在州东下社村旧名吉祥明嘉靖间代府为僧宾儒建
　　天王寺在城东南下社村唐太和六年僧演智建明洪武十四年修万厯八年继修
　　黄花寺在州西北黄花冈赵武灵略地登此僧月香建寺
　　下生院在州西贾庄明宣徳间太虚李上人建成化间修
　　颐真庵在州南湾山元大徳四年道士张志通建慈云庵在州西北元大二年建明永乐七年修大觉精舎在州东南三十里小石峪沟相唐田游岩栖此名刘静山房后改今名
　　冲虚观在州治西南唐广徳四年道士凤鸣岐募建金天辅六年道士吕明先奉勅修明洪武间置道正司【明一统志洪武中修而八年筑州城观止存东寥阳殿备考】
　　元通观在州南武家店元延祐二年道士刘葆光建云溪观在州西南西安峪村元中统三年道士寇士谦建
　　云水窟在州南翠微山金明昌元年道士杜机心建浑源州
　　圆觉寺在州东金正隆三年建明成化初重修
　　永安寺在州东北元延祐三年都元帅高定建明洪武间置僧防司并报国寺入焉
　　栢山寺二一在州东南十里栢山上金刘祁记云代北名刹有黒龙池云兴即雨邑人以为雨徴一在王前庄
　　静居寺在州南二十里元至治三年建
　　白马寺在州西三十里
　　大云寺二一在州西南四十里龙山为上院金玛格逰龙山宿此有记西方丈有金同知运使雷思诗碣刘京叔祁留题元好问李冶张徳辉尝游赏焉号龙山三老今废一在城西荆家庄为下院胥元魏时建
　　永固寺在州东四十里金大定间建明嘉靖间僧觉洪増修
　　玉泉寺二一在州西南四十五里玉泉山为上院西有望景台今院废一在城西李峪村为下院元时建
　　西禅寺在州西五十里元时建
　　悬空寺在州南恒山下磁窑峡悬崖三百余丈崖峭立如削倚壁凿窍结构层楼危梯仄磴上倚遥空飞阁相通下临无地恒山第一景也后魏时建
　　云峰寺在州南淘沙村天赐沟北崖上旧名天赐禅林石窟高数十丈纵倍之横又倍之依窟结宇累石为墙前有松林似障山隂王濬初记
　　寳峰寺在州西五十里元时建
　　崇福寺在州南九十里王家庄元魏时建
　　常山寺在恒山崔鸿前燕録慕容儁光夀二年于寺大树根下得璧七十圭七十三光色精竒有异常玉擕以为神岳之赐命以太牢祀之
　　得一庵在恒山虎风口上崖劖削庵踞其前
　　千佛洞在州东南六十里孙膑山南麓下
　　龙泉观二上观在恒山上山有二泉唐开兀二年建勅赐额下观在东门外明洪武间置道正司并上观入焉
　　五峰观在城东五峰山上有二洞金时建
　　兴国禅林在州西北四十里殿山唐时建
　　灵丘县
　　大云寺在县东唐开元间建明天顺间修何士震诗到门深树千峯雨出槛疎钟万壑风
　　福智寺在城东二里元时建
　　邓峰寺在县南昔邓隠峰兄妹修炼于此后仙去遂建寺元时勅修今断碑存
　　觉山寺在县东南三十里觉山元魏孝文帝太和七年因报母建层楼阿阁连亘山麓招集方外禅衲五百余众仍勅六宫侍女长年持月六斋其精内典者并度为尼辽大安五年八月镇国大王行猎经此奏请勅修赐钱十万缗于邑开设贾肆以所入子钱日饭缁素复设提所颁给印篆不由府摄更赐山田一百四十余顷重煕七年五月记有碑明崇祯三年再修王从仪记寺有浮图各高三十丈塔左山冡上小浮图高与埒塔侧一井深亦三十丈土人名塔井三竒山岩构精舍祀大士旁侍王者冕服疑孝文并祀也明王象干有诗
　　国朝知县宋起凤有游觉山寺记徐化溥有觉山井诗龙泉寺在县东三十里唐时建泉滴岩下成钟声白马寺在县西三十五里白马山山有泉以汉文帝白马跑地得泉故以泉名
　　道源寺在县西南四十里门外双松日东西升落祗一影后摧折寺寻毁冯云骧有双松一影诗
　　栢岩寺在县南四十里相岩上有佛顶珠夜光照一龛虽月盈不能夺也后盗窃去光遂晦
　　月翻寺在县西五十里
　　洞元观在县西北元时建
　　广灵县
　　圣夀寺在县西北隅元时建明洪武十六年修置僧防司景泰万厯间屡修
　　国朝康熈二十二年重修
　　福智寺在县东三里金贞元三年建
　　天井寺在县西南二十里天井山明正统十一年修圣泉寺在县南二十里榆杏山元时建内有圣泉故名圣佛寺在县西南三十里直峪南山元至元间建有三塔
　　板塔寺在县北三十里大山南岩
　　教寺在县东北三十里唐清泰二年建
　　集仙寺在县西三十里元时建明永乐间修
　　白羊寺在县西五十里白羊山明景泰三年修
　　兴胜寺在龙虎岩
　　周图寺在唐山巅
　　石佛寺在唐山峪
　　清凉寺在县西白羊山元至元间建
　　石湖寺在留老山
　　崇善寺在一斗泉南
　　西照寺在回岭北竒峰山唐尉迟敬徳监修宋仁宗有御制文明成化治间屡修
　　国朝康熈十七年重修
　　大士庵在县东南一里壶山上内有石井水繇座下狮口出以菓物投之即繇山麓流出最为灵异
　　凌霄观在县东南翠虚台
　　保真观在县西二十里元时建今废
　　集仙观在县西三十里元时建今废
　　广昌县
　　闵子院寺一名大寺在县治北汉时建唐尉迟敬徳重修明洪武间置僧防司
　　千佛寺旧在东岳太尉殿之东后改建于左
　　白衣寺在东闗
　　镇海寺在县南二里七山下
　　雷音寺在县西三十里
　　太平寺旧在县西五里明天啓五年改建于西门外香山寺在县西十里松郁卉繁幽香逺达
　　莲花寺在县东南十五里
　　登梯山寺在县西南三十里石磴木栈翠崖练瀑石门寺在县东十里元时建明永乐间修今废
　　砂窝寺在县西南五十里
　　全真观在县西北二十里窟笼寨
　　朝阳洞在县南二十五里白石山
　　阳高县
　　圆通寺在县东北隅
　　永福寺即南寺勅建
　　华岩寺即西寺勅建
　　广宁寺即北寺在城西北隅勅建
　　三教寺在北街
　　神峰寺在东门外
　　千佛寺在南门外
　　云林寺在西街
　　浄土寺在南门外
　　朝阳寺在城西四十里
　　龙泉寺在县南四十里水自西而环绕东入寺土人唐太宗饮马于此二蛇盘鬭俄腾云去辽宋间断碣存
　　大平庵在东街
　　吕祖观在东街
　　三清观在东门内
　　天镇县
　　慈云寺在县西
　　云台寺在城西北
　　显化寺即盘山寺在县东南八里
　　天宁寺在县东南十五里秀峰山
　　景家寺在城东南三十五里玉泉山有三瀑寺今废断碑存
　　黑龙背寺在县东四十里萧墙山
　　万垂寺在县东南五十里笔峰山
　　龙泉寺在城西南五十里牛山相传汉时建唐尉迟恭重修寺左有龙泉五长杨殊可玩
　　惊峰寺在县西南百里青云山寺有石鼓击之有声三清观在城内东南隅
　　吕仙洞在笔峰山相传吕祖居此
　　山西通志卷一百六十九
<史部,地理类,都会郡县之属,山西通志>
　　钦定四库全书
　　山西通志卷一百七十
　　寺观【三】
　　朔平府
　　右玉县
　　寳宁寺在城鼓楼东
　　接引寺在城仓街
　　十王寺在城官亭街
　　白衣寺在城粮府署内有金王庭筠石刻
　　广善寺在城守备署东
　　清真寺在城官亭街
　　海藏寺在城东学巷
　　慈恩寺在城东南隅
　　三教寺在城东门内
　　防国寺在城南闗
　　显明寺在县南三十里大南山元魏时建明成化间僧净广悟隆募修正德间僧德明増修立碑蒋廷梁记寺肇自汉孝文曽驻兵于此因墓于山遂建寺名曰显明供佛命僧焚修旧碑存焉后人指碑为孝文陵碑字多磨灭残缺其可辨者有三寳显明又有年四月十日上为孝文皇帝文明又有七十里又有敦山顶造诸字
　　按魏孝文都平城去山不逺百七十里当指此其云上为孝文云者当是述建寺之颠末非陵墓碑也其云文明者当是文明冯太后也至汉孝文灞陵载史记汉书西汉无佛寺髫稚知之无庸辨
　　朝阳庵在城守备署内
　　观音阁在城东南隅
　　药师殿在城西北隅
　　天尊观在城东南隅
　　老君观在城西门内
　　玉皇阁二一在城北二十里杀虎口东混元峯倚山傍岩楼台层叠磴道盘空登髙遐眺塞外胥在望中一在东南四十五里牛心山
　　元帝阁在混元峯
　　朔州
　　崇福寺在城东门内唐髙宗麟德二年契丹国建为林太师府辽统和间其地灵光屡见居人不安舍为僧居未有名号人以林衙院目之金天德二年赐今额明崇祯四年知州翁应祥额曰林衙古刹
