<!-- { "loadSidebar": true } -->
　　舜王坪北五十里诸冯山即瞽冢山之岭也相传舜生此瞽瞍葬此今山后有舜王坪相传舜耕于此又山后有一井相传即舜浚
　　苗亭路史苗晋地今垣县轵闗南迳苗亭西亭本周之苗邑贲皇采
　　韩擒虎寨在清防村擒虎尝云生为上柱国死作阎罗王今村有阎罗天子庙
　　岳家寨西四十里
　　垣曲监通考熈宁八年建垣曲监嵗铸钱二十六万贯今县治北进贤坊即其地
　　上敌原东北三十里宋绍兴十年秋七月岳飞使梁兴渡河防太行忠义两河豪杰大败金人于垣曲即此
　　观河亭在中条山尾洪庆观前下临黄河亭前有碑题天上来三字金大定九年建
　　避秦沟在天坛元遗山诗只愿长城没彻头岂知蒸土更堪忧秦人若见千年后抱杵临涛老死休
　　仙猫洞元遗山诗仙猫声在洞中闻慿仗儿童一问君同向燕家饴丹鼎不随鸡犬上青云
　　元兴建沿革碑绛州学教授宋景祥撰县令岳主簿崔仲等立石
　　元新修文庙碑至元初绛州学教授宋景祥撰
　　吉州
　　耿城在州南博物记皮氏有耿城或曰殷祖乙迁耿即此隋置耿州故以名城
　　北屈城吉乡北二十里有古屈城北屈也按左传曰二屈杜预注二当为北
　　姚襄城南五十里西临黄河为周齐交争之地通典故姚襄城在县西即姚襄所筑旧志误作姚苌
　　古骐县路史汉骐侯国在河东按汉志河东郡有骐县师古曰音其
　　南汾故州旧唐志元魏置后周改汾州后齐改西汾州隋为文城郡武德元年改汾州五年改南汾州八年改为慈州
　　伍城故县北六十五里后魏世祖时名京军县太和二十一年改五城正平二年置五城郡隋废郡以县属文城郡唐为仵城属慈州旧唐志后魏置仵城县取镇戍名也
　　平昌故县北魏志世祖名刑军太和二十一年改隋开皇初省入伍城县
　　定阳故县北魏志延兴四年置并置定阳郡隋开皇初郡废十八年改名吉昌大业初置文城郡治此
　　文城故县北六十里后魏曰仵城隋改文城县唐显庆三年移仵城县东北文村置新唐志天祐三年更名屈邑
　　吉乡故县本唐吉昌县宋更名元至元二年省入吉州古龙门水经注龙门之上有古龙门
　　庖羲故宫在庖山顶上建伏羲庙旧碑传为故宫鸡亭北魏志五城县有鸡亭
　　慈乌戍旧唐志武德八年改南汾州为慈州以郡近慈乌戍故也
　　牛心寨州西六十里西临黄河金杨贞所筑侨治吉州址微存
　　孝子原西一里即孝子冯公遗址
　　乡宁县
　　鄂侯城在南里许即鄂侯故垒左传隐公六年翼九宗嘉父逆晋侯于隋纳诸鄂曰鄂侯
　　倚梯城西南八十里龙门上口后魏孝文帝西巡至此立碑俗称万嵗堡东北髙据峻岭西南俯临黄河悬崖絶壁非梯莫上一名石梯城
　　隂城　阳城后魏志昌宁县有隂阳二城
　　泊城西三里即古乡宁县址濒河水湮
　　狐谷亭左传僖公十六年狄侵晋取狐防杜预注临汾西北有狐谷亭
　　吕香故县东南八十里后魏置平昌县唐贞观初更名吕香旧唐志吕乡因旧镇为名上元三年移治所于故平昌府南置今县
　　昌宁故县西四十里魏延兴四年置今名西宁村富贵鐡冶东五十里明洪武初设
　　袁达寨南六十里七国时袁达所据有清平寨八角寨三寨相距各三十里
　　读书洞南八十里隋文中子读书于此
　　屈家沟北四十里即古所称产良马地
　　宋重建文庙碑皇祐中县令刘舒撰
　　隰州
　　谷城东北四十里路史隰州有谷城非姬姓谷九域志神农尝五谷于此合桑村别有尝谷台故址
　　龙泉城北二里隋志后周置汾州开皇四年置西汾州总管五年改隰州大业初置龙泉郡
　　横城南三十里隋仁夀中汉王谅遣其将呉子通屯兵于此筑城横断隰州故名
　　隰川故县在州治西隋志后周置长夀县隋开皇初改曰隰川
　　髙唐故县旧温泉县东南十五里唐武德初置北温州并置髙唐县贞观初废县省
　　常安故县北三十里唐武德初置贞观初省入蒲县唐志蒲县西南有常安原其北五十里蒲子村有古城乃晋重耳所居也址存
　　碌矾务金置
　　蒲伊子隐处东北五十里蒲子山世传蒲衣子尝衣蒲故名或云姓伊名畴又云舜以天下让蒲衣遂隐此山故汉以名县有讲道台在蒲县
　　蒲子村北八十里相传晋文公所居之地杜预注蒲今平阳蒲子韦昭注蒲今蒲坂按蒲坂距蒲子防八百里昭注误
　　斩袪垣东北五十里蒲子城左传寺人披伐蒲重耳逾垣而走披斩其袪
　　桑子铺石刻在孝子铺南二里有石壁刻宋孙冲诗云峨峨溪畔石迢迢石邉路寄言名利徒清闲诚足慕天圣九年八月二十五日河东转运使尚书兵部郎中直史馆孙冲题长孙郊社斋郎京书次孙校书郎永捧砚金城赵君同至此
　　金兴儒里碑明昌壬子嵗季秋中澣日宋元吉撰元崇福寺碑乡贡进士赵德元撰进士王天谅书丹中统二年嵗次辛酉温泉县县官张遘
　　尝谷台碑钦差官道正刘志乡正孙永昌酒监晋升冯瑞库徒曹居仁学正李师顔进士李璋隰川县尹刘谦县尉吉英典吏贺大师宣差达噜噶齐托伦宣差州尹杜思明提控案牍官吕鳯都目甘霖孔目官鲁才司吏谭宇王宇刘洛曹随李侃曹规牛祥至元二年乙丑冬十月望日前隰州军判髙鸿书龙泉处士冯兴刋
　　元江淮都转运使周惠先茔碑在隰城南原大德十年中奉大夫佥浙江等处行中书省事浙东道宣慰使嗣孙谐立石
　　元韩尚书世德碑铭欧阳元奉勅撰
　　蒲县
　　蒲子城后魏志太和十二年置汾州治蒲子城孝昌中陷移治西河
　　蒲县故城西南二里隋大业二年置新城改为蒲县唐武德元年移县治于城东城废址湮今名无意村
　　故仵城西北六十三里后魏太武置仵城县正平间置仵城郡隋废郡以县属汾州
　　石城故郡隋志后周置石城郡及县周末并废
　　故昌州唐志武德二年置贞观元年省
　　石城故县距县六十三里后魏太和二十一年置石城县隶伍城郡后周大象三年改蒲子县隋大业三年移置县治城废址微存
　　蒲川故县隋志本后魏平昌县隋开皇中改大业初废入蒲县
　　昌原故县唐地理志武德二年置隶昌州贞观二年州废县省
　　讲道台在县北蒲峪山世传蒲伊子与帝尧讲道处嵗寒亭在西翠屏山晋文公庙内松栢森蔚
　　大宁县
　　大宁故城旧唐志武德二年置中州于隋大宁故城因改名大宁
　　大义故县　白龙故县唐志武德二年置中州并置二县贞观元年州废二县俱省
　　采桑津左传僖公八年晋败狄于采桑杜预曰平阳北屈县西南有采桑津史记晋世家作齧桑裴骃云左传作采桑按汉郡国志北屈有采桑津又大宁在春秋时为屈汉为北屈县屈邉狄服防以采桑为狄地颇相近
　　夷吾宫在县南相传晋公子夷吾封屈时筑
　　浮图结在北寨巅北齐武成帝河清四年筑隋移县治于此
　　二龙窝南二里半崖间有洞洞口龙踪宛然岸下石如斗印一人偶值见之覔之不得也相传唐大厯间有黄龙破崖去又云黄龙曾养子于此
　　襌峰洞在孔山麓相传赵太祖避此有蜘蛛布网蔽之兵至不见而去后即位勅建襌峰寺
　　响石东北二里麻束沟路旁有石如轮行人过之石声铿然
　　永和县
　　狐讘城西三十五里汉置唐徙于仙芝谷城废址微存石羊城西南五十里魏太武筑置石羊军孝文移于狐讘城
　　呉王城西北十里有冢髙三十丈状类覆釡址存临河故郡隋志后周置临河郡及县隋开皇初郡废十八年改县曰永和唐初复置临河县后省
　　东和故州新唐志武德二年置领永和楼山二县贞观元年废
　　楼山故县南十五里隋志后周置归化县开皇十八年改楼山唐贞观初省入永和
　　石沟西北二十里内水滴如珠下有清泉旱祷应避世南七十里龙岩寺相传赵太祖居此又有宋龙岩相传亦太祖遗迹







　　山西通志卷六十
<史部,地理类,都会郡县之属,山西通志>
　　钦定四库全书
　　山西通志卷六十一
　　帝王　【分据附　后妃附】
　　陶唐氏有虞氏夏后氏尚矣
　　今际唐虞时而稽古帝尧帝舜大禹邹峄氏曰其揆一也信哉载厥略挈厥纲也他若不都于晋而产于晋缔造于晋曁分据于晋者胥附载焉后妃列诸后以着健顺之义志帝王
　　上古
　　钜灵氏之在天下也握大象持化权乘太极而蹠灏淑立乎无间行乎无穷揣丸变化而与物相弊□出于汾脽【汾水之脽上也其地隆起若尻脽然今成庆军是成庆军今荣河县】挥五丁之士驱阴阳返山川正流竝生神化大凝居旡恒处或云治蜀盖以其迹躔焉【薛综以钜灵为河神盖本水经所引谓国语华岳当河河神巨灵手荡脚踏而为两言之】
　　泰逢氏和山者实为河之九都吉神泰逢司之于萯山之阳出入有光【见山海经今东阳有萯山孔甲畋处字音培集韵倍负同音培云河神亦云倍尾山世纪云即东首阳山太平御覧作萯山音为频缪矣】泰逢氏之神也
　　有巢氏人氓机智而物始为敌爪牙角毒槩不足以胜禽兽有圣者作楼木而巢敎之巢居以避之号大巢氏其为民也登巢椓蟸食鸟兽之肉饮其血嘬其臑茹其皮毛未有火化捆栗以为食草栖木末命之曰有巢氏之民其政好生而恶杀节上而羡下治三百余载栖于石娄之顔【石楼县东南六十里有石楼山】
　　女皇氏防娲云姓一曰女希太昊氏之女弟出于承匡生而神灵佐太昊正姓氏职婚姻通行媒以重万民之判是曰神媒太昊氏衰共工振滔洪水堕天纲絶地纪覆中冀于是女皇氏役其神力以与共工氏较灭共工氏而迁之然后四极正冀州宁地平天成万物复生防娲乃立号曰女皇氏治于中皇山之原所谓女娲山也在位百三十载　列子天地一物也物有不足故女娲氏炼五色石以补其阙　淮南子女防氏杀黑龙以济冀州
　　仓帝史皇氏名颉姓侯冈龙颜侈哆四目灵光上天作令为百王宪实有睿徳生而能书及受河图录字【孝经援神契云奎主文章苍颉仿象十体书断云科斗即古文别名苍颉即古文之祖也】于是穷天地之变仰观奎星圆曲之势俯察文鸟羽山川掌指而刱文字形位成文声韵以相生为字以正君臣之分以严父子之仪以肃尊卑之序法度以出礼乐以兴刑法以着为政立敎领事辨官一成不外于是而天地之蕴尽矣天为雨粟鬼为夜哭龙为潜藏【王充论衡河出图洛出书圣帝之瑞苍颉作文字业与天地同指与鬼神合何非何恶而致雨粟鬼哭之怪哉图书文章与作书何异使天地鬼神恶人作书则图书出乃无此怪哉苍颉作书适与之会尔盖一説也】文字备具以存乎记注乃著绩别生正名孚号而升封于介邱纪文字以昭异世而文治日昌矣治百有一十载书人禋之　前编黄帝命苍颉为左史苍颉见鸟兽之迹体类象形而制字使天下义理必归文字天下文字必归六书【备考】
　　陶唐
