<!-- { "loadSidebar": true } -->
　　上古金天氏之裔子曰台骀肇居太原【杜预左传注太原晋阳也台骀所居】陶唐为冀州之域【禹贡既修太原至于岳阳师古曰太原即今之晋阳】虞隶并州夏商省入冀周隶并州成王封弟叔虞于唐都晋阳子爕父更号晋春秋为晋国战国时属赵秦置太原郡汉因之治晋阳属并州东汉仍隶并州析广武原平二县属鴈门郡建安中省并入冀魏复隶并州晋建太原国治晋阳恵帝永兴后为刘渊石勒所据北魏仍置太原郡隶并州治晋阳北齐置并州省建别宫于晋阳周平齐置并州六府后置总管废六府隋开皇二年置河北道行台九月改为总管府大业初州废为太原郡唐武徳元年改为并州总管府三年废四年复置总管其年改为上总管五年又改代石二总管其年改上总管为大总管六年又改朔州总管七年改为都督府龙朔二年进为大都督府天授元年置北都兼都督府开元十一年又置北都改并州为太原府天寳元年改北都为北京【新唐志神龙元年罢北都开元十一年复号北都天寳元年曰北京上元二年罢肃宗元年复为北都】五代唐庄宗建西京又改北京军曰河东宋太平兴国四年平北汉降为州军事毁其城徙治榆次县七年徙治唐明监旧领河东路经畧安抚使至和元年以并州为太原府【明一统志嘉祐中复为太原府兼河东军节度】元丰为次府大观元年升大都督府金初改军曰武勇复名并州太原郡隶河东军总管府置转运司元太祖十一年立太原路总管府大徳九年改冀寜路隶河东山西道肃政亷访司明初改为太原府置太原左右前三卫万厯中改汾州为府割永寜寜郷临县分属始统州五县二十国朝因之雍正二年析平定州忻州代州保徳州为直隶州又析乐平夀阳盂县入平定州定襄静乐入忻州五台崞县繁峙入代州河曲兴县入保徳州八年仍以兴县属府于是太原府统州一县十一
　　阳曲县【附郭】
　　周战国赵狼孟邑纲目秦伐赵取狼孟
　　秦为狼孟县地隶太原府
　　汉置阳曲县在今县东北八十里忻州定襄县境应劭曰黄河千里一曲当其阳故曰阳曲
　　后汉末徙治太原县北四十五里建安十八年春三月隶冀州二十五年冬十二月复隶并州
　　魏武帝徙阳曲县民于太原北狼孟南境筑城居之晋属太原国
　　北魏以阳曲县隶永安郡
　　隋隶太原郡开皇六年改为阳直顔师古曰隋文帝自以姓杨恶阳曲之号故改名十六年徙治汾阳故城改曰汾阳复分治盂县大业初废
　　唐【畿】隶北都太原郡武徳三年析阳直置汾阳县七年省阳直更汾阳曰阳曲仍徙治阳直废县其年又析置罗隂县贞观元年省六年以苏农部落置燕然县隶顺州八年侨治阳曲十七年又省燕然县入阳曲
　　宋【次赤】太平兴国七年二月始徙并州治县南唐明镇徙县治于西郭外
　　金【倚】天防中移置郭下大定间割榆次之西北郷属焉元【中　倚郭】隶冀寜路
　　明为太原府附郭
　　国朝因之编户旧八十六里今六十三里
　　太原县【府城西南四十里】
　　唐尧始都于此后迁河东平阳尧迁实沈于大夏杜预曰大夏今晋阳县唐人是因以服事夏商其季世曰唐叔虞
　　周成王封唐叔于夏墟杜预云夏墟大夏今太原晋阳也春秋为晋赵氏食邑始名晋阳战国时属赵
　　秦置晋阳县为太原郡治所
　　汉因之
　　后汉并州刺史治
　　晋建太原国都晋阳
　　北魏隶太原郡真君九年罢榆次属焉
　　北齐河清四年徙晋阳于汾水东而于城中置龙山县带太原郡
　　隋开皇初郡废十年省龙山县徙晋阳于城中旧唐志隋文帝于州城内古晋阳城置晋阳县而于城东置太原县十六年又析太原置清源县大业初省十二年徙太原县入府城
　　唐【赤】仍隶太原府贞观十一年长史李勣筑城于汾水东遂置太原县于东城天授元年建北都暨晋阳竝为赤县
　　五代不改
　　宋【中】太平兴国四年废晋阳县置平晋县于故城东隶太原府咸平四年置永利监兼领县事熈寜三年废平晋县入阳曲政和五年复
　　金仍隶太原府贞祐四年废兴定元年复
　　元【下】隶冀寜路
　　明洪武四年徙县治于汾河西故唐城基之南洪武八年三月改为太原县隶太原府
　　国朝因之编户旧五十里今五十里
　　榆次县【府城东南六十里】
　　周晋大夫祁氏邑鲁昭公二十八年晋析祁氏之田置涂水县战国时属赵始名榆次
　　秦庄襄王二年防鷔取赵榆次
　　汉置榆次县太原府莽曰太原
　　晋太原国又析余地为夀阳县
　　北魏真君九年省入晋明景明元年复
　　北齐省入中都县
　　隋开皇中仍名榆次徙汉故城东北隅废中都来属又析余地为清源县
　　唐【畿】太原府
　　五代仍旧
　　宋【次畿】太平兴国四年平太原毁其城徙治榆次五月更名并州封圻四百余里七年徙治唐明镇县仍属
　　金大定初以地广民众割其东三百户入夀阳西四千五百户入平晋南三千七百五十户入太谷西南六百戸入徐沟西北八百户入阳曲榆次尚存三万二千六百余户
　　元【下】太原路
　　明太原府
　　国朝因之编户旧一百八里今七十六里
　　祁县【府城南一百五十里】
　　周春秋时祁奚邑鲁昭公二十八年晋分祁氏之田为七县命贾辛为祁大夫杜预云今太原祁县战国时属赵
　　秦太原郡
　　汉因之髙祖六年封缯贺为祁侯莽曰
　　晋太原国
　　北魏太原郡太和中并州别驾徙县治于西北即今治
　　北齐天保中省
　　隋开皇中复
　　唐【畿】太原府武徳三年太州开元中州废仍属五代
　　宋【次畿】
　　金贞祐中以尚书左丞胥鼎议于县东团柏镇置帻州县属焉州寻废兴定中晋州
　　元初废晋州仍太原路
　　明太原府
　　国朝因之编户旧四十五里今三十一里
　　太谷县【府城东南一百二十里】
　　周春秋时晋大夫阳处父邑战国时属赵
　　秦太原郡
　　汉置阳邑县太原郡莽曰繁穰
　　后汉明帝时封冯鲂为侯国
　　晋属太原国
　　北魏真君九年省景明二年复
　　后周建徳四年徙西四十五里即今治
　　隋开皇三年郡废以县属并州十八年改曰太谷以县西南有太谷故名
　　唐【畿】武徳三年以太谷祁二县置太州六年州废仍太原府
　　五代
　　宋【次畿】太原府
　　金大定中割榆次县修文仁义二郷三千七百五十户来属兴定四年于清源置晋州以太谷焉
　　元【下】州废仍太原路
　　明太原府
　　国朝因之编户旧八十三里今四十二里
　　徐沟县【府城南八十里】
　　汉榆次县之梗阳乡莽曰太原亭
　　金以前为清源县地本名徐沟镇大定二十九年始东割平晋县断金郷十三村西割清源县梗阳郷十一村南割榆次县西管乡四村为县太原府兴定四年改晋州
　　元【下】废晋州冀寜路
　　明太原府
　　国朝因之编户旧一十九里今一十二里
　　清源县【府城西南八十里】
　　周春秋时晋邑魏献子以魏戊为梗阳大夫杜预云在太原晋阳县南
　　汉书并州南有梗阳城
　　晋属榆次县西境
　　北魏省榆次县晋阳景明元年复县仍焉
　　隋开皇十六年始置清源县西北有清源水故名大业初省入晋阳旧唐志隋于古梗阳城置清源县
　　唐【畿】武徳元年复清源县太原府
　　五代
　　宋【次畿】
　　金大定二十九年始析徐沟镇为县
　　元【下】冀寜路
　　明太原府
　　国朝因之编户旧二十八里今二十八里
　　交城县【府城西南一百二十里】
　　汉晋阳县之西境
　　北齐于此置牧官
　　隋分晋阳置交城县取县西北古交城为名治交山旧志开皇十六年置以东北汾孔二河交流故名太原郡
　　唐【畿】太原府天授初徙治山南却波村先天二年于故县析置卢川县开元二年省
　　五代
　　宋【次畿】太平兴国四年以县属大通监七年徙唐明监寳元二年以监沁州緜上属之嘉祐四年复来属宋志又云开寳二年自大通监来
　　金
　　元冀寜路
　　明太原府
　　国朝因之编户旧四十三里今二十五里
　　文水县【府城西南一百六十里】
　　周春秋时为晋平陵邑战国时赵肃侯十六年防大陵徐广注太原有大陵县亦曰陆
　　汉为大陵县太原郡莽曰大寜
　　晋太原国
　　北魏置受阳县太原郡有大陵城
　　隋开皇十年始改受阳县为文水取县以西文谷水为名
　　唐【畿】武徳三年汾州六年来属七年又汾州贞观元年复旧天授二年更名武兴以武后郷里与太原晋阳竝为京县神龙初复旧
　　五代
　　宋【次畿】
　　金太原府
　　元【中】冀寜路
　　明太原府
　　国朝因之编户旧七十九里今七十里
　　岢岚州【府城西北二百八十里】
　　秦太原郡地汉因之旧志汉为汾阳县
　　北魏文献通考魏置岢岚镇又置军明一统志后魏于此置岚州地形志不载
　　北齐旧志为苏孤戍
　　隋旧志旧岢岚军在宜芳县北界明一统志隋改岢岚镇隋志静乐旧置岢岚
　　唐长安三年析宜芳于岢岚旧军置岚谷县岚州神龙二年废县置军开元十二年复置县永淳二年以岢岚镇为棚长安三年为军景龙中张仁亶徙其军于朔方留者号岢岚守捉大同
　　五代旧志后唐为安元城汉为岢岚军
　　宋太平兴国五年以岚州岚谷县建岢岚军仍置岚谷县熈寜三年县废元丰六年复咸平五年并楼烦县入岚州县志真宗以楼烦郡岚州又与岢岚合为一靖康二年属金改为居顺郡
　　金【下刺史】大定二十三年改军为州河东北路仍置岚谷县贞祐三年九月升防御四年正月升节镇复为防御
　　元冀寜路省入岚州至元二年复省入管州五年复置
　　明初建镇西卫洪武七年设岢岚县九年改为州太原府而以兴县岚县焉
　　国朝因之雍正三年岚县直太原府八年兴县繇保徳州改太原府编户旧十一里今仍旧
　　岚县【府城西北二百六十里】
　　汉通考宜芳有古秀容城汉为汾阳县属太原郡即积粟所在谓之羊肠仓
　　北魏为北秀容地尔朱羽健居秀容川诏割方三百里封之即此后尔朱兆北保秀容齐献武自晋阳袭之一日一夜行三百里
　　隋旧志隋楼烦郡岚城县
　　唐武徳四年置东防州改岚城为宜芳县东防州又以北和州之太和县来属又析岚城置合防丰润二县自故楼烦郡城徙岚州治于废东防州置岚州为下州五年省丰润入宜芳六年改宜芳县属岚州九年又省合防入宜芳天寳元年复为楼烦郡乾元二年复为岚州宜芳岚谷竝为中县
　　五代后周时岚州入东汉
　　宋岚州下楼烦郡军事领宜芳合河流烦三县太平兴国五年析岚谷县建岢岚军宜芳为中县
　　金仍名岚州为下州河东北路天防六年置镇西节度使领宜芳合河楼烦三县
　　元太原路至元五年省入管州五年复立
　　明改为县太原府岢岚州
　　国朝直太原府编户旧三十二里今一十一里
