<!-- { "loadSidebar": true } -->
　　董村渠渠口在村东秦王涧下故有渠久废明万厯二年知县王象干修因名新城王公渠漑董村北郭衞村田共二顷四十畆有竒十七日一周渗渠水二日三村并山庄轮用
　　南阳渠渠口在河底村南漑南阳苏村中申田苏村渠渠口在苏村东漑村田
　　小寺头渠渠口在苏村南漑小寺头阳社西郭田阳社渠渠口在苏村东漑阳社小寺头田
　　西张渠渠口在苏村三皇庙前故渠久废明万厯初知县王象干修亦名新城王公渠漑西张东张田一顷一十畆坡神渠渠口在坡神村东漑村田
　　下庄渠渠口在下庄村东坡神渠下漑下庄冯村田二十一日一周有渠上水三日坡神用
　　南姚村渠渠口在南姚村北漑村田
　　金贾葵董池神庙记一日过干河登清原南下望澄澜浩草木蓊鬰原下居人数十家皆临水而居问之则董泽之蒲可胜既乎杜预谓在县之东北即此地耶泽畔之民艺麻植稻接畛连沟或织蒲而席或鼔棹而渔防泽而东茭蒲映水杨栁参云其北有高平之地则庙在焉
　　李汝寛防城石堤记洓水发源绛县横岭开烟庄谷出谷即闻喜义寜诸里地自有宋熈寜开渠漑田至今不废葢上下三十里间而水几涸矣又三十里带城南而西入夏台达于黄河皆伏流之余也故水亦不能为城害惟是天作淫雨过水既无所分而中条山水北入峨岭水南入于是水势滋大而南城之西偏坏此东海王侯之所以议砌石堤也长以丈计一百六十有竒高以尺计二十有二濶下杀其髙之半上杀其髙之十有七而土不与焉
　　河津县
　　遮马峪渠在西北三十五里峪西泉繇山峡中出开渠引漑固镇里刘家院西硙干涧诸村地
　　峪渠在北三十余里紫金山麓西距遮马峪十里有竒悬崖峭壁水由石罅出开渠引漑史家庄魏家院南北午芹诸村地
　　神峪渠在北三十余里马鞍坞山下西距峪三里古树根下孔大如斗清水涌出开渠引漑南北午芹村地以上诸渠渠口胥用闸板啓闭有时渠身左右设格牕大小有制繇上达下限时刻以次放注周而复始
　　河津濒汾河田河身卑洼难以引漑
　　明时志遮马峪泉水县东北四十里一原坡下唐贞观中县尹长孙恕凿山修为二渠灌干涧故镇民田至元大徳间下流浇故镇者如旧上流浇干涧者以猛雨冲断水落下停民仍供水田税粮明隆庆五年知县张汝干凿山通渠水利复兴
　　峪泉水县东北四十里水母庙下亦长孙恕开凿以上二渠水各有清浊二渠筑自唐时清水自泉出灌近山南北二午芹民田浊水待天雨峪壑水流灌僧楼南方平孙彪东长光得下亭清涧等里民田宋大观间竖二碑刻石图置县防今尚在焉明户部侍郎凌公奉例兴修榜谕更定遵守无坏独浊水分渠西长大涧灌东长光得下亭清涧等里者嘉靖十一年间山水暴涨崩入黄河积冲大沟深几百尺不惟亢燥七里民田而北山道路亦絶嘉靖三十五年知县高文学刻期兴修三月告成高一百尺厚六丈上为土桥通济南北傍防枝渠漑田千顷惜巅顶失防防寖坏明万厯初知县张汝干视旧址难修筑先于上流渠道繇寺庄而下可通东长光得等里者胥加防濬遇雨水大泄亦可以徧及也
　　河津汾水南有孤稷二山浊水汾水北有遮马峪峪清浊二水峪东有神峪马鞍坞清水一渠唐地理志载西二十一里马鞍坞渠亦长孙恕凿所谓水母庙下乳泉是也但渠不在今治西当属北字之譌耳泉繇神峪越天涧而南为清渠一支爪峪筛崖泉繇鸦石距天涧而东为清渠一支县志所谓以上二峪水灌近山南北二午芹民田其清水胥分时刻载在水规浊水出峪有西长涧一支南下涧一支灌僧楼孙彪东长光得清涧下亭艳方南南方平等里唐志载北三十里有谷山堰贞观十年筑县志所谓清浊各有二渠者也
　　路史禹治水七年三月庚子登覆鬴探穴获五符知治水要于是复岳下龙门受玉简以揆地遂周行天下
　　汉河东太守雷保穿渠引汾水以漑皮氏县故渠尚存
　　魏宣武时刘嵩请防黄河以通船漕授龙门都将歴年功不就坐流
　　唐地理志北三十里有谷山堰贞观十年筑东南三十三里有十石垆渠二十三年县令长孙恕凿漑田良沃畆收十石西二十一里有马鞍坞渠亦恕所凿【县东南唐十石垆渠县志并不载宜修复】
　　山堂肆考遮马谷在平阳府河津县北谷有水可分渠漑田
　　宋大观间竪县堂二碑一碑爪遮二峪用水各渠图一碑马鞍坞神渠峪用清水支渠图
　　金时河津旧县圯于汾元皇庆初移于县西北一里姑射山麓今县是也
　　马光逺葫芦滩浮桥碑邑迤西葫芦滩当汾流入河之防为秦晋徃来之冲汉淮隂木罂渡军即此地也水深而濶行者必以方舟乃得济壬子作船十六只横浮水面联以鐡锁铺以木板车牛竞渡如履坦途明洪武二年刑部右侍凌氏奉防勘定申明古制刋峪水利榜文曰峪清浊二水同出一峪山下出泉涓涓不絶昼夜不舎者清水也附近居民浇灌大雨时行万山归聚沟浍皆盈者浊水也居民逺者亦得被其泽
　　隆庆四年知县张汝干筑堤堰修水利
　　明万厯三十二年知县白鲲修遮马峪清泉漑干涧等里民田
　　稷山县
　　县东北马壁峪猛水分三路　东路漑三界庄等村中路漑小社李老庄等村　西路漑范家庄等村县北晋家峪猛水分二渠　东渠漑仁义等村　西渠漑薛家庄等村
　　县西北黄华峪猛水分四涧　畆头涧漑东峪口等村大涧漑邢家庄等村　小涧漑西峪口等村　百口
　　涧漑翟等村
　　清水一道随猛水渠道分水以次漑田两岸民胥有私渠
　　以上诸水胥上满下流无得搀越渠长司之
　　稷山县汾河东接绛州西连河津两岸频河地旧无渠道葢县境地形卑洼汾水居上河流泛涨易致渰没无庸引水且迁徙不常故古未设渠至于岸上地畆多开井浇漑其左右高陂堤岸河水多不能上流难以设渠旧志马壁峪涧系猛水古分三路东路首漑稷山三界庄余水漑绛州北董庄官庄光马庄等村中路漑李老庄大社庄亷城庄等村西路漑范家庄张家庄刘家庄东庄高渠西社中社等村胥稷山境明时官庄于中路开偏渠夺李老等村水万厯三十九年知县张思恭复古制有碑记
　　国朝康熈十年又起争绛州知州张琰圭稷山县知县顾涞初断令于支流堵塞如东路有余水官庄方得漑田有碑记
　　小社渠猛水马壁峪涧中路李老庄村北接水漑小社村田
　　晋家峪涧内有浸水遇雨涨漑乡寜山底村及稷山县薛家庄仁义等村田万厯间知县李希召均水利东曲渠猛水漑东曲村田
　　黄华峪涧系清水漑开张东西田雨则混入猛水东涧自上及下漑开张东村圏头村加庄邢家庄陶梁华峪涧东程社胡家庄梁村段村等地西涧自上及下漑开张西村路村华峪镇翟等村
　　葫芦泉城北三里形如葫芦因名日漑田数畆流入泮池白杨泉小社村胥漑武平小村上王村洞治庄甘阳村东刘西赵村地武平系绛州
　　三界庄池城北三十里万厯间凿引注马头山泉水以汲居民便之
　　西长池城西南四十里庄近南山井深千尺居民艰于缾绠贮水以饮云
　　姚庄池城西北三十里隐士姚绶凿筒引十里余注水漑田
　　舗头堰城东北三十里沙沟庙前甃以障马璧峪水薛村堤城西二十五里故有涧无堤知县吴峻行令民筑堤滙水漑田二百畆有竒
　　唐祐甫汾河义桥记绛人有成桥于稷山县南汾河水上入境称曰孝子初兹县有具舟之役邻邑有官修之梁自太原西河上党平阳至于绛州达于雍繇卒回程贾人射利济舟为防渡口如肆孝子畚筑于激射之旁根柱于沸涌之下曵索辫筏絷舟戾航一叹不可夺志三年其有成功广可方轨平可转毂去其饰成无丹艧取其固势异虹霓
　　绛县
　　头乡
　　杨村庄绛水发源西门外西沟西杨北杨二村濒水田设渠北杨村正月一日起七日止西杨村八日起十六日止遵水碑轮漑周而复始
　　冷口峪水泉发源横岭闗东西冷口宋庄三村濒水田设渠东冷口月一日起四日止西冷口宋庄五日起十日止遵水碑轮漑周而复始
　　西菉家庄水泉发源县境周家庄赵村庄崔必庄沟内西菉家庄栁庄二村濒水田设渠水程以十二日为度西菉家庄使水七日三月一日起六日止七日为渗潭水栁庄使水三日八日起十日止十一十二日又西菉家庄使水遵水碑轮漑周而复始
　　三乡
　　大郡庄大交镇浍河发源大郡庄南大郡大交二村濒水田设渠水程以十一日为度大郡庄正月一日起六日止大交镇七日起十一日止遵水碑轮漑周而复始贺水庄玉龙泉发源贺水庄村西贺水陈景二庄与翼城县中贺水西贺水西庄里等村濒水田设渠水程以四十日为度绛县贺水庄二月二十五日起引漑一十六日翼城中贺水村引漑九日西贺水村引漑十日西庄里引漑三日绛县陈景庄引漑二日遵水碑周而复始
　　四乡
　　范必庄水泉发源庄境东南濒水田设渠繇上及下轮漑
　　旧志洓水发源东南十五里自陈村峪出伏流地中至栁庄复出居民漑田
　　圣水西十里杨村圣水寺申地列三泉甜苦异味祷雨多应疾者饮之即愈邑所谓古刹灵泉也
　　故郡水出县东北四十里源方二畆其深不测分三渠一故郡一陈景一大交胥漑田
　　逆沟水出东八里泉自沟中北流入曲沃漑田沸水发源北十五里绛山下入曲沃漑田绛人殊尠资借玉龙泉出东北五十里东贺水村之西漑贺水庄田余水顺流而西漑翼城中贺水西贺西庄三村田余水又漑绛县陈景村田有水程
　　沙峪雨水东三十里雨水暴涨居民引以漑田续鲁峪雨水东五十里亦通沁水漑田颇广　邑志曰环绛皆山仅供薪樵绕山有水惟资隣灌然则绛之水利微矣
　　垣曲县
　　东河
　　峪子村渠发源村境方家沟起漑至庙门前止共漑水地一顷四十五畆
　　硖口村渠发源村境龙王庙起经谭家沟村石家沟村至李家圪塔止共漑水地十四顷三十五畆有竒墱坂村渠发源村境河神庙起至牛家坟止共漑水地四顷九十三畆有竒
　　同善村渠发源村境骆驼腰起至太山庙止共漑水地一顷五十五畆
　　以上四渠胥发自山泉繇上及下以次引漑
　　西河
　　臯落镇渠发源镇境西门前起至东门止共漑水地一顷三十四畆有竒
　　青亷村渠发源村西境起至村东止共漑水地三顷七十二畆有竒
　　长直村渠发源村境庙前起至河庙前止共漑水地一顷八十七畆有竒
　　交斜村渠发源村境西河起至龙王庙止共漑水地三顷四十畆有竒
　　王茅镇渠发源村境龙王庙起至磨儿沟止共漑水地八顷九十五畆有竒
　　栁庄村渠发源村境西磨起经河西村至小杨沟止共漑水地七顷六十七畆有竒
　　毫城村渠发源上毫城西窰起经下毫城至春水沟止共漑水地七顷八十六畆有竒
　　小赵村渠发源村西境起至石家岭止共漑水池一顷七十畆有竒
　　辛庄村渠发源村境上河起至下河止共漑水地九十三畆有竒
　　城垣渠发源演武塲起至南门口止共漑地七顷三十五亩有竒
　　官店村渠发源村境西河起经上丁村至下丁村庙前止共漑水地三顷五十一畆
　　以上十一渠胥发自山泉繇上及下以次引漑
