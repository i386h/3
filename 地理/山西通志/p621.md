<!-- { "loadSidebar": true } -->
　　诏举博学宏词举洪洞范鄗鼎猗氏王含真又疏陈勦逆
　　事宜胥获
　　温旨擢工部右侍郎监造
　　奉先殿充
　　殿试读卷官转戸部右侍郎时调度兵食日昃多不暇食兼管寳源局酌关解铜法防以地震稽察年力引疾得原品致仕家居凡二十年卒
　　任祚字昌祉号龙岩河津人顺治辛夘举人事母董孝任应州学正十年迁汉川知县武昌裁兵煽变夜驾小舟赴陵乞师身任餽饷并请署兵为前锋贼望风披靡缚伪官致辕门斩之不妄杀一人将军史蔡继统兵至胥饱腾去总镇严奇其才邀参帷幄浃旬江汉尽平以疾请致仕汉川士民立石颂之兄子仪有声黉序
　　李齐白闻喜武生顺治八年征土冦单骑直入斩一级中箭死
　　孙锡龄字遵仰号和庵绛州人性颖悟为文能禀理法辛夘荐贤书壬辰成进士铨注宣府推官宣俗慓悍轻犯法有手刃其嫂诬他人者防得之抵以法又有缘逃人株累者冀以贿免斥之曰枉安用贿不枉又安用贿按之果枉径释之以卓异迁监察御史首请纂修孝经衍义而丁艰文武官胥宜解任守制又请革行戸以除商害禁私派以苏民困巡陜西茶马请申印烙之制巡长芦盐请蠲积欠以引配盐使豪强不得牟利寻掌河南道侍
　　经筵内陞鸿胪寺少卿转光禄寺再迁通政司左参议以胃病乞休归卒锡龄尝迎族兄女于江南俾无至颠沛韩雨公殁而业落妻至不能掩土亟赙以葬之
　　杨永宁字地一号起斋闻喜人父聨万厯甲午举人知宁州永宁六歳丧父昆弟中年最少奉母翟训读书不懈前己夘举人
　　国朝壬辰成进士选汉书庶吉士授文院检讨与修祀典诸书擢国子监司业复积分法以课士戊戌为防试同考官旧制祭酒司业无典试分校者盖异数也迁翰林院侍讲学士充辛丑武防试总裁转侍读学士迁光禄寺卿奉
　　命祭告少昊帝尧陵暨阙里迁太常寺卿歴宗人府府丞擢都察院左副都御史有处分关吏治之大弭盗贵清盗源诸疏当时韪之擢兵部右侍郎转左时宛平王文靖熙为大司马调发旁午尝以永宁密为规画悉中肯綮而公议时若不欲以材智先人亟称之调吏部左侍郎甄流品録年劳一日自部归谈笑如常方泼墨作书遽掷笔不语移时卒
　　崔尔仰字子髙闻喜人幼力学与兄尔瞻齐名戊戌成进士授晋州知州劝学垦荒治行着闻入为吏部员外郎时悬赏格招闽越降人至者相属尔仰严核符牒印劄得无滥迁戸部郎中开复诸生逋粮者五百四十余人艰归复补戸部典四川乡试出为浙江提学道佥事以劳遘疾强起竣事卒
　　王钟灵闻喜人顺治戊戌进士选翰林院庶吉士授国史院检讨主湖广癸夘乡试请终养服除补原官累迁左右春坊中乆再迁翰林院侍读与修平逆方畧
　　予告归钟灵性笃孝十一歳居母丧哀毁如成人继母丁严厉钟灵事之甚谨丁亦爱之盗尝夜入室逼父母寝钟灵亟起持长矛往格仆其一人群盗攒刺中十余枪几毙得请家居扪舌循墙不敢少轶越而郡邑利病辄力言丁亥采买草豆议令平阳输大同钟灵控免其役里人感之
　　甯世字光野闻喜人歳贡二翰子幼颖异十歳补博士弟子员攻苦不辍成顺治戊戌进士授汾州府教授有河汾课士集迁镇原县知县贷逋赋清驿站三年行取刑部主事迁员外郎防决明敏
　　赐袍缎者凡三寻卒于官中外惜之
　　王懋官绛州人顺治己亥进士授归徳府推官以疾归懋官有胆识己丑庚寅间土冦窃发州同徐延议城守事城获全及涖理刑案牍山积剖决如流胥吏无敢舞文者尤嗜商略文事二载以疾归士民懐之
　　陈所优绛县人以武进士任陜西宁羌衞守备顺治六年羌逆党扰平阳南盘踞绛境所优自宁羌归敷陈
　　国威数其罪力诟之死于邑之栁庄村
　　郭自修绛县人性梗直少读书即以忠义自负比膺歳荐授安逺知县束装偕二仆就道子弟有请行者不许涖任理民事不少懈未二年纲举目张寻以石城失守调石城甫至而山贼张自圣率众来攻自修督民守御久之城破贼已入自修犹立城头指挥既而左右悉鸟兽散遂为贼执自圣诱以好语逼之降端坐大骂不少屈自圣怒手刃于城下贼退邑人哀其忠敛而葬焉后六十年孙维屏迎榇归石城人郊祭者犹数十里不絶
　　张其郁垣曲人前贡生顺治初授余干知县时土冦就招抚奸民多告讦其郁惩之胥置不问援兵多桀骜绳以法子女□营内者立还之前令屡被贼害其郁出入贼巢至再贼感其诚胥投戈为良民歳饥曲赈之全活者众一载罢归亲故时赖以举火
　　李翀霄字息六绛州人拔贡官国史院撰文中书防敬谨亲王以大将军征湖南参赞军前委署衡永郴道副使迁上荆南道副使将军率甲士来镇抗言令驻城外五日内筑营房八千有奇民兵胥赖之迁江宁兵备道海冦轶鸠兹春谷翀霄时署右藩先檄守江浦令城中各杜门乃偕郎总制梁提督谋师长干伏白下龙江之间复出正兵夜斫贼营而自率吏卒挝金鼔贼惊起伏发践杀殆尽迁四川按察使兵后株连繋狱者三百人力为平反歼渠魁三人余胥释请革陜西茶马累以苏蜀民迁江西布政使钤藩印簿二偕州县各执其一执簿兊騐吏胥皆拱手后以微愆去事白候补而翀霄遂徜徉林泉以终子世仁仕至广西左江道
　　吉州
　　殷
　　鄂侯殷三公也殷醢鬼侯鄂侯争之彊辨之疾故脯鄂侯
　　周
　　韩康路史厥之元孙康采赵蔺为蔺氏
　　屈侯鲋仕魏为武侯之师翟璜所举进也
　　唐
　　崔元亮吉州人擢进士第元和初为驾部员外郎清慎自持太和中改谏议大夫每迁官辄让形于色文宗时以直谏名朝廷推为宿望移疾归东都召为虢州刺史
　　金
　　冯延登字子俊吉州吉乡人世业医以幼颖悟令事举业登承安二年词赋进士第调临真县簿徳顺州军事判官泰和元年转宁边令大安元年七月雹害稼发粟赈贷全活甚众贞祐二年补尚书省令史寻授河中府判官兼行尚书省左右司员外郎兴定五年入为国史编修改太常博士元光二年知登闻鼓院兼翰林修撰奉使夏国就充接送伴使正大七年迁国子祭酒假翰林学士承旨充国信使以八年春至虢县营元主问汝识鳯翔帅否对曰识之又问何人曰敏于事者也又曰汝能招降即贳汝死对曰臣奉使请和招降岂使职乎招降亦死还朝亦死不若今日即死为愈也明日复问汝曽思之否对如前问至再三执义不囘又明日乃云汝罪当死但古无杀使者理汝爱汝须髯犹汝命也叱左右以刀截去之延登岸然不动乃监之丰州三年后放还哀宗抚慰久之复官祭酒歴礼吏二部侍郎权刑部尚书明年元兵围汴仓卒逃难为骑所得欲拥而北行延登辞情慷慨跃入城旁井中年五十八
　　杨贞吉州人父椿尝为献州刺史贞擢明昌进士第仕至河东南路招抚使隰吉便宜经畧使筑牛心寨以御元围急命其子克义克敬壻伍礼厚俱死之又命妻孟氏自经女即礼厚妻坠崖死贞乃南望再拜焚庐赴河死后尸横水上门人张安石收葬焉
　　明
　　冯受吉州人永乐间举贤良方正授河南县丞迁吉水幕镇巡江右陈侍郎以才政闻于朝擢永兴知县再任秦安醴泉华隂胥有政声景泰初卒士民哀思立祠华山之麓
　　陈维藩吉州人正徳戊辰进士少卓越颖敏十余歳通毛诗弱冠登第授刑部主事折狱明乆晋郎中督粮蓟镇时武庙东巡钱宁窃威权索贿少不遂中以危法维藩独屹立侃侃不少贬宁假他事逮系谪贵州川知县有水南集行于世
　　丁汝谦字子益吉州人正徳甲戌进士初官太常寺博士擢礼科给事中世庙入继议尊兴献礼据经史力诤为大礼贵人所忌谪曲周县县丞迁永平府推官终四川安绵道所至皆有亷能声
　　王与龄字受甫乡宁县人父爵知蓟州与龄与兄培龄从安阳崔后渠学咸见器重培龄领嘉靖乙酉乡荐与龄领戊子乡荐己丑昆弟咸登进士授稣州府推官治讼端平擢戸部广东司主事调吏部騐封司主事迁稽勲员外晋文选郎中用人务进亷静老成痛絶请谒时有常州训导缺诸富人争求之乃用平凉贡士号张贫子者常州知府应子才以亷不阿上更代与龄延见访问吏治民瘼众莫敢望子才由是显与员外浙人郑晓主事榆次周鈇广人李义杜将共遏贪残以张治典正论几振严嵩嘱选监生钱可教知县翟銮嘱调刑部主事张惟一于吏部胥不从嵩屡嗾言官劾奏又遗书御史沅越越于众前裂其封发其图陷之奸嵩大恨乃因许讃疏白嘱托事翟銮严嵩辨令削籍为民且率郑周李咸外谪及归角巾躬稼怡情自得者二十余年仇者媒孽万端竟无可乗
　　王煜字青寰乡宁人万厯乙酉举人天性孝友志行端方登科二十余载闭戸穷经与物无竞及卒士民惜之
　　郑崇俭字大章宁乡人万厯四十四年进士授河南推官有政声歴济南兵备副使亷正不扰逺近颂之崇祯三年迁陜西右参政屡迁右佥都御史巡抚宁夏数败套部赉银币世廕锦衣副千戸十二年正月擢兵部右侍郎总督陜西三边军务五月总理熊文灿请敇崇俭提兵合击张献忠罗汝才崇俭以将帅胥入衞急请曹变蛟还镇不许徴柴时华及延宁二镇兵又不至发西安士马单弱副将李国奇至洛阳卒大噪坐贬一秩献忠谋入陜崇俭督国奇及贺人龙扼之兴安贼乃转入兴山大平处楚蜀交先是尚书傅宗龙议令崇俭兼督蜀军而督师杨嗣昌亦檄秦军入蜀崇俭乃以十三年二月率人龙国奇兵直抵玛瑙山与左良玉防初七日两军夹击贼大败崇俭军获首功千三百降贼将三十五人获马驘甲仗无算论功所赐半嗣昌但増一秩复先所降一秩而已献忠窜柯家坪蜀将张令追之被围崇俭急遣兵击走贼复督人龙国奇及髙杰等追败之寒溪寺盐井先后斩首千五百级其党顺天王一条龙一只龙皆降崇俭军五日三捷威名甚振以年衰乞骸骨不许令还关中留人龙国奇讨贼及人龙军大噪归嗣昌因言崇俭撤兵太早致贼猖獗命削籍候代明年春襄阳陷上益恨崇俭不犄角平贼逮下狱责以纵兵擅还失误军律以五月遇害后福王时防建言崇俭未失一城丧一旅因他人巧卸遂服上刑羣臣微知其寃无敢为讼言者臣甚痛之崇俭寃始白
　　隰州
　　上古
　　伍胥黄帝臣见元女兵法路史伍仵也今慈之仵城周
　　胡衍蒲人秦伐蒲蒲守恐请衍为蒲说樗里子曰攻蒲为魏则善为秦则不可为赖矣请释勿攻以徳魏君樗里子善之遂解去
　　汉
　　王敏字叔公并州隰城人永平中为大司农十六年六月丙寅大司农西河王敏为司徒
　　唐
　　曹氏三侯失其名隰州人隋季羣雄蠭起侯之父勇力絶人尝为万戸军命三子各率所部兵经畧隰之郡邑为民保障后父子归唐相继抚绥殁后乡人思之请于朝入庙崇祀
　　五代
　　刘训永和人仕唐至彰武军节度丹阳等州观察制置使后封开国侯赠大尉
　　宋
　　周惠字徳辅为江淮都转运使先为真定等处参谋遗徳余烈见于故翰林学士徐复斋及王湫涧碑记子谐
　　元
　　贺仁杰永和人贲子少入宿衞世祖召之出白金曰此汝父六盘所献者闻汝母来可持归养母辞不许乃归白母尽散之宗族防上都留守阙上顾仁杰曰无以易卿卢世荣僧格秉政不肯为之下桑哥欲隂中之累数十奏上不听大徳九年请老归卒仁杰妻刘氏早殁上欲为娶贵族固辞乃娶民间女已而丧明夫妻相敬如宾
