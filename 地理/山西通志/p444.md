<!-- { "loadSidebar": true } -->
　　达奚武字成兴代人为贺拔岳别将同翊戴太祖废帝元年以大将军出镇玉壁量地形胜立乐昌胡营新城三防齐将髙茍子以千骑攻新城武邀击之悉虏其众周受禅拜柱国武成初转大宗伯封郑国公齐将斛律敦侵汾绛武以万骑御之敦退武筑栢壁城留开府权严薛羽生守之保定三年迁太保以三万骑自东道与北道隋公杨忠期会晋阳武至平阳后期不进而忠已还齐将斛律明月遗武书乃班师天和三年转太傅五年卒諡桓子震袭爵建徳五年从东伐率步骑一万守统军川攻克义宁乌苏二镇并州平晋上柱国隋初卒
　　泉企孝武时为东雍州刺史髙欢専政孝武有西顾之心欲委企以山南之事乃除洛州刺史常州都督未几孝武西迁欢率众至潼闗企遣其子元礼督乡里五千出大谷以御之髙欢不敢进梁魏兴与洛州接壤表请内属诏企为行台尚书以镇之大行台贺拔岳以企昔涖东雍为吏民所怀乃表复为刺史诏许之
　　王长述京兆霸城人魏太尉罢孙袭扶风郡公改封龙门周时为晋州刺史转玉壁总管长史歴职并有能名以功进柱国隋开皇初卒諡庄
　　隋
　　梁轨开皇间为临汾令开鼓堆泉十二渠以溉民田利甚溥民歌颂之为立祠渠旁
　　韦世康京兆杜陵人仕周从平齐授司州总管长史时东夏初定世康绥抚之士民胥悦尉迟迥之乱髙祖谓世康曰汾绛旧是周齐分界因此乱阶恐生揺动今以委公善为吾守因授绛州刺史以雅望镇之阖境清肃世康性恬素好古不以得丧干怀在州尝慨然有止足之志与子弟书道意诸弟报以事恐难遂乃止在任数年有惠政奏课连最擢礼部尚书进爵上庸郡公终荆州都督赠大将军諡文
　　于玺字伯符周上柱国翼子从武帝平齐封黎阳县公隋开皇中为汴州刺史有能名为邵州刺史加上大将军进郡公在州数年甚有恩惠后检校江陵总管州人张愿等数千人诣阙上表请留玺上嘉叹良乆令还邵州父老相贺卒于熊州刺史諡曰静
　　陈叔达字子聪陈宣帝子隋大业中为绛郡通守受学于文中子叔达下捕贼之令曰无急也请自新者原之以观其后文中子闻之曰陈守可与言政矣文中子尝在绛出于野遇叔达曰夫子何之乎文中子曰将之夏叔达令劝吏息役董常闻之曰吾知夫子行国矣未尝虚行也叔达尝谓薛收曰吾行令于郡县而盗不止夫子居于乡里而争者息何也收曰此以言化彼以心化叔达曰吾过矣退而静居三月盗贼出境文中子闻之曰收善言叔达善听后仕唐为黄门侍郎判纳言諡忠王凝尝以文中子属之
　　张轨字世謩以内军将军为临汾令临汾民病卤生物瘠疲因凿山引水溉田利甚溥
　　唐
　　李道宗髙祖从子武徳元年封畧阳郡公刘武周逼河东道宗年十七从太宗率众拒之登玉壁城望贼请深壁髙垒以挫其锋若粮运致竭自当离散后贼果食尽夜遁追及介州一战破之出为灵州总管始突厥郁射设入居五原道宗逐出之震耀威武斥地千里贞观三年为大同道行军大总管与李靖袭破颉利道宗亲执之累封江夏王坐事削封邑十三年出为晋州刺史十四年拜礼部尚书永徽初加特进坐房遗爱流象州道卒
　　杨大寳凤翔人武徳初为龙门令刘武周陷晋绛攻之不降城破被害襃赠全节侯
　　罗士信齐歴城人大业中年十四从通守张须陁击贼以骁勇显武徳初归国以功擢授绛州总管封郯国公从征刘黑闼城陷遇害时年二十八諡曰勇
　　李元轨髙祖第十四子封霍王贞观十年授绛州刺史闭阁读书吏事责成于长史司马谨慎自守与物无忤为人不妄垂拱中至陈仓卒
　　李元礼髙祖第十子封徐王贞观十七年为绛州刺史以善政闻太宗降玺书劳勉赐以锦防永徽四年加司徒兼潞州刺史咸亨三年卒
　　长孙恕贞观二十三年为龙门县令于县东南凿十石垆渠溉田良沃亩收十石县西二十一里马鞍坞亦恕所凿
　　李元懿髙祖第十三子封滕王贞观十年改封郑王歴潞州刺史总章中累授绛州刺史数断大狱甚有平允之誉髙宗嘉之降玺书襃美赐物三百段咸亨四年卒諡惠
　　鲜于绍为绛州刺史髙宗仪凤中为同州刺史仍赐绢二百疋赏清防也
　　李元嘉髙祖子封韩王垂拱中刺绛州与越王子冲图举兵冲败元嘉至京师谋泄后逼令自杀
　　李湛义府幼子沈厚有度袭河间郡公则天末与敬晖等诛张昌宗张易之神龙中为绛州刺史累拜左领军大将军开元十年卒赠幽州都督
　　张知謇蒲州河东人擢明经第则天朝晋州稷州刺史又歴房和舒延徳定洺宣贝洛同华十三州所在以循良称累拜大理卿封范阳郡公卒
　　李朝隐字光国京兆三原人以明法举拜临汾尉擢至大理丞神龙中争五王不宜轻用法贬岭南宰相言其清正上更以为闻喜令迁绛州刺史复为大理卿讯武疆令裴景仙丐赃言其先寂有国功宜宥景仙得不死后拜御史大夫充岭南采访处置使卒諡曰贞
　　韩思复字绍出京兆长安人长山县男伦孙举秀才髙第袭祖封为刺史治行名天下开元中歴绛州拜黄门侍郎元宗北巡为行在巡问赈给大使迁御史大夫进伯卒諡曰文上亲题其碑曰有唐忠孝韩长山之墓
　　严浚华隂人为绛州刺史威惠并行吏民畏服
　　严挺之天寳间为绛州刺史明皇欲进用李林甫忌嫉之因招挺之弟损之佯与叙故旧云当以子为员外郎又云朝廷待贤兄极深须作一计入京既见当有大用令损之取绛郡一状云有少风气乞入京师就医林甫持状奏云挺之年髙近患风气且授一闲官天子叹咤乆之林甫奏授员外詹事便令东京养疾
　　李栖筠字贞一赵人第进士李光弼守河阳髙其才引为行军司马兼粮料使至徳中改绛州刺史累迁御史大夫封赞皇县子卒諡文献栖筠为天下士归重不敢有所斥称赞皇公云
　　韦陟字殷卿安石子袭郇国公肃宗初歴拜御史大夫坐事出为绛州刺史判尚书省事卒諡忠孝陟早有名为李林甫杨国忠摈废而海内望其为相云
　　苏震雍州武功人瓌孙诜子彊学有成人风伯父颋曰吾家有子至徳中累拜文部侍郎从广平王平长安后为绛州刺史以劳封岐国公终太常卿赠礼部尚书
　　卢元辅字子望宰相卢杞子以清行闻擢进士歴绛州刺史课最召授吏部郎中进兵部侍郎卒元辅端静介正人不以杞之恶为累云
　　李宪晟子初调太原府参军事歴迁绛州刺史绛有幻人怵民以乱宪执诛之滨汾相地治新仓免负戴劳后以平淮蔡封凉国公以平淄青晋同平章事绛人利赖为昭义节度使卒諡武
　　韦武京兆万年人贞元中自礼部员外郎出为绛州刺史凿汾水灌田万三千余顷玺书劳勉元和初入为京兆尹卒赠吏部尚书
　　樊宗师字绍述河中人泽子擢军谋宏远科为绛州刺史有治迹进谏议大夫卒宗师家富好施妻子告不给则其为吏之防可知矣
　　李汉少事韩愈通古学属辞雄蔚为人刚畧类愈愈爱重以子妻之擢进士第以御史中丞吏部侍郎坐牛李党改绛州司马诏有司二十年不得用不数年徙绛州刺史
　　杜黄裳字遵素京兆万年人擢进士元和中为晋绛节度使达权变有大畧后平蜀擒刘辟以功拜平章封邠国公
　　陆扆字祥文陜人光启二年进士为绛州刺史唐彦谦判官嗜学有才思郑从谠寓绛州与之谈宴无间先后称之于朝位至清显歴同平章事再当国罢遇害于白马驿
　　狄惟谦梁公之后为绛州刺史有名称
　　王栾为龙门令有能名李勉荐之时称知人祀名宦王晬初为郑南令为权幸所诬免以推择为龙门令有能名
　　王瑶为绛州刺史李克用陷州瑶力拒死之
　　后唐
　　张廷蕴开封襄邑人事晋迁军校李继韬叛于潞州为马步军都指挥使将兵为前锋至潞日已暮即率兵百余逾濠登城城守者不能御遂破潞州明旦明宗与元行钦后至明宗心颇慊之后歴绛州防御使卒廷蕴素防歴七州家无余赀











　　山西通志卷九十九
<史部,地理类,都会郡县之属,山西通志>
　　钦定四库全书
　　山西通志卷一百
　　名宦【十八】
　　绛州
　　宋
　　吕夷简字坦夫夀州人防正弟子第进士补绛州军事推官天圣中参知政事拜同平章事罢嵗中而复相又与王曾同罢未几复相封许国公兼枢宻使诏拜司空平章军国重事以太尉致仕卒赠太师中书令諡文靖夷简于天下事屈伸舒卷动有操术后配飨仁宗庙庭
　　李垂字舜工明道中知绛州修夫子庙还朝阁门祗侯李康伯谒之因谓曰舜工文学议论称于天下诸公欲用为知制诰但宰相以未曾相识盍一往见之垂曰我若昔谒丁崖州则干兴初已为翰林学士矣今已老大焉能趋炎附热看人眉睫以冀推挽乎执政恶之出知均州
　　慈卿字释回咸平间闻喜令李垂修学记云田赋平而民足川原肃而冦絶
　　富弼字彦国河南人举茂材异等通判绛州庆厯三年拜枢宻副使四年辽人受礼云中且发兵会元昊伐呆儿族于河东为近上疑二边同谋弼曰兵出无名辽人不为也或请调发为备弼曰如此正堕其计臣请任之乃止辽人卒不动夏竦中以飞语乃出外累迁宣徽南院使判并州至和二年召拜同平章事嘉祐六年母艰英宗初召为枢宻使二年求解熈宁二年复同平章事寻争新法出累封韩国公辽人争河东地界言其不可许晋司徒卒諡文忠配享神宗庙庭
　　张升字杲卿韩城人第进士以母老求知绛州嘉祐三年擢枢宻副使迁参知政事枢宻使致仕卒諡康节升忠谨清直仁宗尝谓为孤立云
　　宋敏求字次道绶子赐进士及第治平中知制诰判太常寺神宗初坐论宗室服贬秩知绛州然敏求议初不误宰相曾公亮恶礼院因是去之是嵗即诏还后加龙图阁学士卒特赠礼部侍郎敏求藏书三万卷熟朝廷典故尝建言河北陜西河东举子性朴茂而词藻不工故登第者少请令转运司择荐有行艺材武者特官之使人才参用而士有可进之路又州郡有学舍而无学官故士轻去乡里以求师请置学官后颇施行之
　　李大临字才元华阳人第进士为绛州推官杜衍安抚河东荐为国子监直讲终天章阁待制大临与宋敏求苏颂称熙宁三舍人
　　钱惟济知绛州有强夺民条桑者不能得乃自斫其右臂诬以陷人惟济引问面给以食盗以左手举筯因语之曰他人行刃则上重下轻今下重上轻正用左手伤右臂也诬者引服
　　安公武威人为龙门令爱民课士寓抚字于催科正风化于学校公余讲习旧业证辨新条能以经术饰吏治尝于防事东作醉经庵以寓沈酣经籍之意汝南袁几刻石以颂其徳政
　　刘字耀卿河南洛阳人温叟子进士及第知龙门县羣盗杀人捕得之将械送府恐道亡去皆斩之众服其果后以龙图阁直学士知河中府卒晔尝善河中处士李读读卒为陈其髙行诏以著作郎赠之
　　谢皓字商老入太学与游权老龚吉老齐名时人目为三老元丰中第进士歴金部郎官辽使至命皓代张闬等接对皓曰不疑于物物亦诚焉茍待之以诚彼虽无知亦当屈服明年以太常少卿使辽比还凡北界山川地理名物情状皆以闻迁司农少卿出守绛州以公防称
　　唐肃字叔元杭州钱塘人七嵗能诵五经第进士歴官善辨疑狱尝知闻喜县终龙图阁待制
　　金
　　梁肃字孟容奉圣州人幼勤学天眷二年擢进士第调平遥县主簿迁绛县令以防入为尚书省令史仕至参知政事卒諡贞宪
