<!-- { "loadSidebar": true } -->
　　卢时泰字靖寰朔州人雅好楼居而楼临大道故贸易地也旦起必读书其上有闫姓携五十金来易米未及授金防沽酒醉去遗金于梯后时泰得之告父淳修曰此必闫物也父长者先试时泰曰汝聊藏之时泰曰他人物藏之何为儿必不以五十金丧平生父喜曰是吾心也翼日闫复至请缓期竢异日时泰曰无庸五十金在是遽出示之闫愕然请中分时泰固不受人皆髙其义
　　赵亨清左云氏也偶有营兵刘朝选领饟归伍路遗其银亨清拾而还之朝选请中分而亨清不受雍正八年事闻旌赏
　　宁武府
　　北齐
　　宇文颢周文帝长兄性至孝居母王氏丧哀毁过礼父肱与卫可瓌战坠马颢与数骑奔救乃免颢遂战殁保定初追赠大宰封邵国公諡曰惠三子什肥导防
　　明
　　杜登第偏关人幼孤事母刘甚孝宴防必怀鲜遗母以明经任河南少尹
　　杨春时偏关人事嫠母张得欢心有所训跪而受之官开州牧
　　徐时进偏关贡生性孝友母卒父以时进孝不再娶万邦应偏关诸生父世武以盐引事下狱论死号泣求代卒免父殁扶柩归竟入关城曰刑罚是甘不忍置父郭外又族侄某将为变苦劝不从曰吾宁身试百刃不忍目击赤族也触墙而死妻宋无子以节着
　　贾三光字孟明偏关廪生客宁武周鎭所闯贼围城周赠百金促行三光曰公为君死吾宁不为公死乎城陷自尽
　　国朝
　　韩万善字复初偏关诸生母杨性颇严少有所拂即加笞击卧病十余载万善朝夕事奉无少懈比卒尝恸念曰求母朴责不可得矣督学旌之
　　赵玉字小河偏关县人万姓鬻盐客也古朴敦气谊姜逆之变万颇囘惑玉力谏不听已复涕泣道之辞甚苦亦不听遂走郊外古庙中自缢以死怀中自书一纸曰吾妻贤子孝可无死第縁主人失算祸变将作遂尔先期捐躯有知吾者持此白主人则吾瞑目于地下矣盖以尸谏也万讫不悟旋罹祸
　　弓大成字乐天偏关县人姜逆之变遣其党围老营堡时堡将罗他出或欲延贼入大成独不可曰死生有命奈何以从逆生乎乃登城诳之曰堡小且无兵固愿麾下第昏夜难辨俟黎明当启门也贼信之伏城外已而潜发大炮礮大横飞贼死无算罗亦统兵来援贼众大溃堡获全罗给守备劄大成固辞不受
　　梁有庆字善优偏关廪生父疾尝粪以孝称
　　陈玘兆偏关人家贫未娶无姊妹继母患瘫三载手为栉沐负贩供养后父患瘫孝亦如之
　　武偏关人四世同居食指百计量才授任家无间言弟名亦能守其传又有王家賔亦四世同居称义
　　泽州府
　　北魏
　　蔡祐事亲孝屋侧产芝草人以为孝感官都督所得俸尽给族之贫乏者及卒家无余赀人皆义之
　　隋
　　田德懋髙平人父仁恭开皇初以父军功赐爵平原郡公丁父艰哀毁骨立庐于墓侧负土成坟文帝闻而嘉之诏表其闾
　　张宗古髙平人幼负大志父母早逝或劝之仕曰仕以行志也亲老而养不逮吾志安乎终身不言仕进乐善喜施嫁宗戚之孤女五人瘗贫乏者十余丧人称孝义
　　金
　　李森髙平人异次子年十八泽州发解第一授莱州文学天防间歳大饥斗米千钱饿殍载道出粟千斛赈之活者甚众或曰易此可得数千缗森笑曰活人数千不愈于数千缗乎途遇行旅二人病卧垂死掖至家医治全愈其人感泣而去葢襄阳人也每森生辰各持方物至而祝之
　　张完父早亡事母以孝母久病妻养母有怠即出之会歳祲出粟赈饥多所全活有贷钱者百余人度不能偿尽焚其券
　　赵振性质淳厚乐施予父殁哀感三年人称其孝析居资产让兄择自取其薄里中贫不能葬者悉为赒赙又施药救人全活者多遇异人曰公隂隲厚后必光大其门至天眷中二子安时乐荣皆状元及第
　　元
　　李义蚤丧母继母厐氏鞠义如已出义孝厐氏如所生厐有疾医不效义恳祷北辰祈以身代乃密割股肉和糜以进跪告曰儿别得神药饮之即愈已而果愈人问其故终不言久之人见其脇左有刀痕知为割股救亲诏旌表后以子廷实贵赠嘉议大夫兵部尚书
　　和居中性敏博学笃于交游潜德弗耀以髙年耆德旌表其门
　　明
　　王仲达洪武二年举孝廉令中江秩满乞归终养永乐间徴取坚志乞养如初赐敕奬谕给钞锭以归
　　景宁族指千余五世同居洪武初旌门
　　王敬髙平人饬躬励行洪武初举秀才母丧徬徨墓所不忍归者数日父殁庐墓哭奠者三年永乐间旌表子璲由举人官太仆寺丞父母继逝庐墓六年事闻旌表【按府志璲作燧】
　　王起孝髙平人正统中以孝被旌
　　郭文防阳城人正统间输赈二千石旌表又有栗文辉陈大亿呉奎俱捐赈旌门
　　徐玑赵翺并陵川人正统天顺间输赈旌表
　　李承恩沁水举人令良乡曾随父瀚官南省会贼窃敕去追寇索还父殁忽火起他所将延及柩承恩泣祷火遂反
　　侯完侯永赵献何眞正统间各输米二千斛陈凤翟璟李纲成化间各输米四百斛柳富春万厯间输粟千斛李泮亦输五百斛俱以蠲赈旌表
　　杨砥字大用进士官太仆寺卿父殁庐墓母丧赐钞千锭扶舆步行归葬以足疾卒
　　李振民髙平人有孝行父殁哀毁庐墓防早霜杀禾近墓者独不为灾成化间旌表又杨汝节张养心俱庐墓又李璟举人令临淄庐墓
　　徐潮徐钺徐镔徐梁武鹤王兴胥陵川人成化间输赈旌表寗温寗演治间输赈旌表
　　徐梁五世同居治间旌表【按梁祖亦名徐玑疑即阳城徐□子也】李用泽州人举于乡治中以孝被旌
　　裴椿歳贡生幼孤事母孝母殁庐墓母素嗜茄遂种于墓侧茄生连理更有乌巢鹤翔之异治间旌表又进士钟鉴父卒庐墓
　　贾志儒阳城人兄弟五人亡其三抚孤侄十数辈婚娶教养皆至成立居乡亦有王产方风
　　田祺阳城人夙以孝称正德间父母继殁庐墓六年制终以孝子例冠带
　　田自修阳城人事继母孝与异母弟终身同防抚孤侄如己子台使旌之
　　牛耕陵川人正德六年流贼陈卿率众突入太行至平城鎭执耕问曰陵川与壶关孰逺近耕绐曰壶关近且平陵川逺且险至壶关界问众尚逺贼以诳已遂刃耕于西火鎭而二邑胥免难
　　李濡陵川人立家塾训子弟共敦亲睦自曾祖约祖景隆父盛至子珂孙钟六世同居事闻旌表
　　曹民信陵川诸生居丧骨见衣表事继母让兄产以孝友着事闻旌门又尝与弟民悦出粟赈饥里人颂之
　　王一钦陵川廪生七歳母死继母张虐遇之父以为言钦常谏止比父殁张病尝药祈代孝谨益甚母竟化焉弟一钛亦有王览风
　　赵友益沁水廪生父九思疾尝药祷神力求代得籖有金鼎折足语泣曰吾父三昆弟鼎折足凶兆也再祷于神又得问寿九九终之语悟曰予亦兄弟三人三人中惟予有子子可代父应在予乎防果疾誓不医药以九月九日卒父疾亦愈事闻旌表又诸生窦缙窦绶王喜袁维新俱以庐墓旌
　　张希鲁沁水人天性孝友少商游母偶疽发旅邸辄心动归疗之防愈人以为孝感昆弟五人鲁最少长兄卒侄夑复蚤卒妇靳氏娠鲁吁天愿生男育培德百方抚恤靳感之霜操弥坚季兄殁止一女悉以遗财为嫁资仲兄乏生计分析虽久屡赠千金无吝色生平好施予亲隣待以举火者数十家万厯丙戌歳大祲输粟千石诏建坊旌之有兄希曾亦义士同心捐粟时并旌焉
　　霍一楠沁水诸生父客秦而病千里迎归左右侍养防歳试刻不忍离遂至除名
　　秦德沁水人性孝友兄恭无子酗酒杀人德请代罪御史行县疑其狱德恐不利于兄诬服弃市妻潘年方卄五字孤以节终
　　张道防沁水廪生父鋡老而鳏卧起饮食防必躬亲其事尝外归闻父上牀失足伤额号恸口吮血痕左右不离时一子痘危甚防未尝一视也然卒无恙人谓纯孝所致
　　刘希曾沁水人子用韩孙光月曾孙奕昌元孙洪泽五世同居又杨崇诏子齐芳呈芳兄弟终身同防如父命
　　韩肫仁沁水进士官青州守请终养旌表孝行加一级裴爵春之子沁水举人令丰县父丧弃官奔葬立祠隧道晨夕哭奠补令临漳迎养嫠母母丧哀毁如礼置祭田建社学修家规里人归厚焉
　　张廷沁水诸生事继母柳孝馆杭州闻母病急驰归与妇杨尝药祈代目不交睫者五旬县旌之刻其事于碑
　　韩玚沁水诸生幼孤奉母马称笃孝母殁哭曰与母相依母死我何生为疽发背七日死玚性刚有胆寇急张督师致行间谈兵事闻祖母病辞归不出歳饥民走县议勦徙单骑叩垒谕之贼遂解善医旁及青乌术工书法尤善擘窠大字
　　朱成钱宗室辅国将军事亲克孝亲殁庐墓各三年嘉靖间旌之
　　石文奎自髙祖玉歴五世同居食指千余无异意嘉靖间旌表
　　侯勲鳯台人大司马璡五世孙父疾温衾尝药跬步不离比殁哀毁几絶庐墓哭奠羣鸟常悲鸣树上父防官锦衣卫指挥佥事例得世袭勲坚辞让弟时称孝友【按孝子传是沁水人】
　　马宗盛鳯台人幼孤事母孝母亡哀毁庐墓三年不栉髪至结氊尽落时有白猿慈乌集冢之异事闻旌表【按孝子传作沁水人】
　　宋甫鳯台举人官忠州牧父殁庐墓旌表又有张禄张祐张智兄弟共庐母墓杨继宗有诗美之见碑刻
　　张垂芳阳城人有义行万厯闻以输赈旌表
　　秦一清凤台诸生事大父父母以孝闻时有家难悉赖调维母丧哀毁尽礼朔望必至墓展拜事继母抚异母弟人无间言【按孝子传作沁水人】
　　孟瀚自祖林至侄霓五世同居财无私蓄庭无间言人髙其义
　　朱充□明宗室辅国中尉孝友雅饬焚券赈粟施惠三十载瘗骼千余又有仕塿成□聪□【一作洓】俊□充□俱以孝义旌表赈荒勤学皆称贤王孙云
　　姬国瑞髙平诸生抚弟国防有恩意比殁防抚其子显庭亦如之防水涨防挈孤侄跨马疾驰而听二子徒涉曰义不得以吾子先兄子竟两全焉显庭举乡荐不仕隐于医
　　裴养志髙平农夫也有罪人匿里中波及志兄养正论死力请代刑已而两释时共称之
　　田应运髙平人事继母孝抚诸弟有恩意又多义行出粟赈饥子大良诸生有父风尝独修学宫泮池又徐行善孝事继母学使袁继咸饬县旌表
　　王鳯翔阳城人事亲竭力跬歩不忍暂离生事死葬俱以礼飞蝗害稼过其田不食人谓孝感
　　成靖宁阳城人天性笃孝幼丧母悲不自持父丧擗踊恸悼几灭性水浆不入口三日旣殡结草庐墓侧仅容膝晨夕泣奠三年如一日时有乌鸟白兔之祥人以为孝感所致有司闻于抚按一扁其门曰孝行
　　延人秀阳城诸生负气节遇贼被执索金不得贼曰即无金敢不跪耶秀曰我膝可屈必不肯屈于贼贼怒断其臂而去
　　贾之鳯字仪虞阳城进士初任正定推官父令定陶寝疾之鳯弃官昼夜驰七百里相见永诀歴官酒泉按察使弟之龙亦有孝友声
　　呉茂字德容阳城人母卒食粥啖虀哀毁庐墓地苦无水掘得甘泉并有生并蒂之异杨继宗作诗序以纪其事
　　陈思孟阳城诸生父仲庐墓感白兔金雀诏旌孝廉思孟事嫠母亦以孝闻母殁庐墓三年犹子炳失怙恃至是亦移居祠堂朝夕哭奠哀毁成疾卒县令立石道傍题云陈氏三世庐墓处又同县原井田诸生于大复俱庐墓
　　李博阳城诸生父殁寇至守柩不去贼入百计哀求乞全父柩贼不从竟被害妻延亦自经死
　　徐滔阳城人自祖贵祖伋祖玑父钺以来谦谨尚义至滔义行尤笃子梁孙辉七世同居事闻旌表
