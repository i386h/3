<!-- { "loadSidebar": true } -->
　　李成名字寰知太原衞人万厯三十二年进士授中书舎人擢礼科给事中疏陈铨政失平语侵尚书赵焕俄请释累臣满朝荐言朝荐不释则诸珰日肆国家患无已荆养乔讦南畿提学熊廷弼力主行勘吏部侍郎方从哲中旨起官抗疏劾之并及其子恣横状寻移疾归后起山东副使天啓初迁湖广参政入为太仆少卿四年春擢右佥都御史巡抚南贑魏忠贤以成名为赵南星所用因所属给由犯御讳除其名为巡抚止八月士民祠祀焉崇祯初召拜户部右侍郎以左侍郎专理边饷改兵部召对平台区画兵事甚悉数月而罢卒于家
　　阎世科太原人性醇雅好学万厯甲辰进士初任湖州府推官清滞狱数百又疑狱数十起悉决之岁大祲捐俸为倡赈之举陞户部主事督辽储平収放捐公费共一千五百余两助饷查营伍虚耗积银三万余两报部奉命备兵宁化値兵变置八月幼子单骑出闗谨斥堠缮甲兵严侦探卒获安全
　　郑宗周字伯忱文水人主事之侨子幼英敏读书西山甘泉寺万厯丁未成进士授钜鹿县知县调唐山县擢监察御史列首辅方从哲奸状光庙崩复累疏请正李可灼崔文升妄投药剂之罪与杨涟左光斗并称忠鲠出按福建首正宋李忠定公祀典亷墨吏寘于法时阉党薰灼恶宗周异已窜名红丸案内将中伤之防遇外艰不果庄烈正位起掌河南道迁太仆寺少卿发计枢二部匿情厘辽蓟诸镇宿弊前后疏四十余上晋正卿擢兵部右侍郎巡抚天津辽东失守民相率徙内地加意抚辑寻遇内艰奔归终制不复出宗周貌清癯若不胜衣遇义可否挺特不少屈当父病留心医药遂精岐黄家言尝手删本草一书行于世
　　王在台字尔基文水人万厯癸丑进士授滕县知县値洊饥设法赈贷福藩内侍求昭阳湖地为赡田力与抗拒得免入为户部主事迁郎中督通仓再督延储珰祸作告归家居四年补原官迁汉中府知府政先教化有文翁遗风独严治瑞藩监尉之夺民田者迁布政司参政分守闗南时流寇掠兴安募兵固守先是在汉中勦贼常板子等俱有功至是名益着廷推郧阳巡抚以病未任归卒
　　尹同臯字舜邻兴县人知县就汤子万厯癸丑进士授密云县知县赈饥蠲逋擢兵科给事中改工刑户三科给事中前后疏七十余上而钱粮京察屯田保甲诸疏议尤中时弊迁太常寺少卿后厯佥都御史巡抚四川削平奢崇明之乱加兵部右侍郎致仕归遭亲丧庐墓六年推爱宗族拯危济急有范文正遗风着有畏天斋实迹抚蜀须知诸书行世
　　程谦字六吉岢岚人万厯乙夘举人崇祯间知陜西西乡县勤敏亷肃吏胥畏法署洋县城固値流贼始起都邑悉遭蹂躏谦独设法督民守御三邑俱安堵无虞父老咸称召杜
　　姚一麟阳曲人万厯乙夘举人授陜西中部知县値崇祯初饥馑频仍贼踞城内兵围城外庐舍灰烬民仅孑遗一麟极意轸恤抚残黎复县治渐有苏机严明果断吏无骫法民获宁宇厯陞汉中知府
　　张养字惟直榆次人万厯丙辰防魁初授中书舍人主考山东所取皆知名士拜御史论劾不避权贵如东江开赏縻费当举忠魂褒録等疏尤为时所推巡视淮盐政洁已通商极力振刷清出浮课二十余万贮公帑奸人侧目诬以公费为私囊下刑部狱禁锢八年
　　国朝定鼎得归里卒年八十二岁着有四书主意礼经独解礼记纂言等集
　　吴用极字心铭清源人垂髫时有志阳明之学已随父任元城问业赵髙邑南星学益进及父任徽州州多矿贼出竒计破之文名日起年十九举万厯戊午乡试时边警屡至尝拊髀叹思为国家効力崇祯申酉间流寇猖獗用极居南闗中日夕经营为固圉计已而贼夜至用极仗劒登陴血战死鬭人感其忠捍御益力卒获保全事闻诏以义烈旌之
　　成材清源人万厯间贡知陜西宜川饥馑枕籍贼盗内讧材恩威兼用抚绥饥民折冲外寇宜城赖以保全
　　武维周太谷人天啓甲子举人知直大城县政简刑清后以守城中流矢死赠光禄寺少卿给诰命祔主京都三忠祠中
　　胡从义山西人天啓四年为贵州游击安邦彦寇普定往援击破之既而破长田苗天保阿贾获首功二千三百五十晋参将讨平匀哈六年攻安邦彦故巢破焚一百余寨斩千二百余级晋副总兵又与诸将平老虫添崇祯三年讨平苗贼汪狂抱角召为保定总兵官卒于京邸赠都督佥事黔人爱之为立真将军碑
　　戴运昌祁县人布政光啓子少绩学年四十九始领天啓丁夘乡荐又十年成崇祯丁丑进士初知河南尉氏县清亷慈惠折狱以情邑有亡命聚徒数千人将为乱潜授方略擒其魁斩之调良乡县入为户部员外司练饷殚力国计旋以陈演牵连下狱后入鹿台山中阅二十年卒
　　张鳯竒阳曲人举于乡崇祯初为永平知府三年正月殉城阖门尽死赠光禄卿祭葬廕一子
　　陈三接文水人举崇祯六年乡试知河间县岁饥人相食三接至雨即降有疑狱数年不决立判之妻武氏贤三接见封疆多故遣之归答曰夫死忠妻死节分也十五年闰十一月殉难于巷武氏亦从之赠佥事
　　朱廷鄣代府宗室也崇祯中为巩昌府通判署秦州事有亷直声十六年冬贼陷城贼帅使跪叱曰我宗姓头可断膝不可屈贼欲活之大呼曰今日惟求一死坐自若乃见杀
　　朱慎镂晋府宗室摄灵邱郡王府事贼陷太原冠帯祀家庙驱家人入庙中焚之已亦投火死
　　任万民阳曲人崇祯间诸生常着救时八议守城十说抚按荐授城武知县任三载城破死之又彭鲲庠生以父参戎振云阵亡任百户闯贼陷城防刀以待格杀数人被害又魏选竒邑庠城陷急抵家妻为贼廹奋防贼刀杀妻被害孙祦贡士授蒲州学政城陷投井死张景维举人授河南光山县未之任被执不屈贼杀之田大治乗城陷众溃抜刀独留贼问何人曰吾诸生也专砍汝头贼杀之又陈功被执不屈死
　　武象干太谷诸生固原州同知国清子国清署镇原县事为闯贼所执累置死地志益坚象干承庭训又时时教其三子甲申闯贼至象干与城守之役捍御尽力城破将驱众巷战众溃因归伏卧室中翼乗间杀贼顷之一贼入手刃之连毙数人余皆悸莫敢动亟呼其党掲屋以入象干被擒与三子俱死人称三世忠义云
　　国朝
　　罗爌字镜初清源人万厯戊午举人授陜西延川知县时延属土寇披猖所在悉被焚劫孤城受围爌训练民壮誓众死守城获保全厯陞户部主事两淮运判迁守沧州百姓攀辕建祠
　　国朝顺治乙酉迁户部员外郎中西宁佥事甘镇久不静爌抚边民怀西羌始得晏然生平温和谦让处已俭约动持以礼遇里中不能婚葬者輙资助邑人咸仰之
　　裴希度字晋卿阳曲人甲戌进士授堂邑知县时値竒荒兼有贼变实心抚字力为绸缪之计民赖以安丙子分校所防皆知名士行取入京授工部主事厘奸剔弊夙蠧一清擢御史巡视南城务持大体不沾沾讦人隂私朝廷宵旰欲以镇静消祸乱而事不可为矣母范归里而太原即为贼陷母殉难于城东北隅别墅井中希度痛念母节乃舍别墅为报恩寺
　　国朝陞通政司防议太常寺少卿致仕归年六十有三卒所着有澹明野啸息斋藏书等集
　　李家选阳曲人前丙子举人怀庆府推官
　　国初授怀庆府知府单骑入太行招土寇范以忠郑国安等胥令复业又请豁逋赋二十余万民德之获
　　赐大红蟒缎及袍防鞍马擢湖南道卒
　　桑芸字笈云榆次人幼家贫借书读之辄不忘为文闳肆袁督学继咸亟赏之崇祯己夘举于乡庚辰成进士
　　国初补行人司行人掌司事寻擢贵州道御史巡按畿辅谪浙臬幕官超迁大理寺正厯光禄寺卿复外补汝南防政垦荒土数千顷除无艺供数千两积猾白福德肆为不法亷得之将寘诸理槖千金求免大声叱去立毙杖下懽颂声载道迁广西案察使桂林守兵素横贙痛绳以法不少贷比入觐
　　世祖章皇帝召见询地方利病亟称之迁河南右布政摄左布政不数月迁广东左布政行至南昌卒芸涖政果断而佐以详密敭厯中外所至咸树声绩卒后
　　赐祭二坛造坟安葬防典独厚
　　胡全才字体舜一字韬颖号圣水文水人性豪迈有方略前癸未进士观政条陈御寇机要召见授兵部职方司主事赞画李建泰军至正定率所部百余人树疑帜于固闗寇遥望不敢进乃从宣大入顺治元年九月大兵至太原归业清固山营前导収平汾诸府授兵部车驾司郎中三年迁陜西汉羌防议道时有贺珍之乱尤镇避西安全才招民兵擐铠力战擒斩伪兵备宋朝美伪知府杨一泰伪知县王希聨韩茂材等已而川孽张定国驻保宁谋犯汉中乃佯遣牌扫除传舍声言迎大军而遣防将严自明驰击保宁平四月贺珍自西安败囘复围汉中立城头坚守月余防　亲王内大臣援至城获全擢都察院右副都御史巡抚宁夏濒行犹亲勦荞麦山砦贼孙守法髙勋等曰若以贼遗后人是雨叶不剪而将费斧柯也杀贼一万四千有竒四年宁夏贼马德猖獗李彩继起督将士战预望城再战河儿坪德死彩亦就擒后以穆逺案罢
　　世祖章皇帝念全才功大罪小十年补江西饶南参议道经略洪承畴稔其才疏请随征湖南旋巡抚郧阳时郝刘袁塔髙李诸贼环师攻郧旧抚疾请归全才令将士繇贼充斥地以进贼遁乃驰至谷城白虎山南漳蜈蚣寨相地形列营檄诸将督兵进讨曾河湾庙滩
　　白土闗之战后先告防贼党始散囘巢是役也涖阵馘斩外降将黄鳯升等百人降丁罗万儿等五百人有竒救难民徐自嘉等万人有竒擢兵部右侍郎总督湖广旋以疾卒于官
　　予祭二坛顺治十四年
　　谕祭文曰鞠躬尽瘁者臣子之芳踪防死报勤者国家之盛典尔胡全才性行端良才猷敏练克襄王事着有勤劳方冀遐龄忽尔长逝特颁祭葬用表悼怀尔如有知尚其歆此又
　　谕祭第二道文曰惟尔居官敬慎赋性真诚夙着保障之劳新膺总督之职方期效力忽尔奄终悯恻殊深再颁祭典尔灵不昧尚克钦承又
　　御制下葬文曰惟尔名髙节钺功着抚绥方期宣力于岩疆忽为息身于邱陇爰颁祭葬用表哀悰永奠佳城灵其来格康熙元年加祭一坛
　　赠兵部尚书
　　赐諡勤毅
　　谕祭文曰鞠躬尽瘁人臣奉职之猷酬德褒庸朝廷劝忠之典盖靖共既昭其大则哀荣必厚厥终尔原任郧阳抚治已陞湖广总督兵部右侍郎兼都察院右副都御史胡全才性行端良才猷练达身膺节钺服劳无忝于在官职任封疆抚绥克肩夫重寄伫膺倚毗之隆失我屏藩之佐稽诸常典宜沛愍纶特晋崇阶用风有位兹赠尔为兵部尚书于戯位隆三事敷紫诰之华宠渥九原永作黄垆之贲幽灵不昧钜典式承子应麟廕入监仕至天津道佥事孙缵壬戌进士侯补主事
　　常大忠字二河交城人顺治壬辰进士铨梓潼知县补潜山县履亩清丈计亩编里俾里役无盈缩建三立书院买学田创库楼立眺台擢保定府同知郡有杨忠愍祠朔望必往拜重修旌忠祠建忠烈祠祀甲申尽节诸臣无何疾作闻完县大祲亟出囊中二百金赈之不三日卒榇不能归众赙之乃获啓行濳山保定人胥怀之
