<!-- { "loadSidebar": true } -->
　　孙祯妻柴氏崇祯五年避贼山谷贼搜获引其手氏囓其肉而弃之曰贼汚吾手执其臂又囓其肉而弃之曰贼汚吾臂贼义释之而去氏骂不絶声贼返立毙刄下
　　介星妻刘氏冦变姑抱病氏守姑不忍去冦至姑惊死氏骂贼被杀
　　太学生马峦继妻毛氏年十八适峦明年遭家难罹祸防不测比辨释峦入太学二十余年毛抚前子珂如已出织絍资读箕裘不坠胥氏之力云
　　郭彪妻贾氏张淮妻李氏衞宣妻王氏裴庆妻王氏李存哲妻景氏髙鸾妻秦氏尹魁妻李氏知县张玫继妻田氏子邑庠生张储秀妻裴氏李安妻廖氏张大良妻李氏刘世璋妻董氏任尚和妻张氏赵良佑妻张氏樊玭妻张氏刘贵妻晋氏子刘现妻李氏衞琛妻王氏李养性妻周氏王道成妻樊氏生员张象妻杨氏生员衞道宁妻张氏厐良弼妻杨氏樊尚智妻尉氏郑继宰妻陈氏杜尚玲妻王氏李彦珍妻陶氏刘琪妻张氏贾佑妻侯氏田祥妻李氏李纯左妻衞氏卫仁妻张氏樊绅妻左氏生员郭澜妻苗氏李尚志妻衞氏髙鳯妻赵氏李汝香妻杨氏苏有节妻尉氏郭邦正妻李氏张万金妻孔氏贺有功妻王氏卢存梧妻陈氏刘廷相妻马氏马栋继妻王氏以上俱守志节
　　国朝
　　张问仁继妻王氏夫亡前二子胥幼舅姑已老氏矢志事育无愆直指具疏旌表
　　李九明妻衞氏年二十夫亡子甫二嵗守节七十余年直指疏请旌表
　　阎厚妻李氏年十九夫亡孝姑抚子以节寿终建坊旌表
　　晋思忠妻卢氏年二十二夫亡守节事姑一日姑携孙外出氏独居机杼族人晋文忠乘机入犯氏誓不受汚捩其襟裾疾呼隣里文忠惧取机旁铁锤击杀之事闻建坊旌表
　　兰国秀妻房氏国秀务农业地与崔进娃隣秋抄国秀薙豆进娃耕房亦以助夫至进娃时往来絮语旋即驱牛返匿沟下伺国秀负担归进娃奔赴田间欲与为乱氏忿批其颊大呼进娃以土塞其口手呃其吭而死康熙四十九年事闻旌表
　　张九昌妻王氏张九全妻蔡氏俱二十而寡清修苦节妯娌同揆当事以双节旌其门
　　贾玗妻傅氏玗故无子誓同死家人防之氏曰非其时也何防焉越月殡夫讫出遗赀衣饰畀夫弟且语母氏曰我死尔无启衅端得间遂自经
　　庠生冯景运妻董氏姜瓖之变携子女避乱尉郭镇堡堡破氏弃子女赴井死
　　贡生杨灿妻张氏顺治甲午灿赴省试氏归宁夜半土贼窃发突入氏寝拥执上马氏倒投于地骂贼不休贼怒攒刀刺杀之
　　周廷旦妻张氏为盗所掠夺其襁褓儿氏仆地不起厉声骂曰宁死必不为尔辱贼斫其头颅血脑交流而死
　　生员郑玹妻张氏姑久病卧不安席氏以双股贴之臃肿弗恤后遇盗同室女生姐俱自缢
　　生员马淑援妻韩氏年十九夫亡无子痛姑孤苦无依誓守不去姑殁鬻产营葬事家计益窘嵗防人咸逃窜就食氏独忍饿而死
　　马栋继妻王氏庠生申信妻刘氏生员王谟妻衞氏卢应诚妻姚氏司马峄妻李氏段文秀妻裴氏梁元栋妻申氏王景尧妻靳氏王一纲妻车氏生员樊燮干妻郭氏崔自新妻樊氏生员张素妻李氏生员秦鼎妻李氏裴琯妻杜氏席登科妻李氏丁务登妻贾氏张王度妻田氏生员樊一采妻李氏王鳯皥妻郭氏贾文选妻韩氏生员张大辉妻裴氏苏克省妻景氏张成道妻崔氏生员司马嵩妻李氏生员张渐鸿妻卢氏张焜妻苏氏段尚谨妻王氏赵瑆妻张氏赵世辉妻胡氏生员李登朝妻张氏任应德妻解氏刘金池继妻李氏樊养魁妻贾氏毛翔妻裴氏卢光大妻张氏生员彭松年妻卢氏贾丕着妻李氏毛仲妻秦氏庠生张明妻李氏李馨妻杨氏郑居观妻张氏以上俱守志节
　　平陆县
　　元
　　进士孙某妻呉氏夫亡无子所亲欲夺其志再醮巨室王氏子呉坚拒不从后遇乱投崖死详见杨奂诗
　　明
　　毛纬妻王氏年二十六夫亡子甫五嵗养姑育子歴六十余年洪武十八年诏旌
　　举人姜某妻萧氏萧伯政女年十九夫亡子甫周守节四十余年永乐八年事闻旌表
　　生员杜元昭妻费氏年二十夫亡家素贫奉姑甚谨每典衣以供甘防人以衣尽诘之费曰姑年有限衣何足计氏盖欲殉姑终也姑殁果自缢
　　生员赵光妻张氏【旧志光先】年十六适光光死剪髪示志终始不渝御史宋旌其门
　　赵克敬妻周氏年二十八夫亡无子姑欲嫁之不可纺绩养姑完志以殁
　　裴士悦妻张氏年二十四夫亡誓不再适隣妇新寡以无依谋诸张张朂以贞守妇亦感悟自厉葢有锡类之义焉
　　生员杨信妻董氏信以贡殁于京氏年二十携幼子负骸归葬守身教子一节不移
　　国朝
　　何孝娥何守臣女守臣本农夫有女五娥最幼姿色殊异守臣欲婚士人选择愆期守臣死依母母病朝夕侍奉甚至母亡号恸欲絶或慰之娥曰二亲继殁四姊适人一兄菽麦不分我命不犹又将安往葬母毕诸姊欲挽与俱去娥逸出缢母墓桑下
　　杨烈女生而殊美父凌霓业农夫妇偕往田间女独居室恶少伺之逾墙下逼女詈骂不屈恶少以弓勒死
　　庠生邓一魁妻闫氏年十七夫亡抚在抱子起蛟事八旬衰姑苦节六十余年卒
　　生员赵连兴母张氏继妻周氏姑妇孀居持节抚孤尝割腴田百二十亩嵗取租赋赡义学里中孤儿得以肄业至今赖之
　　庠生赵连科妻李氏子庠生永禧妻员氏俱青年守志姑妇一心里人称为双节
　　庠生李呈祥妻员氏年二十一夫亡抚孤子抚孤孙俱先氏卒孤苦万状闾里哀之
　　邓进龙妻张氏顺治六年归进龙防姜瓖之变氏仓卒随众趋避自度不免行至絶崖深百丈下临大河氏泣曰吾得死所矣坐地不行众挽之去不听俄而冦至见新妇争趋之氏投身岩下死
　　陈惟谦妻仝氏姜逆之变避居张村堡被掠氏抱幼子玉平投深谷中死三日收殓面色如生儿竟无恙
　　呉发隆妻令狐氏发隆役于官家计荡然氏美而贤食贫作苦晏如也发隆以役赴省南亩就芜氏往视之道经元帝庙恶少挽入逼汚不从被勒死
　　员鼎鼐妻薛氏暨侄媳毛氏胥早寡矢守薛父可权早亡母刘氏亦青年砥志氏秉于慈训盖有素云
　　生员荆捷然妻赵氏年二十五夫亡托孤翁姑遂投缳而死
　　王建统妻侯氏少寡子幼事八旬祖翁孀姑卧病七载侍汤药无倦舆论贤之
　　赵荐妻李氏夫亡家窘翁患瘫氏调饮食周旋床褥间凡五易寒暑不少懈
　　赵学晋妻李氏年二十七夫亡遗子振世甫数月守节五十九年寿八十七嵗孙五人曽孙十五人元孙二人一堂五世咸谓苦节之报
　　李焕妻王氏焕卒遗女二氏恸失所天随自缢二女亦病亡
　　廪生员名世妻裴氏赵祚妻武氏陈其谟妻姜氏生员赵大受妻周氏増生杜维祉妻王氏庠生张大纪妻侯氏贡生员顺妻毛氏生员邓髙妻段氏増生刘绳祖妻王氏生员荆永丽妻焦氏生员刘惋妻马氏赵永时妻荆氏廪生郭叔建妻李氏生员赵大琬妻姜氏刘星义妻姚氏姜辉妻员氏生员解圣统继妻史氏张文行继妻杜氏生员薛可权妻刘氏乔聮柱妻张氏子琦妻令狐氏薛之琦妻冀氏子可拭妻史氏生员史钿妻刘氏仲子媳赵氏任玉妻赵氏荆杨妻张氏郭禹畿妻髙氏乔得源妻马氏生员吕赓飏妻张氏员鼎建妻赵氏王四门妻毛氏生员令狐永昌妻薛氏李让妻胡氏闗成瑞妻曹氏谭惟源妻令狐氏生员史龄祚妻陈氏生员毛之彩妻王氏冀启运继妻李氏樊秉枢妻员氏裴章妻张氏郭叔鱼妻刘氏王智妻赵氏姜佐周妻牛氏生员吕尽美妻李氏乔居坤妻席氏乔四达妻吕氏薛之坦妻刘氏呉琮妻毛氏刘忱妻史氏李文成妻刘氏杜钟杰妻闗氏生员赵仁术妻杨氏生员荆梦鳌妻王氏以上俱守志节
　　芮城县
　　明
　　李荣妻张氏荣戍边殁于阵氏年十九子文质甫周嵗抚训成立后文质富甲一邑输粟千斛以赈荒防防旌表
　　李氏二女东闗人成化甲辰嵗大饥父卒二女年已笄笥中饶有妆具人劝之出鬻二女惭不肯出遂饿而死
　　栁兰女栁奉春女父母早丧遗一弟一妹俱在襁褓兰女终身不嫁抚弟妹成立年六十一卒当事旌之乡人称曰栁贞节
　　贾进妻安氏有妇德事舅姑以谨顺闻年二十一夫亡子廷锡甫三嵗抚孤有成孙曽林立卒年九十有六
　　李际春妻贾氏年二十九夫亡有劝嫁者氏断发誓守抚四子皆成寿八十有四卒长子光耀暨妻贾氏侍母疾衣不解带者四十日邑以孝称
　　生员任家声妻杨氏母陈以贞节闻氏夙娴家教于归后事翁姑甚谨姑病殁夫死于孝举家悲恸氏畧无戚容匜盥整饬拜辞诸尊人乘间自缢以殉题请建坊立祠邑令姜为之传
　　雷焕妻赵氏名润姐焕病足经年侍奉不少懈焕卒氏即自缢事闻建坊立祠
　　生员兰应桢妻赵氏桢以哭母死氏七日不食谥于柩侧县令旌曰烈孝成双
　　武生赵之瑜妻张氏之瑜病卒氏不逾时即自缢事闻建坊旌表
　　生员石光瑞妻赵氏夫病半载每日焚香祝天愿代忽睛空雷震红光熌烁照耀一室异香经时始散光瑞遂殁氏亦阖戸自经事闻建坊旌表
　　生员赵之璿妻李氏夫亡誓不独生乘机自尽邑令黄旌其门
　　王大统妾髙氏夫死殉节见任少叅传其后序云雷烈妇死不逾年王大统妾亦以烈死
　　白女名亮儿年及笄家贫独居强暴欲汚之不从阖户雉经知县范抵强暴于法表曰白骨含香
　　董运昌妻陈氏夫亡从死时年二十一嵗天启壬戌邑令王旌其门
　　姚智妻尚氏生员王景美妻刘氏监生李鋹继妻张氏董某妻赵氏王彪妻李氏薛廷伦妻常氏杜学诗妻杨氏李度妻任氏妾赵氏范九仪母闗氏李桢妻董氏检校王景旦妻蔡氏以上俱守志节
　　国朝
　　李燨妻张氏燨性至孝父殁哀毁卒氏年二十三上事七旬孀姑下抚四嵗孤子勤劳守节歴五十余年疏请旌表
　　廪生薛佩兰妻王氏夫以痛父死氏拊棺哀恸誓与俱死遂自缢
　　巡检董其宇妻王氏夫亡子幼守节二十余年值姜逆之变自刎死当事闻其事勒石墓前表之
　　姚玉镜姚鳯翀之次女姜逆之变玉镜偕母妹走避南坡下中途贼突至玉镜宻嘱母曰我已矣若等东奔当得脱母妹去既逺女即以石自击其额伏地大骂冒白刅而死
　　张茂逺妻韩氏结褵未久遇盗投井死越八日始得其尸面如生茂逺痛妻贞烈抱恨成疾卒
　　张氏名佛儿王之兴妻姜逆之变为贼兵所掠驱之行经井傍跃入自尽
　　孙万正妻王氏有女年及笄冦至恐被汚先推女入井氏亦从之又王希望妻赵氏萧禹妻李氏董建都妻杨氏冦迫胥不辱投井死
　　薛珍妾董氏珍为诸生好华侈家中落怏怏而殁氏殉夫不食死
　　廪生阴启元继妻杨氏启元子温妻李氏温子汝良妻薛氏三世孀居志操如一杨与李歴四十年卒薛痛夫泣子抑郁早亡
　　贾从诏妻王氏从诏有痼疾谨事三载卒不起氏年十九嵗力勤织絍抚子昌运有成寿逾八十终
　　孙迎吉继妻刘氏抚前子爵如已出遇盗逼氏投井掠其子而去溺水两日不濡遇救出痛哭求子卒得其音耗倾资赎囘
　　张元吉妻赵氏元吉早世决志从夫亲党劝之不听越旬日自缢又生员王汝器妻张氏吕林钟妻赵氏胥以殉夫死
　　生员崔齐昆妻杨氏夫死投缳丧次家人解之起坐如常次日卒自缢先是氏处室时隣妇有再醮者见之曰妇可更嫁乎拂袖而返
