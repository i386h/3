<!-- { "loadSidebar": true } -->
　　子献　妫姓陈桓公孙子献之后
　　子羽　姬姓姓纂云晋公族子羽之后为楚隋邑大夫路史韩起庶子亦曰子羽
　　子尚　妫姓陈僖公生廪丘子尚裔因氏焉
　　五鹿　姬姓风俗通卫邑也晋公子重耳封舅犯于五鹿支孙氏焉代郡成阳县有五鹿氏　栁芳姓系録论于志则三乌五鹿氏
　　主父　嬴姓赵武灵王号主父支孙因以为氏
　　子鞅　妫姓陈僖公生简子齿为子鞅氏
　　子芒　妫姓陈僖公生盈字子芒之后
　　子舆　妫姓陈桓公生子石难为子舆氏
　　子禽　妫姓陈僖公生惠子子得为子禽氏
　　苦成　姬姓郄犨别封于苦为苦成子　库成风俗通本苦成方言变为库成　路史苦成库成古成车成出于苦
　　子寤　妫姓陈僖公生宣子其后为子寤氏
　　子沮　妫姓陈桓公生子舆为子沮氏
　　子夏　妫姓陈公子少西字子夏因氏
　　子宋　妫姓陈宣公生子楚其后为子宋氏
　　武成　嬴姓风俗通赵平原君胜封武成君因氏焉偃师　妫姓陈太子偃师之后
　　梗阳　晋有梗阳巫皋
　　右行　晋屠击将右行因氏焉
　　戏阳　晋邑子孙以邑爲氏
　　步阳　晋大夫步阳御戎　一作步
　　利孙　晋大夫公子利孙其后氏焉
　　季婴　世本晋季婴之后
　　季夙　世本晋靖侯孙季夙之后
　　魏疆　姬姓魏武子支孙庄子快为魏疆氏
　　大戊　姬姓晋公子大戊之后
　　大狐　姬姓世本晋大夫大狐伯生突突生饶号为大狐氏
　　褐余　夫论曲沃桓叔之后
　　干　姓苑段干木之后西河人
　　少室　国语少室周为赵简子戎右
　　匠丽　晋有匠丽氏
　　伯州　晋有伯州犁
　　下军　晋栾黡为下军大夫支孙氏焉　路史栾书下军及嘉若栾出于栾
　　屋庐　周屋庐子著书言彭耼之法晋贤人
　　鬬耆　芈姓英贤传鬬伯比之后孙鬬耆仕晋因氏焉北唐　英贤传晋有髙人越者隠伏于北唐因氏焉叔带　嬴姓赵夙字叔带以字为氏
　　叔向　晋羊舌大夫之后羊舌肸字叔向以字为氏叔鱼　羊舌鲋字叔鱼以字为氏
　　弗忌　姬姓晋大夫栾弗忌之后
　　乐王　晋大夫乐王鲋之后
　　续祁　姬姓晋隰叔之后与士氏同族祁奚举子午自代父子相续为政因氏
　　伯宗　世本晋孙伯起生伯宗因氏焉
　　百里【秦国】风俗通秦相百里奚之后其先虞人家于百里因氏焉
　　綦连　代人号綦连部卽以为氏　其先姬姓六国末避乱出保祁连山因以山为姓北人语譌故曰綦连
　　冠军　汉霍去病封冠军侯因氏焉
　　广武　汉李左车封广武君因氏焉
　　第二　其先齐诸田汉武帝徙之诸陵以门秩次第田广之孙旧登为第二氏
　　第八　风俗通齐诸田后田广弟英为八门因氏焉太傅　汉太子太傅疏广曽孙彦则避王莽乱于太原因氏
　　呼延　呼衍氏入中国改为呼延氏
　　拓拔　黄帝子昌裔之后受封北土黄帝以土徳王北人以土为拓后授为拔故号拓拔氏孝文时改姓元
　　长孙氏出自拓跋郁律生二子长曰沙莫雄次曰什翼犍什翼犍卽后魏道武皇帝祖也后魏法七分其国人以兄弟分统之沙莫雄为南部大人号为托跋氏生嵩太尉北平宣王道武以嵩宗室之长改为长孙氏至孝文以献帝长兄为纥骨氏后改胡氏次兄普氏为周氏又次兄为达奚氏改奚氏又次兄为伊娄氏改为娄氏又次兄敦丘氏为丘氏又次兄俟氏为万俟氏魏官氏志侯氏后改为亥氏以上号七族叔父之后乙旃氏为叔孙氏疏属车焜氏改为车氏是为十姓太和中诏自代北而徙者皆为河南洛阳人代初有九十九姓后自十姓外余部诸姓内入者凡一百三十五氏太和十九年诏以穆陆贺刘楼于嵇尉八姓同四姓其余为姓为族有差若三世官不至姓班有族官则入族官无族官则不入姓族
　　万俟　后魏献帝季弟后为十姓官氏志称万俟氏尉迟【太原】徴音　与后魏同起尉迟部之后孝文时改为氏
　　伊娄　氏族志后魏献帝与邻第六弟为伊娄氏为十姓
　　九百　姓苑代郡有九百里为小吏
　　贺兰　有纥伏者与后夜俱起爲贺兰莫何弗因以为氏
　　贺若　代居元朔随魏南迁北俗谓志正为贺若因以为氏
　　贺拔【下邳】与后魏同出阴山代为长北人谓地为拔总有其地土人相贺因氏焉
　　贺娄　代人本居漠北以国为氏孝文改为娄氏独孤【髙平】其先本姓刘氏至后魏在北有三十六部独刘不与因为氏
　　乙弗　代人世统部落
　　斛律　代人世为部落统帅号斛律部因氏焉
　　斛斯　其先居广牧世袭莫弗大人号斛斯部因氏焉纥干　代人孝文改爲干氏
　　纥骨　后魏献帝兄纥骨氏为十姓居代北
　　达奚　后魏献帝第五弟之后为十姓
　　拓王　本姓王乐浪人远祖罴后魏伏波将军镇武川赐姓拓王氏
　　尔朱　尔朱荣北秀容人世为部落长其先居尔朱川因为氏焉
　　屋引　本居元朔随魏南迁孝文改为屋氏
　　素和　檀石槐之后后魏书以本白部故号素和孝文改为和氏
　　叱罗　改为罗氏
　　叱努　改为狼氏
　　萨孤　代人随魏南徙
　　是连　自代北随魏南徙
　　可达　代北武川人随魏南徙
　　叱利【一云叱列】西部大人后魏各依旧号
　　乞干　代人随魏南徙
　　叱干　代人后魏献帝定姓为叱干氏居武川
　　折娄　本鲜卑随魏南徙
　　吐万　代人世为部落帅
　　车焜　后魏献帝命疏族为车焜氏系十姓之列孝文改为车氏
　　普氏　后魏献帝次兄为普氏孝文改为周氏
　　乙旃　后魏官氏志献帝命叔父之裔为乙旃氏是为十姓
　　拔略　后魏官氏志拔略改为苏氏
　　俟利　后魏疋孤之后犹方伯也
　　温孤　代人改为温氏
　　疋娄　改为娄氏齐神武后其女也
　　大防　姓纂今同蒲二州多此姓或改姓为慿
　　可频　周书王雄传太原人唐志代人泾州总管庸国公西魏赐姓可频氏生谦周益州总管
　　宇文氏世袭鲜卑大人至普回因猎得玉玺自以为天授北俗谓天为宇玺为文因号宇文氏或云神农氏为黄帝所灭子孙遁居北方鲜卑俗呼草为俟汾以神农有尝草之功因自号俟汾氏其后音讹遂为宇文氏普回裔孙拔拔陵陵仕后魏都牧主开府仪同三司安定忠侯以豪杰徙居代州武川县生系仕至内阿干二子韬阿头韬三子肱颢泰泰乃后周太祖也　庾信宇文显墓志公讳显上党武乡人自大雾浮河长虹映渚承源于若水纂系于苍林上党居韩之西常山在赵之北因地为氏可略而言焉
　　三字姓
　　侯莫陈　后魏别部居库斛真水周书云武川人世为渠帅随魏南迁号侯莫陈氏　庾信侯莫陈道生墓志本系隂山出自国族降及于魏在秦作刘
　　叱伏列　周书云代郡西部人其先为第一领人酋长破六韩　其先代人随魏南迁
　　可朱浑　世代北又居怀朔镇随魏南迁
　　歩六孤　代北人孝文改为陆氏
　　丘穆陵　代人孝文改为穆氏
　　纥豆陵　代人孝文改为窦氏
　　莫多娄　代人随魏迁洛阳
　　莫且娄　代人
　　莫侯卢　代人
　　莫那娄　代人
　　莫胡卢　代人孝文改为阳氏
　　譬历辰　代人改为张氏
　　四字姓
　　自死独膊　代人
　　井疆六斤　代人
　　附
　　后魏迁洛有八氏十姓咸出帝族又有三十六族则诸国之从魏者九十二姓世为部落大人者并为河南洛阳人其中国士人则第其门阀有四海大姓郡姓州姓县姓及周太祖入关诸姓子孙有功者并令为其宗长仍撰谱録纪其所承又以关内诸州为其本望
　　唐太宗诏髙士廉韦挺岑文本令狐徳棻责天下谱牒参考史传检正真伪进忠贤退悖恶先宗室后外戚退新门进旧望右膏粱左寒畯合二百九十三姓千六百五十一家为九等号曰氏族志而崔干仍居第一太宗欲以今日冠冕为等级髙下遂以崔干为第三姓班其书天下髙宗时许敬宗以不叙武后世又李义府耻其家无名为子求婚不得更以孔志约杨二卿史元道吕才等十二人刋定之裁广类例合二百三十五姓二千二百八十七家四后遂居第一姓改为姓氏録搢绅目为勲格义府奏悉索氏族志烧之又诏后魏太原王琼与陇西李寳荥阳郑温范阳卢子迁卢泽卢辅清河崔宗伯崔元孙前燕愽陵崔懿晋赵郡李楷凡七姓十家不得自为婚先是后魏太和中定四海望族以寳等为贵其后矜尚门地故氏族志一切降之王妃主壻皆取当世勲贵名臣家未尝尚山东旧族后房龄魏徴李勣复与婚故望不减然每姓第其房望虽一姓中髙下悬隔其后衰宗落谱昭穆所不齿者皆称禁婚嫁益自贵男女皆潜相聘娶讫不能禁云











　　山西通志卷六十四
<史部,地理类,都会郡县之属,山西通志>
　　钦定四库全书
　　山西通志卷六十五
　　科目
　　唐虞取士敷奏以言明试以功车服以庸制科之设葢亦古者言扬之遗意也多士幸逢右文
　　盛世登明选公虽山陬僻邑亦靡不愿家脩廷献以上佐唐虞之至治则科目诚不可以不志而隋唐以前孝亷方正诸科卓卓有可表见者均得备列焉所以存掌故也志科目
　　汉
　　孝亷科
　　冯　唐【代州人汉兴徙安陵为郎事文帝】张　敞【以太守卒史为甘泉仓长】尹翁归【以督邮为缑氏尉又以都内令为农都尉】
　　冯　谭【上党潞人奉世长子为郎天水司】冯　逡【潞人奉世子通易为郎陇西太守】
　　班　况【雁门楼烦人】　　　　刘　茂【太原晋阳人】
　　鲍　昻【屯留人徳子有孝义节行辟公府连征不至】
　　陈　龟【氏人拜度辽将军后征为尚书】裴　瑜【河东人尚书】
　　郭　淮【阳曲人魏车骑将军仪同三司阳曲侯谥贞】
　　杜　挚【安邑人建安中校书】　　　温　恢【太原祁人魏凉州刺史】
　　贤良方正科
　　班　游【雁门楼烦人】　　　　杨仲续【河东人为祁令】
　　明经科
　　鲍　宣【上党人以郡功曹迁郎司隶校尉】
　　茂才异等科
　　冯　永【潞人逡子】　　　　　鲍　永【屯留人署郡功曹徴拜尚书】
　　朱　山【河东人】　　　　　冯　豹【潞人衍子拜尚书郎】
　　陈　禅【氏人】　　　　　贾　逵【襄陵人魏豫州刺史】
　　魏
　　孝亷科
　　王　凌【祁人】　　　　　　崔　逰【上党人为郎中】
　　田豫子【太原人】
　　郎吏通经科
　　乐　详【安邑人以太守杜畿荐为博士】　荀　纬【以并州刺史梁习荐除县长】徐　晃【扬人辟为郡吏迁右将军封阳平侯諡壮】
　　孙　资【平遥人骠骑将军侍中特进諡贞】
　　晋
　　孝防科
　　邓　攸【襄陵人尚书右仆射】　　　冯　收【河东人】
　　王　接【猗氏人尚书殿中郎　是嵗恵帝复祚以国有大庆天下秀才皆不试接除中郎】温　峤【祁人骠骑将军开府仪同三司始安郡公諡忠武】
　　前五代
　　宋
　　孝亷科
　　解　荣【万泉人宋武帝初临颖县尹】
　　后魏
　　孝亷科
