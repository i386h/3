<!-- { "loadSidebar": true } -->
　　江庐已别游河侣商洛休陪谒汉賔独立南山千嶂里长将万夀祝严宸
　　南极园
　　清徴有逸仙畴昔下南极紫气远成图照此太白域芝田手所耘地灵亦知啬云根一十八劚握安可得惟余乱峯间乔林竦寒色【附】
　　紫团胜赏闻之旧矣壶闗大夫俾图作赞欲得予诗时在管城锦绣潭上自食至晡三十六景赋之遍防窜一二字耳因以草巻寄之时政和六年秋九月既望乙巳辅道书郡志曰辅道书字神竒原刻十二石亦以搨本累僧碎之埋于山后人踪迹掘之止得八石嵌之慈云寺壁间后止存四石顺治十八年知县朱辅移置学宫
　　安邑饮葡萄酒诗　　　　　　　王　孚
　　风含翠蔓舞苍虬露湿骊珠拂素秋酿酒尽堪留客醉比来何必问凉州
　　王官瀑布　　　　　　　　　　雷　临
　　区区奔走漫华巅一别王官十四年绿玉峡中喷白玉溉田浇竹满平川
　　三门砥柱　　　　　　　　　　张保源
　　凿开山骨过长河水土方平叙九歌举世但传神禹力谁人知是帝功多
　　游休休亭　　　　　　　　　　郑　集
　　世事心知不可爲拂衣归此养天机先生独善端无意肎续春秋辨是非
　　前题　　　　　　　　　　　　蒋之竒
　　势利煎人漫白头休休休去是良谋应须买取堪骑鹤跨入芝田阆苑游
　　访王官谷休休亭二首　　　　　仇伯玉
　　飘香山径踏残花来访仙乡隐处家当日庙堂延至计未应怀璧老烟霞
　　山鵶营巢欲哺儿晴杏拆早先离披盘回一径穿碧篠谷口数家耕水湄
　　游王官谷　　　　　　　　　　王　干
　　耐辱幽人不愿名一邱一壑遂高情门前流水无冬夏想见先生到骨清
　　前题二首　　　　　　　　　　王钦臣
　　表圣于文尚未高善将名利比秋毫王官谷里当安卧天子呼来亦遯逃
　　钟山林出处明中间不合枉高情有钱须买王官谷流水声中过一生
　　去任辞汤庙　　　　　　　　　张之才
　　一官来此四经春不负苍天不负民神道有灵应信我去时犹似到时贫
　　金
　　按部道中二首　　　　　　　　萧　贡
　　窟野河中水没腰管岑官路雪封条一年乐事能多少强半光隂马上消
　　寒城睥睨插山隅秋半霜风塞草枯月转谯楼天未晓角声吹彻小单于
　　岢岚
　　岢岚地势横三河朔城墉挂一箕紫塞高连寒日短黄榆落尽长年悲
　　后赵
　　拟伦人物指高光可笑枭雏不自量正使成名皆防子英雄也未到君行
　　眞容院诗
　　魔宫佛界等空虚此理何曽属有无直向台山始相见可中还有二文殊
　　读火山莹禅师诗巻【禅师隩州白氏岐山令君举枢判文举之弟自幼日有诗名河东尝有诗云十日柴门九不开松庭雨后满苍苔草鞵挂起跏趺坐消得文殊更一来归寂后客有示其集者因题其上】
　　长短都归一梦中身前身后两无穷李憕信士今如在定向江湖访泽公
　　戊戌二月中旬登稷山清榭　　　张万公
　　问囚推案朝还莫危坐不知春浅深今日檐间看风色一株红杏暗惊心
　　叠翠楼　　　　　　　　　　　郝　俣
　　画楼西畔石州山指防云烟识翠鬟回首十年眞一梦淡天如水夕阳间
　　过胥相墓　　　　　　　　　密国公璹
　　亭亭华表映朱门始见征西宰相尊下马读碑人不识夷山高处望中原
　　瓶形岭早发　　　　　　　　　元徳明
　　海云萧瑟雪花干人在羊肠百八盘闲客不知名利苦见时应作画中看
　　山园梨叶有青红相半者戏作一诗
　　霜轻霜重偶然中一叶虽殊万叶同不信世间闲草木解随儿女作青红
　　过鳯皇山
　　鳯皇闻说似天坛北去南来马上看想得松声满岩谷秋风无际海波寒
　　沁水山寺　　　　　　　　　　王　寂
　　两峡山高月半轮五更人起马嘶频无端又上长安道输与僧牕饱睡人
　　自灵泉寺诣偃月山　　　　　　李　广
　　立马松间首重回乱峰无数翠成堆爲寻偃月山前路向白云深处来
　　白岩寺羣山环抱村落相望亦竒观也惜乎无水因作絶句书石当有水出　　　李　晏
　　只有山光无水声我疑神物固岩扄如何凿得飞泉出当爲山僧叱六丁
　　山寺寻春春已归紫梅犹有折残枝老僧兀坐如枯木花谢花开总不知
　　题郝文忠公墓
　　仗节江南羡此行眞州犹稔使君名佳城郁郁埋西浒恨不生还苏子卿
　　鸟影过寒塘　　　　　　　　　武天和
　　着眼分明莫作疑从来形影本同归不应水底青天上更有飞禽仰靣飞
　　题都君锡隐居　　　　　　　　李安时
　　恬处深山物外身门前常是聚蹄轮已知谷口驰名久孰谓清朝乏子眞
　　寒食次陶公韵二首　　　　　　赵安时
　　莫怪山城后放花神灵秘惜晚生芽他乡早发还先谢春色都留聚我家
　　宛似安仁满县花风流善政作根芽太平官府看看见再活疲民数百家
　　送二道者归汾州　　　　　　　许安仁
　　介休山下两闲人来访汾阳旧使君明日却归尘外去一防白鹤上青云
　　青塜　　　　　　　　　　　　王元节
　　环佩魂归青塜月琵琶声断黑山秋汉家多少征西将泉下相逢也合羞
　　即事二首　　　　　　　　　　刘　昻
　　雨洗明河画扇收胡牀露冷药阑秋墙隂未得中庭月一防萤光草际流
　　山花山雨相兼落溪水溪云一様闲野店无人问春事酒旗风外鸟关关
　　王官谷
　　潜溪时照尘埃客微雨不遮天柱峰斜日落花人去尽淡烟楼阁数声钟
　　题王官表圣祠　　　　　　　　姚　仿
　　表圣当年曾退栖林泉良是昔人非可怜天柱千寻立竟日无人空翠微
　　游王官谷谒司空表圣祠三首　　蔡　珪
　　簿书期防敢迁延暂尔城楼借榻眠咫尺王官未能去俗缘妨我爱山缘
　　黄尘乌防走西州溽暑秋霖两滞留居士有灵应见笑微官何事不休休
　　云里高栏靣靣风栏边列树障秋空凭君爲我开秾绿尽放南山入眼中
　　醉经斋爲虞乡麻长官赋　　　　周　昻
　　诗书读破自融神不羡云安麴米春黄巻至今眞味在莫将糟粕待前人
　　赠益公和尚还超山　　　　　　王庭筠
　　平沙漠漠鴈翩翩风弄菰蒲水拍天短艇得鱼撑月去一声渔笛破寒烟
　　八月十五日过泥河见鴈
　　家在孤云落照间行人已上鴈门闗凭君爲报平安信才是云中第一山
　　蔡村道中　　　　　　　　　　杨云翼
　　水连深竹竹连沙村落萧萧已暮鸦行尽画图三十里青山影里见人家
　　阳春门隄上
　　薄薄晴云漏日高雪消土脉润如膏东风可是多才思先送轻黄到柳梢
　　北园　　　　　　　　　　　　刘从益
　　碧梧斜影落胡牀白葛乌巾满意凉宴坐不知红日晚笋舆归路麦花香
　　食松子　　　　　　　　　　　雷　思
　　千嵓玉立尽长松半夜珠玑落雪风休道东游无所得岁寒梁栋满胸中
　　题天柱峰
　　一峯凝碧倚晴空一水萦纡一径通中有幽人犹说古谁知高兴与今同
　　藏云洞
　　仙人爱茹紫芝香占得中条最上方何事红尘飞不到幽居常被白云藏
　　憇三诏亭　　　　　　　　　　王伯迪
　　水竹萧森一径开濯缨亭下洗尘埃情知相约皆无实不碍偷闲乗兴来
　　望天柱峰三絶　　　　　　　　李　楫
　　买得王官作主人青山伴侣碧溪邻千缣尽散傍人手想见清无一防尘
　　先生节义全终始名与青山万古高遗像仅存人已远满嵓修竹冷萧骚
　　仕路奔驰两华谁能来此老烟霞而今三诏亭前水都属寻常射利家
　　游王官谷　　　　　　　　　　王隆吉
　　不见高人耐辱公倚天山色自清雄凭君莫促东州驾且看苍崖泻玉虹
　　远祖鴈门武皇　　　　　　　　李　汾
　　死心唐室正诸侯鐡马南来隘九州当日三垂冈上意诸孙空抱腐儒羞
　　读裕之弟诗藁有莺声柳巷深之句漫题三诗其
　　后　　　　　　　　　　　　元好古
　　阿翁醉语戏儿痴说着蝉诗也道竒吴下阿防非向日新篇争遣九泉知
　　莺藏深树只闻声不着诗家画不成慙愧阿兄无好语五言城下把降旌
　　传家诗学在诸郎剖腹留书死敢忘背上锦囊三箭在须千古说穿杨
　　崆峒山图爲横溪翁赋二首　　　刘祖谦
　　好竒仍有客相擕絶顶披云快一跻三十六峯青似染五年拄笏羡横溪
　　独占名山每羡渠京尘今日污吟须西州十载经行处惆怅云烟是画图
　　寄陈正叔雷希顔　　　　　　　刘光谦
　　东南形胜古徐州人物休评第几流落落陈雷天下士故应连榻卧黄楼
　　李鴈门　　　　　　　　　　　史公奕
　　天下三分二属梁区区独木欲支唐锦囊三矢传遗恨不救朱三着赭黄
　　西京道中　　　　　　　　　　蔡松年
　　来时绿水稻如鍼归日青梢没鹤深莫忘共山买田约藕花相间柳隂隂
　　蔺相如墓　　　　　　　　　　田天泽
　　翠叠峰峦歩幛新上卿庙貌万年春可怜完璧归来后故里萧萧也入秦
　　山中　　　　　　　　　　　　马天来
　　青林寂寂鸟关关画出风烟落照间脱草鞋临水坐野云分我一边闲
　　山隂县　　　　　　　　　　　史　肃
　　涌云驱雨不成霖山径危行未要深午梦初回乌鸟乐小亭斜日柳隂隂
　　宝嵓僧舍　　　　　　　　　　宗　道
　　寂寂钟鱼栢满轩午风轻飏煮茶烟西堂竟日无人到只许山人借榻眠
　　文中子读经　　　　　　　　　董文甫
　　纷纷述作史才雄听似秋来百草虫不是春雷轰蛰窟蚓蛇防得化成龙
　　晋祠　　　　　　　　　　　　史士举
　　小桥流水竹萧森竹里人家一径深只欠东风小篱落梅花疎淡月笼隂
　　粮山积雪　　　　　　　　　　王　纲
　　休粮山顶雪成堆赵壁秦城迹已埋独喜丰年应有兆阳春一曲向谁裁
　　游栖岩寺　　　　　　　　　　张　瓒
　　林表招人白塔明竹间兰芷石泉清惠崇水墨西轩景烟带平芜水带城
　　清明上已游春　　　　　　　　刘　汲
　　山城无事早休衙闲逐东风看落花行处不敢呵喝闹恐惊林外野人家
　　过兴儒里　　　　　　　　　　顔　谘
　　云林垂幕覆山村半岭牛羊日已曛名谓兴儒应不妄太平今日正崇文
　　王官飞湍　　　　　　　　　　陈　庾
　　表圣当年爱此山倚楼终日看飞湍后人空饮贻溪水不学先生便挂冠
　　三门集津图　　　　　　　　　阎长言
　　津门未爲天下险勿作骇相观兹图偃月堂中李林甫有人能写此心无
　　题裕之乐府后　　　　　　　　王中立
　　常恨小山无后身元郎乐府更清新红裙婢子那能晓送与凌烟阁上人
　　述怀　　　　　　　　　　　　何宏中
　　马革盛尸每恨迟西山饿踣更何辞姓名不到中兴厯付与皇天后土知
　　游天坛杂咏五首　　　　　　　元好问
　　芳树隂隂鸟语哗绿云晴雪映红霞青山可是堪人恨藏着中岩十里花
