<!-- { "loadSidebar": true } -->
　　地形志晋州北五城郡领县三　平昌　石城　北平昌　郡县胥兴和二年置
　　唐石州昌化郡本离石郡天寳元年更名领县五　离石注有孝文山　平夷　定胡注武徳三年置西定州贞观二年州废来属又析孟门县七年省西有孟门闗　临泉　方山注武徳二年以县置方州三年州废来属今县治北有方山城
　　宋石州昌化郡军事旧带岚石隰三州都巡检使元丰五年置葭芦呉堡二砦州因置二砦沿边都巡检使遂令三州各带沿边都巡检使初领县五元符二年陞葭芦砦为晋宁军以州之临泉县焉大观三年复以定胡县晋宁军领离石平夷方山三县
　　金志石州旧昌化军刺史兴定五年复晋阳从郭文振之请也领县六离石注倚有胡公山离石水石窟镇　方山注贞祐四年徙置积翠山有方山赤洪水孟门注旧名定胡明昌六年更名宋晋宁军有
　　黄河宁乡水　温泉注贞祐四年改汾州有逺望山温泉　临泉注宋晋宁军有黄河临泉水　宁乡注旧名平夷明昌六年更
　　元志石州等处怯怜口千户所延祐七年置
　　元中统二年省离石县入本州三年复立至元三年省温泉入孝义以临泉为临州旧置司候司后与孟门方山俱省入离石领离石宁乡二县
　　定胡城后改孟门城西百二十里宋为离石县有嘉禾碑元改离石巡检司明因之今废址存
　　明隆庆元年署州事太原府同知李春芳以石失二字同音请更名为永宁
　　王运新吕梁山辨　按春秋成五年乙亥夏梁山崩书而不系之国为天下纪异也左氏谓晋侯以传召伯宗谋之公羊以为河上之山其崩壅河三日不流谷梁云梁山崩壅遏河三日不流具载伯宗对晋侯之语吕不韦云吕梁未凿河出孟门之上郦道元谓吕梁之石崇竦河流激荡有震动天地之语诸説皆言为晋山也胡氏乃引韩奕之诗证为韩国之镇言韩为晋灭而大夫韩氏以为邑焉张氏为同州韩城有禹贡梁山説与胡氏合杜氏云梁山在冯翊夏阳县北方舆胜览云梁山在同州郃阳县诸説皆言非晋山也东鲁徐先生昌论断云若言韩国之镇则韩在河西实为雍地而治梁及岐不应系之冀州也独九峰蔡氏书传所指在离石东北与左氏诸説合而公谷不韦道元所云壅河不流吕梁未凿震动天地之语则为无稽窃意公谷得之传闻而未至其地胡氏诸人亦徒求河上之山不复审辨州域之异遂有韩郃等语或韩郃地近大河禹迹曾及之而山名偶同焉故也余夙慕梁山之胜有味乎徐先生之记每欲躬探古迹而未敢确定其是非甲寅秋始登絶顶徘徊四望髙冠诸山下视崩石硙硙益信胡氏诸人实未尝亲至其地而承讹踵误遂有诸説之纷纷也夫禹之治水也必登髙逺暸相度详明然后施疏导之功使止求之傍河之山则必顾此遗彼不蹈鲧考之辙不止又焉能天地平成俾烝民乃粒叹明徳于不衰哉因服徐先生之考辨精详而信吕梁之在吾石者无疑是为辨
　　按梁山属冀州不属雍州禹贡已是铁案太史公曰迁生龙门韦昭注云在县北博物记曰有韩原韩武子采邑是韩原非河西之地而尔雅曰梁山晋望此一语尤可证梁山之为晋地困学纪闻所辨甚晰见汾州狐岐山下
　　壶口龙门辨　禹贡于冀言壶口于雍言龙门两州分属夹河对峙后人以河东有龙门县疑有二龙门非也河东岸古无龙门县名惟汉之皮氏县后魏改为龙门宋改曰河津县西北二十五里有龙门山即壶口之南支而孟门即龙门之上口在隰州大宁西南与陜西宜川相对锥指云东必得西而始成其为口西必得东而始成其为门二语可谓明辨至汾隂县之西南有平山一名壶口山杜预注潞县有壶口闗长治县古壶闗治有壶口山浮山县西南有蜀山亦名壶口皆非禹贡之壶口壶口之载于冀州者当以隰州大宁为正
　　大同府
　　大同县
　　尹耕四郡考　夫大同之地古云中九原定襄代郡赵秦汉之所置也赵并代以有代斥胡以有云中九原而置郡则皆于赧王之十五年于是秦因之为三郡汉增置定襄为四郡夫秦汉时天下不过三十余郡而北地处其四则夫西北之陬岂止是哉故尝曰三代以来东南之地渐辟而西北之地渐沦固理势之自然也今以其故城考之则云中在胜州榆林五原即废丰州代为蔚废城定襄在今府城西北皆非今府城也以其属考之则云中有咸阳陶林沙南北与之属九原有临沃文国武都曼柏之属定襄有成乐桐过襄隂复陶之属代郡有髙栁卤城班氏平邑之属皆非今所属也然则今大同者云中之东境定襄之南境代郡之北境而九原之南邻也是故合其全则四郡不得不纪指其实则代南境为太原云中定襄西北境与九原俱在塞外矣是则考兴废者不可不知也
　　京东考古録　世言燕云十六州自石敬塘以赂契丹不属中国者四百四十余年盖不尽然考之于史晋髙祖所割以畀契丹者山前之州七曰幽【今顺天府】曰蓟【今蓟州】曰瀛【今河间府】曰莫【今任邱县】曰【今涿州】曰檀【今密云县】曰顺【今顺义县】山后之州九曰新【今保安州】曰妫【今延庆州】曰儒【今永宁县】曰武【今在朔州西境】曰云【今大同府】曰应【今应州】曰寰【今马邑县】曰朔【今朔州】曰蔚【今蔚州】而营平二州则后唐时契丹自以兵取之矣其后周世宗复闗南北则瀛莫二州复归中国而其余十四州遂沦于契丹并所取营平二州亦适得十六之数若霸州乃周世宗所置滦州乃契丹所置又不在十六州之内者也
　　周赧王十五年赵置云中九原代郡　云中旧城在胜州榆林县东北九原旧城在大同西北即唐改丰州者　赵置郡复筑长城自代并隂山下至髙阙为塞隂山在朔州塞外髙阙在五原北两山相对如阙
　　甚髙
　　汉髙帝十一年诏曰颇取山南太原之地益属代代之云中以西为云中郡　十二年分云中置定襄郡
　　汉志云中郡注秦置莾曰受降属并州领县十一　云中注莾曰逺服　咸阳注莾曰贲武　陶林注东部都尉治　桢陵注缘胡山在西北西部都尉治莾曰桢陆　犊和　沙陵注莾曰希恩　原阳　沙南北舆注中部都尉治师古曰阚骃云广陵有舆故此加北　武泉注莾曰顺泉　阳夀注莾曰常得
　　通典秦云中郡今云中单于府是也后魏道武自云中徙都平城即此云中今马邑郡北平城即今郡隋云内县恒安镇也　云中汉旧县隋曰云内县白登山白登台汉髙帝初被匈奴围于此有故髙栁城防合陂后魏盛乐县亦在今郡界单于台在今县西北百余里汉武元封元年勒兵十八万骑出长城北登单于台
　　晋建兴元年代公猗卢城盛乐为北都治故平城为南都又城新平城于灅水之阳使其子六修居之　魏孝文帝生于平城紫宫
　　地形志恒州注天兴中置司州治代都平城太和中改孝昌中防天平二年置寄治肆州秀容郡城领郡八代郡秦置孝昌中防天平二年置领县四　平城
　　注二汉晋属雁门后属　太平　武周注二汉属雁门晋罢后复属　永固　善无郡　梁城郡天平二年置领县二　防合注前汉属代后汉晋罢后复属裋鸿注一本作祗鸿　繁峙郡　髙栁郡　北灵
　　邱郡　内附郡　灵邱郡【附录】云州注旧置朔州后防永昌中改寄治并州界领郡四　盛乐郡注永熙中置领县二　归顺注永兴中置州郡治　还安注永熙中置　云中郡注秦置领县二　延民注永兴中置　云阳注永煕中置　建安郡注永熙中置领县二永定　永乐胥永熙中置　真兴郡注永熙中置领县三真兴　建义　南思胥永熙中置【中有大同地故附录县后】
　　后魏天兴元年秋七月迁都平城十二月徙六州二十二郡守宰豪杰吏民二千家于代都　泰常七年九月辛亥筑平城外郭周回三十二里　魏定中山分徙吏民及徒何种人工伎巧十万余家以充京都给耕牛计口受田天兴初制定京邑东至代郡西及善无南极隂馆北尽防合为畿内田其外四方四维置八部帅以监之劝课农耕量校收入以为殿最又躬耕借田率先百姓自后比嵗大熟匹中八十余斛天赐三年六月发八部人自五百里内缮修都城尹耕曰魏畿封东至代则上谷不与西至善无则五原不与南极隂馆则限以雁门北尽防合则舍置丰胜魏之畿内正与今日大同同也
　　唐会昌三年三月以云朔蔚应诸州为大同道罢属河东置都练使领之未防改防御使后升为节度
　　唐志云州云中郡有云中楼烦二守捉城
　　旧唐志云州隋马邑郡东云内县界恒安镇也武徳四年平刘武周六年置北恒州七年州废贞观十四年自朔州北定襄城移云州及定襄县置于此【即后魏所都平城】永淳元年为贼所破因废【州及县俱废】乃移百姓于朔州开元二十年复为云州【仍改定襄县为云中县】天寳元年改为云中郡乾元元年复为云州领县一在京师东北一千九百四十里去东都一千六百四十二里　贞观四年四月置云中定襄都督府
　　云中府唐云州大同军节度石晋以赂契丹契丹号为西京宣和三年始得云中府武应朔蔚奉圣归化儒妫等州谓山后九州也
　　宋庆厯四年十一月辽号云州为西京置大同府　辽志西京大同府赵武灵王始置云中郡秦属代王国后为平城县魏属新兴郡晋仍属雁门刘琨表封猗卢为代王都平城元魏道武建都孝文改为司州牧置代尹迁洛改万年又置恒州齐文宣废州为恒安镇今谓之东城寻复恒州周复恒安镇改朔州隋仍为镇唐武徳四年置北恒州七年废贞观十四年移云中定襄县于此永淳元年移民朔州开元十八年置云中州天寳元年改云中郡乾元元年曰云州干符三年李国昌为大同军节度使子云中守捉使李克用据州广明元年奔北地后败黄巢取云南既而与太祖会于云州之东城后唐同光三年复以云州为大同军节度使晋髙祖初割山前代北地为赂大同来属因建西京敌楼棚橹具广袤二十里门东曰迎春南曰朝阳西曰定西北曰拱极元魏宫垣占城之北面双阙尚在清宁八年建华严寺奉安诸帝石像铜像又有天王寺留守司衙南曰西省北门之东曰大同府北门之西曰大同驿初为大同军节度重熙十三年升为西京府曰大同统州二县七　大同县本大同川地重熙十七年西夏犯边析云中县置户一万　云中县赵置防革与京府同户一万　天成县　长青县　奉义县　怀仁县　怀安县　州　徳州
　　按赵武灵王始置云中郡大同县本大同川地考据未确
　　辽制大同嵗纳三司税钱折粟　重熙十三年升府为西京置留守司十二月己丑幸西京
　　金天眷元年己酉省西京州县　皇统元年以燕京路尚书省西京及山后诸郡族元帅府旧置兵马都部署司天徳二年改置本路都总管府后更置留守司
　　元初置警巡院至元二十五年七月改云州为大同路山西道宣慰使司
　　明洪武五年七月置山西行都指挥使司　七年秋八月置分巡冀北道　二十五年八月城定边镇朔卫永乐六年置巡抚都御史　七年置镇守总兵官
　　大同遂称镇　景泰五年置分守防议道　天顺元年置户部督饷郎中
　　云中城在北郭外后汉建辽为西京唐为云中郡近又有故髙栁城防合陂
　　髙山卫城县西八十里洪武初设卫始筑宣徳初调附天城卫城遂废今垜堞存
