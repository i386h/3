<!-- { "loadSidebar": true } -->
　　利民堡北六十里布政司北少西四百三十里东至朔州治六十里西至八角堡四十里南至神池堡六十里北至边墙三里　利民堡北出荍麦川口为朔州井坪孔道　利民堡旧名逹沭河明成化十七年【三闗志十五年】都御史秦纮筑土堡方五里余髙二仞余厚一仞余门楼三以指挥防守正徳时増展嘉靖十八年都御史陈讲设守备建仓万厯四年砌石城周三里二百四十步髙连女墙二丈五尺　利民驿南十里至南堡又十里至羊房村又三十里又木沟又十里至县　明正统十三年置神池口巡检司在朔州南九十里南有土城址是迂道而西南也至嘉靖十八年劚神池长城温岭荞麦川磨石山之间堑道不通今荞麦川口利民堡胥为孔道　嘉靖十八年巡抚都御史陈讲以神池利民二地要害筑城置守【利民仓堡内西北隅】翁万逹疏自利民堡勒马沟起西至八角堡界止为垣三里増添敌台六铺屋十八
　　八角堡西北六十里布政司西北四百三十里东至利民堡四十里西至三岔堡五十里南至五寨堡七十里北至马站堡七十里西南到五寨堡七十里　八角堡旧名永宁驿明治二年佥事王璿筑土堡方四里髙三仞厚二仞门楼三嘉靖四年建仓万厯十六年磗包周四里九十二步髙连女墙二丈六尺城楼八座故名八座　八角驿北至樱桃镇十里又至北沙城十里又至草庵铺十里偏闗界　杨博三闗疏神池堡与老营堡均系要地而八角堡介于其间尤为适中若于神池老营添置防将八角改设游击画地分守势成鼎足据险阨塞诚为长便又冝将神池守备改置利民堡　嘉靖三十二年俺答以万骑入大同纵掠至八角堡巡抚赵时春御之遇敌于大虫岭总兵李涞战死军覆　汪道昆许论传妖民吕鹤结俺答入公时督府决防擒鹤斩之献馘四十鹤既诛防旋马西向公败之紫塞八角堡追袭俘馘百七十有竒【八角仓堡内东北隅】
　　黄花岭南十三里又二里至宁武县界防城孔道也北五里至郝家坡又八里至县　黄花岭一名摩天岭盘踞二十里髙四十丈南连宁武县界东连宁武县山　唐元和四年夏六月范希朝改授河东节度使朝议以沙陀在五原近吐蕃命从希朝诣河东希朝选其骁骑千余自随号沙陀军处其余众于定襄川朱邪执宜乃保神武之黄花堆　朱邪执宜居定襄神武川之新城其部落万骑皆骁勇善骑射号沙陀军　太和四年节度使栁公绰以陉北沙陀素为九姓六州所服请委朱邪执宜治云朔塞下废府十一科部人御边号代北行营授执宜招抚使从之　一名逹速岭齐天保五年十二月庚申帝北巡至逹速岭览山川险要将起长城
　　大涧口东五里朔州界大同孔道　宁武自阳方口外惟荍麦川口为北道要冲阳方口内则东郊外大涧口亦属要地　辽太康三年北院枢宻副使萧哈尔吉经画西南边天池旧堑立堡砦正疆界刻石而还
　　干柴沟北九十里边墙外偏闗神池之界也
　　赵庄堡西十五里　土棚屯西三十里　大黒庄西五十里　银洞窊西北三十里　义井堡西四十里刘海庄西北四十里　严佩镇西北四十里有大小二镇　樱桃镇西北七十里　得胜堡北五十五里五寨
　　三岔堡北六十里布政司西北四百六十里东至八角堡五十里西至河曲县九十里南至岢岚州一百三十里北至楼沟堡四十里东南到五寨堡　嘉靖间总兵周尚文建万厯间兵备胡来贡甎甃设兵三百防守领之　三岔堡北至深墕村贺家梁铺十里又北至刘家沟十里偏闗县界　三岔堡东繇东塞坡经石庙儿村十里又东至官庄村五里神池县界三岔堡西经大村铺五里又西至丈子沟村五里又西至韩家楼村十里岢岚州界此繇大同西至保徳州济河逹陜西府谷之孔道也　三岔堡南至刘家湾村五里又南至旧寨村十里又南至庄窝村五里又南至小河头村十里又南至石嘴头村一十五里又南至中所村一十一里又南至县东闗四里故明人名堡曰三岔
　　大梁山十字墕东二十里宁武县界西小径一十四里至薛家口又经大桥一里至周家口又二里至李家口又三里至沙滩桥乃东闗外镇口大桥也
　　店坪山南三十里宁武县界北小径一十四里至薛家口
　　老牛坡东二十五里又五里至张家坪胥芦芽山支麓为神池县小辛庄界　西八里至南坪村又十里至烟洞梁又二里至右所村又五里至东闗
　　麻子涧沟西一十五里为岢岚州韩光寨界
　　石嘴头北一十五里
　　狮子口村西北三十五里又五里至韩家楼村岢岚州界东南小径一十五里至郭家河村又二十五里至中所村又五里至西闗















　　山西通志卷十三
<史部,地理类,都会郡县之属,山西通志>
　　钦定四库全书
　　山西通志卷十四
　　闗隘【六】
　　泽州府
　　鳯台县
　　横望隘南八十里太行絶顶南距河内县碗子城一十里明洪武二年置巡检司　横望隘以狄梁公望云名　郭璞注太行山在今河内县西北即治所辖地索太行山在河内山阳县西北　磨盘砦州南
　　六十里一名孟浪砦　将军砦宋岳飞为张所部将复新乡转战大防后梁兴渡河防太行忠义亦败敌于沁水筑砦以待飞　战国防北堑太行之道则上党之兵不下又曰左右孟门羊肠在其南卢睾在其北正义南阳属韩秦攻之则韩太行羊肠道絶矣括地志太行山在懐州河内县北二十五里有羊肠坂元和志太行陉在懐州北濶三步长四十里羊肠所经瀑布悬絶实为险隘正义又曰羊肠太行山坂道名南属懐州北属泽州今自碗子城南长平铺至新店自星轺驿北至河底皆所谓羊肠坂也魏武帝苦寒行北上太行山艰哉何巍巍羊肠坂诘屈车轮为之摧李白诗五月相呼度太行摧轮不道羊肠苦羊肠坂当以碗子城横望岭为正而正义又曰沁州在羊肠坂之西是指壶闗羊肠坂也若阳城东六十里羊肠坂交城羊肠山行旅絶少不得附虞坂垅坂九折坂之例　唐防昌三年八月刘稹使牙将薛茂卿自太行南下拔河阳科斗寨距懐州十余里九月李徳裕请以王宰兼河阳行营招讨使使亟以军援河阳兼临制魏博又奏河阳节度先领懐州刺史常以判官摄事割河南五县租赋隶河阳不若遂以五县置孟州其懐州别置刺史俟昭义平日仍割泽州隶河阳则太行之险不在昭义而河阳遂为重镇东都无复忧矣乃以敬昕为河阳节度王宰将行营以扞敌昕供馈饷按明初晋豫分境碗子城河南横望镇隶泽州而小口亦半隶河内亦即徳裕割泽州隶河阳之意于以见太行为晋疆第一门户
　　碗子城南九十里太行絶顶羣山廻环两崖夹立中建小城若鐡瓮即宋太祖负石地也明正綂间宁山卫指挥胡刚凿石平险车骑差可通焉　碗子城闗羊肠所经　碗子城懐庆城北太行山顶其路羊肠百折中有平地仅一畆唐初筑城控懐泽之冲其城甚小故名　碗子城山在懐庆府城北五十里山险峻其形如碗上有古城　宋太祖亲征李筠山路险峻多石不可行太祖先于马上负数石羣臣六军皆负之即日平为大道　元太宗二年十二月太宗以中军自碗子城南下渡河繇河阳进　金贞祐元年元遣将自碗子城南下渡河　元至正十八年曹濮贼王士诚等上太行陷晋宁路平章政事察罕特穆尔大败之分兵屯泽州塞碗子城　明洪武元年八月壬申平章杨璟至太行碗子城破其闗癸酉泽州守将贺宗哲遁　王世贞冯胜传从大将军逹下山西从武陟取懐庆逾太行克碗子城取泽州遂取潞州
　　天井闗南四十五里太行絶顶　星轺驿北十五里唐志晋城南有天井闗一名太行关　通典晋城有天井关在县南太行山上闗前有天井泉三所　通典关南有大井泉三今谓之百岩可容百家关在井北故又曰百家　战国防桀之居左天门之险右天溪之扼　罗泌路史帝履癸始迁于上党之垂罗苹注所谓天门在泽之晋城太行之上有天门　汉建武二年遣司空王梁北守天井关击赤眉　汉冯异攻天井关防上党两城　宗正刘延攻天井关上党太守田邑拒之　唐河阳节度使王茂元别遣将营天井关为贼将薛茂卿所破执四将火十七栅张巨进攻万善不能下茂元欲走防日暮贼自溃去诏忠武王宰以本军入懐泽行营陈许士剽武贼众素惮畏而茂卿负战胜冀厚赏或言其兵犯王略深朝廷且怒节益不可至刘稹然之故茂卿失望乃与宰通十一月伪挑战亟北委天井关去左右七营皆溃宰遂焚大小箕村茂卿奔泽州使谍言于宰曰泽可取吾应于内宰疑不进失期茂卿扼腕怅恨稹闻其贰召杀之　防昌三年十一月戊辰招讨使王宰进攻泽州与刘公直战不利公直乗胜复天井关甲戌宰进击公直大破之遂围陵川克之　杜牧上李司徒泽潞用兵书河阳西北去天井关强一百里关隘多山井不可凿虽有兵力必恐无功若以万人为垒下窒其口髙壁深堑而与之战忽有败负势惊洛师天复元年梁遣氏叔琮攻晋出天井关昭义节度使孟迁降　金宗翰趋汴使罗索等自平阳先趋河南曰若至泽州与萨里博勒和实实遇当与俱进锡实之前军三穆昆败宋兵三千于襄垣遇伏兵二千又败之萨喇达破天井关又破步兵于孔子庙南遂降河阳　正大四年元穆呼哩攻天井关人民逃匿山泽　天井溪县南四十五里天井关注合白水囘车辙南四十五里天井关古建囘车庙
　　栁树隘东南八十里路通清化镇明置巡检司　栁树店繇鐡橛山西十八盘至栁树店又东北至陵川夺火店　魏永安三年仆射尔朱世隆自河桥北遁诏行台源子恭镇太行丹谷筑垒防之　明崇祯五年流贼紫金梁老在河北修武为官兵追剿遂逾太行自桞树口至陵川南马附城
　　小口碗子城西繇西梁别径入山至星轺驿南一十三里防大同　隋大业中上登太行山别开道九十里以逹河内御史大夫张衡宅悦其林泉留宴三日即今小口道也
　　马牢闗梁遣李谠攻李罕之于泽州晋遣李存孝以骑兵五千救之梁骁将邓季筠出战存孝舞矟擒之李谠败走追击至马牢闗　马牢川南二十里
　　缉麻觜金正大九年破鲁都尉乌凌阿呼圗据少室太平顶御寨招泽人缉麻觜武録事等二十余人起汴
　　拦车镇　雍正五年设把总一员泽州府同知驻劄金志晋城镇二周村巴公旧又置星轺镇
　　武靳闗地形志阳阿有武靳闗
　　巴公原北接髙平　周村西接阳城　党庄东接陵川
　　河底天井闗北山至河底渐平
　　髙平县
