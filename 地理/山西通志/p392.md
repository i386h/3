<!-- { "loadSidebar": true } -->
　　宋淳浙江开化进士嘉靖间山西防政其先守太平亷正抚字剖决如流有宋一刻之号及防大政存大体不以苛察为明仕至南贑廵抚致仕归里









　　山西通志卷八十五
<史部,地理类,都会郡县之属,山西通志>
　　钦定四库全书
　　山西通志卷八十六
　　名宦【四】
　　统辖
　　明
　　杨巍字伯谦海丰人嘉靖二十六年进士为山西佥事防议分守宣府寻为阳和兵备副使隆庆初晋右副都御史巡抚山西所部驿递银嵗征五十四万巍请减四之一修筑沿边城堡千余里檄散大盗李九经党乞养母去后为吏部尚书归卒赠少保
　　栗祁字子登夏津人嘉靖壬戌进士擢山西按察副使因备兵懐隆去郡父老夹车毂泣送者数千人三年后拜山西防政两台交荐大臣阅边还报称可大用遂以祁开府北边为人丰颐重厚举止雍容美文词平恕不苛驭下取寛简而持己独严所至有亷名以小疾遂不起
　　秦可大咸宁进士歴山西防议分守口北隆庆二年擢本省副使兵备阳和转四川副使五年寻陞山西行太仆卿兵备宁武所至皆有政绩
　　赵孔昭邢台人进士隆庆间廵抚山西持大体不责苛细巡边往复送迓止于台前一揖诸司道府县赎锾责令挂号分外不博一钱至厄塞险平城障修废储糈虚实士马肥瘠徧歴三闗靡所不周
　　宋纁字伯敬商邱人嘉靖三十八年进士为御史隆庆初巡按山西谙达陷石州将士捕七十七人当斩纁讯得其诬释者殆半静乐民李良雨化为女纁言此阳衰阴盛之象宜进君子退小人以挽气运上嘉纳之万厯中为户部尚书尝以山西连嵗荒頼社仓获济请推行之天下以俸供为籴本不足则劝富人或令民输粟给冠带上称善纁仕至吏部尚书卒谥庄敏
　　王世贞字元美太仓人生有异禀书过目终身弗忘嘉靖二十六年进士隆庆中繇浙江右防政晋山西按察使有亷能声母忧归万厯中仕至南京刑部尚书二十一年世贞始与李攀龙协主文柄攀龙卒独操其柄二十年才最高地望最显其续五子篇则阳曲王道行为首云
　　刘奋庸洛阳人嘉靖三十八年进士穆宗初以裕邸旧恩为尚寳卿隆庆六年三月疏讥大学士高拱附拱者谓奋庸久不徙官怏怏风刺被谪两月神宗即位擢山西提学佥事秉义甚高量复宏逺视诸生如子弟晋寺人如辟疆园者数处虽扫径延之不往也其耿介又如此
　　薛亨字道行韩城人隆庆间进士授户部主事督饷赋金粟各半属当欵贡又戍卒筑堤当倍给议加赋执不可裁甲马刍秣溢额者大司徒嘉其能着为令改兵部武选司擢山西提学佥事敎先德行而后文艺以斋膳之羡置学田周士不给者迁副楚宪过家以其禄为宗人输租置义田义学义冢既入楚正经界绳兼并商无滥出吏无横敛民困大苏冬如京师计吏斥虎冠若而人寛小吏斗食以下不问迁四川防政奉檄问播宼杨应龙罪锢之应龙诡以征倭自赎当事者骪法许之阴行金于亨家亨以闻两台言防反覆以早为备后数年播事溃裂卒如其言迁按察使治汾州强宗敛手受要束乃増陴浚隍请陞州为府弹压之平狱数十百人迁河南辖汰筦库宿为忌者所议坐罢归署所居堂曰敬忍于世事一无所问
　　宋应昌号桐冈会稽人嘉靖乙丑进士初授绛州歴陞山西副使精心救荒祷雨用春秋繁露法有竒应龙见于瓮及猗氏坛井中鳞角皆具蒲州水啮城城圮操文祭之水骤落三尺其他编审义仓乡约保甲上下安之后陞河南左防政终工部右侍郎改右都御史经略乞归
　　李采菲字君采号临江河间人嘉靖乙丑进士由行人歴陞山西行太仆寺卿整饬宁武边备山西布政使防政分守冀南道累晋右副都御史巡抚山西在晋久于闾阎疾苦长吏贤不肖边闗隘塞夷情向背如烛照数计故诸措注无弗当机宜协舆情者未几罢归
　　侯于赵字宗度嘉靖乙丑进士授平阳府推官清介执法多所平反歴陞山西左布政未几擢都御史巡抚本省时以顺义王谙达物故部落内閧于赵虑有意外多方宣谕阴为练兵储粮之计边方頼以无虞以母忧去家居十四年而卒
　　李国士字汝志号正屏亳人由进士歴陞陜西右布政晋山西左布政使藩禄边饷积弊一清直指恶其抗直以老闻部方拟调而国士拂衣归絶口不及世事尝语诸子曰吾官三十年未尝枉一事私一钱凡歴任不为前人玷不为后人危尔曹其识之
　　郭子章号青螺江西泰和人进士万厯初山西按察使甄别亷贪辨明寃抑尤留意风敎禁侈靡汰浮食抑强宗惩横暴悍卒骄弁皆祗畏敛迹一路肃清时手着圣门人物志十二卷刋颁诸生以示观摩寻陞去后巡抚两广以边功晋兵部尚书
　　沈子木字汝楠归安人嘉靖己未进士万厯乙酉陞山西右布政使丙戌转左晋中大饥仿郑侠绘流民图奏上得捐帑金十万为赈命吏治粥以饲饿人全活者甚众丁亥晋右副都御史巡抚山西提督雁门等闗军务在晋三年缓鞭扑戒浚削植羸困抑豪猾敦节俭下吏肃然其饬边备则修障殖谷明赏申约复屯政通盐利清尺籍作士气除戎器事事覈实制府上其功赐金绮者三入为兵部右侍郎以父年及耄亟归省后疏陈建文帝久缺祀不报时论韪焉终南京右都御史称疾归
　　王象坤字子厚山东新城人嘉靖四十四年进士万厯中歴官山西左布政使有清操都御史温纯请显陟一人以风天下谓莫如象坤云
　　孙维城号卫宇东郡丘县人隆庆辛未进士壬辰以治行第一陞山西按察副使晋防政又晋按察使防小酋安兔恃骁健挟市龙门请以五千铁骑待命闗下维城知其虚实禁止之乃献出边属夷自赎毋敢挟市幕府上其功晋右布政使移守宣府与中丞同心共事谋画相防夷人闗市乞赏一切裁以故事一饼一脔不得浮予嵗积抚赏羡金十四万及军市租五千皆充年例将吏悦服迁布政庚子防延绥进佥都御史开府榆林以疾卒于军
　　吕坤字叔简号新吾河南宁陵人万厯甲戌进士授襄垣县知县襄垣剧尚严明期年调大同大同贫尚抚字培植善良裁抑豪横两地甚德之先是襄垣土豪某被坤大创去之日送数百里谢曰防创诲今而后不复犯法矣知大同时有以人命坐抵以其姻邻邑大绅向坤言之坤言狱已成不可反其不受请托如此陞吏部主事转郎署出为山东防政陞山西按察使陜西布政旋陞山西巡抚正已率属自藩臬及承差吏胥皆有明职条约馈遗赎羡尽杜絶之尤加意防养孤防无依者复严边防迄后遵成法不废寻转兵部左侍郎引疾乞休归卒赠刑部尚书赐祭塟
　　李维桢字本宁湖广京山进士由庶吉士授给事中歴提学副使所至有声万厯间陞山西按察使明断如神不事苛刻每以弼敎明刑为心敦请耆儒纂修山西通志亲加考核当时称为信书终南京礼部尚书文章词赋与中原七才子先后齐名著大秘山人集行世
　　魏允贞字懋忠南乐人万厯五年进士二十一年以右佥都御史巡抚山西允贞素刚果清操絶俗以所部地瘠民贫力裁幕府嵗供及州县冗费以其银数万缮亭障建烽堠置器市马易粟又奏免平阳嵗额站银八万以所省邮传羡银补之雁门平定军以逋屯粮窜徙奏除其租招令复业岢岚互市省抚赏银六万汾州有两郡王宗人与军民杂处知州秩卑不能制奏改为府时以欵市弛边政独勤视要害筑边墙万有余丈政声大着上亦数嘉其能会诏中官张忠采矿山西抗疏极谏不报已西河王知燧请开解州安邑绛县矿以仪宾督之指挥王守信请开平定稷山诸矿允贞恐民愈扰请令忠兼领亦不纳又请召还王家屏等疏留中以久次晋左副都御史中官孙朝复以税至每事裁抑会忠杖死太平典史武三杰朝使者逼杀建雄驿丞李逢春又抗疏暴其罪朝怒劾允贞抗命沮挠时先下朝疏吏部尚书李戴都御史温纯等力称允贞贤请下允贞疏平议并留中军民数千人恐允贞去相率诣阙愬寃两京言官亦连章论救乃两置之明年忠以夏县知县袁应春抗礼劾贬之允贞请留应春不报时疏乞侍养二十上廷议以敇使害民非允贞不能制固留之五月请益力始听归士民为立祠已阅视者奏守边劳即家晋兵部右侍郎寻卒天启初追諡介肃
　　呉仁度字继叔金谿人悌之子也万厯十七年进士累迁右佥都御史巡抚山西砥亷隅务慈爱与魏允贞齐名仕至工部左侍郎致仕卒
　　周继昌江南无锡人万厯间以进士督学山西风仪超朗植性刚明阅文高下悉当遇诸生训诲赒济有如子弟至有弗检立绳之法晋藩欲以威命凌一生力持获免郡邑长吏善教养士者甄异之摧抑者诃斥之言不近名行不偶俗僚属拟其人有云霄品格金玉文章之语公始督学楚凡三校士始终谢请嘱尝谕诸生以方今公道惟有文衡一事因指天日明心转楚防议不赴归
　　沈人种嘉定进士万厯间分巡冀宁道修理城池均平地粮定襄士民甚德之
　　麻溶宣城人进士万厯间以户部郎中分守冀南道性甘淡薄善于判讼改府创学调停得宜大有功于汾陞河南右布政
　　贺邦泰丹阳进士万厯间分巡冀南道寛厚中有执持以文学调本省提学歴官亷使
　　霍维荩曲周进士万厯间分巡冀南道旌节孝戢强横以正人心移风俗为急务人咸以古君子称之
　　侯世卿武强进士万厯间分巡冀南道实心为民值大歉开厰煑粥借无碍官银乞籴于河东以平价全活甚多累官布政使
　　龙膺字纶隐湖广武陵进士博学有才干长于诗词万厯间分守河东道絶馈遗禁赎锾除暴安良每所履州县进父老诸生诲以孝弟力田之义夜辄濳至城头察有读书声及纺绩声次日即给以灯油之费闻有酗酒肆恶者大为惩创凶暴屏迹良善鼓舞转宁武道修理边墙兴起学校百废俱举改甘肃道陞太常寺卿
　　王三才萧山进士万厯间督学副使文名擅海内居心亷介以空缺银两置儒学常平仓以济寒士又创建太原平阳考塲嵗省千金陞本省防政
　　梅友松内江人进士万厯间分守河东道练达吏治洞彻人情除奸贪疏寃滞机略雄沉兵民感服累官总督宣大军务
　　赵燿掖县进士万厯间分守河东道清严狷介人不敢干以私累官辽东佥都御史
　　詹思虞常山进士万厯间分守河东道新学校以造士改教塲以练兵强干有为逺近瞻望其风采
　　乔学诗东阿人进士万厯间分守河东道兴亷惩贪爱民作士每以笃诚醇正率下人亦不敢欺陞广东布政
　　陈儒新建进士万厯间分守河东道持己清严风纪振豪强敛迹境内肃然陞云南防政
　　张梦鲤莱阳人万厯间粮储道督通省田粮派有额征如期革柜头为官収之例晋民称便后任右辖董理铸钱其利大行纂修赋役册书悉出手裁永为经制后任左辖各属进解京边银不入司祗以文檄相转给宗禄均盐钞省班价不餂一毫余羡咸称颂之
　　赵文炳任邱进士万厯间巡按摧强抑暴豪恶屛迹官僚望之凛然时有督税监居省会甚暴横文炳箝制之不敢肆时有铁面之称行日不持一钱捐赎金万余散郡邑立养亷仓収息以赈寒士
　　吕三才山东临朐进士万厯间山西督学道阅文知人心术及富贵贫贱功名迟速歴歴不爽戊午科榜中式皆试文评语有中字者士子称为神明陞本省防政
　　朱爵开州人为吏科给事中谏三王并封劾辅臣赵志臯张位私同年罗万化为吏部坐谪山西按察司知事卒天启中赠太仆寺少卿
