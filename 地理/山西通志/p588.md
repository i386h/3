<!-- { "loadSidebar": true } -->
　　关龙逢夏臣通志于辛陵轹诸侯左师曹触龙防忠良关龙逢引黄图以谏立而不去履癸曰子又妖言矣于是焚黄图杀龙逢大纪龙逢进谏曰人君谦恭敬信节用爱人故天下安而社稷宗庙固盍少悛乎不聴安邑东北二里有龙逢墓明吕柟有碑记【路史关龙逢夏之大夫也其当时之死君臣之间必有曲折第后世不得而闻之尔而为説者必从而溢之其可信邪窃尝求之逢之入諌也岂为溢恶之言哉上下之交亦有间言者矣其在竹书始以为谏瑶台新序则以为諌酒池然其为谏一也及其死也韩子以为伤其四肢而刘向则以为拘之其事为疑然至符子则后以为就炮烙孰为信邪夫其説曰桀观炮烙于瑶台顾龙逢曰乐乎龙逢曰乐桀曰观刑而乐何无恻隠乎对曰刑固苦矣然天下苦之而君乐之君心也臣为股肱孰有心悦而股肱不悦者桀曰聴汝之谏得我功之不得我刑之逢曰观君之冠危石而履春氷也未有冠危石而不履春氷而不陷者桀曰汝知我亡而不自知其亡请就炮烙使吾观汝亡以知我之不亡逢乃歌曰休哉造化者劳我以生而休我以炮烙也遂赴炮烙逮汲冢张华书则更以为谏长夜之官而荐之以必亡之语桀曰吾之有民犹天之有日也日亡吾乃亡矣以为妖言遂杀之夫危石春氷言之不伦顾岂逢之语而炮烙之事攷之书则纣之刑不闻其为桀也大抵书传所记多出模仿】
　　直柄伯舜后路史夏之世有直柄伯直柄伯戏中衰成汤寘之于遂直伯之后有直氏世本陈遂后舜袁良碑直柄中衰汤封遂于陈以后舜
　　殷
　　傅説武丁梦得圣人其名曰説以梦所见视羣臣百吏皆非也乃使百工营求之野得説于傅险中是时説为胥靡筑于傅险见于武丁武丁曰是也得而与之语果圣人举以为相殷国大治故遂以傅险姓之号曰傅説史述其辞作説命三篇今平陆县有傅岩暨説祠墓县志説旧商贤里人
　　巫咸殷太戊时伊陟赞言于巫咸巫咸治王家有成作咸乂时殷复兴诸侯归之旧志夏县人其所居里旧号巫咸里后更为商相坊今名南商坊
　　巫贤咸之子史记祖乙立殷复兴巫贤任职胡氏大纪王之世迁都于耿为水所圯王惧以巫咸之子贤为相诸侯宾服天下大和
　　呉伯路史殷末有呉伯呉今之平陆
　　周
　　虞仲太王子仲雍后武王克商求太伯仲雍之后得周章已为呉君别封其弟虞仲于周之北故夏墟在河东太阳县今夏县有太阳故关即平陆县东北六十里虞城后虞仲国于呉其支庶封于此故亦谓之西呉传十二世为虞公晋献公灭之
　　芮伯周同姓武王时巢伯来朝芮伯作旅巢命
　　芮伯成王时为司徒与六卿同受顾命
　　芮伯字良夫厉王时为卿士王说荣夷公良夫谏曰荣公好专利而不知大难夫利百物之所生也而或专之其害多矣天地百物皆将取焉胡可专也所怒甚多而不备大难荣公若用周必败不聴卒以荣公为卿士诸侯不享良夫复作桑柔之诗以讽谏
　　芮伯桓王十六年曲沃称灭翼王命虢仲立晋侯緍明年秋使仲同芮伯暨梁伯荀侯贾伯伐曲沃
　　虞惠为周陶正以官为氏
　　毕万毕公髙之后惠王十六年为献公戎右以灭耿灭霍灭魏公赐万魏以为大夫卜偃曰毕万之后必大万盈数也魏大名也以是始赏天启之矣天子曰兆民诸侯曰万民今名之大以从盈数其必有众初万筮仕于晋遇屯之比辛廖占之曰吉屯固比入吉孰大焉其必蕃昌震为土车从马足居之兄长之母覆之众归之六体不易合而能固安而能杀公侯之卦也公侯之子孙必复其始
　　知首林父弟分称知氏景公时为下军大夫邲之败楚囚其子防首以其族反之厨武子御每射抽矢菆纳诸厨子之房厨子怒曰非子之求而蒲之爱乎首曰不以人子吾子其可得乎射连尹襄老获之并禽公子谷臣还后佐中军归谷臣与襄老尸以求防楚人礼而归之諡曰庄
　　知防邲之战为楚所获及将归楚王送之以徳怨问防何以报已对曰臣不任受怨君亦不任受徳无怨无徳不知所报王固问之对曰以君之灵累臣得归骨于晋寡君之以为戮死且不朽若从君之惠而免之以赐君之外臣首首其请于寡君而以戮于宗亦死且不朽若不获命而使嗣宗职次及于事而帅偏师以修封疆虽遇执事其弗敢违其竭力致死无有二心以尽臣礼所以报也王曰晋未可与争重为之礼而归之简王七年佐下军从栾书等败秦师于麻隧十四年迎立悼公明年冬防防诸侯之大夫于戚以谋郑遂城虎牢郑人乃成灵王二年相公盟诸侯于长樗八年代韩厥将中军帅诸侯之师伐郑郑人恐乃行成中行献子曰遂围之以待楚人之救也而与之战不然无成防曰许之盟而还师以敝楚人吾三分四军与诸侯之鋭以逆来者于我未病楚不能矣犹愈于战暴骨以逞不可以争大劳未艾君子劳心小人劳力先王之制也诸侯皆不欲战乃许郑成十一月己亥同盟于戏九年夏四月与士匄荀偃伐偪阳灭之六月伐秦秋七月复合诸侯之师伐郑城虎牢而戍之十年夏防诸侯围郑郑人惧乃行成秋七月同盟于亳防相悼公凡十二年徳修政施晋以复霸卒諡武子
　　知盈字夙防次子平公时为下卿灵王二十六年从赵武盟诸侯之大夫于防门景王元年合诸侯之大夫城十二年使如齐逆女还卒于戏阳諡曰悼
　　知跞荀盈子平公末代父佐下军顷公时与籍谈帅师定王子朝之乱纳王于王城敬王四年复与赵鞅帅师纳王逐王子朝邯郸之乱与韩氏魏氏逐荀寅士吉射奔朝歌卒諡文子甲嗣甲卒谥曰宣子瑶嗣元王五年夏六月瑶伐齐高无丕帅师御之瑶视齐师马骇遂驱之曰齐人知余旗谓余畏而反也及垒而还将战长武子请卜瑶曰公告于天子而卜之以守于宗祧吉矣吾又何卜焉且齐人取我英丘公命瑶非敢耀武也治英丘也以辞伐罪足矣何必卜壬辰战于犂丘齐师败绩瑶亲禽顔庚定王元年夏瑶帅师伐郑次于桐丘陈成子救郑及留舒瑶闻之乃还使谓成子曰大夫陈之自出陈之不祀郑之罪也故寡君使瑶察陈衷焉谓大夫其恤陈乎若利本之颠瑶何有焉成子怒曰多陵人者皆不在知伯其能乆乎十八年复帅师围郑未至郑驷曰知伯愎而好胜早下之则可行也乃先保南里以待之知伯入南里门于桔柣之门郑人俘酅魁垒赂之以知政闭其口而死将门知伯谓赵孟入之对曰主在此知伯曰恶而无勇何以为子对曰以能忍耻庶无害赵宗乎知伯不悛赵襄子由是惎知伯遂丧之知伯贪而愎故韩魏反而丧之史记出公十九年知伯与赵韩魏共分范中行地以为邑出公怒告齐鲁欲以伐四卿四卿恐遂反攻出公出公奔齐道死知伯乃立昭公曽孙骄为晋君是为哀公知伯欲尽并晋当是时晋国政皆决知伯晋哀公不得有所制知伯遂有范中行地最彊哀公四年赵襄子韩康子魏桓子共杀知伯尽并其地
　　毕阳晋人毕万之后国语伯宗妻谓伯宗曰诸大夫莫子若也然而民不戴其上乆矣盍亟索士庇州犂焉得毕阳及栾弗忌之难诸大夫害伯宗将谋而杀之阳送州犂于荆
　　百里奚虞大夫晋人假道于虞以伐虢宫之竒谏不聴奚知虞公之不可谏遂去之秦已复亡秦走宛楚鄙人执之秦缪公闻奚贤使人以五羖羊皮赎之时奚年已七十余缪公与语国事大説授之国政号曰五羖大夫奚相秦六七年东伐郑三置晋国之君一救荆国之祸发教封内巴人致贡施徳诸侯八戎来服由余闻之款关请见奚相秦劳不坐乘暑不张葢行于国中不从车乘不操干戈功名藏于府库徳行施于后世及卒秦国男女流涕童子不歌谣舂者不相杵
　　宫之竒虞大夫惠王十九年晋人以屈产之乘与垂棘之璧假道于虞以伐虢竒谏不聴晋人防虞师灭虢下阳二十一年晋复假道于虞以伐虢竒谏曰虢虞之表也虢亡虞必从之晋不可启冦不可翫一之为甚其可再乎谚所谓辅车相依唇亡齿寒者其虞虢之谓也公曰晋吾宗也岂害我哉对曰太伯虞仲太王之昭也太伯不从是以不嗣虢仲虢叔王季之穆也为文王卿士勲在王室藏于盟府将虢是灭何爱于虞且虞能亲于桓庄乎其爱之也桓庄之族何罪而以为戮不惟偪乎亲以宠偪犹尚害之况以国乎公曰吾享祀丰洁神必据我对曰臣闻之鬼神非人实亲惟徳是依故周书曰皇天无亲惟徳是辅又曰黍稷非馨明徳惟馨又曰民不易物惟徳繄物如是则非徳民不和神不享矣神所冯依将在徳矣若晋取虞而明徳以荐馨香神其吐之乎弗聴许晋使竒以其族行曰虞不腊矣在此行也晋不更举矣冬十二月晋灭虢师还馆于虞遂袭虞灭之执虞公国语伐虢之役师出于虞宫之竒谏而不聴出谓其子曰虞将亡矣唯忠信者能留外冦而不害除闇以应外谓之忠定身以行事谓之信今施其所恶于人闇不除矣以贿灭亲身不定矣夫国非忠不立非信不固既不忠信而留外冦冦知其衅而归图焉已自拔其本矣何以能乆吾不去惧及焉以其孥适西山三月虞乃亡县志宫之竒平陆旧辛宫里人
　　知伯国晋大夫知氏之族晋伐郑还三卿宴于蓝台知襄子戏韩康子而侮段规伯国谏曰主不备难必至矣知伯曰难将由我我不为难谁敢兴之对曰却赵栾范中行之难皆主之所知也夏书曰一人三失怨岂在明不见是图周书曰怨不在大亦不在小夫君子能勤小物故无大患今主一宴而耻人之君相又弗备曰不敢兴难无乃不可乎弗聴自是五年乃有晋阳之难
　　智过智伯之族智伯率韩魏围赵晋阳赵使张孟谈约二主反攻智伯智过见谈及二主説智伯曰二主殆将有变必背君不如令杀之智伯不可过曰不杀则遂亲之魏之谋臣赵葭韩之谋臣段规是皆能移其君之计君其与二君约破赵则封二子者各万家之县一如是则二主之心可不变而君得其欲矣智伯不从过出更其姓为辅氏遂去不见智氏灭唯辅氏存焉【战国防鲍注智过一作智果按果过相去颇逺似非一人】
　　知果晋大夫知氏之族也知宣子将以瑶为后知果曰不如宵也宣子曰宵也狠对曰宵之狠在面瑶之狠在心心狠败国面狠不害瑶之贤于人者五而甚不仁以五贤陵人而以不仁行之其谁能待之若立瑶知宗必灭弗聴果别族于太史为辅氏及知氏之亡唯果在
　　士茁知伯家臣襄子为美室士茁夕焉知伯曰室美夫对曰美则美矣抑臣亦有惧也志有之曰髙山峻原不生草木松栢之地其土不肥今土木胜臣惧其不安人也室成三年而知氏亡
　　赵葭魏人魏桓子谋臣智伯得韩邑复请地于魏魏桓子欲弗与葭谏曰彼请地于韩韩与之请地于魏魏弗与则是魏内自强而外怒智伯也然则其错兵于魏必矣不如与之桓子使人致邑于智伯后从伐赵与赵韩共谋灭智氏
　　任章魏桓子臣智伯索地于魏桓子弗予任章曰无故索地邻国必恐重欲无厌天下必惧君予之地智伯必骄骄而轻敌邻国惧而相亲以相亲之兵待轻敌之国智氏之命不长矣周书曰将欲败之必姑辅之将欲取之必姑与之君不如与之以骄智伯君何不以天下图智氏而独以吾国为智氏资乎桓子曰善乃与之万家之邑一智伯大説复索蔡皋狼于赵赵弗与因围晋阳而亡
