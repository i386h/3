<!-- { "loadSidebar": true } -->
　　夀阳城东有髙阁正徳之年富民作飞甍碧瓦耀晴空嵌璧金身动朱箔崔嵬似出鬼工手靡丽疑从玉宸落我行过此慨叹生岂为登临心眼豁城中阛阓数百家半愁风雨半尘沙青衿士子无处所孔壁倾颓生土花富民有钱不办此祗为浮屠作盟主阁成富民亦且死福田利益竟何许钱多未必是天生巧求虐取空四隣四隣空虚富乃成指囷积米囊积金守财不舍将奈何百年逝水无停波富民无子钱空多日暮途逺思维摩岂知维摩号慈云济世还欲捐此身涂膏衅血鬼不享维摩岂肯伤众生亦知防报理不舛悖入悖出鉴非逺人情翻覆似波澜天道倚伏幽且险君不见长安城中寺万重钜丽无比元明宫宫成怨积祸机发至今禾黍悲秋风樵夫牧儿防手骂岂有福泽遗沙虫防顽不悟殊已矣我作歌行训诸士县官循良博士美闻予之言大欢喜一拳捶碎此阁勿再起免惑愚民诱闾里我闻其言为且止莫若因之示条理昌黎此地有遗烈改作祠堂未为靡劝分亦可代逋负葺屋或堪容士子如此处置有深意标得明明正纲纪大书予言表阁门父老应当传世世
　　公济桥行　　　　　　　　　　张　相
　　公济桥上石为栈公济桥下水澄练忆昔两山水横流直射西山喷羽箭万牛不挽千山摧雾雨防防走郊甸巨灵鬼斧破洞云五丁神力开巨堰取出怪石砥柱材撑起西北天半面吸月元犀岸上蹲浴日青龙水中见双虹背引碧汉通六鼇簪耸皇舆奠为问神功谁能尔云是公济王柱史君不见汾川移官白彭蠡桥上行人诵秋水
　　石塘白云洞　　　　　　　　　张慎言
　　长溪泊水交潺湲层叠转岫泛崇岩川谷径复不可度容矞偕云与间闗薄寒中人暾始煜荏苒云华稠可匊不知羽化者阿谁深锁云霞满石屋拨云入屋捜云根其中乃有灵蜕存湾环窕不敢进喷薄森沈若吐吞元气淋漓半作水潄之清冽甘如醴胸懐落落不可名人能饵之长不死半始英英流层阿潋灔葱茏相戛摩俄看缭绕搏羊角回翔仍复緑文波恍忽沈吟我良久乃悟非无亦非有不知此云生扵空又复非空生谷口我携我友字子丹其人绰约癯且寒手劚云根置懐袖云可鬻熟充朝餐
　　登香山　　　　　　　　　　　王濬初
　　夏屋山中青玉案三峰卓笔凌霄汉石壶寒水澹不流蘸入三峰清可玩仙人驾鹤来临池幻出天章世外竒早被五丁収拾去至今骚客不题诗
　　龙泉行　　　　　　　　　　　文翔凤
　　险乃在濩泽之西芹池之东只縁误立阳城县置之千山万山中遂开一坂冲云出影垂长壑半疋虹使我心悸骨寒三数载梦魂战析城拥紫御青之二百重此行手绾文章玺选僊使者下髙穹九约更扫青萝迳无夷新鞭白鬛龙径度娲皇补天石侧凌后羿射日峰縁溪曲拨残霞入谡谡耳根快送风岩壁或悬六七寺涧石频挂两三松羊肠盘处天如带豕腹胀时水似弓山鸣空应锣声迅早已传他寳地钟数僧弄管来林杪林中水啸玉珑松从官安勅莲花座行吏开筵兜率墉筯破团抢云脚緑案琥珀醆光红畦带萱花新发蒂旋来采采入清供一枕琅玕明月老诸天掖下裂空蒙定云更起客初寤先问夜来水所穷武陵源上寻桃片苍龙溪畔探新宫少霞笔力题轩防道眞踪迹志流溶濯缨手堪携孺子洗耳瓢不弃巢翁忘却头颅冠獬豸但知薜荔借芎防锥卓浮图刹天立倚栏六界落心胸百磴虚无轻挟羽一梯缥缈倦拈笻曲折山防停褐葢扶疎栁颈击青骢安得幽人函玉讯一一与之祼石淙光隂信道山中缓桐栢金庭尚待侬堂前且厰春风帐门外争排舞雩童我还自道谐仙骨人浪相看拟圣宗行行探骑来天党鹤唳猿愀惜大雄未是风尘应偿债总因根器有圆功坐三壶兮望八鸿我所思兮海云所捧开幔之芙蓉尚恐他时更署南宫长劳劳蕊榜又题封不放十大洞天深处去海山院里尔曹尤自想清丰寂寞青牛白鹿背仇六稚川杳莫通我将何以谢韩众与葛洪
　　盐车行　　　　　　　　　　　文翔凤
　　盐井解州大利权阻修只恨太行山谁牵代北拳毛锦滥厠蹇蹄共皁闲盐车飞轨薄其领羊肠缚却追风影伯乐下车攀哭之骥亦喷鸣为引颈满身悉辨五花云拂拭漉汗赤鬛整试捷先周地一回绕日三匝汉闗开庸人止解观牝牡愿君捶碎千金台
　　羊肠坂
　　既出井中天旋向肠中盘碾子谷往且复磨盘寨环而曲不堪牛难又峦层欲脱马牢翻涧复自朝直至日中昃周遭只在山之腹
　　翠微仙洞　　　　　　　　　　陈　霆
　　青天白日腾祥云天风翼翼吹飞轮海天从许叱霞驭尘世那复遗仙裙从来纯孝感天帝帝遣西池列名位何年来看唐昌花却道云軿玉峰去
　　太行山　　　　　　　　　　　陈度
　　巍巍大形山髙与天齐俯视培塿但亦尔尔叠翠嶂兮千峰延緜亘兮万里斗折崒嵂修涂碨礧劲风驱云根逺岫没山嘴林端落叶鸣木末髙鸟起石棱棱岩齿齿今人古人亦已矣客徘徊其间极目天际但见长河送流水
　　武侯庙　　　　　　　　　　　王元粹
　　武侯祠庙南山曲苔满荒碑不堪读客子登临又一时秋色苍苍入乔木天下不可无竒才千载英爽安在哉孤吟徘徊不忍去寒日欲下悲风来
　　题温日观葡萄次韵　　　　　　王守仁
　　龙扄失钥十二重骊珠迸落鲛人宫镔刀剪断紫璎珞累累马乳垂金风树根吹火照残墨冷雨松棚秋鬼哭熊丸嚼碎流沙氷鸭酒呼来汉江緑銕削蚪藤剑三尺雷梭怒穴陶家壁瞿昙卧起面秋岩一索摩尼挂空壁
　　登那罗窟有感　　　　　　　　真　可【释】
　　君不见太朴未凿混沌始情与无情无彼此瞥然一念是谁生骨肉山河成碍窒那罗窟甚深密底里空明不可测见说神僧向入中云边千古遗包笠闻其风我亦来幽岩感慨增徘徊自惭身见仍还在菩萨有门不为开一直上莫分别凡圣都卢干屎橛当头若许着思量石人脑后重加楔由是观休外参眼声耳色髑髅寒常光一片色非色乾坤摄取一毛端又不见维摩丈室十笏许百千师座皆容处若言老汉弄神通分明瞌睡成错去这妙用孰不有吃饭穿衣记得否自是男儿不丈夫超踔金毛变痴狗风吹草本非贼望影狺狺吠不息及乎大盗劫主人烦恼刀鸣遂窜匿业酒醉何日醒碌碌浮华俱酩酊轻裘肥马送时光愁杀相如多此病莫管他各管自沐猴性躁方痛治好恶闗头林木深上下何曾有定止鞭其后即回首叱去呼来不敢扭掌中绳索尚相持禅翁谩笑狂奴丑明道易履道难习水清潭岂易干不是一番命做说时似悟用时瞒话到此涙如雨滴滴皆从肝腑出相逢罕遇个中人愁人莫向愁人语既有苦必有甜隂尽阳回洞口干闲来曝背解麻衲宁知身在重峦间夜来趣忘人情万里烟波海月生设使侯王知此境便教敝屣视功名
　　国朝
　　中条行　　　　　　　　　　　吴　
　　君不见中条山阳城昔日曾闭闗白衣征起作谏议脱屩就职无慙顔月俸计口送酒媪谏纸叠置空箱间歌呼痛饮夜达旦醉卧客懐不听还贞元奸佞不可当白麻旦夕宣朝堂忠臣延颈待诛僇宰相慴伏眠如羊中条山人起伏阁延英门上飞风霜谏官呌天争喧豗金吾万嵗声如雷延龄不相陆贽免奋臂坐使唐天回乃知酩酊不言有深意务欲拨弃细碎争崔嵬我过中条山念君如宿昔君名长比条山云君心尚似条山石一代相知李邺侯千年涕泪避贤驿思君不见可奈何酹君一歌主客君不见长安碁局日纷纷着眼争如局外人若无衡岳炉边客谁向中条访隐沦
　　赠冯讷生进士教授云中
　　开州冯郎长吴越桐江风雪秦淮月不烹羊酪敌莼羮肯拈芦管吹桃叶才同顾陆与温邢侠少风流擅絶伦名士有谁甘作诺丈夫何必尚专城乞得一氊还故土欲化边人作邹鲁余笑谓君且归去不信广文今广武绛帐悬弓设豹侯讲堂割肉掺鼍鼓击磬新调塞上歌投壶却奏军中舞文籍先生上谷儒游闲公子河东贾乱定初闻阙里钟时清不用平城弩鴈门太守解将迎马邑名豪通训诂乌桓年少挟雕弧射得黄羊供束脯男儿作健羞裙屐拂云堆上吹横笛低头博士为万巻抚掌封侯空四壁忆昔扁舟醉石头别来几梦南徐客隐囊麈尾烧却尽长铗纯钩看自惜学就吴趋恐未工注成晋问无人识呜呼五湖烟水忆鲈鱼落水天髙好寄书塞鴈不归花又发故人消息待何如
　　鴈门尚书行【并序】
　　鴈门尚书行为大司马白谷孙公作也公代州人地故鴈门郡长身伉爽才武絶人其用秦兵也将凭岩闗为持久且固将吏心秦士大夫弗善也累檄趣之战不得已始出天淫雨糗粮不继师大溃潼闗陷独身横刀冲贼阵以殁从骑俱散不能得其尸公之出也自念必死顾语张夫人夫人曰丈夫报国耳无忧我西安破率二女六妾沈扵井挥其八嵗儿以去儿逾垣避贼堕民舍中有老翁者善衣食之二年公长子世瑞重趼入秦得夫人尸貌如生老翁归以弟相扶还见者泣下盖公素有徳秦人云余门人冯君讷生公同里人作潼闗行纪其事余曾识公于朝因感赋此什公死而天下事以去然其败由趣战且大雨粮絶此固天意抑本庙谟未可专以责公也公之防佐惟监军道乔公以明经奏用能不负公潼闗之破同日死名元柱定襄人
　　鴈门尚书受专征登坛顾盼三军惊身长八尺左右射坐上咄叱风云生家居絶塞爱死士一日费尽千黄金读书致身取将相闗西防子方纵横长安城头挥羽扇卧甲韬弓不忘战持重能收壮士心沈几好待凶徒变忽传使者上都来夜半星驰马流汗覆辙宁堪似往年催军还用松山箭尚书得诏初沈吟蹶起横刀忽长叹我今不死非英雄古来得失谁由算椎牛誓众出潼闗墟落萧条转饷难六月炎蒸驱万马二崤风雨断千山雄心慷慨宵飞檄杀气凭陵老据鞍扫箨谋成频抚剑量沙力尽为传飡尚书战败追兵急退守严闗収溃卒此地乘髙足万全只今天险嗟何及蚁聚蜂屯已入城持矛瞠目呼狂贼战马嘶鸣失主归横尸撑距无能识乌鸢啄肉北风寒寡鹄孤鸾不忍看愿逐相公忠义死一门恨血土化斑故园有子音书絶勾注烽烟路百盘欲走云中穿紫塞别寻竒道访长安长安到日添悲哽茧足荆榛见眢井辘轳绳断野苔生几尺枯泉浸形影永夜曾归风露清经秋不化氷霜冷二女何年驾碧鸾七姬无塜埋红粉复壁藏儿定有无破巢穷鸟问将雏时来作使千兵势运去流离六尺孤傍人指防牵衣袂相看一恸眞吾弟诀絶难为老母心防持始识遗民意回首潼闗废垒髙知公扵此葬蓬蒿沙沈白骨魂应在雨洗金疮恨未消渭水无情自东去残鸦落日蓝田树青史谁人哭藓碑赤眉铜马知何处呜呼材官铁骑看如云不降即走徒纷纷尚书养士三十载一时同死何无人至今唯说乔参军
　　英雄竒遇处　　　　　　　　　范鄗鼎
