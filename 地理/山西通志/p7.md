<!-- { "loadSidebar": true } -->
　　北斗七星在太防北七政之枢机隂阳之本元也故运乎天中而临制四方以建四时而均五行也魁四星为璇玑杓三星为玉衡又曰斗为人君之象号令之主又为帝车取乎运动之义也又魁第一星曰天枢二曰璇三曰玑四曰权五曰玉衡六曰开阳七曰摇光一至四为魁五至七为杓枢为天璇为地玑为人权为时玊衡为音开阳为律摇光为星石氏云第一曰正星主阳徳二曰法星三曰令星四曰伐星五曰杀星六曰危星七曰部星亦曰应星又云一主天二主地三主火四主水五主土六主木七主金又曰一主秦二主楚三主梁四主吴五主赵六主燕七主齐
　　躔度
　　北斗七星天枢去极二十三度半入张宿十度　摇光去极三十五度入角宿九度
　　春秋纬文耀钩云太行以东至碣石王屋砥柱冀州属枢星葢帝张四维运之以斗月徙一辰复返其所故其主如此【星有七州有九但兖青徐并属二州故七星主九州也】











　　丹元子步天歌
　　下元一宫名天市两扇垣墙二十二当门六角黒市楼门左两黄是车肆两个宗正四宗人宗星一双亦依次帛度两星屠肆前侯星还在帝座边帝座一星常光明四个防芒宦者星以次两星名列肆斗斛帝前依其次斗是五星斛是四
　　占候
　　天市垣二十二星在房心东北主权衡主聚众一曰天旗庭市中星众润泽则嵗实市楼六星在市中临箕星之上主司阛阓明则吉隋志市楼者市府也主市价律度其阳为金钱其隂为珠玉变见各以所主占之车肆二星在天市垣南门之内主车驾隋志主众贾之区宗正二星在帝坐东主宗大夫也明则宗室有秩宗人四星在宗正东主録亲疎享祀如绮而明正族人有序宗星二星在宗人东北侯星之东宗室之象帛度二星在宗室星东北主度量明则尺量平商人不欺屠肆二星在帛度东北主烹宰侯一星在帝坐东北主伺隂阳也细防则国安居常则吉帝座一星在天市中侯星西天庭也光而润则天子吉威令行一曰神农所居宦者四星在帝坐西南帝傍之阍人也星防则吉其占与势星同列肆二星在斛西北主寳玉之货斗五星在宦者西南主平量覆则嵗熟明暗与帛度同斛四星在市楼北亦曰天斛主量者也占与斗同
　　躔度
　　宋两朝天文志天市垣二十二星东西列各十一星其东垣南第一星曰宋第二星曰南海第三星曰燕第四星曰东海第五星曰徐第六星曰吴越第七星曰齐第八星曰中山第九星曰九河第十星曰赵第十一星曰魏其西垣第一星曰韩第二星曰楚第三星曰梁第四星曰巴第五星曰蜀第六星曰秦第七星曰周第八星曰郑第九星曰晋第十星曰河间第十一星曰河中东垣南第一星宋去极一百五度半入危宿七度西垣第一星韩去极九十八度半入心宿五度
　　李志天市垣二十二星五星主晋宋天文志云天垣星在房心东北下照二十二处其东垣十一星第八星曰中山第十星曰赵第十一星曰魏其西垣十一星第一星曰韩第九星曰晋葢象天王在上诸侯朝王王出臯门大防东方诸侯在应门右西方诸侯在应门左也蘓伯衡论分野天有三垣紫防太防天市是也紫防太防皆将相辅佐之位而下市下垣则列国星宿之所在其星东西二十有二宋南海燕东海徐吴越齐中山赵九河魏韩楚梁巴蜀秦郑河中河间晋周曰分野者指列星所属之分而言郑氏谓星所主土是也其国在此而星则在彼彼此若不相配而其为象未尝不相属非地之在北者其分野在天亦居北也地之在南者其分野在天亦居南也


















　　丹元子步天歌
　　四星如箕主嫁娶十二诸国在下陈先从越国向东论东西两周次二秦雍州南下双鴈门代国向西一晋伸韩魏各一晋北轮楚之一国魏西屯楚城南畔独燕军燕西一郡是齐隣齐北两邑平原君欲知郑在越下存十六黄星细区分五个离珠女上星败珠上瓠生两个各五瓠明天津九个弹弓形两星八牛河中横四个奚仲天津上七个仲侧扶箱星
　　占候
　　女十一度下九尺为日月中道天之少府也谓之须女主妇女之位星明天下丰女功昌十二国有十六星齐一星在九坎之东齐北二星曰赵赵北一星曰郑郑北一星曰越越东二星曰周周东南北列二星曰秦秦南二星曰代代西一星曰晋晋北一星曰韩韩北一星曰魏魏西一星曰楚楚南一星曰燕其星有变各以其国占之
　　躔度
　　宋两朝天文志女四星距西南星去极一百四度半十二诸侯十六星其赵距西星去极一百二十三度入牛宿四度
　　唐志旧经须女百度开元测须女百一度
　　石申星经曰魏二星在韩星北多隋志一星又曰晋一星在代星北与隋志代西异
　　宋志女宿汉永元铜仪以须女为十一度景祐测验十二度距西南星去极百五度在赤道外十四度步天歌十二国下诸星俱属须女而十二国星晋志不载隋志有之
　　汉洛下闳测女十二度　唐一行测女十二度　宋皇祐测女十一度　元丰测女十二度　崇宁测女十一度少　元郭守敬测女十一度三十五分
　　夹漈郑氏曰谨按天之所覆者广而华夏所占者牛女下十二国耳牛女在东南故释氏谓华夏为南赡部州其二十八宿所管者多十二国之分野随其隶耳通考州虽可言东南而牛女在天则北方宿也与南赡部州之説异矣且北斗七星其次舍自张而至于角星书以为一主秦二主楚三主梁四主吴五主赵六主燕七主齐五车五星其次舍在毕星书以为西北一星主秦东北一星主赵燕东南一星主鲁卫中央一星主楚西南一星主魏然则北斗五车所主者亦此十二国而此二星初未尝属乎牛女也谓牛女専主华夏可乎两镇三闗志国星牛女之下十二诸侯之星也説者以为天之所覆者广华夏止宜占此其星有变各以其国当之大同三闗属赵蔚及诸邑属代或问既占分野何以复占国星曰众星者万物之精质具于地而气行于天分野者周天之次舍悬象于上而示法于下考一国之休咎则国星是稽察诸变之凌犯则分野必变葢并行也

















　　太白主大臣其号上公也大司马位谨候此晋灼曰常以正月甲寅与荧惑晨出东方二百四十日而入入四十日又出西方二百四十日而入入三十五日而后出东方出以寅戌入以丑未一嵗而周天
　　辰星晋灼曰常以二月春分见奎娄五月夏至见东井八月秋分见角亢十一月冬至见牵牛出以辰戌入以丑未二旬而入晨候之东方夕候之西方一嵗而周天太白属金西方之星也辰星属水北方之星也而三晋与焉读汉志注曰辰星主常山主冀幽并太白主奎娄胃昴毕觜参唐书曰实沈以负西海其神主于华山太白位焉大梁以负北海其神主于恒山星辰位焉燕齐候辰星占虚危晋亦候辰星占参罚虽其説防有不同而西方金位北方水位则固不易之论也
　　诸星
　　中台下星主冀　招摇一星主北边【近北斗在杓端】天锋一星主北边【一名元戈在招摇北天伐也】梗河三星主北边为剑防之星【在帝席北招摇在其中　按史记言杓端有两星一内为矛招摇一外为昏天锋孟康曰梗河三星天矛天锋招摇一星耳而宋史既有招摇复有梗河通志畧曰元戈在招摇北一曰天戈其占与梗河相类元戈即天锋则复有天锋也故并存之】传舍九星主使人【在华葢上近河賔客之馆也】长垣四星主界城【在少防南】天闗一星主边事【在五车南一曰天门为限隔内外障絶往来】南门二星主守兵【在库门南天之外门明则逺方入贡】折威七星主斩杀【在亢南】阳门二星主边塞险阻【在库楼东北】狗二星主吠守【在南斗魁前】河鼓三星主三将军及闗梁险阻【一名三武在牵牛北明大光润将军吉】天垒十二星主北边【阛如人钱】北落师门一星主非常以候兵【在羽林西南明大则兵安】爟四星主烽火备警急【一曰烽在鬼西北占以不明安静为吉】天根星【嵗星所生也生尾宿中见以甲寅日有两青方在旁】若彗星【太白所生也生毕宿中】竹彗星【太白所生也生昴宿中见以庚寅有两白方在旁】天搀【嵗星之精也长数丈两头鋭】烛星【见奎娄间】
　　李志史迁曰徳隆则晷星星隆则晷徳昔武王祭毕而干戈载戢宣王北伐而昴宿斯着鲁僖公二十四年嵗星入实沈之次晋文公即位惟迈徳以亮工序事而修政则七曜顺轨百祥并集葢自然之符也
　　古志
　　春秋元命苞昴毕间为天街散为冀州分为赵国立为常山东井鬼星散为雍州分为秦国得东井动深之萌其气险也觜参流为益州益之言隘也谓物类并决其气急切决列也营室流为并州分为卫国并之为言诚也精舍交并其气勇抗诚信也
　　晋之疆候辰星占参罚及秦并吞三晋燕代自河山防南者为阳阳则日嵗星荧惑镇星占于街南毕主之其西北为隂隂则月太白辰星占于街北昴主之
　　太嵗在寅曰摄提格嵗星正月晨出东方太初歴在营室东壁　在卯曰单阏二月出太初在奎娄　在辰曰执徐三月出石氏甘氏曰在营室东壁太初在胃昴在巳曰大荒落四月出石氏甘氏曰在奎娄太初在参罚　在午曰敦牂五月出石氏甘氏曰在胃昴毕太初在东井舆鬼　在未曰协洽六月出石氏曰在觜觽参甘氏在参罚太初在注张七星　在申曰涒滩七月出石氏曰在东井舆鬼　在酉曰作詻八月出石氏曰在栁七星张甘氏在注张太初在角亢　在戌曰掩茂九月出甘氏在七星　在亥曰大渊献十月出　在子曰困敦十一月出　在丑曰赤奋若十二月出　四星亦畧如此
　　晋天文志十二次班固取三统厯十二次配十二野其言最详又有费直説周易蔡邕月令章句所言颇有先后魏太史令陈卓更言郡国所入宿度今附而次之州郡躔次陈卓范蠡鬼谷先生张良诸葛亮谯周京房张衡并云营室东壁卫并州而云中定襄鴈门代郡太原入东井上党入舆鬼焉梁时星经辰星主恒山冀州幽州并州　荧惑主舆鬼栁七星张镇星主东井太白主胃昴毕觜参　玉衡者谓斗九星也玉衡第八星主幽州常以五寅日候之庚寅为上谷代郡玊衡第九星主并州常以五申日候之甲申为五原鴈门丙申为朔方云中戊申为西河庚申为太原定襄壬申为上党凡八郡
　　唐天文志数从星纪起　星纪　元枵中危初大寒终危十五度　娵訾初危十六度立春中营室十四度惊蛰终奎四度　降娄初奎五度雨水中娄四度春分终胃六度　大梁初胃七度谷雨中昴八度清明终毕十一度　实沈初毕十二度立夏中井初小满终井十五度　鹑首初井十六度芒种中井三十一度夏至终栁八度　鹑尾初张十八度立秋终于轸十一度
　　唐志旧经星度开元十一年治新厯率府兵曹参军梁令瓉造黄道游仪复测定焉　以七宿之中分四象中位自上元之首以度数纪之而着其分野其州虽改隶不同但据山河以分尔
