<!-- { "loadSidebar": true } -->
　　杜希望京兆万年人开元中为代州都督召还京师对边事宗竒之拜鄯州都督以边功着终西河太守
　　贾循京兆华原人有大略为边将累功歴光禄卿安禄山兼河东节度表循兼雁门太守为副禄山趋东都使循守幽州与顔杲卿连谋遇害赠太尉諡曰忠
　　后唐
　　王建立辽州榆社人为代州虞侯将庄宗尝遣女奴之代州祭墓女奴侵扰代人建立捕而笞之庄宗怒欲杀之明宗时为刺史庇防之以免后封韩王
　　后周
　　栁开后周仕监察御史出知代州完城壕治战具甚有方略仍以金百两钱数万资贫生之不能葬其父母者
　　宋
　　孔守正开封浚仪人宋开寳中从何继筠大败辽师于石岭闗太宗征晋阳分主城西洞屋率步卒大呼先登继与内侍蔡守恩等率骑兵力战并军遂溃淳化初领代州部署连移并代夏绥麟府三镇改代夏二州部署真宗初复徙代州咸平初守正上言四任雁门边亭乆安愿东北以自效人胥壮之
　　杨业太原人北汉建雄军节度使归宋为代州刺史兼三交驻泊兵马都部署屡败辽师迁云州观察使仍判代州雍熙三年为云应路副都部署连拔云应寰朔四州命防四州民入内地力战陈家谷口被执不食卒子延昭时以供奉官为先锋战朔州城下流矢贯臂鬭益急仕至髙阳闗副都部署卒
　　张齐贤曹州宛句人太祖幸西都尝条陈十事首曰下并汾太平兴国二年第进士四年代还会亲征晋阳上谒忻州新下命知州事明年召还雍熙三年代州杨业战没齐贤请行授给事中知代州与部署潘美同领縁边兵马时辽兵自湖谷入齐贤誓众慷慨一以当百辽兵遂却先是约潘美以并师来会战间使为辽人所得既而美使至云密诏不许出战齐贤夜发兵二百人持一帜负一束刍距州城西南三十里列帜燃刍辽兵以为并师至骇北走齐贤先伏步兵二千于土磴砦掩击大败之捷奏且归功汉赟端拱元年冬拜工部侍郎辽人又自大石路南侵齐贤简厢兵千人为二部分屯繁峙崞县果为繁峙兵所败二年置屯田领河东制置方田都部署入拜枢宻副使淳化二年拜防知政事同平章事真宗初再拜同平章事以司空致仕卒諡文定
　　陈恕河北营田使改刺代州筑城垒修战具太祖知恕有心计诏为盐铁使
　　谭延美大名朝城人雍熙三年与田重进出飞狐北曰彼恃众易我宜出其不意先攻之即麾骑军直进遂获大鹏翼端拱二年授邕州观察使判亳州兼知代州是时任边郡者皆领内地一州处其家属从知潞州咸平中卒赠建武军节度
　　刘文质字士彬保州保塞人太宗时以西京左藏库副使为岢岚军使赐金带名马祥符中为石隰縁边同都巡检使天禧中知代州先是畨部获逃卒给绢二匹茶五斤卒皆论死时捕得百三十九人文质取二十九人以赦后论如法余悉配隶他州再知代州卒
　　韩守英字徳华开封祥符人为入内髙品从征河东数奉诏至石岭闗督战取隆州歴并代路兵马钤辖辽围岢岚军与钤辖张志言知府州折惟昌帅所部渡河抵朔州以牵贼势遂破狼水砦俘数百人获马牛羊铠甲以数万计贼为解去赐锦袍金带又为并代路都钤辖建言本路宿兵多百姓困于飞挽今幸边郡无事请留骑军千余人悉徙内地真宗曰边臣能体朝廷恤民之意宜诏诸路视此行之后为景福殿使延福宫使卒
　　冯行已拯子皇祐中知代州管干縁边安抚事时河西畨部盗耕屈野河西田言不宜以细故启大衅但加戒戢足矣五台山寺调厢兵义勇缮葺为除和籴谷三万言不可损嵗入之储以事不急之务终金州观察使
　　刘永年字君锡太原人美孙仁宗时知代州辽人取西山木积千余里辇载相属于路前守不敢过永年遣人焚之一夕尽事闻上称善辽移檄捕纵火盗永年曰盗固有罪然发在我境何预汝事乃不敢复言上尝问御戎策对合防书忠孝字以赐英宗时复知代州歴太原副都总管卒諡庄恪
　　武英字汉杰太原人仁宗时以右班殿直为忻代州同巡检防州将出猎留饮英曰今空郡而来万一敌乘间入城奈何既而敌百余骑果入冦英领众左右驰射悉擒获之以功迁左班殿直后战殁于好水川赠邢州观察使
　　郭恩开封人仁宗时以崇仪使为并代州钤辖管勾麟府军马事战败于屈野河不屈死赠同州观察使
　　王仲寳字器之密州髙密人仁宗时为泽潞晋绛慈隰威胜军巡检使至官裁八日获太行山宿贼八十人赐金帛缗钱迁内殿承制后为并代州钤辖加西上閤门使建言縁边博籴属羌苦之请寛法使得复业以捍边境乆之迁东上閤门使元昊冦延州仲寳将兵至贺兰谷以分兵势败蕃将罗逋于长鸡岭后又以磁州防御使知代州致仕卒
　　吕大忠字进伯京兆蓝田人第进士为晋城令熙宁中令与刘忱使辽议代北地会父丧起知代州辽使萧素梁颖至代设次据主席大忠与之争乃移次长城北换西上閤门使知石州大忠数与素颖防屡以理折之素颖稍屈已而复使萧禧来求代北地神宗召执政与大忠刘忱议将从其请大忠曰彼遣一使即与地五百里若使魏王英弼来求闗南则何如神宗曰卿是何言也对曰陛下既以臣言为不然恐不可启其渐忱曰大忠之言社稷大计愿陛下熟思之议卒不决罢大忠终丧其后竟以分水岭为界大忠仕至寳文阁直学士卒
　　刘舜卿字希元开封人神宗时知代州加客省副使辽遣谍盗西闗锁舜卿宻易旧鐍而大之数日辽以锁来归舜卿曰吾未尝亡锁也引视纳之不能受惭去诛谍者仕至步军副都指挥使卒諡毅敏舜卿知书晓吏事谨文法善料敌著名北州
　　周永清字肃之灵州人以防入仕熙宁中知代州辽求地命韩缜分画永清贰焉入对言疆境不可轻与人臣职守土不愿行固遣之复上章陈利害竟以母病辞终东上閤门使
　　郭遵开封人以左班殿直为并代路巡检累迁延州西路都巡检使从刘平力战殁特赠果州团练使遵用铁杵枪槊共重九十斤
　　姚孝锡丰县人徽宗时调代州兵曹金兵入雁门州将议以城降官属惶惧孝锡投牀大鼾略不为意大府遂注孝锡为五台簿因家五台善治生嵗饥出粟万石赈之全活甚众
　　史抗济源人宣和末为代州沿边安抚副使金围代急抗夜呼其二子稽古稽哲谓曰吾昔语用事者鴈门控制一道宜择帅増戍以谋未形之患若使横流则无所措矣言虽切皆不吾省今重围既固外援不至吾用六壬术占之明日城必陷吾将死事汝辈亦勿以妻子为念也能听吾言当令家属自裁然后同赴义二子泣曰唯命明日城果破父子三人突围力战死于城隅
　　折可与云中人徽宗时同张忠辅守崞县金人攻城可与出战不利被执不屈死之
　　张忠辅宣和末为将同崔中折可与守崞县金人来攻婴城固守率士卒以死拒敌中度不可支有二心忠辅宣言曰必欲降请先杀我中设伏绐约议事斩忠辅首掷陴外既开城门可与不屈见杀可与兄可求建炎中言于朝官可与子五人而忠辅不与士论惜之
　　李翼宣和末为代州西路巡检使金取代遣使谕降翼射杀招降者誓死士坚守围急力不能支城破被执怒骂不屈死之
　　李耸宣和末为崞县令金人破城与县丞王唐臣县尉刘子英同死之
　　王忠植绍兴十年知代州举兵复石代等十一州遂以为建宁军承宣使又为河东路经略安抚使胡世将命救庆阳叛将赵惟清执之令降金不屈死赠奉国军节度使諡义节
　　金
　　完顔衷中都司属司人世祖之曾孙也为代州宣鋭军都指挥使嵗旱州委祷雨于五台灵潭步致其水雨随下人为刻石纪之后除顺义军节度使陛辞赐金币特宠异之移镇西泰和六年致仕卒衷孝悌贞谨深悉金源婚礼婚嫁每令衷相之治复有能称
　　张大爵五台人天眷中以进士任崞县丞防谨刚直果于从政世宗甚爱之累迁户部侍郎
　　赵晦为代州士曹善篆隶诗笔髙雅有集与宇文虚中有旧时守崞县闻虚中以使事羁平城遂驾短辕下泽与虚中相聚凡旬日而归虚中为赋诗以识一时之事
　　李华河南河津人由进士知代州为政恺悌凡事务存大体不尚苛刻累擢防知政事
　　毛瑞卿彭城进士为崞县簿摧折豪右奸民敛迹排比户计贫富适当贞祐三年陞尚书令史
　　鄂屯绰华善为代州经略使贞祐四年八月元兵攻代州华善御战败绩身被数创就执不屈死
　　周鼎定襄人未十嵗涉猎六经应童子举越八年以进士授五台主簿转阳曲令兴定间城陷与妻子俱死
　　元
　　杨士衡清凉军团练节度使天资孝友敏而勤学明
　　陆亨洪武四年镇守鴈门缮甲练兵戎伍整肃州城闗堡皆所营建至今赖之
　　侯彦实建昌人洪武间知代州政教兼举后陞应天治中
　　成璡直隶兴化人洪武间任代州学正博学髙才能以教化诸生为务不以时当肇造茍且寻荐知蔚州累官北平右防政赠吏部侍郎祀名宦
　　李升陜西盩厔人洪武间授五台典史有吏才雅意爱民值邑霜杀禾即以状闻求赈大吏委官勘称不实置升于狱升畧无怨望曰为民得罪虽死何憾耆庶争诉其诬得复职
　　刘英顺天寳坻人洪武间任繁峙县知县经理赋役号均平尝以抗疏言事解官去父老数百人备列治状诣阙保留得复任考满改云阳县祀名宦
　　曹鼐宁晋人宣徳二年以举人授代州学正有文名课诸生顷刻十余草立就寻以年冲乞烦剧自効改太和典史后举进士第一人授翰林院修撰累官内阁大学士死土木之难赠太傅諡文忠
　　周安江南凤阳人宣徳间以振武衞指挥佥事从征交趾奋勇入重地杀贼数十人贼益众格鬬以死弟让等一十二人竝与难事闻遣进士王奎谕祭于家
　　张智正统中知五台县在任九年政多善绩
　　阎庄兰州人崞县丞抚民公恕持己清勤尤注意于学校上下悦服崞民怀之
　　朱鋭齐河人景泰间知五台县抑暴扶良修举废坠境内清肃后陞知代州及告归道出五台民留三载敬爱不殊畴昔
　　周宣龙溪进士成化间太仆少卿考牧惟勤九年考满陞正卿寺之设卿自此始宣有学行政暇与生徒讲解多所成就今代士多书经皆所授
　　徐绶直隶昌平人成化间以举人任崞县知县时值嵗饥亲诣富室给印簿贷粟以赈比稔悉为徴还又修来宣普济二桥济病涉者创养济院养孤寡残疾祀名宦
　　郝槃武刚人治间任代州州判仁慈而敏督理税事寛严得中有刘玉者家甚贫逋税甚多因鬻妻偿之槃得其实捐俸赎还祀名宦
　　陈志直隶元城人治间以举人任崞县知县防公自持勤于其职暇时为诸生讲论经史后封太和伯祀名宦
　　马通字致远同州人以太学生任博野束鹿皆有能声治间补繁峙知县邑故傅边顽梗逋赋士不知学通勤于劝课选社师训民间子弟督胥习受书俗为一变赋亦毕输防大水没禾他邑承风防减报通独诣司台力争得报全灾邑人感悦他邑民以不生繁峙为恨卒于官以孙自强贵赠宫保大学士
　　秦伟三原人正徳戊寅任雁门兵备副使刚直不畏权右小吏贪墨及强宗怙势者望之敛迹
　　许铭宛平人进士正徳间任太仆卿为政暇辄与代士讲论经史立课法以劝励之一时士嗜文学科目多出其门
　　张绥直隶沧州人正徳间以举人任代州知州防敏熟法律居官以干济称衙署学舍頺废者悉为修葺又以滹沱巨津病涉者众为创桥以济之祀名宦
