<!-- { "loadSidebar": true } -->
　　后周建徳四年筑土城周十二里髙一丈八尺池阔一丈深五尺南面泥淤景泰元年知县刘铎增修之正徳六年流寇入城太原同知张冕署邑事益加增筑髙二丈五尺四门悉以甎甃上建重楼各四楹扁其东曰长乐南曰永康西曰登丰北曰拱辰知县陈继昌于四隅各建角楼嘉靖二十年城复頺圯县丞王璋主簿安恩创瓮城于东北设重门于西南知县赵绅益筑敌台六座各搆楼于上并深濬城壕二十六年署印主簿赵鹗复增置四面敌台隆庆元年石州破寇薄城下兵退知县祁旦增修南门加瓮城改其扁东曰賔旸南曰丽正西仍曰登丰北曰眺燕万厯四年冀寜道刘汉儒诣县相度请于廵抚郑洛奏诸朝命知县贾西土董其事甃以甎石城基垒石髙五尺许自基至堞顶髙三丈七尺六寸基阔四丈二尺敌楼城楼俱加修饰添设警铺五十六座城上马道俱用甎砌阔视其城经始于乙亥三月阅一年乃观厥成西土为之记崇祯十五年知县何景云于四门外各建敌楼一座旋废
　　国朝顺治六年贼姜瓖炮毁东城半面知县戴可进重修
　　祁县
　　后魏并州别驾分瓒建周四里三十歩髙二丈五尺厚一丈八尺明防泰元年知县王章重修嘉靖间知县岳鲁增筑署印太原卫经歴庄科加髙厚各五尺许创筑东南北月城三座帮修敌台三十座万厯五年知县王牧始用甎甃围广如旧髙厚又增之计髙三丈三尺八年知县张应举撤东南二门加建层阁月城警铺诸舍咸用增饰濬壕四面各深一丈阔三丈内墙一道髙六尺外堤一道髙七尺阔一丈扁其门东曰瞻鳯南曰凭麓西曰挹汾北曰拱辰
　　国朝顺治六年姜瓖之变知县王之鼎缮城固守康熈十年城益頺圯知县陈祖法增修自为记四十四年知县朱珵加修葺旧城北东隅女墙下有沟洼四十有七髙下坎防至是乃平之　西关城周二里徐沟县
　　金大定三十八年设县建城周五里十歩髙二丈池深九尺明宣徳八年金水河夜涨从东门涌入城圯惟北门尚存景泰三年知县李维新修城乃如旧嘉靖十三年知县王怀礼重修益增髙厚并濬深壕二十二年女墙圯适有边警知县周诰易以甎又创角楼四座四十二年知县王邦宪增敌台上小亭隆庆元年知县钟爵加建东西南瓮城万厯元年知县刘选创筑城外堤堰以防水患自社稷坛起至南坛止五年知县吴三省奉文甎甃全城令太原榆次太谷清源四县协济甎灰基用石垒自基至堞顶髙四丈余底厚三丈上厚一丈五尺周一千一百五十三丈至七年秋竣工城上俱用甎砌内外俱有马道水道旧惟南门有楼八年知县金一鳯于四门加建于彦英继成之三十三年五月嶑峪河涨水冲南关堤深丈余知县柳防芳修堤百余丈以遏之三十九年知县王敷学改南门向增置北门瓮圏
　　国朝康熈九年知县赵良璧修四门城楼扁其东曰懋勤东作南曰薫风解愠西曰硕望西城北曰晋阳锁钥又于北闗门上建巍阁以镇濬池潴水建桥梁四座二十五年
　　朝命发帑修城知县陈义晖修南城三十六年署邑事太谷令包秉奎重修后三河数涨复坏东城六十八丈有奇四十九年知县王嘉谟增修　北关城嘉靖间布政章某从民请命署县事宗文喜督筑髙汝行记
　　清源县
　　隋开皇十六年因梗阳故城筑明景泰元年修周六里二百歩髙一丈八尺厚一丈基倍之壕深一丈二尺阔一丈五尺南西北三门上建戍楼周以女墙治二年知县吴显宗创开东门十四年七月因汾河水涨复塞嘉靖间知县于资曾光卢賔彦李景先县丞樊自新先后增筑髙至四丈厚至三丈万厯十九年知县邵莅增修以南面城垣頺下与关城联接势如阶梯难以防守髙筑南关城堡周二里二百四十八歩幷于东西联接北城之处髙建敌楼各一座重辟东城门上置戍楼内塡洿池外建闗厢以资守险仍于城墙下挑濬城壕深阔修筑白石堰以防山水之冲经始于二月至八月竣事邵莅自为记崇祯十四年知县岳维徴增修甎包一百一十余丈十六年知县郑经复甎包一百丈自西门迤北至北门止以闯寇中辍
　　国朝顺治十七年知县和羮加饰　南关城北连县城袤四百九十三丈
　　交城县
　　唐天授二年长史王及善建徙县治土城周五里余九十歩髙一丈五尺东南北三门上建橹堞至元末院判王浩重修明洪武三年知县王允恭景泰元年典史邵琮增修嘉靖二十一年检校前御史舒鹏翼督同署县知事姫宗岐增髙五尺引礼覃世家义修城北一楼二十六年知县郑镐增髙一丈厚五尺益置敌楼三十四各冠以警铺池阔与髙等深半之创辟西门为月城为重门上各建楼橹三十八年知县宋珰撤土陴悉易以甎计千有五百增修楼橹门各题石东曰据晋南曰带汾西曰搤秦北曰枕山隆庆四年冀寜道沈人种饬令所属增筑城垣知县韩廷用董其事周廻增厚各楼废坏者修饰之东榜曰永康南榜曰人和北城髙其基而易之以西则仍旧四角各冠以楼楼各十二楹女墙一道石垒三尺凿池深广各三丈外列垣为蔽邑人刘体仁记万厯间知县张文璧周璧先后加修崇祯十三年知县薛国柱甎甃全城增髙丈余
　　国朝康熈九年知县赵吉士修四门城楼悬额于上东曰饮光南曰丽景西曰来爽北曰撷翠规模较宏远焉　县东南各有闗东关袤二里有墙堑
　　文水县
　　宋元丰八年县令薛昌建土城周九里一十八歩髙三丈二尺厚如之明景泰初守道魏琳增髙四尺天顺二年知县范瑄建门楼四角嘉靖二十年廵道郭春震檄祁县丞李爵重修加髙四尺建敌台十有六二十一年知县王一民修东西二门城外列垣为蔽二十三年知县张源澄增修敌台四十有八二十九年知县樊从简帮筑西面加髙三尺厚一丈二尺隆庆元年俺答犯境县丞赵禧缮修城郭防濬壕堑为御守计敌乃不敢薄城下邑令刘化记万厯五年知县郭宗贤县丞韩登甃以甎石围广如旧髙厚加增计城髙四丈五尺基厚四丈顶厚二丈五尺重门四东扁曰瞻泰表曰朝阳南曰迎薫表曰带汾西曰靖陲表曰环岫北曰望恒表曰拱辰门隅各建髙楼二增敌楼六十有四壕深三丈阔四丈增修外墙计髙七尺天啓四年知县米世发加修
　　国朝顺治十二年知县刘乃桂补修北面雉堞十余丈各门楼悬扁东曰汾水环流南曰南风薫阜西曰商峰叠翠北曰北拱紫垣十八年雨圯东南角楼知县王家柱修之幷补修雉堞十余丈康熈十一年南门外浮桥水冲城址知县傅星重修　南闗土城周围三里七分
　　岢岚州
　　唐建平城宋元丰八年知州事贺绍庆展东南隅四里大观初知州王喆凿池明洪武七年卫指挥张兴增修甃以甎石周六里二百七十八歩髙三丈八尺池阔五丈深二丈五尺门四东曰宜阳南曰文明西曰丰城北曰戢寜嘉靖三十一年兵备副使吴岳重修隆庆元年卫守备刘承嗣加修崇祯三年守备聂徳元修缮城垣疏濬壕堑流寇不克而去
　　国朝顺治五年城圯兵备道楼希昊檄知州员尽忠增修橹堞以资防守焉　东闗附城俗名甎堡
　　岚县
　　隋大业十年建周六里四歩宋绍圣中知岚州事王舜臣于故城南改筑新城周四里髙一丈五尺濠深一丈辟东南北三门有郭孚新城记明正统十三年知县郝鳯增髙五尺嘉靖十一年知县吴璋修水门于城东南隅二十年知县张崇徳增筑城髙三丈濠深二丈三十五年兵备道葛缙檄知县李镕加修城髙三丈六尺基厚五丈顶厚基三之一女墙髙六尺建舒啸楼三十六座敌台八座壕深阔俱二丈尚书张珩记隆庆四年知县李用賔甎砌女墙建城楼三座东曰迎曦南曰永康北曰保安潘云祥记万厯元年知县髙汝载增修邸锦记五年廵抚髙文荐兵备萧大亨请于朝命甃以甎石知县张继勲董其事经始于戊寅之夏至壬午迄工袤一千九十丈有奇髙四丈厚得三之二邸世徳记崇祯九年知县郝锦复修理焉
　　兴县
　　明初改兴州为县景泰元年筑土城周二里三百二十歩髙二丈五尺壕深八尺门三东曰召和南曰文明西曰阜安嘉靖十八年知县张云始用甎甃工未竣三十一年知县王逹详请砖砌全城兵备副使葛缙檄太原经歴张云董其事自乙卯夏起至丙辰冬讫工筑敌台六座东西南三面皆坚固其北面因山险道可径通则以墙截之四十四年知县马呈书增修北门扁曰利泽隆庆二年知县李瑚申允修筑凡北山外出者削之内窳者筑之砌以甎石刋雉堞为官道增敌楼十二角楼八复增东西南三面城共髙四丈厚三丈筑瓮城建南城楼
　　国朝康熈四十九年北城坏数丈知县栾廷芳倡捐重修
　　平阳府
　　临汾县【附郭】
　　古传魏王豹建唐武徳元年移治白马城贞观十二年又移治于平阳古城后徙今治明洪武初因旧城重筑景泰初修周十一里二百八十八歩髙四丈五尺外包以甎池深二丈五尺门四东曰武定西曰和义南曰明徳北曰镇朔外各建月城上各建楼角栖四座敌台八座窝铺九十七座
　　国朝康熈三十四年地震尽塌奉
　　防发内帑
　　命工部员外郎倭伦平阳府知府王辅重筑共一千五百八十四垜四十六年南门外西角墙圯知府刘棨倡属捐俸重修　东闗城正徳七年同知李沧筑周一千二百六十四丈门七座嘉靖二十一年知府聂豹重修隆庆二年增髙共三丈二尺敌台十七座
　　国朝康熈三十四年地震倒塌重筑
　　襄陵县
　　宋天圣元年自宿水店徙此乃建城元至正十三年县尹岳贞重修明正统十四年知县赵聪展筑周五里一百六十歩治十四年知县李髙建东南城楼嘉靖二十一年知县刘希召增修髙三丈基厚二丈顶厚一丈门三东曰带汾南曰迎薫北曰屏霍各有郭门副使毛某记四十三年知县张国彦辟东南门曰大成隆庆元年知县宋之韩增修髙厚甃以甎石大学士张四维记
　　国朝康熈三十四年地震东北城倾塌数十丈知县恽东生修四十六年知县宋继均加修并门楼垜墙洪洞县
　　杨侯国城世传晋大夫叔向所筑在今范村汉为杨县隋徙今地旧无城明正统十四年奉文创筑周五里髙一丈六尺厚八尺池深八尺为门六各建小楼景泰初知县赵翔重修治十二年知县邢昭加修开马路十七年知县郑选补修东南城堵正徳六年知县皮正谋之于韩忠定文请邑绅同知李杲督工增筑四隅建角楼女墙甃以甎门额东曰賔阳东南曰安流南曰迎薫西曰拱汾北曰望霍东北曰玉峯嘉靖十五年指挥张世朝作乱知县昝如思拒守贼畏城坚乃逸去赵统记其事隆庆元年邑绅晋朝臣韩廷伟等倡义输财甎甃全城益增髙广计髙三丈五尺女墙六尺厚二丈周围较旧寛二百五十歩有奇知县王诏于六门上改建髙楼并角楼窝铺二十三座池阔三丈深半之制府西蜀髙文荐记崇祯四年知县李乔昆增髙东北城丈余七年知县杨天精增置敌楼四敌台十有二十三年知县王廷抡加建月城重门
　　浮山县
　　唐长兴中筑周四里一百二十歩髙一丈五尺壕深一丈南临深堑数百尺葢天险也门四明景泰间知县卫靖增修门额东曰朝阳南曰阜民西曰大有北曰平寜各建城楼正徳八年知县徐环重修嘉靖二十二年知县毛述古重建城门
　　国朝康熈三十四年地震圯知县卢承宗再修雍正九年邑绅张垚张大统等捐资甎甃四门复建南北城楼署事知县钱标记
　　赵城县
