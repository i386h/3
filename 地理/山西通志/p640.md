<!-- { "loadSidebar": true } -->
　　裴章美字中含一谦仲子万厯戊午举人方五嵗时母亡哀毁如成人七嵗初学讲解即洞晓父知其可教授原教录一册因知小学为大学之本防养为作圣之基凡有闗于人伦理学者札记之释以已意名曰阅古随笔昼夜持玩体而行之戊午捷乡试邑人有持金求闗説者谢曰人各有志嘱托非吾事也事父与继母膳寝愈谨待兄益恭与绛州辛全互以理学相参订甲戌谒选授永清知县清衙役革行户禁词讼劝农桑重学校旌善良申保甲固城守举行乡约朔望讲读六言劝谕时有兄弟以田土相争者持状来闻讲各焚而去教化大行以疾乞归士民泣涕攀留出境不絶抵里以明理淑人为务学者翕然宗之晋抚呉甡朱之冯前后造庐极契重焉闭户著书有过庭训灯下静谈三约鞭钝篇艾言诸书
　　姚槚安邑人万厯甲午举人幼慕河汾学博览羣书朝夕不辍坐当两足处双趺然如刻画状言动必以规矩非其道义一介不茍取与以母春秋髙谢絶仕阶生平推产让兄约已及物罢公车后日与同志数人讲求性命茅土几萧然自适呉抚军仁度尝列实上闻有诏徴取卒力辞不赴
　　裴鹤章夏县人美弟天启丁夘科举人幼而端嶷羣儿戯以圣贤道学目之答曰目我为圣贤圣贤何敢当笑我为道学道学有何妨识者知非常人读书穷理务力行学者师之后至运书院谈天人一贯之理为曹真予所印可著述甚富皆宗名理崇祯十年祀乡贤
　　郝本彰号显吾安邑人少游邑庠博览羣书教授生徒事继母孝待异母弟严而和家贫乐道一介不茍讲学运书院曹真予于汴友敬之乙酉秋不别妻子逸去莫知所之
　　杜可乆解州人隆庆庚午举人品节高迈工诗文尝送人北上云见説容城为便道凭君寄泪到椒山风节可见矣曹于汴亦有诗懐之
　　裴嶰字竹溪夏县人明经慎子尝从曹真予辛复元游习闻忠孝大义少事父母孝居丧哀毁庐墓三年性恬澹结庐僻地足迹不一入城市布衣芒鞋萧然自放间著书以自见然非其人不出示也
　　吕崇烈安邑人前癸未进士
　　国朝累官礼部左侍郎崇烈性沈静有知人鉴亟典乡防试甄拔胥覈慤喜读书老而不辍邑运书院乡先生曹真予讲学地也曹殁崇烈主其事抠衣升堂颂礼甚严指示如梧叶秋雨清快宜人又如剥蕉抽茧条分缕析晋人士多从游着讲学语录行于世卒
　　赐祭塟
　　崔抡奇字正谊夏县人以进士官兵部郎中顺治间闗九江雅好文章日课士拔其尤时郡火灾捐金计户赈米一石钱称是濓溪书院圯立新之复堙水亭构楼以祀古贤为之记
　　马光裕字玉笋安邑人顺治丁亥进士累官吏部考功司郎中以母老请终养归里光裕幼庄雅步履不少茍成进士人乐与游而浑厚中有风采无敢以防狎见者在吏部键外户谢絶请托考覈号平允既归里潜心性学偕一时耆宿如孙钟元魏环溪辈往复辨论蕲体之冠衣蔬醴寝兴坐立之际着止斋集行于世
　　介孝璿字衡玉解州人给事松年子康熙丙子举人知浙江海盐县甫九月遽卒于官孝璿承家学嗜读书以闳博闻既举于乡益日夜探讨不辍尝网罗州境暨县典实排缵成书而于田赋盐政利尤覈论者谓其博而能约得史家遗法比筮仕亦能以经术饰吏治晋人胥重之












　　山西通志卷一百三十九
<史部,地理类,都会郡县之属,山西通志>
　　钦定四库全书
　　山西通志卷一百四十
　　人物【四十　文苑五】
　　绛州
　　汉
　　司马谈龙门人父喜为五大夫谈学天官于唐都受易于杨何习道论于黄子仕建元元封之间为太史令掌天官不治民元封元年武帝始建汉家之封而谈留滞周南不得与从事发愤且卒子迁适使巴蜀返见谈于河雒之间谈执迁手而泣曰予先周室之太史也自上世尝显功名虞夏典天官事后世中弃絶于予乎女复为太史则续吾祖矣今天子接千嵗之统封泰山而予不得从行是命也夫予死尔必为太史为太史毋忘吾所欲论著矣且夫立身名于后世以显父母此孝之大也自获麟以来四百有余嵗而诸侯相兼史记放絶今汉兴海内一统明主贤君忠臣义士予为太史而不论载废天下之文予甚惧焉尔其念哉迁俯首流涕曰小子不敏请悉论先人所次旧闻不敢阙乃卒谈号太史公尝愍学者不达其意而师誖爰论隂阳儒墨名法道徳六家要指焉
　　司马迁谈子生龙门耕牧河山之阳年十嵗诵古文二十而南游江淮上防稽探禹穴窥九疑浮沅湘北涉汶泗讲业齐鲁之都观夫子遗风乡射邹峄阮困蕃薛彭城过梁楚以归仕为郎中奉使西征巴蜀以南略卭筰昆明还报命而谈卒三嵗迁复为太史令号太史公防史记石室金匮之书五年而当太初元年十一月甲子朔旦冬至迁曰先人有言自周公卒五百嵗而有孔子孔子至于今五百嵗有能绍而明之正易继春秋本诗书礼乐之际意在斯乎意在斯乎小子何敢让焉上大夫壶遂曰孔子作春秋垂空文以断礼义当一王之法今夫子所论欲以何明迁曰余闻之先人虙戏至纯厚作易八卦尧舜之盛尚书载之礼乐作焉汤武之隆诗人歌之春秋采善贬恶推三代之徳褒周室非独刺讥而已也汉兴已来至今天子获符瑞封禅改正朔易服色受命于穆清泽流罔极海外殊俗重译款塞请来献见者不可胜道臣下百官力诵圣徳犹不能宣尽其意且士贤能矣而不用有国者之耻也主上明圣徳不布闻有司之过也余掌其官废明圣盛徳不载灭功臣贤大夫之业不述堕先人所言罪莫大焉余所谓述故事整齐其世非所谓作也于是论次其文七年而遭李陵之祸幽于缧绁乃喟然而叹曰是余之罪夫身亏不用矣退而深维曰夫诗书约者欲遂其志之思也卒述陶唐以来至于麟止自黄帝始又尝从孔安国问古文尚书载尧典禹贡洪范微子金縢诸篇多古文説其自序曰惟汉继五帝末流接三代絶业周道既废秦拨去古文焚灭诗书故明堂石室金匮玉版图籍散乱汉兴萧何次律令韩信申军法张苍为章程叔孙通定礼仪则文学彬彬稍进诗书往往间出自曹参荐葢公言黄老而贾谊鼂错明申韩公孙以儒显百年之间天下遗文故事靡不毕集太史公仍父子相继纂其职曰于戏余惟先人尝掌斯事显于唐虞至于周复典之故司马氏世主天官至于余乎钦念哉网罗天下放失旧闻王迹所兴原始察终见盛观衰论考之行事略三代录秦汉上记轩辕下至于兹着十二本纪既科条之矣并时异世年差不明作十表礼乐损益律厯改易兵权山川鬼神天人之际承敝通变作八书二十八宿环北辰三十辐共一毂运行无穷辅弼股肱之臣配焉忠信行道以奉主上作三十世家扶义俶傥不令已失时立功名于天下作七十列凡百三十篇五十二万六千五百字为太史公书序略以拾遗补艺成一家言协六经异齐百家杂语藏之名山副在京师以竢后圣君子而十篇缺有录无书迁既被刑为中书令尊宠任职故人益州刺史任安子迁书责以古贤臣之义迁报曰鄙没世而文采不表于后又曰草创此书惜其不成是以就极刑而无愠色葢其雅忘也迁卒后书稍出宣帝时外孙平通侯杨恽祖述其书遂宣布焉王莽时封迁后为史通子
　　晋
　　裴頠字逸民河东闻喜人秀子雅有逺识博学稽古御史中丞周弼见而叹曰頠若武库五兵纵横一时之杰也贾充即頠从母夫表頠才徳英茂诏袭爵固让不许太康二年徴为太子中庶子迁散骑常侍惠帝初转国子祭酒兼右军将军初頠兄子憬为白衣頠论述世勲赐爵高阳亭侯杨骏党左军将军刘豫遇頠问太傅所在頠绐之遂委而去寻诏代豫领左军将军屯万春门及骏诛以功当封武昌侯頠请封憬不聴累迁侍中奏修国学刻石写经皇太子既讲释奠祀孔子饮飨射侯甚有仪序頠通博多闻兼明医术又上言宜改诸度量若未能悉革可先改太医权衡不能用乐广尝与頠清言欲以理服之而頠辞论丰博广笑而不言时人谓頠为言谈之林薮頠请増崇谢淑妃位号仍启増置后卫率吏给三千兵于是东宫宿卫万人迁尚书侍中如故加光禄大夫每授一职未尝不殷勤固让頠与司空张华侍中贾模议废贾氏华模不同谋遂寝頠乃旦夕劝説从母广城君令戒谕贾氏亲待东宫而已迁尚书左仆射侍中如故頠虽贾氏亲属然雅望素隆四海不谓以亲戚进也惟恐其不居位俄复使専任门下事固让不聴頠上言贾模适亡复以臣代崇外戚之望彰偏私之举后族何常有能自保皆知重亲无脱者也然汉二十四帝惟孝文光武明帝不重外戚皆保其宗岂将独贤实以安理故也昔穆叔不拜越礼之飨臣亦不敢闻殊常之诏又表云咎繇谟虞伊尹相商吕望翊周萧张佐汉咸播功化光格四极暨于继体咎单傅説祖已樊仲亦隆中兴或明扬侧陋或起自庶族岂非尚徳之举以臻斯美哉歴观近世不能慕逺溺于近情昔疏广戒太子以舅氏为官属前世以为知礼况朝廷何取于外戚正复才均尚当先其疏者以明至公汉世不用冯野王即其事也表上皆优诏敦譬时以陈凖子匡韩蔚子嵩并侍东宫頠谏曰东宫之建所与游接宜用成徳童子侍从非光阐遐风之理也愍懐废頠与张华苦争不从頠深患时俗放荡不尊儒术何晏阮籍素有高名口谈浮虚不遵礼法至王衍之徒声誉大盛位髙势重不以物务自婴遂相放效风教陵替乃着崇有之论以释其蔽王衍等攻难交至并莫能屈又着辩才论古今精义皆辨识焉初赵王伦谄事贾氏頠甚恶之伦数求官頠与张华复固执不许伦欲先除朝望因废贾氏遂遇害年三十四二子嵩该徙带方伦诛追复本官改葬以卿礼諡曰成嵩嗣爵为中书黄门侍郎荀绰称其有父祖风该出后从伯为散骑常侍并为乞活贼陈午所害
　　裴绰字季舒徽少子器宇宏旷官至黄门侍郎长水校尉子遐善言理音辞清畅泠然若琴瑟尝与河南郭象谈论一坐嗟服又尝在平东将军周馥坐与人闱棋馥司马行酒遐未即饮司马曳遐堕地遐徐起还坐顔色不变复碁如故其性虚和如此东海王越引为主簿后为越子毗所害
　　南宋
　　裴松之字世期河东闻喜人祖昧光禄大夫父珪正员外郎松之博览坟籍立身简素年二十拜殿中将军义熙初为故鄣令在县有绩入为尚书祠部郎表陈诸欲立碑者宜悉令言上为朝议所许然后聴之庶可防遏无徴显彰茂实由是普断宋武帝领司州刺史为州主簿转中从事行州事宋国初建武帝敇毛徳祖曰裴松之廊庙之才不宜乆居边务今召为太子洗马与殷景仁同可令知之时议立五庙乐松之言妃臧氏庙宜与四庙同除零陵内史徴为国子博士元嘉三年兼散骑常侍使湘州甚得奉使之义论者美之转中书侍郎上使注陈寿三国志松之鸠集记广増异闻既成奏之上览之曰裴世期为不朽矣出为永嘉太守勤恤百姓吏人便之后为南琅邪太守致仕拜中散大夫寻为国子博士进太中大夫使续成何承天国史未及撰述卒着文论及晋记并行于世
　　裴骃松之子南中郎参军注司马迁史记行于世南齐
