<!-- { "loadSidebar": true } -->
　　过小闗岭同云门冲风而行次南疃见赠韵
　　四月披裘度小闗绯桃处防乱烟鬟无言说梦心难稳有客同归意自闲一部山河随我过十年风雨共君删平生窃望山能学不信山中更有山
　　送储广期明府
　　重来献赋谒京畿仙令双鳬愿已违大雅文章真落落古人模范自依依人从玉署摛文藻君合铜章让布衣圣主怜才多异格种花满县载花归
　　挽毕方伯亮四同年
　　负耒躬耕百亩寛此身生死在云峦谁从海内知班马我向山中识范韩万巻遗书皆手泽千秋佳话一清官重来京国伤迟暮不是中朝荐士难
　　麟颂
　　阳回斗北一麟孳牛尾麕身更不疑紫塞笼烟徴瑞气龙沙度雪接昌期风和雨润逢年后子孝臣忠报国时自是太和仁徳感輶轩好载史中诗
　　惊闻神物产山田隂雨牛鸣岂偶然斗室霞光村牧恠空梁月照野人怜香含七窍端端异甲裂千纹片片坚倘得灵胎图上苑素屏应注使君贤
　　麟颂　　　　　　　　　　　　　李旭升
　　太平时节事多幽掩巻河图彷佛求口吐丹书身是甲躯非白鹿背皆畴农房止见飞虹降上苑还宜画影逰有道吾君文徳盛万方从此荷天休
　　梗阳官舎　　　　　　　　　　储方庆
　　传舎周围都是水人家零落竟如山只縁地僻堪容懒谁道官贫却爱闲燕雀竞喧堂寂寂芝兰空覔草班班何时得遂归来志三径荒芜独往还
　　九月清泉寺登髙
　　黄叶黄花簇马蹄平泉一路歴髙低毎逢令节容官假行到空门认客题郭外寒云天漠漠望中秋气草萋萋茱茰解厄应长佩满目萧条日又西
　　中隐环青
　　一年防度到山中四面青山一梵官夹寺飞泉归絶壑入云髙岭驾长虹登临有路开樵径晤对无心属画工多少烟岚堪领畧吾将大隐与谁同
　　平泉流碧
　　不老池边且濯缨可能洗耳便埋名千章灌木稀人迹百道流泉和鸟鸣此地自宜耽寂寞使君何意厌逢迎琴髙一去无消息有约来骑海上鲸
　　梦餐优昙花作　　　　　　　　于成龙
　　余读书山寺时梦餐优鉢罗花即吟一句云仙人赐我鉢罗花醒语纯天和尚检蔵乃知鉢罗花即优昙花也因赋以志
　　优昙曽记梦中餐山寺日髙栢水寒云绕佛龛常五色香飘精舎比芝兰生平不识金银气偶尔轻抛麋鹿滩四十年来魔障尽好教拂袖紫霞端
　　米山定林寺　　　　　　　　　毕振姬
　　黏天峰侧野桥湾米子开州直寺间白鹿去来小朗洞青羊今古大粮闗诗禅四壁香留座宦学三年御见山回首悬崖清入梦石淙花雨水潺潺
　　秋日集普门寺有感　　　　　　秦世英
　　恼杀寒蛩碎客心短笻曲径访云林十千酤酒消坏块一夕雄谈破古今世事到头谁定局天涯何处不知音诸君漫唱闗中曲座上青衫涙已涔
　　太原观猎　　　　　　　　　　王　绶
　　云屯千骑晋阳东围合川原鼓角雄金距黄眸翻落日青曹白望逐长风窟深狡兎遗三矢人立封狐跨五骢向夕归途铙曲发书生羸马障飞蓬
　　刘思斋防麓台山以记见示并録壁间张中宿先生诗歩原韵即呈太乙思斋
　　麓台青峭白云头杖筞髙闲羡此防石起叠峰何防是婴常名涧客初留欣防万壑千岩记几上城南县北楼失却厐公存守黒壁间题句细凝眸
　　过百谷山偶题　　　　　　　　失　名
　　草迳通幽曲绕村路从石上蹑云根太行来脉中天近炎帝神功万世尊深谷风生松有韵巉岩雨过藓添痕更防千丈山头栢长共青青古庙存
　　登天台山楼作
　　旅况萧条落照间浮云南望是乡闗诸峰竒树金银合二水平沙鸥鹭湾瓦庙楼中骚客卧石门烟里野僧还何时得遂岩嵁约白首青山处处闲
　　泽州使院古松　　　　　　　　王士禄
　　三株并是青牛质尤爱敧松亚复盘入夜龙形殊益恠隔牕涛响不疑干人如僧憇心堪寂舞作胡旋势未安韦偃毕宏那貎得只须拭目百回防
　　王北野邀逰石壁山
　　乱山层里象王家乗兴幽寻路未賖叠磵窅疑连洞壑危峰苍不借烟霞灵禽听法闻成果静女题碑拟散花斜日横襟最髙顶并汾秋色浩无涯
　　交山平冦　　　　　　　　　　赵吉士
　　古岸摩碑画土疆书生拥盾事戎行葫芦川指新屯寨乳子河怜旧战军吏论功无刃血村翁破涕进壶浆由来不杀称神武此后何人更陆梁
　　小站营荷花　　　　　　　　　殷　峄
　　秋期妄意藕如船村种荷花代种田緑酒不分沙水际风香争度午薫前轻粘白雪双飞鹭逺接眀霞一色天无限故乡苹蓼梦今宵身带五湖烟
　　祁县有懐温飞卿
　　金茎一册傍纱笼照字灯花异様红名满苦遭当路忌卑官长以浪防终怜才防见如饥渴触讳真宜致阨穷不读南华非害事肯随文士校雕虫
　　唐叔虞祠
　　溪毛眀水荐芳馨上溯周秦世防经多事空劳桐叶辨百番争搨晋祠铭愔愔白昼苔龛冷窅窅虚堂石气青蹩躠黄冠司洒埽春秋间一启门扄
　　过李卫公祠题壁　　　　　　　吴　挺
　　曾向虬髯传里寻只今遗迹感知音书生亦有封侯骨幕府应无得士心肯负蛾眉双眼俊输他头血一囊深稗官写尽英雄意凭吊荒村涙满襟
　　今古茫茫共落晖侧身天地与谁依知人只合由巾帼烈士何妨蹔布衣风月穷途甚矣惫河山故态是耶非香魂侠骨应怜我髀肉虚増犹不归
　　再过小水镇题壁
　　火云堆里太原逰又逐西风向水头下马重寻山寺碣开囊独上酒家楼尘沙徧洒英雄涙草木先知天地秋可惜两番擕剑过更无人与説恩讐
　　仙堂寺　　　　　　　　　　　赵三麟
　　踏徧秋山憇上方紫琼未许索枯肠灵岩如药能毉俗开士何縁恕醉狂洞夹云腥龙欲雨风回花气麝含香懐中五岳伤迟暮婚嫁徒劳着眼忙
　　灵峰皓月　　　　　　　　　　髙　引
　　溶溶月色上寒松寂寂溪山挂镜容玉宇尘空清夜冷冰轮碾破碧云封赋中赤壁髙还小画里蓝田淡又浓恍有飞仙乗白鹤风飘孤影度天峰
　　登王官谷秋望　　　　　　　　介孝璹
　　祠外髙楼日影斜秋鸿飞尽见天涯王官亦是论兵地父老谁传卖酒家万嶂烟霜全晋树千年风雨晚唐花黄河只在诸峰下烽火难寻海上槎
　　自虞乡行至东亭谷　　　　　　陈奕禧
　　微霜已散日初圆林外清流渉涧泉白郭炊烟寒幕地红山柿叶逺烧天村中索醉倾椰椀马上哦诗敲竹鞭潦倒闲情尽如许未妨行色抵髙眠
　　卦山题壁
　　卢川城北招提境栋宇千年自李唐九防寳幢眀夙果万株岩柏拥秋香客从逰赏清吟得我欲翻经俗虑长花雨乱飘归路湿名山回首记翺翔
　　南归自交城行至太行道中即目书寄从弟昆霞
　　洪嘉植
　　孤云十日太行连行过交城泽潞边蔵雨溪声舂水碓焚菑山脊种梯田杨花吹麦经冬雪蚕女条桑亸晓烟风土民生衣食在封书为报长官贤
　　清虚仙迹　　　　　　　　　　陆豹雯
　　太平兴国观邑胜区也旧有防道俗集后院清虚阁下一耆登阁突有道人年四十许唐巾布袍趺而坐近中西檐柱清风洒然盖平生未睹也急趋下呼众登视至则寂然无矣坐处柱间遗五字似云一心二人仁粉土书众以刀刮之复现耆谓观貎似类世所画纯阳子呜呼吕蒲人灵异多着今又降陶邪好事者为吕像扵上乃复以青饰其字惜哉耆端谨质朴似非妄言者然字迹故在絶亦不类人为时辛未八月二十五日未时也予后数年至陶黄冠李本植引予登阁观书言之凿凿而耆亦尚在缀以诗为増新景之一
　　参天古柏欝千章阁敞仙来菊正黄无漏有情惊小别乗风骖月故还乡竒文诘屈烟霞老古貎萧疎海岳凉欲驻朱顔从羽化山长日近扶桑
　　长子使院两卧石得读东郡谢四溟山人与北地周际岩学使山楼唱和诗两公皆眀季人四溟为余同州喜而有作歩谢原韵　汪　灏
　　星轺六月驻斜曛使馆聨吟思不羣同里懐人成隔代他乡拜石似逢君髙楼帝子慿谁吊大手文章许共分坐对忘眠频命酒月来相赏不遮云
　　寳峰石镜　　　　　　　　　　梁　廸
　　寳峰寺碑其光可鉴故有碑影之题余为更曰石镜
　　古寺荒余有剰碑真成石镜少磷缁光眀岂必吴江铸莹彻疑从蜀国移粉黛争来矜艳丽丈夫犹得见须眉若令忠佞呈胆肝讵异秦台朗照时
　　秋凉【虫名形如蝉差大声亦如蝉差促】　　　　　贾鸣玺
　　秋凉断续接蝉吟早送西风到客心善疟乾坤多冷暖跳丸日月防升沉贪鱼即解弹雷剑别鹤还听响玉琴那似长空声歴歴斜阳半院韵疎林
　　送张劭之平遥　　　　　　　　朱彛尊
　　彼汾沮洳吾旧逰送尔匹马逾徐沟人行芳草碧扵水日出杏花红满楼榼中酒味苦桑落帘外鸟声黄栗留客居适意逺亦得揺笔赋诗何所求
　　送马遵祖宰平陆
　　著书独有五亭好作吏无如三晋闲醉里襄陵官瓮酒到来底柱郭门山耕余让畔田千顷吟对浮查水一湾白鴈年年度汾曲相思烟月防弯环
　　滹沱河
　　滹沱河上流澌急骑马春冰滑可怜百尺浮桥空断板孤城哀角动荒烟愁顔送老饥寒日絶塞因人雨雪边转忆江乡多乐事花浓齐放五湖船
　　送曹侍郎备兵大同二首
　　司农论议朝端重副相声名辇下闻岂意尚烦西顾筞翻教蹔领朔方军河边逺道人千里天外乡书鴈防羣到日闗城春色早李陵台畔栁纷纷
　　闗榆萧瑟二庭空堠火平安九塞通往日连师惊朔漠只今市马互西东黄河天上三城戍画角霜前万里风知有冯唐论将帅不令魏尚乆云中
　　云中至日
　　去嵗山川缙云岭今年雨雪白登台可怜日至长为客何意天涯数举杯城晚角声通雁塞闗寒马色上龙堆故园望断江村里愁说梅花细细开
　　王官瀑布　　　　　　　　　　王恭先
　　王官峰顶水潺潺直下奔流杳霭间千尺恍疑飞白练一条真是界青山溜穿潭底蛟龙舞波漾矶头鸥鹭闲不用临流解缨弁早将眀镜悔尘顔
　　涑水横桥
　　三月桃花涑水平緑杨堤外一桥横玉栏书锁鼋鼍睡金镜夜开蟾兎眀不见车书通万里也防来往老浮生如今莫问题诗手石柱年来半已倾
　　京旋复入固闗　　　　　　　　上官
　　才出青山入帝城青山又送野人行千年有路青山在一事无成白髪生谷口浮云惟自适枝头好鸟向谁鸣嵩阳多少闲田地剰得农夫防个耕
　　冯家碛儧运野望　　　　　　　甘国基
　　飞涛作雪洒晴天旅客含愁望然谷口落霞披鸟背村墟髙树出山巅上滩逺防人如荠激岸狂澜叶似船寄命篙师今日信一回惆怅一堪怜
　　安国寺牡丹　　　　　　　　　张象蒲
　　姚魏当年富贵春无端浄土试妆新只縁髙士寻闲客便向山僧借美人岂谓风来方绰约却凭雨过更精神江州恰似如渑酒尽可花间醉锦茵
　　孔壁穿轮　　　　　　　　　　梅　鋗
　　峭壁穿轮启太虚由来尘坱自驱除不因人巧输班斧岂为途穷泣阮车斜映岩花春对镜平分林月夜窥书风山此日占鸿渐三复归蔵悟古初【孔壁又名风山】
　　送观公防五台　　　　　　　　何　灿
　　清凉飞锡陟嵯峨六月寒生积雪多絶顶千盘通碧落中原一线走黄河野猿听法呈珍果山鬼闻经带女萝好问浮屠安舎利白毫光放烛岩阿
