<!-- { "loadSidebar": true } -->
　　斛律光字明月朔州勅勒部人金子也少工骑射以武艺知名当时传号落雕都督天保三年除晋州刺史东有周天柱新安牛头三戍招引亡叛屡为寇窃七年光率步骑五千袭破之又大破周仪同王敬儁等获口五百余人杂畜千余头而还九年又率众取周绛州白马浍交翼城等四戍除朔州刺史十年二月率骑一万讨周开府曹回斩之栢谷城主仪同薛禹生弃城奔遁遂取文侯镇立戍置栅而还干明元年除并州刺史河清二年四月率步骑二万筑勲掌城于轵关西仍筑长城二百里置十三戍三年正月周遣将达奚成兴等来寇平阳诏光率步骑三万御之成兴等闻而退走光逐北入其境获二千余口而还迁司徒冬又以邙山大捷迁太尉天统元年转大将军三年袭爵咸阳王并袭第一领民酋长转迁太保武平元年诏加右丞相并州刺史冬率步骑五万于玉壁筑华谷龙门二城与周齐国公宇文宪申国公拓跋显敬等相持宪等不敢动光乃进围定阳仍筑南汾城置州以逼之夷夏万余户并来内附二年率众筑平陇卫壁统戎等镇戍十有三所周柱国抱罕公普屯威柱国韦孝寛等步骑万余来逼平陇与光战于汾水之北光大破之俘斩千计军还诏复令率步骑五万出平阳道攻姚襄白亭城戍皆克之获其城主仪同大都督等九人捕虏数千人拜左丞相光在朝堂尝怒祖珽帝赐穆提婆晋阳之田光言于朝曰此田神武帝以来常种禾饲马数千匹以拟寇难今赐提婆无乃阙军务也繇是祖穆积怨周玉壁城将韦孝寛作謡言令间谍漏其文于邺曰百升飞上天明月照长安又曰高山不推自崩槲树不扶自竪祖珽穆提婆暨何洪珍因搆谮之乃引光入拉杀于凉风堂尽灭其族惟小子钟年数歳获免周武帝闻光死大喜赦其境内后入邺追赠上柱国公指诏书曰此人若在朕岂能至邺
　　北周
　　栁霞字子升河东解人曽祖卓徙襄阳霞幼而英爽迈世父庆远特器异之霞为岳阳王闻喜县公持节侍中后以襄阳归周保定中詧入朝授使持节骠骑大将军开府仪同三司霍州诸军事霍州刺史霞导民务先以徳再三不用命者乃微加贬异示之耻而已其下感而化之不复为过咸曰我君仁惠如此其可欺乎天和中卒
　　隋
　　李彻字广达朔方岩緑人性谨厚有才具初仕周宇文防子中山公训为蒲州刺史令彻以本官从焉建徳五年从武帝伐齐拔晋州与齐王宪屯鸡栖原齐主以大军至战于晋州城北宪师败彻与杨素宇文庆等力战军頼以全复从帝破齐师于汾北乘胜下高壁拔晋阳封蔡阳县公隋初转云州刺史晋王广镇并州妙选正人有文武干者为之寮佐诏彻总晋王府军事时蜀王秀亦镇益州上谓侍臣曰安得文同王子相武如李广达者乎其见重如此以军功累封安郡公进位柱国开皇十年徙封城阳郡公卒
　　周摇字世安洛阳人刚果有武艺性谨厚动遵法度初仕魏开府仪同三司摇从平齐每战有功授柱国封防国公拜晋州总管时隋高祖为定州总管文献皇后自京师诣定路经摇所至礼甚薄白后曰公廨甚富于财限法不敢辄费又王臣无得效私高祖以其奉法每嘉之隋开皇中卒諡曰恭
　　宋老生未详何处人代王侑遣老生帅兵三万守霍邑唐兵至老生与战马蹶被擒死之事见人物明成化八年知州鲍克恭立祠墓前
　　唐
　　李孝恭高祖族侄武徳中平萧铣辅公祏封河间王厯晋州刺史贞观中为礼部尚书卒諡曰元
　　萧瑀字时文梁明帝子初仕隋内史侍郎尝从幸鴈门瑀进谋曰可贺敦与兵马事况义成公主乎若走一介使镌喻宜不战而解又愿赦高丽専讨突厥则人自奋从之突厥果解去武徳初归唐封宋国公贞观中援晋州都督厯太子太保卒諡贞
　　刘齐贤魏州观城人道祥子袭封自侍御史出为晋州司马高宗闻其方正甚礼之时将军史兴宗从苑中弋猎因言晋州出好鹞刘齐贤见为司马请使捕之上曰刘齐贤岂覔鹞人耶卿何以此待之遂止永淳元年累迁黄门侍郎同平章事代裴炎为侍中力辨炎事再贬吉州被害
　　李寛永徽二年为晋州刺史于临汾县东二十五里夏柴堰引潏水溉田
　　陶善鼎为临汾县令县东北十里旧有高梁堰武徳中引高梁水溉田入百金泊贞观十三年为水所坏永徽二年刺史李寛自东二十五里夏柴堰引潏水溉田善鼎复治百金泊亦引潏水溉田干封二年堰坏乃西引晋水尽心民事
　　崔翳为曲沃令永徽元年于县东北三十五里开新绛渠引古堆水溉田百余顷
　　张怀器以成均学生明经擢第俄补麟台校讐累官至咸阳县丞嗣圣间以应举及第授翼城令引翔高之泉以便灌溉开防隂之道以通行旅又辟荒田五百余顷邑人爱之卢照邻为作去思碑
　　尹思贞京兆长安人举明经长安中累迁秋官尚书以忤张昌宗再徙晋州刺史前后为十三州刺史皆以清简为政奏课连最封天水郡公迁御史大夫卒赠黄门监諡简
　　魏知古深州陆泽人第进士神龙中授晋州刺史累迁同中书门下三品为侍中封梁国公罢政使卒諡曰忠宋璟闻而叹曰叔向古遗直子产古遗爱兼之者其魏公乎
　　萧至忠沂州人秘书丞少监徳言孙神龙中拜黄门侍郎同平章事迁侍中中书令景云初出为晋州刺史甚有能名黙啜遣大臣来朝见至忠风采逡巡畏俯谓人曰是宜入相何乃居外乎先天二年复为中书令
　　康日知灵州人祖植当开元时缚康待宾封天山县男日知事李惟岳为赵州刺史惟岳拒命与部下共盟固州擢深赵观察使复破王武俊徙奉诚军节度再转晋绛加检校尚书左仆射封防稽郡王卒赠太子太师
　　崔伦字叙及深州安平人第进士厯吏部员外郎陷禄山不污伪官下迁晋州长史李齐物讼其忠授长安令使吐蕃拘留六年不屈卒赠工部尚书
　　李侃建中末项城令李希烈遣兵攻之侃严守不下贼引去诏迁太平令
　　李愬晟子徳宗初为晋州刺史以治异等加金紫光禄大夫后以平蔡功累进尚书左仆射同中书门下平章事
　　韦丹字文明京兆万年人孝寛六世孙举五经高第元和元年拜晋慈隰观察使封咸阳郡公阅歳自陈所治三州非要害地不足张职为国家费不如属之河东上从之徙江南西道观察使有惠政载元和实録
　　王逢许州人忠武军节度沛子以功厯诸卫将军太和中从石雄刘沔破囘纥于天徳军王宰攻刘稹逢领陈许七千人屯翼城贼平累迁忠武节度使
　　王式太原人起子擢贤良方正科大中中为晋州刺史饬邮传器用毕给防河曲大歉流民徙他州不纳独式劳恤之活数千人时特峨胡亦饥将入寇汾浍闻式严备不敢道境报其种落曰晋州刺史当避之以善最称后平浙东仇甫功尤伟终左金吾大将军
　　后唐
　　张仲温长兴元年为翼城令才识饶敏县旧治翔高山下风气虽敦而险隘不足仲温建议徙置王逢寨据险以守今县治即其地也
　　后周
　　程光远显徳间由进士以大理司直兼监察御史守翼持清介杜贿遗絶风清百姓戴之如父母风厉着闻镇边使王徳都虞候张进镇翼常戒其下曰勿犯程公其见严惮如此
　　宋
　　杨廷璋字温玉正定人周初为昭义兵马都监世宗时镇晋州有惠爱厉拔北汉堡砦置保安兴同白壁等十余砦遣监军李谦溥知隰州合势大败并人世宗喜曰吾舅真能御寇诏褒之加检校太保恭帝加检校太傅宋初加检校太尉吏民诣阙请立碑颂功徳命卢多逊撰文赐之李筠潜遣吏赍蜡书求援械送汴京因上攻取策即下诏委以经略及率所部入隂地分贼势贼平归镇廷璋善待士幕府多知名人在晋州命荆罕儒为钤辖罕儒以廷璋周朝近亲每入府中从者皆持刀剑欲图廷璋廷璋推诚待之殊不设备罕儒亦不敢发终亦无患
　　王晏徐州滕人戍陜州斩辽将刘愿归汉祖以为绛州防御使迁建雄军节度加同平章事周祖加兼侍中广顺元年刘崇来侵败之宋初封赵国公从征李筠致仕卒
　　赵赞字元辅幽州蓟人延寿子七歳诵书二十七卷赐童子及第后辽署河中节度延寿北归赞得留镇河中汉祖加检校太尉仍镇河中宋干徳六年为建雄军节度秋为汾州路部署开寳二年又为河东道行营前军马步军都虞候车驾薄城下分军四面赞扼其西偏并人乘胜自突门潜犯赞垒赞率众击之久而方退弩矢贯足太祖劳问数四赐良药傅之四年改鄜州太宗封卫国公卒赠侍中赞接士大夫以礼驭下有方略吏民畏服亦贤帅也
　　王明字如晦大名成安人周广顺初刘崇寇晋州命药元福将兵御之事多谘于明先是州县吏部送丁壮饷粮多遁去元福怒尽驱官吏出军门将就戮明驰往止之曰今军储无阙丁夫数万人文吏懦不能制斩之何益不如寛以待之贼败凯旋公无専杀之名不亦善乎元福感悟悉免其死既而崇众宵遁即命元福镇晋州奏署明为书记赐绯鱼宋开寳中平岭南江南功尤着雍熙四年知并州晋秩礼部侍郎卒
　　张去华字信臣开封袤邑人第进士从太祖征太原以起居舍人监随驾左藏库后以将作少监知晋州景徳中以工部侍郎致仕卒去华尝献元元论大防以养民务穑为急真宗命以缣素写其论为十八轴列置龙图阁之四壁云
　　崔遵度字坚白淄川人纯介好学太平兴国进士为临汾主簿有惠政部晋州刍粮三抵绥州涉无定河河沙与水混流无定迹陷溺相继遵度悯之着铭以纪焉端拱初转运副使夏侯涛上其勤状召归擢著作佐郎后为升王友卒
　　任中正曹州济隂人太宗时第进士以监察御史按晋州盛梁狱论如法迁殿中侍御史既而有与梁善者宻中之出为荆湖转运使真宗时以枢宻直学士知并州迁给事中累拜枢宻副使参知政事降秩卒諡康懿
　　李垂字舜工聊城人咸平进士修起居注不谒丁谓出累迁知晋州又知绛州明道中召还祗候李康伯言宜谒宰相垂曰我若昔谒丁崖州则干兴初已为翰林学士矣今已老大见大臣不公常欲面折之焉能趋炎附热看人眉睫以冀推挽乎道之不行命也复出知均州卒
　　李若谷祥符间为翼城县主簿振厉学校贫民有不能嫁娶者捐俸余以给士民咸爱之
　　陈希古天禧间由进士以秘书著作郎知翼城县有文学多所振刷百度修举邑之风俗一变
　　刘随字仲豫开封考城人第进士为右正言坐不察举人私授策辞累徙通判晋州还朝迁右司谏累疏言丁谓王钦若恶又谏章献后终天章阁待制随临事明鋭敢行人号水晶灯笼
　　尹洙字师鲁河南人第进士调正平县主簿庆厯中以右司谏知渭州兼领泾原路经略公事再徙知晋州迁起居舍人直龙图阁知潞州防董士亷讼洙诏遣御史刘湜就鞫不得他罪而以假公使钱贷才将孙用湜诬洙自贷坐贬崇信军节度副使卒洙于西事尤练习为庆厯名臣所至胥有治绩而不克尽其用云
　　司马池字和中夏县人第进士涖政质易不为剸割以天章阁待制知河中府再徙知晋州卒
　　李及之字公达濮州人迪弟子也由荫登第仁宗时知晋州吏事精明所至称职致仕卒
　　孙甫字之翰许州阳翟人初举进士得同学究出身再举进士及第李纮荐其材迁大理寺丞知绛州翼城县杜衍辟之后又以直史馆知晋州终于侍读
　　孙固管城人进士知霍邑县时相韩琦知其贤谕使来见固不肯往琦器重之
　　陈子履由进士以校书郎知翼城县欧阳修为序送之政有仁声
　　扈周卿大名人嘉祐中为襄陵邑令终日无少怠未半歳争讼衰息政恬俗熙每有施设民追思之
