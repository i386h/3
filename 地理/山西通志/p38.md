<!-- { "loadSidebar": true } -->
　　后唐庄宗同光二年建明洪武十六年知县叶时茂重修天顺间御史马昻请于朝令蔚州知州史魁增筑髙厚周三里一百八十步髙三丈六尺建敌台十二各设窝铺一间门二南曰景阳北曰永安池深三丈外各置悬桥知县王春程观先后加修治八年知县孟继先增修建南北层楼熊璋记嘉靖隆庆间知县孙武臣马应明张理马承志相继修葺万厯二年侍郎吴兑奏发帑甎甃知县乔密董役城周三里五分仍旧贯也石基三尺甎入五联冀坚久也垣髙四丈女墙七尺杜侵侮也门楼二角楼四远观望也敌台有八上置铺舍便防守也濠之深阔俱三丈因地利也经始于万厯甲戌明年告成刘虞防记崇祯十三年知县戴君恩筑防门甎台二座
　　国朝顺治六年姜瓖煽乱知县范发愚修缮城垣竭力扞御城頼以全
　　广昌县
　　明洪武十三年千戸李贞监修甎城周三里一十八步髙三丈五尺垜口八百一十有七上建角楼四更铺十门二南曰怀徳北曰重庆叅将王尚忠掌印孙安先后建楼于上池深一丈广如之嘉靖十八年知县刘安建南关土城万厯二十六年知县陈汝玚建魁星楼于城东南角四十六年巡按吴允中疏请重修基以石厚六尺许箭眼胜旧
　　国朝康熈七年奉文修葺知县刘鸿都分修西南二面未完十年知县王佩琦继修东北二面守备钱必秀分修二十四年奉院檄催知县杜登春守备陈继祖恊修之
　　阳髙县【即阳和卫髙山卫改设】
　　阳和汉白登辽长青县地明洪武三十一年废白登命中山王徐逹筑阳和城周九里三十步髙三丈五尺池深三丈门三东曰成安南曰迎暄西曰成武上各建楼窝铺十四外各建月城天顺二年始城髙山与阳和为二衞景泰元年设立督府万厯二十九年总督尚书杨时寜檄副使刘汝康同知孙渊如副将刘汶甎甃南关厢以资保障巡抚霍鹏副使刘汝康各为记崇祯四年总督侍郎魏云中于敌台上每面修敌楼六座甎甃全城
　　国朝顺治三年革衞废髙山城并二卫为一曰阳髙十三年裁督府雍正三年改卫城为县城
　　天镇县【即天城卫镇远衞改设】
　　县即元兴和路天城县也明洪武三十一年因旧城筑周九里十三步髙三丈五尺池深二丈门四东曰泰定南曰迎暄西曰武寜北曰镇远改县设二卫曰天城曰镇远嵗久城倾圯万厯十三年重修增髙一尺基厚四丈八尺顶厚二丈八尺女墙髙七尺垜口七百二十城外各建月城上各建楼东南角建文昌阁一座全城计窝铺二十五间
　　国朝并二卫为一曰天镇雍正三年改卫城为县城朔平府
　　右玉县【附郭】
　　明洪武二十五年初设定边卫筑寻省永乐七年复设右卫筑完正统间以玉林卫内徙为右玉林卫嘉靖四十五年重修万厯三年甃以甎石周九里十三步髙连女墙四丈二尺厚一丈五尺
　　国朝康熈间两次增修雍正三年改右卫置朔平府七年发帑重修知府徐荣畴刘士铭知县陈有年董其事九年秋告成门四东曰和阳南曰永寜西曰武定北曰鎭朔上各建楼角楼三缺西南角敌台二十八垜口五百六十四守铺八门外各有月城西月城近河筑堤以固
　　朔州
　　即古马邑也秦始皇时建干宝搜神记秦人筑城于武周塞城将成而崩数矣有马走一地周旋反覆父老异之依以筑城城乃不崩遂名马邑原城基九里十三步北魏置懐朔鎭于定襄故城北齐徙今治元至正末右丞相博啰特穆尔使其将姚副枢守朔州省去西北筑东南一隅以便备守工未竟明洪武三年指挥郑遇春修完二十年指挥薛夀甎甃城髙三丈六尺堞髙六尺顶阔四丈基阔八丈周一千二百六十丈垜口三千一百三十五池深三丈五尺阔一十二丈周一千六百八十丈瓮城四座各周一百三十八丈敌楼一十二角楼四铺舍二十四烟墩四门四东曰文徳南曰承恩西曰武定北曰镇塞上各有楼万厯间知州张守训重修通判郭如松筑内外墙
　　国朝顺治六年八月姜瓖婴城而守　大兵攻之炮损北面墙四十五丈大小城楼三座今补葺如初马邑县
　　唐开元中析鄯阳东三十里置今城明洪武十六年守朔指挥孙昭建正统二年武安侯郑亨展筑隆庆六年巡抚刘应箕巡按刘良弼疏请甎甃命知县岳汴守备时尔直督厥工经始于隆庆六年三月万厯元年八月告成以石为基上用甎砌髙三丈四尺女墙髙六尺周六百四十丈角楼四铺舍十二敌防二十四东西二门外各有月城瓮城张克忠记
　　国朝康熈三十二年邑绅中书霍之琯侍郎田喜□捐资补修四十一年西瓮城圯知县秦扩倡修故绅霍之琯妻卢孺人脱簮珥以助命子霍焯董其役左云县
　　明洪武二十五年筑初设镇朔卫旋省永乐七年设左卫始完筑正统间以云川卫内徙为左云川卫始甎包周十里一百二十步髙三丈五尺池深二丈门三南拱辰西靖逺北控朔东倚山冈上建楼以便眺望外各建月城铺舍五十座嘉靖间副将吴鼎兵备道葛大纪重修万厯间兵备道应元副将麻贵增修叅政樊东谟韩策再修
　　平鲁县
　　明初为老军营成化十七年巡抚郭镗总兵范瑾题设平鲁卫指挥王升始筑土城周六里三分髙三丈女墙六尺厚四丈门三东曰东作南曰南讹西曰西成上各建楼外各为月城北倚山为固后建敌台角楼四铺舍十五壕深一丈治十一年守备关祥指挥燕瑛甎甃东西二面隆庆万厯间叅将袁世杰赵宗璧相继用甎石包砌二十七年叅将贾邦直筑南关土墙三十四年叅将郭增辉以山水淹没民居用石砌水濠南北长二百五十丈深一丈阔倍之设二水门以泄山水形势颇峻民頼以安
　　寜武府
　　寜武县【附郭】
　　明成化元年建治十一年巡抚魏绅拓故城万厯三十四年寜武道郭光复甎甃筑东西关城周七里一百二十步髙三丈五尺下有堑门四旧名楼烦郡后名寜武所
　　国朝雍正三年改为寜武府
　　偏关县
　　旧址土城世传在赵为儋林郡北汉天会元年名韩广岭辽干亨四年改置武寜县后以其地突出防寜更名偏头关明洪武二十三年镇西卫指挥张贤改筑于西原去旧址里许宣徳四年都督李谦展修南面正统十四年都督杜忠增城堞天顺二年都指挥袁胜展东面成化六年都御史李侃展西南二面治元年兵备王璿复展东南周五里一十八步髙三丈五尺东西南三门上建重楼嘉靖十六年总兵周尚文总兵祝雄增修二十九年守备刘隆叅将杜承勋田世威前后增建敌台七座四十二年兵备王遴甎甃东南隅四百余丈四十五年兵备王学谟命致仕同知万岩掌印官杨秉礼等于东西南三面各加厚丈余隆庆三年兵备范大儒周围幇筑万厯七年甎甃建大小楼十三座二十六年兵备赵彦增修西南两关开水门筑石隄以防水患天启三年兵备杨若予叅将卢晰南北更置甎洞楼阁
　　国朝雍正三年改县城仍旧
　　神池县
　　明成化十五年建土城嘉靖十八年都御史陈讲兵备副使王镐展筑万厯四年甎甃周五里七十二步髙三丈五尺门三东曰迎曦南曰雄镇西曰保障城楼三西北隅望楼一西门外池水一区冬夏不竭即神池古迹先为鄯阳郡后改神池堡
　　国朝雍正三年改县城仍旧
　　五寨县
　　明嘉靖十八年总兵周尚文建万厯八年兵备萧大亨甎甃髙三丈五尺厚二丈展筑二里余计周四里东南西三门旧属岢岚名五寨堡
　　国朝雍正三年改县城仍旧
　　泽州府
　　鳯台县【附郭】
　　唐贞观初筑明洪武间千戸吴材修十四年张规甎甃治正徳间知州吴必显赵锦相继修葺周九里三十步髙三丈五尺池深二尺东西南三门隆庆四年知州顾显仁增筑敌台二十三创敌楼二十三北城楼一重修角楼四东西南城楼各二孟雷记万厯三十三年知州贺盛瑞崇祯十二年知州张天维先后重修
　　国朝康熈间知州景文魁加修乙亥地震楼堞圮毁四十四年知州陶自悦修补筑城上女墙五十八年知州佟国珑倡捐重修正楼七角楼四敌楼二十有三月城三面马道三条拦马墙周城幷疏濬城壕王廷记
　　髙平县
　　宋开宝六年县令杨咸弼建金天眷庚申县令王廷直增筑周四里髙二丈五尺池深一丈门三东曰东作南曰南薫西曰西成明治七年知县杨子器修嘉靖十九年知县刘大实增敌楼四敌台四十隆庆间署县事同知靖四方增髙厚五尺知县李祯重修门楼万厯间冀南道杨应中建议内外甎甃巡抚魏允贞疏请知县马从龙王省身先后董其事墙髙三丈五尺女墙髙三尺五寸延袤共一千三百有三丈垜口共一千八百有九上置更铺五十二城楼四角楼四增筑瓮城三郭东记崇祯间知县鲁光国增修三门吊桥濬壕
　　国朝顺治十三年知县范绳祖补修城垣康熈四十四年知县梅建重修女垣幷濬壕雍正六年知县甘士瑛补修城垣
　　阳城县
　　后魏兴安初建周三里一百八十步髙三丈池深一丈五尺东西南三门明景泰间知县刘以文于东西门建楼南建房竝敌台九座嘉靖十九年知县杨登易以甎堞万厯五年王冢宰国光启当事各捐赎锾知州于逹眞赞之知县张应诏董其事伐石砌基城垣俱甎甃髙三丈五尺厚半之袤五百五十有九丈增敌楼十座东北建楼逹真国光各为记崇祯间知县杨镇原于城西北建楼东西各增瓮城甎甃知县李定荣城北建楼城西北冈为本邑来脉居民取土渐致陊划
　　国朝顺治十六年知县陈国珍修补之刻石垂戒雍正二年知县彭景曾重修七年知县吴绍祚加修三城门楼及垜楼内外城垣
　　陵川县
　　隋大业间建周二里二百三十二步髙二丈三尺池深五尺东南北三门明嘉靖十二年知县李骐修甃以甎石增髙三丈五尺二十二年县丞马忠臣重修知县刘廷仪建门楼三座隆庆间知县马宗孝增修万厯间知县刘汝江甎甃南城内面知县宋承规甎甃环城内面知县完东气加修门额东曰啓秀北曰拱辰知县叚实重修南门曰晋明
　　国朝康熈五十六年知县蒋景楷补修城东南一面沁水县
　　隋开皇间建周二里一百步髙二丈二尺池深一丈东西北三门门各有楼东曰迎晖西曰纳爽北曰拱宸明洪武间县丞陈徳正统间知县贾茂景泰间知县张升正徳间知县王溱俱相继重修嘉靖间知县张爵增修甎堞城东临河常患冲塌伐石为堤患始息万厯间知县扈文魁重修崇祯间流寇攻毁署县事州同张大为修并濬壕
　　国朝顺治间知县刘昌修知县尚金章县丞张宗周重修防堤康熈三十三年河复溢知县赵鳯诏导河远流自为记雍正四年知县钱元台补修城西北角
　　蒲州府
　　永济县【附郭】
　　虞都故城周二十里金哀宗八年元兵侵河中金将草火额尔克惧力不足截半为内城以守周八里三百四十九步旧志谓汉防国军节度使李守贞断城以守非也元至正十八年宣慰使赛音齐达呼懐逺与守御安抚同知范国英增修明洪武四年千戸张盖重筑用甎包堞城髙三丈八尺堞髙七尺门四东曰迎熈南曰首阳西曰蒲津北曰振威上各建楼一角楼四敌台七土库五窝铺五十七门外各建月城北门月城二重西临黄河东南北三面池深一丈五尺阔十丈环六里四十五步嘉靖三十四年地震城圯巡道赵祖元知州边像重修隆庆元年守道欧阳谷知州宋训甎甃有记
　　国朝康熈元年知州侯康民申请重修
　　临晋县
