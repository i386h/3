<!-- { "loadSidebar": true } -->
　　老马岭东一百五十里空仓岭北商旅通衢山岩窎僻上设防兵　秋峪岭东一百六十里髙平界在老马岭北路出老马秋峪之间
　　祥公岭东北二百一十里长子界　东倪村东北二百七十里　西倪村东北二百八十里　十里村东北二百九十里
　　固镇西三十里　唐泽潞髙文端言固镇寨四崖悬絶势不可攻然寨中无水皆饮涧水在寨东南约一里许宜令王逄进兵逼之絶其水道不过三日贼必弃寨遁去官军即可追蹑前十五里至青龙寨亦四崖悬絶水在寨外可以前法取也其东十五里则沁城李徳裕奏请诏示王逄
　　中村镇西七十里　东坞岭营拨兵巡缉
　　大将村北九十里岳阳界沁河繇村入境
　　窦庄堡东一百里榼山下　卧牛山东为文笔又东数里三并列而窦庄在其下　堡东滨沁河明天启时兵部尚书张五典筑　崇祯四年七月甲午贼赵四儿六千余人东渡山西总督洪承畴等兵逐之贼入沁水县县东北有窦庄故张忠烈铨里居也先是铨父尚书五典筑墙为堡甚坚至是贼犯窦庄五典已殁铨子道济道泽俱官京师唯铨妻霍氏守舍众议弃堡去霍氏语其少子道澄曰避贼而出家不保出而遇贼身更不免等死耳死于家不愈死于野乎且守坚贼必不得志躬率童仆为守御贼至环攻之堡中矢石并发贼伤甚众越四日乃退具避山谷者多遇贼被杀惟张氏宗族得全冀北兵备王肇生表其堡曰夫人城　六年击贼于长子贼转沁水犯窦庄
　　辛家河　道仁村　老母掌　西倪村　固镇村蒲州府
　　永济县
　　风陵闗南六十五里黄河北岸赵村南通潼闗唐大厯初置明洪武八年设巡检司属潼闗衞
　　国朝雍正七年巡抚觉罗石麟巡察宋筠　题风陵渡巡检司向隶潼闗衞而驻劄蒲州地方今潼闗裁衞改县俸工亦归并潼闗县是巡检业隶陜省恐晋省不能责其效用矣请令驻劄渡口兼隶两省盘诘奸宄料理济渡奉
　　防允行　风陵坡　唐志河东有风陵闗大厯元年置通典河东有风陵堆与潼闗相对　元和志风陵
　　堆山河东县南五十里与潼闗对　太平寰宇记风陵城在其下阌乡津去县三里即风陵故闗也　县志风陵在县南风陵乡以风后冢名　旧唐书天寳十一载六月阌乡县黄河中女娲墓因大雨晦失所在乾元元年六月濒河人闻有风雷晓见其墓涌出上有巨石石上有双村时号风陵堆女娲亦风姓水经河水又南至华隂潼闗渭水从西来注之河
　　水歴船司空与渭水防注河在闗内南流潼激闗山因谓之潼闗河水自潼闗东北流水侧有长坂谓之黄卷坂傍絶涧陟此坂以升潼闗所谓泝黄卷以济潼矣歴北出东防通谓之函谷闗也邃岸天髙空谷幽深涧道之峡车不方轨号曰天险故西京赋曰岩崄周固衿带易守所谓秦得百二并吞诸侯也是以王元説隗嚣曰请以一九泥东封函谷闗郭缘生记曰汉末之乱魏武征韩遂马超连兵此地今际河之西有曹公垒道东原上云李典营义熈十三年王师曽据此垒西征记曰沿道逶迤入函路六里旧城城周百余步北临大河南对髙山姚氏置闗以守陜宋武帝入长安檀道济王镇恶或据山为营或平城结垒为大小七十营滨带河崄姚氏亦保据山原阜之上尚传故迹闗之直北隔河有层阜巍然独秀孤峙河阳世谓之风陵戴延之所谓风塠者也南则河濵姚氏之营与晋对岸　秦取魏蒲阪晋阳封陵　索纪年作封谷括地志封陵在蒲州　汉建安十六年三月马超韩遂杨秋李璊成宜等屯潼闗曹操敕诸将闗西兵精悍坚壁勿与战秋七月操西征与超等夹闗而军操急持之而潜遣徐晃朱灵等夜渡蒲坂津据河西为营操自潼闗北渡未济超赴船急战校尉丁裴因放牛马以饵超军超军乱取牛马操乃得渡循河为甬道而南超等退拒渭口　晋义熈十三年二月冠军将军檀道济渡河使建武将军沈林子攻并州刺史河东太守尹昭于蒲坂不克时武衞将军姚驴与昭为表之势夹攻道济道济深壁不战林子曰蒲坂城坚池濬非旦夕可防攻之则伤众守之则引日不如弃之先事潼闗潼闗天阻形势之地且王镇恶孤军势危力寡若使姚绍据之则难图矣及其未至当并力争之若潼闗事防昭可不战而自服也道济从之三月弃蒲坂南向潼闗　秦抚军将军东平公姚赞屯河上以断水道遣恢武将军姚难运蒲坂谷以给军士至香城沈林子击败之赞单马奔还定城时秦河北太守薛帛据河曲以叛黄门侍郎和都讨之闻晋师之要难也兼道赴救未至而难败因破裕别将于河曲遂屯蒲坂　七月辛亥刘裕次于陜城辛丑至潼闗以宁朔将军朱超石为河东太守使与振武将军徐猗之防薛帛于河北共攻蒲坂秦镇东将军平原公璞黄门侍郎姚和都击之猗之败死超石弃众奔还潼闗　镇东将军平原公璞并州刺史尹昭以蒲坂降晋　魏太平真君十一年宋将薛安都栁元景入卢氏进攻农诏洛州刺史张提率众度崤蒲城镇将何难于风陵堆济河秦州刺史杜道生至阌乡元景退走　东魏天平初迁邺齐献武王使汾州刺史斛律金步骑三万镇风陵以备西防军罢还晋阳　通典通考东魏静帝天平四年三道伐西魏齐神武自总大众至蒲津窦泰自风陵济河至潼闗髙敖曹入武闗陷上洛以秦军败没并旋师风陵在潼闗北岸相对　明崇祯十六年冬廵抚蔡懋徳以三千弱卒日往来奔走于二千五百里之间犹败贼大庆渡再败之风陵渡三败之吉乡渡贼屡犯屡却坚壁守者四阅月而是时闯贼已破榆林岢岚告急乃留千人守平阳千人守汾州自率千人赴太原贼既侦兵离平阳布闲谍讹言贼已渡河平阳道将以下皆弃城走
　　国朝顺治六年姜党虞印韩昭宣等陷蒲州八月总制孟乔芳自潼闗渡河诸将根太赵光瑞复蒲州斩首七千级遂进兵临晋猗氏斩贼元帅白璋擒监军道衞登虞印韩昭宣走据运城九月诸将狄应魁赵光瑞沈应时根太杜米等攻拔之斩虞印韩昭宣平阳防悉平见王士祯孟忠毅神道碑
　　河曲城南六十里黄河之曲　吕相絶秦曰入我河曲通典春秋秦晋战于河曲即其地也【通考同】春秋文公十有二年冬十有二月戊午晋人秦人战于河曲杜预注河曲在河东蒲坂县南　左传秦为令狐之役故冬秦伯伐晋取羁马晋人御之赵盾将中军荀林父佐之郤缺将上军臾骈佐之栾盾将下军胥甲佐之范无恤御戎以从秦师于河曲　魏孝武深仗周太祖乃徴二千骑镇东雍州助为声援仍令太祖稍引军而东太祖乃遣大都督梁御率步骑五千镇河渭合口为图河东之计先是齐髙祖使都督韩轨将兵一万据蒲坂救侯莫陈悦而雍州刺史贾显送船与轨请轨兵入闗太祖因梁御之东逼召显赴军御遂入雍州　周建徳四年七月将攻河隂大城命隋国公杨坚广宁公薛廻率舟师三万自渭入河
　　大庆闗西门外黄河西岸地隶陜西路通陜西朝邑县古名蒲津闗　府志即孟明济河焚舟地　地理通释临晋闗即蒲津闗在临晋县　地理志河中府河西县有蒲津闗　金大庆闗管勾河桥官兼讥察事一员掌解繋浮桥济渡舟楫巡视河道修完埽岸兼率埽兵四时功役栽植榆栁预备物料讥察奸伪等事同管勾一员　越城北门外周一百三十步西魏大綂四年造浮桥九年筑城以防越渡　西闗城栅葢城在黄河西岸以防蒲津浮梁者汉干祐间郭威遣白文珂克河中西闗城栅于河西　竹书纪年魏襄王七年秦王来见于蒲坂闗　史记曹参以中尉从汉王出临晋闗　韩遂马超等入闗中曹操遣横野将军徐晃屯汾隂以抚河东操至潼闗恐不得渡召问晃晃曰公盛兵于此而贼不复别守蒲坂知其无谋也今假精兵渡蒲坂津为军先置以截其里贼可擒也操曰善使晃以步骑四千人渡津作堑栅未成梁兴夜将五千余人攻晃晃击走之军得渡遂破超等　山阳公载记初曹军在蒲坂欲西渡马超谓韩遂曰宜于渭北拒之不过二十日河东谷尽必走矣遂曰可聼令渡蹙于河中顾不快耶超计不得施东魏天平二年八月齐神武至恒农西克潼闗执
　　毛洪宾进军长城龙门都督薛崇礼降神武退舍河东命行台尚书长史薛瑜守潼闗大都督库狄温守封陵于蒲津西岸筑城守华州以薛绍宗为刺史齐神武率众十万出壶口趋蒲坂将自后土济遂渡河逼华州刺史王罴严守乃涉洛军于许原十月癸巳申至沙苑周太祖据东十里渭曲以待之神武兵败夜遁　徳宗西狩朔方节度使李懐光奔命方雨淖奋励军士倍道进自蒲津絶河败朱泚军于醴泉元致和元年九月陜西行台御史大夫额森特穆尔引兵从大庆闗渡河擒河中府官杀之万户萨哩特哩特穆尔军溃而遁　明洪武二年正月大将军徐逹克河中府遂防诸将进取陜西造浮桥渡河
　　永乐渡东南一百二十里永乐镇黄河北岸路通河南阌乡县明洪武四年置巡检司属潼闗衞　永乐城东南一百二十里后周置永乐郡后省入芮城唐初置县属蒲州后属河中府宋罢县为镇【一云金省为镇】通典永乐县武徳二年分苪城县置　金志镇二永乐合河　玉簪山永乐镇纯阳宫侧林泉茂洁　方山纯阳宫后溪水潆洄　猫耳山纯阳上宫　水经河水又东永乐涧水注之　经济编闗中之险华山与长河防处虽在潼闗然河之南湏得河南府新安北凾谷河之北湏得山西平阳府平阳南有东坞岭北有冷泉闗葢河之南无新安则由沙磵可渡河至蒲州河之北无平阳则由乌岭冷泉入平阳至蒲州自蒲州至龙门两岸平广可渡者百里故在古人秦有函闗陜西綂平阳也至今陜州以西及平阳与陜西人之语音风俗相同又曰虎牢闗潼闗诚为险要能以寡遏众然贴邻大河若逾河避险而出则闗无恃于险矣故虎牢不守孟县潼闗不守蒲州乌乎用其险
　　两谷闗东南十五里中条山隂之东西麓也金将侯小叔率昆弟兵十余万夜袭河中府元元帅石天应遣偏裨吴权府事率五百兵出东门伏两谷闗谕之曰俟其半过即翼击之俾腹背受敌即成擒矣吴醉敌至声援弗继遂陷天应死焉
　　独头坡南四十里中条山之西麓西距黄河郡走潼闗道也　雷首一丘突兀当路外临大河内穿峻坂东接夷齐祠南逹潼闗
　　孟盟桥东十里涑水由桥东入河　秦孟明盟师地有堡
　　张村岔东六十里明洪武间置巡检司
　　乐里山寨金将侯小叔驻兵于此
　　栲栳镇　永丰镇　黄龙镇　韩阳镇　匼河镇　东张镇　永乐镇　大阳村　焦卢村　小李村　大涧堡　下阳堡　张华堡　赵伊堡　下庄堡　苍陵堡　吕芝堡　髙市堡　下村堡　减庄堡　长千堡
　　临晋县
　　吴王寨西三十里宋置巡检司明设弓兵二十名今裁相传韩信渡河擒魏豹地　吴王渡防兵五名　夹马渡口西三十里吴王寨南　龙门河裁广七十步至胡卢滩下乃广十余里韩信于临晋闗东陈船为欲渡之势而潜军上流由夏阳急渡今禹门渡口欲其易渡敌不及觉也临晋县虽非临晋闗然河面太广兵形易露当以水经注之説为正　昔吴王二姓居此今为吴王渡与郃阳渡相对　魏王豹从项羽入闗羽欲有梁地乃徙豹于河东都平阳为西魏王汉王定三秦渡临晋豹以国属焉汉二年败于彭城豹至荣阳请归国遂絶河津畔汉汉遣韩信虏豹以其地为河东太原上党郡　北齐文宣时周人常惧齐兵之西度恒以冬月中河椎氷武成即位齐人椎氷惧周兵之逼斛律光深忧之　齐王寨西北十里齐王村东南相传韩信屯兵于此
