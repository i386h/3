<!-- { "loadSidebar": true } -->
　　雨后　　　　　　　　　　　　高汝砺
　　时雨雨三日田家家万金有年天子庆忧国老臣心
　　读书山居六首　　　　　　　　元好问
　　瘦竹藤斜挂藂花草乱生林高风有态苔滑水无声石润云先动桥平水渐过野隂添晚重山意向秋多树合秋声满村荒暮景闲虹收仍白雨云动忽青山川逈枫林散山深竹港幽疎烟沉去鸟落日送归牛涨落沙痕出堤摧岸口斜断桥堆聚沫高树阁浮槎鹭影兼秋静蝉声带晚凉陂长留积水川濶尽斜阳元
　　王官飞湍　　　　　　　　　　陈　赓
　　悬流落云嵓遥空挂飞练何时清泠一颒黄尘靣
　　虞坂
　　伯乐沉九原泥涂困骐骥千古长坂空无人知此意
　　李陵台二首　　　　　　　　　马祖常
　　故国关河远高台日月荒颇闻苏属国海上牧羝羊蹛林闻野祭汉室议门诛辛苦楼兰将凄凉太史书
　　通明阁　　　　　　　　　　　韩徳麟
　　乘兴登高阁凭栏眼界寛望中无限景宜向画图看明
　　虎谷　　　　　　　　　　　　王云鳯
　　山高虎势猛谷深山更高昼静虎卧稳清风满林臯
　　厚徳山【王氏祖茔之上】
　　避盗入山来山深午初曙山下闻语声半山有人住
　　石门峡【祖茔在上】
　　山根连地厚山防插天虚忠孝堪传世休谈风水书
　　印台【祖茔前山名】
　　千山掩映间凛凛见孤峻此道久寂寥谁哉传正印
　　四树一株
　　四子各种树树根合爲一下有一树根上有枝千亿
　　笔峰山
　　谁缚碧嶙峋时时染绿云万里天平濶写成星斗文
　　南虎谷
　　山村春昼长柴门防绿树家家人不在都问田中去
　　南虎谷水
　　杖藜信歩行不觉过前浦悠然坐忘归一霎豆花雨
　　门楼缠【音战极高且险】
　　童子道我行身轻逐飞鸟天风耳畔多人寰眼中小
　　石狮
　　几认莓苔字字画多不全白头识字人云是至正年
　　闾门
　　日暮西云匝草长山路微门前看儿女挑菜满篮归
　　黄榆岭
　　深林虎豹多山高风雨怪闻有山东贼县吏来修寨
　　登云岭
　　有水便有山有山便有水我渉复我登作易理如此
　　悬空寺
　　上有千仞崖下有千仞崖山僧闻客至山下采山茶
　　白云洞　　　　　　　　　　　李　镔
　　白云下西岩倒挂洞门树洞里有仙人白云飞不去
　　钓台石
　　青天流片月下照钓台寒我是任公侣曾投沧海竿
　　饮牛滩
　　石径浄苍苔滩声暮转哀无人洗耳去可自饮牛来
　　濯缨矶
　　矶倚碧溪湾溪清抱浅霜原无尘可濯但爱咏沧浪
　　石桥
　　山梁跨玉虹时有仙人过西日照寒流映见苍龙卧
　　塞下曲二首　　　　　　　　　谢　榛
　　飘蓬燕赵间行李风霜下芦管送边声空林一驻马塞上黄须儿饮马黑山涧弯弧向朔云莫射南飞鴈
　　宿伏牛山大风二絶
　　卧惊骤雨来顿使空山响开门夜色寒月出松萝上夜深风太狂乱石走无定天地萧飒中山牕有人听
　　游天坛山
　　偶逢双玉童相引蹑云去犬吠洞门开三花最深处
　　净土庵　　　　　　　　　　　王道行
　　入山皆是石独此一抔水頼有庵中人贯洒灵苖雨
　　题龙洞
　　蟠窟疑无地鞭霆可撼天老龙慵作雨独抱一珠眠
　　灵石山行　　　　　　　　　　高叔嗣
　　长路天俱远高山日易昏强余疲马意垂首恋君恩
　　交城县壁
　　汲黯匡君意顔延出守情凭高无处语寒日下孤城
　　涝河渠十景　　　　　　　　　邢云路水云楼阁
　　水国云烟合高楼出水云登楼谁得似宛作云中君
　　金堰回澜
　　雉堞势连云海山凌倒景赤岸驾阳涛洄湍荡天井
　　月沼风莲
　　池塘开半月风袅红莲新莫歌湖上曲恼杀浣纱人
　　平台啸月
　　高台俯洪川洸瀁清辉发忽作鸾鳯音啸向中天月
　　洞口桃花
　　仙源何处覔洞口桃花眞迎风还笑日妒杀如花人
　　四山晚翠
　　坐爱池台晚闲云意共慵青山看逺近靣靣落芙蓉
　　堤柳防塘
　　青青河畔柳倒影林塘浄相看如有情翠眼舒明镜
　　莲舟竞渡
　　可爱木兰舟可怜采莲女采之将赠谁凝睇不能语
　　水国龙宫
　　金碧燿天浔龙宫澍泽深春秋箫鼓闹报事小民心
　　秋野黄云
　　秋色澹郊原水村明夕照多稼忽如云儿童自嬉笑
　　小园　　　　　　　　　　　　张　铨
　　三径无人到春风满绿苔柴门长日闭只待好风开
　　笔山
　　月映毫有光雨洗锋尤紫千载草白云纷纷落如纸
　　开门峪　　　　　　　　　　　傅新徳
　　云树锁千山声流响佩环侧身禁下界落日鸟飞还
　　文石居　　　　　　　　　　　段宗吴
　　女娲补天余磊落幽涧里怪幻有文章授与成子
　　空行梁
　　寻常双不借爱此桥上行人在氛埃外水学流云声
　　春水舍　　　　　　　　　　　文养防
　　伊人渺何许狎与鸥相识舍在春水南舍在春水北
　　柳巢　　　　　　　　　　　　余　俨
　　不爱风前浪不爱水边舞爱结一巢居悠然游上古
　　宛阁
　　结茅依悬崖虚无宛相托逍遥頫旷深是阁还非阁
　　儗兰亭　　　　　　　　　　　马御辇
　　兰亭应不异今古感情多风物今修禊山川古永和
　　岳阳道中野宿二首　　　　　　邢大道
　　十里河边路三家树里村仆夫前问宿下马日黄昏椒叶无茶味藜羮供晚飡空山孤枕夜风雨打牕寒
　　飞玉槛　　　　　　　　　　　韩　霖
　　忆游三叠泉孤笻陟絶巘晏坐玉花飞谁谓匡庐逺
　　宛阁
　　结宇缥缈间人语在天半彷佛登层楼溪山来枕畔
　　绿影轩
　　绿影揺金波天风吹竹笑凭谁唤文同爲此君写照
　　听秋斋
　　不须闻淅偶尔爱嘉名素琴弹静夜亦解作秋声
　　广莫亭
　　逍遥游广莫风来四壁虚月月月初上先到野人居
　　寓庵
　　一庵躬扫除寓于我何与后来者谁欤知余昨宿处
　　二君子堂
　　小弟共渔樵耻独爲君子雨红风翠间庶几绎斯防
　　借秋亭　　　　　　　　　　　王大武
　　炎歊溽如酒探幽如啖蔗陂塘生晚凉谁知秋可借
　　连林歩
　　幽林有画意绘藻郁芊眠晚来浓着墨一抹隔溪烟
　　寄夫在岢岚　　　　　　　　　董少玉
　　流落客边州刀环在马头莫怜杨柳色管取只封侯国朝
　　午园　　　　　　　　　　　　陈廷敬
　　结庐午壁侧著书午园间上有沁水流下有砥柱山
　　濓泉
　　泉水清且涟古村濓泉下不见昔时人浩歌寄来者
　　流花峪
　　晓风吹残红夜雨洗微绿不愁风雨多流花满溪谷
　　飞鱼阁
　　石鱼出山时山云宿旧处高阁风雨多鱼飞自来去
　　梯桥
　　桃花桥上枝残红带茅屋夫君行不归绿隂桃子熟
　　浴鹤池
　　荷花生川池叶小荷未起海鹤欲下时夕阳照春水
　　梅子冈
　　远林闻微香青春入丛薄散歩梅子冈幽花自开落
　　太邱峰
　　断云出横岭明月生高峰无人与晨夕时依岩际松
　　岭泉亭
　　方池凿山翠石罅清泉滴客心映空寒明月鉴寂歴
　　防谿
　　双谿来交横谿源森难即惟见石上流清泉不改色
　　老姥掌
　　夜静山月高照我山楼上微闻松萝风遥逓石泉响
　　咏归亭
　　野水流溪远春泉入槛深残生不寂寞童冠有知音
　　七柿滩
　　秋水落汀渚古木余磊砢山家黄叶村晚红拾霜颗
　　端畦
　　漠漠谿田水萋萋野墅花何人解来徃相识是山家
　　西田
　　行逐前谿云疎雨挂晴蝀日斜桑柘隂犂锄手自弄
　　塜
　　兹山数峰落一峯出一泉寻泉杖轻策遥见墟中烟
　　西垞
　　朝爲西垞游暮爲东垞宿谿行人不知野桥夹修竹
　　西山院
　　落日清磬响数峰相对闲复此値秋色坐见烟禽还
　　小西山院
　　后山惟白云幽人对极目前山行雨归还就山云宿
　　樊口
　　樊山南下处十里到樊口春风夫如何惟见花与柳
　　鐡盆嶂三首
　　空青削山峯金沙裹山山头明月行山腰白云宿探竒乃大惊叹絶但狂叫山僧浑惯见对予发微笑风洞闻风归云窝见云去乃知风与云生自无人处
　　重游悬空寺　　　　　　　　　魏象枢
　　溪声接梵音石窦封瑶草我寻旧日僧山门犹未扫
　　云中道上　　　　　　　　　　邵嗣尧
　　曲折山城道龙钟病里身征夫问前路一日不逢人
　　太原途中联句四首
　　涓涓难老泉分流晋祠侧【王显祚】中有长生苹冬夏同一色【朱彞尊】
　　三过朝阳洞一宿羽人居【朱彞尊】万夜俱寂想见天地初【王显祚】
　　高欢避暑宫闻在龙山下【王显祚】马蹄不敢踏虑有香姜瓦【朱彞尊】
　　一百二十六石柱刻作经【朱彝尊】防须抉风峪移置水边亭【王显祚】
　　太白山　　　　　　　　　　　冯如京
　　太白立羣峰天都窥嵽嵲长松四时秋隂崖万古雪
　　恰受航　　　　　　　　　　　赵世福
　　乘二八夜月棹两三人船拨尽荇藻影来游水底天
　　中田庐　　　　　　　　　　　马　恕
　　朝行东南陌暮行西北阡老农家不远只在此中田
　　海窊夕照　　　　　　　　　　王　杜
　　牛羊初下来返照映石壁渺观沧海中波涛自冲激
　　南高石庄
　　高石俨成庄穴居拱朝日防防若蜂屯时闻歌蟋蟀
　　西花版石
　　离竒一片石五色粉如画莫是女娲留补天常不坏
　　神婆古迹二首　　　　　　　　霍之琯
　　百泉轰地轴万壑响松风惊起神婆睡擕儿奔石谼倒泻银河浪怒将顽石镕至今小憇处手足尚留踪
　　司马泊崔丞相宅石狮
　　跃潜池里马兴废门前狮龙马归何处石狮蹄未移司马声名重昆山双璧辉遗址丰草没故里尚依稀
　　似园　　　　　　　　　　　　王含光
　　结茆复编柴深深在城市方知山巨源似隐得其似
　　成州即事二首　　　　　　　　何士震
　　男岁不制衣女岁不絍织堵墅六月三倾囊售百亿传闻太白麓遗矿封犹昔大地不黄金矿亦究何益
　　灵邱杂咏　　　　　　　　　　岳宏誉
　　天花与地花台山雨后滴云中近五台余馨满山泽
　　临池　　　　　　　　　　　　牛兆防
　　潭空天现底风动绣鱼鳞心到碧波里不知影是身
　　偶感
　　独坐静山寺白云来作宿悠然风送云何事无盈缩寓垣曲城南僧舍望黄河时雨气涳蒙
　　李生光
　　邸情幽寺里烟雨没山城爲问黄河水滔滔何日清
　　伏魔岩　　　　　　　　　　　梁　檀
　　欲求眞浄地先自伏魔情人心常清净片片慈云生
　　白水村　　　　　　　　　　　无名氏
　　山村名白水绛水忘其初地下桑生笑今人不读书
　　防城鎭【即防坑】
　　朝见驿骑去暮见驿骑还谁云防坑道马骨高于山
　　史将军碑
　　一片谁家石土花隐篆文前村逢父老说是史将军






　　山西通志巻二百二十五
