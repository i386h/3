<!-- { "loadSidebar": true } -->
　　潘郎爱说是诗家枉占河阳一县花千载几人搜警句补方金字爱晴霞
　　行乐溪边歩转迟出山渐减探花期去年四度今三度恐到凭人折去时
　　此身衰病转堪嗟长忍春寒独惜花更恨新诗无纸写蜀牋堆积是谁家
　　昨日黄昏始看回梦中相约又衔杯起来闻道风飘犹拟教人扫取来
　　代崇徽公主意　　　　　　　　李山甫
　　金坠地堆云自别朝阳帝岂闻遣妾一身安社稷不知何处用将军
　　傅岩　　　　　　　　　　　　胡　曾
　　岩前版筑不求伸方寸那希据要津自是武丁安寝夜一宵宫里梦贤人
　　泜水
　　韩信经营按镆鎁临戎叱咤有谁加犹疑转战逢勍敌更向军中问左车
　　马陵
　　坠叶萧萧九月天驱兵独过马陵前路旁古木虫书处记得将军破敌年
　　首阳山
　　孤竹夷齐耻战争望尘道请休兵首阳山倒爲平地应始无人说姓名
　　摩笄山
　　春草绵绵代日低山边立马看摩笄黄莺也解追前事来向夫人死处啼
　　长平
　　长平瓦震武安初赵卒俄成戏鱼四十万人俱下世元戎何用读兵书
　　平城
　　汉帝西征防虏尘一朝围解议和亲当时已有吹毛劔何事无人杀奉春
　　箕山
　　寂寂箕山春复秋更无人到此溪头弃瓢岩畔中宵月千载空闻属许由
　　居延
　　漠漠平沙际碧天问人云此是居延停骖一顾犹魂断苏武曽禁十九年
　　李陵台
　　北入单于万里疆五千兵败滞穷荒英雄不伏蛮夷死更筑高台望故乡
　　黄河晓渡　　　　　　　　　　罗　邺
　　大河平野正穷秋羸马羸僮古渡头昨夜莲花峰下月隔相伴到明愁
　　初秋到慈州冬首换绛牧　　　　唐彦谦
　　秋杪初攀玉树枝隔年无计待春晖自嫌暂作仙城守不逐莺来共燕飞
　　北齐
　　草草招提强据鞍周师乘胜莫回看背城肎战知虚实争奈人前忍笑难
　　塞上曲　　　　　　　　　　　周　朴
　　一阵风来一阵砂有人行处没人家黄河九曲氷先合紫塞三春不见花
　　借薛尚书集　　　　　　　　　郑　谷
　　江天冬暖似花时上国音尘杳未知正被虫声喧老耳今君又借薛能诗
　　幷州　　　　　　　　　　　　韩　偓
　　戍旗青草接榆闗雨里幷州四月寒谁防凭阑潜忍泪不胜天际似江干
　　豫让　　　　　　　　　　　　吴　融
　　韩魏同谋反覆深晋阳三版免成沉赵襄当靣何须恨不把干将访负心
　　豫让桥
　　豫让酬恩岁已深高名不朽到如今年年桥上行人过谁有当时国士心
　　壶关道中作　　　　　　　　　韦　庄
　　处处兵戈路不通从山北去江东黄昏欲到壶闗寨匹马寒嘶野草中
　　垣县山中寻李书记山居不遇留题河次店
　　白云红树防东名鸟羣飞古画中仙吏不知何处隐山南山北雨蒙蒙
　　青塜　　　　　　　　　　　　张　蠙
　　倾国可能胜效国无劳防寞更思回太眞虽是承恩死祗作飞尘向马嵬
　　经慈州感谢郎中　　　　　　　黄　滔
　　金声乃是古诗流况有池塘春草俦莫道宣城独垂号云山彼此谢公游
　　张仪　　　　　　　　　　　　徐　夤
　　荆楚南来又北归分明舌在不应违怀王本是无心者笼得苍蝇放飞
　　唐尧　　　　　　　　　　　　周　昙
　　祅氛不起瑞烟轻端拱垂衣日月明传事四方无外役茅茨深处土堦平
　　虞舜
　　进善惩奸立帝功功成揖让益温恭满朝卿士多元凯爲黜兠苖与四凶
　　舜妃二首
　　苍梧一望隔重云帝子悲寻不记春何事泪痕偏在竹贞姿应念节高人
　　潇湘何代泣幽魂骨化重泉志尚存若道地中休下泪不应新竹有啼痕
　　夷齐
　　让国由衷义亦乖不知天命匹夫才将除虐诚能阻何异﨑岖助纣来
　　平公
　　鸿鹄轻腾万里高何殊朝野得贤豪能知翼戴穹苍力不是防茸腹背毛
　　赵宣子
　　门人曽不有提弥连嗾呀呀孰敢支临难若教无茍免乱朝争那以獒爲
　　郄成子
　　陈乐无懽璧在隅宰臣懐智有微谟茍非成子当明哲谁是仁人可托孤
　　灵輙
　　失水枯鳞得再生翳桑无地谢深情朱轮未染酬恩血公子何由见赤诚
　　叔向
　　重禄存家不敢言小臣忧祸亦如然明开谏诤能无罪秪此宜爲理国先
　　智伯
　　三国连兵敌就擒晋阳城下碧波深风涛撼处看沉赵舟楫不从飜自沈
　　文公
　　灭虢吞虞未息兵柔秦败楚霸威成文公徒欲三强服分晋元来是六卿
　　景公
　　觉病当宜早问师病深难疗恨难追晋侯徒有秦毉缓疾在膏肓救已迟
　　博陆侯
　　栋梁徒自保坚贞毁穴难防雀防争不是主人知诈僞如何柱石免欹倾
　　师旷
　　老能劝学照余生似夜随灯到处明徃行前言如不见暗中无烛若爲行
　　鲍宣妻
　　君恶奢华意不欢一言从俭亦何难但能和乐同琴瑟未必恩情在绮纨
　　前赵刘聪
　　戎羯谁令识善言刑将不舍遽能原垂成罢鳯仪殿仍改逍遥纳谏园
　　题龙涡洞　　　　　　　　　　张仁溥
　　折花擕酒看龙涡镂玉长旌俊彦过他日各爲云外客碧纱笼又如何
　　闲居杂兴　　　　　　　　　　陈　陶
　　虞韶九奏音犹在只是巴童自弃遗闲卧清秋忆师旷好风揺动古松枝
　　王坦之【晋】　　　　　　　　　　孙元宴
　　晋祚安危只此行坦之何必苦忧惊谢公合定寰区在争遣当时事得成
　　王恭【晋】
　　春风濯濯柳容仪鹤氅神情举世推可惜教君仗旄枉将心地托牢之
　　王僧辨【陈】
　　彼此英雄各有名石头高卧拟争衡当时堪笑王僧辨待欲将心托圣明
　　送客之潞府　　　　　　　　　韩　翃
　　官柳青青匹马嘶回风暮雨入铜鞮佳期别在春山里应是人葠五叶齐
　　过鴈门次履道韵　　　　　　　宋　
　　陇水无情各自流潘郎防不禁秋一天寒色鴈初过满地月明人欲愁
　　题中条静观【侯道华上升处】　　　　　　郑　遨
　　松顶留衣上玉霄永传异迹在中条不知揖徧诸仙否欲请还丹问昨宵
　　题端正树　　　　　　　　　贞元文士
　　昔日偏霑雨露荣徳皇西幸赐嘉名马嵬此去无多地合向杨妃冡上生
　　玉龙子诗　　　　　　　　　天寳时人
　　圣运潜符瑞玉龙自兴云雨更无踪不如渭水沙中得争保銮舆复九重
　　寄欧阳詹　　　　　　　　　　太原妓
　　自从别后减容光半是思郎半恨郎欲识旧来云髻様爲奴开取缕金箱
　　突厥三台　　　　　　　　　　盛小丛
　　鴈门山上鴈初飞马邑防中马正肥日旰山西逢驿使殷勤南北送征衣
　　书石壁　　　　　　　　　　　王　氏
　　何事潘郎恋别筵欢情未断妾心悬汰王滩下相思处猨叫空山月满船
　　宋
　　霍岳　　　　　　　　　　　　杜　衍
　　万古神山入盛谈而今眞得对晴岚禅门邂逅能留客茶泛磁瓯酒欲酣
　　玉兔寺　　　　　　　　　　　王　随
　　霜毫感应早呈祥谁布黄金建寳坊古殿幡花绕眞圣美名灵迹异诸方
　　殿庭松栢午隂浓地占神山絶境中瑞质有灵千古在金田疑是玉蟾宫
　　游开化寺【在舍利山】　　　　　　韩　琦
　　防山崦里藏神宫朝苍暮翠岚光浓枯松老栢竞丑怪危峦峻岭相弥缝
　　潞安城南柳林二首　　　　　　欧阳修
　　一路黄沙白日寒柳林秋色送征鞍更堪昨夜西风落霜叶烟条太已残
　　野路篱花放蕋新古墩残柳阅黄尘叶稀风起逢揺落犹挽长条赠远人
　　嵩巫亭　　　　　　　　　　　富　弼
　　平地烟霄此半分绣楣丹槛照清汾风暮抱秋空碧剰见西山数岭云
　　过李长者故居　　　　　　　　杨　谟
　　方山百里路﨑岖按部因寻长者居伏虎已归天女去陇头新见万松株
　　三月晦日登丰州故城　　　　　司马光
　　春尽芜城天一涯白榆生荚柳生花满川战骨知谁罪深属来人戒覆车
　　过北平王祠
　　唐相灵祠古到今庭前槐栢绿成隂昔时图像虽通妙难状筹谋爲国心
　　夷齐
　　夷齐防骨已成尘独有清名日日新饿死沟中人不识可怜今古几何人
　　题岢岚军云际寺　　　　　　　邵尧夫
　　烟岚一簇峙崔嵬到此令人心自上有神仙无氏姓洞门闲倚白云开
　　谢王泽州寄长松兼简张天觉二首
　　苏　轼
　　莫道长松浪得名能教覆额两眉青便将径寸同千尺知有竒功似茯苓
　　凭君说与埋轮使速寄长松作解嘲无复青黏和漆叶枉将钟乳敌仙茅
　　三阳山　　　　　　　　　　　陈希夷
　　华山高处是吾宫出即凌虚跨晓风台殿不将金鎻闭来时自有白云封
　　题阳关图　　　　　　　　　　黄庭坚
　　断肠声里无形影画出无声亦断肠想得阳闗更西路北风低草见牛羊
　　驻岢岚军
　　日斜汾沁催骑马雪暗岢岚传酒杯塞上金汤惟粟粒胸中氷镜是人才
　　过灵泉寺四首　　　　　　　　黄　亷
　　鸟噪僧眠春昼迟松隂楼殿日高时入门未脱征裘立拂壁先看学士诗
　　六年道路三经此山色泉声似故人惭愧老僧相慰问官郎何事过门频
　　瘦马行行不着鞭一逢泉石便留连每来无可相求索只是松牕借榻眠
　　胜寻幽本爲闲可能忙里去游山权宜且辍公家事看徧林泉夜始还
　　明仙访上人不遇　　　　　　　苏　过
　　暂抛尘土叩云扉山色空蒙翠湿衣涧水松风俱有恨道人瓶鉢几时归
　　罗汉寺　　　　　　　　　　　段　让
　　解职归来谢世哗东风闲歩到僧家何时许我栖云榻夜扫寒炉煮雪花
　　题紫团山三十六景　　　　　　王　寀迎旸峰
　　阳燧初升八极车飞光犹赤城霞山英固有葵心在不许羣峰取次遮
　　倚秀峰
　　山形叠叠掩禅闗长薄萧森落照间天女欲夸新结束都将翠藻簇烟鬟
　　天杠
　　不分苍梧西北倾只将一柱与搘撑而今六幕安然处不使斯人乐太平
　　磨崖
　　家山本与语溪接使节曽过砥柱游见说紫团铭勒处西风千里重回头
　　濯缨溪
　　江上老人终独徃尘中孺子果何知溪翁欲识沧浪意看取青霄浸月时
　　东华表
　　借问辽东鹤归来得许悲浮生随念变何待塜累累【附】
　　西华表
　　寄谢西朝相神奸古有图如何延客处庭燎照丰狐【附】
　　碧萝峰
　　风曳山妃云穿木客衣青松容嫋嫋红叶半飞飞月爲幽人罢春从旧处归明朝碧峰外试与绊斜晖【附】
　　金屋山
　　云拂层峰四靣朝朝阳北过更岧嶤金仙自合居金屋不爲胶东贮阿娇
　　鸱尾山
　　天借溪头奠佛居全将帝所作规模汉家不识眞鸱尾何笑区区问越巫
　　山翁崖
　　仙翁爱山居留形在东岭风林度啸声云壑漾飞影华发欲萧萧青瞳犹耿耿追踪有名流回首发深省【附】
　　驻云亭
　　尘迹初从世网收一邱一壑此优游应化作飞云片长向亭前伴客留
　　老人峰
