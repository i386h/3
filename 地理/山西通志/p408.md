<!-- { "loadSidebar": true } -->
　　靳黈赵上党守也秦伐韩一军临荣阳一军临太行韩请効上党之地以和令韩阳告靳黈曰秦起二军临韩韩不能支今王以上党入和于秦使阳言之太守太守其効之黈曰人有言挈瓶之智不失守器王则有令而臣失守虽王与子其亦猜焉臣请悉守以应秦若不能卒则死之韩阳趋报王王曰吾始以诺应侯矣今不与是欺之也乃使冯亭代黈
　　汉
　　任敖故沛狱吏高祖东击项籍敖迁为上党守陈豨反时敖坚守封为广阿侯食千八百户高后时为御史大夫三歳免
　　蒋满宣帝时为上党太守子万为北地都尉并以卓异徴万退却不敢并父帝问赞谒者以父子对帝叹息曰乃父子剖符耶即下诏曰上党守满经行笃着信行山东其以满为淮阳王相诲导东藩农股肱郡其以万为农太守同日拜擢一时荣之
　　茍諌为上党太守哀帝时王莽欲灭宣子孙都尉路平承望风防规欲害宣子永谏拥防永召以为吏常置府中永因数为谏陈兴复汉室剪灭簒逆之策谏每戒永曰君长几事不宻祸倚人门永感其言及谏卒自送丧归扶风路平遂收永弟升后太守赵兴到叹曰我受汉茅土不能立节而鲍宣死之岂可害其子也出升复署永功曹
　　田邑字伯玉冯翊莲勺人有大节涉学艺能善属文更始初为上党太守二年与行大将军事鲍永狼孟长冯衍缮甲养士扞卫幷土而尤善冯衍及世祖即位遣宗正刘延攻天井关邑连战十余合延不得进邑迎母弟妻子会邓禹使积弩将军冯愔将兵击邑愔与延悉得邑母弟妻子后闻更始败乃遣使诣洛阳献璧马降帝遣骑都尉弓里游谏大夫何叔武即拜为上党太守屡以书招衍降衍不从永婿张舒诱降涅城舒家在上党邑悉系之遗永书曰张舒内行邪孽不遵孝友疏其父族外附妻党已收三族将行其法能逃不自诣者舒也能夷舒宗者予也永不答自是与邑有隙而永衍后亦罢兵幅巾降邑迁渔阳太守未至官疾徴还为谏议大夫卒
　　班稚长子令彪之父有善治
　　戴涉建武初为上党太守太行山中有剧贼涉闻鲍昱有智略乃就谒请署守高都长昱平羣贼道路开通
　　魏应字君伯任城人习鲁诗闭门诵习不交僚党举明经弟子自远方至着録数千人肃宗甚重之时会京师诸儒于白虎观讲论五经同异使应専掌问难明年出为上党太守徴拜骑都尉卒
　　郑浑字文公河南开封人兴之子也建安中为左冯翊平山贼转上党太守浑为郡明禁令以发奸勤稼穑以劝农由是民安而盗贼止息性清素在公卒之日妻子不免饥寒
　　羊衜泰山南城人续之子也世有清徳蔡邕以女妻之衜仕至上党太守生祐
　　晋
　　郭翼直言上书武帝擢为屯留令元帝时南昌熊远疏论时政尝称引之
　　吕温寿张人善书好施有文武才畧拜上党太守以能称卒赠豫州刺史
　　北魏
　　郑浑河南仪封人魏太祖闻其笃行召为掾后迁下蔡长天下未定民皆剽掠不念产殖其生子多不举浑禁其渔猎重加去子之刑后数有战功迁上党太守
　　韩念祖为上党令徐州刺史尉元表念祖始临之初旧民南叛抚慰招集南来民费傒先等前后归附户至二百有余南济隂郡睢陵县人赵怜等辞称念祖善于绥抚清廉请乞念祖为睢陵令若得其人必能招集离叛成立一县献文诏曰树君为民之情如此可听如请
　　隋
　　栁昻字千里河东解人周赐爵文城郡公隋初拜潞州刺史昻见天下无事可以劝学行礼因上表言之上览而嘉纳诏天下州县皆置博士习礼焉昻在州甚有惠政数年卒官
　　辛彦之陇西狄道人周封五原郡公隋初改封任城郡公累迁潞州刺史有惠政卒官諡曰宣
　　源崇西平乐都人朔方郡公雄子袭封官仪同大业中上党赞治入为尚书虞部郎将兵讨北海贼力战死赠正议大夫
　　唐
　　王行敏并州乐平人义旗初潞州刺史迁屯卫将军刘武周寇上党取长子壶关上遣行敏驰往守御贼引去
　　李袭誉字茂实金州安康人唐初封安康郡公为潞州总管突厥既和亲又通使王世充袭誉掩击悉斩之因委典运以餽东军后歴蒲州刺史转州大都府长史所涖以威肃闻后戍卒
　　李元嘉高祖第十一子初封徐王贞观六年授潞州刺史时年十五在州闻太妃有疾涕泣不食十年改封韩王授潞州都督元嘉少好学闺门修整有类寒素修身洁已内外如一高宗末转泽州刺史垂拱中徙绛州遇害
　　李元懿宗室子封郑王初刺兖州徙潞州数断大狱务寛平城南有元懿太妃墓
　　崔珏一名元靖乐平人贞观间为长子令廉介公直发奸摘伏民不敢欺时有虎伤人珏祈诸神遣使追虎至而杀之民为立石颂徳
　　李嗣正字承胄赵州栢人多艺数尤精音律举明经歴县令以善政闻永昌初歴拜右御史中丞知大夫事命巡抚河东荐宋温瑾袁嘉祚李日知拔州县职皆至显官时来俊臣狱方炽嗣正上书切谏出为潞州刺史为俊臣所诬贬藤州卒諡曰昭
　　宋璟邢州南和人耿介有大节好学工文辞第进士调上党尉居官鲠介景云初以吏部尚书同三品开元四年又以吏部兼侍郎封广平郡公后罢以尚书右丞相致仕卒赠太尉諡文贞
　　姚崇陜右人睿宗时以兵部尚书出为潞州刺史専务徳化政条简肃潞人为立碑纪之
　　李濬太宗族子开元中潞州刺史转剑南节度使所歴以诚信待物称为良吏卒諡诚
　　薛仅字用冲汉御史大夫广汉后开元间上将巡潞藩择贤能为长吏俾宿储供仅以拾遗宰屯留略无愠色躬亲庶务诸事克办朝廷称之次年岁歉出公私米赈活以百万计又防水患邑大治以异能称民立碑颂之明正徳六年入祠
　　程千里本碛西人居京兆天寳十四载诏于河东召募充河东节度副使云中太守十五载正月迁上党郡长史特进摄御史中丞以兵守上党贼攻城屡为千里所败加开府仪同三司礼部尚书兼御史大夫至徳二载九月贼将蔡希徳围上党轻骑挑战千里恃勇开悬门率百骑欲直擒希徳几得而救至乃退会桥坏马颠为贼执仰首勅诸骑使还曰为我报诸将可失帅不可失城军中皆为泣下増备固守贼不能下乃还囚千里至东都为严庄所害后追褒死难者惟千里生见执不及云
　　陆长源字泳之呉人乾元中辟昭义节度薛嵩幕府嵩侈汰常从容规切嵩曰非君安能为此歴宣武军司马兵变遇害赠尚书右仆射
　　魏琚潞州府长史兼御史中丞寳应元年为大元帅府兵马使防囘纥讨贼为登里可汗榜捶死
　　王防休字君佐汝州梁人涉学有武材以信义闻潞泽李抱贞厚币招之授兵马使以从破临洺功擢步军都虞候封同昌郡王贞元十年抱贞卒元仲经等谋树其子缄防休正色语众曰军王军土王土帅亡当禀天子何云云有妄谋众服其言得不乱徳宗嘉之以邕王为昭义节度大使擢防休潞州左司马领留后号令抚循军中大治二岁迁昭义节度使检校工部尚书始属城州县守宰多署他职不亲政故治茍简防休増俸廪遣就部人以妥安卒赠尚书左仆射諡曰敬防休性恪敏节用度既没所部帑廪皆可支数歳尝得太常乐家刘玠撰继天诞圣乐因上诞日以献焉
　　卢顼潞泽节度王防休掌书记军司马元谊据洺州防休破之复遣顼见谊陈利害谊请朝请即以顼为洺州别驾使守洺
　　韦虚心京兆万年人凑子举孝亷歴潞州都督府长史所在官吏振肃威令甚举拜东京留守卒諡正
　　刘潼字子固曹州南华人暹孙登进士第拜昭义节度使徙河东所涖治办卒赠司空
　　郗士美字和夫高平金乡人自潞州从事累拜御史大夫经畧黔中以平贼功封高平郡公元和六年检校工部尚书潞州大都督府长史充昭义节度使昭义自李抱贞以来皆武臣私厨月费米六千石羊千首酒数十斛潞人困甚士美至悉去之出廪钱市物自给又卢从史时日具三百人膳以饷牙兵士美曰卒卫于牙固职也安得广费为私恩亦罢之诏讨王承宗大将王献恣横逗挠斩以徇下令曰敢后者斩兵最先有功宪宗喜曰固知士美能办吾事十二年以疾徴为工部尚书卒諡曰景
　　辛秘陇西人举五经歴河东司马元和十二年代郗士美为潞州大都督府长史御史大夫昭义节度泽潞磁洺邢等州观察使时以再讨王承宗泽潞压境凋费尤甚秘在镇四歳约出入啬用度府库积钱十七万缗粮七十万斛器械坚良复为完镇家无丰财厚产为时所称召还卒赠左仆射諡曰昭
　　薛茂卿潞州将剽勇善战谋归王宰为刘稹所杀稹诛诏赠博州刺史
　　沈询呉人第进士咸通中检校户部尚书潞州长史昭义节度使治尚简易人皆便安奴结牙将夜攻询灭其家赠兵部尚书以左散骑常侍刘潼代为节度驰至刳奴祭询
　　孙揆字圣圭潞州涉县人第进士累拜京兆尹昭宗讨李克用为招讨副使更授昭义节度使以本道兵防战克用伏兵刁黄岭执揆厚礼将用之曰公辈当从容庙堂何为自履行阵也揆大骂不诎克用怒使以锯解之锯齿不行揆谓曰死狗奴解人当束之以版汝辈安知行刑者如其所言詈声不辍至死昭宗怜之赠左仆射
　　李殷鋭为潞州刺史李克用寇潞州殷鋭与昭义节度使康君立俱死之
　　王中立榆社人潞州节度使竭心力于王室着劳绩于戎行内外称之
　　李克修字崇远国昌子从讨厐勋以功拜朔州刺史兄克用镇雁门为奉诚军使后表昭义军节度使数出山东击孟方立又与李罕之攻怀孟克用自将击方立还军过潞供馈甚薄克用怒诟而笞之克修慙愤发疾卒克修为人简俭潞人素安其政其卒也人皆哀之
　　李嗣昭太谷县人天祐三年攻降潞州为昭义军节度使梁遣李思安将兵十万攻潞筑夹城以围之朱温常遣人招降嗣昭嗣昭斩其使者闭城拒守逾年庄宗始攻破夹城嗣昭完缉兵民抚养甚有恩意
　　后唐
　　卢文进范阳人明宗时以上将军出镇潞州擒奸恤隐甚得时誉
　　任圜京兆三原人明敏善谈辨李嗣昭节度昭义辟观察支使梁兵筑夹城围潞州逾年而晋王薨晋兵救潞者皆解去嗣昭危甚问圜去就之计圜劝嗣昭坚守以待不可有二心已而庄宗攻破夹城闻圜为嗣昭画守计甚善之由是益知名其后嗣昭与庄宗有隙圜数奉使往来辨释谗搆嗣昭卒免于祸圜之力也嗣昭战胡栁击败梁兵圜颇有功嗣昭战没于镇州圜代将其军号令严肃迁节度判官召还后拜同中书门下平章事致仕安重诲矫制杀之
　　后周
　　李筠太原人仕周为昭义军节度使宋太祖受禅加中书令使者至潞欲拒之宾佐切谏乃宴使者酒半悬周太祖像涕泣不已宾佐惶骇告使者曰令公被酒失其常性幸无讶北汉主闻之以蜡书约筠同举兵太祖手诏抚慰且官其子筠终不听北汉主亲将来防筠言受周太祖厚恩不敢爱死周汉仇也以故汉主不悦留监军而返筠遂南据泽州战败而死
　　宋
　　李崇矩上党人宋初为泽潞南面行营前军都监破李筠众于碾子谷泽潞平遣人先入城收图籍视府库后拜枢宻使开寳初从征太原班师命为后殿卒諡元靖
　　李继勲大名元城人太祖平泽潞继勲以安国节度朝行在即以为昭义军节度使秋燔平遥建隆二年又拜并军干徳二年下辽州又大败辽师于辽五年加同平章事开寳初为行营前军都部署胜于洞涡二年亲征河东又为行营前军都部署栅太原城南三年移大名卒赠中书令
