<!-- { "loadSidebar": true } -->
　　序班赵曙妻尚氏王懋功妻刘氏知县侯聚贵母赵氏庠生扆安世母侯氏王淑琳妻乔氏李璘妻杨氏刘明珙妻李氏王锃妻张氏赵秉忠妻刘氏王申生嗣母乔氏贡生李鼎嘉继妻王氏吕汝翼妻胡氏焦植妻侯氏史栋妻李氏王铭妻赵氏赵钦普妻冯氏董世皥妻李氏李俊升妻郭氏张佩豸妻扆氏王之鼐妻邸氏孙呈墀妻董氏侯僎妻史氏鱼某妻马氏巩维屛妻王氏赵璨垽妻尚氏南居恭妻郑氏髙岱妻姜氏杜作楹继妻周氏郑皥继妻刘氏鱼曰典妻侯氏杨长生妻许氏赵畏命妻冯氏赵二辰妻张氏杨蕴美妻靳氏张为炳妻李氏费大明妻刘氏马崇庆妻杨氏相国□妻王氏薛奕清母张氏蒲奔蓁妻张氏陈国相妻郭氏王省妻张氏王德修妻刘氏刘永明祖母李氏卫诸村某妻李氏【失夫姓名】雷兆丰妻冯氏李正髙妻侯氏以上俱守志节
　　安邑县
　　汉
　　乐羊子妻乐羊子从学七年不返妻躬勤养姑甞有他舍鸡谬入园中姑盗杀而食之妻对鸡不飡而泣姑怪问其故妻曰自伤居贫始食他肉姑竟弃之
　　晋
　　衞氏安邑人太保瓘之女也初瓘为司空帐下督荣晦有罪瓘斥遣之及楚王玮矫诏杀瓘晦随兵瓘子孙皆及祸璋诛瓘女与闾乡侯国臣书曰先公名諡未显无异凡人每怪一国蔑然无言春秋之失其咎安在悲愤感慨故以示意于是太保主簿刘繇等执黄旙挝登闻鼓上言乃族诛晦諡瓘曰成
　　衞夫人名铄展之女李矩妻学书于钟繇
　　明
　　训导刘达妻李氏夫亡守节时富民慕其姿求为室姑已允诺氏引刀截其左耳永不栉沭年七十五卒
　　仝璘妻尉氏年二十夫亡织絍育子成化二十年嵗饥困馁异甚夏邑富民欲娶之氏矢死不夺卒年七十有七
　　张钺妻遗其姓成化二十年大饥钺携妻就食河南渡河中流钺嘱妻曰我死汝从人便勿我念也钺投水妻跃而从之相继沦没
　　陈妻申氏年二十九夫亡立志守节族人利其产逼改适氏正色詈之断指以示志年六十八卒
　　李汝安妻马氏年二十夫亡无子一女适庠生崔云峯先故杜门寂守跬步不越虽至亲亦罕识之孀居六十余年直指奏请旌表
　　郭锡妻张氏年二十六而寡守节五十四年奉诏旌表郭孔皆妻张氏年十四于归越六载夫亡子女俱无奉孀姑孝敬不替富民景姓者欲娶之严词拒絶守贞六十二年
　　庠生王继仁妻刘氏夫没哀恸不食夫就窆氏命役人曰筑无坚为我待之旬日氏果亡直指尚旌其贞烈
　　王海妻亷氏年十七夫亡苦节四十三年事姑以孝闻奉诏旌表仍赐以田
　　赵良进妻侯氏蚤孤育于伯父转育于所亲年十四适良进贫为人佣越两月良进病侍疾甚谨又三月良进故其母将令改嫁氏语母曰止用一陌黄钱耳母不解而去氏即自缢巡盐侍御曽移檄鹾司发锾建祠都御史曹于汴撰祠记
　　胡世德妻刘氏年二十夫故奉衰姑抚孤女备极辛楚寿八十有一盐院旌其门
　　呉三乐妻李氏年二十一夫亡抱姒子为嗣未三嵗子没姒王氏恚曰尔命无儿致吾儿夭折诟詈频加氏辄逊谢不与校宗党以此难之
　　运司吏衞养民妻髙氏养民家颇饶病故张姓者利其资赂媒逼娶髙即闭门自缢死
　　生员刘寓仁妻谢氏少寡家贫氏荼蘗矢志抚遗腹子允寛读书成立孙席民成进士疏陈旌表
　　训导裴衷妻周氏夫亡事姑训子矢死无二子君赐成进士请旨旌表
　　司吏马国良妻吕氏年十九夫亡无子誓不二天守志终老事闻建坊旌表
　　景愈昌妻王氏夫亡无子女夫弟愈芳逼他适氏蠲遗产悉授之愈芳寻复赂媒妁有后议氏恚仰毒隣妇救之苏后愈芳鬻产他往不相顾氏卒受饿死
　　杨遵义妻黄氏翁姑同寝疾势危笃氏割股为馔奉之病胥愈当事闻而奬之嵗给粟三石
　　张永祚妻景氏年十六适张甫三月夫死守节六十二年建坊旌表
　　朱廷试妻吕氏早寡守节事孀姑抚二女事闻诏旌表景永徽妻曹氏都御史于汴长女年十九夫亡守节母夫人侯氏病笃割股食之痛絶而苏孀居四十一年被旌
　　生员景懋才妻王氏夫亡抚侄为子清操洁白奉诏旌表
　　王永明妻刘氏夫亡家酷贫孀姑周氏年九旬饔飱不继氏典身养之年老怯寒夜必怀之以卧闾里咸称孝妇邑令旌之
　　王之杰妻古氏庠生王鼎隆妻员氏王鼎盛妻相氏叛将任国奇引兵入镇三氏恐被辱俱投井死
　　贡生杨时和妻刘氏闯逆防城抗节不屈骂贼被害李贞佐母乔氏贞佐知郏县李自成来冦城防贞佐骂贼被杀母乔亦死之
　　大防王国桢妻宋氏庠生张懋才妻柴氏二氏以贤孝闻
　　张校妻王氏生员路檀妻马氏吏部刘崇文继妻孙氏刘汉民妻李氏杨三省妻王氏典膳路迁妻张氏生员乔尚賔妻路氏曹时聘妻常氏周谘妻胡氏生员张任重妻李氏生员呉济妻文氏推官苏希辙继妻张氏以上俱守志节
　　国朝
　　王治妻李氏早寡抚孤守节四十余年子国楠贵为御史疏陈旌表
　　杨恒初妻李氏年十六而寡杨贞初妻王氏年二十而寡苦志守节俱歴五十年并邀旌表
　　生员马崇疆妻周氏年二十四而寡纺绩教子寿八十三嵗卒子珽成进士康熙二十七年建坊旌表
　　刘孟奇妻靳氏年十九夫亡孀居四十余年疏请旌表庠生苏九埏继妻杨氏年二十三夫亡依孀姑张守志勤以持家俭以自给训二子胥为邑诸生雍正五年建坊旌表
　　吕俊英妻蔡氏年二十夫亡食贫守志姑殁质子营葬事人尤悯之孀居六十余年卒
　　庠生李肇元妻曹氏明都宪于汴次女孝敬淑慎遇盗投井死又嵗贡刘愈洸妻路氏庠生席于陛妻胡氏郭怀妻周氏张君惠妻胡氏子其谟妻李氏其策妻赵氏冦警惧辱胥投井死
　　举人路光奎母申氏生员刘际皡妻路氏丁养珍妻孙氏张君纶妻郭氏孀居守志俱死冦难
　　生员曹曰泰妻薛氏事姑嫜以孝称母病侍汤药衣不解带及母没泪尽继以血三日而死
　　刘辅国妻文氏年十九夫亡氏矢死絶粒姑曰是速我祖孙之命也氏闻稍进食忍泣哀咽不令姑知越六月遗腹举次子二刘歴三年二刘离襁褓氏曰吾今可酬素志矣渐减饮食不时涕零不数月而卒
　　马骐妻景氏年十八夫亡自缢救免夫既殡不食七日而死
　　邢烈女邢继祖女也许字王偘未合巹防上元节举家出游女独留刺绣有王方者逾墙挑之女且泣且骂方脇以刅女骂益厉方怒刺杀之
　　董克忠母谢氏妻令狐氏俱以贞节闻子印游庠有义行举乡饮賔
　　生员李禧印妻王氏被掠不屈跃入沟中死又张鳯鸣妻马氏骂贼被杀
　　庠生周光祚妻犊氏姜逆之变贼艳其色迫之去时幼子在抱善言诱贼授夫以窜既逺氏乃挺身詈骂贼怒杀之
　　王承志妻张氏杨文荐妻张氏媳相氏周麟祥妻张氏生员刘之萧妻樊氏生员李隆印妻赵氏举人乔士鹗妻张氏乔择祚妻张氏李一江妻呉氏张三友妻贾氏杨应兆妻王氏生员王永图妻梁氏子生员王右曽妻张氏子编修王寛妻郭氏张誉妻周氏张凝祺妻乔氏生员康如琬妻谢氏县丞衞如锡妻杨氏中翰刘以煜妻彭氏张肇奕继母乔氏举人王价妻衞氏妾甯氏生员李□妻吕氏典簿吕坪妻弋氏生员周妻王氏生员景昌防妻南氏生员刘士珍妻乔氏县丞叶其昌继妻王氏子士僖妻方氏进士张瑾妻曹氏生员王大治妻谢氏贡生马之骃妻李氏常奎光妻姜氏崔岩妻张氏武举刘镇疆妻谢氏生员董四境妻令狐氏生员马文蜒妻路氏南起鳯妻李氏李濬妻万氏朱纶妻马氏丁灿妻石氏生员张跻龙妻毛氏马尔室妻曹氏周淑妻张氏马防妻王氏万时富妻张氏马纶绪妻王氏生员谢学曽妻刘氏生员郭用中妻张氏生员王殿基妻郭氏刘奎光妻周氏生员朱旷妻杨氏王鳯妻陈氏祁有年妻梁氏左家秀妻王氏生员丁賔妻郭氏郭鸣业妻李氏生员王宇妻张氏生员杨景母李氏生员王江妻马氏生员丁宏妻李氏相秉均妻张氏董九德妻谢氏郭鹏程妻许氏生员李阶妻周氏呉道兴妻杨氏生员杨为樨妻亷氏生员邵之蕃妻张氏马之胜妻王氏吕开芳妻柴氏生员杨涎妻樊氏孟星瑞妻何氏以上俱守志节
　　夏县
　　唐
　　衞孝女字无忌父为乡人衞长则所杀无忌甫六嵗母更嫁无兄弟及长志报父讐防从父大延客长则在坐无忌抵以甓杀之诣吏称父讐既复请就刑巡按大使褚遂良以闻太宗嘉其孝烈特免其罪给传徙雍州赐田宅令有司以礼嫁之
　　宋
　　司马沂妻李氏年二十八沂没父母欲夺其志翁姑亦遣焉李不可恶衣蔬食躬执勤劳教二子咏里咏早卒里登进士第累官太常少卿氏封永寿太君
　　司马妻王氏进士王禹女生子京未逾嵗而殁矢守志节京长以荫补官氏封福昌县太君年七十九卒
　　司马梦求母程氏嫁甫及门夫死誓不他适旌曰节妇抚族子梦求为后官江陵以忠殉国
　　金
　　周均实妻王氏年十九适均实生子甫嵗夫卒氏誓死不嫁年七十而卒大定元年旌表其门
　　曹二妻郭氏年十九适曹生子甫二嵗夫亡砥节抚孤卒年七十有五大定五年旌表
　　元
　　沔阳路判刘权妻孙氏权卒夫人抚遗孤文质文浩克底成立文浩早丧偶孙曰海甫周嵗夫人亲鞠育之后发解登第孀居四十年卒
　　明
　　车辂妻卢氏辂早卒生子甫八月氏抚育幼子誓不再适寿八十而终嘉靖三年诏旌子尚儒恩给冠带复其身
　　脱鹰妻马氏年十九适鹰又九年夫亡守节六十二年卒子伟事母以孝闻泾野吕柟表其门曰节孝
　　蔺芳母夏县人芳为吉安知府母自奉甚约日蔬食芳日所治事暮必告母有不当辄教诫之芳受命唯谨由是为良吏
　　蔺防妻髙氏少司空芳之孙妇也年二十二防卒孝翁姑抚幼子家声不坠寿百有三嵗时子进亦年八十二咸谓名臣贞妇之报云
　　周宣妻张氏少寡抚四嵗孤赟成立赟事母尽孝一日外出母忽中风仆地归而痛悔三年不出戸庭候母起居嘉靖三年以母节子孝诏锡冠带复其身
　　嘉小芝举人嘉缙女孙少孤贫母孀弟幼誓处室以尽孝养逮母卒弟益无依抚之如母成立授室依以终身有司表其门曰孝贞
　　赵四女赵焕次女许字李汶未嫁而汶没四女易服奔丧留养姑嫜誓不他适歴艰苦无变志隆庆三年奉诏旌表万厯间巡抚檄修坟墓
　　任明妻樊氏夫亡无子守志不嫁事舅姑克尽妇道夫侄迪幼失母继母逐之氏抚养如子迪亦事氏如母治末大疫夫弟峻举家俱病人争避之氏独为餽汤药勤省视卒得全活氏亦无染寿九十三卒
　　王永清妻刘氏年二十余夫卒姑严厉杖之无愠色母每以为忧氏慰之曰无非教我妇道耳姑卒治葬如礼遗腹子自修列邑庠
　　冯虎威妻武氏夫亡遗幼子大用抚养成立娶卢氏寻亦卒卢痛夫自缢姑救解力止之妇姑矢节不渝直指题请旌表
　　翟正妻介氏年二十一夫卒豪民慕其色强委禽焉且挟以势令必从氏泣涕不食矢以死曰请舁棺以待豪民惧卒不敢夺
　　冯魁妻崔氏姑李早孀以节显崔年二十亦寡抚遗腹子勤甫成勤又卒勤妻甯氏砥志如两姑当事旌其门曰三世贞节
　　主簿李棠继妻黄氏夫故子甫周矢守不变前子授产寻俱废氏复召与已子同防当事旌之
　　尉时常妻田氏事姑尽孝姑病割股食之氏生五子寿百嵗曽孙百人咸谓孝行之报云
　　马廷思妻杨氏夫亡誓不再醮苦节四十九年抚遗腹子士芳成立具题旌表
