<!-- { "loadSidebar": true } -->
　　宋两朝天文志室二星距南星去极八十度半　雷电六星距西南星去极八十七度入危宿十二度壁阵垒十二星距西第一星去极一百十五度入女宿十一度　羽林四十五星距大星去极一百一十七度入危宿十五度半　鈇三星距北星去极一百三十度入室宿四度　北落师门一星去极一百二十六度入危宿十一度半　八魁九星距南星去极一百三十九度入壁宿四度半　天纲一星去极一百二十九度入危宿五度　土公二星距西星去极八十五度入壁宿初度　腾蛇二十二星距中大星去极四十四度少入危宿九度半
　　唐志营室十六度
　　唐志旧经营室八十五度开元测营室八十三度宋志营室汉永元铜仪营室十八度唐开元游仪十六度旧去极八十五度景祐测验室十六度距南星去极八十五度在赤道外六度
　　步天歌雷电下八魁诸星皆属营室雷电土公吏斧晋志皆不载隋志有之垒壁阵北落师门天纲羽林军晋志在二十八宿外腾蛇属天市垣武密书属营室又属壁宿乾象新书以西十六星属尾属危东六星属室羽林军西六星属危东三十九星属室以天纲属危斧钺属奎通占録又以斧属壁属奎説皆不同
　　金志赤道宿度室十七度黄道宿度室十八度少汉洛下闳测室十六度　唐一行测室十六度宋皇祐测室十七度　元丰测室十六度　崇宁测室十六度　元郭守敬测室十七度一十分汉天文志营室东壁并州
　　晋天文志营室东壁卫并州
　　春秋元命苞营室流为并州分为卫国
　　汉志嵗星正月晨出东方太初厯在营室东壁汉志嵗星三月出石氏甘氏曰在营室东壁壁宿丹元子步天歌
　　两星下头是霹雳霹雳五星横箸行云雨次之曰四方壁上天廐十圆黄鈇锧五星羽林傍
　　躔度
　　宋两朝天文志壁二星距南星去极八十度半　霹雳五星距西星去极九十三度入危宿十五度　云雨四星距西北星去极九十五度入室宿五度　天廐十星距西星去极四十九度半入壁宿初度唐志壁九度
　　唐志旧经壁八十六度开元测东壁八十四度宋志壁宿汉永元铜仪东壁二星九度旧去极八十六度景祐测验壁二星九度距南星去极八十五度
　　步天歌壁宿下有铁锧五星晋隋志皆不载隋志八魁西北三星曰铁锧又曰铁其占与步天歌室宿内斧钺畧同恐重出霹雳五星云雨四星晋志无隋志有武宻书以云雨属室宿天廐十星晋志属天市垣説皆不同
　　金志赤道宿度壁八度黄道宿度壁九度半汉洛下闳测壁九度　唐一行测壁九度　宋皇祐测壁九度　元丰测壁九度　崇宁测壁八度太　元郭守敬测壁八度六十分
　　奎宿丹元子步天歌
　　腰细头尖似破鞋一十六星绕鞋生外屏七乌奎下横屛下七星天溷明司空左畔土之精奎上一宿军南门河中六个阁道形附路一星道傍明五个吐花王良星良星近上一防名
　　躔度
　　宋两朝天文志奎十六星距西南大星去极七十二度　外屏距西星去极八十九度入壁宿八度半天溷七星距西南星去极九十七度入奎宿三度土司空一星去极一百一十五度少入壁宿九度军南门一星去极六十六度入奎宿十五度　附路一星去极三十五度半入奎宿五度　王良五星距西星去极三十七度入壁宿初度
　　唐志奎十六度
　　唐志旧经奎七十六度开元测奎七十三度又旧经奎误距以西大星故壁损二度奎増二度今复距西南大星即奎壁各得本度
　　宋志奎宿汉永元铜仪以奎为七十度唐开元游仪十六度旧去极七十六度景祐测验同
　　步天歌天溷下诸星俱属奎宿晋志王良附路阁道军南门防星俱在天市垣别无外屏天溷土司空等星隋志有之而武密以王良外屏天溷皆属壁或以外屏又属奎乾象新书以王良西一星属壁东四星属奎外屏西一星属壁东六星属奎与步天歌各有不合
　　金志赤道宿度奎十六度半黄道宿度奎二十七度太
　　汉洛下闳测奎十六度　唐一行测奎十六度宋皇祐测奎十六度　元丰测奎十六度　崇宁测奎十六度半　元郭守敬测奎十六度六十分月令正义亥为娵訾初危十六终于奎四度汉天文志嵗星二月出太初在奎娄
　　汉志嵗星四月出石氏甘氏在奎娄
　　娄宿丹元子步天歌
　　三星不匀近一头左更右更乌夹娄天仓六个娄下头天庾三星仓东脚娄上十二将军侯
　　躔度
　　宋两朝天文志娄三星距中星去极七十五度半左更五星距西南星去极七十六度半入娄宿四度半　右更五星距东北星去极七十五度入奎宿十四度　天仓六星距西北星去极一百四度半入奎宿十一度　天庾三星距中大星去极一百二十五度半入娄宿五度　天大将军十二星距火星去极六十度半入娄宿四度
　　唐志娄十二度
　　唐志旧经娄八十度开元测娄七十七度
　　宋志娄宿汉永元铜仪以娄为十二度唐开元游仪十二度旧去极八十度景祐侧验娄宿十二度距中央大星去极八十度在赤道内十一度晋志天仓天庾在二十八宿之外天大将军属天市垣左更右更惟隋志有之乾象新书以天仓属奎武密属奎又属娄步天歌皆属娄宿
　　金志赤道宿度娄十二度黄道宿度娄十二度太汉洛下闳测娄十二度　唐一行测娄十二度宋皇祐测娄十二度　元丰测娄十二度　崇宁测娄十二度　元郭守敬测娄十一度八十分赵分野费直起娄十度蔡邕起娄一度
　　胃宿丹元子步天歌
　　三星鼎足河之次天廪胃下斜四星天囷十三如乙形河中八星名大陵陵北九个天船名陵中积尸一个星积水船中一黒星
　　躔度
　　宋两朝天文志胃三星距西南星去极六十七度半天廪四星距南星去极八十五度半入胃宿十二
　　度　天囷十三星距大星去极九十一度半入胃宿六度半　大陵八星距大星去极五十四度入胃宿七度　天船九星距大星去极五十四度半入胃宿十度　积尸一星去极五十五度入胃宿四度　积水一星去极五十三度入昴宿初度
　　唐志胃十四度
　　唐志旧经胃昴七十四度开元测胃昴七十二度宋志胃宿汉永元铜仪胃宿十五度景祐测验十四度
　　晋志大陵积尸天船积水俱属天市垣天囷天廪在二十八宿之外武宻以天囷大陵属娄又属胃天船属胃又属昴乾象新书天囷五星属娄余星属胃大陵西三星属娄东五星属胃与步天歌互有不同
　　金志赤道宿度胃十五度黄道宿度胃十五度半汉洛下闳测胃十四度　唐一行测胃十四度宋皇祐测胃十五度　元丰测胃十四度　崇宁测胃十四度　元郭守敬测胃十五度六十分晋天文志自胃七度至毕十一度为大梁于辰在酉赵之分野属冀州【费直起娄十度蔡邕起娄一度】
　　隋地理志自胃七度至毕十一度属冀州
　　唐志胃得马牧之气
　　月令正义戍为降娄初奎五度终于胃六度汉志嵗星三月出太初在胃昴
　　汉志嵗星五月出石氏甘氏在胃昴毕
　　鬼宿丹元子步天歌
　　四星册方似朱柜中央白者积天气鬼上四星是爟位天狗七星鬼下是外防六间栁星次天社六个弧东倚社东一星是天纪
　　躔度
　　宋两朝天文志鬼四星距西南星去极六十九度半爟四星距西北星去极六十度半入井宿二十九
　　度　天狗七星距西星去极一百二度入井宿二十二度　外防六星距大星去极九十二度半入鬼宿二度　天社六星距西南星去极一百三十四度入井宿十二度　天纪一星去极一百一度半入栁宿五度
　　唐志鬼四度
　　唐志旧经舆鬼六十八度开元测舆鬼六十八度宋志舆鬼汉永元铜仪舆鬼四度旧去极六十八度景祐测验舆鬼三度距西南星去极六十九度晋志爟四星属天市垣天狗七星在七星北武密以天狗属牛宿又属舆鬼乾象新书属井外防六星晋志在栁宿南武宻书亦属栁乾象新书与步天歌皆属舆鬼天纪一星武密书及乾象新书皆属栁惟步天歌属鬼宿天社六星武密书属井乂属鬼乾象新书以西一星属井中一星属鬼末一星属栁今从步天歌以诸星俱属舆鬼
　　金志赤道宿度鬼二度半黄道宿度鬼二十度半汉洛下闳测鬼四度　唐一行测鬼三度　宋皇祐测鬼二度　元丰测鬼四度　崇宁测鬼二度半　元郭守敬测鬼二度二十分
　　晋天文志上党入舆鬼二度
　　李淳风法象志秦抜宜阳而上党入于女鬼栁宿丹元子步天歌
　　八星曲头垂似栁近上三星号为酒享宴大酺五星守
　　躔度
　　宋两朝天文志栁八星距西第三星去极八十二度半　酒旗三星距西北星去极七十七度入栁宿十四度
　　唐志栁十五度
　　唐志旧经栁七十七度开元测栁八十度半又旧经栁误距以第四星今复用第四星
　　宋志栁宿汉永元铜仪以栁为十四度唐开元游仪十五度旧去极七十七度景祐测验栁八星一十三度距西头第二星去极八十三度
　　晋志酒旗在天市垣步天歌属栁宿通古镜亦属栁又属七星乾象新书亦属七星与步天歌不同金志赤道宿度栁十三度太黄道宿度栁十三度少
　　汉洛下闳测栁十五度　唐一行测栁十五度宋皇祐测栁十四度　元丰测栁十五度　崇宁测栁十三度太　元郭守敬测栁十三度三十分隋地理志自栁九度至张十六度属三河
　　月令正义未为鹑首初井十六度终于栁八度汉志嵗星八月出石氏在栁七星张
　　李志按星野之説其传也逺自星经散佚黄帝巫咸之书世尠得闻后之作堪舆者虽有郡国所入非古数也康成引十二次之分本汉地大畧见于左氏国语左氏谓大梁集行晋文昌其霸实沈为祟晋平受其殃则验灾祥于星土其法葢古有之然而扬之地南而星纪则在丑冀之地北而大梁则在酉况歴代郡县废置不同而厯数与嵗差又不能尽合也及观贾公彦氏谓唐叔始受封之年值嵗星所在其国属焉故以嵗为福地説亦可疑昔子产称髙辛氏有子曰阏伯封于商邱主祀大火商人是因季曰实沈封于大夏主祀参唐人是因是古人始封尝命以主祀也若谓受封之辰则春秋列国之裔孙以占妖祥可耳至后世占分野而妖祥亦应岂皆古者受封之辰乎夫星土分星难拘州国周礼司徒言十有二土未尝指言其所应保章氏言以星土辨九州之地未尝析言其所辨窃谓星土以精气相属而不系乎方隅占测以山河为限而不主乎州国此一行两戒之説为通论也
　　朱之俊分野辩分野之説縁星而纪未尝屑屑然为之辨也以分野宫度论之明厯毕六度过申西洋厯毕八度过申明厯井八度过未西洋厯井初度过未是申宫竝无井度矣且参七星伐三星共十星参原十度觜止半度今西洋厯増觜为十度而参度反删其九则在天止有参星一度耳参星虽削晋益犹附则今晋益属参无疑也益实是蜀蜀与晋相隔甚逺而分野则同亦如齐鲁接壤而鲁属西方奎娄之分齐属北方虚危之分中隔亥宫三十余度宋卫接壤而卫属北方室壁之分宋属东方房心之分中隔燕吴齐三宫九十余度地近而天逺之地逺而天近之其理甚防攷明山西通志有益阨之言谓益不系蜀作阨字解是十二宫中竟缺四川一省也乌乎可























　　丹元子步天歌
　　北斗之星七星明第一主帝为枢星第二第三璇玑是第四名权第五衡开阳摇光六七名紫宫之次是诸星
　　占候
