<!-- { "loadSidebar": true } -->
　　王朴钦天厯法世罕传欧阳修尝问于著作佐郎晋城刘羲叟羲叟求得钦天厯经四篇然后朴之厯大备羲叟好学知书史尤通于星厯尝曰前世造厯者其法不同而多差至唐一行始以天地之中数作大衍厯最为精密后世善治厯者皆用其法惟写分拟数而已至王朴一能自为一家朴之厯法总日躔差为盈缩二厯分月离为迟疾二百四十八限以考衰杀之渐以审朓朒而朔望正矣校赤道九限更其率数以步黄道使日躔有常度分黄道八节辨其内外以暌九道使月行如循环而二曜协矣观天势之升降察轨道之斜正以制食差而交防密矣测岳台之中晷以辨二至之日夜而轨漏实矣推星行之逆顺伏留使舒亟有渐而五纬齐矣然不能宏深简易而径急是取至其所长虽圣人出不能易也李淳风着晋书天文志刘羲叟着新唐书天文五行志胥史蘓董因之流也


　　山西通志卷二
<史部,地理类,都会郡县之属,山西通志>
　　钦定四库全书
　　山西通志巻三
　　沿革【一】
　　地理之学自裴氏贾氏图不传后惟元和志通典为覈通典曰凡言地理者多矣在辨区域徴因革知要害察风土其论州部曰冀州唐虞之都以余州所至则是其境曰汉晋并治晋阳曰后魏道武迁都平城太武时得蒲坂曰北齐神武天平末西伐至蒲津后再围玉壁不克于是河北自晋州之西悉入西魏大抵西则姚襄城洪铜晋州武平关置兵以防周曰大统中西魏得邵郡曰唐于山河形便分为十道一曰关内道三曰河东道曰魏地分野河东平阳文城大寜昌化之南境綘郡陜郡之北境曰赵地分野髙平上党乐平阳城榆林九原安北太原定襄都防府鴈门之西境楼烦之南境西河之东境此繇沿革覈疆域又繇沿革覈关隘星野乃地理之精言宋以后寰宇记九域志通志通考胥莫之逮也
　　国家画野分疆损益前代其制尽善而歴代沿革抑有宜递稽而互覆者爰是综厥槩畧附杜氏通典后以佽赞夏官职方氏之典司焉志沿革
　　山西省
　　唐都平阳
　　虞都蒲坂
　　舜典肇十有二州朱子曰中古之地但为九州曰冀兖青徐荆豫梁雍禹治水作贡亦因其旧及舜即位以冀青地广始分冀东恒山之地为并州其东北医无闾之地为幽州又分青之东北辽东等处为营州而冀州止有河内之地今河东一路是也尚书传禹治水之后舜分冀州为幽州并州正义以境界太逺始别置之马融曰舜以冀州之北广大置并州郑康成曰舜以冀州南北太逺分卫为并
　　晋地理志虞舜表提类而分区宇判山河而考疆域冀北创并部之名燕齐起幽营之号
　　竹书纪年帝舜三十三年夏后受命于神宗遂复九州【孔颖达曰禹登王位还置九州】
　　陈氏经曰禹贡之作乃在尧时至舜时分九州为十二州至夏之世又分为九州
　　谷梁传正义曰冀州者天下之中州唐虞夏殷皆都焉经济编禹复并为九州商因之观左传九牧贡金商颂帝命式于九围可见
　　尔雅两河间曰冀州河南曰豫州河西曰雍州汉南曰荆州江南曰州济河间曰兖州济东曰徐州燕曰幽州齐曰营州　孙炎曰尔雅与禹贡职方皆不同疑殷制　通典殷汤亦为九州分统天下注冀荆豫雍兖徐幽营则禹贡青州也
　　周礼职方氏掌天下之图乃辨九州之国使同贯利东南曰州正南曰荆州河南曰豫州正东曰青州河东曰兖州正西曰雍州东北曰幽州河内曰冀州正北曰并州
　　经济编禹贡之冀兖青徐扬荆豫梁雍夏制也尔雅之幽冀营兖徐荆豫雍商制也职方之荆豫青兖雍幽冀并周制也
　　通考秦置郡河东今河东绛郡陜郡之北境平阳大寜文城等郡皆是也上党今上党髙平乐平阳城等郡皆是也太原今太原西河昌化定襄及鴈门之南境楼烦等郡皆是也代郡今安邉及马邑之北境皆是也鴈门今马邑之南境鴈门之北境皆是也云中今云中单于府是也
　　汉武帝置十三部刺史不常所理　凉州部五原云中定襄鴈门　幽州部代郡　并州部太原上党西河四方凡四郡　司隶校尉部农河内河东
　　汉并州领郡九兼得雍州之域自上郡以北朔方九原榆林新秦银川之地胥属焉
　　后汉亦为十三州部　司隶　并治晋阳
　　魏志建安九年太祖领冀州牧或説宜复古置九州则冀州所置者广大天下服矣太祖将从之茍彧言曰若是则冀州当得河东冯翊扶风西河幽并之地所夺者众必人人白恐不得保其土地守其兵众也愿公急引兵先定河北天下大定乃议古制太祖遂寝九州议
　　魏有州十二　司隶　并
　　正始八年夏五月分河东之汾北十县为平阳郡晋分十九州部　司州　并治晋阳
　　晋志并州按禹贡盖冀州之域舜置十二牧则其一也周礼正北曰并州其镇曰恒山春秋元命苞云营室流为并州分为卫国州不以卫水为号又不以恒山为称而云并者盖以其在两谷之间也汉武帝置十三州并州依旧名不改统太原云中上郡鴈门代郡定襄五原西河朔方十郡又别置朔方刺史后汉建武十一年省朔方入并州灵帝末定襄云中五原朔方上郡等五郡并流徙分散建安十八年省入冀州二十年始集塞下荒地立新兴郡后又分上党立乐平郡魏黄初元年复置并州自陉岭以北并弃之至晋因而不改
　　惠帝改新兴为晋昌郡及永兴元年并州之地皆为刘元海所有元海乃以雍州刺史镇平阳幽州刺史镇离石及刘聪攻陷洛阳置左右司隶各领户二十余万万户置一内史凡内史四十四人又置殷卫东梁西河阳北兖五州矣懐安新附刘曜徙都长安其平阳以东地入石勒勒平朔方又置朔州自惠懐之间离石县荒废勒于其处置永石郡又别置武郷郡及苻坚姚兴赫连勃勃并州竝徙置河东又姚兴以河东为并冀二州云
　　后魏都平城
　　隋开皇二年废诸郡寻以户口滋多析置州县炀帝改州为郡置司隶刺史
　　唐贞观元年分十道　关内农五原西河云中之境河南汉农境　河东古冀州之域汉河东太原
　　上党西河鴈门代郡及钜鹿赵国常山广平国之地河北参有河东上党地【唐因山川形便分道盖太宗经画区宇之枢要也】
　　开元中置河东采访处置使治蒲州
　　宋地理志太宗分十五路仁宗析十八路神宗析二十三路河东今山西之太原平阳二府泽潞汾辽沁五州陜西之葭州及吴堡神木府谷三县　陜西永兴军路今河南之陜州山西之蒲解二州及平陆县置河东路经畧安抚使以太原守臣兼领
　　宋河东路盖禹贡冀雍二州之域而冀州为多其地东际常山西控党顶南尽晋绛北控云朔太宗平太原虑其恃险徙州治焉然犹为重镇屯精兵以控邉部云
　　辽　西京道
　　金　西京路　河东北路　河东南路
　　元地理志唐以前以郡领县而已元则有路府州县四等大率以路领州领县而腹里或有以路领府府领州州领县者其府与州又有不隶路而直隶省者河东山西道乃腹里也故冀寜诸路直隶省部置河东山西道宣慰使司于大同河东山西道肃政亷访司于冀寜
　　明置山西等处承宣布政使司领太原平阳大同潞安四府泽汾沁辽四州置山西都指挥使司领太原左太原右太原前振武平阳潞州镇西七卫保徳州寜化沁州汾州四所又置山西行都指挥使司领大同前大同后大同左大同右天城阳和镇虏玉林髙山云川朔州威逺安东中屯十三卫山隂马邑二所置山西等处按察司分冀寜冀南冀北河东等四道兼察诸府州卫所三司竝治太原而行都司则分治于大同万厯二十三年改汾州为府山西始领五府三州
　　国朝因之康熈四年裁冀南冀北道雍正二年析太原之平定忻代保徳平阳之解绛吉隰为直隶州以夀阳等县分隶三年改置朔平寜武二府设右玉等县六年陞泽蒲二州为府设永济鳯台等县而以大同府属之蔚州归直隶宣化府其广灵等三县仍隶大同八年又析蒲州府临晋县之南境设虞郷县于是山西省总领九府十州分治州县九十有六
　　太原府地表
　　总部　　　郡国　　州县
　　唐　　　　冀州
　　虞　　　　并
　　夏商　　　冀
　　周　　　　并　　　　晋　　晋阳　涂水　阳祁
　　梗阳　平陵
　　赵　　晋阳　梗阳　榆次
　　秦　　　　　　　　　太原郡
　　汉　　　　并　　　太原郡　晋阳榆次狼孟　邬
　　阳曲大陵祁　阳邑
　　鴈门郡　楼烦
　　后汉　　　并州　　太原郡　晋阳榆次狼孟　邬
　　阳曲大陵祁　阳邑
　　魏　　　　　　　　太原郡
　　晋　　　　并州　　太原国　晋阳阳曲榆次狼孟
　　阳邑大陵　祁　邬
　　北魏　并州　　　太原郡　晋阳祁榆次邬　受阳
　　长安阳邑
　　肆州　　　永安郡　阳曲
　　朔州【寄治幷州界】大安郡
　　广寜郡
　　神武郡
　　太平郡
　　附化郡
　　云州【永熈中寄治并州界】盛乐郡
　　云中郡
　　建安郡
　　真兴郡
　　蔚州【永安中寄治并州邬县界】始昌郡
　　忠义郡
　　附恩郡
　　北齐　　　并州省
　　后周　　　并州总管府
　　隋　　　　冀州　　　太原郡　晋阳太原交城汾阳
　　文水祁榆次太谷
　　楼烦郡　　岚城临泉
　　唐　北都　河东道　　太原府　　太原晋阳太谷祁
　　文水榆次清源交城
　　岚州　　阳曲宜芳合河岚谷
　　五代【后梁属晋】　河东军节度并州
　　后唐　西京　北京
　　后晋　　　河东军节度
　　宋　　　　河东路　　太原府　阳曲太谷榆次交城
　　文水祁清源平晋
　　大通监永利监岚州宜芳
　　合河楼烦岢岚军岚谷
　　金　　　　河东北路　太原府【河东军总管府】阳曲太谷平晋清源
　　徐沟榆次祁文水
　　交城
　　岚州宜芳合河楼烦
　　岢州岚谷
　　元　　　　河东山西道【肃政广访司】冀寜路【总管府】阳曲文水平晋祁县
　　榆次太谷清源交城
　　徐沟
　　兴州岚州
　　明　　　　山西布政司　太原府　阳曲太原榆次太谷
　　祁徐沟清源交城
　　文水
　　岢岚州岚县兴县
　　国朝　　山西布政司　太原府　阳曲太原榆次太谷
　　祁县清源徐沟交城
　　文水岢岚州岚县兴县
　　太原府
