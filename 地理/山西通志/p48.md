<!-- { "loadSidebar": true } -->
　　窟龙关东北六十里林深路僻东接孝义南连隰州北抵永宁宁乡地当四境明洪武初置巡检司后裁周士章请设拨详文黄云山绵亘三十余里林树茂宻地界于孝隰宁石之间中有窟龙闗天成险隘万壑莽苍凡起解钱粮传递公文必由斯道而四外并无拨兵宜于闗内界碑处所安拨兵十数名更番防守　窟龙关东西后魏所谓岭东岭西也
　　管头堡二十五里　解家堡三十里　华城堡七十里
　　南岭堡六十里
　　永宁州
　　赤坚岭【一名赤洪岭】北一百八十里明洪武三年置巡检司今废　赤坚岭东接峪口西南接石门墕临县界离石山在州治北二百里即赤坚岭山前有离石水郡邑名本此　北路赤坚堡　赤树所　赤树村二百里　府村二百五里　赤天里二百一十五里十六国春秋西河美稷今离石左国城　离石东
　　汉南单于庭即左国城有离石水一名赤红水通典高欢大破尔朱兆于赤洪岭盖近此　后魏立离石鎭　金离石县有胡公山离石水
　　方山城北一百四十里孝文南都又北至河庄十里方山在州北赤洪水源　方山城唐武德二年以县治方州三年州废宋为方山县元废今城犹存　北路方山堡一百五十里　方山县金贞祐四年徙治于积翠山有方山赤红水　贞祐三年鎭西节度使果尔嘉实伦言欲分石州兵五百权屯方山勦杀土寇且备岚州而同知富察和勒端拒而不发　明万厯二十五年巡抚魏允贞题方山乃三晋要害之地五县不接之所请复筑城池建察院一府署一鎭守衙一仓库一【筑城时掘太和八年县印一颗解布政司寄库内】
　　国朝雍正八年巡抚石麟　题请永宁州方山堡在州治正北一百五十里旧设巡检裁汰已久但永宁北境辽远丛山错杂增设方山堡巡检一员
　　孟门关西五十五里隋置孟门关今为孟门南都　唐地理志贞观二年定胡析置孟门县七年省西有孟门关　孟门废县在石州西二十里　通典隋置孟门关其地险固　元和志唐初分离石县地置孟门县寻废后复置定胡县东至石州九十五里黄河去县西二百歩孟门关在县西一百歩　宋志石州旧带岚石隰三州都巡检使元丰五年置葭芦吴堡二砦州西置二砦沿边都巡检使遂令三州各带沿边都巡检使
　　峪口村北六十里北至赤坚岭东至骨脊山
　　骨脊山东北一百里交城界
　　卢山城北六十里晋并州刺史刘琨筑以攻刘曜址尚存
　　坞堡口元致和元年九月穿堑垒石
　　黄河　后河底渡西一百二十里　军铺渡西北一百里　黑蛇沟渡　青龙渡西一百二十里　官菜园渡西南一百七里　青龙渡巡检司在青龙鎭　黄龙津在官菜园水势甚平夜渡无虞　武经边防岚石隰三州西北至黄河置城戍关渡河外入麟州扞夏国界尝合三州为一路又石州为治所置州兵遣戍外又领番守捉一千六百二人
　　尖阳寨东五十里　四皓堡东六十里　吴城堡东南八十里　李家湾堡南二十里　大高家沟堡南三十里　寨东堡西五十里　穆村堡西七十里　薛村堡西八十里　双雾都堡东北二十里　神池堡西北二十五里　大武鎭堡北四十里　石门堡衞村堡北六十里　峪口堡北七十里　横泉堡北八十五里　津梁堡北一百一十五里　树林堡北一百六十里
　　宁乡县
　　云齐岭西四十里西瞰宁乡关南瞰泉子关石楼营黑岭东七十里汾阳永宁宁乡交界　县志左蟠黑岭宁乡关在县西　吕履恒秋日宁乡关有感诗秋山雁度黄云岭古戍人归白石村
　　泉子关西南四十里泉子山东连屏风山　泉关搤其南当即泉子山关
　　黄河西经县境去城一百五十里三交口渡西一百五十里　明崇祯七年六月流贼自菜园沟渡河入宁乡又入大宁
　　青龙鎭西九十里　锄沟鎭西九十里　三交鎭西一百五十里　暖泉鎭南九十里　朱家店北二十里娑陀店南一百四十里












　　山西通志卷十
<史部,地理类,都会郡县之属,山西通志>
　　钦定四库全书
　　山西通志卷十一
　　关隘【三】
　　大同府
　　大同县
　　大同县长城东起鎭川堡西止拒墙堡
　　明鎭边堡制鎭边一墩长城上有台东接阳和靖鲁堡新界石墩鎭边堡界首又西为三墩北对关子沟又西为四墩北直关儿沟又西为七墩南直聚乐城长城址南有土沟又西为九墩北直洞子沟又西为十二墩北直旧榆沟又西为十六墩鎭边堡界止为垣十里　今鎭川堡汛
　　明鎭川堡制鎭川一墩东接鎭边十六墩鎭川堡界首繇鎭川东垣外为堑繇鎭川西垣外为重垣自鎭川一墩起至助马堡西保安堡止又西为鎭川五墩西北直新榆沟自新榆沟西垣外胥有墩又西为鎭川七墩北乃漫坡也墩北有横土沟墩南长城址有土沟二又西为八墩北对平滩又西有小关又西为九墩北直大盐窊旧盐窊南直鎭川堡又西为土沟二又西为十一墩北直尖山又西为十二墩北即小盐窊也又西为十四墩北直土塘山又西为十五墩北直榆沟门南直鎭川堡河源榆沟门以西胥沟也自此至保安堡重垣内胥有堑又西为十九墩北直牛心山山左右胥榆沟也鎭川堡界止为垣二十五里
　　明宏赐堡制宏赐一墩东接鎭川十九墩宏赐堡界首又西为三墩四墩泉繇二墩间三暗门入垣外榆沟十墩至宏赐四墩止又西为六墩北直葫芦海又西为七墩葫芦海水繇二墩间暗门入即如浑河之源鎭川堡水所滙也又西有鎭羌堡在垣之外重垣之内北对三山焦山自鎭羌堡西至左卫宁鲁堡大卯条墩胥有堑又西为八墩垣外水口六墩自此始水口墩南又有月牙六墩又西为十墩北直九十九泉明有议事台南直宏赐堡宏赐堡又南直孤山又南直河外大同鎭城又西为十二墩北直栁河尖山又西为十三墩北直野口门门垣外野口八墩自此始又南为十五墩南直河南雷公山宏赐堡界止为垣二十二里
　　明鎭鲁堡制鎭鲁一墩北直石关岭东接宏赐十五墩鎭鲁堡界首又西为三墩北有黑山儿墩又西为四墩北直周家岭垣内有土沟又西为六墩北直水泉儿南直河南鎭鲁堡又西为七墩有小关北直石泉又西长城址南北胥有土沟又西为九墩十墩十一墩胥有土沟十墩北有长坡垣暨重垣势胥凸而北十一墩北即拒墙堡也在垣之外重垣之内又西为十三十四墩二墩中有双沟入暗门北直平山又西为十五十六墩北有深沟南直河外左云石佛寺堡即石佛口也又西为十八墩北直罗村北山又西为十九墩北直水泉营又西为二十墩鎭鲁堡界止为垣二十九里　今得胜堡汛
　　明鎭河堡制鎭河一墩北直黑山东接鎭鲁二十墩鎭河堡界首又西为三墩垣内有土沟又西为四墩北直罗村西山垣形迤向西南墩左右有双土沟水口又西为七墩北即拒门堡也在垣之外重垣之内有关又西为八墩有小关又西为十墩左右胥有土沟北直沙沟南直鎭河堡又西为十三墩有防墩垣北对小沙沟又西为十六墩有小关鎭河堡界止为垣二十一里　今拒墙堡汛又西则破鲁堡界　拒墙堡今大同拒门堡今左云
　　鎭边堡北少东八十里堡方一里高三仞厚二仞明嘉靖十八年筑
　　聚乐堡东六十里东至阳高县治六十里西至大同县治六十里南至浑源州治一百二十里北至鎭川堡界四十里西北到鎭川堡四十里东北到边墙　堡方三里高三丈一尺厚二仞余门楼二明天顺三年筑治十三年展筑分驻守备一员　天顺时朝议以鎭城孤峙旁无辅衞乃东城聚乐西城高山以为左右两翼　成化十九年秋亦思马因复入掠左叅将刘宁将兵三千遇之聚乐站西连战败之复败之白登柳林又追败之小鹁鸽谷　嘉靖十二年十月总督刘源清驻聚乐堡讨叛兵十三年正月吉囊青台吉援叛兵源清战不利　嘉靖二十三年巡抚詹荣以大同无险乃筑东路边墙百三十八里堡七墩台百五十四又以近边宏赐诸堡三十一所延亘五百余里膏腴田可数十万顷奏请召军佃作复其租徭移大同一岁市马费市牛赋之　许论九边总论高山聚乐二城堡盖在鎭城两腋间募军分驻则按伏之费省犄角之势成　给事中王亦疏大同固为重鎭矣臣请增戍于高山聚乐二堡以为之翼
　　鎭川堡东北五十里东至聚乐堡界四十里西至助马堡七十里西南到大同县治五十里北至边墙五里东南到聚乐堡四十里东北到边墙　堡方一里高三仞厚二仞余门楼一明嘉靖十八年筑分驻守备一员　景泰元年二月也先率众入副总兵郭登提兵北水头夜二鼓寇连营至登召将士问计或言众寡不敌宜且退军登奋曰军已去城百里一退则必为敌所乗何以得达敢言退者斩于是径薄寇营登先登陷阵遂破之追奔四十余里至栲栳山而还斩首二百余级　嘉靖三十一年三月平虏大将军仇鸾出师鎭川堡至猫儿庄遇伏士卒死伤二百余人三十八年俺答自大同鎭川堡入转掠东西二城抢风崖东四十里乃大同东路之险阨也
　　得胜堡【即宏赐堡】北八十里东至边墙三里西至拒墙堡二十里南至大同县治八十里北至边墙三里东南到鎭川堡　堡方二里高三仞厚二仞余门楼二明嘉靖十八年筑【旧为红寺堡在北五十里周一里二十歩高二丈三尺明正统元年筑】明嘉靖三年巡抚张文锦议于红寺胪圏窑山墩水尽头沙河堡设屯戌而文锦用法素深三标下郭鉴等遂杀叅将贾鉴叛出塞营于焦山及抚之还城又害文锦水口诸堡悉废后总督毛伯温行边至鎭条上诸设官添仓事宜于是巡抚史道总兵梁震同规度以洞子沟地险移置稍西名鎭边堡水头地僻移置稍东名鎭川堡沙河地沮洳移置河南名鎭河堡红寺仍旧改名宏赐又于宏赐西置鎭鲁堡号曰北路置分守叅将驻宏赐堡诸堡置守备募人垦田为军毛伯温创立五堡疏旧堡俱狭隘坍塌且不系要
