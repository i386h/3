<!-- { "loadSidebar": true } -->
　　中司出华省副相晋阳行书答偏州启筹参上将营踏沙寒马细吹雨晓笳清正报胡尘灭桃花汾水生
　　客中闻从兄岛游蒲绛因寄
　　遥遥行李心苍野入寒深吟待黄河雪眠听绛郡砧差期逢缺月访信出空林何处孤灯下只闻嘹唳禽
　　送薛秀才游河中兼投任郎中留后
　　诗古赋纵横令人畏后生驾言游禹迹知己在蒲城日射云烟散风吹草木荣孤吟临宼境莫问请长缨冬中与诸公会宿姚端公宅懐永乐殷侍御
　　柱史静开筵所思何地偏故人为县吏五老逺峰前宾榻寒侵树公庭夜落泉会当随假务一就白云禅乌程李明府水堂同卢使君幼平送奘上人游五
　　台　　　　　　　　　　　　皎　然
　　身将刘令隠经共谢公翻有此宗师在应知我法存问心常寂乐为别岂伤魂独访华泉去秋风入雁门
　　遇五天僧入五台五首　　　　　贯　休
　　十万里到此辛勤讵可论唯云吾上祖见买给孤园一月行沙碛三更到铁门白头乡思在回首一销魂雪岭顶危坐乾坤四顾低河横于阗北日落月支西水石香多白猨猱老不啼空余忍辱草相对色萋萋逺礼清凉寺寻真似善才身心无所得日月不将来白叠还图象沧溟亦泛杯唐人亦何幸处处觉花开涂足油应尽干陀帔半隳辟支迦状貌刹利帝家儿结印魔应哭游心圣不知深嗟头已白不得逺相随送迎经几国多化帝王心电激青莲目环垂紫磨金眉根霜入细梵夹蠧难侵必似陀波利他年不可寻
　　送僧游五台
　　羡师游五顶乞食值年丰去去谁为侣栖栖力已充浊河髙岸坼衰草古城空必到华严寺凭师问辨公宋
　　谒帝尧庙　　　　　　　　　　范仲淹
　　千古如天日巍巍与善功禹终平洚水舜亦致薰风江海生灵外乾坤揖让中乡人不知此箫皷谢年丰
　　尧庙　　　　　　　　　　　　刘克庄
　　帝与天同大天存帝亦存桑麻通絶徼箫皷出深林水至孤亭合山居列岫尊尚存土堦意樵牧践篱藩
　　尧庙　　　　　　　　　　　　孙景文
　　帝庙乗山势巍巍古栢中治虽为日逺仁尚与天同堂陛严遗像川原隠旧风时时有灵异此语出田翁
　　过故闗　　　　　　　　　　　韩　琦
　　春日并州路羣芳夹故闗前驺驱弩过别境荷戈还古戍遗残堞新耕入乱山时平民自适白首乐农间
　　送贾推官赴绛州　　　　　　　欧阳修
　　白云汾水上人北鴈南飞行李山川逺风霜草木腓郡斋宾榻挂幕府羽书稀最有题舆客偏思玉尘挥
　　芦芽山　　　　　　　　　　　潘　阆
　　此地絶炎蒸犹疑到不能夜深如有雨寺静若无僧枕润连云石窻明照佛灯平生多贱骨寒逼恐难胜
　　送尧夫知河中府　　　　　　　司马光
　　耆老承风旧丝纶锡命新展禽安屡黜原宪乐常贫执志穷通一论交表里真但祈深自重膏泽望斯民
　　李牧
　　椎牛飨壮士拔距养竒才虏帐方惊避秦金已闇来旌旗移幕府荆棘蔓丛台部曲依稀在犹能话郭开
　　送裴中舍士杰赴太原幕府
　　元戎台鼎旧大府节旄新边正无事宾筵况得人山寒太行晓水碧晋祠春斋酿蒲萄熟飞觞不厌频
　　送薛水部十丈通判并州
　　十万貔貅士旌旗晋水阳元戎倚耆硕别乘选才良秀直寒松节精明利剑铓知君留滞乆从此欲腾骧
　　又和留题定襄驿
　　按节羊肠阪褰帷并塞州仁风熙爱日清徳凛髙秋甘泽随征葢华星近戍楼佗年叱驭事直笔寄歆彪
　　故绛城
　　文公恢霸略征讨辅周衰奕世为盟主诸侯听会期山河表里在朝市古今移欲访虒祁处乡人亦不知
　　柳溪对雪
　　春风不胜雪散漫度龙沙密映縁谿柳争飞乱眼花鸱夷赊美酒油壁系轻车塞下芳菲晚聊将当物华
　　晋阳三月未有春色
　　天心均煦妪物态异芬芳上国花应烂边城柳未黄清明空改火元已漫浮觞仍説秋寒早年年八月霜
　　谒三门禹祠二首
　　信矣禹功美独兼人鬼谋长山忽中断巨浸失横流迹与天地乆民无鱼鼈忧谁能报盛徳空尔荐醪羞屭赑青崖裂喧豗白浪髙客舟浮木叶生理脱鸿毛栢映孤峰短铭书絶壁髙河师不耕织容易戏风涛
　　游三门开化寺
　　山石古来色河流无尽声行船自往返羣木几枯荣狂象调难伏空华灭复生我来何所得聊此濯尘缨
　　百梯寺
　　凿石开蹊峻登崖置阁危笑谈空谷应步武白云随众壑如翻浪邻州若布碁何当遂栖隠身世两相遗
　　留题王官谷　　　　　　　　　李　釡
　　司空唐达士寂寞卧云岑扰扰任羣态休休信此心泉声半山急柳色旧庭深彷佛登临处遗踪一访寻
　　髙光堡道中　　　　　　　　　张商英
　　故碾迎朝日髙光昡晚霞峰峦成地势桑柘似人家柳叶依密溪流刷石斜土氓尊使者再拜馈酥茶
　　吊宋老生
　　血战保孤城嗟哉宋老生身甘殉隋难义不屈唐兵骨已尘埃尽光犹日月争裴刘等死尔谁重复谁轻
　　中镇庙留题　　　　　　　　　王维正
　　耸峻叠寒翠森森庙木秋崇封应圣迹褒徳镇中州辅宋来宸署兴唐占上游义旗初有立未足答神庥陜府芮城县羣贤凉轩诗【并序】　　李　寔
　　芮古邑也其民淳吴良令也其心清夫以良令之清心而得古芮之淳民吾知夫治之无难也必矣故吴令来期月之间薄山之阳大河之滨民知有生不知有吏吏知有狱未尝有民鸣呼其亦可以称治也与于是因民之无事作凉轩栋宇甫完山林满前笙箎箫竽天地万籁白日有尽清风不归若夫公余宾来日髙吏散令必休于其间也席有诗书槃有杯杅而弹有琴而投有壶于是啸歌偃息无有一而不得其适也当是时不知天地之为吾适耶吾自适其适而天地不吾与也不知陶渊明之昔时得如是无抑不知列御宼之泠然而乐乆而不返有是事乎无乎于是士大夫闻而以诗美之而令欲永其传以刻诸石且俾来者知作之所始既属予序而复继之以诗也时嘉祐五年八月一日河南寔序
　　自昔闲田国于今讼已微优哉贤墨绶经始雅轩扉白日有余乐清风知所归如何心已化尚寄玉琴徽
　　杜叔献
　　县僻少逢迎闲轩得创营先秋岚气肃涉夏竹风清待月诗中趣分泉枕畔声凭君植春柳髙节继渊明
　　樊宗简
　　邑署开轩槛景闲宜快襟檐虚月先上地僻暑宁侵夕照乱山逺风清羣水深政成足优逸好自抚鸣琴
　　吕希彦
　　酷暑如何避虚轩落始成地闲气易爽境胜目须清月上帘色静风来竹坞鸣公余亦自适山水入琴声
　　赵中逵
　　虚凉夺炎暑因此得佳名终日琴碁乐四时风月清卷帘对山色欹枕听泉声桃李新栽植花开政已成
　　黄　通
　　古邑已清旷凉轩尤洒然檐楹竹树城郭带云泉铸水孤吟地流觞避暑天应嗟吾土隘无处畜风烟
　　郎　几
　　伟哉言偃室室外构凉轩到觉一襟爽坐袪三伏暄植筠怜节操引水爱潺湲公暇无余事逍遥此释烦
　　赵【阙名】
　　古邑逢贤宰构轩凉景生尘埃不复到泉石有余清诗得幽竒句琴多雅淡声居民陶美化应此放髙情
　　柳　説
　　潇洒幽轩好清闲令尹才庭虚走泉响门静对山开夏可捐班扇风如到楚台羡君成吏隠终日逺纷埃
　　张　锷
　　潇洒吴夫子构轩山县中何曾知大暑每到便清风林影乱不定泉声咽复通微吟倾白酒日月任西东
　　陈　庸
　　宰宇居丰暇构轩凉愈清尘襟当此释暑气未尝生植竹助真性弄琴宜正声披风兹可会觞咏豁交情
　　陈　规
　　五柳已凉隂新轩复防深葺条君子徳虚豁主人心入座忘轻箑投檐少倦禽处民犹自处百里尽澄襟
　　李　鹏
　　盛夏暑已极此轩凉复生天除前吏酷地借长官清种竹风千树敲碁月一枰方知北窻傲不独是渊明
　　张　允
　　凉轩无限景茂宰乐清闲拂榻夜延月卷帘时对山泉声来槛曲野色入檐间遥意琴樽会吟游路险难
　　王　秠
　　异政丰余暇新轩雅构成云从檐外落魂自座中清尽日松风响通宵花月明琴觞暂舒啸才用即登瀛
　　王辟疆【附】
　　谿山环绕古城深贤尹开轩日醉吟大扺清虚虽得地从来安静本由心朝挥玉尘风生座夜抚瑶琴月满襟应笑陶潜种杨柳五株门外不成隂
　　江　泳【附】
　　一轩新创足清凉岸帻披襟暇日长极目闲田虞与芮凝神虚室老兼庄檐牙髙揭啄山色簟角平舒约水光料得北牕风更细何妨笑傲比羲皇
　　吴　戭
　　便斋素迫隘为敝一轩清畏暑不能到好风常自生檐牙透山色砌脚逗泉声事集民安堵琴碁此适情
　　题广胜寺　　　　　　　　　　李　曼
　　寺隠藏山腹山髙絶杳防浓岚春发黛岑塔晓开屏岭上云无着松根茯有灵访求忠武迹不复见丹青
　　广胜寺　　　　　　　　　　　新若通
　　吾党登临兴亭髙眼更明云深山断续川阔路纵横突兀娲皇塜荒芜简子城古来那可问林外晚风生
　　广胜寺　　　　　　　　　　　王渊亭
　　春岭碧嵯峨公余载酒过红尘随地少野意近山多泉溜寒鸣玉杨花碎剪罗归衫未能着斜日上松坡
　　冬日观河清　　　　　　　　　马世徳
　　邑宰崇明祀侵晨苦见邀未能乗快骑且复御轻轺瑞应黄流碧时清戾气消今朝风日暖临水且逍遥
　　题折氏下城南　　　　　　　　吴则礼
　　系马后河川可人冬景妍要看花致地付与水浮天未觉随戎马端来唤酒船谁云是闗塞胜事总堪传金
　　灵石县　　　　　　　　　　　萧　贡
　　古道行人少荒城乱石侵天横机素直河入土囊深涧近云长润山髙日易沉田翁丰乐嵗歌笑下﨑
　　游王官谷　　　　　　　　　　丁暐仁
　　防杖登山壁幽泉下碧虚细帘垂丈室琼液泻方壶峻石髙飞雪悬崖乱溅珠此来无俗客清气爽襟裾
　　晚过寿寜寺　　　　　　　　　郭　俣
　　稻垅分碁局松门入画图牛羊归自急鸥鹭宿相呼落日低青嶂髙风起暝途归僧上烟霭回首愧区区
　　揽秀轩
　　寺得新游处轩余旧赋诗山川蒲子国松栢晋侯祠行止非人力登临且嵗时道人应笑我真负鹿门期
　　三月望日次边徳举揽秀轩
　　水绕千家邑山围一席天桑麻新雨露桧栢老风烟梦后余芳草愁时更杜鹃亦知推不去端用得忘年
　　出榆闗　　　　　　　　　　　刘　着
　　羽檄中原满萍流四海间少时过桂岭壮嵗出榆闗竒祸心如析羁愁鬓已斑楚累千万亿知有几人还
　　鹊山　　　　　　　　　　　　周　昻
　　西征披短服北望衰顔再宿殊鸡舍相看独鹊山斾沾新雨过鸟逐暮云还白首瞻星汉何时皷角闲
　　环翠楼　　　　　　　　　　　赵秉文
　　公退常临此观风问俗间山川楼外布井邑掌中看曲水清流急巅峰翠绕环休言江上景未必胜榆闗
　　山中烟雨　　　　　　　　　　杨云翼
　　凉气先秋至重隂接望迷有无山远近浓淡树髙低鸟雀枝间露牛羊舍北泥支颐正愁絶风雨过前溪
　　太清观　　　　　　　　　　　宋雄飞
　　易觉春光老难消夏昼长问囚伤道气嚼句疗饥肠殿古苔痕涩坛髙桧影凉黄冠谁可语试与辨亡羊
　　游石壁　　　　　　　　　　　郝天挺
