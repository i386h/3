<!-- { "loadSidebar": true } -->
　　漫山白白与红红小树低丛看不供总道楂花香气好就中偏爱玉珑松【花名】
　　溪童相对采椿芽指似阳坡说种想得近山营马少清秋深处有人家
　　湍声汹汹落悬崖见说蛟龙擘石开安得天瓢一翻倒蹑云平下看风雷
　　仙坛倒影鳯麟洲一道云光插素秋也是天公闲不得海东移着海西头
　　南楼
　　汀树微茫岸草青滹沱四月水泠泠鳯山可是生来巧堪与南楼作画屏
　　过鴈门关二絶
　　鸡声未动发南楼涧水随人向北流欲望读书山远近鴈门闗上回头
　　棱层石磴倚高梯穹谷无人绿树齐总爲古来征戌苦宿云常傍塞垣低
　　登台山杂咏五首
　　西北天低五顶高茫茫松海露灵鼇太行上犹千里井底残山枉呌号
　　山上离宫魏故基黄金佛阁到今疑异时人读清凉传应记诸孙赋离
　　一国春风帝子家绿云晴雪间红霞香绵稳借僧溪草蜀锦惊看佛鉢花
　　沈沈龙穴贮云烟百草千花雨露偏佛土休将人境比谁家随歩得金莲
　　灵蛇不与世相关时复蜿蜒水石间何处天瓢待霖雨一龛香火梵仙山
　　翠岩峰
　　颠风作力扫隂霾白日青天四望开好个台山眞靣目争教坡老不曽来
　　眞容院
　　兜罗绵界宝光云云际同瞻化现身解脱文殊俱有说是中知有木强人
　　锦绣峰
　　登临夙有故乡缘试手清凉第一篇知被钱郎笑寒乞不将锦绣裹山川
　　登龙和山
　　悬麻白雨映层崖过尽行云晚照开可是登临动高兴马蹄新自太行来
　　游天池
　　天池一雨洒尘埃全晋堂堂四望开不上朝元峰北岭眞成不到此山来
　　圣阜山
　　马水横陈圣阜前滹沱陂堰远相连鱼多只说牛家滙何处秋风有钓船
　　读书山居
　　斜阳高树挂晴虹肃肃微凉雨气中一道鹭鸶花不断密香吹满马头风
　　西溪二仙庙留题
　　期岁之间一再来青山无恙画屏开出门依旧黄尘道啼杀金衣唤不回
　　过故关
　　过关天日正晴明谁道山神不世情远客得归心绪别陇汧间作断肠声
　　乡郡杂诗二首【予家自五代以后自汝州迁平定宋末又自平定迁于忻故文字中以平定爲乡郡】
　　一沟流水几桥横岸上人家种柳成来岁春风一千树绿烟和雨暗重城
　　新堂缥缈接飞楼云锦周遭霜树秋若道使君无妙思冠山移得近城头
　　石勒问道图
　　轻比韩彭作李阳高僧久已笑君狂中原果有刘文叔肎向铃声朁戾冈
　　题金鳯井
　　此地曾云海眼开古今人喜畅竒哉料应丹穴相穿透飞出摩天金鳯来
　　前高山
　　蛟聚蛙喧杳不闻已甘麋鹿与同羣胸中所得知多少半是青松半是云
　　寄女严
　　鹳崖鱼窟路间关旬月无繇一徃还寒食归寜见邻女举家回首望西山
　　度石岭
　　四海虚名几钱世间何限好林泉无情石岭关头路行去行来又十年
　　初挈家还读书山杂诗二首
　　天门笔势到闲闲相国文章玉笋班从此晋阳方志上系舟山是读书山
　　眼中华屋记生存旧事无人可共论老树婆娑三百尺青衫还见读书孙
　　家山归梦图
　　游骑北来尘满城月明空照汉家营巻中止有家山在一片乡心画不成
　　南关二首
　　风里秋蓬不自繇一生几度过隆州无情团栢关前水流尽朱顔到白头
　　路转川回失系舟更教两驿过徐沟多情团栢关前水却共清汾一处流
　　过龙泉寺
　　泉石烟霞自一家残生随分了生涯鸡鸣山下题诗客曾到灵岩不用夸
　　河边防尚能飞无角无麟自一齐甲子纷纷更儿戏壁间休笑阜昌题
　　远渠寒溜夜潺潺说有蛟龙在石间可惜九天霖雨手一泉水伴僧闲
　　砥柱
　　南北争教恨大江吴家才了又陈亡画工只说三门险不记茅津一苇航
　　元
　　读遗山诗四首　　　　　　　　刘秉忠
　　劔气从教犯斗牛百川横放海难收九天直上无凝滞更看银河一派流
　　北里笙歌劝酒杯南隣门巷冷如灰秋风万里方揺落叫杀孤鸿春不回
　　青云高兴入防搜一字非工未肎休直到雪消氷泮后百川春水自东流
　　云霞闪铄动霓旌轰磕征鼙震地声千里折冲归指画将坛孙子独论兵
　　题李晋王墓　　　　　　　　　李俊民
　　雄名凛凛震沙陀爲国功深奈老何多少三垂冈上恨伶人那进百年歌
　　关将军庙
　　鼎足相吞势未分谁能倾葢得将军曹吴不是中原手天下英雄有使君
　　和平大行路韵
　　凿开险阻若天成暂使时间眼界平却羡长安西去路青山不管送人行
　　游司马山
　　千年古庙映崇冈寂寂空庭草树荒见说旱时求得雨一池应有老龙藏
　　卜居
　　东邻西舍两三家墙头落枣花惭愧画梁防燕子笑人今日又天涯
　　水洞
　　倒倾蛟室泻琼瑰派落空岩雪浪堆巻地风姨收不起素娥垂下玉钩来
　　雪后送宝泉之碧落
　　酒靣轻风不作寒天花散落满人间殷勤行脚休辞逺出得城门是雪山
　　吊石勒塜　　　　　　　　　　郝　经
　　都门长啸气凭凌葛中原霸业兴夜葬山间人不见至今犹有庐坟僧
　　禹庙　　　　　　　　　　　　王　恽
　　大地河山绣错明野烟庙枕荒城杜鹃饶舌知何事血洒东风怨未平
　　游栖嵓寺三首
　　翠嵓回抱郁苍官絶境轩横杳霭间老矣瑞峰【寺僧名】应健在防持长伴八龙闲【宇文周末年大禁释教有昙延师者遯隐北山久之有樵叟日来听经后师道成复有七人者来师问故曰予八人皆龙也其一已传师教故予等亦来受戒】
　　一径萦纡入杳防望川亭逈夕阳明欲知眼界寛多少故出秦川似掌平
　　层岩重倚尚斜阳山下风烟一漫苍恨杀爱山王老子不来同宿赞公房
　　过虞坂
　　鸡声茅店月微茫山远行人促晓装良马虺隤身自健不须拭目认孙阳
　　盐池
　　解梁城下解盐池万宝腾光夺日辉我欲大观穷化窟乳泉一赋了天机
　　沁水山中杂咏二首
　　石径穿云曲又斜苍松影里见仙家一溪流水清如玉送出山中自落花
　　山中夏日似秋凉小小幽花暗暗香独卧客牕清不寐满庭风月野苍苍
　　过横望岭
　　终日山行不厌山出山聊喜慰衰顔朝来横望关头路满目风烟看洛川
　　泽潞即事杂思三首
　　自古徒兵泽潞雄选齐尤见四州公堂堂气与鼙声壮闪闪旗翻日脚红
　　角声催日上牙城白羽风清坐阅兵盾鼻恐烦磨檄墨莫教华发等闲生
　　一檄风驰万有降天兵开国古无双寄声璧月琼枝客鐡鎻休夸一苇江
　　庄宗横吹图
　　郭相西征奏凯还阿娇欢宠镜交鸾却嫌暖殿春风燠玉管横翻晓吹寒
　　王官飞湍
　　石窦悬流雪练飞夜深和月映松扉恨我不遇贻溪老一笑山间说化机
　　汾脽怀古三首
　　武皇夸大喜雄竒鼎出汾隂恐事爲更着夀王相娬媚守经深见汉儒卑
　　神倪三靣削苍崖中拥汾隂宝气开夹道老槐君莫讶虬枝曾拂汉旗来
　　毕祀汾隂事已亡尚留奎翰绘春光年年依旧秋风起满径黄花空自香
　　李陵台　　　　　　　　　　　袁　桷
　　雪滚寒沙风滚灰眼穿犹上望乡台陇西可是无回鴈不寄平安一字来
　　汾水秋风　　　　　　　　　　段成已
　　一曲刘郎发棹歌欢声未已耐悲何只今回首空陈迹依旧秋风卷素波
　　仙掌擎月
　　月出山头未数竿仙人掌上玉团团瑞光冷射三千丈絶胜碧莲峰下看
　　虞坂晓行
　　林外晨鸡第一声陇头残月伴人行未知局促盐车下老骥萧萧又几鸣
　　首阳晴雪
　　薇歌一曲对西山万古清愁老翠峦望断空岩人不见光揺银海玉峰间
　　赠师嵓卿
　　老大溪山入梦频强凭图画写情眞归与不及身强健山有英灵恐笑人
　　云中暮雨
　　古垒云藏一径微河山依旧昔人非贪徴徃古兴亡事不觉城头雨湿衣
　　登临晋制锦楼　　　　　　　　王思诚
　　制锦楼高倚县衙神宫佛殿带人家晚来纵目凭轩望日落原散彩霞
　　临晋道中
　　原回首望汾隂宝鼎精销瑞气沈千古帝王行幸地草荒辇路暮云深
　　沙陀晚行　　　　　　　　　　曹之谦
　　野旷天晴落日黄西风衰草白茫茫穷边四望行人絶惟见孤云逐鴈行
　　虞坂晓行
　　长坂悠悠接古虞行人鞍马问征途寒鸦隐树鸣初起残月低山淡欲无
　　冯小怜　　　　　　　　　　　杨维桢
　　前山较猎御同车一笑平阳等战蜗挽得后衣才上马琵琶又入代王家
　　玉峰山　　　　　　　　　　　张守大
　　与客擕琴到玉峰琪花瑶草绕仙宫道人亦喜招凡客话尽黄庭月上桐
　　过陈司谏墓　　　　　　　　　刘　祁
　　鸾坡乌府旧游空三尺孤坟野寺中犹有忧时心不死墓门昨夜起秋风
　　七星台　　　　　　　　　　　王防亨
　　云低天濶七星台鸣鴈逺衔霜信来汾水晋山今古梦夕阳无语重徘徊
　　罗汉寺　　　　　　　　　　　乔君章
　　芙蕖绰约水云乡百亩浓隂一径长暂喜借牀寻好梦不知身世在平阳
　　汾州北席里石氏节妇　　　　　陈　旅
　　北里高楼昼掩扉水铜光冷上苔衣寸心誓比南山石汾水秋风鴈不归
　　巡蒲化乐道中　　　　　　　　李文焕
　　滑滑春泥徧野田行人恐湿锦障鞯停骖暂借山中宿长日悠悠酷似年
　　春丁即事　　　　　　　　　　杜思名
　　阼阶灯火已阑珊向晚东风却作寒须信人间欢防少金荷倒卷不辞干
　　虞坂晓行　　　　　　　　　　陈　庾
　　五更风露正清防马首残蟾分外明好句堕前俄失去微吟倐过古虞城
　　马首山　　　　　　　　　　　宋克笃
　　马头山望紫金山中有仙人自往还多少尘缘消不尽谩劳魂梦翠微间
　　题二贤祠　　　　　　　　　　杨　奂
　　从经操懿狎孤儿世事尤非扣马时若道后人眞可诳空山焉有二贤祠【癸丑二月望奉天杨奂题首阳山夷齐庙同里王璨张端平陆员择从行】
　　春丁即事　　　　　　　　　　张浩然
　　一代文章复炳然泮宫爼豆防羣贤阑珊灯火人归后门掩西风又隔年
　　松子岭　　　　　　　　　　　张仲尹
　　密密松隂岭靣层层山势插云衢时人尽重王维笔到此还应画得无
　　松峰书院寄孔伯仪二首　　　　吕思诚
　　玉瓶擕酒远相邀羸马何思道路遥流水绕门山色近薰风杨柳乱鸣蜩
　　夕阳林树欲栖鸦偶到东山处士家松子岭高岚气润幽轩开碧落松花
　　荆浩秋山问竒图　　　　　　　吴　鎭
　　霜落林端万壑幽白云红叶入溪流朝来尚有寻眞至共向山亭领素秋
　　北极山　　　　　　　　　　　连　綮
　　撑破白云积翠环峰遥倚北辰间黎川歴歴凭高望几防村烟落照间
　　和　　　　　　　　　　　　　江受益
　　竒峰翠嵂出云霄更比终南太华高万壑烟霞深有意向人招隐莫徒劳
　　绣屏山　　　　　　　　　　　连　綮
　　削玉青山列卧屏野芳如绣照人明天教遮防黎侯国不蔽西周讨乱兵
　　和　　　　　　　　　　　　　江受益
