<!-- { "loadSidebar": true } -->
　　左云县在腹里明左卫制水泉儿墩大同左卫界东接宁鲁堡黒龙王墩西为屯军沟长墩北对屯田北山又西为屯军西长墩北对三山又西为左卫二小关乃水口也又西为左卫关又西为十家庄窝又西为王茂山墩南直大同左卫城北对水海又西减刘东山柴堆山又西为堂于山墩北对桦皮沟又西为王家中西嘴墩北对师婆塞王家中西嘴墩至马堡北马尾山东墩胥有堑马尾山西墩又有堑堑中如小水口古道沟黒龙王滩山寨沟刘隔子沟等与毛河形势相似又西为盘沟北对双庙又西为半坡墩大同左卫城界止为垣一十七里　猪儿窊左卫城北对十家庄窝又北对水海　明嘉靖二十年七月俺答繇左卫猪儿窊入南抵太原
　　破鲁堡东六十里大同县西北七十里东至大同县界一十五里西至县冶六十里南至髙山堡三十里北至助马堡二十里西北到威宁堡三十里　明嘉靖二十二年建堡方一里髙三仞厚二仞余门楼一万厯元年展修周三里二分有竒髙连女墙四丈二尺甎包　明嘉靖二十三年三月总督翟鹏凿长堑总兵周尚文议于堑内城灭鲁靖鲁破鲁威鲁宁鲁五堡募边人为军垦地堡置把总指挥綂之后于破鲁堡分驻守备一员　旧破鲁堡界今助马营界也破鲁堡在堑内助马堡在堑外明破鲁堡东接镇河堡而又西至助马堡泛界故列于助马之先
　　助马堡【连拒马堡】在县东北大同县西北九十里东至镇川堡七十里西至边墙二里南至破鲁堡二十里北至边墙八里　明嘉靖二十四年建方一里髙三仞厚二仞余门楼一万厯四年展修周二里四分髙连女墙三丈八尺　明嘉靖二十四年八月巡抚詹荣总兵周尚文复议于赐诸堡北添设军堡以相犄角遂废水口堡改名镇羌废宣宁县改名拒墙废乱草营堡改名拒门又増筑拒马堡各募军屯守镇羌拒马设守备拒墙拒门设把总指挥綂之后于助马堡分驻守备一员　助马路巡检司
　　国朝雍正七年巡抚觉罗石麟　题请设巡检司一员与武职互相稽查九年复　题请将懐仁营改设之都司归并附近助马路叅将兼辖与髙山营成犄角之势
　　拒门堡东北一百二十里在助马堡东北大同县拒墙堡界也明万厯元年磗包周一里零二百五步髙连女墙三丈七尺旧分管边墙沿袤一十五里三分边墩二十三座火路墩七座今裁并　明镇羌拒墙拒门拒马所谓堑外四堡也　长城东北自拒门堡边界接大同拒墙堡界起西北至宁鲁堡边界接右玉破虎堡界止沿边共袤一百五里
　　溢水口东北一百二十五里助马堡　雍正九年巡抚石麟防助马一台水口实名溢水口拒门口在南溢水口在北相隔七里俱系倚边开门边民耕种収获各由相近口出入其拒门一口寛敞平坦人畜车辆出入颇便至溢水口原为泄水而设边民就便行走而车辆防载从此出入震动揺撼不无损壊边墙之虞应令附近民人带有农器者春秋两次放行平时关闭其车辆防载概由拒门口出入不得混行
　　保安堡在助马堡东南破鲁堡东北明嘉靖二十四年建万厯元年甎包周一里五分髙连女墙三丈五尺旧分管边墙袤一十四里零边墩一十四座火路墩四座今裁并
　　髙山堡东南六十里东至大同县治六十里西至县界三十五里南至懐仁县冶六十里北至破鲁堡三十里西北到县治　明天顺二年建堡方二里髙三仞厚二仞余门楼二嘉靖十四年改建周四里三分髙连女墙四丈二尺万厯元年甎包旧火路墩一十六座今火路墩一十座　明分驻守备一员　许论九边总论髙山聚乐二城堡在镇城两腋间实为东南要冲　明杨博疏一经畧左卫左卫至髙山站六十里合无于中路缪官人屯筑大堡一座二十里铺旧髙山城各修筑小堡一座髙山站至镇城六十里于适中冈家湾筑大堡一座白庙儿屯石佛寺各修筑堡一座公防营房等项以次修建一増设官兵议得缪官人屯冈家湾各设操守一员仍各提调东西二小堡各募军五百名各给马一百匹以备往来传报之用每小堡各设把总官一员一查处荒田左卫逹镇城官路东西尽皆腴田议令官军开垦暇日修理原设墩台地方人随堡住种聼从其便　陈子龙曰是年杨襄毅所筑大小土堡九座墩台九十二座又濬大壕二道各长十八里边民大悦　髙山城巡检司雍正八年设
　　马头山北三十里东连大同西接右玉迤逦八十余里陟巅则垣外丰州滩威宁海松树诸山胥在指顾中长城踞其上一名长城岭形似马首双耳尤肖盛暑坚氷不生树木
　　弥陀山北四十里东西袤百里北连口外嘉靖二十七年八月俺答伏兵五堡旁诱指挥顾相等出围之弥陀山总兵官周尚文急督副总兵林椿叅将吕勇游撃李梅及二子君佐君仁出塞援围始解相及指挥周奉千户吕恺郝经等已阵殁尚文转战次野口伏突起殊死战斩其长一人相持月余乃引去尚文设伏杀其殿卒而还
　　防合口水经注沃水又东迳防合县南魏因防合陉以名也北俗谓之仓鹤陉道出其中亦谓之防合口陉在县之西北即燕书所谓太子寳自河还师防合三军奔溃即是处也魏立县以凉城郡西去沃阳县故城二十里　盐池在沃阳县故城东北六十五里而防合县在沃阳县故城东二十里今左云县北有盐海则叅合口即马头山北口也　晋太元二十年燕建兴十年也夏五月魏侵逼附塞诸郡甲戌燕主垂遣太子寳及辽西王农赵王麟等率步骑八万自五原伐魏范阳王徳陈留王绍别将步骑一万八千为寳后继秋七月魏张衮闻燕军将至谓魏主曰燕狃滑台长子之防竭国之资力以来有轻我之心宜羸师以骄之魏主从之徙部落畜产西渡河千余里以避之寳军至五原降魏别部三万余家収穄田百余万斛置黒城进师临河造船为济具魏遣右司马许谦乞师于秦八月魏治兵于河南九月进师临河连旌沿河东西千有余里寳列兵将济暴风忽起漂其船数十艘泊南岸魏获其甲士三百余人又使陈留公元防将骑五万屯于河东要山截谷百余里以絶其左东平公元仪将骑十万屯于河北以承其后畧阳公元遵将骑七万絶其中山之路时秦遣杨佛嵩救魏兵亦至寳愈大恐冬十月辛未烧船夜遁时河氷未结寳以魏兵必不能渡不设斥堠十一月己卯天暴风氷合魏引兵济河留辎重选精鋭二万余骑急追之寳军还次防合忽有大风旋黒气来临覆军上沙门支昙猛言于寳曰风气暴魏军将至之候宜遣兵御之寳以去魏军已逺笑而不纳昙猛固请不已范阳王徳劝寳从昙猛言寳乃遣麟率众三万为殿以御非常麟以昙猛言为虚纵骑游猎不设备寳遣骑还伺魏兵骑行十余里即解鞍寝卧魏兵晨夜兼行乙酉暮至防合寳军在陂东营于蟠羊山南水上靳安曰今日西北风劲是追兵将至之应宜设警备兼行速去不然必危寳乃使人防后寳先不抚循军无节度将士不觉魏军在近丙戌昧爽魏兵齐进日出登山下临燕营燕军晨将东引顾见军至士卒大惊扰乱奔走魏纵兵击之燕军走赴水人马相腾蹑伤者万数魏畧阳公遵以兵邀其前燕兵四五万人一时放仗敛手就擒其遗迸去者不过数千人而已　魏太祖幸河南宫乃进师临河筑台告津奋威武连旌沿河东西千有余里　慕容垂留慕容徳守中山自率大众出叅合凿山开道次于猎岭遣慕容寳慕容农出天门征北慕容隆征西慕容盛逾青山袭魏陈留公泥于平城陷之収其众三万余人而还垂至防合惭愤寝疾乗马舆而进过平城北三十里筑燕昌城而还寳等至云中皆引归或有叛者奔告魏曰垂已亡魏又闻防合大哭以为信然乃进兵追之知城已陷而退还馆隂山　平城东有髙柳塞西有防合口葢防大同县北境之平旷而壮左右翼以维持之也
　　威鲁堡明嘉靖二十二年建万厯元年甎包周二里六分髙连女墙三丈五尺旧分管边墙沿长四里三分边墩六座火路墩一十座今裁并
　　灭鲁堡东北四十里大同县西北一百里东至边墙三里西至宁鲁堡二十里南至县界十五里北至边墙二里东南到破鲁堡三十里西南到县治四十里明嘉靖二十一年建堡方一里髙三仞厚二仞余门楼一万厯元年展修周二里二分零髙连女墙三丈八尺余甎包分驻守备一员
　　三屯堡威鲁堡西左云县西北明隆庆三年建万厯六年磗包周七分髙连女墙四丈旧分管边墙袤一里七分边墩三座火路墩一座今裁并
　　宁鲁堡北二十里大同县西北一百二十里东至威鲁堡二十里西少北至右玉县治五十里南至县治二十里北至破虎堡三十里　明嘉靖二十二年建方一里髙三仞厚二仞余门楼一万厯元年展修周二里七分髙连女墙三丈八尺甎包
　　吴家口南六十里西连四峰山　四峰山南六十里连吴家窰东山　明嘉靖二十一年七月俺答繇左卫吴家口入歴太原汾州抵平阳
　　云西堡在腹里明嘉靖三十七年建万厯二十四年甎包约周一里四分零髙连女墙四丈一尺旧火路墩九座今裁并
　　云冈堡在腹里明嘉靖三十七年建万厯元年改建于冈上周一里四分零髙连女墙三丈五尺旧设火路墩八座今裁并
　　红羊峪南四十里四峰山旁最称险隘相传宋杨业屯兵于此
　　明成化六年筑长城起大同左路至偏头关界六百里平鲁县
　　平鲁长城东北繇县境大河堡边界接右玉云石堡界起西南至败虎堡边界接偏闗水泉营界止共袤一百五十里
　　大水口堡营分管边墙自败虎堡边界起至败虎堡十六墩边界止袤三十里　旧边墩二十五座今边墩八座
　　败虎堡营分管边墙北自大水口边界起南至阻虎堡边界止袤二十九里一分　旧边墩五十一座今边墩一十七座内双碾墩在堡正西四十里崇祯十年筑边墙上下二层髙四丈周一十六丈内建房一十九间石牕一十四孔门裹以铁四面女墙顶建关圣庙楼台髙耸逺览塞内外数十里为驻防要地　旧火路墩一十九座今裁并
　　阻虎堡营分管边墙北自败虎堡边界起南至乃河堡边界止袤八里五分　旧边墩一十一座今边墩四座　旧火路墩四座今裁并
　　乃河堡营分管边墙东自阻虎堡边界起西至五眼井堡边界止袤三十一里　旧不设边墩今边墩一十九座　旧火路墩一十六座今裁并
　　明威虎堡制堂子山墩北接威逺卫周二河墩威虎堡界首又南为庄窝长城少凸而西东直威虎堡又南为徐四岭又南有大水口闗又南为大水口又南为界牌梁墩而直倚山威虎堡界止为垣七里
　　明败虎堡制大口子墩败虎堡界首北接威虎堡界牌梁墩又南为红石嘴长城凸而西又南为缑家堂子墩败虎堡界止为垣五里
　　平鲁县在腹里明平鲁卫制吕公山墩平鲁卫界首北接败虎堡缑家堂子墩南为侯家北山西直垣外青冢又南有关又南为将军沟西对旧岩又南为营盘山又南为泉儿梁长城少凸而西西直李陵碑东直平鲁县城又南为黄花山又南为陡嘴子长城凸而西又南为响水北山墩又南为艾荞沟少凸又南为野猪沟少凹沟号极冲又南为大水口又南为胜山儿墩西对贼人岭平鲁卫界止为垣一十里
　　明迎恩堡制余坡墩迎恩堡界首北接平鲁卫胜山儿墩又南为永安墩西直旧单于城又南为樊家沟泉儿沟又南有小水口少凸乂南为黄土坡西对黄岭又南歴二墩至镇沟又南为长胜墩迎恩堡界止为垣七里
　　明阻虎堡制双山墩阻虎堡界首北接迎恩堡长胜墩乂南为莺架山坡势迤西西直中平山东直破虎堡又南为镇坡墩长城凸而西阻虎堡界止为垣三里
