<!-- { "loadSidebar": true } -->
　　害祗取宏赐堡居中展修十分之六迤东二十五里取鎭川堡展修三分之一又东二十五里地名南车房新立一堡名曰鎭边宏赐堡迤西二十五里地名防保村新立一堡名曰鎭鲁又西二十五里地名好女村新立一堡名曰鎭河以上五堡俱当要害且势相联络　各部新召军士编成行伍宏赐堡居中展修广濶编军一千一百名鎭川等四堡各六百名　巡抚史道创立五堡疏鎭城迤东六十里洞子沟之南旧原设堡四匝沟岔道路崎岖转输救援一时不可猝至该堡稍西地名南车房土脉肥厚地势高阜就此创立一堡与关头北车房等处相距寇不敢直犯腹里采掠安子等山及聚乐等处矣及鎭城东北四十里水尽头原有旧堡地僻殊非险冲土干不便汲水仍移向稍东平冈之地则四望豁敞战守得宜矣又红寺旧堡在鎭城正北当诸边适中之处原额堡规度狭小气槩不雄况经岁久风雨披塌今当开展扩充中多增军马于此营诸路兵将若遇寇警互为传报眞有一呼千应之势也又红寺稍西有张布袋红土等沟俱系常年暗通寇路不有所处则红寺虽存未免孤立无助西二十五里有防堡村正当前沟通防之地于此立堡则东援红寺北控诸沟一应零星之贼无从潜地而入矣又西五十里沙河旧堡设在沙河北岸然坐陷淤泥之间今移其所于河南好女村立堡则北距河险东与防村等处声势聨络贼骑不敢南渡矣　红寺改名宏赐堡南车房改名鎭边堡水尽头改名鎭川堡护村改名鎭鲁堡沙河堡改名鎭河堡宏赐堡周三里五分高二丈五尺厚二丈五尺余四堡俱周二里三分高厚各二丈五尺宏赐堡设叅将立把总四员鎭边四堡各把总一员管贴队官旗共一百四十员名　西北一带深挑壕堑一道沿壕筑立墩台各设旗军哨守五堡之外又生一藩篱矣　东自阳和西抵高山俱接陡山一百六十余里深一丈三尺垒土为墙一丈四尺上下二丈七尺寛一丈五尺沿壕外二里筑墩台一座共六十余座每墩起屋二间合为一间　宏赐堡稍东南十余里五堡分中处所一山特起旧名平山絶顶为平地膏腴千顷升巓四望五堡俱在目中方向极为眞的凡标号招传合散呼斥远近可以毕见于其上创一小堡名为防远中设公馆以为发兵之地更立一墩台置官军哨守　总督翁万达乞录毛伯温疏五堡为云中腹背之地北逼沙漠南翼鎭城东亘阳和西连左衞又曰三面耕一面御敌　明初以断头马头二山之空而置大同毛伯温复以大同之北鲜扞蔽而置五堡　嘉靖十五年八月俺答由红寺口入遂掠浑源灵邱十九年七月由宏赐东口入掠至灵邱复由宏赐东口而出　于愼行郭康介公宗臯传明年五月俺答再入云中公遣将斩九十级防寇数骑潜入边御史胡宗宪夜趋总兵张达击贼达谓寇有伏兵夜出不利请待旦御史曰若欲墨吾白简邪达不得已以二百骑夜出至红寺堡寇众大入围之数重达与副将林椿皆死焉公在阳和去败所二百余里趋发兵往救至则无及　三十一年俺答由宏赐堡下浑源　赵炳然分布秋防疏大同总兵官移驻宏赐一则适中调度一则东西援勦副总兵统竒兵仍驻左卫一则控制云西一则南援威平游击统游兵移驻怀仁一以防御山寨一以捍卫朔应游击统游兵移驻阳和一以南遮洪蔚一以便援云东总兵移驻怀安游击一驻西城一驻阳和
　　鎭河堡明分驻操守一员
　　拒墙堡北少西八十里东至得胜堡二十里西至边墙三里南少东至大同县治八十里北至边墙一里西南到助马堡　堡方一里高三仞厚二仞余门楼一明嘉靖二十四年巡抚詹荣总兵周尚文筑分驻守备一员
　　弥陀山在拒墙堡北周尚文破敌于此　金志宣宁有官山弥陀山石碌山　金托克索尝领偏师破云中诸山寇盗
　　牛皮关东六十里牛皮岭下　唐志云中东有牛皮关
　　金志大同有牛皮关
　　牛皮岭东六十里高一里盘踞十里北连采掠山南连土坡山下有牛皮关
　　东奕峪西南四十里
　　尖峪口西十里
　　石佛寺口西三十里左云县东一百十里有墙堡前卫有石佛寺堡
　　黑峪口西四十里
　　营盘沟北七里隂山道　唐志云中有隂山道青坡道皆出兵路
　　小石口【一名小寺口】北二十里前卫有小石寺村堡
　　大石口【一名大寺口】北二十里
　　野狐岭北二十六里　嘉靖十七年九月俺答先由阳和入总兵梁震副总兵戴廉游击王陞督兵赴之既而由野狐岭犯鎭城都御史史道率都指挥徐珏等以歩卒阵于城东东塘坡寇遂南掠至怀仁乃退
　　孤山湾北四十里边汛多会于此
　　山口东北四十里东通阳高县自北而西有小石大石二口又折而南有黑峪尖峪二口　山口有山谷云中志东北五十里阳高十里河发源边外由守口堡之山口入　郭登初至大同士卒可战者才数百马百余匹不数年马至万五千匹精卒数万又尝以意造搅地龙飞天网凿深堑覆以土木如平地敌入围中发其机自相撞击顷刻皆陷又仿古制造偏箱车中藏火器上建旗帜钩环联络布列成阵战守均有赖焉　余子俊议军务事一修理边备如大同中路起西至偏头关接界去处止东西地远六百余里地势平坦无可据应调集中西二路征操马歩官军并屯种官军舍余人等做与墩样从中路起随小边故址每二里筑立墩台一座每座四面根脚各阔三丈高三丈对角做悬楼二座长阔各六尺空内挑壕堑阔一丈五尺深一丈计用做工人五百土近者十日可成一座姑以一万人十日计之可成二十座一月可成六十座两月可成一百二十座聨络二百四十里各以十人守备非但瞭望得眞多备鎗炮等器可以四面击贼以平日试打鎗炮验之可致三四百歩今以两墩鎗炮共击一空中停去处止有三百六十歩决无不可击至之理其大同东路另起一工宣府从西路与大同接界去处总起一工　丘濬墩堡议墩台相去远近当以火光可见礟声可闻为限宜于外墩之内每二三十里各为总台数处以次通报城中其墩之制高必极望墩之下于三四里间四周俱筑为土墙高四五尺长七八尺许横斜错乱彼此相入又须委曲然后可行使驰骑不能侵近其墩之上除候卒自持口粮外常蓄一月水米若夫烽燧之制古人昼则燔燧夜则举烽偶逢风劲则烟斜而不能示远值霖雨则火郁而不能大明宜于墩台之上立为长竿分为三等上悬红灯以灯数多寡为缓急众寡之候所谓红灯者锻羊角效鱼魫为之而染以红遇夜则悬以示众数百里之间举目可见　王道中翟鹏行状壬寅七月廷推总督宣大偏保并节制山东河南公乃挑修大同壕墙一道深广各二丈且垒土为墙高复倍之延袤三百九十余里添筑新墩二百九十二座防墩堡一十四座添设守备操守十四员起盖营房一千五百间得地一万四千九百余顷以地募军每军给地五十亩得军一千五百名事半工倍省费数十万计　初总督翟鹏议凿长堑后抚鎭渐筑城垣及増筑靖鲁五堡灭狐九堡鎭羌四堡大同西北号为重障二十五年总督翁万达集都御史詹荣总兵周尚文议曰堑可塡渡且不利拒守故必城长城长城必有台利于旁击台必置屋以处戍卒近城必筑堡以休伏兵城下留数暗门以便出哨又曰自阳和至宣府李信屯旧无城自丫角山至阳和旧有堑或城而不固三月令通筑长城补故剙新凡三百余里敌台暗门称是增筑保安堡设兵戍守又多筑土堡于内以屯伏兵后又计李信屯道里及宣大援兵节度行之　明初以宣大为重鎭建将屯兵号曰两鎭嘉靖十九年大同失防太原告急始添置太原宁鴈汾潞兵将缮紫荆倒马平刑宁鴈边隘至秋征兵防戍如宣大号内边总督翁万达具奏曰山西起寳德州黄河岸歴偏头抵老营二百五十四里大同西路起丫角山歴中北二路东抵东阳河鎭口台六百四十里宣府起西阳河歴中北二路东抵永宁四海冶一千二十三里共一千九百二十四里险在外所谓极边也山西老营堡转南而东歴宁武鴈门至平刑关八百里又转南而东歴龙泉倒马紫荆插箭岭浮图峪至沿水口千七十余里又东北歴高崖白羊至居庸关一百八十余里共二千五十余里皆峻山层冈险在内所谓次边也外边西连延绥东距蓟州势相犄角屏蔽京师内边惟紫荆宁鴈通外次居庸倒马余称腹里矣外之不御内安可支故论者有唇齿之喻又有门户堂奥之喻欲窥堂奥必始门户唇不危则齿不寒理所易晓山西旧规守偏老一带岁拨班军备御大同内边则但存防守隘口之兵以为大同声援原无摆守例也宜罢征兵于内省分鎭兵于外藩外备既严则内境无患其内关额设兵马照额存留以复旧制诏从之　二十六年三月既议并守于是丫角山以东至阳和靖鲁堡增修长城　弥陀之役俺答虽奔北而堡人惧二十八年五月总督翁万达与都御史李仁计下令城外塞塞如偃月形东西皆附于旧塞暗门敌台如制三十年十二月俺答寇大同时兵部侍郎史道马市初翁万达修筑宣大边垣千余里熢堠三百六十三所差完固至是以通市半为俺答众所毁　梁斗辉边防议大同城堡六十四座敌台墩台共九百余座嘉靖中于边墙冲口等处添设空心甎台三百座翁万达曰宣大山西外边地有平险路有迂直合
　　而言之则大同最称难守次宣府次山西之偏老分而言之则大同之最难守者北路也次中路次西路东路宣府之最难守者西路也次中路次北路东路山西偏关以西恃河为险无待防秋偏关以东则略与大同西路同焉　大同东至枳儿岭西至平鲁城无山设险　氊防山大黄口鸽子堂野马川下水海沙嘴牛站口牛角川驻帐则必犯大同　魏正始元年九月有吿蠕蠕率十二万骑六道并进欲直趋沃野怀朔南寇恒代诏车骑大将军源怀加使持节侍中出据北蕃诸所处分皆以便宜从事怀至云中蠕蠕亡遁怀旋至恒代案视诸鎭左右要害之地可以筑城置戍之处皆量其高下揣其厚薄及储粮积仗之宜犬牙相救之势凡表五十八条　唐顺之左编金宗翰传金人初犯太原孙翊与折可求随援之可谓勤矣然当宗翰自云中悉众侵太原时翊在朔州由马邑怀仁东去云中无数舍之远可求在武州由武朔东去云中路近于交城皆是坦途若翊与可求防麟府武朔之师并力以捣云中时宗翰之徒骨肉财寳尽在云中敌必仓皇归救根本太原之军自可从后袭之孙膑走大梁而救韩皆此道也宗翰失意则宗望亦防气矣　宋宣和末金人围太原势张甚知朔宁府孙益被命救太原或言不若引兵北捣云中彼之将士室家在焉所谓攻其所必救也益曰此防固善无违君命因跃马冒围至城下张孝纯不肯启门遂死之
　　沙河堡西北六十里周二里三十歩高二丈五尺前卫哨马营
　　怀仁堡西南八十里周三百五十五丈八尺高二丈七尺壕深一丈七尺明永乐九年筑
　　赵麻堡南一百二十里周一百三十丈高三丈壕深一丈五尺明永乐九年筑
　　第三祚堡南一百二十里周一百三十丈高二丈七尺明洪武七年筑
　　长安堡东南五十里周二百二十四丈高三丈八门后存二
　　神泉堡东一百二十里周一百二十丈高二丈壕深二丈四尺门一
　　漫流堡东一百四十里周二百八十丈高三丈壕深二丈门一
　　聚乐堡东六十里　高山堡南六十里　许家庄堡怀仁县
