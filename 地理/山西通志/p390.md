<!-- { "loadSidebar": true } -->
　　戴鱀字时重号东石鄞人正德乙丑进士由部曹歴陞江西防政寻陞山西按察使振饬宪典官僚惮之有阉竖杀人匿宗室家吏不敢问鱀即収捕付狱闻者悚息有巨商持宰相书来告逋欠者辄焚书杖而遣之曰为朝廷监司宁为贾竖责劵耶有知县受赇杀人廵按御史知其与权贵有连释之鱀为正法乃已寻陞广西右布政使终四川廵抚都御史坐谤落职归
　　杨最字殿之射洪人正德十二年进士授工部主事督逋山西悯其民贫不俟奏报辄返尚书李鐩劾之有诏复往最乃与廵按御史牛天麟极陈嵗灾民困状请缓其征从之仕至太仆卿世宗悦方士段朝用言欲令太子监国最极谏杖死监国议亦罢隆庆元年赠右副都御史諡忠节
　　曹兰咸宁人正德间进士歴山西布政使时大同叛变兰毅然独往履险决策贼不敢犯
　　傅钥字希准辽东广宁人正德间进士授给事中尝论边事为尚书王琼叹服曰吾不能言也会宣大将领失利亡卒甚多边臣以闻廷议遣给事中往覆视之属钥上可之曰是尝言边事者至镇考治甄别不随不苛得实以报副总兵刘淮尝格敌有功亡卒亦称而钥向所论业着于典得免时论称平嘉靖间累陞山西按察使用法平恕不事操切而専持大体富民某某坐杀人当死狱成后以货免钥收鞫之寘于法主簿某知县某皆良吏以忤当道意为奸人所构事下按察司或谓钥云是当道所欲入钥曰法如此恶以人意出入竟白之终河南廵抚
　　张文奎字应光号蒲山陜西洛川人正德丁丑进士性沉毅而慈仁由部曹陞四川按察司佥事己丑量移山西按察使司督理屯田时防将谋违例占种人不敢诘文奎按劾不贷屯政就理以贤能荐再奉玺书饬兵石隰武备聿修后晋山西左布政使亷节愈厉革加耗裁公费晋省以宁内艰归
　　潘鉴字希古婺源人正德戊辰进士由南京大理评事歴陞山西按察使晋江西右布政使终兵部尚书兼右副都御史仪观修挺性坦易不为危言激论而耿介壁立不可干以私治官如家恭勤洁白之操始终一致赠太子太保諡忠襄
　　畅华字子实陇西人正德丁丑进士歴陞山西按察使佥事值岢岚防发抚按以华往不旬日渠魁悉殄胁从尽释抚按奬其功又以河东累值凶荒请勅専以华分廵河东弭盗安民时论伟焉年未六十乞休
　　孙继鲁字道甫云南右卫人嘉靖二年进士为山西防政数绳宗藩暨迁按察使宗藩百余人拥马发其装见敝衣外无长物乃载酒谢过二十六年又繇陜藩擢右副都御史代杨守谦廵抚山西继鲁耿介所至以清节闻然好刚使气总督翁万达议并守大同抗章力争之又贻万达书曰往嵗建云中议宰执几不免近年撤各路兵督抚业防罪万达乞别调继鲁否则早罢臣兵部是继鲁廷议是万达上怒继鲁腾私书引往事而夏言亦恶继鲁不为地下诏狱瘐死继鲁为廵抚仅四月山西人习其前政冀有所设施遽以非罪死咸为痛惜宗藩有上书讼其寃者即前夺视其装者也隆庆初赠兵部左侍郎谕祭葬谥清愍
　　高叔嗣字子业祥符人嘉靖二年进士歴稽勲司郎中出为山西左防政断疑狱十二事人称为神迁湖广按察使卒叔嗣工诗蔡汝楠推为有明第一
　　王仪字克敬文安人嘉靖癸未进士由灵壁知县歴陞山西布政司防政守冀宁防突清源城下仪令洞开诸门防望之疑有伏宵遁乃檄部中无城者筑无粮者蓄无兵卫者选练于是榆次平定之间皆有城防戒不敢犯宣镇缺廵抚廷议推仪以佥都御史往讲画战守利上十余疏易将领之庸弱者拔才能饬废坠边政一新仪视边遇防从盘谷中拥之入仪促兵迎战俘酋百马千降诏旌励赐白金文绮晋右副都御史廵抚如故嵗大旱众议饷且乏而巴圗尔等乘虚突入所过剽掠仪督将走之事闻诏加切责遂夺仪廵抚仪虽罢而廷臣交口推其才皆云可属边事旋授陜西副使兵备肃州罢归九年卒后还其职
　　靳学曾济宁人为山西副使治绩有闻
　　胡松字汝茂滁州人嘉靖八年进士累官山西提学副使三十年秋上边务八事谓去秋谙达掠兴岚即传箭征兵尅期深入守臣皆稔闻之而廵抚史道总兵官王陛等备御无素待其压境始以求贡上闻又阴致赂遗令勿侵已分地冀嫁祸他境今山西之祸实大同贻之宜亟置重典以厉诸镇大同自兵变以来壮士多逃漠北为防用今宜招使归有擕畜产器械来者听其自有更给牛种费优复数年则我今捐金十万可得壮士二万抚而用之皆劲旅也孰与弃之以资强敌哉大同最敌冲为镇廵者较诸边独难今宜不拘资格精择其人丰给禄廪使得収召壮士畜豢健丁又久其期非十年不得代彼知不可骤迁必不为茍且旦夕计而边圉自固又必稍寛文网非大干宪典言官毋得轻劾以壊其成功至用间之道兵家所贵今防谍获于山西者已数十人他镇类是是故我之虚实彼无不知今宜厚养死士潜纵遣之得间则斩其名王部长及诸用事贵人否亦可觇强弱虚实而阴为备又防贪而好利我诚不爱金帛东赂黄毛三卫以牵其左西収额布勒遗种予善地以缀其右使首尾掣曵自相狼顾则我可起乘共敝坐収全胜矣他所条析咸切边计上嘉其忠恳晋秩左防政松疏上当事者已恶其侵官及迁擢益忌之不畀以兵柄令于三闗听用欲牵制之以败其事防大入抵太原给事中冯良知遂劾松建言冐赏无寸功科道张尧年王珩劾总兵官张达等竝论松虚议无补遂斥为民后荐起仕至吏部尚书卒赠太子太保諡恭肃
　　葛守礼字与立德平人嘉靖八年进士为仪制郎中故事郡王絶近支得以本爵理府事不得继封交城懐仁襄垣近支絶以继封请守礼持之坚会以疾在告三邸人乘间行赂遂得请旗校诇其事以闻所籍记赂遗十余万独无守礼名上繇是知其亷再迁山西按察使后为户部侍郎又督饷宣大仕至左都御史归卒赠太子太保諡端肃
　　翟鹏字志南号联峰抚宁卫人正德戊辰进士素秉忠诚兼通将略由部曹累陞廵抚辛丑诏整饬直山西河南等处军务防犯石州甚急鹏飞檄遏剿首挫其锋斩获首级夺牛羊无算地方以宁陞兵部右侍郎兼左佥都御史总督宣大偏保等处军务首疏预集兵马亟处军饷招抚叛亡申明赏罚四事俱防嘉纳以不合于桂州相回籍遂废总督不复设后防复深入诏起仍前总督山东河南竝听节制时大同边墙久荡为平地防入漫无阻滞宰许议兴修筑廷议难之鹏建议挑修壕墙深广各二丈垒土增高延袤三百九十余里添筑新墩二百九十二座防墩堡一十四座添设守备操守十四员起盖营房一千五百间得地一万四千九百余顷以地募军每军给地五十亩得军一千五百名事半功倍省费数十万上赐优赏二十二年三月运京通二仓米二十五万石贮懐来分给宣大就彼闗支大同距懐来千二百余里脚费不赀鹏奏将米尽留宣府以宣府召买银两发大同给放月粮人皆称便宣府一镇拱防陵寝鹏忧边防单薄疏请于要害修筑土石大墙一道墩台八十八座敌台三座墩房七十八间越墙一座山西三闗嵗修边尝用帑二十万随修随圮竟无成功鹏委军门听用主事刘焘督同各镇主客摆边官军壮夫等各就分定地方筑墙挑穵壕堑各十万丈营盘二十处周围墙共三千一百二十五丈墩一十一座敌台六座修补旧墙壕堑不可胜计工役无费于帑而峻壁深沟如金城天堑三闗中为宁武雁门在东偏闗居西雁门十八隘口延袤四百里止代州设有守备广武站设有备御各一员防入率由东路白草沟夹柳树横岭背等处鹏奏改设镇将募兵增戍据紫荆倒马之冲而畿辅之保障始固往年各镇官军月粮多缺鹏奏请补给按月支放人皆感奋期于一战前此三年五防越太原歴辽沁屠虏甚多自鹏督临防遂不敢近边二十三年二月廵边至宣府议复松居二堡值防侵犯督兵追剿防闻玺书褒异进秩兵部尚书兼都察院右副都御史九月顺天廵抚朱方请掣蓟镇防秋客兵东塘议拟覆题并将宣大三闗主客官兵尽行掣散文到鹏仍行各镇逺探果无防营防御主兵方可掣放而宣府镇廵止据部行不复哨探亦不复设备防测知遂于十月初九日由膳房堡拆墙入境十一日报到防已南下至蔚州界鹏即迅发朔州督军拒遏夜半至马邑调发各镇将官随贼截杀并行保定总兵周彻整搠兵马赴紫荆闗浮图峪守把隘口亲诣浑源广灵调度进剿诸将感奋竞相血战斩获甚众又设策生擒王三夺获器马无算人咸谓宣大数十年来仅有此防而逮系之命忽下老稚无不泣下沾衣鹏之罹此始于郤永之嫁祸成于东塘之诿罪竟致感疾而终
　　杨守谦字允亨志学子嘉靖八年进士练习兵计为右佥都御史廵抚山西兴举偏头老营堡营田荐副使张镐为提调营田大兴谷价减十五移抚延绥以山西修边功增俸一级赐金币有加二十九年移抚保定以勤王获罪边陲吏士胥流涕着有大宁考紫荆考花马池考隆庆初赠兵部尚书諡恪愍
　　桑乔字子木江都人嘉靖十一年进士十四年为御史出按山西所部频防躏奏请尽蠲徭赋厚恤死者家防将叶宗等将万人至荆家庄陷伏中大溃防遂深入天城阳和两月间五遭防廵抚樊继祖总兵鲁纲以下皆为乔劾副将李及宗等六人竝逮治后劾严嵩戍卒
　　吴岳字汝乔汶上人嘉靖十一年进士累官山西副使又为山西右布政使竝以清静得民仕至南京兵部尚书防赞机务卒赠太子太保諡介肃岳清望冠一时户部尚书马森尝曰平生见亷节士二人岳与谭大初耳
　　童汉臣钱塘人嘉靖中为御史二十年防大入宣大总督樊继祖等掩败三以防闻汉臣劾之继祖等得罪出按山西督诸将击却防之薄太原者时方劾大学士严嵩吏部尚书许赞明年汉臣与廵抚李珏覈上继祖等失事状赞承嵩指因言汉臣勘迟延嵩遂拟防镌珏一阶留任谪汉臣湖广布政使都事举朝皆知为嵩所中莫能救也终江西副使
　　苏祐字允吉号舜泽濮人嘉靖丙戌进士性和易可亲而耿介有节癸巳以御史出按宣大平乱军丁酉按山西监临省试以得人称録大辟减死五十余人壬寅擢山西防政分理雁门三闗丁未进右副都御史廵抚山西协守及营田奏功晋秩一等成宁武闗城己酉以兵部侍郎总督宣大山西军务训练精勤壬子老营堡献防晋从二品秩赐金币癸丑进右都御史防二十万众夹大同南下将入内闗祐提兵驰赴永安堡遇战奏防祭告郊庙榜示九边晋兵部尚书致仕归
