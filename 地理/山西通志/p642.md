<!-- { "loadSidebar": true } -->
　　裴政字徳表河东闻喜人高祖寿孙从宋武帝徙寿阳歴前军长史庐江太守祖邃梁侍中左卫将军豫州大都督父之礼廷尉卿政幼明敏博闻强记达于时政年十五辟邵陵王府法曹防军事转起部郎枝江令湘东王召为宣惠府记室寻除通直散骑侍郎加壮武将军帅师随王琳讨侯景擒贼帅宋子仙旋为先锋入建邺以军功连最封夷陵侯徴授给事黄门侍郎复副王琳拒萧纪破之于硖口加平越中郎将镇南府长史周师围荆州琳自桂州来赴难政请从间道先报至百里洲为周人所获萧詧説之鏁送至城下使谓元帝曰王僧辩已自为帝王琳不复能来政许之既而告城中曰援兵大至各思自勉吾被擒当碎身报国监者击其口终不易辞詧命趣行戮蔡大业谏曰此民望也若杀之则荆州不可下矣因得释防江陵陷送闗中周文帝闻其忠授员外散骑侍郎引事相府命与卢辩依周礼建六官寻授刑部下大夫转少司宪政明习故事又参定周律簿案盈几剖决如流用法寛平囚犯极刑者许妻子入狱就之皆曰死无所恨又善钟律尝与长孙绍逺论乐宣帝时免隋高祖摄政召复官开皇元年转率更令加上仪同三司诏与蘓威等修定律令政采魏晋刑典下至齐梁防革轻重取其折同撰著者十余人皆取决于政进散骑常侍转左庶子多所匡正东宫大事皆委之通事舍人赵元恺作武职辞见帐未成刘荣语元恺云但尔口奏不须造帐后荣讳无此语付政推问附荣者言政欲陷荣太子召政责之政奏曰凡推事有两一察情一据证审其曲直以定是非臣察刘荣位髙任重纵令实语元恺葢是纤介之计理而论不须隠讳又察元恺受制于荣岂敢以无端之言妄相累二人之情理正相似元恺引左卫率崔蒨等为证蒨等欵状悉与元恺符同察情既敌须以证定臣谓荣语元恺事必非虚太子称政平直政好面折人短而退无后言时云定兴数入侍政数切谏又谓定兴曰公所为不合礼度又元妃暴薨道路借借非令名也愿公自引退不然将及祸太子益疎政出为襄州总管妻子不之官秩奉散给僚吏民犯罪者悉知之或竟嵗不发至再三犯乃因都防时亲案其罪五人处死流徙者甚众合境惶惧令行禁止称为神明尔后殆无争讼卒官年八十九着承圣降录十卷后高祖追忆曰向遣裴政刘行本在匡弼承华应不令至此子南金膳部郎
　　王【缺名】文中子兄也尝读説苑文中子见之曰美哉兄之志也于以进物不亦可乎起家为御史将行谓文中子曰何以赠我文中子曰清而无介直而无执曰何以加乎文中子曰太和为之表至心为之内守之以恭行之以道退而谓董常曰大厦将颠非一木所支也常为芮城令重隂阳王氏家书称芮城府君
　　宇文俭文中子父友也或问俭文中子曰君子儒也疏通知逺其书之所深乎铜川府君重之岂徒然哉
　　王伯华龙门人文中子之族父也邃于易
　　程元绛人文中子在绛元因薛収而来与之言六经元退谓収曰夫子载造彜伦一匡皇极微夫子吾其失道左见矣于是备闻六经之义元尝偕収见文中子问曰二生之学文奚志也对曰尼父之经夫子之续不敢怠也文中子曰允矣君子展也大成居而安动而变可以佐王矣文中子尝谓闻过而有喜色程元能之谓李靖智胜仁程元仁胜智而又尝许程元王孝逸之文王凝曰夫子得程仇董薛而六经益明对问之作四生之力也
　　霍汲晋人隠于渔雅精乐律文中子尝曰吾正乐于霍生见持竿者几焉吾将退而求诸野矣
　　王凝字叔恬文中子弟从受元经文中子曰贤哉凝也权则未而可与立矣又尝谓魏徴曰汝与凝皆天之直人也徴也遂凝也挺若并行于时有用舍焉谓李靖曰凝也若容于时则王法不挠矣文中子卒事寡嫂以恭顺着居家不肉食曰无求饱一布被二十年不易曰无为费天下也贞观中起家监察御史时杜淹为御史大夫凝疏劾侯君集太宗以君集有功而长孙无忌善君集乃与淹不协而贬凝为胡苏令又为太原令凝临官计日受俸乡人有诬其税者一嵗再输平居栗如子弟非公服不见闺门肃若朝廷年逾七十手不辍经慨然曰日月逝矣不可使文中子之教不达于兹也召三子而教之略例焉
　　裴晞闻喜人文中子舅也受诗于文中子尝问穆公之事文中子曰舅氏不闻鳯凰乎览徳辉而下何必懐彼也
　　唐
　　王勃字子安绛州龙门人通孙六嵗善文辞九嵗得顔师古注汉书读之作指瑕以摘其失麟徳初刘祥道巡行闗内表于朝对防高第年未及冠授朝散郎数献颂阙下沛王召署府修撰论次平台秘略书成王爱重之时诸王鬭鸡勃戏为文檄英王鸡上曰是且交构斥出府勃既废客剑南尝登葛愦山旷望慨然思诸葛亮之功赋诗见情闻虢州多药草求补参军坐官奴曹达事除名父福畤由雍州司功参军左迁交阯令勃往省度海溺水痵而卒年二十九嵗初道出钟陵九月九日都督大宴滕王阁宿命其壻作序以夸客因出纸笔徧请客莫敢当至勃不辞都督怒起更衣遣吏伺其文辄报一再报语益竒乃矍然曰天才也请遂成文极欢罢勃属文初不精思先磨墨数升则酣饮引被覆面卧及寤援笔成篇不易一字时人谓勃为腹藁尤喜著书与杨炯卢照邻骆賔王皆以文章齐名号四杰尝起汉魏至晋作书百二十篇以续古尚书后亡其序有录无书者十篇勃补完缺逸定着二十五篇尝谓人子不可不知医从长安曹元游尽得其要尝读易夜梦若有告者曰易有太极子勉思之寤而作易发挥数篇至晋卦防病止又谓王者乘土王世五十数尽千年乘金王世四十九数九百年乘水王世二十数六百年乘木王世三十数八百年乘火王世二十数七百年天地之常也自黄帝至汉五运适周土复归唐唐应继周汉不可承周隋短祚乃斥魏晋以降非正统皆五行沴气遂作唐家千嵗厯天寳中崔昌采勃旧説上五行应运厯请承周汉废周隋为闰于是诏以唐承汉废介酅公尊周汉为二王后以商为三恪焉
　　魏万尝居王屋山后名颢上元初登第初遇李白于广陵白曰尔后必着大名于天下因尽出其文命集之其还王屋山也白为之序称其爱文好古焉
　　王含绩之后长于诗文有祖风韩昌黎推重之尝为书文以相交与
　　裴説天祐三年进士官终礼部员外郎诗一卷行世弟谐同年进士终桂岭摄令亦能诗
　　卢陵龙门人举进士官至工部尚书读书龙门山注春秋孝经每以经义决时议
　　宋
　　王益柔字胜之曙子抗直尚气喜论天下事防殿中丞上备边选将防杜衍丁度宣抚河东益柔寓书言河外兵饟无法非易帅臣转运使不可因条其可任者衍度使还以学行政事荐知介休县庆厯用范仲淹富弼韩琦忌者多攻之益柔上书论辨言尤切直尹洙贬庆州益柔讼之不聴范仲淹未识面以馆阁荐除集贤校理预苏舜钦奏邸防韩琦言益柔狂语何足深计张方平等皆近臣今西陲用兵大事何限一不论列而同状攻一王益柔此其意可见矣上感悟但黜监复州酒乆之为开封府推官盐铁判官凡所需不应法暨有司迎合者悉论之出为两淛京东西转运使上言考课法愿参以唐四善兼取行实列为三等不行熙宁元年入判度支审官院转对言人君之难莫大于辨邪正邪正之辨莫大于置相相之忠邪百官之贤否也若唐高宗之李义府明皇之李林甫徳宗之卢杞宪宗之皇甫镈帝王之鉴也髙宗徳宗之昏防固无足论明皇宪宗之聪明乃蔽于二人如此以二人之庸犹足以致祸况诵六艺挟才智以文致其奸説者哉意葢指王安石也判吏部流内铨旧制选人当改京官满十人乃引见由是士多困滞且举者有故辄不用益柔请才二人即引见众论翕然称之直舍人院知制诰兼直学士院董氊遇明堂恩中书熟状加光禄大夫而旧阶已特进益柔以闻上谓中书曰非翰林几何不为羌夷所笑宰相怒其不申堂用他事罢其兼直迁龙图阁直学士秘书监知蔡亳州江宁应天府卒年七十二益柔少力学通羣书为文日数千言尹洙见之曰赡而不流制而不窘语淳而厉气壮而长未可量也独不喜诗赋范仲淹荐试馆职乞试以防论特聴之司马光尝曰自吾为资治通鉴人多欲求观读未终一纸已欠伸思睡能阅之终篇者惟王胜之耳其好学类此
　　金
　　梁襄字公赞绛州人父定早亡养于叔父宁性颖悟日记千余言大定三年擢进士第调耀州同官县主簿迁邠州淳化令有善政察廉升庆阳府推官召为薛王府掾时世宗将幸金莲川有司具办襄上疏极谏言尤详切世宗纳之遂为罢行仍谕辅臣曰梁襄谏朕毋幸金莲川朕以其言可取故罢其行襄由是以直声闻擢礼部主事太子司经选为监察御史坐失察宗室弈事罚俸一月寻转中都路都转运户籍判官未几迁通逺军节度副使以丧去服阕授安国军节度副使同知定武军节度事避父讳改震武军太常卿张暐曹州刺史段铎荐襄学问该博练习典故可任礼官转同知顺义军节度使事歴东胜州隩州刺史终保大军节度使襄长于春秋左氏传至地理氏族无不该贯自蚤达至晩贵膳服常淡薄议者虽谓太俭而人士雅钦之
　　孙镇字安常绛州人高才博学尝中省试魁承安二年五赴廷试赐第以陜令致仕年八十四卒有注东坡乐府歴代登科记行世弟宁州刺史锜字安世潘原令铉字安道同牓擢第乡人荣之号三桂孙氏
　　段克已字复之河东稷山人与弟成已并以才名礼部尚书赵秉文目曰二妙大书双飞二字名其里金末以进士贡北渡后与成已辟地龙门山二十年而卒人称遯庵先生孙转吏部侍郎刻二妙集于家塾呉澄序河东二段先生心广而识超气盛而才雄其诗葢陶杜兼而有之者也
　　段成已字诚之号菊轩稷山人恒子天性孝友主宜阳簿册皇玺书即家焉授平阳路提举学校事寻以老引退国子祭酒周文懿公称其文在班马之间得圣贤正学气象雍容所着有菊轩集今失
　　段整由賔贡升太学其叔季良恒给其费令笃学整卒能成业为时闻人后以文艺擢太平县尹
　　宗经稷山人领解元举进士所着有云岩文集
　　段钧字平仲稷山人矩子以文行着闻其弟铎师事之同游场屋有声都人称为河东二段名其居曰双桂里早卒
　　元
　　段思诚字仲明号芹溪稷山人克己子诗文健雅大徳间国史院承防阎文公访河东文献与西溪并荐于朝授河东儒学教授谢去
　　段思温字叔恭号闻过稷山人克己子少孤从仲父成已学遂成名儒贯通经史尤邃易春秋诗文纯正皇子安西王辟为记室参军不赴亷静寡欲授业乡里多所造就积书万卷以遗子孙卒之日逺近赴吊市为之罢
　　段思义字季方号西溪稷山人成已子受学于父国史院承旨阎文公与芹溪并荐于朝授平阳路儒学教授不就往来韩城爱其风土因徙居焉以经史授徒不倦
　　明
　　李彦英绛州人元时巨儒洪武御极博访天下通经学古士使主师席门人高铎时为佥都御史因以彦英名上授平阳绛州两学训导彦英端正有师范勤于训诲一时登甲乙榜者两地为多人称五经夫子
　　薛贞河津人中洪武甲子乡试授元氏教谕官满赴阙太祖诏择儒官可备顾问者吏部以二十人上贞在列尝进讲尚书大禹谟意义晓畅太祖称善寻复授荥阳教谕改马湖府长官司吏目马湖地甚僻人皆獠类贞结茅以居饔飱不给泊如也獠人感其化咸奉命不敢肆永乐初复任荥阳教谕改鄢陵九年徙河内未几卒贞文清瑄父也简澹寡欲学以仁义道徳为本深斥异端邪怪之説后以文清贵赠大理寺少卿
