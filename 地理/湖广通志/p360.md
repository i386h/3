<!-- { "loadSidebar": true } -->
　　霞山先生仰谦山之嵼俯涣水之洸洋背艮岫以枕隂面晋旭以賔阳于是乎经野覛土诹日择吉鸠工聚材测景平臬伐防木以为宇拔泰茅以为堂隆大过以为栋建书院于凤冈盖以植人纪树天纲考法象陈典常而永垂丕休之烈于无疆也爰有三湘公子九疑丈人驭黄鹄之飚轮叅绣麟之云舆抗招摇以遐征指摄提而上驰蹑巉岩而眺望肆悬河之修词公子曰窃伏襄湄遐哉邈矣不图今日院斯落矣青青子衿于胥乐矣且吾闻诸蓬莱之阳扶桑发頳迷谷扬彤□映波其屈缩枸杖摇屿其菁葱乃有青阳之宫绮疏繁星藻棁宛虹安期涉咸池而洗日羡门登阳谷而凌空昆仑之西防渊泱漭泑泽沦漪冡遂嵂其巾霞泰器嵚防其截霓乃有素灏之居晶宫栖魄璇题纳曦容成据沙棠而逍遥韩众依子桐而栖迟炎峤之南缅丹垠纾回紫育隧畅薰风之籁轸岩悬火德之躔乃有朱门之垣金支通牖玉照筵祝融司祗而开宇甸赫胥御纪而垦天田瀚海之北气凝霜竁精结冰□吉良产千金之骏驺吾具五色之质乃有元景之室閴家九闗碨万壁啸父掣长鲸而挥攉任公跨巨鼇而赑屭先生益用朋革孚豹蔚晞青阳之朣胧饫素灏之浟湙服朱明之陆离被景之赫奕无乃穷四荒超八极于焉栖息尔矣乎先生曰恣逺游者畴与近取诸身务外观者畴与内求诸心子言博矣盍载陈之公子又曰太昊乘震执规司春玉衡秉信珠斗囘仁苍骊驾而协气和鸟巢而条风温于斯之时红药翻阶朱槿防庭灵运赋池艸而防机自触孝绰感山樱而雅韵攸成炎帝乘离执衡司夏赤□鸣晨丹良烛夜于斯之时萝烟袅帷松风入榭江淹怀绮树而兴慨臯兰傅思秀麦而宣谣田稼少昊乘兊执矩司秋悲台萧瑟哀壑飕飗鹊梁迥而津桥横蟾桂芬而月殿幽于斯之时竹君万个木奴千头左思睇翔凤而金颷初动潘岳咏归燕而玉露方流颛顼乘坎执权司冬同云集霰寒澌凝淙日陆旋而品彚藏星纪周而象纬从于斯之时令属元英律应黄钟穆王跻平圃而白云缥梁主游兔园而素雪玲珑先生渐仪鸿羽鼎食雉膏煦春元而熈熈茂夏亨而陶陶广秋利而肃肃孚冬贞而昭昭无乃顺四时周六虚于焉居诸尔矣乎先生曰善言天者必征诸人善言古者必准诸今子言近矣愿终陈之公子又曰粤稽有汉西雍是京嵳峩虎观蜿蜒凤城麒麟焘奡而芙蓉披鳷鹊翘顟而椒兰荣乃有承明之庐著作之庭铜龙承宇金马标门方朔占岁星之色象更生招太乙之威神粤稽有晋江左载作钟山龙蟠石城虎跃显阳韡炳而亘赤乌永安离奇而延朱雀乃有华林之园升元之阁江实浮波山葩吐萼陆机咏芳藻以敷文谢朓赋青山而防乐粤稽有唐起于晋阳华清毓秀兴庆蜚香勤政通天而接熊耳飞山凝碧而起鹍翔乃有结璘之楼郁仪之堂虬漏宵沈铃索昼张李白摛辞而焜煌鼇掖韩休抗疏而飞翥鸾章粤稽有宋国于汴京浑河为池嵩岳为城嘉恵嘉福以延庆纯和熙和以联迩英乃有徽猷之制寳谟之箴十阁丛起两制竝名易简承恩而御书飞曰永叔视草而史防垂青先生节以制度頥以保贞绍汉贤之髙躅步晋哲之芳尘追唐臣之逸轨播宋儒之光灵无乃兼四代冠羣英于焉浚明尔矣乎先生曰载事者存乎史载道者存乎经子言美矣吾何能焉九疑丈人喟然叹曰于乎噫嘻子知其一未知其二也夫北人见布而疑黂越人见罽而疑毳拘乎艺也奔蜂不能化桑蠋伏雌不能伏鷇卵泥乎类也若公子者未免驰志艺文之末而或遗其本游情散殊之博而靡得其约也乃若先生之登兹凤山也其东则有丰财灵应幽兰防笔萧堆仙云雪峰丫髻河抱石牛而掩映星河溪洄赤马而虚涵天日其西则有铁山壶山蒲首瑞云感山庐山芙蓉石门湖出二罗而澄潭潴蓄水趋六口而长江吐吞其南则有桃花曰石月山梅岑金紫五洪云台荆泉鹿洞谽谺而林隂夕合羊楼□崛而崖花昼研其北则有龙翔行将凤隐石盆雷坛天马明水山门北渡浮舟而污罇怀古西防遗堞而乌石藏灵是故凤凰于飞维石岩岩三峰层峦五水萦湾玉垒石笋金台云磐隆冈秀起而趋翼南门平原衍夷而回抱西闗是故其为书院也其中则有集云之楼峥嵘嶒崚嵁防绸缪飞甍特起丛枅孔修若升圃之丘烂瑶宫森贝阙朝霏入而暮霭浮其左则有无逸之所堂曰頥贤丽泽辅友斋日六行慎修恪守若窥琼林之牖辨商彝测姬卣辉璧月而灿珠斗其右则有务敏之轩堂曰文会列鼎鸣斋日六徳仰髙钻坚若升石渠之筵庇广厦履细旃罗寳典而肆璚篇其前则有叠翠之门灵峰矗立河流吐吞蛟腾虎变鹄举鸢骞若排建章之阍金支簇朱旂翻挹仙掌而迎朝其后则有六峰之亭仰髙游息躭幽会防窗艸交翠野竹摇青若入华林之园采芝秀纫兰馨杳鹤渚而回鳬汀是故山以凤灵院以山名先生之建兹院设兹教也而岂徒哉昔者凤凰之为世瑞也轩辕临扈而受图伶伦适嶰谷而协律高辛聆音而拊鞞少昊名官而纂厯巢于阿阁尧命羲和以授时仪于箫韶舜察璇玑以齐政翔于紫庭文王占景纬而游歌止于岐山召公陈巷阿而讽咏兹盖传之道统纳之世轨昭之人文章之物采示之贤规约之邦纪所以淑斯文者懋矣望诸生者厚矣视唐之集贤丽正含象光顺宋之嵩阳白鹿石鼓岳麓盖异世而同符焉尔矣先生闻之有睟其容有盱其衡喟然叹曰有是哉九疑丈人乃歌曰惟九疑兮蒲山之宗仁者寿兮静斯同三湘公子亦从而歌曰惟三湘兮莼水之潨智者乐兮动斯同先生乃赓载歌曰九疑嶻嶪兮君子以崇徳三湘浟湙兮君子以广业吾与吾徒期大同兮永贞吉
　　谒贾太傅祠赋　　　　　　　　桑　悦
　　湜长江之莽莽兮中有江曰汨罗惟灵均之往湛兮衍千古之清波何先生之清风兮正灵均首丘之所都投雄辨而慨吊兮若救种而烹蠡佩带遗乎兰蕙兮衣裳留乎芰荷俨骚经之满目兮邀予词以相龡赫炎汉之方隆兮视溺楚于一螺穏玑衡以平运兮齐日月乎羲和飞脩墉而内薄兮手排挟乎嵩嶓驱□□而比健兮岂脉息之微瘥本根丰而皝皝兮亦盘翳乎条柯郁蚩尤之枉天兮入剪伐而么魔倒冠履之上下兮视蚁蛭为嵯峨佥谭谭以笑语兮独予泪之滂沱催黄润以成匹兮岂钦止乎龙梭含珪璋于巨璞兮随江阜之坡陀左控抟乎南威兮右抚抹兮妖娥怜琪华之奇质兮弄光景而逶迤收驰骤而守闾兮梦天山以秣禾凭早云以输悰兮惜来日之无多悲崦嵫之易暮兮慨致鹏之非囮团圆上之汶汶兮铸寳鉴而为模羌空言之际遇兮皎夜壑之鸾坡曰予又倅兹土兮后千载而刹那遭圣明而独诎兮何今古之同科蹇人生之穷达兮直寒暑之经过委吾身之造化兮任刀抹而香涂纷纷世之变幻兮消长袖之傞傞予将酿沆瀣以霑醉兮味沦隂以成餔升都峤以长啸兮陟委羽而高歌至息慎而黙黙兮欲反观乎太初终吾生以泮涣兮补先生之婆娑
　　洪山赋　　　　　　　　　　　周炳灵
　　何山川之不淫鬻兮乃遥自蜿蜒于东郭郁百折以盘纡兮势若前而复却壁或若峭复若秃兮标灵境于磊硌既屹□而窘嶙兮亦岝峉而嵁崿茍潜防之不閟兮盍鼇岫莲崖之相络肇研以翠郁兮委化工于凿虽骤来未越乎步武兮乃郁起巳阶夫丈尺方幻出之多端兮复磅礴之如直尔其襟湖背江井别隧分曲峦平江倚伏如云阳临广术车舆殷殷隂接平畴禾黍芸芸脩林长薄松区藓门芒芒芊路覆以石麟圆沼碧荷方塘青菱堳坞别墅漏景扈岑顾灵泉其若祖兮又髙冠之殿其末距九峯其未辽兮忽崱屴而超越右若望大别以少逊兮尚欲吞洪流于漻防错千壤以东铺横万雉而西括指市防兮间之盻衢里兮六达若夫奈苑金田慈林恵海飞甍鳞次交疏错绮藻栋蕙楹药房兰所前轨相矜宏规大起证所髙明崇宁是以奉乃生融居兹徳士昼响揵椎宵下搘笻三缘何有四谛皆空六尘不入五蕴成隂象迹蜂歌玉路金绳源兮未涸山兮不童绀殿狮座名为大雄龛以花映地以金供母圣重染垣幄四封香台积厨烟雾蒙蒙龙湫之窟甃以珉玒飞沙成塔聚寳为宫鸽怖鴈回体势穹窿梵呗钟声朝夕其中宛如鹿苑鹫岭兹山因之而増崇乃其绎灵迹步广陌抉虚窍防疎樾从淫径而扪萝攀风磴而着屐山椒虽霄□其窱夷嵕岂栈齴而不可索则见舟车举川原竭楼台烟雾絶探岩硉堆云扶魏武之雄文排驳藓万寿隐晋士之荒碣白鹤背指而崔峩黄鹄入目而勃崒或闪闪而流虹或霏霏而送雨或夜舒之初停或朝暾之半吐防防鹳鹤鹭鹄鳬鹥出没逺浦麕麚麛麋獐獍猨猱呌啸别屿仙禽众鸟奏迦陵之音灵苗异卉暎薝卜之宇逸气吹香以不断兮众芽油油以徐膴登斯山也采秀搴芳于河之浒矫矫逺心以今以古櫂响滩声牧歌社鼓缅风壤之冲融兮寄胜概于覼缕乃若春光明媚绣林如赭或携士女或集文雅或脩上冡或骋游冶莫不遵青陆骛芳甸而憇乎其下履綦杂遝流连杯斚歌管声闻喧天野间一蹑浮屠凌翠巘陟上方頫方夏彼尘市之渟溶何域恋之难舍亦有贵游仕客青衿学子或经途而停盖或穷年而隐几匪林峦之灵异孰盘桓而戾止又奚问夫北海故宅头陀遗址怀西柳之必识兮悼南楼之巳圯又有淹客陈人清期爽旦瀹茗消渴落纸飞翰怀芦苇之在顾美青苍之入翫于是殚枯肠引素腕锦琼瑶青玉案吊灵娥于禹山咏逸妃于广汉大音和以乐兮小音浮以缦色若助以跃如兮光渤渤兮其未乱又奚必申芊子之荒淫兮鼓湘累之哀怨乱曰温液防翠兮萧以飒势欲飞起兮凌天阖前者双阜兮还相夹缳以智鼓兮曰鞺鞳湖镜江练兮靡不纳雉城拂肘兮市声杂上腴开兮善气集山灵閟兮古所合倚杖歌之山响答
　　皇清
　　黄鹤楼赋　　　　　　　　　　胡梦发
