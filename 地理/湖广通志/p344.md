<!-- { "loadSidebar": true } -->
　　夜月亭在县南一里吴甘宁屯兵于此
　　小庐精舍在小庐山宋张栻读书处
　　天问遗迹在鳯凰山世传屈原作天问处
　　浏阳县
　　隠相台在猿啼山唐裴休隠此元欧阳诗旧是东南隠相台縁溪一径绕苍苔
　　归鸿楼即飞鷃阁在城内宋县令杨时建取目送归鸿义自为图记之后县令张才邵重葺张栻记宁乡县
　　易尚书宅在大沩山之南宋易祓故居有识山楼读书堂在县南七十里宋隠士谢英读书处
　　安化县
　　藏书阁在儒学内宋县令蔡漴建熊悰为记
　　瑞莲堂在县治内宋县令赵崇模将代去后圃池莲一茎双葩筑堂表之
　　茶陵州
　　茶王城在州东五十里汉茶陵节侯建汉书诸侯王表茶陵节侯防长沙定王子武帝元朔四年三月乙丑封马王城在州东八十里五代马氏据湖南时筑鄂王城在二十五都宋岳飞屯兵时筑
　　南浦犀亭在州城南宋县令刘子迈因江水荡决南城铸铁犀重数千觔置岸侧杀之而建亭其地赤松坛在云阳山世传赤松子修炼处宋时封灵虗真君遗趾犹存
　　衡州府
　　衡阳县
　　酃县故城在府东十二里按酃县为湘东郡治无在湘西之理此故城非酃县也
　　钟武故城在府西八十里宋书州郡志重安前汉曰钟武后汉顺帝永建三年更名属零陵水经注重安县汉长沙顷王子防邑也故零陵之钟武县
　　临烝故城在府西北七十里唐书地理志衡阳郡县衡阳本临烝武徳四年置七年省重安新城入焉开元二十年更名按此临烝故城是唐所改置之临烝非汉县也
　　新城废县在城东一百二十里
　　孔明宅在府北石鼓山按三国蜀志诸葛亮传云先主收江南以亮为军师中郎将使督零陵桂阳长沙三郡调其赋税以充军实零陵先贤传云亮住临烝或曽居石鼔山也
　　桓伊故居在府西伊山寺晋桓伊读书于此宋向子忞尝居焉
　　厐居士庵在府治南居士名蕴唐襄阳人侍父任衡州因家焉今能仁寺即其故居
　　清流阁在府城东宋郑华之故居也
　　思政堂在府治后有浮香堂左有坐啸堂右有珠玉堂又有濯清緑隂与春三堂皆宋时所建
　　尊乐堂在府治朱陵道院中宋建
　　碧云堂在府城碧云峯下
　　合江亭在府北石鼓山唐刺史齐映建有韩愈合江亭诗碑宋张栻书
　　望岳亭在府治西南唐采访使韦虚舟建即今鴈峯亭练光亭在府治西南宋建
　　思杜亭在府城南十五里花光山宋郡守刘清之筑即地立杜甫祠以黄庭坚配
　　铜柱碑目云铜柱在衡阳县城北百二十里吴黄武二年都督程普与蜀关羽分界共立铜柱为誓即此衡山县
　　李泌故居在衡山烟霞峯下唐书李泌传泌愿隠衡山有诏给三品禄赐隠士服为治室庐
　　胡安国故居在衡山西南宋史胡安国传安国访医衢梁畱宿丰城者半嵗乃渡江休于衡岳之下为终焉计
　　开云楼在县北南岳庙前唐韩愈谒南岳庙诗潜心黙祷若有应宋苏轼云公之精诚能开衡山之云是也
　　金简玉字碑在县北金简峯吴越春秋禹按黄帝中经见圣人所记曰在于九疑山东南天柱号曰委宛赤帝左阙其岩之巅承以文玉覆以盘石其书金简青玉为字编以白银皆琢其文禹乃东巡登衡山血白马以祭之仰天而啸忽然而卧梦见赤绣文衣男子称夷苍水使者顾谓禹曰欲得我山神书者清斋于黄帝之岩岳岩之下禹退又斋三月以季之日登委宛山发石取书得通水之理遂周行天下使益防记之名山海经也
　　神禹碑舆地胜览在岣嵝峯又传在云密峯宋嘉定中蜀士因樵者引至其所以纸打碑凡七十七字刻之夔门峡中一摹刻于长沙岳麓书院皆蝌蚪文七十二峯碑在县西北旧有碑刻七十二峯图久裂草莽中吉水邓淮取而弥完之置祝融之巅覆以亭轩辕弥明诗碑在衡岳唐端平二年立字今磨灭不可读以句弥明隠南岳水洞为道士善诗与刘师服侯喜石鼎聨句诗见昌黎集
　　飞坛曲水坛俱在衡岳徐灵期南岳记南岳山上有飞坛悬水石飞湍百仭即孙温伯所塟身处也又有曲水坛水行石上成沟渎如世人临河坛也三月三日时来逍遥
　　玛瑙瓮在衡岳拾遗记髙辛时丹丘国献玛瑙瓮以盛甘露舜迁瓮于衡山之上故南岳有寳露坛舜于坛下起月舘以望夕月舜南巡至衡山百辟皆得寳露之赐时有云气生于坛
　　玉砂石刻在衡岳金简峯衡岳志石髙濶数丈而中断之下有水声泠泠欲防崖间刻字云玉砂之水如乳甘香人得一啜地久天长然人迹罕到未有见之者
　　耒阳县
　　桂阳郡城在县境水经注耒阳东傍耒水水东肥南有郡故城
　　耒隂故城在县东南鷔山口今为市隋书地理志衡山郡县洡隂注旧曰耒阳平陈改名焉唐书地理志耒阳本耒隂武徳四年更名
　　金州故城在县北八十里
　　蔡伦宅在县西南水经注蔡洲之西即蔡伦故宅旁有蔡子池伦汉黄门郎顺帝之世故鱼网为纸用代简素自其始也
　　武侯石碑在县东五里嵗久字不可辨
　　石柱在县西五十里髙五六尺上有字磨灭可识者天寳十一年五字
　　安仁县
　　安仁旧治在县西南三十里宜阳乡干徳二年升安仁塲为县治此
　　酃县
　　巢驻在县南七十里唐鉴云僖宗干符六年十月黄巢自桂编大桴乗暴水沿湘下永衡破潭州尝驻于此土人间于其地得钱物焉
　　擂鼓砻在县南下有潭似鼓鸣轻重有节相传宋岳飞讨曹成余党山灵感飞忠义为助兵威至今庙犹存
　　桂阳州
　　平阳故城宋史地理志桂阳军县平阳注隋县晋废天禧三年置府志明洪武八年改桂阳路为州省平阳
　　晋宁废县在州北三十里宋书州郡志晋宁令汉顺帝永和元年立曰汉宁吴改曰阳安晋武帝太康元年改曰晋宁府志陈武帝永定二年废晋宁
　　宫市废县在州北九十里
　　玉液楼在州南门外明嘉靖间有甘露之瑞楼因以名
　　寳峯阁在州西之西池
　　甘露堂在州治东宋元丰中甘露降故名张舜民有记
　　拂云亭在州治宋郡守陈傅良建
　　石林亭在州治西南宋黄照隣读书处
　　仰髙亭在州治东宋建
　　飞来钟在州北四十里地名古社有钟系古树上至今存焉
　　临武县
　　韩张亭在县治后官山唐张署令临武时韩愈期宿处宋绍兴间佥判范寅作亭旧名欹眠舘以韩集枕臂欹眠句取名刘尧诲有记
　　宋飞白字碑在县学宫宋仁宗飞白书龙鳯千嵗四大字
　　蓝山县
　　南平故城在县东五里南平乡宋书州郡志南平汉旧县
　　蓝山故城在县北十五里唐书地理志桂阳郡县蓝山注本南平咸亨二年置天寳元年更名
　　玉磬在县西舜岩石窟中悬石如磬击之声闻数里
　　永州府
　　零陵县
　　吕防城在县北二里明一綂志吴吕蒙西取长沙零桂三郡惟零陵太守郝普城不下蒙因筑城以守之泉陵城在县北二里汉旧县
　　息壤在城南龙兴寺唐栁宗元记所谓夷之而又髙者也
　　秦驰道在县东八十里汉书贾山传云秦为驰道于天下南极吴楚是也
　　丹崖翁宅在县南百里唐永泰间陇水令唐节所居互详山川人物
　　西亭在城内髙山法华寺侧旁有听泉亭又有南亭唐栁宗元始得西山宴游记坐法华西亭望西山始指异之
　　新堂在府治内唐刺史韦宙建栁宗元记
　　万石亭在府治后唐刺史崔能建栁宗元记
　　三亭在城内东山唐邑令薛存义建一曰读书林亭二曰相秀亭三曰俯清亭栁宗元记
　　南楼在城东下临东湖上有红蕖堂唐永泰中刺史李衢建
　　芙蓉舘在东湖上唐刺史李衢建宋范纯仁尝游此旁有思范堂张栻书额
　　懐素塔在城东二里唐僧懐素结庵于此名緑天庵种蕉学书聚退笔为冢后人甃以石旁有墨池硃砂坑在城东八十里明一綂志歴代采砂之迹具存故老云忽有人掘地得砂一块大如数石瓮自是砂遂絶
　　太平穴在城西一百里明一綂志穴中平野可以游乐故名
　　拙堂宋零陵丞曾迪建以周惇颐倅是邦尝作拙赋故名
　　三省堂在城内宋张浚居永时建
　　咏归亭在府学内张浚建
　　清源堂在府治内宋郡守胡寅建
　　双鳯亭在府学前宋郡守彭合建张栻记
　　稽古阁在府学内宋汪藻有记
　　玩鸥亭在城西宋汪藻建自为记
　　花月楼在城西门内白玉蟾尝登此有诗
　　思贤堂在府学内宋建绘周惇颐范纯仁范祖禹邹浩张浚像共为一堂额曰思贤
　　九岩亭在府治内岩出池中者凡九跨池为桥而建亭于池上先贤题识甚多亭后有鉴亭
　　潇湘楼在城西潇湘二水合流于前
　　丹霞舘在城西前临湘水
　　镇永楼在县东北城上
　　谯楼在城内有元御史巴延九成书芝城二字愚溪草亭在城西一里明宣徳初县令陈浩建迎春亭在城东雍正五年知府姜邵湘因旧重建蕉叶石在城东懐素墨池旁石形宛肖蕉叶文致天然
　　祁阳县
　　故祁阳城在县东九十里宋书州郡志零陵内史领县祁阳吴立隋书地理志零陵郡县零陵注平陈废祁阳县入焉
　　废永昌县在县西八十里宋书州郡志零陵内史领县永昌吴立隋书地理志零陵县注废永昌县入焉漫郎宅在县南浯溪上浯溪考漫郎故宅在浯溪东上元中元结罢道州归爱其山水家焉曹辅诗峿台倚溪云亭枕溪石小石竞竒丽中有漫郎宅磨崖碑在县南浯溪上集古目录大唐中兴颂元结撰顔真卿书字尤竒伟而文词古雅碑在永州宣和书谱顔真卿忠贯白日识髙天下千变万化各具一体若中兴颂之闳伟笔力迥异广川书跋中兴颂刻永州浯溪上断崖石刻之刺史元结撰结以能文卓然振起衰陋故颂国之中兴颂成乞书顔太师太师以书名于时而此尤瑰伟故世贵之今数百年藓封莓锢逺望云烟其亦天下之伟观者耶
　　雷坛在县七里即雷泽洞昔李洞阳建观于此白鹤观钟在县东北三十里广舆记祁阳白鹤观有钟重数百觔一夕雷雨钟忽吼跃入江中后有客夜宿昭潭梦一道流曰吾祁阳白鹤观道士幸附后载客诺之迟明解缆忽有钟卧水次有文曰祁阳白鹤观钟客悟乃载以归
　　东安县
　　诸葛冈在县南三里世传孔明屯兵处垒迹尚存有石刻汉营古迹四大字
　　隂陂石塔在县东北三里唐防象鼻两山之间宋嘉定十三年建
　　兵书匣在县沉香崖下不可攀跻有庵名半天台町田废学在县西三十里宋元时有学后废
　　五峯石刻在县西北髙山突出五峯宋刻尚存道州
　　有鼻墟在州北水经注有鼻墟言象所封也山下有象庙言甚有灵能兴云雨余所闻也圣人之神曰灵贤人之精气为象生不惠死灵何寄乎苑道州永州之间有地名鼻亭穷崖絶徼非人迹可历去两州各二百余里
　　鼻亭祠故址在州北唐刺史薛伯髙毁栁宗元有斥鼻亭神记
　　营道城在州西四十里营山下汉旧县唐废唐书地理志营州武徳四年以零陵郡之营道永阳置十七年废入永州
　　濓溪宅在州西濓溪上宋周惇颐故居元延祐间州人唐道举重修欧阳圭斋记
　　莱公楼在州治西北宋防凖贬道州司马既去人思慕之为之建楼后有燕堂
　　妙观阁在州城内紫极宫
　　平易堂在州治内通判防又有楚富堂皆宋时建宁逺县
　　舜宫在县大阳溪中
