<!-- { "loadSidebar": true } -->
　　鸡鸣山石矗如笋四围斗絶登者必拽鎻而上居民常闻上有鸡鸣因名俱县北七十里
　　七娘山县北八十里昔有女子七人于此升仙石上鞋迹犹存
　　松子山县北百四十里
　　蓝柴山县东北一十八里
　　南保山县东北六十里
　　独尊山县东北八十里髙耸入云羣山皆出其下峨眉山县东北百里
　　多云山山势崇嶐四时云气不絶
　　泊髙山又名鹤髙峯俱县东北百二十里
　　盐堆山县东北百五十里
　　岐岭县东百三十里上有四关
　　仙人岩县东三十里昔有修仙者于此上升今顶上遗有鞋迹
　　麻姑岩县东八十里相传麻姑飞升于此岩间履迹累累
　　龙觜岩县东南百里觜出水即雨雩祀輙应
　　豹龙岩山形蹲踞如豹起伏曲折如龙因名
　　练岩有瀑泉防于两峯之间俱县西三十里
　　山韭岩县西九十里石鏬产韭叶大如蒜名仙人韭李木岩县西北二十里山脊石壁突起如城周里许上有龙泉雩祀多应
　　坐荆岩县东北二十里有荆百余丛昔有人设教于此取荆为教刑因名
　　练石洞县南三十里山半有洞飞瀑髙五六丈燕洞县西五十里有门可入内藏双燕翠羽其大如鸡
　　含风洞县北百五十里其风肆出禾稼尽防居民苦之时操牲醴以祭得免
　　汤河县东四十里温泉可浴
　　八迪河县东五十里元时有兄弟八人居此俱迪功郎因名
　　落翎河县东南五十里相传仙人跨鹤过此堕二翎因名
　　龙潭河有二一在县东南七里一在县东北七十里官渡河县南城源出峨眉紫檀冲西流与多云河合经县出蕲水界河过黄冈巴河石潭口注之江洑泽河县南三十里
　　白莲河县南五十里源出英山合蕲水兰溪入江石险河县南六十里怪石盘踞狰狞鼓浪景趣竒絶平湖河县北三十里源出松子山流至尤河觜与县前河合流入巴河
　　新昌河县北七十五里
　　黄石河县北八十里其石皆黄
　　竹台河县北百三十里
　　横河县东北二十里
　　九雉河县东北百二十里岩石有九雉河三大字笔力遒劲傍有小字翳苔痕中莫辨
　　神仙港县西北七里
　　老虎沟县南十里
　　玉虹泉县东五十里常有虹气覆其上因名宋绍兴间王锡汝勒诗于石见杂记
　　玉泉县西北十五里净练如玉
　　东坡井县西北蘓轼访王经过此取而饮之因名麻城县
　　柏子山县东三十里相传唐虚应禅师立寺于上种柏百株因名
　　舞龙山县东三十五里
　　大勅岭山县东五十里相传唐太宗避暑于此蝼蚁皆避遂勅封故名
　　龟峯山县东六十里山势嵯峨上有岩刻唐人诗又有黑白二龙井雩祀有应元和志麻城县东南八十里有龟峯山举水所出春秋吴楚战于柏举即此什子山龟峯东十里攒峯挿汉宋端平间徙县治于此
　　雨流山县东一百里
　　白臬山县东南三十里一名白山多怪石上有雁台静明山县西十里
　　大安山县西二十五里
　　奉道山县西四十里中有莲花石仙人石风穴龙泉紫云山县西七十里
　　九螺山在故县镇即岐亭宋张憨子隐此自号九螺山人
　　阳台山县西九十里
　　五脑山县北八里即土主飞升处有紫微侯庙道观山县西北十五里
　　霸王山县北十里世传西楚霸王项籍驻兵于此仙居山县北十二里上有凤凰岩下有仙洞石室云泉即麻姑修真处俗呼麻姑洞
　　阴山县北四十里上有阴山关
　　木陵山县北百里上有木陵关树木茂宻冈陵鬱然为一邑之望
　　玉雾山县东北三十里
　　春风岭县东八十里岭多梅花宋蘓轼自新息渡淮由此有诗
　　观音岩在龟峯山岩虚如屋中有石观音碁盘石喷雪岩在龟峯山有泉飞流如雪
　　万人岩县西四十五里下有拜郊城
　　凤凰岩在仙居山
　　人迹石在龟峯山顶唐真应禅师立化处足迹印于苔藓间深四寸山下有马迹石世传唐太宗驻跸于此
　　卧龙石县东北有大石势如卧龙
　　县前河县城外有两源一出商城界经虎头关阴山阪合界至县前一出光山界经黄土冈至栢塔河合阴山阪河至县前
　　阎家河县东十五里源出商城石门山相传唐洪州都督阎伯屿所居故名
　　义州河县东百里
　　髙岸河县南十里合桃林河下岐亭入江
　　麻溪河县南二十里源出唐殿至汝阴河合县河下岐亭
　　白杲河县南三十里源出经鸣山至汝阴河口合县河
　　岐亭河县西七十里
　　界河县北九十里光山界
　　龙吼潭县南五里
　　螺壳潭县西六十里
　　栲栳潭县北七里
　　化龙池县西四十里
　　龙池县北门外
　　瀑布泉县北麻姑洞口其泉飞白如练
　　落鳞陂县东十五里世传此陂龙升鳞落故名凤陂县东三十里旧传曾有凤浴于此东南五里有山名凤凰台
　　义井县治南街旱不涸雨不溢
　　清泉井儒学前
　　泉水井县西南六十里
　　黄安县
　　三角山县东三十里三峯品峙邑治左翼也
　　五云山县南二十五里郡邑志山有仰天窝最为险絶嵸笼霞举仅通一线平田千顷其中可耕游者以为不减桃源云
　　大金山县南五十里
　　似马山县西南八里上有石状如马及一线天诸胜境
　　龙王山县西南七十里
　　阳台山县西北四十里
　　僊居山神仙传仙居山在县西北六十里昔有神仙居之挿灶依然人迹罕及
　　白石山县北
　　老君山县北六十里脉接天台相传李老君炼丹于上丹灶犹存
　　天台山方舆志天台山在县北八十里其顶广平可容千家以牛耳崖为北门梯之乃达
　　辅弼岭县东
　　黄石岩县北相传黄石公曾坐岩上
　　圣人湖县北十五里
　　松溪河县东源出紫云山鹿皮冲南达宋家埠紫潭河县南源出白沙关
　　东流河县西四十里由三河口南下至县西
　　滠水县西源发汝之罗山西南入汉
　　仙女山县南
　　勿羃泉县城内
　　杏花井县东二里杏花村
　　三公井县南四十里
　　蕲州
　　麒麟山州治儒学皆依此山上产白艾
　　凤凰山州治儒学向山
　　大泉山州东十里下有大泉
　　野狐山州东十二里
　　龟鹤山州东十五里两山相对一蟠一翔似龟鹤百家冶山上产蕲竹
　　安阳山俱州东三十里
　　夫妻山州东三十里两山相并
　　云峰山州东百一十里
　　还元山州东百一十二里
　　金鹅山州东百二十三里相传尝有金鹅出石间上有鹅笼石
　　四隘山有四隘口因名
　　道观山旧有天常观俱州东百五十里
　　镜台山州东百五十二里
　　将军山州东百五十五里
　　小泉山州东百五十六里
　　白鸡山州东百五十八里
　　石人山州东百六十二里有石如人
　　六合山州东百六十三里有东洞龙王神井
　　大桴山州东百六十四里有九十九湾罗州故城之祖山
　　河槎山州东百七十里
　　太原山州东二百五十里
　　茅平山州东二百五十三里
　　龙山州东二百五十五里
　　寳盖山州东二百五十七里
　　迎山州东南八里俗名银山髙季迪修行于此有荆和王刘妃墓
　　圆峯山州西五十里形如覆釜西竺二梵禅师塔院在焉
　　马下山州西六十里髙峻难登汉髙祖讨英布下马过此
　　白云山舆地攷白云山在州西北五十里自旦及暮常有白云缭绕其上隋时建墖寺焉尝开汴湖得入定僧二人遣使送至蕲州白云山再召之二僧遂入古井中隐没
　　茅山州西北六十里临大江山下有石矶十三处古云九里十三矶
　　灵虬山州西北八十里产茶
　　周公山州北一里其山属官今为漏泽园
　　蟠龙山州北五里上有石鼓院麻衣道者无药禅师二真身在焉
　　吕玉山州北七里即缺齿山
　　龙峰山州北八里山麓有石穴名花蛇洞春夏水没八月则见旧产白花蛇
　　髙山　宣抚山俱州北三十五里
　　细石山　石牛山俱州北四十五里
　　蕲山　广教山俱州北六十里
　　云雾山山麓齿刺一石石上有虎足迹相传唐伏虎禅师伏虎于此亦名虎踏石
　　策山自英山发脉俱州北七十里
　　九潭山州东北百里有龙井九处一名九龙山燕子岩山州东北百一十里
　　三角山州东北百二十里峰峦秀防矗起三尖因名上有二龙潭祈雨有应因立三峰院
　　四流山山岭迤逦水有西南二流俱入蕲水县界北流入霍山县界东流入太湖县界故名四流
　　堆金山俱州东北百三十里
　　龙目山州东北百六十五里相传宋髙宗南渡时过此见其险峻注目久之因名
　　鼓角山州东北百六十七里天欲雨先闻鼓角声一名鼓吹山
　　相山州东北二百五十八里抵太湖县界
　　小隘岭州北百五十里
　　熊画岭州东北一里许相传旧芭茅山熊秀四始居此善丹青因名之
　　土峰岭州东北二百里
　　僊人洞州东十里大泉山之阴相传昔有仙人居此赤东湖州北十里入水之处为挂口渡
　　蕲河州北五十里
　　西河州北六十里包络罗州旧城之西
　　黄城河州东北八十里
　　宗渡河州东北百八十里旧传宋髙宗南渡经此故名
　　隆矶州东亦名龙眼矶
　　新生矶州南
　　鸿宿洲去州一里大江中秋冬多鸿集
　　钴鉧水在州前源出栌梨山入蕲河
　　翻车水州东南八十里九江王英布背项羽归汉于此水筑城名翻车城
　　双水州东北百四十里
　　莲花池州治北
　　汤泉州北四十里常沸如汤有硫磺气
　　东洞井州东百二十里
　　西河井州北六十里旧产緑毛龟大者重十钱小者重五钱极小者尤佳今井湮不复产他沟涧中或有之
　　丹井州治东北井底有四窍按四时出泉世传王全真炼丹于此
　　广济县
　　灵山县东二里相传麻姑仙降此
　　金仙山县东七里上有朝斗坛相传唐时女子升仙处
　　石牛山县东二十里
　　明水山县东二十五里上有龙潭飞瀑竒絶
　　东冲山县东三十里髙起冲霄因名
　　独山县东南三里众山环拥一峯孤迥
　　武山上有樊哙城
　　善潭山上有南北二泉雩祷輙应俱县南五里多云山县南十五里天欲雨则山先出云有水出此山流入罗田县界
　　石臼山县南二十里昔罗翼仙人捣药于此
　　龙池山山顶池中相传唐时有鲤鱼化为龙去因名黄花山俱县南四十里
　　青林山　阳城山　盘塘山俱县南六十里
　　仙姑山县南六十五里相传何许陈三仙女修炼处元时白昼雷雨乘云而去
　　积布山名山志积布山在县南百里下临大江叠石森立形如积布即水经注所云积布矶也
　　白石山县北里许白石磊落如玉
　　白家源山县北二十里崖有白鹤伏卵化龙去下二湫雩祀应
　　横冈山县东北二十五里
　　灵泉洞县南六十里有泉自洞中流出一名石燕源其洞内巨石如卧床
　　七星石县东如七星布列
　　大江县南七十里
　　梅川县南源出横冈山流入武山湖
　　武山湖县南四十里
　　青林湖县南六十里
　　连城河县南六十里
　　真惠泉县东南四十里
　　石洞灵泉县南六十里石山中有岩穴广三丈余中有七洞约深二十里
　　善潭双泉县西五里
