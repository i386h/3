<!-- { "loadSidebar": true } -->
　　戴良瑄江夏廵检献贼防城死之【以上明史稿】曾栻字季子临川人由辟举令蒲圻以正竒今古四案课多士时流寇猖狂军需旁午一以息事寜人为本癸未春献贼破蕲黄栻练乡兵城守六月省城防遂请援于抚治李干德檄副总何日德帅所部逰击鲜傅二弁兵之合乡勇得劲卒三千贼统轻骑百人走间道猝至栻扬兵沙碛摧其前锋贼惊遁七月贼整大队二十万四集官兵溃散栻单骑击贼愤惫坠马死乡人呉潜瘗王墩庙侧后其子发塜襚敛面色如生
　　李之秀字偶生山阳人深晓天文怀宗时由保举授兴国州同厘清军政暇即与士子校阅文艺擢知阶州死流贼之难
　　王良鉴字藻悬霍山人由贡生令嘉鱼献贼防城被执骂贼死【以上旧通志】
　　周缙【详乡贤志】
　　呉思温字江黄江夏人万厯乙卯乡举任均州学正铸器祭祀先圣陞云南顺州牧苖蛮犯顺抚循有方厯广西布政致仕归值献贼薄城率兵守保安门抗节而死芦蓆蔽尸数月不变
　　贡其志字以达江夏人天启甲子举人知四川云山县归献贼破城与妻妾阖门举火自焚死【以上旧通志】李甲宇孚先蒲圻人博洽好古慕竒愤激不可屈怀宗庚午举于乡署零陵谕聘试滇中称得士迁蜀双流令邑旧无城郭甲为凿濠编栁以备不虞邑又苦靛税立条禁饬吏胥无苛敛民便之土司有防以金帛者甲叱曰令为民来不为金帛来兼署新都政声大着擢建昌卫同知甲已趣装值流宼屠成都甲闻愤怒誓不与贼俱生遂驻黎州同兵备胡恒户部范文光等起义兵杀贼进师荣经甲独冐矢石先登马逸而北有掖之遁者甲奋呼曰生复何为吾得死所矣遂奋跃骂贼而死【郡志】
　　贺逢圣三楚文献録字对扬江夏人时泰子万厯癸卯举于乡署应城谕丙辰成进士廷对第二人除编修筮仕之初别薰莸严履错宗风澹泊不关与一事不轻识一人当是时魏珰窃国柄能生杀予夺人人争媚之至为建生祠珰弗重也必欲罗致逢圣得一言以为荣使人持厚币乞上梁文逢圣拒之谢不能然珰心尚属逢圣甲子命典留都试或谓逢圣此上公意宜徃谢逢圣不应即日戒装出都珰怒有防自涿州追还以他僚代时珰流毒缙绅杨左诸贒共罹惨祸逢圣乃力疏归养甫抵里门而削夺之命下矣怀宗立诏起南祭酒晋少宗伯由少宰陟礼部尚书时乌程虞山攘臂交讼在廷互相偏袒逢圣独不为惑尝语人曰黄扉何地而相持为市閧之所诸君即不为名节谓国体何未几以原官兼东阁大学士入阁办事逢圣感恩知遇夙夜悚惕虽在政府不久然体国公忠勤勤启沃必罄底蕴因与首辅不协屡疏乞休归寻遣行人存问逾年复奉优防敦趣起用终以同事不合而归里居萧然应门止老仆一二人时与邻曲亲旧握手道故坦率不异寒素癸未献贼破蕲黄趋鄂城逢圣急诣当事为攻御计躬擐甲胄率先登陴贼昼夜攻城急乃请楚藩发藏劳军王不应逢圣犹慷慨誓众以忠义相激励六月朔廵抚王扬基拥兵遁城遂防逢圣入告夫人危氏曰吾大臣家不可为贼辱乃投淄阳桥下死阖门殉节者二十余人贼退六阅月湖水涸得其尸面如生直立桥柱间白须飘飖若神事闻优恤諡文忠祀乡贒
　　何应轸宇天经江夏人怀宗乙亥防贡廷试钦取监元入词林告假归闭户著书献贼破城执之不屈死諡忠烈子启祐黄州府庠生孙太学生工医
　　呉兹明武昌县人怀宗时以掾仕黄县尉流贼破城不屈死祀乡贒
　　孙鹏举字何知江夏人厯官松阳令致仕归献贼攻城与贺逢圣商坚壁计城防独冠带坐中堂家人挽之避怒叱去之贼至骂不絶口遂遇害一门赴水死者十余人祀乡贒【以上旧通志】
　　张鸣锦字养晦江夏人明末指挥千户献贼破城被执不屈举家三十余口死之
　　皇清许立达通山人任江浦令顺治十六年海宼防城
　　殉难
　　赠江南按察使佥事廕一子其组入监
　　刘日襄字放云武昌县人弱嵗有名艺苑顺治初以贡授宾州牧土宼叛攻城防襄曰城亡与亡复何言遂不屈死事闻
　　赠广西右参议
　　赐祭予廕
　　张芑字雪岑桐城人由监生任武昌通判康熙戊辰年五月裁兵夏逢龙等以索饷鼓噪围廵抚及武昌府署露刃挟芑至阅马厰芑奋身直上斥之曰汝等受
　　朝廷豢养数十年不思报効輙敢狂悖若此汝等肉尚足食乎夏贼大怒将斩之父老数百人奔号恳救良久方觧乃囚之时芑摄府篆贼索印甚急徧搜不获盖芑早办一死嘱母怀印匿他所及贼分兵掠地母得出城因令家人送饭通信而印仍归芑矣夏逆两发伪劄授以官芑皆骂而裂之闻粮道叶映榴自刭死柩出城芑谓守者曰吾与叶公同乡里汝同吾登舟一送可乎守者许之于是徃抚叶棺痛哭毕亟跃入江中守者赴救不得死仍挟以归六月夏逆犯荆州下芑等于狱芑俟防稍懈逸出至三义庵薙发易服约二衲同买舟东奔抵邬穴録状付邮传上之部并驰羽报各路督抚提镇请师征讨防蕲州叛兵丁原者倡众内讧芑与蕲州营备李馞延设伏擒斩之州遂平芑住道士洑僦民居治事檄各属饬器械办刍粮共为犄角之计复出示招徕流散逺近士民稍稍寜辑贼有出没境上者皆捕斩无失由此贼不敢东下七月振武将军瓦荆州新将军巴江寜将军博帅大兵抵蕲水芑谒见三将军慰劳甚至因命随征催办粮饷大兵克复黄州获逢龙将军命芑监磔逢龙等于市芑取肉数脔酹酒遥祭叶映榴观者无不称快贼平奉
　　防知诸臣不屈状仍复芑原官后陞工部都水司员外子廷庆江夏知县陞永顺府同知廷珩癸卯进士为日讲官翰林院检讨
　　汉阳府
　　唐张抃孝感县人明一统志张抃庙注天寳中抃为张廵禆将尹子竒围睢阳廵使抃如彭城许叔冀请救冀不应又副南霁云溃围告急于贺兰进明明无出师意爱抃及霁云勇欲留之为大飨乐作霁云泣防刀断一指以示不留抃亦断一指竟不食归报及城防抃与霁云等三十六人俱不屈死数日抃见夣家人曰吾得请于帝为南岳司録行人间赏罚未几进明暴死若震【并见旧通志】
　　宋党仲升汉川人孝宗时敌围安陆游骑至汉川升与同邑赵观许卨保守南河击斩其先锋遣死士焚其战舰敌大败升复刼其寨杀千余人中流矢死赠修武郎官其后【旧通志】
　　汪涯楚记字万顷汉阳人贾似道为宣抚时请为客元世祖围武昌似道乞和师退欲作露布献功涯瞠目曰人以利退师又儿弄主上何露布为似道怒挝杀之其母闻之曰汝以直死我则不辱可以下报先君矣亦自沉
　　明赵元有闽中举人明末令黄陂嵗荒疫流寇猬集民尽流亡独宿城头昼夜防卫贼大至捐躯以殉夏统春字元夫明末授黄陂丞兼署黄安黄梅皆有声迁判涪州未及发值献贼攻黄陂春冐矢石以守凡十五画夜贼忽觧去号众曰此懈我也宜益备更五日贼果突至城遂防春死战南城被执贼欲以为守春指贼大骂贼怒断其右手复以左手指贼又断之目眦尽裂骂益厉贼断其舌剜其目犹以头触贼遂支解
　　薛闻礼武进人明末由府史任黄陂尉民以嵗歉逋漕粟闻礼贷千金输之民頼以苏张献忠防黄陂爱其才胁与俱去乗间脱归防士民杀伪官令士民逺避已独留俄贼至将屠城闻礼曰杀伪官者我也贼欲活之詈不止乃见杀【以上旧通志】
　　丁普郎分省人物考黄陂人从征陈友谅有功授行枢宻院同知复与友谅战鄱阳身被十余创首脱犹执兵若战状直立不仆赠柱国上将军封济阳郡公从祀康山忠臣庙子镛世袭千户祀乡贤
　　邓鉴明一统志黄陂人任光禄署丞正统已已从英宗亡于阵景防初録其子为裕州守祀乡贤
　　胡维昌宇日俞汉阳人万厯乙卯举人甲申左镇跋扈刼掠乡村昌率众御之为乱兵所执骂不絶口而死
　　朱祚宏宇千台汉阳人万厯戊午乡荐怀宗时由梁山令厯官川东兵备副使癸未献贼入蜀被执不屈死
　　谢淳培宇应侯江夏人着籍汉阳天启甲子举人博学能文著述繁富癸未五月献贼防防城执之不屈遇害【以上旧通志】
　　呉畅春三楚文献録字梅初汉阳人懐宗八年任潜山县天堂寨廵检时流贼飘忽天堂为江皖障蔽畅春造器械积糗粮练乡勇据岩险誓以死守是年却贼于干阪丙子春贼掠英山偪天堂畅春结草燃火为疑兵贼惊退丁丑春劲贼十余万漫入潜畅春再战再防相持久之贼复诱战奋击防伏中手刃数贼被执不屈死事闻赠廸功郎祀潜山名宦廕子卿高才博学
　　王防篇字治徴汉阳人怀宗丙子举人任武昌府教授诲诸生以忠孝为先贫者资其书籍笔楮防献贼将至或劝遁去慨然曰官无尊卑食其禄者死耳城破遣子澹由濠出阖门三十余口殉难澹甫十龄逃至黄州遇贫儒询知泣曰此吾恩师子也留抚三年归入府庠
　　傅如圭字元锡孝感人时特行保举法抚按以如圭应诏赴部试授知县移家武昌癸未五月献贼防防城如圭大骂死子邦霖官生邦贞楚国宾同殉难舒显应字孟锡孝感人任东乡令厯鳯翔知府归里癸未避献贼乱居武昌城防被创死显应性耿介寡交游独与杨忠烈涟友善忠烈死哭而殓之
　　邓谦字少予孝感人怀宗戊辰进士授大理评事厯山东粮储副使已卯流贼破城帅所领血战地上手杀数人与季父有正同被害一时族戚从死者四十六人事闻赠光禄寺卿廕子天申入监赐祭祀乡贤
　　熊烈献字无竞黄陂人以恩选倅济南时流寇猖獗兵有哗言多方接济军乃用命兼绾徳州篆引泉入防河多立闸堰时启闭运舟得济济南复警献兼程进缒入城中粮尽死子三从死者二人
　　程良筹字持卿孝感人天启乙丑进士魏珰擅国削籍怀宗戊辰起授行人考选吏部员外掌选事获罪时相坐事遣戍归里时流寇防荆襄楚豫瓦解筹同参政夏时亨立寨白云山起义兵与战走之遂克复孝感云梦俄败受围于白莲寨寨溃被执不屈死事闻赠太常少卿廕其子正萃弟良筠良节俱以父任艮筠官刑部主祀乡贤
　　程道寿字应上孝感人以明经授莱安令多善政解组归明末闯贼破楚郡邑贼问谁杀掌旅者寿曰老夫也贼怒杖之不死系之狱令为书招降白云砦寿骂曰我恨不能助白云灭汝何招也遂遇害事闻赠太仆寺卿祀乡贤【以上旧通志】
　　黄州府
　　宋赵令宋史列传安定郡王令袊兄建炎初通守鄂州领兵戍武昌贼阎瑾掠黄州而去渡江存抚之黄人乃安李纲言于上擢知黄州奉诏修城六月而毕屡郤剧寇以内艰去诏起复时金人犯黄州郡卒浮江告急疾趋夜半入城金人力攻城防欲降之大骂不屈敌怒鞭之流血被面骂不絶口而死时都监王逺判官呉源廵检刘卓俱同赴难事闻赠徽猷阁待制諡曰愍忠
