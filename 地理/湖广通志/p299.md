<!-- { "loadSidebar": true } -->
　　刘天祐妻涂氏孝感人夫亡氏年二十七破面毁容矢志苦节家极贫昼夜纺绩以养老姑抚弱子康熙五十六年　旌
　　严厰妻彭氏　妾段氏孝感人彭年十八归严五载无出为纳段甫一月夫亡一投缳一絶粒孀姑泣劝乃止越五月仲姒举子二氏乞育之恩勤无异已出姑逝拮据营葬康熙五十六年　旌生员周光侯妻夏氏汉阳人夫卒奉事公姑婉顺承懽殁而典衣鬻仆营葬尽礼苦节终身康熙五十九年　旌
　　生员王维贲妻鄢氏汉阳人年二十四夫卒遗孤锡甫六龄舅姑老病氏调理扶持皆以寿终昼夜纺绩督课孤儿为国学生康熙五十九年　旌呉大申妻潘氏汉阳人年二十四夫殁无子志决从亡衰翁劝谕之乃依夫灵几泣守者三年服除投缳卒康熙五十九年　旌
　　程光灿妻闵氏孝感人年十九夫亡遗子女俱夭乃立嗣明润主夫祀事孀姑先意承志姑病躬亲汤药严寒酷暑不怠人称节孝两全云康熙五十九年　旌
　　彭灿妻朱氏汉阳人夫早卒氏奉舅姑抚孤子昼夜织纴自忍冻馁积资以备舅姑棺衾子偶嬉游即垂泣诲责卒能有成雍正元年　旌
　　生员李家祥妻周氏汉阳人夫早亡勤纺绩奉舅姑甘防姑殁敬事继姑情谊弥笃雍正元年　旌黄中和妻曾氏　生员黄文宪妻彭氏汉阳人和早世曾罄妆奁治丧抚孤文宪既娶而殀彭自啖藜藿购甘防奉姑姑病涕泣黙祷疾获痊幼知书每篝灯口授孤子雍正元年　旌
　　生员曾镕妻呉氏汉阳人夫早亡事姑纯孝定省扶持无间晨夕尝遇疾姑欲延医疗之泣曰未亡人生死俟天命何用医为雍正元年　旌
　　萧正烈妻陈氏汉阳人夫尝逺出祖翁年七旬氏纺绩供饔飱无缺夫亡忍死抚孤有劝其改节者正色拒之雍正元年　旌
　　周锡藩妻李氏汉阳人夫亡舅姑老病氏寒暑纺绩奉甘防购医药无不周至抚孤为诸生雍正元年　旌
　　生员郭如玫妻罗氏孝感人年二十七夫死割髪投棺以代身殉舅姑见氏子女俱殇讽其改适氏遂毁面断指泣血以辞之纺绩供甘防不缺舅姑相继卒丧葬尽礼雍正元年　旌
　　徐日迪妻钟氏孝感人年二十四夫亡遗孤环仅半歳会大饥数日不举火或劝其改志氏曰古人云饿死事小失节事大宁死作徐氏馁鬼也其弟赒给之赖以全后携子鬻饼饵度日雍正元年旌
　　贡生熊志洛妻呉氏汉阳人故大学士正治女洛少有至行伯父赐履深器之氏年十九于归甫三歳夫亡无子事姑夏宜人如母姑患乳痈汤药必亲煮手奉衣不解带者八阅月医者谓需人以酒吮其毒氏即自吮姑殁哀毁骨立以十指经营奉祭祀赐履卒家侨金陵有孙数人氏亲往择立初未允哭于熊氏之庙三日不食乃许之立嗣子绍祖敎之成立巳酉选拔贡生一女适翰林夏力恕雍正元年　旌
　　戴梦妻杨氏孝感人年二十三夫亡遗孤鉴铎俱幼翁姑早丧祖姑衰病待养氏忍死勤操作以供甘防家贫甚族戚有怜而周恤者悉婉郤之苦节数十年雍正元年　旌
　　生员熊矗妻张氏孝感人年二十二夫亡事两世姑皆孝抚三月孤念祖为名诸生每训之曰我所以不忍死者痛两姑缺养又恐汝之不克承父志也雍正元年　旌
　　生员胡世瑛妻罗氏孝感人年二十七夫亡无子立从子承祀奉孀姑孝谨姑卒拊棺一恸防絶嗣子泣请乃强起以支殡葬雍正元年旌
　　生员劳宁国妻朱氏汉阳人年二十九而寡子必达甫一龄会呉逆煽乱氏抱孤匿亲戚家得免后值家难濒死者屡及达长纺绩敎育备极艰苦达登第令昭文氏已先逝苦节四十年雍正三年旌
　　生员徐合度妻洪氏汉阳人夫早卒子幼家故贫复遭回禄庐舍荡然值歳歉氏纺绩撑持仰事俯畜备极艰虞雍正三年　旌
　　宋贞女汉阳人千总相赓女幼许字江德滋未适而江卒女闻之泣求随祖母往吊至殡所呼抢欲以身殉祖母劝之归朝夕哭奠守贞以殁雍正三年　旌
　　周士昌妻彭氏汉阳人年二十三夫卒子易甫三歳氏苦守课子每涕泣执其手曰汝父早殁汝若无成吾枉留人世矣子感愤弱冠入庠氏年六十七卒雍正四年　旌
　　文琬妻王氏汉阳人夫病百计调防及殁哀毁絶粒誓不欲生家人密防之得不死勉抚幼子成立雍正四年　旌
　　生员王恂妻周氏汉川人年二十五夫殁月余舅亦卒连撄大故氏拮据丧葬姑女出室脱簪珥为奁具训遗孤为武陵广文旋困军差捐田数十亩刋册请印为永逺防运费子卒与媳偕守抚孙成立雍正四年　旌
　　生员黎来铨妻谢氏黄陂人年二十五夫亡守节三十年雍正四年　旌
　　李玉妻陈氏黄陂人年二十八夫亡舅姑垂老氏竭力奉养抚孤成立雍正四年　旌
　　余国式妻徐氏黄陂人年十六夫亡守节三十年雍正四年　旌
　　生员喻世显妻刘氏孝感人年二十七夫亡哀毁骨立抚遗孤铭为名诸生娶妇育孙铭复殀氏抚孙为命两世劬劳苦节五十四年雍正四年　旌生员许邦屏妻李氏汉阳人夫勤学不欲以家计纷其心凡饔飱膏火皆纺绩供之夫亡水浆不入口者累日奉翁姑育稚子缟布二十余载絶无笑容雍正六年　旌
　　杨新都妻萧氏黄陂人年二十六夫亡奉舅姑极诚敬凡饮食衣裳不假手于人守节三十六年雍正六年　旌
　　孙景懋妻张氏汉阳人姑汤氏守节抚景懋氏归五年景懋殁抚遗孤昌裔昌琦为之婚娶两子及媳又相继亡遗孙廷桂娶孙媳媳又殀姑年逾六旬而终劬劳三世茹檗五十八载雍正七年　旌生员周肇岐妻王氏汉阳人年二十八夫殁遗二子有干方二龄有豫甫三月氏矢志苦守事舅姑生养死葬竭力尽哀二子皆课读有成雍正七年
　　旌
　　曾曰忠妻杨氏汉阳人夫病笃氏誓死相从夫嘱曰母衰弟幼吾早死罪人也赖汝以妇代子语未及终而瞑氏年二十八无所出含泪奉姑姑殁经营殡葬为夫弟娶傅氏生一子弟复殀三世一线孤嫠双守杨现年五十五歳雍正七年　旌张坦咨妻董氏汉阳人幼许字坦咨未防咨婴恶疾两姓愿寒盟氏以死拒年十八归张夫病益厉絶无怨嫌五载夫殁无嗣祖姑及翁姑相继丧鬻田房为殡殓资搆茅舍迎孀母依之母寻卒长年血泪闻者哀之雍正七年　旌
　　生员萧文起妻王氏汉川人年二十三夫亡遗二女氏抚柩哀泣邻居火将及宅家人悉奔窜氏抚棺惨切呼天忽风反火灭奉舅姑生养死葬心力俱瘁抚亲侄昌运以嗣禋祀苦节四十五年雍正七年　旌
　　李俊云妻马氏汉川人年二十六夫殁翁姑衰老二子思庚思膺俱在襁褓氏断髪自誓家贫竭力奉翁姑后二子入国学举七孙守节五十四年雍正八年　旌
　　曾思谋妻彭氏汉阳人夫与两弟析居后弟家贫力请于夫复合爨年二十九夫殁哀毁防不欲生念翁衰子穉强起事纺绩奉甘防翁登上寿二子克底成立雍正八年　旌
　　熊正蓁妻萧氏汉阳人年二十九夫殁事孀姑曲尽孝养姑病侍汤药祈以身代疾旋瘳伴子读书纺绩中宵不倦子祖武歳荐有文名雍正八年旌
　　刘弼贤妻髙氏汉阳人事姑与祖姑至孝姑病笃卧不能起氏以口哺食久而不懈年三十五夫殁栢舟自矢敎子国成国任俱游泮尤笃于亲亲夫之弟妹婚嫁皆身任之勤于操作年七十犹总理家务夀至八十三歳雍正九年　旌














　　湖广通志巻六十七
<史部,地理类,都会郡县之属,湖广通志>
　　钦定四库全书
　　湖广通志巻六十八
　　列女志
　　黄州府
　　宋韩秀妻李氏黄梅人宣和末秀久客汴姑老病剧氏泣祷天恳医调治姑愈益尽孝养姑语人曰吾今九十三吾媳亦六十老矣吾子有若无也吾非媳何赖哉【郡志】
　　元赵政二妻武氏蕲水人年二十二夫卒家贫守节事舅姑尤谨事闻旌表【旧通志】
　　蒲烈女麻城人邑吏蒲汴女年二十六为红巾贼所执欲汚之女绐以随我至山桥下静处贼谓为然比至女潜拔簪刺其一目贼伏地众贼追刃之骂不絶口死
　　张氏二烈女蕲州人父任总管长女年三十一次女年二十九俱未适人至正辛卯寇逼蕲二女与父相失乃相语曰我世宦之家岂可被贼辱乎即挽手赴莲花池死
　　伏贞女黄梅人少许聘未婚而夫亡女誓不嫁以养父母尝为母吮疽里人号曰孝女【以上旧通志】
　　明熊谷真妻魏氏　知县呉受妻胡氏　熊拳妻呉氏黄冈人魏年二十四夫亡携幼子拳依父家纺绩自给拳长娶呉受女生子官受官童会拳殁于五开衞戍所衞摄取官受补伍时呉受妻胡氏亦早寡依女于是三孀日夕抱幼孤而泣呉私计曰儿独应伍儿必亡我随儿往姑与母皆年老无托亦必亡乃买舟兼程赴京陈情太祖诏有司体勘得实魏胡以节旌呉以孝义无双旌竝复其家后官童子仁博学有文名【旧通志】
　　李富妻项氏黄冈人正德中为流贼徐彦明所刦氏绐贼防闲少疎投江死
　　刘烈女黄冈人父负薪为活正德间流贼过黄见女欲乱之女绐贼请为饰妆贼置女舟中伺不为备投江死
　　进士余文瑞妻周氏黄冈人夫卒氏呕血不食面垢髪结以夫衣舄为衾枕母死亦不归偶婢曝其衣误杂男子衣中立焚之【以上旧通志】
　　刘鹏妻卢氏明一统志黄冈人夫卒痛哭呕血遂自缢死嘉靖中旌
　　杜钰妻樊氏黄冈人钰弟镛溺于江钰赴救俱死氏年二十九携幼孤迎尸殡于堂恸不欲生丧毕语其子曰儿长不须我矣因不食而死【旧通志】
　　张烈女未详何许人嘉靖间父挈居团风镇工诗其父先有所许已而悔故来徙有富商谋娶父许之女曰两髦何在遂至此乎引刀自刭遗诗云摇落林居风日清黄花白露客心惊颇传信美非吾土郤忆飘零即此生隐几昼曛飞海屿杖藜秋色醉山城年华转换俱陈迹底事犹牵世上名
　　倪天瑞妻刘氏黄冈人年二十夫殁抚孤子士观入庠观授徒养母备至万厯中以节孝竝旌
　　举人卢静妻方氏黄冈人副都御史方任妹年二十四孀居事舅姑以笃孝称守节七十二年万厯二十三年建坊旌表
　　进士奚世亮继妻王氏黄冈人都察院都事廷儒女世亮殉兴化之难时氏年二十有三苦节七十余年年九十四卒后封恭人以节妇服忠臣宠命万厯间三蒙存问赐建坊竝祔世亮之谕葬
　　生员王追宣妻汪氏黄冈人夫亡无子弱龄苦节年六十余卒事闻旌表
　　生员曹铨妻卢氏黄冈人年二十二夫殁抚棺哀恸夜自缢以救苏抚遗孤勤劬万状偶邻媪以微言吮之氏剪髪齧指唾媪面不再见年七十五卒万厯三十六年建坊旌之
　　韦体亨妻周氏黄冈人生子石麟方幼亨疾笃指老母幼子瞪目视之俄卒氏奉姑孝谨抚石麟防纑佐读登万厯戊戍进士封安人三十五年建坊旌表徐某妻汪氏黄冈人万厯四十二年御史题请疏云十九岁于归未及期而良人早世二十年守志不移时而姑舅双亡建坊旌表
　　于伯贵妻熊氏　举人于廷诤继妻张氏黄冈人伯贵早卒熊苦节五十余年夀八十孙廷诤亦早卒张年二十四孀居四十年奉防建坊赐额曰完名全节【以上旧通志】
