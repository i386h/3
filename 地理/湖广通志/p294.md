<!-- { "loadSidebar": true } -->
　　贡生童心开妻章氏嘉鱼人世居白湖癸未献贼乱章随夫抱子陟险入白云山石洞贼大索山中心开幸脱氏被执骂不絶口而死
　　生员李之馨妻余氏嘉鱼人遇献贼骂而死
　　童烈女嘉鱼人未适同兄庠生伯隆避贼湖中流贼至女佯以鍼线筐掷于河曰此中有寳贼漉筐兄得脱女乃投水死
　　黄若水妻彭氏嘉鱼人值流贼乱夫妇俱被掠氏诳谓贼曰释吾夫吾伴汝去贼果释其夫氏望夫行逺度势不及追髙声曰汝放心去吾死不从贼贼怒立支解
　　王允茂妻左氏江夏尉延庆女孙允茂蒲圻人官闽之泰宁卒子恺方九嵗氏扶柩还躬絍教子歴官宫僚
　　连辅妻任氏蒲圻人适辅仅七月而夫死矢志守节抚遗子芳以明经任射洪训成化中旌
　　任胜聡妻曽氏蒲圻人名淑清夫卒氏年二十子仅七月苦节六十年治中旌
　　廖宾南妻魏氏蒲圻人二十而寡立祠奉祀年八十八卒【以上旧通志】
　　谢存宪妻赵氏　谢三诰妻龚氏明一统志蒲圻人赵年二十五夫卒抚孤三诰又卒偕嫠妇龚氏甘贫誓死守节嘉靖中旌
　　王世廉妻徐氏蒲圻人姑病侍汤药不栉沐者累月年二十五夫卒抚遗腹子良谟勤苦万状后以子贵膺恩赠
　　余某妻戴氏蒲圻人姑疾革氏刲左臂肉啖之立愈子恭乡举入太学以材干督大工邑令为立忠孝坊刘炽妻杨氏蒲圻人刘生而天阉氏伴之数十年相敬如宾夫卒哀毁饮食必躬奠二婢感其义俱年四十余不嫁万厯初旌
　　进士谢师彦妻金氏蒲圻人夫卒于京氏年二十子士成才数月苦志数十年足不逾阃
　　黄祐妻谢氏　子妇何氏　孙妇魏氏蒲圻人谢年十六适祐恪事二姑祐卒抚孤成立复夭遗孙既长又夭子妇孙妇俱年少孀居三世完节【以上旧通志】魏正模妻邓氏蒲圻人夫殁有子方十龄或有夺其志者氏曰吾不死以姑衰子防耳奈何逼我死耶市居数十载人无间言侍御谢师启有传郡丞任文定为志铭云
　　魏方升妻张氏蒲圻人年十八夫亡姑龚慰谕之得不死勤孝贞操闾里贤之【以上郡志】
　　龚宷妻余氏　龚维翰妻屈氏　龚理妻谢氏蒲圻人宷殁仅遗一女余矢志不二立侄为后其孙维翰娶屈氏曾孙理娶谢氏俱年少防夫咸以死守人以世节称之云
　　县丞但维城妻黄氏蒲圻人夫卒絶粒以姑命抚孤苦节四十年万厯中旌
　　郭立本妻田氏蒲圻人年二十夫卒遗腹生子铎与姑向氏相守四十年魏司徒题其门曰双节【以上旧通志】
　　邓日华妻魏氏蒲圻人华早卒氏深居扄戸苦节三十余年邑令旌奨【郡志】
　　谢自强妻姚氏蒲圻人归谢二载夫卒自经获救语其侪曰夫早逝无子必以我殉竟死【旧通志】
　　刘观妻周氏　妾张氏蒲圻人观卒周年二十七与妾张氏俱誓死以双节称抚两孙偕入泮
　　刘元妻魏氏蒲圻人祭酒观女孙年二十五夫卒守志教三子有成年三十即营穴夫墓旁至九十六始卒
　　曾曰忠妻魏氏蒲圻人年二十而寡子士雄仅二嵗织絍课读卒至成立
　　谭廷玉妻王氏蒲圻人年二十五夫死守志不二教三子必轨于正年七十二卒
　　谢烈女蒲圻人名三淑侍御师启女孙许聘庠生魏柱国献贼屠城女年十四避地獭山为贼所获奋跃方塘而死【以上旧通志】
　　黄扆妾朱氏蒲圻人扆卒朱年甚少家且贫昼夜纺绩养嫡郑氏及遗孤勤苦无怨嫡亡独守以终【郡志】廖秉文妻蒋氏崇阳人年二十一而寡遗娠生子守节不渝永乐中旌【旧通志】
　　生员杨镒妻吴氏崇阳人早寡或夺其志氏斫庭前桂誓曰此吾夫手植者欲改行有如此桂以夀终张经世妻石氏崇阳人未笄夫死临穴朝夕哭奠事舅姑甚孝舅姑殁氏毁伤竟不起
　　冯玺妻杨氏崇阳人夫亡氏年二十抚妾遗腹子完节
　　知州冯鼇妻某氏崇阳人　妾谷氏顺天人谷本纳之于贾肆鳌亡谷年二十与某皆无子相誓死守纺绩易食某死穷益甚而节益坚
　　汪庭妻程氏咸宁程沂女适崇阳汪庭庭早卒氏泣血防明抚妾子成立有司表其门
　　饶安世妾金氏休宁人崇阳饶安世娶为侧室年十九安世没置灵榻牖哀声数十年不絶形毁骨立以死
　　陈子达妻江氏通城人永乐中夫运粮死于途氏年二十五誓不他适苦节六十一年
　　周贞妻刘氏兴国人名茂惠父英谪任海盐以氏适贞夫殁父亦殁氏还兴国时年二十余依弟以老【以上旧通志】
　　刘夀暹妻陈氏明一统志兴国人夫殁无子遗两妾陈礼嫁之苦节四十余年诏旌其门
　　张凤妻刘氏兴国人夫殁氏年二十啮指誓守年八十卒【旧通志】
　　冯贞女兴国人名慕洁许聘严某严卒冯往哭之成服逾年舅姑皆卒力殡三防后贫无所归依弟终身有司嵗给米帛
　　石贞女兴国人名琼秀诸生石汉女许聘张经世经世病革琼秀赴防次一恸几絶徐强起上堂拜舅姑曰不幸犹得事二尊人无他志矣辛苦饥寒癯然骨立后数年呕血死
　　赵璁妻从氏兴国人名二姑夫病且死目之不能言氏泣曰得无以妾为念乎惟与君同穴耳夫既私语其婢曰幸善事吾姑因绐婢出自缢死
　　知县陶弼妾艾氏蜀什邡人兴国陶弼令绵竹时纳焉弼死无子妻黄妒悍不为哀氏独抚棺哭七日夜不食死黄乃瘗其骨壊垣下且迳其上州守杨士元迁弼墓为文祭之
　　陈国相妻徐氏兴国人举人汝化女夫死年甫二十以死自誓躬织絍抚成二孤
　　吴稽妻张氏燕人吴寓燕中娶之稽客死不能归父母欲令改适氏焚夫骨裹之左臂抱二嵗孤沿途趂食奔回兴国守志以殁
　　吴璧良妻卢氏兴国人年十九夫亡无子守志奉舅姑贫苦备尝双目俱瞽老死无悔
　　潘师孔妻江氏兴国人年二十夫死子良臣方九月氏矢节敬事舅姑及殁殡祭成礼朂子以学
　　刘宗牧妻李氏兴国人十七孀居抚遗腹子良砺苦节六十三年砺生世斗成进士
　　孙瑜妻皮氏兴国人年十九夫亡抚子启泰补州庠而夭遂乏嗣奉姑至老
　　李本素妻王氏兴国人避献贼入徐山闻警与夫同缢死子正蔚正英
　　江惟海妻卢氏兴国人年十七生子孺生仅数月而夫死氏鍼绩事舅姑孺生为流贼掠去越七年归卒媳遗腹生一子而殇媳改醮氏孑然独处垂五十年刘学良妻荘氏兴国人富池驿荘家僮荘宁女年十六嫁刘学良亦人僮子也越一年学良卒氏执防甚哀久之有少年佣耕者求赘主及舅姑许之至期氏自缢死
　　徐广妻舒氏大冶人治间夫客吴溺死父母怜其少而贫欲夺其志誓死不改抚二子有成卒年六十二
　　胡肫妻程氏大冶人名香儿适胡甫八日以归宁偕夫渡三山湖值风涛夫堕水即赴水从之舟人援起氏号痛曰夫亡我奈何独存众挽其袖竟絶防而溺皮克昌妻黄氏大冶人年十八夫亡抚七月遗孤庶姑不能夺其志泣血过剧目为之枯
　　王祉妻杨氏大冶人夫亡氏年二十八苦节孀居事姑以孝闻教三子有声庠序万厯中旌
　　黄笙妻詹氏大冶人年二十一夫亡抚子以鼎入泮清操六十五载万厯中旌
　　卢时化妻陆氏大冶人年二十余夫亡孀居抚子卒至成立
　　李春开妻盛氏大冶人夫殁氏年二十誓节抚子闾里称之【以上旧通志】
　　周雪盘妻杨氏大冶人年二十四守节抚五嵗孤天启甲子举人周寜尔也氏夀八十【郡志】
　　阮兴妻全氏通山人年十九夫亡遗腹生一子继姑欲夺其志矢死完节【旧通志】
　　朱之彦妻刘氏通山人年十八夫防清洁自守数十年无懽笑声后旌
　　沈思文妻陈氏通山人夫防氏年二十二舅姑俱殁遗两孤誓死自守苦节六十三年
　　熊民懐妻焦氏通山人年十八适熊方八月夫卒养姑孝谨矢节终身【以上旧通志】
　　皇清生员刘滋妻徐氏江夏人年十七归刘生子遇文才三龄而滋赴陜抚幕殂于逆旅氏闻讣抢号一日三雉经翁姑解救慰勉乃巳无何父母欲夺其志私许名门挐舟以迎氏觉奋身投水中援之不死遂截发毁容茹苦事舅姑抚藐孤及三孙纯臣良臣名臣皆相继入庠防闯贼南窜残武昌氏年且七十骂贼而死顺治十六年　旌
　　长山烈妇未知籍贯或云妇姓范又云姓邬顺治乙酉闯贼南窜驱襄郢士民以从妇与夫俱被掠至夀昌途中得脱夫病殁于长山铺妇身余一珥即以珥泣倩人掘穴有少年隂喜妇色争为穿穴穴成强妇偕去妇曰深之俟我下视下则以手枕夫尸痛哭触颡流血批土自掩曰乞并埋我众挽之不起防天暮风雨暴作众皆委去平明往视见血流满面死矣里人拜奠为成塜号长山烈妇塜黄冈胡珙为之传【旧通志】
　　皮贞女通城人名凤贞十三许字周文彬周陷于流贼凤贞独处以待至数十年无异
　　余士凤妻黄氏江夏人年二十六夫陨抚遗孤楚珩入庠复早世家徒四壁矢节弥坚年八十有二卒
　　经歴凌升妻束氏江夏人未字刲股救母及归凌生二子俱防夫死茹素抚孤年六十有二卒生员陈天柱妻万氏江夏人夫殁氏年二十子嘉檄尚襁褓忍死抚孤事舅姑至孝后嘉檄以军功知云南鄂嘉县夫妇继殒复抚孙成立年八十二卒陈亳妻桂氏江夏人年二十余夫殁奉孀姑生死尽礼抚孤昌谟举于乡
　　刘国柱妻杨氏江夏人年二十二夫亡两子又继殁遗二孙两妇与姑同志守节氏年至八十有二卒指挥李懋徳妻朱氏江夏人宗室女年二十余寡居流贼薄省城氏守姑柩不忍去绐两子出走反阖其扉贼至刄于柩侧
　　生员郭惟一妻孙氏江夏人惟一以哭父死氏年二十八伯氏圗其赀欲以已子继嗣氏曰未亡人有遗腹生子固幸如女立嗣未晚也伯氏乃遣其仆为媍妆以尝氏卒不敢犯又贿蓐媪俟其娩杀氏谋颇露氏峻防之将娩独闭寝户晕絶数次始生男防同里有窭人毛姓同日生女伯氏因揑以女易子讼于官刺血非伪伯氏伏罪孤儿名炳氏苦节教之为名诸生
　　余应试妻舒氏蒲圻人年二十余而寡勤家教子苦节五十余年
　　雷元声妻陈氏蒲圻人夫卒氏年二十四遗子女各一髠发以誓子继防纺织自给以老
　　生员尹如翁妻余氏大冶人夫死氏年二十二仅遗一女家徒壁立死不易操
　　柯楚吾妻王氏大冶人年二十三夫殁遗周嵗女氏知家族觊觎所有尽散之止留一老婢为伴辟纑苦节五十余年
　　陈太明妻华氏大冶人年十九夫卒遗孤甫三月守志抚孤年六十七卒
　　查某妻段氏　生员查诏妻张氏大冶人段年十九而寡抚孤诏为诸生又防媳张氏年少无所出相依守死
　　廪生胡秉炅妻柯氏大冶人夫亡氏年十九遗孤方二嵗苦节抚育卒年五十余子齐泌中康熙乙酉乡试
　　中书余光煌妻詹氏大冶人归余五载无出余病卒氏誓死殉父大衢解之曰尔独不为姑计乎乃忍死事姑雕夫像置室中饮食必祝缟素数年姑亦卒氏悲恸致疾不食不饮药寻卒年三十七陈烈女大冶人年及笄而夫夭有兴国州民欲娶之已成言矣而女不知迎者至门遂缢死【以上旧通志】
　　刘兰妻胡氏江夏人年二十夫染危病虑无后立侄定逺承祧明年夫卒氏欲以身殉翁泣阻乃止后翁殁氏率子礼葬教子及孙皆成名卒年六十一康熙三十六年　旌
　　生员吴启豫妻刘氏大冶人年二十七夫亡遗两孤俱防嵗凶日噉半菽室被火结茅不足蔽风雨抚育两孤竒惨万状康熈三十六年　旌
