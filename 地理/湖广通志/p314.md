<!-- { "loadSidebar": true } -->
　　陈蕃女胜贞茶陵人年十五为贼所执复执一僧使负女从行至百丈潭女绐僧曰我姑徐行可乎僧信之遂跃入潭中死越三日尸浮水面顔色如生
　　汪天溥妻鲁氏天溥浏阳诸生康十五年六月氏避冦罏烟洞遇贼被执誓不受汚遂遇害康熈二十年　旌【以上旧通志】
　　髙位妻龙氏　文首干妻邱氏　邵某妻张氏醴陵人居相隣竝康熙已未同避冦胡家垅约曰吾三人良家子也脱遇贼辱身而生不如死后遇贼将执之连袂投水而死
　　丁赐第妻周氏善化贡生周俭女赐第家贫早夭氏将依其两兄以终嫂氏劝改适氏正色拒之嫂曰第覔婚孤嫠何能为未几媒氏果有成言氏遂雉经以死
　　赵白玉妻谭氏宁乡人年二十四而寡矢志抚孤孤爕娶妻而夭复抚其孙忍饥以哺襁负以织闻者哀之
　　陶士偁妻蒋氏湘阴人年十六遽失所天无子一女复殇孤惸至老矢节皎然
　　叶某妻胡氏长沙人夫某为伍伯早夭氏年未二十哀毁骨立越七日竟自刎死
　　张某妻朱氏江西人寓居于攸年二十寡居自营一土室寝起其中尝竟日不举火严冬积草御寒如是者积三十九年归全之日火光绕室远近叹异县令高暨陈表其墓
　　许右章妻刘氏辽东人年二十归许遂为湘潭人无子为右章置妾右章贾衡阳毙于盗母欲夺其志氏割左耳自誓奉姑守节以终
　　丁邦妻何氏益阳人年二十一而寡无子以侄盛纶为嗣奉姑尽孝藿食鹑衣自甘苦节
　　黄自色妻王氏长沙人年二十七而寡艰苦守节事姑克孝子巩抚教为诸生年八十一【以上郡邑志】举人蒋之棻妻黄氏湘阴人年二十九之棻卒于粤氏毁容矢志姑年已九十两目失明晨夕防之复得见物人以为孝感所致子常尊邑诸生康熙三十年　旌
　　蒋效儒妻胡氏湘阴人年二十一而寡矢志守节奉姑鞠子康熙四十七年　旌
　　唐公弻妻姜氏湘潭人公弻卒氏年二十八嵗丙寅贼兵肆掠惧汚投池中家人救免翁君卿年九十余奉养无间子孙皆列庠序能文章康熙四十七年　旌
　　吴士观妻马氏湘潭人士观卒氏年二十既敛闭户自经娣雷惊救得免抚教二子皆为邑诸生康熙四十七年　旌
　　廖登宸妻唐氏醴陵人年二十八而寡课子孙勤学竝列黉序治家有条纪内外崭然年八十一终康熙二十五年　旌
　　寻诸妻首氏浏阳人家贫寄居平江之茅岭有姚益者居相邻近诸出而益入且挟利刃胁之氏厉声曰头可断身不可辱益遂杀之康熙四十三年
　　旌
　　温逢光妻徐氏益阳人年二十六而寡守节抚孤尤严于课读其舅孝亷世儒有藏书数箧常泣指语孤曰手泽如新愿善承之康熙四十八年　旌诸生唐大年继妻俞氏善化人年二十九归大年甫周而寡前妻之子如璠生七龄矣氏抚之如巳出姑卧病久奉饘粥药饵未尝去左右康熙四十八年　旌
　　王之藩妻贾氏湘乡人孝事舅姑年二十三而寡舅姑继殁缟素终身康熙四十九年　旌
　　诸生易道生妻邓氏湘乡人防通文艺蚤寡葬夫之日土冦突至氏持刀誓死贼义之戒弗犯而去孝于舅姑存殁无失礼康熙五十年　旌门其子正言亦以孝义　旌孙为邑诸生者二十六人氏年至九十六而终
　　张元煇妻章氏湘乡人孀居时年二十八孝养尊嫜自甘俭薄二子竝承母教为邑诸生康熙五十年　旌
　　许国柱妻聂氏湘乡人国柱卒氏年十八藐孤未晬抚之成立后子妇俱蚤世复抚其孙课以经书孙三人竝邑诸生氏年至九十康熙五十年　旌刘铉生妻郭氏湘乡人年二十五而寡舅姑怜其少讽以改适氏截髪毁容誓心靡忒子鸿修贡太学康熙五十年　旌
　　葛之光妻李氏湘乡人年二十八而寡子世玺甫一嵗氏奉姑鞠子守节五十二年卒年八十康熙五十年　旌
　　甘士俊妻李氏长沙人早寡家贫敬养舅姑抚教孤子完节以老康熙五十一年　旌
　　文其蔚妻张氏醴陵人年少惸独皓首完洁康熙五十一年　旌
　　萧楷妻赵氏长沙人年二十六而寡终身不茍言笑事姑以孝闻康熙五十一年　旌
　　刘宗唐妻柳氏长沙人年二十四而寡姑遘疾氏左右扶防久而弥谨吴逆殄灭家庆再生氏检宗唐在时债劵悉还其人乡里以为德康熙五十一年　旌
　　谢启元妻李氏攸县人年二十六而寡抚孤完节康熙五十五年　旌
　　李象珠妻王氏象珠湘阴人以嵗贡生任衡州训导娶氏于衡州氏年十八至二十五而寡粹节无玷子观清为诸生蚤世孙天桂举康熙辛卯乡试第一氏以夀终康熙五十七年　旌
　　刘铎妻蔡氏攸县人年二十四孀居茹荼砥节康熙五十八年　旌
　　萧明铨妻周氏益阳人年二十三而寡守志抚孤竝得成立康熙五十八年　旌
　　熊超妻邓氏益阳人年十八归超二十三而寡事舅姑尽孝课子声闻由明经任平江训导康熙五十八年　旌
　　黄日防妻周氏湘阴人日防卒氏年二十四哭泣尽哀丧塟尽礼抚遗子慈且严每发箧课读涕泗横集曰此汝父遗编也苦节六十三年雍正二年
　　旌
　　朱之辰妻王氏江南人父廷璧湘阴主簿缔姻于邑之朱氏遂以女归之辰年二十六之辰夭殁养姑课子孀居五十二年雍正二年　旌
　　刘云凤妻萧氏湘阴人年二十六而寡事两世姑嫜孝养无缺妇王氏亦年少孀居矢志靡它称一门双节雍正二年　旌
　　诸生曹廷濬妻卜氏益阳人夫早世翁姑继殁而祖姑犹在氏事之三十五年克尽孝道乡里称之雍正二年　旌
　　赵明昱妻刘氏益阳人年二十三夫故誓以身殉姑抱三嵗儿泣曰汝死此儿将谁寄乃止苦节终身子文拔邑诸生雍正二年　旌
　　戴而藻妻周氏湘阴人归戴数年舅姑皆殁又数年而寡年二十五矣卜宅兆洁苹蘩督课两孤竝列黉序雍正三年　旌
　　易广生妻殷氏湘阴人氏与夫同庚自防结婚及长而易氏中微其父母欲寒盟女闻而伤之吞一环气垂絶以救再蘓遂得嫁广生广生又夭父母屡欲夺志截发毁容哭于新阡涕泪着树树为之枯里妪有周其贫乏者拒不纳以女红自给年至八十有二雍正三年　旌
　　柳同一妻金氏长沙人年二十八而寡甘贫矢志姑耄而病氏委曲孝养抚孤侄一如所出课子凤举道兼严父雍正三年　旌
　　刘学孔妻谭氏善化人年二十三而寡孀母藐孤相依为命嵗丙戌疫疠大作比隣无得脱者氏母子无恙人谓贞节所感雍正三年　旌
　　黄士珍妻刘氏善化人士珍卒刘年二十九事两世姑嫜能尽孝道抚教孤子成立尤嗜善好施振防贫乏嵗歉尝出谷平粜雍正三年　旌
　　谢昌裔妻唐氏长沙人年二十九而寡昌裔弟欲夺其志氏誓死明心家贫甚织纴自给二子亦负担市门易升斗供子职焉雍正四年　旌
　　诸生陈鹤年妻何氏湘潭人年十八鹤年夭逝誓以身殉家人屡救免矢节孝养远近称之后疾革以姑老不克终事深自悼痛姑抚之吞声而絶鹤年故河督侍郎鹏年之弟也雍正四年　旌黄梦弻妻杨氏宁乡人年二十而寡事姑以孝闻课子之煊为邑明经雍正四年　旌
　　诸生曽德教妻欧阳氏益阳人德教慱学能文卒时氏年二十八姑老子防两世交頼妇职无亏姑谭年入十　恩例赐肉帛孝养弥谨雍正四年
　　旌
　　曹耀祥妻曾氏益阳人年二十八耀祥卒邻妪讽其改适时兵燹后燃松脂照夜曾指而泣曰姑殁舅老两孤竝防吾嫁曹氏与此火俱灭矣言讫长号而起邻妪亦感恸守节四十五年年七十三雍正五年　旌
　　魏耀祖妻刘氏益阳人年二十一而寡纺绩养姑教子世符为诸生雍正五年　旌
　　莫简荫妻曹氏益阳人年二十七孀居白首无玷吴逆平氏率先输赋愿常享升平里中谣曰莫氏妇贤输租最先焚香一炷祝太平年雍正五年
　　旌
　　罗蔚妻谭氏攸县人年二十八而寡励节抚孤一经课读躬勤纺绩以佐膏火孤子国珠登雍正元年进士任郫县令雍正五年　旌
　　李枝芳妻黎氏长沙人年二十夫故养姑教子始终一节雍正六年　旌
　　杨有德妻萧氏有德为长沙右营把总卒时氏年二十八引刀自刺不殊家人救之事翁姑克尽孝养教子成立女适任可凤亦早寡母子竝以节着雍正六年　旌
　　诸生黄光琏妻许氏宁乡人年二十六而寡事姑王氏以孝闻抚遗孤得成立守节五十一年雍正六年　旌
　　监生邓裔坤妻黄氏宁乡人孀居年二十六矢志抚孤治家严肃闾里贫乏者周之雍正六年　旌诸生王德俊妻盛氏益阳人性至孝德俊祖母刘卧病不能谷食氏以乳哺复匿儿他所恐刘闻啼声年二十四德俊早世吴冦掠益阳氏与姑避匿山谷逢虎不害子二人皆贡太学雍正六年　旌徐日豫妻陈氏　徐日复妻曹氏益阳人姒娣俱年少励节雍正七年　旌
　　曹泰贤妻邓氏湘乡人年二十二而寡矢节奉舅姑雍正七年　旌
　　熊应台妾李氏益阳人年十八为应台侧室阅九年而寡子防抚之成立好善乐施乡里称之雍正七年　旌
　　郭宏受妻张氏益阳人年少砥节后为孤子娶妇子夭妇亦禀承姑志雍正七年　旌
　　曹景衞妻刘氏益阳人年二十五守节尽孝于姑雍正七年　旌
　　诸生刘楚英妻谢氏攸县人年二十九而寡以节孝闻雍正七年　旌
　　欧阳象清妻王氏湘乡人年二十七夫卒孝奉舅姑鞠育孤子雍正七年　旌
　　夏茂秀妻褚氏攸县人茂秀赴童子试卒长沙氏年二十五贫苦守志人尤难之雍正七年　旌贺郊芳继妻欧阳氏湘乡人年少矢节能孝养其姑有前妻遗女爱之如巳出及嫁命其子珂分畀二十亩雍正九年　旌
　　诸生蒋之蓉妻彭氏湘阴人年二十一而寡姑老且病遗孤仅三月氏仰事俯育苦节五十三年雍正九年　旌
　　罗文清妻朱氏醴陵人年二十一而寡矢志坚守以完节称雍正九年　旌
　　监生杨枝亨妻黄氏湘阴人年十六归枝亨越二年而寡舅姑以哭子致疾卒丧塟如礼子茂荣抚之成立雍正九年　旌
　　黄煌妻喻氏宁乡人年十八孀居无子抚侄建基为嗣以苦节终雍正九年　旌
　　衡州府
　　元李兴妻赵氏衡阳人年十六适李至年二十八兴戍交趾死于阵抚穉孤寄人篱庑下织笠自给以节终子世英亦以孝行闻【旧通志】
　　明曹受兴妻陈氏衡阳人洪武十二年受兴病剧即对夫剪发誓不他适时年二十九孀居茹荼纺绩以给二孤有司奬之
　　蒋阊妻郑氏耒阳人永乐间阊以乡举任训导卒于岭南氏扶榇归塟毕嘱其子曰努力继父志遂入室自缢
　　易子逹妻曾氏衡阳人防读书晓大义归子逹生子思铭会晬日夫曰我有痼疾脱弗瘳若肯抚是儿以终乎氏泣曰上天鉴临敢有二志越二年而寡毁容不出户庭教子垂成子又夭抚孤孙志魁年九十二终正綂二年旌节
　　彭应祖妻周氏年十八适彭七年而应祖蚤世有子方婴孺恐父母夺志乃自髠以节终永乐间特表其墓焉【以上旧通志】
　　朱衡妻王氏明一统志衡阳人宣德中衡以进士卒京师氏年二十五剪发誓死竟以哀毁卒
　　汤思文妻刘氏衡阳人年十九汤殁无子家贫舅将夺其志氏走夫茔号泣絶食乃止后以节终
　　甯志让妻谭氏衡阳人宣德中志让卒阅四月而氏始生子年二十八断发毁容抚育孤子以夀终甯代伯妻伍氏衡阳人适甯不见荅且命改适氏泣曰妇工妇容诚无所有礼妇人无再适孑居数十年尤能事夫以礼年逾七十而殁
