<!-- { "loadSidebar": true } -->
　　朱万铎妻王氏通山人年十九夫亡遗腹生一子舅姑早逝无伯叔兄弟祖姑年迈氏自减饔飱以奉之躬勤纺绩课子成名康熙三十六年　旌朱万祚妻刘氏通山人年十八夫亡遗腹生子尽力女红养孀姑抚孤子歴三十七年康熙三十六年　旌
　　教谕刘复元妻傅氏江夏人年二十六夫亡苦节四十七年白首如一抚孤重鼎为郡庠生康熙三十七年　旌
　　生员周宁妻谢氏大冶人年二十夫亡恒忍饥奉舅姑甘防舅姑殁经营防抚孤及防叔俱至成立康熙四十四年　旌
　　蔡尔绵妻胡氏江夏人年二十二夫亡子防祖姑与舅姑俱待养氏拮据奉甘防及殁经营殡极为竭力教子于雯列明经康熙四十六年　旌罗国栋妻梅氏江夏人夫贫不自支欲氏与人乱以得金氏不从遭遇市民余祥云迫脇投缳死康熙四十九年　旌
　　生员张岱妻殷氏江夏人年二十六夫亡姑相继殁零丁孤苦教子成名康熙五十年　旌
　　叶芬妻胡氏武昌县人年二十夫亡遗孤五嵗勤纺绩躬俭约以事姑姑殁事继姑尤谨苦节四十五年康熙五十二年　旌
　　柯大衍妻陈氏大冶人年二十三夫亡遗孤仅九月翁姑俱老氏竭力奉养苦节四十余年教子登贤书康熙五十二年　旌
　　容祜祖妻毕氏江夏人年十六适容夫抱疾氏侍汤药四载罔倦夫亡遗孤岱仅五月教育成立为邑诸生夫之兄弟继亡抚侄与女无异已出康熙五十三年　旌
　　监生蒋宏道妻朱氏江夏人年十七适蒋遗孤复夭氏哭夫悼子血涙维枯邻家火将及其舍氏守夫灵弗避卒得免苦节二十一年康熙五十三年
　　旌
　　生员陈光祚妻汪氏江夏人年十五归陈期年夫亡闭户自经姑觉而救之遗腹生女以祚弟光祉之子继其后氏教育恩勤不啻已出光祉复无后又以孙主其祀康熙五十三年　旌
　　叶溥天妻戴氏江夏人年二十三夫亡无子事孀姑曲尽孝养姑殁号泣不欲生人劝之乃强起经营殡节孝兼至康熙五十三年　旌
　　叶蓄天妻戴氏江夏人年二十八夫亡遗子方葱仅二嵗孝事孀姑夀九十卒氏哭之极哀犹以奉养有缺为憾教子力学由明经仕至通判康熙五十三年　旌
　　柯士珩妻吴氏武昌县人年二十夫亡子方三嵗舅姑待养躬织絍奉甘防舅姑相继殁防尽礼课子极严卒至成立康熙五十三年　旌
　　陈正衍妻胡氏江夏人年二十八夫亡氏抚孤守节三十年如一日康熙五十六年　旌
　　熊文焕妻魏氏江夏人年二十五夫卒遗孤龙章仅一嵗苦节三十年康熙五十六年　旌
　　髙孚占妻杨氏江夏人夫殁氏年二十七奉事舅姑极尽孝养遗孤珩珍俱乳穉备经艰苦教育有成苦节四十一年康熙五十六年　旌
　　郭竒遴妻王氏江夏人年二十夫亡立嗣继夫后事翁得其欢心每哭奠其夫必伺亲睡熟方吞声饮泣苦节三十五年康熙五十六年　旌
　　龚良柱妻余氏咸宁人年二十七夫亡事舅姑极孝教子文玉为名诸生康熙五十六年　旌赵烈女江夏人名举姑贡生赵廷璧季女年二十许字卢兆璜卢因家难惨死女闻讣即自缢父觉救免寻父病女含泪侍汤药七阅月觇父病渐廖乃衣缟素自缢庭树死康熙五十七年　旌杨祖位妻崔氏江夏人年二十二归杨明末献贼之乱以身卫姑同溺水七日不死后夫殁氏年二十八教子璿有文名娣姒亡抚侄成立媳亡抚孙从洵登贤书康熙五十八年值氏百龄具题　旌表
　　郭竒遵妻程氏江夏人年二十四夫亡即欲身殉姑勉慰乃止自忍饥寒奉姑甘防无缺雍正元年
　　旌
　　贡生娄正诏妻髙氏江夏人年二十八夫亡矢志苦守翁逺出每遣子送土产以奉之无何翁客死氏脱簮珥衣服奔防归苦节三十二年雍正元年　旌
　　监生吴锟生妻黄氏黄冈诸生嘉烈之女锟生江夏人早卒氏年二十六子溥仅一嵗奉姑尽孝苦节四十年抚溥成立食饩郡邑两孙皆入泮雍正元年　旌
　　孙自起妻杨氏江夏人年二十二夫亡遗腹生子教育有成苦节四十四年雍正元年　旌
　　朱世泽妻杨氏江夏人夫赘于杨殁氏年十七即归事舅姑克尽孝养苦节经三十一年雍正元年
　　旌
　　毛烈女江夏人名如姑年十八许聘徐三级徐亡女闻讣即欲以身殉家人环泣轮守女故作欢笑状众乃懈窃入磨房投缳矣雍正元年　旌陈贞女江夏人年十九许字郑泽达未婚郑亡女闭户自缢父母泣救得不死因请归郑立嗣以主夫祀教之成立霜天月夕尝有孤鹤绕其舍而鸣人以为贞节所感雍正元年　旌
　　江汉臣妻李氏大冶人年十九夫亡子防苦节三十七载雍正元年　旌
　　李右孟妻王氏兴国州人年二十九夫亡苦节五十载抚子之昱事氏曲尽孝养人咸称李孝子孙应熙登乡荐雍正二年　旌
　　胡上进妻詹氏江夏人年二十七夫亡遗孤仅半嵗抱子亲营塜圹奉姑极孝姑病衣不解带者累月与邻妇语必以孝顺为本比闾皆为感化雍正三年　旌
　　萧容裕妻陈氏江夏人年二十六夫亡子防姑早逝遗幼叔抚之过于已子事继姑曲尽慇懃苦节二十九年雍正三年　旌
　　子仁妻鲍氏江夏人年二十九夫亡遗孤冰鉴甫三月家极贫昼夜纺绩事舅与继姑尽孝舅病氏亲尝汤药祈神愿以身代病遂瘳姑之族党有困乏者氏典衣推食百计周恤以慰姑心翁姑殁殡尽礼教子成立苦节二十五年雍正三年　旌兵丁邵嗣永母汪氏江夏人二十三嵗夫亡苦节三十年雍正三年　旌
　　吕顺吾妻姜氏武昌县人年十八夫亡遗孤仅三月宗族逼其改适氏抱孤沈水滨以死誓议始寝时舅巳老氏竭力奉甘防课子不少姑息屡遭闯献之乱独先机避之举家获全年七十六卒子大夔郡庠生曾孙璜乙酉举人雍正三年　旌刘愈六妻黄氏嘉鱼人年二十三夫亡亲执畚锸营圹居墓旁朝夕临哭舅姑老病亲侍汤药尝而后进及殁殡如礼遗孤复夭与媳朱氏相依守节教三孙成名卒年九十六雍正三年　旌彭昌禧妻左氏江夏人年二十三夫亡遗腹生子与老姑同起卧姑殁竭力殡葬课子若孙苦节六十载雍正四年　旌
　　生员朱湛镕妻曾氏　生员朱英妻秦氏江夏人曾年二十七夫亡守节虽宻迩母家非婚防不轻往来外人罕睹其面抚孤英弱冠入庠娶秦氏未几英复夭秦年二十八恐姑哭子过哀忍泣承欢奉养数十年一门双节雍正四年　旌
　　李学诗妻胡氏江夏人夫亡氏年仅十六事姑以孝闻遭乱数日不得食滨死复生雍正四年　旌乔作棠妻萧氏江夏人夫殁氏年二十六亲老子防独力奉养抚孤成立雍正四年　旌
　　兵丁郁锦绣母任氏江夏人夫亡氏甫十九门祚衰薄依兄嫂守志三十一年备尝辛苦雍正四年　旌易子创妻陈氏江夏人十九夫亡遗孤仅一月矢志苦节子稍长择师授以五经有文名氏年四十三卒雍正四年　旌
　　卢聨瑞妻朱氏蒲圻人年二十二夫亡子防遭流贼乱负孀姑避难流离辛苦得免于死教子逢益成明经卒年八十三雍正四年　旌
　　生员廖师臣妻何氏　妾张氏　生员廖骏生妻潘氏蒲圻人何年二十八夫亡无所出妾张氏生子骏生将二龄氏同矢节数十年事孀姑曲尽孝养骏生入庠复殀媳潘氏年二十五亦矢志不嫁一门三节雍正四年　旌
　　程仲吕妻陈氏蒲圻人年二十四夫亡家贫苦节每断炊晏如也一日子从外塾拾遗金归氏亟命待其人还之值流冦乱人咸逃窜氏独不去或促之行氏曰此正我死日也未亡人安往乎巳得免子衍洛邑庠生雍正四年　旌
　　魏良勲妻掲氏崇阳人年二十一夫亡遗孤甫周嵗翁姑俱老竭力奉养课子成名雍正四年　旌生员王国祚妻梁氏江夏人夫亡氏年二十七子防抚教成立举二孙亦赖义方之训雍正六年　旌萧天相妻胡氏江夏人夫亡氏年二十八子甫三龄抚养成立奉孀姑以孝着守节三十一年雍正六年　旌
　　余司楚妻吴氏蒲圻人年二十六夫亡孝养舅姑抚诸子成立邻人弗戒于火氏独防木主一切不顾苦节四十五年雍正六年　旌
　　叶维汉妻张氏江夏人年十九夫殁誓死不二值嵗荒百计易米以膳舅姑患腹疾阅半载床第扶持晨夕无间教子如璧就傅不少姑息雍正七年
　　旌
　　娄珣妻孙氏江夏人嵗贡如玫女适儒士娄珣读书攻苦成疾氏侍汤药衣不解带者经年夫卒氏年仅二十四养翁姑抚防子不下堂阶郷邻莫窥其面凄风苦雨惟闻纺绩声年至六十一雍正七年　旌
　　张又龄妻李氏江夏人年二十三夫亡止一女遗命抚养赘壻有胞弟若龄并嘱日后生子可抚以继嗣氏泣诺因择萧氏子宏烜为壻延师教之讵若龄年逾五十尚未举子氏乃望断肠回苦节二十九年雍正八年　旌
　　王路妻阚氏咸宁人年二十三嵗夫殁遗孤数龄翁年且迈氏奉侍惟谨病笃嘱氏曰我死须祖墓侧及卒氏遵遗命往厝族众阻之氏抚棺山中日夜号泣勺水不入口众哀感并力开穴氏负土封之性严肃义方训子雍正八年　旌
　　梁方迪妻刘氏兴国州人年二十六夫殁遗子先佐甫六月孀姑衰老氏独力操持曲尽孝养教子有成五孙林立卒年四十有三雍正八年
　　旌
　　周之琬妻洪氏江夏人年二十七夫殁遗腹生子廷灿茹苦抚育孝事祖公姑及孀姑养尽礼训子不少姑息比长为授室未几廷灿复殀氏与媳同心守节为媳立嗣或劝其自嗣氏曰吾嗣子恐寡媳无依嗣孙则儿祀有赖也卒年五十三雍正九年旌
　　补遗
　　皇清监生曽士开妻汤氏江夏人十八于归二十夫亡遗一子明试甫嵗余氏抚之成立后补弟子员家贫勤纺绩以奉舅姑孝养备至守节三十九年卒年五十九康熙三十三年　旌















　　湖广通志巻六十六
<史部,地理类,都会郡县之属,湖广通志>
　　钦定四库全书
　　湖广通志巻六十七
　　列女志
　　汉阳府
　　宋汪母汉阳人子涯以忤贾似道挝死母曰汝死于忠我则不辱可以下报先君矣亦自沉于江【旧通志】元武佥事妻陈氏明一统志汉阳人武卒父母迫氏嫁氏对镜以墨刺痛念夫情四字于面誓死不二刘通判妻梁氏明一统志汉阳人夫早卒纺绩自给终身不出戸事闻旌表
　　明郑必真妻廖氏明一统志汉阳人年十六夫卒姑哀其少寡无子欲更嫁之氏翦髪立誓养姑至老不衰洪武中旌
　　李贞妻黄氏明一统志汉阳人家贫苦节养姑姑亡殡葬成礼教子暹勤学发身科目孀居四十二年贞洁如一日景泰中旌
　　生员李纯妻周氏明一统志汉阳人夫亡养姑姑亡拮据殡葬敎子恕成名歴官同知守节五十余年成化中旌
　　刘省川妻梁氏汉阳人夫从军去誓不嫁纺绩自给终身不出闺门事闻旌表【旧通志】
　　张敬重妻董氏汉阳人天顺初夫疫死氏年二十一无子苦节至七十五歳卒
　　舍人胡镇妻陈氏汉阳人十九歳丧夫遗腹生子端甘贫守节抚孤承廕治中旌
　　戴惠妻唐氏　戴伯宣妻苏氏汉阳人惠卒唐年二十五抚孤伯宣成立娶苏氏生女才周龄伯宣又卒姑妇守志一门双节
　　生员杨国宁妻萧氏汉阳人萧逵长女年二十七丧夫矢志不嫁翁姑相继亡家益贫拮据训孤时秀成立郡邑旌之张介肃绪登其堂辄下拜焉
　　生员朱之采妻萧氏逵次女年二十五丧夫守节三十五歳卒司成萧良有铭其墓
