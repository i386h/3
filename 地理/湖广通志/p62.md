<!-- { "loadSidebar": true } -->
　　常平仓在县署东西二处
　　社仓分贮各里
　　光化县
　　知县署在古酂城西南隅明洪武中建正徳中重修
　　国朝因之
　　教谕训导署在学宫内
　　典史署在县署西
　　左旗营巡检司康熙二十八年移驻周家嘴
　　预备仓在县西
　　常平仓二处
　　社仓分贮各里
　　均州
　　知州署在城西南隅明永乐中建明季燬
　　国朝康熙八年知州佟国玉买民基扩创公署
　　学正训导署在学宫内
　　吏目署在州署内
　　预备仓在州西
　　广积仓在州西北
　　社仓分贮各里共四十五处
　　郧阳府
　　知府署在城西明成化十三年建
　　国朝因之
　　通判署在府署左
　　教授训导署在学宫内
　　经歴司在府署左
　　大丰仓在府西南
　　预备仓在府署内
　　郧县
　　知县署旧在府治西明洪武初设明末兵燹今移府治东察院后
　　教谕训导署在学宫内
　　典史署在县署内
　　常平仓在城内
　　社仓分贮各里
　　房县
　　知县署在城西隅旧为州明洪武八年改县明季兵燹
　　国朝康熙四年知县傅六吉即旧址创建
　　教谕训导署在学宫内
　　典史署在县署右
　　板桥山巡检司在县西北一百五十里
　　常平仓在城内
　　社仓分贮各乡
　　竹山县
　　知县署在城西南隅洪武中建明末燬
　　国朝康熙四年知县萧功一于旧址重建三十三年知县程溥于旧治之东改建
　　教谕训导署在学宫内
　　典史署在县署西
　　常平仓建立八社
　　社仓分贮各里
　　竹谿县
　　知县署在城东明成化中建明末燬
　　国朝康熙四年知县曹席珍即旧址修建
　　教谕训导署在学宫内
　　典史署在县署内
　　常平仓六县城内五中峯寨一
　　社仓分贮各里
　　郧西县
　　知县署在城东隅明成化中建明末燬
　　国朝顺治五年知县贺绳烈于南门内筑室为垣梓潼庙
　　教谕训导署在学宫内
　　典史署在县署内
　　常平仓在城内
　　社仓分贮各里
　　保康县
　　知县署在蛇峪山麓明治五年建明末燬
　　国朝康熙四年知县李粹白于旧址重建
　　教谕训导署在学宫内
　　典史署在县署内
　　常平仓在城内
　　社仓分贮各里
　　直归州
　　知州署在楚峯山下瞻防门之南明洪武初建正徳中増修明末兵燹
　　国朝康熙四年知州曹熙衡重建
　　学正训导署在学宫内
　　州判署在州署西康熙二十八年裁雍正八年复设吏目署在州署西
　　南罗口巡检司在州东十五里
　　牛口巡检司在州西九十里
　　预备仓在州西
　　社仓分贮各里
　　长阳县
　　知县署在凤栖山东明洪武初建正徳中重修明末兵燹
　　国朝康熙戊寅知县朱登俊捐建雍正三年知县李恂修葺
　　教谕训导署在学宫内
　　典史署在县署左
　　蹇家园巡检司在县西三百里
　　预备仓在县左
　　社仓分贮各里
　　兴山县
　　知县署在罗经山前明治初建后燬
　　国朝康熙辛酉知县王熙隆重建
　　教谕训导署在学宫内
　　典史署在县署右
　　髙鸡寨巡检司在县东北一百里
　　预备仓在县东
　　社仓分贮各里
　　巴东县
　　知县署在巴东山下明洪武初建正徳间盛杲嘉靖间王鲁万増修后燬邹光裕改建夀亭寺髙尚徳复故地燬于兵
　　国朝康熙初蒋希古司世教陈説次第修建康熙十九年齐祖望重建
　　教谕训导署在学宫内
　　典史署在县署右
　　野三闗巡检司在县西南三百五十里
　　预备仓在县西山川坛前
　　便民仓在县东
　　社仓分贮各里
　　劝农亭在县西南二百里
　　恩施县
　　知县署即原卫守备衙门
　　教谕训导署在学宫内
　　典史署即原千总衙门
　　大田所巡检司即原大田所衙门











　　湖广通志巻十五
<史部,地理类,都会郡县之属,湖广通志>
　　钦定四库全书
　　湖广通志巻十六
　　城池志【公署附】
　　长沙府
　　长沙府城汉长沙王吴芮筑迄宋元俱仍旧址明洪武初守御指挥丘广垒址以石寻以上至女墙巅以甓趾广三丈巅四之一髙二丈四尺周二千六百三十九丈五尺计一十四里有竒女墙四千六百七十九堞堞崇二尺池深一丈九尺广亦如之门九东曰新开小吴浏阳西曰德润驿歩朝宗通货南曰黄道北曰湘春门各有楼
　　皇清顺治四年总镇徐勇知府张宏猷修十一年经略洪承畴増修康熙二十年知府任绍爌同知熊中鹤倡捐修筑坚固逾于旧
　　长沙县【附郭】
　　善化县【附郭】
　　湘潭县城县旧无城明万厯二年巡抚赵贤檄知县吴仲城之周二千五百丈髙一丈六尺门七覆以楼东曰文星枕湖熙春西曰瞻岳南曰观湘通津北曰拱极水门一曰通济明末推官李犹龙署县事甃以砖石
　　皇清康熙三十三年知县姜修仁重修
　　湘隂县城宋绍兴初建于赤竹城五年迁今治眀嘉靖间巡道荀延庚檄推官翟台相基建筑隆庆间知县彭以复成之延袤三里余髙一丈五尺门七西曰望湘南曰通津北曰镇朔东南曰文星西南曰南薫西北曰广储挹清眀末知县祖守节増筑
　　皇清康熙元年知县唐懋淳重修
　　湘乡县城县旧无城眀万厯庚寅知县掲士竒议建未果仅设四门于街口门各有楼
　　皇清因之
　　醴县城县旧无城眀嘉靖十四年兵道罗文蔚檄知县南东于东北傍山筑土城西南沿江立木栅万厯间知县晏朝寅创立门楼东曰启贤西曰揽胜南曰向眀北曰拱极
　　皇清顺治十五年知县张法孔増修
　　攸县城县旧无城眀嘉靖壬午知县于良相始建土城眀末邑绅文士昂防请建筑砖城知县余□因旧址易土而砖工未竟知县頼尚臯成之
　　皇清顺治十四年知县朱英帜増修门五东曰迎旭西曰涵岳南曰时薫北曰望云东南曰映波
　　益阳县城旧城在今儒学后吴鲁肃筑唐移今治眀洪武初指挥胡海洋筑土为城嵗久倾圮嘉靖壬子知县刘激拓故址而城之址广二丈巅半之髙一丈二尺门四东曰永安西曰常泰南曰迎防北曰拱极门各有楼
　　皇清康熙二十二年知县江闿修筑
　　浏阳县城旧有土城年久倾圯明嘉靖间知县周宗武筑土墙沿河砌石嗣后知县李朝佐杭廷对杨一桂相继増修
　　皇清顺治十四年抚按檄知县宗时亨増髙五尺门四东曰朝宗西曰望月南曰向阳北曰拱辰水门五宁乡县城县旧无城依通衢建立四门围以栅栏东曰朝阳西曰通安南曰迎薫北曰拱极
　　皇清因之
　　安化县城县旧无城眀万厯元年知县张思羙立木栅置门五上建石楼东曰迎恩西曰进贤南曰迎薫北曰拱极小南曰嵩阳
　　皇清康熙二十一年知县吴兆庆増修
　　茶县城宋绍定中知县刘子迈筑东南枕江铸铁牛以杀水势列木石其下而土其上周五里髙二丈五尺广如之东南因江为险西北浚池深一丈濶六丈五尺
　　皇清知州周士先马崇诏相继修葺旧门五东曰聚星大西曰紫小西曰通湘南曰迎薫北曰朝天康熙戊午知州熊应昌复开一门曰大成
　　衡州府
　　衡州府城周显德间始立木栅宋咸平曁绍兴两兴版筑工未讫元景定中知州赵兴说始成之眀洪武初指挥厐虎大缮修成化间知府何珣増饬雉堞髙二丈五尺周一千二百七十丈八尺合七里三十歩甃以石防以串屋门七东曰賔日曰阅江南曰廻雁西曰安西曰望湖北曰瞻岳东北曰潇湘各有楼眀季増筑之髙垒五尺厚培五尺池濠自南而西北袤八百二十六丈深四尺濶一十三丈迤东则以湘水环绕为堑
　　皇清因之
　　衡阳县【附郭】
　　衡山县城县旧无城眀正德十二年知县邹冈始筑土城嘉靖元年大水城圮知县彭簮甃以石髙二丈四尺周四百九十六丈中广一百二十丈袤一百一十丈覆以串楼门六南曰迎恩北曰朝天东南曰观湘曰通津曰便民西北曰望岳
　　皇清因之
　　耒阳县城县自元代筑城后遭兵燹倾圮眀正德六年知县王睿踵筑砌以砖石髙一丈七尺周五百五十丈厚一丈二尺门五东曰环秀西曰迎恩南曰振武北曰兴文东南曰通津
　　皇清因之
　　常宁县城县旧无城明洪武十八年峝防攻劫衡州卫副千户邓旺议设排栅正统八年旺子邓英易栅筑城天顺八年副千户胡纲甃以石万厯元年知县陶敬图修筑内外俱用青石上用盖石为永久计周六百七十四丈髙一丈五尺厚一丈二尺门四东曰青阳西曰西江南曰临桂北曰望湘
　　皇清康熙七年知县张问明重修
　　安仁县城旧为镇塲无城眀成化二十一年知县吴兴始筑土城正德十二年知县韩宗尧请于台使拓其地甃以石万厯二年知县袁达继之乃毕工周四百五十五丈髙一丈九尺门五东曰仰髙西曰观澜南曰来薫曰启秀北曰迎恩
　　皇清因之
　　酃县城邑旧无城明正德六年知县陈钏始议版筑十二年知县陶璐举工未竣嘉靖二年知县易宗周继之乃讫工周四百八十丈髙一丈五尺上覆以瓦屋四百八十问门四东曰文西曰安济南曰迎恩北曰镇武
　　皇清因之
　　桂阳州城州在宋为监城又为军城明洪武二年仍旧基修筑成化四年甃以石周五百二十八丈东南髙二丈一尺厚一丈三尺西北髙二丈二尺厚一丈为垜一千二百门四东曰朝阳西曰聚寳南曰迎薫北曰拱极后以形家言塞东门别开小东门城旧覆以屋眀季撤去之城下有濠向有八池眀季濬为长池
　　皇清康熙二十一年池齧城趾知州董之辅筑隄培之临武县城眀天顺七年副使沈庆累土为城成化九年知县桂宁甃以石正徳六年知县莫潜尽用砖石甃之嘉靖四十一年知县费懋文复加完缮
　　皇清顺治十一年知县吴从谦増修撤旧堞覆以瓦周五百八十二丈髙二丈厚一丈二尺有竒门四东曰迎晖西曰镇逺南曰来薫北曰拱极各建敌楼城西南濵临溪通小门以便汲自东以北迤西凿濠池广二丈深八尺自南迤西因武溪为池城下筑石岸以防水
　　蓝山县城县旧治在南平乡宋迁今治明天顺八年知县萧祓建土城周五百二十丈髙一丈三尺厚八尺城堞六百四十为楼六百四十间正德间知县任山刘文华相继砌石覆以砖列雉五百有竒东南临江西北有堑隆庆元年知县吴国噐以形家言北东南三门各増筑月城天启元年知县任承慰易串楼为平城门四东曰熙阳西曰永安南曰南薫北曰拱辰各有楼
　　皇清因之
　　嘉禾县城县设自明季画民田为城基周四里髙不逾数尺旋因兵火辍工谯楼雉堞未偹
　　皇清康熙八年知县汤学尹建东门城楼
　　永州府
　　永州府城即汉零陵郡城至五代仍旧宋咸淳中始扩而増焉眀洪武六年永州卫指挥更新之周九里二十七歩髙三丈广一丈四尺五寸东北池深二丈濶如之西阻潇水西南至东隄水为池门七东曰正东南曰正南曰太平西曰正西曰永安曰潇湘北曰正北门各有楼
　　皇清顺治四年渐次増修
　　零县【附郭】
