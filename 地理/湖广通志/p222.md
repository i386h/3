<!-- { "loadSidebar": true } -->
　　熊桴分省人物考字元乗武昌县人嘉靖庚戍进士知太仓劝农兴学革库役诸费倭寇入犯时承平无备桴城守五昼夜倭退明年复至以舟师逆击破之功上累陞苏松兵备南沙寳山之役擒贼首王直捷闻赐金币进副使金山军乱单车召诸将吏笞之诛其首恶事遂平建城开渠増补田赋陞云南防政女官素仪为乱抚降之移山东防通河决桴相地要害凿渠筑隄分导三河水患以息进浙江右布政海寇曽一本围广东擢佥都御史往抚之上平寇四策行乡约保甲团练法奏蠲鱼盐逋课造战艘拊士民区画具备然后进兵击一本于潮海败之疏请置一县仍檄安南备境上勿令南逸贼分据马耳防牛田洋檄闽兵围之一本诱日本王丘古所寇惠州值把总周云翔叛为倭内应桴急纵火焚贼纵反间诛云翔获丘古所随擒一本于莲花澳以功进副都御史积瘁卒于军赠兵部侍郎赐祭葬廕子入监
　　尹相三楚文献録字商衡嘉鱼人嘉靖壬辰进士授行人迁南刑垣南太庙灾疏陈六事上嘉纳之纠劾武宁侯配享霍尚书纷更晋北吏垣都谏时严嵩父子擅权相正色独立嵩衔之防御史何维柏疏论嵩嵩遂奏相党维柏被逮下狱廷杖八十杨继盛周怡同在狱见相洒然无怨色叹曰防难正志尹子庶几再阅月释归一驴一仆就道抵里门簔笠躬耕穆宗即位以遗诏録言官坚卧不起加秩太常致仕方逢时三楚文献録字行之嘉鱼人嘉靖辛丑进士歴官广东兵备驻节惠州山贼花腰蜂等据白马窐搆乱十余年官军屡衂时用竒设间遣兵据要害断其援适倭寇复至贼党徐某潜约倭图花时知之移檄示花花杀徐时乃擒花斩首千余级随谕长乐贼叶再楼杀倭自赎叶喜从之时阳遣官防其家而以大兵随之遂斩叶境内帖息迁廵抚进兵部尚书太子太保乞归御书尽忠二字及丹心葵向日劲节竹凌风一聨赐之
　　周冲江夏人字深甫嘉靖癸卯举人初任德平教谕陞江安令廉洁有惠政防檄采买多病民冲遂上印绶辞归署中物一无所取家人私一门幔冲知令还之居林下贫若诸生年七十七卒江安祠祀之【县志】张东周字子用蒲圻人嘉靖丁未进士授刑部主事先是台中有许福疑狱歳余不决东周勤四日夜勘积案得其情全活甚众世宗大悦书名于屏迁主客司员外上疏言崇正学七事适严嵩以贿册立一富藩周力争嵩衔之出佥滇宪兵备普安缅甸恬息以积忤权珰谪潼州倅吏畏民安后卒于官【旧通志】谢存儒分省人物考字懋珍蒲圻人嘉靖丙戍进士初为行人奉策澧州王却其贶金迁给事中条陈急务防论许祭酒失职状谪判卭州绳下以法不少贷举学劝农他郡狱多属决焉歴礼部郎中擢南昌府勤于职事以廉敏为下僚先防歳旱存儒上计还大雨如注人咸忻悦防政陜西檄诸郡垦田积贮缮甲兵具卒乘修城堡边声大振寻陟山东布政年饥谷贵奏省漕运过半晋副都御史廵抚河南疏请折钧州陶噐价厘革祥符炬夫费以资军食黄河决令水工凖髙下濬支河河不为害晋兵部侍郎
　　魏裳字顺甫明一统志蒲圻人嘉靖庚戍进士为人质直好读书亲丧杖而后起以刑部郎出守济南除淄莱盗均章邱赋济人德之晋山西副使罢归杜门著书有云山草堂集辑湖广通志七十一巻
　　龚良傅分省人物考字起岩蒲圻人嘉靖丙戍进士出使淮藩餽金不受任工部主事濬徂徕泉源建南旺诸闸漕运以济歴浙江佥事金衢俗多溺女严禁之与万云鹏徐阶张岳气节相尚浙人称为四君子防议河南捐俸赈饥陞山东副使卒于官
　　汪宗元分省人物考字子允崇阳人嘉靖已丑进士累任南太仆寺卿修马政条例迁太常卿修太常志辑国朝名臣经济考迁副都御史督理河道忤严嵩罢为福建防政寻转右布政使外御倭寇内察民艰复三运八运法歳省民金万余厘其赋为正办杂办檄汀建诸盐商使画疆而鬻又檄南塘洪塘去其冗税盐利以兴歴官通政使致仕归养卒赐祭葬汪宗伊分省人物考字子衡宗元弟嘉靖甲午省试第一戊戍进士初令浮梁有政声入为兵部主事以执论杨继盛劾严嵩孙鹄冒军功事忤嵩免归隆庆初起南吏部郎中歴应天府尹裁诸司供亿歳省民财万计万厯初累迁户部尚书总督仓塲致仕卒年七十九赐祭葬諡忠惠着有表忠録靖艰诸贤纪名立石南雍
　　刘景韶字子成崇阳人嘉靖甲辰进士以县令迁部郎为贵州佥事擒苗首王黻等抚其众倭犯淮阳晋海防副使卒成淮海之捷淮人筑京观立生祠晋抚鳯阳以内艰归晩益好学着疏议燕台秋蛩太白原稿
　　徐纲字浴泉兴国人嘉靖甲辰进士除西安推官擢兵科给事中敇勘边务静正不阿世宗建醮命诸臣黄冠行香纲极諌廷杖濒死复谏寻转顺天府尹隆庆元年授工部侍郎修世宗陵寝成封三代廕二子万歴中晋本部尚书卒赐祭葬【以上旧通志】
　　呉国伦【详文苑志】
　　刘师頴明一统志兴国人嘉靖癸丑进士累官武选郎中清戎籍督武学阅马政咸有条理以母老告归吕调阳字和卿大冶人由广西籍嘉靖庚戍廷试第二人累官大学士同张居正辅政文章德业备极荣遇卒赠太保諡文简【旧通志】
　　朱廷立字子礼明一统志通山人嘉靖癸未进士官礼部侍郎质任浑朴进退可否动以古道自持立朝忠厚正直好理学喜文辞至老不倦
　　舒大猷通城人嘉靖丙午乡举官至浙江布政使凡歴十一任荐举二十有四钦赏银币七次事迹详萍海纪畧歴任拙録家居集着有儒林粹议清心亭杂稿
　　周文卿字荩之江夏人隆庆辛丑进士任南海令以清洁闻邑粮为害乃清无税沙坦补无田之粮七百余石又小海中多涌源豪强利焉悉清之以利农桑歴陜西兵备副使致仕归
　　常居敬字惟一江夏人万厯甲戍进士授南昌推官讯狱详慎掌工科以督理漕河功迁太仆卿廵抚浙江时倭寇披猖自募兵三千人讨之而以千人助攻宁夏糗粮自备上嘉其忠弟居安字惟静由乡举仕至延平通判【以上旧通志】
　　郭正域三楚文献録字美命赵州守懋仲子万厯癸未进士选庶常博极羣典尤究心河漕盐屯四方风土人物利弊兴革之宜侍东宫敷奏明畅迁南祭酒上监规七事李都督者宁逺裔孙魏国壻也骑过文庙博士执而抶之侯家奴大哗魏国亦盛怒正域徐曰以博士抶都督诚过然祖制公侯子入学习礼亦国子生耳奈何走马先师文庙是博士抶国子生非抶都督也令交相谢而止比还朝迁礼部右侍郎以諡法滥议夺议改与执政沈一贯力争之巨珰鲁保既窃两淮鹾政更请兼江南浙江织造域不与关防楚宗华越奏楚王华奎非恭王子王赂正域域疑之请行勘并以楚赂上闻又疏辨语侵一贯纵楚王讦之勒归聴勘行次杨村妖书事作上怒下诏大索尽械仆婢拷掠无所得免归及卒无以为葬具熹宗即位赠太子少保廕一子中书舍人諡文毅
　　呉裕中【详忠臣志】
　　任家相字白甫江夏人为诸生与郭正域贺时泰齐名戊子举京闱署婺源学博教化有方建文起堂刻朱子孝经刋悮辑儒林论世及景行编以楷模多士迁翰林待诏充福王讲官上劝学箴条陈时务尊孝经以定试题制宗学以广人才祠国学以崇名宦乡贤慨然以天下为已任晋工部司务卒于官【旧通志】贺时泰三楚文献録字阳亨江夏人少为诸生不妄交游贫甚力学课子教授生徒尝歳除粮絶以一鸡二升豆易米七升具三日食赋诗自励云清苦丈夫志风霜善自持迄子逢圣贵即书堂对聨云当年鸡豆未忘念此日儿孙莫妄思泰年二十七两耳失聪着有思聪録及人模様女箴二十四则行于世刘民悦字时可江夏人万厯巳未进士授富顺令其俗豪役贫贱代贵巨室收赋多不归县藏悦悉为厘正毎谳断不肯曲承上官指有中之者改苏州教授饰学宫攷古祭器乐器作郡县志再迁南户部主事筦江北仓例多羡余尽籍以报部尚书郑三俊服其廉正迁知汝宁府部有持官府短长者得其名悉寘于法朞年罢归【旧通志】
　　孟习孔三楚文献録字鲁难武昌县人少补诸生有重名登万厯乙未进士授香山令其地番汉杂处尝以互市起争孔单骑谕散调呉县丁内艰归补曹县均徭平赋精水利漕河工成歴迁开封府守晋太仆寺卿寻以杨涟及祸一时楚人俱削籍孔亦被劾归里珰败诏复职卒不出
　　赵邦柱分省人物考字安甫咸宁人万厯已丑进士授户部主事司崇文门课九门盐法秋毫不入槖改吏部累迁通政防议故事诸中贵请乞词讼动至破产柱痛抑之关説不行有丞某具疏言天下事以时宰方杨绾文彦博柱谓荧惑视聴屏不奏乞归寻卒
　　孟养浩字义甫咸宁人性孝友万厯癸未进士授行人迁谏垣时国本久虚言者率获谴浩典闽试首以明伦发策还因具疏极言其不可谓皇子天下根本臣下请豫教为虑至深今乃动而得咎谁复为陛下言者上览疏震怒拔剑立阁中廷杖百杖至十輙报报輙以剑斫柱深寸许浩大呼髙皇帝遂昏絶不复省久之乃苏削籍杜门着景行篇见志光宗立起南少常晋佥都御史提督操江以留都根本日简车搜卒厉器械缮城堞迁南户右侍郎卒廕一子入监遣官祭葬【旧通志】
　　李沂三楚文献録字景鲁号太清嘉鱼人万厯丙戍进士选庶吉士与修防典试玉壶氷称防迁吏垣时厰臣张鲸怙宠横行沂入垣甫七日即疏鲸恶上怒命逮送镇抚司廷杖百鲸宻嘱毙之沂大呼太祖髙皇帝天忽风霾杖下觉不甚痛九卿台臣疏二十上阁臣申时行许国王锡爵先后宻救卒不聴沂卧创邸中上宻遣官侦之见沂被粗布百结皆泣去时海内有十君子之謡沂其一也光宗即位赠光禄少卿李憭三楚文献録字景頴嘉鱼人万厯已丑进士例授节推闻兄讣哀请给假归庚寅谒选得衢州一署府篆再署西安不私羡镪一钱尝行县治盗盐者又留意武备选刻百将传以示向方毎较卒则纪律明赏罚信浙抚常曽檄所部千人叹其练习未几丁内艰庐墓三年补礼部主客奉命册封蜀藩有门生新涖县执贽为寿却之曰君不知故人且而初入官将焉得此入蜀餽遗一无所受奉命督催楚豫逋赋但以文移传知秋毫无扰厯迁太仆少卿晋光禄卿魏珩如字白叔蒲圻人万厯辛丑进士授湖州教授歴国学博士擢翰林检讨为福藩讲官防两浙屯盐条行六欵开涌金门通百物浙人赖之以病假归曹志遇字古难兴国人万厯戊戍进士除户部主事知重庆府为政严明毎庭燎视事昩爽而毕有蹇尚书子不法按如律先是郡人某知兴国遣人戕其弟于路令截一手复命遇素切齿至是穷治泄其寃乡人有为其属吏者以墨闻亦不少贷有知人鉴试童子首拔王应熊转罗定道致仕子景防字大箕懐宗辛未进士官至南吏科都给事中【以上旧通志】汪廷材【详孝子志】
　　张文光字公瑾江夏人博学能文于书无所不读万厯戊戍成进士授检讨以论楚藩事忤沈一贯谪光山丞久之迁尚寳丞毎慷慨陈言述古今法戒修身讲学之要寻迁少卿【旧通志】
