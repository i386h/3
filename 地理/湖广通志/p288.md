<!-- { "loadSidebar": true } -->
　　张拱璧字正阳蒲圻人防孤事母至孝顺治壬辰邑大旱次年谷价涌贵璧积谷千余石尽设糜粥哺饥全活甚众子瑾光顺治已亥进士【以上旧通志】曽孔一字君唯江夏人性至孝好善乐施父孝文山阳令早卒母雷氏病剧割股救之尝质屋助友人资广搜枯骨置义塜于东闗外年九十一卒子年丰壬子武举孙景范嵗贡生以行优闻李文郁字友梅大冶庠生父云从以义槩闻郁为人慷慨正直好义轻财有父风癸酉嵗歉输谷五百余金以赈邑人赖之子之岳蕲水训导孙祚昌明经祚昱优生
　　张应聘字象贤江夏人性慷慨嵗饥戚里赖以举火者数十家而身啜糜粥自如里中张某防孤豪夺其产力庇之卒令复业尝夜遇盗闻其名相与惊顾防之归子以修孝友敦笃乐善好施馆修所余悉以给里党之贫乏孙若衡康熙丙戌进士任睢州知州
　　汉阳府
　　宋张昌中一名昌宗明一统志汉阳人治家以义歴世不分冯京赠诗曰一水潆洄绕沌村子房苗裔此间存同居八世三千口可惜君恩未表门嘉定间郡守孙杓嘉其义捐俸代之纳税事闻表曰义门明程昻其先应山人元季六世祖希哲避乱迁孝感之乐乡善治家遵礼法戒子孙勿析箸勿私财事必禀家长然后行世承其训至昻从弟升为徐州吏目归出俸金置祭田二百亩治十六年以七世同居表其闾【旧通志】
　　杨廷松字汝节孝感人父沔饶于财析箸时兄弟各择腴产松欣然受其瘠者性好客防灾所居城市今名杨家店嵗饥出粟贷人或不能偿焚其劵更置义仓义学义馆义桥义塜义井逺近便之翰林王廷陈御史毛凤诏皆有六义记茅坤为之传
　　王湖字汝器汉阳人少读书周困扶危万厯中两次大水前后捐谷二千余石备赈揜胔骼无算三请宾乡饮皆婉却之夀八十终赠奉直大夫子尚宾明经任麻城谕家宾另传国宾庠生孙士谦丁酉举人傅伊字梦弼孝感诸生与杨忠烈涟友善涟被逮裹粮送百里外又为募千金以偿诬赃瘗道殣嫁孤女周急好义屡宾乡饮【以上旧通志】
　　刘申锡字尔受孝感人天启甲子举人懐宗末贼乱锡因二郎畈故宅立砦纠集乡勇自保砦破被执磔于邓州之南门骂贼而死事闻赠知州廕其子渰【邑志】王立益黄陂人事继母以孝闻自置田产防分诸侄族人困粮役鬻田八十亩代偿尝获偷儿与之酒食劝以改行偷儿痛哭抢地曰恨早不闻仁人之言自今不复尔矣学行尤髙士林韪之【旧通志】
　　傅可知黄陂诸生尝道拾遗金待其人还之后为流贼所执令饲马厉声曰我为衣冠丈夫八十年肯为贼役乎贼怒杀之
　　谭徳化字君明黄陂人性孝友父病笃尝粪为騐兄受诬见系毅然以身代力控得免戚属病疫躬进药饵疗治友人游蜀三年不归代办薪水给其妻子道遇冻者垂毙亲负之还其家后为流贼所执举刄胁之骂曰死贼乃敢杀义士遂遇害祀乡贤
　　陈致中字正吾黄陂人抚防弟成名不分防又以田宅给孤甥为子聘刘氏女女聋瞆痿躄致中曰弃疾毁盟伤信不仁何以示子孙迎妇待若巳女流贼乱父八旬见执致中翼父伤左股贼投刄曰义士也扶去之【以上旧通志】
　　夏珩字声锡孝感人年十四为名诸生好施与拯人穷困懐宗丁丑贼逼城乡人入保多露处巷术妇人娩未弥月者例不得寄人门宇咸欲弃所乳圗自全珩輙怜而庇之资以麋粥或谓是将不利主人珩曰咎一人以活众人不亦可乎竟亦无他其存防多类此子祚元以诸生髙隠终【邑志】
　　萧鸣霄汉川人懐宗已夘武乡试中丞宋一鹤抚楚驻军安陆辟为叅军卒仅千人贼至霄选精锐掘地夜出潜伏桥下横街击之斩获数百级贼乃解以功授辰州叅将弗就一日家居有水贼数千夜至汉川围城数重霄以数十骑迎贼力战杀伤数百余悉溃溺邑人徳之
　　喻甲孝感人懐宗丁丑九月流贼十余万破邑北闗守兵皆惊散甲奋激大呼趋月城上飞巨石撃贼失足坠城死贼遂退邑人勒石纪其功【以上旧通志】
　　皇清夏元瑞字抡伯孝感人好施乐善明末差徭重有鬻产以济者遗其金瑞拾得俟其人还之又有鬻防子者仅得三金遗失哭甚哀瑞立偿之其人曰非我原物瑞曰适用之矣实未拾也赎流贼所掠妇女数十人各赍衣粮送还尝在湖南赈饥人及后嵗荒以舟赴湖南运米归遇盗掠去明日盗廉知姓名如数来还称谢去又为盗所得渠魁坐山寨间方肆拷问其妻忽号泣出拜则前所赎掠人也居乡煮粥活饥民无算家遂贫窭
　　饶诒字燕翼孝感人性醇朴好义乐施明季流冦破髙台砦野多暴骨顺治乙酉诒倡义同兄若谷辈捐赀置义塜躬拾遗骨瘗之人称其徳【以上邑志】
　　黄州府
　　元吴应防黄冈人重谊乐施能周人急尝置桥井数十处设旅人午炊四十余年号西山隠士祀乡贤【旧通志】
　　严仲祥黄梅人性孝友有子十一人九世同居不蓄私财天厯中旌为义门
　　李清七　李清八蕲水人居黎山以义烈名防妖人徐夀辉陷蕲水人多胁从知清七才求得为巳用清七与弟清八以为耻贼怒大索获之兄弟歴陈大义坚抗不屈而死今薛湖东立庙河中祀焉
　　张大九广济人防习左氏春秋元末见天下兵起遂隠陈友谅强致欲官之不可友谅怒剉其两足而去【以上旧通志】
　　明王焘明一统志蕲水人七世同居少长三百余口庭无间言有司以闻诏表其门曰孝义祀乡贤陈遵徳蕲水人正统六年陜西饥荒捐谷五百石往赈中途为难民所夺归复载六百石以往奉防旌为义士劳以羊酒给复三年【旧通志】
　　张正福　张正显　张友舜　张友珠罗田人正徳六年流冦赵风子掠黄郡守胡定募勇士福与弟正显侄友舜友珠应令直入贼垒遂杀贼首八人贼披靡而福等亦战死太守为文祭之
　　吴璋黄冈人倜傥负气节初为掾时大礼议起诸臣忤防谴谪累累璋曰死忠孝者分也我其为陈东欧阳澈乎遂徒步诣阙上书申救杨廷和等复力持诸臣前议词甚激上怒下锦衣狱杖八十数日太庙灾上问湖广前日上疏小吏何在守者疑上不能容遂压死以闻上曰惜哉朕将有以用之也
　　张本森字木齐广济人读书食贫游学齐鲁间授徒三年积馆谷十金值嵗饥悉捐以赈贷贫民赤手归与妇相向怡如也后子孙鼎盛
　　胡明睿【详乡贤志】
　　王相字良弼黄冈庠生置义田赡族嵗大饥为粥食人于路邑东有河相一日见妇人渡为少年所侮乃以骑济之因捐赀造桥名王相桥
　　曹良辅字大忠黄冈人居﨑山之阳钓清溪因自号清溪居士以妻奁置产分诸兄弟或问之曰异姓物分同气不亦可乎
　　刘文元黄冈人有中表王某临终以子为托年甫十二元许诺每课不率则扑之又不率则捧某木主跪生而泣谕之曰汝父命嵗贽三十金元簿记日八分躭半日则减半一二晷则减三之一吾不忍欺而父也万厯壬午某子举于乡偶接元衣履未肃怒叱跪之堂下逾时乃解某子后成进士
　　秦凤仪字应泰黄安人存心济物有同学家病疫人莫敢近仪独旦夕往视躬殡其母居恒率子弟以孝友化宗族以雍睦有古人风
　　饶嘉班字季野广济庠生好周人之急施棺至猝不能备锯庭大枋以益之晚让宅于两兄自处数椽淡如也子轸中登进士【以上旧通志】
　　易道暹明史稿字曦侯黄冈诸生少好学尚气节藏书最富与艾南英为文字交懐宗乙亥流贼乱子为瑚奉母走青峯岩暹令苍头担书携幼子为琏他遁与贼遇防以富贵暹厉声叱贼贼怒欲兵之为琏请代父子俱遇害
　　程为常　徐玉兰　蔡巨人　胡方壸　徐用极俱蕲水武举明末募督乡兵御流冦战死县令龚鼎孳立五义祠祀之【旧通志】
　　于斯昌字文言黄冈人懐宗已夘乡举癸未献贼索之急敝衣草防亡走死
　　冯云路字渐卿一字畏庵黄冈诸生年三十弃举子业居鄂城从贺文忠讲学着用书百余巻直指汪承诏疏荐并采其书进覧流冦逼楚以书报贺云在内以宁湖为止水在外以江汉为汨罗宁湖路所谈经处也城且陷遂懐所着藏易投宁湖以死
　　熊□字渭公一字立斋黄冈诸生与冯云路同寓鄂城破前一日别冯云大丈夫当从节义中寻实地某明日于某树下书熊渭公死所幸为语母弟巳而流贼至□端坐树下不动怵以刄□怒骂奋身投荷池死着有性理格言春秋主左十三经注疏评畧大易叅立斋古今文及圗书悬象诸书
　　汪陛延一名三竒字确安黄冈诸生从冯云路游尝注五经成癸未防城破死之
　　史子见黄冈庠生明末癸未里有毛主伯者为献贼伪総兵至新家冲招兵子见愤甚杀主伯献忠怒下令三日不获子见屠其乡子见挺身往贼碎磔之筋肉都尽骨犹屹立不僵乃锁其项于彰孝坊夜分锁脱骨走临湖寺次日贼大索获之复刄其首新家冲人以为神家祠之【以上旧通志】
　　曹大震字子旦黄冈诸生孝子大声弟也献贼之乱震为所执骂贼不屈而死孙一嵩选贡【邑志】
　　戴瑾字可懐黄冈人聚义勇要献贼于马鞍山之隘贼欲生致瑾瑾退入庄楼不下贼积薪焚之子孙暨勇士三百七十余人俱烬
　　曹上谟　王子见　余季贞黄冈人俱捍流贼守城城破被磔
　　王邦衡　王鲤罗田人衡与其子诸生鲤同为流冦所执不屈死【以上旧通志】
　　张开熙字功人广济庠生素以忠孝自砥砺明季流贼乱开熙骂贼不屈触石以死【邑志】
　　孙光宸广济庠生流冦盘踞其乡执宸为乡导宸计免乡人于难绐之曰某地有金帛可掠也导贼出境及至毫无盖藏贼怒杀宸乡人徳之而祠焉舒益生字民裕广济人幼尚竒节明末流冦抵黄梅益生率死士四人侦于石垅贼惊疑未即至乃疾驰归呼邑人逺遁冦至居民数万以预避得不死张献忠遣人持衣帛召益生手刄召者逃之山谷乏食采野蔬自给凡三阅月后以髙隠卒子逢吉峻吉遂吉俱有学行【以上旧通志】
　　皇清张百程黄安人字日辟鹏翔子为诸生以文章气谊见重于时明季流冦乱结堡保集乡里遂精骑射丙子应试郢中冦偪城射杀绯衣白马贼遣健仆济阻水妇女数百人郢人徳之癸未里人变起帅堡众讨平之活其脇从者甚众以诸生终【旧通志】
　　邓一隆黄冈人家世孝友隆尤恭谨勤俭着家规十六条家训四十二章嵗二次集男女序班防讲又立功过簿以寓劝惩子弟诵读至年二十度稍能文乃令终业否即改习农商妇女以黎明集内室治女工财物悉贮公所推一人掌其出入服食无私年老及有疾者别优养之自隆髙祖文书至曽孙丕槐辈同居八世内外和睦无间言雍正元年　旌
　　王象虞黄冈人性伉直好义敢为有智畧顺治初土冦起东山清军府选为四十八砦练长象虞提义勇千余人所向克捷时有纸砦铁人练长王君之谣子友柏化龙俱庠生以学行称
　　安陆府
　　明魏襄字子臣天门诸生父纶伯父经弟禀孝友敦睦五世同居聚族数百口无间言佥宪柯乔扁其门禀领乡荐
　　谭祜字湘涯天门人家贫馆于当阳嵗暮归存束脩数金途中遇胥吏械老夫与妻泣别祜问故知以寃罪当赎将鬻其妻遂尽捐金与之抵家度嵗无以为炊妻甘氏出绩易米后孙元春元方元礼曾孙篆征科第不絶【以上旧通志】
　　王干钟祥诸生闯贼冦郢城陷干一门男女七口系手同赴水死【郡志】
　　朱日荐沔阳诸生流贼陷沔率乡兵拒贼斩首数十被执骂不絶口支解死
　　李哲京山诸生为流贼所获大骂不屈而死
