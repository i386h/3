<!-- { "loadSidebar": true } -->
　　道悟结茅于黄梅紫云山即寳掌故址将新老寺有老人前拜曰吾乌沙潭龙也防罚当死请救之悟问汝能易形乎曰能乃化小虫伏襟带间是夕雷雨大作不能害明日老人拜曰非师几腥此山矣请助工水取之井米取之石如其言寺成遂止是为云门禅宗之祖
　　道初为五祖侍者有年住龙华寺机辩峻捷门人罔知造诣一日谓众曰昨日离城市白云空往还松风清耳目端的胜人间有顷脱然而逝
　　白崖蕲州髙谿寺僧有人愿从其教师曰汝凡胎也引入山间刳涤五脏途人惊往视之寻覔弗获惟见一石齿刺山麓俨然白崖形其下有石刻诗云金殿重重铃动风有龙飞入碧云中晚来落尽山前雨人借僧房鹤借松【以上旧通志】
　　宋刘仙女仙女父居黄梅县东宻峯之侧女未笄父出耕豫言隂晴宜持簑与否皆验后入山不知所在土人祠之名仙女洞【旧通志】
　　丐者赵生髙安人敝衣蓬髪未尝洗沐好饮酒醉輙殴骂市人一见即能道人宿疾与平生善否元丰中苏子由谪筠忽来见语以养生养性之説自言生于周甲寅今百二十七自脐以上骨如殻心以下骨如锋刄两骨植其间不合如指乆之求书往黄州谒东坡遂留半嵗坡归从行至兴国为所畜骏骡踶死兴国守杨绘具棺诸野元祐初二苏还京有蜀僧法震来言云安酒家逢一丐者云姓赵在黄州识苏学士为我致声问其状良是时兴国守朱彦博之子在坐归语其父亟发瘗视之惟一杖及两胫骨耳【旧通志】
　　土主世传宋西蜀人张姓行七称张七相公明一统志张相公庙注宋时麻城县人张行七毁沿江淫祠系狱邑有火灾释而捍之跨乌骓执朱挺指火火灭遂至县西北五脑山人马俱化后人建祠祀焉宋封紫防侯明封助国顺天王
　　师戒居蕲州五祖山春渚録东坡前身为五祖戒和尚故坡岭外诗云父老争看乌角巾应縁曽现宰官身溪边古路三乂口独坐斜阳数过人又志林云庵梦同子由及蜀僧聪迓五祖戒既而三人梦皆同东坡书至云旦夕相见三人喜出城迎之
　　法演指月録蕲州五祖法演禅师绵州邓氏子年三十五始弃家祝髪受具始谒圆照本禅师再谒浮山逺禅师逺一日语师曰吾老矣恐虚度子光隂可往依白云与云问答领悟献偈云特印可后命分座开示方来崇宁三年入灭山摧石陨四十里内岩谷震吼
　　明栁夫人其先蜀人大父秉忠父正皆仕元夫人生而灵异龆年遇贼掠之不屈加刄无所伤贼惊愕舁归稍长好道及防纬术归龙氏子且有子矣大父谋抗明兵夫人言天命有在不聴遂与壻败死夫人为俘洪武元年放还溯行江上昼夜波涛光怪随舟至阳逻虎头矶止焉乃踞其巅绩麻七日有老叟袖符箓一巻授之曰明此役神驱六丁矣是夕风雷拔木鸷兽潜藏荆榛顿豁适邓将军愈讨麻阳道阳逻防服往见夫人曰将军不舆乎愈命将士试与角皆禁不得发夫人知愈轻麻阳乃曰将军无轻敌脱有急吾当助之愈问其徴曰羣鸦作阵愈进讨果失利天忽晦防羣鸦翔集见夫人绯衣跃马空中霹雳山震转石扬沙愈乗之大胜麻阳遂平归奏太祖赐封妙真夫人后夫人欲建泰岳祠而难其材值木筏蔽江而下乃以一丝系绩具筏胶不行商乃输木建祠矶上后年九十解去【旧通志】
　　万福敦续文献通考字玉山罗田人幼攻举子业弃去投塔山寺为僧名道玑善踵息修链不噉麫盐酪旁通风角堪舆奇门符水尤圣于医绘兰有清韵其他谱琴击剑蹴踘躧蹻杂伎种种入能品语人祸福多奇中人问以故曰太清无云诚则明矣游霍山以青龙河有佳气居之明年忽谓主人曰灵鹤夜至倘余假寐幸亟呼出户也是夜风声如骤瓦甓尽鸣主人举炬视之则羣鹤集竹稍仆压墙屋呼玉山不应入户窥之正襟趺坐逝矣年九十二初以术授陶仲文能白昼招鹤谓曰行之可致富贵嘉靖间仲文膺殊宠询其师赠玉山清防神霄演法真人梅道人居蕲水竹瓦店农人也得异人术乃掘土室可容膝坐卧其中五十余年其子日以糜粥数瓯饷之子死孙继之寝处置黄庭经一巻时时展视人叩其道黙而不言朱顔丰泽肌肤腻如脂土室外雪深二三尺不冠而出徘徊氷凌中不寒年八十余坐逝即土室封之【旧通志】
　　释法幢姓李氏黄梅永福乡人为四祖寺僧逝后有广济安乐乡余志玉家生子自言吾法幢也识旧物不爽人呼再来僧仍居前寺永乐间召至京师赐居报恩寺焉
　　香林正徳间至黄梅住老寺之白云洞洞有虎乳儿香林叱之虎哮吼去趺坐洞中七日未火食人异之静鉴居黄梅妙髙山嵗种芋三百六十本日噉其一攻苦精进慧鉴浑圆至今肉身在焉
　　无念名深有东山熊氏子少孤披剃徧游诸方尝参一名宿值锄茄次师请开示宿即指曰黄茄子参四十年后忽有省原不识文字自是偈颂书札口占如流晚年入黄栢山建禅林请益者輙骂诸方有天童打黄栢骂之语
　　云峯俗姓张蕲水人正徳丙子年生少出家游方六十年归里故人无一存者惟朱氏媪识之以正嘉事叩之皆不晓但曰当时三公庙前止数家不如今之多阛阓也明末壬申年化去夀一百一十七嵗官奉常为作夀僧传
　　徳心住三角山白云庵不识字惟司炊爨拜观音愿通文一日倾浄水处生莲花一枝因闭闗三年遂得顿悟悉解诸经并博通文字言晴雨輙验之蜀所居寺后有大石数十丈欲崩势屹屹压瓦上师向石上坐诵心经即合不复坠蜀人为开道塲
　　撮米和尚栖罗田云山洞中日止食米一撮一趺坐輙七日问休咎多验临化令其徒投骨水中不沉【以上旧通志】
　　皇清山铎名真在徳化县李氏子出家悟道住黄梅四祖寺复住浠川华桂寺预定化日期至端坐书偈曰从无量刦来与众生为伍将此皮骨送入江河喂鱼鼈鰕蟹济众生饥苦免占檀那地土浩浩长波是吾归所掷笔大喝一声而逝【旧通志】
　　戒显太仓人顺治间住黄梅四祖寺显儒家子既出家苦习头陀行无书不读开四祖万工池得三峯法至今人称四祖显云【旧通志】
　　安陆府
　　晋葛洪晋书列传字穉川句容人少好神仙养之法从祖元呉时学道得仙以其炼丹秘术授弟子郑隠洪就隠学习得其法闻交阯出丹砂求为勾漏令后止罗浮山炼丹优游著述所着内外篇凡一百一十六篇年八十一卒顔色如生体亦柔软世以为尸解云旧通志载隠于当阳紫葢山
　　南北朝张元始居荆门好黄老能隠形易貌年一百十六告别所知而殁湘东王奇之留其枕【旧通志】唐司马子防明一统志台州人炼丹于内方山丹成后人名其村曰马仙村李太白集子防谓余有仙风道骨可与神游入极之表乃着大鹏遇希有鸟赋以自广
　　释承皓指月録荆州军玉泉僧依大力院出家后游方防北塔广和尚发明心要得大自在三昧制犊鼻裈书歴代祖师名字曰惟有文殊普显较些子且书于带故丛林目为皓布裈示寂门人围绕师笑曰吾年八十一老死舁尸出儿郎齐着力一年三百六十日言毕而逝
　　白乳广明中住弥勒院戒行精専黄巢兵残郢复二州脇之不从巢怒欲杀之刄方加颈白乳涌出巢大惊异后竟为乱兵所害人收其遗骸为浮图之【旧通志】五代知节禅师开运中结庐荆门西山荆南高氏出师攻伐道由荆门知节告以成败悉验师还乃伐藤为牀以荐节每荷笠下山即雨尝驱猛虎与之并游结庐潭上蛟龙避焉【旧通志】
　　宋杨仙失其名宣政间道人尝寄郢州朱司户家数载落魄不羁狂饮自如朱不少厌一日酒酣曰我辞世矣无疾而逝山中后二载朱住京师忽见于道言笑如旧诘所以不言朱归发墓视之乃空棺因创塔于墓【旧通志】
　　张道清明一统志郢州人熈宁间入九宫山修道光宗疾召治之以符水进輙愈修醮夕光景如昼赐号真君宁宗书钦天瑞庆宫赐之
　　竟脱郢州林溪僧僧问如何是无缝塔师曰复州城曰如何是塔中人曰龙兴寺尝卓锡于纂子山泉水涌出【旧通志】
　　明从铉字又铉一字鼎熺安陆人正统八年母梦湘子入室而生骨相奇伟笃好黄老之术谢婚聘辞父游嵩华遇异人授大还药丹成云迹靡定万厯庚寅郡守阮屏麓自述昔游太华偶失路遇铉指引见道貌轩举问姓氏年已百六十嵗矣后闻入华山絶巘不知所终【旧通志】
　　碧天自蜀入荆门四十余年一日谓其徒曰吾当西矣坐禅榻合掌跏趺火自内焚及胸尚诵佛号不已须防化去【旧通志】
　　徳安府
　　唐胡紫阳居随州飱霞楼吸景炼气与李白元丹邱演数人高谈混元金书玉诀白赞其身揭日月心飞蓬莱特为访之以求得其精术【旧通志】
　　释大用不知何许人元和七年行脚至安陆石佛山趺坐其麓忽举杖得前梁瓦如许藏土隙中因卓锡焉示寂建墖于山之阳嵗旱斋沐扫墖輙雨万厯间邑令髙一迪过此强起视之尚缄目作笑容髪已垂肩爪盘于膝高曰生耶刺之赤液徐出少焉四山云合风雷俱作高百拜悔罪封扄而去后好事者再为启视则枯矣【旧通志】
　　宋唐风仙名守澄随州人幼入武当姿貌清奇杖头常挂葫芦数十往来均房间郡守程进令开辟武当预道人吉凶多奇中常叱辱人被叱者即防福庆人以风仙称之或立积雪或卧道路常有虎豹守卫后莫知所在【旧通志】
　　元鲁洞云名大宥号洞云子应山人幼入武当学道遍歴南北至元乙亥偕汪正常开复武当往紫霄南岩年八十余以道着逺近防墨片纸可疗异疾解化之日顔面若童子【旧通志】
　　王真人徳安人修炼于零陵之元和山元初赐观额为万夀宫封懿徳真人徴入朝遂不复返【旧通志】明赵童洪武初乞食应城竟莫详其年披鹑衣系瓢杖头治病立愈雪天輙露坐去坐丈许无雪溽暑坐卧赤日中身无汗垢日居应城不逺出而邑人多于襄郢荆岳间数数见之江西张真人以舟迎去拜恳长生术数月无一言加以刑童遽死令人瘗之舁棺者觉其轻启视之惟一竹杖存焉【旧通志】
　　释灵山名传然潘姓家于安陆东郊为郡功曹一日问法于禧公言下大悟遂祝髪跣足草庵中念佛不置贼氛之变亦不避贼笑问曰如何成佛曰不杀人不放火便是活佛贼闻斯言遂掷弓矢罗拜而去【旧通志】
　　荆州府
　　周韦震神仙传号玉子南郡人少好学众经周幽王征之不出乃叹曰人生世间日失一日去生转逺去死转近但贪富贵不知养性命尽气絶虽位为王侯金玉如山何益于灰土乎独有神仙度世可以无穷耳乃师长桑子具受众术别着道书百余篇后入崆峒山合丹白日升天而去
　　南北朝老尼太清间宜都有老尼诵经于紫竹庵庵临溪侧一日溪水暴涨老尼大笑掷蒲团于水中趺坐其上诵普门品顺流由汉阳江出清江而去莫知所之后人因名为师姑溪【旧通志】
　　南岳邓先生名郁字彦达南史邓岳传荆州建平人少而不仕隠居衡山极峻之岭立小板屋两间足不下山断谷三十余载惟以涧水服云母屑日夜诵大洞经梁武帝敬信殊笃起五岳楼贮之天监十四年忽见二青鸟悉如鹤大鼓翼鸣舞移晷方去谓弟子曰求之甚劳得之甚逸青鸟既来期防至矣少日无病而终武帝后令周舍为邓元传序其事
　　隋岑道愿明一统志江陵人隋初避难泝三峡至万州江南山岩下修炼食黄精百余嵗而逝唐贞观十八年常属香于商人令往所隠岩下爇之商人不往涛怒舟不能上乃返爇香波遂平
