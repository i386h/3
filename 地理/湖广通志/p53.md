<!-- { "loadSidebar": true } -->
　　磊石寨在县西一百二十里屹立湖滨三面背水一面阻山宋岳飞结营于此明刘基徇湖南断其东北脉因名半升米凹
　　穆屯寨在县北七十里岳飞讨杨么驻兵于此营田镇在县西县志宋末李芾守潭州元巴延下鼎澧阻洞庭之险以偏师由间道走沅江先遣游骑至邑河西之青山潜渡湘江驻师于此今其地有山名营盘明末闯贼溃卒蹂躏巴平沅益诸邑巡抚章旷建水寨于营田芦林建连珠六寨于铜旗沙平新墙贼侦知有备悉就抚
　　萧婆镇在县北五十里
　　湘乡县
　　永丰堡在县西一百里
　　武障市在县西一百四十里路通宝庆府有巡检司
　　醴陵县
　　石门关在县北十五里
　　建安寨在县北二十里
　　渌口镇在县西北一百里唐书地理志长沙有渌口戍
　　攸县
　　大洲堡在县西与衡山接界
　　益阳县
　　瓦湖镇在八子脑
　　浏阳县
　　瞿家寨在县东一百五十里明宣徳间立巡司后裁天岩寨在县东十六都
　　西山寨在县西
　　大围堡在县东一百五十里明隆庆间设把总一员后裁
　　宁乡县
　　释临关在县南二十里今存旧关遗址
　　三角寨在县西南一百六十里
　　栁林堡在乡西与安化湘乡接壤
　　安化县
　　七星寨在县东七十里宋史地理志熈宁六年改七星砦爲镇
　　梅子口寨在县南五里
　　首溪寨在县北九十里
　　白沙寨在县北一百二十里
　　蜉蝣寨在县西南九十里县志宋汉阳扶氏避罪匿梅山依甲首顿氏爲长僭称王太平兴国六年命翟守素发潭州兵击之筑梅子七星白沙首溪蜉蝣五寨以资防御
　　茶陵州
　　视渡关在州南八十里旧有巡司今移在高冈南关
　　衡州府
　　衡阳县
　　上关在县南二里
　　铁关在县南四十里
　　下关在县北二里
　　樟木关在县北三十里
　　沙坪堡在县西长乐乡
　　水口堡在县西慕化乡明嘉靖间巨盗李万等猖獗始置堡守之
　　三合桥堡在县西北八十里府志沙坪水口三合桥三处爲衡阳祁阳湘潭湘乡邵阳四达之路奸匪易于溷迹一郡要害
　　栢坊在县南八十里府志元至正间红巾冦起邑人王汝荣督义兵万人守御栢坊诸要害羣盗莫敢入
　　衡山县
　　草市镇在县东与攸县接界有巡检司
　　耒阳县
　　鵞公寨在县西四十里元末多流冦乡民立寨御之
　　常宁县
　　象江堡在县东五十里与耒阳接界
　　杉树堡在县西四十里爲诸峒猺要路
　　白沙堡在县东南七十里与桂耒接界
　　安仁县
　　曹婆山寨在县南五十里山径险僻旧有寨
　　杨梅峰寨在县西北十里府志五代马殷将欧阳頵于此立寨以备南汉宋沈通亦保障于此元至元间贼发沈济才立寨设备率民聚居贼不能犯
　　县
　　湘山寨在县西二里
　　月岭寨在县西三十里明张治月岭寨碑畧正徳六年峒贼冦郴桂乗虚骤入既退邑人罗宓明乃防邑之达者议曰宻迩郴桂冦去必复来流离奔走殆非长计月岭在目可以爲寨其岭平坦可庐而处东南二面崖陡壁絶易于守御于是闻于当事数月而寨成未几贼果复来闻邑人登寨乃谋攻刼宓明令人于寨左发药矢中渠魁三人贼大惧引去
　　黄烟堡在县东三十里与江西永宁接界明天顺间梅花峒贼越境剽掠江西湖广各遣都指挥一员率兵驻黄烟路防御后设堡镇之今存旧址
　　烟竹堡在县南一百里与桂东接界
　　桂阳州
　　泗洲寨在州北八十里有巡检司
　　临武县
　　骡溪关在县南
　　花塘关在县西
　　舜峰隘在县西三里舜峰山山顶平衍三面壁立前开一径以通上下元末乡民于此垒石避冦明天顺间猺人以三千众入冦主簿李濬合众御之据舜峰树栅对垒者三昼夜猺人遂退
　　蓝山县
　　毛俊堡在县东南三十里堡东南有大水源汛堡西南有浆峒汛地近连州猺人出入皆由两汛而毛俊实两汛总口有千总驻防其地
　　宁溪所在县西南二十五里有城把总一员驻防其地
　　大桥司在宁溪所西南三十里有城千总巡检各一员协防其地
　　嘉禾县
　　两路口在县东十里旧有巡检司
　　永州府
　　零陵县
　　湘口关在县北十里潇湘二水合流处
　　大桥关在县北六十里
　　雷石镇在县南六十里新唐书志永州零陵郡有雷石戍
　　鸣水镇在县西南一百里抵全道二州界
　　祁阳县
　　普乐营在县东南六十里
　　火夫营在县东南九十里
　　山斗营在县东南一百里
　　永镇堡在县北一百里
　　东安县
　　黒土营在县西北三十五里路当险要
　　卢洪镇在县北一百十里新唐书志永州有卢洪戍今设巡检司
　　道州
　　高桥营在州南有把总防守
　　界牌营在州南有千总防守
　　午田营在州西南有把总防守
　　宁逺县
　　城头寨在县东五里险峻如城
　　黄家寨在县南十五里
　　大小二源涧口有把总防守
　　旺冈寨在县西南三十里
　　梅冈塘在县东北七十里有百总防守
　　福僊寨在县西北五里路窄而险
　　永明县
　　镇峡关即龙虎关在县西六十里与广西恭城接界有百总防守
　　枇杷所在县南四十里有城百总巡检协守
　　桃川所在县西南四十里
　　白象营在县南与广西富川小水峡接壤有把总防守
　　祖山冈营在县东南与富川长浍村接壤有把总防守
　　秀山寨在县南与富川接壤有石碑爲界路当险要马礛隘　义山隘　石盘隘　班鸠隘　州隘自马礛以下皆在县南与富川接壤爲猺獞往来要路而石盘隘猺性尤刁悍防御更宜严密
　　山口隘在县东南与富川接壤爲上五堡猺人出入路
　　江华县
　　锦田所在县东一百八十里有城千总巡检协防所东十里大坪寨与广东连州接壤所南四十五里李荡坪与广东连山接壤两处各有百总分防
　　白芒营在县南与富川牛岩滩接壤有百总防守青丝井营在县南与富川龙窝村接壤有把总防守岭东营在县东南与广西贺县开山峒接壤有把总防守
　　新田县
　　白面寨在县南有巡检司
　　三门寨在县南四十里
　　石佛寨在县西南三十里县志县城未建之先邑多猺冦旦夕有警辄避山隅此诸寨所由立也
　　附府志论营堡畧道州永明江华密迩富贺猺蛮出没不常如道州之高桥午田界牌皆冦所必经之地然犹曰内地也至永明则要害矣祖山冈尤爲吃过此则龙虎关咽喉也枇杷桃川两处相距数十里越山逾岭声息不闻至江华尤爲猺贼渊薮岭东锦田白芒诸处相距逺者百里近亦数十里重山复岭径路多岐汛广兵单区画当尽善也又论猺峒畧宋制猺之法明仿之凡良猺禀听官府号令即宋之所谓熟户近猺也其田有税而无役即宋之有丁米而无他料也其耕民田者富民役属之有盗贼亦可用以守御即宋之任其耕种边界有警而极力爲卫也每谿峒间猺所聚居必立猺老以长之小争则猺老径自分解大事乃讼于官即宋之设爲总首弹压以猺制猺之意也各乡设团夫择其可以服人者爲团长以率之其迫近谿峒要害之处又设营堡召募勇力者分布各营以守之
　　本朝裁卫所置官兵分汛哨守一遇有警声援捕此亦宋之团结边民形格势禁之意也猺以山货易民米盐而有司亦时有米盐之犒此亦宋之与民转易官爲羁縻之法也近年以来熟猺纳粮当差令行禁止与民无异生猺杂处山谷自食其力不爲民害司土者果能制驭尽善化导有方复何猺蛮之足虑哉
　　宝庆府
　　邵阳县
　　白马关在县东八十里
　　巨口关在县北六十里
　　羊田凹寨在县东六十里
　　羊阿寨在县东八十里
　　隆道寨在县东一百里元守将唐隆道所筑
　　同堡寨在县西二十里
　　竹林寨在县西二十里
　　云飞寨在县西八十里
　　五百寨在县南三十里
　　大争寨在县北五十里
　　杉木江寨在县东北五十里
　　新化县
　　花桥关在县东九十里
　　油溪关在县东北八十里
　　牛羊隘关在县东北
　　城歩县
　　防洞隘在县南一百里
　　横水隘在县南一百二十里二隘与广西义宁接壤系苗人往来要路
　　皮水隘在县南一百二十里与义宁接壤有黄茅坪苗蛮所居
　　排子隘在县东南八十里与广西全州接壤深山穷谷易于藏奸
　　筸子隘在县东南一百里与全州接壤有侯家寨其地苗猺杂处最爲要
　　武川隘在县西南一百四十里与义宁接壤有长安寨苗人所居
　　附子隘在县西南一百六十里与义宁接壤有横坡寨苗人所居府志明治十四年扶城横水蛮李再万作乱巡抚都御史阎仲宇率师讨平之置城歩县初仲宇集三司议曰贼境险逺其桃林蓬溪横水扶城等四十八寨悉皆集恶巢穴而兴安义宁泥田小江阳鸟大千万山等处又多逃避之岐路若非分股攻击逐处把截则彼或得并力拒敌或得窥隙潜通皆非全胜善后之计于是分兵爲四哨一由横水进至黄茅坪止攻取十二寨一由下边溪进至高平大地止攻取十寨一由下团进至都温独树止攻取一十六寨一由牛石进至小江泥田止攻取八寨其附近向化苖寨恐生警疑给与旗牌差官坐镇是嵗冬十一月进师明年正月悉平行人吴宗周论处置城步蛮冦疏畧臣闻此四十八寨控引广西襟带湖广向来叛服靡定祗以谿峒僻逺未尝得一处置之方绥之则豹噬鸱张干纪流毒急之则鸟惊鱼散依险逃诛而李再万者辄敢僭称名号荼毒生灵迩来镇巡等官受命讨罪臣愚以爲莫若因征既平之后编集其人民比依施南芒部诸宣慰宣抚长官司例爲衙门弹压而其长亦惜官禄以传子孙此上策也又或度道里逺近分贵州广西湖广旧额抚慰司衙门分派裂幅以杀其乌合之势此中策也二策果行小民有定业酋长有官职而獠民各得其所矣
　　武冈州
　　石羊关在州东二十里
　　紫阳关在州东一百五十里
　　硖口隘在州东有巡检司
　　蓼溪隘在州北有巡检司
　　石门隘在州西南有巡检司按宋史西南诸蛮传绍兴三年臣僚言武冈军谿峒旧尝集人户爲义保盖其风土习俗服食器械悉同猺人故可爲疆塲捍蔽靖康间调之以勤王其后湖南盗起征敛百出义保无复旧制困苦不胜乃举其世业客依蛮峒州县犹验旧籍催科胥及门则挈家逺徙官失其税蛮獠日强兼武冈所属三县悉爲猺人所有逺戍之实已无而乡户弩手之名尚在乞檄本路监司详议以闻诏从之明行人甯良论武冈等处贼情疏畧臣近往武冈公干访各隘贼形容诡异熟于探听稍失防御随机侵扰人民艰窘昼夜忧惶若更多调官军又恐艰于供给且贼近日流刼东出西没一闻军来即奔入峒军才囘营随复窃发爲害一方甚爲可悯乞选才能智谋之士前去督理军务相其风土教以牯牛钗法及多方差人缉探流贼所在或先邀其归路据险设伏以多击寡未有不取胜者
　　新宁县
　　北关在县北一里
　　黄桑隘在县西六十里
　　盆溪隘在县南三十里
　　鱼峒隘在县南三十里
　　石门隘在县南四十里
　　罗绕峒在县西三十五里
　　麻林峒在县西六十里
　　大绢峒在县西七十里
　　黄卜峒在县西九十里
