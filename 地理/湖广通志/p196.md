<!-- { "loadSidebar": true } -->
　　阿尔哈雅元史列传辉和尔人至元五年命与元帅阿珠刘整取襄阳围之五年不下阿尔哈雅以为襄阳之有樊城犹齿之有唇也宜先下樊城则襄可不攻而得防西域人伊斯玛音献新礟法十年正月以礟攻樊破之既破樊移其攻具以向襄阳一驳中其谯楼声如雷震城中汹汹诸将多逾城降者刘整欲立碎其城执吕文焕以快其意阿尔哈雅独不欲攻乃身至城下与文焕语又折矢与之誓文焕感而出降帝以阿尔哈雅行荆湖等路枢宻院事镇襄阳奏曰襄阳自昔用武之地今克之宜乗胜顺流长驱宋可必平帝拜巴延为行中书省左丞相阿尔哈雅进行省右丞赏钞二百锭十一年防师防阳破郢州及沙洋新城师出沙芜口宋制置夏贵守诸隘甚固阿尔哈雅攻败之与诸将防鄂城下阿尔哈雅集鄂民宣上徳恵禁将士毋侵掠民大悦遣人徇寿昌徳安诸郡皆下进狥江陵十有二年下岳州破沙市乃入江陵释系囚放戍劵军除其徭赋及法令之繁细者传檄归峡常徳澧随辰沅靖复均房施荆门及诸洞无不降者尽奏官其所降官籍其户口财赋来上帝喜手诏褒之促令还鄂至鄂招潭州守臣李芾不聴乃移兵长沙拔湘阴至潭以礟攻破其木堡流矢中胸疮甚督战益急大小数十战芾刀屈自杀城降诸将欲屠之阿尔哈雅曰是州生齿数百万口若悉杀之非上谕巴延以曹彬不杀意也其屈法生之复发仓以食饥者
　　朱国寳元史列传其先徐州人徙寳坻至元十二年镇常徳府知安抚司事时宋诸郡邑多坚守不下国寳传檄招谕逾月悉平
　　姚燧元史列传字端甫至元十七年除汉中道按察副使调湖北道按部澧州兴学赈民孜孜如弗及许楫元史列传字公度忻州人至元十三年命平章亷希宪行中书于荆南府以楫为左右司员外郎荆南父老舆金帛求见楫曰汝等已为大元民矣今置吏以抚字汝辈奚用金帛求见明年擢岭北湖南提刑按察副使武冈富民有殴死出征军人者阴以家财之半诱其佃者代己欵伏楫得其情释佃者系富民人服其明
　　亷希宪元史列传字善甫世祖时行省荆南冒暑疾驱以进即日禁剽夺通商贩兴利除害兵民安堵首录宋故幕僚能任事者以备采访仍择二十余人随材授职时宋故官礼谒大府必广致珍玩希宪拒絶且曲为谕戒之皆感激谢去及召还囊槖萧然琴书自随而己江陵民号泣留之不得相与画像建祠贾居贞元史列传字仲明获鹿人至元中丞相巴延伐宋居贞以宣抚使议行省事既渡江下鄂汉巴延以大军东下留右丞阿尔哈雅与居贞分镇之居贞曰江陵要地宜先取之驿奏闻命阿尔哈雅取江陵居贞以佥行省事畱鄂于是发仓廪以赈流亡宋宗室子孙流寓者廪食之不变其服而行其楮币防蕲州冦起司空山属县民傅髙亦起兵相应居贞移檄谕以祸福其下遂散获髙戮之初遣郑万户讨贼郑言鄂之大姓与传髙通请先除以絶祸本贞曰髙防子无知行就戮矣大姓何预吾能保其无他后拜湖北宣慰使命未下居贞闭门不出骄将悍卒合谋扰民乃复出视事人恃以无恐及去鄂之日老幼号送于道刻其像于石祠之泮宫
　　谢仲温元史列传字君玉丰县人至元十六年为湖南宣慰使初大军围鄂世祖令督诸将守江军士乏食仲温教之鱼以充其食帝喜谓侍臣曰朕思不及此饮以驼乳他日不忘汝也
　　刘国杰元史列传字国寳姓乌库哩女直人徙中州改姓刘至元二十三年朝廷以湖广多盗拜本省左丞国杰至首平湖南盗李万二二十五年又平湖南盗詹一仔等于衡永寳庆间斩盗首余众悉降或请阬之杰曰多杀不可况杀降耶乃相要地置三屯迁其众使杂耕屯中卒为良民后永州贼李末子等冦全州进讨擒斩之元贞元年即军中加荣禄大夫湖广行省平章政事经画盗贼出入之所周湖广四境皆有屯戍制度周宻诸蛮不能复冦盗贼遂平张孔孙元史列传字梦符其先出辽之乌舍部世祖时为湖北道按察使行部巴陵有囚三百人因怒龚乚建言兴银利发其坟墓而烧其家烧死者三人有司以图财杀人坐之孔孙原其情减罪
　　燕公楠元史列传字国材建昌人世祖时迁湖广行省右丞转运司判官唐申家沅州豪横夺民田武昌县尹刘权杀主簿诬系其妻子公楠悉正其罪桑节元史列传字吉甫河西人世祖时移湖广行省平章湖广地连江北威顺王骄纵为民病有司莫敢忤桑节谒王责之曰王帝室之懿亲古所谓伯父叔父也徳音不闻而骋猎宣淫非所以自贻多福王握桑节手谢之悉罢所为有胡僧曰小住持者恃宠横甚凌轹官府桑节掩捕得妻妾女乐十八人狱具罪而籍之由是豪强敛手贫弱称快
　　郭昻元史列传字彦髙彰徳林州人至元间为襄阳总军司转沅州安抚司同知佩金符招降谿洞八十余栅山猺木猫土獠诸洞尽降后进安逺大将军徇沅州复新化安仁二县擒剧贼张虎降其众三千余人悉使归民军还众敛白金以献一无所受行至江陵众复致金昻悉上之行省宰臣令藏于库以示诸将
　　赵世延元史列传字子敬成都人至元中出佥湖北道肃政亷访司事敦儒学立义仓撒淫祠修澧阳县壊堤严常澧掠卖良民之禁部内晏然
　　哈喇哈逊元史列传乌拉纳尔氏至元二十八年湖广行省平章政事时江湖间盗贼出没剽取商旅财货哈喇哈逊至发卒悉擒诛之水陆之途始皆无扰初枢宻置行院于各省分兵为二奸人植党自蔽因极陈其不便帝为罢之俄有防发湖湘富民万家屯田广西以图交趾哈喇哈逊遣使奏罢民皆感悦湖南宣慰张国纪建言欲按宋末征民间夏税哈喇哈逊曰此乃弊政失寛大之意圣朝其可行耶奏止其议
　　呼图克特穆尔元史特黙齐传呼图克特穆尔字汉卿母姓刘氏人称曰刘汉卿初授湖广中书省理问官以军事入奏敷陈辨白有指趣世祖大悦曰词简意明令人乐于聴受后丞相阿尔哈雅奏湖广行省机宻事重舍汉卿无可用者从之又从皇子镇南王征交趾还鄂时权臣方擅威福遂退居于家达尔罕遣使即南阳家居起用奏事京师帝嘉之擢给事中成宗即位迁汉阳监府中顺大夫
　　图古勒元史列传字亲臣哈喇哈逊为湖广平章素知其贤举以自辅授湖广右丞时湖南北盗贼纵横哈喇哈逊患之图古勒曰树茂鸟集树伐则散戮一人足矣盗首大使者居九江郡郡守伊喇玛丹取赂蔽之遣使擒以来狱成杀而令诸市羣盗顿息特穆尔布哈元史巴哩珠阿勒坦徳济传泰定中特穆尔布哈分镇襄阳俄受湖广行省平章文帝召至京师佐平大乱时湖广左丞有以忌嫉害政者诏命诛之乃为申请曰是诚有罪然不至死人服其雅量鄂啰齐元史列传扎拉台人以参知政事行湖北道宣慰使时州郡初附戍以重兵民惊惧逃匿山泽间鄂啰齐止侵暴恤单弱号令严明民悉复业诏括逃俘有司拘男女千余人无所归议悉以官鄂啰齐曰民不幸被兵幸而骨肉完聚复羁之是重被兵也悉籍为民累拜湖广行中书省平章政事
　　王都中元史列传字元俞福寕州人荆湖北道宣慰副使适嵗祲都中躬履山谷以拯其饥全活者数十万
　　额森布哈元史列传防古克埒氏大徳初迁湖广行省平章为政不怒而威不察而明每集议大事众论不齐徐决一言切中事理防汴梁行省有妖狱飞语连湖广平章刘汉杰右丞燕公楠召入二人与额森布哈尝有违言至是急遣使附奏明其无他二人皆得释子额琳沁巴勒湖广等处行中书省左丞相追封武昌王
　　喇勒智喇斡元史察罕传大徳三年喇勒智喇斡以参知政事为湖南宣慰使继改荆湖荆湖多弊政公田为甚威问民所不便凡十数事上于朝而言公田尤切朝议遣使理之民力少苏后湖广嵗织币上供多为奸利乃竝不遣使工不告病嵗省费数万贯
　　程钜夫元史列传初名文海大徳四年迁湖北道亷访使至官首治行省平章家仆之为民害者上下肃然
　　苏天爵元史列传字伯修真定人以监察御史审囚于湖北地僻逺民獠杂居天爵冒瘴毒徧歴其地每判一事必留心研覈虽盛暑犹夜篝灯治文书无倦江陵民文甲无子育其甥雷乙后生两子而出乙乙俟两子行卖茶即舟取斧竝斮杀之沉斧水中而血渍其衣迹故在事觉乙具服部使者乃以三年疑狱释之天爵曰此事二年半耳且不杀人何以衣汚血又何以知斧在水中又其居去杀人处甚近何谓疑狱遂复寘于理
　　多尔济巴勒元史列传字惟中平章湖广律诸军以法授纳粟者以官人心翕然后命供给军食时官廪无储劝贷告籴民闻其事争输粟以助总兵者数希防侵辱之不为动防官军复武昌至蕲黄巴延布哈百计征索无不给犹欲奏其供需失期军帅王布哈奋言曰平章坐不重茵食无珍味徒为我曹军食耳今百需立办犹欲诬之是无人心也托克托又遣谔勒哲至军中使害之谔勒哲反加敬礼曰平章国之祥瑞吾茍伤之人将不食吾余矣军中感疾卒于黄州兰溪驿达实巴图噜元史列传至正中别将攻襄阳进次荆门贼十万官军止三千用宋廷杰计召募得义丁二万至蛮河兵不得渡令屈万户率竒兵出其后首尾夹攻贼大败不出乃相视形势内外布列署李复尹南漳黎可举尹宜城拊循其民以赋军馈城中民受围日久缒城叩营愿为内应定约受号如期垂绳以引官军贼船在城北阴募善水者凿其底天明城破贼走就船船壊溺水死伪将被擒襄阳平比贼再犯荆门安陆沔阳輙引兵败之十三年定青山荆门诸寨率兵略均房平谷城攻开武当山寨数十趋攻峡州破木驴寨陞四川行省平章兼枢宻院总荆襄诸军
　　实喇伊都【详忠臣志】
　　布延特穆尔元史列传字珍卿唐古特乌宻氏至正间徐寿辉防湖广诏率军讨之自池州战胜进攻蕲州擒邹普泰克其城焚道士洑栅抵兰溪口殱贼巢黄连砦平两巴河江路始通攻蕲水县拔其伪都防将相而下四百余人寿辉仅以身免独控长江者十六年持身亷介人不敢干以私常乗花马时称为花马儿平章云
　　吕思诚元史列传字仲实平定州人由祭酒出为湖广行省参知政事道中授湖北亷访使后左迁湖广行省右丞抵武昌城下语诸将曰贼据城相持久必不知吾为此来出其不意可以入城竟不烦转鬭而入贼仓卒惊走思诚大防军民官吏曰贼去示吾弱也将复来于是申号令戒职事修器械葺城郭明部伍先谋自守徐议出征苗军暴横侵辱省宪思诚叱之曰若等能杀吕右丞乎自是无敢复至未数日召还去二日城复防
　　成遵元史列传字谊叔穰县人至正中调武昌总管武昌自十二年为沔冦所残燬大江上下皆剧盗阻絶木值翔踊遵言于省城假军储钞万锭募勇敢具戈船截兵境且战且行籴粟于太平中兴民多赖以全活遵摄省事逺斥堠塞城门籍民为兵防御备至号令严肃赏罚明当贼船徃来江中终不敢近防城赖以安
　　明邓愈虹县人初从明太祖起兵年方十六及常遇春克襄阳以愈为湖广行省平章往镇其地披荆棘立军府营屯练卒拊循招徕威恵甚着洪武元年命为征戍将军率襄汉兵定随州均房等地五年辰澧诸蛮作乱以征南将军讨平之凡克四十八洞又捕斩黄州叛者【明史稿】
　　胡闰字松友鄱阳人初从明师取江南攻湖广累树勲绩歴官襄阳卫镇抚邓愈镇襄阳闰为部将力御王保保开屯田省刑役逺近悦附洪武元年随克南阳等处继下随州破洪山老马刘寨讨蜀河莽张四年正月上命傅友徳伐蜀勅邓愈选襄阳卫指挥任亮等率师佐之虑襄阳城守无人命闰綂兵镇守其地【旧通志】
