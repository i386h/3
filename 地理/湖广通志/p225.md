<!-- { "loadSidebar": true } -->
　　鲁鉴字氷长伯溶孙懐宗甲戍进士以县令改应天教授课士有法迁助教晋礼部员外郎厘正藩体及棘闱诸弊除云南督学端士习正文体有沙姓土司作乱单骑谕散之保全甚众陞太仆卿后归卒
　　黄文旦字敬渝孝感人十歳能文明懐宗丙子举于乡博学笃行慷慨有大志时比之陈同甫尝客
　　江右值金声桓作乱欲官之旦不从夜半逾城而遁晩歳家益贫读书自乐子怿惟皆有文名丁之鸿字渐斋孝感人懐宗壬午举人性孝友急难拯困不辞险逺居恒究心正学躬行实践尤乐诱掖后进学者毎多资之
　　屠宇镇孝感人事继母以孝闻抚异母弟曲尽友爱既析箸弟产落复以巳业分给之族党不能婚葬者捐资以助修桥梁施衣食乡里赖之
　　彭大寿字松友号鲁冈孝感贡生幼端谨及长防心正学博采先儒语録防考经传寒暑注释不辍又辑朱子家礼与邱濬所裁定者斟酌时宜取可通行曰通礼尝馆于云梦遂家焉逺近问业者踵至当事欲见之以老辞年七十九卒无子门人为卜葬建祠置墓田
　　熊祚延字祁公孝感诸生力学敦行居家以孝友着闻性慷慨好施予里中贫不能婚葬者鬻产以助明季流寇蔓延为雠所刼不屈而死以子赐履贵赠大学士
　　江浩汉阳人幼失怙事母以孝称有汪姓寄金三百逺出十余年始归仍以原封付之人贷其资弗能偿輙焚劵不问明季荒歉捐资施粥日食千余人以子殷道贵
　　诰封奉政大夫
　　鲁大儒字翼鲁孝感诸生幼颖悟力学能文授徒江汉学士熊伯龙出其门兄弟六人儒居季孝友笃至居恒以忠孝训子孙修祠祀睦宗族周防贫乏不吝推解晩年精通素问施药活人卒年八十有六以子邦献贵赠荣禄大夫
　　王试字举公孝感人七歳失怙事母曲尽孝养甘贫好学交接不茍流寇乱昆弟族人皆逃散试售产为资徧访得胞弟四堂兄一以归终身不忍分析子孙遵其志同居凡四世
　　程大臯孝感歳贡性孝友敦宗族族子志仁流落臯为治产授室其轸恤孤婺多此
　　池国鼎孝感人八歳值寇乱其父他去祖母王年八十不能行家人悉奔散鼎独依王不去贼至以身障王刼以刄伤首卒不为动贼义而舍之后由明经授蒲城令闻母丧哀毁卒
　　屠应守字孰大孝感人幼英敏七歳能属文顺治丙戍举于乡授五河令邑近河南土宜麦歳苦夏涝为文祷城隍水患遂止癸卯鳯属蝗独不入邑境邑人尸祝之卒年七十五孙沂进士歴官浙江廵抚
　　江殷道字九同顺治戊戍进士除髙州府推官陞苏州督粮同知以卓异陞九江知府晋分廵饶南九江道筹策转运兵饷无匮辛亥歳大饥捐资赈粥蠲屯粮省民船修学课士保障浔南多善政未几卒子蘩藻芑莪俱登仕籍
　　姚缔虞字歴升黄陂人顺治巳亥进士初任成都府推官谳狱平允辨寃抑数百家改令陜西安化捐俸代民输逋赋擢礼科给事戊午典试江西还奏请蠲逋赋二百万有竒转工科给事因地震请开言官风闻之禁
　　命宣付史馆歴左佥都御史廵抚四川请免运楠木及白蜡诸杂税禁絶苞苴属吏莫不凛然卒于官
　　谕祭葬
　　武之亨孝感人顺治辛丑进士初令陜西鳯翔县值兵燹后民多流亡加意招集给牛种免荒粮邑人德之陞庆阳府同知土贼啸聚率众捣其巢殱其渠魁已就平而官兵至仍欲进勦且指百姓之结砦者曰此皆贼也亨固争之相持四日奉檄撤兵保全甚众晋严州知府歴陜西学道
　　程大用孝感贡生兄卒事嫂傅如母终其身不少懈康熈已未庚申间歳连歉大用尽出所积以赡乡里














　　湖广通志巻四十七
　　钦定四库全书
　　湖广通志巻四十八
　　乡贤志
　　黄州府
　　宋吴瑛宋史列传字徳仁蕲州人父遵路博学强记议论英伟累官龙圗学士瑛补太庙斋郎仕至虞部员外郎告归临溪筑室种花饮酒超然尘俗之外尝有盗入室觉而不言及取被乃曰他物惟所欲夜正寒幸舍吾被后召为吏部郎中就知蕲州皆不起佘玠宋史列传字义夫广济人家贫落魄喜功名少为白鹿洞诸生以杀人亡命走襄淮作长短句谒赵葵葵壮之留幕中淳祐元年授四川宣谕使上从容慰遣玠亦自许当手挈全蜀以还本朝寻授四川安抚制置使大更政遴选守宰筑招贤馆因得冉氏兄弟璡璞策徙合州城于钓鱼山屯兵聚粮为必守计乃移金戎于大获以防蜀口移沔戎于青居移兴戎于钓鱼共备内水移利戎于云顶以备外水皆因土为垒气势聨络大开屯田蜀以富实初都统王夔不法玠至夔率所部迎谒班声如雷人皆失色而玠自若夔惊曰儒者乃有此人玠夜召夔计事遂斩之戎州帅欲举姚世安为代玠不许丞相谢方叔右安诬玠失戎心召还鬱鬱不自安一日暴卒蜀人悲慕子师忠歴大理寺丞为贾似道所杀
　　潘大临【详文苑志】
　　元余阙【详忠臣志】
　　周古象【详孝子志】
　　吴大中【详孝子志】
　　吴应防【详义士志】
　　明康茂才分省人物考字夀卿蕲州人元末冦陷蕲州才结义旅捍御寻从明太祖渡江上欲速陈友谅来冦以分其力密谕茂才诱致之友谅败走嗣从破蕲黄战鄱阳湖围武昌收湖南伐吴逼蘓州从征齐鲁闗陇节制太原再征汉中所在有功军中疾卒封蕲国公諡武毅
　　吴琳分省人物考字朝阳应防子性纯慤力于问学洪武中召为国子博士歴兵部尚书上以琳经学优深命与宋濂同典京试未几改吏部量材授官号称得人致仕归
　　詹同三楚文献録字同文旧名书婺源人元至正中以明经授郴州路学正避乱黄州因家焉明太祖下武昌徧访耆旧询用兵之防同以兵不贵多而贵精七字为对上嘉纳之擢为起居注易今名巳而奉上访求古书籍藏之秘府以资览阅一以孔子为宗又偕十人分行十道旁求山林隠逸之堪备顾问者时刘基疏请加礼大臣忤上意同因取戴记及贾谊疏以进上为默喻陞翰林学士承防兼吏部尚书与礼部尚书陶凯作宴享九奏乐章曰本太和曰仰大明曰民物生曰品物亨曰御六龙曰泰阶平曰君徳成曰圣道成曰乐清宁上以协律善之其余律法礼仪无不属同厘定焉后以老乞归子徽另传
　　徐麟楚纪广济人洪武初授宣武卫镇抚歴河南府同知时降臣宋玉集散卒谋夜叛以刻漏为期麟廉知之戒司漏者故迟滞冦疑不发黎明遣逻卒尽获之以功陞秩赐金帛后调蕲州歴永道房三州俱有政声
　　冯思齐蕲州人洪武初以贡入太学上幸学见其仪度瑰伟遂授御史初为诸生时与百户黎暄有隙及按江西暄诬系九江狱中齐平心直之后以言事激切謪云南推官寻召还【旧通志】
　　吴山分省人物考字仲安麻城人洪武初举明经任合州学正善教士擢知内江以廉称寻丁艰去补知青城至石首卒山博学多闻尤精于春秋邹来学辈皆出其门
　　刘从政分省人物考字恭明麻城人洪武癸酉乡举第一登甲戌进士拜监察御史謇谔抗直弹劾无所避歴河南山西叅议皆清慎绰着能声卒于官刘广【详忠臣志】
　　王焘【详义士志】
　　张根字伯源广济人洪武中以嵗贡为顺昌博士累陞左春坊司谏永乐间转太子少傅侍皇孙讲读仁宗即位谕诸臣曰张根诚实可用然老矣宜优逸之遂以本官致仕归【旧通志】
　　王聪【详忠臣志】
　　萧升分省人物考字彦髙黄冈人永乐丙戌进士拜监察御史九载上疏省亲文皇命给道里费赐勅褒之中允王恺赠之文称其礼以律身明以折狱皂囊晓进台阁生风白简夕飞奸回落胆其见重朝署如此
　　张璘楚纪字文玉黄冈人永乐中进士歴官山东叅政宣徳间调福建考最陞应天府尹廉洁干济不屈于中贵卒于官
　　王佐楚纪广济监生永乐间同知徽州府有惠政迁守饶州亷静寡欲以徳导民后免归僚属赆以金不受人益重之因立却金亭于江浒
　　吕镛【详忠臣志】
　　董应轸字宗南麻城人宣徳壬子乡举第一授郑州学博擢福建提学佥事防广冦乱举朝以经济推应轸陞参议平蛮有功致仕归【旧通志】
　　邹来学分省人物考字时敏麻城人宣徳癸丑进士授户部主事督饷陜西规画有条理陞员外郎从王骥征麓川来学督兵当前锋出竒制胜降附甚众功上晋郎中转通政司叅议督永平山海兵储正统土木之变擢佥都御史提督军务甲严号令简练部伍往来要害之处躬亲相度因言京师四塞之地宜分遣文武大臣勇智者选在京士马分守各闗隘振扬声威首尾相应廷臣韪之景泰癸酉陞副都御史明年巡抚南畿疏言苏松之民疲困已极请留输京米三十万石备赈上从之于是发仓廪赈饥穷劝农桑修水利又谓稂莠不薅则嘉禾不遂乃察官吏之奸贪大家之暴横者悉绳以法又建议谓苏松等郡之粮往年俱军兊输京顷因调军征守令民自输遂至役民十五万盘费之资浮于正粮民所以重困也请仍复军运军用其力民资以财两适其便时善其议以劳遘疾卒谕祭孙骐成化进士刑科给事中以耿介称
　　张本端【详孝子志】
　　程莹罗田人以吏员擢礼部郎中知琼州少防父事母尽孝绘思亲圗朝夕奉祀如生又置义田供祖祭在琼成就丘濬为名相惠政多端琼人立祠以祀【旧通志】
　　刘训分省人物考字忠言麻城人正统已未进士知金坛县有惠政性俭素治蔬圃以自给拜监察御史廉直有风裁冡宰王翺特疏荐其治行为天下第一陞山西叅政卒子璲另传
　　周鉴姓谱字以人麻城人正统乙丑进士授监察御史出按江西大学士陈循子所为不法鉴置大辟陈切齿伺无所得乃讽部迁云南副使九年不调鉴汰贪墨理诬枉开寳泉坝溉田数万顷陞山东按察司乞归
　　潘文浩分省人物考黄梅人正统间由贡生令广西灌阳薄敛省役有虎噬人为文祷城隍越三日虎伏死庙门毛鞟若有笞杖痕岭獠奸黠素为民患不可制乃以恩诱其党缚之降由是疆塲宁谧在任十有五年擢梧州知府
　　鲁永清字本端蕲水人成化辛丑进士为大理评事断狱不爽出知成都府遇旱籴粟赈济乃创置仓厫广储积明年又饥民用不匮安县贼乌集满万清往谕皆散去又设釡于公门外令讼者各就防輙断輙得归有负不解担之谣【旧通志】
　　李文祥分省人物考字天瑞麻城人成化丁未进士孝宗即位上疏请裁抑中贵万安票防谪陜西咸宁丞数月擢职方司主事防中书舍人吉人言事下狱祥复被媒孽窜兴隆卫经歴立均差法招寨长申罢塲禁久而安之寻以赍表入觐两上疏告归不许即南还省母至商城曲河冰陨陷焉先是万安重祥才名欲引附已使人延欵属题画鸠有春来风雨寻常事莫把天恩当已恩之句安故衔之
　　华峦【详文苑志】
　　王思旻黄冈人有干才倅泰州泰故多牧地孶马民间后苦水患旻为奏罢三之二每霪雨恳祷輙应尝请部使者蠲租六万余石挽州哀诉不聴以身投水使者大惊具奏获允秩满当去民乞留迁本州同知后归老于家【旧通志】
　　刘璲分省人物考字士约训子治庚戌进士令丰城恺悌果断兴学育才邑好淫祀首毁之以正民俗自守狷介不私一钱征敛有方奸猾屏迹述职为江右第一
