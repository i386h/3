<!-- { "loadSidebar": true } -->
　　邓任妻秦氏东安人年二十六守节妇道母仪竝着乡闾邑令吴允裕申请奬赉
　　义天诰女永明人嘉靖中为流贼所掠抗骂不从贼以血刃恐之益以死拒遂遇害
　　唐本固妻义氏永明人年少抚孤父怜之命以改适不从苦节始终当道具请受旌
　　申九霄妻蒋氏祁阳人氏无子而九霄有两妾各生一子九霄故氏抚两孤如巳子至孙在廷登贤书氏及见之守节六十一年寿八十有六
　　彭骥妻雷氏祁阳人年二十九而寡二孤子大用三嵗大行方在绷褓中氏支持门户辛苦课儿大用以隆庆庚午举乡试第一而氏年满百嵗齿节两崇漕臣以闻优诏旌异
　　唐用相妻陈氏祁阳人适唐七载夫卒剪发纳柩中以示靡忒守节四十五年
　　何为妻熊氏道州人早寡无嗣守节终身
　　周元直妻冯氏道州人年十八孀居无子里豪有欲夺其志者氏坚拒不移独守一室垂四十年
　　陈所养妻昌氏祁阳人年二十矢节荼苦自甘姑年八十七氏扶侍无间晨昏抚教两孤长伯胜以明经仕为县令
　　萧永妻刘氏祁阳人年二十二矢志抚孤既夭又抚孙时中相依为命有司嘉奬之
　　谢天生妻卢氏祁阳人年二十五夫故泣血几殒育孤六嵗又夭嗣子逢春以明经为宜章县令
　　赵志伦女江华人年十八为贼所执奋防贼刃反刺贼贼怒支解之
　　邓胜妻舒氏东安人年二十四矢节抚孤成立乔禄妻唐氏东安人年十九孀居两孤皆不永年抚防孙氷操益励
　　明宗室定熥妻胡氏零陵人年少抚孤以节孝着闻里中两被火灾氏所居独无恙人以为报施不爽云曾士竒妻文氏祁阳人年十九而寡无子抚妾子如巳子有富豪谋娶氏誓死拒之万厯二十五年恩诏赐粟帛
　　陈廷策妻周氏永明人寡居年二十二守孤授室孤又夭与妇抚遗腹孙当道奬之
　　陈思性妻欧阳氏　妾尹氏　陈邦釴妻蒲氏永明人欧阳无子尹生子思性赴部考卒于京子邦釴为诸生复夭殁邦釴妻蒲氏生二子皆为诸生欧阳尹皆在两世节母闺门肃穆
　　曾三聘妻陈氏祁阳人尚书陈荐之女年十六归三聘三聘卒恸絶复苏服除之明日竟经旬不食从容内寝而逝
　　唐京理妻李氏东安人年二十七守志无子坚操不渝知县朱应辰申请旌奬
　　胡益周妻龚氏东安人夫早世无嗣氏甘贫守志勤瘁养姑有司以苦节表其门
　　周仕妻何氏道州人仕无子氏为置妾卒无子仕故后遣妾独居仕二弟尚防氏以嫂鞠之次第婚娶归其赀产焉
　　蒋义卿妻何氏道州人年二十夫殁遗腹一女孀居养姑洁清无玷年七十八
　　王涣然妻周氏道州人适王甫二载夫溺江水中氏奔江浒号哭归自缢
　　刘绣妻李氏江华人年二十孀居阅七十九年寿九十九子钟杰以孝闻万厯戊子有司奏请建坊题曰节孝
　　张希孟妻李氏零陵人年二十夫卒遗孤三嵗守节五十年有司奬之
　　李祚妻蒋氏零陵人年二十而寡苦节五十余年蒋廷生妻陈氏零陵人年十九孀居遗孤方百日养亲抚孤苦节四十四年诏旌表
　　王炤妻黄氏　妾范氏零陵人黄年少寡居抚范所生子至于成立与范皆以节终有司申请旌门谢天助妻王氏零陵人年二十九而寡子防家贫苦节四十二年
　　张绅妻蒋氏零陵人绅卒氏年二十子禄方在襁褓茹苦自甘督课其子以明经为武义教谕
　　邓复俊妻张氏零陵人俊早世二孤子景昺俱防氏孝谨事姑义方训子乡里贤之
　　陈典妻王氏零陵人典家故贫登第数年卒氏年二十余苦节抚孤阅六十年
　　陈三聘妻桑氏零陵人年二十孀居无子翁姑年且老事之甚谨抚一子以继祀卒年七十余
　　阳明远妻杨氏祁阳人年二十六夫殁毁容誓志养尊嫜抚孤稚辛勤守节四十九年
　　何文铭女道州人许字某氏子殇父欲别受聘女泣拒曰女既许字某则某妻也竟守志以终
　　徐时述妻蒲氏永明人述早世蒲年二十遗孤日省甫四龄家贫绩纴治生事姑课子植节以老
　　赵廷玉女道州人某氏子委禽而殇廷玉死女独依其母兄居姑子李大金者窥其美谓此两弱息可以谩语遂指廷玉在时曾以女许大金胁必从女年方十二度兄怯巳必不免夜纫其内衣赴营道江中死大吏以闻特旌闺烈焉
　　黄时中妻欧氏祁阳人年二十二而寡遗孤子殇抚侄承祀年八十二卒
　　刘天成母陈氏宁远人年十九孀居抚其腹子成立其父母尝欲夺志终身不归宁部使者至永以礼奬之
　　杨文试妻孙氏宁远人文试夭无子苦节终身宪臣竝加奬赉
　　蒲以惟妻周氏　蒲秉防妻周氏永明人周年二十七以惟卒子秉防复娶于周寻卒姑语妇曰若年少来日苦长奈何妇泣曰微姑吾誓以死守矧姑在忍有二心乎抚侄存祀姑妇一节始终云
　　徐濓妻蒲氏名素嫦永明人年二十二濓为邑豪殴死氏誓志复讐讐畏罪自刎素嫦守节终身
　　眭烱耀妻艾氏零陵人兵乱被执欲见汚氏甘言缓之赴水死
　　朱垣薇妻髙氏零陵人为乱卒所掠与夫俱投水死江涌瑞妻李氏零陵人兵乱执氏欲汚之李曰头可断身不可辱宁受一刀以死兵怒杀之
　　王三仕妻蒋氏零陵人年十七归三仕三仕饶于财而无子复无年族人无借者尽据其赀逼蒋改适氏依孀嫂避之复纳狂金促之归氏知不免扃户自经邑令李如芳为文刻碑于墓
　　胡一□妻虞氏零陵人一□以省试乙榜贡太学病卒氏年二十九誓死守孤苦节四十余年
　　周熙妻刘氏　周起瑞妻胡氏零陵人熙卒刘年二十八抚两孤子长起瑞娶胡氏生二子亦卒姑妇同志人称双节
　　曾尔柱妻唐氏祁阳人年二十四而孀苦志育孤阅三十六年邑令奬之
　　申养浩女祁阳人嫁丘姓者轶其名乱兵执之氏抱防女被拥登舟中流出兵不意忽大呌曰我寻南海观世音去声未絶挟女跃入水死【以上旧通志】
　　皇清黄一中妻蒋氏新田人年十九而寡事姑鞠子矢
　　节三十年康熙四十八年　旌
　　朱元国妻何氏道州人年十九归元国二十二而寡无子甘贫励志孝事舅姑
　　胡玉池女零陵人吴逆之乱女避匿岩谷间见贼众蜂拥而前恐被污赴水死
　　明良合妻李氏零陵人年二十四而寡有劝使改适者氏刺一目偏盲示无二志孝于舅姑存殁无失礼抚子国泰迄于成立
　　诸生彭起龙妻蒋氏零陵人年二十一而寡有女方一嵗初起龙疾革氏誓以死殉龙曰吾不幸无子犹有女赘婿以祀我可乎徒死何为氏因聘雷氏子为赘婿命名曰彭荫雷教之向学为邑诸生又其舅娶妾生子三嵗舅殁妾亦寻殒氏为鞠育成立邑令给匾奬之
　　唐大发妻周氏零陵人年二十五夫卒姑以家贫无子讽使改适氏涕泣曰妇有身幸而生男是姑无子而有子也后竟生男以完节终【以上郡邑志】甘潜妻蒋氏零陵人潜卒氏年二十六值叛兵围永氏奉姑携二子避岩洞间尝懐利刃以防防辱姑患足疾早暮扶防孀居六十一载节孝兼尽康熙六十一年　旌
　　何其钦女道州人防许字周士岳士岳未娶而殇女年十七哭泣归周誓不再适家贫舅姑且老勤女红以养苦节四十二年雍正二年　旌
　　李二贵妻杨氏零陵人二贵为营卒早夭其姑以氏年少家又贫欲令挈子更适氏曰烈女不更二夫肯失行遗臭耶断发剺面坚不从命苦节三十三年雍正四年　旌
　　申昉妻刘氏祁阳人年二十四而寡有两孤子其姑周氏生子未朞而殁氏为乳哺抚视后长子士行贡太学所乳叔及其仲子竝邑诸生雍正六年
　　旌
　　唐文思妻申氏祁阳人年二十三而寡事翁姑尽孝鞠两孤子备极辛勤雍正六年　旌
　　栢起鹄妻于氏祁阳人年二十六起鹄疾革嘱曰老亲防子以属汝矣氏慰勉令自寛脱不讳当尽瘁图之完吾本分事即相见也起鹄卒代尽子职课其子作楫为邑诸生及舅姑殁顾子妇曰吾事毕矣防当见汝翁地下长号而絶雍正六年　旌唐三国妻李氏祁阳人三国卒氏年二十二恸絶而苏值吴逆冦难或讽以更适氏曰吾忍不即死者以唐氏亲老子防也临难变节谓始念何守节四十九年雍正六年　旌
　　陈琪妻唐氏祁阳人年二十七而寡截发明志事孀姑甚孝课子力学为邑诸生年五十疾作戒其子曰未亡人顺以待终慎勿延医诊视雍正六年
　　旌

　　湖广通志巻七十一
　　钦定四库全书
　　湖广通志巻七十二
　　列女志【有附増】
　　寳庆府
　　明夏寅妻董氏明一统志邵阳人寅举郷试卒氏年二十无子妾刘氏年十八遗腹生子同心苦节抚孤成立以寿终
　　谢彬妻马氏彬为邵阳诸生蚤世遗腹生子弼家故贫氏坚守志抚教其孤后弼以明经谒选氏年巳七十三孀居五十余年门户肃然
　　黄洪妻龚氏邵阳人天顺三年守节寿臻百嵗诏旌其门
　　康门毕氏王氏邵阳人逸其夫之名毕年二十夫故遗腹生子敬德矢节育孤备尽艰辛敬德为诸生毕七十余嵗终当事旌之敬德之子夭其妇王亦以节着【以上旧通志】
　　刘大廷妻余氏明一綂志新化人其夫方病剧泣而不言氏以死自誓抚子成名
　　毕承宗妻吴氏新化人承宗年十七聘氏未娶中天顺巳卯乡试旋卒舟中讣闻氏曰吾巳为毕家妇矣夫有科名我更何顔他适乎遂屏膏沐守贞以老曾步孔妻罗氏新化人年十八而寡守节自誓刻木为夫像事如生诏旌其门
　　李自融继妻伍氏新化人年少矢志抚前妻二子如巳出荼苦霜洁诏旌之
　　黄诏妻邹氏新化人生子二嵗夫病寖笃作诗曰愿妻莫把蛾眉扫好看吾儿节更坚及卒氏年二十三矢心鞠子毎晨夜诵其故夫之句呜咽不自胜年八十三卒【以上旧通志】
　　段思礼妻邹氏明一綂志武冈人思礼早世氏年二十四抚子肃领乡荐景泰中事闻旌表
　　李録妻杨氏明一綂志武冈人録为诸生氏归甫八月録病吁天割股比卒氏年十九矢志守节有司嵗以官租赡之
　　赵鸾妻萧氏武冈人鸾为诸生早卒氏年十九父母欲夺其志割耳断髪自誓年八十八嵗卒奉诏建坊邓祥泰妻刘氏武冈人生一子未期祥泰卒氏年方十七舅姑悯其少讽以改适氏剪髪自誓抚孤成立卒年九十七见孙四曾孙五皆为名诸生
　　雷泽妻邓氏新宁人泽为诸生家素贫氏年二十一而寡事姑孝谨教子继武以明经任教授卒年九十七有司奏闻旌表
　　王启妻邓氏新宁人年二十守节养姑鞠子清苦自甘寿跻百有三嵗
　　李鸣梓妻邓氏新宁人家最贫窭仅一年夫卒遗腹生子可祥断髪誓志慈孝两全绕膝孙八人曾孙十人年九十终
　　车万合妻唐氏邵阳人进士唐兴仁之孙女万合乡举第一人数年卒氏年二十号恸不欲生万合之父妾刘氏亦年二十而寡涕泣劝以抚孤继志乃止后课子鼎黄学成中乙榜家政肃然闻者咸敬【以上旧通志】张志臣女三楚文献録邵阳人名同桂防许字杨世昌世昌病躄两家父母不欲昏女不从宻白其大母愿归世昌既知内外咸欲夺其志私检得聘书懐之夜从楼中下投池水死年十有五矣万厯间御史以状闻旌其墓门曰烈女
