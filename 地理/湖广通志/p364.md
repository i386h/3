<!-- { "loadSidebar": true } -->
　　耒阳驰尺素见访荒江义士烈女家风流吾贤绍昨见狄相孙许公人伦表前期翰林后屈迹县邑小知我碍湍涛半旬获浩溔麾下杀元戍湖边有飞旐孤舟増郁郁僻路殊悄悄侧惊猿猱防仰羡鹳鹤矫礼过宰肥羊愁当置清醥人非西喻蜀兴在北坑赵方行郴岸静未话长沙扰崔师乞巳至澧卒用矜少问罪消息真开顔憇亭沼
　　舂陵行【有序】　　　　　　　　　元　结癸卯嵗漫叟授道州刺史道州旧四万余户经贼以来不满四千大半不胜赋税到官未五十日承诸使征求符牒二百余封皆曰失其限者罪至贬削于戏若悉应其命则州县破乱刺史欲焉逃罪若不应命又即获罪戾必不免也吾将守官静以安人待罪而巳故作舂陵行以逹下情
　　军国多所须切责在有司有司临郡县刑法竟欲施供给岂不忧征敛又可悲州小经乱亡遗人实困疲大乡无十家大族命单羸朝餐是草根暮食乃木皮出言气欲絶意速行歩迟追呼尚不忍况乃鞭扑之邮亭传急符来徃迹相追更无寛大恩但有廹促期欲令鬻儿女言发恐乱随悉使索其家而又无生资听彼道路言怨伤谁复知去冬山贼来杀夺几无遗所愿见王官抚养以惠慈奈何重驱逐不使存活为安人天子命符节我所持州县忽乱亡得罪复是谁逋缓违诏命蒙责固所宜前贤重守分恶以祸福移亦云贵守官不爱能适时顾惟孱弱者正直当不亏何人采国风吾欲献此辞
　　贼退示官吏【有序】　　　　　　　元　结癸卯嵗西原贼入道州焚烧杀掠几尽而去明年贼又攻永破邵不犯此州边鄙而退岂力能制敌与盖蒙其伤怜而巳诸使何为忍苦征敛故作诗一篇以示官吏
　　昔嵗逢太平山林二十年泉源在庭户洞壑当门前井税有常期日晏犹得眠忽然遭世变数嵗视戎旃今来典斯郡山夷又纷然城小贼不屠人贫伤可怜是以陷邻境此州独见全使臣将王命岂不如贼焉今彼征敛者廹之如火煎谁能絶人命以作时世贤思欲委符节引竿自刺船将欲就鱼麦归老江湖边
　　窊樽　　　　　　　　　　　　元　结
　　巉巉水山石数峯对窊亭窊石堪为樽状类不可名廵回数尺间如见小蓬瀛樽中酒初涨始有岛屿生岂无日观峯直下临沧溟受之不觉醉醉卧还日醒醒醉在樽畔始为吾性情若以形胜论坐隅临郡城平湖近阶砌逺山复青青异木几十株枝条冐檐楹盘根蒲石上皆作龙蛇形酒堂贮酿器户牖皆罂缾此樽可常满谁是陶渊明
　　江中晩钓寄荆南一二相识　　　刘长卿
　　楚郭微雨收荆门遥在目漾舟水长里日暮春江緑霁华静洲渚暝色连松竹月出波上时人归渡头宿一身巳无累万事微何欲渔父自夷犹白鸥不羇束既怜沧浪水更爱沧浪曲不见眼中人相思生断续
　　题三湘图　　　　　　　　　　郎士元
　　昔日醉衡霍迩来忆南州今朝平津邸兼得潇湘游稍辨郢门树依然芳杜州微明三巴峡咫尺万里流飞鸟不知倦逺防生暮愁涔阳指天末此绪空悠悠枕上见渔父坐中当狎鸥谁言魏阙下自有东山幽
　　游南亭夜还叙志七十韵　　　　桞宗元
　　夙抱邱壑尚率性恣游遨中为吏役牵十祀空悁劳外曲狥尘辙私心寄英髦进乏庙廊器退非乡曲豪天命斯不易责将安逃屯难果见凌剥防宜所遭神明固浩浩众口徒嗷嗷投迹山水地放情读离骚再懐曩嵗期容与驰轻舠虚馆背山郭前轩靣江臯重叠间浦溆逦迤驱岩防积翠浮淡灔始疑负灵鼇丛林留冲颷石砾迎飞涛旷朗天景霁樵苏逺相号澄潭涌沈鸥半璧跳悬猱鹿鸣念食野鱼乐知观濠孤赏诚所悼蹔忻良足褒留连俯櫺槛注我壶中醪朶頥进芰实濯手持蟹螯炊稻视爨鼎脍鲜闻操刀野蔬盈倾筐颇杂池沼芼缅慕鼓枻翁啸咏哺其糟退想于陵子三咽资李螬斯道难为偕沈忧安所韬曲渚怨鸿鹄环洲雕兰臯暮景廻西岑北流逝滔滔徘徊遂昏黒逺火明连艘木落寒山尽江空秋水高敛袂戒还徒善游矜所操趋浅戢长枻乘深屏轻篙旷望援深竿哀歌叩鸣艚中川恣超忽漫若翔且翺淹泊随所止野风自颾颾涧急惊鳞奔蹊荒饥兽嘷入门守拘系凄戚増郁陶慕土情未忘懐人首徒搔内顾乃无有徳輶甚鸿毛名窃乆自欺食浮固云叨问牛悲衅钟说彘惊临牢永遯刀笔吏寜期簿书曹中兴遂羣物裂壤分鞬櫜岷凶既云捕吴寇亦巳鏖捍御盛方虎谟明富伊陶披山穷木末驾海偷蟠桃重来越裳雉再返西旅獒左右抗槐棘纵横罗雁羔三辟咸肆宥众生均覆帱安得奉皇灵在宥觧天归诚松梓陈力开蓬蒿卜室有鄠杜名田占澧涝磻溪近余基阿城连故壕螟蛑愿亲燎茶蓳甘自薅饥食期农畊寒衣俟蚕缲及骭足为温满腹宁复饕安将蒯及菅谁慕粱与膏弋林驱雀鷃钓泽从防鱽观象嘉素履陈诗美干旄方托麋鹿羣敢同骐骥槽处贱无溷浊固穷匪淫慆踉跄辞束缚悦怿换煎熬登年徒负版兴役趋伐鼛目絶浑浑耳喧息嘈嘈兹焉毕余命富贵非吾曹长沙哀糺纆汉隂桔橰茍伸击壤情几事析秋毫海雾多蓊郁越风饶腥臊宁惟廹魑魅所惧齐焄藨知防怀禇中范叔恋绨袍伊人不可期慷慨徒忉忉
　　雨后晓行独至愚溪北池　　　　桞宗元
　　宿云散洲渚晓日明村坞高树临清池风惊夜来雨予心适无事偶此成賔主
　　与崔防登西山　　　　　　　　桞宗元
　　鹤鸣楚山静露白秋江晓连袂度危桥萦廻出林杪西岑极逺目毫末皆可了重叠九疑高微茫洞庭小逈穷两仪际高出万象表驰景泛頺波遥风逓寒篠谪居安所习稍厌从纷扰生同胥靡遗寿等彭铿夭蹇连困顚踣愚蒙怯幽眇非令亲爱踈谁使心神悄偶兹遯山水得以观鱼鸟吾子幸淹留缓我愁肠绕
　　湘岸移木芙蓉植龙兴精舍　　　桞宗元
　　有美不自蔽安能守孤根盈盈湘西岸秋至风露繁丽影别寒水秾芳委前轩芰荷谅难杂反此生高原
　　游朝阳岩　　　　　　　　　　桞宗元
　　谪弃殊隐沦登渉非逺郊所懐缓伊郁讵欲肩夷巢高岩瞰清江幽窟潜神蛟闲旷延阳景廻薄攒林梢西亭搆危轩仄宇临呀庨背瞻星辰兴下见云雨交惜非吾乡土得以防青茆羇寓去江介世仕尚函崤故墅即丰川数畆均肥硗亭馆葺荒邱池塘疏沉防防有圭组恋遂贻山林嘲薄驱信无庸屑剧斗筲囚居固其宜厚羞乆巳包庭除植蓬艾隟牖悬螵蛸所頼山水客扁舟枉见招挹流敌清觞掇野代嘉肴适道有高言取乐非匏逍遥屏幽昧淡薄辞喧呶晨鸡不予欺风雨闻嘐嘐再期永日闲提挈移中庖
　　石鼓合江馆　　　　　　　　　桞宗元
　　九疑濬澒莽临源委潆廻会合属空旷澄停风雷髙馆轩霞表危楼凌山隈兹辰始澄霁纎云尽褰开天秋日正中水碧无尘埃窅窅渔父唫呌呌羁鸿哀境胜岂不豫虑分固难裁升高欲自舒弥使逺念来归流驶且广泛舟絶沿洄
　　题武陵草堂　　　　　　　　　杨　浚
　　草堂列僊楼上在青山顶户外窥数峯阶前对双井雨来花尽湿风度松初冷登栈行不疲入溪雨弥静本能去尘服兼欲事金鼎正直心所存谄谀长自省适知幽遁趣已觉烦虑屏更爱云林闲吾将卧南颖
　　洞庭湖阻风赠张十一署　　　　韩　愈
　　十月隂气盛北风无时休苍茫洞庭岸兴子维双舟雾雨晦争泄波涛怒相投鸡犬断四听粮絶谁与谋相去不容歩险如碍山邱清淡可以饱夣想接无由男女喧左右啼饥但啾啾非懐北归兴何用胜羇愁云外有白日寒光自悠悠能令暂开霁过是吾无求
　　合江亭　　　　　　　　　　　韩　愈
　　红亭枕湘江烝水会其左瞰临渺空濶緑净不可唾维昔经营初邦君实王佐翦林迁神祠买地费家货梁栋宏可爱结构丽匪过伊人去轩腾兹宇遂頽挫老郎来何暮高唱久乃和树兰盈九畹栽竹逾万个长绠汲沧浪幽蹊下坎坷波涛夜俯听云树朝对卧初如遗宦情终乃最郡课人生诚无几事往悲岂那萧条緜嵗时契濶继庸懦胜事谁复论丑声日已播中丞黜凶邪天子悯穷饿君侯至之初闾里自相贺淹滞乐闲旷勤苦劝慵惰为余扫尘堦命乐醉众座穷秋感平分新月怜半破愿书岩上石勿使泥尘涴
　　陪杜侍御游湘西两寺独宿有题因献杨常侍
　　韩　愈
　　长沙千里平胜地犹在险况当江濶处斗起势匪渐深林髙玲珑青山上琬琰路穷台殿辟佛事焕且俨剖竹走泉源开廊架崖厂是时秋之残暑气尚未敛羣行忘后先朋息弃拘检客堂喜空凉华榻有清簟涧蔬煑蒿芹水果剥菱芡伊余夙所慕陪赏亦云忝幸逢车马归独宿门不掩山楼黒无月渔火灿星点夜风一何喧杉桧屡磨飐犹疑在波涛怵惕梦成魇静思屈原沈逺忆贾谊贬椒兰争妬忌綘灌共防谄谁令悲生肠坐使泪盈脸翻飞乏羽翼指摘困瑕玷珥貂藩维重政化类分陜礼贤道何优奉已事苦俭大厦栋方隆巨川檝行剡经营诚少暇游宴固已歉旅程愧淹留徂嵗嗟荏苒平生每多感柔翰遇频染展转岭猿鸣曙灯青睒睒
　　岳阳楼别窦司直　　　　　　　韩　愈
　　洞庭九州间厥大谁与让南滙羣崖水北注何奔放潴为七百里吞纳各殊状自古澄不清环混无归向炎风日捜搅幽怪多冗长轩然大波起宇宙隘而妨巍峩防嵩华腾踔较健壮声音一何宏轰輵车万两犹疑帝轩辕张乐就空旷蛟螭露笋簴缟练吹组帐神非人世节奏颇跌踼阳施见夸丽隂闭感凄怆朝过宜春口极北缺堤障夜缆巴陵洲丛芮才可傍星河尽涵泳俯仰迷下上余澜怒不巳喧聒鸣瓮盎明登岳阳楼辉焕朝日亮飞亷戢其威清宴息纎纩澄湛凝緑物影巧相况江豚时出戏惊波忽荡瀁当时冬之孟隙窍缩寒涨前临指近岸侧坐眇难望涤濯神魂醒幽懐舒以畅主人孩童旧握手作忻怅怜我窜逐归相见得无恙开筵交履舄烂漫倒家酿杯行无留停高柱送清唱中盘进橙栗投掷倾脯酱欢穷悲心生婉娈不能忘念昔始读书志欲干霸王屠龙破千金为艺亦云亢爱才不择行触事得防谤前年出官由此祸最无妄公卿采虚名擢拜识天仗奸猜畏弹射斥逐恣欺诳新恩移府庭逼侧厠诸将吁嗟若驽缓但惧失宜当追思南渡时鱼腹甘所严程廹风防劈箭入髙浪顚沈在须臾忠鲠谁复谅生还真可喜尅已自惩创庻从今日后粗识得与防事多改前好趣有获新尚誓耕十畆田不取万乘相细君知蚕织稚子已能饷行当挂其冠生死君一访
　　送李础判官归湖南　　　　　　韩　愈
　　长沙入楚深洞庭值秋晚人随鸿雁少江共蒹葭逺歴歴余所经悠悠子当返孤游懐耿介旅宿梦婉娩风土稍殊音鱼鰕日异饭亲交俱在此谁与同息偃
　　浯溪　　　　　　　　　　　　皇甫湜
　　次山有文章可惋只在碎然长于指叙约洁多余态心语适相应出句多分外于诸作者间防防成一队中行虽当剧粹美见冠盖子昂感遇佳未若君雅裁退之全而神上与千年对李杜才海翻髙下非可概文于两气间为物莫与大先王路不荒岂不仰吾辈石屏立衙衙溪口啼素濑我思何人知徙倚如有赖
　　初至洞庭懐灞陵别业　　　　　孟　郊
　　长安邈千里月夕懐双阙巳是洞庭人犹看灞陵月谁堪去乡意亲戚想天末昨夜梦中归烟波觉来濶江臯见芳草孤客心欲絶岂讶青春来但伤经时别长天不可望鸟与浮云没
　　石囷山　　　　　　　　　　　孟　郊
　　前山带秋色独往秋江晩叠嶂入云多孤峯去人逺夤縁不可到苍翠空在眼渡口问渔家桃源路深浅
　　奉勅祭告南岳　　　　　　　　吕　温
