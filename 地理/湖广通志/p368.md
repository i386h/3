<!-- { "loadSidebar": true } -->
　　送费子归武昌　　　　　　　　岑　参
　　汉阳归客悲秋草旅舍叶飞愁不扫秋来倍忆武昌鱼梦觉只在巴陵道曽随上将过祁连离家十年常在边剑锋可惜虚用尽马蹄无事今巳穿知君开馆恒爱客樗蒲百金每一掷平生有钱将与人江上故园空四壁吾观费子毛骨竒广睂大口仍赤髭看君失路尚如此人生贵贱那得知高秋八月归南楚东门一壶聊出祖路指鳯凰山外云衣沾鹦鹉洲边雨勿叹蹉跎白发生应须守道不羞贫男儿何必恋妻子莫向江村老却人
　　赠裴施州　　　　　　　　　　杜　甫
　　廊庙之具裴施州宿昔一逢无此流金钟大镛在东序氷壶玉衡悬清秋自从相遇减多病三嵗为客寛边愁尧有四岳明至理汉二千石真分忧几度寄书白盐北苦寒赠我青丝裘霜雪回光避锦绣蛟龙动箧蟠银钩紫衣使者辞复命再拜故人谢佳政将老巳失子孙忧后来况接才华盛遥忆书楼碧池映
　　岳麓山道林二寺行　　　　　　杜　甫
　　玉泉之南麓山殊道林林壑争盘纡寺门高开洞庭野殿脚插入赤沙湖五月寒风冷佛骨六时天乐朝香鑪地灵歩歩雪山草僧宝人人沧海珠塔刼宫墙壮丽敌香厨松道清凉俱莲池交响共命鸟金榜双廻三足乌方丈渉海费时节丘圃寻河知有无暮年且喜经行近春日兼防暄暖扶飘然斑白将奚适傍此烟霞茆可诛桃源人家易制度橘洲田土仍膏腴潭府邑中甚淳古太守庭内不喧呼昔遭衰世皆晦迹今幸乐国养微躯依止老宿亦未晚富贵功名焉足图久为谢客寻幽惯细学周颙免兴孤一重一掩吾肺腑山鸟山花吾友于宋公放逐曽题壁物色分留待老夫
　　清明　　　　　　　　　　　　杜　甫
　　着处繁华矜是日长沙千人万人出渡头翠桞艶明睂争道朱蹄骄囓膝此都好游湘西寺诸将亦自军中至马援征行在眼前葛强亲近同心事金镫下山红粉晚牙樯捩拖青楼逺古时衰乱皆可知人世悲欢暂相遣弟侄虽存不得书干戈未息苦离居逢迎少壮非吾道况乃今朝更袚除
　　邵陵作　　　　　　　　　　　张　谓
　　当年虞帝苦忧人祗为苍生不为身巳道一朝辞北极何须五月更南廵昔时文武皆销铄今日精灵长寂寞斑竹年来笋自生白苹春尽花空落遥望零陵见旧丘苍梧云起至今愁惟余帝子千行泪添作潇湘万里流
　　湘中对酒行　　　　　　　　　张　谓
　　夜坐不厌湖上月昼游不厌湖上山眼前一尊又长满心中万事如等闲主人有黍数百石浊醪数斗应不惜即今相对不尽欢别后相思复何益茱萸湾头归路賖愿君且宿黄公家风光若此人不醉参差辜负东园花
　　朝阳岩歌　　　　　　　　　　元　结
　　朝阳岩下湘水深朝阳洞口寒泉清零陵城郭夹湘岸岩洞幽竒带郡城荒芜自古人不见零陵徒有先贤传水石为娯安可羡长歌一曲留相劝
　　无为洞口作　　　　　　　　　元　结
　　无为洞口春水满无为洞旁春云白爱此踟蹰不能去令人悔作衣冠客洞旁山僧皆学禅无求无欲亦忘年欲问其心不能问我向此中得无闷
　　宿丹崖翁宅　　　　　　　　　元　结
　　扁舟欲到泷口湍春水湍泷上水难投竿来泊丹崖下得与崖翁尽一欢丹崖之亭当山岭破竹半山引寒泉泉流掩映在木杪有若白鸟飞林间随风作雾雨湿人巾履满庭前丹崖翁爱丹崖霞弃官几年崖下家儿孙棹船抱酒瓮醉里长歌挥钓车吾将求退与翁游学翁歌醉在渔舟官吏随人往未得却望丹崖惭复羞
　　湘中忆归　　　　　　　　　　刘长卿
　　终日空理棹经年犹别家顷来形巳逺弥觉天无涯白云意自深沧海梦难隔迢逓万里防飘飘一行客独怜西江水逺寄风波里平湖流楚天孤雁渡湘水湘流澹澹空愁予猿啼啾啾满南楚扁舟泊处闻此声江客相看泪如雨
　　入桂渚次砂牛石　　　　　　　刘长卿
　　扁舟傍归路日暮潇湘深湘水深见底楚云淡无心片帆落桂渚独夜依枫林枫林月出猿声苦桂渚天寒桂花吐此中无处不堪愁江客相看泪如雨
　　郢州西楼吟　　　　　　　　　郎士元
　　连山尽处水潆廻山上戍门临水开朱防直下一百丈日暖游鳞自相向昔人爱险闭层楼今人爱闲江复清沙洲枫岸无来客草緑花红山鸟鸣
　　懐素草书歌　　　　　　　　　戴叔伦
　　楚僧懐素工草书古法尽能新有余神清骨竦意真率醉来为我挥健笔始从破体变风姿一一花开春景迟忽为壮丽就枯澁龙蛇腾盘兽屹立驰毫骤墨剧奔驷满座失声看不及心手相师势转竒诡形怪状翻合宜人人细问此中妙懐素自言初不知
　　洞庭秋月行　　　　　　　　　刘禹锡
　　洞庭秋月生湖心层波万顷如镕金孤轮徐转光不定游气蒙蒙隔寒镜是时白露三秋中湖平月上天地空岳阳城头暮角絶荡漾巳过君山东城苍苍夜寂寂水月逶迤绕城白荡浆巴童歌竹枝连樯估客吹羌笛势高夜久隂力全爽气肃肃间清躔浮云夜鸟啼四裔首冠星斗当中天天鸡相呼曙霞出敛影含光让朝日日出喧喧人不闲夜来清景非人间
　　龙阳县歌　　　　　　　　　　刘禹锡
　　县门白日无尘土百姓县前挽鱼罟主人引客登大隄小儿纵观黄犬怒鹧鸪惊鸣绕篱落橘柚垂芬映牕户沙平草緑见吏稀寂歴斜阳炤悬鼓
　　渔翁　　　　　　　　　　　　桞宗元
　　渔翁夜傍西岩宿晓汲清湘燃楚竹烟销日出不见人欸乃一声山水緑廻看天际下中流岩上无心云相逐
　　岣嵝峰　　　　　　　　　　　韩　愈
　　岣嵝山尖神禹碑字青石赤形模竒科斗拳身薤叶披鸾飘鳯泊拏虎螭事严迹秘莫窥道人独上偶见之我来咨嗟涕涟洏千捜万索何处有森森緑树猿猱悲
　　桃源图　　　　　　　　　　　韩　愈
　　神仙有无何茫桃源之说诚荒唐流水盘廻山百转生绡数幅垂中堂武陵太守好事者题封逺寄南宫下南宫先生忻得之波涛入笔驱文词文工画妙各臻极异境怳惚移于斯架岩凿谷开宫室接屋连墙千万日嬴顚刘蹶了不闻地坼天分非所恤种桃处处惟开花川原近逺烝红霞初来犹自念乡邑嵗久此地还成家渔舟之子来何所物色相猜更问语大蛇中断防前王羣马南渡开新主听中词絶共凄然自说经今六百年当时万事皆眼见不知几许犹流传争持酒食来相馈礼数不同罇爼异月明伴宿玉堂空骨冷防清无梦寐夜半金鸡啁唽鸣火轮飞出客心惊人间有累不可住依然离别难为情船开棹进一廻顾万里苍苍烟水暮世俗宁知伪与真至今传者武陵人
　　谒衡岳庙遂宿岳寺题门楼　　　韩　愈
　　五岳祭秩皆三公四方环镇嵩当中火维地荒足妖怪天假神柄专其雄喷云泄雾藏半腹虽有絶顶谁能穷我来正逢秋雨节隂气晦昧无清风潜心黙祷若有应岂非正气能感通须防静扫众峰出仰见突兀撑青空紫盖连延接天柱石廪腾掷堆祝融森然魄动下马拜松柏一迳趋灵宫粉墙丹柱动光彩物图画填青红升堦伛偻荐脯酒欲以菲薄明其衷庙令老人识神意睢盱侦伺能鞠躬手持杯珓导我掷云此最吉余难同窜逐蛮荒幸不死衣食才足甘长终侯王将相望久絶神纵欲福难为功夜投佛寺上高阁星月掩映云朣胧猿鸣钟动不知曙杲杲寒日生于东
　　道州民行　　　　　　　　　　白居易
　　道州民多侏儒长者不过三尺余市作矮奴年进送号为道州任土贡任土贡宁若斯不闻使人生别离老翁哭孙母哭儿一自阳城来守郡不进矮奴频诏问城云臣按六典书任土贡有不贡无道州水土所生者只有矮民无矮奴吾君感悟玺书下嵗贡矮奴宜悉罢道州民老者幼者何欣欣父子兄弟始相保从此得作良人身道州民民到如今受其赐欲说使君先下泪仍恐儿孙忘使君生男多以阳为字
　　黄陵　　　　　　　　　　　　李　贺
　　筠竹千竿老不死长伴素娥盖湘水蛮娘吟弄满寒空九山尽緑泪花红离鸾别鳯湘梧中巫山蜀道遥相通幽愁清气上青枫凉夜波间吟老龙
　　岳麓道林二寺　　　　　　　　韦　蟾
　　石门道接苍梧野愁色隂深二妃寡广殿崔嵬万壑间长廊诘曲千岩下静听林飞念佛鸟细看壁画防经马暖日斜明防蝀梁湿烟散羃鸳鸯瓦北方部落檀香塑西园文书贝叶写坏栏迸竹醉好题穿路垂藤困堪把沈裴笔力鬭雄壮宋杜词源两风雅他方居士来施斋彼岸上人来结夏悲我未离扰扰徒劝我休学悠悠者何时得与刘遗民同入东林白莲社
　　奉酬唐侍御杜员外二寺诗　　　沈傅师
　　承明老年辄自论乞得湘守东南奔为闻南国富山水青嶂逶逦僧家园含香珥笔皆耆旧谦挹自忘台省尊不令执简候亭馆直许擕手游山樊忽惊列岫晚来碧积雪洗尽烟岚昏碧波廻屿三山转丹槛绕郭千艘屯华镳躞蹀徇沙歩大斾粲错辉松门樛枝竞骛龙蛇势折干不没风霆痕相重古殿倚岩腹别作新径萦云根目伤平楚虞帝魄情多思逺聊开尊脆丝细管逐歌飏画鼓绣靴随节飜锵金七言凌老杜入木三法蟠高轩嗟予絶倒久不和忍复感慨论元元
　　使南海道长沙题道林岳麓二寺　唐　扶
　　道林岳麓仲与昆卓荦请从先后论松根踏雪三十歩始见大屋开山门泉清或戏蛟龙窟殿豁数尽髙防掀即今异鸟声不断闻道看花春更繁从容一衲分若有萧瑟两髩吾能髠逢迎侯伯转觉贵膜拜佛像心加尊稍揖英皇颒浓泪试与屈贾招清魂荒唐大树悉柟桂细碎小草多兰荪沙弥去学五印字静女来悬千尺幡主人念我尘眼昏半夜号令期至暾迟回虽得上画舫羇绁不敢言緑尊两祠物色采拾尽壁间杜甫原少恩晩来光彩更腾射笔锋正健如何吞
　　道林寺　　　　　　　　　　　崔　珏
　　临湘之濵岳之麓西有松寺东岸无松风千里摆不断竹泉泻入千僧厨宏梁大栋何足贵山寺雅有山泉俱四时惟忧不敢入烛龙安敢停斯须逺公池上种何物碧罗扇底红鲤鱼香阁朝鸣大法鼓天宫夜转三乘书野花市井栽不着山鸡饮啄声相呼金槛僧廻歩歩影石盆水溅联联珠北临高处日当午举手欲摸黄金乌遥江大船小于叶逺林杂树齐如蔬潭州城郭在何处东边一片青糢糊长卿之问久寂寞五言七言夸规模我吟杜诗清入骨灌顶何必须醍醐
　　宋
　　武昌西山竝序　　　　　　　　苏　轼嘉祐中翰林学士承防邓公圣求为武昌令常游寒溪西山山中人至今能言之轼谪居黄冈与武昌相望亦常往来溪山间元祐元年十一月二十九日考试馆职与圣求防宿玉堂偶话旧事圣求尝作元次山洼樽铭刻之岩石因为此诗请圣求同赋当以遗邑人使刻之铭侧
　　春江緑涨蒲萄醅武昌官桞知谁栽忆从樊口载春酒歩上西山防野梅西山一上十五里风驾两腋飞崔嵬同游困卧九曲岭褰衣独到吴王台中原北望在何许但见落日低黄埃归来解剑亭前路苍崖半入云涛堆浪翁醉处今尚在石臼杯饮无罇罍尔来古意谁复嗣公有妙语留山隈至今好事余草棘常恐野火烧苍苔当时相望不可见玉堂正对金銮开岂知白首同夜直卧看椽烛高花摧江边晓梦忽惊断铜环玉锁鸣春雷山人帐空猿鹤怨江湖水生鸿雁来请公作诗寄父老往和万壑松风哀
　　花光仲仁出秦少游苏东坡诗卷思两国士不可复见开巻叹絶因花光为我作梅数枝及画烟
　　外逺山追少游韵记末　　　　黄庭坚
