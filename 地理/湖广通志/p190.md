<!-- { "loadSidebar": true } -->
　　杨　纲【临湘人以功封指挥世袭】　　徐　亨【祥之孙袭伯爵以功晋侯】
　　柴　正【武昌人都指挥】　　　　刘日孚【崇阳人指挥世袭】
　　黄　荣【黄冈人指挥】　　　　吴时乔【武昌人以功封指挥世袭】武　兴【攸县人都指挥使】　　　武　雄【兴之子袭父职战殁】黄　恩【长沙人指挥世袭】　　　王应隆【黄冈人袭千户功陞守备】
　　蔡一甲【黄冈人都督】　　　　曾一防【黄冈人都督】
　　胡　海【广济人副总兵】　　　　文　质【蕲水人武状元都督諡昭勇】刘守有【麻城人左都督太子太保】　　方日中【嘉鱼人】
　　刘承禧【麻城人鎭抚司】　　　　邓祖禹【蕲水人总兵】
　　熊肇勲【郧阳人】　　　　胡光翰【郧阳人】
　　喻　甲【孝感人】　　　　武　毅【华容人都督佥事】邓　旻【靖州人世袭指挥勦贼死难】　曹　鹏【靖州人指挥世袭勦贼死难】曾　恕【黄冈人世袭指挥都司佥书】　曾　言【黄冈人世袭指挥都司佥书】
　　瞿孔开【长沙人参将】　　　　胡广生【长沙人参将】
　　陶绍侃【黄冈人都司】　　　　李　璋【道州人】
　　唐耀先【永明人】　　　　满思谦【黄冈人世袭指挥官参将】
　　杜　璧【衡阳人总兵】　　　　李　栋【蕲州人世袭指挥参将】
　　范邦垣【衡阳人参将】　　　　倪敏政【黄冈人世袭指挥官参将】
　　姚应正【衡阳人参将】　　　　李　楷【蕲州人总兵】
　　黄昌隆【道州人】　　　　孙世鼎【东安人】
　　段文炳【衡州人由指挥任参将】　　萧　江【罗田人以功任贵州将军】
　　陈鳯仪【东安人】　　　　刘愈秀【祁阳人】
　　刘　铎【蒲圻人封安逺将军】　　　聂　炳【祁阳人】
　　顾应龙【衡州人守备】　　　　韩范周【黄陂人叅将】
　　杨于昆【黄陂人参将】　　　　陈受三【广济人以功授义勇将军】
　　陈福清【蕲州人封千户】　　　　李　报【永明人】
　　黄图灿【江华人】　　　　王　简【沔阳人总兵】
　　韩养正【黄陂人副总兵】　　　　彭益严【黄陂人参将】
　　方　清【宁逺人千户鋭子拒寇父子力战死】乔　爵【东安人百户以功陞副千总世
　　袭】　　　　　　　　　徐　麟【大冶人以功授指挥世袭】
　　李甘来【黄梅人参将】　　　　彭信古【麻城人以平倭廕衞指挥】
　　刘炳文【崇阳人总兵】　　　　文应绍【蕲水人锦衣衞佥事諡昭勇】萧骧彦【汉阳人都督佥事】　　　黄　琛【武昌人驸马都尉骠骑将军】
　　丘　坦【麻城人参将】　　　　漆永受【蒲圻人征交趾以功授千户】王　贵【江夏人累功授千户】　　　瞿多助【长沙人逰击】
　　黄　鋐【武昌人都督佥事】　　　潘思孔【攸县人都指挥】
　　何一龙【长沙人游击】　　　　方应星【武昌人擢都司防守逺安殉难】萧鸣霄【汉川人以功授辰州参将】　　王添胜【广济人拜征南将军】吕调元【归州人千户闯贼入州力战死】
　　皇清顺治朝
　　尹　钦【武昌人总兵】　　　　马际昌【蒲圻人副总兵】
　　孙志标【钟祥人参将】　　　　董朝禄【钟祥人游击】
　　李如碧【荆州人都督】　　　　杨安国【江夏人游击】
　　黄燕赞【武陵人副将】　　　　徐文龙【长沙人阿思哈哈番】
　　杨惺先【长沙人】　　　　李玉龙【宁乡人授二等阿达哈哈番】陈士铭【黄冈人授拖沙喇哈番】　　刘志髙【黄冈人殉难赠游击】
　　刘思王【黄冈人副将】　　　　张　琦【钟祥人游击】
　　董思知【云梦人以功任东海守备】　满如【黄冈人世职副总兵】李春芳【江夏人累功陞榆林镇总兵】　周室鼎【罗田人累功陞总兵】张天爵【湘潭人总兵】
　　康熙朝
　　髙明霄【武昌衞人世袭二等阿达哈哈番】徐文安【耒阳人三等阿达哈哈番】刘用楚【常宁人平乐副总兵】　　　刘选胜【常宁人京口水师总兵】刘用亮【常宁陜西中军守备】　　　周　凤【耒阳人汝宁协镇副总兵】雷朝亭【嘉禾人广东提标游击】　　凃天立【巴陵人云南守备】张应诏【长沙人南阳守备】　　　萧演华【黄安人都司佥事】纪正国【黄梅人世袭二等阿思哈尼哈番】谭国耀【荆州人长沙协副将】李定邦【江夏人累功陞贵州威寜镇总兵】黄正卿【恩施人长沙协副将】戴良弼【江夏人功加镇筸总兵】　　郑继启【黄冈人游击】
　　崔相国【江夏人处州鎭总兵】　　戴良佐【江夏人邵武营游击】
　　洪起元【武昌人参将】　　　陈世凯【恩施人浙江提督】
　　李学正【江夏人辰州协佥书】　　陈士鼇【黄冈人游击】
　　任　重【江夏人都督同知】　　田宏防【巴东人寳庆协副将】
　　文　防【孝感人都司】　　　苗守强【武昌人长沙都司】
　　韩　奕【黄陂人武探花澧州营叅将】袭治邦【江夏人副将】
　　宋长春【蒲圻人功加云南右协副将】胡德麟【孝感人参将】
　　周　尧【监利人福宁鎭总兵】　　廖贵一【襄阳人参将】
　　髙有功【蕲水人署都司勦贼死赠佥书】　萧万竒【临武人都司勦贼死赠游击】王时廉【荆州人永州左营游击】　　梁　勇【兴国人累功陞游击】杨之陞【监利人象山副将封晓骑将军】　朱应龙【蕲水人夷陵中营游击】傅竒俊【武昌人永州右营游击】　　罗文灿【武昌人功加澧州营叅将】张君能【荆州人均房营参将】　　　麦良玺【荆州人总兵】
　　李　通【安陆人施州游击】　　　任尚选【江夏人广西游击】冯正龙【武昌人夷陵左营游击】　　徐成质【汉阳人建武营游击】周士元【监利人南澳总兵】　　　贺宏勲【江陵人襄阳左营游击】赵宏基【咸宁人郧将副将】　　　杨　绣【汉阳人督标右营游击】朱　裳【武昌人长沙抚标中军游击】　张廷臣【岳州人督标右营游击】吴　文【江陵人提标前营游击】　　常正纲【武昌人武冈游击】
　　雍正朝
　　刘　升【汉阳人提督中标副将】　　刘起龙【枝江人广西郁林参将】
　　傅得胜【蒲圻人擢都司】　　　　李应正【江夏人襄阳中营游击】熊成兆【武昌人武冈游击】　　　黄元溥【汉阳人游击】
　　李国采【均州人辰州副将】　　　黄　贤【武陵人靖州副将】叶应龙【江夏人以随征功陞澧州参将】　陈有年【黄冈人永州右营游击】徐成贞【汉阳人以功陞乌防鎭总兵】　陈天培【恩施人原任浙江提督】













　　湖广通志巻三十九
<史部,地理类,都会郡县之属,湖广通志>
　　钦定四库全书
　　湖广通志卷四十
　　名宦志
　　居官勤恪匪以立名然实至而名归之善政贤声所以歴久而不忘也爱之如父母敬之如师保甘棠为召伯所憇岘山有叔子之碑歌舂陵而怀次山过巴东而思平仲其为千秋俎豆岂有穷哉我
　　皇上特简牧民之官加意泮宫之祀诚重其事也凡百有位倘思置一座于其间则学道爱人凛四知而标三异允矣下民之望邦家之光矣至于左迁下位而品行卓然者亦附见焉
　　总部
　　周召伯名奭与周同姓韩诗外传召伯在朝有司请营以居伯曰嗟以吾一身而劳百姓非先君文王之志也于是出而就蒸庶于阡陌之间而听断焉耕桑者倍力以劝岁大稔其后作甘棠诗以思之
　　然丹字子革郑公子为楚右尹左传昭公十二年楚子狩于州来次于干谿与子革语求周鼎取郑田子革诵祈招之诗以谏王不听平王立使然丹简上国之兵于宗丘且抚其民分贫振穷长孤幼养老疾收介特举淹滞任良物官民大悦服
　　管修左传哀公十六年白公作乱叶公在蔡方城之外皆曰可以入矣子髙曰吾闻之以险徼幸者其求无餍偏重必离闻其杀齐管修也而后入杜注管修楚贤大夫齐管仲之后闻其杀贤知其可讨汉书管仲七世孙修适楚为阴大夫因氏焉
　　吴起史记孙吴列传吴起衞人好用兵魏文侯以为将文侯卒武侯疑之起惧得罪遂之楚悼王素闻起贤至则相楚明法审令捐不急之官废公族疏逺者以抚养战鬬之士要在强兵破驰説之言从横者于是南平百越北并陈蔡郤三晋西伐秦诸侯皆畏楚之强
　　汉贾谊汉书列传洛阳人为长沙王太傅三年后岁余文帝思谊徴之
　　郭贺后汉书蔡茂传贺字乔卿洛阳人建武中拜荆州刺史有殊政百姓歌之曰厥徳仁明郭乔卿中正朝廷上下平显宗赐以三公服黼黻冕旒勅行部去襜帷令人见其容服以彰有徳
　　谢夷吾后汉书列传字尧卿会稽山阴人太守第五伦擢为督邮稍迁荆州刺史谢承后汉书夷吾雅性明逺能决防罪疑行部始到南阳县遇孝章皇帝巡狩驾幸鲁阳有诏勅荆州刺史入传録见囚徒诫长吏勿废旧仪朕将览焉上临西厢南面夷吾处东厢分帷隔中央夷吾所决正一县三百余事事与上合朝廷叹息曰诸州刺史尽如此者朕不忧天下常以励羣臣
　　杨震后汉书列传字伯起华隂人举茂才四迁荆州刺史改东莱守当之郡道经昌邑所举荆州茂才王密为令夜谒见怀金十斤以遗震震曰故人知君君不知故人何也密曰暮夜无知者震曰天知地知我知子知何谓无知密愧而去
　　李固后汉书列传字子坚南郑人永和中荆州贼起弥年不定以固为刺史到郡遣使劳问境内赦其前衅与之更始贼率夏密等敛其魁党自缚归首固皆原之遣还使自相招集开示威法半岁间余党悉降州内清平
　　度尚后汉书列传山阳湖陆人延熹五年长沙零陵贼合七八千人交趾苍梧二郡皆没豫章艾县六百余人焚烧长沙郡县寇益阳荆州刺史刘度击之军败桓帝诏公卿举任代度者尚书朱穆举尚擢荆州刺史尚躬率部曲与同劳逸广募杂种诸蛮明设购赏进击大破之降者数万人桂阳宿贼渠帅卜阳潘鸿等畏尚威烈徙入山谷尚穷追数百里遂入南海破其三屯多获珍寳而阳鸿党众犹盛尚欲击之而士卒骄富莫有鬭志乃申令军中恣听射猎尚乃密使所亲客潜焚其营珍积皆尽猎者来还莫不涕泣尚人人慰劳深自咎责因曰卜阳等财寳足富数世诸卿但不并力耳所亡少少何足介意众闻咸愤踊尚勅令秣马蓐食明旦径赴贼屯大破平之
　　徐璆后汉书列传字孟玉海西人迁荆州刺史时董太后姊子张忠守南阳因势放滥赃罪数亿璆当之部太后遣中常侍以忠属璆璆曰臣身为国不敢闻命到州举奏忠赃余一亿又奏五郡太守及属县有赃污者悉征案罪威风大行
　　冯绲后汉书列传字鸿卿巴郡宕渠人延熹五年长沙蛮寇益阳屯聚积久众转盛零陵蛮贼应之合二万余人又武陵蛮寇掠江陵间于是拜绲为车骑将军将兵十余万讨之绲军至长沙贼闻悉诣营道乞降进击武陵蛮斩首四千余级受降十万余人荆州平定诏书赐钱一亿固譲不受
