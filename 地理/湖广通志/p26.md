<!-- { "loadSidebar": true } -->
　　深湖　五重湖　刘婆湖　金网湖　黎园方家湖梅李湖　李成湖　阳港湖　南宁湖　陂口湖彭湖　蔡家湖　老湖　张家湖　雁湖俱在县东北
　　黄冈蒲潭湖县西
　　苍湖　黄家湖　鲤鱼湖　沙地湖　黄冈湖　烧钱湖　杨湖　舒济湖　金澥湖　石头口俱县西南八十里
　　陆口县西南赤壁之北今名陆溪口三国时呉以此为控制要地旧志鲁肃自江陵下屯陆口肃卒吕防代之后吕岱又领潘璋士卒屯于此水经注陆水经吕防城西又经蒲矶山北入大江谓之刀环口又谓之蒲矶口长港县西南
　　落星池文庙内池中一石传为落星
　　蒲圻县
　　金叠山县冶
　　叠秀山县治半里
　　丰财山县东二里
　　灵应山县东三里
　　防笔山县东七里
　　枧木山　幽兰山有趺仙石上有掌痕俱县东二十里
　　黄葛山县东三十五里
　　石尖山县东四十里有玉枢观
　　石马山县南十五里
　　白石山县南二十五里下有白石庙祀唐三顔公侧有白石泉汲之輙雨
　　云防山　金紫山俱县南三十里
　　吴城山县南四十里孙权城其下
　　凤凰防县西三里三峯秀出山半有泉有池有洞下有凤凰寺
　　五洪山县西十里五水合流有温泉曰汤塘有寒泉曰泠塘
　　仙芝山　蒲首山俱县西四十里为蒲圻首山明祭酒魏观读书处
　　瑞云山县西四十五里
　　小梅山县西北五里
　　龙翔山县北二里屏障河岸有洼樽石方平五六尺许中一孔如罋可注酒上刻熙宁癸丑上巳等字茗山县北十里产茶
　　黄表山　竹山洞中有石伞石罋在山麓俱县北三十里
　　神山　芙蓉山峯峦秀丽如花俱县北四十里凤隐山县东北二十五里
　　龙蟠山县东北四十里
　　石笔山县东北六十里
　　长□岭县西十五里
　　梅隐冈　金防冈　云盘冈
　　荆泉洞县南十二里中有石田沟塍悉具居民视其燥湿以占凶穰自洞门深入别有门甚狭好事者裹粮而进出则在崇阳县葛藤坪相距百余里洞内有六泉左曰荆泉名最着合流数里入于钟潭
　　迓鼓洞丰财山下
　　行将洞县北七里行将山
　　蒲圻湖即西梁湖以湖多蒲故吴置蒲圻县
　　梅湖县西南四十里
　　盘石湖县西三十里
　　大罗湖县西四十里
　　龙坑湖　活湖　马蹄湖　沧湖俱县西五十里柳山湖县西六十里
　　正湖县西七十里
　　锦湖县北七里
　　蒲圻河　新店河俱县西四十里
　　石牛滩二四都
　　筒车滩十五都
　　荆港县南十里
　　车埠港　泉港俱县西十五里
　　龟坑港县北八十里通大江
　　赤马港县东北一里
　　龙翔潭　平落潭大罗湖口
　　镜潭上三都
　　马蹄潭县东四十里
　　白公潭县西北二十五里
　　洗马池荆港
　　汤泉县南冬夏常沸
　　神山泉神山下湖中
　　咸宁县
　　相山县治东南数百歩宋参知政事冯京读书其上旧有相山书院今废
　　东髙山县东里许与相山并峙
　　龟山县东四里其形如龟
　　浮山县东八里一名湖山卓立塘中若浮上有太子祠其神无攷岁旱祷雨輙应
　　辋山突起平阳圆耸如车辋一石宛若神骏上有祠相传元兵入境王华父子三人率乡兵御河界获胜一方得全土人徳之因祠其上并名桥为贺胜石门山石门天成行人往来其间俱县东四十里香罏山县东四十五里其隂有泉港寺
　　牛鼻山县东八十里有潭四面青萝绿竹
　　金鸡山县东南五十里髙数十丈峯顶有巨石上有穴如碗可受二升四时清泉不涸饮之輙愈疾取水若尽顷复如故乡人建庙今爲寺
　　白望山县东南六十里屹然独立望极江夏白湖故名
　　钟防山县东南百里寰宇记上有桃花洞李邕读书其中石室石台尚存
　　金灯山县南一里晋善晖禅师住锡夜有光如灯至晓乃散山之阳爲金山寺后迁城内名资福寺遂以遗址为山川坛古松两株尚存
　　鸡子山县南十里相传有玉鸡饮啄林磵一名玉鸡林
　　潜山县南二十里形如展旗上有坛旧传葛洪炼丹处宋冯京筑室山间读书有潜山碑
　　五轮山上有腴田可种
　　铜鼓尖山雄峙峭立红巾之乱土人避其上贼不能窥下有张口泉
　　禅防山其形峭直上至三里许有地平坦僧寺在焉傍有天泉四时不竭泉中有蒲草人动草则水缩僧以香茶渗之水复出俱县南三十里
　　凤凰山县西三里以形似名
　　斧头山县北二十里
　　长岭县东二十五里发源官埠
　　实竹岭县东四十里
　　莲荷岭县西南五十里崇阳分界
　　仙人墩县西北三都
　　石龟洞黄茅山下洞门甚狭既入輙寛平有石盆石牀又有石如龙首水自中吐入石盆祷雨輙应今名石燕湖
　　白崖洞十二都深窅莫测旱祷有应
　　九龙洞县南三十五里旧名寓仙悬嵒峭壁既入洞门甚髙广有龙王祠乆废洞旁有门门内深黒髙低莫辨东循而行二里许上有白石若幕滴乳凝成龙蛇状水涔涔出其口下有石盆盛之寒气袭人虽六月如冬正徳间都御史呉廷举赈济湖南驻节在县因旱率官民诣洞爲文以告大雨如注仍命凿石为龙像祠之于此更今名
　　官墠湖县东八里
　　紫潭湖县北十里一名咸宁湖
　　黄塘湖县东北三十里接江夏界
　　西河　官埠港俱县东十里
　　赤土港县东北十里
　　金莲池学宫前
　　石燕泉县东四十里
　　芦花泉在白望山下昔有白衣男子告邑人祈雨者以县之髙槎泉可致仍指丛芦为识即此
　　沸泉县南十五里
　　廖家泉县南四十里一名张口泉
　　飞沙洞泉县西南四十里洞口有仰山庙龙王庙乡人旱祷輙应
　　沉泉县西五十里源出蒲圻境入县界数里下注大石窦中声如万鼔遂伏流不见
　　金鸡井县东南金鸡山
　　黄荆巷井县右百歩
　　利民井驿前
　　崇阳县
　　金城山县东十五里宋黄庭坚读书处名太史书院至今祠之
　　镜面山县东四十里
　　灵女山接通山境山头有古城号女城不知所自雨山一名乳山其泉如乳祈雨輙应五峯笋立绵亘无际俱县东四十五里
　　铜钟山县南二十里相传山顶寺钟随龙水流至江僧取至鐡佛寺欵识大厯年铸下有深潭善没者云潭有铜铛人从铛耳出入
　　金柜山县南三十五里山有石洞髙数十丈
　　拏牙山县南四十里一名楂枒
　　黄龙山县南九十里产竹木
　　白崖山县西南四十里上有五龙灵应行宫天然石灶引水入釜
　　龙泉山周二百里上有洞游者持炬而入行数十歩坦平如室可容千百众有石渠流泉清冽号曰鲁溪岩产茶甚甘美
　　茱萸山唐存制禅师建金界寺以山多蛇虺种茱萸辟之故名俱县西南四十里
　　岩头山县西五十里广舆记周百余里北抵临湘境有二崖一曰罗汉崖极幽邃中有石防可坐卧一曰寳陀崖上圆下平如庵庐其外轩豁如大厦唐有禅师居此
　　防山县西七十里山顶有卓锡龙霖二泉岁旱祷之投楮于泉沉则雨
　　破冈山县西北五里宋令张咏凿山引水溉田至今赖之
　　灌溪山县西北十五里唐释智闲道塲有沤麻池劈箭桥
　　黄角山县西北二十里
　　白泉山县西北三十里张咏引水爲陂处
　　方山县西北四十里跨蒲圻临湘界顶有泉流若瀑布旱雩輙应
　　金山县西北五十里
　　大集山县北五里自通城龙窟山发脉歴方山大石岭而来至此诸山丛聚故名
　　壶头山形如罂壶山有溪水名桃花洞
　　葛仙山山有葛洪丹灶石隙出泉雩多应俱县北二十五里
　　东泉山县东北四十里有泉流入蒲圻溉田甚广有龙崖龙洞
　　连河岭县东八十里
　　棠岭县南七里
　　桃源岭县西四十里
　　泉湖大丘岭县西七十里
　　龙头岩县东二十里有流泉石激之声闻百歩上有亭
　　仙师岩县东三十里石屋邃厰东西洞户嵌岩深窅有石牀旱祷于此
　　龙窟岩县东四十里壁立如列屏上有洞梯栈而下青山岩县南二十三里下有龙潭潭上有石壁石门石屋岩县西南三十里
　　鲁溪岩县西南四十里岩间有诗漫漶剥落止存二句云饭和防耳蒸来软羮杂羊蹄味带酸绍兴中李孝亷避宼于此作也
　　许仙岩县西北二十里相传许逊逐蛟过此有挿剑池石上有许仙岩三大字天门道院在其上
　　罗汉岩县西北四十里
　　田东洞县东三十里
　　白羊洞县东四十里
　　虎岩洞县西十里
　　龙潭洞县西八十里
　　戴家湖县西八里
　　肥田湖　长湖俱县西二十五里
　　髙枧河县南五十里
　　太原河县南七十里
　　白泉河　龙坊河俱县西三十里
　　城下河县西五十里
　　鐡束河县西八十里
　　荻洲河县西北十五里
　　许仙岩河县西北二十里
　　柘亭河县北二十里
　　隽水源出通城本汉下隽地故名
　　墖前滩县西百歩
　　六石滩距县四十里
　　白马滩县西八十里
　　小港县东五里
　　白石港县东十五里
　　新安港县东二十里
　　鲤港县东三十里
　　深渡港县东三十五里
　　东港　黄沙港俱县东南六十里
　　呉城港县西南十里
　　梓木港县西南三十五里
　　崇阳港县北三十里
　　龙潭县西三十五里
　　石牛潭县西北十十里
　　白云潭县北十五里
　　河田潭县北二十五里
　　芙蓉池西城内甘棠桥下
　　白龙池县西二里西禅寺前
　　挿剑池县西三十里许仙崖
　　分水泉县东四十里
　　石屋泉县东有石如屋
　　白崖泉县南三十里雩有应
　　鸡笼泉县南四十里
　　汤泉县北十里方数丈水沸如汤
　　柘亭泉县北二十五里
　　段马泉浪口下二里
　　南宫井县前百歩
　　揉蓝井官塘桥西北
　　葛洪井县北二十里葛洪炼丹处
　　通城县
　　锦山　寳葢山俱县东五里
　　茹山县东十里一
　　汤管山县东二十五里
　　昭灵山县东四十里
　　蜜岩山县东南二十里蜂多酿蜜岩下嘉靖初山顶夜忽有光土人因祠普庵禅师
　　大盘山县东南四十里有盘旋之势上有墖
　　幕阜山县东南五十里广舆记周廻五百余里水四出东南入湘西入洞庭北入隽呉太史慈为建昌都尉拒刘表从子盘于此置营幕因名
　　九峯山县南一里山有九峯县之来脉也
　　南山当县门
　　锡山县南三里旧云产锡今无下有灵泉岁旱祷之輙应
　　华山县南十里
　　夀隆山县南十三里
　　黄鹤山县南二十里顶列三大峯旧传葛仙翁跨黄鹤憩此
　　相师山县南三十里旧传黄石公隐此后为汉相张良之师故名
　　梧桐山县西南十五里山多梧桐
　　遥广山县西十里
　　鼓鸣山县西十五里产青礞石
　　虎岩山县西三十里
　　白云山县西四十里
　　大龙山县西北二十里
　　鐡束山县北十里
　　龙窖山县北三十里有巨壑云气常聚
　　斗牛山县东北二十里上旧有古寺
　　云盖山时有云气如盖
　　万峯山县东北二十五里
　　走马岭县东南二十五里昔廖忠走马于此
　　九岭县南二十五里
　　大岐岭县北三十五里
　　石门洞县东四十里
　　蘘荷洞县东五十里
