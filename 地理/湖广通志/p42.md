<!-- { "loadSidebar": true } -->
　　秀岩在县南十五里石室天成可坐数百人四壁璀璨彩色俱备下有二穴水出其左为溪流二百余步复入右穴伏而不见泠泠之音乍逺乍近宋邑令王淮以米南宫所书秀岩二字防诸石壁以名之金粟岩在县西北二十里石壁峭防飞泉下注龙洞在县北二十里中有潭潭中石龙长丈余时有烟云缭绕
　　溱水在县南水经溱水出桂阳临武县南绕城西北屈东流注溱水导源县西南北流迳县西而北与武谿合山海经曰肆水出临武西南注于海入畨禺西肆水盖溱水之别名也
　　骡溪水在县西南源出西山东北流与武水合武水在县西北水经注武溪水出临武县西北桐栢山东南流右合溱水乱流东南迳临武县西谓之武谿县侧临谿东因曰临武县通典临武县有武谿汤池在县东五十里石山连峙池在山半水如汤沸石栏内幽草竒卉隆冬不萎下有田数亩四时可种山巅一池乃其源也其热尤甚旁石皆热即寰宇记所谓焦石
　　贾公井在县治后明初邑令贾元凯凿
　　蓝山县
　　茅龙山在县西十里
　　九疑山在县西五十里宁逺界九域志蓝山县有九疑山详永州府
　　黄蘖山在县西九十里广舆记山产黄蘖故名亦谓之都厐山与连州分界即五岭从东第三都厐岭是也
　　石柱山在县北五十里明一统志一名天柱下有岩洞石乳融结竒怪万状
　　东楼峯在县南五十里其下有岿水
　　蓝岭在县北四十里山势广袤跨桂临宁逺蓝山之界四时苍翠邑以此名九域志蓝山县有蓝山羊车岭世传有仙以羊驾车经此
　　舜岩在县西舜乡石窟中有水腾沸即舜水之源钟水在县东水经钟水出桂阳南平县部山北过其县东又东北过宋渚亭又北过钟亭与鸡水合注部山即部龙之峤也五岭之第三岭也钟水即峤水也庾仲初曰峤水南入始兴漼水注于海北入桂阳湘水注于江是也鸡水即桂水也
　　舜水在县西源发舜岩经县西合岿水歴桂阳常宁界入湘
　　岿水在县南三里源出九疑东北合春水入于湘蓝溪水在县北四十里出蓝岭下与舜水合
　　疑水九域志蓝山县有疑水
　　嘉禾县
　　石燕山在县北十里广舆记顶有石壁夏秋雨过小石坠下如燕雌雄相比可为药
　　石门山在县北十里有岩穴如门岿水贯其中桐梁水源出晋岩飞流悬注
　　珠泉在县城北吐沫如珠
　　永州府
　　零陵县
　　高山在城内一名东山上有法华寺
　　辉山在城内旁有绿井
　　万石山在府治后唐崔能作万石亭栁宗元为记九域志零陵县有万石山
　　香零山在城东五里明一统志唐栁宗元甞登蒲洲石矶以望之名胜志地产香草唐世上供郡人若之刺史韦宙奏罢
　　西山在城西唐栁宗元记穷山之高凡数州之土壤皆在袵席之下零陵山水志自朝阳岩至黄茅岭而北长亘数里皆西山也
　　羣玉山在城西宋董居谊宅仙洞记零陵县西二里为羣玉山地势清胜一郡之竒观也山之下有宅仙洞
　　石城山在城西五里
　　小石城山在城西黄茅岭北唐栁宗元有记
　　嵛山在县南二十里孤峯秀出
　　云庄山在县南四十里
　　鵶山在县南一百五里
　　阳明山在县东南一百里山高崄絶明嘉靖间有僧秀峯禅定于此今为秀峯道场
　　戴花山在县西南五十里
　　永山在县西南一百里永水出焉永州因山得名石角山在县东北五里
　　福田山在县东北五十里明一统志崖壁峭絶中有孤峯岿然俗名阿育王塔下有如意泉
　　芝山在县西北去西山二里蒋本厚永州山水纪山顶一洞入数十步稍暗从东北出见潇湘合流处焦山在县西北一百里晏殊要帝舜南巡憩息之所
　　乳泉山在县西北一百四十里
　　金牛岭在县东二十里
　　石门岭在县东五十里明一统志岭上有石门如楼阁羚羊往来其间
　　五星岭在县南四十里蒋本厚永州山水纪零陵山水之佳无过东南东南最高者无过五星岭壁立千寻行径止容一人至絶顶众山罗列如儿孙
　　鸣水岭在县南一百十里有瀑布泉声闻数里黄龙岭在县北二百里下有黄龙观
　　黄蘗岭在县东南一百二十里连亘道州猺獞居之华严岩在府儒学后唐为石门精室栁宗元有诗朝阳岩在城西潇水之浒岩有洞名流香洞唐元结以岩东向遂名朝阳且为之铭
　　火星岩在朝阳岩之上石上多镌宋人题识明太守唐珤更名徳星
　　澹山岩在城南宋王淮记岩去城二十五里许昔有澹姓者家焉遂名澹岩旧经云有周正实者秦时人隠居于此未来之事皆能先知
　　丹崖在县南百里广舆记唐永泰间陇西令唐节去官家崖下自称丹崖翁元结刺道州特访之作铭曰磳磳丹崖其下谁家门前钓舟篱下钓车不知防峯为尔四墉竹出岩下泉飞户中
　　承平洞在县西一百里林泉深邃
　　红玉洞在县西四十里相传何仙姑修炼处
　　龙洞在县西南七十里明一统志唐世旻所居地刘建锋举为永州刺史马殷攻之不屈而死后或闻钲鼓声且数昼见甞有一木自洞流出止于石荆岸人送之中流诘旦复还如是者数四适天旱祷而雨遂取其木像而祀之今石荆岸有庙
　　小丘在城西钴鉧潭朱子云庄山诗小丘横翠几层嶂复嵯峩
　　鸂鶒石在府治云林石谱永州署依山有一石聨缀石上宛若水禽有唐人刻字目之为鸂鶒石
　　化石在城南八十里有石状如人郡国志昔淮南王兵败被逐至此化为石
　　湘水在城西水经湘水东北过零陵县东又东北过洮阳县东又东北过泉陵县西钱邦芑湘水考湘水自全州而下至永州府城北与潇水合曰潇湘歴祁阳合桂阳诸水过回雁峯下至衡州城北与烝水合是为烝湘经湘隂入洞庭与沅水合又曰沅湘此三湘也
　　潇水在县西朱子考定九江之一即营水也水经注营水出营阳泠道县南流山西流迳九疑山下又西迳营道县又东北迳营浦县南又西北迳泉陵县西又北流注于湘水朱子韩文考异曾子开曰湘水出全潇水出道二水至永合而为一以入洞庭地理今释潇水一名营水出今湖广永州府宁逺县北注湘水按水经注洞庭之渊潇湘之浦潇者水清深也绎其大指犹曰清湘云尔非二水也然朱子考定九江以潇烝易潕澧又于考异中着曾子开之説必有所据今以营水考之其所出泠道今宁逺也所经泉陵今府治也导源委输潇营合一异名同水盖不诬矣永水在县南百里源出永山流入潇水
　　黄溪在县东七十里栁宗元记环永之治百里其间名山水而村者以百数黄溪最善
　　愚溪在城西一里栁宗元愚溪诗序灌水之阳有溪焉东流入于潇水或曰冉氏甞居也故姓是溪曰冉溪或曰可以染也名之以其能故谓之染溪今予家是溪凡为愚者莫我若也得专而名焉宋苏轼诗应同栁州栁遂使愚溪愚
　　高溪在县北九十里广舆记宋干徳中有唐叟者世居溪上一日厌喧杂登舟而去往来垂钓伏腊则暂归受子孙谒见如是者三十年杨万里为之建高风亭
　　石簰滩在县北四十里明一统志其石皆片断连缀状如簰筏或云秦始皇造桥于上有异人乘簰往助之后弃簰去
　　垂幔滩在县西南百里枕湘江之岸峭壁倚穴遥望如帷幔
　　钴鉧潭在城西唐栁宗元记钴鉧潭在西山西冉水自南奔注其清而平者且十亩
　　小石潭在县西唐栁宗元记从小丘西行百二十步隔篁竹闻水声如鸣佩环伐木取道下见小潭水尤清冽
　　石马潭在县北五十里
　　蒲洲在县东十里栁宗元甞登蒲洲石矶有诗南池在城东栁宗元游宴南池序于暮之春徴贤合姻登舟于兹水之津连山倒垂万象在下浮空泛景荡若无外横碧落以中贯凌太虚而径度
　　圣泉在府学内
　　袁家渴在城东唐栁宗元记由朝阳岩东南水行至芜江可取者三莫若袁家渴上与南馆高嶂合下与百家瀬合其地世主袁氏故以名焉
　　石渠在袁家渴西南栁宗元记渠之广或咫尺或倍尺其长可十许步其流抵大石伏出其下逾石而往有石昌蒲被之青鳞环周
　　石涧在石渠西北栁宗元记其水之大倍石渠三之亘石为底逹于两涯流若织文响若操琴
　　司马塘在县北以栁宗元名
　　湮塘在县东北百余里其深莫测明一统志相传昔有民得一鳝将烹之有老叟曰此湘江之龙也烹之恐祸及民怒以为诞排之翼日一村俱湮
　　发珍井在府治内明唐瑶铭有冽寒泉潇湘通脉一勺分甘民力乃足载闻易训井井往来涖兹土者尚慎之哉
　　紫岩井在城内宋张浚号紫岩居永濬此因以名井吕虎井在城东山上明一统志吕防驻兵于此挿剑泉涌谓其有力如虎因名
　　祁阳县
　　龙山在县儒学后
　　大寳山在县东四十里与祁山对峙其中流水纡曲凡十余渡山腹有路蜿蜒达梅溪青冈
　　白水山在县东六十里九疑诸水至此合流双峯夹峙束而为沟名紫罗峡名山记山下有水白如练苦竹山在县东一百里
　　包山在县西一百四十里
　　祁山在县北十五里名山记县居此山之南故名祁阳
　　乌符山在县北六十里宋逸士蒋晖所居有吕嵓题壁诗白玉蟾镇蛟符
　　四望山在县西南一百二十里明一统志山最高登其巅望见衡邵永道四郡
　　三台山在县东北十五里三峯秀出
　　白鹤山在县东北三十里明一统志昔楚白公出奔避此其末孙屈处静炼丹絶顶跨鹤仙去仙坛丹灶存焉
　　云头山在县东北四十里
　　石门山在县东北九十里高岩夹立一水涌波又名峡山有似三峡也
　　排山在县东北百里为衡祁两县界置驿
　　石鷰山在县西北九十里水经注湘水又东北得□口水东南流迳石鷰山东其山有石绀而状鷰因以名山其石或大或小若母子焉及其风雷相薄则石鷰羣飞颉颃若真鷰矣罗君章曰今鷰不必复飞也九域志祁阳县有石鷰山
　　竹岭在县东六十里
　　熊罴岭在县北三十里
　　楼真岩在县北三十里
　　灵岩在县东北六十里
　　雷泽洞在县西七里
　　狮子垘在县南一里湘江之侧有巨石状如狮子古防云狮子衘毬出状元明成化庚子水泛垘口沙壅如圆毬时姚江王华馆于邑寗良家明年辛丑华廷对第一遂应其防云
　　镜石浯溪考在磨崖碑之左以溪水拭之可鉴人须眉昔有窃去者石遂暗归则明彻如故吴璥祁阳石镜铭楚之南粤之北惟祁之阳懿厥质江山千里何咫尺天之苍苍其正色
　　祁水在县东即寳庆之余谿水也入县境东北流九十里至县城北入湘水罗含湘中记零陵有祁水注湘水经注湘水迳祁阳县南余谿水注之水出西北邵陵郡邵陵县东南流注于湘其水扬清泛浊水色两分
　　清江水在县东百里源有七泉流至归阳市与白河江合
　　白河江水在县北百里源出马江步大泉陂流至两江口会清江合流入湘清江水绿白河江水白如泾渭两分天下名胜志浯溪流入湘江有清江白河江及三江水皆注之
