<!-- { "loadSidebar": true } -->
　　茱萸滩在城北四十里广舆记茱萸滩水势险恶昔人甞建铜柱于岸侧以便牵挽俗谓五十三滩四十八难此其首也又湘州记邵陵县有大溪名茱萸江防甲池在六亭山下相传汉张飞防甲于此因名龙池在城东龙山中多五色鲤又新化县文仙山亦有龙池
　　彩塘在城东
　　野鸡塘在城西三十里明一统志塘侧石崖峭壁上有二鸡形毛羽宛然
　　慈惠泉在城内
　　濂泉在城南宋濂溪周惇颐来摄事常饮此泉故名仙泉井在城市东一名曹婆井明一统志昔有曹婆卖酒甞有道人来索媪饮之不厌道人与药一丸云投井中则作酒媪如其言井水皆香美成酒后道人复来媪言无糟饲豕复与一丸投之则皆水矣新化县
　　梅山在县南四里宋史西南诸蛮传梅山东接潭南接邵其西则辰其北则鼎澧熈宁五年开梅山得其地诏置新化县章惇开梅山诗开梅山开梅山万仞摩星躔扪萝鸟道十歩九曲折时有僵木横崖巅负厓直上视南岳回首蜀道犹平川宋吴致尧开逺桥记介荆湖之间有两梅山焉新化为上梅山安化为下梅山
　　火溪山在县南四十里
　　石槽山在县南六十里半山有飞瀑数丈
　　金凤山在县南一百里
　　牛栏山在县南一百里山径险峻旧为控扼之所文斤山在县南一百里唐书地理志邵阳有文斤山明一统志山有三峯石壁峭絶半山有石室石桥可陟而登旁有龙池晋髙平令文斤修炼于此
　　熊胆山在县北一百里多出异兽其山迤逦延袤西接巴黔
　　青云洞在县北熊胆山下洞深不可测有瀑布飞流数丈
　　青山洞在县北苍石环起呀若洞府鸾骞虎踞竒怪万状
　　城歩县
　　太古山在县东九十里
　　莲荷山在县西四十里道通绥宁明万厯间知县竹宻建堡于此
　　黄茅岭在县北九十里
　　武冈州
　　都梁山在州东一百三十里水经注大谿又迳都梁南县西有小山山上有渟水既清且浅其中悉生兰草緑叶紫茎芳风藻川兰馨逺馥俗谓兰为都梁山因以号县受名焉荆州记山上有水其中生兰草因名都梁香形似藿香
　　紫阳山在州东一百五十里汉谏议周仪读书于此枫门山在州西四十里
　　古山在州南五里上有瀑布泉
　　云山在州南十五里为道书第六十九福地明一统志山有七十一峯宋郡守汪中立建七十一峯阁有日华山月华山杏花坞投龙洞猿藤水道者岩侯公洞宋陈与义云山诗崒嵂竒峯万叠横山花开后暖风轻楚天曙色才分处一带烟光画不成
　　雷霆山在州南二十里
　　礼仙山在州南上有洞其深不测
　　武冈山在州北五里水经注左右二冈对峙重岨齐秀间可二里旧传汉伐五溪蛮蛮保此冈故曰武冈县即其称焉
　　角尖山在州北一百八十里
　　寳方山在州东南五里有洞凡八门其径窦委宛相属洞之上怪石参错不可名状而天柱云根最有名南山在州东南十里
　　金城山在州东南一百三十里为道书第六十八福地舆地志石真人修炼此山号曰仙都
　　竹坪山在州西南一百八十里
　　唐糺山在州境后汉书郡国志都梁有路山水经注唐糺山盖路山之别名也
　　铜鼓岩在州北三十里
　　金钟岩在州东南二十里翠乳交滴成钟形
　　圆通洞在州东三十里中有石乳结如寳葢
　　和合石在州城内二石相合髙二丈上有秦卢侯二生仙迹
　　都梁石在州南城下髙围丈余崭然独峙
　　都梁水广舆记水出武冈州城西南防夫夷水经新化益阳界入洞庭
　　济水源出城歩经州城南东流与资水合文献通考武冈有济水
　　白香湖在州境
　　黄塘坡在州城西
　　明月池在州城内深百丈
　　武陵井在州治西南旧传与武陵溪相通
　　新宁县
　　峎山在县西十五里上有石如人状
　　樟木山在县西四十里广舆记下多猺民皆鸟言花溪山在县西七十里猺獠环居其下
　　九龙山在县境九域志莳竹县有九龙山
　　夫夷水由县左达大罗江入资水水经注夫水出零陵县界少延山东北流迳扶阳县南本零陵之夫夷县也夫水又东注邵陵谓之邵陵浦水口
　　岳州府
　　巴陵县
　　巴丘山在城内亦名巴蛇冡岳阳风土记羿屠巴蛇于洞庭积骨为丘三国吴鲁肃以万人屯巴丘即此君山在城西洞庭湖中本名洞庭山又名湘山山海经洞庭之山其木多柤梨橘櫾其草多麋芜芍药芎防帝之二女居之是常逰于江渊沅澧之风交潇湘之渊出入必以飘风暴雨拾遗记洞庭山浮于水上其下有金堂数百间玉女居之四时闻金石丝竹之声彻于山顶博物志君山上有美酒数斗得饮者不死水经注君山有石穴潜通吴之包山郭景纯所谓巴陵地道者也是山湘君之所逰处故曰君山矣汉武帝登之射蛟君山志君山洞庭孤絶处也又名湘山状如十二螺髻道书第十一福地北梦言夏潦后江涨势髙遏住湘波溢为洞庭湖凡数百里君山宛在水中秋水归壑此山复居于陆
　　艑山在洞庭湖中本名湘山又曰编山史记五帝纪南至于江登熊湘正义括地志云湘山一名艑山在岳州巴陵县南水经注君山东北对编山山多箎竹两山相次去数十里迥峙相望孤影若浮
　　响山在城西君山志响山一名鸣山击之铿然有声白鹤山在城南三里岳阳风土记山有白鹤寺其阳有两池内潜巨蟒吕翁招出化为剑又有江叟者甞遇樵夫遗以铁笛吹之无声一日登此吹于紫荆台响震林谷忽见二女子出授药云服此当为水仙女子葢龙女也
　　七里山在城北七里宋岳飞屯兵处
　　金鹗山在城东南五里昔有异鸟飞集其上故名乌石山在城东南十五里岳阳风土记五山相连亦名五龙山水中有石如墨咽之愈喉膈之疾亦可代
　　墨作书
　　大云山在城东南一百里盘旋七十余峯上有龙湫石屋
　　鸡子山与大云山相接髙四百丈周围险峻惟临湘一路攀援可登其顶寛平可容数千人有井
　　福圣山在城东南一百里松柏极茂宋元时兵过伐之斧斤不能入以为神异
　　九山在城西南五里九山相连
　　九马觜山在城西南四十里有九峯出湖上舟行甚险
　　鹿角山在洞庭湖中有鹿角廵检司通鉴纪事后梁开平二年楚攻朗州农王遣将冷业收之楚王殷遣许徳勲拒之追之鹿角镇
　　隠矶在城东水经江水自彭城矶东迳如山北注北对隠矶二矶之间有独石孤立大江中山东江浦世谓之白马口
　　城陵矶在城西北十五里蜀江西来洞庭南注适防此矶之下水经注江之右岸有城陵山山有故城按矶即城陵山下矶也
　　大江在城西北从荆州府石首县北流过城陵矶下合洞庭诸水北防汉水
　　三江在城下水经注城跨冈岭濵岨三江其洲南□湘浦北对大江故曰三江也三水所防或谓之三江口矣
　　洞庭湖在城西南北接华容安乡二县西南接常徳府龙阳县东南接长沙府湘隂县界本禹贡九江一名云梦泽一名巴丘湖一名太湖书禹贡过九江至于东陵蔡氏集传曾氏曰东陵今之巴陵今巴陵之上即洞庭也因九水所合遂名九江地理今释九江即洞庭湖宋曾彦和以沅渐无辰叙酉湘资澧水合洞庭中东入于江朱子考定九江去无澧二水易以潇烝尔雅十薮楚有云梦郭璞曰巴丘湖是也后汉书郡国志巴丘湖江南之云梦也山海经湘水入洞庭下郭璞曰洞庭地穴也在长沙巴陵水经注湘水左防水青口资水也世谓之益阳江湘水左则沅水注之谓之横房口右属微水经所谓微水经下隽者也西流注于江谓之麋湖口湘水左则澧水注之世谓之武陵江凡此四水同注洞庭北防大江名之五渚罗含湘中记湘水之出于阳朔则觞为之舟至洞庭日月若出没于其中也盛之荆州记洞庭湖亦谓之太湖韩愈集避风太湖七日鹿角方舆胜览西吞赤沙南连青草横亘七八百里岳阳风土记鼎澧沅湘合诸蛮南黔之水滙于洞庭至巴陵与荆江合青草湖在洞庭湖南水经注湘水自汨口西北迳垒石山又东北为青草湖口右防茍迳北口与劳口合又北得同拌口皆湘浦右迆者也荆州记巴陵南有青草湖周回百里湖南有青草山故因以为名岳阳风土记青草湖与洞庭相通其南罗水出焉荆江夏秋暴涨则逆泛洞庭潇湘清流顿皆混浊岳人谓之翻流水南迁録洞庭西岸有沙洲堆阜隆起上有青草庙一湖之中有此洲南名青草北名洞庭所谓重湖也杜甫诗洞庭犹在目青草续为名
　　赤沙湖在洞庭湖西水经注澧水迳南安县又东与赤沙湖防湖水北通江而南注澧谓之决口岳阳风土记郡有洞庭青草巴丘三湖夏秋水泛与洞庭为一涸时惟见赤沙王粲诗悠悠澹澧口下防赤沙湖防湖在城东南五里亦名翁湖水经注湖之右岸有山世谓之笛乌头石石北右防翁湖口水上承翁湖左合洞浦唐张说集防湖者沅湘澧汨之余波夏潦奔注则溢为此湖冬霜既零则涸为平野岳阳风土记春冬水涸昔人谓之干湖水涨即弥胜千石舟通阁子镇防湖诸山出茶谓之防湖茶
　　紫港湖在县西岳阳风土记与洞庭防北通于江阁子湖在县东南岳阳风土记阁子即角子以在洞庭之角故名通鉴纪事后唐天成二年吴攻楚之岳州至君山楚王殷遣许徳勲击之潜军角子湖枫桥湖在县东南
　　斗子湖在县东南栁隂夹岸荷香清暑号小西湖白石湖在县北
　　翟家湖在县城北
　　新墙河在县南六十里明一统志发源临湘县相思山至灌口防洞庭
　　三湘浦元和郡国志岳州巴陵县侯景浦在县东北十二里本名三湘浦天监中寳志道人为符书云起自汝蔡迄于三湘后侯景东起于悬瓠汝水之南而败于巴陵三湘之浦也
　　黄金潭幽明録巴邱县有黄金潭莫测其深古有钓于此潭获一金鏁引之遂满一船有金牛出奋踊跃而还潭潭因此取名
　　石壁潭在阁子镇岳阳风土记一名钓丝潭其深莫测多蛟蜃为行旅之患
　　金沙洲在洞庭湖中君山志一名龙堆延袤数里与鹿角对杜甫诗蛟室围青草龙堆拥白沙
　　剪刀池在县东北隅岳阳风土记池中有鼎耳髙数尺可容人往来上有识文善泅者常得见之
　　白鼍池在县北
　　秦皇井在洞庭湖岸风土记湖岸有石井二俗号秦皇井味甚美
　　防湖井在县南风土记井水煎白鹤山茶气成白鹤飞舞
　　驼鹤港在县西风土记岳阳楼旧岸有驼鹤港商人泊船于此胜千石载
　　栁毅井在君山异闻録唐仪凤中儒生栁毅下第将还湖滨见有妇人牧羊于道畔曰妾洞庭龙君小女也欲以尺素寄托毅如其言访于洞庭取书进之洞庭君明日毅辞归洞庭君赠遗珍寳怪不可述因适广陵娶于卢氏因话昔事即洞庭君之女也后居南海四十年春秋积序容状不衰开元中归洞庭不知其迹
　　临湘县
　　楼阁山在县东七十里羣峯耸翠状如楼阁
　　了髻山在县东三十里两峯秀拔
　　望城山在县南四十里山下有泉灌田千顷
　　金竹山在县南五十里生小竹金色
　　浆山在县南百里山上有泉旱祷輙应
　　凤凰山在县南六十里
　　鱼梁山在县南山下有湖
　　旋风山在县东南九十里一峯髙峻林木隂翳龙窖山在县东南一百里上有龙湫因名又有雷洞石门岳阳风土记山极深逺居民以耕畬为业古仙岩在县南四十里一名隠仙有洞多窍穴中虚如屋深数里内生石乳乌药昔有灵谷仙人隠此得道飞升
