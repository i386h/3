<!-- { "loadSidebar": true } -->
　　贾爟妻袁氏黄冈人适爟二年而爟逝遗一女氏携归依父以居茹素饮水清苦万状卒年六十有六【郡志】袁文仕妻王氏　袁希诗妻何氏黄冈人王适仕甫二年仕以兄寃代刑毙杖下舅姑年老遗孤希诗仅阅月王苦节至年八十神宗三十二年以太后辅佑恩勤下诏搜求民间节妇有司以王应王病笃媳何氏刲股救之又四年乃卒何亦以孝获旌【旧通志】樊玉冲妻余氏黄冈人樊两令商城昆山氏相之以亷着及樊殁家贫菽水奉姑得其懽心苦节四十余年立从子维孝为嗣天启中诏以亷贞双美旌之牛某妻陶氏黄州卫指挥牛可耕母也娠三月而夫故及生可耕至年十五材而贫陶指耕幼所坐败草蓆谓之曰此中有金一锭今可取为北上资袭祖职矣后耕生四子长若龄懐宗丁丑进士官御史陶且百歳疏请旌表
　　王相妻李氏黄冈人年二十而寡子崇擢仅三歳断髪茹荼勤家教子以孙用予贵受封竝旌表
　　于伦妻朱氏黄冈人随父任万安县闻母死废饮食哭泣五日而卒其地祠祀之
　　郑一鲁妻宋氏黄冈人郑省父蜀中还至巫峡溺死氏年二十一闻讣触墙几毙孀居抚孤衣粗麻足不越阃歴五十三年卒
　　杜琼芳妻杜氏黄冈人年二十余夫卒抚孤以节终王封带妻杜氏黄冈人年二十夫卒无子日夕呜咽柩侧不食死
　　曹献甫妻胡氏黄冈人年二十二夫殁抚孤守节子寻夭母与兄弟欲更嫁之誓死不变伶仃纺绩年七十二卒
　　王箕继妻何氏黄冈人年二十夫殁子鳯阁在襁褓依前子鳯阳以居苦节四十八年卒
　　张懐橘妻屠氏黄冈人年二十五丧夫家极贫更值荒乱两子继殁孑然无依汲水负薪以自给年逾七十卒
　　举人曾齐贤妻余氏黄冈人年十九夫卒抚二子苦节五十年大学士姚明恭疏请旌之
　　黄榜开妻蔡氏　黄文宗妻邓氏黄冈人蔡年二十夫死守遗孤文宗长娶媳邓氏逾年文宗复故生遗腹子燕裔姑妇共抚之以双节称
　　何髙甫妻陈氏黄冈人年十九夫殁遗腹生女相依终身
　　陶烈女名足黄冈陶成芝女年十四许聘朱廷杰杰死女欲徃奠父母坚止之涕泣竟日自缢死
　　汪继周妻王氏黄冈人年二十三夫死无出将以死殉家人持之乃终丧闭处一室仅留牖纳饘粥年六十病剧且死始开关治后事焉
　　林廷妻陈氏黄冈人明经少松女娴习诗礼年十七适廷未逾年廷病剧制木主授氏而卒氏自缢家人壊户解救遂血贯双眸至年五十病且死为棺自题曰复主庐遗命与主俱瘗其故箧中有横江词云日落孤防尽江流片石微千秋明白水不逐海风吹盖自谓也然生前无一字示人
　　余贞女黄冈余君儒女未嫁而夫夭有熊宦购之女毁容矢志纺绩自给依父母终其身
　　秦一才继妻杜氏滇大理人一才倅大理云龙州娶为继室氏年仅十八一才且艾无子或虑其不能偕老氏曰縁定矣不能偕老独不能偕死乎未几一才自滇归黄冈属其族弟继宗为首丘之愿一才卒氏请继宗为治两棺继宗如其请氏服斩衰答吊客拜曰吾不欲客谓先夫无子也自艺自纺成布以散婢仆三年丧毕服酖以殉盖初嫁时所携之鸩也血盈盈渍五官犹自拂拭不假他手临絶乃令加故褖衣于衫上
　　宋蒙妾余氏黄冈人蒙卒氏年二十四无出嫡刘举子女各一刘竟改适氏独誓死抚嫡子廷琦及女皆底成立居恒勤俭操家稍积资輙置产为乆逺计壸政严肃即家人亲族无敢窥内门者临殁谓子女曰吾无他嘱惟欲汝等作上流人尔时年五十四余大銁妻钦氏　王朝文妻陈氏　萧酂侯妻王氏黄正存妻王氏　熊行之妻李氏　邱九囿妻刘氏周升岐妻王氏　吴茂兑妻汪氏　熊尔兴妻吴氏汪晨妻赵氏俱黄冈人年少守节抚孤以终
　　曾禄妻吴氏　魏璋妻邱氏　陶以宪妻王氏俱黄冈人年少守节抚遗孤养姑舅终身不易
　　张凌云妻何氏　程彭时妻阮氏俱黄冈人年二十余夫死家贫无子孝养公姑拮据送终穷老以殁徐天初妻李氏黄冈人年二十七夫死守节课子斐雯次第入庠献贼陷城被执勒氏为爨不屈死斐以身殉详见孝子传
　　张问逹妻李氏黄冈人年二十一夫卒奇贫苦节献贼陷城投井死
　　王二林妻屠氏黄冈人流贼陷城被执骂不絶口引颈受戮尸弥月不壊
　　李君实妻王氏黄冈人遇流贼欲汚之不从乃先屠其姑舅及夫氏不为屈贼犹无意杀氏氏夺刀自刎死
　　吴周封妻曾氏黄冈人性介不茍言笑勤纺绩佐夫诵读不继则典簪珥无难色及流防乱为贼所得瞠目诟詈不屈贼未忍杀氏度不能脱抱七歳女奔赴贼所焚庐舍火中肤髪立烬贼义之拾其骨褁以白绢瘗之再拜而去
　　黄正逺妻萧氏黄冈人骂流贼见杀事闻获旌团风镇烈女黄冈人逸其姓明季献贼破团风妇登楼避贼贼招之不下焚其楼妇掌痕殷然頽墙间过者徃徃指目之
　　举人王一翥妻樊氏黄冈人献贼破黄州氏被掠至三江口贼逼之骂曰我天下名士妻尔敢辱我贼问姓氏曰吾夫黄冈王子云也贼笑曰名士有何官职氏曰却不作贼乘间跃入江死
　　仓厰烈妇黄冈人不知姓氏献贼破黄州杀人盈城黄冈李拱祝走伏城外粮仓下见贼以行縢牵一美妇至坐仓畔石砌上年二十余抱半歳许儿贼解牵求欢妇怒骂之胁之以刃骂益厉复置刃婉求之终不屈贼怒斩之首坠五六步脰血洒溅身犹抱儿端坐不仆
　　朱日灏妻李氏黄冈人遇流贼不屈投竝阜觜湖中死四日浮出顔色如生黄冈志载流防之乱即易氏一族女烈凡十有二人如郭氏姊妹同死陶氏抱姑以死尤烈
　　知县王钦濓继妻陈氏　举人王承启妻杜氏黄冈人陈年二十七夫殁抚孤承启举于乡复夭与媳杜氏抚孙懋徳茹荼饮泣四十余年懋徳成康熈壬戌进士【以上旧通志】
　　陈贞女黄冈人知县陈相道女通论语许聘汪二南未字二南卒女毁容誓不再聘父母嘉其志制斩衰归汪承服苫块于二南灵右者三年年五十七卒【郡志】同知奚禄诒妻王氏黄冈人通孝经及杨慎史谈献贼破城随夫避乱于大台之驾虹山下夫为土贼石可鼎刼去氏投江死惟八歳幼子在傍及夫脱难归已死十余日矣后以夫贵封孺人
　　生员刘晋运妻杜氏黄冈人年二十三夫死子隆誉尚在襁褓忍死抚育时讹传有富室求婚氏引刀自刎因救得免艰辛苦守以终
　　王追騋妻程氏黄冈人献贼破城逃窜于武湖舟邸騋病殁氏年二十八三孤各随乳母未审存亡氏脱簪珥倩人渉险访求既而皆得扶榇赴乡庄依外戚居焉苦节四十二年长子之鲸登顺治庚子贤书杜应芳妻樊氏黄冈人年七十献贼破城氏白髪皤皤坐堂上贼亦不欲加害会见眷属受侮乃正色大骂遂被杀【以上郡志】
　　甘原礼妻王氏明一统志蕲水人年二十六夫卒孀居五十三年洪武中旌
　　生员田禄妻黄氏蕲水人夫早卒氏贫苦自励誓死不渝【旧通志】
　　李渭妻潘氏蕲水人夫死守节抚六月遗孤歴五十九年卒
　　刘永钊妻吕氏蕲水人夫早卒父母欲夺其志引刀破面誓以死守厯五十八年事闻旌表
　　周道妻胡氏蕲水人年二十夫殁抚孤五十年以完节终
　　周鸣复继妻杨氏蕲水人年十九夫卒抚前妻子延祚如己出孝事舅姑至老不衰
　　汪弼继妻胡氏　妾杨氏蕲水人胡年二十三夫卒妾杨氏遗腹生男两人誓死共守织絍自给事孀姑以孝闻
　　王仲谟妻杨氏蕲水人年十七夫卒断髪自誓敬事二姑抚幼子以完节终
　　郭廷庠妻罗氏蕲水人年二十八夫殁家贫抚二子亲操井臼织絍以养舅姑年六十八卒孙士望万厯癸卯解元官祠部请防建坊
　　李黄妻程氏蕲水人年二十五夫亡遗一女甫七月守节至八十九终
　　张存贵妻邓氏蕲水人家贫早寡翁年九十病笃无从得药乃斋沐祷天割股以进一服而蘓氏年七十二卒
　　蔡宠妻何氏蕲水人年十八生男仅百日夫故守节五十九年卒
　　徐尚国妻杨氏蕲水人年十八夫亡遗腹生子铉抚之成立姑病割股以救万厯中旌
　　周鸣洛妻刘氏蕲水人年二十夫卒子延甲方三歳次尚襁褓苦节四十余年延甲及其孙俱膺乡荐周延祚妻杨氏蕲水人年十九夫卒无子父母欲夺嫁之不得苦节以终
　　举人易文训妻郑氏　易文诰妻李氏蕲水人文训会试卒于京郑丧祭祀悉按家礼举行训弟诰娶李氏诰卒子偲生八月家甚贫誓死苦守人称双节袁正魁妻廖氏蕲水人年十八夫故抚襁褓孤至七十六歳膺旌
　　李学妻潘氏蕲水人年二十一夫卒家贫抚从子以终
　　程安国妻徐氏蕲水人夫暴病卒于张戚家氏恸絶不饮食夫葬为两圹虚一以自待悉检什器与姑曰媳不即死者为夫疾时特劳张君未谢故也顷之张来吊氏备酒馔拜谢毕遽投夫墓侧池水死时年十七
　　杨伯亮妻汤氏蕲水人年十九夫殁子继震未一周苦节抚之入庠年七十五卒
　　华甲妻宋氏蕲水人年二十二夫卒苦节五十四年李浃嗣妻毕氏蕲水人年二十七夫殁矢节抚孤六十五歳卒
　　杨学浦妻蔡氏蕲水人年十八夫殁苦节五十年王望民妻毕氏蕲水人年二十三夫故遗腹生子宗竑辛勤抚育歴五十余年目击孙士廉逰泮
　　张邦恒妻孙氏蕲水人年二十五夫殁励节抚幼子五衡有成年五十卒
　　李新期妻申氏蕲水人夫死有土豪李豺强委禽焉氏断髪不从豺劈门防至其家乃自缢死
　　王烈女蕲水人王论之女名梦贞筓而未嫁防论母丧女翁及壻行奠读祝有轻薄子嘲女属目焉女闻之曰女子义不受诬遂愤詈不食三日自缢死詹某妻尚氏蕲水人流贼至不及避踞坐大呼曰死即死耳不能向汝贼求生遂遇害
　　洗马畈烈妇蕲水人不知姓名明末为兵所执不屈兵剖其腹氏一手抱婴儿一手捧腹使勿气絶立以待夫夫至以儿付之遂仆
　　何之旦妻李氏蕲水人为流贼所执奋啮大骂贼怒遍刺肌体无惧色断其颈乃死时婢女来儿在侧抱李之稚女号哭不去贼夺女将杀之婢不与因伏地以身翼之贼不能夺乱刺百余创与女俱死
　　徐一三妻毕氏蕲水人流防执氏以威刦之氏抗声骂曰我夫若父兄皆何如人而为尔汚自已逹午骂不絶口卒不能汚乃杀之
　　郭巩妻柴氏蕲水人流防执而欲汚之氏曰余家累世清徳安能从贼求生可速杀我贼就背砍之见肝而死
　　郭琯虞妻吴氏武昌县贡生吴如揆女流贼破寨杀虞掳氏氏哭愿与夫同死遂杀于虞尸旁
　　王灵妻孟氏蕲水人骂贼被杀邑令龚鼎孶为作表异传
　　南有祀妻李氏蕲水人流贼破寨氏被执促之上马厉声大骂贼刺杀之【以上旧通志】
　　李漳芳妻胡氏蕲水人漳卒氏年二十二子二龄誓志守节家人待之少恩母家亦憗置不顾氏益愤励课子勤女工以老
　　程若沼继妻袁氏蕲水人夫卒矢志居孀前室周氏遗一孤氏抚爱之夫遗绪业不以私己子人称其贤【以上郡志】
　　蔡应兆妻吴氏蕲水人夫以继母奇严逼之自缢氏年二十二痛心守死姑复强之他适氏百折不回忧虞险阻厯三十年值献贼屠城被执大骂为贼所杀【旧通志】
　　陶烈女罗田人正徳间被流贼所掳欲汚不从骂贼而死
　　周锦妻李氏罗田人夫卒无子守节以终
　　姜尚忠妻周氏罗田人年十八夫死一子甫半歳氏守节奉姑曲尽孝养姑病目晨昏扶持不懈
　　王必文妻许氏罗田人年十八归王生子甫周歳夫死誓不再适事翁姑以孝称
