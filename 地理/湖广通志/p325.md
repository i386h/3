<!-- { "loadSidebar": true } -->
　　韩维宋史列传字持国累官至太子少传致仕转少师绍圣中坐元祐党降左朝议大夫谪崇信军节度副使均州安置
　　米芾宋史列传字元章呉人以母侍宣后藩邸旧恩召为书画学博士赐对便殿上其子友仁所作楚山清晓图擢礼部员外郎出知淮阳军卒年四十九广舆记芾寓居襄阳为文务奇险善书画好古钟鼎器皿法书子友仁仕至刑曹侍郎工书法人以大小米别之
　　曽纮明一统志南丰人家襄阳博学善属文号临汉居士子思号怀岘居士亦能文俱有集行世
　　孟宗政明一统志綘州人父林从岳飞至枣阳因家焉余详人物志
　　元宋道元史列传潞州长子人善记诵年十七避地襄阳已而北归至元五年大兵守襄阳赵壁行元帅府事道皆从焉军事多所咨访
　　明孔文英字世杰西化人徒襄阳永乐辛丑进士令庐陵擢监察御史折黄岩大狱歴陞刑部左侍郎卒赐祭子宗寅宏因占籍【旧通志】
　　汪则清玉山举人署枣阳谕十八年教授生徒留心学政陞任保留之遂家焉
　　边实江西人成化间任光化谕有文学不愧其职在任九年因留不去
　　李梦阳字献吉陜西人累官江西督学副使初寓居襄阳作汉濵及吊鹦鹉州云梦等赋
　　欧阳照字文白庐陵人就兄慨读书襄阳遂家焉后成进士令仪徴上官习为善地以不称意调扶沟歴陞闗西道有醒世名言先进遗风等书【以上旧通志】
　　郧阳府
　　五代郭宗训周世宗养子嗣立二年宋太祖初封郑王迁于房州以辛文悦长者幼尝师事之俾为房州守以防其变
　　宋赵廷美宋史魏悼王传字文化本名光美太祖第四弟初封齐王进封秦王后赵普以廷美谪居西洛非便复教知开封府李符上言廷美不悔过怨望乞徙逺郡以防他变诏降为涪陵县公房州安置龚夬宋史列传字彦和瀛州人进士第三佥书河阳判官徽宗立召拜殿中侍御史论劾章惇蔡卞蔡京愿考证其实以正奸臣之罪于是三人者皆去又上疏乞正元祐后册位号及元符后不当并立书报闻已而元祐后册再废言者论夬首尾建言诏削籍编管房州政和元年卒赠右谏议大夫
　　刘光祖宋史列传字徳修简州阳安人仕为起居郎赵汝愚既罢相韩侂胄擅朝遂目士大夫为伪学逆党禁锢之光祖撰涪州学记谓好恶出于一时是非定于万世諌官张釡指为谤讪夺职谪居房州明母徳纯南充人任大理寺左丞嘉靖四年以议大礼落职戍房到日开馆授徒讨论文义如寒素士【旧通志】
　　周绍稷滇人襄王府纪善万厯五年聘修郡志遂寓居焉
　　朱之蕃南锦衣卫人父朱衣任房县生蕃于房后中状元
　　曲中定州人由进士任南太仆寺以言事谪上津典史居官清苦母卒不能归榇遂寓居焉【以上旧通志】
　　直归州
　　唐杜甫杜诗年谱大厯二年春迁居赤甲三月迁瀼西秋迁东屯未几复自东屯归瀼西
　　长沙府
　　周屈原甄烈湘中记屈潭之左玉笥山屈原之放栖于此山而作九歌焉
　　唐杜甫杜诗笺注甫大厯三年至江陵嵗暮之岳阳明年之潭州五年夏入衡州登舟回擢诸诗皆四年秋冬潭州诗也
　　裴休明一统志孟州济源人干符间由太子少保分司东都歴荆南节度镇长沙因侨寓焉
　　朱葆光楚纪南阳人与唐旧臣顔荛李焘辈挈家浮湘寓湘潭每元旦长至必整衣序立南岳庙前南望悲悯殆二十年后焘北归葆光筑室衡山遂家焉宋张栻元呉澄岳麓书院记孟子以来圣学无传旷千数百年之乆而有周子生于湖广之道州亚孔并顔又百余年而有广汉张子家于潭阐明千古之秘按栻父浚以观文殿大学士判潭州遂判建康栻自寓居潭州城南筑城南书院于妙髙峯以居学者朱子如长沙访问讲中庸之义遂偕游南岳明一统志谓张浚寓居潭州者非也
　　吕祖谦字伯恭金华人尝讲学于醴陵后人立书院祀之【见旧通志】
　　邓得遇明一统志卭州人徙居湘乡累官靖江府元兵至得遇朝服南望拜辞遂沉于水
　　衡州府
　　南北朝宗少文宋书列传少文南阳人髙祖召为太尉叅军不就好山水爱逺游西陟荆巫南登南岳因结宇衡山欲怀尚平之志
　　刘凝之宋书列传凝之南郡人父期公衡阳太守凝之慕老莱严子陵为人推家财与弟及兄子携妻子隠居衡山之阳
　　唐杜甫唐书列传甫字子美襄阳人大厯中出瞿塘下江陵泝沅湘以登衡山因客耒阳游岳祠大水遽至涉旬不得食县令具舟迎之乃得还令尝具牛炙白酒大醉一夕卒
　　李泌唐书列传泌字长源魏八柱国弼六世孙徙居京兆七嵗知为文官广平王行军司马崔圆李辅国疾之泌愿隠衡山有诏给三品禄赐隠士服为治室庐
　　宋胡安国岳麓志字康侯崇安人徙居长沙城南后提举湖南学事倡明絶学以圣人为标的行谊为督课郡人感其化建书院于故居
　　胡寅宋史胡安国传寅字明仲安国弟之子取而子之少桀黠父闭之空阁其上有杂木寅尽刻为人形安国曰当有以移其心别置书数千巻于其上年余寅悉成诵中宣和进士甲科除徽猷阁直学士提举江州太平观乞致仕遂归衡山
　　胡宏宋史胡安国传子宏字仁仲幼事杨时侯仲良而卒传其父之学优游衡山下余二十年玩心神明不舍昼夜张栻师事之
　　元张埴字直翁家进士其先青州人至元间避兵湘中至耒阳家焉筑书舍于鳌山以为学者肄业之处【见旧通志】
　　明雪溪子不知何许人工诗词雅与刘三吾友善客于酃之常平乡歴数年吟啸山泽泊如也
　　湛若水増城人嘉靖中与武陵蒋信约自罗浮来隠衡山游南岳至胡文定祠左道士曰此前衡岳观趾也鞠为茂草乆矣遂定卜为书堂为终老计【以上旧通志】
　　邹守益三楚文献録安福人嘉靖中解官游南岳流寓衡阳申濓溪无欲篇以示学者
　　罗洪先三楚文献録吉水人官左春坊赞善罢归游南岳过观音岩有僧楚石者以所传异人外丹授之拒不受巳而开书院倡明濓溪无欲之防
　　永州府
　　汉司马迁史记太史公自序迁生龙门耕牧河山之阳年十嵗则诵古文二十而南游江淮上防稽探禹穴闚九疑浮于沅湘
　　宋范纯仁宋史列传纯仁字尧夫中皇祐进士第以观文殿大学士知颍昌府因上疏忤章惇贬武安军节度副使永州安置时疾失明闻命怡然就道每戒子弟毋得怨惇江行舟覆扶纯仁出衣尽湿顾诸子曰此岂章惇为之哉徽宗即位遣中使至永赐茶药张浚宋史列传浚字徳逺汉州绵竹人绍兴五年除右仆射同中书门下平章事七年分司西京居永州浚去国几二十载天下士无贤不肖莫不倾心慕之武夫健将言浚者必咨嗟太息至儿童妇女亦知有张都督也
　　明罗朝贵广东人侨寓宁逺南桥以草履为业尝于桥下得遗金而还之曰吾少闻湛尚书义利之辨心笃信之故不敢匿金【见旧通志】
　　寳庆府
　　宋李安国明一统志熈宁间自洪都徙新化事母孝在位者以其性行彰著请入学教邑子弟所着有梅山老人集
　　岳州府
　　唐徐楚玉开元六年登第官至检校工部尚书避禄山乱南游豫章黄龙寺超慧禅师止之居平江建回台寺居焉同时隠者刘希烈刘谦光白琪陆善经李安甫【见旧通志】
　　五代呉澄字元清婺源人以布衣召对称防明宗嘉纳特授光州节度判官致仕隠居岳州穆家塘流连云山之胜卜居于平江之田岩
　　呉璋先世居岢岚州僖宗朝为吏部尚书屡诋朱温弃官隠平江之栖鳯乡【以上旧通志】
　　宋陈与义宋史列传与义洛阳人政和三年上舍甲科累迁太学博士髙宗南迁避乱襄汉转湖湘康叔临谢良佐髙弟避地巴陵【见旧通志】
　　刘寳明一统志岳飞将尝从破杨么有功及飞遇害寳遂散其部曲隠居华容东山
　　刘渭六合人早孤随其祖部郎维则宦游南北工词赋维则卒不能归遂家临湘【见旧通志】
　　明阮居仁交趾东朝州人洪熈间知临湘县迁河南通判以老乞归宣徳时弃交趾地凡交趾入中国者咸禁之不许还遂家临湘【见旧通志】
　　常徳府
　　宋栁拱辰明一统志青州人五季时避地荆楚遂为武陵人精易春秋宋举进士通判鄂岳州有惠爱后致政归武陵有归老桥曽巩作记弟应辰子平猷等皆相继擢第人号武陵五栁
　　邢绎楚纪其先郑人父倞知鼎州因家焉绎倅襄与帅争疑狱因不仕起知兴国军秩满归武陵自号复庵居士
　　杜昉明一统志通判密州建炎初寓居武陵防贼钟相乱胁使从巳昉骂不絶口遂遇害
　　邵宏渊明一统志大名人寓武陵髙宗时贼钟相叛于湖湘宏渊将兵擒其渠魁授鼎澧统领杨么犯州宏渊击败之韩世忠荐授閤门中书舍人累立战功仕至定逺军节度使
　　明王守仁余姚人正徳中谪龙塲驿往来武陵寓潮音阁与里中蒋信冀元亨讲学于桃冈【见旧通志】
　　辰州府
　　隋黄元僊豫章人长文学寓沅陵辰州刺史以女妻之复荐其才以自代后弃官隠于县西之罗山【见旧通志】
　　唐叚成式楚纪临淄人文昌子博闻强记至辰州撰酉阳杂爼
　　明蔡子长建宁人洪武中谪戍五开卫寓溆浦邓家坡训徒赋诗以自娯
　　宋昌裔唐州人善书画洪武初寓沅陵人有得其墨迹者皆重之
　　邹元标江西人寓辰州游大酉钟鼓洞留连歌咏有诗集
　　金堡仁和人明末避地于沅州之蒲溪桥寓村舍匾其亭曰问月植松种兰多所题咏
　　秦鈜丹阳人以御史左迁沅陵北溶驿丞后隠于县之龙山终焉【以上旧通志】
　　直澧州
　　唐韦应物京兆人有寓居澧上寄张二舍人诗宋范仲淹苏州人幼孤从其母归朱軏軏至安乡仲淹随之稍长筑室鹤江北读书今曰书台
　　王丙发字次宇广都人传学强记咸淳戊辰进士时贾似道専政累徴不就徙居慈利终隠焉【以上旧通志】
　　元曩秉彛明一统志防古人一名加台寓居澧州受学于瞿炳中湖广乡试第一举进士授苏州录事官至河南叅政
　　王申子明一统志本卬峡人隠居慈利注大易辑説春秋传
　　直郴州
　　唐韩愈韩愈集俟新命于衡阳费薪刍于馆空大庭以见处憇水木之幽茂辍行谋于俄顷见秋月之三彀朱子考异公以贞元十九年出为阳山令过郴州识李使君二十一年公以顺宗赦徙掾江陵待命于郴
　　宋刘奉世宋史列传奉世字仲冯敞子拜枢密直学士佥书院事绍圣间分司南京居郴州常云家世惟知事君内省不愧而已正须安以待之
　　直靖州
　　宋魏了翁宋史列传了翁字华父卬州蒲江人以集英殿修撰知常徳府朱瑞常劾了翁诏降靖州居住了翁至靖湖湘江浙之士不逺千里负书从学乃着九经要义
　　唐时字思经全州人由进士任澧州知州绍兴间致仕归里经防同县值苗寇戒严遂家于此【见旧通志】







　　湖广通志巻七十三
<史部,地理类,都会郡县之属,湖广通志>
　　钦定四库全书
　　湖广通志巻七十四
　　仙释志【方技附】
　　朱子于二氏之书皆能晰其原委直探其阃奥然后折之于道以明始之近是末流之滋惑又尝谓学佛者勤猛精进吾徒有不如而注参同契着调息箴则以卫生之经未可厚非也今志仙释攷诸记传参以二氏之书备着楚地所有焉古称一艺足以成名虽无闗于经术而及其至也精深防妙艺也进乎道技也通乎神矣医卜之利赖民生由来久矣因加采择以永其传
　　武昌府
