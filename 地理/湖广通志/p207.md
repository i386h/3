<!-- { "loadSidebar": true } -->
　　周瑜吴志列传字公瑾庐江舒人少与孙策友善策授瑜建威中郎将时年二十四吴中皆呼为周郎策欲取荆州以瑜为中防军领江夏太守留镇巴丘江夏太守黄祖遣将邓龙将兵数千人入柴桑瑜追讨击生虏龙送吴孙权讨江夏瑜为前部大督曹操入荆州刘琮举众降曹操得其水军船歩兵数十万将士闻之皆恐惧权延见羣下问以计策议者咸谓大计不如迎之瑜曰请得精兵三万人进住夏口保为将军破之权曰老贼欲废汉自立久矣徒忌二袁吕布刘表与孤耳今数雄己灭惟孤尚存孤与老贼势不两立君言当击甚与孤合此天以君授孤也时先主为曹操所破欲引南渡江与鲁肃遇于当阳遂共图计因进住夏口遣诸葛亮诣权权遂遣瑜及程普等与先主并力逆操遇于赤壁时曹操军众己有疾病初一交战操军败退引次江北瑜等在南岸瑜部将黄盖先书报曹操欺以欲降又豫备走舸各击大船后因引次俱前曹操军吏士皆延颈观望指言盖降盖放诸船同时发火时风盛猛悉延烧岸上营落顷之烟焰涨天人马烧溺死者甚众军遂败退还保南郡瑜与备等复共追操操畱曹仁等守江陵城径自北归瑜与程普又进南郡与仁相对各隔大江克期大战瑜亲跨马防阵防流矢中右胁疮甚便还后仁闻瑜卧未起勒兵就阵瑜乃自兴案行军营激扬吏士仁由是遂退权拜瑜偏将军领南郡太守以下隽汉昌刘阳州陵为奉邑屯据江陵卒年三十六晋殷顗晋书列传字伯通陈郡人与弟仲堪俱知名太元中擢南蛮校尉莅职清明政绩肃举及仲堪南伐顗力谏之
　　桓石民晋书桓彜传石民龙亢人孝武时领襄阳太守戍夏口与石防攻符坚伪荆州刺史梁成于竟陵又破慕容垂等于漳口后监荆州军事桓氏世莅荆土石民兼以才望甚为人情所仰
　　江绩晋书江传绩字仲元陈畱人太元中绩出为南郡相防殷仲堪举兵以应王恭仲堪要绩与南蛮校尉殷顗同行并不从仲堪等屡以为言绩终不为之屈顗虑绩及祸于仲堪坐和解之绩曰大丈夫何至以死相胁一坐皆为之惧仲堪惮其坚正
　　罗企生晋书列传字宗伯豫章人太元中殷仲堪镇江陵引为功曹累迁武陵太守未之郡而桓攻仲堪仲堪更以企生为谘议叅军仲堪多疑少决企生深忧之谓弟遵生曰殷侯仁而不断事必无成成败天也吾当死生以之仲堪走唯企生从焉遵生谓曰家有老母将欲何之企生挥泪曰今日之事我必死之汝等奉养不失子道一门之中有忠与孝亦复何恨遵生抱之愈急仲堪见企生无脱理策马而去至荆州人士无不诣者企生独不徃怒收之企生歴数其罪遂遇害
　　南北朝到彦之南史列传字道豫武原人以江陵叅军司马为南郡太守又除南蛮校尉进爵为侯前后佐守荆楚垂二十载威信为士庶所懐后又权镇襄阳及檀道济讨谢晦平江陵因监荆州州府事改封建昌县公
　　王冲字长深梁武帝时为南郡太守习于法令政号平理虽无赫赫之誉久而见思善与人交贵游之中声名籍甚【旧通志】
　　乐子云【详忠臣志】
　　唐许绍唐书列传字嗣宗安陆人大业末为夷陵郡通守时盗贼竞起绍保全郡境流户自归者数十万口开仓赈给甚得人心后归唐髙祖特授峡州刺史萧铣遣杨道生围峡州绍击走之铣又遣其将陈普环等乗大舰泝江入峡州与开州贼萧阇提规取巴蜀绍遣子智仁及录事参军李节壻张元静追至西陵峡大破之擒普环收其船舰江南岸有安蜀城与峡州相对次东有荆门皆险峻铣竝以兵镇守绍遣智仁及李节攻荆门破之髙祖大悦下制褒美绍与王世充萧铣疆界连接绍之士卒为贼所掳者輙见杀害绍执敌人皆资遣之贼感其义不复侵掠阖郡获安
　　苏良嗣唐书蘓世长传良嗣武功人髙宗时迁荆州长史帝遣宦者采怪竹江南所过纵暴至荆良嗣囚之上书言状帝下诏慰奬取竹弃之
　　杨元琰唐书桓彦范传元琰字温阌乡人歴蕲州刺史荆州长史前后以清白升进屡降玺书褒美长安中张柬之徃代与元琰泛江中流言及则天革命诸武擅权之状元琰发言慷慨有匡复之意后与李多祚等计诛张易之兄弟
　　韦虚心唐书韦凑传虚心字无逸维子中宗时歴荆杨三大都督府长史荆州有乡豪负势干法虚心籍其赀入之官
　　张九龄唐书列传字子夀曲江人初九龄为相荐长安尉周子谅为监察御史后子谅以妄陈休咎上亲加诘问令于朝堂决杀之九龄坐引非其人左迁荆州大都督府长史
　　吴兢唐书列传浚仪人开元中封长垣县男久之坐书史事不当贬荆州司马以史草自随萧嵩领国史时遣使者就兢取书得六十一篇累迁洪州刺史元结唐书列传字次山后魏常山王遵十五代孙天寳十二载举进士后叅山南东道来瑱府时有父母随子在军者结説瑱曰惟仁孝乃可言忠义讵有责其忠义而不劝之孝慈耶将士父母宜给以衣食瑱纳之瑱诛摄领府事防代宗立固辞丐侍亲归樊上韩朝宗唐书韩思复传朝宗思复子长安人屡迁荆州长史开元间以襄州刺史兼山南东道襄州南楚故城有昭王井传言汲者死行人虽暍困不敢视朝宗移书谕神饮者无恙人更号韩公井
　　窦参唐书列传字时中扶风人以荫累为万年尉同舎当夕直者闻亲疾惶遽参为代之防失囚京兆按直簿劾其人参曰彼以不及谒而徃参当坐乃贬江陵尉人皆义之
　　严郢唐书列传字叔敖华阴人第进士肃宗时为江陵判官方士申泰芝以术得幸遨逰湖衡间妖幻诡众奸贜巨万潭州刺史厐承鼎按治帝不信下承鼎于狱御史中丞敬羽白贷泰芝郢入朝亟辩之帝怒杀承鼎流郢建州泰芝后坐妖妄不道诛
　　韩愈唐书列传字退之邓州人由监察御史上书极论宫市徳宗怒贬阳山令改江陵法曹参军
　　裴潾唐书列传闻喜人元和中迁起居舎人宪宗季年鋭于服饵诏天下搜访竒士宰相皇甫镈与金吾将军李道古挟邪固宠荐山人栁泌及僧大通凤翔人田佐元皆待诏翰林宪宗服泌药日增躁渴流闻于外潾上疏极谏忤防贬为江陵令
　　宋卢怀忠宋史列传河间人太祖遣使荆南还奏髙继冲之民苦暴敛帝令出师湖南假道荆渚因而下之即以懐忠为前军都监干徳二年出知江陵四年王师伐蜀江陵当峡江防冲以供亿之劳迁客省使陈恕宋史列传字仲言南昌人太宗时知江陵府大发羣吏奸贜坐徒流停废者甚众郡内惕息
　　张逊宋史列传髙唐人太宗时知江陵府防峡路诸漕卒数千人聚江陵有告其谋变以应蜀冦者府中议欲尽诛之逊止捕首恶杨承进等二十一人斩于市余党亲加慰抚飞奏以闻太宗嘉之诏以其卒分配州郡
　　嵇适宋史嵇颖传宋城人父适为石首主簿民有父子坐重系府檄适按之抵其父于法而子获免父死假人言曰主簿仁人也行且生贤子后必大明年生子颖歴官清显
　　谢驎宋史列传字应之瓯宁人登第令石首县苦江水为患隄不可御驎叠石障之自是人得安堵号谢公隄
　　欧阳修宋史列传字永叔庐陵人仁宗时修上书责司谏髙若讷坐贬夷陵令
　　鲜于侁宋史列传字子骏阆州人举进士为江陵右司理参军庆歴中旱诏求言侁推天变所由兴又条当世之失有四其语剀切唐介与同乡里称名于上官交章论荐侁盛言左参军李景阳枝江令髙汝士之美乞移与之介益以为贤
　　李若谷宋史列传字子渊徐州丰人天圣初知荆南士族元甲恃荫屡犯法若谷杖之曰吾代若父兄训之耳王防正为驻泊都监挟太后婣横肆若谷绳以法监司右防正奏徙若谷潭州
　　姚涣宋史列传字虚舟普州人知峡州宜都民为盗所残县执囚讯服以狱上涣移劾于他有司居无何实盗获大江涨溢涣前戒民徙储积迁髙阜及城没无溺者因相地形筑子城埽台为木岸七十丈缭以长隄楗以新石厥后江涨不为害民徳之
　　杨时宋史列传字中立将乐人熙宁九年进士以荐得荆州教授安于州县未尝求闻达而徳望日重四方之士不逺千里从之游号曰龟山先生
　　余良肱宋史列传字康臣分宁人调荆南司理参军属县捕得杀人者既自诬服良肱验尸与刃疑之白府请自捕逮未防获实杀人者民有失物逾十万逮平民数十人方暑搒掠号呼闻于外或有附吏耳语良肱阴知其为盗亟捕诘之赃尽得
　　程千秋河南人明一统志徽宗时令公安时羣盗至千秋帅民御之岳鄂鼎澧皆赖以安民间多绘像祀之
　　王囘宋史邹浩传囘字景深仙游人徽宗时令松滋荆沔俗用人祭囘捕治甚严仍谕以理其风遂革薛弼宋史列传字直老永嘉人髙宗时王彦自荆移襄迁延不即赴所将八字军皆中原劲卒朝廷患其恣横以弼直徽猷阁代之彦殊不意弼径入府受将吏谒彦始大骇弼曲折譬晓彦感悟即日出境后再知荆南
　　范如圭宋史列传字伯达建阳人髙宗时通判荆南府荆南旧户口数十万冦乱后无复人迹时蠲口钱以安集之百未还一二议者希秦桧意遽谓流庸浸复而增之积逋二十余万缗他负亦数十万版曹日下书责偿甚急如圭白帅悉奏蠲之
　　赵雄宋史列传字温叔资州人淳熙时知江陵府江陵无险可恃雄请城之城成而民不告扰
　　薛季宣宋史列传字士龙永嘉人年十七起从荆南帅辟书冩机宜文字金兵之未至也武昌令刘锜镇鄂渚季宣白锜以武昌形势直淮蔡而兵寡势弱宜早为备锜不聴及兵交始资季宣计画未防汪澈宣谕荆襄而金兵趋江上诏成闵还师入援季宣又説澈令闵乗胜下颖昌趋汴都金内顾可不战而屈澈不聴时江淮仕者闻金兵至皆预遣其奴而系马于庭以待季宣独畱家与民期曰吾家即汝家即有急吾与汝偕死民亦自奋县多盗乃行保伍法乡置楼盗发伐鼓举烽瞬息徧百里县治白鹿矶安乐口皆置戍请于宣谕司得战舰十甲三百罗落之守计定讫兵退人心不摇
　　张栻宋史列传字敬夫孝宗时为荆湖北路转运副使改知江陵府一日去贪吏十四人湖北多盗府县纵释不治栻首劾纵贼大吏捕斩匿贼奸民令其党得相捕告以除罪羣盗皆遁去郡濒边屯主将与帅守每不相下栻以礼遇诸将得其懽心又加恤士伍勉以忠义有功輙补官士咸感奋
　　刘宰宋史列传字平国金坛人绍熙元年举进士调江陵尉时巫风为盛宰下令保伍互相纠察徃徃改业为农嵗旱赈荒多所全活有持妖术者皆禁絶之书其坐右曰毋轻出文引毋轻事棰楚缘事出郊与吏卒同蔬食水饮去官惟箧藏主簿赵师秀酬倡诗而己
　　袁枢宋史列传字机仲建安人宁宗时知江陵府郡濒大江嵗壊为巨浸民无所托枢即楚放城楚观为室庐徙民居之以备不虞种木数万以为捍蔽民徳之
　　张洽宋史列传字元徳清江人从朱熹学嘉定元年中第授松滋尉经界不正洽请行推排法令民自实其疆界产业之数投于柜乃筹覈而次第之吏奸无所匿其后十余年讼者犹援以为证云
　　赵方宋史列传字彦直衡山人宁宗时权江陵府增修三海八柜以壮形势入直秘阁修撰知江陵府计金必南徙日夜为备荆门有东西两山险要筑堡其上增戍兵以遏其冲
　　郑翼山东益都人以解元成进士宁宗时任江陵路刺史凡六年卒于官民慕徳化巷哭罢市因乱家石首墓在麓湖山西峰西畔邑令陆得夫铭焉【邑志】王采字少白临江人理宗时知江陵金人入冦率兵督战有功改滁州【旧通志】
