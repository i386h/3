<!-- { "loadSidebar": true } -->
　　清江之山天下竒客星屹立无与齐低处犹疑红日近高处恍觉青天低羣峯落落何嶻嶪欲断不断如擘铁云边树色自逺近雨后岚光靡断絶千峦万岫势压天慿凌五岳冠山川白鹤元猿嵗相促幽花野草争春妍孤高自是施之望左右羣山皆近让瀑流不数庐山雄奔腾直下三千丈丹崖翠壁高重重阆风元圃疑相通避俗岂无旷世土采芝应有商山翁君不见太白天上僊谪僊于此曽盘旋君不见涪翁千载士居黔未必不游此到处景物皆品题何事兹山无一诗山川秘灵岂待时后三百年来何迟胜迹一一探索遍前哲敢企同襟期我有紫霞想欲赋汗漫游呼风乘云驾黄鹤扶摇直上最上头万里银河可飞越遨游拟叩玉皇阙下与浊世扫粃糠上抉云雾扶日月功成追逐浮邱翁鸿杳杳秋蒙蒙便欲与君饮一斗醉后防剑砍取十二青芙蓉
　　古荆篇　　　　　　　　　　　　袁宏道
　　年年三月飞桃花楚王宫里度繁华云连蜀道三千里桞拂江隄十万家丹楼绣幌巢飞燕青阁文窗起睡鵶鵶归燕语等闲度不计江城春草暮东风香吐合欢花落日乌啼相思树王孙挟弹郢门西少年借宿章台路少年矫矫名都儿雕鞍朱勒黄金覊采桑陌上青丝笼红粉楼中白纻词白纻绿水为君起青春环佩如流水东城丝管接西城相府豪华压朱邸侠客飞鹰古道傍佳人卖笑垂杨里垂杨二月隠朱楼家家宴喜楼上头綦舃喧填朝送酒管弦嘈襍夜藏钩繁弦急管夜初防惜花少女怨春残桃花滟滟歌成血兰炷漫漫火送寒晓风杨桞菖蒲浦秋月梧桐金井栏秋月春花无断絶门前郁李九廻折愿作阳台雨后云谁怜洛水风中雪阳台洛水梦空长那似娼家玳牀选得东家佳姊妹延却西第好儿郎织成锦席迷蝴蝶种得青梧栖鳯凰游人恋恋无穷巳踏遍江城春万里只觧賔从集似云那惜年光去如矢花开花落逈生愁郢树鄢云几度秋霍氏功名成梦寐梁王台馆空山邱荣枯翻复竟何言昨宵弱水今昆仑无人更哭西州路有雀还登翟氏门汉恩何浅天何窄百年冠盖尽萧索昔时嘘气成烟云今朝失势委泥砾青娥皓齿嫁何人金牀玉几为谁作巳矣哉归去来楚国非无宝荆山空自哀君看白雪阳春调千载还推作赋才
　　登黄鹤楼次李西涯相国韵　　　龚三益
　　仙人到处堪栖泊幻出白云与黄鹤鹤去楼空事若何江天一望成寥廓蛇盘龟鎻谁开凿鳯凰鹦鹉相纒络戞羽廻翔仙枣亭振衣俯视晴川阁隔江大别起孤峯蛟龙防浪冯夷宫防樯逺自五湖至烟霞暗与三湘通襟带高深浩无极慿防防防生雄风屈原宋玉乆不作独有崔颢称诗翁朝来衔命罗羣彦棘闱深鎻秋过半藟草千龄伴药笼丹砂五色凝柔翰物色由来重楚材江山隠隠菁华见白华聊辞眯目讥熊湘倘复开生面兹辰把臂共登临愿借并刀裁疋练酾酒还招跨鹤人冉冉乘云下霄汉
　　皇清
　　恭赋
　　圣谟神武永清朔漠歌　　　　　　　熊赐履圣主乘干御八极物阜民康兵气熄三十六春觧泽滂
　　九雨十风皆
　　帝力东尽若木西流沙瀛海炎荒竝笻僰车书玉帛万方同凿齿雕题修贡职六服承流六宇和
　　皇上有道天休殖蠢尔妖魔厄鲁特咷号边陲等乌弋贪狼起自葱岭西一路瓜沙被蚕食蚕食鸱张转朔方蚩尤有众挽弓强角声一动天山黒乱草纒麻秋雨伤二十年来狂逐块昬昬豕突侵我疆
　　天子赫然斯震怒
　　六龙时迈整戎行虎贲三千随
　　玉辇貔貅百万列龙骧九天九地谁能测七歩七伐总
　　难量云移豹尾驰
　　天仗日绕麟旗拥
　　御缰
　　天朝
　　天子从天降穴中蝼蚁复何望鼍鼓渊渊山岳撼霹雳
　　一阵挥天狼
　　皇威既震豺狐走京观崔嵬瘗羣丑游魂一息釡底余
　　大树将军姑留守六军齐唱凯歌行
　　御驾回銮干羽迎白雁上林随鹓舞钧天乐奏泰阶平天子殷殷动顔色欃枪未净犹蟊蠈猃狁已兴六月师
　　方宁惜三年克八月霜飞九月寒
　　君王又跨紫金鞍雪花如席霑貂衮三军挟纩翠裘单指挥千障
　　诏书频赤翟青羌争趋迎受降城外受降城阃外备闻天子令贼头首窜太狐疑赊死执迷无人性居庸关路
　　暮云黄万姓迎
　　銮倍欢庆今年春月乳莺飞边桞青青塞草肥大同城上军如堵不翦楼兰誓不归金微呖呖吹铃籥又见
　　六龙过万壑乱山高下入云中姑衍峯头铺帷幕噶贼闻之心胆寒蕃儿逆竖千羣缚破巢之下无完卵凄凄夜月焉支落千金购得宛王头野马明驼纷笼络防书宣布万人欢此贼一除天下乐黄河曲曲
　　御舟看蔀屋承
　　恩泪防干玉门闗外春光满贺防山头紫雾团振旅班
　　师
　　天顔喜
　　龙軿如在烟霞里黄花戍内罢新城紫荆台畔除髙垒
　　从兹寰宇乐清平亿万斯年绥福履
　　告成饮至集彤廷献馘称觞勒青史
　　帝德广运本难名神尭之后我
　　皇比我
　　皇功高心弥下保泰持盈常如此只今佳气满皇州龙马器车海屋流驺虞在郊鸑鷟舞嘉禾瑞麦年年收年年布谷催耕趣五谷丰登调玉烛玉烛光调四海宁万嵗千秋太平曲
　　登木兰山　　　　　　　　　　姚防虞
　　木兰峻削青天中上依帝座呼吸通南经滠水滙江汉石萝翠竹摇春风破石撑空仅一线悬岩直下凌空同紫梯翠嶂不可扪丹烟寂厯寒云东淮南鸡犬无踪迹自当赤脚踏鸿蒙
　　后屯营隄数并序　　　　　　　王又旦嵗戊申汉水决潜之屯营湾十一月兴筑既作诗以纪其事时荆人郢人议协筑郡县防勘互有推委各持一论甚坚工既兴屡促荆人不应至八年四月二十九日又决而荆亦为鱼矣此隄数年巳三溃因悼居人之逃散且弃成劳也作后屯营隄叹
　　四月月晦北风急十日淫雨地轴湿堤上人家愁相向弥一防嗟何及须臾坼裂云散乱蛟龙震怒波涛入搴茭枕壁吾不能低头堕泪江头立
　　又
　　号□乘胜白日伏大麦万顷看将熟欲获不获付冯彝老蛟得意上高木呜呼一堤溃三载有田不劳植嘉谷流亡犹厪官长忧今年堤决无人哭
　　黄鹤楼　　　　　　　　　　　李为霖
　　蛇山之首汉江尾危楼嶻嶪竒且伟势如鸟革如翚飞上去青天咫尺几风雨户牖临空开檐牙八面生莓苔直指青霄燕影落倒入长江蛟阵回晴川髙阁遥相峙芙蓉花外汉阳市贾客操舟逐逝波望中有若轩与轾巍峩大别踞其西东接高观烟树齐更上层楼穷醉眼置身天际众山低俯睇江河日东下千里防樯怒涛防一声欸乃起汀洲几防渔灯明子夜夜深有客独慿楼明月飞来楼上头金楹斜出天河近晢晢檐前星欲流武昌城里十万户烟火霏微难指数迷离不辨楚王宫波明疑是滋阳渚南楼胜事不可追七重九柱亦何为玉笛飞声到楼角江淮人动楚天悲烂漫题诗满亭侧谁云有景道不得啸歌忽觉天地寛冷然欲生乘风翼鹦鹉洲沉古渡前黄鹄矶头酒斾悬安得归来同白鹤吹笙重见缑山巅
　　沮涨吟　　　　　　　　　　　杨州彦
　　西潭昨夜老蛟怒黒云翻落秋霖注雷啣一雨声飞千溪万壑奔不住黄河水色灔滪波移来没却临沮路细鱼顚倒骇洪涛巨鳖车翻失故歩疑如三家村里儿乍踏都城生恐怖洄湍蚀岸入流沙横流直下拔根树土不胜水木不生遂使五行愆气数野航如叶竞先登逢人舌敝公无渡眼花逐浪掉头看怪底一声生云雾
　　晴川补树词为毛防建　　　　　夏嘉瑞
　　古人好竒立胜事谁于其中定坐位河山不老风雨尊匠神工走魑魅晴川厯厯汉阳树司勲实录此七字至今树往司勲存譬彼叔伟以鹤志楼台邸第半荒烟老兎寒防穷即次树影婆娑返太空云山凄断白日费神开其心托毛子定我千年旧布置启辟修明几晦明灌栵柽椐以渐致蓊然苍碧徧郊原春温秋肃四时备如龙防睛獭妆额造物不至人事至天涯知巳共流连只合榜曰毛子赐我思种竹非一处其中手眼各自出子猷种竹于借居君谟官舍松成肆鹄山仙枣洪山柏梅坞桞堤如列帜树之创者有其人树之补者谁其嗣今人视昔后视今请以予诗作外记
　　开云楼懐古　　　　　　　　　彭　龄
　　危楼俯视衡城小下有廻澜湘水绕谁家门户不嚣尘冠盖车骑康庄道雉堞参差迩祝融千秋瞻拜古行宫畵壁苍黒苔藓老唐虞望秩至今崇慷慨倚楼多兴寄却忆昌黎开云事精诚渊黙感神明词赋奥探天地浮云灵似鳄鱼多开云巳事谅无讹鳄鱼一去潮阳静云往云来不可定安得昌黎笔长在一扫万古云靉叇
　　青玉坛　　　　　　　　　　　彭　龄在祝融峯下有小径左右临深壑俗名试心桥最险过此方逹青玉坛游者怯焉
　　紫霞三秀青玉坛郁纡烟云隠射干咫尺浑如蜀道难漫说贑水皇恐滩我学前贤守身完况无扶摇助羽翰我所主者此心丹偶然履险心安安我来青玉坛上立赚得烟云千万级
　　月夜歩雷溪　　　　　　　　　彭　龄
　　湘水洣水水合襟平沙逺望白云浔滩石棱棱日夜吟石钟之山浪剧侵笑尽往古几销沉秋高天清月色淫众水竞献光浅深湘妃月姊孤单心到此同调緑绮琴更疑屈宋有嗣音招魂独夜愁难任
　　水帘洞　　　　　　　　　　　彭　龄
　　竒峰锐铲银河漏半天泻下飞涛吼泉声石势天马行电掣雷轰老蛟鬬可怜龙女长寡栖缫丝愁听乌夜啼鲛绡一幅挂洞府洞口明月照琉璃
　　西爽　　　　　　　　　　　　毛会建庚子初夏余西崖夏人淑于黄鹤之西岩得西爽二字石碣书法遒古非近时人笔相期结亭其上因赋此以赞决之也
　　天髙地下河山邈龌龊满前人易老何当一气相周旋惟有长空净如扫此气四空同不磨长庚映之益光皦有时逼人睂宇间霜棱日角常矫矫有时注人胸臆中氷壶玉尺常皎皎我游黄鹤凡几年鹄城石镜恣探讨曽闻岩畔有竒字西爽勒石当空窅藓蚀虫斑字剥落土花瘗影不可考余子夏子日捜竒忽然见之白云表峭壁周遭如割方照人光洁同裂缟两字峥嵘不盈尺漏防钗脚都完好不尽人地不尽年一片精魂成绍缭信如此气坚不磨入石千龄静相保二公好事复躭诗大言小言皆絶倒更许他时为结亭翼然端不让仙枣我昔嵝访禹碑摹刻大别称工巧涌月髙台近咫尺曹公落笔非草草从此隔江还鼎峙沐日浴月是三岛白云黄鹤任去来永为河山作琛宝诗成与尔倾百觞目光四射天地小
　　赠王侗葊　　　　　　　　　　黄利通
