<!-- { "loadSidebar": true } -->
　　章焕吴县人嘉靖戊戌进士歴官都御史抚治郧阳涖襄阳首新学校以樊城古要害地建议筑城躬亲督率又宜城驿马区画周悉民情大惬
　　周美字济叔昆山人嘉靖甲辰进士累擢湖广下江防兵备佥事沉毅缜密不妄言笑精兵法驻蕲州当洞庭彭蠡之交是为盗薮白昼飞艇剽刼商民防于箭激美立操法作战艘令材官日廵江上获盗狱成即日殪之盗由是相戒不敢入境御下严峻虽亲故为属僚不少贷顔色政暇则教课诸生颇多成就介于取与去任之日蕲产桮簟蛇之一无所擕徐学谟字叔明嘉定人嘉靖间进士巡抚郧阳等处初歴湖广左右两藩其守荆州绩最着景王之国以安陆地小欲以沙市为附学谟力阻之曾修湖广通志
　　晋应槐字植吾洪洞人嘉靖间进士歴湖广布政初分守湖北清军田立屯约荣府承奉死于酖理官受贿防脱免槐竟判坐继陞楚臬楚府第以羣僚纵饮被火嫁祸于樵人槐释之抵官罪及任布政甫四月严起解平衡石议文规汰宗粮节浮费台使者皆鑴之石
　　王湘字太清济宁卫人嘉靖间进士为湖广右布政期年转左时中贵人从司冦郎治张居正事湘请毋以故相波及全楚司冦从之中贵受重贿欲复辽国湘集吏民问便宜状佥谓不可因据其议以复中贵弗能夺稽覈赋法裒益盈缩撮其要领着为图籍垂以为式
　　顔鲸字应雷慈谿人嘉靖间进士督学湖广重实学敦先型试湖南与诸生发明心体在鄂集诸生于濓溪书院论孔顔曾孟要防着原性订道诸篇
　　林偕春字孚元福建人嘉靖间进士为湖广参议时安陆苦旱田皆荒芜偕春祷雨格以积诚嵗获大有舒春芳鄱阳人嘉靖中任湖广参议署荆西道每旱率胥吏焚香告天不敢骩法枉民公余进诸生讲明性理之学务求实际讼者盈庭反覆开谕民欷歔感悟懐词而出卒于官
　　姚谟秀水人嘉靖中由编修出守上湖南道正己率属勤于政事寻陞督学多所甄拔秩满擢祭酒邵楩字良用仁和人嘉靖中分守荆西时锦衣陆炳擅权徃来使车谒陵毕即拜炳祠堂楩毅然竟不一徃貂党肆虐多方调防民赖以安【以上旧通志】周思兼字叔夜华亭人嘉靖中进士累官湖广佥事岷府宗室五人封爵皆将军杀人掠赀财监司避不入武冈者二十年思兼亷得奸状防其党悉系之狱五人藏利刃入思兼与揖而扪其臂曰吾为将军百口计将军乃为此曹死耶皆退沮乃列其罪奏闻悉锢之髙墙还田宅子女于民遭内艰去【明史稿】王龄余姚人嘉靖中任长寳兵巡道临政持大体敦尚风节时率士子讲道岳麓书院理学颇有发明【旧通志】
　　李天植广徳州人以吏科给事中任长寳兵巡道察吏诘戎百务偹举尤惓惓士风延修张元忭讲学于岳麓惜阴两书院中一时造就者甚众
　　舒应龙全州人嘉靖壬戌进士隆庆五年分守寳庆郡南百里西逰山林谷丛险为盗薮有司莫敢捕诘应龙脩举保甲计授民兵宻缚渠魁悉置之法因设永靖等堡以为弭防先是郡所属五县日轮一里为供办应龙悉为停罢民称便焉
　　侯尧封字钦之嘉定人隆庆进士歴襄阳蕲州湖南兵偹道在襄筑隄以御水在蕲靖柯陈诸盗在湖南行清丈法均戴其徳【以上旧通志】
　　陈允升字霁衡昆山人隆庆戊辰进士为库部员外时湖广学使缺宰相张居正欲择授贤能允升未及格居正按部曹籍指其名曰此人可任及涖楚英流寒儁搜录无遗首拔士如郭正域孟养浩方逢时皆为名臣预决逢时领解又见萧良有文以防元目之【明史稿】
　　汪道昆字伯玉歙县进士万厯初知襄阳府后晋都御史抚治郧阳实心爱民凡百姓财力所致辄愀然曰此便是流民图矣蠲锾羡以赈饥正己率属持法不阿墨吏望风解绶【旧通志】
　　王世贞字元美太仓人嘉靖丁未进士万厯二年抚治郧阳纠劾贪酷咨访将材理军政清屯田郧境大治又辟清美堂购书数百种贮以课士【明史稿】管大勲鄞县人嘉靖乙丑进士万厯八年任衡永郴兵廵副使视上湖南学政辑防引浅説存疑以启廸后学开南岳水道填岳庙后龙脉以培地气迁广西参政去士民懐之【旧通志】
　　余学曾钱塘人万厯间提学湖广阅试巻竝其人邪正休咎异日名位皆于尺幅中暗识之藻鉴独称不爽
　　熊宇竒新建人万厯间提学湖广衡鉴公明所拔多名士丁酉科试江夏置贺逢圣第一熊廷弼第二秋闱掲晓前一夕藩臬诸司饮外帘询省元当何在曰在江夏非熊即贺及发榜果熊也诸司叹服尝评二人曰贺清庙瑚琏熊干将镆铘后熊联防入台端赫奕有声而贺仅司铎应城竒复来参藩政丙辰春贺中鼎甲防音至乃抚掌大喜曰鉴不爽矣鄂人传为佳话
　　李同芳字晴原昆山人万厯间进士以礼部员外郎主湖广乡试壬辰歴湖广参政亷敏有声曾孙可汧湖广提学道
　　邓云霄字虚舟东莞人万厯戊辰进士由户科给事中转衡永郴兵备建大观楼于石鼓书院重修南岳志疏通钱法云霄雅负文望而尤刻意吏治凡弊政病民者力为剔除境内肃然【以上旧通志】
　　冯应京字可大旴人万厯庚子由进士任武昌兵巡道时税监陈奉肆害乡民京抗疏列其九大罪竟为所中被逮去士民立祠大别山前嵗时致祭【明史稿】
　　董其昌字宰华亭人万厯辛丑防魁由翰林出为湖广副使移疾归起故官督楚学政衡文一目数行下每行部试士不数日而竣因不狥请托为势家所怨嗾生儒数百人鼓噪毁其署即拜疏求去诏不许兼令所司按治其昌卒致政归【明史稿】
　　刘东星字子明沁水人隆庆二年进士万厯间为湖广布政讲学以节义风诸生【旧通志】
　　葛寅亮字屺瞻钱塘人万厯辛丑进士督楚学政杜絶请谒衡文有精鉴士经品题其科第先后功名事业皆一一不爽
　　陈于王字伯襄嘉善人万厯间进士为湖广参政备兵武昌嵗大祲发数千金赈之全活者众所部多盗柯陈十三姓尤桀骜阻险不可迹于王搜练材官严赏罚责以尽力盗发辄得后皆令其自新盗患悉平窦子偁号淮南合肥人万厯中提学湖广置学田修王恵桥既陞任去士民歌思立祠金沙洲
　　马鸣銮内江人进士歴分守上湖南道为政敦大明敏时宗藩纵恣为民害鸣銮一绳以法民赖以安髙第字嵤塘滦州人万厯中以进士分守荆西修学宫及魁星楼尊经阁捐赀区画不烦民力
　　郭子章号青螺泰和人万厯间为湖广右布政亷洁爱士寻陞任去
　　杜诗字友白济南人万厯中以进士任湖广左布政至诚恻怛爱人好士居官手不释巻博洽淹雅刻离骚文选及海忠介疏等书俾士务古人实学成就者众
　　刘观光号萝径南海人万厯末分守武昌署提学道怜才爱士诸生如彭光祀刘映震等皆被其赏拔梁有年号星田广东顺徳人万厯末由刑科出为河南按察使寻补湖广嘉意造士开黄鹤社课文艺陞江西副使人多思之【以上旧通志】
　　王志坚字弱生昆山人万厯中进士初为湖北清军驿传道按驿额复军伍绩甚着旋督楚学广科嵗二试士无遗材礼部推为学政第一【明史稿】
　　周号聚九莆田人万厯末提学湖广继葛寅亮之后品藻精朗所刻有方泳录南华二编【旧通志】韩光曙苏州人由进士分守上湖南道性寛和常诫属吏毋事苛刻尤加意学校捐俸修葺学宫在任三年人咸懐之
　　冯时可华亭进士以湖北道副使转上湖南道所至率先吏治涖永州甫下车即搜覈利弊勤为兴革宿习为之一清
　　瞿汝説号星卿常熟景淳子万厯中进士督学湖广以刚正闻
　　韩孙受字君溥慈谿进士累迁湖广江防参议执法严明课士兴学修砌江岸浮玉矶蕲人肖像祀之马人龙号荆阳太湖人万厯末提学湖广衡文持正不尚纎巧楚士如刘民悦李应选吴裕中皆其所防前矛
　　王景四川华阳进士任江防道教民化俗兴贤奬能以和平致理【以上旧通志】
　　蔡复一字敬夫同安人万厯进士始迁湖广参政陞右布政使清介自持天启间抚郧时亢旱三月不雨歩祷自状其罪又不雨乃令开囹圄素冠布袍坐其中是夕甘雨如注【明史稿】
　　李叔元字端和晋江人天启初任湖广左布政时魏珰柄权天下奔趋如狂元与诸生讲学每至君子小人宦官宫妾之际侃侃言之【旧通志】
　　叶秉敬字寅阳浙江西安人天启初以进士分守荆西才识宏逺博雅好文公余手不释巻与诸生讲学寒暑不辍
　　周士昌四川人万厯庚戌进士天启四年任衡永郴兵备道捐俸课士手定甲乙值嵗歉鸠形载道士昌设厰施粥亲临视赈迄秋成乃止全活者万余人衡民至今颂之
　　徐人龙上虞人进士天启中督学湖南浃嵗周两试皆手自评隲集诸生详为举示人服其鉴所抜多单寒士文风为之振起
　　丘志充诸城人进士先为河南副使督兵援渝州称文武才擢大参分巡湖南风纪肃然每集守令朂之曰承平久矣有志者当思报国诸君优防饬文治窃为不取也寻陞布政使
　　卢象升字建斗宜兴人天启二年进士懐宗七年以右佥都御史抚郧时兵缺饷且思从贼象升镕所服银盔鞓带市具椎牛犒众因戒约人咸感励誓死不二值蜀冦反楚者驻郧之黄龙滩与总督陈竒瑜分道夹击斩馘五千六百余汉南冦防尽因请益郧兵减赋税缮城郭贷邻谷募商采铜铸钱郧得完葺【明史稿】
　　王骥江南人怀宗时任分守湖北道抚苗督饷着有成绩【旧通志】
　　黄公辅广东人懐宗时以御史任分巡湖北参议亷介自守政简刑清歴任数载终始如一
　　陈瑾字自岳南宁人懐宗时任分巡湖北参议刚方眀达洞悉民隠凡有兴革必谘询父老除奸蠧培士气修城垣任满百姓遮留之
　　水佳应字向若宁波进士懐宗时任湖广学道端方清慎怜才乐善取士文行具备至今传为典型髙世泰字彚旃无锡人懐宗时由进士任湖广提学究心经史崇尚理学士习文风为之一张凡先贤宜崇祀者举之己载祀典为文祭之博征名儒读书濓溪书院以名节相砥砺后多致显官所着有三楚文献录【以上旧通志】
　　袁继咸字季通宜春人天启中进士懐宗十年为湖广参议分守武昌戢强宗吕瘦子之乱廵抚余应桂奏兼佥事分巡武昌黄州贼老回回等七大部犯黄陂黄安咸驰救贼遂引退与黄冈令徐调元筑城六千余丈一日而竣十三年擢右佥都御史抚治郧阳未一年襄阳陷被逮宗室士民讼其善政乞以身代罪畱抚残疆竟不许【明史稿】
　　张秉贞字坤安桐城人由进士为下江防兵备道驻蕲州时流冦充斥徃来掳掠亲至豁口督剿贼遂遁去由平时先事设防故冦不敢窥伺近郊民赖安堵【旧通志】
　　许文岐
　　孙传庭
　　张克俭
　　王永祚
　　宋一鹤
　　崔文荣
　　朱士鼎
　　王栋【以上详忠臣志】




　　湖广通志巻四十一
<史部,地理类,都会郡县之属,湖广通志>
　　钦定四库全书
　　湖广通志巻四十二
　　名宦志
　　总部
　　皇清李栖鳯字中梧辽东人顺治二年任荆州分廵道时兵火新定城内外悉瓦砾荆棘栖凤日从十余骑出城射猎望有茅棚即防马至其处分给所获狐兎以果民腹东南西北轮日分出妇子遥见猎骑即举火待炙未防陞去疲民遮马首妇女擎夫人舆不忍放行后任本省按察使清亷俭素冰操弥厉
