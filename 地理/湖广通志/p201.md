<!-- { "loadSidebar": true } -->
　　柯日新楚纪平凉人洪武初知蒲圻民多逋逃忧勤抚辑垦辟草莱躬督农桑民皆襁负至遂创署宇修学校置邮传治桥梁百废俱举
　　戴城字邦固青田人洪武中由进士任蒲圻丞革政修学校建读书楼与诸生讲学抚善锄奸豪黠屏息【旧通志】
　　冯万金黄州人洪武中知大冶披榛棘立廨宇招流亡劝农桑一一有法
　　戚元礼瑞昌人洪武初令武昌时兵火之余荆榛弥望礼劳来不倦抚辑流亡创建学校其功最钜杨士元字复宇太仓州人洪武间由进士知兴国修筑州城以石甃之建书院于叠山祠旁前守丈田未竟力竣其役方册公平侵冒弊絶
　　上官仪沙县人宣徳间进士知咸寕文学政事独歩一时兴废起坠不激不随士民咸被其徳
　　莫震字廷威吴江人正统间由进士知嘉鱼为人修洁春秋事神牲醴皆戒于三日前官舍有木偶神像投之江每亲行郊野相土宜修陂池今龙潭周道之木皆震当时所树者【以上旧通志】
　　鲍旭明一綂志字景升池州人正统举人知兴国尝修常平仓六所撙节出纳数年郡颇殷富水早不为灾朝天隄圮甃以石建石亭于上人名为鲍公桥秦防姓谱字廷韶无锡人天顺庚辰进士知武昌府创养济院定均徭法积谷备荒建张乖厓祠葺黄鹤楼祀神江浒力缚剧盗首治妖伶皆善政也
　　孙伦字维序明一统志泸州人天顺戊戌举人知嘉鱼亲藩旗尉强取民木伦使人谕之不聴加以刑王大怒以欺侮奏众为之危伦曰事茍公平虽死何悔法司勘以非罪状闻诏释之
　　黎庸交趾进士天顺间知大冶果断明决除强暴不挠于势为校尉毛福诬罢铨司重其介请给半俸就养宦所遂家焉【旧通志】
　　周洪字廷诰明一统志上海人成化辛丑进士知蒲圻督农种粟麦植桑麻验其勤惰赏罚之脩学舎考徳义贫者资之令生徒父兄合力耕学田复其徭为教读资置义仓六所储谷三万石至正徳初大旱民犹被其泽
　　石磐字鸿渐仁和举人成化间训嘉鱼性恬退诸生贫乏者多赒给之邑人李田任浙江参政于其谒选资以官舟不受其故人为卿相招相见竟不徃诣马炳然字思进内江人成化辛丑进士知嘉鱼民有为人作状牒者炳然召而问之曰汝当安分畏法何至为人造讼乎对曰穷无以养聊活家人耳炳然自责曰不富焉能教厚其资使力本自是公门游食者悉遁去【以上旧通志】
　　王介明一统志侯官人治间知咸宁甫下车询民疾苦奸吏猾胥自去编丁产定赋役修宫观桥梁以赎锾易谷万石正徳乙巳饥全活甚众调江夏吏民不忍舎
　　李东字元震明一统志番禺人治中知兴国置豪强十数人于法讼以息州多逋负征一缓二输无愆期勤于校士众务咸举
　　李鋭字抑之安福人治中进士知崇阳积谷数万石正徳四年邑荒全活无算
　　姜溥字希广广徳进士治间令嘉鱼邑濵江水数为患乃自百疋山修长隄二百余里以捍涨溢萧立业字勤斋新喻贡士嘉靖中知咸宁亷慎恤民轻徭薄赋吏奉法无所容私仿古行荒政治行为当时最
　　莫扬字子克吉安进士嘉靖末知江夏时奉文丈量率里老誓神揖弓正再拜曰愿若属成令长美众感泣虽穷山深谷无敢髙下其手又力行条编法邑人赖之嵗旱防服蒲伏道旁大如注迁刑部主事卒于官不能殓楚人在京者捐资防葬
　　李有朋号乐吾东阳举人令武昌邑旧无城郭申请建造不期年雉堞雄立又建澄清楼不尽亭以培县基修文星塔东臯祠以疏学脉
　　黄应龙字讱斋顺徳举人万厯间令武昌嵗饥捐俸籴粟施糜粥三月复请蠲田赋十之六民免殍离胡嘉栋西华人万厯间授武昌推官时税监陈奉纵羣校百余人鱼肉楚民商贾不行司道至有与结弟兄者独栋与巡道冯应京意合共持风纪尽逮羣校薛长儿等置之死珰稍敛戢
　　顔文选字防之宣城进士万厯间令江夏狱无滞囚潞府请湖田力为谏止又金口垱民房七百余间江坍火燬力请捐其租民皆徳之【以上旧通志】
　　徐日久三楚文献录字子卿西安人万厯庚戌进士令江夏知民苦嵗输为胥吏侵食乃定期使自封投柜积弊一清委筑江隄路隄及嘉咸蒲江四县长隄三役并兴次第告竣而民不扰又为六条训民上书楚藩下白金五百两赡诸宗之贫困者乙夘分校文闱所得皆名士后以循异擢去
　　周曰庠临川进士万厯癸巳任咸寕令澣衣蔬食氷檗自持邑东北近湖城且就圯建请筑隄捍之城以不隤【旧通志】
　　厐一徳字与防南海人万厯间知嘉鱼学优徳重奬掖士子多所成就刻题名碑后续祀二贤祠
　　葛仲选字澹渊河西举人万厯间任嘉鱼修筑诸隄保障黄湖口水不为灾复建岳公楼修铁桥亭拜风台陞任去民祠祀之
　　吴仁萍乡人万厯间由选贡令大冶值通行丈量躬履田野熟谙弓歩人不能欺册成井井尺寸不忒数十年遵之
　　杨方盛字戒夫鹤庆进士万厯间知大冶礼节不少假借元旦诸生称贺坐定盛徐曰今日某某不出可以征品诸生皆慙清钱谷汰吏胥四境大治【以上旧通志】
　　蔡士用字汝贤邵阳人万厯间任蒲圻谕禔身耿介取予不茍诸生越礼者正顔责之不少假借陞徳安府教授绅士立碑于学题曰泮水甘棠【郡志】
　　倪斯字禺同巴县人万厯壬辰进士令蒲圻立社仓审里甲除衙蠧正风俗称贤令者以倪为首宣大勲字荩孚防化人万厯癸丑进士初令黄安调知蒲圻以盘石湖水涨每浸没田禾筑隄绵旦十里名宣公隄
　　林增志字可任瑞安人懐宗戊辰防魁知蒲圻留心爱养慎刑赈饥筑隄防纂邑志修学课士一时获隽者多出其门
　　邹逢吉字五从湖口人懐宗丁丑进士令武昌值峡山土冦倡乱领阃帅刘承应捣平之暇即延诸生讲道论艺时流贼蹂躏江黄吉与邑绅士分门防守又立龙虎二营仿戚继光阵法令武举石补天督率训练贼闻而惮之后行取入京值闯逆犯阙被执不屈死
　　陈鉴字子明广东举人懐宗时任江夏谕日聚生徒讲论经义博综风雅不责脩脯庚午应贵州闱聘所得皆知名士
　　郑学陆字翼宣西安举人懐宗时令大冶时盗贼盛起陆计擒巨魁柯笃生等数十人丁丑峡山吕瘦子叛独运方略与守道袁继咸协力灭之【以上旧通志】徐学顔
　　李毓英
　　汪文熙
　　戴良瑄
　　曾栻
　　李之秀
　　王良鉴【以上俱详忠臣志】
　　皇清官抚邦字绥之蕲水嵗贡顺治间任大冶训学问该博诗古文词卓然名家善书法常自防谦其言呐呐至于教育人材惟恐其不尽成也披荆立学尤为劳勚有琦玗诗草
　　盛治字霖襄江都人顺治己丑进士令通城县城被闯献焚烬治招民入城给官地使建市防嵗荒捐赀买谷三千余石赈之虫虎为灾防祷于城隍害悉除
　　谢鑅字碧岩广东英徳抜贡康熙十三年任大冶令有奸民黄金龙之变同守道徐惺止诸路进勦兵惟用乡勇以次缚其魁邑免蹂躏【以上旧通志】张芑【详忠臣志】
　　鹿兆图山东贡士顺治五年令武昌兵燹之余招垦田地抚辑流亡凡催科折狱不尚严峻民皆化之清介自守而葺学课士则捐囊不惜陞汾州同知行李萧然有做官不爱钱起身无盘纒之謡祀名宦
　　邱象升山阴人顺治乙未进士康熙丙午通判武昌值通城民因积逋聚噪单骑徃谕开诚布公众感悔输纳恐后其征收南漕除陋规清积弊督理捕务搜剔奸宄吏民畏服祀名宦
　　汉阳府
　　唐杜公失名开元末为沔州牧与李白相友善有恵爱于民时人以杜公呼之【旧通志】
　　贾载至徳中为沔州刺史贾至秋兴亭记载吾家之良也理沔州未期月而政和于讼堂之西因髙构宇不出户庭在云霄矣
　　宋程遹先世中山人迁洛阳太宗时徙黄陂令清谨过人卒于官赠司空【旧通志】
　　程珦字大中明一统志黄陂县尉先是珦父遹令是邑而卒珦因寓居后为尉有恵政邑人思之二程夫子生焉
　　张先字子野开封人天圣二年进士为汉阳司理参军遇人浑浑不见圭角而志守端直临事果决【旧通志】
　　游酢宋史列传字定夫建阳人第进士晚得监察御史歴知汉阳军视事之余召士讲明性命之学风俗丕变
　　张汝眀宋史列传字舜文庐陵人徙居真州徽宗时佥书汉阳判官田法行授牒按境内使四隅日具官吏所至即躬临阅实雨雪不渝吏不得通赇贿而税均于一路
　　胡敦实字观光靖安人绍兴初为汉阳幕官保全辰倅何兊以忤秦桧罢【旧通志】
　　黄干宋史列传字直卿闽县人宁宗时知汉阳军所至重庠序先教养值嵗饥籴客米发常平以赈请罢移粟禁籴之令且告籴于制置司旁郡饥民辐辏愿归者给粮愿留者给庐民大感悦尝上筑城储积议于廨后鳯栖山为屋馆四方士立周程游朱四先生祠
　　曹彦约宋史列传字简甫都昌人第进士孝宗时汉阳缺守檄摄军事时敌人大入彦约访土豪得许卨赵观党仲升等敌围安陆游骑闯汉川彦约授方略击走之以功进知汉阳军
　　刘刚中字徳言光泽人嘉定间调汉阳簿与黄干友善切磋之益居多【旧通志】
　　徐安民明一统志理宗时知汉阳军修城建公宇祠坛捐俸不取于民植松杉榆栁三万余于郭内后无一人忍伐者
　　元卢克治字仲敬开州人明一统志汉阳守时郡邑新附人心汹汹克治布宣上徳抚慰绥辑一郡向化冯翼吉安人第进士任汉阳丞以清雅见称【旧通志】秦文郁开封人明一统志汉阳尹政声大着民懐其徳
　　许弼字贤辅益都人明一统志汉川尹政教休明徳行显著民心悦服
　　明胡兴福洪武中以明经令汉阳招集流亡抚恵疮痍垦辟草莱疆理土田创置署宇百废皆举而民不知劳焉
　　程瑞本郡人洪武初守汉阳肇建廨宇修立城楼招抚流移居民安堵【以上旧通志】
　　苏恭让玉田人明一统志洪武初守汉阳为政简而明严而不苛郡有重役輙诣上官反覆陈説多得减省
　　赵庭兰徐人明一统志洪武初令汉阳能爱民任事朝廷尝遣使征陈氏散卒他县多以民丁应兰独言无有鸠工简材创置县治民不告劳
　　刘拱宸字守中吉水人洪武二年以贤才荐知黄陂县性亷洁邑民郭俊英掘地得黄金极多以三斤十二两进拱宸正色却还之时文庙倾頽与广文周贤合力捐建补葺二程读书处访得裔孙名祖川者令其守防暇即训课士子一时人材蔚起在任七年士民纪其善政十二条于石以志不忘后以老乞休贫不能归遂家于陂
　　王叔英字原采黄岩人洪武中令汉阳值嵗旱斋沭恳祷甘雨遂降后雨不止复祷于神即霁着有汉阳祷神文二篇【以上旧通志】
　　杨观上饶人明一统志洪武间令汉川轻徭薄赋弭盗修学政行讼清百废俱举
　　王恭字克庄静海人洪武中以苏州守谪汉阳同知老成持重体恤民隐有古循良风去任行李萧然孟骥字子良徐州人洪武中为汉阳府推官忠直亷干后陞贵州布政使
　　龚岩崇明人洪武中由举人令孝感修学校劝农桑律己严明吏民畏服
