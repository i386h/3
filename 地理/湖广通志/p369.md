<!-- { "loadSidebar": true } -->
　　梦蝶真人貌黄槁篱落逢花须醉倒雅闻花光能画梅更乞一枝洗烦恼扶持爱梅说道理自许牛头叅巳蚤长眠橘州风雨寒今日梅开向谁好何况东坡成古丘不复龙蛇看挥扫我向湖南更岭南系船来近花光老叹息斯人不可见喜我未学霜前草画尽南枝与北枝更作千峯倚晴昊
　　太平寺慈氏阁　　　　　　　　黄庭坚
　　青玻瓈盆插千岑湘江水清无古今何处拭目穷表里太平飞阁暂登临朝阳不闻皂盖下愚溪但见古木隂谁与洗涤懐古恨坐有佳客非孤斟
　　岳阳书事　　　　　　　　　　杨　时
　　洞庭水落洲渚出叠翠疎峯逺烟没重楼百尺压髙城画栋沉沉倚天阙湖光上下天水融中以日月分西东气凌云梦吞八九欲与渤海争雌雄澄澜无风雨新霁一目万顷磨青铜琉璃夜影贮星汉骑鲸巳在银河中湘妃帝子昔何许但有林壑浮青空苍梧云深不可见遗恨千古嗟何穷须臾晦冥忽异色风怒涛飜际天黒乘陵濑壑走魑魅渟滀百怪谁能测忽看舟子玩行险更欲飞防借风力安得晴云万里开依旧寒光浸虚碧
　　黄陵庙　　　　　　　　　　　苏　轼
　　江边石壁高无路上有黄牛不服箱庙前行客拜且舞击鼓吹箫屠白羊山下耕牛荒硗确两耳磨厓四蹄湿青刍三束长苦饥仰看黄牛安可及
　　题五士游岳麓　　　　　　　　张　栻
　　闭门六月汗如雨出门褦襶纷尘土文书堆案曲肱卧梦逐征鸿过前浦西山突兀不可忘勇徃政须求快覩朝暾未升起微风中流咿哑挟鸣橹长林秀色巳在望有如出语见肝腑意行爱此松隂直眼明还喜碑字古高低梵释看幽居深隠仙家开閟宇忽看宫墙髙十丈学宫峩峩起邹鲁斯文政倚讲磨切石室重新岂无补危梯直上不作难横栏截出可下俯惟兹翼轸一都防往事繁华杂歌舞变迁反覆宁重论昔日楼台连宿莽迩来人物颇还旧岂止十年此生聚泉流且循除华表鹤来语炎风知不到山林茗盌蒲团对香缕鼎来杖履皆胜引季也亦复同歩武洛阳年少共白头三闾大夫良自苦一笑便觉真理存高谈岂畏丞卿怒不图画僧圣得知貌与儿童作夸诩请君为我添草堂风雨潇湘守环堵
　　荆州歌　　　　　　　　　　　陆　游
　　楚江鳞鳞緑如酿衘尾江边系朱舫东征打鼔挂髙防西上徜徉聨百丈伏波古庙占好风武昌白帝在眼中倚楼儿女笑迎客清歌未尽千觞空沙头巷陌三千家烟雨冥冥开橘花峡人住多楚人少上铛争入茱萸茶明
　　赤壁歌　　　　　　　　　　　方孝儒
　　东夏口西武昌赤壁峭絶当中央奸雄将军气盖世败卒零落惭周郎得鲈鱼沽美酒就黄州谒苏子谪向江湖动星斗噫歔欷曹公气势苏子文章人物销铄尘迹荒凉惟有江水千古万古共流长
　　鹿门山　　　　　　　　　　　薛　瑄
　　西来汉水浸山根舟人云此是鹿门峭壁苍苍石色古曲迳杳杳藤萝昏乱峯幽谷不知数底是厐公栖隠处含情一啸江风清双橹急摇下滩去
　　云溪古松歌　　　　　　　　　何景明
　　岳州地多古松树千株万株植官路故老犹能记嵗年行人不解知朝暮临江西来烟雾起夹谷连山一百里黛色寒通七泽云秋声夜卷三江水郡城之北江水东鄂王祠庙丹青空英雄为谟本宏逺古木至今多烈风忠魂义魄知何在故物依然见遗爱繁枝百世人不剪直气千寻我当拜六月前过蒲圻城古松隂中三日行空山倒树雷雨黑盛夏常贮炎风清邮亭传舍总萧瑟郁抱烦襟亦飘逸廻岩峭壁奔洪涛老蔓长藤飜白日只今复向巴丘道野草渐多松渐少仄径孤根半蚀苔夕阳几树空垂茑昔时所见合抱材断枝落叶随蒿莱过客山中想清籁行徒道上愁黄埃辇山舆岭万千重半作豪家楼上栋古人之力今人劳大厦明堂不得用年年官吏催斧斤故老虽怒那敢嗔傍枝出地子成树野妇山樵摧作薪驿前数干聊可数我复见之再三抚霜皮露甲如虬蟠雾鬛烟鬟学龙舞隂森气象凛犹昔翠色长标不可侮荒林旷野识者稀终为谁家起廊庑囘首鄂庙秋山阿庙前之树无髙柯神呵防亦徒尔英灵不返将如何逢人且无怨摇落志士胡为伤轗轲君看世事尽如此防剑听我松前歌
　　送刘大夏归东山草堂歌　　　　李梦阳
　　东山有草堂缥缈云峤孤前对祝融峯下瞰巴陵湖明公昔时此堂居麋鹿熊豕当窗趋洞庭日落风浪涌倒影射堂堂欲动惨淡惟闻紫芝曲独善不救苍生哭先帝亲裁五色诏老僧曽受三朝禄此时四郊多战声曵履谒帝登承明谢安笑却淮淝敌韦臯坐测氐羌兵九重移榻数召见夹城日髙未下殿英谋宻语人不知左右微闻至尊羡自从龙去不可攀公亦卧病思东山湘娥含笑倚竹立山窈窕堂之侧上书告老只欲归圣防优容意凄恻内府盘螭缕金织赐出倾朝皆动色白金之铤红票记寳钞生硬鸦翎黒崇文城外水云白是日观者涂路塞城中冠盖尽追送尘埃不见长安陌人生富贵岂有极男儿要在能死国不尔抽身早亦得君不见汉二疏千载想慕传画图即如草堂何处无禄食腼窃胡为乎乃知我公真丈夫呜呼乃知我公真丈夫
　　送王公济归武昌歌　　　　　　李东阳
　　武昌何雄哉髙藩巨镇天为开舜遣神功下疏凿始见长江大汉衮衮从空来连山奔腾若奔马三十六矶水如泻平川渺原茫茫瞥视孤城如一瓦英雄割据三千年圣代乾坤尽陶冶翚飞井络周沓平其间不独帆樯往来者吾尝南游呉西入楚登胭脂望鹦鹉夜月山横赤壁坡晴沙日射黄金浦是时懐故乡吊前古吴周黄晋陶庾奸如曹瞒猥黄祖余子碌碌安足数方今修文复偃武家诗书士冠组地灵人杰真快覩予独无能愧乡土王君磊落人中豪十年书剑随游遨抚挥七弦动流水防染万象归秋毫有时纵笔作词赋出入经史窥风骚岂徒文思比唐勃应遣颂声如汉褒南宫宋举不一荐骏马未脱盐车劳君今拂衣去京阙瀛海浩荡蓬山髙髙歌向空空宇濶白日鼔枻凌风涛昔作鳯朝阳今为鹤鸣臯擕手欲止之江流正滔滔丈夫离别各有志不学世上儿女声嗷嗷赠君明月为钩虹作线归向江头掣巨鳌
　　镡上送僧归衡山　　　　　　　林　鸿
　　上人孤闲似野鹤十五出家住衡岳说法能超最上乘持心不受羣疑缚世上谁知来去踪南窥大华北游嵩衲经雁宕千峯雪定入峨嵋夜半钟于今戒臈青松古犹恋慈航到东土杨桞舟中九曲云笋皮笠上三山雨昨夜归心绕楚天西风杖锡又茫然化龙潭畔清秋别回鴈峯头旧日禅
　　禹碑歌有序　　　　　　　　　杨　慎禹碑在衡山絶顶韩文公诗云云详诗语始终公盖至其地矣未见其碑也所谓青字赤石之形模蝌蚪鸾鳯之防画述道士口语耳若见之矣发挥称赞岂在石鼔下哉迨宋朱张同游南岳访求复不获其后晦翁着韩文考异遂谓衡山实无此碑反以韩诗为传闻之误再考六一集古録赵明诚金石録郑渔仲金石畧之三家者古刻胪列独不见所谓禹碑者则自昔好古者流得见是刻者亦罕矣碧泉张季文得墨本于楚持以贶予予乃抚巻而叹曰嗟乎韩公所谓事严迹閟莫窥者信乎不然何三千余年而完整无泐如此何昔之晦何今之显晦者何或翳之显者何或启之神饫吾嗜不必以生世太晚为恨也巳作禹碑歌以纪之虽孱下之词不足以影响韩苏然阐幽搜竒继絶表微固亦二公之雅意乎
　　神禹碑在岣嵝尖祝融之峯凌朱炎龙画傍分结搆古螺书匾刻戈锋铦万八千丈不可上仙扃灵钥幽以潜昌黎南迁曽一过纷披芙蓉搴水帘天柱夜瞰星辰下云堂朝见阳辉暹追寻夏载赤石峻封埋古刻苍苔黏拳科倒薤形已近鸾飘鳯泊词何纎墨本流传世应罕青字名状人空瞻永叔明诚及夹漈集古金石穷该兼胪列箴铭暨欵识横陈□和釡胡为至宝反弃置捃摭磨蚁捐乌蟾又闻朱张游岳麓霁雪天风飘佩襜搜竒索秘迹欲徧舂唱撞和诗无厌七日﨑岖信有觌一字膏馥宁忘拈非闗嵽嵲阻登陟定是藤葛笼窥觇好古予生嗟太晚拜嘉君贶情深忺老眼増明若发覆尺喙禁断如交箝七十七字挐螭虎三千余嵗丛蛇蚺忆昔乾坤漏息壤荡析蒸庶依笭掺帝嗟懐襄咨文命卿佐洚洞分忧惔洲并渚混没营窟鸟迹兽迒交门檐朅来南云又北梦直罄西被仍东渐黄熊三足变鮌服白狐九尾歌厐袡后乘包湖受玉箓前列温洛呈畴占永奔窜舞那辞胝平成天地尤垂谦华岳泰衡祗平定郁塞昏徙逃禺噞文章绚烂悬日月风雪呵防环屏黔君不见周原石鼓半巳泐秦垌诅楚今皆殱此碑虽存岂易得障有岚霭峰嵁巗跫音夐絶挂藜藿吊影防瑟森櫹柟湘娥遗佩冷斑竹山结旗零翠蘝造物精英忌发泄祗恐羽化难留淹欲摹墨本镌崖壁要使好事传缃缣著书重订琳琅谱装帖新耀琼瑶籖麝煤轻翰蝉翄搨烦君再寄西飞鹣
　　武当歌　　　　　　　　　　　王世贞
　　黒帝不卧防宫再佐眞人燕蓟中乾坤道尽出壬午日月重朗开屯防人间大小七十战一胜业巳归神功久从北极受尊号却向西方称寓公武当万古郁未吐得吐居然压华嵩是时岂独疲荆襄雍豫梁益皆为忙少府如流下白撰蜀江截云排豫章太和絶顶化成似玉虚彷佛秦阿房南岩宏竒紫霞丽甘泉九成差可当十年二百万人力一一舍置空山傍呜呼英雄御世故多术卜探符皆恍惚不闻成祖帝王须曽借元天师相发汉武空邀王母过髙真不显宋宣和功名虽盛毋乃晚混沌时来当奈何
　　登岳阳楼望君山　　　　　　　杨　基
　　洞庭无烟晚风定春水平铺如练净君山一防望中青湘女梳头对明镜镜里芙蓉夜不收水光山色两悠悠直教流下春江去消得巴陵万古愁
　　挽熊烈女　　　　　　　　　　梅国桢
　　贞也二游广漠野眼中有泪不易洒谁家有女节独苦惊看不觉泪如雨百年恩爱在结盟结盟为重恩爱轻一朝夫壻不可活我身可许股可割割股事夫即以身肯令夫死从别人以口齧土土欲摧天地为我収尘埃以头触棺棺欲裂棺上殷殷头上血血汚麻绳还自缢其如亲戚纷相卫便生只有灰中烬可怜对面不相信晓来含泪若为妆起向阿姑与爷娘我今从尔勿复忧但令独处守即休回身阖户声吼吼天地反覆山川走又如雷电砰风雨驶破门巳作触柱死自古岂无臣之忠高牙大纛金门通又岂无妇之节合欢双带同心结岂如女未入夫门生死寻常由一言首阳之薇空复青汨罗千载流浊泾倐忽纲常标阃阈顿令山水生顔色男儿拚此七尺躯龙逢比干俱丈夫仰天血泪堕肝胆一滴能教沧海枯
　　天柱峯观月出歌　　　　　　　徐学谟
　　虹桥谁鎻千尺铁天梯云栈开嶻嶪飞鸟廻翔铩羽翰轻身直上云霄阙紫霞山人白羽裳绛节飘飘罗我旁松涛防防卷烟雾双童把赠明月光东林猿啼西虎啸箕坐风头欲狂呌不知三界何许俯视防蒙通一窍千山万山森防排小星大星当面廻光芒荡射天河倒欲与浊世洗浮埃太华如拳江汉立醉来翻觉天地窄振衣千仞歌者谁南纪飘零老賔客
　　客星山歌　　　　　　　　　　黄　溥
