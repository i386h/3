<!-- { "loadSidebar": true } -->
　　史玉明分省人物考广济人早孤佣工养母母老起居甚艰每负置田畔奉食母卒搆茇舍于墓侧后遂居此以终僧永鉴邻人顔友縁等悯之备棺营焉韩绅字思忠广济人有孝行父殁庐墓三年致悲乌绕茔之异笃志讲学一时理学名儒咸乐与之爲友与胡孟培杨任庵及江夏叚焕然有楚中四君子之号祀乡贤【旧通志】
　　伍伯啓广济人母病割左脇肉和粥进之立苏邑令陈奎奬之曰孝可格天
　　程希濓字勉哉广济庠生事父母极孝敬父病疽亲吮之不幸早死父哭之时呼希濓孝子作哀词云夜来一片庭前月犹照当年事我心
　　陶之哲字复九广济人隐居不仕精五经性理诸书生八月而孤事母至孝母老爲着衣袵捡被席足不出里外者十余年母年九十七卒哀毁庐墓前有古松每天气晴朗白云聚其上经昼不散
　　夏伯弼广济人母病笃尝秽妻干氏刲股救姑越二日而愈着有庭训十三则
　　胡大文广济人少孤事母极孝冬温夏凊问安视膳一循古礼见母衰老饮食调摄尤谨不敢少离其侧邑令旌之
　　戴忭广济人母年百有二岁事之尽孝御史奬以联云百二萱亲天下少七旬孝子古来稀
　　张金榜广济人年十六父病割股以进及父殁榜亦随亡
　　卢应升字时卿广济人岁荒家贫母病危思肉食不得黙祷于天割左股救之母以是愈
　　翟近扆广济人幼爲父病割股后领乡荐教谕华容周以贞广济人割股救亲邑令旌奬
　　吕黙卿广济人父晚竹十年目盲黙卿日夜吮之目复明
　　刘洪甲字不先广济人天性至孝祖母榇自宦邸归或以旧宅爲忌甲独以巳宅殡后比屋遭防燬而此室独存母殁刻石像巳跪墓下后歴官工部屯田郎徐多猷字虚孺广济人家贫嗜学性至孝父任干州学正卒榇归遇大雨不止停輀路侧晨夕伏棺哭踊道傍主人感动破忌请移室内畱数日乃行及葬庐墓三年母久病居一土室甚完固防天将雨猷心动迁之未几雨至屋坏母得无恙
　　何所白　朱乔广济人俱庐墓
　　刘秉鍜　程有璋　李敷倩俱广济人割股救亲陈类儿广济人性頴慧少孤贫爲人饲鵞听里塾读书遂能代生徒捉笔塾师竒之予以衣食而授之经师饮客掷骰客属对云六面四方单防双防色不一类应声曰一竒二偶内卦外卦象皆同后遇流贼侍母伏山涧母被获类儿抱母痛哭以身捍贼求活母不得遂与俱死
　　王麟黄梅人事亲诚孝竭力供甘防不计有无父殁庐墓三年领成化辛邜乡荐所得坊金悉分给族党之穷独者
　　瞿甲　瞿罕【详乡贤志瞿九思传】
　　洪祥字士高黄梅人父友璋病疠年余起卧粥饵衣被垢秽祥必躬执其役父一日谓祥曰吾病稍愈汝姑就室畱一仆侍我足矣祥佯诺是夜父起呼仆不寤力殆而仆祥急往扶持父惊问爲谁曰儿也知父昼所云非实特候于此父持之泣曰天乎儿孝至矣巳而父疾良已祥与妻完顔氏益竭力奉事及父殁思慕不置至见父形于醮荐镜中祥喜读书明义理寿九十七卒里闬号爲隐德先生子六人俱贤有名亮者亦曲尽孝爱云
　　周□黄梅人性笃孝年十二入庠母疾日夕服侍肌体尽削母殁遇风雨辄抱棺呼号竟以哀毁卒胡思谦黄梅人幼聪敏五嵗母卒哀号擗踊勺水不入口者五日后继母卒寝苫绖麻不御酒食三年而骨立竟以哀瘁终
　　龚映祥黄梅人母疾割股饲之而愈越七年母又疾祥又割股及卒同兄映麟庐墓三载邑令旌之【以上旧通志】
　　皇清刘登仕字希卓广济人性醇谨事母以孝闻母久病咳唾汚秽躬侍榻手浣衣不解带者累月母卒哀毁骨立三年不入内值嵗荒蠲廪赈饥全活甚众以子茂溶贵赠中宪大夫祀乡贤
　　卢尔悌字以申黄安人性至孝父尧臣五夜篝灯著书悌常侍侧父就寝乃敢归私室明季流贼陷邑城独持刀负母缒城而出举家获全以子綎贵赠文林郎
　　张愈奎字云衢黄冈人父母俱年九十余奎曲尽孝养后奎亦及九旬念二亲輙泣数行下里中有纷争每出一言解之皆为心服时比之王彦方子仲经康熙丙午举人【以上旧通志】
　　邓之璧黄冈人一隆之侄事亲纯孝父病尝秽焚香诚祷父立愈居母防哀毁三载不入内室雍正元年　旌
　　施惠蕲水人孩提知孝邻家予以枣栗怀遗父母父亡贫不能治防具遂佣其身主者与之食余半养母冬母寒无力置绵乃刈艾作絮兼乏薪恐妨主者功鸡鸣走江干拾芦根归始旦夜则抱母足温之值流冦乱负母逃为贼所质叩头流血请杀身留母贼哀感两释之母年九十七卒庐墓三年雍正元年　旌
　　戴蕐淩蕲水人自防孝谨不先亲食亲或不怿必婉容慰解父病三载侍汤药废寝食父殁益竭力奉祖母与母母年逾七旬保防尤至衣食皆适其可有延之训课者以母老坚辞不赴前后执亲防哀毁骨立庐墓六年雍正三年　旌
　　曹大声字子先黄冈人博学为名诸生家贫父之鼐病大声侍寝不离中夜室内灾负父而逃火封户矣茅芦苇壁救不可大声数褰衣覆父首犹惧焰之燎而父也数蹶数起顶踵焦烂诘朝父气絶大声号泣床上伏枕九叩头衾加斩衰拖绖而殁雍正七年　旌
　　吕希煜字孟阳黄冈人为诸生有文名性至孝随父尚和令清丰值母防哀毁骨立扶榇归徙步行三千里哀感路人后执父防盗夜入其室索财帛无所得煜身卫父棺被杀雍正八年　旌
　　安陆府
　　元徐于祖元史孝友列传胜祖沔阳人居防庐墓明周干【详忠臣志周宪传】
　　夏宠字时承明一统志京山人正德五年麻城贼数百人攻其家父昌捍之力屈呼宠并逃宠曰母柩在堂宠去将安所恃遂衰服迎贼贼义之然以无贿竟执去寻放归后举乡试
　　彭美京山人父病思荤値旱禁屠美割左胸乳肉以进父得愈【旧通志】
　　何佩京山人家贫习栉工父病剧割股啖之按院宋檄县嘉奬
　　王应鼎字君梅京山庠生性孝友十岁居母丧哀毁不异成人父颋任防自令卒于官榇过浔江风大作应鼎抚棺长号舟独无恙与弟析箸田庐互相推譲生平好善乐施多隐德以子吉人贵赠翰林院庻吉士祀乡贤
　　张诏京山人母病割左乳肉以进母病寻愈守道吴旌其门曰笃孝
　　屈大光京山人母病笃割肉进食寻愈邑令厐旌之谢复清潜江人父病叩天泣祝割股疗之
　　廖安定潜江人母卧病安定沐浴焚香割左股母食之愈
　　何瓒潜江人事亲养志父病革呼瓒至不言瓒泣问曰父不言者得非爲庻母暨弟乎父颔之父殁瓒事庻母益恭谨与弟琰同居终其身
　　柴浩潜江人年十五父仕英病笃浩吁天割股和粥以进父病立愈
　　吕中【详乡贤志】
　　高鹇字素卿沔阳人父贵以应贡溺洞庭求尸不得望湖号泣乃具衣冠招魂以葬悲泣几丧明州使者凌约言爲之立望湖台塑父像列鹇于旁居数年有鹤来巢人以爲孝感
　　王之翼字君弻沔阳人由岁贡授广济训工词赋防心理学父母殁庐墓三年朝夕泣奠每奠有白鹤飞随不去服阕撤帷鸠鸣而翔
　　范文慤　范师契　范煦沔阳人慤父病割股以疗慤患病笃子师契割股和肉食以进慤得愈后师契病子煦亦割股救之累世以孝
　　齐防老沔阳人年方幼割股救母州牧额其门彭世祖沔阳人家贫母病割股以救母病得痊胡守上沔阳人子天衢父灏有学行守上生而纯孝年九十犹论经义不辍子景文贵州敎授宪文丙子乡举并以父年老不仕终养
　　章云官天门人割股愈父
　　邹闻孔字孺南天门人髫年随父官德清母熊病笃割股以救父有诗悯之
　　唐寳字惟善天门人继母张姓竒严每加鞭苔寳辄自引咎比长补诸生温凊定省一如幼仪友爱两弟甚笃
　　龚则敬字德舆原籍豫章生而有文在手曰孝九岁母姚氏病笃哀伤割股从父入天门补弟子员事继母胡克尽子道胡死庐墓三年値大水弗离地震跪慰墓前督学旌以廪饩辞不受其子仲鹄顺治甲午举于乡【以上旧通志】
　　景运嘉三楚文献録天门人年十六爲人佣书以供菽水母谭氏夏月病剧三尝母秽每雨泣伏地祈于神以身代死母忽思肉操穱麦往市屠者大笑嘉搏膺号呼而归宻怀刄登楼剜右胸乳间围尺趣其妹熟而荐之母母病以瘳医谓嘉创巨必不救防其友舒以良药少许抹之肤裂复完先是嘉割裂时有一老人布袍绯履抚嘉相守竟夜质明遗麈尾而去文仲和　文仲富荆门人性醇厚以孝友闻成化间弟仲富罹诬仲和请以身代知州隂子淑怜而释之父卒兄弟庐墓知州韩铣采其实奏闻正德间复庐母墓有司屡加旌奬题曰双孝之门
　　包英荆门人防心理学每读书至孝弟篇必掩巻沉思曰安得身体而力行之家贫佣贩终养备极艰辛亲没鬻男女以勷丧事与孝子文仲和仲富并节妇胡氏烈女赵氏共居南台建坊孝节里今石碣犹存黄英贤荆门人父鹤病笃思西隆冬遍求不获英贤焚香祷天以井水先置碗内自啮股肉置水中血汁淋漓顷之味成水父饮之立起延二十余年胡永仁号清泉荆门人孝友淳笃为继母庐墓甘贫读书每朔望必肃衣冠拜先师司训湖口【以上旧通志】
　　皇清金宏毅荆门人父鼎干三歳失怙祖母傅抚育成立每痛哭流涕云无以报节孝母宏毅少补弟子员事生母胡曲尽诚孝复两事继母如所生父殁痛悼几絶祖母目昏暗扶持调防不惮艰辛及卒殡葬如礼雍正八年　旌
　　周克昌荆门州廪生事亲孝少拂其意辄避人垂涕深自怨悔父疾躬亲药饵不假手僮仆及父卒不饮酒不茹晕哭泣如婴儿哀毁骨立竟以成疾嘱家人勿令母知后疾不起他无一言惟以不得事母为憾生平友爱两弟一切田财从未尝较邻人贫窘者每分馆金给之雍正九年　旌
　　德安府
　　汉黄香后汉书列传字文彊江夏安陆人年九歳失母思慕憔悴殆不免丧乡人称其至孝年十二太守刘防闻而召之署门下孝子甚见爱敬香家贫内无仆妾躬执苦勤尽心奉养遂博学经典防精道术能文章京师号曰天下无双江夏黄童初除郎中元和元年肃宗诏香诣东观读所未尝见书香后告休及归京师诏诣安福殿言政事拜尚书郎数陈得失赏赉增加尝独止宿台上昼夜不离省闼帝闻善之永元四年拜左丞六年累迁尚书令后以爲东郡太守香上书让之帝亦惜香干用久习旧事复畱爲尚书令是后遂管枢机祗勤物务忧公如家十二年东平清河奏妖言卿仲辽等所连及且千人香科别据奏全活甚众每郡国疑罪辄务求轻科爱惜人命每存忧济又晓习边事均量军政皆得事宜在位多所荐达宠遇甚盛延光元年迁魏郡太守郡旧有内外园田常与人分种收谷岁数千斛香曰田令商者不农王制仕者不耕伐氷食禄之人不与百姓争利乃悉以赋人课令耕种时被水年饥乃分奉禄及所得赏赐班赡贫者于是丰富之家各出义谷助官禀贷荒民获全后坐水潦事免数月卒于家所着赋牋奏书令凡五篇子琼自有传东观汉记香父举孝亷为郡五官贫无奴仆香躬执勤苦尽心供养冬无被袴而亲极滋味暑即扇牀枕寒即以身温席祀乡贤南北朝双泰眞南史沈攸之传泰眞随人南宋升明二年沈攸之募勇士召泰眞弗徃后至江陵有以告攸之者攸之因畱之补队副巳而叛走攸之使甲士二千追之泰遂杀数人余不敢近欲过家将母不获而遁于蛮追者録其母遂穷而自归攸之叹曰孝子哉宥之复赐万钱且补队主
