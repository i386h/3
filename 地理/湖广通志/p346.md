<!-- { "loadSidebar": true } -->
　　崔婆井在府西武山下崔婆宅明一綂志宋张虚白举进士不第辟谷游武陵崔婆尝饮以醇酒虚白仙去指舍傍隙地掘井得泉甘冽如酒人争市之后郡人余安遇虚白于扬州因寄诗曰武陵谿畔崔婆酒天上应无地下有南来道士饮一斗醉卧白云深洞口今井犹存而泉非昔矣
　　桃源县
　　采菱城在县东二十五里城傍白马湖产菱甚美楚平王筑城又有采菱亭刘禹锡采菱行白马湖平秋日光紫菱如锦防鸳翔荡舟游女满中央采菱不顾马上郎争多逐胜纷相尚时转兰桡破轻浪长鬟弱袂披参差钗影钏文浮荡漾笑语哇咬顾晚晖蓼花緑岸扣船归归来共到市桥步野蔓系船萍满衣家家竹楼临广陌下有连樯多估客携觞荐菱夜经过醉踏大隄相应歌屈平祠下沅江水月照寒波白烟起一曲南音此地闻长安北望三千里
　　漳江阁在县东
　　蟠桃巷在县治西明一綂志宋大中祥符间邑人开地见玉龛祥光照耀得大果九枚识者引汉武内传及博物志以为蟠桃
　　川上亭在县学南有石柜筑亭其上
　　仙迳亭在县南三十五里相传为神仙游憩之所摩顶松在县南三十五里瀹鼎池左瞿童飞升于此空心杉在桃川宫南围三丈余中空可容数十人皮青枝茂传植不知年所
　　炼丹台在桃川宫北唐瞿柏庭炼丹于此
　　桃花溪在桃川宫北唐张旭桃花溪诗隠隠飞尘隔野烟石矶西畔问鱼船桃花尽日随流水洞在清溪何处边
　　米井在县北九十里明阙士琦米井记略距灵岩数里溪傍有米井井中石子随水觱沸栗粟如米春秋不减不増
　　汤泉在县北一百里汤泉出谿数步岩屋覆其上才如釜上气蒸湿人面顷则炮灼不可畱手宋苏轼所谓其源殆可熟物也
　　龙阳县
　　连理木在县东大溪口水经注沅水又东合寿溪内通大溪口有木连理根各一防而凌空交合
　　张旭墨池在县西净照寺唐张旭善草书毎醉以手濡墨作书池水尽黒又有墨池亭图志云宋绍定间敛山刘子澄檄所部过龙阳香积寺访墨池见池亭俱废重辟之立石记其事今亭碑俱无矣明万历间刘之龙重建额曰云烟深处登其亭者东望洞庭西望阳山金牛居南芷江居北形势壮丽仙迹宛然清斯亭在县治北
　　泛洲古栢在县西北义兴寺府志华州回道人过此题诗二句于古栢上云勒马问船牛鼻渡钓鱼望月橘林洲好事者锯之片片皆字今所存枯枿亦复逾抱
　　沅江县
　　刘公城在县西三里明一綂志汉昭烈帝尝狥武陵长沙零陵桂阳四郡因立城于此
　　故关州在县东南六十里相传汉将关羽屯军处卧龙墨池在县西乌龙寺内相传蜀汉诸葛亮尝涤砚于此
　　楚贡亭在县治东南元王儒真楚贡亭记略宋祥符中封祀泰山按禹贡荆及衡阳惟荆州包匦菁茅遣使遍求至邑耆民王皓年逾八十能辨其茅一茎三脊芬芳殊甚奉勅赐王皓双帛擢授岳州助教其茅遂成额赋亭曰楚贡每嵗于内拜献春祀秋尝备供王祭焉
　　辰州府
　　沅陵县
　　酉阳城在城西汉书地理志武陵郡县酉阳应劭曰酉水所出
　　黔中故城后汉书南蛮传注黔中故城在今辰州沅陵县西
　　红字碑在县西北明溪口崖石上刻宋神宗命章惇经制蛮事诏并布衣张翘姓名
　　白雾驿在县东南五十里宋陶弼诗一曲青溪一曲山鸟飞鱼跃白云闲溪山岂要行人到自是行人到此间
　　拱辰楼在城内东隅
　　尊美堂　折冲堂　学爱堂俱在城内元亷访使张继建
　　泸溪县
　　旧县治在洗溪口俗犹呼县塲坪
　　崇山衞在干州镇溪所苖寨中崇山下元置以控诸苖明洪武中改置崇山守御千户所后废
　　辰溪县
　　巫阳城在县北巫当无字之讹汉书地理志武陵郡县无阳注无水首受故且兰南入沅
　　刘尚城在县东南五里汉建武中尚讨武陵蛮筑城屯此
　　藏书室在钟鼓洞中明一綂志传是穆天子藏书处正綂中有樵者入室见书白县今取之书随风飘去洗砂桥在大酉洞前为张果洗砂处
　　丹池在大酉山张果炼丹于此
　　瞿童井明一綂志在县南六十里瞿家寨井深数百仭瞿栢庭防时戯跃入井后自大酉山华妙洞出依善巻祠修道久之仙去
　　溆浦县
　　义陵旧县址在东南二里龙堆陇下汉书地理志武陵郡有义陵县水经注序水出义陵县鄜梁山治序谿其城刘备之秭归焉出五谿绥抚蛮夷亮率诸蛮所筑也
　　诸葛城在县南龙潭司后昔孔明驻兵于此旧址尚存
　　沅州
　　奬州城在平便溪口唐书地理志奬州龙溪郡长安四年以沅州之夜郎渭溪二县置
　　卢阳旧县在州东文献通考熈宁七年以潭阳县地置卢阳县
　　渭溪城在州西南一百八十里唐书地理志奬州有渭溪县
　　峩山城在州西二百五十里唐书地理志奬州有峩山县
　　龙标城在州南五十里唐书地理志叙州潭阳郡有龙标县
　　唐明皇御像在元妙观中旧传天寳中范铜为之赐各州观内此则赐奬州者宋熈宁中移置今观黔阳县
　　朗溪城在县东唐书地理志叙州潭阳郡有朗溪县诸葛武侯营有四一在渡口一在原神乡一在安江一在圫口皆孔明抚绥溪峒诸蛮驻兵之所遗址尚存
　　诸葛古城在卧龙岩居民旧于此避防有石灶传为武侯所置
　　麻阳县
　　锦州在县西四里唐书地理志锦州卢阳郡埀拱二年以辰州麻阳县地及开山洞置
　　龙门旧县在县西三十里唐埀拱中置寻省入麻阳招谕旧县在县东九十里文献通考熈宁八年并锦州砦人户及废招谕入麻阳县
　　富州在髙村宋史西南诸蛮传至道二年上亲祀南郊富州刺史向通汉上言圣人郊祀恩浃天壤惟臣州自昔至今为辰州墙壁障防五邑王民安居臣虽僻处遐荒洗心事上伏望陛下察臣勤王之诚因兹郊礼特加真命诏加通汉检校司徒进封河内郡侯黄陵城在县西四十里
　　永顺府
　　永顺县
　　飞霞阁在县治旧猛洞东
　　颗砂在旧猛洞北形圆色赤如一颗丹砂
　　保靖县
　　防溪城在县治旧茅坪东宋史诸蛮传彭氏世有溪州熈宁三年彭师晏纳誓表于朝归喏溪地五年复以马皮白峒地来献诏进为下溪州刺史防湖北提防刑狱李平招纳峒蛮张景谓等各以其地归版籍师晏遂降诏修筑下溪州城并置砦于茶滩南岸赐城名防溪砦名黔安戍以兵辰州出租赋如汉民铜柱在旧茅坪东五代史楚世家溪州刺史彭士然率锦奬诸蛮攻澧州马希范遣刘勍等击之士然大败勍等攻溪州士然遣其子师暠率诸蛮降于勍希范乃立铜柱为表命学士李皋铭之宋史诸蛮传太平兴国七年诏辰州不得移部内马氏所铸铜柱
　　直澧州
　　澧州
　　聚萤台在州东三十里其地一名萤渚晋车武子囊萤读书处
　　马援城在州东五十里汉新息侯马援所筑
　　竹城在州城南仙眠洲明一綂志宋建炎绍兴之扰州尝寄治仙眠洲之东岸以竹为城今犹呼竹城申鸣城在州南六十里
　　宋玉城在州西南六十里长乐乡有宋玉庙
　　读书台在州西北三十八里有土台旧传李羣五读书之地五代周朴诗羣玉才名冠李唐没诗换得校书郎吟魂醉魄知何处空有幽兰隔岸香
　　安乡县
　　毛长官井在县治内仪门右宋绍兴初邑令毛晃所凿民名之以系去思
　　石家山在县东一里旧云岳武穆讨杨么驻兵于此垒土而成环山皆濠堑
　　系马台在县东十五里长寿村昔传马伏波征五溪蛮经此系马故名
　　读书台在县治北鹳港旁范希文读书处希文防孤归朱軏朱宰安乡与俱来今其地清旷爽垲夏无蛙声旁有硃池墨沼
　　思贤亭在读书台前宋邑令李元举为范文正公建断碑剥落犹可彷佛
　　石门县
　　三爱铭石在县南朝真观中明正徳间有道人掘地得石上防三爱铭畧曰彼物伙以繁惟松坚且寿霜棱任刻刮虫觜难罅漏广厦千万间石干此须购橙为土所宜秋风乗气候累累防圆实阵合金椎鬭论香友兰菊定品奴橘柚昔尝遗禹贡今乃入君囿梅亦号佳尚却立相间簉东风动地来花草烂絺绣采采埀空条秪益娱稚防我独抱纯洁先春巳明茂庙堂列鼎鼐神物常防佑
　　蒙泉碑在县西花山寺字盈径尺宋黄鲁直书慈利县
　　白公城在县东五里传为白公胜所筑
　　果老铁墖在县西鸳鸯池内
　　充城在县西二百四十里汉县属武陵郡
　　二尉岩在县西水经注澧水东迳临澧零阳二县故界水之南岸有石双立厥状人髙各三十丈周四十丈古老传言昔充县尉与零阳尉共论封境因相伤害化而为石
　　临澧城在县西南一百三十里晋太康中置县
　　直郴州
　　郴州
　　旧郴县在州城内汉旧县为桂阳郡治元改为郴阳县明初省县入州
　　苏仙宅在州城东汉苏躭故居
　　橘井在苏仙宅苏躭传躭一日白母曰被命将升即当辞诀母欷歔久之躭曰明年郡有疫可取庭前井水橘叶救之所资亦可助甘防果如所言唐杜甫送崔伟之摄郴州诗郴州颇凉冷橘井尚凄清元结橘井诗灵橘无根井有泉世间如梦又千年乡关不见重归鹤姓字今为第几仙
　　读书堂在州城东唐相刘瞻尝读书于此宋刘彭老诗湖光浸朝霞十里中曾旧相家
　　周茂叔书堂在州城东鱼□山
　　清淑堂在州治南
　　曹王寨在州城北郴江口山颠有石鼎在石罅中嵗久石合两耳出石外有柏树偃生石鼎中大围数尺今俗名铁钉寨
　　北楼在州北湖韩昌黎祠侧韩愈集云宴州楼之豁达众管啾而并奏者也栁宗元有北楼诗
　　仙居台在州城北苏仙岭后
　　物闲亭在州治东南
　　石室在州东南室有钟乳上产灵寿木下有千秋谿折枢密宅在州城西南燕泉之旁宋枢密折彦质故居今泉上有石甃引水流觞是其遗址
　　岳枢密行府在州城西南飞两驻郴相传行府即今报恩寺
　　长安馆在州城西南六十里临长安水之上
　　义鱼亭在州城西北五里明一綂志唐韩愈赴潮州经北湖赋诗有义鱼春防濶之句后人因以名亭后改名景韩今名韩公亭
　　永兴县
　　安陵城在县东五十里即今之髙亭司也唐书地理志髙亭本安陵县开元十三年析郴置天寳元年更名
　　旧便县在县治东南隅汉旧县水经耒水又北过便县之西注县故汉惠帝封长沙王子吴浅为侯国王莾之便屏也宋阮阅便县懐古诗兎葵燕麦撼春风废址頺垣古树封聚落巳迁江上去隔林依旧两三峯
　　潘家园在苏仙观东按苏躭传云母潘氏家桂阳郡之便县此其故居也传有仙韭采而得者甚多桂香亭在县儒学西今存遗址
　　望江楼在县治南临江
　　寿字碑在县治东雷坛下宋县令徐经孙摹汉篆刻石
　　石鼔在县治北大社洞田中有石击之声如鼔犀牛迹在县北石版上有犀牛骡马人足迹旧以犀牛名其地
　　宜章县
　　蒙岩露布在县东一里宋绍定六年猺峒猖獗侍郎余爃勦平之刋露布文于蒙岩石上今尚存
　　览翠楼在县儒学之南
　　仁化亭在县东南
　　兴宁县
　　资兴旧治在县治南鳯凰山下宋书州郡志汉永和元年析郴县地置汉宁县吴改曰阳安晋太康元年改曰晋宁唐书地理志贞观八年省咸亨三年复置更名资兴按今梵安寺即其故址也
　　玉泉馆在县治西明一綂志洪武十二年建
　　大观阁在县治南云葢山
