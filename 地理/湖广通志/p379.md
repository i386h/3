<!-- { "loadSidebar": true } -->
　　苦雨伤春兴欲阑寻春带雨强为欢惜将流水隣西去恨不移山屋里观泥重倩人频栉屐桥危过我屡扶竿为怜光景难闲坐更待晴明倚醉看
　　其七
　　东风吹浪緑初浮高树留云湿不收寒萼欲开还半闭露芽才出未全抽苍鸡伏子巢隂篠白鹭看鱼下夕洲即事但能成小趣适情何必更多求
　　其八
　　正嫌泥湿种花迟忽喜晴干趂早移桃栁依行交密防海棠取次弄清漪且除乱草开三径更植幽花别四时园客慇懃毋落事主人装防欲题诗
　　其九
　　人共愁霖倍寂寥我犹索处更逍遥絶无来住人稀到小有逢迎鹤见招鱼喜水新争上跃鸟欺枝软故低摇息心聊作青松侣塞耳那间小麦谣
　　其十
　　壮景空从闲里过奇怀况复病中多欲还青鬓求丹药且驻红颜酌白醝深树午钟披梵偈前溪晚枻唱渔歌劳劳赢得身余几冉冉将如老至何
　　春日过枝江　　　　　　　　　雷思霈
　　楚宫旧是丹阳地春草低迷春雨饶沙岸防防穿荻笋钓舟隐隐系杨条山分呉峡千峯绕江合沮漳二水潮九十九洲从此始欲同高士寄渔樵
　　宿天台顶　　　　　　　　　　王　章
　　缥缈高台起暮秋壮心无奈忽同游水从霄汉分荆楚山尽中原见豫州明月三更谁共醉朔风初动不堪畱朝来云雨千峯闭恍惚仙人在上头
　　过岘山怀长安故人　　　　　　李宗鲁
　　当年伏剑漫相期谁是延津防合时桃李孤根春去早汉湘万里雁来迟思君毎下陵阳泪对客休题出塞词倚遍习家池上月浮云翳尽昔人碑
　　寇公祠　　　　　　　　　　　王在晋
　　渭水巴江系宦情济川舟楫见才名鹿鸣预识人将至竹死能令叶再萌日辇北征凭壮气蛮烟南窜老余生重来试问崖山客为羡雷州道路平
　　晴川阁野眺　　　　　　　　　傅淑训
　　江上风烟望武昌临江髙阁晓苍苍涛声八月蛟龙吼霸气千秋草树荒几点青山浮大别一声残笛弄沧浪自经崔颢题诗后别是人间翰墨塲
　　题冯慕冈报德祠　　　　　　　石昆玉
　　烟尘靉叇暗长沙谁作卿云捧日华借剑天关惊虎豹燃犀鄂渚走龙蛇九重春到三家市五两风轻百贾艖多少疮痍魂未定归来长防野棠花
　　登晴川阁晚归　　　　　　　　潘之恒
　　攀林一为采臯兰落日防茫见水端小艇放歌归浦急危楼飞影入江寒山当石阙中流断市接溪头古树攒更欲浮湘悲逺涉沧波何地着渔竿
　　鹦鹉洲吊祢衡　　　　　　　　汪时元
　　黄鹄矶头日夜声似伤鹦鹉赋初成于今明月悬江上何处芳洲问祢衡古水一川秋色尽寒涛千载夕烟生临觞忽有悲风起激楚阳阿气未平
　　荆门野望　　　　　　　　　　钱希言
　　滔滔江汉引防茫川路西来蜀道长象齿旧通周贡赋蚕丛新服汉衣裳雨消青草湖头瘴叶落黄陵庙里霜十二碧峯看不见空令神女怨髙唐
　　黄牛峡赠别　　　　　　　　　王应熊
　　峡里东风送我西桃花潭上踏歌时黄牛应不须朝暮青鬓能堪几别离月色故人千里共猿啼驿路寸心知峨嵋汶岭吾家约藜杖虽迟践所期
　　荆泉洞　　　　　　　　　　　王鼎彦
　　翠壁丹崖鸟道通飞梁奇似玉玲珑祠官歳请潭龙雨山叟时占石燕风何代仙人棋迹古前朝游客字痕防分明指防寻源路流水桃花向此中
　　德山　　　　　　　　　　　　杨　
　　家近沧江复面山青螺斜枕緑杨湾断崖瀑挂虹千尺絶顶僧分云半间鸟逐风斜迂阁度猿窥果熟隔枝攀梵钟纵报诸天暝渔笛徐吹钓月还
　　祝融峯　　　　　　　　　　　陈宗契
　　拔地芙蓉月下看萧森落木万峯寒幽岩煮石和云咽絶涧鸣泉带雪弹夜榻只缘搔背好秋风非为折腰难生来不具平章骨半夜何心问嬾残
　　登回雁峯怀扬州　　　　　　　陈宗契
　　青天七十二芙蓉回雁南来第一峯云破月生湘浦棹鹭归雪防寺门松峯前共羡人骑鹤斗下谁看剑化龙愁絶梅花千万树相思共听隔江钟
　　新闻北督学之命寄祝融君　　　陈宗契
　　防法虚疑是宰官住山新着竹皮冠鸡栖不署囊中草蝶化谁称梦里兰一巻经残僧下榻数声钟罢客凭阑步蟾便踏芙蓉顶半夜无人独自看
　　皇清
　　晴川阁成志喜　　　　　　　　呉正治
　　凌江峻阁郁嵸巃百尺孤撑造化工树欲志年还厯落洲余芳草漫溟蒙合流倒注澄清日万里全收指顾中此日同风偕胜赏不须分别赋雌雄
　　其二
　　天空木叶洞庭秋倚槛重寻面面幽城郭自来多感慨江山犹可慰风流窥人好月惊初下对酒层峯莽欲浮夹岸帆樯归去晚何妨老子醉芳洲
　　深栁堂感赋【堂在道署西偏】　　　　　　叶映橊
　　云叶烟条映绮栊辛夷花落讼堂空曝余古画蒸霉白扫破苍苔渍水红谷贱偏无千日酒雨多只望五更风已为俗吏休嫌俗闲课隂晴祝岁丰
　　其二
　　葳蕤鱼钥锁重扉楼上晴光霭翠防但见印硃汚毳服有谁刀尺剪春衣潜身敢羡蜘蛛隐中饱频愁鼠雀肥那得痴儿公事了手持官板送斜晖
　　其三
　　雀尾香炉手自熏蝇头笺牒杳难分丁年萧飒惊青鬓子舍迢遥望白云花事一春忙处过江声万里枕边闻悬鱼已久嫌腥食野鹤空羁鸾鳯羣
　　其四
　　闲看潭影绕前墀鼓角沉沉白日迟吴地氷鲜应出水楚山簝笋软垂枝故园客到偶行酒残梦觉来犹咏诗莫讶逢人多白眼此心原不合时宜
　　奉和张大中丞酬丁防使中秋前三日原韵二首
　　叶映橊
　　楚天兵后辟又明锁院更残正晓晴自笑当关如赵卒【当闗即闗吏也时司大门执牍呼名故云】几忘摸索在秦京【壬子余主试闗中】呼名目送羣英入闻柝心随百感生同是昔人辛苦地好从云路问鹏程【院由大门折而西进有坊曰云路】
　　其二
　　狂澜既倒待东回时望因归肃政台【唐改御史台为肃政台今指中丞公也】亲向彀中传射法【中丞公作程文九篇】相将爨下惜琴材【今年贴巻甚寛见摈者少】紫云一曲吹霄汉【明皇游广寒宫有紫云曲】金粟千枝出草莱试上层楼看夜色五星今已聚三台奉和张大中丞中秋夜闱中听雨二首　叶映橊
　　怅望良宵兴渐阑风檐疎雨隔牕寒催诗几片云初合烧烛三条月一般【唐制举人试日既暮许烧烛三条故权徳舆戏之曰三条烛尽烧残士子之心】恐湿霓裳应罢舞若登天柱许同看【唐赵知防有道术咸通庚申中秋苦两知防忽命道童曰可备酒果登天柱峯玩月及至月明如昼饮罢还舎风雨依然】楚江只有鱼龙乐添得秋涛海样寛
　　其二
　　雨过萧然四壁秋桂轮藏处碧云浮南朝金粉天波洗北渚烟岚帝子愁僚佐共依王令幕歗谭何必庾公楼惭余不与东堂宴【宋王文恭与欧阳文忠同知贡举诗十五年前门下客最荣今日与东堂】自顾原非管乐俦
　　纪异　　　　　　　　　　　　叶映橊
　　网搜珠集琐闱红云先映省中薇争传太乙然藜杖共讶荣光粲玉扉【南齐永明初竟陵王子良较试诸学士天忽黄色照地众莫能解法曹王融上金天颂徐摛曰此非金天所谓荣光也世祖大悦】荆楚自来夸卞璧欧阳每坐见朱衣只今一望函闗紫莫问星辉与月辉
　　追挽吴忠烈　　　　　　　　　梁清标
　　甘陵旧事岂堪论一疏飞霜呌帝阍碎首殿阶畱碧血伤心旅榇泣青门汉庭再启膺滂祸湘水谁招屈贾魂剩有遗编传孝子五侯当日几人存
　　雨游洪山寺　　　　　　　　　汪炼南
　　招提岌嶪势疑浮鹦鹉洲环黄鹤楼风雨铃钟闻下界朝宗江汉看东流崔离恍惚旛千尺龙防烦劳网几秋深院松花云外侣芒鞋何日看同游
　　章台古梅　　　　　　　　　　胡在恪
　　又见新花发古梅杖藜也自上章台年年物色从春换日日衰颜趁我来鹤泽人烟江万里楚王宫阙酒三杯贫家入市原稀少搜尽空囊买药囬
　　憾这闗　　　　　　　　　　　王　岱
　　万叠嶙峋剑防痕髯公遗恨至今存蚕丛一线几无路天阙双悬恰有门汉祚未移终系蜀夀亭虽拜岂懐恩当年鼎峙灰飞尽独有千秋俎豆尊
　　重登黄鹤楼　　　　　　　　　杨大鲲
　　楼前风物亦何常涌月台连太白堂自古神仙多嗜酒几人登眺不还乡橘衣谁见蹮蹮舞枣实何时纂纂香阅尽孙刘无限事不如对景一飞觞
　　登洪山寺　　　　　　　　　　刘朝英
　　手板朝朝兴未穷秋来蹑屐到龙宫金银气色寒郊外楼阁参差暮霭中墖势欲飞初罢磬禅心方定一闻钟谁言世出莲花国却是城头姑射峯
　　舟次道士洑　　　　　　　　　胡年颖
　　三江万里带潇湘今古腾漩西塞旁鸿鹄羽毛云作伴鼋鼍窟宅水为乡孤舟芳草临春暮曲磴黄冠上夕阳凭吊千秋何处是散花当日一周郎
　　观双清亨　　　　　　　　　　周士仪
　　好是枫溪水一区苍山拳石片雪孤波迎艇子千皴破客到亭心万虑无淡借轻烟笼佛阁浓拖新翠染平芜晴江满目征诗语乞与南宫作幛图
　　登回雁峯　　　　　　　　　　邹定周
　　北去羣峦独殿行云鬟烟络共苍苍当峯日落残宫苑隔岸风清旧草堂春雁多伤游子屐晚烟自淡老僧装胜情不为沽钱尽搔首青天句一囊
　　自辰入朗江舟行　　　　　　　徐则论
　　拨刺渔船响暗撞奚童鼔舞向飞泷岸怜维解畱峯独鸟喜沙明下浦双天近太湖回逺巘秋还几处在寒江秦源汉柱俱无处一抹苍烟意肯降
　　崔婆井　　　　　　　　　　　贺　奇
　　过馋每怪张虚白巧赚无如崔阿婆赊取武陵溪口醉换来河洑酒泉多千年有迹劳碑碣古井无波长薜萝若使行吟屈子在独醒应复不相过
　　游朝阳洞　　　　　　　　　　蒋景祁
　　门啓潇湘万木苍嶐嵸飞起对朝阳流杯石髓何年斵隔枕溪声尽日凉楚客浩歌同桂树呉人清啸忆沧浪天南瘴疠全消歇是处桃源岁月长
　　橊花塔　　　　　　　　　　　萧广昭
　　梅山逺对武昌门霜影迷离孝妇村杜宇啼残千点血小桃梦断一枝魂返香无药刀环冷落叶辞根塔路昏鹦鹉奇寃传鼓史只鸡怨恨亦堪论
　　登黄鹤楼　　　　　　　　　　夏嘉瑞
　　天风四射作孤吹甲马江声云阵披鼓角萧闲新度曲楼台鼎易再畱诗白沙窟宅神鼇守赤帜风骚我辈支却望楚宫寥落尽倚空长啸欲何之
　　暮春携儿子仕商仕周游九仙观二首　彭　龄
　　一径穿萝陟洞天髙低楼阁琐寒烟芒鞋竹杖闗春事木果园蔬饷斥仙山到合围青面面石承淙澑响年年细寻古碣残文字分付儿曹莫浪笺
　　其二
　　洞府神仙荒岁月眼前眺望逈幽竒棱棱竹节穿危石袅袅松丝曲漪樵子不知沧海变道人偏与白云期尘寰去此无多地早觉孤岑动所思
　　次韵袁尔介喜观湘洲塔暨书院落成【袁有诗刻石嵌书院
　　壁间】　　　　　　　　　　　　彭　龄
　　浮图髙峙白苹洲俯视关河万里修此去波涛还顾盼到来烟月合淹畱骚坛题咏风流近胜迹兴衰往事悠鼎建功归贤守令诸生更慕凤池头【形家言塔院兴废有闗文风】
　　掷甲山怀古　　　　　　　　　夏熈臣
　　娲皇不复补天倾空使将军恨未平蜀北君臣安鼎峙荆南门户仗师贞长江竟洒英雄泪故垒虚传防子名想到当年悲愤处城头犹觉阵云横
