<!-- { "loadSidebar": true } -->
　　州野蚕成茧　五年正月湖南提举常平刘钦言芦荻冲出生金重九斤八两状灵芝祥云　六月辰州沅陵县江涨流出楠木二十七条　重和元年十二月感楚令尹祠获周鼎六　二年永州瑞木生民刘思砍薪中有文曰天下太平　五年二月流星出北河东北如杯东南漫流至轸没
　　高宗建炎三年二月望月食于轸　四月鼎州桃源洞大水巨石随流而下石间成文可识者三十二字四年五月洞庭湖夜赤光如火见东北亘天如绍
　　兴元年潭州得白玉于州城莲池中孔彦舟以献诏郤之　三年彬州桂阳监饥　五年湖南大饥殍死流亡者众　六年湖南衡州旱　十九年湖广甘露降　二十一年夏襄阳大雨十余日　二十二年五月襄阳大水平地五尺水冒城而入　二十六年潭州南岳庙火　三十年八月朔日食于翼　施州大风雨　三十一年建始大水漂民舍死者甚多孝宗隆兴元年襄阳枣阳军随州大饥斗米六七千钱　七月大蝗襄随尤甚　七年湖南十余郡饥乾道元年正月徳安应城县廐驿火　三年六月蕲州水壊苗稼漂人畜　八月襄阳大水漂民庐盖藏为空　四年六月襄阳旱　五年八月朔日食于翼衡湘间赵生妻李氏首化为虎此人疴也后死李
　　素悍妬　六年十一月洞庭湖巨鼋走沙拥舟鼋身广长皆长丈余升舟以首足压重舰没水　七年春湖南北皆大旱　九年六月徳安澧州大水　鄂州大水漂军垒民舍三千余区　十月己丑夜苍白气见东南方入翼　淳熙元年六月潭州南岳庙火　彬桂旱大饥　三年夏常徳复州随州金州江陵徳安荆门汉阳皆旱大饥　四年春襄阳府旱首种不入尤饥　十一月鄂州南市火暴风通夕燔千余家五年八月江陵异防见其色黒白青黄相杂为车马践死者不可胜计　六年正月望月食于翼既　七年二月江陵沙市火燔民居数千家延及江舶焚溺无算　永州螟　湖南春旱江陵府蕲黄衡永州兴国大旱蠲赋予粟或一道十四五万石　八年九年江陵徳安鄂州复州兴国汉阳荆门等处皆旱　十年五月襄阳府大水漂民庐盖藏为空　十二年鄂州自夏徂冬水浸民庐　十月鄂州大火燔万余家江风暴作结庐隄上泊舰岸下者焚溺无遗旧志载诏郡守赈恤之　十三年闰七月五星聚于轸　八月日月五星俱聚轸　十四年七月兴国大旱　十五年五月荆江溢鄂州大水漂军民垒舍三千余复岳澧江陵常徳徳安汉阳皆水　八月朔日食于翼　十六年潭州疫　五月沅靖州山水暴溢至辰州常徳府城没一丈五尺
　　光宗绍熙元年蕲州旱　二年蕲州饥　七月襄阳大雨连旬汉水溢害稼壊隄防民舍殆尽　三年五月常徳大雨通昼夜九日　十二月鄂州火燔民居八百家　四年六月兴国军及大冶县大水漂民庐舍多溺死者　秋南岳祝融峯有山自摧
　　宁宗庆元元年永州民产儿有角翅　三年七月望月食于翼既　八月金火木三星合于翼　六年荆襄旱　嘉泰二年衡彬武冈桂阳亡麦军乏食　三年邵永州大饥民多剽窃　开禧元年鼎州澧州大旱　二年湖南北郡县旱命宣谕使赈恤　三年鄂州汉阳军大水　十二月太白昼见　七年四月流星出自轸宿　嘉定元年正月襄阳火作风暴选锋军校于友直死于救焚　七月徳安江陵旱　二年春荆襄大饥斗米数千钱人食草木诏发廪赈恤皆十余万石令州郡设粥活之　四年八月鄂州火燔五百余家　六年江陵徳安汉阳军旱　正月灯夕黄梅黒云暴作觌睫莫辨游人践踏死者无数　十一年八月木星留守东井　十三年华容邓氏马产龙驹事闻命有司立马监于此以识其祥后复产于其邻　十六年五月湖北霖雨鄂州江湖合涨城市沈没累月不泄　九月朔日食于轸　十七年六月岳州火燔岳阳楼州狱帑库延及民居八十余家兴国学宫池瑞莲生骈花竝实　冬鄂州暴风壊战舰二百余夀昌军壊战舰六十余
　　理宗端平三年三月蕲州大雨水是年襄阳汉江皆大水　淳祐三年星殒于枣阳境内是日孟琪卒宝祐二年正月荆南饥
　　度宗咸淳八年冬襄阳饥人相食
　　元
　　元史五行志世祖至元六年二月兴国雹大如马首小者如鸡子毙禽兽甚众　二十一年太隂犯轸二十八年常徳路水　二十九年岳州华容县水成宗元贞元年常徳沅江澧州安乡大水　二年湖南澧陵州水　十二月江陵潜江沔阳玉沙等县水大徳元年五月澧州大水　七月耒阳酃县大水
　　溺死者百余人　十一月武陵县大水　三年五月荆湖诸郡及桂阳宝庆兴国三路旱　十月随黄等州旱　五年六月襄阳平江大水　七年七月常徳路饥　九年七月桂阳郡蝝汉阳汉川旱　沔阳玉沙县江溢　十年武昌路火　四月汉阳饥　七月黄州沅州永州饥　十二年道州营道县暴雨山裂百三十余处
　　武宗至大四年江陵松滋桂阳临武大水
　　仁宗皇庆二年五月沅陵水　延祐元年五月武陵雨水壊庐舍溺死者五百人　二年十二月汉阳路饥　三年五月潭永澧桂阳道宝庆饥　四年四月徳安府旱　五年寜逺山裂　七年五月江陵水六月黄蕲二郡及荆门军旱
　　英宗至治元年正月蕲水饥　八月安陆雨七日江水大溢被灾者三千五百户　九月京山长夀二县汉水溢　二年十一月平江大水损民田四万九千六百顷　三年十一月沅州黔阳饥　十二月归澧二州饥　泰定元年正月岳州华容临湘等县饥二年五月潭州茶陵州兴国永兴县旱　江陵公安水　七月随州旱　三年六月兴国永兴县蝗　四年七月武昌江夏县饥
　　文宗天厯二年十月汉阳武昌常徳澧州饥　七月江夏县火　十二月又火
　　至顺二年五月徳安屯田水　三年五月云梦应城水
　　顺帝元统十年兴国路自春及夏城中火灾不絶日数十起　至元元年芝草生于荆门州当阳县覆船山　至正三年秋兴国大旱　四年汉阳地震　七年五月黄州大水　八年五月宝庆大水　六月中兴路松滋骤雨水暴涨平地深丈有五尺漂流六十余里死者一千五百人　九年襄阳民张氏妻生子甫四嵗暴长四尺　七月公安石首潜江监利等县及沔阳大水　夏秋蕲州大水伤稼　五月兴国有大鸟百余飞至郡西白朗山巅状如人立去而复至者数次　十二年蕲州黄州大旱人相食　六月松滋骤雨水涨漂民居千余家溺死七百人　十三年黄州大疫　十四年宝庆大旱　十五年六月荆州大水　二十一年六月荧惑嵗星太白聚于翼　二十七年二月永州城中昼晦
　　明
　　洪武三年岳州蚁鬬而死处处积成小堆　十年正月黄梅夜雨黒水如墨　十一年岳州大水　十三年荆州大水　二十二年七月荆州雨米约二石余形如小麦色淡黄爨为饭香甜　二十三年湖南大有年　秋八月滛雨汉水暴溢由郢以及庐舍人畜漂没无算州城防陷五日乃止　二十六年六月望日陨石于蒲圻是日方午空中有声如雷民于水中得一石色青黄状狗头人莫能测
　　永乐初施州地大震　元年安乡大旱　二年湖广大水命御史郭林赈恤　五年酃县冬大疫　安陆地震　二十年湖南大有　洪熙元年新化大饥宣徳元年黄梅大水　夏嘉鱼大旱　九年武昌大水　安乡慈利大旱　十年夏慈利大旱疫
　　正统元年二月湖广饥后免税粮子粒六十余万石三年长沙文庙楹芝草生　六年湖南北饥散各
　　仓赈恤　七年南岳新庙自徙风雷暴至徙去半里许　十一年七月武昌火燔公署民居无算　黄梅大旱　十三年湖广各属大旱免秋粮屯粮共四十万石
　　景泰元年湖广大饥免二年税粮子粒十八万八千四百七十石　四年宁逺芝草生　七年安乡大旱天顺二年汉阳汉川京山醴陵慈利大旱饥自五月至九月不雨　三月巴陵常徳大旱　五年黄陂随州大水　兴寜大旱虫食苖大疫
　　成化元年随州大饥　靖州大水　襄阳雨黒子彗星见西北隅长二丈有奇二月乃伏地震有声　长沙文庙芝草生　四年荆襄安沔徳安黄陂大饥发附近仓粮及库银十万一千两赈之免秋粮二十八万石有奇　二月襄阳甘露降于学宫柏树　五年石门大旱蝗饥　冬十月朔安陆地震有声城垣倾者数丈　辰州大水　六年夏应山大旱民流于荆襄　七年汉阳水　秋武陵牛生麟民冯贵家牛产一犊麕身马蹄周身鳞甲辉映信宿民怪而杀之有司以闻　十一年湖广大水免秋粮　郴大火燔官民廨舍殆尽　十四年夏嘉鱼通山汉阳大旱秋大水　十五年夏嘉鱼旱　九月黄梅地震　十六年祁阳学宫芝草生　十八年衡州宝庆益阳醴陵大水漂民庐舍　二十年安陆大旱民多殍　二十一年春均州旱饥僵尸载道　二十三年祁阳武昌常徳大旱道殣枕藉　七月靖州大水壊城淹军营数百区　九月衡阳徳安地震
　　治元年武昌汉阳辰州常徳黄陂徳安旱免本年夏税　荆州慈利华容安乡大旱人相食　安陆饥虎入城为害　襄阳妖气见市有黒气如雾恍如人形触人小儿中之死人为罢市　二年春应山大饥正月华容大疫有阖门无一存者　三月汉阳应山雨豆种之蔓生不实　夏沔阳大旱　三年春二月施州石信山裂有大石二人形卓立路傍距五里清江南防山裂大石塞江水为不流遂壅为滩　四年五月祁阳旱　五月应山高贵山顶水忽起干明寺僧皆溺死　六年六月平江水　八月常徳熊入城伤六人　十年荆州大水饥自沙市决隄灌城冲塌公安城楼民田陷溺无算　十二年咸寜大水舟入市　四月华容民王金妻生子异形一身四头四耳两口两牙　安陆饥　秋华容民家所藏稻谷化蛾飞去　兴国火　十四年华容红柿村刘福家鸡三足　十五年祁阳江水冻合　十七年汉阳羣防害稼　十八年春安陆饥　七月益阳水溢漂民居施州大水
　　正徳元年华容枫开花如莲　徳安黄州大旱　二年正月兴国大昕五色云见自儒学防门外拔地起宜章大水　襄阳甘露降于松柏　庆云见于翼
　　轸占者谓世宗起于兴邸此其符瑞　夏衡阳旱大饥　四月随州芝草生　应山妇生髭民张必显妻生髭长三寸　三年保康大饥　襄阳徳安武昌黄州汉阳大旱　五月蒲圻大水　九月咸宁雨黒子襄阳甘露降凤凰山松树味如饴人争取食之
