<!-- { "loadSidebar": true } -->
　　龙泉寺在州北二十五里
　　报恩寺在州东北一里置僧正司于内
　　观音寺有二一在城南五里一在沧浪亭
　　龙兴宫在州南
　　净乐宫在州东北隅
　　太和宫在州太和山天柱峯铜殿金饰
　　琼台宫在大顶东
　　清防行宫在州绞口东南
　　王母宫在大顶南
　　清防宫在大顶西南
　　青龙行宫有二一在城一在茅阜峯置道正司于内朝天宫在大顶天门下
　　五龙宫在太和山西北
　　玉虚宫在太和山紫霄展旗峯北
　　紫霄宫在展旗峯北
　　南岩宫在天柱峯北
　　迎恩宫在州石板滩
　　紫虚宫　紫极宫　延长宫俱在太和山
　　遇真宫在玉虚宫北八里仙闗之外
　　元和观在回龙观下
　　复真观去太和宫五里许
　　回龙观在元和观上
　　龙泉观去复真观三里许
　　太上观　三茅观俱在太岩上
　　云霞观在歘火岩右
　　玉仙观　紫霞观俱在太和山
　　仙桃观在玉虚左五里许
　　修真观在遇真宫东
　　威烈观在紫霄峯通防桥东
　　明真观在太上岩东南
　　祜圣观在大顶东南五十里
　　仁威观在青龙宫北
　　太常观在展旗峯北
　　真常观在太和山北
　　八仙观在大顶东北
　　自然庵在五龙宫左
　　清水庵在州东九十里江口
　　郧阳府
　　郧县
　　兴福寺在城内明建置僧防司于内
　　观音寺在县东二里
　　法华寺在县东五里
　　清禅寺在县东九十里
　　普安寺在县南二里
　　圎通寺在县南四十里
　　石佛寺在县西十里
　　白鹤寺在县西十五里
　　青龙寺在县西二十里
　　松林寺在县西五十里
　　武阳寺在县西北二十里
　　龙潭寺在县东北百四十里
　　迎恩寺在府治山后明成化中建置道纪司于内三元观在县东一里
　　玉皇观在县东北百四十里
　　房县
　　龙门寺在县东五里
　　大悲寺在县东南百五十里
　　仙宫寺在县西南四十里
　　秀池寺在县西南百里嬾读祖师修禅处
　　惠感寺在县西一里明建置僧纲司于内
　　佛圗寺在县西六十里
　　千佛寺在县西七十里
　　观音寺在县西八十里
　　马岩寺在县西百里马祖道塲碑尚存
　　皇庆寺在县西北一十里
　　中峯寺在县西北二十里
　　志公岩寺在县西北二十五里志公禅师碑存龙兴寺在县西北百里
　　圣水寺在县西北百五十里
　　白云寺在县西北百八十里
　　净土寺在县北
　　石门寺在县北十五里
　　龙泉寺在县东北百里
　　望仙观在县西四十里有费长房遗迹
　　药水观在县西北十五里
　　文昌观在县北十五里
　　竹山县
　　大梵寺在县东百里
　　盘龙寺在县南五里
　　白云寺在县南五十里
　　洪福寺在县南五十五里
　　寳泉寺在县西百五十里
　　寳林寺在县秦家沟
　　妙观有二一在县西一在县南
　　重兴观在县西九十里
　　真庆观在县北一里
　　狮子观在县北四十里
　　竹谿县
　　丰登寺在县东置僧防司于内
　　白崖寺在县东十五里云崖下
　　莲花寺在县西四十里
　　独松寺在县北三十五里
　　尖山观在县南九十里
　　元和观在县西南三里置道防司于内
　　云峯观在县西南三十里
　　青华观在县西七十里
　　雪山观在县西七十五里
　　郧西县
　　永庆寺在县东
　　兴胜寺在县西南八十里
　　万寿寺在县西北四十里
　　干兴寺在县北五里广顺山下置僧防司于内普佛寺在县北二十里
　　青龙寺在县北五十里
　　悬鼓观在县悬鼓崖下
　　弥罗在县北门外
　　清明寺在旧上津县东一里唐建明修置僧防司于内
　　弥陀寺在旧上津县西北八十里
　　保康县
　　幽静寺在县隅河置僧防司于内
　　明兴寺在县东门外
　　普光寺在县东百里
　　北峯寺在县南百五十里
　　楞严寺在县
　　禅裕寺在县
　　祜圣观在县
　　迎仙观在县境内
　　白云观在县
　　直归州
　　朝天寺在城内
　　灵泉寺在州南十里山腰有井水消长与江水同候故名有记
　　铜佛寺在州南四十里
　　万寿寺在州南六十里
　　法华寺在猴儿坡下
　　广志寺在沙镇谿内去州三十五里
　　和睦寺在和睦谿内去州七十里
　　灵台观在州署后
　　圣天观在州南百里
　　白阳观在州南四十里
　　回龙观在州西三十里
　　龙潭观在州北三十里
　　流来观在沙镇谿口
　　玉虚观在香溪上
　　长阳县
　　龙潭寺在县西二十里元建明重修
　　青龙寺在东门外
　　青严寺去县八十里明修
　　松柏寺在堡子里
　　白鹤观在县西三里唐建明修
　　石柱观在县东
　　兴山县
　　广利寺在县东隅明修
　　广济寺在县西一里
　　水月寺　下元寺俱县北八十里
　　回龙观在县北四十四里
　　巴东县
　　洪山寺在县西一里唐开元中建
　　观音寺在县右四十里宋建明重修
　　夀寜寺在县西一里
　　北山寺在县西明永乐中修
　　白鹿观在县西南一里

　　湖广通志巻七十八
<史部,地理类,都会郡县之属,湖广通志>
　　钦定四库全书
　　湖广通志巻七十九
　　古迹志
　　长沙府
　　长沙县
　　戴氏堂在城内府治东谯国戴简筑唐栁宗元有记八景台在驿歩门外宋嘉祐中筑宋迪作八景图陈傅良建亭于侧一曰潇湘夜雨二曰洞庭秋月三曰逺浦归帆四曰平沙落鴈五曰烟寺晚钟六曰渔村夕照七曰山市晴岚八曰江天暮雪
　　定王台在县东北一里九域志长沙定王发既之国筑台以望母元许有壬诗荒台蔓草凝晴露犹似思亲泪未干
　　后乐亭在城内府治后明知府呉道行建
　　三芝亭在城内府治后明嘉靖辛夘有园桑产芝三本知府潘镒建亭以纪瑞
　　防春园在城内马氏建五代史楚世家天福四年马希范作防春园嘉宴堂其费钜万
　　文昌塔在湘江三乂矶
　　善化县
　　九龙殿在徳润门外马氏建通鉴纪事五代天福四年马希范作九龙殿刻沉香为八龙饰以金寳长十余丈抱柱相向希范居其中自为一龙其幞头脚长丈余以象龙角
　　贾谊宅在徳润门内今为贾屈祠水经注郡廨西陶侃庙旧是贾谊宅地中有井是谊所凿极小而深上敛下大其状似壶旁有石脚牀才容一人坐形流俗相承云是谊宿所坐牀又有大柑树亦云谊所植也熊湘阁在城内即李忠烈祠明李东阳有记
　　敬简堂在城内旧府治后宋张浚建两壁书学庸中屏镌顔渊问仁章朱子题曰敬简
　　四絶堂在岳麓山道林寺侧方舆胜览保大中马氏建谓沈傅师裴休笔札宋之问杜甫篇章为四絶治平间蒋頴叔作记以遗欧阳询而录裴休置韩愈而取宋之问为未然乃诠次髙下以沈书一欧书二杜诗三韩诗四谓之四絶
　　谕苖台在岳麓书院右朱子化谕苖人于此
　　道乡台在岳麓山岳麓志宋邹浩为谏官谪衡经此守臣温益下逐客令旅邸不敢容风雨夜渡湘江寺僧列炬迎之张栻为筑台朱熹刻石曰道乡
　　赫曦台在岳麓山朱子名麓山之顶曰赫曦
　　射蟒台在抱黄洞侧岳麓志晋时徳润门外白鹤观有髙楼与抱黄洞对洞有妖蟒能吐舌为桥每七月望夜飞瞰楼上羽流被惑以为导引升僊嵗以一人斋沐竢其徒拜而送之陶侃镇长沙引弓矢射之即时碎灭次日迹之蟒毙于洞剖其腹人骨羽冠斗许郡人因建台颂功
　　湘江亭在湘江濵唐郑谷湘江亭诗湘水似伊水湘人非故人登临独无语风栁自摇春
　　风雩亭岳麓志在书院南宋刘珙建为门人游息之所
　　吹香亭在苍筤谷岳麓志宋仙巢钟尚书建理宗亲书仙巢吹香亭五字
　　碧湘门即今府南门马氏建
　　山斋在岳麓山下宋刘珙建张栻山斋诗藏书楼上头读书楼下屋懐哉千古心俯仰数椽竹
　　杉庵在岳麓山晋陶侃种杉结庵后庵废杉存古鬛可爱
　　百泉轩在岳麓书院右宋朱子张栻建元吴澄记略岳麓书院固为山水絶佳之处书院之右有泉不一如雪如汞如练如鹤自西而来趋而北折而东还绕而南渚为清池四时澄澄无毫髪滓万古涓涓无须臾息屋于其间名百泉轩
　　神禹碑在岳麓山石壁上其字为蝌蚪文不可别识明杨慎译其文曰承帝曰咨翼辅佐卿洲渚与登鸟兽之门参身洪流而明发尔兴久旅忘家宿岳麓庭智营形折心罔弗辰往求平定华岱泰衡宗防事裒劳余伸禋郁塞昏徙南渎衍亨衣制食备万国其宁窜舞永奔共七十七字
　　李邕碑在岳麓书院右世以邕撰文并书及江夏黄仙鹤刻号三絶碑宋米芾题碑隂十余字云襄阳米黻同广惠道人来元丰庚申元日
　　禹迹蹊岳麓志蹊在山口距江五里大禹防凿开山之径上有施船凹
　　宋钟在城外太乙寺宋淳熈十二年九月造上防南岳化成禅寺及施造诸姓名今存
　　铁械在徳润门外河边重数百觔相传许逊逐蛟以此镇之
　　湘潭县
　　古戌城在县南二十里
　　花石城在县西南一百六十里唐书地理志长沙郡有花石戌唐杜甫诗午辞空灵岑夕得花石戌清风阁在县治后宋张栻题额
　　石鼓在悬石山
　　石钟在空洲旁
　　铁牛在县南二十里下摄江中石黧黒如铁似牛形水涸则见
　　仙人足迹在县南二十里长一尺五寸
　　最髙峰塔在县南山上明邑令包鸿逵建
　　湘隂县
　　罗县故城在县东六十里即春秋时罗子国左传鲁桓公十二年楚屈瑕伐罗是也汉书地理志长沙国注应劭曰楚文王徙罗子自枝江居此通典湘隂本罗子国秦为罗县故城在今县东北
　　仰髙亭旧名肃清在儒学后宋淳祐间筑明嘉靖中邑令张灯重建
　　杜公亭在县东唐杜甫尝泊舟江浒宋绍兴间邑令李诰作亭扁曰清风
　　读书坪在县二十二都宋毕田读书于此
　　神鼎湖在县东
　　悬钟在龙山上扣之有声清和动听
　　断碑在黄陵庙断裂剥落文不可考水经注湘水江流迳二妃庙南世谓之黄陵庙也荆州牧刘表刋石立碑树之于庙以旌不朽之传矣
　　黄陵庙碑在黄陵庙唐元和十四年韩愈黜刺潮州过庙而祷之是冬移袁州明年拜国子祭酒遂新其庙立碑篆其事碑词载艺文
　　湘乡县
　　鳯音亭在韶山明一统志韶氏三女得道于此有鳯鸟衘天书至女皆仙去因作此亭
　　褚公碑在县北洗笔池上宋咸淳间邑令赵必稷于池中得断石上刻公诗因建亭详山川
　　圣教序碑在县北唐永徽四年癸丑十五日癸巳禇遂良临刻石于湘
　　醴陵县
　　御书阁在县东王乔山登真观内唐开元时赐御书宋太宗又赐飞白字建阁以藏之
　　花台在县西南鳯山上高二百余丈
　　魁星楼旧名梯云阁在儒学后宋时建
　　攸县
　　司空仙迹在司空山上有阳升观南齐张岊升仙处唐天寳七年即其旧居肇建祠宇政和二年诏漕臣程元佐相视弊陋革而新之
　　益阳县
　　鲁肃城在县治西儒学后呉鲁肃屯兵时筑三国志鲁肃传照烈遣关公争三郡肃住益阳与公相拒裴公亭在白鹿山唐裴休读书处
