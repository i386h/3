<!-- { "loadSidebar": true } -->
　　桃源洞县东南十里四时流水潺潺又春月桃花灼灼故名
　　云溪洞县东南三十五里
　　锡山洞县南十里
　　龙潭洞县南十五里
　　东源洞县西二十里
　　陆水即隽水自巴陵歴通崇经蒲滙呉口呉吕岱尝屯兵于此出一统志
　　秀水县南五十歩源自龙潭流经朝宗桥过县西北与隽水合
　　龙湾口县东北十五里
　　老龙潭县南三十五里龙潜其中每旱祷輙应百丈潭县西南三十五里每隂雨潭有声如钟鸣岁旱可祷
　　石壁潭县北七里
　　义井县东二十五里晋呉述道七世同居共饮此水故名
　　甘泉井甘泉坊下
　　兴国州
　　大坡山潜确书旁有石楼拔出霄汉里人于此造茶名曰坡山凤髓苏轼谪黄州过此有埽壁歌刻于石
　　鸡笼山世传伍子胥屯兵处俱州东五十里
　　钟城山州东南十里相传晋钟离嘉飞升之处黄岭山州东南三十七里
　　印山湋湖之中形如印浮水面圆正清碧武昌图经阳新县月山髙二十丈有石髣髴如印云
　　灵仙山俱州南十里上有灵仙观宋光宗书额渫泉山州南十三里
　　顔子山州南三十里竦立文庙前宋道士雷时中居之山有三峯相连状如笔架景甚清雅
　　桃花尖山州南五十里上有泉水甚甘洁里人以造茶味胜他方名其茶曰桃花絶品
　　钟山州南八十里上有墨池世传钟繇洗笔池水尽黒宋韩克佐有诗
　　阖闾山州南九十里郡县志世传伍子胥屯兵处有阖闾城
　　天柱山　雪岩山　赤溪山俱州南百里
　　太平山州南百九十里与九宫山相连宋道士章自然仙蜕于此山景二十有二侍讲揭万石毎景赋一絶句
　　白岩山州西南二十五里有白岩洞
　　乌岩山州西南百二十里
　　菁山州西南百八十里山有芜菁武昌记昔有妇人其夫出征至此望之死化为石双履之迹犹存黄土山州西南二百里南抵武宁东连九江西与通山接境
　　龙蟠山文庙后蜿蜒起伏至州而止一为州治后山一爲州学后山势若盘龙三面皆水
　　白阆山州西四十里
　　百福山州西五十里又名石榴山四面险絶元末人多避乱于此
　　小箕山州西七十里
　　大箕山州西八十里
　　石鼓山州西八十五里山有石鼓鸣则雨
　　龙角山州西九十里上有七峯两峯相对初名龙耳后改龙角
　　大墓山州西百一十里广舆记世传唐李靖母墓在其上有读礼堂及墨池上有三十六峯峯下灵泉祷雨輙应
　　天尊山州西北二十里山至髙周四十余里
　　大银山州北十五里
　　犀牛山州北二十里上有石防平如掌称仙姑防传有仙姑经此而化犀牛遗迹道侧犹存
　　大丫山　小丫山俱州北五十里
　　赤马山州北六十里崖石皆赤状如马
　　五龙山州北八十里隋地理志永兴有山名五龙谓其状也
　　三角山州北九十里天欲雨山有声如吹角然马鞍岩州南二十七里
　　柳峯岩州南三十里元末黄普禄率众避兵处太平岩州南元末杨普雄据此以拒敌
　　得胜岩州南三十里
　　风火岩州南百二十里
　　凤栖岩州西百里地名新阳门髙四丈濶二丈五尺内有石寳葢石龙石鼔石钟雪山白石如雪
　　凤山洞州东百八十里
　　荆桥洞　石屋洞俱州南五十里
　　南岩洞州西百六十里
　　甔甀洞北郭外莲花池上垒石爲之邑人呉国伦著书处
　　欧家湖　石灰湖　海口湖俱州东
　　明湖州东三十里
　　湖州东四十里
　　浊子湖州东南十里
　　西湖州东南十五里
　　戎湖州东南三十里
　　舒婆湖州东南十五里
　　富池湖州南
　　肘湖州西南十五里
　　门枋湖州西南二十里
　　常湖　东湾湖　西湾湖俱州东十里
　　长河洙湖州西十余里
　　湋源湖州西北七十里
　　富水湖　浑湖以色浑得名
　　茅田湖州西南八十里
　　山溪河州西八十里
　　妙子洲州东三十里
　　龙港州西南七十里
　　慈口港州西百里
　　鸡口港州西北三十五里
　　墨池州南钟山上钟繇洗笔处
　　玉泉苏轼有记
　　富池源出故永兴县至富池口入江州故多水然皆滙于长河而泄于富池
　　双泉州东南六十里
　　西湖泉州南三十里有宋封惠泽龙王祠雩应龙泉州西六十里
　　石潭泉侧有宋封金谷龙王庙
　　玉山泉雩应州西八十里
　　三潮泉州西北四十里
　　逆龙泉州西北八十里
　　西潭泉州北六十里
　　大冶县
　　章山县东二十五里宋元嘉十三年武昌县章山出神鼎江州刺史南谯王义宣以献
　　吉祥山县东四十里齐永明僧道凝有记独异记隋文帝建吉祥寺居武昌下三十里疑即此山
　　瑶山磁湖上垂石悬江昔苏辙阻风于此有寄兄子瞻诗
　　磁湖山俱县南五十里
　　西塞山一名道士洑髙一百六十丈周三十七里土俗编呉楚旧境也括地志孙防攻黄祖周瑜破曹操刘裕攻桓唐曹王臯复淮西皆于此江夏风俗记延连江侧东望偏髙谓之西塞山对黄石九矶两山之间如关塞也图经峻崿横江危峯对岸长江所以东注髙浪为之飞翻唐张志和渔父词西塞山前白鹭飞桃花流水鳜鱼肥又宋张耒诗巳逢娬媚散花峡不怕危亡道士矶
　　囘山俱县东九十里元结读书处
　　鹿角山县南七里
　　天防山县西南三十里羣峯涌叠势若阵云
　　书堂山县西南四十里
　　果城山县西南五十里四山围裹如城
　　慈云山县西一里
　　灵峯山县西二十里其峯尖峭四面望之如一一曰曼倩山
　　鹤泊山　灵应山俱县西三十里
　　梅山县西四十里三峯秀丽多梅树
　　茗山县西五十里有二峯是为大茗小茗絶巘挿天清泉澄澈宜防茗
　　沼山县西北七十里中峯耸拔崖下有沼可鉴将军岭山县北半里以宋谢千牛将军宅庙得名牛马隘山县北二十里
　　东方山邑主山也气势磅礴中多药草实为武昌东界故曰东方俗传东方朔隐处
　　长乐山县北三十里
　　鐡山县北四十里连起数十峯有石洞毎隂雨龙出入以洞口草偃仰为騐旱取洞中水祷輙应
　　白雉山县北六十里髙百余丈周廻五十余里峯峦络绎其冣髙者曰芙蓉峯前为狮子岭后为金鸡石相传曽有白雉之祥
　　黄荆山县东北四十里上产仙人韭
　　神游洞县东三十里宋建炎中有夜闻吹笛者往视之见一道人危坐划然长啸凌空而去
　　玗洞一名飞云洞县东九十里在西塞囘山上洞有三上出云中出风下出水嵌岩面江幽窅幻怪絶顶异泉流注飞瀑百丈下三石岩竒怪尤絶唐元结避乱于此
　　大泉洞县西南三十里有二洞东西相对中有石出三十六区石砂如稻颗有卧仙石石钟石鼓叩之则鸣西洞更隂惨寒气逼人曽有樵者见龙鳞于洞口妙子洞县西三十里俗云东方朔之子隐处
　　磁湖县东四十里
　　河泾凌家湾湖　华家湖俱县东北
　　金湖县东三十里
　　新生洲县东三十里
　　散花洲西塞山前相传周瑜既破曹操呉王驻此酿酒散花以劳军士
　　牯牛洲县东九十里湋源口江上俗传妖蛟化牛至此登岸
　　金水潭县东五里
　　龙王潭县西南四十里
　　虎塘池县东九十里相传虎碾成池
　　放生池县西半里
　　白莲池东方山下僧智印所凿以种白莲畜文鱼今乆涸
　　异泉在囘山上滑滑涌出不知所自内有古鐡牌旱祷者深入求之得风牌则风得雨牌则雨
　　大泉小泉县南十里二泉相连可雩
　　天防山泉天防山下
　　龙窟洞泉县西南三十里四时不竭可灌田三顷百丈岩泉县南五十里可灌田五十余畆
　　北泉县西三十里
　　核桃泉茗山
　　莲花泉井县西南五十里
　　东方井东方山深丈余不溢不涸
　　五泉井县北六十里
　　普济井普济寺
　　隆济石井启石里雩应
　　通山县
　　石航山县东二里许山势自下流绵亘数十里而上壁立水口
　　沉水山县东三十里上有大龙潭号仰天湖张道清始修于此后住九宫又四里有仙人岩悬石若钟鼓扣之有声旧志唐李靖骑龙行雨曽入此岩中石压山县东五十里
　　石梯山县南五里
　　大城山髙峻环结上有四石门若城郭然中平衍寛广数十畆有张平子宅遗址
　　张公山俱县南六十里
　　九宫山县南九十里昔晋安王兄弟九人居此造九宫殿一云伏虎禅师道塲其山自下而上髙峯九层故名又云山应南岳长沙九江庐山九十九峯之数又有九宫观崇奉九眞以应九宫之名未知孰是宋张道清来住此山建钦天瑞庆宫于上宋谢枋得元虞集俱有诗
　　翠屏山县西南半里苍翠如屏
　　白鹤山县西一里许与东石航对崔嵬秀异其形象鹤故云
　　白羊山县西三十里世传东晋永昌中有三人乗白羊入此山故名至今每有白羊见于山上则云雨兴罗阜山县北突出羣山之表
　　朦胧山县东南二十里适江西必由之路
　　新开岭县北四里宣徳间凿为适兴国必由之路喷雪岩县东南八十里
　　防仙岩县南二十五里岩内通明如屋可容游宴悬石若钟鼓扣之有声
　　观音岩县西南二十里宋绍兴间居民万俊见山上云盘异常迹之得一洞窈然而入中有石磬石榻石盏石果石像侍郎朱廷立记
　　大贒洞县西南三十里介于泉防翠壁间
　　石牛潭县东三里有石如牛开其颐世传南唐洪都廪米常耗占者云石牛所啖当在武昌之南因索得之凿其颐米不复耗水浒悬崖怪石嶒崚若肺肝状侍郎朱廷立鑴铜肝鐡胆四字于石上
　　汉阳府
　　汉阳县
　　凤栖山府治后宋知军刘辟疆记古有凤凰集于此山之林故名
　　文寺山县西南三十里下临沌水斜对龟山
　　小军山县西南四十五里
　　大潭山　烟楼山俱县西南五十里
　　尉武山世传唐太宗遣尉迟恭与朱粲战于此故名大军山俱县西南六十里水经江水东迳大军山南注曰山东有山屯夏浦江水左迤江中有石浮出谓之节度石右则涂水注之旧志呉魏相持陈军大小两山之间故云故老相传元时风雨之际闻金鼔声山髙百余丈与九眞龙霓大别颉颃称巨观焉千子山县西南七十里
　　百人山县西南八十里下即大江水经江水北迳百人山南注昔周瑜与黄盖诈魏武大军所起处九眞山县西南九十里昔有九仙女炼丹于此唐咸通间赐名仙潜山舆地纪胜即五藏山上有炼丹坛九眞庙又有九泉水甚清澈爲全郡祖山
　　龙霓山两山竝峙云起则雨故名
　　香罏山以形似名元世祖南征尝驻此　俱县西南九十里
　　梅山县西三里其山多梅今无
　　女郎山县西二十里
　　汤家山在众湖中山环水聚云起则雨中有簸箕洞汉南山汉水之南三峯竝峙又名三山景
　　摩旗山俱县西二十里
　　汉隂山县西四十里以汉隂丈人得名又名马鞍山临嶂山县西六十里今城头山下临汉水水经注沔水又东迳林嶂故城北晋建兴二年太尉陶侃爲荆州鎭此旧志晋江夏郡沌阳安陆县宋徳安府皆治此
　　乌梅山县西六十五里
　　嵩阳山县西百里
　　土茧山县西百二十里
　　呉家山　空山　马头滩山　香城山俱县西北三十里
　　栢泉山　广王山俱县西北四十里
