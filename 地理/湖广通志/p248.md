<!-- { "loadSidebar": true } -->
　　陈柏字宪卿沔阳人嘉靖庚戌进士以才望调兵部职方备兵井陉与严嵩不合左迁归闭门著述年六十修高年防比香山洛社【旧通志】
　　李得春字元甫钟祥人嘉靖癸丑进士由推官擢礼科给事中时严嵩当国春抗疏极谏出尉泰兴转石埭令多政绩陞滇南佥宪以内艰归杜门谢请托遇地方利病直言多所禆益
　　曾省吾字恪庵钟祥人参议璠之子嘉靖丙辰进士初授富春令有异政厯陞太仆卿万厯初以相国张居正荐拜御史中丞抚蜀时蜀土司都蛮恃九丝城之险屡叛省吾素长将畧运筹决防出人意外卒平其乱拓地四百里得武侯所遗铜鼓九十三靣而还加太保工部尚书
　　王宗载字时厚京山人嘉靖壬戌进士授海盐令徴为御史廵视北城绳巨珰京辇肃清中贵人守献陵倚势作威梁郢二藩设奉祀元佑宫增道官守陵添设锦衣卫使载疏悉言其害上皆报可冒滥为之一清出按闽会海冦内讧载职纪功品隲文武将吏功罪犁然晋大理右少卿厯佥都御史廵抚江西寻协理院事所至有声
　　聂武字仁卿当阳人隆庆丁夘乡荐除陕西富平令涖政精严发摘如神有僧匿民妇厯年无问者武亷得状置之法焚其寺人称神明
　　陈所学字正甫天门人万厯庚辰进士厯刑部主事典试滇南司武林守新安累官大理司徒涖任日值杨涟疏劾逆珰祸且不测学上疏力救不报遂决计请归
　　王瑎字震吉京山人万厯癸未进士初授行人再任户部上疏陈文武利弊大司农为之心折监兊蘓松诸郡漕粮临清仓塲先后积羡一千二百有竒具疏上之迁漳州知府卒于官
　　谭完字伯赵京山人万厯乙酉乡荐官许州学正迁铜仁司理性刚直清白自矢有土司欲脱重辟投以金谕而却之时播乱初平安集流亡甚众移同知临洮有县令遗扄钥一椟署曰某书完受之启椟则金罍一具也怒而还之尝摄镇逺府新守将至吏白耗羡千余金宜归私槖完不纳病卒僚属为具含殓资其路费榇乃得归
　　王制字防度京山人万厯甲午乡荐署上海谕旋除龙门令时粤夷盘踞香山为崇墉嶻堞总督何檄制毁其城垣制单骑驰徃谕以祸福诸倭咸震慴无敢忤竟折香山防何叹曰我知非尔不能隳此城也寻迁州守以丁内艰归林居二十余年卒
　　潘达字剧骖京山人万厯甲午乡荐除成都令三载转同知西安所辖辽濶俗多顽梗达单车抚循矿贼屏息擢工部贠外会逆珰创造肃宁宫司空令达监作辞以疾遂称达党熊廷弼焉逾旬珰败懐宗初复其官年七十六卒
　　胡其慥字石廪京山人万厯甲午乡荐授乐昌令入为刑部主事时挺击一案将兴大狱慥谓罪止首犯不宜累及无辜侍御刘贞一建言被逮慥奉防拟罪坚执初议出守武定汉獠杂处部内杨维楫董汉贤包藏不测欲为冦应慥以计擒二贼横塘一战斩馘千余抚按竒其功交荐之晋云南防议值草贼啸聚攻掠城堡以计枭其渠魁羣従溃散迁贵州防政时魏珰祸炽楚人削籍殆尽遂决计请归
　　吴文企号白雪天门人万厯戊戌进士除南户部主事北新闗减杂税三百余金有附珰者抵于法尽除其害出守宁波丁内艰补湖州守备兵闗西未防调宁夏宁夏古朔方地叛服不常而银定独黠时有老僧为边人尊信企用其计银定纳欵贡名马事闻赉金赐秩一日梦旌幢鼔吹来迎遂端坐而逝谢竒举字凤毛天门人万厯癸夘乡荐授什邡令重士爱民有循良声未防奢乱起攻防州邑什邡孤城无援举捍御有方邑获全廵抚周着疏荐擢御史廵按陕西会权珰肆虐举愤不顾身疏发其奸不报又纠防秦抚乔某贪黩诸状台省凛然寻乞休归钟一贯字鲁斋天门人惺父惺两上公车不第贯勉之曰士君子当乐道安命不可躁进而懐怨尤事兄一理甚谨理病痹亲尝汤药以眀经授武进训导以子惺贵封行人赠奉政大夫
　　魏士前字瞻之天门人万厯庚戌进士授芜湖令调吴江厯仪制司陞颖州兵备防龙华变起不数月戡定之及奸珰开屯江淮汝颖所在骚动士前调剂有法全活数万人以忤珰免归懐宗初补冀宁道平渠贼神一魁等转川北道劾蜀藩御门僣制事再迁榆林道寻疏乞归卒年六十有五
　　向日升字青樠钟祥人万厯癸丑进士授梁山令调丹徒迁兵部主事安苗肆逆升备兵思石应机抚勦方畧皆竒中卒平其乱厯陕西藩辖
　　郑晳字闽坞钟祥人万厯戊午举人亷静力学寡交游不营生产博通隂阳理数之学
　　刘必达字士征天门人天启壬戌进士第一授编修起居注管诰勅纂修国史晋侍讲神宗实録告成赐金帛陞春坊右中允因母老请归终养卒于家生平乐易无忤胸懐坦直服官十余年以清正着
　　郑友字元韦京山人天启乙丑进士授青浦令调华亭寻拜御史疏论奄寺变置军政养防总戎跋扈蓟门严防降调寻以欠漕折被逮谪戍为文峭厉别辟蹊径诗语高寒比孟东野杜门扫迹厯十余年卒
　　贺运和字仲文钟祥人原籍荆门天启甲子举人笃学力行以孝友着侍母病衣不解带月余居乡循谨直指使荐于朝称曰真孝亷
　　谭元亮字拟陶天门人懐宗朝由防选入国学署汉川教谕修葺学廨教育诸生周其困乏性倜傥谿达有逺识年六十四一日具衣冠沐浴召家人训勉毕端坐面迹以子篆贵赠翰林检讨
　　孙辚字伯驭钟祥人眀末辛未进士司徒交之孙力学晚成由会稽令累迁广东参藩有恵政一时传诵杨文荐字又如京山人懐宗癸未进士授南武选主事故事卫官承袭例执贽于选司荐一槩谢絶海防同知王菁客死于吴荐为经纪保全其家生平见义必为遇不平事辄髭髯奋张与李维桢郝敬先后齐名【以上旧通志】
　　皇清欧阳烝字宪文潜江人性敏妙涉目成诵明丁丑进士除江都令奏最入京顺治初补授吏部文选员外郎乙酉典试河南后以疾归
　　刘浑孙字厚存天门人顺治壬辰进士授永平司理性刚直耿介氷檗自操谳狱无寃抑风裁振厉豪右奸胥澟然不敢犯亷能之声着于畿辅寻卒于行署弟临孙同榜进士授弋阳令有善政胡鼎生字元羮天门人顺治已亥进士授陕西石泉令理寃狱减荒征邑人徳之丁内艰归补进贤令嵗大旱暴露引咎旋获澍雨未防土冦围城悉力捍御擒献逆谍后征为御史
　　刘延唐字延绥天门人明庚辰进士
　　国朝初总督佟廵抚何闻其贤交荐委署荆西道招抚流冦小秦王张九儒等三万余众安插得立绥定荆襄安陆三郡流民以丁外艰归两兄早逝抚孤侄庆逺庆乆成名又倡修大成殿独建明伦堂设义塾置桥梁掩胔骼邑人至今徳之子庆昌贡生
　　刘广国字窦生潜江人顺治已丑进士授高平令分校晋闱补涔溪令邑遭土镇残害频年不耕民多饿死广国买米以赈给牛种垦荒田取家赀贷偿逋赋数百金士人应考悉给巻赀路费擢刑部主事分校顺天转礼部郎丙午典浙江乡试迁汉羌兵备佥事裁缺归里潜之大患在隄防数苦隣邑扳协广国赴荆集议坚定荆安两不相协之案邑人永赖
　　白拱薇沔阳人顺治壬辰进士令南靖邑被水患村落多漂没拱薇悉心筹画收殓赈济存没均霑新学宫之漫漶葺县治之冲决筑防蓄泄成西河坝之钜功明季征役繁重民多以田贱卖豪弁田去而粮仍旧主追呼敲扑不堪其累拱薇销除旧户就田输赋择豪弁之强项者痛惩以法徭赋始均祀福建名宦
　　谭篆字灌村天门人顺治戊戌进士选庶常庚子典试江南公明严正得人最盛补国子司业经指授者皆以文名嗣纂修孝经进侍讲每入直惓惓以用正人端国本为言
　　恩赉有加因母病告养归里承懽六年及母逝庐墓三载凡伯叔子侄贫乏者皆资给训课之推宅与従弟帘帘没代养孀母抚遗孤成立同村数百家濒水苦涝独任修筑不以累众又条陈里役利弊邑人徳之
　　杨佐国字荆湖荆门人顺治辛丑进士初令陕西咸宁时军需孔亟能周恤民隠咸人勒其善政于石陞商州牧甫三月呉逆贼党围城佐国竭力拒守贼退犹出没无常佐国廵歴山谷多方擒捕境以安陞授刑部员外有贵家杀人同官多瞻狥佐国独持正司冦魏象枢亟称之卒従其议转礼部郎典试广西所得皆正士授广东驿盐道缉私平价裕课便民摄南韶道招抚花山贼改立花县两署臬篆活囚甚众内陞京堂厯迁太仆少卿卒于官性至孝每厯一官輙恸哭以不及禄养为憾尤友爱诸弟教之有成子毓健顺徳知府
　　李思恒字克永荆门人性孝友年十一流贼乱被掳母任氏守节遇害恒恸悼不欲生十六入郡庠异母兄废产以已产均之其为学専尚躬行教人惟勉以存心立品年七十五卒以子莲贵赠文林郎
　　江鼎金字紫九荆门人父上峯幼勤学动遵古处号六未居士以生平未谒官府未走市防未祷神未负邻里未坠祖训未累后人也鼎金成康熙乙丑进士初令高苑县招集流亡出粟赈贷编审杜贿除之弊开豁孤寡民有我公减丁愿公添丁之謡入为西曹多所平反督陕学公明寛大士林颂之补口北道值禁旅西讨监牧驼只督办器具调发转运着有勤劳嵗饥详请贷粟救济地震捐赀市棺买地掩埋覆压之人年七十三乞休归子五曾福江夏训导培冠邑令圻甲午举人城开封通判庆国学生
　　顔翼祖字敬只沔阳人复圣裔领康熙戊午乡荐简选改署公安教谕课业有方裁成受益者甚众创设学田不辞劳费修葺学宫尤尽心力后以会试卒于都翼祖教学俱务真实居家敦睦修谱请廕以笃本源子晟星俱举于乡晴咸食饩旸以哭母殒身其妻王氏亦以身殉
　　胡作梅字修予荆门人康熙壬戌进士选庶吉士戊辰充会试同考官所拔阎锡爵陶元淳孙致弥等皆单寒宿学人咸服其公明壬午督学陕西拔孤寒端士习请托一无所徇戊子擢祭酒旋进少詹辛夘典试浙江癸已典试江西皆称得人陞礼部侍郎后督饷塞外逾年染病犹力疾办事寻卒事闻
　　圣祖轸念优防给费
　　遣官致祭
　　高登先字于岸钟祥人少嗜学肆力于性命之防以横渠濓溪为宗成顺治已亥进士初令山隂邑巨蠧滋弊登先亷得之悉置于法除火耗捐杂徭邑人徳之尤加意造士一时掇巍科如秦宗游余秦【阙】　　芳鲁徳升辈皆出其门邻邑有无赖生伙緑林将刼一富贾闻在山隂界遂舍去曰无累仁贤父母甲寅耿呉为逆诸暨何克忠乗隙倡乱守将征之不克登先单骑抵其营谕之遂投戈解散补任常熟再详请减蘓松二郡浮粮数百年积困获苏陞涿州牧涿之混河有水怪常为民害登
　　先诣水滨草疏焚之怪遂已初登先幼失怙事母至孝明季流冦充斥母卒未殡贼适至欲掠之去因环尸恸号贼义而释之且为藁浅土其至性感人如此
　　徳安府
　　晋朱伺晋书列传字仲文安陆人少为呉牙门将呉平内徙江夏伺武勇口讷不知书为将以谦恭称张昌反伺率部党攻灭之其后陈敏作乱陶侃镇江夏以伺能水战乃遣作大舰署为左甄据江口破陈敏兄弟又随侃讨杜陈声有功加广威将军领竟陵内史时王敦弟廙代侃为荆州遣伺归杨口垒被杜曾围坠水沉行五十步乃免寻卒甑山
