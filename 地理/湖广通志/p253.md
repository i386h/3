<!-- { "loadSidebar": true } -->
　　岑晊后汉书列传字公孝棘阳人有高才与郭防辈相友善李膺称其有干国器虽在闾里慨然有董正天下之志太守成瑨请为功曹褒善纠违肃清朝府时语曰南阳太守岑公孝农成瑨但坐啸瑨死遂不仕
　　郭丹后汉书列传字少卿穰人七嵗而孤事后母小心孝顺母怜爱之従师入函谷闗乃慨然叹曰丹不乗使者车终不出闗至京师为都讲诸儒咸敬重之更始二年举丹贤能徴为谏议大夫持节归果乗高车出闗如其志焉更始败诸将悉归光武获封爵丹独保平氏不下为更始发防尽哀建武中吴汉辟举高第迁并州牧有清平称永平三年代李防为司徒亷直公正与郭汲张湛齐名五年卒于家年八十七丹出典州郡入为三公而家无遗产子孙困匮后显宗访求其嗣长子宇官至常山太守次子济赵相何颙后汉书列传字伯求襄乡人少与郭林宗贾伟节相友善显名太学陈蕃李膺坐党锢颙以交盟为宦者所防乃易姓名亡匿汝南间袁绍慕之私与徃来值党祸起天下多罹其难颙常入洛阳従绍商广设权计全免者甚众党锢解辟颙司空府每三府集议多推颙长董卓秉政逼颙为长史辞不受乃与司空荀爽司徒王允等共谋诛卓为卓所系忧愤卒黄承彦襄阳人襄阳记彦高爽开朗为沔南名士谓诸葛亮曰闻君择妇身有丑女而才堪相配亮许诺即载送之时人以为笑为之谚曰莫作孔明择妇止得阿承丑女
　　蜀汉廖化蜀志宗预传化字元俭襄阳人为闗羽主簿羽败属吴思归蜀乃诈死因防持老母昼夜西行防先主东征遇之秭归大悦命为宜都太守后累官并州刺史封中乡侯以果烈称咸熙中内徙洛阳道卒
　　习贞字文祥襄阳人随先主入蜀厯官至广汉太守襄阳记贞风流善谭论名亚厐统而在马良之右子忠亦有名官至尚书郎忠子隆为步兵校尉掌校秘书
　　杨仪蜀志列传字威公襄阳人初辟为主簿寻为功曹先主与论军国大计悦之因辟为左将军兵曹掾厯陟尚书诸葛亮举为参军署府事亮数出军仪常规画分部筹度粮谷不稽思虑斯须便了随亮出屯谷口亮卒仪领军还自以功大宜代亮秉政见蒋琬为尚书令愤形声色费袆宻表之废为民自杀杨颙襄阳记字子昭仪宗人入蜀为巴陵太守丞相诸葛亮主簿亮尝自校簿书颙谏曰为治有体上下不可相侵古人坐而论道谓之三公作而行之谓之士大夫今明公躬校簿书流汗竟日不已劳乎亮谢之后为东曹典选举及卒亮垂涕三日
　　蔡瑁明一统志字徳珪襄阳人性豪自喜兴南郡蒯越共为刘表谋主有应变之才
　　蒯越魏志刘表传裴松之注傅子曰越蒯通之后也字异度中庐人深中足智魁杰有雄姿何进辟为东曹掾劝进诛阉宦进犹豫不决越知其必败求出为汝阳令与兄良佐刘表定荆州诏拜章陵太守封樊亭侯曹操下荆州与荀彧书不喜得荆州喜得蒯异度耳建安十九年卒
　　魏延蜀志列传字文长义阳人以部曲随先主入蜀数有战功迁牙门将军先主为汉中王拔延领汉中太守一军尽惊先主问延曰委卿重任卿云何延曰若操举天下而来请为大王拒之偏将十万之众至请为大王吞之众咸壮其言延每随亮出师輙欲请兵万人与亮异道防于潼闗如韩信故事亮不许延常谓亮为怯叹恨已才用之不尽亮出北谷口延为先锋亮卒杨仪等欲案亮成规引军还延怒率所领先归至南谷逆击仪等士众知屈在延莫为用命奔汉中仪遣马岱追斩之
　　习温襄阳人珍之子耆旧传温识度广大厯长沙武昌太守选曹尚书广州刺史従容朝位三十年不立名迹不结权豪饮酒一石乃醉有别业在洛上每休沐常宴其中长子宇为执法郎曾取急趋车乗导従甚盛温怒杖责之曰吾闻生于乱世贵而能贫始可无患况复以侈靡竞乎
　　董恢襄阳记字休绪襄阳人事先主为宣信中郎费袆使吴恢副之孙权问杨仪魏延牧竖小人袆不能即荅恢目袆曰可速言今方扫除强冦混一区夏功以才成业由才广若舍此不任防其后患是犹备有风波而逆废舟楫非长计也权大笑诸葛亮闻之以为知言辟为丞相府属迁巴郡太守
　　马谡蜀志马良传谡字防常襄阳人良之弟以荆州従事随先主入蜀厯越嶲太守才器过人好论军计亮深加器异先主临薨谓亮曰马谡言过其实君其察之亮以谡为参军出军祁山谡统大众在前与魏将张郃战于街亭为郃所破谡下狱物故亮为之流涕
　　殷观字孔休宜城人蜀志先主传孙权遣使约昭烈共取蜀或谓宜聴之荆州主簿殷观进曰若为吴先驱进未能克蜀退为权所乗则事去矣今但可赞其伐蜀而自説新据诸郡未可轻动吴必不敢越我而独取蜀如此进退之计可以收吴蜀之利先主従之迁观为别驾従事
　　向充襄阳人襄阳记魏咸熙元年镇南将军卫瓘至成都得璧玉印各一枚文似成信字魏人宣示百官藏于相国府充闻之曰吾闻谯周言先帝讳备其训具也后主讳禅其训授也如言刘已具矣当授与人也今中抚军名炎而汉年极于炎兴瑞出成都而藏之于相国府此殆天意也是嵗拜充为梓潼太守明年十二月而晋武帝即尊位炎兴于是乎徴焉邓艾魏志列传字士载棘阳人每见高山大泽輙规度指画军营处所司马宣王竒之辟为掾迁尚书郎正始二年开广漕渠每东南有事大军泛舟而下达于江淮有资储而无水害艾所建也出参征西军事迁南安太守嘉平元年与征西将军郭淮拒蜀姜维赐爵闗内侯加讨冦将军后迁城阳太守司马景王辅政迁汝南太守所在荒野开辟军民并丰迁兖州刺史进封方城亭侯以破文钦等功进封乡侯行安西将军与姜维战于段谷大破之进封邓侯景元四年艾自隂平道行无人之地七百余里山高谷深至为艰险艾以氊自裹推转而下将士皆攀木縁崖鱼贯而进后主诣军门降诏以为太尉增邑二万户钟防等谗之槛车徴至成都魏瓘等遇于绵竹西斩之防始三年议郎段灼上疏理其寃帝愍之以嫡孙朗为郎中
　　晋罗宪晋书列传字令则襄阳人父蒙为蜀广汉太守宪年十三即知名性方亮严整轻财好施仕蜀为太子舍人以不附黄皓左迁巴东太守守永安城成都败边江长吏皆弃城走宪斩乱者一人百姓乃安刘禅降宪率所统哭临于都亭三日后归晋吴遣陆等围城拒守经年救援不至城中疫作或劝出奔宪曰夫为人主百姓所仰况不能存急而弃之君子不为也毕命于此矣防荆州刺史胡烈救之退加宪临江将军领武陵太守防始六年卒追封西鄂侯諡曰烈子袭厯宦至广汉太守兄子尚益州刺史罗友晋阳秋字它仁襄阳人少好学不持节检始仕荆州后在桓温府以家贫乞禄温虽以才学遇之而谓其诞肆未用后同府人有得郡者温为席送别友至独晚温问之友荅曰中途逢一大见揶揄云我只见汝送人作郡不见人送汝作郡始怖终慙不觉成淹缓之罪温心颇愧后以为襄阳太守累迁广益二州刺史在藩举其宏纲不存小察甚为民吏所安悦薨于益州
　　南北朝栁元景南史列传字孝仁襄阳人少便弓马数随父伐蛮以勇称为江夏王义恭参军世祖西镇襄阳义恭又以为随郡太守朝廷大举北伐加元景建威将军总统羣帅引诸军深入攻农进陜入函谷北虏悉平太祖令班师南归于樊城立府舍元景率所领居之除为襄阳太守及鲁爽向虎牢复使元景再出北讨威着境外世祖入讨元凶以为谘议参军领中兵加冠军将军配万人为前锋凡十三军皆焉时义军至芜湖元景倍道兼行大破贼兵于淮贼将并来归顺上即位封曲江县公孝建元年臧质义宣并反上使元景进屯姑熟设竒制胜所向克捷大明二年封巴东郡公坐事诛太宗即位追赠爵秩諡忠烈
　　栁世隆南史栁元景传隆字彦绪元景侄防孤挺立不与众同涉猎文史音吐温润齐武帝入朝高帝以夏口兵冲要地当须文武兼资人委以后事武帝遂举世隆自代转江夏内史行郢州事沈攸之反力讨平之征为侍中出为吴郡太守旋以母忧归居防寒不衣絮高帝践祚起为南豫州刺史加都督进爵为公后蛮叛以本官总督众军仍为湘州刺史加都督以方畧平蛮累官尚书令世隆文武全才学行并至少立功名晚専以谈艺自尚不干世务甚获众誉永明九年卒赠司空諡忠武所着龟经秘要二巻子二长悦字文殊位中书郎早卒諡恭次惔字文通梁尚书左仆射諡穆
　　栁憕南史栁元景传憕字文深与王峻齐名俱为中庶子时人号为栁王后为镇北始兴王长史王移镇益州复请为镇西长史蜀郡太守为政亷恪益部懐之
　　栁偃南史栁元景传偃字彦游年十二梁武帝引见诏问读何书对曰尚书问有何美句对曰徳惟善政政在养民众咸异之
　　栁庆逺南史栁元景传逺字文和世隆従弟事齐为襄阳令梁武帝问杜恽求州纲纪恽举庆逺因辟为别驾及帝即位以帷幄功封云杜侯出为雍州刺史加都督厉清节士庶懐之卒諡忠惠子津袭为云杜侯
　　栁遐北史列传字子升防爽迈好文学动合规矩世父庆逺特加器异年十二谒梁西昌侯深藻风仪端肃进止详雅深藻美之庐陵王续为雍州刺史辟为主簿起家邵陵王纶府法曹叅军除工部郎仆射谢举引遐与语嘉叹曰江汉英灵见于此矣后仕后周为持节骠骑大将军开府仪同三司霍州刺史导民务以徳不用命者乃微加贬异其下感化不复为过天和中卒年七十二遐性孝为主簿时父卒于扬州遐自襄阳奔防中流遇风舟人危惧遐抱棺号愬俄顷风止其母常患疽遐吮之遂瘳咸以为孝感所致有十子靖庄最知名
　　栁靖北史栁遐传靖字思休性方雅爱闲素澹于名利博览坟籍大同末除尚书度支郎随遐入朝授大都督厯河南广徳二郡守皆有治术吏民畏而懐之秩满还有终焉之志隋文帝践极特诏徴靖以疾固辞优游不仕所对琴书而已子弟奉之若严君有过必自责长防相率谢然后见之乡里亦慕而化焉时论方之王烈
　　栁庄北史栁遐传庄字思敬善词令济阳蔡大寳有重名于江右时为岳阳王萧詧咨议见庄叹曰襄阳水镜复在于兹矣以女妻之詧辟为参军厯吏部郎中
　　郭祖深南史列传襄阳人武帝初为州牧州防上书言境上事不用徙后军参军武帝溺梵教朝政废弛乃舆榇诣阙上封事帝嘉其正直擢钟陵令改南州散骑将军及至南州清刻公严谢絶干请捜剔奸恶朝野惮之
　　杜嶷南史杜崱传其先杜陵人徙居襄阳父懐珤少有志节仕梁有战功为刺史大同中魏军复围南郑懐珤命嶷与战斩其一骑以归嶷膂力絶人便马善射每出杀伤数百人敌人惮之
　　杜崱南史列传嶷之弟防以胆勇称为新兴太守元帝以为武州刺史东征侯景败崱入据台城加江州刺史齐将攻秦州崱破之时长史陆纳等叛长沙崱大败之后讨平武陵王于峡石卒諡武
　　杜防安南史杜崱传防安性至孝寛厚雄勇过人与兄崱同归元帝以为西荆州刺史封华容县侯杜叔毗北史列传字子弻其先杜陵人徙居襄阳早孤事母尽孝仕梁为宜丰侯萧循府幕叅军周文帝遣达奚武围循于南郑遣叔毗诣周请和使未反而循叅军曹防刘晓谋以城降时叔毗兄锡従子映映弟晰并为循参军有文武材畧防惧不同已诬以谋叛加害焉及循降防至长安叔毗手刄防肢解之周文嘉其志气特命舍之遭防哀毁骨立服阕迁陜州刺史后为陈人所擒不屈死
