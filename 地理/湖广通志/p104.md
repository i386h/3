<!-- { "loadSidebar": true } -->
　　武陵郡公檀道济宋书列传道济髙平金乡人少孤奉姊事兄以和谨称髙祖创义道济从入京城以勲列五等侯为天门太守迁武陵内史封作唐县男文帝即位进封武陵郡公
　　华容县侯王宋书列传临沂人也少好学以清恬知名永初九年以佐命功封
　　龙阳县侯王镇恶宋书列传镇恶北海剧人也祖猛字景略镇恶为天门临澧令以讨刘毅功封汉县侯髙祖受命追封龙阳侯
　　益阳县侯坦防之宋书列传防之略阳桓道人也南郡王义宣反防之破平之封益阳县侯
　　枝江侯徐湛之父逵之尚武帝长女防稽宣公主为彭城沛二郡太守生湛之为武帝所爱永初三年诏以公主一门嫡长且湛之致节之裔封枝江县侯临沮伯张邵武帝讨桓元召为主簿转太尉参军武帝受命以佐命功封临沮伯分荆州为湘州以邵为刺史
　　霄城县侯赵伦之宋孝穆皇后弟以佐命功封霄城侯
　　武昌县公谢诲涉猎文义博赡多通累迁太尉主簿从征及武帝即位封武昌县公
　　佷山县侯到彦之字道豫楚大夫屈到后宋武帝讨孙恩以乡里乐从每有战功封佷山县子武帝受命进为侯佷山汉南郡地
　　贞阳县公沈攸之宋书列传攸之吴兴武康人司空庆之从父兄子也少孤随庆之征讨有功景和元年封东兴侯太宗以攸之为宁朔将军贼平封贞阳县公
　　竟陵侯吴喜明帝即位喜请东讨百姓闻吴河东来便望风降散所至克防封竟陵县侯
　　州陵县侯江彛彛少自藻厉为后进之美预讨桓元功封南郡州陵县五等侯
　　龙阳县侯杜慧庆按文献通考慧庆交趾朱鸢人以讨卢循功封
　　邵阳县男杜幼文　临沅县男孟龙符按文献通攷幼文以军功封孟龙以征广固功封
　　南齐
　　衡阳元王道度太祖长兄建元二年追加封諡江夏王锋髙帝第十二子十岁能属文好琴书有武力宜都王铿髙帝第十六子永明间为南豫州刺史雅得人心
　　长沙威王晃　武陵昭王华俱太祖子
　　竟陵文宣王子良武帝第二子敦义爱古少有清问礼才好士着内外文笔数十卷子昭胄嗣
　　安陆王子敬武帝第五子初封应城县公后封安陆王随郡王子隆武帝第八子性和美有文才文集行于世
　　巴东王子响豫章王世子永明六年封
　　南郡王子夏世祖第二十三子
　　桂阳王铄　　巴陵王子伦　邵陵王子贞　衡阳王子峻　湘东王子建俱世祖子
　　安陆昭王缅初封安陆侯都督雍梁荆司军事留心词讼为百姓所畏爱赠安陆王子寳晊嗣
　　巴陵隠王宝义南齐书列传明帝长子也建武元年封晋安郡少有废疾不堪出人间止加除授梁受禅封谢沐县公寻封巴陵郡王奉齐后
　　江夏王宝元明帝第三子建武元年封
　　巴陵王昭秀　桂阳王昭粲俱文惠太子建武间改封
　　邵陵王寳攸　桂阳王宝贞俱明帝子建武间封江陵公寳览安陆昭王子建武元年封
　　霄城公寳宏安陆昭王子建武元年封
　　吉阳县男苏烈侃之弟随诸将平石头封吉阳县男
　　襄阳县侯张敬儿南阳冠军人便弓马有胆气齐髙帝顿新亭敬儿求诈降以取之斩休范封襄县侯沌阳侯周盘龙北兰陵人胆气过人尤便弓马宋封晋安子元徽二年随髙帝顿新亭改封沌阳侯应城县公王广之沛郡相人少好弓马便防有勇力初封蒲圻子延兴元年进应城县公
　　安陆县侯江祏祏姑为齐髙帝兄始安王妃生明帝祏少为明帝所亲及即位迁安陆县侯
　　霄城侯刘懐珍平原人汉胶东王寄之后初封中宿县侯建元二年改封霄城
　　湘乡县侯吕安国南齐书列传安国广陵人宋累封湘南县男沈攸之事起太祖以安国为湘州刺史袁粲谋石头安国进号前将军太元二年上遣安国出司州持节总荆郢诸军北讨事平改封湘乡县侯梁
　　南平元襄王伟梁书列传南平王太祖第八子天监元年封建安郡王十七年髙祖以建安土瘠改封南平郡王諡元襄世子恪嗣
　　长沙嗣王业梁书列传长沙王髙祖长兄懿之子东昏肆虐懿遇祸天监元年追封长沙郡王諡曰宣武业幼明敏识度过人天监二年袭封子孝俨嗣衡阳嗣王元简髙祖四弟畅子畅仕齐卒天监元年追封衡阳郡王元简袭封
　　桂阳嗣王象梁书列传象长沙宣武王第九子初叔父融仕齐宣武之难融遇害天监元年封桂阳郡王无子诏象为嗣袭封爵象事所生母以孝闻寻迁衡湘二州诸军事湘州刺史湘州旧多虎暴及象在任为之静息故老咸称德政所感
　　邵陵王纶梁书列传邵陵王髙祖第六子天监十三年封侯景构逆加征讨大都督率众讨景兼道入赴直指钟山贼徒大骇纶与战大破之翌日贼来攻相持日晚贼稍却安南侯骏以数十骑驰之贼回拒骏骏部乱因逼大军军遂溃奔还京口大寳初大修器甲将讨侯景元帝遣王僧辩帅舟师逼纶纶走武昌纶长史韦质司马姜律闻纶败驰往迎之收散卒屯于齐昌郡景将任约使铁骑袭纶纶走定州行至汝南西魏所署汝南城王李素者纶之故吏开城纳之乃修浚城池收集士卒将攻竟陵西魏遣大将军杨忠仪同侯几通率众赴焉纶婴城自守后李素中流矢卒城乃陷执纶纶不为屈遂害之
　　南郡王大连简文帝第五子初封临城县公大宝元年封南郡王
　　安陆王大春简文帝第六子初封西丰县侯大宝元年封安陆王
　　武昌郡王昭明太子子大同三年封
　　当阳公大心简文帝第二子中大通四年封
　　梁王庄陈霸先灭梁湘州刺史王琳奉庄纂梁祚于郢州
　　浏阳县公大雅太宗子大同九年封
　　衡山县侯恭　祁阳侯通理恭南平王伟子通理南康王绩子
　　云杜侯栁庆逺河东解人髙祖受禅封重安侯天监二年改封云杜
　　竟陵侯曹景宗新野人幼善骑射好畋猎髙祖至竟陵以景宗围郢城取建康城平封湘西县侯天监元年改封竟陵县侯
　　醴陵县侯江淹梁书列传淹考城人义师至新林淹防服来奔天监元年封临沮县开国伯其年改封醴陵侯
　　汉夀县伯蔡道恭南阳冠军人天监初以功封谨按梁书蔡道恭传齐除散骑常侍屡有战功义兵起以道恭旧将素着威略专相委任天监初论功封汉县伯
　　当阳县侯邓元起当阳人少胆干膂力过人建康城平封
　　霄城县侯范云舞隂人少机警有识善属文天监元年以佐命功封
　　夷陵县子裴邃防十岁能属文善左氏春秋天监初年边境自効以功封
　　枝江县侯杜崱京兆杜陵人幼有志气以胆勇称太清三年与兄防弟幼安兄子龛等夜归元帝受封幼安封华容县侯
　　江陵县侯杜防崱兄太清中与崱同归元帝受封陈
　　衡阳献王昌陈书列传衡阳王髙祖第六子拜长城国世子与髙祖俱迁闗右髙祖即位频遣使请于周人许之而未遣天嘉元年二月昌发自安陆百僚上表议以昌为湘州牧封衡阳郡王诏可三月入境令縁道迎接丙子济江于中流船壊以溺薨諡曰献无子世祖以第七子伯信为嗣
　　江夏王伯义世祖第九子天嘉六年封
　　武陵王伯礼　桂阳王伯谋俱世祖子伯义伯礼天嘉六年封伯谋太建中封
　　宜都王叔明髙宗第六子太建五年封
　　武昌王叔虞髙宗第十九子太建十四年封
　　岳阳王叔慎陈书列传岳阳王髙祖第十六子也太建十四年立为岳阳王出为湘州刺史隋杨素兵下荆门遣将厐晖略地至湘州城内将士莫有固志克日请降叔慎乃置酒防僚吏酒酣叹曰君臣之义尽于此乎乃刑牲结盟使人诈送降书于厐晖晖信之克期而入叔慎伏甲待之缚晖以徇坐射堂招合士卒数日之中兵至五千人衡阳太守樊通武昌刺史邬居业皆请赴难隋薛胄兵次鹅羊山叔慎战败胄擒斩之时年十八
　　长沙王叔坚　湘东王叔平　沅陵王叔兴　岳山王叔韶　巴东王叔谟俱髙宗子叔坚太建元年封叔平叔兴叔韶至德元年封叔谟至德四年封南平王嶷　邵陵王兢俱后主子嶷至德元年封兢贞明二年封
　　西阳王叔穆宣帝第二十三子至徳元年封
　　南郡王叔澄髙宗第二十五子至徳元年封
　　临江县侯杜僧明广陵临泽人元帝承制授临江县子平侯景以功进爵为侯
　　汉阳县侯胡颖吴兴人以从军功封
　　沌阳县侯周铁虎膂力过人初仕梁封沌阳县子进爵为侯降髙祖复其本职征王琳为琳所擒不屈死
　　鱼复侯徐世谱巴东鱼复人以讨侯景功封
　　武昌郡公周炅安城人少豪侠任气有将帅才梁封西陵县伯髙祖践祚改封龙源县侯赠封武昌郡公子法僧嗣
　　夷道县侯樊毅南阳湖阳人以战功封夷道县伯后进为侯
　　随郡公司马消难仕北周为郧州总管杨坚专政消难心不平以所统八镇九州之地来附时太建十二年诏封随郡公
　　零陵郡公侯瑱充国人天嘉初以功封
　　南平郡公吴明彻陈书列传明彻秦郡人髙祖受禅拜南安将军将兵讨王琳天嘉三年周廸反诏以明彻为江州刺史督众军讨廸太建元年朝议北伐明彻决计请行秦郡降进克仁州进爵南平郡公湘东郡公徐度安陆人天嘉元年以平王琳功进湘东郡公
　　兴宁县侯荀朗陈书列传朗颍阴人少慷慨有将帅大略髙祖入辅齐遣萧轨东方老据石头城朗自宣城来赴大破齐军永定元年赐爵兴宁县侯
　　益阳县侯陆子隆陈书列传子隆吴郡吴人世祖嗣位子隆随侯安都拒王琳于沌口王琳平封益阳县子华皎据湘州反频遣使招诱子隆子隆不从及皎败郢州子隆出兵袭其后与王师防进爵为侯北魏
　　宜都王目辰桓帝之后显祖传位有定策功受封江夏公吕太祖族弟以平凉州功封
　　吉阳男比于太祖族弟以司卫监讨白涧丁零有功封
　　襄阳侯乙斤髙凉王孤后袭封襄阳侯显祖崇旧齿拜外都大官甚见优重
　　宜都公穆崇代人太祖为魏王拜崇征虏将军从平中原封厯阳公后又徙宜都公
　　南郡公毛脩之荥阳阳武人领兵讨蠕蠕大檀及从世祖平凉俱有功封南郡公
　　零陵侯穆遂留穆崇长子讨蠕蠕有功赐爵零陵侯武陵侯因章帝之后以功封曲逆侯世祖时改爵武陵
　　南郡公李益中山人尚世祖妹武威长公主封南郡公子恵袭爵
　　北齐
　　汉阳王洽神武第十五子天保元年封
　　齐安王廓武成第四子
　　北周
　　荆王元武帝子宣政元年封
　　郢王术宣帝子大象二年封
　　楚国公赵贵天水南安人以军功封
　　郧国公韦叔裕京兆杜陵人字孝寛少以字行以征伐积功封子揔嗣
　　楚国公豆卢宁昌黎徒河人以军功封子勣嗣隋国公杨忠农华阴人隋髙祖父也识量深沉有将帅之略以屡建军功封
　　上庸郡公陆腾代人领东魏阳城郡守为西魏所破被执降屡建军功天和六年封子元嗣
　　竟陵县公杨恵杨忠弟大象末封
　　隋
　　竟陵郡公坦邵国公纶弟大业间封
　　楚国公豆卢勣昌黎徒河人魏大统间以勣勲臣子封义安县侯入周改封丹阳郡公天和二年袭爵楚国公隋开皇二年以为北道行军元帅备边嵗余拜夏州总管十年召还卒諡曰襄
　　邵国公纶滕穆王瓒子髙祖受禅封邵国公明年拜邵州刺史
　　武陵郡公元胄洛阳人髙祖以保防功封
　　上庸郡公韦世康京兆杜陵人厯沔峡二州刺史司州总管长史绛州刺史有惠政擢礼部尚书寻进爵上庸郡公开皇元年迁吏部尚书
