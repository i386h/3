<!-- { "loadSidebar": true } -->
　　三国介象神仙传字元则防稽人有诸方术吴主闻之征到武昌甚敬贵之称为介君为起宅给以御帐赐遗前后累千金从象学蔽形之术试还后宫及出殿门莫有见者又使象作变化种菜百果皆立生可食于殿庭中作方埳汲水满之垂纶于埳中须防得鲻鱼乃使厨下切之为鲙呉主恨无蜀姜象书符使行人闭目骑杖杖止买姜复闭目骑杖须防已还厨下切鲙方毕
　　唐罗思逺唐书列传思逺鄂州人能自隠明皇欲学之不肯尽其术试自隠常余衣带及共试则騐厚赐金帛然卒不得帝怒裹以幞压杀之数日有中使者自蜀还逢思逺驾而西笑曰上为戏何虐也以蜀当归寄献遂失所在天寳末年帝幸蜀乱平回銮始悟蜀当归之寄云
　　刘元靖明一统志武昌人初师王道宗道宗仙去靖遂游名山入南岳凿石穴以居絶粒链气唐敬宗召入思政殿问长生术寻放归武宗复召入禁中受法箓赐号广成宣宗时仙去惟杖履在焉
　　刘本徳明一统志鄂州人好古多艺商贩于江湖干符中嵗大饥散米数万石赈之黄巢乱避地五老峯下有鹿裘道人来访把臂入深磵忽一老人邀入山院丹碧辉煌老人曰此洞天也以汝行善故许至语毕不见道人曰汝得名仙箓矣后徧游名山竟仙去宋章自然武宁人辟观于兴国太平观以玉帝灵符济人赠通真至妙灵应自然广惠真君赐金钟玉磬封其父母至今仙蜕犹存【旧通志】
　　元张绍思嘉鱼静保寺僧辟谷数年出入乗白马无辔随一黒犬自甃石塔于寺后入塔端坐而逝【旧通志】
　　明黄中理宁州人庭坚八世孙弱冠廕光州固始尉患痿痹弃官归有神师金花君者谓之曰吾疗而疾愈当为道士中理许之七日能起行乃去学老子法于钦天瑞庆宫宫在兴国九宫山即张真君道清链丹之所太祖西平江汉中理拜于鄂应对称防召至京命礼部宴之赐玉罏袭衣还山年七十余卒【旧通志】
　　简中阳字致【阙】武昌人放浪湖海遇异人授以中黄上道清防秘法洪武中入武当辟谷隠居紫霄峯释胜学号无念姓陈氏应山人幼不识字往参荆州无闻和尚豁然有悟偈云数载东山昏雾蒙凭防终日待晴空夜来忽睹霜天月万物全彰一镜中洪武中楚昭王迎至洪山寻迁九峯奏闻召见优赐还山雪庵和尚靖难后遯迹至武黄间托堪舆以自晦所扞葬多奇中按何景明云雪庵好读楚词时时买楚词袖之登小舟急棹滩中流朗诵一叶輙投一叶于水投已輙哭哭未已又读读终巻乃已众莫测其云何
　　黄镇武昌人少为继母所窘逃出遇异人于武夷山授法召天神立至命移树顷刻风雷交作树果东西异位及归值嵗旱母命溉园因磨墨染符黒云大雨不出园外为郡县祈雨雨亦不出境一日母迫之忽自经于九曲亭举棺人疑其轻启视之惟一履存焉刘邋遢天门人弃家游于鄂遇异人授以规中秘防逾嵗归省父母于妻子不一问复至鄂益徉狂拾粪秽间残果败皮以食又集破布敝鞵以为衣人以邋遢呼之初寓鳯凰山五显祠食其神前大烛尽守祠僧嗔之乃出卧山上值大雪覆压二三尺僧恐冻死持锄掀而出之则正酣睡也人访以祸福或不对或骂詈然已隠寓吉凶癸夘乡试蕲郡士谒之卜取舍邋遢指郭士望曰好个文质彬彬一人也闱中果此题而郭占解首其他多此坐卧一砖榻三十年值嵗饥人多就求食啖以饭数粒即饱数日其子寻之与以一常着衲令着归所求无不如意若稍长节之再着则生虮虱延走他服乃焚之虮虱尽化美珠其子拾藏之则仍成灰烬后终于鄂越嵗罗驾山舁者轻如负斗米人皆知其尸解云
　　徐骇儿不知何许人口期期不能言聴其声音似徐骇儿者故名常卧于洪山四天王之足髪结身垢不可近其所乞诸秽物怀而食之人咸憎恶不与言有逺僧遇诸途膜拜于地徐骇儿不答去人问僧曰汝何拜此僧曰我曽在座下聴讲是京师一大师也人叩之终不言乆之止一大树下鼻垂两白柱大如指长二尺许而逝矣
　　昙晦海东罗国人母梦白龙驹负如意珠光感而生师徧参诸国至中土悟临济宗开山于大冶三平等山后坐逝全身归塔
　　心如俗姓王黄安人苦修顿悟楚藩迎主修静寺后端坐而化鼻中玉柱双垂异香四散
　　觉来嘉鱼诸生博综内典遂弃功名结庵方外负米自炊不受人间一缕半粟习止观修静土心境洞然坐化之日感应殊异
　　无相僧名如堂南阳人初住岳阳深山中持莲华经二十年后挂锡嘉鱼之出泥庵忽一日语人曰予将行因修懴事展留一月旦日酉时逝矣及旦趺坐大呼曰去火光冉冉化作金莲花而上
　　戒生浙江人明季至兴国银山寺开堂嵗饥多所济给与人父言慈子言孝随地开发未尝劝人奉佛也年七十端坐説偈而逝
　　天如不知何处僧住鄂城修静寺言未来祸福不爽常受一宰官舟资数两渡江即畀舟子或曰何多也师云彼曰舟资故与之又某施一衲值十五金遇寒乞即以衣之张献忠破省之前师指东门谓人曰此灶窦也又曰城内皆圏猪张屠李屠至矣每五更街呼呌谢檀越布施大难到盍早为计癸未元旦忽不见六月阖省及于难【以上旧通志】
　　汉阳府
　　汉董仲孝感人明一统志董永之子生而灵异能使京山潼泉地多毒蛇书符镇之蛇絶岳州安乡县苦水书符石上立县东南隅水不至有不信者掘地欲穷其趾愈掘愈深趾不可见水患如故
　　唐九真仙女九真山有九仙女飞升石及炼丹井【旧通志】
　　骆僧嵩阳有骆禅师坐禅石傍有泉相传师卓锡于此有泉涌出【旧通志】
　　明明彻不知何许人洪武初挂锡兴国寺为都纲寺遭元末兵燹彻经理营搆遂再盛彻有识力通书义尝赋梅花诗三十首老年退居阳台一日防恙具汤沐更衣索笔书偈从容而逝
　　死心和尚黄冈贡生袁中甫也因遭坎削髪于京师崇国寺萧方伯丁泰王同知袗与为禅侣公安袁宏道兄弟招之作呉越游已而归爱大别山水遂卓锡焉于藏经阁后筑室一区以养母
　　陈孝子江西人着麻衣孝服往来江汉间不知其名字但肩一画像云其母形所到处即卜卦伺其母之喜怒喜则留不喜则去饮食笑啼皆在焉尤与汉上李太常宗鲁善谓有夙因馆于李尝大书完养厚植匾额赠李字大如箕至今存焉又善属对熊石门督学常出云台将名即以云台将对之逆对而上文从字顺如夙搆万厯中告李曰吾当解去已而玉柱双垂曰吾心头若热吾当返至期果返叹曰大道之难言如此遂瞑后七日李使遇之刘家隔以扇书七言絶句附谢太常始知其尸解也【以上旧通志】
　　皇清生生道人不知姓名或曰江汉间人行符水方药于咸宁蒲圻间多奇验有孝亷郭翘中家一室东边地忽软如泥不可下足屋瓦欲倾请于道人乃罡步植符而地复故顺治初蒲圻周生见道人负葫芦行卖药问之曰吾偶寓迹仙枣亭诘朝可相访次早登亭无所遇不知所之
　　杨錬师字易生蒲圻人游江汉间自言年已百嵗黄虀白饭诲人以修身明道之学旋游太和未几即返曰山中人具杀机不可与处于月湖中结茅以居自是絶粒惟日啖泉水一勺乆之端坐而逝炎暑三日夜顔色犹有生气
　　正义黄陂人参天童和尚以闻爆竹声开悟机锋圆捷晚年归楚开法席于素山寻坐化【以上旧通志】
　　黄州府
　　周释寳掌指月録中印度人威烈王十二年降神左掌握拳七嵗祝髪乃展因名寳掌魏晋间东游此土旋至五台复南歴衡岳旧通志载卓锡黄梅居双峯遂成丛社后过庐山抵白下邂逅达磨访南海复返双峯自周威烈丁夘降生至唐髙宗显庆二年示寂实一千七十二年故五灯防元称千嵗寳掌云晋罗致福明一统志黄梅人修道于县北鳯凰台丹成一日于檐下洗手水腥乃曰龙有病乎可瘳也明晨有秀士以首疾谒福曰可示正形俟我北郊毋惊人民寻往见一龙伏坎中斫其脑出白蜈蚣一傅以丹丸龙徐徐腾去后名其地为干龙池致福于元康中冲举
　　麻姑续文献通考后赵石勒时麻胡秋女其父猛悍人畏之筑城昼夜不止鸡鸣乃息姑有恤民之心假作鸡鸣羣鸡皆应众工乃止父觉欲挞之姑惧而逃入石洞修道后于城北石桥飞升追者不及名其洞曰仙姑桥曰望仙
　　南北朝宋益字儒上明一统志宋益庙注青州人为番禺刺史弃官隠黄梅之黄龄洞有道术能役神救疾元嘉末邑大旱县尹刘弼往洞祷求宋延入围碁数日辞归市朝已易后人立祠祀之
　　菩提流支中印度人梁武时与达磨同来震旦示寂于多云山译经藏为流支疏【旧通志】
　　唐费郎君名光辉广济人母刘氏饷夫于田震雹昼晦有龙漦之异自是体不平有异僧以三丸和墨汁饮之三年而生郎君不喜乳喜咽涧中水数嵗与羣儿戏水塾师诣河濵骂之忽雷雨山中水起四顾大雾遂失郎君所在越数日忽自来踞于庭曰吾龙也三年将俱往至期果以父母去故居明水山侧乡人于其地立庙祀之
　　三仙女何许陈三姓广济灵东乡人结为姊妹入山修真大中元年雷雨作仙乐隠隠云雾中遥见三女顷之莫知所之马蹄履迹留山上人异之建祠山畔有泉涌出旱则取水祷雨
　　张连翘黄梅县女道士年八九嵗持瓶汲水见井中有莲花如小盘渐出井口往取便缩不取又出如是数四遂坠井众人怪乆不还往视见连翘立井水中及出忽得笑疾顷之复云饥求食日食数斗每夜置瓶肴卧所觉即食之如是六七日乃闻食臭自尔不食嵗时或进三数颗枣父母因命出家年十八昼日独坐见天上雨钱及黄药三丸遽起取之吞二丸便死顷之复醒觉力彊神清天寳末忽悲辞父母如有所适百姓县官皆见五色云拥一寳舆自天而下竞来观视连翘初无所觉云亦消散然自是两胁相合形体枯悴而无所食矣【以上旧通志】
　　释道信指月録姓司马氏世居河内后徙于蕲州广济县初礼三祖粲师求解脱师曰谁缚汝信曰无人缚师曰何更求解脱乎遂大悟武徳甲申嵗师却返蕲春往破额山太宗三诏不起后坐逝葬山畔广徳间諡大医禅师
　　忍指月録黄梅人先为破额山中栽松道者尝请于四祖曰法可得闻乎祖曰汝已老脱有闻其能广化耶若再来吾尚可迟汝乃去行水边见一女子浣衣揖曰寄宿得否女曰我有父兄可往求之曰诺我即敢行女首肯之遂回防而去女周氏季子也归輙孕父母大恶逐之已而生一子以为不祥因抛浊港中明日见泝流而上气体鲜明大惊遂举之成童随母乞食里人呼为无姓儿后遇信大师得法坐化于破额山夀七十有四示灭建塔于黄梅东山諡大满禅师
　　慧能新州人流移南海指月録姓卢氏父行瑫母李氏三嵗父丧鬻薪供母一日闻客诵金刚经至应无所住而生其心有所感悟乃来黄梅叅五祖忍大师便就舂米之役一日防众传法弟子神秀为偈书壁云身似菩提树心如明镜台时时勤拂拭勿令惹尘埃能不识字闻之请人书曰菩提本无树明镜亦非台本来无一物何处惹尘埃忍见之遂传法为六祖諡大鉴禅师
　　神秀开封人姓李氏旧唐传灯録神秀师事五祖忍忍深器异之谓其悬解圆照张説尝问道执弟子之礼退谓人曰禅师威徳巍巍王霸之器也令珪蕲州三角山僧姓韩氏涿州人山多虎师住悉遁去因号为伏虎禅师
　　二梵西竺人隋唐间住蕲州之长流寺后移圆峯山顶建刹旱祷輙应
