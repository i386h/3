<!-- { "loadSidebar": true } -->
　　程学曾孝感人程防长子肫肫有至性岁饥随父贷米戚家主人轻之曾忿曰我弗力耕使若軰辱翁耶却之竭胼胝爲养退哺糠覈自得也继母待之甚严偶有挞詈曽愉色长跪自责母或盛怒背之坐曾膝行屡迁当母前俟怒霁得善言然后起防尝被诬而逃曽身诣狱经年乃得出诸弟就外传及考试曾不避风雪负米蔬以给之万歴甲寅岁大饥取妇机上布易米饷诸弟
　　程学古字太初前母兄学曾性至孝其母周尝苦之学古方少屡辟人跪谏继以泣母遂感悟及母卒茹素三年不入寝室以恩贡授四川夹江令陞宁国通判皆有善政两地祠之祀乡贤
　　杨侍字爱吾孝感诸生继母竒悍家人稍忤其意则怒侍欲去侍恒跪烈日大雪中引裾乞畱母卒感悟族子数侵侍或请讼之侍弗校初侍产道旁母卒躬畚土爲望母台高数仭在侯家庙后今犹在
　　传秉悊孝感人幼丧父事母陈极孝晩岁病目悊朝夕扶抱偶外出室中火起悊冒火入室掖母以出母年九十卒悊时巳六十孺慕哀号庐墓终身邑令礼以乡饮事闻旌表
　　施文星孝感人农家子素以孝闻父母卒未隣家火势将延及众挽之星伏柩号哭不去火为息比葬遇雨哭祷輙霁掬土成茔庐其侧有青蛇日绕墓一匝邑人传爲纯孝所感天啓五年旌
　　童儒字道儒孝感人割股愈母及母卒庐墓三年刘廷望孝感人母病笃剜肉割耳煎汤以进母食之遂起懐宗十四年旌
　　汪之濵孝感人以孝行闻形若侏儒年十五丧母哀毁几至灭性家贫佣工养父父疾笃誓天身代衣不解带如是者十余年既殁庐墓三年每风雨雷鸣绕坟号泣【以上旧通志】
　　皇清黄汉孝感人明懐宗癸酉举人孝友笃至父病衣不解带母病目数年扶掖必躬亲事两兄如父视诸侄如子里中推爲长者任九谿衞教授致仕归卒祀乡贤
　　程良符孝感人以恩选知天台县多惠政陞广德知州入爲户部郎中丁父忧哀毁骨立而卒里人称爲死孝
　　顾膺厯汉川庠生侍御史如华之父亲死庐墓六年又分田赡弟人称孝友【以上旧通志】
　　黄金阶汉阳县人事亲至孝母病祷神求代遂获痊及母殁手刻像奉事如生前庐墓六年有白鹇来巢麦穗两岐灵芝五茎之异有司日馈薪米学使王琯防入胶庠康熈四十四年　旌
　　黄仪金阶子父病涕泣跪医前请救父殁贫不能葬守柩哀号三年如一日既葬庐墓三年夜有巨蠎防其庐墓田所植皆一蒂二实母何氏年二十九守节至五十卒仪哀毁如居父丧时观者皆流涕因名其地曰孝子里雍正元年　旌
　　曾思谋汉阳人性至孝夏逆告警家人俱避匿思谋独与母行贼执其母思谋泣以身代贼刀伤其臂深寸许哀恳不巳贼义而释之母卒未葬隣火延其室思谋抚棺呼号家人掖之不肯去比火灭前后俱烬独停柩之室尚存思谋亦无恙既葬庐墓三年父公路遘疾思谋中夜草疏黙祷愿促巳寿以延父年巳而父瘳年三十一岁卒雍正九年
　　旌
　　黄州府
　　元林凤阳黄冈人事母孝宅失火独负母出家赀悉弃不顾有过客怜之遗以金谢不受治春秋不第奉母屏迹林泉吟咏自适【郡志】
　　周古象明一綂志蕲水人元兵掠至蓟赘防古氏既生子未尝喜妻询其故曰有母在欲归省妻许之且嘱曰母在当奉养勿以妾故复来及归母尚无恙奉养尽孝母殁庐墓其妻亦终身不嫁淮西佥宪韩克庄爲立孝里门祀乡贤
　　吴大中字时夫罗田人性至孝父疾衣不解带父殁泣血几死奉母陈庐于墓侧阅十有七年母年逾九十无疾而逝大中哀慕终身事闻旌其门曰吴氏孝子祀乡贤
　　张德懋黄梅芦塘村佣也母老妻亡当兵乱肩母走唐山俊谷中日置母坐上坐丏食酒诸脆味跽享之复歌且舞令母欢以爲常母死瘗庐左哀慕终其身明唐治黄冈人以掾授冠带驯行退让若儒者邻家火发举室奔避父柩在堂挽无力抱而哭曰吾何生爲一时左右数百家俱燬治室独存以薰炙死伏柩上面色如生万厯三十二年诏建坊旌之【旧通志】周曰昻字民翘黄冈人生而笃孝亲卒哀毁殊甚及庐墓侧苫块三年感白鸠营巢之异有司以闻旌其闾
　　刘防黄冈人父殁庐墓三年晨昏号泣不絶万厯间旌
　　韦宗孝【详忠臣志】
　　易道旦黄冈人童子时父病割股以进寻愈
　　王逹尊黄冈女王城农民也母病衣不解带者三年家虽贫随母所嗜必力致之母失明以舌防求愈及卒庐墓尽哀【以上旧通志】
　　高澄三楚文献録字汝清黄冈人折节读书恂恂有名士风里党中贫不能具粒褐者周遗不倦大父有暴疾澄刺血焚指每夜半礼北斗吁天请代疾因以愈大母年五十目双瞽澄日以舌防之不饮酒不茹荤不入内寝者二十年大母目复明者亦二十年其事父母也饮食必尝而后进非有所命未敢外出和顺之气达于戸庭咤叱之声不及犬马父疾革时藏百金于枕间欲私少子澄令弟浣枕而佯外出恐父或忌巳知之而拂其心也比卒哀毁骨立庐墓三年开府顾东桥赠以绢帛黄人敬其字而不敢呼从其所居称之相与号爲南城公
　　萧继元　萧继芄三楚文献録黄冈人父爲鸷吏所毙继元与弟继芄痛父死非辜谓我两人身何有遂诣阙上书鸣寃纳言阻不达而鸷者疑其从弟继忠爲翼诬以盗榜笞且死累及五服者殆尽芄曰事急矣元曰楚两伍事在也我死诸汝葢爲其生者芄乃草疏词极哀切元怀疏入至保宁门近上寝宫不数十武天曙辨色执殳者击之不得前遂持刀自刭大内惊疏竟入得防下芄刑部狱行抚按勘问頼方伯张守道董亷其寃状逐鸷者出继忠于狱忠后防心理学所记有语録诸种芄天啓甲子举于乡
　　胡心明黄冈人家贫事亲孝友爱兄弟笃厚亲知母病吁天求代与弟心孝争割股以进母遂获痊【旧通志】刘思敬　彭克永黄冈人俱割股延亲
　　黄孝子黄冈淋头坂人逸其名事母至孝明末当事给衣巾旌之人称爲黄孝子
　　徐斐黄冈庠生献贼防城勒其母爲防不屈将杀之斐愿以身代不许母遇害斐遂大骂至割四肢耳鼻犹不絶口
　　倪士观黄冈人母刘氏苦节观孝养备至详列女志易爲琏道暹幼子値贼乱暹携琏以逃爲贼所执暹不屈贼怒欲兵之琏请代并见杀【详义士志】
　　汪世极黄冈举人父之涣卒于临清舟次极闻讣以头触地几死匍匐抚棺归庐墓三年凶岁赈饥全活数千人由保举授通城教谕以子炼南贵累赠侍读学士祀乡贤
　　汪世植字晋卿黄冈人太史文渊孙五岁失怙生母范氏苦节抚之癸未献贼破团风洲母年九十不能行植负母逃避巳而贼逼欲挟之去不从遂遇害子屿南举顺治丁酉乡试弟世柱笃孝友工文章以子指南贵赠中宪大夫
　　周鼐蕲水人母病侍汤药惟谨母终痛甚含殓如礼大哭一声遂絶
　　姚永濬蕲水人读书能记姓名父早卒事母张氏尽色养母殁三年温凊卧榻一如其生一日耕归见妻蔡氏供馔襭袵不肃号哭谓以死视母妻因是出许恩蕲水人独与母居夜半隣家火逼恩被救甫得脱母汪氏未出冒焚哭入救母遂俱化爲烬止存其手尚抱母身云
　　刘淳蕲水贡生父卒事母惟谨念及母老不能彊饮食辄泣数行下母殁庐墓三年
　　蔡月泾蕲水人年十三割股活母后登乡举
　　万明善蕲水人割股救亲庐墓者再嘉靖间旌郭尚尧蕲水县穷民割股救父获苏门外芝草生其大如斗
　　牛二蕲水人不识字负薪佣工养母母病剧馔其双股肉以进母获愈有司旌以棹楔愕眙走避邑人官抚邦爲诗赠之
　　蔡斗炜　蔡株　南山石　易有象蕲水人俱割股疗亲
　　乐韶　可清蕲水人俱庐墓尽孝【以上旧通志】王敎民三楚文献録蕲水人父三防尝爲乐林丞懐宗乙亥流贼突至众皆避三防老不能逃敎民侍父左右不去被贼执贼商曰杀其老者敎民大痛号头触地乞代父死贼以刃加敎民颈问曰尔果眞心当连诺敎民无惧色愿死之声震天贼遂杀教民而舍其父
　　方雄才罗田人以人才擢鸿胪卿太祖御书如存孝思堂二匾旌其门【旧通志】
　　胡全罗田庠生幼时凡得菓蓏必以奉母及长兄弟中有不能完娶者全竭力成之母病笃割股作糜以进寻愈邑令欲以闻全辞以无是事乃止
　　张榘罗田庠生父病侍药饵不解衣者终年及父母相继卒哀毁骨立庐墓各三载兄弟有鬻其产者絶不与校妻死不再娶
　　汪之达罗田人性极孝父母殁庐墓三年人称西庐先生
　　胡一骥罗田庠生母病割股啖之数日痊
　　江万纪罗田人父鳏居纪率妻王氏敬事二十余年后病笃纪割股救之立苏逾年复病王又割股救之梦神语许延七日卒
　　赵悦麻城人性孝友以诗书敎授生徒父母同日死恱号痛尽哀负土成坟人或助工哭而辞之庐墓侧六年感三白雀驯绕墓门正綂中旌
　　梁庠麻城人母病笃庠身不离榻前衣不解带者三载
　　周志麻城人亲死庐墓
　　喻沿　毛性中　邹学成　夏思鎭俱麻城人割股救亲【以上旧通志】
　　李学梅三楚文献録字平桥黄安人家贫尝爲臬司掾母先卒父继卒庐墓者六年防栖莾间暑雨一盖严冬一藁席顾生理窘日不能不他往营每往即深夜必返墓隔溪一夜返溪边忽骤雨雷电溪涨不可渡乃持盖望墓号曰儿在此儿在此如是者达旦又一夜积雪数尺许有老儒者意梅苦雪或他避也深夜往瞷之席藁卧不可辨环视之乃见雪中隐隐一髻亦复不僵死世宗崩诸司哭临梅伏庭下哭独哀督学顔应雷髙之梅兄弟凡四人父爱诸子分田宅凡便利者皆与诸子其大父不平欲讼诸官梅跪膝下曰兄弟一体也父弟爱即是我爱奈何控孙讼子以子怼父乎尝督臬狱不凂囚一钱且为饘粥饲囚之无告者一囚法不应死梅争于上竟生之其囚卒不知所自同邑耿恭简定向心重梅称其孝并称其义称其让称其亷且仁为作李掾传
　　王威三楚文献録黄安人幼失父母从父曰时莹者抚存之比长娶妻张氏莹多病卧牀十余年其坐起饮食栉沐即溲溺诸琐委须人扶掖防持威躬亲惟谨莹病剧饥饱无度嗜好怒詈俱失常威及张百计将顺如慈婴儿如是者再逾年莹殁尚有媪媪病泄痢秽袵席张手为蠲涤无难色病剧医云得溲味辛甘尚可活媪偶便威取宻尝焉威亦多病媪殁威继殁张年仅廿余有孤仅八龄遂矢死偕孤为命家益落张朝锄夕纺者数十年其门有未亡人者五咸相励里更称一门五节云
　　张四维黄安人每恨家贫不能供亲甘脆人啗以一脔一菓必懐归奉亲衣襦稍鲜者则持与少弟与人交肫笃不欺从学耿氏称高足弟子【旧通志】
　　罗天立蕲州人佣工奉母母病割股救之人称其地曰孝子里
　　宋璧蕲州人任綦江簿以亲老谢事归朝夕侍养惟谨亲殁哀毁庐墓
　　李同春字仰池袭蕲州衞千戸领漕运代完旂军折米五百石中途闻母病号泣水浆不入口者五日夜忽梦河神命只艘先归明午河且冻春觉遂解维达旦行二百里抵淮漕抚怒其越次白以神语不信囚之倐狂飚骤起河水冻合漕抚竒而释之曰尔孝感神矣后征粤西苖陞叅将寻乞休树碑于堂曰世世同居训诸弟孟春胜春际春皆贵显祀乡贤
　　张本端广济举人任主事擢广东佥事性醇谨励风节父殁庐墓三年有鹿常栖止于其侧逺近异之祀乡贤【以上旧通志】
