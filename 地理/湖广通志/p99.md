<!-- { "loadSidebar": true } -->
　　女嬃庙祀屈原姊嬃其名也在三闾乡屈原沱东北即原故宅去州百里唐元和中始立
　　百福庙即汉景帝庙在州西二十里庙成时有钟自空飞来声如雷今犹存
　　明妃庙在州东北四十里
　　三公庙祀晋羊祜杜预陶侃
　　向王庙在州东本州东阳人向辅隋大业初于所生之地穿山凿石显著灵异后人祀之
　　黄魔神庙在州峡中寰宇记唐咸通中萧遘窜黔南经三峡至秭归梦神人曰我黄魔神也居紫极守西北隅将防公出境又庙记李君甫自忠州舟经此峡涛涨波怒忽有神人涌出水上扶舟李问何神曰我黄魔神后庙废舟行多覆土人感夣知州王景阳捐赀重建土神祠在州前
　　长阳县
　　闗帝庙　资求庙在县西北九十里祀蜀将军向宠兴山县
　　泰山庙在县西七里
　　昭君祠在县南一里
　　关帝庙在县西冷坪
　　巴东县
　　玉皇阁在县西二里明羽士王道成募建康熈六十年重建
　　文昌阁旧在学宫左知县张尚儒改建治东二里与玉皇阁东西相对
　　东岳庙在县东一里康熈十四年重修
　　土主庙有二一在寇公祠左一在连天关
　　汉王庙有二一在劝农亭左一在县治南滩
　　关帝庙在县东一里
　　宼莱公祠原在旧县寻废县尉王宁孙即秋风亭祀之明景泰五年改建今治学宫左知县盛杲葺之万厯三十二年知县张尚儒重修康熈六十年知县司世教重建寻废
　　三公祠在莱公祠左祀明知县盛杲叶正邹光裕今废
　　水府萧公庙有四一在治北对岸飞鳯山下一在治西瓦窰溪上一在东瀼一在治西南二百四十里桃符口萧公新淦人名化轩没于宋咸淳间为水神明初遣使谕祭于汰洋洲庙永乐中诏封水府通灵广济显应阴佑侯
　　恩施县
　　巴公祠在县内印山上
　　竹王祠在城东山上即夜郎侯祠华阳国志一女子浣于遯水有三节竹流于水间中有婴儿声剖竹得男收养之及长材武自立为夜郎王以竹为姓汉武平西南夷王被杀夷獠求后天子封其三子为侯死后配食其父宋崇宁中赐庙额曰灵惠
　　关帝庙有二一在县城南阳门上一在南门外田太翁祠在髙罗安抚司南半里太翁本司峒长初土人惟事烧畬不知耕凿之利太翁教之辟田采杉土人感徳立祠祀之
　　磨嵯神庙在城西十里磨嵯山洛浦蛮为边患孟蜀屡击破之神每以阴兵助官军击贼灵迹显著所在祀之
　　长沙府
　　社稷坛在府城北
　　风云雷雨山川坛在府城内
　　先农坛在北门外雍正四年奉
　　防建筑祭日仪注详前
　　文庙在南门内配享从祀祭日仪注详前
　　崇圣祠在　文庙后雍正元年奉
　　防改建封爵祭仪详前　文昌阁在学宫旁　名宦祠
　　乡贤祠在防门左右
　　忠义孝弟祠祀忠义孝弟立碑祠前刻
　　恩旌忠义孝悌姓名于上雍正三年奉
　　防建　节孝祠祀节孝建坊祠前刻
　　恩旌节孝姓氏于上雍正三年奉
　　防建　以上二祠春秋致祭
　　关帝庙在新开门内飞虎寨
　　城隍庙在府城北
　　郡厉坛在府城内
　　里社乡厉二坛在府城内
　　以上坛庙祠各州县皆如制
　　福湘滋农龙王庙在新开门内泐潭寺左雍正九年奉
　　防建祭日仪注详前
　　江神庙在城外湘江西橘洲之上雍正八年奉
　　防建祭日仪注详前
　　旗纛庙在府城东
　　长沙县
　　汉长沙定王庙在县东一里祀汉长沙定王发孝烈灵妃庙在县东二十里明一统志秦武陵令罗君用督鐡运溺水其女挈弟寻父尸不获遂赴水死宋元丰间赠女曰孝烈灵妃弟曰孝感侯立庙长沙李公祠在北门大街郡人捐赀建祀
　　皇清廵抚李发甲
　　赵公祠在北门大街郡人捐赀建祀
　　皇清廵抚赵申乔
　　善化县
　　吴王祠在湘春门外祀汉长沙王吴芮
　　屈贾二公祠在大西门内祀楚大夫屈原汉太傅贾谊即谊故宅明李东阳有记
　　赵公祠在南门外郡人捐赀建祀
　　皇清副使赵廷标
　　郎公祠在灯龙巷郡人捐赀建祀
　　皇清布政司郎永清
　　陶公庙在县南二里晋太尉陶侃封长沙公有功于潭郡人立庙祀之
　　向公祠在大西门内祀宋安抚向士璧
　　崇道祠在岳麓书院侧祀宋朱子张栻
　　真西山祠在大西门内宋嘉定中真徳秀出知潭州以亷仁公勤谕属以周胡朱张之学训士后人建祠祀之
　　李公祠即熊湘阁在大西门内芾知潭州阖门殉难潭人即其死节处立祠祀之明李东阳有记
　　慕道祠在岳麓文庙后祀宋知州李允则朱洞安抚刘珙山长周式明同知杨茂元通判陈纲号六君子祠
　　周蔡二公祠在大西门内祀明死难知府周二南司理蔡道宪
　　湘潭县
　　许旌阳祠在马山上祀唐旌阳令许逊
　　四先生祠在儒学后祀宋儒胡安国张栻朱子真徳秀
　　湘隂县
　　黄陵庙在县北祀虞舜二妃后汉书郡国志罗县注帝王世纪曰有黄陵亭湘中记亦云二妃之神水经注湖水西流迳二妃庙南世谓之黄陵庙也言舜之陟方也二妃从征溺于湘江神游洞庭之渊出入潇湘之浦故民为立祠于水侧焉方舆胜览黄陵庙在县北八十里唐韩愈有碑
　　汩罗庙在汩罗江上祀楚屈原水经注罗渊北有屈原庙庙前有碑又有汉太守程坚碑记在原庙湘乡县
　　蒋公祠在县城内祀汉相蒋琬
　　褚公祠在县城内祀唐都督褚遂良宋魏了翁有记醴陵县
　　伏波将军庙在县治西祀汉新息侯马援
　　东莱祠在县治北祀宋儒吕祖谦
　　攸县
　　周昭王庙在县东郭一里
　　双忠祠在县东祀蔡道宪周二南
　　益阳县
　　五贤祠在县城南祀楚屈原汉诸葛亮宋张咏张栻胡寅
　　浏阳县
　　杨孝子祠在县治东唐时杨孝子哭亲而殁邑人为立祠
　　杨山祠在县治南宋绍圣间杨时为浏阳令有惠泽邑人立庙以祀
　　欧阳圭斋祠在县治西南祀元学士欧阳
　　皇清康熈五十九年裔孙胜谦构学舍置祀田五十亩改额曰南山书院学使黎致逺为记
　　宁乡县
　　张公父子祠在儒学左祀宋魏公张浚浚子栻明杨廷和有记
　　安化县
　　忠靖威显灵佑王庙在县城内祀唐张忭南霁云嘉应侯祠在县东祀五代时王仝宋吴致尧有记茶陵州
　　岳王庙在州城内祀宋少保岳飞
　　三学士祠在州城西祀明刘三吾李东阳张治
　　衡州府
　　社稷坛在府城北
　　风云雷雨山川坛在府城南门外
　　先农坛在府东郊雍正四年奉
　　防建筑祭日仪注详前
　　文庙在崇贤坊街配享从祀祭日仪注详前
　　崇圣祠在　文庙后雍正元年奉
　　防改建封爵祭仪详前　文昌阁在学宫旁　名宦祠
　　乡贤祠在学宫防门左右
　　忠义孝弟祠祀忠义孝弟立碑祠前刻
　　恩旌忠义孝悌姓名于上雍正三年奉
　　防建　节孝祠祀节孝建坊祠前刻
　　恩旌节孝姓氏于上雍正三年奉
　　防建　以上二祠春秋致祭
　　关帝庙在府城内
　　城隍庙在府治南
　　郡厉坛在府城北
　　里社乡厉二坛在府城外
　　以上坛庙祠各州县皆如制
　　旗纛庙在府城内
　　衡阳县
　　舜庙在县西宋郡守刘清之命主簿程洵重建申包胥庙在县南打线坪
　　诸葛武侯庙在县北石鼓山宋张栻有记
　　伏波将军庙在县北烝江西岸
　　赵汝愚祠在县东开福寺汝愚为韩侂胄所忌谪永州道经衡州为守臣钱鍪所窘暴卒殡此因立祠向子忞祠在开福寺旁宋向子忞知衡州有善政民立祠祀之胡寅为记
　　三贤祠在府学东宋丞相李廸刘挚中书刘攽皆以忠直谪衡后人立祠祀之
　　胡铨祠在县西西湖寺宋胡铨谪衡州尝讲学于此邹陈二公祠在县西二十里花光山广教寺宋邹浩陈瓘俱以言事谪官过此留题寺中郡守刘清之立祠以祀之
　　先贤堂祠在县西宋郡守王亚夫建汤汉记
　　李忠节公祠在县西祀宋李芾
　　皮公祠在县北祀宋皮龙荣
　　七贤祠在县北石鼓山明治间建祀韩愈朱子张栻黄干李寛李士真万厯间増祀周敦頥为七贤六贤祠在县东宋郡守刘清之建祀张九龄韩愈宼凖周敦頥胡安国为五贤明嘉靖中郡守蔡汝楠増祀清之改曰六贤
　　二守祠在石鼓山初在朱陵道院宋史刘清之传作朱陵道院祠张九龄韩愈宼凖周敦頥胡安国于左祠晋死节太守刘翼宋死节内史王应之于右雅儒吉士日相周旋其间而叅佐谋论多在焉府志嘉定中知县【阙】徳兴迁此
　　衡山县
　　南岳庙在县西北赤帝峯下虞夏殷周咸望祀焉秩视三公欧阳氏集古录汉西岳华山碑云孝武皇帝修封禅之礼廵省五岳立宫其下宫曰集灵宫殿曰存仙殿门曰望仙门汉书郊祀志云南岳灊山于灊此后遂以灊为南岳唐武徳贞观之制五岳四镇四海年别一祭各以五郊迎气日祭之南岳衡山于衡州复古制也天宝五载加王号宋干徳六年有司请祭南岳于衡州从之大中祥符五年加帝号明正号曰南岳之神
　　皇清因之凡有大事皆遣官祭告我
　　圣祖仁皇帝鼎新庙貌经始于康熈四十四年竣工于康
　　熈四十六年奉
　　御书扁额者再曰光辅紫宸曰永峙南维复奉御制碑文昭示永久雍正十年我
　　皇上特允抚臣赵宏恩所请重新庙貌为亿万生民祈
　　报煌煌旷典矣
　　谨按汉书载武帝登灊天柱山自寻阳浮江应邵云灊属庐江郡或疑今庐江在江北寻阳在江南武帝既至江北不应复自江南浮江又因路史有灊山即衡岳一语遂谓武帝实至衡山考杜佑云
　　汉寻阳在江北今蕲春郡界晋温峤移于江南胡三省云自晋立寻阳郡于江南之柴桑而江北寻阳之名遂晦周礼疏云按尔雅霍山为南岳者霍山即衡山地理志扬州霍山为南岳者山今在庐江数説俱可订谬
　　韩文公祠在县城内即开云楼
　　三贤祠在县城内祀朱子张栻胡安国配以胡宏胡寅林泽之每春秋二仲致祭
　　李邺侯祠在南岳后
　　辖神祠在南岳庙后神元时防古人名阿尔斯兰以忠显校尉为潭州总管监修岳庙能以亷惠集事庙成遂祀之
　　灵山三徳侯祠在县南九十里灵山之巅有三石似覆釜五季时刘氏兄弟三人生有神异奉母来隐于此唐同光中三人各坐一石与石俱化去人异之因庙祀焉
　　耒阳县
　　灵显庙在县东北鷔山唐末盗起郴人廖思文弟思政思宥三人率乡民保障宼莫敢犯因立祠祀之有祷辄应宋赐今额
　　罗含庙在县西南四里西湖侧
　　伍子胥庙在县北伍相桥侧伍员仕楚尝居此立庙祀之
　　昭烈祠在县西
　　蔡伦祠在县南蔡池上元知县陈宗义有记
　　庞统祠在县北统尝为县令后人为立祠
　　杜少陵祠在县北二里杜甫葬此因立祠
　　常宁县
　　三皇祠在县南门外前殿祀三皇后有雨华堂荧惑庙在县南门外
　　安仁县
　　周文忠祠在儒学左其地名益相里宋丞相周必大尝读书处也明治中郡守邓淮建祠祀之
　　尹公祠在城内明嘉靖间知县尹鸣商有惠政民立祠祀之
　　忠节祠在儒学右明成化间学使薛纲立祠以祀宋参议陈亿孙
　　髙长官祠在县西五里蜜泉宋嘉祐间建祀县令髙岳
