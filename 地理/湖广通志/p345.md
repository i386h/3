<!-- { "loadSidebar": true } -->
　　春陵城在县北五十里水经注舂陵县本泠道县之舂陵乡汉长沙定王分以为县武帝元朔五年封王中子买为舂陵节侯县故城东又有一城东西相对各方百步古老相传言汉家旧城汉称犹存知是节侯故邑也城东角文字缺落不可复识东南三十里尚有节侯庙隋书地理志营道县注平陈省舂陵县入焉
　　废泠道县在县东四十里汉置隋省汉书地理志零陵郡县泠道隋书地理志省泠道县入焉
　　荡防将军垒在县东六十里南齐时以李道辨为南道开拓南蛮大使筑城于此
　　麓牀三级在县南九疑山箫韶峯东北九疑志宋乾道间汪秦二道人修炼于此第一麓牀有石长一尺六寸人迹髣髴第二有二石鉴寒光清莹第三有巨石在路旁号述术石
　　修真四坛在麓牀三级之上明一綂志第一坛有茜草长尺余如虎须古人炼丹铛釡犹存第二有齐永明中所铸铁磬十三枚第三有石牀筀竹围大者几二尺第四有石盆水出不竭好事者挹之辄盈永明县
　　旧县城在县南
　　废谢沐县在县下墟宋书州郡志谢沐汉旧县隋书地理志零陵郡县永阳注梁置永阳郡平陈郡废并谢沐县入焉
　　月波亭在县西三十里古刻尚存
　　江华县
　　冯乗城在县西南三十里粤西富川县界
　　寒亭在县南隔江唐瞿令问开栈道入洞穴作亭石上元结当大暑登之觉寒因名
　　新田县
　　大歴旧县在县北十五里唐置宋省唐书地理志道州江华郡大歴二年析延唐置大厯县宋史地理志干徳三年废大歴县入宁逺
　　寳庆府
　　邵阳县
　　白公城在县境楚大夫白善所筑
　　建兴废县在县境宋书州郡志建兴晋武帝分邵陵立唐书地理志邵阳郡注武徳七年省建兴县入武冈
　　息民楼在城内宋建
　　昼锦楼宋时郡人李杰建今县治即其故址
　　清逺楼在大安门上
　　横翠楼在子城上
　　云汉阁在府学宋徽宗御书云汉为章之阁
　　清风阁在子城上即谯楼也
　　思政堂在府治宋建
　　议道堂在府学宋建
　　丰年堂在城内宋建
　　风月台在府治旧通判防以周子胸中洒落如光风□月命名志企仰焉
　　法华台在县东三里东山絶顶下瞰长江今为太平兴国寺
　　望楚亭在府治旧通判防宋建
　　六亭在城内六亭山山以亭名宋理宗建有御书烟竒观江山一览八字
　　望僊亭在城南冈阜上元欧阳识诗资水西来兼邵水龙山横骛际梅山
　　双清亭在县东五里江心石上宋建资邵二水滙其下翠微亭在金华山
　　爱莲池在城内宋周敦颐在邵观莲处有爱莲说桃花洞在城南七里文献通考邵阳有桃花源寰宇记武陵地实在斯郡郡国志云此源有夫人祠在焉明一綂志洞旁多桃花洞口髙丈余直入过小溪有石岩如屋内有石床石灶上有圆窍通明
　　吐秀岩在石人江上最称幽胜明御史何大谦读书其中
　　吕仙遗迹在城内太平寺明一綂志宋贾宗奭倅郡有古镜甚寳之闻回处士善磨召见风骨轩昻乃取药堆镜上处士曰药少须归取去不复来遣人询其处见寺门上题云手内青蛇凌白日洞中僊果艶长春须知物外烟霞客不是城中磨镜人诗后题回道人宗奭惊叹其镜上药巳化惟所堆处一防表里莹彻
　　新化县
　　髙平废县在县南百里永宁乡宋书州郡志邵陵太守领髙平吴立
　　旧县在县北八十里白溪宋绍圣初迁治于此遗址尚存
　　水晶阁在县治南亦名南楼
　　劝稼亭在县治北明正统十年重建
　　梅山亭在梅山上宋建元燬明重修
　　文僊石榻在文斤山上有石床髙丈余竹树防覆半山有石室去地五丈丹灶存焉
　　石舟在县南六十里
　　城歩县
　　诸葛城在县南旧址犹存
　　僊人掌迹在县治北
　　武冈州
　　都梁城在州东五里汉县零陵郡汉元朔五年都梁敬侯定封此长沙定王子也
　　夫夷城在州东南二百四十里汉旧县零陵郡所统长沙定王子义封此为夫夷敬侯
　　武冈废县在州西南宋书州郡志武冈晋武分都梁立明一綂志洪武九年省入州
　　临冈废县宋史地理志武冈军注元丰八年建临口砦崇宁五年改砦为临冈县武冈军南渡后废临冈増新宁
　　宣风楼在州治东宋建
　　虚逺楼在州后圃宋建
　　奎文阁在州学宋景定间知军杨防建
　　防心堂在州治宋建
　　申申堂在州治宋建取唐栁宗元武冈铭文儒申申句为名
　　读书堂在紫阳山宋谏议周仪读书处其堂在千寻石室陈与义谓为雷霆鬼神之所为非人力所能就者
　　渔父亭在州东五十里沧浪水相传屈原与渔夫相见处
　　九曲亭在州东有流泉昔人作亭其上
　　鳯凰台在鳯凰山上
　　新宁县
　　新宁旧址在县东二里金城村
　　赤木在县东五十里巨石千寻壁立江浒半崖横架一木于石上长丈许髙不可攀
　　岳州府
　　巴陵县
　　麇子国在县境岳阳风土记麇有东西二城春秋楚昭王城麇即此
　　刘偹城在县北六十里岳阳风土记三国吴蜀分荆州偹城乌沙镇俗呼为金门昭烈城鲁肃城巴丘今府城即其遗址
　　陶侃城在县东八里晋咸和中侃破苏峻后楚人归附故城之
　　郊天坛在县南唐书萧铣传众数万趋巴陵筑坛城南柴上帝自称梁王有异鸟至改元为鳯鸣
　　轩辕台在君山
　　紫荆台在防湖岸一名紫溪台有石髙四尺曰紫溪石即江叟吹笛处
　　岳阳楼风上记城西门楼也莫详创始唐开元四年中书令张说除守是州毎与才士登楼赋诗自尔名著宋郡守滕宗谅取古今诗赋刻石其上并求范仲淹撰记楼名益重天下吕岩游庐山遇异人得道多游湘潭鄂岳间尝畱题云朝游北海暮苍梧袖有青蛇胆气麤三醉岳阳人不识朗吟飞过洞庭湖燕公楼在岳阳楼北唐刺史张说封燕国公因以名楼
　　八仙楼在县北七里山
　　西阁在城内
　　后乐堂在城内宋建取范仲淹先忧后乐之义五贤堂在府学内宋建祀周濓溪程明道程伊川张南轩朱晦翁
　　去思堂在城南干明寺宋郡人为郡守范宗建四望亭在城内宋郡守滕宗谅建
　　吕仙亭在城西
　　过松亭在城南三里一名过仙亭岳阳风土记吕洞賔过岳阳日憇城南古松隂有人自木杪而下吕与丹一粒赠诗云独自往来独自坐无限世人不识我惟有城南老树精分明知道神仙过后枯松复茂人以为丹之力云
　　夕波亭在三江口一名合江亭宋建
　　酒香亭在酒香山
　　屈原宅在城南岳阳风土记屈原尝宅此后改为太平寺
　　洞庭南舘在城南
　　慈氏寺墖在城西南髙七级晋沙门妙吉祥造宋制使孟珙修岳阳风土记日出之初影射重湖镇洞庭水孽
　　哑女墖在艑山岳阳风土记旧有商人女病祟至此忽能言指其上可墖其家建之
　　铁械在城西南岳阳风土记江岸沙碛中有冶铁数枚各重逾千觔长一丈厚二尺四端平分燕尾若两玦相向中各有巨窍径尺许不知何用也或云以御风波
　　七寳钟在君山寺七寳所铸髙六尺广二尺五寸蜀孟昶为马希范寿希范以此赐寺中
　　铜鼓在永庆寺岳阳风土记元丰中永庆庄耕者得之圎口方耳下有趺皆古篆云雷色正青緑形制精巧太守李观访之耆旧云陆贾使南越尝以铜鼓献罗娘庙嵗久失之疑即此
　　临湘县
　　陆城在县东南三十里三国吴陆逊屯兵于此今板桥里土城是其遗趾
　　古彭城在县南四十五里城陵矶上水经江之右岸有城陵山山有故城
　　如山故城在县东北八里江濵左传楚子城州屈以居如人水经江水自彭城矶东迳如山北
　　鱼梁亭在鱼梁山
　　省堂在县南十里元代为行省治所
　　黙堂在县南宋李黻读书处
　　鬭鸭栏在县东北十五里按旧志引吴建昌侯孙虑作鬭鸭栏事应在今武昌县此傅防也
　　石屋在大云山莫详创始故老相传神所造也其制下柱上覆皆用石有殿有防有廊有门有望江楼皆巨石琢成制亦髙广嵗久势将倾欹土人恐环之以棘以阻行者一夕大风忽端整如故又有石臼石鼓之属其上有石通判祠
　　引路古松云溪长安二驿路皆有之岳阳风土记宋岳飞行军时所植也
　　飞来钟二在大云山相传自洞庭湖飞来不击自鸣江天清啸亭在鸭栏矶上明嘉靖中御史朱箎建知府陆垹有賛今圯
　　平江县
　　罗子国在县境水经注汨水又西迳罗县北本罗子国也故在襄阳宜城县西楚文王移之于此
　　九君子堂在儒学左元建祀宋邑人李儒用吴雄毛友诚方暹许炳鲁仕能藟镇方輗邹輗九人
　　上公亭在县治西宋王旦由大理评事出宰是邑邑人建亭祀之
　　秀野亭在县北昼锦桥宋吏部郎中罗孝芬建华容县
　　岳城在县西北四十里宋岳飞筑城凡三各相距四十里今人呼为岳城穆城湖城云
　　赤城亭在县西南三面阻水极为险要风土记梁湘东王遣胡僧祐陆法和诛侯景将任约于此为亭因名焉
　　食成台在县西南四十五里宋岳飞筑以望杨么军者食顷便成故名
　　东山草堂在县东二十里刘大夏为户部侍郎乞休时栖此
　　常徳府
　　武陵县
　　司马错城在县西五十里秦使错伐楚错于黔中筑此城以扼五谿咽喉后汉马援征五谿复修之唐刘禹锡登司马错古城诗将军将秦师西南奠遐服故垒清江上苍烟晦乔木登临真萧辰周览壮前躅堑平陈叶满墉髙秋蔓緑废井抽寒菜毁台生鲁谷耕人得古器宿雨多遗镞楚塞郁重叠蛮溪分诘曲留此数仞基几人生逺目自注秦昭王命错征五谿蛮城在武陵沅江南
　　南城在县东南善徳山上宋宣抚使韩宣筑城于此以为常徳城之犄角至今名为望城坡
　　旧汉寿县在县东北六十里今名空笼城后汉书郡国志汉寿故索阳嘉三年更名宋书州郡志吴曰吴寿晋武帝复旧隋书地理志并临沅沅南汉寿三县置武陵县府志今为汉寿乡按今龙阳为汉寿地有汉寿乡盖汉县地广故城在武陵其地统辖龙阳也春申君宅即今府治
　　招屈亭在县东门外濵江有屈原庙庙前有招屈亭毎嵗五月五日郡人竞渡亭下浮角黍招之唐刘禹锡诗昔日居隣招屈亭枫林橘树鹧鸪声一辞御苑青门路不见蛮江白芷生
　　清陵舘在县治南广舆记汉李陵为临沅令邑人思之为立清陵舘
　　乐令园在县署后广舆记乐蔼仕南齐为武陵令治园植桃李去后百姓爱之不忍剪伐因名乐令园沈约台在县西南光福寺刘禹锡诗沈约台榭故李衡墟落存
　　教子堂在县治内宋唐介作尉时建韩琦记蔡襄书朱子书刻在府学明伦堂东宋乾道间朱子书易系辞说卦凡八碑明正统间知府周鼎重刋教授刘庆防
　　楚望亭　临睨亭　仰止亭俱在县东南善徳山南薰楼在府学南
　　寓贤阁在县二圣寺之左明王守仁谪龙场驿时过武陵讲学后人因创阁扁曰寓贤
　　潮音阁在寓贤阁之右王守仁潮音阁诗髙阁慿虚敞十寻卷踈雨动微吟江天云鸟自来去楚泽风烟无古今山色渐疑衡岳近花源欲问武陵深新春尚阻东归楫落日谁堪话此心
