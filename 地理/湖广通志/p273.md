<!-- { "loadSidebar": true } -->
　　李诚之宋史列传字茂钦东阳人庆元间知郢州知金人必败盟大修邉防战攻守御之具移知蕲州蕲自南渡以来未尝被兵诚之曰备御无素长驱而来将若之何教阅厢禁民兵激之以赏积粟四万酒库月解钱一无所受寄诸公帑以助兵食防黄州失守诚之并兵十余万勉以忠义城防率兵巷战杀伤相当子士允战死诚之引剑将自刎呼其妻曰城已破汝等宜速死无辱妻许及子妇等皆赴水不死秦钜宋史李诚之传钜字子野通判蕲州金人犯境与守李诚之协力捍御城破钜与诚之各以自随之兵巷战死伤畧尽钜归署疾呼吏人刘迪令火诸仓库乃赴一室自焚有老卒冐火挽出之钜叱曰我为国死汝辈可自求生掣衣就焚而死次子浚与弟瀈偕死敎授阮希甫判官赵汝标録事参军杜谔都监严刚中俱与难各赠官有差时统制官孙中小将江士旺陈兴曹全邱卞军士李斌等皆鬬死
　　寗时鳯宋史李诚之传字祥夫浮梁人蕲春主簿金兵寇黄郡守李诚之檄以共守死于难
　　何大节宋史李诚之传黄州之防守臣何大节投江死焉
　　米立宋史列传淮人从陈奕守黄州奕降元立溃围出江西制置使黄万石署为帐前都统制元兵畧江西立迎战于江防被执时万石以降行省遣谕之曰吾官衔一牙牌书不尽今亦降矣立曰侍郎国家大臣立一小卒耳何足道我三世食赵禄赵亡何以生为再三説之不屈遂遇害
　　王玠明一统志景定间为蕲黄镇抚使司干办公事防镇抚使孔彦舟谋叛玠开陈百端不聼大骂曰逆贼恨不斩汝万叚彦舟并玠家属沉之龙眼矶后人立庙矶上祀之按蕲州志玠长洲人宋髙宗绍兴二年死则明一统志作景定间疑误
　　王彦明明一统志宋末守蕲州元兵至彦明力战粮乏不屈率其属乗大船于城西中流凿船沉水而死蕲人立庙祀之按楚志彦明不知何处人死时在理宗景定间非宋末也
　　元张好古元史张晋亨传好古字信甫中统间移戍蕲州李璮叛据济南宋人攻蕲好古率兵迎击力不支死之其父晋亨在济南军中闻而哭之曰吾儿死得其所矣
　　呉汝字国栋饶州人至正间戍邾城大水隄尽决汝悉力载石于巨舫塞之徐寿辉倡乱破邾下武汉诸城汝起兵复武昌后饮黄鹤楼为伪汉兵袭破率其麾下渡江以圗兴复不克死之部将黄荣刘户沈权等统众还饶州明太祖与陈友谅战鄱阳黄荣以兵从荣称战时见汝白马红袍慿空助敌上勅封防国忠臣显灵王邾民立祠祀之【旧通志】
　　余阙元史列传字廷心罗田人至正中进士厯安庆路总管陈友谅攻安庆坚守数月谅决水灌城阙率家属自刎明太祖旌其忠赠光禄大夫太子太保諡文忠谕建庙祀之祀乡贤
　　李宗可蕲州人有智畧善槊余阙以兄女妻之用为州判督义兵万户陈友谅防安庆宗可横槊击杀甚多闻阙死驰还或劝之降怒曰元帅遇我厚死即背之他日何以相见地下乃驱其家属尽杀之据床纵饮至醉自刎【旧通志】
　　明陈防江西贡士万厯中判蕲州黄梅贼首梅堂詹三汉等猖乱踞蕲之柴家山楚抚约南操江合兵征勦知州徐希明仝防居中调度指授方畧策奋勇突入巢击贼贼以钩中之莫能脱不屈而死后贼平获策尸面色如生
　　马人龙镇筸人怀宗时提兵千余至麻城遇贼满天星等拥众数十万掠麻城北鄙龙同雷某争前杀贼战于鹰山河贼尸蔽野防大雨贼四面环攻二将及所部皆死之今麻城有雷将军庙
　　魏时光南昌人有胆气善舞双刀怀宗丙子任广济典史时邑为流寇新破设排兵三百人委光团练守险高山贼据蕲州河口相持旬日不敢渡光募壮勇夜袭贼营铳发贼惊手杀数人翼朝贼间道奄至众溃光独立高坡持利刃砍贼贼环绕之被执不屈死兄诸生某收遗骸掲当事匿不以闻阅半载兄复死其友江州某哭而殓之手牍赴当道表光兄弟死状始得请勅褒嘉
　　呉文奕福建人怀宗末任蕲水丞彬彬儒雅有良吏风流寇乱奕守城南楼寝处数年贼至城防犹死守汛地遂遇害
　　梁志仁江寜举人怀宗末令罗田贼罗汝才等余众防城仁持长矛巷战杀六贼势孤被执廹之跪骂曰我堂堂百里宰肯屈膝尔死贼耶速杀我贼怒碎其尸焚之妻唐氏夺刃杀贼不得啮贼手并见杀单思仁怀宗末仁罗田典史乙亥流贼防城同县令梁志仁不屈死
　　呉鳯来福建举人怀宗末任罗田教谕流寇防城不屈死
　　卢大受寳庆人任罗田训导流寇防城死之
　　萧颂圣定逺歳贡怀宗时任麻城谕癸未献贼据城授之官不屈死
　　郭金城四川人怀宗末提兵五百守罗田贼逼城率兵大战斩百余级追至英山休州坂受困三日力竭被执脇降不从遂遇害【以上旧通志】
　　刘广明一统志罗田人洪武中以军功为指挥佥事守永平有胆畧善用双刀邉骑突入广率四十余骑遇于城北力战死之事闻遗使防丧至京赐楮币以葬祀乡贤
　　张训黄梅人官鸿胪序班告归养亲闻建文遇难拜辞其父士英曰忠孝不能两全矣乃正衣冠望北拜毕投井死后因名曰忠井子孙环井而居【旧通志】王聪明一统志蕲水人性谨畏膂力过人籍北平以靖难累功封武城侯后北征战死赠漳国公諡武毅祀乡贤
　　王一桂三楚文献録字千秋黄冈人万厯已酉举人以户曹督饷昌平殉难妻姚氏妾邱氏陈氏偕子女家人二十七口皆投井仅遗十嵗儿与一婢潜土穴中得免赠太仆寺卿赐祭葬
　　吕镛分省人物考蕲水人宣徳丙午举于乡授万安谕陞令宣阳有政绩调知清流县流寇邓茂七至清流邑无城郭镛拒之力不能支具服端坐庭中抗骂不屈遂支觧清流人于阜城庙祀之祀乡贤
　　沙瑞字鳯翔黄梅人以嵗贡任寜府纪善宸濠反勒瑞从事瑞泣曰大王即事成千秋后且称叛逆矧天下升平借何辞首乱以忧太后濠恚曰不从且死瑞顿首流血曰大王急求臣臣固死耳逾三月卒不从囚之乃痛哭自缢死祀乡贤
　　奚世亮三楚文献録字明仲黄冈人嘉靖丁未进士授南户部主政税以亷洁着声转刑部郎为延平守倭方寇闽或止之世亮曰承平受爵秩临变而避非忠也遂单车行移摄兴化倭围城者逾月世亮与武帅分城拒守南城防亮迎战身被数创死宼平乃得遗骸于旗亭事闻赠参议廕一子予葬祀乡贤妻王氏以节旌
　　熊嗣先字怀愼麻城人万厯间举人授南充令陞叙州府佐以督兵死奢贼之难赠秩廕一子黄州卫百户
　　韦宗孝黄冈人事母至孝母尝卧病咳血宗必以手承之母卒刻木像朝夕奉祀即道途饮食必先献然后敢尝万厯间授嵩明吏目值叛贼阿克防城被执不屈阖家殉难赠本州同知廕子蜀麟入监
　　张邦翼字君弼蕲州人万厯戊戍进士由临海令迁南户部主事督学广东移浙江驿傅道请免里解以苏民困监军四川平安世咱诸蛮厯广东亷访使江西右布政以耄乞归癸未春献贼袭城不屈死之祀乡贤
　　李新字即岩蕲州人万厯中乡举令潜山厯户部主事奉差临清钞关旧有舟车二税奏免车税以便商授陜西佥事以亲老乞养归献贼屠蕲合家被执脇之跪骂曰贼尔非秦人乎我执节入秦时尔厮养卒耳岂为尔屈死则死跪不能也贼大怒新抱父尸就刑祀乡贤
　　周之训字无逸黄冈人万厯癸丑进士以计【阙】清江浦约已通商督学入闽校阅皆出一手迁江西驿传补登莱参议殚瘁邉防以缮城功增级赉赐旋移济南分廵副使戊寅冬
　　国朝大兵从墙子岭入攻济南下其城之训望阙再拜死之弟之记伏阙疏陈赠光禄卿赐祭葬
　　石有恒字伯常黄梅人万厯已未进士博学有大志以文章名初授遂安令邑称神君改调长兴境内萧然防正月朔日海寇猝至为所执不屈死之事闻赠太仆少卿諡忠烈祀乡贤【以上旧通志】
　　李树初字客天蕲州人建中子万厯已未进士任户部主事晋郎中督宣大饷厯阳和知府时太监王坤节制宣大按道俱行角门初称病不见将中伤之适珰败得免晋口北兵备陞山西按察司副使致政家居防流寇猖獗破家筑磐石符干二险蕲人頼之癸未献贼袭城被执不屈死长子廷庆贡生同遇害次子具庆陈状允祀乡贤【州志】
　　于斯行【详乡贤志于伦传】
　　邓祖禹三楚文献録字又元蕲水人万厯已未武进士授游击屡立战功陞副总后备兵辰沅擒苖贼飞天王张五保斩首千五百级捣其巢苖贼以平乙亥丙子间流寇入楚移禹镇黄徳数与贼遇多斩馘功已而移孝感防应城急檄禹徃援孝感士人泣留曰兵一动城必不可保禹不得已留兵一半守孝感率七百人入应城贼突至围之数重血战自辰至酉仅余七八十人遂为贼所执欲降之禹曰须换郤心肝乃可贼怒剜肉剖心而死贼退子天河乃覔尸归祀乡贤
　　樊维城字紫盖玉衡子万厯末进士天启七年坐事谪上林苑典簿怀宗即位魏忠贤尚未服辜城抗疏请诛之竝请褒防杨涟等十四人召还贺逢圣等三十二人皆允行累迁户部员外郎福建副使后罢归里居值流贼破黄州欲屈之大骂刃洞胸而死【明史稿】王家録字愧修黄冈人天启辛酉举人厯刑部郎有请恤刑热审诸疏改户部出为延绥粮储道陜西副使防闯贼攻榆林録同乡绅督率军民捍御且战且守半月贼炮如雨城无完堞録令军妇运水浇之冻结氷城贼遍穿地穴録以火药灌烧伤死殆尽势稍却复防寜夏诸贼合攻外援不至力竭引佩刀自刎乡官尤世威力劝止之録因取纸蘸颈血大书忠义字数百令军士尽心守城城防自缢死尸六日不僵贼众见之多下拜者赠光禄少卿子二源发源复【旧通志】
　　李梴三楚文献録字长甫蕲州人天启壬戍进士初令博野厘弊剔奸申堡制严保甲夜则设械伏火以备不虞调正定魏珰荘佃为民害径绳以法有童子四人读书僧寺夜被杀以疑东邻梴至寺见联有望月字似僧名心惊曰此必奸僧外来宻令捕之至一桥果得僧讯之立服又有童无故毙于家以疑邻媪梴精医视之曰此必中毒物果中苦杏毒以杏根捣水灌之遂苏而邻人狱觧入为武库主事厯员外郎中武库散饷例有羡银冐饷様马悉行裁革备兵遵化值嵗荒兵马云集民无宿储僵卧满道官兵窃杀以冐功梴给钱煑粥又给印票为慿严妄杀之罪活难民五千余人致仕家居癸未春献贼袭蕲被执不屈死之事闻赐祭葬祀乡贤子本裕本仁本晟以学行知名
　　周启元字善长黄冈人天启丁卯乡举知高苑陴垣单薄流贼防城元从容着朝衣坐堂上不屈死郭以重黄州卫指挥闻黄城防赴难妻张氏有难色重曰朝廷与我十三世金紫岂不能易一死乎吾将先杀汝矣遇流贼胁之去重不从贼露刃恐之且诱以富贵重曰如此从汝诚易但抱小儿者吾妻也汝为我杀之吾无累矣贼果杀之重夺贼刃杀一贼羣贼继至遂赴水死【以上旧通志】
　　饶京字黄山蕲州人天启壬戍进士练达世务初令宜兴调常熟行取御史廵按苏松诸郡再廵淮扬甚着风裁大奸蟠固不可动者悉按诛之逺近肃然癸未献贼毁城殉难祀乡贤【州志】
