<!-- { "loadSidebar": true } -->
　　七里港县北五里
　　骆驼潭县南五里
　　青龙潭县西三十里涢水所经
　　石牛潭县西北二十五里俗名鬭牛石舟人畏之舆地纪胜水中有石如牛涢水所经
　　滚钟潭城外东北隅相传有钟滚于此遂成潭水绕城而西防至东三板桥入于涢
　　天鵞池县北五里
　　龙井县西十里
　　云梦县
　　葛藤山上产葛根
　　神山即观音冈俱县东北四十里
　　韩王冈上有韩信庙
　　石羊冈俱县东北十五里
　　枫梓冈县东北三十五里
　　落洋湖县东十里
　　孟家湖县东南十里
　　石羊湖县东南三十里经刘家隔防流出涢口郑同湖县东三十里
　　紫云湖县南四十五里
　　杨林湖县南五十里
　　台湖县南六十里
　　县河城南十里
　　西河县西二里即涢水
　　云梦泽旧志云去安陆南五十里今县治去安陆六十里葢安陆境山自鄳阨蔓延至此乃尽而迤南数郡大泽衍溢实自此始故以此名按寰宇记泽半在江南半在江北其水中土丘半出杜预所谓云泽薮巴丘湖是也郦道元谓自江陵东界为云梦薮孟浩然诗气蒸云梦泽是则夹江南北皆其地矣
　　黄江口县南十里
　　观音滩县西北二十里
　　盛家滩县北二十五里
　　三眼井县西
　　应城县
　　髙楼山县东三十五里
　　京山县西五十里山有温泉泽中深浄如鉴闻人发声则汤沸可以燖鸡
　　团山县西北二十五里形如弹
　　丸﨑山县北四十里
　　伍家山县东北三十五里相传伍子胥居处
　　聚石冈县北四十里
　　燕子岩县北十五里
　　清水湖　龙骨湖俱在县南四十里
　　菱湖县南五里
　　三台湖县西南五十里中有土台三
　　西河一名县河源出大洪山
　　东港县东三十里
　　渔子港县南三里
　　汤池港县西五十里源出玉女泉入天门境注汉至涢口省港县北三十里
　　黄家滩县东南十里
　　玉女泉县西五十里一名温泉流为汤池港
　　白龙泉县东北伍家山旱祷多应
　　三眼井县署右
　　随州
　　龙鬭山州东三十里
　　乌山州东南三十里
　　善光山隋帝女仙城君修静于此
　　君子山居民俗厚故名
　　府君山俱州东南七十里
　　鸭儿山州东南九十里
　　水南山州南
　　随城山州南七里峯峦特起列嶂如城因以名州三爪山随城山南有三阜如爪形
　　独宗山州南十里
　　卓剑山州南三十里巉然挿天如卓剑
　　现光山州南八十里呉师入郢楚昭王避居于此相传有云罩其上光防于山
　　落石山　青林山山木蔚然青翠故名顶有古寨元末兵乱乡人置砦御贼保众于此俱州南百里大猿山州西南四十里一名大狐南都赋天封大狐即此一统志作大猿
　　龙居山州西南五十里隋文帝微时居此
　　涢山州西南七十里山川俱为涢乡亦因之
　　十九山州西南九十里上有砦
　　大洪山州西南百八十里寰宇记四面陡险絶顶有大湖靖康间土人避乱于此相传为慈忍卢尊者道塲
　　龙井山州西七十里上有龙井
　　马鞍山州西百里
　　天桥山州南百六十里下有娥皇洞
　　界山州西二百里明嘉靖间尚书顾璘尝秉火行数十里石壁云西南可行东北勿徃遂返
　　大浪山州西北七里一名龙泉山叠峰如浪故名香炉山州西北八十里
　　松葢山州西北九十里山多大松逺望如葢
　　梁皇山州西北百里昔梁皇二逸士居此
　　僊人山州西北百五十里逺望如僊掌
　　栲栳山州西北二百里或曰黄山周礼职方荆河之浸曰溠黄山葢其源云宋章潜有诗
　　赤石山州北三十里山石皆赤唐天寳间改名赫山厉山州北四十里礼记祭法厉山氏之有天下也其子曰农能植百谷注厉山氏炎帝也起于厉山西汉志随故厉国皇甫谧云今随之厉乡荆州记随郡北界有厉乡村村南有重山山下有一穴相传神农生此即以此为神农社年常祠之
　　碁盘山在神农洞左顶有古垣址传云神农下碁于此遗子于土或圎或方人常拾得故名
　　塔儿山厉山旁支
　　雷公山顶左有泉一号白龙池右泉一号黒龙池山上有洞俗传雷公藏于此俱州北四十里歴山州北六十里相传舜耕处
　　驴泉山州北九十里山上有池大旱不涸昔有神驴出其中荆州记驴泉山石卤润牛马经过贪其味甘不能去
　　大义山州北百五十里周环百里民居其间贫富共相取足有义风故名
　　田黄山旧传昔有田黄二隠士居此
　　田下山山顶有田出泉灌溉俱州北百七十里太平山或名胎簪最峻东北诸山皆宗之淮水出其下北流入桐柏按蔡注亦言淮水出胎簪山
　　风山顶有风声即雨
　　晃山一名矿山上有延福禅院世传洪山祖师择修道之所以足踏山动摇故名俱州北百八十里四龙山　界牌山俱州北接唐县
　　五水山州东北八十里
　　石女山州东北八十五里有石如女子状
　　鹦鹉山州东北百五十里形似鹦鹉故名
　　玃弩山晏公要玃弩山在随州山有此兽昔人射之不中弃弩而去故名
　　走马岭州西北四十里世传关忠义乘马至此踏石迹存
　　太平岭州北百八十里顶上有太平寺因张子房修道于此像祀之
　　九里冈州西十里
　　娥皇洞洪山西北
　　神农洞州北厉山荆州记山有二穴神农生处浮缨河州西一里昔刘太保领兵渡此缨落于河故名圣水河州西八十三里
　　鲁城河州北百一十里昔鲁肃过此爱山水幽丽筑城休夏垣址四门犹存
　　扶恭河从栲栳山流入州达安陆界合汉流
　　石鱼河大洪山下
　　漳水州东三里源出大洪山沈括笔谈清浊相揉者为漳章文也漳与涢水合流色如防蝀十里方混故曰漳
　　浪水州南四十里源出大狐山
　　均水州西四十里
　　溠水州栲栳山汪家店东南与鲁城河防于唐县镇至治西安贵防防水入涢左传楚除道梁溠营军临随即此一名槎水西魏改防西曰下溠
　　防水州西北南流入涢水水经注防水出桐柏山之阳又东南流于溠西魏置防西郡以此
　　暖水出大洪山下入涢
　　忤水州东北百五十里其水逆流故名
　　鼋潭　云潭俱州东南六十里
　　夜光池随侯救蛇得珠处
　　白龙池大洪山南
　　黒龙池大洪山北即涢水源也泉穴极深
　　龙井大浪山
　　九井州北厉山山有两重堑中有九井相传神农既育九井皆穿
　　应山县
　　应山舆地纪胜在县郭外县以此名东南有应台山山当县治顶平如印又名应台
　　孔山县东三十里一名洞山山有洞穴每大风起穴先有声
　　覆手山县东六十里一峯五涧望之状如覆手礼山县东八十里梁于此置礼州齐置礼山关隋又置礼山县
　　大城山县东百里上有古城寨
　　冻山县东南四十里一名蜂儿山宋元丰间太守滕甫自卞赴官路经此无风雨而寒甚故名
　　吉山县南三十里有南吉北吉山之阳即古吉阳县也
　　夀山县南五十里巅有室僊关帝二祠麓有龙泉万安普照五龙等寺如意夀泉等庵山下之民常有夀至百余岁者李白谓其攅吸云雨纲纪四方云蔽山县南五十五里属安陆
　　合髻山县西南三十里两山如合髻然
　　三钟山舆地广记县西五里山有三堆如钟之垂俗名团山有五色石如龙形自山上蟠屈至于涧底石井山县西三十里
　　洞庭山县西四十里郡县志中有一穴深不可测笔山　峯子山俱县西四十五里
　　将军山县西六十里马平港北
　　铁城山县西北四十里石色如铁其隂有古寨香炉山县西北六十里以形名
　　四望山县西北百里山髙可周望四方
　　杏仁山县北二十里
　　石龙山县北三十里荆州记永阳县石龙山出石斛如金钗
　　兜鍪山以形似名
　　兴安山俱县北四十里
　　髙贵山县北六十里接平靖闗山顶有石如山上有灵济祠前有圣水井尝有白龙见
　　花山县北百里接信阳州
　　横山县东北二里
　　防龙山　牛心山上有寨俱县东北七十五里松子山县东八十里地名新店
　　望城冈县东五里
　　塔儿冈县北五里
　　仙人洞县北四十里
　　东河一名方家河县东三里
　　白沙河自山悬而下入涢水
　　中界河迳太平镇与上三水合流入广水俱县东三十里
　　黄沙河县东五十里合广水
　　大洪河县西南三十里
　　界河县西南六十里
　　汶水河县西入方家河
　　汉东河县西四十里
　　汶水县城外自西北迳城而南
　　马平港县西南六十里汉东大洪马坪三水防为漻水
　　荆州府
　　江陵县
　　掷甲山城西北隅相传吕防袭荆城内军士弃甲于此上有关圣祠
　　岳山城东五里
　　龙山西门外附郭晋书桓温同参佐九日宴此风吹孟嘉防落嘉不觉温令孙盛作文嘲之嘉应声而答四座叹赏后人于其侧建落防台李白诗九日龙山饮黄花笑逐臣醉看风落防舞爱月留人按龙山郡志载附郭而县志注八岭山又曰蜿蜒若游龙或云即龙山也况落防台现在八岭山旁尤为足据附郭之山寺亦好事者踵而成之与
　　太晖山城西五里自八岭山至此长冈绵亘上建太晖观观前虬松偃葢长桥跨水踞一郡胜槩
　　西山县城西晋书王子猷为桓温参军以手板柱颊云西山朝来致有爽气
　　八岭山城西北四十里蜿蜒若游龙张居正诗笙鳯度云回仗影洞龙衔雨听松声
　　纪山城北四十里府之镇山也西北与当阳诸山相接昔智者禅师卓锡于此上有龙洑
　　画扇峯城东安澜门外一峯迥然逺而望之如画扇然
　　诸倪冈县东三十里五代髙季兴以将军倪福可有功分赐土田子孙世居守之
　　髙陵冈县西二十里梁孝宣二公主塟此
　　大江县南七里源出蜀之岷山歴归州夷陵宜都枝江松滋经本县而东过公安石首监利至武昌与汉水合流今县境吴河柘林倚南倚北等湖皆江水之或流或滙者盛之云朝发白帝暮到江陵其间千二百里虽乗奔御风不加疾也
　　罗湖县东五里傍有罗台
　　柘林白沙湖县东十里多鱼
　　瓦子湖县东五十里水面空濶无风亦澜一名长湖倚南湖县东九十四里
　　倚北湖县东北一十里
　　蓼台湖县东百二十里三湖之一隅也傍有楚平王墓
　　西湖县西十里子城之西亦有西湖故辽邸别墅髙沙湖县西北七里齐聘士文范家此
　　赤湖县西北十五里盛之云昭王十年呉通漳水灌纪南城入赤湖进灌郢州又晋桓挟帝西幸刘毅等追斩其党血流水为之赤故名
　　东湖县东北五里广袤数十里一郡胜槩今涸为田地
　　漕河县北四里晋元帝时凿自罗堰口入大漕河直通襄汉今草市河是
　　龙洲县西南江中周三十里一名龙阳洲晋李衡隠居种橘址存
　　鹤泽县境羊祜镇荆州泽中多鹤取以教舞娯客五色潭西门外水气上浮时成五色渊渟镜净晶焉冲照亦谓龙潭相传下有九牛三镬禁遏水灾上有龙祠
　　黄潭县东南大江迳此以隄为郡邑之障水势冲激潭深不测此隄最称险要防御极难为力
　　白龙潭县北四十里潭石黯黒相传中有伏龙岁旱取水祈雨辄应
　　感通泉东门草市岳庙内祈神者以纸钱投之诚则沉否则浮元人覆亭于上名曰感通
