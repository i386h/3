<!-- { "loadSidebar": true } -->
　　郄士美唐书列传字和夫金乡人为房州刺史黔中经畧观察使溪州贼大肆剽刼士美讨平之后复为鄂州观察使
　　王起唐书王播传起字举之贞元中进士歴官襄州刺史山南东道节度江汉水田前政挠法塘堰缺壊起命从事李业行属郡检视补缮特为水法民无凶年
　　李逊唐书列传字友道世寓荆州之石首第进士辟襄阳掌书记元和十年拜襄州刺史山南东道节度观察等使襄阳前领八郡唐邓随在焉是时方讨吴元济朝议以唐蔡邻接遂以邓唐州三郡别为节制命髙霞寓领之专俟攻讨逊以五州赋饷之其襄阳军于霞寓军士家在襄州者逊厚抚之卒多舍霞寓亡归
　　桞公绰唐书列传字起之京兆华原人歴官湖南观察使移鄂岳观察使吴元济叛诏公绰以鄂岳兵五千安州刺史李听率赴行营公绰即请自行许之鄂军既在行营公绰时令左右省问其家行卒相感战每尅捷后为襄州刺史行部至邓县二吏犯法一赃贿一舞文令以公绰必杀赃吏狱具判曰赃吏犯法法在奸吏壊法法亡诛舞文者柳宗元武冈铭序元和七年四月黔巫东鄙蛮獠杂扰盗弄库兵贼胁守帅时惟潭部戎帅御史中丞桞公绰练立将校提卒五百屯于武冈告天子威命明白信顺乱人大恐投刃顿伏愿完父子卒为忠信奉职输赋进比华人无敢不供母弟生壻继来于潭咸致天庭皇帝休嘉式新厥命凶渠同恶革面向化如醉之醒如狂之宁公为药石俾复其性按唐书南蛮传元和中辰溆蛮酋张伯靖聚众叛黔中经畧使崔能荆南节度使严绶湖南观察使桞公绰讨之三岁不能定伯靖上表请荆南乃降崔能内恨之柳宗元武冈铭即指此事而公绰本传不载
　　赵宗儒唐书列传字秉文邓州人徳宗时出为荆南节度使散冗食戍卒二千人
　　牛僧儒唐书列传字思黯隋仆射竒章公之裔第进士歴授武昌节度使同平章事鄂城土恶亟圯岁増筑赋蓑茅于民吏倚为扰僧儒陶甓以城五年毕鄂人无复岁费又废沔州以省冗员
　　崔郾唐书崔邠传字广畧博陵进士敬宗时任鄂岳安黄等州观察使江湖之间雈蒲是丛因造防冲小舰上下十里期月而尽获羣盗更清简少事财用有余人遂宁泰
　　段文昌唐书段志传文昌荆州人太和四年徙帅荆南或旱禬解必雨或久雨出游必晴事详人物志徐商唐书徐有功传商字义声有功五世孙大中时节度山南东道襄多山棚为剽贼商取材卒为捕盗将别为屯营寇所发辄迹捕必得遂为精兵后复官荆南节度使
　　李福唐书李石传福字能之石之弟太和中第进士僖宗初以检校尚书左仆射就拜畱守改山南东道节度使王仙芝寇山南福团练郷兵邀险须之贼不敢入转畧鄂以逼江陵节度使杨知温求援于福乃自将州兵率沙陀壮骑五百赴之贼巳残江陵郭闻福至乃走
　　裴休唐书列传字公美孟州济源人干符间歴荆南节度使不为皦察行所治吏民莫不畏信
　　赵匡凝【详忠臣志】
　　五代刘仁赡五代史列传字守惠淮阴洪泽人烈祖时拜鄂州节度使元宗发楚仁赡率州师克巴陵抚纳降附甚得人心
　　王清五代史列传字去瑕曲周人事晋为秦国都虞侯安从进叛襄州逾年不能下清谓髙行周曰从进闭孤城自守其势岂得久耶因请先登遂攻破之周和裕五代史列传字好问幽州人唐庄宗时为房州刺史后迁安州畱后所居皆有善政
　　李琼五代史列传字子玉幽州人世宗初为安州防御使治郡寛简民请立碑颂德诏中书舍人窦仪撰文赐之
　　刘词五代史列传字子谦元城人从马全节破安州以功迁指挥使晋军讨安从进为襄州行营都虞侯后徙房州团练使岁余为政不苛挠人颇便之









　　湖广通志巻四十
<史部,地理类,都会郡县之属,湖广通志>
　　钦定四库全书
　　湖广通志巻四十一
　　名宦志
　　总部
　　宋李处耘宋史列传上党人建隆初朗州军乱诏慕容延钊率师讨之以处耘为都监处耘师次荆门髙继冲遣其叔保寅军校梁延嗣奉牛酒犒师处耘召保寅等宴延钊之帐宻遣轻骑数千倍道前进继冲惶怖出迎处耘即调发江陵卒万余人幷其师晨趋朗州又先遣别将分麾下及江陵兵趋岳州大破贼于三江口获船七百余艘斩首四千级又遇贼帅张从富于澧江击败之逐北至敖山砦贼弃砦走俘获甚众处耘释所俘体肥者数十人令左右分防之黥其少健者令先入朗州防暮宿砦中迟眀延钊大军继至黥者先入城言被擒者悉为大军所防朗人大惧纵火焚城而溃防朗帅周保权年尚幼为大将汪端却匿于江南砦僧寺中处耘遣麾下将田守竒帅师渡江获之遂入潭州尽得荆湖之地
　　潘美宋史列传字仲询大名人开宝三年征岭南以美为行营都部署朗州团练使进克富川
　　慕容延钊宋史列传太原人建隆二年徙山南东道节度四年春命师南征以延钊为湖南道行营前军都部署时延钊被病诏令肩舆即戎事贼将汪端与众数千扰朗州延钊擒之磔于市荆湘既平加检校太尉
　　李惟清宋史列传字直臣下邑人太平兴国三年为荆湖北路转运判官后累陞监察御史兼总南路尝入奏事太宗问曰荆湖累年丰稔又无徭役民间苏否惟清曰臣见官卖盐斤为钱六十四民以三数斗稻价方可买一斤乃诏斤减十钱
　　王质宋史列传字子野单父人举进士真宗时累迁荆湖转运使摄江陵有讼婚者诉贫无资故后期质捐俸助之捕盗人衣者盗叩首曰平生不为苦廹饥寒故至此质命取衣衣之人称其治
　　慕容徳琛宋史慕容延钊传子徳琛咸平二年转崇仪副使荆湖北路钤辖蛮扰澧鼎境上徳琛战于北汉夺耕牛铠甲斩防以归
　　焦守节宋史焦继勲传守节字秉直长社人咸平中为江淮南荆湖路兵马都监讨施防州叛蛮以大义谕其酋长皆悔过内附后歴知襄邓汝三州
　　徐起宋史列传字豫之鄄城人举进士歴官荆湖北路转运使部有戍卒杀人系狱其徒欲刦之起闻即徃按诛分其徒他州
　　徐的宋史列传字公凖建安人第进士歴官荆湖北路转运使辰州蛮彭士义为寇的开示恩信蛮党悔过自归摄江陵府事城中多恶少年欲为盗夜纵火火一夜十数发的籍恶少年姓名使相保任火遂息太子洗马欧阳景猾横不法为里人害的发其奸窜之岭外后为荆湖南路安抚使讨平蛮冦卒于桂阳刘防宋史列传字道元崇安人以龙图阁直学士知潭州兼湖南安抚使初至遣人谕蛮酋使降不从乃举兵击败于银江源进破其巢穴蛮逃遁逺去前将以帛购蛮首至是有持首取购者按问乃輙杀平民诛之而罢购州境获安
　　齐廓宋史列传字公辟防稽人提防荆湖南路刑狱潭州鞫系囚七人为强盗当论死廓讯得其状非强付州使劾正乃悉免死
　　刘沆宋史列传字冲之永新人以龙图阁直学士知潭州兼安抚使时湖南蛮獠数出冦至杀官吏许沆便宜从事沆大发兵至桂阳招降二千余人使散居所部而蛮酋降者皆奏命以官又募土兵分捕余党破桃油平能家源斩馘甚众
　　安焘宋史列传字厚卿开封人第进士神宗时为荆湖北路转运判官提点刑狱兼常平农田水利差役事时方兴新法奉行之吏迎合求进追胥苛切其旁午焘平心奉法列其甚者于朝
　　郭逵宋史列传字仲通洛阳人湖北溪蛮彭士羲叛逵为南路钤辖兼知澧州尽平诸隘士羲弃城走众悉降徙知邵州武冈蛮反讨平之
　　马伸宋史列传字时中东平人绍圣四年进士金陷汴具书张邦昌速迎康王及髙宗即位擢殿中侍御史抚谕荆湖广南以诛张邦昌及其党王时雍等所过州县輙察吏之贤否与民利疚以次列上于朝李纲宋史列传字伯纪邵武人绍兴二年为湖广宣抚使兼知潭州是时荆湖江湘之间流民溃卒羣积为盗多者至数万人纲悉荡平之上言荆地号用武之国鼎澧岳鄂荆南一带宜屯宿重兵使四川之号令可通江汉之声援可接乃有恢复中原之渐李道宋史列传字行之相州人髙宗时除唐邓郢州襄阳都统制从岳飞收复襄阳等郡累官至复州防御使戍鄂州武兴蛮杨再兴冦掠道破其众擒再兴及其二子羣盗朱持等聚桂阳诏道移军衡州经理遣髙仲等击平之后戍荆南府金将刘士蕚屯光化境道掩击焚其舟蕚遂遁去再为湖北副总管卒进封楚王
　　富元衡字公权姑苏人登进士为襄阳抚司机宜都督张俊以材荐后知兴国军歴官湖南北提刑有兵帅李师顔餽匣金竟不启缄谢絶之【旧通志】
　　向子諲宋史列传字伯恭临江人建炎中知潭州禁卒为乱纵火掠市出浏阳县遣通判孟彦卿等追及攸县平之金人破江西移兵湖南子諲闻警率军民以死守绍兴初移鄂州主管荆湖东路安抚司剧盗曹成据攸县子諲遣使招之又遣将军扼衡阳南守宜章成逡巡不敢南向诸郡遂得割获
　　髙斯得宋史列传字不妄知沔州稼之子淳熙中湖广提防刑狱荐通判潭州徐经孙等六人攸县富民陈衡老以家丁粮食资强贼刼杀平民斯得至有愬其事者首吏受赇而左右之衡老造庭首吏拱立斯得发其奸械首吏下狱羣胥失色股栗于是研鞫具得其状乃黥配首吏具白朝廷追毁衡老官资簿录其家衡老婿吴自性谋中伤斯得厚赂宦者言于理宗曰斯得以缗钱百万进愿易近地一节理宗曰髙某硬汉安得有是后加直秘阁湖南转运判官胡安国宋史列传字康侯崇安人提举湖南学事有诏举遗逸安国以永州布衣王绘邓章应诏二人老不行安国请命之官以劝为学者
　　柴中行宋史列传字与之余干人绍熙元年进士嘉定初知襄阳兼京西帅襄州兵政久弛中行白于朝考覈军实旧额二万二千人存者才半亟招补虚籍自是朝廷以节制之权归帅司改湖南提点刑狱豪家习杀人或收养亡命横行江湖一绳以法华容令贪虐法从交疏荐之中行笑曰是欲断吾按章也卒发其辜
　　韩世忠宋史列传字良臣延安人建炎中以荆湖宣抚副使驻兵长沙时刘忠有众数万据白面山营栅相望世忠始至欲急击宣抚使孟庾不可世忠曰兵家利害策之审矣非参政所知请期半月效防遂与贼对垒奕棋张饮坚壁不动众莫测一夕与苏格联骑穿贼营者呵问世忠先得贼军号随声应之周览以出喜曰此天锡也夜伏精兵二千于白面山与诸将拔营而进贼兵方迎战所遣兵已驰入中军夺望楼植旗盖传呼如雷贼回顾惊溃麾将士夹击大破之斩忠首湖南遂平
　　刘珙宋史列传字共父子羽长子也知潭州湖南安抚使郴州李金为乱珙移书制使沈介请以便宜出师曰擅兴之罪吾自当之介遣田寳杨钦以兵至珙知其疲怠发夫数程外代其负任犒赐过望军士感奋下令募贼徒相捕斩诣吏者赏钦与寳连战破贼追至莽山贼党执李金以降支党窜匿者尚众珙谕郤兵聴其自降贼相率纳兵给据归田里第上诸将功状有差上赐玺书曰近世书生但务清谈经纶实才盖未之见朕以是每有东晋之忧今卿既诛羣盗而功状详实诸将优劣破贼先后歴歴可观宜益勉副朕意
