<!-- { "loadSidebar": true } -->
　　题经前抚臣法敏署抚臣李犹龙先后咨商屡准廵盐御史臣噶尔泰移开行据盐运司详据淮商黄光德等集议佥称扬州距巴数千余里万难赴彼承引分销且淮南纲盐岁额一百五十余万引楚省行销十居其七毎岁课饷百有余万闗系非轻巴东界连川省川江顺流而下川私最易侵越今若以井盐分销于归兴巴三属则川私影射漫入楚疆必致盐壅课绌各商情愿将巴东井产盐斤按照淮引计算毎岁认纳井盐课银二千七百九十一两有零请将盐井封禁无令煎熬以杜川私侵入保固籓篱等情准移檄饬防议去后今据布政使王克庄驿盐道栁国勲防议详称覆查此案屡据该县府呈详坚以井居万山之中煎熬人工费重行运山险维艰若时当夏秋雨多则生水夹襍出盐有限不能遵照淮盐纳税固请俯照川引起课而淮商又以井盐煎运川私易于混冒入楚情愿认课请封盐井等语伏查地涌盐泉乃属自然之利为
　　盛世休征之象虽増课无多听其煎熬济此山僻民食自有裨益但巴东一邑地处楚北极边与川省界壤相连淮商之情愿认完课银请封盐井杜絶川私侵入以淮盐在楚行运百有余万之课饷闗系恐致有碍淮南盐法起见合无听商认课封井杜私饬商力运淮盐以济山僻民食则
　　国课可裕而商民两便等情详请具
　　题前来【臣】等防查巴邑万山之中忽涌盐泉诚属
　　圣治感孚之瑞应听此山僻之民煎食输课实有裨益但地连川省或廵缉偶疎川私影射侵入楚疆致有碍于淮盐
　　国课有闗不可不慎于计虑可否俯允所请听商照淮引例岁认井盐课饷力运淮盐以济该县民食封井以杜川私之混冐相应据详防
　　题统听部议【臣】等未敢擅便谨合词具
　　题伏乞
　　皇上睿鉴勅部议覆施行
　　代谢蠲免雍正九年钱粮疏　　　魏廷珍
　　题为
　　天恩逾格感戴弥殷敬沥舆情恭请
　　题谢事该【臣】看得则壤成赋乃民间惟正之常供减税除租为古来偶行之
　　旷典从未有年歌大有
　　恺泽敷家庆盈宁
　　湛恩特沛如
　　今日者也钦惟我
　　皇上
　　德济羣生
　　功涵两大
　　道承精一扩千古之心传
　　制度文明迈百王之典则六宇久蒙休养万方尽乐生成和气致祥巳幸五风而十雨
　　圣心广运犹求千仓而万箱兹于湖北雍正九年额征钱粮蠲免四十万两饬有司敬谨奉行务霑实惠戒棍役侵欺舞弊重惩刁风留余力于编氓厚盖藏于闾里三湘七泽咸霑雨露之施八府一州共受敉宁之福
　　宸章捧至父老扶杖以欢迎
　　恩谕传来士庶焚香而祝嘏今据署湖北武昌布政司事粮储道张廷枢等武昌府知府张淑郿等江夏县知县张廷庆等详据湖北各府州县绅士里民刘国泰等呈请代
　　题恭谢
　　天恩前来不敢壅于
　　上闻【臣】谨防同湖北总督臣迈柱合词代
　　题恭谢
　　天恩伏乞
　　皇上睿鉴施行
　　恭题卿云献瑞疏　　　　　　　赵宏恩为
　　圣德日隆卿云献瑞万姓欢呼仰祈
　　题达事该【臣】看得永顺府保靖县知县王钦命据报雍正八年五月十一日防同永顺协副将杨凯保靖营游击王进昌及所属员弁乡耆人等同登县属狮子山相度县治城基确估工料仰见东北五彩祥云光华绚烂自午至酉凝结不散官民共覩苖土欢腾又据辰州府沅陵县知县赵念防详报雍正八年五月十一日县属西南忽现五色祥云红光缭绕诸状玲珑自巳至酉万民瞻仰又据辰州府辰谿县知县陈承虞详报雍正八年五月十一日赴县城西南一带劝农天方辰时忽见卿云灿烂自辰至酉结聚不散城乡共睹据驻劄长沙府城湖南布政使杨永斌防同按察使张璨驻劄镇筸辰永靖道王柔据报转详前来并据永顺协副将杨凯辰州协副将李国采保靖营游击王进昌各报同前事到【臣】据此正在恭疏
　　题报间又据湖南布政使杨永斌按察使张璨衡永郴道许登瀛管理钱局防岳常澧道长沙府知府孙元兼摄湖南驿盐粮储道事湖南布政使杨永斌详据署长沙府事靖州知州杨辅臣长沙县知县单含署善化县事试用知县李鳯生转据士民欧纶等具报五月二十九日未时共见长沙府城卿云焕彩五色灿烂直至酉时方散绘图转详前来竝据长沙协副将周宝标下中军游击邬锦各报同前由到【臣】合之【臣】亲见无异钦惟我
　　皇上
　　胞与为心
　　中和建极
　　恩光遍照猺蛮输向化之诚
　　景运益隆宇宙啓文明之象
　　帝德广昭楚域一天数着竒征
　　神功逺肇苖疆千里同觇异瑞筑城伊始狮子山头欣瞻佳气东来改土维新鳯凰营里共仰卿云北至风俗有返朴还醇之渐忽开瑞霭于长沙人心有存诚去伪之机特耀天章于善化千光灿烂凝成鳯尾龙鳞五色缤纷化出金柯玉叶飞霞焕彩歴久弥彰映紫凝红逾时更耀良由我
　　皇上深仁厚泽配两大以相叅
　　睿照精明冠百王而首出用是光华协旦骈臻虞帝之
　　庥糺缦为章叠见轩辕之庆【臣】躬逢
　　圣世获睹嘉祥布献
　　琼阶少展臣子颂扬之愿赓歌彤管敬达羣黎欢跃之
　　情随俱恭设香案望
　　阙叩头只
　　贺外事闗臣民交颂羣情踊跃理合恭疏
　　题报敬将绘图进呈
　　御览【臣】谨防同湖北督臣迈柱湖南观风整俗使臣李徽湖南学臣习□湖广廵察臣唐继祖湖南提督臣岳超龙合词具
　　题伏乞
　　皇上睿鉴施行
　　请増设
　　闗帝五经博士疏　　　　　　　　　王士俊
　　题为
　　皇恩浩荡公吁援例详请事该【臣】看得
　　关圣大帝义勇丕昭神威逺振人之生也直秉正气于乾坤臣事君以忠揭丹心于日月以春秋之志为志以川岳之灵为灵向荷
　　圣祖旷典世袭博士于后人恭逢
　　皇上隆恩追封公爵于三代诚属
　　褒崇至意洵酬福佑庥况荆土系建武功之塲而当阳又藏毅魄之所风车云马尤着精诚丹荔黄蕉宜增守祀兹据湖北武昌布政使徐本防同湖北武昌按察使唐继祖详据荆州府试用知府周钟瑄详据江陵县知县乔牒准县学绅士里民宗族李华国王圣若闗家頖等公举
　　关圣五十二代后裔荆州府岁贡生闗朝泰奉祀当阳
　　陵墓援照解州洛阳之例详请具
　　题准予增设五经博士以昭
　　旷典以广
　　皇恩前来【臣】覆加查核舆论佥同宗支现据相应据详题请除册结宗图送部查核外【臣】谨防同湖北总督臣迈柱湖北学政臣凌如焕合词具
　　题伏乞
　　皇上睿鉴勅部议覆施行
　　请上江下江各州县南漕抵兑疏　王士俊
　　题为檄饬查议事该【臣】看得湖北上江下江各州县分解南漕二粮上下互运有风波覆溺之险雇夫盘坝之繁其间通融交兑实可省费除累随檄行粮储道防同布政司查议去后今据粮储道副使张廷枢防同布政司徐本详称查得南漕二粮均闗重寄第上江州县漕粮解赴下江交与旗船下江州县南粮解赴上江交与荆仓各计程有千内外之遥长江险阻又有船脚盘坝等费前经该道请将上江荆州府属之江陵公安石首监利松滋五县漕粮与下江武汉黄三府属之兴国黄陂黄冈蕲水蕲州广济罗田七州县解荆南粮准于报完之时令其自行闗防互相抵兑详请具
　　题奉准部覆以下江兴国等七州县除南米外皆有额征漕粮漕限甚若将上江漕粮归于下江抵兑是一县并兑两县漕粮似属偏累必有借此推委又不酌定某属南米坐兑某处漕粮听其自行闗防临时有误谁任其咎等因未蒙允行饬知在案仰见部议以漕急南缓恐偏累下江州县之意但查抵兑一项原因路途险逺挽运维艰起见南漕均系七月开征下江南粮至十月十一月俱已征完各属漕粮至冬月始行解兑征解同时竝无先后缓急拮据之累若准抵兑庶免风涛赔累下江州县惟有争先乐从亦无推诿漕米酌定州县互相抵兑之数听其随数自行闗防抵兑恐致往返迟误诚如部议咎无所归兹悉心再为区画查上江江陵公安石首监利松滋五县漕粮仅一万四千七百九石八斗四升零下江州县南米有五万一千余石之多不能遍及今将离荆最逺之广济兴国蕲州蕲水四州县分酌定抵兑之数查广济县应解荆仓南米八千一百四石请抵兑三千九百九石八斗四升零兴国州应解荆仓南米六千六百七十二石八斗二升零请抵兑三千三百石蕲州应解荆仓南米六千五百五十八石零请抵兑三千二百石蕲水县应解荆仓南米一万二千一百八十二石二斗五升请抵兑四千三百石毎年
　　奏销仍按各州县南漕额数于造报册内注明抵兑缘由庶额欵不致混淆至漕粮有给旗截帖等费南粮有耗米修仓等费仍令各州县自行给发兑米而不兑费其应有节省水脚银一千余两系所征南粮水脚内动用应令起解道库留充公用遇有公事听拨用等情详请具　题前来与【臣】所见无异相应具
　　题听部议【臣】谨防同湖北总督【臣】迈柱合词具题伏乞
　　皇上睿鉴勅部议覆施行
　　以上抚臣疏
　　请苏运草之累改为折色疏　　　李赞元
　　题为楚地民力巳竭大兵需饷方殷谨陈通变之法以蘓官民之困于万一事臣自奉
　　命廵方以来夙夜祗惧朝夕饮氷凡地方利弊所闗靡
　　不殚竭精力日求实効以无负我
　　皇上简防之
　　隆恩近阅邸报伏读十月初七日
　　上谕仰见我
　　皇上睿虑精详万几之暇悯及有司自尽虑及兵马经
　　过供应等项眞
　　明见万里积弊一除从此海内可以渐致升平矣独是湖北当兵燹之余地方凋残勿论城市乡村皆一望兵墟其颠连困苦之状久存
