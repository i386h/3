<!-- { "loadSidebar": true } -->
　　摇落长年叹蹉跎逺宦心北风嘶代马南浦宿阳禽佳此黄花酌酣余白首吟凉云霾楚望蒙雨蔽荆岑登眺思晴景谁将巻浊隂钓歌出江雾樵唱入山林鱼以名佳采木为材美侵大道由中悟逍遥匪外寻参佐多君子词华妙赏音留题洞庭观望古意何深
　　将至岳阳有懐　　　　　　　　张九龄
　　湖峯多深林青冥昼结隂独无谢客赏况复贾生心暮色虽云发天光或未临江潭非所遇为尔白头吟
　　鹿门山　　　　　　　　　　　孟浩然
　　清晓因兴来乘流越江岘沙鸟近方识浦树遥莫辨渐至鹿门山山明翠微浅岩潭多曲屈舟楫屡廻转昔闻厐徳公采药遂不返金涧养芝术石床卧苔藓纷吾感耆旧结览事攀践隐迹今尚存高风邈以逺白云何时去丹桂空偃蹇探讨意未穷回舻日应晚
　　泛沔州城南郎官湖诗【竝序】　　　李　白乾元嵗秋八月白迁于夜郎遇故人尚书郎张谓出使夏口沔州牧杜公汉阳宰王公觞于江城之南湖乐天下之再平也方夜水月如练清光可掬张公殊有胜槩四望超然乃顾白曰此湖古来贤豪游者非一而枉践佳境寂寥无闻夫子可为我标之佳名以传不朽白因举酒酹水号之曰郎官湖亦犹郑圃之有仆射陂也席上文士辅翼岑静以为知言乃命赋诗纪事刻石湖侧将与大别山共相磨灭焉
　　张公多逸兴共泛沔城隅当时秋月好不减武昌都四座醉清光为欢古来无郎官爱此水应号郎官湖风流若未冺名与此山俱
　　望鹦鹉洲悲祢衡　　　　　　　李　白
　　魏帝营八极蚁视一祢衡黄祖斗筲人杀之受恶名呉江赋鹦鹉落笔超羣英锵锵戞金玉句句欲飞鸣鸷鹗啄孤鳯千春伤我情五岳起方寸隐然讵可平才髙竟何施寡识冐天刑至今芳洲上兰蕙不忍生
　　题随州紫阳先生壁　　　　　　李　白
　　神农好长生风俗巳乆成复闻紫阳客蚤署丹台名喘息餐妙气歩虚吟真声道与古仙合心将元化并楼疑出蓬海鹤似飞玉京松雪外晓池水阶下明忽躭笙歌乐颇失轩冕情终愿惠金液提携凌太清
　　安陆白兆山桃花岩寄刘侍御绾　李　白
　　云卧三十年好闲复爱仙蓬壶虽冥絶鸾鹤心悠然归来桃花岩得憇云眠对岭人共语饮潭猿相连时升翠微上邈若罗浮巅两岑抱东壑一嶂横西天树杂日易隐崖倾月难圆芳草涣野色飞萝摇春烟入逺构石室选幽开山田独此林下意杳无区中縁永辞霜台客千载方来旋
　　秋望洞庭　　　　　　　　　　李　白
　　清晨登巴陵周览无不极明湖映天光彻底见秋色秋色何苍然际海俱澄鲜山青灭逺树水緑无寒烟来防出江中去鸟向日边风清长沙浦霜空云梦田瞻光惜頺发阅水悲徂年北渚既荡漾东流自潺湲郢人唱白雪越女歌采莲听此更肠断慿崖泪如泉
　　洞庭湖　　　　　　　　　　　李　白
　　日晩湘水緑孤舟无端倪明湖涨秋月独泛巴陵西遇憇裴逸人岩居凌丹梯抱琴出深竹为我弹鹍鸡曲尽酒亦倾北醉如泥人生且行乐何必组与圭
　　荆州贼平临洞庭言懐　　　　　李　白
　　脩蛇横洞庭吞象临海岛积骨成巴陵遗言闻楚老水穷三苖国地窄三湘道嵗晏天峥嵘时危人枯槁思归阻防乱去国伤懐抱郢路方丘墟章华亦顚倒风悲猿啸苦木落鸿飞早日隠西赤沙月明东城草闗河望已絶氛雾行当扫长呌天可闻吾将问苍昊
　　登巴陵开元寺西阁赠衡岳僧方外
　　李　白
　　衡山有开寺五峯秀真骨见君万里心海水照秋月大臣南溟去问道皆请谒洒以甘露言清凉润肌髪明湖落天镜香阁凌云阙登眺餐风新花期啓发
　　九日登巴陵望洞庭　　　　　　李　白
　　九日天气清登髙无秋云造化辟川岳了然楚汉分长风鼓横波合沓蹙龙文忆昔传游豫楼船壮横汾今兹讨鲸鲵旌旗何缤纷白羽落酒樽洞庭罗三军黄花不掇手战鼓遥相闻剑舞转頺阳当时日停曛酣歌激壮士可以摧妖氛龌龊东篱下渊明不足羣
　　同王昌龄送族弟襄归桂阳　　　李　白
　　秦地见碧草楚謡对清樽把酒尔何思鹧鸪啼南园余欲罗浮隐犹懐明主恩踌躇紫宫恋孤负沧洲言终然无心云海上同飞翻相期乃不浅幽桂有芳根
　　游南岳过汉阳别浮屠谈皓　　　李　白
　　秦欺赵氏璧郤入邯郸宫本是楚家玉还来荆山中丹彩泻沧溟清辉凌白虹青蝇一相防流落此时同卓絶道门秀谈乃支公延萝结幽居剪竹绕芳丛凉花拂户牖天籁鸣虚空忆我初来时蒲萄开景风今兹大火落秋叶黄梧桐水色梦沅湘长沙去何穷寄语访衡岳但与南飞鸿
　　江上送女道士禇三清游南岳　　李　白
　　呉江女道士头带莲花巾霓衣不湿雨特异阳台神足下逺游屐凌波生素尘倦寻向南岳应见魏夫人
　　郢门秋懐　　　　　　　　　　李　白
　　郢门一为客巴月三成朔风正摇落行子悲归旋杳杳山外日茫茫江上天人迷洞庭水鴈度潇湘烟清旷谐夙好缁磷及此年百龄何荡漾万化相推迁空谒苍梧帝徒防溟海僊巳闻蓬岛浅岂见三桃圆倚剑増浩叹扪襟还自怜终当游五湖濯足沧浪泉
　　刘处士东斋　　　　　　　　　王昌龄
　　刘生隠岳阳心逺洞庭水偃防入山郭一宿楚云里竹映秋管深月寒秋风起烟波桂阳楼日夕数千里嫋嫋深夜猿孤舟坐如此湘中有来鴈雨雪候音防
　　南楼　　　　　　　　　　　　赵冬曦
　　向曙跻南楼凴轩肆遐瞩物华荡暄气春景媚晴旭川霁湘水孤林芳楚云缛列岩重叠翠逺岸逶迤緑风防发天根渔艇散湾曲鸿归鹤舞送猿呌莺声续羣动皆熈熈忆予独覉束常钦才子义忌鵩伤踡局雅高骚人文懐沙何廹促未知二贤意去矣从所欲
　　巴陵早春寄荆州崔司马吏部阁功曹舍人
　　贾　至
　　谪居潇湘渚再见洞庭秋极目连江汉西南浸斗牛滔滔荡云梦淡淡摇巴丘旷如临渤澥窅疑造编洲君山丽中波苍翠长夜浮帝子去永乆楚词尚悲愁我问长沙行时事加百忧登高望旧国北马满东周宛叶遍蓬蒿樊邓无良畴独攀青枫树泪洒沧江流故人西掖寮同扈岐阳搜差池尽三黜蹭蹬各南州相去虽地近不得从之游耿耿云阳台迢迢王粲楼跂予暮霞里谁谓无轻舟
　　青山峡口泊舟懐狄侍御　　　　岑　参
　　峡口秋水壮沙边且停桡奔涛振石壁峯势如动摇九月芦花新弥令客心焦谁念在江岛故人满天朝无处豁心胸忧来醉能消往来巴山道三见秋草凋狄生新相知才调凌云霄赋诗折造化入幕生风飇把笔判甲兵战士不敢骄皆云梁公后遇鼎还能调一别倐经时音尘殊寂寥何当见天子不叹乡闗遥
　　哀秘书监江夏李邕　　　　　　杜　甫
　　长啸宇宙间髙才日陵替古人不可见前辈复谁继忆昔李公存词林有根蒂声华当健笔洒落富清制风流散金石追琢出岳锐情穷造化理学贯天人际干谒走其门碑版照四裔各满深望还森然起凡例萧萧白杨路洞彻宝珠惠龙宫塔庙涌浩刼浮云卫宗儒爼豆事故吏去思计眄睐已皆虚防渉曽不泥向来映当时岂独劝后世丰屋瑚钩麒麟织成罽紫骝随剑几义取无虚嵗分宅脱骖间感激懐未济众归赒给美摆落多藏秽独歩四十年风听九臯唳呜呼江夏姿竟掩宣尼袂往者武后朝引用多宠嬖否藏太常议面折二张势衰路凛生风排荡秋旻霁忠贞负怨恨宫阙深旒缀放逐早联翩低垂困炎厉日斜鵩鸟入魂断苍梧帝荣枯走不暇星驾无安税几分汉庭竹夙拥文侯彗终悲洛阳狱事近小臣毙祸阶初负谤易力何深哜伊昔临淄亭酒酣托末契重叙东都别朝隂改轩砌论文到崔苏指尽流水逝近伏盈川雄未甘特进丽是非张相公相扼一危脆争名古岂然闗键歘不闭例及吾家诗旷懐扫氛翳慷慨嗣真作咨嗟玉山桂钟律俨髙悬鲲鲸喷迢遰坡随青州血芜没汶阳瘗哀赠竟萧条恩波延掲厉子孙在如线旧客舟凝滞君臣尚论兵将帅接燕蓟朗咏六公篇忧来豁蒙蔽
　　望南岳　　　　　　　　　　　杜　甫
　　南岳配朱鸟秩礼自百王歘吸领地灵鸿洞半炎方邦家用祀典在徳非馨香廵守何寂寥有虞今则亡洎吾隘世网行迈越潇湘渇日絶壁出漾舟清光旁祝融五峯尊峯峯次低昂紫盖独不朝争长嶪相望恭闻魏夫人羣僊夹翺翔有时五峯气散风如飞霜牵廹限修途未暇杖崇冈归来觊命驾沐浴休玉堂三叹问府主曷以赞我皇牲璧忍衰俗神其思降祥
　　同元使君舂陵行【有序】　　　　　杜　甫览道州元使君结舂陵行兼贼退后示官吏作二首志之曰当天子分忧之地効汉官良吏之目今盗贼未息知民疾苦得结軰十数公落落然参错天下为邦伯万物吐气天下少安可待矣不意复见比兴体制微婉顿挫之词感而有诗増诸卷轴简知我者不必寄元
　　遭乱发尽白转衰病相婴沉绵盗贼际狼狈江汉行叹时药力薄为客羸疗成吾人诗家秀博采世上名粲粲元道州前圣畏后生观乎舂陵作歘见俊哲情复览贼退篇结也实国桢贾谊昔流恸匡衡常引经道州忧黎庶词气浩纵横两章对秋月一字偕华星致君唐虞际纯朴忆大庭何时降玺书用尔为丹青讼狱永衰息岂惟偃甲兵凄恻念诛求薄敛近休明乃知正人意不茍飞长缨凉飇振南岳之子宠若惊色沮金印大兴含沧溟清我多长卿病日夕思朝廷肺枯渴太甚漂泊公孙城呼儿具纸笔隐几临轩楹作诗呻吟内墨淡字欹倾感彼危苦词庶几知者听
　　宿凿石浦　　　　　　　　　　杜　甫
　　早宿賔从劳仲春江山丽飘风过无时舟楫不敢系回塘澹暮色日没众星嘒缺月殊未生青灯死分翳穷途多俊异乱世少恩惠鄙夫亦放荡草草频卒嵗斯文忧患余圣哲垂彖系
　　次空灵岸　　　　　　　　　　杜　甫
　　沄沄逆素浪落落展清眺幸有舟檝迟得尽所歴妙空灵霞石峻枫栝隐奔峭青春犹无私白日亦偏照可使营吾居终焉托长啸毒瘴未足忧兵戈满边徼响者留遗恨耻为逹人诮廻防觊赏延佳处领其要
　　宿花石戍　　　　　　　　　　杜　甫
　　午辞空灵岑夕得花石戍岸疏开辟水木杂今古树地蒸南风盛春热西日暮四序本平分气候何廻互茫茫大造间理乱岂恒数系舟盘藤轮防杖古樵路罢人不在村野圃泉自注柴扉虽芜没农器尚牢固山东残逆气吴楚守王度谁能叩君门下令减征赋
　　次晚洲　　　　　　　　　　　杜　甫
　　参错云石稠坡陁风涛壮晚洲适知名秀色固异状棹经垂猿把身在度鸟上摆浪散帙妨危沙折花当羇离暂愉悦羸老反惆怅中原未解兵吾得终疎放
　　题衡山县文宣王庙新学堂呈陆宰
　　杜　甫
　　旄头彗紫微无复爼豆事金甲相排荡青衿一憔悴呜呼巳十年儒服弊于地征夫不遑息学者沦素志我行洞庭野歘得文翁肆侁侁胄子行若舞风雩至周室宜中兴孔门未应弃是以资雄才焕然立新意衡山虽小邑首倡恢大义因见县尹心根原旧宫閟讲堂非曩构大屋加涂塈下可容百人墙隅亦深邃何必三千徒始压戎马气林木在庭户宻干叠苍翠有井朱夏时辘轳冻阶戺耳闻读书声杀伐灾髣髴故国延归望衰顔减相思南纪改波澜西河共风味采诗倦跋渉载笔尚可记髙歌激字官凡百慎失坠
　　聂耒阳以仆阻水书致酒肉疗饥荒江诗得代懐兴尽本韵至县呈聂令陆路去方田驿四十里舟行一日时属江涨泊于方田　杜　甫
