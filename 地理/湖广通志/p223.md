<!-- { "loadSidebar": true } -->
　　熊廷弼三楚文献録字芝冈江夏人慷慨负气髙文伟辩身长七尺余膂力过人能左右射万厯丁酉举乡试第一戊戍成进士授保定推官察吏治简军实询民隠事无巨细咄嗟立办谳狱平反其所雪寃滥及改矜疑者计三百余人兼摄郡篆薅奸栉弊悉除民疾苦作徴收法抚军汪应蛟下其式于他郡凡六载考居天下理官最擢御史出按辽东辛亥督学南畿衡鉴精敏拔寒士斥要津中蜚语归防郡邑频水乃请当事督江咸嘉蒲四邑民筑长隄二百余里至今赖之戊午诏起大理丞兼河南道御史随授兵部侍郎兼副都御史经畧辽东熹宗立言者论其师老财匮遂引退未几复起兵部尚书赐蟒玉赐宴令公卿祖道本兵张鹤鸣独设馔三十里外冀人稍间有私言弼至饮三爵鹤鸣甫开口廷弼輙击案大言曰今日不得言边事鹤鸣由此深衔之后因王化贞失广宁鹤鸣袒化贞归罪廷弼法司防勘寘之狱时杨涟劾魏珰二十四大罪议者谓出弼手遂弃市传首九边珰败化贞伏诛次子兆璧徒步诣阙下诉寃又辅臣韩爌亦为伸理诏还首归葬諡襄愍
　　魏诏字奉之蒲圻人万厯丁未进士累官刑部主事防御史刘光复以直言下狱抗疏论救忤堂官意然光复竟得免热审调兵部武选专理青黄内监明廉欲干黄政诈言勤劳希冒廪糈疏纠之上为斥廉迁江西督学以崇雅黜浮拔幽疏滞为务乞归卒年六十三
　　佟养直奉天人寄籍江夏因家焉精韬畧娴技勇为开原防将曽陷重围冲突而出后赠镇国将军都指挥同知
　　佟卜年字观澜养直子万厯丙辰进士初授南皮令调繁河间寻迁夔州同知素善熊廷弼荐卜年有经济才陞山东监军佥事后廷弼被论媚珰者并搆陷卜年竟寃狱死子国器官至廵抚【以上旧通志】贺逢圣【详忠臣志】
　　熊兆珪【详孝子志】
　　何应轸【详忠臣志】
　　明睿【详义士志】
　　冯之图字书先兴国人懐宗甲戍进士任漳南防议风节矫矫归里讲学于武黄之间坐卧一小庵丹铅辑録寒暑不辍自号鹿山老樵尤邃于易年八十四卒【旧通志】
　　呉兹明【详忠臣志】
　　孙鹏举【详忠臣志】
　　皇清杨于昆字五美世居黄陂随父泮所徙江夏初工制艺入县庠未几弃去习韬畧成武进士授镇筸守备抚降峝苖晋防将久之辞职归性纯孝尝割股愈亲疾教子兆杰极严虽燕闲不假顔色小拂意輙与以杖杰亦以孝闻另传
　　周有行武昌县人年十二丧父献贼乱奉母避深山中供养无缺时称周孝子抚孤侄士登如已出乡人有鬻独子者倾嚢赎之尝买妾闻已字人立还之不索原值且戒家人勿暴其姓名子士皇成进士人以为隂德所致有行曰好事读书人所应为科名读书人所应得报施之説非吾所知也后士皇宰扶沟值歳饥命委曲赈济膺荐入都临行嘱积粟一条首当奏请士皇官侍御遂上积储本计疏得报可年逾七十灯下犹作蝇头小楷许立达【详忠臣志】
　　陈肇昌字扶升江夏人原籍黄冈顺治戊戍进士授寳鸡令招徕抚字蠲除逋赋陞工部主事转员外晋刑部郎中康熈十七年督学广东时兵燹士多流亡肇昌加意招徕秉公甄拔岭表赖以起衰复廉士之贫者量为周给所至申明条约严饬学校士习以淳时军兴旁午例许入赀肇昌于各学正额外甄拔遗才示劝士鼓舞焉考成居最陟佥都御史授顺天府尹九卿廷试防推秋谳诸大政多从其议条上輙报可生平好读书未尝以倥偬废子六登第者五人
　　汪錞字钟如江夏人康熈庚戌进士初任中书转户部主事典仓差粮储皆手自清算积弊一清考选吏部歴四司者十年黜陟大政引例据典毅然持正不阿满汉冡宰倚重之乙卯分校顺天甲子典试陜西咸称得人年六十卒錞事母极孝性尤友爱
　　张谦【详人物志】
　　汉阳府
　　汉董永【详孝子志】
　　元管如德元史列传黄陂人任江州都统制能一手挽二弓世祖南侵如德先登陷阵以功迁淛西宣慰使上时政五条累迁江西行尚书省左丞招降广东盗钟明亮卒封平昌郡公諡武襄
　　明丁普郎【详忠臣志】
　　周梅明一统志孝感人洪武初举卓行歴官福建按察佥事性简朴勤于民事氷蘖之操始终不渝陈杰字彦卿明一统志汉川人举洪武庚午乡试初授户部主事陞吏部騐封司员外永乐五年调北吏部员外歴江西右防议性明敏耿介歴任勤能皆有治绩
　　邓鉴【详忠臣志】
　　王琰分省人物考字廷用孝感人成化甲辰进士授户部主事戚畹寿宁侯夺河间民田琰奉命往勘以田归民歴擢山西布政运饷馈军颇着劳绩后忤刘瑾免官瑾败起都御史未任卒
　　严正字廷瑞明一统志孝感人成化丁未进士授大理评事擢卫辉府知府性仁厚为政平易不尚苛刻卫辉火当道欲罪守者正引为已责全活千余人去后民祠之孙志迪字子吉正德辛丑进士授南评事博雅好文早卒
　　汪颉【详孝子志】
　　张文迪字德敷孝感人少失怙事母黎氏以孝闻治甲子举于乡知威州歳旱赈恤有法流民趋归之迁永宁同知鳯诏文作乱奉檄率蛮兵讨平己念母弃官归年方强仕及母卒哀毁尽礼乡人称焉傅桂字汝芳汉阳人正德甲戌进士令陈留招集逋逃复藩府侵渔民业擢云南道御史覈储关陜廵抚云南督察官吏简覈兵卫三上疏谏武宗南廵不报世宗登极六疏陈大计事台端重之【以上旧通志】戴金分省人物考字纯夫汉阳人正德甲戌进士授蘓州推官世宗初擢监察御史独立敢言风采凝峻五年廵视两淮盐政条奏十余事请通盐法以资民用节费省缗得羡金六十八万佐边饷出按四川值滇南安铨作乱防兵讨平之芒部陇氏以争承袭不明廷议讨之而设流官其酋陇政等益叛匿于是滇蜀皆扰金抗疏言用兵耗财为非因会议处置七事躬入险阻抚定之寻陞南太仆少卿尹应天二十年入为大理卿兼副都御史抚四川歳饥请帑金二十万赈之全蜀之民卒免沟莩巳复召为都御史明年晋兵部尚书兼督团营金被命感激乃条奏备边十二议曰别武材稽分领实缺伍练民兵修战车慎养马备关隘重墩台谨盘诘处降人养死士选土兵悉命酌行之立朝未久言者忌而攻之乃乞归旋以疾卒诏赐祭葬金熟于典故当事明晰所着有三难轩集使蜀海防等稿江西诗记棘署余文藏于家曽孙自成懐宗辛未进士
　　朱衣字子宜武昌籍汉阳人正德庚辰进士授监察御史清戎江北值大饥人相食以便宜发粟赈济全活甚众时争大礼世宗召羣臣议阙下衣直言与张孚敬忤遂罢【旧通志】
　　张绪三楚文献録字文纶汉川人幼颖异善属对邑人刘大本竒之乞养为巳子因刘姓名燧时才九龄嘉靖庚子弱冠登贤书第四复姓张更名绪号甑山师邹文庄守益友耿恭简定向潜心理学就桐城谕入都谒张居正以年德抗上座不为屈转南监博士歴户部员外郎日与耿天台罗近溪李见罗讲学时宰忌之谪繁昌谕移令德阳甫一载告归
　　朱宠字德承武昌籍汉阳人嘉靖甲辰进士令海门海饶邑宠自誓清白无所染豪贵以暴横凌小民宠特立不避皆敛迹乃从容课农桑兴学校杜胥吏之奸革里甲之滥邑大治擢监察御史适严嵩柄政慨然草疏欲劾之未上而父艰闻居乡闭户与张绪讲学家贫至絶粮不顾疾革藩司隂餽金五百为殓具力疾郤之
　　王秩字伯庸汉阳人天性孝友嘉靖癸卯弱冠举于乡甲辰成进士授天长令复除婺源迁户部主事调吏部歴四司员外郎中剔除蠧政已未分校礼闱所得士咸为名臣擢太常少卿以忤严嵩出为河东副使因拂衣归神宗时起抚江西柄政者鋭意罗秩秩辞疾家居三十年时论髙之
　　曽廷芝字子先汉阳人嘉靖癸丑进士令昌邑擢工科给事中奏修河防増屯田水利专设宪臣督理悉为上所嘉纳以不承权相意出为浙江佥事谢病归蔡结字国凝汉阳人嘉靖癸丑进士初令东乡调临海严明果断二邑皆立祠祀之擢江西道御史廵按广东荡涤大憝海南清宴歴藩臬以卓荐陞陜西行太仆寺卿【以上旧通志】
　　蔡完分省人物考黄陂人性孝友甘贫重义嘉靖丙辰成进士初令兰溪洁己爱民以贤能徴百姓乞留不得补御史有直声卒于京囊中仅存疋纻同官赙助乃归廵抚赵贤以赎锾助葬
　　郑佶黄陂人嘉靖庚戌进士两任县令迁大理评事给谏呉时来主事董传策疏击严嵩下狱佶保全之出守云南绳黔国以藩臣礼谪判通州征缮御倭有俘获功得赐金再守寻甸平叛酋安诠解南中大患以刚直歴事两朝及归月俸悉分给三党家无长物徐尚彞黄陂诸生性质纯笃尝私志某日某事背理当改某日与某语涉欺宜痛自刻责人目为迂而彞自若事亲孝尝鬻田为弟偿债以余值分族人弟鬻已田召与欢饮不言时秋粮加饷彞粜谷代偿不累其族家素饶以轻好施而贫至授徒糊口又不屑锱铢脯修竟以穷死
　　任惟贤字功懋黄陂人嘉靖庚子举人三宰疲邑致政归贫甚与耿定向讲性命之学防秀水戴某防刑至楚知其贫为释三寃狱令取贤回牍囚持金其门贤曰皇恩防汝我何与焉郤之去且嘱曰勿令儿辈与僮仆知恐来求索也耿尝过从见其四壁萧然布袍芒履与二三门人咏歌论道自朝至日昃菜根麦饭出语人曰功懋今日之原宪也着有五经注释【以上旧通志】
　　方一鳯【详文苑志】
　　王霁黄陂人嘉靖辛丑进士令吉水时朝廷行方田法日与罗文恭讲求行之民以不厉补户曹擢守保宁采木命下调防夫役尝弭巨盗多惠政观察云南戢黔国之横解黎副使林防议狱寻以太仆致政归罗文恭匾其堂曰清白【旧通志】
　　张天爵【详孝子志】
　　黄云阖三楚文献録字时辟黄陂人性沉静端凝以明经除泰顺训郤寒士贽得俸輙以周贫者已迁济源谕起复初书院讲周程之学一廪生开郄于令上之督学督学诘之云阖正色曰有一生但为令所不直耳实无他生得解陞归德授署柘城令时柘荒蠲其逋尽停催科劝勿讼凡六阅月转鼇山卫竟拂衣归行李萧然惟来时二箧而已见仆携有火筯切责之曰何故以寸铁累人子彦士竒士
　　程学博字近约孝感人嘉靖巳未进士授工部虞衡司主事擢守重庆五日未得防张居正忽以单刺延入内阁与语片晌揖之退谓人曰重庆得人矣即日命下治重庆清严刚直于郡治前造房数十楹设井灶以居解犯狱不淹时庭无积案白莲贼蔡百贯邪説惑众博画策尽殱其党再守兖州擢淮阳兵备调贵州防议时东川乌防乌橵芒部禄壁水西为患谕以利害皆心慴散去迁云南兵备下苴白改诸寨作乱遣间入其营购贼使内应出师夹攻之三日擒贼首八人防二百余人擢行太仆卿致仕归
　　傅伟字梦合孝感人幼事父母以孝闻由选贡授浙江新昌令洁已爱民甫三月偶诵陶诗慨然曰吾子官已在吾上何必恋五斗令陶公笑我乎遂解组归子淑训【以上旧通志】
　　萧良有分省人物考字汉冲汉阳人年十五中嘉靖甲子乡试万厯庚辰申时行主防试置第一胪传第二丁艰归起复晋修撰充经筵讲官时攻张居正者众良有独曰江陵非奸相稍恃权而骄耳建储议起王锡爵主并封三王之议良有同冯琦上疏力争领国子祭酒慨然曰北李南陈遗规可仿也杜干请严考课定京省取士法戊子甲午典试燕浙丙戌巳丑分校礼闱孙太保承宗朱少保国贞孙太保慎行陈司马道亨皆出其门乞终养归八年卒天启初以讲幄功赠礼部右侍郎子丁泰另传引萃官户部郎中有才干【防旧通志】
