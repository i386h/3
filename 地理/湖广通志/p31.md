<!-- { "loadSidebar": true } -->
　　清净井县治左昔四祖禅师父司马氏为本县令饮是泉禅师生时汲此水浴之又名浴佛井明正德间双峰真身自焚感梦荆王铸铜像送寺道经井前井涸数十年至是泉涌如旧
　　黄梅县
　　笔架山县东南十里
　　德章山旧有广岩二大师及清身道者真身
　　矿山俱县东南十五里出铁矿旧置炉今废
　　东观山县东南四十里抵宿松界
　　蔡山县南五十里出大龟杜佑通典蔡山属广济今为黄梅界
　　西山县西三十里
　　黄梅山县西四十里山多黄梅隋以此名县
　　考田山县西北三十里
　　小溪山县北三十里
　　四祖山县北四十里一名破额山即四祖大医禅师道塲上有香炉峰慈云塔唐柳宗元诗破额山前碧玉流骚人遥驻木兰舟春风无限潇湘意欲采苹花不自由
　　乌牙山上有灵峯院唐白居易撰碑
　　多云山俱县东北十五里
　　五祖山县东北二十五里一名冯茂山即五祖大满禅师道塲山顶有池生白莲花又名莲峰
　　龙坪山县东北五十里亦名凤坪形势峭险宋时戚方常于此置寨
　　鼓角山县东北七十里
　　坠腰石在东禅寺六祖坠腰舂米者
　　黄龄洞在考田山晋安帝时有番禺刺史宋益隐此后人于洞前立庙祀之
　　鬭法洞相传五祖入东山五显神争其地祖坐山窝五显飞石来击祖竪指却之石坠于地四击四却遂成一洞故名
　　源湖县东南三十里有大源小源
　　感湖县东南五十里
　　太白湖县西南四十里
　　柴池湖县西南九十里
　　五阜湖县西百一十里中有五阜洲禹贡九江纳锡大龟世传出此
　　县前河县南其源有三一出鼓角山一出龙坪一出小溪河
　　黄梅水源出黄梅山南流入感湖
　　散花洲县南六十里大江之北周瑜战胜犒士散花于此
　　濯港县西南二十里
　　鳯凰池相传罗真人丹成以一粒疗龙疾一粒被邻鸡破嚢啄之化为凤飞鸣大市池中故名今淤西池县治内
　　广济池县北潴水漑田民頼其利
　　玉蟾池县治东北昔人凿池得白石状类玉蟾万家泉县治内邑人万氏所凿因名
　　义井县防侧
　　学井儒学右
　　安陆府
　　钟祥县
　　从岵山县城内
　　太子山县治
　　樠木山县里许一名武陵左传楚武王伐随出师自丹阳心荡至樠木下卒即此
　　纯德山县东十里旧名木林山明兴献帝陵在焉炭埠山县东四十里
　　瓦埠山　龟山　花山旧传灵济祖师过此百草皆花俱县东六十里
　　聊屈山县东七十里
　　黄仙洞山相传黄石公憇此因名洞有龙潭深不可测城子山上有古城俱县东百里
　　鸡笼山县东百里髙数百仭与焦山对峙山势秀丽八峯环抱而此峯居中
　　老鹳山县东北二十里
　　团山县东南十五里
　　寳鹤山有郢靖王墓
　　清平山有岳怀王崇宁公主二墓俱县东南二十里瑜灵山县东南三十里有梁庄王墓
　　罗小山县东南四十里
　　章山县南半里西魏平汉东立基州仍统章山即此火炉山县南三十里
　　石城山县西十里
　　三尖山县汉江西三十里
　　关门山县汉江西三十五里
　　屏风山县汉江西六十里
　　内方山县西七十里汉江上即禹贡所谓内方也一名章山一名马仙山唐司马子徽炼丹于此
　　龙爬山县北二十里上有龙爬痕
　　焦山县北九十里
　　狮子山　象山俱在县北百里仙潭口两山对峙若二兽蹲踞水中为郡城之镇称竒胜云
　　小焦山　马防山　仙潭山　乌头山　子母山有二十二峰俱县北百里
　　周家山县北百余里
　　窄山县北百一十里
　　台陂山县东北八十里
　　欧家山县东北百二十里
　　界山县东北百五十里接随州界
　　盘石岭县东三十五里石路盘故名
　　梅花岭县东七十里
　　桐木岭县北七十里
　　天子冈纯德山前
　　望城冈县北二十里
　　石羊冈县北百八十里上有石羊
　　孤楼崖上建楼下有龙潭又有水乳滴成佛象须眉宛然消石崖黄仙洞山侧
　　赤壁崖县北六十里山赤谷虚人呼则应
　　白水崖县东北六十里有泉飞瀑如练
　　阳明洞县东百里鸡笼山北门如城闉有石屏洞门外石峰如笋凢洞皆暗此独明
　　石凤洞县西三十五里关门山下
　　华岩洞县东七十里
　　石门洞县北百里
　　宋玉石二宋李昉守郡得之榛莽间后移白雪楼侧今失汉江县西五里按水经沔水自武都至乐城称沔渡口至姚方称汉襄阳至沙羡又称沔其实一水也今郢城上遡宜城下至沔阳东岸迳钟祥京山天门三县西岸迳钟荆濳沔四州县境入汉阳府界
　　龙母湖县南三十里水溢通汉江
　　赤马野猪湖　芦洑长河湖俱县西南百二十里城北湖县北五里泛流通汉江
　　牛磨河县东三十里
　　蒿河县东六十里
　　芹菜河县东八十里
　　穴河县南百三十里
　　方河　殷家河俱县西北十五里
　　寨子河出京山县西北八十里横岭
　　直河县北十五里其水直注于汉
　　瓦埠河县北三十里
　　洋子河县北六十里
　　丰乐河县北九十里源出大洪山西北流迳盘石岭灌漑甚广岁赖以丰
　　长垱河县东北六十里
　　温峡河　泉河俱县东北九十里
　　敖水县东百里源出黄仙洞西流合枝水迳洋河殷家河适河注于汉
　　温峡口县北七十里两山对峙东山诸水俱由此出金港县东一里源出樠木山流入汉江宋时尝于此披沙求金今湮塞为民居
　　龙凤港县南四十里乃汉江支流旧传楚王尝乘彩舫载嫔御游此
　　唐港县汉江西三十里
　　石板滩县东二十里
　　刷马滩县南十五里相传关忠义刷马处
　　羊马滩县北三十里
　　金花滩县北六十里
　　曲水池城东威武门外梁郡守王纶雅好客慕兰亭流觞之胜凿此
　　青泥池县东一里樠木山三国志乐进与关壮缪相拒青泥山即此
　　鹿湖池县东六十里深不可测旧传有白鹿入此白鹿池县东七十里聊屈山上
　　龟鹤池县东南郭内相传汉梅福养龟鹤处
　　猪龙池泉　龙池泉俱县东三十里
　　白水泉县东六十里
　　双泉县东九十里
　　欧家山泉县东百里
　　洗罗陂县南三十里
　　竹篠陂县南四十里
　　五龙堰县南二十里漑田数百顷
　　莲花堰县北三十里
　　楚贤井县东一里亦名宋玉井在府学泮池侧炼丹井县东南郭内相传汉梅福炼丹于此
　　京山县
　　凤凰山县治南百歩相传虞帝时有凤凰集此京源山县东十五里隋改角陵曰京山义取此山窟下旧有石刻诗十首以岩枯草茎瘦水清鱼影寒为韵今为野火所燬
　　中盘山县东
　　倪子山县东南四十五里
　　东龙尾山县东南五十里与西龙尾竝蜿蜒象龙跃青山县东南百里望之若黛
　　惠亭山县南一里一名鸭嘴
　　七寳山县南五十里
　　子陵山山半有子陵洞旁有帝星井

　　寳香山县南九十里北眺诸山南望潜沔旧传慈忍尊者过此手焚异香因名
　　临溪山县西五十里
　　大迹山　磨石山相传关忠义磨刀处
　　石符山俱县西南七十里
　　月掌山县西南八十里其形半类月半类人掌虎爪山县西三十里
　　潼泉山县西四十里
　　五泉山县西八十里
　　沙子山县西百一十里
　　扈家山县西北十五里
　　鸡笼山县西北九十里
　　大洪山县西北百二十里上多异迹东安鄂西襄郢南江汉一览可尽
　　张良山县北八里峯峦髙峻峭壁间有一横迳多马迹相传汉张良息兵于此
　　芭蕉山县北六十里
　　石人山县北七十里半崖间有石类人
　　青崖山县北八十里
　　太阳山县北九十里
　　圣境山县东北三十里
　　兴阳山县东北百里
　　梅花岭县东五十里
　　圣人岭县南五十里相传孔子适楚经此
　　关王岭县北百里上平如掌有毬塲及故城垒观音岩县东二十里岩巅飞泉瀑布石龛中有石肖观音故名
　　空山洞县南二十五里洞口有石鼓击之有声中有石仙女石镜石台
　　仙女洞县南三十里峭壁挿天水纹纡石如篆洞口有石床石枕石镜宋有道士秉烛入游数日而出即随州也
　　王莽洞县南五十里相传王莽经此
　　子陵洞在子陵山半相传汉严子陵尝隐此
　　董仲符石县南五十里地多蛇虺汉董永子仲过此尝书二符于石上其害遂絶
　　县前河县治前下流至天门县蒿台湖入江汉撞河县东北八十里源发随州洪山白龙池下流至汉川县入大江
　　富水河县东北八十里即水经注所谓大富水小富水也大富水东南迳潭滨河至防河口而与小富水防二水旣合是曰富水
　　温汤水县东南十五里元和志珢岸重沙端净可爱冬月细气如烟其汤有十八眼水经注涢水又东防温水出竟陵郡新阳县东口径二丈五尺其热可以燖鸡指此水也
　　泗水县西南百二十里即泗湖
　　臼水县西南百四十里源出聊屈山合澨水注于沔左传鲁定公四年吴师入郢昭王奔随济于成臼谓此水也
　　澨水县治西七十里源出磨石山下纳新市仙女洞泉潼泉迳天门县界入于汉
　　白沙水县东北六十里
　　多寳钟潭县西二里宋时寺为火所燔钟自巨熖中跃入潭不复可睹
　　滚钟潭县东南三十里富水郡志相传有寺钟忽自楼出滚入此潭故名
　　司户潭县北八里昔有曹司户者祷雨未应因委身潭中少顷甘霖大沛
　　京源泉县东十五里出京源山
　　马跑泉县西北十里富水郡志相传关忠义于此驻兵乏水马跑地得泉旁有卓刀石
　　五泉县西北八十里泉有五穴漑田甚广
　　珍珠泉在子陵洞
　　新罗泉在石人山下相传有新罗僧修炼于此一日语众欲归有神止之僧言思乡中水耳神指其地泉即涌出僧尝之与故乡同遂不归
　　师故泉县北七十里
　　潮水泉县北百里泉出金子山隐石间日再潮潮有声如雷
　　帝星井在子陵山旁汉严子陵隐此夜分有帝星临于井上光芒烛天光武起兵南征至此因名
　　八角井县西南八十里
　　潜江县
　　寿灵山潜江境内无山王谦大佛寺记荆之潜江有寿灵山旧志注疑即寺基势若嶐起明一统志山在潜江县之西里许
　　道隆岭县南五里
　　清溪岭县西南六十里
　　柘陂冈　棠梨冈俱县西南六十里
　　潜江尔雅水自江出为沱汉出为潜水经注潜水乃汉水枝分潜出今潜江汉水循源而下经本县界入大江
　　枝江湖县西南二十里
　　东西北湖县西南五十里
　　陆家垸湖县西十五里
　　青阳湖县县西百里
　　太平湖县北
　　虾子湖县北五十里
　　郑家湖县北六十里
　　观前河在县
　　洛江河县东十里
　　芦洑河县东北三十里汉水分流处
　　马市潭县南三里
　　南池　北池县东南二十里
　　净水池城西大佛寺前
　　沔阳州
　　黄蓬山上有鲁公城俗传孙吴鲁肃尝屯兵于此

　　大江州南二百里
　　复池湖州境后周武帝置复州取此为名
　　白鹭湖州东十五里
　　鼍湖州东二十里
　　阳名湖州东北七十里
　　沙湖州东二百四十里
