<!-- { "loadSidebar": true } -->
　　南亭在州南门外又有北亭在州之北西亭在罗城外范溉市在州西四十里濵汉江相传晋郑交甫遇神女解佩于此
　　大隠林　小隠林在州南相传屈原遇渔父处天门县
　　风城在县五华山古风氏国相传伏羲之后封此云杜城在县西北汉志县属江夏郡梁于此置沔阳郡旧志以巾口古郧为云杜
　　却月城江口相传汉黄祖所守处
　　云梦城明一统志在县西即古云梦泽地
　　笑城在县东六十里相传宋将毕再遇与金兵对垒夜遁惟系羊击鼓金兵觉欲追不及为之大笑故名散花台在县东南六里广百余丈尝有异香散焉梦野亭在县治东南隅亭在台上一目可尽云梦之野最为郡中胜处宋景祐中州守王琪建有记晏殊宋祁呉育苏绅石延年皆有诗张耒诗髙甍巨桷压城闉平视如将七泽吞几度春光招宋玉碧防干外独消魂
　　鸿轩在县北古城内宋张耒谪居日建其侧植蔷薇后起倅黄州临别题诗云单车又向黄州去风月相望一叹嗟又在黄州云他年若问鸿轩人堂下蔷薇应解语
　　珍珠坡在县西五里土中有珠俗传昔有贾人贩珠覆舟于此颇着灵异乡人立祠祀之一名覆船冈金鸡冢在县西十里髙十余丈相传昔有金鸡鬭其上黄巢破郢复二郡欲发之蛇蝎蠭虿羣起伤人不可近遂止
　　荆门州
　　荆台城在州东六十里隋书地理志梁置安居县开皇十八年改曰昭邱大业初又改曰荆台寻废入当阳县
　　基州城在内方山东北马良口唐志武徳四年置并置章山县七年州废
　　春申君故宅州东二百里
　　子陵宅州北三十五里石板桥
　　读书堂在州东山下宋孙何与弟仅读书之所后相继擢大魁政和间朱震与弟巽亦读书于此
　　古塔在州东南一里东山隋智者禅师以其顶平号太平顶
　　当阳县
　　麦城在县东六十里相传楚昭王所筑闗忠义为吕防所袭走麦城即此水经注沮水又东南迳驴城西磨城东又南迳麦城西昔闗忠义诈降处
　　磨城在县东四十里荆州记麦城东有驴城沮水西有磨城伍子胥造此二城以攻麦城谚云东驴西磨麦城自破
　　麋城明一统志在县东南六十里地名八渠相传蜀将麋芳所筑
　　方城在县东南一百六十里郭子仪筑
　　仲宣楼即县城楼水经注王粲登其东南隅临漳水而赋之夹清漳之通浦倚曲沮之长流是也按今当阳正在沮漳之间唐杜甫诗春风回首仲宣楼指此乳窟在玉泉寺中有白蝙蝠大如鸦栖则倒悬饮乳水李白有记又有仙人掌茶
　　铁鼎形制竒古隋大业十一年铸重三千觔
　　铁塔髙五丈余宋嘉祐六年铸重十万余觔俱在玉泉寺
　　徳安府
　　安陆县
　　郧子国元和郡县志安州春秋郧子国后为楚所灭封鬬辛为郧公即此
　　桓温城在县东十五里石子村
　　钓鱼台在县西三十里石淙村唐郝处俊遗迹鳯鳯台在县东唐罗隠诗昔年丹穴鳯翔集髙台端浮云楼在府治内郑獬诗楼在浮云缥缈间浮云破处见朱防
　　毓秀阁县西南三里
　　七相堂在县东宋郡守陆世良建七相者唐郝处俊宋张齐贤冦凖宋庠吕大防范纯仁蔡确
　　黄堂在府治内宋神宗潜邸建为节度府今八郭尚存滕甫记踞紫金之秀面白玉之竒涢溪鳯台如拱如揖
　　五桂堂在县西宋元丰中范愉为安州掌书记官舎西有桂甚茂后其子致君致明致虚致祥致厚相继登第因建五桂堂周必大作记
　　跨鼇堂在县北二十里宋郑昻记平沙回岸萦带城郭商帆渔舟出没烟波楚国山水之观未有以易此者也李楫有诗
　　范公亭在府治中宋吕大防谪居时建名吕公亭后范致尧再寓此读书改名
　　车葢亭在县西北魏文帝诗西北有浮云亭亭如车葢亭以此名
　　司马书室即晒书台相传温公晒书于此
　　锦标坊在县西宋庠宋祁居此
　　云梦县
　　楚王城在县东左传定公四年呉入郢楚昭王奔郧筑此城以自保
　　江夏郡城在县城北一十四里按宋书地理志江夏郡治安陆后移夏口
　　废西陵县在县境内西汉地理志江夏西陵县有云梦宫则云梦即西陵县地而云梦宫疑在此
　　越王台相传越王所筑
　　于莵乡在县北史记楚令尹子文生时父母弃梦泽中有虎乳之楚人谓虎为于莵乡以此名
　　应城县
　　蒲骚城在县北三十里左传莫敖狃于蒲骚之役郧人军于蒲骚即此后魏于此置浮城县隋废
　　废城阳郡在县西隋书地理志西魏置开皇初废铁牛坝在县西南二里旧有铁牛镇水不知何代铸今没
　　随州
　　楚子城在州城东南三十里故光化县之北春秋桓公八年楚子防诸侯于沈鹿黄随不防使防章让黄楚子伐随军于汉淮之间因筑城以逼随故号楚子城平林城在州东北八十里后汉书王莽末闗东平林人陈牧廖堪起兵号平林兵注地名在今随州随县东北
　　清暑阁在子城西南
　　餐霞阁在州西
　　随侯台在州北八里寰宇记随侯放弹之所
　　读书台在州东晋张衡读书处
　　汉东楼即今南门楼唐李白诗彼美汉东国川藏明月辉
　　白云楼在州西宋邢居实有赋元刘秉忠有诗尹公亭在州东宋曽巩记庆厯之间起居舎人直龙圗阁河南尹公洙以不为在势者所容谪是州居于城东五里开元佛寺之金灯院尝于其居之北阜竹柏之间结茅为亭嵗余乃去既去而人不忍废壊辄理之因名曰尹公之亭州从事谢景平刻石纪其事涢隂亭在州西宋张商英有诗
　　汉东馆在州东
　　隋文帝宅在龙居山文帝防时所居
　　犬冢州东一百八十里昔光武被兵甚急一犬引入土窖跑土封之力尽而毙光武得脱乃瘗故名应山县
　　云公城在县东七里
　　应州城在县东礼山下隋书地理志梁置永阳县及此州大业初州废
　　废平靖郡在县西隋书地理志平靖郡西魏置又置县大业初省入
　　废吉阳县元和郡县志木汉安陆县地梁于此置平阳县西魏改京池县隋改吉阳县宋废
　　四贤堂县治西南绘二宋二连像祀之宋郊宋祁连庶连庠也张表有记
　　王世则故居在县西世则广西临桂人寓居于此宋太平兴国八年进士第一自是宋庠郑獬相继大魁郑宅亦在县北一百二十里
　　荆州府
　　江陵县
　　郢城在县东北三里即楚旧都楚文王自丹阳迁此未有城左传子囊还自伐呉疾将死遗言谓子庚必城郢及平王时遂城之元志又云郢城在安陆州葢安陆乃楚之郊郢左传鬭亷谓屈瑕曰君次于郊郢以御四邑是也
　　纪南城在县北十里史记注楚都于郢今江陵县北纪南城是至平王更城郢在江陵东北故郢城是荆州记昭王十年呉通漳水灌纪南入赤湖进灌郢城遂破楚则郢与纪实为二城
　　郧城在县南二百里楚昭王封郧公所筑今松滋之楚城亦号郧城
　　赤湖城在郡西北十里纪南城与郢城之间
　　马牧城在府城南即马牧口梁元帝赋荆榛生于龙门之下狐兎穴于马牧之旁
　　冶父城水经注三湖合为一水东通荒谷东岸有冶父城左传莫敖缢于荒谷羣帅囚于冶父今疆理未可详考
　　蚌城在马牧城东三里燕尾洲上相传三国时蜀筑以防呉魏
　　江陵城即府城水经注江陵旧城闗忠义所筑忠义北围曹仁吕防袭而拒之闗公曰此城吾所筑不可攻也乃引退
　　万城在府城西俗谓之方万城左传方城以为城古本作万葢万字也唐勒奏士论楚世霸南土自越以至叶境万里故号万城水经注楚盛周衰欲争强列国多筑列城于北方因号叶城为方城此土方城殆后人沿袭而名郡志以为宋赵葵避父讳始改方为万失之矣
　　子城髙氏南城也在府城西隅倪福可所筑五代史江陵当唐之末为诸道所侵兵火之后井邑凋零髙季兴招集人士大筑重城民苦其役明初湘献王封此号湘城未几国除天啓丁卯惠王至又曰惠城沙市城在县东南十五里相传为楚故城元末増筑旧址尚存
　　俞潭城在府东北七十里翼城左右大对峙状如偃月一曰偃月城
　　句亶王国史记熊渠立其长子康为句亶王张莹注今江陵地
　　夏州在中夏口上梼杌史庄王灭陈僇夏徴舒乡取一人焉以归谓之夏州苏秦曰楚东有夏州梁元帝赋分沙羡而啓镇即开藩于夏州
　　安兴县唐贞观中省入江陵今尚有安兴桥沿故名也桥之水曰安兴港港近市曰城河口皆以旧县得名
　　中兴县在鹤穴北地名赤岸元时置县于此明初废长林县本汉江陵地晋安帝分置以地有栎林长坂也洪武九年省入荆门又唐上元元年置长林与江陵分治郭内今废
　　渚宫在江陵故城东南水经注左传子革曰我先君僻处荆山以供御王事遂迁纪郢今城楚船官地也春秋之渚宫矣按梁元帝即位于楚宫即此
　　万巻阁在县东宋史咸平初朱昻与弟协致仕于所居建阁藏其手抄古今书万巻故名
　　钓台在县西南水经注龙陂北有楚庄王钓台髙三丈四尺南北六丈东西九丈
　　清暑台水经注赤湖东有大台髙六丈余纵广八丈玉宇层明通望周博游者登之以畅逺情
　　天井台荆州圗记县东有天井台飞轩光映背邑面河实游憇之佳处也
　　章华台有二一在县城外沙市一在监利县东北国语楚灵王为章华之台与伍举登焉即此其在监利者又名三休台贾谊新书翟王使使至楚楚王夸之飨于章华之台三休乃至台名三休疑取诸此唐胡曽有诗
　　绛帐台在县西南汉马融教授之所
　　落防台在龙山后人因孟嘉落防筑台其上唐李羣玉诗落防台邉菊半黄行人惆怅对重阳
　　梁家台在县东四十里上旧有百花亭
　　栖霞楼荆州记江陵城西百余步有栖霞楼宋临川王义庆置水经注栖霞楼俯临通隍吐纳江流仲宣楼在城东先贤传云荆州有王粲宅
　　曲江楼在府学前旧名南楼唐长史张九龄尝登楼赋诗宋张栻重建因易今名朱文公有记
　　雄楚楼五代时髙氏内城楼也今城虽迁改而名仍存按唐江陵节度阳城郡王新楼成杜甫为赋二诗其一云西北楼成雄楚都后人葢因此立名
　　明月楼城东北隅
　　博古堂在草市姓谱宋燕人田伟归朝授江陵尉因家焉建此堂藏书三万七千巻无重复者
　　罗含宅在城内今承天寺即其故址庾信亦居之唐杜甫诗庾信罗含俱有宅春来秋去落谁家按李义山诗却将宋玉临江宅异代仍教庾信居宋玉宅亦在此
　　段文昌宅録异记文昌负才傲俗落拓荆楚间江陵家侧有大宅门枕流渠文昌醉于渠上脱履濯足自言我作江陵节度必买此宅门者皆笑其后果镇荆南遂买此宅
　　胡安国宅在县北新店子孙世居之
　　老莱子里在城西
　　忠臣里　孝子巷俱在沙市
　　草市古东闗也
　　蒲胥市故南齐校尉府左传车及于蒲胥之市疑即此
　　沙头古江津也一曰沙市
　　石函铁契昔荆州掘地得石函铁契云楚都郢邑代无絶
　　马头在南城水经注昔陆抗屯此与羊祜相对钟离山石穴在县西南后汉书巴蛮有五姓皆出于武落钟离山其山有赤黑二穴巴氏之子生于赤穴四姓之子皆生黑穴未有君长俱事神乃共掷剑于石穴约能中者奉以为君巴氏子务相独中之众皆服因共立是为廪君
　　息壤山海经鲧窃帝之息壤以湮洪水溟洪録云江陵府南门有息壤唐元和中裴宇牧荆州掘地得一石其状与江陵城同径六尺八寸徙筑之是年霖雨不止复埋此石乃止
