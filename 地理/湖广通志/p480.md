<!-- { "loadSidebar": true } -->
　　禹碑夏禹随山导水功成刻石衡山舆地纪胜云在岣嵝峯又传在衡山县密云峯宋嘉定初蜀士因樵者引至其所以纸拓碑凡七十二字刻之防门随亡去后佥事张季文自长沙得之云是嘉定中何致子一摹刻于岳麓书院者皆蝌蚪文字凡七十七字不可晓碑旁小书云古帝禹刻南岳密云峯山顶之间水绕石坛之上何致子一以禹云国家幽得之众夏之书刻之于此详记在山下小书内三字剥落至明嘉靖初国子生沈镒自谓能辩其文云承帝曰嗟翼辅佐卿水处与登鸟兽之门参身鱼池而明发尔兴以此忘家宿岳麓庭智营形折心罔弗辰往求平定华岳泰衡宗疏事裒劳余伸禋嬴塞昏徙南暴昌言衣制食备万国其宁防舞蒸奔且谓镒得此刻请祷夜梦长人挈一古缾授镒其色黄高尺许上方下圆腹外有四金环其口旁横书某宫造三字又有篆文如龙凤草木形寤而忘首一字起诵碑文恍然有省因为注释持以献湛甘泉甚异之杨慎释曰承帝曰咨翼辅佐卿洲渚与登鸟兽之门参身洪流而明发尔兴久旅忘家宿岳麓庭智营形折心罔弗辰往求安定华岳泰衡宗疏事裒劳余伸禋鬰塞昏徙南涂衍亨衣制食备万国其宁窜舞永奔杨时乔释曰承帝令袭翼为援弼钦涂陆登岛泻端乡邑仔麄流船暗歇迟眠即夙迄冬次岳麓□陌裂□析嘂罔堕躔往求出窍华恒泰衡嵩陲事裒献桴挺禋郁濬垫徙南暴幅员节列界聨魑魅防魈窜舞蒸防郎瑛释曰承帝曰嗟翼辅佐卿水降舆发鸟兽交行参身若流祁明癸酉兴以此忘家宿岳麓庭智营形折心罔不辰往来平定华岳泰衡宗疏事裒劳锡伸禋郁塞昏徙南渎衍亨衣制食备万国首宁窜舞永奔按诸家训释不同沈所释本杨愼异十五字郎瑛异十八字杨时乔所与同者二十一字且以第三第四第五句为三字一读意义迥别乃慎谓得于碧泉老人镒语甘泉谓得之神人梦授时乔所衍尤佶曲类竹书与穆天子传中语未谐圣经时代荒逺莫质所从孔氏所藏尚书鲁共王出之壁中当时且谓蝌蚪书废已久无人能识何况后世惟志其遗迹阙其文义为名山中不泄之秘可耳
　　杜预碑晋书杜预好为后世名常言髙岸为谷深谷为陵刻石为二碑纪其勲绩一沈万山之下一立岘山之上曰焉知此后不为陵谷乎夫预但知陵谷有变迁而不知石亦有磨灭此一说也然深谷为陵则必实以土然后为陵谷既为陵则石亦埋没岂复可见此又不达物理
　　巫音吕覧楚之衰也作为巫音注女曰巫楚辞九歌巫以事神其女妓之始乎汉曰总章曰黄门倡然齐人归鲁而孔子行秦穆遗戎而由余去又不始于楚矣
　　槃瓠后汉书南蛮传昔高辛氏有犬戎之宼帝患其侵暴而征伐不尅乃访募天下有能得犬戎之将吴将军头者赏黄金千镒邑万家又妻以少女时帝有畜犬其毛五采名曰槃瓠遂衔人头造阙下羣臣怪而诊之乃吴将军首也帝大喜而计槃瓠不可妻之以女又无封爵之道议欲有报而未知所宜女闻之以为帝皇下令不可违信因请行帝不得已乃以女配槃瓠槃瓠得女负而走入南山止石室中经三年生子一十二人六男六女槃瓠死后因自相夫妻今长沙武陵蛮是也注今辰州泸溪县西有武山黄闵武陵记曰山髙可万仞山半有槃瓠石室遥见一石仍似狗形蛮俗相传云是槃瓠象也罗泌路史论槃瓠之妄曰予稽夏后氏之书伯益经云卞明生白犬是为蛮人之祖卞明黄帝氏之曾孙也白犬者乃其子之名盖若后世之乌防犬子豹奴虎防云者非狗犬也虽然世之诞妄厥有形影其言之不典亦实自于经也按经又言卞明生白犬白犬有二自相牝牡郭氏以为自相配合盖若今之婆罗门半释迦者注鸟有曰鵸□曰□者一身之间自为牝牡半释迦者其种有五有具男女二体者有半月为女者皆偏气所孕应劭之说原衍于此是殆以白犬为厖尔至郭璞张华干寳范蔚宗李延寿梁载言乐史等各自著书枝叶其说人以喜听而事遂实矣杜君卿固疑其诞谓黄金古以斤计至秦始曰镒一也三代分土汉始分人古安有万家之封二也将军周末之官三也吴姓宜周始有四也佑之难亦当矣按元中记槃瓠浮之东南海中是为犬封氏盖因本风俗通然亦不谓蛮人之祖犬木石之象物厥类多矣偶然唤作木居士岂特一槃瓠而已耶不然犬戎国之神哉经亦有云犬戎国有犬戎神人面而兽身非蛮人之祖也
　　赛槃瓠衡人赛槃瓠病及讐怨重事祈许盘古赛之日巫者以木为鼓中小而两头大如今之杖鼓四尺者谓之长鼓二尺者谓之短鼔巫有练帛长二三尺画自盘古而下三皇五帝三王及诸神是日以帛画悬之竿鸣锣击鼓吹角巫一人以长鼓绕身而舞两人复以短鼓相向而舞随口歌唱无复本据讐怨重者夜至野地灭灯烛谓之槃黒鼓歌舞罢一会则滋口饮食极其村野夫民之初生有盘古氏史称盘古者言元气浑浑然盘固也今以木为鼓以绕身为槃以灭烛为黒鼓何所取义哉
　　离骚篇九歌之数至山巳满国殇礼魂似多二篇五臣云九者阳数之极取箫韶九成之义涉于穿凿姚寛谓如七启七发不论篇数但九章又何以恰符耶窃谓山与正神不同国殇礼魂乃人新死为者物以类聚虽三篇实止一篇合前共得九也九章王逸谓放江南作而何以一则称造都为南行称朝臣为南人又一以思君为西思耶按惜诵思美人抽思当是怀王时作涉江以下方是顷襄放江南作原初被谗不复在左徒之位也未尝不在朝也故有使齐谏张仪二事再谏被迁于外寻召回又有諌入武关一事如惜诵乃见疏懐王后又进言得罪然亦未放次则思美人抽思乃进言得罪故怀王置之汉北故其视造都与朝臣俱在南也若江南之埜则谓东迁此哀郢篇所以云西思也汉志原赋二十五篇渔父以上既满其数招魂大招两篇未有着落遂一归宋玉一归景差李善又以大招篇名改招魂为小招试问皆原之徒何以见差之招当为大玉之招当为小乎且九歌十一篇淮南刘向皆定以九汉志因之而韩昌黎云屈原离骚二十五篇与原赋二十五篇之汉志合若不收二招仅二十三篇耳当以此足其数可也又王逸以大招或言景差招原为疑知为原作乃谓作于放流九年自招其魂宋晁补之决其为原作又不知其招何人盖原自放流念念不忘怀王断无客死归葬寂无一言之理谓之为大尊君之词所以别于自招也旧认定景差招原不得不硬添楚王举用等语遂致文义难通矣
　　按朱子楚词集注云招魂者宋玉之所作也古者人死以其衣招之而荆楚之俗乃或以是施之生人又曰大招不知何人所作或曰屈原或曰景差自王逸时已不能明矣其谓原作者则曰词义高古非原莫及其谓不然者则曰汉志定着原赋二十五篇今自骚经以至渔父已充其目矣其谓景差则絶无左騐是以读书者往往疑之然以宋玉大小言赋考之则凡差语皆平淡醇古意亦深靖闲退不为词人墨客浮夸艳逸之态然后乃知此篇决为差作无疑也虽其所言有未免于神怪之惑逸欲之娱者然视小招则已逺矣其于天道之屈伸动静盖若粗识其端倪于国体时政又颇知其所先后要为近于儒者穷理经世之学予于是窃有感焉因表而出之以待后之君子纷纷之说要当以此为正
　　戒楚二事楚北巡抚黔南王士俊云楚中故事有文人所宜重戒者二焉一曰防天一曰侮圣宋玉高唐赋所谓巫山神女曰朝为云暮为雨此指神女之所司耳非指楚王行幸事也而后世以枕席当之何其敢于防天与屈原九歌中所谓湘君湘夫人不知何指而秦始皇博士以为尧之二女舜二妃焉后人以屈词哀艳遂加嫚语其尤甚者酉阳杂俎所载李羣玉先之以诗继之以梦何其敢于侮圣与夫云雨兴于地降于天虽三尺童子皆知司令最尊也尧女舜妃为圣嗣为圣后虽狂愚之夫皆知灵爽不磨也君子对青天而常惧敬神而逺之赫赫明明临之在上质之在旁人不畏天地神独不畏雷霆鈇钺乎奈何防天侮圣之大戾偏出于学士大夫之笔而莫之省也其亦悖矣且宋玉讽其君之荒淫而托为谬悠不稽之论屈原冀其君之复用而发为美人香草之词盖有大不得已焉者所谓寓言什九非庄论亦非笃论也后人执其说而泥之是陷古人深也执其说而泥之而遂入于防天侮圣是自陷益深也何弗思而蹈此古人作书遇天地等字则肃容遇圣贤名字则起立至于下愚则侮且防焉何贤不肖相去一至是乎余抚楚时适有监修通志之役因仰体
　　朝廷敬
　　天崇
　　圣之至意着为斯戒昭示后学俾有所警惕焉











　　湖广通志巻一百十八
　　钦定四库全书
　　湖广通志巻一百十九
　　杂纪【二】
　　月岩王防图说在周子故里西八里许有山巍耸中为崖洞东西两门可通往来望之如城阙当洞之中而虚其顶自东望之如月上自西望之如月下就中望之则又如月之朢随行进退盈亏异状故呼为月岩学者竒之以为太极呈象若河之图洛之书防于周子之道未必因月岩而得但此山不生于他而生于周子故里则谓之太极洞也亦宜因刻其崖曰太极洞洞髙可四五十丈寛可容数千人中有濓溪书堂盛夏无暑隆冬不寒竒石峭壁如走猫相遂如伏犀俯顾如龟蹒跚如鳯翺翔如龙蛇蜿蜒如石液凝注望之如滴西壁有窦石笋矗立如入定僧在龛又有一窦深闇不可入飞鸟之音行人之声径其中如奏笙簧诚天造竒观也
　　岘山张盖三水小牍安定郡有岘阳峯峯上有池若雨则云起其中若车盖然故里谚曰岘山张盖雨滂沱
　　冒岭武昌县境岭麓有冒姓者夫妇俱为善一夜忽梦神人告以其乡将陷令急徙居觉而异之旦即偕夫妇去其乡至冒岭遇老人即所梦者指以地遂家焉其乡果陷【武昌县志】
　　吕公洞张舜民南迁录江夏吕公洞前有军巡夜逢三人衣冠甚古遗黄金数片携归光彩焕发官觉收之则皆化为石命藏之军资库
　　风井盛之荆州记宜都佷山县山有风穴口大数尺名曰风井夏则风出冬则风入风出入之时吹拂左右常浄暑月经之凛然有衣裘想袁山松云夏则风出冬则风入春分则静余往观之其时四月中去穴数丈须防寒栗言至六月中尤不可当往人有冬过者置笠穴中风吸之经日还步阳溪得其笠则知潜通矣
　　大江丹铅録江出岷山其源实自西羌万山来至嘉州而沬水自巂州合大波河穿边界十山以会之至叙州而马湖江防之又十五里而南广江会之至泸州而内江又自资简会之至重庆而嘉陵江自利阆果合等州会之至涪州而黔江合南番诸水会之至万县而开江水自开达等州会之然后总而入峡是江自峡而西受大水凡八及出峡而下岳阳则防之者洞庭湖所受湖南北诸水也又自是而下鄂渚则会之者汉口与兴元诸水也又自是而下黄州东四十里则会之者巴河也又自是而下九江则会之者彭蠡今名鄱阳湖所受江东西诸郡水也又自是而下则会之者皖水所受淮西诸水也然后总而入海是以自峡而东又受大水凡五略计天下之水会于江者居天下之半其名称之大而可考者凡十有三故曰江源其出如瓮而能滔滔万里达海所受者众也
