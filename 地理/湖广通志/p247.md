<!-- { "loadSidebar": true } -->
　　彭绳祖黄安贡生同知惠州府佐政防平编审丁口里闾不费一钱陞石阡知府
　　张仁熙字长人广济贡生少丧父庐墓生芝因编古孝行十巻以自励事祖父母歴三十年诚敬尽礼及殁复庐墓侧乡人为着孝子慈孙歌抚两幼弟成立田宅悉推与善者聚族中子弟课以经术周其困乏癸丑甲子两修本省通志年八十四卒子佳晟甲子举人任安陆教授
　　郑昱字方南黄冈人康熙庚戌进士歴知建阳唐县以防能陞工科给事有敢言声出为江西粮道革除陋规数万陞广西按察司持法平允授安徽布政莅官月余宿弊一清寻以老乞归读书教子不与外事乡人以为模楷
　　徐云宏字元石蕲水人中康熙戊午北闱乡试授道州学正勤课试修文庙陞令建昌洁己爱民革除陋规邑中废里俱成村落时有视民如子恤士如珍之谣以丁艰起白河令卒于官
　　李中素字子鹄麻城人少孤性孝友慷慨好施以故家益落工诗文兼长于书画由廪贡授湘乡谕为岳麓书院长卓异陞闽县令闽多欺隠至则请按户清粮自封投柜由是欢声载道上吏颁式通行之随以防能调台湾值野畨跳梁计擒渠魁余党悉平卒于任
　　王风采字汝载黄冈人康熙已未进士令会稽征赋但取解费不多收一钱俗好讼以谦让诲化之严谢请托邑之大岚山连金宁温台四郡界有白头贼遥援耿逆乘嵗饥诱民为乱采捕其魁寘于法余党解散乃亟劝赈贷活者甚众捐俸建范阳闸土人利之考试振拔孤寒在官十一年邑称大治子湃仁庠生澎仁训导沐仁教谕
　　金德嘉字防公广济人顺治庚子举于乡教授安陆设敬业堂课士以修明正学造就人才为已任康熙壬戌领礼闱第一授检讨纂修一统志明史礼经解义通鉴讲章丁卯典试贵州称得人黔中文风自是丕变阅二年予告归杜门扫轨以著述自娱卒年七十八
　　张希良字石虹黄安人康熙已酉举于乡教谕江夏甲子预修通志乙丑成进士授庶常歴左右春
　　坊庚午典试浙江丙子典试顺天纂修三朝国史
　　大清一统志明史春秋讲义函称
　　防赐
　　御书白羽扇赋后督学浙江旋致仕归良湛深古学其诗文为士林推重出门下咸多所成就云
　　宋如辰字斗凝黄冈人幼颖敏贫困力学康熙乙丑成进士选庶常恬淡自守朝防供直外闭户读书炊烟常絶泊如也歴中允春坊致仕归教授自给邑令罕见其面弟敏道工诗古文词中壬午乡试
　　陈大章字仲防黄冈人康熙戊辰进士选庶常名重一时以母老乞归孝养备至山居益究心典籍引掖后学多所成就教子弟有家法先后俱登科第置节孝祀田兼以赡族年六十九卒
　　范基祚字叔文黄冈人少孤母田氏苦节教之成立康熙丁丑成进士令河南侑川在治五年清操自矢案无留牍擢最去任民攀辕卧辙使不得行虽妇人孺子争看清官担酒炷香拥饯遍村落父老多泣下者寻以疾乞归年六十余卒
　　万为恪字敬如黄冈人尔昌子简重寡言笑为诸生时即存心济物里中艰食仿朱子杜仓制倡义捐谷里人赖之康熙丁丑成进士授遂安令氷蘖自矢勤于听断立政尤存寛恕及解组归囊无一钱布衣蔬食晏如也
　　王汉周字晋侯黄冈人康熙癸未进士授奉节令课最擢内职歴西台库部郎皆有声出守巩昌诸大吏稔其才凡邻郡重狱委决无虚日多所平反陜人德之有四郡共太守之称以疾卒于官王全才字仲黙黄冈人康熙丙戌进士任广东长宁县邑居丛山中岚重泉毒人咸危之才曰王阳叱驭何患焉任事愈厉俗尚巫者倚莠民扛淫神鼓吹迎送村落才严禁并祠像毁之巫风顿息盗魁吴卒龙啸聚久为民害才率土兵倾其巢擒辛龙伏法境赖以安卒于任
　　陈大辇字子京大章弟康熙丙戌进士授粤西永安知州其地猺獞杂处为定嫁娶丧葬之礼建学兴教调西隆革顽葺暴以治行第一陞福建盐运分司鹾政肃清委丈闽田称平允歴福建分巡台厦道整饬兵备兼理学政赈济饥民抚绥畨落生畨归化者八社先是台湾朱逆授首余蘖王忠等仍跳梁辇捕获正法详定文武官庄照旧额分上中下三则清除宿弊莅台三年积劳成疾年四十八卒于官


　　湖广通志巻五十二
<史部,地理类,都会郡县之属,湖广通志>
　　钦定四库全书
　　湖广通志巻五十三
　　人物志【行业】
　　安陆府
　　汉刘焉后汉书列传字君郎鲁恭王后肃宗时徙竟陵少仕州郡以宗室拜中郎后去官居阳城山积学教授举贤良方正歴宗正太常因益州乱出为监军使者领益州牧兴平元年卒子璋代为刺史
　　南北朝张齐字子向其先冯翊人徙居郢州之横桑少有胆气张稷为京府司马甚相知齐高祖受禅以齐为歴阳太守目不识字吏事甚修寻迁巴蜀在益部累年战无宁嵗亲劳士卒同勤苦顿舍城垒皆委曲得其便蛮不敢犯迁新兴永宁二郡太守諡曰壮【旧通志】
　　宋朱震宋史列传字子发荆门军人政和中进士仕州县以亷称胡安国荐于高宗赵鼎亦首荐召问易春秋擢祠部员外郎兼川陜荆襄都督府详议官言沿汉上下七百里膏腴之田宜招集流亡务农种谷不出三年兵食自足迁秘书少监建国公出阁以震为赞读迁中书舍人兼翊善迁翰林学士言处州治盗宜择亷吏上皆从之徽宗未祔庙太常奏行明堂祭震举王制止之不从后谢病卒震经学深醇弟防亦富文学号为二朱
　　别之杰宋史列传字宋才郢州人嘉定二年进士累官至江陵府湖北安抚副使上言亲年八十乞祠归养从之主管崇禧观寻加兵部尚书进端明殿学士淳祐中为参知政事乞归田里卒赠少师
　　元李士瞻字彦文荆门人登进士歴户部侍郎擢福建辽阳路行省左丞官至荣禄大夫翰林承防着有经济集【旧通志】
　　张渊道明一统志天门人与弟从道俱以文学知名同举进士渊道官至秘书监都事从道武昌路通城县达噜噶齐
　　明胡美沔阳人初名廷瑞避太祖字易名美为陈友谅江西行省丞相守龙兴太祖遣使招谕美使郑仁杰请降太祖许之命将其兵従徐达征武昌取淮东进伐张士诚下湖州等处师还加荣禄大夫又命为征南将军取福建尽得其地寻召还太祖即位以为中书平章同知詹事院事洪武三年论功封豫章侯食禄千五百石赐铁劵改封临川侯【明史稿】
　　李廷琛分省人物考一名深天门人初従邓愈取江南晋陵徽州婺源攻霅川抜龙湾佐平饶州捣浔阳徇蕲黄下豫章战彭蠡定武昌江陵及湖之南北又従克襄阳安陆等处累功授竟陵衞指挥副使邓愈以湖广行省平章镇襄阳廷琛属焉严号令练军伍缮甲兵修屯田西御王保保兵遇征讨则备前驱洪武元年愈统领襄阳等衞官军征取河南迤北琛同指挥吴复等攻取南阳各属克之又平新寨麻张等叛贼克光石脑寨降叶舞阳鲁山等县従拔徐州击洪山老马刘寨擒杀甚众是年冬従讨河西于是金商均房诸州悉定三年西击王保保营五年従讨澧州等处溪洞蛮夷皆有功
　　张天麟荆门人洪武初知天门与指挥李廷琛修筑城垣协力保障境内赖之
　　初进忠潜江人洪武中以怀才抱徳举授衞辉府推官公明善断嫉恶如仇调沙县令卒于任俸入仅具棺殓妻子几不能归【以上旧通志】
　　欧阳谦分省人物考字伯益沔阳人洪武中举明经授耀州学正擢御史永乐初谷庶人叛命谦宻察之谦野服具舟随贾人之长沙具得庶人宻谋归报遂讨其罪以功改编修转考功郎中优于文学所着有沧浪集
　　张従道京山人洪武中举于乡除庐州通判勤能有声永乐初以贤能荐擢徽州太守在任尽心民事有古循吏风后调永平守政声益着【旧通志】
　　但元行楚纪钟祥人洪武中知武宁开荒田兴水利建公署惠政甚多民咸赖之
　　朱敏字永昌分省人物考荆门人永乐壬午举人拜御史风采凝重囊无赢余尝以事累被抄惟敝衣一袭成祖闻之赐铺陈褥被各二套以宠异之卒于官归命沿途有司祭奠
　　虞信楚纪字尚忱沔阳人永乐中贡生拜御史有直声擢四川按察副使蜀有悍民为乡邑患信首除之迁山东按察使子受属吏金砚信觉系其子以闻上付信自治竟扑杀之转河南左布政性亢直人不敢干以私
　　李浩分省人物考字徳广安陆州人正统丁卯贡生拜兵科给事中英宗见其仪状伟甚超迁南工部侍郎勅总京储兼理屯政处置咸宜后转贵州布政司适苗獠为患拜副都御史徃抚治之四川大坝贼乱率兵征勦所向克防
　　从龙明一綂志字云峯安陆人为弟子员时学正朱辉卒于官龙扶其榇还乡安厝乃归天顺乙酉中乡试知□哈州俗未知礼义聘隣郡诸生教之歴任五年民立生祠祀之怀庆守缺吏部疏龙名以上逆瑾求赂龙三疏乞休获允月给米以奬恬退嘉靖改元进阶朝列大夫寿九十一卒至今乡人称刚正者以龙为首
　　刘钰分省人物考字世美沔阳人父戍天津生钰成化丙戌成进士选庶吉士授戸部主事尝督课九江羡余悉贮府库寻守常州亷明勤慎吏民敬惮豪右敛迹母防几无以为殓服除改守处州未几父卒钰感病亦卒刚介自持所歴严肃归自常民追送三剖之乃金百余急还而遣之
　　郭轩字文载天门人成化庚子举人授卢氏教谕以师道自任多所造就迁福建连江令与丞不合卒于官丞制之不得发诸生为扶柩而出轩以刚正见重士后诸生显者过县必徃拜其墓【旧通志】
　　刘洪分省人物考字希范钟祥人成化戊戌进士授阳谷知县擢御史廵两浙力剔盐弊治壬子擢浙江按察副使毁庵观立乡塾民知向方后廵抚贵州四川连俘剧贼进右副都御史奏九事咸中肯綮丁外艰起总督两广军务平盗多功入掌南台力振风纪不少徇避年六十九卒子槩渠臬俱进士槊举孝亷
　　孙交分省人物考字志同安陆州人成化辛丑进士治初厯吏部文选郎中于善多所推引迁太常少卿提督四驿馆正徳初晋光禄卿时刘瑾窃政耗财交随机节缩省费不赀晋戸部尚书时征讨流冦交区画适宜四方告饥者輙请捐租遣赈裁抑近幸不稍假八年乞休归世宗即位起故官建言中官监饷冗蠧及论御马监豹房事上嘉纳之寻以老致仕卒年八十赠少保諡荣僖子元进士终四川副使谨厚有父风
　　王大本字立之京山人治壬子乡荐令颖上有善政百姓徳之日进诸生论説古今未几谢归清风两袖囊琴襆被而已【旧通志】
　　沈文华分省人物考字崇实钟祥人治丙辰进士为刑部主事疏白陈敏政之寃奏事多平反厯官陕西提学严立科条振作士气寻以忤权贵归隠龙化山足迹不履公府捐赀广学宫自撰记纪其事裴春分省人物考字永年钟祥人幼頴异志趣髙逺积学工文为弟子员时让廪于谢生曰彼贫乏年且迈余督学特优奬之正徳丙子举于乡授丹徒教谕寻调长洲严榘范课行业士人多所造就擢南户部主事督理京储会计允当进郎中以扈跸陪祀赉予银币有差出守延平防民隠解宿棼平反重囚多所全活
　　童承叙分省人物考字士畴沔阳人童时即解声律谙词章十余龄通经史百家登正徳辛已进士授翰林院庶吉士嘉靖时充经筵讲官上御文华殿进讲周书极陈王业艰难周公夹辅之忠词意切至上改容聴焉后迁国子司业疏明监规五事学政六事皆凿凿可纪祭酒吕柟以推明正学为已任乃讨乐律兴典礼崇先王之化承叙与之协合柟喜曰吾教其有兴乎庚子主顺天乡试人咸以得士称寻假归卒赐祭塟
