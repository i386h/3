<!-- { "loadSidebar": true } -->
　　石榴花墖在城西一里宋史五行志有孝妇杀鸡奉姑姑食鸡而死姑女诉于官妇坐罪无以自明临刑折榴花一枝挿地祝曰妾若毒姑花即枯瘁若属诬枉花可复生其后花果生时人谓天彰其寃遂立墖花侧以表其事
　　古柏在晴川楼侧
　　汉川县
　　甑山城在县东南十里晋朱伺与李横杜曽相持甑山下筑城戍守故名隋书地理志后周置甑山县治此
　　和公城在县东北十七里周所筑隋末贼董道冲起和操领兵捍此城故名
　　梁褒城在县南五里周宣政中筑土人梁褒主之故名
　　郝城在县南十五里
　　废川县在县界唐书地理志武徳四年析汉阳置宋改曰汉川
　　寳花台明一统志在县西南五里上有雷使君庙黄陂县
　　石阳城在县北十五里呉征江夏围石阳不克而还即此
　　安昌城在县北十五里元和郡县志齐髙帝筑以捍陈隋书地理志黄陂有安昌郡开皇初废
　　冶城在县东南二十五里梁武为刺史治兵器于此今火迹犹存
　　南司州在县北独家村北齐置后周改曰黄州隋废唐书地理志武徳三年以县置南司州七年废苏轼云五年一梦南司川谓此
　　双鳯亭在县东即二程读书处后人慕之作此亭思贤堂在县治尉廰宋邑人建以思程珦及其子颢頥
　　石柱在县治西县旧无公署迁徙靡常宋嘉定三年县簿应行之始迁今治刘倓代秋礲石柱以记其事孝感县
　　汝南城古吉阳县地隋书地理志梁立汝南郡西魏改郡曰董城寻废
　　义阳城在县北百里隋书地理志梁置西魏改为南司州寻废
　　废澴岳郡在县西隋书地理志西魏置开皇初废三军台在县东十里
　　读书台明一统志在县东董湖西南宋二程读书处地名程子巷县志二程祖名遹令黄陂时娶于孝感张氏生珦珦生二程常游孝感揽胜者以程台夜月为八景之一
　　升仙台在董家湖昔织女升仙处
　　嵗丰楼在横乐乡
　　东坡亭在县东五十里东坡谪黄州憩此
　　尧夫亭在九山范纯仁字尧夫倅安州尝宴客于此后人因建此亭
　　小隠庵在白云山元察罕隠居处
　　西湖村在县西九十里方舆胜览宋太祖防时尝索酒村姥家姥持酒以进言禁甚严此私酿幸宻之与金不受后太祖登极特寛西湖酒禁
　　东湖村在县东宋徽宗时村农视夜有光烛天闻之于官掘地得周时九鼎贡于朝左传楚子问鼎疑迁楚地
　　黄州府
　　黄冈县
　　邾城在县西北百二十里地道记楚宣王灭邾俘其民徙其君居此城水经注汉髙帝三年项羽封呉芮为衡山王都此呉赤乌二年陆逊筑城今遗址尚存名旧州城明刘基有诗
　　永安城在县北即楚黄歇所都隋书地理志旧置永安郡开皇初废或谓楚王以此封其女名女王城又名吕王城城中土堆甚多苏轼有诗
　　西阳城水经江水又东迳西阳郡南郡治即西阳县也注晋书地道记以为子国
　　大活城在县北二百三十五里隋唐于此建大活闗按唐书地理志大活闗在黄陂县
　　木兰废县在县西隋书地理志梁置梁安郡后齐置湘州后改为北江州开皇初别置亷城县寻州郡俱废又八年改县曰木兰唐书地理志武徳二年省入黄冈
　　定惠院在县东苏轼游记黄州定惠院东小山上有海棠一株特繁茂每嵗盛开必携客置酒醉其下又手书开啸二字勒石下有快哉亭前有海棠轩后有洗墨池又有扪腹轩睡足堂文忠祠今俱废
　　髙寒楼在县东唐太和中刘应之筑四望亭于郡西南髙阜李绅为记苏轼有步至四望亭鱼池上诗张激摄令日更今名取杜甫诗玉山髙竝两峯寒之义竹楼在县西南城上宋郡守王禹偁建有记
　　月波楼在县西北城上王禹偁建今改为汉川门栖霞楼在县西南宋李显守黄州时建坐挹江山之胜孙载诗地据淮西尽江吞石壁寛又苏轼诗云黄州在何许与子上栖霞
　　涵辉楼在县内韩琦诗临江三四楼次第压城首山光徧轩楹波影撼窻牖张安国取赤壁赋中语大书其榜曰无尽藏楼后又有坐啸堂及无倦味道二斋瑞庆堂在清源门外王禹偁建按陆游东坡记堂为故相所生之地后毁以新栖霞楼
　　睡足堂明一统志王禹偁建取杜牧诗平生睡足处云梦泽南州之义
　　雪堂在县东苏轼雪堂记苏子得废园于东坡之胁筑而垣之作堂焉号曰雪堂以大雪中为因绘雪于四壁之间故名
　　相隠堂在旧司理廰宋厐籍尝为司理后人为建此堂
　　读书堂在城外安国寺韩琦读书处
　　一枝堂宋建前有大梅树取一枝向暖之义
　　寒碧堂在东门外宋有何氏弟兄作此堂以待苏轼之至轼为画竹石且赋诗
　　如画亭在县东王禹偁建苏轼词望江山如画故名防逺亭在县北王禹偁建
　　览春亭在县南宋韩琦建作诗序又建春草亭于东门外
　　遗爱亭在县南宋元丰时徐猷为守有善政既去民建此亭苏辙因名之
　　快哉亭在县南苏辙记清河张君梦得谪居齐安即其庐之西为亭以览观江流之胜余兄子瞻名之曰快哉
　　横江馆在赤山南晋龙骧将军蒯恩建杜牧有诗临臯馆在县南原名亭后改为馆苏轼闲题临臯亭下八十数步便是大江江风山月本无常主闲者便是主人又诗云临臯亭中一危坐三越清明改新火西隩在县西南二里宋夏竦守黄州凿水入陂以藏舟故名
　　东坡故居在县东宋陆游东坡记自州门而东冈垄髙下至东坡则地势平旷开豁东起一垄颇高有屋三间曰居士亭
　　蕲水县
　　回澜亭在县南兰溪岸苏轼过此见水盘旋书二字于石壁后人立亭
　　垒嶂亭苏轼所名流光亭石上有泝流光三字笔沼俗名洗笔池在县东清泉寺世传晋王羲之洗笔于此
　　罗田县
　　义州隋书地理志梁置义州义城郡开皇初竝废其址在今奉泰乡魁山下元迁今治
　　鳯凰台在县西三十里相传有鳯栖其上旁环髙山下临深谷俗呼爲钓鱼台
　　仙女台在县西世传有仙女于此祷雨故名
　　孝子里在县西北元呉大中所居
　　麻城县
　　岐亭废县见九域志
　　白云台在县北十五里麻姑洞前
　　桃花坞在七里桥濒河数百畆皆植桃花今废万松亭在县西百里宋邑令张毅夹道植松万株立亭其中苏轼有诗
　　杏花村在岐亭有杏林杏泉陈慥隠居处旁为苏步桥
　　桃黄庵在岐亭镇苏轼记有王翊者得雄黄于桃核内吞之甚甘自是断荤肉翊有庵名桃黄自号桃黄山人
　　香草园在县东五十里俗传嘉靖间两见白鹿立浪园在石牛冲堰北松谷中曹应昌构
　　黄安县
　　钓台在县南七里矶距溪上明耿定理置一时名宿尝寓其中
　　蕲州
　　江夏城要晋江夏王筑
　　涵辉阁在子城上宋郭祥正诗天垂星斗数寻近地卷云山千里来氷壶倒影露华洗玉寳溶雪蟾光頽苏轼在黄州客有道阁之胜而诵其赋霁容天在水春态栁藏桥之句轼欣然为以色易态
　　仙人台在州东百六十里大桴山巅旧传刘五刘六两真人飞升之地其山有九十九峯
　　鳯凰台在州北鳯凰山下相传罗仙飞升处
　　烟霏楼　见山楼俱在旧蕲春县圃内
　　岂弟堂　忠恕堂　安民堂俱在州城内宋建又有思政贵简双桂双莲四堂皆宋时建
　　环翠亭在子城上宋时建
　　四见亭原在旧治白云山宋范纯仁建后迁今治移于麒麟山隂乆废
　　康茂才宅在青山上乡
　　广济县
　　樊哙城在武山湖濵世传高祖命哙征九江王黥布筑此屯兵
　　黄牛院在县东冲山景鼻谈卜筑处
　　鲍照读书台在东冲第一峯
　　环翠楼在县北玉枕山下
　　四髙楼在县西门外下植梅千树
　　生春堂在县东宋建
　　石牛在县西二十里元姚楚山有诗
　　黄梅县
　　九江城在县西南七十里九江王黥布所筑
　　南晋州唐书地理志武徳四年以县置南晋州又析置义丰长吉塘阳新蔡四县寻废
　　俊逸亭在鲍照墓前取杜甫诗俊逸鲍参军之意太子驿在县南七十里旧传梁武帝于此得子故名
　　安陆府
　　钟祥县
　　竟陵故城在县南汉为县属江夏郡后废
　　汉城在县南七十里濵汉江旧传闗忠义尝屯兵于此
　　石城即县西城水经注城因山为固晋太傅羊祜镇荆州立惠帝元康九年分江夏四部治此明初筑城浚池以为城垣唐郑谷诗石城昔为莫愁乡莫愁魂散石城荒江人依旧櫂舴艋江岸还飞双鸳鸯长夀废县在县东南郭内晋书元康初立西魏分属安州唐于县置郢州今省元祐宫即其故址
　　放鹰台有二一在县南五十里薮泽间四邉空濶极目无际一在荆门州北百二十里相传皆楚昭王放鹰之处
　　兰台在县治东昔楚王与宋玉游于台上披襟当风即此
　　梅台在县东相传汉梅福所筑
　　子胥台在城北伍员入楚屯兵于此
　　白雪楼在石城下临汉江取阳春白雪为名
　　楚望楼在县城内旧与广盈仓对
　　五客堂在白雪楼后宋李昉守郡时画五禽于壁间鹤曰仙客孔雀曰南客鹦鹉曰西客鹭鹚曰雪客白鹇曰闲客
　　阳春亭在府通判廰与白雪楼相望
　　解佩亭在县北十里汉江濵列仙传江妃二女游于江濵逢郑交甫遂解佩与之交甫受佩而去数十步懐中无佩女亦不见即此处旁有汉臯亭宋孔彜诗苍茫遗佩怜交甫零落清歌送莫愁
　　孟亭在白雪楼侧唐皮日休记王右丞笔先生于郢之亭荥阳郑公诚刺是州先是亭之名取先生之讳公曰焉有贤者之名为趋厮走养言于刺史前耶命易之以姓为孟亭
　　寳香亭在县龙兴寺北兰台之西皮日休有记莫愁村在县治汉江西相传卢家有女子名莫愁善歌唱后入楚王宫因以名村宋项安世诗冉冉水上云曽聴屈宋鸣娟娟水中月曽照莫愁行王璜诗村近莫愁连竹坞人歌楚些下苹州
　　京山县
　　新市城在县南三十里后汉书光武帝纪伯升于是招新市平林兵注云新市县属江夏郡故城在今郢州富水县东北
　　富水废县在县北七十里其地平坦可容千余家隋书地理志西魏改为富水又置富人郡开皇初郡废宋志并入京山县
　　读书台郡志在子陵洞侧相传严子陵读书处武台在县北六十里枕山临水相传魏武习兵处潜江县
　　俞潭城在棠林冈俞潭铺汉闗帝曽屯兵于此白鹤楼在旧县北元姚燧藏书之所白鹤巢其上因名
　　沔阳州
　　复州城在州北二里唐置宋端平初徙治沔阳镇即今州
　　江北城宋干徳三年置玉沙县有玉沙草堂
　　鱼复城在州东五十里
　　石楼城在旧州城西十五里
　　青林城在州东十里
　　却月城在沔水口黄蓬山
　　沔阳废县故志楚王城元和志云杜县地圗经宋至道二年省沔阳县为镇竝其地入玉沙
　　寳香阁在州治宋韩遹建后为湖山堂
　　云章阁在州学
　　五乐台在古州城东北相传楚昭王游猎之所烟雨楼在州治宋郡守王知新有诗
　　望仙楼在州城上宋晏殊要刺史郑肇建
　　仰北楼在州北景泰中建
　　仁风楼在州子城上旧名汉江楼
　　读书堂在州北紫极观唐陆防读书于此皮日休诗既见陆夫子驽心却伏廐结彼世外交遇之于邂逅
　　宣化堂在州学宋建
　　緑波亭在州城内宋建
　　延賔亭在州东宋建
　　迎恩亭在州东门外红花隄上宣徳三年建
