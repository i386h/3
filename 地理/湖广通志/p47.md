<!-- { "loadSidebar": true } -->
　　章观山在州东十五里杜光庭福地记章观山在澧州澧阳县
　　关山在州东十五里
　　彭山在州西十里
　　钦山在州西十五里唐文邃禅师卓锡处
　　将军山在州南六十里明一统志世传汉纪信所居信忠事汉王人义之立祠其上
　　药山在州南九十里隋书地理志澧阳郡澧阳县有药山名山志唐惟俨禅师居药山刺史李翺问道师曰云在青天水在瓶
　　太浮山在州西南百三十五里九域志澧阳县有太浮山明一统志一名独浮跨武陵桃源石门三县界有石室户牖虚明上有玉清坛又有丹灶白鹿池十八洞相传浮丘子浴丹之所
　　横山在州西北百二十里山南有潺水洞旱祷輙应太清山在州西北百六十里逺涧飞岩灵泉秘洞传为李凝阳得道处
　　澧江禹贡九江之一源出慈利县西溇水注之至石门渫水注之至澧州安乡涔水澹水注之入洞庭书禹贡岷山导江东别为沱又东至于澧过九江至于东陵水经注澧水自充县东迳临澧零阳二县故界又东迳零阳县又东迳澧阳县南又迳作唐县南又东与赤沙湖水防湖水北通江而南注澧谓之决口又东南注于沅水曰澧口盖其枝渎耳澧水流注于洞庭湖俗谓之曰澧江口也
　　兰江在州城东地多兰蕙楚词捐余佩兮澧浦又沅有芷兮澧有兰故楚人别名澧水曰兰江
　　绣水在州东二里
　　涔水在州北七十里流经安乡入澧水经注作唐县后汉分孱陵置澧水入县左合涔水水出西北天门郡界南流迳涔坪屯屯堨涔水溉田数千顷又东南流注澧水
　　双泉在州西九十里明一统志两泉相近闻人声则怒涛异常
　　安乡县
　　黄山在县北六十里本曰皇山隋书地理志澧阳郡安乡县有皇山明一统志一名金峯山上有谢公庙又名谢山
　　古田山在县西北六十里山有古田观
　　大鲸湖在县西七里相传昔有老翁渔于此湖二日雨雪有大鲸跃波间翁舍舟跨鲸遂乘空去
　　大通湖在县西二百里
　　澹水在县北一里水经注澧水又东澹水注之谓之澹口王仲宣赠孙文始诗曰悠悠澹澧者也九域志安乡县有澹水
　　白龙泉在县北黄山西麓地名井峯
　　石门县
　　花山在县西十五里
　　石门山在县西十五里元何有成诗县治十余里天然石作门不烦人用力能使路通村
　　石柜山在县南十里明一统志上有方石其形如柜紫和山在县东南十里有仙女洞
　　夹山在县东南三十里指月録善防禅师开席夹山僧问如何是夹山境师曰猿抱子归青嶂里鸟衘花落碧岩前
　　层山在县东北三里一名层歩山水经注澧水又东歴层歩山髙秀特出山下有陗涧泉流所发南流注于澧水九域志石门县有层山
　　黄石山在县西北百二十里有溪产雄黄
　　道水在县西北四十里源出花子坪昔传为浮邱子洗药处至道口入澧曰道澧
　　渫水在县西北七十里源出巴东流经县境合阳泉雄黄诸水至县西入澧水经注澧水又迳澧阳县右防渫水水出建平郡东迳合黄水黄水北流注于渫水渫水又东注澧水谓之渫口
　　黄水在县西北水经注渫水又左合黄水水出零阳县西北连巫山溪出雄黄颇有神异甞以冬月祭祀凿石深数尺方得佳黄故溪水取名焉
　　防泉在县西花山有宋黄山谷书字
　　慈利县
　　月山在县东南十里山顶湾如半月
　　九渡山在县西三十里水经注澧水又东九渡水注之水南出九渡山九域志慈利县有九度山
　　赤松山在县西一百六十里明一统志山与天门山对峙赤松子甞隠此上下数十里号赤松村
　　歴山在县西汉书地理志武陵郡充县注歴山澧水所出东至下巂入沅
　　骑龙山在县南明一统志山有石室其内有石形如龙头口中吐水下流灌田俗呼为黑龙泉
　　崇山在县南二百里大庸所城东通典澧阳县汉零阳县地有崇山即放驩兠之所
　　天门山在县西南二百里后汉书郡国志武陵郡松梁山有石开处数十丈其上名曰天门宋书州郡志松梁山石开处其髙以弩仰射不至水经注吴永安六年武陵郡有嵩梁山髙峯孤竦素壁千寻望之苕亭有似香罏其山洞开元朗如门髙三百丈广二百丈孙休以为嘉祥分武陵置天门郡
　　龙茹山在县西北茹水所出
　　燕子洞在县东南二里名山记岩洞深广石乳莹结中有石燕子故名
　　九渡水源出县西九渡山水经注九渡水南出九渡山山下有谿又以九渡为名山兽咸饮此水而迳越他津皆不饮之九渡水北迳仙人楼下旁有石形方陗世名之为仙楼水又北流注于澧水
　　温水在县北境水经注澧水东与温泉水防水发北山石穴中长三十丈冬夏沸涌常若汤焉温水南流注于澧水
　　茹水在县西北水经注澧水又东茹水注之水出龙茹山水色清澈漏石分沙庄莘説楚襄王所谓饮茹溪之流者也
　　溇水在县西北水经注澧水又东溇水入焉水源出巴东界东迳天门郡娄中县北又东迳零阳县注于澧水九域志慈利县有溇水
　　鸳鸯浦在县治北
　　安福县
　　鸣凤山在县东山下有洞昔有人避风雨闻箫鼓之音因名仙侣洞
　　太清山在县北山有厓虚敞如室
　　槟榔洞在县茅冈隘之南其地北达安福所南通桑植明一统志此羣蛮来往之径昔猺人侵扰邀击而服与之盟画此为界镌石象人立于道左
　　花石在县武口寨明一统志石上有花如堆心牡丹枝叶缭绕或以物击碎重拂拭之其花复见
　　直郴州
　　郴州
　　东山在州东旧有兴化寺唐丞相刘瞻读书于此鱼□山在州东三十里上有栁毅祠明一统志宋秦观甞逰此谓其形胜絶华山之隂而沃润更倍之宝盖山在州东四十里
　　坦山在州西二十里
　　龙渡山在州西七十里上有龙渡庙山麓有泉分流郴桂之境
　　文明山在州南一里上有塔
　　香山在州南五里广舆记有香木香泉泉味甘洌灵寿山在州南二十里旧名万嵗山水经注黄岑水入武谿又侧千秋水注之水出万嵗山山有石室室中有钟乳山上悉生灵寿木谿下即千秋水也隋书地理志郴县有万嵗山元和郡国志天宝六年改为灵寿山有灵寿木可为杖汉帝甞以赐孔光
　　黄岑山五岭之一亦名黄箱山岭北为郴州南为宜章晴霁雨雪气侯顿殊山之麓为折岭明嘉靖间知县胡勃凿山开道水经注耒水又西黄水注之水出黄岑山山则骑田之峤五岭之第二岭也唐韩愈集衡之南八九百里地益髙山益峻水清而益驶其最髙而横絶南北者岭郴之为州在岭之上测其髙下得三之二焉
　　马岭山在州北二十里后汉书郡国志郴县有马岭山山有仙人蘓躭坛水经注黄谿东有马岭山髙六百余丈广圆四十里许汉末有郡民蘓躭栖逰此山辞母云受性应仙当违供养后见躭乘白马还此山中百姓为立坛祠民安嵗登因名为马岭山
　　黄相山在州东南九里上有瀑布泉宋阮美成黄相山诗东带连山接五羊西分郴水入三湘
　　五盖山在州东南六十里明一统志山有五峯望之如盖乡人每嵗以雪占年谚曰五盖雪普米贱如土雪若不均米贵如银
　　云秋山在州东北三十里一名仙台山
　　凤梧山在州西北三十里范伯慈炼丹于此
　　话石山在州西北六十里湘中记甞闻山作人语声因名
　　刘仙岭在州北东麓为鹧鸪坪南有泉出滙为北湖桂门岭在刘仙岭北上凿石为关
　　万华岩在坦山有宋郡守赵不退劝农古碑张栻书万华岩三大字
　　武丁冈在州西五里一名白虎冈又名骡冈东汉时仙人成武丁于此
　　乆留冈在州东北二十里明一统志汉太守卫飒还京父老送别扳留于此
　　郴水在州东亦曰郴江即黄水发源黄岑山水经注黄水东北流按盛之云众山水出注于大谿号曰横流谿庾仲初云峤水南入始兴溱水注于海即黄岑水入武谿者也北入桂阳湘水注于江即是水也黄水又北流注于耒水谓之郴口隋薛道衡入郴江诗杖节遵严防扬舲泝急流征途非白马水势黄牛跳波鸣石碛溅沬拥沙洲岸迫槎倒转滩长船却浮沿崖须防挽挂壁屡移钩还忆青丝骑东方来上头宋秦观词郴江本自绕郴山为谁流下潇湘去骡溪水在州西三十里源出迷穴
　　千秋水在州南水经注黄水东北流入桂阳湘水又侧千秋水注之水出西南万歳山其水下合黄水栖凤水在州北五十里源出桂阳州龙渡山东北流至州界又西北流迳栖凤渡合白豹水入郴水桂水在州西南六十里自桂阳州界北流防白豹水出郴口入耒水水经注桂阳郡汉分长沙置地理志曰桂水所出因以名也按即郴水
　　北湖在州西五里灌田甚广唐韩愈集航北湖之空明觑鳞介之惊透注贞元二十一年愈徙掾江陵待命于郴
　　陷浦在州北二十里一名陷池明一统志昔传有万氏居此一旦雷雨陷没栁宗元诗游鳞出陷浦唳鹤绕仙岑
　　流杯池在州南二里石罅天然盘曲流注有双石对峙前为莲花池
　　古鋂泉在州东北百余里山崖峭立下有泉方圆十余里
　　剑泉在州西石罅间跃沙而上宋张舜民有铭刻石燕泉在州西方舆胜览燕泉以燕来时泉生燕去时泉涸
　　圆泉在州南二十五里水经注黄水又东北右合除泉水水出郴县南湘陂村有圆水广圆可二百歩一边暖一边冷冷处极清緑浅则见石深则见底暖处水白且浊元素既殊凉燠亦异厥名除泉其犹江乘之半汤泉也水盛则防黄谿水耗则津径辍流明何孟春圆泉记畧圆泉水在郴州防胜寺侧张又新煎茶记自述于僧室得一书见陆羽与李季卿论水之目二十而郴之圆泉其第十八者也
　　温泉在州北二十里平地涌出如汤东流合郴水后汉书郡国志郴县西北有温泉其下流有十数亩田十二月下种明年三月新谷便登一年三收
　　橘井在州东
　　浪井在州南黄岑山旧传其井一日三涌又有潮泉在州南二十里
　　永兴县
　　凤凰山在州东一里即鸡公岩上有真武庙
　　国朝康熈十七年贼犯县城神昭显灵异旌旗壁垒行列满山贼望风大溃康熈二十二年奉
　　防遣官致祭
　　御制碑文
　　赐名佑国寺
　　僊母山在县东二里下有蘓仙观一统志宋县令徐经孙曾刻碑于仙母山石岩
　　高亭山在县西三十里唐以此山名县九域志永兴有髙亭山
　　白鹤山在县西七十里上有泉井旱祷多应白豹山在县西九十里广舆记山势险峻下有白豹泉
　　土富山在县东南三十里明一统志山有银井凿之转深昔人有遇三老翁以杖授之忽不见视其杖皆
　　银因名土富山井曰三翁井
　　观音岩在县西五里壁立瞰江江心有狮子石金花岩在龙耳山后有龙潭冯允中金花岩诗龙耳千寻雪桐湾百尺潭
　　白豹水在县西源出白豹山东流与桂水合
　　潮水在县西八十里明一统志水日夜两潮后凿渠引水以灌田遂弥年不潮今则复潮矣
　　潦溪水在县北源出黄沙泉北流至衡州安仁县界又北流入郴水
　　灌泉在县西三十里
　　紫井在县北明一统志紫井色紫重于他水取以定铜壶滴漏时刻不爽
　　宜章县
　　桄榔山在县东一里上多竒石
　　八面山在县东六十里明邝埜奏疏八面山离天三尺三葢甚言其险也郴属故独得折色军粮八面数十里止有小庵
　　郴侯山在县西三十里明一统志汉昭帝封楚王孙畅为郴侯故名歳旱祷此燕自岩出即应
