<!-- { "loadSidebar": true } -->
　　明呉勋明一统志辰州卫指挥同知正徳间督兵征流贼行至应山与贼遇兵素羸怯遂以身殉事闻于朝遣官谕祭子山加一级袭指挥使
　　满朝荐三楚文献録麻阳人万厯三十二年进士授咸寜知县有亷能声税监梁永纵其下刦诸生槖朝荐捕治之永怒劾其擅刑税役诏镌一官大学士沈鲤等论救不聼防廵抚顾其志论永贪残乃复朝荐官夺【阙】　嵗永遣人蛊廵按余懋衡事觉朝荐捕获其人永惧率众擐甲入县庭朝荐早为备无所掠而去追至渭南颇有所格伤逮系诏狱中外论救百十疏乃释归光宗立起南京刑部郎中再迁尚寳卿天启二年疏陈时事语极危切寻进大仆少卿复上疏魏忠贤激帝怒降防切责褫职为民大学士叶向髙申救甚力帝不纳忠贤党撰东林同志録朝荐与焉竟不复用
　　皇清刘升祚陜西人顺治九年任分守湖北道驻辰州黔寇犯城与总兵徐勇悉力拒守势孤援絶城遂防一门百口死之【见旧通志】
　　徐勇榆林籍辽东人顺治四年以都督镇长沙明年流寇犯安仁勇一鼓悉殱之是冬一只虎等率众薄长沙勇誓师勒兵与贼大战贼益众乃婴城坚守贼攻不能下遁去陞辰沅镇总兵复值黔寇犯辰州与叅政刘升祚等同心捍御力尽城防死之
　　王任大兴人顺治七年任辰州知府黔贼告警设备待敌后贼至身亲拒战克之事闻擢兵备副使越二年贼大至力屈城防阖门殉节防赠太仆寺卿防子入监
　　杨来鳯四川举人顺治九年授沅陵知县黔贼攻城与守道刘升祚知府王任杞并力拒守城防死之
　　直澧州
　　周申鸣刘向説苑楚有士申鸣者王欲授之相辞不受其父曰汝何不授申鸣对曰舍父之孝子为王之忠臣何也其父曰吾欲汝之相也申鸣遂入朝楚王因授之相居三年白公为乱申鸣以兵围之白公往取其父持之以兵告申鸣曰子不吾与子父则死矣申鸣流涕而应之曰始吾父之孝子也今吾君之忠臣也援桴鼔之杀白公其父亦死申鸣遂自杀也按明一统志载入澧州人物州境有申鸣城
　　唐李绚明一统志澧州刺史黄巢防州绚死之判官皇甫镇诣贼与之俱死
　　皇甫镇【见上】
　　宋黄琮明一统志建炎间知澧州钟相防城琮与澧阳县丞叶畬及其属十余人皆战死事闻褒赠呉禄午澧州人咸淳辛未进士为鄂州咸寜簿殉国难死
　　元熊义山安乡人累封万户至正癸已倪文俊来寇义山出死力捍御越二年文俊袭执之胁使降不屈剖其腹骂不絶口而死【以上旧通志】
　　明翟亨明一统志九谿卫指挥佥事正统间以军功累迁指挥使后征麓川偕其弟战死朝廷遣官谕祭麦成明一统志顺徳人正徳间繇吏员为安乡典史有勇力值流贼掠鼎江口成父子集民兵赴战马踬贼攅槊刺之犹徒歩手刃数人遂遇害子亦死焉
　　直郴州
　　明欧必永桂阳人洪武初官吏部主事永乐间告归适寇防桂阳骂贼不屈剖腹而死【见州志】
　　邝埜字孟质宜章人永乐已丑进士授监察御史或奏言南京钞法为豪民沮坏遣埜徃视执一二市豪归奏曰市人闻令震惧钞法通矣有言秦民聚谋不轨者擢埜陜西副使勅以便宜勦捕埜白其诬诏诛妄言者擢应天府尹正统元年召入为兵部侍郎十年晋尚书车驾北征诏下埜言一邉将足制之陛下为宗庙社稷主奈何不自重不聼次宣府朱勇败没埜请疾驱入关严兵为殿又不报明日师覆埜死年六十五赠少保諡忠肃【明史稿】
　　王庭桂楚纪宜章人天顺壬午乡荐任赣州府同知时巨寇流刼州县廷桂率乡兵征之死于难事闻赠江西右叅议録其子玠
　　喻江明一统志郴州人官百户正徳间峒寇为乱江分营宜章之章桥遇敌死之乡民立祠以祀
　　李之经永兴人嵗贡生任应城教谕献贼之乱众议避之之经曰若君父大伦何死生命也率士民拒守城破死焉子应防以救父亦罹于难世称父忠子孝云【见州志】
　　袁从谔郴州人已卯乡荐授中书舍人甲申闻国变蹈烈火中死【见州志】
　　直靖州
　　明苏忞明一统志广西怀集人乡贡第一正统间任知州嵗饥赈贷民頼全活景防元年苖寇防同等处指挥陈俊战没忞誓众捍御亦死之
　　邓旻明一统志靖州卫指挥治末守备黔中有威名寻乞归正徳间洞寇大作当道檄旻御敌死之土人立庙以祀
　　宋以方字义卿靖州人治乙丑进士除户部主事厯郎中关税理仓庾督逋赋并以清勤闻迁瑞州知府时华林大盗甫平疮痍未复以方悉心抚字吏民戴之宸濠逆谋有萌而瑞故无城郭以方筑城缮守且募兵三千日夕训练宸濠忌之有徴索又拒不应廹镇守诬劾系狱宸濠反出以方胁之降不可械舟中斩以祭江宸濠平其子崇学求遗骸不得乃敛衣冠归葬嘉靖六年诏赠光禄卿廕一子立嘉忠祠【明史稿】
　　曹鹏明一统志靖州卫指挥正徳中调御徳安流贼奋勇先登血战而死事闻赐祭徳安人立祠祀之储至谋靖州嵗贡生任潭知县公直不阿万厯间王伦叛帅师征之贼火攻焚死
　　杨春芳靖州人乡荐任太湖知县流寇犯境春芳守城不屈赴水死【以上旧通志】
　　皇清林尔张字四维惠来人怀宗时明经顺治初授天柱知县迁桂阳州知州改知靖州为滇寇所困守御两月不懈城防不屈死一家殉节十余人民立祠祀之【广东咨册】
　　李允字寳山隰州人有勇畧精骑射顺治初由行伍厯官湖广叅将每战身防石矢为士卒先康熙五年湖南盗啸聚七里坪势甚张允将所部捣其巢血战三昼夜援兵不继语左右曰此吾致命之秋也因自刎事
　　闻嘉其忠烈
　　赐祭葬【山西咨册】
　　按咨册未详李允系何营叅将因附于末

　　湖广通志巻六十一
<史部,地理类,都会郡县之属,湖广通志>
　　钦定四库全书
　　湖广通志巻六十二
　　孝子志
　　古今以孝著名者多矣若老莱子伯竒黄香丁兰姜诗董永孟宗其人皆楚产虽妇人孺子莫不知岂其习闻者熟哉秉彞之性歴数千年如旦暮见也我
　　皇上至孝格
　　天瑞芝叠见
　　景陵凡天下以孝称者春秋祀事埓于忠臣风化所蒸无远弗届爲人子者知所以事亲卽知所以事
　　君矣夫忠孝之理岂不同条而共贯也哉
　　武昌府
　　三国孟宗吴録字恭武江夏人后避孙皓字易名仁少从南阳李肃学其母爲作厚褥大被或问故母曰小儿无德致客学者多贫故爲广被庶可得与气类
　　接也其读书夙夜不懈肃竒之曰卿宰相噐也初爲骠骑将军朱据军吏将母在营旣不得志又夜雨屋漏因起涕泣以谢其母母曰但当勉之何足泣也据亦稍知之除爲监池司马自能结网手捕鱼作鲊寄母母因以还之曰汝爲渔官而以鲊寄我非避嫌也迁吴令时皆不得将家之官每得时物来以寄母常不先食嘉禾六年制长吏在官不俟代而遽奔亲丧者坐死宗闻母亡犯禁委官巳而自拘于武昌以听刑陆逊陈其素行因爲之请孙权乃减死一等后不得以爲比复使爲官盖优之也永安五年自光禄勲除右御史大夫宝鼎三年拜司空建衡三年卒楚国先贤传宗母嗜笋冬节将至时笋尚未生宗入竹林哀叹而笋爲之出得以供母皆谓至孝所感祀乡贤按诸书俱云孟宗江夏郡鄳人前汉地里志江夏郡有鄳县史记塞鄳阨卽此正义曰申州罗山县本汉鄳县夫今之江夏县非古之江夏郡也汉江夏郡置于今之云梦县北三国吴始分置武昌郡其附郭邑至隋始有江夏之名乃汉沙羡县地今江夏之非古鄳县又明矣孝感北接罗山其东北境卽汉鄳县地陈士元修孝感志疑宗爲孝感人固属亿度而以古鄳县人卽属于今之江夏实亦无据他书称江夏县城东有灵竹院爲宗故宅宋绍兴间立祠以祀岂宗固生于鄳及长而奉母居沙羡地耶谨阙疑以俟宋邵应豹【详乡贤志】
　　黄遵兴国人性至孝精绘事每以传神易甘防奉母忽感疾死凢三日而苏曰适见紫衣金带者谓汝母尚有十年许矜尔至孝可归终养遂取笔注其籍越十年母寿终葬毕服除而遵亦卒【旧通志】
　　明黄观象楚纪江夏人居父母丧哀毁逾礼庐墓六年墓侧产芝诏赐粟帛
　　周玺字廷用江夏人母卒庐墓三年有文豹驯于墓侧又捐赀建白洋桥输粟赈饥有司以闻表其门赐冠带品服今郡城有孝里坊【旧通志】
　　萧廷满江夏人父早逝母周氏病革廷满吁夭割股救之及母卒旣葬遂絶不茹荤邑令顔文选造其庐赠之粟不受旌曰孝亷
　　潘廷桂字贞庵江夏诸生自幼得果饵卽以奉亲九岁时母病尝汤药吁天请代母愈遂茹素终身成化二年以岁荐授南昌府经歴其父就养卒于署廷桂扶柩归至鄱阳湖风大作舟尽覆桂度不免以索系棺于身誓死相随忽漂至一洲得免比葬庐墓三年郡守秦防提学薛纲旌其闾
　　冯天禄江夏人冯炳养子事父孝父病焚香告天割胁肉烹以进父病稍愈凢三年父遗溲便床箦间手爲捧拾无难色后遇异人授以方遂工医术凢与药不问贫富一日早持药囊入城及门啓爲人持去而禄得所遗囊皆金也候三日不至过藩司前闻人失官钱被谴禄曰得金者我也还之封识宛然
　　张岐凤字号泉江夏庠生父母殁俱庐墓有涌泉驯虎之异士大夫多爲诗歌以表之【以上旧通志】熊兆珪三楚文献録字元敬江夏庠生大司马廷弼长子弼以封疆故陷吏议系狱三年珪走京师职槖饘及弼死西市传首魏珰卽大索珪珪潜拾父骸骨歩而驰足俱穿入门对母姊及家人大哭皆失声姊明日痛愤死居无何魏珰用御史梁梦环疏追赃十七万二千两谕楚鎭廵下廷弼诸子狱珪就逮日乃自籍家乗彚爲二册一归之官一藏之家阅三月御史刘徽疏上覆赃二百万珪扼腕叹息曰吾父直戅忠耳何所得赃吾不死父寃终不白乃佯爲办赃者以弟代保归葬诸母拜祖墓别亲故就狱扄戸书二纸授仆曰一以报吾母一以示县官遂引刀自裁三日尸始出面如生由是狱少缓县令估前録报所鬻金仅二万懐宗改元获免祀乡贤
　　朱蕴銂字澍宇楚藩宗室六龄失怙事母至孝母当六十称觞有白鸠白鹊绕庭飞鸣人谓节孝所感初艰于嗣母爲买一妾闻其夫失官金坐狱鬻之以偿立还之更赠以资终身不置妾媵后连举二子【旧通志】
　　周琳字尚贡武昌人父缙有子四人琳其仲也建文朝缙任永清典史永乐初谪戌兴州生二子琨琋将家焉适永乐大发兵入沙漠缙名在征调中遗书诸子曰吾老矣今当从戎所生方幼稚无可使代者书至兄瓛弟珣瑀皆泣涕争徃琳曰家事属长兄两弟未生子当代者琳也何敢辞遂趣装行间驰塞外战死于鹞儿岭文人汪姓者收其骨葬之妻何氏誓死抚二子溥滋成立缙以是得归故里考终焉陈玺字子珍武昌县人母王氏遘疾焚香祝天割股以进疾遂瘳由贡监授防化经历有政声
　　注庭材字允用武昌县庠生父济肇庆太守旣殁材庐墓三年母刘殁亦如之感白兎游墓下墓傍银杏久槁复华里人上其事旌之祀乡贤
　　孟绍举字达余武昌县人母病至尝粪居父丧哀毁盛暑不释缞绖庐墓五年后举明经未仕卒
　　柯春早字梅实武昌县庠生尚气谊乐赈施事母尽孝母卒每一哭輙呕血数升竟以呕血卒
