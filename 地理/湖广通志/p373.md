<!-- { "loadSidebar": true } -->
　　楚甸孤烟覆汉旌涢高千骑拥仙沙边龙角三湘日下雕戈七泽横司马崖亭长堕泪范公祠庙故含情花繁溠防分秋色雨过潜沱报晩晴但使风流开列国不妨礼乐闭专城章台节逈终羊祜夏口才危失祢衡露冕褰帷看俶傥洞庭云梦喜逢迎沅谿瘴净朱旂绕岳麓霜飞綉幰行马援江南非盛业寇恂河内本朝英文章早嵗驰东斗諌诤当今重洛京气掩权珰回彗曜名髙诚谠出承明十年扈跸燕宫壮一夕投荒浙水清谁遣贾生身独逺讵知宓子教还成天台踪迹疑逃越栗里行藏更适荆经笥朅来秦博士褒衣仍坐鲁诸生陆离我抱依刘叹感激君悬恵梦评只拟荒涂纫秀敢期华屋揽青萍紫金阁静春呼酒白兆临空夜听莺邂逅正怜移席暮踉跄何意别筵轻鹓班鳯翥他时事极目岩廊望傅霖
　　皇清
　　忆刘杜三适览江阁雪中作次韵　胡承诺
　　别后思君路正漫鸿飞那得寄平安春光极目临前浦芳树经星对曲栏湖外蔚文藏雾豹谷中清啸响云鸾赤沙叠浪生頽照苍隼长风翼峻滩把防差肩齐阆苑巢林饮涧限层澜忽传咏雪江楼作直似披烟兎囿看宋玉髙歌空楚谢连妙思俪汀兰和雍雅制元臯唳狂愤嚣声莫谩讙范蠡良金形焆焆班姬素月影团团山増蒻质千寻挺壑掩松根百丈槃薜荔吹香湘岸隠枫杉滴露曙星防秋橙始摘兼霜剖冬笋常鲜负淩餐遯士墙隂诸岭秀词人宅畔巨渊寒蛮笺腻茧银钓洒淮歈吴讴象板攒苹芷叶揺西塞艇鹧鸪啼里富春竿邺城燕好衔恩杳缁石羁孤辨命难象罔求珠偏易获骑骝厯块古多盘雕锼巧拙由工奏瓦甒圆方任土抟夙谂岱峯能沛雨休猜楚老恨弹冠须臾六袠知弥劭梦寐三年可并观杜若佳期无那逺蓬莱金醴更嫌酸襆衾旅次连禾稭税驾荒郊坐马鞍指景停骖仍劝仆浮舟舞棹却廻湍衰龄此事都抛尽属向竒篇贸一欢
　　赤壁懐古　　　　　　　　　　余国
　　临臯古岸好寻幽苏子从前两度游浪皱縠纹风有迹天悬宝镜月当头龙吟吹彻三更笛仙侣招携一叶舟岂必嘉鱼徴往迹但慿赤壁话竒谋孙曹百战图分鼎瑜亮同时展运筹漫道火攻原下防尽教覇业分东流赋诗横槊人何在把酒临江韵待酬老鹤岩间还惊露孤鸿沙际尚鸣秋雄才葢世烟尘尽迁客遗文石碣留落落亭台残照隠萧萧芦荻雨声愁销兵已值光天防破敌宁须故垒求禾黍近郊收牧马旌旗逺戍舞前驺防廻碧浦谁家客□飐青帘几处洲夏口旧传红子国武昌长忆庾公楼渔歌欸乃浑无系岚影微茫并若浮适意风波偏爱鹭忘机天地任盟鸥江南江北劳相望人去人来苦未休千尺怒涛翻旧恨九章哀郢着离忧也知白雪能张楚更把清樽学醉侯沅沚澧兰随地有捜竒何必定黄州









　　湖广通志巻八十六
　　钦定四库全书
　　湖广通志卷八十七
　　艺文志
　　五言律诗
　　唐
　　度荆门望楚　　　　　　　　　陈子昻
　　遥遥去巫峡望望下章台巴国山川尽荆门烟雾开城分苍野外树断白云隈今日行歌客谁知入楚来
　　冠盖里　　　　　　　　　　　杜审言
　　旅客三秋至层城四望开楚山横地出汉水接天回冠盖非新里章华即旧台习池风景异归路满尘埃
　　襄城即事　　　　　　　　　　崔　湜
　　子牟怀魏阙元凯滞襄城冠盖仍为里池台尚识名山光晴后緑江色晚来清借问东流水何时到玉京
　　晩泊湘江　　　　　　　　　　宋之问
　　五岭凄惶客三湘顦顇颜况逢秋雨霁表里见衡山路逐江南转心依雁北还唯余望乡泪更染竹成斑
　　江亭晚望　　　　　　　　　　宋之问
　　浩浸云根烟岚出远村鸟归沙有迹帆过浪无声望水知柔性看山欲断魂纵情犹未巳回马欲黄昏
　　饯荆州崔司马　　　　　　　　苏　颋
　　茂祉雕龙昔香名展骥初水连南海涨星拱北辰居稍发仙人履将题别驾舆明年徴拜入荆玉不藏诸
　　四月一日赴荆州　　　　　　　张　说
　　春色沅湘尽三年客始回夏云随北泛同日过江来水漫荆门出山平郢路开比肩羊叔子千载岂无才
　　岳州山城　　　　　　　　　　张　说
　　山城丰日暇闭户见天心东旷迎朝色西楼引夕阴书观千载近学静二毛深忽听南风至吹君堂上琴
　　岳州晚景　　　　　　　　　　张　说
　　晩景寒鸦集秋声海雁归水光浮日出霞彩映虹飞洲白芦花吐园红柿叶稀长沙卑湿地九月未成衣
　　岳州守岁　　　　　　　　　　张　说
　　除夜清樽满寒庭燎火多舞衣连臂拂醉坐合声歌至乐都忘我防心自委和今年只如此来岁更如何
　　初入湘有喜　　　　　　　　　张九龄
　　征鞍穷郢路归棹入湘流望鸟惟贪疾闻猿亦罢愁两边枫作岸数处橘为洲却记从来意翻疑梦里游
　　自湘水南行　　　　　　　　　张九龄
　　落日催行舫逶迟洲渚间谁云有物役乘此更休闲暝色生前浦清晖发近山中流澹容与惟爱鸟飞还
　　岳州有赠　　　　　　　　　　张九龄
　　极浦三春草髙楼万里心楚山晴霭碧湘水暮流深忽与朝中旧同为泽畔吟停杯试北望还欲泪沾襟
　　南州有赠　　　　　　　　　　张九龄
　　越井人南去湘川水北流江边数杯酒海内一孤舟岭峤同仙客京华即旧游春心将别恨万里共悠悠
　　和李侍御渡松滋江　　　　　　孟浩然
　　南纪西江濶皇华御史雄截流宁假檝挂席自生风寮寀争攀鹢鱼龙亦避骢坐闻白雪唱翻入棹歌中
　　万山潭　　　　　　　　　　　孟浩然
　　垂钓坐盘石水清心亦闲鱼行潭树下猿卧岛藤间游女昔解佩传闻于此山求之不可得沿月棹歌还
　　洞庭寄阎九　　　　　　　　　孟浩然
　　洞庭秋正濶余欲泛归船莫辨荆吴地惟余水共天弥江树没合沓海潮连迟尔为舟檝相将济巨川
　　夜渡湘水　　　　　　　　　　孟浩然
　　客行贪利涉夜里渡湘川露气闻芳杜歌声识采莲榜人投岸火渔子宿潭烟行旅时相问涔阳何处边
　　岳阳楼　　　　　　　　　　　孟浩然
　　八月湖水平涵虚混太清气蒸云梦泽波撼岳阳城欲济无舟楫端居耻圣明坐观垂钓者徒有羡鱼情
　　与诸子登岘山　　　　　　　　孟浩然
　　人事有代谢往来成古今江山畱胜迹我辈复登临水落鱼梁浅天寒梦泽深羊公碑尚在读罢泪沾襟
　　岘山　　　　　　　　　　　　李　白
　　访古登岘首凭髙眺襄中天晴逺峯出水落寒沙空弄珠见游女醉酒怀山翁感叹发秋兴长松鸣夜风
　　武昌怀古　　　　　　　　　　李　白
　　清景南楼夜风流在武昌庾公爱秋月乘兴坐匡床龙笛吹寒水天河落晓霜我心还不浅怀古醉余觞
　　岳阳楼　　　　　　　　　　　李　白
　　楼观岳阳尽川逈洞庭开鴈引归心去山啣好月来云间连下榻天上接行杯醉后凉风起吹人舞袖回与贾舍人于龙兴寺望防湖　　　李　白
　　剪落青梧枝防湖坐可窥雨洗秋山净林光淡碧滋水开明镜转云绕画屏移千古风流事名贤共此时至鸭栏驿登白马矶访裴侍御　　李　白
　　侧叠万古石横为白马矶乱流若电转举棹扬珠辉临驿卷缇幕升堂接绣衣情亲不避马为我解霜威
　　汉江临泛　　　　　　　　　　王　维
　　楚塞三湘接荆门九派通江流天地外山色有无中郡邑浮前浦波澜动逺空襄阳好风日畱醉与山公
　　送孟六归襄阳　　　　　　　　王　维
　　杜门不欲出久与世情疏以此为长策劝君归旧庐醉歌田舍酒笑读古人书好是一生事无劳献子虚
　　汉阳即事　　　　　　　　　　王　维
　　楚国千里逺孰知方寸违春游欢有客夕寝赋无衣江水带冰緑桃花随雨飞九歌有深意捐佩乃言归
　　与鲜于庻子泛汉江　　　　　　岑　参
　　急管更须吹金杯莫遣迟酒光红琥珀江色碧琉璃日影浮归棹芦花钓丝山公醉不醉问取葛强知
　　峡隘　　　　　　　　　　　　杜　甫
　　闻说江陵府云沙静然白鱼如切玉朱橘不论钱水有逺湖树人今何处船青山各在眼却望峡中天
　　公安怀古　　　　　　　　　　杜　甫
　　野旷吕防城江空蜀帝营寒天催日短风浪与云平洒落君臣契飞腾战伐名维舟倚前浦长啸一含情
　　泊岳阳城下　　　　　　　　　杜　甫
　　江国逾千里山城仅百层岸风翻夕浪舟雪洒寒灯畱滞才难尽艰危气益增图南未可料变化有鲲鹏
　　登岳阳楼　　　　　　　　　　杜　甫
　　昔闻洞庭水今上岳阳楼吴楚东南坼乾坤日夜浮亲朋无一字老病有孤舟戎马关山北凭轩涕泗流
　　陪裴使君登岳阳楼　　　　　　杜　甫
　　湖濶兼云雾楼孤属晚晴礼加徐孺子诗接谢宣城雪岸丛梅发春泥百草生敢违渔父问从此更南征
　　宿青草湖　　　　　　　　　　杜　甫
　　洞庭犹在目青草续为名宿桨依农事邮籖报水程寒冰争倚薄云月递防明湖雁双双起人来故北征
　　宿白沙驿　　　　　　　　　　杜　甫
　　水宿仍余照人烟复此亭驿边沙旧白湖外草新青万象皆春气孤槎自客星随波无限月的的近南溟
　　湘夫人祠　　　　　　　　　　杜　甫
　　肃肃湘妃庙空墙碧水春虫书玉佩藓燕舞翠帷尘晩泊登汀树防馨借渚苹苍梧恨不尽染泪在丛筠
　　祠南夕望　　　　　　　　　　杜　甫
　　百丈牵江色孤舟泛日斜兴来犹杖屦目断更云沙山鬼迷春竹湘娥倚暮花湖南清絶地万古一长嗟
　　入乔口　　　　　　　　　　　杜　甫
　　漠漠旧京逺迟迟归路赊残年傍水国落日对春华树宻早蜂乱江泥轻燕斜贾生骨巳朽凄恻近长沙
　　铜官渚守风　　　　　　　　　杜　甫
　　不夜楚帆落避风湘渚间水耕先浸草春火更烧山早泊云物晦逆行波浪悭飞来双白鹤过去杳难攀
　　双枫浦　　　　　　　　　　　杜　甫
　　辍棹青枫浦双枫旧巳摧自惊衰谢力不道栋梁材浪足浮纱防皮须截锦苔江边地有主暂借上天回
　　潭州送韦员外牧韶州　　　　　杜　甫
　　炎海韶州牧风流汉署郎分符先令望同舍有辉光白首多年疾秋天昨夜凉洞庭无过雁书疏莫相忘
　　潭州畱别杜员外院长　　　　　杜　甫
　　江畔长沙驿相逢缆客船大名诗独步小郡海西偏地湿愁飞鵩天炎畏站鸢去畱俱失意把臂共澘然江阁对雨有怀行营裴二端公　　杜　甫
　　南纪风涛壮阴晴屡不分野流行地日江入度山云层阁凭雷殷长空水面文雨来铜柱北应洗伏波军
　　早发湘潭寄员外院长　　　　　杜　甫
　　北风昨夜雨江上早来凉楚岫千峯翠湘潭一叶黄故人湖外客白首尚为郎相忆无南雁何时有报章
　　衡岳访巳公　　　　　　　　　杜　甫
　　已公茅屋下可以赋新诗枕簟入林僻茶畱客迟江莲摇白羽天棘蔓青丝空黍许询辈难酬支遁词
　　耒阳舟中有怀卢侍御　　　　　杜　甫
　　朔风吹桂水大雪夜纷纷暗度南楼月寒深北渚云烛斜初近见舟重觉无闻不识山阴道听鸡更忆君衡州送李大夫七丈勉赴广州　　杜　甫
