<!-- { "loadSidebar": true } -->
　　皇家礼赤帝谬获司风域致斋紫盖下宿设祝融侧鸣涧惊宵寐清猿逓时刻藻洁事夙兴簮佩思尽饰危坛象岳趾秘殿翘翚翼登拜不遑愿酌献皆累息赞道仪匪烦祝史词甚直忽觉心魂悸如有精灵逼漠漠云气生森森松柏黒风吹虚箫韵露洗寒玉色寂寞有至公馨香在明徳礼成谢邑吏驾言归郡职憇桑访蚕事遵畴课农力所愿风雨时廻首瞻南极
　　题安州浮云寺寄湘川张郎中　　杜　牧
　　去夏疎雨余同倚朱栏语当时楼下水今日到何处恨如春草多事与孤鸿去楚岸桞无穷别愁纷若絮
　　过伍子胥墓　　　　　　　　　鲍　机
　　忠孝诚无报感义本投身日暮江波急谁怜渔丈人楚墓悲犹在吴门恨未伸
　　汉阳春晚　　　　　　　　　　李羣玉
　　汉阳抱青山飞楼映湘渚白云蔽黄鹤緑树藏鹦鹉慿髙送春日流恨伤千古遐想祢衡才令人怨黄祖
　　孙权故城下懐古兼送友人归建业
　　李羣玉
　　雄图争割据神器终不守上下武昌城长江竟何有古来壮台榭事徃悲陵阜寥落几人家犹依数株桞威灵絶想像芜没空林薮野径春草中郊扉夕阳后逢君从此去背楚方东走烟际指金陵潮时过溢口行人巳何在临水空挥手惆怅不能归孤防没云乆
　　登西陵寺塔　　　　　　　　　李羣玉
　　北塔凌空虚雄势压山泽亭亭楚云外千里看不隔遥对黄金台浮晖乱相射盘梯接元气半壁栖月魄稍登诸刼尽若骋排云隔向是沧浪人巳为青云客雨飞千拱霁日落万家夕鸟处髙却低天涯逺如逼江云入空翠海峤见微碧向暮期下来谁堪复行役
　　洞庭驿楼雪夜宴集奉赠前湘州张员外
　　李羣玉
　　昔与张湘州闲登岳阳楼目穷衡巫表兴尽荆呉秋掷笔落郢曲巴人不能酬是时簪裾防景物穷冥捜误忝玳筵秀得陪文苑游几年云楣上风雨沉银钩
　　宋
　　羊祜庙　　　　　　　　　　　范仲淹
　　休哉羊叔子辅晋功业大化行江汉间恩被疆场外中国倚而安治为天下最开府多英僚置酒美高防徘徊临岘首兴言何慷慨此山自古有游者千万軰湮灭昔无闻空悲嵗月迈公乎仁泽深风采独不昧于今堕泪碑观之益钦戴卓有王原叔文学伟当代一麾守襄阳高懐极恬退山姿列云端江响拂天籁行乐何逍遥览古忽感慨不见叔子祠芜没民畴内千金赎故基庙貌重营绘襄人复其祀水旱有攸頼太守一兴善比庐皆懽快原叔政可歌又留千载爱
　　涵辉楼　　　　　　　　　　　韩　
　　临江三四楼次第压城首山光徧轩楹波影撼牖予兄天圣中向摄齐安守兄才无不宜吏治孰可偶公庭常寂然所乐在文酒
　　黄州八首【竝序】　　　　　　　　苏　轼余至黄二年日以困匮故人马正卿哀予乏食为予郡中请故营地数十亩使得躬耕其中地久荒为茨棘瓦砾之塲而嵗又大旱垦辟之劳筋力殆尽释耒而叹乃作是诗自愍其勤庶几来嵗之入以忘其劳焉
　　废垒无人顾頺垣满蓬蒿谁能捐筋力嵗晚不偿劳独有孤旅人天穷无所逃端来拾瓦砾嵗旱土不膏﨑岖草棘中欲刮一寸毛喟焉释耒叹我廪何时高
　　又
　　荒田虽浪莽高庳各有适下湿种秔秫东原莳枣栗江南有蜀士桑果巳许乞好竹不难栽但恐鞭横逸仍须卜佳处规以安我室家童烧枯草走报暗井出一饱未敢期瓢饮巳可必
　　又
　　自昔有微泉来从逺岭背穿城过聚落流恶壮蓬艾去为柯氏陂十畆鱼鰕会嵗旱泉亦竭枯萍黏破块昨夜南山云雨到一犁外然寻故渎知我理荒荟泥芹有宿根一寸嗟独在雪芽何时动春鸠行可脍
　　又
　　种稻清明前乐事我能数毛空暗春泽鍼水闻好语分秧及初夏渐喜风叶举月明看露上一一珠垂缕秋来霜穂重顚倒相撑拄但闻畦垅间蚱蜢如风雨新舂便入甑玉粒照筐筥我久食官仓红腐等泥土行当知此味口腹吾巳许
　　又
　　良农惜地力幸此十年荒桑柘未及成一麦庶可望投种未逾月覆块巳苍苍农夫告我言勿使苖叶昌君欲富饼饵要湏纵牛羊再拜谢苦言得饱不敢忘
　　又
　　种枣期可剥种松期可斲事在十年外吾计亦已慤十年何足道二载如风雹旧闻李衡奴此防疑可学我有同舍郎官居在灊岳遗我三寸柑照坐光卓荦百栽傥可致当及春冰渥想见竹篱间青黄垂屋角
　　又
　　潘子乆不调沽酒江南村郭生本将种卖药西市垣古生亦好事恐是押衙孙家有十畆竹无时容叩门我穷交旧絶三子独见存从我于东坡劳饷同一飱可怜杜拾遗事与朱阮论吾师卜子夏四海皆弟昆
　　又
　　马生本穷士从我二十年日夜望我贵求分买山钱我今反累生借耕辍兹田刮毛龟背上何时得成氊可怜马生痴至今夸我贤众笑终不悔施一当获千
　　应城玉女汤池　　　　　　　　苏　辙
　　神女没幽境汤池流大川隂阳结炎炭造化开灵泉地底砾朱火沙傍歊素烟沸珠曜明月皎影涵空天气浮兰芳满色涨桃花然精览万殊入潜行七泽连愈疾功莫尚变盈道仍全濯濯气清泚晞发弄潺湲散下楚王国分浇宋玉田可以奉廵幸奈何隔穷偏独随朝宗水赴海输微涓
　　送呉仲庶出守潭州　　　　　　王安石
　　呉公治河南名出汉廷右髙才有公孙相望千嵗后平明省门开吏接堂上肘指防谈笑间静若在林薮连墙画山水隐几诗千首浩然江湖思果得东南守传鼓上清湘旌旗蔽牛斗方今河南治复在荆人口自古楚有材緑多美酒不知樽前客更能贾生否
　　送李屯田守桂阳　　　　　　　王安石
　　泊船香罏峯始与子相识寄书邦江上诒我峯下石縁以湘水竹携持与南北永懐故人欢不愿百金易竹枯归樵苏石烂弃沙砾寻门得邂逅縁髪皆半白追思少时事俛仰如一夕老矣无所为空知念畴昔常思一杯酒要子相解释出门事纷纷归卧意还豁闻当上湓水持诏守岭阸方为万里别执手先惨戚兹游信浩荡山水多所得为我谢香罏风尘每相忆
　　登岘山　　　　　　　　　　　曾　巩
　　维舟沔南岸置酒岘山堂入座松雨湿吹衣水风凉烟岭火明灭秋涛声激扬乍释尘垢汚况余灯烛光羊公昔晏客为乐未遽央而我独今昔携家对壶觞颇适麋鹿性顿惊清兴长归去尚酩酊讵期夸阿彊
　　游鹿门　　　　　　　　　　　曾　巩
　　方舟下秋濑巳逺汉南城念昔在郡日苦为尘网婴低心就薄禄实负山水情鹿门最秀发十里行松柽宿幌白云影入流水声厐公昔抱道遯世此躬耕风雨塞天地伺晨独先鸣故岩但闻说巳觉醒朝酲及兹道路逺谓谐猿鹤迎顾値深泞阻独怜幽思并不踏苏岭石虚负襄阳行
　　浯溪磨崖碑　　　　　　　　　王禹偁
　　客舟晓探竒兴落浯水上褰萝豁逺目所至穷异状是时天宇晴物象自清旷烟开楚山断千里弥一望遐延极览眺近歴饱捜访层崖划中开峭壁摩万丈顔公英烈姿元叟士林仗文词金石奏字画蛟龙壮伊子抗尘容所志在清赏孤云寄微踪独鹤引空杖岂无千载懐亦有髙山仰同游二三侣相与情颇畅芳兰荐山庖林洒行帐醉挥紫霞觞乱落白云唱归舟漫容与潭月吐云嶂兴幽任时违心逺觉神王但云谐斯游何以益清贶
　　朝阳岩　　　　　　　　　　　黄庭坚
　　意行到愚溪竹舆鸣担肩染溪昔居人埋没不知年偶托文字工遂以愚溪传桞侯不可见古木防溅溅罗氏家潇东潇西读书园笋茁不避道檀栾摇春烟下入朝阳岩次山有铭镌藓石破篆文不辨李瞿袁嵌窦响笙磬洞中出寒泉同游四五客拂石弄潺湲俄项生白云似欲驾我仙吾将从此游牵挽遂回船
　　朝阳洞　　　　　　　　　　　邢　恕
　　溪流贯清江湍瀬亘百里龙蛇几盘纡雷雨忽奔驶石渠伏穿凿怪力祖谁氏突如见头角虎豹或蹲峙横江互栋柱小艇俄纷委苹藻翳澄松竹防厓涘两山束鸟道侧岸数鱼尾缭然閟深出梵宇叠危址钟呗杂滩声亭台森水底慿栏几游目防杖时临履酒杓间茶铛棋枰延昼晷放懐得天倪清肃谢尘滓忽忘女儿似接嬴秦子顾予拙谋身霜髩防垂耳雅意在延龄丹砂夙充饵焉得兹结庐怅念逺桑梓
　　屏居零陵　　　　　　　　　　汪　藻
　　幽人独夜时潮落西川根渡口橹声急一江烟雨昏城头短长更不寐听谯门趺坐数千息焚香待朝暾
　　敬简堂　　　　　　　　　　　汪　藻
　　煌煌夜方中农隙孟冬月君侯敞斋扉华扁正新揭我来适兹时亦有大夫笈清觞不留行晤语得超越更看雷雨势翻动龙蛇屈襟懐真能豁肝胆亦已竭老仙来何方湖海气硉矹君侯敛袂起顚越承履袜主人惊创见引去殊卒卒伊今不忍逝顿首愿有谒人生均秉彜大造无停歇云何利害判所辖无一发兹焉辨不早大本将恐蹷吾言实自箴君听未易忽
　　衡山大雪马上次敬夫韵　　　　朱　子
　　仙人乔岳顶散髪吹参差唤我二三友集此西南陲列筵命洛公侑坐迎江妃导之千羽旄投以万璧玑缤纷亦何丽晻霭难具知众真亦来翔恍觉丛霄低茫茫云雾合一一琼瑶姿回首谢世人千载空相思吾衰怯雄观未敢探此竒短衣一匹马幸甚得所随天寒饮我酒酒罢赓君诗人生易南北复此知何时
　　次敬夫韵　　　　　　　　　　朱　子
　　披风兰台宫看雨百常观安知此山云对面隔霄汉羣隂匝寰区宻雪渺天畔峩峩雪中山心眼凄欲断吾人爱竒赏递发临河叹我知沍寒极见睍今当泮不须疑吾言第请眎明旦蜡履得鴈行篮舆或鱼贯
　　望月亭　　　　　　　　　　　张　栻
　　披衣凛中夜起歩祝融巓何许冰雪轮皎皎飞上天清光正在手空明皓无边羣峯俨环列玉树生琼田白云起我旁两腋风翩翩举酒发浩歌万籁为寂然寄言平生友诵我山中篇
　　登上封寺　　　　　　　　　　张　栻
　　我寻西园路径上上封寺竹舆不留行及此秋容霁磴危霜叶滑林空山菓坠崇兰供清芬深壑递幽吹不知山益髙但觉冷侵袂路囘屹隂崖突兀耸苍翠故应祝融尊羣峯拱而峙金碧虽在眼勇徃讵容憇絶顶极遐观脚力聊一试昔游冰雪中未尽登临意兹来天上肃举目净纎翳逺迩无遁形高低同一眎永惟元化功清浊分万类运行有机缄浩荡见根柢此理复何穷临风但三喟
　　同元晦择之游岳道遇大雪　　　张　栻
　　驱车望南岳羣山互参差微风忽南来云幕为四垂炎官挟蓐収从此万玉妃庭荧亦何有尺璧仍珠玑竒货吾敢居妙意良自知林峦倐变化辙迹平髙低乔松与修竹错立呈瑰姿清新足遐寄浩荡多余思平生湘南道未省有此竒况复得佳友晤言相追随茅檐举杯酒旅榻诵新诗更约登絶顶同观霁色时
　　同游岳麓分韵得洗字　　　　　张　栻
　　游观不作难呼舟度清泚新晴宿潦净羣山皎如洗上方着危栏万象见根柢寒泉白可况复杂肴醴高谈下夕阳邂追元钥啓中流发浩歌月色在湖底
　　岳麓道旁见获者　　　　　　　张　栻
　　腰防声相呼十百南亩获妇持黍浆馈幼稚走雀跃辛勤既苦为幸此嵗不恶王租敢不供大室趣逋约虽云粒米多未办乃升龠姑寛目前饥讵有卒嵗乐乐嵗尚尔为一歉更何托书生独多忧何以救民瘼
　　游南岳风雪未巳决防登山　　　张　栻
