<!-- { "loadSidebar": true } -->
　　按江源不一一出番南大积石山与黄河分脊经西番过雪山关由会川至金沙此最逺源也一出云南之滇池由东川会金沙一泸水起襍道过都司趋会川一沬水起卭部会马湖合乌思乌防滇池等水同金沙趋叙府防蜀江一渽水起纳潾会青衣一青衣水起白狗防渽水趋嘉定入蜀江一蜀江起松潘大分水岭歴成都至嘉定防渽水至叙府与马湖金沙等大会至泸州防沱水至重庆会巴水至酆都会播水至夔州入峡至夷陵出峡始成大江禹贡所称止松潘一源也
　　汉水丹铅录祝穆曰天下之大川以汉名者二班固谓之东汉西汉而黎州之汉水源于飞越岭者不与焉固之所谓东汉则禹贡之导漾自嶓冢山迳梁洋金房均襄郢复至汉阳入江者也西汉则苏代所谓汉中之甲轻舟出于巴乘夏水下汉四日而至五渚者其源出于西和州徼外径阶沔与嘉陵水合俗谓之西汉又径大安利剑果合与涪水合入于江按书嶓冢导漾在梁州金牛县地理志在利路大安军今汉中寜羌嶓冢东汉水源巩昌秦州嶓冢西汉水源其源皆起内地距塞甚逺非若江河穿塞而入也
　　洞庭湖五代史唐庄宗灭梁马殷遣子希范修贡京师庄宗问洞庭湖广狭希范对曰车驾南巡才堪饮马尔
　　人滩水经江水迳狼尾滩而歴人滩袁山松曰二滩相去二里人滩水至激峭南岸有青石夏没冬出嵚崟数十步中悉作人面形或大或小其分明者须髪皆具
　　新生洲风土记丁晋公南迁还岳阳见江西新生洲云此洲后当有真人临此皇祐二年英宗以团练使镇岳州及登寳位果符其说
　　钓洲述异记洞庭湖中有钓洲昔范蠡乘扁舟至此遇风止钓于洲上刻石记焉有一陂陂中有范蠡鱼陂边有范蠡石牀石砚鉆防范蠡宅在湖中多桑纻英果有海杏大如拳若年楸
　　桃花源宋景壁剧谈录渊明所记桃花源今鼎州桃花观即是其处自晋宋来由此上升者六人山十里间无杂禽唯二鸟往来观中未尝有増损每有贵客来鸟辄先号鸣庭间人率以为占渊明言刘子骥闻之欲往不果子骥见晋书隐逸传即刘驎之子骥其字也南阳人好游山泽志存遯逸尝采药至衡山深入忘反见一涧水水南有二石囷一闭一开水深广不得过欲还失道遇伐弓人问径仅得还家或说囷中皆仙灵方药诸杂物驎之欲更寻索终不复知处也大类桃源事
　　峡山泉峡山口有泉方广五六尺深半之其水清洌每当除夕亥子之交泉忽涸及元旦子初沸涌如常【荆州志】
　　菊潭十道记荆州菊潭其源旁芳菊被涯滋液极甘馨谷中有三十余家不复穿井仰饮此水上寿二三百中寿百余其七八十者犹以为夭
　　铁井在铁佛寺明正统间泉忽涌得汲器有铁树宫宇相传井通南昌【江夏志】
　　田郧阳府竹山县有地二顷不生树木惟有茅茨每嵗清明日祭而燎之预卜嵗之丰歉草尽即丰【旧志】
　　长圻防黄冈县西五里土名长圻防有老圃蓄一最巨将献豪门偶丐者穿篱入窃食之老圃持锄击丐死即瘗其地明年产延蔓内一大如斗会令购众谓某最大献而剖之浆皆赤血令大惊曰其种必异掘见根出死人口中讯具丐者死状老圃遂伏法【黄冈志】
　　石塔信丰有石塔高九层而无影影见则灾【旧志】韶石酉阳杂俎荆州利水间有二石若关名曰韶石晋永和中有飞仙衣冠如雪各憇一石旬日而去峡石有士子于汉江峡石阻风吟诗曰上得上峡口秋来风雨多久未之续空中忽云江陵一夜雨膓断木兰歌建隆初有人泊舟巴峡夜闻人咏曰秋径填黄叶悬崖露草根猿声一呌断客泪数重防通宵凡吟百遍【荆州志】
　　卧石酉阳杂俎荆州永丰县东乡里有卧石长九尺六寸其形如人体青黄隐起状若雕刻境若旱便齐手而举之小举小雨大举大雨
　　石人茶陵云阳山紫微峯瀑布泉畔有石人长六尺四肢柔润宛类天成髪长七尺如今之石髪也道士张同尝叩之曰汝何人也石人云秦时玉工也昔因小过得罪遂逃此化为石【旧志】
　　女化石王韶始兴记桂阳贞女峡相传秦世有数女取螺于此遇风雨一女化为石形高七尺状如女子望夫石世说武昌北山上有望夫石状若人立者传云晋有贞妇其夫从役携弱子饯送此山立望化而为石
　　石匣文献通考荆南高从诲凿池于山亭下得石匣长尺余扃鐍甚固从诲神之屏左右焚香启匣中得石有文云此去遇龙即歇及建隆中从诲孙继冲入朝改镇徐州龙隆音相近
　　乌山石函酉阳杂俎乌山下无水魏末有人掘井五丈得一石函函中得一龟大如马蹄积炭五枝于函旁复掘三丈遇盘石下有小流汹汹然遂凿石穿水北流甚驶俄有一船触石而上匠人窥船上得一杉木板板刻字曰吴赤乌二年八月十日武昌王子义之船
　　飞来石船衡岳名峯七十有二祝融称首近祝融之前为芙蓉峯其巅有巨石广丈余袤三倍之以﨑石扺两腋若挟胁而行下虚一窦可通往来名曰飞来船顺治庚寅七月南阳彭而述游此题曰此物飞来防当飞去歘然风雨不知所处次年辛卯三月十二日晡时风雨大作雷霆怒号夜半小沙弥见绯衣人无数次早飞来船顿去莫知所之道人胡碧阳拾得雷揳一枚长四寸濶一寸六分似铁非铁似石非石其上脑亦毁去少许事载南岳纪异诗文表彰者甚众
　　息石随州医士蔡士宁常寳一息石其色紫光如丹□有纒细之纹重于金锡其上有两三窍以细□剔之出赤屑心狂热者服少许即定其斤两嵗息故曰息石【旧志】
　　古冢矾石异苑王粲在荆州从刘表登鄣山见一冈不生草木粲曰此必古冢其人在世服生矾石死而石气蒸于外故卉木焦灭凿防果墓矾石满茔仲宣博闻强记皆此类也
　　石鼈云仙湘潭记高郢夜课于丰亭忽见一鼈在案上视之石也郢异其事取千题散置楮中祝令衔之石鼈举头得沙洲独鸟赋其年果以是题首选江陵贡院宋嘉熈元年命荆湖制置司于江陵别立贡院取荆门军复郡士别差官混试用十二郡元额混取以优之【荆州志】
　　白雪楼郢州白雪楼素多题咏一日郡守倅燕集是楼方命坐客赋诗时刘太傅賔以恙羁置是郡不得预会遂使人持诗以献才致萧散尽江山之胜一座为之阁笔诗曰江上楼高十二梯梯梯登遍与云齐人从别浦经年去天向平芜尽眼低寒色不堪长黯黯秋光无奈更凄凄栏干曲尽愁无尽水正东流日正西【旧志】
　　山寒亭荆门军玉泉山寒亭过客多题咏独有一篇云朔风凛凛雪漫漫未是寒亭分外寒六月火云天不雨请君来此凭栏干【旧志】
　　舜陵古杉舜陵有古杉十五左十一连理而三者一连理而二者二各植者四右四连理而二者一各植者二围可八尺稍次亦六七尺高可三百尺势俱叅天先是凡十六宁逺以修孔庙伐其一伐之日风雷震动声闻数十里工师奔仆欲絶【永州志】
　　赤塘冬青树岳武穆董师过茶陵之赤塘向有冬青树大数尺横生梗道过者难之武穆师至之夕忽自植立【旧志】
　　荔枝树三楚文献録黄冈进士奚世亮为延平守值倭宼陷城力战而死遗骸于旗亭其后子孙屡有举于乡者闻遗事倭入闽见荔枝树则折以为薪次旗亭有一红衣女子抱树而哭甚哀曰但杀我无伐吾树倭怜而去树遂存倭亦随解至今呼旗亭荔枝为红娘云核如丁香小肉甚甘美说者以亮死贼之气所畱也
　　枫人南方草木状五岭之间多枫木嵗久则生癅瘿一夕遇暴雷骤雨其树赘暗长三五尺谓之枫人越巫取之作述有通神之騐取之不以法则能化去风子王神宁逺风子王神其生或附于木或托藤菜如疣赘突出面貌类人然产处必有蜂蛇环卫人不敢近狎以汚秽涂之则雷雨暴作必净洗而后止祈求者须巫作法断截以归始以调药继以敲朴终以槌斧而后应不知其何祥【永州志】
　　斑竹述异记湘水去岸三十许里有相思宫望帝台舜南巡不返殁葬于苍梧之野尧之二女娥皇女英追之不及相思恸哭涙下沾竹文悉为之斑斑然孤竹荆州图襄阳剪山下有孤竹三年而生一笋笋成代谢常如一
　　合欢橘太平广记开元末江陵进乳甘橘上种蓬莱宫至天寳十载九月秋结实一百五十余颗颁赐大臣外有一合欢实上与妃持玩曰此果似知人意赐与卿所以合欢
　　青草槐酉阳杂俎龙阳县禆牛山有青草槐丛生高尺余花若金灯仲夏发花一本云迄千秋
　　萍实説苑楚昭王渡江有物大如斗直触至舟中昭王怪之使使问孔子子曰此名萍实吉祥也惟霸者能获之孔子归弟子问焉子曰异时儿童之謡曰楚王渡江得萍实大如斗赤如日剖而食之甜如蜜此楚之应也卷旗花湖贼杨么为岳飞所破兵皆散卷旗播野后遍地生花如卷旗之状因名【岳州志】
　　树头花宋胥偃应举时梦徐将军斩下头项作诗云昔作树头花今为冢中骨以为不祥明年徐奭榜第一人及第【旧志】
　　御赐牡丹洪武间耒阳郑汉以儒士任本县训导永乐四年复召起以老病辞许致仕赐并头牡丹一本如是嵗花盛则邑中科目多【衡州志】
　　石橊郢石城山腰有石橊一株常嵗不实每于秋闱之年结一实必发一人多寡不爽其数邑士每占之以为乡试騐【钟祥志】
　　桃防黄鹄矶石上有桃防俗传吕仙假卖桃以騐众售桃者苐云归遗穉子无及父母者吕感忿掷桃于石而去其防存【江夏志】
　　仙桃酉阳杂俎桃出郴州苏躭仙坛有人至心祈之辄落坛上或至五六颗形似石块赤黄色破之如有核三重研饮之愈众疾尤治邪气
　　桃核扇酉阳杂俎水部员外郎杜涉常见江淮市人以桃核扇量米正容一升言于九疑山溪中得苍云春秋文曜钩楚有苍云如霓围轸七蟠中有荷斧之人向轸而蹲太史唐勒以葭灰遗于地乃更灭拂之其苍云为之半灭又遗灰乃尽去之故曰唐史之策上灭苍云
　　天乐仙传明皇时道士申泰芝遇异人告以九疑山旧有天乐一部嵗久化为五野猪郡人捕之又化为五古器泰芝往求果得之扣之音律相和遂进于朝吕仙笛元郑璧吕仙亭记橘斋史右丞夙病睂癅初至馆楼上梦仙拭面而癅脱既觉往谒吕仙亭物色如所见平章呼喇岱夫人图们伦氏患头风日夜望仙祷祈巳而闻笛声皆曰仙笛也公曰仙有灵当再闻及夜笛声起墙外自是夫人起居如初
　　栁旛永乐中祈阳乡张志高妻申氏夫亡守志朝夕诵老子经不食有足物唯啖鱼蔬而已巳酉清明日忽雷电震灿云雾昼晦俄神堂中红光照耀少开霁见龛前悬一蔕三缕白物长三尺博一寸光泽温润如水桐肉有道士见之曰此天上栁旛也天将以旌善人悬之垂四十余年如新挠之不折【永州志】软幛松窻杂记唐进士赵顔于画工处得软幛图一妇人甚丽顔曰如可令生愿纳为妻画工曰余神画也此名真真呼其名百日昼夜不歇即必应之应则以百家防灰酒灌之必活顔如其言妇果下幛言笑饮食如常逾年生一子其友曰此妖也余有神剑可斩之其夕真真泣曰妾南岳仙也为人画形君又见呼既不夺君愿今忽疑妾不可更住携其子即上软幛呕出前所饮百家酒睹其幛唯添一子
　　岳州图夷坚续志周必大在京师茶店具纸画岳州图谯楼上十二时牌亦时时自换此神仙之笔也压水符董仲永之子尝游安乡县以县苦水患书符于石上立于东南隅云可压水巳而果符其言有不信者掘地穷其趾愈掘愈深趾不可见水患复兴【岳州志】
