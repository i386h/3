<!-- { "loadSidebar": true } -->
　　洞庭秋月
　　君山南来浩浩沧溟飘风之不起层浪之不生夜气既清清露斯零素娥浴水光荡金精倒霓裳之清影来广乐之天声纎云不起上下虚明
　　李白曾携月下仙烟波秋醉洞庭船我来更欲骑黄鹤直上髙楼一醉眠
　　平沙落雁
　　霜清木落芦苇苍苍羣雁肃肃有列其行或饮或啄或鸣或翔匪上林之不美惧缯缴之是将云飞水宿聊以随阳
　　阵断衡阳惜此回沙明水碧岸莓苔相呼正喜无缯缴又被孤城画角催
　　江天暮雪
　　岁晏江空风严水结冯夷翦冰乱飘洒雪浩歌者谁一篷载月独钓寒潭于焉旷絶
　　蓑笠无踪失钓船彤云黯淡混江天湘妃独对君山老镜里修眉巳皓然
　　祝融峯　　　　　　　　　　　朱　子
　　我来万里驾长风絶壑层云欲荡胸浊酒三杯豪兴发朗吟飞下祝融峯
　　莲花峰　　　　　　　　　　　朱　子
　　月晓风清堕白莲世间无物敢争妍如何今夜峯头雪撩得新诗续旧篇
　　七日岳麓道中寻梅不获十日遇雪
　　朱　子
　　三日山行风绕林天寒岁莫客愁深心期巳悮梅花约急雪无端更满襟
　　登道乡台夜归得五絶　　　　　张　栻
　　三年不作山中客才踏船舷眼便明曳杖直登千尺磴尚欣脚力慰平生
　　旧日书堂倚翠屏只今栋宇尚髙明门前恍若闻诵防防绕墙流水声
　　道傍老松髙拂青刳心取眼破何人说与往来须爱防雪霜时节看长身
　　人来人去空千古花落花开任四时白鹿泉头茶味永山僧兀自不曾知
　　湘江岁晚水清浅橘洲霜后犹青葱归舟着夜未渠进且看鱼火听疎钟
　　城南书院杂咏十六首　　　　　张　栻
　　差差竹影连波静细细荷风透屋香午寂睡余聊隠几人间何事较闲忙
　　新竹成林蕉叶青隔篱深处有蝉鸣晚凉更觉长隄静自绕荷花待月明
　　堦前树影开还合叶低蝉声短复长睡起更衣茶味永客来聊共竹风凉
　　秋风飒飒林塘晚万绿丛中数点红若识荣枯是真实不知何物是谈空
　　移得幽兰几本来竹篱深处手培栽芬芳不必纫为佩月白风清取自开
　　晚来天气更清新独倚栏干正暮春花落花开莺自语东风吹水细鳞鳞
　　无言桃栁也成阴叶底黄鹂自好音一缕罏烟清昼永韦编巻罢短长吟
　　化工生意源源在静处详观总不偏飞絮满空春不尽新荷贴水巳田田
　　莫道闲中一事无闲中事业有工夫闭门清昼读书罢扫地焚香自到晡
　　亭畔薰风尽日凉来从水面过新篁悠然便觉盈襟抱千古虞意未央
　　朝阳初上藕花香下马虚亭一味凉山鸟自呼鱼自乐谁云身世可相忘
　　睡觉西山月正平荷风不断晓凉生园中双鹤知人意巳作金风警露声
　　西风半夜摧炎暑晓看云横天际秋时序转移皆妙理唯应及早戒衣裘
　　新凉修竹意逾静初日芙蕖色倍明物态直须闲里见人情多向快中生
　　四面红蕖镜緑波晚凉奈此野情何凭城更觉看山隠入户还欣待月多
　　今年少雨菊花迟新蕋方开两三枝但得悠然真意在青山何处不相宜
　　城南即事二首　　　　　　　　张　栻
　　活泉细引忽盈沟自绕书斋防防流添得眼前无限思石桥竹坞共清幽
　　一春风雨水平湖更觉湖心月榭孤坐看白花开落遍依然山色对清庐
　　岳麓寻梅不获和元晦韵　　　　张　栻
　　眼前飞雪洒千林更着寒溪水浅深应有梅花连夜发却烦诗句写愁襟
　　秋风亭
　　江水秋风宋玉悲长官手自葺茅茨人生穷达谁能料蜡泪成堆又一时
　　元
　　太平兴国寺栢　　　　　　　　虞　集
　　凭陵霜雪鼓风雷此树相传禹手栽想见楼头黄鹤客一年一度此山来
　　明
　　过茶陵　　　　　　　　　　　解　缙
　　清江一曲弄晴晖树色山光緑染衣正好垂纶寻酒伴休官更买钓船归
　　同开府阅城　　　　　　　　　边　贡
　　睥睨连云十二楼西南形胜数荆州已教岘首为屏绕更遣巴江作带流
　　入峡　　　　　　　　　　　　詹　同
　　黄牛庙下水如白狗峡中数尺天百丈牵春上巴蜀岩花无数照江船
　　返郡书感　　　　　　　　　　谢　省
　　竹马重迎太守还年丰事简吏民闲寇君暂借终难久先有归心在故山
　　发郡中偶成　　　　　　　　　谢　省
　　解绶浮江出邵陵一麾天地鬓星星小舟荡漾空无物载得民情过洞庭
　　汉江古意　　　　　　　　　　张居正
　　汉江东流风作波南船北船愁经过舟师缩手把双桨对客唱公无渡河
　　襄阳渡头春可怜襄阳城北花含烟大隄髙楼酒初熟欢吟且驻木兰船
　　题攸水　　　　　　　　　　　杨一清
　　入画晴江晓色分东风吹碧尽成纹买舟若过三湘日应把清波弄白云
　　游南岳　　　　　　　　　　　杨一位
　　游趣深知李谪仙浮家晚泊楚江烟衡山七十二峯好一个峯头住一年
　　忆衡山　　　　　　　　　　　陈献章
　　南岳千寻云万寻丹青难写梦中心人间铁篴无吹处又向秋风寄此音
　　观羊叔子堕泪碑　　　　　　　袁宏道
　　欲知叔子恩多少但看龟趺碧浅深铜雀台中歌舞妓那能挥泪到如今
　　天圣岩　　　　　　　　　　　伍　让
　　白云居士拾瑶华来往人间岁月赊一自骖鸾轻举后满山犹带旧烟霞
　　寓花源　　　　　　　　　　　僧三休
　　隔江人唱浪淘沙月上梧桐影未斜客到浔阳谈往事青衫无泪湿琵琶
　　宋玉墓　　　　　　　　　　　颜　余
　　曾于骚赋见髙才秋本无心人自哀江树不知词客意年年霜叶下荒台
　　董孝子墓　　　　　　　　　　陈　瑚
　　孝子行佣为老亲到今双冡傍湖滨休将织绢疑天女好与千秋感路人
　　皇清
　　洞庭湖櫂歌　　　　　　　　　朱丕戭
　　白马矶前湖水深白鹤山头铁笛吟忽听女儿唱歌去山长水远杳难寻
　　岳阳十月不曾凉雷未收声虹未藏昨日江南新到客白萝衫子葛衣裳
　　緑蓑青篛碧湾边初熟黄梅雨半天结得青丝千缕网还须折栁串银鳊
　　次石碑黄鹤楼吕仙原韵二首　　卞　澍
　　石室良缘防有时仙风飘缈水之湄楼头賸得江流永逝者如斯静里知
　　一枕依稀梦破时笛声鹤泪彻江湄觉来欲识罗浮意铁笛无声鹤不知




　　湖广通志巻八十九
　　钦定四库全书
　　湖广通志巻九十
　　艺文志
　　表
　　晋
　　让开府表　　　　　　　　　　羊　祜
　　臣祜言臣昨出伏闻恩诏拔臣使同台司臣自出身以来适十数年受任内外每极显重之地常以智力不可彊进恩宠不可久谬夙夜战栗以荣为忧臣闻古人之言徳未为众所服而受高爵则使才臣不进功未为众所归而荷厚禄则使劳臣不劝今臣身托外戚事遭运防诚在过宠不患见遗而猥超然降发中之诏加非次之荣臣有何功可以堪之何心可以安之以身误辱高位倾覆亦寻而至愿复守先人敝庐岂可得哉违命诚忤天威曲从即复若此葢闻古人申于见知大臣之节不可则止臣虽小人敢缘所防念存斯义今天下自服化已来方渐八年虽侧席求贤不遗幽贱然臣等不能推有徳进有功使圣听知胜臣者多而未达者不少假令有遗徳于版筑之下有隠才于屠钓之间而令朝议用臣不以为非臣处之不以为愧所失岂不大哉且臣忝窃虽久未若今日兼文武之极宠等宰辅之高位也臣所见虽狭据今光禄大夫李喜秉节高亮正身在朝光禄大夫鲁芝洁身寡欲和而不同光禄大夫李应涖政简在公正色皆服事华髪以礼始终虽歴内外之宠不异寒贱之家而犹未防此选臣更越之何以塞天下之望少益日月是以誓心守节无茍进之志今道路未通方隅多事乞留前恩使臣得速还屯不尔留连必于外虞有阙臣不胜忧惧谨触冐拜表惟陛下察匹夫之志不可以夺
　　唐
　　荆南谢上表　　　　　　　　　张　说
　　伏奉二月二十五日制书除臣荆州大都督府长史拜命荒服浮舟遄泝以今月十七日到州上讫山列楚望水横南纪徳非羊祜迹谢宋均何以镇静流亡攘除猛虣臣说申谢臣宿滥宸眷累尘荣奬福过生灾至刚多缺一辞庭阙已涉五年不有自白之书竟无因人之请天光烛照云雾顿披窘鳞更跃铩翮仍翥揣分瞻恩何阶及此媿乏才能不足宣扬皇风敢竭心力少冀上酬元造
　　代伊仆射谢男宥授安州刺史表　吕　温
　　雷惊里巷日照闺门宠命自天战局无地臣诚惧诚感顿首顿首臣闻惟君任臣固无虚授知子者父敢私不才臣顷者伏以圣政维新时清无事遂絶指纵之望求申念主之诚陛下以臣统兵歳深周陟艰险长三军之子弟积百战之疮痍将有去留念其情义理资感励事贵便安爰勅臣男试总戎务臣虽训之以义教之以忠而钝拙有涯防磨靡及童儿代斵每怀伤手之忧小子在边曾靡折之喜将何遽膺宠数荐沐恩光直授竹符就加金组且祁午之为军尉父已悬车陆抗之将父兵子非防服岂比臣身居端右男领方州鸣玉会朝朱轓行县焜耀中外超冠古今名数之乐何如人臣之事斯极千载至公之运独被殊私万物咸遂之辰先防曲泽沥肝呈胆莫尽微诚毁族殒身不足为报
　　代永州韦刺史谢上表　　　　　柳宗元
　　伏奉某月日制书除臣永州刺史以某月日到州上讫受命若惊临职弥惧臣某诚惶诚恐顿首顿首臣以无能累更事任神州赤县实所备尝过量逾涯每深兢惕不惟圣恩推泽滥驾朱轮禄秩徒增讵施乳哺之惠服命虚受寜兴襦袴之谣况此州地极三湘俗防百越左袵居椎髻之半可垦乃石田之余旷牧守于再秋弥骄犷俗代征赋于三郡重困疲人分灾本出于一时积弊遂逾于十稔抚安未易知法出而奸生子育诚难惧力劳而功寡夙夜忧切不敢遑宁谨当宣布天慈奉扬神化以日系月傥或有成少禆恺悌之风因答生成之造
　　黄州刺史谢上表　　　　　　　杜　牧
