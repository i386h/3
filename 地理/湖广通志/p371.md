<!-- { "loadSidebar": true } -->
　　我观天地之大也文人往往谈风雅汉魏三唐宋元明诗巻何多才何寡墨池如海纸竟天苦欲自附古作者不有横截今古之竒才总然顚沛骚坛下永宁高士王先辈少负诗名罕其配世家英絶早升堂千人万人皆自废荏苒卅载困诸生八阵空教纵复横同学少年方建节【李嵩岑】先生一第竟无成诗能穷人穷益工牢骚羞与众人同南面北城寻真乐消受霁月与光风长年待次贡春官蹇驴襆被上长安胸中诗与河山壮宫阙嵯峨纵大观布衣暂作帝乡客贵人满目云泥隔此心不染九陌尘此身懒过五侯宅新诗一巻坐匡牀谁其赏者施【愚山】与王【山长】宋元之诗今得令独许侗翁逼盛唐两公当代之诗史一序一评屈一指有人知已真不恨先生从此归休矣归卧先人之草庐断垣风雨无完居寂寞苍苔人罕到穷年抱膝自晏如笥稿重将子细删行行珠玉压人寰一家言是千秋事笔削犹然付藕湾【张长人】惜哉紫芝【刘千里芝在堂集】白茅【顾赤方白茅堂集】今已槁惟有藕湾称遗老涂窜二典抹生民为公日夕穷搜讨今年我自齐昌至欲向扬云问难字岂料忘年爱不才相与赏竒析疑义斜阳树杪为止宿床头不厌酒频漉先生不饮看人醉醉乡中人何碌碌灯火裵回兴未防检得新编授余读一读再读絶妙词三君子【施王张】皆不我欺彷佛新荷经雨后想见梅花破雪时更深月白几忘眠命我索句写长笺才子落笔在云烟非曰能之愿学焉自笑称诗元草草知名之士眼中少所记古来诗人亦不多尺管窥天天岂小但记古诗中有刀剑几杖之铭有南风卿云之章请以虞帝为诗中帝请以周王为诗中王又记古诗中有零雨常华之作有龟山猗兰之辞请以家相为诗中相请以先师为诗中师今与先生约敬奉三百五篇孔选定本为盟主诗传诗序之贤坐两庑后来谁堪陪末纪楚有屈宋晋有陶潜唐有李白与杜甫此外诸子但纷纷宫墙数仞皆不与愿与先生诗中得妙悟不受三代以下诗人悟率意长吟笔有神胡为乎趋亦趋而歩亦歩有时放眼乾坤内诗思忽豪举当得玉环为我捧研飞燕为我起舞有时寸心苦未平慷慨欲谁语当得杜黙为我放声正平为我挝鼓时而江山寻逸事云树写闲心当得湘中老人为吹篴海上先生为鼓琴时而游于方之外招招须我友当得王皇门下【葛白叟】为布席匡山道人为沽酒噫吁嘻先生真能许吾否百篇何须饮一斗得之于心寓之手先生横矛跃马导其前我属键从其后不是诗圣亦诗狂先生真能许吾否
　　月夜登赤壁戏柬张畊石胡羽彤两孝亷
　　陈大章
　　长江断岸千仭悬吴楚一气相廻旋岩前虬虎万突兀怪藤老树飞相攒穷秋静夜莽萧瑟而我支离攘臂乎其间举头不见横江鹤明月直挂西南天我来吴会山水窟金庭玉室长留连到此划然一长啸运斤五岳轻人寰觧衣醉倒呼玉局平地巳作羽化仙灯火熹微人迹絶戍楼鼓角声凄然张子工文室悬罄胡君授经厨无烟想见夜深耿不寐捜竒角胜耸两肩径拟襆被来问字严城咫尺寻无縁寒乌哑哑栖复起病眼强合心悁悁明朝握手应大笑定诧老狂殊未痊
　　过洞庭　　　　　　　　　　　夏立中
　　天地形如卵就中谁开斵倚棹登鸿防势若坐空殻当空白日浮又疑玉在璞八柱何穹窿二仪启帟幄世人每笑张骞幻安得乘槎到河汉今日防茫接太虚仰视河汉犹有岸天荡荡水悠悠乡闗目断不胜愁我来汉江溯流六百里万山到此忽然止回顾君山数防青飘飘出没如萍芷淼然西望更无穷不识坤舆还有几野雾天涯近悲风日暮催猋驰飞骤雨腾踏走惊雷巨灵怒逐千峯滚河伯奔鸣万马来我欲上观开辟运更欲下捜刼灰烬长叹百年中扰扰劳方寸谁知竟日里早巳窥絪緼窥絪緼在须臾致身缥渺入云衢此去更登衡岳顶堪嗟牖下书生终日观天如在井
　　挽都阃宣忠烈　　　　　　　　张三异
　　扬青史发皓齿都阃将军英烈子坐镇鄂城清似水四郊不见妖氛起军容正资刁斗习岂意小丑如猬集拔剑猖狂逐队行九门大开兵不戢黒云压城城欲摧中丞见逼旂旄頽大声疾呼百不应挥戈无复定蛮才势促如縁木蹲躅空扪腹一木实难支枉效秦庭哭壮气弥天作阵云忠肝视死如归宿君不见眼光堕饮白七撚拳透背龈穿齿问谁担爵报主恩问谁食禄为国死谁与名臣共杀身谁为都阃独成仁青史芬宣将军
　　衡邑隂雨连月自进山祀庙忽大晴霁次昌黎谒
　　庙韵　　　　　　　　　　　吴士玉
　　岳云畴昔开韩公众峯突兀鸿蒙中潜心黙感防若响意气与岳争豪雄我行奉使来楚境重隂积晦知安穷山邑候馆驻使节中夜犹作雨与风飞檄致斋饬祀事精白窃觊神明通晨发忽喜烟雾散飘飘黄纛翻长空阵云卷出五峯秀锦绣绚日春光融古松参差过岳市仙璈导入朱陵宫
　　御书亭前呼嵩毕仰瞻
　　天藻云霞红斋房邃穆凛
　　帝训矢诚与敬殚厥衷省牲维谨将事肃祼荐恪秉清明躬起视星芒烛殿宇神用享锡万福同邦人连月正祈霁丰穰有兆卜嵗终时旸曰乂应皇极小臣何力贪天功岳色向晩转澄碧纎翳净絶无朦胧携笻径上祝融顶芙蓉紫盖随西东
　　望岳麓　　　　　　　　　　　涂天相
　　衡岳巨灵撑南服回雁为头岳麓足松杉千树踝间毛怪石嶙峋胫骨蹙一臂能容千佛坐一掌卧抵湘水促秦王鞭之不肯行愚公徙之独蹜蹜洞庭春雨溢湘江从容直下湘江浴脚跟跕定穏如山讵向红尘轻鹿鹿千岩万壑血脉流指缝攒簇苍筤谷寄语登临选胜者细防筋节须彳亍莫将防歩乱飞扬怒触山灵摇颠扑












　　湖广通志卷八十五
　　钦定四库全书
　　湖广通志卷八十六
　　艺文志
　　五言排律
　　唐
　　西使兼送孟学士南游　　　　　卢照隣
　　地道巴陵北天山弱水东相看万余里共倚一征篷零雨悲王粲清樽别孔融徘徊闻夜鹤怅望待秋鸿骨肉楚秦外风尘闗塞中唯余剑锋在耿耿气成虹
　　春晚从李长史游岳麓道林　　　骆賔王
　　幽寻极幽壑春望陟春台云光栖断树林影入江杯古藤依格上野径约山隈落叶翻风去流莺满树来兴防荀御动归路起浮埃
　　使过襄阳登鳯林寺山阁　　　　宋之问
　　香阁临清汉丹梯隠翠微林篁天际宻人世谷中违苔石衔山洞莲舟泊钓矶山云浮栋起江雨入庭飞信美随南国严程限北归幽情不可再留歩惜芳菲
　　岳州作　　　　　　　　　　　张　说
　　水国生秋草离居早及山川临洞穴风日望长沙土物南州异闗河北望賖日昏闻怪鸟地热见脩蛇逺人梦归路瘦马嘶去家独有江潭月徘徊恋物华
　　冬中至玉泉山寺属穷隂氷月崖谷无景及仲春
　　行县复往焉故有此作　　　　张　说
　　灵境信幽絶芳时重暄妍再来及兹胜一遇非无縁万木柔可结千花敷欲然松间鸣好鸟林下流清泉石壁开精舍金光照法筵真空本自寂假有聊相宣复此灰心者仍追巢顶禅简书虽有畏身世亦俱捐
　　游洞庭湖　　　　　　　　　　张　说
　　平湖晓望分仙峤气氛氲鼓枻乘清渚寻峯弄白云江寒天一色日静水重纹树坐参猿啸沙行入鹭羣縁源斑篠宻挂径緑萝纷洞穴传虚应枫林觉自薫双童有灵药愿取献明君
　　岳州西城　　　　　　　　　　张　説
　　水国何辽旷风波遂极天西江三纪合南浦二湖连危堞临清境烦忧暂豁然九围观掌内万象阅眸前日去长沙渚山横云梦田汀葭变秋色津树入寒烟潜穴探灵诡浮生揖圣仙至人今不见迹灭事空传
　　岳州宴姚绍之　　　　　　　　张　说
　　逺莅长沙渚欣逢贾谊才江山疲应接风日复晴开江树云间断湘山水上来近洲朝鹭集古戍夜猿哀岸芷含苍蕚汀蒲秀紫台月余偏地赏心尽故人杯自我违京洛嗟君此泝洄容华因别老交旧与年頺还见长沙陌朝宗实盛哉
　　寓荆州登郡楼　　　　　　　　张九龄
　　天宇何其旷江城坐自拘层楼百余尺迢递在南隅暇日时登眺荒郊临故都累累见陈迹寂寂想雄图古往山川在今来郡邑殊北江虽入郑东距岂防吴几代传荆国当年敌陜郛上流空有处中土复何虞枕席夷三峡闗梁豁五湖承天无异境守隘莫论夫自罢金门籍来参竹使符端居向林薮微尚在桑榆直似王陵戅非如寗武愚今兹对南浦乘燕与双鳬
　　南还湘水言懐　　　　　　　　张九龄
　　拙宦今何有劳歌念不成十年乖夙志一别悔前行归去田园老倘来轩冕轻江间稻正熟林里桂初荣鱼意思在藻鹿心懐食苹时哉尚不达取乐遂吾情
　　陪张丞相自松滋江东泊渚宫　　孟浩然
　　放溜下松滋登舟命檝师讵忘经济日不惮冱寒时洗帻岂犹古濯缨良在兹政成人自理机息鸟无疑云物吟孤屿江山辨四维晚来风稍冬至日行迟猎响惊云梦渔歌激楚词渚宫何处是川溟欲安之
　　过吴张二子檀溪别业　　　　　孟浩然
　　卜筑依自然檀溪不更穿园林二友接水竹数家连直取南山对非闗选地偏卜邻依孟母共井让王宣曽是歌三乐仍闻咏五篇草堂时偃曝兰枻日周旋外事情都逺中流性所便闲垂太公钓兴发子猷船予亦幽栖者经过窃慕焉梅花残臈日栁色半春天鸟泊随阳雁鱼藏缩项鳊停杯问山简何似习池边
　　过南岳入洞庭湖　　　　　　　杜　甫
　　洪波忽争道岸转异江湖鄂渚分云树衡山引轴轳翠牙穿裛浆碧节上寒蒲病渴身何去春生力更无壤童犁雨雪渔屋架泥涂欹侧风防满微防水驿孤悠悠廻赤壁浩浩畧苍梧帝子留遗恨曹公屈壮图圣朝光御极残孽驻艰虞才淑随厮养名贤隠鍜鑪邵平原入汉张翰后归吴莫悮啼防数危樯逐夜乌
　　廻棹　　　　　　　　　　　　杜　甫
　　宿昔试安命自私犹畏天劳生系一物为客费多年衡岳江湖大烝池疫厉偏散才婴薄俗有迹负前贤巾拂那闗眼瓶罍易满船火云滋垢腻冻雨裛沉绵强饭莼添滑端居茗续煎清思汉水上凉忆岘山巅顺浪翻堪倚廻防又省牵吾家碑不昧王氏井依然几杖将衰齿茅茨寄短椽灌园曽取适游寺可终焉遂性同渔父成名异鲁连篙师烦尔送朱夏及寒泉
　　长沙早春雪后归临湘水呈同游诸子
　　刘长卿
　　汀洲暖渐緑烟景淡相和举目方如此归心岂奈何日华浮野雪春色染湘波北渚生芳草东阿变旧柯江山古思逺猿鸟暮情多君问渔人意沧浪自有歌
　　自道林寺西入石路至麓山寺过法崇寺故居
　　刘长卿
　　山僧候谷口石路拂莓苔深入泉源去遥从树杪回香随杳霭散钟过白云来野雪空斋掩山风古殿开桂寒知自发松老问谁栽惆怅湘江水何人更渡杯
　　行至汉川作　　　　　　　　　李嘉祐
　　异县非吾土连山尽绿篁平田出郭少盘垅入云长万壑归于汉千峯划彼苍猿声乱楚峡人语滞巴乡石上攒椒树藤间养蜜房雪余春未暖岚解昼初阳征马疲登顿归防爱茫坐欣沿溜下信宿见浮桑
　　湘灵鼓瑟　　　　　　　　　　钱　起
　　善鼓云和瑟常闻帝子灵冯夷空自舞楚客不堪听苦调凄金石清音入杳防苍梧来怨慕白芷动芳馨流水传湘浦悲风过洞庭曲终人不见江上数峯青
　　过洞庭　　　　　　　　　　　李　屿
