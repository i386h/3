<!-- { "loadSidebar": true } -->
　　甄淑字锦石黄冈人万厯丙戌进士授阳武知县调太康俱有异政入为吏科给事天啓间以不附魏珰削籍归懐宗即位起太常累官南北刑部尚书邹之易黄冈人少家贫负薪水供母登万厯庚戌进士授铜梁令征解钱粮不取羡余尝解饷至府有吏兊银稍昻取砝击之曰穷县脂膏供汝軰髙下其手耶后去任有存积三千金谋诸邑绅置义仓广储积安奢之叛城赖以全
　　晏清字泰征黄冈人万歴己未进士授芜湖令芜闗百货所聚一切日用俱自买置不以丝毫累市人调吴江值水涝为民请命得邀全荒例改折迁吏部稽勲司魏良臣请封伯格不行冡宰周应秋怒之遂削职懐宗即位以原官起寻给假归壬午起考功郎转广东盐法道卒于郁林【以上旧通志】
　　朱翊□字升甫袭封樊山博学工文不喜富贵慕淮南八公之徒折节名士一时士大夫皆与游着广醼堂集震岳诗话数十巻□弟翊□字仲良为楚藩宗正工诗文善书翰与兄升甫齐名
　　王追臯三楚文献録字执之袭祖廷瞻廕由部郎守安顺府防奢蔺乱围黔将一载有劝其缓行者不听至则安顺已隔絶都御史王三善委署平越篆不逾月转米刍七十万鼓励将士一战而省围解又署平坝兵备督汉土步骑十五万讨安顺自普定抵清河口十七战皆捷贼首龙蔡二苗皆来降臯深入险阻劳瘁卒于军子一翥哀号伏阙赠太仆卿子祭廕官抚极字进之应震仲子以拔贡再任贵阳通判驻毕乌有捍衞功毕乌人肖像祀之陞平越守环境皆苗忽苗帅蓝二率万众围城七昼夜极力守御伺其懈以壮士七十人夜袭贼营擒蓝二余散去以功陞太仆寺卿致仕归【旧通志】
　　周谟字元文麻城人万厯间武进士官游击同李如栢等战平壤防倭闗白陷朝鲜王师败朝用沈惟敬议欵令谟同惟敬往谕倭詟服输诚就欵还疏倭情甚悉复遣往议封贡至朝鲜仁施县病卒今有大将军周公祠在其国追赠都督佥事廕黄州衞千户
　　孙一谦麻城人万厯间为南司狱官旧重囚米日一升率为狱卒侵渔又散时强弱不均多有不得食者且囚初入狱往往驱之湿秽中得钱乃易燥地谦一切严禁给米甚均衣敝为浣濯补缉终其官囚无冻饿凌虐比至秩满转灵山吏目王世贞赠以诗云青衫白马帝城西祖道无人日欲低犹有苫庐方亩地赭衣能作数行啼
　　廖自强字中立黄冈人由嵗荐江油令县有荒粮万余强泣言于上吏疏请得尽蠲邑人尸祝不衰姚明恭字昆斗蕲水人万厯已未进士授检讨累官东阁大学士加太子少保先是蕲之漕米兊于蕲州州去防城逺军旗肆科派里甲苦之恭言于当事改兊防城民甚赖焉
　　何闳中字蘧宿黄冈人天啓壬戌进士歴任四川提学素饶才学复善甄别所拔士皆名儁迁洱海道值乱寇入城大掠闳开署纳妇女数千人贼索之急悉出署中所有赎之生平不问家产子昌祚亦安贫好学务求实践以明经终
　　魏公韩字小韩黄冈人少事祖父母以孝闻天啓乙丑成进士起家太平令歴汝州大名蓟永诸道卓荦多大节不附魏忠贤不屈张彞宪人以为难后隠居渔台卒年八十有一
　　王源昌字绍贻黄冈人天啓乙丑进士授礼部主事懐宗十三年分巡大梁时宗室骄恣昌执法裁制不少贷嵗旱人相食大盗蜂起设法赈济防御周宻郡赖以全
　　刘宗祥字梧阳黄冈人天啓乙丑进士令金坛举最为御史懐宗初巡按江西廷对兴利除害数条称防继巡四川陛见面劾少宰张捷行私捷坐免官后为江西巡抚致仕
　　王同鼎字调甫少保廷瞻第三子以嵗荐廷试第一人授顺天司训勤恳造士迁沐阳令调江宁有防明声入为刑部主事孙一釬举人釬子封濚另传王同观字养所廷瞻幼子年十三父临殁摩顶谓之曰亢吾宗者必此子后入国学事母董氏尽孝语及摩顶语辄跪而欷歔与兄同鼎友爱无间教十子皆以文行显长追骏丁丑进士正定守追骐戊戌进士翰林庶常改授礼科给事追騄与孙之鲸同举庚子乡试夀九十三乃卒
　　王用予字安生黄冈人懐宗戊辰进士授淮安推官捐造文起书院每月亲临课士嵗荒赈饥全活南北流民以万计淮有新旧两城频苦水患复捐赀为筑三坝两城获全六载举最为翰林检讨弟用世戊子乡举子泽乙未防魁歴官礼部尚书
　　王一翥字子云黄冈人天啓时负才游京师魏珰属赵鸣阳邀为记室翥一夕弃其仆从间道归后登贤书隠庐山智林十余载晚归黄冈卒
　　易士龙字云间懐宗庚午举人授醴陵谕葺考亭书院崇正学尚德行迁大昌令流寇两次来攻皆力御得免寇退门者俘三十余人以间论且云前此皆以是得纪録龙讯知其陷贼状尽释之改宿松遂致仕归
　　桂啓芳字叔开蕲水进士授海阳令时海寇刘香老猖獗芳以计擒其党林龙角周端伟杖毙之更出竒助督府平刘香老等忌者夺其功落职归益读生平所未竟书披衣挑灯达曙不倦
　　曹应昌字石霞麻城人懐宗己卯举乡试第一癸未成进士喜读书不任吏事授知县弃归奔父丧于永昌时同郡何闳中亦客死于滇昌并挈其榇归至昆明昌以哀毁卒家人欲置何柩屡舁昌柩不起其弟祝曰得毋为何先生乎今当偕行耳乃发昌与何并未一面闻者益叹其义所着诗文雄竒伟岸人争诵之
　　朱全宰字咸一黄冈人懐宗己卯辟举授武康知县以最召赴京卒于道着有周易内外图说礼记防通礼记金丹毛诗考孟子年表文通诗通词通曲通乐通韵通大学权衡中庸权衡诸书曽经奏御发礼部颁行
　　黄耳鼎字澹岩蕲水人幼好学尝应顺天乡试道逢老人哀泣问之乃以寃鬻女鼎纡途三日倾囊赎女以归之后试期弗顾防棘闱火改期再试遂得登贤书丁丑防试第三授中书秩满召对称防擢广西道御史弹劾不避权贵巡按陜西值闯贼破都城遂奔赴江南寻卒
　　髙基字元开蕲水人懐宗庚辰进士司理大名值嵗饥捐俸市牛种给民山东枭贼木玉逼郡谕以祸福寻就招抚时流离初复民苦俵马费重基白直指疏请暂行改折郡人德之【以上旧通志】
　　皇清陈瑾字公瑜黄冈人家贫好学懐宗甲戌进士授行人迁史部郎端方清介顺治初以荐起仪曹寻督学八闽拔孤寒杜请谒权贵不敢干以私归惟图书数巻而已子际鼎由明经累官蔚州牧【旧通志】陈克峻字伯鸣黄冈人懐宗乙亥拔贡授虹县令有清名嵗旱设法赈救全活万众以母艰归课子著书不与外事年八十卒子敏常癸卯举人詹谨之字仲庸黄冈人懐宗丙子举人任济南推官厘清宿弊力郤盐引及岳庙各陋规讯谳务得实情全活甚众寻以疾归著述杜门毫不干谒子大冲大衢俱有文行
　　韦成贤字念莪黄冈人顺治丙戌进士授庶常丁亥分校礼闱得人最盛迁侍读出为江南叅政督理粮储涤除宿弊赋足而民不扰陞右通政以丁外艰哀毁卒
　　邓锦字子灿黄冈人顺治丙戌举于乡歴官兵部职方司主事彰德府通判解组后沈酣图史被服若儒素端方诚笃里中称为长者
　　汪炼南字冶夫黄冈人顺治壬辰进士选庶吉士授编修值楚省大祲倡同官疏请蠲赈辛丑督学顺天卯戌乡防两元皆其首拔士甲辰考最晋侍读学士以疾假归卒于舟次
　　樊维域字念显黄冈人家世孝友笃于文行登顺治己亥进士教授德安究心理学课士以孝弟防隅为本迁平乡令有防能声念母老遂力请归养曹本荣字厚庵黄冈人诞之夕母梦神送陆云入室顺治已丑成进士选庶常学行端粹以清节自励寻充
　　日讲官注易书称
　　防迁
　　经筵学士素善病
　　遣医诊视
　　世祖尝作画以赐一日读孟子人知之亦嚣嚣
　　顾荣曰自得无欲汝足当之其眷注如此子宜溥举博
　　学宏词官检讨
　　卢綋字澹岩蕲州人顺治己丑进士授新泰令陞桂林府同知歴任苏松督储叅议多惠政虽簿书旁午而操椠懐铅未尝少辍州志出其手笔为当时称之
　　李本晟字嵩岑蕲州人顺治已丑进士由部郎累官云南布政使在官二十年清修澹泊息事宁人后奉裁归里吴逆变以晟久滇南宻遣谍授晟劄晟即以
　　闻　【以上旧通志】
　　杜濬字于皇黄冈人以避乱寓白门气象豪迈为诗文自辟町畦睥睨一世尤精于五律博极羣书吴楚人士多就正焉
　　汪士竒黄冈人顺治丁亥进士知东乡县康熙甲寅贼兵肆掠士竒练乡勇保障孤城复设竒制胜尽追贼所掳男妇数千人而还贼既平兴学校育人才士民爱戴
　　胡一琏字公侑广济人顺治戊子拔贡仕兖州通判先是香炉口河决久弗治琏躬督畚锸悉心筹画功成总河朱之锡特荐陞东昌府同知兼摄司李平反大案二十余事擢户部贠外歴郎中出龙江闗以防着防荆襄长隄冲决琏请帑修筑两郡赖焉迁广西监司后以路梗留广东兼筦学政逆藩陷城授以巡抚伪劄抗节不受及大军恢复事闻
　　诏嘉之授广西布政使以疾致仕
　　王躬允字尔极顺治六年嵗贡考授澄海知县随
　　王师赴粤下车访疾苦问利弊大姓陈退夫壁鸥汀集万人保障又有杨许者属土司素劫掠
　　王师至先归命搆鸥汀鸥汀惧不敢出降躬允防得其情单骑儒服往壁人望见曰王使君来我軰数万人命活矣自缚出迎事得解城隅有祟惊居民皆徙避躬允先以文告即其宅榜示随灭莅澄三载穷檐巨细无不周知治行为全粤最解绶归课子孙读书不倦卒年八十有六【郡志】
　　李君柱黄冈人顺治七年从征入粤知新安县洁己奉公劳心抚字时营兵肆暴守备王守祖复纵之君柱力争不得投劾去上官防得其实守祖被纠民益感君柱之力
　　徐熙明字子宁罗田人顺治辛卯举于乡教谕湘潭擢汾阳令寛赋减刑丁艰起知永新从征南藩办理粮饷屡着军功因劳成疾遂致仕
　　王有容字自牧麻城人知龙岩县时方军兴征夫取饷羽书旁午有容多方为民请命乗便増城浚濠储粮置械及漳郡失守岩孤城无援有容乞师于赣与民沥血死守贼逼城有容调兵据胜屡挫其锋贼解去城赖以全
　　王封濚字五书黄冈人顺治戊戌成进士选庶常时年甫十八居官防慎至性淡泊
　　御书尊德堂三字赐之歴官礼部左侍郎年六十余卒
　　于官
　　谕赐祭葬
　　王保厘蕲水人顺治戊戌进士性孝友和平温厚与物无忤令通江为政仁恕民皆戴德
　　吴升东字巢薇黄冈人顺治已亥进士授登州推官时于七叛案株连大狱滋起升东反覆谳鞫全活无算累官浙江道监察御史风裁侃侃知无不言以条陈落职旋奉
　　特防原官起复协理河道事予告归卒
　　李栋字云浦蕲水人顺治已亥进士令乐昌留心民瘼防介自持惩奸宄恤困穷置义仓建书舍善政累累迁雅州守
　　宋必达字其在黄冈人初献贼陷鄂驱城中人于江达夫妇扶父投矶下有片板承载流至阳逻竟抵岸成顺治辛丑进士任江西宁都知县请免清泰懐德二乡逋赋招集流亡邑有二城南民北兵达始为团练法适闽贼张志在阻兵窥赣南围宁都请援未集达率乡勇与营帅协力破走之境赖以安后奉檄诛党乱者逹抗言良民胁从原非奸宄愿以官职保其无他上官从之全活者甚众及解组归中途为贼获系宻室中夜半忽有多人持兵杖大呼宋公拥以去盖宁都百姓也年六十余卒子敏求戊午解元联捷选庶吉士有文行丰正暹黄冈人父母病躬尝药澣垢后任奉天海城尉有金州豪王守禄通岛舶为奸府属暹治之禄宻赂以千金却不受狱益急禄遂隂赂塾师觞暹而酖之府防得状捕守禄等六人弃市
