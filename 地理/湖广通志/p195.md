<!-- { "loadSidebar": true } -->
　　岳飞宋史列传字鹏举汤阴人绍兴元年权知潭州兼权荆湖东路安抚都总管时贼曹成拥众十余万由江西歴湖湘据道贺二州诏付飞金字牌黄旗招成成闻飞将至惊曰岳家军来矣即分道而遁飞至茶陵奉诏招之成不从飞奏比年多命招安故盗力强则肆暴力屈则就招茍不略加勦除蠭起之众未可遽殄许之飞入贺州境得成谍者缚之帐下飞出帐调兵食吏曰粮尽矣奈何飞阳曰姑反茶陵己而顾谍若失意状顿足而入阴命逸之谍归告成成大喜期翌日来追飞命士蓐食潜趋绕岭未明己至太平塲破其砦成据险拒飞飞麾兵掩击贼大溃五年除荆湖南北制置使命招捕杨么张浚都督军事欲俟来年议之飞曰八日之内当俘诸酋遂如鼎州黄佐招杨钦来降飞喜曰杨钦骁悍既降贼腹心溃矣表授钦武义大夫礼遇甚厚乃复遣归湖中两日钦説余端刘诜等降飞诡骂钦曰贼不尽降何来也杖之复令入湖是夜掩贼营降其众数万么负固不服方浮舟湖中以轮激水其行如飞旁置撞竿官舟迎之輙碎飞伐君山木为巨筏塞诸港汊又以腐木乱草浮上流而下择水浅处遣善骂者挑之且行且骂贼怒来追则草木壅积舟轮碍不行飞亟遣兵击之贼奔港中为筏所拒官军乗筏张牛革以蔽矢石举巨木撞其舟尽壊么投水牛臯斩之飞入贼垒余酋惊曰何神也俱防飞亲行诸砦慰抚之纵老弱归田籍少壮为军果八日而贼平张浚叹曰岳侯神算也吕颐浩宋史列传字元直湖南安抚制置大使兼知潭州时郴衡桂阳盗起颐浩遣人悉平之
　　薛弼宋史列传字直老温州永嘉人登政和二年进士靖康初改湖南运判杨么据洞庭寇鼎州命岳飞讨之么陆耕水战楼船十余丈官军徒仰视不得近弼曰彼之所长可避而不可鬭今天旱湖水落洪连筏断江路藁其上流使彼之长坐废而精骑直捣其垒则破壊在目前矣飞曰善兼旬积冦尽平进直秘阁时道殣相望弼以闻帝恻然命给钱六万缗广西常平米六万斛鄂州米二十万斛赈之民赖以苏再知荆南桃源剧盗伍俊既招安复谋叛弼许俊以靖州俊喜曰我得靖则地过桃源逺矣俊至则斩以徇辛次膺宋史列传字起季莱州人除直秘阁湖南提刑先是湖南贼龙渊李朝拥众数万据茶陵次膺既扺长沙贼势方张即单车趋茶陵擒贼骁将戳之募贼党毛义龙麟等赍榜谕以朝廷务欲招安宜亟降待以不死龙渊李朝相继降仍请料精鋭可得禁旅万余次膺笑曰是皆吾民正当弃兵甲持耰锄趣令复业奏茶陵为军
　　何异宋史列传字同叔崇仁人湖南转运判官偶摄帅事蛮侵扰邵阳异募山丁捕首乱者蒲来矢以众来降
　　虞允文宋史列传字彬甫仁寿人乾道三年知枢宻院事使蜀过郢奏筑黄鹰山城过襄奏修府城辛弃疾宋史列传字幼安歴城人乾道中知潭州兼湖南安抚盗连起湖湘弃疾悉讨平之遂奏疏曰比年李全赖文政陈子明李峒相继窃发皆啸聚千百杀掠吏民至烦大兵剪灭良由州以趣办财赋为急吏残民而州不问县以竝缘科敛为急吏残民而县不问民不为盗去将安之今年剿除明年刬荡譬之木焉日刻月削不损则折望陛下申饬州县以恵养元元为意有违法贪冒者使诸司各扬其职无徒按举小吏以应故事诏奬谕之又以湖南控带二广与蛮獠接连武备空虚复奏疏乞依广东摧锋荆南神劲福建左翼例别剏一军以湖南飞虎为名止拨属二牙宻院専聴帅臣节制调度庶使蛮獠知有军威望风慑服诏委以规画廼度马殷营垒故基起盖砦栅招歩军二千人马军五百人傔人在外战马铁甲皆备先以缗钱五万于广西买马五百匹诏广西安抚司嵗带买三千匹枢府数沮挠之弃疾行愈力卒不能夺经度费钜万计弃疾善干旋事皆立办议者以聚敛闻降御前金字牌俾日下住罢弃疾受而藏之出责监办者期一月飞虎营栅成违坐军制如期落成开陈本末绘图缴进上遂释然时秋霖防月所司言造瓦不易问须瓦防何曰二十万弃疾曰勿忧令厢官自官舎神祠外应居民家取沟□瓦瓦不二日皆具僚属叹服军成雄镇一方为江上诸军之冠孟珙宋史列传字璞玉随州人宗政子初宗政援枣阳困敌中珙突阵脱之理宗立累功至左右綂制绍定元年创平堰于枣阳使军民分屯是年收十五万石六年以破金将武仙功授鄂州江陵府副都綂制同元将布展共攻葵遂灭金端平三年知黄州增埤浚隍搜讨军实边民归者日众厚加赈贷元兵掠荆湖郡守皆委去珙循环徃来破砦二十四还民二万嘉熈四年进京湖安抚制置使淳祐二年加封汉东郡公兼知江陵府登城叹曰江陵所恃三海倘渐变为桑田敌鸣鞭而至无所限隔廼修复内隘十一别作十隘于外又障沮漳水而东之绕城北入汉三海遂通为一渺然巨浸土木之工百七十万民不知役时蜀士聚公安襄士聚郢渚珙作两书院以没入田庐之使有所教养请帝题其榜后因有宻通降欵者白于朝不从叹曰三十年收拾中原人今志不克伸矣遂病革卒于江陵府治讣至帝震悼赠太师封吉国公諡忠襄庙曰威爱
　　江海建安人元符间襄州太尉宋史孟珙传珙帅师向金南门万众竞登大战城上门四开招布展入江海执其参政张天纲以归
　　马寻宋史陈太素传寻须城人举毛诗学防知汝襄等八州襄州饥人羣入富家掠囷粟狱吏鞫以强盗寻曰此脱死耳其情与强盗异奏得减死论著为例李椿宋史列传字夀翁永平人初知鄂州请行垦田复户数千旷土大辟移湖北漕适嵗大祲官强民赈粜且下其价米不至益艰食椿损所强粜数而不遏其直未防米舟凑集价减十三每行部必前期戒吏具州县所当问事列为籍单车以行所至取吏卒备使令凡以例致馈一不受请下诸道为式召为吏部郎迁左司复请外除直龙图阁湖南运副请减桂阳军月椿钱万二千缗损民税折银之直民刻石纪之后知潭州湖南安抚使至则抚摩凋瘵气象一如盛时复酒税法人以为便嵗旱发廪蠲租粜常平米活数万人潭新置飞虎军或以为非便椿曰长沙一都防控扼湖岭镇抚蛮猺二十年间大盗三起何可无一军亦在驭之而己
　　宇文绍节宋史列传字挺臣广都人孝宗时以华文阁学士湖北京西宣抚使知江陵府统制官髙悦肆为杀掠逺近苦之绍节杖杀之兵民懽悦
　　韩彦直宋史列传字子温世宗子乾道初总领湖北京西军马钱粮兼发运副使寻知襄阳充京西南路安抚使七年授鄂州驻劄御前诸军都綂制条奏军中六事备器械增战马革滥赏厉竒功选勇畧充亲随朝廷多从之又令綂制以身帅骑兵披甲徒行日六十里使习于歩战事闻诏三衙江上诸军仿行之项安世宋史列传字平父光宗时为湖广总领防宣抚使薛叔似罢金围德安益急诸将无所属安世不俟朝命径遣兵解围髙悦等与金力战获将安世第其功以闻
　　刘甲宋史列传字师文摰之后淳熙二年进士知江陵府湖北安抚使谓荆州为吴蜀之脊髙保融分三流潴之以为三海葢保江陵之要害也即因遗址复筑亘四十里
　　朱熹宋史列传字元晦婺源人光宗时以秘阁修撰知潭州防洞獠扰属郡遣人谕以祸福降之申勅令严武备戢奸吏抑豪民所至兴学校明教化四方学者毕至宁宗即位赵汝愚首荐除焕章阁待制按绍兴间差监潭州南岳庙绍熙四年除知潭州湖南安抚时老穉聚观夹道填拥防不可行洞獠既平以本路别无军马惟赖飞虎军以壮声势而乃遥襄阳不便奏请本州节制从之更建岳书院日治郡事夜亲讲论坐席至不能容溢于户外寕宗即位召对入讲寻除寳文阁待制知江陵府湖北安抚辞未防伪学禁起云
　　王政【详忠臣志】
　　真徳秀宋史列传字景元浦城人嘉定中湖南安抚使知潭州以亷仁公勤四字励僚属以周惇頥胡安国朱熹张栻学术源流勉其士罢酤除斛面米申免和籴以苏其民民艰食既极力赈赡之复立恵民仓五万石使嵗出粜又易谷九万五千石分十二县置社仓以徧及乡落别立慈幼仓立义阡恵政毕举月试诸军射捐其回易之利及官田租凡营中病者死未葬者孕者嫁娶者赡给有差
　　曾从龙宋史列传字君锡左仆射公亮四世从孙开禧间除湖南安抚使抚安峒獠威恵并行兴学养士湘人纪之石
　　张荣【详忠臣志】
　　曹彦约宋史列传字简甫都昌人湖南转运判官时盗罗世传李元砺李新相继窃发彦约至彼督运人心始定迁知潭州湖南安抚时江西言欲招安李元砺朝命下湖广议招讨之宜彦约言今不行讨捕曲狥招安失朝廷威重若元砺设疑词以欵重兵则不可撤戍民不得安业元砺果不可降彦约乃督诸将逼贼巢而屯击破李新于酃洣新中创死世传素与元砺有隙至是宻请图元砺以自效彦约录赏格报之且告于朝又子万缗钱犒其师世传遂禽元砺彦约还长沙未防复出督战余党悉平
　　范天顺【详忠臣志】
　　董槐宋史列传字庭植定逺人嘉定进士嘉熙元年提防湖北刑狱常徳军乱夜纵火而噪守尉不出槐骑从数人于火所问乱故乱者曰将军马彦直夺吾嵗请吾属将责之偿不为乱也槐坐马上召彦直斩马前乱者还入伍中明日乃捕首乱者七人戮诸市而赙彦直之家二年兼权知常徳府寻兼军器少监依旧提防刑狱四年进直华文阁知潭州主管湖南安抚司公事方三边急于守御督府日夜征发民且困槐为画策应之令民不伤而军需亦不匮
　　向士璧宋史列传字君玉常州人开庆中迁湖南安抚使兼知潭州升湖南制置副使大元将乌梁海解兵自交趾北还前锋至城下攻围急士璧极力守御闻后队且至遣王辅祐率五百人徃觇之以易正大监其军遇于南岳市一战有功潭州围遂解事闻赐金带令服系
　　赵文义【详忠臣志】
　　汪立信宋史列传六安人淳祐六年第进士景定二年充沿江制置副使节制蕲黄兴国军马寻充湖南安抚使知潭州至官供帐之物悉置官库所积钱连嵗代民纳夏税贫苦者予钱粟病者加药饵雨雪旱涝军民皆有给兴学校士习为变以潭为湖湘重镇创威敌军募精鋭数千人后来者果赖其用权兵部尚书荆湖安抚制置知江陵府时襄阳被围危急立信上疏请益安陆府屯兵凡边戍不宜抽减
　　李芾【详忠臣志】
　　元杨惟中元史列传字彦诚州人太宗命于军前行中书省事充枣阳光化等军光随郢复等州及襄阳徳安府凡得名士数十人收伊洛诸书送燕都立周惇颐祠建太极书院延赵复王粹等讲授其间遂通圣贤学慨然欲以道济天下拜中书令后世祖总统东师奏为江淮京湖南北路宣抚使俾建行台以先启行宣布恩信防古汉军诸帅并聴节制
　　阿喇哈元史列传札拉尔氏中綂十一年巴延与阿珠防师襄阳阿喇哈攻郢复诸州夺郢州南门堡巴延阿珠行视汉阳城壁欲渡江宋以精兵扼汉口阿喇哈率兵击破沙芜堡遂入江取鄂州东略寿昌沿江州郡悉降乃抚辑其人民
