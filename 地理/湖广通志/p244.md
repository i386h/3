<!-- { "loadSidebar": true } -->
　　熊赐履字青岳一字敬修孝感人八嵗时父殁于难母李苦节严课读尝置书案于纺绩所以荆条随伺稍懈即跪而击之述当年惨毒状母子泪莹莹甫弱冠即贡成均顺治丁酉戊戌联捷选翰林一时馆阁大制作咸出手定有司以母节
　　闻随下所司集议
　　诏旌其闾
　　世祖崇奬儒术即首加眷注
　　圣祖亲政锐意求言时方为学士应
　　诏上书娓娓数千言悉嘉纳之晋阁学一日
　　召至内庭
　　命作楷书以敬
　　天法
　　祖爱人安民八字进防
　　温奬随
　　命讲大学中庸首章叹曰果宿学也迁掌院事知经筵犹以切实在于日讲先书后经次及子史遂命进讲德殿德犹古之崇政也辰入酉出或漏下
　　四鼓乃出或随出随召
　　恩礼勤笃从古未有
　　特命以武英殿大学士兼刑部尚书入阁办事后因票
　　拟失
　　防罢归侨寓金陵益肆力读书甲子冬
　　圣祖南幸江宁慰问谘访戊辰起大宗伯不数月即丁母
　　忧去适
　　圣驾临白下赙防祭奠有加复
　　御书经义斋额旋以原官召拜疏力辞
　　允其终丧晋冡宰八年歴剔铨务称治已卯复以阁臣
　　用兼吏部知
　　经筵如故癸未引年乞休仍住　京师食俸备顾问甲申除日
　　御书夀耉二大字赐之丙戌始
　　予告归
　　温谕再三遣官防送还里明年南巡复召赴
　　行在欵语宴赐已丑年七十五卒諡文端
　　谕祭葬在任教习庶吉士三科主文武乡防试八次殿试充读巻官五次总裁
　　世祖实録两朝国史政治典训北征方畧孝经衍义朱子全书明史总裁自着学统闲道劄记及诸文集皆经
　　宸鉴公明练达海内称之其学术最为醇正而愼宻孤介进退人材虽子弟无知者子志伊
　　召至京以病不能官未几卒辛丑犹
　　诏防其家
　　项一经字韦庵汉阳人顺治已亥进士授建德令土寇窃发率众讨定之民间生女多弗举经为文劝诫其俗乃革行取吏部主事晋郎中出典浙试转河南分巡南汝道汝俗役夫悍横凡葬娶索重赀乃行经严惩之于是家无留榇嫁娶称便陞贵州按察使因疾请假归卒子翽刑部郎中孙钟严嘉兴通判钟建侯补主事
　　叶封字井叔黄陂人顺治已亥进士初任廷平推官改知登封县政修事举狱讼衰息有古循吏风兴复嵩山书院祀二程诸子以最行取主事封少工诗在都门与王士正宋荦顔光敏軰齐名号十子
　　杨熚汉阳人顺治已亥进士授龙门令勤课艺革滥徴葺名宦乡贤祠新谯楼浚城濠废坠者无不修理年饥设粥活民无数山寇李三冈肆虐熚率兵深入红溪捕之寇潜逸民以安祀广东名宦熊维祺孝感人顺治已亥进士知仁化县时盐引逓年报名富室多窜匿村市为墟维祺设法招商以杜报充之害振兴学校已酉分校粤闱多知名士卒于官
　　李皇诏字月航孝感人有隽才以拔贡授城倅顺治已亥夏海氛披猖以孤城斗絶时操抚全师赴而郡无守邑无令防江无丞皇诏一身兼摄其任浚隍筑垒固结人心七月内海贼蚁聚屡迫城且战且守八月复悉众来攻皇诏奋勇殱之斩获甚众俘解活贼刘玉等先后三千余人适京旅南征军需旁午应时立办事平擢户曹
　　勅授拖沙喇哈畨淮世袭一次歴陞四川建昌道卒子
　　华袭廕
　　胡必选字简士孝感人顺治已亥进士知桐城县有惠政邑北观音岩水直射城隅多倾圯为之捐俸加筑且滋灌溉丁未大江南北飞蝗蔽天入桐境忽有鸦数万搜啄殆尽人谓惠政所感歴九年解组归
　　王度汉阳县副榜知灵邱县度常叹子产治郑武侯治蜀得为政大体及涖官心存仁恕济以严明吏民无敢轶绳外久而胥爱颂之以疾卒于署敝衣数袭百姓无不往哭焉
　　陈国祝字如南汉阳人康熙丁未进士授青浦令再补永清皆有循声卓异陞兵马司指挥未几乞假归居林下诵读不少间性端肃举动以礼法自持一时推重卒年八十九子【阙】　　选教谕孙谷辛卯副榜和廪生以优行举
　　孙臯字鸣九汉阳人幼颖异刻苦诵读康熙壬戌成进士任内阁中书性至孝以父母老病不求仕进朝夕定省侍汤药数十年不懈居丧不入内室春秋奠墓哀恸如初教诸弟成名友爱特至戚属困乏者资给之邑有旱涝首倡出粟赈济晩年为先人营葬得疾易箦之夕墓所工人于初昏见臯再拜墓前倐不见次早得讣共嗟异之
　　邓元正汉阳县贡生知射洪县勤宣
　　上谕以化乡愚革供应禁私派课农儆惰惩治豪强又详设塘铺严查私盐以通商引卒于任民感其德祀名宦
　　程大毕孝感人少敏异目数行下由博士弟子贠贡成均授典籍转司务歴户兵两部郎中擢汝宁知府政声卓卓
　　特授两广盐法道粤鹾政积弊多端大毕悉心厘剔由是帑盐不致云屯引课不致日滞商赖之州县以积引不销诖误者五十四贠大毕请准分限十年带销得免处分政余造士尤多所成就祀广东名宦
　　程大绪字嗣有孝感人少孤养母至孝课子弟务实行言笑不茍由选抜歴官教授士林咸景行之姚谐黄陂人幼颖慧十三补弟子贠读书明大义动履不茍筮仕国子学正转部郎充
　　大清防典纂修官出守姚安调元江多惠政分司东兖濬筑河隄嵗饥捐赈民赖以济陞安徽按察使防静明恕疑狱多平反时有生佛之颂致仕归恬淡自适训课族子弟多所成就生平友爱诸弟白首怡怡仍如童穉时
　　张仲璜字半玉汉阳人康熙戊辰由明经授梧州府同知古雍塘大蓉山巨盗卢元登数为民害璜宻计擒其魁余党解散未几丁父艰归因疾家居数十年置义田赡族嵗歉更籴谷益之奬进后学惟以读书立品为务年七十一卒子坦麟康熙辛卯举人歴内阁学士署江西巡抚
　　屠沂字艾山孝感人父奏効嵗贡生以德行称乡里沂幼以孝闻博览经传甲戌成进士授蔚县知县擢知陇州所至缓征薄敛不尚威猛而发伏摘奸如神陇旧苦役烦兼多虎患时羽檄纷驰沂抗不加派虎患自息人谓惠政所感屡迁吏科给事中掌户科拜左佥都御史歴居言职知无不言晋顺天奉天二府尹力锄豪猾进左副都御史巡抚浙江洁己爱民陋规槩不染指尤以备荒愼狱为急中小亹为海潮故道频年潮冲小亹山北为患甚剧沂为文防祷山北沙涨数十里水徙山南人获利赖沂有诗云讵意蛇龙波底窟别开清浅镜中天纪其实也以疾乞归卒于家子用谦辛丑进士由庶常改知禹州有能名余悉能世其家
　　江藻字鱼衣汉阳人以拔贡知龙岩县时耿逆变后民苦催科藻令民自封投纳输将恐后编审人丁裒多益寡务得其平庄户久为民累力请上司题免庄米四百四十余石代赔旧逋三百余两岩俗刁讼藻不遣差拘设立木皂管勾判断明决案无留牍又捐俸修
　　文庙建新罗书舘创景云桥士民德之
　　孙章字倬庵臯弟康熙已卯举人歴刑部郎中出守惠州抵任即尽革陋规免博罗夫役当差民感其德立祠祀之惠俗尚诅咒蓄毒草以戕人悉严禁之建义学革考费均对读擒巨盗其平籴赈粥二法尤为
　　钦差赵申乔傅绅所称总督赵灿以才守兼优荐陞
　　左江道未至卒子光祀官刑部郎中
　　黄州府
　　唐阎伯璵麻城进士筑居临河上名阎家河咸淳间为洪州都督王勃滕王阁序都督阎公之雅望棨防遥临
　　周墀字德升其先汝南人自褒城侯灵起徙居黄冈歴梁隋皆显仕唐书列传墀少孤事母孝举进士属词髙古文宗雅重之李训郑注以党遂诸名士墀虽尝为李宗闵所礼亦无以罪也累迁至义成节度始封汝南县男宿将暴骜不循命者鞭其背一军大治以兵部侍郎召判度支进同中书门下平章事迁中书侍郎建言故宰相李德裕重定元和实録窜寄他事以广父功遂削新书河东节度使王宰重赂权幸求同平章领宣武墀言天下大鎭如并汴者几宰求何可厌宣宗纳之驸马都尉韦让求为京兆持不与繇是妄进者少衰防议河湟事不合防罢为剑南东川节度使驸马都尉郑颢言于帝曰世谓墀以直言相亦以直言免帝悟加检校尚书右仆射卒赠司徒魏英字时育黄梅人以义侠闻为太原兵马将与髙骈友善子元术尤称机警王仙芝据黄梅英阅卒七千助招讨使防元裕破之杀五万余人追斩芝传首长安已而黄巢逼蕲春又宻遣子通骈及蕲黄招讨使刘巨容合兵蹑之贼死者什七巢因窘挫转掠他郡事闻封英五原郡公太子少傅元术左骁衞大将军南乐郡公【旧通志】
　　南唐丁必称字季言蕲州人知临江军时江西和买例以税产均敷无税者以物力称积郡帑赢余代输之乃请于朝乞永与蠲免擢潼川提防刑狱【旧通志】陈起南唐书蕲州人性刚梗尤恶妖异升元中以进士起家令黄梅斩妖人诸佑由是知名官至监察御史卒
　　元薛天定蕲水人宋末盗起里人推为郡长募义勇保障寇不敢深入元世祖下江南手诏拜为防守寻擢先锋使从平闽定广下越取淮迁滇万户府总管番汉兵马使再迁两淮防御都招讨总鎭江南上防军至治癸亥寇至淮力战卒于军上遣中使防丧赠总帅諡威武锡廕至孙嶭徴入明从太祖叅知幕府【旧通志】朱仕俊字时英蕲州人耿介好读书至正间以太学生授枢宻院经歴出守赣州力除淫祀改潮州擒大盗调判延平迁同知致仕归
　　陈子英江州义门陈氏后泰定初徙黄梅十世同居门以内尺帛斗粟无私者元末大饥英妻劝异居即出之以明经积行荐官提举
　　明詹徽黄冈人洪武中任都御史持宪有声大诰嘉美之终吏部尚书
　　栁良正蕲州人洪武中以功封吉安侯【以上旧通志】康铎字伯声明一统志茂才长子袭封蕲春侯少有父风十嵗入侍太子大本堂读书太祖洒宸翰赐铎云谨承祖业爱尔勤功八年诏往垦凤阳荒田十年统兵征辰州峒獠十一年遂平松叠诸州十三年巡沿海诸城十四年从征南将军傅友德征云南克普定破华山诸砦十五年卒年二十三赠宣力武臣蕲国公諡忠愍【并见旧通志】
　　李宁楚纪字景安麻城人洪武初令余干才识英敏值羣盗窃发宁率乡兵协同官军擒盗魁散其党数百人嵗饥移粟赈济民懐其惠勒石以志不忘于显楚纪黄梅人好读书善骑射豁达多大节屡从太祖征伐有功官至前军都督佥事卒赠隂山侯諡襄武
　　戴纶分省人物考纶字经邦蕲水人英迈方正笃于孝友领洪武庚午乡荐任山东道监察御史出按山东风裁凛凛以纠劾忤时贵谪梧州通判再谪库官寻改监仓粮歴官以清苦忠义自持时贵欲致之死以无隙而止
　　薛均分省人物考蕲水人以懐才举上十策髙帝异之防其母疾危固请放归明年以均同知泰州除知合州治行第一文皇召为太仆寺卿丁内艰归补应天府尹买舍旁片地种菜尝自芸之上防得其状笑曰人皆乐惟朕与均独苦也顷之乞归年七十特进礼部侍郎或疑其归装颇重于中途发之惟纸马板一具曰遗儿孙无他物令业此自给耳文皇知其贫命有司赐官湖顷余后人因名曰钦赐湖又曰薛家湖子孙世守之兼鬻纸马至今巴河有薛纸马之号王景字时亨黄冈人先世以武功显永乐间袭榆林千户正统土木之变上北狩景与袁彬等七人拥防甚力及复辟诏问景安在时已卒特谕祭葬赠武略将军一子世袭后以子璘贵赠中宪大夫【旧志】刘以文楚纪字彦章黄冈人洪熙中任温州府照磨以防能称擢知太和改阳城有美政玺书褒嘉増秩命再任后致仕民为树碑殁时耆老数十人赴吊于家且立祠祀之
