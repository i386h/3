<!-- { "loadSidebar": true } -->
　　朱永廸妻罗氏监利人年十九守节以死自誓生员潘有谷妻刘氏监利人癸未城陷夫被害氏喷血骂贼死谷弟有彛触墙痛哭并遇害御史刘熙祚疏请旌其门
　　胡公恪妻王氏　女蕋姑监利人氏与女倶被流贼掳蕋姑年十二烈不受辱饿七日愤骂不絶口母子相对哀泣贼怒戮蕋姑王氏抱幼女投水死【以上旧通志】
　　刘如海继室熊氏监利人前室子在朝方九岁且多病鞠育如所生年二十九而寡课在朝成进士后以子贵赠宜人卒年七十三【郡志】
　　李淳妻王氏松滋县人正德辛未流冦入其居刼氏欲汚之大骂不从被杀
　　监生何洪妻李氏松滋人夫卒氏年二十七无子苦节不二治中遭水涝自度不能存谓人曰吾当死久矣岁荒若此防防嫠妇顾安所求活乎遂自缢李本溶妻栁氏松滋人年十九夫亡子防父母怜而讽之栁即溺水求死卒全其节
　　黄爵妻戴氏松滋人年二十而寡抚训其子为诸生朱永迪妻李氏松滋人夫亡氏年二十六誓死终身不变
　　王瓒妻李氏松滋人年二十六夫卒以死自誓事舅姑抚育诸孤人无间言子本义孙之相俱举乡试第一本忠举人年八十九卒
　　胡良儒妻袁氏松滋人年二十夫卒于外讣闻氏为位哭尽哀逮柩将至有乌哀鸣集于屋氏向之泣曰汝岂知夫魂先返耶偕家人往河下设奠柩果至拊棺大痛擗踊赴河死移时尸浮水上傍夫舟行观者悲而骇事闻旌奬今有烈妇袁氏碑
　　生员王奇妻尹氏松滋人氏与夫俱为流贼执先杀奇欲犯之氏大骂以夫血涂面拔贼剑自刎死生员张维妻杨氏松滋人夫年二十殁氏时十八岁两子方在襁褓哭欲死舅姑慰之因扙泪强起日则侍舅姑提携两孺子嬉戏于前中夜则饮泣未浃岁姑忽感疾扶抱进汤饵凡二十年如一日二子八孙皆为庠生年七十甘贫苦织絍弗倦【以上旧通志】监生何清妻杨氏枝江县人明一统志清为太学生卒氏年二十四子存中时在襁褓抚孤砺节年九十卒嘉靖中旌
　　汪铭妻龚氏枝江人夫亡家贫守节至死不渝龚朝相妻王氏枝江人夫亡氏年二十四甘守贫苦事舅姑抚孤子桂成立
　　胡尽忠妻丈氏枝江人夫亡氏年二十三遗腹七月生男仲礼始终一节
　　冉世臣妻伍氏枝江人夫亡氏年二十一甘贫守节誓死不再适
　　向绣妻李氏枝江人夫亡氏年二十八絶嗣抚侄坤亨为子孀居誓无二志
　　唐大有妻田氏枝江人夫亡氏年二十一抚孤孀居四十年卒
　　邓守隆妻周氏枝江人夫亡氏年二十五抚孤光楚至死不渝
　　杨一敬妻嵇氏枝江人年三十夫故无嗣翦发自誓建祠祀夫有司三表其门年七十终
　　王烈女枝江人弼次女许字张维维卒女闻之擗踊号呼勺水不入口者数日欲往吊父母不允密泣于叔母曰儿即不往请兄为代奠死瞑目矣父如其言母虞有他变遣婢守之深夜婢寝熟女潜出投水死全秉和妻聂氏枝江人善事舅姑夫殁守节抚子祈年为诸生年六十卒
　　薛文焕妻刘氏枝江人夫亡氏年二十八矢志抚孤孤死苦节至七十岁后旌
　　童爵妻刘氏枝江人氏年二十五守节以终有司表其庐
　　杨道生妻曹氏枝江人夫亡氏年二十七抚孤琨守节不二有司表之
　　王三捷妻杨氏枝江人夫死无子守节年八十四有司表其门
　　汪润民母潘氏枝江人嫁未半载夫亡抚遗腹子入庠年七十卒
　　生员秦景宣妻杨氏夷陵州人夫卒子甫半岁氏抚之成立治中旌
　　刘瑀妻陈氏夷陵人夫亡氏年二十五子方四岁舅姑相继卒氏殓葬以礼屡值年饥以死誓守
　　常杰妻宋氏夷陵人夫卒氏年二十三孤甫八月抚之无二志【以上旧通志】
　　余凤仪妻辂氏明一统志宜都县人夫卒年二十八无嗣或劝之嫁以刀自刭自是人不敢言日勤纺绩以养翁姑年六十旌表
　　梁从善妻向氏宜都人夫卒氏年二十六子俨方在孩提矢志养孤抚子孀居六十年以完节终
　　吴懿妻方氏宜都人夫亡氏年二十五子杨方二岁以节自守事姑至孝乡人称之
　　李氏宜都邓家庄人夫郑伯贵为盗屡谏不从氏自杀以尸谏知县陶师文题其墓碑曰哲妇
　　向时妻熊氏宜都人夫亡氏年二十五遗二子矢不再醮年七十五卒
　　向大亨妻张氏宜都人夫亡氏年二十四止二女一仆卖菜以自给年七十八卒
　　生员黄应时妻姚氏宜都人夫亡氏年二十八家贫亲老独以死守抚育二子年六十余穷困而死生员刘士忠妻李氏宜都人夫亡氏年二十子甫三岁氏勤苦教育抚三孙成名年八十六卒孙汉成进士诏旌其门曰节孝文章
　　周国祥妻陈氏宜都人夫早丧誓死守节
　　吴天经妻张氏宜都人早岁孀居至死不二
　　廖锥妻向氏宜都人夫早丧誓以死守
　　吴宣妻毛氏宜都人夫殁孀居为姑吮痈时称节孝两全
　　向孝女宜都人适乡民徐光德性至孝父绍英病割股以进遂痊
　　曹庆旸妻毛氏宜都人夫卒氏年二十八遗腹生子品坚节自持抚之成立年至七十九卒
　　陈凤继妻吴氏宜都人夫卒氏年二十五无子前妻遗一子尚幼氏多方抚育相依为命子殁抚孙贫苦自守年九十八卒
　　毛楚焕母陈氏宜都人夫亡氏年二十入守遗腹子苦节县令旌之年垂八十遇乱贼骤至衰老不及避贼知为节妇令匿僻处得令终
　　谢陞妻周氏宜都人夫亡氏年二十七子五岁氏抚之生孙子亡复抚孙其后孙又亡年六十七卒蒋文琬妻帅氏宜都人夫卒氏年二十四止生一女翁父劝其改嫁氏翦发自誓年五十八卒【以上旧通志】
　　陈孔心妻郑氏宜都人父遇选任巫山县佐氏适陈年二十三而寡遗子五岁孝事公姑训子游泮守节三十五年【郡志】
　　典史张明极妻全氏宜都人年二十七夫卒于洪雅任所遗子五岁氏扶榇归抚子成立遇乱子死抚孙孙又亡年逾七十无可依时人怜之
　　刘大爵妻齐氏宜都人夫亡氏年二十五遗腹生子齐苦守教子年八十二卒
　　李世葵妻祝氏宜都人夫亡氏年二十止生一女舅姑欲其改嫁坚不可夺日用艰难自负薪水守节三十余年
　　生员李曙实妾潘氏宜都人明末夫遭土冦汪姓所杀逼氏为子媳氏开便门投河死三日尸浮颜色如生
　　宋烈女宜都人名録女癸未献贼将张君用屠其父伯全家女方垂髫贼欲活之引颈受刃而死【以上旧通志】
　　汪宝妻张氏明一统志逺安县人年二十二一子幼叔劝改适张辄赴溺人不敢夺其志奏请建坊冷奇妻邓氏逺安人明一统志氏年十七苦节至老后旌表
　　陈瑞妻卢氏逺安人夫卒守节里人劝之再适不听自缢死
　　刘丈达妻孙氏　刘琰妻陶氏逺安人孙年二十而寡子琰甫二岁氏抚之治中琰卒无子妻陶氏织絍养姑凡三十年姑妇并以节称
　　彭九成妻白氏逺安人夫卒氏年二十余二孤方数岁守志不渝孀居四十余年卒【以上旧通志】
　　生员王廷卿妻狄氏逺安人廷卿早卒未葬狄誓三年服满当与同穴及期果不食死【郡志】
　　董麟妻张氏逺安人夫亡氏年二十余遗二孤甘贫守节姑令改嫁氏指石自誓后子良相成立以孝闻诏旌其门曰节孝
　　孙铨妻谈氏逺安人夫卒氏年十八苦节七十六年教子尚信尚智倶明经九十四岁卒巡按题允建坊杨庶明妻望氏逺安人年二十五夫卒一孤足蹇尚幼又殇抚孤孙苦节数十年
　　邹承先妻陈氏逺安人夫亡氏年二十五守柩三年预营后事毕闭户自尽与夫合葬
　　李如琦妻周氏逺安人夫卒氏守节三十余年怀宗时流贼破砦坠岩死
　　生员简恂妻张氏逺安人铨部斗枢女幼读书通诗文夫妇相敬如宾夫卒守节三十余年卒
　　生员张鸿业妻李氏逺安人素有淑德怀宗时流贼破砦氏触岩而死
　　万邦孚妻李氏逺安人怀宗甲戌流贼犯逺安氏被掳欲辱之大骂不屈为贼所磔【以上旧通志】
　　皇清张文明妻周氏　妾王氏　谭氏江陵人夫早殁周氏誓以死守事八十老姑生养死葬竭诚尽力妾王氏谭氏俱少王以死殉夫一痛而絶遗孤恪尚在襁褓周视如已出严督课诵顺治辛夘举于乡谭止生一女同周苦节至七十一岁卒
　　黄光素妻徐氏江陵人年三十夫卒氏守节不渝抚三子成立长子珩中顺治辛夘乡试
　　江世良妻徐氏江陵人夫早卒氏仅二十抚遗孤苦节五十余年北院及治院交奬之
　　张汉阳妻袁氏江陵人张乃太仆楚城次子氏年二十余夫卒遗孤甫六龄太仆故贫氏督耕课子家渐腴子皆有成御史聂玠学道李成尹奬之毛上达妻王氏江陵人姑病氏割股救之获痊乡人称其诚孝
　　乡民王某妻郑氏江陵人夫死有市豪见其美强娶之氏宻缝衣牢结不可解愤骂不从以死萧汝六妻陈氏江陵人夫卒氏年二十仅守一女女死依母母死无所依饥寒交至艰苦备尝不易其志而死
　　生员陈壮猷妻刘氏江陵人顺治乙酉六月被流贼掠氏骂贼曰我忠臣刘儶孙女也岂肯受贼汚贼怒杀之骂不絶口
　　贡生毕右奇妻孟氏石首人夫亡不食而死花孝女石首人父秀卿病亟女年十八割股救之获愈
　　裴旂徴妻王氏监利人贼被追东走突过监邑掳旂徴去氏方抱婴儿守河干以望夫还贼奄至驱氏行抗节不从母子俱死旂徴归觅尸改葬面色如生
　　李元兆妻任氏监利人夫卒氏年二十五守节家贫纺绩奉姑孝养备至抚四子成立苦节五十余年
　　生员徐铎妻刘氏宜都人止生一女夫为献贼所杀氏依父母避乱山村父母继亡女亦夭死营将有强聘之者氏寓书两兄遂自缢死【以上旧通志】厢黄旗甲兵伊拉布妻舒木尔鲁氏年二十夫亡守节至五十三岁康熙三十二年　旌
　　正白旗甲兵五十妻塔塔尔那氏年二十七夫亡守节至七十六岁康熙三十三年　旌
　　正白旂甲兵代屯妻梅赫勒氏年二十四夫亡守节至五十一岁康熙三十三年　旌
　　正蓝旗甲兵翁俄托妻富蔡氏年二十八夫亡守节至五十三岁康熙三十三年　旌
　　正红旗甲兵伊拉妻吴渣纳氏年二十八夫亡守节至六十四岁康熙三十六年　旌
　　甲兵富库妻尔家氏年二十八夫亡守节至六十四岁康熙三十六年　旌
　　甲兵马哈达妻索齐利氏年二十八夫亡守节至六十四岁康熙三十六年　旌
　　甲兵托克推妻延宁氏年二十夫亡守节至六十五岁康熙三十六年　旌
　　生员管士珵妻王氏江陵人夫卒氏年二十八矢志守节一子懋昭幼失明抚育成立歴水旱差徭经理尽瘁有孙六人延师课读不坠家声康熙三十七年　旌
　　刘之甲妻张氏江陵人夫亡氏年二十七遗孤芳文甫一岁誓将殉死亲邻泣劝抚孤以延夫祚乃忍死教育有成侄国昌幼失怙氏抚养婚娶一如己出苦节三十七年卒康熙四十四年　旌刘烈女枝江人乡民均臣女名又大年十六偶父母外出土恶戴国正夜入强奸不从被杀康熙四十三年知县孔毓基捕获戴恶论如法四十四年
　　旌
　　胡贞女荆门胡振翼女幼许字江陵生员张毓参年十八巳订婚期参病殀凶问至女号泣不食乞往吊遂畱张宅抚侄为后事翁姑备极孝敬守贞三十三年康熙五十六年　旌
　　生员萧龙光妻雷氏江陵人夫亡氏年二十三子锡祚甫三岁氏忍死守节孝事公姑严督孤子中癸夘乡举雍正三年　旌
