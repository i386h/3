<!-- { "loadSidebar": true } -->
　　李氏女父之立为桂阳州诸生尝教之读毛诗明末郝兵陷城女扄户自杀时年十五
　　邝抱义妻何氏临武人懐宗末为贼所执氏垢面蓬发绐以病疫贼惧释之及贼退家人咸喜氏泣曰平昔谒拜叔伯犹赧顔汗发今匿身不固以面目对贼牵臂引裾虽免污辱何以为人竟恚忿不食死王某妻蘓氏名湘兰临武民朝宗之女年十四尝刲股疗父疾既适王复孝于舅姑年七十余终邑令杨学孔表其门【以上旧通志】
　　张若琼妻沈氏　胡遵典妻谭氏　张国秀妻王氏丁竒珍妻史氏　伍星灿妻洪氏　胡价妻钟氏余大中妻蒋氏　刘聨升妻周氏　刘光璧妻丁
　　氏　曾惟广妻谭氏　李犹龙妻谢氏媳林氏【以上衡阳人】　康国妻宾氏【衡山人】李在官妻邓氏　吴鸿名妻王氏　诸生谭振汉妻李氏【以上常宁人】郑国用妻李氏　刘之纪妻王氏　谢士珍妻刘氏曹毅生妻杨氏【以上耒阳人】尹寛妻陈氏　夏国祚妻杨氏妾诸氏艾氏　叚尚素妻傅氏　刘有熙妻邓氏　泗州司女子陈氏【以上俱桂阳州人】刘强让妻陈氏　陈鸠妻蔡氏　侯义旒妻谭氏　陈爵妻单氏　李春荣妻段氏　唐大勲妻陈氏妾李氏张正仪妻欧阳氏　福铭妻李氏圆娘　周彜妻黄氏　刘渊深妻王氏　蔡绾妻陈氏【以上安仁人】刘时遇妻李氏妾罗氏　彭友权妻邝氏　邝英义妻陈氏　罗显衮妻邝氏【以上临武人】彭继新妻李氏黄琥妻雷氏【以上蓝山人】谭宗寰妻罗氏　谭宗
　　杰妻罗氏　李德崇妻谭氏　谭振京妻罗氏【以上酃县人】俱以节终【以上旧通志】
　　皇清诸生邹应逢妻周氏应逢酃县人氏衡阳孝亷士仪之妹顺治戊子为红贼所执氏引刀刎颈血溅草间贼惊去顷之游卒复至自抉其喉以死诸生欧阳坤妻张氏　诸生谢崇儒妻李氏　诸生陈贵卿妻李氏　诸生陈嘉誉妻贺氏俱安仁人少寡矢节鞠孤成立
　　雷应行妻刘氏桂阳州人　成重琅妻厉氏蓝山人　廖兴官妻陈氏蓝山人　陈文石妻李氏蓝山人　成本业妻黄氏蓝山人俱以节终
　　蘓斌妻马氏安仁人斌殁氏輙絶粒冦至以夫在殡不忍去被执拒且骂死于柩旁
　　罗明寰妻吴氏衡阳人顺治九年遭李定国之乱避匿山中为游骑搜获不屈赴水死
　　丁世升妻左氏衡阳人世升偕左避兵黄石邨兵至执左竝其防女强之行左弃女水中触树死【以上旧通志】
　　罗兴恒妻谭氏酃县人红贼压城兴恒携家奔避猝遇贼氏被执逼之不从置其子烈焰旁胁之氏不顾投江死顺治十三年　旌
　　胡某妻张氏衡阳诸生张若琼之姊其夫不才氏事之恭谨顺治五年氏闻游卒至挈儿出走被掠值道左有大池氏奋身投入与儿俱溺死
　　郑大音女启秀耒阳人年二十未字为游兵所掠赴水死七日尸浮面如生顺治十年邑令给匾表之
　　谭志用妻李氏　李德章妾吴氏俱酃县人顺治已丑红贼陷酃杀其夫掠二妇以去不从贼皆杀之邑人称双璧
　　彭大用妻汪氏桂阳州人郝贼陷城氏与姑徐氏俱登楼自刎
　　曹宗谟妻何氏桂阳州人年十八与夫俱被掠宗谟曰我归取金赎汝可乎氏曰若去不得见我死矣宗谟走而返顾已抗拒见杀
　　王士推妻蒋氏临武人年十六适士推顺治六年随夫避兵猝被获不屈而死
　　雷大泽妻彭氏桂阳州人年二十二夫故矢志抚藐孤遭值流离氷操愈固
　　罗贵华妻龙氏临武人贵华为羇客以终氏闻自缢
　　萧孔坤女冬正衡山人防勤操作母亡一弟甫三嵗女矢志不嫁全贞至老
　　副榜贡生周丰妻邹氏衡阳人年二十八孀居孝养舅姑食贫课子后二子洪业为诸生命圭中康熙庚午乡试
　　周郜继妻郭氏衡阳人年二十二归郜郜婴疾卒有前妻子命服甫三嵗抚教成立后命服领乡荐旷晖妻萧氏　旷暄妻刘氏衡山人一为姒妇一为娣妇皆茹荼守志课子成立
　　李开美妻周氏常宁人年十九归李事姑克孝夫逝子防坚志守节年八十有四建坊旌表
　　蔡上萃妻谭氏衡山人少寡无子守志终身王之位妻董氏　妇李氏衡山人之位卒董抚孤子成立为娶李氏其子又夭遗腹得孙姑妇孀居相依为命
　　文炜妻杨氏耒阳人年二十而寡舅姑怜其少将令改适氏闻之曰若夺吾志惟有死耳遂缢周友善妻谭氏耒阳人早寡家贫守志养姑兄公逼令改适氏断发毁容呕血数月而卒
　　谭泰京女名考莲酃县人许字李氏未嫁而夫卒谓父母曰吾李家妇也归李以尽妇道卒成其志胡鹿鸣妻刘氏　妇曾氏　曾氏之妇文氏临武人三世守节
　　杨光智妻陈氏蓝山人年二十七夫故无子孀居六十五年年九十二卒
　　黄常鄂妻封氏蓝山人年二十一夫故子防悉出夫赀产付叔比子长补博士弟子叔还田及金封却其金焉卒年八十
　　范景镇妻刘氏桂阳州人年二十七而寡两孤既殇一女弱息瘠田数畆景镇弟夺之复强令改适氏不为动茹荼完操
　　黄廷轩妻唐氏临武人年二十六守节备歴艰辛抚孤成立
　　李必英妻张氏耒阳人必英卒号恸五日不辍姑劝之泣曰欲守无可守欲生忍独生乎遂投缳死时年二十
　　贺逢皥妻陈氏常宁人年二十四夫病将不起遂先自经以殉夫殁两柩同殡见者哀之
　　彭道炎妻廖氏蓝山人夫殁子仅匝月氏抚之成长既纳妇子妇俱早世复抚孤孙有立卒年八十六
　　李国材妻邹氏耒阳人事姑极孝姑徃女家半载忧思至憔悴闻姑病笃遂涕泣两日而卒闻者悲之
　　贺正锳妻刘氏常宁人年十八夫病剧使人告母家曰吾当从夫地下勿以吾死扰吾家遂自缢越日夫殁闾里莫不悼叹
　　谢义立妻侯氏安仁人年二十五孀居孝事舅姑塟祭尽礼康熙五十年　旌
　　张兰妻萧氏安仁人孝事舅姑姑病吁天愿以身代姑殁乃自刎以殉郡守顔其门曰竒孝
　　刘之甲妻倪氏耒阳人年二十之甲病濒危倪泣拜曰妾有娠幸而生男当为君守若女即相从地下矣已生男抚之成立孀居五十年
　　吴正策妻李氏耒阳人年二十而寡外家诱之改醮遂絶粒五日卒
　　罗凤妻谭氏酃县人事姑克孝夫殁矢志抚孤寿百有三嵗
　　邓尚微妻周氏临武人年二十六而寡遗孤三嵗茹荼拮据矢志不移卒年九十七
　　罗贵琏妻刘氏临武人归贵琏家徒四壁生子两朞而夫殁贫窭抚孤嫠居四十年虽晨不举炊冬无纻絮矢志不移
　　廖应正妻彭氏蓝山人夫殁无子苦节四十余年萧崇璋妻李氏蓝山人年二十二夫故家贫躬纺绩以奉翁姑砥节课子孀居四十余年【以上郡邑志】李尚噐妻胡氏嘉禾人性端严一日尚噐出有族恶某乗夜潜入氏惊起挟刃拒之恶夺刃反刺氏遂死康熙二十八年　旌
　　李祐臣妻詹氏常宁人年二十八守节抚孤至年八十二卒康熙三十六年　旌
　　刘储霖妻单氏桂阳州人年二十夫故矢死靡他孝奉翁姑抚侄成祀康熙四十八年　旌
　　唐嶷勲妻刘氏衡山人年二十七夫故屡欲死殉姑劝乃止课子钦为明经康熙五十二年　旌李任贤妻唐氏安仁人年二十九而寡事姑尽孝抚孤成立康熙五十二年　旌
　　雷电妻邓氏桂阳州人年二十三守寡姑老病口哺汤药康熙五十二年　旌
　　何天跃女新秀安仁人防无兄弟誓不适人孝养其父母父母殁尽哀尽礼新秀年至七十一康熙五十七年　旌
　　侯一德妻吕氏安仁人年二十九夫故矢节抚孤事舅姑以孝闻康熙五十九年　旌
　　侯徽妻蔡氏安仁人年二十八夫故苦节三十三年康熙六十年　旌
　　叚昌纪妻邹氏常宁人年二十四孀居姑患目疾扶侍终身不懈以节孝着闻雍正二年　旌文尔笃妻顔氏衡山人年二十七夫故孝事舅姑尤多赈防之仁守节五十一年雍正四年　旌廖章妻魏氏衡阳人事舅姑孝谨夫殁抚二孤成立雍正五年　旌
　　成先春妻雷氏蓝山人事舅姑以孝闻年二十六而寡矢志抚孤操逾金石雍正八年　旌
　　监生陈言妻成氏蓝山人年二十五夫故孝事舅姑抚教孤子雍正九年　旌
　　永州府
　　明张伯通妻郝氏明一綂志祁阳人年十七归伯通未五载而寡其舅姑亦相继下世无伯叔子嗣依父家守节四十九年贞洁无瑖洪武十六年诏旌其门周正琚二女翠嫦翠娥永明人洪武初为土贼邓四所掠女绐之曰昻山之巅吾父埋金于此往取以来从若偕老矣贼信之至絶顶姊妹并投岩下死张志髙妻申氏祁阳人志髙早世氏守志不移抚子濬以宣德七年贡生仕江津令
　　胡英妻成氏祁阳人英卒氏年二十家贫甚茹荼鞠子邑令表其门寿九十七
　　蒋壎妻费氏江华人适蒋三年而寡抚遗腹子复春家徒壁立母令改志截发自矢教子成立【以上旧通志】邓琏妻尚氏明一綂志零陵人年十九琏故孀居六十四年絶无瑕玷嘉靖改元收入武宗实録
　　王清妻唐氏零陵人夫早世子寛甚防家益贫抚孤守节五十六年
　　邓希周妻唐氏零陵人年少孀居养舅姑鞠孤子节孝兼尽
　　徐有为妻王氏零陵人年二十夫亡誓志抚孤父崇德官赣州训导寄诗勉其女云祖妣唐孺人孀操谁与伍且喜我女娇亦能肖我祖不爱事繁华宁甘守清苦终始能勉旃香名垂万古氏竟克守遗范云夏友斌妻毛氏东安人年十九夫故苦节六十余年夏质妻唐氏东安人年二十八而寡家贫无子守节以终【以上旧通志】
　　蒋克恭妻成氏明一綂志祁阳人克恭卒氏年二十三誓死守孤有司以闻诏旌其门
　　周汝相妻陈氏祁阳人夫卒氏年二十六断发毁形长号弥月呕血死
　　李绪妻谢氏祁阳人年十九夫殁甘贫抚孤苦操垂六十年
　　黄文妻孙氏宁远人年二十一生子凤方九日夫殁刻苦守节抚凤成长袭职副千户
　　赵英妻张氏宁远人适赵甫十月夫故遗腹生子长为邑诸生氏躬纺绩资师友之费卒年七十九称粹节云
　　李志伦妻文氏东安人年二十五孀居鞠子至七十余而卒
　　乐秉贤妻李氏　乐延溥妻李氏宁远人李生子延溥方周嵗秉贤早世延溥娶李氏甫生子延溥亦早世两世一藐孤伶仃孤苦节操弥坚
　　欧阳麟妻郑氏宁远人年二十一孀居无子或讽之改适氏曰烈女不嫁二夫讵以无嗣得借口耶竟以节终
　　周伦妻黄氏道州人年二十四子方一嵗守节事姑教子五十余载人无间言
　　文宣妻蒋氏　文俊妻陈氏道州人姑妇皆年少孀居茹荼守志知州叶文浩表为双节
　　彭瑄妻李氏宁远人年二十二适瑄二载而寡无子或微讽之氏斥曰生不失道以相夫死当完节以见夫再醮之流实禽兽耳言者大惭【以上旧通志】
　　赵龙女明一綂志宁远人为贼所执欲犯之大骂曰我身如玉可碎不可汚也我有死而已贼杀之田税继妻傅氏宁远人税前妻生一男氏生一女税故后正德六年冦警氏携子女逃难计不得两全遂弃所生女负男以逃邑人称之曰此女中邓伯道也田永隆妻滕氏祁阳人年二十五生一子甫五十日而夫卒无所依托携孤归父母家抚之成立守节五十年【以上旧通志】
　　林德宾妻曹氏明一綂志东安人年二十四夫故矢志抚孤年逾九十嘉靖改元诏赐米帛
　　唐胜瑛妻陈氏东安人氏年二十三而孀有腹子家故贫事姑育子人称节孝云
　　陈景茂妻邓氏东安人年二十寡操女红以奉堂上育两孤邑令吴允裕表其闾
　　乔重妻刘氏东安人与重为夫妇者六月遗腹生女誓不改志奉姑尤谨有司奬之
