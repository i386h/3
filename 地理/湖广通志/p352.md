<!-- { "loadSidebar": true } -->
　　按察使李玺墓在耒阳县南灶市村
　　按察使胡文璧墓在耒阳县北栗塘铺
　　永州府
　　虞帝舜陵在宁逺县九疑山一名永陵山海经赤水之东有苍梧之野舜所塟也郭璞传曰今在九疑之中史记五帝纪舜年六十一践帝位四十九年南巡狩崩于苍梧之野塟于江南九疑是为零陵皇览传曰舜塟苍梧象为之耕汉书武帝纪元封五年冬行南巡狩至于盛唐望祀虞舜于九疑府志舜陵在九疑山女英峯下三代祭舜于大阳溪遗坛犹在秦汉立庙蚨文础磊磊尚存宋时禁樵采置守陵五戸明载祀典建庙箫韶峯下谨按
　　国朝典礼并同炎帝陵
　　御制祭告帝舜陵文恭录首巻
　　汉舂陵侯墓在宁逺县北六十里舂陵侯买自元朔五年受封于泠道之舂陵乡传戴侯熊渠至孝侯仁徙南阳此葢孝侯以上所塟
　　零陵太守龙述墓在府城北一里述守零陵卒遂塟于此名曰廉威阡子孙因家焉府志宋张延曰有盛徳者必百世祀由汉距今千有余嵗子孙嗣续不替邱垅岿然如龙伯髙庸非盛徳所致
　　龙平侯熊尚墓在道州北四十里龙村有碑立于汉献帝二十一年丙申宋刺史王继勲舆至郡西淳熈五年太守赵汝谊命郡博士章頴考释之防释文于石上嘉定六年郡守方信孺龛于至拙堂之前厥后湮翳不彰明嘉靖时副使卜大同求得于州治之土中
　　三国蜀汉丞相蒋琬墓在道州南三十里荆山蒋嵩墓在道州南四十里蒋君乡
　　唐秀才赵羣墓在府城北栁宗元墓志婴臼死信孤乃立王侯世家天水邑羣字容成系是袭祖某父某任相及嗟然秀才胡伋伋体貌之恭艺始习娶于赤水礼犹执南浮合浦遽逺集元和庚寅神永戢问年二纪益以十仆夫返柩当启蛰潇湘之交瘗原隰追初悯夭铭兹什
　　太守李卿外妇马淑墓在府城东冈之北栁宗元为志铭
　　校书覃季子墓在祁阳县栁宗元为志铭
　　状元李郃墓在宁逺县木塘
　　五代后汉天策府学士何仲举墓在道州北二十五里
　　宋刑部尚书陶弼墓在零陵县金釜山下黄庭坚为志铭
　　御史中丞蒋植墓在府城东迎春亭南
　　胡宏墓在府城东门外塞口山
　　周虞宾墓虞宾惇颐之髙祖墓在宁逺县望冈指挥使周从逺墓从逺惇颐之曾祖墓在宁逺县石马塘
　　周知强墓知强惇颐之祖墓在道州营乐乡安心寨諌议大夫周辅成墓辅成惇颐之父墓在道州濂溪故里之左
　　侍制周焘墓焘惇颐之子墓在道州营乐乡
　　状元吴必达墓在道州白马渡
　　金紫光禄大夫周尧卿墓在永明县紫微冈
　　将军吴舜举墓在永明县崇福乡
　　朝请大夫李长庚墓在江华县南五里
　　翰林学士郭鳯墓在新田县南乡
　　元博士胡汝儒墓在零陵县东门外
　　明荣顺王墓在零陵县北门外
　　庄顺王墓在零陵县东门外孝友山
　　光禄寺少卿胡节墓在零陵县西芝山
　　右都御史熊绣墓在道州北五里
　　工部侍郎何天衢墓在道州潇川乡
　　尚书陈荐墓在祁阳县浯溪
　　寳庆府
　　唐胡曾墓在邵阳县东三十里
　　宋李杰墓在邵阳县东龙窝岭
　　王元春墓在邵阳县东
　　杨勋墓在新化县东石马三都
　　明江川王墓在邵阳县梅子井
　　岷庄王墓在武冈州同保山
　　都御史唐鳯仪墓在邵阳县北二里
　　千户康信墓在邵阳县南枫山下信死国事塟参政车大任墓在邵阳县东白马田
　　太常少卿刘应龙墓在邵阳县东三里
　　刘孔晖墓在邵阳南九十里赠尚寳卿
　　同知王尚贤墓在邵阳县北玉桥铺
　　左布政彭克济墓在邵阳县长烟冲铺
　　吏部郎中刘显墓在新化县石马二都
　　知州袁宁墓在新化县大阳六都
　　知府伍佐墓在新化县大阳二都
　　太仆少卿邹廷望墓在新化县大阳四都
　　御史谢宗礼墓在武冈州
　　孝子方观墓在武冈州水阁桥
　　都御史李敏墓在新宁县白沙乡
　　岳州府
　　虞舜二妃墓在巴陵县君山括地志二妃塜在湘隂北一百六十里青草山上列女传云舜陟方二妃死于江湘之间因塟焉朱子韩文考异湘君湘夫人墓在岳州君山按二説互异今据山名则朱子是也春秋楚灵王墓在华容县东陈氏桥北
　　范西戎墓在华容县西田家湖
　　衣冠塜在华容县寳慈观相传张惊喜飞升弟子塟其衣冠因名
　　汉都尉胡宠墓在华容县文庙前
　　三国二乔墓在巴陵县广丰仓内汉太尉乔元二女并通春秋一适孙策一适周瑜相传死塟于此刘巴墓在巴陵城西巴镇荆州卒于岳阳时人语曰生居三湘头死塟三湘尾
　　唐秦公墓在巴陵县枫桥湖
　　徐侍郎安贞墓在平江县石坡洞
　　刘侍郎光谦墓在平江县长庆寺
　　陈侍郎墓在平江县惠果寺
　　白侍郎琪墓在平江县白水寺
　　李侍郎安甫墓在平江县九峯寺
　　陆侍郎经墓在平江县芭蕉寺
　　丞相张昉墓在平江县张湘源
　　宋邓雅墓在巴陵县青冈岭
　　刘寳墓在华容县东二十里
　　学士贾浩祖墓在平江县南城外
　　轻骑都尉李纯墓在平江县金窝河
　　丞相范致虚墓在平江县九峯寺
　　殿中丞吴闳中墓在平江县田岩学堂冲
　　知峡州军事吴樵墓在平江县新田
　　朝散大夫吴璟偲墓在平江县鹫台村
　　李宾王墓在平江县三阳瑕
　　隠君凌伯恺墓在平江县清水
　　李黻墓在临湘县南城外
　　江宁参军方廷监墓在临湘县务承山
　　评事方桂英墓在临湘县梅溪斋
　　张实万墓在临湘县珠兴桥
　　河南府尹张尚祖墓在临湘县碧峯潭
　　刘渭墓在临湘县太平乡隠口里
　　元解元方寓墓在巴陵县南八十里
　　明知府唐庸墓在巴陵县梅师桥
　　知府朱俨墓在巴陵县城南
　　少保諡襄敏邓廷瓒墓在巴陵县南六十里青城岭都御史栁应辰墓在巴陵县九龙堤
　　尚书顔颐寿墓在巴陵县白荆堤
　　普实墓在巴陵县圆通寺
　　杨一鹏墓在临湘县楠木港
　　懐逺将军杨纲墓在临湘县青石冲
　　昭勇将军諡忠愍李祥墓在临湘县西井里
　　太常寺少卿杨绍儒墓在临湘县山旗嘴
　　通判石光墓在临湘县大云山
　　知县阮居仁墓在临湘县林子冲
　　许节妇墓在临湘县灰山下
　　黎文僖淳墓在华容县东二里治间勅塟
　　刘忠宣大夏墓在华容县东二十里正徳间勅塟侍郎程万里墓在华容县明山南
　　常徳府
　　春秋楚平王墓在府东北旧汉寿城
　　战国春申君黄歇墓在府北开元寺
　　晋龚元之墓在武陵县南水经注临沅县南有晋徴士汉寿人龚元之墓铭太元中车武子立
　　宋管师复墓在武陵县北七十里绂紫山新兴舘之西南
　　周徳元墓宋徴士在龙阳县南梅溪
　　明典史青文胜墓在龙阳县西二十里杨家冲
　　辰州府
　　陶唐善巻墓在辰溪县大酉山之九峯岭宋祥符中有人窃发须臾雷雨交作遂莫敢犯
　　周穆王陵在辰溪县钟鼓山
　　宋杨瀬墓在黔阳县南五十里
　　明杨茂墓在沅陵县南七里
　　陈秀墓在泸溪县曾家渡
　　李登春墓在沅州大穴塲
　　胡来缙墓在沅州北门外
　　直澧州
　　周赧王陵在慈利县西十里寳珠山
　　晋车武子墓在澧州东三十里地名萤渚宋王齐舆诗儒生骨朽名犹在髙塜相望巳乱真只恐夜深萤聚处便应泉下读书人按武昌亦有车武子墓仍旧志并存之
　　唐叚古墓在安乡县黄山古南游容州卒桂林逆旅归塟于黄山南麓栁宗元为志其墓
　　五代周朴墓在慈利县天门山
　　宋许恭人墓在澧州西长乐村
　　元邓均忠墓在石门县
　　明华阳悼隠王墓在澧州关山
　　太保李康和墓在州西北三十里
　　侍郎易英墓在澧州北七里新沙桥
　　给事中龚敬墓在澧州南三里梁公冈
　　尚书李如圭墓在澧州白岩山
　　匡文贞墓在石门县
　　直隶郴州
　　楚义帝陵在州学右塜大而圆髙二丈余汉书地理志郴县有义陵祠
　　汉苏仙母潘氏墓即苏躭母在橘井观之左
　　孝妇欧端迁妻蔡氏墓在永兴县治西北昔有人伐墓前树者有风雷之异遂莫敢犯
　　唐刘相国瞻墓在州南五十里良田铺侧
　　五代夀母墓无量夀佛之母在州西周源山
　　罗仙母墓在兴宁县西罗仙山
　　明崔侍郎岩墓在州北下湄铺石马洞
　　何文简孟春墓在州西永宁乡仙冈岭
　　邝忠肃埜墓在宜章县西一里
　　邓尚书庠墓在宜章县东一里
　　朱恭简英墓在桂阳县西谢坡
　　直隶靖州
　　唐王昌龄墓在州西南一百里龙里所
　　五代王净神墓在州西北四十里大山乡
　　宋杨再思墓在州西十五里下乡
　　明知州苏忞墓在州西北四十里龙寳乡










　　湖广通志巻八十一
　　钦定四库全书
　　湖广通志巻八十二
　　艺文志
　　古称文治亦称文教盖一代之风气一方之掌故存焉录前代御制着所本也三坟五典八索九丘逸而良史重楚风阙于三百篇而楚词兴易道防于九师而易通作皆江汉炳灵髙视百代者也采撷英华发挥道奥其源流之逺有可溯焉若其文指事切情有造于荆湖之地者崇论闳议视前志加详或其藻思得江山之助仕宦羇旅之作皆得系于楚云歴代御制
　　汉
　　髙帝封吴芮为长沙王诏
　　故衡山王吴芮与子二人兄子一人从百粤之兵以佐诸侯诛暴秦有大功诸侯立以为王项羽侵夺之地谓之番君其以长沙豫章象郡桂林南海立番君芮为长沙王
　　光武帝封同姓诸侯诏
　　长沙王兴真定王得河间王邵中山王茂皆袭爵为王不应经义其以兴为临湘侯得为真定侯邵为乐成侯茂为单父侯
　　赐岑彭诏
　　大司马习用步骑不晓水战荆门之事一由征南公而已
　　和帝蠲租诏
　　荆州比岁不登今兹淫水为害余虽颇收而多不均浃深惟四民农食之本然怀矜其令天下半入今年田租刍藁有宜以实除者如故贫民假种食皆勿收责晋
　　武帝诏诸将
　　濬彬东下扫除巴丘与胡奋王戎共平夏口武昌顺流长骛直造秣陵与奋戎审量其宜杜预当镇静零桂怀轸衡阳大兵即过荆州南境固传檄而定预当分万人给濬七千给彬夏口既平奋宜以七千人给濬武昌既了戎当以六千人増彬大尉克移屯项总领诸方唐
　　太宗与安陆郡公许绍诏
　　昔在青衿同游庠序博士吴琰其妻姓仇追想此时宛然在目荏苒岁月遂成累纪且在安州之日公家乃涖岳州渡辽之时伯裔又同戎旅安危契濶累叶同之其间游处触事可想公追砚席之旧欢同通家之曩好爰自荆门驰心绛阙览此忠至弥以慰怀
　　宗贬韦坚为江夏司马诏
　　书曰无总货寳生生自庸传曰官之失德宠赂章也则古先哲王不闻好货正心明戒无易纪律然法贵变通罚宜平典罪止其恶过从寛宥庶乎有劝冀乎有惩韦坚是司潭漕妄事兴易饷遗朝廷计其积赃数目甚广朕以衣冠之士岂往求之而奸囘之人是为抑与韦坚已别有处分所司一切不问咸令自新冀有亷隅成予徳化各思变节无贰过焉宣示中外知此朕意
　　宣慰湖南百姓制
