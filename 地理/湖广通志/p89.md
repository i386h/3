<!-- { "loadSidebar": true } -->
　　长沙府儒学在正南门右元平章阿尔哈雅始建正殿明初指挥丘广建明伦堂知府刘清建庙庑斋舍敎授王褒立射圃后知府钱澍建尊经阁同知盛应期立号舍嘉靖时知府孙存修櫺星门潘镒奉制建敬一亭修大成殿立四斋樊景麟凿泮池隆庆间知府周标修櫺星门万厯时知府吴道行增司祭更衣二馆改泮池櫺星门外罗绲复修启祯间推官林正亭大加修葺同知朱士景建启圣祠
　　皇清顺治四年知府张宏猷修庙及堂康熙十九年巡抚韩世布政司安世鼎薛柱斗按察司马斯良副使赵廷标知府任绍爌同知熊中鹤重修
　　长沙县儒学在新开门内旧建于浏阳门内定王台元至元间移建府学之右明洪武十三年知县王铨迁县治东十八年迁北门外
　　皇清顺治十四年知县朱明魁又迁于驿歩门外康熙四十五年改建今所
　　善化县儒学在县治左旧在城南兴仁坊明武四年知县孟吉建于府学左十五年知县张居仁建于仰山寺旧址成化十六年知县盛时迁于县治之西嘉靖癸亥改建今所西面岳明季燬
　　皇清顺治十五年知县孙国泰重建
　　湘潭县儒学在县治西宋元俱建于县东元季燬明洪武间知县莫玉重建正德丙子改迁县西广惠寺即今学址也万厯间知县查大期萧竒杰包鸿逵先后增葺
　　皇清顺治十一年知县刘见龙康熙三年知县郑有成乙丑知县姜仁修重修
　　湘隂县儒学在县治东宋元祐间知县王定民建于县南笙竹书院旧址崇宁间以地滨江迁县东义胜坊即今学址也元季燬明洪武间知县王思让重建宣德间知县宋纶成化间主簿朱敏知县周蕃后知县蔡金张灯王京祥黄士荣祖守节以次修葺
　　皇清康熙三年知县唐懋淳重修
　　湘乡县儒学在县治东宋大中祥符间建于县治西北建中靖国初改建涟水之东胡安国提举湖南学政徙今所元皇庆间邑人周士琰修之明洪武初改建县西后知县厐钦明复迁于文定所建旧址万厯间知县掲士竒重修
　　皇清顺治十七年知县南起凤葺殿庑康熙四年知县陈拱照建明伦堂
　　醴陵县儒学在县治东元大德间知州张思敬吕增修元季燬明洪武初知县黄彦正重建后知县龙章舒文举游于北晏朝寅相继修葺
　　皇清顺治十四年知县张法孔建殿祠堂庑康熙四年知县张尊贤重修
　　攸县儒学在县治东南宋寳佑三年建元季燬明洪武初主簿王范复建后知县吴桂杜庠江昌董志毅相继修葺
　　皇清顺治十年知县朱英帜教谕古通今重修
　　益阳县儒学在县城西门外歴宋迄元相仍不改元季燬明洪武初知县田俊重建后知县杨哲汪淮朱銶郑思孟相继修葺
　　皇清顺治十八年教谕李应柏康熙二十年知县江闿四十四年知县祖彰五十四年知县姚恒重修雍正元年教谕黄嗣山增建学斋
　　浏阳县儒学在县治西宋元迄明初俱在县治东正德丁卯移创今所后知县苏志臯赵宪章杨一桂相继修葺
　　皇清顺治十二年知县徐维埁康煕三十一年知县蒋曜增修
　　宁乡县儒学在县东门外飞凤山之阳旧在南门外后唐同光二年知县梁贵賔卜迁今所歴代相仍元季燬明洪武初知县薛德昭重建后知县梁俊郑楠胡明善沈震龙周瑞豹相继修葺
　　皇清顺治十二年知县蒋应泰建明伦堂及名宦乡贤祠康熙三年知县权世持修大成殿建两庑葺啓圣祠
　　安化县儒学在县治西宋熙宁间建于县治东寳佑间改徙今所元季燬明洪武初知县梅源善重建正德辛巳又迁于县东明季知县蒋永亨复迁于县西
　　皇清康熙六年知县王丕振四十四年知县祖彰以次修葺
　　茶陵州儒学在州治西宋寳祐间建于紫薇门外明成化中知县俞荩改迁今所治间知州李永正复徙城外丁卯知州董豫又改建于城外狮子口
　　皇清康熙十年署州事叶筠仍建州西十九年知州熊应昌重修
　　衡州府
　　衡州府儒学旧在石皷山宋开庆间改建于郡城内之金鳌山元至正间迁于李芾故宅明洪武三年太守高从训重建嘉靖间知府周浩万厯间知府熊炜许倓陆志孝邓以诰刘春等相继增修明季燬
　　皇清顺治九年巡道张兆罴知府陈起潜建大成殿十三年偏抚袁廓宇建明伦堂十六年知府李光座建启圣祠康熙二十二年分守朱士杰学使王孙蔚捐俸命教授黄士珩完葺
　　衡阳县儒学在城西门外宋开禧三年建元至正七年佥事周骧勘旧泮池在僧寺中复之元季燬明洪武初知县周岳即旧址重建正统中知县林靖修成化六年知府徐孚重建万歴庚辰圯同知沈鈇推官朱梯复置学宫建尊经阁又建敬一亭癸巳知府陆志孝续新之明季复圯
　　皇清顺治十八年教谕古通今等集议捐修自康熙元年经始越明年夏告成中建大成殿凡五间东西庑各三间前设庙门后建启圣祠三间
　　衡山县儒学在县治左唐天寳年建宋大观元年学士郑居中奏乞御书八行刻石学宫元季燬明洪武三年知县陆伯良即旧址重建正统间知县龚俛以庙学湫隘构地拓基成化十五年知县游昂重修嘉靖五年知县彭簪增学舍二十三间中为文会堂与诸生讲业隆庆二年迁于南门外万厯十一年复迁今所
　　皇清康熙十九年知县孙维震增葺四十七年知县杜元勲迁建启圣祠于大成殿后四十八年教谕王大经建櫺星门易木以石五十九年凿泮池
　　耒阳县儒学在县治南旧学在县治东汉耒阳长侯寘建宋元符二年江滋重建元季燬明洪武二年知县徐煜移置县治北天顺中御史龚谦修成化五年知府徐孚复修隆庆巳已知县刘太和迁建于南城外山川坛万厯已亥知县曾维慤修
　　皇清康煕四十八年知县张应星改建今所
　　常宁县儒学在县治北旧在南门外宋建为州学元季燬明洪武三年改州为县八年县丞金彦和重创县学成化十九年知县谢廷举修万厯七年知县吴景明重修四十三年知县刘自省复建圣殿两庑两斋知县徐兆奎重建櫺星门周围甃以石
　　皇清康熙十年知县张问明改建今所
　　安仁县儒学在县治东南旧在治西宋绍兴中徙于城之西南隅嘉定五年王槐迁今所明洪武三年知县韦衡建景泰四年知县李恕施善相继重修治七年佥事吴淑购地广之万厯九年知县頼霖改建启圣祠明伦堂二十八年知县谢之藩改建于城西四十五年知县张自省复建今所
　　皇清康熙十九年知县韩稷拓地修葺二十八年知县陈黄永重修
　　酃县儒学在县治东旧在县治西宋嘉定中建元至正中徙今所明洪武三年知县朱玑仍旧址重建天顺七年知县韩暄重修治四年知县苏源复大新之嘉靖十六年知县高祉建敬一亭二十三年知县胡子信建启圣祠岁久渐圯
　　皇清顺治十八年知县李朝事缮葺康熙八年建櫺星门
　　桂阳州儒学在州治东州旧为郡五代晋时创夫子庙于郡左宋天圣年灾绍兴十二年知桂阳监张修迁于城南干徳元年燬四年复建明治壬子判官姜绾迁城南嘉靖十七年巡抚顾璘分巡姜仪复旧址万厯十三年知州罗大奎重修
　　皇清顺治八年文庙及两庑灾十四年知州刘见龙重建康熙十四年知州袁继善以旧制狭隘撤而新之临武县儒学在县治东北旧在县治东南宋乾道元年改建今所元延祐丙辰县尹皮元重建元季燬明洪武三年知县贾元凯建正统九年儒学训导郑侃以其地卑隘奏改徙事下知县李庸等议即故址增土重建万厯六年知县金元重修明季燬
　　皇清康熙四年知县李振麟重建二十三年知县张声远增修
　　蓝山县儒学在治东旧在舜水之涯宋庆厯四年建嘉定间县令沈光龙改筑于县南寳厯丙戍桂阳守高不倚檄知县史元举修元至元丁亥县尹李勉之复加完葺泰定五年刘季喆迁建今所明洪武间重建成化元年知县萧袚修治五年知县汪英重修正徳乙亥知县刘文华撤而新之
　　皇清康熙九年知县郑梦坤重修
　　嘉禾县儒学在县治西北明季始建旋燬
　　皇清康熙八年知县汤学尹重建二十二年知县韩自强四十九年知县陈祥祚俱重修五十二年祥祚又建启圣祠
　　永州府
　　永州府儒学在府治东旧在郡城外唐刺史韦宙因潇西红蕖亭立后迁愚溪宋庆厯中柳拱辰移建郡城内高山之麓嘉定间郡守赵善谧稍徙山下赵希楙复增广焉元平章阿尔斯兰明佥事曹衡张輗吴淑知府刘泰姚昺增修万厯巳未知府林士标卜迁今址
　　皇清康熙二十五年知府柯弼雍正三年知府张廷枢教授王楙绩相继重修
　　零陵县儒学在府治东旧在城外愚溪桥左明洪武三年知县马裕改创城南宏治庚戍避水患徙于城北嘉靖乙巳卜迁今址
　　皇清顺治十四年知县刘方至雍正四年知县刘尚质教谕徐源舒相继重修
　　祁阳县儒学在县治东青云桥旧在城东五里明嘉靖中改建今地
　　皇清顺治十四年迁县署丕康熙七年知县王颐复旧十三年燬十九年冬知县王霭重建
　　东安县儒学在县南门外迤东二百余歩宋建学基本在城外明时迁建不一景泰初迁入城内至万厯庚戍再移城外即今学也
　　皇清康熙十九年知县程云翀修
　　道州儒学在州西营川门外唐刺史薛伯高建至宋规制大备元时判官吴芾新之明嘉靖间知州王曾万厯间知州韩子祁相继重修明季燬
　　皇清顺治八年署州事同知冯洪荚十三年知州高攀龙十八年知州王希圣相继增修
　　宁远县儒学在县治西南二十余歩宋干徳三年建明洪武初知县朱公庆修葺永乐中燬洪熙元年知县刘童重建嘉靖中知县周谅徙于郭东二十六年知县刘孔愚复旧明季燬
　　皇清康熙二十年知县沈仁敷重建
　　永明县儒学在县治西九十歩明洪武七年知县斿叔度建成化中佥事萧正重建治间同知徐瑚嘉靖间知县杨秀辅相继重修
　　皇清顺治十年知县尹足法康熙二十二年教谕徐尊显重修
　　江华县儒学在县治西旧在县东创于唐神龙元年自宋迄明屡经迁建明季迁今地旋圯
　　皇清康熙二年知县林调鹤教谕李嘉卉重修
　　新田县儒学在县东门内明季署县事张恂建旋燬
　　皇清顺治十五年知县沈维垣建殿于旧基之前康熙八年知县钟运泰复旧
　　寳庆府
　　寳庆府儒学在府治西宋为邵州学建于治左摄州事周惇颐迁于邵水之东为今县学绍兴乙亥徙入城乾道中知州胡华复迁旧址张栻为记庆元丙辰知州黄沃修嘉定十三年知州刘保以距城隔水卜迁今址元因之为路学布尼雅锡哩重修后燬明洪武元年同知程斗南重建万厯庚寅守道冯露以圣殿后基逼近启圣祠迁建于明伦堂之前明季燬
　　皇清顺治十七年知府傅鸾祥康熙二十年学使蒋永修重修二十二年知府梁碧海建文昌阁
　　邵阳县儒学在郭外邵水之东即宋周惇颐迁州学故址元大德间知县温渊建明洪武十三年知县薛得中重建宣德二年知县何永芳重修正德丙子为水所圮佥事谢廷桂知府石凤迁城内嘉靖间复旧水又圮知县郑守炬重修明季燬
　　皇清顺治十二年推官朱应升重建康熙二年知县顔尧揆建明伦堂七年知府傅鸾祥改学宫西向二十二年知府梁碧海知县张起鹍重修
