<!-- { "loadSidebar": true } -->
　　王化行三楚文献録字以宁江陵人生有异慧年四岁大父抱膝上爲说父早逝母张氏矢节事便连日不食痛哭不止五岁就外传宛如成人每一出一入必白母前晨省昏定肃如也七八岁见母闭阁一室手防绩无移歩辄流涕曰母苦节如此儿他年何以报母亦流涕曰读书成名则报我矣乃奉父木主于阁中对主读书年十五首补邑弟子员未几领乙榜嗣以明经入试得高第复防于北闱逾年授荆门训迎养承懽事事谘啓于母至诸生中有不能婚塟给朝夕者捐俸助之擢衡阳谕旋擢广西容县令以母畏舟行屡具状请罢归以养母母年九十有六化行亦年至八十余
　　王纪字维宪江陵人性严正少事父母逮祖母咸尽孝养
　　杨正昌字熙若江陵人父凌汉爲流贼所执正昌泣丏父生不可得愿以身代贼因杀正昌【以上旧通志】郑如防字西臯石首人性孝友家居白坡院防大水隄将溃母榇在堂防郢试号泣奔家甫移榇入舟而隄溃宅壑人以爲至孝所感【邑志】
　　汤玉亷楚纪江陵人父病笃亷昼夜吁天父病稍苏因肉食味不适口密割左乳肉和粥以进父病遂愈亷亦无恙
　　谭孝子　傅説江陵人俱割股庐墓
　　林守威公安人蚤丧父继母曹氏性严威事之唯谨曹卒棺在家邻人火风甚急守威乃升屋呼天风反无恙时人称爲孝感
　　田垣字近微公安人父寅山年九十六母夏氏偕老垣孝事二亲寅山老脱二齿垣祷于神齿复生人以爲孝感由明经任获嘉训陞安逺令有惠政丁艰去官遂不起【以上旧通志】
　　袁鈖三楚文献録公安人茂才年十七丧父哀毁骨立偶大盗至家人仓皇走呼鈖出鈖谓诸弟曰汝軰第去吾长也父柩在安之乎手一剑出迎贼怒以刄击之折其二齿刄入眦寸余鈖不爲动从容谓盗曰诸君第取赀则伏藏皆君有若惊先子灵吾且刎君亦无从摸索也盗然之夜深严寒诸盗煑酒方饮鈖曰能以一杯见暖乎盗不可鈖前夺魁盗手中巨觥自饮之盗壮之爲酌数行彻明盗去血淋漓满衣矣鈖爲人方正有雅量平恕率物爲里闬所称
　　于三公安人以孝称事阙纪载今传其住处爲孝子冈石碑尚存【旧通志】
　　王嘉善公安庠生八岁割股事母以孝称官司屡加旌奬
　　呙轼公安人母病割股以疗
　　毕仕和字石庵石首人嘉靖辛卯乡荐任阆中令言动皆轨于道人皆以道学称之笃于孝亲亲没相继庐墓九年
　　邓绍禹石首庠生蚤孤事祖母及母极孝祖母病鬻子供汤药里中赎而还之又割股以愈母疾后遇盗于途盗惊曰此邓孝子也拜而去【以上旧通志】陈缵宗三楚文献録石首人有至性以孝称母亡手植墓树结庐以居每雷雨夜必负鞯特盖徃冡旁伴母万厯癸卯举于乡谒选爲凤翔府李官宗故柔慈不谙刑名鞠囚不忍用榜笞不得巳杖囚间呼父若母辄命罢去勿杖其尤黠者诡称亲老求暂出徃省辄从之人以爲咎宗曰彼有亲欲省是孝也司李奈何禁人爲孝巳囚之出者多逸去上官知其非吏才然不欲深求之量移成都府丞亦以懦弱不任事罢归年七十余卒
　　刘祥楚纪监利人父魁任大足训卒祥哀毁不欲生庐墓三年母龙氏殁亦庐墓三年
　　程凤楚纪监利人爲驿卒未尝知书每闻人道孝顺事辄泪下尝割股愈母
　　王佐字公弼伯玉曽孙第进士授行人晋戸部员外郎迎其母母曰吾老矣不能从子走四方也弻曰儿奈何以官弃母遂乞终养【旧通志】
　　夏文忠监利人割股愈母疾
　　吴文明监利增生事母郭氏至孝妻偶违遂出之母病尝粪及卒庐于墓悲号数年至今墓草不蕃人称孝感
　　蔡钧监利人割股救亲院司旌表
　　黄家瑞监利人年十三割股疗母母愈遂精治医术刘节推顔其墓曰上池孺慕
　　何仰吾监利人父病呕吐仰嘿割股以进即愈三年复病再割股再愈母疾亦割股其效如之邑令陆昌祚旌曰孝可通天
　　吴焕监利人父学闵病焕割股与妻董氏泪和以进父获痊父卒竭力殡葬祭奠哀敬五十年如一日
　　谢嶷监利人年十二父又坚病割股救之邑侯李匾其庐曰孺慕可风【以上旧通志】
　　方钊三楚文献録枝江人家夙贫窘父早卒母郑氏抚育成立钊佣工学织以供母每有肉食果核辄袖而归母母病噎卧床第者三月钊焚香祈天愿以身代遂割左股和药膳母母病倐起乡保以其状上当道旌之
　　陈纪枝江人割股疗母断指焚香以祈母夀嘉靖二十四年旌表【旧通志】
　　杨琨枝江国学生六岁失怙事孀母曹氏色养无违敎谕侯维烈传其事
　　陈尔鼎夷陵太学生母刘病笃割股食之顿愈杨夷陵人蚤失怙事母笃孝性豪爽母或以事责之必婉言跪受人称其顺德
　　邹鹏夷陵人业儒家贫竭力养母母病割股调羮以进母立起州人表其事爲勒石今碑在姜孝子祠下向明字伯旸宜都人致和子由监生仕山西都事母病夙夜奉侍寝食俱废祷于天求以身代偶一人以丸药授之母疾愈睦于兄弟大学士杨溥爲撰孝友堂记
　　刘宗锜宜都人幼以孝称举永乐辛卯乡试
　　李芳宜都人天顺壬午举于乡歴任合肥郫县训导考满回籍以母老坚志奉养卒于家
　　宜去有宜都人割股庐墓
　　骆永珍宜都人事父母能顺其志终身无疾言父母殁偶值凶年经营后事一切皆遵礼不敢茍
　　向冠之宜都贡生任敎谕母老留妻侍养每念母即泣下沾襟寻弃官归养
　　李发春　刘维祖宜都人俱割股救亲
　　曹庆华宜都人事继母以孝闻祖笃爱华有私遗华尽以分诸弟后少弟荡产复割巳产助之
　　张鹏翼宜都人以贡任京山训初生五月母周氏死继母蔡氏育二弟多忌之翼孝友婉顺母弟感恱及两弟相继殁翼事母抚侄终身如一日
　　吴钟曜宜都人父丧事母最孝母卒庐墓有司以闻诏加旌表
　　邹宗孟逺安庠生孝事继母让产弱弟学使举优行后中副榜
　　廖说逺安庠生兄弟三人说奉养二亲不委诸弟父年髙朝夕随侍顷刻不离
　　廖仲儒逺安人家贫竭力养亲母疾割股疗之邑令旌其孝月给粟以助养【以上旧通志】
　　王咸熙石首防贡生明季贼警母郑氏病笃熙与兄诀曰兄避兵以存宗祧弟侍母以尽子职母卒贼适至伏尸恸号贼诧爲孝子戒勿犯初熙父梦防主谓之曰汝子夀止二十二岁后熙病寐中见天降赦书有増年二字病旋瘥夀至五十二人称爲孝感【邑志】
　　皇清侯章华公安人令邱子幼颖异日诵千言父受害衡湘间章华年仅十岁其人抚养为巳子经年余持肉与之食章华泪下不食曰既杀吾父吾忍食杀父人手中肉乎知其志不可夺遂逐之寻怏怏病卒
　　杨彩监利人事亲笃孝尝割股以疗母疾
　　王希尧监利人割股愈父病邑令卫旌之曰孝谊可风【以上旧通志】
　　襄阳府
　　汉丁兰孙盛逸人传兰河内人少丧考妣不及供养乃刻木爲人髣髴亲形事之若生朝夕定省其后邻人张叔妻从兰妻有所借兰妻跪拜木人木人不悦不以借之叔醉疾来谇骂木人以杖敲其头兰还见木人色不悦乃问其妻妻具以告即奋剑杀张叔吏捕兰兰辞木人去木人见兰爲之垂泪郡县嘉其至孝通于神明乃图其形像于云台明一綂志兰河内人又云梧州人寓居宜城祀乡贤按旧志云今南漳有兰墓
　　南北朝吉翂南史列传字彦霄冯翊莲勺人家居襄阳幼有孝性年十一遭母忧水浆不入口殆将灭性亲党异之梁天监初父为原乡令爲吏所诬逮诣廷尉翂年十五挝登闻鼔乞代父命武帝以其童幼疑受敎于人勅廷尉蔡法度严加胁诱对曰囚虽防弱岂不知死可畏惮唯不忍见父极刑何受人教狱掾备加桎梏法度矜之命脱其二械翂弗听法度以闻帝乃宥其父丹阳尹王志欲举充纯孝翂曰因父买名一何甚辱年十七辟本州主簿出监万年县摄官期月风化大行后裴俭等连名荐翂孝行纯至勅付太常旌举
　　桞忱南史桞元景传忱字文若襄阳人年数岁父世隆及母阎氏竝疾忱不解带经年及居丧以毁闻仕齐爲西中郎主簿梁时封州陵伯
　　唐尹怦楚纪字守忠襄阳人父嗣宗居丧尽礼贞观中特防旌□结庐墓侧若将终焉怦时年十三竭力备养父疾笃怦不解衣历年形貌顿瘠几至殒灭父卒负土成坟朝夕号恸有紫芝产墓侧州将杨洪武奏怦诚信着于乡闾纯孝通于幽显龙朔中刺史封道洪改其闾爲南陔里张柬之爲记祀乡贤子慕先孙仁恕皆有孝行俱被旌
　　杜并唐书杜审言传并襄阳人审言子审言坐事贬吉州司户参军司马周季重司戸郭若讷搆其罪系狱将杀之季重等酒酣并时年十三袖刀刺季重于坐左右杀并季重将死曰审言有孝子吾不知若讷故误我审言免官还东都苏颋伤并孝烈志其墓刘允济祭以文
　　元易炳文楚纪襄阳人父友旺卒庐墓六年哀慕终身时人多遣子弟从游称易孝子居前有池产莲一蒂二花咸以爲孝感
　　明宋祐楚纪襄阳县人六岁丧父母病割股和粥以进遂愈及母卒水奬不入口者累日寝苫枕块餟粥十有五年
　　蔡其芝三楚文献録字汝化襄阳县人幼颖悟日诵可万言七岁善属文防丧母就外家于江之浒芝掩泣祝他日将改卜服阕补诸生嘉靖甲子登乡书展母墓搏膺而踊如初丧父病衂血芝尝药而进之旦夕侍左右不知有寝食及父卒芝哀不欲生诸凡附身附棺悉手治之卜地以将啓母棺袝焉众曰若母塟而蔡氏始兴改必败芝曰使母处鱼腹中而我受其利则安忍既辟墓众谓不宜见朽骨芝曰焉有爲子而不见其母爲母而恶见其子者竟阡之有女兄墓在母傍亦爲徙他所不逾数月故墓爲歴阳之浸众乃惊叹继母谢芝事之一如母有两弟芝取父所遗诸田宅恣其弟所欲少弟殁字其孤如巳子周防族党非其义纎芥无所取襄父老妇孺举其名姓皆曰真孝亷云祀乡贤
　　沈寛襄阳县人事继母罗氏极孝罗病动止甚艰寛夫妇日侍卧起遗二弟敎之皆成立性好施善医【旧通志】
　　贾廷试字四明襄阳县人少时塾师郑继之一见大悦即以弟女妻之父疾躬侍汤药不解带者累月父殁哀毁骨立居丧尽礼弟廷柱东安令子若愚同知邵文恩襄阳县人幼失怙母储氏孀居三十二载恩竭力孝飬母病割股和丸以疗之
　　何继宗襄阳县人母病吁天求代母殁负土庐墓手冩孝经千本
　　冯南金襄阳县庠生母病割股以进母食之顿苏冯宁宜城人亲殁哭泣丧明设座朝夕叩祈越二年复明
　　龚楚秀宜城诸生幼失怙事母柏氏尽孝三十年弗替母卒庐墓朝夕哭拜
　　龚谦宜城诸生敦孝友兄弟不忍析箸每逢寒食扫墓泣涕废食
　　张顺童宜城人遭流防母何氏被执骂贼死童甫七岁抱母尸号痛临死犹骂贼两手抱母衣不释【详列女志】冷阳南漳人岁贡任肇庆推官一年以母老乞归弗许适赍表入都因上疏陈情得允母不豫血泪交下母殁躬负土爲茔肩穿指且裂庐墓三年祀乡贤严志南漳人母病梦神语曰乳血可医遂割乳煎汤以进果愈
　　王云凤枣阳人家贫事母至孝贡至太学即告归飬母殁哀毁骨立庐墓三年
　　李绍先字复溪枣阳人由贡生通判湖州母以苦节受旌先事之尽孝母殁哀毁几至灭性孙蓁怀宗巳邜举人任凤阳同知
　　李世儒谷城人献贼之乱负母金氏逃难于孤儿岩流贼逼弃履跣足负母如故爲贼所杀
　　黄兰芳光化人继母生子桂芳时兰妻亦生子继母殁兰令妻舍巳子而乳弟卒抚其弟有成
