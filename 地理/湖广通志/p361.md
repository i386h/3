<!-- { "loadSidebar": true } -->
　　井络含精云汉流英萦三楚之都会表鄂渚之丰城耸天地之奇峭峙夹岸之防崚尔乃当山之首面汉之阳铲崇冈而缮堞冠嶐阜而髙骧羽客曾经税其云驭髙人则又接夫虹裳惟诡异纷其可悦故列真从而徜徉或探橘怀中或落梅城畔或结枣如瓜或掷桃若嵌或石镜留书或异香不散日至月游风臻雾涣极嵯峨以上鋭宇纭纡而闪施擢莲台与仙掌象华盖之威防游□亘其龙矫浮栋宛以虹绥侏儒踆居而拱负虭蛥蟠结而梁栖罘罳被绮而交蒂藻井垂葩而倒披顾兔摩轮于锁闼翔鸟拂羽于璇题枅栌累叠榱桷截业修掞曲挍粼比宻接虚驾回繁芒乱泽雕栭文楣动即囘惑蹁跹黄羽盈壁绘列岂伊氋氃招之可得躧层梯以百尺扪危栏而上征行周流于复道启朱鸟之牕扃奂重檐乎櫺外中寥廓而轮囷逼中天之丽彩来万里之空青疏八风以洞达势随摇而匪宁于是万井烟生九衢尘骛金羊入市刀作布居比蠭联行同螘顾一往一来孰知其故国门荡荡目无遗遘众山其已毕彼坡陁焉足数可以推大别防晴川凌八极轶三山荡心胸生羽翰御风行冷然善释人寰之顦顇挹灏气而孤骞若夫江流浩浩终古不息一望金沙两辨赤壁夏浦对峥嵘之洲白虎连凤鸣之溆无风犹浪触石逾激骤江妃与水母驰川后与渊客沈防昼晦磕磅霹雳孟婆怒吼澎濞浡潏玉马骏奔白鹭竦立凭槛睋射胆魄惏栗悲贾客之颠危讶舟师之利疾固已吞云梦于胸中不必观广陵之秋汐是以楼惟三上登有千绪物与时迁情因景会至若风光骀荡杜若兰薰芳洲草绿不为王孙嗟襧生之才调意何有乎众賔讵倜傥之致咎擅一赋而流声衣沾鹦鹉路指凤凰江山清壮台观琳琅霞景灭没于丹楯云物防绕于华珰凴髙极逺载隂载阳斜辉鸦背而低度余烟木末而悠飏汰蠛蠓之游氛希鸾鹄之骖翔及夫璧月流天金波滉砌瑶星逾迩银河乍溢半空飘铃铎之声隔浦响渔舟之笛将神旷乎尘外抑事符于天际足使仲宣罢登岳阳辞记寂瑶台之笙鹤咽秦楼之凤吹于斯时也墨妙笔精之士吴吟郢调之徒怀紫霞之逸志侣白云以遨游方乘兴而胜赏遂逺目以销忧携雅朋而酌醴揽胜概而扬讴始淋漓于四壁终輘轹乎千秋繄青莲之阁笔何崔颢之难俦雄气毕广心裁幽迳逦翠微来金容礼紫闗开黄梁吹而欲寤玉笛杳而还猜瞻遗像之髣髴闻步虚乎啴谐庶其旦暮遇之而曰弃妻子如敝屣哉是故望之若云垂仰之如霞起熊熊光耀纷不可理冈象慑而潜形寄相詟而顺轨洵凭墉之钜镇扼江汉而为纪张楚国之雄风扇诸侯之盛美盖三湘七泽之称首而五方名胜之观止也
　　南岳望
　　幸赋　　　　　　　　　　　　　　易宗涒维衡岳之奇挺髙直指于苍穹托炎方以正基防轸宿以曜峯结根弥于恒华峻极齐乎岱崧有虞巡而昭五月夏后祀而翼两龙况我
　　銮舆之戾止能无肆觐而崇封维
　　皇帝陛下之御厯也
　　天镜髙悬
　　乾纲独挈既咸五而登三乃参两而得一
　　建极则同徳隂阳
　　重光则合明日月闿
　　泽覃敷湛
　　恩洋溢南北之车书混同东西之尉一秩四裔蹻足以抗棱百蛮蛾伏而奉职飞头饮鼻之流乌弋黄皮之国騐海水以来王识天风而顺则二灵之流上猎诸福之物毕出是以三无备徳于
　　南面万有拱极于
　　北辰举以礼兮动以义神之智兮天之仁出乎震兮见乎离延羣神兮厘八灵神之望永塞山川之位以宁尔乃无为而庶物康垂拱而天下贞栖尧襟之十景环舜抱于四瀛求言揭傋讯之鼓亲贤有告善之旌屡下捐租之勅时隆养老之文汉室之礼仪重肃唐典之厯象弥精著作之庭充班马屏翰之位列甫申此
　　圣人之文徳也至夫亲兵百万介胄千亿虎头燕颔金
　　腰火额运以隂符握以
　　神防事先胜而后制师有临而必克奔星震霆机骇蠭
　　轶扫大逆于滇南净妖氛于絶域此
　　圣人之武功也若乃建
　　庙所以明孝祀事所以本仁山节藻棁逵乡刮楹洁岁豆与时笾列夏簋与殷铏礼仪雝肃粢盛飶芬奏文始之舞歌肆夏之音是以纯嘏锡于蒸衎景福介于孔明神光曜烛尺扎莹金此
　　圣人之致孝也至于肆类乎天神禋祀乎地祗命宗伯而摄献撰良辰而戒期扬
　　翠葆载
　　灵旂集礼神之囿歌颂祗之诗燎薰昆上配黎四施三牲八簋以相洽五齐七献而宗祈神旭卉而厥对灵招摇而徕依醴泉涌发甘露纷披景星庆云掞丽藻于倚盖黄麰紫脱凑仙颖于中畿此
　　圣人之体
　　天地也若夫
　　王者受命必柴望以埋沈礼荣光而彰
　　盛治应休气以告功成故黄帝之禋周于四极虞廷之祀徧于羣神封禅始于泰岱巡狩先于孟春况南岳为羣山之首南方为当阳之庭位则鹑尾在祀帝则祝融居临时则司乎夏政方则崇乎丙丁星则占于荧惑则应乎鸟衡在色为赤赤为五色之正在行为火火为五行之明在味为苦苦为五味之炎在音为征征为五音之清且在封为离离者明也
　　圣人向明而治
　　南面而听四方丽则天下化成固允协乎我
　　皇之明德符盛事而南
　　巡岂独岱宗之宜有封禅于七十有二君哉况夫圣人作而万物覩四表光而羣端至白狼黄鱼以效灵黑狐赤乌而嫓美三头九尾之物一茎双穂之米翠箑朱蓂耸于上序丹书碧篆焕于洛水俶傥穷变不可胜纪灵符美瑞之骈臻应天顺人之所启虽有唐虞大夏成周之隆何以侈此肆觐登封之盛举舍
　　斯世而谁是虽有谦光不可得已故能永协神道崇兹
　　灵岳掞
　　奎藻之煇煌焕
　　天章之烜烁更加恵于崇基
　　命维新其制作再则练时日度费务鸠百工而襄事辑
　　三农之暇豫立秘殿于炎方备
　　皇图之制度则有崔嵬髙甍防飞宇赫燡燡而爥坤丰躭躭而列庑郁坱北以鸿纷隆崛岉以云举峩嶪之罔识羌□而莫数永福祉以载宁扶神灵于万古者下
　　纶音垂
　　天语将
　　巡狩于衡山用
　　驻毕于南楚神人共挹其休光山川同望乎硕俎降清
　　坛兮晻霭感炎熛兮延伫希
　　圣顔之下瞩企
　　恩波之南注于是发
　　玉辇动
　　金根前驱鱼丽属车辚辚太仆秉辔常伯陪轩掌舍设枑野庐清源列缺下而吐火雨师于焉骏奔蚩尤并毂而警
　　跸防公先驱而骖辕千骑雷起万乘云屯截虹霓以为缳兮捎青云以为纷昭华覆之威威兮郅偈旖旎于髙旻齐总总以樽樽其相柴虒兮被陵縁岅而列陈陟峭崿而忽夷履重险而逾平崇烟霞之竦秀増岣嵝之峥嵘
　　天子乃冠
　　毳冕袭
　　凤裘牲以太牢荐以香羞捧赤璋而咸事借白茅以阐幽陈纁币之璀璨酌陶匏之觩醪奏防賔舞大夏升血而祭于朱陵之丘信神人之契合来禋祀而怀柔协八荒兮醇沐鬯光千世兮丽
　　鸿猷将见启金简于夏后煌寳印于神农刻璧游河唐尧同茂披图拜洛虞帝重逢异望仙于昆圃侔访道于崆峒于是得贤臣于后车之载勤耤田于郊祀之间成王之搜由是问成汤之田有以观哂秦皇之逸豫陋汉帝之游盘游休豫助兮谨侯度黄童白叟兮觐
　　天顔于胥徳兮丰茂世民于变兮万国欢于是回乘舆返
　　法从望嵩呼兮探恒璧循西祀兮毕东封至矣洪大业之隆休哉祗符命之重窃忝草茅之臣敬献登封之颂颂曰维南有岳不骞不崩聿怀厥徳望君之临般般驺虞濯濯硕麟厥之有章天瑞之征我皇乃眷朂勤南
　　巡爰柴秩望郊禋用亲万世斯丽四海以淳
　　一人有庆康此兆民
　　古词曲
　　周
　　履霜操　　　　　　　　　　　尹伯奇
　　朝履霜兮采晨寒考不明其心兮信谗言孤恩离别兮摧肺肝何事皇天兮遭斯愆痛殁不同兮恩有偏谁説故兮如此寃
　　子文歌
　　子文之族犯国法程廷理释之子文弗听恤氓顾怨萌方正平
　　晋
　　荆江歌　　　　　　　　　　　夏侯湛
　　悠悠兮逺征条条兮暨南荆南荆兮临长江临河兮讨不庭江水兮皓皓长流兮万里洪浪兮云转阳侯兮奔起惊翼兮垂天鲸鱼兮岳峙蘼芜纷兮被臯陆脩竹郁兮翳崖趾望江之南兮遨目桂林桂林蓊蔚兮鹍鸡扬音凌波兮愿济舟楫不兴兮江水深况嗟回盻兮于北夏何归轸之难防
　　襄阳儿童歌
　　山公出何许往至髙阳池日夕倒载归酩酊无所之时时能骑马倒着白接防举鞭向葛彊何如并州儿南北朝
　　佑客乐曲　　　　　　　　　　梁武帝
　　昔游樊襄后假楫梅花渚感昔念往事意满情不叙有信数寄书无信常相忆莫作瓶落井一去无消息
　　白铜鞮歌　　　　　　　　　　梁武帝
　　陌头征人去闺中女下机含情不能言送别沾罗衣唐
　　襄阳曲　　　　　　　　　　　李　白
　　岘山临汉江水绿沙如雪上有堕泪碑青苔久磨防
　　和渔父词　　　　　　　　　　张志和
　　西塞山前白鹭飞桃花流水鳜鱼肥青箬笠緑蓑衣斜风细雨不须归
　　又
　　青草湖中月色圆洞庭渔父棹头连车子钓橛头船乐在风波不用仙
　　宋
　　黄泥坂　　　　　　　　　　　苏　轼
　　出临臯而东骛兮竝藂祠而北转走雪堂之坡陁兮歴黄泥之长坂大江汹以左缭兮渺云涛之舒巻草木层累而右附兮蔚柯丘之葱蒨余旦往而夕还兮步徙倚而盘桓虽信美不可居兮荀娱余于一盻余幼好此奇服兮袭前人之诡幻老更变而自哂兮悟惊俗之来患释寳璐而被缯絮兮杂市人而无辨路悠悠其莫往来兮守一席而穷年时游步而逺览兮路穷尽而旋反朝嬉黄泥之白云兮莫宿雪堂之青烟喜鱼鸟之莫余惊兮幸樵苏之我嫚初被酒以行歌兮忽放杖而醉偃草为茵而块为枕兮穆华堂之清宴纷坠露之湿衣兮升素月之团团感父老之呼觉兮恐牛羊之予践于是蹶然而起起而歌曰月明兮星稀迎余往兮饯余归岁既晏兮草木腓归来归来兮黄泥不可以久嬉
　　濓溪词　　　　　　　　　　　黄庭坚
　　溪毛秀兮水清可饭羮兮濯缨不渔民利兮又何有于名弦琴兮觞酒写溪声兮延五老以为寿蝉蜕尘埃兮玉雪自清听潺溪兮鉴澄明激贪兮敦薄非青苹白鸥兮谁与同乐津有舟兮池有莲胜日兮与客就闲人闻挐音兮不知何处擎髙荷以为盖兮倚芙蓉以当妓霜清水冷兮舟着平沙八方洞宇兮云月为家怀连城兮佩明月鱼鸟亲人兮野老同社而争席白云防头兮与南山为伍非夫人攘臂兮谁予敢侮
　　明
　　襄阳歌　　　　　　　　　　　薛　瑄
　　持节过樊城南度汉江曲逺自嶓冡来遥望真如鸭头緑江干楼堞何峥嵘壮哉快覩襄阳城少年常思一游览今朝始遂来经行经行处处多遗迹满目苍然悲思集后人游似前人游古人忆似今人忆郁郁现山翠遥遥鹿门深残碑人堕羊公泪隐居谁识厐公心厐公一去已千古尚有清风洒寰宇茂林鸟宿鱼潜渊区区刘表焉得取南城习家池池水清涟漪当日山公酩酊醉风流未许他人知更防王粲宅留井岘山麓铜瓶无复汲深寒蔓草空余复幽緑悠悠往事难具陈髙名浩想隆中人出师二表神泣图成八阵风雨频乃知襄城士风好由来英达何草草汉水东流岘首髙祗应配此名不了
　　襄阳浣妇行　　　　　　　　　李梦阳
