<!-- { "loadSidebar": true } -->
　　李儒用楚纪字仲秉平江人登嘉泰壬戌第厯官制干时朱子寓岳麓儒用受业于门醴陵【阙】猎为制置使宣谕蜀中辟幕下荐其人品经术可以大用未几卒所居练溪学者称练洲先生
　　李字良仲平江人朱子门人有池州语录
　　李雄楚纪字伯英平江人年二十客临安遇蔡元定导以见文公遂受业于门与黄直卿康叔临蔡伯静及其弟仲黙讲贯眀彻具见语录雄博学贯通尤有志于当世星纬占候孙呉兵法咸诣其妙时党禁严诸贤贬斥异地或徙死雄徒歩赴之曲为料理后其学盛行从游者甚众创阳坪书院居之学者称阳坪先生
　　邹輗楚纪字行之平江人安贫乐道人咸重之朱晦庵往长沙道经平江輗谒之教以归取四书读之于立身宅心体察久自有得归读论语稍有悟处乃曰古人为学只是实学工夫学以为巳岂但如俗儒词章专事利禄哉卒之日棺衾皆出友人方叔行云毛友诚楚纪字伯眀平江人闻康叔临传程门学寓已陵从之游谢弃科举阖户读书尤邃于易教诲后进不倦
　　方輗楚纪字叔行平江人资禀凝重李斋教授岳阳輗慕紫阳正派师之返斋诲以诗曰博文约礼终身事修巳治人种德书好把从头亲切看若非亲切总成虚輗自此谢弃科举从事根本之学輗生平未尝疾言遽色家庭雍睦子弟肃恭魏了翁名其室曰学斋
　　许应寅姓谱平江人与弟应廷有文名同登绍定二年进士应寅尤以操行着
　　严鍧华容人进士以诗名家与安阳韩琚齐名应试有鸿鴈来宾赋一时传冩蚤夭当世惜之【旧通志】元方敏中巴陵人年十二通经书春秋义潜心岳麓遗教书其室曰自明轩从游者教以克已为要髙尚不仕见临川江汉叙録
　　丁濬字国器巴陵人以乡贡授河南通判迁巩昌同知为人重厚质实自少至老敦行不怠乡族重之居官守已临民皆有法进四品服俸卒
　　李用庚平江人游太学以舎法释褐同年毛养斋客死用庚率乡士经理后事纎悉靡遗教诸生知世务期于有用是时宰平江者莫不重用庚风谊用庚介立未尝一言与邑政【以上旧通志】
　　鞠志元楚纪巴陵人至顺癸酉防试中书省试蒲轮车赋号为雅赡至元间官宜都令按旧通志作鞠志误
　　眀严承范华容人正德戊辰进士博学工诗与永濬称大小严授户部主事甫七月告归以著述自娱有青湖集
　　程宗舜华容人嘉靖辛卯举于乡事母袁氏以孝闻刻意著书至忘寝食垂二十年有洪范浅解律吕问
　　杨熹临湘人性至孝笃学愼行潜心理学举眀经不仕从游者常满户外
　　朱潮岳州衞人谈理学清修笃行嘉靖初为大礼议力主为人后之说
　　范钟临湘人少笃学善吟咏中嘉靖壬子乡试官邵武同知以父母年八十告归【以上旧通志】
　　皇清方之防临湘人眀经未仕所着有禹贡山海经图
　　注孟子集语【旧通志】
　　钟正章字汉雯平江人防耽书史兼精楷法尝以琴自适视一切世味泊如也已卯领乡荐益留心濓洛诸书所着诗文甚富年六十余卒于家
　　常徳府
　　南北朝黄闵楚纪武陵人博学善属辞尝撰沅志精丽可纪唐章懐太子为郡国志多采其说
　　伍安贫眀一统志武陵人博雅嗜学梁累降元纁之礼皆以疾辞尝撰武陵图志
　　宋杨维姓谱武陵人登嘉祐进士第幼颖悟工诗神宗朝进宫栁诗百篇上大称赏御书清白传家四字赐之
　　杨枋　杨岊姓谱号存斋武陵人弟岊号字溪尝师朱晦庵友其门人晏敦复所得益深世称大杨小杨眀蒋信姓谱武陵人少为诸生贫甚郡守怜之令捧诏适属县例得餽赠为助信一无所受王守仁谪龙塲寓武陵讲学信虽与之游而卓然自异不尽是姚江之言贡入南雍祭酒湛若水俾主诸生教学事嘉靖戊子举应天乡试壬辰举进士厯官贵州提学副使
　　冀元亨姓谱武陵人正德丙子乡荐幼有志操每以古人自期待对妻子如宾率族人以正为学务探本源不为口耳之习学者称之
　　唐相武陵人与蒋信为同年友而师事之潜心理学乐道不仕【旧通志】
　　辰州府
　　眀马元吉沅州人嗜经史邃理学由助教迁长史归隐眀山十余年
　　杨东焕沅陵人学粹而有文生徒甚众列胶庠得甲乙榜者共百余人【以上旧通志】
　　直澧州
　　唐李羣玉楚寳字文山澧州人诗笔妍丽斐休亷察湖南厚延致之及为相以诗论荐羣玉乃诣阙进诗三百篇制词曰李羣玉放懐邱壑吟咏性情孤云无心浮磬有韵吐姸词于丽则动清律于风骚防鸿不归羽翰自逸雾豹逺迹文彩益竒信不试而愈精能久幽而独乐念其求志可以言诗用是絷维俾之刋校可守文馆校书郎以着诗三巻后集五巻宋苏庠姓谱澧州人以诗名苏轼一见比之唐李白自是诗名借甚时当路者饵以美官庠笑而谢之卒年八十余号后湖居士有文集行世
　　皇清于登俊澧州人顺治戊戌进士令江南清河恩余于威民懐之登俊通览羣书解组归里年近耋老犹诵读不少懈
　　龚遇暹澧州岁贡生好读书其文词近雅州旧志
　　多出其手
　　直郴州
　　唐孟琯韩愈送孟秀才序今年秋见孟氏子琯于郴年甚少礼甚度手其文一编甚钜退披其编以读之尽其善无有不能吾固心存而自识矣其十月吾道于衡潭以之荆累累见孟氏子焉其所与偕尽善人长者吾益以竒之姓谱元和中进士尝着岭南异物志
　　宋陈纯夫眀一统志永兴人元丰初监举第一寻以易经魁省试累官通奉大夫后居乡以文自娱姚宋佐眀一统志靖康间其父寓郴生宋佐少嗜学举乾道进士初调湟州掾再任校官以诗名性亷介家极贫自号北湖有文集
　　曹肃姓谱字士先郴州举乡荐授宁逺簿平生安分守道四方学者多从之游著述数十巻尤工于诗子延祚字熙载清修多学足不履城市
　　李邦聚字仁叔兴宁人咸淳二年试礼闱第一官翰林学士于鹏飞举于乡俱以文学称【州志】
　　直靖州
　　明杨正恒绥宁人治乙丑进士嗜学安贫乡人范之
　　马应干靖州人嘉靖壬午举于乡性眀敏有风操家徒四壁意到境防吟咏清越【旧通志】
　　湖广通志巻五十七
<史部,地理类,都会郡县之属,湖广通志>
　　钦定四库全书
　　湖广通志巻五十八
　　人物志【隐逸】
　　武昌府
　　晋郭翻晋书列传字长翔武昌人少有志操辞州郡辟举家临川以渔钓射猎为娱居贫欲垦荒田先立表题经年无主然后乃作稻将熟有认之者悉与之县令闻而诘之以稻还翻翻不受尝以车猎去家百余里道逢病人以车与之徒歩归其渔猎所得防从买者便与之不取直亦不告姓名咸康末乘小船归武昌省墓安西将军庾翼往造欲强起之不从又以其舟小而狭欲引就大舟翻曰使君不以鄙贱而辱临之此固野人之舟也翼俯屈入其舟中终日而去李廞文字志字宗子江夏钟武人祖康泰州刺史父重平阳太守世有名望廞好学善草与兄式齐名躄疾不能行坐尝仰卧弹琴读诵不辍河间王辟太守掾不赴后避难随兄南渡司徒王导复辟之廞得牋命笑曰茂乃复以一爵假人卒不往
　　南北朝郭希林南史列传武昌人曾祖翻晋世髙尚不仕希林少守家业征召一无所就子防亦隐居不仕
　　胡叔江夏人家居蒿室草径惟酒自适尝谓人曰我生澹泊似胜焦先不治生产饥贫不以为耻养子曰螟蛉以自随恒乘一防牛布囊容三四升饮噉醉饱取其余肉以付螟蛉【旧通志】
　　宋杜淦眀一统志江夏人自称汉隂老人居水滨戴笠躬耕尝曰仕者忍耻耕者劳力皆大造之委蜕耳吾何心哉
　　李必大嘉鱼人咸熙戊辰以周礼中第一授国子监学录后归隐不仕聘之作诗以辞有云曾上蓬莱第一宫夕阳留住且从容【邑志】
　　程师徳眀一统志大冶人有才学善行不求仕进苏轼尝与之游
　　李昌国眀一统志江夏人善于训子有子三长康叔河阳守次康年监丞善古篆与苏轼黄庭坚游次康直左司员外郎休官归里自称裕老
　　程从龙字登云嘉鱼人少嗜学每夜读书达旦不乐仕进能诗环居栽梅酌酒而吟倚树而歌号梅轩有诗集行世【旧通志】
　　元严士贞字正卿崇阳人尝游学栖息庐山博通子史尤嗜仙书善诗文作崇阳志有梅谿百咏集严静山字绍安武昌人与丁鹤年同学于南湖书院耿介不阿隐而弥耀所居山水环抱故鹤年有出门便有好湖山之句尝自着云谷绪余稿
　　卫均执武昌人隐居南山自号白云老人足不入市防能诗与丁鹤年尝有诗往还【以上旧通志】
　　眀燕遗民字逸德江夏人累征贤良不起登山临水啸歌终日濡毫挥藻逸气横生
　　蒋义字志道崇阳人博通经史隐居不仕洪武十四年诏访隐逸有司举义应以老辞
　　邬必信字迎实武昌人少以母病求医至江浒风涛骤作榜人不肯渡自前刺舟中流舟覆恍忽若有持之者得济迎医归母病寻愈平生多隐德不肯言眀末丁丑且百岁其孙进士眀昌疏陈赐冠带米肉表其闾倪元璐志其墓
　　严方塘武昌人寿百岁子八十居丧刘仲叔书其闾曰百岁人翁天下少八旬孝子世间稀
　　朱华圉字淮仙宗藩也喜著述眀末癸未梦游异境见石壁有诗云飞泉如白鹤隐见渡平林暗壁流花瓣渔郎何处寻即弃家遯入桃谿莫知所之
　　尹珩字右玉大冶人有竒节为诸生与江夏贺逢圣游以志操相砥砺壬午举于乡癸未贼陷防城泛宅寓呉门十四载自署河上旅饿每逢母难日勺水不入口一日挈家还里逾年卒
　　沈韵字四声江夏人寇乱家属多沦没韵葬毕即弃举子业隐梁湖之孤山偕其妻锄圃卖药采野蔬自给时时吟咏亦不存草足不履城市者数十载艾然字木田江夏诸生与其妻偕隐结茅为居栽花种蔬荷锄而吟天趣自得【以上旧通志】
　　皇清魏廷谟字溟一江夏诸生高才健笔意气豪放谈论古今往往义形于色意所不投则不能强献贼将至奏记当事捍御甚备不能用隐居著述癸未征修省志辞不赴年九十一卒
　　胡从化字内宁江夏诸生潜心理学内行淳备工文章不求闻达其父富喜诵击壤吟并祀尧夫像从化亦如之名其居曰邵窝子鸣臯另传
　　李云从字能白诸生世居大冶之黄石矶筑室江干手植花竹课读其中凡义仓义冢津渡药饵赈饥济贫诸事靡不乐为之方伯徐惺重其行谊邀与相见辞不赴【以上旧通志】
　　汉阳府
　　眀萧逊字于敏汉阳人父【阙】生子四迁运皆以侠显达为诸生有声逊独隐居自适敦大方正王太常秩张民部绪皆敬其醇徳孙鸣甲登进士官河南布政使司【旧通志】
　　邹谦所孝感人清贫有操守攻古文词士执经从之户外屦满有司上其事征为邑博士固辞大学士杨士竒赠以诗曰赠尔淇园绿玉竿临岐苦叹别离难防城民俗从来厚但守清风到歳寒【邑志】
　　廖应魁汉阳人混迹市防留心诗史楚藩争汉口地课甚横应魁挺身以辩人称其劲直
　　熊士竒汉口镇人性慷慨不吝施予贫者贷以无偿防质子女田宅辄焚其劵曰无以小利析而骨肉孙征泰壬午孝亷
　　袁楫字汝济汉阳诸生幼与萧司成良有并号竒童晚与王章甫为意气交当倭陷朝鲜时士争以谈兵自见章甫防讽楫楫以书谢之遂终隠焉
　　郑鸾黄陂人精周易俗尚干竺教作箴俗论以规孺慕至老不衰作风木篇
