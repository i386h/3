<!-- { "loadSidebar": true } -->
　　萧良誉分省人物考字汉颖与兄艮有并以文章显万厯庚辰同登进士时称三楚二难授户部主事典试陜西歴郎中出知宁国府以公廉自誓望之清凛逼人即而就之蔼然可亲在郡四年未尝厉声色以拒人自无敢以私谒请者毎朔望率士子于学宫讲析书义旁及民间疾苦至午始退拔汤賔尹于诸生中毎语人曰汤生文脉酷似家伯兄异日名第定相当也后果如其言两任提学衡鉴超异卓绝一时官至河南防政
　　李链字东泉汉阳人太常宗鲁之父性倜傥好节侠济贫周乏家中落弗恤不喜近贵人贤士大夫皆敬礼之【旧通志】
　　李宗鲁三楚文献録字学仲汉阳人居恒以名节为已任万厯癸酉魁乡试甲戌成进士在中秘五年国家诸大典无不擘绩改兵垣考察军政执法无所狥忤执政出为浙江佥事会浙兵变缚直指鲁徐谕以利害乃得释口称活命恩心实衔之谓宜拟鲁以失律罪张佳应执不可曰此畨定乱者何人也调广西兵备遂挂冠归创义田设塾学赈贫乏托友之孤与托其弟孤皆可为世法子若愚另传
　　王维祜字培梧汉阳人中万厯巳夘乡试初任鳯翔司李沉寃大辟皆赖平反以卓异擢石屏州歴安顺军民府归里中称为仁厚长者【旧通志】
　　常道立字五嶷汉阳人性严毅刚方万厯庚戌进士任青阳令调祁门皆清慎明允丁内艰起知固始报最陞吏部稽勲司调文选时选政倒置加意厘剔忤权贵降南直别驾晋温处道革陋弊御倭寇诸郡服其神明转海宁甫涖任卒
　　呉嘉谟字绩可汉阳人万厯丁未进士令新建邑多盗擒其渠魁余乃散戊申大浸买舟数十遍歴诸村渡之因请赈请蠲请改折又请寛二百里长港禁复筑长丰圩隄以防水擢戸部主事管太仓宿弊尽洗迁员外郎中出守扬州以疾告归子守中任黄安教谕
　　谢烛字斗南汉阳人性笃孝亲殁庐墓风雪不避以明经令曲江佘寅作乱羽檄交驰烛修城陴缮守备佘平烛归家居十三年卒子淳培天启甲子举人李若愚字愚公少从张绪讲学万厯已未进士司理温州平反殊死以下数千人时赵南星髙攀龙秉宪推东南贤者必首及之卓异赴考选媚珰者指为杨涟死友署下考久之迁刑部主事因天旱陈言请诛魏党许显纯等七锦衣以慰忠魂比显纯等伏诛甘霖大沛掌武选不茍一钱迁江右防政值流寇蔓延保障功多解抚军举以自代遽请告归为司理时分校浙闱庚午典试广西乙亥主江西拔贡试皆称得人子应槐庚午副榜应橘另传应梓丁酉副榜【以上旧通志】
　　程学庸字近道由举人授青城教谕迁荥泽令罢归嗜学不辍卒后京山李维桢铭其墓【孝感县志】张涛三楚文献録字元裕黄陂人万厯丙戍进士初令富顺以异等徴入谏垣即诣阙上书语侵政府疏列储教宜简良弼劾大司马及两经畧奸欺状又指斥大珰不法事忤防谪海外闭户十五年储位定召诸言事臣起新安令由户部郎督饷宣大疏边腹利害甚悉神宗嘉纳勅所司行之转光禄大理寺丞陞辽东廵抚丁艰归卒止遗一女适诸生韩邦旧苦节无愧乃父
　　呉有成字太初新安大姓父文仲依外氏留居汉口遂为汉阳人天性孝友有隠德赡族睦隣万厯间中官陈奉督楚矿税甚急成善其幕客多所保全课子孙以忠孝为凖以孙正治贵累赠光禄大夫
　　张大猷字允升黄陂人甫九歳暮归迷路有黄衣老人指引还家遗以紫金飞燕长善属文万厯乙未成进士初令徐闻调香山邑试拔何如宠延入署中三载官至山西布政政事文章卓然可纪
　　呉之皥字北阳黄陂人父子荣素励名行一日偶出马蹶祝曰我有遗行欤归问家人适以烂麦易货荣焚香自责万厯甲辰皥成进士令霍山邑荒僻无科第且茶税重民多逃散乃请捐茶税三之一招集流亡借存留歳额给牛种垦荒又请捐逋赋之半教民纺绩劝农课士作九经详解训之士始有捷者擢侍御按蜀探知奢酋欲动疏其状与督抚宻谋御变捐俸増城堞修战具饬将士扼险要已而奢叛郡邑赖以全陞大理少卿抗疏劾魏忠贤罢归【以上旧通志】黄彦士三楚文献録字抑美黄陂人万厯甲辰进士授行人晋御史防孝定太后崩赞神宗行三年丧神宗是之曰黄御史真君子及按茶马详考牧政条利害十上之光宗践祚复条上十欵自圣躬以及边防俱切中时政熹宗立上讲学疏按中州见潞藩税监苛横杖其渠数人立撒税监以租附有司奏按强豪不少贳卒以抗直左迁归作甘露书院密迩程祠日与其弟商求圣学
　　黄竒士三楚文献録字守拙彦士弟万厯甲子举于乡就寿州学正设四科教士首德行次经济三制艺四骑射诗赋迁南雍移户部司务其学以静入以悟精以修实生平如聘死友遗女还孤儿原金及募兵寿春纂修江北诸郡邑志皆不愧所学子墀尝举庭训云作文易做人难显亲易守身难登壬午贤书邓光舒三楚文献録字葆之黄陂人万厯丙午举于乡授浮光广文歴广南守广郡荒逺禄土司普名声皆拥兵不逊驰檄谕之立解幼尝为后于伯父伯父年七十六举一子舒抚循教训旣长举遗产授之乃复归本生父父从邻家饮中席仆地而殒舒遂终身不忍与燕防闻音乐輙悲感泣下
　　鲁伯溶孝感人少有时誉中万厯庚子乡试为轵县令轵称难治有显者挠其法遂告归其学内本性命外该经世之业殚力研究以躬行为本
　　李应橘字敬仲汉阳人由明经选授中书祖宗鲁曽居此官以是熟谙典故掇逊国遗事着阐幽録补外史所未备三年书成解官归父若愚任江西防政舟过鄱阳狂风突作顿隔中涛顾父舟不得吁天请以身代须臾见有白衣妇相招救性好施有女子尝受活命恩夜来奔叱去之集诸格言着德慧书以训子孙及卒贺逢圣铭其墓以子昌祚贵赠中宪大夫大理寺少卿【以上旧通志】
　　张国勲【详忠臣志】
　　陈寿【详孝子志】
　　胡天起字仰文黄陂人慕周程学不竞时名尝倾储赡饥还遗金初艰嗣处诸兄犹子友爱无间悉分产物与之晩举子竟不复问开馆讲学时为乡里解纷子明垣成进士【旧通志】
　　谭德化【详义士志】
　　邓谦【详忠臣志】
　　程学古【详孝子志】
　　胡其俊孝感人父早殁力耕养母暇即勤学成万厯丙辰进士初令永清调固安皆有惠政擢山西道御史遇事敢言忤阮大铖出为陜西按察使
　　刘应遇字玉庸孝感人万厯辛卯举于乡令永宁减廪生郭荣国罪擒乱民张国安发奸摘伏吏民畏之调灵寳定矿贼之乱歴户部郎中忤魏忠贤懐宗即位首言天下六大苦情阐发忠义逆珰以诛为商雒道白水盗起饥民多附之令郡邑开仓赈济饥民旣散盗首遂自缚请降未几汉南盗复炽攻城掠镇讨平之廵抚甘肃纪律森严赏罚明信卒赠右都御史廕其孙兴宗【以上旧通志】
　　程良筹【详忠臣志】
　　程道寿【详忠臣志】
　　傅淑训字启昩号东渤孝感人万厯辛丑进士弱冠知濮州濮巨憝薮盗怙势姻莫敢诘训以计擒抵之法已调泽州转工部员外出守平阳有异政举卓异第一擢山西驿传旋改督学迁商雒防政癸亥备兵安徽甲子召为太仆少卿坐与杨涟姻家削籍懐宗戊辰召补顺天府尹歴官户部侍郎以终养归丁丑起督南北直及各省勦饷建行台池州丁母忧服阕以右都御史召管兵部侍郎至则改户部尚书防羽檄旁午训多方措办有佐计勤练之褒寻策免归里家居十余年卒子如金如圭
　　程注字尔雅孝感人万厯庚戌进士授行人考选给事中论客魏子弟世袭锦衣引祖制以裁之不报削籍养马当差懐宗戊辰起大理少卿累官南工部尚书还里卒槖中仅白金三两闻者叹其清节
　　夏时亨字孟嘉号涢水孝感人天启壬戌进士授户部主事陞郎中督饷延宁力主兴屯田迁知兴化府时当大赉亲身颁给稽虚伍扣存赏银八千两充抵京运后陞河南右防政督理粮储革委官买粮专责州县随徴随买诸弊悉除转四川副使癸酉陞本省叅政兼副使管屯驿又遥摄川北守廵事兼视臬篆甲戌流寇由兴安分路入蜀亨扼要保宁缮战守随机应变擒贼甚多寻以病归树寨白云山捍御闯贼乡人德之卒年七十五子防壬午歳贡随父御寇有功抚按题授监纪通判后父丧哭泣而殁炜另传王道直字履之汉川人天启壬戍进士授保定推官郡守欲建魏珰祠直持不可珰败擢御史防张庆臻勅书事发台省交防懐宗召诸臣入对直面奏臻实行贿上嘉纳称为真御史掌河南道劾逆党邱兆麟漏网缇骑械至鬼击而毙晋右副都御史提督操江时流寇数十部犯安庐瞰金陵直励将士置炮船分据采石小孤诸要害屡拒却之歴左都首列台规四十条帝书名御屏注曰小心谨慎壬午谢病归父母继逝素冠终其身寻卒【以上旧通志】
　　皇清沈惟炳字炎洲孝感人万厯丙辰进士授香河令考选刑科给事防红丸移宫二案下廷议朝士有谋为李选侍翻案者炳上疏力争诸党人欲借熊廷弼株连楚人炳再疏切言之珰逻卒徧京邑矫驾帖置立枷炳疏入熹宗面斥忠贤立枷之法始废又争魏大中夏嘉遇等不应降级忠贤怒下中防降级调外杨涟死炳鬻产得数百金以赡其母梁孟环劾其党邪害正削籍懐宗初起刑科右给事累迁吏部左侍郎顺治初仍以左侍郎掌部事寻谢政归卒子宜镇江推官寅广昌知县寛香河知县完邑名诸生
　　程良孺字穉修孝感人早丧父哀毁过礼克承母教笃行孝友以选贡入成均懐宗戊辰知行唐歴户部主事管鳯阳仓乙亥以献贼犯鳯陵解任回籍顺治初起戸部员外郎管浒墅钞关卒于任子正揆正撰
　　李作楹字盈公孝感人父锦笃志正学事继母以孝闻楹懐宗庚午举人天性孝友刻励行义时称为真孝廉廵方使遵例举荐授太仓州知州为政亷明迁建昌同知未几告归家居谦和蠲产赡族人咸义之子皇诏分廵建昌道
　　程正揆字端伯号青溪孝感人懐宗辛未进士选庶常授编修纂六朝章奏充经筵讲官歴行人司正尚寳卿顺治甲午补光禄寺丞陞少卿典试山西得人称盛累官工部右侍郎丙申督修
　　乾清宫告成
　　赐表里名马以继祖母忧去归老林下建祠睦族里党
　　皆称其厚尤工书画得者珍袭之
　　程正撰字异三孝感诸生少孤事庶母极诚敬衣食服御必躬亲与兄正揆友爱尤笃宗族子弟秀而贫者延师教之济其婚葬尝被盗捕者获之有逺商携千金误与盗同寓捕人利其赀欲诬以盗撰白于官乃得释庄有吉地友人愿厚价为值撰曰地果吉在尔犹在我也竟授之他如赈饥周困施药活人善行难更仆数
　　严琯字仑玉孝感人事亲色养备至顺治壬辰歳饥设赈活数万人城东濒河无梁捐千金筑隄建桥且置亭暑则设茗以饮行者施棺掩骼歳以为常以子正矩贵封户部左侍郎
　　严正矩字方公孝感人懐宗癸未进士顺治初授嘉禾司理判决明允捐俸籴粟全活饥民奏最陞杭州知府禁暴安良保全属邑士民戴之迁浙江提学公慎得人寻陞山西防议以抚响寇金光彩功
　　世祖赐蟒服擢广东按察使守正不阿僚属肃然晋太常卿歴户部左侍郎致仕归年七十二卒
　　程正言孝感人少孤以孝闻读书过目辄不忘其弟少殁于难或隂利其产冐以他姓子言怡然抚之后竟夭死或益落拓言惧伤其意终身亲爱无间有故人子无归访给田宅人咸义之孙光钜官检讨
　　黄汉【详孝子志】
