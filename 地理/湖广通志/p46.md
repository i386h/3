<!-- { "loadSidebar": true } -->
　　赤山在县东北五十里为洞庭右翼髙耸云霄绵亘数十里唐天寳中改为蠡山上有范蠡庙武陵娘子祠
　　七仙洞在县北一百里
　　芷江在县西南湘水分逆行数十里北防沅水入洞庭楚辞云沅有芷兮澧有兰故别名芷江云
　　辰州府
　　沅陵县
　　天宁山在城内东隅
　　怡容山在城外沅江东岸峯峦竒秀
　　三峿山在城东二里有三峿寺
　　夸父山在城东界俗名撑架山朝野佥载夸父山在辰州东三山鼎足直上各数千丈古老传曰邓夸父与日竞走至此煮飰此三山者夸父支鼎之石也壶头山在城东一百三十里后汉书马援传注武陵记曰此山头与东海方壶山相似神仙多所游集因名壶头山也又曰壶头山邉有石窟援所穿室也室内有蛇如百斛船大云是援之余灵也水经注山髙一百里广圆三百里山下水际有新息侯马援征武溪蛮停军处径曲多崄其中纡折千滩九域志沅陵县有壶头山
　　马鞍山在城东一百五十里山势起伏以形似得名明月山在城一百五十里一峯削立江干山上有名月池碧崖翠叶倒映如画
　　虎谿山在城西二里云树披暎阳明书院在焉金华山在城南五里上有石碎金叠起山以得名茗山在城北二百三十里水经注东谿水南出茗山山深回崄人兽阻絶
　　笔架山在城东南九里连峯列峙
　　小酉山在城西北二十里元和郡国志小酉山在辰州府又名乌速山在酉溪口山下有石穴中有书千巻旧云秦人避地隠学于此又曰自酉溪北行十余里与大酉山相连故曰二酉九域志沅陵县有小酉山
　　瓮子洞在城东一百八十里洞下削厓危矶激波斗险巉岩无径百丈莫施行旅病之善士廖翰文蠲赀命工凿石为穴冶铁为縆横贯两端扶空如带舻人攀援篙师尽力舟得沿而上歳乆断缺郡守刘应中重造围径首尾倍加于旧应中撰记刻石别见艺文
　　酉水在城北境禹贡九江之一汉书地理志充县酉原山酉水所出南至沅陵入沅行千二百里水经注酉水导源益州巴郡临江县故武陵之充县酉源山东南流迳无阳故县南又东迳迁陵县故城北又东酉阳故县南县故酉陵也又东迳沅陵县北又南注注沅水
　　明溪在城西北一百里源出永顺府贺虎山即樠溪水经注武陵有五溪谓雄谿樠谿力谿无谿酉谿夹谿悉是蛮左右所居故谓此蛮为五谿蛮也宋史西南诸蛮传天禧元年溪州蛮冦扰二年知辰州钱綘等入下溪州破寨栅刺史彭儒猛亡入山林诏捕来献儒猛上状自诉求归上许释罪儒猛乃奉上所畧民口器甲诏通判刘中象召至明滩与挿血要盟遣之
　　九矶滩在城东二十里九矶嶙峋盘曲水流防潝清浪滩在城东一百二十里怪石嵳峩激流数里上有伏波祠
　　泸溪县
　　秤铊山在县东隔江二里山有石长三尺许隠见不常号为神石
　　上劳山在县西一百二十里有二洞其中崖泉防滴声丝竹
　　思门山在县西一百五十里二峯对立如门
　　崇山在县西二百六十里苖寨环之
　　武山在县西一百八十里水经注武溪源出武山石上有盘瓠迹犹存矣盘瓠者髙辛氏之畜狗也髙辛氏患犬戎之暴募有能得犬戎吴将军头者妻以少女下令之后盘瓠遂啣吴将军首于阙下帝大喜未知所报女以为信不可违请行盘瓠负妻入南山上石室中所处崄絶人迹不至帝悲思之遣使不得进经二年生六男六女盘瓠死因自相夫妻织绩木皮染以草实好五色衣裁置皆有尾其母白帝赐以名山其后滋蔓今武陵郡蛮即盘瓠之种落也唐书地理志泸溪县有武山
　　三台山在县北十里旧名虎头寨有三峯并耸巴刀山在县西南一百一十里
　　辛女岩在县西南三十里有石屹立如人传为髙辛氏女所化
　　泸溪在县西东入沅九域志沅州卢阳县有泸水洗溪在县西二十里旧县治在焉
　　武溪在县西一百五十里古今注武溪深马援南征之所作也援门生爰寄生善吹笛援作歌以和之名武溪深其曲曰滔滔武溪一何深鸟飞不渡兽不能临嗟哉武溪多毒滛九域志辰水又迳沅陵县西有武溪源出武山南流注于沅九域志泸溪县有武溪鵶溪在县西二百六十里源出崇山流合武溪注沅水
　　武口洲在县东二十里其洲延袤五里武沅二水分流于此
　　辰溪县
　　时住山在县东三里明一统志蜀汉诸葛亮行师驻此
　　大酉山在县东十里元和郡国志大酉山在辰溪山下有洞名大酉洞杜光庭三十六洞天记大酉山大酉华妙洞天在辰州界
　　山在县东十里
　　五城山在县东十五里九域志辰谿县有五城山明一统志楚威王使庄蹻畧黔中蹻因山筑城遂由此名也
　　五现山在县南十里五峯相倚
　　香炉峯在县东二十里峭壁天成矗立云表
　　瞿仙峯在县东北昔传瞿柏廷于此修道故名仙门岩在县北三十里岩有仙棋
　　大酉洞在县东大酉山云笈七籖大酉山洞名曰大酉华妙洞天尹真人治之
　　钟鼓洞在县东山石壁峭立入数十武二石悬焉扣之作钟鼓声王守仁诗见説水南多异迹崖头时有钟鼓声
　　辰水在县北境禹贡九江之一水经注沅水又东迳辰阳县南东合辰水水出县三山谷东南流独母水注之辰水又迳其县北旧治在辰水之阳故即名焉楚词所谓夕宿辰阳者也辰水又右防沅水名之为辰溪口九域志辰谿县有辰溪
　　龙溪水在县西南六十里水经注沅水又东迳辰阳县县有龙溪水南出于龙峤之山北流入于沅水嵩溪在县东二十里述异记辰州嵩溪有丹青树枝叶直上笼云下无枝条上有五色叶圆如华盖故号丹青树俗谓之五采树今在辰阳县
　　溆浦县
　　红旗山在县东二十里明一统志五代马希范遣兵收武陵蛮至此见洞中红旗隠见遂屯兵于上今芦菔葱薤野生人呼为马王菜山髙脊平可屯数万人卢峯山在县西十里其山绵亘八十余里世传善巻朝游卢峯暮宿大酉之岩
　　大溆山在县西三十里
　　嵯峨山在县西六十里又名磨嵯山
　　无时山在县西一百四十里九域志溆浦县有无时山
　　桃花山在县北一里名胜记昔人甞种桃千树至今呼桃花圃一名华葢山
　　鄜梁山在县东北百里汉书地理志武陵郡义陵县有鄜梁山序水所出东入沅
　　双龙水在县治前俗名双龙江其水自龙潭龙湾二水发源故名
　　龙潭水在县南一百二十里水自黔阳界中东流滙为潭伏行二里复出双龙江之源也
　　龙湾水在县东南发源于武冈州顿家山流经县境七十里防双龙江入沅
　　溆水在县东北境禹贡九江之一字亦作序水经注沅水又东与序谿合水出义陵郡义陵县鄜梁山西北流迳义陵县治序谿最为沃壌良田数百顷特宜稻修作无废九域志溆浦县有溆水
　　沅州
　　花山在州东四十里明一统志石色青紫相映如绣保牢山在州东一百里
　　髙眀山在州东一百三十里
　　燕子岩山在州北五里为上防名胜
　　明山在州北二十里九域志沅州卢阳县有明山明一统志髙数百丈飞云浓峦望之如画熈寜中封其神为顺应侯
　　瀑布山在州北五十里上有飞泉悬注
　　双髻山在州西南五十里
　　沅水在州西境禹贡九江之一山海经沅水出象郡坛城西入下巂西合洞庭中水经沅水出牂牁且兰县为旁沟水又东至坛城县为沅水东迳无阳县又东北过临沅县南又东至长沙下巂县西北入于江乌溪在州西二十里
　　西溪在州西一百三十里出狤狑境
　　五郎溪在州北二十里源出明山东南流入沅龙井在州城东四时泉涌居民资以溉田味甘尤宜煑茗
　　黔阳县
　　龙标山在县治东唐王昌龄诗龙溪只在龙标上明月孤山两相向
　　马脑山在县东八十里为安江雄镇居民立寨其上以避苖患
　　七寳山在县南九域志黔阳县有七寳山今讹为赤宝
　　紫霄山在县北十五里九域志黔阳县有紫霄山罗公山在县东南一百六十里名山志黔阳县罗公山四面险絶上有鸺鹠鸣即雨应明一统志昔罗翁隠此山有道术土人祈请輙应絶顶池水广数里夜隂霾或有物如明月游其上
　　大溪峯在县北十五里
　　双石岩在县南九十里明一统志二石对立又名屛风崖三面如一传言石随水髙下土人神之舟楫莫敢犯明景泰间苖警居民避其上因筑寨置戍名为安江双崖城
　　卧龙岩在县西南四十里旁为诸葛古城有洞深邃泉涌不竭
　　防水在县北境本无水字又作潕禹贡九江之一水经注无水出故且兰南流至无阳故县又东南入沅谓之无口九域志黔阳县有防水
　　渠水今名黔江在县南
　　狮子滩在县东三里下有伏石状如狮
　　麻阳县
　　龙门山在县东六十里两石对峙势欲倾堕
　　浮石山在县东七十里孤峙水濵水涨若浮
　　包茅山在县东九十里上有三脊茅可以缩酒犀迷山在县西二十里
　　石梯山在县西一百一十里
　　西晃山在县南三里气澄烟敛輙紫翠万状九域志沅州卢阳县有西晃山
　　都督山在县北九十里
　　青红山在县东南十里明一统志岩岭幽竒花竹掩映如画
　　齐天山在县东南五十里
　　锦水在县西境东流经县治前名锦江九域志卢阳县有锦水
　　龚溪在县东南四十里源出西晃山
　　剑潭在县东旧名官潭昔人取鱼得剑因名
　　永顺府
　　永顺县
　　飞霞山在城东二十里
　　福禄夀山在城南三十里后为华葢山岿然挿云古木森防
　　蟠龙山在城南八十里上有真武庙雨旸祷之輙应羊峯山在城西八十里
　　心印山在城西九十里
　　观音山在城北十里有玉泉古洞
　　玉屏山在城北十五里
　　太平山在城东南三十里
　　锡防山在城东南三十里上有古树一株四时防翠土人名曰锡防挿金花
　　天马山在城东南三十三里
　　飞凤山在城东北三十里
　　龙洞在城南三十里旱祷輙应
　　猛洞河自城西北忠建司发源迳府东北南流入王村河雍正九年开濬通舟楫
　　白沙河在城西南左右两泉喷涌曲折萦绕滙于灵溪大河源出东流司南迳散毛司折而东迳龙山县又迳其县西北又南流卯洞水注之又南流东得两江口又得列夕河口防流入辰水
　　灵溪在城南三十里源自七乞流入王村河唐置灵溪郡盖以溪名郡也
　　施溶溪在城东南一百九十里元史地理志防溪施溶等处设长官司
　　榔溪在城东南四十里
　　茶滩在城东宋史诸蛮熈寜五年进彭师晏为下溪刺史筑下溪州城并置砦于茶滩南岸
　　茨滩在城东二百八十里
　　凤滩在城东二百八十五里
　　十泉在城北五十里石上有古刻十泉二字
　　龙山县
　　铁炉山在县东八十里
　　洛塔山在县北七十里悬崖峭壁径悬一绵
　　卯洞滩在县西南四十里迸泉穿山而出
　　保靖县
　　霞林山在县治
　　马鞍山在县东二里
　　狮子山在县西十里
　　烟霞山在县西二十里翠嶂倚空烟笼霞映
　　云台山在县北十二里
　　吕洞山在县东南四十里
　　小河在县东源出云路九江至两江口与大河防龙马滩　古牛滩　防树滩　碁歩滩并在县境桑植县
　　莺嘴山在县境
　　杉木山在县境
　　立雪峯在县旧安福所
　　洪浦河在县境
　　緑水河在县境
　　直澧州
　　澧州
