<!-- { "loadSidebar": true } -->
　　黄氏女宜章人成化间大罗山冦发女年十七父母挈之避乱女曰是将持我安之乎脱不幸惟有死耳贼至被执自嚼其舌潠血骂贼贼杀之于年塘石上石迸裂流泉至今石色犹赤土人立祠祀焉
　　萧鸣凤妻刘氏　萧韶妻李氏郴州人鸣凤蚤世氏矢志抚孤孤韶既长娶李氏生二子韶卒李抚其子有成姑妇双节年皆八十余
　　嵗贡生袁子龙妻毛氏郴州人年二十七守志终身不衣帛不归宁年八十七终
　　李淳妻王氏郴州人正德辛未流冦突入其室欲汚之骂不从遂遇害
　　袁文萃妻蒙氏桂阳人正德间猺贼陈賔作乱清晨突至其家氏犹在床贼将汚之骂曰吾岂汝奴配遂见杀竝其二嵗婴儿死焉
　　李正女宜章人幼许适邓氏邓氏子殇女泣曰吾有夫未得见而终命也遂不嫁年至六十余
　　欧阳晚香宜章人里中黄生者聘之而夭晚香年十五父母欲更许人齧指出血因泣而言曰一女息可重婚二氏乎遂坚白自矢通判山春摄县事奬之以诗曰嫁衣不着绣闺深肯向茅庐独闭门不是嵗寒心似鐡几家箫鼓几黄昏
　　朱珑继妻赵氏桂阳人珑以祖英廕入监卒氏年少守节抚其前妻子旻旻卒又抚其孙一通后年至七十余卒
　　诸生袁文玺继妻防氏桂阳人年二十而寡抚前妻子如巳出常携以归宁父母欲其改适泣曰宁死肯舍袁氏一块肉耶父母知其不可夺防亦自是不复归宁
　　朱永汤妻宋氏桂阳人年二十汤卒母命改嫁不从矢节事姑姑尝病目氏为防之复明【以上旧通志】
　　皇清李继周妻叚氏兴宁人年二十四孀居励节抚孤嵗歉有司煮粥以赈氏忍饥不就康熙五十三年
　　旌
　　诸生樊文化妻何氏兴宁人年二十一夫故姑病侍汤药衣不解带教子上士为县学生康熙五十三年　旌
　　诸生樊文诗妻黄氏兴宁人孀居年二十四勤女红自给值溪水泛涨村民皆走避氏以姑柩在堂不忍去水亦不为害子元为诸生有文誉母教也康熙五十三年　旌
　　邓熙志妻刘氏宜章人少寡誓死守节康熙五十五年　旌
　　周德深妻何氏桂阳人年二十一夫卒氏敛毕闭户自刎
　　李妻黎氏粤东人徙宜章采薪山中压坠石以死氏讶其夫久不还入山迹得之既敛毕语家人曰吾夫贫苦无借死非其命吾又无子而忍独生乎遂自刎乡邻悲悼为敛赀合葬
　　廖仲芳妻何氏安仁人嫁仲芳十日仲芳病笃语氏曰汝改图矣毋自误氏曰妇人之义从一而终脱有不讳当相从地下及仲芳卒氏敛毕遂投缳死时年二十三
　　李泌福妻宋氏兴宁人年二十一夫卒遂自经以殉
　　何明旭妻袁氏兴宁人初适明旭见家贫亲老尽出奁资以供甘防年二十夫卒抚遗腹子忠信补诸生以寿终雍正六年　旌
　　蒋玉妻叚氏兴宁人年二十二而寡躬亲纺绩以养舅姑抚孤成立雍正六年　旌
　　诸生周士偀妻杨氏　周爝妻曾氏郴州人杨年二十而寡或劝其改适断指毁容苦节垂三十年曾亦年少嫠惸感姑志坚竝称完操雍正六年
　　旌
　　贺子羡妻李氏郴州人年少孀居家甚贫兄公劝其改适氏泣曰吾面目不能复向他人也断髪自誓姑病剧刲股以疗及卒敛葬皆尽力舅殁亦如之嵗庚子氏病笃戒家人以缟素敛雍正六年
　　旌
　　蓝可行妻欧氏宜章人年二十而寡生子甫二龄氏灌园自给有驯虎之异雍正八年　旌
　　蓝性孝妻吴氏宜章人年二十九夫殁子女皆不育氏惸独守志雍正八年　旌
　　李逺珠妻郑氏宜章人嫠居年二十五白首无玷雍正八年　旌
　　朱良佐妻周氏桂阳人年二十三夫故事舅姑愈谨抚孤子有用食饩于庠雍正八年　旌
　　陈云石妻邓氏桂阳人年二十一而寡遗孤甫五月邓养姑鞠子备极辛勤雍正八年　旌
　　欧阳永皓妻宋氏桂阳人年二十七夫故养姑课子雍正八年　旌
　　何万钟妻李氏郴州人年二十二孀居孝养舅姑茹荼课子雍正八年　旌
　　诸生邓治冀妻张氏郴州人年十九而寡无子断髪毁容抚前妻子督课入县学雍正八年　旌陈学礼妻谷氏郴州人年二十一孀居奉姑鞠子以节孝称雍正九年　旌
　　陈守悠妻何氏桂阳人年二十五而寡食贫坚守四十七年雍正九年　旌
　　何美科妻曹氏桂阳人美科卒氏年二十三孝事舅姑抚子高颖高防俱得成立高防殀与其妇朱抚孤孙亦矢志靡他邑中称双节雍正九年　旌袁宗琦妻黄氏桂阳人年二十五而寡孝事舅姑鞠育孤子劲节始终如一雍正八年　旌
　　陈士云妻何氏桂阳人年二十四孀居奉姑课子人称完节雍正九年　旌
　　何胜岱妻胡氏桂阳人年二十一而寡长子游邑庠次子亦博学能文寻相继早世复与曹宋两妇鞠育诸孙氷霜共励雍正九年　旌
　　胡皇钖妻欧阳氏桂阳人年二十四夫故投缳几絶家人救免事舅姑竭尽孝养苦节五十三年雍正九年　旌
　　胡茂楚妻何氏桂阳人年二十五守节阅五十八年雍正九年　旌
　　直靖州
　　明王扆女明一綂志靖州卫指挥佥事女许嫁陶纮未婚而纮卒女闻之义不忍他适遂自经死因合葬于城北事闻表其墓闾
　　陈均保妻向氏明一綂志靖州衞人年及笄归陈未半载均保以疾卒向哀毁既殡后恐父母欲夺其志遂自经诏旌其门
　　蒋頴妻薛氏明一綂志靖州卫人年二十二其夫武科举人赴京溺水死氏闻讣悲号竟自经天顺间旌门
　　陈防妻刘氏明一綂志靖州人防任指挥同知阵殁刘以节闻成化中诏旌之
　　王忞妻方氏明一綂志靖州人年二十五守节歴六十余年隆庆六年有司奏闻旌表
　　史斌妻陶氏明一綂志靖州卫人年二十一夫故守节被旌
　　黄流妻陈氏明一綂志靖州人年二十一夫卒抚幼子以节受旌
　　袁氏女明一綂志五开卫百户袁杰女八嵗聘于指挥王载子言言甫七嵗以父赃罪禁追遂卒袁守节至老不二云
　　马应干妻刘氏靖州人应干卒刘年二十苦志守节七十余年嘉靖间佥事提学竝奬表之
　　龙吟妻王氏会同人年二十抚半嵗孤苦节终身张儒妻杨氏靖州人儒卒守志嘉靖间知州王廷佐表其门
　　梁文妻李氏靖州人文卒李年十八养姑抚子以节终嘉靖间廵按奬之
　　王功妻陈氏靖州人年二十二而寡苦节自矢隆庆间知府黄镆表之
　　章灿妻邓氏靖州人年二十守节知府黄镆旌表其门
　　胡楠妻王氏靖州人年十八抚遗腹子以全节终宋希周妻梁氏靖州人殉夫死万厯间建坊旌表冯仁妻刘氏靖州人嫁甫一年仁卒氏年十九无子守节终身
　　李寛妻王氏靖州人寛卒氏甘贫守节抚一嵗藐孤至成立
　　王兴妻宋氏靖州人年二十二守志抚孤七十余年史玺妻丁氏靖州人年二十抚孤称完节
　　唐子爵妻龙氏会同人年十八夫故子甫三月抚育有成年至七十万厯间御史表之
　　唐文鳌妻罗氏会同人年二十三而寡存抚幼孤矢志不渝
　　陈经典妻冯氏　冯学海妻丁氏靖州人姑嫂为献贼所掠度不免竝投江而死
　　唐朝选妻梁氏会同人生女月环母女避流冦于红门塘被执俱投水死
　　梁日荣妻粟氏会同人献贼执之于平村触柱死唐守朝妻粟氏防同人夫卒氏年二十抚孤守志孝养舅姑
　　梁玉镜妻唐氏会同人年二十守志抚孤终身龙景翔妻李氏会同人年二十二守节歴五十余年卒
　　龙贵妻夏氏绥宁人年少苦节抚侄为夫后氷霜励志终始不移
　　胡玉妻汤氏天柱人年十九矢节至六十余年抚孤成立【以上旧通志】
　　皇清贞女曽氏绥宁人少许字同县萧民未嫁而民卒
　　全贞以老顺治十八年　旌【旧通志】
　　赵联会妻邓氏靖州人归赵赵巳卧病侍药三月及卒殓葬毕遂自经以殉雍正五年　旌
　　曾之祚妻唐氏通道人年二十八而寡事姑尽孝课子成立雍正八年　旌
　　附増
　　长沙府
　　张晋毓妻聂氏益阳县人年十五适张二十七嵗夫故矢志不二奉姑克尽孝养课子有方守节二十八年雍正十年　旌
　　生员彭宏宪妻夏氏攸县人年十四归彭二十八嵗夫故躬自纺绩上奉舅姑下抚孤子苦节三十三年雍正十年　旌
　　儒士刘茂资妻谭氏茶陵州人年十七归刘二十七嵗夫故纺绩抚孤苦节四十五年雍正十年
　　旌
　　衡州府
　　生员谭继诵妻胡氏长宁县人年十六归谭二十七嵗夫故母氏讽之改适氏断髪盟心誓不二志事舅姑克尽孝养守节三十五年雍正十年　旌
　　桂阳州
　　生员尹如锡妻傅氏桂阳州人年二十归尹六年夫故誓不二适守节三十九年雍正十年　旌
　　岳州府
　　贞女聂大姑临湘县人幼为蒲圻张大杰所聘大杰早夭女甫十龄闻讣悲泣矢志不字守贞厯四十年雍正十年　旌
　　常徳府
　　翦如琰妻张氏桃源县人年二十一而寡竭力操作门户不衰事姑及祖姑养生送死恩礼备至延师教子有成守节四十七年雍正十年　旌罗宏烈妻伍氏桃源县人年十八归罗二十而寡孝事孀姑生养死葬哀礼兼尽延师训子督课极严守节厯六十年雍正十年　旌
　　辰州府
　　姜文焕妻张氏沅陵县人年十六归姜十九夫故孝事翁姑一门雍穆邻里奉为楷模守节五十六年雍正十年　旌
　　刘防妻朱氏辰谿县人年十七归刘十九夫故矢志不二事翁姑抚孤子孝慈兼至守节三十九年雍正十年　旌
　　直郴州
　　黄良藩妻杨氏郴州人年十六归黄二十一而寡苦志抚孤事翁姑克尽孝养年七十六嵗守节五十七年雍正十年　旌
　　何香节妻宋氏兴宁县人年十八归何二十嵗夫故矢志抚孤誓不二适姑殁亲往筑茔尽哀尽礼守节五十七年卒年七十七嵗雍正十年　旌



　　湖广通志巻七十二
<史部,地理类,都会郡县之属,湖广通志>
　　钦定四库全书
　　湖广通志巻七十三
　　流寓志
　　楚为鱼稲之乡加以山水清旷是以四方之客问竒揽胜卜居着籍者后先相望焉夫庄舄鼓琴王粲作赋他乡吾土之感谁实忘之然而开迳锄茅愿结芳邻或依师友或长子孙无论寓公迁客才子逸民倘税驾于斯土而能表见于当世者其姓名行谊采而识之宁敢畧与
　　武昌府
　　汉东方朔前汉书列传字曼倩平原厌次人兴国旧志载东方山其游寓地
　　马武后汉书列传字子张南阳湖阳人少时避雠客居江夏王莽末竟陵西阳三老起兵于郡界武徃从之后入緑林中遂与汉军合更始立以武为侍郎后归世祖以功为侍中骑都尉封山都侯
　　祢衡后汉书列传字正平平原般人少有才辩而气尚刚傲好矫时慢物孔融爱其才数称述于曹操操欲见之而衡素相轻疾自称狂病不肯往而数有恣言操怀忿以其才名不欲杀之遣送刘表表及荆州士大夫甚賔礼之后复侮慢于表表耻不能容以江夏太守黄祖性急故送衡于祖祖长子射为章陵太守尤善衡射时大防賔客人有献鹦鹉者射举巵于衡曰愿先生赋之衡揽笔而作文无加防词采甚丽后黄祖大防賔客而衡言不逊祖大怒欲加棰衡乃大骂祖遂令杀之
　　晋戴仲若谯郡人水经注黄鹄山林涧甚美仲若野服居之
