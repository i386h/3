<!-- { "loadSidebar": true } -->
　　鞠躬尽瘁臣子之芳踪防死报勤国家之盛典尔李如碧性行纯良才能称职方冀遐龄忽焉长逝朕用悼焉特颁祭以慰幽魂呜呼宠锡重垆庶享匪躬之报名垂信史聿昭不朽之荣尔如有知尚克歆享
　　勅封洞庭神祭文【康熈十八年】
　　朕惟景运长隆允借百灵之助明只效顺聿修咸秩之文是以诗诵懐柔礼惇禋祀缅稽祭义胥答鸿庥况乎肆征不庭佐国威于有赫罙入其阻彰神怒之式凭幽赞聿昭褒称宜懋惟
　　神徳符河海秀结东南纳三峡之洪流滙九江之殊派膏吴润楚普美利以成能浴日含云协太虚而敷化粤自唐宋歴被崇封爰暨国家弥宣伟绩顷者逆氛未靖天讨用加地当师旅之屯众赖精英之祐阅时八月波浪不惊俾我六军舳舻共济坚城立拔余孽宵奔眷言挞伐之奇勲实属
　　神功之丕显特申昭报式考彞章封为
　　洞庭湖之神载诸祀典
　　神其永膺嘉号配岳渎而偕尊益着正符格馨香于勿替専官告祭惟
　　神鉴知
　　祭告南岳文【康熈二十一年】
　　惟
　　神阳居大夏徳着祝融钧物养民以绥南服朕只承神佑疆宇荡平特遣専官用申殷荐惟
　　神鉴焉
　　祭告舜陵文【康熈二十一年】
　　自古帝王受
　　天显命继道统而新治统圣贤代起先后一揆成功盛徳
　　炳如日星朕诞膺
　　眷佑临制万方扫灭凶残廓清区宇告功古后殷礼肇称敬遣専官代将牲帛爰修禋祀之诚用展景行之志仰企
　　明灵尚其鉴享
　　祭告鸡公山庙文【康熈二十二年】
　　朕惟
　　天鉴无私恒助顺而讨逆
　　神威有赫每佑国以除残礼洽懐柔典隆秩祀既诞彰夫灵异宜昭报以明禋惟
　　神栖灵秀岭敛福寰区普济羣生功如响而斯应黙襄景运绩在隠而弥彰往者小丑鸱张六师霆击惟孤城之控扼当狂冦之咽喉方肆陆梁洊加矢石忽焉瞀乱虚覩军营既禠魄以亡魂遂倒戈而弃甲幽助天诛载扬我武粤修防祭用答鸿庥
　　神其丕显正符巩皇猷于勿替载歆毖祀翊景命而长新特遣専官惟
　　神鉴格
　　祭告南岳文【康熈二十三年】
　　惟
　　神位司南极徳奠离宫长养羣生昭融万象朕钦承泰运时迈省方肃若膺章専官秩祀
　　神其鉴焉
　　谕大学士吴正治【康熈二十三年】
　　朕闻一代之兴必有一代之治法着为道揆布在方策用以昭示臣民垂宪万世至逺也我
　　太祖高皇帝大业开基规模肇造
　　太宗文皇帝肤功耆定轨物聿兴暨我
　　世祖章皇帝统一寰区创垂兼裕诸凡命官定制靡不凖今酌古纲举目张郁郁彬彬无以尚矣逮朕御极以来恪遵成宪率由弗渝间有损益亦皆因时制宜期臻尽善俾中外羣工知所禀承无致陨越顾其条例事宜多散见于巻牍在百司既艰于考衷而兆姓亦无由通晓今命部院大小等衙门各委属员详加察辑用成会典一书特命卿为总裁官其董率各员恪勤乃事务使文质适中事理咸备行诸今而无诸后而可征悉心考订克成一代之典俾子孙臣庶遵守罔愆以副朕法
　　祖图治之意卿其勉之钦哉
　　谕大学士吴正治【康熈二十五年】
　　朕缵承丕基孜孜图治宵旰兢业二十五年于兹赖
　　天之灵
　　宗庙之福蠢尔小丑以次削平眷念吾民虽甫休息而闾井未尽安乐风俗未臻醇古允为治忽所系实在朕躬日不遑寜勤求治道行一事惟恐或戾旧章发一言惟恐未孚众志朕心干惕常用歉然乃臣僚援古时政日厯及前朝宝训体例请将歴年政令编辑成书朕未之许在廷诸臣合词奏恳至再因思古之帝王建极陈常言期可法行期可则裒其政事着为一
　　编用以式训臣民昭兹来许厥有故事方策具存兹特允所请定名曰政治典训命卿为总裁官其董率在馆诸臣恪勤乃事以实缀录惟质毋饰惟核毋浮岂徒云征诸庶民质诸百世朕夙寝晨兴思艰图易万防在御日慎一日借用自考以比古者省嵗之意庶防茂登上理久道化成卿其勉之钦哉
　　谕大学士吴正治【康熈二十五年】
　　朕惟古帝王宅中图治总揽万方因天人以纪星野因地利以兆疆域因人官物曲以修政敎故禹贡五服职方九州纪于典书千载可覩朕缵绍丕基抚兹方夏恢我土宇达于遐方惟是疆域错纷幅员寥濶万里之逺念切堂阶其间风气羣分民情类别不有缀录何以周知顾由汉以来方舆地理作者颇多详略既殊今昔互异爰勅所司肇开馆局网罗文献质订图经将荟萃成书以着一代之钜典名曰大清一统志特命卿为总裁官其董率纂修官恪勤乃事务使采搜闳博体例指详扼塞山川风土人物指掌可治画地成图万防之余朕将亲览且俾奕世子孙披牒而慎维屏之寄式版而念小人之依以永我国家无疆之厯服有攸赖焉卿其勉之钦哉
　　祭告南岳文【康熈二十七年】
　　惟
　　神耸灵天柱配徳祝融万品洁齐奠绥炎服朕缵承
　　祖宗丕基防恭明祀以
　　皇祖妣孝庄仁宣诚宪恭懿翊天启圣文皇后神主升祔太庙礼成特遣専官用申秩祭惟
　　神鉴焉
　　谕祭太子太傅礼部尚书武英殿大学士諡文僖吴正治文【康熈三十一年】
　　朕惟国家酬庸奬勋之典必荐厚于恪恭端谅之臣存既屡锡崇阶殁亦茂加宠锡凡以昭彞典而彰异数恩至渥也尔吴正治赋资醇朴制行和平早蜚词
　　翰之声复任旬宣之寄既敭歴于中外旋晋秩于贰卿佐秋曹而着明允之称秉邦宪而表清严之范允符舆望俾掌容台典三礼以无愆矢一忱而靡忒遂膺特简入赞枢机倚眷既殷成劳益懋恪勤供职常存笃棐之忱精白禔躬时殚靖共之谊方资亮绩遂尔引年尚期养素于邱园岂意溘先于朝露聿循前典申命有司优防用颁専官致祭呜呼几筵肆设敷五鼎之恩纶綍光昭永沛千秋之泽灵其不昧尚克钦承
　　御制太子太傅礼部尚书武英殿大学士諡文僖吴正治碑文【康熈三十三年】
　　朕惟国家慎简元臣授以股肱之任进则摅荩忠于朝宁退亦树雅望于邱园迨至溘然徂谢追防之礼必备荣哀盖盛典也尔吴正治秉心精白植品端醇早列词垣出司观察旋膺内擢克矢靖共洎掌邦宪以肃霜台务饬乃躬而持风纪筦工虞于水部省试惟防领典礼于春官寅清允协洊跻显秩惟砥朴诚乃简台衡预参宻勿永懐只慎表奉职之精忱益殚勤劳奋亮工之茂绩粤自谢纶扉而致政方期居里社以优游奄逝忽闻朕心悯焉爰考章用加优防锡以祭諡曰文僖呜呼龙光所被聿昭懐旧之恩纶綍攸颁俾食匪躬之报勒诸贞石贻尔后人
　　祭告南岳文【康熈三十五年】
　　惟
　　神位司南宫禋降炎服昭融万类涵养羣灵朕勤恤民依永期殷阜迩年以来郡县水旱间告年谷歉登蚤夜孜孜深切轸念用是専官秩祀为民祈福冀雨旸之时若庶稼穑之屡丰惟
　　神鉴焉
　　祭告南岳文【康熈三十六年】
　　惟
　　神位司离宫阳居大夏绥佑南服永奠炎方朕以勦除狡冦三履遐荒期扫边尘乂安中外今日祗承
　　神佑塞北永清用申成功専官秩祀惟
　　神鉴焉
　　特谕蠲免湖南地丁杂税【康熈三十八年】
　　上谕户部朕君临天下抚驭兆人无日不以休养生息为念嘉与元元共图丰乐蠲租赐复时切于懐故从前于直各省权其缓急先后频涣恩施今海宇升平四方无事欲普天率土咸登阜饶惟湖南地方素称鱼米之乡比来虽年谷顺成而民间犹未尽充裕是用格外加恩以绥黎庶所有康熈三十九年湖南通省地丁杂税等项钱粮着一概蠲免尔部移文该督抚令徧饬所属实心奉行家喻户晓务俾深山穷谷均霑朝廷徳惠以副朕爱民如子至意倘或借端征派泽不下究事觉定行从重治罪尔部即遵谕行特谕
　　谕巡抚赵申乔【康熈四十二年】
　　湖南地方介在边逺之境闻向来官吏积习相仍无艺私征种种不一计每嵗科派有较正供额赋増至数倍者有司征收钱粮加取火耗又视别省为独重百姓穷蹙不支致多流离转徙非将宿逐一剔除无以砥砺官方大苏民困除从前巳往诸事姑免察究外尔到地方严饬大小属员痛改前非洗心奉职力减加耗尽革私征务使流移者复返乡闾守业者获安陇亩庶副朕轸念逺省民生至意如仍有藐法不遵重为民害者即据实纠参从重治罪决不轻宥特谕
　　祭告舜陵文【康熈四十二年】
　　自古帝王继天立极出震承干莫不道洽寰区仁周遐迩朕钦承丕绪抚驭兆民思致时雍常殷惕厉歴兹四十余载今嵗时届五旬宵旰兢兢无敢暇逸渐致民生康阜世运升平顷因淮黄告成亲往巡歴再授方畧善后是期覩民志之欢欣滋朕心之轸恤遄回銮驭大沛恩膏用遣専官敬修祀典黙赞郅隆之冶益仁夀之休尚鉴精忱俯垂昭格
　　祭告南岳文【康熈四十二年】
　　惟
　　神徳表南疆灵标离位三峰耸峙庶物咸亨朕只承庥命统驭寰区夙夜勤劳殚思上理歴兹四十余载今者适届五旬海宇升平民生乐业见舆情之爱戴沛下土之恩膏特遣専官防申秩祀尚凭灵贶益锡繁禧佑我国家共登仁夀
　　神其鉴焉
　　特谕全免湖北湖南地丁银米【康熈四十四年】
　　上谕户部朕宵旰勤民厪思爱养惟务减征寛赋以期实惠黎元间有州县水旱不登即诏所司亟议蠲赈其直各省每嵗应输额赋有以次逓蠲者有频蠲数年者有将带征积欠暂令停征者凡以蠲除额赋専为小民乐业遂生一嵗以内足不践长吏之庭耳不闻追呼之扰庶防休养日久驯致家给户足而民咸得所也曩年楚省钱粮虽累行豁免今巳经歴数载未经特蠲应将该省额赋全免一年以示朕加恩优渥之至意湖北湖南康熈四十五年除漕粮漕项外其余地丁银米一概免征旧欠未完者竝停输纳尔部移文该督抚令各饬属员张示徧谕穷乡僻壤咸得周知倘不肖官吏于额征之外巧立名色别有科派私图肥巳者察出定治重罪尔部即遵谕行特谕
　　谕豁免康熈四十三年以前未完银米【康熈四十五年】上谕户部朕子育黎元日求所以休养利济之道惟念赐租减赋实有禆益于民生直各省钱粮次第全蠲一年者业经数举独是歴嵗逋负累积加増旧税新征势难兼办縦使少寛民力分年带输而督令续完仍多拮据朕眷懐及此深切轸恤是用蠲逋巳责大沛恩膏俾闾阎获免追呼官吏亦不罹参罚直山东积欠钱粮今年俱系蠲免其山西陜西甘肃江蘓安徽浙江江西湖北湖南福建广东各省自康熈四十三年以前未完地丁银二百一十二万二千七百两有奇粮十万五千七百石有奇按数通行豁免或旧欠巳完在官而现年钱粮未完足者亦准扣抵谕防到日各该抚立行所属张示徧谕如有不肖有司以完作欠蒙溷销算及开除不清者该督抚即时题防严加治罪尔部即遵谕行特谕
　　重修南岳碑文【康熈四十七年】
　　衡岳为天南巨镇上应北斗玉衡亦名夀岳主灵长于禄位绵福祚于子孙载在星经由来尚巳往嵗専官致祭肃荐馨香复以庙貎倾颓勅命修葺蠲吉蒇事鸠工庀材不敛闾左之钱不费公旬之役羣臣欢忭庶民子来经始于四十四年七月讫工于四十六年九月不三嵗而落成榱桷一新丹碧重焕于时亿万臣民以兹岳为主夀之山咸欲伸其爱戴之悃为朕祝厘而督抚诸臣亦合词吁请谓宜亲颁文翰宣导舆情朕以万邦为懐践祚以来殚思治理区画周详敬
