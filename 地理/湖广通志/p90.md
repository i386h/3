<!-- { "loadSidebar": true } -->
　　新化县儒学在县治东宋熙宁五年章惇开复梅山始建学于县之西南隅绍圣初随县治迁于白石坪寻复旧元因之后燬明成化七年知府谢省迁建县治东是为今学明季燬
　　皇清顺治十八年知县于肖龙重建康熙二十二年知府梁碧海重修
　　城歩县儒学在县治东明正德丙子年建万厯癸巳知县元宗孔修甲寅知县汪察改迁城西南
　　皇清康熙八年知县蒋遵国改迁今所
　　武冈州儒学在州城南即宋军学旧址先是崇宁丙戍置武冈军建学于宣恩门外绍兴戊午迁今所元为路学至正末兵燹明洪武初仍旧址建之
　　皇清顺治庚子知州吴从谦重修
　　新宁县儒学旧治东北一里始自宋绍兴元年即金城村为治而学建焉元因之后燬明初即旧址重建景泰辛未徙今治迁学于治东天启癸亥复依明初旧址重建
　　皇清顺治十八年知县崔锜重修
　　岳州府
　　岳州府儒学在府治东南隅宋治平中知岳州军事赵尚之奉诏创立明洪武间始建明伦堂正统三年知府易善成化中知府吴节重修嘉靖初知府李镜二十三年佥事王宗濬知府陆垹增搆宏整
　　皇清顺治四年叅政唐调鼎知府李若星康熙十九年督学蒋永修粮驿道赵建标相继重修
　　巴陵县儒学在县治西　明洪武初知县郎子文建宣徳间知县狄成成化间知府吴节嘉靖中知县江满修葺
　　皇清康熙十九年督学蒋永修知府李遇时四十八年知县王国英相继重修
　　临湘县儒学在县治西南明洪武初知县马杰创立成化二十一年知县李殷以旧基浅隘购民地拓之
　　皇清康熙十年知县潘大台增葺二十三年知县陈澄度训导钱有年相继重修
　　平江县儒学在县东宋县令晁达吉防之相继创立明洪武初知县刘顺重修
　　皇清雍正元年教谕王文濬倡修殿庑邑人彭世珍捐修石櫺星门
　　华容县儒学在县北旧在县治南宋嘉定间建明洪武四年教谕杨贯道迁今所成化间知县许杰万厯间知县田大年相继重修
　　常徳府
　　常德府儒学在府治西南宋咸淳八年郡守湖北常平使龚日升鼎建元延祐六年常德路达噜噶齐哈尚改建明洪武七年指挥孙德修葺嘉靖六年知府方任辟地广之十六年明伦堂圯知府陆垹重修怀宗五年署府事推官陈之龙十三年知府潘士彦先后加修寻燬
　　皇清顺治十六年知府王来庆鼎建康熙六年知府胡向华增修殿堂祠庑焕然俱新
　　武陵县儒学在府城西北隅宋绍熙二年知县林梦英建嘉定十三年知县戴重煕继修元至正四年县丞呼图克哈雅再修后燬明洪武间知县张子源鼎新景泰初知府蔡寿知县张海以旧规狭陋改建明季燬
　　皇清康熙五年教谕闵才建启圣灵聪二祠八年知县黎上材建大殿知府胡向华重修
　　桃源县儒学在县城南宋庆厯间建元天祐六年学录张焘达噜噶齐图噜知县杜献重修寻燬明洪武六年知县徐天骥修永乐间圯宣德三年署县事县丞徐祥建天顺五年巡道沈庆以学基狭隘市地扩之治十四年巡抚阎仲宇复辟地加广知县李文显缮缉明季燬
　　皇清顺治六年绅士捐修未竟康熙三年知县陈洪范九年知县孟金二十四年知县汪虬次第落成龙阳县儒学在县城东宋元祐间建大成殿元至正间耆儒吴权高增建寻燬明洪武初知县叚旻重建复燬正统六年知县李昂改建天顺六年知县李泰重修万厯十六年教谕范兰辟地环卫学宫十七年知县吴良坚复新之后圯
　　皇清康熙七年知府胡向华知县张若椷绅士彭之凤唐门凤等捐修未竣知县张允先训导田梦张继成之
　　沅江县儒学在县城东明洪武二年知县吴文改建万厯三十八年知县霍梓鼎新东南向明季燬
　　皇清康熙三年知县成明瑞重修
　　辰州府
　　辰州府儒学在府治东旧在府治东南明洪武初建景泰中知府王炬成化中知府易贵重修
　　皇清康熙十九年知府刘应中即辰州卫署旧基改建今学殿庑堂祠悉如制宏敞可观　附干州儒学康熙五十四年以泸溪学训导移摄学事雍正七年督学习寯同知沈元曾捐建学宫　凤凰营儒学康熙四十二年以麻阳学训导移摄学事四十九年巡抚赵申乔守道孙调鼎捐建学宫其移摄训导俱部给闗防各进苗生八名多冐籍考取雍正六年督学习寯
　　题请将已进冐籍诸生改囘原籍嗣后确查实系苗童方准入试
　　沅陵县儒学在县治东北洪武初建
　　皇清康熙七年知县李昌龄修二十一年知县傅以新重建二十三年教谕向兆麟四十年训导祝伊龄四十三年知县郎廷琏先后增修
　　泸溪县儒学在县治东元至大间县尹王克柔建明洪武初县丞王守约嘉靖中知府吴思忠增建隆庆间洪水冲圯知县王京重建万厯间知县梅一都修
　　皇清顺治十五年知县汤国禄重建明伦堂及尊经阁辰溪县儒学在县治东南宋寳祐初主簿景化鹏建明景泰间知县杭宗道重建
　　皇清康熙三十一年知县薛牧改建雍正七年知县陈虞修并建明伦堂
　　溆浦县儒学在县治东明嘉靖三十年建万厯三十三年知县苗霖修
　　皇清雍正三年知县吴大炜重修
　　沅州儒学在州治西北隅旧在城东南隅宋大观中建明嘉靖间迁州治左万厯间知州于瑞临迁城外沅水驿后署州事推官侯加地仍迁州左
　　皇清康熙二年巡抚周召南重建四十一年知州包太隆迁今所
　　黔阳县儒学在县城西门外旧邻县治宋元丰中建明嘉靖间署县事沅州判官王璇迁于县东龙标山
　　皇清康熙三年知县张扶翼重建四十九年知县刘讷因地势偪隘迁建今所五十五年知县武宏登重修麻阳县儒学在城西南隅宋庆元中建元时迁于城西
　　皇清康熙三年知县陈五典复建今址十九年知县黄志璋重建雍正三年知县丁育果六年知县赵宏仪增葺
　　永顺府
　　永顺府儒学在府城内西北隅
　　皇清雍正七年立
　　永顺县儒学在县署西
　　皇清雍正七年立
　　龙山县儒学在县城西南
　　皇清雍正七年立
　　保靖县儒学在县城西南
　　皇清雍正七年立
　　桑植县儒学在县城西南
　　皇清雍正七年立
　　直澧州
　　澧州儒学在州城南创自宋代元时燬明洪武初知州史希贤重建
　　皇清康熙元年学正龚芳重修二十二年知州朱士华学正孟安齐训导胡时敏重修
　　安乡县儒学在县治南旧在县治东宋庆元中知县刘愚改建今地明洪武初知县吴中重建后屡加修葺
　　石门县儒学在西门外旧在县治东明洪武初建治中迁今所后屡迁建
　　皇清康熙四十七年知县许湄即明治中旧址重建慈利县儒学在县治右明嘉靖中改建澧阳山之麓后复迁今址
　　皇清顺治九年知县张超载修
　　安福县儒学方隅俟续载
　　直郴州
　　郴州儒学在州城东宋乾道四年知州薛彦博迁于城西咸淳七年知军事刘坦修元至正甲辰御史畴埜重修元季燬明洪武二年知府王恪即故址创建成化乙已知州周鉴修万厯间知州胡汉重修后圯
　　皇清康熙二十二年知州陈邦器改迁州治之西四十九年知州范廷谋复旧
　　永兴县儒学在县城西北隅宋绍定间知县赵汝柄建明成化间知县马纶万厯间知州胡汉知县范嘉桂先后加修
　　皇清顺治丙申知县闫之麟重新复圯康熙五十八年知州范廷谋鼎建
　　宜章县儒学在县治东自宋迄明迁改不一
　　皇清顺治十二年知县张思正迁于县治东为今学宫康熙二十四年知县鹿廷瑛教谕钱竒才训导刘带蕙合修
　　兴宁县儒学在县城西宋嘉定间知县赵崇尹建元季燬明洪武初知县杜坚复建隆庆间燬知县黄志尹喻思化先后增修万厯间知县方澄澈增辟旧址后圮
　　皇清顺治十二年知县高熏鼎建
　　桂阳县儒学在县城东宋嘉定中知县周思诚建端平间知县彭九万迁于县南淳熙间摄令周应隆迁城东濠外元季燬明洪武间知县李原创建于新城内为今学宫隆庆壬申知县叚云鸿重修后燬
　　皇清康熙七年知县徐之凯九年知县盛民誉二十一年知县徐圯相继成之
　　桂东县儒学在县治东明洪武初知县胡视远建正统间知县范忠嘉靖间知县周凤鸣隆庆间知县王敬賔先后增葺后圯
　　皇清顺治十年知县张希召修康熙五十三年知县伊予先加修
　　直靖州
　　靖州儒学在州治左旧在大南门外
　　皇清康熙九年知州董安国改建东门内十一年知州周振图复建南门外二十八年知州祝钟贤迁今址五十九年知州高铎重修
　　会同县儒学在县治东明洪武三年建成化八年知县刘永改葺嘉靖十四年燬知县萧标重建天啓甲子知县陈一葵迁治西
　　皇清康熙二年知县何林复建今所
　　通道县儒学在县治左明万厯二年知县陈士光建
　　皇清康熙二十年知县殷道正修葺
　　绥宁县儒学在县治南
　　皇清康熙四年知县杨九鼎改建
　　贡院书院附
　　长沙府
　　贡院在府城内东北抚院署之左雍正二年奉
　　防举行湖广湖南乡试分置贡院于长沙解额分湖北之半共中式举人四十九名副榜九名其五经五名南北轮分中式武乡试解额分中二十五名雍正六年以靖州之天柱县及五开铜鼓二衞改贵州奉
　　防以湖南榜举人分二名入贵州实中式举人四十七名武举二十三名湖湘奥壤衡霍灵区扶舆清淑之气郁积磅礴复遭逢
　　圣世文教覃洽抜茅彚征多士竞奋而楚省三岁宾兴湖南与解额者常至寥寥实缘重湖之险甲于寰中秋水时至拟于望洋爱身过于爱名大半皆裹足不前刘蜕谓破天荒良有以也
　　皇上聪明文思
　　特诏分闱发于
　　宸断丕焕离明鲸浪不惊鹿鸣式燕遂家置诗书人怀铅椠下至苗猺子弟争趋向学庠序盈门莘莘爼豆实人文极盛之时万世太平之象也
　　岳麓书院在府城外湘江西岳麓山下宋开寳九年潭州守朱洞建实彭城刘嶅倡之咸平四年诏赐国子监经籍与嵩阳睢阳白鹿为天下四大书院从知州李允则之请也祥符八年以周式为山长绍兴间燬于兵乾道元年湖南安抚刘珙重建以张栻主教事三年晦庵朱子如长沙讲学书院中手书忠孝亷节四字淳熙十五年直徽猷阁潘畴继修绍兴五年朱子为湖南安抚牒委兴学四方景从者至几千人元季燬明洪武间知府钱防通判陈纲复建
　　皇清康熙三年廵抚周召南二十三年廵抚丁思孔重修二十五年
　　赐学达性天扁额朱子岳麓兴学牒勘本州州学之外复置岳麓书院本为有志之士不远千里求师取友至于是邦者无所栖泊以为优游肄业之地故前帅枢宻忠肃刘公特因旧基复创新舘延请故左司侍讲张公先生往来其间使四方来学之士得以传道授业解惑焉此意甚远非世俗常见所到也而比年以来师道凌夷讲论废息士风不振议者惜之当叨冐假守防被训词深以讲学教人之务为寄顾恨庸鄙勿克奉成到官两月又因簿书未能一往谒殿升堂延见诸生诣考所合罢行事件庶革流弊以还旧规除已请到醴陵黎君贡生充讲书执事与学录郑贡士同行措置外今议别置额外十员以处四方游学之士庶几有以上广圣朝教育人才之意凡使为学者知所当务不专在于区区课试之间实非小补牒教授及帖书院照会施行张栻陈傅良元吴澄俱有记
