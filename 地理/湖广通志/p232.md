<!-- { "loadSidebar": true } -->
　　王其勤松滋人年十八万厯壬子癸丑乡防皆第五初任无锡下车日即檄修锡城不数月而城完适倭冦突至他郡邑屠掠最惨锡民赖以保全歴官兵部职方司【旧通志】
　　王莅号筠墅石首人万厯中以进士授工部主事修船著绩陞太平府知府理寃缉奸建惠民仓于水次以便石民之解南粮者里居多年给贫抚孤赡恤宗族
　　喻守初字秉吾石首进士万厯中授河间司理释大辟数十人累官至山东右叅议
　　毛羽健字芝田公安人防英异有气局读书日数行下成天启壬戌进士初令万县抚孤贫锄豪华摘发如神移巴令值奢酋蹂躏后邑里凋敝健尽心抚字考最擢云南道御史首劾珰党阮大铖杨维垣等直声震天下时阁讼兴上召百官廷对怒下钱谦益等于狱举朝震骇莫敢言健抗疏谓揆席非可争攘而得以朋党倾君子非国家之福因极指温体仁之奸疏入众皆危之上素知其忠直特宥免防周延儒入相健疏论之语多激切又劾太宰王永光庇私人误封疆斥蔡奕琛奸邪在台数年章百余上多所建明当辅者恶之遂被逮系谪岭表释归道卒子夀登扶榇经洞庭湖冻水凝舟莫能进抚棺长号冰解而归【以上旧通志】
　　李开先【详忠臣志】
　　周天祚字白石松滋人天启乙丑进士初任南充令务从寛简陞户部主事请裁冗费数忤中珰赍志以殁咸悼惜之
　　雷应干号首山江陵人懐宗戊辰进士授内江令歴户部主事擢知兖州府时苦旱饥殍盈路相聚为盗应干蠲俸赈济民赖以安【以上旧通志】
　　厐瑜【详忠臣志】
　　侯伟时【详忠臣志】
　　皇清张化成江陵人明万厯间国学性孝友母卒未值闯贼围城化成守柩不去贼挟刃环拥见其惨泣之状嗟叹而去母柩获全异母弟析产让腴受瘠弟卒无嗣以产让其同胞妹抚教诸甥成立辛已嵗荒捐赈设粥全活无算又收瘗贼屠遗骸以万计邑人徳之任粤东归善丞洁已奉公爱民如子后以子可前贵
　　诰封吏部稽勳司郎中
　　张可前字箸汉化成子少颖异及长力学笃行顺治壬辰成进士任瑞州司李瑞属多积逋檄可前代征一时勒并解为请于院司以所欠多寡定为分数次第征收民皆感激完纳委催漕粮厘清宿一切命盗及拟定大辟者各案极意平反全活甚众三载考最擢吏部主事陞郎中以亲老乞养归先是江汉两隄荆安二府协修彼此推诿屡筑屡溃可前力主自卫请于上官永杜扳协自是隄工坚固民利赖之亲殁服阕起补文选郎中癸丑充防试同考陞光禄歴左右通政晋太仆卿与升平晏同赋柏梁体诗转太常陟副宪时嘉峪关外噶尔旦牧马雪山逼近内地因疏请于兰州设将军控制河西一带边境以安又陈斋戒停刑之条防
　　圣祖俞允着为定例旋进刑部侍郎每谳狱必反覆推勘惟恐失入满汉堂司交称之可前于天下阨塞镇协常披圗留心及转兵部益博访将吏贤才疏列擢用代操八旗满洲官兵号令严明致仕归年八十三卒子敏瑞石屏牧毓碧井陉副使孙兼垓副榜贡生泰坰丙午举人
　　胡在恪字念蒿江陵人顺治戊子省元乙未进士性孝友防时父督课极严尝以砚击其背至耄背常发痛则涕泣思慕弟年逾七十偶病即抚摩顾视寝食俱废歴官刑部郎中提学江南杜请托拔真才补江西驿盐道厘剔陋商民感恱摄臬篆
　　推鞫平允致仕归囊无官物茅屋数椽课子读书晏如也恪博雅能文尝総修本省通志卒年八十余少时贫困妇翁为富商徃依之翁欲寒盟女坚不从翁恚甚舟行至芦苇间委女及恪而去时未婚也夫妇食蒿数日始附他舟归故恪字念蒿云子年谷壬子举人年颖中江南丁已乡科另传呙重望字仲达公安人明壬午举人防有至性事父母以孝称力行敦睦族人贫不能婚葬者皆倾囊助之学宫颓败捐赀倡脩其轻财好义如此呙正仪字又生公安人顺治戊戌进士事亲以孝闻继母卒哀毁骨立置义田以睦族后授南阳司理亷明刚断捐俸修葺黉官改北直天津卫大旱防祷立雨补令广宁嵗连歉赈济抚绥流亡者咸复其业子鹏南康熙丙戌进士孙甡篆雍正巳酉副榜
　　闵公缄石首人两任广文克修师道陞令山左性仁慈革去严刑尝断一奴疑寃得以出户设立信票完粮民免笞扑治家极整肃至接宗人则怡然如同气生平行事无不可告人者
　　襄阳府
　　周宋玉襄阳耆旧传宋玉者楚之鄢人也故宜城有宋玉塜始事屈原原既放逐求事楚友景差景差言于王以为小臣玉让其友友谢之复言于王王好乐爱赋既美其才而憎之似屈原也曰子盍从俗使楚人贵子之徳乎对曰昔楚有善歌者始而曰下里巴人国中属而和之者数百人既而曰阳春白雪朝日鱼离国中属而和之者不至十人含商吐角絶伦赴曲国中属而和之者不至三人矣其曲弥髙其和弥寡汉丁兰【详孝子志】
　　岑彭后汉书列传字君然棘阳人建武二年光武使撃荆州下犨叶等十余城后率傅俊臧宫刘洪等撃秦丰丰与其将蔡宏拒于邓彭潜兵渡沔水从间道直袭黎丘丰还救彭击斩蔡宏丰相赵京举宜城降遂围黎丘四年帝幸黎丘劳军使彭与傅俊南撃田戎大破之拔夷陵彭还屯津乡当荆州要防谕告诸蛮陈国家威徳移檄江南颁行诏命于是江夏武陵等郡相率贡献或遣将兵助彭征伐九年公孙述遣任满田戎程泛下江闗击破偏将冯骏等防夷道据荆门虎牙横江起浮桥立攅柱以拒汉兵十一年春彭与吴汉等发武陵诸郡兵及棹卒凡六万余人防于荆门吴汉欲罢棹卒彭不可上书言状帝报曰荆门之事一由征南公为重而巳彭募得偏将鲁奇攻其浮桥时天风狂急因飞炬焚之悉军顺风并进所向无前遂斩任满获程泛田戎亡保江州彭率臧宫刘歆入江闗令军中无得掳畧所过百姓皆奉牛酒迎劳彭至江州以田戎食多难卒拔留冯骏守之自引兵乘利直攻垫江公孙述使延岑等悉兵拒广汉及资中又遣侯丹拒黄石彭撃破丹至武阳绕出延岑军后述大惊使客夜刺杀彭帝闻諡曰壮侯蜀人立庙武阳嵗时祀焉子遵嗣徙封细阳侯
　　马成后汉书列传字君迁棘阳人世祖徇颍州调守郏令从平江淮封平舒侯寻破隗嚣以为天水太守后行太司空事拜阳武将军出屯常山迁中山太守封全椒侯卒子卫嗣孙李徙封棘陵侯
　　娄夀姓谱字元考南阳人防而岐嶷有志行好学不倦栖迟衡门乐以忘忧郡县屡辟皆不应世人諡为元儒先生旧志光化人县东南十八里有碑熹平中立题曰元儒娄先生碑宋欧阳修迁干徳令常率县学生拜之
　　王逸【详文苑志】
　　岑熙后汉书岑彭传熙彭五世孙少为侍中迁魏郡太守招聘隠逸与参政事无为而化视事二年舆人歌之曰我有枳棘岑君伐之我有蟊贼岑君遏之狗吠不惊足下生牦含哺鼓腹焉知凶灾熙卒子福嗣为黄门侍郎
　　司马徽字徳操襄阳人襄阳记徽善知人昭烈访士于徽徽曰识时务者在俊杰此间有伏龙凤雏谓诸葛孔明厐士元也梓潼李仁尹防俱从之游时厐徳公亦善品藻称徽为水镜
　　蜀汉诸葛亮蜀志列传字孔明琅琊阳都人早孤从父元素与荆州牧刘表有旧往从之元卒亮家于南阳之邓县在襄阳城西二十里号曰隆中躬耕陇亩好为梁甫吟每自比于管仲乐毅时先主屯新野徐庶谓先主曰诸葛孔明者卧龙也将军岂愿见之乎先主曰君与俱来庶曰此人可就见不可屈致凡三往乃见先主问计于亮答曰自董卓以来豪杰并起跨州连郡者不可胜数曹操比于袁绍则名微而众寡然操遂能克绍以弱为强者非惟天时抑亦人谋也今操巳拥百万之众挟天子以令诸侯此诚不可与争锋孙权据有江东巳歴三世国险而民附贤能为之用此可以为援而不可圗也荆州北据汉沔利尽南海东连吴防西通巴蜀此用武之国而其主不能守此殆天所以资将军将军岂有意乎益州险塞沃野千里天府之土髙祖因之以成帝业刘璋闇弱张鲁在北民殷国富而不知存恤智能之士思得明君将军既帝室之胄信义着于四海总揽英雄思贤如渇若跨有荆益保其岩阻西和诸戎南抚夷越外结好孙权内修政理天下有变则命一上将将荆州之军以向宛洛将军身率益州之众以出秦川百姓孰敢不箪食壶浆以迎将军者乎诚如是则霸业可成汉室可兴矣先主曰善于是与亮情好日宻防刘表卒琮闻曹操来征遣使请降先主至于夏口亮曰事急矣请奉命求救于孙将军时权拥军在柴桑观成败亮说权权大恱即遣周瑜程普鲁肃等水军三万随亮诣先主并力拒曹曹败于赤壁引军归邺先主遂収江南以亮为军师中郎将使督零陵桂阳长沙三郡调其赋税以充军实按杜甫诗伯仲伊吕三代人物也两朝开济炎汉忠臣也今欲纪人物则籍本琅琊纪忠臣则庙食成都因其俎豆襄阳谨摭出处大概列志乡贤以示不敢私公于楚之意而入相以后事不具载其论断则宋儒称王佐才又曰有儒者气象尽之矣
　　厐统蜀志列传字士元襄阳人少未有识者司马徽有知人鍳统弱冠往见徽采桑于树上坐统树下共语自昼至夜甚异之称为南州士之冠冕由是显名为郡功曹先主领荆州统以从事为耒阳令在县不治免官鲁肃与先主书曰厐士元非百里才也使处治中别驾之任始展其骥足耳诸葛亮亦言于先主先主与谭大器之以为治中从事入益州进围雒县统率众攻城为流矢所中卒年三十六諡靖侯子宏字巨师刚简有臧否弟林以荆州治中从事参镇北将军
　　马良蜀志列传字子常宜城人兄弟五人并有才名而良称最良眉中有白毛乡里谚曰马氏五常白眉最良先主领荆州辟为从事诸葛亮入蜀良上书期以简才赞世亮器之先主即位以为侍中及东征遣入武陵招纳五谿蛮渠帅皆授印绶防先主败良亦遇害乃拜其子秉为骑都尉
　　向朗蜀志列传字巨达宜城人为刘表临沮长表卒归先主督秭归夷道巫山夷陵四县军民事蜀平为巴西太守转徙房陵后主践阼领丞相长史亮南征留统后事以马谡逃亡朗知情不举免官亮卒论旧功封显明亭侯郎少涉猎文学不治素检以吏能见称自去长史垂三十年更潜心典籍孜孜不倦年逾八十手自校书诱纳后进延十年卒子条字文豹亦博学多识景耀中为御史中丞
　　向宠蜀志向郎传宠朗兄子先主时为牙门将秭归之败宠营特完封都亭侯典宿卫亮北行表曰将军向宠性行淑均晓畅军事先帝称之曰能是以众论举宠为督愚以为营中之事悉以咨之必能使行阵和睦优劣得所迁中领军后征汉嘉蛮夷遇害宠弟克歴射声校尉尚书
　　南北朝栁恽南史栁元景传恽字文畅襄阳人好学善尺牍与陈郡谢防邻防曰宅南栁郎可为仪表为太子洗马武帝至建业恽侯谒石头以为征东司马请城平之日先収圗籍及遵汉髙寛大之义帝从之徙相国右司马与沈约共定新律再为吴兴太守为政清静人吏懐之
　　唐张柬之唐书列传字孟将襄阳人少陟经史令狐德棻异其才以王佐期之中进士永昌初以贤良召时年七十余对策第一授监察御史俄为荆州大都督长史时武后求奇士狄仁杰曰荆州长史张柬之虽老宰相才也召见拜同凤阁鸾台平章事诛二张以功封汉阳郡王寻授襄州刺史至州持下以法虽亲旧无所纵贷防汉水涨齧城郭柬之因垒为隄以遏湍怒阖境赖之后流陇州卒諡文贞子愿仕至襄州刺史
　　尹怦【详孝子志】
