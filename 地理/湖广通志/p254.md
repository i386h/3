<!-- { "loadSidebar": true } -->
　　康绚南史列传字长明祖穆宋永初中举乡族三千余家入襄阳之岘南为置华山郡蓝田县以居之世父元隆父元抚相继为华山太守绚少倜傥有志气永元元年义兵起绚举郡以应高祖随王茂攻东昏将吴子阳于加湖斩获居多天监元年封南安男竟陵太守屡退魏师十三年迁太子右卫率甲仗百人直殿内绚身长八尺容貌絶伦虽居显官犹习武艺高祖幸徳阳殿勅绚马射抚贯的观者悦之其日上使画工图绚形遣中使持问之曰卿识此图否其见亲如此后为司州刺史安陆太守年五十七卒諡壮
　　岑之敬南史列传字思礼棘阳人谦谨纯笃頴敏好学五嵗时读孝经每焚香正坐年十六擢高第武帝召试令升讲坐勅中书舍人朱异执经唱士孝章帝亲论难应对如响除童子奉车郎引进后学恂恂如也従不以才学矜人子徳润有父风官至记室魏益徳北史列传襄阳人有材干胆勇过人数従军征讨有功迁郡守萧詧莅襄阳承制拜大将军及詧称制进位柱国封上黄县侯加车骑将军卒諡忠壮配享詧庙
　　席固北史列传字子坚襄阳人少有逺志梁大同中为齐兴郡守侯景乱以梁元帝不能复仇雪耻骨肉相残遂谋归魏宇文防遣使就拜大将军开府大都督入觐魏主防赐甚厚进爵靖安郡公寻拜昌归宪三州诸军事莅官有声绩卒諡曰肃仍勅襄州赐其墓田子世雅字彦文少以孝闻位至大将军世英亦授开府仪同大将军
　　唐席豫唐书列传字建侯襄阳人固七世孙举制科上第时年十六以父丧罢复举手笔俊拔科防乐安公主请为皇太女豫上疏请立皇太子语深切人为寒惧太平公主闻其名表为谏官豫耻污遁去俄举贤良方正累改为懐州司仓参军复举超拔羣科累迁中书舍人与韩休等名相甲乙韩休辅政举代已拜吏部侍郎豫典选六年拔寒士多至台阁当时推知人进礼部尚书封襄阳县子凡四以使者按行江南江东淮南河北南方俗死不葬暴骨中野豫教以埋殓明列科条俗为之改豫清直无欲不为势撼性谨畏与子弟属吏书不作草字曰细事不谨况大事耶年六十九卒家无余财属其子卖所居聊备葬礼赠江陵大都督諡文帝以豫诗最工诏曰诗人之冠冕也弟晋亦以文名
　　栁浑唐书列传字夷旷襄阳人早孤方十余嵗有巫告曰儿相夭且贱为浮屠可缓死浑曰去圣教为异术不若速死学愈笃天寳初第进士除衢州司马弃官隠武宁山召拜监察御史迁尚书右丞朱泚乱浑匿终南山贼以宰相召榜其子索所在浑步至奉天改右散骑常侍贞元元年迁兵部侍郎封宜城县伯三年以本官同中书门下平章事宰相张延赏怙权遣亲厚谓浑慎言于朝则位可乆浑曰头可断舌不可禁卒为所挤卒諡贞母兄识字方明知名士也工文章与萧頴士元徳秀刘迅相上下而练理造端徃徃诣极浑亦善属文沈思不逮于识云
　　鲍防唐书列传字子慎襄州人幼孤贫笃志好学善辞章天寳末举进士初为湘东观察使薛兼训従事累官工部尚书窦参秉政以宿忿遽令致仕防厯洪福京兆皆有政声不因罪戾为俗吏所摈竟以愤终众颇悯之
　　朱朴唐书列传襄阳人以三史举由荆门令改著作郎干宁初太府少卿李元实欲取中外九品以上官两月俸助军兴朴疏不可而止擢国子毛诗博士后贬郴州司户参军卒
　　宋张问宋史列传字昌言襄阳人举进士通判大名郡牧地嵗乆入于民有司按籍括之至毁庐发墓问以闻仁宗曰吏用心悉如问何患赤子弗安立罢之屡迁河北转运使防河再决议者欲调京东民三十万自澶筑隄抵干宁问言非计神宗従之后贬光化军未防复使河北诸葛公权之乱株连数百千人问上疏申理止诛首恶熙宁末知沧州自新法兴问独不阿时好嵗饥为言免常平助赈语颇切直累官正议大夫卒问亷洁尝与种世衡善问父防世衡遗汝州田十顷辞弗受世衡卒其子古用父治命亦不纳田芜者三十年朝廷命反诸种氏
　　张惟孝宋史列传字仲友襄阳人通春秋下第乃工骑射城中乱趋郢州开庆元年卜居江陵沙市宣抚姚希得罗致之乃请空名帖三十以还逾旬与三十骑俱拥甲士五千至部伍严肃希得大喜请所统姓名惟孝曰朝廷负人福难祸易聊为君纾一时难耳时鼎澧五州危甚于是击鼓耀兵不数日众至万人数战俱捷江上平制使吕文招之不就而遁物色之卒不可得
　　元黄元吉姓谱襄阳人有徳行文学教授乡里明任亨泰分省人物考泰襄阳县人防頴敏出羣年十三即赋朝天诗识者竒之洪武戊申廷试太祖亲擢第一授修撰厯陞礼部尚书定旌表孝行事例并议定世子袭爵之礼甲午命与监察御史严正直使安南谕以讨龙州赵宗寿之故日焜闻命震恐即奉诏使竣还朝以私市交人降为监察御史所着有使交集子显宗永乐癸未乡荐厯官吏部稽勲主事孙春西安府同知
　　兰以权明一统志襄阳县人洪武初以才能选授中书省照磨值广西冦作特遣抚之权宣布威徳猺獞向顺卒赖底平擢礼部贠外郎晋应天尹
　　张绩明一统志襄阳县人洪武庚午乡荐拜监察御史有直声寻陞广西按察司副使公亷有体百粤肃然
　　李文郁字充实明一统志襄阳县人洪武中以明经荐为行人永乐初厯户部右侍郎偕夏原吉治水有劳以太庙失陪祀谪辽东二十年洪熙元年复通政参议宣徳中致仕卒郁性介直持守坚正乆处患难自信不惑
　　杨铭明一统志襄阳县人永乐乙未进士才识过人授户部主事以勤能著称寻陞太平知府政声大振吕升字明逺襄阳县人祖义永乐间以武功任绥州卫千户父贵翊扈英宗复辟拜锦衣卫指挥佥事升防学于侍郎邢简天顺甲申登进士以户部郎中督饷边州擢云南参议值蒲蛮叛奉檄宣谕蛮皆帖服病归与李东阳商订诗法卒东阳铭其墓【旧通志】王瑶字良玉襄阳县人天顺丁丑进士性耿介与人寡合厯户部郎中督运淮扬漕运赖之都御史韩雍征大藤峡瑶餽饷有功擢彰徳知府卒
　　王纶字廷言襄阳县人天顺庚辰进士授南刑部郎中出补山东佥事时齐鲁大饥昼晦人相食纶至全活甚众旋辞归杜门读书不妄交接曾孙兆熊东安训导
　　尚冕字従周枣阳人天顺甲申进士厯刑部郎熟谙刑名每有大狱裁决如流为众所嫉遂归
　　张寛字伯仁襄阳县人成化丙戌进士选庶吉士授翰林检讨迁云南佥事兴学敦化洱海孚悦
　　彭铨字大用襄阳县人成化壬辰进士授大理评事转寺正时山东嵗荒徃赈之多所全活子缙登治癸丑进士厯官云南参政
　　袁仕字良辅枣阳人由进士厯官御史独持风裁以言事左迁
　　刘海字会川枣阳人由嵗贡授黄岩县丞时流冦赵燧等攻城官民惧欲弃城走海拔刀断案誓以必守众皆詟服城赖以全
　　韩春字景辉治辛酉举人敏学笃行任南充令有循吏风
　　李应奎字文征襄阳县人由举人知归徳州为政平易民立祠祀之乡居推俸余以周宗戚称长者云王凝字道甫宜城人嘉靖丙辰进士授礼部主事充裕府讲读时穆宗在青宫独正色直谏廵抚云南绥懐逺近滇人方之王恕云【以上旧通志】
　　刘存义分省人物考义字质卿襄阳县人嘉靖癸丑进士初任平湖修城拒倭后又同胡宗愈以计欵首恶徐海出其不意尽焚诸倭数百人于沈庄地方安堵选入西台屡有建白官至大理寺丞着西台奏议抱瓮园集孙青藜举人
　　鲁防字子与南漳人万厯癸未进士筮仕广州以折狱中忌拂衣奉母归补休宁令民尸祝之御史金声为之记【旧通志】
　　杨正芳字淳白均州人万厯乙未进士为文务道人所未有司理平阳吏畏民懐进兵部侍郎
　　贾论字抒素均州人万厯巳酉举人积学笃行乡里称美后令青阳简易近民百姓便之
　　刘安行字淡星襄阳县人万厯已未进士厯知萧山登封嵩县河南廵抚邱兆麟檄建珰祠与知州王家賔力拒之行取吏科三王并封欲取道陆路家賔不可安行曰嵩县路果险不可行其勇敢执持如是后厯陞廵抚
　　汪始亨号月掌襄阳县人防善属文酉戌聨捷初授博士以不附魏珰罢归珰败起兵垣为封疆选将力杜苞苴债帅股栗劾举李晏沈胡二疏不愧正色立朝云
　　汪京号匡山自临川籍襄以举人同知马湖府创修城堞庭可罗雀子绍元孙应朝俱举人
　　刘梦桂字九畹谷城人懐宗戊辰进士廵抚大同殊勲异绩表着一时卒于官
　　鲁宪学字尔章南漳人领乡荐博学善属文精通书画诗词避乱遇害
　　张鸾均州人尝让产于兄侄以贡为叶县丞有惠政植栁于治北至今不伐号张公栁
　　蔡思续字孝克襄阳县人以选贡令潭为民复侵田丁母忧服阕补涉县减石田逋赋
　　贾廷柱字柱明襄阳县人贡士令东安以邑多珰寺田宅即挂冠归【以上旧通志】
　　皇清王谨微字尧锡襄阳县人康熙癸未进士为铜仁令邑处边徼民有寃抑者无所控告谨微至亷得实概为申雪贵抚刘嫌其翻已案遣人宻访畧无私意但闻百姓感颂声因更器重之以年老乞休刘爱其才怜其贫赠之匾额归里杜门不出监司郡守每遣肩舆迎至署中絶无一言及私年七十六卒
　　郧阳府
　　晋王逊晋书列传魏兴人广汉守永嘉中代李毅为南夷校尉宁州刺史郡乆无太守功曹周悦行郡事意轻逊逊怒杀之悦弟昺欲杀逊立赵涛逊诛之立杀涛夷晋莫不惶惧时荒乱后仓无斗粟众无一旅逊恶衣莱食招集民夷劳来不倦五年克复防五茶夷发夜郎庄蹻墓遂讨灭之及讨恶獠刚夷数千落威震南方官至平西安南将军加益州刺史兼散骑常侍封褒中伯
　　南北朝扶猛周书列传字宗畧东梁黄土人世为渠帅仕梁上庸新城二郡太守南洛北司二州刺史入魏太祖以其世据本乡厚加抚纳割二郡为罗州以猛为刺史従贺若敦南讨信州梯山扪葛备厯艰阻雪深七尺粮运不继猛奬励士卒兼夜而行遇向镇侯列阵以待与战破之乗势直入白帝城抚慰民夷莫不悦附谯淹败走欲归于梁猛与敦邀击破之又破蛮帅文子荣于汶阳武成中陈将侯瑱等逼湘州赴救除武州刺史还复罗州刺史每战輙有功进位大将军以疾卒
　　明李善房县人洪武初授国学助教厯工部郎中庐州茶税出纳公明引年致仕士林重之【旧通志】彭忠竹山人喜读书能文举永乐庚子乡试初为邑令累迁知常州府靖难甫平徙都燕北征役甚烦忠外给军实内施抚绥治行为南畿第一
　　陈瑛竹山人贡士永乐初应诏除刑科给事奏劾无所忌内外震慑不愧司直
　　李文郧县人由嵗贡厯仕江州推官平反数大案全活无辜江州人肖像祀之
　　宋珍郧县人嵗贡条陈八事上郧抚一分豁额外耗粮二区处里甲差徭三均劳逸四通钱法五重学校六正防礼七兴水利八均铺舍郧抚察其有禆民生皆次第行之
　　曾得禄郧县人性磊落不务细由进士厯官兵部职方主事出镇山海闗边烽无警及卒衣衾仅能蔽体着有镇东草
　　冦鼎上津人永乐庚子举人平居教授生徒所成就皆为名俊家故俭每倾囊资给贫乏及厯仕途亷惠如居乡时后知临江府尤多惠政
　　刘濬上津人天顺甲申进士授句容县令擢御史时宰执争权珰汪直濬独抗节不阿防疾抱愤卒潘荣竹山人永乐初由贡入监厯刑部主事谳决无私尝谓人曰一防墨一人命可不慎乎人服其言周冕竹谿人性嗜学暑不扇冬不炉治乙酉举于乡教授防州士秉楷模子清登进士人以为读书励行之报
