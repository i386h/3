<!-- { "loadSidebar": true } -->
　　彼谁者妪无家浣衣新寡寒贱鬂髪霜飞体无完衣十日九饥态度则殊辩是知非妪立答言妾襄宫女少小入宫荷主怜顾四十始出嫁为民妇灌田采薪奄就贫窭舞裳绽汚形容改故夫死男孺藜藿靡救妪咽复言侍襄及献防三十年王有义辞皇嘉特宣父子俱觐妃嫔如烟钿茀载路龙旂飘翩御史络绎珍车班班汉岘同清天歌播焉衮舄南还层城言言鸟春日妍桂宫有延杰臣觞寿玉娥奉筵王既捐世变来罔度闻见骇异古殿寂寞妪勿更言万类咸尔厥亦天道安之则已
　　鹦鹉曲　　　　　　　　　　　李东阳
　　大儿孔文举小儿杨徳祖余子碌碌不足数着岑牟前击鼓祢生狂呼老瞒沮我辱衡衡辱我我欲杀之犹雀防一投荆再送楚黄鹄矶头赋鹦鹉鹦鹉才多为舌误举世何人不相妬生莫逢仇主簿
　　哀江南词　　　　　　　　　　魏晋封岁在协洽律中应钟魏子吊乎鄂渚水咽林号风酸雾苦昼见宵燐人闻语余息百一游魂什伍黯然疚懐泣其寝处乃作哀江南之词词曰
　　呜呼悲夫白星次野黑云压城湖沸鱼沕山裂鸟惊心怀折旗胆落飞弸剑焉其光半已败者之鼓无声骨相属而借狈血各染以啼猩浊流既投兮鱼鳖见腐肉不去兮乌鸢争尔则金虎摧頽铜驼挥斥文武道尽全灰礼部之书仁义学成谁拣相公之檗长史志一剑以答恩将军断双手而何惜承华檐而毁芳贞窥宫井而牵明婳蹇朱顔之寃幽奚虏辱之弗择呜呼悲夫楚之觏祸而斯极也方其席熙恬履盛泰表南服雄吴会景陈同建斿之党言听孙郎怒钟之未艾讵号泽于樊襄恃长江之如带乃其君之疑譌俗之已败豢豕狱繁王孙亡赖盖天道之必讐岂人为之可丐是以钟拂然而莫索缶自起而闚帘巨人之头在渊者五埘鸡之卵仅晨而三黄鹤践乎妖梦白云出其兵占者矣方今大宼郁确官军丁零矢一加而不敢风千里以犹腥魂兮恍惚生者竛竮冀翦此而后朝食或鄙辞之动神听岂比辛于吊古之文齐悲于思奋之铭者乎
　　朱衣江节妇
　　不嫁公姑怨不死无归路妾死日月昏不见汉阳树










　　湖广通志巻八十三
<史部,地理类,都会郡县之属,湖广通志>
　　钦定四库全书
　　湖广通志卷八十四
　　艺文志
　　四言诗
　　明
　　平南雅上中丞秦公　　　　　　童承叙
　　明明我公有挞其武憬彼郴夷来归亡侮矢此王旅式辟裔土蕞彼郴夷徼于南邦既酗而酲嚚狡毁常肆其大憝黩于天章彼凶负固实臲其居有石崭岩有山﨑岖缓之则骄殛之则逋赫赫帝怒廼眷南越谁其正之廼授公往行予罚郴夷是忽公拜稽首天子是训既类既祃唯师旅是鞠公拜稽首曷敢弗遫公丑攸行济于沅湘旟旐斯扬烝徒皇皇有万其航唯水汤汤公服斯皇葱珩有鸧我公涖止陈于南郊騕褭且闲巾车孔胶虎士如虓聿修厥矛弗吴以敖郴夷且咆郴夷维喙来享来王式吪尔狂南土允荒唯彬之民拜舞于疆唯郴之士于焉徜徉郴功告成唯义之正亡烦于兵自昔周公荆舒是平显允方叔征伐蛮荆曰公与京明明我公经营四域昔在中夏矢其文徳耆定肤功作屏王国于皇遐哉文武维则公之归兮嗟挽其衣兮山川平夷厥功巍巍兮帝锡公圭锦衣孔辉兮天子圣神四方来威兮于万斯年唯公功是依兮
　　题吴五峯大参甘棠遗爱卷　　　王守仁
　　遵彼江浒樛木隂隂亦有松栢郁其相参彼行者徒或驰以驱载槖荷畚伛偻籧除昔也炎暑道暍无所今也蒸炽有如室处隂隂樛木实获我心赫赫吴公仁惠忠谌惟此樛木呉公所植匪公之徳曷休以息公行田野盖朱轮茇于桞下劳此农人薰风自南吹彼柔肄悠悠斾旌披拂摇曵民曰公来盍徃迎之壶浆车下实我思我思何极公勿我去天子之命盍终我庇公曰尔民尔孝尔弟食耕饮凿以游以戏民曰我公我植我培有若兹树翌其余枚嗟我庶民勿剪勿伐勿愧甘棠公我召伯
　　皇清
　　毛子霞摹刻禹碑于大别山【有引】　夏嘉瑞禹碑七十七字在岣嵝者不可复覩在岳麓者亦不易得子霞歴巉岩探虎穴手自摹勒乃得元本载归武昌至是复刻石于大别山之顚大别固禹导水时所憩之地也时顺治庚子三月日
　　何年神物显晦非偶明徳圭此外无有天作毛君四千年后如灯能传如后能守蛇虎荆榛其来巳久钩勒猛悍灵威慿肘昔岳麓庭今大别首河山重辉斗星无蔀电走雷奔百万亿寿
　　五言古诗
　　晋
　　江陵夜行涂中　　　　　　　　陶　潜
　　闲居三十载遂与尘世冥诗书敦宿好林园无俗情如何舍此去遥遥至南荆叩枻新秋月临流别友生凉风起将夕夜景湛虚明昭昭天宇濶皛皛川上平懐役不遑寐中宵尚孤征商歌非吾事依依在耦耕投冠旋旧墟不为好爵萦养真衡茅下庶以善自名
　　桃花源诗　　　　　　　　　　陶　潜
　　嬴氏乱天纪贤者避其世黄绮之商山伊人亦云逝徃迹浸复湮来迳遂芜废相命肄农耕日入从所憇桑竹垂余防菽黍随时艺春蚕収长丝秋熟靡王税荒路暧交通鸡犬互鸣吠爼豆犹古法衣冠无新制童孺纵行歌斑白懽游诣草荣识节和木衰知风厉虽无纪厯志四时自成嵗怡然有余乐于何劳智慧竒踪隐五百一朝敞神界淳薄既异源旋复还幽蔽借问游方士焉测尘嚣外愿言蹑轻风髙举寻吾契
　　南北朝
　　新亭渚别范零陵　　　　　　　谢　朓
　　洞庭张乐地潇湘帝子游云去苍梧野水还江汉流停骖我怅望辍棹子夷犹广平听方籍茂陵将见求心事俱巳矣江上徒离忧
　　孙权故宫　　　　　　　　　　谢　朓
　　炎灵遗剑玺当涂骇龙战圣期缺中壤霸功兴寓县鹊起登呉山鳯翔陵楚甸襟带穷嵓险帷帟尽谋选北拒溺骖镳西戡収组练江海既镳波俯仰流英盻裘冕类禋郊卜揆崇离殿钓台临讲阅樊山开广宴文物共葳防声名且葱蒨三光厌分景书轨欲同荐参差代祀忽寂寞市朝变舞馆识余基歌梁想遗啭故林衰木平荒池秋草徧雄图怅若兹茂宰深遐睠幽客滞江臯从赏乖缨弁清巵阻献酧良书限闻见幸借芳音多乘风采余绚于役傥有期鄂渚同游衍
　　望荆山　　　　　　　　　　　江　淹
　　奉义至江汉始知楚塞长南闗绕桐柏西岳出鲁阳寒郊无留影秋日悬清光悲风绕重林云霞肃川涨嵗晏君如何零泪霑衣裳玉柱空掩露金樽坐含霜一闻苦寒奏再使艳歌伤
　　湘夫人　　　　　　　　　　　沈　约
　　潇湘风巳息沅澧复安流扬蛾一含睇防娟好且脩捐玦置澧浦解佩寄中洲
　　湘夫人　　　　　　　　　　　王僧孺
　　桂栋承薜帷眇眇川之湄白苹徒可望緑芷竟空滋日暮思公子衔意黙无词
　　渡青草湖　　　　　　　　　　吴　均
　　洞庭春溜满平湖锦帆张沅水桃花色湘流杜若香穴去茅山近江连巫峡长带天澄逈碧映日动浮光行舟逗逺树度鸟息危樯滔滔不可测一苇讵能航
　　唐
　　寓郢城　　　　　　　　　　　李百药
　　客心悲暮序登墉瞰平陆林泽窅芊緜山川郁廻复王公资设险名都距江澳方城疑北门溟海穷南服长防挫呉豕雄图竞周鹿大搜云梦崦壮观章华筑人世更不竞西师日侵蹙运圯属驱驰时屯恣鞭扑莫救夷陵火无复秦庭哭鄢郢遂丘墟风尘俄惨黩狐时游践霜露日霑沐钓渚故池平神台层宇覆阵云埋夏首穷隂惨荒谷怅矣洲壑迁悲哉年祀倐虽异三春望终伤千里目
　　自湘源至衡山　　　　　　　　宋之问
　　浮湘防迅湍逗浦凝逺盼渐见江势濶行嗟水流慢赤嵒杂云霞緑竹縁溪涧向背羣山转应接良景晏防嶂连夜猿平沙覆阳鴈纷吾门阙客归桡速巳惯中道方泝洄迟念自兹撰赖忻衡阳美持以蠲忧患
　　舜祠　　　　　　　　　　　　宋之问
　　虞世廵百越相传葬九疑精灵游此地祠树日光辉禋祭忽羣望丹青图二妃神来兽率舞仙去鳯还飞日暝山气落江空潭霭微帝乡三万里乘彼白云归
　　洞庭湖　　　　　　　　　　　宋之问
　　地尽天水合朝及洞庭湖初日当中涌莫辨东西隅晶耀日何在莹荧心欲无灵光晏海若游气耿天吴张乐轩皇至征苖夏禹徂楚臣悲落叶尧女泣苍梧野积九江濶山通五岳图风恬鱼自跃云夕鴈相呼独此临泛漾浩将人代殊永言洗氛浊卒嵗为清娱要使功成退徒劳越大夫
　　游洞庭湖　　　　　　　　　　张　说
　　缅邈洞庭岫蓊蒙水雾色宛在太湖中可望不可即剖竹守穷渚开门对竒域城池自絷笼缨绶为徽纆靡日不思往经时始愿克飞棹越溟波维舟恣攀陟窱入云歩﨑岖倚松息岩坛有鹤过壁字无人识滴石香乳溜垂厓露草植玩幽轻雾阻讨异忘曛逼寒沙际水平霜树笼烟直空宫闻莫覩地道窥难测此处学金丹何人生羽翼谁传九光要几拜三僊职紫气徒想像清谈长渺默电裳若有来觏我云峯侧
　　石门墨山二山相连有禅堂观天下竒境
　　张　说
　　囷轮江上山近在华容县常陟巴丘首天晴遥可见佳游屡前诺芳月愆幽眷及此符守移欢言临道便既携赏心客复有送行掾竹径入隂窅松萝上空蒨草共林一色云与峯万变探窥石门断縁越沙涧转两山势争雄峯巘相顾盼药妙灵仙宝境华岩壑选清都西渊絶金地东敞宴池果接园畦风烟迩台殿髙寻石顶旷览天宇遍千山纷满目百川豁对面骑来云气迎人去鸟声恋长揖桃源士举世同企羡
　　早霁南楼　　　　　　　　　　张　说
　　山水佳新霁南楼翫初旭夜来枝半红雨后洲全緑四运相终始万形纷代续适临青草湖再变黄莺曲地穴穿东呉江流下西蜀歌闻枉渚邅舞见长沙促心阻事多违神和生自足白髪悲上春知常谢先欲
　　登南楼　　　　　　　　　　　张　说
　　君子每念春江上共流盼逺水林外明近岩雾中见终日西北望何处是京县屡登高春台徒使泪如霰
　　一柱观　　　　　　　　　　　张　说
　　旧说江陵观初疑神化来空山结云阁绮靡随风廻奈何任一柱斯焉容众材竒功非长世今余草露台
　　登九里台樊姬墓　　　　　　　张　说
　　楚国所以霸樊姬有力焉不懐沈尹禄谁谙叔敖贤万化茫无在此坟独岿然北分阳台陌南识郢城阡漠漠渚宫树苍苍云梦田登高形胜出访古令名传自我来符守因君树蕙荃诗书将变俗絺纩忽弥天志阐三折后愁值二毛前停立帝京路遥心寄此篇
　　九日登龙山　　　　　　　　　张九龄
　　郡庭常窘束凉野求昭旷楚客凛秋时桓公旧台上清风明月好歴落江山望极逺何萧条中留坐惆怅东弥夏首濶西拒荆门壮夷险虽异时古今岂殊状先贤渺不接故老犹可访登吊伤昔人挥斤感前匠自为本疎散未始忘髙尚际防非有欲往来是无妄为邦复多幸去国殊迁放且泛篱下菊还聆郢中唱灌园亦何为于陵乃逃相
　　阳台山　　　　　　　　　　　张九龄
　　庭树日衰飒风霜未云巳驾言遗忧思乘兴求相似楚国兹故都兰台有余址传闻襄王世仍立巫山祀方此全盛时岂无婵娟子色荒神女至魂荡宫观启蔓草今如积朝云为谁起
　　岳州九日宴道观西阁　　　　　张九龄
