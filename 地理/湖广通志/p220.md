<!-- { "loadSidebar": true } -->
　　李先复字曲江南部人康熈壬子乡荐令大冶有惠政行取御史累官工部尚书
　　杨兆熊什邡人举孝廉授汉阳令多惠政
　　髙仪干字清一西充人由副榜令枝江以清节着侯文才营山人康熈壬子举人任茶陵知州因灾请除兑漕运价州人德之
　　陈瑺营山人顺治辛夘乡荐令耒阳以贤能清慎着耒人祠祀之
　　王璲字元佩广安人任湖广岳常道驻劄澧州值黔乱未平贼帅王进才张允华侵澧璲破之于津市八战八克楚中倚为长城比归吏民哭送不絶王许字纳言蓬溪人由举人任常德知府勤于其职属邑惮之
　　杨蒧字圣与犍为人由举人令宜章有廉声邑人立祠以祀【以上四川咨册】
　　翁煌字樵仙侯官人康熈壬戍进士令辰溪清浪卫一田两赋民苦鞭朴煌力请豁免荐循良第一辰人遮留祖饥数十里不絶
　　陈洪字宏九邵武人由举人令新化值歳饥民采水菊为食洪至发赈罢衙署器用供给吏胥不得为奸湖南悉仰给淮盐禁严多致非命洪力请贮盐长沙聴民转贩遂着为例有三虎为患焚牒于社虎为出境邵人德之【以上福建咨册】
　　谢廷诏惠来人康熈癸卯举人令新田饬民风作士气政通人和比归童叟攀辕者指几脱【广东咨册】
　　许湄雍正十年十二月
　　题准入祀名宦按本官爵里事实未据湖南移送谨附名于此以俟续増











　　湖广通志巻四十六
<史部,地理类,都会郡县之属,湖广通志>
　　钦定四库全书
　　湖广通志巻四十七
　　乡贤志
　　古者论士必于乡而士大夫之贤者皆得祀于其乡惟乡党有定论斯国史亦从而采辑焉滔滔江汉南国之纪若尹内史之文武为宪孟吉公之忠孝双美著名经史尚矣至于经国型方勤学敦行或出或处皆名教之乐地人伦之标凖也
　　本朝厘定祀典各省乡贤皆奉
　　防下礼部覈品行而定去留法綦严矣荣亦有加焉乡之后进瞻俎豆而企风徽独无卓然兴起以继前贤之芳躅者乎
　　武昌府
　　三国孟宗【详孝子志】
　　唐李邕郡县志字太和其先江都人父善徙居鄂州之永安唐书列传邕少诣李峤愿一见秘书峤荐之假直秘阁未几辞去峤问以奥篇秘帙对辨如响拜左拾遗防宋璟奏张昌宗有不逊语请付法则天不应邕进曰宋璟志安社稷非为身谋望陛下可其奏则天色解明皇时为陈州刺史张説忌之以事下狱许州人孔璋上书救之减死谪贬遵化县尉后从中官杨思朂讨贼有功歴括淄滑三州刺史上计京师阡陌聚观以为古人天寳初歴汲郡北海大守李林甫因事矫杀之年七十余邕早擅才名虽谪外中朝衣冠天下寺观多赍金帛往求其文有集七十巻后赠秘书监
　　李唐书列传字建侯邕从孙第进士为李懐光所辟歴监察御史懐光叛陷贼中宻与髙郢刺贼虚实及所以攻取者白诸朝事泄懐光诘责词气不挠三军感动懐光囚之河中贼平入为吏部员外郎徐州张建封卒兵乱囚监军迫建封子愔主军务帝以刚敢拜宣慰使持节直入其军谕以祸福出监军狱中复其位众不敢动愔上表谢罪还称防迁郎中宪宗立为京兆尹累官刑部尚书后为淮南节度使讽诸道输货助军由是悉献吐突承璀荐之召拜同中书门下平章事不喜由宦幸进以太子少傅致仕卒諡曰简
　　廖忠【详忠臣志】
　　五代呉仲举【详忠臣志】
　　宋呉中复宋史列传字仲庶进士及第知峨嵋废淫祠代还不载一物通判潭州时御史中丞孙抃初未相识荐殿中侍御史或以问抃曰昔人耻呈身御史今岂有识面台官也中复益励风节劾宰执梁适刘沆仁宗飞白书铁御史三字赐之进龙图直学士知江宁邮兵鞭廵辖官中复以便宜戮首恶流其余又歴成都府永兴军拒行青苖法后关内大旱请赈恤流亡执政恶之谓为不实削一阶起知荆州坐过用公使酒免卒年六十八中复乐易简约好周人急士大夫称之从孙择仁
　　冯京宋史列传字当世江夏人少隽迈不羣乡举礼部廷试皆第一时尚未娶张尧佐欲妻以女京力辞出判荆南府事还修起居注时呉充以论温成皇后追册事黜知髙邮京疏称不当黜刘沆请并斥京仁宗曰京何罪但解其起居注旋复试知制诰避妇翁富弼当国嫌拜龙图阁待制知扬州改江宁府以翰林侍读学士召还纠理刑狱知开封数月不诣丞相府韩琦疑京傲语弼弼使往见京曰公为宰相从官不妄造请乃为公重非傲也出抚陜西请城古渭通西羌唃氏畀木征官以断夏人右臂除端明殿学士改御史中丞王安石方议新法更张制度京论之安石指为邪説请加黜逐帝不聴擢枢宻副使进防知政事数与王安石辨论保甲养马不可行又荐刘攽苏轼掌外制防选人郑侠上书言时政谓京可相吕惠卿谮京朋党罢知亳州寻以资政殿学士出知渭州值茂州叛徙知成都府蕃部何丹方寇鸡棕关闻京至诣降议者欲捣其巢穴京请于朝禁侵掠给稼器糗粮遣之归蕃部皆喜受盟愿世为外藩复召知枢宻院京以疾未至帝迟其来至形之梦因有梦寐不忘之诏随以观文殿学士知河阳哲宗立拜保宁军节度使知大名府改彰德范祖禹论京生平先后为安石惠卿所倾沮中立不倚且昭陵学士惟京在付以枢宻必允公论时京己老乃以中太乙宫使兼侍讲改宣徽南院使拜太子少师致仕卒年七十四帝临奠于第諡文简所着文集奏议三十巻
　　费师古楚纪蒲圻人天圣二年登宋郊榜进士英敏有才尤长赋咏官至谏议大夫时知谏院范镇以请建皇储罢职师古抗疏留之不报遂致仕而归着有叠秀亭诗草
　　呉择仁宋史呉中复传择仁字智夫兴国人以父任为雍邱主簿因河决得议事朝堂宰相范纯仁异之曰簿领中乃有是人耶防畿内饥多盗选知太康以静镇为政盗不入境按治中贵谭正奴犯法正谮之徽宗遣宋乔年往鞫不能得择仁毫毛罪乔年归荐之擢西河路转运使判官从招讨使王厚伐青唐有功进集贤殿修撰为京畿都转运使知开封治宦官杨戬匿卖珠人戬中以事出知熈州终徽猷阁直学士知渭州
　　陈倬【详义士志】
　　陈求道【详忠臣志】
　　任献夫【详文苑志】
　　盛子充明一统志兴国人登崇宁进士亲丧庐墓乡里称孝多藏书置万巻阁初与王黼同舍黼登相位一无所求仕为朝奉郎
　　李义山姓谱字伯髙嘉鱼人读书一过能解大义师事朱仲晦张敬夫嘉定中第进士累官金部郎中时称其行美如瑜节介如石又序其诗为渡江后一大家呉必大字伯丰明一统志兴国人以父任为吉水丞属权臣指朱子为伪学遂弃官归早师张栻吕祖谦晩师仲晦深防理学议论守正为儒林所重
　　冯洽【详文苑志】
　　邵应豹字起南其先淳安人父游武昌生应豹家焉明一统志豹举嘉熈二年进士为常德司户歴知江夏寳应浔州皆有惠政府志豹以母老辞禄侍养时丁贾二相皆与同年当路薫灼豹独絶之幼笃孝母疾医须鹊肉和药豹黙祷鹊自投于庭母遂愈其后居丧哀毁成疾再祥不禫及老杜门谢客吟咏自适其出处进退皆能守礼度义卒年九十五爵淳安县男食邑三百户
　　元何槐孙字德孚蒲圻人幼颖慧日记数千言泰定四年成进士初授宜黄尹洞烛民隠人不敢欺值歳饥劝赈有方再推德安云梦俱着政声至正二年迁庆元路总管府推官申条约决疑狱未尝以声色加人而委曲得情阖郡畏服着有善政指南书及碑碣诸文行世【旧通志】
　　李英楚纪嘉鱼人元末保障乡闾从防政阿鲁辉复武昌有功授校尉甲午秋蕲黄祝寇以舟师溯武昌英伏兵江中击贼溺死者无数授黄州府同知以疾辞不赴
　　明刘任明一统志武昌县人元四川行省防政洪武初召为兵部尚书后出为广东行省防政以善政闻东莞伯何真降附任处之得宜召为应天府尹曽泰楚纪江夏人洪武初以秀才徴上重其学行毎慷慨论事言无不从超拜户部尚书
　　蔡哲分省人物考字思贤武昌县人洪武初任右司郎中奉命诣赣州招谕熊天瑞遂遣子入朝又命往蜀报夏明升聘挟畵师同往图其山川险要因言升可伐卒用其策进防政复召为御史以所举御史某犯法被劾免官及卒上深惜之
　　刘维楚纪咸宁人洪武初徴诣金陵诸司营构咸资草创授工部尚书
　　周缙分省人物考字伯绅武昌县人洪武初授永清典史摄县事以廉干称靖难兵起守令相率迎降缙极力拒守兵寡不能敌懐印而南道闻继母丧归终丧纠义旅勤王闻事定匿民间后械至京下狱谪戍兴州以子代得还
　　周瓛缙长子缙谪戍兴州瓛为家督抚诸弟极友爱乡党宗族无间以子源贵赠监察御史【旧通志】魏观分省人物考字山蒲圻人国初被徴与刘基宋濓同谒上与语竒之授平江州学正歴迁两淮都转运入为起居注洪武初命侍太子説书大本堂及授诸王经三年转太常卿改定诸祀典称防集大明志成进国子祭酒四年廷试进士观与孙吾王僎为读巻官得呉伯宗等一百二十人坐考祀孔子礼不以时奏谪知龙南县未至即召还为礼部主事廷臣荐观有治才出知苏州府惩苛政敬老恤民建学宫举乡饮礼聘名士风教勃兴擢四川行省防知政事父老疏留命还郡以修府署浚河事御史张度诬奏之与髙启等并坐死上寻悔之命所过致祭皇太子诸王哀赙有加乃归瘗赐祭葬
　　王允茂分省人物考字才英蒲圻人嗜学通经与兄志学相友爱洪武十八年举明经授泰宁令厘革弊政民情翕然太祖锡丹符以旌之卒于官
　　宋忠楚纪字德敬崇阳人洪武初令清流兴学剔弊有羣盗啸聚忠抵其巢抚之俱降立廵检以管束之迁刑部员外清流士民请于朝擢汀州知府
　　成务楚纪字惟几兴国人洪武丙子举人授广元谕适御史按邑率诸生郊迎望见行李繁重遽麾诸生返御史至问生员何在对曰行李甚盛恐壊士子心术御史竒之以敢言荐擢行人使暹罗改御史永乐间设贵州省上顾见务英伟曰黒御史可任按察使务往振扬风纪贵人以铁面称之歴官二十五年未尝携家
　　范俊分省人物考大冶人洪武间以贡拜监察御史歴陞左佥都御史以风裁见称权贵避之
　　刘仲廉楚纪江夏人洪武乙丑进士淳质有守永乐初营建北京多效劳绩陟工部侍郎转尚书
　　邓真分省人物考字存诚江夏人永乐辛卯进士授监察御史上疏言时务十事擢山东臬司谳狱详明政事通敏转布政使爱民如子卒于官士民像祀之王恺分省人物考字时举允茂子永乐甲申进士知江宁诸务烦剧处之裕如命抚畿甸逋氓旋集上问户部钱谷出纳面对不爽进左中允时汉庶人搆陷宫僚下狱恺诵读不辍宣德初补广西佥事猺獞为乱遣文武将臣同恺往抚底平赐游后苑观元宵灯恺疏陈六事特赐俞允征大藤峡襄翊有功至浔州建学校荒徼向化转广东左防议往抚钦廉叛寇事平刻石招逺山
