<!-- { "loadSidebar": true } -->
　　附湘阴县隄防考畧湘邑居洞庭之滨地势最卑其东北一带近水悉巨浸也而县治之西曰淮西其水势更甚今其地生聚日繁土田日广防遏不可不豫而围因以设焉分观其势各有塍堤统计其数则有十六南则沙田围逼近江与杨柳相间中隔樟湖岭阜由是而军民荆塘金盘湾斗韩湾等围垸隄虽间设各有塍限而东庄一围则居军民之东古塘塞梓二围又居韩湾湾斗等围之西北湘水烝水滙流自西入长沙绕东而下至湘阴是南水也南水泛水自外入沙田一围之东实当首险从此水由支港拥入杨柳军民等隄之近东南者皆受顶冲而东庄向南稍平余实三面被激焉澬水沅水出而与湘水合达于洞庭是西水也西水泛水自内出兼之西南夹涌洪波浊浪纡洄灌激在沙田一围之西首为出水之顶冲次及于杨柳围更次及于军民荆塘各围之近西北等隄而古塘塞梓二围界连沅邑为沅水之顶冲焉至北则有余家垸西北又有庄家围暨黄公鲁家买马葡萄等圫滨临大湖地益旷而土益松其水自西而内出自南而外入者悉于是乎会归而湖浪遂于是迎冲一经水涨其势弥漫堤塍冲溃顷刻灌满葢统计各围之险处共有一万九千四百九十八丈至各围垸内出水积水之区或则有港或则有塘或则请建有闸或则疏通有沟向系民力岁修港则设之溷口塘则立有剅沟闸则因时啓闭以资蓄泄以借灌溉似可无烦疏濬者也
　　益阳县千家洲大垸隄　小垸隄
　　长湖垸隄长二千四百八十九丈
　　沿河垸隄长二千一百三十二丈自千家洲起俱在县东
　　合兴垸隄长四千五百二十五丈
　　中洲境隄长九百一丈　两垸俱在县东北
　　长滩垸隄长一千一百丈
　　河皮垸隄长二千四百七十六丈
　　曹埠垸隄长五千五十二丈
　　宋家垸隄长九百丈
　　上火田垸隄长二千八百九十丈
　　中火田垸隄长一千八百四十一丈
　　下火田垸隄长二千二十八丈　自长滩以下俱在县东
　　以上益阳境内各垸隄雍正六年奉
　　防发帑修筑
　　附益阳县隄防考畧益阳县在府治西北二百里西界安化南界宁鄕西北龙阳东北沅江东南界连湘阴水曰澬江自寳庆发源桃花江合流湍行直下数百余里至县前龟台山而分焉其中为大河滨河一为千家洲大垸一为长洲小垸又北小河分防经石梁桥沿河垸二处会入大河石梁桥地稍高自赵家园起至尹家山止为沿河垸皆属明万厯时旧址又北自甘溪河分防入沅江白泥湖又大河直下经沙头塘之西北为合兴垸中洲垸又东南抵沅江毛角塘分防入麻子河沅江界一由沅江瓦石矶塘出大麻子河湘阴界一入小河益阳塘此益阳东北之水也自龟台山而东为支河经长滩垸至河皮垸绕千家洲西南复会沙头塘而归大河一枫林河分防经澜溪市直行添新桥河支流旋转凤凰湖廻绕火田三垸旁及宋家垸曹埠垸入卢家江滙于烂泥湖分防上入溪口下经龙打窖塘而归于湘阴焉盖益阳分上中下三鄕自县北而东为下鄕上承澬沅之水下连洞庭西汊左抵长沙大江一当湖水泛涨加以南水之弥漫上之来者滞而不去下之积者壅而上行近江滨湖之地常不免于淹浸有备无患唯在督理业戸使之依时培修堤垸而巳
　　衡州府
　　衡阳县马王塘近城大可百亩五代马殷所凿
　　永州府
　　零陵县司马塘在北门外以柳宗元名
　　湮塘在城东百里其深莫测
　　祁阳县横塘在县东三十里
　　舒塘在县东一百二十里
　　梅塘在县北七十里
　　宁远县大力塘在冯石村
　　碧虚塘在碧虚洞前天圣中永福寺僧云亮筑鱼塘在县南三十里丹桂鄕府志向为民田以土性多石不能耕民苦之邑令蔡光度其地可为塘乃请于上豁民税塘成得灌漑之利
　　寳庆府
　　邵阳县铁塘陂在城东安平鄕漑田五百亩明洪武二十七年工部委官修
　　代陂在中鄕漑田四千余亩洪武间工部委官修武冈州朱公隄在城西南半里滇黔孔道且障负郭数十顷田地滨都梁水明嘉靖间水涨坏城垣田舎士民请廵抚顾磷修筑后屡修屡圯万厯间廵抚赵可懐委知州宋纯仁搜漏税二千余两请以为费纯仁迁秩去知州朱谕采石筑之后知州胡悦重修防公隄在城东孔道明嘉靖间同知防大赉捐俸甃隄计百余丈至今利頼
　　岳州府
　　按舵杆洲石台在洞庭湖中雍正九年
　　皇上轸念四方行旅及楚省居民经九江五潴之险者取道东湖尚有洲岸可泊西则弥无际风鼓浪作每至不测
　　特防颁发帑金二十万两建造石台袤九十六丈高六丈趾广三十丈顶二十丈北如弓背式浪至易分南为偃月隄湾湥可泊凡往来舟楫遇水涨风骤栖宿台南从此有袵席之安无漂沦之患兹者度筑方新匠夫云集居民商贾万口感颂仰见
　　圣天子至明所烛无远不悉至仁所被靡隐不周告成之日万世攸頼畏涂渉若通津絶岛居然聚落洪流砥柱廼自人工洞府仙家讵闗地道云旗晻霭风雨不惊灯火长虹鲸鲵宵遁生天生地而后赞元化之全功水山以来奠大川之永利百神环拥衡山常镇于湘波亿万斯年
　　圣寿绵延于
　　帝泽此事专荆土
　　恩普域中矣
　　巴陵县偃虹隄在县西宋郡守滕宗谅筑
　　永济隄在府城北十五里明成化十九年知府李镜筑号李公隄长四千丈广二丈缘地势为平高者七八尺隄成名曰永济旁夹树柳二万以固积壤又凿巨石于华容之层山为桥二下可容舟复仿规运河甃石为闸于二桥之北广五尺高丈有二尺长加高之三尺架木梁以通车马大学士李东阳为记
　　皇清顺治十年知县王笃庆捐修康熈十年知县李炌
　　十三年知县王国英相继重修
　　南津隄在县南十五里洞庭之侧明治间知府张金筑
　　白荆隄在县东十五里一名紫荆筑于宋至明成化八年知府吴节增之嘉靖十年知府萧晚重修四十一年邑人方钝增筑
　　旧江村隄与监利接壤前明额隄止二百五十丈
　　皇清顺治十二年加修七百六十丈零竹庄河何家垱瓦子湾鲁家埠四处共一千一十二丈六尺康熈五十五年奉
　　防发帑银二千六百两知县王国英督工五阅月始成隄工完固
　　竹庄隄长二百三十丈
　　何家垱隄长三百丈
　　瓦子湾隄长九十八丈
　　鲁家埠隄长三百八十四丈六尺
　　以上巴陵境内诸隄雍正六年奉
　　防发帑修筑高厚倍前
　　附巴陵县隄防考畧按巴陵县正当洞庭湖沿滙之地有枫桥白石等湖又有南津干沙等港湘水一泛半没田庐然东南诸里尚倚山阜其最要者江南则有永济隄江北则有江村隄尤宜急图者也
　　临湘县赵公隄在县东南五里西北倚山东南临湖高下不平难以潴水自南而东皆洼泽元泰定间知县赵宪筑隄以防水至今頼之
　　华容县黄封隄在县河之滨宋知县黄照筑
　　杨柳隄在放生池侧
　　官垸隄在城西长六千一百八十弓
　　蔡家垸隄在城西四里长三千三百二十三弓黄蓬蒋垸隄在城南三里长五千三百七十三弓张家垸隄在城南三里长一千四十三弓
　　朱家垸隄在城东三里长一千二百三十八弓兎湖垸隄在城东十五里长一千九百二十五弓蔡田南北垸隄北离城东五里南十五里长三千四百六十一弓
　　涛湖垸隄在城东北一十五里长一千六百九十二弓
　　凌溪垸隄在城东北一十七里长六百三十四弓张家垸隄在城东北一十九里长一千三百五十弓伍家垸隄在城东北二十五里长四百二十六弓安息垸隄在城北二十五里长三千九弓
　　束皮垸隄在城东北三十五里长二千九百一十二弓
　　余家垸隄在城东北三十二里长二千八百二十九弓
　　黄家垸隄在城东北三十三里长一千八百六十一弓
　　江黄垸隄在城东北三十三里长七千七百三十二弓
　　马家垸隄在城东北三十四里长一千七百九十五弓
　　线家垸隄在城东北三十五里长一千二百七十六弓
　　刘陈垸隄在城北三十五里长五千六百四十三弓吴小垸隄在城北三十七里长一千四百三十弓湖家小路垸隄在城北三十七里长二千一百三十三弓
　　杨李垸隄在城西北四十里长三千一百九十七弓南北垸隄在城西北四十里长一千四百三十弓桃树垸隄在城东北三十五里长二千七十弓黄湖垸隄在城东北四十五里长一千八百七十二弓
　　永固垸隄在城东北三十七里长一万二千九百九十七弓
　　严肖垸隄在城东北三十八里共长一千八百八十四弓
　　林家垸隄在城北三十七里长三千三百一十五弓乙酉垸隄在城北六十五里长七百三十四弓蔡刘垸隄在城北六十五里长一千一百四十弓合工垸隄在城北六十里长六千六百八弓
　　周小垸隄在城北六十里长九百八十二弓
　　以上华容境内各垸隄雍正六年奉
　　防发帑修筑高厚倍前
　　附华容县隄防考畧按县城北临川江南连洞庭中有斗子澌潴等湖南北水涨殆无遗土非环土为垸则居民不能以旦夕安也明正统间知县杨鐩请于朝遣工部员外郎王士华湖广布政使蹇贒相便宜筑隄四十有八其最大为要害者惟官垸涛湖安津蔡田四垸各周廻四十余里本县钱粮半出其内一罅之漏千家坐毙隄防之功不可缓也
　　岳州府隄防总考畧按郡志城西岳阳楼一带正临洞庭湖春夏水涨波涛撼城势甚可虑宋守滕宗谅筑偃虹隄障之其属邑惟平江居万山中水患尚少临湘半倚山城虽可捍御然西北俱滨江水口又多势难筑隄巴陵隄防祗在江北诸里惟华容四十八垸之隄最为要害
　　常徳府
　　武陵县柳隄自东门外至北门
　　南湖隄在县西二十里滇黔孔道
　　赵家隄在县西二十里
　　金鸡隄在县西南二十里
　　长江隄在县东二十里
　　皂角隄在县东三十里
　　东田隄在县东十五里
　　屠家隄　伍家隄　乌鸡隄　龙里隄　马家窖阳雀隄　上东隄　下东隄　接官亭隄　四老口新陂隄　观音桩隄　自屠家隄以下俱在县东
　　槐花隄　花猫隄　铁窑湖隄　易家隄　落路口莲花庵隄　白头湖隄　唐家湾隄　菖蒲隄
　　明月隄　罩沙隄　曲尺湾隄　南湘铺隄　洗手堰隄　自槐花隄以下俱在县西
　　芦洲障周围十五里六分
　　姚家障周围三十七里
　　王家障周围一十一里
　　文子障周围一十七里
　　黄溪南障周围一十八里二分
　　黄溪北障周围一十五里五分
　　木瓜徳远二障周围三十里六分
　　乌汊障周围一十八里四分
　　张家障接连龙阳大围计一十二里
　　永益障计二十里
　　保安障计十八里三分
　　黄花扁草障计二十里九分武陵四方之三　自芦洲以下俱在县东
　　南溪障计二十八里三分
　　官隄障周围一十四里一分　三障在县东北　以上诸隄障
　　皇清康熈二十一年增修雍正六年奉
　　防发帑修筑每隄障加高三尺加寛五尺
　　宿郎堰在县东九十里周围四十余里雍正四五两年夏秋水发因近洞庭洪波激荡成壑万难修筑开垦雍正七年奉
　　防将额赋永远豁除并旧欠及本年钱粮俱邀蠲免莼陂在县北五十里唐刺史李璡修
