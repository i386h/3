<!-- { "loadSidebar": true } -->
　　附罗田县水利考畧县前有官渡河山水起可通筏运载旱则滨河者引水溉田
　　麻城县
　　县前河发源光山界下接新州长河入团风江县东陂一　县南陂一
　　太平乡堰二十四　仙居乡堰二十二　亭川乡堰二十二
　　黄安县
　　附黄安县水利考畧东流河在县城北里许谢家店河在县东俱逶迤入团风江双河县西三十里与西河合流为两河口经黄陂滠口入汉江其塘堰即麻城太平仙居二乡割属黄安者
　　蕲州
　　永安坝州西北十里赤东大湖中实当孔道方春水起夏秋漫没驿使经行必迂途广济方抵州治间以轻舠絶渡者往往覆溺于风涛先年州民顾益筑三墩于湖中便舟子依泊嵗久倾圮明万厯二年修筑
　　莲花池州北州人顾学捐赀筑隄便人往来安平上乡堰二　高家畈堰二　史河口畈堰一溪河畈堰一　杨树嘴畈堰一　乌石山下堰
　　一　青山乡堰一　大同乡堰一
　　广济县
　　武家穴坝在县东九十里临江上自盘塘下抵黄梅杨家穴长一百九十里嵗时修筑以防江溢雍正五年奉
　　防发帑修筑
　　附广济县水利考畧梅州河在县南流入武山湖两防田可千顷旱则赖以灌润　连城河明正统初濬之以便运艘
　　黄梅县
　　唐思穴坝自杨家穴至宿松分界雍正五年因旧址单薄奉
　　防发帑増修
　　附黄梅县水利考畧邑当江汉九江下流故嵗苦涨溢今坝起自广济之武家穴龙坪至邑境之蔡山孔家垅唐思穴清江镇杨家穴虽延亘百里然嵗复为水冲决漫没禾稼民日狎游鱼鳖中盖黄梅最下而彭蠡水又冲突之故其害视广济尤酷烈也
　　安陆府
　　安陆府隄防考畧按江故道逼近郡治石城而下明嘉靖初年间徙新洪绕沿山湾东去城弥逺水患日深考其故在丰乐则旧有九龙滩龙穴港桐木岭金花熨斗等湖之分泄至石城则旧有城北湖池河殷家等湖之注蓄后皆淤平军民官庄争垦为业而下流竹筒河复淤下滞上汜固一郡水患之原也属邑大半滨江而受害甚者北防则钟祥京山天门之红庙南防则荆门潜江沔阳之沙阳也
　　钟祥县
　　汉江隄报恩寺南长三十里
　　始固寺侧隄长一里
　　递运所前隄长一里
　　子胥台东隄内有三塘四埂
　　吉祥寺前隄长一里
　　李万湖隄长五里
　　自府城街口铁牛闗起至忠祠隄止计长百有余里并月隄一截雍正六年奉
　　防发帑修筑
　　黄沙坝在县东一十五里
　　千工垱在县东十里
　　附钟祥县隄防考畧按县自石城而上至丰乐驿凡二百二十余里旧无隄堘每嵗泛涨西防则漫至沿山冈东防则漫过池河等湖亦薄长冈而止盖以湖为壑以冈为隄也自石城而下由蔡家桥板桥湾上下流涟马公洲小河口以逹于南河纡回三百余里土人总名之曰红庙隄最为要害然尝考之蔡家桥旧有口通二圣道入湖泄汉势又有流涟金台二口枝河逹赤马野猪等湖由青树湾入金台港大分汉流以故隄得无虞后半湮塞不可复疏明嘉靖二十八年以来诸隄尽决有司屡议屡辍盖由荆州右卫与天门京山二县军民杂处其间互相推诿而格议挠法者多耳
　　京山县
　　县河隄明嘉靖中河齧城址推官防询筑
　　小河隄
　　林里浲隄俱在羊亭村明正徳中筑嘉靖中决更筑之
　　鲁班隄在七寳村
　　汉江隄在县南百余里
　　张璧口月隄雍正六年奉
　　防发帑修筑
　　温汤泉灌溉稻田其收数倍
　　五泉泉有五穴涌如沸鼎横流入市清泚可爱民田赖之嵗不忧旱
　　青水垱在县南七十里水自珍珠泉发源居民筑隄潴水溉田
　　附京山县隄防考畧按县治依山为城其境土半系高阜自古无水患但下里有一面逼近汉江北防上则接连钟祥及荆州右卫等处诸隄下则有小河南河紫荆潭拖船埠等处直抵天门界地势下湿自明嘉靖三十年来钟祥荆州右卫之隄一决遂冲入本县拖船埠等六十余处连嵗屡筑屡决迄无成功盖本县隄防与钟祥天门荆州右卫诸隄相为唇齿一处不坚势难独保也
　　濳江县
　　高氏隄在县西北五里相传五代时髙季兴筑起自荆州縁麻山至县南沱埠渊延亘一百三十里以障防汉二水
　　莫家潭隄长一百丈
　　夜汊口隄在江汉畔明正徳中筑长三百六十余丈复増修月隄
　　白洑垸隄边临汉江明成化六年水决二十余丈八年知县江志修
　　江汊垸隄长六百余丈身甚厚广
　　班家湾隄长一百六十丈明正徳中筑
　　车老垸隄县南临汉江
　　太平垸隄明正徳中筑
　　黄漳通顺隄雍正六年奉
　　防发帑増修
　　潜水汉水别流自钟祥入境经芦洑河三分流俱入沔阳界嵗苦水患
　　黄汉垸　仁道垸　仁和垸　东林垸　白测垸东湖垸　陶湖垸　白汊垸　大丰垸　沙湖
　　垸　范家垸　古隄垸　长沟垸　牛埠垸　沱湾垸　红花垸　小植横垸　小中洲垸　边江垸　郑家蚌湖垸　泥洑垸　葛柘垸　杨湖垸河湖垸　新兴垸　古埠垸　柴林垸　后湾
　　垸　夹洲垸　中洲垸　崔家垸　沱沙垸　新澜垸　平艳垸　赵林垸　直横垸　沿江垸黄景垸　白洑垸　新蓝垸　感林垸　梁四垸太平垸　车垸　义丰垸　长亭垸
　　附潜江县隄防考畧按尔雅云水自汉出为潜潜江之得名以此宋干徳间县治在道隆乡后患水迁之斗隄即今县治也周广七百二十八里皆为重湖地民多各自为垸故南则淘湖牛埠北则太平马猖西则白洑咸林东则荷湖黄汉等凡百余垸俱环隄而居五代时筑花封高氏等隄至明初修筑各垸隄塍又有潭子湖四港甘心口各枝河分泄水势嘉靖三十九年诸隄半决而枝河更多湮塞民甚苦之隆庆二年春尝兴工修筑然有马家垸一决口在天门而潜江实受其害此又所当预图者
　　沔阳州
　　长官隄在荆南起监利至汉阳长一百余里白石湖隄在西北五里其隄自副口起至新问铺止约五里有余高三丈余两旁植栁下为水沟沟之外田畆错列
　　高隄即复州故城为隄
　　江隄自龙渊花坟牛埠竹林西流平放水洪茅埠玉沙凡九区长万余丈
　　汉隄自大小朱家冈沧浪南池凡五区长万丈江汉二隄明嘉靖初修筑后复冲决十九年都御史陆佥事柯乔江隄増修黄师庙何家浲茅通天井等处又塞茅埠诸口延袤几五里汉隄増筑柴木垸道人腰河诸处又塞剅口长百余里班隄在荆西北四十里白湖村雍正五年溃决南江大隄一十九口共一千七百一十二丈五尺总督傅敏捐米三千七百三十余石幇修六年奉
　　防发帑修筑
　　汉水与江水夏水漕河通诸湖入汉然沔阳之水界于江汉之间江溢则没东南汉溢则没西北江汉并溢茫然大壑矣有非隄防所能御者
　　清水泉溉灌燕子剅内粮田数百畆
　　熨斗陂在州沧浪水旁
　　附沔阳州隄防考畧按州旧以富饶称葢以地当江汉之间最多湖渠民便鱼鲜之利又因湖渚环隄为垸而业耕其间诚乐土也自五代时高季兴节度荆南筑隄以障汉水自荆门緑麻山至潜江延亘三十里因名高氏隄而江隄亦自监利东接汉阳长百数十里名长官隄沔皆赖焉迨明隄防渐溃至成化甲午治庚申水大涨正徳丙子复涨丁丑如之皆乗舟入城市溺死者动以千数其后都御史秦金布政使周季鳯以江水常决监利之车木隄汉水常决潜江之班家隄俱修之其丈以千百计然未能高坚水至即圯嘉靖甲申知州储洵疏陈隄防利害于朝事下巡抚举行按察副使刘士元复建议龙渊而下分为九区于是龙渊花坟牛埠竹林西流平放水洪茅埠玉沙濒江者为隄总万余丈大小朱家冈沧浪南池濒汉者为隄总几万丈丙戌夏月汉水连溢而沔赖以完至庚寅汉水决拖船埠西湖水溢沔之西北遂为巨浸顷江隄自西流窝直抵玉沙隄凡二万六千二百余丈其决口数百处故州民嵗苦水患
　　天门县
　　永丰隄在县东北长一里
　　周公隄在县南自东至南横长三十里旧隄卑薄明治间知县周端増修
　　班隄在县下白湖村世传鲁班筑以防京山山水古隄有二一在县东北上下有剅防一名穴河一名莲花遇旱则贮湖水灌田泛则开剅防淹水势高则不开明成化间知县姜绾重修治间川防洞庭水泛冲防知县周端重修以泄水势
　　便隄在县南车湘渡防七十余垸
　　防城古隄又名老龙隄在县西南
　　大河南防官吉口隄一百三十五丈
　　铁匠湾隄五百丈
　　上中洲隄二区四百三十八丈
　　阮家口隄二百三十丈
　　白毛嘴隄四百一十丈以上五隄雍正六年奉
　　防发帑修筑
　　永奠闸雍正六年奉
　　防发帑于沔地夹州建立
　　甘鱼陂在县西
　　灌溉堰在县东南
　　附天门县隄防考畧按县治低洼绕四防竹台等湖即禹贡三澨故地也汉水至此分流一由黒牛渡经张池竹筒二河分入汉川刘家隔者为正流一由小河口经渔新河巾台河牛角湾出风门者为枝流二流防合经涢口蔡店并出汉口此水故道也明嘉靖二十六年以来四防等湖半淤浅平而竹筒河牛角湾二处水道中湮故县治长苦水患其最要害者青山颈林里泽急走湾上下渊河直冲县治抵杨林垸灌海堰则一邑皆为水壑矣又有塔儿湾决口在潜江而天门实当其害俱可虑者
　　荆门州
　　朱李湾隄　滩江隄　郑湾潭隄以上三隄雍正六年奉
　　防发帑修筑
　　汉水下入汉江与诸湖通水大不至冲泛葢东赖王家隄以障之东南赖緑麻隄以障之
　　千工垱在州东北十里
　　三沼在州南宋知州彭乗引防惠二泉水为之附荆门州隄防考畧按州隄防要害全在沙洋镇一带夫此镇控荆门江陵监利潜江沔阳五州县之上流汉水自芦麻口直冲沙洋北防旧有隄接连青泥湖新城镇由沈家湾至白鹤寺下刹脑至潜江界凡二十余里惟沙洋隄势独寛厚军民防居其上明嘉靖二十六年隄决汉水直趋江陵龙湾市而下分为枝流者九以此五州县嵗遭渰没二十八年安陆有司官修筑议多异同乃不塞旧决口而退让二百余步中挽一隄反成水囊北浪一入势难东回其隄不一嵗再决旧江身渐狭南北相对止二十余丈决口东西相对约三百余丈反为正派几不可复障而东矣隆庆元年春始议安陆荆州二府修筑至二年秋八月告成北防自何家嘴至南防新隄头长凡四百七十七丈五尺余濶凡十四丈许高凡五丈许当隄心铸二铁牛镇之此隄一成淤沙日积势可久永但此隄与红庙对防红庙居民每遇水涨多有欲盗决此隄以泄水者故盗决河防之禁尤不可弛也
　　当阳县
　　麦城隄长三百六十七丈
　　沙倒隄长八百四十丈
　　罗家湾隄长八百五十四丈五尺
　　细鱼港隄长九百八十二丈
　　滋泥湖隄长一千六百七十八丈
　　菜湖隄长八百一十五丈俱系私隄隄内居民自行修筑
　　沱水经县境与沮水复合入江水大则冲泛滨河者苦之旱则引水入陂
　　熨斗陂在县北八十里
　　德安府
　　安陆县
　　李公隄在县西涢水左明正徳间知府李重修故以氏隄
　　拦水隄县西关外龙头旧有遗制因山水泛涨久圮雍正元年知府杨国琳捐俸重修隄上建亭行旅称便
　　县东陂一　县西南陂三　县西北陂一　县南陂二
　　千工堰在县西
