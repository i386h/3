<!-- { "loadSidebar": true } -->
　　安陆县附郭
　　云梦县旧志习俗知遵礼法闲家有则妇女无复江汉防冶之风
　　应城县郡志其性固其俗醇男不经商女惟絍织随州郡志井闾沕穆户防党塾颇有古道之遗应山县元鲁璠与碑其民秀而文其俗朴而俭
　　荆州府
　　方舆胜览江陵衣冠薮泽史记西楚劲直地薄寡积汉书有江汉之饶春夏力农秋冬业渔少积聚信卜筮荆州记郡少农桑农不如工工不如商元志民质直好义不事夸诈宋大观中学记养士至七百人学校之盛甲于荆湖旧志士习谨厚民情淳朴敬重祠舆圗极冲疲多水患
　　江陵县附郭
　　公安县旧志好神尚劲悍知耻负气布种最早石首县郡志民淳厚朴野业耕渔不趋商贾
　　监利县旧志士多好学民勤于农桑网罟田低多水患
　　松滋县郡志俗淳而雅朴者乐耕织秀者喜弦诵枝江县元志质直好义不事夸诈
　　夷陵州旧志西陵名教之区民俗俭朴山田硗确十年一佃
　　宜都县郡志俗尚俭约士知学问敦好礼义
　　逺安县郡志士尚亷耻而厌奔竞民务农桑而禁赌博庶几太古遗风
　　襄阳府
　　晋庾翼记土沃田良图志其民尚文其俗多侈隋志襄阳四方凑防多衣冠之绪稍尚礼义经籍晏殊要俗好楚歌范子良郡县志劲悍决烈兼秦楚之俗襄阳县附郭
　　宜城县方舆要览其俗朴陋其人劲悍
　　南漳县郡志男女以耕桑为业田舎小子亦颇知书里邻婚相助尤为近古
　　枣阳县郡志人性鲠直词讼少兴
　　谷城县汉书子弟多兴于学犹有先王之遗风光化县方舆要览其俗朴陋政尚忠直
　　均州地理志士皆好学敦尚礼义
　　郧阳府
　　古志民多秦音俗尚楚歌务农少学流寓杂处广舆圗土薄民淳皇舆考昔多劲悍决烈之习近知礼义亷耻之风楚纪民好战尚犹有麇之风府志人民朴野公庭无事烧畬绩麻信不药
　　郧县附郭
　　房县旧志俗尚淳朴士亦问学
　　郧西县郡志四方寓处纯梗相半迩则人知向学有文物之风
　　竹山县旧志俗尚俭朴颇知礼义男务耕读女务纺织
　　竹谿县旧志民务农而少学迩来风气渐开咸知务本积学儒风日盛
　　保康县郡志地险土瘠垦山为田丧祭不用浮屠
　　直归州
　　州旧志耕读渔樵相半少商贾鲜积蓄舆圗山冲狡悍
　　长阳县旧志风气淳朴民俗野陋
　　巴东县县志人多劲悍刀耕火种信尚巫
　　兴山县旧志地僻山峻讼简民淳
　　思施县旧志民杂彜獠俗尚节俭犹近华风
　　长沙府
　　南齐书州郡志湘川之奥人丰土闲湘中记人多纯朴士少宦情唐张谓风土碑式邓粲之宅可以厚儒风表古初之闾足以敦素行齐鲁之俗其何逺哉宋史地理志有材木茗荈之饶金铁羽毛之利其土宜谷稻赋入稍多而袁吉壤接其民徃徃迁徙自占深耕溉种率致富饶元志渐被胡文定春秋之学而士习好文向慕谭世勚忠节之风而乡俗尚义学者勤于礼耕者勤于力故虽无甚富亦无甚贫明一统志其民朴而淳其性决烈而劲直火耕水耨渔猎山伐人多高年士无奔竞退恬于世利有张司空之遗风焉
　　长沙县附郭
　　善化县附郭
　　湘潭县傅邦相旧志跋人材辐辏习尚矜名缙绅有以文章忠孝传者逮至编氓多自好焉
　　湘隂县旧志在野者耕近湖者渔士多读书循礼湘乡县苏佳嗣湘乡风俗论文而不浮静而不媮朴而不陋
　　醴陵县徐一鸣乡贤祠碑风气纯朴文物希简攸县张潜大观楼记衣冠如鳞弦诵有声
　　益阳县元志有闗羽鲁肃之遗迹故其俗多慷慨尚节
　　浏阳县蒋擢义学记宋杨山令浏后风移俗易颇称文雅之乡
　　宁乡县张治遗爱碑记士文而腴质而理
　　安化县宋呉致尧集利仁乐义以趋华风
　　茶陵州元赵天弼进士题名记风俗醇雅学子尚经术説古文章
　　衡州府
　　寰宇记有舜之遗风人多淳朴舆地志地僻民淳事简易治宋文天祥集衡之民务本而勤力衣食其耕桑俭而不泰风气淳厚函史民丰土闲俗尚农桑畏法少讼旧志安土重迁不能逐什一之利终嵗勤动退而食其土之毛公家之赋亦取足其中以故闾里絶无高赀富人
　　衡阳县附郭
　　衡山县刘三吾茹氏谱序南轩道学之传衡山遂为小洙泗
　　耒阳县刘宦县令题名记士躭学尚礼氓积渐逐末驰骛于侈靡
　　常宁县旧志士贫而诵读不衰民乔而朴
　　安仁县伍让学记山川秀杰安仁为尤胜故魁人杰士往往出其间
　　县旧志俗尚质朴以耕织为业不事商贩
　　桂阳州宋陈傅良集桂阳之民虽贫而有常产父子孙兄弟多族居或至百口葢其俗朴近古然也临武县元方大任学田记质而好文直而尚义蓝山县郑梦坤防庙记士不伤靡民犹近古
　　嘉禾县汤学尹志刚劲朴陋信巫务耕种
　　永州府
　　唐刘禹锡集潇湘间无土山无浊水民秉是气往往清慧而文曹仲永州谢表家娴礼义而化易孚地足渔樵而人乐业栁宗元集俗尚而难喻宋掌禹锡郡守设廰记俗兼蛮左啙窳偷生而务农成业虞帝陟方之后始为福壤杨万里种爱堂记山川木石之竒生其间者多秀民其人士行义文学骏发而焯着视中州无所与逊旧志民乐耕渔士习弦诵不愧有虞氏过化之乡
　　零陵县附郭
　　祁阳县林士标志山川灵秀代有俊民然俗侈人竞东安县姚谟学记荒坰隙壤駪駪皆歌声道州宋郭汾进士题名记舂陵渐有虞之化习俗朴古感薛伯髙之教文儒世振虽绳枢瓮牖知所向慕茍衣食自足者皆推其余以督义方故方领矩步比他郡为盛异时濓溪先生以徳行道义为儒者师伊洛之学葢其出焉
　　宁逺县郭崇嗣书院记雍雍礼让之风
　　永明县陈荐旧志序俗厚本而近古士矜名节而秉礼义
　　江华县元李瑺缙题名记地灵人杰多萃和顺英华之士
　　新田县黄中通学记其俗刚武而好竞
　　寳庆府
　　圗经地接谿峒其俗好勇尚俭都梁记风俗陋俭狱讼稀闻邵阳志序其人尚气而贵信喜直而恶欺节俭而不奢朴厚而不佻明一统志僻在万山其民团聚胡文焕风土志虽近夷方地僻事简黎淳学记江山清淑融液扶舆学者谈诗书履仁义自相约束于规矩其防歌辟雍者皆知以砺行检身勤职为务邵阳县附郭
　　新化县刘显惠政记新化梅山故区其俗俭士习有古风
　　城步县元赵长翁书院记知书尚义民俗质朴武冈州宋文天祥集虽民猺杂处而好礼尚义新宁县元张圗南学记风淳俗俭士皆佩服经训揖让有仪
　　岳州府
　　宋胡寅学记挟湖山之胜长材秀民多出其间广舆圗岳州俗尚义好文有屈原遗风刀耕火种网罟为业士大夫尚亷节处膏不润自昔然也岳阳风土记巴陵华容间妇人习男事生男赘婿为妇家承门戸嵗时防集祷祠击鼓男女踏歌谓之歌场疾病不医灼打瓦或以鸡卜明一统志人性悍直士尚行义旧志俗尚淳朴不事华靡士大夫里居不涉郡县其城市逐末之地迩者亦有儒风清异録云巴陵陈氏累世孝谨乡里以慈鸦目之谓鸦反哺也
　　巴陵县附郭
　　临湘县旧志序表里江湖风气愿塞
　　平江县宋叶通记趋善避恶湖外首称
　　华容县岳阳风土记华容面湖夏秋霖潦即被水患中民之产不过五十缗渔舟为业者十之四五故云士谨行而好文民俭朴而兴让
　　常徳府
　　武陵记人气和平多淳朴少宦情有虞夏遗风楚词九歌注沅湘之间其俗尚而好祀其祀必使巫觋宋钟蜚英学记常武为守节礼义之国元志居民务本勤于耕织自崇观以来制锦绣为业其色鲜明不在成都锦官下函史民以渔猎山伐为业旧志地与苖峒相接无椎鲁悍桀之习大江啮城舳舻帆檝时上下商贾所聚百货辏集人语欢声辄喧午夜安乐故土惮于行役竭耕桑之劳习网罟之利旧称鱼米之乡良有以也
　　武陵县附郭
　　桃源县玉海镇节赋武陵桃源是谓有常之域龙阳县胡文焕风土志简淳有水患
　　沅江县旧志湖为居网罟是利
　　辰州府
　　隋书地理志嗜好居处颇与巴渝同俗圗经州介山谿俗杂蛮獠以刀耕火种为业寰宇记矜重名教敦尚典型风土记信巫重滛祀少鬬讼寡盗贼元张圗南学记邑里椎结相先后言嗢吚不可辨然人多善良以儒称者未尝不谈经训知古今事明一统志居城市者衣服言语皆华人而山谷间颇杂以猺俗旧志辰郡山多田少民性淳朴山谷间至有皓首不识官府者迩来士大夫之家攻诗书敦行古礼沅陵县附郭
　　泸溪县旧志民尚淳朴向学守礼犹有古遗风辰谿县后汉书宋均传辰阳俗少学者而信巫溆浦县旧志男事耕耘女勤纺织
　　沅州旧志敦古秉礼力本务穑
　　黔阳县宋翁永平县治记风气朴静人士秀发麻阳县戴敏石城记民生无异业率作力农衣食不假外求
　　永顺府
　　通典溪州土地与辰州同函史古辰溪之地渔猎养生明一统志土民服五色斑衣不晓文字刻木为契短裙椎髻常带刀弩
　　永顺县附郭
　　龙山县圗説民多朴直畏官怯讼服畴力穑男女合伴
　　保靖县明一统志土民服花衣耕种为业
　　桑植县李遇时桑植司志盘瓠之裔渐知礼节
　　直澧州
　　唐元防之集澧有屈原遗风澧阳志旧属楚为黔中地至今有楚遗风胡文焕风土志地饶民淳龚暹志稻田绣错桑坞风清山牧歌恬江渔响答士朴民淳男贞女淑以故忠孝节义端方尔雅之风传艺林者澧称盛云
　　安乡县李遇时志安乡希文读书地风轨尚存其民敦本务穑无甚富甚贫
　　石门县旧志俗尚俭约民务耕种
　　慈利县元余阙书院记其小人服礼以事上其君子力学以待用
　　安福县孙云梦九永风俗记人啜茗粥着山屐其地植棉者少布多以麻
　　直郴州
　　后汉书许荆传风俗脆薄唐韩愈集郴之为州当中州清淑之气蜿蟺扶舆磅礴而欝积其水土之所生神气之所感白金水银丹砂石英钟乳橘柚之包竹箭之美千寻之名材不能独当也意必有魁竒忠信材徳之民生其间宋伯潜社坛记俗愿朴而劲桂阳郡志淳朴近古旧志尚礼义学有师承
　　永兴县旧志山深地僻鲜知礼义
　　宜章县陆九渊学记淳愿忠朴颛防悍劲而不能为欺诈
　　兴宁县陈邦器圗説壤沃水驶夙饶稼穑
　　桂阳县旧志士农务本俗朴易治
　　桂东县王敬賔学记赋敦朴之气无纷华靡丽以凿其天真
　　直靖州
　　圗经其要约以木铁为契其乐器有愁笛壶笙宋魏了翁集风土不恶民俗亦淳又靖之民不知有纷华之悦故寡欲易足郊人犹有大布之冠者宋汪藻靖州记与蛮壤犬牙嵗乆声教所覃去椎髻之习而饰冠巾转侏之音而通字画奉官吏约束一如中州防同县风土志苖夷杂处简僻易治
　　通道县旧志火耕水耨不事商贾业
　　绥宁县旧志俗勤耕织多栽种虽富不学奢




　　湖广通志巻七十六
　　钦定四库全书
　　湖广通志巻七十七
　　古迹志【寺观附】
