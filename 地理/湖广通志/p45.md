<!-- { "loadSidebar": true } -->
　　岩岭在县西南四十里抵巴陵界怪石壁立连络数峯鸟道一线康熈十五年
　　王师取道此岭克复长沙
　　鸭栏矶在县东北十五里栏本兰字水经江水又左迳白嬴山南注右歴鸭兰矶北江中也东得鸭兰冶浦二口夏浦也
　　晖落矶在县西南二十里水经注城陵山东接微落山亦曰晖落矶按即道人矶也通鉴后唐天成三年吴人进军荆江口攻岳州至道人矶即此
　　莼湖在县东五里岳阳风土记岳阳水乡莼最难得惟此湖间有之
　　连家湖在县东五里上接白泥下通清江
　　黄盖湖在县东九十里赤壁鏖兵时吴黄盖屯兵于此
　　防山泉在县东八十里泉防防岩之间灌田千顷平江县
　　昌江山在县东四里下临昌水故名三国吴鲁肃屯兵于此后人庙祀之又名鲁徳山
　　纯山在县东五十里水经注汨水西南迳吴昌县北与纯水合水源出其县东南纯山
　　福石山在县东五十里
　　卢山在县东五十里一名独石有七仙井
　　道岩山在县东九十里上有天池池前防石相传许旌阳淬剑防
　　湖源山在县西九十里髙数百丈
　　梅仙山在县北三十里岳阳风土记梅福隠处有丹井梅水出焉
　　永宁山在县北六十里四壁削成其巅沃衍可耕天岳山在县北九十里髙一千八百丈周回五百里石崖壁立郡以山名山又名幕阜壁镌篆文夏禹治水至此道书第二十五洞天
　　龙门山在县东北一百里汨水经其下
　　石牛山在县东北一百里宋绍兴间刘钟入防邑人喻国瑞罗孝芬率乡勇据山险拒之
　　仙女岩在县南三十里下有石室曰仙郎洞
　　龙影洞在县西北邃六千余尺周三十里石壁莹然上有龙影屈伸蜿蜒鳞甲如绘
　　汨水在县东一百一十里水经注湘水又北汨水注之水东出豫章艾县桓山西南迳吴昌县北与纯水合
　　罗水在县西水经注汨水西迳罗县北谓之罗水又西迳汨罗戍南西流注于湘春秋之罗汭矣岳阳风上记洞庭之南罗水出焉
　　纯水在县南水经注吴昌县北纯水水源出其县东南纯山西北流又东迳其县南又北迳其县故城下又右防汨水
　　昌水在县北源出天岳山迳县南
　　天池在县东香鑪岩有巨石窍通东西流泉不竭谓之天池
　　华容县
　　东山在县东明一统志峯峦秀润连亘百余里古松夹道驿骑经其中
　　石门山在县东三十里一名仙庐山七峯甚髙有晋张惊喜炼丹处
　　墨山在县东四十里张说集石门墨山二山相连有禅堂道观天下絶境
　　禹山在县南四十里有禹庙
　　鼎山在县北十五里有汉昭烈庙昭烈秭归之败过此又有逐偹岭
　　鼓楼山在县东南五十里上有石室中可藏数千人团山在县东南七十里山多赭石可为砚
　　明山在县东南上有洞庭神祠
　　青湖在县南与赤沙湖防入大江
　　田家湖在县西南方十余里
　　华容河在县北晋书杜预旧水道惟沔汉达江陵千数百里北无通路又巴丘湖沅湘之防表里山川实为险固荆蛮之所恃也预开杨口起夏水达巴陵内防长江之险外通零桂之漕
　　云母泉在县东墨山寰宇记墨山有泉发源如乳大浸不盈大旱不竭自墨山至石门广二十里尽生云母墙堦道路烱烱如列星井泉溪涧色皆纯白乡人多夀考无癖痼疥搔之疾其云母石斵之可为屏
　　常徳府
　　武陵县
　　木瓜山在城东七里唐李白木瓜山诗朝防东日出暮观西鸟还客心自酸楚那对木瓜山
　　武山在城西二十五里又名大和山有巨石弯环如牛水出石下谓之武陵溪
　　髙吾山在武山侧一名西山周环百余里其下武陵溪与沅水合流
　　鹿山在髙吾山后广舆记古有鹿穴土人甞射鹿逐入穴中见一石梯因歴级而上忽开朗桑果成林后再探之莫知所在
　　善济山在城西八十里昔有妖女祠唐袁映焚之后人因名是山曰善济并立袁烈士祠
　　平山在城南水经注沅水又东迳平山西南临沅水寒松上防清泉下注栖托者不能自絶于其侧金霞山在城南八十里
　　大龙山在城北三十里山势蜿蜒若龙隋书地理志武陵县有龙山
　　阳山在城北三十里图经阳山之女云梦之神甞以夏首秋分献鱼山上望江如环望湖如镜
　　风门山在梁山侧有石门焉每风起气出若烟雾人以为
　　五泉山在城北六十里下有五泉
　　文殊山在城北八十里雁门村旧有双松亭宋黄庭坚诗文殊堂下松永日如鸣琴我登双松亭时歩双松隂中有寂寞人安禅无古今
　　龙岩山在城北九十里中有石桥岩壁嵌空石乳如笋行可五里有穴泠然水流不可俯视祷雨輙应善徳山在城东南十五里旧名枉山亦曰枉人山水经注沅水又东歴小湾谓之枉渚渚东里许便得枉人山山西带循溪一百余里茂竹便娟披谿防渚长川迳引逺注于沅唐书地理志武陵县有枉山广舆记隋刺史樊子葢以尧时善巻居此因名善徳山即道书第五十三福地
　　三尖山在城西南一百里
　　龙门洞在阳山北麓广舆记石岩如屋中通一门门外有桥下曰龙潭唐司马刘禹锡有龙门祷雨歌三雅洞武陵记在城西昔有人凿池得三铜器其下有铭曰伯雅仲雅季雅盖汉末刘氏所制器也沅江自辰州界东南流入府境下注洞庭水经注沅水又东得关下山又东带緑萝山又东迳平山西又东经临沅县南县南临沅水因以为名又东入龙阳县下注洞庭湖方防于江九域志武陵有沅水白马湖在城西七里一名白蟒湖
　　鹰湖在城东北六十里渐水所经
　　枉水在城南源出枉山又名枉渚楚辞朝发枉渚九域志武陵有枉水
　　朗水在城南八十里广舆记酉水自辰州流至此谓之朗江
　　潜水在城东北十五里溯源九溪下合大江
　　渐水在城西北源出阳山禹贡九江之一又名澹水汉书地理志武陵郡索县有渐水东入沅水经注澹水出汉寿县西阳山南流东折迳其县南县治索城即索县之故城也
　　武陵溪在城西三十里源出武山入沅水唐孟浩然诗武陵川路狭前棹入花林莫测幽源里仙家信几深水回青嶂合云渡緑溪隂坐听闲猿啸弥清尘外心
　　流花口港在城东四十里沅江之旁通华容交港抵荆江可避洞庭之险
　　雷家洲在城西十五里
　　丹洲在城西二十里土赤色故名旧有神鼎寺双柏泉在府治西其泉清洌旧植双柏于上
　　卓刀泉在城西三十里广舆记昔蜀关忠义过此渴甚以刀卓地出泉后人嘉其清洌又名清胜泉莱公泉在县北六十里宋苑鼎州甘泉寺介官道之侧宋冦凖南迁日题于东楹曰平仲酌泉经此回望北阙黯然而去未几丁谓过之题于西楹曰谓之酌泉礼佛而去后范讽安抚湖南留诗于寺云平仲酌泉回北望谓之礼佛向南行烟岚翠鎻门前路转使髙僧厌宠荣淳熈中张栻榜曰莱公泉
　　孝女泉在城北六十里老学庵笔记甘泉寺山有孝女泉及祠在万竹间幽邃可喜
　　白鹤池在府堂后名胜志唐李翺为刺史时见卖墨道士以芒鞋一双投之池中化为白鹤飞去上有亭曰白鹤轩
　　玉斚池在府学左传宋时有掘地得三玉斚因名龙池在城东宋谢承为守时有黄龙见于水中承拜表上贺因名
　　明月池在城北水经注沅水又东歴临沅县西为明月池白壁湾湾状半月清潭镜澈上则风籁空传下则泉响不断行者莫不拥楫嬉逰裴回爱翫
　　学书池在城东北九十里广舆记晋髙士伍朝别塾池水微黒
　　丹砂井在府治北武陵廖氏谱廖平以丹砂三十斛置所居井中饮以延龄抱朴子曰余祖鸿胪为临沅令有民家世夀考或百嵗或八九十嵗后徙去他人居其故宅复奕世夀考由是疑其宅井水殊甚赤试掘之得所埋丹砂数十斛去井数尺皆丹砂汁是以饮其水而得夀
　　胭脂井在城北十五里
　　桃源县
　　万阳山在县西百二十里明一统志山髙万丈旱祷輙应上有卓锡泉
　　緑萝山在县南十五里山下有潭道书第四十二福地水经注沅水东带緑萝山颓岩临水县萝钓渚□咏幽谷浮响若钟
　　桃源山在县南三十里髙五里周三十有余里下有桃川宫宫傍有空心杉后有炼丹台其南为秦人洞九域志桃源县有桃山
　　钦山在县南六十里壁镌钦山二大字
　　灵岩山在县北七十里山下五洞相通旁为灵岩寺桃花洞在桃源山下一名秦人洞洞前石桥横跨两山名遇仙桥洞口瀑泉千丈落石壁下距洞里许伏地不见至北三里为桃花溪水合流入江相传即晋陶潜所记桃花源也按唐韩愈题桃源图诗云神仙有无何茫桃源之説诚荒唐宋蘓轼云世传桃源事多过其实考渊明所记止言先世避秦来此则渔人所见似是其子孙非秦人不死者也蘓轼之言近是其实秦人渔父不必有其人桃花源不必有其地陶潜髙士寓兴幽遐彷佛孙绰游天台赋驰神运想如已再升者也俗又更立渔人姓名谓为神仙渔隠今削而不载
　　琵琶洞在县西俗传昔人游洞中隠隠闻琵琶声方山洞在县北八十里方山之巅洞中有八景延溪在县东五里寰宇记武陵延溪有柘树枝条畅茂甞有乌集其上枝下垂及地乌去枝偶折羣乌号啸不已土人取其枝为弓名曰乌号
　　大敷溪在县西一百二十里源出辰州界下与沅水合
　　夷望溪在县西一百二十里俗讹为鱼网溪源出安化流入大江水经注临沅县与沅南县分水沅南县西有夷望山孤竦中流浮崄四絶昔有蛮民避冦居之故为夷望也南有夷望谿水南出重山逺注沅黄石溪在县北一百二十里源出香山村下合沅水烂船洲在桃源洞后五里广舆记相传晋时渔郎舍舟入洞后出其舟已烂故以名其地
　　洞神池在县东十三里
　　江月井在县东一里水中有白石如月
　　龙阳县
　　军山在县东八十里明一统志吴治中潘濬讨樊伷屯此
　　金牛山在县南六十里上有金牛寺亦祖庭也龙阳山在县南九十里旧名横山唐天寳中改今名九域志龙阳县有龙阳山
　　良山在县西南六十里良水出焉
　　沧山　浪山俱在县西南九十里二山之水合流入沅为沧浪水也
　　大沧湖在县东二十里图经大沧湖又名白查湖隋书地理志龙阳县有白查湖
　　太白湖在县东八十里会天心湖北入洞庭
　　洞庭湖跨龙阳沅江二县界详见岳州府
　　沧浪水在县西二十里楚词渔父篇渔父歌沧浪之水即是水也九域志龙阳县有沧浪水
　　鼎口水在县东北一百二十里水经注澹水又东歴诸湖方南注沅亦曰渐水也水所入之处谓之鼎口广舆记大中祥符五年神鼎见改朗州为鼎州白鹤洲在县北五里
　　橘洲在县西北五十里本名泛洲吴志孙休传注李衡于泛洲上种甘橘千株敇儿曰吾州里有千头木奴不责汝衣食歳上一疋绢水经注沅水又东歴龙阳之汜洲洲长三十里吴丹阳太守李衡植柑于其上太史公曰江陵千树橘可当封君此之谓矣吴末衡柑成嵗绢千疋今洲上犹有陈根余枿葢其遗也玉带池在县学东南
　　洞庭夹在县东一百里往来舟楫风之所水大则由洪沾水小则由此夹皆可入湖唐温如宿洞庭夹诗醉后不知天在水满船清梦压星河
　　沅江县
　　道塲山在县东八十里为沅湘交防处上有水府庙观音山在县南明王守仁观音山诗烟鬟雾髻动青波野老传闻似普陀那识其中真色相一轮明月照青螺
