<!-- { "loadSidebar": true } -->
　　汉【下隽县属长沙国】东汉【属长沙郡】三国呉【为巴丘邸阁城】晋【太康元年即呉故城立巴丘县后置建昌郡防省入长沙为巴陵县】宋【元嘉十六年立巴陵郡省巴陵县入焉防复置】南齐【因之】隋【为巴陵郡治】唐【为岳州巴陵郡治】宋【因之】元【属岳州路仍倚郭】明【洪武初改岳州路为府九年改岳州省巴陵入焉十四年复为岳州府治】
　　皇清因之编户三十四里
　　附考旧志皆云尚书禹贡导江过九江至于东陵东陵即今巴陵县按尚书孔传东陵地名不详其处水经注云庐江郡东陵乡江夏有西陵县故是言东矣尚书至于东陵者也葢在兰谿防阳之间然楚地记云巴陵潇湘之渊在九江之间朱子曰顷在南康考其山川形势疑晁氏九江东陵之説以为洞庭巴陵者为可信葢江流自澧而东即至洞庭而巴陵又在洞庭之东若谓九江即今江州其下少东便合彭蠡之口不应言至东陵然后东迆北防于滙也九江为洞庭则东陵为巴陵审矣临湘县
　　宋【淳化元年陞王朝塲为县防改临湘属岳州巴陵郡】元【属岳州路】明【属岳州府】
　　皇清因之编户十里
　　平江县
　　汉【罗县属长沙国】东汉【属长沙郡】三国【蜀呉】晋　宋　南齐　梁【并因之】隋【开皇九年省呉昌湘濵二县入焉改属巴陵郡】唐【武徳九年省罗县入湘隂神龙三年复析湘隂置昌江属岳州巴陵郡】宋【为平江县属如故】元【陞州属岳州路】明【复为县属岳州府】
　　皇清因之编户三十二里
　　华容县
　　汉【置属南郡】东汉　三国【蜀呉】晋　宋　南齐【并因之】隋【属巴陵郡】唐【垂拱二年改华容为容城神龙元年复旧属岳州巴陵郡】宋【因之】元【属岳州路】明【属岳州府】
　　皇清因之编户六里
　　附考按汉志南郡华容县应劭曰春秋许迁于容城是也又云云梦泽在其南尔雅十薮楚有云梦郭璞曰巴丘湖是也今之华容县在唐改曰容城则许迁之故墟巴丘湖正居其南则汉县之旧封隋志独云旧曰安南而后之为地志者遂支离附防不知华容自汉至今惟唐一改名未尝并省复立不必据隋志也　又按地理今释华容汉县今荆州府监利石首二县地非岳州府之华容县此又不然尚书禹贡传云华容县夏水首出于江尾入于沔亦谓之沱夏水受江东北流今监利石首当其地而华容在江以南故释者谓今华容非汉县也不知汉南郡有华容无石首监利晋三县参立俱属南郡当时分析建置虽不可考要是析华容置石首监利也则何以知石首监利为汉华容而今华容为非汉县乎汉志华容云梦泽在南夏水首受江东入沔葢汉之华容北至夏水受江之地南至巴丘湖释者知其一説而不知又有一説也
　　常徳府
　　禹贡荆州之域【新唐书云古荆梁二州之域】六国时为楚巫中地秦置黔中郡汉髙祖改为武陵郡属荆州东汉因之三国呉蜀分荆州武陵以西为蜀后并入呉孙休分武陵置天门郡至晋属荆州如故宋初武陵天门俱属郢州后以天门还属荆州南齐因之陈天嘉元年天门武陵二郡俱改武州太建七年改武州为沅州隋平陈废武陵郡改为朗州大业初复置武陵郡唐朗州武陵郡属山南东道宋祥符五年改朗州为鼎州政和七年陞为常徳军绍兴元年置荆湖北路安抚使治鼎州乾道元年以孝宗潜藩陞为常徳府元至元十二年置常徳府安抚司十四年改为总管府后改为常徳路属湖广行中书省江南湖北道明复为常徳府湖广承宣布政使司
　　皇清因之康熈三年分湖广湖南承宣布政使司领县四
　　附阙疑陈世祖纪天嘉元年分荆州之天门义阳南平郢州之武陵置武州宣帝纪太建七年改武州为沅州而隋志并云梁置其建立时代既已不同又据陈本纪言之分荆郢二州置武州又改沅州是天门武陵所之州也据隋志言之武陵郡梁置武州后改沅州是武陵所改之州也今两存之以俟博考者
　　常徳府沿革表
　　总部　　郡　　　　州县
　　虞夏　　荆州
　　商　　　荆楚
　　周　　　【荆州楚】
　　秦　　　　　　黔中郡
　　汉　　　荆州　　武陵郡　　索　沅　佷山　义陵
　　充
　　东汉　　　荆州　　　武陵郡　　临沅　汉夀　充三国【呉】　　荆州　　　武陵郡
　　天门郡
　　晋　　　荆州　　　武陵郡　临沅　龙阳　汉夀
　　天门郡　充
　　南北朝【宋　南齐】　郢州　　　武陵郡　　临沅　龙阳
　　荆州　　　天门郡
　　【梁陈】　　　　　　　　武州
　　沅州
　　隋　　　　　　　　　朗州










　　常徳府属县沿革
　　武陵县【附郭】
　　汉【临沅县为武陵郡治】东汉　三国【蜀呉】晋　宋　南齐【并因之】梁【分置武州后改曰沅州】隋【平陈改武陵郡为朗州并临沅沅南汉夀三县置武陵县大业初复置武陵郡】唐【仍为朗州武陵郡治】宋【置常徳府】元【置常徳路】明【又置常徳府并倚郭】
　　皇清因之编户四十五里
　　附考按汉临沅县为武陵郡治水经注甚明自明一统志以前相承不缪旧通志改临沅为索县葢因荆州刺史治汉寿汉寿故索而不知武陵太守自治临沅也
　　桃源县
　　宋【干徳中析武陵县地置】元【陞州】明【复为县属常徳府】
　　皇清因之编户二十六里
　　龙阳县
　　汉【索县】东汉【阳嘉三年改曰汉夀为荆州刺史治属武陵郡】三国呉【析置龙阳县属郡如故】晋　宋　南齐【并因之】梁【属武州再属沅州】隋【属武陵郡】唐【属朗州】宋【大观中改龙阳曰辰阳绍兴三年复旧五年陞为军移治黄城砦三十年复为县属常徳府】元【陞州领沅江县属常徳路】明【洪武九年复为县属常徳府】
　　皇清因之编户十五里
　　沅江县
　　两汉　晋　宋　南齐【俱益阳县地】梁【置县曰药山仍为郡】隋【平陈改郡为县又改县名曰安乐十八年改曰沅江属巴陵郡】唐【干寜中改曰桥江属岳州】宋【复为沅江改鼎州复岳州后属常徳府】元【属常徳路龙阳州】明【洪武十一年改龙阳州为县省沅江入焉防复置属常徳府】
　　皇清因之编户五里
　　辰州府
　　禹贡荆州之域【新唐书云古荆梁二州之域】六国时其地为楚巫中秦昭襄王拔巫中置黔中郡汉高帝改黔中为武陵郡属荆州东汉因之三国呉蜀分荆州武陵以西为蜀后并于呉至晋属荆州如故宋孝武分属郢州南齐因之陈置沅陵郡隋平陈改置辰州大业初复置沅陵郡唐天宝元年改为辰州卢溪郡属江南黔中道宋属荆湖北路元改辰州路属江南湖北道明为辰州府湖广承宣布政使司
　　皇清因之康熈三年分湖广湖南承宣布政使司领州一县六　鳯凰营康熈四十六年改五寨土司增置编苖一百十五寨干州康熈三十九年改干州哨增置编苖一百五寨雍正九年改六里为永绥恊编苖二百二十八寨俱附辰州府
　　附考旧志汉置义陵郡汉有义陵县无义陵郡也后汉郡国志注武陵先贤传曰晋代太守赵厥问主簿潘京曰贵郡何以名武陵京曰鄙郡本名义陵在辰阳县界与夷相接为所攻破光武移东遂得见全传曰止戈为武高平曰陵于是改名焉臣昭案前书本名武陵不知此对何据而出梁剡令刘昭之説是也旧通志武陵郡汉高祖更名洛阳郡检后汉志云武陵郡本黔中高祖五年更名洛阳南二千一百里知是以更名二字连下洛阳为句误也
　　辰州府沿革表
　　总部　　郡【直州附】　　州县
　　虞夏　　荆州
　　商　　　　荆楚
　　周　　　　【荆州楚】
　　秦　　　　　　　　黔中郡
　　汉　　　　荆州　　武陵郡　　沅陵　辰阳东汉　　　荆州　　武陵郡　　沅陵　辰阳三国　　　荆州　　武陵郡
　　晋　　　　荆州　　武陵郡　　沅陵
　　宋　　　　郢州　　武陵郡　　辰阳　沅陵














　　辰州府属州县沿革
　　沅陵县【附郭】
　　汉【置属武陵郡】东汉　三国　晋　宋　南齐【并因之】陈【置沅陵郡治沅陵】隋【平陈郡废县为辰州治大业初复置沅陵郡】唐【为辰州卢溪郡治】宋【因之】元【置辰州路】明【置辰州府并倚郭】
　　皇清因之编户五十九里【内附新屯庄】
　　泸溪县
　　汉【沅陵县地】东汉　三国　晋　宋　南齐　梁　隋【并因之】唐【武徳三年始析沅陵置卢溪县属辰州卢溪郡】宋【因之】元【属辰州路】明【属辰州府】
　　皇清因之编户一十二里
　　辰谿县
　　汉【辰阳县属武陵郡】东汉　三国【因之】晋【武陵郡领县十辰阳省】宋【仍置辰阳属武陵郡】南齐【因之】隋【改曰辰谿属沅陵郡】唐【属辰州卢溪郡】宋【因之】元【属辰州路】明【属辰州府】
　　皇清因之编户八里
　　溆浦县
　　唐【武徳五年析辰溪县置属辰州卢溪郡】宋【因之】元【属辰州路】明【属辰州府】
　　皇清因之编户三十四里
　　沅州
　　两汉【巫县在巫山之阳属南郡】晋【咸寜元年置建平郡巫县属焉】宋【因之】梁【于巫县地置龙桗县】隋【因之属辰州】唐【贞观八年以辰州之龙标县置巫州天授二年以巫山不在州界改沅州开元中又改巫州大厯五年改溆州潭阳郡江南黔中道】宋【初为懿州后为沅州潭阳郡荆湖北路】元【为沅州路江南湖北道】明【为沅州府后为州属辰州府】
　　皇清因之编户二十七里领县二
　　黔阳县
　　宋【元丰三年并鎭江砦人户入黔江城为县防废鎭江砦为铺入焉属沅州潭阳郡】元【属沅州路】明【属辰州府沅州】
　　皇清因之编户二十里
　　附考按唐武徳元年析彭水县置石城天宝元年改名黔江属黔州黔中郡今黔阳县城即黔江但未详黔江省何时代故不敢入沿革内也
　　麻阳县
　　唐【武徳三年析沅陵辰溪二县置属辰州卢溪郡垂拱二年复析置锦州卢阳郡四年复析置龙门县防复省龙门入焉】宋【熈寜七年以潭阳县析置之卢阳辰州之招谕二县并麻阳俱懿州八年复并锦州砦及旧招谕县入麻阳为二县属沅州潭阳郡】元【属沅州路】明【属辰州府沅州】
　　皇清因之编户七里
　　永顺府
　　禹贡荆州之域【新唐书云古扬州南境】楚巫中秦黔中郡地汉武陵郡东汉三国蜀呉晋宋南齐梁并因之陈沅陵郡隋辰州唐天授二年析辰州置溪州灵溪郡属江南黔中道五代时仍为辰州楚马氏所据宋为永顺州有上中下溪三州熈寜八年置防溪城辰州卢溪郡元为防溪施容等处属思州军民安抚司明洪武六年为永顺宣慰使司湖广都司
　　皇清因之附辰州府雍正七年苖人慕义输诚吁请愿设官制赋比内地疆土督抚具奏奉
　　恩防俞允改永顺宣慰使司置永顺府湖南承宣布政使司领县四
　　附考按旧志云宋为永顺州宋史地理志不载西南溪峒诸蛮传云乾道七年知辰州章才邵上言辰之诸蛮与羁縻保静南渭永顺三州接壤此宋为永顺州之证也
