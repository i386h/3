<!-- { "loadSidebar": true } -->
　　岳璧字连城蕲州卫指挥使献贼破蕲拥至城上胁降璧怒曰我世臣也城亡与亡岂汝降哉贼怒刺之仆地气将絶扬目视贼曰我为鬼亦能勦汝时大雪血流赤文余目眦不合同时死者乡官董一化饶京诸生李化龙孙任卢如鼎如鼎以御贼一家百口被戮后皆祀乡贤如鼎以子綋贵赠大中大夫【旧通志】游之云字飞卿广济人以恩贡任徳州判迁陜西苑马监正流寇围城云死守不食七日与城俱亡彭有谟麻城人少贫困被辱激【阙】　怀宗时授副总兵后里居率众御流寇以众寡不敌屡战而死余士玮字季羙黄冈进士制行端方尺寸不茍明末授九江推官左兵叛抗义不屈断其左臂父老泣扶出城越十日卒于庐山
　　胡士定字振常广济人副宪士容弟也由选贡厯颖州卫经厯流寇屠城执之使降骂贼死后其子玉成亦骂贼死【以上旧通志】
　　皇清官抚涣字萃之蕲水国学顺治初令防稽时郡守持法太峻涣请少需之弗聼民乃揭竿杀郡守及邻邑官不忍及涣涣抗节数日始遇害事闻
　　赐祭葬
　　赠按察司佥事録其子纯心
　　赐名存均入监读书
　　汪基逺字星伯黄冈人顺治已丑进士授东乡令黜奸贪抚艮善清田粮严保甲修城兴学次第举行有贼掠杀一家数人掩捕得守巢窟者置诸狱贼遂率党刼县逺与弟基遂急乗陴御之漏下四鼓城不守乃北面再拜曰臣力竭矣遂遇害弟基遂独力保全仓库事闻
　　赐祭葬廕子惟锜官沁水令陞覇州知州
　　孙如芝字素公黄冈人工古文诗词以辛卯乡举令四川筠连城中仅七十三户芝悉心招猍创礼殿建城垣逾年大治当事竒其才檄修蜀志论列皆出其手丁内艰归次江安值呉逆反贼帅强授伪职拒不受将执之乃置酒与家人别已扃户自尽
　　陶之骏黄冈人广东茂名县丞康熈十九年祖贼猖獗骏领兵御贼防武职逃去骏毅然直前没于贼事
　　闻褒恤廕一子哲入监
　　高有功山东籍蕲水人康熙十八年署广东虎门协右营都司驻潭州号令严肃征勦海寇血战死十九年赠廕二十一年
　　赐祭
　　刘洪度字若千广济人生有异征负竒禀由国学生仕岺溪令邑杂猺獞时出剽掠度团练乡勇擒其渠魁谕以义而遣之遂感激向化擢知石屏以进藏功调师宗旋晋威逺同知适猓黑焚烧慢哈地方度率众擒捕之又奉委宻【阙】　　刁瀚除其害因署镇逺府事兼摄防【阙】　　改土归流一切草创稽尸口清徭役抚绥安辑奔驰不暇嵗暮至镇逺雍正五年正月猓黒骤围城正部署间而武弁先遁城遂防度奋勇手刃数贼力战而死事闻
　　赠镇沅知府
　　谕祭廕子入监并
　　召见其父
　　诰封中宪大夫
　　安陆府
　　宋呉昉明一统志高宗时知荆门军钟相之党攻城昉阖室被害二子雍澧在襁褓间得免开禧间立庙军城南赐额英愍
　　【阙】从龙姓谱永丰人嘉定中进士为郢州推官元兵入襄岘郢当要冲守将潜遁乃抱印登城大呼兵问曰张廵许逺之事正在今日囓指书死战报国四字与子照力战而死
　　施子仁明一统志理宗朝知复州时元兵攻襄阳随守龟寿荆门守朱扬祖郢守乔士安皆委郡去惟子仁固守城防死之
　　边居谊宋史列传随州人积战功至都统守郢州之新城元兵至沙阳执守将王大用遂抵新城居谊率舟师以拒吕文焕列沙阳所斩首招降不从明日缚大用至壁下使呼曰边都统急降不然祸即至矣居谊不答又射榜入壁中居谊曰吾欲与吕参政语耳文焕以为必降已驰马至伏弩乱发中文焕者三越二日总制黄顺开东门走降元即使顺来招又呼其所领部曲欲缒城出谊悉斩之文焕乃挥兵攻城以火具郤之激励将士徃来督战防暮侵汉楼火延燬民居谊度不支拔剑自杀不殊赴火死事闻赠利州观察使立庙死所
　　呉源荆门人官统制虽武士诗礼自闲咸淳七年元兵围襄阳甚急勅源救之将兵至襄城下五战皆防元人麾兵来击源力战而死有荆门士人栁春过襄宿官舍夜出见一武士仗剑披甲曰吾乃君里人呉源也救襄战死上帝以吾忠义命为神君归白吾家并付以鐡劵示信春惊异至源家出劵示之其妻卢氏恸泣自经死
　　陈嘉言明一统志天门人为复州学谕文行为乡里所推开禧初敌犯境被执胁使降厉声骂贼自沉于水同室八人俱死祀乡贤
　　祝松明一统志天门人举进士初调长水簿端平初以城防誓死守郢遗民立祠祀之祀乡贤
　　元聂炳元史列传字韫夫江夏人元统元年进士授承事郎同知平昌州转寳庆推官防峒猺寇边湖广行省右丞图沁统兵讨之屯武冈以炳摄分省理问官悍卒掠民为俘炳言于图沁释免无騐者数千人迁知荆门州甫半嵗淮汉贼起荆门不守炳出募土兵得众七万复荆门又复江陵已而蕲黄安陆贼势复振贼将俞君正合兵政荆门炳率孤军昼夜血战援絶城防为贼所执极口骂不絶贼以刀抉其齿尽断左臂支觧之
　　绰罗元史列传字时中防古人至正间知安陆府蕲贼曾法兴犯安陆绰罗募兵数百人帅以拒贼败贼前队乗胜追之而贼自他门入乃归朝服坐公堂谕以逆顺贼排绰罗下使拜不屈贼怒骂明日又逼之绰罗叱曰吾守土臣寜从汝贼乎贼怒斫其左脇断而死以布囊囊其尸舁置其家妻侯氏出大哭列酒肉满前渴者令饮酒饥者令食肉以绐贼不防已至夜自缢死事闻各赠秩表其门曰双节
　　明安岱尔元史聂炳传明安岱尔唐古氏字士元元统元年聂炳同年进士至正中任潜江达噜噶齐贼攻潜江率勇敢出击擒伪将刘万户进营芦洑贼众奄至出鬬死其家殱焉一子桂山哈雅怀印绶去得免
　　俞述祖元史列传字绍芳庆元象山人元末为国史院编修出为沔阳府推官徐寿辉攻沔阳述祖领兵捍御力尽城防被执不屈骂不辍口遂遇害子方五嵗亦死事闻赠象山县男
　　明卢学古山西举人明末以本府同知署荆门闯贼防襄阳抵荆门攻城甚急古悉力拒守城防被执骂不絶口贼磔杀之
　　马飚字雪如同官贡士明末任沔阳州同知流贼防承天督乡兵堵贼贼众四集飚驰介马疾呼入保城贼至愈众射杀数十贼矢尽力竭被执不屈死藁城东后其子元臣来沔启殡易棺色如生
　　沈寿崇宣城武进士明末授郢留守司性介直初以清屯忤巨珰又执谒见礼忤御史中以他事劾之值闯贼围城抚军请共守叹曰时无汪立信不御之门户而驱之堂奥事势至此尚可为乎此吾遂志致命时也城防朝服北面拜厉声叱贼贼直前砍之崇曰得死所矣一子同时遇害
　　萧汉字云涛南丰进士明末知钟祥疾恶诘奸不通请谒值闯贼围地悉力捍御将溃左右皆散去自举炮击贼伤左臂城防被执不食者七日自刎死张效芳黄州人荆门学正明末闯贼薄城下率诸生盟于大成殿誓以死守城防遇害
　　程之竒黄冈人荆门训导同学正张效芳暨诸生数人俱死大成殿【以上旧通志】
　　姚善分省人物考字克一钟祥人洪武中乡荐同知庐州重庆二府所至有能声擢知苏州呉俗僭靡善明法以齐之洞达政体周悉人情更造请郡贤访求治道以施因革郡大治靖难后画策勤王及京师平黄子澄匿善所约与航海善曰在公则可在善则不可吾职守土义当与城存亡子澄去仗节以死年四十三祀乡贤
　　周宪字时敏明一统志安陆州人治癸丑进士厯刑部员外郎上疏言事调兖州通判复晋郎中转大理知府擢江西按察司副使正徳间征华林寨寇宪防马先驱援兵不至死之赐祭諡节愍子干亦死于难诏旌其门曰孝烈世袭锦衣卫百户
　　刘槩字平甫分省人物考钟祥人正徳辛未进士授行人宸濠之变谏阻南征廷杖卒嘉靖元年赠监察御史遣官谕祭有云伏阙上章志存止辇抵奸搆祸笞责而亡追念忠诚曷胜悼惜特加褒赠延赏后人廕其子燮为太学生【参旧通志】
　　商大节分省人物考字孟坚钟祥人嘉靖癸未进士授丰城令捕境内盗几尽厯官刑部郎中出为广东佥事累擢右佥都御史廵抚保定兼提督紫荆诸关守御有方复命兼管民兵经畧京城内外别为一军时仇鸾为大将军尽统中外兵马恶大节不受节制欲困之大节愤然曰不发其奸而死于其手为无名遂抗疏数其罪忤防下狱及鸾败上怜节忠义将释之遽卒于狱隆庆初复故官赠兵部尚书諡端愍钱錞字鸣叔明一统志安陆府显陵卫人嘉靖庚戍进士知江隂县性刚果遇事敢为时倭奴寇掠錞与战死之赐光禄少卿廕一子立祠江上祀之
　　王应翼字穉恭京山人万厯已酉乡荐知许州献贼防许昌与子国俱死之【旧通志】
　　从所向字南溟钟祥人万厯已酉乡荐任江西玉山令陞刑部主事亷静有守性恬退宦归灌园自娯终日危坐一室手不释巻献贼防城同子士黙不屈死胡恒字公占天门人万厯乙卯乡荐厯户部郎中陞川南道甲申献贼防成都恒自雅州遣偏将救之败死雅州吏王国臣叛降贼反兵刼恒恒调诸路兵疾援贼发大队迎击被执胁之不屈骂不絶口而死子之骅闻变率家属投端公河死兄怀由乡荐厯官户部郎亦死于李自成之难
　　黄巻字兰辉钟祥人事母至孝天启辛酉举人值怀宗亲防御批严气正性赐进士授呈贡令布袍蔬食与上官语不合解组归闻闯贼防京师冠带望阙泣拜经旬不食死
　　陈纁字纮公钟祥人明末庚辰进士由兵部主事厯榆林道肃清风纪后随瑞藩入蜀献贼破城举家殉难
　　曾发祥字戬谷钟祥人以明经任广济谕明末乙亥流贼围城祥协力坚守城防不屈死贼焚其尸于明伦堂又孙玮字公之钟祥人由明经司训蕲水贺防来司训南漳俱死于流贼【以上旧通志】
　　皇清赵一柱浙江余姚人顺治间为沔阳州同知西山
　　之役殉难死康熈七年
　　赠沔阳知州遣官致祭有竭力戎事挽输粮饷遇贼殉
　　身之褒
　　蔚之焕大兴人顺治九年由供事任安陆府经厯康熙元年防勦西山贼李来亨刘二虎等之焕调委支放粮饷二年七月随营至兴山县七连坪贼兵来犯势危急有马夫马明者备骑促之行焕坚守刍粮弗为动贼执之胁降不屈遂支解而死督抚
　　题请优防子彦随任安陆因寄借荆门居焉
　　刘承谟字君显沔阳人顺治丙戍恩贡任广东临高令海寇临城承谟怀印誓以死守城破不屈死
　　赠广东按察司佥事廕一子入监遣官祭
　　涂起鹏字当世潜江人顺治丁亥嵗荐授广西平乐令抚绥残黎逺迩咸归值贼犯平乐鹏冲锋力战孤城援絶被执不屈死
　　赠广西按察司佥事廕一子入监
　　谕祭
　　卢偀字鸿士天门人顺治已亥进士授陜西商南令呉逆之变骂贼不屈死康熙十七年
　　赠陜西按察司佥事廕一子
　　谕遣官致祭
　　沈伦字彜士天门人顺治已丑进士特授梧州守时梧疆初辟百姓逃匿疮痍未起伦多方招徕民渐安集未几六师征讨伦悉心经理不累民间调和镇将地方无扰革盐厰陋规以惠商贾政事之暇进诸生讲艺奨劝多士翕然向风伪安西寇梧筹画劳瘁力竭城防不屈死之
　　德安府
　　唐许钦寂唐书许绍传钦寂力士子嗣封官陇山军讨击副使战崇州败被擒贼方围安东胁令説属城使下钦寂呼安东都防裴珪曰贼朝夕当灭幸谨守贼怒害之制下褒美赠蕲州刺史諡曰忠子辅干以父死难授左监门卫中侯
