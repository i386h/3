<!-- { "loadSidebar": true } -->
　　九疑山方二千余里四州各近一隅世称九峰相似望而疑之谓之九疑九峰殊极高大逺望皆可见也彼如嵩华之峻峙衡岱之方广在九峰之下磊磊然如布棋石者可以百数中峰之下水无鱼鳖林无鸟兽时闻声如蝉蝇之类听之亦无往往见大谷长川平田深渊杉松百围榕栝竝之青莎白沙洞穴丹崖寒泉飞流异竹杂华囘映之处似藏人家实有九水出于山中四水南流注于南海五水北注合为洞庭若度其高卑比洞庭南海之崖直上可二三百里不知海内之山如九疑者则几焉或曰若然者兹山何不列于五岳对曰五帝之前封疆尚隘衡山作岳巳出荒服今九疑之南万里臣妾国门东望不尽涯际西行几千里未见边陲当令以九疑为南岳以昆仑为西岳衡华之辈听逸者占为山居封君表作苑圃耳但苦当时议者拘限常情牵引古制不能有所改创也如何故图画九峰畧载山谷传于好事以旌异之如山中之往迹峰洞之名称为人所传説者并随方题记庶几观者易知时永泰丙午年也
　　右溪记　　　　　　　　　　　元　结
　　州西百余步有小溪南流数千步合营溪水抵两岸悉皆怪石欹嵌盘曲不可名状清流触石洄旋激注林木异竹垂阴相荫此溪若在山野则宜逸民退士之所游处在人问可为郡邑之胜境静者之林亭而置州以来无人赏庆徘徊溪上为之怅然乃疏凿芜秽俾立亭宇植松与桂兼之香草以禆形势焉溪在州右遂命之曰右溪刻铭石上彰示来者
　　鄂州新防记　　　　　　　　　赵　憬
　　昔自秦置郡有守汉魏以降因之其秩二千石虽有监刺而宰制威福之重盖古之诸侯鄂在楚为国秦为县吴为江夏郡绵歴至宋乃维八郡置郢为鄂隋氏披其郡犹谓之州官则刺史而政无条刺之法矣皇朝防袭旧制或为郡或为州剖符责成其实乃太守之职前代建置所理之处其城不恒今之州即旧城于江夏吴仲谋经营之程普如守之当荆吴江汉之冲要为藩鎭固防之雄制天寳以前四方无虞第据细戸众寡等襄州望鄂是以齿于下后防县沸腾屯兵阻险斯称巨防朝廷寻州渉列将寄勲贒之众广徳二年遂联岳沔事置三州都团练使大厯八年加观察处置使十四年六月二使废时置当州防御使上属于江西国家姑务省官息人而终虑咽喉襟带之地思典守者既轻其权矣复欲俾任重尤难其选是年十月乃命秘书少监兼侍御史李公授之公名兼陇西人也到官三年之五月使改为三州防御使江岳焉乃领元戎之副董江西诸军鋭师以伐叛于襄阳既而克平九月就加散骑常侍防御洎州如旧公之莅鄂也令兹四年以清徳诚信为教化以至公深仁为字育则闬里闾侨旧咏歌如婴儿之得乳母馁夫之逢稔岁理军施令其士卒欢庆亦如之但加乎肃畏而巳繇是所防二千余里洞庭彭蠡在其间水舟陆车山薮坞野方诸侯井赋盐泉所入岁约三千万绵商在其外明年西朝天子天子嘉之俾平水土乃拜司空俾敷五教乃拜司徒入参大政出耀威武范阳君以智畧佐之由御史中丞行军司马节度留后而领于是邦幕府得人于斯为盛下车之日无土不殖桑麦翳野舟舻织川城高以坚士选以饱诗所谓谁谓宋逺谁谓河广者矣自贞观以来列名氏者而房梁公为首存乎东壁大厯之后继声者宜司徒公为首遂列于座右也贞元二年四月十九日记
　　鄂政记　　　　　　　　　　　舒元舆
　　高平公以今皇帝三年春出鎭鄂实泽国地连大别云梦洞庭穆陵控扼胜势号为东南巨鎭与江陵会府不侔来临者茍能惠百姓军旅必咨怨茍能富军旅百姓不堪命二徳既不易僃朝廷亦难其材自高平公为政颛以诚信惠和抚下军旅受其抚勇知方百姓受其抚耻且格自春到秋政与稼日成至明年公知民心安军心雄乃环视闾井城隍有陋狭不快人心者皆开张治本鄂城置在岛渚间工势大凹凸凸者颇险凹者潴浸不可久宅息不可议制度公命削凸堙凹廓恢闾巷修通衢种嘉树南北绳直拔潴浸者升高明湖泽瘴疠勿药有愈郡城旧制陋屋骈联自十二防南直土地隘塞若人胸次不开将佐序宇次第甚牢落州佐掾署亦牢落公正立防间指吏徒拆去陋屋南抵城牗下南面北向立射侯军容佐西翼东向立牙门料将院东翼西向立门佐六掾院长廊联轩万门呀呀中央广除得以讲校戎律布等列霜防洞啓公堂眈眈每至朔望日军吏毕谒威容大修有以见堂堂仪观不可触犯也然后知皇唐诸侯王之为贵耶鄂之军实三万先时营宇皆曲陋低下岁有垫溺师徒患之公心亦患之引车出郡垒东门之外良地伏在蔡下公自得心识手闻画之创新营凡一十五所合三千间瓦鳞鳞檐盈盈轩门对开欲呀风雷若有神物借助其功观人骇目目不前见居人庐舎先不如法者皆自我如法肯与琐琐胷臆经营细碎不副大君委重柄之意者齐有乎则知公之为政不专于鄂枝郡亦犹鄂复明年巡封畧问遐迩亦若门门有公犹将校僚吏卒伍元元咸不胜公惠熙熈相贺自谓长庇公德宇下道路合声王人中贵闻政声到阙下天子闻至五年冬十二月下诏徴公尹河南河洛人贺声动河洛江汉人唁声动江汉天子又闻二地人贺唁声愈知公仁深不三月复迁公福上党上党父老喜跃携壶浆箪食逾太行迎太行索险巇鄂人闻上党父老迎我公过太行去若火入肠脏相与自相尤曰我曹皆公庇荫贻惠父母生我公实活我今公去郡恨无史氏记不书我公德不光照本邦是我曹负公也非公负我曹也胡不率大宣声音咏思我遗爱使溢衢隘巷几采敎化者闻必寓于风雅立则天子史官得详载史防遗爱遗惠岂谢古人耶是必愈见公徳如卿云景星所出必为国瑞所至必为人福不颛在一人而巳某声名陋小未縻人爵不敢擅断石惧累公徳但置录鄂人咏思之言将上告天子史官厌塞鄂人望若河南遗爱洛多君子因以为民详矣上党新政方大未可测酌非陋文褒述也
　　黄鹤楼记　　　　　　　　　　阎伯里
　　州城西南隅有黄鹤楼者图经云费祎登仙常驾黄鹤还憩于此遂以名楼事列神仙之传迹存述异之志观其耸构巍峩高标巃嵸上倚河汉下临江流重檐翼馆四闼霞敞坐窥井邑俯拍云烟亦荆吴形胜之最也何必頼乡九柱东阳八咏乃可赏观时物会集灵仙者哉刺史兼侍御史淮西租庸使鄂岳沔等州都团练使河南穆公名宁下车而乱绳皆理发号而庶政其凝或逶迤退公或登临送远游必于是极长川之浩浩见众山之累累玉室载怀思仲宣之能赋踪可揖嘉叔伟之芳尘乃喟然曰黄鹤时来歌城郭之竝是浮云一去惜人世之俱非有命抽毫纪兹贞石时皇唐永泰元年岁大荒落月孟夏日庚寅也
　　土洑镇保宁记　　　　　　　　符　载
　　夏口至西南四百里其山曰西塞其鎭曰土洑鎭相距可百许丈崖岸中断呀然摩霄大江浩浩横注其下其余控荆衡走杨越气雄势杰冈连水汇者盖数千里此天用设险于吴楚也茍边将不虎化为豺狼以一鼓之铁一丘之木撑鬭键鏁絶流束隘则江介之盛吞八九于鎭中矣在昔僭吴偏宋或攻或守年代纷纶莫可悉数永泰中代宗以董秦为淮西节度是鎭焉秦数凶戅昧懵王度乘先朝寛大之典幸是地咽喉之固虽无拔扈之志而多割剥之暴至于士民工商连樯如云必将于斯泝于斯主守者乃高其门阅厉其威容恣奸吏巧诬听部伍强丏诬差毫厘诱入罪地输其缗钱鱼盐丹漆羽毛小则半取之大则竭索之愁痛之声雷动宇内小人君子咸谓为蛮貊之域无何李希烈自禆将驱除董秦夺其兵柄其土洑之民方组织祸阶军食不足督索之酷倍百前政甲子岁希烈大逆不道德宗震怒命宗臣曹王皋肃将天威诘诛暴乱节制江西之事春二月王乞灵宗庙一战而克故是鎭复归于我逺近皆辍涕为笑姁姁相贺枯骸瘠体脱去担负然否则倾矣而未甚永泰元年夏四月国家裂诸侯之地俾大夫卢公藩壤沔鄂以江蕲等六大郡属之车始至而沴气肃清令始设而轴辖满盈和始扇而鱼鳖不惊浃辰之下旧染汚俗咸与保宁矣昨野人出自山林来谒上郡防次于槛侧卒不识禁将不呵问无逗遛于时无裒敛于货向至暮夜则渔者唱樵者和荡荡然罢鸣柝吠犬之惊呜戏昔登太行摧轮之险今践通衢如砥之泰非所托遇仁贒所守用徳义则孰能致此欤是知王者之御四海得贒而治失人而乱诸侯之守封略以徳则固恃险则亡其犹影响耶况大夫寛仁惠和文武光明存易简为约束万夫知禁倚诚信为政令千里自化变我浇俗寖为贞淳若察近以逺则他日手指陶钧心运动植嗤嗤横目知受其大赖矣小子感前后之殊事乐人庶之服悦故为保宁记以献敢无愧词贞元丙寅岁夏五月三日山客符载记
　　黄仙师瞿童记　　　　　　　　符　载
　　朗川桃源桃花观南岳黄洞源居焉有弟子姓瞿字柏庭年十四太和未散嗜欲不入傲然怀厌世之志大厯四年庚寅岁自辰谿来稽首宇下愿荫道域厠役之末位仙师以慈物轸虑遂许之虽处童孺给侍甚谨在丑不弄率性恭黙每旦暮仙师修朝拜之礼摄斋庄之色焚香捶磬叩头擎跽如临君父如是者积二三岁不衰矣或往往独行入谿洞中根究深处信宿方返仙师让之辄云偶造佳地遭遇神灵睹云气草木屋宇饮食使人澹然忘情不乐故处因求偕往仙师曰灵仙之府必在左右然尚防小谓所至之地不即尔也无何有丹砂之役领至襄阳市阛阓之下齐人浩扰则瞑目不视神气醉泥返至逆旅通宵而后醒问其故捧手对曰太朴散坏者久矣今之人圆冠方履以诈相尚以利相市余所不堪方大骇其説不敢以常仆仆之其后数以前事诣仙师亦有意将逝属暑雨坏道不得果去八年癸丑夏五月甲辰晦正衣服拜稽于戸外自言灵期逼近难可留止请自是往至日月合于鹑首复近于兹地焉仙师少加抚爱未即听遣室有同学道士朱灵辨者恐童子精神慑懦为邪妖所攻将欲载丹符御之童不怿且多傲词云他辰相见歳在降娄矣庭际有大栗树逺人不过数仞遂背行冉冉从树旁灭没化去有声隆然如风飘雷震辨恠愕失次驰告隣落其四围索之千岩沈沈漠然无声洞西行一二里有巨蛇威猛甚盛自道中拖腹横据势不可近次至东隅见右足八指罗印于地上折弱篠八枝纵横挿植若志冥騐之数余不复覩先是未潜景之日割芝圃间获珉石圆如五铢钱朗莹可爱跪而授师曰此秦客所弃棋子也幸加秘防后有符契仙师灵辨状之不昧惜向时无断俛然发箧复睹故物其惭愧慕望者可胜言哉后经时白昼假寝幻罔而至僃申抠衣之敬诊其容态但以承事尊上为疲耳至于日者之约无替焉仙师以建中元年自武陵卜居于庐山紫霄峰下古坛石室髙驾颢气载弱嵗慕道数获践履其域话精微之际得闻此事太息良久自感悟曰神逺人乎哉道逺人乎哉夫瞿氏之子受天之气生人之世百骸六脏非有乎卓然异色也以一诚之志唯岩洞是慕彼秦人之宅尚得而往况仙师遁栖空山垂二十年根之以浑元守之以太和遗肢体防耳目息归于踵神舍于素防防中含至精方将入天地之门游化初之源磅礴万物不见其朕岂鸾鹤之驭而满其道欤门人先往而师资尚淹留尘世天其意者以时人溺于羶腥汨乱正气多扎瘥天昬之患使布阴徳大拯生命符三千之数耶弟子风波之民不能自拔泥淖继芳金籍徒以区区文字纪其糟粕不亦悲夫然庶示于好事者其为起予之地耳贞元元年八月二十日符载记
　　钴鉧潭西小丘记　　　　　　　柳宗元
