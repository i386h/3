<!-- { "loadSidebar": true } -->
　　厐氏黄陂贫家女美姿容言动不茍夫袁三才酒游惰氏屡谏不悛债家责负立夫妇身劵为质氏知不免血泪如雨曰死即死耳不能自辱遂手刃七歳女身有娠复自刎数日乃殓顔貌如生事闻获旌刘灌妻王氏　妾侯氏黄陂人夫卒无嗣共抚一仆男为义子以酿酒为生形影相吊年俱八十卒生员郑伟妻刘氏黄陂人年十九而寡家贫抚孤以防纑自给年九十余卒
　　生员喩侍妻李氏黄陂人早寡家贫抚孤成立年八十余卒邑令奬之
　　生员张王驰妻秦氏黄陂人年二十二夫亡截指断髪抚六月遗孤歴危乱不渝每当舅姑诞忌日必八拜曰未亡人谨代阿夫四拜有司议旌之辞不受生员萧森妻呉氏黄陂人年二十五夫亡抚孤芳成立氏疾芳刲胸以汁进氏知之泣曰会须见汝父于地下儿何苦自残逾年疾复作呼芳戒曰人生皆有死慎勿复然遂卒芳居丧三载深墨如一日人称其一门节孝
　　李正英妻孙氏黄陂人年二十一夫殁舅与继姑皆衰耄氏竭力奉事不懈遗孤青珠三歳赤珠六月皆抚成入泮而夭复抚诸孙年七十卒
　　陈某妻郑氏黄陂人年十九夫亡勤俭训子有成年七十余卒
　　呉逊斋妻李氏黄陂人年二十一夫亡抚孤鼎食饩年七十余卒
　　陈善妻郑氏黄陂人事舅姑贫而能孝年十九夫故孤丹赤仅一歳取夫遗书课之游泮年七十一卒事闻旌表
　　陈少峰妻左氏黄陂人年二十夫殁无子立嗣承祀以死捍强暴年七十余卒
　　万一洵妻丁氏黄陂人年二十二夫殁遗孤周歳贫薄无依以女红博粒食哺姑与儿而自啗糠覈姑病笃翦髪办药饵及卒氏一恸而絶【以上旧通志】
　　生员韩邦旧妻张氏黄陂人夫病四年侍药饵不倦夫殁守贫矢节择师敎三子长楩以明经授阜城令仲季及孙皆邑庠生
　　王鼎铭妻戴氏　王某妻张氏黄陂人戴生而幽贞十六适王事舅姑至孝二十八无子立一侄为嗣夫亡抚嗣子娶妇张氏举一孙而嗣子又亡媳以痛夫死独抚弱孙成立年八十余卒【以上郡志】
　　李世龙妻呉氏黄陂人夫早亡遗腹生子辅值流贼乱携子与姑逺避流离辛苦教子成弟子员邑令奬之【旧通志】
　　张垣妻郑氏黄陂人年二十无子夫陷贼死苦守二十余年舅姑殁力营归窆逾年亦卒
　　李珍妻萧氏黄陂人年二十四献贼乱翁与夫俱亡氏营葬二棺姑病笃割臂疗之苦节二十余年姑死依父而终
　　谭德化妻杨氏　谭忠义妻黄氏黄陂人德化早亡杨事八旬舅姑奉养无缺乙亥流贼警谓子忠义曰吾宁死于家不弃尸道路也乃与媳黄氏匿复壁中贼至破壁牵出杨先被刃黄急投塘水浅不能没贼乱石击之脑裂不起贼怒碎剉其尸去忠义后成进士袁遵妻张氏　媳段氏　大女黄陂人闯贼南溃遵阖门被掠将肆辱张大骂不止贼举刀欲下媳女环跪请代死贼曰若欲活者从我张知贼不可回因各正容相勉以死贼益怒乱刃之一时俱毙
　　王立郁妻涂氏黄陂人避流贼于武昌贼于复壁间收执之氏愤齩贼断指贼怒刃之碎首屠肠而死向烈妇黄陂人向荣赤之女幼至孝年十七适王事舅姑尽孝逾年流贼至见执胁之以兵氏正色请死贼指其戚属恐之曰若非汝父母即汝舅姑兄弟也当尽屠之而后及汝氏曰吾志已决汝但杀我因仰天长号诸戚属皆股栗泪氏益怒曰我义不辱谁欲卖我以图生乎夺贼刃自杀贼怒碎其尸去郑当时妻贺氏江夏贺文忠女当时汉阳人氏夙承父训善事舅姑敬夫治家仪节井然夫殁值流寇乱携一女避乡庄持节以终【以上旧通志】
　　陈政三妻杨氏明一统志孝感人氏年十四适陈生子仲才甫九歳翁姑及夫相继殁氏年二十七家极贫变易衣物以置棺衾守节抚孤成立正统五年旌监生张瑀妻黎氏明一统志孝感人年二十六夫亡家贫忍饥训子文迪登贤书正德十三年旌
　　周伏受妻江氏明一统志孝感人伏受家汉阳比卒防衞林寛聘氏为妾氏骂其来聘者寛复迫之氏遂整衣毁园篱走夫坟痛哭沉漳湖死御史朱衣有诗吊之
　　张楚英妻王氏明一统志孝感人楚英为都御史瓒之孙卒而家贫氏僦舍以居女工自给恒日絶炊子霍或出负耻乞邻火苐掩门卧嘉靖中旌
　　刘廷相妻方氏明一统志孝感人家于郡年二十四夫亡事舅姑克孝抚二子伯生伯燮皆成进士隆庆二年旌
　　省祭谢铭妻刘氏孝感人夫早卒子惠仅八月或欲夺其志誓死不回嘉靖中请旌【旧通志】
　　监生陈稽妾李氏孝感人生子学思二歳稽卒氏年二十四嫡唐欲嫁之不可事唐尤谨嘉靖中旌生员髙擢妻鲁氏孝感人年二十一夫亡哭踊不欲生刲面蓬髪苦节五十余年万厯中旌
　　生员严谊妻周氏应城周中丞女适孝感庠生严谊年二十四夫卒家贫子幼拮据抚孤苦节至七十余卒邑令表其门子惟慇明经惟懃诸生孙十一人游泮者六登贤书者二曾孙正矩成进士官至侍郎夏彝妻夏侯氏　夏应书继妻王氏孝感人彝早卒夏侯擗踊欲殉念姑老子幼乃抑痛强起事姑尽孝抚子应图应书书补弟子员娶妇石氏生子时亨甫八月而石卒继娶王氏年仅十六亡何应书卒王密割髪置尸枕下誓不二志鬻织养姑哺子自啗糠覈其父私与里豪约嫁之绐女云已将死王遽归里豪行且至王号恸徒步驰还终身不复至父家天启中旌曰一门双节后时亨成进士自部郎擢参政赠夏侯及王为淑人
　　生员刘应麟妻汤氏孝感人年二十四夫病笃遗命嗣其犹子科母老愿以菽水为托氏曰君有弟在奚患应麟卒氏衣衰绖哭于祖庙改科名承检笥箧省生计绐侍婢曰吾疲甚思寝毋哗也诘朝扉不启发视之则雉经坐逝事闻旌表
　　易烈女孝感人易体亨女许聘沈时鼇鼇死女整衣入寝欲自尽父母持之明日女谓父母曰儿知误矣父母在奚死乎是夜防少踈遂自缢万厯中旌邓张妻汪氏孝感人年十八夫卒晨夕泣血两目为盲翁姑先后殁竭力丧葬如礼训子有有梓俱为邑庠生值夫忌日哭泣过剧遂不起年四十八崇正五年旌
　　陈可化妻郭氏孝感人歳祲可化游于外久不归皆言可化死议许桂姓郭以死拒之后七年诸奸复定计氏度不免闭户自经巡抚李贞题旌之治奸党如律后可化孙于王亦娶于郭即氏族孙女也于王早卒郭氏哀痛不欲生家人防之甚密遂絶粒而死万烈女孝感人万宏女许聘杨洪柱闻洪柱卒绐婢子尽去入父书室扄戸自缢死事闻旌表
　　姚贞女孝感人生员姚正女许聘郑一德郑卒女服毒防死灌以水苏请于父母归郑置栅围其阃非十歳婢不许进日蓬垢哭为置嗣子厯二十二年卒事闻旌表
　　举人汤星继妻舒氏孝感人年二十六夫卒无子抚尸一恸呕血数升立夫兄子民惇为后宵旦蔬水必荐荐必哭邑人哀之
　　生员邱山妾曹氏孝感人年二十五子余庆甫二歳夫卒氏谢容饰甘蔬粝仰事俯畜孝慈备至知县刘昆为之传
　　生员邓文焕继妻萧氏孝感人年十九守节家甚贫孝事舅姑抚前妻子如已出邑令刘昆表其闾典史徐迁继妻席氏孝感人徐为武兴典史以运兵饷卒于边子防生数歳氏年二十四欲殉人劝曰地下有言孤儿无托旅榇数千里谁其还之氏乃强起扶榇归禫祭一痛而卒邑令表其门
　　李含芳妻戴氏孝感人守节奉舅姑姑年九十卒氏亦七十哀毁具礼邑令表其门
　　生员杨洪楫妻梅氏孝感人生子同善甫七歳夫卒事姑以孝闻守节终身
　　唐在衡妻汤氏孝感人年十六归唐明年夫客死子名吉仅三月鬻产迎夫丧至则枕柩大痛呕血自缢不死自刎深寸许诸母营捄又不死乃絶食五日且死诸母泣谓曰汝死置孤儿何地因取儿投其怀相向悲号氏强起厝夫柩斗室寝食其侧儿稍长衣食敎读之及子入庠且举孙值夫忌日设奠一恸而絶巡按具题旌表
　　程怡妻祝氏孝感人年二十五夫殁事两姑以孝着苦节四十九年卒崇正七年旌表
　　沈自充妻乐氏孝感人年十九夫卒遗孤性甫一歳氏力纺绩课家人勤耕以奉舅姑教子有成守节四十八年
　　生员辛鼎妻张氏孝感人年二十八夫亡无嗣食贫养姑十二年姑逝氏以哭泣致瞽又八年乃卒守令表其门
　　生员刘禔妻沈氏孝感人侍郎惟炳女年十六适刘事继姑维谨逾年夫卒遗命立兄子兴义为嗣居尝闭戸下键虽至亲不得数见抚孤敎养备至补邑诸生先是母氏卒哀毁骨立父至则掩涕与兄弟曰翁老矣勿助之悲也比父殁哀毁如居母丧时里人称为贞妇孝女
　　杨塳妻杨氏孝感人年二十七夫亡家贫舅姑老歳复洊饥伯舅逼更嫁氏以死拒自嚼糠覈以米饭舅姑舅姑死竭力殡殓抚孤庆鐈成家年六十卒孙洪才邑诸生
　　徐秉衡妻华氏孝感人夫卒恒扄户率两女纺绩自给终身无笑容无华饰揖内戚不逾阃阈邻妇讽之嫁斥不与通
　　程文明妻晏氏孝感人年二十五夫卒苦节自矢抚子启祥为诸生邑令表其门
　　杨嘉善妻李氏孝感人夫亡氏年十八子兆应甫数月家极贫父怜之为置田宅于雨山之麓苦节以殁呉士望妻宋氏孝感人年二十四夫亡无嗣抚从子如已子纺绩养舅姑舅姑卒丧葬如礼守节终身刘相明妻畱氏孝感人夫卒子宁宏俱幼氏虞不测乃归父家抚孤成立年四十五卒邑令奬之
　　生员夏鼐妾吉氏　陈氏孝感人夏殁二氏年各二十余吉生子祚典甫七月陈鞠若已子贫苦共守抚孤成家有司表其闾
　　胡自圣妻黎氏孝感人年十五归胡孝事舅姑阅四载夫亡沐浴整衣辞公姑毕即扼吭欲殉家人严防之氏绐之曰我急迫故至此今当完节老耳众乃相与拮据死者丧具氏遂扄户自缢事闻旌表
　　髙文焕妻干氏孝感人年十九夫卒无子女拔刀自裁母姑救之三日复苏自是断荤腥日不再食知县雍鸣鸾以绰楔表其门崇正癸未闯贼陷德安从子髙骞将扶避山砦氏曰吾老矣岂复出此门求活行吾夙志可也遂投后园池中死
　　分司程良孺妻傅氏孝感人新昌知县伟女也事祖姑汤姑熊以孝着崇正甲戌良孺分司鳯阳仓乙亥正月流贼陷鳯阳良儒仓皇率厮役守庾义不内顾子正揆破垣匿母于署之左堂茅屋中贼焚屋搜匿傅额中刃复截一指三日贼去正揆于灰烬中寻得之犹藏勅印于衣肘间絶而复苏出勅印付良孺而卒事闻旌表
　　侍郎程正揆妻舒氏孝感人随夫之鳯阳省亲凤陷氏死之崇正十五年与姑同旌
　　程正遇妻刘氏孝感人明末流贼至被获趣之行不从贼曰吾将杀尔父母及子氏曰我自索死父母奚罪是呱呱者我死彼亦死又奚累也俯首授贼曰疾杀我贼怒杀之趺坐而死贼壮之脱其父母去刘应景妻丘氏孝感人为流贼所执累逼不从贼大索于村得油满瓮渍丘衣语同曰此妇木彊将爇之氏哂曰若谓死溺死焚死于刃有间乎官兵旦夕至若求如我得哉贼怒束于木而焚之骂不絶口生员唐烈妻陈氏孝感人崇正丁丑从夫避乱山砦流贼突至夫与子俱奔散氏独行山石间砦人曰非唐氏妪耶可急入氏泣曰我一妇人失夫与子诸君虽怜而生我我何面安兹土乎少顷贼大至逼之去不从骂贼死
　　范允公妻沈氏孝感人明末为乱兵所掠强犯之极口骂贼降色诱之骂益厉被杀
