<!-- { "loadSidebar": true } -->
　　范彩云妻吴氏蕲水人歳饥随夫携子女乞食至黄冈宿贺家防凉亭夫早出行乞子女汲水未归樵子田士义过亭见氏抱小女独处欲犯之大骂不从田以斧砍氏杀其小女氏创甚越五日而亡后田伏法雍正二年　旌
　　张大纶妻王氏　孙妇程氏蕲州人王年二十四夫殁舅姑垂白二子翼轸俱幼誓死养老抚孤后次子及两媳竝丧又抚诸孙孙媳程氏亦青年守节王苦节五十余年雍正二年　旌
　　戴三祝妻汪氏蕲水人年二十七夫亡舅姑未葬氏力举三柩无缺礼幼通经史亲教其子缙云成明经述有先贤嘉训垂为家范年八十四卒雍正三年　旌
　　戴晋琮妻曾氏蕲水人年二十四夫病祷天求以身代及夫殁哀恸惨切每一哭即晕絶事公姑极孝敬抚孤成立雍正三年　旌
　　戴起源妻梁氏蕲水人夫病年余扶持无倦色夫卒遗腹生子忍死抚孤性至孝祖姑年老畏寒每晨必以身温衣而进晩为薰被代覆俟安寝乃退饮食起居皆适其宜舅姑以是益爱之雍正三年
　　旌
　　李之缙继妻诸氏蕲州人幼颖慧通女史适李逾年生子生槃甫三月夫卒总理家政教前室二子桂采俱成名槃亦弱冠入庠氏年五十八卒雍正三年　旌
　　李润泽妻金氏广济金徳嘉女适蕲州李润泽年二十七夫卒姑老子幼皆倚氏为存亡氏与姑同卧起承欢曲至抚子永芳为诸生康熈戊辰武昌兵噪氏适省母龙坪道梗不得归遣永芳间道徃卫姑指佩刀曰即有急吾当自裁未几难平幸无恙雍正三年　旌
　　王琦妻熊氏蕲州人年二十八夫卒事姑孝抚子廷钺廷俱成名守节三十载雍正三年　旌陈既均妻钱氏蕲州人年二十适陈生二子觐文觐武夫卒姑欲夺其志不从守节以老雍正三年
　　旌
　　梅春干妻陈氏蕲州人夫早卒抚子希中入太学以节闻雍正三年　旌
　　刘子杜妻王氏广济人年二十五夫卒六阅月遗腹生子乘事姑克尽妇道值歳歉或劝鬻仆以济且可减食指氏不忍各遣归宗守节五十九载雍正三年　旌
　　宋正元继妻邱氏黄冈人年二十三夫亡鞠前室子曲尽母道奉舅姑极孝孀居三十余载足不逾阃阈雍正四年　旌
　　生员邵之瑜妻方氏　监生邵先陟妻宋氏黄冈人方年十五适邵未一载夫殁抚遗腹子先陟入国学娶媳宋氏举孙光祖甫五歳陟又逝宋时年二十五矢志奉姑抚子方以忧恸寝疾十七年宋百计调防获寿终时之瑜尚未就窆拮据营葬二棺训光祖弱冠入庠姑妇双节雍正四年　旌王时圣妻陈氏黄冈人年二十六夫卒子道明甫七龄公姑俱八十余伯氏老病无子女皆仰给于氏氏自啖糠粃奉甘防罔缺歳大旱斗米千钱食且尽子拾遗金一槖氏不启视令覔还之邻女从习女红窃其父金托藏氏正色责遣之教子为明经值五旬不受子祝命具仪祭其夫哀泣若初丧年五十三病革子进汤药不饮指所坐木榻曰吾苦守二十九年但对此不愧耳具汤沭着嫁时衣裳端坐而逝雍正四年　旌
　　生员魏裕渊妻叚氏黄冈人年二十四夫殁遗孤永楷氏以姑衰子幼誓志苦守后姑以寿终子为国学生三孙林立卒年五十一雍正四年　旌程朝鼎妻易氏蕲水人年二十二夫故遗二女立从子为嗣苦节五十二年雍正四年　旌
　　高启疆妻南氏蕲水人年十八归高未一载夫病笃谓氏曰汝有孕男女未知年少勿自苦也氏沥血以誓夫死生子抚至十余歳而殇氏触柱几死守节三十余年雍正四年　旌
　　生员朱世符妻秦氏罗田人年二十八夫卒值歳荒竭力具馔奉舅姑自食麦粥延师课子束修皆取给于纺绩子文鲁中甲辰乡试雍正四年　旌生员江彭年妻孟氏黄安人年二十五夫亡奉两世孀姑倍加敬爱歳连歉氏勤纺绩供甘防自食薇蕨抚半歳孤极慈及长就傅则严课不稍姑息闻道旁有失母婴儿収养之丐子冻将毙取绵救活其仁慈如此雍正四年　旌
　　田逄圣妻熊氏　吕某妻田氏广济人熊氏年二十适田生子本文甫三歳夫病草谓氏曰吾病不起汝年少奈何氏取刀断髪以示不二夫卒闭戸自经姑破壁救解未几姑病氏祷天叩头流血姑获痊有女适吕仅月余而婿亡亦守节二十余年氏以雍正四年　旌
　　张叔由妻陈氏广济人夫临卒谆谆以七歳孤为托氏刺血誓曰敢怀二心天立诛之时祖姑与舅姑均未葬同夫柩力厝之教子佳璟成明经孙淳亦列诸生苦节四十三年卒雍正四年　旌陈万镒妻李氏黄梅人年二十七夫与舅同日病卒家仅数亩鬻以治丧姑衰二孤俱幼值歳荒氏织絍易米饷姑哺子自忍饥饿邻妇劝其改适不应乡里谓之耐饿节妇雍正四年　旌
　　生员喻帝懐妻廖氏黄梅人夫病革谓氏曰吾子道父道均未尽惟汝任之氏泣诺夫殁孝养舅姑抚成二子雍正四年　旌
　　生员刘树玉妻胡氏　刘子山妻毛氏黄梅人树玉早卒胡誓不他适抚养二子长子山入庠有文名复殀媳毛氏同姑守节胡以雍正四年　旌郑可荣妻龙氏黄冈人夫早卒事舅姑以孝闻夏逆之乱舅病弗能起比里皆逃窜氏侍汤药不忍离抚遗孤紫山为诸生见其友端士即喜为竭力供盘餐持家勤俭而好施姻戚贫乏者每赖周恤雍正五年　旌
　　祝烈女黄安人许字程国泰泰逺出贸易于归愆期有李亚言者啖其父以饮食谋娶之父诺诈令女同母徃视已嫁姊道经李门邀至家逼成婚女执不从自刎死附葬程氏祖茔雍正六年　旌生员周天柱妻刘氏黄梅人年二十六夫亡奉养舅姑教子炳相入庠苦节三十余年雍正六年旌
　　程侣琼妻吴氏黄梅人年十九夫卒无子立伯氏子为嗣未几伯氏夫妇俱亡遗三子氏抚之如已出守节三十四年雍正六年　旌
　　陈位一妻熊氏黄冈人年二十夫亡无子事舅姑曲尽孝道舅姑卒未葬值夏逆乱所居一里河为徃来孔道人竞逃匿氏独依柩不去抚从子为嗣子殁又抚两孙以勤俭自给时出余资以周乡里雍正七年　旌
　　夏同霖妻蔡氏黄冈人夫早卒遗孤克倧甫周月未几倧染病甚笃氏号泣晕絶越两日乃苏曰吾儿生矣适见吾夫曰儿与汝相依为命今神祖怜汝儿可不药愈巳而果差娣姒皆早寡氏勉以大义待诸从子若已出同居四十年内外和睦无间雍正七年　旌
　　王汉杰妻张氏黄冈人夫早世誓志奉舅姑抚周歳孤楙兰仰事俯畜勤苦为人所不堪而氏安之年五十四疾笃兰刲股为羮以进复延三月乃卒兰中康熈戊子副榜雍正八年　旌
　　生员李元龙妻胡氏黄冈人年十四归李夫以才干见知总制蔡从征洞庭死于难两孤俱幼氏遣仆李望扶榇归见血衣恸几死悬之闺中日夜号哭因断髪誓志长斋操持不惮勤苦性慈惠戚故乡里有婚葬不能举者助之长子槐太学生次崇义丁酉副榜雍正八年　旌
　　生员周言宣妻王氏罗田人年二十夫殁父母怜其少令改适氏跃池覔死家人匍匐救之水清三日周姓家祠圮毁祠内古桂将凋氏捐赀重修桂复茂家畜二仆素为舅姑所恩舅姑殁释为良民幼知书尃课二子长汉卿早卒次光渤国学生苦节四十四年雍正八年　旌
　　周汉勲妻邹氏　周重山妻龚氏罗田人邹氏年十九夫病笃谓氏曰我死孀母孤儿惟汝是赖氏泣诺及卒誓以死守其姑老且病朝夕具浆啖之性慈惠邻人吕姓者贫极以子鬻僧氏代赎还宗又助资为闵姓玉成婣事子重山早殀媳龚氏相依为命雍正八年　旌
　　生员孙维巘妻樊氏黄冈人年二十四守节抚育孤孽义方教训时山防窃发居民争走匿氏舅姑未葬携子守棺痛哭不忍离后归窆有枯栢复荣之祥雍正九年　旌
　　陈正芳妻吴氏蕲州人年十九适陈二子俱襁褓夫病笃氏囓指渍血夫掌中誓以养亲抚孤自任服阕归宁其母微讽以改适氏痛哭奔回剪髪焚夫灵前遂终身不至母家尝疾病其子延医诊视氏曰未亡人岂可令外医诊脉耶终不药病亦旋愈守节三十四年雍正九年　旌
　　生员汪主一妻程氏黄梅人年十六归汪越四年而夫亡仅二女氏以侄为嗣未几嗣子暨媳亦相继亡遗一子一女皆幼氏复尽心抚育不惮劬劳苦节五十一年雍正九年　旌
　　生员石天位妻邢氏黄梅人年二十适天位生子不育仅一女因劝夫纳媵以广嗣未几夫殁媵亦无出相与共矢栢舟守节四十年雍正九年　旌胡仕帅妻陈氏广济人年二十二夫殁无子立侄钟复为夫嗣姑患足疾氏朝夕扶掖稍剧则侍立逹旦雍正九年　旌
　　湖广通志巻六十八
　　钦定四库全书
　　湖广通志卷六十九
　　列女志
　　安陆府
　　宋统制吴源妻卢氏荆门人宋末夫领兵救襄阵亡氏闻讣处置家事毕焚香泣拜曰夫为忠孝死妾因节义亡遂缢而死乡人义之为立双节祠事详忠臣志
　　元张楚材妻翟氏　吴伯璋妻王氏俱天门人夫死时年皆二十至正中旌
　　明昭勇将军王绍先妻陈氏钟祥人防喜读列女传年二十余夫死事姑以孝闻抚教二子成立流贼陷城氏年八十余自经死建坊旌表
　　戴富妻徐氏凤阳人幼拾遗钏呼遗者归之长适富居钟祥富亡氏抚孤居二纪人罕见其面尝从子经入京雹大作舟将覆氏泣吁天顷之舟定人谓贞节所感
　　李某妻陈氏钟祥人夫死无舅姑子女归父家自矢守节坐卧小楼足不下楼者三十年临终谓其婢曰吾死慎勿以男子舁殓我家人忽其言令男子登楼轝之气絶逾时矣坐起曰我何言而令若辈至此家人惊怖更令健婢舁之目乃瞑
　　知县李馥先妻胡氏钟祥人年十七事姑以孝闻闯贼犯境左师溃沿江肆掠夫计偕就道氏掖姑避南冈遇乱兵氏手姑泣曰吾宁死姑侧义不辱于贼遂赴水死
　　布政张璇妻卢氏钟祥人年二十四夫死抚子继登绍登等遇乱备尝艰苦氷操霜节始终不渝
　　千户尹三聘母毕氏钟祥人年二十三夫死家贫苦节抚子三聘年八十六终
　　生员张国诏妻黄氏钟祥人年二十一夫死饮食不入口者数日家贫无子女姑谕改适毁容矢死守节五十五年卒
　　生员浦耀妻周氏钟祥人年二十夫死甘贫守节依父母家卒年七十
　　生员陆豫元妻周氏钟祥人年十七夫死仅一女家贫纺织养姑姑殁竭力殡葬年六十二卒
　　生员陈大沃妻刘氏钟祥人年二十九夫死家贫课子谟论俱有学行年六十四卒
　　生员董继舒妻刘氏钟祥人年二十五夫殁哀毁守节教子纲补弟子员歴五十年如一日
　　生员髙翔妻蒋氏钟祥人夫死教子长峯中顺治庚子乡试次岑顺治甲午恩贡
　　生员王天倪妻陈氏钟祥人年二十一夫亡家贫无子舅逼令改适剪发吁天誓甘死守卒年五十五任通妻欧氏钟祥人性刚烈寡言笑年二十余夫死值凶岁几不能存纺絍自给节操愈坚
　　吴文旻妻沈氏钟祥人年二十三夫死抚孤教之业医纺绩自给甘贫五十年卒
　　陆镗妻杨氏钟祥人年十七夫卒抚遗腹子族有利其产者逼再醮氏遂以产分之守节教子年六十八卒有司题其门曰全楚完节
　　陆防元妻邵氏钟祥人年二十一夫死仅一女守节五十五年氷操如一
　　生员毛又遂母黄氏钟祥人夫亡苦节年六十卒中书舍人张继登妻曾氏钟祥人城破义不受流贼汚自缢死
　　吕某妻从氏钟祥人流贼掳掠断其手骂不絶口贼杀之
　　周某妻王氏钟祥人骂流贼被杀
　　胡玑妻张氏钟祥人流贼陷城被执欲辱之厉声拒贼死
　　生员杨初泰妻徐氏钟祥人城破抱十龄女投天坑水中死
