<!-- { "loadSidebar": true } -->
　　李开国字肇侯江陵人读书务本力行孝友子世济顺治戊子乡荐授广元令持已亷洁有惠政
　　陈邦靖号两峯夷陵人任闽县晋南司城御敕褒之有不愧金吾之语同知定州性勤慎所至有氷檗声邓应捷字济民监利人明经为随州训歴陞垫江令邑有大辟百余察其诬者数十人释之后献贼入蜀强授伪职拒不受従间道逃遇前所脱者数人効死捍卫卒免于难未防卒子钟岱扶榇归里
　　文安之字汝止夷陵人天启壬戌防魁歴南国子祭酒文章名世器识宏逺晚登政府节槩澟然年七十子十一人
　　陈治纪字道立江陵人天启甲子举人任行唐令陞户部郎中税杭州奏革积弊五十余条督饷浙西奏免积欠八千七百余金出系狱四十六人
　　呉伯琦字调阳夷陵人初知稚州吏事勤敏擢守石阡明季人乐従桑门教琦独以理自胜不为所惑夏云鼎字四云石首人天启甲子举人有隽才下笔数千言立就尝试地动解援引汉儒洪范五行及歴代灾异不假思索顷刻成屡困公车乃乞新野教谕台使者竒其才荐陞涪州牧
　　孟名世字翼野荆州人天启乙丑进士令江浦泰兴二邑洁已爱民暇则与诸生课艺归里日布衾图书视诸生时无异
　　黄光中江陵人天启丁夘举人令江西洁已奉公爱民如子尝有人以里下条银纳县偶失于途中将鬻妻子赔偿中访得其情即免其额人戴之如父母子士瑍康熙丁未进士
　　胡克敬字孟尝江陵人淹贯羣书尝言学者立身当従践履上着脚跟立言当従经史中讨本领尊徳性道问学二者不可偏废故于考亭学多所发明孝友义方为时推服先后従学者甚众尊为理学醇儒刘楷字甸方江陵人少为诸生苦读书有膂力懐宗丙子贼冦荆州掠沙津楷愤呼于市率义勇杨黄毛等数十人伏东闗杉桥门扼其归路贼至楷突呼而起奋勇直前斩一贼头大如斗其盔甲刀剑有金嵌八大王字杨黄毛刄十余人没于阵众贼披靡去荆围以解
　　徐养心字松涛江陵人懐宗辛未进士令当涂有治声分校江南所得多名士丁丑授监察御史丰采澟然疏论锦衣马直巡方江右威惠并着
　　潘世标字翰鹿监利人性至孝母病痈亲为吮之寻愈博学洽闻督学董其昌甚器之由副榜令资县洁已爱民所简拔多高第献贼之乱子有谷有彛俱殉难
　　李郁字无文宜都人官西城兵马司辛酉重庆之变浮尸蔽江郁收葬约五十有竒甲申献贼屠城为贼所掠遂被害【以上旧通志】
　　皇清文崇禧字鹿讲江陵人顺治时授开封府推官辨寃理枉吏澄民乂陞工部主事钱法水利实心剔厘河闸诸议倍极精详以病归
　　金震出字鸣逺江陵人顺治三年
　　大兵南下定赣震出以十一月参藩岭北时赣民孑遗十无一二兵卒犹拷诘财物震出至力请诸将禁止又劝各营释归难妇城内外白骨成丘捐赀瘗埋不可数计防父老至今颂之
　　竺凤仭字辉下江陵人少孤与弟凤腾苦志力学闳览博闻事母冯氏至孝凤仭登明末已夘贤书凤腾及堂弟凤元俱中顺治戊子鄊试
　　戴昌运字仲平江陵人家世蕃衍诗礼相传昌运尤孝友力学教诲不倦次子縦癸丑进士其余诸子侄执经问业无不造就有成鄊中推为模范沈延绪字文孙江陵人顺治辛夘与弟延标同登乡荐至性孝友践履笃实授沔县令爱民礼士清理讼狱慈惠丕着
　　李永庚字上章江陵人顺治辛丑进士令新郑地处冲烦随事肆应垦荒饬驿材能着闻擢御史未任卒
　　曹国朴字□之江陵诸生光禄大咸第五子博学嗜古砥砺品行以不愧屋漏自矢诸従其训廸者皆有濓洛闗闽之传
　　李冲霄字六翮枝江人世以儒业显孝友忠信见义敢为食贫授徒务明道义成顺治戊戌进士令清苑有古循良风
　　周克友字来公公安人天资敦厚顺治乙未选拔考选教习长于传注之学一时多所造就令潜山歴陞河州牧居官皆有惠政卒之日至不能殓州人哀之
　　刘懋夏字公蕃监利人性淳笃力行孝友博闻强记顺治乙未进士任青州司理判决公平昭雪寃诬以明慎着闻
　　胡年颖字玉栗江陵人幼颖异诗文隽爽援笔立成性孝友其事大母及父母每晨必至寝所问起居备极愉婉丁已江南补鄊试得售未防卒年未三十【以上旧通志】
　　宋学洙字长修江陵人顺治丁亥进士由翰林歴吏部文选司典试河南以母老归养郡邑兴革诸大政当事咸就咨访有禆地方者知无不言言无不尽尝考故相张居正致祸之原为辨其谤子天成明经竹山教谕孙畬举人息县令
　　龙之绳字孝公公安人顺治戊子举人好善嫉恶怜恤孤寡邑中利弊每剀切指陈康熙甲辰令新防时再定边界民疲道路之绳力为抚恤却餽遗革加耗一意与民休息有搆讼者以理开譬徃徃懐牒去甫三月以疾致仕百姓送之哭失声云邓临霄字云卿江陵人顺治丁酉举人性孝友事两继母咸得其欢心异母弟幼抚之成立邑苦隄老更换之役霄言于大吏永为禁止又城隍渊一带隄毁襄水泛滥不可御霄防祷水为郤退得堵塞三门修复溃决年八十八卒
　　周士元监利人娴韬畧呉逆变奋志従戎随总督蔡毓荣进攻辰龙闗争先血战追擒马寳所在有功部帅黎耿然深器重之荐于滇黔总制范承勲授云南督标守备歴陞严协副将严郡被水亟买舟拯救先购米以备赈全活无算晋福宁镇总兵平巨冦高松香设沿途巡逰官以稽察非常闽东安枕又开河通海货殖繁兴调南滇总镇防海贼陈君元逃亡计擒之设立炮台修筑城垣以劳瘁卒
　　赐祭塟
　　杨之陞监利人由行伍征平呉逆随总镇万赴闽勦海冦克复海坛又出洋复金门厦门等处铳伤左股功上优叙歴陞象山逰副因伤发乞休归卒蒋逺发字贻孙江陵人康熙已未进士令孝丰迁曹州牧每决疑狱洞鉴如神两地之民咸感服因母老乞休色养备至遇后进恂恂防谨郤舆马徒步桑梓间人皆多其淳朴











　　湖广通志巻五十三
<史部,地理类,都会郡县之属,湖广通志>
　　钦定四库全书
　　湖广通志巻五十四
　　人物志【行业】
　　襄阳府
　　汉刘縯后汉书齐武王传字伯升世祖长兄初寓枣阳之舂陵性刚毅慷慨有大节王莽簒汉常愤愤懐恢复志起兵舂陵率新市平林兵与王匡陈牧等合军败莽兵更始立拜大司徒封汉信侯后为更始所害世祖即位追封齐武王
　　习融襄阳耆旧传襄阳人有徳行不仕
　　习郁襄阳耆旧传融子字文通为黄门侍郎名山记郁従光武幸黎丘与光武俱梦蘓岭山神后封襄阳侯使立蘓山神祠刻二石鹿夹祠前人遂谓之鹿门山府城南有习家池郁所凿也
　　隂子方后汉书隂识传齐管仲七世孙修适楚为隂大夫因氏焉秦汉之际家新野隂兴传宣帝时子方至孝有仁恩腊日辰炊灶神形见家有黄羊因以祀之自后暴富尝言子孙必强大至识三世遂繁昌隂识子方三世孙后汉书列传字次伯刘伯升起兵识率子弟宗族賔客千余人徃伯升以为校尉建武元年光武遣使迎隂贵人并征识以为骑都尉封隂乡侯显宗立为太子识守执金吾帝每廵郡国识留镇京师委以禁兵虽极言正议与賔客语未尝及国事帝敬重之卒諡贞侯子躬嗣
　　隂兴后汉书隂识传兴字君陵识弟为黄门侍郎光武平定郡国每従出入常持小盖障翳风雨帝所幸之处輙先入清宫甚见亲信好施接賔门无侠客与同郡张宗上谷鲜于裒不相好知其有用犹称所长而达之与友人张泛杜禽厚善以为华而少实但私之以财终不为言帝欲封之固让拜卫尉辅导太子帝疾受顾命防瘳欲以代吴汉为大司马兴固让曰臣不敢惜身诚恐亏损圣徳不可茍冒至诚发中感动左右卒进諡翼侯
　　刘兴后汉书齐武王縯传兴建武二年封为鲁王十五年试守缑氏令有明畧善聴讼甚得民称迁农太守亦有善政视事四年上疏乞骸骨征还京师奉朝请二十七年始就国明年徙为北海王显宗器重兴每有异政輙乗驿问焉
　　刘睦后汉书齐武王縯传兴子少好学博通书传光武爱之数被延纳明帝在东宫入侍讽诵出则执辔性谦恭好士交结名儒宿徳声价益广能属文又善史书及寝疾帝给驿马命作草书尺牍十首
　　刘良后汉书赵孝王传字次伯光武叔父平帝时举孝亷为萧令光武兄弟少孤良抚循甚笃建武二年封广阳王徙赵王始就国
　　刘敞后汉书城阳恭王祉传敞舂陵侯仁子谦俭好义尽推父时金寳财产与昆弟荆州刺史上其义行拜庐江都尉后追諡康侯
　　刘祉后汉书城阳恭王传字巨伯敞子行淳厚宗室皆敬之光武起兵祉兄弟相率従军光武即位封为城阳王赐乗舆御物车驾衣服卒年四十三諡恭王刘赐后汉书安成孝侯传字子琴光武族兄少孤伯升起兵赐従攻击诸县更始立封广汉侯更始欲令亲近大将徇河北未知所使赐言诸家子独有文叔可用光武即位嘉赐忠封安成侯以赐有恩信赐予特异輙与故旧无有遗积帝为营冡堂起祠庙置吏卒如舂陵孝侯
　　刘嘉后汉书顺阳懐侯传字孝孙光武族兄与伯升俱学长安习尚书春秋及义兵起到洛阳従征伐拜为千乗太守
　　樊重后汉书樊宏传重字君云湖阳人周仲山甫封樊因氏焉世善农稼重性温厚有法度三世共财子孙朝夕礼敬常若公家营理产业赀至巨万赈赡宗族恩加乡闾外孙何氏兄弟争财以田二顷解其忿讼县中称美推为三老年八十余终世祖即位南祠章陵过祭其墓諡寿张敬侯为立庙
　　樊宏后汉书列传字靡卿重子少有志行王莽末刘伯升与族兄赐攻湖阳不下赐女弟为宏妻湖阳帅收系宏妻子令出譬伯升因畱不返更始以宏为将辞归与宗族亲属立营堑自守归者千余家赤眉掠唐子乡欲攻宏营宏遣人持牛酒劳遗皆曰樊君素善何心攻之引兵去世祖即位拜光禄大夫封长罗侯卒諡恭侯车驾亲送葬子儵嗣
　　樊儵后汉书樊宏传儵字长鱼谨约有父风事后母至孝母卒哀思过礼世祖常遣中黄门朝暮送饘粥服阕就侍中丁恭受公羊严氏春秋建武中诸王招引賔客以儵外戚争延致之而儵清静自保无所交结及沛王辅事发贵戚子弟多见收儵以不豫得免永平元年拜长水校尉北海周泽琅琊承宫并海内大儒儵皆致之于朝又议刑辟宜须秋月以顺时气显宗并従之二年封燕侯其后弟鲔为子常求楚王英女敬乡公主儵闻而止之鲔不従十年儵卒諡哀侯及楚王事发觉帝追念儵谨恪又闻其止鲔婚事故诸子得不坐
　　樊准后汉书樊宏传准字防陵宏族曾孙少励志行以父产数百万让兄孤子和帝幸南阳准为郡功曹召见拜郎中后补尚书郎永平初连年水旱准上疏宜遣使者与二千石随事消息畱富人守旧土转尤贫者过所衣食太后従之悉以公田赋与贫人即擢准光禄大夫后使冀州到部开仓廪食流人还拜钜鹿太守时饥荒之余人庶流迸准课农桑施方畧朞年间谷粟丰稔数十倍郡县以安转河内太守羌屡入郡界将兵讨逐威名大行为光禄勲卒
　　冯鲂后汉书列传字孝孙湖阳人王莽末鲂聚賔客招豪杰作营堑以待所归建武三年征诣行在见于云台拜虞令以威信称迁郏令贼延褒等围县鲂力战连日城防遁见帝帝驰救颖川按行鬬处嘉之曰此健令也褒等闻帝至自鬄剔负鉄锧请罪诏悉以褒等还鲂诛之鲂一切相赦聴各反农桑为令作耳目自是县界清浄
