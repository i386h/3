<!-- { "loadSidebar": true } -->
　　命抚六里苗恩计易之则苗忽忽则苗将戮矣乃先黠者往声余兵万二千西人也善恐喝人既怖骇复檄佥事王柔游击王进昌由花园进周镇兵由阳孟进苗梗佥事镇兵挠其背或阻周兵进昌扼其后苗势乃分恩统大军震之将不刃而服爰戒诸路勿扰民将帅皆轻骑徐行以仁格莫以刀斧惩也骁骑李吉邑令何潜捧檄绕苗寨云赉万计用恤尔苗苗以西兵诘云谣也毋恐十月十日恩冲雨抵筸严部伍申号令以身先之诘朝霁行四十里止教场坪爲苗民分界所无人迹多茂草十二日行三十里营瓦窰前军垒石渡水斩竹通径或盘旋峯顶或纡回涧曲苗之茅舍竹篱掩映于丹枫白荻间依然江南村墅也明日行二十里至池河又明日行三十里至盘搭沟距崇山卫计一日程十五五鼓分三部従容进过鸭由寨抵补抽晤周镇合兵时日色融和苗男妇千人皆拜马首恩宣
　　天子徳教俾絶域沾化育知忠孝戒勿贪勿以强凌弱
　　犯者坐以法羣酋献芝祝
　　圣夀争薙髪领赏是日抵吉多坪与崇山故址相望地平天旷水草肥泽以一军镇之与川黔聨络如建瓴之势可以俯视诸苗留一日约镇道经画之议合赏苗如昨十六日也黎明越二十里至龙潭潭爲苗之腹心境较他州称桀骜焉狰狞而披髪跣足野性不驯畜兵器善伏草婚嫁以牛易男女同室无亲疎有所利必攫之恶俗不易移也呼之聚罪者宥之勿二咸泣悔誓释故习版图余扬兵示武羣苗皆股栗将昔年所掳民挈之出向虑其愚悍勿克免诛戮兹来也倾城归化岂难于古者独易于今悍于彼者忽驯于此盖有由焉夫徳化所及豚鱼可孚今
　　天子神圣迈千古重译至者凡几蕞尔山陬引领内望今日归化之民即昔日梗化之族斧钺之革面不若忠信之革心矣十九日由花园歴永保回辰二十五夜矣此役也九月望后发星沙泊朗江溯清浪由辰泸歴石羊哨登岸借水势泛涨舟无阻得雨之力入苗疆破巉岩俯幽壑攀藤援葛人马忘疲得晴之力抚既定苗疆既辟疏请设员弁二十人文则司马一首领一巡检二武则协一都司一守二分汛弁十二兵千六百卜吉多建城立官廨逺近二十五所仓库俱焉其险要如隆团排补等隘各设汛计二十六以前兵分驻营房亦如之司铺者廿三葺水陆十二程畧定逾五旬返署计两登陆四易舟督军政者十日赏苗三千五百出陷民十四责误夜者三计将赉兵需马食夫粮舟楫药饵费不及三千金而苗赏军饷动
　　国帑者未与焉恩以
　　天子徳宜昭示永久谨铭十六字
　　圣慈柔逺仗节西来尔苗入化絶域云开识年月勒壁永顺府
　　永顺县
　　野毛关在县东一百七十里
　　纸蓬关在县西二百里
　　榔溪关在县东南一百八十里
　　龙山县
　　大毛坪汛在县东
　　马罗峒汛在县西
　　保靖县
　　白溪关在县东与永顺接壤
　　里耶在县西壤接酉阳滥泥湾以溪河爲界系水陆要路把总巡检协防
　　古铜溪在县南与六里花园交界有把总防守
　　桑植县
　　桐油关在县西
　　野雉关在县南
　　洪家关在县北
　　大木坪在县北与容美土司之竒峯关接壤以杉木村爲界
　　六儿口在县北路抵杉木村界
　　直澧州
　　澧州
　　滙口在州东
　　高填洲在州东
　　暖水界在州西
　　瓜子峪在州西
　　羌口在州南
　　名山港在州南
　　焦圻在州东北
　　鼎港在州东北
　　三□在州东北州志州境东连洞庭西隣巫防北通荆豫南抵滇黔西南极容桑诸峒诚爲四达之区然无上游可据无絶险可负兵法所谓散地也守御之策尤爲要图
　　安乡县【关隘无】
　　石门县
　　龙溪隘在县北
　　长梯隘在县北
　　遥儿隘在县东北
　　磨岗隘在县西北
　　细沙隘在县西北
　　遥望隘在县西北
　　鱼洋隘在县西北
　　石磊隘在县西北
　　忠靖隘在县西北
　　走避隘在县西北
　　慈利县
　　龙岩寨在县九都明初征覃垕军据其地横云山人集洪武三年慈利安抚使覃垕连搆诸洞蛮爲冦征南将军周徳兴平之
　　横崖寨在县北后江横崖山壁间昔人于此搆室拒蛮明季里民复居其上避冦
　　白菓坪在县西北与容美之五里坪接壤以大岩关爲界
　　安福县
　　金藏关在县东
　　百丈关在县西即百丈峡通天平所爲容美小路闸口关在县西高崖壁立中劈一径路通桑植容美二司今桑植已改土归流而把守容美要道左则黄家隘爲大隘口右则青山隘爲小隘口
　　直郴州
　　郴州
　　石头城关在州东二里
　　武昌关在州西五里
　　香山防关在州南五里
　　永兴县
　　高亭司在县西五十里
　　宜章县
　　栗源堡在县东五十里
　　笆篱堡在县南八十里
　　黄沙堡在县西九十里自县南门外过南卡塘汛分东南西三路路通三堡堡各有城相距各三十里爲控扼沿边之所笆篱设把总一员余各有弁兵防守糍粑营在县西南一百里糍粑岭下逾岭爲莽山内有猺峒今于岭下设罗阵塘爲笆篱堡要隘口中峒汛在糍粑营南十五里
　　天堂汛在中峒南十里与广东阳山接壤向止设塘糍粑以防莽山峒猺出口后増设此二塘甚爲扼要盖粤冦之来必经此地二塘既设不独粤猺不敢窥伺并莽猺亦鲜援结易于控御
　　兴宁县
　　干坑关在县南七十里鸟道临坑不可仞计处险邀击一夫当百
　　滁口关在县南七十里通桂阳延夀贼巢
　　玛瑙堡在县东六十里接桂东界
　　桂阳县
　　延夀隘在县南三十里
　　砖头隘在县西南六十里与广东乐昌接壤
　　益将司在县东四十里
　　镇安司在县南七十里
　　桂东县
　　烟塘隘在县东六十里与江西龙泉接壤
　　烟竹堡在县东五十里
　　寒口堡在县东南六十里
　　新坑堡在县东南五十里
　　州志论畧郴州诸属腹内皆猺防守少疎即行窃发今宜章设宜郴营桂阳设两桂营兼防兴宁各以参将一员守备一员驻其地塘汛星罗式遏至密尤在专阃者布恩信谨约束毋激以生衅毋玩以致冦焉
　　直靖州
　　茶陵关在州西与贵州开泰接壤
　　黄泥关在州西左接贵州锦屏界右接贵州天柱界有把总分防其地
　　零溪司在州南六十里旧爲零溪堡宋史志靖州零溪堡政和三年置
　　渠阳古镇在州东路通绥宁宋苏辙论处置渠阳事劄子畧渠阳诸蛮蟠据山间道路险絶中国之兵入践其地虽跬步不得便昔郭逵知邵州困于杨光潜李诰従章惇自沅州入境过界即败逵诰皆西北战将然并有败而无成者地形不便也臣访问湖南北士大夫皆言羣蛮难以力争可以智伏欲行窥伺攻讨必用土兵若以中国强兵敌之终不能成其算又闻渠阳诸蛮与宜州羣蛮相接宜蛮部族众多与渠阳合谋作过势益猖炽卒难剪灭乞指挥广西预行招抚虽不得其用但弗与协力亦不爲无益
　　飞山峝在州西宋史志靖州飞山堡大观二年置通鉴纪事本末后梁开平四年蛮酋潘全盛冦武冈楚王殷遣昭州刺史吕师周将衡山兵五千讨之师周引兵攀藤縁崖入飞山洞袭潘全盛擒送武冈斩之
　　防同县
　　若水司在县东南六十里旧爲若水砦宋史志靖州若水豊山二砦崇宁二年置又西南诸蛮传元祐二年杨成台冦文村堡知渠阳军胡田措置无术蛮结西融州砦蛮粟仁催往来两路爲民患调兵戍渠阳至万人朝廷方务省事议废堡砦撤戍守而贯堡豊山若水等砦皆罢戍择授土官
　　伍招堡在县东三十五里
　　相见堡在县东六十里
　　黄强堡在县西七十里
　　连山堡在县南三十里
　　浪江堡在县北四十里
　　黄檐堡在县北七十里
　　通道县
　　收溪砦在县南五十里旧有巡司宋史志靖州收溪砦元丰六年置明一统志诚州与广西古无道路宋知州周仕隆始遣人由小径趋广西观山川形势自收溪至广西佛子坡开路三十里
　　上埃寨在县西南九十里与广西怀逺县接壤黄强寨在县西北十五里
　　多星堡在县南十里宋史志靖州堡元丰六年置多星七年置大由天村元祐三年废崇宁二年复置又西南诸蛮传元丰三年赵扬言上江多星铜鼓牛镇潭溪上和上诚天村大由等团并至诚州城下贸易可渐招抚并乞下湖南邵州莳竹县招谕芙蓉万驿诸团従之上江等诸团果皆纳土于是増筑多星等寨
　　绥宁县
　　绥宁营在县南三十里黄桑坪雍正五年设游击守备千总各一员驻剳其地防兵一百四十四名蓝溪堡在县东七十里
　　关硖堡在县东八十里明嘉靖五年湖南逋冦引山苗出扰分守叅将童防遣守备王表督兵往捕表怯于贼锋逗留关硖防选精鋭数百人亲率以往五月六日抵绥宁次日驰至关硖督表同入次盐井贼闻遁入深山防乃广询乡老使各指画林壑曲折及砦穴所在遂擒元凶李政父子并其党一百一十六人上冒江口堡在县南三十里
　　长安堡在县西南一百五十里有把总一员防守筸子隘在县南六十里有把总一员防守
　　锡坡哨在县东一百六十里有千总一员防守镇夷哨在县西六十里有把总一员防守
　　津梁【附】
　　长沙府
　　长沙县
　　东屯渡在县东十五里
　　铜官渡在县西北六十里
　　濴湾渡在大西门外
　　学士桥在县东北七十里
　　麻陵桥在县东北八十里
　　善化县
　　灵官渡一名朱张渡在县南三里西河街口此处江心有洲无风波之险宋朱子与张栻讲学往来城南岳麓问渡于此旧有坊曰道岸文津
　　洗药桥在县儒学前玉沟水迳其下
　　万古桥在县东南五十里
　　湘潭县
　　珂里桥在县前
　　湘阴县
　　潭市渡在县西南
　　文星桥在县儒学前宋淳祐间知县胡嚞建
　　湘乡县
　　霹雳渡在县三十一都通宁乡安化
　　虞塘桥在县虞塘司
　　永丰桥在县永丰堡宋祥符间萧龚彭李贺谢唐七姓公建
　　醴陵县
　　仓前渡在县西
　　香水渡在县东西四十里
　　渌安桥在县北四十里
　　攸县
　　明月桥在县北九十里宋宝庆五年陈夀兴建渌溪桥在县南五十里宋宝祐间蔡梦祥建
　　益阳县
　　碧津渡在县城南
　　太平桥在县治东北
　　仙风桥在县东十里
　　浏阳县
　　城南渡在县前
　　洗药桥在县东孙隐山下以唐孙思邈洗药得名
　　宁乡县
　　鲁家桥在县南一百四十里张南轩墓前
　　玉潭桥在县南门外长四十丈邑人唐友贤建
　　安化县
　　兜牛渡在县丰乐乡
　　开逺桥在县南宋吴致尧有记
　　仙溪桥在县北三十里
　　茶陵州
　　亭子渡在小西门外
　　狮子口桥在儒学西一里
　　衡州府
　　衡阳县
　　泉溪津在城东三十里耒水
　　松亭津在城西十里烝水今建桥
　　七里津在城北四十里湘水
　　柘里渡在城西十里烝水
　　沥江渡在城南八十里
　　潇湘浮桥在城东湘水上明知府刘春造舟爲梁左泊潇湘门右连江东岸聨舟七十二艘郡人御史陈宗契有记
　　杜陵桥在城东五十里旧传杜甫宿此因名
　　小江口桥在城东七十里
　　松亭桥在城西十里
　　渣江桥在城西八十里
　　三华桥在城西八十里
　　狮子桥在城西一百里
