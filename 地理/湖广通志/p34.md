<!-- { "loadSidebar": true } -->
　　髙氏井子城内五代髙季兴后苑之井
　　八角井城东下有海眼通江观泉水之増减识江流之消长后人作石塔镇之
　　九阳井东门外景明观内相传吕仙炼丹处
　　浇花井潜确书井在县东南章台寺内传为楚灵王所凿按章华台即楚离宫又谓之豫章台西北有豫章冈因以为名
　　公安县
　　太岁山县东六十里邑地势卑下此山防地而立连起岫峦其中峯最髙名曰太岁碑
　　黄山县东南七十里中峰髙矗平地三里许每旱云出山顶则雨界石首安乡之交三县皆望祀之于邑在巳方学宫官署俱指为文星天马一名金峰山上有祠祀宋县令谢麟旁有云井玉井二井相贯旱祈辄应时人名为金峰玉井
　　洋港湖县东三十余里
　　重白湖县东四十里
　　蒲家湖县南三十五里
　　责纪湖县西二十里
　　军湖县西北二十五里
　　神油湖县北二十余里茅穗乡府碑载指水为油事相传智者遗迹
　　栁浪湖旧县西南湖中髙阜数十亩皆种栁每春夏之交浓隂遮樾午无曦阳中有栁浪馆为袁宏道别业
　　白莲湖距旧城三里数十顷皆白莲风香花色荡漾数里邹司徒文盛庄也
　　虎渡口支河在县东大江自虎渡口支分而南入县境迳港口防孙黄河便河之水东过焦圻一箭河至滙口入洞庭即禹贡江所谓东至于澧也袁宏道澧游记郦道元注水经于江陵枚回洲下有南北江之名南江即江水由澧入洞庭道陵谷变迁大江独专其澎湃而南江之迹稍湮仅为衣带细流然江水防澧故道犹可考云按明虎渡口两旁皆砌以石口仅丈许故江流之入甚细自呉逆蹂躏石尽拆毁今濶数十丈矣夏秋水涨江流奔突南水逆泛数百里汪洋浩瀚几与大江等
　　油河县东三十一里水经油水出武陵孱陵县西界注县有白石山油水所出东迳其县西与洈水合水出髙城县洈山东迳其县下东至孱陵县入油水也县治故城汉更名孱陵蜀汉孙夫人权妹也又更城之其城背油向泽经又东北入于江注油水自孱陵县之东北迳公安县西又北流注于大江按油水在旧县斗湖隄西旧由此入江后淤
　　孙黄河县南五里西自土司天平麻寮所歴松滋经县境孙黄渡下至港口合流南入洞庭
　　石浦河旧县东一里明正统初县令俞雍开今圯入江灵溪隋地理志公安有灵溪水沈约宋书武帝纪何无忌刘道规既至江陵与桓振战于灵溪
　　刘郎浦旧县油江渡口宋赵抃过公安诗刘郎浦上公安渡我过髙吟老杜诗烟浪几重江几曲算应风物似当时按石首亦有刘郎浦
　　彩石洲旧县东北十里涌出江心长六七里洲皆五色石子或洁白如玉或红黄如玛瑙邑人常掉舟游饮以获石子为优劣近益増长葢旧城水口灵秀所钟也
　　黄金口县东二十五里自虎渡口支分江水至此东入茶船口合呉达河诸水为东河下至箭子溪绕黄山之麓而东入洞庭
　　濯足池县南四十里相传吕洞賔濯足于此县志旧有碑云回道人濯足处
　　石首县
　　龙葢山县东二里舆地记邑之主山也有石湫传为龙窟每云放则雨唐李靖擒萧铣下江陵驻兵于此俗传衞公夜半奉雷母檄行雨今置祠其上祈雨辄应有司岁致祭焉
　　列货山县东三十里小港南通洞庭每水涨商贾舠艇俱舣山下
　　东山县东七十里一名白鹤山七子峯鹿角峯暨建宁县旧址皆相望
　　焦山县东南六十里相传焦公于此耀兵焦河经其下马鞍山大南门外形如马鞍呉陆逊与蜀战解鞍休兵处
　　绣林山县西南二里郡国志旧名岐阳山相传汉昭烈尝泊舟江北孙夫人于此望之一名望夫山又北有刘郎浦即先主迎婚处杜甫诗挂防早簇刘郎浦是也
　　麓湖山县西南四十里下有湖
　　楚望山县西髙五十余丈上有锦帻三国纪畧孙权以妹妻昭烈驻绣林山昭烈入蜀夫人尝登此望之故俗名望夫山
　　八仙山县西二里腰有石洞旧传羣仙憇此石枰尚存
　　石首山县西北二里大江中有石孤立在北山之首县以此名
　　鹳巢河县东三里
　　平湖县东十里内多莲藕溉田亦广民利之
　　万乗河县东四十里昔昭烈屯兵于此
　　披甲湖县东六十里昭烈与曹操披甲饮马其中冷水湖县东七十里
　　白泥湖县东南二十里土色纯白
　　上津湖县东南三十五里
　　栗田湖县东南六十五里
　　黄田湖县南十五里土多黄色
　　熟田湖县西南二十五里
　　田坪址湖县西南四十五里
　　曹屯湖县西南四十五里相传曹操屯兵饮马于此沙湖县西十里四面多流沙
　　澧田湖县西三十里北通熟田湖
　　张屯湖县西四十里张飞屯兵处
　　陈家湖大江北四十五里多鱼民赖之
　　便湖县西二里达洞庭久淤明嘉靖间知县丘九仞疏浚之置官仓于此输赋者便之
　　龙穴水县西五里水经大江右有龙穴水口注江浦右迤也昔禹济江黄龙夹舟故名
　　新口县东十里
　　断冈口县东二十五里宋杨么作乱凿冈口以通舟院子口大江北三十里
　　调口县南六十里
　　杨林口县南三十里
　　西湖口县南六十里抵公安界西通洞庭
　　栁子口大江北六十里
　　小岳套县西大江北十五里
　　槎滩县北九十里俗传张骞乗槎过此
　　焦山港县东六十里通洞庭以山得名
　　彭田港列货山下水泛通洞庭
　　藕池县西五里产莲藕
　　廉泉井县治前莹洁清泠大旱不渇
　　监利县
　　狮子山县东一百一十里上有轩辕井昔黄帝张乐洞庭之野曽憩此炼服者目为井云
　　杨林山县东百三十里古名杨岐髙不百丈累累数片石林立江干势若蜺拏虹饮山前有矶
　　白螺山县东北四十里细石磷磷突起平地上接洞庭下俯小沙洪湖皆在襟带间与鸭栏山对峙为荆江大关锁徃来商旅防船鳞集
　　走马冈县北七十里相传五代时南平王跃马处白滟湖　大叱湖　小叱湖　蒋师湖　小沙湖东江湖　防纒湖俱县东
　　朱义湖县西南十五里
　　莲头湖　南江湖俱县西
　　古江湖　石头湖俱县西北环江入夏
　　莲花湖县北六十里
　　化坵湖县北十五里
　　分盐湖县北七十里
　　离湖县北百里即离湖读骚处
　　烂泥湖县北百二十里
　　三汊河县东六十里
　　大马长川河县西夏水入汉周环县之西北东会于沔二百余里
　　漕河县西灵王筑章华台漕运所通
　　胭脂河县北七十里陈友谅侍妾脂粉之需以此河鱼利供之
　　分盐河县北七十里荆水分流处
　　盛洪堰河县北八十里通沔阳界鱼利甚多
　　朱家河县东北今为大市
　　林长河县东北三十里西岸林木最称蓊蔚
　　柴林河县东北二十里监沔交界诺水会合之处夏水县东南五里禹贡传注华容有夏水首出于江尾入于沔一谓之沱监利本汉华容地传云尾入于沔即夏水
　　上洪口县东
　　栁港口县东二十五里
　　蓼湖口县东
　　鲁洑口县南关门东相传鲁肃伏兵于此
　　尺八口县东南
　　黄歇口春申君故宅胡鲁有过黄歇口吊古诗锦水口县西北四十五里即八景锦水晴岚处黄蓬口县北四十里有横河南通半头港
　　毛家口县东北二十二里夏水经流处
　　曹鞭港县东二十五里曹操败归至此掷鞭东北四里有赵荩庵社前有鸡冠沟相传关圣追操祭旗翦鸡遗址岸北古杨一株宛若龙盘骚人徃徃题咏白水池县治前
　　瑞莲池县学后永乐庚子产竝蒂莲明年裴纶及第孟家池县东一里
　　许家池县东南百里其广如湖民渔其中
　　县市井县前深丈余味极甘美相传井脉与化邱湖通
　　松滋县
　　竺园山县东三十里郡县志隋开皇岁有西方僧过此指谓人曰此山似吾舍衞国竺园因名
　　龟山县东三十里山下有洞深不可测旱祷即应名灵龟洞
　　虎头山县南五十里髙昻如虎头
　　鹤山县南八十里状似睡鹤故名
　　鳯凰山县南九十里其形如鳯
　　起龙山县南髙矗霄汉登临可望数百里西有峯对峙峯腰一石髙三五丈顶覆如盖飞檐四出俗呼为轿儿崖上有栖灵寺寺傍即磙钟坡草木下垂前有池名黒龙天霁则澄一碧将雨则烟云四布居人每望之以騐隂晴
　　程子山县南百二十里崛起平原嶙峋壮丽相传明道先生游此
　　文公山县南百二十五里昔朱文公守潭州时曾讲学于此后人立庙其上额曰文公讲学处
　　云台山县南百三十里髙峯秀出髙数百丈每雨前即有云气出其中俗名擡山
　　髙峯山县西南上有二池唐慧禅师栖此
　　九冈山县西九十里秀色如黛蜿蜒虬曲旧有亭为一邑胜览昔人题云江分三峡浊山挹九冈青秀峯县南三里四时常葱郁
　　双剑峯县南七十里上有炼丹台吕洞賔所憇走马岭县南十五里汉昭烈入蜀驰马于此
　　星辰洞去县四十里洞门屹立中有龙潭深不可测岁旱祈雨即应
　　僊女洞去县百四十里洞门九重一窍极深逺燃炬可达四五重中有流水潺然其空嵌处约髙八九丈峭石悬岩明季居民避兵于此全活甚众
　　丘家湖县东三十里
　　张伯湖涴市南十五里接江陵界濶二十余里黒淘河县南三十里相传宋黄山谷洗笔处
　　裹河洲县东南九十里
　　上菜洲县北三里
　　龙潭县东十里相传有龙潜此

　　天鵞池明湘献王养天鵞于此今没于江
　　石泉县东仁威观前
　　竹泉县南九十里舆地纪胜苦竹寺傍宋至和间有僧浚井得笔黄庭坚谪黔过之视笔曰此吾虾蟆碚所遗也其诗曰松滋县西竹林寺苦竹林中甘井泉巴人漫説虾蟆碚试裹春芽来就煎
　　义井县西南五十里寳教寺旁
　　麻山井县西南五十五里旁有汉景帝祠
　　枝江县
　　金鸡山城内大通寺后相传有金鸡拥彩云晒翅于此
　　紫山县南三里汉昭烈初入蜀载景帝木主息马此山着紫衣故名孤峯独耸髙插云端松柏挺秀江城第一竒观
　　官木山县西南三十里
　　金紫山县西五里晓日光映山色如金紫绚耀射目石龙口山县西二十里以形名
　　罗老洞县西南二十五里约深二里昔有罗姓者隠此自号青城山人
　　石簰县东南三里江边有石如簰冬月水涸浮水面登之似乗槎
　　石鼓县东南十里峙立江滨髙八九尺形如鼓老鸦湖县西一里今半为田
　　孙家湖县北七十里
　　沧滩湖县北百六十里
　　沱水源自岷山禹贡沱潜既道蔡注南郡枝江有沱水
　　浰洲县东五里大江中
　　漷洲浰洲下约寛十里
　　关洲漷洲下寛三十里
　　灞洲　偏洲俱县东六十里
　　南渚洲县东南六十里一名羊角洲
　　芦洲县东南七十里
　　澌洲洋洲今合为一名澌洋洲约五十余里在芦洲下
　　澕洲在洋洲上
　　百里洲县东北六十里周百余里梁史陆法和有异术隠此相传县有九十九洲满百出王者桓有闚鼎之心乃漕一洲以充百数僭号未久洲寻没宋文帝在藩邸忽生一洲未几嗣位明嘉靖间水冲为二今名上百里洲下百里洲
　　董滩口县东六十里即董市
　　堆乌滩县东对江岸响如雷入蜀第一滩
　　礶子滩百里洲南岸
　　莲花池县治前昔传周茂叔于此观莲莲皆红产白莲则兆年丰
