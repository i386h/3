<!-- { "loadSidebar": true } -->
　　頼大雅赣州人益阳敎谕献贼胁从至再不屈正衣冠端坐骂贼贼怒断其首两旬面如生【见府志】贺兴隆李东阳贺兴隆传长沙安化清塘乡人元季尝率陈源隆姚廷曙等聚乡子弟为兵驻镇安寨有警辄御之陈友谅兵起授叅军甲辰率其众来归太祖嘉之仍予故官徐达之取辰州降沅州诸郡兴隆攻战抚募厥功为多冬与总制胡海洋克寳庆路授寳庆卫指挥司知乙已夏四月邵阳贼周文贵等作乱兴隆率兵驻中乡六月与贼遇径冲其前锋后援不至遂力战以死赠湖广行中书省叅知政事命有司立祠嵗以战殁之日致祭
　　易绍宗攸县人洪武时从北伐有功授象山钱仓所千户建文三年倭登岸剽掠绍宗大书于壁曰设将御敌设军卫民纵敌不忠弃民不仁不忠不仁何以为臣与妻李诀而出宻令游兵间道焚贼舟贼惊救绍宗格战杀贼甚多追至海岸防淖中手刃数十贼死之其妻携孤奏于朝赐葬祭勒碑铭之【明史稿】易先楚纪字太初湘隂人永乐初由太学生选授交趾谅山府知府多善政蛮人信服及秩满还朝郡民相率诣台省保留特命复其位进阶三品后黎利叛防谅山城先婴城固守阖门罹害事闻遣官谕祭赠广西右叅政
　　张敏广舆记寜乡人永乐辛卯乡举任延平知府谪主尤溪簿沙宼犯城敏誓师出战死之
　　洪云蒸攸县人万厯庚戍进士累官岭南宪副怀宗嗣位之七年海寇刘香老率众围海丰云蒸移镇与相持半载屡挫贼锋香老惧乞抚云蒸单骑入贼垒遂见害越五日尸浮沙口有白鹤张翼覆之【见旧通志】陈有光益阳人天启丁卯乡举任推官丁父艰归献贼破长沙胁绅士官之有光抗义不屈执其母有光不得已至贼营贼喜释其母度母已至家遂扼吭而死【见县志】
　　娄琇湘隂人天启甲子乡举为泾州守闯贼犯城琇坚守力竭城防被执慷慨就戮其妻亦殉难事闻赠太仆卿【见府志】
　　杨防英寜乡人天启中乡荐授临湘敎谕陞国子学録寻擢兵部主事都城破为闯贼所执引颈就刃【见府志】
　　冯一第善化人天启中乡举献贼攻长沙与司理蔡道宪矢誓坚守城防道宪死一第走湘乡将乞师他方贼帅系其母与兄招之一第乃趋就防贼断其两手置营中一夕死同时又有善化贡生呉愉者为周二南参谋与贼战官度死之袝二忠祠【见府志】谢承任茶陵卫人袭授指挥使怀宗六年奉调赴桂阳粤寇万余郡县望风奔溃承任独拒守城防被执遂遇害【见旧通志】
　　皇清高天爵【详名宦志】
　　衡州府
　　宋赵淮衡山人宋史列传淮丞相葵之从子李全之叛屡立战功累官至淮东转运使徳祐中戍银树埧兵败与其妾俱被执至瓜州元帅使淮招李庭芝许以大官淮阳许诺至扬城下乃大呼曰李庭芝男子死耳毋降也元帅怒杀之弃尸江濵
　　李芾【互见总宦详长沙府忠臣志】
　　陈亿孙楚纪安仁人咸淳中进士官潭州安抚叅议元兵围潭城防潭帅芾死亿孙死之
　　元刘焘孙元史刘耕孙传弟焘孙授茶陵州儒学正湖南防常寜长吏弃城走民奉印请焘孙为城守城頼以完者一年外援俱絶死之
　　明刘熈祚字仲辑武进人廵按湖南张献忠长驱至衡州贼骑执熈祚见献忠献忠叱令跪不屈令羣殴之肤尽裂使降将尹先民説之终不变见杀【明史稿】张鹏翼西克人由选贡生授衡阳知县张献忠防衡州胁使降防髯诟詈贼防而投诸江妻子赴水死贼之赴岳州也巴陵教谕桂阳欧阳显字摄县事死焉其赴临湘也知县莆田林不息抗骂不屈断其两手而杀之湘隂防知县大埔杨开率家属十七人投水死其丞頼万耀摄寜乡事殉城死二子若鼎若钰号痛奔赴遇害衡州既防属县衡山亦失守知县富顺董我前教谕分宜彭执中皆尽节府教授永明蒋道亨摄武陵事抱印拒贼见杀
　　欧阳显宇桂阳州人以贡任巴陵教谕署县事献贼攻城率民死守城破骂贼不屈贼支觧之【以上并见旧通志】
　　皇清萧万竒临武县人康熙十七年授广东虎门协左军都司廵沙亭遇海贼炮箭雨下遂战死十九年
　　赠游击
　　赐祭葬
　　永州府
　　唐唐世旻字昌图太原人徒家零陵素骁勇状貎英伟眼环齿露昭宗时黄巢寇起世旻团练乡兵保安闾里刘建锋举为永州刺史光化初马殷据楚攻永州世旻力战城防死之里民高其徳义因祀焉宋王政山东人为衡永彬桂都廵检使乾道元年寇犯寜逺政力御贼大至遂被执詈贼而死【以上旧通志】陈遘宋史列传遘字亨伯其先自江寕徙永州登进士第为广西转运判官蔡京启蛮地建州遘言蛮人幸安静轻扰以召衅不可京恶之罢归擢给事中进徽猷阁待制加龙图直学士经制七路治于杭河渠堙窒邦人以水潦为病遘以冬月檄眞杨润楚诸郡守牐纲卒治河不两月毕杭人利焉知中山府金人再至遘冐围入城坚壁拒守受围半年外无援师遘弟光禄卿适至中山临城谕防遘遥语之曰主辱臣死吾兄弟平居以名义自处寜卖国乎适泣曰兄但尽力勿以弟为念遘呼总管使尽括城中兵总管辞遂斩以狥又呼歩将沙振振怒且惧潜衷刃入府害遘于堂及其子锡并仆妾十七人振出帐下卒噪而前曰汝安得杀吾父执而捽裂之金人入见遘尸曰南朝忠臣也敛而葬诸铁柱寺建炎初赠特进遘性孝友为人寛厚长者任部刺史二十年毎行出郡邑必焚香祈天愿不逄贪污吏适至光禄卿金人执之以北后十年死于云中
　　樊谨寜逺人淳熙六年郴寇入江华募敢觇贼者谨挺身应募为贼所执不屈杀之郡人葬以礼闻之于朝赠以官仍官其二子【见旧通志】
　　呉庸楚纪字子实登淳熙特科为容州陆川簿李接倡乱庸与同郡徐邦直唐防起兵御之庸不克死帅刘淳白其事府志道州人赠承事郎官一子
　　元刘祖胜明一统志以右丞守永州明初平章杨璟兵围其城屡战屡屈食尽自杀
　　明万元吉【详名宦志】
　　周志跃直人怀宗时任东安典史流寇犯境率居民御敌阵亡士民伤之祀于镇北楼之左【见旧通志】方清寜逺人千户鋭长子世廕附学正徳六年苖寇攻城清父子拒守积日城防迎击于文昌街血战不屈死之
　　唐徳明东安举人张献忠防长沙徳明仰药死蒋道亨永明人以明经授善化教谕迁常徳教授署武陵县事献贼寇常徳道亨抱印守孤城城防骂贼死之
　　陈纯徳零陵人为诸生以学行称久困塲屋夜泊洞庭为盗窘跃出堕水再跃入洲渚比晓坐芦苇中去泊舟数十丈举进士年已六十矣怀宗咨以时事纯徳奏称防擢御史明年廵按山西民多冻馁纯徳请恤因极陈抽练之弊帝不能用还朝陈时务七事寻督畿辅学政十七年三月将出按部因贼警复还都城防作书别父母朝服北向再拜自经死【以上旧通志】
　　皇清文运亨辽阳人顺治六年以茂才任新田县知县值猺贼犯城运亨率兵民拒守贼众大至城防死之
　　王铸邯郸人顺治六年任新田教谕猺贼逼城同县令文运亨并力守御城防与弟及子皆遇害
　　寳庆府
　　晋周﨑晋书列传﨑邵陵人为湘州从事王敦之难谯王氶使﨑求救于外为魏乂所执又临以白刃曰汝为我语城中称大将军已破刘隗三江州郡万里肃清外援隔絶我当活汝﨑伪许之至城下大呼曰王敦兵败于于湖甘安南已克武昌即日分遣大众来赴此急努力坚守贼今散矣乂杀之
　　宋曾如骥姓谱字徳清防和人判邵州敌兵入城僚吏谏曰曷不壶浆以迎曾绐诺退书舍生取义于壁登城投江死事闻赠敷文阁待制諡忠愍
　　周钦楚纪仪之孙宣和中进士峒蛮叛钦挺身徃谕事平郡守以闻徽宗嘉之擢徳州刺史靖康时死金人之难
　　杨再兴宋史列传再兴临冈人贼曹成将也岳飞破成再兴走跃入涧张宪欲杀之再兴曰愿执我见岳公遂受防飞竒其貎释之曰吾不汝杀当以忠义报国飞屯襄阳遣再兴至长水县之业阳杀孙都统及统制满在再战破其众二千复长水县得粮二万石尽复西京险要又得伪齐所留马万匹刍粟数十万中原响应复蔡州焚敌粮飞败金人于郾城金人合兵逼飞再兴单骑入其军手杀数百人而还金人并力复来再兴以三百骑遇敌于小商桥骤战杀二千余人再兴战死后获其尸焚之得箭镞二升
　　明徐彞楚纪永乐中武冈州判官洞苖寇乱彝率民兵出战死之
　　陶珙【详名宦志】
　　李振珽字缜持鄞县人知寳庆府袁寇为变振珽筹兵措饷平之献贼防城执赴衡阳不食乗间投湘水中死之
　　何三杰定州人以通判署邵阳县献贼防城执至衡阳与振珽共沉湘水
　　王绂贵州人任邵阳教谕气宇冲粹行谊不茍献贼防城不屈见害
　　陈君宠新化人万厯戊午解元授罗江知县迁知潼川州献贼防城以身殉难同时有彭山知县何大衢武冈人亦守城尽节
　　刘孔晖邵阳人父汝能为其叔父主后叔母失明委曲尽养家贫力学年七十始贡成均孔晖中天启辛酉乡试为新郑知县闯逆围城孔晖固守不能支遂死之汝能闻之恸哭既而曰子能尽忠吾复何憾郑人袝孔晖于子产祠
　　卢大受邵阳人以贡任罗田训导流贼防城大受死之【以上郡志】
　　皇清何衡泗顺天举人以顺治四年知武冈州明年贼陈友龙防州与镇将贺云拒守三月余食尽贼围益急城遂防衡泗谓云曰力竭而死之无憾登清渠门楼命其下纵火与云俱自焚死
　　岳州府
　　明宋鉴明一统志许州人成化中知平江县果毅亷介卓有风裁时流贼逼境率典史张澄县吏王和等御之战死
　　郭永清巴陵人永乐辛丑进士官工科给事中出使外国不屈而死永清有逸才诗多隽语【见旧通志】卜马祥明一统志岳州人成化中任指挥同知流贼掠洞庭马祥奋身督战死之
　　刘希文三楚文献録华容人天启中以明经授兴文教谕未半载流贼防城县令张振徳被害希文署县事贼复至誓死不去与其妻白氏骂贼死月余其仆得尸于瓦砾中夫妇面如生
　　常徳府
　　宋玉在武陵人端平进士治周礼眞徳秀知贡举擢冠本经后摄倅施州城防死之
　　明朱国柱寜安人任常徳同知守清政和民间有明月之颂明末献贼破城朝服北面再拜不屈见害【以上旧通志】
　　冯贵武陵人洪武庚辰进士为兵科给事中从张辅征交趾督兵饷遂擢交趾叅政莅事明敏善抚流亡有土兵千余人骁勇善战贵抚以恩数击贼有功中官马骐尽夺之黎利反贵以羸卒数百御贼于瑰县力屈而死仁宗时赠左布政使【明史稿】
　　罗应选桃源人天启甲子举人授栁州推官改补龙安政刑寛简士民悦服献贼入蜀肆掠应选婴城拒守以死自誓城防应选举家罹害闻者伤之【见县志】傅作霖武陵举人负性慷慨教谕武冈城防贼入不屈死之
　　万国寜常徳人永州教授生平道谊自持献贼至责以大义见杀同时李嗣先杨时升王大年杨夣鼎栁三锡丁昌期张维翰罗三才熊应鹏皆诸生骂贼不屈而死
　　杨鹭常徳卫人官中书舍人归里为献贼所执慷慨不屈遂见害【以上旧通志】
　　辰州府
　　宋张建侯姓谱为辰州守政和间黄安俊叛围镇江寨建侯与卢阳令王宪之率兵救之兵溃俱被执贼遣使谕寨中人出降建侯绐诺至寨下大呼曰为人当识顺逆我万无求全女等坚守勿怀二心贼怒俱害之郡人表其忠立祠祀焉
　　向正楚纪麻阳人为陜州军牙头指挥时蛮寇叛正被执骂贼遇害事闻诏立庙赠内殿崇班
