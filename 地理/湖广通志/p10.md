<!-- { "loadSidebar": true } -->
　　十一月郴州有鸟蔽天声如雷时苗民作乱　四年春枣阳天鼓鸣地震　襄阳白霞贯日　五月武昌大旱　夏衡州巴陵临湘武昌汉阳黄州荆州旱茶陵饥　祁阳李树结黄　兴国旱天雨黒谷如枣核　祁阳地裂泉溢　郴大饥　宝庆大旱　七月江夏地震生白毛　九月祁阳夜雨桂子状如皂角子较大有粪草处独多又云娑罗树子取种之叶似橄榄长六七寸即壊　冬十月靖州地震一日三次　五年巴陵雨麦　辰州大水　正月安陆学宫芝草生　荆州大饥　五月靖州地震　六月应山大水　兴国大旱　五月蒲圻大水漂没庐舍　八年九月祁阳雨黒子状皂角子坚如石　洞庭冰合人骑可行　九年枣阳旱蝗害稼　新宁盆溪乡产嘉禾一本三穗　秋七月应山雹杀禾稼　十年夏沔阳黄龙见　秋安乡禾一稃二米　荆州地震有声　十一月复震　辰州雨黄土着人衣及树叶皆成泥　十一年宜城大水入城　常徳澧州南漳地宸　夏襄阳虫生于屋瓦墙壁旋扫旋生　襄阳汉水溢齧新城及圻溃者数十丈　施州大水壊城漂民居马栏寺山裂　辰州蝗　七月初五鼔巴陵东南天裂长三丈余红光刺人　八月武昌地裂汉川应城华容大水　应山星陨有声如雷　荆州大水饥　十二月麻城熊飞过县至北郊获之　十二年武昌汉阳大水　荆州春疫夏大水　荆州豕生象　安陆汉水大溢坏民居民多溺死　祁阳宝庆虫杀禾大旱是嵗大疫　靖州大旱饥　八月江夏地震　十三年武昌汉阳黄州大水饥　二月夷陵大火三日燬民居无算　四月衡州善化雨雹大者如鸡子如砖石城野瓦屋尽壊山岭坍裂百处秋应城稻田土黒起烟苗半灼死　辰州大旱　十四年五月黄州雨雹　六月安仁霖雨水溢山裂流杀八十九人壊田七百余顷　十五年夏武昌大水至冬不涸　十六年安陆芝草生
　　嘉靖元年三月黄陂地震　枣阳谷城地震　夏衡阳大水城圮　长沙大水七日风雷电大作江地震至岳麓山而定城郭多没　二年湖广大旱　岳州衡州大水　三年酃县芝草生　襄阳宜城均州地大震　四年永兴有虎入于学宫　五年麻城民宋氏妇生儿两头四臂四足　汉水决洋渡初渡口忽陷成穴有女子衣绛緑恒坐其上一夕痛哭河遂决　石门熊入县治　六年六月沔阳雨雹　七年沔阳汉阳黄陂襄阳郴州大旱饥人相食御史张禄绘饥民十图以献请内帑数万缗赈济　二月新化地震有声如雷八月夜复震　临湘县火频发莫知所従其烟绿其气似硫黄旬日乃息　八年春襄阳大疫　秋汉水溢　冬十月甘露降于显陵　江陵夜天爆有声　九年八月黄冈大水有星如月流西北声如雷　十年大水免湖广各府及卫所秋粮六月应山民刘思禄妻生儿异形赤发肉角三目手口如鸷鸟　秋谷城蝗蝻竝生　十一年夏荆岳辰州大水　崇阳襄郡县蝗　京山芝草生　荆州旱自正月不雨至于五月秋滛雨弥月虫杀稼　十二年二月徳安甘露降于学宫柏上三月又降于吉阳山　谷城白虎见于张家村　秋大疫　光化文庙两楹芝草生　十三年二月昧爽安仁雨黒水　夏谷城蝗蝻生害稼民多疫　武昌大旱　八月衡州星陨如雨　麻城生草妖菜花不实皆生人物禽虫龙凤之状　十四年蕲水大旱　十五年湖广大水发本省仓粮及事例银两赈饥　十六年夏兴国旱大水　十七年南漳雨谷细粒如五谷状五月雨伤稼　四月汉阳大旱　六月罗田河溢水入城杀人沔阳虎入千户王诏宅乳二豹一虎忽不见　十
　　八年正月均州大雨雹是嵗饥　七月襄阳谷城大旱　十九年三月徳安甘露降　四月靖州大雨水溢城中深丈余　七月郴州黄陂大水　襄阳蝗徳安冬不雨至于明年四月　广济五色庆云见于西南盘旋半日　二十年沔阳松滋大蝗　五月随大雨三日黄连村地裂为壑有声如雷周五里皆震再越月乃止　六月沔阳龙吟于赤水声闻二十里半日止　九年有星陨于兴寜民舍化为石　平江民妇生女二头　二十一年五月益阳地震邵河青龙游水上　平江民家豕异形面足似人　二十二年春郴积雨夏旱秋大饥　三月耒阳大雨雹风拔木裂瓦须防水溢堂室六尺　二十三年汉阳澧水沔阳石门黄冈黄梅大旱　春东安县北巨石乗风雨屹立声闻数里　三月兴国雨雹大者重四五斤劈视之中杂泥土椽瓦尽为摧折杀鸟兽草木是嵗五月至于九月不雨　夏安陆旱　郴州蝗秋大疫大饥　耒阳大饥　二十四年夏衡州安陆大饥武昌地大震　二十六年辰州大旱　秋谷城大水二十七年保康大水　二月道州黒见自广东
　　来为萤为猿怪无定形四五日昼晦如夜毒者辄死三月麻城豕生子异形一牛首项顶有肉角一猿
　　首一豕首　正月武陵龙阳地震有声　三十年宜都光化大水　秋新化山塘产嘉禾一本四穗或六穗　辰州旱　七月均州大水　三十一年光化有鱼长数丈飞仙马乡　三十二年五月麻城黄冈县道观河见水怪大雨水溢民溺死者以千计　十二月均州地大震　三十三年平江黄陂蕲水大旱春云梦大疫饥　十二月澧州徳安襄阳郧阳地震钟祥谷城震有声　武昌沔阳公安大水　三十七年衡阳黒见魇妇女即口流血而死或现异状灭灯烛　四月宜城县东雨雹杀麦　三十八年五月襄阳大水九月复涨　通山饥民采蒻实食之　三十九年钟祥民家牛生六足　四月襄阳宜城蕲水靖州宝庆大水七月荆州岳州武昌大水荆门破寸金隄水至城下高二丈六门皆筑土填塞凡一月方退　八月龙阳大水　九月岳州地震　黄冈大水四十年春荆州大疫死万余人　枣阳雨黒水池
　　鱼死食之多杀人　四十一年江陵旱　九月钟祥地震有声　冬十月长至甘露降于纯徳山松　城步张千户家桂叶尽落忽开梅花　四十二年春孝感饥秋大旱　七月京山甘露降于学宫古柏城步民胥应时妻生子异形二头三手齿发全与睂齐孝感陡冈埠民壁间有声人叩以吉凶得失往往
　　奇中　四十四年荆州岳州长沙宝庆龙阳大水秋襄阳大风雨荞麦黒豆　枣阳归州大旱　四十五年江夏武昌光化荆州黄梅大水　逺安雨蝗杀稼　十二月沔阳郧阳地震
　　隆庆元年夏至日襄阳大雨雹　七月谷城大水入城　二年南漳天雨雪子如豆人可食　五月大雨雹　三年荆州岳州襄阳承天大水　谷城大饥四月夜雨桂子状如正徳间所落　四年四月谷城产瑞麦五岐者一茎三岐者一茎　保康麦秀两岐竹谿大饥　石门慈利旱蝗　五年黔阳山裂水
　　涌出漂没居民无　辰州常徳安乡华容大水入城市武陵冲淤田地决隄毁桥　武昌大水　【阙】
　　一穴数十稻熟聚食之　【阙】
　　雨雹是嵗大饥　安陆牛生五足　江夏异防羣聚害稼　巴东县治学宫灾延烧民舍三百余区　十一月岳州城西天鸣如礲磨声自寅时起至辰刻定六月二月黄梅雨雹破屋瓦杀禽兽　五月通山
　　月光昼见月下有二星随之　桂阳县蝗嵗饥　江陵松滋大水蝗　是年绥寜蝗
　　万厯元年正月夜襄阳白气见自东向西其色如银其声如雷　枣阳大疫　三月黄州田防食禾殆尽五月郧阳上津夹河水溢壊城六十余丈漂没民
　　舍无算　咸寜大水秋大旱　广济大旱　八月靖州蝗杀稼大饥　十月夜有火起于宜城龙象桥水中自东徂西有声如雷　光化迁学宫决渠获石马松滋宜都蝗　二年七月澧州螟　江陵公安大
　　水　郧县城东北竹园张家地涌出金莲　三年二月感北城获铜鼎一枚城工甫毕偶于北城隙地获之知府马文炜上其状巡抚赵贤命推官梁柱臣作宝鼎篇以纪其盛　三月蒲圻西江得古砖一窑知县胡其高梦有雷文祥者与谈建城事亡何父老于西江获古砖上有见梦者姓名　五年三月均州有山西普州僧明惠朝山变为驴五日死　汉阳南纪楼火　六年五月钟祥大水　七年黒见靖州状似狐　十年徳安大旱　钟祥潜江大水　十二年春徳安大疫　十三年黄州清源门灾　十四年沔阳大水　十五年大水　十六年京山大饥　沔阳旱　四月潜江雨雪砖　汉阳黄州徳安大旱人采木皮以食饥死者甚众　十七年黄州郡县复大旱十八年夏四月黄冈雨雹如砖郡县复大疫　十
　　九年黄冈大有　汉川钟祥沔阳潜江大水　衡州府民家雌鸡化为雄　二十一年郧房饥　二十二年郧阳府治灾　二十四年黄州府文庙灾　二十五年七月荆门灾黄陵陂山高数寻一夕平地　二十九年京山大旱　三十年汉阳大水　三十一年八月五色云见马良山产灵芝　三十二年黄州府治灾　春蕲州大泉东南裂百余丈濶二丈至懐宗初渐合　三十四年黄冈大水　三十五年彗星见夏黄州大水舟入城　钟祥大饥　郧房大水
　　三十六年钟祥大有年　罗田乡民家牛产麟肉角文身金光满室怪而锄之毙　三十七年钟祥天雨粟　沔阳大旱　三十九年沔阳秋大有　四十一年蕲州广济沔阳大水　四十二年罗田蝗食苗黄州大旱　沔阳大水　徳安蝗入城大祲　四十三年黄安蝗　四十四年襄阳飞蝗食稼　四十五年黄安汉阳襄阳谷城飞蝗害稼　十一月太白经天　四十六年蝗　秋蚩尤旗见东方　是年黄安汉阳蝗复为灾大旱　九月彗星见　靖州大疫辰州大水入城　四十八年安陆甘露降于寝园松柏　七月蕲州夜见白气长数丈起东北止西南至八月乃灭
　　天启元年春正月黄州郡县大雪四十余日人多僵死　郧县大疫　宝庆府雷震移署鸱吻于学门赤鲤飞集泮池　三年汉阳大水　荆门州陨石入地三尺有声　七月郧阳旱　三年正月汉口大火伤人无数有一家焚死五十三口者　辰州府民家有牛产犊异形两头四目四耳八足二尾　五年六月荧惑入南斗　七年襄阳大疫作　蕲州田防害稼武陵县民家有牛生犊异形自脊以前岐为二两
　　头两项四足一尾初生时二口俱食
　　懐宗元年郧阳旱　汉阳大水　二年蕲州大饥汉阳大水　京山大旱饥　三年六月太白经天五年汉阳大水　九月长沙衡州雨黒水　七年正月流贼冦房城　二月京山雨黒豆四月雨血　八年春正月日光摩荡不时黄雾四塞贼始至　九年黄安紫云寨兵刃有火　八月钟祥蝗　十年正月日光摩荡　五月京山羊祜岭自行五十余步　衡阳民家婢生子两头四足　十一年正月徳安雨土地浸白　流贼薄城下遍戈矛出火有光　骡产驹秋黄安有野彘突入城　十二年钟祥旱　三月
　　沔阳地震　六月徳安大水　十三年郧阳大饥春襄阳民家产牛两头四目　五月蕲州雨土黄雾四塞旬日始霁　八月西门旗杆上出火大如斗飞落城河　十四年沔阳钟祥京山大蝗　荆门州泮水赤三日　十二月狼入钟祥南门城楼鸱吻吐烟三日　岳州飞蝗蔽天禾苗草木叶俱尽　十五年黄州郡县蝗大饥继以疫人相食　广济胡是恭家马生角八寸从耳中出　十六年正月二十五日蕲州黑风四塞大雪明日贼陷蕲州　五月日将西见青气二道撑日脚广各二丈七月始散　黄州清源门三日哭　三月蓝山县南门河水色赤如血
　　皇清顺治元年荆襄野麦自生时大乱初平贫民赖以活不耕而获人谓太平之兆
　　三年徳安大有　黄安赵家山石骤长
　　四年沔阳大有我师平定长沙先是湖南为贼蹂躏嵗旱大饥至是有秋
