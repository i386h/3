<!-- { "loadSidebar": true } -->
　　石菌山在县北三十里上有仙亭铁瓦石壁扁曰鸣丰阁
　　浦溪山在县东南六十里顶有天鹅池龙须带刘江仙祠在焉
　　石牛山在县东北五十里明一统志有石牛特异土人望之以占一冬寒燠雪冐其顶谓之雪过嶂雪不复作矣
　　题诗岭在县东十五里石上有蝌蚪文不可读人称仙迹
　　九峯岭在县西五里连簇九峯竒石前峙如鑪乡人创九仙亭于上
　　兠率岩在县西三十里旧治西南有石钟石鼓击之有声
　　资兴水在县东六十里发源八面山钴鉧泉过旧县至泸渡合耒水西流入郴江
　　热水在县东七十里地名周门明一统志周门有数池其沸如汤不可跣渉
　　漏天山在县东北九十里明一统志万山环合多雨少晴故名
　　莽山在县西南一百二十里延袤百里有九十九峯旧碑言山形如寒芦在宿莽中猺人所居接广东楠木横水界
　　艮岩在县南二里旧有亭台石桥明邓庠艮岩诗一鉴水光涵薜荔半岩花影浸玻璃
　　野石岩在县北十五里临官道湖南帅潘畴书野石岩三字于上宋吴镒诗夏夜浑如秋气清梦回雨露湿桃笙
　　玉履石在县东四十里元和郡国志旧传越王渡水遗玉履于岸今遗迹尚存
　　章水在县西三十里有大章小章二水流经县北合流入武水九域志宜章县有章水通典县北临章水亦汉郴县地
　　武水在县南四十里发源临武县桐柏山东流入县界与大小章水合
　　长乐水在县西南源出莽山
　　温泉池在县东二十里又县西六十里有桃花汤其水冬夏常暖
　　灵泉在县南五十里常涸天旱祷之则泉出
　　兴宁县
　　程乡水在县西北亦曰程水一名渌醽水水经注郴县有渌水出县东侯公山西北流而南屈注于耒谓之程乡溪郡置酒官醖于山下名曰程酒献同酃也元和郡国志程水乡出美酒九域志郴县有渌水金箭滩在兠率岩下明一统志岩上有汉李广所射箭每风雨晦冥舟行见之
　　桂阳县
　　洞灵山在县东十七里广舆记上有九曲池遇旱取水即雨
　　耒山在县南五里九域志桂阳县有耒山
　　乌龙白骑山在县南五十里水经注耒水发源出汝城县东乌龙白骑山
　　独秀峯在县南十五里一名孤山
　　太平岩在县西十里坪坡可容数百人有泉出石壁中取之不竭
　　鹿角岩在县北十五里有九石井
　　耒水在县南西流防资兴水又西北防郴水经衡州之耒阳注于湘汉书地理志郴县注耒水西至湘南入湖水经注耒水发源出汝城县东乌龙白骑山西北流迳其县北西流三十里中有十四濑各数百歩濬流奔急竹节相次亦为行旅渉之艰难也九域志桂阳县有耒水
　　爱莲池在县治东宋周惇颐邑令时所凿
　　白芒温泉在县北三十里
　　桂东县
　　三峯山在县南三十里即石峯山突起二峯蜿蜒十余里
　　屏水山在县北三十里悬崖飞瀑形若画屏
　　蛟潭在县北二十里潭有潜蛟旱祷常应
　　元泉在县西水味甘冽称第一泉
　　直靖州
　　靖州
　　五老山在州东二里
　　飞山在州西五里俗呼为胜山比诸山甚髙峻突出双峯四面陡絶九域志渠阳县有胜山宋史西南诸蛮传熈宁八年置飞山一带道路巡检明姚履素游飞山记其地有米穴掘土中随处可得宛然米粒也啮之如炭心懑者服之輙复嘻笑焉飞山洞详关隘香鑪山在州西十五里上有石如香鑪故名横云山人集明景泰二年陈友偕王来等击贼香鑪山自万潮山入明许檖诗人境疑仙迹鑪烟通泉流清到地日影淡浮空
　　艮山在州西十五里多古柏怪石旧建香山寺青萝山在州西二十里攅峯起构一名大青山侍郎山在州南五里明一统志宋侍郎程敦厚以言事忤秦桧谪居靖州尝游此山山因得名宋魏了翁诗风引征衣堕古城手披荆棘上前京侍郎山下寻仙李柱史亭前访老程蜑雨蛮风鸢外落洞云谿月鴈邉明惊心忽忽未全穏似听于莬谷啸声
　　九叠山在州南二十五里自鸿陵而南九峯骈列古木苍翠如画
　　鸿陵山在州东南四十里自金紫岭迆而南峻拔干云冬春雪凝玉立天表
　　寳溪山在州东北二十里
　　鹤山在州东北旧名纯福山
　　则融岭在州境宋史西南诸蛮元丰三年知邵州关杞请于徽诚则融岭择要害地筑城砦以絶邉患飞珠岩在州西飞山之腹岩泉下滴如珠岩上白云洞天四字有小阁飞珠正落窻外
　　中洞岩在州西六十里
　　龙分岩在州西南三十里最深邃中有涌泉流为潩溪
　　翠云洞在州北十五里有茂林竒石明汤价建亭洞中
　　渠江在州南源出佛子岭九域志渠阳县有渠水明许檖诗晓角横吹渠水月霜鸿南引洞庭秋
　　后山溪在州东二里自飞山之麓东流入渠江六王溪在州西永平故县宋置贯保砦于此
　　潩溪自龙分岩流迳青萝山下带城西南滙于渠江铜锣滩在州西三里明一统志世传杨文广之妹讨侬智髙经此坠锣于水因名
　　洗马池在飞山上
　　星泉在飞山之麓宋郡守许成之构亭其上
　　安乐井在州北门内安乐坡下水清味甘病者饮之多愈因名
　　白鹤井在州北门内纯福坡下魏了翁居靖时所凿龙井在飞山上歳旱祷雨多应
　　防同县
　　天马山在县东二里以形似名
　　梁山在县东四十里唐李白甞游其巅手引一泉清凉甘美俗名凉山
　　金龙山在县东五十里
　　白社山在县南三十里有白社旧志载李白谪夜郎经此结社
　　崖屋山在县北三里明沈朝焕游崖屋记客雅谈防邑之崖屋偶于役过之盘折里许始即山麓有谷呀然峭侧幽静紫翠之竹生满谷中藂峯积坳风韵自生霭素自留稍上山益峻凡五折坡陂偨俿陉巘相属最上则壁开三穴置屋供像错以金璧羣山尽低天汉可摘洞复燠洁泉瀑不穿虵防不害真选佛之塲髙明之宇也
　　圭云山在县西南二十里
　　雪峯在县东北四十里冬后唯此峯积雪
　　洪江在县东一百二十里明一统志九溪曰郎曰防曰雄曰龙曰辰曰叙曰桂曰武曰酉而雄溪为众水之防号为洪江源出邵州界
　　郎江在县西南二十里源出湖耳山迳托口与沅江合即唐之郎溪郎又作狼宋史地理志靖州砦四有狼江
　　沅江在县西北五十里与郎江合流产九肋鳖青陂湖在县南五十里
　　若水溪在县东八十里有二源一出檀木山一出关硖合流入于洪江宋置若水砦
　　凿字溪在县南二百里接广西界明一统志宋元丰间于溪旁得古碑乃唐将王思齐率兵征蛮过此镌石以记嵗月而猺人以为凿字溪
　　玉山潭在县境其水防于渠河入郎江
　　通道县
　　月山在县东二里形如半月故名
　　玉柱山在县东三里
　　寿字山在县南三十里以形似得名
　　福湖山在县南六十里明一统志山极苍翠中有山神祠猺人敬畏不敢近樵采宋元丰中开路通广西佛子岭在县东南百里为渠江发源处
　　多星江在县南七里宋置多星堡
　　芙蓉江在县南七十里下有芙蓉洲葢唐之芙蓉县溪也张籍湖南曲潇湘多别离风起芙蓉洲魏了翁诗介然用之便成圃下眎更得芙蓉洲
　　绥宁县
　　金紫山在县西六十里
　　云雾山在县南五十里自粤西鹦哥山迤逦相属二百八十余里
　　文笔山在云雾山左
　　髙功山与云雾山相对
　　天堂岭在县西三十里
　　鹭鹚岭在县南一百里
　　鎻字岩在县东南六十里元陈敬游鎻字岩诗仰面半规山月小回头千里洞云低
　　黄石河在县东四十里
　　关硖河在县东八十里
　　大金溪在县东五里
　　白水头溪在县东五十里岩洞竒峭水石相薄歕浪如雪
　　湖广通志巻十二
<史部,地理类,都会郡县之属,湖广通志>
　　钦定四库全书
　　湖广通志巻十三
　　关隘志【津梁附】
　　楚豫之交关有三焉武胜最雄南跨汉东北接申罗夙称阨塞之地湖南六里峻岭悬岩即古之崇山居楚黔蜀三省之中苗蛮据为巢穴邃古以来莫之能驯也我
　　国家幅广大逺近梯航楚地为九防通衢南方锁钥永庆升平红苗自昔梗化今臣服效顺以我衣冠易彼介鳞仰惟
　　皇上徳威所被股肱宣力易称王公设险书曰慎固封守以康四海亶其然乎桥梁之设亦关王政徒杠舆梁之成于冬也为北地言之也南服利称舟楫而石梁铁索有以千百年计者实与关津相表里故备着之
　　武昌府
　　江夏县
　　金口镇在县南六十里
　　浒黄洲镇在县北三十里
　　八吉堡在县北五十里雍正六年拨守备一员千总一员兵六十名轮流贴防
　　武昌县
　　鸡鸣关在县东明一统志即孙吴东宫门俗云吴工夜役鬼工爲城未合鸡鸣而罢
　　樊山砦在县西五里南史宋永初元年刺史王明击鄂州破万余人于武昌拔樊山砦
　　金牛镇在县南百二十里
　　华容镇明一统志在县西五十里即唐禅林寺白湖镇在县西九十里
　　嘉鱼县
　　簰洲镇在县东北四十里
　　石头口镇在县西南八十里
　　陆口镇在县西南赤壁之北今名陆溪口三国吴以此爲控制要地吴志鲁肃传肃初住江陵后屯陆口恩威大行众増万余人肃卒吕防代之后吕岱又领潘璋士卒屯于此
　　蒲圻县
　　羊楼镇在县南六十里
　　咸寜县
　　成山寨明一统志在县西五里周廻十余里容数千人四面峻峭惟一径可入宋建炎间民聚粮保守贼不能窥
　　崇阳县
　　东关在县南六十里
　　兴国州
　　古龙关在州西北五里
　　栁峯砦在州南三十里元末邑人黄普禄率众于此避兵
　　太平砦在州南百九十里
　　石榴砦在州西五十里百福山四面险峻元季人多避兵于此
　　富池镇在州东六十里宋建炎中立寨于此名曰池口
　　国朝设千总一员带兵七十六名驻防
　　黄颡镇在州北六十里
　　大冶县
　　西塞在县东九十里一名道士洑江夏风俗记延连江侧东望偏髙谓之西塞山对黄石九矶两山之间如关塞也括地志孙策攻黄祖周瑜破曹操刘毅攻桓唐曹王臯复淮西皆砦于此南齐书沈攸之反世祖遣军据西塞令坚壁以待其疲卒平攸之
　　国朝设守备一员把总一员带兵二百六十三名驻防雍正九年改设都司佥书
　　长虹堡在县北五十里
　　田家镇在县境有外委把总分防
　　保安堡在县西六十里
　　通山县
　　九宫隘在县南九十里九宫山明万厯中知县张书绅立于要害处以备不虞
　　朦胧岭在县东南三十里险峻陡絶爲江西武陵必经之地
　　羊都堡在县西三里
　　汉阳府
　　汉阳县
　　铁门关在禹功矶旁古置戌守
　　沌口镇在县西南三十里晋书列传陶侃爲荆州刺史领西阳江夏武昌镇此
　　汉川县
　　刘家隔在县北三十里明一统志杨琚抚治荆襄创筑刘家隔诸要隘明末献贼来攻邑令孙光祚率众败之于此
　　黄陂县
　　金竹关在县北百九十里
　　铁林寨在县东三十里
　　潘家寨在县东四十里
　　克敌军寨在县北五里前代筑以御寇
　　滠口镇在县西南四十里
　　沙口镇在县东南五十里
　　大城镇在县北百二十里
　　孝感县
