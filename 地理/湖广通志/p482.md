<!-- { "loadSidebar": true } -->
　　央字宋熈宁中栁应辰判永州维舟浯溪夜有水怪登舟应辰书一央字于其手诘旦字见崖端因纪诗云浯溪石怪大江边心记闲将此处镌向后有人来屈指四千六百甲寅年巳而石震复书□字于石以镇之其怪遂灭【永州志】
　　木石押字栁应辰知道州军事夜坐读书有物引手入窻栁援笔押字于其手而去明日见于州治后古槐上遂伐之虞庙前江边多巨石其下潭水甚深崖穴中有水怪人多溺死者栁因谒庙识之作大书押字于石上字高三尺广二尺信宿风雨晦雷电大作霹雳中巨石两拆逾数日有毙鼋浮出妖患遂止州人镌应辰押字以记今名雷劈石【永州志】
　　荆剑淮南子荆有佽非者得寳剑于干队渡江中流两蛟夹绕其船佽非攘臂拔剑曰武士可以仁义说也不可劫而夺也此江之腐肉朽骨弃剑而已余奚有焉赴江刺蛟遂断其头风波毕除荆爵为执圭孔子闻之曰夫善除腐肉朽骨弃剑者佽非之谓乎飞精龙城录长安任中宣家素蓄寳镜谓之飞精识者谓是三代物后有八字仅可晓然近篆云水银隂精百錬成镜询所得云商山樵者石下得之后中宣南渡洞庭风涛汹然因泊舟梦一道士赤衣乘龙诣中宣言此镜乃水府至寳出世有期今当归我矣中宣因问姓氏但笑而不答持镜而去梦回亟视箧中巳失所在
　　鱼腹镜江行杂录元相国镇江夏尝秋登黄鹤楼望沅江之湄有光若残星焉使人往觇之掉小舟直至光所问渔者云适获一鲤携归剖之腹中得古镜二如古钱大一面相合背则隐起双龙既磨莹遂常有光辉公寳之纳巾箱中及相国薨镜亦亡去
　　古镜仇池笔记元丰中东坡自齐安过古黄州获一镜其背铭曰汉有善铜出自白阳取铸为镜清明而光左龙右虎辅之两傍其字如菽大篆欵甚精妙白阳疑白水之阳其铜黒邑如漆照人微小古镜皆然此道家聚形之法也
　　双鲫郴州支邑村民圃地昔之仕宦故宅基其畔有池水澄常见双鲫比翼而嬉经数嵗无他鳞民投网取之不可得后泽竭于泥内获一铜盆中铸两鱼形与向见者不异注水拨刺如前【旧志】
　　塔珠宁逺白土塔顶有大珠包以白金冠其上屠者施焉既施不为屠已而复屠一夕雷震白金化为鐡坠诸地【永州志】
　　道州鼎道州西开元观前江濵甚深防凖谪此尝升郡谯望水际腾腾有光使人没水求之云有鼎两耳可通人百方取之不能举【永州志】
　　钟妖宋熙宁中黄冈新洲化乐寺铸钟大五围髙丈许正綂间忽从江上飞来城中四大僧迎请不至铁佛僧永善披衣望拜钟忽抵岸一击七宵旦声不歇当事者以闻命改铸神器封大将军镇九关景泰乙亥空中钟鸣又数宵旦铸钟代之声乃止今在寺尘土中【旧志】
　　永庆铜鼓岳阳风土记灵妃庙有铜鼔元丰中永庆庄耕者得之圆口方耳下有方趺皆古篆云雷文色正青緑形制精巧非近世所能为取置于寺太守李观用耆旧之说以为陆贾使南越尝以铜鼓献庙嵗久失之意即此也时又获铜铎一枚辇致礼部今藏秘书省
　　流棺晋书殷仲堪游于江濵见流棺接而葬焉旬日间门前之沟忽起为岸其夕有人通仲堪自称徐伯元云感君之惠无以报也仲堪因问门前之岸是何祥对曰水中有岸其名为洲君将为州至是果临荆州
　　秭归杖宋随州大洪山李遥尝杀人亡命逾年至秭归市一杖秭归有被杀者求贼甚急其子见遥杖曰父物也执之官榜掠备至杖遥实购之者卒莫自明械送于随大洪杀人事竟泄伏诛【荆州志】
　　诸葛枕客座新闻武冈幕官名武孟者太仓人因凿渠得一瓦枕枕之闻其中鸣鼓起擂一更至五更鼓声次第更转不差既闻鸡鸣亦至三唱而晓武孟怪而碎之见其中设机局以应夜气识者谓为诸葛武侯鸡鸣枕也
　　彗柄尉缭子昔楚将军子正与齐战未合夜彗星出柄在齐所在胜不可击子正曰彗何知以彗鬭者固倒而胜马明与齐人战大破之
　　败屩文献通考元康太安之间江淮之域有败屩自聚于道干寳以为败屩聚于道者象黔庶罢病将相聚为乱也太安中发壬午兵百姓怨叛江夏张昌倡乱荆楚从之如流于是兵革嵗起服妖也
　　龙隄东安唐逊未第时家贫自拾薪汲水以养母尝假馆城中一日负米归见江中有物宛如大隄云横近视之鳞甲灿然归语母母曰此必龙也儿见之其当第乎果于秋闱获隽时洪武丙子科也【永州志】龙鬭陶弼祁阳人游吴中舟行忽双鲤戏溪上竚观之旁一父老曰此龙也行且鬭君宜亟去去百步许雷大震岸屺水拔溺二十余艘弼舟独完【永州志】龙窝郢之河西三尖山涧壑险僻或曰谷子刘洞也万厯中有江右孙翁龙溪来居之其子六人皆以龙名人莫测其际一日人见一老翁自称上林老李氷姿鹤氅手执铁如意挥少年四人童子四人径往孙处是夜雷雨大作平原水涌八尺向之所谓孙宅仅见龙窟十四自是分降甘霖故相传为龙窝港云【钟祥志】
　　白龙叟澧州龙潭寺唐睦州黄明逺居此善诵度人经每晚有一叟来听及问姓名辄不见一日叟跪告曰吾横山潺水洞白龙也有过见责上帝借托宅西小池一年矣旦夕荷君经功今得解脱复归故洞明年当大旱有符篆一道以酬君德依此祈祷当得感应次年果旱明逺设坛祝祷持符篆往洞取水遂得大雨是夕梦叟谓曰今嵗天旱上帝勅闭江河溪洞吾昨于官陂堰取水以应君求毋再渎也明旦视堰果涸小池尚存水极清冷夏月生金莲花可供玩赏【岳州志】
　　小龙鐡围山丛谈崇宁中发运使上计小龙出淮水大漕焚香祝之愿与王谐上计入觐天子龙即举身入香匳中遂携至都辇先以示鲁公得奏闻天子异之取大琉璃合贮龙为亲加封识焉降付都门外小龙祠中巳复变化去大观末鲁公谪东南舟行始抵汴口小龙出迓政和壬辰鲁公在钱塘居鳯山之下私第小龙忽出佛堂中及鲁公贬岭外蔡绦从行至江陵憇渚官之沙头龙复出见鲁公为之涕下感念龙神乃不忘恩旧若此
　　龙驹元至正末施州人黄氏牧一牝马忽云雾晦溪中有物蜿蜒而出与马交后得一驹异常马时明玉珍据蜀黄氏谋以献至溪西数里雷电大作马乃腾去踏处皆陷如溪【荆州志】
　　马化龙正徳问广济蓝珑家产驹似龙超腾逺道惟一老仆御之寻闻于朝令老仆御马赴京师至黄河化为龙而去并老仆俱失所在【广济志】
　　象报唐上元中华容县有象入庄家中庭卧其足下有搓人为出之象乃伏令人骑入深山以鼻椽土得象牙数十以报【岳州志】
　　郢州虎虎苑景定间郢州村民一姊一弟偕樵常日姊樵归爨弟樵鬻薪养母一日负薪归虎逐弟登木爪其裾姊拏虎尾呼曰虎食我无食弟弟死母谁养虎回视置之而去
　　防人化虎捜神记汉江之域防人能化为虎长沙居民作槛捕虎槛发明日众人共往格之见一亭长赤帻大冠坐槛中民问君何以入此亭长怒曰昨被县召夜避雨误入急出我民曰君见召当有文书即出怀中召文于是出之寻视之化为虎而走或云防虎化为人好着紫葛衣其足无踵虎有五指者皆是防保正犊宋房州房陵民李政为保正顽猾健讼侵夺大产官司莫能治淳熙中暴亡其家水防当日产一犊颔下黒白毛相间成保正李政四字了了可识每见妻子辄泪下甫半年为虎所噬骨肉皆尽惟四字连皮独存【旧志】
　　青鹿异闻録吕诲为御史直言正色倾动朝野以言事出知蕲州与安州士朱明复雅相善神宗立复知諌院劾王安石罢知徳安府一日燕坐见一碧衣云上帝南游炎洲命子随行紏正羣仙炎洲苦热赐公清凉丹一粒吞之若氷雪下咽寻卒又数年明复举进士及第自湖北渡潮江道见吏卒数百人前导次见诲跨玉角青鹿左右皆青衣童子明复前谒拜问曰公何之公其巳仙乎诲笑曰吾侍上帝南游不得叙衷曲口占一篇为别
　　义鹿万厯间荆门学中畜二鹿牡者病牝者相依喘息不食及牡毙悲鸣而絶夫鹿称聚麀其义若此【安陆府志】
　　驯狐永州澹岩有驯狐凡贵客至则先鸣邹浩将至而狐鸣寺僧出迎浩怪之僧以狐鸣为言浩诗云步入山来亦偶然初无消息与人传驯狐底事先知得隔夜飞鸣报老禅【永州志】
　　黄苍南史张彪传不知何许人自云家本襄阳为梁将拒陈文帝于会稽彪败走唯常所养一犬名黄苍在彪前后未尝舍离乃还入若邪山中陈文帝遣章昭达领千兵重购之并图其妻彪眠未觉黄苍惊吠刧来便啮一人中喉即死彪拔刀逐之劫杀彪黄苍号呌彪尸侧宛转血中若有哀状彪既殡黄苍俯伏冢间号呌不肯离
　　犬啮宋宁逺县民畜一犬甚恩一日主人跣足坐垂堂犬忽啮其履置诸门主人讶而逐之复啮而前再逐再前既里许乃止及回顾则其家巳陷矣【永州志】狡兎铁肠异苑楚王与羣臣猎于云梦纵良犬逐狡兎三日而获之其肠似鐡良工曰可以为剑
　　鴈媒明时应山有字鴈媒者杳寘沙渚羣鴈闻其声而至则掩取之三年矣一日日中疋鴈哀鸣而下与媒交纠其项并死之字者遂不复弋【旧志】
　　附书燕开元天寳遗事长安女绍兰适巨商任宗为贾湘中数年不归兰睹梁燕而语之曰我闻燕自海东来往必径由于湘中欲凭尔附书于壻言讫泪下燕颉颃若有所诺复问曰尔若允当泊我懐燕遂栖膝上兰以诗系足云一自去重湖临牕泣血书殷勤凭燕翼寄与薄情夫宗时在荆州忽燕泊于肩解足书视之感泣遂归
　　姑获鸟中记姑获鸟夜飞昼隐如神衣羽为飞鸟脱毛为妇人名为天帝少女一名夜行游女一名钓星一名隐飞鸟无子喜取人子养之以为子人养小儿不可露其衣此鸟度即此儿死荆州为多龙兴寺鸟羽酉阳杂俎陵州龙兴寺僧惠恪不拘戒律力举石臼好客往来多依之当夜防寺僧十余设煎饼二更有巨手被毛如胡鹿大言曰乞一煎饼众僧惊散惟惠恪掇煎饼数枚置其掌中魅因合拳僧遂极力急挽之魅哀祈声甚切惠恪呼家人斫之及断乃鸟一羽也明日随其血踪出寺西南入溪至一岩罅而灭惠恪率人发掘乃一坑防石
　　应声虫永州通判防军员毛景得竒疾每语辄有物作声相应有道人令学诵本草药名至蓝而黙遂取蓝捩汗饮之少顷呕出肉块人形悉具【零陵志】元凯蛇精晋书杜预在荆州因宴集醉卧斋中外人闻呕声窃视于户止见大蛇垂头而吐闻者异之黄鳞鱼栁宗元为永州司马至荆州驿舍梦黄衣妇人曰某之命败缕之悬风危危将断且将飘矣君能活之戴恩何可喻也明旦以语荆帅召吏讯之曰前一日渔夫网得一鱼巨而黄鳞为膳今巳断其首遂命投江中是夕梦前妇人来而亡其首【荆州志】皂衣姥李景初自蜀浮江而下至荆湖间家人市一巨鳖而景初未知也夜梦皂衣姥告乞命怪问家人家人曰此必所买鳖也即遣放之已复梦姥来谢【旧志】
　　巨蚌岳阳风土记洞庭湖中旧有巨蚌其大如半席深夜侧立一殻乘风往来烟波间中吐巨珠与月相射渔者百计取之终不可得
　　龟报咸通中岳州有村人涸池取鱼获龟尤倍悉刳其肉载龟版至江陵卖之厚得金帛逮归忽徧身患疮痛楚须得大盆贮水举身投水中乃渐变作龟形逾年肉腐而死【岳州志】
