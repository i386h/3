<!-- { "loadSidebar": true } -->
　　李傅字希説宜賔人明一统志正徳壬申守襄阳流贼刘六刼掠中州滋蔓及黒虎堰时调土兵五万余口粮不继总制方以为忧传乃多方区画日费千金民无兵害继以荒歉蠲租赈济捐俸重修两学又民苦徭费命属邑行使丁力民甚便之
　　何祥字子修内江举人嘉靖间同知襄阳北城临汉水旧有老龙隄防之后因水决祥修筑坚固以纾其患至今赖之称为何夫子
　　万振孙字麐州合肥进士守襄阳作人造士凡州邑间共置学田一千三百五十三亩社学一百零八所书院独成者一助成者六
　　冯若愚字大咸慈谿进士知襄阳府宗藩侮吏毒民愚不为稍屈时襄民多素封号称富饶阉人视为竒货奉防开矿增税羣亡命随之愚置珰不问捕获珰役数十人防以石投之江阖郡称快子元飏元颷一都御史一兵部尚书皆生于郡邸者
　　何栋如字玉岘无锡进士任襄阳推官适税珰陈奉骄横栋如遣役获其羽翼缚而投之江以蜚语被逮士民欲赴阙击登闻鼓栋如敕勿行嗣果得白【以上旧通志】
　　吴昻字徳义海盐人明一统志嘉靖间令宜城亷介自持邑民领种官庄者一百亩收三分谓之老亩量出加租昻调停其法百姓称便
　　王家业西安举人知均州州南四十里石板滩有堰灌田数十顷嵗久废圯业相其宜重治之民赖其利刋石于路曰刺史王公堰
　　王业浩字峨云余姚人万厯进士初令谷城调繁襄阳立昭明社课士手自裁订丁巳秋蝗尽力掩捕沿乡担负来献计蝗以赈
　　陈雍字希冉余姚进士天启间荆州沔阳监利潜江一带民遭垫溺借武当香火钱及抚库公帑亲诣所在设法赈济全活甚众
　　梁梦卜三水人懐宗末由抜贡通判襄阳值闯献冦逆盘踞樊邓间手檄谕山砦父老无不流涕助输虽当兵戈扰攘中而饮髙年讲六谕有古良吏风贾太初字仲贲河间人懐宗时进士令襄阳不数月除积弊庭案一清赋不加耗纳户自封兑投争完恐后夫马自应驿不知扰【以上旧通志】
　　李大觉
　　郭　裕
　　阮之钿
　　邝曰广
　　万敬宗【以上详忠臣志】
　　皇清姚延儒【详忠臣志】
　　王良弼平顺贡生顺治五年令光化城中止十七家多方招徕民稍安集时流贼自襄趋郧弼率士民极力防御且战且守贼遁去由是寝食城头月余劳瘁成疾犹躬亲矢石卒于官【旧通志】
　　郧阳府
　　唐韦景骏唐书列传房州刺史州穷险有蛮风无学校好淫祀景骏为诸生贡举通隘道作传舍罢祠房无名者
　　崔述明一统志房州刺史抑情约己以裕劳人侧隐所被四封嘉宁
　　宋辛文悦宋史列传太祖幼从肄业开寳三年出知房州时周郑王出居是州上以文悦长者故命焉晋隲明一统志绍兴初知房州值桑仲蹂践之余军民粮絶隲令开恳至秋大熟凡贫民能为工匠者给之廪食脩制军器农具创州学子弟入学者免税陈希亮宋史列传眉州人知房州州素无兵备京西盗起民凛凛欲去希亮以牢城卒杂出河户得数百人日夜部勒声振山南民恃以安殿侍雷甲以兵百余逐盗竹山所至为害民疑为盗告希亮即勒兵阻水拒之命持满无发士皆植立如偶人甲射之不动乃下拜请死吏士皆欲斩甲希亮独治为暴者使甲以捕盗自赎时转运使遣崔徳赟捕剧贼党军子不获遂围竹山民向世家取其父子三人枭首南阳市曰此党军子也希亮察其寃下徳赟狱未服而党军子获于商州流徳赟赐向氏帛复其家
　　元额琳沁郧县监簿守已亷洁实心行政阖邑颂之不忘
　　达斯布哈至正间令竹山勤励抚字尝建登爽亭民比甘棠焉【以上郡志】
　　明马伯庸明一统志洪武初知郧县抚字流民兴举庻务邑人懐之
　　俞荩桐庐人明一统志成化中守郧阳时创设府治博询民隐寛省征凡城池学校公廨区画咸宜郧人赖焉
　　苏恵和蓬溪人明一统志治中令保康初创县治身亲庶务九年满去追送者流涕载道
　　侯爵归徳人明一统志成化中知郧西时庶务创举劳心竭力十二年如一日民立亭于原杰祠后祀之邓九容内江人明一统志正徳间令保康嵗饥设法赈济所活数千百人
　　曾槐商城举人明一统志正徳末令上津勤厘庶务作兴士时邻邑冦起津城故土筑乃甃以砖不五月而城成民恃以无恐
　　王諟宁州举人明一统志嘉靖初令上津流冦犯境征讨之兵四集粮刍浩费諟餽运有方民不为扰陈暹富顺举人万厯间知郧县薄征减徭息讼宁民值矿珰至郧妄指百烬沟有金穴可开横索肆敛民将不支暹委曲保全得一切罢免
　　林灿莆田举人万厯末任郧阳府明敏亷介有人讼奸指妻为证妻竟任之不辞灿察奸夫絶不亡赖者乃亷其状盖其夫负债无力相偿乃以奸诬之因讯其妻立服【以上旧通志】
　　万年策五开卫举人懐宗十二年守郧值均谷漳房各贼张献忠罗汝才及李自成等十三大冦复变掘平各属城垣杀掠官民援剿诸兵邓圮陈洪范猛如虎与石柱司镇筸营滇兵象兵或驻防或养马日无余晷又值嵗歉斗米数贯催办以给兵不告匮民不惊扰
　　黄从贵
　　郝景春
　　方国儒
　　李孔効
　　刘元伯
　　杨道选
　　王元防
　　杨　镜【以上俱详忠臣志】
　　皇清朱防髙唐州进士康熙三十七年由部郎出守郧郡郡旧有武阳堰龙门堰坍塌数十年民失水利防捐俸修筑嵗获倍登公余就学宫讲学造田间劝农严饬各属清查奸盗俾良民乐业禁革加派以除积弊郡中翕然称治卒于官祀名宦
　　直归州
　　唐房武唐书列传河南人为施州刺史有遗爱吏民思之
　　宋侯延赏平遥人姓谱真宗时施州廵检使蛮民懐畏延赏言蛮民无他求惟欲盐耳帝曰此常人所欲何不与之乃诏防州转运使丁谓措置谓即传告陬落羣蛮感悦因相与盟约不为冦抄负约者众杀之且曰天子济我以食盐我愿输以兵食自是边谷有三年之积
　　冦凖宋史列传字平仲下邽人真宗时知巴东赋役未尝出符掲名而集后死雷州贬所归葬西京道出公安人皆设祭哭于路折竹植地挂纸钱逾月枯竹尽生笋众立庙祀之今公安有竹林祠
　　冦瑊宋史列传字次公汝州临汝人擢进士授推官防施州蛮叛移瑊权领施州先是戍兵仰他州餽粮瑊至请募人入米偿以盐军食足民力舒
　　李周宋史列传字纯之冯翊进士神宗时通判施州州界羣獠不习服牛之利为辟田数千亩选谪戍知田者市牛使耕军食赖以足司马光将荐为御史欲使来见周曰司马公之贤吾固愿见但闻荐而徃所谓呈身御史也卒不徃
　　厐恭孙宋史厐籍传恭孙字徳孺武城人徽宗时通判施州部蛮何文疆反恭孙诱而斩之领州事王蘧上其功进三秩
　　程公许宋史列传字季与宣化人孝宗时制置使李埴辟通判施州当兵将溃败之后尽力佐治节浮费疏利源民不增赋而用自足时诸将乗乱抄刼郡邑恐守者见阻率重赂结幕府大将和彦威懐金寳以献公许正色却之彦威惭而退
　　王在【详忠臣志】
　　郭永忠福建人知兴山甫下车覩山川险峻士民疾苦特疏迁潇山县于罗镜山下更名曰兴山地居适中徃来称便立庠序劝农桑均里平赋士民感戴【旧通志】
　　明黄溥字澄济弋阳人天顺二年由四川按察使谪施州卫经厯兴废省役不専法律初施学同云贵例士以选贡目不知书溥至选官民子弟亲为授经士始向学
　　徐博嘉定人成化中以监察御史谪知巴东刚明亷介革弊除奸雅尚文教卓有声誉
　　谭溥北直人知兴山明敏果断抚辑有方时邑初附诸务草创乃建县署立学宫造城池虽工役繁兴士民乐业尤加意人才厥功最懋【以上旧通志】
　　刘定国【详忠臣志】











　　湖广通志巻四十四
<史部,地理类,都会郡县之属,湖广通志>
　　钦定四库全书
　　湖广通志巻四十五
　　名宦志
　　长沙府
　　东汉张机姓谱长沙太守时大疫流行治法襍出机着伤寒论金匮方行于世
　　文春姓谱茶陵长慈仁泛爱郡人立碑以歌遗风抗徐谢承后汉书字伯徐丹阳人少为郡佐史有胆智策略三府表徐有将率之任特迁长沙太守后汉书本纪桂阳胡兰朱盖等冦零陵遣长沙太守抗徐等击破斩之
　　孙坚吴志列传字文台吴郡富春人中平间拜坚议郎时长沙贼区星自称将军众万余人攻围城邑乃以坚为长沙太守到郡亲率将士施设方畧旬月之间克破星等周朝郭石亦帅徒众起于零桂与星相应遂越境寻讨三郡肃然
　　蜀汉廖立蜀志列传武陵临沅人先主领荆州牧擢为长沙太守先主入蜀诸葛亮镇荆土孙权遣使通好于亮因问士人谁相经纬者亮答曰厐统廖立楚之良才当赞兴世业者也
　　晋虞潭晋书列传字思奥余姚人清贞有检操除祁县令徙醴陵值张昌乱郡县多从之潭独起兵斩昌别率邓穆等
　　南北朝裴昭明齐书列传河东闻喜人元徽中为长沙郡丞罢刺史王蕴谓之曰卿清贫必无还资湘中人士有须一礼之命者我不爱也昭明曰下官沗为邦佐不能光溢上府岂以鸿都之士仰累清风五代梁贵賔同光中知宁乡县民有所诉无早暮造于庭即酌情决之人称神明
　　许可崇广顺间以大理评事摄湘阴县事旧治白乌潭可崇迁今治奏减县租民徳之【以上郡志】
　　宋何承矩宋史何继筠传河南人子承矩知潭州囹圄屡空诏嘉奬之有识鉴典长沙日李沆王旦为佐承矩厚待之以为有公辅器
　　李沆宋史列传字太初肥乡人举进士甲科通判潭州又赵昌言传掌漕湖外时李沆通判潭州昌言谓有台辅之量表闻于朝
　　马知节宋史马全义传蓟人子知节字子元监潭州兵时何承矩为守镇以文雅饰吏治知节慕之因折节读书賔友儒者论事謇謇未尝有所顾忌
　　刘审琼宋史列传范阳人知潭州州素多火日调民积水为防民甚劳之审琼悉罢之以为民便
　　李允则宋史列传字垂范济州团练使谦漙子知潭州将行真宗谓曰朕在南衙毕士安尝道卿家世今以湖南属卿初马氏暴敛州人出绢谓之地税潘美定湖南计屋输绢谓之屋税营田户给牛嵗输米四斛牛死犹输谓之枯骨税民输茶初以九斤为一大斤后益至三十五斤允则请除三税茶以十三斤半为定制湖湘多山田可以艺粟而民惰不耕乃下令月所给马刍皆输本色繇是山田悉垦湖南饥欲发官廪先赈而后奏转运使执不可允则请以家赀为质乃得发廪贱粜因募饥民堪役者军籍得万人转运使请发所募兵御邵州蛮允则曰无名益戍是长边患也且新募饥瘠未任出戍奏罢之
　　魏廷式宋史列传字君宪宗城人知潭州湖南地土衍沃民喜讼产有根柢巧伪难辨者廷式立裁之吏民咸服
　　马亮宋史列传字叔明合肥人知潭州属县有亡命卒剽攻为乡闾患人共谋杀之事觉法当死者四人亮咸贷之曰为民去害而反坐以死罪非法意也唐介明一统志江陵人通判潭州有巨贾私蓄明珠太守而下轻其估悉售焉介独不售偶分珠狱发仁宗谓近臣曰唐介必不肻买奏至果然
　　刘元瑜宋史列传字君玉河南人知潭州猺人数为冦元瑜使州人杨谓入梅山説酋长出聴命因厚犒之籍以为民凡千二百户
　　杨覃宋史列传字甲锡汉太尉震之后景徳二年知潭州王师讨宜贼军须多出长沙曹利用以闻诏书褒劳
