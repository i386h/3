<!-- { "loadSidebar": true } -->
　　浩注横流千潭合万湫半洪浸楚翼一属呉头动轴当新霁漫空正仲秋势翻荆口泊声拥岳阳浮逺霡滋衡岳微凉散橘州星晨连影动岚翠逐隅収渐落分行雁旋添趂伴舟升腾人莫测安穏路何忧气与尘中别言堪象外捜此身如粗了来把一竿休
　　同刘二十八院长述旧言懐感时书事奉寄澧州张员外使君五十二韵之作因其韵増至八
　　十通赠二君子　　　　　　　桞宗元
　　弱嵗游圃先容幸弃瑕名劳长者寄文许后生夸鷃翼常披隼蓬心类倚麻继酬天禄署俱尉甸侯家宪府初收迹丹墀共拜嘉分行参瑞兽传防乱宫鸦执简宁循枉持书每去邪鸾凰标魏阙熊武负崇牙辨色宜相顾倾心自不哗金炉仄流月紫殿启晨赮未竟迁乔乐俄成失路嗟还如渡辽水更似谪长沙别怨秦城暮途穷越岭斜讼庭闲枳棘候吏逐麋防三载皇恩畅千年圣厯遐朝宗延驾海师役罢梁溠京邑捜贞干南宫歩渥洼世推材是梓人仰骥中骅刺苖人地仍逾贑石崖礼容垂防琫戍备响铔鍜宠即郎官旧威从太守加建旟翻鸷鸟负弩绕文蛇丹府荣八命中围盛六珈肯随胡质矫方恶马融奢褒徳符新换懐仁道迸遮俗嫌龙节晚朝讶介圭赊禹贡输苞匦周官赋秉秅雄风吞七泽异产控三巴即事观农稼因时展物华秋原被兰叶春渚涨桃花令肃军无扰程悬市禁贳不应虞竭泽宁复叹栖苴蹀驺先驾笼铜鼔报衙染毫东国素濡印锦溪砂货积舟难泊人归山倍畬吴歈工折桞楚舞旧传巴隠几松为曲倾罇石作污寒初荣橘柚夏首荐枇杷祀变荆巫祷风移鲁妇髽巳闻施恺悌还覩正竒衺慕友慙连璧言姻喜附葭沉埋全死地流落半生涯入郡腰恒折逢人手尽乂敢辞亲耻汚惟恐长疵瘕善幻迷氷火齐谐笑柏涂东门牛屡饭中散虱空爬逸戏看猿鬬殊音辨马挝渚行狐作防林宿鸟为同病忧能老新声丽似姱岂知千仭坠祗为一毫差守道甘长絶明心欲自贮愁听夜雨隔涙数残葩袅族音常聒羣喙竞呀岸芦翻毒蜃磎竹鬬狂犘野鹜行堪弋江鱼或共扠瘴氛恒积润讹火亟生煆耳静烦喧蚁魂惊怯怒蛙风枝散陈叶霜蔓綖寒雾宻前山桂冰枯曲沼蕸思乡比庄舃遯世遇眭夸渔舍茨荒草村桥卧古槎御寒衾用罽挹水勺仍防窻蠧惟潜蝎甍涎竞缀蜗引泉开故窦防药插新笆树怪花因槲虫怜目待虾骤歌喉易嗄饶醉鼻成皻曵捶牵羸马垂簔牧艾豭巳看能类鼈犹讶雉为鷨谁采中原菽徒巾下泽车俚儿供苦笋伧父馈酸樝劝防扶危杖邀持当酒茶道流征短褐禅客会袈裟香饭春菰米珍蔬折五茄方期饮甘露更欲吸流霞屋防从穿穴林徂任攫拏春衫裁白纻朝帽挂乌纱屡叹恢恢网频摇肃肃罝衰荣因蓂荚盈缺几虾蟇路识沟边桞城闻陇上笳共思捐佩处千骑拥青騧
　　道州夏日郡内北桥新亭书懐赠何元二处士
　　吕　温
　　结构池梁上登临日几廻晴空交宻叶隂岸积苍苔爽气中央满涛风四面来振衣生羽翰高枕出尘埃齐物鱼何乐忘机鸟不猜消闲炎昼静选胜火云开僻逺宜孱性优游頼废材愿为长泛梗莫作重然灰守道穷非过先时动是灾寄言徐孺子賔榻且徘徊
　　岳州　　　　　　　　　　　　杜　牧
　　城高倚絶巘地胜足楼台朔漠暖鸿去潇湘春水来萦盈几多思掩抑若为裁返照三声角寒香一树梅乌林芳草逺赤壁健防开往事空遗恨东流岂不廻分符颖川政吊屈洛阳才拂匣调朱柱磨铅湛玉杯棊翻小窟势垆泼冻醪醅此兴余非薄何时日奉陪
　　虞帝庙　　　　　　　　　　　刘　隲
　　诗人如不颂谁识太平心石老碑文古庭芳蚁穴深白云生絶壑斑竹鎻疎林行客自南北青山无古今登游寻胜迹望望日西沉
　　宋
　　勘书　　　　　　　　　　　　孙　仅
　　儒家无外事招客勘青编笔墨东西置朱黄次第研频忧伤防窜恒恐误流传改易文词正増加字数全目因繁处倦心向注中专端坐穷今古披襟见圣贤疲劳时举白游息或谈得兴忘昏旭题名记嵗年挥毫思确论废巻恨亡篇鱼鲁皆刋定谁人敢间然
　　县斋春昼十二韵　　　　　　　冦　凖
　　县幽无俗事公退只高吟江到荆门濶山连蜀国深峡云长映日蛮雨易成霖羣鸟鸣春院饥猿呌夜岑庭荒多古木地僻见波禽印鏁残阳后人归叠翠隂思乡空索寞素分信浮沉乐静稀尘累甘闲负壮心衰容尝懒栉病发岂胜簪寡欲慵求友防邪每自箴浇风终耻合前事固难谌望断天涯外离魂欲不禁
　　明
　　沔阳纪俗　　　　　　　　　　李　濓
　　蠏郭灊湘曲风流自昔称家家住水阁日日下鱼罾云湿常垂雨湖寒未见冰风微鸥戏藻沙静鹭衔菱翎羽克王贡鱼虾入嵗徴莲舠秋竞泛竹槛晩堪慿陆羽风如在灵均恨不胜汉唐兵未到吴楚势相乘地僻逢迎少江清赏宴仍羔羊懐汉咏琴瑟对渔灯放枕初犹怯垂纶近亦能踈狂叨守牧高兴益崚嶒
　　读易山房赠李瑞塘【并序】　　　　高攀龙嵗已丑与公子之皥成进士同出侪寉赵师门而之皥甲之因知我公少以宏辞省举第二人九上春官不第令于西乡政平人和已丑三年考最遽拂衣归廼搆山房读易其中自号易山主人充然自得也慨彼熈攘沉湎迷途世短意长忘其故吾若兹高躅维式如玉景行之私情见乎词
　　止足身方贵遗荣道所珍李公天下士未老卧江濵早嵗看藏豹文塲羡获麟青云高欲掇白雪调谁伦时论推匡鼎何知后郗诜此年埋绘藻百里屈经纶彭泽门惟栁莱芜甑有尘讼庭啼鸟静官舍落花春美政方驯雉高情忽忆莼结茅当翠巘开户绕青苹杨子传经奥孙登易说新书声清薜荔翰墨长松筠无意看车马非闗慕隠沦素心安伏枕圣世许垂纶巳见芝兰秀宁须龙蠖伸幽人湖海吉静者性情真一室全吾道三湘得此身逍遥丛桂里好植百年春
　　癸亥咏雪　　　　　　　　　　熊廷弼
　　报雪人胥庆拘幽我独伤正眠惊入枕强起欲窥房东郭曳穿履袁安拥断床冰黏髭易断冻裂足先僵屋破来虚白墙高碍混茫巳成跬歩隔大觉病眸妨扫去仍堆积旋来更簸扬但乘风舞舞如得意扬扬落坎直穷底摩空竟乱苍高低浑不辨墨白漫无章世界从妆防皇穹自主张劳生徇物变观化得天常剥复非人力服飱且自将楚骚空咽短邹律正吹长不日消浮霰中天仰太阳
　　嵗暮由桃源入滇　　　　　　　徐中行
　　桂水余初渉桃源即旧图残霞横古渡落日满平芜晋记逺今古秦人定有无台荒青嶂合洞閟白云孤羇宦天逾逺懐仙嵗欲徂迷津不可问揽辔重踌躇皇清
　　郢中方剑子留宿次韵赠荅　　　刘子壮
　　泛迹江声外轻防但信风偶随芳草至适与白云同别乆莺花改思穷山水通面憎惊乍识语苦魄相防命厌书生薄名成防子雄古烟寒胜迹繁露劲香丛未试西施险难追黄石功欢情失酒味离怨寄诗筒拈壁聊寻乐省身庻免攻天应悲俗悔道未许吾穷髙啸慰麟鳯殷忧念雁鸿报君爱出处听雨晓犁中三月六日祭告岳庙礼成恭纪二十韵
　　吴士玉
　　景运离宫焕鸿图寿岳昌自天承火徳防地镇炎荒在昔明禋盛维
　　今懿训扬入朝分竹帛建节指衡湘两月驰周道三宵宿玉堂精诚消雾雨祓濯荐馨香空碧明星灿仙围宝炬光旛风晻霭磬管韵铿锵拜跪祈昭格斑联助祼将奉齍琼作粒奠斚桂为浆辰牡牲皆硕加边核尽芳崇阶殿陟降秘殿肃趋跄祝史陈词切司仪视履详心期浑合漠肸蠁怳无方醉饱传神惠寅清彻帝旁闾阎瞻瑞应气候得时旸北斗璇玑贯南躔轸翼长紫宸资夹辅朱鸟诞嘉祥物阜蒸黎乂年登大化翔
　　宸衷知有喜丕祚永无疆
　　丈量述事百韵　　　　　　　　梁鳯翔
　　禹贡均田赋周官画井疆谁云治小邑不可法前王利钝非臣计颠危为众伤狂澜思砥柱保障识金汤繄此澴川境由来泽国乡申罗相接壤翼轸竝分光省会经行近燕秦孔道长藩封编潞楚丹府载淤庄兵火疲租税村墟耗稻梁逃亡遗地畆势力起豪强胥蠧因中饱朋奸纵隠粮鹿堪当马指李乃代桃僵嵗赋如悬磬民艰甚剥牀疮痍何日起军国递年妨往者空持禄殊惭古拜飏蜚鸿经满野籴谷盼陈仓苕叶空星罶饛飱怨酒浆今予来绾绶畏济欲褰裳弊乆从何剔时浇未易匡烦苛应悉去艰阻备宜尝渊察殊难恃紏稽恐勿遑俗情争贾鬻风气竞倜伥案牍无旁贷催科祗自将月明三匝树日昃九廻肠岂有经纶裕空令髩髪苍宁求劳敢惮纲举目斯张体国先经野宜民率旧章披衷还欵欵告谕悉煌煌反覆申条约逡廵务激扬各宜清界址尽许报田塲坵陇何陵谷园庐或野塘书名无亥豕编里着村坊廼下经途令爰施树臬方维绳斯作直无欲必能刚远近休相间区分尽各详条疏比泾渭经画辨参商锦绣湖山绕桑麻第宅昌星罗兼绣错霞结与云翔就地遴公正因材在丈量弓程捜故府册式备奚囊履畆躬勤政亲民分守常糇粮原自褁冗莫随行岂羡文公雨宁夸召伯棠露晞鸟影断尘静马蹄忙止渴贪流水憇隂爰植杨依村寻爨火问渡济苇航厥赋班高下全书务颉颃度支随井畆边界隔池隍鴈齿编居业鱼鳞视曲防版图归总数歩尺定毫芒濯发惊疎雨挥鞭返夕阳野田除耗防篱落守驯羊始以廵长畈重经渉逺冈晴明开岭岫清浅映沧浪絶壑疑寻岛穷源似渡湘人家逐鸡犬陇陌事农桑夜雨芙蓉岸秋风薜荔墙郊原殊井井编户共彰彰垂景初餐饭凌晨强敌霜有时看暑雀几处听寒螀去帽当风落归衣带月凉人犹烦蹀马不辨骊黄苦自安荼蓄甘谁割蜜房三年问□瘵中夜几徬徨心疢真如猬形劳浑若鲂不知今乍醒翻觉旧如狂乐利从民物公忠涤篚筐观成念始遂经逺事难忘惟正刋规则分疆树纪纲科条异轻重盈缩具低昂创业慿胪列先畴给散亡申疆颁正式丁地核相当比户知成数穷檐惬所望共欢明指掌莫式巧如簧革弊除飞洒安残禁陆梁蓬生麻自直薰借露多瀼辨界占茅土明农絶莠稂闾阎尽地力屋漏见天阊升斗蠲前累徴输尽合偿犁然开混沌宛矣破洪荒罄洗无畴稞同歌有歳穰以兹登防计从此获嘉祥钧石陈中府泉刀纳左藏光风弥宇合和气结胶庠国法惟平一家居永保康恭逢尧舜世恩湛马班香汲井愁为绠当车媿作螳剑鸣秋水白纫佩畹兰芳素羡耕耘业兼知稼穑臧邠岐宁妇子祖社祝仓箱减赋曽称宋廵郊每善唐喘牛询物候荷笠载农装杼轴呼田畔缯茶锡道旁陈书蠲噐税击壤庆时旸劝相勤清问防灾厪悚惶黔黎咸袵席称兕上公堂爕理推元辅条陈拜夕郎雨风调玉烛日月丽符璋矩矱遵台宪恩膏霈
　　庙廊小臣无可愿长此颂明良
　　大衍虚其一　　　　　　　　　郑可格
　　河图开大衍虚一见精微蓍设藏神妙卦分任指挥浑沦象太极冲漠识真机造化纽枢寓乾坤品彚归隂阳呈变合动静慎几希无用用为大先天天弗违
　　七言排律
　　唐
　　清明二首　　　　　　　　　　杜　甫
　　朝来新火起新烟湖色春光净客船绣羽御花他自得红顔骑竹我无縁蛮童结束还难有楚女腰肢亦可怜不见定王城旧处长懐贾傅井依然虚霑焦举为寒食实借严君卖卜钱钟鼎山林各天性浊醪麤饭任吾年
　　又
　　此身飘泊苦西东右臂偏枯半耳聋寂寂系舟双下泪悠悠伏枕左书空十年蹴踘将雏逺万里秋千习俗同旅鴈上云归紫塞家人钻火用青枫秦城楼阁烟花里汉主山河锦绣中风水春来洞庭濶白苹愁杀白头翁明
　　赠秦娄江赴楚宪佥二十韵　　　何　迁
