<!-- { "loadSidebar": true } -->
　　吴复字伯起合肥人以綂军元帅从徐达下汉沔荆诸郡县授镇武卫指挥同知守沔阳从常遇春下襄阳别将破安陆禽元同佥任亮遂守之洪武元年授懐逺将军安陆卫指挥使悉平郧均庸竹诸山寨五年从邓愈平九谿辰州诸蛮克四十八洞还守安陆后封安陆侯【明史稿】
　　杨璟合肥人以枢宻院判官从伐陈友谅有功擢湖广行省参政镇江陵进攻湖南蛮寇复以招讨功迁行省平章政事将武昌诸卫军攻永州击败元兵于东乡俘获千余人遣将取寳庆定道州蓝山武冈诸州县遂克永州复移师徇郴州降其两江土官黄英岑伯顔等洪武四年充副将讨定辰沅诸蛮冦【明史稿】
　　胡海字海洋定逺人从杨璟征湖南由祁阳围永州战东乡生得千万戸四人后武冈靖州诸蛮作乱悉捕诛首乱者抚其余众洪武九年以南征将军讨平澧州九谿诸蛮冦【明史稿】
　　顾成镇逺人洪武时同都督梁福讨清水江冦擒其渠魁及奸细斩首不计由是美罗余党皆投欵建议筑枫香黄泥纠坡大田等堡保障边民【旧通志】胡显临淮人随父泉立功歴官定辽都指挥同知昭敬皇妃泉妹也生楚王封武昌改显武昌防卫洪武十四年从王之国显随父陛辞上曰泉老矣其致仕显嗣官后王征铜鼓诸蛮有功陞督府佥事二十一年从普定侯靖寕侯征东州龙海诸蛮得城邑马畜珍寳以献
　　黄宗载字厚夫丰城人洪武三十年进士永乐初以荐为湖广按察佥事巨奸宿猾多谪戍铜鼓五开卫阴持官吏短长载榜数其罪慑以重典众莫敢犯【以上旧通志】
　　俞士吉字用贞象山人洪武末乡举建文时以监察御史出按湖广辨释疑狱风纪肃然【明史稿】
　　萧寛明一统志吉水人永乐甲申进士迁湖广左布政使寛宏端简能处大事
　　朱与言字一谔万安人永乐辛夘进士仕湖广按察佥事刚方亷慎为政务大体凡所建白皆切时弊【明史稿】
　　俞士悦明一綂志字仕朝长洲人永乐乙未进士歴迁湖广按察副使振纲肃纪有威望居民火延及臬署僚属奔避悦具衣冠再拜风反火灭嵗大旱祷立应
　　贾谅明一綂志字子信峄县人永乐中乡举累擢右副都御史廵视湖广振宪纲存大体
　　薛瑄明一綂志字徳温河津人永乐进士宣徳间为御史监湖南银塲为政黜贪墨正风俗政事稍暇即进诸生讲学不倦
　　朱鉴字用明晋江举人初授蒲圻教谕宣徳初擢御史按湖广谕降梅花峒贼萧启寕等请命副使佥事按行所部阅民疾苦湖湘习俗男女婚嫁多逾三十鉴申明礼制旬月间嫁娶者万余人其俗遂革【明史稿】
　　熊链明一统志字学渊进贤人宣徳庚戌进士提学湖广性刚直不避权势以正本敦行为先士民畏爱之
　　项忠字荩臣嘉兴人正綂七年进士白圭既平刘通流民屯结如故通党李源复为乱伪称平王与王洪王彪掠南漳房诸县诏忠总督军务与总兵官李震讨之忠至襄阳奏调永顺保靖土兵分列要害遣人入山招谕流民归者先后百余万竝列上善后十事悉允行之【明史稿】
　　王士华字彦实鄞县进士正綂间以工部都水司员外奉勅筑华容诸防与布政蹇贤知县杨鐩相度便宜劝富民出粟建预备仓择亷慎吏掌管以待工役歴九载筑圩四十有八隄百五十人呼为王公隄崔恭字克让广宗人正綂进士歴迁湖广右布政尽革冗费公安监利流民相杀恭曰勿急急且大变下令流民愿附籍者聴否且俟秋成遣归众遂安【以上旧通志】
　　应颢明一统志字文明淳安人正綂乙丑进士授湖广按察佥事御史项忠罗箎知其才檄防征靖州蛮委筑沿口隄及抚荆襄新附流民劳勚最着
　　韩阳明一统志山阴人正统中提学湖广公亷静正武昌刘生有学行家贫被火为营其居助以薪米居楚数年恩义浃洽
　　罗箎明一统志字应韶南昌人以进士歴都御史巡视湖广时蛮獠竝叛箎防总兵官李震遣人谕以威徳即率兵捣其巢穴大破之嵗饥发赈民困赖苏何乔新字廷秀广昌人景泰初进士累迁湖广布政使荆州民苦徭役騐丁口贫富列为九等民甚便之【明史稿】
　　洪弼明一统志字士直严州人景泰进士授湖广按察佥事适常徳辰沅饥御史白圭檄弻赈济按户分粟仍给牛种多所全活靖州猺叛擒其首恶余党悉平赐金绮
　　杨琚明一綂志字朝用泰和人景泰进士湖广参议抚治荆襄筑老龙隄疏竹筒河及创筑刘家隔雷家防诸要地开创郧阳厥功尤伟
　　唐瑜明一统志字廷美上海人景泰辛未进士擢湖广左参政分首荆襄置廪储谷备赈抚绥均房流民荆湖大水挽舟载米济之水退筑隄民赖其利方中明一统志字大本淳安人天顺丁丑进士授监察御史廵按湖广防苗獠入冦督兵讨平建议遵常法専委任省搬运设屯堡饬边备浚河滩立巡司等事俱允行
　　卢雍楚纪字廷佐江寕人天顺丁丑进士累迁湖广左布政使凝重端厚优老植弱礼贤剔奸人不敢干以私
　　沈晖字时旸宜兴人天顺庚辰进士累迁副都御史抚治郧阳操履清约立法严整奸豪敛迹凿十井于城中民甚利之【旧通志】
　　汪进明一统志字希顔婺源人天顺甲申进士擢湖广按察佥事分巡衡永时施州土官覃景隆不法按治之躬歴其地撤去元帅旧衙毁其印牒民获安堵戴珊明一统志字廷珍浮梁人天顺甲申进士累迁都御史抚治郧阳诸府豪右多匿流民为利刻日令自首严练兵士自制营阵法蜀盗野王刚流刼竹山平利诸县守臣莫敢发请合湖陜兵诛其首恶纵胁从千余事遂定
　　张悦字时敏华亭人天顺进士歴湖广按察使执法严峻时藩府承奉张通怙势悦以法绳之不少贷及入觐中官尚铭督东厰众竞趋其门悦独不徃铭衔甚伺察无所得【明史稿】
　　王恕字宗贯三原人正綂间进士成化初荆襄流民相聚为乱擢恕右副都御史抚治之丁内艰起复同尚书白圭共平大盗刘通复破其党石龙严束所部流民复业【明史稿】
　　王信字君实孝感人成化初以都指挥佥事守备荆襄贼刘千斤反信以房县最要率十万骑徃夜张帜举火身先士卒斩首数千级获千斤斩之进都指挥同知后佩平蛮将军印镇湖广时永顺保靖二司世相讐杀信徃谕之咸叩首曰累嵗苦征索将军独亷敢反耶武洞蛮久不戢守臣议勦信亲犒以牛酒责其无状众稽首服罪又上疏论处苗安民诸事慎选守令荐刘斌张全进都督同知【明史稿】
　　徐恪字公肃常熟人成化丙戌进士擢湖广参议时万安柄国中官汪直擅权使者旁午恪力与抗不屈后廵抚湖广有中使擕盐数百艘抑卖于民为恪所持阻不行其党宻搆于帝居一嵗改南工部侍郎去【明史稿】
　　韩文字贯通洪洞人成化丙戌进士歴湖广右参议分巡荆南中贵督太和山税干没公费文力遏之以其羡易粟万石备赈贷九谿土酋与邻争地相攻徃谕皆服后陟本省廵抚【明史稿】
　　何淳明一统志字尚质淳安人成化丙戌进士累迁湖广按察副使时旱涝相仍民艰于食淳区画赈捄咸得其所山陜河南流民聚荆襄檄有司随地施给民皆感泣转按察使
　　王鉴之明一统志字明仲山阴人成化戊戌进士累官都御史抚治荆襄惩赃吏杜请托修饬学宫开堰武阳政寛法严军民赖之
　　林俊明一统志字待用莆田人成化戊戌进士治间为湖广按察使风采棱棱所至肃然
　　姚文灏明一綂志字秀夫贵溪人成化甲辰进士提学湖广慨然以作人自任崇正学黜浮靡自谓所能者三毁誉不入请托不行贿赂不通尝过洞庭舟防危端坐风止初出都时尚书刘大夏曰仆子祖修为诸生性慵懒乞笞之灏视其文不得笞特呼笞焉后卒于官贫不能殓僚宷治丧乃还大夏为文吊之原杰字子英阳城人正綂十年进士成化中累迁左副都御史时荆襄流民数十万朝廷以为忧祭酒周洪谟着流民图説谓当置府县聴附籍为编氓帝善之十二年遂命杰出抚徧歴山谿广宣徳意流民忻然附籍得户十一万三千有竒其初至无产及顽梗者驱还其乡附籍者用轻则定田赋民皆大悦乃相地势置郧阳府及诸县荐知邓州吴逺为知府各县皆择邻境良吏为之流人得所四境又安又荐御史吴道宏抚治郧阳郧有抚治自此始【明史稿】
　　邵寳字国寳无锡人成化中进士累转湖广布政使端介自持政崇大体【明史稿】
　　张敷华字公实安福人天顺甲辰进士治初累迁湖广右布政使嵗大饥令府县大脩学宫以佣直资饥者乐病瘗骼增价致贾后卒李文正铭其墓有公在藩邦蘖操氷心之语【明史稿】
　　梁璟字廷美崞县人天顺末进士累官右副都御史巡抚湖广治二年民饥请免征两京漕八十九万石从之初帝登极诏罢四方额外贡献而提督五当山中官复贡黄精等物中官陈喜又携道士三千余人各领防持勅所至张威璟皆力请停免【明史稿】席书字文同遂寕人治三年进士累陞副都御史巡抚湖广中官李镇张旸假进贡及御盐名敛财十余万书疏发之长沙守贪酷按坐谪戍吏民畏服【明史稿】
　　秦金字国声无锡人治间进士巡抚湖广诸王府所据山塲湖荡皆奏还之官降盗贺璋罗大洪复叛讨平之郴州桂阳猺龚福全称王金先后大破擒之及其党刘福兴等楚乱遂平武宗亲征江西楚乃接壤李镇朱彬肆威横索官民涂炭金抗辞直奏请以身当官民得免于祸【明史稿】
　　王玹字邦器盐山人治中任兵备副使治襄阳兴利除害政尚严明奸豪盗贼俱为敛迹
　　钟云瑞东莞人进士治中歴参议分守襄阳时武臣触法转求中官赂以金不受在任忧国恵民襄人立祠祀之【以上旧通志】
　　王时中明一统志字道夫黄县人治庚戌进士歴湖广按察使执法严明操守清洁
　　郑岳字汝华莆田人治六年进士累官湖广佥事归宗藩侵地于民施州夷民相仇杀按法治之荆岳饥劝富民出粟弛河泊禁属县粮当输逺卫者给以直民乃获济【明史稿】
　　周季凤明一綂志字公仪宁州人治癸丑进士迁湖广按察司左布政使在湖省最久徳泽及人者深因平郴盗有功陞都御史
　　林廷防字利瞻闽县人治丙辰进士歴迁湖广左右布政使举治行卓异擢副都御史所至有恵政【明史稿】
　　孙需明一统志字孚吉徳兴人成化八年进士治末以都御史抚治郧阳兴学校复流徙亷明忠直军民悦服正徳初赐玺书金币褒嘉之
　　洪钟字宣之钱塘人成化十一年进士正徳五年春湖广嵗饥盗起命总制军务时沔阳贼杨清丘仁等僭称天王将军出没洞庭间围岳州防临湘官军屡失利钟檄布政使陈镐及副使蒋升都指挥潘勳破灭之镐应天人进士既灭贼就迁廵抚檄散余党湖湘底宁【明史稿】
　　陈凤梧字文鸣泰和人治丙辰进士歴湖广提学佥事推衍圣制为十八条刋示郡县正徳六年任衡永郴道时粤冦刼掠南赣梧檄宜章守弁提兵营于交界以备夹攻所至询民疾苦暇则召诸生论文督武士教射民间颂曰词章宋玉号令条侯【明史稿】孟祥字望之信阳人正徳间任湖广按察佥事分廵荆南以清介着与抚军议不合杖其掾次日即解组去风节凛然【旧通志】
　　王以旂字士招江宁人正徳六年进士嘉靖戊戌抚郧时平利房竹羣盗竝起刼杀竹谿主簿势甚猖獗旂遣都指挥李时同知张直擒之绥赈难民给以牛种民乃辑
　　胡东臯余姚人嘉靖壬辰抚郧时太和山中官王敏借权扰民甫下车即疏诸不法事由是中官不敢干抚治政
