<!-- { "loadSidebar": true } -->
　　安陆郡斋即事　　　　　　　　夏熈臣
　　骤雨能生四月寒北风声急撼阑干燕因后到常无主花为春归亦鲜欢那得浊醪消磈礧只图脩竹报平安莫将镜里衰颜看不老应难称此官
　　山居即事　　　　　　　　　　陈陛谟
　　阳回万里到山腰百物欣欣势似潮细雨不随朝日散东风惟借晚寒消云烟旧岭十分勇杨栁新堤一味娇开尽众花都懒取时从麦地望青苗
　　甲辰返襄畱别父母　　　　　　赵宏恩代罪心坚脱绣衣襄民感旧尔何依省亲泣血抛官去面
　　圣簪花捧
　　诏归骨肉羣黎清汉水梦魂多士醉春帏劳人五载关
　　情久呜咽江流恋落晖
　　自蜀赴楚道经襄城　　　　　　赵宏恩
　　暮笳一片杂箜篌旧迹重寻慨白头犂插秋耕羊祜庙纱笼醉句仲宣楼徧呼父老争扶杖细认儿童倒跨牛拥节中流谈往事春流香透绣花裘
　　其二
　　玉节香飘月碎烟曾于此地挂金鞭花灯春醉胭脂瓣铁案红飞玳瑁笺代罪归燕穿雪步建牙入楚绣云帆惊看青鬓留霜点记得观风是少年
　　其三
　　指点桑麻访旧伤锦帆舞浪彩旗忙碑惭堕泪镌红篆风感啼魂冷白杨十载波头怜泡影半生骥尾愧花香行辕鼓角声声壮今日襄江第四航
　　襄郊劝农　　　　　　　　　　赵宏恩
　　携樽挈榼快民情江汉风传士女声两岸栁阴耘夕照半天花影乱春耕锄抛蔓草儿童醉犂近褰帷父老迎此日绣衣归兴缓禾苗一片暮云横
　　隆中题武侯祠　　　　　　　　赵宏恩
　　汉季羣奸探赤符慨吟梁父独扶孤扇摇战月三分鼎石黯阴云八阵图泣鬼文成何有魏霣星人去失吞吴刼灰不冷英雄气襄水忠魂晓夜呼
　　仲宣登楼一赋脍灸人口自予到方城前贤旧址次第捐建今庚子冬斯楼告成登焉半醉朗吟此赋慨然四望不禁去国怀乡之感
　　赵宏恩
　　仲宣赋在人何处独步城东慨此丘故国有家翻寄楚霸才无主竟依刘山眠白雪千峯梦江醉红枫几叶秋今日绣衣重筑起夕阳回首一登楼
　　襄人为余镌忠孝完人碑于堕泪碑侧余愧焉仰
　　止先贤赋以自励　　　　　　赵宏恩
　　枕防归来月夜魂千年战骨老云根烽烟已冷危滩浪汗马犹畱峭壁痕墓草緑枯金锁碎血花红醉玉楼温完人后碣羞前碣一片霜寒堕泪门
　　军行朗江　　　　　　　　　　赵宏恩
　　战气冲空白雾收万帆飞起逆东流兰桡铁防摇铜柱莲幕金铃响玉钩一片冷云穿阵角几枝老树插波头满江画鼓声声壮旗影花貂骇浪秋
　　军行舟次时将五鼓接黔省请兵檄乃饬诸郡牧
　　分济军需勿扰民也　　　　　赵宏恩
　　檄到披襟杂漏闻星流阵角气氤氲军声夜接飞莲幕民梦秋安冷雁羣赤帜鬬霞歕楚浪金戈响瀑指黔云羽书香乱红灯影战舰冲涛次第分
　　花园赏苗耀兵苗妇子以叶下红枝头绿土草进
　　赵宏恩
　　铁骑羣嘶战草东暮笳吹老碧云空崖悬声醉枝头绿谷窅香凝叶下红银髻苗烟低塞月金铃夜火梦秋风槃瓠偷认威霜冷白甲花縧印玉骢
　　万苖归化敬献灵芝　　　　　　赵宏恩
　　挂甲开疆破浪头羽书先散万苗愁花貂画防金铃夜瘴雨蛮烟铁骑秋五色舞酣青草寨二弹断白云洲狤狑报
　　国无他物一朶灵芝入
　　凤楼
　　保靖登舟　　　　　　　　　　赵宏恩
　　解甲苖疆夜渡河暮鸦收翅梦山坡飞岚绿雨敲黄叶团雪银涡巻碧波战马囘风无血刃绣旗卧月有霜鞾万峯过尽归来晩一棹斜阳荡凯歌
　　恭考魏公暨南轩先生墓祠有述　李　徽昔考朱子集中魏公暨南轩先生墓当在衡岳而南国所传载记之实二墓乃在宁乡宁乡之墓去衡岳数百里不在七十二峯之间故长沙郡志既以墓地属诸宁乡矣亦复附存衡岳之说盖其慎也辛亥初夏予自宁乡按行安化取道大沩之阳拜谒官山墓祠因为贤裔诸生讲求遗义则知祠后官山去大沩才二十里载在沩山界中实大沩南部之秀出也阻雨信宿拈阅大沩志书乃得先生长桥一律云西风吹短发复此渡长桥木落波空濶亭孤日影摇徘徊念今昔俯仰到渔樵应有山中隠凭谁为一招又得芙蓉山絶句上头壁立起千寻下到羣峯次第深兀兀篮舆自吟咏白云流水此时心长桥在大沩道中而芙蓉一山实安化安化大沩之人各为建亭纪事载在邑志者尤详反复二咏足见先生往来芙蓉大沩之间惨澹经营已非一日而木落亭孤今昔渔樵等语先生为魏公有戒心矣近托沩山远宗衡岳其亦有屈伸消长龙蛇尺蠖之防权乎感而志之以为知人论世之一监云
　　文献支离不可寻低回岐路访遗音寓形衡岳情犹壮混迹沩山意已深石径松萝迷絶巘云峯烟雨滴空林得公今昔渔樵句想见悠悠百世心
　　拜谒魏公暨南轩先生墓祠毕因为贤裔诸生讲求遗义之语复步前韵拈示近邑诸生前晤贤裔诸子时忆及朱子集中载有先生惟危之中识得惟防之体等语并有为无为诸语也
　　李　徽
　　先圣遗文尚可寻黄钟大吕得元音程门王一心如掲孔子时中道最深精义工夫通昼夜穷神事业到山林人心尽处原无为无为而为即道心
　　月岩　　　　　　　　　　　　李　徽
　　衡阳风景入潇湘派接濂溪周子乡户外羣峯都具体岩中一窍自含章东西偃仰知开阖上下回环得典常道奥无穷陈法象分明月窟在当阳
　　谒武当山　　　　　　　　　　凌如焕
　　汉南荆北镇神宫拾级扪萝鸟道通金烛云霄开殿陛封加衡霍秩王公晨朝万笏峯浮玉冬尽千林翠舞风合是上真栖此宅瓣香奔奏八方同
　　题隆中草庐次韵　　　　　　　凌如焕
　　百战尘销赤帝符乾坤草草一庐孤谁知枕石潄流窟幻作云龙风虎图漳水铜台雄邺下石城金锁壮勾吴千秋那复阶前拜日落空林剩鸟呼
　　望赤壁　　　　　　　　　　　凌如焕
　　儿时眼热苏公赋觌面縁悭恧客颜半壁楼台髙日月千秋文藻此江山箫声寂厯涛声散云影依稀鹤影还又听舟行钲鼓发回头沙渚羡鸥闲
　　舟泊汉口　　　　　　　　　　涂天相
　　大别山开江汉门滔滔终古此潺湲万家烟火愁孤客一带云山暗旧村容与舟随波上下萧条人共鸟寒暄牙樯锦缆知多少几曲髙歌万里骞
　　过洞庭　　　　　　　　　　　涂天相
　　万顷烟涛飞渡难轻舟初试意闲闲天垂四面如粘树波涌孤颿欲驾山何必桃源絶尘世始知衡岳隔关五湖君长横南北击檝乘风破客颜
　　鹤楼雨望　　　　　　　　　　涂天相
　　楚天昨夜舞商羊帆落江干万里忙望断衡山秋色晩襟披汉水客心凉风翻雪浪惊鹦鹉烟锁晴川隠凤凰巾角折来犹载笔重添墨雾洒潇湘
　　鹤楼早望　　　　　　　　　　涂天相
　　鹊噪深林客枕斜晴楼初曙霭余霞南薰吹落江梅冷西爽迎来石镜华朝露湿云晴带雨晓风逐水浪翻花黄粱不解人间梦日映千村户半
　　同彭衡陬康文作舍弟观川游南岳庙
　　夏立中
　　岳殿崔嵬逈出尘祝融云气蔼长春雕梁伐尽千年树驿路朝来万里人蟾锁不因游客啓龟碑端为
　　御书新岱宗封禅相沿久岣嵝遗文压汉秦
　　其二
　　赤帝威灵重国家使臣常泛洞庭槎地看楚服南门近人望都城北斗斜凭仗友朋寻胜迹忽惊兄弟滞天涯纻衣葵扇权相憩又啜山僧半日茶
　　祭风台怀古　　　　　　　　　徐　琮
　　月明戈甲枕江隈横槊髙吟亦霸才不有卧龙成干济直教乌鹊枉徘徊楼船自火嘲难解石壁生燐迹未灰天与汉家畱一线东风却似为吴来
　　春日游玉版桥偕康文作兄衡陬限韵
　　彭廷梅
　　山前丽藻鬬春华山里风光入望赊水撼危桥疑石动人縁峭壁上天斜蜂须粉腻沾新竹燕嘴泥香带落花世路物情云外赏乱红晴日照丹霞








　　湖广通志卷八十八
　　钦定四库全书
　　湖广通志巻八十九
　　艺文志
　　五言絶句
　　唐
　　汉江　　　　　　　　　　　　宋之问
　　岭外音书断经冬复歴春近乡情更怯不敢问来人
　　湘中寄凿山人　　　　　　　　宋之问
　　愿与道林近意在逍遥篇自有灵麓寺何用沃洲禅
　　送胡大　　　　　　　　　　　王昌龄
　　荆门不堪别况乃潇湘秋何处遥望君江边明月楼
　　江中对月　　　　　　　　　　刘长卿
　　空洲夕敛烟望月湘江里歴歴沙上人月中孤渡水
　　游道林寺　　　　　　　　　　戴叔虞
　　佳山路不远俗侣到常稀及此烟霞暮相看夜欲归
　　朗州闲咏　　　　　　　　　　刘禹锡
　　星象垂鸟翼蛮陬相犬牙俚人歌竹节仙洞闭桃花
　　零陵早春　　　　　　　　　　栁宗元
　　问春从此去几日到秦原凭寄还乡梦殷勤入故园
　　黄溪闻猿　　　　　　　　　　栁宗元
　　溪路千里曲哀猿何处鸣孤臣泪已尽虚作断肠声
　　再上湘江　　　　　　　　　　栁宗元
　　好在湘江水今朝又上来不知从此去更遣几年回
　　昭君怨　　　　　　　　　　　张　祐
　　万里边城远千山行路难举头惟见日何处是长安
　　洗墨池　　　　　　　　　　　李　翺
　　賸有临池兴人称协律郎至今蝌蚪迹犹带墨痕香宋
　　赤壁山　　　　　　　　　　　王安石
　　日净山如染风暝草欲薰梅残数点雪麦涨一川云
　　东渚二首　　　　　　　　　　张　栻
　　团团凌风桂宛在水之东月色穿林影却下碧波中小山幽桂丛岁暮霭佳色花落洞庭波秋风何极
　　西屿二首　　　　　　　　　　张　栻
　　朝吟东渚风夕弄西屿月人境谅非遥湖山自幽絶系舟西岸边幅巾自来去岛屿花木深蝉鸣不知处
　　船斋二首　　　　　　　　　　张　栻
　　窓低芦苇秋更有江湖思久已倦垂纶游鱼不须避考槃须在陆混蒙水云深正尔沧洲趣难忘魏阙心
　　栁堤　　　　　　　　　　　　张　栻
　　渚华初出水隄栁亦成行吟罢天津句薰风拂面凉
　　兰涧二首　　　　　　　　　　张　栻
　　艺兰北涧侧涧曲风纡余愿言植根固芬芳长慰予光风浮碧涧兰杜日猗猗竟岁无人采含薰只自知
　　石瀬二首　　　　　　　　　　张　栻
　　疏此竹下渠潄彼涧中石暮舘远寒声秋后动澄碧流泉自清泻触石短长鸣穷年竹根底知我读书声
　　山斋二首　　　　　　　　　　张　栻
　　藏书楼上头读书楼下屋怀哉千载心俯仰数椽足叠石小峥嵘修篁髙下生地偏人迹罕古井辘轳鸣
　　濯清亭二首　　　　　　　　　张　栻
　　芙蓉岂不好濯濯清涟漪采之不盈把怊怅暮忘饥涉江采芙蓉十反心无斁不遇无极翁深理竟无识
　　城南书院十景十首　　　　　　张　栻纳湖
　　源源锡潭水滙此南城阴岸花有开落水盈无浅深
　　书楼
　　髙楼出林杪中有千载书昔人不可见倚槛意何如
　　丽泽堂
　　长哦伐木篇伫立以望子日暮飞鸟归门前长春水
　　防轩
　　开轩仅寻丈水行亦萧疎客来须起敬题榜了翁书
　　卷云亭
　　云生山气佳云转山气静隠几亦何心此气相与永
　　月榭
