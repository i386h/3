<!-- { "loadSidebar": true } -->
　　皇清康熙四年知县叶代生二十四年廵道祖泽深先后捐俸重修
　　远安县儒学在县治北旧在亭子山下明成化间迁今所歴知县刘英王炬相继增修
　　皇清顺治间知县周会隆安可愿康熙初知县陈其舜重修五年由新城迁于旧城北门外四十年知县梁凤翔重修启圣祠雍正元年改
　　崇圣祠额
　　襄阳府
　　襄阳府儒学在府治东南明洪武初知府张善建歴都御史章焕汪道昆知府何源万振孙同知范爱众相继增修明末兵燬寻修复
　　皇清顺治间副使苏宗贵知府陆登甲加葺雍正初知府甘国奎尹会一重修
　　襄阳县儒学在县治南明洪武初建嘉靖间副使王佩隆庆间同知范爱众万厯间知县尹廷俊训导李尚铭相继修明末兵燬
　　皇清顺治间抚治赵兆麟副使苏宗贵知府冀如锡知县董上治重建康熙十二年知县余配元增修雍正初襄阳道赵宏恩知县程其成重修
　　宜城县儒学在县治毓秀山下宋建元明因之宣德间知县张泰重修万厯二年知县雷加祥改櫺星门以石柱
　　南漳县儒学在县治东明宣德间知县庄敬因宋旧址建正德间知县萧浩修
　　枣阳县儒学在县治东南元知县马让魏文昌建元末兵燬明洪武间知县吴子俊即旧址重建歴知县黄金王时忠杨瑛安邦王允耕杨履王应辰相继修
　　皇清顺治间知县柯耸重修
　　谷城县儒学在县治东南明初因宋元故址建明末兵燬
　　皇清顺治间知县刘楷建修康熙五十七年知县扈际兴重修
　　光化县儒学在县城内聚奎街西北宋元前在古酂城内明洪武间知县陈聪即旧址重建万厯初知县陈其范改建今所
　　皇清顺治间知县扈申忠重修明伦堂
　　均州儒学在州治东宋咸平中建明洪武初重建正统间修正德嘉靖间知县张聪叶尚文相继重修
　　郧阳府
　　郧阳府儒学在府治东北旧为郧乡县学在今府治南成化间都御史原杰奏置府治陞为府学治间都御史王鉴之迁府治西北嘉靖间知府黎尧勲改迁府治西与郧县儒学合祀丁巳都御史章焕开拓城垣东北隅改迁今所
　　皇清顺治十六年御史张尚知府张文星重修康熙五十六年知府黄焜修葺雍正四年知府王瀚补修郧县儒学在县西旧为郧乡县学成化间陞为府学县学废嘉靖间知府许词奏准另建
　　皇清康熙五十五年知县卢尚进捐修
　　房县儒学在城东门外旧为州学在城内东北明洪武八年改州为县学因之后改迁今所成化七年又迁城内旧址嘉靖十八年复迁今所
　　皇清康熙六年通判仇昌祚建修后圯二十九年知县沈用将重修四十四年知县董雱捐修雍正八年知县李居临修葺
　　竹山县儒学在县治东北旧东南明洪武中知县郭士贤建成化十一年以地污下迁建莲花池地即今所久圯
　　皇清康熙二十九年知县董绵祚捐修
　　竹谿县儒学在县治东明成化间都御史原杰建嘉靖二十三年署府同知温如璋重修后圯
　　皇清康熙十九年知县徐京陞建修四十一年知县祁圣年教谕程大华重修工未竟知县翁圣年继成之五十八年知县龚克庸修葺雍正七年教谕万大中八年知县朱瑞世增修
　　郧西县儒学在县治南明成化间都御史原杰知县侯爵建歴知县刘理王才王纶苏绅黄鉴邵阳杨震宇相继修葺
　　皇清顺治四年知县贺绳烈重修康熙四十四年知县陈志源贡生梁凤翥重修
　　保康县儒学在县治右明洪武间知县苏惠和捐建明末兵燬
　　皇清康熙五十二年邑绅士重建
　　直归州
　　归州儒学先在州后山麓之右万厯戊申知州张尚儒迁于左明末兵燬
　　皇清康熙四年知州曹熙衡重建
　　长阳县儒学在县治东明洪武间建成化间知县李福刘奎相继修正徳二年教谕刘永祥迁明伦堂后山下万歴巳亥复迁山冈明末兵燬
　　皇清顺治间知县樊维翰捐建于来龙山下渐次修举兴山县儒学在县治东明治间徙建东闗外未几复迁旧址正德间推官陆鳌重修
　　皇清康熙十一年知县胥遇捐修知县王熙隆继修三十六年知县姜元春详准重修
　　巴东县儒学在县治左明洪武初建隆庆间灾知县邹光裕迁建寿宁寺基万厯十五年知县高尚德改建今所明末兵燬
　　皇清康熙四年知县蒋希古创草房三间于今址后十一年知县陈铣复建今址二十二年知县齐祖望增修
　　恩施县儒学旧在南门内明洪武十八年迁南门外即今文昌阁基址治间参议林璜佥事郑岳复徙今所俱圯燬
　　皇清康熙二十四年廵道祖泽深捐建四十五年重修
　　贡院书院附
　　武昌府
　　贡院在府城内凤凰山南宋建炎中附试九江绍兴甲子各试于郡郡各置院兴国江陵茶陵俱有之元试于城隍庙明正统时始创建今所号舎皆板屋成化七年重修万厯元年布政使施尧臣陈瑞易以砖石上覆以瓦怀宗十五年提学高世泰增修号舎
　　国朝因之康熙壬午布政使李基和借县学基拓号千余间并原号不满七千赴试者多至万余人癸巳廵抚刘殿衡布政使李锡按察使牟钦元允南北绅士刘明经等条呈
　　题请捐修买民舎拓基址添号五千有竒
　　芹香书院在府学前旧为社学明成化间提学薛纲改建今废
　　濓溪书院在府学前旧为社圃亭明嘉靖二十四年都御史张雨改建怀宗六年御史白士麟移建明月桥西右为濓溪祠祠前凿池引明月湖水种莲立坊额曰爱莲后废
　　江汉书院旧在文昌门内明督学葛寅亮集生徒讲学处后废
　　国朝顺治初左布政黄志遴张尔素瞿凤翥移建忠孝门内康熙间廵抚陈诜张连登次第修葺
　　东山书院在黄鹄山前相传东方朔读书处
　　南湖书院在武昌县东半里坐挹平湖诸峯竞秀一邑竒观宋淳祐中权寿昌军事京规教授黄瑞谅建祠奉周张二程朱子南轩东莱七先生辟斋筑堂寳佑中知府叚震午增筑堂庑至元间设山长领书院事至正中达噜噶齐鐡山重建后燬于兵基存明景泰间三分其一为府馆余为布政分司
　　东臯书院在武昌县明嘉靖二十一年教授朱瓒建义学书院在嘉鱼县湖西宋建明李永芳修
　　凤山书院在蒲圻县明蔡潮建王俨廖道南有赋今废
　　新溪书院在蒲圻县新店市宋周风仕建今废大宗书院在蒲圻县治东北明懐宗时提学高世泰同知县曾拭建
　　相山书院在咸宁县宋冯京读书处今废
　　青阳书院在通城县儒学东明嘉靖间廵抚顾璘建叠山书院在兴国州宋谢枋得读书处
　　义学各州县并置
　　汉阳府
　　凤山书院在汉阳府儒学后凤栖山顚
　　二程书院在黄陂县鲁台山麓明邑人杨廷蕴县丞李成纪重建
　　甘露书院在黄陂县甘露山下黄武濵建中祀二程夫子
　　西湖书院在孝感县西湖中明月台上宋艺祖沽酒处
　　义学各县并置
　　黄州府
　　问津书院在黄冈县北九十里孔子河昔孔子自陈蔡适楚至此问津石刻孔子使子路问津处八大字叠石跨津上名孔叹桥桥北有风亭当孔道顔曰圣贤路上倚河北岸为孔子山上有讲经台左右为长沮桀溺畈西北隅为晒书塲山麓路旁出一石上镌进歩处旁勒五廸二字不知始于何时五廸疑镌书名字也当津之冲有石屹然名坐石墨池在其右东隔层峦三里许曰顔子港北十里许曰回车埠盖自此返蔡焉唐杜樊川守黄州治间庙祀元龙仁夫筑室山下立讲院旋燬于兵明万厯间知府王世德推官许惠一建额曰问津书院至今庙貌巍然中奉
　　先圣像西为仲子祠配以沮溺东祠祀理学先儒祭器祭田厘然具备士子相率肄习其中邑人上棆上着有问津书院志
　　东坡书院在府城宋苏轼谪居于此明吴淮建道峯书院在麻城县牛棚山知县陈子文为隐士道峯毛凤建
　　南门书院在蕲水县南谢朝宣建祀王羲之陆羽苏轼
　　老塔书院在罗田县明正德间郡司马毛应时建邑进士王先于此讲学斋联云未审昔人称老塔请题今日作东山
　　崇正书院在蕲州沈厐罗洪先建
　　阳明书院在蕲州北门外
　　江汉书院在广济县龙坪明瞿九思与诸生讲学处义学各州县并置
　　安陆府
　　郢门书院在府治阳春台
　　文昌书院在府城东里许子胥台之南前临汉水左马良山右三尖山为郢城最胜地明万厯丙辰守道高第吴尚黙次第重建为诸生肄业所额曰大观轩明末兵燹
　　国朝顺治十六年知府马逢臯重修塑文昌像于阁上于季春朔三日率诸生读书属文于此后如期而至十八年推官黄尊光筑墙建坊顔曰文昌书院邑人郑茂泰有记
　　同仁书院在潜江县西明督学刘垓建都御史邹元标有记
　　中洲书院在潜江县大闗帝庙街东明邑人郭世朝建内有椿桂堂环翠亭讲经所大本达道斋
　　石桥书院在潜江县今废
　　传经书院在潜江县前西街
　　国朝康熙十年知县王又旦建内为传经堂堂左为说诗台右为操缦轩后为藏书楼楼东西为文塲又旦立有书院约七条
　　梦野台书院在天门县东门内明祭酒鲁铎读书处茶陵李文正东阳题额
　　东湖书院在天门县东湖岸亦祭酒鲁铎读书处象山书院在荆门州西明治间参政钟文俊建祀陆九渊
　　义学各县并置
　　徳安府
　　长庚书院在府治西白兆山下唐李白读书处元李仲章建有记
　　江汉书院在府城南文笔峯下元儒赵复讲学于此碧霞书院在府城北石柱山上明万厯丁已督学葛寅亮建
　　国朝知府高翺重修
　　白云书院在随州即随侯得珠处
　　汉东书院在随州砖城外即宋元以来旧学
　　义学各州县并置
　　荆州府
　　荆南书院在府城内南纪门之西康熙已亥年郡守邱天英买地鼎建并置学田以为诸生课读之费竹林书院在公安旧县冦公祠傍宋南渡后孟琪创建以处四方流寓之士后存废址
　　国朝知县杨之骈卜迁冦公祠于今县北门外大道傍因为义舘有记
　　崇正书院在石首县社稷坛左明大学士张璧建今废
　　清江书院在宜都县清江北一里许白洋驿后元人文璋藏修之所明正德间邑人向文玺因旧址结屋三间知县江朝宗题曰北山书院岁久倾圯嘉靖丁未知县陶师文改建于儒学右隙更题曰清江书院明末毁
　　六一书院在夷陵州宋欧阳修建
　　白水书院在枝江县西三里元巴图摩欢司建今废义学各州县并置
　　襄阳府
　　武侯书院在府儒学东有碑记
　　隆中书院在隆中山汉诸葛亮隐居处
　　凤栖书院在襄阳县即云封寺厐统故宅
　　冽泉书院在习家池明督学葛寅亮建基存
　　凤山书院在羊侯庙南明督学顾起凤建基存沧浪书院在枣阳县东一里旧名濯缨亭
　　文忠书院在光化县耿家河口明嘉靖间知县郑蔓为欧阳修立万厯时知县陈其范迁迎辉街
　　古南阳书院在均州治南门内
　　国朝十一年知州党居易修有记
　　义学各州县并置
　　郧阳府
　　五贤书院在郧县祀周二程张朱
　　义学各县并置
　　直归州
　　崇化书院在恩施县
　　义学各县并置





　　湖广通志巻二十二
<史部,地理类,都会郡县之属,湖广通志>
　　钦定四库全书
　　湖广通志巻二十三
　　学校志【贡院书院附】
　　长沙府
