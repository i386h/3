<!-- { "loadSidebar": true } -->
　　南北朝徐度陈书列传字孝节安州安陆人少倜傥姿貌瓌伟初従梁萧介征诸洞以骁勇闻后随武帝克侯景于广州封广徳县侯帝讨杜龛以度领宿衞并知防府事明年徐嗣徽等济江度随众军破之于北郊坛除郢州刺史厯封湘东郡公帝崩度预顾命废帝立进司空卒諡忠肃配享武帝庙廷子敬成徐敬成陈书徐度传敬成幼好读书以识鉴知名起家著作佐郎天嘉四年度自湘州还朝敬成尽领其众随章昭达征陈宝应晋安平除豫章太守华晈谋反以敬成都督巴州诸军事寻诏为水军随吴眀彻征晈累迁吴兴太守后随彻北讨克淮隂山阳盐城三郡并连口朐山二戍仍进克鬰州以功进号壮武将军年三十六卒赠散骑常侍諡思子敞嗣
　　唐许绍唐书列传字嗣宗安州安陆人为儿时与髙祖同学相爱大业末任夷陵通守防盗起州境独完流人自占数十万开仓赈给后入唐任峡州刺史封安陆郡公武徳初以破萧铣功官其子智仁为温州刺史进谯国公赐帛千叚赵郡王孝恭等伐铣复诏督兵围荆州防病卒于军帝为流涕【互详荆州名宦志】樊兴唐书裴寂传兴安州人从唐公平长安授左监门将军从秦王积战功封营国公贞观六年陵州獠反命讨之为左骁卫将军寻为赤水道行军总管太宗征辽以兴忠谨副房元龄防守京师卒赠左武侯大将军洪州都督陪献陵
　　宋宋昌言宋史宋绶传昌言字仲谟安陆人敏求族弟以廕为泽州司理防军州有杀人狱昌言疑其寃坚请迹捕果得真犯迁河隂判官见道上弃尸若剐剥状既至得凶盗六軰杀人以鬻掩其家犹得执缚未杀者七人昌言穷治之擢都水监丞熈宁初河决枣彊而北昌言建议欲于二股河口西岸障水使东流以除恩冀水患朝廷遣司马光往视如昌言防不两月决口塞光奏其功迁开封府推官转少府监卒元赵复元史列传字仁甫徳安人太宗命太子库春帅师伐徳安以尝逆战其民数十万皆俘戮无遗时杨惟中行中书省军前姚枢奉诏即军中求儒生挂俘籍者辄脱之复在其中枢与之言信竒士欲与俱去复以九族俱残不欲行枢恐其自裁防帐中共宿既觉月色皓然惟寝衣在遽驰马周号积尸间无有也行及水际见复被髪徒跣仰天而号欲投水而未入枢力救得免乃强从而北先是南北道絶载籍不相通至是复以所记程朱诸经传注尽録付枢燕地从学者百余人世祖在潜邸尝召见问曰我欲取宋卿可导之乎对曰宋吾父母国也未有引他人以伐父母者世祖悦因不强之仕惟中与枢谋建太极书院立周子祠以二程张杨防朱六君子配食选取遗书八千余巻请复讲授其中复以周程后其书广博学者未能贯通乃原义农尧舜所以继天立极孔子顔孟所以垂世立教周程张朱所以发眀绍续者作传道图而以书目条列于后别着伊洛发挥以标其宗防缉录朱子门人共五十有三人作师友图以寓私淑之志又作希贤录使学者知所向慕由是许衡郝经刘因皆得其书而尊信之北方知有朱程之学自复始为人乐易耿介虽居燕不忘故土与人交尤笃分谊元好问文名擅一时复尝以博溺心末丧本朂之家江汉之上人称江汉先生祠乡贤
　　明王兴福随州人元至正间守徽州有善政迁知杭州时杭初内附人心未安福明于大体寛简不苛深慰民望洪武二年秩满召还朝父老遮防因慰谕遣之曰予匪能恵尔乃尔能奉法遵约束耳太祖嘉之擢吏部尚书坐事左迁西安知府卒于官【旧通志】萧夀字君美徳安人年二十陈友谅起荆湖防为万户夀日夜思自拔及友谅战死乃以所领舟师归明太祖于镇江授总旗守严州张士诚军大浪滩其舟如织夀乗快船挺戈而前大破之又攻台州福建乗胜席巻诸城悉平击海冦获全胜以从李文忠功加承信校尉复击山冦破数十砦斩首数百级生得将士三十人奏功赐赉楮币
　　王镛随州人洪武初荐授镇江府通判擢知嘉兴府政绩卓异入为户部侍寻复出知嘉兴久之免归程本云梦人端方亮节洪武初以人才任本县训导陞代府奉事王多失政本直谏王杖之防毙巳而失政上闻府官僚皆获罪本独获宥后陞汝宁府同知贤声益着
　　杨濬字希武应城人景防庚午举人持身方正取舍不茍任云南提举念二亲衰老途逺不能迎养解绶归祖产及余俸悉授诸季其弟渊嵗贡生亦孝友博学工文隠居不仕
　　徐珪字必信应城人治间以掾役刑部时阉宦李广用事其党杨鹏监东厰罗织朝士珪手疏数千言斥广鹏窃柄不利于国乞革东厰或遣文臣兼理之有必斩臣首必行臣言等语诏下狱除籍逾年主事陈凤梧以为言授桐城县丞擢赣州府通判有平冦功加知州俸
　　李有成字文岩云梦人攻苦积学负笈从防者数百人嘉靖甲子举于乡令汶川其地汉苖杂处成多方安辑苗首喳儿木等终无异志邑人祠祀之
　　周珫字润夫应城人嘉靖壬辰进士知永嘉拜吏科给事中敢言直谏世宗南廵疏击权贵杖谪典史起知源为福建督学能拔竒士防倭乱诏督苏松等处军务进兵部右侍郎以病免归【以上旧通志】傅凤翺分省人物考字徳辉应山人嘉靖癸未进士令上蔡拜监察御史歴兵部协理戎政凤翺天性豁达才复通敏初筑上蔡城区画不扰民祠之按江西浙江歴抚安肃陕西所至大着风裁居家孝友处乡以信义见称卒赠右都御史
　　李防滋字元树应城人嘉靖丁未进士授刑人拜刑科给事改礼科以擢权奸意谪邵武县丞移安庆推官累迁工部尚书加太子少保秉性端严不与人狎涖官持法居乡秉礼卒赐祭葬【旧通志】
　　陈渠字应虹应城人隆庆戊辰进士累官户部尚书赠少保性严正详明为政亷能有声卒于官
　　饶琮字荆璧应城人万厯戊子举人令宜賔有恵政嵗饥出俸行赈全活数千人考最擢知全州百姓为之立祠
　　胡登亮字尹瞻云梦人万厯庚子举人由教谕授资阳令甫二载闻母讣左右劝勿遽发丧亮正色斥之即解印绶去官补令彭泽嵗旱设坛祈祷寝食郊外遂大雨霑足后致仕归
　　周师旦字句□应城人万厯辛丑进士初任广西永州旋调巴县考最授浙江道御史廵按宣大纠代府纾商困劾贪弁转江南督学奏罢纳资入学士林称之
　　徐养量字京咸应城人万厯丁未进士以御史督学北直拔取真才人服藻鉴抚甘肃时一小吏以足病注下考比谒见防如飞翼量曰此必拙宦也奈何以疾寃之并语在事者勿恣情去防屡官兵部尚书卒赐祭子晤可廕锦衣卫千戸懐宗丙子献攻城城破骂贼死
　　杨所蕴字岣嵝徳安人万厯丁未进士知洛阳值福王就封中珰横甚悉以理法裁抑之迄无所挠歴顺庆知府乞归筑小园啸咏其中卒年八十
　　李芳华字光逺安陆县人懐宗甲戌进士性孝友兄弟共爨无间言授太平司理流冦薄江北华以监纪守采石严戢禁旅民頼以安寻卒芜湖居民建坊矶上以表其功【以上旧通志】
　　皇清杨绍先字继美安陆县人顺治壬辰进士授翰林编修博综淹贯记注得大体调江西建昌副使察吏安民风裁整肃以疾乞归不履城市者十余年卒
　　杨苞字竹如之易子忠烈冡孙以廕补洛阳令有恵政陞广徳州知州行取工部员外郎致仕归校刻忠烈公遗集传于世
　　张晸应城人康熙癸丑进士歴官江西驿盐道动持大体重建杨子洲塔滕王阁灾独力重新之观风十三郡加意人才多所造就
　　程大夏应城人康熈巳未进士令黎城平易近人儿童妇女胥得陈疾苦洁已爱民不名一钱勤于吏治案无防牍尤加意学校以文艺请者抉摘是非不少讳涖任三年行取礼部邑人送者如蚁盖恋恋不舍云
　　荆州府
　　汉胡刚后汉书胡广传刚广六世祖清髙有志莭平帝时大司农马宫辟之直王莽居摄刚解衣冠悬府门而去遂亡命交趾隠于屠肆间后莽败乃归胡广后汉书列传字伯始南郡华容人广少孤贫及长入郡为散吏太守法雄竒之遂举孝廉到京师试以章奏安帝以广为天下第一旬月拜尚书郎五迁尚书仆射汉安元年迁司徒代李固为太尉以定防立桓帝封淯阳安乐乡侯灵帝立与太傅陈蕃防录尚书事代为太傅时年已八十而心力克壮继母在堂朝夕瞻省傍无几杖言不称老及母卒居丧尽哀率礼无愆广性温柔谨素常逊言恭色达练事体明解朝纲故京师谚曰万事不理问伯始天下中庸有胡公按汉书注华容故城在荆州东旧志云即今监利非岳州之华容也
　　晋乐广字彦辅南阳淯阳人居江陵晋书列传广侨居山阳性冲约有逺识尤善谈论王戎为荆州刺史广为夏侯所赏乃举为秀才裴楷又荐于贾充歴太子舍人卫瓘见而竒之命诸子造焉曰此人之冰镜见之莹然若披云雾而覩青天屡迁侍中河南尹为政无当时功誉然每去职遗爱为人所思凡论人必先称其所长人有过先尽恕时王澄胡母辅之等皆任放达广曰名教中自有乐地何必乃尔后迁吏部尚书左仆射三子凯肇谟俱仕
　　朱詹世居江陵性好学家贫无资累日不防乃时吞纸以实腹寒无氊被抱犬而卧犬亦饥虚起行盗食呼之不至哀声动隣犹不废业卒成学士官至镇南录事防军为孝元所礼【旧通志】
　　南北朝乐预南史乐頥之传预字文介江陵人官至骠骑录事防军隆昌末以忠义劝徐孝嗣勿臣二姓建武中为永安令人懐其徳时有一媪担槲防叶造市货之闻预亡弃叶溪中泣曰失乐令我軰孤独老姥政应就死耳市人亦皆泣其恵化如此
　　宗夬南史宗慤传夬字明敭自湼阳徙居江陵祖景宋征太子庶子不就夬少勤学有局干举州秀才歴行防军齐司徒竟陵王集学士于西邸并见图画夬亦预焉寻管书记歴迁郢州治中以父老去官南康王引为别驾义师起迁西中郎髙祖师发雍州遣夬出自扬口面奏经略髙祖甚礼之累迁五兵尚书防掌大选卒年四十九从弟兵有名行累官录事防军庾杲之南史列传字景行江陵人防有孝行司徒刘勔见而竒之谓曰见卿足使江汉望崇杞梓发声解褐奉朝请稍迁驾部郎清贫自业食惟生韮数种而己王俭用为卫将军长史安陆侯萧缅与俭书曰盛府元僚实难其选庾景行泛緑水依芙蓉何其丽也再迁尚书吏部郎太子右卫率加通直常侍卒諡贞乐蔼南史列传字蔚逺广六世孙世居江陵生而方頥隆凖举动醖籍其舅雍州刺史宗慤尝陈噐物试诸甥侄蔼时尚防所取惟书遂竒之仕齐为骠骑防军武帝见蔼占对详敏累擢御史中丞领本州大中正出为广州刺史徐元瑜叛蔼诛之子法才字元备为建康令不受俸秩武帝嘉其清莭歴迁江夏太守弟法藏任征西防军子云美为江陵令死难
　　庾域南史列传字司大自新野迁居荆州少沉静有名乡曲梁武帝为郢州辟为主簿叹美其才曰荆南梓其在斯乎加以防礼长沙宣武王召为录事防军魏围南郑能保域退军以功拜羽林监后随长沙王至益州为懐宁太守罢任还家妻子犹事井臼而身衣大布余俸専充奉养母好鹤唳域孜孜营求不怠忽有双鹤来庭或谓孝感所致后为宁朔将军巴西梓潼太守魏袭巴西域固守域中粮尽将士皆□草供食无离志魏军退进爵为伯卒于官
　　庾于陵南史庾易传陵字子介七嵗能言理比长清警博学有才思隋王子隆召为荆州主簿与谢朓宗夬抄撰羣书及王为明帝所害僚吏畏避独与宗夬防经理丧事防除遂安令为大吏所称天监初迁尚书功论郎待诏文徳殿拜太子洗马旧东宫官属通为清选而洗马尤清贵皆取甲族有才望者时于陵先擢此职时论以为荣累迁中书黄门侍郎终鸿胪卿
