<!-- { "loadSidebar": true } -->
　　杨霆宋史尹谷传霆字震仲令监利县有疑狱歴年不决乃防服亷得其实立决之人称神明辟荆湖制置司干官吕文徳为帅试以难事仓卒立办皆合其意朝廷有密防策应淮东文徳以咨霆即对某将可徃兵器粮草口占授吏顷刻案成文徳大惊荐除通判江陵府时兵民杂处庶务丛集随事裁决处之泰然暇日诣郡庠与诸生讲学取官闲田增益廪稍选民强壮者当农隙训练之亲阅行赏皆获其用而兵不复扰民
　　陈试杰枝江典史持身端正赞政公勤及考满邑民保畱【旧通志】
　　司马梦求【详忠臣志】
　　元耿奉训守荆州亷恕公正剖决如流嵗饥出俸米煮粥全活五万余口【旧通志】
　　文应祥江西人元统初为监利县谕始至学校废壊尝咨监利吏曰政有似缓而实急者学校是也吏曰举废非一日可成非一人之力可就也应祥毅然倡之【旧通志】
　　上都【详忠臣志】
　　明周政明一统志洪武初知荆州招集流亡修治学校功绩着于一时
　　陈献铜梁人明一统志洪武中令监利悃愊无华推诚待物时有司造官楮民病之献为奏减民获其利李铎瓯宁人洪武中为监利谕时生员刘魁以学官缺上书请用经明行修之士成就人才选除得铎果以师道自任为文一主传注不尚聪颖而贵诚确信从者众【旧通志】
　　王满楚纪汝宁人洪武间令枝江复设县治相度地理起造廨兴学恤民厥功最懋
　　陈直方应城人洪武初为石首谕教士有方又善知人常于郡子弟中许杨溥有公辅器后果为名相【旧通志】
　　汪善楚纪字存初歙人永乐丙戌进士知夷陵州多虎患祷黄陵峡神两虎自投穽死未防擢知永州府卒商辂表其墓
　　刁鹏祥符人明一统志永乐初知荆州莅任九年门无私谒囊无余帛设施调度皆有条理劳来安集政化大行
　　范理天台人明一统志宣徳中令江陵时荆土负租至十四万石理为处分平其徭役劝之树畜恤穷弱禁豪右杨溥称曰世有为县七月得民心如理者乎荐为徳安府
　　张宠楚纪碣山人宣徳间知荆州持己亷慎敦礼耆旧造就人材政通民和郡内大治
　　刘昶楚纪大庾人永乐壬辰进士正綂中大学士杨荣荐知荆州劝农兴学均赋减讼因疏辽藩不靖被逮及事白仍令复任
　　马祥汲县人明一统志正綂中以贤良方正荐知石首公平仁恕兴学课农凡公廨谯楼仓库传隄圩之靡不修葺
　　俞雍武进太学生明一统志正綂中令公安清介有志节自奉甚约惓惓以爱民为心凡兴徭役修桥梁以及刑名钱谷皆区画精详于民一无所累
　　陈熹上虞人正统中同知荆州莅政详慎临事有胆略常领兵随征贵州战功甚钜【旧通志】
　　张恺宁波太学生明一统志正綂中令江陵兴学校建公署革弊厘奸吏民畏服
　　符节南平人景泰初任荆州府推官有学行谙刑名亷明勤谨阖郡贤之【旧通志】
　　何盘珙县举人明一统志天顺中令逺安忠信明决见义必为凡县治学校祠庙坛壝俱以赎锾营建民不知劳财不告匮
　　张嵓字子瞻浙江人明一统志天顺中知荆州仁明亷介毅然有为茍利于民虽丛怨于身不恤修理学校奬掖后进惟欲导民于善士风聿兴词讼亦简黄本乐安人成化间令石首时荆襄冦起师旅之费多出郡邑本措置不扰上下重之
　　赵让桐乡人成化中令松滋爱民下士百废俱兴文庙公廨祭射礼器皆其所创【以上旧通志】
　　石敏中江津人明一统志成化中令松滋治官如家视民如子赈荒筑隄勤恤民隐时军需甚急中措置有方粮饷不匮江涨筑隄人不知役
　　李芳融县进士明一统志成化中知夷陵律己清俭临民平易至今称贤牧以芳为最
　　闗忠魏县人成化间令枝江有善政杨都御史特檄奬之有心悬报主政在养民之语
　　黄公甫长乐人成化间为监利谕讲论不问寒暑同舎训导卒甫为贮诸生赙金于家适冦至尽掠其家赀人以为赙金亦尽矣冦去甫检防赙金独存乃悉以归其子士林义之【以上旧通志】
　　刘瑛息县人明一统志成化中知夷陵亷静简约百姓悦服境多虎患尝祷于黄陵神驱获之其患遂息赵友字文防安岳人成化间由嵗贡任宜都谕博学多闻曾纂修宜都志
　　刘英防稽举人成化中令逺安时县治新迁百事草创英尽心脩葺钜细毕举【以上旧通志】
　　沃姓谱定海人治元年以御史知荆州袪弊惩贪声名大振
　　陈宣平阳人治初以刑部郎中谪知夷陵属意风教在州数年修学宫黜淫祠崇奬节义士民化之杨徳修长寿举人治中为松滋训以邑中科目乏人隆冬盛暑课业不辍甲子秋果得二魁聘试福建有懐金请托者修拒之曰吾不摈嘉禾以荐稂莠也【以上旧通志】
　　边贡字庭实歴城人明一统志治丙辰进士正徳初以太常寺丞出守荆州亷静自持事集而民不扰政寛而下不欺又以文章名重当世
　　蒋瑶归安人明一统志正徳中守荆州公明亷介士民懐其徳立祠祀之
　　姚隆嘉定人明一统志正徳末守荆州仁恕寛平莅任七年民安事集以忤当道免与刘昶蒋瑶称三贤守
　　黎士翘南海举人正徳中令逺安清慎和平扶植善节省财力以疾卒于官
　　殷廷举星子人令监利值大水城野俱没是年冬大修诸隄明年夏鼍渊隄防举与民共负畚揷修筑完固复为月隄以障之性勤俭常衣一布袍夜分乃寐泽中有盗千人举扁舟入其垒知难于勦因力主招抚防迁官去后卒用其议【以上旧通志】
　　李士翺字如翰长山进士明一统志嘉靖中知荆州性清介政多平恕断狱明允不诡随以希宠
　　陈鎏字子兼吴县人嘉靖中进士税荆闗恬雅简靖性躭山水去任之日囊槖萧然【旧通志】
　　李克敬祥符人嘉靖间令监利处事慎宻左右莫能窥其意防一日忽单车入贼垒呼贼首妻子戒之皆惧出降又二年召贼入尽磔于庭中遣人于灌莽防贼境内以宁
　　李纯朴字懐野川东人嘉靖间以御史谪知监利见义勇为甃砖城建大观书院皆尅期而就兴利除弊断然不为羣説所挠
　　唐勲字本孩广西乡贡令监利持己严正驭众端详修儒学立社仓清理田赋筑城濬濠百废俱举居官五载即一裘一葛未经新制
　　牛恺六安州人嘉靖乙未令石首聴讼明断豪猾不能欺尝两供事承天陵寝诸司罹谴恺独区画详慎免于罪戾
　　缪文龙乌撒卫进士嘉靖庚子令石首政务寛仁推诚待物持身亷洁癸夘为南台御史临行出衣物以资士民之贫窘者
　　席彖由进士任工科给事中以言事忤防谪夷陵州判尝穿城凿井以备不虞
　　周宗武临川人隆庆间由乡荐令宜都清介镇静村落之民皆不见吏上官为减差胥时以才望委督军务或闻邑旱虽在千里外必焚香为民祷雨尝毁淫祠改为正心书院
　　刘铉鄱阳进士隆庆间令江陵庭无畱牍吏不敢欺清里甲均赋敛兴贤礼士诸善政至今诵之
　　萧景训太和进士万厯间知夷陵公亷明敏剖决无留有神明之称清丈田粮廵行阡陌里胥无敢干其法每进诸生解説经义大倡理学
　　杨景淳四川人万厯甲午任荆州教授陞国子监博士时荆州守涂嘉防江陵令孔贞一聘与雷思霈等修葺郡志以博学洽闻着
　　董世彦荣县人举孝亷万歴丙申任夷陵有亷能声建桥利渉州人徳之
　　苏大成字时所宁都举人万厯间令逺安爱民礼士断狱无寃置义仓以备饥馑诸不便民者輙与蠲免朱正色南河进士万厯间令江陵始至即力行条编法一切赋税不便于民者尽蠲之张居正父卒两台藩臬徃赙驿传供具骚然烦费正色力为调画不致扰民后居正起复珰赍诏至从人甚众正色绐之曰若等逺从贵人至县我当劳之乃令吏籍其名因谓之曰若己悉在我籍中有不法而鱼肉我百姓者我即按疏尔罪诸役股栗屏退
　　孙自强髙淳人万厯间由明经令远安有大盗结连川湖互为巢窟屡年逋逃强以计捕获民害顿除周乃浃字伯霖即墨人万厯间由明经知逺安强毅有为多谋能断宗藩倚势肆虐浃力治之民获安堵清丈履亩分界以均赋税时流寇猖獗兵马络绎皆悉心办理不扰一民
　　过庭训平湖进士万厯间令江陵为治务协民情每院司有大政疑狱下郡县则集绅士于庭逼询之或至亲造其门以是邑无悮事
　　杨云才临桂举人万厯中令公安才识敏达规画皆为经久计狱讼不用勾摄数言立剖清丈田粮单骑行乡按亩定税着为条编虽一丝一缕皆得以时价充赋置釡数十于庭村民入城输赋不覔客舎就釡炊食即还又常曰公安城百年必为江圯议迁椒园次祝家冈因修孟公隄及中隄以达于西村曰此可保数十年迄今一如左劵
　　萧以裕字守清江举人万厯间令宜都时遣宦官催粮擅开红花沱金矿虐取穷民裕详请抚按疏撤宦官民始得苏刻有停矿集后复出师征播接济粮饷有功上优防之
　　黄昌字了园仁寿进士天启间令江陵老成持重政不扰民清文藩膳田不随不激地方赖之学有卓识衡文髙下甚惬士心
　　髙鳯翔字心逸金坛进士天启中令公安值邑有迁城大役学宫官坛壝祠庙以及隄防诸务犁然具举民不知劳
　　朱希莱字念祖晋江进士令公安兴利剔弊卓有胆力公安旧例一里十排而势豪之家立为十一甲脱免杂徭莱革除之与编氓均劳逸邑苦水陆冲繁夫马络绎莱预为支给驿丞得免借贷马不致毙课试甄拔奬励沉沦造就尤多
　　曹之栋字喜玉黄冈嵗贡为公安训学问渊博具人伦之鉴无惭师表
　　胡公胄字虞庭浙江进士懐宗时知荆州时恵藩随封诸役倚势陵民胄以去就争之强毅不回一切弊端尽革振兴学校阖境四民各立生祠于其乡去任之日攀辕号泣百余里不絶
　　周瑞豹吉安进士懐宗时令江陵治尚简严值藩封奏请诸大政豹深于经术持正以应之上下相安誉望特重
　　杨惟寅武进举人懐宗时分荆闗慈恵清正商民戴之如父母时有贩木者税己报而木尽漂将鬻其妻寅闻立免之且给以资斧使归
　　张通判失其名辽东人懐宗时任荆州通判以清介称时有江洋大盗四十余人刦沙市操江谢宦而去一贼稍后张获之即以贼为囮追至石首江中风利甚贼舟如驶张乃引满射断其篷之絙奋登贼船手格杀数人诸贼俯首受防江盗屏迹
　　熊震字长男懐宗时由举人令宜都居官三载署冷如氷大旱歩祷即年饥劝富家放谷时宦仆狂逞者莫不敛迹所食粒米悉自家乡尝曰吾止饮清江一杯水耳民因歌之曰清江潭水分沙石不及熊侯彻底清【以上旧通志】
　　赵继鼎字止安武进进士懐宗时令公安初邑治圯于江金吾邹之有疏请改迁祝家冈城池虽就而民情惮徙继鼎履任即迁新邑披草莱攘狐鼪躬立风雨荆棘中一切堂署廊庑学宫仓狱诸务次第修举民忘其劳明季绅士骄横继鼎砥砺锋锷无所梗避势家苍头有犯严加惩治不少贷邑多积蠧舞文钱粮收除髙下其手继鼎剔弊厘奸猾吏皆束手不敢前清飞诡之弊穷檐下户无苦偏累者喜奬进士有人伦鉴邑孝亷李友松陈鼎中皆其所识抜擢车驾司主事比入觐值李自成防京师遂归里砚耕资生课子申乔申季成
　　国朝进士申乔任湖南廵抚另传【县志】
　　宋承昌【详忠臣志】
　　皇清楚心孟直武邑举人顺治三年令江陵方正严毅厘弊饬法人不敢挠以私自下车至去任清刚如一
