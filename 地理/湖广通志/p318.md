<!-- { "loadSidebar": true } -->
　　胡氏三楚文献録邵阳人农家女也适王某居近江干以耕桑为业万厯庚子江水夜中骤涨避水多不及衣者氏必整衣以行水益大至叔冒险来救氏闭目摇手曰汝勿羸近我叔不敢前氏曰溺死愈于羞死遂被溺叔附一木仅免水退氏危立如生云刘源澄妻莫氏邵阳人献贼之乱源澄以邑诸生奉檄督乡团复城不克死之氏闻呌呼数日夜柩至大恸而絶人谓夫义妇烈云
　　诸生梁大新妻陶氏城步人大新卒氏年二十一号泣自刎同日葬于象鼻山
　　诸生王万年妻陶氏城步人献贼肆掠万年偕氏及子女避山中为所获氏义不受辱厉声骂贼一家俱遇害
　　诸生刘功妻萧氏武冈人夫卒氏年二十有营弁逼娶氏绐以改妆入室割耳及鼻血流满面弁惊逸氏苦节终身
　　诸生刘孔安妻龙氏武冈人夫卒号恸殓毕遂自经于柩侧
　　林登瀛女菊秀新宁人许字孙敬闻敬溺水不捄遂阖户自经
　　朱养正妻萧氏武冈人袁冦之变氏在母家被获以骑逼行氏急持剪刀自刺其喉以死
　　伍一鸣妻刘氏邵阳人一鸣为献贼所执氏遂投崖死同时杨烈妻姜氏娶未期月为兵所掠欲汚之氏严拒因以刀加颈氏即夺刀自杀兵磔其尸刘文标妻欧阳氏夫妇防子俱锢一室中氏诳卒曰家饶肥马金币肯纵夫归可得卒然之氏度夫行得脱嚼指奋臂拔卒佩刀自刎年才十九卒亦感其烈为具殓且纵一老妇抱其防子以归蒋惟芬妻吕氏执至水东坝夫妇相持赴河诸生周世显妻王氏投崖死柯大林妻杨氏新化人夫妇被掠渡江氏曰夫为我抚儿我为夫死节投水死同时诸生杨燝文妻李氏见夫为溃兵所执遂自夺以手扼喉而死郭在中妻唐氏遇贼引颈受刃死杨氏曹氏聂氏姚氏杨夫张翼宿曹夫安文翼聂夫张钦翼姚夫张遴相皆诸生溃兵追廹皆洁身不辱赴水死
　　管声先妻张氏武冈人被掠不辱拥行至水南桥从马上跃入河中死同时王钧臣妻袁氏先将绷褓儿投之江中至潭水深处与二女跃入以死刘妻郑氏妾何氏竝投崖张氏王氏张夫廪生王之璠生女适李姓被追廹至威溪张手拉其女投湍浪中越数日两尸浮于沙上朱企鏻妻陈氏不辱自刎贡生刘用戡妻王氏不辱投水邓文祖妻何氏萧汉友妻夏氏何避乱懐利刃自随寓洪田闻兵势巳逼遂自刎夏亦于是日赴水诸生刘承健妻杨氏至清水塘跳入池中其女黉大甫九嵗亦随跳池中二卒射杀之乔济望妻段氏被执于罗围塘以剪刺喉而死萧之芬妻伍氏新宁人溃兵至避石滩山被获义不受辱遂遇害生男甫半龄环颈吮血逾日收殓面如生同时蒋尔诚妻罗氏溃兵斩门而入罗从后门走投水死【以上旧通志】
　　皇清王霞举妻陈氏邵阳人年十八归王值吴逆冦警徙避他乡霞举病剧誓同死霞举曰汝幸有身为似续计可耳且姑在何为遽死夫卒家益贫子复不育抚侄承祀有以年少劝改适者遂剪髪誓心一女亦早寡母子双节康熙四十三年　旌诸生车万藻妻马氏邵阳人年二十五而寡遗孤生五嵗时吴冦蹂躏氏尝藏利刃于懐妯娌询之荅曰脱有不测为洁身计耳闺门严肃虽子侄罕有觌面者康熙四十三年　旌
　　吴李芳妻王氏邵阳人性至孝李芳远客奉姑避兵山中备尝艰苦姑病鬻衣以资药饵及殁敛葬讫长恸而絶
　　诸生张鲸妻贺氏邵阳人鲸卒氏年二十五无子有一女贫无以自存节操弥坚
　　王遴文女邵阳人防许字诸生简坤坤以攻苦婴疾未娶而卒女闻讣哀号誓不更适父母欲嫁之郁悒遘病寻卒【以上郡邑志】
　　刘某妻粟氏武冈人年二十六而寡奉姑抚孤食贫矢节孝慈兼尽康熙四十九年　旌
　　陈允建妻蔡氏邵阳人年二十六允建客他乡讣至欲以身殉姑谕其抚孤乃止孤子昌祚既长督课之得为邑诸生女适简伯鼎亦早寡矢志坚守有母风康熙五十三年　旌
　　黄桂蓁妻唐氏　妇邓氏邵阳人年十八适桂蓁桂蓁殁后三月举一子躬织纴以资朝夕子又蚤世妇邓氏能继姑志两孀皓首一节闻者悲之康熙五十四年　旌
　　诸生欧阳辉妻谭氏邵阳人年二十七而寡事翁姑孝思纯笃子三教以诗书偶游惰不率且哭且诲子遂互相饬戒以勤学慰母心藩淳贡太学灏邑诸生灏妇亦早寡两世孀居防防相守康熙五十七年　旌
　　诸生周开祚妻柯氏新化人年二十六而寡奉姑教子以苦节终雍正四年　旌
　　李子芳妻刘氏新化人年十七归李生子三子芳病剧以父老子防临终睠恋氏涕泣曰必不负君子芳卒竭力孝养翁以寿终葬祭尽礼教育三子竝得成立孀居三十五年始终一节雍正四年
　　旌
　　诸生袁章妻彭氏新化人无子为夫置妾妾子未晬而章卒事姑逾孝谨姑疾躬奉汤药经年废寝抚妾子如巳出雍正五年　旌
　　刘斐妻彭氏邵阳人年二十五孀居励操终身家贫菽水养姑自伤不能供甘防至老未尝食肉雍正七年　旌
　　诸生王元泽妻车氏邵阳人年二十八而寡姑老病躬奉汤药经嵗弥谨孀居严肃雍正七年　旌孙顺甫妻刘氏邵阳人年十六归顺甫五月而寡家贫无子姑及母讽使改适以死自誓苦节五十八年雍正九年　旌
　　诸生罗璵妻高氏邵阳人年少矢节孝慈备至雍正九年　旌
　　诸生袁如松妻周氏新化人年二十四守节事姑尽孝遗孤三课督如严父皆为邑诸生雍正九年
　　旌
　　邱崇岳妻骆氏武冈人年少夫故事姑能孝养子升嵗贡生嵩邑诸生雍正九年　旌
　　刘应兰妻雷氏武冈人年二十四而寡奉养翁姑以女工供甘防蔬食鹑衣备尝荼苦雍正九年
　　旌
　　岳州府
　　汉胡宁妻赵氏巴陵人宁早世氏训孤子以义方后寝疾子灏拜济阴守会荥阳冦乱例不得辞王命亲医药赵氏力疾起促灏之官疾亦旋愈
　　五代林氏华容人居县北市母疾药弗愈祷于天刲股肉为粥以啖母疾遂瘥同时有杨氏女者效之有司竝上其事诏旌焉有二孝坊【以上旧通志】
　　宋韩氏女宋史列女传字希孟巴陵人或曰丞相琦之裔少明慧知读书开庆元年大元兵至岳阳女年十有八为卒所掠将挟以献其主将女知必不免竟赴水死越三日得其尸于练裙带有诗曰我质本瑚琏宗庙供苹蘩一朝婴祸难失身戎马间宁当血刃死不作衽席完汉上有王猛江南无谢安长号赴洪流激烈摧心肝
　　徐君寳妻楚宝岳州人逸其姓同韩希孟为元兵所掠至杭州主者数欲犯之因告曰俟妾祭谢先夫然后为君妇未迟也主者喜诺乃焚香再拜黙祝南向饮泣投池中死
　　吴樵妻李氏平江人年甫十四家被火灾兄嫂皆避去氏独侍母居火亦寻止后以樵贵封安人【旧通志】明黎受三妻蓝氏明一綂志巴陵人无子依弟荣孀居五十年洪武中旌
　　甘氏女华容人名元秀父邦佐许字里人魏文昌洪武间文昌父得罪应诛诣阙上疏愿以身代遂伏法初文昌系狱父欲改嫁其女女赴井以救免比文昌凶问至女沐浴具衣冠自缢以殉时年十五【旧通志】吴伏显妻凌氏明一綂志平江人永乐间以节旌方志通妻易氏明一綂志巴陵人年二十而寡力贫养姑姑疾笃易氏吁天求以身代竟瘥奉养逾谨孀居四十余年成化中旌
　　陈学明妻张氏明一綂志巴陵人年二十而寡无子或劝其改节氏断义不可乃以夫兄之子为后辛勤抚育孀居五十余年成化中旌
　　梅纪妻方氏明一綂志临湘人年二十三而寡矢志不渝成化中旌
　　余胜先妻黄氏明一綂志临湘人年二十二而寡抚孤矢志终始不渝成化中旌
　　毛瑢妻黎氏明一綂志华容人适毛甫二载夫卒守志勤机杼以养姑教子向学矩范崭然成化中旌李信妻徐氏明一綂志岳州卫人年十七适信生一子英甫三嵗信调征靖州殁于戍所氏年二十四清苦自励孝养其姑姑卒塟祭不违礼治中旌陈旭妻余氏平江人守节事舅姑以孝称治初旌柳大潜妻杨氏巴陵人年二十六守节舅姑强之嫁誓死赴水而止子三嵗教之成学【以上旧通志】谢纪妻李氏明一綂志巴陵人性颛朴年二十四孀居日夜号恸不辍屡絶复苏遗腹生子梅鞠育成立皓首一节成化间旌
　　王升妻周氏明一綂志岳州衞人年十八生一女升任千户殁于兵周氏以节终治中旌
　　朱宣妻陈氏明一綂志岳州衞人宣任指挥殁于阵氏年二十二守节四十余年治中旌
　　方成德妻陈氏巴陵人年二十三守节无子母欲夺而嫁之氏誓死七日不食母乃止年五十五卒文希道妻萧氏巴陵人年二十二守节嘉靖中知府陆□给粟帛奬之【以上旧通志】
　　沈玘妻刘氏明一綂志临湘人年二十一守节抚子植稍长便遣就学学成举于乡嘉靖三十六年旌余存爵妻黄氏平江人年二十生子甫三月夫故守节教子养姑嘉靖间知县任寅欲上其事氏恳辞之乡人尤加敬焉【按余存爵旧通志作李爵】
　　刘如鲁妻毛氏华容人如鲁大夏之孙卒时毛年二十六子世享才二嵗守节垂五十载综理家政咸有规法嘉靖间御史陈豪奬之
　　伍玉瓒妻戴氏平江人年二十二守节抚子大鹏躬织纺以养舅姑嘉靖十六年都御史顾璘表其门秦允瑺妻傅氏平江人嫁未期而寡抚育腹子事舅姑以孝着【以上旧通志】
　　王万爵妻陈氏明一綂志平江人年二十而寡无子孀居四十余年嘉靖间事闻诏旌之
　　诸生唐应治妻顔氏巴陵人应治早卒氏年二十九七日不食口鼻流血万厯三十九年题旌以子世柱官户部封太宜人
　　唐一俊妻胡氏巴陵人俊早卒氏年十七剪髪自誓事尊嫜孝谨院司表异之
　　方隆母沈氏巴陵人少寡子隆年九嵗舅姑欲令他适氏毁容誓志教子学成领乡荐诏建坊旌表陈钧妻刘氏华容人年二十七守节辟纑养姑孀居五十余年
　　陈灿妻李氏华容人年十九守节无子姑亦早寡相守至饥饿不少变垂三十年学使者吴文华赞云姑兮贞妇兮烈清灯吊影泪成血
　　陈鼎妻石氏华容人年二十二守节抚三嵗子孤苦伶仃氷霜自励年六十余
　　严循闲妻罗氏华容人貎寝陋年十八归严期而生一女遂不见答循闲病且殆氏抱其女属姑曰愿姑视此女如女子勿但以为女孙也姑怪之循闲既卒哭尽哀是夜漏尽缢于棺侧
　　杨苇妻易氏临湘人苇早卒氏年二十余苦志坚守教子成立万厯中知县张明孺请于大吏表其门邓于旬妻李氏华容人年二十夫卒李哀毁枕而死
　　杨绍鸣妻许氏　妾邓氏临湘人许年二十七夫卒絶水浆十日屡自经母救始蘓许无子邓生子一位才两月同心苦节奉八旬舅姑典衣具膳先后殡葬成礼许年八十六邓七十有五天启三年御史舒荣都请防旌门一位官湘乡训导孙柱朝成进士张希美母刘氏华容人夫蚤卒氏茹荼守节天启甲子学臣徐人龙给匾奬之
　　张存愈妻毛氏华容人守节教子希奎学臣登甲科懐宗时建坊旌表
　　姜振德妻刘氏巴陵人姑与夫俱被献贼戮氏自缢诸生许某妻康氏巴陵人夫妇俱执于献贼氏绐贼曰释夫愿从汝及夫去氏溺水死司理戴吉人表其门
　　杨一鹏妾陈氏临湘人年十五一鹏纳之早寡抚一子为贼掠去苦节六十余年寿九十
　　张天经妻吴氏平江人年二十三守节葬夫为二圹一以自待姑强其适人泣誓乃止卒得同穴【以上旧通志】王氏　邓氏平江人王为彭稳梅妻邓则其冡妇也明末遇流冦邓先赴程家井王投碧岩下死【县志】
