<!-- { "loadSidebar": true } -->
　　人言南山巅烟云耸楼观俯瞰了坤倪仰攀接天汉勇往媿未能长吟湘水畔兹来渺遐想风雪岂中断行行重行行敢起白昼叹我闻精神交石裂冰可泮隂沴驱层云杲日丽旭旦决策君勿疑此理或通贯
　　清光亭　　　　　　　　　　　蒋之竒
　　郑圃仆射陂汉阳郎官湖郎官何为名张谓佩使符泛觞江城南乃与太白俱明月一万顷清光天下无明
　　赠孝子戴仲英　　　　　　　　陶　凯
　　忆昨干戈起白日风尘昏子家浠水上少小失双亲生死不相知念念徒酸辛艰难适异乡乃谓他人昆圣人握干符仗剑靖妖氛思亲不可见忽见故乡人闻言隔九泉涕泪沾衣襟兹行返故乡累土成邱坟坟前植松柏惨淡结愁云常存纯孝名锡类垂子孙
　　太岳游览　　　　　　　　　　童承叙
　　灵峯标奥区周览振遐迹眷兹平生懐结我同心客理檝济洪川驱毂遵广陌丰林散葱蒨叠嶂排屴崱幽禽出谷遥秾华傍岩寂修晷开清妍丽景照顔色相将惬胜游况乃谐良觌明当藤萝一啸楚云碧
　　习家池　　　　　　　　　　　薛　瑄
　　谷口一迳入苍山四边开中有习池水水碧无纎埃泉源初喷薄交流遂潆洄飞鸟镜中度行云天外来微风一荡拂林影乆徘徊寒光空心性俯翫何悠哉爱此不能去载歌写中懐
　　望南岳　　　　　　　　　　　杨　基
　　我从匡庐来但觉诸山低嵯峨望衡岳云霄与之齐下有赤虵蛰上有朱雀楼仰瞻祝融拔俯揖紫葢迷五岭皆培塿三江为涔蹄巍然南服尊嵩霍相提携封秩崇君称诸神咸朝隮丹书篆宝册万里封金泥百王重祀典赤缫借玉圭自非精灵通牲帛劳焚赍予方向逺道无由陟层梯苍苍烟霞中喔喔闻天鸡缅思昌黎伯恭黙开云霓灵贶自昭格诚敬良可稽斯人乆云没感念徒含凄
　　朱张祠书懐示同游　　　　　　王守仁
　　林间憩白石好风一时来春阳熈百物欣然得予懐缅思两夫子此地相徘徊当年靡童冠旷代登崇阶高情讵今昔物色遗吾侪顾谓二三子取瑟为我谐我弹尔为歌尔舞我与偕吾道有至乐富贵真浮埃若是成大化勿愧防与囘
　　又
　　陟冈采松柏将以贻所思勿翦松柏枝两贤昔所依缘峯践石台将以望所期勿践台上石两贤昔所跻两贤去邈矣我有何相违吾所未能信役役空尔疲胡不比簪盍丽泽相游嬉渴饮松下泉饥餐石上芝偃仰絶余念迁客难乆稽洞庭春浪濶浮云隔九疑江洲满芳草目极令人悲已矣从此去奚必兹山为恋系乃从欲客土唯随时晚闇冀有得此外吾何知
　　杯湖寻元次山宅　　　　　　　　王锡爵
　　肃舲下湘渚巉石当其崖清川带烟霞碧岑逺尘埃廻冈秀林木触处崇亭台昔闻漫郎氏卜筑溪山隈风月满户牖吟弄集朋侪钓石隐磻溪梧琴调徂徕斯人不可作高标遗九垓嵓嵓十丈碑千古无苍苔我行滞江臯郁抱终以开徘徊且登眺白云入我懐寄语赏心客明年还复来
　　登阳逻驿楼　　　　　　　　　郭鳯仪
　　雄邮枕巨津防轩瞰木杪弭棹亦何营扳梯肆周眺长江浩无极连山青未了但觉去防迟莫辨归舟小参差逺树迷歴乱轻鸥矫入夏暑雨盈是日炎蒸少吏道常局廹人事多纷扰逸兴寄嵩麓滞迹犹江表愧无排虚翮临风羡高鸟
　　门扇峡　　　　　　　　　　　林　俊
　　瀼西一舍许西山势廻合巨石扶城门铁衣防周匝楚蜀相犬牙乾坤防辟阖当闗一夫守万马不敢发云龛入玲珑元气深吐纳风捜羣窍开水树声互答推蓬暂此情巫山事杂沓
　　桃花源　　　　　　　　　　　何景明
　　神宫矗飞观结构倚层丘上翳万年树下映千尺流仙踪乆巳没百代传其由荒涂横白云寥寥安可求
　　南岳庙　　　　　　　　　　　尹　台
　　畴昔抱微尚五岳志窥寻限身清切禁安得谐夙心恭承帝嘉命羣藩展圭琛炎方鬯歴讨因获散冲襟遂越三湘浦亦渉衡阳浔驾言谒灵后清斋秉严忱霾隂豁幽巘朝景耀阳林长松三十里夹涧摇疎森微风下曲崦萧飒竽籁吟危阙耸霄汉朱碧微霏隂羣峯俨翔会紫翠纷升沉圣人握元化峙流序高深皇皇朱鸟祀秩崇古今惟徳理南讹长飬专调斟再拜盼庭庑肃穆懐居歆
　　卜筑衡山　　　　　　　　　　湛若水
　　遥遥起天柱巍巍南台下于兹结云松以卜我精舍芳隣接五峯神明见中夜诸子来端居无玩亦无舍
　　祝融峯　　　　　　　　　　　湛若水
　　我年跻八十强半懐衡山于兹惬所愿谁能不为欢雾行衣袂湿云卧衾枕寒清高万籁寂神明中夜存一声闻天鸡红日跃海门
　　泊故城与戴侍御谢宝庆夜酌喜而有作
　　李东阳
　　逆流冲长风岸渚成百折舟行落日暝篙橹力巳竭同袍乌台彦待我心切切结交重然诺此道乆巳絶偶逢贤太守论旧语不辍乌台冰霜姿官好不自热周旋共觞酌燕坐齿为列相顾问起居停杯听予说自从违京邑道路屡危臲欹防却撑驶长缆阻牵掣复闻南河水淤浅不过辙黄沙卷惊尘千里地欲裂雨师何太懒风伯无乃防我舟未妨迟农事长苦觖懐蓍问苍天心乱不可揲二公济世者慷慨忧不歇峩峩南州盖矫矫中台节方将承明威庶用扫氛孽许国同肝肠匡时仗豪杰闲官媿升斗兹计予巳拙且复尽君觞仓皇慰离别
　　喜雨　　　　　　　　　　　　谢　省
　　大雨虽滂沛隂晴异村郭小雨如散丝为润且优渥霖霖势未巳山泉响谿壑枯田秧更栽万室生秋获无论雨大小小雨利亦博父老庆太守精神感漠此语亦何防自顾増惭怍政理未能平民多失耕凿安足消灾沴和气蔼寥廓昊天本好生炎魃不成虐天子更仁爱雨旸乃时若作诗谕父老太守徳凉薄冥格未可知百心均一确邑释无雨忧翻为丰年乐
　　又
　　四月天无雨山田欲飞尘时逾芒种节苖稿不可分民咸惧无获号呼向苍旻父老来告急太守忧孔殷太守政乖戾召殃太守身赫赫天听卑膏雨下纷纷欢声动郊野农夫事耕耘草木亦沾润秀色重逢春尚觉太守罪那不知自新但恐赤地广逺近泽未均何当此云雨飞洒遍乾坤秋风共登稼击壤歌君恩
　　双清亭　　　　　　　　　　　谢　省
　　新亭立高爽蓊郁瑞气钟资邵澄清澜云雾跃晴空淡烟笼金碧旭日开芙蓉樵歌下夕照渔唱来清风寒梅依石室暗香月朦胧倒影江水緑人在蓬莱宫
　　谒南岳晦庵南轩祠柬诸同志　　张居正
　　两贤异乡域千里还相求祗为恋健侣能忘路阻脩我行蹑遗迹仰见祠屋幽高山近可仰嘉防亦绸缪俛首念畴昔戚戚懐殷忧虽抱遗俗心赋质暗且柔赑屭负乔岳有志力不遒愿我同心侣景行希令猷涓流滙沧海一篑成山丘欲骋万里途中道安可留各勉自新志毋贻白首羞
　　潇湘道中　　　　　　　　　　张居正
　　江南佳丽地灵境信隈隩连峯造天闗石笋挿云足我前拥烟霞我后映松竹飞窦洗征衣山光荡人目朝采碧涧藻夕息青湘曲侧想素心人浩歌渺空谷逸驾如可从吾当谢簮绂
　　懐晦葊先生　　　　　　　　　管大勲
　　吾道在南州考亭宗尼父正教衍淳熈名言记石鼓崇台几废兴丰碑丽今古国歩值艰难世俗多聋瞽独以生平学抗论悟人主立朝迹巳危乞祠心独苦白鹿垂芳规岳麓存圣矩至今烝湘间犹然等邹鲁
　　懐南轩先生
　　人心皆孔顔湛寂元无滓利义分毫茫谁能晰其防缅仰懐先民蚤嵗悟至理卓卓趋髙明仡仡事践履承家愿不违许国死后已所以宋诸儒雅推南轩氏足迹遍潭烝师友契兰芷胜游霁岳雪渉趣咏沂水试读武侯碑令人空仰止
　　赠祁阳孝子卢伯子诗【有序】　　　屠　隆余友人德玉卢伯子天性真醇孝友纯至父婢举一弟而婢殁伯子拊其弟不翅同胞出入卧起若形影相随稍长口授以书为之句读讲说夜则篝灯对读无间寒暑伯子业举于乡颇交海内才彦士一日客至留酌淹延三朝颇废少弟讲习其父怒召伯子挞之流血伯子怡然受之既而私念平居所以拊弟者良厚以賔客故蹔辍讲亦无大过父畴昔未尝有此恐发而悔悔则卧不帖席矣夜半往省父卧所低声呼之父果未寐问尔来何为者伯具答所以父遂大感恸持伯子泣嗟乎为人子无故而受父挞至流血怡然不怨而顾又虑父悔悔而夜卧不寕也夜分往而省候焉其用情岂在曾闵祥览下哉余父见背三十年母年髙九十有七时以好游定省常缺余其天壤间一大辠人乎陈孟惺使君与余言而为之感泣遂有此作
　　贤哉卢伯子孝友敦天伦总丱挺竒秀醇徳含清真事亲隆色养至性髙古人父婢育少弟英英照琼玖兰梦既有征棣蕚一何茂弟举婢乃亡茕茕日在疚伯也爱弥周拊之若同母数共姜肱被出入相左右稍长亲授书文行深切槱玅理无不谭疑义悉与剖永夜同篝灯昆弟为师友尊君有义方庭训日严切客至访伯子泂酌以时设留连经三朝讲课为蹔辍父也嗃嗃怒挞之至流血有弟废不教沉酣事麴糵伯时举贤书海内推才喆受而何敢辞辞色转怡悦既乃内自省拊弟颇无缺罪轻而责重父悔恐不宁无乃妨夜卧子心良屏营宵分往省候下气复柔声父果不成寐辗转倚牀桯问伯何为尔伯也道其情父子遂感怆相对涕涙零孝子受杖轻乃泣亲衰暮伯今不怨亲反虑妨夜卧为子洵如此古人岂能过
　　宿汉口囘龙寺　　　　　　　　杨　涟
　　江上一拳石环以数株树精舍隠老僧问年不知数黄鹤舞对江鹦洲水东注清磬发闲情风樯任沉汨试问在舟人能得髙眠足老僧笑不言江月澹超忽
　　坐啸亭　　　　　　　　　　　蔡汝楠
　　朝天复还郡坐啸岩亭月双楣缀秾华新荷散幽冽景物如见待柯叶不改色栖乌时一鸣游鯈复堪悦动植陶嘉运里闾讵安戢翻因赏心会兴念匝九邑亦知劳跂望抚绥愧微力欢游勿太康勉思藩牧职幸阅齐民要庶与同休息
　　夏日时雨堂作　　　　　　　　蔡汝楠
　　夏日黍苖长经旬坐忧旱山城昼漏寂忽见云物变屏翳吐层隂紫冥烁流电水气衣上生雨足空中散井梧高叶鸣园栁凉蝉断繄余庭溜观从识湘流满檐树溢华滋嘉禾计无患夕景更澄霁翠黛峯文乱方属讼堂闲褰帘卷幽玩耳目既无扰即事堪怡衍岂絶余务牵偶尔得所遣
　　登河洑山　　　　　　　　　　袁宏道
　　髙阁俯苍崖下有花源路料得避秦人入山从此去潭水浣山肤肤尽红霞露老蛟挟瘦石千古盘涡怒溪山尽渔郎谁识花流处事徃白云新人去青山故
　　过洞庭　　　　　　　　　　　王孙蔚
　　洞庭淼无涯欲济候风力我来蝉声噪枫叶初萧瑟凉飔防人意飘然送防席解缆过岳阳凌波似奋翮君山一片云迎面忽相逼雪浪翻日车赭崖裂地脉中流舞神鸦噪飞自索食一似恃水伯饱飏古祠侧湘灵瑟巳杳祖龙树还碧万象逈回合变化谁能测忆昨下瞿塘惊魂尚未息浩荡复南征长作舟中客开牕见南岳七十辨峯色遥揖魏夫人逸兴飞青壁江湖蒸白瀣苍莽迷咫尺向暝风更粘天潮影黒拨棹破盘涡恐撼蛟龙宅正襟语波涛忠信谅无失
　　舟行望南岳　　　　　　　　　钱邦芑
