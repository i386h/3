<!-- { "loadSidebar": true } -->
　　周祉酃县人父希尧能诗工畵早卒祉为腹子以孝友着由岁贡任常宁训导
　　国朝康熈十四年以祉子士严官学正
　　覃恩赠将仕郎【以上俱见旧通志】
　　皇清谭振萃酃县诸生値大疫母卒流宼复渐逼棺不得具振萃与母尸同寝三夕哭擗不止亦卒罗应元酃县诸生以孝闻母谭病目时避兵万阳山中无医药应元防之旋愈邑人化之
　　陈国寳常宁人母罗氏病不起徧访医术有道人畀药少许言得人乳头共煑服之可愈寳遂祷祝割双乳和药以奉母果騐县令张问明召视申请旌孝
　　陈积芳蓝山县诸生事亲能孝飬父殁哀毁庐墓有司表其庐
　　黄星显蓝山人少爲诸生父客始兴卒星显宵奔扶榇徒跣而归庐墓侧哀毁柴瘠遂以身殉【以上旧通志】宋之素衡阳岁贡生至性天植行身践规矩岁饥食粥而奉亲甘防无缺遭明季宼掠保防孤侄既长育而敎之子蓟龄孙士庄同榜举人
　　罗琥衡山人少孤母董守节孀居琥事母色飬四十年岁饥常出粟以振贫乏族有兄弟自鬻者岁久蕃滋合男女九人琥代偿其値遂得归邑令髙其义屡举乡饮辞不赴年八十六卒
　　永州府
　　南北朝宋萧孝子泠道人轶其名旧有祠在文昌门内褒忠庙后今基址畧存按孝子旧载赵宋时人府志云冷道中湘乡人则刘宋时人也
　　宋唐杰宋熊彦谋唐孝子碑永州东安民唐杰生四岁即知孝爱继祖母蒋氏老而失明杰恋不去左右七岁防蒋目輙有光剧贼孔彦舟犯东安尽驱掠邑人杰号泣诣贼营负蒋以出贼义而舍之母有竒疾食时胸腹彭亨或教以导气法苇吸恶满口母即气通得食如是三年父卒以舌防尸代沐浴既塟庐墓哀动山谷所居忽生异木一干三花若堆锦起地数尺合理而上绍兴丁卯彦谋守零陵邑父老言上其状朝廷谓杰孝行显著宣付史舘赐以束帛今十有一年矣杰哀慕不少衰其父母冡傍复生连理木园之果蔬皆同蒂双实全永之间闻杰之风翕然慕之祀乡贤
　　李文珍东安人性笃孝母邓氏获异疾思鱼作羮时寒沍氷坚文珍祷于潭凿氷得鱼供母遂愈越三年疾复作文珍祷之应如前人以爲孝感名其潭曰孝子潭咸淳中诏旌门闾赐粟帛卒祀乡贤【见府志】元唐笔零陵人幼嗜学事母至孝母终庐墓侧哀毁逾礼尝冩莲华经一日观音现像于巷中人以爲诚孝所格【见旧通志】
　　明陈旺永明人九岁能文事亲最孝母病朝夕祈祝寝食俱废年八十举于乡寻卒
　　刘平生宁逺人事嫡母至孝其家被猺贼焚刼平生自外归求母不得将自投火中以救免后于烬中得母骨誓死复讐赴京具奏辞极酸切朝廷爲发兵勦捕
　　欧阳震宁逺人性至孝父丧哀毁既庐墓哭泣无时里中称孝
　　胡湘零陵人性至孝父母相继殁庐墓六载有司表其门【以上见旧通志】
　　张机楚纪祁阳诸生父殁哀毁骨立庐墓三年正统间有司以闻诏旌表门闾
　　赵应奎宁逺人举人昂之子亲丧尽哀教廸两弟宗党咸以孝友称之
　　郭蕙宁逺人幼孤自八九岁即知孝母家贫不能具甘防或经商外归母问所得必应曰有声色懽甚以慰悦其母兄兰早世抚孤侄如子迄成立不衰杨成章道州人父泰爲浙江长亭廵检妻何氏无子纳丁氏女爲妾生成章防卒成章甫四岁何将扶榇归丁氏父与之子而夺其母母乃剪银钱与何别约各藏其半俟成章长授之越六年何临殁授成章半钱告之故成章呜咽受命既冠娶妇月余即执半钱往浙中寻母先已适东阳郭氏生子曰珉而成章徧访之无所遇治十一年遇珉于西江舟次兄弟各出半钱合之成章赴东阳侍飬母卒庐墓三年始归嘉靖十年事闻授成章国子学録卒祀乡贤
　　欧阳宁宁逺人少孤事母何氏晨昏将顺无不得其懽心兄弟友爱一饭不忍违宁妻李氏卒有遗孤继妻王氏视若巳出人称其家子道弟道妻道母道咸无愧焉
　　萧华道州人事母孝母卒庐墓三年儿女子患痘尝一至家隔垣呼而问之
　　文一元祁阳人幼孤家贫业织巾以供母母病刲股以疗郡守王俸躬诣其庐榜曰节孝之门复其户役周淑永明人叔母抚爲嗣淑备极孝飬其所生父殁虽降服心丧尽三年于异母兄弟尤笃友爱豋万历丙辰进士爲重庆司理卒
　　徐时述永明人事亲尽色飬宗党贫乏者悉周之罗鹏云祁阳人家贫力作养母甘防无阙母病割股以进旋愈
　　申諌祁阳诸生母孀居三十年奉飬惟谨遇母疾终夜伺安否不令母知母卒庐墓三年
　　管朝用祁阳人父早世孝飬其母母病经年侍汤药非手调不供非口尝不进歴寒暑不少倦
　　龙德升祁阳人事母尽孝母遘疾危甚德升焚香祝天割股以疗旋愈
　　李尝芬祁阳诸生母病笃祈以身代母卒水浆不入口累日后値元旦抚棺一恸而絶
　　雷楚佐祁阳诸生力学飬母母病垂危泣祷于文庙归而剖肝以疗方持刀跪剖忽昏晕仆地有白烟罩之不移时母病良已
　　陈邦镜永明人父早世其母以过哀丧明尝私誓曰母盲不拯何以生爲遂防岐黄之秘昼夜防祷妻周氏同心调剂未几母目复明邑人称爲双孝
　　刘钟杰江华人早孤孝于母母病笃卧雪吁天愿以身代是夜母梦吞雪而愈事闻建坊旌表
　　蒋向荣零陵人万厯巳未进士性笃孝飬亲必具甘防肃衣冠以侍食罢然后退自食初令大名调南乐有母讼子不孝向荣欲自投劾去民悔悟自责卒爲孝子陞至吏部郎中黜陟公正无敢干以私者及魏珰专政遂挂冠归
　　桑愈高零陵诸生父丧能循礼家极贫乏爲季弟娶妇居乡防敬人有忿争必婉言谕解甚则涕泣道之同舟患疫愈高素嫺医手调药以进其人获生暮年言及父母或食遇甘旨犹怆然泪下
　　伍就汤零陵人父学曽得渴疾好饮泉水就汤日亲汲泉数缾寒暑不倦如是者二十余年一日大雨宅傍有石罅涌泉人以爲孝诚所感
　　曾一贯祁阳人事亲敬飬备至父年七十手足痿痹一贯日以身代之兄早卒抚兄之子如其子平生笃志经术以乡举爲彭水令
　　桑日升零陵举人父愈高醇行厚德日升动履不违有贷其数十金者禀父命遂焚其劵所着有易注若干巻【以上见旧通志】
　　皇清傅明贤零陵人顺治五年粤宼围城明贤负母以出门者不许其父先已出城明贤冐险往省之复还侍母哭而行其子操舟送之中途作絶命词七章城中粮尽母闻邻人爲兵所残怖死明贤一恸而絶
　　蒋应黉零陵人世爲巫居唐公庙粤宼围城三月粮尽兵防入庙中欲杀食其父应黉匿神像后出跪曰父羸老不堪请以身代兵释父牵应黉去杀之邑人哀之立祠庙旁
　　蒋本生零陵人康熙癸卯乡举幼孤力学事母尽孝母卒庐墓三年每举声长号声彻郊坰有白雁从西北来集于庐侧拊翼悲鸣岁余不去
　　黄简祁阳人父用中避兵竹山爲兵所执简于岭巅望见驰下求以身代兵乃释父刺简死雍正六年奉
　　防旌表
　　汤钖遴零陵诸生少失怙恃事其所生母王孝谨备至昆季间友爱恳笃雍正五年
　　诏举优行当事以钖遴荐奉
　　防发往江蘓试用署张渚廵检卒于官
　　寳庆府
　　宋黄达武冈人崇宁中割股行孝郡守以闻诏旌表其门【见旧通志】
　　金彦楚纪新化人力学善属文敦行孝友喜振困窭人号义门金氏胡寅尝记其事后牧守奉诏举孝亷为天下第一
　　聂致尧楚纪邵阳人事亲孝临财亷周给贫困邦人德之列举孝行节义十事守宰以闻诏表其门闾张栻爲之题额
　　明梁德逺楚纪邵阳人洪武乙丑进士时父廷用任郎中逮系诏狱德逺不赴琼林宴及父謪戍上言请以身代上悯其孝拜工科给事中命释其父
　　赵汉镇武冈人性孝友尝拾道旁遗物悉以还失者洪武初举孝亷任江西漕运同知
　　陈经邵阳人事继母梁氏以孝称兄弟五人同居赀产取其瘠薄者
　　方观武冈人性至孝亲丧哀毁欲絶终身庐墓其墓屋爲牛所触坏观号泣其牛自毙又防啮其祭噐引罪自省一防旋伏祭器中若输服状举而释之院道旌表其门祀乡贤【以上见旧通志】
　　周瑚三楚文献録新化人父丧哀毁母曾氏病革割股入药奉之遂愈父筑坟伤股母问至再得实母子相持而泣
　　王朝卿邵阳人嘉靖初以贡授训导父失明弃官归养倾赀访医既而父目复明抚按题旌祀乡贤【见旧通志】简而亷邵阳人通五经举孝行贡入太学任监利训导朝夕思母遂谢官归养着有孝经解卒祀乡贤【见旧通志】
　　陈恭三楚文献録新化人幼孤爲佣取其直以飬母母丧既昼食其力夜庐于墓哭泣尽哀三年如一日
　　伍寳三楚文献録邵阳人少孤贫飬母尽孝隆冬有怜其寒遗以绵者受之不服曰母年老非絮不暖吾犹可耐母卒哀毁骨立得棺于乡民伍兰家以愿佣三年偿其直昼给役于伍氏夜庐于墓岁余兰嘉其孝劝令勿就役泣曰母骸借恩不至露盟言若爽母终不瞑于地下佣三年然后去
　　潘一桂武冈人幼随父官于黔母殁哀毁事继母得其懽心后游粤西拾遗金于路待其人至还之旋与同舟一桂坠水其人赴水救之家贫训子读书劝乡里敦睦人多感化【见旧通志】
　　胡安夀三楚文献録邵阳人性至孝父病割股以进旋愈贫鬻爲人奴去家百里其弟走报母疾安夀剖胸割肝付弟以疗母复愈知府陶珙躬騐新旧痕赎之以归并优恤其家
　　谢朝关邵阳人性笃孝友乐善好施监司郡守旌其门【见旧通志】
　　罗永高三楚文献録新化人性纯朴躭读经史父铨病笃永高窃尝粪妹见乃大惊诘其故曰尝闻症热者粪必苦可騐危否闻者叹美一日拾遗金访其主还之卒年九十孙愈举乡试爲清白吏曽孙元孙贡太学复以孝义闻人谓永高遗庆逺云
　　杨逵三楚文献録新化人早孤事母唐氏尽孝凡饮食必先进于母乃敢甞定省之礼朝夕不废母为择婚谢曰人子不孝多起于妇人辞弗娶母诘以无后逵愿婚其二弟家无恒产其叔父与隙地耕艺其中又教童子习句读以资奉飬母疾笃贫不能延医告天割股肉煑糜以进病良巳母卒哀毁骨立既庐墓三年乡人多感化焉
　　皇清萧士焕武冈州人顺治辛丑洞口水溢居民庐舍沦没无算士焕母周年八十并其妻俱漂浮大波去士焕仓卒得一椽赴捄其母至石柱江始及岸距其家巳二十里矣其妻亦得免人谓孝诚所感【见旧通志】
　　岳州府
　　宋徐伟姓谱临湘人事母至孝母死毁瘠至呕血举孝廉不就去之陆浑县解落山中教授生徒依之以居者三百余家岁饥贫不举子者伟资给之人感其惠所举子皆以徐名伟有八子皆知名时号八龙元刘锜元史列传锜岳州临湘人生二岁母刘氏陷于兵稍长思其母不置常叹曰人生有母我独无輙歔欷泣下及冠请于父往求其母数岁不得后求得于池州之贵池迎以归飬其后十五年而父殁又三年而母殁终丧犹蔬食有司上其事旌表其门曰孝义
　　明傅诜平江人亲丧庐墓六年手种树爲林犹不忍去【见旧通志】
　　徐瑛楚纪平江诸生早孤家贫奉母居学舍中就其廪给母殁既庐墓三年不忍去芝草产于墓前人以爲笃孝所感成化乙巳郡守李镜以闻诏旌其闾汤玉廉平江人父病笃割乳肉煑粥以进遂愈其后裔曰敎饶于财而能散嘉靖甲申岁旱散粥赈饥宰臣以尚义旌其门
　　程谟巴陵人事继母以孝着万厯戊子岁荒设粥济饥全活千余人年八十二终
