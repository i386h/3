<!-- { "loadSidebar": true } -->
　　元高可焘元史孝友列传可焘随州人居丧庐墓明饶凤翔分省人物考安陆县人事父母竭力逮丧昼夜哀寝柩侧既塟庐墓哭奠告面一如生时裹土成邱越六年始归毎朔望犹徒歩泣奠虽雪雨不废有司嘉其孝行
　　杨东浙字伯会安陆县人以岁贡官青城丞迁肃府奉祀遂致仕侍父疾经月衣不解带汤药必先尝父卒哀毁骨立敬事嫠嫂从子请析居悉捐美田宅畀之少游西郊不拾遗金居官督饷却千金之餽【旧通志】刘鹏字南夫安陆县人性孝友弟殒鹏终身痛之居父丧哭泣三年嘉靖间夀藩军尉横扰市民郡守抑之王捕守鹏急诣守画计曰使君亷且惠鄙人义当急难与守俱凡七旬王疏上诏廷尉讯鹏佐守对簿守白左迁特式其庐鹏不见守叹服乆之
　　吴一魁安陆县人父道东以诬论辟魁年十二徒跣赴都门値肃宗郊祀伏道陈寃状上曰谁教尔魁曰臣丐食三千里未知父生死惟恐一对人言定行阻挠父子天性岂待人教上曰朕以孝治天下首得此子又龙潜故里可喜也立释道东赐帛驰驿归里张翼字拱极安陆县人性敦朴事亲笃孝抚犹子曲加爱庇以岁贡授云南賔川州目署州箓八月折狱明允刑不滥施州人感恱及卒囊橐萧然
　　杨应奎字星岳安陆县人万厯乙卯举人负才岸异耻爲茍同事继母备极色养手自澣衣里人化之严贵和字冲甫安陆县诸生母卒不茹晕庐墓三年日夕哭奠亲友慰之不答惟涕泣学使周鼎旌之高第德安人以孝闻
　　沈栋安陆县人茂枝养子父病痿痹栋制一龛每日扶之跌坐亲哺其食如是者三十年有司旌表龙雨字少楚云梦人早孤事母至孝兄弟同爨出入必禀家长钱帛不入私橐以明经训武冈兴学规恤单寒士多感之
　　聂相鼎字震阿云梦人磊落寡交一相投合坦怀如雪性至孝何相国招延之礼敬备至一日感念父母遂弃舘归后以防贡选县佐未任卒
　　邹鹏云梦人事母孝母病适邻家火鹏惟抱持痛哭余无所顾巳而风火俱转得免
　　邹耿光云梦人亲殁庐墓终身
　　曹恭字成吾云梦诸生割股疗母病县令表其门熊敏节　凃正宗　陈天亨　曹邦极　熊更绎俱云梦人割股疗亲
　　李储元字敏正云梦诸生孝事孀母母病笃尝汤药浣厕牏母卒哀毁骨立怀宗末流防蹂躏鬻腴田营砦栅民咸趋避之逾年贼令诸砦长率砦内男妇尽入郡城元曰此坑长平计也吾宁以死守竟免于难后卒其妻励节抚孤三十年如一日
　　程世厚字仲载云梦人幼孤事母孝岁饥流民多自相食厚计口设赈全活甚众癸未流贼踞邑城倡义立砦居民恃以无恐
　　黄在中字畅美云梦诸生授徒汉川郭家店母年八十余闯贼骤至负母逃贼刄其母俘在中在中抱母尸哭且骂贼怒并刄之其幼女哭两尸旁亦遇害门人殓之合塟于郭店之野表曰黄氏孝塜【以上旧通志】徐纲楚纪应城人年七岁居父丧不茹荤事母尽孝母丧庐墓六年挑土成邱植竹树成林有犬随墓所鸦集林中纲日三号犬鸦亦爲之悲
　　陈錬字汝坚应城人治戊午举人性至孝以母老待养不仕母丧服阕通判儋州迁苏州府寻乞归【旧通志】
　　李铭字警之应城人三岁失母事继母尽孝母怒辄偕妻跪阈外怒解始起由岁贡知太和县以亷介称
　　杨心国应城人性纯孝因母病目遂不仕终夜吁天母目复明母卒刻木爲像事之如生监司旌其门范纯元字建侯应城诸生流贼防城父被执元号泣曰吾宁就戮无伤吾父贼并杀之
　　闵子厚应城人事亲孝亲死号泣不辍及塟庐墓三年遇晦防风雨辄号呼于墓侧闻者悲感
　　杨朝防应城人母殁庐墓三年有司旌表
　　张飞阁应城人性孝友继母萧氏病割臂肉以进病得愈后殁庐墓三年家贫贷钱爲两弟婚怀宗时题给衣顶
　　卢琳应城人割股愈母病
　　章贞随州人一岁失恃鞠于祖母黄氏祖母殁攻苦力学领乡荐后致仕家居庐墓侧具馔如生时始终不倦
　　向光振【详乡贤志】
　　罗文应山人少时嗜孝经竭力奉养母卒毁瘠庐墓丁父艰亦如之每値忌辰备极哀痛天啓中以贡入长安归三十年不入城市里中称曰孝介杨忠烈志其墓
　　陈愚字元朴应山人性至孝每长跪受杖无忤容父卒庐墓侧不肉食者三年居母丧亦然博闻强记举巳酉乡试痛杨涟惨死絶意不求仕进名公钜卿皆重之
　　陈桂　张筵　胡士昌　方升　闵复哲　罗牛儿姚世徴　黄诚明　刘孔惠　匡元韵俱应山人割股疗亲有司旌奖【以上旧通志】
　　皇清刘啓龙随州人年十七母陶氏病笃偶思肉食家贫不能办龙割股以进母病旋愈【旧通志】
　　魏凤仪　魏承亨应山人凤仪亲有疾割股救之子承亨年十四値仪逺出母病笃求医祷神罔效亨亦割股进之遂痊
　　李资深应山诸生性至孝父病母夏氏割股救之后母病深复割股救母有司交旌其闾
　　李熺　卢钦天　蔡翊　冯希京　吕辅周　郝宏裔俱应山人割股救亲有司旌之【以上旧通志】
　　荆州府
　　周伍尚楚人监利县志尚监利人奢之长子封棠爲大夫史记楚世家平王囚伍奢使召二子尚谓子胥曰闻父免而莫奔非孝也父戮莫报无谋也度能任事智也子其行矣我其归死尚归王遂杀奢及尚祀乡贤
　　老莱子高士传楚人逃世耕于防山之阳莞葮为墙蓬蒿爲室枝木爲牀蓍艾为席饮水食菽垦山播种楚王至其门曰守国之政愿烦先生老莱子曰诺其妻曰妾不能爲人所制者遂随其妻而去著书十六篇言道家之用人莫知其所终也列士传老莱子孝养二亲行年七十作婴儿戏着五色斑斓之衣戏舞于庭尝取水上堂诈跌仆卧地爲小儿啼或弄鶵鸟于亲侧欲其喜
　　汉姜诗字士游广汉人避乱徙居夷陵后汉书姜诗妻传诗事母至孝母好饮江水水去舍六七里妻厐常沂流而汲后値风不时得还母渴诗责而遣之久之姑感惭呼还恩养愈谨母嗜鱼脍又不能独食夫妇常力作供脍呼邻母共之舍侧忽有涌泉味如江水每旦辄出双鲤鱼常以供母赤眉散贼经诗里防兵而过曰惊大孝必触鬼神时岁荒贼乃遗诗米肉受而埋之比落防其安全永平三年察孝亷显宗诏曰大孝入朝凡诸举者一听平之拜郎中寻除江阳令卒于官所居治乡人爲立祀
　　南北朝庾黔娄梁书列传字子贞江陵人庾易之子性至孝仕南齐爲孱陵令未旬日父在家遘疾忽心惊流汗即日弃官归爲父尝粪每夕稽颡北辰求以身代父亡庐墓仕终散骑侍郎
　　庾域字司大爲怀寕太守罢任还家妻子犹事井臼而身衣大布余俸专充奉养母好鹤唳域孜孜营求不怠忽有双鹤来庭咸谓孝感所致【余详人物志】庾子舆南史庾域传舆字孝卿域之子幼而岐嶷五岁读孝经手不释巻齐永明末除州主簿时父在梁州遇疾奔侍医药言泪恒并寻丁母忧哀至辄呕血随父出守巴西又随迁宁蜀父路感心疾卒哀痛将絶者再扶榇过瞿塘値灔滪水涨子舆抚心长呌水忽退减安流南下及渡水复旧行人爲之语曰灔滪如幞本不通瞿塘水退为庾公
　　宗懔字元懔居母丧哭则呕血每旦有羣乌数千集舍候哭而来哭止而去人以爲孝感所致余详人物志
　　乐颐之南史列传字文德湼阳人世居南郡少而言行和谨仕爲京府参军父在郢病亡颐之忽悲恋涕泣请假还中路果得父凶问便徒跣号咷遇商人附载西上水浆不入口数日尝病与母隔壁忍病不言啮被至碎恐母之哀巳也湘州刺史王僧防引爲主簿以同僚非人弃官去仕至郢州中从事弟预亦至孝父亡悲感闷絶呕血数升
　　甄恬南史列传字彦约世居江陵数岁丧父哀感有若成人家人矜其小以肉汁和饭饲之恬不肯食年八岁尝问其母恨生不识父遂悲泣累日忽若有见言形貎则其父也家贫养母尝得珍羞及居丧庐于墓有异鸟集于庐树恬哭则鸣哭止则止又有白雀栖其庐州将始兴王憺表其行状诏旌表门闾官至安南行参军
　　韩怀明南史列传上党人客居荆州十岁母患尸疰每发辄危殆明夜祷星下时寒甚忽闻空中有人曰童子母须臾永差无劳自苦未晓而母平复十五丧父几至灭性负土成坟家贫事母尽力以供甘脆嬉怡膝下朝夕不离母侧母年九十终明水浆不入口者一旬及除丧蔬食终身衣衾无所改梁天监初累辟不就卒于家
　　殷不害明一统志江陵人仕梁爲中书郎后魏平江陵失母所在时甚寒雪冻死者塡满沟壑不害行哭寻求举体僵冻水浆不入口者七日始得母尸路人皆爲流涕
　　唐力僧防楚纪江陵人父力昌卒母欲追荐无赀悲哭不止防时五岁谓母曰何不将儿易钱母乃抱卖与蜀客得钱二贯荐之母以忆子目盲后三十年僧防还斋戒叩祷爲母防之目复明
　　宋厐天祜宋史列传江陵人以经籍敎授里中父病祜割股食之愈复病目丧明乃号泣祈天防之父年八十余卒祜负土封坟结庐墓侧昼夜哭不絶声知府陈尧咨亲往致奠上其事诏旌其门天祜家无儋石储僦居委巷尧咨爲徙里门之右
　　乐京宋史张问传京荆南人事母至孝妻张氏家絶挟女弟自随京未尝见其面妻死京寝食于外爲嫁之
　　元尹梦龙元史列传中兴人母丧负土爲坟结庐居其侧手书孝经千余巻散乡人读之有羣鸟集其冢树
　　明田璚三楚文献録江陵人性至孝甘贫读书以礼养亲每遇忠义祠庙必拱揖而退言其事未尝不感泣也亲病割股疗之疾寻愈后母卒庐墓三年哀毁涕泣爲甚时苦旱禾稼尽槁独璚圃中晨有露降于蔬蔬泽如也其庐中鼅鼄等物一时尽白人以爲精诚所感璚初遇异人嘉其孝行谓璚十年后当死吾将遣徒持药救汝比期璚果死迟三时而异人徒始至询其故则以大风雨所阻遂不能救乃出其药化白金十两爲璚治后事云
　　郑楫江陵人五岁失母楫侍父寝食起居躬亲服役继母性悍竭力承懽卒化爲慈父及继母殁结庐墓侧每事谘白如生前年八十有八卒于墓所【旧通志】范养纯江陵人事亲至孝父母微不怿必长跪号泣待色豫而后起内行修谨夫妇相敬如宾虽燕坐无跛容接人无少长咸以礼里中称爲范夫子
　　郝经江陵人嘉靖壬辰春沙市火灾数起一日薄暮火发经自外来见巳及舍急奔入救母母年八十惊悸不及出遂同死于火中
　　王防江陵人家贫业梓匠性至孝每食自安澹泊必得防以供亲友爱异母弟妹少有所积辄均与之虞成之江陵贡生贫不仕布衣蔬食竭力养母母病割股以饲病顿愈后又拾遗金于道待其人还之【以上旧通志】
　　蓝纯明一綂志江陵人应贡将赴南雍以父老不行知府吴彦蕐曰只此一念可当孝子矣及父卒庐墓不忍归士林韪之
　　陈道楚纪江陵人父铭患风痹道朝暮奉养未尝入私寝事继母尤孝父母卒庐墓三年墓产灵芝数本太守刘节上其事
　　顔忠楚纪江陵人节妇刘氏子刘遘疾忠祷于北辰割左股和粥以进病愈刘卒年九十忠亦六十有五辽藩大书节孝立石于门
　　高嵩明一綂志江陵人性至孝举嘉靖癸卯乡试一上春官后以父母老更不再赴力田赡养自奉亲防外食苦茹淡有寒畯所不能堪者父母既终竟不仕
　　张廷贵江陵人白云桥北有张孝子墓都御史曹忭为记勒诸石【旧通志】
