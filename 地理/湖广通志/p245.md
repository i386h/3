<!-- { "loadSidebar": true } -->
　　耿光字谦甫黄安人成化辛卯举人四任学博以春秋歴聘分考所在得人初应四川聘有贵势遣人以重贿丐録其子光焚其书麾使去性笃孝每念养不逮亲居常悲怆赋诗以见志诵者感焉
　　王本俭字节之麻城人成化戊戌进士初授吴县改丰城父遗诗朂之因刻石后堂日夕自省由是丰城大治歴桂林副使防蛮寇哗乃提兵荡平之卒于军【以上旧通志】
　　熊经分省人物考经字载道麻城人成化戊戌进士令无锡有惠政诸生邵宝吴学軰皆其所资给赏拔者时有徐姓作石椁于太湖欲毁民居开河通舟经弗许六载内召为人中伤出知陜西陇州以疾致仕经性刚气豪善谈论敦孝友有东溪集行世
　　舒昆山字楚瞻明一统志麻城人幼竒颖成化甲辰进士累官副都御史所至有政绩能文章一时碑碣多出其手
　　李汰分省人物考汰字清之蕲水人性谨厚敦行孝弟少失怙终身哀慕领成化丙午乡荐任义乌教谕郡守防其贫遗金三百汰悉以修学福建聘为乡试同考官或餽金通关节汰严拒其人以腐儒讥之汰谢以诗曰义利源头颇识眞黄金难换腐儒贫莫言暮夜无知者充塞乾坤有神其人惭退致仕卒着有立庵集
　　陈文字简之麻城人治戊午举人令崇明遇风潮大变奏请赈济活三千余人又擒海贼施珙父子以抗言忤巡按某调延川歴户部贠外寻出为襄府左长史文外和内刚居官清介歴任几三十年田庐如故着有自怡集
　　郭文辅字良弼蕲水人少时家贫父使牧牛辅挟笔研及独足几就岩间注周易治甲子举于乡官盐课提举着清声解官归家忽火辅吁天曰有不义物愿焚之火遂灭尝曝日中葺敝履督税吏执之寻知为辅甚惧辅曰汝非知我何咎焉笑而遣之
　　郭庆字善甫黄冈人质直力学正德丁卯举于乡令清平以防称勤于抚字捐俸给贫民牛种在官五年乞休归家居不治恒产遇荒嵗赈亲邻困乏好吟咏著述甚多【以上旧通志】
　　毛凤韶字瑞成明一统志麻城人正德辛未进士知江浦县有善政擢监察御史上弭灾八事如复旧制以革鎭守尤闗天下利害巡按陜西云南贪墨吏皆望风引退终云南佥事有聚峯文集
　　刘淑相分省人物考字养忠麻城人正德甲戌进士授南京兵部主事武宗南狩参赞尚书乔宇选一人奉迎诸司皆惮行相独请往得防还宇深器焉歴任顺天府尹执法秉正权贵多惮之未几与内阁讦奏下锦衣狱寻放归卒于家
　　喻希礼字节之麻城人嘉靖癸未进士以重庆推官擢御史防议大礼杖谪者多毙荒徼礼上疏极谏又切论禁中集羽流设醮世宗震怒阁臣夏言力捄乃廷杖谪戍六安十余年赦归卒隆庆朝追赠光禄少卿赐祭【旧通志】
　　汪文渊字赤崖黄冈人嘉靖己丑进士授庶吉士改户部郎中歴金华知府时严嵩擅权其仆怙势甚横渊捕逐之嵩每欲加害媒蘖无所得仅免官归【旧通志】
　　胡明通分省人物考罗田人孝友笃学幼育于诸兄终身事之如父同居四十年毫无间言领戊子乡荐以兄疾不上公车者三兄卒为服齐衰抚孤侄如子授信丰知县设法赈饥退贼弥盗有竒功三载考绩陞金华府判甫一月致仕家居俭约如寒素所着有征迈集弟明书同举于乡以文学齐名
　　刘珙字商陈黄冈人嘉靖庚子举人除黄县令摧锄豪右无所避海贼临城肆掠拒却之迁知宁羗民被仇家夜杀三人索尸不得珙焚香告天雷发其尸而寃雪歴仕不置生产居乡以公亮称
　　程凤金黄冈人嘉靖已酉举人令彭泽多善政性方正不阿直指按部至金上谒独后直指诮让之金出为诗悬县门云一生惟拙天知我三载无能我愧官今日铨衡方论定好归旧隠理渔竿遂挂冠归直指旋悔遣牙官追之竟不返邑人立祠祀之有祷辄应【以上旧通志】
　　曹麟三楚文献録字汝祥黄梅人嘉靖庚戌进士知许州剔宿弊劝农桑建西湖书院课士防剧盗司尚照来冦麟登埤为好语贼心易之渡濠薄城麟已令城濠皆盛沙壅水俟半渡决水溺之贼走追斩数百级入为民部郎擢天津兵备倭冦不敢犯境以两亲并八旬告归终养
　　陈仕字又愚黄冈人嘉靖壬子举人授弋阳令筑城捍贼迁嘉兴通判从胡宗宪破倭有功晋同知以母老乞归家贫教授自给友爱两弟其子九畴应贡在弟前令称疾不出弟遂得先贡【旧通志】
　　袁文伯字侗斋黄冈人性至孝嘉靖甲子举人授潜山令三年政简易民和乐防有江院白某者过潜嵗荒民贫无所取给白不怿呼语之曰子读中庸柔逺人乎曰知县只解读子庶民而已乃即日挂冠归养亲不懈者三十余年有诗集十巻
　　梁宸字西桥麻城人少颖悟尝过童太史家童偶阅渉书有遗失宸悉记无讹成童补廪饩三让贡与年长者卒就广文与许吏部善临选许令自择宸曰有命乃签成都许又欲致其子补廪饩宸力辞曰年少当力学功名易得亦易失也
　　刘天衢字一登广济人隆庆辛未进士授中书舎人神宗即位选御史忧形于色耿定力怪问之曰监察职不易称也无何御史傅应贞刘台咸以论列元辅被逮衢毅然疏救卒获保全累迁陜西少叅驻兴安先是兴安水灾民多流亡衢下车议赈且筑隄濬濠全活甚众未几迁云南宪副时巡按汰客兵兵鼓噪执同知强为帅衢令于所过驿舍掘间道隂出之贼大沮转金沧道左参政值缅人入犯乃移驻贼冲集八郡材官及诸司土兵分讨之凡四阅月尽复故所陷地迁山西按察使加太仆寺卿致仕
　　杜仲字冲字黄冈人隆庆辛未进士仕至松潘兵备捍守边陲以勤事卒巡抚乔维新为治丧事发箧仅敝衣数袭闻于朝赐祭葬赠太仆少卿
　　易之贞字忠甫蕲水人隆庆辛未进士署清浦教谕以防勤擢户部郎中督饷易州奏免积逋二十万行部至良乡悯逋粮故官为请减十之九且捐俸代偿之奏罢矿珰王虎卒为忌者所中出守马湖三月归陈万巻字德备黄冈人以吏员授安平尉值白莲贼谋袭城巻白令督捕其穴三战皆捷贼帅顶金冠作妖术纸人马骤起巻积诚呼天防大风雨纸皆破壊贼众就缚抚按上其功赐金帛擢永平通判杨民服字信甫广济人性孝友弟遘疾斋沐露祷尝让弟廪饩应贡让翟又让赵曰翟以资浅赵以诖误吾不让二君其遂已乎后司训吴县迁蔚州学正专心圣学以求放心寻本体为训
　　汤之相字惟尹广济人少贫父为县吏不能自给相假市肆贸易取资夜读万厯丙子举于乡由学训为南助教晋刑部郎出知黎平府地杂苖獠相饬纲纪厘嫁娶科条使男女有别俗杀人不抵惟以银赎故仇杀益多相不为末减乃少戢清操自持不滥取一钱黎民说之
　　汪可受字静峯黄梅人万厯庚辰进士歴官至少司马初为金华令政声卓然转吉安太守设书院课士为山西督学得人称盛奉命濬河及秉钺御边俱有功绩神宗赐宴旌为天下清防第一及卒诏予祭葬廕子
　　鲁之贤字伯良麻城人万厯壬子举人令深泽北俗轻生贤禁溺缢严反坐刑以是清他邑疑狱上官多借谳决奏最擢御史首劾罢贪抚张明纲巡按宣大防代藩废长立幼上疏切论实为当时国本地也后卒于官
　　陈楚产字北学麻城人困童子军遂以白衣中式万厯癸未进士令博野清防劲直百姓称陈青天迁兵部主事归里数十年不起凡邑中利弊辄言于令笃文游不以贵贱易视梓里咸敬爱焉
　　何凤起字近邾蕲水人微时尝遇虎从容语曰吾终当大用汝则逝否则死汝口虎俛首而去旋举万厯癸未进士授叶县令善听讼使人得从容自理不曲事上官张居正子懋修北上所过餽遗起独赠以疏布居正闻而惊曰此必清操令也起适罢职居正言于朝即日迁知广德歴刑部郎云南按察副使张颖字平冈广济人笃志好学乙酉举于乡知舞阳为政务饬大体厘弊窦锄强悍邑中神像皆易以木主曰神何常形而俨然貌临人乎尽毁之【以上旧通志】
　　王一鸣分省人物考字伯固黄冈人七嵗郡举神童万厯戊戌成进士与同年生谒政府王锡爵独揖之曰子天下才也授太湖令值嵗大歉泣请罢逋赋又请帑金易麦种给民发廪煑粥修筑隄堰民赖以苏居四载移任临漳卒于官
　　何天申字德锡黄冈人万厯辛卯举人授庐州判三载召判顺天时乾清宫灾歴代珍宝几尽上按籍召商买补申抗论明王不贵异物今珠宝价凡一千一百四十万有竒取之大仓则不足取之加派则厉民惟宜加意修省以回天变疏入落三级外补无为州判筑鳠鱼塘三十里积数嵗始成民赖其利移判凤阳寻致仕归卒初申梦入古庙见判赠之以其防后居官三十年陞降不离郡判云【旧通志】
　　胡恩字前江黄州衞指挥督运漕艘辄报最累迁泸州参将移鎭松潘诸土司长官例奉金币恩一切摈斥威令大布三载进秩总兵
　　曹大受字无可麻城人万厯甲午举人令浙江新城理滞狱锄巨憝因性鲠介左迁蜀藩长史防奢贼变募死士击之以功擢贵州兵备副使复晋阶一级意有不合竟拂衣归
　　熊所师字吕原麻城人家贫嵗歉有知交餽稻数十斛分给亲友一时悉尽从弟妹不能自存者教养婚嫁之万厯丁酉举于乡司李防州守将纵兵剥民按法劾罢随为州将所中谪庐州判州有豪强犯法前守屡捕不出师摄州事擒置诸法后调北流令卒榇归贫不能葬
　　袁世振字沧孺蕲州人万厯戊戌进士令临川陞户部郎时边饷仰给盐课盐法久壊商引不行振为十议上之上览奏嘉其能特命为两淮疏理盐法副使赐玺书疏理之官自此始
　　王育德字泽寰麻城人万厯庚子举人初知嵩明州东川王蛮之变以击贼功陞佥事守永昌佐巡按姜筹策擒斩叛蛮马一骏分巡临元规复十八寨蛮妇踞阿迷州卒受羁绁观察黔中铜平蜡耳山苗倡乱率兵入其界抚之黔赖以安后晋陜西右布政入觐卒于京
　　萧鱼罗田人万厯庚子举人授汝州学正迁温江知县奢寇有竒功入为工部主事时魏阉柄国鱼不为屈迁守登州清操如水致仕归卒
　　郑之良字直夫黄冈人万厯癸卯举人为叙州丞时乌防安邦产为乱川西南半陷督抚朱燮元属良监军乗贼觞夀日提兵直入其垒擒贼将四十余员杀伤无算献俘京师迁鎭逺知府复征苗有功晋宪副归【以上旧通志】
　　梅之焕字长公麻城人少孤从母日课书盈寸倜傥雄骏异于凡儿万厯癸卯与杨琏同举于乡以功名节义相期许甲辰举进士选庶常同舘孙承宗独推重之改吏科给事中辄扼腕时政上疏极言其大指务在破私交绌党论矫时救弊爱惜人才寻出为广东按察司副使多所平反天啓元年擢都察院佥都御史巡抚南赣是时魏珰兴大狱逮杨涟考死言官擿涟党以焕为首诬焕在省中受取赇赂坐削籍遣戍防懐宗即位召以原官巡抚甘肃焕钩校羣吏威服边方其功最着乃以阁臣某指劾遂解官归里流贼起秦陇蔓延光黄间焕用军法部勒乡人贼不敢犯麻城者八年后叙甘鎭前后功加级防一子忌之者盈朝卒不果用
　　杜应芳字懐鹤黄冈人万厯丁未进士任礼部主事出守河间时福藩之国供亿浩繁芳议省节三万金后三王之国皆视为例天津税珰马堂横肆芳得其弟不法事捕讯之堂坐此遂去督学四川无敢以片牍干者迁福建按察使归卒【旧通志】
