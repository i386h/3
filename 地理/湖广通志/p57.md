<!-- { "loadSidebar": true } -->
　　永安渡在县西北
　　云溪桥在县东五里
　　道人桥在县北十里
　　鲤鱼桥在县东南
　　安福县
　　芙蓉渡在县南
　　七里桥在县东
　　永昌桥在县东
　　无事溪桥在县西
　　直郴州
　　郴州
　　牙石渡在州南上江
　　司马渡在州南
　　栖凤渡在州北达永兴
　　招旅渡在州西北
　　苏仙桥在州东门外邑人崔岩建
　　化龙桥在州西知州范廷谋建
　　王仙桥在州南张允文陈光斗建
　　永兴县
　　龙滩渡在县东
　　虎渡在县东十里
　　中洲渡在县西门外
　　漳家渡在县北
　　青云桥在县东上流
　　高亭桥在县西
　　崇贤桥在县西
　　宜章县
　　白石渡在县东十五里
　　梅田渡在县南三十里
　　赤石渡在县南
　　大小章桥在县北三十里
　　三星桥在县东南
　　兴宁县
　　东江渡在县东三十里达郴入湘
　　乙陂渡在县东六十里
　　登瀛桥在县东
　　九仙桥在县西
　　桂阳县
　　何公渡在县南
　　山店渡在县南
　　平政桥在县南
　　永康桥在县东南七十里
　　九塘桥在县东北一里
　　桂东县
　　普渡在县东门外
　　青云渡在县南
　　普渡桥在县东
　　高桥在县南
　　直靖州
　　靖州
　　渠河渡在州东渠江
　　贯保渡在州北三十里
　　浮桥在州东渠河明知州伍玑建汤价重修
　　文昌桥在州东后山溪明叅将祝公明建
　　永安桥在州西二里
　　迎仙桥在州西飞山下
　　乔头木桥在州西三十里路通铜鼓
　　永济桥在州南门外明总兵李震参将高端建南薰桥在州城南
　　通济桥在州南潩溪
　　明月桥在州治北
　　安乐桥在州北门外
　　诸葛桥在州北二十里
　　城田桥在州北二十里
　　中央桥在州西南七里
　　防同县
　　三江渡在县南五里
　　杨家渡在县南三十里
　　朗江渡在县西北四十里
　　江东渡在县西北百里
　　步云桥在县东门外
　　木臻桥在县东二十里
　　伍招桥在县东三十里
　　攀龙桥在县南门外
　　通道县
　　犂嘴渡在县西一里
　　萧家渡在县北五十里
　　道济桥在县东三里
　　江口桥在县东北十里
　　绥宁县
　　黄石渡在县东四十里
　　双溪渡在县东五十里
　　十丰桥在县东
　　金溪桥在县东六里
　　大涷桥在县东十里知县杨九鼎倡修
　　定逺桥在县东八十里知县范成龙建
　　莲荷桥在县西三十里




　　湖广通志巻十四
<史部,地理类,都会郡县之属,湖广通志>
　　钦定四库全书
　　湖广通志巻十五
　　城池志【公署附】
　　周礼掌修城郭沟池之官谓之掌固氏盖崇墉濬隍所以壮国威戒不虞也楚地方城汉水控吴扼蜀其险固甲于寰区而洞庭南北闉阇雉堞参错于江山溪岭之间皆守土者及时修筑之责也永顺新立郡县金城汤池镇抚百蛮规模宏逺视昔有加焉若夫公署之设或仍旧基或系经始谨而识之有官守者履其庭登其堂其思羔羊自公之节乎
　　武昌府
　　武昌府城旧在黄鹄山孙吴赤乌中筑谓之夏口城墉山堑江周二三里对岸为沔津故以夏口名宋齐梁陈皆因之刘宋郢州治此更名郢城唐牛僧孺始陶甓甃之宋皇祐中知州李尧俞修又有古万人敌城在黄鹄山顶据胜设险元因之明洪武四年江夏侯周徳兴增拓修筑周十七里有竒计三千九十八丈东南髙二丈一尺西北髙二丈九尺池周三千三百四十三丈深一丈九尺濶二丈九尺池外余十丈许南有龙窝西即大江为门九东曰大东曰小东西曰竹簰曰汉阳曰平湖南曰新南曰保安曰望泽北曰草埠嘉靖十四年都御史顾璘重修门仍九易大东曰宾阳小东曰忠孝西易竹簰曰【阙】　曰汉阳曰平湖南易新南曰中和曰保安易望泽曰望山北易草埠曰武胜
　　皇清总督祖泽逺增修雍正六年重修
　　江夏县【附郭】
　　武昌县城章武元年吴主孙权自公安都鄂改名武昌八月城武昌后废隋大业中始筑土城唐元和中废宋嘉祐中陞武昌军于四隅置门四东曰鸣凤西曰文昌南曰朝都北曰镇江后废明天顺间知县杨子奎增修各门造巡警楼嘉靖间知县张铎筑衙城以卫仓库万厯二年左布政陈瑞佥事刘自存议详巡抚赵贤檄知县李有朋始凿石筑城榜其四门东曰通淮南曰文昌西曰望楚北曰朝京怀宗末邹逢吉增筑沿城窝铺于雉堞间以资守御
　　皇清康熈五年知县熊登重修
　　嘉鱼县城明正徳中知县陆槐因沙洋城故址拓筑土墙周回二百雉髙一丈二尺厚六尺门四曰望东曰南薰曰西戍曰北钥万厯间始筑以石
　　皇清雍正五年知县王邦鼐重修
　　蒲圻县城明万厯三年左布政陈瑞佥事刘自存议详巡抚赵贤檄知县胡其髙建筑周回七百尺髙一丈七尺砖堞髙五尺广一丈六尺城楼凡六南曰迎薰北曰拱极东曰聚奎西曰寳城又西曰丰乐又北曰水门三十八年知县张光前修怀宗时知县林增志重修后兵燹
　　皇清康熈九年知县张圻隆重加完缮雍正四年知县朱霖毛之琇继修
　　咸宁县城明治间知县王介创建正徳中知县丘魁补修嘉靖中知县萧立业重修万厯六年知县葛应蛟增筑城垣周六百八十八丈五尺髙一丈九尺厚一丈二尺水洞四门四东曰升阳西曰便门南曰来薰北曰带河警铺凡八二十五年知县周曰庠始议修隄起东山之麓绕城三面直接西河渡长三里广三丈中建隄楼名永安楼隄内浚为濠深广与隄相等
　　皇清雍正四年知县魏钿八年知县戴惟枢重修崇阳县城明成化中知县刘信创筑土城覆以瓦后圯治中知县李鋭增筑髙八尺厚四尺周五百八十八丈为门四万厯二年参政郑云蓥佥事刘自存议详巡抚赵贤檄通判邓之松拓建始甃以石
　　通城县城明成化初知县杜敏创建土城为四门治中知县陈佩加修万厯癸未知县赵廷俨改建石城广袤五百零五丈濶一丈二尺顶濶九尺女墙髙三尺堞八百有竒共髙一丈七尺五寸四门卷石洞上竪楼各三间明季兵燬
　　皇清顺治八年知县盛治重修
　　兴国州城旧无城为门六元末兵燬明洪武初始筑小城正徳六年知州娄睿陶甓砌筑十一年知州唐珉増修为门五嘉靖甲寅知州唐宁拓基建石城周七百八十丈三尺大东门至小西门髙一丈七尺小西门至小东门髙一丈五尺厚一丈一尺为门八曰大南门水南门小南门北门东门小东门大西门小西门
　　皇清雍正八年知州魏钿重修
　　大冶县城旧无城池两市衢首止设栅栏隆庆间典史黄钟损俸甃石为门上建敌楼凡四座东曰迎恩西曰永安北曰拱极南曰通津
　　皇清康熈二十一年知县陈邦寄复增二门
　　通山县城旧为土城岁久倾圯嘉靖间知县林金建楼四座万厯十一年知县张书绅新之
　　皇清顺治十八年知县任钟麟重葺东曰升恒南曰弦歌西曰卿云北曰景星
　　汉阳府
　　汉阳府城水经云翼际山上有吴时江夏太守陆涣所治城唐元和郡县志云即汉阳军故城宋宣和三年圯明初跨凤栖山筑之东南临大江周七百五十六丈为门三东曰朝宗西曰凤山南曰南纪嘉靖三年知府孔凤奉防修筑里城天启元年知府周三锡周砌陴墙
　　皇清顺治十八年知县曲圣凝守备董朝禄各分南北修饰里城増髙数尺重建凤山南纪二门楼雍正四年增修东南数尺
　　汉阳县【附郭】
　　汉川县城治在汉上旧无城明怀宗九年丙子知县孙光祚创建周围八百八十丈约共七里三分门五南曰绣豸西南曰欢乐东曰云鹤西曰伏龙北曰承徳
　　皇清雍正四年城四面共圮三十三丈有竒七年知县胡国选增修
　　黄陂县城原土城明初甲辰年管军总制王兴守御本县重修髙一丈二尺周围二千七百六十歩洪武二年调往徳安守御城因坍塌止存土堑正徳十一年知县周昺周围盖造营房万厯元年巡抚都御史赵贤巡按御史舒鼇奏建甎城周九百八十三丈九尺有竒髙一丈八尺濶一丈二尺设六门东曰昭明南曰景福小南曰康阜大西曰豫泰小西曰丰亨后于城之防隅复开一门曰文昌怀宗时贼毁
　　皇清顺治间知县张尚忠杨廷蕴相继増修
　　孝感县城明正徳七年中原盗起知县王贤筑土为垣周围一千二百丈髙二丈濶一丈五尺九年知县翁素继之为门四各建楼嘉靖十九年西湖水涨城圮知县汪克思筑隄障之至今湖水潴于城内者号汪公池二十一年知县邬志皋新辟小东门三十年盗起知县龙兴重筑土垣三十九年南门圯于水隆庆六年知县刘琨重建城楼甃以石万厯元年知县易元始奉檄建甎城二年工始竣周七里増文昌门于文庙之前门六大东曰朝阳小东曰复旦南曰时薰曰文昌西曰迎祥北曰拱辰明季邑溃垣圮
　　皇清顺治十六年知县张擢士鸠工庀材城复尽甃黄州府
　　黄州府城宋元在今城南一里许西临大江东傍湖泊水涨湮没不常明初甲辰年指挥黄荣展筑今处后指挥曹奉郭显相继筑周九里许一千八百二丈八尺有竒髙二丈一尺缭以辎堑池绕之为四门东曰清淮南曰一字西曰清源北曰汉川正徳中汉川门水潦知府郑信修葺万厯乙酉清源门火知府范可竒修葺懐宗癸未献贼屠城驱妇女平城及址知府周大启重修
　　皇清康熙丙戌水圯知府李彦瑁修葺雍正二年连雨水涨坍塌城数十丈竝清源门楼一座清淮门楼一座知府康忱捐修
　　黄冈县【附郭】
　　蕲水县城明万厯三年佥事杨松奉巡抚赵贤巡按李栻檄知县刘宪董选创筑围七百六十丈髙一丈五尺门五东曰来泰南曰丽文曰便门西曰永丰北曰拱辰后益以二门东南曰跃龙西南曰阜成明季寇警知县龚鼎孳増城濬濠以守后献贼驱妇女掘城如平地
　　皇清顺治九年知县孔惟时修复之
　　罗田县城明初无城至成化已亥信阳贼入寇知县沈雷始筑土城嘉靖庚寅水圮知县劳樟筑石城髙一丈五尺为门四东曰长春西曰义和大南门曰来薰小南门曰永兴知县沈越祝珝继修
　　皇清康熙丙戍水圮知县沈廷正复修
　　麻城县城旧有土城麻秋所筑后废明治已未知县韦厚甃以石建楼于上万厯元年巡抚赵贤巡按舒鼇奏建甎城
　　皇清雍正五年知县潭苓七年知县杨思溥相继修筑黄安县城明嘉靖时同知袁福征经理筑城周五百九十九丈有竒髙一丈八尺为门四隆庆间为雨圮半同知王可大重葺万厯二年増髙五尺明季寇警知县赵利珍浚城濠建敌楼设重门于四城知县李元玉改建南门建延秀楼于上
　　皇清顺治十六年知县萧恒重建西城楼雍正六年知县贾多男修
　　蕲州城旧罗州城去治六十里宋嘉定中金人攻陷知州李诚之死之后元兵据白云山安抚使王益迁城麒麟山至明太祖遣指挥赵应清千户许胜修砌后胡善李广胡瑄李泰田正相继补修周九里三十三步一千一百三十丈髙一丈八尺其池东南北濶十丈八尺西即大江为门六建有楼正徳中知州杨清重修
　　皇清雍正五年知州华文振重修
