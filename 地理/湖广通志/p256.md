<!-- { "loadSidebar": true } -->
　　谭申楚纪长沙人政和间进士张邦昌以为屯田郎中力拒之绍兴四年知筠州事祷旱于郊顷之大雨嵗饥民不能输申请罢征监司督益急坐降秩后致仕归民感其仁立祠祀之号曰古谭
　　王以宁姓谱湘潭人父长孺守靖州因言事落职以宁由太学佐鼎澧帅幕靖康初羽檄召天下兵以宁走鼎州乞师躬率入援解太原围建元中以宣抚司参谋制置襄邓招谕羣盗桑仲等以老乞归养母邓深姓谱湘隂人绍兴中进士为太府丞出提举广东市舶汪彻荐其才擢潼州路转运使盐酒虚额乆为民害深请蠲除之守令贪污即劾奏之虞允文贻书云不畏强御思济斯民挺然之操未见近比后以朝散大夫终于家
　　王容楚纪湘乡人宋孝宗淳熙间进士第一累官至礼部侍郎卒赠银青光禄大夫登第时有诗云名实两言虽朴语始终一节悉真诚
　　龚舆姓谱湘隂人乾道进士刚介亷洁为浙东检法馈遗皆不受后知萍乡民逋官赋舆以已俸代输家无儋石之储
　　李揆姓谱浏阳人乾道二年领乡荐授宁逺尉获盗十数或曰可用赏脱选揆曰杀人以阶荣显吾不为也累官中书舍人
　　汤璹宋史列传璹字君保浏阳人淳熙十四年进士徳安府教授迁国子博士时召朱熹为侍讲未防辞归朝廷従其请璹上疏宜召还不报厯礼部驾部郎官出知常州入为大理少卿进直防猷阁卒璹负直槩与韩侂胄陈自强不合礼曹例掌三省奏记临安大火宁宗避正殿中书三表请复璹属词持大体不为阿曲言者摭其语涉讪上而朝廷实知其无他起复制辞有清风峻节之语
　　易被楚纪字彦辉宁乡人淳熙中进士第一累官礼部尚书封宁乡开国男退闲三十年号山斋居士所着有周礼周易总义释禹贡疆理记汉南北军制诸书
　　吴猎宋史列传猎字徳夫醴陵人登进士第召试守正字光宗以疾乆不觐重华宫上疏曰今慈福有八十之大母重华有垂白之二亲陛下宜问安上寿恪恭予职又白宰相乞召朱熹杨万里宁宗即位趣修大内将移御猎言寿皇破薄俗行三年服陛下万一轻去防次将无以慰在天之灵又言宜笃厉精诚以俟上皇和豫而祗见焉防伪学禁兴猎言朱熹畀祠中外惶骇谓事不出于中书是谓乱政驳史浩諡请以张浚配享阜陵议皆不合江陵告饥请出大农万缗以赈饥者吴曦反于蜀请王大才彭辂任西事曦诛以敷文阁学士四川安抚制置使兼知成都府嘉定六年召还卒蜀人画像祠之猎初従张栻学乾道初朱熹防栻于潭猎又亲炙湖南之学一出于正有畏斋文集奏议六十巻諡文定
　　皮龙荣宋史列傅龙荣字起霖醴陵人淳祐进士厯官资善堂直讲请以改过之实易运化之名陞著作郎入对因及真徳秀崔与之亷愿崇奬之以风天下帝以为然又言忠王之学愿陛下身致之于内帝嘉纳之迁吏部侍郎兼赞读封醴陵县男景定二年拜参知政事封寿沙郡公罢奉祠咸淳元年贾似道讽湖南提防刑狱李雷应劾之徙衡州未至而没龙荣少有志畧性伉直卒为似道所摈
　　杨大异宋史列传大异唐天平节度使汉公之后十世祖祥避醴陵因家焉登嘉定进士授衡阳主簿有惠政调龙泉尉移安逺峝冦扰民大异肩舆谕降除四川制置司参议官北兵入成都大异巷战阖门皆遇难诘旦复苏迁大理寺丞平反寃狱者七召对极言时政得失忤宰相意出知澧州理宗曰是死节更生杨大异耶命予节提防广东刑狱兼庾事时常平逋负山积大异与之约縦遣之如期毕输提防广西刑狱兼庾漕二司奸吏屏息冦盗絶迹广海数千里道不拾遗报政为最未六十即丐致仕章四上除大中大夫提举崇禧观醴陵开国男归里第与居民无异学者従之相与发明经防条析理学卒年八十二子霖霆
　　郑应龙姓谱字少慈长沙人庆元中登第后试律中首调潭州理掾丽狴犴者以理开谕皆得其情有兵士盗帅金下狱株连数人皆坐流应龙力争帅意未解应龙曰若使罪及无辜有去官而已帅叹曰其人若不胜衣乃能执法如此
　　胡頴宋史列传頴字叔献湘潭人中童子科尤长于春秋绍定三年赵范讨李全檄頴入幕頴微服行诸营察众志向归必三鼓五年登进士授京秩厯官浙西湖南提防刑狱移湖南毁淫祠数千区衡州有灵祠吏民夙所畏事頴撤之作来谂堂奉母居之为广东经畧安抚使潮州僧寺有大蛇前后仕于潮者皆信奉之頴杀之毁其寺咸淳间卒赠四官頴为人正直刚果不畏强御在浙东荣王府十二人行刼頴悉斩之一日轮对理宗曰闻卿好杀意在浙狱对曰臣不敢屈太祖之法以负陛下
　　欧海姓谱茶陵人杨诚斋名重于时海持所作徃见令熟读语孟丁酉复徃见诚斋喜曰子非吴下防矣是嵗果登第
　　元欧阳元史列传字元功浏阳人其先世家于庐陵曾大父新迁浏阳幼岐嶷母李氏亲授孝经论语小学诸书八嵗知属文延祐元年以尚书与贡明年赐进士出身授岳州路平江州同知调芜湖县尹县多疑狱皆为平翻豪右不法虐驱其奴断之従良贡赋征发及时民乐趋事教化大行飞蝗独不入境致和元年迁翰林待制兼国史院编修官条时政数十事实封以闻多推行之至正五年拜翰林学士承防乞致仕特授湖广行中书省右丞将行仍前学士承防进阶光禄大夫卒赠崇仁昭徳推忠守正功臣大司徒柱国追封楚国公諡曰文性度雍容含缜宻处已俭约居官亷平三任成均两为祭酒六入翰林三拜承防修实録大典三史屡主文衡两知贡举凡宗庙朝廷雄文大册播告万方制诰多出其手文章道徳卓然名世有圭斋文集传于世【互详寳庆府名宦】
　　李祁茶陵人元统廷试掲奚斯等读祁所对防拟冠是科启缄则南士也遂改次李齐齐病仍以祁为状头授应奉翰林文字以母老就养江南改同知婺源浙江儒学副提举以母忧还乡广西宪臣荐起为湖南佥事道梗未赴明兴力辞征辟隠永新山中【旧通志】
　　明张启楚纪善化人洪武丙子乡荐入胄监选授吏部主事转郎中操履清慎厯官浙江布政使
　　彭友信姓谱攸县人洪武初贡至京太祖防行遇之上口占虹霓诗云谁把青红线两条和云和雨系天腰命续之友信应声曰玉皇昨夜銮舆出万里长虹驾彩桥上大悦问其籍命翌晨于竹桥同入朝友信如言伺遂失朝上召至殿前问故以实对上曰此秀才有学有行命为北平布政使
　　刘三吾明列朝诗传茶陵人父耕孙元末翰林学士三吾提举靖江学洪武十八年用荐除左赞善二十一年撰御制洪范注后序称防升学士三年考满年七十九矣三吾老于文学典司文章朝廷大制作多出其手
　　陈谦茶陵人洪武时进士任泸州知州泸潼川复属重庆谦三疏改藩司民甚便之泸地苦旱谦行社仓法民不告饥九年秩满民请畱任三年束身亷谨卒于官惟布被一袭米数升而已【旧通志】
　　陈宁楚纪茶陵人元末従军至金陵代诸将言事太祖异之厯中书省参议出知广徳州嵗大旱奏免租不报宁赴阙上言民饥催税太急是为张士诚敺民也上曰尔乃胆大敢为此言耶竟従之累迁兵部尚书浙江行省参政复召为御史中丞宁尝率御史商暠入奏上正冠方召见以严见惮人比汲长孺云陈南宾茶陵人洪武三年聘至都除无丞厯胶州同知以经术饰吏事召为国子助教尝入见讲洪范九畴帝书姓名殿柱擢蜀府长史蜀献王好学敬礼尤至为构第名安老堂诗文清劲有法卒年八十【明史稿】
　　周谟楚纪浏阳人洪武中以明经举授河南左参政文学该洽优于吏治
　　刘声逺明一统志字茂实湘乡人洪武中乡荐授梁山令有政绩擢户部郎中厯官山东参政所至有能声
　　谭子发楚纪茶陵人洪武癸酉乡荐英敏善属文初授国子博士厯陞祭酒时祭酒王颙宋讷后先居成均而子发继之克自树立文章模楷士林推服周干明一统志浏阳人洪武中以贡入太学授山西布政司照磨亷慎有为才名大着永乐中厯陞浙江右布政使有惠政浙人懐之
　　张武浏阳人豁达有勇力稍涉书史为燕山右防衞百户従燕王起兵论功封成阳侯食禄千五百户卒赠潞国公諡忠毅【明史稿】
　　李守中楚纪宁乡人洪武中贡入胄监授贺县簿永乐中入为工科给事中多所匡弼交趾平求亷能吏为牧守擢知快州厯陞广东左参议
　　何楚英姓谱攸县人永乐已丑进士拜监察御史厯官云南左布政使累赐勅褒嘉至今滇人犹称其善政
　　贺宗楚纪湘乡人宣徳庚戌进士官大理评事尝疏言其邑税増重而田多被水民苦役输请减十之一湘人赖之正统间浙冦叶宗叛宗画策讨之上命同尚书石璞徃莅其事冦遂平
　　王伟攸县人随父谪戍宣府年十四献安边颂宣宗命补保安州学生举正统元年进士选庶吉士授户部主事英宗北狩命行监察御史事集民壮守广平于谦重其才引为职方郎中军书填委处分皆中窽防擢兵部右侍郎小田儿者木中国人叛出塞为边患谦属伟图之防田儿随贡使入至和阳城壮士従道旁突出断其头去使者不敢诘【明史稿】
　　唐震醴陵人正统甲辰进士厯官户部员外郎以勤亷著名除四川参议提督边储撤淫祠完城堡清操如一日以参政致仕年八十一有东轩稿【旧通志】贺勋楚纪湘乡人景泰丙子乡荐第一厯官云南参政以直着闻与俗寡合引疾还家屏居一室环堵萧然
　　李东阳字宾之茶陵人四嵗能径尺书景帝召试之抱置膝上后两召讲尚书大义称防命入京学年十六成进士选庶吉士授编修累迁礼部右侍郎进太子少保礼部尚书兼文渊阁大学士刘瑾入司礼务摧抑缙绅老成忠直放逐殆尽东阳遇传免日讲日晏视朝每拜疏切谏刘健谢迁刘大夏杨一清辈防得危祸赖东阳而解其潜移黙夺保全善天下隂受其庇以老疾乞休卒年七十赠太师諡文正东阳为文典雅流丽朝廷大制作多出其手工篆书碑版篇翰照耀四裔奬成后进推挽才彦学士大夫出其门者率粲然有所成就立朝五十年清节不渝既罢政家居购请诗文书翰者填塞户限颇资以给朝夕一日夫人方进纸墨东阳有倦色夫人笑曰今日设客可使案无鲑菜耶乃欣然命笔移时而罢其风操如此【明史稿】
　　孙泰楚纪醴陵人治巳酉乡荐授铜梁令适山冦攻邑泰先士民登陴固守城赖以完断狱平允邻县民争诉于庭官居清苦在任十年惟以一仆自随征拜监察御史
　　彭泽楚纪长沙人籍陜西兰州衞举治庚戌进士授工部主事转刑部贠外郎进郎中出补徽州知府徽圡多讼悉惩之时进俊髦讲解经义厯陞都御史兵部尚书经畧哈宻抚绥宁夏功绩甚伟加太子太保
　　谭玉瑞楚纪茶陵人治癸丑进士授行人进司正处约无戚容在官无私蓄奉使宁藩餽遗一无所受杨志学楚纪长沙人治癸丑进士厯官都御史廵抚大同边卒屡残其主帅惧诛首防两端志学谕以至诚一军皆定入为户部侍郎陟尚书扈驾廵幸兴都督饷免租民防其泽卒諡康惠
　　龙诰明一统志攸县人正徳戊辰进士初知临川县时东乡盗起不烦兵而定擢户部主事厯郎中出知庐州府嵗荒出赈奏罢马价茶芽等税全活者数十万人累陞广西参政着东州奏议庐阳荒政録龙大有茶陵人正徳丁丑进士厯州郡有惠政备兵粤西开藩中州具有劳绩廵抚大同戮力擒冦晋兵部右侍郎以刚直忤权贵谪戍全州赦归
