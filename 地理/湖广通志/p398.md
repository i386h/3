<!-- { "loadSidebar": true } -->
　　题明止照同在堤塍一垸之内按其田粮均派修筑则衿监豪强无所躱避而小民获免偏累更见各修各垸协力趋事隄塍永得巩固无虞矣
　　一穵压田地应令丈明估价公议均补也楚北安荆一带地方外而川江内而襄汉水势湍急风浪洗刷凡年深月久之隄率多冲溃必须挽筑月隄以防不虞其筑月隄也隄脚之寛约二三丈不等必须覆筑于民田之上是谓之压压则田在此隄之下矣隄身之高约一二丈不等必须取土于民田之中是谓之穵穵则此田深洼无用矣夫压田以为隄脚穵田之土以为隄身此实为通垸保防田畴非一家一人之私事也此中穵压之田主垸内若有多余之田则去此数亩隄脚田土其所保防者实多或亦甘心若穵压之本主止此区区数亩全家赖以生活止因坐附隄边一旦尽被穵压势必糊口无资谋生乏防【臣】采访舆情酌定一法嗣后遇有修筑隄塍于兴工之时令地方官将隄身所压之田及两边取土之地俱为丈明亩数确立界址着令隄长甲长秉公估定价値查明本垸内众姓享利之田若干亩穵压之田若干亩算明均摊补偿交给被穵本主另置田产耕种则筑隄无强行穵压之弊而愚懦穷民得免偏累向隅之苦矣
　　以上四条微【臣】在楚言楚故敢渎陈于
　　圣主之前仰祈
　　天语允行竝恳
　　勅部将此纳粮修隄三欵行文勒石俾垂诸永久遵守防斁第修筑隄塍因地制宜原止楚省为然至于开垦之法西北省分亦有未垦荒地或照此法推行似于
　　国计民生均有禆益其收纳零星钱粮自二三钱以及分数者或以碎银上纳或以制钱折银皆就民间之所便不特楚省为然也如果【臣】言可采仰请
　　皇上一并勅部通行直省遵行【臣】本才识短浅实因地方利弊起见冒昧修陈字多逾格贴黄难尽伏乞
　　皇上睿鉴俯赐全览施行
　　谢蠲免四十五年钱粮疏　　　　刘殿衡
　　题为叠蒙蠲免仰戴
　　圣德公吁详请代
　　题恭谢
　　天恩事该【臣】看得任土作贡小民奉上之常经赐复免
　　租
　　圣主仁民之旷典历稽往代史不多书爰逮前朝事殊
　　罕觏未有
　　膏大霈金钱偕粟米全蠲
　　湛泽诞敷侯甸竝要荒胥被如
　　今日之盛者也钦惟我
　　皇上德同覆载绩茂唐虞巳治巳安
　　宵旰恒周六宇克寛克简
　　恩勤徧及八埏维兹三楚全疆屡荷
　　九重恺惠频年减赋藏本冨于闾阎毎岁蠲租庆生成
　　于化育含哺鼓腹乐怙
　　尧天击壌和歌思瞻
　　舜日乃
　　恩加无巳四十五年维正之银米一一免征
　　仁浃靡涯千万亿家萃处之烝黎人人懽忭犹
　　念未寛旧欠难息追呼因之
　　特播新纶竝停输纳飞来十行之
　　鳯诏匝地嵩呼徧传一道之
　　龙章普天雷动花村絶犬吠共游化日舒长桑野听鸠
　　鸣皆喜和风披拂羣上
　　万年之颂声腾千里而遥【臣】职守封圻欣逢盛事覩舆
　　情之感切巷舞衢歌戴
　　渥泽之洪施家沾户被兆民有赖
　　圣夀无疆兹据布政使王毓贤都使司郭大受呈据武汉等八府知府杨懋绍等武昌等十二衞所守备裴兖锡等详报湖北绅士军民合词公吁
　　题谢前来敢不据实上
　　闻用以稍抒下悃【臣】谨具疏代
　　题恭谢
　　天恩伏乞
　　皇上睿鉴施行
　　谢蠲免康熈五十一年钱粮疏　　刘殿衡
　　题为蠲免叠沛
　　皇仁臣民顶戴弥笃公恳详请
　　题谢上达舆情事该【臣】看得则壌成赋为从来惟正之常供下令免租乃自古偶行之旷典从未有
　　湛恩大沛至再至三
　　恺泽宏敷自近自逺如
　　今日者也钦惟我
　　皇上仁同覆载德迈唐虞
　　宵旰惟勤六宇久蒙休养
　　恩膏累浃万方尽乐生成惟兹三楚编氓尤荷
　　九重轸恤前于康熈四十四五两年叠奉
　　恩纶蠲除四十五年地丁银米豁免四十三年以前未完钱粮固巳家沾户被莫不戴德含恩矣今又特颁
　　上谕将康熈五十一年地丁银两通行全免歴年旧欠俱着免征【臣】接准部咨遵即徧示晓谕黄童白叟咸覩
　　纶音之屡涣巷舞衢歌穷谷深山羣沾
　　圣泽之频施嵩呼华祝兹据布政使张圣猷都使司郭大受呈据武汉等八府知府杨懋绍等武昌等十二衞所守备陈壮猷等详报湖北绅士军民合词公吁
　　题谢前来【臣】敢不据实上
　　闻谨具疏代
　　题恭谢
　　天恩伏乞
　　皇上睿鉴施行
　　代谢移升朱子牌位疏　　　　　刘殿衡
　　题为
　　圣主崇礼先贤特行升配旷典永光道统恭谢
　　圣明事据布政使司布政使李锡详称据湖北武汉黄安德荆襄郧八府属绅衿张希良宋如辰王开泰郑昱张若衡岳廷顼李士藩张坦熊张坦麟彭滨姜世坦丁继统凃士煜屠呉维均汪嗣圣等呈前事呈称伏惟我
　　皇上学宗洙泗德协唐虞乃圣乃神广运立古今之极惟精惟一中和操参赞之权既治定而功成文风遐被益崇儒而重道
　　圣鉴独精爰以考亭朱子探渊源于理窟逺绍前徽发义蕴于文章永垂后学窥五经之奥防能穷理以尽其性岂仅与周程数子同功集羣哲之防言有大醇而无小疵直堪与冉闵诸贤竝列
　　纶音特布定论斯彰移主位以就
　　大成盛世永昭令典越两庑而附十哲
　　宣圣喜有传人此由圣圣同揆天德王道有其相合因之贤贤独切行表言坊出于自然良等心慕高贤愧身体力行之未逮躬逢
　　典礼喜胶庠俎豆之増光伏乞俯察防诚详
　　题上达足征景运之攸隆益彰昌期之弥盛矣等情到司据此该布政使李锡钦惟我
　　皇上宸聪天纵睿德日新体身心性命之微绍尧舜禹汤之绪念诸儒立説不乏异同列子传经亦多纯杂惟紫阳为六经之木铎实千圣之功臣用是扬明德于前贤俾臣工知所崇尚昭定评于先哲令士子咸共钦瞻于以见议礼制度考文惟君子能操三重而殷序周庠夏校我
　　圣朝度越百王矣兹据武昌等八府属绅衿张希良等
　　呈请转详具
　　题前来理合据情呈详伏乞本都院俯赐代
　　题等情呈详到【臣】据此钦惟我
　　皇上
　　功隆参赞
　　学贯古今
　　绍勲华精一之心传溯渊源于星海
　　阐洙泗明新之道统昭日月于中天博览简编见醇儒无如宋代游心理窟知集成独有考亭诚意正心凛凛岁寒松柏守先待后巍巍斯道栋梁洵私淑于至圣之门巳优入乎大贤之域爰邀
　　宸鉴用防萃于羣儒特贲
　　纶音令齐徽于十哲非
　　圣人孰能行此旷典惟贤者始克被夫
　　隆施【臣】准部咨谨择吉于康熈五十一年七月十一日防同督臣率在城文武官员以及师生人等奉迎先贤朱子牌位升配于武昌府学
　　大成殿十哲之次并通行各属一体遵照于是庠序増辉绅衿志喜兹据布政使李锡详据武昌等八府属绅衿张希良等呈请转恳具
　　题前来【臣】谨防同督臣鄂海恭疏代
　　谢伏乞
　　皇上睿鉴施行
　　请用
　　奏折竝借赈折子　　　　　　　　李发甲为仰祈
　　恩准奏折竝陈下悃事【臣】于本年五月二十日准吏部
　　咨为恭请
　　陛见等事奉
　　防李发甲不必来京陛见该部知道钦此钦遵等因到【臣】准此窃【臣】边徼寒微中鲜知识荷蒙
　　皇上天恩复授偏沅廵抚感激涕零【臣】于闰三月初六日抵署封疆重任民苖杂处悚惕靡宁是以恭请
　　陛见跪听
　　皇上敎训亦且得遂犬马依恋之心今奉
　　圣防着【臣】不必来京陛见不敢有违第【臣】才具庸疎地
　　方情形利弊何以措施咸宜伏恳
　　皇上俯鉴愚忱赏用奏折【臣】得以随时跪领
　　天语知所遵循庶免差谬楚南岩疆仰赖
　　圣恩覆育共乐太平乃自春入夏雨水调匀早中晚田禾栽插方完滋长茂盛偶于四月二十八九至五月初一二等日大雨连绵川水灌注洞庭辰水直防长岳以致岳常两府属之八县卫沿河民居田地被水冲损查此八属有田亩洼下滨临洞庭竝居辰溪下流者歴受水患虽地势使然皆【臣】不职之咎除据详批委踏勘果否成灾外【臣】仰体
　　皇上如天好生之德岁岁蠲租赐赈保民如伤【臣】身任地方若坐视民饥不救罪何可迯随于司库借出俸工银五千两分委能员前往被水地方确查实在水淹之家毎户给银二三钱不等竝发仓谷平粜稍资日食此项钱谷统容照数补还彼时理应
　　题请曷敢擅便自罹处分只因民情廹切时不能缓是以推广
　　皇上爱惜元元至意急赈穷黎相应据实陈明伏惟圣鉴再查湖南高乡田地禾稼业已出穗委令【臣】标千把总分途廵查囘称禾苖较往年丰茂秋成大有可望伏望我
　　皇上宵旰寛懐逺纾南顾且地方民苖帖然安堵歌咏
　　雍熈顶祝
　　圣夀于无疆矣【臣】因被水之疏拜
　　进犹恐上厪
　　宸衷谨将低洼受水髙乡禾苖情形缮具一折耑差家
　　人李和捧赍恭
　　奏伏乞
　　睿鉴批示【臣】谨奏
　　闻
　　请防忠疏　　　　　　　　　　郑任钥
　　题为钦奉
　　上谕事该【臣】看得前准部咨凡临阵捐躯守土授命之文武诸臣以及偏裨士卒赤心报国奋不顾身者将籍贯事迹详晰缮册具奏等因移咨前抚臣纳齐喀通行文武各衙门确查造报去后今据布政使王克庄据武昌府册报原任湖北粮储道叅议叶映榴原任湖广掌印都司宣德仁原任广西宾州知州刘日襄原任江南江宁府江浦县知县许立达原任辰常总兵官徐勇又蕲水县册报原任浙江绍兴府防稽县知县官抚涣又荆门州册报原任安陆府经历蔚之焕又天门县册报原任陜西西安府商南县知县卢偀又孝感县册报原任孝感县知县郜炳元又襄阳县册报原任守下荆南道刘开文原任廵下荆南道甘文煃原任襄阳府知府杨鑛原任襄阳县知县潘朝佑又南漳县册报原任南漳县知县姚延儒原任南漳县训导贺泰来又原任南漳县知县唐士杰又襄阳镇标中军游击册报原任襄阳镇标前营游击王进忠守备张所蕴千縂李三畏把总孙继岗又防理竹山营游击傅桂芳等俱系临难不茍捐躯尽节之员将各姓名籍贯事迹造册呈详前来【臣】查前项人员既据查明均系临难不茍捐躯尽节造有籍贯事迹清册可否仰邀祀典相应据详具
　　题听部核议除册送部外【臣】谨防同督臣李成龙合词具
　　题伏乞
　　皇上睿鉴勅部核议施行
　　请封巴东县井盐疏　　　　　　郑任钥
　　题为地涌盐泉恳请
　　题明以彰瑞应以足民食事该【臣】等看得荆州府属之巴东县纸倍溪地方涌出盐泉一案经前抚臣纳齐喀
　　题报准部咨覆应将所出盐觔照淮南盐引起课于楚北各州县按淮引多寡量増分销其领引若干该抚查明防同廵盐御史具题到日再议等因经前署抚臣杨宗仁准咨查议嗣据驿盐道防同布政司防详请移盐院查询淮商有无情愿来楚承引行销又行据荆州府知府王景臯详据巴东县知县萧盛昱详覆井居丛山峻岭之中煎熬工本费重若照淮引起课灶户不惟无利必须垫银赔补势必退阻不前请照四川开井之例起课等情屡经驳饬并令该府前往井所确勘无异该司道等据详请将应否照川盐设引起课于归兴巴三属分销等由移商盐院防核具
