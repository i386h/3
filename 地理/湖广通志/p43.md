<!-- { "loadSidebar": true } -->
　　浯溪在县南五里唐元结刺道州爱其山水因家焉作大唐中兴颂顔真卿大书磨崖石刻之溪上有峿台唐亭浯溪考自双井发源绕漫郎宅过渡香桥北入湘范成大鸾録浯溪近山石涧也歕薄有声流出江中临江石厓数壁才高寻丈中兴颂在最大一壁碑之上余石无防所谓石厓天齐者丹鉊总録浯水有二北浯在琅琊南浯在九疑零陵陆容菽园杂记浯溪峿台唐亭皆在今永州府祁阳县治南五里唐元结次山爱其胜异遂家其处命名制字皆始于结字从水从山从广曰吾者旌吾独有也
　　溘浪滩在县东八十里滩上有潭潭底有巨钟一巨锅一有时而鸣锅鸣则旱钟鸣则雨
　　潭在县东二里深不可测明一统志昔人有潭二字刻于崖上
　　甘泉在县治北一里许水色深靓甘芳清冽湘南第一泉也邹浩甘泉铭山下出泉其甘如醴井冽而食大国百里莫之令而自均民到于今受其利云行雨施自今伊始水不可以中止其孰止之
　　寒泉在县西南元次山文编湘江西峯直平阳江口有寒泉出于石穴峯上有老木寿藤垂防泉上近泉堪戙维大舟惜其防蔽不可得见踟蹰行循其水本无名称也为其当暑太寒故名曰寒泉
　　东安县
　　象鼻山在县东一里
　　八十四山在县北一百五十里山周四十余里卢洪水出焉经此山者凡八十四涉故名
　　赤石山在县西五里岩石皆赤
　　金鳯山在县西三十里上有天宁寺
　　唐防山在县北一里
　　黄华山寰宇记昔有猎者于此见二鹿俄有人问云见二马否答曰但见二鹿其人曰吾为虞帝五至衡山与安上道士相闻是吾二马也
　　狮子岭在县东三十里
　　金字岭在县西四十里下有舜庙亦名舜峰
　　诸葛岭在县南三里明一统志先主牧荆州遣诸葛亮督零陵长沙桂阳三郡调赋屯驻于此
　　石牛岭在县北一百十里
　　龙岩在县北一百里明一统志相传昔有樵者遇黄衣九老曰吾九龙居此久矣语讫不知所在
　　卢洪江水在县东源出清化乡流入零陵高溪江口入湘
　　道州
　　元山在儒学后以唐李郃宋吴必达乐雷发三状元得名
　　安定山在州西二十里宋周惇颐故宅在其麓山西石壁刻道山二大字
　　营山在州西四十五里隋书地理志营道县有营山九域志县有营道山
　　五老山在州西北五里山下有五龙井详祠祀潇山在州西北二十五里
　　白鸡山在州西北六十里与广西全灌诸山聨接穿岩在州西三十里一名月岩名山记东西两门通道岩前有石如走猊伏犀其状不一明王会月岩图记自东观之如月上自西观之如月下就中观之如月之望随行进退盈亏万状
　　斑竹岩在州南五十里述异记昔舜南巡塟苍梧之野尧之二女娥皇女英追之不及相与协哭泪下沾竹竹文上为之斑斑然
　　含晖洞在州南五里唐刘禹锡记薛景晦为道州得异境有石室穹然如夏屋因名曰含晖钱邦苞记洞内镌周惇頥同隣人蒋瓘陈赓欧阳丽治平四年三月六日同游道州含晖洞二十八字
　　窊尊石在州东唐元结集州东左湖湖东有小石山山巅有窊石可以尊乃作亭尊上又诗巉巉小山石数峯载窊亭窊石堪为尊状不可名
　　五如石在州东唐元结序涍泉之阳有怪石焉名之曰五如建五如亭郡国志五如石在道州左北岸前后左右及登山巅皆相似故以五如名
　　祁寮石郡国志在道州子城西开元寺前江东王安中谪居每乘舟往来在上刻祁寮维舟石五字濓溪在州西二十里道山之下宋周惇頥世家其间宋史周惇颐传知南康军因家庐山莲花峯下前有溪取营道所居濓溪以名之名山记道山下有石窦深广不可穷有泉溢窦而出者濓溪也按今江西九江府濓溪周子诗云吾欲固易足名廉朝暮箴又苏轼诗云先生本全徳廉退乃一隅则九江自为亷溪而营道乃濂溪也
　　庳滩在州宜阳乡舟行至此入泷有险滩二十四巫滩麻滩流滩其尤也
　　爱莲池在州儒学西濂溪书院之北
　　知时泉在州望仙门内明一统志凿石像龙以导其流夏至则盈秋分则涸宋绍兴间郡守辛斆建亭泉上
　　七泉在州城东唐元结七泉铭序凡人心若清惠必忠孝守方直终不惑也故名五泉其一曰潓泉次曰泉次曰涍泉汸泉淔泉欲来者饮潄其流有所感发矣一曰漫泉自旌漫浪也一出东山命曰东泉圣脉泉在州西濂溪故里名山记清冷莹彻如飞霜喷玉大旱不涸积雨不溢知州方进刻其上曰圣脉故人呼圣脉泉
　　宁逺县
　　九疑山在县南六十里亦名苍梧山山海经南方苍梧之丘苍梧之渊其中有九疑山舜之所塟在长沙零陵界中郭璞曰山今在零陵营道县南其山九峯皆相似故云九疑古者总名其地为苍梧也汉书武帝纪注九疑山半在苍梧半在零陵又地理志营道县九疑山在南水经注盘基苍梧之野峯秀数郡之间罗岩九举各导一谿岫壑负岨异岭同势游者疑焉故曰九疑山唐元结集九疑山方二千余里四州各近一隅世称九峯相似望而疑之谓之九疑亦曰舜登九疑疑巳而悲从人有作九悲之歌因谓之九疑有九水出于山中四水南流注于南海五水北注合为洞庭若度其高卑比洞庭南海之崖直上可二三百里海内之山如九疑者则防焉九疑山图説九峯箫韶女英石城娥皇朱明桂林华盖巴林石楼也明一统志九峯之外障曰万嵗山
　　天门山在县东南四十里
　　追凉山在县东北七十里
　　舂陵山在县东北七十五里五山相接舂水出焉石梯岭在县西北八十里
　　玉琯岩在县南九疑山去舜源峯五里晋书律厯志汉章帝时零陵文学奚璟于泠道舜祠下得玉琯十二上于朝
　　高士岩在县南舜祠之西明一统志旧名野猪岩亦名啸父昔有猎者见羣豕逐入岩不见因得乐噐一部无为观道士献于朝
　　龙岩在县西南丹桂乡
　　紫虚洞在县南唐道州刺史薛伯高命曰斜岩宋至道初太守张观改名有防凖题名
　　碧虚洞在县南亦名嘉鱼洞唐元结名曰无为洞上有李峤篆刻中有水通九疑山之碧虚桥南注舜溪彭祖石在县南明一统志地名彭祖村有池池内有石若钓矶上有人迹世传彭祖甞至此
　　舜源水在县南六十里源出舜源峯流至县东西折西北与沲潇二水合流经府城入湘
　　舂水在县北源出舂陵山又名都谿水流经衡州府入湘罗含湘中记零陵有舂水注湘水经注都谿水入舂陵县北二十里仰山南迳其县西县本泠道县之舂陵乡盖因舂谿为名矣又西与五谿俱会县有五山山有一谿五水会于谿门故曰都谿也西北流迳泠道县北又北流注于湘水也
　　天湖在九疑山九疑志在麓牀三级之上水常自溢中有禽大如雁锦羽尾长六尺湖东有洞洞左右二石人如冠剑而立
　　采药池在县北五里
　　青涧王歆之神境记九疑山过半路皆行竹松下夹路有青涧涧中有黄色莲花芳气竟谷
　　永明县
　　亭山在县治后一里
　　白塔山在县西五里唐武徳中置县治于此
　　镇峡山在县西六十里为入粤通衢
　　大掩山在县北十五里掩水出焉
　　白鵞山在县西北十五里
　　都厐岭在县北五十里通典道州江华郡有都厐岭今谓之永明岭明一统志东北连掩山西南连荆峡镇其絶顶曰都逢土人语讹呼逢曰厐
　　遨水在县西南源出广西富川县木马山流入县界掩水在县西北源出大掩山东流与沲水合经三江口与潇水舜源水合
　　江华县
　　沱山在县治后旧名三华土人谓之鳯岭
　　吴望山在县南五十里九域志江华有吴望山明一统志旧名秦山吴孙权未建号时山忽有声如雷因开洞穴石有文彩权以为瑞唐天寳中改名吴望山冬冷山在县南一百二十里接粤西贺县界
　　歌父山在县东南五十里盛之荆州记冯乘县有歌父山传云老父少不娶妻而善于讴歌年八十余病将终命乡里六七十人与上穴中隣人辞归老父歌而送之声振林薄响遏行云
　　白芒岭在县西通典道州有甿渚岭今谓之白芒即五岭之一也
　　阳华岩在县东南五里宋黄潜狮子岩记潇湘水石之富甲于天下元次山作阳华岩铭谓其下可家焉暖谷在县南五里寒亭之侧蒋之竒记方盛寒入此谷中其气温然虽挟纩炽炭不若也
　　沱水在县东九域志江华县有沱水明一统志源出九疑山石城娥皇二峯流至县别为二又十里合为一经三江口合潇水舜源水北流入湘
　　砯水在县东南源出九疑山女英峯与沱水合水中多石湍急有声
　　秦水源出吴望山广舆记水声呜咽如秦陇
　　新田县
　　鳯凰山在县东一里又名鹧鸪山
　　鳌鱼山在县南五里
　　五龙山在县北二十里
　　迁官岭在县西十里上有峻石名曰迁官



　　湖广通志巻十一
<史部,地理类,都会郡县之属,湖广通志>
　　钦定四库全书
　　湖广通志巻十二
　　山川志
　　宝庆府
　　邵阳县
　　六亭山在城内宋毛宪郡州镇邉楼记州治西南可半里许羣山崛起髙下牙错烟朝月夕贡异纳竒昔人作六亭囊括其胜绣谷遐观峙其肩苍雪寒碧防其趾楚望杏冈丹井月池映带左右士君子往往作为歌诗记文以侈其事
　　小佘湖山在城东三里有申泰芝祠
　　马鞍山在城东四里以形似名
　　龙山在城东八十里明一统志龙山秀峰四出面面相顶有龙池泉如涌潮分二泒一入湘乡为涟水一入邵阳为邵水
　　四望山在城南二十里居邵阳东安零陵祁阳之间其上皆可望见故名水分数泒流于府境者为霞水迳花桥下防邵水
　　髙霞山在城南一百里唐李霞飞升处下有李霞观临霞水
　　大禹山宋陈伯震大禹山慈寿寺记邵阳县之北四十五里有大禹山而庙在焉居邵河六十六滩之上石门山在城北四十五里两山夹峙如门资水歕激而下为茱萸滩
　　七里花山在城北新宁乡时见白云生其上有望云寺多古木异卉
　　大佘湖山在城东南一百三十里山有石岩岩有石如悬岁旱有水自悬石滴下则雨唐申泰芝冲举于此
　　邪姜山在城东南一百三十里一名大云山为南岳七十二峯之一水经注承水出邵陵县界邪姜山洛阳山在城东北二里明一统志洛阳山有石室唐申泰芝往来其中明皇感梦以像求得之赐号大国师泰芝世家洛阳故以名山资邵二水防流其下棊盘山在城南五里明一统志石盘广六尺有棊痕名胜志诸葛亮犒师于此名祭旗坡
　　资水在城北源出路山禹贡九江之一汉书地理志都梁县路山资水所出东北至益阳入沅过郡二行千八百里水经注资水出武陵郡无阳县界唐糺山谓之大谿水东北迳邵陵郡武冈县南
　　邵水在城北源出龙山岳平顶水经注邵水东防云泉水水出零陵永昌县云泉山西北流至邵陵南又北注邵陵水谓之邵陵水口
　　应水水经注应水出邵陵县歴山崖隥崄阻峻崿万寻渊湛于下应水涌于上东南流迳应阳县南注湘水按今邵阳县北有歴江当即应水以水出歴山得名也
　　余谿水水经注余谿水出邵陵县东南流注于湘详见永州府祁水
　　白羊滩在城西
　　孔雀滩在城西其势峻急
