<!-- { "loadSidebar": true } -->
　　皇考于奬诱善良之中而预防其流弊至深且悉也朕观各直省捐助一事或督抚欲博化民善俗之誉授意属员或有司欲邀劝输宣力之名多方迎合竟至抑勒诛求计家资之丰约定捐输之多寡甚且假公苛敛中饱侵渔名曰利民而适以病民诚有如
　　皇考谕防中所虑及者嗣后各州县如遇荒歉及修城筑隄公事果有殷实良民实情乐输者许亲赴布政司具呈详请题奏地方官不得自行申报其他如倡立义田义仓义学义塜许其呈本州县详报上司立案仍聴本人身自经管胥吏土豪不得干涉希图渔利该督抚体公核实大者题请小者量行旌奬倘有官吏勒派该督抚失察并有狥庇者均照例分别处分至于道不拾遗盖以孔子至圣德盛神化所治仅蕞尔之鲁故偶一有之成康之际周召辅治百度修明刑措四十余年不闻有此则非人情所常有之事而政治之美不徒恃此孑孑之小义可知矣近见诸督抚以此陈奏者渐多若不加禁遏恐滋奸民邀赏有司干誉之诸督抚果能实心体国子育烝藜休养导化使衣食滋殖仁让相先太平之象自有蕴蒸而不可掩者亦不在道不拾遗之一节也嗣后即果有此该州县量行奬赏不得申详该督抚亦不得以此陈奏特谕
　　雍正十三年十一月初七日奉
　　上谕四民之中惟农夫作苦自食其力最为无愧饬庀八材以利民用非百工莫备士则学大人之学故禄其贤者能者至于商贾阜通货贿亦未尝无益于人而古昔圣王尚虑逐末者多令不得衣丝乗车推择为吏以重抑之今僧之中有号为应付者各分房头世守田宅饮酒食肉并无顾忌甚者且畜妻子道士之火居者亦然夫一夫不耕或受之饥一女不织或受之寒多一僧道则少一农民乃若辈不惟不耕而食且食必精良不惟不织而衣且衣必细美室庐器用玩好百物争取华靡计上农夫三人肉袒深耕尚不足以给僧道一人不亦悖乎朕于二氏之学皆洞悉其源流今降此防并非博不尚佛老之名也盖见今之学佛人岂独如佛祖者无有即如近代高僧实能外形骸清静超悟者亦稀今之道士岂独如老庄者无有即如前世山泽之癯实能凝神气怡养寿命者亦稀然茍能遵守戒律焚修于山林寂寞之区布衣粗食独善其身犹于民无害也今则不事作业甘食美衣十百为羣农工商贾终嵗竭蹶以奉之而荡检逾闲于其师之説亦毫不能守是不独在国家为游民即防以佛老之教亦为败类而可聴其耗民财溷民俗乎着直省督抚饬各州县按籍稽查除名山古刹収接十方丛林及虽在城市而愿受度牒遵守戒律闭户清修者不问外其余房头应付僧火居道士皆集众面问愿还俗者聴之愿守寺院者亦聴之但身领度牒不得招受生徒所有赀产如何量给还俗及守寺院者为衣食计其余归公留为地方养济穷民之用并道士亦给度牒之法该部详悉妥议具奏特谕
　　雍正十三年十一月初十日奉
　　上谕朕闻吉凶异道不得相干故娶在三年之外而聘在三年之内者春秋犹以为非礼记称大功之末可以冠子可以嫁子父小功之末可以娶妇已虽小功既卒哭可以冠娶妻三年之丧创深痛钜茍有人心者必宜于此焉变矣乃愚民不知礼教始于皂隶编氓之家有虑服丧后不得嫁娶乗父母疾笃及殡殓未终而成婚者其后商贾中家多有之士大夫亦间为之而八旗效之朕实悯焉自今伊始自齿朝之士下逮门内有生监者三年之丧终丧不得嫁娶违者夺爵褫服其极贫皂隶编氓父母卧疾呻吟牀褥必赖子妇以躬薪水治饔飱者聴其迎娶盥馈俟疾愈丧毕而后成婚古者礼不下庻人其斯之谓欤曾子问亲迎女在途而婿之父母死女改服布深衣缟总以趋丧亦此义也其商贾中家不必以士大夫之礼绳之然人性皆善朕知其必有观感兴起而不忍自同于氓隶者矣特谕
　　雍正十三年十一月十一日奉
　　上谕朕闻江南太平府芜湖县有杂派江夫河篷钱粮嵗征银二千三百零四两歴年已久房屋倾圮而额税仍存小民输纳艰难颇为地方之累朕即位以来勤求民隠已降防禁革杂税此即杂派中之先宜豁免者着该督抚遵防将此项钱粮二千三百零四两即行寛免永着为例并出示通行晓谕毋许书吏地棍等侵蚀中饱特谕
　　雍正十三年十一月十八日内阁奉
　　上谕朕即位之初加恩海内民人已降防将雍正十二年以前各省民欠钱粮悉行蠲免俾闾阎无催科之扰因查两淮盐灶户应征折价钱粮亦有未完之项当与民人一体加恩者着该部即速传谕总督赵宏恩盐政高斌将雍正十二年以前旧欠若干一一查明照地丁钱粮例奏闻蠲免俾灶户均霑实惠毋使胥吏滋中饱钦此
　　雍正十三年十一月二十八日内阁抄出总理事务王大臣奉
　　上谕向来州县征収钱粮因银色有倾销之耗折解送有路途之盘费故于正项之外征収耗羡原无定额其亷洁者尚知自爱不肖者任意征求而督抚以至道府等员于中収受节礼陋规互相容隐弊难究诘嗣经巡抚诺敏田文镜倡为提解归公之法各该督抚就本省情形酌定分数征収以为各官养亷及地方公事之用除所定分数外丝毫不许滥征盖以耗羡原属额外之项与其聴地方官私行征取不如明定分数使有节制不敢违越也然在未提解以前尚为私项既提解以后或恐不肖官员视同正课又得于耗羡之外巧取殃民从前
　　皇考洞见流弊屡降谕防欲俟将来亏空全清府库充裕
　　之日渐减渐革
　　圣心厪念未或忘之朕绍承大统念切民依孜孜轸恤日与王大臣等悉心筹画期使吾民于正项之外丝毫无扰而一时势有未能尚须从容计议惟是提解耗羡之法行之已十有余年恐日久弊生奸吏夤缘朘削耗外加耗重困闾阎不可不为深虑着各该督抚严饬有司咸体朕意知耗羡一项可减而决不可增可于额内从寛而断不可于额外多索倘于所定分数之外或又借估色或又借添戥为名多取丝毫者该督抚即行题叅重治其罪倘督抚狥隠不举或经科道纠叅定将该督抚等一并严加议处再各省耗羡分数率在加一上下然江南赋重之区如苏松常镇四府额赋较之他省几及数倍雍正六年以前每两加耗仅止五分雍正六年以后增至加一且有司又复巧取苛索民何以堪其令江南督抚详加酌定量减分数征収不得仍前重耗困民倘敢阳奉隂违朕必于该督抚是问特谕
　　雍正十三年十一月二十九日内阁抄出奉
　　上谕朕闻之元后作民父母朕实代
　　天以子民督抚大臣又代朕以子民均有父母斯民之任者也为治之道莫切于爱民其余一切察吏理财明刑禁暴特教养中之余事其本总归于爱民而已天以爱民之职畀朕天下之民皆以朕为必能爱民而民或失所民其何望朕以爱民之事分寄督抚大臣亦以督抚大臣为必能爱民而民或失所朕更何望督抚大臣之不能体朕心以宣德意即朕之不能答
　　天心以恤民依也尔督抚能知爱民之为称职始不负朕委任之心他若钱粮不敢侵欺请托不敢假借弊窦不容毫髪羡余不隠分厘此不过一端一事之才能以矫饰夫外貌又安足以副封疆重寄哉夫朕一人之心思不能周知天下之利弊故有赖于督抚督抚一人之耳目不能徧悉地方之情形故有资于良有司是又在有司之各爱其民而仍借督抚之倡率鼓励之耳设督抚之于有司举劾不当弃取失宜其害不在于有司仍在于百姓彼有司中之实心惠民不规小效所谓安静之吏悃愊无华日计不足月计有
　　余者督抚将毋以为迂拙而罢之至于以苛为察以刻为明以轻为德以重为威此则拂人性逆人情者督抚将毋以为干济而举之如此则吾民失其所依怙朕何赖焉盖治天下者在于治天下之人心必使民气和畅民情豫顺快然知有里井之可安恬然知有室家之可乐斯为无象之太平闾阎实被其泽此为直省中息事宁人安全休养道在乎优游驯致而非可取必于旦夕间也朕每于诸王大臣及督抚大吏经理庻绩必寛之嵗时无事乎督责之严程期之迫诚以欲速则不达久道乃化成也况郡县长吏其才力逺不逮于诸大臣欲以责效数月期年间此中万无速化之理亦惟有迎合意防涂饰观聴冀以博才能之名登报最之牍而民不堪命矣夫移风易俗者郅隆之上理也然必渐民以仁摩民以义使民日迁善而不自知倘为督抚者一有移风易俗之见存之于心宣之于口朕知其不但不能移易乎风俗而风俗且受其弊何者彼不知因民之道而日事驱民之术势必更张成法烦扰地方为吾民之苦他如献祥瑞报羡余匿水旱奏开垦改土归流更隶州县所云揆之人事则悦耳论之隂阳则伤化其不以此也欤即据河南一省论之田文镜匿报灾荒于前王士俊浮报垦田于后小民其何以堪各省督抚大吏其尚自省其有不务实心实政而邀近功小利者必涤虑洗心董率属僚兴其天良以为民劝务底惇大成裕之治特谕
　　雍正十三年十二月初八日奉
　　上谕向来漕项银两不在蠲免之例朕前已降防特行豁免以纾民力今查各省尚有带征漕米原应如期输纳但民间已完现年漕米又完先年留米民力未免艰难着该部谕办漕各省督抚等将雍正十二年以前未完带征缓征本色折米银逐一查明奏闻豁免钦此
　　雍正十三年十二月十三日内阁奉
　　上谕朕前闻淮分司所属庙湾新兴临兴白驹刘庄伍祜等六场今岁秋収歉薄恐灶户煎丁有贫苦乏食者已曾于高斌奏事折内谕令加意赈恤毋令失所今思冬春寒冷之际及明嵗青黄不接之时贫灶糊口维艰不可不预为筹画着该盐政高斌防同总督赵恩将乏食灶户煎丁遵照民赈之例一体加恩务令均霑实惠不许胥役地棍等侵蚀中饱钦此雍正十三年十二月十七日奉
　　上谕河防堤岸牐坝等项一切工程凡有闗运道民生者定例俱动正项钱粮应用乃各省竟有于田亩捐派者岂皆出自小民之愿大都上司因节省钱粮起见授意属员为粉饰之计相沿日久官吏借端为苛索民间所费必至数倍不特苦累民生亦于国计无补朕闻山东省挑挖运河每年有派帮民夫工食银五万三千四百余两江南松江海塘嵗修有每亩捐钱五文京口挑挖运河每年于苏松常镇太等府州照额征漕粮正耗米协解银三千八百余两苏松常镇太通六府州应修河渠牐坝令长洲等三十三州县按亩派钱五文三二文不等以供大修并令每亩又酌量捐钱以为嵗修四州嵗修堤堰令每亩派银一二厘不等直隶运河挑浅于天津等州县每亩帮银一厘以上各欵总于田亩正赋之外派令捐输合计捐数共十余万两而官吏之借端苛派必有不止于此者正帑之所省有限官吏之中饱无穷着该部行文四省督抚即将该省捐输各项于乾隆元年为始一概革除仍严饬所属官吏无得私行征派以为民困其挑挖运河等项工程须用银两着该督抚核实奏明于公项内酌量动用报部核销钦此
　　雍正十三年十二月二十一日奉
