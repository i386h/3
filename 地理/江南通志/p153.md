<!-- { "loadSidebar": true } -->
　　七贤祠在府治前祀明知府方逢时郑继之萧良誉金励王公弼周光夏后增入管起鳯罗公祠在府治景徳寺祀明知府罗汝芳陈尚书祠在府学东祀明陈廸【附】明李黙靖献祠记【昔我髙皇帝缔造家邦每以扶植纲常培养士气为务故虽胜国党桀吠尧犹必曲宥之以示万世人臣之义固以奠安元元非此道无由也厥后懿文太子薨髙皇已有倦勤之意永惟付托重计深懐忧左顾右却頼有二三荩臣为之羽翼既而靖难师兴钟不移市朝安堵则文皇帝有再安宗社之力然齐黄诸人自以身受国恩不敢懐二骈首就歼宣城陈公廸与焉予时读公事状未尝不掩卷而悲也按公以洪武乙卯举京闱辟本郡学训导尝为郡□万夀贺表上览而异之召拜翰林编修累迁云南左布政后徴为礼部尚书同受顾命时兵起国势臲卼公等力陈计画南北相持者五年事既弗就公益抗节不逊遂并其子丹山等磔东市临刑犹作五噫并诗至今读之使人澘然泪下岂其忠愤所感思以顽民自待者也子纠之难忽死而仲请囚人固各有志不能以彼易此文皇曰彼食其禄自尽其心又曰使子宁尚在朕当用之圣人所以扶植培养之者宁有已时哉公死之日子孙孑无噍百余年来宣人破讳其事成化间郡守涂君观稍祀公于故里寻即湮废使英爽之气飘溘而无所依予甚悼焉嘉靖壬辰予以吏部郎谪判是邦亟求其后得公五世从孙太学生大林者而问之故乃谋诸前守余姚邵君曅具以状白于巡按督学两御史请复置祠春秋荐享如大司马溧水齐公故事二公嘉许大林亦奉地来献地当郡学之东公少读书处也予更旁购他地益之中为正堂奉公像以居又北为浩然堂各翼以两厢浩然北有方塘塘畔为水央亭其东为井最前为大门门东十余步为宛陵大节坊凡篚彞庖湢几榻百物毕备歳给扫除一人维祠据髙临旷宏丽瑰杰继今而往庻几其无速壊云尔祠成郡中学者咸嘻吁慕叹相与致私爱于公而諡之曰靖献先生遂因以名祠防予有持宪广东之命乃大会郡僚卿大夫羣执事以中牢诣祠宁神而告成事呜呼殷有三仁其志不同其心安也不然死者复生生者愧矣由是以观诸公情事夫又何疑乎是役也肇于甲午冬十一月申申讫于明年夏六月辛亥其费与力并给于有司不以烦民而综理出纳则悉委诸邑民贡汝舟吴孟学二人者恪勤靡懈又使太平吴琪佐之大林周旋其间多所规画是用能集事以昭丕绩均可谓劳也已矣】
　　及守祠在府治西祀明知府及宦
　　二烈清风祠在府治西南祀烈女胡氏纪氏烈女祠在府治迎春巷口祀明烈女徐氏李翰林祠在泾县震山祀唐李白
　　懐徳祠在泾县水西东祀明郡守刘起宗罗汝芳
　　王公祠在泾县水西精舍祀明王守仁
　　忠臣祠在太平县富溪桥南祀唐睢阳太守张巡
　　名公祠在太平县治西祀宋令孙觉明知县张瀚刘元凯
　　周公祠在太平县治西祀明周怡
　　节烈祠在太平县治南祀罗赵等烈女十余人孝感祠在南陵县东十字街祀晋孝子何琦安贤祠在南陵县开化寺祀何琦张巡李白杜牧之李经吴景
　　忠义祠在南陵县籍山桥东祀明吴景
　　贞烈祠在南陵县城隍庙东祀明贞女梅栢香汪徳香何金妹
　　汉兖州刺史蒋诩墓在旌徳县鳬山
　　晋内史桓彜墓在府城北五十里符里镇今东门渡是
　　将军俞纵墓在泾县东南八十里蔺石
　　县令陈焦墓在泾县五城山左
　　唐徴君蒋华墓在宣城县敬亭山下唐李白诗敬亭山下墓知是蒋徴君
　　白逸墓在府城西居易兄也居易有祭十五兄文
　　罗墓在泾县东七十里
　　燕国公左难当墓在太平县西松子岭
　　宋宣城王赵帅祁墓在府城东南千堆山
　　尚书梅询墓在府城东峄山
　　太尉髙琼墓在府湖北
　　修撰吴柔胜墓在府城南小劳山
　　丞相吴潜墓在府城隆演山南柿木铺
　　知州张果墓在府城夏家渡义路口果以身殉水患民哀之表其墓立祠祀焉先在铁冶冲后改葬此
　　太常李含章墓在宣城县敬亭山西麓
　　都官梅尧臣墓在宣城县城南栢山
　　叅政魏良臣墓在宣城县白鱼岭
　　学士虞光墓在宁国县治西独山
　　侍郎虞俦墓在宁国县北双溪
　　叅政饶虎臣墓在宁国县澄河侧
　　学士凌防墓在泾县幙山
　　祭酒汪澥墓在泾县溪西
　　叅政李回墓在太平县广仁寺后
　　文学刘逸墓在太平县
　　元帅李诚墓在太平县弦歌乡
　　学士徐勣墓在南陵县西白石山
　　学士董必墓在南陵县石冈山
　　孝子李经墓在南陵县西工山
　　元尚书汪泽民墓在府城南峄山
　　学士贡奎墓在宣城县东北石马山
　　待制贡师道墓在宣城县东北华葢山
　　明知府陈灌墓在府城东灌庐陵人洪武初知寜国府
　　尚书秦逵墓在府城西方山
　　中丞詹沂墓在府北关外
　　通政徐説墓在府城东土山渡
　　赠光禄卿万琛墓在府城东十里四望山都御史张纶墓在城北豹山
　　侍郎张守道墓在府城北十里庙埠
　　尚书陈廸墓在宣城县石塘冲殉建文难家人来保拾遗骨以葬
　　尚书徐元太墓在宣城县东十里华谷村同知徐楠墓在宣城县禅峯山
　　侍郎屠羲英墓在宁国县南鳯山
　　都御史董杰墓在泾县鳯山
　　都御史萧彦墓在泾县北幙山
　　通政使赵健墓在泾县永定都
　　侍郎郭建邦墓在旌徳县
　　佥事吴景墓在南陵县东北忠臣葬
　　国朝侍读施闰章墓在宣城县南牛喜冲
　　左都御史梅鋗墓在宣城西黄泥冈
　　池州府
　　社稷坛在府城秀山门外
　　风云雷雨山川坛在府城齐山旁
　　建先农坛在府治东门外雍正四年遵建
　　郡厉坛在府治北里许【在县曰邑厉】
　　里社乡厉二坛在各乡保
　　关帝庙在府城西街
　　国朝雍正五年奉
　　防追封三代公爵春秋仝日祭于　后殿
　　城隍庙在府治西北
　　勅建八蜡神庙
　　刘猛将军庙并在府东门外【以上坛庙所属县皆如　制】旗纛庙在城北小教塲【各营俱如　制】
　　汉逸民髙获庙在府城北清风亭旁
　　文孝庙在府城西祀梁萧綂又一在石埭县崇寿寺中
　　孝娥庙在府东北四十里俗名仙姑庙吴大帝时孝娥父为铁官冶铁遇秽不流娥忧父刑投炉中鐡乃镕时人号为圣姑因立庙祀
　　灵祐王庙在铜陵县铜官山南王姓张名觉晋浔阳太守萧齐时庙食兹土唐中和间隂有助战功屡封至宋咸淳始加王爵
　　太眞仙人庙在铜陵县叶山庙中有明皇及太真像庙皆以石为之
　　峯山庙在建徳县玉山之麓宋淳祐间加封威佑昭应侯附祀梁昭明太子
　　东岳庙在建徳县南玉峰有大藏经阁
　　余司徒庙在建徳县余村神最灵逺近祈祷有应
　　忠义祠在学宫内
　　节孝祠在学宫旁【二祠所属县皆如　制】赵文节祠在府城南五里祀宋死节通判赵昴发
　　清溪二生祠在清溪江口二生宋人从赵昴发死节者失其名
　　忠烈祠旧在府城内北市陇嘉靖初建祀宋赵文节昴发妻雍氏明黄忠烈观妻翁氏暨二女又烈妇唐贵梅烈女康清姑为双忠六烈隆庆间移置毓秀门补入清溪二生后增尤氏桂氏【附】明毕锵新建褒忠祠记【黄侍中先生旧附郡城双忠祠至今二百余年未特祀也万厯丙申西蜀巡抚都御史赵公巡按御史龚公同莅畿南振扬风纪治具毕张吏修其职民安其业乃于吾池亷得侍中先生实事于是会议具疏请于朝曰先臣侍中观与其妻女忠节萃于一门宜建祠特祀诏下礼部覆议以闻先是今上登极颁有革除间诸臣褒表忠魂之诏故抚按遵奉具题云夫先生之甘赴罗及夫人翁氏与其二女相擕以溺而死葢言之呜咽无容赘矣独念纲常在天地间万古勿毁故忠孝必尽于臣子贞节必矢于妇女未之有改也帝王之孳孳立人极扶世教以培植将来国祚于长久亦恃有此道存焉尔昔在周武王时夷齐叩马以谏仁孝数语周家八百年之命脉于此攸基先生之志与夷齐同然先生膺夔契之重任夷齐为海濵之渔父是以或采薇以终身或蹈江流而勿顾所处不同而同归于忠也当其时武王能容夷齐之切直而勿之罪故国祚以长先生与诸臣赴义激烈而幸防皇上之褒恤鍳忠鲠于生前锡宠光于没后则我鸿图之享有千万年而勿替者不俟卜而可知矣二公之请特祀也所以表幽潜树臣纪而励风俗也其有禆于国家甚大岂但吾池之人士瞻仰山川增色而已哉祠建于凌云阁之旁正堂五楹后亦如之奉夫人二女于其中门房坊牌俱备纠财度上则适有泽水漂来大木足资材用葢忠义感动天人协赞如此君子谓斯举也见崇贤之道焉见好徳之公焉见为政之纲焉见谋国之逺焉一事而众善具矣上始于六月至九月落成是举也备兵副使张君天徳首倡之督修者知府张君尧文同知傅君国才通判胡君嘉宾推官王君纪也】
　　包何二太守祠在府城毓秀门内祀宋包拯明何绍正
　　黄侍中祠在府治罗刹矶祀明黄观又一在九华门外
　　成仁祠在府治城隍庙前祀明给事中陈敬宗秦推官祠在府城南门外祀明推官秦懋义李太白祠在青阳县九华山东岩下
　　范公祠在青阳县学内祀宋范仲淹
　　湛甘泉祠在青阳县九华山下祀明湛若水王阳明祠在青阳县九华山化成寺西祀明王守仁
　　太白祠在铜陵县有二一在五松山一在横港忠惠祠一名查城庙在石埭县西五十里龙岩山东祀唐刺史查嵒
　　恭愍褒忠祠在石埭县四都祀宋安抚制置使丁黼
　　旌忠祠在石埭县治东祀明泸州知州苏琼陶靖节祠旧在东流县文庙防门左后移于县西菊江亭
　　许公祠在东流县治西祀明许立
　　商彭祖墓在石埭县北飞渡桥西
　　汉逸民髙获墓在贵池县西北清风亭侧有庙明正徳间知府何绍正重甃书石表之一云在城西南六十里新河
　　晋檀念之墓在贵池县檀村
　　南北朝檀珪墓在檀村
　　梁昭明太子萧统墓在府城秀山
　　唐直学士胡楚宾墓在贵池县杉坞坑
　　罗邺墓在梅根浦上流之岸
　　进士康骈墓在贵池县黄老山之东
　　进士费冠卿墓在青阳县旱麓山
　　处士李昭象墓在青阳县南同山仙人下县令周繇处士周繁墓在建徳县纸阬山学士殷文圭墓在贵池县殷村
　　五代宋齐丘墓在青阳县
　　宋侍郎汤允恭墓在府城南山川坛北一云在九华黄匏城之麓
　　学士杨辅臣墓在贵池县西南杨村红硃岭学士檀逺墓在贵池县兴孝乡檀村
　　侍郎杨和武墓在贵池县西南杨村马鞍山学士曹纬墓在贵池县丁口
　　义士胡仲先墓在贵池县西溪牙坑山
　　殿前司华岳墓在贵池县齐山之北石罗山待制滕宗谅墓在青阳县东金龟原范仲淹志铭
　　安抚使程九万墓在青阳县九华山福海寺旁处士陈岩墓在青阳县西云鹤山麓
　　知州钟镗墓铜陵县城山
　　孝子丁阡墓在石埭县西
　　侍讲王镃墓在石埭县西城子山
　　制置使丁黼墓在石埭县金城山
　　度支郎李植墓在建徳县东阳乌山
　　待制檀倬墓在建徳县南歩头村鼇鹏坂谕葬处士李茂信墓在吴村
　　通判赵昴发墓在府城南七里碎石岭妻顺义夫人雍氏祔元丞相伯顔封宰木尽连理
