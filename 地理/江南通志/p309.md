<!-- { "loadSidebar": true } -->
　　十七年四月诏庐州赈粜饥民时知广德军耿秉田发仓赈济活饥民万余自劾矫制之罪上闻之赐玺书褒异【续文献　附通考】袁甫进区处故事【臣窃为区处流民之策惟富弼之法最为简要所谓简要之防惟曰散处其民于下而总提其纲于上而已窃闻金陵诸邑流民羣聚皆来自淮西荷戈持刄白昼肆掠动辄杀伤沿江出兵驱之其在句容之境者轶入金坛若宣城若池阳若当涂所在蚁聚剽刼成风逃亡之卒皆入其党江南奸民卒多附和目前势已若此冬杪春初日月尚长蔓延不已各将溃裂四出不可收拾臣愚欲乞朝廷行下督府及诸阃与凡安抚总漕诸司作急措置自一路而推之诸路由诸路而推之诸郡每处流民随所在分之凡赡养之费惟分则易供居止之地惟分则易足此非臣之臆说也弼择所部五州劝民出粟得十五万斛益以官廪随所在贮之又择公私庐舍十五万区散处其人以便薪水弼之所作可谓委曲详尽矣今日果能推行此策非但劝民出粟而已或拨上供之数或拨桩管之钱或乞科降则上下当相视如一家或请团结则彼此当聨络为一体而所谓团给者又不止一途而已能劳苦者庸其力有技艺者食其业其间有为士者则散于庠序爲商者则使之贸迁心有所系而奸无所萌此皆分说也分之愈多则养之愈易而其要在督府制间以及总漕诸司为之领袖而已是故民贵乎分而权贵乎合所谓散处其民而总提其纲者正谓此也臣愿朝廷使长吏任责一如青州故事流民幸甚宗社幸甚】
　　理宗寳庆元年滁州大水诏拨防子三千缗米千六百石赈防被灾之家【续文献通考】
　　淳祐四年诏蠲髙邮民耕荒田租【宋史】
　　七年镇江府旱诏两浙转运司检覆蠲米七万四千石有奇【宋史】
　　十年十二月诏江浙沿江郡县刷其流民口数于朝廷桩管钱米内赈济仍许于寺观及空闲官舍居住【续文献通考】
　　寳祐六年诏常州江隂镇江发米赈赡淮民【宋史】度宗咸淳六年嘉兴华亭两县水免公田租五万一千石民田租四千六百一十石【宋史】
　　元世祖至元十六年以江南漕运旧米赈军民之饥者【元史】
　　十八年通泰二州饥发粟赈之【元史】
　　十九年江南水民饥者众令所在官司发廪以赈【元史】
　　二十五年中书省臣言杭苏湖秀四州大水请辍上供米二十万石赈之帝是其言【元史】
　　二十七年八月晋陵无锡二县霖雨害稼并免其田租五月江隂大水免其田租【元史】十月宁国等路大水民流移者四十五万八千四百七十八户凡赈粟五十八万二千八百八十九石【续文献通考】二十八年正月免江淮贫民至元十二年至二十六年所逋田租【元史】三月杭州平江等五路溧阳太平徽州广德州镇江五路江南湖广大都饥发粟赈之【续文献通考】
　　二十九年湖州平江嘉兴镇江扬州宁国太平七路大水免其田租又太平寜国平江饶常湖六路民艰食发粟赈之【元史】
　　成宗大德元年九月以镇江之丹阳金坛旱并以粮给之十月扬州淮安路饥赈之十一月常州路及宜兴县旱并赈之【元史】
　　二年正月建康寜国太平广徳饶池等处水发临江路粮以赈二月以浙西嘉兴江隂江东建康溧阳池州水旱并赈防之【续文献通考】
　　三年正月免江南夏税十分之三九月扬州淮安旱免其田租【元史】
　　四年二月宁国太平两路旱赈之九月建康常州江陵饥给粮济之【元史】
　　五年六月平江等十四路大水以粮二十万石随各处时值赈粜【续文献通考】
　　六年六月赈广德太平饶婺寜国等路饥七月建康民饥赈之【元史】
　　十年以扬州之泰兴江都淮安之山阳水蠲其田租【元史】
　　十一月以米二万一千余石赈粜扬州饥【续文献通考】十一年六月江浙饥赈粮三月七月以江浙湖广江西属郡饥诏行省发粟赈之又两淮属郡饥于盐茶课钞内折粟遣官赈之又诏富家能以私粟贷者量授以官八月以江东郡县饥遣官赈之江南饥以十道廉访使所储賍罚钞赈之十一月平江等处大饥发粮五十万一千一百石赈之【续文献通考】
　　武宗至大元年正月广德建康镇江等六路饥户月给米六斗以没入物货徽政院者鬻钞赈之二月淮安等处饥以两浙盐引十万贯贸粟赈之六月内郡江淮饥免今年常赋及夏税十一月诏免建康广徳田租【元史】
　　二年正月免江淮夏税又诏各处人民饥荒转徙复业者一切逋欠并行除免仍除差税【续文献通考】仁宗皇庆元年寜国路泾县水赈粮二月【元史】延祐二年勅江南行台賍罚钞赈防饥民【续文献通考】四年扬州淮安等处饥发廪赈之【续文献通考】英宗至治元年三月赈宁国路饥六月滁州霖雨伤稼蠲其租八月盐城山阳髙邮兴化水并免其租【元史】
　　二年庐州路六安舒城县水赈之【元史】
　　三年三月平江路嘉定州饥发粟赈之又崇明诸州饥赈之九月淮安扬州属县饥赈之十一月镇江路丹徒县饥发米赈粜【元史】
　　泰定帝泰定二年四月以镇江诸郡饥赈粮五万余石五月平江等十二郡饥赈粜未三十二万五千余石【续文献通考】
　　三年扬州路属县水免其租又建康太平池州诸路饥并赈之【元史】
　　四年正月淮安扬州诸路饥并赈之四月建康太平常州诸路饥赈粮钞有差六月庐州路饥赈之【元史】
　　文宗天厯二年诏赈池州广徳寜国太平建康镇江常州诸路及江隂州饥民【元史】
　　至顺元年正月扬州庐州等路饥以两淮盐课钞五万锭粮五万石赈之二月建康广徳镇江诸路饥赈粮一月又寜国路饥赈之【元史】七月以江浙大水民饥诏行省以入粟补官钞三千锭及劝出粟十万石赈之是岁被灾者多尤加赈防【续文献通考】二年三月以安庆之望江县淮安之山阳县去岁皆水灾免其田租四月以髙邮寳应等县去岁水并免其租【元史】
　　顺帝元统元年江浙旱饥发义仓粮募富人入粟赈之【元史】
　　二年镇江常州松江江隂等处水旱勅有司发义仓粮赈之又池州青阳铜陵饥发粟以赈【元史】五月中书省臣言江浙大饥以户计者五十九万五千六十四请发米六万七百石钞二千八百锭及募富人出粟发常平义仓赈之并存海运粮七十八万三百七十石以备不虞诏从之【续文献通考】至元元年徽州饥发米赈贷之【元史】
　　二年松江府上海县饥发义仓粮及募富人出粟赈之【元史】
　　三年发义仓粮赈溧阳饥民【元史】
　　六年正月邳州饥赈米两月三月淮安路山阳县饥赈之【元史】至正元年扬州路崇明通泰等州海潮灾伤赈之【元史】八年平江松江水灾给海运粮十万石赈之【元史】
　　明太祖训凡天下承平四方有水旱等灾验国之所积于被灾去处优免税粮若丰稔之岁虽无灾伤亦当验国所积稍有附余择地瘦民贫处优免之特不为常例【续文献通考】
　　凡赈济令灾伤去处有司不奏许本处耆宿连名
　　申诉有司【续文献通考】
　　洪武二年十二月赈应天苏松诸府贫民【旧通志】三年六月赈苏松饥民【明典彚】
　　八年免苏松旱租【郑晓吾学编】
　　九年七月苏松大水免其田租十二月赈江南饥【郑晓吾学编】
　　十一年五月苏松水灾蠲免歴年逋赋遣使行赈饥民【旧通志】
　　成祖永乐元年诏以苏松水田量免今年租税【明典彚】
　　二年定苏松等府水淹去处给米则例每大口米一斗六岁至十四岁六升五岁以下不与每户有大口十口以上者止与一石其不系全灾内有缺食者原定借米则例一口借米一斗二口至五口二斗六口至八口三斗九口至十口以上者四斗候秋成扺斗还官【续文献通考】六月赈济苏湖【郑晓吾学编】十一月从户部奏请蠲苏松粮租有差【旧通志】三年赈江东饥民【明政统宗】
　　四年赈苏松等府复业民户【旧通志】
　　七年发廪赈贷颍州缺食军民【明政统宗】
　　八年正月诏以扬州淮安凤阳军民疾苦免其被灾田租【明典彚】七月命户部赈安庆徽州镇江等郡饥民【明政统宗】
　　十年邳州水灾命御史徃赈之【明典彚】
　　十一年徐州水灾民乏食发廪赈之【明典彚】十二年蠲苏松五府水灾田租【旧通志】
　　宣宗宣德元年遣官覆视苏松诸府灾伤蠲其税【旧通志】八月巡抚周忱奏置苏松等府济农水次等仓以备赈防【续文献通考】
　　七年诏蠲苏松水灾田亩租税【旧通志】
　　八年以济农仓米赈济苏松饥民【明通纪】
　　九年江南大旱令诸郡大发济农仓以赈贷之【明通纪】
　　英宗正统二年淮扬地方被灾勅巡抚按视给贷【明政统宗】
　　九年令扬州府江潮泛涨淹死人民量给钞收瘗【续文献通考】
　　十年蠲免苏松常镇等十四府州县九年水灾无征粮米共四十万余石【旧通志】
　　十三年赈凤阳等处饥民【明政统宗】
　　景皇帝景泰二年庐凤徐淮诸郡大饥发广运仓赈济【明典彚】
　　三年赈济徐州饥民【明典彚】
　　四年凤阳等处大水蠲免本年税粮【明典彚】山东河南江北直徐州等处灾伤令所在问刑衙门责有力囚犯于缺粮州县仓纳米赈济杂犯死罪六十石流徒三年四十石徒二年半三十五石徒二年三十石徒一年半二十五石徒一年二十石杖罪每一十一石笞罪每一十五斗【续文献通考】英宗天顺四年秋江南北大水免征被灾州县粮草有差【明典彚】
　　宪宗成化元年勅南直抚按官赈济饥民【明政统宗】二年江淮旱饥命副都御史徃赈防之【郑晓吾学编】七年以水灾免凤阳府泗州天长盱眙宿州徐州萧沛砀丰诸县夏税【明政统宗】
　　十三年以南直诸府州水灾民饥遣使赈济【明典彚】十八年南畿饥命户部粜常平仓济之【明政统宗】十九年奏准凤阳等府被灾秋田粮以十分为率减免三分其余七分除存畱外起运者照江南折银则例每石征银二钱五分【续文献通考】
　　孝宗治五年二月诏以水灾免苏松等府卫粮草子粒有差十一月免应天苏松常镇太平宁国七府治四年夏税秋粮【旧通志】
　　七年江南水灾准以存留折银二十万两兑军米三十万石分赈各属【明典彚】
　　八年五月以水灾免应天苏松常镇等府治七年粮草子粒有差又免本年夏麦十之三十一月以浒墅关今年秋冬二季并明年春夏二季课税银留赈苏松常镇四府饥民【旧通志】
　　十六年命南工部侍郎赈济江淮【明典彚】
　　十七年议准苏松灾伤改折起运粮米【明防典】武宗正徳元年凤阳等府大水令巡抚加意赈防【明典彚】
　　三年五月南兵部尚书言留都地方灾伤最甚遣官赈济【明典彚】十二月以苏松等府旱灾令无灾处所免军米及两京俸粮共折五十万石省其耗费以补灾伤地方起运之数【旧通志】
　　四年丹阳金坛二县大饥拨苏常二府米谷赈之【明典彚】
　　五年以苏松常三府水灾凡起运税粮俱量改折各卫所屯田子粒并视灾之轻重蠲免【旧通志】七年以旱灾免苏松常镇四府秋粮有差【旧通志】十三年淮徐等处岁饥截漕运粟数万石并益以仓储赈济【明典彚】
　　十四年以苏松常镇等府水灾蠲免夏税有差【旧通志】
