<!-- { "loadSidebar": true } -->
　　镇洋山在镇洋县明治十年知州李端筑今分县以此名【附】明祝允明镇洋山记【治十年苏州府新建太仓州成遵诏命也堪舆肆其枢蒸黎矢其谟而巡抚右副都御史朱公瑄建白之太守曹公鳯主维之同知万公祥等申画之所以造规考工凝绩垂逺咸出于州守李公也初治廨既立百具皆作而相维沿州之东沧溟环输摇汩滔溔万古不休虽新邦呀然傲睨踞压而万井衡夷无标极之形于是即廨宇后筑为崇峦肖象三山中隆夹亚坚壤丰积乐石奇叠材木蔚章鸟兽驯集岌乎摩苍霄嶷乎跨黄祗风蟠气回情惬势到足以聨络地轴支控鲸渤而又为亭者三居山之前曰迎仙首曰来仙西偏曰游仙为洞一居山之麓曰集仙既成州人讙耸征商归瞩夷倭附服艅舶安流伯若兴宝龙鱼帖居乃稽勲名山谓之镇洋同知州事周君明等令义官郑余庆请记夫两仪育物而川岳奠位王公设险则城隍作藩肇州封山其来久矣又况唯洛食而周鼎定咸阳峙而汉阙依形相之方孰可违废然而不借贤宰畴匡圣图故龙门砥石禹成舜功南交铜柱援标汉业厥今沙海渐暨波不闻所谓筮协从神鬼受职因民而利职竞繇人然非深不足以经逺非明勿庸以辅幽有如兹州俶构斯山罔兴化机物情未云周审今则地理顺谧水土平康物性克而形势畅阴阳和而陵犯解易曰后以财成天地之道辅相天地之宜以左右民臣也者承君之义以致之民者也则镇洋之创我后知始羣公作成乾坤交宜人物攸赖岂不谓财成辅相者欤非天下之至深至明其孰能与于此惟李公抱英荷杰直气凛凛殆乎海其知而山其仁者也公名端字表正枣阳人】应奎山在嘉定县学南初学与留光寺逼处明天顺间筑土山以障之嘉靖时又増筑焉引横沥泾环其下
　　宝山在宝山县明永乐十年平江伯陈瑄督海运筑此以达烽堠【附】明成祖宝山碑记【嘉定濒海之墟当海流之防外即沧溟浩渺无际凡海舶往来最为冲要然无大山髙屿以为之表识遇昼晴风静舟徐而入则安坐无虞其或昼夜烟云晦防长风巨浪帆樯迅疾倐忽千里舟师弗戒瞬息差失触坚胶浅遄取颠踬朕恒虑之今年春乃命将士相地之宜筑土山焉以为往来之望其趾东西各广百丈南北如之髙三十余丈上建烽堠昼则举烟夜则明火海洋空阔遥见千里于是咸乐其便不旬日而成周围树以嘉木间以花竹蔚然奇观先是未筑之前居民恒见其地有山影及是筑成适在其处如民之所见者众曰是葢有神明以相之故其兆先见皆称之曰宝山因民之言仍其名而不易遂刻石以志之诗曰沧溟巨浸渺无垠混含天地相吐吞洪涛架山嵲奔巨灵赑屭相嘘歕挥霍变化朝为昏骇神禠魄目黯眢苍黄拊髀就为援及起兹山当海门孤髙靓秀犹昆仑千里示表郁防炖永令泛济无忧烦宝山之名万右存勒石悠久同乾坤】
　　蛇山在崇明县东北海中一名长山一名茶山旧志云有二峰东峰不可上其西峰顶有石大数亩五十七松环之南有吕纯阳碑
　　洋山在崇明县苏州洋与蛇山相近其别有十八防可泊海舟避风
　　莺游山在崇明县淮河口为崇明江淮防师汛地金凤山在崇明县三沙旧名金鳌取宋髙宗航海所至之山为名后废
　　国朝康熙三年总兵张大治重筑
　　冈身在州东曰上冈身曰下冈身曰归呉冈身在新安乡曰青冈在惠安乡曰王家冈续冈经云濒海之地冈阜相属谓之冈身天所以限沧溟而全呉人也
　　抛沙墩逃鹿墩在州城北门外皆童阜也
　　东冈在嘉定县东南二里县无山而有冈海水积沙之所成也土人名为冈身四境皆有之
　　大海在州东北及嘉定之境俱东际于海而内地水道无不通潮汐者崇明东沙之东所谓苏州洋也其东北有淡水洋即扬子江尾味甘如惠泉东南为咸水洋
　　大江在州境东北入海
　　娄江在镇洋县南自昆山县流入州境环城南而东为刘河口入海凡一百八十里受震泽西来诸水一名下江元时海运道此或曰娄刘音讹也呉淞江在宝山县自昆山东抵县界又东过黄渡江湾又东北入海
　　大通河在崇明县东三十里又县东四十里有惠民富民二河八十里有天仙河此内地之支河也施翘河在崇明县北西自长沙逶迤达于袁孙吴三沙此沿海之干河也
　　铛脚港在州东北受诸泾之水东流入于海七鸦浦在州北三十六里一名七了又名七浦太仓之水七鸦浦为大通常熟昆山二邑诸水西承巴城湖东入于海
　　顾浦在州西南五里引吴淞江水入吉泾又东折而北为戚虞泾与南盐铁张泾横沥诸水俱入娄江
　　三槎浦在嘉定县南三十里有上中下三槎半泾在州东三里南入娄江北经湖川杨林至于七浦自张士诚开九曲河而半泾渐浅涸
　　横沥在州东南南经娄江入吉泾塘北经七浦入常熟
　　海州
　　朐山在州城南四里秦置朐县以此二峰如削俗呼马耳山按史记云始皇立石东海上朐县以为秦东门或谓秦立石朐山之上误旁有五龙潭青龙涧
　　石棚山即朐山之东北岭也旧志云有巨石覆岩成室可容十数人山岭甚峻初无花木宋石曼卿判海州读书于此乃以泥裹桃核为弹掷之数年间花发满山
　　大伊山　小伊山在州南百里南北相向距二十里许虎山在州西南五十里山东南有龙山皆以形名也
　　弁雾山在虎山东北云雾在上望之常如冠弁华葢山在弁雾山东以形如葢而名
　　沃壤山在华葢山北近石城村西北连海山下潮水往来滋溉民田
　　牛山在州西南七十里产水晶石
　　北望山在州西南百六十里上有石臼二俗谓始皇洗头盆也名胜志云山上马迹犹存
　　白玉山在州西百里羽山之南其石洁白如玉马岭山在州西百五十里与郯城界
　　羽山在州西北百余里相传舜殛鲧处禹贡云羽畎夏翟郑注云羽山之谷也下有羽潭左传所谓羽渊也
　　巨平山在州北三十里州志云一名由吾峰南接东海北抵墟沟上有白龙潭又栖云山即巨平之北岭昔有僧结栖云精舎于此
　　朱紫山在州北四十里丹崖赤壁自相辉映望之若朱紫然
　　郁洲山州志云在州东北海中有大洲谓之郁洲一名郁州一名苍梧山俗以为自苍梧来也云台山在州东北四十里幽深秀特常冠云气一名青峰顶山北有望日峰昧爽时可见初日
　　国朝帅顔保开复云台疏畧【为吁复云台上助漕运下存孑遗事据淮道副使黄桂呈详到臣该臣看得淮安府海州生员江之等呈称云台一山上建三官祀庙砥柱江河黙翊运道縁顺治十八年槩入迁撤海边各口严钉桩木浮苇浪草遇桩存滞沙淤河浅尾闾不泄以致桃源诸堤屡溃民遭水厄淮扬九载水灾为治河计莫善于复云台而清海口等情臣随批行各官酌议复经移咨督抚河提诸臣防商前来查此山实与州城甚近比别岛逺在海中者不同其山周围共计三百余里物产民聚向称丰腴稠密且系屏障海口为黄淮之尾闾自从废为禁地以来壅沙日积黄淮漫决以致淮水患频仍而运道民生俱有堪虞今应否开复云台山为内地统部议】
　　小鬲山在州东北六十里孤峰特秀三面壁立俯临深谿惟东隅可通人行上有田横冈又有平山在州东北百里
　　鹰游山在州东北海中去平山十五里一作嘤游山元时海运之所经也
　　孔望山在州东舆地要览云孔子问官于郯子尝登此山以望东海又名古城山地理新书谓即古海州故城
　　社林山在州东六里以上有土谷神祠故名其东北有浦山
　　银山在州之石湫镇九洪桥北其山近海多白石日出照耀如银
　　罘山在州东五十里按山东登州府有之罘山乃始皇射巨鱼处旧志误引于此
　　卢石山在州东南六十里山多黒石汉书云韩信为楚王镇于三卢即此宋张耒云三卢者此与伊卢句卢二山也
　　大星山　小星山在州东南七十里二山相对旧传为星所坠
　　伊卢山在州东南八十里上有龙祠多石罅清水漾于罅中祷雨多应史记云钟离昧家在伊卢东陬山　西陬山在州东南百里二山对峙东陬居海中西陬居海隅
　　蛎山在州东南百里海中潮至则没其半山多蛎故名
　　夹谷山在赣榆县西四十里旧以为齐鲁防处本寰宇记之譌也山东济南府淄川县有夹谷山一名祝其乃齐鲁防处
　　纪鄣山在赣榆县西七十里春秋云齐师伐莒莒子奔纪鄣即此
　　吴山在赣榆县西北三十里峦壑奇秀旧传有吴姓者居此殁而灵异遂以名山
　　大金山在赣榆县治县北面跨山而城号为雄丽又县北二十里有小金山河在其北
　　怀仁山在赣榆县北四十里东魏置怀仁县以此青山在赣榆县北四十余里旧赣城在其北阿夜山在赣榆县东北七十里有水帘洞对峙者为栏头山其山有石栏可障海涛
　　了髻山在赣榆县东北七十里两峰相对
　　秦山在赣榆县海中去岸四十里旧传始皇登此求仙勒石而去水底有神迹三十余里阔数尺自岸抵山俗谓秦人所筑洪波浸激迄今不圮潮落可褰裳而涉也
　　武强山在赣榆县南三十五里昔有海寇登岸乡民黄雄率众御之既殁而民祀之嘉其保障之功因以名山
　　建陵山在沭阳县西北百里其山东西狭南北长上多陵阜汉立建陵县于此其南有神山
　　塔山在沭阳县西北百里界宿迁
　　韩山在沭阳县东北六十里世传韩信追项羽于此故名南有楚王庙又县东北七十里有孤山分水岭在赣榆县北七十里有水一线自石间射出分为东西二流一名分泉
　　狮子岩在州北二十里有濯缨泉下有郁林观相传有徐生学道于此一夕仙去
　　大小二岛在州北五十里两山对峙潮生则没竹岛去州城八十里在海中上多小竹
　　大海在州东境南接朐山北连赣榆往来渡处名黒风渡广二十余里必择日致祭乃敢渡焉景济河在州东南二十余里运盐河也又穿心河在板浦镇南通此河北接云台
　　官河在州东南四十里自新坝南入安东支家河板浦河在州东南四十里与白蚬芹支二河俱自官河东流入海
　　界首河在州南其源西自太湖东入官河
　　莞渎河在界首河北其源西自官河东流入海通运盐舟楫
　　石湫河在州南二十里旧时州境之水皆滙此以达于海
　　涟河在州西南上引沂沭及桑墟湖之水经石湫及黒土湾入海
　　房上河在州西南六十里与鲁兰河俱源自马岭山东入官河
　　蔷薇河在州治西一里其源自羽山来内接州城市河北通赣榆东入于海
　　一帆河在官河东北南至安东入于淮
　　小沙河在赣榆县南六里源出山东莒州上接沭河下流为青口河入海
　　大沙河在赣榆县南五十里旧名庙湾子沙河源自山东郯城县从大沙河镇东入海沿河有堤临洪河在赣榆县南六十里通蔷薇河明景防间疏导通海舟楫甚利今复塞
　　朱汪河在赣榆县北二十里下流为龙王河荻水河在赣榆县北七十里源自山东莒州东流入海
　　孙家河在赣榆县东南四十五里武强山诸湖之水由此入海
　　硕项湖一名大湖在州西南西达桑墟湖南界沭阳安东亦见淮安府
　　桑墟湖在州西南九十里与沭阳界
　　金湖在沭阳县东南五十里
　　宿城浦在州北七十里四面俱山舟楫遇风宿此沃壤浦在州北七十里又有白沟大义山阴当路溪云社林诸浦俱通海潮便鱼盐
