<!-- { "loadSidebar": true } -->
　　斗门桥跨运河通江隂县
　　阳春桥县南城外即跨塘桥明洪武初建
　　清宁桥跨塘桥南明万厯中建
　　国朝康熙八年重建
　　望亭桥一名通吴桥苏州分界
　　鳯光桥跨箭河唐武徳三年建
　　右无锡县
　　承贤桥金匮县税务局南跨第三箭河明万厯间
　　建高攀龙有记　　　　马镇大桥跨江隂界河亭子桥县东南二里一名熙春桥跨运河
　　莲蓉桥县北俗名大桥唐贞观中建明正统中改建
　　高桥明正统中巡抚周忱建治中重修
　　石埭桥跨九里河通常熟　卢其桥跨琅琊渎右金匮县
　　文亨桥江隂县治东跨黄田港明治中建堰桥县治东跨横河
　　善教桥县南旧名驿桥一名善政桥宋建跨黄田港
　　北新桥县东四十五里相接者曰南新桥俱跨蔡港
　　言桥子游裔孙寓此因名
　　苏墅桥苏轼别业因名
　　慈云桥县东南一名新桥入长河第一桥明万厯中建
　　广济桥县东南旧名东板桥跨长河明嘉靖初建夏港桥县西十里夏港镇宋绍定中建长三十五丈江湖冲突岁久崩壊明永乐初重建
　　右江隂县
　　长桥宜兴县治正南二十步高二丈七尺长二十五步即周处斩蛟之所　通利桥县治跨西水闗陈塘桥县西二十七里　高桥北门外
　　福徳桥西门外跨运河明洪武初建嘉靖四十年重修
　　葛墟桥县北三十里跨运河
　　湛渎桥县北十五里跨湛渎元至元间建
　　归美桥县东北跨运河宋寳庆间建元大徳间重建改名斜桥
　　右宜兴县
　　广济桥荆溪县治东南跨东水闗旧以木为之明正统间易以石
　　渡济桥桥西溧阳桥东荆溪
　　流杯桥县南六里
　　宋方桥县东南五十里元至正间建
　　杜桥大东门外一名土桥俗呼虾蟇桥相传为杜牧之水榭故名杜桥　　文定桥在徐舎跨运河张渚大桥县西南六十里明嘉靖四十三年建
　　国朝顺治七年重建　　　　玉带桥县西南六十里
　　篠里大桥慈湖溪七十二涧合流处
　　右荆溪县
　　平政桥靖江县治南　　龙骧桥县治东跨市河
　　鳯鸣桥县治西　　　　平惠桥南门外跨城濠丰乐桥东门外跨城濠　西水桥西门外跨城濠殷仁桥北门外跨城濠
　　剑池桥县南官路达江至此为半相传张士诚将朱定徐泰走马画沟处
　　阳复桥北门外七里　　永兴桥太平团蔡家港右靖江县
　　魏村镇武进县西北五十里宋淳熙中置魏村水寨明季尝添设防御百户所于此
　　阜通镇县西北九十里旧名万岁镇宋尝分置税务局于此
　　新桥镇县西北九十里
　　奔牛镇县西三十里亦名奔牛塘相传古有金牛奔此故名前明置巡司又设递运所于此今递运所奉裁巡司如旧
　　青城镇县西北六十里唐大顺初泰州贼孙儒遣其党刘建锋据常州杨行密遣李友屯青城拒之即此
　　右武进县
　　横林镇阳湖县东南三十五里又东南五十里至无锡县为运道通渠　　石堰镇县东北三十里右阳湖县
　　前马镇无锡县北四十六里
　　玉祁镇县西北四十里
　　潘葑镇县西北十八里朱梁干化三年吴越攻常州营于潘葑即此为往来孔道
　　洛社镇县西北四十里
　　望亭镇县东南四十五里接吴县界旧有御亭吴大帝所立隋开皇九年置为驿唐常州刺史李袭誉改曰望亭驿镇西有石垒城东西六十步高七尺晋咸和三年顾飏拒苏峻时所筑也明置巡司今因之
　　石无锡县
　　甘露镇金匮县东六十里唐大顺三年甘露镇侠陈可言据常州即此元置巡司明革
　　版村镇县东五十里　　顾庄镇县东北十里荡口镇县东五十五里民居稠密有城华氏所筑牛塘市县东五十里
　　右金匮县
　　杨舎镇江隂县东七十五里商旅辏集宋设官兵守卫为沿江冲要明嘉靖间倭乱筑城以叅将领之与常熟之福山通州之狼山相为应援
　　国朝改设水师守备
　　华墅镇县东四十里相近又有长夀镇俱为市易之地
　　青镇县南四十里运河所经
　　夏港镇县西十五里帆樯相属绵亘数里葢上游之入闽越者必经泊焉明天顺中移利港巡司于此今裁
　　蔡泾镇县西南十里
　　长泾市县东六十里与无锡接界民居繁庶由此出常熟亦为通道
　　右江隂县
　　河桥市在宜兴县治
　　下邾镇市县东北三十五里有巡司
　　右宜兴县
　　湖镇荆溪县东南三十五里有巡司
　　张渚镇县西南六十里宋镇也元设茶园提领所二处以掌茶税明初改设批验茶引所又置张渚巡司嘉靖中以批验茶引所并入巡司今因之篠里市县西南七十里
　　蜀山市县东南三十五里
　　右荆溪县
　　东阜镇靖江县东三十里旧名斜桥市商民萃处分兵防守
　　生祠堂镇县西十七里北连泰兴南通大江商旅往来舟楫交通处也
　　新丰市镇县西三十五里
　　西宁镇县西四十五里旧名镇海市距泰兴新市五里民居稠密百货骈集为邑巨镇
　　右靖江县










　　江南通志卷二十五
<史部,地理类,都会郡县之属,江南通志>
　　钦定四库全书
　　江南通志卷二十六
　　舆地志
　　闗津【二】桥梁镇市附【镇淮徐四府太海通三州】
　　镇江府【无闗】
　　西津渡在丹徒县西北九里北与洲对岸旧名蒜山渡宋乾道中郡守蔡洸置五艘以御风涛元延祐中増船十五明正统间巡抚周忱作二巨舰佥水工三十余人又甃石堤三十余丈
　　国朝京口设有防漕救生船康熙四十六年
　　圣祖南幸驻跸茱萸河以救生船少
　　特谕巡抚于准议行添设乃选京口渔舟计六十余只日用其六更番应调活一人者予一金死者畀三之一着为例又捐置义田五百亩以其岁入给工费犒赏有余则储为来岁之用镇江知府冯庭棠为记勒石唐杜牧之有诗
　　国朝姜宸英有义渡赡产碑文【自岷山导江而下出峡汗漫数千里至金焦一束水旋行逆折然后朝宗于海此曹子桓所为临江赋诗徘徊而不敢进者也然余考之史记秦始皇登防稽还从江乘渡注其地在句容县北六十里不知何时复徙步梁庾信集有奉命使北始渡瓜步江诗至唐开元二十二年刺史齐澣以舟行绕瓜步囘远六十里始从京口埭下直趋渡江路径而免漂溺之患故自唐至今瓜步渡者皆徙而之京口然往时京口与子桥对岸瓜洲特江中一洲耳后瓜洲以北淤涨与子桥连南直对润州江身益狭江身狭则水流益汛舟縁金山之麓而行春秋之间上流泛涨山水相搏触漩而为涡激而成湍虽恬风霁景犹惧变生不测少遇风波失利一匏千金故京口之渡为天下最险余六月渡江登金山见山足舣舟五六舟人操楫而坐若有待者寺僧深爽进曰此为济渡之舟自廵抚某公设此后凡有事于兹土者及往来行旅各捐俸及资益造舟买田置市租以赡水手之稍食及其赏格之费焉然久滋易弛也某惧斯人之弗脱于险而大隳前功愿得一言以示来者余惟易既济称君子思患而预防其说在六四爻曰繻有衣袽终日戒夫涉川者不能戒之于未济之前特恃其一舟之无隙以与彼狂飚骇浪争命于呼吸之顷固且不可况于待其既濡然后操舟而拯之此与夫救火者之燋头烂额何以异然而圣人之虑患也徧视夫事之可需者则需之有需之不能不得已而济者则终日戒之至不得已而济而终日之戒之犹不足以胜夫所济者之险既已濒于死亡矣乃忽然而得生彼仁人者之于此视夫人之脱之死而易之生其心乐不乐也自数舟者之设常岁活人以四五十计不十年而得活者四五百人矣由十年以前观之彼四五百人者皆江上之游魂水府之鬼箓也然则使自今十年之后之人有一不得济以沦胥以亡者于吾心不且有戚戚乎哉若夫推前人之心以继于无穷此则思患豫防之道宜如是也深爽学佛者也为佛之学者使人求福于防防其说多幻妄不可信深爽独能推广有司徳意使人之得免于险阨且曰吾佛之道固然其为世利益多矣余乐其有是请也而书】石公渡县东北六里石公山下
　　大港渡县东北大港镇西　高资渡县治西四十里　甘露港渡　右丹徒
　　李庄渡丹阳县东南五十里
　　周家渡　　　　　　　花家渡　右丹阳蒋家渡金坛县北十里　　官载渡县北十五里龙宿渡县东石牌村北　右金坛
　　清风桥丹徒县治南跨闗河宋景祐间郡守范希文重建又名范公桥
　　嘉定桥县治西南旧名利民桥跨闗河宋淳熙中郡守钱良臣甃以石覆亭其上人呼为钱公桥嘉定中复甃之故又名嘉定桥
　　千秋桥县治西跨闗河晋王恭作万岁楼于城上桥与楼相对因名千秋
　　緑水桥县治北跨闗河旧为游观之胜唐杜牧之有诗俗呼为高桥　　升仙桥城南鹤林寺前大鹤鸣桥城东南一名孩儿桥上有石栏
　　惠民桥县东十五里丹徒镇
　　涧壁桥在涧壁镇跨涧壁港
　　大港桥在大港镇
　　马公桥县东南四十里新丰镇跨漕河旧名陆公桥
　　国朝康熙十年桥圯巡抚马祜重建因改今名
　　泰运桥府城南门外跨运河为吴郡往来孔道丁卯桥县南三里跨运河晋元帝子裒镇广陵运粮出京口水涸奏请立埭以丁卯日制可后人构桥因名唐许浑筑别墅于其侧
　　丁甪桥县西南七十里丁甪镇
　　通阜桥府西门外旧为板桥以当江宁冲道明万厯中甃以甓
　　洗马桥城西京口驿以唐太子洗马陈翌所建因名
　　高资桥县西五十里宋延祐中建
　　镇西桥城西北旧名拖板桥元至顺二年重建寻又圮明正统中重建
　　右丹徒县
　　云阳桥丹阳县治东跨漕河旧名清化桥又名贤桥宋嘉熙中建后圮淳化中重建治间濬漕河拆毁寻复建
　　惠政桥云阳桥右俗名斜桥明成化中建
　　三思桥县治南大徳间重建覆亭其上
　　七里桥县东南七里漕渠南岸珥渎河宋元祐中建明嘉靖间知县来汝贤改名麦舟桥以宋范纯仁赠石曼卿麦舟于此
　　嘉成桥县南四十里珥村镇宋嘉定中建
　　泰定桥县东吕城镇一名大桥跨漕河元泰定中建
　　萧塘桥县东二十里萧塘港一名顔桥元泰定间建
　　博望桥县东四十里
　　西杨桥县东南四十里跨丁义渎一名安丰桥元至正间建
　　马林桥县西北跨辰溪长山八十四水皆由此入练湖宋嘉定中建
　　花垾桥县北二十里花垾铺前明洪武中建丁桥县西七十里丁桥镇相传以丁令威得名黄堰桥在县西南四十五里亦名通徳桥宋咸平中建
　　马嘶桥县北六十里跨马嘶港
　　寨桥县北七十里
　　万年桥县南延陵镇唐贞观中建其后屡圮屡建右丹阳县
　　春雨桥溧阳县治东旧名春市桥俗呼为中桥宋嘉定中建时久旱得雨因名陈子高诗屐声春市雨人语夜桥灯即此　胥渚桥县东四里
　　砚渎桥县治东北谢晖洗砚处
　　秦公桥县东南一里俗呼为下桥
　　鳯凰桥县北一里双虹如翼俗呼为双桥
