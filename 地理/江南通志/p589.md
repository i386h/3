<!-- { "loadSidebar": true } -->
　　朱祖文字完夫吴县人幼孤母刘励节抚之弱冠补诸生痛母节未扬终日戚戚周顺昌初未识祖文闻而怜之白当道得题旌部牒下祖文始知乃感泣无何顺昌忤珰被逮祖文舍家相随徃来津渡出入禁门时遭逻卒几蹈不测顺昌诬赇数千祖文思贷金完之以缓其死都门不足走定兴定兴不足走吴桥冒暑单骑间闗千余里捃摭稍就而顺昌已毙狱中祖文以未得收尸有违初心若不可自比于人遂郁郁以死弥留之际犹以顺昌后人为念
　　李文咏昆山诸生性孝父好饮防天寒尽醉而寝火发文咏惊觉仓皇入父寝仆李安奔出额已烂牵文咏告不可入文咏直入不顾以身防父同死火中明旦视之文咏仅存一股其父以覆故犹具体事闻表其闾曰孝子坊
　　张云龙昆山人能文章有至性母病割臂和药以进居母丧哀恸感里闬邑遇灾祲能任其役调度周悉惠泽均平有司旌其门曰孝义同里朱应芳割股疗父疾又有尤大中以父母病先后割胸股者再有司并旌其门
　　黄守道长洲车塘农人也母病目不治守道防之匝月而明母又疽发于背毒溃守道跪而吮之呬呵声暗与补防法合疽遂平由是名传远迩万厯间被旌
　　周室琳字韫美昆山人祖御史元暐为里仇所讦逮诏狱室琳连疏伏吁青衫草履日拜长安门而哭行道伤心由是台省交章论救事得白尝拾遗金五百雪中停车返诸其人
　　周廷祚字长生吴江人崇祯初入都请其父宗建卹典时郭巩以宗建之祸实自己发极力弥缝托所知嘱廷祚无言当以一第万金相报廷祚曰父仇即死不避富贵可饵我耶遂疏劾巩得拟辟时法司以许显纯田尔耕崔应元先世军功止拟绞廷祚赴法司堂大呌曰此辈惨毙诸忠尚不拟辟岂尔辈犹贪重贿耶法司悚然皆正典刑一时称快
　　袁扉字雪封长洲人幼孤居祖丧庐墓三年母殁亦如之哭泣两目几眚或劝之扉曰与其不及情母寜过情予恶夫托先王之礼以文凉薄也遗产悉让诸弟已与妇晨夕不给至摘马兰杞菊为食妇亦无怨言妇死不再娶族有五丧未举者为营焉
　　朱夀阳吴县人祖文子少补诸生曽祖以御倭功应世袭苏州卫指挥夀阳让弟夀増曽祖专祠在京口逆奄变易天下祠院乃毁之夀阳泣诉于县祠复存郡县重其义赠官产五十畆不受赠金亦弗受崇祯壬午有司应诏将以五经博士荐夀阳不就卒于家
　　刘曙字公旦长洲人崇祯癸未进士授南昌知县未任而金陵失守寻死之先是曙以父病割左股痕三寸许至是其仆覔尸视股痕为騐云
　　诸永明字合甫昆山人讲性命之学一以刘宗周黄道周为法游成均时防道周下狱永明身入狱中周旋左右同卧起几阅月道周贯械对簿皆明扶掖狱解出圜扉名重一时
　　卢士达字徳孚长洲人先代于嘉靖倭乱时捐赀助军需旌为义门士达有至性父病痈割股肉疗之母失明偕其妻晨夕互防遂复故居丧恸哭声彻户外闾巷咸知为卢孝子哭声好施与家日以落卒如故有横逆不校子应琦诸生佣书养亲孝行如其父有司上其行题表为父子孝行之门吴正一字素风常熟人明季旱蝗催科愈急正一孑身冒死叩阍陈四载奇荒得防许豆麦搭兑苏松常镇湖五府带兑余米捐十之四
　　申传芳字维习吴县人时行孙内行纯洁少游吴庠承祖防补尚宝司丞遭父丧躃踊长号竟以毁卒御史以孝闻奉防旌门
　　金秋字有秋吴县人年十四父殁哀毁过礼事母孝养备至友爱两弟析产取瘠逊肥建宗祠赒里党行善如不及陈继儒文震孟为立传　雍正十一年　　旌表
　　国朝周茂兰字子佩长洲人顺昌子顺昌被逮茂兰日夜徒行至京口始及顺昌麾之返曰汝徃俱死茂兰泣别絶而复苏崇祯初诛逆奄茂兰刺血上疏请诛倪文焕以报父仇当事者难之茂兰复刺舌血再书以进又掲逆党吕纯如颂珰原疏文焕纯如俱服辜故事赠官不及祖父懐宗嘉兰孝义特锡三代诰命盖异数也茂兰邃于易汤斌抚吴式庐就见请应宾筵为国人矜式固辞年八十二嵗而终
　　刘龙光字梦萧吴县人与父母因乱相失道梗不得问光日夜啼泣成疾少间徒行至盱江祷于张令公祠宿庑下梦神有寄居石漈之语惊而寤不知石漈何所也旁皇路隅忽遇一尼谓曰石漈在闽广之交今方阻兵由径路徃七日可达亟如其言所过皆险絶无人迹最后至白石岭斗絶万仞扪岭而下其地果名石漈竟得母管于村中相持大恸问父所在已殁嵗余矣匍匐扶母及榇而归龙光好古学精尔雅虫鱼之义音切笺释皆极其防
　　瞿昌文字夀名常熟人式耜孙年十七念其祖逺阻广西欲徃省恐父母不听襆被潜行冒矢石陷重围濒死乃得达式耜诵退之知汝逺来之句且喜且悲后竟裹骨而返其叔元錥继徃不得达殁于永安
　　顾廷锜字佩坚长洲人父绳诒知蜀之仁夀县张献忠破成都不屈死廷锜孑身入蜀陵谷变易无有知瘗骸处者呼号路侧阅四寒暑辗转寻访始得之扶榇万里外陟险履危中间濒死者数次抵里门须髪尽白
　　黄向坚字端木长洲人父孔昭崇祯癸酉举人为大姚知县兵阻不得归向坚忧泣徒步徃寻茧足黧面徧厯滇中至白盐井得遇二亲迎还故里人称完孝
　　顔中和吴县人义士佩韦从孙也顺治初父宏仁为怨家周昌所杀连控于官不得直中和年甫十三痛其父被害日取析薪斧砺之束草为人形书昌姓名其上以试斧逾三年中和懐斧告母曰儿将徃复父仇母大骇止之中和竟徃值昌市中隂尾之行昌不知也行稍前遽自后挥斧中昌首昌方左右顾又斧之防母趣其兄孟和走视比至昌已死兄弟乃号于众曰愿偕我诣官至县庭兄弟争自承众从旁分别言之始下中和于狱其明年御史録囚释之
　　顾鼇吴县人父为仇家金瑞甫刺胁死鼇时仅二嵗稍长询母得父死状即淬一刃挟以出入金亦避之至年十八遇金于胥口金见鼇拔刃来刺惊跃入水鼇亦投水连刺伤额不死金挟赀诬以盗有司讯得实金伏辜
　　韩馚字诵先长洲人砥行慕义强学不厌尝以家财推与其兄自甘清苦卒时有诗云一茎苦菜生平志数卷残书汗漫游以子菼贵受封熊赐履志其墓称为笃行君子云菼见文苑传
　　冯朂字方寅长洲人父馆闽中朂与祖及母居嵗荒乏食朂为村塾师得升斗奉养与妻采荇以食后父客死阻兵乱弗获归榇朂徒步入京为诸侯客时徴博学词膺荐得第授检讨即请假归入闽寻父榇未得伏地恸哭有老人哀之指视其处遂扶以归
　　蒋徳埈字公逊长洲人顺治辛丑进士性至孝父病刲股疗之康熙乙卯嵗大饥徳埈倾家赈济全活者数千人月给育婴堂缗钱为乳哺费施絮施棺埋胔掩骼每嵗无算临卒以腴田百三十畆为义庄以胆族以百二十畆助于育婴堂里人感其义请之有司建祠春秋祀享兄维城字公表为人醇朴孝友与徳埈抚育孤侄不遗余力兄子感之字叔助以志弗忘厥徳徳埈置义田诸善事维城与有力焉
　　席启圗字文舆吴县人父本贞好施予启图能继父志广父所置义冡义田赈冻馁収弃骸助嫁娶施医药学宫嵗乆倾圯为修葺复旧观编格言为蓄徳録二十卷
　　张文魁长洲人家贫性孝佣工以养遇有肉食则携归奉亲甲申之变奉母避杭遇兵相失追寻二年见母于严州王姓家迎归终养文魁年八十一嵗卒陈鹏年守苏题额曰至性全真
　　黄农字古处长洲人省曽六世孙居母丧尽哀恐伤父心每夜卧防被泣日以尫弱父授经里中离家数里每晨徃省风雨无间父怜其疾止之农乃伺门外馆僮出问起居乃去日者谓父年五十二适先一年病甚农患其騐也元旦遍祷神庙愿减算以益父年忽一夕惊喜曰神许我矣父果愈后农病笃恐贻父累以膳田易金置枕畔谓妻曰汝善事吾父吾得侍吾母矣父归含泪执手殁得枕畔金始克殡妻金以苦节闻
　　顾天朗字开一长洲人为官学教习考授知县以母老不就选积学好义母病侍汤药成疾及殁一恸而絶时谓孝死有司上闻立祠
　　圣祖南巡赐
　　御书孝靖二字顔之长子汧康熙癸丑进士巡抚河南多善政三子溥为如臯教谕二十余年士多思之许徳璠字荆生常熟人父国贤力行善明末江隂无锡避兵来常邑者国贤计口与之居食时佥大户解白粮徃徃破产国贤为公正请于当事得题准官运徳璠继其志康熙初叩阍请减苏松赋额每遭旱潦倾囷赈济贫不举子者出赀収养邑有育婴堂自徳璠始
　　金拱辰字修来吴县人以诸生贡入太学奉母尽色养居丧哀毁三年舍外寝杖桐见客泣涕涟洏析产皆取其下者又厚抚兄之子若孙推之五服亲懿婚丧靡不周防疾革检簏中债劵尽焚之王松龄字御凡常熟人父病卧牀居邻火起甚迫松龄呌天搏颡须臾风返火灭亲终庐墓哀毁尽礼督学张泰交　题旌
　　殷常熟人父为仇陷瘐死诉寃于上官数仇人皆就狱且合谋杀铉以灭口于是铉亦被囚一日雷起狱中首犯震死咸谓孝感动天督学魏学诚　题旌
　　王三锡字承宠吴县人母病吁天求代母卒事父养志昆弟早亡抚从子三从孙二如己出雇婢及时遣嫁不索直捐腴田百畆倡建普济堂巡抚藩守给匾旌奬
　　顾啓贤吴县人父病医药弗效啓贤不令家人知露祷于天割臂肉和药以进父饮之遂愈姊已嫁而夫不事生产家荡尽啓贤迎养之终身又为嫁其女二人有从侄幼孤贫不能自存啓贤抚育之及长为之授室且予之赀本以逐什一曰吾使之可以畜家口延宗祀也
　　王迪惠昆山人童年丧父便尽哀毁事母竭力雍正元年　　旌表
　　王浦珍昆山人孺慕性生乡里咸钦其孝　雍正元年祀乡贤
　　归圣脉长洲人三嵗遭父丧号泣如成人七嵗就外傅常泣师问故荅以不见父为痛事母曲尽孝敬积脩脯祖父母及父慈乌绕墓着有莪庵集皆白云思亲之意　雍正三年　　旌表
　　沈自显吴江人九嵗遭寇作随亲避难中途遇寇砍仆地自显抱父首泣求寇感动舍去父殁庐墓三年　雍正三年　　旌表
　　汪宗灏昆山人父病痈跪吮不倦事母尽孝生事祭悉备礼法　雍正三年　　旌表
　　邱存礼长洲人四嵗丧父七嵗读论语至事父母能竭其力问师得解归即以不得事父向母大恸母爱鲜菌存礼日行数里外买归及母殁刻木肖像朝夕奉祀举丧柩舟由胥江值风作将覆存礼跃入波中扶救风顿息　雍正四年　　旌表金懋颢吴县人五嵗母殁每念及辄泪下然恐伤父心拂继母意惟饮泣吞声明末避土寇山间昼伏夜行遇险峻必负继母不辞劳父丧闻讣徒步奔归闻者咸叹息性慷慨好施亲党待以举火者不下数百家
　　顾存儒昆山人七嵗丧父擗踊如成人每祭见母哭则亦长号母怜而止之答曰母弗哭乃已既长贫不能父适邻居失火存儒负母出随偕一佣作舁父棺力不能胜则以身蔽棺向火而哭俄而火灭一日见村妇抱幼子而泣甚哀叩之以夫系狱将弃子佣身以赎夫罪存儒为倾囊济之母子得全　雍正四年　　旌表
