<!-- { "loadSidebar": true } -->
　　【朝督抚大臣之冠励一介不取之节守四知自省之义饬吏治恤民情苞苴既除疾苦毕达军戢于伍士养于庠农活于野一时遐迩向风颂声大作咸曰包孝肃赵清献再出也我苏虽去金陵远而翘首跂足如日在森然辕防之下尝遇公巡厯海疆襆被轻携蓬舟径渡邮传间絶不觉有按部之役士民伏谒道旁条列地方事宜辄为温言采访得其实者即与施行公谓吴俗浇而鲜朴亲制忍字歌颁行劝谕大防以息争止讼为全生保家之道言言剀摰而周详可以家谕户晓不啻若遒铎之狥于路焉故公薨之后民间悲慕讴吟境内相望吾苏既立祠于城中通阛坊久矣第以逼近梵宇规模隘狭其于报德告防之制弗称应易地而更新之谨按前巡抚睢州汤公得民心为最甚而祠在苏州府学春秋侑享典礼綦隆若公之清德实先汤公而着闻于时莫若两祠竝建则仪型昭掲相得益彰可以范世濯俗俾我民爱其休庇者实深且远牒既上三院下其议于所司得允士民之请众遂踊跃趋事度地于汤公祠之右栋梁甎甓资助骈集前后堂庑凡若干楹周以缭垣两祠合为一门以入髙明爽垲俨乎神明所栖越十二月既望厥工告成涓吉升主以祭士民胥大和防笙歌奏牲醴陈咸曰是举也以崇邦宪至顺也以树官箴至明也以惬民望至公也乃属定求叙建祠之始末而为文以识定求曾纪公祠之在金陵者有二若我郡尸祝之忱如是何能不又为之述乃对众而申质之曰学宫从祀之典由来重矣凡吏有贤绩于地方则称名宦而合为之祠其尤粹者间有専祠以别于厐杂他附之所郡学中惟唐之韦刺史宋之范文正胡安定三祠鼎峙巳尔厯数百年始得一汤公为之继兹复媲之以公而众议无不翕从者葢深信公之廉出之以至诚而不等于立名之矫行之以至正而不流于制行之偏自其起家儒素厯民社绾封疆从未尝一日携家人入署公尔忘私皎然独拔于流俗令行于光天化日之中而恩及于穷檐蔀屋之际清着于茹蘖饮氷之节而爱笃于辍舂弛瑟之余谓非素所谨身慎独存理遏欲者孰能与于此古之大臣必有千驷弗受万钟不易之操而后能以匹夫匹妇莫不得所为己任此圣门之学莫先于义利之辨也伏覩】
　　【今上奬廉异数至于公褒扬轸恤宸章光耀蔑以加矣曩者】
　　【御试词臣于西苑之丰泽园作理学真伪论诸臣呈卷时】
　　【上特谕曰理学无取空言若于某不言理学而服官至廉斯即理学之真者也煌煌圣训闻者莫不动容悚息则今日祀公于学宫正所以对扬天子之明命而匡维世道于不坠固非泛泛纪循良托遗爱者所可援比以论也惟汤公以理学而显于廉惟公以廉而合于理学名实同揆幽明允协可与先圣先贤临之在上质之在旁者有弗信矣乎佥】
　　【谓是言也可以使后人知所考焉因勒诸石而凡士民之捐助者皆以姓名列于碑阴云】
　　商相巫咸墓在常熟县虞山子贤亦葬此宋王爚为县令尝修其墓
　　仲雍墓在常熟县虞山
　　周吴王夫差墓在长洲县阳山
　　先贤澹台灭明墓在长洲县澹台湖旁
　　庆忌墓在长洲县齐门外今云庆坟
　　吴王阖庐墓在元和县虎丘山剑池
　　申公巫臣墓在元和县匠门外一云在巫门外吴将孙武墓在巫门外
　　干将墓在匠门外匠门本名干将门因干将葬此故名后讹为匠干将与其妻莫耶俱善铸剑吴王僚墓在吴县岝防山
　　吴女墓在吴县阊门外吴王阖庐女也
　　専诸墓相传在吴县盘门内伍员庙侧
　　要离墓在吴县阊门南傍城
　　吴子周章墓在常熟县虞山
　　齐女墓在虞山吴太子所娶齐女也
　　先贤言偃墓在虞山
　　汉三老顾综墓在元和县娄门外
　　尚书朱穆墓在元和县娄门东南二里与顾综墓相直
　　蜀郡太守张康墓俗名凤凰墩在吴县界按张康不见载籍唐宰相表载蜀郡太守张睦康或即睦也
　　髙士梁鸿墓在吴县要离墓西
　　议郎臯伯通墓在吴县胥门外号伯通塾
　　都尉陆烈墓烈初为吴令后为豫章都尉吴人思之迎葬于胥亭或云墓在长洲县秦余杭山孝子黄香墓在昭文县梅里镇宋乾道初人于此得古碑舁归家有光怪弃之昆承湖中
　　防稽太守严助墓在震泽县东南百里今名严墓村
　　三国吴孙王墓在元和县盘门外孙王谓吴大帝父坚母吴夫人及兄策也晋元康中吴令谢询表求置守冢者五人修防扫除诏从之【附】谢询表【臣闻成汤革夏而封武王入殷而建宋春秋征伐则晋修虞祀燕祭齐庙夫一国为一人兴先贤为后愚废诚仁圣所哀悼而不忍也故三代敦继絶之德春秋贵柔服之义昔汉髙受命追存六国凡诸絶邦一时竝祀亲与项羽对争存亡逮羽之死乃以公葬若使羽位承前绪世有哲王一朝力屈全身从命则楚庙不堕有后可冀伏惟大晋应天顺民武成止戈西戎有即序之人京邑闲吴蜀之馆兴灭加乎万国继絶接于百世虽三五道商周称仁洋洋之美未足以喻是以孙氏虽家失吴祚而族防晋荣子孙量才比肩取进怀金侯服佩青千里当时受恩多有过望臣闻春雨润木自叶流根鸱鸮卹功爱子及室故天称罔极之恩圣有绸缪之惠追惟吴伪武烈皇帝遭汉室之弱值乱臣之强首倡义兵先众犯难破董卓于阳人济神器于甄井威振羣牧名显往朝桓王才武弱冠受业招百越之士奋鹰扬之势西赴许州将迎幼主虽元勲未终然至忠巳着夫家积义勇之基世传扶危之业进为狥汉之臣退为开吴之主而蒸尝絶于三叶园陵残于薪采臣窃痛之伏见平吴之初明诏追录先贤欲封其墓愚谓二君竝宜应书故举劳则力输先代论德则惠存江南正刑则罪非晋寇从坐则异代已轻若列先贤之数防诏书之恩裁加表异以宠亡灵则人望克厌谁曰不宜二君私人多在墓侧今为平民乞差五人蠲徭役使四时修防頽毁扫除茔垄永以为常】明卢熊孙王墓辩【古汉豫州刺史孙坚妻吴夫人及其子会稽太守防三墓竝在盘门外三里即今齐升院东南面势据古蛇门正与府治相向祥符图经云孙坚墩方俗称为孙王墓按吴书坚死于初平二年年三十七防死于建安五年年二十六吴氏死于建安七年合葬坚墓黄龙元年权追尊坚为武烈皇帝庙曰始祖墓曰髙陵吴氏为武烈皇后防为长沙桓王太元元年八月朔风拔髙陵松柏石碑动晋阳秋云惠帝元康中吴令河东谢询表为孙氏二君置守塜五人修防扫除有诏从之其文张悛所作今载文选陆广微亦云盘门东北二里有吴武烈皇帝并长沙桓王等三墓前志云宋政和六年村民发墓其甎侧皆有万岁永藏四篆字得金玉奇器甚多有东西银杯初若粲花良久化为腐土并金搔头十数枚金握背二悉皆如新一瓦薫罏如近世陆墓所制畧似而箱底灰炭犹存碑石断缺仅余中平年三字州将遽命掩之所得古物尽归朱勔家洪伯刍香谱亦畧载此事即杨友防所赋孙豫州墓者是也洪氏三庚志云盘门外大冢绍兴二年秋雨隤圯牧童入其间得铜器数种持卖于市乡人往视圯处盖其隧道有石刻书云大吴长沙桓王之墓赤乌三年凡十二字知府沈揆亟命掩塞仍立石表其所滕宬为记袁席之云防死距赤乌三年已四十载岂非权称制之久复改葬乎所得之器縢藏一小镜其背有铭十四字一铜小麟镇纸无欵识以遗席之嘉熙中墓傍土中又得唐孙德琳墓志云开元十年窆于十四代祖吴武烈皇帝陵东南平地又按丹阳图经载髙陵在县西练塘乡吴陵港熊以传记证之当是坚葬曲阿后迁于吴史不及详载尔滕宬所记谓绍康中提举常平詹体仁尝命其属表之题曰先贤墓徐谊属宬考订止从俗称孙王墓宬葢据陈夀说破敌葬曲阿及言防之薨其将周瑜鲁肃皆赴丧独指此为伯符之墓亦未尝及谢询所表不审三坟同域故论说纷纭自相抵牾在政和知为豫州之墓在绍兴知为长沙之墓皆不能质诸传记以求其说地亦尝为宫窑故旧志不复详究矣因备载始末传诸好事仍録古今文词如左云】
　　郁林太守陆绩墓在吴县阳抱山
　　将军朱桓墓在吴县横山
　　丞相步隲墓吴县东北三里
　　晋庐江太守阙臻墓在长洲县齐门东北二里今名阙村墓
　　骠骑将军顾荣墓在元和县黄天荡南
　　司空何充墓在吴县岝防山东一里
　　东曹掾张翰墓在吴县横山东五里
　　南北朝宋青州刺史郁泰元墓或谓今元墓山即其地泰元性仁恕葬日燕数千衔土今冢犹髙大异他坟村乡岁时祭祀见苏州冢墓记
　　齐太常陆倕墓在吴县绶山乡墓石从子襄为序湘东王绎为铭普通六年立
　　雅儿墓在吴县至德乡湘东太守张济女也今讹雅宜山
　　梁公主墓在长洲县乗鲤坊即法尼寺后大土丘相传梁武帝女出降郡人孙玚寺即玚故宅
　　黄门郎陆云公墓在吴县横山俗称陆墓山旧图经讹为陆云墓非
　　陈黄门侍郎顾野王墓在吴县楞枷山下
　　干将军墓在吴县东洞庭山俞坞
　　莫厘将军墓在吴县东洞庭山灵祐庙前
　　唐平章事陆防墓在长洲县齐门外六里官河之西地名陆墓相传陆宣公葬此故名宋淳熙间有于墓傍得遗刻与所传合或谓防生于嘉兴宝华寺乃其故宅自贬忠州别驾卒即藁葬其地今忠州至虚观三十步是其葬处又谓防已归葬而忠州特虚设耳
　　法曹叅军张从师墓在元和县虎丘山西原天随子陆龟防墓在元和县甫里旁有白莲寺真娘墓在元和县虎丘山西临水唐李绅诗序云真娘吴之妓人歌舞有名死葬虎丘寺前墓多花草
　　幽独君墓在虎丘山北大厯十二年虎丘寺有鬼题诗隐于壁间云幽明虽异路平昔忝工文欲知潜寂处山北有孤坟莫详姓氏故称为幽独君鸾台侍郎颜崇墓在吴县泰伯庙西
　　宰相陆象先墓在吴县光福山西
　　节度使归融墓在吴县城西二十余里
　　尚书姚绍之墓在吴县西五里
　　宰相范履氷墓在吴县天平山左麓仲淹远祖卜将军墓在昆山县西鹿城乡尝有人得断碑其畧云将军姓卜名珍字文超西河人伟异有大志敬宗时纪纲顿委藩镇骚然将军奋孤忠勲业为世所重宝厯中卒葬此
　　五代吴越广陵王钱元璙墓在吴县横山其子中吴军节度使文奉墓亦在此
　　秘书郎姜希业墓在昆山县姜里村凤凰墩下明嘉靖中村人取土得石志云希业字可大吴中人也仕吴越为观察巡官以秘书省校书郎宋乾道中卒葬此
　　宋龙图学士滕元发墓在长洲县阳山栗坞苏轼有志铭元发东阳人帅真定河东治边凛然威行西北
　　签书枢宻王伦墓在长洲县阳山大石坞伦字正道莘县人宰相旦族孙使金留六载不遣还欲以为转运使不受使人缢杀之子述与从兄遵间入金境得伦骨以归官给葬事
　　尚书郑起潜墓　县尉郑虎臣墓俱在阳山　西安抚使魏克愚墓在阳山栗坞
　　驸马石端礼并陈国长公主墓在吴县横山法云寺公主哲宗女
　　范氏祖墓在吴县天平山三让原仲淹曾祖梦龄祖赞时父墉竝葬于此俱赠官太师今称三太师墓又范直方纯仁之孙正已纯礼之子二墓俱相近
　　叅政范仲淹墓在吴县天平山麓　按仲淹葬于河南尹樊里之万安山下见欧阳修所撰神道碑此处俗称为衣冠墓
　　尚书李堪墓在吴县至德乡洞泾西
　　节度使郑戬墓在吴县横山感慈坞
　　学士叶清臣墓在横山宝华寺旁
　　待制沈起墓在吴县长山乡三顾原
　　侍郎蒋堂墓在横山鲁坞　侍郎陈质墓在吴县华山
