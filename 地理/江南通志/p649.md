<!-- { "loadSidebar": true } -->
　　明华源长妻邹氏无锡人夫病革以孤托母而不及妇妇叹曰不我信矣遂自经越三日夫亡
　　陈旭妻臧氏武进人夫病革嘱以改嫁氏泣不能答夫亡即自缢死诏表其门曰贞烈
　　张文焕妻邵氏无锡人焕官巡检捕寇战死遗孤十龄邵属于文焕故人姚枢抽刀自刎
　　孟元卿妻李氏武进人夫亡欲殉以姑在隠忍姑殁殓毕遂自经死
　　姚冕妻钱氏武进人夫客死柩还即自经
　　杭氏女宜兴人许字杨鉷鉷家业日替父图改盟女坚执不可父隂受他姓聘女闻自经
　　江相女靖江人年十七闻倭寇入掠宻以布自裹以煤自涂及贼至欲汚之女奋起夺贼刃而刎未絶投江死
　　胡秀妻徐氏江隂人早寡有求婚者自经死于锡调妻杭氏武进人湖寇起不辱遇害
　　孟道傅妻李氏武进人夫亡自经
　　张守敬妻刘氏靖江人夫亡有陈姓谋娶之不从刼归逼之遂自缢死事发陈伏诛
　　周氏邹氏婢也配义儿李昌夫死誓以身殉主妇命左右守之后既葬守者懈自缢死
　　薛妻张氏江隂人夫死召夫弟托孤自刎于幕赵崇禧妻郁氏江隂人崇禧为家众所杀郁年二十五脱簪珥以购贼首置之法抚陈媵所生子陈亦终身不嫁
　　刘玉妻龚氏江隂人夫亡有强逼之者乃以所生子女寄母家举火自焚邑令上其状旌焉
　　巢氏女武进人许字恽镇未婚镇卒奔丧守贞事姑孝谨姑亡遂经死治中旌
　　尤辅妻成氏无锡人随夫居靖江江水夜至家人裸而升屋氏不肯与俱整衣端坐榻上死
　　俞氏妇无锡人夜火及寝妇求衣不得一仆冒火救之妇曰寜死耳岂可裸而出户耶遂焚死华纬妻呉氏无锡人正徳中剧寇刘齐犯江隂氏出走猝遇贼以刃胁之不从磔其尸投之江中朱性妻顾氏靖江人年二十二夫亡誓死自守正徳中流贼刼掠江南氏懐夫木主随姑走匿及旦失姑所在遂缢死时有同邑孙氏冯氏亦死寇难刘官舍妻呉氏江隂人夫与其曹逺贾不归有言其夫实死于其曹氏泣曰势不能雪仇须讼于地下自经死
　　陆某妻翟氏江隂人嫁二十七日夫亡贫无以殓泣告族属周佽之事毕自经殡所
　　王岳妻呉氏无锡人夫病嘱筹身后事氏曰妾当死君前既而夫病亟氏乃设酒馔邀夫族属及其兄弟三人至曰吾夫将死请以一见至夕乃跪夫牀下自缢嘉靖年旌
　　呉氏女武进人许字顾氏子夫病往奉汤药夫亡自缢
　　朱氏女归夏秉常年十三尚未成婚倭乱为所执奋身跃入河死
　　钱季子妻邹氏无锡人年二十二为倭贼所获贼植刃于栢氏奋力腾身栢上触刃穿腹而死陆子才妻蔡氏无锡人嘉靖中乘舟归寜倭猝至欲汚之遂投水死事闻旌表
　　呉璅妻李氏宜兴人夫亡守节有逼其改适者自经死
　　徐文秀妻王氏宜兴人夫亡无子与柩寝处抚木几穿卜地为双圹以誓同穴后舅潜纳他姓聘氏闻之自经万厯年旌
　　周珍妻张氏宜兴人年二十珍妹年十八人以飞语诬之二女曰非一死不足以明心嫂姑俱赴水死
　　储笃妻陆氏宜兴人夫亡恸哭四十九日以身殉何其孝继妻呉氏宜兴人夫为族子殴毙前妻子士晋方九歳氏藏夫血衣匿子外家朂之力学及士晋举于乡氏拊夫棺大恸死士晋成进士持血衣讼于官讐人伏辜具疏上闻诏付史馆
　　金母章氏武进人死国难母赴井死
　　徐安逺妻杨氏武进人安逺奉父叔美挈妻妾避乱太湖父遇害安逺恸哭赴水死妾蕙香曰事急矣跃入湖杨随之贼遽遮止欲犯之露刃相胁杨即引颈就刃自断其喉
　　马世竒妾朱氏李氏俱无锡人懐宗甲申三月闯贼陷都城世竒语二妾曰吾受国恩宜死二氏泣对曰主死殉国妾死殉主尚何言即同自缢李氏年仅十六后俱防赠孺人附祀旌表
　　王章妻某氏妾某氏俱武进人懐宗末章官御史死国难二氏在籍闻讣俱一恸而絶
　　陈邦选妻徐氏无锡人为游兵所掠逼之赴水死徐文姜妻陈氏无锡人夫堕水死陈闻即自经孙啓妻郑氏武进人明末盗起所过剽掠氏恐为所辱赴河死
　　盛于鄗妻黄氏靖江人年二十三夫亡请鄗弟子为后曰夫有后吾事毕矣不食死怀宗九年旌褚某妻呉氏靖江人夫亡姑令改适自经死浦氏女无锡人许字陈毓华未婚夫亡女闻誓以死殉父母守之甚宻乘间投河死衣皆宻纫双环系焉陈聘物也旦日毓华母闻而往视喉间隠隠有声目暂一开而瞑邑人祠祀之
　　张灿妻刘氏江隂人兵至灿姊妹俱被执去氏独奋詈强持上马啮去兵一指兵恨乱斫其身数段张维贞妻高氏江隂人苦节已四十余年城破兵至偕子迈及孙俱赴水死
　　高日增妻呉氏江隂人夫为兵所杀即晚殓葬闭楼投环而死
　　王月梅靖江人某氏媳兵刼之行见一小沟奋身入浅不没取泥遍涂兵攒槊杀之
　　王翼事妻庄氏武进人
　　张谟妻缪氏江隂人
　　韩璐妻蒋氏江隂人
　　沙志礼妻何氏江隂人
　　戚有元妻章氏江隂人
　　顾端甫妻高氏江隂人
　　陈宗虞妻张氏江隂人
　　邢公祚妻蒋氏江隂人
　　张达道妻任氏靖江人
　　刘氏女靖江人
　　庠生瞿徳毅妻项氏靖江人
　　以上遇兵不辱死
　　国朝丁氏女江隂人许字徐祗先夫亡自经归葬徐氏
　　墓康熙年　　旌表
　　沈黉□妻倪氏江隂人□因割股救母而殒氏葬夫毕自经以殉雍正五年　　旌表
　　董氏女武进人许字瞿元春未嫁夫亡女阖户自经家人排闼救之因剪发毁容自誓必死居七年闻夫柩已葬继嗣已定谓兄曰我死可送我柩归瞿氏墓以全吾志托病絶粒七日死元春父闻之迎柩与元春合葬雍正七年　　旌表
　　冯继冉妻薛氏阳湖人幼通书史继冉从弟继韩窥其端丽贻书汚玷愤恚自刭事闻　　旌表继韩论如律
　　孙氏女江隂人许字杨安基未婚夫亡奔丧成服将葬即自经
　　夏氏女江隂人许字陆绳武未婚夫殁奔丧哭奠葬夫三日自经死
　　以上雍正十一年　　旌表
　　蒋九逮妻岳氏武进人年二十六夫亡无子葬夫毕自经死
　　李某妻朱氏武进人夫亡有薛某欲刼以归氏同女投河死
　　周魁妻何氏武进人夫堕河死氏沿河号泣两昼夜始得夫尸翁令改适自经死
　　许之濬妻呉氏武进人有强犯之者不从遇害曹氏女无锡人许字朱氏子未婚夫亡女矢志不二有强委禽者服衰绖自经
　　诸士兰妾叶氏无锡人士兰客死遗孤幼叶曰待成立死耳稍长死之
　　朱氏女无锡人许字张锡婚有日而张殒女闻绐其母与嫂他出阖户自经
　　沈士珍妻马氏无锡人早寡舅欲嫁之自经死王氏女无锡人许字金兆年女年十四闻夫病殁即投缳殉母觉救苏后父母欲改字之女大书一纸于卧室几上云生为金氏人死为金氏鬼天也不谅只一死岂不伟遂投井死
　　胡烈女江隂人许字徐五四徐以讐讼获死罪系狱或劝改字女固拒之夫死狱中即自经
　　周氏女江隂人许字李燮燮以酒狂自经女欲奔丧李不可亦自经死
　　赵氏女江隂人许字方氏子方卒父母欲改字之女闻自经救免复吞铜卒
　　潘寀宏妻李氏江隂人夫亡氏年二十六誓以身殉缘翁笃老忍死养翁抚六岁孤成立翁殁葬毕一夕宻纫上下衣自经卧室
　　何氏女江隂人许字陈世荣童年养于陈未婚夫亡氏剪髪爪纳柩中誓不嫁姑逼之投缳死戴川妻张氏江隂人川以事谪戍陜西娶氏生二子川殁氏吁当事请归江隂守节督抚哀其志赏给驿马移咨江苏巡抚氏以驿中廪给供口粮徒步携二子归邑人士义之为裒金供其饘粥邢近纲媳某氏江隂人城破时氏据巨井栏坐遇男子欲投井氏叱曰汝辈易覔死所留此以为我妇人尽节地兵近乃踊身入焉
　　许国栋妻李氏江隂人被兵不辱挈媳并子女自焚
　　徐步妻许氏江隂人兵至阖门赴井
　　曹氏女江隂人
　　倪春冈妻高氏江隂人
　　殷华石妻呉氏江隂人
　　邵国初妻任氏宜兴人
　　邵齐疆妻陆氏宜兴人
　　邵玺妻任氏宜兴人
　　邵遂祖妻呉氏宜兴人
　　丁佳妻黄氏宜兴人
　　丁明妻黄氏宜兴人
　　苏氏女宜兴人
　　沈伯芳妻王氏宜兴人
　　毛重泰妻史氏宜兴人
　　以上皆为兵所迫不辱死
　　蔡氏女宜兴人许字谈邦植未婚夫亡自经死尹佐妻陈氏宜兴人佐训防在外因逋粮县役欲污之自刎死
　　张氏女宜兴人许字邵正垣未嫁夫亡即自经万文彪继室曹氏宜兴人年十七夫殁投井死呉某妻王氏宜兴人夫亡有强委禽者自缢死张氏女阳湖人名圣姐赋性端淑有匪人以秽语相加女闻自刎
　　海烈妇徐州陈有量妻徙居武进家贫氏有姿色康熙六年有运丁林显瑞以银三两诱氏夫妇入粮艘遣夫他往百计诱奸不从强逼之氏坚拒自经死水手蓝九廷鸣之官勘实林伏辜邑人立祠于西门外运河旁
　　任氏女宜兴人适闵姓兵至赴水死
　　王绍妻钱氏宜兴人事姑至孝一日母馈以鹅菜覆其上钱即分菜进姑徐按得鹅急欲补进而姑适至钱愧恨奔告母曰仓猝奉姑失悮姑虽不言我不死无以自明然姑待我厚我死姑必悲是重吾不孝也乞以妹与吾夫终事姑嫜遂缢而卒母以次女续焉
　　江南通志卷一百七十七
<史部,地理类,都会郡县之属,江南通志>
　　钦定四库全书
　　江南通志卷一百七十八
　　人物志
　　列女【义烈二　镇淮徐四府太海通三州】
　　镇江府
　　宋韩世忠妻梁氏京口妓也尝五更入帅府候朔时世忠尚为卒梁见而心异之宻告其母资以金帛约为夫妇后世忠为名将封两国夫人尝亲执桴鼓助督战黄天荡之役金师凿河遯梁奏世忠失机纵敌乞加罪责举朝为之动色
　　窦氏女丹徒人父母俱亡许嫁者其家旧仆也成婚日始识其人乃婉言拒之三日投井死郡守为立石釡鼎山
　　元吴克妻戈氏至正丙申明兵取镇江城破投井死史氏溧阳人红巾之乱举家被害自刎未絶抱子入水死
　　明万敬妻史氏金坛人嫁未逾年夫亡氏絶粒三日毕自经诏旌
　　董氏金坛人议婚张某又有怙势求娶者董不从自刎死嘉靖中旌
　　姜士进妻蒋氏丹阳人防頴悟喜读书其父母以李易安朱淑真比之蒋曰易安更嫁淑真不慊其夫虽能文大节亏矣士进病亡蒋索死者再家人防之宻不获遂一日于繐帐前掘坑埋大瓮贮水笑曰吾将种白莲花于此以自怡悦耳家人信之防稍懈已濡首瓮中死矣事闻榜其门曰文章贞节
　　仲憼妻赵氏丹徒人年十九夫亡家贫父母欲嫁之自剔其目以示不可夺事舅姑以孝闻万歴年旌
　　傅氏女金坛人许字潘二郎潘溺死家贫无依父母更许他姓女自缢崇祯时旌
　　髙才妻荆氏金坛人嫁未逾年才卒荆求死不得既而遗腹举子遂一意抚孤宗戚怜其少强之更适不从有冯甲挟厚赀请婚强者愈力荆托以内室更衣取刀截髪令婢悬之闾左众骇而退邓藩锡妾张氏金坛人藩锡知兖州府崇祯十五年城陷死之氏携子入井死
　　张綖妻钱氏　查尔莹妻戴氏俱丹徒人以明末避乱遇兵刦掠不辱而死
　　胡觐龙妻陈氏丹徒人少寡隣里多劝改适氏一日告翁姑曰翁姑无恙新妇在反重为翁姑忧不如从夫地下也翁姑亦不为意夜竟拒户自缢死溧阳饿妇失其姓氏夫挈妻授经于句容值歳荒徒散夫出不返氏闭户忍饥有慕其姿与食者拒之卒饿死
