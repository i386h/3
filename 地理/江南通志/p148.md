<!-- { "loadSidebar": true } -->
　　侍郎杨果墓在兴化县
　　东海侯陈文墓在寳应县治东北一里松原庄府尹冀绮墓在寳应县北五里
　　侍郎储巏墓在泰州　侍郎徐蕃墓在泰州
　　国朝吏部尚书王永吉墓在仪徴县踟蹰寺
　　知县刘钦隣墓在仪徴县青山
　　都御史李柟墓在仪徴县带子沟
　　翰林侍讲乔莱墓在寳应县箕山
　　鸿胪寺卿刘国黻墓
　　徐州府
　　社稷坛在府城外
　　风云雷雨山川坛在府城外
　　勅建先农坛在府治东郊坛旁有耤田仲春亥日耕耤于
　　此
　　郡厉坛在府城北【在县曰邑厉】　里社乡厉二坛在各乡保
　　关帝庙在府城东门内
　　国朝雍正五年奉
　　防追封三代公爵春秋仝日祭于　后殿
　　城隍庙在府治北
　　勅建八蜡神庙
　　刘猛将军庙俱在府城【以上坛庙所属州县皆如制】旗纛庙在卫署后
　　东岳庙在府城西南隅
　　禹王庙在府治吕梁上洪东岸萧县亦有庙汉髙祖庙在府城南广运仓东
　　彭祖庙在府治北门城闉
　　元帝庙在府治小河口
　　吕梁洪神庙在府治上洪
　　忠烈庙在府治祀宋死节知州王复
　　汉髙原庙在沛县又一在泗水
　　汉梁孝王庙在砀山县祀梁孝王武
　　汉光武庙在丰县西北
　　宋李文靖庙在丰县西祀宋李沆
　　司马温公庙在丰县西祀宋司马光
　　昭灵显眞君庙在县东北陈绎曾庙记略云乡曰河亭里曰欢城前挹薛河后带漷水新庙翼然出榆枌荫蔚间曰灵显眞君祠里人杜玲实作之以为乡人祈祷水旱疾疠之所仲虺庙寰宇记沛县有仲虺庙
　　张良庙留城中有张良庙宋义熙十三年髙祖北伐大军次留城令修张良庙又邳州城西有张良庙
　　龙王庙在邳州皂河雍正五年
　　勅赐重修
　　郯子庙在邳州治东北
　　黄石公庙在邳州治黄石社
　　张良庙在邳州城西
　　渊德公庙在邳州治西六里祀汉下邳令韩棱【附】元焦景秋韩棱祠堂记【渊德公者下邳令颍川韩棱也邳在汉为邑公莅之俗美而政异邳人追思立庙在岠山之阳左环武水右跨清流诚胜槩也凡邳境值水旱灾厉咸往祷而輙应唐贞元九年大构祠宇宋因之封以渊德公诏立碑纪其事元改军为州故平章政事徐忠肃公监此郡为重葺之岁久栋椽毁坠不可庇风雨忠肃次子监归德府过家上塜展谒祠前仰观周览怆然兴慨以为先公之所建明神之所栖奚忍如是遂言于州之僚佐咸愿捐俸共成之尝考诸史传公字伯师令下邳时他邑有冰雹之灾邳独不雹大臣上其事徴为尚书肃宗赐以寳剑自署其名曰韩棱楚龙渊以公渊深有谋故尔宋之封亦取是与后事和帝位至司空故老相传云公平生不饮一日侍上而醉帝问故公对曰今日为臣生辰邳人其或奠献所以致此遣使验之果然夫古今为守令者俾民在位而向其化解绶而慕其德尚未多见也况生而怀其鲜之泽死而验其祸福之灵鼓舞一方奔走承奉殆絶无而仅有矣公名芬汉史神馨邳士使人不疾病岁不凶歉雨旸时若冰雹不至去世千有余岁遗爱赫如庙而祀之谁曰不宜祠成公命予纪于其碑隂】
　　项王庙在宿迁县三元宫内
　　鲁肃庙在宿迁县东一里
　　忠义祠在学宫内
　　节孝祠在学宫西【二祠所属州县皆如制】
　　闵子祠在萧县闵子村
　　三贤祠在萧县白茅山祀闵子子张颜率亚圣祠在萧县祀孟子旧在县西南三十里孟鎭元大德元年建其后黄流冲没翰林博士孟承光重建于县东隅
　　东坡祠在府城南台头山
　　恭襄侯祠在府城祀明平江伯陈瑄瑄有功漕运
　　忠孝祠在沛县祀明靖难时死节知县颜瓌父子及主簿唐子清尉黄谦
　　大德祠在沛县河东岸祀吏部尚书吴鹏嘉靖三十二年淮徐大饥公以刑部侍郎承上命发淮徐仓粟四万石余盐银五万两来赈复矫诏发仓赈贷沛民赖以全活因立祠祀之
　　刘纲祠在邳州南一百歩旧云纲下邳人祠前有皂树乃升仙之所
　　商相仲虺墓在沛县南四十里虺城内
　　微子啓墓在沛县微山
　　周先贤颛孙师墓在萧县南三十里春秋致祭先贤闵子墓在萧县
　　申详墓在萧县崛坊村
　　楚大夫宋玉墓在萧县西南三十里
　　秦陈王胜墓在砀山县胜至下城父其御庄贾杀胜降秦葬砀山汉髙祖为置守塜人
　　楚将范增墓在府城南里许一名亚父塜
　　汉丞相王陵母墓在府城西南二里楚项羽取陵母置军中招陵母伏剑死因葬此
　　留侯张良墓在府北七十里留城之南
　　舞阳侯樊哙墓在府城北九十里
　　中垒都尉刘向墓在府城西北二里墓侧旧有祠以文学名
　　光禄大夫龚胜墓在府城东南三里
　　綘侯周勃墓在丰县东北十二里
　　丞相周亚夫墓在綘侯墓左二里勃次子什方侯雍齿墓在丰县北九里
　　华陀墓在府城南山川坛侧有墓碣
　　三国吴孱陵侯吕防墓在萧县西南六十里魏记室陈琳墓在邳州
　　晋太保王祥墓在睢宁县南二里　按祥琅琊临沂人葬地未有确据此地有墓者葢因祥封睢宁公故也
　　唐英公李勣墓在睢宁县黄山社　按勣墓在陜西醴泉县详辨讹
　　五代梁广王朱全昱墓在砀山县北一里梁太祖兄
　　宋太尉党进墓在砀山县南三十里进马邑人为太祖时名将有碑记
　　叅政李若谷墓在丰县北五十里
　　元中丞曹甫墓在砀山县北三里
　　侍御史曹伯啓墓在砀山县北三里
　　赠上谷郡伯成克敬墓在砀山县城东一里翰林学士袁遵道墓在丰县华山西北墓碑赵孟頫书遵道子丞相焕墓与父墓近
　　侍郎曹中墓在丰县城西
　　总管钱光弼墓在府九里山有碑
　　征士秦英墓在丰县城东南三里许
　　明都督山云墓在留城云鎭广西卒正统四年勅葬于此有神道碑
　　学士权谨墓在府城北团山之阳
　　知县颜瓌墓在沛县城南二里永乐时父子死节
　　太仓州
　　社稷坛在州治蒋黄浦之北
　　风云雷雨山川坛在南门外西偏
　　勅建先农坛在州治东郊坛旁有耤田岁以仲春亥日耕
　　耤于此
　　州厉坛在州治北门外【县曰邑厉】里社乡厉二坛在各乡保
　　关帝庙在州治张泾仓基雍正五年奉
　　防追封三代公爵春秋仝日祭于　后殿
　　城隍庙在州治东南隅
　　勅建八蜡神庙
　　刘猛将军庙俱在州城【以上坛庙所属县皆如制】
　　旗纛庙在州治陈门桥之西南
　　织女庙在州南七里黄姑塘
　　世忠庙在州治双凤鎭祀吴越王钱镠一门五王
　　樊将军庙在嘉定县西南祀汉樊哙
　　陈侯庙在嘉定县治祀汉陈平
　　纪王庙在嘉定县吴淞江南祀汉纪信
　　曹王庙在嘉定县治祀魏曹植
　　秦公庙在嘉定县东南祀唐秦叔寳
　　杜拾遗庙在嘉定县十五都祀唐杜甫
　　忠义祠在州学内　　节孝祠在州学傍【二祠所属县俱如制】
　　二卿祠在州学内祀明廵抚周文襄忱崔庄敏恭
　　平江伯祠在州治天妃宫之左祀明陈瑄文学正祠在州学东祀明学正文祖尧
　　李学正祠在州学东祀
　　国朝学正李煜
　　王文肃祠在鎭洋县雷应铺祀明王锡爵忠孝祠在嘉定县治东祀宋忠臣孙察姚舜元孝子龚明之沈辅沈珵复增祀明忠臣髙鳌孝子归可正嘉靖间建
　　三贤祠在嘉定县治西祀明知县陈克宅万思谦张守直
　　孝友先生祠在崇明县东沙祀元秦玉
　　愍忠祠在崇明县治东祀明知县唐一岑
　　晋瞿硎先生墓在太仓州直塘市其地有广安寺浚塘得古塜砖刻瞿硎先生字鹊子广州人隐居不仕葬于东陵武安寺重冈之原武安盖广安之旧额也按史称瞿硎先生隐居宣城文脊山中其墓不当在此
　　宋宋家坟在州茜泾南一里相传宋髙宗渡海而妃卒葬此至今封邱髙起
　　寺丞郏亶墓在州大北门内今呼为大夫坟朝散大夫郏升卿墓在州樊泾北官道东今为民居神道柱石犹存
　　杨将军墓在州六窰塘之北相传宋理宗时有杨将军战死于此藁葬焉后人见其墓有光怪因立庙
　　宣抚使朱存仁墓在嘉定县十一都髪字圩邑令髙衍孙墓在嘉定县夜字圩裔孙刑部郎中髙聪祔
　　朝散郎孙察墓在嘉定县集仙宫旁按察奉命使金候二帝起居死于北土此墓疑藏衣冠之所
　　郎中龚宗元墓在嘉定县南峰
　　元孝子秦玉墓在州西吴塘之原
　　将军苏良墓在嘉定县横泾东岸
　　总管张武墓在嘉定县大塲鎭东
　　明教谕殷奎墓在州大北门外盐铁塘之原太常陆釴墓在州城北盐铁塘东南
　　侍郎王倬墓在州东乡麋塲泾北
　　尚书毛澄墓在州城北盐铁塘东南
　　都御史王忬墓在州杨林塘子尚书世贞少卿世懋祔
　　孔氏始迁祖墓在鎭洋县吴泾之原
　　庶吉士张溥墓在太仓州
　　都御史徐瑄墓在嘉定县合浦门外
　　处士章黼墓在嘉定县项泾东
　　尚书龚墓在嘉定县北浦华塘之原
　　都御史张任墓在嘉定县广福鎭南
　　孝子沈辅墓在嘉定县六和桥
　　都御史孙元化墓在嘉定县赵泾之东罗泾通政侯峒曾墓在嘉定县
　　钱氏义塜在嘉定县大塲鎭武肃王镠所建方广数畆【附】明沈链培封古墓记【嘉靖乙未实为滇南雯嵓李公视篆之明年政平治成百废具举慨然有思古之怀遍询诸父老考求境内古墓乃封之树之而祭享之于是于宋墓而得其八焉于元墓而得其二焉于国朝墓而得其十焉若当涂令孙岳朝议大夫孙偁墓则得之合浦门外防国寺后偁为载之父邑志皆误以为载墓载之孙泰州司法墓则得之邑治集仙宫西閤门寄班祗洪公墓则得之朝京门西北守信乡濠州定逺尉承节郎赵应龙墓则得之县东北二十里萧泾之原录判龚天定墓则得之县西北吕墅泾阳防国忠侯杨镃墓则得之县西十里外冈鎭西南朝奉大夫谭公墓则得之晏海门外三十六里月浦塘之北皆宋墓也文学瞿梅岩先生墓今在朝宗门外百歩许苏将军墓今在儒学左畔横沥之东是则元墓也袁司训铭墓于社稷坛右杨泾之原得之黄太守采墓于邑治西广储库右得之钱太守墓则于斜泾之隂得之陆司训墓则于练祁塘北得之顾同知海墓则得于城隍庙后彭叅政眘墓则得于邑治南张马衖之墟苏医士墓邵知县墓皆得于朝京门外剑字圩儒士金声墓则得于邑冶东清镜塘之原章居士墓则得于走马塘南孙滨之南是皆国朝墓也呜呼上下四百年闻诸墓之在兹土者湮没于荒沙蔓草供牛羊之践履为樵牧之踯躅者何可胜恨今得李侯为之增修培筑表其姓名是盖令名考德固羣公之懋昭而封墓泽骨则李公之仁政也旷百世而相感实所以永其传者与乡民杨嵒董治斯事具述其详于余故为之记】
　　都御史顾逹墓在崇明县西关沙
　　御史施一德墓在崇明县平洋沙青龙港东
　　国朝侍郎王原祁墓在鎭洋县五都
　　大学士王掞墓
　　海州
　　社稷坛在州治北
　　风云雷雨山川坛在州治北
　　勅建先农坛在州治东郊坛旁有耤田岁以仲春亥日耕
　　耤于此
　　州厉坛在州治北【在县曰邑厉】　里社乡厉二坛在各乡保
　　关帝庙在州治东
　　国朝雍正五年奉
　　防追封三代公爵春秋仝日祭于　后殿
