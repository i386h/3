<!-- { "loadSidebar": true } -->
　　宋汝为字师禹丰人靖康元年北兵围京师阖门遇害汝为思报国家及父兄之讐建炎三年谒陈邉事髙宗嘉纳假武功大夫奉国书使北行次夀春遇完顔宗弼军刼而缚之欲加僇汝为无惧色惟请达书就死宗弼曰此忠义士也又持丞相书徃见刘豫开陈祸福勉使归朝豫不聼诱以官固辞越十年亡归献恢复方畧秦桧将械送汝为于金乃变姓名亡入蜀能知死期祭其先终日大恸将终神气不乱子南强字子居亦徙绍兴后知沙县歴雅州咸着政绩
　　魏胜字彦威宿迁人多智勇善骑射绍兴末胜聚众起义取涟水海州权知州事谕他县皆定益图收复与敌战斩馘无算闻于朝授阁门祗侯知海州隆兴初改知楚州胜纪律如宿将镇抚一方民安其政毎战标名于旗敌望旗而走或当危廹中辄呼曰魏胜在此敌皆辟易后扼清河口援救不至死之赠保宁军节度使谥忠壮
　　元石普字元周徐州人至正五年进士授国史院编修以将畧称歴陞枢宻院都事时张士诚据髙邮普请兵徃讨之水陆并进乘胜防十余砦斩贼数百遂防髙邮纵火烧其闗门贼惧谋弃城走总兵某者忌普功突出普军前为贼所败普军乱力战死之
　　韩准字公衡沛人年二十登进士授承事郎同知孟州冬有蝇敕民多蓄氷以防夏热明年果然頼氷愈疾者无算累陞河南佥事筑堤陂田嵗収粟数千斛转湖广叅政蕲黄冦起被围五十四日竭力捍御城卒得全陈友谅破隆兴欲致之不可馈以糗不受授江西行省叅政城陷追准宣敕准曰此吾所受于君者并取吾首去卒藁福州
　　明谢升徐州沛县人与苏州王玭友善以忠义相砥建文时为监察御史练兵给饷甚着劳绩靖难后不屈死之父旺子皎谪戍金齿妻女俱谪发汤克寛邳州卫人承世廕歴浙江叅军陞副总兵击倭于温州宁海苏松间辄克之又为广东总兵破贼吴平后赴蓟鎭炒蛮入掠追出塞遇伏战死朱用之睢宁人防负勇畧正徳六年流贼攻睢城用之倡众出战军败被执贼爱其勇欲用为将不从被杀又邳州卫百戸张辅骁勇过人与流贼战邳河南岸奋勇深入没于阵
　　房永宿迁人前为六安卫指挥正徳七年流贼猖獗闻永善骑射袭其家刧以为帅永谕以大义不从被害时同邑张廷美以选募与流贼战邳州杀贼首数人后援不继力鬭而没
　　任廵萧勇士嘉靖中倭寇淮扬廵应选至庙湾数战皆胜单骑还遇别冦突至廵更还战矢尽马伤遇害事闻荷优防
　　陈我谋萧人防习兵法天启三年督帅王三善征从军征黔酋安邦彦累立竒功授电光营叅将大方之役主帅陷重围我谋麾骑驰援遂与俱没贵抚梁柄以事闻熹宗命庙祀黔土
　　欧阳复萧人袭武功右卫指挥使囬籍崇祯十年流寇躏徐叅议徐标举复领乡营八月与贼战被执不屈死之标吊以诗有白刃断喉难断义黄沙埋骨不埋名之句
　　梁道字廓如萧诸生崇祯十五年袁冦围城佐县令守北门城破犹手杀贼后贼来益众遂见害同死者有戴奋翼字云程亦萧诸生
　　邵宗元字景康砀山人由恩贡为保定府同知署府印李自成陷燕京遣伪将趋保定射书城上诱降宗元手裂之时督师李建泰隂懐异志叩闗入召众议事欲得宗元印印文书降贼宗元不与面数其负国防心罪建防遂夜缒其私人出约降明日城陷宗元被执不屈握印而死
　　吴汝琦徐州人明季备兵归徳与守道蔡凤同死滕九苌徐州人以顺天京卫经歴家居明末流寇扰徐被执骂贼为所杀
　　王明徳字皜儒徐州人明季为太平训乱兵入城从容偕其妻赴泮水死
　　王飬心徐州诸生甲申三月养心闻变痛哭絶粒七日不死乃阖户自经
　　王台辅字赞化邳州衞太学生明末草疏欲谏内臣出鎭事甫入都遇国变痛哭南还后自缢死纵四通字开之
　　纵日升字天际四通子
　　朱道光字可大皆萧诸生丙子之变城破俱不屈死御史上其事从祀乡贤
　　郭复性字继善
　　郭复初字见心俱萧人死难旌表
　　李荷春萧人防有文名兵至与县令议城守跨马廵城堞日夜不休城破没濠死
　　王道充丰诸生壬午兵变邑令委守东门城陷同子賔死之时从知县刘光守御南门者有皇甫世明字恒照亦死
　　国朝韩尚亮字继川徐州人勇力善骑射明末盗起尝纠义勇破贼保全乡里顺治二年从下江南又从平越闽有功委为副将烧敌桃花岭阵袭将军寨擒其王九年海寇郑成功围漳州城内絶粮食皮纸都尽至啖死人凡九月援兵至围始解以坚守功署漳鎭总兵康熙初授福建水师左路总兵三年卒于官箧无余金几不能殓
　　吕尔占睢宁人由嵗贡授防城训未及赴任顺治十年胶寇陷城尔占奋勇大呼夺刀杀贼贼怒攒刃刺之身中数创骂不絶口而死
　　太仓州
　　宋孙察朝议大夫载从子以朝散郎使北守节不屈裹以油絮焚之骂不絶口而死
　　姚舜元字景瑞嘉定人为平江府东南副将守吴淞徳祐改元冬元师下平江舜元语弟舜賔子应龙曰国家厚泽在人大本未去收合散亡事可图也元师偏将东廵莫敢犯境防大雾四塞袭兵猝至舜元与舜賔应龙皆死之
　　元尤鼎臣太仓州吏至正末张氏兵入吴州倅奉印降鼎臣阻之不得为其将所絷防以美官不屈抶百余终身锢之
　　明王焘字濬仲太仓人万歴戊午举人歴仕知随州时随为贼冲焘率民兵击杀三百余人贼围城坚守二十日不下崇祯十年贼纵火焚随南城守将遁焘知事败冠带自缢死
　　张振徳字季修嘉定人以选贡知四川兴文县兼署长宁时蔺贼作乱振徳日夜廵城自度形势不能保退检箧中得银两许付防子绲曰吾不及见汝冠矣促之行未几贼众薄城下振徳方出战忽大雨城摧贼拥入振徳左手持两印右执匕首危坐防事妻钱氏与两女坐后堂积薪坐侧贼逼俱投火死明日贼至火焰中见振徳尸面如生两印在手坚不可取皆骇愕称忠臣罗拜而去事闻赠光禄卿諡烈愍
　　丘继武字起叶嘉定人为醴陵尉陞威逺叅军解南粮以贼梗不得达僦民仓储之有奸人献米于贼贼遣使执继武赴营贼素知其名欲官以永州道继武踞牀嫚骂或劝之继武曰吾与蔡江门以忠节相许岂忍负之遂遇害蔡江门者讳道宪长沙理刑城陷不屈贼支解之先继武一日云沈云祚字子凌太仓人明季庚辰进士知华阳县献贼攻防门云祚见蜀王陈守御之防不纳慷慨誓死城破被执幽于大慈寺贼党馈食诱降云祚跃起骂曰吾有口食贼肉耳岂食贼粟哉遂遇害侯峒曾字豫瞻震旸子少与弟岐曾岷曾称江南三凤天启乙丑进士歴官左通政其督学江西时阅巻必焚香告天得人最盛分廵嘉湖定漕卒之乱嘉邑素贫瘠毎苦漕粮不给峒曾上书朝士先得减漕后得永折皆其力焉乙酉七月从容赋诗死于家之叶池子演洁从死
　　海州
　　宋孙傅字伯野海州人登进士中词学兼茂科歴中书舍人以言事贬钦宗即位拜尚书右丞俄同知枢宻院以傅辅太子留守太子北去傅曰吾为太子傅当同生死子来省叱之去遂死于北绍兴中谥忠定
　　明何洲海州人与中书舍人宋和郭节友善同仕建文朝素以忠义相朂靖难后遂相约弃官变姓名走异域卖卜自给
　　王振赣榆人为福建惠安廵检捕贼被杀其子冒矢石救父亦被害有司具奏诏廕子入监以表其忠孝
　　王俊字华阳赣榆人由歳贡授新蔡教谕崇祯十五年闯寇破县俊坐明伦堂手剑叱贼贼抉俊目断其手至死不屈
　　刘文炳海州人光宗后兄子封新乐侯崇祯甲申三月闯贼陷京城母杜氏系縧带楼上作十数缳命家僮贮薪楼下并召已嫁二女归同死贼至俱投缳令家人于楼下举火文炳自外入遂与叔继祖及弟文耀俱投井死刘氏阖门死难者四十二人
　　通州
　　宋孙益防兴人绍定中李全犯扬州县令募益率众力拒众且却益厉声曰何以见令君遂身先赴敌死赠保义郎同时顾绪顾珣俱战死
　　明朱显忠如臯人从傅友徳征蜀克文州令留守番寇数万来攻力战却之诘旦围益急显忠悉出兵开东门拒战被伤力不支城破为乱兵所杀茅誧字大方防兴人洪武间以学官召对累官副都御史靖难兵起驸马梅殷统兵守淮南誧贻诗劝殷辞意激烈永乐初逮赴京师不屈死妻子二孙俱死狱中
　　周臣字元弼通州人进士授刑部主事大臣子坐奸滛臣正其罪左迁蓟州同知复军屯田之没于豪家者以赞画军务功陞顺天推官逆瑾党罹罪穷治不少贷瑾诬之下狱无所坐止罚俸有投匿名疏瑾罪恶者瑾大怒矫防责五品以下廷跪暑日中遂以死
　　曹顶通州人有膂力嘉靖中倭寇扰南畿应募为兵大败贼于江中复来寇通顶率水兵壁于城外叠出挠贼贼畏之引去以功当为头领官辞不受倭又由掘巷犯通顶与战于城北杀贼八人天雨泥淖追贼堕堑中贼大至攒槊而杀之
　　徐可行字尔思通州人以太学生授长兴主簿有土贼作乱突于元旦入县堂执知县石有恒逼献帑金可行闻变亟挺剑与贼鬬贼梃刃交下竟先令而死骂不絶口事闻赠通判赐专祠
　　许直字若鲁如臯人明季甲戌进士知义乌县有清操歴文选员外李自成破京城令百官报名直曰有一死而已乃作家书寄父赋絶命诗六章投环死
　　国朝赐諡曰忠愍族子徳溥字元博闻京师陷恸哭累
　　日
　　殷尚声字黄钟通州人为桂阳州判有郝成忠者闯贼之枭将也闯既死独郝一军犹壮流驻桂阳民与贼閧遂围城城破尚声死之男妇从死者六人
　　国朝吴应昌字徳符通州人也以武解元登顺治壬辰进士授彭城衞守备陞浦口都司己亥六月海寇入犯调防谈家洲以陷阵不屈死自尽
　　世袭拖沙喇哈番












　　江南通志巻一百五十四
　　钦定四库全书
　　江南通志巻一百五十五
　　人物志
　　忠节【三　安徽宁池太五府】
　　安庆府
　　三国陈武字子烈松滋人年十八谒孙防于夀春因从渡江征讨有功拜别部司马防破刘勲多得庐江人以武为督所向无前孙权时累功进偏将军建安二十年从击合肥奋命战死权哀之自临其
　　宋刘源字叔清淮西野人原义兵长也今为潜山地源性慷慨负大节咸淳中率山寨兵以保障乡里徳祐元年范文虎以安庆降元景炎二年源与安抚使张徳兴起兵倡义复司空山傅髙举兵应之源建寨野人原相为犄角遂复黄州夀昌军用景炎正朔元兵攻源寨不能克遂移兵袭破司空山寨破之源守御三年至是徳兴及傅髙俱死黄州夀昌复陷元兵复困之力战而死
　　元葛昂字铭徳潜山人元季兵起昂募义保障乡曲驻兵皖山累立战功事闻授安庆万戸府金符千戸后天完兵攻安庆府城陷昂死之
　　陈道夫懐宁人余阙守安庆得便宜辟道夫为懐宁尹抚绥有方时敌攻城势急阙欲自杀道夫曰忠臣当死于敌徒死何名今力尚未穷宜与公死守幸一战而胜可保全江淮矣遂屡却强敌城陷与阙同死之
