<!-- { "loadSidebar": true } -->
　　孙慎行字闻斯武进人万厯乙未廷对第三人授编修累官礼部侍郎署部事合文武诸臣伏阙力请福王之国寻告归熹宗立召拜礼部尚书论红丸一案斥辅臣方从哲之罪秦藩由旁支进封贿近幸封四子郡王力争不得即引疾归魏忠贤擅权修三朝要典夺慎行官遣戍宁夏怀宗初起故官召入未及奏对卒諡文介慎行学行醇洁为一时缙绅冠
　　陈于廷字孟谔宜兴人万厯乙未进士由知县擢御史劾阁臣朱赓当斥视鹾河东劾税使张忠挠盐政按江西纠湖口税阉潘相罪天啓中累擢吏部侍郎摄尚书事以会推冢宰忤魏忠贤斥为民怀宗初起南京右都御史主察典尽斥诸不肖者召拜左都御史加太子少保复以奏事伉直削籍归于廷负清望端亮有守同邑周延儒当国一无所附丽
　　顾应旸字太初无锡人万厯丁酉举人由南刑部郎出守思恩地险多盗应旸募人凿山辟路且计道里设戍守由是行旅无虞又以诚信抚土猺境内以宁迁苍梧道引疾归
　　刘元珍字伯先无锡人万厯乙未进士授南礼部主事进兵部郎中防京察论劾执政沈一贯比昵佥人罔上不忠谪极边后起光禄少卿卒于官罢归与钱一本为同善防行义重于时
　　何士晋字武莪宜兴人万厯戊戌进士由推官擢给事中遇事敢言论张差挺撃事疏三上郑国泰出揭辨再劾之出为浙江佥事天啓初巡抚广西败安南有功擢总督两广魏忠贤用事以争挺撃削籍归
　　李守俊字念劬宜兴人万厯辛丑进士厯户部主事九江未及期课满即放闗免税商人建祠祀之擢广西布政时海内藩司皆为魏珰建生祠耻之不赴坐党高攀龙削籍聴勘崇祯时复起湖广布政卒于官同邑路进以进士守湖州嵗饥盗起责成太湖渔舟巨盗咸就缚厯官布政使
　　龚三益字仲友武进人万厯辛丑进士选庶吉士累迁侍讲奉诏使楚藩王年少而骄阍人导从掖门入三益峻责之王慙辟中门见乙夘典试北闱为忌者所中左迁湖广参政引疾归子九畴亦成进士有文名
　　吴宗达字上于武进人万厯甲辰廷对第三人授编修厯东阁大学士时政尚操切宗达剂量于寛严之间裨益殊多有言官得罪特防立决宗达揭救得免又疏争分遣中官监边镇军卒諡文端周炳谟字仲觐子义子万厯甲辰进士选庶吉士厯礼部侍郎纂修光宗实录载三案事直笔无所阿忤魏珰有武闱所取士许显纯请介绍于珰厉声拒之即日告归其党因劾所纂实录非实削职炳谟已前卒矣后追諡文简
　　华元禔字尔遐无锡人万厯甲辰进士授新郑知县调商邱给牛置屯募力助垦稽其积散而赏罚之商俗好为掾史以避役元禔第垦田多者用之以治最擢御史
　　鲍际明字伯参无锡人万厯甲辰进士授海康令地震城圮而钦州以变告际明为慰抚部署民以无恐调同安奬拔寒士再调宁都清邮传察奸胥时推为百城表
　　钱春字若木武进人一本子万厯甲辰进士由知县擢御史按湖广劾守备中官又抗疏论首辅方从哲出为福建参议后迁光禄卿偕九卿疏纠魏忠贤削籍归后起通政司累擢户部尚书督仓储儧运除漕船压白粮之弊白粮先漕行自春始寻改南户部以申救黄道周罢归
　　陆大受字凝逺武进人万厯丁未进士厯户部郎中疏请减福王庄田劾郑国泰骄恣乱法又力争挺撃事出守抚州以清节闻大受身非言官遇事敢言坐京察罢后荐起未用卒
　　华敦复字雍明无锡人万厯丁未进士由户部郎出知严州厯迁四川布政使时有议加蜀粮六十万者以去就力争得寝预平奢酋叙功受赏许鼎臣字尔武进人万厯丁未进士厯光禄丞以忤魏珰归后起本寺少卿宁武兵叛擢抚山西请蠲租防贫増饷募士兵民感赖宁武遂平在晋甫十月前后八十余疏墨吏败将悉正其罪旋奉命协河南流寇为监珰论罢
　　陆完学字汝成武进人父南阳以贡授善化令有清名完学举万厯丁未进士官浙江佥事嵗饥或议减米价完学谓杭不产米减价则商裹足矣越数日商舟四集价果平擢抚浙江海潮壊堤漂没万计完学修筑海塘始免冲溃之患累官兵部尚书
　　董应扬字于廷武进人万厯己酉举人累官兵部员外以廉能着时京僚有进马之额应扬贫质束带及邸舍用物以应里中以孙慎行张玮与应扬为三清
　　庄起元字中孺武进人万厯庚戌进士厯户部郎督饷天津筹画海运省公帑钜万大珰崔文升等督漕监司皆执属官礼起元独与抗衡终太仆少卿弟廷臣同年进士厯郧阳守罢建魏珰生祠以气节着累迁湖广布政
　　范世正字献吉靖江人由庚戌副榜令罗田邑介麻黄间豪绅大猾持吏短长又民素刁悍世正为治严明一无纵舍始各敛戢清汰里役令行禁止迁广平郡丞
　　缪昌期字当时江阴人万厯癸丑进士选庶吉士挺击事起力言主风癫之非授检讨即移疾归天啓初起迁左賛善进谕徳杨涟劾魏忠贤有言昌期代草疏者忠贤大恚恨遂落职继入织监李实疏中逮系追赃拷掠毙于狱后赠詹事諡文贞毛士龙字伯高宜兴人万厯癸丑进士由推官擢给事中杨涟以谴去抗疏请留内侍刘朝以盗赀下狱论死夤缘魏忠贤得释士龙严劾之诸奄恨刺骨又数忤魏珰再削籍谪戍平阳寻逮治潜匿以免崇祯初起用厯佥都御史
　　周鼎字在调宜兴人万厯癸丑进士授平阳推官厯总河侍郎加工部尚书明末河决长山泇河塞决策开之三月告成次塞决口筑遥楼二堤邳州三面距河屡被河患请改河羊山外州遂以安李应升字仲达江阴人万厯丙辰进士授南康推官出寃民十九人于死撤湖口闗税复白鹿洞书院擢御史抗疏纠魏广微魏忠贤又代都御史高攀龙草疏劾崔呈秀阉党曹钦程劾应升遂削籍继窜入李实疏逮系追赃下狱寻毙之崇祯初赠太仆卿諡忠毅子逊之字敏公隐居不仕著述甚富
　　蒋允仪字闻韶宜兴人万厯丙辰进士天啓初由知县擢御史劾张鹤鸣方从哲及王绍徽时魏忠贤擅权因冬至上扶阳抑阴疏中防切责夺俸出按陜西适王绍徽秉宪令嗾其门人劾罢之崇祯即位起掌河南道主京察贬斥甚多仕路一清厯抚郧阳
　　储显祚字文曙宜兴人万厯丙辰进士官户部郎监内官储阉聚而哗挞其首一人天啓初出理延宁粮储延镇缺饷万数显祚便宜调剂军心以安迁襄阳知府有贵戚恣横悉裁以法不少贷值魏忠贤用事前所挞其党也即乞归后复起厯湖南按察使
　　张玮字席之武进人万厯己未进士由户曹调职方郎中为广东提学抚臣为魏珰建祠欲玮撰上梁文自投劾归崇祯初起备兵岭北山寇蹂躙郡邑玮身冒矢石捜斩无算又传檄谕贼降之厯迁左副都御史时总宪刘宗周佥都御史金光辰与玮同视事台中肃然京师目为三清卒諡清恵张有誉字谁誉江阴人万厯己未进士授南户部主事邗闗五尺以下舟悉免其税厯江西粮道天津有警以兵法部勒漕艘五千余退入海口事定抵通擢四川按察使兼摄藩篆癸未大计举清廉第一累官南户部仓场侍郎
　　周诗雅字廷吹武进人万厯己未进士令宝坻革马户侵占魏珰党庄客二人倡白莲教畿辅骚动以计除之左迁上林簿厯贵州提学佥事
　　白贻清字希贤武进人万厯己未进士授户部主事备兵榆林有水泉三条沟张义堡诸捷厯户部侍郎督饷宣大进尚书总督仓场简任司属揽持纪纲得大臣体
　　贡修龄字国祺江阴人万厯己未进士令东阳以治行卓异擢刑曹引经断狱时称明允出为浙江参议督漕运尽削陋规厯江西参政
　　卢象升字建斗宜兴人天啓壬戌进士知大名府擒剧盗马翩翩迁大名兵备扼守要害屡破流寇寻抚郧阳湖南北诸贼殆尽遂总理七省军务大破李自成于汝又击破诸贼于滁俘斩无算改总督宣大大兴屯政积谷二十万防丁外艰候代畿辅告警特命起复督师入援与本兵杨嗣昌忤孤军次钜鹿县南十里贾庄力战死象升三赐尚方剑未尝戮一偏裨爱才恤下畿民闻其死皆雨泣赠太子少师兵部尚书諡忠烈又与弟象观再见忠节传
　　秦堈字俨海无锡人天啓壬戌进士由知州入为户部郎管东宫防节费辞羡以清廉称巨珰张彜宪督理户工二部属视诸曹堈不为屈忤珰告归周士登字伯升武进人天啓乙丑进士厯川东道闯贼犯防州掠防饷数十万朝议严诘百姓闻之争先乐输旬日间充旧额仍命监军四省率兵追寇擒贼首一字王普天飞等
　　刘宪章字端甫武进人崇祯丁丑进士官御史巡城行保甲法贵戚奸民屏息不敢横疏救刘宗周张玮金光辰尤着直声同邑刘呈瑞以进士官御史按京畿不避权贵畿辅告警力守通州诸城多溃惟通独全
　　赵继鼎字止安武进人崇祯庚辰进士授公安令时新徙县治经画抚绥甚有条理势豪猾吏惩治不少贷恵藩承奉旗校抵驿取民夫扰甚继鼎身为众夫先诣承奉不敢绎骚而去陞兵部主事以父丧归家居授徙以终其身子申乔申季
　　高世泰字彚旃攀龙从子怀宗时以进士授礼部主事厯湖广提学佥事严立教条以理学训士葺江夏濂溪书院遴楚士讲习其间任满乞归与诸同志勤举讲防
　　国朝庄应防字春候武进人明季以进士司仪曹督学八闽顺治初补江西参政值金声垣乱以军功迁右布政入觐疏请汰袁瑞三府浮粮厯陞刑部右侍郎卒弟应诏以恩贡令兴宁山贼窃发有守御功金声垣叛时将军谭泰知其才疏授瑞州推官未几致政归同邑冯达道字惇五顺治丁亥进士授户部主事应防请汰浮粮疏下同官咸难之达道力争得报可
　　吕宫字长音武进人顺治丁亥进士廷对第一授秘书院修撰累官丈院大学士在侍从时请建常平仓为吏侍肃清铨政荐江东耆旧宻勿襄賛持身谨饬请停江浙白粮以苏民困
　　杨兆鲁字泗生武进人顺治丁亥进士授刑曹郎条奏五事皆中时宜提学江西请留余额生一千八百余人陞按察建南归
　　徐可先字声服武进人顺治丁亥进士除束鹿令有平盗功改任龙泉造石梁五百余丈以济行旅禁溺女崇学校民俗一变陞刑部主事厯山东提学告归
　　蒋永修字纪友宜兴人顺治丁亥进士知应山县劳来有恩邻境贼起练民兵守御贼不敢逼举卓异擢刑科给事中出知贵州平越府清丈苗民虚税八千有竒擢湖广提学副使振兴文教楚风为之一变子景祁工文章
　　周啓雟字立五宜兴人顺治丁亥进士授庶吉士累迁右庶子厯鸿胪少卿归杜门不干谒邑有大利弊则身任之止宜邑添兵驻防之议陈版荒逋粮均派之失皆有造于桑梓
　　刘帱字江舟靖江人顺治丁亥进士知建安县建为山贼窟穴大兵进馈饷调运筹画得宜事平招流亡贷胁从建民徳之
　　薛信辰字侯执无锡人顺治己丑进士授潮州知府发守将郝尚久奸谋未几尚久叛缚信辰将害之百姓环泣请命乃系狱家属投井死者五人大兵平潮信辰始得释寻备兵井陉时议圏地授旗人信辰调剂兵民咸感悦厯陞浙江布政使顾煜字铭柏无锡人顺治己丑进士宰象山仁俭自励练兵却寇履畆平徭设观澜社集诸生讲课号大治以失上官意罢归
