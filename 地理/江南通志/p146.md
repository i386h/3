<!-- { "loadSidebar": true } -->
　　王太保祠在盐城县西沙沟口祀晋王祥陆丞相祠在盐城县治南祀宋陆秀夫【附】明杨瑞云重修盐城县陆丞相祠记【夫宋亡死节之臣多矣乃余则以陆丞相为称首云盖戎臣武将率貔虎之士鼓勇血战败北而死死于一时封疆之臣婴城自守食尽力殚城未破而死死于旬月亦有举家同死者然髙楼止水犹在疆土中乃陆丞相则自徳祐元年至祥兴二年歴时久矣一念忠赤直与宋室相为存亡心逾金石气贯日虹诸臣相继亡去丞相独不去又召致陈宜中张世杰同赴国难周旋不舍今年走温州明年走福州更歴三主间关播越至于海上迨厓山破虑帝为元人所得贻宗庙社稷之辱乃驱妻子先入海于是负帝入海死嗟乎难莫难于从容就义终始不渝烈莫烈于举家沉海尽葬鱼腹故余谈品宋亡死节之臣以陆丞相为称首云余家厓山下最悉丞相死事毎登厓山俯海涛倚风悲吊之顾当其时七日浮尸出海上人得收葬之故潮州有侍郎屿即丞相墓也岁久墓就平后遂莫考览丞相葬处伤哉万厯己卯余受命宰盐城则首谒陆丞相祠又获拜于所葬衣冠之墓有厚幸焉盖丞相死所乃余之郷也余所宰邑则又丞相之乡也有异代之谊矣其时祠宇荒圯余亟修餙之既落成酾酒以告而诵九歌九章以为迎神送神之曲肃乎见其俨然正笏之容而英英乎若其神之飒然而来也则窃呜唈太息曰史称丞相仗剑驱妻子时夫人有难色岂谓夫人难一死哉夫人从丞相荡析者数年习闻忠义之言也自分一死所云难色者盖欲与丞相同死耳以故丞相谕之曰尔先去怕我不来遂与三子偕入海死呜呼丞相忠防烈气千载如生载之汗青日星并耀着之祀典爼豆生馨并妻子亦烺烺炳炳施声来防丞相不死哉】
　　潘公祠在盐城县祀明潘季驯
　　济祠在清河县旧新庄牐口明正徳三年建嘉靖间赐额
　　国朝雍正三年重修
　　汉楚王韩信母墓在府西四十里与漂母墓对漂母墓在府西四十里
　　枚臯墓在旧淮隂县今失其处
　　唐卢国公程知节墓在府治东南紫霄宫前宋绍兴十年韩世忠筑城掘地得碑铭　按知节陪葬昭陵事见唐史掘地得碑始自宋王象之舆地记胜后人皆仍其误耳
　　宋少卿张耒墓在府城北七里或云在城西旧淮隂县
　　教授徐积墓在府东三里塘有节孝祠
　　髙阳郡公韩涣墓在府旧城西门外
　　刺史赵师旦墓在府城东三里塘
　　观察使赵立墓在山阳县北辰鎭
　　丞相陆秀夫墓在盐城县西南
　　史钦墓在清河县北金城乡
　　明沭阳伯金濓墓在府东门外十五里石塘尚书沈翼墓在府南平河桥东岸
　　侍郎杨理墓在府西鉢池山
　　太子太保叶淇墓在府移风牐西岸
　　侍郎叶贽墓在府治西十里更字铺
　　侍郎蔡昂墓在府治南包家围
　　侍郎胡琏墓在府治西石塘
　　都御史潘埙墓在府平河桥
　　都御史卢蕙墓在府城西安乐乡
　　都御史杨靖墓在府栁淮乡
　　国朝提学佥事刘芳声墓在府城南杨家庄
　　知县刘昌言墓在山阳县城东三里塘扬州府
　　社稷坛在府城西门外
　　风云雷雨山川坛在府城南门外三里桥
　　勅建先农坛在府治东郊坛旁有耤田岁以仲春亥日耕
　　耤于此
　　郡厉坛在北门外寿宁街【在县曰邑厉】
　　里社乡厉二坛在各乡保
　　关帝庙在府治北门街
　　国朝雍正五年奉
　　防追封三代公爵春秋仝日祭于　后殿
　　城隍庙在府城西北
　　蜡神庙
　　刘猛将军庙在府城【以上坛庙所属州县皆如制】
　　旗纛庙卫所俱建
　　怡贤亲王祠在府治三河雍正十年奉
　　防勅建
　　夏禹王庙在府治浮山后又一在髙邮州临泽鎭
　　邗沟神庙在府治邗沟傍
　　旌忠庙在府城东门内祀宋死节臣魏全王方明
　　显勇庙在府治旧城内祀宋死节臣吴从龙三将军庙在府城西祀宋将军元怡梁宏张昭
　　又一在仪徴县焦家山
　　英烈王庙在仪徴县胥浦桥即伍员祠也并祀渔丈人浣沙女庙在县治祀女冯氏子胥亡楚嘱其勿言女遂投江以絶口
　　恭爱庙在县陈公塘侧祀汉广陵太守陈登宋熙宁间建
　　东岳庙在髙邮州北新城小东门外宋太平兴国间建
　　禹庙在髙邮州东北九十里临泽鎭
　　汉髙帝庙在髙邮州沛城村
　　康泽庙在髙邮湖中洲上俗名耿七公庙祀宋耿遇徳遇徳昭宗时人天性忠实死而为神祷之者舟行无没溺旱暵有甘澍屡封至灵应侯清水潭龙神庙在髙邮州城北二十里宋嘉定间建
　　英烈夫人庙在高邮州即毛惜惜死节处详见烈女
　　昭阳庙在兴化县昭阳山祀楚令尹昭阳亦名山子庙
　　三闾大夫庙在兴化县沧浪里祀屈原文孝庙在泰州治西宋绍兴十三年建祀梁昭明太子
　　忠义祠在学宫内
　　节孝祠在学傍【二祠各州县俱如制】
　　董子祠在府治新兴坊祀汉董仲舒旧在府城两淮运司后堂内有井曰董井即董子宅也明正徳间改建于此康熙四十四年
　　御赐正谊明道额【附】明乔宇重迁董子祠记【两淮运司在扬州府治东其地乃汉江都王相董仲舒故宅宣徳间运司金华何君士英建祠祀董子正统间四明严君贞迁祠于防事之后治间新城毕君亨复于运司西建正谊书院正徳辛未夏髙平毕君玺为运使莅任之日见祠居防后惕然靡宁以淮扬当冲要之地鹾司实防计之所士大夫欲进谒者恒以出入为艰惟书院厰向明盍改图焉乃请于廵盐监察御史朱君冠以为然于是】
　　【聿新其规制塑董子像于中为堂者四楹东曰祭器库宰牲堂西曰图书房致斋所楹之数各如之仪门左右有石碑亭巷之南北建棹楔二又买田若干亩以供春秋祭祀羡余则以食守祠者祠之后作书院堂曰资仕东西斋曰博闻曰起道以收商灶子弟之俊秀者择明经士为之师以训廸焉丹垩咸备教条具举诚一时之伟也既落成毕君走书于余求为文以志其顚末宇惟圣人之道自战国以来不明于天下久矣董子独能抱遗经于坑焚之后潜心正学所以秦汉诸儒鲜有及者观其论道之大原与义利王霸天人三防之对皆有合孔门之大防先儒称其渊源纯粹自学问涵养中来不信然与惜乎武帝好大喜功所任用而亲昵者不过曲儒方士诙俳辞赋之流至若仲舒乃弗能用斥之以相藩国然董子虽不得显于当时其遗言善行有功于后学者蔚乎其未冺也逮至圣朝文运天啓髙庙以仲舒从事阙庭宪庙又追爵广川伯儒者之效歴千余年而益显如此夫今江都又董子宦履之地御史朱君运司毕君乃克崇重而作新之凡章缝之士业于斯者务相勉焉以进修其实一洗夫薄俗功利矫诈之陋以副我列圣崇儒重道之盛心庶兹祠之迁有补于风化大矣岂直洁豆笾美轮奂而已哉毕君所至有政绩前知广川时亦尝葺新董子书院兹修举国课之余又能稽古考德以仪来学皆不可不书也是为记】
　　蒋忠烈祠在府治南门外祀汉秣陵尉蒋子文谢太傅祠在府治子城上祀晋谢安又甘棠庙在邵伯鎭亦祀安
　　卞忠贞祠在府治南门内祀晋卞壸
　　广陵五先生祠在府治西门外祀宋胡瑗李衡王居正增祀李树敏沈洙
　　韩忠献祠在府治雍熙巷祀宋韩琦又一在髙邮州
　　毕招抚祠在府治夹城祀宋毕再遇
　　丘公祠在府城内祀宋丘岳
　　崔守祠在府城内祀宋崔与之
　　文丞相祠在府治城南祀宋文天祥又一在仪徴东关河岸
　　双忠祠在府城广储门外梅花岭侧祀宋李庭芝姜才
　　张武定祠在府城祀元张纲
　　曾襄愍祠在府城祀明兵部尚书曾铣
　　双忠祠在府治西门内祀明髙邦佐陈辅尧三英女祠在府治瓜洲鎭祀宋烈妇赵淮妾明烈女殷氏周氏
　　江海潮神祠在江都县瓜洲鎭
　　江水祠在江都汉宣帝诏祀江处
　　龙祠在瓜洲鎭【附】明唐顺之重修瓜洲鎭龙祠记【龙之祀不秩于三代之典记礼者谓之四灵盖以为鳞虫之灵者耳其祀始见于封禅书朝那龙湫今天下大水之濵无处不有龙祠宋之儒者论大河之治以为不宜祀龙曰是天地之功也龙何力之有然余窃以为未尽也夫天地无为而百物之肖像于其间者莫不各致其能以效其功而天地未尝与之争功然而百物之功孰非天地之功也至于昔人之制为祀典也凡有功徳于天地之间者不问细大莫不羣然秩而祀之以致其报而未尝疑于与天地分功然而所以报百物之功亦孰非所以报天地之功也吾观于蜡而见古人通乎鬼神之情而悉于幽明之故矣夫生成百谷以粒民孰非天地之功若是则古人为之禋为之社以报之可矣至于大索鬼神而蜡焉者何为也其蜡也先农先啬庸与坊焉可矣而至于迎猫迎虎而昆虫亦登焉者何为也惟天地生成百谷虽一猫虎昆虫亦使之尽其能于食鼠食豕之间而无遗利焉于此见天地之功为甚大人欲报天地之功而无由则虽猫虎之效一能于天地者亦秩之祀而无遗灵焉于此见人之所以报天地之功者为甚深凡百物之灵固莫不肖气于隂阳五行而龙得隂阳五行之气之精故其变化尤灵猫虎未尝无功于田而谓龙尽无功于水乎祀猫祀虎未尝疑于与天地分功而独疑于龙乎且夫天地之间大者不自擅其大而寄于小小者各务致其小以归于大其为功也大者常逸而小者常劳其功之成也小者易以为徳而其大者常不可名故耕凿之民不知帝力之何有而至于一社之长一邑之令则人煦煦然而向之死则为之尸祝而爼豆之此岂可谓忘大君之功徳而颛颛于一社长一邑令之为报哉又岂可谓一社长一邑令之功徳而非大君之功德也哉然则龙何疑焉而不祭于古也曰百物之祭古矣又安知古之不祭龙耶古有豢龙氏豢龙氏之于龙安知其非如伊耆氏之于蜡实掌其祭者耶所谓豢龙者其无乃羞饮食以祀龙之谓而好怪者遂以豢龙为畜龙也欤龙乎可畜其亦非所以为龙矣古今大水凡四而河与江为最河移徙溃决不常而江独为安流意必有宰乎其间者而龙之奔走以效其灵也亦不可谓无瓜洲据江之衡则其建祠以祀龙亦宜祀不知所始岁久圮坏嘉靖癸卯奉化王侯杏始为扬州府同知署府事乃斥赎金之余修之而使道士某来请记王侯儒者也其为是举也必有以通乎鬼神之情而悉于幽明之故矣予惧后之人泥于旧説而以为非经之祀也为之著论如此使龙其安且食于此而无慙焉且使读者其亦无以余为语怪也】
　　露筋祠在甘泉县邵伯鎭北三十里康熙四十六年
　　御赐节媛芳躅匾额
　　昭明太子祠在仪徴县城南祀梁萧统康令祠在仪徴县义城村唐咸通间岁旱六合康令以身祷雨跨白马入江死雨足岁稔邑人祀之
　　三贤祠在仪徴县祀元郝经吴澄张□孝妇祠在仪徴县朴树湾祭农民周祥妻张氏旧有坊曰剖腹活姑
