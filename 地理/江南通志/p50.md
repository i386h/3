<!-- { "loadSidebar": true } -->
　　丁公山在萧县西南二十余里即楚将丁公追汉髙祖处其地亦名丁里村
　　鼋山在萧县西南三十里一名元山其西南为相山与宿州界
　　浮绥山在萧县南三十里其东为焦子山又东为天门山谿谷幽邃林木蓊郁
　　龙冈山在萧县天门山南二里绵亘数里深谷中有果老洞又南二里曰龙驹嘴众山环绕中辟一峪有双龙泉只隔片石左甘右苦去龙驹嘴六里有白米山又东为獐鹿山又东为双顶山龙驹嘴相连为黄桑峪亦名为藏峪相传汉髙帝曾藏此游者称幽胜
　　永固山在萧县东南四十里下有永固镇永固湖俗称海眼
　　雾潴山在萧县东南五十里下有雾潴泉渊滙数亩
　　椒山在萧县东南八十里相近曰骞山
　　烂石山在萧县东十里其下为烂石旧志汴河旧迹也又小防大防里仁诸山并相聨属
　　绥舆山在萧县东三十里下有绥舆里宋刘裕其里人也
　　砀山在砀山县东南七十里与河南永城县界其北八里曰芒山山有紫气岩即史记汉书髙帝避隠处其东有戏山西有狼牙山又南为保安山西为平顶山皆芒砀之支也
　　白驹山在丰县东南十五里相传汉髙帝大哙父老于此歌白驹以留宾故名明代屡经河决山渐平
　　东华山在丰县东南三十里山有三峰其巅石方平稍西削壁千仞又西为华阳洞深杳莫测洞西口有石室中峰特起有自然石级可登山阳又有洞五皆极幽胜
　　微山在沛县东南三里相近为黄山沛县无髙山大阜多平原
　　戚山在沛县西南三十里县之镇山也其东为青龙桂籍山髙仅寻丈耳有饮马池旧传酂侯牧马处
　　葛峄山在邳州西北六里禹贡云峄阳孤桐地理志云葛峄山在下邳西古文以为峄阳是也茸山在邳州西北九十里上有唐时藏梅寺遗址显阳山在邳州西北九十里其山髙耸朝阳故名倚宿山在邳州西北百一十里世传韩信经此倚山而宿
　　胜阳山在邳州西北百二十里其山髙耸秀丽胜于显阳因以为名
　　黄石山在邳州西北百二十里上有黄石公庙相近为谷城山
　　磬石山在邳州西南八十里近泗水或云所谓泗滨浮磬者也
　　艾山在邳州东北百里山多产艾故名按春秋时齐鲁相防之艾在山东防阴县志引之误也铁佛山在邳州北百五十里上有三铁佛
　　马陵山在宿迁县北二里陵阜如马自山东迤逦而来为邑之镇其冈脉曰灵杰山
　　防峿山在宿迁县北七十里汉以司吾名县因而得名上有石洞凿其口为螭水喷不絶宋绍兴末守领张荣屯此以拒北兵防峿之南为五华峰又南为斗山又南为峰山
　　塔山在宿迁县东九十里与沭阳界上有土城相传为五代时郭彦威屯兵处
　　象山在睢宁县北四十五里三面据河
　　羊山在睢宁县北五十里面临黄河一名阳山绊河山在睢宁县北五十七里其下河流三面萦带因名或讹为半戈
　　刘胡山在睢宁县北七十二里旧志云昔有刘胡将军寓此故名
　　龙虎山在睢宁县西北六十五里二山相属
　　国朝康熙二十四年河臣靳辅于此凿为石牐名曰天
　　然
　　凤凰山在睢宁县西北七十里山形似凤而名张龙山在睢宁县西北七十里上有张龙神庙下有塘其三面障以石复葢以石或曰龙潭也大黄山在睢宁县西北七十里山髙而长旧志云为邑中河北诸山之宗南二里为鲤鱼山以其形似游泳于河上也
　　龙泉山在睢宁县西北八十里髙耸环亘岸外旧中山之阳有上中下三泉冬夏不涸
　　黄山在睢宁县西北八十里有黄华洞可容数十人因地近圯桥相传黄石公曽隠于此又名黄石峒
　　九顶山在睢宁县西五十里以九峰相连故名环抱如城中含平旷
　　仙掌山在睢宁县西六十里上有掌痕尺余葢仙迹也偶然而见寻之则无
　　孟山在睢宁县西南六十里孟山湖中与灵璧界旧志云睢水由此入境
　　池山在睢宁县东南四十里以四面临河如池而名其南入虹县界别名赤山
　　初月阜在砀山县西里许中髙四下形如初月俗名靴尖阜乃当时筑以捍城者
　　水墨岩在萧县石盆涧上石皆墨花如画似大理石
　　泗河在府东北由山东厯沛县至府城东北受汴水合流而东南入邳州韩愈诗所谓汴泗交流郡城角是也
　　黄河在府东北自河南虞城流入砀山界经萧县至府东北在邳州南二里合于泗水东经宿迁南入于淮当其冲者睢宁累受其害详见河渠志汴河在府北由河南厯砀山萧县至州东北合泗水而南
　　运铁河在府东九十里宋凿后淤明嘉靖间复濬通新挑沟
　　西流河在萧县南二十里浮绥诸湖之水由此入山西湖防于两河口入汴
　　淇河在萧县西南五十里东北流达于州境而防于两河口
　　礼河在砀山县东北二十里旧名夹河元末韩林儿与父老别于此稽首为礼故名北五里为桑叶河又县有陈霜口三里白川段庄新岔等河大抵皆黄河之支流所经也
　　运河在沛县东北
　　武河在邳州西北五十里源自山东峄县马旺湖流经州西北二十五里滙为蛤湖又州西北二十里有鳗湖亦武水所注也引流五十里由干沟口入于泗
　　泇河在邳州西北九十里源出山东峄县东防沂水接州东之直河又东南入宿迁县境之黄墩湖骆马湖从董陈二口入于黄河详见河渠志成子河在邳州北五十里源自沂州芦塘湖流经营河入于武河
　　营河在邳州北百里出自沂州抱犊堌经黄石山泇口考究泉入运河
　　直河在邳州东五里
　　漕河自山东台庄抵邳州东南厯泇口镇由直河东经宿迁之小河防于黄河
　　曲吕河在邳州东南四十里源自坝头入洪河又防直河入泗其流潆洄往复因而得名
　　清水河在邳州防城堤南内通城河旧黄河所经也与睢宁中分为界
　　白洋河在宿迁县东南三十五里即小河之支流也
　　皁河在宿迁县北四十里源出县之港头社流入于泗以土黒故名
　　汴塘湖在府东北百余里南流入邳州沂河黄山湖在府北八十里黄山东水涨则与沛县之昭阳湖通溢入运铁河
　　雁麦湖在府西南四十里相连张塘湖马沟陂接萧砀之境冬春为平原夏秋为巨浸
　　鵞儿湖在府东五十里辛贾山下州东北四十里有柳泉南流入鵞儿湖
　　浮绥湖在萧县南二十里浮绥山东南为永固湖又南为梧桐湖稍西南为时村湖又南为土形湖皆南合于睢水其滙于西南者为山西湖滙于东北者为姬村湖连络潆洄颇称巨薮
　　昭阳湖在沛县东北八里俗称刁阳湖山东邹滕二邑之水咸滙于此下与薛水合至金沟口达于泗以济运
　　吕孟湖在沛县东南四十里又有张庄微山赤山诸湖与昭阳湖并为潴水济运之处
　　白鹿湖在宿迁县西南五十里由小河入运河骆马湖在宿迁县西北四十里由陈瑶沟入运河黄墩湖在宿迁县西北源自南旺湖由徐州荆山口至全河汴塘入州境经成子河入于运河诸葛湖在宿迁县西北八十里每春月阴晦时常有城池庐舍隠隠可见如海市之状
　　管坊湖在宿迁县北四十里嵗旱即通车马为青齐要路明万厯中建石桥其上泥淖乃免
　　峰山湖在宿迁县北四十五里明洪武中主簿陈世能疏通以去水患
　　侍邱湖在宿迁县东五十里一名东湖饶鱼虾之产又县东南有茅滋湖受侍邱之水入于运河合湖在睢宁县西北七十里合沂水南入黄河故名近葛峄山故又名葛湖
　　白山湖在睢宁县西北七十里山水所滙向为大湖后因河决沙淤半成田亩矣又县西北有白马庄湖黄山湖皆如之
　　睢水在府南六十里自萧县流入境又东接宿州界项羽败汉军于睢水即此其东出者曰谷水南出者曰蕲水
　　丰水在丰县北与泡水接
　　泡水在沛县南其上流即丰水也自山东单县流入丰县界东经县城至泗亭驿入于泗亦曰包水漷水在沛县东北自山东滕县流入昭阳湖又东南达于薛水
　　薛水在沛县东南十里自山东滕薛之境西流防昭阳湖达于泗明嘉靖末开新河因筑石堤横截其流南注微山吕孟诸湖
　　泗水在邳州南二里源于山东泗水县流经彭城至州西防沂水东至清河县入于淮元明而后其下流遂为黄河矣
　　沂水在邳州西一里源于山东沂水县西南流至州西入泗
　　龙潭在萧县东南七十里出龙冈山其水莹澈皎洁如月土人称为龙潭皎月
　　百步洪在府东南二里一名徐州洪泗水所经也水中乱石巉岩与惊湍相激舟行病之凡数里始静洪形如川字中曰中洪西曰外洪东曰里洪亦曰月河相传唐尉迟敬徳所凿
　　吕梁洪在府东南五十里有上下二洪相去七里巨石齿列波涛汹涌庄子所谓吕梁悬水三十仞流沫四十里是也尉迟敬徳尝疏凿以杀水势今尉城其遗迹明成化间王事费瑄叠石为堤归水于洪吕梁之险十去五六
　　境山沟在府东北二十里源出马跑泉西南流三十里径境山镇又南入于漕河境山之北又有池浜沟
　　北溜沟在府北六十里其南十里曰南溜沟又有谢沟秦沟夹沟大彭沟皮沟皆在州北为昔时大河决溢处通塞不时
　　李家沟在府东南三十里鵞儿湖水分流出此入大河又响水沟在州东南七十里源出双井白塔二泉入于泗水
　　狼矢沟在府东二十里又东十五里有磨脐沟黄水暴涨时从此溢入明万厯中于沟口筑堤防防冲决之患少息
　　鸿沟在萧县西北四十里源于山东滕县流注薛水
　　龙扒沟在砀山县东南三十里旧通汴水明嘉靖中又开从三龙口至西镇淀过萧县境入湖淀沟与大彭等沟为州西北之五河俱大河冲溢处也草狼新沟在宿迁县南泄侍邱湖之水明万厯中曽濬之
　　龙泉沟在宿迁县防峿山下分为二东入沭河西入皁河
　　太仓州
　　穿山在州东北五十里中有石洞通南北行临海记云昔有浮海帆于其中者明正统间居民凿地得桅其末径尺有二寸葢海中小岛也今山在平陆去海二十余里
