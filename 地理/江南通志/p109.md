<!-- { "loadSidebar": true } -->
　　三寿堂在上海县城南明潘恩年八十时华亭徐阶嘉兴呉鹏咸以同榜来称寿防于堂故名勤织堂在上海县城东明蒋性中作堂以奉母母以生平勤织教之性中拜受遂以名堂
　　心远堂在青浦县钟贾山寿安寺山人钟子鸣先世与贾姓同隐寿安山中人以钟贾名其山此堂疑钟氏遗迹栖云楼半云亭皆名胜
　　乐静堂在青浦县蒸溪元教授曹泽之休坐处又有园亭曰息影
　　厚堂在青浦县蒸溪元曹知白居【附】元虞集记【九州之槩独谓扬为轻扬其所居者然也矫其轻而抑其扬则必有道矣云间有君子曰曹君贞素名其堂曰厚美哉厚之为言也风不厚不足以举羽水不厚不足以胜舟云不厚不足以致雨土不厚不足以生物是故坤道以至顺配天无疆者亦以其厚而已君子知厚之可以成德也故积学以致其厚焉然则极其至也岂止于矫其轻扬而已哉贞素事琴书尚气义友名胜乐闲退絶迹权要之门又能辟池馆蓺松菊弄翰戏墨吟咏乎猿鹤之羣其居三泖九峯间其人有司马子长之风其子弟无鄙夫豪侈之习则居是堂也眞知所以自厚者矣虽然益培之勿以轻扬也庶可远大乎】居竹书堂在福泉县元曹和甫宅方回作记赵孟頫书今碑石在府学内
　　陆机宅在华亭县谷阳门内今普照寺相传寺为陆氏园亭后舍为寺
　　栁约宅在华亭县北今栁家巷
　　顾野王宅在华亭县亭林鎭北有湖曰顾亭湖南有林曰顾亭林今宝云寺其址也
　　钱溥宅在华亭县东三里汀西
　　顾清宅在华亭县东
　　陆树声宅在华亭县西南沙家桥
　　徐阶宅在华亭县南门内今督帅府
　　冯恩宅在华亭县薰漕防旁
　　衞泾宅在奉贤县萧塘今为崇福寺按泾生于萧塘后乃迁石浦居民尝于古井得巨砖无数皆有衞仲英三字仲英肤敏之子与泾为从兄弟也孔宅在青浦县治北九里宋淳熙间居民浚河得碑云天宝六年黄池县令朱氏葬于昆山县全呉乡孔子宅之西南其地有夫子庙在慧日院侧院僧疏庙陾渠得宝玉六事璧三环二簪一今藏县库旧图经云夫子未尝适呉以阙里谱系考之孔氏二十二代孙潜后汉太子少傅避地防稽遂为郡人二十九代滔梁海盐令三十二代嗣哲隋呉郡主簿三十四代贞隋苏州长史意孔氏子孙有侨寓宦游于呉而遂居此者即所居立先圣庙耳今庙侧又有梁纥庙其为子孙奉祀之地明矣所瘗璧簪环佩之属眞孔堂之遗宝得非葬先圣衣冠宝璧于是地乎其旁有宰我墩顔渊井则因孔宅之名而迁合傅防者也宅后侵于慧日院今在孔宅泾北夫子庙在泾南相去颇远梁纥庙西去益远疑后人改作也康熙乙酉春
　　圣祖南廵
　　赐御书圣迹遗徽四字匾额又
　　泽衍鲁邦四海人均化育裔分呉会千秋世永烝尝对聫
　　袁崧宅在福泉县泗泾塘崧宅鎭晋隆安中崧为呉郡太守子孙遂居于此今其地曰崧子里水曰崧塘
　　谷阳园在华亭县西湖上宋朱之纯退休地有自题湖斋诗
　　北花园在华亭县通波门外其西即采花泾其北为夜游泾皆以园得名今废为丛塜
　　适园在华亭县北明尚书陆树声别墅
　　芝园在华亭县东北马寺西明何三畏所构中有观濠堂歌风馆诸胜
　　孙家园在华亭县披云门外明孙克墅今遗有坊柱而读书楼危峙将圮竒石卧荆棘中
　　傲园在华亭县南明翰林孔目何良俊别业园有四友斋谓维摩诘庄周白居易与良俊而四熙园在华亭县积善桥左明光禄丞顾正心别墅【附】明张宝臣记【昔胜国时玉峯顾仲瑛氏园池甲天下至今人能追其桃溪金粟菊田之室之美宛在眉睫则铁史如掾之记存焉尔吾松顾氏熙园脍炙海内凡结绶宦游防笻云集者靡不载酒相过恣情搜讨以为江左之丽瞩遐壤之夸谈今秋观潮浦口适集兹园得详览焉遂为之记园距东郭三里许面水而门门以内为四美亭启左扉面北落落长杉潇潇疎竹夹植径中行数十武而危楼翼然榜曰熙园是园之启途也东入山径苍苔碧藓似武陵道中折而北俯仰盘旋陡入深壑嵌空中时闲淙淙声疑山背有龙湫焉复折而南逾峻岭下层峦划然天门开则流觞曲水在其下为听莺桥花时趺坐睍睆盈耳可当数部鼓吹倚桥面南而临者芝云堂也其阳则竒峯万疉古树千章苍茫云际而下则华沼一曲荷香十里恍忆太液池头好事者每欲穷其幽致则入西麓出东隅如登九折坂入五溪洞怪石巃嵸林薄隂翳幽崖晦谷隔离天日自午达晡始得穿窦出客外坐方饥疲欲卧而出者争目汗浃魂摇摇不能吐一语也噫竒观哉其阴则因阁药房霓连云蔓复道相属行者每失故道商周之鼎彞唐宋之图画纷披骈其中不可更仆数则主人安神思道之所非酌霞枕香之友弗能到也慿楼西眺旋台飞观隐隐树杪间冠以玉树琼花罨映下方令人可望不可即堂之左为长廊响屧隔岸土阜蜿蜒杂植梅杏桃李春华烂发白雪红霞弥望极目又疑身在众香国矣绕廊而北度飞虹桥桥平广滑泽可坐而邀月大士阁兀立桥畔题曰水月如来稍东为池上亭又东度板桥为与清轩前临广池灏溔潢漾绣尾银鳞出没无算巨者赍浪飞涎客至举网击鲜称快事遥睇南岸皓壁绮疏隐现绿杨碧藻中其壶瀛宫阙幻落尘界乎繇是陟彼北山平冈逶迤髙梧修竹荫蔽左右西达齐青阁北望平畴绿浄款乃四起又疑下有朱陈村苐少鸣鸡吠犬耳阁前周绕广除可驰骏足对面翠屏壁立峭防郁盘羽裳之客斑衣之友时游娯其上累数级下依水而屋雕栏绣楹虹飞霞属歌声时出帘箔中则小秦淮也南遵回廊数十盘鼻间微闻旃檀气则罗汉堂峙焉堂供簿伽像三旁列五百应眞金碧庄严钟梵具设堂后小阁三楹藏贝叶书甚富时倩高缁繙阅铎声琅琅出牖外俨然古招提也堂前一巨石髙十丈许四面玲珑眞襄阳谱中物初得是石未有盘载至泖泾舟覆石沈牵挽而出先得盘次乃得石合之其旧偶也珠还剑合岂独神千古哉构堂时掘地得古铁缸大可容斗斛今以作焚炉亦异物也堂左经阙壮缪祠度濯锦梁并步虚廊寻石窦而出则为芝云堂之右旷然广庭而园之观止矣是园也石第一水第二亭台花木桥梁之属第三梓泽平泉遐哉邈矣以予耳目所睹记如娄水之王锡山之邹江都之俞燕台之米皆近代名区顾有其钜丽者不必有其闲旷有其清秘者不必有其广平葢清宇先生掷数十万金钱收两邑疮痍其胸次眞可吞云梦八九故规模位置轶前哲无两而嗣君原之文孙元庆大雅亢宗又皆以绘事擅长臆间具有邱壑其増修防缀俱从虎头笔端摩诘句中出之宜其胜絶一代也余不揣芜陋聊述梗槩如此岂能若铁史之铺飏乎】
　　秀甲园在娄县秀野桥北
　　国朝少傅王文恭顼龄别墅康熙乙酉
　　圣祖南巡临幸其地时藤花盛开
　　御赐蒸霞二大字越岁复幸园中秋水轩顼龄绘图纪恩
　　赐金园在娄县谷阳门外尚书王鸿绪别墅康熙乙酉
　　圣祖南巡幸之
　　赐御书松竹二大字匾额丁亥复驻跸焉鸿绪有诗恭纪后乐园在上海县黄浦东澳明陆深宅
　　豫园在上海县城内明潘方伯允端别墅中有玉华堂允端藏父恭定公恩所宝竒石曰玉玲珑者故以名堂
　　西园在青浦县富林明曹泰别业
　　尚夷斋在南汇县鹤沙里元末朱听作诗好竒杨维贞名其斋曰尚夷以规之有铭
　　古斋在青浦县蒸溪元曹知白居【附】元黄溍记【古斋者云间曹君贞素之所游息也曹君之先为永嘉大族其别于云间有为宋季名进士者君之伯父也家益充所居益以侈大尺椽寸瓦皆非先庐之旧独此斋之屋犹为六世故物自君之曾大父宫使府君徙置今所号为西斋于是又八十有六年矣君复缮治藻饰环以佳花美木池台水月之胜萧然如在穷林邃谷间更号之曰古斋而以书来徴文为记葢将示后之人使无忘也夫所贵乎古者岂不以先世气泽之所存乎彼沾沾焉慕为荣古而陋今者曽不足以知此方且巧取豪夺乎人之缺壶破斧枯竹败素弃遗无所可用之物摩挲把玩而以博古自命至于其先人之庐一椽之折一瓦之隳易而去之唯恐不亟视君之为亦可少愧矣商人之诗曰自古在昔先民有作夫谓之先民而又谓之昔谓之古其辞之繁而不杀者非以致意于居处物器之细而已引而勿替必有事焉庸书而归之俾刻石陷诸壁间庶几后之览者复以今为古而弥谨其存也】
　　安雅斋在福泉县元教谕曹庆孙藏修地
　　阅耕轩在奉贤县南桥鎭明叅政陈贞父士杰田居方孝孺有阅耕轩诗序
　　笔议轩在上海县何溪元末彭汝器评宋史之所万卷轩在福泉县青龙江元庄肃聚书其中三味轩在福泉县元张麒以菰米莼菜鲈鱼三味奉亲故名【附】元杨维祯记【松江之集贤乡有隐者张氏曰麒字国祥自幼清修谦谨长称鞠躬君子时丁兵变晦迹祥泽日与古渔老樵为山水伴人劝之仕则曰余世力农素非食肉人也且藩服尚武又非吾仕之时子独不闻吾步兵之仕乎出赴齐王冏辟秋风改衣径决去防如脱不顷刻留卒不与防禄者同鈇锧而甘豢者乃故郷菰饭莼羮鲈鲙三味而已耳余幸不违亲于异乡千里外田有菰米无歉年水有莼菜鲈鱼无馑岁日以三味为吾菽水之奉而余以覃吾賔友其乐充然也奚以仕为故顔其轩曰三味虽大贵人方丈食前五鼎九牢不以易也东维叟舟过通波塘麒不远水陆程延致于三味所治酒食张桐弄竹为叟驩叟兴酣为絙秋声琴抚鹤南操以髙之辞曰骥北逝兮鹤南旋松之庐兮八世其延鲈有段兮菰有田羮我莼防兮酿我泽泉诵有书兮歌有弦归与归与乌知金之瘁口兮玉羜梗咽】
　　东庄在华亭县车墩东明孙承恩别业有读书堂丛桂吸月悠然三亭聨璧池玉虹轩翠云屏香雪林诸胜
　　司马庄在奉贤县白沙里明张辅别业张弼有记秦望山庄在金山县张堰西
　　国朝尚书王日藻别墅亭台树石为郡南胜区
　　清河义庄在青浦县横云山
　　国朝张淇建中有希范堂师竹轩淇与子彚置田赡族
　　立宗祠于此
　　一峰小隐在华亭县北栁家巷元黄可望隐居处今福泉庵是其遗址
　　鳯山书屋在华亭县东明朱应祥读书处旁有防易台洗心亭诸胜
　　乐琴书处在华亭县东北明学士沈度所居小山招隐在娄县小横山下元孙稷别业有仙圣馆凝翠轩诸胜
　　云间洞天在娄县东南里仁坊宋参政钱良臣园南畿志云今钱家巷其遗址也有御书云汉昭回之阁及东岩堂巫山下十二峰观音岩桃花洞雪窗云榭来禽渚流杯亭桃蹊杏村龟巢橘坞明月湾薝卜林诸胜后渐废明成化间郡守辇数峰置署圃至今存焉
　　古村居在上海县城南明曹迪隐居之所中有清槩轩瓢乐山房宝古斋
　　就麓山居在青浦县西佘山明施绍莘别业白石山寮在青浦县东佘山明征君陈继儒栖隐处
　　梧溪精舍在福泉县青龙江上元江阴王逢避地之所中有萝月山房防鸿亭小草轩
　　古窝在华亭县元末陈珍所居创于宋咸淳初歴百余年尚存故名杨维贞为之记
　　云窝在华亭县东明太学生张正宗讲学授徒之所着有大学説门人侯荩为之立传
　　芦子渡在上海县静安寺西旧沪渎旁俗呼为芦子城亦晋虞潭防海寇处
　　平原村在娄县机山下陆机曾为平原内史故名小湖在华亭县西城已湮涸今谷阳门内德风桥有陂泽汇城下疑其遗迹
