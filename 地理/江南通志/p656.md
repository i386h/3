<!-- { "loadSidebar": true } -->
　　副榜吴杰妻程氏休宁人年二十三寡投缳投井皆为家人救免遂絶粒卒
　　胡茂枝妻鲍氏歙县人夫亡身殉
　　罗维祺妻叶氏歙县人年二十三夫客死于楚柩归恸哭呕血死
　　项长眉妻程氏歙县人事姑极孝夫客亡柩归毕自缢
　　生员戴光祀妻黄氏休宁人夫亡氏夜半吞铅而死
　　严氏女休宁人许字汪居将婚而居亡女请往亲奠而返越五日自缢
　　邵其星妻胡氏休宁人夫亡次年一子又亡氏家贫有耄姑怜其早寡欲令他适氏曰夫死不死以有子也子死不死以姑老也今姑命吾嫁吾舍死无处所矣即日自经而絶
　　谢永縁妻蒋氏名富弟歙县人年二十三夫亡絶粒十三日死
　　程玉柱妻汪氏休宁人夫病将瞑目自经同亡汪大姑歙县人监生龄之女许字侍御陈菁孙式玠闻式玠讣至自缢死
　　汪裔越妻程氏休宁人父贾寄籍长洲适汪期年而寡翁及父母怜其少欲夺其志不可屡强之程泣而言曰既闻命矣请归吴徐商之诣夫殡所拜诀翁送之河干父母俱在舟中至夜半潜推篷赴水死三日始得尸面如生
　　山溪烈妇旌徳人嫁数月夫死无子又无翁姑伯叔依母守节后父母潜许他姓且将娶氏闻欣然曰事固如此当一辞夫墓晨起理妆易新衣内皆宻纫行至溪口时山水暴涨踊身入水死乘流数里罥岸树而止有石工见之欲解其衣衣结不可解忽自批其颊曰父母欲夺吾节吾死汝小人輙敢无状吾褫汝魂矣语毕昏仆地死观者叹异父母为合故夫墓焉
　　张桂喜歙人夫尹春为黄氏青衣主妇程知书史尝讲古列女事训诸姑姒张从旁窃听輙称羡不已夫死掩户自经家人救免輙诣市市毒药市者以他药绐之得不死遂自备一棺徧拜家众卧其中不起主妇泣挽之张泣对曰仆妇念不可囘自听讲列女时已决矣坚卧絶粒而死
　　沈社松妻汪氏歙人归沈仅一歳社松以劳苦致病氏知不起私食宫粉姑亟夺之夫亡絶粒十六日而卒
　　宁国府
　　汉丹阳太守孙翊妻徐氏翊将妫览杀翊见徐氏将逼而娶之徐绐之曰乞晦日设祭服除乃可览许之徐氏宻与孙翊旧将孙髙傅婴等谋至晦日命髙婴等甲而入预匿之户下使人报览曰服除矣览遂入伏兵杀览徐氏持首以祭翊墓一军皆惊按徐非宣人然竒节着于宣故首志表之
　　唐洪胜可妻梅五娘泾人夫死黄巢之乱贼逼梅梅引刀即自刺而死号为香心五娘
　　元纪吉甫女宣城人至正间为贼所获不辱见杀同时又有胡氏者囓断贼指亦见杀明治间立二烈祠
　　明章世安妻文氏泾县人归章七日夫殁自经隆庆年旌
　　吴仕期妻贡氏宣城人仕期以上书忤张居正杖死芜湖狱中贡奔求尸赴南台讼寃夫妇并旌施之濬妻徐氏字领姑宣城人与施氏指腹为婚或嗾汤一泰欲强委禽焉徐不受促濬完婚汤讼之摄女出质女遂愤恚投塘死疏闻建烈妇祠王镀妻梅氏字柏香南陵人镀殁剪髪自誓立镀兄子以为后有富人谋娶之梅引刀刺左目复自缢死后建坊立祠
　　胡金妹南陵人防许郭未嫁郭没衰麻赴防服阕上夫墓即触砖而死事闻旌表
　　刘元机妻汪氏旌徳人夫亡子殇自经事闻旌表周自眷妻罗氏太平人夫死自经万歴年旌周尚洁妻胡氏太平人夫死缢于柩旁万歴年旌方志亨妻陈氏太平人志亨死遂自经万歴年旌孙双元妻项氏太平人夫死自经万歴年旌崔廷宷妻谭氏太平人宷溺死谭闻讣自缢天启年旌
　　孙尚选妻张氏太平人选卒衰绖经死懐宗时旌杭一清妻宋氏宣城人清卒自经死
　　陡门妇失其姓正徳间宣城大旱妇从夫行乞至陡门夫一去不返居人悦其貎邀与归妇坚不往与之食亦不受无何饥困就饮于河蹶而死顔材女小姑宣城人正徳间方九歳受马氏聘马氏子殇乃私用麻束发三年后有求聘之者复用麻勒目双瞽誓守不他字年七十一终
　　刘庆八妻冯氏宣城人夫亡子甫孕娣姒讽之曰嫠妇之艰苦非啮铁者不胜冯即投袂起防壁鉜鏂囓之剨然有齿痕复抉其臂肉钉壁曰若有异志铁肉俱麋年八十有三而没后取鉜鏂视之臂肉宛然齿痕如故子大贤妻李氏亦以节称齐瀛家婢祥梅宣城人瀛三歳堕水梅急入深处手援加之于顶瀛得以救起而梅遂溺死瀛建文殉难齐泰之裔嗣也
　　魏氏女宣城人许字贫家子有豪强纳为媵既至坚不从遂挞之抗声死杖下
　　罗恺妻孙氏宣城人避冦从姑匿松下冦执姑将杀之孙氏出请代因刼之共载抱松大呼不从遂见杀三日犹抱此松不仆人呼为抱松女
　　庠生张大名妻贡氏宣城人夫亡不食死
　　邑令童寛妾章氏泾人寛为万载令卒于官章扶榇归将近扺泾嫡迎防至悉取行装付之投河死吴当道妻潘氏泾县人夫亡矢志翁欲更遣之遂自经夫墓而死
　　胡世彩妻程氏泾县人彩客死于豫程悲恸饮鸩死
　　吴倍之妻翟氏泾县人夫亡刺喉死
　　徐瑾妻王氏字葆秀泾县人年十六归瑾未半月瑾痘没有夫兄欲夺其志氏自刎死
　　丁滔女泾县人未婚遭夫不肖转鬻豪家自刎全节
　　董电妻翟氏泾县人夫没自经死
　　沈恩妻曹氏泾县人入山避贼被执不辱死程宗业妻陈氏宁国人业患疯讽陈改适氏曰吾请自尽可以絶君虑遂投水死
　　陈仕兴妻张氏宁国人遇土冦乱被执过水塘跃入水浅而不没以头埋泥中不起毙于乱箭饶鼎妻杨氏宁国人鼎客巢邑服单衣溺死杨招魂葬之遂抚孤自守虽冬不衣袷二子既成立竟着单衣出坐近宅池中死
　　汪一珍妻谭氏旌徳人夫亡服阕触墓死
　　谭江宗女旌徳人许守某已知为庶子父遂毁盟女自缢而死
　　吕邦祐妻管氏旌徳人夫没引绳絶脰死
　　江伭妻吕氏旌徳人夫病刲臂疗之不起孤复殇遂絶粒而死
　　汪元妻吕氏旌徳人夫亡絶粒而死
　　任永祉妻戴氏旌徳人夫亡立叔子为嗣嗣没自缢死
　　焦尚恩妻林氏太平人夫亡富室欲夺之林以铁钉刺目获免
　　鲁大妻王氏太平县人夫亡恶少夜刼之王以首撞其人自囓断一指恶少逸走既没里人碑之曰鲁大嫂贞节墓
　　徐仅妻王氏太平人
　　程中柱妻张氏太平人
　　俱殉夫死
　　胡廷钦妻李氏太平人夫亡无嗣有逼令改节者李引刀自截其耳年七十以节终
　　叶尚亨妻刘氏太平人尝割股疗姑夫亡自缢死李时通妻胡氏太平人通客死罗山胡自经死曹楷妻王氏太平人夫病笃祷天求代梦神许之即服夫之衣冠自经死夫愈邑令表之曰贞烈监生林首春妻焦氏太平人夫溺死吴门氏自刎自经皆遇救免柩至号恸不食死
　　胡森之妻李氏太平人夫病刲股不愈遂自经死陈上受妻焦氏太平人夫亡以铁火筋刺喉血流不絶匝一月复自经死
　　崔日升妻焦氏太平人夫亡自缢
　　陈上龙妻汪氏太平人
　　崔士郁妻李氏太平人
　　李一程妻汤氏太平人
　　汪新妻江氏太平人
　　以上夫亡自缢
　　夏可倚妻程氏太平人夫亡自刎遇救未殊夜以抉吭而死
　　生员朱士修妻周氏太平人修溺死周仰药以殉郑之彭妾崔氏太平人事姑及嫡甚谨之彭亡崔从死
　　崔恒夀女太平人许配吴姓夫有恶疾翁固请他适崔闻遂自缢
　　董女鼎姑太平人许字孙学贤贤没女絶粒死两家遂合焉
　　陈秋女太平人许配项暹将嫁暹没女自缢死监生王应熊妻赵氏太平人夫客死赵罄奁资以返其榇哭奠数日自经死
　　徐子兴妻杨氏南陵人明末遇冦胁之不从跃入池中死
　　国朝孙元容妻汪氏太平人元容卒京邸汪闻自缢
　　顺治八年
　　旌表
　　林有茂妻崔氏太平人茂亡遗孤又殇遂自缢崔干夀妻吴氏太平人夫亡视殓毕遂自缢俱康熙年
　　旌表
　　韩文明妻王氏宣城人夫亡有从侄欲夺其志隂搆武弁逼之王氏执利刃誓死相抗获免得守节以终其志
　　于雍正五年
　　旌表
　　唐凤腾妻杨氏宣城人凤没杨自经绳絶不死置夫柩于其寝室坐卧流涕三年如一日丙戌兵乱家人劝之避氏哭曰遍野皆兵何择焉贼至惟一死耳贼亦相戒毋犯杨节妇云
　　徐士荣妻吴氏宣城人遇乱兵投涧中水浅不得溺兵以其槊拟之曰汝上吾活汝不应遂剸死髙桂妻梅氏宣城人避兵黄渡与夫相失被执不从兵以刃批其颊梅溅血而骂兵断其腕击其齿刺其腹至死仍骂不絶声
　　赵氏二女赛娥赛英宣城人皆及笄未字遇冦不从娥乃自掐其嗓死英且哭且骂被贼支解杨方朂妻刘氏宣城人归杨五日夫没剪髪自誓隣妇偶以防言动之氏防利刀示之曰此刀乃我日作镜夜作枕者也卒以节终
　　谈良逵妻稽氏宣城人逵贫鬻妻妻不从强舆之去至其售家众方贺饮妇自缢死
　　王朝寀妻詹氏宣城人未婚夫疾笃力请往侍四旬而夫没氏剪髪纳棺内防毕母与姑以言讽之氏服盐卤死
　　吴望侯妻梅氏宣城人年十七夫没父母欲夺其志即以剪刀挿喉死
　　焦三一妻周氏太平人遇冦兵不辱被杀
　　焦守元妾周氏太平人为冦所掠大骂不辱被杀梅春岳妻陈氏太平人遇乱避兵赴水死
　　焦冬妻张氏太平人遇乱避兵赴水死
　　陈鹤老妻焦氏太平人夫亡自缢贫无以殓焦见梦于姑乃得织絍所积碎金与夫同殡
　　黄通妻孙氏太平人通亡自缢
　　李京生妻陈氏子万吉妻陈氏俱太平人遇乱姑媳同缢于一绳时称双烈
　　焦八顾妻林氏太平人顺治间为山贼所执不辱死
　　焦凤鸣妻陈氏太平人遇贼举家被执贼欲汚之陈绐之曰舍我夫若子则从尔贼并释之陈遂奋跃入水贼怒投石击杀之
　　邵珍妻孙氏太平人夫没投井死
　　陈社妻胡氏太平人夫亡自刎
　　陈福元妻焦氏太平人夫没自经死
　　林婉姑太平人许氏方启祥祥没往拜舅姑代子职姑后以殉夫自刎氏理两防毕勒脰而死查斌妻汪氏泾县人夫妇并执于贼汪绐贼纵夫即自沉于水
　　童灌妻唐氏泾县人贼杀其夫唐绐令焚之自投烈焰死
　　吴有恺妻赵氏泾县人夫亡守志
　　雍正六年
　　旌表
　　郑瑶妻沈氏泾县人遇贼触崖石死
　　王有聘妻张氏南陵人未婚夫亡赴水死时年十四
　　徐维原妻许氏南陵人康熙甲寅逆籓叛冦盗蜂起凡妇女奔窜者路经竹榻河皆仆背负而渡许独正色曰仆焉得负我徬徨河畔久之冦大至遂投河死
　　吴一腾妻何氏南陵人夫亡孝事其姑姑没后絶食死
　　刘有福妻章氏南陵人夫亡三年防毕絶粒而逝何来妹南陵人许字程志廷廷没女守制三年服除祭夫墓絶粒而死
　　俞侣贤妻邓氏南陵人夫亡子甫三歳夫从兄某暴悍逼邓改适至加棰楚邓引刀自决乃止歳荒义不受怜自惟闭户饮水冻馁而死
　　李时衡妻朱氏南陵人娠五月夫病谓曰我死汝少奈何朱囓指洒血满衣曰藏此为信家贫歳荒终日忍饥有富人欲强聘之朱引刀自刺以救得不死年七十二服所藏血衣而卒
　　刘统妻赵氏旌徳人统死行间赵号恸曰俟吾孤立即报夫地下顺治十四年大水漂室人皆窜赵曰死吾分也何避焉遂溺死
　　吴一茂妻虞氏宁国人茂亡家贫舅欲夺其志虞以刀断右臂却之
　　池州府
　　三国吴孝娥大帝时其父池州铁官入冶不镕法当死娥忧之遽跃入冶骨化铁遂镕时人号曰圣姑立庙以祀
