<!-- { "loadSidebar": true } -->
　　庠生孙某妻程氏江寜人居秣陵闗乱兵掠氏欲汚之氏绐屋后取金跃入池中大骂兵攒槊刺之池水尽赤
　　张国权妻魏氏江寜人
　　钱化龙妻陈氏溧水人
　　刘彦阳妻某氏女刘氏高淳人
　　张思扳妻陈氏高淳人
　　王锡尧妻陈氏高淳人
　　夏应升妻叶氏六合人
　　张羲瑞妻章氏六合人
　　张起祥妻章氏六合人
　　詹明宇妻左氏六合人
　　俞馨妻马氏六合人
　　以上并为兵所掠不辱投水死
　　庠生夏清妻刘氏六合人避兵与夫失投水死庠生厉一鹤妻黄氏六合人流寇至县氏与夫奉姑出避为所获氏绐贼纵姑与夫投水死
　　徐徳甫女句容人年十七兵挽之上马女坚拒被刃仆地后来者见创而貌甚美又力挽之女大骂死于乱刃下
　　汪绍祖女溧水人明末兵至村妇皆惊窜女叹曰事势如此逃恐不免即投湖死
　　程天民女溧水人许字孙某避兵为兵获不辱乘间跃入水兵恨以鎗戳死
　　庠生许梦明女溧水人遇兵不辱投水死
　　武可楫女溧水人兵至自经
　　陈氏女溧水人兵执其父索金女跪泣救父兵舍父挟女以行道经一井故言口渴索水投井中死张明熙妻陈氏子妇胡氏俱句容人明熙官粤东调闽之兴泉携子子驹赴闽留家广城土寇破城姑妇俱投井死
　　武定桥烈妇失姓名永乐靖难诛戮臣僚妻子发配有一烈妇题诗衣带投武定桥下死诗云不肯将身配象奴手提麦饭祭亡夫今朝武定桥边死留取清风满帝都
　　刘桧妻王氏高淳人早寡遇强暴不从自刎蔡丑女上元人少孤与祖母居年十五已受聘一日祖母出有逐仆为僧者来就食挑之不从贿诱刃胁女拒益坚受伤而死
　　郑妻郭氏六合人不得于父恒悒悒不乐氏曰子第尽孝何患不慈也翁无道欲以非礼加妇氏厉色拒之啮指出血曰所遇若此惟有死耳遂沈于河学士宋濓为之
　　王氏江寜人夫汪嗜酒废业强其妇与博徒李姓乱妇坚拒反被笞无数度不能免夜投水而死黄氏金陵人佚夫名夫亡公姑欲夺志自刎死俞孟麟作歌吊之
　　太学生徐思义妻薛氏溧水人有欲犯之者氏持剪自刺死
　　陈贵妻唐氏六合人夫亡姑欲嫁之聚薪牀下自焚死
　　孔允发妻陈氏高淳人允发有胎疾手足拘挛口吃貌寝氏貌极端丽既归允发事之尽妇道允发死有求婚者坚拒之忍饥以死
　　杜键妻黄氏金陵人夫亡氏方少有劝改适者不应夜缢夫柩旁
　　端烈妇溧水人佚氏姓夫病癫令其他适投水死许坦妻呉氏六合人夫亡舅姑欲嫁之自经死庠生郑瓘妻袁氏六合人夫得恶疾氏不肯改适归郑六年夫亡服毒死
　　庠生朱嘉试女溧水人许字陈彦玺未嫁夫亡有徐氏者强委禽焉女以笔书几上曰愿葬陈墓侧自缢陈迎柩合葬
　　生员夏汾妻周氏六合人祖姑及姑与夫疾俱刲股疗之而愈汾复以暴疾亡氏投井死
　　陈伯妻黄氏金陵人夫病笃先自刎死
　　庠生汪宗妻柴氏金陵人宗病笃手治殓具先宗投缳而死
　　厉振鸿妻孙氏六合人归鸿甫六月夫亡氏絶食死
　　王经妻朱氏六合人夫亡自缢
　　李秀妻达氏六合人夫亡自缢
　　叶先馨妻季氏六合人夫亡痛哭而死
　　庠生孙继善妻谢氏六合人夫亡无子立侄侄又死曰吾无望矣自经死
　　赵某妻杨氏佚夫名京卫人夫死于阵氏投河死锦衣卫指挥黄宾妾王氏江寜人夫亡自缢奉旌表
　　经国猷妻管氏溧水人夫亡自缢奉旌表
　　都司母承恩女上元人许聘姚某未嫁夫亡闻葬期自缢死
　　宣氏女句容人许字汤维藩夫亡死节
　　国朝李顺妻林氏上元人夫亡三年丧毕托言抱病饿
　　死
　　康熙六十一年　　旌表
　　王氏女上元人许字沈邦彦夫亡欲过门守贞父未许刺指血书以贻父曰生则沈氏人死则沈氏鬼题墓曰沈门王氏遂自缢
　　王善性妻潘氏句容人夫亡九年继姑逼令改嫁投缳而死
　　以上雍正五年　　旌表
　　金升妻许氏江寜人嫁三月夫亡欲死救免母携归阅七年终不食死
　　雍正八年　　旌表
　　陆思贤妻殳氏溧水人遇海寇自杀
　　蒋竒玉妻梁氏江寜人夫病笃吁天求代知必不起积薪先自焚死
　　王某妻汪氏上元人顺治己亥海宼薄近郊氏家幕府山下惧见辱赴池水死
　　呉某妻高氏江寜人夫为驴佣氏年十七夫没舅欲以甥某入赘氏潜具巵酒至夫墓拜哭而返夜自缢
　　常复妻刘氏上元人夫死有娠产后一恸而絶朱氏女江寜人未婚夫亡自经
　　郑端媳某氏江寜人端聘媳未迎子病没媳闻讣题絶句二首有尺绡从报命便是百年情之语遂阖户自缢
　　任氏女金陵人许字杨存敏甫受聘而敏没女誓不更适或将委禽焉女闻遂堕楼而死
　　赵氏女江寜人幼字葛某逺商不归女初依母母卒葛之父迎女于家厯二十余年葛某已没女即宻纫其衣投缳而死
　　詹某妻周氏江寜人少无父母归詹后继姑行秽见其貌美导以淫不从百端凌逼氏宻纫上下衣自经死
　　赵国栋妻钱氏上元人年十八归赵半载赵卒于义乌县尉任所氏罄奁殡殓扶榇归里立伯氏子为嗣曰吾事毕矣絶粒七日呕血而死
　　苏州府
　　汉许升妻吕氏升少为博徒氏数劝不悛父欲改嫁氏曰命之所遭义无离二升感激励学遂致名誉为本州辟命行至夀春为盗所害刺史捕得之氏迎丧于路诣州请甘心讐人乃手断其头祭升后遇黄巾贼欲污之氏不受辱见杀一时风雷大作贼惧叩头谢罪殡葬之
　　公孙达妻却氏拒贼不辱被杀
　　李公谋妻戴氏遭贼不受辱被杀
　　三国呉张氏三女皆有节行兄温为权所囚姊妹已嫁者皆见録夺其中妹先适顾承官以逼改嫁丁氏饮药而死
　　南北朝张稷女呉郡人名楚媛适会稽孔氏无子归宗稷为青冀二州刺史州人徐道角作乱稷见害女以身蔽刃先父卒
　　唐呉仁璧女长洲人少能诗文父敎以天象隂阳之学尝谓父曰大人慎事出入恐罹忧毒天复初钱镠命撰母墓铭璧不从被系女泣曰文星失位大人其不免乎镠沈之江并女同害时年十八
　　宋张弼妻徐氏建炎三年金兵至扬州官军溃肆掠执徐欲汚之徐骂曰朝廷畜汝辈备缓急今敌犯行在反乘机为盗恨我女子不能引剑断汝头肯受辱茍活耶贼杀之
　　呉永年妻何氏金兵破平江永年与其姊妻奉母逃匿兵得其姊及何何绐曰我妇人东西惟所命耳兵信之次水滨俱投于河
　　刘士英妻陈氏建炎初居母家被掳投井
　　元后载妻某氏载行役至正丙申城陷氏属其子女于姻家赴水死
　　沈度乙妻谢氏昆山人少寡至正壬辰方谷珍剽掠氏积薪自焚死
　　潘元绍七姬段氏年十八程氏年三十翟氏年二十三徐氏年二十罗氏卞氏彭氏年皆二十二至正丁未绍临战语曰我受国重寄义不顾家脱不虞若等当自引决段氏最少先缢六姬相继缢死乃焚其尸合葬
　　浦玉田妻梅氏呉郡人至正十六年淮兵破城氏为所得欲汚之氏赴水水浅不得溺兵以刃胁之不为动舍去后至者复欲钩出之力挽不肯升以戈揕其腋死
　　担夫妇家郡城夫为担夫张士诚时应募充战士死妇敛其尸既焚收骨裹以帛仰天大恸与骨俱投于水
　　周烈妇张氏昆山人夫为百夫长与其伍谋刺其帅事泄夷其家帅之子艳氏姿语曰能从我活汝命氏愤詈不屈死
　　齐亿妻邱端一常熟人亿为赘壻早世邱誓死不二张士诚兵入其父遇害见氏美欲汚之大骂不屈投水死
　　某人妻某氏常熟人本贵族通文翰元末兵乱某父母与妻皆被掠某闻以身赎父母归兵欲汚氏遂杀某氏佯曰焚我夫乃从汝兵焚某氏潜以钉画瓦上有乘此烈焰生死同科之语书毕急投火中兵挽之已灼烂矣
　　明钱珍妻顾氏常熟人元季避乱珍前妻邵氏子及顾所生子俱在襁褓顾谓夫曰行难两全冢子不可失乃弃已子乡里方之鲁义姑
　　卢氏夫本如臯人避役侨居常熟卢与女并有姿色有兵备道役张岛幸于本官借势凶暴欲以卢为妻以女与其党乃诬其夫为盗狱未具竟沈其夫于海中卢闻之手刃其女随自刎死后巡按廉其实治岛及其党如律闻于朝诏建二烈祠祀焉邵某妻薛氏昆山人洪武初邵坐法押赴京氏少艾押卒悦之谓邵曰若欲生至都下俾妻事我否则死矣邵惧乃呼妇语故妇佯应乘间自缢杨椿妻王氏呉人椿死张士徳之难氏冒锋镝寻尸三日不得几被祸者数四既乃抱城门柱大呼诉其魁曰人孰无夫妇汝等専事杀人而来耶抑欲为安民计耶魁韪之禁兵勿阻其徃来乃得尸于张香桥下舆归葬之与子女二人皆不食死胡原妻钱氏昆山人洪武末原戍云南窜归事觉坐弃市钱与诀曰君万里归为母与妾耳君死妾何独生至夜自缢
　　史景忠妻邹氏呉人景忠谪戍大寜邹与偕行及大寜兵乱有欲犯邹者胁以刃延颈就死时年二十有二
　　姚广孝姊居长洲相城里广孝以靖难功封少师往谒其姊姊闭户不纳曰那见做和尚不了的是个好人广孝遂于门外再拜而去
　　沈濬妻呉氏昆山人濬病死子十岁呉曰吾不能复抚儿矣敛夫毕从容自经年二十九
　　黄福安妻陈氏昆山民家女嫁未期福安病卒陈已产一子抚棺尽哀至夜经死
　　陆安妻钟氏昆山人洪武中安父以事逮京师议大辟安初婚乃谓钟曰吾不忍吾父死将代刑汝其奈何钟曰君行我有以处此安往竟死钟遂自经
　　朱佩妻王氏湖泾农家女年十四嫁佩越四年夫亡父母悯其早寡无子潜以许人王觉之乃缢死徐景仁妻于氏呉郡人初景仁未婚而以罪被刑两家父皆欲中止女不从竟成婚后数年景仁以前事戍云南氏弟曰他适可免否则死万里矣于氏曰此何难遂自经死
　　桑琼继妻程兰常熟人夫亡兰祖洪怜其年少迫改适兰擗踊呕血不食三日死
　　龚濓妻周氏昆山人年二十夫亡为夫立后不食死
　　周镒妻王氏昆山人夫亡誓以身殉所亲谕以抚孤明志已而二孤相继夭从容自缢
　　董朝宪妻朱氏呉郡人姻家徐应臣艳朱氏姿延朝宪醉之突抵朱前扼其吭朱大骂碎面刳胸应臣遁隣媪趣朝宪归朱曰吾忍以俟若吾必死若截吾体埋之自胸以上请磔以饲狗言讫引刀断一指血溅衣裙越三日应臣邀朝宪释憾朱闻益愤投水死其尸逆流应臣门怒目指髪宛有生气事闻旌庐建祠置应臣于辟
　　周称妾董氏呉郡人称殁董以防扇书氷清玉洁四字自经死
　　陈大清妻林氏长洲人大清令龙岩卒于官林赴井死
　　呉会妻姜氏呉郡人会工绘事婚数月卒岁洊饥姑讽其他适不从则谇语激之姜乃检夫丹青一缣系袵带自经
　　龚汝骥妻周氏呉郡人夫亡自经死
　　倪士义妻杨氏呉郡人义亡誓不独生为夫营圹凿鸳鸯二字于圹石或讽以改适杨面发赤自刭死
　　朱珙妻张氏常熟人年十八夫亡兄潜许龚姓诱归将要诸涂张闻计逃匿遂引针刺伤左目示无他志
　　某烈妇常熟人治辛亥岁大饥夫鬻其妻与卖饧者得钱三十七文博一饱而去妻行数十步过小桥大呼夫投水死
　　王永妻张氏常熟人少寡舅姑欲嫁之张阖户自经家人救止剪发断指自誓至八十四岁
　　曹顺妻叶氏呉县东洞庭人景泰中顺客死舅姑欲令改适不从强之夜自经檐下
