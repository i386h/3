<!-- { "loadSidebar": true } -->
　　国朝顺治十四年知县曽为履捐修康熙二十一年邑人陈鼎新重修六十一年知县王晋重修
　　丰县儒学旧在县治东金末燬元至正间县尹郭瑄重建寻又燬于兵明洪武六年知县曽本重建宣徳后知县阙膺张升邝颐相继修葺旋因水圮正徳十五年知县裴爵复建嘉靖五年又没于水二十一年知县李崇信创建于新县治之东三十一年知县徐复建于旧县治之西北三十九年知县胡义心又改建县治东南
　　国朝顺治二年知县顔玿教谕陈彝训导江能容大修制度毕备康熙三十五年知县李振教谕黄师晟重修拓东西基各数武雍正五年知县魏学谧重修
　　沛县儒学旧在河东泗亭坊宋靖康中燬金大定间徙建河西元至正间复燬明洪武初知县黄忠信重建永乐间知县常瓘李举贤増葺嘉靖八年河决学圮知县王治易龙泉寺址改建四十四年再圮于水隆庆三年知县白经改建明伦堂两庑徙啓圣祠于庙东万歴二年知县刘顺之捐修二十四年立作圣成材二坊
　　国朝康熙二十九年邑人募输重建各祠
　　邳州儒学在州治东南创自宋兴隆间元末燬明初判官裴珏重建成化间判官曹卿改建治间知州李文聪修葺嘉靖后知州高岩王德广马京踵修之
　　国朝顺治十年学正蒋曜孙大经复加修建康熙七年学圮十八年管河同知苏嵋知州李缵宗与学正胡圭训导许来惠改建于南隄之东先营庙殿二十年落成二十四年大水学正孟安世训导许来惠隄障获全二十六年知州孙居湜倡捐修造宿迁县儒学旧在县治东南元至正二十八年县尹张彬创址元贞初县尹萧世荣成之元末兵燬明洪武二年县丞方铎重建永乐正统间歴有修葺成化五年提学御史谢选撤新之嘉靖末圮知县陈嘉道重修万歴五年复为河水冲齧知县喻文伟改建于县治之左
　　睢宁县儒学在县治东南元至元初知县王荣祖始建元末燬于兵明洪武六年知县叶见泰教谕林徳干重建宣徳末知县卫镛景泰初知县张竚正徳间知县黄守濂刘景沂各増修嘉靖后知县乔镇徐宻相继修葺明季水圮
　　国朝顺治四年知县殷岳建　正殿两庑明伦堂八年知县魏翰建櫺星门防门康熙元年知县冯【缺】麒建啓圣祠兴贤育才二坊学制大备四年知县石玫建青云亭二十五年知县谢乃实修三十七
　　年知县章之瑶教谕李嶫瑞重修
　　太仓州
　　太仓州儒学在州治西南明正统间廵抚侍郎周忱即水军都万户府第始建卫学治十年置州知州李端即卫学改州学筑道山嘉靖九年知州陈璜建尊经阁十年制増啓圣祠建敬一亭贮六箴碑各县如之万歴间知州丁永祚陈腾凤相继修葺
　　国朝顺治十七年知州吕时兴重建尊经阁康熙二十三年学正李煜修　正殿三十九年知州茹之増修两庑及防门五十年训导曹培源重修雍正四年太仓州分设镇洋县以学正专理太仓州学事
　　崇圣祠　名宦祠　乡贤祠【各县学同】
　　镇洋县儒学与太仓州共学以太仓州训导理镇洋学事
　　崇明县儒学在县治濠外东南隅宋嘉熙间尝立书堂元始建州学至正间改迁明洪武初改为县学正统成化间制度渐备嘉靖二十九年筑平沙土城乃卜迁学三十年兵备道熊桴改迁于东街营建如初万歴六年知县何懋官又改迁于东南小教塲十六年筑长沙砖城知县李大经又迁学于县治东南天啓二年知县唐世涵始迁今地
　　国朝顺治十五年知县陈慎修葺康熙三年总镇张大治知县龚榜増修雍正五年知县张文英重建文昌阁
　　嘉定县儒学在县治南宋嘉定十二年知县高衍孙建元元贞二年陞州学明洪武二年复为县学天顺四年知县龙晋大修殿庑筑土山于学南名曰应奎成化间知县洪冕白思明吴哲刘翔相继修治嘉靖十六年知县李资坤増修万歴十八年知县熊宻夷土山之十七濬为潭名曰汇龙
　　国朝顺治十二年知县刘徳教谕王彬修建祠阁堂
　　廨康熙六年知县金敏修
　　圣殿重建两庑二十二年知县闻在上増修雍正四年嘉定县分置寳山县以教谕专理嘉定学事寳山县儒学与嘉定共学以嘉定训导理寳山学事
　　海州
　　海州儒学在州治西唐贞观四年创建元皇庆二年知州魏荣重建元末燬明洪武二年知州陈徳辅重建治初知州赵廷珪大修后知州赵儒重修嘉靖十年制増啓圣祠建敬一亭贮六箴碑各县如之三十一年知州钟岳改建岁久渐圮
　　国朝康熙十四年学正武威逺重修
　　圣殿十八年训导倪田玉重修櫺星门二十一年学正吴植重修两庑
　　崇圣祠　名宦祠　乡贤祠【各县学同】
　　赣榆县儒学旧在县治东元燬于兵明洪武四年县丞莫从敬迁于县治东南正统三年知县郭文中重修成化十四年知县王举重修嘉靖二十五年扬州推官符允中海州知州钟岳捐赀修葺万歴间知县樊兆程徐应元相继増修明季燬于兵
　　国朝顺治八年知县穆尔谟教谕刘思问重建十三年邑人董宗鼎重建门庑康熙七年圮训导章宪捐募修建十一年知县俞廷瑞训导章宪捐募复修两庑
　　沐阳县儒学在县治南洪武三年知县冯益创建正徳间燬知县易瓒重作庙庑桥门庖库堂斋号舎皆备嘉靖四年知县蒋赐迁于县治东万歴三十三年教谕萧鸣盛复迁城南故址
　　国朝顺治十年知县王国泰増设奎星楼康熙三年知县梁文焕増修七年学圮十二年知县张竒抱重加修理【附】胡简敬重修儒学记【吾沐宻尔东省泗水峄山之间循车辙马迹而览其盛者往返祗旬日耳去圣人之居若此之近瞻其宫阙之巍峩礼乐之隆备车服俎豆之矞煌宜有所观感而兴起是以吾沐学制虽经迁改仍复故基考前者之经营其规橅结构亦差堪与邹鲁相望也自康熙七年地震学宫惟圣殿仅存其他堂庑羣祠以及数仞之墙皆荡为飞尘碎砾致殿阶之下杂园蔬而溷刍牧无复有籓篱之隔多士朔望揖父母师长之侧不过露立须防循故事而散春秋奉祀亦无所谓丽牲之石省濯之房寥寥笾爵数器以一篑出纳之及行乡饮酒礼主宾僎介草率拱揖于覆茆架木之下如此者已多歴年所三韩张侯以癸丑春莅任首谒先师庙乃慨然集师儒多士谋之谓是一邑首善地奈何听其荒落至此愿捐俸以为之先都人士其多方赞成之于是鸠工庀材经营伊始即为久逺之谋亦似有神马思车周廻于泗水峄山之间审其差等而着为心画者既成功爰集乡之博士弟子进而告之曰侯之为此岂特为崇庙貌侑神飨哉深望肄业有地以圣人所求乎已者求之多士尔侯且月给薪廪丰酒膳拟闱中题以校士躬为品题即士子之工制业取科名又未尝不于侯是赖侯作人之功其可忘诸侯三韩人名竒抱号藏锦由贡士初任沐阳县知县】
　　通州
　　通州儒学在州治东宋太平兴国五年知州曽环始建于城东一里许干兴元年知州王随迁学于东门内大观间燬于兵绍兴间判官方云翼复建于旧址淳熙间又燬咸淳中知州冯弼重建元至正间将军张纲建
　　大成殿明洪武三年知州熊春増修正统九年郡人佥事陈敏千户陈瑄重修成化治间歴加修葺嘉靖十年制増啓圣祠建敬一亭贮六箴碑各县如之三十二年廵盐御史黄国用命知州游天庭重建尊经阁
　　国朝顺治二年知州唐虞泰重修康熙二年知州毕际有重修泮宫坊九年知州王廷机増修雍正二年知州白映棠重修五年知州李世乔捐修明伦堂旧有海门县明嘉靖二十四年知县江执创建儒学于县治东今为海湖所齧城圮裁县归通州改为海门乡学省
　　崇圣祠　名宦祠　乡贤祠【各县学同】
　　泰兴县儒学在县治东宋绍兴间建元季燬于兵明洪武二年知县李秉直重建后渐増修正徳间知县郑浙鼎新之嘉靖后知县朱箎许希孟朱南雍高桂陈继畴相继修葺拓泮池増櫺星门石柱二曰江汉秋阳凿大池曰鲲化池甃以石崇祯间导河入泮前鲲化池
　　国朝康熙十二年邑人御史李振宜捐修二十五年教谕荆子迈濬池曰绀寒池筑台山上曰光霁台如臯县儒学旧在县治东北南唐保大十年建宋绍兴初迁于县治西南元末兵燬明洪武三年知县谢得珉创建嘉靖十九年知县黎尧勲移建县治东南万歴后圮于风潮知县郑人逵修造始筑宫墙易土以砖后知县陈焕张星李廷材熊奋渭李衷纯相继修葺
　　国朝顺治十四年知县崔凤宾重修康熙十年知县赵化重修贡生苏世威董其役雍正十年知县彭履仁教谕丁逺训导庆翽重修











　　江南通志卷八十八
<史部,地理类,都会郡县之属,江南通志>
　　钦定四库全书
　　江南通志卷八十九
　　学校志
　　学宫【三】
　　安庆府
　　安庆府儒学旧在正观门外元末燬于兵明洪武初知府赵好徳即山谷书院创建在府治之东正统中巡抚周忱知府王璜重建庙庑桥门堂斋号舍射圃咸备成化中知府陈云鹗撤学前药局为櫺星门知府王璠继作泮池石梁规制大备后知府徐杰陶煦张文锦相继修治嘉靖十年诏增启圣祠及敬一亭贮六箴碑各县如之明末城溃旧制仅存十之四
　　国朝顺治八年操抚李日芃知府王廷宾李自贞相继增修康熙十一年巡抚靳辅捐俸倡修知府姚琅敎授庄名弼各捐俸重建殿庑桥门泮宫昭代文明坊悉复旧规【附】靳辅记【自四代之学兴而辟雍之典盛尊三老五更则圜桥而观听者以亿万计増庠序学舍则云集而升臯比者至八千士猗欤盛哉然辟雍而外厥有泮宫其在诗曰思乐泮水薄采其芹葢储栋梁而育英才歴代莫与易焉越我】
　　【大清龙兴五十八年以来扩清海内雅意右文今皇上御极之八载化洽政治逺人来庭爰咨宗伯以举临雍之典征衍圣于阙里阐乾元于司成于是负笈担簦观光而戾止者薄海内外佥曰乃圣乃神乃武乃文将六五帝而四三王亦何有于汉唐以古作人之典诚莫有盛于斯者也予于辛亥秋恭承】
　　【简命来抚兹土下车之次循旧典以谒先师顾瞻庙貌有圮其容爰仰榱题亦陨其奥询之郡守与学博则曰兹学创于洪武之纪扩大于正统之年自兹以后年逺寖弛周文襄而后葢未能复临观之义云予曰人存政举宫墙之事曷可缓乎予因首倡其义而姚守则力肩其事于是庀材鸠工先以僚属之捐俸继以绅士之赴义经营于壬子之冬落成于癸丑之秋凡为殿为堂为防为门为阁为廨为墉者必坚必致莫不焕然一新继自今春秋养老饮射读法于其中者贤有司之事也考钟伐鼓横经论道于其中者严师长之职也歌诗习礼则古昔称先王周旋揖让于其中者羣弟子之业也夫道之在人犹水之在地无地而不有水则无人而不具道凡尔多士既入是礼门由是义路当念人既具道而身又在名教之中即当以天地万物为已任以君亲师友严立身大而敦伦明道致君泽民精而穷理尽性格致诚正高而立德立言立功以乘不朽圹而仰观俯察叅赞以隆守待则达而在上为龚黄为卓鲁为燕许事功亦本之道德微而在下或著书立説或绍先开后或辅经翼传文】
