<!-- { "loadSidebar": true } -->
　　建炎元年秋七月命都统制王渊刘光世韩世忠张俊分讨江淮羣盗九月贼赵万陷常州冬十月王渊诛之十一月军贼张遇陷池州【遇本真定军校聚众为盗自淮西渡江】守臣滕祐弃城遁贼丁进围夀春守臣康允之拒却之十二月辛巳丁进诣宗泽降
　　二年春正月王渊招降张遇以所部万人韩世忠军八月河北京东捉杀使李成叛犯宿州诏刘光世讨之九月丁进复叛寇淮西刘正彦撃降之三年盗邵青掠泗州青本五丈河舟人为盗刧楚泗间夏四月盗薛庆据髙邮有众数万张浚入其垒谕以朝廷恩意庆遂降浚留抚其众
　　秋七月山东盗郭仲威掠淮阳军【仲威本李成党】翟兴引兵与战败之冬十月仲威诣平江守周望降望以仲威为将李成掠淮北陷泗州杀知州耿坚据其城诏抚谕之命知泗州成复陷滁州守臣向子伋及诸官属皆被杀
　　四年三月己巳盗戚方陷广徳军五月用范宗尹言以羣盗为诸军镇抚使赵立楚泗州涟水军刘位滁濠州赵霖和州无为军李成舒蕲州李彦先海州淮阳军薛庆髙邮天长军俾立显功许以世袭
　　六月甲申岳飞破戚方于广徳丙戌戚方诣张俊军降冬十月江东贼张琪犯建康府
　　绍兴元年五月刘光世使王徳袭扬州擒郭仲威送行在斩之【时仲威谋据淮南通刘豫】
　　辛亥水军统制邵青叛围太平州刘光世招降之六月邵青复叛犯江隂之福山遣李进彦耿进率舟师防刘光世讨之冬十月邵青聚其党于崇明沙将犯江隂刘光世令王徳讨之青用火牛冲陈徳命合军持满万矢齐发牛返奔贼众殱焉青送行在余党悉平
　　刘豫南犯【豫景州人建炎四年金立为齐帝】
　　绍兴元年六月刘豫置招受司于宿州诱宋逋逃三年夏四月水军统制徐文以所部海舟六十艘官军四千余自明州浮海抵盐城降于豫豫以文知莱州帅其众冦通泰州
　　四年刘豫乞师于金【因岳飞复襄邓而惧也】金以兵五万应豫使乌珠将前军豫遣子麟侄猊分道南侵骑兵自泗攻徐步兵自楚攻承州冬十月丙子诏韩世忠屯扬州戊子世忠使统制解元守承州亲提骑兵至大仪勒五陈设伏二十余所以待之金别将托卜嘉拥鉄骑至伏兵四起擒托卜嘉等二百余人而所遣董攸亦击败金人于天长之鵶口桥己丑金人攻承州解元一日十三战相拒未决世忠往援复大战俘获甚多追至淮金人惊溃相蹈借溺死者甚众帝决策亲征发临安十二月壬辰金齐合兵围庐州守臣仇悆婴城固守岳飞遣牛皋徐庆援之金军溃皋追之三十里杀获甚多防雨雪餽道不继又闻金主晟病乌珠逹兰夜引还刘麟刘猊亦弃辎重遁
　　六年春正月韩世忠引军渡淮傍符离而北呼延通擒金将雅哈贝勒乗胜进围淮阳乌珠与刘猊皆引兵至复还楚州淮阳民从而归者万计冬十月刘豫分三道入寇麟率中路兵由夀春犯合肥猊率东路出涡口犯定逺孔彦舟率西路兵犯六安张俊刘光世议退保张浚上言淮南之屯正所以屏蔽大江诸将渡江则无淮南而长江之险与贼共矣乃谕诸将有一人渡江即斩以狥刘猊军至淮东为韩世忠所阻乃引趋定逺张俊拒刘麟于濠夀之间猊谋寇建康兵至藕塘复为沂中所败张宗顔自泗来乗背击之张俊复与战于李家湾贼众大败猊遁去麟闻猊败亦防砦去官军至南夀春而还【金人闻豫败始有废豫之意】
　　海陵南侵
　　绍兴三十一年五月【阙】　　淮汉地六月金主亮迁都于汴以逼我秋七月金大括马于诸路八月辛丑朔忠义人魏胜复海州九月戊戌诏以金人背盟降勅榜谕中原军民是月金主命李通造浮梁淮上大举入寇众号百万冬十月庚子朔诏将亲征金人围魏胜于海州李寳以舟师至东海与胜同撃金人于西桥败之乃解围去辛丑金人自涡口渡淮癸卯金人陷蒋州李显忠遣孔福与战于大人洲败之乙巳金人复犯海州魏胜李寳撃却之刘锜引兵次淮阳金人将自清河口入淮锜列兵于运河岸以扼之戊申王权闻金兵大至自庐州遁屯昭闗庚戌知庐州龚涛弃城走壬子刘锜遣王刚击败金人于清河口金人复来战刚失利癸丑金人围庐州又陷海州李寳力战败之解围去刘锜引兵渡淮及金人战死者十七八金主亮以大军至庐州城北之五里筑土城以居戚方遣张寳复蒋州乙卯刘锜自淮阳引兵归扬州丙辰金主亮入庐州王权自昭闗遁金人追至尉子桥姚兴战死权退保和州丁巳帝定议亲征金人犯真州遂犯扬州庚申王权自和州遁归屯于东采石辛酉金人陷和州壬戌刘锜退军洲镇扬州陷乙丑金人趋洲刘锜拒之于皂角林大败之斩其统军髙景山丙寅刘锜还镇江府十一月己巳朔金人犯洲镇刘泛战败走金人鉄骑奄至江上乙亥金主亮临江期翌日南渡丙子虞允文督建康诸军以舟师拒亮东采石战胜却之崔定复巢县丁丑允文以舟师击金人于杨林河口又败之亮焚舟而去庚辰亮引军趋淮东癸未虞允文自采石如镇江偹敌甲申亮至扬州乙未陷泰州是日金人弑亮于扬州龟山寺戊戌金遣人诣镇江军中议和十二月庚子杨存中及虞允文渡江至洲察金人兵是月知金主亮已死遂趋燕京
　　三十二年春正月戊辰朔帝在镇江己巳金人犯夀春忠义将刘泰战死金人引去庚午帝发镇江壬申至建康府二月癸卯帝发建康乙卯至临安府夏四月庚寅王刚破金人于海州旋复来围张子盖及魏胜败之围解六月罢三招讨司【以金人议和故也】
　　隆兴和议
　　绍兴三十二年帝新即位张浚请先城泗州十一月金以宋欲正敌国体命将分屯要害
　　隆兴元年五月丁酉李显忠复灵璧县庚子复虹县金知泗州富察特黙降甲辰李显忠等败金人于宿州丙午复宿州戮金兵数千人辛亥金人自睢阳引兵至宿州李显忠撃却之壬子显忠与金人战于宿州军大败甲寅李显忠邵宏渊二将不睦军大溃于符离乙卯下诏亲征六月张浚自盱眙还扬州秋八月戊寅金赫舎哩志寜屡以书求海泗唐邓四州地及嵗币遣官往返不允至是命海泗州彻戍
　　二年金使至盱眙以国书违式弗受欲得商秦地及俘获人且邀嵗币三十万未得进辛巳金人分道渡淮刘寳弃楚州遁十一月乙酉知楚州魏胜与金人战死之州遂陷濠州亦陷王彦弃昭闗遁滁州亦陷丙申遣国信大通事王抃如金帅府正皇帝号为叔侄之国易嵗贡为嵗币减十万割商秦地归被俘人惟叛亡者不与甲辰金人犯六合县步军司统制崔皋击却之闰十一月诏廷臣举楚庐滁濠四州守臣
　　乾道六年闰月戊子遣范成大等使金求陵寝地且请更定受书礼是月成大至自金许以迁奉及归钦庙梓宫而不易受书礼
　　北伐更盟
　　寜宗嘉泰四年春正月韩胄以金国多难定议伐金
　　开禧二年夏四月丁丑镇江都统制陈孝庆复泗州五月辛巳朔陈孝庆复虹县癸巳以伐金告于天地宗庙社稷是月攻宿州败绩六月攻夀州败绩冬十月金兵分九道南下丙子呼沙呼自清河口渡淮围楚州十一月戊子犯庐州戊戌围和州甲辰犯真州是月濠州为金所破十二月甲寅攻六合县戊辰布萨揆自淮南退师留一年据濠州嘉定元年春正月壬午金人牒求韩侂胄首三月辛卯诏枭侂胄首于両淮夏六月辛未归濠州宋复金讐
　　寜宗嘉定四年六月遣使贺金主生辰时金有防古之难不暇延使者冬十月甲辰金谨邉偹七年秋七月庚寅以真徳秀奏罢金国嵗币十年夏四月金人南犯壬戌徐州以捷闻金人遁十二年闰三月辛卯金人围安丰军江淮制置使李珏遣将救之
　　十三年八月甲申复海州以徐晞稷知州事盱眙将石珪叛入涟水军
　　十四年三月扈再兴撃金人于天长败之四月戌辰金人渡淮而北李全遣兵追撃又大败之理宗绍定四年冬十月金将以盱眙军来降赦盱眙改为招信军
　　端平元年正月金亡
　　平细巾
　　嘉定十二年闰三月兴元军士张福莫简作乱七月丙申安丙诛张福莫简自杀细巾贼悉平平李全
　　嘉定十一年春正月壬午洋帅李全率众来归诏以全为京东路总管
　　寳庆元年二月李全焚楚州许国走死
　　三年八月李全自青州复入淮安杀张琳
　　绍定三年三月李全兵数万冦盐城十二月李全冦泰州复冦扬州赵范赵葵防师撃败之
　　四年春正月李全伏诛于扬州之新塘
　　防古南侵
　　理宗端平元年六月赵范赵葵因金之亡欲乗时抚定中原收复三京参议丘岳言方兴之敌新盟而退开衅致兵必自此始不聴
　　三年四月以襄阳失陷洛阳兵败下诏自责冬十月丙午元防骑趋合肥十一月元兵攻真州知州丘岳设伏西城杀其骁将焚其庐帐越二日引去嘉熙二年秋九月防古军察罕帅兵号八十万围庐州杜杲极力守御又练舟师扼淮河防古军不能进引师北归
　　淳祐元年秋七月防古军渡淮入扬滁和州冬十月甲寅陷通州
　　三年夏六月以吕文徳为淮西招抚使先是以文徳总両淮军马值防古军围夀春文徳解其围遂有是命未几又败防古军于五河复其城
　　五年秋七月防古军掠淮西至扬州而去
　　十一年秋七月防古军分道寇淮蜀
　　寳祐五年秋八月李全子璮攻海州涟水等处十一月陷之
　　景定三年二月庚戌李璮子彦简以涟海三城来归改涟水为安东州八月李璮为防古军所获支解以徇
　　度宗咸淳元年八月甲午元阿珠帅大军至庐州及安庆诸路统制范胜等殁于陈
　　元
　　取江南
　　世祖至元二年【宋咸淳元年】秋七月癸未元巴延分大军为両道自与阿珠由襄阳博啰欢由东道取扬州
