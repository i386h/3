<!-- { "loadSidebar": true } -->
　　虎子涧在全椒县东北三十五里源出黑石□入滁河世传刘平为邑长虎南渡由此出境因名真珠泉在州西三十里侧菱山游者鼓掌泉则溅射如珠因名
　　和州
　　厯阳山在州西四十里吴志云天玺元年厯阳山石文成字谓之石印
　　白云山在州西北三十里有石洞名龙泉四时不竭能兴云雨每云起英英连山故名
　　九龙山在州西北三十里九峰列嶂中抱大壑如龙蟠又名龙鬭山其前曰阑龙山临厯湖磊砢崟峙如列崇牙背负九龙山而翼其前故有阑龙之名
　　鸡笼山在州西北四十里州志云下盘绵峦上冠巨石纵裂棱折状若莲花为一州竒胜髙数十仭斵磴絙铁引以登巅頫视羣山无敢并者杜光庭所谓第四十二福地也贺铸诗注云昔城将沦没神告一姥使西走即携鸡笼登此山笼化为石如方山在州西北六十里旧名六合山梁武帝尝游此以山形四靣方正如金陵之方山故名之西岭巨石巉峙曰狮子岩石潭水碧如染曰金牛井乌石山在州西北六十里两山夹道中多黑石东华山在州北上有老君台相传老子链丹处唐刘禹锡诗有上台游柱史句
　　八公山在州北半里许山仅培塿相对有八仙人围棋防饮于此因名张祁诗云山揖仙风对八公葢一郡胜槩宋开禧中州守周虎于此克敌筑京观焉
　　夹山在州北五十里障空补缺隐如金城实一方之厄塞中有夹山关
　　四溃山在州北七十里又名四马山项羽既败垓下走东城所从惟二十八骑汉兵追者千人乃引骑依山为阵羽兵四面驰下溃围斩将而出以此得名又北十里曰阴陵山山小多石相传即项羽失道处上有刺鎗坑遗迹据汉书九江郡县有阴陵东城今凤阳定逺县二城皆在则汉追项羽溃围驰下当在其地今江浦滁和互载按江浦在定逺东滁和在南与西壤地相接山川连跨据南畿等志云二山在和州北七八十里在江浦西六七十里而史记正义亦云九鬭山在滁州全椒西北皆属定逺边界地又按东城汉书音义云县属临淮南畿志云乌江汉东城地则羽死乌江即东城也阴陵东城旧县今废二城之在定逺亦犹襄安开成二城之在无为州云尔
　　赭乐山在州东北五十里一峰亭亭秀出望之可爱相近有北大山山势髙耸一名北山
　　梁山在州南六十里矗立江干与东岸太平府之博望山对峙如门又谓之天门山亦曰西梁山梁王僧辩破侯景将侯子鉴兵陈霸先遣侯安都等立栅以备江州刺史侯瑱俱在于此山顶有城王谟所筑六朝建都金陵皆以此为要害之地屯兵驻防焉
　　丰山在州西南三十里崇冈绵阜蜿蜒纡复山在县西三十里山势雄峻羣山列峙因名县一称横山
　　苍山在含山县西南三十里山势峻防上有泉曰白龙潭传云昔陈希夷曾隐于此山多产桑一名桑山潭侧产茶更为佳品
　　龙洞山在含山县西南五十里山洞幽深泉流涓涓由鲁桥涧通桐城牐入江中有小蛇青质赤章岁旱取其水祷雨輙应
　　濡须山在含山西南七十里与巢县七寳山对峙中有石梁冣为险阻三国时吴据其东筑濡须坞以拒魏谓之西关魏据其西立关以拒吴谓之东关亦曰魏关
　　黄稻山在含山县南十五里西接鹿宕山山半为圆通寺寺门有银杏二株大数十围相传为唐时物
　　石门山在含山县南二十里二山并峙石壁峭立如门中有谷道十里通商旅往来
　　太湖山在含山县南七十里竒峰十余削立秀挺状若列防登其巅则大江九华如在几筵也其侧有鼓山上有寺旧名大彻禅院康熙四十四年
　　圣祖仁皇帝勅赐诠真寺三字额
　　白石山在含山县南八十里有籛铿石室俯偻入口约十歩乃渐髙广莫测逺近道家谓之第二十一洞天又有二石龙鳞鬛悉具产钟乳石燕唐开元初赐名曰祷应山旧有白石观宋白玉蟾尝游焉
　　梅山在含山县东南五里一名栖隐山旧多梅树相传曹操行军指梅林以止众渴处其相近者为龙角山以两峰尖耸而名
　　大岘山在含山县东北十三里一名赤焰山上有大岘亭齐末裴叔业叛寿阳萧慤据大岘拒之褒禅山在含山县北十五里旧名华山以唐贞观慧褒禅师得今名上有起云峰龙洞罗汉洞龙女泉白龟泉寺后有石塔石刻二大字宋张孝祥书又北三里曰华阳山一名兰陵山前后有二洞宋王安石游此有记有喜雨亭遗址【附】宋王安石褒禅山记【褒禅山亦谓之华山唐浮图慧褒始舎于其址而卒葬之以故其后名之褒禅今所谓慧空禅院者褒之庐冢也距其院东五里所谓华山洞者以其乃华山之阳名之也距洞百余歩有碑仆道其文漫灭独其为文犹可识曰花山今言华如华实之华者葢音谬也其下平旷有泉侧出而记游者甚众所谓前洞也由山以上五六里有穴窈然深入之寒甚问其深则其好游者不能穷也谓之后洞予与四人拥火以入入之愈深其进愈难而其见愈竒有怠而欲出者曰不出火且尽遂与之俱出葢予所至比好游者尚不能十一为视其左右来而记之者已少葢其乂深则其至又加少矣方是时予之力尚足以入火尚足以明也既其出则或咎其欲出者而予亦悔其随之而不得极夫游之乐也于是乎有叹焉古人之观于天地山川草木虫鱼乌兽往往有得以其求思之深而无不在也夫夷以近则游者众险以逺则至者寡而世之竒伟瑰怪非常之观尝在于险逺而人之所罕至焉故非有志者不能入也有志矣不随以止也然力不足者亦不能至也有志与力而又不随以怠至于幽暗昏惑而无物以相之亦不能至也然力足以至焉于人为可讥而在己为有悔尽吾志也而力不能至者可以无悔矣其孰能讥之乎此予之所得也予于仆碑又以悲夫古书之不存后世之谬其传而莫能名者何可胜道也哉此所以学者不可以不深思而慎取之也】
　　小岘山在含山县北二十里一名昭关其西有城山两山峙立为庐濠往来之冲宋绍兴间张浚因山筑城置水柜以遏敌
　　仙踪山在含山县北五十里一名黄山有三百六十峰苍深隐秀为江北诸山之冠互见庐州府峨眉山在州城西下有连云观明嘉靖间改峨眉书院
　　栅江在州西南百五十里与无为州分中流为界即古濡须口吴魏相持于此宋南渡后置寨横江在州东南二十五里南直采石矶汉建安初孙策破刘繇将樊能于横江隋韩擒虎平陈亦自横江宵济
　　溪河在州西一里源出金泉山萦纡缭绕其流虽细而泠然可爱
　　横江河在州南一里许经当利驿前入江宋史云开寳八年用转运使李符策发州民凿横江河以通漕运岁久淤塞明正统初知州朱沅濬之复于河口开小河出江以便舟楫
　　太阳河在州南二十里由厯阳湖经戚家桥入于江
　　姥下河在州南三十里由厯阳湖经黄梁桥入于江宋乾道初始凿
　　牛屯河在州南四十里发源巢湖由桐城牐东流至州境入江与南岸牛渚矶相对孙策攻刘繇牛渚营晋谯王尚之破庾楷于牛渚皆此
　　裕溪河在州南九十里源出巢湖自无为州流入州境东南入于江
　　石防河在州东北三十里河开自宋太守胡昉矶石上有张果庙石间驴迹宛然如新防者命名之义本此水由大江支流滙于州东之浮沙河入江浮沙河口五里曰鍼鱼嘴土产鍼鱼他水所无或云地本名征儒以明太祖驻此聘陶安诸儒对面有思贤港今讹为鍼鱼私盐也
　　芝蔴河在州东北四十里或云项羽于此止马名止马河县志云谓之至马俗讹为芝蔴又东北十里为穴子河
　　后河在州北七十里发源仙踪山经含山县入州境过六合由瓜埠口入大江
　　运漕河在含山县南八十里河南乃无为州地也水通巢湖纳庐和诸县之水以逹于江侯景之乱梁王僧辩运次芜湖景将侯子鉴屯兵梁山以捍御漕运故名今其河实为漕艘运道云
　　县河在含山县南一里一名观音桥河自县西北诸山涧之水滙流至城西合清江断涧而流始大可通舟又东至和州入大江
　　沣湖在州西十五里受麻湖水由当利驿港入江明永乐中议请置田其利害如厯阳湖
　　厯阳湖在州西三十里淮南子厯阳之都一夕为湖唐刘禹锡所谓一夕为湖地千年列郡名是也一作麻湖相传未防时有老姥先见于梦今湖滨有神姥庙永乐中吏目张良兴请凿河营田至景泰间始成然地势平而水难泄每逢雨潦往往多淹没之患
　　清溪在含山县西南三十里受三涧水经亚父山而南入于江
　　新裕港在含山县南八十里港口昔有孝妇居此名新妇港讹为新裕流合濡须入栅江
　　濡须水在含山县西南七十里即濡须山之水会清溪至栅江口同入于大江三国时诸葛恪于此筑大隄遏巢湖魏兵至将坏其堤恪率四万众破之即此
　　龙潭在州城牐西方广数百尺闇黑幽深有渔者网得铁索至舟满不絶大骇而止
　　石牛潭在含山县南一里潭中有石如牛状当利浦在州南十二里东汉刘繇遣其将张英屯当利口以拒袁术即此晋王濬所谓风利不得泊亦此处也
　　乌江浦在州东四十里即亭长舣舟渡项羽处晋始署为乌江县今故址尚存
　　香泉在州北三十五里其水色深碧沸白香气袭人故名有患疮疥者浴之即愈名平疴泉梁昭明尝浴此一名太子汤
　　马跑泉在含山县北十五里即昭关由县西清江断涧入县河
　　三石泉在含山县鹿宕山三石嵚嵜划然斧劈古藤樛木族生其巅石下流泉冬夏不见涸溢广德州
　　横山在州西五里州志云髙出羣山四面望之皆横州之镇山也巅有龙潭宋天圣中郡守梅询建龙王庙于潭畔山半有攀萝亭西南麓有张公祠祀汉人张勃唐天寳中赐名祠山
　　西巘山在州西五里俯临清流环注山足
　　白茅山在州西四十五里上有朝阳庵梁普通时建有铁佛古井
　　大首山在州西南八十里山冣髙峻上有井龟鱼时出没其中相传遇阴雨隐隐有乐声
　　丹井山在州南十里旧志云相传徐真人于此炼丹丹井尚存
　　竹山在州南十五里旧志云众山罗前极松竹泉石之胜絶顶有二亭曰巢云流玉其相近者有方山山势纡廽下有方侯祠山口两峰对峙若二柱然
　　仙石山在州南二十里州志云山下有石髙二丈许坦平可履世传有仙人独立于上遗迹尚存笄山在州南二十里三峰拱峙形如女笄州志云学宫皆挹其秀南畿志云一名鸡笼俗称鸡罩石云梯山在州南三十里干溪山西髙百余丈有石阶级若云梯
　　鹰嘴山在州南三十里州志云其山特峻絶顶一石卓立髙十余丈如鹰嘴下有深窟容百余人马鞍山在州南五十里山周七十里巅有大石如马鞍
　　金鸡山在州南六十里山巅石洞广五六尺旧传晦夜有火光现其中或又见有金鸡翔集
　　灵山在州南七十里中峰有灵山寺上有解愠台山夹水流出为珠帘泉丁公潭云锦泉两巨石对峙名支机石梁横亘瀑布数十丈垂石下注为一州之胜
　　尖山在州南七十里白石巉岩一峰特起如笔石上有水一不涸不溢又南十里曰桐山一名白石山桐水出焉
　　干溪山在州东南三十里山峰卓立天外一溪流出其下白石凿凿以其水常竭也故名又名帘幙山
　　羲苍山在州东南四十里云峰环抱碧涧中流窈深竒峻号为羲苍洞天西连石壁山石峭流急羲苍子有絶壁飞湍四大字刻于石
　　石妇山在州东南五十里峰突起一石髙二丈许如妇人藤萝萦绕如衣独露其面旧传有谢氏女介洁有守登山化为石相近有石鼓山巅有巨石如皷下有石如架
