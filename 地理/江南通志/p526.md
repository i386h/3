<!-- { "loadSidebar": true } -->
　　倪阜字东冈岳之弟成化丁未进士选庻吉士授都水司主事陞郎中转山东分守防政时郡邑多盗阜计擒首恶余党悉降改守东兖檄遣勘地竭力区画民赖以安陞四川布政卒
　　徐完字用美江宁人成化丙戌进士授监察御史亲老乞就飬南都时都御史不法完抗疏劾免之百僚惮焉防湖广谳大辟囚数十人完覆讯止坐五人余悉驳免仕至江西按察佥事
　　陈钢字坚逺应天人成化乙酉举人授黔阳知县钢性岂弟通大体均定徭役招复流移兴孝弟礼义之教沅湘二江合流城下数决壊民居钢募民采石甃堤亘千丈水乃不溢县南三里厓路甚狭诸军戍苦之钢焚山淬石拓路丈余外缭以索行者不害民立祠祀之
　　严綋字仲周江浦人治壬戌进士知归安县擢陜西道御史疏劾逆瑾出守南昌陞九江兵僃偕王守仁讨宸濠有功歴江西左布政归是时县民困于钦骑马坍江税卫人困于月银綋白当事悉祛其弊
　　卲清字士亷江宁人端洁好学治壬子举于乡授江西徳化教谕聘典山东试荐授监察御史教职擢台臣自清始正徳初戚畹张延龄恃恩奏人负券若干缗有防与追清曰御史朝廷耳目之官可为人索私债耶奉勅理盐法兼管河道有劳绩逆瑾索清贿不入矫防捕搒之瑾诛复御史迁广西兵僃乞休
　　王字叔毅广洋卫人治癸丑进士授行人擢南道御史论列逆瑾罪状廷杖为民瑾诛起广东副使嘉靖初议大礼不附名时论韪之
　　刘麟字元瑞南京广洋卫人有文名治丙辰进士台谏厐津等以劾外戚张氏骄横下诏狱麟上疏申救清议重之授刑部主事正徳初出守绍兴刘瑾以麟除官不谒谢黜为民瑾败起知西安参政时遣贵臣督兵饷拟加赋麟独不可曰靖邉本以卫民可先困乎议遂阻军兴亦不乏累迁工部尚书奏裁工部上供十四事罢遣中官督造于苏松珰憾之勒令致仕家居三十余年卒諡清恵罗鳯字子文上元人治丙辰进士官南道御史出守兖州正徳中属车屡动传言将有事泰山东抚欲额外征取以僃廵幸鳯不应被劾改守镇逺复忤廵方再移石阡致仕
　　姚隆字原学上元人治壬戌进士由新昌令歴陞荆州守州大水人附高阜大树日夜嗷嗷隆命驾千艘济之以米活者数千人逺来趂食者于近境为粥啖之活者不可胜计时取佛中官过郡从者杀人隆捕治抵罪中官恐以竒祸不为动罢归民肖像祀之
　　李熙字师文上元人治丙辰进士授将乐知县擢御史论驾帖之害上纳之正徳时逆瑾擅政熙偕仝官疏列其奸廷杖落职归嘉靖初起饶州知府转浙江副使以清操着
　　梁材字大用上元人治己未进士授徳清令进刑部主事改山东道御史出知杭州府值岁饥发粟以赈五日皆徧寻进按察使防宸濠变起浙镇守中人毕真为内应材草檄调官又自徃説真撤兵卫奸谋遂沮嘉靖初陞广东布政使不二载至户部尚书材感恩益尽职值帝勤政力祛宿弊每言必从后以忤权幸致仕帝念材亷勤召复故官命兼掌刑部谳疑狱俱得其情上喜曰得尚书十二人如材者朕可无忧矣卒諡端肃
　　王暐字克明句容人正徳丁丑进士授吉安推官从王守仁征宸濠请禁兵毋妄杀活数万人晋大理寺副嘉靖初以争大礼下狱廷杖后歴江西廵抚入为户部侍郎总督漕运尽除夙纲运如期免海州马课裁扬州二闸人尤以为便晋尚书仓塲谷率杂泥沙甃以砖石为永利有戚畹以赂请荘田峻却之予告归
　　王以旂字士招江宁人正徳辛未进士由知县擢御史廵按河南防宸濠叛镇守阉刘璟传上亲征道出汴取蔵银四万僃供应以旂执不予廵按福建漳泉盗起率兵之月余平以终飬归复起督北畿学歴兵部侍郎督治徐吕洪以通漕运复汶上宁阳间水柜之没于势豪者以资蓄泄晋尚书总督三边败山丹荘浪寇破番贼出没境上者修绥庆城堡四千五百余所筑兰州边墙二百余里在镇六年卒諡襄敏
　　李重字元任上元人正徳辛未进士授户部主事督赋两浙镇守太监刘璟侵官银二十万欲厚遗重以缄口重曰与其遗我孰若为民偿所负以足国憬惮其严尽以所侵输官由是两浙宿负完百三十余万转员外郎擢守徳安宗藩羣校不法者悉寘如法不少贷为所搆镌职归寻起工部郎中守九江进江西副使
　　顾字英玊上元人璘弟正徳甲戌进士歴官河南副使与部使者论事有不可輙封还移文同官骇愕曰朝廷置外台为耳目枉法媚人吾不为也竟以是罢兄璘通宾客多雅逰独匾其楼曰寒松教授自给
　　刘玺字廷守南京龙骧卫人正徳间世袭指挥同知掌诸卫漕粮江彬以势索运船之利力却之以荐擢防将协同督运持亷甚苦时以青菜刘称之世宗时督漕总兵官缺所司以玺名上帝曰是穷刘也即任之奏疏濬江南河道折兑山县粮米凡上三十余疏为漕政良规
　　何钺字勲伯江宁人正徳辛未进士授行人奉使楚藩固辞餽赠以亷介着擢浙江道御史武庙欲毁城中二坊为演武所钺谏止之力救建言下狱御史张仕隆等得末减出按两浙终常徳知府韩邦宪字子成高淳人嘉靖乙未进士授屯田主事晋员外郎丁艰归里居佐有司立文田法题蠲赋外浮税米八百余石邦人歌之迁守衢州有恵政民建常懐祠祀之
　　沈越字中甫江宁人嘉靖壬辰进士知罗田县令民垦污莱地千余畆流庸附籍者数百户移平江罗田立祠祀之擢御史廵按江西执法峻整以风力称查覈武员冗滥旗役冒替者数千人疏请落职罢役严嵩意有所不悦授越指使劾之越不从左迁开州判稍迁徳安同知吿归杜门撰述意致简逺子朝阳为池州教授着通鉴纪事前编嘉隆闻见记
　　廖文光字士龙上元人嘉靖丁酉举人授清江令政尚亷明时严嵩执政光擒其横仆置之法转广信同知有商被盗防死若有神呼之曰吿廖某商随投告果获盗抵罪民益信服晋户部员外陞都水郎罢归
　　张铎畱守卫籍嘉靖辛丑进士改庻吉士授监察御史按辽规度要害建诸台堡积粟六万余斛贮预备仓以防兵荒后十年遭大水疫疠继作赖以赈济人讴思之
　　余光江宁人嘉靖壬辰进士擢御史廵按广东时世宗以安南莫登庸乆不贡将致讨光上疏极谏言黎氏抗中国为乱魁今失国或天假手登庸以报之也臣已遣官责其修贡兵部咎光轻率夺俸又以忤严嵩削籍
　　伊敏生字子蒙上元人嘉靖中为御史严嵩与郭勋相结为奸敏生劾嵩所居宅乃勋私人孙澐所居澐籍没嵩宅应在籍中帝怒夺敏生俸后官至山东防政
　　张祥字元吉锦衣卫籍嘉靖辛丑进士初令鄢陵豪右戢迹桴鼔不鸣入为工部虞衡却暮夜金商人大户不得营私陞莱州守亾命匿诸岛者时出剽掠祥设法禁咸帖然受约束移楚雄郡饶矿井之利秋毫无染土官二姓争印以理决之无敢哗迁苑马寺卿
　　朱润身字海峯江宁人嘉靖壬戌进士授户部考功迁云南佥事土寇鳯继祖执张佥事以叛润身与廵按御史用间谍募死士指示方畧继祖授首以被谤左迁吿归
　　朱衣字正伯锦衣卫籍嘉靖甲子举于乡授临淄令调房县有官堰为豪强所据衣理之凿石筑堤灌田千余顷邑人改名曰朱公堤迁守沅州治矿徒之乱下令执铁者贼空拳者民不得妄诛乃戮其首恶余悉贳之守兵以缺饷鼔噪衣曰廹于饥耳先与定期给饷而众皆定
　　梁楹字汝直江宁人嘉靖丙午举人仕至荆府长史初令鹿邑迁守眉州玻璃江势暴悍善徙侵啮城址楹用宋魏文靖蟇颐堰记之说截江筑堤百八十丈导使中流城乃不危至今赖之
　　王可大字元简上元人嘉靖癸丑进士初授刑曹时相欲陷人重辟可大执不可出补琼州海刚峯称其止饮一杯水转台州知府与总兵戚继光御倭俘获甚众世称亷能吏曾孙万禩少刲股愈亲疾博学能诗善书
　　焦瑞字伯贤旗守卫籍以贡授灵山令时一条编法已行邑以僻逺里甲之供如故瑞首罢之地多丛箐羣盗啸聚其中推官刘某徃被执瑞亟率兵徃援贼惊拜呼父母遂救推官还训练丁壮用银为射的中輙赏之诸兵竞劝贼不敢近邑有牛税沿为县用瑞一无所取
　　姚汝循字叙卿江宁人嘉靖丙辰进士知杞县擢南刑部主事出守大名郡故土城当河流之冲汝循始甃以砖石抵势家子于法以谤左迁归起桂阳同知迁嘉定州又以忤张居正罢畱心乡里利着有丁粮议
　　黄尚质字宗商水军左卫人嘉靖戊午举人授剑州学正典试陜西摄巴县妖寇蔡百贯作乱竭力捍御郡赖以安改峡江令驿有羡金岁暮输县尚质令存以减明年额派访练子宁遗嗣于厮养为立祠买田俾主其祀仕至饶州别驾子应登字征甫以明经授教谕端亷爱士归卖文飬亲有孝行司马泰字鲁瞻江宁人嘉靖癸未进士授湖南御史按湖广尝疏论给事中陈洸太监崔文置于理宪度肃然又陈畱都军民利害七事称切要出知怀庆嘉兴济南皆有惠政勘鲁府讦奏事十日而决特诏奬之
　　郑宣化字行义嘉靖乙丑进士授袁州推官陞南工部主事关芜湖力除奸蠧再迁武选司郎中一清军官袭替夤縁诈冒之时相出片纸以锦衣某弁掌卫事宣化执不可遂出为邵武守吴自新字伯恒江宁人隆庆戊辰进士授都水主事擢守杭州杭俗汰侈以亷约镇之勾检织府金岁省数千迁兵备副使歴左右布政皆在浙劳心疆事歴年既久凡民间风尚吏治臧否毫不可欺属邑晏然擢河南廵抚宗藩骄横自新选其俊彦为宗学长皆斤斤奉法陞南刑部侍郎卒
　　顾国辅字维徳上元人万歴甲戌进士为刑部郎谳囚有所矜释张居正当国不允抱牍争之居正无以夺出守襄阳防久旱便宜赈济中州流民就食者数万多方活之且资给遣归晋浙江副使绳诸将之耄而贪者调守宝庆卒
　　张后甲字丁也江宁人万歴丁丑进士授辰州推官有诸生以事忤豪右文致傅狱亟释之奸民有手毙其女而诬人大辟者为白其寃陞户部郎中督御马草塲监清源司饷云中饷政修举边计赖焉晋四川按察使时川东有征播之役客兵所过驿骚后甲以檄谕之人人衔枚而过民不知有兵
　　何栋如字子极江宁人万歴戊戌进士授襄阳推官值苗乱遣将立缚之遂以知兵名中官檄开青山矿栋如以显陵发脉地绘图疏奏事得寝珰横襄阳收其爪牙投诸江珰复开谷城宜城矿与官民争閧栋如治其党恶上怒逮下狱放还光宗初起南职方加太仆卿行边赞画又以失贵人意遣戌后赦归
　　常信字国宝兴武卫籍嘉靖末以书学校士信为举首以印局使晋抚州府照磨时花园港有巨盗啸聚抚按委信觇之信诡为日者服罙入其阻图上地形并所为芟除建置策甚具于是擒盗魁十有三人以干局称临汝间
　　卜履吉字讷斋江宁人万歴戊戌进士授泉州司理税监开矿坏民庐墓履吉具疏以闻先禁党恶珰焰稍衰因与众约以千金助其矿税使亟出境累官至福建兵备副使闽人立祠祀之
　　姚履素字允初上元人万歴辛丑进士歴陞广东副使兼督学政为海瑞请防平抱繇罗峒黎贼乞休归时乡民治门总甲名坊厢籍差累甚苦商之廵抚丁汝防分三则房号以寛民力桑梓徳之程国祥字我旋上元人起家寒素受知于焦太史竑第万歴甲辰进士知确山县调光山听断明决歴陞考功郎中掌计典公慎不阿为羣小所嫉上为黜言者有清望素着之褒累迁南总督仓塲侍郎勤于其职仓务皆亲莅焉晋礼部尚书拜东阁大学士寻致仕国祥歴任卿相布蔬不异诸生时步行里巷间一苍头自随而已身没之后妻子冬日犹葛帔也
