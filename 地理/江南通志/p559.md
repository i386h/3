<!-- { "loadSidebar": true } -->
　　圣祖亲书摅诚信三字赐之鋗入关从行不过十人尝疏请积谷备赈未久遇嵗饥便宜平粜以济之仕至左都御史致仕归
　　刘楷字子端南陵人少孤鞠于母赵登康熙乙未进士授中书舎人典福建试得人称盛丙午考选
　　御试擢置第一歴刑户二科给事中疏论督抚保举学臣及河工保题官员之弊又请杜师巫邪术禁小说淫词指陈深切
　　圣祖嘉纳施行又密具相臣柄政冒死纠叅一疏疏上如奏罢斥辇下肃然累官光禄卿致仕归杜门著述捐置义田以赡族人陵邑人文日盛白诸当道【阙】学为大学邑人士徳之子应熙仕为夀阳
　　知县亦以孝友知名
　　方仲字佐平南陵人康熙己未进士由翰林为户部郎出知登州洁已率属尝以旱蝗祷于蜡社蝗尽赴东海死后徙汀州知府箐峒皆服其徳化郡地蛟发山水髙十余丈民哭声震逺迩伸齧指血疏告城隍神水立退会移疾归送者至二百里犹不忍别子士珣有文名雍正癸夘举人
　　孙斌字淑献南陵人以武进士为福宁州游击康熙甲寅耿逆反以书招之斌斩其使密报督抚耿逆怒拘之兴化贼平奉
　　防优叙迁防闗副将继母殁求解任许之武臣丁忧自斌始
　　池州府
　　宋樊若水字叔清贵池人举南唐进士不第谋归宋献平江南防请造浮梁济师太祖从之歩兵渡江如履平地既克池州即以若水领州事击败三砦之据险未服者歴迁右谏议大夫太宗命改名知古采其议废江南铁钱为农器给流民之归版籍者仍铸铜钱以便民用出为成都转运使改河北卒
　　夏中正贵池人尝仕南唐及入宋知贵池县以乡
　　党非威刑所宜施每聴讼辄随其曲直谕之人咸悦服自相戒饬无有犯者擢职方员外郎告归卒孙噩举才识兼茂科知长洲县以直罢文彦博奏复其官
　　胡舜元字叔才铜陵人举嘉祐四年进士歴徳兴郑二县令迁著作郎少与王安石友善及安石执政行新法舜元以书规之有懐利事君贪利害民语遂乞致仕孙棣举进士官兵部郎中
　　李植字公立建徳人登进士第歴官湖北转运判官入为尚书度支郎孤忠自信不屑依阿取容坐元祐党摈不用
　　檀固字以忠建徳人登熙宁三年进士第绍圣间官尚书时悉改元祐之政固上书极言朝廷罢吕大防苏轼范纯仁用章惇曽布蔡卞去三贤而进三凶此天下治乱之由也书奏免官及蔡京为相遂不复进用
　　张涟字伯器贵池人以能理繁剧称初令数大邑歴守鳯翔以事忤蔡京征至京卒
　　钟镗字徳振铜陵人登元祐六年进士第授旌徳主簿厯知汀州入仕五十余年所在以廉惠著称
　　檀宗益建徳人哲宗时诏诸州行三舍法取士宗益备陈考校升选之制从之授国子学録子倬登大观三年进士第歴官徽猷阁待制
　　汤允恭贵池人登宣和六年进士第通判常州常素难治允恭以训诫先之俗渐以化适邻州有叛兵及境亲往其营谕以祸福寇即解去州城获全迁刑部员外郎能平政寛狱擢殿中侍御史绍兴间官至侍郎
　　汤岩起贵池人登乾道六年进士第知营道县以廉称尝自朂曰清而死岂不愈于浊而生耶秩满归以荐起判徽州寻又奉祠归里
　　叶楠字元质贵池人登乾道中进士第为鄱阳尉值嵗潦楠力请蠲租赈之后令绩溪多惠政邑人歌之曰前有苏黄门后有叶令君苏黄门苏辙也因重楠故以辙比之所着有知非集
　　程九万字鹏飞青阳人登淳熙二年进士第初知武康县以政绩卓越内擢歴司农簿太府丞奉使两淮改铸铁钱具有规画出知和州擢华文阁待制襄阳安抚使封青阳县开国公着有九华诗百篇子松举进士歴官同知枢密院事
　　郑舜臣建徳人绍定中江西寇猖獗赵范知池州闻舜臣贤牒充民兵副将防守江淮又尝董军馈输财助用为朝命所褒
　　阮麟翁字祥翁铜陵人登景定三年进士第初授京山尉歴建徳路总管任封疆修耕战以功名终
　　明徐谦青阳人洪武中以贡授临江府推官迁户部郎中督漕运于济淮甚着劳绩特擢太仆寺少卿潘伯庸铜陵人洪武中由贡选授御史言事侃直不避权要厯河南广东山西按察使并着清节陈敬宗贵池人洪武乙丑进士授刑部给事中永乐初论时政谪鄞县丞后以直谏死
　　佘可才字国器铜陵人永乐癸未举人官襄阳训导诣阙请试繁剧留试事工部复奏官不必备得人为本成祖嘉纳之以荐擢吏部主事扈从北征至兴河奏事称防凯旋预褒赏歴郎中署堂事清选法革吏弊迁南通政司左通政
　　郑景曜字拱南建徳人永乐甲申进士授御史蹇谔尽职出按山东再按辽东有元时故吏储钦巫恺等为奸利有司不敢问景曜捕治之擢贵州叅政命偕巡抚廉察官吏吏治肃清湖广筸子坪苗乱奉勅监军进苗平俾久任后以年老乞休致柯进字启晖建徳人父彦斌洪武中以荐歴临安令有善政暹领永乐乙酉乡荐预修永乐大典擢户科给事中以直言谪官仁宗即位署永新吉水二县皆大治杨士奇等交荐之特擢浙江按察使暹初以建言着声浙人多惮其威名及至持法平允不尚苛察所部皆畏懐之丁艰归复起滇皋佐靖逺伯王骥平土酋思机发之乱致仕归里子薰由贡令霑化安乡二县亦有廉平之称
　　江得东流人永乐中由贡选授御史以刚直称迁按察司佥事
　　檀凯字伯和建徳人永乐壬辰进士时新定贵州选有才能者往官其地凯预选为思州府通判至官为孚恩信陈礼义适诸苗寨互相攻扰凯加意抚辑得不扰境满九载当迁思民诣阙请留宣宗初即位方鋭意绥逺特加凯正五品俸命还任后擢应天府治中思民涕泣攀送迁府丞致仕吴赐贵池人永乐壬辰进士歴河南按察司佥事以敢言改御史抗疏忤防下狱卒
　　江通建徳人永乐中以贡授巩县令招集流民俾复故业河南旱飞蝗遍他县不入巩境郡守异之调通捕蝗孟津通往斋沐祷于神蝗悉去事闻于朝加俸一级命久任满九载以老乞归邑民立祠祀之
　　胡本惠字益之铜陵人永乐庚子举人授户部主事歴员外郎出知南昌府有善政迁陜西叅政累擢右副都御史巡抚辽东莅军持重邉境以宁俄召入为左副都御史致仕归本恵有徳量时称长者
　　舒仲诚贵池人以贡授东光训导迁万载令政尚严明招徕逋窜擢御史成祖北征仁宗以皇太子监国仲诚言事尝忤睿防出为湖广副使卒檀观东流人宣徳中以贡授永州令以廉静治三载当迁民歌曰食惟檀衣惟檀檀公去我饥寒诣阙请留又三载当迁民复乞留满九载以治行最擢云南按察司佥事不赴归囊止一石人号之曰清白石云
　　孙仁字世荣贵池人景防辛未进士授户部主事督畿内粮储监通仓尽厘夙弊出知西安府大兵讨固原叛羌仁有转饷功迁陜西叅政凿泾阳洪口堰引水溉田永为民利累擢右副都御史巡抚四川平松潘黒虎砦贼及茂州巴猪等砦蛮相地险要设立州县以控制之入为户部侍郎乞致仕归
　　陈孟晟青阳人景泰甲戌进士授评事累迁云南按察司佥事居官廉慎自励理狱多平
　　章廷珪铜陵人天顺己夘举人授兴国令清恵得民心秩满辄请留任至九载迁武昌同知邑民追思立祠祀之
　　张廷瑞贵池人天顺壬午举人授龙泉令治邑如理家政纎悉毕举生民乐业擢御史清理屯田尽革中珰侵占之弊军屯感徳屡条奏时政有声宪台
　　陈轾青阳人天顺甲申进士授南刑部主事折狱平允歴福建按察司佥事备兵漳州有宿寇据山谷时出刼掠轾以兵深入殱其根株而身犯瘴毒卒于军事闻给归其榇遗槖惟图书数卷吴必显字徳纯石埭人成化丁未进士授泰和令以勤莅官案无留牍邑有权贵数辈素恣横惮必显悉敛迹屡迁岳州守
　　张辉字蕴之石埭人治庚戌进士授南礼部主事以言事谪光州同知累擢福建佥事复以介直忤刘瑾勒令休致瑾败廷臣交荐以老不出为晋一阶予诰命
　　周冕字尚文贵池人治庚戌进士授南户部主事迁员外郎监税鳯阳一清积弊又奉命至江西督理粮储得实粮四十万石以济邉饷诏旌之李嘉祥字时鳯贵池人治丙辰进士授北直开州知州剔奸祛弊动中机宜吏民畏服州城北旧有淫祠拜谒最盛嘉祥至立毁之巫风遂絶擢南户部员外郎督赋苏州卒性慷慨喜论事尝具疏语侵权宦人尤壮之
　　桂鏊字用之贵池人治戊午举人正徳中授广信府同知时宸濠蓄逆谋阴结山中三巨寇鏊广设方畧以次平之嘉靖初补栁州府同知从总督王守仁平思州断藤峡以功擢知思恩府兴文讲武民猺帖服后致仕归郡人祠祀守仁奉鏊配焉
　　许潜贵池人治己未进士授行人选御史刚直不阿尝监内库中贵惮之
　　汪珊字徳声贵池人正徳辛未进士授御史嘉靖初论新政十事及请开言路疏时皆服其敢言出为河南副使累擢右副都御史巡抚湖广复以言事落职会贵州都匀苖乱廷推起珊往平之召为南大理卿终户部侍郎珊清介自持卒之日囊无遗赀
　　李崧祥贵池人正徳甲戌进士授户部主事歴山西按察司副使备兵潞安迁河南布政司叅政将行适上党青羊山贼作乱抚按以崧祥有办贼才特留总四道兵入山贼贼平议析壶关等县地置平顺县以扼山之要害得防允行累迁四川布政使时世庙多营建蜀民困采木之役崧祥入觐抗疏止之因忤用事者致仕归值嵗饥即解束带镕金购谷徧赈乡人
　　柯相字元卿贵池人正徳丁丑进士授永新令宸濠反巡抚王守仁与吉安知府伍文定从上流举兵讨贼相亦集其邑兵从而身自居守濠平守仁欲叙相功辞不受歴吏科给事中劾去官邪数十人累擢右副都御史巡抚陜西筑皋兰邉墙三百里墩台相望邉警以絶改抚河南又迁督两广不赴归孙之来以理学着
　　柯焘字光庭建徳人正徳己夘举人歴临江南昌二府推官折狱俱称平擢南户部员外郎扬州闗税闗截城外漕河舟过无一漏者焘至割河三分之一作便民桥俾小舟径渡贷其征其巨舰之税符额而止不取余秩满归载麦数舟而已又值嵗饥蠲赈乡人全活甚众孙鉴由举人授沂州知州革规例除耗羡亦以廉名
　　章允贤青阳人嘉靖己丑进士知贵溪成安二县歴礼科都给事中疏论武定侯郭勋及都御史胡守中不法皆寘重典在廷惮之着有谏议集柯乔字迁之青阳人嘉靖己丑进士官御史出为湖广佥事时驻节沔阳筑江隄数百里立防市造浮桥兴学校雪寃狱以艰归补福建佥事备兵海上与浙抚朱纨协力倭严贩海之禁因为忌者所中罢归
　　章时鸾青阳人嘉靖甲午举人授邹县令邹固剧邑又土荒民逃时鸾勤劳抚字招集流亡劝之耕织而邑为乐土迁兖州同知治河有功举卓异擢保定知府歴河南按察司副使督筑黄河南隄舟居经年中湿乞休归卒
　　徐绅建徳人嘉靖辛丑进士授兰谿令以最擢御史巡视畿内屯马以昌平州地冲民困请永停寄养马匹疏劾大珰论铨曹积弊语多剀切迁尚寳司卿累官顺天巡抚初容城杨继盛以直谏系刑部狱绅巡按保定特置产防其家人尤多其义毕锵字廷呜石埭人嘉靖甲辰进士授刑部主事敭歴中外四十余年政绩炳着累官南户部尚书陈时政忤近幸乃引年乞归加太子少保九十三卒諡恭介
　　李一元字调卿建徳人嘉靖丁未进士授开州知州迁南部郎累官兵部侍郎江西巡抚所歴皆着劳绩而廉洁自持一介不茍时海内有四君子之号推一元为清君子弟一中举进士歴延平开封推官亦有清名终河南副使
