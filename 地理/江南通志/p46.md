<!-- { "loadSidebar": true } -->
　　北固山在府北下临长江回岭斗絶其势险固故名又名北顾山因梁武帝改京口城楼曰北顾楼得称元和志云北望海口实为壮观宜为顾也晋谢安蔡谟镇此并于山上作府库储军实山有寺曰甘露西有秋月潭走马涧相传汉昭烈曽走马于此西南有鳯凰池天津泉狠石山后有铁柱峰一名石帆观音洞在其下又旁有甘露跨鼇二门又府治有阳彭山【附】明汤寅北固山赋【汩长江而东骛截堆埼以孤棱负崇构而杰起峙崱屴而□嵚缅张氏之行役云托植于金陵乃其指天日循回龙纡京岘而右称别领于鲛宫跨黄鹤而南沿凌宝葢而西雄没天津之伏流圻海涵之冲瀜迅风切而落响旭日起而升红邈飘飖于紫烟蹴磊砢之南松挺萌台之妮妮沾流泉而洒沫漾飒防之疎钟恍四山之镗鞈顾青螭而依依遂凭堦而造闼晒葐蒀而何象俨白榆之可剟尔乃杖金防侧角巾侵萧瑟之寒曦纳亭皋之芳春采江苹而斜渡蹙潜波而涣鳞经畛畷而踯躅俄陟阻而无硍始凸悚而坳惊渐地蜷而缕曲拂乎天之胎禽攀九垓之仙躅逺峄微而迎茜石路欹而衔緑楼台羃而髙骞诸峰逈而起防其前则千雄万堞绮列鳞次伍两云屯翟葆风厉千亩之防五都之市白地紌繏珠绯縪璲隠隠輷輷涩譶纠刺大胥之所不能名隶首之所不能记芝楣绣桷丽厥芸堂防防乎其千霄视□□而迷方鸣钟食鼎淇园玉圃杂卉葳防以疏途丛英阿那而分户雕爼鼏勺留宾歌舞尝琼禾而讵甘进臛蠵而停箸七盘纷而近郁管纮嘐而遐赴延郛蔽郭朱蕞碧抽荆杞凭原而隆翠沟塍界路而承流横唐頽之青葱俯丹华之雕锼其后则多景之楼清晖之阁枝岝峉而交撑结防而如托濔漫轇轕防焉神愕曲防盘根于虚空神鹰奋飞而下掠防望江之危亭并蛾眉而依约吴楂楚舶于山之阿前迎后距击汰扬波集布防而櫹操□飍矞于盘涡元防荡日飂□风多亮朱明之不燠宜披裘而婆娑朝暾夕橮旁睨邪眺绚云霞而作壁插层涛之浩浩防烟生而迆飏混太虚而皛溔西则浩旰歙赩浮玉相望竦重栾于波底压而为堂东则焦岩蓊葺彷佛乎懐襄嵌雾树于飞涝□砀于中央惚兮惘兮防乎汤汤□曲江之钜丽控海门之微茫其左则殷殷绎绎坡陁直下隠弅之丘旷防之野崇冈列而嵧嶷平林防而潇洒道安遁迹宋玉诛茅制龙经而泉沸企曳尾而心遥承密叶以为幄苍松而为桥沓乎翳荟画为阡陌忽嶻嶪而髙縁防峛崺而低迫间墝防之田畴□峾沦之大泽藏籦笼而有人带修峦之重碧嘉树列茑萝延倚云□傍潺湲鍜浮图之峥嵘见圌汝于东轩信恢炱以傥阆朔句曲以相纒其右则岷岭分派波涛南析川迤浍隠霜苇风荻哙乎其隅湜乎其室捷猎镺蔓亭□榭碛济济锵锵飚驰毂击斥阛阓之纷纭肆□防而相敌归蒜山之晴云停酒罂之劲翮走马之涧硍乎中开隔四空而閟迹巨灵啄其崔嵬状庨豁以崆防惊防睒而徘徊扳葛而惊条挂雨扪壁而温雾萦苔仰碅碖之若坠頫窋防以频猜栗而屏息蹠砊硠而成雷怪石帷舒乍前乍却防嶙嶙峋跻空欲落磓碐碐以敷青叠防防而献蕚披半角而垂铓倬芙蓉之初削罗众卉而胁生被蒨峭而猗靡参髙緑而先霜糁卑红而晩滋其上则列刹言言郁纡曲布事存天监名仍甘露镂楶有唼□之鳞碧题有不雕之树栱橑习其斜错枅栖诡其扠防廲廔宿月金轮栖霞丛篠翍其闶栌枥杌其隈轶厚伽而逊制岂般尔之能裁堂则雷音防勅实实翼翼防致而翚飞揭离楼而并饬亭则镇海临江居山之阳悬旅楹于崛岉敞磊硌而磅硠其他曲槛燠房填摛丹饰诡形而殊状者不可殚述出柳溪之防鳗懐北轩之暮笛法序岪而増髙月潭浟而清洌鎤嵩丘之铿□入江声而争急栟榈溽暑而扇隂柽椐艳阳而呈绘丹枫凄其憯恻枞栝簌其晻蔼花余四时月饶畸睐鳱鴠则戒夜而鸣鹧鸪则叶庇其背他若六霙萦盈而溢素防蝀霍濩而吹带赤松匿景而垂丝纎阿驰轮而采其下则培塿东走落景西明岿层栌于石壁势纵而究升面翠藓以启牖接倒树以安亭幽篁触砌而戞玉菡萏洒露而铺星虚洞积香而中窈鳯池含藻而波澄雨华垂青海岳浄名累以宻桧闱以山樱文以翡翠声以和莺援防防之孤屿□啄玉于遥汀任公詹父草树为庐乘舟容裔风水当居腾淼漫以天浮防浰淢而卑趋设罶罩施罛钩必逮双网必盈防潜鳞为之骇徙天吴为之欷歔估客之船落帆之浦叠浆聨篙明灭洲渚沙鸨漂其奄忽楚岫蒙而霞吐蟹堁之田多黍多稌既腴壤之浫洝况编町于兹浒眠碌碡于云根理耰锄于繁楚秩秩斯干讲武之堂制敞以防窱映兰薄而襟江吉日维戊干戈戚扬于是铁杖之伦超距之士竝集汹涌鱼服象弭惊帆逸足照夜騄耳金饰而濩畧桃花缛而千里乃逾唐陂导坑衡弯青檀而弸彋奋軯礚之惊霆百金命中贯月穿星□弩具臂焊并搴旗格猛其徒如林足以詟海若悸百灵耀五兵于设险荣李花而迄今若夫卫公之栢车盖无存明皇之像遗真已谖物既往而代非怆靡征而不尊僧繇探微是留殊绘吴生擅妙丽神防践狠石之如羊懮阡眠于萧艾怅典午之更非感孙刘而一慨九阳届节有鸣仓庚于以修禊于江斯清于京斯依彯然华缨载忻载燕鼔瑟吹笙亦有防如姣好先施阳文细腰善步其从如云曳防缟之纎袿髾绮纨而夕熏婉徐步兮裶裶乐莫乐兮青春然则兹山者综其所宜而程其所用首籍籍于过江永神皋之均重徒观其山形而势嵬櫐嵲修竹良材参差櫹矗足使封颐神而不返支遁布金而存朴总二善以同规陋褦襶之往复至于地非金阙夙标名胜谢元钓鲈以防志令则凌云而寄兴米颠托病以栖闲客儿纷游而窃咏美令轨于曩贤实青丘而并竞若夫闻风层城峨眉积雪香罏恒霍之奇女几天台之别虽名羡于山经终险而辽僻未有耸城阙而迩峙揽曲涯而吐纳果择胜而逍遥庶兹土之尤絶】
　　国朝汤斌阳彭山春望词防【京口形胜甲东南金焦北固其名特着故画舫篮舆日萃其下而未有知所谓阳彭山者是山也虽无奇峰危巘深涧絶壑之观然登其上而三山云树环翠如屏长江汹涌风帆隠见与润州城堞楼橹烟火十万余家无不近在几席俯仰指顾亦登临之胜槩也特其名不见于山经舆志故骚人之游屐不至即或至焉而文字不足以发之世亦莫得而传焉则山川之幸不幸岂不以人哉戊申三月董子文友来自毘陵与何子雍南程子千一偶登此山乘春骋望各赋诗十章曰阳彭山春望词三子皆以诗文擅名当世其词虽记一时闻见所及而江山形胜如指诸掌余闻京口盛时名家巨族竞选山水靓冶之区治园亭台榭极嵗时游览之娱自海艘告警山川如故风景顿殊三子懐古睠今感慨系之宜其词之婉丽而凄怆也夫天下幽岩邃壑徒为樵夫渔子所栖游者多矣此山南望则米元章之遗墓在焉其西则昭明太子读书处也风流文章想见其人何后来游者篇什零落乎此词流传于世吾见寻奇探幽者诧为奇闻异迹必将载酒登髙穷极眺望墨版淋漓侈为游览盛事四方闻而不得至者与金焦北固同入梦想也故余谓仙宫佛窟士女缤纷不可言游游阳彭山者自三子始书此所以庆此山之遇也】石公山在府北九里濒江与焦山对峙下有石槛山形如双象一曰象山有象山洞
　　蒜山在府西五里元和志云临江壁絶山多泽蒜因名或曰算山谓周瑜与诸葛亮议拒曹操之所东晋末孙恩浮海至丹徒刘裕大破其众于此山本寛广宋元间沦入于江今西津渡口水中孤峰独峙者也【附】明林魁蒜山考【蒜山在丹徒县西三里比临江上无峰岭山生泽蒜因以为名按晋孙恩浮海奄至丹徒率众登蒜山刘裕奔击大破之投崖赴水死者甚众唐刘展叛田神功将三千军于洲将济江复将步骑万余陈于蒜山又徐知诰常游蒜山除地为广编虎皮为大幄率僚属防于下旧志又谓蒜山松林中可卜居苏子瞻诗蒜山幸有闲田地着此无家一房客观此则旧寛广可容万人宋时犹可居止不知何年沦入于江也】
　　银山在府西江口旧名土山唐刘禹锡诗土山京口峻是也元时以与金山对峙易今名今亦名云台山山侧为镇屏山下有潮音洞其别阜曰玉山金山在府西七里大江中初名浮玉山风涛环绕势若飞动岩洞泉石皆名胜也九域志云唐裴头陀于此开山得金因赐今名然梁天监四年僧祐髙宝志于金山修水陆防则金山之名当在唐前又名伏牛山宋真宗梦游其山又改名龙游山旋复故名其顶有金鳌妙髙等峰浮图冠其上有泉名中泠陆羽以为天下第一山之东有日照岩一曰朝阳洞东麓有善才石一曰鹘峰西有石排山隠出水面若筏然相传郭璞墓在焉自康熙二十三年
　　圣祖仁皇帝南廵建有
　　行宫屡经驻跸先后
　　赐御书匾额天王殿曰勅建江天寺大雄宝殿曰动静万古
　　行宫曰江山壮观曰吐纳万象留云亭曰江天一览畅遂楼曰澄懐日新佛印山居曰水天清映龙洞曰松风石
　　御书楼曰浮翠楼大悲殿曰禅栖朝阳洞曰云峰禅堂曰祗树
　　御制恭侍
　　皇太后驾临金山记【恭纪首卷】
　　五州山在府西三十里晋永嘉后幽冀青并兖五州之人流寓京口故顔延之车驾幸京口诗云望幸倾五州疑山名縁起于此梁武帝曾幸焉辇道尚存山有泉其流所汇曰夕溪又府西四十里有香山铁炉山五十里有曹山明成祖尝驻跸其下黄鹤山在府西南三里一名黄鹄山宋武帝微时游息于此有黄鹤飞舞其上因名宋戴颙隠黄鹤山文帝每欲见之曰吾东廵当宴戴公山下故又名戴公山
　　磨笄山在黄鹤山东南宋戴颙女于此磨笄誓不适人因名
　　菊花山在磨笄山南其对峙者为天福山
　　长山在府西南二十五里上有灵泉其流与练湖通溉田甚多南有塔山
　　髙骊山在府西南五十里亦名句骊山相近为覆船山旧志以为即酒婴山之异名
　　招隠山在府南七里本名兽窟山宋处士戴颙隠焉故名寰宇记云梁昭明太子读书于此石案犹存下有真珠泉虎跑泉鹿跑泉又有昭明所开古井及玉蘂亭唐李徳裕玉蘂花诗刻石今存西有岘山与招隠聨势俗称大岘小岘又相近凰凰山回龙山夹山福田山
　　白山在府东南十五里旧志云宋刁约葬此有白跃出因名相近为唐山
　　马迹山在府东南三十五里道书第四十九福地也山有青童君马迹故名又有葛稚川炼丹井有黄龙青龙二洞
　　花山在府东三里一名东山皇甫冉诗云北固多陈迹东山复胜游即此又府东三十里有雩山大渎山六十三里有华山旧志云即乐府所谓华山畿者
　　京岘山在府东五里京口京镇皆因以名一名丹徒岘或称荆岘
　　国朝顺治十六年大败海寇于此北有汝山相近者釡
　　鼎山鼎石山
　　焦山在府东北九里大江中旧传以东汉焦光隠此得名寰宇记通典亦谓之谯山亦曰浮玉山与金山对峙相去十五里上有焦仙岭三诏洞以焦光三诏不起也又有狮子海云观音罗汉栈道等岩青玉坞碧桃湾山之余支东出并立于波间者曰海门山康熙中
　　圣祖南廵临幸山中
　　赐御书匾额山门曰定慧禅寺大雄宝殿曰香林曰法云慧日
　　御制焦山诗三首【恭纪首卷】
　　圌山在府东北六十里滨大江江流自东而西而北转屈之间层峰峭壁俯瞰湍波京口之咽喉也山有上下二箭洞下有东霞寺宋史张世杰与元兵战于江中不利退奔圌山即此
　　日精山在府学内上有日观遗址
