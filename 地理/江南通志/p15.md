<!-- { "loadSidebar": true } -->
　　谕户部江南地方今嵗秋冬雨水稍多低洼之处未免减収目前米价虽平恐明嵗青黄不接之时价値不免昻贵朕心轸念预为筹画已特遣专官将从前截留之米一一清查防同该督抚商酌以济地方之用又令该督抚动用正项钱粮委员于邻省采买米谷以备积贮平粜之需朕思苏松常镇四府地广人稠需米甚多而四府所属漕兑共一百四十余万石居七省漕粮三分之一今州县既有被水之区恐小民输纳匪易着将成灾五分以上之地亩应出漕米缓征一半约计将及二十万石俾闾阎既寛正额之输将而地方又有多余之米粟则编户穷黎当不虑其乏食矣其缓征一半漕米着于雍正五年秋収后带征完纳其不成灾之地亩仍照额征之数准其红白兼収着将此速谕该督抚遵行
　　雍正五年正月二十八日奉
　　上谕地方水利【恭纪河渠志】
　　雍正五年二月初六日
　　谕兵部水师甚属要现今天津设立水师满洲官兵操练学习其江宁驻防满洲官兵亦应照天津水师之例设立水师令其操练镇江水师现有船只将此船内酌量拨给江宁将军令其学习操练至如何操练应拨给船只若干或船只不敷作何添造之处尔部一并定议具奏
　　雍正五年六月初二日江苏巡抚陈时夏奏报娄江水利工程告竣士民请建
　　万寿碑亭奉
　　上谕朕以实心举行实政全不好尚虚文如士民感恩建碑之事屡降谕防严行禁止今因江南娄江水利工程告竣士民具呈谢恩内有愿镌万寿碑之语而巡抚陈时夏代为具题贴黄内并未将建碑字様叙入明系欲从民请故本章内有意含糊甚属不合可速止之
　　雍正五年九月十二日奉
　　上谕朕因直湖广州县数处近江临河平时易于被水者今嵗又经涝溢故降特防将钱粮全行蠲免此乃轸念水乡之民施恩格外而他处闻知遂生冀幸之意如固原地方六月偶遇氷雹而钟保遂张大其事捏词具奏续据路振折奏前来始知暂时骤雨带有氷雹夏苗并未伤损秋禾发生茂盛今览钟保本章亦自称勘不成灾似此虚假众所共见朕因人情如此是以闻江南浙江近水之地亦有数处被水未曽加以格外之恩然轸念穷民朕怀殷切着江南总督范时绎动用库银二万两于上下两江应用之处散赈着浙江巡抚李卫动用库银一万两于应用之处散赈务选贤员办理令穷民均沾实惠傥有余剰银两着该督抚奏闻
　　雍正五年九月十六日云贵总督鄂尔泰条奏江南三江水利事宜奉
　　上谕览鄂尔泰所奏江南水道事宜甚属周详但折内有越职陈奏字様凡内外大臣越职办事固为不可至若有关于国计民生者虽非已身职任之事既有见闻即当据实入告方合公忠体国之义此乃尽职非越职也如孔毓珣经过凤阳地方即以水利情形奏闻朕甚嘉之鄂尔泰所奏着发与范时绎陈时夏齐苏勒陈世倌鄂礼就近详加相度悉心妥议具奏
　　雍正五年十一月初十日奉
　　上谕自古治水之法惟在顺其自然之势而利导之盖水之为害者大抵由于故道湮塞使水不得径直畅流以致泛溢而为患但恐径直之路湮塞年久或民间既已盖造室庐开垦田亩或且安塟坟墓人情各顾其私不知逺大之计今见欲于此地开濬河道则因循规避百计阻挠而司其事者未免惑于浮议遂致迁就纡回别开沟洫茍且从事而不能成一劳永逸之举此治水之通弊也昨岳钟琪奏称陜西现在兴修汉渠以济民田亦以开濬之处不无碍于坟墓故尔迟回朕谕之曰果系民间坟墓所在当给与买地之价令其迁塟民自乐从岳钟琪云若果给与迁塟之费则公私均便小民无不乐从者朕已谕岳钟琪在陜遵行目今江南地方现在兴修水利着该抚与钦差官员亦照此办理若水势必由之路有碍坟墓即于兴修水利钱粮内动支银两给与本人令其改塟俾小民既有营塟之资而河工亦収利导之益则水患可除水利可兴地方永逺防福矣
　　雍正五年十二月十八日奉
　　上谕吴淞石塘当日勘估之时于海潮纡缓之处酌量修筑土塘盖因工程浩大诸臣勘估为节省钱粮起见故如此定议但东南财赋之区灌溉田亩保聚室庐全赖海塘捍卫朕思海势冲激风涛旋转难定土塘经歴年久未免可虞不若一例尽修石塘为百姓万年之利似为一劳永逸朕询问齐苏勒亦云甚当着陈时夏陈世倌鄂礼等将现在土塘改筑石塘之处确行勘估详悉定议具奏不得惜费省工茍且塞责务须坚固永垂久逺以副朕经理海疆爱养民命之至意
　　雍正五年十二月二十日两江总督范时绎奏报估计修濬太仓州河道工料银两奉
　　上谕据范时绎奏称太仓州镇洋县士民佥称境内刘河钜工已防发帑开濬而七浦一河原系民田沾获其利今情愿照依旧例业户给食佃户出力不敢再费帑金等语朕思君民原属一体民间之生计即国计也倘遇国用不敷之时势不得不资借于民力今国家财用充足朕为地方筹画万年之利不惜多费帑金兴修钜工养育万姓若仍用民力以办公事非朕本心也况小民効力工程或致荒其本业而又不免官吏之督催烦扰朕心实为不忍昨苏州一二有力之绅士恳请捐资以助地方之公事与此不同朕是以降防准行着将范时绎所奏士民捐助之处停止仍动用公帑办理并将朕防遍行晓谕该州县士民伊等当体朕爱养元元之心于工程告成之后加意照防嵗嵗疏濬防防俾地方永受其益则胜于目前之趋事赴功多矣
　　雍正五年十二月二十八日奉
　　上谕朕因苏松等处地方水利功程关系民生最为要特遣官员防同巡抚等悉心经理务期修筑开濬以惠烝黎凡工用所需悉发库帑丝毫不以烦劳民力谕防
　　颁布至再至三昨范时绎奏称太仓镇洋士民佥云刘河钜工已费国帑其七浦一河工程民间情愿出力以助修濬不敢再动帑金等语朕又复降防严行禁止此中外所共知者顷闻长洲元和等县有按照田亩科派银两之事朕思工费悉用帑金原以杜科派田亩之弊昨太仓等处士民恳请出力助工朕且严行禁止岂容不肖官吏按亩派费累及小民或者夫役等得受官价之外有田之业主帮贴饭食而不知者遂误认以为按亩派费亦未可定或者衙门之蠧役本地之揽头借帮贴饭食之名派杂费以饱私囊亦未可定着范时绎陈时夏等通行晓谕令良善之民勿为奸猾所欺并时时访察稽查除田主帮贴饭食外倘有胥吏揽头等巧借名色科派分文者立即提拏重治其罪并将办理工程之官员指名题叅从重议处倘官吏人等本无派费累民之处而本地居民或以工程碍伊室庐田土不愿兴修故揑造浮言以惑众聴或奸民欲行包揽不遂其私故传播此语以阻挠公事则情罪甚属可恶着范时绎陈时夏等确实查拏从重治罪
　　雍正六年二月十一日奉
　　上谕两淮商人感戴朕恩急公念切数年以来将正项及带销银两俱照数全完又捐银数十万两办理地方公事甚属可嘉今因扬州修濬水利工程又请公捐银三十万两以佐公费朕闻之心甚不忍此众商効力之处或系伊等力量寛舒实心踊跃合力捐输以报国恩而襄公事或系地方大臣官员等授意商人而有此举着询问众商令其务将眞情据实呈明该督再行具奏请防




　　江南通志卷首三之一
　　钦定四库全书
　　江南通志卷首三之二
　　世宗宪皇帝诏谕
　　雍正六年二月十九日江苏巡抚恭报松江府华亭县地方甘露呈祥奉
　　上谕据奏松江地方
　　天降甘露该省臣民皆以为朕之功德感召所致合词颂祝等语夫甘露之瑞载在礼经自古以来咸称嘉庆今防
　　上天恩赐若不以为瑞非所以敬承
　　天贶也但此番未见于宫庭上苑而见于松江想因江南地方官员有惠政及民或本地民人风俗良善有上感
　　天心之处是以锡兹瑞应昭示羣黎朕深为该地方称庆若官民等归美于朕朕不敢居也但愿该地方官民绅士受
　　天恩赐倍励防恭官斯土者益厚其教养之道居是邦者愈笃其忠孝之忱吏治清明民风醇厚则
　　上苍眷佑锡福方来此则朕之深望也勉之勉之
　　雍正六年五月初九日
　　上谕高斌将浒墅关现行征収则例据实陈奏请刋立木榜令众商共晓遵依所奏甚属可嘉部议令直省各关将各处现行征収则例彻底清查据实奏闻刋榜晓示着各省兼理关务之该督抚并各关监督实力奉行毋得阳奉隂违虚应故事倘经接任之员察出定行交部从重议处
　　雍正六年六月初六日河道总督奏报陈家渡坝工奉
　　上谕据奏吴淞江陈家渡河渠有土埂三道未曾挑清致有停沙挂淤之患今建坝施工正在用力刮刷之际而江水海潮并长沙不能停将原有土埂槛限悉皆彻底刷净毫无阻滞于河工大有禆益知道了齐苏勒自任总河以来实心供职即如吴淞江工程虽交与齐苏勒一同料理而实则范时绎陈时夏地方专办之事乃范时绎陈时夏视之漠然而齐苏勒一闻陈家渡坝工冲塌即亲身前往踏勘悉心经理仰赖神佑水势涌长以助人工将河道泥沙彻底刷净水无阻滞工可告成此即封疆大臣实心为国为民感召
　　天和之明验凡为大臣者当共知之齐苏勒着交部从优议叙其在事官员着议叙具奏
　　雍正六年七月初二日奉
　　上谕戢盗乃安民之首务稂莠不剪则嘉禾不生奸宄不除则良善不安此一定之理朕时以此训饬各省督抚有司谆谆往复而能实力奉行着有成效者甚少如江南苏松等地方盗案多于他处而陈时夏等又复柔懦怠忽并未将积恶渠魁缉拏惩治范时绎居官亷谨然戢盗之才亦觉不足且管辖三省精神亦难周到是以下江地方盗风不能止息小民受其扰累朕深为厪念浙省盗案向来亦多自李卫莅任以来留心整理匪类知所畏惧昨据李卫奏折内称钱塘县知县秦炌杭协副将李灿拏获积盗张寳生等十余人审讯时供出歴年来图财害命之案不可胜数似此凶恶害民之徒该督李卫能使文武属员协力缉捕不致漏网人心共快又派委文武官弁分地巡查将盗贼拐逃假银扒手赌博等犯严拏惩治以儆刁顽而安善类李卫实不愧封疆大臣之任甚属可嘉着将江苏所属七府五州除钱粮刑名外其一切盗案俱交与李卫管理文武各官受其节制有能尽心缉捕及疎防贻误者聴其举劾遇有缉捕访拏盗贼等事各营兵弁聴其调遣江南督抚等官亦仍照旧办理不得因李卫管理稽查盗案而生推诿之念至缉获积贼之秦炌等着交部议叙
　　雍正六年八月十七日奉
　　上谕蝗蝻最为田禾之害然迅加扑灭犹可以人力胜之昔我
