<!-- { "loadSidebar": true } -->
　　周籖女泰州人许字王与与亡女自缢旌表刘应麟女名元英许字李维中中亡女自缢题旌李二女泰州人许字缪时雍缪亡女自缢旌表刘氏女兴化人许字吴作作亡女投水死知县立烈女祠于沧浪亭侧
　　邵氏女髙邮人许字朱倌倌渉水死氏亦自缢州守为立烈女祠
　　殷氏女江都人许字某某亡女闻讣缢死父归其尸合焉
　　殷贞女仪徴人许字张氏子张亡自缢舁归合郝氏女名淑英仪徴人许字吴定周吴没女闻絶粒死
　　许娥江都人许字杨之薇薇死女欲诣杨俱死父母持之中夜自缢
　　王二姑仪徴人许字吴与邻未婚城破自刎死倪可大妻戴氏仪徴人懐宗时可大守霍邱为流贼所害氏闻自缢死有女年十二见母死父难亦撞死于霍邱官舍
　　仲伯姬兴化人许字王训训亡伯姬年十五闻讣缢死
　　徐氏女许字淮安朱某某亡女自缢朱氏迎柩合
　　向氏女泰州人许字朱舜舜亡讣至女欲往奠父阻之因绐母他出即自缢时方盛暑家贫数日始殓面色如生抚按致祭旌表
　　钱氏女泰州人许字徐恩未嫁而恩暴卒女闻悲噎废食父母曲为解慰女矢无他潜自经死有司旌其门
　　黄氏女寳应人许字朱文藩藩病卒女闻讣号恸几絶遂夜整容衣素服自缢卧室知县耿随龙为建烈女祠于黎城镇
　　车氏女江都人许字李之珙珙死于兵女闻讣不食死
　　金时綉妻陶氏媳潘氏俱仪徴人崇祯时乱兵掠仪陶抱防女与媳潘同赴宅后深池死
　　国朝李英妻蒋氏江都人英任两广督标副将康熙十三年奉檄往桂林侦探值孙延龄叛英奔报逆形氏誓死诀别曰君为国亡身妾亦为君殉义两无憾矣索鸩懐之及逆屠城氏即服鸩死
　　郑姑仪徴人许字程起善善溺死女解妆饮泣三年不言笑家人怪问之女曰欲一至程门耳父母遣之程拜翁姑成善服谋立嗣毕至善忌设奠哀恸絶粒死
　　以上顺治年
　　旌表
　　贺美明妻林氏仪徴人贺以荡舟为业赘于林病卒氏悲号不食母曲慰之会母将出汲女起曰此固我事抱瓮出投井死近体衣裙皆宻纫
　　居士骥妻向氏髙邮人士骥死托孤于族人居轩轩窥向有姿色百计诱之不从遂被害司理王士祯按之轩伏辜
　　储濯妻陈氏少寡家负提孤儿随一老媪寄父居之旁逆奴某觇媪出挟刃犯之氏不从被数十创死奴伏诛氏荷
　　旌表
　　范邦佐妻张氏寳应人舅季光祖强奸之氏啮断其舌有造言汚氏者氏愤甚自缢母救不死更碎磁器吞之乃死
　　生员季秋实妻成氏寳应人夫亡五年父母讽以改适氏不答投缳死
　　叶氏女髙邮人许配车敏学敏学早亡女遂自缢以上康熙年
　　旌表
　　朱氏女寳应人许字刁启沃启沃没女欲往视含殓母不可女恚甚自截其髪后有议婚者遂缢死事在康熙元年
　　雍正八年
　　旌表
　　陈国材妻周氏江宁人随材迁江都材暴卒氏絶粒死
　　朱世蘧未婚妻方氏仪徴人
　　以上雍正十年
　　旌表
　　丁人彦妻唐氏兴化人夫为卖菜佣日辰起入市邻人洪日章乘妇未起入室欲汚之夫归氏泣告以故遂闭户缢死
　　井达妻王氏扬州人乙酉年城破氏与所生小女一时分散嘱其同难邻妇曰汝见我女代我推入水中言毕抽刀自刎
　　史着馨妻张氏江都人年二十六孀居乙酉年城陷张携孤笏书泣曰向也抚孤为难今也全节为大儿其善图吾不能顾若矣遂投水死
　　举人于元璜妻范氏江都人元璜会试北上值海冦犯江上露刃胁之欲挟以去氏奋骂不从延颈就刃遂被害
　　蒋氏女仪徴人年十二从父母避海氛遇冦跃入水中冦入水拉之遂拔冦刀自杀死
　　林氏女仪徴人许字于纯嘏嘏卒媒妁议易婚女闻不食死
　　罗仁美妻李氏仪徴人乙酉年城陷氏偕婶刘氏暨妾婢十三人自焚而死婢菊花为之举火死尤烈
　　李烈妇髙邮人赵氏仆妇主死负某金某索之居其家一奴窥妇美乘其夫他出夜破户入妇惊起大骂奴扼其吭声不得出妇手力握裤不释奴愤不得逞扼愈力良久妇死知州某騐尸内衣犹坚结左手中指擘之不得解奴论如律
　　王华京妻黄氏江都人夫佃农也早死族人谋于土豪约日强娶其晚哭拜京灵遂自经
　　虞大义妻朱氏江都人嫁期年夫死夫兄欲夺其志朱引刀扼吭穿其喉三寸许死年二十二邹氏江都人适万氏子万贫而无赖邹姿颇丽讽之以不贞邹赴水死
　　孙大成妻裔氏江都人大成母及二女皆不洁氏从母家还姑与二女方与客欢饮氏耻之乃扄门缝纫其袿衵以青白二缕自经死年二十四有司为之立墓于双烈之侧
　　杨氏江都人父木工与市猾曹大相识大闻其女美为子强娶以归大妻素与金夫狎欲新妇效之不从乃絶其飡饲以犬豕食不食鞭之终不从他日肆榜掠哀号彻四隣隣人共愤鸣之官官执大及其子笞之而杨竟伤重死不数日大与妻皆暴亡
　　袁君如妻朱氏寳应人住松袁庄有城守兵至庄瞰君如他出夜入其室汚之因自缢死兵伏诛粉姐髙邮人其父迮氏苍头女许字某某年饥行乞四方十余年不归女父遇之江都市上某曰吾终不能娶愿与我原聘金听改字女父大喜出金予之某欣然立劵及归白其事女黙然呜咽久之夜自缢
　　池氏女江都人许字吴庭望庭望从军战死其舅素无赖欲以婚其次子女父兄惮之倩姨母説女改配女不从自经死
　　雍正十二年
　　旌表
　　阎麟生妻郑氏仪徴人夫亡毕自缢
　　衣惟友妻王氏本山东登州人因避兵仪徴夫病亡遂从死
　　朱元徳妻程氏江都人嫁甫逾年夫没视殓毕即投缳死
　　陈楫妻张氏江都人楫嗜学早殁氏欲以身殉邻妇防之无间一夕婉言遣邻妇归缢死夫棺钉上凌思贤妻任氏夫死泣血三年殡毕自缢林士佩妻卜氏江都人姑病刲服和药夫没自经姑救之絶食旬日死
　　张椒颂妾汤氏江都人颂以老无嗣而置氏及迈欲遣之氏誓死不从椒颂死乘主母他出衰绖傍灵几自缢而死
　　吴兆熊妻孙氏江都人嫁三年熊病剧割股肉两片晕而复苏熊竟不起后二日哀号创裂而死项起鸿妻程氏江都人婚甫三月起鸿贾粤西道没讣至氏号恸辞舅姑并嘱小叔善事二老遂自缢
　　喜友龙妻韩氏江都人夫病刲服和羮进之不效守节抚孤娶妇后乃哭夫木主前曰可相随地下矣遂絶粒死
　　徐烈妇江都人年十九夫病将革嘱其叔曰妇改嫁慎勿与隣儿妇闻自刭
　　程佩期妻潘氏寳应人夫病誓以身殉夫没絶粒死
　　韦龙甲妻乔氏寳应人韦素抱癫疾成婚八九月忽疾作自缢氏时挿秧田中归抱尸哭几絶或劝谕之妇曰讵非吾天乎理当相从地下日检夫所遗敝衣裤碎剪哭吞之送头触坟树求死不得归即自经
　　胡有妻陈氏寳应人夫暴疾死无子氏自经朱岍妻张氏寳应人守节抚孤孤殀自缢
　　钱万钟妻施氏寳应人殉夫死
　　甘氏女泰州人防以孝闻许字冷启元元亡女自缢
　　潘氏女江都人许字黄玉毂黄死潘自缢
　　霍九女江都人民家子事父母婉容愉色以孝称许字李正荣甫十日正荣病卒女闻讣号恸自杀雍正十二年
　　旌表
　　杨烈女江都人许字程氏未嫁而程氏子死丧过其门女号恸不食父母劝之女曰已许程为程妇寜论嫁与不嫁乎已而自缢
　　刘氏女江都人许氏邵曰立立死兵乱女间亦自缢
　　谢氏女寳应人许氏杨赤赤亡女自缢
　　方氏女仪徴人许字朱世遽夫没絶食自缢者再救免请归夫家而翁旅馆授徒无宅及卜宅始迎归媳过门三日后即托疾不食七日死
　　张氏女防州人许字周士英未嫁士英叔文望利其家财毙之氏乃髠为尼日持牍控各台文望伏辜躬夫家三世之柩葺其庐为给孤园
　　倪氏女髙邮人许字髙某髙贫落为僧以书抵倪令女改字女叹曰一女可许两姓耶自经死朱氏女名旭寳应人许字刘亹亹卒女闻讣欲成服奔防祖父母持不可遂饮泣废食双目失明卒郭氏女寳应人许字乔润未婚夫亡女以身殉王业濬妻金氏仪徴人居朴树湾村舍为羣盗所执拷掠濒死不言濬所在濬赖以全金遂卒徐州府
　　北魏卓封妻刘氏彭城人卓始醮即赴官寻坐事伏法刘家居忽夣卓死号哭不止及讣至一恸而絶著作郎髙允作诗哀之
　　唐闗盼盼张建封妾建封镇徐州殁盼盼独居燕子楼十年无二志时作诗以冩其哀慕一日得白居易赠诗读之泣曰自我公薨妾非不能死百载后以我公重色有从死之妾是玷我公也遂答一絶不食而卒
　　元莫氏女丰县人年十八值金末兵乱盗入其家与其妹俱投井死旌曰双烈
　　明匡才妻髙氏邳州人才守邳因事出境贼乘虗破城氏被掠大骂不屈贼斫之仆地以为已死遂去复苏及才殉节氏抚孤国政尝猝遇兵母子相失氏冒锋镝求之乱尸中幸而得全洪武中旌彭好古妻丁氏徐州人好古勤学婴疾丁事之至忘寝食疾革丁泣曰子危矣愿同归且不忍见子之絶也先一日自经死诏旌其门
　　张冲奎妻徐氏徐州人夫亡自经未遂水浆不入口七日死诏旌其门
　　张振鹭妻王氏徐州人夫病割左股肉为羮不起殓毕自经事闻诏旌
　　马世録妻王氏徐州人夫亡比欲殉者再强掖归卒自经死里人悲之争买棺以殓启夫窆合殡焉事间旌表
　　纵尔翼妻宋氏徐州人夫病誓欲死殉家人防之宻乘间自缢
　　尹镐妻霍氏徐州人年二十夫亡无子自经死岳夣熊妻王氏徐州人夫殁饮鸩自杀奉防旌表张恕妻萧氏徐州人恕患病久萧誓以身殉及殁遂自经同榇合焉诏旌表
　　刘永源妻杨氏徐州人夫亡絶粒十六日死事闻旌表
　　蒋维贤妻张氏徐州人夫亡氏即经死奉防旌表陈王道妻张氏徐州人夫亡自缢旌表
　　杜元贞妻王氏徐州人夫亡自缢旌表
　　李得一妻曹氏徐州人夫亡自缢旌表
　　武金玺妻张氏徐州人夫亡自缢旌表
　　魏嘉賔妻张氏徐州人夫亡自缢旌表
　　张有容妻李氏徐州人夫亡自缢旌表
　　王基妻马氏萧县人闯贼陷萧夫死氏被执不辱死
　　任如龙妻项氏萧县人城陷氏被执骂贼见杀纵鲲跃妻吴氏萧县人城破氏被刃寻苏明日贼退求夫尸収殓自缢柩旁
　　周诗妻李氏丰县人年十七诗殁不食七日长跪辞舅姑父母自经柩前
　　孙来谷妻王氏丰县人谷以攻文成瘵死王即于是夜自经奉诏旌表
　　齐氏女丰县人许字卜息河决息溺女闻涕泗不食或有言客舟救之越歳知果死遂于息溺之日潜置舄河干投水死
　　许璟妻刘氏砀山人夫亡乘间投深潭中家人救出之痛哭三昼夜自缢死奉诏旌表
　　谢文焕妻程氏砀山人年十九焕暴卒氏触地裂颡母与太姑泣劝止越两日卒缢死建坊旌表刘爆妻吴氏砀山人爆卧疾经年吴日夜悲痛及殁殓毕遂自缢奉诏旌表
　　刘崇基妻李氏砀山人夫亡誓以身殉舅姑固止氏曰刘氏姊能殉许璟我何可腼然以生遂自经死建坊旌表
　　向希尧妻朱氏砀山人年十八希尧遘疾将死朱自誓必死母觉其意戒姑慎防之朱水浆不入口者七日以首触柩死事闻旌表
　　汪仪黄妻张氏砀山人年十九夫病故自缢事闻旌表
