<!-- { "loadSidebar": true } -->
　　分廵两淮盐务道署【在府治三江营雍正十年建雍正十三年移驻泰坝】两淮都转盐运司署在府治张家巷即汉江都相董仲舒旧宅【附】明李鋭三门记【两淮盐司自唐以来代有之司治设于城东闗南陬或曰城昔广司建厥中后改作而隔诸外夫盐司钱粮渊薮也而乃寄诸城外是犹珠玉委于道傍可乎哉予承乏来官是司顾司外通衢东南北皆有隙地可作门以为保障乃命工会料规画周悉请之台宪皆许可于是搆甓瓦木植聚羣匠而作之门凡有三上覆以楼楼橹相望宛若小城经始于仲冬丁未落成于腊之庚子适有客过余相与登楼而眺客曰伟哉此举真百年良图诗谓未雨彻桑易谓设险以守其无愧哉余曰吾子其肇锡嘉名余得以奉教焉客唯唯南曰迎薰北口拱极东曰宾阳余问其防客语余曰昔者舜弹五琴歌南风诗曰南风之薰兮可以觧吾民之愠兮子能砺尔操存平尔政事商而寛之灶而抚之海隅市防无愁叹声兹非迎薰之谓乎语曰譬如北辰居其所而众星拱之子能殚尔心力夙夜匪懈以事一人所谓处江湖之逺则忧其君兹非拱极之谓乎曰日者众阳之宗人君之象子居是官也凡涣汗之颁布天语之叮咛洞洞属属奉行惟谨所谓天威不违顾咫尺者兹非宾阳之谓乎是非特名门亦所以朂吾子也子能顾名思义身体而力行之后之继子者接日警心奋发不怠盐政其庻乎余揖而谢曰命之矣遂与举觞酣饮而罢因书以为记】
　　泰州盐运判署旧在泰州北闗后改建东台通州盐运判署旧在通州西城后改建石港淮安盐运判署在安东县治东城坊　经歴署在运司署二门内
　　扬州钞关署在府南门外
　　知府署在通泗桥西北明洪武三年建
　　清军同知署在府治左
　　江防同知署在瓜洲镇
　　水利同知署在泰州东台塲
　　河通判署在高邮州
　　监掣通判署在仪徴县
　　粮河通判署在泰州　经歴署在府治前　检校署　照磨署俱在府署西偏　广陵驿丞署在南门外
　　大积库在府川堂右　銮驾库在府仪门东军器库在府川堂左　狱在府仪门西南军储仓在府治东　　　义仓在广储门
　　【儒学】教授署　训导署俱在学宫内
　　城守营游击署　中军守备署俱在府城　守备署在三江营
　　京口协标右营游击署在瓜州城内
　　瓜洲营守备署在瓜洲镇
　　河下营守备署在瓜洲
　　扬州衞守备署在府城
　　江都县知县署在旧城内儒林坊明洪武七年徙建　县丞署在城隍庙东　典史署在县治西库在县堂西　狱在县仪门西
　　洲镇廵检署在本镇　万寿镇廵检署在张网沟　邵伯驿丞署在县北四十五里本镇官河东岸
　　预备仓三一在城东五十里大桥镇一在彜陵镇一在城南十五里子桥
　　广储仓在广储门内西街
　　保仓在南门内大街
　　盐义仓二一在东闗一在广储门内雍正五年建便民仓在便益门外
　　养济院在县北门外明洪武间知县丁师尹建督理漕务王公度重修
　　普济堂在瓜洲镇牐口雍正五年僧见省募建育婴堂在小东门外顺治十二年邑人蔡挺建
　　【儒学】教谕署在明伦堂西
　　甘泉县知县署在小东门内太平坊
　　国朝雍正九年设建　主簿署　典史署俱在县署旁
　　库　狱俱在县署内
　　邵伯镇廵检署在本镇　上官桥廵检署在陈家集
　　预备仓三一在西门外一在邵伯镇一在丰乐乡育婴堂在县北门外雍正十二年邑民闵廷佐募建
　　【儒学】训导署在学宫旁
　　仪徴县知县署在城内西北即宋真州治明洪武初即旧址建　县丞署在县治东　典史署在县治东南
　　库在县堂左右　都钱库在县仪门内左　军器库在县仪门内右　狱在县仪门外东江口廵检署在县东南十里
　　广实仓即旧常平仓在天宁桥东南康熙间知县陆师建
　　节贮仓在资福寺前明工部主事许孚逺建预备仓四一在新城銮江桥一在城西三里一在五里坝东一在朴树湾北明知县王士亨建普济堂在县东八字桥雍正十二年知县许惟枚捐建
　　育婴堂在城内天宁桥
　　【儒学】教谕署在尊经阁东南　训导署在尊经阁西南竒兵营游击署在县治南门外江口
　　中军守备署在县城　　　守备署在青山头仪徴卫守备署在县城
　　高邮州知州署在城内东　州同署　州判署俱在州治东　吏目署在州治西
　　州库在州署后堂旁　广储库在州署堂右架阁库在州署堂左　狱在州署仪门外西时堡廵检署在州治东北一百二十里　界首驿丞署在城北六十里
　　军储仓在南门内　　　广储仓在州西高公桥预备仓在州治南市河西
　　东西南北仓四一在三垜镇一在江静村一在车逻镇一在北门外
　　养济院旧在州西熙和巷明洪武间建
　　国朝康熙四十七年知州李之檀移建南市桥
　　育婴堂在州西大街顺治十三年邑人张阳等建
　　【儒学】学正署在明伦堂西北明学正施之藩修　训导署二所在明伦堂东前为修业斋后为进徳斋
　　河上营守备署在州治
　　兴化县知县署在城北明洪武元年知县徐士诚建　县丞署在县治东　典史署在县治西库楼在县堂左　架阁库在县堂右　兵器库在县堂东偏　狱在长清仓南
　　安丰廵检署在县北六十里安仁乡
　　永兴仓在县西
　　养济院在北门司徒里又有济生堂在东门东作里
　　育婴堂在南门升仙里康熙八年知县陈洪谏捐建后屡加修葺里人刘天禄捐置田一百二十亩
　　【儒学】教谕署在明伦堂后　训导署在啓圣祠前寳应县知县署在城内西北宋乾道间建后燬明洪武十一年知县刘维则重建管河县丞署管河主簿署俱在县治旁典史署在县治西库在县堂后　狱在县仪门外西
　　衡阳廵检署在县西南一百二十里　槐楼廵检署在县南二十里
　　预备仓在县治西
　　养济院在嘉定桥北街
　　【儒学】教谕署　训导署俱在学宫内
　　泰州知州署在城东北即古海陵县基明成化景泰中先后创建　州同署在州治西北　州判署在州治西　吏目署在州治东
　　后库在州后堂旁　甲仗库在州堂左　架阁库在州堂右　狱在州仪门外右
　　海安廵检署在州南一百里　西溪廵检署在州东一百二十里　宁乡廵检署在州北六十里盐义仓在城西门雍正五年建
　　兑军仓在北门外　　　预备仓在州治西北常丰仓在州治西北雍正二年増建
　　普济堂在州北门外便民坊雍正十年建育婴堂在州东门内文利坊雍正元年建
　　【儒学】学正署在明伦堂东　训导署在学宫旁泰州营游击署　中军守备署俱在州城
　　徐州府
　　分廵淮徐道署旧在徐州城内雍正十年移驻迁县
　　知府署在府城北卽旧知州署
　　河务同知署在府城内
　　宿虹河务同知署在宿迁县
　　邳睢灵璧河务同知署在邳州城内
　　宿迁运河通判署在清江浦【以上三署俱雍正十二年自淮安府改归】管理粮盐捕通判署在府城内经歴署在府城中库　狱俱在府治
　　【儒学】教授署在学宫旁
　　河标中营协镇副将署　协标左军守备署俱在府城
　　徐河南岸营守备署在府治
　　徐河北岸营守备署在土山寺
　　徐州衞守备署在府城
　　铜山县知县署在府城内　粮河县丞署在府城旧州同署　南岸主簿署在房村旧州判署北岸主簿署在馆驿门旧州判署　典史署在县治旧吏目署
　　库在县署后堂旁　龙亭库在县署堂旁　永成库在县署仪门外右　狱在县署仪门外右吕梁洪廵检署在本镇　东岸驿丞署在本驿之后　利国驿丞署在本驿东　桃山驿丞署在本驿之前　房村驿丞署在县治
　　兑军仓旧在城北三里后移南闗堤内水没顺治间副使张兆熊知州佟遵道改建于城东门内广运仓在城南二里许没于水明主事梅守清尹梁修复顺治间郎中陈嘉应剏建南厫一座并楼房仓
　　济众堂二一在河东驿一在吕梁洪
　　安乐堂在城东南隅
　　【儒学】训导署在学宫旁
　　萧县知县署在城白茅山　主簿署在郝家集典史署在县署旁
　　库在县后堂旁　狱在县仪门外右
　　赵家圏廵检署在县东南张山店
　　预备仓在县仪门东康熙间知县闫允吉建秋粮仓在府广运仓东
　　养济院在西门外
　　【儒学】教谕署　训导署俱在学宫内
　　萧营都司佥书署在县城
　　砀山县知县署在城中明洪武初建隆庆六年重修　主簿署在县治东　典史署在县治西库在县后堂东　狱在县署西
　　预备仓在署内主簿宅前明知县熊应祥建常平仓在县治知县朱之扬建
　　义仓　社仓俱万厯间知县陈秉良建
　　养济院在县治西知县熊应祥建
　　育婴堂在县治东
　　【儒学】教谕署　训导署俱在明伦堂后明知县熊应祥建
　　丰县知县署在城中明洪武三年建嘉靖间河决毁后知县徐蓂因旧址营建　主簿署在盘龙集　典史署在县防西
　　库在堂左　龙亭库在银库左　狱在县仪门外西
　　预备仓在县治西北
　　水次仓在沛县夏镇明知县庄诚建
　　国朝顺治间知县阎玿重建
　　义仓在中阳门康熙间知县孙毓璘建
　　养济院在旧县治东北知县李崇信建
　　【儒学】教谕署　训导署俱在学宫内
　　沛县知县署在城小水门内明季圮
　　国朝顺治丁酉重建　主簿署　典史署俱在县治旁
　　库在县堂左　狱在县仪门外西
　　泗亭驿丞署在本驿
　　水次仓旧在县治东一里河南岸康熙间知县沈某移建夏镇
　　预备仓在署西北旧义仓地知州李汝让建养济院在旧县治南明知县古信建知州李汝让迁于县治北
　　广济堂在旧驿南　孚惠堂在泗水浒
　　【儒学】教谕署　训导署俱在学宫内
　　协标右军守备署在县治夏镇
　　邳州知州署在城内即元旧治址　州同署　州判署俱在旧城堤上　吏目署在州治
　　州库在后堂旁　龙亭库　架阁库俱在州堂左　狱在州大门西墙外
　　新安廵检署在泇口镇　直河廵检署在猫儿窝　夹沟驿丞署在河口
　　州仓二一在署西南一在署东南
　　预备仓在县治明知州王毅建
　　沙子道口仓在署东南四十里
　　泇口社仓在州西北九十里雍正九年知州吕大雅重建
　　常平仓在州署内东偏
　　南闗庙仓在署东南二里
　　鲍家庄仓在州西北一百里
　　养济院在城外明知州郝茂建知州舒文秀重建
　　【儒学】学正署　训导署俱在学宫内
　　宿迁县知县署在新城中明万厯中始改建于此县丞署在县治东　中河县丞署在县治　北岸主簿署在县城　南岸主簿署在白洋河运河主簿署在县皂河集　典史署在县治东南
　　左右二库在县后堂旁铺狱各一在县仪门外西刘马庄廵检署在县北一百二十里　归仁堤廵检署在县归仁集　钟吾驿丞署在新南水次仓西
　　预偹仓在县署内
　　养济院旧在临淮门外知县喻文伟迁建县前大街
　　【儒学】教谕署在明伦堂东　训导署在明伦堂西邳睢河营游击署在县治
　　宿迁运河营守备署在县皂河
