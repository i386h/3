<!-- { "loadSidebar": true } -->
　　义田赡族自宋范文正公仲淹创行于吴中【负郭常稔之田千亩】其规例见钱公辅记嗣是前明申文定时行【义庄田若干亩】陈文庄仁锡【田荡三百亩】又唐顺之记无锡华进士从龙【近郭田千亩】皆仿文正公之意其他惜不尽闻
　　国朝刑部尚书张照祖淇以田千亩赡族【田在娄县】照具以奏奉
　　防张淇所置义田着照伊孙所请立册存案张淇以已田作为公产赡养宗党其敦本厚族之谊可嘉应加
　　恩旌奬以昭义举着交该部酌议具奏部覆张淇照伊子彚吏部侍郎加四级职衔给与
　　封典仍行文署江抚乔世臣饬该县立册存案载入县志张氏子孙不得擅卖族人外人不得擅买违者照例治罪奉
　　防依议士大夫咸叹美之以为盛事
　　常州府
　　杨山时正和间寓毘陵居巢巷尝谒邹志完时志完已病杨至卧内见之犹问以时事如何互相咨嗟巢巷在今周仙巷口
　　张诚旌孝碑宋元丰七年毘陵华直内所重建诚须城人自祖绾六世同居男女少长合一百十七口以耕渔为业每旦坐堂上集子弟分工授事皆整容悚息而出不敢少怠南渡后徙居毘陵子孙以文学取科第为毘陵望族是碑没于郡人薛埜之家园元至治间因治地得之植于庭
　　倪瓒自先世以来代雄于赀瓒厌弃纷华清修好义其师巩昌王仁辅老而无嗣奉养终其身殁为制服执防营葬务致诚慤尝鬻产得钱千百缗防张雨至其家念雨老不再至推与不留一缗无锡有义犬张筹遇毒蛇犬啮杀蛇中毒死筹葬之勒石以志云洪武元年余以尚书礼部奔先考防归讲防礼时则邻姻得庵费翁数相过从六月既望时雨新霁余因访得庵于弓河草堂步行新桥委巷泥泞没屐齿余踞盘石濯足有蛇蟠石交余左足事出不意时惟一黄犬随余行余顾犬太息犬解余意啮蛇数段死犬亦旋死余相河南隅一丘用筦席四袭坎葬云呜呼衔结之报书传所载非诬也乃余亲受此犬脱非常之厄谨朱书元石追而纳之圹与得庵亲临视焉余乃一梧主人姓张氏葬之为六月二十四日
　　徐晞永乐中由县功曹歴陞兵部尚书其为功曹时有贫人悮籍戍丁被摄祈免具酒为夀令妻进觞而身自引避妻殊色也晞一见絶裾走仍脱免之
　　尤文简延之每公退则闭户谢客日计手抄若干古书其子弟及诸女亦抄书尝曰予所抄书将彚而目之以代饥之肉寒之裘寂处之朋友幽忧之金石琴瑟也
　　张通叅选大节甚着临终语所亲曰先辈身死国事如施御史武许给事灵皆未与祀典吾累陈之有司未之信也吾死勿置我乡贤以增吾愧汤大理沐公余日录云予仕武义时适奉部檄旌表节妇朱氏先期召妇入邑盖乡民徐信妻守节五十年矣用防亭二一置金缕一置文牍题防聨云喜闻鼓吹喧通市羞杀琵琶过别船又云食荼敢谓当年苦啖蔗方知此日甘又云地无尘土沾荆布天有恩波载柏舟以竹兜坐妇导迎遍城市许妇女纵观仍偕儒官送至其家盖奉宣徳意固臣职之大端表励风俗尤亲民之首务聊竭此心而已
　　朱仲南为县主刑吏景泰末无锡大饥民无食者羣聚而之有谷之家强贷焉有谷之家指为盗上之郡郡守拟以辟仲南争之曰法当笞足矣守怒其狥榜掠甚毒严讯至再无异辞狱以不成英宗复辟诸囚邀赦出仲南曰我为小吏活三十六人心亦可以无负矣遂解役归
　　张养浩尝行髙桥之南遇醉而鬭者一人坠金于地张拾而黙观焉鬭已其人始觉大惶廹澘然出涕张徐呼谓曰男儿何不能自慎以有此失茍非我恐金不归矣遂还之其人谋所以报不顾而去子恺举成化进士
　　顾荣僖可学副使可久之祖少贫寄食于姻邵早起立门外富人邹云骑马过一仆骑而负笥以从下马携笥如溷既见主已逺遂驰去忘其笥顾视之一笥金也俟其来还之云闻驰谢愿分十一以赠不受时适有苏商见而义之妻以女后乃日昌终邀封典
　　陈广儒家子孤贫通家颜氏衣食之广无能强饭酣卧而已且有风疾顔厚之不少衰顔之讐贿侍婢置毒饼中以进广知不泄遽入攘饼食之左右方怪骇食顷呕出细虫无算问之终无所言及侍婢夜逃人始渐知其事而广风疾顿除夀至九十八
　　顾言曾祖清年逾四十妻方娠适寒夜清宿郡邸有女来奔清正襟出庭中冐寒立比旦托事归而是夜即生子至言贵显
　　邵文庄寳幼与同邑丁松年惠逺称三竒童尝同至洞虚宫嗣龙山房道士年八十余谓曰闻三君敏妙我有王学士夀先师祖文千余言能诵十过记当烹白鹅以进于是丁诵一过背之不失一字惠诵两过讹四五字邵细读三过又听二子背诵各一过讹十余字道士进鵞既去谓弟子曰邵子深沉寡言举止不茍此逺大之器二子质敏而气浮非其伦也又三年而丁以儒士第一人应举不第寻卒惠后仕终顺天通判邵至大位悉如道士言
　　万宗伯士和唐荆川顺之门人也分守饶州谒别荆川荆川以磁盂二为赆或曰饶固多磁何赆是唐曰惟其多磁是以赆也万子他日归而磁不加益者乃真我弟子也
　　惠山之麓有碧山吟社成间诸名徳为文防之处好事者绘图以纪其胜邵寳为之记
　　王宗幼防母父佣惠山僧舍及宗年十三恸哭迎父归止于外家旦暮负薪以养既二年拾遗囊于道俟其人至而还之则报以三缗受而买二驴负载取直父养稍裕又十年始僦屋三登里娶妻生子痛母早世终身不饮酒食肉当宗策蹇时为富民张江齮龁濒死后江与强铭者讼久不相下会铭一奴死遂诬江杀之知宗之仇江也餽之金而引为证及就讯宗慷慨明其始末还所餽金于官修三登仓其子曰泽泽子台问问子鉴皆登第许鼎臣之父绳武以屋典毛敬宇银四十两敬宇不戒于火屋燬绳武慰之曰典银当奉还已而书与鼎臣曰毛敬宇失火吾家当自再造耳鼎臣方为佥宪亦以银寄归曰应还其银也父子同心好义与范文正询尧夫麦舟事相类
　　邹忠颖极孝一日将饭食肉而美问母曾饭未既而知先母饭也自咎罚秽水二碗终日不食又极友爱祖居一区得第后让弟居之弟三鬻于人三赎以与弟居之
　　孝廉许世卿伯勲尝揭安贫五戒于壁曰诡収田粮干谒官府借女结婚多纳僮仆向人乞觅又揭省事五戒于壁曰无故拜客轻赴酒席妄荐馆宾替人称贷滥与义防又有和风未学由由惠清节宁希望望夷之句每勅其子曰人何可不学但口不说欺心话身不做欺心事出无惭朋友入无惭妻子方可名学人耳
　　白惠风贻清当防试五日父讣至或劝匿之白曰今科不第尚有来科终天之悲如何可遏今违含殓罪已莫逭况可入闱以冀非分耶星夜驰归后服阕登第
　　宜兴堵作邦妻徐氏少寡止一女亦早寡母问当守故女以夫情对母作色曰妇人之节守义不守情夫情与欲邻念情即欲动欲防动而守不迁者寡矣女凛然受戒母女相依操如霜肃
　　赵登之熙瀛四十无子方与诸昆谋卜地葬亲而形家言地独不利于熙瀛嗣续奈何熙瀛毅然曰有诸犹子在赵氏鬼不馁但得亲骨入土吾絶嗣甘心焉竟葬之后生子林玖登乡荐孙枝繁衍万歴间岛盗躙毘陵官兵懦缩顾汤卿率里中子弟为团练厉众扼据河北诸村设伏山溪丛薄杀无算会夜逐北错足堕水遂遇害官檄各处仿行顾保障法寇平为建祠曰义烈
　　江阴县簿曹廷慧力捍危城四十日不寝食卒用火攻退倭论功陞苏州判去有战马直百金曹以官物留于县上官知之命日给圉人料银一钱豢之二十余年乃死
　　刘崟混迹牙侩襄阳估王姓载棉花至常因往浙以银二千余两并衣囊手书单贮崟处估去溺死钱塘江崟闻之即驰信估子子至悉以前所贮及单与之子感涕愿分其半崟义不受自后子孙科甲绵盛云
　　万歴壬子乡闱学臣命诸生在省候榜榜首武进张玮也玮师同邑髙秉忠夙儒弟子登榜者并玮得十七人例鹿鸣防五魁坐堂上余列两庑玮白监临御史弟子不得先师移秉忠席堂上其十七人者向秉忠肃拜而后就坐一时以为盛事万歴末商舟浮江来舣黄田港舟人死藁葬城北隅舟人故畜一犬犬绕尸悲鸣呼之不去商舟解维其犬卧墓下寒暑不暂离居人哀之咸给其食且为草窟以庇焉又博潴里民家一犬对宇而居者时与之食后其家主人死主妇即嫁对宇者犬遂絶不入其门与之食亦不食竟悲号卧死空室中呜呼人之愧此者多矣
　　天啓乙丑秋将毁东林书院高忠宪攀龙夜召儒学吏潘守命之曰书院毁矣惟是燕居庙孔子神位岂可俱毁吾念惟文庙复壁中可藏特以相托毋泄乃呼灯躬奉神位付潘明年公及于难其后燕居庙再建潘之子华言于众乃迎而祀焉廼安为华仲仪仆仲仪戌淮赀尽无所得食安因求事干没日以所得归给其主又王朋者亦华氏佣主为郡诸生悮杀其族人之仆朋竟诣官言主有事郡学去锡邑百里杀人者朋也歴讯任益力瘐死狱中又姚录者从其主姚期纲运入都期罹法东厰捕之急因期出惟录守舍遂自言期子之去道遇期乱以他语期乃逸录至官榜掠甚酷坚言父逃久之得解归
　　崇正丁丑锡邑第者七人持年晚生刺谒严司寇一鹏严为万歴丁丑进士年九十出见笑谓曰今日承诸君不弃老耄他年丁丑又有后来者援例谒诸君也胡时中进曰是时晚生辈又率诸后来者以谒先生耳相与大笑严固人瑞而一时词令之善如此
　　陈大智家世素封性孝尚义识松江钱龙锡于诸生曾造羁人铺及云亭□镇桥张公殿抚诸侄成立以已资分析授之还贫人劵育族女于家失火延烧其堂诡辞曰吾室小正欲别构卒成礼嫁之巢五一震林为礼部郎康熈初朝议去四书八股制艺専用时务论防取士震林言八股可去四书五经不可去于是采其说例以经书命题
　　江阴县名宦祠倾圮已久木主散失仅存三五露处祠内康熙间学博某为之修葺焕然一新学博夜梦入祠中见衣冠甚伟者四十余人揖而告之曰君为吾辈安设木主吾辈为君修葺宫墙阅月有学役吴钦于祠旁锄地忽得白金三十两愿献于官学博曰畴昔之梦验矣吾敢染指此金乎手授邑绅辈筑宫墙三十余丈不日告成学使田雯曰此将来一段佳话也
　　镇江府
　　汉时有金牛出于山东驰到曲阿畍村人栅断其道谓其地为栅口牛皆奔聚因曰奔牛又相传万策湖中有铜牛人逐之走至此栅今栅口及堰皆以此名二说微异
　　溧阳旧多蛊毒丞相韩滉为浙江观察欲絶其源时有僧住竹林寺每绢一疋易药一丸中蛊毒者多获全济值滉女有疾浴于温泉而愈乃舍女装奁造浮图于泉之右延竹林药僧主之滉因求其方刋石于县市以流布焉唐末石不复存而温汤之寺不改有夏氏世传其方药以温汤为名志所自也【原方以五月初桃皮生用二钱盘蝥以麦麸炒去翅足二钱大防生用二钱三物为末以米泔淀为丸如枣核形凡中蛊者于食前以米泔下一丸坐静室中忌妇人孝服猫犬见此方崇宁间竹林住持僧智淳得之于帅府曾氏云】
