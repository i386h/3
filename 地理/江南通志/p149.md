<!-- { "loadSidebar": true } -->
　　城隍庙在州治东
　　勅建八蜡神庙
　　刘猛将军庙并在州城【以上坛庙所属县皆如制】
　　旌忠庙在州治祀宋死节州判侯富
　　忠义祠在儒学内
　　节孝祠在大街北【二祠所属县皆如制】
　　五贤祠在州治祀汉于定国疏广疏受萧望之匡衡
　　由吾大夫祠在州治巨平山南祀隋由吾道荣道荣精心妙道学穷秘箓文帝徴拜谏议大夫卒葬于沭阳
　　忠武祠在州治祀宋耿世安
　　六勇祠在州治祀明御倭阵亡陈升等六人
　　汉丞相于定国墓在州东海旧县
　　孝妇墓在州东海新县北二里
　　太傅严彭祖墓在州境
　　梁刺史马仙埤墓在州治西南八里
　　宋叅政胡松年墓在赣榆县西南一里
　　通州
　　社稷坛在州西门外
　　风云雷雨山川坛在州城南门外教塲西
　　勅建先农坛在州治东门外旁有耤田岁以仲春亥日耕
　　耤于此
　　州厉坛在州治东门【在县曰邑厉】里社乡厉二坛在各乡保
　　关帝庙在州治西雍正五年奉
　　防追封三代公爵春秋仝日祭于　后殿
　　城隍庙在州治东南隅
　　勅建八蜡神庙
　　刘猛将军庙并在州城【以上坛庙所属县皆如制】
　　旗纛庙在州治守御千户所后
　　东平王庙在泰兴县太平乡祀汉东平王苍岳王庙在泰兴县口岸西祀宋岳飞
　　忠义祠在学宫　节孝祠在州南街仓巷【二祠属俱如制】
　　江海神祠在州治狼山上
　　胡文定祠在州南门外祀宋胡瑗又一祠在如臯县西南
　　范文正祠在州治盐塲便仓西祀宋范仲淹
　　亚贤祠在州城西祀宋范仲淹胡瑗岳飞文天祥
　　文丞相祠在州东门外十五里观音山祀文天祥判官史立模建又一在石港鎭
　　三贤祠在州治祀州人张次山流寓陈瓘任伯两
　　刘公祠在如臯县察院东祀明刘景韶
　　丘公祠在如臯县察院东祀明叅将丘陞陞死倭难
　　贞烈祠在如臯县祀节妇卢氏顾氏章氏许氏胡氏许氏石氏许氏烈女季氏
　　茅公祠在泰兴县善乐坊祀明靖难死事茅诵
　　三国吴大司马吕岱墓在如臯县东南
　　唐临海丞骆賔王墓在通州东门黄泥口
　　宋兵马都监金应墓在西门雪窖丞相文天祥记
　　国朝顺治十六年知州彭士贤移葬狼山之南
　　侍制王觌墓在如臯县
　　妃子墓在泰兴县宋南渡时有宫嫔从行死者葬此
　　孝子顾昕墓在泰兴县黄桥
　　明尚书李敬墓在通州西门外
　　御史戈斌墓在州永兴乡
　　太常姚继岩墓在州狼山乡
　　都御史凌相墓在州西门外天港南
　　尚书马坤墓在州铁线河
　　侍郎崔相墓在州海门乡
　　尚书李俨墓在泰兴县姜溪河
　　侍郎张□墓在泰兴县东城外
　　侍郎陈尧墓在州西门外
　　府尹钱藻墓在如臯县

　　江南通志卷四十
<史部,地理类,都会郡县之属,江南通志>
　　钦定四库全书
　　江南通志卷四十一
　　舆地志
　　坛庙【五】祠墓附【安徽寜池太五府】
　　安庆府
　　社稷坛在正观门外岭上
　　风云雷雨山川坛在府城东
　　勅建先农坛在府城外东五里遵置祠宇耤田歳以仲
　　春亥日行耕耤礼
　　郡厉坛在府北郊【县曰邑厉】
　　里社乡厉二坛在各乡保
　　关帝庙在府治北
　　国朝雍正五年奉
　　防追封三代公爵春秋仝日祭于　后殿
　　城隍庙在府城盛唐门内
　　县城隍庙在山口镇
　　勅建八蜡神庙
　　刘猛将军庙并在枞阳门外里许【以上坛庙所属县俱如制】旗纛庙在各卫所
　　龙王庙在府治康济门
　　东岳庙在府治枞阳门外
　　棠梨庙在太湖县西祀唐张巡
　　文孝庙在太湖县治东北祀梁昭明太子北神庙在太湖县南六十里祀楚三闾大夫狄梁公庙在太湖县北三十里又庙北二里有墓狄公曾贬彭泽令邑人为置生祠此地与彭泽近固应有庙墓
　　五谷庙在宿松县西北三十里
　　河西庙在宿松县治东祀汉县令张何丹天妃庙在宿松县小孤山有二一在岸一在山宋封助顺安济广济惠济夫人元加封显灵明加封天妃圣母碧霞元君有司春秋致祭景祐庙在宿松县东南三十八里竹墩祀唐张巡
　　忠洁王庙在望江县雷港镇祀楚屈原
　　麴大夫庙在望江县北祀唐县令麴信陵忠义祠在府学内
　　节孝祠在府治西门外【二祠各县俱如　制】
　　学优祠在府治内祀宋儒游定夫黄直卿韩忠臣祠在府城内祀元韩建【附】明徐杰举祀奏议【窃见元封豳国公諡忠宣余阙之墓坐落本郡城西郡治东祠为有司朔望谒拜岁时致祭之所而守臣韩建不与焉臣考阙所着青阳文集内载大节记有云宗正郎中韩建云云所以扬建之懿美于无穷也复考元史并阙死节本末一则曰守臣韩建一家被害建方卧疾骂贼不已执之以去不知所终一则曰总管韩建举家被杀建病不能兴贼执之建骂贼不辍求死甚急贼不杀以户扇舁去不知所终臣窃以为韩建之在当时力攻固守其大节如彼被执之际病不可为犹且骂贼求死其不屈如此贼舁去虽曰不知所终必不肯屈节偷生以茍免也且建守于前阙继于后实为一体阙已蒙表扬得以赐祭而守臣韩建完城战守精忠大节似与阙亦相颉颃今乃落落无闻诚为缺典伏望扩天地之量广一视之仁乞勅礼部许于本祠内添设建木主一位庻歳时有事于阙而建得与一爵之荣使尽节于前代者不冺其善隂受夫国家之恩守土于将来者有所激劝思奋其报功之义矣下礼部议韩建御冦之功死国之义与知府杰所言同韩建宜侍于余阙一体致祭庻忠臣之懿美垂于不朽圣明之恩典延于无穷矣制曰可】
　　二忠祠在府治北郭祀宋通判孙知微夏椅厯久祠圯今并入府学四忠祠并祀
　　余忠宣祠在府学东祀元忠臣余阙以韩建李宗可配推官黄突伦歹以下二十有三人皆从阙死节祔祀之又正观门外有祠专祀余阙阙与烈夫人墓即在后
　　国朝靳辅重修祠祀【从来忠义之气上贯日星下钟河岳非细故也是以聿追大节者必崇庙貌而禋祀之岂仅曰报此孤臣哉葢秉彛之良人所固有茍以对越往哲而于瞻拜肃将之下辄多鼓动扳起则禋祀之矞皇正所以维人心培风教也皖固古舒州地自汉以来名贤之涖节兹土者未易更仆数逮有元忠宣余公以敦诗説礼之儒膺鎻钥折冲之寄且当剧冦蜂起势若鼎沸公乃婴孤城仅联民兵数千大小三百余战每出其神智以摧敌锋敌无不愕眙败遁者呜呼伟哉且廥储枵然庚癸罔诺公又率凋疲之众耔获荆棘中即脱栗飨士士无不敌忾一当百者尤戞戞称难焉及厯六阅载江淮鳞雉皆解甲应贼于是蚁附日益伙城中饷尽矢竭而陷公慷慨骂贼自刎贼义而瘗之呜呼烈矣哉説者以公之奇畧纯忠虽史乘不槩见谓惟睢阳张中丞可与颉颃者防哉言乎及公既自靖而夫人蒋氏复率其子女视死如归且一时麾下士愤激自杀者亦千余人则又踪追岳鄂而气轶田横矣呜呼异哉予抚皖六载每公余按行公壁垒遗址慨然想见其为人辄低徊留之不忍去于是考公庙祀之典实载于皖志遡自元至正以迄于今厯三百余年勿替皖人士多悲歌感慨者皆公遗泽也乃阅厯既久虎观榱桷不无风雨飘摇者予念公忠义之气既与日星河岳同其奠丽岂必以庙貎之轮奂而后妥厥灵爽哉惟是人心之观感实关俗尚之汚隆夫以公庙貌嵳峩使肃将瞻拜者咸激昂而知所劝其有禆于风声不大且逺耶于是檄皖郡刘守鸠工倡新之而好义桴应遂告竣于丁巳之季春刘守拂贞珉请予为之记因洒笔而书之有如此】
　　烈夫人祠在府治青阳书院东祀余阙妻及子徳臣女福童
　　四忠祠在府学东因二忠祠圯知府张楷即啓圣祠旧址立祠祀宋通判孙知防夏椅明总兵程龙叅将潘可大名四忠又以宋统制范胜等元都统制陈宗义等明潜山知县李印嘉等叅将王培基游击张其威三十四人皆捍御城守殉节于皖因附祀焉
　　烈女祠在府治正观门外
　　朱司农祠在桐城县西祀汉朱邑
　　吴烈侯祠在桐城县西祀唐张孚卿
　　徐常侍祠在桐城县连城山祀南唐徐铉尝以直言贬舒州三年后人立祠
　　窦将军祠在桐城县旧书院内祀皖抚义卒窦成
　　国朝姚文然记【皖抚标营窦公讳成蜀人也以勇烈闻身长七尺虬须若神在将军廖应登麾下以死存桐邑邑人徳之歳时伏腊爼豆不絶村氓小子平生不识公作何名何状过必拜曰我窦公也及见公或称之以其髯曰窦某将军云初逆贼张献忠之掠江北也应登承命皖抚以兵三千防桐一日公从应登将百余人之庐州道经舒城方解鞍憇息而贼游骑卒至乘其无备刼之去贼狭应登抵桐俾招降桐人是时皖之诸县大率皆破所存者唯懐宁及桐城而已而皖抚玩冦援师不出城中无蓄积军民饥死者相枕贼骑益增四合如山人无固志贼谓应登曰汝卒中有为我招降守兵者乎以公对公谬许诺一无难色阳阳如平常贼以公先四贼左右夹之曲刅钩之直兵推之公俛首徐行至城下忽仰而大呼曰我窦成也贼廹我招降汝汝辈但努力固守慎勿降贼连日穴城城山根活石不可穴也且火药已尽言未卒贼大怒以刅碎其首支解之至死骂不絶口桐之守吏将闻之曰窦成小卒也犹不为不义屈况在位食禄者乎乃并力御守时城守有林搆者缒城下昼夜兼行数百里乞师于凤阳总镇黄公得功掷身于地哭不絶声黄公义之星驰赴援贼败走大军追之献忠马踬几获焉城所以全者本公一死之力也贼既退臬使张公亮至桐泣祭建祠立主于桐之西书院曰窦公祠癸巳歳秋文学江君之汉为之塑像勒石焉甲午春予至祠拜其像其长老为言之若此呜呼公小卒也而桐人皆公之岂非孔融所谓公者仁徳之徽号不必三事大夫哉然则闻公风虽远逖足以自振况拜其像观其容貌者乎乃为之记】
　　黄公祠在桐城县西门内祀明黄得功明季援桐勦贼桐人徳之
　　史公祠在桐城县治西祀明史可法
　　张方伯祠在桐城县南门内祀明张秉文方明善祠在桐城县东祀明方学渐
　　左公祠在桐城县东祀明左光斗
　　方断事祠在桐城县东门内祀明靖难死事方法
　　皖山祠在潜山县北门内皖公山神周大夫皖伯之神也汉立天柱山南隋大业八年懐宁令辛公义移皖水之隂吴陂堰侧里人号为吴陂神
　　周瑜祠在潜山县西北二十里
　　吴陂祠魏刘馥开吴陂溉田吴吕防凿不通水注稻田三百余顷功利及人先未立庙里人以潜山庙在吴陂之侧因指名以祀焉唐开成五年刺史郑谷又于庙侧别建祠
　　忠节祠在潜山县治东门内祀汉邴原
　　大节祠在太湖县北门祀元守臣韩建
　　白云祠在宿松县南泾江口祀唐狄仁杰惠民祠在宿松县治北祀明都御史彭韶朱瑄成化间知县孙衍白于巡抚彭韶奏免粮三千余石治辛酉知县施溥请于巡抚朱瑄免渔课余积民懐朱彭之徳立巡抚惠民祠以知县孙衍施溥祔焉后又益以邑令邢旭谢镔明季兵燬
　　国朝康熈己酉知县朱经髙捐捧重修以明令熊廷栋入祠二十二年知县朱卷又以总督于成龙并祀焉
　　三孝祠在望江县东门祀王祥孟宗徐仲源忠烈祠在望江县治祀唐张巡许逺雷万春忠节祠在望江县治西街祀明王之庆
