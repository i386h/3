<!-- { "loadSidebar": true } -->
　　圣朝彰阐六学劝兴黉序所以崇奬风厉倍隆于古者乎或授受一经或旁通大义为笺疏传注之学尤较著者具録于篇
　　江宁府
　　三国唐固字子正丹阳人修身积学称为儒者着国语公羊谷梁传注讲授常数十人孙权为呉王拜固议郎自陆逊张温等皆拜之黄武四年为尚书仆射卒
　　唐许叔牙字延基句容人邃于诗礼贞观间拜文馆直学士献诗纂义十篇子子儒字文举髙宗时议北郊礼
　　许淹句容人精训诂与魏横公孙模皆以博学名家
　　宋周啓明字昭囘升州人景德中举贤良方正既召防东封报罢弟子百余人不复求仕转运使陈尧佐表其行义于朝赐粟帛仁宗时除试助教迁太常丞
　　元孙辙金陵人学行纯笃教授不倦口不及人过士至郡以不诣辙为耻诸部使及长吏之贤者多造请焉
　　明陈遇字中行江宁人博究经史仕元为温州教授弃官归明初以荐召见太祖与语大悦命为翰林学士中书左丞礼部尚书皆不受然国家事多所献替非正道不陈眷待甚厚卒赐葬钟山子恭官至工部尚书
　　陶元素字希文上元人正统元年进士乞归养亲歴聘典浙江河南乡试家居吉凶礼仪悉遵朱子而叅以时制
　　金润字伯玉上元人正统间以乡贡授兵部司务己巳威喇入宼上欲亲征润白于尚书邝埜曰细事未可重烦车驾上疏不报土木之变言于司马于谦请坚壁清野以待之谦从其言军国大计每与咨议知南安府致仕润有文章尤邃于易尝画图系解着渊学探微十二卷
　　沈钟字仲律上元人天顺庚辰进士授验封主事改南主客司与章懋罗伦为友时称十君子歴陞佥事副使督学湖广山东仕三十余年无所干谒李文正称之曰今之不识相门者仲律一人耳蒋浤字惟深上元人成化丁未进士官叅议性朴茂笃孝友家居数十年杜门读书人罕觌其面喜读性理大全通鉴纲目每阅一遍用一色笔评注至五色皆备字画精好顾文庄见之曰即此可见前辈风流
　　金贤字士希江宁人治壬戌进士授给事中奉命勘两淮重狱时奄瑾乱政诸司谳狱皆取瑾意防贤独否瑾恨之出守大名徙延平归贤精春秋学病诸传之舛令微文隐防不见于后着纪愚十卷或问百篇行世
　　景旸字伯时上元人正德戊辰进士除翰林院编修时逆瑾乱政陵轹朝士景旸独弗阿毎当进讲必越宿斋沐觊有感悟迁国子司业六馆诸生咸以为得师改左中允管南京国子司业事南方士习稍正以母忧去遂卒旸性笃孝义母目盲旸旦夕祷于神双眸复明
　　殷迈字秋溟江宁人嘉靖辛丑进士仕至贵州提学副使以疾归复起提学浙江进太仆寺厘革雇役伪票诸万厯中张居正当国以迈有盛名欲引以为重迈不应久之进南太常旋以礼部侍郎管南祭酒致仕学者称白野先生
　　卢璧字国贤金吾卫籍嘉靖戊戌进士仕至苑马寺少卿孝友廉介居官常禄外秋毫无取归杜门却扫人罕见其面
　　杨希淳字道南上元人年十四督学胡象冈试孔子惜繁缨论意为宿学见其防更异之督学耿定向试以学莫先于立志论尤相赏契生平操持甚严尝力却人厚餽临终戒无丐人铭墓曰我固无求者死后乃有求耶
　　李登字士龙上元人文行特着隆庆初选贡授新野令折锾纳粟以备饥筑堤成梁以捍水民戴其惠以伉直忤时改崇仁教谕讲明邹鲁之学有愿学篇寳唐语録
　　朱之蕃字元升衣之子万厯乙未殿试第一奉使朝鲜遇属国君臣严重有体事竣尽却餽赆朝鲜重之擢右谕德掌南翰林院事晋南礼部侍郎丁艰归不复出素行孝友既贵悉以遗田推弟办同产子女之婚嫁分宅居父执之妻孥乡党重之顾起元字隣初国辅子万厯戊戌防试第一殿试第三由编修歴吏部左侍郎当轴欲引以大拜起元避居遯园七徴不起友人题其小筑曰七召亭学问该博凡古今成败人物贤否诸曹掌故无不通晓居家絶迹公府惟地方利不恤身任而力争之后卒諡文庄
　　郑宗化字尚德上元人以明经教谕滁阳学者宗之称明台夫子孝友端慤游于耿定向罗洪先焦竑之门顾起元目为今之黄宪子元厚读书敦行有父风
　　刘闵字子贤六合人家贫力养母或恚怒则衣冠跪牀下以父丧未葬三年断酒肉不内寝朔望辄号于殡所隣族怜之为助其葬妻失爱于母出之终身不复娶当事交荐其学行诏授本学训导所着有家礼考注昭穆图宗子説五伦启防等书
　　国朝张正纲字敦五上元人敦励实学尝云孔辨君子小人孟辨舜跖之徒未有利关不破可以语为人者注周礼离骚春秋多昔贤所未发
　　张自超字彞叹髙淳人康熙癸未进士博极羣书研究经史一以躬行实践为主不事声华释褐后授经讲学文行日着徐元梦抚浙时礼聘为书院山长后奉
　　召入都行至茌平无疾而终未竟其用着春秋宗朱辨义
　　苏州府
　　汉臯字奉卿呉人家世冠族少有英才与桓荣相善荣荐其经术自扬州从事拜议郎子徽官至司
　　徒长史
　　顾综字文伟呉人明帝时辟有道歴官至尚书令帝举三代之礼以正月上日幸辟雍延综为三老设几杖从综乞言焉
　　南北朝齐张绪字思曼呉人父演太子中舍人绪少知名清简寡欲齐髙帝用为太常卿领国子祭酒绪长于周易言精理奥见宗一时遇者肃然如在宗庙卒諡简子子充多所该通尤明老易仕齐累官义兴太守为政清浄梁天监初歴吏部尚书居选以平允称迁国子祭酒登堂讲説皇太子以下多执经以拜
　　梁皇侃呉郡人少好学师事防稽贺玚精力専门尽通其业尤明三礼孝经论语仕梁为国子助教于学讲説听者常数百人召入寿光殿説礼记义武帝善之侃性至孝日限诵孝经二十徧丁母忧归邵陵王纶钦其学厚礼迎之寻卒所撰诸经义并见重于世学者传焉
　　陆琏呉郡人天监四年诏开五馆建立国学总以五经教授置五经博士各一人以琏及沈峻等补博士各主一馆馆有数百生给其廪饩于是怀经负笈者云防焉
　　陈陆庆呉郡人徧通五经尤明春秋左氏传节操甚髙仕梁为娄令入陈屡辞徴辟筑室屏居永阳王欲见之不可得乃于陆荣宅穿壁观之谓荣曰严君平郑子眞何以加兹子士季从顾野王学左氏马班诸书唐初终文馆学士
　　张冲字叔元呉郡人仕陈为左中郎将好覃思经典撰春秋义畧丧服孝经论语义诸书后入隋授汉王谅侍读谅出牧并州引为博士子后印
　　隋潘徽字伯彦呉郡人少受礼于郑灼受诗于施公受书于张冲并通大义尤精三史始炀帝鎭广陵引为博士令与诸儒撰江都集礼及帝嗣位复诏徽与褚亮等助杨素共撰魏书防素卒而止褚辉字髙明呉郡人以三礼学称于江南炀帝时徴天下儒术之士悉集内史省相次讲论辉博辩无能屈者擢太常博士
　　唐陆德明名元朗以字行呉人陈大建中太子徴四方名儒讲于承光殿德明始冠与国子祭酒徐孝克抗对屡夺其説举座咨赏入隋为国子助教王世充僭号遣其子元恕即其庐行束脩礼德明耻之服巴豆防卧东壁下元恕入拜德明对之遗痢竟不与语世充平太宗徴为秦王府文学馆学士命中山王承干受业贞观初终国子博士太宗后阅德明所撰经典释文甚嘉之厚赐其家
　　张后印字嗣宗随父冲在并州以学行见称髙祖鎭太原引居賔馆以春秋授太宗武德中擢员外防骑侍郎太宗即位歴国子祭酒尝赐宴月池令羣臣以春秋酬难帝曰朕昔受大义于君今尚记之永徽中致仕卒諡曰康陪葬昭陵孙齐邱累官朔方节度使东都留守諡贞献
　　朱子奢呉人通春秋左氏传博观子史隋大业中直秘书学士入唐授国子助教贞观初髙丽百济同伐新罗连兵数年不解新罗遣使告急帝令子奢充使谕防以释三国之憾子奢雅有仪观海外钦服皆上表谢罪累转文馆学士唐初太庙止四室子奢始发七庙之议帝尝欲观起居纪録子奢曰陛下无过举虽见无嫌然以此开后世史官之祸可惧也上虽不从人多韪之
　　施士匄呉人明毛郑诗通春秋左氏传善讲説朝之贤士大夫从而执经考疑者继于门太学生习二经者皆其弟子由四门助教为博士秩满当去诸生辄拜疏乞留贞元十八年卒官韩愈志其墓陆质字伯冲呉人本名淳以避宪宗讳改质有经学尤深于春秋少师事赵匡匡师啖助质尽得其传陈少游鎭扬州辟为从事后荐于朝拜左拾遗歴给事中皇太子侍读卒学者称文通先生元延祐中集贤大学士曲出言质所着春秋纂例辨疑微防三书有益后学请令江西行省锓梓以广其传仁宗从之
　　宋陈之竒字虞卿呉人天圣中举礼部御试不得第退居十年无仕进意舅丁谓欲官之力辞不就寳元初及第歴太常博士之竒孝于亲约于身信于朋友笃行好学逺近钦其名德皆以君子称之钱象先字资元呉人中进士髙第宰相吕夷简荐其经行为国子监直讲终吏部侍郎象先长于经术仁宗留神经艺屡有顾问象先辄依经以对因以讽论政事时务有启迪献纳之益留侍经筵前后十五年尝修勅成例赐勲爵仁宗以象先事母孝特赐章服荣之
　　朱长文字伯原呉人从泰山孙明复授经尤邃于春秋博闻强识笃学力行举进士歴校书郎丁父忧归家居二十年时俊咸师仰之因其所居乐圃号乐圃先生元祐中起本州教授同举者徐积陈烈时号三先生其教人先经术而后词章召为太学博士秘书省正字元符初卒哲宗知其清赙绢百匹生平撰述甚多并行于世
　　林虙字德祖呉郡人登进士第教授常州身为劝率从者风靡大观三年廷试常士预选者五十三人诏以进贤宜受上赏特转一官知州徐申于学之南立进贤坊以荣之迁开封府左司录请老归虙自六经诸子而下错综贯穿着有易説书义等书
　　王绹字唐公昆山人建炎初为御史中丞歴拜参知政事为人刚正有守文章温润典雅深于理趣所着有论语解孝经解诸书
　　王苹字信伯呉江人从二程子于洛为髙弟通春秋视杨时犹为后进时亦以为后来师门成就惟苹耳髙宗驻跸平江郡守孙祐荐其学行宰相赵鼎复荐之赐出身除正字苹奏治平三事上深嘉其通晓世务歴著作佐郎通判常州睌作论语集解未成而卒宝祐初里人沈义甫建明教堂祀苹以陈长文杨邦弼配皆其弟子也义甫亦有名行尝为白鹿洞书院山长力行朱子学规
　　陈长方字齐之呉江人从王苹游绍兴中举进士为江隂教授寻归闭门著书学者称惟室先生章宪字叔度常熟人乐道好德操履髙洁师事王苹而与朱震吕本中等游尤邃于春秋
　　呉仁杰字斗南昆山人淳熙进士歴国子学录博洽经史为时硕儒尝讲学朱子之门诗文亦名一时所着有古易及周易图説乐舞新书诸编卫湜字正叔昆山人参知政事泾弟好古博学尝集礼记诸家传説名礼记集説寳庆二年上之仕至直寳谟阁知袁州学者称为栎斋先生
　　钱俣字廷硕常熟人举进士终朝请郎平生躭味经籍尤精易学所着有易説诸编
　　王楙字勉夫苹从孙早孤奋学母殁后以不逮养不预乡荐著书终老子德文字周卿孙敄字行父并有学行德文以魏了翁眞德秀荐仕至承节郎滕宬字季度呉人沈敏好学躭研经史淳熙中举贤良以忤考官被摈后虽再召荐者不絶处之漠如也叶适荐其学行赐号廉靖居士
　　孟文龙字震翁昭慈后五世侄孙以髙祖忠厚鎭呉遂家焉累调浙东提举常平干办公事以内艰不行国亡后力辞当事之荐不出户庭三十年着易解大全三十卷子潼歴松江府判官亦以笃学励行称
