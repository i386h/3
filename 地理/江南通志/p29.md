<!-- { "loadSidebar": true } -->
　　禹贡扬州之域春秋时属呉后属越战国属楚秦属九江郡汉初属淮南国后亦属九江郡后汉因之三国时属魏晋属淮南郡东晋侨立南谯郡于此宋因置南谯郡及平昌郡南齐改平昌郡为新昌郡梁又置北谯郡后魏因之北齐徒南谯州于新昌郡改北谯为临滁郡北周仍曰北谯郡隋开皇初郡废改南谯州为滁州大业初州废属江都郡唐武徳三年复置滁州天宝初改永阳郡乾元初复曰滁州五代属呉南唐宋亦曰滁州属淮南东路元为滁州路隶江北淮东道后复为州属州路明初并清流全椒来安三县入州属鳯阳府后以州直隶南京复置全椒来安为属领县二
　　国朝因之隶江南布政使司康熙六年隶江南安徽布
　　政使司领县二

<史部,地理类,都会郡县之属,江南通志,卷八>
<史部,地理类,都会郡县之属,江南通志,卷八>
<史部,地理类,都会郡县之属,江南通志,卷八>
<史部,地理类,都会郡县之属,江南通志,卷八>
　　和州
　　禹贡州之域春秋时属呉战国属越后属楚秦置歴阳县属九江郡汉属淮南国后属九江郡后汉为歴阳侯国三国属呉晋属淮南郡东晋永兴初置歴阳郡宋永初二年兼置南豫州南齐又析置临江郡梁太清中属东魏北齐天保六年置和州周因之隋开皇初郡废仍曰和州大业初复为歴阳郡唐初曰和州属淮南道天宝初又为歴阳郡乾元初复为和州五代属呉南唐宋仍曰和州歴阳郡属淮南西路元升为和州路寻复为州属庐州路明初以州所领之歴阳乌江含山三县省入洪武三年改州为歴阳县属庐州府寻复为和州直南京仍析置含山县为属领县一
　　国朝因之江南布政使司康熈六年江南安徽布
　　政使司领县一

<史部,地理类,都会郡县之属,江南通志,卷八>
<史部,地理类,都会郡县之属,江南通志,卷八>
<史部,地理类,都会郡县之属,江南通志,卷八>
<史部,地理类,都会郡县之属,江南通志,卷八>
<史部,地理类,都会郡县之属,江南通志,卷八>
　　广徳州
　　禹贡州之域春秋时呉桐汭地战国属越后属楚秦属鄣郡汉置故鄣县属丹阳郡三国呉析置广徳县属宣城郡晋因之宋又析置绥安县梁改为石封县置大梁郡寻改曰陈留郡隋开皇初郡废仍改石封为绥安以故鄣广徳二县省入属湖州大业初改属宣城郡唐武徳初置桃州后废至徳初改绥安县为广徳仍属宣城郡五代南唐改属升州宋太平兴国中复属宣州寻建广徳军江南道东路端拱初置建平县为属元至元中升广徳路江南道明初为广徳府改广徳县曰广阳洪武四年为广徳州直南京十三年以州治之广阳县省入领县一
　　国朝因之江南布政使司康熈六年江南安徽布
　　政使司领县一

<史部,地理类,都会郡县之属,江南通志,卷八>
<史部,地理类,都会郡县之属,江南通志,卷八>
<史部,地理类,都会郡县之属,江南通志,卷八>
　　六安州
　　禹贡州之域古六国春秋时为楚之六邑秦六县属庐江郡汉属六安国后汉复属庐江郡晋因之宋改置开化县属边城左郡南齐属安丰郡梁又置霍州及岳安郡后周州废隋开皇初郡废析置霍山淠水二县属庐州唐武徳中复置霍州贞观中州废改霍山为盛唐县省开化淠水二县入焉后又析置霍山县属夀春郡五代属呉南唐后入周宋开宝中废盛唐霍山二县置六安县政和中升六安军属夀春府咸淳初置英山县为属元改为六安州属庐州路明初属鳯阳府以州治之六安县省入洪武十五年改属庐州府治中又析置霍山县领县二
　　国朝因之雍正二年升直州江南安徽布政使司
　　领县二

<史部,地理类,都会郡县之属,江南通志,卷八>
<史部,地理类,都会郡县之属,江南通志,卷八>
<史部,地理类,都会郡县之属,江南通志,卷八>
<史部,地理类,都会郡县之属,江南通志,卷八>
<史部,地理类,都会郡县之属,江南通志,卷八>
<史部,地理类,都会郡县之属,江南通志,卷八>
<史部,地理类,都会郡县之属,江南通志,卷八>
　　泗州
　　禹贡徐州之域春秋时徐子国后入于呉战国属越后属楚秦置徐县属泗水郡汉属临淮郡后汉属下邳国三国时属魏晋属临淮郡宋南齐属淮陵郡梁置高平郡北魏亦为高平郡又置南徐州梁改为东徐州东魏改东楚州陈改安州后周曰泗州隋开皇初郡废仍曰泗州大业初州废改属下邳郡唐复置泗州属河南道天宝初改为临淮郡乾元初复曰泗州五代时杨呉置静淮军南唐因之宋仍曰泗州临淮郡属淮南东路金省郡以泗州南京路元属淮安路江北淮东道明初改属鳯阳府以州治之临淮县省入领县二盱眙天长
　　国朝因之雍正二年升直州又以鳯阳府之五河县
　　来属江南安徽布政使司领县三

<史部,地理类,都会郡县之属,江南通志,卷八>
<史部,地理类,都会郡县之属,江南通志,卷八>
<史部,地理类,都会郡县之属,江南通志,卷八>
<史部,地理类,都会郡县之属,江南通志,卷八>
<史部,地理类,都会郡县之属,江南通志,卷八>
<史部,地理类,都会郡县之属,江南通志,卷八>















　　江南通志卷八
<史部,地理类,都会郡县之属,江南通志>
　　钦定四库全书
　　江南通志卷九
　　舆地志
　　星野
　　周礼保章氏掌以星土辨九州之地所封封域皆有分星郑康成谓大界则曰九州州中诸国之封域于星亦有分焉今其存可言者十二次之分也布度定纪分州系象定二十有八星之位因以察十有二嵗五云之物十有二风以修政序事可勿攷欤今江南得古扬徐豫三州在春秋时什九皆呉地尔雅云星纪斗牵牛呉分野刘逵以为斗者日月五星之所经始故谓之星纪意者星纪之分域能为纲维则今江南独冠藩服葢有自欤婺女房心奎娄胃为鲁宋诸国之分星又江南之寓精寄曜者也然自星野之説有嵗差里差古今宫度同异较然我
　　朝时宪书法定天周为三百六十度而嵗周则为三百六十五日天度既整以整驭零嵗差里差之法亦准诸此书法既定而分星无不定又准以地圆之理地心地面之説治书者因地以测诸差言地理者即可因诸差以定宫度如今江南之地或宿属斗末改为牛初而后分野宫度高卑合准故详列诸家同异系之以表存其大概以备稽考
　　主十二次之説
　　周礼保章氏注星纪呉越也降娄鲁也大火宋也晋书天文志自氐五度至尾九度为大火于辰在卯宋之分野属豫州自南斗十二度至须女七度为星纪于辰在丑呉越之分野属扬州自奎五度至胃六度为降娄于辰在戌鲁之分野属徐州隋书地理志同晋书
　　唐书天文志奎娄降娄也初奎一度中奎二度终胃三度自蛇丘肥成南界钜野东达梁父循岱岳众山之阳以负东海又滨泗水经方与沛留彭城东至于吕梁乃东南抵淮竝淮水而东尽徐夷之地氐房心大火也初氐二度中房二度终尾六度自雍丘襄邑小黄而东循济阴界于齐鲁右泗水达于吕梁乃东南接太昊之墟尽汉济阴山阳楚国丰沛之地斗牵牛星纪也初南斗九度中南斗二十四度终女四度自庐江九江负淮水南尽临淮广陵至东海又逾南河得汉丹阳会稽豫章明清类天文分野书斗牛在丑属呉越分州奎娄在戌属鲁分兖州氐房心在卯属宋分徐州【按星野分配郡国诸史亦多异同晋志以沛国谯郡属豫州以彭城属徐州隋志以谯郡属豫州以彭城丰沛属徐州唐志以楚国丰沛皆为大火之次与汉志合又史汉俱以房心为豫州奎娄为徐州清类天文分野书谓宋得徐州之地为多遂改大火为徐州今考宋地实在徐豫二州之境也】主二十八舍之説
　　史记天官书二十八舍主十二州　又曰角亢氐兖州房心豫州斗江湖牵牛婺女扬州奎娄胃徐州
　　汉书天文志同史记　汉书地理志鲁地奎娄之分野也东至东海南有泗水至淮得临淮之下相睢陵僮取虑皆鲁分也宋地房心之分野也今之沛梁楚山阳济阴东平及东郡之须昌夀张皆宋分也呉地斗分野也今之防稽九江丹阳豫章庐江广陵六安临淮郡尽呉分也
　　晋书天文志房心宋豫州颍川入房一度汝南入房二度沛郡入房四度梁国入房五度楚国入房四度斗牵牛须女呉越州九江入斗一度庐江入斗六度丹阳入斗十六度临淮入牛四度广陵入牛八度泗水入女一度六安入女六度奎娄胃鲁徐州东海入奎一度
　　唐书天文志奎为大泽在陬訾下流当钜野之东阳至于淮泗娄胃之墟东北负山葢中国膏腴地百谷之所阜也商亳负北河阳气之所升也为心分丰沛负河南阳气之所布也为房分南斗在云汉下流当淮海间为呉分
　　宋史天文志南斗六星南星者魁星也石申曰魁第一主呉二会稽三丹阳四豫章五庐江六九江明清类天文分野书斗牛呉越分野奎娄鲁分野氐房心宋分野
　　各次距度之不同
　　汉刘歆三统厯自斗十二度至婺女七度为星纪自奎五度至胃六度为降娄自氐五度至尾九度为大火
　　费直説周易自斗十度至女五度为星纪自氐十一度至尾八度为大火自奎二度至娄九度为降娄
　　蔡邕月今章句自壁八度至胃一度为降娄自亢八度至尾四度为大火自斗六度至女二度为星纪
　　皇甫谧帝王世纪自斗十一度至婺女七度为星纪其降娄大火距度俱同三絶
　　北魏李业兴正光厯自斗一度至牛五度为星纪自壁三度至娄八度为降娄自亢三度至心四度为大火
　　唐一行大衍厯自奎二度余千二百一十七杪十七少至胃三度为降娄自氐二度余千四百一十九杪五太至尾六度为大火自斗九度余千四十二杪十三太至女四度为星纪
　　宋皇居卿元祐观天厯自奎三度半至胃五度半为降娄自氐三度少至尾八度为大火自斗九度至女六度为星纪
　　南宋杨忠辅绍熙统天厯自奎一度三十七分二十五杪至胃四度十九分十五杪为降娄自氐一度七十四分五十一杪至尾三度八十六分六十四杪为大火自斗四度三十五分九十二杪至女二度九十五分七杪为星纪
　　元耶律楚材西征庚午元厯自奎二度三十五分八十五杪外至胃四度二十四分三十三杪为降娄自氐一度七十七分七十七杪外至尾三度九十七分七十二杪为大火自斗四度三十六分六十六杪至女二度九十一分九十一杪为星纪许衡郭守敬授时厯自奎一度七十三分六十三杪至胃三度七十四分五十六杪为降娄自氐一度一十四分五十二杪至尾三度一分一十五杪为大火自斗二度七十六分八十五杪至女二度六分三十八抄为星纪
　　明清类天文分野书自斗三度至女一度为星纪自奎二度至胃三度为降娄自氐二度至尾二度为大火
　　各舍赤道距度之不同
　　汉洛下闳所测氐十二度房五度心五度斗二十六度及分牛八度女十二度奎十六度娄十二度胃十四度
　　唐一行所测斗二十六度无分余同汉
　　宋皇祐所测氐十六度心六度斗二十五度牛七度女十一度胃十五度余同汉
　　元丰所测房六度余同皇祐
