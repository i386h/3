<!-- { "loadSidebar": true } -->
　　【防依议速行在案今唐埂等六坝堵闭髙寳江都西岸隄根渐次涸出除寳应县北城湾南唐隄五浅龙王庙江都西隄排桩等工尚属可缓不计外查髙邮陆漫牐西岸原属土隄每遇伏秋水长危险堪虞应建石工与永安界首二处石工上下相接以资捍御计工长一千六百二十五丈五尺江都西隄残缺石工二百四十四叚共长一千二百二十七丈五尺亟应补修以资捍御髙邮州东隄朱家田头单薄危险亟应下埽压土工长四十八丈清水潭草大王庙东隄里口险工旧埽年来朽烂堪虞应下埽加工以御风浪计工长一百五十丈又金湾三牐裹头矶心倒缺不堪亟应修理以上各工不在从前估修之内又永安东隄里口龙门北湾险工计工长一百丈又永安东隄龙门南北湾里口坍卸险工计工长一百二十六丈此二工查系前河臣于成龙等委主事孙叔贻笔帖式秦保等幇筑完工复被风浪撞击坍卸难资捍御例应赔修】
　　二十二日张鹏翮　题河南节宣豫防事宜奉
　　防这所奏已得河工秘要着九卿詹事科道会同速议具奏
　　九卿等议覆奉
　　防依议速行【附】张鹏翮疏畧【臣按南河志清口至淮安建有五牐递相启闭以防黄水之淤又虑水发湍急难于启闭筑坝以遏水冲每嵗粮船过尽即于牐外筑坝以遏横流一应官民船只俱暂行盘坝由此而观则是伏秋水发黄河倒灌自古而已然矣故建牐筑坝以防淤垫之患今运河初经挑穵俟清水冲刷使深河底尺寸既定方可建牐臣于覆科臣陈诜复牐疏内曾　题明在案兹清水虽已出黄转盼桃伏秋泛继至节宣之道豫防之法不可不急筹也今于张福口裴家塲中间开引河一道会张福裴塲等引河之水并力敌黄但黄水会合众流来自万里频年河身垫髙势大而力强淮水止发源桐柏迄今方出清口一半敌黄又一半济运终虞力分而势弱故蓄髙堰之水以助其势幸而黄水不大亦足以敌之若遇黄水大发在粮船过完之后仍遵】
　　【防堵闭拦黄坝使不得倒灌且可以刷深黄河在粮船正行之际遇黄水大发将裴家塲引河口门暂闭引清水由三汊河至文华寺入运河以济运行倘运河水大山阳一带由泾涧二河泄水入射阳湖下海寳应一带由子婴沟泄水入射阳湖下海髙邮一带仍由城南柏家墩二大坝泄水江都一带由人字河凤凰桥等河泄水入江若遇黄淮并涨清水由瞿家坝天然滚坝泄出黄水由王家营减水坝泄入盐河至平旺河下海若粮船过完黄水不大发将运河头坝煞坝令清水全入黄河以资冲刷一切官民船只照往例盘坝俟囘空粮船到日方可启坝止留三河清水仍由文华寺入运河即古人设天妃牐于粮船过后闭牐筑坝之意也】
　　十一月张鹏翮请将髙邮州陆漫牐西岸改筑土隄奉
　　防陆漫牐西岸改筑土隄内外镶柴见今钱粮虽省但芦柴易致朽烂二三年后又致重修张鹏翮在任时虽无可虞若张鹏翮或离任或淮黄水涨有危险之处镶柴工程朽烂岂不更难着将这情由备冩差员前徃张鹏翮处令其确议具奏
　　张鹏翮遵
　　防确议奏闻奉
　　防着修石工
　　改建清江泛北岸版石工
　　加髙龙汪牐四层见今巩固行漕
　　修清江汛北岸越河牐一座
　　建中河口门南岸石牐一座金门口寛二丈二尺髙三丈一尺二寸
　　四十一年二月建济运牐一座金门口寛八尺河水小即行启版开放运河水大即行下版堵闭以济漕运
　　又加帮武家墩后横隄
　　又筑拦湖创隄
　　十一月从张鹏翮请浚运河【附】张鹏翮疏畧【运口为粮艘转输要道初春运行之际在桃泛未发之前水尚未长漕运需水甚亟去岁于石磡筑草坝开渠引三汊河之水以济运粮艘得以通行至桃泛水发即行堵闭今臣率道防等官再加相度与其毎岁开闭需用钱粮不若建造石牐相时启闭不独于漕运有益且省毎岁修筑之资】四十二年正月界首以下河道工竣【附】张鹏翮折奏【界首以下河道康熈三十九年因湖水相连水大未能挑穵今六坝坚闭髙邮湖水消落运河流缓沙停冮西湖广粮船身重入水更深不无浅涩盘剥仍应遵】
　　【防挑穵深通以利粮船遄行严催承挑人员昼夜疾儹已扵十二月二十六日完工二十八日开坝放水】
　　二月
　　圣祖南廵谕总河张鹏翮骆马湖竹络坝口门宜留
　　初四日又奉
　　上谕仲庄牐清水出口逼溜使南恐运口有碍应于陶家庄以下杨家庄挑引河令中河之水从此出口于运口有益虽杨家庄地势低洼即使倒灌不过一二里清水仍然顶出着即相度形势估计具奏仲庄石牐暂停
　　初五日又奉
　　上谕王公隄闗系运河生民最为要隄岸单薄桩工渐朽应再加帮以资捍御不可因淤滩可恃而忽之筑骆马湖竹络石牐东络长二十二丈西络长十丈各寛三丈口门二十三丈
　　四十四年
　　圣驾南廵三月十一日奉
　　上谕运河东隄保守最为要隄岸应行加帮髙邮迤南河水髙于湖水东西两隄卑薄应加帮修砌量建石工
　　三月十八日
　　上谕河道总督张鹏翮及河工官员今河工虽已告成不可不预为修理防防以图善后之策朕见淮扬一带隄岸卑薄未为甚妥傥不加保防以致冲决则淮扬地方百姓何以能安尔等宜急筹之
　　闰四月
　　上阅惠济祠石工
　　谕总河张鹏翮等朕三十八年阅河尔等所跪之处俱属黄水今清水畅流逼黄竟抵北岸仅成一线朕心甚为快然覩此形势朕之河工大成矣
　　四十五年总河张鹏翮题建文华寺牐一座牐下挑河一万四千八百九十三丈两岸筑隄里河防册是年因运河水势大长两岸隄土难以容受有闗运道民生奉
　　上谕造石牐一座金门寛一丈五尺六寸南岸牐墙共长十六丈北岸牐墙共长十四丈砌髙二丈四尺牐下挑引河一道由杨家庙单杨口至白马湖一遇桃伏秋汛运河水涨随即开放宣泄水下白马湖水涸堵闭并将涧河挑浚深通又挑穵清沟河使涧河水势归海
　　四十六年总河张鹏翮以前建南闗车逻二坝不敷宣泄更造五里中坝一座坝下开挑引河自中坝下起由临泽至宝应三王河射阳鎭共长一万七百三十六丈八尺
　　是年修筑大墩分水处西岸草坝里河防册总河张鹏翮奉
　　谕指授将大墩分水处西岸草坝再加寛大挑清水多出黄水一分少入运河一分不致运河东坝受险张鹏翮即行
　　题估于四十七年修筑加寛二丈周围长二十九丈分挑水势敌黄济运
　　六月初六日
　　上谕工部顷朕阅视河工见黄淮俱已安流运河亦较前深通重运无阻但湖水大涨则运河东隄尤属要应速兴工加修这工程交与总河详勘动用各省督抚捐输河工银两尽心坚筑工完报部察核其天然坝建牐开河等工亦着将此项钱粮动用
　　四十七年总河张鹏翮疏　题扬州府属内江都东隄腰铺中腰铺南越潭三处及邵伯萧家涵起至万縁庵止万縁庵起至坝口止并黒鱼塘诸处石工及金湾三牐间隄东闗对河沙坝石牐并皆坍防宜修筑以资运道奉
　　防准行
　　四十九年总河赵世显改建天妃牐外越河添置石牐一座
　　五十一年添建九里冈谈家庄水坝一座拆建泾河牐浚崇家湾等处运河
　　五十二年建筑中河口门头牐南北两坝连雁翅共长七十五丈
　　五十三年修瓜州广惠通惠二牐
　　五十四年宿迁中河口门头坝下及崔家宅桞园头二处建挑水坝四座又桃源之九里冈七里沟二处建坝二座
　　是年修建邵伯鎭石工自奶奶庙起至萧家石涵止又修筑坝巷口石工丈尺一如前制
　　五十五年总漕施世纶将瓜州绕城河开坝行漕江防防册向来漕运俱由瓜州牐行其牐下运河南岸花园港一带乃粮艘之所停泊者至五十四年江溜北趋将花园港地方冲塌一百二丈以至屯聚无多总漕施世纶移咨河院恐粮艘迟滞权将绕城河开坝行至雍正六年筑塞
　　建运口草坝以济运行
　　五十六年加修山阳运口临湖埽工二百九十丈又于吴家庄建挑水坝一座胡家庄颜家庄九里冈诸处各建坝一座
　　五十七年宿迁龚家庄建鱼鳞坝三座
　　五十八年堵筑髙邮攩军楼迤南缺口
　　建筑谈家道挑水坝一座
　　建筑九里冈鱼鳞坝二座
　　建筑叶家庄迤下鱼鳞坝一座
　　五十九年修筑髙宝江三邑西隄石工于宝应西隄桞园头迎湖险工二段加帮下埽以御风浪修筑平桥汛北岸洞口隄
　　建筑窦家林挑水坝一座
　　六十年濬邳州运河徐塘口
　　加修清江汛北岸小坝碑亭北角楼西门并三城坝等处隄工以保运道
　　是年总河赵世显以宝应张家直对河等处并髙邮防城隄工为风浪所掣渐次坍防议于张家直对河起至白田铺止长二百二十八丈又秤钩湾长四十丈下埽帮筑其髙邮防城东西隄补砌砖石奉
　　防依议行
　　筑山阳南岸韩家庄挑水坝一座
　　建桃源北岸九里冈挑水坝三座
　　又建宿迁吴家沟济运草牐一座长五丈内通湖挑穵引河一道长一千二百六十三丈
　　六十一年署总河陈鹏年　题准徐塘口迤上挑穵越河一道接入彭家河行运
　　又濬宿迁王家沟西湖口正引河及东西攴河各数百丈又濬九里冈对防及王家营二处引河添修骆马湖竹络牐东裹头二十五丈西裹头十五丈口门只留十五丈以遏黄水内注而运河始免沙淤
　　雍正元年挑王家营正引河及东西支河筑清口东西束水坝
　　二年总河齐苏勒　题准宿迁西宁桥迤西建拦水三合土坝两头筑拦水隄六百丈
　　建邳州运河河清河定河成三牐牐旁并开月河以便漕河清牐一座两墙各长二十二丈四尺髙二丈八尺八寸金门寛二丈二尺牐旁月河一百二十丈　河定牐一座两墙各长二十二丈四尺髙二丈八尺八寸金门寛二丈二尺牐旁月河一百二十丈　河成牐一座两墙各长十六丈四尺髙二丈七尺六寸金门寛二丈二尺牐旁月河一百三十八丈
　　十一月总河齐苏勒题准瓜洲胡家觜运口东岸建防口埽工长一百十八丈又于唐家庄建筑束水草坝一座两岸各长二十丈
　　三年濬江口至奔牛牐一百六十里运河【附】冯咏浚河免役记畧【雍正二年六月】
　　【上念京口为杭嘉湖苏松常六郡运河而毎年挑浚偏役丹徒丹阳两】
　　【爰命河漕督抚诸臣会勘情形奏覆于藩库动帑兴修永除其害诸臣集京口相度各处应修之牐有三曰江口西牐曰利涉桥小牐曰丹徒镇横牐重建牐四曰张官渡曰陵口曰吕城曰越河开浚自京口至丹徒镇黄泥坝张官渡七里庙尹公桥七里桥陵口吕城计七十三里皆旧浅阻处也江口之西为观音楼东为水府庙并建草坝以拒江流浚越河以通江潮修筑丹阳四坝以蓄练湖之水又浚七里桥支河四百丈以通金坛之粮艘嵗修仍责徒阳二邑而以六郡协济之明年三月报可费国帑六万九千八百五十一两有竒于是两邑民莫不懽呌喜悦咏谨指叙事实宣布皇仁昭示无极】
　　四年七月总河齐苏勒疏奏髙堰山旴一带临湖石隄髙卑不等请通行修理以髙出水面一丈为度背后土隄一律加髙并将大隄单薄处择段帮寛接筑湖心石隄与石工髙厚如一
