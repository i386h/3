<!-- { "loadSidebar": true } -->
　　国朝康熙初知县龚起翚建十六年知县彭翼宸建文昌阁于后其前为星聚堂朔朢集诸生课业循礼书院在寿州治东北明署学正黄竒士建今改为梓潼观
　　颍州府
　　西湖书院在府西湖之南宋欧阳修守颍乐其风土及致仕归颍筑室于此明嘉靖十四年兵备李宗枢判官吕景防即遗址建后兵备陈洙孔天映继成之中为四贤堂祀晏欧吕苏四公前为露台后为梧月柳风堂最后面湖为胜絶亭今圮于河滁州
　　南谯书院在全椒县东南二里明嘉靖中给事戚贤建聚徒讲学今圮
　　景濓书院在来安县南门外明太仆周海门倡明理学士翕然宗之万厯十六年知县周之冕因建书院集诸生讲习其中
　　和州
　　峩书院在和州城西南隅峩墩旧为清风楼宋元祐中改为连云观明知州王改建峩书院以为生儒讲学之所嘉靖元年同知薛祖学改为烈女祠十六年州判王朝用迁烈女祠于城南重建书院
　　环峯书院在含山县学宫东
　　国朝康熙十四年巡抚靳辅檄各郡县立书院为讲肄之所知县刘祚全始建此讲堂书舍规模敞十六年署县事通判黄际会于书院之右复设义学为塾师敎读馆
　　广德州
　　复初书院在州文庙西北旧为元妙观明嘉靖四年判官邹守益徙观于东郊即其址建书院以训多士上为尊经阁下为明善堂东西翼号舍各十一楹置田三百亩以供学者万厯间知州方沆陆长庚段猷显李得中相继修葺今圮
　　茅茹书院在州学明伦堂东
　　国朝康熙五年里人公建置田以为会课之费
　　六安州
　　龙津书院在州城武定门外一里旧为龙王庙明嘉靖六年知州欧阳德改建为格致书院后同知林华率诸生讲习其中建廓然台逺望数十里前为讲堂左右列号舍扁曰龙津书院
　　国朝康熙五十三年知州张璨访遗址重葺
　　泗州
　　泗水书院在州城内
　　国朝顺治十年知州宋德芳建后守备陈某借为官廨康熙十二年知州李德耀别立营房而复之后为义塾今湮
　　崇圣书院在盱眙县第一山昔孔安国为临淮守创立书院有　先圣燕居殿今玻瓈泉即其遗址始兴书院在天长县治东明成化五年知县易居仁建后为社学又改为公馆
　　同人书院在天长县朱孝子祠东明邑人王心与门人吴恕等建以讲读后圮
　　国朝顺治初知县李毓秀又于县学西建之楼房防堂
　　园圃毕备今亦渐圮













　　江南通志卷九十
<史部,地理类,都会郡县之属,江南通志>
　　钦定四库全书
　　江南通志卷九十一
　　学校志
　　试院
　　贡院在江宁府城县学之东明景泰间建中有楼曰明逺堂曰至公左右为监临提调院列以腾録对读供给诸所堂前为东西文场号房堂后有池架桥于上曰飞虹桥之北有门后有堂七间中三间为衡鉴堂左右各二间为主考官燕室左右掖皆有屋为五经同考官所居前有写榜刻刷内防诸所隆庆间都御史盛汝谦购隙地缭以土垣四围巡警外设公馆及羣舍以备供馔【附】吴节重修碑记【贡举有院内外通制也南京应天府为天下贡院首其制度亦为四方所取法自设科以来其地凡四易洪武初以北城演武场为之永乐中移于郡学文墀正统间复徙武学之讲堂后士多地隘非辟庑毁垣不足容景泰初府尹马谅将修述职之典于朝乃进耆宿而咨之咸曰秦淮之阳有地廓如前武臣没入废宅也鞠为氓之圃久矣若葺而理之可办也公曰诺即具疏以闻诏礼部勘覆如其言遂与府丞陈宜首任经费而寮寀之良亦各捐俸为助鸠工市材募力启土尽撤其旧而新之中为至公堂监临侍御与知贡举官居之左右夹室则封检对誊之所也后为内帘寝室翰林正考主之东西有厢则同考师儒校讐之处也堂之前地平而势整甲乙相向可为席三千有竒所以待士也由南而入则重门萦纡防之以棘所以防搜检而严更仆也与凡庖湢之房饩廪之库亦有位次而仆物之需几案之用又皆因时而为之者也工毕适嵗癸酉大比届期合成均与畿甸之士奉试如式比辙棘而得人加多乃相与列宴于新堂之上时鹿鸣兴歌笾豆有践流观焕彩文物交并京闱科贡之盛于斯为备矣天顺改元恭逢圣君莅祚首降恩诏切于求贤于是京府长寮以为文运方隆乎昔而是院更新宜有所记乃具始末来徴文将刻诸石窃惟进士之科始于成周盛于汉唐宋而最盛于明葢士君子入仕之显阶至公之通道也然仪必当物礼不虚隆故敷纳之训式燕之雅具于经而宾兴之典计偕之令又于礼制有足征焉然此皆上之所以待士也若夫功业相尚以致君泽民为心掀揭天地而宣昭古今则又在乎士耳不然则贤能之书奚以表见于当世耶节忝斯文尝执笔于此不敢以菲薄辞谨述具造之由以彰昭代人文之盛美尹丞缔构之功兼以谂夫豪杰之士各勉魁擢于后日云】
　　国朝雍正二年总督查弼纳捐资增设号舍十年署总督尹继善又捐修堂帘广增号舍规制甚备江宁府试院一在府城大功坊南明嘉靖间御史卢焕建万厯间圮御史陈贞复建
　　国朝顺治间为民居所侵康熙五十二年巡抚张伯行重建都司章秉法董其事规模闳整【附】张伯行记【省会旧有学使者试士之所在都使司廨东顺治庚子后始废康熙甲戍乙亥间有议复者乃中止焉越十余年太学生左史辈倡复之輙又止予以监临癸巳科试事诸生张元等请复于予四月工兴明年五月竣士皆以试于会城为宜乃记之曰事难成而易毁也茍非其人之贤且才能力持之不可动揺乌能转毁而为成哉当是时制军长白赫公韪之则其德于十四郡之士也甚大予因檄防稽章公秉法太守平阳卫君洪相与力行毋惑其檄章君从人望也章君于是集其乡先生及三庠弟子员之任事者与夫富商大贾之由成均而来系籍者注名有簿捐金有条而闽海之降将子弟久于其地弗能迁也资而遣之辟地鸠工材甓具而斧斤施始则巍然而堂成再则邃然而室成其楼宇则翚而俯其左右个则翼而承主有息而宾以宁舆儓胥书之所憩防井之所炊汲廐厠无缺堂之前则试士东场也坐人以八百计西亦如之其高下之坐具亦如其人之数他琼屑者又皆与焉缭以周垣表以棹楔中则冠以大扉二加阑楯而防之所谓锁防而试者也夫古者士习于学宫自诗书六艺至于论治论狱出兵授捷之材皆取于此故人才真而弦歌弗辍后世为士者又徒雕琢于文辞以自见势不得不广其地以试其材然】
　　【国家大体必于防城为宜者诚有见于地之不可易而君子亟亟储材之意斯为至也若其往试句曲疲于舟车徒步以漂溺寒饿为忧其小者也】一在句容县治东南旧书院址始督学驻省城诸生就试明万厯二十三年督学陈某即其地建试院四十年督学熊廷弼复因旧基重建后学使嵗试每驻节焉雍正十二年总督赵恩议令嵗科两试俱驻江宁多士便之苏州府试院在昆山县治东南荐严寺左故范石湖书院明宣德间知县罗永年建为巡抚行台后为督学校士之署
　　国朝顺治初废十五年提学佥事张能麟重建太仓州旧属苏州府科嵗试皆赴昆山今仍其旧【附】张能鳞记【江南学使者年来更易不常自绣衣持衡则东西院并既而差复未几又以金马代花骢近侍史臣文雅权衡并隆一时宜其安且久也乃谏臣以各省例议归宪司】
　　【上可其奏选于六曹余谬膺简命承乏兹役窃念六郡为防内人文最端本澄源移风易俗余责也而考经订艺多士其环听焉何可无设棘地淮扬则署海陵常镇则署澄江苏松则署鹿城由来旧矣鹿城之址在东南隅防位兴文育才文笔峯实钟其灵慨自兵燹而后一望荒烟茂草每当嵗科校士或逺调江上或权宜郡学十余载来无复知有昆之试署者予下车亷得其详力】
　　【以建复为已任躬履其所经画规模左右为僧俗所侵者悉辟之石坊辕门班房鼓亭俱如制大门仪门各五楹仪门外土地祠三间并祀范公示不忘本也府县防三间执簿呼名以恤劳也大堂五楹前后轩敞高亮川堂聨络后堂亦以五楹建东侧小屋八间为胥吏书写地向后则自公门所以别内外也门内则公衙明三暗五明者为衡鉴堂暗者为息偃地也两侧小构数椽亦可以休从者最后为旭升楼九楹正五旁四环抱桶然楼东尚有余地为小斋五间种植竹木可以节劳小憩也楼后围墙旧有荷花亭尚可扩充以俟后之君子经尽甫毕适徐君邦俊来视邑事亟属之暨命邑广文王君鲲化张君希哲乃陶乃甓乃匠乃石拮据综理自丁酉初夏经始孟秋告成士民来观者曽不意其神速至此也嗟乎天下事莫不难于虑始兹幸始而终矣校士有地诸士可无逺渉之艰郡宫墙亦永无蹂躏之迹惜寒士而妥圣灵此非不亟之经营也徐侯辈请记于余遂授之简】松江府试院在府治东大街旧察院署始松士嵗试赴昆山科试赴江阴跋渉多费
　　国朝康熙三十八年郡人莫之攻捐资倡买察院后顾氏宅拓而大之诸生捐助创建试院提学张泰交始按临校士于此
　　常州府试院在江阴县大街虹桥东宋元间为澄江驿明初吴良镇江阴居此万厯四十三年学使按部校士拓为督学察院
　　国朝因之其规制闳敞为江南学使驻劄衙门向嵗试常镇二府科试苏松常镇四府皆在此后各府俱建造试院科嵗试惟本府生童今下江学使仍驻劄于此
　　镇江府试院在金坛县治南镇江向无试院府属生童毎科嵗俱就试江阴
　　国朝雍正八年金坛丹阳二邑诸生倡捐建立试院于
　　坛邑提学张廷璐始按临考试
　　淮安府试院在府治南府学之西即中察院署
　　国朝顺治中改为试院其考场向沿蓆棚雍正二年知府祖秉圭山阳知县罗佩敎授蒋文元等易以瓦厰海邳二州向皆附考陞直州后亦然十一年以邳州属徐州府科嵗试改赴徐州
　　扬州府试院在泰州治东明时本凤抚军使院万厯间巡抚李三才拓大之
　　国朝康熙中改为试院以其地当十属之中故学使按扬必驻于此四十五年知府左必蕃重修【附】宫梦仁记【今之试院昔鳯抚军使院也抚使者移撤不常后遂为校士之所毎学使者按扬必莅兹焉葢以地当十邑之中道里均而往来便也然传舍视之有司不暇顾问而典守者因縁作奸风雨之□□城社之狐鼠日甚一日及此不修无论行部校士时处非适中则文移期会动需时日而呼应不前在应校之士舟车跋涉馆舍饮食之所费亦大不赀舍逸就劳既为吾州之士之忧辞近即逺更为吾郡九属之士之忧记曰有其举之不可废也嵗丙戌防学使者檄至绅士仓皇无所出不得已创捐修议请于州不得请于府乃得之当是时东粤左公以清卿之贰】
