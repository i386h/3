<!-- { "loadSidebar": true } -->
　　明陆安太仓人洪武初父徳甫以所馆客事连坐当弃市安求代父刑伏阙哀请许之临刑从容就刃观者泣下同时陈元吉亦代父受刑
　　薛字彦文崇明人鲠直好义永乐二年水啮圩岸民不能筑铉倾廪济之人皆赖焉
　　俞敬太仓人常刳肝愈母疾永乐间诏旌其门沈辅字良弼嘉定人性至孝常他出忽心悸曰得无二亲不安乎遽驰归则母已痈溃不治矣哭踊絶粒者三日父病末疾辅与妻翟氏朝夕稽颡吁天愿减已筭以益父夀久之额成洼父殁庐墓终身治七年旌门双孝
　　沈珵字君玊嘉定人母病目珵以舌防之三年复明父有膂疾伛偻不能起立珵日夜扶侍闻有李神针者能起锢疾邀致之李欲为灼艾珵先以身试痛甚恐父不胜固请勿灸是夜父梦神语曰感孝子意为汝鍼之鍼下惊汗而愈治九年旌门瞿通甫太仓人兄弟五世同居知州李端奏旌其门
　　施美玊字邦珍崇明人以岁贡为胶州判官亲丧庐墓惟展孝经不尚浮屠法有二友以财构隙密为代偿两不使知又贫民有鬻男还逋者令赎男归不责其直素慕靖节自号半陶
　　王瑄太仓人母卒结庐墓侧风雨不移昼有故出夕还必跪墓前曰瑄来矣慈乌时集其庐人以为孝感所致
　　王在复太仓人嘉靖甲寅倭乱掖父逃途次相失在复既免复返寻父见父被执即趋叩乞命倭持刀杀父在复以身蔽之父子首并堕手犹抱不可解
　　徐一元嘉定人交河县主簿与严文靖讷善时江南被倭岁复大祲计惟免漕可以济之乃代讷草一疏焚香祝天防奏上竟得俞防东南之民赖再生焉孙应聘以进士仕至太仆少卿亦以笃厚世其家
　　傅逊字元凯嘉定岁贡以节义自负善论古今成败师事昆山归有光倭寇昆山请缒城出诣军府告急得兵以解围人皆壮其义所着有春秋左传属事本末
　　沈志仁字景范太仓人父尚友为松潘总兵播酋乱坐逗留逮狱论斩志仁跣足随行号泣长安街遇冠葢辄叩头诉防秋尽且论报志仁诣廷尉乞上父寃状廷尉辞乃叩阍自拜疏时帝尚恭已上书多不报志仁疏上二日忽有防释尚友志仁奉之以归
　　沈兆字祥卿嘉定人母病割股尝粪及亡哀痛不能起在南雍时甥龚锡爵方五岁遭家变仆李崧负至兆所兆抚之如子及成立乃出其十五年余租与亲友所赠一箱并付之
　　李崧嘉定龚锡爵乳媪之夫也锡爵仅五岁而父为家奴所贼有欲杀儿分其产者崧夜负以逃走雪中五日依儿外家沈氏朝夕防之后锡爵成进士官至方伯而崧短衣力作如穷时崧死无子锡爵命子孙世世祀之
　　王世芳字尚义太仓人尝访旧小直沽时慈溪费廷槐病滞旅舍世芳一见异之移至寓中调防甚谨明年同舟南下病又发便溺狼籍世芳躬为涤除行次吕城费卒世芳称贷营棺衾敛之且遣人告其父父至举其柩弗前迟明世芳絮酒来哭柩即举旁观莫不叹息
　　丘集字子成嘉定人家贫读书长于三礼之学当倭乱与寡姊共埋金于地集为倭获被胁出已所埋与之姊物无恙兄子坐逋赋当戍集罄资竭力营救得免
　　严铣嘉定人父为堂邑令因赋勘田秉公不狥情为里豪所中以非法死铣尚少自刻其胸作必报父仇四字累岁讼寃于官不得伸遂自经殷都为作孝子传
　　钱春沂字仲与嘉定人为诸生时父被寃系沂慷慨陈情出父于死狱中后以举人任徳化令柜吏以羡余进沂曰此百姓膏血也却不受寻乞归优游诗酒者二十年乃卒
　　殷子义字集卿嘉定人其学根极理要授经里中垂四十年以遗产让其异母弟而脩脯所入复分给之为淮安训导贫不能治装门人各奉金为赆三年罢归病亟犹计所受封识以属其家俟来吊则还之其严于取予如此
　　徐任字惟用太仓人尝割股疗母疾得愈
　　侯万钟嘉定举人父病笃万钟吁天求代时六月上旬忽有橘自空而坠鲜润如新父食之病遂愈人皆异焉
　　陆相字思诚崇明人父以事致狱相冒死白寃代笞几毙母疽发割肉补患处立愈与弟臣共防七十余载有义门之风
　　李绳之字受伯嘉定人父殁庐墓三年先是父给諌先芳已入乡贤祠后见从祀日滥叹曰吾父岂与若辈伍抱主而出平生刚直方严义形于色东林诸正人皆推之
　　苏时麟字泰醇嘉定人尝以千金之产悉让二季有故人盗其室中物后复至子弟弗礼之切诫曰彼为贫故何得伤亲谊也明季徭役甚重不令其子赴公门曰秀才一入公门则气卑而顔厚矣张锡眉嘉定人明季乡荐尝却旅馆奔妇岁凶瘗道殣千人故人叶生无子为其两世国变自经妾何抱女沈水死
　　张凤仪字恒拙嘉定人父母继丧朝夕哭遂致失明梦神疗之立愈有邻人逺游寄金二十两后遇凶岁凤仪饥且死嘱其妻曰吾若先汝死当埋金土中以俟其归勿动分毫也父殁后事兄如父年逾六十每事禀命兄亡恸哭一月而卒
　　国朝吕云竒字石英太仓州人鼎革时偕父匿丛棘中避兵父已被执云竒即跃出抱持其兵乞免皆被杀死犹两手抱父项不释敛时妻龚氏截指置棺中以自矢事定知州白登明旌其闾
　　江徳璜字献之太仓人母目瞽日以舌防冀其复明母病痢中裙厠牏躬自浣涤乙酉七月徳璜避乱遇兵其子抱父求免遂同被害时称两孝子侯汸字记原岐曾子也九嵗闻祖父论红丸事辄曰杨涟既与方从哲同被召当进丸时何不面争顾从众出乎闻者皆异之嘉定折漕已久明季有暂输五万石之令汸以诸生诣阙上疏得免防峒曾以不屈死有司名捕其子瀞汸虑世父无后乃遍书瀞姓名于衣襟投水代之以救得不死封昞字韬若嘉定人幼丧母业医竭力以供甘防父忘其贫　顺治十七年　　旌表
　　倪珩嘉定人年十四母目失明舌防半载而愈顺治二年父为乱兵所执珩乞释不允延颈求代兵感其孝遂得俱释　雍正元年　　旌表
　　周士晋字康侯嘉定人母久病倾家疗之赀尽未愈医言惟得人乳可再生士晋谋诸妇李氏即弃其九月儿以乳乳姑三月而母霍然起越十二年有僧为殷氏子推命怪其年月与周氏儿同诘之则得诸道傍者也由是两家通往来未几殷氏家落令之归宗父子复合徐枋为作全孝传
　　沈印璵字仲玊崇明人顺治间崇为海寇张名振所困助饷五千两事闻　　旌额
　　王揆字端士太仓人时敏子性至孝事父不离左右成进士后即归侍养终身刘家河为昆太嘉三邑水利所关淤久成陆揆上书藩抚疏浚建牐民皆赖之所着有芝廛集
　　郁圣揆字绍虞太仓人父患目舌防而愈母殁庐墓三年巡抚汤斌奏　旌其闾曰纯孝性成钱陛字臣扆太仓人尝置义田三百畆以赡宗族又为广孝阡以待亲族之贫不能者康熈十八九年邑大饥陛倾赀煮粥赈之民赖以全
　　黄安邦字先諴崇明人康熙三十五年潮灾设厰赈粥并建丁家桥三江口桥以便行人雍正元年奉
　　防准授八品冠带
　　黄信中镇洋人六岁时晨昏定省俨若成人里中称小黄孝子父病溺闭危甚信中焚香祷天夜若闻人语曰吮之则利矣信中即吮之果通吮半载而愈父殁庐墓三年　雍正八年建坊　　旌表唐亮采嘉定人　雍正十一年　　旌表
　　海州
　　元王士寜赣榆人事父尽孝贫不自给而甘防不缺至顺间旌表其门
　　明刘焕赣榆人与弟炯皆孝谨父母卒兄弟俱庐墓三年友爱甚笃县令表其门名所居曰孝义庄葛贞沭阳人输赀助官赈济正统时旌
　　支俭沭阳人父母殁庐墓终丧成化中旌表
　　徐谧海州人官府军右卫经歴父母殁庐墓终丧有白鹿之瑞治中旌表
　　吴玒沭阳人少孤母病尝粪疾愈母卒庐墓终丧沈麒沭阳人正徳中流贼犯淮郡麒守母病不去郡守被执麒趋入贼垒谕以祸福贼义而归之刘守良字君遂赣榆人正徳辛巳进士歴工部郎性峭直孝友为诸生时母病思鲜菌不可得守良叩天悲号竟夕据木桩倦而假寐既觉有菌生于木为羹以进母病遂愈
　　管名赣榆人平生不入城市事亲至孝父母没庐墓六年负土成坟手植松树万余株
　　刘梓赣榆人父母亡庐墓四载岁饥剖木皮自给不离墓舍人咸称其孝
　　阎大祥字应和赣榆人嘉靖乙酉举人端方严毅为诸生试金陵同舍生死大祥倾囊以敛归榇于其家通判嘉兴以亷惠着
　　通州
　　宋严希孟如臯人母病疟希孟割股肉和糜以进遂瘳居忧三年未尝与人言笑
　　史声如臯人元祐进士家贫母先卒躬樵采以养父及受官迎养中途父殁扶柩还结庐墓左负土培垄遇吊者不交言惟搏颡告哀而已
　　丁天锡如臯人父早卒事母至谨一日盗入脇其母索财无所得欲杀母天钖以身卫曰寜杀我寇亦惭母子俱得免
　　顾忻泰兴人母病不茹荤者十载早起率妻子诣母室问所欲五十年如一日母老目不能睹物忻日夜吁天母目复明
　　元蔡梦祥泰兴人事母至孝四世同居明天啓旌其门
　　明王凤通州人割股啖母疾遂愈
　　刘勲通州人祖疾勲割股为粥疗之逾岁祖卒勲每哭絶而复苏居丧三年不茹荤不入寝室张□字元素泰兴人幼从父城宦京师长归娶至梦父病惊悸不食亟返舟至则父已卒扶榇还途遇盗见其哀毁骨立不忍犯而去母棺在殡邻家失火□伏棺痛哭愿与俱焚火遽息岁饥倾槖以赈邻人穴墙盗谷□觉之令满负而去竟不言其人事闻旌表
　　姚山如臯人父病革山十二岁割股
　　白承宗字厚之通州人八岁丧母哀号不食父病瞽三十年尝以舌防其目父八十时承宗置酒上夀亲目忽开亲殁庐墓
　　许蓁泰兴人家贫年十六母黄氏病且殆兄将鬻蓁治棺殓母不忍蓁告天割右乳下肉以进母遂愈
　　姜岱字南村如臯人忼直能任事嘉靖二十九年以兴化粮重如臯粮轻欲摊均之岱与好义者十人取臯土与兴化土各负一囊走控巡方御史请称量之曰土瘠则轻土肥则重相土轻重定赋多寡法创自太祖奈何一旦易之况今日兴化粮重可加如臯设他邑赋重独不可加兴化乎事乃中寝
　　夏旸字国辉通州石工目不知书而志行纯笃每日旰必设酒醪引诸孙戯亲侧亲或拂意即与妻朱氏跪谢候改容乃退母卒父年老独处晹不逺出夜不入私室寝辄抱父足冬月则温其溺器于懐如是十余年年九十四卒防奉二亲神主事必啓而后行遇疾风暴雨便行视墓所攀树然当父在日旸之子尝以小忿为其弟殴至毙旸恶伤父志但含涕不言御史刘存徳按部闻旸名召见叹嗟自以宦游违养久执旸手对之流涕命制衣一袭亲衣之其卒也督学御史黄毗下州为立祠表焉
　　殷国鼏通州人桂阳判尚声之子以父命往武昌途中闻桂阳兵变急返则城陷而父已遇害国鼏治丧事已将归觐母告慰于父之灵痛哭而殒州人怜而之表曰殷孝子墓
　　国朝冒襄字辟疆如臯县人为诸生有声父起宗官荆樊时流寇充斥襄往省觐奉母以归不入内寝或问之襄曰父在残疆而子安枕席乎泣血上书政府得调寳庆襄友爱诸弟一日忽有人入户将剚刃于襄襄子丹书以身蔽被重创闻于官辞连其弟襄痛哭直弟无是事太守因并寛刺者鬻产赈饥日行道殣中染病死三日复苏着朴巢水绘集以隠逸荐以博学宏辞荐皆不就
　　李我彭通州人乙酉四月郡城破负病母逃至氷侧兵及之母惊殒彭伏水草中俟兵过负母尸走数里掩埋毕再拜一恸而絶
　　范育如臯人偕诸昆季置田七百余亩以岁入给族之贫困者康熙戊申年倡买田十七顷为育婴永逺之费施棺前后共千余
