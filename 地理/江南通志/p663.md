<!-- { "loadSidebar": true } -->
　　李寜妻季氏蒙城人流贼入境寜同氏窜荒野中贼渐逼夫妇惊散贼胁氏上马氏骂不絶口贼斫其臂坠地骂愈厉断其喉乃死越七日收殓面色如生
　　魏达妻丁氏蒙城人贼乱氏被获大骂夺贼刀遂遇害
　　陆履顺妻王氏蒙城人
　　张得英妻陈氏蒙城人
　　张得昂妻髙氏蒙城人
　　张得智妻张氏蒙城人
　　以上四氏俱与丁氏同时遇害
　　王景凡妻杨氏蒙城人懐宗时土冦胁王入伙不従被杀逼氏行绐之曰掩我夫方従汝贼果掩之氏偕行遇井携女投井中死
　　王可道妻江氏蒙城人夫死贫不能殓邻里合钱买棺期次日葬及期至其家氐已自缢于尸傍但见饮食毕具盖以待舁棺者众重其烈复合钱竝葬之
　　丁枢妻陈氏蒙城人夫亡自缢
　　李泽久妻季氏蒙城人夫亡饮毒而死
　　李泽溥妻许氏蒙城人溥病将革怜许年少无归氏曰我今有归也托故入他室缢死溥闻叹息而逝祀表贞祠
　　张起鳯妻许氏蒙城人值冦乱起鳯被杀贼逼氏氏大骂遇害
　　张良臣妻某氏蒙城人嵗饥夫妇谋食于蒙良臣病死氏遂自经以殉
　　陆捷略继妻段氏蒙城人夫死夫之弟侄许嫁于刘姓诈以贼缚氏比之刘家以银簪刺心死祀贞烈祠
　　邹承鳯妻卢氏蒙城人夫殁年方十七殓毕遂缢死
　　杨蕴竒妻王氏蒙城人夫死自经以殉
　　马鼎铨妻杨氏鼎新妻王氏俱蒙城人兄弟偕亡杨年二十四有子王年十九无子王语杨曰汝有子宜抚我无子宜死遂自经杨忍死苦节抚孤成名郡县表之
　　牛光斗妻刘氏蒙城人夫被贼杀死氏遂自缢穆际元妻蒋氏蒙城人夫殁自缢
　　鲁大智妻王氏蒙城人流贼至夫被杀氏骂贼自刎
　　刘啓明妻周氏蒙城人夫死殓毕自经
　　戴而卓妻潘氏蒙城人夫病久医药无资病将革氏泣曰愿先君死令君瞑目遂自经时盛暑顔色如生无一蝇集其身越五日卓亦死
　　武月溪妻阎氏蒙城人夫殁于京有欲谋娶者氏自经死
　　唐九章妻张氏蒙城人懐宗时流冦破旧县集氏被执骂贼不絶口贼碎其尸
　　国朝张极妻朱氏颍州人年二十二夫殁自缢
　　张小四姐亳州人恶少程某强逼之四姐奋骂不从遇害
　　范围化妻季氏太和人年十五骂贼死其柩侧尝有蝶绕
　　任希贤妻任氏蒙城人夫死恸哭投缳家人急救得苏殡夫后仍自经死　以上顺治年
　　旌表
　　刘毅妻甯氏颍州人毅亡葬之前一日氏自缢柩侧遂合葬
　　刘氏女颍州人许字蔡佩未娶而佩死女年十七闻讣自经
　　李铉妻张氏蒙城人铉佣于亳病死柩抵家氏痛哭自缢
　　杨徳福妻张氏蒙城人徳福出外邻恶史圭典直入氏家强逼之氏奋詈不従史怒以石碎氏头而死事闻史服辜　以上康熙年
　　旌表
　　刘扩妻李氏颍州人进士李敏孙之女夫亡投缳者再家人救之慰云今方有孕当育子为夫后未几举一女不育遂自经事闻
　　旌表
　　马小妻段氏太和人夫佣工于外豪棍逼辱之氏不従自刎而死雍正五年
　　旌表
　　髙承烈妻许氏亳州人夫死自尽
　　李氏女荣姐太和人有李二者挟刃逼辱女喊骂不从被杀　以上雍正九年
　　旌表
　　钟鼎妻刘氏颍州人鼎死投水以殉
　　亓敬修妻时氏颍州人夫死自缢
　　许会妻张氏颍州人姑有汚行并有欲汚妇者氏不従投井死
　　谢叔闇女颍州人幼受郑生聘郑亡女闻自缢生员郭干济妻赵氏颍州人夫死姑张氏一恸而卒赵竭蹷营殓自经死
　　孟氏女颍州人许字监生方嘉相夫死哀泣自经家人救免乗间投沟而死
　　梅友桧妻宋氏亳州人夫死无子氏年二十有一三年服阕投缳以殉
　　陈桂环妻刘氏亳州人夫他往氏少艾独居逆仆程申挟刃相逼氏力拒就死申亦自杀
　　马文炳女名长姐亳州人许字未婚夫死闻讣自缢以殉
　　孙玉妻蒋氏
　　李善久妻王氏
　　李海金妻李氏
　　聂世绶妻张氏
　　张逺妻李氏
　　戴希圣妻程氏
　　以上俱亳州人夫殁自缢
　　邓士勲妻蒋氏亳州人夫亡无子苦节奉姑姑殁投缳死
　　冯氏女亳州人许字傅守昆傅亡讣至女以死殉锁琰妻李氏亳州人嫁三日夫殁氏视殓毕即自经以殉
　　马景瑗妻邢氏亳州人夫死抚孤孤痘殇氏自缢死
　　邓成龙妻丁氏亳州人年二十二夫亡絶粒不食数日死
　　张御六妻仰氏亳州人夫贸易客死柩归自经以殉滁州
　　宋丁国宾妻州人佚其氏建炎间饥乱盗杀人以食国宾遭掠将烹之其妻泣曰丁族亡且尽独夫存请代贼释丁而烹之
　　元罗汀妻何氏州人汀家贫卖饼何当垆时丞相托克托家人陈威横甚见何悦之诱汀出贸易沈之于江跃数四乃没归言汀病死尽还其资何孤身零丁竟归威生二子一夕梦汀云汝后逰园见池即我冤可雪也何不解后偶凴园楹忽见堕池中跃不起威醉失笑何因忆梦怪问之具得其状适御史行部且至乃夜杀二子逃出诉之御史收威寘极刑籍其家半给何养辞不受设汀位招魂祭奠遂自杀
　　明彭禾妻施氏滁州人禾病剧谕以改适氏泣曰君尚不知我耶因取禾所呕血尽吞之禾亡自经死袁兰妻丁氏全椒人兰死无嗣氏泣曰夫者天也夫既殒吾何生为越宿自经死事闻旌表
　　冯璋妾王氏来安人璋病革氏先自缢人以报璋璋亦气絶遂葬璋侧
　　杨希曾妻吴氏滁州人年二十夫亡母劝改适氏佯诺母去自缢
　　何氏女滁州人家乌衣镇崇正丙子流冦突至欲汚之女坚拒奋骂贼怒乱砍之
　　张子玊妻王氏全椒人
　　张君常妻晋氏全椒人
　　胡继业妻丁氏全椒人
　　金楚珍妻吴氏全椒人
　　夏禹准妻武氏来安人
　　余应鳯妻赵氏来安人
　　丁华妻沈氏来安人
　　以上皆冦掠不屈被杀
　　国朝姚氏女滁州人许字来安韩钧钧亡女闻讣自缢
　　与韩合葬焉康熙年
　　旌表
　　和州
　　宋张弼妻徐氏和州人建炎三年为乱兵所执氏瞠目大骂贼杀之投尸江中
　　明杨骥妻陈氏和州人正徳十六年为贼所掠欲汚之氏大骂不从贼怒磔死
　　偰睽妻王氏和州人侍婢偶遗氏鞋为恶少所拾谑语及妇妇闻之引刀自刎死
　　胡崇仁妻周氏含山人随夫宦粤西以忧归道经郴江适山猺啸聚氏惧为所辱沈江死
　　王氏女和州人幼许字黄景茂景茂贫且疾父背前盟更许杨姓女闻自经
　　生员杨徳隆妻张氏和州人城陷贼欲牵之去氏抱柱十指皆为贼断死于家
　　张延印妻田氏和州人遇贼大詈触堦而死贼怒复支解之其孙妇刘氏暨孙女皆见杀
　　生员王旭妻姚氏和州人城陷氏谓旭曰吾女子惟有一死君当速走旭曰汝既死节吾读书人寜复汚贼刃耶遂同赴水死
　　运判马如虬妻刘氏侧室何氏俱和州人城陷何为贼所执不屈夺贼刃自刎刘骂贼亦自刎而死府判马如融妻张氏侧室张氏俱和州人城将陷率妾匿土窖中闻窖上轰声如雷知贼至因相誓曰吾等义不可辱遂相继刎死
　　庠生张国维母陈氏和州人城陷居舍皆烬氏坐不离贼疑其有匿拷讯之陈曰我贫家妇焉得金贼掘其坐处氏力阻曰我之坐守者家谱耳贼掘得之见其先人有科贡出仕名目遂疑为富家愈行拷讯致死
　　生员王贞妻杜氏和州人城陷骂贼死贵池刘城有乞刀硬婆
　　沈士良妻史氏和州人诸生沈喆母也闻贼攻城率妇陈氏哭拜家庙晓之曰喆儿送汝祖葬幸未入城或可不死我与汝妇人也义不可生当觅死所及城破并投城隅池中死
　　宋徳懋母穆氏妻邵氏俱和州人贼攻城急氏语邵曰吾夫若子家世清白余两人可为贼锋溅乎姑媳相抱投水死
　　赵为光母张氏妻王氏俱和州人贼陷城张同媳将里衣线结赴水死
　　夏继爵妻辜氏和州人青年以柏舟自誓流冦陷城氏率子妇王氏并投水死
　　马如蛟妻张氏和州人流冦陷城氏同妾张氏吴氏皆不屈自刎而死
　　姚希舜妻马氏和州人贼攻城急氏藏利刃同数女匿土窖中俄闻窖上掘土声遂出刃自刎众女义之
　　李有顾妻钱氏和州人
　　曹铎妻成氏和州人
　　张元贞妻黄氏和州人
　　陈孔时女和州人
　　马如虹妻杨氏和州人
　　林之芳妻黄氏和州人
　　林日熇妻郑氏和州人
　　张灿母成氏和州人
　　刘春元妻朱氏和州人
　　薛志登妻尹氏和州人
　　王中妻鲁氏和州人
　　王朝璋妻鲁氏和州人
　　沈应麟妻朱氏和州人
　　王良器妻耿氏和州人
　　宋文元妻刘氏和州人
　　鲁思周继妻刘氏和州人
　　冯遇年妻班氏和州人
　　宋之准妻李氏和州人
　　王懿母陈氏和州人
　　杨九思母郑氏和州人
　　万鉴母童氏和州人
　　郑祭时妻何氏和州人
　　赵世光妹和州人
　　余守荣女和州人
　　刘从先妻耿氏余氏俱和州人
　　明伦堂烈女和州人
　　烈女祠前烈妇和州人
　　下察院烈女和州人
　　东门烈妇和州人
　　西门烈妇和州人
　　州前烈妇余氏和州人
　　马叶妻严氏和州人
　　陈孔传继妻鲁氏和州人
　　宋光祖妻徐氏和州人
　　过守耕妻王氏和州人
　　宋徳明妻冯氏和州人
　　王元举妻范氏和州人
　　姚守中妻万氏和州人
　　姚承舜妻鞠氏和州人
　　姚时中妻王氏和州人
　　刘柱妻姚氏和州人
　　孙裔昌妻张氏和州人
　　孙终骏妻刘氏和州人
　　张崇孔妻孙氏和州人
　　万道光妻郝氏和州人
　　李可培妻周氏和州人
　　郑伦母谭氏和州人
　　彭昂母吕氏妇偰氏和州人
　　鲁思庆妻髙氏子妇陈氏孙妇何氏俱和州人李日芳祖母余氏和州人
　　王朝佐妻徐氏和州人
　　王朝敬妻刘氏和州人
　　王策妻邓氏和州人
　　王先妻鞠氏和州人
　　曹尽忠妻成氏和州人
　　吴朴女和州人
　　万道统妻鲁氏和州人
　　髙一本妻胡氏和州人
　　刘万业妻邓氏和州人
　　林日灿妻俞氏子媳宋氏和州人
　　冯继科母宋氏伊妇陈氏和州人
　　盛名女和州人
　　盛可观妻王氏和州人
　　盛可纪妻张氏和州人
　　王师臣女和州人
　　马逢常妻张氏长媳张氏次媳祝氏俱和州人郭宗仪母刘氏和州人
　　孙三聘妻计氏和州人
　　鲍璞妻张氏和州人
　　张拱斗母刘氏和州人
　　赵应光妻韩氏和州人
　　宋之普妻杨氏和州人
　　宋之白妻萧氏和州人
　　戴九元妻严氏和州人
　　戴九思妻吕氏和州人
　　戴九畴妻石氏和州人
　　鲁懋声妻戴氏和州人
　　马士逊妻黄氏和州人
　　王珫母滕氏和州人
　　沈继防妻鲁氏和州人
　　方用中母鲁氏伊妇王氏和州人
　　方时中母杨氏伊妇戴氏侧室张氏俱和州人张崇徳祖母林氏母亲陈氏和州人
　　孟学孔妻林氏和州人
　　张时行妻沈氏和州人
　　盛美母某氏伊妇张氏和州人
　　王政行母郑氏和州人
　　林应鼇妻张氏和州人
　　罗春育妻黄氏和州人
　　王懋勲妻郝氏和州人
　　刘之翼母叶氏伊妇汤氏和州人
　　鲁天性妻周氏和州人
　　鲁率性妻王氏和州人
　　鲁见性妻杨氏和州人
