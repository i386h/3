<!-- { "loadSidebar": true } -->
　　唐刘太冲宣州人博洽工诗顔真卿守平原辟从事画策拒安禄山真卿尝为文送之称才不偶命而徳无其邻弟太真举进士善属文贞元间诏羣臣宴曲江赋诗帝自第之以太真为上
　　王炎宣城人工诗尝游蜀李白为剑阁赋赠之及卒哭之曰王公希世寳弃世一何早
　　许棠字文化泾县人咸通中与张乔郑谷等称十哲赋洞庭诗有云四顾疑无地中流忽有山人称许洞庭乆困名场李频为京兆参军首荐之始得登第初为本县尉又尝为江宁丞
　　汪遵幼为吏善絶句诗而深自晦密许棠应二十余举遵犹在吏籍一旦辞役就贡防棠送客灞浐遇之问曰汪遵何以至此遵曰就贡棠怒曰小吏无礼然遵竟先棠五年登第
　　五代蒯鼇宣城人孤贫力学唐末文体纎丽鼇独能自振有承平风为人亷直尝藏龙尾砚客有欲色鼇亦心许客行即徒步驰数舍予之初与樊若水善若水仕宋欲荐之鼇谢去隠庐山卒
　　邵拙宣城人博通经史有诗百篇曰庐岳集又手钞史传文集三百卷
　　宋梅尧臣字圣俞询从子也工诗钱惟演引为幕僚日相酬倡欧阳修自以为不及遂以诗名天下有人得蛮布弓衣上所织尧臣诗也初以询防得官大臣屡荐宜在馆阁召试赐进士为国子监直讲累迁尚书都官员外郎预修唐书成未奏而卒邱旭字孟阳宣城人南唐后主试赋擢第一入宋吕防正判铨习旭名曰若非能赋者乎谓为古人乃并世耶荐授令録迁京秩卒于衡州
　　周紫芝字少隠宣城人家贫苦学歴枢密院编修官知兴国军政崇简静终日焚香课诗而事不废初秦桧爱其诗颇厚遇焉后和御制诗云已通灌玉亲祠事更有何人敢告猷桧怒其讽已出之
　　元贡奎字仲章宣城人为齐山书院山长时方议行郊祀礼奎讨定上之朝廷多采其说迁应奉翰林文字纂修成宗实録终集贤直学士諡文靖淩希惠字季和泾县人自号水西道人尝寓宣城与诸名士为吟社有诗集
　　张师愚字仲愚宁国人好学工诗两领乡荐撰梅尧臣年谱多所摭引与弟师曽并从汪泽民游泽民礼下之尝称平生畏友有二张
　　汪珍字聘之太平人隠居黄山博学工诗卢疎斋挚雅重之汪泽民一见心服毎称南山先生
　　明贡钦字元礼宣城人成化进士歴官文选郎诗文豪荡李西涯有秋水芙蓉之目
　　贡汝成字玉甫宣城人领正徳乡荐嘉靖初预修祀仪成典及献郊庙赋并赐金帛授翰林待诏预校録诸经史上复古治防十五事时称博雅梅鹗字百一旌徳人正徳进士博综羣籍为文援笔千言滉洋浩博誉重一时未仕卒弟鷟与鹗齐名
　　左镒字应衡泾县人嘉靖进士歴官尚寳卿入直视草思藻英发防开明堂行大飨礼景云见作景云赋上之肃宗称赏
　　王廷干字维贞泾县人七嵗能文读书日以寸计登嘉靖壬辰进士年未弱冠奉诏归娶授行人累迁九江知府乞休归键户著述一切碑版皆出其手有集十卷行世
　　孙攀字士龙宣城人长于记问尝得周礼古本徧考诸家折衷为一书与贡汝成纂注三礼先后相望里中称博洽焉
　　沈懋学字君典宣城人风骨竒矫工草善骑射及诗歌古文万厯丁丑廷对第一授翰林修撰尝应诏赋宣宗元元图诗称防眷遇日优防张居正夺情赵用贤呉中行以疏论廷杖懋学持章往救格不入遂引疾归扁舟野服放浪西湖苕霅间崇祯时追諡文节
　　汤宾尹字嘉宾宣城人万歴乙未冠南宫廷对第二授翰林编修仕至南祭酒以制举业名天下胡国鉴字正甫宣城人万歴进士歴官南礼部郎中杜门家居究心史学李维贞序其文谓语无空设体无失宜云
　　呉伯与字福生宣城人万歴进士仕至副使肆力典籍博极羣书工古文词多所辑着
　　梅守箕字季豹宣城人豪宕善属文援笔立就汤宾尹赠诗云坐上若无梅季豹也容他辈得猖狂家贫能缓急人人皆异之着有居诸集子元祚从子蕃祚台祚皆善诗文喜任侠王世贞赠诗云从夸荆地人人玉不及梅家树树花盖谓诸梅竞秀也
　　梅鼎祚字禹金宣城人生而癯甚父怜之欲焚其笔砚乃匿帐中黙诵年十六禀诸生性不喜经生业以古学自任文词雅赡海内皆知其名阁臣申时行欲以文徴明故事疏荐辞不赴归隠书带园构天逸阁藏书坐卧其中孙朗中亦工诗文书画刘振字自我宣城人慷慨善持论尝纵游齐梁燕赵间中原多扰范景文巡抚河南振以布衣上书由是知名寻返金陵键户着撰辑明三百年实録旁稽野乘裁以己意名曰识大録
　　国朝茆荐馨字楚畹宣城人康熙己未探花授翰林编修时集词臣纂修五代史及易经讲义荐馨分辑不懈蜀平献诗
　　圣祖深加奬励未几卒
　　孙卓字予立宣城人襄之子淹博经史敦崇气谊康熙己未进士对防第二人授翰林编修奉使册封安南卒于粤西道中
　　盛于斯字此公南陵人少负异禀诗古文词倚席立就为人慷慨卓荦雅有竒气后以家贫落魄而殁少司农周亮工为表其墓
　　高咏字阮懐宣城人幼有神童之目其学无所不窥书画与诗世称三絶康熙己未以博学鸿儒
　　特授翰林院检讨充明史纂修官所撰史槀皆详慎不茍
　　着有若岩堂集
　　梅庚字耦长宣城人五嵗而孤稍长苦志力学以诗文见称于施闰章高咏康熙辛酉举于乡选泰顺令邑苦嵗修海船庚莅任五年累不及民着聴山诗钞漫与集
　　汪越字师退南陵人康熙乙酉举人性好学穿穴经史后进咸资其指授当事者多折节愿与交而
　　越垂老舌耕不事干谒其著述甚富
　　程元愈字偕栁少自歙徙居宣城性孝友为文悉本六经秀水朱彝尊新城王士祯亟称之所着有俪体文钞昭明诗选辑注
　　池州府
　　唐胡楚賔秋浦人高宗时以善属文为右史与诸儒同撰乐书百僚新戒臣轨十余篇为文甚敏必酒中下笔高宗尝以金银杯斟酒饮之文成辄赐焉防兼崇贤直学士
　　武瓘秋浦人有诗名登咸通四年进士第为益阳令初以感事诗受知主司萧仿及在益阳杜荀鹤寄诗有县称诗人理无嫌日寂寥之句
　　卢嗣立秋浦人以诗名登咸通十四年进士第时咸称主司为得士
　　顾云字垂象秋浦人初与杜荀鹤殷文圭同读书九华山有文笔受知宰相令狐绹登咸通十五年进士第以执政荐修国史加虞部员外郎高骈镇淮南辟为从事
　　康骈字驾言秋浦人干符中登第有文名著剧谈録行世
　　杜荀鹤字彦之石埭人登大顺二年进士第为宣州帅田頵从事奉使至汴梁太祖厚遇之表荐于朝除翰林学士主客员外郎知制诰有唐风集张乔秋浦人与弟霞俱有诗名乔咸通中京兆试月中桂诗为时传诵大顺初登第后避乱栖隠九华以终时同邑韦彖以能赋名尝游京师学士呉融竒其才荐之亦归隠九华卒
　　殷文圭秋浦人居九华山苦学砚为之穿有才名登干宁间进士第后归江南仕于呉歴官翰林学士有诗五集
　　五代殷崇义学士文圭子幼頴敏尝梦飞星坠水盘中吞之文思日进仕南唐为宰相所撰书檄文诰皆称典赡及后主降宋崇义随入朝因避宋讳改姓名汤恱尝奉勅撰江南録又同修太平御覧诸书
　　宋曹纬字元象贵池人以文名元祐间与刘焘崔执柔刘正夫号四杰官翰林学士从弟组亦有文名齐天觉字莘夫青阳人少好学读书倦暂隠几而卧三十年未尝解帯就枕由是经史子集靡不淹贯举于州歴赣州佥判
　　俞梦龟铜陵人生即有齿能言睡寤尝作读书声六嵗即通经籍理宗时应童子科问以诸义无不知者授太子正字直秘书监
　　元杨少愚青阳人少好学博通羣书着有秋浦集九华外史诸编
　　明刘正防字养卿贵池人工文词其歌诗得元和体以国子生选汤溪县丞迁襄府工正归又同邑诗人刘岐官河间丞有林下集
　　佘翘字聿云郎中敬中子四嵗授书即能成诵长遂悉究经史诗古文皆有名临川汤显祖见而竒之呼为小友举万歴辛卯乡荐屡上春官不第著书以老有翠微集浮斋集诸编
　　柯日东字朝阳建徳人知州鉴之子少负才名乡先逹皆就之论事所着有映玉斋集又同邑江大虬博洽工文
　　金宗范东流人万歴乙酉举人学博而才隽尤工诗善草书又青阳呉光长于诗赋兼工篆楷有申椒园集弟光锡亦能古文通篆书
　　呉应箕字次尾贵池人太学生性倜傥善谈论力持清议与东林诸贤相应和生平以经济自负文词雄伟为一时才俊之宗华亭陈子龙以宋陈亮比之所着有楼山堂集两朝剥复録东林始末诸书又同邑李防崇祯庚午举人亦有才名尝着天啓事实一编
　　国朝刘廷銮字得舆贵池人父城明季以文雄江左廷銮少承家学又师事父友呉应箕尽得其传日益渊博诗文皆伟丽声名籍甚康熙元年以贡考授州同知未仕卒所着梅根集及他纂述凡数百卷又同县姜可乆受业廷銮父及应箕之门通经史大义作诗文濡笔立就着有斐园集
　　陈克祥字季麟铜陵诸生父国瑞以好义闻乡里克祥资敏嗜学时人推其博洽
　　太平府
　　南北朝梁周兴嗣字思纂先世陈郡迁姑孰博学善属文天监初奏休平赋其文甚美累擢员外散骑侍郎光宅寺成勅兴嗣与陆倕各制碑文帝用兴嗣所制自是铜表铭栅塘碣檄魏文次韵王羲之书千字并使兴嗣为之毎奏帝称善后佐撰国史歴给事中卒
　　唐陈商字述圣当涂人有文学举进士防昌中歴礼部侍郎秘书监撰敬宗实録十卷
　　宋郭祥正字功甫维之子当涂人母梦李白而生少有诗名时梅尧臣方擅名一时见而叹曰真太白后身也举进士歴知瑞州弃官隠青山自号谢公山人有青山集行世
　　徐遘繁昌人熙宁中举进士弟迪绍圣初登第兄弟相师友诗文清丽人比二苏
　　石字敏若禹勤孙元符进士崇宁中又举博学宏词才名籍甚时梁师成用事方钩致知名士或劝往谒拒不从仕止州幕着有橘林集方汝彊字南夫繁昌人绍兴末举进士不乐仕宦以觞咏自怡有诗名
　　明潘廷坚字叔闻当涂人初太祖渡江以陶安荐除太平教授累迁翰林学士洪武四年典防试宋濓副之廷坚文誉最盛尤以谦慎为太祖所称后请老归子黼字章甫亦以文学向用仕至江西按察使预修律令
　　李习字伯羽当涂人叙之子领延祐四年乡荐授书院山长太祖至采石习偕门人陶安迎驾即擢知太平府年八十余矣以亷办闻习与弟翼才名相埒江左目为二李呉莱称习之文简密严奥翼之文丰腴缛丽习子汶字宗茂以才学召入史馆预修元史出为巴东令移南和皆有善政
　　谢九成字鳯仪繁昌人嘉靖丙戍进士由重庆推官歴擢吏部郎中乞归后杜门著述有经史管见纲目前纪诸编
　　萧云从字尺木芜湖人崇祯己卯副榜不赴铨选専以诗文自娯有梅花堂遗稿兼工画得倪黄笔法
　　庐州府
　　南唐伍乔庐江人性嗜学以淮人无出已右者遂渡江居庐山国学一夕见人掌自牗入署读易二字忽不见乔大叹辄取易读之探索精微越数年有僧梦大星曰伍乔星也访得乔使应进士举试画八卦赋乔第一元宗大爱其文命勒石为永式仕至考功员外郎有集一卷
　　宋姚铉字寳之合肥人太平兴国进士甲科淳化中直史馆侍宴内苑应制赋赏花钓鱼诗特被嘉奬歴官舒州团练副使卒铉文词敏丽善笔札藏书至多在淛课吏写书为薛映所掎摭有集二十卷又纂唐人文章为百卷目曰文粹
