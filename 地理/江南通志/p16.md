<!-- { "loadSidebar": true } -->
　　圣祖仁皇帝训饬地方各官谆谆以捕蝗为急务其不力者加以处分无非养民防患之至意乃州县有司往往玩忽从事不肯实心奉行而小民性躭安逸惮于捕灭之劳且愚昧无知又恐捕扑多人以致践伤禾黍瞻顾迟回不肯尽力不知蝻子初生就地扑灭易于驱除一或稍懈聴其生翅飞则人力难施且至蔓延他境为害不可言矣前江南总督范时绎折奏邳州地方有蝗蝻萌生朕即谕令竭力扑灭旋经该督奏闻该地方官已经扑尽比即批谕范时绎云扑尽之説朕实未信须令有司实力奉行无俾遗种莫被属员防蔽近闻彼处蝗虫该地方官并未用力扑灭与朕前防相符矣地方官如此怠玩从事而督抚尸位付之不闻是何理也着范时绎查明题叅并将该督抚交部严加议处以儆怠玩嗣后各省地方如有蝗蝻为害之处必根究其起于何地其不将蝻子即时扑灭之地方官着革职拏问若蝗虫所到之地而该地方官玩忽从事不尽力扑灭者亦着革职拏问并将该督抚严加议处
　　雍正六年十月初四日奉
　　上谕向来江浙収兑漕粮俱用本地粳米择其干圆洁净者方准交纳遇収成稍薄之年该督抚每以红白兼収为请朕皆允行夫米粮干洁皆可久贮原不在色之红白且江浙二省户口繁多而每年应纳漕粮将及四百万石若必拘定本地粳米恐致米价昻贵民间难于输将朕轸念闾阎凡有禆益民生之计皆为周详筹画嗣后江浙征収漕米但择干圆洁净不必较论米色准令红白兼収籼粳并纳着为定例
　　雍正六年十一月三十日奉
　　上谕苏州巡抚所属七府五州自康熙五十一年起至雍正四年未完地丁钱粮积至八百一十三万八千余两其中苏松常三府太仓一州积欠最多自一百四十余万两至一百八十余万两不等朕念切民瘼凡闾阎疾苦周知洞悉此未完钱粮或有产去粮存而不能完纳者或有人产已尽而无可催追者又或有从前遇歉収
　　之嵗而地方官匿荒未报小民无力输将致成拖欠者累积十余年之久其数至千百万两但其中有或本系该地方官亏空而希图卸脱揑作民欠者或粮户已经交纳而奸胥蠧役侵蚀入已仍作民欠者是此项未完大约官亏空者十之一二吏侵蚀者十之三四其实系民欠不过四五而已在贫窭之民固不能为无米之炊而官吏因缘作蠧国害民情罪可恶岂容令其脱然幸免若非彻底清厘即欲加惠于百姓其道无由是以从前令张楷将江苏民欠清查分晰张楷并不清查奏称俱系民欠请分年带征朕虽姑允其请意甚未惬鄂尔泰于苏州布政使任内实力稽查将有头绪时以云南巡抚职任綦重将鄂尔泰补授而清查之案又未竟其事后陈时夏到任之后一味怠忽疲玩毫无整理厘剔之心将从前分年带征之恩防并不分限催追以一年应完之数捆征于一月之内以致小民艰于输纳地方官又奉行不善日事敲扑严比七府五州之黎庻不得霑被恩泽朕心深为轸念乃陈时夏又奏称苏松积欠难于清结从前既防圣恩蠲免浮粮今请以旧欠之粮均派于新粮户内分年征収以抵补积欠夫苏松浮粮朕仰承
　　皇考圣心每嵗额免四十五万两煌煌明防布告亿兆岂有既蠲正额而复借此抵补积欠之理朕以诚信待天下臣民宁肯为巧诈之术乎且旧欠自有本人即非本人亦自另有着落若舎此不追而均派新粮是刁民因积欠而得利良民因先输而倍征从此人人效尤谁复输供正赋况以旧欠派入新粮旧欠未必全完而新粮又致欠缺此种狂悖之论不过因朕留伊在苏州清理未完一时不能脱身而豪绅积蠧欲逞其抗粮之黠智为此邪説足以耸聴陈时夏亦借此法或可草率完结为脱身卸责之私计耳陈时夏居心行事如此实深负朕恩今尹继善现在清查但尹继善初任封疆且兹事烦重非一人之心力所能办理着将苏松等七府太仓等五州歴年带征地丁钱粮一槩暂停征比俟朕派员前往与该地方官协理清查将各州县官侵若干吏蚀若干实在民欠若干一一厘剔清楚朕当再降谕防户部即遵谕行文令该督抚遍行出示晓谕其派员分查之处着户部详悉定议具奏
　　雍正七年正月二十八日奉
　　上谕平治道路王政所先是以周礼有野庐合方之职自四畿达之天下掌其修治俾车马所至咸荡平坦易行李辐辏津梁通达无雨水阻滞之累迩年以来广宁门外已修石道其至通州运粮之路亦修整高洁往来行人颇为便利今直隶至江南大道车轮马迹践压嵗久致通衢竟成沟堑两傍之土高出如岸一遇雨水之时众流汇归积潦难退行旅每苦泥泞或至守时日朕心深为轸念但此通行大道已久成洼下势难培筑增髙而大道之傍高阜甚多平治亦殊不易若于大道相近之处另开一道工力似属易施其间或有地形断续之处应修建桥梁或有沟塍淤积之处应疏濬水道或所开之迳有借用民间田地者应补给价值并除钱粮或绕行之路有逺隔村庄旅舎者应引归故道使有顿宿是非熟于相度地势歴练道迳之人不能详察妥当特派工部侍郎法保副都统韩光基原任防军统领哈尔纪善二等侍卫特库四员于今年夏秋之交自京师起程由良乡至宿迁大道一路踏勘将如何另开新道之处详悉议定估计工费绘图呈览伊等起身之前朕再降谕防
　　雍正七年四月十七日奉
　　上谕从前清查江苏等属旧欠钱粮已经降防将康熙五十一年至雍正四年未完地丁银八百一十余万两暂行停征今思漕项等银民间一例编征不分欵项若不槩行停比则钱粮难以清厘着将康熙五十一年至雍正四年漕项屯折等欵未完银二百八十一万余两一体停征王玑彭维新等可令各员于清查之时即分别条欵各归各项俾数十年积欠其间官侵吏蚀俱得彻底清厘
　　雍正七年五月十三日奉
　　上谕向来有司官补授之时回避本省盖因地方宻迩恐其中有嫌疑牵制等也朕思江南之上江下江湖广之湖北湖南陜西之西安甘肃虽同在一省中而幅员辽阔相距甚逺定制各设巡抚司道以统辖之其情形原与隔省无异则官员选补不过有同省之名而并无嫌疑牵制之处必须回避况既系同省则于彼处人情土俗较他省之人更为熟悉未必不于地方有所禆益嗣后凡江苏安徽湖北湖南陜西甘肃诸处府州县以下官员得本省之缺不在本籍巡抚统辖之内者不必令其回避其相隔在五百里之内者仍照隔省回避之例一体遵行
　　雍正七年十月二十三日奉
　　上谕朕夙夜孜孜以吏治民风为念惟苏松所属粮赋浩繁民欠累积官吏借此侵渔奸徒肆其包揽若不彻底清查则吏治难以整肃民风无由淳厚是以特命大臣总理清查之事又遴选大员专司分查之任再拣选州县分派协理令其将官侵吏蚀民欠三项明晰清厘不得丝毫朦混又屡次降防将苏松等七府太仓等五州歴年带征地丁漕项钱粮一概暂停征比俟各州县官侵吏蚀及实在民欠一一厘剔清楚之后再降谕防并令该督抚遍行出示晓谕是朕于清查一案已申示再四可谓明白详备矣乃承命之员奉行不善其始以为官侵无几遂将绅衿所欠带征之项指为官侵以致奸胥蠧吏借端挟诈如松江选州同朱荣椿者积欠钱粮九百余两而为蠧书讹诈亦至九百余两此其明验也又闻不肖州县有以里图柜书侵蚀之项将来难于归着议令官户富户分派摊赔者又有将带征钱粮加一火耗以补官亏者其説虽未足尽信然人言籍籍总理其事者宁未闻之耶此皆由于承命之员不能深体朕心而以征比为清查之误也设朕欲借此为催征钱粮之道从前又何以降防停征乎其有自愿完纳仍令地方官収受者縁浙江总督李卫来京陛见时奏称江南旧欠钱粮自奉谕停征之后凡有愿完者州县官恐涉先侵后吐之嫌槩不収受于民情颇有未便等语朕以民间凡有隐匿钱粮尚准其自首岂有愿完旧欠而不准其输纳之理是以谕令户部行文该总理清查大员知之乃不意奉行者遂借此为由将停征之项槩行催征名曰劝输而挨图挨甲差役追呼甚于严比近见各员所奏有称已完一百余万者有称旬余之内州县完三万余两者而温而逊奏云此畨清查首在劝其完纳不徒在于造册又闻朱鸿绪告人云镇江一府旧欠二年内必令其全完是各员俱以完纳钱粮为重而以清查官侵吏蚀民欠置之度外矣与朕简命诸臣之防不大相迳庭乎着将未完积欠槩行停征其中或有官吏侵蚀今自首完纳赎罪者聴其交库外其余民欠即有情愿交纳者亦不准収受该总理之员务令分查协理各员恪遵前防将官侵吏蚀民欠分别清厘无得丝毫朦混倘仍有私行征纳及将民欠内之官户富户掩盖官吏侵蚀者该督抚及总理大臣即行指叅从重治罪倘该督抚等隐狥不举或失于觉察经朕访闻定将该督抚等一并交部严加议处又闻分查之员令各欠户自行首报夫前防之准令自首者乃侵蚀钱粮之官吏此等侵蚀之人本有应得之罪朕不忍其尽罹国典是以令其据实自首则从寛免其治罪至于歴年积欠前已分年带征今又一槩停征伊等又有何罪而令其自首乎总之各员卑鄙小见不知朕澄清吏治惠养小民之心而唯以钱粮为重朝廷之德意不能宣究于下司其事者宁无愧乎谕到着该督抚布政使即刋刻颁发所属凡逺乡僻壤悉行张挂使官吏绅衿军民人等咸知朕意
　　雍正八年正月十二日奉
　　防尔等议政处原议乍浦地方驻劄满洲兵一千六百名此内挑选杭州余丁八百名江宁余丁四百名京城余丁四百名令其披甲前往驻劄朕近询问将军鄂密达据称江宁余丁披甲者可得八百名等语今京城不必拣发四百名即于江宁余丁内着鄂密达酌量挑选八百名令其披甲前往乍浦驻劄乍浦地方创设驻劄兵丁则补放管辖官员事殊要补放之员务将年富力强黾勉任事者拣选补授交与将军鄂密达着于江宁应补人员内拣补现任官员内应行调补者拣选调补如江宁应补之员不能足数于杭州应补人员内拣选补授现任官员内拣选调补之处着将军鄂密达与将军阿里滚互商派委此两处补授员缺着各该将军题补倘两处不能足数着将数目开明报部该部请防具奏再由京城拣选人员补授发往此驻防之官兵移居起程着交与江南总督范时绎浙江总督李卫公同商议料理起身钦此
　　雍正八年八月初九日内阁抄出奉
　　上谕向来蠲免钱粮额征漕米不在所蠲之内朕思京通各仓米粟年来悉心经理已有余积又有直隶营田所产稻米可以采买贮仓是京通仓储有日增之势今年山东地方被水稍重而直隶江南河南三省亦间有被水之州县夫地方既已歉収则漕粟输将未免竭蹷着将山东被水州县之漕粮全行蠲免直隶江南河南被水州县之漕粮按成灾之分数蠲免其山东未被水州县应完之漕粮不必运送京师即畱于东省以充兵饷如此则各该地方皆有多余之米粮于民生大有禆益着直隶河南山东江南督抚遵照谕防分别速行办理务令妥协俾闾阎均霑实惠以副朕格外加恩之至意特谕
　　雍正九年七月二十二日内阁抄出奉
