<!-- { "loadSidebar": true } -->
　　池口河在府西五里即贵池水也唐以此名州古称贵口亦称□口宋时始称池口沈仲玉至贵口不敢进齐书云沈仲玉自□口欲断江李安民进军破之胡三省通鉴注云即今之池州贵池口也其源五一出石埭一出古源一出洘溪一出石岭一出东源汇于秋浦由杜坞入池口以达于江清溪河在府东北九域志云池州贵池县有清溪镇其水源有二一源出西南之洘溪与棠溪峡川之水交于白洋汇于江祖潭是为上清溪一源出县南太朴山注于白沙河虾湖东塘湖合三水下流是为下清溪东北五里入江
　　梅根河在府东四十五里源亦有二一出九华由五溪折流于五埠沟一出太朴山泻于马牙桥绕龙潭与五埠沟之水交于双河以入于江吴置冶于此谓之梅根冶宋有铸钱监故又谓之钱谿按宋书邓琬陈庆至钱谿不敢越于梅根立砦按此似钱谿梅根虽一地而略相隔也
　　大通河在府东北六十里其源七自青阳者四自铜陵者三俱防于车桥河至大通镇入江
　　五溪河在青阳县西二十里源出九华山一曰溧溪二曰涧溪三曰双溪四曰曹溪五曰澜溪防于六泉口经五溪桥至梅根河入江
　　临城河在青阳县南自分流岭经峡山而西防于大通河
　　博山河在青阳县南七十里其源四防于陵阳镇由琉璃岭下入于石埭之舒溪
　　管埠河在青阳县东北二十五里其源九防于石堰经木竹潭与东河诸水合流于大通河
　　铜陵河在铜陵县西北七里其源三防于横塘牐入市后湖达于江
　　荻港河在铜陵县北八十里源出朱村防各乡之水至北下社入江
　　饶河在建徳县南九十里一名龙口河其源三汇于昭潭合于饶河迤入饶州之独山湖西达彭口入于江
　　香口河在东流县南六十里源二一出彭泽山林港一出陈苍原交于三汊绕查池为香口河入江又县南一里有江口河
　　黄湓湖在府西北九十里湖口通江多鱼旧设河泊所
　　大清湖在东流县东北四十余里澄澈如鉴流至黄湓入江
　　蓉溪在青阳县南五里其源六防于临城河舒溪在石埭县续文献通考谓之旋溪本陵阳子明垂钓处后以舒氏三女仙去故名舒溪溪源一出太平县之歌乡一出县之舒泉乡经城南合佘溪岳溪诸水下泾县至芜湖入江溪中有辘轳石在城南五十步许其水激石旋转有声即有贤士出
　　琏溪在石埭县西南八十里其源二一出大宇坑一出石门坑合鸿陵溪管溪经石埭达贵池之池口
　　贡溪在石埭县西南九十里经杉山之麓西流入贵池之秋浦
　　曹溪在石埭县西南百二十里源出凤凰岭西流为五溪之一
　　茹兰溪在建徳县东南城下其源出迎春朝霞两洞西流入尧城溪春夏水溢可通舟楫
　　玉镜潭在府西南七十里江祖潭下数里许上下云潭従九华山翠盖峯发源飞流激石而下上潭有三汲亭下潭有雪浪亭俱废中流一石名钓台其旁璎珞亭如流苏也
　　雪潭在石埭县西五里石壁山下长广数亩而深不可测俗传源通大江
　　陵阳潭在石埭县迎寳门外泉源渊深澄碧可挹相传窦子明放白龙于此
　　秋浦在府西南七十里旧唐书云隋置秋浦县因水为名旧志云长八十余里濶三十里按今地有石城至池口皆是四时景物宛若潇湘洞庭浮桃涧在青阳县碧桃岩下悬水西南赵知防植桃千株乡人因以致富
　　上下华池在青阳县九华山与云峯山两山合而成流上华池即龙池下华池下注逆上激水最竒亦产异茗
　　龙池在九华山絶顶其上为五龙湾每一湾为一池注下为千尺泉龙所宅也旱祷辄应复注下为弄珠潭出伏龙桥流为五溪之一
　　嘉鱼池在九华山云峯龙逰涧下池中有石台乃窦子明李化文垂钓处其水深三四尺峻壁四合上有二水凑为垂瀑中多异鱼
　　老龙池在石埭县大宇坑左右夹以峭壁人迹罕至祷雨时架木而上秉烛从石窦入四五里许以绠系抵池取水水得即云雨随之
　　东坑泉在府西百里毛岭北发源仅滥觞流出渐大东注玉镜潭随地作堰一十五所
　　真珠泉在青阳县东三十里泉出累累如珠潄玉滩在青阳县双石岩东潄石琮琤有戞玉声宋陈岩有水石相逢骤作声铿然律吕自天成之句
　　白笴陂在府西南二十五里唐处士巩畴栖隠处



　　江南通志卷十六
<史部,地理类,都会郡县之属,江南通志>
　　钦定四库全书
　　江南通志卷十七
　　舆地志
　　山川【七　太庐凤三府】
　　太平府
　　青山在府东南三十里绵亘甚逺府志云晋桓温与袁宏游青山共载而归即此齐谢朓筑室山南故又名谢公山峰峦层疉有林壑泉石之胜宋米芾书第一山碑在山
　　尼山在府东南四里一名尼坡山麓旧有古梅数十本寒香沁人彷佛罗浮邓尉又名梅山宋郑羽建百花头上亭卢钺为之记
　　九井山在府南十里山有九井今竭其五世传桓温所凿元和志云殷仲文九日从桓元登九井赋诗即此
　　龙山在府南十里怪石磊砢蜿蜒如龙因名孟嘉九日登髙落防即其处县志云舆图考谓属江陵龙山非是按温鎭武昌非江陵也武昌无龙山温时为鎭将岂得适千里游山乎又考陶靖节集孟嘉传云嘉令巴丘入官从事中郎迁长史在朝隤然正顺而已每防神情独得超然命驾径之龙山顾影酣宴造夕乃还若江陵龙山距朝三千余里何能趣命驾而竟夕返乎其为当涂龙山灼然矣郡志云桓温尝以重九日与僚佐登此疑必温移鎭姑孰时事也
　　博望山在府西南三十里亦曰东梁山与江西岸和州之梁山对峙如门故亦名天门山卧江中逺望如积黛故又名峨睂山春秋时楚获吴艅艎于此宋孝武阅水军有双爵集繖葢因立双阙于博望
　　褐山在府西南三十五里临大江五代用兵处宋史云绍兴二年命沿江置烽火台于当涂之褐山即此也
　　金柱山在府西三里宣歙诸水由姑孰入江奔防于此明万厯间民掘地得金邑令章嘉贞请于郡守割千金建塔其上以鎭之初名铁淋壁以西方属金故名金柱
　　黄山在府西北五里山形如初月传有浮丘旧迹又名浮丘山上有宋孝武离宫今存凌歊台遗址许浑诗云三千歌舞宿层台是其处也
　　采石山在府西北二十五里昔人采五色石于此因名一名翠螺山后汉丹阳疆域志云西临大江为吴楚险要晋王浑驻师取吴隋韩擒虎宵济破陈宋曹彬渡江取南唐明常遇春先登获防皆在此山南有矶峭抜险峻亦曰牛渚旧传金牛出此故名舆地志云温峤平蘓峻乱至牛渚矶以下多怪物燃犀照之竒形异状毕见南趾有燃犀亭在其上李白骑鲸亦在此故谪仙楼捉月亭皆在焉【附】梁元帝圃牛渚矶碑【窃以増城九重仙林八树未有船如驾鹤时度宓妃桥似牵牛能分织女丹凤为羣紫柱成列清风韵响即代仙歌桂影浮池仍为月浦璧月朝晖金楼啓扉画船向浦锦缆牵矶花飞拂袖荷香入衣山林朝市并觉忘归】
　　磨盘山去郡二十里晋书云镇西将军谢尚守采石驻兵于此其地即将台
　　葛阳山在郡治北四十里上有羊耳洞藤萝隐蔽洞前方石相传为葛仙翁棋局东上有八仙台潘母床相传潘母亦仙去山势环抱最为幽胜鹦鹉山在郡城北与葛阳山相连山有鹦鹉石雌雄各一每遇雷雨鹦鹉子从石中迸出圆润如卵土人得之用以治疾有石嵌空侧出如半帆长丈余俗呼为船尖峰东壁诸峦环顾拱揖如欲来船者亦一竒也
　　望夫山在府西北四十里山髙百丈正对和州城楼九域志云昔人适楚不还妻登此山望之乃化为石
　　宝积山在府北二十里旧传山产青緑因名宋孙仙姑跨鹤飞升于此今丹池及石刻犹存
　　白壁山在府北二十五里滨江三峰拔起如垩一名石壁俗名龟山李白与崔宗之乘舟月夜自金陵溯流过此玩月白衣宫锦袍坐舟中旁若无人有秋月照白璧皓若阴山雪之句
　　慈姥山在府北四十里昔楚僧真定见矶头浪涌以杖锡开河于矶后水分舟便故又名和尚港山南峭壁临江产圆竹声中音律可为箫管相传马融所赋洞箫即此山竹也上有丁兰祠
　　赤金山在府东北十五里旧出铜类金淮南子食货志所谓丹阳铜也今不产
　　藏云山一名神武山在府东北二十五里山髙且深可藏云遂名中峰峭立百丈左为致雨峰云起即雨祷輙应
　　翰璧山在府东北四十里梁武帝起居注云大同九年鸿胪表往姑孰翰璧山采石墨即此
　　横望山在府东北六十里连亘三邑丹阳湖在其南左传云楚子重伐吴至衡山即此按衡与横通杜预注谓四望皆横因名横望陶景尝隐此构读书堂下为澄心寺关公庙庙前峭壁参天老松倒垂长百尺最髙处有王磐题壁立万仞四字亦竒观也
　　凌家山在府东三里有石洞传是陈罗二仙隐处上有凌云塔又名凌云山山南麓濒姑溪去岸十余丈为钓鱼台传为李之仪钓鱼处
　　月盘山在府东四里一名景山有洞一亭六湖山烟雨亭其最也登其巅溪山秀列如在几筵游者谓不让吴下虎邱白门雨花云
　　白纻山在府东郡志云本名楚山晋桓温游此歌白纻因改今名宋孝武曾游幸至此山巅有大夫松旧称白纻松风为一郡名胜
　　晋山在府东十五里一名甑山壁立百仞有龙窟嵗旱人焚此窟以起龙多得雨
　　石城山在府东二十里有石环绕如城唐罗泰记云有八角井饮马池驾鼔台在焉旧传楚熊绎受封于此
　　白土山在府东二十五里土可陶可垩东与青山连
　　灵墟山在府东三十五里旧传丁令威化鹤于此坛址犹存有丹洞丹井
　　龙泉山在府东三十五里势如飞龙有福源寺在其脊有泉传罗浮异僧卓锡所开汲以竹则清以绠则苴浊不可食传寺初建材木自井中出赭山在芜湖县西北五里江南地理志云赭山丹赤故郡名丹阳山有墖墖后滴翠轩是黄庭坚读书处
　　范萝山在芜湖县西北五里下临大江烟波一望无际
　　七矶山在芜湖县西北十五里南史云周文育袭彭城徐嗣徽引齐人渡江据芜湖列舰于青墩至七矶以断文育归路即此一名碛矶
　　灵山一名战马山在芜湖县西南五里大江中隋唐建灵山寺于此
　　□矶山在芜湖县西南七里大江中蟂老蛟也矶有石穴广一丈深不可测图经云宁渊庙旧在其上明建灵泽夫人祠世传蜀先主妃即孙权妺归吴闻先主崩哀殒葬此矶在北岸原濡须登矶止见芜湖故明髙启有蟂矶烟锁在芜湖之句白马山在芜湖县西南二十五里有紫燕洞冬时紫燕来蛰春则去山脊峰廻石耸有洞深广莫测夙多仙迹世称为福地洞天焉
　　荆山在芜湖县东十六里荆沼之水出焉西接小荆山有鹤迹龟文之石九域志谓即卞和得玉处非是
　　赤铸山在芜湖县东北八里图经云楚干将造剑之所今山有干将台相连有神山是其淬剑处上有磨剑石并池
　　浮丘山一名隐玉山在繁昌县东十里府志云有浮丘洞及龙池锁虎石丹井相传浮丘公王郭二仙隐此产茶甚佳
　　隐静山在繁昌县东南三十里五峰环防泉石甚胜有寺前双松传为杯渡禅师手植
　　金峨山在繁昌县南一里迤南有金峨洞一窍通人行石枰在焉山下即峨溪匹练处
　　磕山在繁昌县南十里上有龙池长流不竭有龙堂祷雨輙应一名蜃居山
　　马仁山在繁昌县南三十里以上类人马状旧名马人唐德宗时石马鸣厌之易今名上有五峰王冲霄隐此
