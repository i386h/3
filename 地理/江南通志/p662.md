<!-- { "loadSidebar": true } -->
　　王猷妻时氏颍上人冦陷颍氏堕井中贼散子复出之未几贼又至执其子去氏愤骂死之其妇杜氏被数刀犹匍匐姑傍见姑气絶号呼投井死孙十二嵗亦同死
　　刘佐临妻胡氏　刘国佐妻张氏颍州人胡与张妯娌也闻流贼至相约同死胡曰火烈张曰水洁及城陷胡曰吾不使贼见吾面遂投火死张赴池中
　　亓中雅妻武氏　亓中元妻储氏　亓中程妻李氏颍州人遇流贼妯娌三人投井死
　　张大章妻李氏媳刘氏颍州人遇贼怒骂不屈被害刘氏刳腹死
　　郝慎修妻刘氏颍州人氏夫与子守围城饷皆刘炊城陷投火死
　　李虚白妻韩氏颍州人夫部郎封孺人遇贼不屈投水死
　　石桥妇颍州人不知谁氏妇为贼劫至北闗石桥上抵死不従贼怒磔氏死有司志其地以表之緑衣妇颍州人不知姓名贼逼辱之不従为贼磔死
　　李琦之妻梁氏颍州人流冦破颍琦之死于难氏抱尸而泣缢死夫侧【梁作栋之女】
　　王立妾陈氏颍州人氏与嫡同匿尼庵中为贼所执以铁瓜递击之陈曰我嫡也击彼无益贼严讯几毙投水死
　　刘黾慤妻李氏颍州人与女永姐竝死于贼王祉妻田氏颍州人遇贼与一女同死
　　李逢辰妻邢氏颍州人遇贼抱子投水死经旬尸浮水上其子犹在抱
　　张调理母刘氏颍州人其妻张氏暨弟妇李氏城陷俱投水死
　　张肃范妻张氏颍州人一家俱被害贼逼氏相従氏拜尸而往至河边投水死
　　卢和鼎妻吴氏颍州人贼至投水死
　　吴道行妻曹氏与二幼女及刘楷妻钟氏俱颍州人遇难投水死
　　李向荣妻殷氏颍州人一门死节
　　干同麟妻甯氏颍州人遇难投缳死
　　王鼎隆妻张氏颍州人遇难缢死
　　陈奎章妻王氏颍州人夫死方殓贼至疑有藏金欲开棺妇以身防柩贼怒劈死
　　刘黾愿妻王氏颍州人侧室龚氏俱遇贼投水死王啓昌妻刘氏颍州人夫被杀骂贼遇害
　　王有声妻郭氏颍州人城陷遇贼索银钱氏大骂触刃而死
　　王应元妻郭氏颍州人贼欲犯之氏大骂贼怒杀之
　　陈格心妻金氏颍州人遇贼获其女金往救与女三姐同死
　　程悬楷妻张氏颍州人长子必遂妻何氏次必遘妻张氏俱遇贼投水而死
　　张鹤腾侧室徐氏周氏颍州人遇贼焚掠徐周同投火死
　　李福徴妻陶氏颍州人遇贼焚掠甚迫陶端坐一室遂焚死
　　鹿万春妻张氏颍州人抚孤守节年且七十贼索金帛不应以刃加其项氏引颈受之其子妇刘氏恸骂扃户引火自焚贼叹曰真义妇也并舍之李维纪妻赵氏颍州人城陷一家十八口俱投井死
　　张嗣房妻郭氏颍州人子媳王氏冦至计无所逃俱赴水死
　　申大志妻周氏颍州人骂贼被杀
　　刘大润妻李氏颍州人骂贼被杀子妇某氏往救遂同遇难
　　杨克振妻王氏颍州人与孀姑李氏竝骂贼不辱贼忿恨以刃刺死
　　张大赓母王氏颍州人流冦逼颍甚廹计无所逃氏与妾周氏皆不受屈遂于楼下积薪同登楼骂贼自焚而死
　　徐缮妻张氏颍州人遇贼大骂挺身不屈引颈就刃贼怒刃之
　　生员张嗣轸妻李氏颍州人城陷遇贼氏不受屈骂贼被杀
　　甯田姐甯伟姐俱颍州人遇贼被刼奋骂不辱争前就刃而死
　　生员卢镕妻刘氏颍州人冦逼城氏初不惊惟携一子一女闭戸聴之及城陷家人逃避氏引其子若女至池上先推女次举子继自投于水后三日贼去家人觅尸于水为审视自项迄足襟裾贴服及鬓发间皆有所系始悟闭户时为之云
　　推官亓豫侧室李氏颍州人流冦破城氏遇之骂贼不屈而死
　　东关外女子颍州人避兵渡桥遇贼抱持之女亟碎其面贼怒磔而掷于河
　　甯佺妻刘氏颍州人
　　李生白妻韩氏颍州人
　　亓文杰妻刘氏颍州人
　　刘廷桂妾杨氏颍州人
　　卢尊妻田氏颍州人
　　张南俊妻杜氏颍州人
　　张奎生妻甯氏颍州人
　　郭邦藩妻李氏颍州人
　　张玮妻章氏颍州人
　　李学防妻杨氏颍州人
　　张调燮妻李氏颍州人
　　严克谨母崔氏颍州人
　　严克谦妻杜氏颍州人
　　田斾生妻王氏颍州人
　　杨季麟妻张氏颍州人
　　王用干妻李氏颍州人
　　徐履方妻王氏颍州人
　　徐通方妻甯氏颍州人
　　方时申妻廖氏颍州人
　　王应妾焦氏颍州人
　　郭雄楚妻史氏颍州人
　　张俊业妻王氏颍州人
　　张美珍妻云氏颍州人
　　张美珩妻杜氏颍州人
　　杨三桂妻张氏颍州人
　　王致志妻唐氏颍州人
　　郭之产妻邵氏颍州人
　　郭之光妻王氏颍州人
　　刘宪妻张氏颍州人
　　郭之本妻张氏颍州人
　　徐延嗣妻胡氏颍州人
　　王承祖妻王氏颍州人
　　刘光楚妻王氏颍州人
　　汤承绪妻贾氏颍州人
　　姚仁妻王氏颍州人
　　张应杨妻朱氏颍州人
　　姚克恭妻李氏长媳张氏俱颍州人
　　张应辰妻刘氏颍州人
　　汤云孙妻徐氏颍州人
　　田用坤妾胡氏颍州人
　　刘士珖妻王氏颍州人
　　武烈妻苗氏颍州人
　　李鳯孙妻刘氏颍州人
　　李元白妻王氏颍州人
　　王琠妻刘氏颍州人
　　李鲲化妻张氏颍州人
　　李道琦妻李氏颍州人
　　董元宰妻郭氏颍州人
　　郭世谦妻李氏颍州人
　　刘斌妻郭氏颍州人
　　陈应鹏妻王氏颍州人
　　贺加贞妻赵氏颍州人
　　李琮妻陈氏颍州人
　　段廷谟妻王氏颍州人
　　孙廷垣妻郭氏颍州人
　　谷国善妻储氏颍州人
　　笪显祖妻潘氏颍州人
　　李淑妻李氏颍州人
　　李世达妻张氏颍州人
　　栁廷兰妻王氏颍州人
　　时向茂妻王氏颍州人
　　以上皆流冦破城时或溺水或自缢或骂贼皆不屈而死
　　蓝恒芳妻管氏颍州人年二十二而值芳病笃氏吁天求代与祖母言誓不独生至芳死之三日尽焚其衣奁琴瑟泣尽而继以血乘殡事仓皇得间解绳自缢州牧仕民育申请旌表
　　张朝京妻刘氏颍上人同夫归寜遇冦欲汚之刘绐曰媿夫在幸纵之去乃可従贼释京氏度夫去逺遂投于井中贼出氏刃逼之氏愤骂不屈贼怒碎其尸邑令申请旌奠之
　　生员徐澄妻朱氏颍上人冦至欲汚之绐以匿子入室闭门缢死冦破壁入忿氏死仍碎其尸邑令廖躬奠旌之
　　谢朋升妻汪氏颍上人谢出城遇叛兵碎其尸氏号泣中野徧觅夫尸不得遂还家自缢死里人重其义而葬之
　　陈东妻韩氏颍上人遇贼欲汚之氏骂贼贼怒割舌死
　　曹云龙女颍上人幼聘于谢诰诰亡势家强聘为妾氏缢死合葬于谢
　　汪良防妻江氏霍邱人流冦至刃其舅姑氏令二女遁匿饵贼以钱帛诱及河滨奋身入水贼刃毙之越二年贼又至二女避贼舟中长従舱中跃入河季继之为贼所持挈之登岸季恐辱身极口詈骂激其怒贼肢解之人称汪氏三烈
　　万言妻吴氏霍邱人城陷氏往母家避之贼至同妹入水死万为之合葬
　　程翼圣妻汪氏霍邱人流冦至氏恐辱身先自缢死其妾沈氏亦自经死
　　张汝敬妻蔡氏霍邱人城陷家人逃窜氏整衣拜先祠閤户自经
　　汪可竒妻陈氏霍邱人子毓秀媳王氏懐宗时流冦陷城陈被执加之以刃不屈长子毓秀起救死之其媳王氏奋身以防亦被杀
　　林起翰妻裴氏霍邱人冦至自缢
　　林冲汉妻朱氏霍邱人城陷氏防夫柩不忍逺逃贼入室氏力拒贼断其两手而死
　　汪长清妻詹氏霍邱人贼至被执不辱死
　　王璿妾杨氏霍丘人遇贼被执不辱死
　　黄日芳妻陈氏侧室李氏黄为霍令城陷死之二氏同溺涧死
　　胡本廉妻周氏霍邱人年二十守节抚孤孤亡遂自缢
　　曾长治妻戴氏霍邱人年二十五夫死氏服鸩赴火欲与俱死母救之后一日复自经救之复苏遂哀号不食乘间以头触棺而死
　　张希相妻储氏霍邱人夫亡氏絶饮食泪尽继以血七日死
　　王冕妻某氏霍邱人夫殁悲号不食而死
　　孙士望妻桑氏太和人懐宗时为冦掠氏骂不絶口贼焚其躯有司表之
　　张敬妻孙氏太和人贼杀其二女逼辱不従被杀秦培笃妻王氏太和人流冦入室夫妇骂贼死赵三在妻司氏太和人年十七遇流贼乱与父母同匿被掳迫令上马氏不従夺刀刺贼贼怒糜其体犹防手撼指不仆三在及其父母抱之哭俱被杀
　　于京妻李氏太和人京庠生早死李抚孤子拱干守节流贼至执京之祖有成京父泽九泣代弗许同被杀氏与姑汪氏挺立剧骂以瓦器投贼贼怒又杀之时拱干在有成懐抱中至死未释数尸狼籍仅乃得免
　　韦应伦女年十五未字太和人懐宗时流冦乱父应伦被掳女投缳死
　　黄之奎妻汪氏太和人适之奎以孝闻流冦至欲伤其翁姑氏大呼曰寜杀我勿伤我翁姑也迫之上马不従刃之至死骂不絶口
　　生员夏景虞妻刘氏太和人夫死无子一女复殇遂缢
　　赵鸿基妻方氏太和人年十九夫死自经于尸傍院司表之
　　李珩妻魏氏太和人夫死抚孤孤殇氏哀悼欲死其母迎归以居比拜墓归半夜缢死邑令表之郝赳妻张氏太和人年十七夫死自经
　　郭氏太和人夫农家牧儿与其侪浴于河溺死氏以襟蒙面自投其溺处明日二尸相抱而出阮蕴贞妻陆氏太和人夫避乱覆舟死氏闻投缳以殉
　　侯世禄妻韩氏太和人年十七夫殁氏自缢死苗尚义妻范氏太和人懐宗时流冦入境自缢死崔起妻程氏蒙城人闯贼入城氏与媳胡氏相向缢死
　　懐毓秀妻冀氏蒙城人秀死无子氏自缢以殉庠生王烒妻夏氏蒙城人懐宗时烒为兵所杀氏不辱死
　　朱应鸿妻翟氏蒙城人鸿年四十艰于起卧氏典鬻俱尽夫亡乞于途人仅买一棺殓毕自经程宗洗妻王氏蒙城人冦至恐辱自缢
　　程姓妻梅氏蒙城人年十八冦至攻楼持砖击冦不利自缢死
　　程姓妻甯氏蒙城人年二十四夫亡忍死养姑四十余年姑死氏仍礼葬毕缢死于姑墓
　　骆姓妻吴氏蒙城人年二十抚幼子守节冦焚其楼氏仓皇抱子下避贼劫之不从被杀
　　程姓妻倪氏蒙城人夫病尝刲股及死抚继子守节奉姑二十余年冦至欲汚之不従被杀
　　魏姓妻胡氏蒙城人年二十夫亡抚幼女守节十余年冦至自经而死
　　吴希尧妻张氏弟希孟妻杨氏蒙城人二氏偕行避贼贼见欲掳之杨以伞柄击贼俱被害
　　杨芳博妻王氏蒙城人夫死既窆遂自经
　　翟云府妻刘氏蒙城人冦至一家被害欲掳妇妇曰吾夫有金埋后园贼往取氏抱子堕井死王二贤妻王氏蒙城人冦逼其舍舅氏病倩勇夫舁舅同遁卒遇贼欲驱氏行骂曰我家世衣冠恨不能提劒断汝颈耳贼怒杀之
　　胡懋芳妻郭氏蒙城人懐宗时贼侵亳懋芳负母偕氏奔避桥下羣贼至指氏曰汝従我氏以手挽姑寇曰当先杀此老妪氏曰从则从勿杀我姑奋身登桥投急流中死
　　孙养冲妻李氏蒙城人守节抚孤闯贼破城氏独庐居墓侧有巨冦袁时中逼令造食氏大骂贼怒刃之
　　朱绂女名兰蒙城人许聘胡姓时年十四冦攻邻楼急女引颈令父杀父不忍女自缢喷血死吴大亨女名弟蒙城人许聘程某年十五贼至避于姑楼贼纵火攻楼女坠下贼强之行骂贼被杀王姓妇曾氏蒙城人夫早亡守一嵗子冦至欲汚之不従就刃无惧色
　　胡尊周妻杨氏蒙城人夫死自缢
　　唐诗妻梅氏蒙城人寇至逼氏氏厉声骂贼贼怒杀之
