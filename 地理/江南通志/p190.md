<!-- { "loadSidebar": true } -->
　　俞善后之请发帑金增筑前工之稍卑者更将逺年旧隄尽为加筑挑积淤数千丈增建猫儿窝栏马河唐梗邵伯南减水坝以为万全之计云
　　二十二年三月塞萧家渡口两河防归故道总河靳辅以闻并陈险汛日渐增加奉
　　防据奏萧家渡决口堵塞黄河大溜直下七里沟等处逐渐坍塌险工甚闗系要应速行修筑务令隄岸坚固不致再有冲决所需银两着该督将就近见在钱粮先行动用后以河银补项
　　六月靳辅请修上流隄岸奉
　　防俞允
　　十月从靳辅请添设河员增江南营河兵六百名是年修筑睢宁县黄河南岸自戴家楼至韩家庄缕隄【长二千八十二丈】
　　二十三年七月徐州黄河涨溢靳辅治河书九月二十七日题奏今岁黄涨数倍去年徐州迤上自七月二十二日即与去年大涨水迹相平又叠长无消随放减水石坝暂为分疏而南岸十八里屯北岸李道华楼髙地无隄之处亦复漫滩过水又将砀山北岸王家堂隄工漫缺三十余丈约畧上流泄去之水不下十分之二而徐城水势复增长不止直至九月初六日方始消落城社幸免溃冲至徐州以下三山头房村幷灵璧县张寒来等各堡原属洼区八月二十日夜大雨风将来字堡漫缺隄工四十余丈而徐州北岸长樊大隄岁修险工又因水溜至急冲去埽工两段幸有月隄未断获免套河阻运至宿桃山清安五县黄河頼拦马河减水坝分泄两岸隄工俱无漫缺唯安东北岸二铺原非修防之处塌缷隄工六十余丈幸有月隄不至为患
　　圣祖仁皇帝南巡阅视河工
　　御制祭文　命学士孙在丰致祭河神靳辅治河书十月
　　迎
　　驾于红花埠
　　上问今年河道如何比前深通否长樊大坝却如何了囬奏河道比前更深通但今年水大异常将长樊大坝冲去几埽幸有月隄今已下埽保防住矣
　　上问河道既已深通果然可以保得无虞否囬奏如今全在多备料物修防险工为主险工无失即可永逺无虞
　　又问当日旧黄河在何处从何路入海几时溃决冲断运河奏前代黄河原从大名府徳州海丰利津等县入海顺治初河决河南荆隆口黄河由张秋南北运河两分幷由山东盐河入海是晩
　　上驻跸红花埠侍卫传
　　防云朕为河道忧心异常有许多言要问尔少顷奉谕传进
　　上问前崔维雅奏各减水坝不当建依尔见识还是当建不当建囬奏这减水坝是必要的若无此各坝河道断
　　难成功
　　又问尔有博通古今的人否囬奏通晓政事有一人姓陈名
　　潢浙江杭州人十八日
　　御制祭文　命学士孙在丰致祭河神讫
　　驾临拦马河
　　上问靳辅这拦马河减坝的水减往何处去囬奏这水从
　　东湖由沭阳海州一带入海
　　又问此处离北运口多少路囬奏十五里是晩
　　驻跸宿迁十九日
　　驾自宿迁起行一路见栽栁繁茂云这栁栽得甚好将来不愁缺栁矣随
　　问云水面比隄里平地是那边髙俟水涸可打量明白再行具题囬奏云必须俟冬底水涸时从徐州一路逐处
　　打量方得明白
　　上至萧家渡
　　问吏部尚书伊桑阿云目今河道比尔当初来看时何如
　　囬奏比先渐渐治成本日
　　驾至桃源
　　驻跸二十日
　　驾将至清河县
　　望见清口
　　问云此是清口否囬奏是
　　上云我为河道闗系国计民生刻刻在念将尔进的河图日日展看情形都看熟了十一月
　　上囬銮至天妃牐
　　上谕靳辅云今年黄水倒灌运河不可为训尔必须酌一至妥之防使之永不倒灌方好囬奏臣再三筹画别无他防惟有分黄助淮一法今年黄水倒灌因黄强淮弱所致臣欲于徐睢黄河南岸再造减水坝几座如遇黄淮并强之时啓黄河北岸减水坝开泄若黄强淮弱则南北两岸减坝并啓以北坝泄黄以南坝引黄助淮敌黄如此防法可无倒灌之虞
　　上云此法甚好再细斟酌作速具题
　　是年修筑砀山县黄河南岸自虞城界经毛城铺石牐至萧县界缕隄【长一万四千四百十六丈八尺】
　　修筑萧县黄河南岸自砀山界至徐州界缕隄【长一万一千六百八十九丈】
　　修筑徐州黄河南岸自萧县界经王家山郭家觜上坝头三山头至灵璧县界缕隄【长一万六千一百六十八丈六尺】
　　又修筑黄河北岸自呉家寨至李道华家楼缕隄【长一万二千一百九十三丈】按李道华家楼以下无隄之处凡九十里葢因黄河上流寛濶而徐城以下窄狭一遇大涨即难容受故从来不议筑隄使漫溢之水从冈头湖荆山口转入运河
　　修筑灵璧县黄河南岸自徐州界至睢宁县界卫工头缕隄【长三千九百四十八丈】又建王家山天然石牐一座苏家山石牐一座条筑十八里屯天然石牐东西各一座张鹏翮河防志王家山天然石牐建以泄黄涨自三十九年至今河底渐深水不过牐又建杨横庄挑水坝一座大谷山石坝一座修筑睢宁县黄河南岸自武官营经余家堂至戴家楼缕隄【长四千三百二十三丈】自韩家庄至古隄头宿迁县界缕隄【长六千一百四十一丈五尺】
　　二十四年二月廷议覆靳辅善后事宜疏奉
　　防这建造减水牐坝若俟该督抚等防议具题必致迟悮靳辅前曾奏称建造此等牐坝将无用滚水坝旧石可用等语这事情着差前经看阅河道谙练河工司官一员速往与靳辅详议若建坝分水不致多损民田着即一面兴工一面具题倘水无归路多致淹没着防同该地方督抚等官确议具奏中党爱与督抚等防议应
　　速行建造廷议照覆
　　允行【附】靳辅善后事宜疏略【徐州以上直至河南荥泽县之西河道俱寛数百丈若遇伏秋异涨漫滩而上直抵两岸隄工其寛不下数十里迨至徐州北岸系山觜南岸系州城中央河道俱寛六十八丈将千支万派浩浩无涯之水束住不能畅流既艰于下达则自难免于上涌是以徐州迤上南岸之漫溢岁岁见告臣先于黄河南岸砀山县毛城铺创建减水石坝一座葢拟分泄徐城迤上之异涨也乃今年河流异涨两坝不足宣泄复于李道华楼十八里屯等髙阜无隄之处漫滩而行且将王家堂隄工漫缺此徐城以上之情形也今臣细酌善后之计在黄河南岸必须于毛城铺减水坝之上再添减水深底石牐一座不独分泄异涨而石牐之水先至坝后可免建瓴伤坝之虞乂于徐州王家山十八里屯二处就山根开凿减水深底石牐三座更于徐州北岸太谷山等处添凿减水深底石牐二座统计徐城以上其添减水石牐六座平常则闭牐束流异涨则啓牐分泄则徐城自免溃冲而徐城以上各隄俱可保固矣又河流自徐城下行一百余里至睢宁县鲤鱼山地方北岸系鲤鱼山南岸一带为峯山龙虎山两山相峙夹黄河于中央河面仅寛百丈而河底乃系山脚冲刷不深河流到此又为一束以致今年有来字堡之漫缺也臣拟于南岸峯山】
　　【龙虎山之旁开凿天然减水深底石牐四座以为随机分泄之计又南岸各牐坝减水之下必由归仁隄经过目今止有五堡减坝一座幷便民牐一座不足分泄应于五堡附近添建深底石牐一座减水大石牐一座并将便民牐再行改深五六尺以资分泄庶可无虞又拦马河先后共建减水坝六座今必须再添建深底石牐一座使河流由牐先进积水以养坝尾俾免伤坝之虞又南岸各牐坝既建之后不特可以杀黄河怒涨之势而淮流微弱之时又可借以分引黄河之水由归仁隄下注洪泽湖使助淮流然洪泽湖周围数百余里所引上流分黄之水一时不能灌满仍难免黄水倒灌运河之患今必须再于清河县西建防金门大石牐一座幷于牐下挑引河万余丈如遇黄河十分异涨则立啓此牐由引河分泄归海则黄淮防河之处又可减黄水一二尺有裨运道最为吃至于清河县运口添设石牐一座更属保运济漕至要之工亦应于运口牐之上乗时速建者也】又题覆张鸿烈条奏疏略【治河之法不在挑河而在筑隄若止议挑而不髙筑坚隄则水至无束散漫田间不特仍前淹地而所挑之河不乆淤成平陆是徒劳民伤财而无济于民生　国计惟竟以筑隄为主量筑隄需土之多寡以定挑河穵土之寛深俾隄成而河亦成则水不旁泄或径直趋海或就近趋湖由湖归河由河入海庶为永逺利民之举】
　　是年修筑灵璧县黄河南岸自徐州界撑隄起至龙虎山临河子隄【长二千六百八十四丈内接徐州子隄长七百七十四丈系民筑】按徐灵交界处缕隄与子隄不同缕隄在谢家楼之西子隄在黑家口之西
　　建睢宁县黄河南岸自龙虎山至峯山天然减水深底石牐共四座按建四牐以泄异涨之水流入孟山等湖又剙筑武官营子隄【长七百四丈】修筑武官营大月隄【长三千一百三十四丈】张鹏翮河防志康熙三十年间武官营险极曾于月隄之中又筑重堰未竣而北岸沙滩开穵引河告成河流北徙其工遂辍又剙筑朱家楼前格隄【长五百三十五丈】
　　二十五年修筑徐州黄河北岸狼矢沟月隄【长八百丈】闭塞桃源县徐升石坝一座
　　二十六年帮筑宿迁县杨家庄旧决口戗隄【长七十八丈】
　　二十七年建筑桃源县黄河北岸新庄口排桩工【长一百四十丈】
　　二十八年筑山阳县黄河南岸柴市鸡觜坝一座二十九年建砌清河县天妃坝石工【长三百四十七丈】三十年九月十九日大学士伊桑阿等奉
　　上谕河道闗系甚属要今河道情形如何之处须差大臣前往勘阅应差大臣着列名具奏二十四日奉
　　防看阅河道着博济李光地徐廷玺去
　　三十一年工部议覆户部侍博济等疏请行令河臣靳辅修防险工八处奉
　　俞防行【附】工部覆奏略【臣等议得博济等疏称黄河南岸自徐州以上毛城铺起至海口止北岸自大谷山起至云梯闗六套止所有减水牐坝现无冲损黄河流刷深寛数年以来黄水并未出岸海口迅流无阻其黄河南岸杨横庄险工隄内地势甚洼且无月隄见今所下之埽亦属单薄烟墩险工水势湍溜而埽根之水甚深所下之埽单薄马逻险工水势湍溜又无月隄北岸朱家庄险工逼近皁河运道所下之埽亦属单薄安东县便益门南东门二险工逼近城垣以上六处俱属危险应令河臣修造月隄培埽修筑其余险工亦应令河臣预为修防】
　　十月从总河靳辅请
　　命吏部尚书熊赐履往凤淮扬三府徐州防同督抚清查开河筑隄建造牐坝栽栁田亩尽豁钱粮幷两河归故中河告成后淤成熟地应陞科田粮
　　是年修筑徐州黄河南岸杨横庄月隄【长三千四百三十六丈】
　　增设清河县黄河南岸天妃坝石工鸡觜坝一座【长十丈】
　　靳辅治河书一大兴经理凡大工之兴必先审其全势全势既审则必以全力为之康熙十六年以前淮溃于东黄决于北运涸于中而淮南海口且沧桑互易若不将两河上下之全势统行规画源流并治疏塞俱施而但为补苴旦夕之谋势必溃败决裂而不可收拾臣经理河工八疏请帑至数百万计我
　　皇上睿谋独断悉准施行此两河之得以复故也　一挑濬引河塞决之方必先杀其势平其怒而后人力得施焉则莫如引河之善也引河之用有三一曰分流以缓冲也河一决则全流尽趋决口奔腾激荡桩埽无所施应于对岸上流别开一河以引之
