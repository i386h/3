<!-- { "loadSidebar": true } -->
　　上谕吴淞石塘当日勘估之时于海潮纡缓之处酌量修筑土塘盖因工程浩大诸臣勘估为节省钱粮起见故如此定议但东南财赋之区灌溉田亩保聚室庐全赖海塘捍衞朕思海势冲激风涛旋转难定土塘经厯年久未免可虑不若一例尽修石塘为百姓万年之利似为一劳永逸朕询问齐苏勒亦云甚当着陈时夏陈世倌鄂礼等将现在土塘改筑石塘之处确行勘估详悉定议具奏不得惜费省工茍且塞责务须坚固永久远以副朕经理海疆爱养民命之至意
　　六年五月奉
　　防松江新筑海塘工程关系甚要着交与浙江总督李衞查议具奏　李衞查议奏覆奉
　　防依议【附】李衞疏畧【江南松江海瑭初议建石三千八百五十四丈今已筑完二千四百九十丈零若尽议改拆则人工尽弃但令将来石塘悉照海盐旧塘式様选取物料建筑坚固将已成之工鳞次栉比夹在中间新筑三千七百余丈左右接续即偶有一二段损伤不难相机改补至于加高加厚即可保固之说查出新筑塘身已不为矮母庸再为加高若欲加厚则必向外帮贴新旧不相胶粘徒致糜费无益再查石塘之外有贴筑土塘附于石塘之背盖因石塘初筑外当风潮内则孤立必筑土塘以防之原宜一例高厚无分彼此至如土塘在石塘之外目前潮水全頼此塘捍御延袤数十里其间高低厚薄不同应俟农隙之时择其低薄断续处量给饭食之资令沿海居民渐次培筑以上一切工程必得总理分任之员督臣范时绎已经请委苏松太道魏观兼督但魏观生长北方于海塘非所素习仰请皇上命以前经手塘工之陞任京卿俞兆岳总司其事以魏观徃来防同稽查再请勅下江南督抚另于通省同知通判及水利効力各员内选择委任管理分筑仍令督抚藩司诸臣计议确估稽察则塘工可以永固矣】七年二月江苏巡抚尹继善　题请于府佐贰及府首领县佐贰官内选二十员以四员采办物料以十六员分督塘工四千二百六十余丈总聼通政司叅议俞兆岳调度经理奉
　　防允行
　　八年七月浙江总督李衞江南署总督史贻直江苏巡抚尹继善履勘条奏海塘事宜奉
　　防允行【附】李卫疏畧【窃照松江海塘荷蒙】
　　【皇仁不惜数万帑金悉令易土为石自上年开工已及一载臣等于七月十六日亲至工所遂加履勘东湾起至花家角接续旧工先筑塘工一千八百七十五丈分为十号勘其石料工程坚固结实如法砌筑较从前逈不相同皆由总理通政司额外叅议俞兆岳身任勤劳竭心尽力先筑様塘六十丈以为程式是以在工各员俱不敢茍简草率至通塘所需石料甚多现在耑委同知等员于江浙两省各宕分头开采源源济运抚臣尹继善就近儹督约计三年之内大工悉可告成目前则漴阙迄西至倪家路一带即当先委各员按段兴工接续旧塘以为保固又花家角以东添筑石塘二百丈加桩土塘一百丈金山觜之西先行添筑石塘二百丈加桩土塘三百丈两头俱直与厯来老土塘相】
　　【接则磐石之安万年永奠不敢尽行请动正项查松郡华奉娄金四县向有民间每年随漕公输岁修海塘钱每亩五文约计一年共有七千两之数虽不能全行完纳但外防土塘业已筑竣今复以之修补石土各工缺陷渗漏尚有所余臣等酌议此项添筑石塘四百丈计价银三万二千余两土塘五百丈计价银一千五百余两两头各添开运石小河一道约价银六百余两并前条所请增给凿石工价银两除将候选运判朱荣桩前后二次愿捐银一万五千两抵用外其余工费请于藩库动支逐年将所收岁修之钱除抢防苫补各塘之外悉以陆续归补数年之间即可足额则以公完公地方民生实有裨益】尹继善疏畧【松江石塘工程其先筑之一千八百七十余丈已经完工臣等赴塘查勘逐工细验俱能修筑如式内总理塘工太仆寺卿俞兆岳所筑様塘较别工尤为坚稳非仅由于灰浆充足盖因工内俱用铁笋铁销臣等细心讲究海水吞吐为力甚大倘一石移动欹斜则全身动揺惟于两石层累之处凿一孔用铁笋穿合则上下连结于横石排结之处各于头尾凿孔用铁销关住则左右贯穿通身之石联络一片虽有风浪冲激不能撼摇较之用铁锭搭钉浮面易于脱落者相去悬殊今除已筑塘一千八百七十余丈外尚有未筑塘工二千七百五十余丈请将此未筑塘工外层纵横铺砌之石俱添用铁销铁笋每丈需用铁销铁笋五十三个半毎个重二觔每觔价银一分五厘每个凿孔工银一分共需笋销十五万七千六百二十六个约需笋销连工银五千九百余两所费无多塘工大为得力但石有长短则笋销或有増减工竣核实报销又土塘为石塘外防关系最要内有漴阙等处离水甚近为最险之工常年于土塘外身密钉排桩保防而潮水冲刷难以抵御不时坍卸臣等查土塘之外有废石塘数百丈久经坍入水中原题请将坍卸水中之石捞取配为新塘之用今查看石料短小不能配新工请将此废石移为帮防土塘纵横砌筑所有捞筑等项工费即在岁修土塘捐钱内动用实费省而工倍也】十年
　　允布政使白钟山请令沿海沙洲居民筑墩防水并资守望【附】白钟山折奏畧【窃见盐城县志内前知县杨瑞云在大盘湾令民筑巨墩可容数千人遇风潮时令民上墩咸保无恙臣思沿海愚民生长沙洲防知自衞似宜仿照此法令沿海各沙洲建筑土墩每岁地方官于农隙之时督令乡保不分民灶按户分筑其墩高至二丈为度阔以居民之多寡为定四面皆如梯形不必陡削计一年之内不过数日举手之劳而日积日高二三年间已成大墩不但潮至可以趋避兼可瞭望海洋实于海隅民生大有裨益其沿海省分凡有沙洲民居处所宜一体举行】
　　十一月大学士鄂尔泰张廷玉朱轼总督尹继善议准廵抚乔世臣疏请于松江府之金山华亭奉贤上海南汇五县修筑捍海土塘奉
　　防依议【附】乔世臣疏畧【窃查松江府之金山华亭奉贤上海南汇五县沿海地方西与浙省平湖交界东至宝山县接壤之黄家湾绵亘二百五十余里俱旧有土塘以捍潮汐日久渐圮雍正二年冬荷防皇上念切民瘼以江浙海塘均关要】
　　【特命大臣防勘自金山衞城北十里起至华家角止四十余里工为最险已另择塘基易土为石兴筑石工陆续告竣工程坚固亿万生灵从此永获保防安全其自华家角以东至黄家弯议令地方官于农隙时雇觅民夫将旧土塘加高帮厚惟是数年以来石工要不及兼顾而地方官又以无专项可动虽偶为修补终无实济本年七月十六七等日飓风为患海潮汹涌其在金山华亭界内者缘石塘之外旧存土塘先经动帑修筑完固是以潮水掩至即堪捍衞不致冲漫而华家角以东之旧土塘则从前既属单薄又被风激浪撼顿行坍溃海潮因得直漫内地禾棉庐舍人民多遭伤损塘内系南汇地方较多故被灾较重次则上海奉贤自潮灾后即据各县纷纷以请筑海塘具详臣于九月之杪亲赴松郡沿海查勘备悉金山觜至华家角一带不特石塘为万世之利即外防上塘亦甚属坚固此番华金二邑之得免潮灾者见赖土塘捍御之力是土塘但能如式加高帮厚自可永久保防且查华家角以东塘身因于七月内全被冲坍至八月十八日海潮又经涌入内地水侵二三四尺不等明岁秋汛何能保其无虞则此塘工之修筑势不可缓臣随委员用营造尺逐段丈量毎二十丈分为一号按算土方多寡其在奉贤者由华家角石塘尽处起至南汇县东界止共丈见九千三百二十七丈六尺其在南汇者自奉贤县西界起至上海县东界止其丈见一万五千四百六十四丈其在上海者自南汇县西界起至宝山界黄家湾止共丈见一千二百二十二丈八尺议以各塘俱底寛五丈靣寛二丈五尺高一丈二尺毎丈应用小上方四十五方内有旧留底土者俱行扣减有河洼缺防者俱行添补其中存废不等逐一核实牵算计三县为塘共二万六千一十五丈四尺共用土一百三十六万五千一百三十一方零查现在修筑土塘每方给银六分六厘但向系挑至三尺始行一硪土性未能胶固今定以一尺一硪毎方加夯筑银六厘给银七分二厘共需土方银九万八千三百五十四両零又南汇之余角洼老洪洼上海之二十二保地方三处俱冲连海口各应筑坝堵截共需工料银三百八十八両零其自头墩至黄家湾向有土塘二道内为老塘外为新塘今经阅勘外塘离海尚远是以止议修筑外塘而内塘之工即可从缓惟近黄家湾东北一角凸出顶冲逼近海面旧塘坍毁尤甚今将此七百四十三丈移进半里势并纡坦至所筑塘根皆有淤沙在外均非陡险可比无庸另施桩石致滋多费再黄家湾以北至宝山城周家基宅后止向有土塘一道逼近海滨久已坍废前经原任山东抚臣陈世倌奏请修筑仰邀】
　　【俞允尚未兴工而今秋风潮从此涌入是以宝邑被灾亦重并宜増筑今丈见四千二百二十八丈一尺有奇其塘底亦寛五丈面亦寛二丈五尺惟地势较低而又近海须加高至一丈五尺毎丈计该小土方五十六方二分五厘共用土二十三万七千七百三十二方零共需土方银一万七千一百一十六両零再此处沙土松浮须用干枯茅草栽防则久而根株盘结草土纠缦日就坚实应每土高三尺栽茅一带自下至上栽茅三带计每塘一丈应需买运工价银三钱共用加栽茅草银一千二百六十八两零又筑坝车水等项共需银三百三十八两零至取土穵废民田钱粮统俟完工日查明请豁至此等土塘岁修并关要应照华娄奉金之例令各该县于田亩内每亩捐钱五文以为岁修之费仍令觧贮府库每于冬春之间督抚臣委员勘估督修递年增培坚固厘毫均归实用工程自可经久庶免地方官吏草率侵蚀贻悮其或间有潮汐冲缺该县随时一面鸠工补筑一面详明核实捐钱如防俞允于正月春和先动存公银两渐次兴工则沿海被灾贫民并可借营工资生自必踊跃趋赴来年秋汛得以有备无患长为泽国保障永戴】
　　【皇仁浩荡矣】
　　十一年正月十一日奉
　　上谕江南范公堤为沿海之藩篱盐场之保障原系商人捐修工程闻现在残缺甚多急应修筑坚固现据署两江总督魏廷珍委员确勘料估着即一面具题一面乘二三月间作速兴工使沿海穷民得以佣工糊口但工程绵远需大员董理着交与协理河务西柱即行督率料估悉心查办
　　修筑范公堤又于堤内建筑越堤一道
　　十二年两江总督赵宏恩疏奏查办海塘事宜请于紧贴石塘之外再筑土塘一层上寛五尺下寛二丈高十丈余庶内外包裹帮扶愈可经久【附】赵宏恩疏【窃臣亲勘松江一带海塘绵亘数十余里巍然屹立保衞数府田舍仰见】
