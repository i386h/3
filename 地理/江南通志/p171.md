<!-- { "loadSidebar": true } -->
　　国朝魏禧记【广陵驿河之东有天妃元君庙歙人程君有容所特建也扬州古无祀天妃者相传明中叶闽估客泛海遇风舟落大洋众饥渴欲死仰见空际有神女见知为天妃也羣泣拜而迹之至絶岛多竒花卉有鸟卵五色布散岩谷间众拾而吞之得不死客曰是必有故相追寻一里许得像石岩中与所见神女畧同众相率拜谢遂奉以登舟像质沉香胫拇骨节运动如生人像登舟风作达故处后过广陵舟忽重百人牵绋繂许邪助之胶不进乃以筵篿卜于神曰神其乐此乎许之于是醵金造宫于防水之上嘉靖七年宫改部署移神像万安宫楼侧扬之人不知有天妃者百六十余年矣程君歙人而侨家广陵娶妇十年始生子辄以痘殇其后二子痘复危程君梦神女临其家侍卫都盛如王后异香满空庭宇生光明心意为天妃也夫妇叩首泣乞活二儿神命牵视之叹曰不可活矣我将为汝定囘关丁后当无恙且多男子程君哭而醒葢天妃主江海兼摄痘事及人祈子嗣甚灵应已二儿并殇年三十三更举子凡七八人皆长大如神言程君念神大德无以报一日过万安宫见故像如梦中乃大惊将卜宫后址祀天妃其友闵君世璋曰不可万安宫祀火神而天妃水神也于生尅义不宜宜水次程君于是卜广陵驿之河东废地特建宫防临防水漕运盐艖百货之舟日夜过不絶而门而庑而殿而阁煌煌翼翼垣墉致宻庖湢洁清故像既饰复东木附涂为冠裳朝天之仪巍然高博则皆程君所以报享于神者也按神闽之莆田人兴化志载五代闽王时都廵简林公愿第六女殁而为神赐号天妃而藁城倪中天妃庙记则云神生宋元祐八年一云太平兴国四年神生有灵异幼通悟秘法豫知休咎比防不字能乘席渡海御云以游岛屿众呼为龙女雍熙四年上升或云景德三年或云绍兴乙丑八月六日闻空中乐声氤氲有绛云若乘自天而下神乘之上升是后常衣朱衣飞翻海上里人祀之数説者未知孰是然考宋世神凡十四益封明永乐嘉靖间屡着神异晋封奉神而夫人游江海及水旱疾疫每祈辄应若程君之事不一而足则其为有功徳于民而可列诸祀典无疑也扬防江虽小然去淮海近淮故有天妃闸凡滨海之民与享神功扬之立庙固宜程君克举旷祀功在不祧独神语所谓囘关丁者终不可晓世之博雅君子必有能知者】
　　通真万寿宫在仪征县东南十五里元大德间建仙源万寿宫在泰州东南本乐真观梁大同元年以乐子长故宅为观在乐真桥唐大中间移建于此
　　古木兰禅院在江都县治西即石塔禅寺唐乾元中为木兰院王播少孤贫客扬州木兰院随僧斋粥僧厌苦之后播登第出镇扬州题诗寺壁寺以此著名
　　五百罗汉院在高邮州南三里焦里村宋建一名华龙寺
　　常住院在高邮州东北九十里临泽镇宋淳熙间建
　　龙珠禅院在兴化县东门外明僧元宗建
　　兰亭院在宝应县东南八十里王野乡宋元祐中建
　　蚬□院在宝应县治东北四十里永宁乡唐太和八年建有塔高二丈余
　　甫里院在宝应县西南七十里侯村乡唐天祐四年建屹立湖中望之如孤屿相传水溢则寺浮龙竿院在宝应县东八十里三阿乡唐名文殊院僧德观建大厯十年有竹成龙形改赐今额徐州府
　　卧佛寺在府城东南隅中有卧佛像本古刹明洪武间重建
　　开元寺在府城南里许中有铁佛像亦名铁佛寺明洪武间重建
　　兴化寺在府城南二里云龙山阳俗名石佛寺明时建
　　景福寺在吕梁洪金大定三年建
　　五级寺府城东北齐时建
　　清泉寺在府四乡元至正三年建
　　七佛寺在府五乡金陵集元至正初建
　　兴明寺在府七乡宋元祐元年建
　　大云寺在府城北明洪武间重建
　　洞山寺府北桓山明天顺间建
　　龙泉寺在府三乡金大定三年建
　　开化寺府北门外康熙十四年重建
　　兴台寺在府五乡唐时建
　　华严寺在萧县东门外古城厉坛东明正德十六年徙旧县万厯初水没城迁复建此
　　腾云寺在萧县都仁乡唐太和元年建
　　瑞云寺在萧县东南七十里黄桑谷唐时建显庆寺在萧县里仁乡宋咸平元年建
　　积善寺在萧县红亭乡宋景祐三年建
　　寿圣寺在萧县南二十五里金大定间建
　　天门寺在萧县东南四十里山谷中元至元间建龙泉寺在萧县东南六十里
　　白云寺在萧县孝义乡明洪武元年建
　　龙泉寺在沛县运河东岸旧在南门外明万厯间迁此
　　兴国寺在沛县北四十里金大定间重建
　　祥国寺在沛县东二十里明成化时建
　　汲冢寺在沛县西二十五里
　　大安寺在沛县西三十五里
　　隆兴寺在沛县北二十里
　　昭庆寺在沛县东北三十五里高村
　　崇庆寺在沛县东北四十里夏镇
　　永宁寺在沛县东北三十五里欢城集
　　兴隆寺在沛县北四十里　广度寺在沛县夏镇明建
　　兴敎寺在丰县东北隅本古刹明洪武间重建永宁寺旧在丰县治东北汉卢绾故宅也北齐曰白塔寺隋曰道成寺唐曰重光寺宋大中祥符初曰永宁寺建炎间迁县东北隅
　　重福寺在丰县田村保金大定元年建
　　华严寺在丰县司马保元至正元年建
　　福胜寺在丰县苖成保元至正元年建
　　大圣寺在丰县北四十里唐贞元间建
　　春台寺在丰县东南三十里
　　丁兰寺在丰县东北十二里
　　石瓮寺在丰县西南二十五里
　　安国寺丰县西北四十里　鲭鯸寺丰县西北三十里
　　永庆寺在砀山县治西明永乐七年建万佛琉璃塔于寺前嘉靖十一年建千佛阁于后高与塔齐定国寺在砀山县马昂社
　　兴国寺在砀山县渠城社元至元间建
　　南大觉寺在砀山县渠城社元至正元年建寿圣寺在砀山县崇敎坊金大定四年建
　　云台寺在砀山县使庄社元至正二年建
　　龙兴寺在邳州城东明洪武十七年迁此旧在沂河西
　　白玉寺在邳州石羊埠元至正二年建
　　崇善禅寺邳州治南一里　洪福寺邳州城北小山
　　寿圣寺在宿迁县旧治南元大德四年创
　　竹城寺在宿迁县旧治东二十里明洪武二年建兴国寺在宿迁县治东门内
　　洪福寺在宿迁县治北瓦窰村一百里
　　崇宁寺在防宁县治北明洪武十一年创建宗善寺在防宁县羊山明成化时建赐名宗善普照寺在睢宁县东北三十里
　　龙泉寺在睢宁县黄山社龙泉山
　　铁佛寺在睢宁县刘家庄社
　　真武观在府城东南隅明永乐初建
　　白云观在府治东
　　白鹤观　三清观并在府治南
　　庆真观在府治东南　　　八仙观在府治西南瑞云观在府治西北　　　玉虚观在萧县南五十里
　　干明观在萧县西南五十里
　　真武观在萧县三仙台南明万厯七年建
　　真元观在沛县西北一里
　　长春观在沛县西二里
　　洞真观在丰县城内元至正六年建即曲豆胜境有碑记
　　龙翔观在丰县东北隅明正綂间重建
　　长春观在丰县南七里
　　青华观在砀山县使庄社
　　金真观在砀山县北一里
　　昭惠观在邳州治东南十里元至正间建
　　玉虚观在宿迁县北二里马陵山明正德十四年建
　　元真观在睢宁县北门内明洪武间建
　　斗姥宫在府城内西北隅康熙四十一年修建聚仙宫在砀山县市力寨元延祐元年建
　　洪福禅院在府城北一百十五里宋崇宁初建龙兴禅院在府宝峯山后金大定间建
　　功德禅院在府西北九十里元中綂初建
　　大士岩院在府城南云龙山之隂康熙五十七年建
　　法轮禅院在萧县西北三十里
　　福胜院在沛县西北四十里灌城村唐时建广福禅院在沛县东北十五里高村有金大定五年碑
　　释迦院在砀山县东五十里宋时建
　　崇寿院在砀山县东金大定间建
　　大觉院在砀山县北四十五里
　　太仓州
　　海宁寺在州城西北武陵桥西梁天监中尼妙莲建庵宋建炎四年里人郝承直舍宅重建寺隆福寺在州城西隅长春桥北旧在武陵桥梁天监四年建称报恩院宋大中祥符元年改今额明洪武十三年改为镇海衞十四年复建寺前有放生池
　　普济寺在州大南门外一里元至正间左丞朱清建
　　淮云寺在州小北门外二里元大德二年浙江提举顾信塟其父德建寺墓旁因先籍淮安故名圣像寺在州陆河市呉仆射徐真舍宅建寺晋建兴二年得泛海二石佛因名
　　法轮寺在州北十六都双鳯镇东晋咸和六年支遁掘地得二石龟化为鳯因建初赐额双鳯宋祥符元年改今名
　　崇恩寺在州东二十里梁天监二年建
　　广安寺在州北乡直塘市唐乾元初建名宝林寺宋祥符元年改今额绍兴六年建塔凿地得甎有长安三年瞿像宝塔字乃知唐武后时尝建塔于此
　　广孝寺在州茜泾镇唐咸通十四年建初名怀让宋大中祥符三年改今额
　　南广寺在州南十里宋绍兴三年朝奉大夫杜革建元至正间重修赐额
　　兴福寺在州大西门外元至元戊子建后废为水次仓明隆庆在东宫时赐复旧额重建旧有观音像元总管刘鸾塑
　　灵宝长寿寺在州东北沙头镇唐乾元初建香林寺在州西北古塘湾
　　国朝顺治初年僧永修即禅院旧址建大悲殿继请林野法嗣佛古行闻为住持又建大殿名香云寺十七年闻入都憇隆安寺值
　　世祖章皇帝临幸注视久之问住持山晓此僧住何处晓
　　荅以太仓香云寺
　　上云香云不若香林好至康熙十二年三月知府云鹏
　　遵易今额
　　崇应寺在州茜泾镇宋景定间建
　　华严大保安寺在州茜泾镇元至正己丑建如意寺在州南门外元至元间建
　　奉圣寺在崇明县东南隅东沙唐正元间僧道成凿井得甘泉因建
　　慈济寺在崇明县东南隅河泊所东宋淳祐二年
　　建今迁新城学宫左为祝厘习仪之所
　　兴敎寺旧在崇明县张成港北唐光化二年终南僧妙巩梦神告曰东海起沙邻逼呉楚宜建道塲因与徒数人远来不逾年而寺成宋宝庆中僧皎如见海逼迁于平等村明永乐中徙道安乡万厯中徙南沙今又迁新河镇西
　　寿安寺在崇明县东五里享沙宋淳祐间有二僧簪枯枿于东仁乡枿复荣因建寺
　　宝庆寺在崇明县南十五里原在旧县治北宋宝庆元年建元至正二十三年道士徐中理以观址濒海迁置于此有文天祥海上瀛洲遗篆
