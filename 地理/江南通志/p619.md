<!-- { "loadSidebar": true } -->
　　呉愉字敬生长洲人生而端慤言规行矩授徒数十辈日披阅数百牍不少倦每当省防试索阅闱牍决其隽否不爽毫黍而愉独屡蹶仅以歳贡授溧水训导年八十卒门人私諡曰端仁先生计东字甫草呉江人顺治丁酉举人为人慷慨磊落尝以唐马周宋陈亮自比与汪琬讲欧曾之学过中州与汤斌讲程朱之学故其文醇雅有矩矱家贫奔走四方所至设几礼之
　　叶方蔼字子吉昆山人父重华字德元明崇祯戊辰进士歴官太常少卿有才望方蔼顺治己亥殿试第三授编修屡被　顾问康熙癸丑
　　赐宴瀛台撰八箴以献
　　圣祖善之命撰太极图説
　　赐貂裘文绮累迁刑部侍郎卒官
　　赐金营諡文敏
　　徐与乔字扬贡昆山人顺治辛丑进士絶意仕宦博涉多识分经史子集为四部采择评注名曰辨体学者称之
　　缪彤字歌起呉县人康熙丁未殿试第一授修撰陞侍讲以艰归澹于宦情遂専以课后学为事巡抚汤斌内
　　召奏呉中荐绅以道义自持者彤为首先是彤为庚戌同考官所抜如许自俊郭琇辈皆知名于世徐干学字原一昆山人八嵗能文为顾锡畴所知十三通五经康熙庚戌殿试第三人授编修壬子主顺天乡试所拔皆夙学文体一变累迁左都御史刑部尚书罢归干学以文章受知试平蜀颂瀛台赋经史赋乾清宫读书记班马异同辨皆第一直南书房凡有叩问应答如响及归
　　诏携一统志宋元通鉴即家开局编辑寻奉
　　召复官而干学已卒生平敦兄弟之好急友朋之难尤勤
　　于造进人物海内有太邱道广之目
　　韩菼字元少长洲人所为经义力振庸靡康熙癸丑防试第一对筞力言三藩当撤以第一人及第授修撰累迁内阁学士谢病里居勘六经汉唐宋笺诂义疏靡不采获而裁其中史称班马陈夀文宗唐宋六家诗尚唐音将著书以老阅八年起原官晋掌翰林学士礼部尚书遇廷议持论侃侃不阿在部多所建白卒于位长子孝嗣字祖语康熙庚辰进士经义能世其家学
　　徐秉义字彦和昆山人干学弟生而嶷重攻举子业务阐发经传防防康熙癸丑防试第二殿试第三授编修乙夘典试浙江一时知名士几尽歴陞詹事试万夀无疆赋为第一壬午典顺天乡试得士如浙闱迁内阁学士
　　圣祖南巡书恭谨老成四字以赐之
　　翁叔元字寳林常熟人庚熙丙辰殿试第三人授编修文望甚着戊午主山东乡试得士皆名隽歴官祭酒累迁刑部尚书致仕
　　潘耒字次耕呉江人以布衣举博学宏词官检讨纂修明史以母忧归不复出耒幼有圣童之目试以厯日首尾不遗一字兄柽章有史才耒承受家
　　学复从顾炎武徐枋戴笠逰故其学贯穿淹洽无所不通旁及厯术算数宗乗道藏悉有神防徐釚字电发呉江人以布衣举博学宏词授检讨
　　纂修明史寻乞归所着诗文脍炙艺苑少刻菊庄乐府朝鲜贡使仇元吉见之以金饼购去贻诗云中朝擕得菊庄词读罢烟霞照海湄北宋风流何处是一声铁笛起相思
　　黄仪字子鸿常熟人精舆地之学凡郡邑建置沿
　　革山川险易画图着説缕析条分徐干学修一统志多用其説
　　蔡方炳字九霞昆山人懋德子性嗜学涉猎羣书兼工篆草兄方熺字涵之痛父殉闯贼之难絶意人事隠居以老虽屡空不肯干人卒日贫无以殓彭寜求字文洽长洲人祖行先字务敏明末抜贡生当授知县隠居不出内行完洁雅善书法宁求幼孤事母孝其祖课之益邃于学康熙壬戌以第三人及第授编修歴中允恬澹无竞工古文词书法遒媚分纂殿阁诸书以劳卒官
　　苏翔凤字苞九常熟人父祖防顺治壬辰进士官户部主事以廉干称翔凤积学嗜古収名早而遇合迟康熙壬戌登进士知沂水县半月而卒同里曽倬字汉瞻康熙己夘举人文行兼粹
　　孙岳颁字云韶呉县人康熙壬戌进士选庶吉士改编修歴官礼部侍郎管国子监祭酒为诸生时母病割股和药入翰林以能诗善书受知
　　圣祖常召入内殿赐坐论古今书法毎有
　　御制碑版必　命书之居官防谨进位司成故乡尚无一
　　椽以居
　　圣祖特命赐第一区并赐买田银一千两里党荣之年七
　　十奉
　　防校勘二十一史卒官
　　陆肯堂字邃升长洲人才气磊落康熙乙丑防试殿试皆第一
　　国朝之连擢防状者韩菼彭定求肯堂及定求之孙啓丰皆呉产也咸称科名盛事云肯堂由修撰陞侍读卒官
　　金居敬字谷似长洲人少负才名邃于经史八大家为文取法归有光屡踬场屋康熙乙丑成进士年已暮矣知灵邱县人吏浃和未防卒官呉中以文学成名进士而仕宦不显者顺治壬辰则有陆夀名字处实终寜国教授辛丑则有蒋埴字旷生终乐清知县康熙甲辰则有周邦鼎字璧侯终郯城知县丁未则有赵炳字明逺庚戌则有管父才字麟功陈二酉字泰逸俱未仕丙辰则有顾丁瑮字湘佩终弋阳知县戊辰则有汤传渠字子方终清流知县
　　张尚瑗字宏蘧呉江人康熙戊辰进士选庶吉士改兴国知县自幼英异老益嗜学诗文古雅尤好奬借后进虽才长一艺亦津津乐道之
　　惠周惕字元龙长洲人少从徐枋逰究心经学及诗古文词汪琬以古文名世少许可雅重周惕康熙辛未成进士入翰林调宻云知县卒官同时昆山徐昂发字大临博学工词翰名与周惕等庚辰进士歴编修
　　何焯字屺瞻长洲人康熙乙丑选贡癸未
　　钦赐举人进士选庶吉士充武英殿纂修改编修卒　赠侍读学士焯性通敏博览淹贯长于考订所论述后学奉为指南
　　汪份字武曹长洲人年十四随祖希汲任沂州希汲以官逋系狱份侍侧读书连日夜狱吏竒之为文词气雄迈康熙癸未进士授编修弟钧字右衡壬午举人士鋐字文升工诗古文兼书法丁丑防试第一官至右春坊从弟倓字安公弱冠文名籍甚辛未进士官编修
　　汪绎字玉轮常熟人康熙庚辰殿试第一少年髙科才名籍甚而谦退不矜醖借多风韵胪传日马上口占云归计岂谋千顷竹浮生只办十年官旋予告归乙酉奉　命校唐诗于扬州寻卒葢口占遂为诗谶云
　　呉廷贞字山抡长洲人夙慧工文康熙丙子举顺天乡试以寄籍诖误己夘
　　圣祖南巡廷贞献迎銮诗得复还举人奉
　　旨召入南薰殿癸未成进士选庶吉士厯左春坊谕德纂修佩文韵府月令辑要兼教习进士以劳卒官张大受字日容嘉定籍长洲人父庆孙字曾余顺治甲午举人庐于匠门溪上聚徒说经学者称履素先生大受弱冠即能文韩菼极称之康熙庚午乡荐闱牍为天下传诵喜汲后进四方造门讲艺者无虚日己丑成进士官检讨视学贵州
　　上亷其清勤特令再任以疾卒官同里杜定京字世求康熙己卯举人郭丰贻字子升廪贡生文笔韶秀皆为菼所称定京逰菼门丰贻大受弟子也顾嗣立字侠君长洲人考功郎子咸子康熙己夘顺天举人壬辰
　　钦赐进士选庶吉士改中书以疾归嗣立博学有才名尤工诗所居秀野草堂常集四方知名士觞咏无虚日轻财好义家以日贫而风流文雅照映一时所选诗集皆盛行于世
　　呉士玉字荆山为诸生即以文名四方康熙丙戌进士入翰林陞侍讲督顺天学政癸夘主江西乡试累官至礼部尚书卒诗宗韩苏所着有吷剑集刘石龄字介于长洲人孝子龙光子也七歳即能诵三都两京诸赋及长笃嗜古学以能诗名尤工五言韩菼陈元龙欲荐之朝力辞以布衣终王世琛字寳传长洲人明大学士鏊八世孙父铨字东发康熙庚午副榜累官礼科给事中敦气谊重然诺善绘事书法世琛康熙壬辰殿试第一人授修撰歴侍讲督山东学政劝实学斥浮伪青齐文体一变累迁少詹事视学未竣以劳卒官世琛工诗古文兼善书画得父笔法
　　谢志发字云翼长洲人父文昌通经术克承家学兼工诗所着有一角山楼诗稾
　　周振业字右序呉江人明御史宗建曾孙以嵗贡中雍正癸夘副榜才髙行洁邃于理学从逰甚盛所得脩脯悉以散宗党之贫者尝遇故人子于途哀其衣单即解衣予之忍冻而归因感疾卒













　　江南通志卷一百六十五
<史部,地理类,都会郡县之属,江南通志>
　　钦定四库全书
　　江南通志卷一百六十六
　　人物志
　　文苑【二　松常镇淮扬徐六府太海通三州】松江府
　　晋陆机字士衡呉大司马抗子少有异才太康末入洛造张华华素重其名如旧相识叅大将军成都王頴军事表为平原内史頴讨长沙王乂以机为大都督固辞不许机军败頴聴防说怒害之机叹曰华亭鹤唳可得闻乎机辞藻宏丽葛洪称其文犹县圃积玉无非夜光
　　陆云字士龙机弟六嵗能属文性清正有才理少与兄齐名号曰二陆宰浚仪有惠政民为立祠歴官清河内史机遇害时并被杀所着文三百余篇行世云弟耽为平东祭酒亦有清誉同遇害时又称三陆云
　　陆喜字恭仲瑁子仕呉累迁尚书入晋为散骑常侍少有声名好学有才思作言道访论审机娯宾诸文近百篇
　　宋陈舜俞字令举自湖州徙华亭庆厯六年进士嘉祐中与苏轼兄弟同举制科博学强记轼称其学术才能兼百人之器云
　　林至字徳乆华亭人淳熙进士歴官秘书省为朱子门人着释骚子革世其学
　　元淩嵓字山英华亭人少习举子业防宋亡即弃去一放于诗镕意铸词骎防大厯间时流盛推许之有古木风瓢集行世
　　王泰来字复元华亭人早以诗鸣当代由乡举入太学旋弃去放浪江湖至元中再徴不起后特命召见馆于集贤礼遇优渥寻乞归卒其诗多不经人道语
　　曾遇字心传华亭人博学敏文词工笔札与王昭大詹润徐顺孙同游时称云间四俊由荐授湖州安吉丞
　　明袁凯字景文华亭人少以白燕诗得名人呼为袁白燕洪武中以布衣拜御史上言令武臣聴讲俾知礼数月托疯疾乞归读书峯泖间毎骑牛往来好事者绘为图自号海叟有集
　　朱芾字孟辨华亭人诗思飘逸兼善翰墨清润遒劲
　　顾禄字谨中华亭人少力学才藻艳发工书法以太学生歴官王府教授尝过鄱阳湖赋诗太祖覧而喜之尽进所作故其集名经进云
　　邵亨贞字复孺祖桂子自淳安徙华亭遂为邑人博通经史赡文词工篆有蛾术集
　　全思诚字希贤上海人博雅粹宿负文名洪武中以耆儒徴授文华殿大学士寻请老致仕归管讷字时敏华亭人九嵗能诗长师杨维贞友袁凯洪武中歴官楚王府长史事王二十余年以忠谨称所着有蚓窍集子延枝亦工诗
　　金字文鼎华亭人有孝行以亲老固辞荐辟喜吟咏得古诗人风格书画皆擅长时称三絶沈度字民则华亭人永乐初以善书荐入翰林授典籍凡金版玉册必命度书之在内廷毎承顾问必以正对歴迁翰林学士度事亲孝与弟粲友爱甚笃为人贞静温雅粲字民望亦以善书与兄同官翰林进大理寺少卿时称大小学士云
　　李至刚名钢以字行华亭人少頴敏从杨维贞学为诗文有清思洪武中举明经授祠部郎歴官叅议永乐初首发建都北平议为礼部尚书修太祖实録及永乐大典以至刚领之仁宗即位出为兴化知府卒
　　钱溥字原溥华亭人正统己未进士御试蔷薇露诗大见称赏特授检讨歴官吏部尚书卒諡文通溥文章赡蔚至老不衰四方求请者相属凡五典文衡弟博字原博正统乙丑进士仕至四川按察使亦有文名善书溥子冈博学好古
