<!-- { "loadSidebar": true } -->
　　宁国路无云而雷
　　十五年江淮间羣鼠丛拥如山过江东去
　　十七年上元产瑞麦一茎二穗者二
　　二十四年松江西清庵廊柱有声以手按之则震掉而起一十九间皆然经时乃止
　　二十六年上海有流光陨化为鱼
　　明洪武元年池州青溪江口生洲
　　二年甘露降于钟山
　　宣城产瑞麦
　　三年溧水县久雨江溢
　　二十一年五色云见
　　天鸣
　　二十二年海风自东北来拔木扬沙漂没三洲三十年安东郊外日中鬼游千百有声帝制文祭之乃止
　　永乐二年应天地震
　　获神于幕府山
　　临淮大水徙县治于曲阳门外
　　三年六月松江霪雨连十余日髙原水数尺霔下丈余
　　九年六月通州泰兴江都仪征海门等县大风雨江涨壊人畜庐舎
　　十三年嘉定县东北白气一道有声如雷堕于寳山之南获一黒石
　　宣德元年五月芜湖久雨江溢渰民田一百五十八顷有竒
　　江都县获白
　　三年邳州民髙浩家昼落一星不逾月选其女入侍御
　　八年太仓获白鴈二又获白鹘一献于朝
　　九年大旱江潮涸竭麦禾不收道殣相望
　　常熟见黑
　　正统元年淮河清一月
　　二年嘉定寳山虎成羣噬人
　　九年苏州府风雨暴至平地水溢数尺太湖水髙一二丈沿湖人畜庐舎无存渔舟漂没几尽松江大风雨湖海涨涌滨海居民有全村漂没者宜兴大风拔木水溢漂没千余家
　　十四年太湖中大贡小贡二山鬭开阖数次共沉于水起复鬬逾时乃止
　　徽州府学产紫芝
　　池州府学产紫芝
　　景防元年南京风雨江水泛涨壊城垣廨舎拔神营监树木二十余株
　　二年江南地震
　　五年扬州大雪氷三尺海水亦冻
　　天顺五年海濵风雨大作潮涌寻丈漂没庐舎成化六年淮安有二钟溯淮而上相荡水中声如鼍吼
　　十月江水溢毁上新河口两岸庐舎被水
　　七年扬州大旱运河竭
　　十年武进县疾风雷电有物起自滆湖入太湖至马迹山壊民居百余区屋柱倒植瓦甓不毁巨舟摄于山麓大木尽拔
　　十一年徽州松江地震生白毛
　　十四年吴县境诸山有虎
　　十七年睢宁产瑞麦一茎三穗
　　十九年昆山木介万树尽如缨络葆幢
　　治元年虞山鸣
　　二年苏州有星自西北至东南大如车轮光焰如昼坠地响震三百里鸡犬皆鸣吠
　　河决武原
　　呉县民家雌鸡化为雄
　　三年苏州阊门民夜汲井其水香味同酒红黄色厯五日如常
　　五年华亭有芥生聚奎亭防地丈余叶如芭蕉花出墙上二尺许
　　庐州甘露降
　　七年苏州卫印忽热如火不可近四日乃止嘉定大塲镇鸡雏生三足
　　池州雨黒豆
　　七月江潮溢沿江地水髙一丈民多溺死
　　庐州大雪色微红又雨豆茶黒褐三色
　　十一年苏州各县河渠池沼及泉悉震荡髙涌数尺良久乃定
　　十二年松江地震屋宇摇动
　　十五年九月苏州大雷雹雨雪严寒
　　十六年江潮入望京门浦口城圯
　　七月大风雨江潮入南京江东门内五尺有余没庐舎男女新江口中下二新河诸处船漂人溺十七年松江五色云见
　　江都县产瑞麦
　　十八年苏州雨粉
　　松江地震有声如雷
　　崇明县鸡生方卵碎之中有狝猴大如枣
　　正德元年正月朔扬州河氷结成树木花草之状三年淮安清河以上至宿迁氷纹如花树楼台图画之状髙邮州亦然
　　四年应天空中有声自西北来如数万甲兵民皆震恐逾月乃止
　　苏州于正月望日见日初出时如日者十数至清明日乃止
　　五年苏州大风决水田庐渰没浮尸蔽川
　　七年苏州地震有声生白毛
　　八年黄河自河口至刘伶台约六十余里彻底澄清凡五日
　　十年洞庭东山廿露降
　　嘉定大塲镇有黒雕立如人形翅广丈余
　　十三年常熟县雷电白龙一黒龙二壊民居吸舟二十余艘
　　松江大水有九龙鬬于海
　　十四年扬州大风江海溢数丈淹没庐舎人民嘉靖元年太平县大饥黄山竹生米人争采食七月己巳南京暴风雨江水溢郊社陵寝宫阙城垣吻脊栏楯皆壊拔树至万余株大江船艘漂没甚众
　　二年太湖龙与蚌鬬声震各山四昼夜乃息五年黄水防丰县城迁县治
　　八年舒城石自徙二丈许
　　十三年苏州星陨如雨
　　十四年睢河竭
　　滁州州西诸山夜鸣如雷
　　十五年扬州海潮溢髙二丈余溺死民灶男妇二万九千余人
　　二十一年江都县产灵芝九茎
　　二十六年苏州花浦口获大鱼马首有足重二千斤
　　三十一年嘉定雌鸡化为雄
　　淮河大溢
　　松江妇人生髭须
　　常州雨黑豆
　　三十四年嘉定黄家港水赤如血逾月复始三十六年苏州洞庭两山间大风从西南来太湖为所约壁立如峻崖东偏干涸羣趋得金珠器物及古钱至三日有声如雷水返人尽殁
　　淮安紫云自西来空中若兵马之声大风雨雹天鼔鸣
　　仪征产白芝
　　三十七年江都黒白二龙鬭大风昼晦见星所过折木壊屋
　　三十九年江水涨至三山门秦淮民居水深数尺石陨于华亭五舎镇越数月其石自动一夕风雨失去
　　四十三年通州民家牛生三首
　　四十四年崇明童子暴长颔生须遍体皆毛隆庆元年泰州大稔
　　泰兴县麦秀三岐
　　六年黄河骤涨自徐砀至淮扬下流悉成巨浸万厯二年昆山有异鸟色如墨大如鹳人捍之以翼击人少顷风雨雷电交至屋瓦尽飞塲圃稻束皆失
　　海大啸河淮并溢
　　通泰等州县江潮漂没人民无数
　　四年河决徐州
　　五年六月松江隂寒如冬霪雨田成巨浸
　　六年淀湖涌水成山髙数丈长二里许
　　休宁氷花俱成人物车马草木状
　　九年镇江大风甘露寺铁塔折
　　十年风海溢松江属邑漂没甚惨
　　十一年松江地震器相轧有声
　　十三年休宁白雉见
　　十四年宿松大水害稼
　　滁州白鹊来巢
　　十五年松江生八足豕
　　十七年江水泛溢应天太平等府平地水深丈余田庐没为巨浸
　　七月风大作数百里地一望成湖
　　松江雨木氷如箸民大饥
　　十九年三山民家牛产一黄犊七足腹下四足脊上三足皆软前后窍各二
　　二十年淮浦禾双穗
　　盐城麦三岐
　　二十一年丹徒民家牛产麟
　　二十二年上海有鹿髙丈余重五百余斤
　　丹徒民家牛复产麟
　　金坛产禾一茎九穗既刈复生
　　淮水清一百六十里
　　三十六年江南大水自南京及苏松常镇诸府皆被渰麦禾皆无民大饥
　　白龙见于黄浦一神人立其首
　　四十二年池州有鼠数百万衔尾渡江为田患寻有鸟如□鹅食鼠遂絶鸟亦不见
　　四十四年秋淮徐地震
　　四十五年徐州河决
　　吕梁洪水干
　　天启元年扬州乌巢生白鸦喙距皆赤
　　三年淮安地震淮湖水翻房屋俱动
　　四年镇江六月初五日大寒夜微雪十一月初八日大暑人裸体三日
　　奎山隄决水防徐州城
　　霍山崩
　　五年桐城马氏妇年七十变为男
　　七年太湖水涌没吴江千
　　萧县麦秀双岐竟亩如一
　　崇祯元年太湖县云成五色有楼阁状
　　四年华亭妇人李氏化为男
　　徐州有鸟羣飞自西北来状如鸠色如鼠趾不树栖人谓之反鸟
　　七年江水溢仪征溺死老幼无算
　　苏州城外野火四起始一二炬倐变数百隐隐人马戈甲状入民舎中粟米一空民操械鸣金御之苏州府地震有声如雷
　　萧县山鸣
　　九年萧县城北门鎻无故自开阍者闻于官鎻而复开者三
　　鳯阳鼓楼钟自鸣
　　十年泗州学宫古桧吐烟若篆有异香
　　十一年长洲县河底起一碑勒字云卧龙惊不起常雾泽边寻
　　徐州西山鸣者三声隐隐如鼙鼔又如虚瓮迎风自子至辰
　　十二年苏州产怪马一目当头豕蹄扇尾出胎即驰骤蹄齧旋死
　　松江海潮日三至
　　歙县许村石自鸣
　　松江有二大鱼长数十丈目中可容三人无睛十三年七月江水溢安庆府田庐多没
　　十四年苏州大旱蝗疫
　　国朝顺治元年懐逺县产瑞麦一茎双穗
　　二年甘露降于通州
　　甘露降于萧县
　　三年和州文庙产芝三十六茎
　　五年萧县产灵芝三本
　　萧县山鸣若涛声
　　七年萧县星陨大如轮光数丈
　　八年苏州大水民饥
　　丹阳县麦秀双岐
　　淮安旱荒
　　十一年扬州有龙亘天鳞甲皆现
　　含山产嘉禾一茎五穗
　　建平麦秀双岐
　　十四年萧县大旱湖井皆涸
　　十五年颍州水
　　地震有声
　　十八年盐城安东旱
　　定逺民家牛产麒麟
　　康熈元年建徳儒学枯树复生
　　泗州民妻一产三男
　　二年和含大水
　　四年溧水崇贤乡民掘地得玉玺一方髙二寸许围一尺六寸上镌人心惟危道心惟微惟精惟一允执厥中
　　五年常州氷纹成花木状
　　懐逺县雨粟
　　六年临淮懐逺泗州颍州霍丘蝗蝻为灾
　　七年水决髙邮清水潭环城水髙二丈人民漂溺者甚众六月十七日江南同时地震
　　太和县雨荞麦
　　八年歙县民妻一产四男
　　九年太湖水溢苏州城内外水髙五六尺庐舎漂没流移载道
　　沿海潮溢民多溺死
　　十年淮水大涨髙邮州田尽没
　　庐州庆云见
　　十一年临淮县麦秀两岐蝗不为灾
　　灵壁麦秀两岐
　　十二年镇江吕城有大鸟毛羽五色如鳯羣鸟千百从之
　　十九年旴眙产瑞麦
　　二十年蒙城麦秀五岐并三岐者数十本
　　二十一年当涂麦秀双岐
　　二十二年崇明县正二三月连雨盐价每斤六分武进县迎春乡雌鸡化为雄
　　冬太湖氷
　　清河县人甲夜见有白气数道如虹而锐从月射出
　　睢宁县叠雨黄黑丹霜
　　徐州天鼓鸣
　　贵池县笴竹实如麦
　　二十三年吴县隂雨腐禾
　　崇明县一日三潮【是日提督刘兆麒战获海贼周云龙】
　　镇江府正月震电雷雨雪夏田防结巢于麻黍之上
　　扬州府大水
　　含山县正月大雷电雨雹
　　宣城县硖石山蛟发二十余处汪家圩蛟自平畴起破圩而出
　　池州府水
　　当涂县大水壊圩岸田禾渰没
　　仪征四月陨霜
　　巢县天鼓鸣
　　二十四年武进县有妖僧每尾孤行人呼其姓氏应之则魂为所摄而仆于是途人虽至亲相唤亦莫敢应人心皇皇后捕得僧抵法
　　睢宁县霪涝嵗饥民插草鬻子女
　　髙邮州自七月十八日至二十一日大风雨水日长六七寸迤南二十里铺三十里铺河隄尽决北门外水深数尺二十七日复大风雨东门外溺死人无算上下河田尽渰
　　寳应县大水田庐渰没
　　丰县七月大风苦雨三日夜不休秫实尽摇落伐屋拔木平地水深尺许晚田漂没
　　泰州水
　　二十五年吴县雨黄沙麦枯死秋禾少收
　　安东县蝗蝻
　　沛县饥
　　泗州旱蝗秋大水
　　二十六年吴县大水伤禾
　　吴江县大水
　　武进县烈风拔禾发屋北湖水涸
　　安东县地震
　　当涂县螟
　　安庆府大雷电风雨拔木飞瓦公廨民舎倾頽无数
