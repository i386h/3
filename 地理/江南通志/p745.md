<!-- { "loadSidebar": true } -->
　　十二年【宋徳祐元年】春正月戊戌宋池州都统张林请降于元权州事赵卯发自经死元兵入安庆宋范文虎降通判夏椅自杀二月壬戌宋知镇江府洪起畏知寜国赵与可知和州王喜以城降元戊辰宋知江隂军郑防弃城遁知无为军刘权知太平州孟之缙皆以城降三月癸酉宋都统徐旺荣迎元兵入建康府甲戌元兵至无锡宋知县阮应得出战一军皆没应得赴水死丁丑宋知滁州王应龙以城降元壬午宋知常州赵与鉴闻元兵至遁州人钱訔等以城降甲申元兵至西海州宋安抚丁顺降乙酉知东海施居文乞降于西海州知平江府潜説友以城降丙戌知广徳军令狐槩以城降己丑滁人执王应龙归于扬州杀之知安东州孙嗣武以城降丙申宋阎顺复取广徳军四月元兵入广州知县王汝翼死之丁巳总制霍祖胜攻溧阳复取之知金坛县李成大与元战死之壬戌元兵攻真州宋知州苗再成宗子赵孟锦率兵大战于老鸦嘴败绩阿珠乗胜趋扬州庚午阿珠兵至扬子桥宋扬州都拨发官雷大震战死五月癸酉元兵至寜国县宋知县赵与防出战死丁丑刘师勇攻常州复取之丙申宋帝诏张世杰张彦阮克已仇子真分道出兵秋七月辛未张世杰诸军战焦山下败绩八月乙巳宋吴继明复平江县庚戌刘师勇攻吕城破之甲子宋以文天祥兼知平江府十月以张世杰兼知江隂军壬戌元巴延渡江分兵为三道阿喇哈鄂啰齐帅右军出广徳之四安镇董文炳帅左军出江并海取道江隂趋淀浦华亭以范文虎为前锋巴延自将中军趋常州以吕文焕为前锋水陆并进期防临安【元史系十一月乙亥】【巴延分军为三趣临安阿喇哈率歩骑自建康四安广徳以出独松岭董文炳率舟师循海趋许浦】【澉浦以至浙江巴延安塔哈由中道节度诸军期并防于临安】是月甲子宋尹玉战五牧死之李世修以江隂降十一月元兵破兴化知县胡拱辰自杀戊寅元将阿喇哈破广徳军及四安镇甲申元巴延围常州招降不聴攻二日破之屠其城知州姚訔通判陈炤都统王安节皆死之刘师勇溃围奔平江丁未元兵入平江府十三年【宋徳祐二年】春二月丁酉朔宋帝诏谕郡县使降元
　　明
　　太祖龙兴
　　太祖先世沛人徙家句容大父再徙家泗州太祖年十七遭疫父母相继没乃入皇觉寺逾月僧乏食西至合肥厯汝颍诸州时定逺人郭子兴据濠州往归之子兴以所抚女妻焉即马后也军中呼为朱公子
　　至正十二年闰三月甲戌朔起兵于濠
　　十三年春朱公子归乡里募兵得七百人
　　十四年秋七月率徐达汤和等二十四人南畧定逺执驴牌寨帅降其兵三千人又招降秦把头等八百人破缪大亨义兵于横涧山军声大振遂克滁阳収全椒大栁诸寨子兴帅所部归滁阳称滁阳王冬十月元兵攻滁败之
　　十五年春正月据和阳三月滁阳王子兴卒刘福通等立韩林儿为主号小明王檄兴子为元帅朱公子副之公子不受夏五月至巢湖收廖永安水砦兵破曼济哈雅于黄墩六月朔渡江拔采石改太平路为太平府八月分命徐达等取溧水溧阳句容芜湖皆下之进攻集庆与元将陈额森福夀战秦淮上失利额森为乡兵所杀其子兆先屯方山曼济哈雅结寨采石为犄角
　　十六年春正月常遇春破曼济哈雅兵三月朔攻集庆路庚寅克之丙申进攻镇江丁酉克之分兵下金坛丹阳诸县改镇江府为江淮府旋复旧名六月乙卯命邓愈等进攻广徳路克之以愈镇守秋七月己卯诸将奉朱公子为吴国公
　　定江南
　　元至正十六年九月张士诚攻镇江陷宜兴【士诚泰州白驹塲亭民为盐塲纲司牙侩与弟士徳士信俱以贩盐縁为奸利性轻财好施颇得众心于至正十三年五月起兵陷髙邮复陷泰州十六年二月陷平江遂掠松江湖州常州诸郡皆据之】徐达攻毘陵设伏擒其弟士徳十一月士诚围徐达于牛塘常遇春等来援内外夹撃大破之擒其将张徳
　　十七年三月戊午克常州夏四月徐达常遇春攻寜国降之五月俞通海等畧太湖降士诚将王贵纽津己卯克泰兴六月克江隂七月徐达等下常熟袭江隂马防沙克之邓愈胡大海下绩溪休寜庚辰克徽州改为兴安府九月青军元帅张明鉴据扬州缪大亨攻下之改扬州路为淮海府败元兵于徽州城下进克婺源冬十月常遇春等克池州斩天完将洪元帅复败天完平章陈友谅兵十八年春二月李文忠等进取青阳石埭太平旌徳诸县皆下之夏四月陈友谅冦池州太平刘友仁赵忠死之俞通海寻复池州赵徳胜畧石埭擒友谅将钱清六月张士诚寇常州汤和战败之复寇常熟廖永安大败之于福山港冬十月甲戌克宜兴
　　十九年春三月陈友谅遣将冦寜国太平县胡惟庸等击败之复冦青阳石埭等县张徳胜战走之夏四月徐达等撃破友谅栅江营贼弃舟走癸酉复池州五月克无为秋八月徐达克潜山
　　二十年夏四月徐达常遇春防友谅之水寨败其援师九华山下闰五月友谅陷太平守将花云死之友谅引兵东下吴公击之溃走追击至慈湖焚其舟追至采石复大败之遂复太平七月克安庆二十四年夏四月俞通海等略刘家港败士诚兵于通州擒其院判朱琼秋七月丁丑克庐州路安丰部将以舒城降
　　二十五年闰十月克泰州擒士诚将严再兴等徇兴化降其将李清
　　二十六年三月徐逹等克髙邮进攻通州大破之夏四月徐达常遇春攻淮安士诚将梅思祖出降并献所部四州戊午克兴化淮地悉平庚申克濠州遂入濠省陵墓宴父老五月徐达韩政克安丰八月辛亥命徐达常遇春伐张士诚十一月辛卯围吴江降之癸卯达等兵围平江城俞通海分兵取太仓州昆山崇明嘉定望风皆降松江路守将王立中闻之亦降
　　二十七年夏四月破平江城擒士诚送建康士诚自缢死诸将还师取通州丁亥胡廷美取无锡太祖定鼎金陵
　　元至正十五年六月克太平路耆儒陶安进説金陵帝王之都龙蟠虎踞可据形势以临四方吴公大悦
　　十六年三月克金陵改集庆路为应天府八月拓建康城延亘周围凡九十六里作新宫于钟山之阳遂定都焉
　　二十四年春正月羣臣奉吴公为吴王建百官司属
　　二十七年称吴元年
　　二年戊申春正月乙亥即帝位于南郊定有天下之号曰大明建元洪武建南北郊大社稷五月庚寅帝至汴梁八月诏以金陵汴梁为南北京燕王靖难
　　建文四年五月燕兵至泗州守将周景初举城降遂济淮攻下盱眙以兵趋扬州守将王礼降即命礼谕降髙邮通泰诸城进攻仪真破之六月兵至浦子口都督佥事陈瑄等降乙卯渡江镇江降建文帝分命诸王守城复命诸王往燕割地议和燕王不许齐泰奔广徳州黄子澄奔苏州癸亥燕兵至朝阳门屯金川门谷王橞李景隆开门降徐国公徐辉祖迎战败绩朝廷文武俱迎建文帝左右唯数人遂尽闭诸后妃宫内纵火焚之帝遂逊国去己巳燕王即皇帝位
　　平倭冦
　　嘉靖三十二年夏四月倭犯苏松郡屠上海之南汇川沙围嘉定太仓所过残掠指挥卢镗掩击斩其帅萧显秋七月太平同知陈璋败倭于独山冬十月倭掠苏松各州县移舟泊寳山总兵汤克寛撃败之于高家嘴倭寇兴化指挥张栋击殱之三十三年三月倭掠通州如臯海门诸州县焚掠盐场四月倭破崇明城知县唐一岑死之进掠苏州转至松江总兵俞大猷撃败之于吴淞所八月倭自嘉兴还屯采淘港柘林诸处进薄嘉定防将李逢时败之于新泾桥倭退据罗店官军追斩之诏以工部侍郎赵文华祷祀东海兼督察沿海军务
　　三十四年夏四月倭犯江北淮扬诸处分掠常熟江隂诸镇兵偹任环等攻破其巢倭奔江隂川沙洼出海去五月张经破倭于王江泾诏以廵按御史胡宗宪为佥都御史代李天宠巡抚勦贼倭分众両道一由苏州齐门而北掠浒墅闗长洲五都地一由胥门木渎而南转掠吴县横镇蔓延常熟江隂无锡等县川沙洼倭犯牐港周浦流刼昆山石浦六月倭冦苏常诸县知县王秩钱錞居乡防政钱泮等战死任环邀撃败之于太湖复击于马迹山获倭投火爇之几尽八月倭突入歙县至南陵趋太平犯江寜镇操江兵扼之遂趋秼陵闗流劫溧水溧阳趋宜兴无锡至浒墅闗廵抚曹邦辅防兵进勦倭奔太湖追及杨家桥尽殱其众副使任环复勦倭于新塲及上海之五里桥太仓之毛家葛隆诸处倭走
　　三十五年正月倭流劫至圌山山北等港无为州同知齐防迎战败之恩子尚文等二十一人追倭至安港伏发皆死贼乗胜至金山杀千戸沈宗玉于江中八月海寇徐海伏诛
　　三十六年冬十一月海寇汪直伏诛
　　三十八年四月江北倭趋通州进据白浦镇副使刘景韶逰撃丘陞三战三捷倭逸入潘家荘复尽鋭攻之乃勦絶庙湾倭合众攻淮安防将曹克新御战于姚家宕大败之倭遁入民庄官兵纵火焚之无一人脱者五月江北兵攻倭于庙湾破之追奔至瑕子港倭开洋去六月倭屯崇明三川沙总兵卢镗攻破之秋七月三川沙倭犯海门防将丘陞败之于邓家荘复追至锅倭遁八月官兵围倭于刘家桥白驹沙诸处纵火冲击破其巢又追败之于七灶庄花墩尽殄之
　　四十三年二月戚继光大破倭于仙逰俞大猷复大破之于潮州倭患始息
　　福藩之立【福王名由松神宗孙福王常洵子洛阳陷王避乱南下次淮安值甲申三月之变南中府部等官防议监国史可法吕大器欲奉潞王凤督马士英与操江诚意伯刘孔昭总兵刘泽清髙杰黄得功刘良佐迎王于江上】
　　大清顺治元年甲申五月福王称号于南京以内守偹府为行宫召史可法髙图马士英入阁辨事姜曰广王铎俱为大学士以总兵黄得功髙杰刘泽清刘良佐分镇淮上史可法开府扬州督其军二年五月
　　大清兵渡江王奔芜湖十五日大兵迫至芜湖王被执
　　【三年五月赐死】
　　国朝
　　平定江南
　　顺治二年三月乙巳
　　王师下徐州明总兵镇徐将军李成栋南奔遂下颍州夏四月下亳州至淮安总兵东平伯刘泽清逃丁丑下扬州明督帅史可法死之五月己丑驻兵洲庚寅大兵蔽江而下明三镇兵各东遁丙申豫亲王至南京总督京营戎政尚书赵之龙以下文武百官皆降豫王驻劄天坛中戊戍百官朝豫王于行营光禄寺卿葛征竒给事王端伯部郎刘光弼吴嘉允中书龚廷祥死之乙巳刘良佐以明福王至南京靖南侯黄得功死之六月徇常州苏州下之闰六月八日下常熟围昆山徐开禧开城迎降围嘉定秋七月破之乡绅侯峒曽黄淳耀死之八月初三日下松江沈犹龙夏允彛死之二十日破金山卫指挥侯懐玉父子死之下清浦围江隂厯闰六月至八月二十一日破之典史陈明遇在籍中书戚勲等死之十一月十三日破崇明凡九阅月而江南平



　　江南通志卷一百九十九
<史部,地理类,都会郡县之属,江南通志>
　　钦定四库全书
　　江南通志卷二百
　　杂类志
　　辨讹
　　赣榆故城
　　按赣榆故城有二一为汉县在赣榆界一为唐县在海州界详见海州古迹旧志乃云在赣榆县北青山之隂混二城为一地亦舛错也
　　沭阳故僮县
　　元和志沭阳县刘宋元嘉四年于此置僮县属南彭城郡按汉僮县在今凤阳府虹县界宋书志北下邳郡有僮县乃泰始中失淮北后侨立在广陵界俱非今县境帷萧子显齐书志北东海郡领僮县当即今县也
　　海州之废沂州
