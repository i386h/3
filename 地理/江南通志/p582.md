<!-- { "loadSidebar": true } -->
　　程通字彦亨绩溪人祖平坐法遣戌延安父以诚省兄于广冒瘴死通舁父柩归庐墓三年赴太学上书陈情乞祖还乡辞极恳切太祖怜之命兵部除其籍驿送平还庚午通举乡试授辽府长史文皇将举兵通上封事陈备燕之防及即位械至京师死狱中
　　汪一中字正叔歙人嘉靖甲辰进士歴任刑部主事改都水郎治芦沟决堤有功擢江西副使大盗猝起薄防和廵检刘芳力战死一中祭之曰尔犹死疆事我不灭贼何以生为遂列阵俘斩数贼明日贼大集一中跃马当贼锋胁中鎗臂中刃遂与将王应鹏俱战死赠光禄寺卿諡忠愍
　　程箕字斗南绩溪人明经任福安教谕嘉靖间倭突至箕与令共守御外援不至城陷或劝避去箕叱曰分城以守可避死乎督战益力被执不屈死弟子员从死者二十二人郡上其状褒予卹典淩子俭字仲广歙人万歴戊子举人歴户部郎陞曲靖知府道经贵州値安寇之变督抚留为监军共城守围久粮絶至煑革以食俭书壁曰一暝万世不冺九死百折不囬遂殁
　　吴懐贤字齐仲休宁人以与纂修授中书舍人读杨涟劾魏忠贤疏称快注其旁曰当如任守忠即时安置吴昌期以劾忠贤还籍懐贤遗书称之辞多激烈同官傅应星忠贤甥也懐贤不加礼应星乃以告忠贤怒坐杨左党下狱拷之从容言曰懐贤何人乃得与杨左同死遂毙于狱懐宗初赠工部主事
　　方国儒字道醇歙人少孤事母至孝登天启辛酉乡举授保康令献贼躏境国儒力战七昼夜贼遁去逾月贼拥十余万众复自房山来攻外援尽絶被执骂不絶口身中七刀死
　　吴赐玉歙人以廕判南康贼遇害赠按察司佥事
　　汪伟字叔度休宁人明季戊辰进士授慈溪令擢翰林检讨充东宫讲官流贼陷承天荆襄伟议九江增设总督从之贼薄都城守兵乏饷伟出赀市饼饵充食及城陷妻耿氏先投缳乃书壁自经死
　　世祖章皇帝赐谥文毅
　　呉开先歙人逰泽州崇祯五年流贼躙山西监司知开先勇略署为将使击贼贼败去从沁水转掠
　　阳城开先渡沁战击斩数百人炮尽无援战死吴可箕歙人为南京国子监生闻贼陷京师自题诗衣襟上缢死于鸡鸣山之闗侯祠
　　凌駉歙人明季癸未进士以职方从督辅李建防出拒闯贼至保定駉独与贼战被创既死复苏乃走临清建义于齐豫间势不可支从容自尽康正谏字秦木祁门人明季举人授和州学正流寇围城急与妻汪氏先后投池死寡媳章氏亦赴井死赠国子监监丞
　　马嘉字六礼祁门人明季举人甲申闻闯寇之难自缢死
　　国朝郑之文字贞卿休宁人临清籍顺治己丑武进士授绍台道守备十四年海寇犯顺之文独障危城相持阅月食援俱絶贼斩门刼之百计诱降之文骂不絶口遂遇害
　　宁国府
　　晋俞纵宣城人咸和初为桓部将苏峻之乱遣纵守兰石与峻将韩晃遇众寡不敌左右劝其退守纵曰吾受桓侯恩厚吾之不负桓侯犹桓侯之不负国也力战死赠兴古太守
　　宋鲍琢旌徳人宣和中方腊寇旌徳琢纠义兵击破之后贼张遇逼黄池琢以御冦功补承信郎又明年贼卢进寇泾琢率兵力战中流矢卒
　　王行之字才仲太平人为婺州士曹宣和三年方腊党寇婺州守臣皆遁去行之曰吾狱官分当死职遂遇害赠通直郎
　　詹友端宣城人政和乡贡建炎初上书言复仇取中原事语甚壮后戚方围宣城友端倡众守御贼平补廸功郎绍兴壬子盗发西安郡委友端摄尉与贼力战中流矢卒
　　王相如字次卿宣城人建炎初江右盗起相如为所得州有檄招附贼令草檄以报相如叱曰吾即死不能为贼作牒遂遇害
　　方致尧宁国人建炎庚戌叛将戚方寇宁国致尧率乡兵破之伏石岭贼益兵至遂被执贼胁之降骂曰吾岂从贼反耶贼杀之
　　赵汝向宣城人嘉熙间判文州北兵来攻与知州刘鋭昼夜抟战城守逾两月援絶城陷汝向被执不屈贼脔杀之
　　周真字子继旌徳人咸淳中奉文天祥劄授本县尉同邑宰守县元兵压境力战死之
　　杨义忠字大书宁国县吏元巴延攻宁国知县赵与禟战死义忠率众城守凡六十昼夜亦死之
　　元王翕宣城管军百户至正间长枪贼攻郡城将陷翕呼弟曰我受国恩当死顾老母在汝宜出避语讫即杀妻子自刎死
　　张文贵宣城百戸至正十七年明兵下宁国路守将出降文贵仗节死妻妾亦自杀
　　梅实字仲实宣城人官集庆路照磨至正末明兵围集庆城陷不屈阖门遇害
　　张国冈南陵人至正丙申赵双刀寇南陵国冈率义兵与战兵败被执不屈贼断其两膝至死骂不絶口
　　明何通防字季贞宁国人元末尝倡乡兵却红巾贼后宁国既属明而伪吴兵复攻其垒城陷自刭里人为立祠
　　汪文炳字炳叔洪武初为都昌知县陈友谅拥众来攻援絶被执贼欲官之抗詈而死
　　陈廸字景道宣城人洪武乡荐召为翰林编修预修大典擢云南布政乌防曲靖等煽乱击破之建文初征为礼部尚书靖难兵起疏陈大计与齐防极论李景隆不可任督饷过家未尝一入闻变赴京成祖召廸责问抗词不屈与子凤山丹山等同日磔死衣带中得诗有千秋公论明于日照彻区区不二心语懐宗末赐諡忠烈
　　俞逢辰字彦章宣城人有学行洪武乡荐选充燕府伴读建文初成祖称病宻谋靖难逢辰力谏且宻告藩阃张昺谢贵曰王本无恙公等勿懈隄防及师起复泣谏诛死懐宗末赐諡忠愍
　　万琛字廷献宣城人成化举人治中令瑞金适闽广流贼大入有劝琛遁者琛斥之率民兵与战力屈被执骂贼遇害贼退得其尸身被创十六截指三诏赠光禄寺卿予廕
　　吴景字伯阳南陵人治进士歴官四川按察佥事守江津时播州贼逼川南御史遁去景御贼手杀数人城陷大呼曰宁杀我毋杀百姓被执不屈死之
　　饶鼐字象台旌徳人天启举人除蒲台令城陷死之御史旌曰烈尹
　　朱懋华字仲弢南陵人进士授浙江定海知县莅政数月闻闯贼入京明社为墟乃北望遥拜自缢于署
　　沈夀崇字旭海宣城人冇容子以武进士歴官兴都留守闯贼入承天骂贼而死赠都督佥事屠绍臯字士际宁国人羲英孙也以恩贡授上津知县献贼陷城被执不屈死
　　国朝李煌字仲宣宣州衞人也顺治间恩贡授莱州推官寻摄胶州鎭将海时行拥兵叛胁之不从遂见害赠佥事
　　汪化鳌字鱼君泾县人由防贡歴汉中府同知呉逆陷汉中偪受伪职鳌抚膺痛哭自经死槀汉中城南
　　孙斌字淑献南陵人以武进士为福宁逰击耿逆反招斌斌斩其使飞报督抚请兵合讨耿逆怒缚至省斌抗词不屈发置兴化弃妻子而逃至背岭山追卒至梃杖交下推堕峻崖腰肋皆折丁巳春王师下兴化斌扶杖谒军门奉
　　防优叙累官防闗副将都督同知闻继母殁求解任诏特许之武臣丁忧之例自斌始
　　刘让宣城人从征粤西以军功授西林知县康熙二十年随征贵州军前散饷于南宁遇贼逼胁不从被杀
　　池州府
　　唐姚显字当晦铜陵人广明元年黄巢陷潼闗显拒战死僖宗嘉其忠追爵王諡英烈立庙祀之
　　宋罗复字无悔铜陵人登政和二年进士第知胙城县靖康之难兵逼城下复率县人力御之身被重创不去南渡后以忠节褒
　　程端中自河南迁池州建炎中知六安军事北兵攻六安端中固守城破死之池州都统制程全收其骨于池
　　叶谅建徳人开禧三年北兵分道南下谅集义兵
　　拒之中流矢卒赠武经大夫立祠所居双溪丁黼字文伯石埭人登淳熙十四年进士第知信州冇修城功转运使真徳秀荐之端平三年以四川制置副使兼知成都府成都逼近敌垒城中兵不满七百累疏告急不报元兵围城出战不利或劝其走威茂避之黼曰职在守土走将安之悉众出东门力战中镝死赠显谟阁待制諡恭愍仍敕建褒忠祠于其乡
　　江应洪字防之青阳人登庆元五年进士第有器识善邑宰赵方方后帅襄阳辟应洪为佐方卒摄帅事后知徳安府决数十年疑狱以理剧称擢淮东提刑兼知扬州元兵大至多方御之力屈死华岳字子西贵池人为武学生轻财好侠开禧中韩侂胄当国岳上书极斥其罪编管建宁圜土中侂冑诛放还复入武学登嘉定武科第一为殿前司官以宰相史弥逺当国郁不得志谋去之事觉下临安狱狱具坐议大臣当死宁宗知岳名欲生之弥逺曰是欲杀臣者遂杖死东市
　　清溪二生贵池人不知其姓名徳祐元年元兵破池州州倅赵昴发死之冇二生抚昴发尸哭曰生为赵氏臣死为赵氏鬼何以洗此寃清溪一水跃入弄水亭下死
　　苏刘义贵池人歴官殿帅初吕文徳麾下及诸吕降元招之不从死崖山之难
　　元陶起祖铜陵人至正间聚义兵捍乡里众恃以安授庐江知县判铜陵县事迁池州同知为赵普胜叛军所执不屈被杀
　　明钱清字公清青阳人倜傥好义元末兵起清纠集义旅捍衞乡邑与赵普胜立寨相望寇来则拒退则率人力耕给食一方倚頼及将军常遇春兵至清率众归命授千戸吴元年从征张士诚力战死柯永淳贵池人父徳礼元末同钱清起义兵保障池州明初从常遇春征伐有功官千戸永淳袭职永乐中从英国公张辅征交趾力战死
　　黄观字澜伯贵池人洪武辛未防试廷试皆第一授翰林修撰日侍御前命编写省贪録撰法司榜文歴礼部侍郎建文元年改官制为侍中及靖难师渡淮观奉诏徴上防诸郡兵入衞还抵安庆闻金川门之变朝服再拜自沉于罗刹矶急湍中妻翁氏暨二女家属十余人尽死
　　汤九州石埭人少任侠游京师尚书郑三俊见而器之荐授京营小职歴逰击懐宗六年为昌平副总兵赴河南追斩贼首混天王于马鞍山继复有阳邑青店夏村横山诸防威名大着贼深畏之寻赴援山西中蜚语削职俾杀贼自効九年以孤军由嵩县深入贼垒穷追四十余里没于阵
　　李可受字季度青阳人自防励志节崇祯六年以太学生授澄城主簿时流寇躙秦中澄城屡被攻围可受辄佐其令以死守八年秋贼大至或劝可受弃城走可受曰死吾分也走将奚之城陷不屈死
　　苏琼字青城石埭人崇祯甲戌进士授景州知州景当畿南剧冲多大珰要职琼毎与之抗为所忌调知泸州时张献忠屡犯泸琼坚守却之己卯冬冇监司夜过邑启城贼乘之以入琼督众巷战力竭被执胁降不屈骂贼而死妻舒氏亦自杀婢仆从死者七人事闻赠太仆卿
　　佘□字聿髙铜陵人崇祯辛巳以贡授随州判署州事防流寇扰楚随为贼徃来屡经之路前牧多托故避去□署事才八日而贼突至破州城索印不与且大骂遂遇害
　　郑三谟字都甫建徳人尚书三俊兄由举人歴南戸部郎尽厘度支宿弊出为髙州知府连署雷琼亷三郡廵守道以才能称盗刧茂名狱掠及府库三谟赴救为贼所害郡人三日哭争相度材运甓立庙祀之
　　汤文琼字兆鳌九州从孙性至孝父母殁庐墓尽毁授徒京师崇祯甲申三月闯寇陷城文琼慨然语其友曰吾虽布衣独非本朝臣子乎乃书报国二字于壁又书衣衿云位无文丞相之位心存文丞相之心投缳而絶越五日面色如生
　　陈公诰字大诰贵池人工文善书甲申五月闻北都沦陷阖戸痛哭自经死
　　马应魁字守卿贵池人为小将史可法防为副总兵毎战披白甲大书尽忠报国四字于背后巷战死
　　国朝曹诚青阳县人以贡歴宁州知州勤于其职康熙三年土司昌言等作乱寇宁州诚尽力守御城陷被杀
　　太平府
