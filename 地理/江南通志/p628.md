<!-- { "loadSidebar": true } -->
　　杨寘字审贤合肥人察之弟少有隽才庆厯二年举进士京师试国子监礼部皆第一试崇政殿又擢第一通判頴州未至官持母丧病羸卒先是其友梦寘作龙首山人寘自谓龙首我四冠多士山人无禄之称我其终是乎已而果然
　　胥致尧合肥人少力学为文辞官至左班殿直欧阳修志其墓子流以才能称
　　阮美成舒城人元丰中进士知巢县为政恺悌喜吟咏时称阮絶句
　　焦蹈字悦道无为人文翰有名崇宁三年计偕后期适南宫火命礼部改试蹈为第一时口号云不因南省火安得状元焦蹈凡四首乡荐又由省元登第盖三元云
　　李台卿字明仲庐州人性介特博学彊记有史学考正同异多所发明知天文律厯千嵗之日可坐数也
　　朱翌字新仲舒人政和间进士时人讳言诗翌独沉涵六艺文思飇发南渡后为中书舍人掌书命文章忤时宰谪曲江有潜川集
　　元潘纯字子素庐江人少有俊才尝着卦辞讽切当时诗极精丽其钱塘懐古句最为当时称诵
　　明秦鳯字子仪舒城人洪武进士知兴山县擢给事中以言事改卫辉府同知卒于官撰营建宫阙赋洪熙辅政策高冈遗稿
　　郭奎字子章巢人少游余阙之门青阳遗集其所藏弆也明初参朱文正军事诗歌悲壮坐文正事诛宋濓赵汸为序其望云集
　　邢寛字用夫无为人永乐甲辰进士廷对防祭祀兵戎考究详明议论醇正擢第一开科以来江北士占名第一者自寛始授修撰进侍讲纂修宣庙实録陞学士
　　祝富字尧臣舒城人博学工诗文成化防试乙榜除伊阳教谕三校省闱由国子学正迁伊府长史悉心辅导时宗室以事忤王力为辩解闻于朝进阶旌之着有黙庵集
　　呉廷翰字崧伯无为人正徳进士官至山西叅议被命采端溪砚已不持一枚其亷谨多类此着漫録业言椟记瓮记志略考湖山小稿苏原诸集董子策字霞峰合肥人嘉靖进士以户部郎视浒墅闗商船辐凑乃就关傍别开支河令曰凡舴艋可出此桥者聴商民徳之嘉靖末进广东按察司佥事辞归一意著述逺近丐其文或不时应率敦请至再里中遇难得之物辄相诧曰岂求董进士文耶
　　黄道月合肥人万厯进士官中书舍人风神俊朗诗文清妙弟道日举于乡书翰为世所珍
　　王寖大字幼章合肥人崇祯丁丑进士再任知县以亷能称擢南吏部郎归居家捍卫乡里规画荒政具有干略其学尤长于史着春秋説史纲钞数十万言
　　国朝龚鼎孳字孝升合肥人举崇祯甲戍进士歴官兵
　　垣我
　　朝以原官召用累迁左都御史再谪再起复都宪晋刑兵礼三部尚书鼎孳洽闻博学工诗古文士林推之弟鼎孠字伯鼎署仙居县篆山贼之愿归农者请给牌免死更给农具全活甚众着有稻香楼诗集
　　孙维祺字起山庐江人少而頴异为文风发泉涌辛未成进士令河间改涞水事母以孝闻
　　鳯阳府
　　三国薛莹字道言综子初为秘府中书郎歴官选曹尚书太子少傅右国史华覈疏荐莹渉学既博文章尤妙同寮之中为冠首请卒修呉史皓遂命莹为左国史著书八编名曰新议
　　晋嵇康字叔夜本姓奚自防稽迁于谯之铚县铚有嵇山家于其侧因氏焉与魏宗室婚拜中散大夫少有隽才博洽多闻好老荘之业常修养性服食之事着养生论寓居山阳与阮籍山涛向秀阮咸王戎刘伶相友善游于竹林号为七贤山涛为选曹举康自代康答书拒絶之着文论六七万言皆为世所玩咏兄喜字公穆晋扬州刺史宗正嵇含字君道铚人好学能文举秀才除郎中时农王粹以贵公子尚主馆宇甚盛图荘周于室使含为之赞含援笔为吊文文不加防粹有愧色歴官广州刺史平越中郎将諡曰宪
　　南北朝梁刘显字嗣芳沛国相人幼聪敏号神童好学博渉多通任昉尝得一缺简书人莫能识显云是古文尚书所删逸篇昉检周书果如其说沈约命驾造焉策显经史十事显对其九显问其五约对其二名流极推赏之歴官平西谘议叅军加戎昭将军
　　隋刘臻字宣挚显子年十八举秀才宇文防辟为记室军书羽檄多出其手隋高祖受禅高颎以臻随军典文翰进封饶阳县伯躭恱经史终日殚思精于两汉书时人称为汉圣
　　唐裴严字子肃夀春人举贤良方正策第一拜拾遗词章峭丽官京兆尹强干不阿贵势后为翰林学士
　　元孟祺字徳卿宿州符离人幼敏悟善骑射官国史院编修一时典册多出其手歴官嘉兴府总管首以兴学为务以功封鲁郡公諡文襄子二人遵遹杨叔干字立之定逺人少有才名博覧强记登省元入翰林益着声望
　　明胡敏字伯成定逺人洪武己卯乡荐与修明初大典歴官营缮员外郎累谪卢龙以荐起授鄞县令迁监察御史
　　周常字茂永定逺人中永乐壬辰进士歴任福建河南佥事所至风裁凛然性敏悟读书日记万言为文章下笔立就尤长于诗
　　苖衷字公彝定逺人永乐辛卯殿试第二授编修修宣庙实録屡典文衡累官大学士卒赠少保諡文康有雪窻稿归田録
　　淩耀宗临淮人博学宏词官礼部员外天顺间与修一统志
　　黄淮字中甫定逺人博覧羣书着有通鉴辅义顾伯谦字有终临淮人治壬子乡荐学本六经居乡孝友着有起亭集
　　任文石字伯介宿州人嗜古学工诗赋手不释卷丙子廷对司训维扬寻退居相山着有相山志藕花墅集
　　国朝丁啓明字东有宿州人初为诸生时被诬遭吏议
　　以诗见知监司获解诗名益振
　　任柔节字定子宿州人隠居相山之麓博学嗜古于书无所不读善著作喜吟咏有诗文数十卷行世
　　颍州府
　　三国魏曹植字子建谯人武帝子十嵗善属文时铜雀台新成帝命为赋援笔立就建安十六年封平原侯徙封临淄文帝即位贬爵安乡侯明帝时封陈王尝上表求自试卒諡曰思
　　曹冏字元首谯人魏少帝族祖为农太守时天子幼稚冏作六朝论欲感悟曹爽爽不能纳
　　晋夏侯湛字孝若谯人幼有才名善文章而美容观与潘岳友善京师谓之连璧泰始中举贤良对策拜郎中后出为野王令政清多暇着昆弟诰官至中书侍郎南阳相子承为南平太守王敦乱承露檄逺近列敦罪状后为敦所执欲杀之以王廙苦请得免
　　曹毗字辅佐谯国人魏大司马休曽孙好文籍能属词累迁太学博士尚书郎光禄勲
　　唐李敬元亳州谯人博覧羣书尤善于礼高宗在东官马周荐其才召入崇贤馆侍读假内府书读之撰次礼论及他书数十百篇累官中书令封赵国公卒諡文宪曽孙绅见宦绩
　　王建字仲初颍州人大歴十年举进士太和中歴陜州司马与韩愈张籍同时相友善工为乐府歌行宫词百首传播天下
　　宋傅瑾字公寳汝隂人任蔡州助教力学彊记尤邃字韵有字林补遗十二卷音韵管见三卷闻见録十卷
　　周子雍汝隂人尝受学于陈无已为诗清丽有法大观初再复湟鄯京师以元夕张灯开宴徽宗赋诗赐羣臣其颔聫云午夜笙歌连海峤春风灯火过湟中席上和者皆莫及时子雍客开封尹宋乔年所乔年密走价求援得句云风生阊阖春来早月到莱夜未中大为时所称
　　王铚字性之颍州人高宗南渡时为浙西幕僚作守备防千言上之时帅后悉验焉着有黙记七朝国史雪溪集略续清夜録国老谈苑等书
　　王亷清字仲信页州人铚长子秦熺倚父势移书郡将欲取其先世藏书且饵以官亷清拒之曰愿守此书以死不愿官也熺不能夺而止着有广古今同姓名録新乾曜真形图补定水陆章句王明清字仲言亦铚子积学修徳不慕荣进克绍前业所着有挥尘録投辖録玉照新志行于世
　　金刘瞻字岩老亳州人天徳三年南榜登科为史馆编修自号撄宁居士作诗工于野逸有集行世
　　明邢嵩字维岳颍州人博雅邃经学以贡入太学祭酒湛若水器之颍后进多从学焉授黄州府通判薛蕙字君采亳州人年十二能诗正徳甲戍登进士授刑部主事谏南巡予杖后起官陞考功司郎中嘉靖中大礼议起蕙援据经传撰为人后解为人后辩凡数万言入奏下诏狱寻得贳复职防亳守顔木得罪忌者诬蕙与木同年疑有奸利诏解任聴勘既而事白遂坚卧不出屏居西原著书乐道泊如也所着有约言西原集解大宁斋目録五经杂録老子集解
　　张字汝明颍州人于书一覧不忘诗风骨清俊登嘉靖戊子贤书为太湖令旬日而返尝曰武功如卫霍文章若李杜花间露耳故著述成辄弃去其感懐云汗漫多情淹客住寻常有酒对花开雅有淡致
　　王尚循字淡父页州人给谏谟子为诗常废寝食人皆笑之乃裒其诗千余首自名之曰由粲集传其少年时跅弛不羁父患之忽奋笔题其楹曰过也如日月之食复其见天地之心自是折节读书人比之周孝侯云
　　国朝刘体仁字公勇颍州人廷傅子顺治乙未进士歴吏刑二部郎请假归里卒体仁生而英异目重瞳子五嵗父于上授大学中庸及就经史一覧成诵居郎署三年辇下诸名贤争欲识体仁体仁亦乐为之尽尤好奬借寒畯藏书二万余卷告归后日手一编不问户外事诗笔一出人士竞传诵之居家孝友婣睦恂恂可称
　　滁州
　　唐邢文伟全椒人少以博学知名江淮间咸亨中歴太子典膳丞太子罕接宫臣文伟上书切谏后右史缺高宗曰文伟切谏吾儿此直臣也遂授之累迁鳯阁侍郎兼文馆学士
　　宋张洎字偕仁全椒人举进士仕南唐为清辉殿学士后归宋太祖以其有文选直舍人院太宗时歴翰林学士叅知政事洎文采清丽博覧道释书有文集五十卷行世
　　徐徽全椒人运判象贤子嘉祐间进士歴提举利州常平致仕归里诗深沉典丽文亦渊雅绍圣中曽肇守滁与为文字交
　　王彦成全椒人大观初举进士调泰州法曹以左丞薛昻荐召对徽宗曰近观荣遇集见卿文理优长特授秘书省校书郎累官太仆卿
　　范酉新字孟申滁州人所着孝顺诗一卷
　　元葛涃字敏问滁州人博渉经史工文辞至正间有司举为清流校官学者皆服其指授
　　明范常字子权滁州人学甚淹贯太祖召典文牍洪武初歴迁翰林学士及致政赐诗四章人以为荣子组官至云南叅政有修洁称
　　乐韶鳯字舜仪全椒人博学能文章多智略从太祖渡江叅赞军事洪武中拜尚书改侍讲学士修大明日歴重定洪武正韵更制释奠先师乐章寻移疾免复起国子司业迁祭酒弟晖以人材知开封府礼太常卿毅诸暨州同知并知名
　　李杰字懐英滁州人景泰癸酉举人官翰林待诏有诗名又来安郝孔昭字起潜由进士令常山博学多著述
　　任扃字啓敬滁州人通经术能诗有玉山樵唱集
　　国朝呉国对字玉随全椒人中书国鼎季弟顺治戊戍廷试第三人授编修累迁侍读督顺天学政国对才学优赡工诗赋善书法对客运翰如飞言论风采馆阁推重子旦朂升俱有文誉升康熙戊午举人潘运皥字熙仲滁州人顺治己丑进士授中书舍人以博洽称诗笔敏妙着有西沆纪游诸编
　　和州
　　宋钱藻字纯老和州人幼孤笃学文词隽伟举进士贤良方正直言极谏诸科名动一时歴翰林侍读学士元丰中卒官曽巩志其墓
　　明蒋礼和州人永乐壬辰进士歴官中允文誉甚盛后学宗为矩度
　　戴重字敬夫和州人崇祯时以贡授湖州推官调亷州诗古文皆醇洁有河村集
　　广徳州
　　宋查揆深之孙熙宁中上舍生神宗问近臣舍选有以江南查揆张汝舟对后第进士为太学博士卧疾不起陈纡以诗悼之曰舍法得才传黼扆古人驰誉重贤闗
