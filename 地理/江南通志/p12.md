<!-- { "loadSidebar": true } -->
　　天宁寺
　　小艇沿流画桨轻鹿园钟磬有余清门前一带邗沟水脉脉常含万古情
　　由仪眞乗巨舰至京口
　　长江万里开鸿蒙高樯巨楫乗艨艟仪眞京口路百里挂帆瞬息凌长风汀芦洲树防歴歴波恬浪阔光瀜瀜湍流直下入沧海逺源上与岷峩通山川断续合云雾日月照耀浮虚空舟行迅速疾飞驶恍闻击鼓冯夷宫柂楼高据极观眺竒纵豁达舒心胸年来江汉罢桴鼓河海清宴絶战攻舳舻闲击沙岸侧水师卷甲悬长弓羽葆南巡渡子居安更念艰难功
　　金山【并序】
　　金山在大江中南眺润州北临瓜步登陟其上纵目千里泱泱乎大观也朕率扈从诸臣厯览诸胜江山之竒未有逾于此者
　　一览江天胜东南势尽收帆樯来极浦台榭起中流路出丹崖上烟同碧汉浮登临豁心目浩荡俯沧洲试中泠泉
　　缓酌中泠水曾传第一泉如能作霖雨霑洒遍山川妙高台
　　台高絶众鸟临眺畅清襟渺渺沙洲树青青逺岸岑波涛岩下接洞壑槛邉深江水明如镜弥征天地心铁瓮城
　　万里晴江拥舳舻城高铁瓮接康衢遗铭欲探华阳迹旧宅难寻海岳图半面烟岚雄北固一方形势控东吴龙舟漫道巡行盛多恐深居政未敷
　　竹林禅院在润州城南竹径数里
　　一径入深竹数里来上方丛生岩磴密枝拂云烟长华旗出林际芝盖停三阳飒飒吹霜风碧叶纷翶翔山斋颇幽寂万含虚光触物感予怀歌彼淇澳章
　　夜过丹阳
　　锦防徐牵夜未停遥天烟霭淡疎星居人两岸明灯火早是轻帆过驿亭
　　锡山
　　朝游惠山寺闲饮惠山泉潄石流仍洁分池溜自圆松间幽径辟岩下小亭悬聊共羣工濯天眞本浩然吴阊
　　鸣銮独上高城望巷陌遥通水寺斜土俗惟知鬭歌舞闾阎不解种桑麻鸟啼茂苑千年树霜冷吴宫十月花声教四方犹未讫愿将淳朴变繁华
　　虎邱
　　小阜回冈落照红长廊曲榭构西东独怜剑石潺湲水霸业销沉在此中
　　句容道上
　　渐入茅山境来当农暇时但防初日上未觉朔风吹碧敛寒塘水红垂野树枝江南经几郡民俗欲周知雨花台
　　何地飞花雨晴空无片云江山恣遐瞩草树出清芬城郭参差见楼台逺近分人家百万户烟火尽氤氲幸报恩寺
　　凤刹高悬上界灯珠缸璧带一层层平临下见诸天小晴日江山万里澄
　　驻跸金陵以方物寄献
　　两宫
　　深宫违定省经月恋晨昏率土方为养苍生共戴尊题
　　书千里重托物寸心存遣使旌门外踟蹰望九阍金陵旧紫禁城怀古
　　秣陵旧是图王地此日鸾旗列队过一代规模成往迹六朝兴废逐流波宫墙断缺迷青琐野水湾环剰玉河治理艰勤重殷鉴斜阳衰草系情多
　　示江南大小诸吏
　　东南财赋地江左人文薮时巡歴此疆民事日探剖风俗贵淳厖纷奢讵能久澄清属大吏表率羣僚首郡县布慈和恺悌歌父母民者国之本生计在畎亩六府既孔修三事安可后教民黙转移各须尽官守户使敦诗书人知崇孝友庻几逺迩氓皥皥登仁夀诰诫申予怀斯言愼不负
　　燕子矶夜泊
　　巍峩一片江头石千载人传燕子矶疑有鼋鼍藏窟宅时闻钟磬出山扉牙樯缓住寒烟净羽卫周连夜火围沙岸声声动行漏芦花深处雁惊飞
　　高邮湖见居民田庐多在水中因询其故恻然念之淮罹水灾流波常浩浩龙舰偶经过一望类洲岛田亩尽沉沦舎庐半倾倒防防赤子民栖栖卧深潦对之心惕然无策施襁褓夹岸罗黔黎跽陈进耆老谘诹不厌频利弊细探讨饥寒或有由良惭奉苍颢古人念一夫何况覩枯槁凛凛夜不寐忧勤惄如捣亟图濬治功拯济须及早防当复故业咸令乐怀保
　　南巡诗序
　　朕念切民依咨询幽隐于二十八年春再举南巡爰自畿甸东临齐鲁沿泝江淮达于吴越曩者甲子之嵗舆衞所经瞻顾闾阎观省謡俗悯怀泽国轸恤羣黎未尝一日忘于朕心已尝形诸篇咏载前集中今兹重歴郡邑见民物渐殷生业就理逺胜曩时中心慰悦又不禁吟咏及之途中停警撤跸欲以洞悉舆情数千里间百姓欢跃载路星攒云集瞻依爱戴发于至诚朕自惟化理何以克洽民情益用是欿然也乃于巡歴所至沛膏泽饬官方戒民俗修典礼经武备览河防施诸事矣又发诸言或御帐殿或抚船牕吟咏所及性情在焉古人云诗言志凡朕篇章所寓时以民生风化惓惓为念即间于眺览之际抒写景物指顾山河要其寄托则自有在也因裒而集之为南巡诗一卷云
　　南巡诗二
　　再过淮南【并序】
　　向者巡省江左道出淮南轸念穷檐悯怀泽国今见居民景象较前稍丰良慰朕怀
　　前来歴兹境斯民似未遂今日再经过风土觉有异纨褐既充体庐舎各完置拥道欢趋迎扶老与擕穉咸云获休息近免徭役累水患日就平田畴可耕植一饮与一食莫不歌帝赐素念切民依时为劳寤寐大造本无私湛恩欲广被闻言聊自寛庻慰省方意
　　淮城晓霜闻雁
　　天际晨光水月连带霜归雁向前川盂城晓发寒仍在谈笑春风杂紫烟
　　蠲江南逋赋【并序】
　　江南屡年逋赋二百二十余万逐嵗带征闻吏民颇以为累朕志存约已宏澣衣菲食之风事期裕民师挹彼注兹之义特颁诏令悉与蠲除
　　国家财赋东南重已责蠲租志念殷膏泽何妨频见渥普天愿与乐耕耘
　　过维【并序】
　　南巡以来减撤仪卫所歴都邑垂髫戴白聴其趋跄马首有以管籥迎者輙禁止之顷过维商民比屋连艘充盈可喜但结防张灯阗溢巷陌虽防沟为东南孔道欢迎亦兆庻至情犹恐前途相效勅地方长吏谕以省费惜财并赋此诗
　　重过防沟地春风细草生帆樯连贾舶笙吹满江城物力须教惜民情亦见诚繁华当淑景气象喜充盈金山江天寺
　　独爱江天寺停桡上碧峰波澜声浩浩楼阁势重重日暖浮双树风微送午钟遥防南北岸春色澹舂容焦山
　　焦山何岝防遥与金山峙草木尽防茸幽偏隔城市放舟下中流攀萝上涯涘隐士不可招鹤铭洵足纪栖鹘惊人飞暮云千万里
　　驻跸金山
　　烟雾空蒙水国昏夜移凤舸泊山门然犀欲照鼋鼍窟卧聴涛声自吐吞
　　雨过锡山
　　轻云冉冉雾弯环细雨丝丝羃逺山画舫青帘开晓坐平波漫衍白鸥闲
　　虎邱望山后
　　试剑空存石生公尚有台爱防山后景错落野田开邓尉山
　　邓尉知名久防梅及早春岂因耽胜赏本是重时巡野霭朝来防山容雨后新缤纷开万树相对惬佳辰邓尉小轩望太湖
　　山轩闲坐倚前楹万顷澄湖夕照明夜久天心初月上笙簧谡谡奏松声
　　登灵岩
　　霏微灵雨防春烟按辔逍遥陟翠巅香水通流明若箭琴台列石势如拳诸峰尽在青萝外万井全依防仗前闻是吴宫花草地空余钟磬梵王筵
　　晚过吴江
　　垂虹蜿蜒跨长波画防牙樯薄暮过灯火千家明似昼好风好雨祝时和
　　入平望【并序】
　　平望为浙江界长吏以画舫五百来迎恐劳民力却之不御
　　锦缆无劳列防艭轻桡自爱倚船牕勤民不惮周行逺早又观风向浙江
　　将游华山以欲雨未往
　　欲向青山涧壑行春云又变晓隂轻勾陈不遣惊禅定恐碍林间碧草生
　　雨中幸锡山园林
　　澹冶青山色幽探傍晓来烟笼岩下竹雨洗石邉苔断续聴啼鸟飘摇惜落梅胸襟原浩荡随意坐亭台惠泉
　　寒云覆树昔年经【甲子观惠泉在十月】再品山泉到此亭春水一犂农事足喜防膏雨徧郊坰
　　无锡小民以羔羊惠酒争献御舟笑而遣之
　　自昔君门隔九阍如何草野得攀援多因爱此元元切忘分公然学负暄
　　句容雨望
　　山行逐高低四望多松树雨里万人家遥防隔云雾巡幸江宁
　　南省封疆惟此区江流环绕壮规模华旗芝盖重临幸二水三山半画图吏事莫先田野治民情但愿闾阎孚不知比嵗恩波洽止聴黄童白叟呼
　　赐江宁文武将士宴于教埸
　　瑞云捧日晓初晴丽景天开羽仗明扈跸赳桓多绛灌分行俊誉尽璁珩三浆满浥沾须徧五载南巡泽再倾【自甲子南巡今已五载】文穆武恬慙化理万方无事宴升平再过明故宫
　　楼台金粉已沉销不独诗人说六朝月落宫垣春寂寂经过惟叹草萧萧
　　江宁驻跸【并序】
　　江宁士民羣诣行在争献米谷兼罗果蔬涕泣请畱屡谕不止俯狥亿兆之愿勉迟信宿之行
　　心勤民隐独谘诹不为江山作胜游白下回銮期已近黔黎拥道欲何求多怜野老堆盘献勉就舆情两日畱二十八年宵旰意岂图逺迩慕怀柔
　　后湖
　　淼淼长湖水春来发緑波飞鸣下鳬雁朝暮集渔蓑登报恩寺浮图
　　涌地千寻起摩霄九级悬琉璃垂法相翡翠结香烟缔造人功巧流传世代迁旷然弥逺望万象拱诸天上巳日再登金山
　　晴和逄上已况在大江滨正是回銮日挥毫记此辰长江夜月
　　万顷沦涟映平沙一望収天光起水色云影共波流隔岸姑苏逺临轩夜月浮民情咸自得何必泛龙舟晓发维顺风扬帆午余已过秦邮
　　傍晓发芜城风帆疾如驶晚照半平湖舟行百余里自宿迁解缆一日夜达山东境
　　千里南程几日回轻舟直下泝潆洄天风更假帆樯便一夕山东境上来
　　南巡诗序
　　朕三度南巡咸因视河亲为筹画遂至江浙察吏安民所歴之地随其时宜广沛膏泽拯疾苦焉兹行兼奉
　　皇太后銮舆而南既可无阙定省之仪且欲见
　　先帝开基富有四海而朕守成教育率土清宁抚惭付托以博
　　慈顔之怿悦然往返遄迅絶无滞畱百司章奏三日一送行在即与剖决舟行多暇仍览书史日操觚翰偶寄吟篇莫非记采风俗时存怀保竞业之意后之人读朕前后南巡诸诗知朕心之有在云尔
　　南巡诗三
　　入江南
　　行尽兖东程乍入江南路水潦切痌瘝深心察其故经邳徐界上
　　泗水通淮泽坡陀认马陵经过怀十载户口几新増雨
　　云气未肯开绵密清明雨系缆古河湄为念夫徒苦阅河
　　淮黄疏濬费经营跋涉三来不惮行几处隄防亲指画伫期耕稼乐功成
　　渡子江
　　晓雾风初豁扬帆纵防舟危峰眞屹立漩水急洄流碧转沿江栁沙平逺屿洲十年巡再至骋目睇神邱金山寺月夜
　　江山春物已雍和万里晴光月倍多重倚高楼观海阔浩然心境更如何
　　巡歴江南示意
　　财赋称兹地时巡复此经春膏宜豆麦烟景徧林亭靡丽风应换敦厖训屡形施恩频已责聊尔翠华停虎邱
　　随风画檝到山塘水市隂笼草木香石不防头谁说法惟存涧响杂笙簧
　　示江南浙江守土诸臣
　　宇宙方清宁吏治尚端亷农使乐耕凿民使适里阎大寮总其要小吏毋苛纎纪纲不可弛随时酌寛严为上能自爱羣属必畏钳讼惟善得情操守时警砭勿恃才妄作勿以媚自忺务令比户丰膏泽逺近霑朱轓与彤驺万姓所具瞻臧否道有碑防口难可箝不见广厦材耸榦从幽潜不见冲霄鹤饮啄本静恬告诚示勉朂保防兹庻黔
　　花山
　　警跸来初地青山鸟道深风生松涧合云暗石苔侵静昼飞闲蝶余香噪晚禽空畱支遁迹物外托宸襟支硎山
　　龙池东北古支硎石室寒泉句可聴【支遁诗云石室可蔽身寒泉濯温手】想得雨余悬瀑布飞流界破数峰青
　　回銮复过惠山
　　是谁妙笔防峦容蕴借迎人四五峰堪挹山泉烹雀蕊并添新黛入瓯浓
　　舟行野望
