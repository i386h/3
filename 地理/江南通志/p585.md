<!-- { "loadSidebar": true } -->
　　陈继信字凤津颍州人工赵仇诸家画法年六十余有童騃状平居自谓善刀劒买一刀刻杀贼报天子五字于柄上贼至结束精严或诮其老宜自爱曰公故不知我一命须数命为抵城溃持刀撃贼于南城伤五六人刀折遂见杀
　　郭三杰字荆门颍州人年四十举于乡居近北门流寇至登陴助守见西北隅溃投黒龙潭死鹿劲字建功颍州人生负神勇善骑射流贼攻城众推劲守北门贼附而上者撃踣无算近郭有髙楼俯临雉堞贼登之矢石交下城破犹巷战杀贼贼蜂拥而至劲孑身无助中十余矢乃毙贼怒脔割肢体殆尽事闻祀忠烈祠
　　李从师颍州卫指挥同知领兵二百守城城陷独身转战受十三创而死
　　王廷俊颍州卫指挥佥事防守西门射一贼中额贼识其面城陷磔之
　　田之颖大理寺右寺副　李生白光禄寺署丞同妻韩氏　李元白光禄寺署丞同妻王氏　杨南陜西防寜县知县　刘道逺封文林郎浙江黄岩县知县　丁嘉遇四川防州府学训导　李茂丛贡生　杨得坤贡生　王之麒颍州卫千户　孙陞颍州卫百户　罗元庆中所百户　田之振颍州卫百户　田得民中所百户　汪檀前所百户尚日济武举人　李承训武举人　汪邦弼候
　　选经厯　李维纪诸生同妻赵氏及子女一家十八口投井死　王致志诸生同妻唐氏　田大生闻于阶　闻于邦　王国泰　亓凤翔　卞文
　　斗　王干亨　丁嘉运　刘栻　姚克智　丁崇先　郭之英　姚同寅　尚日恒　陈纯　李孕生　王致和　申华　郭之豪　田之萃　郭玮马负圗　钱人玮　卢元贞　马寀国　马柱
　　国　韩中佐　杨于世　王启昌　邢元锡　熊叶梦　王维新　李汝珽　卢传世　喻天叙杨士贞　郭之产　郭獬　贺嘉贞　闻慎言【四十一人俱诸生】王文焕　田之蔚　田之茂　田之尹【四人俱监生】张济民【医官】孔道隆【祀生】田之蕙　丁振先【二人俱儒士】亓中元　严克长　王尚亷　亓旋　祁标王公枋【六人俱处士】张肃范　王之干　赵谦　祁瀛潘守仁　汪茂椿　张思明　黄国【八人俱商民】王
　　九成【工人】自田之颖至王九成并妻女家口共一百二十二人皆颍州人死乙亥寇难
　　周应正武平卫人正千户由武举任浙江都司倭寇犯杭州应正募得义兵千人趋贼营斩首百余乘胜追至黄山寇突出四面攻围正力战被鎗阵亡题奏立祠赠本卫指挥佥事
　　雅元声亳州人孝廉流寇至亳胁之从声曰吾登贤书委身于国岂肯作贼贼怒杀之并及其子秦培笃太和诸生崇祯八年流寇至与妻王氏俱被获贼首欲用之笃曰吾朝廷良士肯委身于贼乎贼又令其叩头称千嵗即释之笃植立不屈嚼齿大骂贼怒碎其齿防其舌骂犹不絶夫妻同被害
　　秦思凡太和人流寇抵县被擒即驱之攻城凡大声呼城上曰死贼无计攻城不过牛皮覆车以避矢石所惧惟火语未毕贼碎其首守城者遂以柴藁焚皮车城因得全
　　滁州
　　明吴得全椒人洪武中为龙里守御所千户三十年古州峒蛮作乱攻城得乞兵贵州都司坚守以待贼烧门急攻得开门奋撃中毒弩死赠指挥佥事谭渊滁州人骁勇善射洪武中袭父胜职为燕山防卫副千户从靖难战于真定及坝上驰骑突阵斩获甚多至夹河搏战马蹶被杀永乐初追封崇安侯諡壮节子忠以渊故封新寜伯
　　方政全椒人勇略过人以靖难功累迁都督同知充总兵官出镇松潘叛番听命逋亡复业移镇大同正统初进右都督征麓川援絶突阵死追封威逺伯諡忠毅
　　周贤滁州人景泰初累功至都指挥佥事天顺初擢都督佥事赴寜夏寇二万骑入贤撃之连战皆捷追至野马涧中流矢卒贤初坐事下吏自以不复用后释罪感激誓死报竟如志赠都督同知子玉字廷璧嗣职举将材厯官至右都督
　　何洪全椒人袭世职正统中从征麓川景泰末从征天柱铜鼓皆有功厯官都指挥使掌四川都司事成化初擢都督佥事留四川赵铎反数陷城杀吏洪擒斩其将贼引去乘胜陷阵为贼所围左右跳荡杀贼甚众力竭而死赠都督同知
　　和州
　　宋蒋子春厯阳人隐居教授建炎初北兵至新塘见子春容仪秀整欲命以官子春怒骂被杀
　　陆有常厯阳人建炎初知临淄县抗敌而死事闻赠官廕子
　　龚楫字济道其先处州人父原崇寜中谪居和州遂家焉楫懦如不胜衣闻北兵南下陷诸郡县辄忿恚不食誓以必死及北师筑堡新塘楫率家僮与乡兵徃袭之先胜后败力鬭而殁
　　明耿定和州人宣徳中以荐辟厯刑部郎中有能名出为浙江叅议正统十年处州盗起定引军捕率先督战陷阵而死事闻赠按察使
　　马如蛟字腾仲和州人天启壬戌进士授浙江山隂令清操皭然崇祯元年徴授御史以弹劾着直声出按四川预平安邦彦之乱八年冬献贼犯和州如蛟方里居倾赀募士与知州黎业登陴固守麾壮士出击贼两战皆捷防风雪昼晦守者皆溃贼遂入城如蛟率士巷战力竭被杀兄盐运司判官如蚪弟诸生如虹及家属十四人皆死诏赠太仆少卿
　　张元桢和州人官鸿胪寺序班归里后献贼攻城分守北门城陷被杀赠本寺署丞
　　陈问世　陶应昌　陶应赓　姚承舜　赵世光以上俱和州诸生献贼破城问世以卫母见杀余悉掖母投水死
　　杨凤墀　王良翰　王之节　宋鹤龄　成建中李寅阳　郝万秋　马文卿　盛唐　盛美
　　以上俱和州人城陷凤墀阖门殉节余皆不屈死俞应登含山人崇祯中由贡厯即墨县教谕献贼破含邑不屈死
　　刘芳逺字芝南和州人崇祯十四年嵗贡授嘉定训导十七年闯寇陷北都芳逺闻变哀恸整衣冠北向拜毕坐明伦堂自刎
　　张秉纯　徐正夫俱和州诸生闻北都之变秉纯絶粒死正夫自缢
　　广徳州
　　宋王汝翼建平人知广徳县元兵入境汝翼死之明夏魁旸字宿甫建平人以贡训奉化摄浦江县事贼陷义乌及浦江魁旸誓众登陴城破被执抗骂不屈殒于池
　　六安州
　　明徐公辅六安人以军功从太祖征陈友谅战死鄱阳湖中后赠东海郡侯庙祀康郎山
　　徐瑾六安人正统间为鄞县丞处州盗起瑾率壮士邀撃数有功因援兵不至死之朝廷遣使优恤廕一子
　　刘防字嘉防英山人正统乙丑进士官户部主事己巳北征主事罗绅当扈从适母病防与绅同年相友善请代行土木之难遂罹害景泰初勅奬廕子入监
　　刘世芳字颖玉英山拔贡生厯任庐陵宛平丞陞新河令超擢济南佥事未至任甲申三月流贼陷京城得报仰天恸哭以头触柱呕血数升卒黄今度字国顔六安人明季壬午流贼攻城今度破产偕绅士固守城陷被执谕以归顺今度大骂誓不欲生贼怒以发繋马曵之而走力脱跃城濠中四面射之皆不中溺死直立水中面目如生发指眦裂其弟今文亦殉难死妻徐哭累年亦死张国正六安人世袭千户陞指挥明季壬午流寇袭城国正督众巷战中流矢死子斯美奔救亦死时镇抚陶赓明指挥刘良佐文学田呈芳梅国秀霍山黄中理刘炫吴时道张大翼李懐信胡玮江源洞宋贞及时际顺等均不屈节死
　　泗州
　　晋刘翼淮陵人衡阳太守永昌之乱起兵复晋祚力战死之
　　南北朝宋刘位招信县横山人靖康初率数百人勤王将行防淮上盗起部使者檄位保乡井盗畏其锋号横山刘家军建炎三年合兵收复滁州即摄州事敌奄至城下出战中流矢殁于阵诏赠建寜节度使建庙于滁赐号刚烈
　　梁任孝恭临淮人幼孤事母至孝家贫无书从人借读一过目略无所遗梁武帝闻其才召入西省为司文侍郎文笔敏速毎奏称善侯景之乱不屈被害
　　明耿再成字徳甫五河人从太祖渡江多着劳绩累陞行枢密院判官守处州防苖军叛再成闻变即上马收兵不及迎贼痛骂遂被害追封髙阳郡公諡武壮子天璧见武功
　　井孚盱眙人洪武中镇守龙里古州洞蛮林寛作乱烧城门孚战死赠正千户世袭
　　李绍贤字崇徳盱眙人正徳丁丑进士授行人尝颁诏至徐州有中使席班首立命撤之中使愕然去諌武宗南巡廷杖死嘉靖初赠御史
　　姚允恭盱眙人由贡任霍山训导教士有方秉性刚毅值流寇临城冠带坐明伦堂骂贼殉难事闻赠国子监学録
　　王养正字圣功州人崇祯元年进士厯官南康知府殱巨寇邓毛溪熊髙一方赖之后分巡建昌城破被执死
　　陈济世字斗华五河人由嵗贡任沭阳县训导致仕归里崇祯十六年流寇破城纵兵肆掠济世曰为国诸生不能杀贼当守不能守当死忍坐视其淫掠乎遂整冠带同妻赵氏坐明伦堂骂贼而死
　　国朝周永绪字绳武盱眙人顺治六年进士为广西副
　　使遇寇殉难于平乐
　　赠光禄寺少卿








　　江南通志卷一百五十六
　　钦定四库全书
　　江南通志卷一百五十七
　　人物志
　　孝义【一　江苏二府】
　　江寜府
　　南北朝梁陶子锵字海育秣陵人兄尚为幸臣所怨被繋子锵公私縁诉流血稽颡兄乃得释居母丧时与范云隣云每闻其哭声必动容改色欲为申荐母嗜莼没后常以供后忽营莼不得悲恸几絶遂长防莼味
　　陶季直秣陵人早慧祖愍祖宋广州刺史尝以四函银置前令诸孙各取其一季直时年四嵗独不取曰若有赐当先父伯不应度及诸孙五嵗丧母哀若成人闻者酸感及长好学淡于荣利徴召不起时人号曰聘君仕齐为尚书比部郎累迁给事黄门侍郎素清苦家徒四壁殁无以具殡敛着京都记
　　朱年秣陵人母死庐墓终身有白兎紫芝之异乡人名其里曰孝感至今有朱年陇
　　江紑字含洁考城人居金陵父病目紑侍疾经年夜梦一僧告以饮慧眼水乃可差及觉访智者法师启舍牛屯里舍为寺以慧眼为名心已异之及就剏造泄故井井水清冽取以洗眼因此遂差后父殁竟以毁卒
　　张松建康人弟悌坐罪当死松诉称后母惟生悌松长不能教诲乞代悌死次弟景亦请死悌亦引分谳上梁武帝以为孝义特宥之
　　徐雄秣陵人位奉朝请母终毁瘠俄而兄亡扶杖临丧一恸而絶
　　唐张常洧句容人父卒庐墓墓侧生芝草十二茎从孙公挺亦以孝闻
　　宋包级父为人杀级年十七与弟綉抉讐双目沥血祭父讐家讼之官义而直焉
　　严晃溧水人举进士授教谕时元兵渡江晃负母避之道遇兵欲刃其母晃以身蔽为兵所伤几毙草庐吴澄尝哀以诗
　　王景云字仲庆溧水人学问闳博咸淳间以荐辟授清流簿与弟景华尝捐赀周恤贫乏兄弟至老不忍析居
　　钱浩翁句容人防孤事母尽孝有妹虏于北军母痛念不置浩翁遍访得诸莱州携妹省母时母年八十有三喜甚邻里皆贺又十年母殁浩翁年七十终丧不御酒肉不脱巾绖
　　张孝友句容人读书不仕亲殁庐墓六年尝有五色乌来集墓树平居以徳化人乡俗一变
　　伊小一与刘兴祖俱溧水人割股被旌
　　元樊渊字徳翁句容人至元中奉母避兵茅山兵至欲杀其母渊抱哭求代兵两释之母亡终身不离坟墓
　　王荣句容人五世同居庭无间言嵗饥赈贫轊死为徳乡里延祐间诏旌其门
　　王进徳字仁甫家金陵富而好施出七万余缗构郡学讲堂置一切礼器又买宅一区割田九百亩创建江东书院朝锡以额设官掌其教置义庄以赡族修城隍以捍井里
　　顾童子建康人割股愈母而已死
