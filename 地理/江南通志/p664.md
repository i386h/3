<!-- { "loadSidebar": true } -->
　　鲁彞性妻张氏和州人
　　孙标妻尚氏和州人
　　马大立妻王氏和州人
　　范镕妻鲁氏和州人
　　盛廷徳妻王氏和州人
　　陶应昌母鲁氏和州人
　　卢茂春妻陈氏和州人
　　苏友义妻刘氏和州人
　　鞠中黄妻聂氏和州人
　　黄之祚母鞠氏和州人
　　陈宾吾妻李氏和州人
　　朱成龙妻某氏和州人
　　熊健妻陆氏和州人
　　张映斗妻髙氏和州人
　　张尚儒妻汪氏和州人
　　王良翰妻鲁氏和州人
　　林毓麟妻陈氏和州人
　　生员陈王策妻姚氏和州人
　　鲍璞母邵氏和州人
　　乔芳楷妻鲍氏和州人
　　刘玺母耿氏媳王氏和州人
　　刘延汉妻柴氏和州人
　　林登祉妻吴氏和州人
　　杨之灿祖母韩氏长媳李氏次马氏和州人孙承绪妻时氏和州人
　　王朝安妾谢氏和州人
　　方友信母潘氏和州人
　　王尚防妻沈氏和州人
　　王尚纯母钱氏纯女王氏和州人
　　王位中母孟氏和州人
　　王熙母谭氏和州人
　　聂守玉妻李氏和州人
　　王子尚妻翁氏和州人
　　成其功妻王氏和州人
　　刘台妻王氏和州人
　　王用宾妻尹氏和州人
　　王用贤妻杜氏和州人
　　王用聘妻鲁氏和州人
　　王用极妻戴氏和州人
　　武维周妻姚氏和州人
　　王翰妻孙氏和州人
　　张履中母陈氏和州人
　　姚某妻张氏和州人
　　班之升妻杨氏和州人
　　何守元妻王氏和州人
　　王应训妻宋氏和州人
　　张鹏翼妻王氏和州人
　　叶敬中母髙氏妇宋氏和州人
　　赵文选妻夏氏和州人
　　耿自明妻郝氏和州人
　　王彦母鲁氏和州人
　　张汝寛妻谭氏和州人
　　马文卿妻徐氏和州人
　　尹郊祖母李氏和州人
　　鲁国俊妻张氏和州人
　　耿宪昌妻叶氏和州人
　　朱之翰妻马氏和州人
　　以上俱崇祯时遇流冦陷城或自经或蹈火或赴水或被杀贞烈卓然
　　庆永竒妻王氏含山人流冦破含山夫妇陷贼营氏绐以家有藏金可縦夫往取贼信之闭氏空室潜解所繋腰袜自经贼怒磔其尸
　　唐运昌妻洪氏含山人随夫避冦和州杨宅贼攻城亟嘱夫携二子育葵育蕃逺遁氏携幼子与杨诸妇积薪焚死
　　蒋曙妻胡氏含山人奉姑避冦为所执绐之贼释姑氏不屈死
　　张秉纯妻刘氏和州人城陷秉纯絶粒死氏亦勺水不入口阅十有六日肌肉销铄命子扶至柩前祭拜一恸而死
　　张侣顔妻王氏和州人年十九生子甫周嵗值叛兵肆掠氏同母避于朝阳洞兵攻洞急氏以子付母挺身跃洞外洞髙数十仞乱石触撞头颅粉碎血肉淋漓收殓之日众不忍视
　　国朝陶尔盛妻倪氏和州人里黠欲强汚之不従遇害
　　雍正十年
　　旌表
　　杨氏女含山人为汪丁明养女许字王章丁明寻悔欲更为豪右妾女不従逼之因检王氏聘物系肘后自经死
　　余维藩妻许氏先世新安人父客运漕遂家焉年十八归藩藩有癫疾氏谨修妇职越八年夫亡勺水不入口衰绖自经
　　陈氏女和州人许字黄彞未婚夫亡女数欲引决父母防之密遂归黄拜舅姑若将终身至夜以髪杂缳辫挛结自经死有遗书辞家人字字血痕张鼎奎妻佘氏含山人居运漕镇夫死氏絶粒十九日将革逺近观者如堵镇人为敛金建祠张万策妻唐氏含山人国初溃兵攻掠氏与弟廷对俱为所执氏泣曰父死母孀弟不可死我不可生因绐兵愿以身従乞释弟及弟行逺遂跃入水死兵怒钩其尸磔之
　　陈世禾妻郑氏含山人十九归禾禾亲早丧毎号泣氏亦泣禾两兄失偶无子氏举子世清伯氏欲以为嗣禾许之禾病死氏遵命以子嗣伯氏絶粒死将死时子索乳乳则血也儿大惧而啼氏亦顾柩而啼死时年二十五
　　广徳州
　　明云氏女广徳人适鲁姓为乱兵所拉欲汚之义不辱兵怒磔之
　　吴良珙妻陈氏建平人值乱氏携幼子被执绐以簪珥所藏处遂投井死七日后顔貌如生
　　王命锡妻田氏建平人姑两目皆瞽一日闻乱邻妇迫之出田曰我何忍舍姑往遂被获逼氏上马不従以刃挥之而殒
　　某氏逸其姓年二十夫亡甚贫为姑求虀于越溪无赖少年戏之妇投溪而死名其塜曰节妇墩赵鹤六女广徳人许字歩溉溉客死钱塘父母欲更嫁之氏遂经死
　　严以作妻傅氏建平人严死氏托孤女于夫妹闭户自缢以救复苏乃碎一碗吞之死
　　潘之城妻韦氏建平人夫殁殉夫死
　　姚善富妻王氏建平人善富入太学燕师起叔父恕以陈迪壻故死节善富又以恕故自经诏陈尸御史廊下七十五日氏凡三伏阙上疏乃得允归殡
　　国朝濮宗元妻胡氏广徳人归濮未几邻有金木匠频挑之氏严拒一日越岭诣伯姆家金瞰知持斧候于山僻胁不従遂被害康熙年
　　旌表
　　王氏女名小姑建平人许字宗茂松未婚夫殒女闻讣即絶粒夜则闭帏篝灯密制衰绖如是三日伺母弟皆寝乃更衣将元聘礼帖钗钿纳懐袖投缳死宗氏迎榇与茂松合葬焉雍正九年
　　旌表
　　岑达观妻潘氏建平人达观祖母朱母乌俱早寡守节潘又寡无子时乌氏病朱氏年老矣曰吾不忍再见少年寡妇侍侧也宻谕其父迎归任择所之父托邻媪自以其意微动女女志斩然久之私怪其姑杳不通问而数闻人言再醮利益悲愤欲归姑家邻媪因明告姑意乃大恸自缢救苏者再朱闻之亟迎归与两世孀姑相守以殁
　　六安州
　　明赵軏妻周氏六安人正徳壬申流贼掠周氏去周绐之曰家有金珠请归取之至家携子女投水死庠生丘民法妻张氏六安人贼掠欲汚之死不可夺及觅得其尸刀痕徧体两手坚握中衣至殓力拨其手不能开
　　谢天爵妻陈氏六安人遇贼贼欲掠之去氏奋骂不従遇害
　　失名女六安人贼猝至避不及为贼所执大骂不辱被杀
　　贡生邓我荣妻马氏英山人年十九避流冦于羊角山被执不辱而死
　　邓君衡妻王氏六安人夫亡纫衣密缝従容自尽投缳之后顔色如生
　　张九叙妻邓氏六安人夫亡身殉
　　黄文议妻潘氏霍山人夫亡自经于棺侧
　　国朝邵型妻刘氏六安人夫死殓毕遂闭户自经死雍
　　正八年
　　旌表
　　赵硕孝妻胡氏六安人殉夫死
　　泗州
　　宋王宣妻曹氏建炎中盗马进焚掠临淮宣要曹氏避之曹曰妇人不出闺门君请自往贼至宣避之曹卧牀不起贼劫持之大骂不屈被害
　　张同朱妻陈氏泗州人嵗饥就食青阳夫鬻之于虹县李简氏通身宻缝至简家以剪刀自刺死陈旺妻刘氏泗州人旺殁刘不食十余日死
　　明青阳民妻失其姓夫以官逋系狱久不得出妻曰鬻我于逺商庶可不偕亡也夫従之既成券痛哭分袂夫得生氏赴水死
　　副使王养正妻张氏泗州人养正官副使死于任氏闻讣絶粒七日死
　　张箕妻李氏五河人夫亡自缢
　　何氏女泗州人年十一父贫鬻女悮入于娼家嵗余女始悟叹曰生而不良不如死之为愈遂引刀自刎太守杨逊表之
　　俞潭女泗州人年十七正徳间流贼犯境女被执抗顔峻词义不受辱贼以兵惧之骂曰吾良家女岂汝狗盗偶邪贼怒丛刺之至死骂不絶口州人为立祠
　　刘大文女泗州人有强暴殴其母阑入闺房女见势急以身蔽之不能止且横骂焉女曰吾处子也焉有受人殴辱尚腼顔求活哉不食死
　　何雄二养女盱眙人长名春景少名进喜雄逼为娼二女聨臂投淮数日逆流双浮水面顔貌如生本县申请建祠致祭
　　周六韬妻陈氏盱眙人年二十三韬死子幼守节事姑姑亡有迫之他适者遂缢于寝室事闻建坊胡贞啓妻侯氏盱眙人夫死自缢建烈妇碑于津泥集
　　周梦熊女盱眙人壻有废疾欲易婚女闻自经袁领女盱眙人遇贼至不辱死
　　樊九锡女盱眙人贼至不辱骂贼死
　　刘植妻朱氏盱眙人岁饥家贫夫令改嫁不従自缢
　　赵靠妻顔氏盱眙人歳旱饥甚夫逼氏嫁不従经死
　　吕氏盱眙人姑老家贫夫逼改嫁赴水死
　　蔡氏女天长人许字潭长长病迎之归曰吾鬼箓中人不忍复防若身若以兄事我待吾死得至易箦吾瞑目矣蔡侍汤药六阅月长死遂自经王蔡子妇胡氏天长人蔡灌园城北子亡胡年二十余其姑欲嫁之乃自沈于河得救归母家异日姑为季娶妇召还氏谓姑曰妇有夫服不祥应暂避阖户自经
　　袁妇杨氏天长人年十六袁贫甚欲驱为娼氏不従捶楚备加自缢死
　　王汉妻徐氏天长人汉贫他出徐于野田采苹而食豪强葛爽欲私之强裂其裾徐泣曰吾妇人也何辱至此遂缢死爽亦暴卒
　　张徳妻周氏天长人夫亡养姑抚女姑有疾刲股救愈有豪邻欲逼娶之氏断髪自刎
　　胡锦妻林氏天长人锦亡抚孤守节邻人欲强娶氏剪髪投井知县杨州鹤表之
　　万昆妻陈氏天长人夫死家贫遗孤四歳氏常枵腹以育之后子溺死遂自缢
　　李文茂女五河人女幼孤母沈守节赘壻相依壻亡有欲逼改嫁者遂自经死
　　沈一经妻曹氏五河人流冦压境为贼执氏不従露刃胁之复引弓作欲射状氏怒骂曰刃且甘受何畏射贼怒解其体
　　聂鼎妻姚氏五河人嘉靖癸丑被贼执登舟氏度不免绐贼曰业已相随但乳儿在岸弃之不忍贼信之氏登岸跃入急流中死
　　孙銮女五河人母朱氏卒銮继娶李携前夫之子郑州儿同居州儿欲私之女诉于姊曰彼敢辱我必刃之而后死一日州儿绐母他出调女女佯诺使闭门遂杀之女亦自刎事闻建祠立坊旌表张五教妻沈氏五河人适张二十五日夫殁扃户自经
　　欧伯镇妻戴氏五河人年十八夫殁哀泣视殓毕自经邑令表之
　　宋云鴈妻盛氏五河人年十七夫亡自经万厯间旌表
　　王序礼妻丁氏礼弟序爵妻郭氏五河人序爵为贼杀郭方懐孕及生子阅月投缳死嫂丁氏适生女丁不忍侄之无养遂弃女乳之后序礼死丁守节抚侄成立
　　都尚礼女五河人幼许字桑氏子桑家贫有恶疾尚礼议改适女闻之投缳死
　　瞿氏女天长人许字董君兆未嫁崇祯十年流贼猝至女自度不免遂刎颈死
　　李准妻胡氏天长人准不才以氏偿逋氏曰我岂事二夫哉自经死
　　苗百夀妻张氏天长人张佥宪孙女值流冦至见氏欲执之母稽首乞哀贼杀之旋牵氏臂氏骂曰贼奴辱我手速断去冦怒脔磔其躯时溽暑家犬为守其尸不去他犬入则嘷吠逐之后家人收葬肤体犹香
　　钟淳女天长人年十六许聘缪一元夫亡女哭泣不已父母解之曰当择良子配汝女垂首不应母强问之曰鸡乎犬乎吾人也许一而已一日取缪氏聘物焚之自缢死归其尸于缪合葬焉
　　胡氏女天长人许字未婚夫死自缢以殉
　　周氏女天长人许字潘明未适夫夭女愿奔丧不果伺母炊自经死
　　欧缵修妻邹氏五河人缵修赤贫氏勤俭相夫崇祯十年流贼破城掳氏逼辱不从贼刃之至死犹骂贼
　　李应元妻陆氏五河人流贼犯五河应元被掳氏闻奔贼营泣告愿留已而遣夫贼欣然従之应元犹不忍去氏谓曰夫死妾亦必为所掳俱死无益也顷之夫遁已逺遂夺刀自杀
　　邹述孔妻张氏五河人流贼破城遇氏以手拽之大骂被杀
