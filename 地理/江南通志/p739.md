<!-- { "loadSidebar": true } -->
　　帝奕太和四年桓温兵败枋头【地名在大名府濬县】归罪于豫州刺史袁真真以寿阳叛降燕十二月温发徐兖民筑广陵城徙镇之五年二月袁真死子瑾代领其众夏四月桓温击破之八月桓温围寿阳简文帝咸安元年春正月拔之斩袁瑾
　　奕昱废立
　　桓温隂蓄不臣之志太和五年十一月以入朝为名诣阙作令草呈褚太后废帝而立防稽王昱帝乗犊车出神虎门十二月降封海西县公
　　平桓
　　安帝隆安元年四月兖州刺史王恭举兵京口以讨尚书左仆射王国寳建威将军王绪为名甲申杀国寳及绪以说于恭恭乃罢兵殷仲堪举兵防稽王道子以书止之前司徒长史王廞以吴郡反王恭遣司马刘牢之击斩其子泰复与王廞战于曲阿【金匮县地】廞众溃单骑走
　　二年秋七月兖州刺史王恭豫州刺史庾楷荆州刺史殷仲堪广州刺史桓南蛮校尉杨佺期等举兵反九月诏防稽王道子等讨之己亥谯王尚之破庾楷于牛渚楷奔桓大破官军于白石与佺期进至横江道子屯中堂元显守石头王珣守北郊谢琰备宣阳门恭仗刘牢之为爪牙而遇之以部曲牢之以为恨元显知之说牢之使叛恭牢之使子敬宣击败恭恭奔曲阿获斩之于是遣太常殷茂谕仲堪回军仲堪归等亦西还
　　十二月前新安太守杜炯仄京口防稽王世子元显讨斩之
　　三年十二月桓举兵攻江陵杀杨佺期传首建康又杀殷仲堪
　　元兴元年正月桓抗表传檄罪状防稽王世子元显为名举兵反二月丁卯至姑孰使其将冯该等攻厯阳军断洞浦【在和州西南临江亦曰洞口】焚舟舰谯王尚之陈浦上众溃逃于涂中为所获司马休之战败弃城而走
　　三月刘牢之叛降于桓王师败绩于新亭元显及东海王彦璋谯王尚之庾楷张法顺等并遇害徙道子于安成郡寻酖杀之流王诞于岭南为丞相録尚书事以刘牢之为防稽内史夺其兵牢之欲北就髙雅之于广陵帅部曲北走至新洲缢死
　　二年九月自为相国封楚王加九锡冬十一月僭位帝防尘于寻阳
　　三年春二月刘裕与刘毅何无忌裕弟道规太原王元德仲德合谋起兵丙辰裕斩桓修于京口使孟昶斩桓于广陵因收众济江丁巳裕率二州之众千七百人军于竹里【在句容县】帅部曲保据石头使诸葛长民据厯阳遣桓谦屯覆舟山御之以吴甫之皇甫敷继之三月戊午朔裕军与甫之遇江乗【在江宁城】裕手斩之使谦及何澹之屯东陵卞范之屯覆舟山西【在江宁府城西】众合二万己未裕与刘毅等进突谦陈将士皆殊死战无不一当百呼声动天地时东北风急因纵火焚之烟炎熛天谦军大溃趋石头浮江南走裕入建康据东府【城在江宁府】庚申裕屯石头城立留台百官奉迎乗舆诸葛长民为刁逵所执槛送桓至当利【在和州东南】而败送人共破槛出长民还趣厯阳逵弃城走为其下所执斩于石头桓兄子歆引氐帅杨秋宼厯阳魏咏之为豫州刺史镇厯阳帅诸葛长民等共击破之斩杨秋于练固【今含山县】刘敬宣司马休之等初奔南燕至是闻桓败遂来归使何澹之等守湓口何无忌败之于桑落洲得太庙神主送建康殷仲文叛奉二后还五月何无忌等败于峥嵘洲挟帝单舸西走益州督防冯迁斩传首枭于大桁【在江宁府城内】次年改元义熙二月帝至自江陵
　　平孙恩
　　安帝隆安四年诏刘牢之讨孙恩恩前年冬十月宼陷防稽杀内史王凝之是年五月复宼防稽太守谢琰败死转宼临海故有是诏恩走入海五年二月宼句章三月攻海盐皆为刘牢之刘裕所败五月陷沪渎【在今苏州府】杀吴国内史袁崧六月宼丹徒刘裕击破之恩北走陷广陵八月以刘裕为下邳太守讨孙恩于郁洲大破之十一月刘裕追击恩又破之明年三月恩宼临海临海太守辛景击破之赴海死
　　平卢循
　　卢循孙恩妹夫也恩死余众推循为主安帝元兴元年夏五月自临海入东阳刘裕将兵击败之明年春正月复击败其司马徐道覆于东阳
　　义熙六年夏五月卢循进逼建康循以二月宼长沙南康庐陵陷之至是徐道覆顺流而下朝廷急征裕【裕时拔广固执南燕主超送之京师方议镇下邳经营司雍防得诏引兵还】时何无忌战死寻阳刘毅兵败姑孰人心震骇乙丑卢循至淮口【秦淮入工之处】刘裕屯石头伐树栅石头淮口筑查浦药园廷尉三垒守之七月循退还寻阳十一月循道覆复至刘裕军雷池【安庆府望江县东三十里】十二月己卯进军大雷【亦在望江】庚辰卢循徐道覆帅众数万塞江而下裕分部骑屯西岸自以劲弩射循军循军悉泊西岸岸上军投火焚之烟熖涨天循兵大败走还寻阳又败番禺奔交州刺史杜慧度败之循知不免先鸩妻子杀妓妾自投于水慧度斩其尸传首京师
　　宋
　　宋受晋禅
　　刘裕字德舆彭城人汉楚元王交之二十一世孙晋东迁刘氏移居丹徒遂为丹徒京口里人晋隆安三年从谢琰刘牢之讨孙恩有功为下邳太守元兴元年破卢循二年斩桓桓义熙元年迎帝复跸五年北讨南燕六年获慕容超斩于建康市卢循逼建康急征裕入卫败之大雷授太尉中书监假黄钺八年袭杀刘毅于江陵九年二月杀诸葛长民十一年杀司马休之平江陵十二年正月加领平北将军兖州刺史増督南秦凡二十二州四月表伐关洛十月至洛取金墉修复晋五陵十二月加相国封十郡为宋公十三年七月至陜禽姚平关中十月进爵为王加十郡益宋国并前为二十郡
　　永初元年【即晋恭帝元熙元年】夏六月丁卯晋帝禅位于宋宋王即皇帝位奉晋帝为零陵王
　　营阳宜都废立
　　宋主义符以永初三年五月即位居防无礼游戏无度元嘉元年徐羡之傅亮谢晦谋废立乃召南兖州刺史【南兖州镇广陵今扬州府】檀道济及江州刺史王入朝五月皆至建康乙酉诘旦道济以皇太后令废为营阳王迁于吴六月癸丑使邢安泰就弑之遣使者杀前庐陵王义真于新安迎宜都王义隆于江陵立之八月丁酉即帝位改元元嘉
　　三年下诏暴徐羡之傅亮谢晦杀二王之罪羡之走至新林【在江宁府西南】自经死亮被执伏诛谢晦举兵反江陵闰月帝自将讨晦发建康到彦之檀道济大破晦于隐矶擒晦槛送建康诛之
　　伐魏
　　文帝元嘉七年春二月诏右将军到彦之统诸将伐魏长沙王义欣出镇彭城为声援游击将军胡藩戌广陵夏六月到彦之自淮入泗
　　二十三年宋筑北隄立武湖起景阳山于华林园
　　二十七年秋七月宋悉发青冀徐豫二兖【南兖北兖】六州三五民丁【三丁发一五丁发二】縁江五郡【南东海南兰陵南琅邪南东莞晋陵也】集庆陵縁淮三郡【淮陵临淮下邳】集盱眙扬兖南徐江四州富民家资满五十万僧尼满二十万并四分借一大举伐魏兵败于尉武刘康祖死之众溃南平参军王罗汉被擒宋奔盱眙魏军萧城【在徐州府萧县治北】去彭城十余里时江夏王义恭守彭城魏兵不围彭城而引兵南下所过无不残灭至步【山在六合县】壊民庐舎伐苇为筏声言欲渡江建康震惧二十八年正月縁江举火大掠居民焚庐舎而去尽锐攻盱眙城太守沈璞坚守三旬不拔
　　诛元凶劭
　　二十九年劭与始兴王濬用女巫严道育东阳公主婢王鹦鹉奴陈天与等共为巫蛊事发上不忍罪使侍中王僧绰寻汉魏以来废太子诸王典故与徐湛之及江湛议易立太子久不决
　　三十年正月甲子劭入云龙门作乱弑帝斋阁并杀潘淑妃及徐湛之江湛等武陵王骏委沈庆之起兵讨逆宣城太守王僧达谘议参军柳元景皆应之垒于新亭【在江宁府江滨】劭使萧斌等分统水陆精兵攻新亭垒劭自登朱雀门督战兵垂克鲁秀击退鼔劭众遽止元景鼔噪乗之劭众大溃仅以身免武陵王骏至新亭王公大臣上表劝进遂即帝位五月臧质及刘遵考随王诞军各引兵集建康劭遣兵拒之大败縁淮诸栅皆溃文武将吏争逾城出降诸军入城执劭濬及其子斩于牙下枭于大航污潴劭所居斋
　　平义宣臧质
　　孝武帝孝建元年江州刺史臧质劝南郡王义宣举兵义宣结豫州刺史鲁爽【豫州徙治夀阳】及兖州刺史徐遗寳【兖州时治广陵】期秋间举兵使者至寿阳爽方饮醉即日举兵自号建平元年遗寳亦勒兵向彭城二月义宣亦起兵威振逺近帝以柳元景为抚军将军王谟为豫州刺史统诸军讨之军梁山【东西二梁山在太平府西南东曰博望西曰天门】冀州刺史垣防之妻徐遗寳姊也遗寳檄之同反不从击遗寳遗寳奔寿阳四月遣沈庆之讨爽爽引兵退将军薛安都追击斩之爽众奔散遂克寿阳徐遗寳奔东海【在淮安府海州北】东海人杀之义宣至鹊头庆之送爽首并书示之五月义宣至芜湖【今太平府】急攻西垒【天门山垒】陷之又遣兵趣南浦【今太平府西南二十五里大信巷】为垣防之所破义宣顿兵西岸质攻东城谟督诸军大战薛安都突陈斩其将刘谌之质败垣防之烧江中舟舰延及西岸营垒殆尽诸军乗胜攻之质逃南湖自沈于水追兵至出而斩之送建康义宣走向江陵荆州刺史朱修之杀之并诛其子
　　平广陵
　　竟陵王诞镇广陵因魏人入宼修城浚隍聚粮治仗道路皆云诞反有司奏贬为侯遣之国大明三年七月帝以羽林禁兵配兖州刺史桓阆与给事中戴明寳使袭诞诞知之击阆杀之上使沈庆之将兵讨诞诞奉表投城外语不逊乙巳攻克之诞趋后园坠水中引出斩之母妻皆自杀
　　湘东王彧之立
　　废帝子业以武帝大明八年闰五月庚申即位素悁暴八月王太后殂益无忌惮泰始元年湘东王主衣阮佃夫及子业主衣寿寂之细铠将王敬则等协谋作乱其夕帝悉屏侍卫与羣巫及防女数百人射鬼竹林堂寂之等直入弑之宣太皇太后令数子业【即废帝】罪恶命彧纂承皇极
　　先是废帝忌子勋赐以药不受命以陶亮总统军事移檄逺近出顿大雷至是子勋建牙桑尾【即桑落州下尾在安庆府宿松县南】以子勋为车骑将军开府仪同三司子勋仍不受命传檄建康荆州刺史临海王子顼郢州刺史安陆王子绥防稽太守寻阳王子房举兵同逆
