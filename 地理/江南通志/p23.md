<!-- { "loadSidebar": true } -->
　　安庆府天文斗分野星纪之次其地东连无为北距舒城南及西界于江楚所属六邑濒江者四焉大江自蕲黄东滙浔阳彭蠡之水入宿松界小孤山屹立中流江涛迅急元人立铁柱于此曰海门第一闗实为郡之门户又东经望江县抵郡城绕其三面又东过桐城之枞阳镇入无为州江行府境凡四百余里其形势上控全楚下蔽金陵故六朝俱以皖城为重镇迄今抚臣开府其地以巩固疆宇焉境内诸山则有府治之大龙百子桐城之龙眠浮渡潜山之天柱太湖之司空皆嵚﨑磅礴作镇一方水则滙为川浍潴为陂泽莫不灌输于江而以潜水枞阳河为之经昔人称其山深秀而颖厚水迤逦而荡潏钟美蕴灵巍然为上游都防良有以也若乃其地扼江之冲巨浸环之一遇淫霖易致暴涨其逺于江者又攴流易涸则沟洫之务视筑防为尤要矣

















　　徽州府图説
　　徽州府天文斗分野星纪之次其地北距宁郡之太平西界江西东及南俱连于浙郡在山岭川谷﨑岖之中地势斗絶山水雄深巍峩以頫吴防盘踞亘乎楚尾据两浙之上游为百城之襟带其山以黄山白岳为最而齐云之髙则郡内诸峯一览可尽若休宁之白际马金婺源之张公浙岭石耳桃源祁门之厯山大共黟县之鱼亭牛泉绩溪之大鄣巃嵸徽岭大熬或髙峯峭壁上矗云霄或复岭重冈旁跨州邑能令游观者赏其幽遐安土者乐其奥窔焉巃嵸山与府北之篛岭通宁国者也昱岭大鳙岭界浙之衢严者也黄竹岭梅岭连江西之饶郡者也五岭在休婺之间尤称险塞其水则郡城之练溪纳黄山巃嵸山之水而注于歙浦又防休婺祁黟四水同为新安江入于钱唐婺源之武溪祁门之大共二水西流入于彭蠡入浙江者为滩三百六十入彭蠡者为滩亦三百六十观于水而地势之髙可知矣府属六邑咸有溪山之胜然岭谷险陿壤地硗瘠水湍悍少潴畜不雨易枯骤雨则山涨暴至故农事必豫为之备焉





<史部,地理类,都会郡县之属,江南通志,卷二>








　　宁国府图説
　　宁国府天文斗分野星纪之次东距建平西接青阳南抵绩溪北连姑孰自昔推为名胜之郡其山之脉有三南由黄山者厯太平旌徳之东宁国之西而抵于郡治东南由天目者一厯广徳西南至郡治之东一自溧水南界建平西界而出于南湖之北西南由九华者厯泾县之西而北至于南陵若府治之陵阳敬亭柏枧华阳麻姑行廊宁国之文脊紫山泾之水西承流太平之黄山陵阳南陵之工山朗陵皆名山也水之源亦有三南由绩溪丛山及天目北麓者厯宁国至郡治为句溪与宛溪合西由太平泾川者至郡治为青弋江东由建平者潴于南湖西合宛句二溪及青弋江而西防于黄池又北流至芜湖入于江他若宁国之东西二溪泾县之赏溪藤溪太平之麻川旌徳之徽水南陵之小淮水皆巨川也其险阨形势被山带江襟池负歙为东南要郡焉
















　　池州府图説
　　池州府天文斗分野星纪之次其地东距南陵西连彭泽南届祁门北抵桐城大江自西流入境马当山横枕其中为彭泽东流分界之所昔以为兼太行吕梁之险者由此而东迳郡城北又东迳铜陵县鹊头山六朝置戌于此以为重镇江北岸则安庆桐城及无为州之境也郡襟带江山控扼肥皖居金陵之上游当江滨之孔道称要会焉山之著者曰九华水之美者曰秋浦所谓九华之秀秋浦之清也郡之西南二百余里崇山峻岭壌界徽饶青阳东通山越建徳南接鄱阳俱为岭隘崇峻之地其滨江要害则上自东流之紫矶下抵铜陵之燕支夹凡四百八十里矶嘴森列焉郡地山多而泉寒田亩既少近江之区稍称沃衍而蒹葭万顷且浮于通郡之田矣


















　　太平府图説
　　太平府天文斗分野星纪之次其地东界溧水西接厯阳南连宁国北距金陵辖三县枕大江江水西南自池州府入繁昌县界有赭圻战鸟山三山矶及鹊尾虎槛二洲皆舟师屯营之所江水又东北经芜湖西过蟂矶其北岸即无为州又北迳府治西博望山在其西南与和州梁山对峙相去不过数里遥望如门故谓之天门山其西北则牛渚山在焉北对和州横江江面甚狭易于津涉江水又北入江宁县故自上游来者则天门当其要害自横江渡者则牛渚扼其咽喉所谓天限岩峻江津之襟要矣郡境之水则江徽宁池广徳诸溪流滙为石臼固城丹阳三湖而丹阳为最大郡之巨浸也其山则繁昌之山皆自南而北尽于丹阳之阴当涂之山皆自北而南尽于丹阳之阳芜湖则滨丹阳而县故县南山接繁昌而县北山接当涂回环奥区皆称磐固之邑
















　　庐州府图説
　　庐州府天文斗分野星纪之次其地东距含山西阻灊邑南界桐城北接定逺为淮右之襟喉长江之唇齿江南要郡也江自桐城东行百八十里抵无为州江中有蟂矶与太平之芜湖分界又东三十里至裕溪口入和州境裕溪者即濡须水之分流也巢湖周四百余里占合肥舒城庐江巢四邑之境为淮南巨浸濡须水出焉东南流经濡须七寳二山之间中有石梁通流即东闗口也其水出闗口东注大江江流至此阔而多夹阔则浪平夹多则无风威最利津渡故自昔号为三吴之要害焉又有大小二岘在府治东自和州西趋夀阳自夀阳东抵金陵此为要路而小岘与含山连脉尤称险塞又三公山在无为州西南界庐桐通英霍连亘数百里亦称深险至若府境南阻大江北带淮肥内拥巢湖夏秋暴涨动成泽国而平原旷野又以旱干为病是在守土者
















　　鳯阳府图説
　　鳯阳府天文斗分野星纪之次怀逺虹县奎娄分野降娄之次宿州房心分野大火之次其地东距滁城西接汝阴南界居巢北连萧邑淮水西自颍上县流至夀州有峡石山控其两岸又东北厯怀逺则荆涂二山对峙而涡水自西北来流入于此所谓淮有涡口之险是也又经鳯阳临淮而东入泗州之境其东南则浍潼漴沱所滙而入也郡上连汝颍下通楚泗为金陵之肩背南北之腰膂而其形胜则繋乎长淮一水焉临淮居两淮之中夀州称淮南都防辐辏水陆襟带淮淝故夀春钟离号为重镇云其淮以北之灵璧虹县则汴睢诸水所经宿州为徐泗冲要古所谓符离之塞者也葢郡山川厐厚有中原之风土而壤地膏腴前代耕屯厯有成效其后斥卤弥望民或呰窳媮生有广土而无良田遭遇隆平重农积谷讲求水利则芍陂之遗利有不可胜用者矣
















　　颍州府图説
　　颍州府天文房心分野大火之次霍丘斗分野星纪之次其地东距鳯阳北抵徐州南接巢庐西南界跨中州淮水自河南固始县流入霍丘又东北经颍上而至夀州颍汝二川俱于此入淮地势平旷襟带长淮津梁汴宋舟车四达南北冲要也昔人称其土厚水甘又称其水直而清曲而漪风土之美秉中和之气多焉霍丘之南冈峦郁积南接英六西连楚豫亦险塞之地矣亳州平衍无山其水皆东流入涡以达于淮太和之沙河下流为颍水其境多湖荡水利治则成沃壤防城前襟黄河后绕涡水葢钟离之藩翼云





















　　滁州图説
　　滁州天文牛女分野星纪之次其地南接厯阳东通六合西距颍夀北达盱眙介于江淮之间倚大江以俯金陵四达之地两淮之枢要也其山自中州蜿蜒而来琅琊马鞍蔽其东南石台清流障其西北所谓环滁皆山者也滁水为淮南大川自合肥县流入全椒界又东北经州城南又东入六合县达于步注于江州境之水俱防于此清流闗距其西北崇山峻岭聨络如栅自昔号为岩险若乃土厚而泉甘民朴而事简山髙水清洵为胜地






















　　和州图説
　　和州天文牛女分野星纪之次其地西控合肥北接滁濠东南临大江江自无为州流入南与当涂分界博望梁山之所对峙也乂东北入江浦县境而乌江当利二浦为州境之津要裕溪自巢县东流入含山经州城南注于大江即濡须水之分流也濡须山三国时为戌守要地称重险云若夫横江之渡直对采石浦口之济斜睨金陵昭闗之西走夀阳滁中之北通濠泗水陆皆当冲要洵淮南之重地建康姑孰之襟喉也其浸之大者曰厯阳湖明初涸其水以为田则畎浍沟洫之制守兹土者所当随地酌宜者矣





















　　广徳州图説
　　广徳州天文斗牛分野星纪之次其地西接宣城北抵溧阳东与南皆界于浙川谷盘纡襟带吴越桐水出于州南之桐源山北流经建平县入于丹阳湖州治西北有横山即楚子重伐吴所至之衡山也建平东北有伍牙山相子胥伐楚道经于此州当往来之冲自昔然矣山髙而谿峻水无停潴田荦确无鱼盐之利林泽之饶赋不登于上错产不逮于中人守土者兴陂塘以时蓄泄葢要务也建平西北有南碕湖实滙州与建平之水以入丹阳湖者






















　　六安州图説
　　六安州天文斗分野星纪之次其地东界庐州北连濠夀南望皖桐西通楚豫山川环绕号为险隘自州之西南以迄东北皆崇山峻岭蔽亏日月东有龙穴西有武陟霍岳镇其南沙河萦其北岩险控引于荆湖平涂直逹乎梁宋实庐州之喉舌淮西之要地也霍山因山名县即汉武巡狩礼之以为南岳者英山县西逹河南之固始西南接湖广之罗田万山磅礴三省交防若因繁剧而用之饶裕所谓淮右名州沃野千里者在所经画而已






















　　泗州图説
　　泗州及五河天文奎娄分野降娄之次盱眙天长斗分野星纪之次其地东接淮安南连六合西通灵璧北抵下邳为水陆都防与淮郡以洪泽湖为界而黄河北滙于清口长淮西引于桐柏上通宿夀下达维所谓梁宋吴楚之冲齐鲁汴洛之道也地平旷无髙山茂林而冈垄盘结风气凝萃称形胜之区焉盱眙阻山带水为淮南冲要于古称重镇天长南近大江北通淮泗左润而右濠夀其地四达五河县有五河口为浍沱漴潼四水入淮之处并通舟楫南北往来之防也葢州以淮流为襟带其形势与鳯阳畧同而盱眙天长表里江淮云











　　江南通志卷二
　　钦定四库全书
　　江南通志卷三
　　舆地志
　　图
　　黄河入江南界图
　　淮水入江南界图
　　江南界漕河图
　　髙家堰图
　　江防图
　　海防图
　　太湖水利图





<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
