<!-- { "loadSidebar": true } -->
　　沈愚字通理昆山人父方清修好学积书数千卷皆亲防校愚博涉百氏以诗名呉下与刘溥诸人称十才子善行草晓音律诗余乐府传播人口弟鲁字诚学専攻古学为文闳博一时称作者莫旦字景周呉江人成化乙酉举人卒业太学作一统贤关二赋名动京师
　　谢晋字孔昭呉县人能诗工山水尝自戱为谢叠山呉寛赠诗有风流前辈杳难攀谑语空传谢叠山之句
　　赵寛字栗夫呉江人成化辛丑防试第一出呉寛之门开榜日颇以呉士为嫌主司召试诗赋下笔数千言葩藻夺目论者乃服官终广东按察使文林字宗儒长洲人成化壬辰进士父洪字公大成化乙酉举人官涞水教谕林知永嘉县陞南太仆寺丞出为温州知府居官廉平所至见思好交防为诗文眀畅不蹈袭与杨循吉李应贞沈周善而其子徴眀尤有名
　　桑悦字民怿常熟人生有异质读书一过辄能黙记年十九举成化乙酉乡试再试礼部竒其文以防论语竒肆置乙榜选泰和训导考满谒吏部尚书王恕惜其久滞为迁长沙通判改栁州顷之移疾归悦拓落自负与世龃龉文词瑰丽汗漫后颇厌华绘趋平易春秋周礼皆有传解凡六十余卷黄云字应龙昆山人家贫力学尝就藏书家借録卷帙甫毕心口了然凡刑名钱谷水利算数军旅仪注无不究心文宗苏轼书法黄庭坚治中以岁贡授瑞州训导庭谒监司耻之外艰归絶意仕进
　　戴冠字章甫长洲人生而颖异笃学过人其学自经史诸子百家山经地志隂阳厯律与夫稗官小説莫不贯综议论髙逺务出人意表诗尤清丽文亦儁朗以贡授绍兴训导
　　陈防字允德常熟人好攻诗涵音揉律务底和平一走笔连数十篇泉决云涌名动一时沈周志其墓
　　杨循吉字君谦呉县人成化甲辰进士除礼部主事好读书每当得意处则手足踔掉不能禁人呼为颠主事年未三十即致仕结庐支硎山下课读经史以松枝为筹不精熟不止武宗南巡召见命赋打虎曲称防每扈从辄在御前承防循吉耻与优伶杂处请急归自定其诗文为松筹堂集防粹诸类书曰奚囊手镜最为该博
　　卢儒字为已常熟人充子博学能文善笔札文学韩栁书法欧顔自负甚髙以荐授中书舍人尝被命作雪赋诸臣未就儒立成以进词林皆叹服都穆字元敬呉县人七歳能诗杜门笃学治己未进士仕至太仆卿尝奉使至秦中访其灵胜形势故宫遗壤作西使记搜金石遗文作金薤琳琅归老之日斋居萧然日事雠讨或至乏食辄笑曰天壤间当不令都生饿死晏如也
　　钱仁夫字士宏常熟人少学于陈九畴闻性理之学举治己未进士官礼部员外郎刘瑾方用事即引疾归天性孝友为族人置义庄工书画与沈周辈倡和呉中称风流丈翰者必推焉
　　祝允眀字希哲长洲人叅政颢之孙五岁作径尺字九岁能诗及长超颖过人读书过目成诵钜细精粗咸贮腹笥有触斯应吐词命意逈絶俗界效齐梁月露之体髙者凌徐庾下亦不失皮陆玩世自放书学自急就以逮虞赵罔不得其结构治壬子举于乡除兴宁知县稍迁通判应天府自免归子续举进士官终布政使
　　文徴明初名璧以字行更字徴仲长洲人父温州守林有名德与呉寛李应贞沈周为执友徴明受文法于吴受书法于李受画法于沈又与徐贞卿祝允眀唐寅切劘为诗文为人孝友温恭修长者之行嘉靖初以贡入京用荐授翰林院待诏三载谢病归以清名长德主呉中风雅之盟者三十余年后生晚进逰其门者皆得其造就年九十犹能蝇头细书方为人书墓志欠伸阁笔而逝
　　唐寅字子畏呉县人中治戊午乡试第一坐同舍举子事发为吏不就筑圃桃花坞防息其中其学务研穷造化寻究律厯旁及风乌壬遁太乙出入天人之间其于应世诗文不甚措意曰后世知我不在此竒趣时发或寄于画下笔直追唐宋名匠虽遭放废坐客常满文章风采照耀江表宁籓以厚币聘甫至即佯狂以归同邑张灵字梦晋善图画文思便敏佻达自恣祝允眀爱其才令受业门下与寅交最善
　　蔡羽字九逵呉县人其学邃于易以太学生赴选尚书见其名曰此吾少日所闻易蔡生耶奏授翰林院孔目为文法秦汉洞庭诸记欲与栁宗元争长诗沉着竒丽人比之李贺
　　朱存理字性甫长洲人少从杜琼逰汲古不倦闻人有异书必欲访求手自钞録其所纂辑有铁网瑚等书元季明初中呉南园何氏笠泽虞氏庐山陈氏书籍金石之富甲于海内继其后者则存理与朱凯其尤也时称两朱先生
　　王涣字涣文长洲人正德己夘举人官嘉兴府通判博综羣书善为古赋诗宗白乐天晚效范陆少与文徴眀齐名呉中祀神必祝云生子当如陆南王涣文徴眀南亦与涣同举于乡
　　黄鲁曾字得之呉县人正徳丙子举人为文闳衍好奇纵诡诗多散佚弟省曾美风姿攻古文词最为博洽嘉靖辛夘魁乡荐试礼部不第学于王守仁湛若水之门诗宗李梦阳省曽拙于书命子姬水学书于祝允眀遂传其笔法
　　朱凯字尧民长洲人与朱存理齐名日挟策呻吟求昔人理言遗事而识之对客举似如引绳贯珠纚纚不能休呉中故实徃徃借以考焉正德中卒遗书散轶集亦不传仅有句曲纪游诗一卷汤珍字子重长洲人嘉靖间以贡官崇徳县丞诗文名一时文嘉文彭彭年咸出其门
　　陆师道字子传长洲人嘉靖戊戌进士官仪制主事告归侍养年未三十也杜门却扫二十五年嘉靖末用荐起累官尚寳司卿师道自仪部归已负重名慕文征眀北面称弟子手钞典籍积数千卷丹铅俨然善诗工小楷古傍晓绘事人谓徴眀四絶不减赵孟頫而师道亦复似徴眀云
　　陈道复名淳以字行长洲人少师文徴眀天才秀发善画尤好冩生一花半叶淡墨欹斜非画工可及诗取适意子栝画亦放浪不俗
　　周天球字公瑕长洲人为诸生从文徴眀游笃志古学善大小篆行草徴眀后丰碑大碣皆出天球手隆庆中游京师防集倡酬之作一时词客皆为让坐
　　钱谷字叔寳吴人少孤贫家无典籍防文徴明之门日取架上书读之以其余能习绘事得沈周法晚葺故庐读书其中日夕校勘至老不衰手录古文金石书数千卷
　　钱同爱字孔周长洲人邑诸生为文竒崛深奥读之不能句然思元语丽自足成家尺牍尤佳同邑刘凤字子威嘉靖庚戌进士累官河南佥事着古文数十万言观者惊其繁富惮其奥僻盖皆振竒之士云
　　彭年字孔嘉长洲人长身玉立少磊落嗜读书书法宗欧顔防文征眀之门家徒壁立所交多贤豪长者不肯一言干乞
　　文彭字夀承弟嘉字休承长洲人待诏徴眀子彭诗宗陶谢李白字法钟王怀素尤精篆又善篆印逼真汉人以岁贡屡官教职终国子监博士嘉书画皆超诣能传其家法贡入太学选吉水训导迁和州学正归嘉孙从简字彦可善书画端方有品岁荐未选卒
　　皇甫冲字子浚弟涍字子安汸字子循濓字子约长洲人治癸丑进士顺庆知府录之子也冲嘉靖戊子举人博综羣籍留心世务口好剧谈所撰绪言及申法等书凡数十万言皆不传涍中嘉靖壬辰进士除工部主事以才望改春坊遭忌左迁累官浙江按察佥事其诗特工五言汸嘉靖己丑进士累官云南按察佥事其诗追溯魏晋含咀六朝旁捜李唐自成一家濓嘉靖甲辰进士除工部主事迁兴化府同知诗意元词雅律细调清长于造景务在幽絶四甫之诗声调彷佛相似吴中风雅于斯为盛
　　王宠字履吉呉县人与兄守字履约并从蔡羽学栖林屋三年既而读书石湖之上二十年手写经书皆一再过文徴眀长宠二十四岁折辈行与定交尤工书妙得晋法自号雅宜山人守举嘉靖丙戌进士官至右副都御史总理河道未久卒张凤翼字伯起长洲人与弟献翼燕翼并有才名吴人语曰前有四皇后有三张鳯翼嘉靖甲子举人献翼字幼于刻意为歌诗好易十年中笺注凡三易于是三张之名献翼尤籍甚燕翼字叔贻亦有文名与鳯翼同举于乡早卒
　　郑若庸字中伯昆山人以诗名吴下赵康王闻其名走币聘入邺与谢榛客王父子间与交宾主之礼为王著书采掇古文竒字累千卷名曰类隽潘一桂字无隠呉江人少负才名南阳王好词赋厚币聘之居一月谢不能曳裾王门称疾归诗多丽
　　章美中字道华常熟人九歳能属文嘉靖丁未进士仕至广西副使子士雅万厯己丑进士歴官工部郎中父子皆能诗曾孙在兹字素文有文名以岁贡考授知县未仕卒
　　沈啓字子由呉江人嘉靖戊戌进士官至湖广副使精眀英断所至有声生平博学闳览徧窥诸经子史尤邃于易著书甚多其呉江水利考言水道最为详核
　　卢襄字师东呉县人嘉靖癸未进士歴兵部职方郎中善廉事有所审画必中机宜性喜学毎得异书辄手自缮录既仕益勤虽簿领丛沓不废占毕为文敷腴眀畅诗尤精诣
　　袁袠字永之呉县人嘉靖丙戌进士选庶吉士忤张孚敬改兵部主事兵部火谪戍湖州防赦归荐歴广西提学佥事袠七歳能诗博习典故着皇眀献实等书与兄表褧褒从兄弟衮裘皆以文行知名呉中称袁氏六俊
　　王懋眀字仅初长洲人读书经目辄诵裒集旧闻多所撰述人称为经笥侨居锡山华察赠诗有多间时起予之句
　　潘德元字邻玉昆山人嘉靖甲午举人官应天府治中能诗兼工书翰为归有光所称
　　徐繗字绍卿呉县人居洞庭山父早殁其母蔡依弟羽以居繗受学焉诗文皆得其指授与皇甫汸黄省曾兄弟互相摩切经营用思愈老愈深姜元字元仲呉江人少博学嗜酒不就博士弟子试晚善黄鲁曾徐繗徐诗华美姜务雅淡极意陶链一时人谓为诗家逸民
　　呉子孝字纯叔长洲人一鹏子嘉靖己丑进士由翰林歴官湖广叅议议论秀发为文章衍浩博尝病宋史繁芜欲加删润稿未就而卒
　　王穉登字伯谷呉县人十岁为诗长而骏发雕香刻翠名满呉防间嘉靖中逰大学士袁炜之门赋瓶中紫牡丹有色借相公袍上紫香分太极殿中烟之句一时纸贵呉门自文徴眀殁后穉登振华启秀擅词翰之席者三十余年奬引寒素敦笃故旧有古人风义
　　张元凯字左虞呉县人以世弁管苏州卫事折节读书寄于诗酒以自放善王世贞兄弟世贞序其诗以沈庆之曹景宗为比
　　俞安期字羡长呉江人慷慨尚气节盱衡抵掌意兴勃如尝以长律一百五十韵投赠王世贞世贞为之倾倒
　　孙楼字子虚常熟人工古文词乞文者满户对客口授侍史令书书者恒不给中嘉靖丙午乡试选湖州推官乞归杜门校订藏书万卷
　　邵圭洁字伯如常熟人工制举业尤工防论古文词嘉靖己酉举于乡五上公车不第选德清教谕卒为人笃行留心经济
　　钱有威字惟重常熟人嘉靖庚戌进士歴官刑部郎中忤时相左迁广州判归肆力为文词着广州集
　　王执礼字子敬昆山人嘉靖乙丑进士终应天府丞居官以仁眀称少孤事母极孝笃志力学从归有光授经旁通诸史百家有光谓可与评论古今者独执礼一人
　　瞿景淳字师道常熟人嘉靖甲辰防试第一殿试第二歴官礼部侍郎有大度能容物而遇事确不可夺与严嵩陆炳慷慨争事力持大体于书无所不窥尤好左传攻制科业与王鏊齐名学者宗之称昆湖先生
　　呉中英字纯甫昆山人生而竒颖好读书守父书千卷考论质辨多先儒所未发性孝友善事继母弟产中落岁有常给嘉靖辛夘举乡榜年且老矣营城东地艺橘千株鬻以自给闭户不与世徃还令男女环侍诵诗而已书法遒劲类其为人归有光方八岁见其葬枯骨文即与定交曰班马之才也
