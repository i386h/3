<!-- { "loadSidebar": true } -->
　　狮子山在繁昌县南三十里石雄踞如狮因名有峰六眠牛一峰尤竒山椒石壁数十仞松杉竹树与碧涧红泉相间呑吐云雾亦竒观也
　　龙华山在繁昌县十五里有乳泉通石窦资民灌溉石上产丹桂一株近千年香袭里许邑称龙华丹桂相近为红花山一名荷花尖诸峰如莲蕚下有红花涧为邑人造纸处又西五里为杏山覆釜山在繁昌县西北二十五里山顶如平掌上有古庙址及井泉
　　公孙山在繁昌县西北四十里世传公孙防所居有公孙桥
　　凤凰山在繁昌县西北五十里山顶有凤池凤穴下临荻港珠金沙
　　大阳山在凤凰山之北接小阳山有龙池虽旱不竭山之西麓尽于江曰板子矶寰宇记云一名返秦矶
　　三山在繁昌县东北三十五里三峰秀起曰老子曰方丈曰秦望上有九莲洞东即三山矶也赭圻岭在繁昌县西三十里与覆釜脉接晋时出紫玉攻为器以献太庙故名赭圻晋哀帝召桓温入朝至赭圻诏止之遂筑城于此
　　浮鸠矶在繁昌县东北三十里老山址出江中下有湫江月映水波不能混俗名龙王矶
　　夏舎人山在郡治东北有夏舎人庙
　　大江在府西自铜陵县界流入歴繁昌芜湖当涂三县东北流入江宁县界
　　中江在芜湖县西南汉书地理志云中江出县西南东至阳羡入海今县河东逹黄池入丹阳石臼等湖至银林堰乃中江故道也蘓常承中江下流五堰筑而中江不复东皆由县西行以逹于江鹊江在繁昌县北境流入芜湖界舆地志云铜陵鹊头山为鹊头至三山为鹊尾因名鹊江繁昌诸水注之
　　大信河在府西三十五里亦曰南浦自芜湖白岸湖西北流至大信镇防龙山港入于江
　　黄池河在府南七十里河中流以北属当涂以南属宣城今设浮航
　　采石新河在府西北二十五里牛渚矶东宋庆厯中以矶立江流之冲水势湍激大为舟害乃开新河于矶后以逹大江舟获安济
　　长河在芜湖县南半里源出广德宣州经县前西北流入江
　　青墩河在芜湖县南有洲曰青墩沙即周文育克徐嗣徽处
　　丹阳湖在府东南七十九里周三百余里按徽州宁国池州江宁广德诸水滙为石臼固城丹阳三湖而丹阳为最大与溧水髙淳皆以中流分界实太平巨浸也
　　芜湖在芜湖县西南源出丹阳湖过黄池合五丈湖路西湖诸水至县入江蓄水不深而生芜藻故名
　　天成湖一名天圣湖在芜湖县东南十四里亦丹阳湖下流所滙也广百八十顷流入荆沼港逹于长河
　　姑孰溪在府南二里一名姑浦合丹阳东来诸水经寳积山入于江
　　思贤港在府北三十五里谢朓李白崔宗之皆过此赋诗后人思之因名
　　鲁港在芜湖县南十五里源出宣城西注大江一名鲁明江旧志云昔有鲁明仲者居此
　　鸠兹港在芜湖县东四十里入于长河或以为古鸠兹也左传云楚伐吴至鸠兹杜预以为臯夷今作勾慈音近而字譌也
　　荻港在繁昌县西南四十里水出南陵由马仁山西入繁昌县界至凤凰山下为荻港入于江与赭圻城接
　　慈湖水在府北六十里元和郡国志云吴将笇融屯兵于此
　　鼍浦在府东五里相传昔有鼍为祟遇道者截草掷浦中害遂除
　　庐州府
　　大蜀山在府西二十里尔雅云蜀者独也山屹然孤特逺见二百余里为一郡之镇其西二十里有小蜀山
　　大山在府西百里上有泉不涸其西为龙凤山口东南通舒城北走寿州
　　鸡鸣山在府西北四十里旧志云肥水所经上有【阙】
　　紫蓬山在府西南七十里有李陵庙又名李陵山肥水出焉有迳逹府西五十里之石佛山两旁皆石中路通人行元末设竹林关以守隘其近者为马鞍山又西三十里有莲花山皆以形名
　　姥山在府东南百里巢湖中宋书云晋安王子勋兵攻庐江沈攸之等大破之追至姥山又孤山亦在巢湖中魏邢峦破梁将桓和于此一名圣女山上有大姥庙
　　龙泉山在府东五十里絶顶有泉廻绕僧寺青阳山在府东六十里府志云元余阙读书其上其南为方山
　　四顶山在府东七十里俯瞰巢湖上有四峰特起相传魏伯阳链丹之所隋地理志云襄安县四鼎山即此相近为梅子山
　　小岘山在府东七十里南史云齐萧懿屯小岘御王肃梁韦叡侵魏防小岘俱此又山侧通全椒者为余岘口
　　浮槎山在府东八十里一名浮巢山一名浮阇山方舆胜览云俗传自海上浮来山顶有甘泉旧建道林寺相传梁武帝女为尼于此有海榴一株所手植也欧阳修云山在慎县南三十五里隋书地理志云有浮阇山在慎县王祎云慎县在庐州界中【附】宋欧阳修浮槎山水记【浮槎山在慎县南三十五里或曰浮阇或曰浮槎二山其事出于浮图老子之徒荒怪诞幻之说其上有泉自前世论水者皆弗道余尝读茶经爱陆羽善言水后得张又新水记载刘伯刍李季卿所列水次第以为得之羽然以茶经攷之皆不合又新妄狂险谲之士其言难信颇疑非羽之説及得浮槎山水然后益以羽为知水者浮槎与龙池山皆在庐州界中较其水味不及浮槎逺甚而又新所记以龙池为第一浮槎之水弃而不録以此知其所説多失羽则不然其论曰山水上江次之井为下山水乳泉石池漫流者上其言虽简而于论水尽矣浮槎之水发自李侯嘉祐二年李侯以镇东军留后出守庐州因游金陵登蒋山饮其水既又登浮槎至其山上有石池涓涓可爱盖羽所谓浮泉漫流者也饮之而甘乃攷图记问于故老得其事迹因以其水遗于京师余报之曰李侯可谓贤矣夫穷天下之物无不得其欲者富贵之乐也至于荫长松借丰草聼山溜之潺湲饮泉石之滴沥此山林者之乐也而山林之士视天下之乐不一动其心或有欲于心顾力不可得而止者乃能退而获乐于斯彼富贵之能致物矣而其丕可兼者惟山林之乐尔为富贵者而不得兼然后贫贱之士有以自足而髙世其不能两得亦其理与势之然欤今李侯生长富贵厌于耳目又知山林之为乐至于攀援上下幽隐穷絶人所不及者皆能得之其兼取于物者可谓多矣李侯折节好学喜交贤士敏于为政所至有能名凡物不能自见而待人以彰者有矣其物未必可贵而因人以重者亦有矣故余为志其事俾世知斯泉发自李侯始也】
　　黄山在府东百二十里接巢县含山界其峰三百有六十有泉不涸故亦呼龙泉山亦曰金庭山又曰紫微山道书所谓第十八福地者也山有金庭洞可容三百人又有紫微洞出泉居民引以溉田唐时又改名王乔山相传王乔居此
　　冶父山在庐江县东北二十里唐更名曰冶山宋碑曰铁冶盖冶铸之所林峦峭密盘亘数十里自麓五里而至于巅上有龙湫亦曰铸剑池濡须志云欧冶铸剑处山比众山特尊故称父有子山三百六十四罗列其下盖县境之名山魏地理志云庐江郡潜县有野父山即此
　　蜃山在庐江县东北三十里下瞰白湖县志云昔曾有蜃出焉吐气成楼台殿阁之形
　　毛公山在庐江县东七十里县志云毛义隐此有毛公读书洞石凳石窻犹存洞旁产白牡丹每嵗所生不一其地相传义父母甚爱此种义望天哀吁少顷遍山雪坠皆花后遂种延不絶盖天生异卉也又北半里为莲花洞中有石莲下垂巧侔追琢山之东属无为州
　　马头山在庐江县东北七十里按晋书云毛寳援桓宣于此上有桃花仙人二洞其山口曰石龙山西有渡曰马头渡
　　金牛山在庐江县西北四十五里岭有塔县志云吴赤乌二年造下有金牛
　　关山在庐江县西三十五里曹魏守隘之所石门尚存
　　龙池山在庐江县西二十五里旧志作栭山上有龙池下有甘泉寺按唐书云庐江县有檽山檽栭相近或即此也县北三十里亦有龙池一洞深不可测
　　马槽山在庐江县西四十里有大小二槽形势连属各山半有石槽大者长二丈小者长丈五六尺形成自天不假椎凿槽旁有人马足迹世传魏武尝立寨其上
　　大凹山在庐江县西四十里以形凹得名上有龙王祠下有仙女石山势参差难状其第三峰有风洞岩深不可测投以草茎即随气飞起
　　百药山在庐江县南十里山多药草相传李百药游此故名宋碑作白若盖音之讹也顶上棋盘石有仙人足迹蹋之声如鼓闻数里又名石鼓隋地理志云开化县有蹋鼓山即此乃邑镇山也福泉山在庐江县南十里山下有泉清澈饮之可以愈疾南十里有菖蒲山产九节菖蒲
　　秀山在庐江县南六十里山上有香炉峰世传有仙飞升于此黄泥瓦洋二河于此发源县志云石上镌刻有秀防东南水外屏障十数字
　　凤台山在庐江县东南十里五峰排列中髙如台昔传凤集其上故名
　　山在庐江县东南四十五里产宋时割置无为州今山在南乡下有蓬硃砂涧
　　钟鼎山在庐江县东南五十里一名钟子山盘礴甚逺上有龙池县志云山东西有泉四时不竭灌漑田亩两泉嵗迭为盈缩妙不可测
　　暖塘山在庐江县东十里下有温泉四时可浴山多竒石岭有二石屏玲珑可爱
　　鹿起山在舒城县东南三十里昔有僧过鹿出之事因名上有南岳行祠祠前有试心台洗剑池县之镇山也
　　春秋山在舒城县南二十五里其上为李公麟读书堂有洗墨池又有望湖尖凤凰台仙人峰诸胜絶顶有洞可容数千人
　　磨剑山在舒城县西南三十五里上有大石为仙人磨剑处
　　七门山在舒城县西南三十五里山濒大溪下有石洞如门者七即七门堰之上源也
　　云雾山在舒城县西南四十里其山出云必雨上有洞名水帘
　　龙眠山在舒城县西南八十里括地志云龙舒以状若龙之舒展也山之阴为龙眠砦与桐城界三角山在舒城县西南百二十里峰有三角故名又名多智山相传上有清泉饮之令人聪慧其近者为阳山土人曾避兵于此
　　梅山在舒城县西七十里县志云旧传梅福弃官隐此上有梅仙洞又十里曰竹山
　　王姥山在舒城县西九十里县志云相传王姥修炼居此有白鹿啣花之异其近者为栲栳山响山在舒城县东二十五里人过其下輙有声紫芝山在无为州城内西南隅州志云宋皇祐间产紫芝三百五十本州守茹孝标献于朝赐今名眉山在无为州西南百里两山连曲如眉
　　三公山在无为州西南百二十里见隋志上有三峰因名峰头皆东顾唐天寳中改名东顾山山势连亘数百里西界庐江南跨桐城上有洞砦明季流防纵横江北居民倚以避乱相近有九卿山山有九峰
　　桐山在无为州西九十里有水道通白湖渔人用箔取鱼故又名上箔葢即隋志云庐江县上薄山也又有下箔山
　　天井山在无为州西九十里有泉二左曰青龙右曰白虎故亦名双泉山其下有楚云洞
　　朝喜山在无为州西北四十里旱时朝有云气是日必雨故名
　　白石山在无为州西北四十里山多白石顶有龙池仙人洞隋地理志云襄安县有白石山即此州故襄安县地其右为黑石岭为桃花岭为楚歌岭吕泉山在无为州西北五十里州志云又名龙泉山其形似龙上有水泉世传吕洞宾过此揷剑而泉涌累累如贯珠故名其近者为银缾山一峰特起如银缾州之主山也
　　青檀山在无为州北五十里产青檀北魏防仆兰设伏檀山破宋将鲁爽即此水经注云檀山在庐江雩娄县南大别之异名也决水出焉或曰即禹贡之大别山殊误
