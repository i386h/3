<!-- { "loadSidebar": true } -->
　　十七年徐兖青冀四州大水遣使赈防又诏前所给扬南徐二州百姓田粮种子兖豫青徐诸州比年所寛租谷应督入者悉除半今年有不收处都原之凡诸逋债优量申减并禁州郡估税所在市调烦刻【宋书】
　　孝武帝孝建二年三吴饥诏所在赈贷【宋书】大明元年吴兴义兴大水遣使开仓赈防【宋书】八年以东境偏旱诏出仓米付建康秣陵二县随宜赡防又原除扬南徐州七年逋租【宋书】
　　齐髙帝建元元年九月诏三吴义兴三郡遭水减今年田租【齐书】
　　武帝永明元年诏赈赐建康秣陵二县贫人又吴兴义兴遭水县蠲降租调【南史齐纪】
　　五年六月霖雨过度水溢京师遣官随宜赈赐七月诏原丹阳属县积年逋租八月诏蠲吴兴义兴二郡租调【齐书】
　　六年吴兴义兴被水之乡赈赐各有差【齐书】九年以吴兴义兴大水诏蠲二郡租【南史齐纪】十一年原除南豫州之歴阳谯临江庐江四郡三调众逋宿债【齐书】
　　明帝建武二年吴晋陵二郡失稔之乡蠲三调有差【齐书】
　　陈宣帝大建十二年亢旱诏丹阳吴兴晋陵建兴义兴东海等十郡即年田赋禄秩各原半其丁租半申至来歳秋登【陈书】
　　唐徳宗贞元八年以江淮所停运米委转运使于水灾州县粜之以救贫乏【资治通鉴】
　　宣宗大中九年以旱遣使巡抚淮南减上供馈运蠲逋租发粟赈民又罢淮南宣歙浙西冬至元日常贡以代下户租税【唐书】
　　五代周世宗显德六年淮南饥上命以米贷之或曰民贫恐不能偿上曰民犹子也安有子倒悬而父不为解者安责其必偿也【文献通考】
　　宋太祖建隆元年赈扬州城中饥民【宋史】
　　三年正月赈淮南饥六月赈宿州饥【宋史】
　　开寳八年平江南诏出米十万石赈城中饥民【文献通考】
　　太宗雍熙二年四月遣使赈江南诸州饥民九月蠲江浙诸州民逋租【宋史】
　　三年以升宣等十四州前歳官所赈贷并蠲之【宋史】淳化四年诏以江淮饥遣使巡抚【宋史】
　　五年正月遣使赈亳颍等州饥民九月遣使分行亳颍泗寿州按视民田被水及种莳不时者并蠲其租【宋史】
　　真宗咸平二年江浙春霜害稼分使发粟赈之【宋史】景德元年江南东西路饥命使赈之【宋史】
　　大中祥符二年四月升州火遣御史访民疾苦蠲被火屋税九月赐泰州被水民粟【宋史】
　　三年以江南旱升润州屡火遣使存抚【宋史】五年五月江淮两浙旱给占城稻种教民种之八月减运河水灌淮南民田仍寛租限十二月赈泗州饥又淮南河北饥减直鬻谷以济流民【宋史】七年十二月淮南江浙饥除其租【宋史】
　　干兴元年正月蠲秀州水灾民租二月诏苏湖秀州民饥贷以廪粟又诏赈徐州贫民【宋史】
　　仁宗天圣元年以淮南水灾遣使安抚【宋史】四年蠲淮南被水田租【宋史】
　　五年江宁府扬眞润州江水溢壊官民庐舍遣使安抚赈防【宋史】
　　明道二年诏发运使以上供米百万斛赈江淮饥民【宋史】
　　景祐元年正月淮南饥出内藏绢二十万代民歳输二月权减江淮漕米二百万石【宋史】
　　皇祐三年遣使安抚江南饥民【宋史】
　　英宗治平元年以上供米三万石赈宿亳二州水灾户又濠泗庐夀髙邮军大水遣使行视疏治赈防蠲其赋租【宋史】
　　神宗熙宁元年帝以内侍有自淮南来者言宿州民饥多盗系囚众本路不以闻诏遣太常博士陈充等视宿亳等州灾伤又诏河北灾伤州军刼盗罪死者并减死刺配广南牢城年丰如旧【附】司马光疏【臣窃闻降勅下京东京西灾伤州军如人户委是家贫偷盗斛斗因而盗财者与减等断放未知虚的若果如此深为不便臣闻周礼荒政十有二散利薄征缓刑弛力舍禁去防率皆推寛大之恩以利于民独于盗贼愈更严急所以然者葢以饥馑之歳盗贼必多残害良民不可不除也顷年尝见州县官吏有不知治体务为小仁者或遇凶年有刼盗斛斗者少加寛纵则盗贼公行更相刧夺乡村大扰不免广有收捕重加刑辟或死或流然后稍定今若朝廷明降勅文豫言偷盗斛斗因而盗财者与减等断放是劝民为盗也百姓乏食官中当轻徭薄赋开仓赈贷以救其死不当使之相刼夺也今歳府界京东京西水灾极多严刑峻法以除盗贼犹恐春冬之交饥民啸聚不可禁御又况降勅以劝之臣恐国家始于寛仁而终于酷暴意在活人而杀人更多也　文献通考】六年赈江淮两浙饥【宋史】
　　七年诏浙西路提举司出米赈常润州饥【宋史】八年诏赈常润州饥民【宋史】
　　熙宁中赵抃以大资政知越州两浙旱蝗米价涌贵饿死者十五六诸州皆榜衢路禁人増米价抃独榜衢路令有米者増价粜之于是诸州米商辐凑诣越米价更贱民无饿死者【宋名臣言行録】哲宗元祐六年以苏湖常三州大水兼浙西诸郡灾伤诏赐米百万斛钱二十余万緍赈之【文献通考】八年遣使按视淮南水灾【宋史】
　　徽宗崇宁四年苏湖秀三州水赐乏食者粟【宋史】髙宗绍兴元年三月赈淮南流民八月蠲徽州被贼民家夏税【宋史】
　　七年蠲建康府太平宣州逋赋及下户今年身丁钱【宋史】
　　十三年三月赈淮南饥民仍禁遏籴九月蠲淮南逋欠坊塲钱及上供帛【宋史】
　　二十一年以两淮民复业未久寛其租赋【宋史】二十六年诏两淮边民未复业者复其租【宋史】二十八年蠲平江被水民逋赋又蠲楚州归附民赋役【宋史】
　　是年诏在法水旱检放及七分以上者济之自今及五分处即拨义仓米赈济【文献通考】
　　三十年诏滁州上供钱依濠州盱眙军例更展免一年又蠲淮东州军上供银绢米麦经总制钱一年【续文献通考】
　　孝宗隆兴元年赈两淮流民又以两浙江东大水悉蠲其租【宋史】
　　二年赈江东两淮被水贫民【宋史】
　　乾道三年两浙水江东西路蝗赈之【宋史】
　　六年诏江东运司将建康府太平州被水县人户今年身丁钱并与放免【续文献通考】
　　九年楚州饥赐米五千石赈之又江东之太平广德淮西之无为军和州民多艰食并行停征赈防【续文献通考】
　　淳熙三年以常州旱寛其逋负之半【宋史】
　　四年蠲太平州民贷常平仓米【宋史】
　　六年正月赈淮东饥民三月再赈【宋史】
　　七年正月蠲淮东民贷常平钱米十一月蠲两淮州军二税一年【宋史】
　　是年奏免池州检放旱苗米及经总制钱【续文献通考】八年以徽饶二州民流者众出南库钱三十万緍赈粜又江浙两淮等处水旱相继发廪蠲租遣使按视民有流入江北者命所在赈济之【宋史】九年诏江浙两淮旱伤州县贷民稻种计度不足者贷以桩积钱【宋史】
　　光宗绍熙四年赈江淮两浙被水贫民【宋史】五年淮右旱知滁州请发常平粟赈其民龚维蕃赈荒录【绍熙五年淮右大旱滁为甚时会稽石公宗昭典州事预谋荒政前期檄属县校公私之储积令存私家合用之数而以其赢籍于官度犹不给请于朝乞发常平粟并拨桩积钱籴米麦乃以合郡上下分为九等凡有储蓄若营运者与为二等客者皆勿给其有田而无收及有业而不能营者则録其户口而给之其余工术技艺往来负戴与夫民田租户官田佃客凡有所依而不自赡者则计口给券日籴于官鳏寡孤独癃老废疾者济之人受粟二升防者减半量地逺近与民之众寡置给粟之所凡八十四富人之羡粟其籍于官者则计其几何劝以就粜凡粜若籴各书于厯时取而稽考之视民食之缓急而先后其出给之期选上户信实者掌出纳委学职徃来督察之丰其资给校其折耗下至搬运脚乘纸札贯索皆优给其直凡贷若济者则并给虑其徃来之冗费也凡粜者皆日给惧其冒请而滥给也检柅欺弊奨劝劳能郡士之被选委者手书酒炙之馈日至其主籴上户预给照据量免差役民以公事至庭必宛转谘诹诸塲之孰整孰惰动息必知之取其尤者各一人加赏罚而示劝欲焉谕以祸福感以信义功过毕知大小竞劝民有冒宪非故犯愿出粟自赎者令各县拘籍粜毕照免又择吏胥之勤干者发舟运镪告籴于他郡其民居僻阻馈给劳费则募土豪借籴本令便宜贸易以赒给之期偿于来歳凡道途邸舍皆贮粟以备商旅之需弃男女者人得收养仁声旁洽流民辐辏郡治荐罹俶扰防事未建乃鸠工度材僦民就役计日酬佣视常时加厚凡木石竹苇土瓦之求鬻者虽至防必优其价众争趋之由是服役于官者皆仰以赡给而负贩者因得以求售懽呼力作民忘其劳阅两月讫事榱题雄峙冠于淮右朝廷闻公治行以度支郎召民闻命蹙额曰公去吾属填沟壑矣乃相率号呼请留壮者走告诸台乞寝召命老稚填塞衢巷昼夜守之固遣弗肯去郡僚之白事者伺其出必攀舆谛视夜则燃烛以辨如是者阅再旬通守以事申诸司次第剡闻朝防令需代民始服故公以活民为己责夙夜调度至废寝食居处于外士民之入见者不以时接言当于理立罢行不淹刻所收米直复籴于他有所循环无度故出给虽多而流通不匮又劝民杂莳菽粟以为后继其癃老羸弱者处于僧庐为糜以食之今无失时疾病者济以医药时躬造焉察其寒饥公智虑精详局量寛和而待人一以诚实举措不计小费而亦未尝妄施合饥民及流徙而至者凡数万背冬渉春无一人冻馁者明年三月后诏趋见公乃行朝廷第荒政滁为最】
　　宁宗庆元初赵汝勣知当涂时歳饥谷贵乃开仓散米万斛一邑获全事闻诏他郡依汝勣赈防法【续文献通考】
　　六年常润扬通泰和州江隂军旱赈之【续文献通考】嘉泰元年浙西江东两淮旱赈之仍蠲其赋【续文献通考】
　　嘉定元年出米二十万石赈江淮流民【续文献通考】二年八月出米十万石赈两淮流民【续文献通考】八年七月出米三十万石赈粜江东饥民【续文献通考】十年诏江东提举司出米十万石赈给贫民【续文献通考】
　　十六年九月诏江淮诸司赈防被水贫民十一月太平州大水诏赈防之【宋史】
