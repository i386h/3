<!-- { "loadSidebar": true } -->
　　东晋南渡调兵不出三吴大发毋过三万有大将军都督四镇四征四平之号其诸州刺史任重者为都督轻者为督或带四中郎将凡所治之地皆置州兵【文献通考】　扬州刺史治西州城后治东府城【通鉴注扬州治在建康台城西故谓之西州东府在建康台城东】又尝出镇姑孰【孝武初桓冲】及广陵之步邱【孝武时谢安加大都督镇步邱】徐州刺史初镇广陵【以兖州领徐州】后徙镇京口者四【成帝时郄鍳蔡谟何充以至康帝时桓温穆帝时禇裒荀羡又太和中郄愔又寜康中桓冲至太元初王蕴又安帝时刘裕至防帝时刘道怜】广陵二【寜康初刁彛王坦之又太元中谢元】淮隂【穆帝时荀羡】下邳【穆帝时荀羡郄昙以至哀帝时庾希】各一　又分北徐州刺史镇彭城【彭城三面阻水独南通军马东晋以为北境藩捍】　兖州刺史初治京口【元帝侨置】后徙镇合肥【太寜元年郄鉴】彭城泗口【太寜二年刘遐】金城【康帝时褚裒通鉴注在江乘之蒲州琅琊侨郡】下邳【穆帝时郄昙荀羡哀帝时庾希】山阳【哀帝时庾希】盱眙【穆帝时禇裒海西时郄愔】淮隂【孝武时朱序】各一广陵三【太寜三年郄鉴又孝武时王坦之谢元刁彛又晋末镇此】京口二【成帝时郄鉴又穆帝时禇裒海西时郄愔】　青州刺史初末俱镇广陵【元帝侨置以广陵控接三齐故青兖同镇】其中徙镇淮隂二【元帝时刘隗孝武时朱序】京口二【孝武时司马恬王防安帝时诸葛长民刘道怜】　豫州刺史【成帝侨置】初镇谯【元帝时祖逖祖约】后徙镇谯二【穆帝时谢奕哀帝时袁真】夀春四【元帝时祖约穆帝时谢尚哀帝时袁真安帝时刘义庆】马头二【穆帝时谢尚孝武时朱序】歴阳三【穆帝时谢尚简文时桓熙孝武时桓石防庾凖庾楷】芜湖二【成帝时庾亮庾怿穆帝时谢尚】姑孰二【孝武时桓冲安帝时桓元刘毅】牛渚一【穆帝时赵允】　冀州刺史或治淮南或治江北　并州刺史或居江南或居江北后徙镇谯【哀帝时姚襄】又徙镇山阳【安帝时刘道怜】　幽州刺史治三阿【苻坚攻幽州刺史于三阿】司州刺史【元帝侨置】治合肥【以上分见列传】大抵晋之拒刘曜石勒以合肥淮隂夀阳泗口角城为重镇其后攻苻坚则以长淮为冲要扼慕容徳姚兴以彭城为北境藩扞【郑通志】
　　东晋之舟师太尉刘裕破卢循于江【文献通考安帝义熙六年循因裕北伐袭建康方舰而下裕还出轻利闘舰躬提幡鼔众军争先军中多万钧神弩裕自中流蹙之因风水之势贼舰悉泊西岸岸上军先备火万具悉焚之贼众大败】
　　宋刺史仍加都督领兵扬州刺史寄治京师南徐治京口以近都特重其任　徐治彭城【王元谟表曰彭城南届大淮左右清汴表里京甸捍接邉境城隍峻整襟卫周固又自淮以西襄阳以北经涂三千达于济岱六州之人三十万户常得安全实由此镇】钟离东海朐山　南兖治广陵盱眙　兖寄治彭城淮隂　南豫治歴阳姑孰宣城　豫治睢阳歴阳　青冀二州治郁州【今赣榆明帝失淮北侨立青冀二州共一刺史】初以彭城歴城东阳为藩扞元嘉中伐魏发縁淮三郡兵集盱眙縁江五郡
　　集广陵而江南白丁轻进易退以致败故魏主经彭城临江屯瓜歩攻盱眙及东阳歴城防彭城降而长淮尽为北境矣【通志】
　　齐自泰始以来将帅各募部曲屯建康后从李安请非淮北常备外余军悉皆输遣若亲近宜以随身者限人数【文献通考】诸州刺史亦加都督惟以徐为北徐兖为北兖以冀治涟口余治所皆因宋【南齐书州郡志】自宋失彭城诸郡齐淮北之地少但以夀春淮
　　阳角城涟口朐山为重镇永元初豫州刺史又以夀春入于魏【通志】
　　梁诸州兵制亦如齐后务拓境宇频事经畧欲重其将帅凡镇戍多置为州【通志】扬镇建康而徐则分南北西东镇京口钟离涡阳宿豫兖分南北镇广陵淮隂豫分西南南镇歴阳合肥夀阳姑孰西镇晋熙青分南北镇郁州赣榆又共镇招逺【今海州】而又广设淮谯武安睢潼颍仁义霍合秦泾十三州分镇淮隂谯城归政【今邳州】定逺竹邑【今宿州】取虑【今虹县】汝隂赤坎【虹县西南】安丰岳安【今六安州】合肥尉氏【今六合】沛而谯又镇新昌分南谯镇南谯城【分见本纪列传】葢屡与魏军交战于淮之南北尅宿迁合肥翟邱朐山彭城夀春等郡南朝之境几复然旋得旋失及景平后江以北悉入于齐其初大抵以硖石【汝隂郡下蔡】合州钟离淮隂朐山为重镇【通志】
　　梁韦叡以舟师破魏于淮【韦叡传魏人于邵阳洲两岸为两桥立栅数百歩跨淮通道叡装大舰使太守冯道根等为水军防淮水暴涨叡即遣之闘舰竞发临魏垒以小船载草灌以膏焚其桥风怒火盛水又漂疾倐忽之间桥栅尽壊道根等身自搏战军人奋呼无不一当百魏人大溃】王僧辨破侯景于江【王僧辨传景命侯子鉴为水战之备僧辨至姑孰子鉴帅歩骑万余人于岸挑战又以鸼□千艘载战士僧辨令细船退缩留大舰夹泊两岸子鉴之众谓将退争趋之大舰断其归路】
　　陈初已失淮但以江为境大建中伐齐屡防淮南之地尽复后败于周而江北之地又尽没【通志】　其刺史都督所镇惟不置东西徐淮武睢颍秦泾实增司晋江吴四州镇黄城晋熙南陵吴郡以豫镇夀阳北谯镇盱眙安镇宿预义镇尉氏余悉如梁【见本纪并通鉴胡注】
　　陈之舟师周文育败徐嗣徽于七矶【周文育传嗣徽引齐人渡江据芜湖帝诏文育还都嗣徽等乃列舰于青墩至于七矶以防其归路及夕文育鼔噪而反攻之嗣徽骁将鲍砰独以小舰殿丈育乘军舴艋跳入砰舰砰仍牵其舰而还贼众大骇】侯瑱败王琳于芜湖【侯瑱传琳引合肥巢湖之众舳舻相次而下瑱进兽槛洲琳战却及夕东北风吹其舰并壊琳入浦以鹿角绕岸不出时西魏将史寜蹑其上流琳率船东去芜湖十里而泊瑱令军士晨吹蓐食顿芜湖洲尾以待之乗东南风纵火章昭达以大舰中江而遣大败之】后防戎船舰悉还都下江中至无一只故隋军渡江而平之【通志】
　　后魏于晋世起代迨献文天安元年宋薛安都以彭城附遂有淮北之地　宣武景明元年齐裴叔业以夀阳降又得淮南之地　至东魏孝静武定中乗间畧地尽取江北郡县【通志】　初置州都督总军人后以刺史为当州都督【北齐书髙隆之传】葢魏仿周典置六军刺史以农隙教之合为百府每府一郎将主之分属二十四军开府各领一军大将军凡十二人统二开府一柱国主二大将军复加持节都督以统焉【文献通考】　其刺史在江淮间者徐治彭城南兖治谯城南徐治宿豫【东魏改为东楚州】海治龙沮【东魏置】颍治汝隂东徐治下邳涡治涡阳【魏置涡州及涡阳东魏改谯州】楚治钟离合治汝隂霍治南陈睢治取虑谯治新昌扬治夀春淮治懐恩仁治已吾【即赤坎】东扬镇东成【魏以其地在夀春之东故置东扬州】东徐镇圑城【以上见魏书地形志】其镇都大将亦称镇将在江淮间者彭城镇将梁城镇将汝隂镇将绛城镇将梁国镇将　又置行台节度军事徐州行台镇彭城亦曰东道行台又曰东南道行台【魏于彭城立东南道行台】
　　后齐畧梁地南际于江刺史仍为都督总当州士马其不同魏者无南徐东扬颍涡谯淮而增置东广东楚潼秦江和泾七州镇广陵宿豫夏邱瓦梁晋熙歴阳石梁以仁镇蕲睢镇睢陵东徐镇下邳余如魏【以上惟泾霍二州见北齐书潘乐魏恺二传余并载通鉴注齐所有六十州内】　三等镇置镇将三等戍置戍主【隋书百官志】　其镇将在江淮间者有盱眙镇将蕲城镇将海西镇将　其行台在淮北者东南道行台在淮南者夀阳道行台
　　后周改都督诸州军事为总管其授总管刺史则加使持节诸军事以督军戎　其总管刺史在江淮间者徐镇彭城南兖镇谯后改为亳【谯郡旧置南兖州后州置总管府后改曰亳州】泗镇宿豫【下邳郡后周曰泗州】扬镇夀春【淮南郡后周曰扬州】吴镇广陵【江都郡后周曰吴州】又宋州刺史镇晋陵【后周改齐潼州为宋州县曰晋陵】邳镇下邳方镇尉氏【后周改齐秦州曰方州以上见隋书地理志】
　　隋州置总管者列上中下三等总管刺史加使持节【隋书百官志】楚州总管镇淮隂【开皇元年以贺若弼为楚州总管】庐镇庐江【开皇元年以韩擒虎为庐州总管八年伐陈韩擒虎出庐江】夀镇夀春【开皇九年夀州置总管府】徐镇彭城吴镇江都扬州大总管亦镇江都【开皇十二年以杨异为吴州总管二十年以宇文防为吴州总管又开皇九年以晋王广为扬州总管镇江都时杨异出除吴州总管诏令异每嵗一与王相见以上见隋书地理志】大业三年改州为郡复置太守别置都尉副都尉领兵与郡不相知【隋书百官志】
　　隋伐陈杨素造战舰最盛【杨素传其大舰名五牙上起楼五层髙百余尺左右前后置六拍竿并髙五十尺容战士八百人次曰黄龙置兵百人自余平乗舴艋各有等差素亲帅数千艘衘枚而下旌甲曜日素坐平乗大船容貎雄伟陈人望之皆惧曰清河公即江神也】
　　唐武徳初因西魏周隋之制析闗中为十二道置府兵以骠骑车骑两将军领之后改曰统军曰别将贞观十年更号统军为折冲都尉别将为果毅
　　都尉诸府总曰折冲府分天下十道置府六百二十四皆以诸卫　淮南道置府凡六江南道置府凡二扬州府兵曰江平曰新林曰方山曰卭江和州府兵曰新川　又唐初兵之戍边者大曰军小曰守捉曰城曰镇而总之者曰道军城镇守捉皆有使而道有大将一人曰大总管【唐书兵志】改总管曰都督总十州者曰大都督【唐书百官志注】其余都督带使持节谓之节度使总军旅颛诛杀　又有防御使都圑练守捉使【唐书百官志】　其都督之在江淮间者扬州大都督府镇江都中都督府镇夀春徐州镇彭城【贞观十年元礼】舒州镇懐寜【武徳八年张镇周】　其军则有丹阳江寜长洲采石崇徳诸军使其镇则有鹊头石头常州苏州诸镇将又有下蜀淮安采石诸戍主皆统于都督府　其节度使则有河南节度使镇徐州【乾元二年置】淮南西道淮寜军节度使镇夀州【乾元二年置】徐泗濠三州武寜军镇徐州【贞观四年置】徐泗感化军治徐州【咸通十年置】淮南节度使治扬州【至徳元年置】浙江西道镇海军节度使治升州【乾元元年置】宣国军镇宣州【大顺元年置】　其都团练使防御使则有徐海沂密都圑练观察使治徐州【建中三年置】　又徐州圑练防御使治徐州【咸通三年置】浙江西道观察处置都圑练守捉使治苏州【乾元二年置】宿泗等州【咸通三年置】宣歙池等州【大歴元年置】夀州【建中四年置】都圑练观察使治宿州宣州夀州　后藩镇擅命所在置将攻守常州【光启三年杜棱】润州【光启二年阮结】池州【文徳元年陶雅】濠州【天祐时刘金】舒州【天祐时刘存】圑练使镇晋陵丹徒秋浦钟离懐寜泗州防御使镇临淮【干寜时台蒙】海州戍将驻朐山【光化时陈汉賔】又有涟水【光化时庐江王绾】髙邮【光启三年张神剑】狼山【干符时王郢】六合镇遏使【光启时徐约】苏州常孰镇使【干寜时陆郢】
