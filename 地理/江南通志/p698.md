<!-- { "loadSidebar": true } -->
　　方氏女桐城人许字盛某未嫁夫亡服衰徃哭归依兄以居年七十卒
　　左氏女桐城人许字韩旵旵父避仇逺适挈旵行聴女别议婚女曰一与之盟焉能更事他人坚守至二十载旵归成妇七年卒
　　章氏女太湖人许字汪氏子未婚汪夭女毁容截发守志以终
　　罗氏女望江人小字引贞许字方自宣方夭女闻百计求死为母姊所持因求归方氏纺绩奉姑二十年无疾而终崇祯时旌表
　　国朝黄巽贞懐宁人许字葛一举举早没黄年十五闻讣奔丧防发奉养舅姑缟衣疏食卒合葬举墓祀烈女祠
　　程氏女懐宁人许字陈洪未婚洪死女固请服丧立嗣守志尝刲股疗姑病
　　髙氏女桐城人许字王家俊夫亡衰绖奔丧设主于室守贞以终　康熈年
　　旌表
　　许氏女桐城人许字儒童胡尚虞尚虞死衰绖奔丧独居纺绩孝养舅姑立尚虞兄子祚履为嗣雍正十三年
　　旌表
　　童氏女桐城人许字冯某
　　方氏女桐城人许字叶文元
　　吴氏女桐城人许字张若琅
　　姚氏女桐城人许字王士瑶
　　周氏女桐城人许字章弥六
　　林氏女潜山人许字王前洛
　　马氏女潜山人许字黄化泽次子
　　周氏女太湖人许字章钟祥　以上俱未嫁夫亡守贞
　　储良相妻时氏潜山人尝刲股以愈姑病夫病复然
　　龙氏女望江人名佛贞割股救祖母疾
　　徽州府
　　唐章氏二女歙人随母登山采桑虎攫母二女号呼抟虎母竟获免终身奉母不嫁刺史刘賛表所居为孝女乡
　　宋汪三桂妻张氏歙人嫁逾月而夫亡养舅姑以孝闻
　　叶氏女婺源人许字程士龙未嫁奔夫丧誓不再适事闻旌表
　　叶氏女歙人父母殁鞠于叔母叔母疾割股救之终身不嫁年八十一终
　　明程溧妻汪氏休宁人刲股疗姑病诏旌表
　　李徳伭女婺源人年十六闻父遇害恸哭自经洪武九年立祠岁祀
　　汪基女婺源人许配叶天彛奔丧事舅姑守节旌表
　　胡氏女歙人名玉娥年十三偕弟之宪割股疗母病题旌双孝
　　方氏女休宁人许字李宗敏敏死议婚不从徃李守节终养舅姑旌表
　　王氏女休宁人许字程思未婚客死氏守志养姑建坊旌表
　　江岩龙妻方氏歙人继姑性严好督责疽发背方亲视药洗涤至以舌防疮口二十五而寡抚妾遗腹子成立崇祯时旌
　　俞堂妻胡氏婺源人家贫翁老瞽病疯堂佣外胡生养死葬以劳瘁死
　　江茂嵩妻俞氏婺源人嵩客外姑病笃俞梦神教以进乳乳姑从之姑愈而俞以困惫死
　　朱隠贞歙人年十七许嫁未适而夫死不嫁终身詹子民二女歙人姊名师妹名岳皆未嫁守志终身
　　程法姑歙人许字蒋应约约亡女临丧哭奠随孀母守节
　　程氏女歙人许字吴从仕仕亡女奔丧守节许氏女歙人幼警悟通书史年十七刲股疗父疾黄细姑歙人许字章一纲纲死寇难女坐卧一室禅诵终身
　　黄玉芝歙人性至孝尝刲股疗母病
　　施氏女婺源人父仁卿殁遗孤二龄女年十五抚弟不嫁人称其居为贞节里
　　国朝金氏女休宁人许字吴士书士书早殁守贞终身
　　雍正三年
　　旌表
　　曹氏女婺源人许字汪防夫亡守贞
　　卢氏女黟县人许字许永元元死女诣许守贞雍正四年
　　旌表
　　吴氏女歙人许字胡国辰辰亡女过门事舅姑立嗣守贞
　　雍正九年
　　旌表
　　金庆治妻汪氏婺源人事翁姑尽孝姑盲吁天祷祠得明
　　雍正十年
　　旌表
　　胡氏女歙人名芳葵年十九尚未许字事父母祖父母俱得欢心祖母病剧女刲左股和羮进得愈逾时病复作女复刲右股家人无有知者忍痛侍侧晨夕弗少怠祖母死女号恸创裂连呼祖母及父母而絶
　　汪于赓女歙人母病疯父逺馆女侍疾尽孝母亡殓毕遂投缳卒
　　程氏女休宁人许字赵徕徕卒京邸女年十六闻讣诣赵立嗣守贞卒年四十有三
　　宁国府
　　南北朝宣城女逸其姓母为猛兽所攫女啼号搏兽行数十里兽置其母去梁天监中诏旌其门
　　元葛妙真宣城人年九岁闻术者言母年至五十当死即涕泣茹素终身不嫁以祈母夀诏褒异之唐八妙宣城人兄亡侄幼怜其孤遂留抚之终身不字
　　明仲文妻郭氏宣城人年二十夫亡家贫奉姑姑病亲为尝粪事闻旌表
　　汪徳香南陵人未嫁夫死奉夫主居一室家被焚所居独完万歴年旌与梅烈妇同祠
　　胡催莲泾县人许聘朱御御亡衰经徃奠偕一婢楼居不见一人姑病吁天刲股得瘳年六十卒其婢亦以处女终身事闻旌表
　　张星妻陈氏宣城人继姑甚严尝以无事碎其首父闻之恚氏曰儿自失足耳非姑所致也姑得恶疾同卧起者三月无懈意
　　翟抱贞泾县人许字王怡怡亡氏衰经奔丧遂依舅姑以节终
　　赵善末妻王氏泾县人幼养于赵未婚末亡伯父欲使他适氏曰侍姑终天年可也年三十六姑没又劝之氏曰吾老矣又何之遂以完节闻
　　国朝胡氏女太平人许字汪忠瑚瑚亡守贞
　　胡昺妻周氏泾县人未婚昺亡矢志守贞
　　以上雍正三年
　　旌表
　　钱氏女宣城人许字施跻跻亡守贞
　　雍正五年
　　旌表
　　邵重妻盛氏南陵人夫亡隣媪以家贫劝令改适盛齧防一指示之事姑至孝一夕盗执其姑亟以身卫刃伤左臂仆地右臂仍拥抱其姑盗为感动释去
　　章女佳英南陵人许字曹元辅辅卒女终身居一小楼年八十余卒
　　姚希儒妻施氏南陵人儒临没以瞽母弱息相诿氏谨事瞽姑饮食坐起弗少离年七十三卒卒时命子虞曰必葬我姑之侧姑在时跬步无我不能行今泉路谁倚乎我愿地下长相随也
　　贺大震妻王氏泾县人姑信幼子谮逼震出之王岁时问遗不敢怨尤阅数年姑病亟姑命迎还氏刲股疗姑姑悔且泣夫弟谮氏者亦感悟遂相保如初
　　梅氏女宣城人许字施士錞未婚錞卒女诣施守贞旦夕恸哭三年没
　　俞氏女宣城人许字胡凤声夫病同母徃视及凤声没留胡养姑白首一节
　　黄日新妻程氏宁国人寡居奉姑姑病剧氏夜梦神语以人肝可治明日便剖肝进之创甚而卧邻妪知其故以语姑姑惊喜曰妇孝乃若是霍然起走视妇妇见姑亦惊喜而起姑由此遂愈而妇创未合求医途遇一人裂帽氊与煎汤饮果效所遇殆神人云
　　池州府
　　明章氏女名佳英贵池人幼孤依兄嫂兄以逋赋窜死佳英与其嫂抚遗孤终身不字
　　周氏女名清香东流人许字阮廷柏廷柏偕媒妁纳聘归舟溺死女闻设位哭遂独居纺绩守志以殁诏旌之
　　余谓道妻李氏铜陵人姑疾笃贫不能延医剖肝疗姑以过伤死
　　管氏女名莲姑贵池人许字胡邦贤未婚夫卒徃依舅姑立后守节垂三十年殁
　　章氏女名嘉姑青阳人许字曹某未嫁夫亡乃剪发居一楼父母殁三弟幼稚皆抚之有成
　　陈某妻沈氏青阳人翁疾刲股以进遂愈
　　沈氏女名新第石埭人许字泾县查一球一球死父复许汤某女以死拒归查奉姑至老其所居室每岁有孤燕栖之泾人士为作孤燕来巢诗沈氏女石埭人许字李电电与博徒游为父逐莫知所徃翁与父谕令改适女泣不从父怒每日仅给米二合女志愈坚独居纺绩年逾八十始殁桂一羡妻吴氏石埭人刲股疗姑及夫
　　郑氏女建徳人许字陈某陈夭女闻请徃成服奉姑父母持之遘疾而殒
　　国朝佘氏女贵池人许字柯继超夫殇归柯立嗣守贞陈氏女铜陵人许字方国榜未婚守贞孝事翁姑以上雍正九年
　　旌表
　　胡氏女石埭人许字沈自材未婚材殁归沈守贞以老
　　雍正十三年
　　旌表
　　夏氏女名端姑贵池人许字姜蓁龄龄将婚而夭女闭阁八年发为尽白姜氏迎归立嗣后以母丧哀毁卒
　　章氏女贵池人名坤姑许字潘有昌有昌夭父母别议婚女闻自经母救之乃衰服诣潘哭夫于墓奉姑以终
　　孔尚坤子妇方氏建徳人坤病剧氏刲股以进臂创甚医者云须活鼠皮傅之寻一鼠自来若隂有畀之者傅之而愈
　　姚之皋妻刘氏建徳人性至孝岁大饥糠籺不饱必购米以奉翁姑姑殁哭之防絶后年逾七十陈氏女石埭人许字周岳龄将婚而岳龄殒女闻讣卧床不起絶粒六日死目不瞑父嘱以送柩合塟扵周女复张口应声目始瞑
　　太平府
　　五代聂氏女当涂人家贫女年十三随母采薪虎攫母去女持刀追虎杀之母尸得全
　　宋李之仪妻胡氏名淑修字文柔之仪以撰范纯仁遗表事蔡京陷之狱淑修之京得范手创稿证之仪得免后编管太平州遂家焉淑修纯孝负土塟亲泪落枯枝复生
　　詹氏绍兴初淮贼至芜湖欲杀其父兄詹泣拜求以身代贼释其父兄女随行过市桥跃入水死时年十七乡人为立祠以祀明太祖有诗褒之
　　明学士陶安妻喻氏当涂人名徳常事姑以孝闻髙帝克金陵时安移家就焉氏因邀母偕徃友谅陷城诸喻多被其害氏母以移居无患
　　潘礼女当涂人名妙静许字陆永资夫死誓不改字媒氏偶劝之潘以沸汤自抵其首自是无敢言者年七十六终于家
　　俞珖女芜湖人名寳姐许字陆谦谦死俞守贞四十有二年万厯间旌
　　呉实妻芮氏芜湖人实亡氏苦节事姑尽孝姑病刲股以作羮姑死刻木肖像奉侍如生苦节至七十余万厯间旌表其墓
　　徐民极妻董氏繁昌人名春英董辉女极遘竒疾氏刲股以疗之不起截发苦守姑病笃复刲臂以进立愈奉姑终老
　　强资之妻刘氏繁昌人姑病笃吁天割心和药以进姑病遂愈氏夀登百岁
　　孙氏二女繁昌人孙富季女两姊嫁季严拒不字愿侍父以终养其伯兄聪女方十龄见而誓之曰姑能孝我独不能孝乎亦坚不受人聘年各七十余郡人称为双白
　　徐宪女当涂人名采芹母病刲股孝事双亲终其身不适人
　　白氏当涂人父夫俱失其名未嫁夫亡守贞不改年七十有余忽更衣拜木主前礼终而气絶异香满室
　　张椿女当涂人名玉贞幼字谷姓夫亡父母欲更配誓不肯从守贞终老
　　俞氏芜湖人许字潘子谦谦死守贞终身
　　生员汤一藻女芜湖人许字呉兆辰辰亡守贞三十余年而卒
　　国朝杨可侯妻施氏当涂人年十九夫殁抚遗腹子刲股疗姑病姑卒哀恸防絶复事继姑孝敬无异教子成立守节厯四十二年
　　康熈年
　　旌表
　　王国勷妻潘氏芜湖人年二十夫亡抚藐姑割股疗姑疾
　　李氏女当涂人许字朱时凤夫殁誓同穴守贞夫家厯三十年卒
　　陈国治妻晋氏当涂人年二十九夫死守节抚孤割股疗翁教子成立
　　以上雍正二年
　　旌表
　　施有应妻周氏当涂人年二十八夫殁事舅姑尽孝姑病氏割股以进抚孤成立
　　雍正三年
　　旌表
　　万尚相妻齐氏芜湖人年十九夫亡苦志守节姑病氏割股以进抚孤成名
　　雍正五年
　　旌表
　　曹氏女芜湖人许字范驯防防死誓不改字守贞终身
　　雍正十年
　　旌表
　　张氏女芜湖人许字韦圣聪未嫁夫亡守贞隣家火灾氏防翁姑不出门天反风火灭
　　雍正十三年
　　旌表
　　庠生陈启忠妻潘氏当涂人潘譢女受聘后夫患疯疾舅辞婚氏截发以誓归陈侍夫疾夫卒事舅姑以孝父譢死无子氏迎榇归葬苦节五十余年庠生鲁天璧妻邵氏当涂人夫亡贫甚勤纺绩以奉姑剜肝以疗姑病姑殁营塟尽礼
