<!-- { "loadSidebar": true } -->
　　张鸿字子宾昆山人居新洋江口读书无昼夜家贫与兄并耕陇上兄为里长每催科受榜掠鸿辄诣县代县令怪其意气方受杖辄止曰而何人者鸿曰里长实书生也试之文立就慰而免之与田者负荷杂行间过其友呉中英归有光家便弛担入谈徃复掊撃既毕仍担而去
　　沈立字道立呉江人嘉靖甲子乡试第一戊辰成进士厯官检讨少逰唐顺之之门得其指授所为古文兼欧阳修苏轼体法
　　顾梦川字禹祥昆山人侍御潜之子性磊落好读书父遗书万卷梦川取大白置两楹间客至则沃之抽架上书相与扬攉古今考订讹谬焚膏继晷不少倦晚栖心元理寄兴澹泊子二人终身不异财以孝友闻
　　魏学礼字季朗呉县人笃学强识其诗有云万里彤云江雁后千家玉笛陇梅前王世贞见而叹曰骚坛上何可无此君
　　张文柱字仲立昆山人年十二赋关山月诗一座叹赏万厯戊子举于乡终临清知州孙七政曰仲立髙才灿发托意幽元如氷壶秋月宜着霞之外
　　徐汉稚字谷梁常熟人擅诗名尝在松江莫是龙座赋诗客皆倾倒同邑李茀字永锡孙柚字遂初俱积学工诗为名流所重又有陆昞者少从文徴眀逰书画得其遗意亦能诗
　　呉黙字因之吴江人文学为时所推重尤工制举义万歴壬辰防试第一歴官太仆寺卿立朝最浅迁除皆不赴时论髙之
　　顾天埈字升伯昆山人万厯壬辰进士授编修掌记注管理制敕从容敏办以左谕徳致仕天埈敏秀通理读书都于无味处得想初与王肯堂为沉博絶丽之文力务独诣谢归后门馆清寂丹黄卷籍至万余咏歌自得味道以老
　　王志坚字淑士昆山人万厯庚戌进士歴湖广提学佥事部议为天下学政第一读书最有条理先经次史次子集参核异同考订纯驳学者宗之同时人题其墓曰文学政事彬彬文质之君子龚埏字季宏昆山人所居仅蔽风雨下帷读书兼工行草其书每借之人作行草谢之抉奥摘防号称博雅著书数万言性挺遂急人之难人尤重其髙义范允临字长倩呉县人宋参政仲淹十七世孙万厯乙未举进士歴官福建参议先佥事云南时值凤克作乱猝围防城允临登陴百端防御城借以完致仕后讨论泉石流连觞咏临池尤得晋人法逺近争购之自仲淹置赡族义田三十顷至明季仅存三之一允临复以腴田十顷佐其入人称其善继云
　　俞允文字仲蔚昆山人十五为马鞍山赋援据该博长老皆推逊之年未及强谢去诸生读书汲古才名日盛工于临池正书规橅欧阳行笔出入米芾与王世贞交最善列诸广五子之首都穆曰昆山有三絶允文诗归有光文张鸿举业也
　　沈本初字大中昆山人杜门耽诗有韦孟风小楷仿顔真卿时称二絶
　　张廷臣昆山人覃精词苑王世贞极称之早卒子士瀹孤贫困瘁去之留都折节读书毎一篇出辄为人传诵
　　张应武字茂仁昆山人从归有光游上穷六经下钩诸史抵掌论古今人物山川四塞兵农战守之事皆若身在其间以三吴水利不修时乗小艇出没太湖呉淞间著论三篇为掌故家所称
　　薛学闵字君叔昆山人工文善书与俞允文梁辰鱼切劘晚益工王世贞谓读之如逰辋川清月映郭沦涟上下同时夏暐字士琰王庚字于载俱以诗文名有城南倡和稿
　　孙七政字齐之常熟人淹通五经由诸生入太学与四方名士酬和篇什名称日起王世贞汪道昆皆折辈行与交性任侠喜结客尊酒论文座中常满而生产日挫延名宿顾宪成课诸子敦重孝友不茍取予苦吟羸瘦卒
　　宋奎光字培岩常熟人万厯壬子举人能诗古文词工书法谒选龙川知县调浙江宁海县为方孝儒立祠以表忠节归田后家益贫赋诗不辍年八十七卒
　　俞琬纶字君宣长洲人万厯癸丑进士任西安知县风流文采掩映一时性简傲不乐仕宦尝与友书云擢翼梯髙之志胸中絶无捱过一两年稍免堂下侏儒即寻故邱籉笠矣书法秀挺人尤寳爱陈元素字古白长洲人通经史兼善临池出入欧虞顔米间片缄尺牍人争寳之间画兰得赵孟頫法修身如玉不妄交防学者私諡曰贞文先生陈瓒字叔祼以字行长洲人熟精离骚文选有诗名工山水一水一石俱得古人意着有妪觧集顾云鸿字朗仲常熟人起家孤贫读书修行以忠孝名节为己任中万厯庚子乡试退而卜筑虞山之藤溪硏精六籍一句一义少有抵牾穿穴古今训故疏通证明而后已为古文词笔力雄健颉颃古人
　　邵濓字茂齐常熟人治毛氏诗善谈名理学者宗之累举不中小筑于北城之麓信笔为歌诗傲兀可喜
　　顾大韶字仲恭常熟人学识淹洽尤硏极诗经三礼论説多人所未发或劝著书大韶曰春秋以前作者之事备矣虽圣人但述而不作宋元以来述者之事备矣虽志士但当诵而不述着有秉烛斋随笔
　　徐桂字茂呉长洲人万歴丁丑进士除袁州府推官恃才自放坐计吏免归以诗名呉越间尤工咏物艶体之作
　　王叔承字承父呉江人少孤以好古谢去博士弟子业为诗豪宕莽苍为王世贞兄弟所推闻赵王贤而好客乃之邺及知客见王必长跪称主臣弗屑也遂北入燕访燕市酒人遗迹悲歌纵酒又之塞上归来纵逰呉越闽楚名山水所至皆编成诗卷
　　张大复字元长昆山人少英迈絶伦父维翰授以经史汉魏唐宋诸家故学有原本文日竒名日起父殁哀毁两目丧眀犹成笔谈梅花草堂诸集王焕如字仲玉昆山人有经世畧凡先代典故兵农礼乐无不了如指掌攻古文词搜览考订准以体要所着有呉中水利等书
　　瞿纯仁字元初常熟人孝子嗣兴后与顾云鸿邵濓辈读书咏歌为文鲜妍妙丽终不得志以殁时王宇春字季和读书缵言勇于为人尝冒暑急顾大章之难伤暍道卒
　　何允字季穆年十四五即为诗古文长而自唐宋以来经世大典如杜郑马邱四氏书穷极指要好谈三呉水利访问三江古道及夏周疏濬遗迹穷乡沮洳扁舟徃返自负甚髙人鲜当其意陈仁锡字眀卿长洲人父允坚万厯乙未进士除诸暨知县邑田沃瘠迥殊而起科均则允坚履亩丈量髙下其额民困以苏卒于官仁锡哀毁骨立赠赙一无所受天启壬戌殿试第三人入翰林每进讲多所规正防魏珰给铁劵欲仁锡作诰词坚不属草削籍归崇祯初起原官终南京国子祭酒好古博洽著书甚富卒諡文庄子济生名最着孙元凯字若士昆山人与太仓顾梦麟常熟杨并以诸生持文柄为诗学昌黎古文词严峭近栁州天性髙介史可法开礼贤馆聘主其事其题予职辞弗受读书赋诗以终
　　周永年字安期呉江人少负才名制义诗文倚待立就所着诗累万首信笔匠心不以刿鉥为能事叶绍袁字仲韶呉江人天启乙丑进士除武学教授迁工部主事明亡薙发为僧感怆成疾卒诗词韶秀忠君爱国间出香奁有韩偓之遗风焉子燮字星期以嘉兴籍中康熙庚戌进士选寳应知县好学有文着已畦集
　　冯复京字嗣宗常熟人强学广记少业诗钩贯笺疏着六家诗名物疏谓冠婚丧祭不当抗家礼于防典之上作遵制家礼晚见明实録谓通纪详而野吾学裁而疏史料炫博妄而缪宪章典则白桧无讥作眀右史畧未就而卒
　　冯梦龙字犹龙呉县人才情跌荡诗文丽藻尤工经学所着春秋指月衡库二书为举业家所宗崇祯时贡选夀宁知县
　　葛一龙字震父吴县人以赀列选人范景文典铨识其名曰是呉下诗人葛髯者也除云南理问无何谢归为诗刋落剪刻法蔡羽清绮之体
　　郑敷教字士敬长洲人光宙子崇祯庚午举人湛深经术天啓间呉中倡为文社敷教与杨廷枢张溥陈子龙为一时眉目诗学杜甫书法在苏米间徜徉山水以终
　　顾凝逺字青霞长洲人通政使九思孙好尚风雅居北郭之花谿亭馆萧闲爱蓄商周秦汉法物画师董巨间出入于荆关一时名士多与为云霞之交
　　朱隗字云子长洲人治博士业雅尚风藻天啓中呉中复社聚四方绩学之士分主五经隗驱驰江表为一时防顾诗宗中晚弟陵字望子亦能诗画许元溥字孟宏长洲人父自昌中书舍人构梅花墅聚书连屋元溥日出其书徧观之于经义罔不淹通尤邃于易喜购书自号千卷生崇祯庚午举于乡不仕卒从子虬字竹隠顺治戊戌进士授思州府推官再迁永州知府其制义文稿家户诵所着有周易注解等书
　　毛晋字子晋常熟人好古博览构汲古阁藏书数万卷开雕经史百家及秘本钞传之书使古今典籍不致尽散亡销蚀者晋实有力焉所着有明诗纪事等书
　　国朝潘柽章字圣木呉江人隠居力学综贯百家尤精于史裁同邑呉炎字赤溟才学与柽章相埒呉防字扶九呉江人贡生博学工文倡复社一时羣彦咸来防以文行相砥砺弟□字羽三顺治乙未进士歴知澄迈丰城汉川三县有古循吏风□子祖修字慎思克世家学尤长于诗豪迈能自成家以诸生终
　　孙永祚字子长常熟人贯穿经史工诗古文崇祯乙亥拔贡当受推官待次归里闯贼变后隠于山中顺治中当事敦荐不起教授生徒每言文章事业不从五伦中出者縂为无本之学所着有雪屋集
　　冯班字定逺常熟人复京子为诗沉酣六代出入温李之间其论诗自三百篇以下一一寻其脉络区其畛域
　　叶襄字圣野长洲人鋭志经籍为名诸生甲申后弃去专攻诗律一以唐人为宗尤工俪语有六朝风致同邑黄始字静御亦工诗善骈体
　　汪琬字苕文长洲人顺治乙未进士为户部主事康熈己未举博学宏词授编修峻立标望不谐于俗在史馆两月撰史稿七十五篇杜门一年称疾乞归读书尧峯益以文章为己任论者谓归有光之后一人而已
　　沈世奕字韩倬呉县人顺治乙未进士官翰林请假归杜门读书赏识尚书韩菼于未遇时人服其精鉴子旭初字寅生康熈丙辰进士官编修朝初字洪生康熙己未进士官侍读并工诗文朝初子曾纯字天维康熙庚辰进士选义乌知县有善政尤侗字展成长洲人博物洽闻驰声艺苑以恩贡为永平推官锄强扶弱縁事罢归家居二十余年才望益着康熙己未举博学宏词授检讨纂修明史未防乞归优防林壑复二十余年登大耋子珍字谨庸康熙壬戌进士亦官翰林世其家学宋实颖字既庭长洲人顺治辛夘举人兴化教谕淹贯经史博综旁搜诗文典雅骚坛推为名宿侍讲缪彤少而执经其学得于实颖者为多
　　钱陆灿字湘灵常熟人顺治丁酉以第二名举于乡诗歌骨力雄厚古文磊落自喜晚与王日藻秦松龄尤侗徐干学辈为耆年防诸人皆兄事之年防九十犹驰骋文笔间不少衰
　　呉兆骞字汉槎呉江人童时作胆赋累千余言长继复社主盟名动一时顺治丁酉领乡荐被斥徙尚阳堡二十余年作长白山赋名益逺着宋德宜捐金赎之得归同榜孙旸字赤崖常熟人文社名与兆骞相埒亦同谪戍同时放还
　　孙承恩原名曙字扶桑常熟人为诸生负才标望文工六朝诗学温李顺治戊戌殿试第一授修撰数被顾问从幸南海子
　　赐骑御闲名马适大风扬沙中寒疾卒
　　赐金归
　　钱中谐字宫声呉县人顺治戊戌进士康熙己未举博学宏词授编修诗文雄赡条议三呉水利开濬刘河民利赖焉
　　范必英字秀实允临子顺治丁酉举人康熙己未举博学宏词授检讨纂修明史谢病归储书万卷日诵读其间凡古今经世大典以及诗文源流髙下歴歴能指数诗古文词绮丽雅驯晚喜汲后进从逰多名隽之士呉县金沈劼字以时长洲汪嗣文字山文并拔贡生其尤著者
　　顾有孝字茂伦呉江人以诗名于时尝甄综百家之诗开雕分授盛行于时
