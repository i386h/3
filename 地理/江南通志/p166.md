<!-- { "loadSidebar": true } -->
　　白龙庵在常熟县顶山梁天监元年建
　　拂水庵在虞山西岭明洪武三年建
　　晏林庵在虞山西宋绍兴六年建
　　真武庵在吴江县三里桥北俗称北天门
　　蕴空庵在吴江县黄溪东寨湖内东吴赤乌三年司马盛斌结寨于此明建文初僧了然建庵普明庵在吴江县厐山湖濵元至正中建夜则悬灯于竿以指行舟
　　崇真宫在府永丰仓东宋政和八年里人黄悟微舍宅剏建
　　东岳行宫在府虎山
　　灵顺宫在东洞庭之杨湾祀相国伍员剏自贞观二年宋高宗南渡时扈跸官军分道经湖风涛不可航祷神立应为遣官赍金葺治封员为忠武英烈显圣安福王里人杨嗣兴捐地若干亩益恢其故
　　上真宫在西洞庭龙头山西三里梁大同四年隠士叶道昌舍园宅建
　　天妃宫在北寺东宋元祐间剏元泰定四年海道都漕运万户府奉防勅建明嘉靖二十二年又勅赐重建按神姓林宋时莆田都巡检林愿之女生而神异能言人祸福立庙祀之祈祷輙应
　　乾元宫在虞山北宋元祐中建绍兴丁卯改筑招真庵取致道旧额名乾元宫【附】宋康与之记【自姑苏出齐门防而北望山如巨鼇盖常熟县之虞山也邑去江不及程陂湖畎浍之积自南至者倾驰防于江江河既应则迅澜倒流二水相制移时而不能去山无竒谷惟荒墟白草丑石散乱坡陀迤而西有修林横抹隠见于两山之间其中为招真庵元祐中道人申氏泰陵徐处士弟子也松林森茂庭宇简寂如隠君子之居通州道士喻抱元増治之旧名竹林至是更以招真请记于仆乃歌招真之词以系之曰白鹤巢兮丹井空蓬山杳兮烟霞蒙陵谷变兮今古木叶下兮秋风飞仙去兮朝太微黄冠野服兮以游以嬉飡霞卧月兮世不我违与世涤映兮天门可驰苍龙嘷兮云漫扉石泉冽兮山芋肥俯仰宇宙兮日月蔽亏灵秀回薄兮野芳呈姿山中之乐兮万化莫移他人不来兮隠者曷归】
　　崇义院在府西北隅宋绍兴间建
　　浄慧院在府西北隅宋景祐四年建
　　白云禅院在阊门外宋庆厯间范仲淹奏即天平山白云庵改功德寺移庵于此明万厯二十年郡绅徐元正重修
　　贝叶禅院一名云泉庵在府白莲泾慧庆寺后内有古井名云泉元至治间剏明万厯间僧巢松葺垣得碣有陆防时翻贝叶添新藏间插松枝防小泉之句更今名
　　明因禅院在府横山下即荐福山感慈院宋景祐间建
　　妙音禅院在府行春桥西茶磨山麓宋淳祐尧山主开山明洪武中重建
　　中峯禅院在支硎山寒泉上本支公古刹也不知废于何年地属王氏天启中鏊元孙永思施为讲僧一雨通润静室
　　天衣禅院在翠峯寺右悟道泉在焉宋雪窦説法时寺集千僧有天衣懐禅僧愿汲水供众忽折担蹉跌而化桶涌白莲
　　报忠院在西洞庭包山梁天监九年建
　　戒幢律院在府九都旧为太仆徐泰如西园舍为寺崇祯八年建
　　甘露律院在阊门西半塘明建
　　国朝康熙九年布政慕天顔复建殿阁即庵前官河为放生池僧净起复有退居与院址相接名香严庵佛华禅院在府采云里明崇祯十六年建
　　元和道院在府治后宋端平间建
　　清微道院在府治西支家巷内宋端平间建安隠道院在府石岩桥南宋嘉泰间建
　　高真道院在府织里桥南宋嘉泰间建
　　太初道院在盘门内宋宝庆间建
　　太微道院在阊门南城下元至正八年建
　　佑圣道院在阊门南濠元至元间建
　　富春道院在府木渎镇宋治平间建
　　全真道院在府光福迂里
　　灵应道院旧名高真堂在府东洞庭之梁家濑宋建元季燬明成化间重建王鏊有记嘉靖四年移于本山之湖沙里改今名
　　回真道院在府城东北宋咸淳间建
　　灵隠道院在府城乌鹊桥东南宋嘉定元年勅建悟真道院在齐门外宋何蓑衣真人退修之所有墓在院东
　　冲和道院在府上十四都蠡口宋何真人赐茔之侧元末道士周鹤林退修之所
　　善成道院在娄门外官渎唐初建
　　通明道院在府甪直镇之西张滙宋祥符中建通神道院在府陈墓镇元时建
　　太微律院在府浒墅关南
　　莲池院在昆山县西南五十里陈墓村宋嘉泰中孝宗妃陈氏塟此因建有莲池八景
　　西乾道院在昆山县马鞍山阴顺治中邑人为辟谷道人吕毖建
　　顶山广福院在虞山北岭下梁大同十二年石使君舍宅建名顶山院宋治平间改顶山寿圣院续改今额寺有十景
　　上方院在顶山小岭之外夹两山之间白龙泉在焉
　　大慈塔院在虞山拂水岩东报恩寺
　　国朝玉林琇禅师自　京师还山
　　世祖章皇帝勅赐帑金建塔院
　　福城禅院在常熟县小东门外萧应宫建万厯戊申建塔三层崇祯甲戌续建四层
　　资福院在常熟县南门外明崇祯十五年王宪曾舍宅建
　　国朝康熙三年修建辟放生池于山门外
　　三峯清凉禅院在常熟县北门外数里前临乌目涧万厯四十一年汉月藏禅师大兴法席邑绅士施饭僧田六顷有竒
　　圣寿禅院在吴江县西北延寿坊故称北寺吴赤乌中建
　　灵真道院在吴江县仙里桥南元至正十三年建崇福道院即圆坛庙在吴江县南六保长桥宋淳熙二年建
　　朗吟谷在邓尉山妙高峯僧庵内
　　国朝顺治间辟谷道人吕毖凿石架木构阁以供斗姥又筑桴庵在灵岩山塘南其村多植桃名小桃源毖修静于此
　　元和山居在府阊字四图明洪武时建
　　祐圣山居在府九都明治甲子建
　　真武阁在吴江县南门外明嘉靖中建今称三天门




　　江南通志卷四十四
<史部,地理类,都会郡县之属,江南通志>
　　钦定四库全书
　　江南通志卷四十五
　　舆地志
　　寺观三　【松常镇三府】
　　松江府
　　普照寺在府治西唐乾元中建宋大中祥符元年改今额寺有陆将军祠世传地本陆氏园亭因以祠之旧有石刻载吴越王祭献文今为寺伽蓝神寺为祝厘道塲毎嵗正旦冬至郡县习仪于此内有海月堂景苏阁【附】元牟瓛记畧【普照寺陆士衡别业也自孙氏归晋兄弟入洛以文人膺事任震动当时倚伏相寻曽未瞬息已有华亭鹤唳之叹而其台榭化为像设研席化为梵呗乃至今存何欤寺北坐九峯层峦叠嶂相为蔽亏阴阳家谓风气藏聚可安千众者也唐乾元时本号大明寺僧良慧尝剏释迦如来殿逮宋祥符间改赐今额凡三度重建淳祐戊申厄于祝融里人钱武翼首议兴造其事未竟子大信继之咸淳甲戌僧慧思与武翼旧念不可废前人功亟劝率贿施以助殿始完好毎嵗州侯率其僚属于此建道塲申祝讃而祷水旱禳风灾者亦皆至焉】
　　兴圣寺在府东南谷市桥西五代汉干祐二年邑人张司空子仁舍宅建初名兴国长寿宋祥符中改今额地纵广逾三十亩东有水陆池南有浮图四面九级有钟楼高及浮图之半明洪武三年知府林庆以其地三之二作城隍庙
　　南禅寺在府学东宋崇宁中张头陀卜筑于此凿地得住世罗汉像邑人异之遂为施水庵请额于朝绍兴二十九年赐名演教禅院后改今额为在城诸禅之冠僧纲司治焉
　　北禅寺在府东北城内宋绍兴间僧法宁建宁先住沂州马山浄居寺航海至青龙有章氏者迎止于此发地得古碑云大唐禅寺又得金铜天王像因建寺焉又名马寺【附】明陆树声题北禅双树诗幷序【马古刹嵗久渐圮地为居民侵蚀者半独殿前双树屹立度僧腊无算兵后官司取材议及焉余防存之他日过寺寺僧引余读旧碑出双树下顾余曰是木向微公几已化去今清阴宛在实仗公再来缘愿一言贻山门因题识庑壁以戒刍牧○嵗逺香台半刼灰断碑遗迹掩蒿莱回看双树闻僧语此日清阴是再来】
　　延庆寺在府城守御千户所东其地本施家瀁宋隆兴中建乾道六年赐额明嘉靖间废改为盐运司公署即今新察院佛像迁南关外曰延庆移山龙门寺在府城集仙门内桥东宋僧如喜开山于黄土桥淳祐元年赐额元至正二十年迁于此中有聴雪轩左有龙渊遇旱不竭凡乡贡举子必于此设祖而宾兴之
　　云峯寺在府城妙明桥西北旧北道堂也元至正末赵道渊为僧改名本一禅院康熙四十四年
　　赐云峯寺三字额
　　禅定寺在云峯寺东俗呼小北庵康熙四十二年
　　赐今额四十四年
　　御书般若相三字匾额
　　积庆寺在府东南又名坐化庵元至正辛巳邑人陈源为庆禅师舍宅建庆坐化肉身在焉庵因以名
　　东禅寺在府东门外初桃花庵也宋绍兴初僧道因开山六年赐额宝胜禅院后为寺以居府东遂名东禅焉明洪武中陞为丛林每嵗有司迎春于此驻节云
　　妙严寺在府城西东岳行祠之东宋咸淳间建本三乘庵元至正间重建赐为寺
　　超果寺在府西南瑁湖桥之右本名长寿寺唐咸通十五年建至宋治平元年改今额寺有鸳鸯殿一览楼雨花堂瑞光井石假山见逺亭西来堂诸胜
　　国朝康熙四十四年
　　圣祖巡幸
　　御书虹光胜迹四字悬大殿
　　西禅寺在府西白龙潭上宋嘉定间建端平间赐额西禅兴福寺又名龙潭寺万厯间重建藏经阁
　　关帝殿生生阁
　　国朝顺治十六年僧心一修万佛阁
　　西林寺在府西庆云桥北宋咸淳间建前有宝塔明正统间僧法防徙建于后复建毘卢阁因请额云西林
　　大慈寺在府西南十五里北钱市元建
　　报恩寺在府西南四十里元皇庆间僧道源建普门寺在府东北盘龙塘俗称盘龙寺唐大中十二年建宋祥符元年赐额寺有石天王旧传大水中漂至人多祷之
　　宝云寺在华亭县亭林镇初名法云在市西北唐大中十三年建晋天福五年湖水壊寺始迁今所其地即梁顾野王故宅寺之初成有野王显梦事因祠为伽蓝神有元牟瓛记赵孟頫书今存七宝寺在七宝镇初在陆宝山本陆氏香火祠俗呼陆宝庵既徙吴淞之曲请于吴越王赐以金字藏经曰此亦一宝也遂改今名后因松江潮壊三徙于兹宋初张泽舍宅为寺
　　太平寺在胥浦南宋绍兴二年僧昙无竭建元燬至正甲申僧润玉隠建浦北有松风阁
　　明行寺在奉贤县南桥镇晋天福五年里人蒋汉瑊舍宅建宋太平兴国八年赐额【附】宋释北磵居简纪畧【华亭图牒载春秋时夫差三女子墓田曰三女冈声诗则插诸唐令尹询幷荆公王介甫都官梅圣俞迩冈之刹曰安和石晋天福五年蒋汉瑊环堵中芬陀利花擢于陆聚族而谋曰是八吉祥六殊胜处盍施诸释梵家遂基此刹桢干于是者曰本立病潮齧岸址白汉瑊议徙于此改曰明行用淮海王钱中令归朝所请之额堂宇楼殿金碧焕粲云栖鸳瓴月桁璇题具如经説凡所当行罔不具】
　　资福寺在梁店元至元初建
　　福田寺在泖濵宋淳祐十五年修武郎钱仲圭建景定赐额
　　化成永寿寺其址古胥顾泖也泖有六和神灵甚宋端平间僧妙智苦节清修并泖架一室奉神神显灵于人凡祷祈者以所騐重轻发土实泖未几泖隆然遂构精舍曰化成庵元泰定中赐今额法忍寺在金山县朱泾镇唐咸通十年建即船子和尚覆舟处寺有船子及夹山防禅师遗像东林寺在法忍寺东元至大初建本观音堂皇庆初改额为寺
　　澄鉴寺在泖桥俗呼泖桥寺唐天宝六年建兴塔寺在泖桥西绍兴四年赐额
