<!-- { "loadSidebar": true } -->
　　上面谕吏部尚书伊桑阿等勘明泰州兴化盐城等处应挑浚海口伊桑阿等回奏奉
　　防九卿詹事科道会同确议具奏【附】伊桑阿等疏畧【臣等只遵
　　前所奉到】
　　【上谕将兴化盐城等州县海口详勘得山阳宝应髙邮江都泰州兴化盐城等川县之水原从车路河白涂河等处流入运盐串河出白驹丁溪草堰场刘荘场等十余口由苦水洋鬬龙港信阳港庙湾入海今因年久车路等河串河及各出口俱被沙土淤浅比髙邮兴化等处河身反髙以故水虽仍流而蓄水不能出口令将减水坝一带运河水口决濬导流将会流串河之车路等河及串河白驹丁溪草堰等口俱挑浚深阔引髙邮等川县蓄水入海始永免水患生民得以乐业矣】
　　十二月
　　命安徽按察使于成龙浚髙宝等州县下河
　　二十四年二月初四日
　　上谕按察使于成龙兹以海口闗系运河下流特命尔督理髙寳等处下河事务管辖所属附近海口州县等处地方车路等河幷串河白驹丁溪草堰场等口逐一确勘挑濬深阔使髙邮等州县减水坝一带运河水口引流入海仍抚绥黎民勤宣德意约束衙门官吏胥役恪遵法纪勿致作弊生事严饬所属海口有司等官各
　　循职掌勿使糜费钱粮怠弛旷废一应海口俱宜善加挑濬毋令沙土淤浅以致水势涨漫淹没民间庐舍田畴其挑河一切事宜并应设官分任之处均申详总河具题定夺勅中开载未尽应行事务尔悉申详总河题请遵行岁终将所修工程及支用钱粮细数一并造册转报总河题销仍听总河节制尔膺兹委任须持亷秉公精心殚力俾水患永除民复旧业惟尔之功如或执抝乖张因循冐破殃民悮国责有所归尔其愼之故勅二十五年总河靳辅奏开中河【附】靳辅疏畧【本年黄河槽内之水较前异常急溜以致一切物料转运万难即如本年重运粮船自清河县运口以至宿迁县张荘运口计程不过二百余里而牵挽两月有竒此皆急溜阻滞之故臣于河工善后事宜案内请于清河县西仲家荘地方创建双金门石牐一座以泄黄河异涨今将泄水双金门牐改为三丈深之单金门大牐一座又于拦马河之西加挑运河二千余丈筑成两岸隄工直接张家运口并于遥缕二隄之中开挑中河一道上接张荘运口并骆马湖之清水下歴桃源清河山阳安东以逹于海将来重运粮船既出清口之后于黄河内止行数里即便由仲家荘牐内进入中河自中河歴拦马河直达张荘运口北上则此牐既泄黄涨又能使各船避黄河之险溜行有縴之稳程庶大有益于转漕而各工运料亦可不致稽悮矣】
　　二十六年正月工部等衙门会覆监修下河侍郎孙在丰等疏称先将近海口之石防白驹丁溪等处估计兴修靳辅先前请修疏内称髙邮以北车逻以南邵伯鎭以北所有牐坝于去岁堵塞髙邮以北牐坝亦有可以闭塞等语奉
　　防修理下河成功不在髙邮州所有牐坝而在乎堵塞髙家堰之坝并黄河南岸毛城铺等处所有减水牐坝皆堵塞则黄河之水不流入洪泽湖如洪泽湖既无黄河流入之水唯止有淮水将髙家堰之坝暂行堵塞一年后挑濬下河方得有益　又奉
　　防下河工程今年着止将髙邮州大小坝及髙家堰牐坝照靳辅等所奏定限堵塞令孙在丰等挑濬海口其黄河南岸牐坝着于来年堵塞一年并髙邮髙堰等牐坝俱仍照见议限期堵塞令其豫先备齐工料人夫自今
　　年十二月兴工挑濬下河勿致违悮
　　二十七年正月中河工竣靳辅治河书百川莫险于黄河然自南北通运以来浮黄河而达者凡五百余里议者莫不以为治河即所以治漕一似乎舍河别无所谓漕也虽然水性避髙而就下地为之不可逆也运道避险而就安人为之所虑者为之或不当耳有明一代治河莫善于泇河之绩然其议倡始于隆庆年间都御史翁大立而傅希挚继之再歴舒应龙刘东星两河臣屡兴屡阻迨至万歴三十一年河臣李化龙实始通运卒避黄河三百里之险至今赖之嗣后直口塞董口淤骆马湖又浅涩不行臣因有开皁河之请而泇河之尾闾复通然自清口以达张庄运口河道尚长二百里重运泝黄而上雇觅縴夫艘不下二三十軰蚁行蚊负日不过数里每艘至费四五十金迟者或至两月有竒方能进口而漂失沉溺徃徃不免盖风涛激驶固非人力所能胜也康熈二十五年题覆词臣张鸿烈
　　圣心爱民已极案内加筑北岸遥隄后复加筹酌若于遥缕二隄之内再挑中河一道上接张庄运口并骆马湖之清水下歴桃清山安入平旺河以达于海而于清口对岸清河县西仲家庄建大石牐一座既可以泄山左诸山之水而运道从此通行避黄河之险溜行有縴之稳途大利也乃决计　题请奉
　　防兴工至二十七年正月而工竣连年重运一出清口即截黄而北由仲庄牐进中河以入皁河风涛无阻牵拽有路又避黄河之险二百里抵通之期较歴年先一月不止回空船只永无守冻之忧在
　　国家岁免漂失漕米之患在各运大则无沉溺之厄小则省雇夫之费葢自吴开防沟隋开御河歴唐宋元明漕东南以济西北者无不仰借黄河以为灌输既欲去其害又欲收其利故治河愈难至我
　　朝康熈二十七年而运道之利黄河者仅七里矣或有议于中河北岸宿迁境内建减水坝数座以泄涨者臣曰不可葢中河之水但患其弱而不患其强若北岸遥隄减坝一建则清水弱而黄必有内灌之忧河身立淤矣今当大工屡兴之后钱粮未敷未敢轻议若工帑稍充再将遥隄加修髙厚更于中河之北挑重河一道即以挑河之土筑成重隄于西宁锡成两桥之间建牐一座既以分泄东省之异涨又以灌溉宿桃清等七州县之田亩即遇黄淮并涨亦可分泄入中河以并出平旺归海真永赖之策而臣初议挑中河之举原拟如是故有中河之名也又运艘自清口入仲家庄牐虽曰截流而北然逆流而西者居多若于清河治东陶家庄再建一牐重运则由陶庄而入回空则由仲庄而出则俱顺流矣且两牐并建用备不虞尤为万全统志之以俟来者
　　四月
　　上谕满洲大臣学士九卿詹事府科道等及徃看中河等官前于成龙奏云靳辅开中河无所裨益甚为累民河道已为靳辅大壊令凯音布徃看中河云现有商贾船行不絶若塞支河之口则骆马湖支河之水汇流中河水势现大漕艘可通于成龙又奏王新命曾向伊云靳辅从上河放水今若以此问王新命王新命其肯任受乎前召九卿至乾清门会议皆畏惧于成龙无一人敢与辩难悉顺于成龙之说以河务尽为靳辅所壊惟朕独与众人异谓靳辅不为不尽心于河务若云靳辅治河不善全无裨益即靳辅亦不心服朕未亲至下河不甚深知若上河自宿迁至清河之两岸河底及髙家堰以至庙湾并运河诸处朕皆洞悉数年来河道未尝冲决漕艘亦未至有悮若谓靳辅治河全无禆益朕亦不惬于心矣于成龙在直爱民缉盗居官颇优但懐挟私仇阻挠河务殊为不合朕非欲起用靳辅祗以河工所闗甚大耳今九卿已将靳辅议罪皆言其治河无益若王新命闻之亦必顺从于成龙之说以靳辅所治不善因将原修之处尽行更改是伊等各懐私忿遂致贻悮河工可乎且使黄河自宿迁以下冲决犹可修治若宿迁而上或至泛溢则为害甚大所闗非小今应遣明悉大臣看阅将作何修河之处详确定议此看阅河道着图讷马竒张玉书前去须将毛城铺髙家堰等地方徧阅就靳辅所筑之处甚善而断不可改者有几不善而应更治者有几详悉商酌定议以闻靳辅以丈出民间余田作为屯田及阻抑开浚下河其罪诚不可逭至有言黄河底渐髙此断不可信譬之盆内贮水遇风且溢出使黄河底果髙一有风涛其有不漫涨横流决隄溃岸者乎尔等明晨速徃同九卿会议具奏
　　二十八年正月
　　圣祖南廵驻跸瓜州陈家湾地方
　　命修理髙邮州南北一带残缺甎石工程
　　三月
　　上谕朕前阅中河初疑其狭隘今行经丹阳阅视河道亦复狭隘又闻众官民俱言中河挑濬有益所闗甚大尔等会同总河总漕确议具奏【附】总河总漕等会议【从前挑濬中河原避黄河一百八十里之险且收束散漫之水使不致淹没民田看河诸臣亦疏称若行中河则一百八十里之险可避今水势业已收束且避险就易于民生漕运甚有禆益应将中河无容另议其骆马湖口先经尚书张玉书等看河时　题修减水坝二座今王新命称丈量水深二丈有余难以建坝且需钱粮甚多应停其建筑编竹篓以盛石块髙出水面二尺成造堵塞若水大可以浮面泄出等语又攴河口先经张玉书等疏称建造板牐一座应令随时启闭今王新命称若建牐水大之时必致冲决应停其建牐留出水之口于南隄下埽堵塞等语此二处建牐修坝用竹篓下埽减泄溢水与看河诸臣所奏其理无异应照总河王新命议建造修理又骆马湖减水三坝先张玉书等疏称将二坝之水令流入中河其一坝之水留在遥隄之外令流入海今据王新命亦复称善应照张玉书所　题又张玉书称里运河骆马湖之水俱入中河河窄难以容纳应于北隄建修减水坝三座今王新命称若欲建坝所费钱粮必多应停其建坝亦用竹篓以盛石块堵水若有大水可以减泄等语先张玉书等欲建坝减水今王新命用竹篓盛石减水俱系泄水之意亦照王新命所议修造可也】
　　八月奉
　　防仪征河牐闗系运道着河道总督会同江南江西总督漕运总督详阅定议具奏【附】总河王新命会两江总督傅腊塔总漕董讷疏畧【仪征牐外江口北新洲一带俱系干涸而北新洲之外又有沙漫洲过水不过二捺余横亘二三百丈难以筑坝若自沙漫洲尾从北新洲腹内东北斜开引河以通四牐不能保无坍淤似应仍挑北新洲旧河身直通四牐一切粮艘令循沙漫洲尾转入新河口可以通行其日乆或有淤阻之处听河臣酌量挑浚所有应挑土方并修牐工银两听河臣确估从之】
　　二十九年
　　上谕河道闗系最为重要已前一二年雨水鲜少河道官员必将河务视以为常事今年景象雨水似多应行文总河严行晓示所属官员无分昼夜防守务使河道不致有危
　　三十一年十月奉
　　防中河张庄运口筑隄建牐等情着河臣将工费估计
　　三十三年筑中河两岸束水隄
　　修清河县广济牐在治西仲家庄旧名仲家牐至是修之改今名
　　闰五月初十日
　　上谕内阁保防中河隄岸之子隄总河于成龙前奏称最为要请急行修筑今又奏言水势盛长难以兴工俟水涸之时始行修治朕思河务所系甚重必待水涸始修傥夏秋水泽泛涨保无有冲决隄岸之事乎可速勅于成龙再加详悉酌定具奏
　　三十四年清河县建永济牐在甘露城南太山墩北与惠济相望又建康济牐在治东陶家庄右又建双金门牐在广济牐北又建小牐在双金门牐北
　　三十五年总河董安国　题改建髙邮湖西隄易土为石
　　三十八年三月
　　圣驾南廵阅河奉
　　上谕河道总督于成龙朕自淮安起行沿途细阅河隄除河底已髙东边甚洼毋庸置议外朕所驻跸界首鎭前湖边用水平测算河水比湖水髙五尺八寸揆此湖水似不能越此隄而入运河前徃髙邮未知若何但当湖之石隄虽被水汕壊朕细阅被人搬去损壊之处亦复不少此固属要工修筑亦不甚难尔差贤员作速查騐儹工修筑　　又传
