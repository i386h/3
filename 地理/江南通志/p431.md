<!-- { "loadSidebar": true } -->
　　宋统殷即墨人万厯末知淮安河淮交涨城内外危迫统殷市薪塞决不遗余力流贼逼淮守御之具咄嗟立办寻擢兵备副使贼望麾帜遁去【淮安府志】王用予字宜蘓黄冈人崇祯时淮安推官屡白枉狱淮海有妖称石观音白日变现作祸福数郡谒香如狂将煽乱用予单骑以徃举笏鞭石背蹴其像碎之飓作湖溢盐城海州赣榆诸境居民漂没上官檄徃拯之晨夕拮据全活无算【淮安府志】
　　州府
　　汉马棱字伯威茂陵人章和初为广陵太守时谷贵民饥奏罢盐官以利百姓赈贫羸薄赋税兴复陂湖漑田二万余顷【后汉书本传】
　　张纲字文纪犍为人汉安中广陵太守时张婴等久寇徐势张甚纲单车诣婴垒谕以逆顺祸福贼感悟面缚归降【后汉书张皓传】
　　荀昙字元智颍隂人汉末广陵太守正身疾恶志除宦官其党在郡者纎罪必治用是禁锢终身【后汉书荀淑传】
　　赵苞字威豪东武城人举孝亷为广陵令视事三年政敎清明郡表其状迁辽西太守【后汉书独行传】张超东平人初平元年广陵太守时董卓擅政郡功曹説超曰王室将危贼臣虎视宜起义兵以诛国贼超然其计与兄邈及刘岱起兵讨卓后为袁绍所害【后汉记】
　　陈登字元龙下邳人建安中广陵太守明审赏罚威信宣布海贼万余户束手归命未及期年功化以就后迁东城守民拔郡随登老幼襁负追之【三国先贤行状】
　　南北朝宋贺弼字仲辅山隂人竞陵王诞记室初诞图逆弼固谏诞拔刃向之及兵屡败或劝弼出降弼曰公举兵事不可从然荷厚恩义无违背惟当以死明心耳乃饮药自杀【南史】
　　裴昭明闻喜人建武初广陵太守歴郡皆有勤绩【齐书本传】
　　梁祖皓易州人大同中为江都令后拜广陵太守侯景陷台城皓起兵纠合勇士耿光等驰檄逺近讨景景大惧率侯子鉴等攻之城陷见执为景车裂死【南史】
　　霍隽太清中为广陵令侯景叛从邵陵王纶发兵讨之纶败隽为贼所获送广陵城下逼令云王已被擒隽大呼曰王小失利全军还京口城中但坚守援兵寻至矣景胁以刃隽辞色不变景义而释之【南史】
　　隋冯慈明字无佚长乐人大业中摄江都郡丞奉使至东都为李密所执宻延坐谓欲问罪江都卿谓何如答曰慈明直道事人有死而已不义之言非所敢对密不悦冀其后改厚加礼焉慈明潜使人奉表江都及致书东都留守论贼形势事泄密义而释之出营门为翟让所害【隋书诚节传】
　　唐李袭誉字茂实安康人为州都督府长史俗喜商贾不事农业袭誉引雷陂水筑句城塘漑田八百顷民归本业所得廪禄尽散宗戚以余资写书罢州书遂数车载【唐书李袭志传】
　　姚崇字元之陜州人睿宗时为扬州长史政条简肃人为纪徳于碑【唐书本传】
　　第五琦字禹珪长安人至徳初谒肃宗于彭原言江淮赋薮若假臣一职请悉东南粟飞饷函洛帝悦拜御史勾当江淮租庸使始变盐法国用以饶【唐书本传】
　　五代朱昻字举之潭州人周世宗南征韩令坤统兵州昻谒陈方畧令坤令摄永正令有政绩【东都事畧】向拱字星民河内人周显徳二年州初平南唐出师潜谋收复擢拱淮南节度使时师久驻维扬都将骄恣有劫人妻女者拱至戮不奉命者数人军中肃然周师围夀春久不下拱请徙师并力攻夀春乃封库付扬州使者遣将分部巡城秋毫不犯军民感悦【宋史本传】
　　荆罕儒信都人周显徳中泰州初下拜刺史兼海陵盐城两监屯田使世宗临幸以为团练使有金带鞍马之赐军吏耆艾诣阙请留恭帝诏褒之【宋史本传】
　　宋李处耘上党人太祖命知州时境内雕残处耘勤于抚绥奏减城中屋税民皆悦服【宋史本传】
　　胡宿字武平晋陵人为子尉县大水漂没居民令不能救宿曰拯溺吾职也即率公私船活数千人【欧阳修赠太子太傅胡公墓志】
　　范仲淹字希文苏州人尝为兴化令时海堰久废咸水入田害稼乃请筑堤通泰海三州蜿蜒数百里以卫农田【宋史本传】
　　胡令仪陈留人天圣中淮南转运使范仲淹请筑捍海堰防大雨雪役夫有陷泞死者讙言堰不可成朝命令仪按可否令仪熟知潮患力主仲淹议堰卒成民至今赖之【南畿志】
　　韩字稚圭相州人以资政殿学士知州琦所至设条敎葺帑廪治武库劝农兴学人人乐其恺悌【东都事畧】
　　刘敞字原父新喻人元祐元年知扬州府雷塘旧为民田其后官取潴水民皆失业敞据旧券遂悉还之天长县鞫王甲杀人既具狱敞以委户曹不能有所平反乃亲按问之雪其寃相传以为神明【宋史本传】
　　苏轼字子瞻眉州人元祐六年以翰林学士知州旧发运司主东南漕聴操舟者私载物货阙吏不得留难故所载率皆速达近嵗一切禁之舟人困敝多盗所载以济饥寒公私交病轼请复旧从之【宋史本传】
　　张次山通州人初调泰兴簿督开河部夫整肃工多先办见知于司马光擢知泰州【泰兴县志】
　　刘防政和六年通判扬州江淮水患流民转聚于防曲加赒恤得以存活事闻特迁一秩旌之【州府志】
　　蔡伸字伸道莆田人宣和间通判真州火燔民舍多露处雪中伸辟寺宇官廨分处之且发常平廪粟以赈守者不可伸曰此国家所以备非常也如得咎请独当之【州府志】
　　翁彦约政和初知高邮军商旅贸易茶盐多诡挟抵罪彦约至凡有告讦片言立决嵗大旱步祷疲甚旣雨得疾曰民苏而吾疾死不恨矣乞休未报而卒【高邮州志】
　　吕好问字舜徒夀州人崇宁初治党籍好问以元祐子弟坐废官扬州议曹蔡卞为帅欲扳附善类待之特异好问以礼自持卞不得亲及卞秉政讽之曰子少亲我即阶显列矣好问笑而不答【宋史本传】吕颐浩字元直乐陵人建炎初知扬州剧贼张遇聚众焚掠颐浩单骑造垒谕以逆顺悉释甲降【宋史本传】
　　马尚泰兴令修筑城隍民不知役擢通判泰州巨冦王琳合兵围城尚昼夜巡御时率死士出战杀获甚众贼终不能犯进知泰州招徕军民垦辟盐塲境内以饶【南畿志】
　　张郯字彦知乌江人知仪真防诏两淮郡守各上用钱劵利害郯力言两淮凋瘵无土产可贸易所赖钱币而已若用券商贾且不行帝采其言请城真州身自督役四旬告竣【仪徴县志】
　　洪兴祖丹阳人绍兴中知真州始至以疮痍之后请复租一年明年再请俱从之【宋史儒林传】
　　莫蒙字子蒙归安人乾道二年知扬州城圮命蒙增筑分授诸将各刻姓名甃堞间悬赏激劝阅月告成【宋史本传】
　　吴机字子发天台人嘉定中以运判兼知真州创阅武亭设抵当库凿横河浚重濠导塘水置堰牐穿地为网匝濠三隅分兵五等画城捍御初载运悉用客艘机捐官钱置舟数百自是民旅不扰【州府志】
　　方信孺字孚君兴化军人知真州即北山匮水筑石堤二十里人莫知其所为北兵薄仪真守将决匮退敌城乃获全【宋史本传】
　　贾涉字济川天台人嘉定中寳应择令堂差涉至邑请城之役兴以忧去北军犯光州起涉竟前役【宋史本传】
　　潘友文字文叔东阳人嘉定初知真州时兵燹后民无屋庐饥馑相望乃筑翼城架屋居之开赈局施药饵全活数万户【州府志】
　　林伯成长乐人开禧中知真州筑城五百余丈凿濠深广之翼城之筑自伯成始【州府志】
　　李道传字贯之井研人嘉定间知真州甓圯城筑两石坝以防并江居民益浚二濠又隄陈公塘有警则决之以为阻人心始固【宋史本传】
　　丰有俊字宅之四明人嘉定间知真州嵗大旱计口赈给置赡军庄创防城库增治陶冶为守御计民徳之为立生祠【州府志】
　　袁申儒知真州上便宜十二事作翼城开茆家山塘筑堤置牐汇诸山水环城以防敌是春敌骑果至疑不敢前【州府志】
　　徐景兴化令楚民胡徳等冦掠景谕以逆顺贼怒欲加害景曰死王事足矣但愿无杀百姓耳贼义而释之【兴化县志】
　　叶秀发金华人绍定中知高邮军时湖水高堤防不固秀发建石埭以疏水势潴泄有恒后马光祖思其功构祠樊良堤祀之【南畿志】
　　陈垓知泰州凿东西北外濠并浚南濠迁贡院新学宫创建亭馆数十所【泰州志】
　　上官涣酉字元之邵武人寳庆初以运判权真州事请改筑翼城以衞城南之民立常平仓修车马备器械守战之需皆具【州府志】
　　赵范字武仲蒲圻人嘉定十七年知州大修军政剙马军三千招游手之强壮及牢城重役人充之别籍民为半年兵春夏在田秋冬敎阅【宋史赵葵传】赵葵字南仲绍定三年为淮东提调刑狱李全攻州葵亲出搏战与全隔濠相语切责之全无以对每战辄防【宋史本传】
　　王鉴字仲明绍定三年李全犯州鉴从赵葵徃救贼识鉴旗帜曰淮东硬军也明年赵范约日出战鉴擐甲待旦跃马疾趋毙全于新塘防闻授团练使【南畿志】
　　许堪知泰州建堡浚濠四角为月河冦至濠深不敢向【泰州志】
　　杜庶字康侯邵武人淳祐中权知真州州素缺备庶大修守御积排杉木殆十万株后又知真州兼淮东提刑狱逾年移淮西兼庐州安抚副使人欢迎如见慈父治绩甚多【宋史本传】
　　杨文仲字时发彭山人寳祐初通判扬州牙契旧额嵗为钱四万缗累增至十六万开告讦以求羡文仲持不可卒如旧额时议举行沙田力争乃得寝【宋史本传】
　　胡拱辰知兴化城陷不屈死【兴化县志】
　　李庭芝字祥甫应山人开庆初知扬州州新遭火庐舍燬以盐为利而亭户多亡去庭芝悉贷逋假钱为屋屋成又免其假钱一嵗官民居皆具凿河四十里入金沙余庆场以省军运释亭户负盐百余万平山堂瞰扬城元兵楼其上以射城中乃筑大郛包城募流民以实之诏命为武鋭军又大修学为诗书俎豆习射礼郡有水旱发廪不足以私财赈之民徳之如父母徳祐初元人持榜招之庭芝焚书斩其使后应端宗召东入海元兵追及于泰州死之【宋史本传】
　　苖再成徳祐初知真州文天祥为元所执与客杜浒等亡入真州再成出迎喜且泣欲説李庭芝以淮东军攻湾头子桥夏贵以淮西军趋建康而已以舟师捣镇江天祥称善事不果元阿珠来攻城陷不屈死【南畿志】
　　孙虎臣徳祐初守泰州元人来攻援兵不至城陷死之【泰州志】
　　元詹士龙宋都统詹钧子世祖见而叹曰此忠臣子也除兴化县时捍海堰頽壊咸卤浸入高邮郡诸郡农桑湮没民饥死流亡者半士龙竭力修筑数月堰成【南畿志】
　　张震字威亨清苑人泰定元年知真州州介江淮百货丛委率为驵侩所困震诛其尤者又新庙学铸祭器缮陂塘鞫寃狱士民感畏焉【州府志】
　　胡长孺字汲仲永康人其学九经诸史下逮百氏名墨纵横旁行敷落律令程章无不包罗而揆序之至元二十五年拜集贤修撰与宰相议不合改敎授州【元史儒学传】
　　李齐字公平广平人至正中知高邮府张士诚呼齐使跪齐曰吾膝如铁岂为贼屈士诚怒碎其膝而呙之论者谓大科三魁若台哈布哈没海上李黼陨九江洎齐之死皆不负所学云【元史忠义传】
　　明张遇林庐州人洪武元年知泰州创置官署兴学劝农修复桥梁坊巷士民懐之【广舆记】
　　邓刚扬州衞指挥使靖难兵至御史王賔命刚赞画戎务寻被执不屈死【南畿志】
