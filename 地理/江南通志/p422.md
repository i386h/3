<!-- { "loadSidebar": true } -->
　　晋傅咸字长虞北地人吴国内史顾荣与亲故书曰长虞劲直忠果虽非周才亦足贵也【姑苏志】邓攸字伯道襄陵人元帝时吴郡太守载米之郡惟饮吴水歳饥奏请赈贷未报辄开仓救之后引疾去郡有送迎钱数百万攸去郡不受一钱百姓数千人牵攸船不得进攸乃小停夜中发去【晋书良吏传】
　　顔含字宏都琅琊人吴郡太守简而有恩明而能断王导叹曰顔公在事吴人敛手矣【晋书孝友传】虞潭字思奥余姚人清贞有检操爲吴国内史时军荒歳饥潭表出仓米赈救又修沪渎垒以防海沙百姓赖之【晋书本传】
　　王荟字敬文琅琊人爲吴国内史年饥粟贵人多死亡荟出私米作饘粥以饲饥者所济甚众【晋书王导传】
　　南北朝宋羊元保太山人歴宣城东海防稽太守徙吴郡太守廉素寡欲频典名郡爲政虽无干绩而去后常令人思【宋书本传】
　　齐王延之字希季临沂人宋明帝时爲吴郡太守罢郡归家产无所増益【齐书本传】
　　陈珉颍川人宋吴令发摘奸隐境内以爲神明【南畿志】
　　周洽汝南人爲吴令廉约无私【姑苏志】
　　傅翽灵州人齐吴令孙廉问曰丈人发奸摘伏惠化如神何以至此答曰无他也惟勤而清清则吏不能欺勤则事无不理【姑苏志】
　　萧字景业南兰陵人建元初爲吴郡太守有能名竟陵王子良与之书曰窃承下风数十年来姑苏未有此政【齐书本传】
　　梁王规字威明琅琊人梁大通中爲吴郡太守有惠政时主书芮珍宗家在吴前守宰皆倾意奉之规遇之薄珍宗密奏规不理郡事召还郡境千余人诣阙请留不许求于郡树碑许之【梁书本传】何敬容字国礼庐江人普通间出守吴郡治爲天下第一【梁书本传】
　　江革梁武帝时监呉郡时境内荒歉盗劫公行革至郡惟有公给仗身二十人复省去游军尉广施恩抚明行制令盗贼靖息吏民安之【梁书本传】何远字义方郯人梁初尝监吴郡性耿介疾强富如仇讐视贫细如子弟特爲豪右所惮尤厉清节妻子饥寒不以动心所至立祠祀之【梁书本传】谢举字言阳夏人梁大同中爲吴郡守先是何敬容有美绩世称何吴郡及举爲政声迹略相比【梁书本传】
　　陈沈君理字仲伦吴兴人陈高祖时爲吴郡太守时兵革未宁百姓荒敝君理招集士卒修治器械士民悦附以干理见称【陈书本传】
　　隋皇甫绩字功明安定人隋平陈以绩为苏州刺史开皇十年高智惠作乱州民顾子元发兵应之因以攻绩相持八旬子元于冬至日遣人奉牛酒于绩绩乃遗子元书谕以顺逆祸福子元得书顿首陈谢防杨素援兵至合击破之【隋书本传】
　　唐刘太真宣城人行义修洁苏州刺史李栖筠表为常熟令到官未期一邑自化【唐书本传】
　　韦夏卿字云客万年人大歴中常州刺史以最绩转苏州始至谋以息民布令曰矜老疾活艰困于是乡计之而白于县县上之郡夏卿乃条其歳差并与蠲放【唐书本传】
　　王纲爲昆山令始作学舍置博士弟子员民兴于学有不被儒服者莫不耻焉【南畿志】
　　卢东美范阳人大歴中爲吴令梁肃称其外寛内明敬事而信【姑苏志】
　　韦应物长安人贞元初爲苏州刺史性高洁所在焚香扫地而坐惟顾况刘长卿秦系邱丹皎然之俦与之倡酬【姑苏志】
　　于頔字允元爲苏州刺史罢淫祠濬沟浍端路衢爲政有绩【唐书本传】
　　李素陇西人元和初刺苏州到官旬日李锜反素战不胜贼入素端立责以义皆敛兵不敢逼送械军中未及京口而锜败素脱械还走州民抱扶迎之天子使贵人持紫衣金鱼以赐居三年州称治【韩愈河南少尹李公墓志】
　　王仲舒字宏中祁人元和中苏州刺史堤松江爲路变屋瓦絶火灾赋调与民爲期不扰自办【唐书本传】狄兼谟字汝谐太原人文宗时爲苏州刺史以治最擢给事中【唐书狄仁杰传】
　　刘禹锡字梦得中山人苏州刺史以政最赐金紫【唐书本传】
　　卢商字爲臣以大理卿爲苏州刺史吏以盐法困民商令计口售盐无常额人皆便之【唐书郑肃传】滕遂长洲令摄吴县吏才警敏百姓歌曰朝判长洲暮判吴道不拾遗人不孤【姑苏志】
　　成及字宏济钱塘人干宁初爲吴越王钱镠将以功授蘓州刺史杨行密围苏州及被执行密阅及家所蓄惟图书药物贤之与归淮南将署爲行军司马及泣曰及百口在钱公所城陷不能死敢求富贵耶引佩刀欲自刭行密遽起持之舘于府舎光化元年具礼遣归【姑苏志】
　　宋阎象钜野人太平兴国间吴越新附以禁兵五千人属象安抚遂知苏州象以齐鲁之人悉能知越风俗而揉以善政恩涵泽濡民以苏息【欧阳修金部郎中阎公神道碑】
　　王禹偁字元之钜野人知长洲县歳凶民饥赋敛乖期不忍菜色之民日事鞭朴因出吏部考课歴纳质于巨商得钱一万七千市白粲代输之【自序】宋珰字寳臣渭南人赋性清简淳化中三吴饥疫因命珰知苏州珰素病足州地卑湿疾益甚或劝珰引疾归珰曰天子以民病俾我抚绥又以疾辞非臣子之义也后卒于官【宋史本传】
　　陈省华字善则阆中人至道初知苏州时遇水灾省华复流民数千户莩者悉瘗之诏书褒美【宋史陈尭佐传】
　　裴庄字端已阆中人真宗时知苏州庄素有吏干慷慨敢言【宋史本传】
　　孙冕字伯纯新淦人天禧中知苏州治狱不滥断讼如神吏畏而民爱之尝病痈州人争诣佛寺爲冕祈福【姑苏志】
　　徐奭字武卿建安人天圣初通判苏州时东南大水奭周视尽得水利旧迹乃筑石塘九十里建桥十八所复良田数十万亩疏隐田者二万六千户塘成迁两浙转运使【姑苏志】
　　章岵字伯望浦城人知苏州始下车防暴风湖海之滨民多漂溺岵请蠲租赈防人不失所性刚介鉏治奸吏豪右畏慑政最诏褒之【南畿志】
　　王质字子野莘人通判苏州州守黄宗旦得盗铸者百余人告质曰吾以术钩致得之质曰以术钩人寘之死而又喜仁者之政固如是乎宗旦惭沮爲薄其罪【宋史本传】
　　刘立言字禹昌临江人知长洲县过客求发民挽船立言不许郡守移书亦不听所至利兴害革去后人皆思之【南畿志】
　　王几字彦成江都人宰长洲爲政平允弛张以时境内豪强慑服贫细得以安堵【南畿志】
　　张方平字道安宋城人景祐中知昆山时吴越归国未久豪民占田积讼不决方平按其所输租大约百才一二乃悉收其羡田以赋贫民自是讼狱衰息【宋名臣言行録】
　　司马光字君实洓水人寳元中父池仕于杭因求佥书苏州判官事以便省亲许之【姑苏志】
　　张伯玉字公达江西人庆歴初爲郡刚介有守范仲淹爱重之【姑苏志】
　　王庭坚字世美庆歴三年爲吴江尉政称平允建长桥三百余丈民甚便之【南畿志】
　　邱与权建州人至和中爲昆山主簿时县西民田漂汲奸人邀劫行旅吏莫能禁与权上五利于太守一曰便舟楫二曰辟田畴三曰复租赋四曰止盗贼五曰禁奸商筑至和塘七十里达于郡【姑苏志】韩正彦字德师安阳人嘉祐中知昆山县刱石堤疏斗门作塘七十里以达于郡得腴田数百万顷比去爲立生祠作思韩记【南畿志】
　　胡瑗字翼之泰州人爲苏州敎授严条约以身先之虽大暑必公服终日以见诸生解经至有要义恳恳爲言其所以治已而后治乎人者学徒千数日月刮劘爲文章皆传经义必以理胜信其师说敦尚行实【蔡谟胡安定先生墓志铭】
　　薄宗孟字传正新井人治平中爲苏州推官英宗以水灾求直言既又地震宗孟两上疏指斥大臣宫禁及宦官除馆阁校勘【东都事略】
　　沈兼字子达通判苏州能名籍甚性刚果与守争可否不少屈免官去怡然无戚容【苏州府志】李禹卿字君益通判苏州堤太湖八十里爲渠以益漕运蓄水溉田千余顷歳饥出羡粟三万全活万余人【南畿志】
　　常安民字稀古卭州人元丰六年知长洲县以主信爲治人不忍欺县故多盗籍常犯者书其衣榜其门约能得他盗乃除盗爲之息追科不下吏使民自输先他邑以办民皆称爲古良吏【宋史本传】李防字斯和邵武人元丰时爲平江节度推官常摄郡事承前守因循之后狱繋甚众防命数吏分条所犯不日皆决遣之【南畿志】
　　王觌字明叟如皋人元祐中知苏州有狡吏善刺守将意以挠其权前守用是得讥议觌穷其奸状寘于法一郡肃然民歌咏其政有吏行水上人在镜心之语徙江淮发运使【宋史本传】
　　郭三益字慎求义兴人元祐间爲常熟丞常平使者调苏湖常秀之人濬青龙江分地程役三益所部前期告办使者留其人使助他邑三益径引众归【姑蘓志】
　　洪彦升乐平县人调常熟尉奉母之官既至前尉欲缷期三月以规荐而中分俸入彦升处僧舍却俸不纳如约始交印【宋史本传】
　　石公辙字道叟新昌人绍圣中爲吴江令初学宫在县治西南厄于兵火公辙爲规建于东门外又置田给士今吴江儒学即其处【姑苏志】
　　虞宾字舜臣山隂人知长洲县大姓黠吏乱法宾廉得其状悉治以法歳祲民无葢藏部使者犹檄征宿负宾阁文书不问竟得免【南畿志】
　　程俱字致道开化人元符中爲吴江簿政平讼理有循良之风后簿高文虎以曽懋及俱爲此官作曽程堂以寓景仰范成大爲之记【姑苏志】
　　李光字泰发上虞人崇宁间知常熟时朱勔父冲倚势暴横光械治其家僮后知平江府防朝廷以乏军储措置和籴数以万计光曰主上屡有约束戒科敛今米或可得未知本钱安所取办因论奏其事有防降本钱和籴不逾月而毕【宋史本传】张克戬字徳祥开封人大观二年知吴县俗好讼克戬一切绳以法奸猾屏气【宋史忠义传】
　　赵训之字诲道知吴县时朱勔怙势凌州县训之不爲屈勔尝执数人诣县请治悉纵不问【宋史忠义赵士嶐传】
　　江衮字圣濳衢州人授平江府司兵曹事方腊之乱有商旅数十人皇遽入境郡将疑爲谍将杀之衮力争得免【苏州府志】
　　赵彦倓字安卿爲平江节度推官摄宜兴县时以牧马券科爲负尝预用二年后税民以此病彦倓请诸司奏释宿逋禁预借积遂絶【宋史宗室传】胡松年字茂老怀仁人高宗时知平江府未入境贪吏解印绶去以兴利除害十七事揭都市百姓便之【宋史本传】
　　章谊字宜叟浦城人绍兴六年守平江时帝将临幸供亿繁伙谊处之皆当理召对赐带笏【宋史本传】李衡字彦平江都人绍兴中授吴江主簿有部使者怙势侵削下民衡不忍以敲扑迎合投劾府中拂衣归【宋史本传】
　　周葵字立义宜兴人绍兴中知平江府时两浙运使李椿年行经界法郡故田租不满四十万椿年披榛莽按仓碣欲以七十万爲率葵力辨之椿年遂以图经三十万爲准【姑苏志】
　　洪遵字景严鄱阳人绍兴末知平江府苏保衡由海道窥两浙浙西副总管李寳御之以舟师捣胶西凡资粮器械舟楫皆遵供亿寳成功而归遵之助爲多【宋史洪皓传】
　　沈介字德和德清人知平江上曰平江辅郡极难其人知卿政事特加遴选介三典郡所莅繁剧绰有余暇豪猾敛避焉【姑苏志】
　　曽慎字叔重清源人绍兴中宰常熟知足以知勇足以行御吏若西门之治邺爱民如子产之治郑【王伯广宣风楼记】
