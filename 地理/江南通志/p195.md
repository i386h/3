<!-- { "loadSidebar": true } -->
　　又加帮自高家湾起至骆家营缕隄卑薄处又开穵张家庄对岸顾家湾引河【长九百二十丈】又剙筑谈家庄险工月隄【长六百一十六丈】加帮埽工尾缕隄【长一百二十丈】
　　清河县黄河北岸王家营迤西缕隄上旧有减水坝厯久圮废重建土坝口寛三十丈坝内挑引河以泄黄水异涨由盐河入海
　　又建设黄河南岸陈家庄东挑水新坝雁翅一道清口西坝雁翅一道
　　又筑自挑水新坝至西坝顺隄【长四百八十丈五尺】张鹏翮
　　河防志今河溜全趋北岸淮流畅出四十一年异涨之水清黄俱顺轨而东无壅抑之忧
　　开穵山阳县黄河南岸尹韩庄二险工对岸引河【长六百四十丈】韩庄东引河【长五百二十丈】张鹏翮河防志一以分尹韩二工之水势一以分安东便益门之水势又筑童家营险工月隄【长六百七十丈】又于对岸开引河一道【长六百二十丈】
　　又陈家社迤下缕隄其下有泉水迸出屡筑屡陷因筑两小月隄于缕隄之外以防陷处又筑大月隄【长四百八十丈】防小月隄之外
　　修安东县黄河北岸邢家河险工【长六百五十丈】于埽牛之上加镶丁柴高四尺又压土二尺以资捍御又建时家马头汪家庄老隄头佃湖矶觜坝共四座
　　又加修龙潭口险工【长五百五十丈】张鹏翮河防志此工内外积水汪洋风浪荡击最为险要隄外剙建排桩镶柴隄里下埽填土共资捍御
　　又加帮黄河南岸歪枝套隄【长二千三十五丈九尺】
　　又开西磡险工对面河滩张鹏翮河防志此工即在陈家庄下水势顶冲兼以河面窄狭河中突出沙觜汹涌愈甚加帮外坦隄八十丈内戗隄三百一十五丈又挑穵沙觜及对面河滩旧水面仅寛六十丈今冲刷至一百余丈矣又掌家港险工在西磡之下西磡河面渐寛大溜直趋掌家港防防更须加谨






　　江南通志卷五十二
<史部,地理类,都会郡县之属,江南通志>
　　钦定四库全书
　　江南通志卷五十三
　　河渠志
　　黄河【五】
　　康熙四十一年六月初三日
　　上谕朕因永定河南岸不时冲坍特防令将南岸修筑石隄防来甚有裨益今黄河南岸自徐州以下至于清口通行修筑石隄可否永远有益若果有益见在国帑不为缺少朕于钱粮一无所惜修筑此隄应于何处采取石料作何转运约几年可以告成著张鹏翮齐集河员详议具奏
　　九月十六日内阁奉
　　上谕总河请开邵家庄引河掘徐家庄河觜等事若下部议必致迟延着即照所题行朕观永定河修筑之法甚善河身直河底深所以淤沙尽皆冲刷今治黄河亦用此法方为有益此工多费不过十万两试照永定河法修治之
　　十九日内阁奉
　　上谕今所开陶庄引河甚善朕前巡视南河时曽令原任员外黑硕色将引河之桩加意深筑其疏濬人字芒稻二河亦佳得此二河运河甚为有益朕观明朝治河俱自徐州以上在河南地方修筑我朝自康熙元年以来俱在徐州以下修筑然治下流须预防上流若上流溃决下流必至壅滞嗣后徐州以上地方河臣亦当留意再黄河之水迁徙无定朕前在寜夏时见黄河大溜每年更移今年行溜在此来年又移他处其性如此况九河故道原在河间地方后渐移向南厯代以来果能每年防御相机修理则河道何至如此大坏皆因时当多事或十年或五年不修筑不开濬所以渐难治矣明朝三百年间尝讲求河工治法彼时措置亦得其宜如山东微山湖将水蓄聚山中涝则蓄之旱则泄之皆深有益于治河者也
　　是年创筑徐州黄河南岸郭家觜石岸【长五百三十九丈三尺】
　　又挑穵杨横庄对岸引河【长一千八十八丈】河工事宜册是年开放成河杨横庄险工渐次沙淤
　　剙筑睢寜县黄河南岸戴家楼迤里月隄【长一千一百七十三丈五尺】
　　建宿迁县黄河北岸束水隄内小石牐一座五堡矶心石牐一座
　　帮筑桃源县黄河南岸烟墩险工埽台【长三百六十丈】又开对岸引河【长五百九十二丈】又烟墩迤东旧有防城隄五百七十丈加帮高厚又接筑六百一丈【共长一千一百七十一丈】为烟墩月隄又剙筑谈家庄月隄【长六百一十六丈】清河县黄河北岸陶家庄隄外引河自康熙三十八年
　　圣驾南巡亲阅水势以黄流逼近清口恐淮水不得畅出诏开引河引黄北注四十年更开穵寛深至是年告成又因陶庄引河告成水势逼近县东缕隄剙筑撑隄于县治防县隄之内自缕隄起至防县隄【长二百八十四丈】又加帮防县东隄于撑隄之外自撑隄头起至缕隄【长一百九十丈】张鹏翮河防志以为县治重门之障
　　又剙筑黄河南岸撑隄自陈家庄东挑水新坝尾起至缕隄【长三百四十六丈】
　　帮筑山阳县黄河南岸洪福庄里戗隄【长二百丈】又剙筑韩家庄大月隄【长八百八十丈】加帮埽台【长八十丈】四十二年二月初三日
　　圣驾南巡徧阅中河隄工及徐家湾祥符等隄牐总河张
　　鹏翮奉
　　上谕观黄河矶觜坝太短不能逼溜照永定河试将一两处作长挑水坝即有冲坏免其赔补　又奉
　　上谕烟墩甚险虽有越隄必须保守缕隄此处挑水坝应行建筑
　　初四日奉
　　上谕桃源烟墩至龙窝一带隄工卑矮应行加高
　　初五日
　　上谕永定河分司齐苏勒朕观黄河险要地方应下挑水埽坝现今永定河朕亲指示挑水等工俱有裨益尔遵照朕指示式様前往烟墩九里冈龙窝三处筑挑水坝数座试防有无裨益虽被冲坏无妨工完之日令该地方官尽心防守如有蛰陷不时修葺可将此防传与总河张鹏翮速派贤员令其多备物料夫匠于朕回銮之前完工如遇桃汛水发即可停止
　　三月初二日
　　上谕河道总督张鹏翮王公隄闗系运道民生最为要隄岸单薄桩工渐朽应再加帮以资捍御不可因淤滩可恃而忽之也
　　初三日
　　上谕河道总督张鹏翮王家营对面鲍家营应开挑引河泄黄河泛涨之水以保障清江淮安地方着即行兴工仍两岸筑隄以衞民田　又奉
　　上谕黄河逢湾取直开挑引河必须于对岸水浅之处筑挑水坝逼溜入引河方为有益　又奉
　　上谕开减水坝须于水缓之处不可迎溜以防夺河
　　初四日
　　上谕河道总督张鹏翮清口西坝乗此水浅时再加长数丈有益又半路刘河流埽湾隄岸单薄应筑挑水坝
　　十六日
　　上谕内阁九卿等朕此番南巡徧阅河工大约已成功矣曩时总河于成龙不遵朕指授修筑故未能底绩今张鹏翮一一遵谕而行是以成功向来黄河水高六尺淮河水低六尺不能敌黄常患淤垫今将六坝堵闭洪泽湖水高力能敌黄则运河不致有倒灌之患此河工所以能告成也朕自御极以来无时不以民生为念虽纎悉之事不肯怠忽今四十余年矣四海乂安民生富庶河工适又告成朕欲颁诏天下大加恩赉
　　十月初七日
　　上谕大学士马齐张玉书呉琠陈廷敬朕观河道已治总河张鹏翮及河工官员俱甚効力黄河一切工程朕知之最悉先是永定河用埽大有裨益是以朕谕张鹏翮黄河亦宜用埽张鹏翮回奏永定河势小可以用埽黄河势大难以用埽朕云姑试用之且所费钱粮无几张鹏翮因而用埽河隄今果坚固矣
　　初八日
　　上谕工部览河臣奏中河之水由杨家庄开河出口清水畅流敌黄舟楫通行高家堰六坝及各处工程俱保固平稳海口大通河底日深去路甚速淮水畅出黄水絶无倒灌之虞下河等处洼下之区俱得田禾丰收民居安宴所报秋汛水势已悉所司知之
　　初十日
　　上谕吏工二部黄淮两河闗系运道民生最为重要朕念治河国家大事夙夜厪懐未尝少释披图咨众虽已悉其源流顾水势变迁不常必真知洞悉方可实见施行是以不惮勤劳屡亲巡阅察其险易之形势审其疏导之机宜缓急次第具有成画至于简命河臣倚任甚切凡所属官吏皆听选用大修工程费以数百万计嵗修帑金亦以数十万计乃康熙三十七年黄淮并涨总河董安国不坚筑隄堰疏通海口因而河身垫高溢出河岸以致倒灌洪泽湖口湖水从六坝旁泄由运河入下河淹没民田于是罢董安国以于成龙代之朕随授以治河方畧详加指示三十八年亲往阅河驻跸清口河干又面谕于成龙清口宜筑挑水坝挑黄水使趋北岸方可免黄水倒灌之患随指定其地再三申命于成龙不遵朕旨致无成功及用张鹏翮为河道总督面谕云顷已发帑数百万令大臣官员往高堰筑隄闭六坝使逼洪泽湖水畅出清口而清口筑挑水坝尤为要此坝不筑则黄水顶冲防不能使向北岸湖水不得畅流张鹏翮遵朕言坝工筑成黄溜遂直趋陶庄清水因以直出叠经伏秋大涨并无倒灌之事其浚张福口引河筑归仁隄疏人字芒稻泾涧等河开大通口皆遵朕防一一告竣今年春朕阅河至桃源见龙窝等处顶冲危险命增筑挑水坝此坝工刻日讫事河势遂平中河仲庄牐口以与清口相对特命改由杨家庄漕挽安流商民利济曩时黄水泛涨或与岸平或漫溢四出今黄河深通河岸距水面丈余纵遇大涨亦可无虞矣张鹏翮所修工程虽悉经朕裁防而在河数载殚心宣力不辞艰瘁又清洁自持一应钱粮俱实用于河工无纎毫浮耗朕心深为喜悦所属大小河员并皆勉力赴工共襄河务亦属可嘉自总河以下各官尔二部即详加议叙具奏
　　是年遵奉
　　圣祖仁皇帝亲阅桃源县黄河险工
　　指示建挑水坝六座　一南岸烟墩险工在大王庙东建挑水坝【长十五丈三尺五寸寛五丈】　一南岸龙窝张家庄险工建挑水坝坝台【长二十七丈三尺】坝身出水【长十丈寛八丈】一北岸九里冈险工在大王庙东建挑水坝【长九丈八尺寛四丈】　一北岸九里冈险工旧龙门处建挑水坝二座【第一座长十四丈寛五丈第二座长十三丈寛五丈】　一北岸半路刘河险工上水头顶冲处建挑水坝【长五丈寛八丈雁翅各长八丈】又建南岸张家庄越隄【长一千八十四丈】
　　又建高家湾迤里越隄【长五百丈】
　　又建北岸九里冈迤里越隄【长九百七十二丈】
　　遵奉
　　上谕加帮修筑山阳县黄河南岸清江浦王公隄外越隄并缕隄【共长七百四十四丈五尺】靳辅治河书王公隄一线石工内捍运河外抵黄淮二渎之冲为数百万国储咽喉地然此一隄最难保防若开引河则地形未便唯有嵗修石工排桩固址一有坍陷便行补葺而于上流层次筑逼水坝二三重以防之一则□溜以御冲一则回湍以聚砂使其日渐壅垫若石工之外得淤滩二三十丈则隄址愈固无冲决之虞
　　四十三年建筑邳州黄河北岸赵家庄迤里月隄【长八百六十三丈六尺】
　　建桃源县黄河北岸之半路刘迤里月隄【长五百丈】二月初三日
　　上谕工部总河张鹏翮请重修徐州城外隄岸徐州逼近黄河城外石隄工程甚属要着即行修理
　　四十四年正月二十三日
　　上谕吏户兵工四部朕厪念民生加意河道屡行亲阅一切疏濬修筑事宜悉经周详指画获告成功前黄河之水往往倒灌清口者皆由仲庄牐与清口相对骆马湖水势湍急遂逼黄流灌入清口朕视河时躬临相度命河臣移仲庄牐改建于杨家庄出口工竣之后河臣报称黄水畅流入海絶无倒灌清口之患朕尚未经亲阅今欲特莅其地察验形势用筹善后之规其中河黄河运河有应加修防者亦随宜指示以图永久
