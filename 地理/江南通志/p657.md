<!-- { "loadSidebar": true } -->
　　唐桂盛女石棣人名金钗黄巢之乱女为冦所执欲汚之投井死里人号曰金钗井春秋祀之三月中有结茆为舟载稻菽至井旁祷禳以却度者
　　宋黄奉先贵池人父官太尉征西凉陷于敌女时年十八募卒往袭得其父还
　　明礼部侍中黄观妻翁氏贵池人靖难兵入观徴兵江上命収观妻女给配象奴象奴至翁出钗珥绐之市酒脯乘间携二女投通济桥下死其尸流赛洪桥母女相抱立水中面色如生
　　朱彦明妻唐氏贵池人名贵梅姑悍而滛私一富商商见唐悦之赂其姑姑强之弗听继以炮烙体无完肤终不听乃以不孝讼于官更受官刑亲党咸劝其吐实唐曰全吾名而汚吾姑非孝也雉经于后园古梅树下尸悬于树三日顔色如生毎歳梅月之下见其形杨慎为传纪其事嘉靖初祀烈女祠
　　康纹女名清姑贵池人正徳中流贼掠江上父为所执女泣请释父愿以身从父既释行已逺遂骂贼跃入水中贼钩之骂益厉贼怒支解死嘉靖初祀烈女祠
　　柯廷玉妻曹氏贵池人夫亡毕自经死
　　何文宇妻江氏青阳人夫亡自经死
　　周世祥妻汪氏贵池人早寡剪髪剜面誓无他志嘉靖年旌
　　胡输忠妾江氏贵池人年二十一夫亡有强之改适者阖户自经
　　孙大宾妻倪氏青阳人年十六夫亡无子家贫父母与姑皆令之改适氏断指截髪以示年七十九卒
　　吴某妻鲍氏青阳人姑诲之滛不听逼杖之夜即赴清水潭溺死时盛暑陈尸三日顔色不变士望妻曹氏青阳人望客死豫章氏闻讣自经徐正明妻李氏青阳人年十八夫亡无子剪发剔目以自誓家贫甚居恒为人舂织年七十终施某妻沈氏青阳人年十四归施夫贫去为僧翁姑欲令之改适氏闻服毒死
　　佘心浩妻汪氏年十七浩亡汪抚尸躃踊触柱而死
　　桂惟芳妻汪氏石埭人惟芳患恶疾术家言氏命不利于夫氏闻之仰天祝曰但得夫疾愈何惜一死遂自缢
　　苏仁賔妻徐氏石埭人夫病革氏悲痛先自经事闻旌表
　　庠生桂一秀妾万氏石埭人见逐于嫡父母令改适不可强之遂自缢
　　桂氏女石埭人许字李岩防后李家业凌替父九花欲更以许富室女闻吞毒鼠药而死
　　洪邦国妻汪氏贵池人年十九夫客死于粤榇归哭奠毕遂阖户自经天启年旌
　　宋某妻陈氏贵池人嫁二年而寡夫兄廹令改适不听因私受富人之金令统众刼去氏闻其期即沐浴投缳绳断复引纺车铁钩自刺死
　　檀之坚妻髙氏建徳人夫卒京邸氏欲自裁以有姙中止既而产一女氏遂絶粒七日死懐宗年旌徐致通妻佘氏建徳人夫病吁天愿以身代及将革遂引刀刺骨与夫同日死事闻旌表
　　檀时中妻陈氏建徳人年十七夫亡遗孤才数月父母欲夺其志氏剪髪剺面以死自誓事闻旌表檀魁妻金氏建徳人夫病指其腹曰若生男善育之既而生女乃引刀自刎既殊犹僵立不仆云方有淑妻金氏建徳人夫亡自刎
　　叶自齐妻包氏贵池人少寡守志崇祯十六年左兵至率其子妇陈氏章氏胡氏同赴水死
　　曹世荣女贵池人年十五未字父为乱兵所执女绐之曰茍得脱吾父吾从尔父既去即大骂求死遂遇害
　　鲍某妻胡氏贵池人农家妇被乱兵执欲汚之氏抱树大骂兵断其两手杀之
　　孙有芳妻方氏贵池人左兵至有芳携妻女避山中兵逐有芳氏遂乘间解带缢女死即自缢于树七日兵退始殓面如生树为枯死
　　包意妻胡氏贵池人为楚兵所掠逼汚之大骂不辱兵怒乃取被絮裹氏纒于树自顶灌油至踵燃火作照具及旦家人往视肤骨灰烬惟贞心宛在取和骨灰之
　　柯良华妻洪氏贵池人子大器方在襁褓猝与兵遇氏遂涌身跃入深潭中戴大器于首出水上尸浮水面越三昼夜里人救大器得生后大器早卒妇包氏苦节自矢抚遗孤成立两世节烈郡守旌其门
　　曹士璋妻檀氏贵池人为乱兵所执绐之曰有藏赀千金为我致之当从尔兵争往逐自经死朱之湘妻吴氏贵池人
　　陈尧中女贵池人
　　陈尧廷妻孙氏贵池人
　　吴森妻陈氏贵池人
　　杜宣妾某氏贵池人
　　朱正洪妻许氏贵池人
　　吴先韺妻吴氏贵池人
　　程宗尹妻吴氏贵池人
　　吴果妹贵池人
　　叶思震妻杜氏贵池人
　　杜铉妻章氏贵池人
　　章谟妻柯氏贵池人
　　庠生吴道泰妻孙氏贵池人
　　徐灏妻谭氏贵池人
　　张启瑜妻许氏贵池人
　　杨村程妇傅氏鲍氏俞氏俱贵池人
　　胡承化妻张氏贵池人
　　王应凤妻罗氏青阳人
　　王富妻黄氏青阳人
　　章召妻徐氏青阳人
　　徐清妻王氏青阳人
　　沈有来妻程氏青阳人
　　章六妻裴氏青阳人
　　孙廷祚妻包氏青阳人
　　孙逺祚妻熊氏青阳人
　　孙睿妻柯氏青阳人
　　郭应春妻江氏青阳人
　　汪炳妻章氏青阳人
　　朱文榜妻某氏青阳人
　　何应华妻孙氏青阳人
　　熊逺魁妻包氏青阳人
　　以上冦执不汚被杀或投水
　　陈璧妻陈氏璧弟鼎妻江氏青阳人皆少寡左兵掠城二氏乃各捉一刀出避云鹳山俱死乱棘中贼退觅其尸手握刀如生时
　　熊士章妻张氏青阳人携防子避兵为所得逼汚之氏奋骂不从胁以将杀其子愈骂不絶口贼怒断其手足将其母子夹以二箕投火焚其尸而去毕应勲妻叶氏铜陵人兵执不辱胁杀其子即前触刃死
　　庠生佘应泰妻叶氏铜陵人少寡抚二遗孤左兵至欲犯之不可乃杀其所抱一孙必不可又杀其一子氏奋骂前触刃死
　　汪应嘉妻俞氏铜陵人年二十夫为兵所杀欲汚氏氏阳诺之诱兵解刀随握刀杀兵投水死佘日智母张氏妻丁氏铜陵人避兵深洞中贼举燎熏之各解带自经死
　　徐鼎祥妻陈氏铜陵人
　　丁学大妻朱氏铜陵人
　　钟思兼妻叶氏铜陵人
　　郜一仁妻陈氏铜陵人
　　章国藩妻张氏铜陵人
　　汪有源妻胡氏铜陵人
　　朱某妻陈氏弟妇刘氏俱铜陵人
　　佘继懋妻何氏铜陵人
　　佘儒道妻徐氏铜陵人
　　丁应运妻施氏铜陵人
　　崔启弼妻张氏铜陵人
　　铜陵学博谢天宠妻佘氏妾藕氏铜陵人
　　谢云妻葛氏铜陵人
　　谢与师妻佘氏铜陵人
　　庠生谢升妻佘氏铜陵人
　　谢岩妻殷氏铜陵人
　　拔贡戴君荣妻孙氏铜陵人
　　庠生佘遂妻张氏铜陵人
　　佘继商妻章氏铜陵人
　　佘心镜妻陈氏铜陵人
　　刘得志妻方氏铜陵人
　　冯得时妻郑氏建徳人
　　柯凤吉妻郑氏建徳人
　　徐正阳妻陈氏建徳人
　　江中源继妻杨氏建徳人
　　姚时中妻柯氏建徳人
　　洪某妻赵氏建徳人
　　洪图福妻檀氏建徳人
　　江永祐妻冯氏建徳人
　　王一女建徳人
　　董承禧妻徐氏建徳人
　　髙日早妻张氏东流人
　　方尧春妻吴氏东流人
　　童氏女东流人
　　金氏女东流人
　　王如斗妻王氏东流人
　　以上贼掠不受辱或被杀或投水或赴火死
　　苏琼妻舒氏石埭人琼官于蜀死张献忠之难氏闻自刎建坊旌表
　　江棠女名巽容建徳人遇兵欲汚之大骂跃入潭中兵怒攅刀刺之潭水尽赤
　　刘牛女建徳人有姿容贼逼汚之投深渊死贼怒索其尸于下流支解之
　　黄云祥妻方氏东流人父病刲股获痊流冦围城舅姑柩在室氏弗忍逺离絶粒以死
　　庠生诸大箴妻刘氏青阳人大箴屡举不第愤郁而死氏以防子托姑血泪泉涌六日而死
　　国朝尤氏女名满姑贵池人许字陈维翺女闻翺没投
　　水死
　　桂氏女名命姑石埭人许字杨绍辉未婚夫亡女年十六闻讣乃引刀自刎父祖救之未殊延医敷治女拒医絶粒而死
　　桂氏女贵池人名藻姑许字陈明诚陈殇女沐浴更衣键户自经
　　以上皆康熙年
　　旌表
　　纪国纲妻吕氏贵池人未嫁夫染疯疾将絶婚女力持不可归纲数年纲殁有强之他适者即自经陈一文妻盛氏贵池人年十七夫亡自经舅姑救止之后遇兵至众皆走避氏曰男女杂行非所愿也遂掩帏缢死
　　王氏女贵池人防许字陈照照夭女闻絶粒七日而死
　　胡茂妾陈氏贵池人夫死与嫡誓守后嫡有异志将先遣陈陈不从夜投龙王潭以死
　　沈明宦妻陈氏石埭人遇乱兵赴水死
　　许虎祥女石埭人年十四乱兵逼汚之不从断其臂而杀之竟无血
　　许一图妻吴氏石埭人与媳某氏为乱兵所执欲汚之氏绐之曰我室中有金取与尔兵信之入室先手刃媳遂自刭
　　沈明元妻汪氏石埭人顺治十六年海冦犯江宁阑入池阳氏惧不免乃宻缝袿衵服毒死
　　李元麟妾笪氏石埭人元麟令广西嫡畏逺不行氏随往元麟染瘴疠卒氏枎榇归里登楼自经死庠生方坤妻李氏子媳林氏李石埭人坤死自刎以殉子启祥先亡防聘太平县林翘女未婚归方守贞至是翁殁姑刎殡敛毕沐浴自经
　　桂志道妻沈氏石埭人夫亡抚棺大恸既而收泪不言入室自经
　　杨氏女名华玉石埭人许字汪余庆婚有日而余庆殁女闻入室自缢先是汪病剧女谓二妹曰世俗妇女殓制衣履如男子式甚无谓投缳之夕预以衣履置其侧其家如言殓之
　　檀士神妻陈氏贵池人年二十四夫亡无子誓不改适值歳饥姑与其母强为择配遣行氏沐浴更衣诣夫茔泣别从容言笑晚自缢死
　　陈河北妻桂氏贵池人年二十二夫亡葬毕服除从容自缢死
　　王永大妻陈氏贵池人夫亡食贫守志有刋其改适者姑隂主之氏闻自缢
　　苏敏妻沈氏石埭人敏病剧氏刲股和药弗愈敏亡氏出嫁奁分给家人乘间自缢
　　李正皓妻沈氏石埭人家贫甚以织絍供衣食生子甫三月夫亡姑利其改适百计逼之氏度不免乃潜诣夫墓号恸再拜赴水死
　　吴太满妻杨氏青阳人夫亡遗腹子生七日殇母家欲夺其志自经死
　　徐开生妻袁氏青阳人夫亡姑廹改适遂自经柯秉直妻陈氏青阳人年十八归柯期月夫亡遗腹生子誓死以守夫兄某欲夺其志氏触堦几絶少苏又欲自经某惧而止后年七十三终吴太定妻刘氏青阳人年二十余夫亡子防舅姑衰老忍死搘拄忽夜半火起二老不能行氏冲火入掖舅出复冐死负其姑头髪焦烂衣裙拂落火片盈地后姑享大耋氏年逾七十殁
　　桂铨妻彭氏石埭人夫亡絶粒求死舅姑谕止之姑殁谕其子曰死吾愿也已迟汝父十年呕血数升卒
　　冯兆陞妻张氏东流人夫亡抚孤南溟成立娶妇张氏南溟又早卒氏悲不自胜赴水死妇张奔至水濵撞石防絶并以节着
　　徐谷乐妻冯氏建徳人防事继母尽考归徐六年夫亡艰苦抚孤孤又殇泣拜舅姑遂缢死
　　程道隆妻朱氏建徳人夫亡孝事舅姑遗腹生子抚之成立及舅姑殁防毕遗孤又殇氏泣曰未亡人无用生为矣赴水死
　　李绪妻苏氏建徳人夫病笃曰泉路茫茫何能独往氏含泣曰诺夫殁姑防之宻氏佯为笑语潜登楼缢死
　　陈氏女东流人许字张元秀夫亡絶粒自经苏百福妻徐氏石埭人归苏三月夫亡冰霜自矢母兄欲夺其志氏大恸周身宻纫自经死
　　桂伸侧室周氏江都人伸公车道防上纳之留两月氏有姙伸入都购疾而殒柩囘氏长恸迎于舟次因扶归石邑生子托于嫡不食数日卒
　　毕天培妻沈氏石埭人一日夫出有强暴突入室犯之引刀自刎死
