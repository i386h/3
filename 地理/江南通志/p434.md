<!-- { "loadSidebar": true } -->
　　国朝闵有义孝感人顺治二年嘉定典史盗入城焚劫县库巡抚王国寳疑有变欲遣兵屠戮有义叩头力争乃止
　　白登明字林九盖州人太仓州知州甫莅任立四禁一衙蠧一地棍一赌博一奸淫犯者置重法境内肃然访究地方利弊纎悉皆知之故摘发无不中隣境有寃抑者辄愬上官愿下州为理其为政以诛强暴全善类为务州田高仰需蓄泄自刘河湮塞嵗苦旱潦乃先濬朱泾后及刘河凡六十里不两月告竣州及昆嘉二邑咸赖其利【旧通志】潘师质字敏慎宜春人知嘉定县官舍萧然日食粗粝时邑蠧导衞弁为奸索额外加漕耗若干师质置不应会民殴击其为首者致殒宪府檄诘其事师质自投秦淮河死而以书系臂极言衞弁加耗之害百姓闻者无不感泣【旧通志】
　　陈慎字懐荩文安人顺治十年授崇明知县会海潮溢伤禾稼慎力请于抚臣具　题邀
　　免本年正供一万八千有竒复设法赈防民赖全活者甚众十六年海寇犯江宁崇邑孤悬海外慎练乡勇措兵饷以死守之筑文成坝使两沙声势聨络民恃以无恐积劳成疾卒以守御功
　　察司佥事
　　陆陇其字稼书平湖人康熙庚戌进士授嘉定知县县俗婚防诸礼多以侈靡相仿效陇其下令禁饬示以品制而率之勤俭为政务锄强梗抑胥吏然不甚拘于法辄以至情悱恻相感动大贾某结长吏横行里中仆占卖薪者妻论如律某大恐谕之曰人无不可自新若自新未晩某感泣一变前所为市镇少年数十为朋以拳勇殴击为事亷其尤者责而械于门出入临视诫谕警切视其情色果悔而释之其党悉防役向以千数后乃稍稍易业自去逾年讼者絶少催科立甘限法应输者自限输若干届期及半即得宥以故絶不用杖而输者争至性淡泊一介不取食米俱自平湖载来署中隙地种蔬自给婢妪治织絍每公事出父老争看清官上官嫌其儒生迂缓劾去之民罢市三日乞留不得去之日送者数万人填塞道路所着困勉录三鱼堂集等书阐发义理有功后学崇祀名宦雍正二年奉
　　防升入　文庙从祀西庑
　　海州
　　南北朝齐桓崇祖字敬逺下邳人泰始二年崇祖自魏将部曲奔朐山宋以为戍主魏人袭之城中大惧皆下船欲去崇祖曰贼非有宿谋者可急去二里外大呼而来云艾塘义人已破贼请戍军速徃逐之舟中人果喜争上岸崇祖引入据城坚守遣羸弱入岛人持两炬登山鼔噪魏军乃退【齐书本传】
　　隋张孝徴东海令尝筑西海堰捍潮民免水患【南畿志】元暧东海令于境内筑两堰西南接苍梧山东北至巨平山外捍海潮内贮山水民获灌漑之利【南畿志】
　　唐杜令昭海州刺史值海涨筑永安隄以防民患【南畿志】
　　宋石延年字曼卿通判海州廉能有为吏民悦服【南畿志】
　　孙洙字巨源广陵人神宗时知海州免役法行常平使者欲加敛缗钱洙力争之旱蝗为害祷朐山得雨蝗赴海死【宋史本传】
　　刘彝字执中福州人知朐山防孤寡作陂池敎种艺平赋抑奸邑人纪其事目曰治范【宋史本传】
　　张叔夜字稽仲徽宗时知海州宋江趋海濵劫钜舟十余载卤获叔夜设伏近城而出轻兵距海诱之战先匿壮士海旁伺兵合举火焚其舟贼闻之皆无鬬志伏兵乗之擒其副贼江乃降【宋史本传】侯畐字道子乐清人寳佑五年通判海州兼河南府计议官李松夀据山东突出涟泗间畐鏖城下死之阖门遇害太学生三十二人言于朝即海州赐庙諡曰节毅【宋史忠义传】
　　元沂川至元二年知沭阳县创建县治修学宫招徕流亡敎之树畜【南畿志】
　　明郎廷珪湖广人洪武初知赣榆县百度皆所创建【南畿志】
　　马希贤浙江人洪武八年知沭阳专务徳化不尚刑威兴利除知无不为【南畿志】
　　陶昺南城人成化五年知海州有守有为众务具举【海州志】
　　陆逺秀水人成化间知海州途遇怪风遣吏迹之风所止处有人死树下亷得谋杀者寘之法又中途犊鸣马前驱之不去随犊至坡下有盗牛者杀其母一讯而服人以为神【海州志】
　　刘魁高唐人成化间知赣榆公平亷洁去后民思之【南畿志】
　　王举邹县人成化中知赣榆亷明擢御史【赣榆县志】林廷玉治中由工科谪判海州清明果断学宫及祠庙坛壝次第修治【南畿志】
　　盛鹏襄城人先知赣榆调沭阳均徭薄税兴学防民【沭阳县志】
　　王相汝宁人正徳初知沭阳流贼犯境筑垒濬濠民赖以安【沭阳县志】
　　易瓒肃宁人正徳中知沭阳流寇初平治尚寛厚省刑薄敛逃民悉归【沭阳县志】
　　陈治典宋平人嘉靖末知赣榆招抚流移与民休息胥吏作奸生事痛惩抑之【赣榆县志】
　　刘士燝辽东人崇祯十五年以江都敎谕署沭阳县事寻实授得士民心十六年城破死之【沭阳县志】
　　国朝穆尔谟山海人顺治四年知赣榆县精明严毅聴防如流羽寇猖獗尔谟亲率乡兵勦捕民赖以安迁内部主事【旧通志】
　　李士麟定襄人顺治六年授海州同知居官慈恕临事果毅海寇薄城士麟登陴守御间督乡勇出竒兵击之已而贼大至城溃被执不屈死之
　　通州
　　宋曾易占祥符间知如臯县嵗大饥请于州得越海转粟全活数万人明年稍稔州课民赋如常易占力请缓至嵗尽又立孔子庙讽县人兴于学【王安石太常博士曾公墓志】
　　王随字子正河南人干兴间以秘书少监出知通州州濒海人不知学随徙孔子庙起学舍州人喜始遣子弟就学【宋史本传】
　　呉遵路字安道丹阳人明道二年知通州时天下旱蝗遵路乘未饥时募闾右出钱遣人航海籴米以备平粜又结蓬茆百间出俸设糜以处流移诸郡多转死惟通独完后为淮南转运副使于真泰高邮军广常平储蓄备赈置斗门十九以蓄泄水利凡所规画后皆便之【宋史本传】
　　任建中寳元间通判通州筑隄二十里以捍江潮田无啮没民咸称为任公隄【南畿志】
　　沈起字兴宗鄞人至和中知海门县濒海地卑间嵗潮至冒民田舍起为筑隄百里引江水灌溉其中田益辟民相率以归至立祠以报【宋史本传】
　　胡安国字康侯崇安人以右文殿修撰知通州会敌薄都城安国子寅为郎在城中或忧之安国曰主上被重围臣子方恨効死无路敢爱子乎【南畿志】李大有东阳人通州通判农月苦旱大有凿狼山麓引江水入河漑之嵗以大稔【通州志】
　　元张纲字宪臣益都人定逺大将军招讨使镇江隂盗起安吉纲率兵徃捕未逾旬擒之【元史本传】
　　明熊春洪武初知通州自州治学校以至旗亭邮舍一皆春所创建吏民奸厘剔殆尽【南畿志】
　　萧盛阳武人成化间判通州修学宫濬河渠造桥梁筑隄岸百二十里民享其利【南畿志】
　　蔡暹成化间知泰兴县筑江堰一万六千余丈赈借饥粮一万三千余石【南畿志】
　　郑重字本慈谿人成化二十年知通州修石牐唐家坝水洞十五所重濬金沙河及西亭河数十里葺明伦堂及斋舍三十余间【通州志】
　　刘文宠玉田人治四年知如臯县县养马止百匹永乐间六安州以灾暂寄养马千三百余匹沿习不改大为民厉值朝使清理马政文宠力请如原额【如臯县志】
　　罗贤蓬溪人治中知泰兴敝衣垢履有寺僧与民争田不得因献于贵戚贤曰贫民恒业讵可夺以媚豪贵哉执法愈坚【泰兴县志】
　　黄琏山西人正徳七年泰兴主簿流贼经县劫掠琏率民兵与战生擒贼党李南乗胜追奔被创死【泰兴县志】
　　裴绍宗字伯修渭南人正徳十三年令海门裁抑浮费奏蠲坍粮后官给事中以谏死【南畿志】
　　张承恩字君赐易州人正徳间知通州不避彊御有献沙涨田于戚畹者承恩曰若彼得地吾民失业逃矣出榜谕之其人慑而止【通州志】
　　黎尧勲四川人嘉靖中知如臯县豪室悍灶兼并为患尧勲特请均田辨肥硗以定税分上中下三则迄今便之【如臯县志】
　　稽鑘徳清人嘉靖中知如臯县甫至罢私奉金二千有竒释坐盗诬者十八人与戍将约毋犯民俄卒杀渔者鑘执而诘之卒伏辜【如臯县志】
　　包柽芳嘉兴人隆庆三年以督学左迁通州运判初至海潮大作溺死人畜无算柽芳行勘以旧隄主省费各灶户多在堤外今当迂十五六里费虽多然有益于民堤成民为立祠呼其堤曰包公堤【通州志】
　　李衷纯字元白秀水人万厯末知如臯县濒海徙啮不时或有浮涨成洲豪家辄据为业洲民争之不得则以其田献于勳弁每秋获戈船旗鼓势猖甚纯单车谕解之有大盗数百倚洲恣劫纯捕馘其渠余丑尽散造战舰募兵巡逻江上以宁【如臯县志】
　　国朝陈棐光州人顺治二年知泰兴县邑中伏莽与援将相抗棐守御策应尽协机宜寇盗屏息丈田畆均赋役平狱讼缮学宫以最擢御史【旧通志】
　　陈秉彝字大伦奉天人顺治五年知如臯县留心利弊兴革得宜九年淫雨江水泛民多流亡秉彜倡募设赈三月全活甚众邑人许吏部直明季殉难秉彜擢谏垣为特疏请防【旧通志】















　　江南通志卷一百十五
<史部,地理类,都会郡县之属,江南通志>
　　钦定四库全书
　　江南通志卷一百十六
　　职官志
　　名宦【五　安徽寜三府】
　　安庆府
　　汉朱邑字仲卿舒人少时为舒桐乡啬夫亷平不苛以爱利为行未尝笞辱人存问耆老孤寡遇之有恩所部吏民爱敬焉【汉书循吏传】
　　三国孟宗为呉雷池监作鲊寄母母还之曰汝为鱼官作鲊寄我非避嫌也【呉书】
　　晋陶侃字士行鄱阳人少孤贫庐江太守张防召为督邮领枞阳令有能名迁郡主簿会州从事之郡欲有所按侃闭门部勒郡吏谓茍相逼不以礼吾能御之从事即退【晋书本传】
　　唐独孤及字至之洛阳人天寳末为舒州刺史嵗旱邻郡多逋亡而舒独安以课赐金紫【唐书本传】
　　麴信陵呉县人贞元中为舒州望江令爱民如子嵗旱斋戒为文痛自引咎以铁板丹书祷于神雨骤至及受代民遮道不得去后卒于官将舆榇归邑民号哭留葬治所【南畿志】
　　张万福元城人尝摄舒州刺史督捕淮南盗贼穷破株党【唐书本传】
　　胡珦字润博宗城人贞元中刺舒州嵗大熟麦一茎数穗闾里歌舞之考功以闻【韩愈胡良公神道碑】
　　韩震元和八年令桐城自开元中徙治山城地多獳虎毒虺震焚薙草木其害遂除民始获安【安庆府志】郑谷荥阳人守舒州水旱小沴防祷辄应齐楚飞蝗为灾将及舒谷夙兴告于神蝗旋退复为雷雹麋烂百姓歌曰禾稼美如云实由郑使君【安庆府志】
　　宋冯瓒字礼臣歴城人尝知舒州境内多产菰蒲鱼鼈防御使司超尽征其入瓒以为攘夺民利奏请蠲之【宋史本传】
　　游酢字定夫建阳人歴知舒州待僚吏有恩使人乐自尽而无敢慢民戴若父母去久愈见思云【宋史道学传】
　　李炳肥乡人以殿中侍御史出知舒州建隆初征金陵沿淮供亿惟舒无匮【宋史本传】
　　刘沆字冲之吉州人天圣八年通判舒州有大狱歴嵗不决沆数日剖之人服其能【宋史本传】
　　李孝基字伯始幽州人尝知舒州簿书繁委判决如流舒吏受赂鬻狱孝基亷得其实即抵吏罪【安庆府志】
　　李师中字诚之楚丘人神宗时知舒州师中为治不尚威罚务以信服人至明而恕去之日民拥道遮泣马不能行【宋史本传】
