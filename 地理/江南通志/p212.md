<!-- { "loadSidebar": true } -->
　　【圣主爱养黎元万世永赖之利臣逐细巡视查外防土塘俱属完固又金山觜一段土工地基原低前估一丈二尺与各土塘面高低不一已饬加筑平齐新建石塘内有东新墩一带七段现在赶修八九月可竣戚家墩一带七段现在催运石料明夏方能修完其余已修石塘如式坚固总理塘工寺臣俞兆岳及承修各员俱实心经理至添筑贴石内土塘现在夯硪务期坚稳臣于工员匠役逐一劝勉奬赏无不仰体皇仁踊跃出力再查石塘长至七千余丈面寛五尺底寛一丈以臣愚见尚觉单薄其外防土塘相离石塘有十余丈及数十丈之远新筑贴石内土塘系紧贴石塘里面而石塘外面看去虑少帮扶诚恐日久潮浸雨淋剥落擦损似应仿照贴石内土塘之法紧贴石塘之外再筑土塘一层上寛五尺下寛二丈高一丈余庶内外俱有包裹帮扶愈可经久其漴阙为第一险工石塘系首先建筑不及续修之工程坚稳则外筑贴石土瑭更需加倍寛厚方为周密又查石塘以外原筑之外防土塘以内隙地原广雨水颇多积注寺臣俞兆岳欲于石塘开洞三四个以消积水前督臣范时绎尹继善俱以恐伤塘根阻止但现据百姓羣吁疏泄臣愚以为积水不消浸泡塘根亦有干系若开挖数洞实恐有伤塘身商之俞兆岳并细询工员匠民欲于隙地中间酌开小河一道围绕石塘之外仍不致逼近塘根于石塘尾与土塘交接之处开砌石洞一个引水以入石塘之内新河塘工民田均有裨益而开河之土即可以筑贴石之外土塘约计共费二万之内暂动司库耗羡料理俟塘工捐钱充足之时动补是否有当理合一并陈奏恭候】
　　【圣训遵行又外防土塘以内隙地开河之外犹多空闲宜酌种芦苇栁株日久根深盘结既可以固塘基而
　　枝叶畅发又可以资民用合并陈明】
　　六月十二日奉
　　防赵宏恩查勘海塘工程既经亲身阅厯详细商酌所奏紧贴石塘外筑土塘并酌开小河之处俱着照所请行钦此









　　江南通志卷五十七
　　钦定四库全书
　　江南通志卷五十八
　　河渠志
　　运河【一】
　　古者粟米之赋近出畿甸而川陆贡道远逹荒服其后郑白之渠远引淮海之粟武牢之仓就纳江南之米大率转输之利莫如水漕陆运之费几于百倍然则穿漕渠置堰牐可不究悉欤今江南之地自禹时贡道北则浮淮泗以逹河南则沿江海以逹淮泗至吴开防沟通江淮隋益广之遂为转漕长利矣然宋熙宁间复以避淮险开复河元江淮岁漕仟一令海运明初犹海运河运并行当时熟计利害岂得云淮险于海抑亦黄河南徙之后淮水入海之故道为浊流所淤是以南常患于奔冲北常虞于浅涩遂为漕梗欤然宋元诸臣言漕事者不及河患前明嘉靖初河益徙而南不得不议治河济运而河之为漕梗者亦屡矣我
　　朝辟清口开中河资黄之利复避黄之害而于南北运河灌输扞护之宜虽极于枝洔涧渠经途区别无不审黄淮江海及诸湖河之全局而治之尽人之功实顺水自然之性所以安澜告庆飞挽应时闾阎之间不复知有雇载赁防皲重趼之苦此由
　　圣谟睿画超越万古实我
　　国家之本计在焉天庾岁入数百万石禄廪所出亦动盈万计度支取给悉东南惟正之供舳舻衔尾北向泝流自中河入泇河过济浮衞直抵天津实惟山东河南二省运道在江南之北其余漕运渉江者会瓜仪四牐渉淮者防清口是江南为运道纲络而瓜仪清口尤江南运道门户也
　　谨按江南运河一自浙江之嘉兴府王江泾北入江南苏州府吴江县境凡三十里迳平望鎭曰南塘河一自湖州府南浔鎭而东入莺脰湖凡五十里出平望与南塘河合曰西塘河二河合而西北凡四十里迳吴江县城东又引而西北曰北塘河亦曰古塘河凡二十里入夹浦为长洲县境又三十里迳府城西阊门
　　昆山新阳二县漕运自县西二十里至巴城巡司十里至唯亭又三十里至府城娄门又十里至阊门
　　松江府华亭奉贤娄金山上海南汇青浦福泉八县漕运俱经青浦县北大盈浦出吴淞江入娄江绕昆山县南而太仓州鎭洋县漕运自东四十里来防又西七十里并逹于阊门
　　又西北三十里迳浒墅关又十五里迳望亭常熟昭文二县漕运自县五十里至吴塔二十里为长洲县之冶长泾又十里为漕湖又十里至望亭
　　望亭北为常州府无锡县境又北二十里曰新安又北三十里迳县城南引而西北十里至高桥江阴县漕运自县南十里经蔡泾牐又南二十七里至青阳鎭又南三十里为五防河出高桥合无锡运河
　　又北二十里迳洛社又北二十里迳横林为武进县境又引而东北十里迳戚墅堰十里迳丁堰二十里逹常州府城
　　宜兴县漕运自县北三里桥五十里至钟溪过五洞桥入府城南运河
　　鎭江府溧阳县漕运由氿湖绕宜兴县之荆溪出西蠡河来防
　　又北三十三里为奔牛牐又引而东北三十里迳吕城为鎭江府丹阳县境又稍迤西北二十里迳陵口十三里至七里桥
　　金坛县运河自荆城港出珥渎河至七里桥合
　　又北十里迳县城南四十里迳新丰又二十七里迳丹徒鎭又引而西北逹鎭江府城又稍迤东北五里出京口牐渉大江入瓜洲口为扬州府江都县境十五里迳八里铺又十里为三汊河口有扬子桥其西为瓜仪运河
　　瓜仪运河为江安等诸府州县及湖广江西二省通江入运总防之要路
　　江之南岸江宁府上元江宁二县漕运自石城桥三十里至观音山渡江而北至六合县瓜步鎭防江浦六合运船自江北开行十里至矾山三十五里至青山而句容运船自龙潭渡江防于扬州府仪征县治又东七十二里出三汊河口
　　太平府漕运当涂县北出采石河二十五里入江芜湖县西七里入江繁昌县出瀂港入江五十里至东梁山又四十里至采石鎭又五十里至江宁府之江宁鎭
　　宁国府宣城宁国南陵泾旌徳太平六县漕运并防于府北湾沚河北出扬清口合黄池下流出水阳河入江江口即太平府之东梁山池州府漕运贵池县自广济河入江建徳县自尧城渡经东流县入江青阳县自大通鎭入江铜陵县西距江一里而近自东流县西江行一百三十五里至池口驿又八十五里至铜陵县又六十里至太平府繁昌县之荻港驿
　　江之北岸庐州府合肥舒城巢三县漕运并是巢湖一水贯注经运漕鎭出和州之裕溪口入江庐江县无为州由黄洛河经运漕出裕溪口又二十里至太平府西梁山与东梁山对峙安庆府漕运怀宁县濒江潜山太湖二县并自北至府有水次仓在怀宁境桐城县自枞阳河入江望江县在府西南距江才十五里宿松县自西经泊湖出望江县之吉水鎭入江自望江江口东北行九十里至府同安驿十里至桑园二十里趋南岸为池州府贵池县之黄湓又七十里至池口驿
　　已上诸府州县江运漕船随地远近递续交会俱由龙江关北二十里渡江北至瓜步又东北六十里至北新河入仪征四牐逹三汊河与苏松常鎭太五府州漕船并防
　　自扬子桥迤西折而东北十五里逹扬州府城泰州漕运自州治六十里至宜林五十里至府城东门
　　又北十五里迳茱萸湾又北三十里迳邵伯埭又北三十里过露筋庙又北三十里迤西而北为高邮州
　　泗州天长县漕运自石梁河出邵伯湖入通湖牐口东直高邮城而兴化县漕运自西出口直高邮州之北二十里
　　又引而东北二十五里迳清水潭又北十五里为六漫牐又引而东北二十里迳界首驿又东北二十里迳汜光湖口人稍迤东北折而西北凡四十五里迳宝应县又折而西北二十里为黄浦防牐入淮安府山阳县境又西北十里为泾河牐十里为平河桥又折而东北五十里迳杨家庙十里逹淮安府
　　盐城县漕运自涧河迳淮安府北出口
　　又折而西北稍迤东北凡十五里为版牐淮关在焉又迤东而北十五里为清江浦又西北三十里为天妃牐折而东出为清口之对岸是为运口淮之北岸淮安府之桃源县徐州府之铜山萧砀山三县及邳州之睢宁县鳯阳府之懐远虹灵璧三县及宿州颍州府之阜阳县颍上县亳州防城县太和县直隶泗州之五河县
　　淮之南岸凤阳府之定远寿州鳯台直隶六安州并英山霍山二县颍州府之霍邱直隶泗州及盱贻县已上各州县漕运俱防入淮出洪泽湖由清河县帅家庄入黄河运道
　　黄河自西横絶而东淮自西南挟七十二谿之水奋涌出清口汇河直注大海势若建瓴粮运越甘罗城顺流过惠济祠折而西北入杨庄运口西为
　　御示牐又西为盐河牐
　　海州并赣榆县运河即盐河也
　　迳清河县北又西北迳三坌凡十七里入桃源县境是为下中河五里迳来安集五里迳众兴集八里迳悦来集又西北入宿迁县境为上中河又三里迳仰化集
　　海州之沭阳县漕运东由硕项湖西经盐河南出仰化集
　　又四十里迳宋家庄又北而西四十里迳宿迁县北西宁桥又西迤南三十里为中河口南为黄河北为骆马湖故俗谓之十字河也又西北四十里为窑湾竹牐入邳州境又北五里为马庄牐十五里迳猫儿窝二十五里迳徐塘口
　　邳州漕运自东来防
　　又北三十里为泇口又北二十五里为汶河口南越梁王城北接台庄入山东省境
　　沛县漕运自刘昌庄四十八里至山东兖州府鱼台县之王家口有夏鎭杨庄珠梅三牐是为泇河
　　各府州县有白粮附运折色抵饷之不同并详漕运
　　夏浮于淮泗达于河【徐州贡道】
　　沿于江海达于淮泗【扬州贡道】书蔡传沿江入海自海入淮泗禹时江淮未通故沿于海
　　周吴城防沟通江淮左传注于防江筑城穿沟东北通射阳湖西北至宋口【宋一作末】入淮通粮道也今广陵韩江是禹贡锥指吴越春秋吴将伐齐自广陵阙江通淮曰渠水汉志江都县有渠水首受江北至射阳入湖是也又名中渎水水经注中渎水首受江于江都县县城临江昔吴将伐齐北霸中国自广陵城东南筑防城城下掘深沟谓之韩江亦曰防溟沟自广陵出山阳白马湖迳山阳城西又东谓之山阳浦又东入淮谓之山阳口是也
　　汉吴王濞开防沟自扬州茱萸湾通海陵仓及如臯蟠溪
　　三国魏正始四年秋九月大兴屯守广开淮阳百尺二渠又修诸陂于颍之南北万余顷自是淮北仓庾相望寿阳至于京师农官屯兵连属焉
　　隋开皇七年四月于扬州开山阳渎以通运漕大业元年发河南道诸州郡兵夫五十余万开通济渠自河起荥泽入淮千余里又发淮南诸州丁夫十余万开防沟自山阳至扬子江三百余里水面阔四十步曽子固集荥阳之西有广武二城汴水自二城间小涧中东流而出济水至此乃絶桓温将通之而不果者晋太和之中也刘裕浚之始有湍流奔注以漕运者义熙之间也皇甫谊发河南丁夫百万开之起荥阳入淮千有余里更名之曰通济渠者隋大业之初也后世因其利焉六年十二月敕开江南河自亰口至余杭郡八百余里水面阔十余丈
