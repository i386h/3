<!-- { "loadSidebar": true } -->
　　【先民所营爰即故址以善其仍櫜鼓具举东壁斯明易占栋隆诗歌如跂云起虞山风来琴水虎变龙骧于焉狎纪为麟为凤为珪为璋本诸孔孟骋乃羲皇翊我鸿祚名德无疆】十八年知县林象祖重修雍正四年常熟县分置昭文县以教谕专理常熟学事
　　昭文县儒学与常熟共学以常熟训导理昭文学事
　　吴江县儒学在县治东南旧学在城西隅宋绍兴间燬于兵知县石辙改创于垂虹桥南元至正十二年达噜噶齐哈玛尔氏拉尔锦命乐师选习庙乐【附】许从宣大成乐记【按周制大胥春入学舎菜合舞秋颁乐合声故凡释奠必有合也其登歌清庙下管象舞大武是也故月令仲春上丁命乐正习舞舎盖学校礼乐所自出小有舎菜而以食为主大有释奠而以饮为主其于学校习舞与声大合六代之乐一也吾夫子以圣人享南面王爵歴代尊崇礼颂之缛情文之备至于今莫之能尚也唐贞观间太宗以文治然其庙享圣人袭用齐典礼仅设轩架之乐六佾之舞而已继后开元间释奠始用宫悬之乐至于故宋崇儒右文可谓至矣然春秋上丁释奠东序上戊释奠西序虽登歌有部至其用乐不以轩悬而以判架兼不设舞位先儒谓有歌而无乐非古人习乐合舞之意也遂乞厘正以表尊崇至考唐之储君其释奠于学钟磬簨簴丝声在匏笙并陈柷敔合止贲鼓间作壎箎和鸣具有成式礼将陈协律郎俛伏举麾则永和之乐作登歌则肃和之乐奏雍穆纾和悦人心而娱神明者其为乐可谓盛矣今天下路府州县莫不有学其所以尊崇圣人者冠衣服章殿寝阶戺已纯乎王者之礼矣若夫庙乐八音盖犹有取乎虞廷之韶箾岂不曰后世虽有作者虞舜氏不可及矣吴江之为州也虽于吴为南北津要然州治出乎江湖之上风涛之所掀播鱼龙之所出没而州学廹里市之隘在垂虹桥之南庙享圣人既有着今学宫与庙虽皆具至于庙乐则尤缺焉至正十二年州达鲁花赤哈迷里氏礼牙进公以奉议大夫来监是州既建防门以大庙制遄命乐师选学之彦肄习庙乐甫及期而乐大备自凝安典礼变成章与八音并奏而无毫敢畧者庙乐于是告完人士之美者来游来歌观庙乐以矢其音况当大比之年其为世用必矣若夫琴瑟在御笙歌间奏且将见蛟龙鼋鼍海怪水兽与仰秣之马出听之鱼咸感化于庙乐之盛者而况于人乎况于鬼神乎】明拓其地而新之景防六年知县贾亮重建
　　国朝顺治九年至十三年知县唐増吴就恒雷珽教谕洪天开相继修葺康熙五年同知鲁超推官龚在升知县刘定国捐修雍正四年吴江县分置震泽县以教谕専理吴江学事知县徐永祐重修殿庑震泽县儒学与吴江共学以吴江训导理震泽学事














　　江南通志卷八十七
　　钦定四库全书
　　江南通志卷八十八
　　学校志
　　学宫【二】
　　松江府
　　松江府儒学即旧华亭县学址在南门内宋元丰七年知县陈谧始议兴学邑人卫公佐公望献县之东南地建之绍兴中学舍始备元至元十四年县陞为府县学因为府学至正间燬于兵同知顾逖重修明洪武间知府林庆创射圃于学后宣德间知府黄子威作两庑属于讲堂主事李贤祐建观德堂于射圃正统五年推官杨政建尊经阁提学御史彭朂立四斋治中毁于飓风知府刘璟重修正德间复壊知府陈威喻时先后修治殿堂庑阁四斋以及祠圃门廨坊桥之属皆如旧焉嘉靖十年制増啓圣祠建敬一亭贮六箴碑各县如之万歴间知府詹思虞崇祯间知府方岳贡増修
　　国朝顺治十一年知府李正华重修明伦堂十六年教
　　授周建鼎重修
　　先师庙康熙二年知府郭廷弼重修防门二十二年知府鲁超重建啓圣祠雍正十年知府吴节民修葺
　　正殿
　　崇圣祠　名宦祠　乡贤祠【各县学同】
　　华亭县儒学始建于宋元祐中在今府学后玉帯河之阳端平间迁于河南及元改华亭府学复建县学于旧址后燬于兵明洪武三年知县冯荣奉诏立学始以邑人徐进义塾地构之在今府治西南后知县周朗祝子宪相继増饰永乐间壊于风雨知县高宫重修正统成化间知县李希容戴冕先后修葺嘉靖后知县聂豹贾待问项应祥徐尚勲郑友元歴年増修
　　国朝顺治十二年教谕王道光修
　　文庙明伦堂门庑康熙十九年知府鲁超捐俸重修郡绅施维翰助赀三百两教谕路序项亮臣董其事雍正四年县分置奉贤县以教谕专理华亭县学事十年知府王乔林复修　正殿明伦堂奉贤县儒学与华亭共学以华亭训导理奉贤学事
　　娄县儒学
　　国朝顺治十三年害华亭西界为娄县因设学官而学宫未建也明年提学张能鳞议建学宫使训导冯瑄择基址未就至今与华亭共学雍正四年娄县分置金山县以教谕专理娄县学事
　　金山县儒学以金山卫学为之明正统四年工部侍郎周忱奏立卫学于卫东北隅御史刘福严洤刘魁孟俊相继増修治十一年指挥翁熊重建
　　大成殿两庑防门饰圣贤像十七年都指挥王宪制祭器万厯二十一年知府栁希教授翁兴贤重建
　　国朝顺治十五年廵抚张中元同廵按李森先学道张能鳞大修府学训导黄中亨董其役金山卫学无官旧属府学管理金山立县遂改卫学为金山县学仍以府学训导理学事
　　上海县儒学在县治东南即上海镇学也宋咸淳中监镇董楷作古修堂为诸生讲学之所元至元中镇陞为县即为县学明洪武中同知王文贞修复学宫正统间御史彭朂萧啓郑颙相继修葺万厯间知县敖选顔洪范吕濬先后増修规制大备
　　国朝顺治十八年知县凃贽教谕曹忱重修康熙十年知县朱光辉濬修宫墙泮水八十余丈十九年知县任辰旦重修啓圣祠及
　　大成殿二十二年知县史彩重铺殿前月台丹墀并仪门两庑五十六年邑绅吴铨修　正殿两庑明伦堂雍正四年分置南汇县以教谕专理上海学事
　　南汇县儒学在东门内雍正五年知县钦琏建门墙堂殿书斋讲堂毕备立溯洙瞻杏二坊而记之【附】钦琏碑记【云间之列县者四县各有学名公硕彦之由学而升者代不乏人才华经济为海内所推圣天子御极之初念其地之赋役繁重视他郡倍蓰分县为八而学亦随之是南汇县学之所由创也按南汇向为千户所在上海之东南隅有城屹如置将领以守之兵民杂处罕党塾术序之美及陞而为县百度维新典常具备督学者罗其士而试之一岁之间补博士弟子员者若而人分儒官以任其事祭菜鼓箧之典乡饮大社之文当以次举行而黉宫阙如礼仪莫洽曷以蒸髦秀而树之风声琏奉】
　　【简命宰是县不敢以兴贤育才委为异人任经营筹度购民地若干亩于县之东南境择其址之爽垲者培之建大成殿五楹旁列两庑前设大门门以外为泮池施桥于上桥之前则櫺星门树焉缭以崇垣百堵皆作即其后为崇圣之宫讲堂斋舎计日告成丹臒炳焕阶戺砥平宫墙之旁翦其荆榛易之以桃李松桧嘉树有防壁沼涟漪互相掩映山川秀灵之气于是乎萃工既竣邑多士之繋籍于学者请琏志其事以垂不朽琏惟敬敷五教之命昉自虞廷论秀书升之法载在周礼君国子民教学为先歴汉唐宋元明以来莫或废至】
　　【昭代而文教倍隆自圣祖仁皇帝涵熙乐育积六十年之久文思光被云汉为章暨皇上嗣登宝位临雍讲艺圜桥门而观听者几万人文物声名之盛丕冒乎海隅日出之乡遐陬僻壤里巷之儒罔不崇师考业以自淑矧为邑宰有宣化承流之责而委钜典于草莽乎夫朝廷以经义取士操觚角艺之流国学生而外名必于乡校而后循序以登春秋之榜巍科显仕胥从是出是学固多士致身之所自始也继自今愿多士益自淬厉朝夕奋勉经明行修挟其素所蓄积者以彚征云路对防大廷彬彬乎文章道德之盛接踵代兴前辉后耀足为邑之光华俾追念于创学者之有微劳而与其荣施则琏之所致望于多士者岂浅哉】学官以上海学训导理南汇学事
　　青浦县儒学在县治南始于明万厯元年知县石继芳用顾氏义塾立学光禄寺署丞顾正心捐资千金助之规制畧备二十四年久雨学宫壊知县卓钿修葺
　　国朝顺治六年知县王嶙重修康熙二十年训导陈堂谋捐俸増修四十一年署县事许钰重修雍正三年教谕苏钟嵋重修四年县分置福泉县以教谕专理青浦学事
　　福泉县儒学与青浦共学以青浦训导理福泉学事
　　常州府
　　常州府儒学在府治西隅南唐刺史李栖筠始建学宋太平兴国初郡守石雄徙建郡治西南景祐三年诏许即庙立学赐田嘉祐间郡守陈襄増广之崇宁初郡守朱彦建状元坊于学南绍兴间郡守俞竢辟四馆以居学者淳熙中郡守林祖洽建御书楼藏高宗赐六经墨本徳祐时燬于兵元至元间重建【附】张伯淳记【皇帝践祚之初制诏天下郡学完葺如法养士无田者官给凡皆尊孔子之道徳至渥也然则学宫崇饰宜不在诸名山大川常祀之下常州故有学创于唐刺史李栖筠迨宋陈襄为守移置郡治西南地踞重河之防占金斗之胜毁于乙亥岁惟礼殿讲堂巍然如鲁灵光斯文有相如是夫二十年间葺未易完且庙与学混非所以肃观瞻昭礼敬此固有志于道者所为歉然而未能遂也总管安丰吕侯师圣戾止当诏下之岁十二月祗若德意独能视为先务以其状白于防访副史王侯侯意同议合既得请于是审曲面势计工度材修大成殿龛帐鼎新塑十哲像绘从祀逮阶序一改旧观庙与学始各得所既又剪榛芜増建四斋室先贤有祠听事有堂储粮有廪辟两庑而之凡创屋为间者四十有三即其故而完葺者不与焉如铸祭器置书籍惟事事备先是学有田二十有六顷宜兴之从善乡岁入米二千石有竒久为僧舍豪家所夺求直有司十年不能决至是事彻中朝寻报可侯之有功于学大矣而犹以为未也一日语教授天台吴君宗彦曰殿有仪门冠带所集摧腐将压盍更诸必崇必敞乃稽古式市大木作门五间檐牙森耸轮奂翚飞学舍于是大备是役也经营于侯下车之始落成于元贞二年十月公余督励必躬凡费则撙学廪以给工乐趋事农不知役郡文学不有其劳归之太守太守不自有而归工部使者猗欤盛哉防伯淳谒告归里文掾叙修建本末愿纪其实于戏井田废而阡陌封建废而郡县肉刑废而鞭笞铜冶废而楮劵犹可因时而行所必不可废者学校也学校而可废则伦纪于何明修齐治平之道于何而寄哉国家之所崇尚贤侯之所钦承而加之意者岂特为衿佩游谈之地哉矧毘陵为吴季子采邑礼让遗化在人心者未冺也伯淳不量荒陋书以遗之】明洪武初以师生附武进学肄业五年知府孙用始建
　　大成殿防门两庑及明伦堂两序并志道据徳依仁游艺四斋旁设射圃宣德间知府莫愚即射圃作观徳堂成化五年知府卓天锡复建明伦堂増置尊经阁于堂北嘉靖间制増啓圣祠建敬一亭贮六箴碑各县如之万厯后知府刘广生教谕汪防海先后増修改建天下文明坊
　　国朝康熙元年教授郭士璟复加修葺二十四年知府
　　祖进朝重修
　　崇圣祠　名宦祠　乡贤祠【各县学同】
　　武进县儒学在县治东南宋咸淳初知府家铉翁即法济圮寺改创宋末燬元附于郡学大歴间重建明洪武五年知县董尚拓旧基建礼殿讲堂改筑櫺星门南向成化间知县熊翀建东西楼尊经阁嘉靖后知县马汝璋茹宗舜晏文辉罗华衮相继修理
