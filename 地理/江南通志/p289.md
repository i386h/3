<!-- { "loadSidebar": true } -->
　　上谕漕运闗系甚大经费本无不敷而运丁恣行不法者皆由官弁剥削所致嗣后各省粮道给发钱粮不许扣尅分厘沿途武弁不许借端需索运丁除包揽抗违外所带些须货物亦无容苛刻盘查
　　三年六月二十日奉
　　上谕禁止漕船夹带私盐并火炮鸟鎗火药等物四年戸部议江安苏松二粮道轮流一员押运过临
　　五年三月准部议将道库实存钱粮照藩库一例
　　每年春秋二季将实在所贮分别应存应解各款尽数登明造册报部听候拨解京饷又粮道职司漕运每嵗例应押运过淮到通方得回任而经管各项钱粮亦应比藩库例添设库大使一员凡仓库收放银米责成稽查
　　十八日准漕臣张大有议自雍正五年为始漕运船只无论土著协运皆就向年原兑府属止调本府各邑水次运过三年另行调换白粮丁船于通漕船内抽选坚固船只无欠殷丁掣运五年更替令其少有赢余以示奨励
　　六年五月准部议浙江布政司髙斌奏空重漕船北上南下非横截河心即对停两防商民壅塞莫行偶或擦掽辄行索诈稍不遂意即肆咆哮应行文该管督抚转饬沿河儹运文武官弁按入境出境日期时刻亲身逐程挨查如仍蹈前弊即行严挐究治如该管少有疎縦累商或经查出或被首告将沿途文武官员照例
　　题参议处
　　九月准浒墅闗监督李秉忠请近有带土宜六十石免税之例但恐不肖运丁借端蔵隐侵欺将货分散各船或沿途包揽转悮回空之期今回空粮船带有梨枣及应行上税之物仍令输税十月
　　上谕自雍正己酉年为始江浙征收漕米但择干圆洁净不必较论米色准令红白兼收籼稉并纳着为定例
　　七年正月奉
　　上谕嗣后粮船过淮之时着派御史二员前往淮安专司稽查不许官吏人等向旗丁额外需索以致扰累其粮艘携带物件除照例许带土宜外该旗丁如有夹带私盐及违禁等物者亦着该御史稽查但不得过于严刻吹求以致粮运迟滞
　　三月准江南狼山总兵官王安国请通州应征漕粮自雍正己酉年为始照额征收贮仓改兑狼营兵米就近支给将附近水次州县应征南米改抵通州起运漕粮
　　五月奉
　　上谕土宜着于旧例六十石之外加増四十石准每船携带一百石永着为例
　　十月准苏抚尹继善之请禁革征收积弊酌定每石收费六分折收制钱五十四文其行用小钱地方即照大钱数扣算交收以一半给发旗丁一半留给州县再每漕一石止许收水脚钱五文其州县仓厫如离粮艘上兑之处十里以外者每十里准加二文又灾漕米石一体照新漕每石交费五十四文惟水脚一项灾漕陆续派兑挽运艰难准比新漕加钱十文此外不许多勒粒米毫银十一月从总漕张大有之请部颁每省粮道铁斛各一俾得画一遵守
　　八年正月奉
　　上谕浙江苏松等属应解三分本色松板着俱改征折色令各该粮道彚解通济库以备采办之用其湖广江西安徽等处全解十分本色者着仓场侍郎严行稽查不许收板官吏勒索使费
　　三月十三日准御史窦启瑛条奏及仓场侍郎岳尔岱涂天相等议嗣后州县征粮米预将各里各甲花戸额数的名填定聮三版串一给纳戸执照一给经承销册一存州县查对按戸征收对册完纳即行截给归农其未经截给者即系欠戸该印官查摘追比若遇有粮无票有票无粮等情即系胥吏侵蚀立即严追行知各直省督抚转饬所属有漕州县一体遵行
　　十一月奉
　　防浙省白粮系民间舂办江南百姓输纳糙米官为舂白一应捆包搬运皆属官办其所有耗米束包等项俱着照该抚尹继善所请准其开销
　　九年三月奉
　　上谕江南江淮兴武二卫旗丁名下有应追钻夫底料银十万八千一百余两悉行豁免以示朕恩恤运丁之至意【附】性桂疏略【查江兴二卫应追钻夫底料一项荷防】
　　【特恩豁免该卫军丁官弁感激诚切懽呼载道臣随据情叩谢天恩缮疏题达在案至查従前给发此项银两原由粮道给发卫备转给各丁经管书役人等纸笔饭食之资各丁不免亦有所费如浮冒虚销扣尅分肥等弊臣详细宻查定无确据嗣后倘蒙皇上隆恩仍准给发臣自当仰体】
　　【皇上加恩施惠务在受者得其实济之至意严饬道卫凡従前旗丁所费陋规概行革除勒石永禁臣仍不时宻访严查如有违犯或被旗丁告发官参吏处治罪则旗丁均沾实济而于成造大有裨益再查旗丁成造漕船所领料价不敷又无赡田帮贴故加钻夫底料除钻夫银五十两原无増减其底料一项系以十年计算每分银五两一钱若无底料者则全给银五十两有零或有底料不足则照不足分数补给是以合之钻夫一项或有共给一百两有零者或有共给五十余两以及六七十两八九十两不等者惟俟临时查核底料乃有确数如蒙】
　　【特恩嗣后仍照定例赏给自当临时饬令道卫查明酌定给发】















　　江南通志卷七十七
　　钦定四库全书
　　江南通志卷七十八
　　食货志
　　漕运【二】
　　国朝顺治初原额漕粮正兑改兑正耗米二百二十三万二千九百五十三石三斗四升七合有竒　白粮正耗舂办等米二十七万一千六百一十二石六合有竒
　　随漕白项下本色米三十四万二千二百八十石九斗六升有竒　麦三万七千八百一十七石八斗五升一合有竒　豆五百六十石八斗七升八合有竒　折色银九十三万二千五百七十一两五钱九分九厘有竒　本色三分蓆七万七千一百二十六领八分有竒
　　轮运千总一百七十二员随帮百总六十七员丁四万六千七百三十七名内除减丁外实运丁四万一百一十九名五分船四千二百六只内除减存外实运船三千五百八十四只九分
　　康熈二十二年额征漕粮正兑改兑正耗米二百二万六百八十七石七斗八升八合有竒　白粮正耗舂办等米一十万五千八百四十六石八斗八升四合有竒
　　随漕白项下本色米三十三万二千九百一十六石九斗四升六合有竒　麦三万四千六百四十七石四斗一升五合有竒　豆与原额同　折色银九十万二百三十九两五钱二分五厘有竒本色三分蓆六万一百五十二领二分有竒轮运千总随帮百总俱与原额同丁四万七百六十名三分船三千六百四十三只九分
　　雍正十三年实在漕粮正改兑正耗米二百一十一万五千六百三十一石一斗八合有竒　白粮正耗米一十九万三千七百八十三石五斗八升二合有竒【内漕粮正改兑正米一百五十四万八十四石八斗一升二合有竒耗米五十七万五千五百四十六石二斗九升五合有竒白粮正米一十五万四百七十三石二斗一升九合有竒耗米四万三千三百一十石三斗六升三合】
　　随漕白项下本色米三十九万四千六百六十四石八斗一升三合有竒　麦九万二千八十石一斗二升有竒　豆五千五十六石七斗八升一合【内赠贴五米一十万四千二百七十四石六斗三升一合有竒　行月米二十五万一千一十四石七斗四升七合　盘耗并运船水手食米三万九千三百七十五石四斗三升五合　行月麦九万二千八十石一斗二升有竒　月粮豆一千六十五石七斗六合　徐仓行月豆三千九百九十一石七升五合】　折色银一百三万七千七百四十两一钱三分一厘有竒【内赠贴银一十七万八千七百八十九两七分二厘有竒　轻赍正摃蓆木板折旱脚船料等银一十八万四千四百四十三两七钱四分六厘有竒　加漕裁扣并新増协济等银一十一万一千七百五十三两二钱五分二厘　六升米折银三万一千七百二十八两七钱二分六厘　裁扣帮官廪工银二百一十六两　行月凑修赡运等银一十一万七千五百九十两七钱六分七厘　俸廪扬亳二仓屯折支剰山河搬运永减月粮戸口盐钞等银二万四十四两二钱四分九厘　民七军三银一万一千一百八十二两二钱四分七厘有竒　改折灰石银三万五千六十五两一钱九分七厘　各仓摃费银一十一万四千七百五十三两六钱八分八厘　白粮经费银一十万四千五百六十三两九钱三分　裁存经费银一十二万七千六百九两二钱五分七厘】　本色蓆五万四千九百八领一厘有竒松板九百五十九片八分一厘有竒
　　轮运千总一百三十员随帮百总六十三员丁四万三百四十名船三千八百三只
　　江安等处督粮道所辖各府州卫漕粮正杂等项
　　国朝顺治初原额漕粮正改兑正耗米六十八万一千
　　九百八十一石八斗三升有竒
　　随漕项下本色米二十万一千三百五十九石六斗五升一合有竒　麦二万一千六十二石五斗七升五合有竒　豆五百六十石八斗七升八合有竒　折色银二十五万六千四百九十一两三钱四分八厘有竒　本色三分蓆七万七千一百二十六领八分有竒
　　轮运千总一百五十员随帮百总五十九员丁三万九千四百九名内除减丁外实运丁三万三千三百九十名七分船三千五百五十八只内除减存外实运船二千九百九十只一分
　　康熈二十二年额征漕粮正改兑正耗米五十三万七千九百七十六石九斗三升五合有竒随漕项下本色米一十九万二千八百三十一石六斗二升八合有竒　麦一万八千一百石三斗七升二合有竒　豆原额同　折色银二十三万四千八十七两五钱八分八厘有竒　本色三分蓆六万一百五十二领二分有竒
　　轮运千总随帮百总俱与原额同丁三万四千三十一名五分船三千四十九只一分
