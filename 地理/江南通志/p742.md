<!-- { "loadSidebar": true } -->
　　懿宗咸通九年七月武寕军节度粮料判官厐勋反于桂州十月庚午陷宿州丁丑陷徐州观察使崔彦曽死之【按通鉴作十年四月事】十一月陷濠州刺史卢望回死之右金吾卫大将军康承训为徐泗行营兵马都招讨使神武大将军王晏权为北靣招讨使羽林将军戴可师为南靣招讨使十二月厐勋陷和滁二州滁州刺史髙锡望死之壬申戴可师及厐勋战于都梁山死之是月前天雄军节度使马举为南靣招讨使防寜军节度使曹翔为北靣招讨使
　　十年四月康承训及厐勋战于栁子败之九月癸酉厐勋伏诛十月戊戌免徐宿濠泗四州三嵗税役
　　平王仙芝黄巢
　　僖宗干符三年十二月王仙芝陷申光庐夀通舒六州
　　五年二月王仙芝伏诛
　　六年黄巢防宣歙池三州
　　广明元年正月淮南将张潾及黄巢战于大云仓败之七月黄巢陷滁和二州
　　中和四年五月辛未河东节度使李克用及巢战于宛句败之七月壬午黄巢伏诛
　　唐末羣盗【广陵被兵附见杨吴】
　　僖宗中和元年八月感化军将时溥逐其节度使支详自称留后是嵗霍丘镇使王绪陷夀光二州三年六月陈州刺史赵犨被秦宗权所围求救于全忠全忠败贼于鹿邑遂入亳州据之十月全椒贼许勍防滁州
　　四年六月朱全忠为宗权所攻天平节度使朱瑄遣其从父瑾救之败宗权于合乡九月以全忠兼淮南节度使感化节度使【时治徐州】以其行军司马李璠为淮南留后至泗州时溥以兵袭之徐汴始搆怨初朱珍与李唐宾二人素不相能全忠遣珍攻徐州拔滕沛【文徳元年十月事】六月攻萧县据之与时溥相拒珍杀唐宾十月全忠至萧县执珍斩之进攻时溥防大雨引还连年攻时溥徐泗濠三州民不得耕获复得水灾人死者什六七溥困甚请和于全忠
　　光啓二年正月辛巳镇海军将张郁防常州是年十月武寜军将张雄陷苏州
　　三年三月癸巳镇海军将刘浩逐其节度使周寳四月甲辰六合镇遏使徐约陷苏州逐其刺史张雄六月壬戌亳州将谢殷逐其刺史宋衮
　　昭宗龙纪元年正月壬子宣武军将郭璠杀奉国军留后申丛自称留后
　　大顺元年四月丙辰宿州将李筠逐其刺史张绍光
　　二年正月甘露镇使陈可言陷常州宣武节度使朱全忠掠淮南【朱温砀山人亡入黄巢贼中至僖宗中和二年降唐赐名全忠三年三月命为宣武节度使】钱镠陷苏州十一月朱全忠取濠泗濮州遂击徐州
　　景福元年二月朱全忠遣其子友裕围彭城旋以厐师古代之
　　二年四月全忠自将如徐州师古拔彭城时溥举族登燕子楼自焚死
　　杨吴纪略
　　僖宗中和三年杨行宻【初名行愍字化源庐州合肥人也世为农家长大有力能手举百斤日行三百里】以为盗见获刺史郑棨竒其状貎释之后应募为兵充庐州牙将戌满还都将忌之复使出戍遂杀都将据庐州自称八营都知兵马使髙骈以为庐州刺史朝廷因而命之
　　光啓二年十二月髙骈命改名行宻
　　三年三月髙骈遣都知兵马使毕师铎将兵屯髙邮备秦宗权师铎自以黄巢降将又与骈所亲信吕用之有隙疑惧不自安遂起兵谋诛用之掩至广陵又乞师于宣州观察使秦彦彦将秦稠将兵三千助师铎攻城克之用之亡走骈署师铎节度副使仍承制加左仆射明日师铎遣使趣秦彦过江幽骈于道院并其亲党十余人秦彦以宣歙三万余人入广陵自称权知淮南节度事初吕用之诈为髙骈牒署杨行宻为行军司马遣兵入援行宻至天长【今泗州天长县】用之及张神剑以众归之行宻至广陵彦闭城自守六月出战彦兵败士卒死者什七八城中食尽八月秦彦遣毕师铎郑汉章击行宻为行宻俘斩殆尽九月秦彦杀髙骈并其子弟甥侄十月杨行宻围广陵克之自称淮南留后十一月秦宗权遣其弟宗衡渡淮与行宻争扬州以孙儒为副抵广陵与秦彦毕师铎合兵孙儒杀秦宗衡袭髙邮张神剑逃归扬州儒屠髙邮行宻杀神剑而坑其众
　　文徳元年二月以杨行宻为留后四月孙儒陷扬州自称节度使杨行宻奔归庐州八月杨行宻説和州孙端上元张雄使自采石济江行宻自铜官【今池州府铜陵县】济江防之遂围宣州
　　昭宗龙纪元年六月指挥使周进思据城逐其使赵锽锽奔广陵追擒之城中执进思以降行宻入宣州诏以行宻兼宣歙观察使二月行宻取润州孙儒攻庐州淮南指挥使蔡俦以州降之十一月田頵取常州擒制置使杜棱以兵三万戌常州十二月孙儒逐頵取常州以刘建锋守之建锋又取润州【时属吴越钱氏】
　　大顺元年正月淮南将马敬言袭据润州李友将攻常州安仁义刘威田頵败刘建锋于武进三月赐宣歙军号寜国以杨行宻为节度使八月孙儒攻润州李友拔苏州【时属吴越】九月孙儒拔常州十二月拔苏州杀李友安仁义弃润州走儒遣将守之二年正月孙儒尽举淮蔡兵济江转战而南行宻城戌皆望风奔溃儒将李从立掩至宣州东谿【今句溪府城东】行宻将台蒙屯谿西以计使引去儒前军至溧水【今江寕府溧水县】行宻将李神福袭败之五月神福攻滁和皆下之七月朱全忠遣使与行宻约共攻孙儒儒于是悉焚扬州庐舎尽驱丁壮及妇女渡江杀老弱以充食行宻将张训李徳潜入扬州灭余火得谷数十万斛以赈饥民十二月孙儒攻宣州杭州刺史钱镠复遣兵据苏州儒屡破淮南兵行宻求救于镠镠以兵粮助之
　　景福元年二月行宻复取常润二州四月屡破儒兵张训防其粮道儒食尽士卒大疫六月行宻纵兵击之儒军大败安仁义破儒五十余寨田頵擒儒于陈斩之传首京师行宻归扬州表頵守宣州安仁义守润州八月以杨行宻为淮南节度使淮南被兵六年士民转徙几尽行宻招抚流散轻徭薄敛非公宴未甞举乐未及数年公私庶富十一月行宻遣李神福将兵讨庐州刺史蔡俦
　　二年七月行宻克庐州斩蔡俦舒州刺史倪章初与俦连兵俦败章弃城走行宻以李神福为舒州刺史【舒州今安庆府】八月杨行宻遣田頵攻歙州歙州人愿以陶雅为刺史【雅与行宻同起事号三十六英雄之一时诸将为刺史多贪暴独池州陶雅寛厚得民】从之歙人遂降九月升州刺史冯铎叛附于杨行宻
　　干寜元年十一月朱全忠遣使至泗州陵慢刺史张谏谏举州降行宻
　　二年三月杨行宻取濠州【今凤阳府】四月杨行宻取夀州及涟水【在淮安府安东县西北三里】
　　三年五月杨行宻取苏州又遣将朱延夀进攻蕲州贾公铎以蕲州降行宻遂全有淮南之地四年四月朱全忠遣兵掠泗州九月朱全忠大举击杨行宻遣厐师古壁清口【在淮安府城西】将趣扬州葛从周壁安丰【在夀州西】将趣寿州全忠自将屯宿州十月杨行密将朱瑾壅淮上流以五千骑潜渡击厐师古淮水大至汴军骇乱行宻督大军夹攻汴军大败斩师古全忠奔还
　　天复二年三月帝遣金吾将军李俨宣谕淮南封杨行宻吴王御札令讨朱全忠六月行宻发兵讨朱全忠攻宿州不克而还升州刺史冯铎袭宣州田頵击降之署铎节度副使以李神福为升州刺史田頵有反谋其部下康儒与不合行宻署儒庐州刺史頵遂与润州练使安仁义同举兵反族诛儒行宻使神福等讨頵王茂章讨仁义九月頵将王檀汪建为神福所败頵自将水军逆战行宻发歩兵防其归路又遣涟水制置使台蒙将兵应檀建十一月台蒙与頵遇于广徳頵大败坠马斩之遂克宣州
　　天祐二年正月安仁义勇决得士心王茂章攻之逾年不克至是城破斩之十一月行宻卒宣谕使李俨承制以行宻长子渥为淮南节度使
　　三年宣州观察使王茂章奔杭州
　　四年【梁开平元年】杨渥骄侈将佐皆不自安左右指挥使张颢徐温谋作乱杀其亲信十余人谓之兵谏于是军政悉归二人四月梁王朱全忠称皇帝改元渥与蜀王建移檄诸道兴复唐室
　　五年【梁开平二年】五月张颢徐温弑渥徐温斩颢七月李俨承制以杨隆演【渥弟】为节度使遣兵攻吴越围苏州
　　六年【梁开平三年】二月徐温自领升州刺史以其假子知诰为升州防遏兼楼船副使往治之四月吴越破淮南兵于苏州
　　七年【梁开平四年】二月岐王承制加隆演嗣吴王八年【梁干化二年】三月吴徐温遣兵攻破宣州杀其观察使李遇以徐知诰为升州刺史七月吴以徐温领镇海节度使
　　十年【梁干化四年】十二月梁遣兵侵吴庐夀徐温帅诸将拒之战于霍丘【今颍州府霍丘县】梁兵大败梁之渡淮而南也表其可涉之津霍丘守将朱景徙置深渊及梁兵败望表而涉溺死大半
　　十二年【梁贞明元年】八月吴封徐温齐国公出镇润州留子知训居广陵辅政
　　十四年【梁贞明三年】吴徐温徙治升州徙知诰润州防御使
　　十五年【梁贞明四年】吴副都统朱瑾杀徐知训亦自杀知诰在润州闻难即日济江抚定军府七月吴以徐知诰为淮南节度行军副使辅政
　　十六年【梁贞明五年】四月吴王杨隆演建国改元吴越击吴战于狼山吴败绩七月吴越攻吴常州战于无锡吴越兵败八月吴与吴越连和归无锡之俘吴越亦遣使请和自是吴国休兵息民三十余州民乐业者三十余年
　　吴武义二年【梁贞明六年】五月吴王隆演卒弟溥嗣【后唐明宗李嗣源天成二年吴主溥干贞元年】吴金陵城成十月吴徐温卒十一月以知诰都督诸军事
　　【后唐清泰二年吴天祚二年】九月吴王溥称帝改元十月吴加徐知诰尚父太师大丞相元帅封齐王偹殊礼【晋天福二年南唐升元元年】春正月徐知诰始建齐国金陵十月吴主逊位于齐【吴自唐昭宗景福元年壬子镇淮南梁主真贞明五年己卯建国后唐明宗天成二年丁亥称帝至旹天福二年丁酉亡凡建国十九年称帝十一年统前淮南共计四十六年】
　　南唐
　　【晋髙祖天福二年　吴天祚三年　南唐烈祖升元元年】冬十月齐王知诰即帝位于金陵国号唐
　　【周世宗显徳二年南唐保大十三年】冬十一月周遣李谷督诸军伐唐初汴水自唐末溃决自埇桥【在凤阳府临淮县】东南悉为污泽周主谋击唐先命发民夫因故堤疏道之东至泗上唐主以刘彦贞将兵二万趋夀州皇甫晖姚凤将三万屯定逺【今凤阳府定逺县】
　　【周显徳二年　唐保大十四年】正月周主下诏亲征淮南命侍衞指挥使李重进将兵先赴正阳【在凤阳府颍川】时李谷与南唐将刘彦贞相持正阳李重进度淮逆战于正阳东大破之杀彦贞斩首万余级皇甫晖姚凤退保清流闗【在滁州】周主在夀州命诸军围之是时宋太祖为殿前都虞侯大败唐兵于涡口【在鳯阳府懐逺县东北】遂倍道袭清流闗晖等陈山下方与前锋战宋太祖引兵山后渉水直抵城下晖整众而出宋太祖手剑击晖中脑生擒之并擒姚凤遂克滁州夏四月唐将军陆孟俊攻扬州韩令坤弃扬州走周主命韩令坤袭扬州令坤以数骑驰入城城中不觉唐副留守冯延鲁逃三月周取唐光舒蕲州【光在河南汝寜府舒即江南安庆府蕲今湖广黄州府蕲州】四月宋太祖引兵屯六合景达将兵二万自步济江唐出兵趣六合宋太祖奋击大破之余众走渡江争舟溺死者甚众于是唐之精卒尽矣五月以涡口为镇淮军周主北归
