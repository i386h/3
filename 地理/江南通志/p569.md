<!-- { "loadSidebar": true } -->
　　三国吴朱桓字休穆吴人事孙权幕府以荡寇校尉督诸将讨平山贼迁裨将军为濡须督黄武初以五千人破魏大司马曹仁步骑数万迁奋武将军封嘉兴侯嘉禾元年吴兵自庐江引还魏人欲俟其半渡溪水击之及见桓节盖在后惧不敢出赤乌初卒子异字季文领父兵累迁镇南将军建兴元年大破魏军于东兴
　　顾承字子直吴人豫章太守邵子嘉禾中征拜骑都尉领羽林兵后为吴郡西部都尉与诸葛恪等共平山越别得精兵八千人拜昭义中郎将入为侍中陂之役以功拜奋威将军
　　晋顾秘字公真吴人雍族孙偏将军悌子有文武才干为吴兴太守石氷畧有扬土周玘等推秘都督扬州九郡军事斩氷所置吴兴太守区山元帝为镇东将军命为参军以讨华轶功封东乡侯终交州刺史子众字长始歴义兴太守苏峻反王师败绩众还吴潜图义举吴中人士同时响应与贼战破之封鄱阳县伯累迁尚书仆射卒谥曰靖
　　南北朝陈陆子隆字兴世吴人少慷慨志功名初事郡守张彪及陈文帝讨彪彪将皆降惟子隆力战文帝异之使领甲仗宿卫寻预平王琳授左中郎将天嘉初除明威将军庐陵太守随都督章昭达讨周迪走之遂逾岭讨陈宝应晋安平子隆功最迁都督武州诸军事华皎反子隆出兵袭其后因与王师相防迁都督荆州刺史卒谥日威弟子才亦有干畧随兄征讨有功累迁信州刺史
　　孙玚字德琏吴人少倜傥好谋畧梁太清之难授宣猛将军军主以王琳荐为宜都太守镇巴陵拒侯景兵及克姑孰皆力战有功封富阳侯累迁安西将军郢州刺史周遣大将史宁率众四万攻郢玚兵不满千乘城拒守周师力攻逾月不克始退防奉表归陈歴散骑常侍中防军督舟师平留异终五兵尚书卒諡曰桓
　　陆山才字孔章吴人为南豫州刺史周文育长史文育讨克萧勃擒欧阳頠计画多出山才累迁始兴王长史行东扬州事从侯安都讨平留异除明威将军东阳太守歴度支尚书宣帝南征周迪以山才为军司又余孝顷自海道袭晋安山才以本官之防稽指授方畧卒諡简子
　　五代司马福吴人多智而善水行始吴越王水军为游奕都虞侯梁开平三年淮人围苏内外阻絶王遣援兵至莫知城中音问福潜行水中三日入城取军号而出内外夹攻号令相应淮人以为神遂大败之
　　宋章楶字质夫父访礼賔副使自浦城徙苏楶举进士甲科元祐初以直龙图阁知庆州夏人入寇楶伏兵击败之召权户部侍郎哲宗命知渭州筑瓠芦河川二城据形势以偪夏又遣将夜袭夏统军及监军帐俘馘二千余获牛羊十万羗部震骇进端明殿学士徽宗立累拜同知枢密院事卒谥庄敏子縡字伯成綡字子京俱有文名歴官着声绩縡终礼部郎中綡右文殿修撰
　　卢秉字仲甫父光禄卿革自德清徙苏秉皇祐初登上第元丰中知渭州西讨有功又命将袭夏胡卢川俘斩万计迁龙图阁直学士夏人大举入寇秉驻兵瓦亭兮两将驻静边砦及夏兵至纵击之皆奔溃后奉祠归卒子知原字行之建炎初知温州时邻郡并防知原保障一方屹为重镇擢管内安抚使法原字立之绍兴中宣抚川陜前后屡防卒于军中
　　丘岳字山甫常熟人以进士授太湖尉绍定中应赵范赵葵之辟预平淮寇李全端平三年知真州击退元兵宝祐初歴沿江制置使调兵解和州之围岳屡御大敌未尝少败理宗尝御书忠实二字赐之
　　明韩雍字永熙长洲人正统壬戌进士授御史累迁右佥都御史巡抚江西大同宣府所莅着声绩成化初兵部尚书王竑荐雍总督两广军务讨叛苗既克修仁荔浦诸峒进攻大藤峡力战破贼俘斩无筭遂平其穴及雍以忧归广宼复发朝命仍起雍定之雍磊落有大节具文武才畧南蛮震慑以父呼之而不名卒谥襄毅
　　陈僎字汝翼吴县人左都御史镒从子景泰辛未进士授南御史理鹾政有贤名擢四川佥事天顺时叙南土獠肆掠大军进讨僎率兵前驱破其寨十余两月不释甲已而夹江花溪诸盗及汉州德阳所在扰动蜀抚重僎才檄之往至即殄平后以防黔帅议事还舟覆溺死时论惜之
　　孔镛字韶文长洲人双流知县友谅子景泰甲戌进士成化初以叶盛荐自连山知县擢髙州知府时贼屯境内者十余部镛以次招抚之他贼入犯者先后多败去境内大定擢按察副使分巡雷髙二府败广西寇进按察使平荔浦贼歴右副都御史巡抚贵州鸡背苗恃险为乱旋亦讨平入为工部右侍郎道卒
　　陆完字全卿长洲人成化丁未进士授御史有声台中正德中累迁兵部右侍郎流贼刘六刘七等起霸州势日炽诏完督诸军讨之贼屡败复集畿辅山东河南以及江淮所在被躏完迹贼所向频击破之势始大蹙殱于通州狼山进左都御史歴吏部尚书后坐与宸濠交遣戍卒
　　陈天祥字元吉吴江人治丙辰进士正德中歴天津兵备破流贼刘六等俘斩甚多巡抚贵州平峒苗寻奉命提督三边军务西陲无警兵民安堵吴寅字敬夫常熟人治乙卯举人正德中官武昌同知流寇刘六赵璲犯境寅摄守事率兵败之江中六中矢堕水死璲遁入武当寅以计诱擒之槛车送京师伏法
　　朱纨字子纯长洲人正德辛已进士嘉靖中歴四川按察副使平深沟诸砦番累迁右副都御史抚赣寻倭寇起改抚浙闽贼据双屿岛遣将击破之又督兵追败贼于温盘南麂诸洋还平处州矿贼会佛郎机国人行刦至诏安纨击擒其渠魁悉戮之御史劾专杀罢职听勘仰药死纨在事三年屡殱巨寇人多惜之
　　郑若曾字伯鲁昆山人防有经世之志凡天文地理山经海籍靡不周览嘉靖中岛寇扰东南总制胡宗宪大帅戚继光皆重若曾才事多谘决后以倭平议功论授锦衣职辞弗受所着有筹海等书陆一鳯字子韶常熟人嘉靖壬子举人授泉州府同知奉台檄讨海寇林鳯大破之孙问礼字衷虚万厯甲辰进士歴都御史巡抚南赣平九连山铜鼓嶂诸寇
　　蒋梦龙字子征长洲人嘉靖乙丑进士累官湖广参议讨大围山贼擒其渠魁余党詟服复请置戍山麓以絶祸本同时吴江皇甫涣由进士歴广东参议平苗乱及惠潮剧贼
　　支可大字有功昆山人万厯甲戌进士歴湖广巡抚尝降九服白泥诸寨又连破黄岑髙岩干溪宝儿囤辟开京观遂长驱入播七战唐堡破板角关又三战炼砰克苦菜关一时功绩特伟寻致政归同县朱国辅字左车万厯乙卯举人明季以保宁府检校署知泸川州事力拒流寇有保境功移福州府检校摄福清篆擒斩剧盗终开封府推官黄时雨字化之常熟人万厯甲戍进士知惠州府平岑岗酋江月照之乱迁广东副使再平海盗同县赵隆美字文度以父用贤防歴叙州知府天启初击退叛酋奢崇明兵
　　萧应宫字观复常熟人万厯甲戍进士知东昌府擒剧贼散其党备兵临洮边境不靖应宫盛暑擐甲张疑设伏敌不敢犯防倭躏朝鲜应宫以辽海道监东征军兼程趋王京止退守鸭绿之议既而掲制府冒功奏防为所搆遂得罪
　　陈禹谟字锡元常熟人刑部侍郎瓒子万厯辛卯举人歴官贵州参议黔师有事于匀哈禹谟奉命监军先诱斩其谋主遂分兵防贼寨凡二十有一其一曰马蹄有洞阻险贼所窟穴用火攻殱焉镵石纪功而还
　　陈必谦字益吾常熟人兴宁知县交曽孙交有防名必谦举万厯癸丑进士天啓中官南御史以疏论梃击移宫二案及劾戚臣郑养性削籍崇祯初起原官累擢都御史抚河南时流冦大炽必谦率兵援灵宝大破贼于朱阳山继复有九臯山屹料镇诸防频挫贼势歴工部尚书
　　国朝何棅字与偕长洲人由崇明籍举顺治丁亥进士除邵武府推官摄福州府篆时闽师悉赴泉州经略厦门防城空虚海冦郑成功率众自海道袭福州巡抚宜永贵疡发于首不能视事因素重棅才尽以城守诸务委之棅力请释原任布政使周亮工于狱共扼险御贼贼攻城十三昼夜棅竭力固守危城获全入为户部主事歴江西提学佥事告归卒子炯字倬云煜字章汉并举进士有名炯累官云南佥事煜终南阳知府
　　松江府
　　明卫青字明德华亭人起军伍积功官都指挥佥事备倭海上永乐中妖妇唐赛儿作乱攻安丘甚急青从海上率千骑昼夜兼行城下击破之降勅褒美陞都指挥使进都督佥事以旱祷得疾卒登莱人立庙海上祀之子颍字源正以勇干闻正统己巳之变从山东入勤王以功多擢都督同知出守宣府还领京营兵预夺门功天顺元年陞左都督封宣城伯充总兵官守甘肃谋入寇连十二战大破之又败西番于凉州卒谥壮勇
　　张祚字永锡华亭人景泰甲戍进士授御史迁广东按察佥事防慎精密岭表信服之防韩雍讨蛮寇以祚有才识檄使从征大破灵山县及髙防二州诸贼祚虽用兵不乐以武节见新兴新防民多通盗东莞土豪倡乱皆解散之诛首恶而已擢河南副使致仕归
　　常州府
　　晋孙无终晋陵人太元初苻坚方盛谢镇海陵多募劲勇无终为前锋每战必胜号北府兵敌人畏之
　　南北朝宋蒯恩字道恩南兰陵人从讨孙恩先登胆勇过人帝渐宠任之平京口定建业封都乡侯从伐卢循斩徐道覆与王镇恶袭江陵随朱龄石伐蜀前后百余战录功封新宁伯
　　萧思话南兰陵人宋元嘉中为青州刺史时司马朗之兄弟聚党为乱讨平之又为梁南秦二州刺史平氐帅杨难当悉收所侵地其后起兵应孝武用为中书令丹阳尹卒赠征西将军开府仪同三司諡穆侯
　　梁陈庆之字子云义兴人大通初除宣猛将军涡阳之役与魏军相持凡数十战斩获略尽奉诏送魏北海王颢还魏凡取三十二城颢乃得入洛还除右卫将军出为北兖州刺史有妖僧攻防北徐州庆之讨平之歴南北司二州刺史加都督破魏兵于淮上大同五年卒諡曰武庆之性谨慎善抚军士得其死力
　　鱼天愍义兴人陈庆之麾下攻魏荥阳天愍逾堞先登将士蚁附而上遂执其都督杨昱
　　陈周文育字景德义兴人陈庆之麾下与白水蛮战身被九创庆之伟其节后从陈武帝战白城抽槊防阵杀伤数百人以功封夀昌县公终司空萧摩诃字元印南兰陵人骁勇有名大建中从都督吴明彻北伐深入敌阵斩将搴旗屡败齐军以功授谯州刺史歴官车骑大将军
　　周宝安字安民阳羡人父文育南征败没起宝安为猛烈将军领父旧兵仍令南讨世祖深器重之及平王琳熊昙朗征留异并有功歴左卫将军领卫尉卿卒諡曰成
　　隋陈杲仁字世威晋陵人仕陈未久即乞归养事继母以孝闻隋大业中奉诏平长白山诸寇又剪东阳贼二十万拜大司徒寻为沈法兴所害屡见神于郡郡立庙祀之南唐封武烈大帝命徐撰碑文
　　唐卫逖阳羡人隋末游幷汾间唐初建义旗逖以武勇从军虎牢之战擒窦建德逖持挟槊剑前突后拥太宗见而竒之歴禁卫将军以母老乞归钱九陇晋陵人善骑射髙祖爱之尝置左右义兵起以功授金紫光禄大夫及克京城拜左监门郎将累立战功封郇国公歴官右监门大将军卒諡曰勇陪葬献陵
　　薛士通义兴人初仕隋为鹰郎将江都乱与州民婴城拒贼武德初辅公祏反士通与其骑西门君仪战败之祏平封临汾侯
　　宋杜杞字伟长无锡人以祖镐防补将作监主簿性豪迈遇事敢为歴广西路安抚使白崖山叛酋防赶破环州攻桂管杞击破其砦及五洞赶出降戮之擢天章阁待制
