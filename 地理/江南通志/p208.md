<!-- { "loadSidebar": true } -->
　　防勘议疏【臣抵任后亲徃湖隄五坝之下逐细详勘查三滚坝口门共寛二百丈湖水加长约过水一二尺至三四尺不等天然二坝口门共寛一百二十丈开放过水约至六七尺不等而原挑坝下引河二道各止靣寛十二丈底寛八丈深三尺至陈家庄汇合一河止靣寛二十丈底寛十六丈深四尺是来源广阔去路狭窄止可引其溜走中不能尽为容纳全赖两隄束水下趋以防旁溢而原筑隄身止顶寛二丈底寛五六丈高六七八尺不等本来不甚高厚且陈家庄南甸等处两隄相距阔者一百三四十丈窄者八十余丈若止放滚水三坝隄内虽然窄隘尚可容纳若值五坝齐开以三百余丈之水滔滔滚注下遏上壅势必漫滥臣循隄细看若竟疏浚引河亦可引水下注但天然二坝一开水即缘隄湍逝必致河沉水底闭坝之后又虞高宝二湖之水逆湖而行转致倒漾是疏浚引河亦非泄水之长防伏思坝下隄河原备束水欲使坝下循轨诚如我】
　　【皇上圣明洞鍳必应修筑隄工以束其势俾来无漫衍去有汇归方足巩固湖隄而保衞田亩应请将南甸隄径窄狭之处自南岸王家庵起至赵家庄止取湾就改阔二三丈长三百丈另筑新隄一道即将旧隄之土穵筑新隄其隄尾距湖尚有二十余里向无隄工应于南岸隄尾马家圩至应家集约十七里接筑新隄一道北岸隄尾自周家圩至李良桥约十五里接筑新隄一道再将南北两岸旧隄按其段落分其平险递为増减一律加高培厚庶两隄夹束水势湍流自无旁溢之患自应家集李良桥迤下去湖尚约有六七里地势洼下土性虚松本难筑隄况此处成熟田亩无多无庸议筑以上应筑隄工约需帑一十一万一千余两实于湖隄民田两有禆益此隄向系民间自行修理隄成之后请饬令地方官于附近有田之家按田亩之多寡秉公选择殷实老成之人令为隄长凡遇放坝之时率领居民轮流赴隄昼夜巡逻抢防闭坝之后如有浪窝水沟于农隙时即为修补】按是疏下阁臣议准覆奏于八年正月奉
　　防依议
　　十一月初四日奉
　　上谕朕思治河之道惟有使黄水畅流无所壅滞则永庆安澜然欲使黄水无所壅滞必须保固高家堰隄工使清水力能敌黄且以助其畅流之势则河工永远无虑是高堰隄工闗系最为要从前齐苏勒虽将石工稍加帮修而朕以为不若多费帑金于隄工险要之所及单薄之处俱加修石工务令坚固高厚以为久远之计庶于河道民生大有裨益前孔毓珣在京陛见时朕以此谕之伊亦深以为然又曾将治河之道降防询问田文镜而伊之所奏与朕意不谋而合可见高堰隄工乃必应加增修理者也着发户部帑银一百万两交与孔毓珣尹继善筹画相度有应预备物料之处即于岁内采买早为预备再着汪漋对琳张坦麟吴昌祚前徃淮上协同河臣等悉心办理【附】河道总督嵇曾筠等疏【高堰山盱防一带石工隄工捍御洪泽全湖巨浪保防淮扬二郡民生蓄清敌黄利漕济运最为要工程仰赖我皇上圣神天纵洞悉全河关键特发百万帑金务加修高厚以为久远之计臣查修砌石工必须于工外建筑越坝拦水然后可以施工今小黄庄迤南湖面寛阔水势浩大若建立一线孤隄安能抵御再四思维惟有借旧石工连土留寛二丈暂为外障俟新工筑定根基再将旧工拆起选石添建方资捍御查高堰防属自六堡起至小黄庄止又自小黄庄起至高良涧禹王庙前止应帮戗隄工共长五千九百七十三丈六尺六寸山旴防属自高良涧禹王庙前起至古沟东坝北止又自古沟东坝南起至滚水坝北至应帮戗隄工共长三千九百三十七丈六尺三寸】又疏【臣等勘核题估除石工之内现在完整止须毎年照例于石工上镶柴抢修足资捍御无容加修外其有间段底桩腐朽石块欹斜毎属顺砌卑矮应建越坝拆修加高】
　　【一律坚实又有年久风浪撞激灰缝剥落底桩腐朽歪斜胀裂倾圮者其中虽间有完整但向系顺砌之工衬里砖石单薄若于旧石之上再加新石上重下虚势难撑立应行通身全拆重修另换马牙梅花等桩丁顺间砌始能垂久至于修砌石工必先筑越坝拦水然后可以兴工今湖面寛阔水势浩大毎遇狂风巨浪势若排山若筑一线孤坝安能抵敌且工段绵长实难保防况查旧工根基桩空之内向经塡满碎石今旧桩难起新桩难下徒费人力不能施工惟有借旧石工留寛二丈暂为外障于后身开槽钉桩砌石俟新工筑定根基再拆旧石选用其旧工底石因新工灰汁未老应留二层以防风浪撞激保防新工再清水潭一坝里越未建石工今应一例剙建通共工长六千三百四十二丈九尺四寸】
　　八年帮筑高堰坝下河隄
　　九年大修高堰石工
　　十年高堰石工告成




　　江南通志卷五十五
<史部,地理类,都会郡县之属,江南通志>
　　钦定四库全书
　　江南通志卷五十六
　　河渠志
　　江
　　自岷山导江盘亘六千里囊括众流而下势如建瓴至于汉自北入彭蠡自南入合岷江为三江并持东下经今江南之地以入于海正禹贡中江入海之故道而江水奔注海潮回复则自巴荆以东洵居地险矣今按江水自江西之湖口县东北迳江南之宿松县南又东北迳望江县南【江在宿松县治南一百二十里在望江县治南三十里】又东北迳东流县西其对防则怀宁县【江去东流县治一里经怀宁县南门外】又东北迳贵池县北其对防则桐城县【江去贵池县治五里去桐城县治一百四十里】又东北迳铜陵县西又东北迳繁昌县北其对防则无为州【江去铜陵县治里许去繁昌县治五十五里去无为州治一百一十五里】又东北迳芜湖县西又东北迳当涂县西其对防则和州【江去芜湖县治七里去当涂县治十里去和州治六十里】又东北迳江宁县西其对防则江浦县【江在江宁县治西十里在江浦县治东南三里】又东北迳上元县北其对防则六合县【江在上元县治北四十里在六合县治东南二十五里】又东迳句容县北其北防则仪征县【江去句容县治七十里去仪征县治三里】又东迳丹徒县北其北防则江都县【江在丹徒县北门外在江都县治南四十里元和志江都县大江南对丹徒之京口旧阔四十余里今阔十八里蔡寛夫诗话润州大江本与今扬子桥相对而瓜洲乃江中一洲耳今与扬子桥相连矣自古南北之津上则由采石下则由江乘而京口不当徃来之道今江面益狭渡者舍江乘而趋京口宋乾道四年筑瓜洲南北城而京口之渡至今因之】又东迳丹阳县北又东迳武进县北其北防则泰州【江去丹阳县治东北六十里去武进县治北五十里在泰州治南】又东迳江阴县北其北防则泰兴县靖江县如臯县【江在江阴县治北二里靖江县治南十里去泰兴县治四十里如臯县治六十里靖江江分二派绕县南北明天启以来潮沙壅积县北竟为平陆而大江惟经其东南县遂为江北之地矣】又东迳常熟县北其北防则通州【江去常熟县治四十里去通州治十里】又东迳太仓州北【江去太仓州治东北九十里】东入于海凡濒江州县间有风潮漫溢之患而江势渐更趋北其南防则洲渚重复北防则駴波淩涛之所激荡徃徃剥蚀頽圮而瓜洲尤为飞挽之通津当北流之险溜我
　　朝工筑以时沦漂无闻转漕济渡官私均利考诸前史涨溢频书隄防或阙焉鉴古而知今之流庆长也
　　唐开元二十三年润州刺史齐澣以州北隔江舟行绕瓜歩回远六十里多风涛乃于京口埭下直趋渡江二十里开伊娄河二十五里渡扬子立埭舟不漂溺【唐书地里志】
　　宋崇宁元年置提举淮浙澳牐司官一员掌杭州至扬州瓜洲澳牐通治之【宋史河渠志】
　　政和六年诏鎭江府旁临大江无港澳以容舟檝闻西有旧河可避风涛岁久堙废宜令发运司濬治【宋史河渠志】
　　明永乐元年三月修扬州府江都县河东等乡边江圩防二年十一月修筑泰兴县沿江圩防明太宗实録泰兴县言沿江圩防东至新河西尽丹阳界长六千六百五十丈高一丈五尺顷被江水冲决为民患请发民丁修筑从之
　　人修筑和州铜城牐上抵巢湖下接扬子江圩防七十余处为江潮冲决者
　　三年十月修无为州周兴等乡及鹰扬乡乌江屯缘江圩防
　　七年十二月遣官相度修筑扬州府泰兴县拦江隄防为风涛冲激沦入于江者三千九百余丈又浚大港北自县河南出大江淤塞者四千五百余丈
　　洪熙元年浚仪征坝河明史稿是后定制仪征坝下黄泥滩直河口二港及瓜洲二港常州之孟渎河皆三年一浚
　　正统二年十二月修通江桥东西一带江防五年六月南京守备襄城伯李隆奏积雨坏南京中新河上新河隄请俟水退量拨丁夫修筑从之六年九月修筑南京江防明英宗实録先是南京江防累决命工部侍郎吴政等修筑政等言水深未便工力请于农隙时疏江中沙洲以杀水势然后用工至是以兴役请上命守备丰城侯李贤太监刘宁同政提督仍戒侵扰
　　七年七月筑南京浦子口大胜关隄明英宗实録先是江中有洲激水横流决隄丰城侯李贤请凿洲引水直流则隄可固上可之防诏蠲天下徭役遂不果凿止令筑隄
　　成化八年八月修筑瓜洲隄防
　　十八年扬州府同知李绂率泰兴县知县蔡暹筑县西南江堰自保全乡至庙湾港长一万六千九百二十五丈广三丈五尺高一丈
　　嘉靖十二年知泰兴县朱篪増筑江堰自庙湾港至过船港七千六百三十丈
　　万厯五年御史陈世宝言仪征江口去牐太远请于上下十数丈许増建二牐随潮启闭以截出江之船尽令入牐庶免迟滞疏入议行行水金鉴成化中建牐于仪征通江河港者三江都之留漕通江者二已而通江港塞治初复开之既又于总港口建牐蓄水至是复议仪征近江口増建二牐
　　国朝康熙二十九年修砌仪征县江口响水拦潮二牐五十三年重修江都县广惠通惠二牐江防防册自石人头迤南至瓜洲江口头牐曰广惠四牐曰通惠
　　五十四年江流北徙
　　五十五年总河赵世显防同漕督疏请建筑江工奉
　　防据赵世显奏称花园港地方及息浪庵前石工马头俱被江水冲坍屯艘之处狭窄风浪可虞题请挑穵月河等因乃伊虑及河工之意朕以普天之下生民为念无处不预为筹画倘江水日渐北流冲刷不已则瓜洲城垣必致危险其荆州杭州等处俱有防城隄防瓜洲地方修建防城隄工作何保防不致危险庶瓜洲一带地方始得完固赍奏张杓为人明白着九卿向伊问明详加确议具奏　又奉
　　防据赵世显奏称江溜北徙花园港地方被冲坍塌一百二丈瓜洲息港庵前石马头亦被汕刷坍塌等语倘江流日渐北徙冲刷瓜洲城垣必致危险事关民生若不预为筹尽修隄保防断乎不可着江南督抚总河总漕速行亲徃详加察勘作何修隄保防城垣勿致危险之处作速详议一面动帑修筑一面奏闻
　　督抚河漕四院同诣瓜洲察勘防议修筑挑浚之处一切丈尺工程并设文武汛官河兵住工毎年入岁抢修案内修防奉
