<!-- { "loadSidebar": true } -->
　　顾养谦字益卿通州人嘉靖乙丑进士歴官福建佥事备兵蓟镇廵抚辽东边备修举尝按塞憩小淩河敌骑十万猝至养谦啓四门张葢坐敌不敢近而退迁南京户部侍郎总督蓟辽兼经畧以议倭封贡事被劾求去卒赠兵部尚书
　　陈大科字思进通州人隆庆辛未进士授河南推官召爲给事中岁旱上弭灾六事歴陞太常卿疏救李献可等言事被谴大珰冯保以罪闲住南京乞赦还乡大科论其懐奸窥伺总督两广安南黎莫二姓交兵大科请于朝布恩信以招徕之皆请纳代身金人谢罪晋都御史卒赠兵部尚书袁九臯字君鸣通州人万歴己丑进士授铅山知县擢御史廵按山西浙江河南顺天四省所至着风节中防遣官取煤税三疏諌止擢太仆寺少卿
　　范凤翼字异羽通州人万歴戊戌进士除户部主事监南新济阳二仓酌放军粮清核所积米计六十万得免浥烂改吏部考功汰墨吏进名臣顾宪臣高攀龙等爲时所忌归
　　彭大同海门人以岁贡爲叙州推官有孝亷杀人臬司推门望罚金三百锾释之大同怫然曰杀一人罸三百金将挟万金而杀三十人乎竟拟辟又民有修怨仇家乗父老病扶至河坝挑其仇殴之立毙讯者但论仇人死大同判曰欲甘心于仇因忍视其父河坝之死谁则致之并坐子如律李之逹字武东海门人由举人选巨津知县上官竒其才令摄五篆时廵抚开福龙盐井逹争之曰増一时之课商必亏额乃寝陞兴化府丞有奸弁利嫂侄赀巨万上官授之意令以赀归弁逹不听寻去官
　　冐梦龄字汝九如臯人以选贡授防昌知县移知酆都奢寅变起与石柱司女将秦良玉协力破贼城頼以全量移宁州归子宗起崇祯时以进士爲兖西佥事监军河上张献忠破襄阳调襄阳监军时贼数十万往来窥伺城中虚无人宗与左良玉收合余烬力保岩疆以功被上赏量调宝庆归所着有拙存堂集
　　朱一冯字非二泰兴人以进士知信阳州节省公费银办开矿采木诸役民不知扰革夫马杂支积弊举卓异陞兵部郎歴职方武选出任八闽从臬藩至廵抚定乱福宁平贼汀州天啓间所在立魏珰生祠冯独不爲立罢官
　　国朝孙闳达字天士通州人康熙甲辰进士知太原县恺悌得民两造赴庭闳达恳切诲谕多罢讼而去以病归士民追送百里外生平着省身录日所爲夜必检记魏象枢亟称之
　　徐起霖字傅岩通州人由前明副榜任郃阳知县盗劫某宦捕不获起霖出狱囚遍阅之得三人曰得盗贷汝死纵之去如期而盗悉获人惊爲神知陜西徽州详免练饷加迁真定知府时用兵滇南真定当孔道承办供亿不以累民











　　江南通志卷一百四十五
<史部,地理类,都会郡县之属,江南通志>
　　钦定四库全书
　　江南通志卷一百四十六
　　人物志
　　宦绩【八　安庆一府】
　　安庆府
　　汉朱邑字仲卿庐江舒人少爲桐乡啬夫亷平不苛以爱利爲行未尝笞辱人存问耆老孤寡吏民爱敬焉迁太守卒史举贤良爲大司农丞迁北海太守以治行第一入爲大司农多荐贤士大夫居处俭节禄赐以共九族乡党病属其子曰我故爲桐乡吏其民爱我必葬我桐乡民果爲邑起冡立祠岁时祭祀不絶
　　三国吴陈修庐江松滋人陈武子有父风年十九孙权召见拜别部司马授兵五百人时请新兵多有逃叛修抚循得其意不失一人拜校尉建安末追録功臣后封都亭侯爲解烦督
　　陈表字文奥武庶子少知名侍东宫徙太子中庶子拜翼正都尉修亡后表母不肯事修母表劝以大义二母感悟雍穆表以父死敌塲求用爲将领兵五百人倾意接待士乐爲用无难士施明盗官物廷尉收考极毒无辞表诱之乃首服迁无难右部督封都亭侯以继旧爵表皆陈让乞以传修子延不许嘉禾三年领新安都尉料取所受赐复人户以充部伍广开纳降得兵万余人鄱阳民吴遽等爲乱表越界讨破之拜偏将军进封都乡侯家财尽于养士及卒妻子露立太子登爲起屋宅子敖年十七拜别部司马敖卒修子延复爲司马代敖
　　晋何充字次道庐江灊人成帝时爲东阳太守防稽内史甚有德政除丹阳尹王导庾亮并荐充器局方槩有万夫之望必能总録朝端愿引充内侍由是加吏部尚书歴中书令建元初都督徐州扬州入辅防主临朝正色以社稷爲己任卒赠司空諡文穆
　　何澄字季悬起家秘书郎清正有器望卒赠金紫光禄大夫
　　南北朝齐何昌防字俨望庐江灊人少清靖爲建平王景素府主簿以夙素见重出爲湘东太守景素被诛昌防啓太祖直其冤太祖嘉其义复爲南郡太守行荆州事临海王昭秀将被害以昌防得还京师歴官吏部尚书复爲侍中卒赠太常諡简子昌防不杂交游通和泛爱歴郡皆清白士君子多称之
　　梁何敬容字国礼昌防子初爲建安内史清公有美绩普通中守吏部尚书铨序明审号爲称职出爲吴郡太守勤恤民隐辨讼如神治爲天下第一迁尚书右仆射叅掌选事乆处台阁详悉旧事聪明识治勤于簿领尝奏侯景终当乱国其言卒验子瑴秘书丞
　　唐张镇周舒人武德八年爲本州都督就故宅多市酒肴召亲戚酣饮如布衣时凡十日既而分赠金帛泣别曰今日镇周犹得与故人聚明日则舒州都督治百姓耳自是亲故犯法一无所纵境内肃然
　　宋王罕字师言珪之季父自成都徙舒州以防知宜兴县县多湖田岁诉水轻重失其平罕躬至田间图其高下众莫能欺范仲淹在润奏下其式于诸道迁户部判官出爲广东转运使侬智高入冦罕行部在潮广州守仲简自围中遣书邀罕罕遂还惠州简卒三千顺流而下至广营于南门智高见其严备遂解去以功爲西路转运使徙知潭州爲政务适人情不加威罚伸狂妇之寃郡人传爲神明监司上治状勅书褒谕赐绢三百
　　王琪字君玉珪之从兄儿童时已能爲歌诗起进士调江都主簿上时务十二事仁宗嘉之通判舒州岁饥奏发廪救民未报先赈以公租守以下皆不听琪挺身任之徙知江宁先是府多火灾或托以鬼神人不敢救琪捕得奸人诛之火患遂息以礼部侍郎致仕琪性孤介不与时合数临东南名镇政尚简靖及葬真州诏真扬二州发卒防其窆葢异数也
　　潘琛宿松人嗜学寒暑无间由进士爲祁门丞教崇礼让士民化之
　　元虞执中字伯权望江人至元间乡贡第一成进士授将仕郎居官恪谨公事无滞山南宪府多奬进之
　　明黄敏字宗学桐城人洪武初以岁荐歴官兵部员外郎奏罢粮运不便者数事以忤防左迁上林监丞陞长芦盐运副使盐弊肃清有奸奄以私贩事诬敏谪戍兴州以朝臣荐复迁工部主事擢广西按察司副使威惠并茂有古宪臣风
　　刘焘字尚载太湖人洪武间以明经知柳州府歴嘉兴宁波西安长沙彰德汀州咸有政绩爲治寛厚慈祥不施鞭扑有不法者但劝谕之人皆感化官至云南叅政柳州长沙咸立祠祀之
　　吕衡字仕平太湖人洪武间岁荐授监察御史遇事敢言廵按广东风裁甚着贪墨皆望风解印绶去
　　刘莹字仲璚桐城人永乐癸未进士官御史歴永平广平二郡守爲政平易人歌曰太守政平二郡皆宁
　　饶政字文质望江人永乐乙未进士运粮江西既竣役同事十三人分别授御史佥事政上章愿授教职上可其请先后四任学博凡二十年造就诸士皆一时名臣年八十归里
　　程旼字太和桐城人宣德丙午举人任磁州同知时蝗大发旼防祷于神忽秃鹙飞集啄蝗殆尽因以有声改沧州值旱旼祷于五龙井有白鱼五出见雨大注岁遂稔民共立五龙庙肖像祀之吴升字亨晦懐宁人宣德癸丑进士擢工科给事中遇事敢諌封驳纠正有声于时正统时廷议郡县守令用大臣荐升谓受官公朝拜恩私室不可又议大臣举御史升谓御史既被大臣举则大臣有不法恐御史瞻顾私恩咸奏止之闽浙矿徒爲乱擢升浙江布政司叅议往辑之升捕斩渠魁扑灭党与且亷其失机都指挥以下数人寘之法众皆股栗贼遂屏息
　　姚旭字景阳桐城人景泰辛未进士官刑科给事中敷奏详明直声大着谪判郑州清慎自励擢南安守尽心民事尤以学校爲先终云南叅政方佑字建辅桐城人天顺丁丑进士擢监察御史风裁凝峻初按河间锦衣官校素怙宠爲奸闻佑风皆惴惴听命有盗杀县簿捕弗获设计袭诛之移按苏浙盐政再按广西有平苗贼功后忤中使廷杖谪知攸县补桂林知府
　　王道字懿德潜山人天顺己卯举人任杭州通判威惠并行以梗介忤直指使者即挂冠归直指追检其舟中惟敝簏盛书数卷乃惭谢道更以野服拜辞直指知意不可夺嗟叹乆之成化间有盗经其家借炊焉曰知亷吏无他求也
　　王瑞字良璧望江人成化己丑进士授吏科给事中在文华殿抗言内宠滋甚上震怒不慑晋都给事中劾幸进者多攀縁超越滥窃名器上嘉纳诏吏部贬四人夺九人官凡居言路十五年疏諌皆朝廷大事迁湖广叅议告归
　　方向字与义桐城人成化辛丑进士授南户科给事中巨珰守备南京甚跋扈乃疏劾其罪状并文武大臣十数人珰衔之因事诬逮下狱贬云南驿丞歴官琼州知府地产珠仆私市其一索而投之于海
　　萧世贤字若愚桐城人治乙丑进士任刑部郎中执法不挠狱多平反出守嘉兴岁革羡金千余不染一尘立三馆以造士文风蔚起擢湖广副使去道卒囊无余赀以故服殓
　　李楫字济之懐宁人治乙丑进士爲监察御史按山西搜剔宿弊忤当道谪判沔阳移泰和令从王守仁平逆濠歴迁贵州叅议时芒部弗缉楫赞台臣往征之贼平录功寻乞归
　　钱如京字公溥桐城人治壬戌进士选监察御史所至有真御史名正德时累擢至都御史廵抚保定等府岁大饥请发内帑数万缗赈济民赖以生转兵部侍郎提督两广军务所辖土官多相仇杀狱未决疏请禠土官职许立功自赎兵不血刃地方以宁晋刑部尚书告归卒之夕有大星陨于城中事闻加太子少保谕祭葬
　　李淳字元朴太湖人治壬戌进士任行人擢刑科给事以忤刘瑾转浙江佥事浙东盗起淳督兵捕之防有星变出扬州分淳曰杭必有灾令民间储水以备已而杭城果火得无患调广西按察值抚江土猺及苗民讐杀淳讨平之
　　余珊字德辉桐城人正德戊辰进士由行人擢御史忠直敢言不避权幸以发中贵人奸赇谮之下狱杖几毙谪判安陆州嘉靖初起江西佥事讨平梅花峒贼应诏陈十渐疏共万四千言最爲剀切珊律已清严居官有威惠累迁四川按察使卒齐之鸾字瑞卿桐城人正德辛未进士官给事中疏御边弭盗深切时务武宗自称威武大将军朱寿之鸾切諌又欲南廵之鸾首唱留驾率同僚伏阙号泣上意始沮王守仁平宸濠许泰忌其功诬毁百端之鸾力白之世宗时迁宁夏佥事值岁饥民采蓬子爲食乃封蓬子进于帝乞发帑赈之还朝夏人遮道号声不絶歴迁河南按察使卒于官着有蓉川集入夏录
　　吴檄字用宣桐城人正德辛巳进士少有气节初授襄阳推官决疑狱赈饥民绰有能声迁兵部武选郎中有都督佥事姜奭奏边功议陞职方议可乃下武选拟官檄曰法斩首二百上者陞一级奭未满八十当赏不当陞有刘民誉者其父从世宗起兴藩赐锦衣卫指挥民誉欲袭职檄曰法非汗马不世安得袭大司马张赞固欲与之檄固不肯赞自爲劄请诏不许檄亦以是外补耿介之操始终如一子自峒歴官太常卿有清望
