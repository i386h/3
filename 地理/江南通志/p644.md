<!-- { "loadSidebar": true } -->
　　汉周义山字季道汝隂人丞相勃之后也父秘陈留刺史义山年十六常于平旦日出时东向服气咽百数父问之对曰爱此朝日之晖是以服之后遇中岳仙人苏子元授以长生之道白日升举
　　隋张路斯颍上百社人隋初明经登第为宣城令夫人关州石氏生九子罢令归每夕出还则体常冷且湿石氏异而询之曰吾龙也蓼人郑祥逺亦龙也骑白牛据吾池吾屡与战未胜明日取决可令吾子挟弓矢射之系鬛以青绡者郑也绛绡者吾也子遂射中青绡郑怒东北去投合肥西山死由是张与九子俱复为龙事见欧阳修集古録目跋后苏轼迎祀颍之西湖有昭灵张龙公祠记
　　宋丁少微亳州人为道士持斋戒奉科仪尤为精至尝隠华山潼谷密迩陈搏所居与抟齐名志尚清洁善服气多饵药年百余嵗太平兴国三年召赴阙以金丹巨胜南芝元芝为献还山七年冬卒
　　明张古山颍州人生而端重父母欲为娶妻不从入迎祥观为道士乆之召为武当山提能言未形事后入山采药不知所终相传张三丰游颍古山师事之遂得其术今迎祥观有混元衣体制特异或云三丰所留也
　　滁州
　　唐觉禅师西洛人受业药山院得法于汾州尝住滁州琅琊山开化寺有五百梵僧寓席下休夏同日而来同日而去
　　宋王中勤来安人淳熙中为道正戒行峻洁遇异人授秘法每嵗旱及疾疫有祷立应
　　明徳清字澄印全椒人族姓蔡氏年十二入南京报恩寺事无极法师内江赵贞吉摩其顶曰儿他日人天师也后驻锡曹溪宗风大振海内称憨山大师天啓三年示寂
　　和州
　　唐商栖霞歴阳人大歴中栖白石山彭仙洞善吐纳之术絶粒三十余年
　　惠褒结茅含山县北山麓时人重其道行因名其山曰褒禅宋淳化中祷雨有应赐号防法大师
　　宋绍隆歴阳人得法于圆悟悟目之为瞌睡虎由和州开圣寺至平江虎邱説法大阐临济宗防法嗣最盛
　　白玉蟾福州人本姓葛名长庚遇异人传秘术世以为仙嘉定末诏徴赴阙奏对称防尝憩含山白石洞爱其泉石清幽特再过之有重游诗见集中
　　元圆寂号懒牛和尚至正中寓和州既説偈已即沿麓至矶举步大江如履平地徐至中流乃跏趺而坐浮水上乆之方没后半月出沙洲上衣履不脱趺坐俨然如生众人聚观乃舆归茶毘焉廉访干克庄有记
　　广徳州
　　宋契嵩多智慧能彻禅家宗防崇宁中赐名曰明教嵩禅师并赐寺额曰明教禅寺明太祖题横山诗有曰上有禅师悟透关
　　元王当阳初遇异人能幻化之术后游武当山归于郡南平顶山建升平道院修炼其中撰精语后端坐而化
　　明孔师居白鹤观道士尝遇异人授以秘箓能呼吸风云驱役鬼神禁蛟召鹤斩魅禳星年八十尸解仙去
　　六安州
　　宋明本钱塘人皇庆壬子自天目山游至六安齐头山居水晶庵所着有中峯语録青山白云吟山居十咏为世所称
　　明金印英山人世宗病痈陶仲文荐印治之印书符傅患处中官见有白蛇拥上躬遂愈授博士赐名中刚赐坊曰尽职供事后承命治江西疫陞太常寺卿赐一品服
　　泗州
　　唐僧伽本西域人唐龙朔中南游江淮欲于泗州建寺贺元济请舍所居为之僧伽曰此旧佛寺也掘地得古碑乃齐香积寺铭并获金像一躯伽曰普照王佛也视石刻果然景龙二年中宗遣使召见赐号国师赐寺名普光王寺四年三月坐化于长安大荐福寺夀八十有三宋大中祥符六年加号普照明觉大师




　　江南通志卷一百七十五
<史部,地理类,都会郡县之属,江南通志>
　　钦定四库全书
　　江南通志卷一百七十六
　　人物志
　　列女　【贤淑　才媛附】
　　周孙叔敖母楚人叔敖儿时出游见两头蛇杀而埋之归而泣母问其故对曰闻见两头蛇者死今见之恐去母而死也母曰蛇今安在曰恐他人又见杀而埋之矣母曰吾闻有隂徳者必报以福汝不死也后果为楚相
　　秦陈婴母东阳人婴故东阳令史居县中素信谨称为长者秦末大乱东阳少年杀其令相聚得二万人欲立婴为王母谓婴曰自我为汝家妇未尝闻汝先世有贵者今暴得大名不祥不如有所属事成犹得封侯事败易以亡非世所指名也婴乃不敢为王以兵属项梁
　　汉王陵母沛人陵始为县豪高祖微时兄事陵高祖起沛入咸阳陵亦聚党数千人居南阳及高祖还击项羽陵乃以兵属汉羽取陵母置军中陵使至则东向坐陵母欲以招陵陵母既私送使者泣曰愿为老妾语陵善事汉王汉王长者毋以老妾故持二心妾以死送使者遂伏剑而死
　　漂母淮隂人韩信垂钓城下母哀怜而饭之竟漂数十日信谓母曰吾必重报母母怒曰大丈夫不能自食吾哀王孙而进食岂望报乎后信徙为楚王至国名母赐以千金
　　严延年母东海下邳人延年为河南太守用刑刻忍冬月论囚流血数里河南号曰屠伯母从家来欲从延年腊到雒阳适见报囚大惊便止都亭不肯入府延年出至都亭谒母母闭閤不见延年免冠顿首閤下良久母乃见之因数责延年延年服罪因自为母御归府舍母毕正腊谓延年天道神明人不可独杀我不意当老见壮子被刑戮也行矣去汝东归扫除墓地耳岁余果败东海莫不贤知其母
　　后汉沛孝王广祖母周夫人王有疾安帝诏领王家事周明正有法礼汉安中薨顺帝下诏曰沛王祖母太夫人周秉心淑慎导王以仁使光禄大夫赠以妃印绶
　　范滂母汝南细阳人建寜二年大诛党人督邮呉导至县抱诏书闭舍伏牀而泣滂闻之曰必为我也即自诣狱其母就与之诀滂白母曰仲博孝敬足以供养滂从龙舒君归黄泉存亡各得其所惟大人割不可忍之恩勿增感戚母曰汝今得与李杜齐名死亦何恨既有令名复求夀考可兼得乎滂跪受教再拜而辞行路闻之莫不流涕陆续母呉人太守尹兴辟续为别驾从事以病去还为郡门下掾兴坐事徴诣廷尉狱续主簿等诣洛阳诏狱就考母逺至京师觇候消息狱事持急无縁与续相闻但作馈食付门卒以进之续对食悲泣不胜使者怪问其故续曰母来不得相见故泣耳使者疑狱门吏卒通意气召将案之续曰因食饷羮识母所自调和故知来耳非人告也问何以知母所作续曰母截肉未尝不方断葱以寸为度是以知之使者嘉之上书説续行状帝即赦兴等事还乡里
　　晋何无忌母刘氏彭城人征虏将军建之女也弟牢之为桓元所害刘氏每衔之常思报复及无忌与刘裕谋而刘察其举措有异喜而不言会无忌夜于屏风内制檄文刘氏潜以器覆烛徐登梯窥之既知泣而抚之曰我不如东海吕母明矣汝能如此吾讐耻雪矣因问其同谋知事在裕尤喜乃説元必败义师必成之理以劝勉之后果如其言刘惔母任氏蕲人有高识家贫与惔寓居京口惔稍知名论者比之袁羊惔喜还告其母母曰此非汝比勿受之又有方之范汪者惔复喜母又不听及惔年徳转升论者比之荀粲
　　唐王义方母泗州涟水人义方为侍御史将劾李义府意必得罪即问计于母母曰昔王母伏剑成陵之谊汝能尽忠吾死何恨义方遂以谏显
　　桓彦范母丹阳人武后末年彦范为右羽林将军掌禁兵既与宰相张柬之筹定匡复之计以事白母母曰忠孝不并立义先国家可也彦范遂同柬之等引兵入宫废太后奉中宗复位
　　陆贽母韦氏贽父偘为溧阳令卒于官氏训贽成大儒为唐贤相徳宗时迎至京卒皇后赙遗因葬洛阳
　　宋钱公辅母蒋氏常州宜兴人公辅父兵部员外郎冶既殁母益进诸子于学衣食菲恶不以为愠均亲嫡庶有鸤鸠之徳自嫁至老中馈事皆身亲之纫缝之劳终身不废子妇化服皆循其法公辅后以文学吏事显为时名臣
　　沈括母许氏呉郡人太子洗马许仲容女乌江主簿洞妹适钱塘沈周相其夫厯官有声及春秋高于内外戚属为高曾行而慈幼字防愈久弥笃二子括扶括以文学贵显名重当世扶入仕亦有吏材其幼皆母自教之
　　吕希哲母张氏全椒人侍制昷之女以夫公着贵封申国夫人严于训子公着居相位擢用尽一时之选希哲有才行独淹滞筦库公着尝叹曰当时善士吾收拾无遗希哲独以我故置不试命也夫希哲母贤明有法度闻公着言笑曰是亦未知其子矣
　　周虎母何氏临淮人开禧中虎守和州金兵犯境虎母倾家赀以犒军士破敌全城事闻特封感义郡夫人诰词畧云使天下为母者皆知以是教子为子者皆知以是显亲
　　王埜母郑氏呉郡人埜以父介廕厯官浙漕忤权贵丁大全尝被论埜以母年老托言改除母曰我已知之昔汝父以忤时相去国汝又如此我方喜耳何忧
　　陈质妻丁氏兄丁谓欲官二甥氏固辞俾自学以徳进谓竦然称叹乡里称为贤母
　　孙廷臣妻施氏晋陵人尝书守身二字勉其夫廷臣第进士姑年九十余氏奉养备至内外数百指鸣鼓会食五从同炊郡以事闻诏封仁夀县君
　　元李习母姚氏太平人李叙妻幼通经史明大义教子习翼不令与邻童相聚嬉戏就傅少怠即不语不食夜分必持敝衣在旁补缀课读故二子皆成名儒
　　明陈继母呉氏呉县人继生十月父汝言坐法死母矢志抚孤继稍长令尽读父遗书复命从父友王行俞贞木游得其指授贯穿经学蔚为名儒以大臣荐擢寘馆阁
　　包节母杨氏华亭人夫亡子节孝俱幼氏督训甚严二子继成进士为南北御史并负直声
　　呉适母徐氏长洲人朂子力学登第适为给事中屡进谠言以忤权奸下狱家人骇惧母独安之曰吾有子矣及鼎革后适力辞荐举爱惜名节遵母教也
　　国朝宗裔昌母陈氏呉县人早寡守志子裔昌拾遗簪归命至其所候还之一日风吹坠二绢于庭陈曰无妄之获非我所愿且失者必多寃诬访之则染肆方意其佣盗去其志操如此康熙二十三年旌表
　　白梦鼎母陈氏江寜人明季子梦鼎与弟梦鼐以公论忤贵人陷狱陈怡然曰子为范滂吾独不为滂母乎会国变得释梦鼐成进士年八十四终田士龙母王氏泰州人守节六十年教子以义方举动不茍士龙祗遵氏教立身砥行举乡饮宾氏年九十有六士龙年亦八十
　　大学士张英妻姚氏桐城人英位致台辅姚膺封一品夫人谦谨朴俭如寒门素风居第京师二十余年比邻孺妇称为老佛教子廷瓒廷玉廷璐廷瑑继登华显廷廷瓘文学早卒诸孙亦掇科第为大官并以名检自持一门禀承慈训家风莫尚焉卒年六十有九
　　大学士蒋廷锡母曹氏常熟人归侍御史伊伊以忠直显卒官中州子廷锡年甫十九曹天性寛仁而教子特严不少假借自廷锡少时每以忠孝大义朂之平居不茍嚬笑清斋奉佛廷锡由翰林厯官户部尚书二十余年奉母京邸
　　圣祖仁皇帝赐扁曰般若相曰夀萱锡祉
　　世宗宪皇帝赐扁曰恩荣夀母福夀康寜时加存问赉予
　　甚厚
　　特恩封一品太夫人卒年八十有一
　　钦命大臣奠茶酒赐祭并赐银治防
　　赠吏部尚书嵇永仁妻杨氏无锡人永仁以诸生客闽殉耿逆难杨辛勤守志孝养尊嫜抚七歳孤曾筠亲为督课
　　诏旌其门曾筠由翰林厯官大学士
　　特恩封一品太夫人赉予珍羞药物便蕃络绎卒年八十
　　有四
　　特谕赐祭给帑治丧
　　汪九漪妻程氏休寜人九漪为诸生勤苦著述氏佐甘防奉堂上欢姑黄氏特所钟爱年逾九十语次及姑无不流涕教子孙有仪法康熙戊戌孙应铨以第一人及第明年氏百岁　旌表贞夀之门
