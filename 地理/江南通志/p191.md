<!-- { "loadSidebar": true } -->
　　则决口缓矣一曰预浚以迎溜也河身既淤为平陆即异日黄流归故必涨溢而他溃故必预开一渠以迎之务使水至归渠遂其湍迅之势则刷沙有力而后无旁出之虞一曰挽险以保隄也河性猛烈方其顺流而下也则借其猛以刷沙当其横突而至也则恣其烈以崩岸故当其倐忽激射之时宜酌左右之间急开一渠以挽所冲之溜头引入中流以夺其势而后危隄可保故曰其用有三也至于度土地髙卑之数以定挑穵之浅深验土性淤松之殊以酌渠路之去取又在任事者之尽心焉　一开辟海口云梯闗乃黄淮二渎所由以入海者也海口之髙皆因闗外原属坪厰漫滩以故出闗之水亦随地散淌散淌则无力无力则沙停耳禹贡纪河之入海曰同为逆河入于海夫河也而曷以逆名海涌而上河往而下两相敌而后入故逆也禹既播之为九又曷为而同之不同则力不一力不一则不能逆海而入也禹贡圣人之书其言不可易也潘季驯曰海无可浚之理惟有导河以归之海然河非可以人力导惟有缮治隄防俾无旁溢则水由地中沙随水去也今日之云梯闗外即今日之逆河而不隄以求其同不同以求其入海得乎爰是清口以下至云梯闗三百余里挑引河以导其流于闗外两岸筑隄一万八千余丈凡出闗散淌之水咸逼束于中涓滴不得外溢冲沙有力海口不浚而尽辟矣　一塞决先后河水奔溢之时决口或大或小议塞者先大而后小不知理有不然者葢大口难塞非逾旬累月不能竣迨大口工竣小口又复汕刷而成大是所塞之工处处皆大口矣大口既已寛濶至于成河止矣急将诸小口尽行堵塞而后以全力施之大者一量水减泄至柔莫如水然茍不得其平虽天下之至刚者不能御平水之法奈何曰量入为出而已上流河身至寛至深下流不敌其半势必溃决而河靣窄狭之处或城镇山冈不可开辟则上下相度地形多建滚水牐坝及洞放入通水之沟渠以测土方之法移而测水务使所泄之水适称所溢之数则其怒平矣至其下或复寛濶如故又恐其力弱而流缓流缓而沙停则仍引上流所泄之水归之正河以一其力如是则虽以洪河之浩瀚而盈虚消长之权操之自我　一防守险工防河之要惟有守险工而已江南自徐邳而下大抵皆城郭村镇不得不画地戒严守险之方有三一曰埽二曰逼水坝三曰引河三者之用各有其宜当风抵溜其埽必栁七而草三何也栁多则重而入底然无草则又疎而漏故必骨以栁而肉以草也御氷凌之埽必丁头而毋横何也氷坚锋利横下埽则小擦而糜大磕必折也然埽湾之处则丁头埽又兜溜而易冲必用顺埽鱼鳞栉比而下之然后可以攩溜而固隄至十分危急搜根刷底上隄而下坐埽不能御则急于上流筑逼水坝囬其溜而注之对岸或一二三道若止一道恐河流悍烈坝一摧而隄即不可救也若开引河其费甚钜必酌地形而为之若正河之身迤而曲如弓之背引河之身径而直如弓之则河流必自舍弓背而趋弓险可立平若曲折逺近不甚相悬河虽开无益也　一运载土方运土初以人力有限以驴代之然莫若车运之便夫驴之力虽胜于人然刍秣之费喂养之劳倒毙之患合而较之殆不得当矣车之制当用独轮小车葢挑工之处大抵原隰髙低沟坑断续防轮则不行且小则徃来防而不滞也一车所载可得土二百斤一车可抵三夫之运　一土方则例土以方一丈髙一尺为一方然有上方下方之别有专挑兼筑之分至挑河又有起土浅深之不同筑隄亦有运土主客之不同其土方工直更有人力强弱之不同焉主土者就近挑穵之土以所筑之隄为准者也离隄十五丈外取土挑至隄基之上用大石夯硪之或以七寸为一层夯至五寸或以一尺为一层夯至七寸然后再上一层上夯如前法毎隄髙一丈两面坦坡应筑寛六尺再加隄身二丈则顶寛二丈底当寛八丈髙一丈用勾股法科之毎丈计筑成上方土五十方毎方一钱五分应给银七两五钱也客土者迤逺挑运之土以所起之土为准者也髙寳定例以五十大箩为一方每箩约重二百余斤毎方约重一万斤连搬运上船工银六分运至工所又工银八分由船而运至隄上又工银五分专挑者止挑去河身之土而不系筑隄者也兼筑者即用挑河之土以筑防河之隄也上方下方者以筑成隄工之实土为上方土塘所取之松土为下方也然一隄之中亦自有上方下方之别如筑隄一丈则以平地起至五尺为下方自六尺至一丈为上方　一南岸遥隄一工其利有四黄患不测作重门之障一也束散漫之水汇湖入黄沮洳涸而为沃壤二也引黄入淤岁乆加髙即岸成隄不烦再筑三也挑工筑隄即开成小河一道伏秋保险运料便易四也统计此隄约长八九万丈自房村至峯山有子缕二隄今应将子隄为缕隄而以缕隄为遥隄自峯山至宿迁便民牐旧有遥越隄皆须量为加修至呉城亦有见在之隄不烦另筑然此隄所束者徐州以下之水而萧砀以上隔于山冈尚未有所束也再于毛城铺起筑隄至王家山以束徐州以西砀山以东幷十八里屯二牐之水使悉由盐河归睢溪口入灵芝等湖厯归仁隄以汇于洪泽则自砀山以及清河县境七百里别无霪潦之虞　一黄河三砂河流顺轨以来河底日深然尚有礓砂三处为河之梗三砂之口曹家窰砂最巨横亘一二百丈毎冬春水落时去水面不过一二尺河流迅疾一遇限砂则廽澜旋洑从底而起舟行甚险计惟于南岸伏砂断絶之处另开越河里许引河流使之避砂而行但所开之河不过深一丈寛五六丈聴河流自行汕刷当于春初河防少暇时调河兵挑浚不烦募役　一黄淮交济黄淮二渎地也然黄强之时多淮强之时少惟即以黄济淮使强者不独强则二渎交得其平而防同之势成此减水各牐坝之最为得也黄河莫窄于徐州其至寛者莫能过百丈一遇伏秋水涨冲突他溃淮水北出清口毎患为黄流所抵淮少弱即不免乗虚内注思善后利运之图唯有杀黄以济淮而杀黄济淮之防无如牐坝善建置牐坝之地又无如徐州上下善乃经营相度于黄河南岸砀山毛城铺徐州王家山十八里屯睢宁峯山龙虎山等处为减水牐坝共九座其因山根冈址凿为天然牐者居其七既以杀黄且使所过之水各随地势由睢溪口灵芝孟山等湖以入洪泽而助淮如遇淮涨而黄消则淮自足以敌黄而牐坝亦无可过之水如遇淮消而黄涨则九牐坝所过之水分流而幷至即借黄助淮以御黄而淮之消者亦涨倘更遇黄淮俱涨则彼此之势畧等有中河以泄黄周桥六坝以泄淮亦不至偏强为害矣又以天然之冈址凿天然之牐座虽惊涛动地终不能迸山根而败之真千载之利
　　三十二年闭塞桃源县崔镇支河三义石坝三座三十三年六月二十日
　　上谕内阁问往湖滩河朔送船官员言今年黄河之水较毎年甚大上流之地水势既盛至江南地方则黄河隄岸可危皆未可知也遣员外绰奇靳治豫驰驿往于成龙处今年水势何如有无冲决详悉询问还奏是年建徐州黄河南岸毛城铺小石牐一座大石坝一座张鹏翮河防志伏秋黄涨由此漫出小神湖康熙三十九四十年河身渐深水不过牐惟四十一年异涨之水出牐
　　三十四年八月
　　命永停遣员察勘河工










　　江南通志卷五十一
<史部,地理类,都会郡县之属,江南通志>
　　钦定四库全书
　　江南通志卷五十二
　　河渠志
　　黄河【四】
　　康熙三十五年十月河臣题奏两河情形奉
　　防着江南总督漕运总督江寜安徽巡抚公同速行防勘确议具奏【附】督臣等会议疏畧【海口乃全黄去路见今河臣于云梯闗下马家港地方挑穵引河一千二百余丈导黄河之水由南潮河东注入海急应儧挑□放又清河县之甘罗城卞家汪隄工单薄应一律加帮又天妃坝石工今秋异涨水上石工筑堰防御应行加砌又山阳之老坝口大小车路口险工当全黄之顶冲今秋异涨竭力抢救方保无虞急应修筑戗隄一道以为内障又山阳之王公隄石工卑矮本年漫隄过水应行加高并应加帮月隄以为外防又自清河厯桃源宿迁邳州防寜灵璧以抵徐州除两防缕隄见在高寛未至损伤者毋庸加帮外查黄河两防清河县之南河觜为黄淮门户河身寛濶黄水每多倒灌应筑拦黄大坝一道直接缕隄并于甘罗城西创建草坝使口门小一分则黄水少灌一分再清河县内缕隄陡坡塌卸桃源灵璧县界内缕隄地势低洼以及宿迁界内彭家堡险工一千二十二丈埽台卑矮蔡家楼矶觜坝一百三十二丈旧坝单薄均应加帮睢寜县界内戴家楼险工三百三十五丈全黄顶冲势甚危险应建挑水】
　　【矶觜大坝并于对岸涨出沙滩酌挑引河一道导水中行以防冲激其武官营子隄七百零四丈亦属单薄并应加帮徐州界内小店月隄三百九十五大单薄不堪急应加帮并接月隄一道杨家洼杨横庄两险工水势南迁全黄顶冲应于杨家洼加帮埽台添筑月隄并于杨横庄北岸沙滩酌挑引河以避危险其徐州防城石岸为州城保障本年异涨水与岸平急应酌量加高查黄河北岸缕隄自清河县界石人沟起由桃源至宿迁县卓家庄迤上止共长一万八千九百九十二丈内系中河外系黄河一线长隄两面受敌兼之地势低下隄工汕缷圴应酌量分别加帮上而宿迁县界内河北镇照旧修理其南北两岸束水子隄卑矮单薄逼水太窄一遇泛涨即有漫溢汕刷之虞应于北岸仍循旧址加帮南岸临河逺者亦照旧址加帮临河近者酌量改寛兴筑并建小牐减坝置版启闭水大则借以分泄水小则收束济运再于顶冲埽湾之工照运河例签钉排桩镶填丁头第中河水由仲庄牐直注黄河逼溜南趋黄水势强每易倒灌运口议于黄河之下粮艘由陶庄牐进口入中河北山使清水由陶庄牐出黄庶不助黄水倒灌其双金门石牐格隄应移建于陶庄牐之下束水行运又清河宿迁之防城隄并清河万家营之遥隄俱属低矮均应加帮又宿迁刘老涧减坝均应照河臣前　题建造减水石坝矶心置版啓闭迤下引河浅涩之处应行挑濬导引入海再查皂河两岸隄工宿迁县东隄五千二百七十六丈七尺邳宿二州县西隄九千零八十四丈七尺漫溢残缺而阎王庙一带尤汕刷殆尽圴应酌量一律修筑】按此疏如马家港挑穵引河已于三十九年堵塞今具载之以备河工始末云
　　是年挑穵安东县黄河北岸窑湾引河【长一千二十丈】山安河防册以分泄童家营水势
　　三十六年正月奉
　　防河工闗系重大这会勘应修应筑工程俱着照该督等所题作速兴工该部即将钱粮拨给其海口为黄水入海之道所闗甚属要河道总督每年委贤能河官专管修理勿致壅滞
　　六月河决时家马头
　　是年加高黄河南岸徐州旧防城石岸【三尺六寸】又剙砌攩军墙南渡口石岸【长一十二丈九尺】
　　又加帮杨家洼埽台【长三百五丈】
　　又小店月隄二道一修筑【长三百九十丈】一因河势下徙剙筑【长三百六丈　自小店迤东起至灵璧县界有民筑临河子隄长四千五十三丈】创筑邳州黄河北岸塘池月隄【长四百一丈】
　　又创筑青墩营姚家庄三官庙三工月隄【共长四百六十丈】
　　修筑宿迁县黄河北岸自邳州界起至张庄运口缕隄【长五千九百一十六丈三十八年再修筑】
　　又修筑朱家庄月隄【长五百二十三丈一尺】
　　又修筑皂河拦黄坝临河隄【长三十六丈五尺】修筑拦黄坝东隄【长二百二十九丈三尺五寸】
