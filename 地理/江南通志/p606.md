<!-- { "loadSidebar": true } -->
　　张道字志夫含山人嘉靖己酉举人母丧庐墓因母存日畏雷道毎闻雷声中夜必起伏哭塜旁曰儿在此当事荐其至行特擢南京国子监学録
　　赵为光和州庠生亲没庐墓三年
　　詹雨润和州庠生年十一刲股愈父病
　　闵应榜和州人刳肝愈母病
　　王中和州人刲股疗母
　　汪竒敏含山人刲股疗母后竒敏病其子迅亦如之
　　蒋崇仁含山人父母病刲股以进者三皆即愈
　　国朝周文光字武明和州人値歳大祲文光输粟助赈
　　全活甚众　顺治十四年　　旌表
　　曹超和州庠生顺治十六年海宼入犯江宁掠及州境超奉亲出避猝遇宼兵欲戕其父母号泣请代防悯而释之家甚贫困而甘防之奉必竭力办具又辞聘不出侍养终身居丧毁瘠负土作坟家有父植紫薇一株已久枯超每对之哀恸忽复发花咸称孝感　康熙四十二年　　旌表
　　戴晏晏弟杲俱和州人兄弟事亲皆笃孝父丧过哀絶而复苏既葬并庐墓侧三年服阕始归　康熙四十四年　　旌表
　　徐继穉含山庠生连遭亲丧哀毁尽礼结庐墓侧前后六年尝中夜闻母在庐外呼之穉惊起出视庐垣忽倒得免于阨又时有白燕飞鸣之异人皆言纯孝所感　康熙五十三年　　旌表
　　赵佩和州人年十一母病笃哀吁神前祈以身代伏地未起恍若闻神语许之母遂平复既长孝敬二亲歴五十年后连遭大丧哀毁骨立墓在深山素多虎患佩庐于旁皆驯伏无犯人多嗟异　雍正六年　　旌表
　　张弧和州人母病祷神乞以身代梦神允其请弧旋卒母果愈
　　晏璧生含山人贡生歴任繁昌防城潜山训导事亲抚弟以孝友称又周给贫困全济甚多
　　广德州
　　唐潘晃广德人事父至孝尝以役事至京一夕梦神告曰汝父病笃晃觉惊惶不已日夜奔走以归一夕复梦神语曰汝父病愈归问其故果如梦中言父卒庐墓芝草生墓侧事闻诏旌其门授广德令
　　宋王安儿桐汭乡居民乡旧有庙安儿父病笃祷于神割股肉和粥以进父即愈乡人名其庙为割股庙
　　范日进宋咸淳时人家众三百口不分产凿双井共汲惇睦无间
　　李贵居原通乡事亲至孝处宗族赒贫恤孤乐善好施故乡人名其居傍之桥曰孝义
　　李彭年绍兴间进士割股肉以疗父病事闻诏表其乡曰旌孝
　　明姚观寿割股疗父病洪武中旌表其门
　　潘事心字若泰广德人新婚而亲没柴毁骨立庐墓六年不入寝室
　　岑熙广德人少以孝行闻客都下得遗金五百两于旅次求其人还之御史冯明玠记其事庚辰辛巳连歳大祲破产以赈亲旌之无告者
　　姚啓宗字午明笃学好义见人寃抑不惜破产申雪之有诬陷大辟者其仇也啓宗力为解释或负啓宗五十金欲鬻妻以偿啓宗亟焚其劵
　　王应笃家贫好义里人有贷金娶妻生子十歳矣不能偿欲鬻子偿之应笃焚劵不复索歳饥出谷二百石以赈乡人
　　国朝程应桂建平人也为邑掾乙酉兵乱知县杜鹤年以家口委应桂应桂多方匿之获全后鹤年被杀复防其孤孙与主妇还关中邑令张正中顔其居曰义髙千古
　　陈干字亨之竭力事亲弟殀抚侄如子族有卖子典身者出银代赎贫人负债焚劵不取地方染疫为贫者延医死则施棺人诵其义
　　宗维汉建平人宋留守諡忠简泽之裔孙也父患背疽维汉吮防得愈母殁哀毁骨立旬余不进水浆尝庐墓悲号晕仆经日始苏母性好施舍维汉承顺不倦出母所积金六百两设厰赈粥更捐赀以瘗贫不能殓塟者时建邑长圩水溃里党艰于补筑维汉复出母遗金募工修筑十里完固倍昔赡卹老羸歳以为常　雍正十一年　　旌表
　　六安州
　　宋郭渊字济川六安人羣盗起渊聚族保障一村六人往依焉大德末淮西大饥渊作饘粥食之时多鬻子渊视其尤困者假子养之长为娶妇至歳大穰纵之去六人初习兵少文渊与父谂以诗书俎豆为业人慕之多化者孙言与宋景濂游宋称为竒男子
　　明黄用贤六安人父母殁庐墓侧清泉自涌有虎不为害火不燬庐之异成化间旌
　　张时厚六安人段仁与张翀皆英山人俱以庐墓旌
　　武绍元六安人父疾鍼灸必以身先居丧哀毁四载不入寝室有司以孝闻获旌
　　李九畴字叙六安人父鳌以疾废祖老且贫畴事病父衰祖曲尽孝养父先卒祖年九十余卒丧葬如礼嘉靖间旌其门曰顺孙
　　马应干英山人刲股庐墓县令屡旌之而同邑段孟埙亦以庐墓称又有傅得年事继母如所生乡里称之
　　何金六安人母遗腹生金母疾笃金为尝粪卒庐墓三年万厯间旌表
　　黄岳　呉继宗　朱德溥　陈嗣禹　李世芳谢叔因　李植　程尚德俱六安人以刲股称孝单植与周杰六安人俱庐墓三年
　　姜宣郑显忠俱英山人万厯九年共捐谷四千石备赈有司旌之
　　刘国翰六安人崇祯十三年捐谷一千石赈饥都院史可法旌之
　　汪礼六安人尝商于淮南有浙人刘姓者将入京闻其好义以五百金求寄逾三十年刘以罪戍辽左归礼举以与之封识宛然
　　何克仁字乐山六安诸生尝赴省试宿逆旅拾遗金故留不去顷主人仓皇呼索询实还之不受其谢
　　项伦霍山庠生亲殁庐墓年四十丧妻遂不娶乡人称为孝子义夫
　　段一定六安人明季族子女有流离失所者捐赀赎归居家孝友絶迹城市
　　国朝马之光字实甫六安人明季举人官修武令卒生平慷慨好义公车偕友入都过西河沿见倚门一妇友愕然与语大哭乃其子妇为乱兵掠卖者之光罄所擕并告贷赎还之邂逅一江西士人饥困欲死问其所须若干慨然解槖济之子晋钖以孝闻举康熙癸卯南榜第一
　　黄九锡字公位六安人乙未武进士父明季守备昌平殁于王事九钖犯重围寻骸骨归葬季父鼎奉檄勦山贼九钖参谋议平之居乡修州学建桥梁
　　邱从先字寕野六安人少苦志问学父民逵明季壬午以守城骂贼死贼退从先于积尸中刺血得骸骨归葬奉母避难虽流离不缺甘防抚两弟俱成人举乡饮賔
　　骆士愤字子发六安人顺治中领乡荐教谕虞山擢郧阳司李平反多隐德郧人尸祝之性至孝于郭西先茔搆祠三楹呼号上食如生前问视状其孺慕诚信葢得于天性然也
　　金天爵字理源六安人少嗜学事亲尽色养亲殁逄忌辰哀泣如初丧抚侄如己子初因艰嗣妻为置妾询知宦裔具奁嫁之邻被火防百余家天爵贷粟以赡悉赖以安
　　程之光六安人性至孝　雍正九年　　旌表
　　泗州
　　汉徐宪临淮人居防至孝白鸠巢于户侧太守郑宏举为孝廉朝廷称为白鸠郎
　　南北朝宋王彭盱直渎人元嘉初父丧家贫不能葬弟兄二人昼则佣力夜则号泣郷里哀之为助力作甎时天旱井泉枯涸彭号天自诉泉忽涌出葬毕而竭太守表其事名其里曰通灵蠲租布二世
　　宋朱寿昌天长人字康叔以父巽荫补官歴知岳阆二州有善政巽守京兆时寿昌母刘氏有娠而出生寿昌数歳乃还父家母子不相闻者五十年寿昌行四方求之不得熙宁初弃官入秦誓不见母不还乃相遇于同州母时年七十余有数子悉迎以归事闻诏寿昌还官寿昌以养母故求通判河中府数歳母卒哀毁几丧明孝闻天下
　　明陈逵五河人幼丧父为邑吏例得候选不忍违其母愿乞冠带终身母病割股及卒庐墓三年蔡兴盱眙人父殁负土筑坟庐墓三年景泰间旌杨芸泗州人母病割股得愈妻侯氏并以孝闻汤三聘泗州人父病笃三聘寝食俱废刲股肉复以口吮便处父少安而三聘病叹曰父无恙予敢更求生哉竟不起
　　杨见复泗州人母陆氏病笃见复刲左股进母少安弟见和复割左防遂全愈
　　周梦兆泗州人父病梦兆咬左防以进病得愈善事继母无间言
　　王之给泗州人年十四孀母病笃割股进之母遂愈
　　蒋学顔盱眙人年十六割股救母旌表
　　沈一元盱眙人母病剧医药弗效与弟一中俱祷天割股以进
　　张桂泗州人善事继母割股疗病
　　王大像天长人父葬庐墓三年时归省母不入私室其妻共母卧起母病痢大像尝之
　　王枝天长人父卒母以年饥鬻枝于徽商枝念母时时哀泣商遣之归而母已亡结庐墓傍悲号不辍有司闻而旌之
　　唐尧智天长人年十二母病刲股作羮进之即愈后以贡授教职陞湖广上津县知县时按臣嘱郧道察郧阳七邑奸宄道以旧怨株连百余人尧智曰吾何忍以百命博一官焚其稿遂忤上官意调王府长史不就归惟以勤学著书为事孙士俊亦割股疗母疾
　　许纯忠天长人年十四割股愈母病
　　马应台天长人年十二母病刲肝作羮其兄应星亦刲股进母
　　石梯天长人年十四割股愈父病
　　缪悦道天长人田间儿也母病悦道刲肉熟之以啖母有教之者曰子悮矣须煮羮悦道再割作羮以进母病遂愈
　　王应举天长人栉工也割股愈母病
　　王和天长人割股愈母病
　　许三选天长人割股疗父病不使人知人有询其事者曰此不能已之至情可以是闻于人耶张嘉彦天长人刲肝愈母病
　　苏旺仲弟智季弟旻与朱文玘俱泗州人正德间山东盗犯境旺等纠合乡勇朱文玘等挺身迎战各手刃数贼寻以贼众力穷遇害州守义而祀之孙仁天长人家饶于赀値歳荒百姓负官租千余金仁慨为代偿上官旌其义
　　戚杰字世秀泗州人年十七中嘉靖乙丑进士授知县擢吏部考功郎中杰少聘花氏女未婚而瞽及登进士妇家请易婚杰不可曰夫妇伦也疾废命也吾不娶将安归
　　蒋胪盱眙人万厯间以孝行旌
　　张威天长人佥事张昊之仆昊征姚元洞蛮为贼所执昊曰我死国宜尔汝急归家威曰主不归我何之贼刃昊威力拒之曰宁杀我贼怒支解张氏世祀之
　　胡世富天长人崇应第之仆应第少时尝出遇盗被执索金世富绐之曰金在我槖执彼何为应第因得脱盗从世富求金不得被害
　　王秋天长人王应芬之仆应芬游粤峤得疾秋吁天刲股进芬遂愈
　　国朝董官治天长诸生工时文三刲股愈父母病潘其蓁蓁弟其茂天长人母病兄弟同日割股李鸾瑞天长人母病尝粪割股母遂愈后十年母又病瑞再割右股疗之
　　孙中裕盱眙人割股愈母疾
　　俞士瑄天长人歳贡生父母及生母殁皆勺水不入口哭不絶声居丧三年不御酒肉冬不炉夏不扇后因修墓往反病暑而卒康熙四十三年旌表
　　刘芳名泗州人两割股以疗母疾
　　戚怡泗州人年十歳割股愈母病
　　潘士吉天长人轻财尚义扬州破人掠子女至邑士吉遇则买而归之有二幼女无归抚之如己女长而择配年七十二预知死期言笑而卒
　　刘鼎盛顾僴张士钜缪自守四人俱天长人皆割股救父
　　李行恭张业叶英陈养廉陈其弼王自明张仪胡时逹王禅八人俱天长人皆割股救母






　　江南通志卷一百六十二
<史部,地理类,都会郡县之属,江南通志>
　　钦定四库全书
　　江南通志卷一百六十三
　　人物志
　　儒林【一　江苏松常鎭淮扬徐八府太海二州】
　　班固言儒家者流其道最为髙裒集诸儒修经学者述儒林传其特为传者如沛施讐髙相东海后仓严彭祖附见者若江东馯臂子弓砀田王孙鲁赐沛戴崇子平褚少孙淮阳彭宣淮南贲生山阳张就张长安东海髪福九江陈侠张邯皆今江南地所产也葢其盛如此然则源流别支叶蕃滋居可知矣况
