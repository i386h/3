<!-- { "loadSidebar": true } -->
　　隆庆二年巡盐御史蔚元康等重濬七浦杨林塘盐铁塘【附】王世贞太仓州重濬七浦杨林盐铁三塘记【前叅政臣淩云翼言臣吴人颇习知吴事吴地固不能当天下五十之一而嵗赋十之二漕粟给大司农遂当天下半其农比老死不能得一佚食日夜从事桔橰而间者水故道多阏无所灌泄请一切治水委之御史于是侍御孝义蔚公元康议治水而侍御洛阳董公尧封以按来曰是小借民力而大裨之于永永余敢以自诿及会蔚公及抚中丞巴陵谢公登之下按察使者汤公宾按察使者下郡守蔡君国熙丞金君柱龙君庆云吴君宗吉议曰水数治不能周南亩以忧吴父老至烦叅政言然曩者尚书李公用大兴法辟召官属遍四郡甚屈县官帑不二十余年而塞不腆丁未之役台使者以名任一倅倅以丈报至委数万缗水土间不二年而塞即计之今未有能用大兴者也然使县官不爱食民不爱力而司役者不爱耳目则固未有不办治者也夫计之力取民近利者田二十而夫一逺者三十而夫一计之功夫三而丈一难者四而丈一计之食夫一而缗半计之耳目则丞等请以不肖躯任三公曰善其申议议四郡则先苏议苏先常熟太仓次嘉定议太仓先七浦次杨林盐铁则为议七浦曰夫七浦绾毂常熟之口贯太仓而东注海者也利最先于是即以元年春金君任治七浦其役夫合诸七浦之傍田者而佐以杨林盐铁之民凡十八日而竣为丈七千二百有竒工六十一万一千五百十九食若金者六千一百五十有竒外创坝以距海潮费若金一百二十八牐一以备止泄费若金三百五十七又拓月河以辅之工万一千六百五十二食若金者百三十七既报而谢公以迁去今中丞莆田林公润来曰呜呼是余所理赋乃以勤二三子亡何侍御庆阳麻公永吉以瓜代蔚公曰惟余所奉玺书以嗣事余敢辞则会林公董公再下金君吴君及倅吴君维京则复为议杨林盐铁曰夫杨林者横州之北其右多阜易咽而盐铁故漕河也是二河者太仓也丈各八千有竒清鱼泾至吴塘顾浦嘉定榦也丈各三千有竒出七浦坝而外者海沙所沮洳不濬之即扬尘也为丈三千八百五十计之工四万五千食若金者五千四百有竒俱报可则又以戊辰春倅吴君与金君画地而治之其规模大抵眎七浦其役夫合诸河之傍田者而佐以七浦之民凡三十日而竣】
　　万厯五年巡视下江御史兼都水利林应训浚昆山县慢水港至嘉定县徐公浦【详见苏州府】十七年春知州韩策濬七浦塘及顾门泾又濬盐铁塘杨林塘
　　二十六年太仓州知州丁永祚濬吴塘湖川塘三十二年太仓州知州陈随濬湖川塘七浦塘三十三年太仓州判官李枝秀濬盐铁塘
　　三十四年嘉定县知县吴道长濬走马塘
　　三十五年嘉定县知县陈一元濬虬江东小练祁新泾
　　三十九年嘉定县知县胡士容濬北横沥鹅艬浦四十年太仓州知州王万祺濬七浦塘
　　是年胡士容濬练祁塘马路塘谭家浜
　　四十一年胡士容濬走马塘
　　四十六年太仓州知州赵赞化濬杨林塘
　　是年嘉定县知县柴绍勲浚练祁塘
　　四十七年嘉定县知县卓迈濬沙浦长三千一百一十丈周家浜长一千二百一十四丈
　　四十八年卓迈濬温草浜长三千一百一十九丈袁张浜长二千五百一十一丈小吉浦长七百丈天啓元年卓迈濬走马塘长三千九百丈
　　二年卓迈濬北横沥公塘共长三千八百一十一丈沙浦长三千一百一十一丈川沙浦长二千一百一十一丈
　　三年太仓州知州陈如松濬城濠长二千四百四十三丈面阔八丈底阔六丈加深六尺详支民七军三银两充费是年卓迈濬封家浜长三千五百一十丈
　　五年嘉定县知县谢三宾濬新泾长二千七百二十丈陈华浜长二千四百丈黄姑塘长一千五百三十丈
　　六年谢三宾濬东练祁马路塘谭家浜共长八千二百一十三丈有奇
　　七年巡抚都御史李待问檄太仓州知州刘彦昆山县知县秦士奇同谢三宾防详导河夫等银贴助民力濬夏驾浦长五千五十八丈面阔一十二丈不等加深五尺
　　是年谢三宾濬吴塘长四千一百一十丈小溇塘长一千三百丈桃木浦长一千七百丈
　　崇祯二年太仓州知州刘彦濬七浦塘长四千八百三十丈潞漕浜长一千六百四十丈
　　是年谢三宾濬双塘长二千一十丈姑苏浜长一千三十丈
　　三年刘彦濬城濠动支民七军三银两开深五尺谢三宾濬东练祁马路塘谭家浜吴淞所城濠泗塘共长九千一百一十丈
　　四年嘉定县知县来方炜濬走马塘长三千九百丈袁长浜长二千五百一十一丈界浜长五百一十一丈
　　五年来方炜濬北横沥公塘长三千八百一十一丈段浦长八百二十一丈俞泾浦长一千二百三十丈东小练祁长二千一百四十丈殷泾塘长一千一百丈中心横沥长八百一十丈谢塘长二千一百丈
　　六年来方炜濬虬江长三千六百二十一丈俨傥浦长二千二百一十一丈彭越浦长二千七百一十一丈
　　嘉定县知县万任濬东练祁马路塘谭家浜共长八千二百一十三丈
　　兵备兼水利副使冯元飏濬太仓州城濠将民七军三分段派濬督令趋工军三钱粮令泥夫径赴道支领其民七下项下檄署州事知县万任调度支领
　　九年巡抚都御史张国维檄太仓州知州钱肃乐修湖川塘
　　十七年太仓州知州朱乔秀重濬七浦塘
　　嘉定县知县钱黙浚盐铁塘顾浦吴塘练祁直城之西环南北及城中河【附】侯峒曾治河记【东吴水区邑宅海堧以殿厥疆土内承洪川原泉之所自出外卬江湖之流以股引为陂泽塘浦其水细而繁环纡以弱上流以阏潮纳沙出之不力壤辄坟衍嵗杀水道什之一下流以竭忧水也于阏忧旱也于竭先是厯数百十年无大议凿濬者吏嚣嚣高坐不事事前之人惮其劳且咎也以竢后之人曰前积是吾何恤焉既害之也又利之每议役其地之缓急也畔道之逺迩也诬工之众寡匿而役之劳逸也畸以是虽大作将必无成其小成也财诎力勯而人不得一日之利水则如故呜呼民其不生已乎嵗甲申钱侯黙始来问疾苦竟首议河以其冬浚盐铁塘其明年春疏顾浦次吴塘次练祁直城之西环南北次及城中河播导得序视役必躬必亲而厥田之家卒无一迹焉其畚挶必良其楗防必坚其□□必齐笤砾筊土必洁以完其表必准其绳必平其期防必疾其深广衡缩之功必核凡是者咸躬亲之力于是万夫嗷嘑雷斤雨臿日咫月仞往往不待期而毕为地凡五为道里凡一百三十有奇讫月六而为日八十有六其为工凡一万八千五百十有奇功既水于是乎大出延道平陆艨艘歘凑农贾竞贺酌酒欢喜餫夫榜人唱叹而如志盖百十年童顔儿齿之叟未或见也乌虖可以观政矣其时省而功倍其费俭而利侈其水复故道而民不扰其民力尽而不瘅且怨赏醲罚薄大蠲其禄而民用歌乐入其境者观斯流也则侯之为政其所用心举可知也已】
　　国朝顺治三年濬鹅艬浦袁长浜张家浜陈泾
　　五年濬东练祁泗塘
　　六年濬新泾陈华浜双塘彭越浦俞泾浦七年濬温草浜小练祁吴塘徐公浦
　　九年工科给事中胡之骏请濬刘河以泄巴阳之水奉
　　旨允行【附】吴伟业论开刘河【夫刘河者娄江入海之口也禹贡曰三江既入震泽底定震泽者太湖三江者淞江娄江东江也必三江入而震泽始可底定则以东南之水太湖不足以受之而用大海以为归也案令甲三江淤塞起六郡人夫挑濬夫淞江娄江其地在苏松两郡而起六郡人夫者则以三江所受之水非一郡之水而三江所救之田亦非一郡之田也今刘河塞矣太仓嘉定沿河腴产皆化为石田焦土不可复耕则其患在两邑为尤切然两邑之所资者独有灌溉耳若夫宣泄之不通其害之逺且大有百倍于灌溉者不可不察也今即以昆山常熟之近者观之其田潴为巨浸以彼隄堰圩捍之防非不力也塘浦泾沥之流非不疏也害且弥甚则以刘河之塞扼之于口也且非独此也前此冬月水涸今冬月水不涸矣前此一年旱一年水今连年大水矣湖氿溪泖泛涨之势日増而其民不得已乃争尺寸之地昼夜与水相持以益其怒万一泽腹太满挟五】
