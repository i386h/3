<!-- { "loadSidebar": true } -->
　　金地南际于淮建节镇设防御亳州集庆军节度使镇谯宿州保静军节度使镇符离徐州武寜军节度使镇彭城泗州防御使治淮平【淮平旧盱眙县明昌六年以宋有盱眙军故名】
　　正隆四年造战船于通州五年遣都水监徐文等率舟师九百浮海讨东海县民张旺诏曰朕志不在一邑将试舟师耳【续文献通考】
　　元兵制尽改辽金之旧有征伐之事则置行枢密院或【缺】曰行院淮南江北行枢密院镇扬州【至正十一年置】后徙治建康【二十八年徙】江淮等处行中书省大都督府治扬州后移治建康【至元十四年置二十四年徙】有宣尉司掌军民及边陲军旅之事或兼都元帅府淮东道宣尉司治扬州【至元十五年立十九年省二十一年复立】淮东等处宣尉使司都元帅府治天长【至正十五年置统帅濠泗义兵万户府置司于泗州天长县】　其监临东南诸省统制各路军马曰行御史台【至正十二年命右丞相托克托总制诸路军马即军中加太师】其镇守各路者曰万户府列为上中下三等所管军上府七千之上中府五千之上下府三千之上各置达噜噶齐一员万户一员典兵至元间改江淮江西元帅招讨司为万户府防古汉人相叅作三十七翼在江淮间者宿州高邮沿海上万户府邳州真州中万户府常州镇江颍州庐州亳州安庆路江隂水军淮安夀春扬州泰州松江镇江水军建康下万户府后以扬州建康镇江三城跨据大江人民繁防置七万户府【至元二十八年置】又有宿州义兵万户府【至正十四年置】添设兵马司都指挥等于徐州【至正十年置】军戍则有海州东海四千人【至元十二年置】庐州三千
　　人【至元十二年诏以巴延阿珠所调河南新佥军三千人还守庐州】扬州防古军千人【至元二十年留戍　以上分见百官地理志】
　　至元中以军万人江浙行省习水战又以征日本船运粮江淮及教军水战又勅习泛海者募水工至千人为千户百人为百户又择濒海沿江要害二十二所分兵阅习伺察诸盗【续文献　附通考】余阙论两淮利害状疏【奉圣防杨存中等采访到淮南西路事宜欲废庐州并管下四县以附舒州徙和州于东闗并改和州为歴阳县而合肥歴阳二县并升军额仍各差兵将屯戍臣窃谓朝廷欲并省移易州县之意令侍从台谏看详大要不过有三一曰据形势要害以御冦二曰酌道里逺近以便民三曰减官吏浮费以足用今据存中等所申欲废庐一郡四县之地以附益舒州则是舍形势而就僻陋如备御何欲举庐一郡四县之民而供输帅府则是舍近便而趋险逺如绥抚何今两淮经兵火之后城郭室庐焚燬户口牛畜散亡见虽招集犹未复业帅司欲行措置茫若捕风无所用力今遽移郡置堡剏建官府岂无骚动谓之省费得乎即此三者无一可行然参酌事宜权衡轻重缓急先后当有次第今所甚急莫若以戍兵为首屯田次之修堡以控要害又次之盖州郡无兵则不可为守百姓无兵则不敢安业如庐之合肥和之濡须皆昔人控扼孔道魏明帝尝云先帝东置合肥南守襄阳西固祁山敌来辄破于三城之下盖地有所必争也而孙权筑濡须坞魏累攻不克守将如甘寜等常能以寡制众盖形势之地攻守百倍岂有昔人得之可以成功而今日有之反弃不问非良防也伏望朝延特于沿江量遣将校及兵一二万人早为经画分戍二州使垒壁相望足为沿淮一带声势以絶窥伺然后广开屯田使兵民杂耕仍修筑东西闗之险以备固守其余就募弓箭手之属以次施行无不可者况开濡须巢湖之水上接店埠下抵江口可通漕运则二州之戍兵与就食沿江初无少异而舒卷之间成效相逺欲乞朝廷参酌施行】宋文瓒论守江戍将疏畧【江隂通泰为江之门户而镇江真州次之国初设万户府以镇其地今戍将非人致贼舰徃来无常集庆花山贼凡三十六人官军万数不能进讨反为所败后竟假手盐徒虽能成功岂不贻笑逺近宜亟选智勇以图后功不然则东南五省财赋恐非我国家有矣】
　　明统兵之制大畧有三一为都督府一为镇戍将领一为督抚兵备
　　初立大都督府设内外卫所及各都指挥使司后又分大都督府为五府外卫于都司而都司及内卫各以其方五府惟亲军不属南京五军都督府所属卫所则有留守左卫镇南卫水军左卫骁骑右卫龙虎卫英武卫龙虎左卫属左军都督府【本府所属卫仍京师左府】　虎贲右卫留守右卫水军右卫武徳卫广武卫属右军都督府【本府所属卫仍京师右府】　留守中卫神策卫广洋卫应天卫和阳卫牧马千户所属中军都督府【本府所属卫仍京师中府】　留守前卫龙江左卫龙骧卫飞熊卫天策卫豹韬卫属前军都督府【本府所属卫仍京师前府】　留守后卫横海卫鹰扬卫兴武卫江隂卫属后军都督府【本府所属卫仍京师后府】　又有中都留守司辖卫八曰凤阳曰凤阳中曰凤阳右曰皇陵曰留守左曰留守中曰长淮曰懐逺所一曰洪塘【现在今凤阳府】苏州府卫三苏州太仓镇海所二吴淞千户崇明千户松江府卫一金山所三淞江千户青村千户南汇嘴千户镇江府卫一镇江扬州府卫三扬州仪征髙邮所三兴化千户泰州千户通州千户淮安府卫三淮安大河邳州所三海州千户东海千户盐城千户庐州府卫二庐州六安安庆府卫一安庆太平府卫一建阳寜国府卫一宣州徽州府卫一新安和州卫一沈阳右滁州卫一滁州徐州卫二徐州徐州左皆京师中军都督府
　　其镇戍将领总镇一方者曰镇守一路者曰分守守独守一堡一城者曰守备与主将同守一城者曰协守其总镇或挂将军印或不挂印皆曰总兵次曰副总兵又次曰叅将又次曰逰击将军　南直狼山提督副总兵驻通州【嘉靖三十七年设水路自瓜仪周家桥掘港直抵庙溪云梯闗陆路自通泰淮扬天长直抵凤泗各叅将守备把总等官悉听节制】镇守江南副总兵驻吴淞【旧系总兵官驻劄福山港复移驻镇江后复驻镇江仪征两处嘉靖八年裁革十九年仍设二十九年又革三十三年仍设为副总兵官驻金山卫四十三年改驻吴淞専管江南水陆兵马】分守徐州叅将驻徐宿【隆庆四年自睢陈叅将改所辖徐州武平曹濮睢陈等处地方兵分为三营徐州一营宿州一营归徳一营运粮行驻徐州以保运道氷合驻宿州以防陆路春驻归徳以防窃发】金山叅将驻金山【旧以苏州叅将驻金山防御沿海柘林青村南汇川沙一带后改逰击万歴二年改设以刘家河叅将移驻】刘家河游击将军驻崇明【旧系叅将驻金山万歴二年改设以金山逰击移驻崇明】仪征守备驻仪征江口【専管江北备倭捕盗事务】安庆府守备驻雷港　盐城守备驻邳州【旧系防将嘉靖四十三年改设无事驻劄邳州有事防守盐城】泗州守备驻泗【嘉靖三十七年添设万歴二年令专一防防陵寝】掘港守备驻掘港【旧设把总嘉靖三十六年改设】扬舍守备驻扬舍【旧设革万歴十三年复设哨守海口】凤阳军门中军官驻淮安【嘉靖四十年设】把总十三员俱驻劄本处川沙堡【嘉靖三十九年设拨金山卫千户一员防守】柘林堡【嘉靖三十九年设拨金山卫千户一员防守】刘家河【嘉靖三十二年设】荻港【万歴三年设统建阳一卫】京口圌山【嘉靖三十年设】福山港周家桥东海【俱嘉靖三十三年设】大河口【嘉靖三十七年设以盐城把总移驻于此】狼山水兵【嘉靖三十九年设】逰兵【万歴三年设驻劄上新河自狼山至圌山与通泰合兵廵哨】中山镇【万歴七年设】提督漕运镇守淮安总兵官驻劄淮安其总督廵抚操江兵备以文臣监督总督旧称军门而廵抚皆赞理或提督军务操江専督廵江其按察司官整饬兵备者或副使或佥事或以他官兼副使佥事沿海者称海防道兼分廵者称分廵道兼管粮者称兵粮道总理粮储提督军务兼廵抚应天等府地方驻江寜徽安池兵备道驻池州【管辖徽州安庆池州三府又建阳宣州安庆各卫所提防江贼矿徒】寜太广兵备道驻寜国【管辖寜国太平二府广徳一州句容等六县】苏松兵备道驻太仓【整饬苏州松江二府兵备兼理粮储水利农务】常镇兵备道驻江隂【整饬镇江常州二府兵备兼理粮储水利农务】总理漕运兼提督军务廵抚凤阳等处兼管河道驻淮安颍州兵备道驻颍【管理庐州凤阳滁州地方卫所兼管江防事宜】淮扬海防道驻泰州【整饬淮扬海防江洋仍分管扬州仪征髙邮等卫泰州盐城通州等所京操官军】徐州兵备道驻徐【整饬徐宿等处兵备兼管淮安府徐州及淮北卫所及淮安邳州大河徐州沂州等卫莒州东海西海等所京操官军】　又有中都领班都司四员【春班二员秋班二员】
　　凡江南额设官军十一万二千一百六十七员名召募军兵七千一百四十九名
　　其战船额设沿海每卫五十只新江口一百三十一只











　　江南通志卷九十二
<史部,地理类,都会郡县之属,江南通志>
　　钦定四库全书
　　江南通志卷九十三
　　武备志
　　国朝兵制【二】
　　镇守江寜等处满兵将军【驻劄江寜府】
　　【国初设驻防左翼四旗统兵昻邦章京一员顺治十八年添设副都统二员康熙元年设立将军统
　　辖二十二年添设右翼四旗】
　　左翼副都统一员【统辖镶黄旗正白旗镶白旗正蓝旗】
　　协领五员【镶黄旗一员正白旗一员镶白旗二员正蓝旗一员】
　　佐领二十三员【镶黄旗六员正白旗六员镶白旗五员正蓝旗六员】防御二十八员【镶黄旗七员正白旗七员镶白旗七员正蓝旗七员】骁骑校二十八员【镶黄旗七员正白旗七员镶白旗七员正蓝旗七员】笔帖式二员【镶黄旗一员正白旗一员】
　　右翼副都统一员【统辖正黄旗正红旗镶红旗镶蓝旗】
　　协领五员【正黄旗一员正红旗一员镶红旗二员镶蓝旗一员】
　　佐领二十三员【正黄旗六员正红旗六员镶红旗五员镶蓝旗六员】防御二十八员【正黄旗七员正红旗七员镶红旗七员镶蓝旗七员】骁骑校二十八员【正黄旗七员正红旗七员镶红旗七员镶蓝旗七员】笔帖式二员【正黄旗一员镶蓝旗一员】
　　随甲四十副马兵四千名歩兵八百名炮手三十名弓鐡匠一百六十四名余兵六百名沙船二十只捕舵缭椗手一百名水手匠役二百二十四名官坐马一千五十八匹战马一万二千匹歳需俸薪饷干银十四万五千五百八十八两米十三万三千九百四十五石豆十一万七千五百二十七石草七百五万一千三百二十束
　　雍正五年二月初六日奉
