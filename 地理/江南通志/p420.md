<!-- { "loadSidebar": true } -->
　　羊曼字祖延南城人代阮孚爲丹阳尹苏峻作乱加前将军守云龙门王师不振或劝曼走避曼曰朝廷破败吾安所求生勒众不动爲峻所害【晋书本传】庾龢字道季鄢陵人升平中尹丹阳表除重役六十余事【晋书本传】
　　王雅字茂达郯人孝武时左衞将军丹阳令性好接下敬慎奉公孝武深加礼遇【晋书本传】
　　刘超字世瑜临沂人元帝时句容令推诚于物爲百姓所怀常年赋税主者四出诘评百姓家赀超但作大函使各自书家产投函中依实投课所入有逾常年【晋书本传】
　　范广字仲将顺阳人元帝时令棠邑邑丞刘荣系狱当死家有老母至节广輙听暂还荣亦如期而返歳旱米贵广散私谷赈饥远近归之【南畿志】
　　南北朝宋刘穆之字道和莒人刘裕委以心腹之任义熙八年丹阳尹累迁尚书右仆射转左仆射尹如故穆之内总朝政外供军旅决断如流事无壅滞【宋书本传】
　　谢方眀阳夏人永初中尹丹阳有能名所至承代前人不易其政宜改者则以渐移变使无迹可寻【宋书本传】
　　沈璞字道真武康人秣陵令京邑号爲难治璞以清严制下端平待物奸猾敛手【宋书自序】
　　萧摹之南兰陵人宋元嘉中尹丹阳上言佛入中国已歴四代形像塔寺糜损无极请自今欲铸铜像及造塔寺皆列言须报乃可文帝从其请【南史】何尚之字彦德灊县人元嘉中爲丹阳尹于南郭外立学聚生徒远近慕道来游谓之南学【宋书本传】刘秀之字道寳莒人元嘉十六年除建康令善纠擿微隐政甚有声大明二年迁丹阳尹时宫禁市物不时给值秀之以为非宜陈之甚切【宋书本传】
　　齐刘怀慰字彦泰平原人齐高帝时爲齐郡太守修治城郭安集居民垦废田二百顷决湖灌溉不受礼谒民有饷新米一斛者怀慰出所食麦饭示之曰且食有余不烦此后卒明帝谓徐孝嗣曰怀慰若在朝廷不忧无清吏也【齐书本传】
　　梁乐法才字元备淯阳人梁天监中令建康不受俸秩比去官县曹启输台库武帝嘉其清节曰居职若此可以为百城表矣【梁书乐蔼传】
　　孔休源山隂人爲建康狱正辨讼折狱时无寃人后有选人为狱司者高帝尚引休源以励之【梁书本传】江革字休映考城人天监中建康令为治明肃豪强惮之【梁书本传】
　　孙谦为句容令清慎强记县人号为神明【梁书本传】
　　陈司马申字季和温县人陈大建九年除秣陵令以清能见纪有白雀巢县庭【陈书本传】
　　萧引字升休南兰陵人后主时令建康宦官李善度蔡脱儿等多所请属引一切不许曰吾立身自有本末安能爲李蔡改行后竟坐免【陈书本传】
　　唐卢祖尚字季良乐安人武德中爲蒋州刺史有能名【唐书本传】
　　岑仲林邓州人中书令文本孙爲溧水令以政绩着闻时兄羲令金坛仲翔令长洲皆有声而仲林尤见表树宰相宗楚客属监察御史曰勿遗江东三岑【唐书岑文本传】
　　窦叔向金城人以左拾遗爲溧水令政绩爲诸邑冠【南畿志】
　　白季康太原人令溧水温恭诚信贞白威严邑人祀之【南畿志】
　　宋贾黄中字娲民南皮人太平兴国二年知升州为政简易部内称治一日潜行府署见一室扃钥甚固启视得黄金数十匵乃南唐李氏宫閤中遗物也即表上之【宋史本传】
　　元绛字厚之钱塘人明道初调江南推官摄上元县捕寘豪民王豹子于法有妇告夫为人所杀绛廉得妇与僧奸状皆伏法安抚使范仲淹表其才【宋史本传】
　　张咏字复之鄄城人真宗朝知升州秩满州民愿借留即授工部尚书仍留升州赐诏褒奬【宋史本传】薛映字景阳蜀人真宗时知升州建言州以牛赋民出租牛死租不得蠲帝览章矍然因令诸州条奏悉蠲之【宋史本传】
　　薛顔字彦回万泉人知江宁府事逻者昼劫人反执平人以告顔视其色动曰若真盗也械之果引伏【宋史本传】
　　张奎字仲野临濮人时江宁府廨谏官言宜择才臣缮治之以奎知江宁府奎简材鸠工不逾时复完【宋史本传】
　　沈遘字文通钱塘人通判江宁府奏本治论仁宗嘉之【宋史本传】
　　苏颂字子容丹徒人仁宗时知江寜县时建康承李氏后赋税图籍散失每发敛高下多出吏手颂刬剔夙蠧成赋一邑简而易行诸令视以为法至领其民拜庭下以谢民有忿争颂谕以乡党宜亲善民往往谢去或半途思其言而止【宋史本传】冯京字当世江夏人嘉祐五年知江宁府事至即据案推究不以付狱一无壅滞人服其敏【宋史本传】程颢字伯淳河南人嘉祐八年上元主簿为令画法均田税摄邑盛夏塘堤大决法当言之府府禀于漕然后计功调役非月余不能兴作颢曰如此苗槁矣民将何食救民获罪所不辞也遂发民塞之歳则大熟运卒病者旧为营以处歳数百人至者輙死颢察其由葢既留然后请于府给券乃得食比有司文移具则困于饥已数日矣颢白漕司给米贮营中至者与之食自是生全者大半茅山有龙池其龙如蜴蜥而五色自昔严奉以为神物颢捕而脯之使人不惑其始至见人持竿黏飞鸟取其竿折之自是乡民子弟不敢畜禽鸟不严而令行大率如此【宋道学名臣言行录】
　　朱定国庐江人神宗时令六合王安石方行水利有建议开马昌河通滁州者提举官从之定国言坏民庐舍劳民筋骨费大利微固持不可使者不悦屡困之卒不变【南畿志】
　　曽肇字子开南丰人元祐间知江宁府肇儒者有吏才文学法理咸精能在郡多美政时徧称之【宋史曽巩传】
　　沈锡字子昭真州人徽宗时歴知江宁府朝廷疑张怀素之党有脱者江淮间多诬告锡具疏于朝系者皆得释【宋史沈铢传】
　　杨邦乂吉水人建康府教授改知溧阳防叛卒周德据府城邦乂设计擒之以劳授通判建康建炎三年死节事闻赠直秘阁即死所立庙赐额褒忠【宋史忠义传】
　　赵鼎字元镇闻喜人绍兴二年知建康府事时孟庾韩世忠皆驻军府中多招安强冦鼎素刚正庾世忠咸加礼敬两军肃然民得安堵【宋史本传】李朝正绍兴间知溧水有异政秩满民号泣留高宗乃召迁一官赐五品服遣还【金陵志】
　　吴琪绍兴间令句容时军事方殷供给络绎琪上不违令下克抚绥闾井晏然歌满耳【南畿志】刘珙字共父崇安人淳熙二年知建康歳祲奏蠲夏秋额税禁止上流遏籴得商米三百万斛又贷钱出籴得米四万九千斛籍户高下给米有差兼运米邨落置平粜阖境无捐瘠流徙者卒于官百姓罢市巷哭立祠祀之【南畿志】
　　赵时侃金坛人庆元四年为句容令初县有増科和买之弊民甚困侃状其事豁之又修学舎取没官田以养士邑人祀之学宫【金陵志】
　　黄度字文叔新昌人嘉定初知建康罢科籴输送之扰活饥民无算除见税二十余万招归业者九万家【宋史本传】
　　马光祖字华父金华人寳祐三年知建康府始至官即以常例公用器皿钱二十万缗支犒军民减租税兴学校既去而民思之开寳元年再知建康士女相庆光祖益思休养民力知无不为移书贾似道言公田法非便乞不以及江东召赴行在又以沿江制置江东安抚使知建康民为建祠六所三至建康终始一纪威惠并行百废具举【宋史本传】程洙休宁人淳祐时上元主簿元兵入建康自经死【南畿志】
　　元岳天贞冠氏人大德十年爲建康路总管歳饥发粟赈给民赖以全郡中立碑纪德【江宁府志】王防保定人大德间知江宁修筑圩堤以政绩闻【江宁府志】
　　程恭泰定间尹句容以抚字为政除民所不便者治后有废址恭植桑万株民趋效之有古循吏风【句容县志】
　　赵靖至大中爲句容令首建学校县额歳办红花民苦之靖以非土产请于上获免【句容县志】
　　明吴裕洪武间爲溧水令有声上作褒贤颂送之【溧水县志】
　　高谦甫平阳人洪武初知溧水以廉能称【旧通志】郭云随州人洪武初令溧水兵燹之后邑颇凋敝云至百废具兴而持以廉洁士民胥悦【江宁府志】陆梅中江人洪武五年爲六合令首新学宫次及坛墠亭塔百废具举民不告劳【六合县志】
　　顾佐太康人永乐十八年爲应天尹公廉有威重一时勳贵豪猾皆爲敛手时方之包拯云【郑晓名臣记】薛均蕲水人永乐中授应天府尹廉明持正买地种蔬旦暮荷锄往耘文皇密使人廉之得其状笑曰人皆行乐惟朕与均苦耳【江宁府志】
　　陈奂慈谿人知扶沟擢督府都事以赤县烦剧须干理改上元有妇杀其夫者奂梦中有所见輙于防次捕妇鞫得其情人以爲神【江宁府志】
　　邝埜字孟质宜章人宣德十年爲应天尹一以养民爲务凡市征田税皆酌其平豪不得爲轻重公私便之【郑晓名臣记】
　　严迪余姚人宣德中令江浦氷雪自矢歴九年终始一节考满归装惟图书数卷家仍茅茨人皆高之【江浦县志】
　　李文焕广灵人宣德中授江浦县丞起庠序徙坛壝修举废坠治中知县胡昉祀之于尊贤祠【江浦县志】
　　黄渊洧水人正统中令六合歳蝗渊防祷蝗不为灾莅事执法不通关节时人以板黄称之【六合县志】彭烈字肇烈庐陵人景泰时令江浦廉介端详政通民和【南畿志】
　　刘义字循道诸城人天顺初句容丞进知县除奸息讼设社养老治民婚防以禁奢靡民皆化之【南畿志】
　　林春字孟阳万全衞人天顺中爲应天府马政通判攻驹考牧恪尽乃心每行县较阅止食公廪一毫不以民于公廨莳蔬自给其清操如此【江宁府志】于冕字景瞻钱塘人忠肃谦之子成化时爲应天府尹兴利锄一以仁爱爲心虽罹家难而声闻不陨人皆称之【江宁府志】
　　鲁崇志字懋功天台人成化十年爲应天尹先是七邑阻饥逋赋数万石崇志劝贷以输而赈其贫者中贵王敬怙势以盐二万引恳鬻规利崇志厉色拒之【江宁府志】
　　徐广曹州人成化间知句容扶植贫弱兴起士风【南畿志】
　　李澄字天映西华人成化间为句容令心存仁恕政尚清勤【句容县志】
　　唐诏字廷宣阳信人成化间知六合县甫下车谒城隍庙誓于神以贪汚爲戒莅任九年食不重簋时称廉吏第一【六合县志】
　　吴雄仁和人治十四年爲应天尹风局严整以肃清爲任时大珰怙势裁之以法尝曰任怨吾不辞但勿至瘠吾百姓耳【江宁府志】
　　王震字威远邢台人宏治十六年擢应天府尹奏罢上元江宁花园夫千余人省诸官寺狱具银千余两覈江滩芦苇千余顷以佐赤县里甲费【江宁府志】冦天叙字凃水榆次人正德间擢应天府丞时武庙南幸供亿浩烦天叙处之有方江彬宠冠一时百司贺生辰四拜天叙独长揖彬啣之侦其私无所得每日小帽一繖坐堂上自供应朝廷外毫不妄费彬有所需天叙曰仓库久虗百姓穷苦无可措办府丞所以微服待罪专候挐问耳彬亦曰冦公真君子也于是他嬖幸皆敛迹中外皆服其才力治务民事兴学均赋休息地方嘉靖初查举七事如神帛堂匠十库花园进解船只等项冗役冗费一旦裁革歳苦饥竭力赈给疫作亲行巡视给药以救【江宁府志】
　　万廷珵字钦之安福人正德间知六合流亡之后立九等法以均财役至今称便【六合县志】
