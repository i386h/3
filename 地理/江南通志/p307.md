<!-- { "loadSidebar": true } -->
　　康熙元年铸康熙通寳様钱颁发各省局依式铸造顺治钱仍旧行使寻停各省铸钱止留寳泉局江寜局
　　六年
　　诏复各省鼓铸炉座添设苏州巩昌等处铸局照式铸字
　　【苏州苏字】
　　九年停江寜苏州江西等省钱局
　　二十三年议准鼓铸制钱行文各省俱照式鼓铸【每文足重一钱】寻罢
　　雍正四年
　　诏禁三品以下不得用黄铜器皿民间所有器皿悉行出卖当官给价着九卿确议具奏九卿遵
　　防议定嗣后京城三品以上官员准用黄铜器皿民间乐器圆镜戥子仍照原议外其余文武各官军民人等一应大小器皿俱不得仍用黄铜所有旧存黄铜器皿除箱柜上事件外其余不论轻重多寡悉行交官领价旂人交本旂佐领管收汉官民人交五城御史管收随交随收按依成色估足斤两照部定每斤一钱一分九厘零给发寛以三年之限如有过限藏匿不交卖者以私藏禁物律治罪其有小铺冷摊从前收买零星铜器三月内尽行交官领价违者即照私藏禁物律治罪其打造铜器店铺如有仍将黄铜制造器皿者照销毁制钱从律治罪其直省悉照京城例以三年为限交收五年十一月
　　诏令直省州县民间交纳铜器准其抵作正赋钱粮应如何举行方为妥协着戸部详议具奏戸部遵
　　防议定各省有未完旧欠钱粮准其以黄铜器皿抵交除四川广西云南贵州四省并无民欠西安民欠无多其余各省各该督抚酌量于该省民欠内以二十万为率准令欠户交纳铜器扣抵应完旧欠之数倘银数扣抵完日该省尚有交纳铜器该督抚再行具　题请
　　防此所交铜器熟铜照额定价值每斤以一钱一分九厘九毫零生铜价值比熟铜减二每斤以九分五厘九毫零各州县官于绅民交纳时按其生熟成色觔两以所定价值算抵如有奸民销毁制钱充作废铜片块不成器皿物件者发觉之日照律治罪其收铜之州县官不得丝毫扣减价值亦不得以重称收兑令其折每季将所收铜器觔两数目报明督抚解交公所该督抚于年终奏报其无民欠之省分及无民欠之州县与无旧欠之粮户并奉天州县人民有以铜器交官者俱按生熟成色给与价值将所收铜器存贮公所于年终奏报如各省地方官有见将己资收买黄铜器皿者着解交公所该管官即按生熟铜觔给与价值倘地方官有不遵
　　谕防借捐买名色以贱价收买民间铜器者该督抚即指
　　名
　　题参交部严加议处
　　九年二月　题准各省收买铜器三年期满已请寛限一年在案今经一年限满苐恐民间尚有未交铜器若因限满停其收买诚恐愚昧小民不敢交卖仍藏匿在家致干法网或有不肖棍徒借端讹诈亦未可定请将民间未交铜器准令照旧赴官收买按生熟铜色给价并令各直省督抚转饬所属通行晓谕凡有未交铜器饬令速行赴官交卖俟中外报收铜觔完日奏请停止【以上防典】乾隆元年二月十九日户部尚书海望奏为请弛铜禁以资鼓铸以便民生事切念钱文为民间日用所需宜加经理近年以来鼓铸无缺价值昻贵
　　建议者莫不多求禁铜之法而臣独以弛禁为请者诚以钱贵之害小累民之害大仅禁黄铜已为深扰而弊窦多端槩禁黄白器皿滋扰尤深而于钱法亦终无禆益也臣请详悉敷陈伏祈
　　圣主采择夫铜器散布民间相习甚久一旦禁使勿用则其情有所不便而易生藏匿之心往往迁延而不交交纳而不尽缓之则互相观望急之则百丛生是以展限之奏请屡
　　闻收买之告竣无日胥吏借此需索刁民借此讹诈得贿则卖官法不得贿则入人罪搜括难尽用法不均其一也民隠既难
　　上达有司未必皆贤民间交纳铜器或有侵蚀扣尅仅得半价者或有除去使费空手而归者名为收铜实为勒取其弊二也此等铜质本极粗杂加之锈烂一经钱局镕化折耗甚多工价不减收买之时原费帑金即所得不偿所失鼓铸毫无所益其弊三也又况黄铜乃系红铜白铅配搭而成是以百万斤之黄铜器皿其中即有红铜五六十万斤今禁用黄铜而不禁红铜是较之未禁之先铜又多费而适以昻其价值速其私毁是故未禁黄铜之先白铜甚少既禁黄铜之后白铜甚多岂白铜之所产果多皆奸匠销毁制钱搀药煑白以成器皿博厚利耳其四也凡此四若不究其根源以酌变通之计徒将一切铜器槩行禁止臣窃以为不可何则铜器之禁若止行京师则他处仍得贩卖于事无济若通行直省则普天之下业此者不下数万户借此以衣食者不下数十万人今既禁使勿造是伊等平日所造器皿务必令其交官以备鼓铸矣夫民间铜本原溢于官价加以工本为数更多必若合算工本全数散给则小民虽不至于本已有失业之苦而于
　　国帑亦大有折损若只照官价收买则铜本旣属不敷而工价又无所出此等小民皆属借贷经营生计甚薄一旦失其所依欲改业则无门欲坐食则无本其何以堪夫鼓铸钱文原为便民利用今因鼓铸需用而顿使民间失业是欲便民而适以累民我
　　皇上轸恤商民无防不至即一夫不获尚厪
　　宸衷岂忍使数十万人之流离失所乎臣又考之史防而知禁铜乃前代权宜之计非可常行者也铜器为民间必需之物故前代亦有因铜禁既严采买于官而鬻之于民者既而官烦民病仍聴民间造器而官为立价辗转弥缝迄无善法其事已大可槩见矣我
　　国家钱货流通
　　圣祖仁皇帝六十余年未尝下一禁铜之令而铜未尝不足于用故曰禁铜足以扰民而于钱法究无禆益也又闻古语云铜贵钱重则有私行销毁之铜贱钱轻则滋私铸射利之端是以钱文轻重必须随铜价之低昻而増减庶可杜私燬私铸之上年
　　世宗宪皇帝
　　特饬九卿议令酌减分数其钱一文重一钱二分每年合节省铜斤四五十万斤缘事在初行自未能立竿见影然所以调剂夫铜贵钱重者成效自有可观固已不必屑屑于禁铜之末务矣臣愚请照康熙年间旧例将收禁铜之令悉行停止民间买卖悉从其便祗于云南苏州办铜之处立官分职统计部用铜斤若干数目尽行采取如有余铜任民贩卖则鼓铸自得充裕而小民亦不致失业似于
　　国计民生均属有益伏乞
　　皇上睿鉴施行
　　王大臣谨奏户部尚书海望请弛铜禁并将禁铜之详悉敷陈一事请交九卿定议奉
　　防知道了
　　四月十九日九卿议覆将收买黄铜器皿及禁用黄铜之处悉行停止嗣后民间买卖悉聴其便奉
　　防依议
　　采铜条例
　　康熙十四年议准各省产铜及白黒铅处所有民具呈愿采该督抚选委能员监管采取若地方官不准愿采之民赴部控告查果采得铅铜者将不准采铜之官革职
　　十八年覆准各省采铜铅处令道员总理府佐分管州县官专司任民采取八分聴民发卖二分纳官造册季报近坟墓处不许采取事有未便该督抚题明停止道防官如得税铜铅每十万觔纪録一次四十万斤加一级州县官得税每五万觔纪録一次二十万觔加一级所得多者照数议叙上司诛求逼勒者从重议处其采取铜铅先聴地主报名采取如地主无力聴本州县人报采许雇隣近州县匠役如有越境采取并衙役扰民照光棍例治罪
　　五十四年议准江苏安庆湖南湖北江西浙江福建广东八省额办铜觔遴选能员出洋采办定限于四月完半十月全完倘逾限不完照例议处雍正八年覆准江苏安徽浙江江西福建等省各遴委道府大员承办每年上下两运铜觔上运铜觔寛至次年八月起解下运铜觔寛至次年十二月起解准令滇洋并采滇铜定价每担不得过十四两五钱洋铜每担十三两赴滇者委员至云南所属产铜地方价买出洋者招商给批至日本国采取
　　鼓铸规则
　　江宁苏州两局奉部颁钱様铸雍正通寳钱每文重一钱四分一串重八觔十二两用生熟铜各半匀搭每铜百觔去耗铜九觔铸制钱十串四百文给工料钱一串五百一十五文得钱八串八百八十五文加扣补串防一十五文共得八串九百文计铜本银熟铜每觔一钱一分九厘九毫三丝生铜每觔九分五厘九毫对搭生熟铜每百觔该铜本银一十两七钱四分一厘五毫制钱八串九百文值银八两九钱计不敷铜本银一两八钱四分一厘五毫准令开销正帑　题准部覆按卯鼓铸其钱缴送藩库每串作银一两搭放兵饷
　　苏州设寳苏局于府城内以苏松粮道总理苏州府通判协理雍正八年七月十二日开局鼓铸设炉十二座一月两卯每卯炉一座用对搭生熟铜二千四百觔十二炉共用对搭生熟铜二万八千八百觔工料钱四百三十六串三百二十文加串绳钱四串三百二十文计铜本银三千一百八两五钱八分五厘实得制钱二千五百六十三串二百文每串值银一两作银二千五百六十三两二钱仍不敷铜本银五百四十五两三钱八分五厘自十七卯起又増炉四座共设炉十六座　凡在局官员书役薪水工食心红纸张一年需银三百六十七两二钱局内应用天平戥子等器共需银一十三两三钱三分又续増收拾锉刀铁木等匠每炉一卯増银一两五钱又每铜百觔加礶子价银一两二钱均于司库存贮公项下动给彚报核销
　　安徽设寳安局于江寜城内以盐驿道总理池州府同知协理雍正十年三月十九日开局鼓铸设炉四座一月两卯每卯炉一座用对搭生熟铜二千四百觔四炉共用对搭生熟铜九千六百觔给工料钱一百四十五串四百四十文加串绳钱五百四十文计铜本银一千三十五两九钱八分四厘实得制钱八百五十四串四百文每串作银一两值银八百五十四两二钱仍不敷铜本银一百八十一两五钱八分四厘　凡在局官员书役薪水工食心红纸张一年需用三百一十六两八钱局内应用天平戥子等器需银一十两七钱均于司库存公项下动给彚报核销










　　江南通志卷八十二
　　钦定四库全书
　　江南通志卷八十三
　　食货志
　　蠲赈
　　汉武帝元鼎二年诏以水潦移于江南廹隆冬至惧其饥寒不活遣博士中等分循行谕告所抵无令重困吏民有赈救饥民免其戹者具举以闻【前汉书】
　　后汉明帝永平十八年大旱诏勿收兖豫徐州田租刍藁以见谷赈给贫人【后汉书】
　　顺帝阳嘉二年诏以吴郡会稽饥荒贷人种粮【后汉书】
　　桓帝建和元年荆扬二州饥遣四府掾分行赈给【后汉书】
　　三国魏明帝景初元年冀兖徐豫四州民遇水遣侍御史循行赈救之【魏志】
　　吴大帝赤乌十三年丹阳句容及故鄣宁国鸿水泛溢诏原逋责给贷种食【吴志】
　　晋武帝泰始五年青徐兖三州水遣使赈防之【晋书】惠帝元康五年兖豫徐扬等州大水诏遣御史巡行赈贷【晋书】
　　成帝咸和四年会稽吴兴宣城丹阳大水诏复租税三年【晋书】
　　咸康元年扬州诸郡饥遣使赈给
　　孝武宁康二年三吴义兴晋陵及防稽遭水之县尤甚者全除一年租布其次聴除半年受赈贷者即以赐之【晋书】
　　太元十八年荆扬二州大水伤秋稼遣使赈防之【晋书】
　　南北朝宋文帝元嘉七年吴兴晋陵义兴大水遣使巡行赈防【南史宋纪】
　　十二年六月丹阳淮南吴兴义兴大水以徐豫南兖三州会稽宣城二郡米谷百万斛赐五郡遭水人八月原除遭水郡诸逋负【宋书】
