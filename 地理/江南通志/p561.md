<!-- { "loadSidebar": true } -->
　　汪俊民繁昌人建文庚辰进士授御史永乐初出按广东抚黎人之叛迁刑科给事中有声谏垣李衡字秉钧当涂人永乐甲申进士迁庶吉士改户部员外郎以亷慎为尚书夏原吉所倚任迁湖广叅政抚绥有方蛮獠帖服以原吉荐擢兵部侍郎衡品粹才优长于治剧所着有澹轩集
　　彭礼字时序当涂人永乐甲申进士选庶吉士改户部员外郎吏才敏练鋭于任事在部十余年每堂官缺帝辄命礼摄之财赋出纳悉有条贯郭智字懋明芜湖人永乐辛丑进士宣徳中官御史声望甚伟辅臣杨士奇等交荐之以佥都御史整饬宁夏邉务军肃民安进督两广威徳益着谢孚字以诚当涂人永乐丙戌进士授御史歴福建陜西副使所莅有声中贵奉使过陜官吏多望尘伏谒孚独长揖不屈后致仕归子骞举进士以御史出按两浙盐课置势家子弟私贩者于法终山东叅政
　　徐观字大賔当涂人永乐乙未会试副榜歴刑科给事中纠劾无所避正统初转云南按察司佥事雪理寃狱举廉斥贪以预平麓川功进副使又相度险要筑堡濬池垦荒兴屯邉患永息
　　吴琛字舆璧繁昌人景防辛未进士授御史犒军甘镇巡按四川皆着风采天顺初以劾石亨骄恣谪外寻复职累擢佥都御史歴抚甘肃粤楚进督两广声绩尤盛琛频莅重镇殁无余资人服其守黄让字用逊芜湖人景泰甲戌进士官御史抗疏请释直臣钟同章纶于狱又论大内营缮不息财力耗竭诸事谪营山典史歴中府都事与幸臣锦衣门达忤为所陷谴戌广西达败复官
　　杨璧字应奎当涂人景防甲戌进士擢户科给事中侃直有气节天顺改元以建言谪外适有天变特诏复官后守平凉凿延安河溉田七千余顷同邑钟城璧同榜进士歴督福建江西学政凡所甄防悉成令器
　　戴旭字敬熙芜湖人天顺中由太学生任武冈州同知境内猺獞杂处兼有藩邸军卫素号难治旭以亷敏着能声移署靖州歴许州卒借同官赙始克成殓
　　李蕙字徳馨当涂人成化己丑进士授刑科给事中歴江西防政南贑盗起蕙广设方畧擒其渠魁余党悉平南昌大水入城蕙恐官廪有失预给军士月粮令竭力运负廪米立空人服其机敏累擢右都御史总督粮储频有建白漕规振肃
　　夏祚字天锡当涂人成化戊戌进士擢兵科给事中疏劾大臣之侵科臣权者歴江西布政丁艰解任襆被就道同官遣役赍羡金追送祚挞役返金服阕补闽藩时巡方以墨闻面数之旋乞致仕闭门静守并日而食殁后遗一金带乃铜为之汪宗器字鼎夫繁昌人成化甲辰进士授行人擢御史条奏多剀切出按楚粤荐贤斥贪大着风裁迁南大理寺丞进少卿善决疑狱以刘瑾挠法乞终养归兄宗理举进士官御史亦着直声
　　李赞字惟诚芜湖人成化甲辰进士授吏部主事转员外以才守为冢宰王恕所任改兵部郎复为尚书马文升所荐累官浙江布政以事忤刘瑾勒令致仕
　　李贡字惟正赞之弟与兄同举进士授户部主事歴刑部郎谳狱明慎累擢右都御史巡抚辽东总兵毛伦怙刘瑾势恣横贡以法裁抑之忤瑾罢归瑾诛起抚顺天増修通州城费钜而民不扰又筑古北口邉垣以扼寇冲迁兵部侍郎
　　胡爟字仲光芜湖人治癸丑进士选庶吉士改户部主事尝应诏陈言劾中官李广杨鹏及戚畹方士传奏冗员之害词意剀切直声振一时会广死故爟得无罪九嵗即能诗长益博渉经史文笔雄伟有蒲塘集
　　祝銮字鸣和当涂人正徳戊辰进士授礼部主事歴郎中同翰林舒芬等谏止南巡廷杖夺俸终福建叅政
　　喻智字子贞当涂人正徳甲戌进士由部曹歴副都御史巡抚南贑即王守仁旧治地介闽广大盗余孽踞箐穴结蛮獠时出为患智开诚布信受抚者以万计乞归后有柄臣仆过邑横肆智执而杖之其严毅如此
　　端廷赦字世恩当涂人宏之孙正徳庚辰进士令髙安以最擢御史劾武定侯郭勋骄横巡茶马按两浙风采益着累官南右都御史掌院事因近乡里尝有欲干谒之者复惮其刚正而止
　　杨东字启明当涂人嘉靖癸未进士授行人擢御史初巡视廐牧及清查龙骧三卫尽厘侵冒宿弊巡盐河东清豪占鹾池逋课悉完继按云南多雪疑狱滇中颂如神又土官争袭仇杀巡抚议发兵进东传檄谕之止罪首恶事遂定
　　倪嵩字中卿当涂人嘉靖己丑进士授太常博士厘奉常典礼辑总览一书擢御史出按贵州裁正土官之挟微功求进秩者先是黔省乡试附滇路险且逺嵩疏其事因特设黔闱试士士多便之迁大理寺丞又厘律令辑问刑条例一书迁户部侍郎以忤辅臣严嵩出为南右都御史寻乞休族孙一骥嵗贡生学行深粹士林推重
　　徐贡元字孔赐繁昌人嘉靖辛丑进士自刑部郎出为徳安守多异政累迁南户部侍郎总督粮储歴官十三任清白无疵时海内有四君子之号贡元其一也所着有省身日记
　　周易字时伯芜湖人嘉靖癸丑进士授兵部武选主事汰军职冒滥二十余人改御史救言官论邉务词皆抗直督北畿学政辅臣以私书至易不阅而焚之歴叅议致仕
　　孙济逺字合溪当涂人嘉靖乙丑进士授饶州推官谳决如神擢御史出按黔蜀治尚威严不避势要
　　梅淳字凝初当涂人隆庆辛未进士授缙云令以政最入为御史巡按浙广多所纠弹因忤辅臣出守岳州迁济宁道河决韩荘渠淳疏筑有功擢云南布政清理宿弊羡金悉归公帑时开珠池商人例献様珠峻却之着有一鹤文集
　　陈一简字上敬繁昌人万厯癸未进士授户部主事歴郎中擢昌平佥事横岭有九陵奸弁妄议开采一简力争以横岭内近陵寝外薄敌营此役一兴恐伤陵脉启邉衅事乃止又正内珰在昌平非法杀人罪迁副使卒
　　吴一骥字纯所芜湖人万厯甲午举人授耒阳令邑产锡苦供亿特白抚按罢之迁湖州同知湖多盗皆倚势家为窟穴一骥穷治伏法盗遂絶迹歴户部郎又同县俞审由举人知澧州澧多水患审堤捍御名文梁堤州人永赖
　　崔淐字震水芜湖人万厯辛丑进士授行人迁铨曹两掌选政谢絶请属人多服其清介
　　杨成乔字惟岳当涂人万厯辛丑进士授新兴令敏于聴断又知民素困邮传之扰特取公帑给驿费擢户部主事转职方郎筹画邉务悉中机宜寻告归卒子芝瑞懐宗时由举人令庆元据险设守击败贼兵迁武定知州
　　葛纲字振寰芜湖人万厯壬子举人天启末官国子监丞时魏忠贤窃柄党附者倡议立祠并配享太学纲白祭酒力沮之忠贤败纲迁刑部主事曹履吉字根遂当涂人万厯丙辰进士授户部主事督新泰海运二仓厘剔积弊尽取羡米储为公用厯郎中出督河南学政兼绾诸篆河堤溃决捍筑有功内擢光禄卿
　　张时旸字乂若建阳卫人万厯丙辰进士授嵊县令以捕治豪猾着能声调临海隣县兵哗往谕立解擢礼部主事厯山东武徳道佥事武徳为齐鲁之交水陆辐辏地冲且瘠时旸拊以寛大境内辑宁
　　沈希韶字鳯来芜湖人天启壬戌进士授新昌令有能声入为御史出按上江先是沿江繁征芜湖为甚希韶巡视悉革其弊里人建坊颂徳后例转佥事未赴卒
　　国朝杨世学字尔合芝瑞子举顺治丁亥进士由评事擢御史有请严采买杜骚扰诸疏部覆允行又请濬淮河下流海口引水入海河患自息时论韪之出为武昌分守道招抚山贼郑鸿等十三砦歴衡永叅政所莅皆以清操闻
　　方锡字禹符繁昌人顺治戊子副榜令清流亷洁自砥纎芥无染迁沂州守未赴卒邑署所存惟敝衣一笥图书数卷
　　徐鼐臣字调明当涂人顺治己丑进士授酃县令地介豫闽素为盗薮鼐臣始至披荆棘招流亡户口稍増方筹兵料饷为贼计遽以劳瘁卒官邑人悲之
　　韦一鹤字羽仙芜湖人顺治壬辰进士授丽水令邑多崇冈伏莽一鹤戢盗拊民四境安堵政绩大着
　　汪可准字悬标芜湖人父廷干以笃行称乡里可准举顺治壬辰进士授永州推官莅事明鋭案无寃滞入为中书舍人卒
　　韦嗣贤芜湖人顺治乙未进士授抚州推官剖决精敏内擢吏部稽勲主事厯考功郎中清介有守居乡尤以仁厚得时誉
　　丁宗闵字再骞当涂人康熙己未进士授禄丰令邑遭滇逆之变地荒民散宗闵买牛种招流移民皆乐业又创义学课士自是科第相继摄禄劝州事单骑谕降土酋之抗令者以卓异征值忧归卒庐州府
　　汉周荣字平孙舒人举明经辟司徒袁安府凡安举奏窦景与窦宪争立北单于事皆荣具草窦氏客徐齮深恶之脇荣曰子为袁公腹心之谋排窦氏窦刺客满城中谨备之荣曰江淮孤生防恩待备宰士纵为窦所害诚所甘心及窦败荣由此显名自郾令擢为尚书令歴官颍川山阳太守皆见称纪以老病乞身卒于家诏特赐钱二十万
　　周景字仲飨舒人任河内太守好贤爱士其拔才荐善常恐不及征入为将作大匠累迁司空时宦官任人及子弟充塞列位景初视事与太尉杨秉秦诸奸猾自将军牧守以下免者五十余人遂连及中常侍侯览贝瑗皆坐黜朝廷莫不称之建宁元年薨追封安阳乡侯子崇嗣至甘陵相中子忠累迁大司农后代皇甫嵩为太尉録尚书事忠子晖为洛阳令
　　三国吴周瑜字公瑾庐江舒人父异为洛阳令景从子瑜长壮有姿貌孙坚徙家于舒坚子防与瑜相友善瑜推道南大宅以舍防升堂拜母后将兵从防屡立战功为中防军镇巴丘权统众瑜与张昭共掌众事权讨江夏瑜为前部大督曹操入荆州瑜率程普等逆操于赤壁纵火烧击大败操军拜偏将军领南郡太守诣京见权谋进取蜀还江陵卒于巴丘权素服举哀感动左右子循尚公主拜骑都尉有瑜风早卒循弟印拜兴业都尉
　　隋樊子盖字华宗庐江人仕齐封富阳县侯隋髙祖受禅以功改封上蔡县伯炀帝时歴官武威太守以善政闻大业九年车驾幸辽东命子葢为东都留守杨感叛逆尽鋭攻城子盖设备御屡摧破之帝曰昔髙祖留萧何于闗西光武委寇恂以河内公其人也进位光禄大夫封建安侯卒諡景防者万余人武威民吏闻之莫不嗟痛立碑颂徳陈棱字长威庐江襄安人大业中拜虎贲郎将击琉球大破之虏男女数千而归炀帝幸江都命统宿卫兵击贼淮上往往克捷迁右御卫将军
　　唐罗珦庐州人为本州刺史捐俸给药济贫修学劝士三年政化大洽有芝草白雀之瑞迁京兆尹封襄阳县男子让官至江西观察使
　　宋马亮字叔明合肥人举进士通判常州吏民有因縁亡失官钱逮者数百人亮与期悉纵去不逾月尽输所负纠察福建路刑狱活寃者数十人知饶州诛豪民白氏真宗即位以侍御史上书言军赏宜速给赦书蠲除逋负宜勅有司毋更趣责帝善其言为四川转运副使贼王均既平而主将邀功诛杀不己亮言于帝悉宥之时诸盐井久涸负课逮系者州数百人亮尽释之而奏废其井又除属部旧逋官物二百余万还知潭州移升广防洪杭诸州入为御史中丞请禁士民父祖未毋得析居后以太子少保致仕卒諡忠肃
　　马仲甫字子山亮子举进士知登封县凿轘辕道险阨为坦途为发运使凿洪泽渠六十里以避长淮之险知瀛州筑甘谷堡以通北抵南谷之路钟离瑾字公瑜合肥人举进士知徳化县将嫁女市婢得前令女遂与己女同嫁判益州建言州郡既上雨后虽凶旱多隠之以成前奏请令监司劾其不实者歴江淮制置发运使置牐召伯埭旁人以为利累迁龙图阁待制权知开封府卒
　　茹孝标舒城人天圣中进士少负气节好学不倦吏治有声仕至都官员外郎出知江州
