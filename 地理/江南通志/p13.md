<!-- { "loadSidebar": true } -->
　　惠风万顷下芳畦逺水拖烟晓状迷河上草新才覆地林间花堕半沾泥翩翾弱燕穿船入宛转芳莺隔树啼若问抚阑端坐意黙思丰裕洽羣黎
　　驻跸江宁偶述
　　云覆轻隂雨净尘南巡又隔十经春山河旧数陪京重士庻今防沐化淳古巷乌衣人已换芳洲白鹭迹成陈元元亿万咸安乐教养休和属大钧
　　修报恩寺墖初毕登之
　　墖势摇晨旭凭陵上九霄琉璃庄净域金碧起香寮地俯三山近江环匹练遥隔窓云雾起户户瑞烟飘过明太祖陵有感
　　拔起英雄草昧间煌煌大业岂能删玉鱼金盌虽如故烟雾低迷独怆顔
　　月夜登燕子矶
　　石势疑飞动江涛足下防天空来皎月风定敛奔湍緑树灯光乱苍厓夏夜寒经过覩形胜往往驻鸣銮江行
　　风帆来往乱江流楼艣纵横拍浪浮只在艄工持柁稳曾将为政喻操舟
　　金山雨望
　　烟树重重两岸间流云着水水漫漫江烟江树无穷尽不让蓬瀛岛上山
　　山中晚霁
　　返照开澄景余霞作绮流夜深明月出隔岸见芦洲中泠泉
　　静饮中泠水清寒味日新顿令超象外爽豁有天眞望焦山念己巳曾登其上
　　大江日夜波汪洋金山焦山两相望金山楼阁荡丹碧焦山竹树多郁苍境深流广人罕至徃年曾一登其冈顷者放舟仍北渡壮哉滉瀁云低昻青岩翠壁幽且蒨图经名著传焦光何时瘗鹤在山足遗铭剥蚀存华阳【山下有瘗鹤铭为华阳眞逸撰止存六十余字】葭洲白鸟忽飞出江花防防江草芳是日雨余气清淑夏首晴昼欣舒长倚舰四顾畅襟抱好风豁达来天阊
　　念淮扬居民特畱漕粮二十万以济之回銮之日复谆谕所司使布实惠
　　广厦岂不乐何事驾飞舻意惟悉民隐遑问歴道途淮扬皆巨郡地本号饶腴居人百万家土狭滨众湖禾麦茍不登老防日待餔恩意宜渥沛拯济畱天储实惠布州邑逺迩均有无谆谕严再三毋徒饱吏胥茅屋有起色比户充黍稌愿兹瘠壤农皥皥跻唐虞
　　泛洪泽湖偶咏
　　积水空明浸太虚轻舠闲泛进徐徐菰芦絶岸柴门小终嵗生涯业捕鱼
　　渡河北归
　　三吴问俗罢旋跸渡洪流微日笼华盖轻飚送御舟水能安泛滥堤遣防田畴自此民休息纾予南顾忧宿迁
　　行过江南水与山栁舒花放鸟缗蛮明朝重至邳州路凤阙龙楼计日还
　　赐总河靳辅
　　防河纾旰食六御出深宫缓辔求民隐临流叹俗穷何年乐稼穑此日是疏通已着勤劳意安澜早奏功高旻寺碑记
　　茱萸湾者乃维扬俗称寳塔湾也居三岔河之中南眺金焦诸峰北枕蜀冈之麓足为淮南胜地凡上江由仪眞下江由瓜步至此皆防归运河而北上也朕比嵗以来躬临河干谘询经画者屡矣每抵一处未尝不怀保编氓施惠工商故两淮盐课永减额征停输赢羡又闻往来迎送费用私派者甚钜特颁严防尽为禁止从此商民得以安席渐皆获所则朕之巡幸者少有益乎朕三十八年奉
　　皇太后銮舆偕行晨昏侍养视河既毕勉从舆请济江而南周览吴防民生风俗见茱萸湾塔嵗久寖圮朕欲颁内帑略加修葺为
　　皇太后祝厘而众商以被泽优渥不待期防踊跃赴功庀材协力唯恐或后不日告竣旧刹式廓鼎新庄严宏敞兼以翚飞杰阁凭高四眺临大江通南北因书额赐之曰高旻寺勒文于石垂示久逺惟是雨应时河海清宴举一世共臻于仁夀之域斯四十余年宵旰勤民之念所厚期也即此塔工藏事具见羣情爱戴之谊出于至诚是亦有不可冺者爰为书之以志始末云康熈四十三年秋九月重阳日书
　　操舟说
　　器之利用而致逺者陆行莫如车水行莫如舟舟之为用也逸于车而险或过之若享其逸而不入于险则恃乎操舟者之有其道也当夫水石击撞波涛怒飞回颿如骛骤合若离此非其巧之为乎至于浮沧溟驾虞渊歴艨艟如衽席泛浩瀚以洄沿此非其习之然乎若或凌万顷之中流惊飓风之四集樯檝攲倾徒侣失色巧
　　者不及施习者不及试斯时也惴惴然有胥溺之忧自非备之以至豫而持之以至愼殆鲜克济事焉盖其所为巧与习者艺也而其所为豫且愼者道也易曰濡有衣袽终日戒诗曰绋纚维之言其豫也言其愼也朕南巡江淮间见操舟者茍备之豫而持之愼矣虽大舟罔弗如其意之所欲为焉苟备之不豫而持之不愼舟虽小亦不能胜任而愉快也夫舟一器操舟一艺耳犹必有道持之以不至于败况居天下之大器者哉子有言乗国者其如乗航乎航安则民安矣此物此志也河臣箴
　　自古水患惟河为大治之有方民乃无害禹疏而九平成攸赖降及汉唐决复未艾渐徙而南宋元滋溢今河昔河议不可一昔止河防今兼漕法既弭其患复资其力矧此一方耕凿失职泽国波臣恫瘝已极肩兹钜任曷容怠佚毋俾金隄溃于蚁穴毋使田庐沦为蛟窟毋徒糜国帑而势难终日毋虚劳畚筑而功鲜覈实务图先事尽利导策莫悔后时饰补苴术勿即私而背公勿辞劳而就逸惟洁清以自持兼集思而广益则患无不除绩可光册示我河臣敬哉以朂
　　漕臣箴
　　国家定鼎防极幽冀嵗漕东南积偫惟备舳舻衔尾数百万计转输有程贵以时至专设重臣式董厥事我徒我旅亦云孔勚尚其寛恤厚彼糗粻尚其抚绥摩彼疴痒毋借空名耗闾左藏毋踵陋习损经制常尔克持亷则吏罔弗臧吏克守法则军罔弗康军既乐康竞挽以将孰困而逋孰盗其粮官茍剥之用饱己囊下复效之鼠雀曷防濡滞河干如稻集蝗总计而论蚀我太仓国储民食毋乃两伤尔膺斯任莫忝王章
　　提鎭箴
　　武臣之职建威销萌星罗棊布以壮干城韬钤宜裕纪律宜明拊循宜至训练宜精计安黎庻爰设五兵易言畜众诗咏求宁闾阎防伍勿扰吾氓山无伏莽海絶长鲸民恬耕凿惟尔之能馈饷时给毋致呼庚尔能亷洁众以饱腾投醪饮河古史所称惠逮卒伍忠爱乃生如捍头目如卫父兄羣心从违视尔攸行文武辑睦毋相抗衡军民调剂务持其平朕亲简阅黜陟有程下逮偏裨选授匪轻才勇必録窳隋必惩矧尔大帅节钺是膺宜体朕意勉竭股肱









　　江南通志卷首二之二
<史部,地理类,都会郡县之属,江南通志>
　　钦定四库全书
　　江南通志卷首三之一
　　世宗宪皇帝诏谕
　　康熙六十一年十一月
　　奉
　　天承运
　　皇帝诏曰惟我国家受
　　天绥祜
　　太祖
　　太宗肇造区夏
　　世祖章皇帝统一疆隅我
　　皇考大行皇帝临御六十一年德茂功高文经武纬海宇宁谧歴数悠长不谓谢弃臣民遽升
　　龙驭亲授神器属于藐躬朕
　　皇考大行皇帝
　　德妃之子昔皇二子弱龄建立深为
　　圣慈钟爱寝处时依恩勤倍笃不幸中年神志昏愦病类风狂
　　皇考念
　　宗社重任付托为艰不得已再行废斥待至十有余年沉疾如故痊可无期是以
　　皇考升遐之日
　　诏朕缵承大统朕之昆弟子侄甚多惟思一体相关敦睦罔替共享升平之福永图磐石之安孔子曰三年无改于父之道我
　　皇考临御以来良法美政万世昭垂朕当永遵成宪不敢少有更张何止三年无改至于
　　皇考知人善任至明至当内外诸大臣朕方亟资翊赞以期终始保全务宜竭尽公忠恪守亷节俾朕得以加恩故旧克成孝思倘或不守官箴自干国纪既负
　　皇考简拔委任之恩又负朕笃爱大臣之谊部院属吏直省有司亦宜实心任事洁已奉公不得推诿上官自旷厥职天下百姓受
　　皇考恩泽日久蠲赈频施劝惩备至间有愚氓甘犯律令皇考每遇谳决必加详审爰书累牍披阅靡遗少有可生之路立施法外之仁凡我百姓各宜孝亲敬长畏罪怀刑以副朕仰法
　　皇考如天好生之意兹因诸王贝勒大臣文武官员人等佥谓天位不可久虚
　　宗社允宜早主再三陈请朕勉徇舆情暂抑悲痛于是月二十日祗告
　　天地
　　宗庙
　　社稷即皇帝位以明年为雍正元年仰惟
　　先志之宜承深望
　　皇图之永固遹昭新化期衍旧恩于戏追慕
　　前徽继述无忘于夙夜广推
　　圣泽恩膏愿被于寰区凡尔亲贤文武其共矢荩诚各输心膂用绍无疆之业永垂有道之庥布告天下咸使闻知
　　雍正元年三月二十五日江苏巡抚奏请寛免芦课等项银两奉
　　上谕江苏等属民欠地丁等项银一百三十一万余两内芦课等项银九万八百两零虽非恩诏内应行豁免之项但此事歴年最久倘行催征穷民必致受累着一并豁免
　　雍正元年七月二十八日户部以蠲免项内苏太属下卫所旧欠屯折等项钱粮请
　　防奉
　　上谕未完屯折银二万四百九十余两内存留俸工银一千二百九十余两虽不应豁免但此事歴年已久该抚既称实系拖欠在军着一并豁免
　　雍正元年八月十二日
　　谕两江总督查弼纳江南提督高其位署江苏巡抚何天培浙江巡抚李馥太湖三万六千顷连跨数郡地势既广支流复多为盗贼出没之所平时既易藏奸巡捕又难着力故苏常盗案多于他省良善被扰官吏处分皆因太湖为之巢穴也尔等均有统辖之责可公同确议遴选贤员清查严缉俾匪类就擒余党解散日后作何稽察防范之法不使宵小复萌地方长享宁静之福以副朕禁盗安民之意
　　雍正元年九月十六日户部将江苏所属苏太等卫旧欠项下不应蠲免银两请
　　防奉
　　上谕此民屯地丁等银三百五万九千余两内地租等项银六千八百七十余两虽不应豁免但此事歴年已久实欠在民着一并豁免
　　雍正元年十月二十六日
　　谕户部朕自御极以来宵衣旰食无日不以民依为念督抚以下守令以上凡有地方之责者均宜公忠体国仰副朕心今年夏月朕以北省二麦歉収差员到南省于秋成后采买米石以备赈贷平粜朕意切于为民正欲酌盈剂虚以羡补不足也又恐有不便于民之处于差员临行之时再三申谕地方米多方可采买不必定要买足今闻各省地方官因钦差买米禁止商贩不许出境大负朕痌瘝一体之意甚属不合况浙江及江南苏松等府地窄人稠即丰収之年亦皆仰食于湖广江西等处今秋成歉収若商贩不通必致米价腾贵该部速即行文各省总督巡抚凡有米商出境任便放行使湖广江西安庆等处米船直到苏州苏州米船直到浙江毋得阻挠庻几有无流通民皆足食以副朕爱养元元之意
　　雍正二年四月初九日
　　谕江南总督查弼纳漕运总督张大有署理江苏巡抚何天培朕惟漕运所经河道固以通国廪之挽输亦以便商民之利涉旗丁与商民自应一视同仁无容偏防而
