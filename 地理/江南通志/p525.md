<!-- { "loadSidebar": true } -->
　　张闿字敬绪丹阳人吴辅吴将军昭曾孙同郡薛兼荐闿才干于元帝引为安东参军甚加礼遇帝为晋王累迁侍中帝践阼出补晋陵内史在郡甚有威恵时所部四县并以旱告闿立曲阿新丰塘溉田八百余顷每岁丰稔歴大司农迁尚书苏峻反闿入宫侍卫峻使闿持节权督东军闿宻宣太后诏令于三吴令速起义军又运谷集兵以讨峻峻平加散骑常侍后拜光禄大夫卒
　　陶回丹阳人抗子有器干王导引为从事中郎苏峻反回収合义旅与陶侃温峤共攻斩峻以功迁征虏将军吴兴太守时岁饥谷贵回不待报开仓赈济一境获全既而下诏并勅防稽吴郡依回赈恤二郡赖之卒諡威
　　甘卓字季思丹阳人元帝初渡江授卓扬威将军歴阳内史讨周馥及杜弢屡立战功歴安南将军梁州刺史假节督沔北诸军镇襄阳为政简恵善于抚绥估税悉除市无二价西土称之
　　王劭字敬伦导第五子美姿容有风操虽家人近习未常见其惰替之容官至吏部尚书尚书仆射出为吴国内史弟荟字敬文亦为呉国内史值年饥粟贵荟以私米作饘粥以饲饿者所济活甚众王珣字元琳导次子中书令洽之子为桓温掾军中机务悉委珣文武数万人悉识其面从讨袁真封东亭侯歴吴国内史士庻悦服征为仆射领吏部后进卫将军都督琅邪水陆军事以疾解职弟珉字季琰少有才艺名出珣右代王献之为中书令世谓献之大令琰小令卒年二十八
　　王允之字深猷导族子父舒为荆州刺史王敦败王含父子俱奔舒舒逆而沈之于江苏峻反舒遣允之率义军累破之以功封舒彭泽县侯卒諡穆允之咸康中刺江州莅政甚有威恵继为卫将军防稽内史未到卒諡曰忠
　　王彪之字叔武尚书仆射廙之子除著作佐郎厯迁侍中廷尉言郊祀必赦恐凶愚生心侥幸从之转吏部尚书郎迁转不阿出为防稽内史居郡八年豪右敛迹流亾尽复海西废时彪之神彩毅然文武仪凖莫不取定朝廷服之迁尚书令与谢安并掌朝政大事必从彪之谘议而定卒諡简王述字懐祖父承从元帝渡江司徒王导以门第辟述中兵属尝见导每发言一座莫不赞美述正色曰人非尧舜何能每事尽善导改容谢之歴庾氷征虏长史氷欲移镇乐乡述止之寻迁卫将军尚书令桓温平洛阳议欲迁都朝廷忧惧述曰温以虚声威朝廷耳但从之自无所应果不行又议欲迁钟簴述曰方当荡平区宇旋轸旧京若其不尔宜改迁园陵不宜先事钟簴温无以夺以老乞归卒諡简
　　王坦之字文度述子也袭父爵领左卫将军非时俗放荡着废庄论以敦儒术寻领本州大中正简文帝诏桓温依周公居摄故事坦之持诏入帝前毁之乃使坦之改诏俄领丹阳尹徐兖二州刺史镇广陵上表言人君以孝敬为本以委任为贵又谏谢安好声律朞功不废丝竹之非卒年四十六临终与谢安桓冲书惟忧国家之计諡曰献
　　南北朝齐刘系宗丹阳人官右军将军兼中书通事舎人再为少府乆在朝省嫺于职事齐武帝盛称其有经济才
　　梁周舍建康人梁初拜尚书祠部郎礼仪损益多自舍出累迁吏部郎预机宻后与徐勉同参国政称贤相
　　南唐周宗字君太秣陵人常给使烈祖左右用赞禅功迁枢宻使将相奉法循理以司徒致仕周兵初起而宗卒二女皆为国后
　　陆昭符南唐金陵人为常州刺史当吴越之冲城邑荒残治以寛简招纳流亾遂致富实显徳五年元宗称藩于周命昭符为进奏使及宋太祖受禅后后主嗣位如天子礼太祖怒召昭符诘之色甚厉昭符徐以鄙语对太祖笑解卒于邸
　　宋陈承昭升州人建隆初入朝以承昭知水利督治惠民五丈二河通漕运又督诸军凿池朱明门内外以习水战从征太原归迁龙武军统制
　　刁衎字元宾升州人从李煜归宋知桐庐县会诏羣臣言事衎上谏刑书通判湖州疏陈五事歴知庐颍湖州授兵部郎中卒以纯澹夷雅称士大夫多推重之子湛湜渭湛子绎约皆第进士约直史馆尝使契丹知扬州
　　秦羲字致尧江宁人太祖召见补殿直督广济漕太宗时提防淮南茶盐讨捕荆湖羣盗歴典州郡羲好为诗喜宾客歴货财之任十五年精勤练习所在称职
　　卢鉴字正臣金陵人累举进士不第仕邉职在鄜延路败走李继迁又焚其积聚多斩首级又善于料敌为利州都监奏李继迁声言石陨之诈宜益为僃迁知仪州州有封胜关最险要继迁扬言欲袭取之诏徙老弱刍粟于内地鉴曰此奸谋也且示虏弱摇民心竟不徙贼亦不至知利州岁饥便宜发粟赈饥知环州平磨媚族累迁至西上閤门使知秦州
　　李琮字献甫江宁人登进士第调宁国军推官州积谷腐败转运使移州散于民俾至秋偿新者守将行之琮曰谷不可食强与民责而偿之将何以堪持不下乃止知阳武县役法初行琮区画尽理旁近民愿视以为则徽宗时歴知潞州潞有谋乱者为书期日揭道上部使者檄索奸甚亟琮置不问以是日置酒高防讫无他终宝文阁待制王纶字徳言建康人登绍兴五年进士第歴诸王宫大小学正言孔门弟子及后世诸儒有功斯文者皆得从祀先圣宜以其式颁诸郡县以荐为监察御史与秦桧论事忤其意罢去桧死召为起居舎人兼权礼部侍郎试中书舎人高宗亲政诏命填委多纶所草尝使金充称谢使金主发数问纶条对金主不能屈明年知建康府兼行宫畱守每以守御利害驿闻上多从之卒赠左光禄大夫諡章敏
　　俞防字祗若江宁人崇宁四年以上舎赐进士第擢中书舍人进给事中上言学校必使士有成才人无异论然后为得言颇见行拜御史中丞陈士风六发户部尚书刘炳隂事时蔡京方倚炳为腹心戾其意改防翰林学士竟以毁绍圣法贬常州团练副使复改官知江宁府卒
　　李可六合人咸淳间为监察御史与御史陈过论贾似道党俱贬斥朝论快之
　　魏良臣字道弼溧水人初第进士即讼陈东寃除寿昌令迁吏部员外郎高宗召对称防称其可属大事后拜防知政事请出衣冠之囚归蛮瘴之窜整顿军政观听一新
　　刘应炎溧水人介直刚方居台谏不避权贵因忤贾似道弃官归
　　明周贞字文典江宁人吴元年为大理寺卿诏同李善长刘基陶安定律令贞上疏曰立法贵简易使人易晓若条绪繁多或一事而两端可轻可重吏得夤縁为奸则所以禁残暴者反以贼良善非良法也上嘉纳之洪武元年陞刑部尚书出为广东行省防知政事能吏悉上其绩聘名儒以待考试二年复召为尚书致仕
　　孔克仁句容人由行省都事进郎中侍帷幄最乆太祖论天下形势及前代兴亾事必以克仁备顾问洪武二年命授诸王经功臣子弟亦令入学终防议
　　端木复初字以善溧水人太祖召为徽州府经歴覈田均税一除欺弊除磨勘司丞凡钱粟刑法货物无所不谳勾稽隠伏人不能欺官至刑部尚书子孝文翰林待诏孝思翰林侍书兄弟先后使朝鲜以清节为逺人所服立双清馆以旌之
　　赵本字居仁溧水人洪武中以荐辟歴官左通政其孙徃省之给钱二贯令徒步归永乐间治水浙江筑堤捍海患潮汐冲击本为文请于海神潮果三日弗至功乃成
　　丁璿上元人永乐甲申进士选庻吉士改御史廵按徐州擒贼首卫辉盗起承命徃治称防陞右佥都御史时麓川蛮叛乘传徃视上用兵便宜十余事勅廵抚云南以征麓川功陞左副都御史兼廵贵州所至有政声
　　徐承宗中山王曾孙袭爵魏国公英宗时守僃南京号令严肃宗族家众防敢挠法居十六年人未尝见其坐立倾倚喜怒横发时以为有大臣体张瑄字廷玺江浦人正统壬戌进士授刑部主事知吉安府俗健讼日不下数十百人决断如流丙子大饥发廪赈济不俟奏报成化初擢广东布政平广西流贼莫文章等建仓六十二修陂塘圩岸四千六百增筑城十二任满军民相率乞畱诏可其奏壬辰陞福建廵抚山海寇攻刦镇城乆不获瑄至皆成擒奏革镇守太监移镇河南改运仓于彰徳水次以便军民入觐奏时务一十八事皆施行晋南刑部尚书致仕卒
　　顾俨字廷望家金陵正统中以经明行修荐任嘉兴训导登甲科授陜西道御史清理福建军政沙汀民叛领兵抵其境擒首恶余党悉平陞广东佥事新防阳江有贼数万提兵直捣其巢斩获无算总戎上其功赐银币以劳疾乞归
　　沈琮字廷器江宁人正统戊辰进士以御史出为四川佥事时松潘地近蜀数啸聚为肘腋忧朝议以琮在蜀乆威望素着擢副使徃镇之期月遂下黑虎诸寨松潘平玺书褒美里居人称长者子九思嘉靖癸酉乡举孝而有义行孙鳯翔进士官给事中
　　郑礼字中夫江宁人景泰中乡荐任襄阳通判有平寇功擢守南安郡苦水患以便宜发仓赈之事闻朝廷亦不之罪
　　朱贞字惟正旗手卫籍天顺丁丑进士知邓州厘革驿襄盗起贞用诸生有干局者分主供饷民以不扰进四川防议督松潘储地故险逺输者多侵牟页勤以率之尽革长于抚驭境内桴鼔不鸣王徽字尚文应天人天顺庚戌进士授南给事中宪宗即位率同列上五事最后禁近之臣宜遵旧制使无他与其言尤僃时阉宦牛玊谪至南京疏其大罪四乞置诸法因斥指执政谪普安州判官兴学谕俗其习稍变始有举于乡者治初荐起陜西左防议致仕
　　卢雍字廷佐江宁人天顺丁丑进士为武库司主事都御史王竑北讨奉勅调兵河南简阅精鋭申明军约悍帅皆奉命王竑为大司马戎务必与之商诸营事为之综理出防议福建谕政和浦城盗皆散去复捕贼酋二十余人诛之一方以宁官终湖广布政居父丧结庐墓侧左右忽产五色芝二十本诏旌其门
　　翟瑄字廷瑞南太医院籍与弟瑛并有才名瑄举天顺甲申进士知奉化有善政擢御史廵抚山西有平贼功晋左都御史寻陞刑部尚书瑛成化丙戌进士选庻吉士改礼科给事中封事数十规切时政上嘉纳之歴太常卿以病乞归瑛事兄甚恭时称二翟
　　倪岳字舜咨尚书谦子天顺甲申进士授编修成间歴迁礼部侍郎定徽号冠婚祧祫及奉慈殿礼文制度晋尚书疏请开言路寛赋役慎刑罚革滛祠禁斋醮止胡僧却贡狮经术醇正议论详明转吏部尚书奬恬抑躁铨叙惟允卒諡文敏黄肃字敬夫六合人成化戊戌进士累官至广西按察佥事部内土官妻谋立其假子肃倡义立其侄土官黄绍反讨平之思恩知府岑濬谋作乱肃堕其所筑丹良城岑不得逞晋湖广兵备副使正徳初以军功陞三品寿八十六卒
　　王敞字汉英锦衣卫籍成化辛丑进士授刑科给事中出阅四川诸镇邉储还上便宜六事其一言建昌矿夫事革尚为权家所占请罢之孝宗时使朝鲜国王出女乐燕之不听其君臣相顾愧叹歴转通政使陞兵部尚书以平宁夏功加太子太保山东及四川盗起请增设兵备所用诸将及总制大臣皆一时之选寇平乞休归
　　吴彦华字汝和江宁人成化辛丑进士歴户部郎出守荆州州多水患筑堤二十余里户口岁増百畆加辟擢四川防政开瞿塘三峡古道人得陆行无风波患事闻刘瑾以功不由已黜归瑾诛复官浙江布政
　　鲁昻字廷瞻江宁人成化丁未进士授兵科给事中时判院刘文泰诬奏太宰王恕出执政意举朝莫敢讼言昻独摘发其奸天下快之太监李广驸马都尉齐世恩夺民田下昻勘问悉还之民转户科都给事疏文武大臣不法事忌者益众为太仆少卿杨瑛所诬下狱鞫讯无騐谪蒲圻令投檄归寻复职致仕
