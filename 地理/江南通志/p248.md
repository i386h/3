<!-- { "loadSidebar": true } -->
　　分二厘民田五万四千三百六十二顷四十九畆九分三厘夏税小麦三万九千九百二十二石二升七合二抄农桑丝折绢八百四十一疋二丈四尺农桑零丝六十四两五钱秋粮米二十万六千六百三石八斗六升五合五抄租钞五千二百四贯七十一文牛租米二石五斗　庐州府官田五百六十八顷七十六畆一分七厘七毫一丝民田二万四千八百六十一顷六十九畆八分夏税小麦九千八百七十二石一斗四升三合九勺五抄三撮农桑丝折绢六百八十七疋一丈三尺二分六厘二毫五丝秋粮米六万六千八百三十七石二斗一升二合六勺九抄六撮八圭五粟九微池州府官田一千八百二十三顷五十七畆四分九厘三毫民田七千九十六顷五畆六分五厘八毫夏税小麦六千八百二十四石七斗五升七合八勺五抄二撮税丝折绢一十五疋农桑丝折绢一百九十八疋零丝一两一钱九分七厘农桑丝三斤一两八钱五分秋粮米六万一千三百七十二石八斗九升五合八勺山租钞二百四十四贯三百七十九文　徐州官田二百三顷三十五畆二分二厘一毫民田二万九千八百八顷八十七畆六分四厘夏税小麦六万七千一百五十八石九合八勺八抄二撮一圭九粟税丝折绢三千三十五疋二丈二寸四分二厘五毫八丝五忽五微农桑丝折绢二千五百三十八疋二尺六寸九分五厘秋粮米七万九千八百五十八石一斗四升二合二勺一抄九撮二圭九粟　广德州官田一千三十九顷三十六畆六毫民田一万四千三百六十四顷九十三畆八分夏税小麦三千六百三十二石三斗八升八合四勺一撮丝一百一十六斤二钱九分六厘二毫农桑丝折绢一十九疋一丈六尺七寸秋粮米一万四千六十六石二斗九升二勺五抄　滁州官田二百四十顷六十五畆九分七毫民田二千六百七十二顷二十七畆九分二毫夏税小麦二千五百七十八石五升八合七勺一抄四撮七圭七粟秋粮米五千八百九十二石九斗一升一合一勺六抄八圭五粟　和州官田六千四十八顷一十三畆二分七厘九毫民田五千八百四十三顷五十六畆二分六厘七毫夏税小麦一千四百二十四石六斗六升八合九勺农桑丝折绢九十九疋二丈七尺二寸六分秋粮米九千九百五十石五斗四升五合八勺【续文献通考】
　　嘉靖十四年诏改折南京漕粮【明政统宗】
　　起解京库折色应天府庐州府凤阳府淮安府宁国府安庆府池州府太平府广德州徐州小麦每石折银一两米每石折银六钱苏州府松江府常州府镇江府徽州府麦米每石折银二钱五分【明防典】
　　嘉靖四十二年题准将嘉靖四十年四十一年额派南直浙江江西湖广四省钱粮及开纳事例并节年防议条陈等项银两其四十二年分并带徴三十六年分钱粮完者起解未完者严催一年满日通算约以十分为率未完四分者布政司掌印管粮官俱降俸二级移咨吏部不许推陞追徴完日准照旧支俸未完六分者俱照不及事例降一级起送吏部调用未完八分以上者俱革职为民其余府州县掌印管粮官亦照此例监兑主事催督钱粮通以一年为限查将未完钱粮应叅官照依前例分别叅奏以慿户部议覆施行【明防典】隆庆间以江南巡抚海瑞议将一概合用均徭均费等不分银力二差俱以一条鞭徴银在官听支解【明防典】按此条鞭之始
　　隆庆九年户部覆应天抚臣林润奏复粮额议改折二事谓各省粮额俱以夏税秋粮马草为正赋差徭编増为杂派惟是苏松诸郡不分正杂而混徴之名曰平米其中如马役料价义役原非户部之加増如轻赍脚米户口盐钞亦非粮额之正数杂派渐多常赋反累诚有如润所言者宜令逐项清查旧额所増之数通行造册送部以凭裁减至于两京各衙门俸银改折之议则当斟酌轻重事难尽从盖南京水路四通米谷饶裕便于改折若一概施之北地有如运道告阻内鲜蓄聚缓急之际何以为谋请将南京各衙门官吏人等月粮及嘉靖四十年以前积欠京储尽行改折每石七钱在北者量折十分之二每石一两若米贵仍复本色上允行【明防典】
　　万厯中年三大征接踵四十六年骤増辽饷三百万内帑充积帝靳不肯发户部尚书李汝华乃援倭播例畆加三厘五毫明年复加三厘五毫明年复加二厘通前后九厘増五百二十万遂为嵗额【明史稿】按此即额内地畆银之项
　　明初令天下农民栽桑麻木棉不种桑者使出绢一疋不种麻者使出麻布一疋不种木棉者使出棉布一疋后奏准桑麻科徴之额麻每畆八两木棉每畆四两栽桑者四年有成始徴其租十八年议农桑起科太重今后听从种植不必起科二十五年令凤阳滁州庐州和州每户种桑二百株二十六年定凡民间一应桑株各照原定则例起科丝绵等物每嵗照例丝绵十八两折绢一疋正统八年令南直农桑绢疋始纳折色每疋折银五钱【明防典】按此即今条鞭内桑丝之项
　　永乐三年令各府州县官民人等户口食盐各随地方徴收米钞四年令食盐官民人等一体见丁纳钞支盐大口十五嵗以上月支盐一斤纳钞一贯小口十嵗以上月支盐半斤纳钞五百文【明防典】按此即今条鞭内盐钞之项
　　嘉定县土不宜稻多种木棉民以买米完粮为累嘉定父老叩阙呼吁始奉命改折【附】明徐学谟改折漕粮书册序【扬州厥土下下吾乡居州之隅赋额特重嵗供当天下之半然而民能勉力委输犹几幸不困者以下下则宜稻也嘉定濒海硗瘠下下而髙土不宜稻况潮汐四通则沟洫易淤风时作则荡析为虞余生七十年来所见全稔之秋犹未数数也民以农隙濬渠农时耕作计日占风廪廪望嵗所产木棉蚤夜拮据以布易银以银易米而后以给赋税嵗之所入不及他邑之三而劳苦倍之每兑期将及则米价腾涌悍军刁勒赠耗横加以二石之费完一石之课犹惧不能民不堪命可知矣嵗在庚辰以后旱涝频仍民苦罄室瘠土更甚势遂不支逋负者多漕事莫办将逮一人一人亡命责之里胥里胥亦亡责之戚属戚属又亡甚且举数区之民无一户全者尔时有司政尚束湿袖手缩舌无可谁何乃贷他税之入银万计以完漕事而漕病去者不乐其乡去不遽归出郭东西望极目蒿莱则来嵗之漕又病两台适至目击时难询民疾苦民以其情告谓惟漕折银便事非上请不可父老瞿仁吴应麟封坊等蒲伏阙下大司农海丰杨公读其状恻然怜之下其事于两台两台稔知民情也佥以为宜于是始奉命改折仍令三嵗一请惧民乏怙恩逋赋也今行之九年凡三得请而嘉民亡者复还蒿莱者渐辟矣顾久羸之民仆而难起久行之数未有已时漕折间有逋负者熊侯莅邑六载而以催科住俸之日十居其三盖空釡索糜即巧妇安所措手哉侯虑积逋未清则改折难以再请而漕兑既复则疲邑何以为生欲宣隐情播之当道乃裒部院道府先后文移及疏奏书唘彚而梓之而属序于余余岂期为桑梓之私圗顾惟嘉定硗瘠不幸而赋与他邑等当事者诚为下邑计长乆则改折似当永定不然而徒以困吏吏且与民俱困曽何补于国家此侯彚而梓之之意也】














　　江南通志卷六十七
<史部,地理类,都会郡县之属,江南通志>
　　钦定四库全书
　　江南通志卷六十八
　　食货志
　　田赋【二】
　　国朝
　　顺治二年钦奉
　　世祖章皇帝圣谕
　　本朝平定江南其土田规则悉用前明之旧以万歴中赋额起徴仍蠲本年税额十分之七兵饷十分之四其明季无艺之徴尽永除之
　　三年奉
　　防长洲等县额粮太重应否酌减江南官户免役太滥困累小民作何限制着确议具奏
　　命招抚内院洪承畴订正江南赋税经制
　　四年一切折色徴银行吏收官解法按明季收银佥殷实人户充当银头令其值柜收银饭食纸张恣行赔累拆封之时或有短少责令赔补至是痛革前弊县柜书一人择老成者充之在柜出票登记流水号簿里甲赴柜完银遵照司法自封投柜即给印票令其归农凡一切收拆贮解官吏任之与民无关民困遂苏
　　六年因兵饷不敷将白粮改折正耗等米毎石一两二钱
　　九年奉
　　防江南赋税各项本色责成布政司每年于一月之前确查时值据实估定申报督抚咨部查核一面径行所属州县照估定时价徴银解交藩司选委职官领银采买物料装运解部
　　十年改折三梭三线布银其本色布疋俱照时值估办改定料价折色银应办本色起运者亦随时估值申报大吏核实编徴
　　十二年白粮每石改折二两徴解
　　康熙元年户科给事中柯耸请行均田均役之法三年允科臣吴国龙疏凡县派各部等项下钱粮悉归司农总其成徃例各作十分奏销自是总作十分奏销
　　四年安庆巡抚张朝珍奏免新陞当涂县忠惠湖田包赋奉
　　防豁免仍以湖荡照旧完芦渔二课【附】张朝珍疏【臣惟任土作贡古今通义因民利国王政所先时或劝垦荒芜必使民先有其地而后可以办纳】
　　【国赋未有以湖作田勒民包课者也如臣所属太平府当涂县忠惠圩即旧之丹阳湖也厯来额输渔课银三百一十四两七钱零刋载全书解充兵饷顺治十二年芦政卫贞加徴芦课银一百七两一钱零顺治十五年卫贞又任巡按令民筑埂周围丈量作田三万一千余畆髙淳县认垦四千余畆当涂县认垦二万七千余畆三年起科办纳漕粮具】
　　【题覆准在户部止据按臣所报咨催办漕在工部又有既纳芦课何以忽又归漕之咨使承斯役者实出两难至康熙元年当起科之期户部屡咨严催髙淳业已刋报由单当涂岂能独异臣亦惟有严督刋入由单按畆起徴无奈湖民纷纷控告及池太道刘二章知府胡季瀛知县葛元福节次呈详大畧言丹阳湖三面受水地势最洼夏秋水涨浩瀚弥漫冬春水涸一片烂泥止生水草原纳草】
