<!-- { "loadSidebar": true } -->
　　圆通寺在嘉定县洪星坊元至元间建【附】元赵孟頫记【嘉定州在呉郡之东南百里形势平夷早潮暮汐今古郁然大报国圆通寺际州治之东北相距咫尺开山沙门明了手锄菑翳浩然有开拓之志经营既殷材力相称广堂邃宇宛若化城大德己亥春杪奉玺书赐圆通为额至皇庆壬子造物欲大其规制一夕祝融卷入无何明年癸丑奋志兴修首定向方圬墁陶冶百尔咸臻延祐丙申复举奉防加赐妙明圆晤普济佛心大禅师之号三阅寒暑诸缘悉备重门突兀僧堂海涌钟楼经阁飞跂云端庖湢廪庾之严整廊庑寮舍之深靓师资授受甲乙相承复建大吉祥皇庆寺于州治之北可二里命净行沙门十六员岁修法华长期绳绳观室井井禅龛鱼鼓灯香幻成净土又建大资福寿宁尼寺于州治之东南隅六窗自虚纎尘不到两寺颠末具在别记奚材力之可臻必愿行而乃萃晓磬鸣而龙象集夜禅起而声色空真风扇有漏之尘觉花开无影之树缔构之功什既八九延祐己未建大佛宝阁九间于圆通寺后金色光明照心夺目三寺赡众之士厚薄悉书碑隂远持事状请记以文余闻佛书以道德为圆通寺之圆通即道德所证之果也继继于百世之下者茍知道德之可从则圆通未尝不久且大矣余何言哉】
　　资善寺在嘉定县城东隅元至大四年建
　　西隠寺在嘉定县西北隅清境塘元泰定元年建积善寺在嘉定县晏海门内旧在观潮门外明洪武十一年刱永乐十二年改建于此
　　昭庆寺在县观潮门内宋昭庆间建故名
　　防国寺在县合浦门外梁天监中建宋天禧中赐额
　　东林圆照寺在嘉定县东十八里杨泾东六都兴圣寺在嘉定县月浦宋绍兴元年建十八年赐额
　　保安寺在嘉定县东四十五里沙浦梁天监中恒智禅师游此闻芦苇中有猛兽因趺坐经旬有老叟馈食见二虎驯狎左右里人建庵居之宋喜定中改为寺
　　留光寺在嘉定县澄江门外一里旧在澄江门内明正德间改为书院僧方珪重建寺于此集庆寺在嘉定县南三里元至正四年建云翔寺在嘉定县十二都旧名南翔寺
　　国朝康熙三十九年
　　圣祖御书云翔寺匾额【附】明王世贞记【去嘉定县之南二十里而遥葢有南翔寺云寺所以称南翔者当梁天监间有异僧德齐止锡其地规为阿兰若甫决筮而双鹤依之晨起放鹤鹤徃之方必有客至至则为檀越布德其地委输若神不日而成上刹以雄丽东南德公化去亡防鹤亦望南而翔不复返五百年而为后唐之开成寺且圮矣复有异僧行齐者止锡如德公乃鹤复依之行公感其事为一众説法而有莫少卿者尽捐其槖缗而拓饰之雄丽逾于旧观】
　　【行公戏谓鹤吾事毕矣恣汝所徃鹤应声盘舞遂亦望南而翔不复返其语留珠林中甚着至宋绍圣中天子知之遂赐寺额曰南翔及明正统中而大圮司空周忱氏过而慨之以邑赋之羡粟倡而诸善知识和焉其观遂复故至万厯初则益大圮势且及像像亦多损剥寺僧彷徨叹曰乘轩者源源生不乏而不及一鹤耶我则不德不能若二齐公谁慨然为莫少卿哉于是稍有应者而诸歙中独有一善知识为任良佑氏具资金五千常泛大河而遇风以舟免归德于河金龙之神而捐千金之槖新其庙矣既而叹曰是神也尚不能不頼如来之力以脱大鸟喙而我敢忘所自挺身出仕其费计可中金二千曰我去槖之半不至冻馁妻子也葢不及岁而大雄氏之宇焕然一新佛及菩萨阿罗汉天王诸像皆奕奕神采生动瞻者肃然僧自重等不胜感稽首来谒余请为次序其事矣任氏者茍不住色而行布施则固初祖之所许而我大雄之深叹者也余故笔之以诏来者】万寿寺在南翔寺东一里元大德初建
　　万安寺在嘉定县南二十六里万寿寺西新华浦净信寺在嘉定县东南三十六里月浦宋宝庆间建
　　保清寺在嘉定县东四十五里大塲北宋淳祐三年建
　　永寿寺在嘉定县东南三十六里葑村塘旧在钱溪东北宋咸淳中赐额延祐二年移置于此顿悟寺在嘉定县东南四十五里在泸泾元元贞元年建
　　法界寺在嘉定县东南四十五里大塲北宋嘉定中建
　　宝华寺在嘉定县东南四十八里大塲镇宋咸淳间建
　　真如寺在嘉定县东南五十里桃树浦宋嘉定间建
　　保宁寺在嘉定县东南六十二里江湾石晋天福三年建后周广顺二年赐额
　　法昌寺在嘉定县东南七十五里清浦旧镇宋淳熙十六年建
　　崇福寺在嘉定县东南七十二里江湾镇东又名天乐寺宋开宝八年建
　　广福普慧寺在嘉定县东南二十四里广福镇元天厯元年建
　　方泰寺在嘉定县西南十八里沙堽梁天监二年建唐大中三年赐额后钱武肃王重建
　　菩提寺在嘉定县西南二十五里安亭镇孙呉赤乌二年建梁天监二年改建后唐清泰间名唐兴寺宋开宝间改赐今额
　　罗汉寺在嘉定县西南三十六里宋建炎间建褒忠寺在嘉定县东北二十四里萧泾宋乾道中建
　　呉兴寺在嘉定县西十四里梁天监十年建皇庆寺在嘉定县北三里元至大四年建
　　延禧万寿观在州东北沙头镇登津桥元延祐五年建
　　真际庵在嘉定县西南隅元泰定三年建
　　永庆庵在嘉定县北二十四里双塘梁天监二年建
　　普福宫在州北双鳯镇元至元乙酉建内有仙官祠产玉芝一本四十二茎改名玉芝祠今废天妃宫在崇明县西关外施翘河宋元祐崇祀于闽元漕运着灵加封天妃神号皇庆后岁赍香幡下漕司祭之明洪武改封圣妃永乐七年复今号宝幡谕祭勅主水宫春秋崇祀
　　集仙宫在嘉定县治二图宋嘉定十七年建龙王庙在崇明县西关外长沙向建城中城隍庙右以西海坍廹康熙三年移建天妃宫北
　　灵隠道院在州城南隅俗称南道院元大德三年建
　　文昌道院即梓潼庙在州城儒学东明宣德七年建
　　延真道院在州沙头镇旧在涂松市元至正丙子移今所
　　灵真道院在州北直塘市
　　崇真道院在崇明县东北隅宋宝庆三年建延祐三年山门产紫芝
　　法华塔院在嘉定县登龙桥南宋开禧中建元至大元年重修
　　三敎堂在嘉定县城西北隅元至顺元年建海州
　　大悲寺在州治西街北宋嘉祐三年创建
　　兴国寺在州巨平山东北唐元和二十年建佛陀寺在州大伊山前宋景定元年建
　　古佛寺在州大伊山后宋皇祐二年建
　　重光寺在赣榆县治南一里许宋元祐五年建兴国寺在赣榆县治北三十里
　　洪祖寺县治西南三十里　圣福寺在县南二十里
　　招德寺在沭阳县治东五里元大德二年建洪福寺去沭阳县治八十里
　　妙观在州旧城西南唐开化三年建
　　祥云观在州巨平山常有白云出其上故名三仙观在州清风顶
　　彩云观在州南山紫竹庵东半里明天启元年建祐德观在赣榆县治西一里
　　紫阳观在沭阳县治南半里许宋时创建
　　重光塔院在赣榆县治西南三里
　　通州
　　天宁寺在州西北唐咸通中建名光孝明天顺改今名
　　广敎寺在州治南十八里当狼山之阳唐总章二年建在江中山上昔人有诗曰飞来灵鹫岭化作宝陀山山前后乃江海相接处舟出三山间水湍碍石率多覆溺者有僧率其徒操舟以防之舟免触石之患故有慈航之名近年江水南徙山之前后皆为陆田后人有诗曰昔年航底浪今日马蹄沙皆纪实也
　　兴国寺在州南门外东俗呼东寺宋乾道二年建兴化寺在州治南澄江门外宋乾道间建
　　广惠寺在州利河镇又一在西成乡俱唐咸通中建
　　法宝寺在州白蒲镇宋至和中建
　　丰利寺在州西北四十里宋隆兴中建
　　千佛寺在州东门明万厯中建
　　广福寺在如臯县治西北唐贞观中建今为祝厘之所
　　中禅寺在如臯县治东北唐大中间建中有玉涓井
　　定惠寺在县治东南宋天禧中建
　　海月寺在县西北
　　广福寺在泰兴县治东南唐光化三年建
　　庆云寺在县城南宋咸平年建
　　福惠寺在泰兴县黄桥镇宋天圣四年建
　　寿圣寺在泰兴县口岸镇宋淳熙十年建
　　来方寺在泰兴县古溪宋嘉祐二年建
　　建安寺在泰兴县梁天监四年建江水坍没今迁大西门郭家庄南改名灵云庵
　　佑圣观在州余东镇明正綂中建
　　元妙观在州东南宋宝庆二年建名天庆观元至正壬子改今名
　　籍仙观在州南门外敎场西周显德间建
　　灵威观在如臯县西北
　　延佑观在泰兴县东南唐永徽五年建
　　万寿观在泰兴县东南唐开元四年建
　　放生庵在泰兴县北门城外明万厯间建
　　法轮庵在泰兴县小西门外葫芦巷
　　国朝顺治六年建
　　永福庵在泰兴县官沙殿东顺治六年建
　　竹隠庵在泰兴县口岸镇
　　天妃宫在州西南明洪武间建康熙三年附建育婴堂
　　普陀别院在州军山顶明末建
　　伏海院在如臯县治西北明隆庆六年僧德葵建










　　江南通志卷四十六
<史部,地理类,都会郡县之属,江南通志>
　　钦定四库全书
　　江南通志卷四十七
　　舆地志
　　寺观【五　安徽宁池四府】
　　安庆府
　　双莲寺在府城内阜民坊宋范文虎舍宅为之内产双莲因以名寺
　　国朝康熙五十八年按察使朱作鼎重修
　　万寿寺元建在府城内与双莲天宁太平迎江为五大寺
　　天宁寺有二一在府城内宋建今县学旧基明正德间移建忠节坊一在潜山县舒台亦宋建三祖寺在府城内朝天坊原名菩提庵隋开皇间璨祖卓锡于此歴三祖遂改庵为寺明嘉靖间重修
　　太平兴国寺府西正观门外万松山元建明洪武间修
　　国朝康熙八年拓旧制増建
　　迎江寺在府东枞阳门外明隆庆间建万佛塔有光宗御书防国永昌禅寺特建宸翰楼贮之
　　三城寺　　　　　　　　禅龛寺
　　宣团寺俱六朝宋建　　　古塘寺元建明重修
　　以上怀宁渌水乡
　　延寿寺　　　　　　　　双城寺
　　四武寺俱宋建　　　　　法雨寺梁建
　　原浦寺明建　　以上怀宁大丰乡
　　木榴寺唐建　　　　　　文殊寺
　　普泽寺今名暖水寺　　　西畬寺俱宋建
　　以上怀宁受泉乡
　　平山寺　　　　　　　　植福寺俱宋建长栎寺元建　　以上怀宁尧年乡
　　宝福寺　　　　　　　　三圣寺
　　洪山寺　　　　　　　　车轴寺
　　梅城寺　　　　　　　　三鸦寺俱宋建
　　以上怀宁钦化乡
　　白龙寺　　　　　　　　灵泉寺
　　净明寺俱宋建　　　　　绍圣寺
　　乾元寺　　　　　　　　显能寺俱元建
　　以上怀宁潜岳乡洪武间俱重修
　　大宁寺在桐城县东城宋建于县西明洪武间徙此
　　法萧寺县东三十里有昭明太子祠唐宣宗书额桐溪寺县东三十里双河坂明建
　　华严寺县东九十里即浮山寺宋远录禅师道场与欧阳修因棋説法处
　　灵山寺县东百二十里宋建
　　柳子寺县东柳峰山明建
　　白云寺宋白云禅师道场有青鸟来听説法在县
　　东九十里　　　　　禅智寺县东黄蘖岭明建石屋寺在县东百里晋建裴仙修炼在此寺有十景曰玉洞长春石屋胜迹白驴化米黒虎廵山金鸡啼月狮子卧云石鼓轰雷仙人棋局乌鹊客石柱仙题
