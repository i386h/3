<!-- { "loadSidebar": true } -->
　　江隂县知县署在城西北隅明洪武元年建　县丞署在县治东　主簿署在县治西　典史署在县治东　库在县二堂右　军仗库　架阁库俱在县二堂西北隅　狱在县仪门外东南石头港巡检署在县东三十里　和丰仓在
　　县署西南即宋都仓今于此收贮白粮　水利仓在协镇府西南初名济农在朝宗门外明巡抚周忱移建　常平仓在县大堂西雍正八年知县魏化麟领帑建　养济院在县治东南祥符寺旁　普济堂四一在马镇一在华墅镇一在章乡镇一在夏港镇俱雍正四年将各镇养老堂改建　育婴堂在城西青龙街康熙四十七年知县黄和中捐建
　　【儒学】教谕署　训导署俱在学宫内东北隅
　　水师协镇副将署在县城中街　左营中军守备署在县城
　　江隂营游击署在县城大街　中军守备署在县城
　　杨舍营守备署在杨舍镇
　　宜兴县知县署在城内长桥北【附】明方逢时题名记【洪惟我国家稽古建官上而公卿大夫下而百执事尊卑有等贵贱有差内外相资体统不紊凡以为民也然位高者其情塞势逺者其泽穷故施政布恵与民朂亲且切者惟令为然葢令者位卑责重百司之务咸与焉位卑则势或有所不及责重则不可以易举百务咸与则其才或有所不周丛脞琐屑难于厥职者亦惟令为然故曰民生休戚在守与令又曰茍非其人民受其殃噫其可以易而为之哉宜兴为毘陵僻邑风气敦朴民物质野钱谷讼狱实繁且剧其治之也为尤难嘉靖壬寅余来承乏于兹滥厠诸君子之后仰其人师其政事而劝戒之心生焉久之且惧其名自我而没之也爰于庶务之暇遡而求之百八十年间得卜公原善以下三十九人着其姓字考其里爵次其任之先后始于国初重时制也畧于丞簿政不在也信者书之疑者阙之示可征也旣成乃命工镌之石以垂于后而谬序其言于石之端如此夫是石之立也所书者名而已若夫所谓忠诈曲直之戒如古人之所云者则民之舆论遗思昭昭在也余曷敢知亦奚敢于详虽然循名而责实因人而反已顾同志者加之意而已慎无以其名而忽之其庶几乎】　县丞署在县治东南　典史署在县治西　库在县堂东　鸾驾库在县署东偏　架阁库在县堂西　狱在县仪门外右偏　下邾巡检署在县东南三十五里洞山乡　钟溪巡检署在县北五十里万金乡今暂居民房　养济院六一在县治西南西庙巷北一在法蔵寺旁西城明知县王鍭建后知县丁懋移建西门外福徳桥西南一在塘渎桥一在青村一在草塘桥一在黄督下雍正四年知县李端建
　　【儒学】教谕署在学宫内
　　太湖营右军守备署在周鉄镇
　　荆溪县知县署在县东察院旧基
　　国朝雍正二年设知县李润领帑建　典史署在县治库　狱俱在县治内　湖巡检署在县东
　　南四十五里　张渚巡检署在县西南九十里漕仓即宜兴之南仓分　常平仓在县署后
　　雍正九年建
　　【儒学】训导署在学宫内
　　常州营右军守备署在县城
　　靖江县知县署在城内西偏明成化七年建　县丞署在县署东　典史署在县署东南　库在县署二堂左右　仪仗库在县署大堂右　狱在县署仪门右　马防沙新港巡检署在小沙　常余仓在县署东南旧名永丰明知县张汝华建后圮知县俞献可复建知县陈文燧増建　永丰仓在察院内明知县陈文燧知县陈函辉移建县土地祠内　常平仓在县治雍正九年建　养济院在崇圣寺后法堂内明知县汪玉建知县景日轸修知县陈函辉重修　育
　　婴堂在城内三啚
　　【儒学】教谕署　训导署俱在学宫右
　　协标左营游击署在县署左
　　靖江营守备署在县城







　　江南通志卷二十二
<史部,地理类,都会郡县之属,江南通志>
　　钦定四库全书
　　江南通志卷二十三
　　舆地志
　　公署【二　镇淮扬徐四府太海通三州】
　　镇江府
　　镇海将军署在府城中
　　左翼副都统署
　　右翼副都统署【以上二署】俱在府城
　　分守常镇道署在府治旧宝钞库
　　知府署在城内东北明洪武初郡守杨遵即宋元旧址建
　　同知署在府治东
　　通判署在府治西　经歴署在府治东　知事署照磨署俱在府治西　广盈库在府堂西　架阁库在府堂东　狱在府治谯楼旁
　　炭渚驿丞署在城西五十里京口驿丞署在府城【儒学】教授署　训导署俱在学宫内
　　中营兼左营副将署在府城内　中军守备署在府城东门外
　　右营游击署在府城中军守备署在府城西门外协标右营中军守备署
　　城守营叅将署　中军守备署
　　镇江衞守备署【以上罒署】俱在府城
　　搜盐防在江口康熙九年建雍正六年浙江总督李衞重修【附】修建搜盐防碑记　【国家惟正之供田赋而外则盐防所入为最钜两浙都转运当长芦河东两淮闽广之一每嵗销数百万引行盐之地东南濒大海西际豫章之广信江南之广德其北则以京口大江为闗鎻彊界攸分廵查是亟盖必私禁严而后正引可以流通裕课恤商本计诚莫重乎此也余总督越中兼摄廵抚节制江南捕务又奉】
　　【命绾廵盐使者之篆仰惟圣天子爱养百姓澄叙官方之至意立纲陈纪各有敷施而鹾政所闗首谨私贩固已申饬汛防凡山陬水澨实心搜察防有漏遗独深念京口与仪仅隔一衣带水舟船徃来络绎不絶枭徒贪利冒网夹带淮盐潜售于镇江一郡三县之间根深蒂固莫可穷诘致使嘉松引盐每多壅滞不有整顿何以革奸用是具疏】
　　【题请盘查之责属在大吏文职则江常镇道及镇江海防同知武职则京口将军镇标副将及镇江城守叅将按日分曹更番廵剔又添设廵兵若而人廵船若干只楼橹器械必备必坚众商急公捐増工食兵役用命昼夜稽查自教令风行奸徒亦敛迹不敢渉江生觊觎以故年来嘉松掣盐较徃时増倍是盘查之有功于盐政为甚大也先是顺治十六年盐使者】
　　【题明京口查盐令海防同知并城守副将在于沿江牐口亲身廵绰然或因循茍且徒树空名于江上耳卽康熙九年所建搜盐一防亦因地无専官事鲜责成近且日就倾圮矣夫搜盐防者所以奉】
　　【明防昭功令金符在上尤贵尊严官司坐其间必有堂皇方肃观聴且兵役趋走江堤坍塌亦非所宜而或风雨朝昏庇止无地夫何以専守望而勤检覈余乃发帑金颁防式择京口世商之能事者曰汪徳培俾董其事就其祖父之所创建者而更新之又添建五楹于其后三楹于其旁河岸加以石工沿岸又建小防三楹官役上下均安憇息至于栅垣巩固阶级寛平髙牙大旗飜飏白波红日间与尽栋朱甍相掩映洵足称江表壮观矣是役也鸠工于雍正戊申之秋仲阅六月而告成民力不疲商力不扰所以为盘查计者固可歴乆而不敝矣抑余闻之为政之道务在防本塞源彼夫积枭巨□啣尾贩私漕艘官船连樯夹带是皆骫法之尤搜查在所必及若孤舟行旅所携日用之盐数本无多不闗鹾例是用分别查禁纵漏苛扰各因轻重而科治焉其庻几无厉于吾民禆稍禆】
　　【圣朝盐荚之计于万一乎是宜纪岁时志兴建以告后之司鹾政者其工缗纎缕别勒碑隂】丹徒县知县署在府治东南小市街北　县丞署在县治东　主簿署在县治西　典史署在县治东南　库在县二堂旁　狱在县仪门东高资镇廵检署在城西五十里　丹徒镇廵检署在镇东港口　安港廵检署在城东九十里大军仓在治安坊
　　预备仓在緑水桥西北
　　义储仓在儒林坊明知县厐时雍建
　　镇西仓在西城外上河边今兑漕处
　　常平仓在西门内白马坊雍正九年知县缪逺领帑建
　　育婴堂在梳儿巷
　　国朝雍正九年知府毛德琦捐建【附】张九徴初剙育婴社序【京江育婴之社举于癸丑夏君尔范首事余与同人襄之彷广陵呉门两郡例也每一婴月给乳母银三钱同社有认一婴者有倍认三倍认者有数人共认一婴者丙辰尔范赴道山而余董事两载戊午则郡中绅士与新安同志分月轮执定会所于月华山之万岁楼征赀騐乳察厘奸各有耑司颇称严宻规模既定逺近乐观不意午末之秋旱□相仍人无饱遗婴在道日积月増捐赀所入不足半给葢广陵所恃盐闗两使者及行商大贾呉门则抚军藩司为政我郡皆无之独数十寒士呼号将伯奔驰托鉢耳相顾唏嘘莫知为计适道台石公自楚来临下车问俗闻之欣然亲防所首捐俸为侣而郡守暨两少府县尹诸公莫不踊跃分俸共成盛举羣婴之生已絶而复续是天心仁爱畀以福星而当事诸公情深保赤古称召父杜母何以异此不佞敢再邦手敬告同里乐善者夫怵恻隐行道所同赤子颠连乍见思救况众擎易举寸壤成山省一亲朋游戯之酒资减一儿女帽领之装饰即可广种福田普度多命所费薄而所获厚事理至明奚待智者而后懽喜从事乎但尤有进者善必积而后成德必乆而后大勿始勤而终怠勿偶应而旋忘施三分以至于三钱三两总曰发心化一人以至于十人百人总名同善乐施遂成仁里善政可革兵刑从此旱涝不作时和年丰且将于此举见其大端也】
　　【儒学】教谕署在明伦堂西南　训导署在殿庑西南丹阳县知县署在县市西北　县丞署在县治东主簿署在县治西　典史署在县治内
　　库　狱俱在县治内
　　吕城镇廵检署在本镇东　包港镇廵检署在县东七十里　云阳驿丞署在南门外
　　便民仓在北门内新桥明廵抚周忱委知县陈谊县丞葛良鼎建
　　常平仓在县署东雍正八年知县承谟领帑建育婴堂在妙觉寺西康熙四十六年邑人公建
　　【儒学】教谕署在明伦堂东　训导署在尊经阁旁金坛县知县署在城西北隅宋建顺治二年知县胡延年重修　县丞署在县治东　主簿署在便民仓西南　典史署在县西
　　内库在县署堂右　狱在县署仪门西偏湖溪廵检署在上疁村
　　便民仓在县署北明知县刘训建知县周楫改建于阳武门外水次知县赵圭移入城东北隅今仍旧
　　常平仓在县治雍正八年建
　　普济堂在东门思慕村邑人庄良玉等建
　　【儒学】教谕署在明伦堂后正学堂右　训导署二所一在学路东一在日新斋东
　　溧阳县知县署在城西北始自唐天复间歴宋明修建不一
　　国朝康熙四年増修　县丞署在库楼右　典史署在县堂东偏　架阁库　仪仗库俱在县堂两旁库楼在县署堂右　狱在县仪门西偏
　　水次仓在县东南　义积仓在署南
　　存留仓在西北
　　养济院在县治东
　　【儒学】教谕署在魁星堂右　训导署在养正丽泽二斋后
　　溧阳营都司佥书署在县城内
　　淮安府
