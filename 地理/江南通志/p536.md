<!-- { "loadSidebar": true } -->
　　倪敬字汝敬无锡人祖父峻洪武时乡举官给事中谏文皇佞佛忤防出使占城刚正不挠敬正统戊辰进士授御史出按山西戍将侵饷者悉治之再按福建时议开银矿抗疏得寝景泰间陈敬天修徳六事谪宜山县典史天顺初知祥符县从安逺侯栁溥西征师旋道卒
　　杨璿字叔玑无锡人五世同居正统己未进士累官都御史厯秦晋楚豫及抚畿内皆着声绩王谦字益夫武进人官中书舍人因灾异奏疏剀切景泰初以太常卿出守防州治行为蜀最防人画像祀之
　　杜宥字叔寛江阴人景泰甲戌进士擢御史以灾异直言谪典史迁英徳知县时邻境多寇宥创立县城贼至死守围不解夜缒士焚其营贼惊溃去移韶州通判归
　　盛颙字时望无锡人景泰辛未进士天顺时以劾石亨曹吉祥由御史谪知束鹿县立九则法以均徭役讼者片言折之民謡曰束鹿令锡山盛清如水明如镜郊外有隙地争来筑室居之遂成市号清官店累擢都御史巡抚山东境内旱饥颙大修荒政民赖以济
　　赵敔字叔成武进人景泰甲戌进士授御史因言事谪官寻召还成化初首讼于谦等寃出按江西嵗旱奏免逋粮二百六十余万贷盐钞二载免漕运一年秩满即擢江西按察使以忤权贵罢刘本道江阴人由掾吏从靖逺伯王骥征云南累官户部侍郎总督粮储先是漕运京粮陆运四十余里本道建议令京军歇操余月运粮至京而漕运之粮止通州交纳嵗省羡耗五十余万石时同邑徐晞亦由掾吏起家厯官至兵部尚书以徳量称
　　徐溥字时用宜兴人景泰甲戌廷试第二人授编修厯吏部侍郎治初拜文渊阁大学士以目眚乞归卒諡文靖溥性凝重为首辅承刘吉恣睢之后镇以安静务守成法事有不可辄疏争之时称名相尝再庐墓置义田以赡族人所着有谦斋集王防字廷贵武进人忠子也景泰辛未赐进士第三人为南京祭酒修举教法士风丕变累官吏部尚书为人言动不茍以孝友称悯兄子澄之孤移其廕廕之尝购得杨氏别业其先茔在焉将徙之防不可为阙其垣使祭扫子沂字希曽成化乙未进士卒官副都御史事父至孝中裙厠牏身自浣涤虽贵显宾至侍立无倦所得恩荫以让其侄白昂字廷仪武进人天顺丁丑进士厯给事中累擢兵部侍郎河决武原昂奉勅往治有功进刑部尚书诏修问刑条例昂列定百余事内行谨饬痛弟蚤世移荫其子立义学以教宗人卒諡康敏子圻由进士厯官右副都御史总督南京仓储所莅皆着政绩
　　呉渊字本深武进人天顺丁丑进士厯守福州多雪寃狱逋租万数劝谕有方民不扰而公赋足同邑毛珵以举人厯泉州守有清节
　　秦防字廷韶无锡人天顺庚辰进士守武昌治行为湖广第一累官江西布政所至恵泽及人既去皆立祠祀焉父殁防年六十余哀毁感疾卒子鋭字国英执丧庐墓建祖祠设祭田
　　薛为学字志渊武进人成化丙戌进士授监察御史遇事敢言掌法司章疏有能名安抚荆襄流民宣布威徳众赖辑宁既没民立祠祀之
　　陆简字廉伯武进人成化丙戌廷试第三人授编修预修宋元纲目累擢詹事两典防试号得人卒于官简学问该博识度超逺有龙臯集
　　华山字仁甫无锡人成化乙未进士知许州有贵家子犯法当死监司欲曲全之山力争卒抵于法有奸民以地献钧州徽王府山执不与入为部曹擢湖广右参议赈郧阳饥筑房山城政绩尤伟周□字克礼武进人成化戊戌进士知万载县以刚直忤郡守调永春剖决疑狱人服其神迁太仆丞卒时无锡张逊由举人厯涿州守亦以善决疑狱称
　　陈周字文美无锡人成化辛丑进士授户部主事议开引盐商人贿司徒以请周曰引故欲开不当以贿力持不可出为河南参政周王侵民田周判还民行部得穴金檄令偿汝民逋租民为建却金亭时武进蒋容江阴邵经俱以进士先后守潞州力绳沈藩之不法为王所奏征下狱后释归莫骢字日良无锡人成化甲辰进士授工部主事管济宁牐旁有月河嵗决为患骢改坝建石牐嵗省费数万终兵部郎有颐斋集时同邑缪昌亦以进士官工部主事奉勅勘势家地还民终四川布政使
　　张恺字元之无锡人成化甲辰进士知东平州时大珰李兴治水张秋所至笞辱长吏以要货贿独恺徒手谒之珰知其廉无所问擢守黎平戢军恵民诸苗感化见黜于逆瑾瑾诛陞福建盐运使以疾归行李萧然生平未尝一介取人居家三十年未尝一入公府盗尝夜入其室发箧空无所得嗟叹去
　　呉俨字克温宜兴人成化丁未进士选庶吉士屡迁侍讲学士掌南京翰林院以忤刘瑾被斥瑾诛复官累擢礼部尚书武宗北巡抗疏极谏卒諡文肃从弟仕由进士厯督晋闽粤豫学政校士精审仕孙士贞令上虞有声厯礼科给事中
　　王珀字廷瑞武进人成化丁未进士授御史巡南城以忤中涓贵戚谪官迁南雄知府善治疑狱郡有场前守率以墨败珀锱铢无私
　　华津字济之无锡人成化丁未进士授松滋令以卓异擢刑部主事遇疑狱反覆参鞫尽求生之道改户部尝监通州仓有怙内监势请事者峻拒之厯广平知府太仆丞欲收养马民免地税钱十之五津悯民久困养马之累遂白巡抚寝其事迁山西参议卒
　　胡崋字惟峻武进人成化丁未进士授御史搏撃不避权贵屡奉勅巡方皆有能名厯官布政使徐纮字朝文武进人治庚戌进士厯陞广东按察司佥事分巡岭东式陈献章庐建周敦颐书院筑堤扞海潮岭南蛮蜑杂居吏多不检纮发奸摘伏墨吏望风解绶陞云南按察副使
　　秦金字国声无锡人治癸丑进士厯官河南参政行部至封邱击败流寇累擢巡抚湖广擒斩剧盗讨平郴桂及香炉山诸苗嘉靖初为户部尚书以争兴献太后上尊号事忤防罢后起南京户工二部尚书致仕卒諡端敏着有鳯山集
　　夏从寿字如山江阴人治癸丑进士官户部郎忤刘瑾落职瑾诛厯福建布政使减市舶逾制罪以清盗源留嵗解羡余以赡军食擢抚郧阳乞致仕归时同邑高贯以进士官浙江副使有刚直称陈策字嘉言无锡人治癸丑进士守饶州盗据桃源洞单骑入巢谕降之以洞阻深僻奏建万年县擢福建参政平汀漳盗迁江西左布政宸濠乱后抚绥凋瘵民赖以宁
　　贡安甫字克仁江阴人治丙辰进士由知县擢南御史劾寿宁侯张鹤龄怙宠骄恣武宗即位刘瑾擅政辅臣刘健谢迁相继罢安甫疏争之瑾怒下狱廷杖斥为民瑾诛起山东佥事寻引疾归黄昭字明甫江阴人治丙辰进士官职方主事拒絶诸珰干请忤刘瑾罢起福建按察副使黄田山寇啸聚闻昭徃皆散去又以计平乱兵昭在正徳中与同邑贡安甫史良佐并列党籍
　　华防字文光无锡人治丙辰进士官户科给事中未半载疏七上己未会试劾罢考官程敏政调南太仆主簿厯迁四川参政镇守内臣以重赂啖防欲市茶西边以规利峻却不许事遂寝终福建布政有双梧集
　　汤沐字新之江阴人治丙辰进士由知县擢御史忤刘瑾谪官起广东佥事厘剔盐政诸弊以杨一清荐擢浙江布政平孝丰寇嘉靖初巡抚四川平松潘寇入为大理卿李福达狱起以奏谳忤防罢
　　庄襗字诚之武进人治丙辰进士令宝坻外戚中官窟穴为奸襗悉裁以法邑旧无城襗请筑之二旬而毕冢宰倪岳疏襗政绩十七条行之天下擢户部主事出督徐仓发粟赈荒不待奏报以忤刘瑾罢嘉靖初应诏陈江南十事特命所司行之史良佐字禹臣江阴人治己未进士由行人擢南御史正徳初与同官共劾刘瑾请留辅臣刘健谢迁下诏狱廷杖削籍归后起云南副使平十八寨叛苗濬治滇池海口溉田千顷滇人徳之刘干靖江人治己未进士官户部郎以廉明称屡出督饷蓟州民为立生祠以忤刘瑾再被逮厯南光禄卿请移本寺额办煮醪于北寺诏从之省费十倍
　　葛嵩字钟甫无锡人治己未进士由行人擢给事中阅冀州军储核贵戚所侵地归之民武宗初诏核在京诸营卫嵩厘剔无所狥积弊尽革又请出先朝宫人罢田猎诛奄竖忤刘瑾斥罢
　　徐问字用中武进人治壬戌进士守登州盗贼屏迹调临江筑堤七十二所以和民累擢巡抚贵州以平独山土司防钺功拜兵部右侍郎厯南户部尚书乞归卒諡庄裕问清操絶俗敝庐萧然田不满百生平学宗紫阳有读书劄记山堂萃稿薛金字子纯江阴人治壬戌进士官给事中劾刘瑾冒耗内帑谪詹事府主簿后擢广西佥事平妖人李通保之乱招集岑流诸邑民全活无算有治斋集
　　承天秀字钟之靖江人正徳丁夘举人令钱塘织监毕某谋逆天秀勒兵为备奄不敢发事闻奄伏诛天秀以功擢南阳同知
　　丁致祥字原徳武进人正徳戊辰进士授户部主事监军储理盐课奸弊一清漕舟自江达淮每多阻滞致祥督漕兴复仪真旧牐嵗省费万计厯陜西副使抚汉中流民威恵并行
　　周金字子庚武进人正徳戊辰进士官给事中都督马昂纳有姙女弟于后宫金请诛昂而却其女嘉靖中厯抚延绥宣府散遣骄卒之围帅府者累擢南京户部尚书致仕卒諡襄敏
　　毛宪字式之武进人正徳辛未进士擢给事中疏斥大臣为奸者数人武宗西幸力请回銮不报谢病归有古庵文集毘陵人品记
　　顾可久字与新无锡人正徳甲戌进士授行人谏武宗南巡下狱廷杖谪国子学正世宗即位擢户部郎议礼忤防复杖阙下厯广东副使备兵琼海先是峝黎出刼及可久至皆望风款附尝按行诸郡咨询黎倭出没之处相其阨塞险阻而为之备御绘成图説后人遵用辄效为军中指南云蒋同仁字公甫武进人正徳甲戌进士官寺正嘉靖初诏按闽狱多平反癸未议大礼伏阙受杖几毙厯官参议
　　周振武进人正徳丙子举人初令余干再任天台有桥当要道水湍激每造辄圮振祷于神因以石柱砥之桥遂成邑人神之名曰晋陵桥前后为县八年俸入悉代贫民输负至入觐不能具道里费两县之民立祠祀之余干堂下有槐久枯振至复茂人以为徳政所感云
　　杨淮字东川无锡人正徳丁丑进士授户部主事监淮通二仓除囤基及额外蓆草费罢中官茶果之供监内库奄人例有供餽悉絶之厯郎中以公勤廉慎称嘉靖初切谏兴献帝祔庙再被廷杖卒后赠太常少卿
　　恽釜字器之武进人正徳辛巳进士知安陆州献陵更制董役中官恣肆御以礼法迁知温州府人以十善颂之郡人张孚敬当国釜同年也恶其刚直不阿调成都
　　张衮字补之江阴人正徳辛巳进士厯国子监祭酒世庙时逮系议礼诸臣侍郎何孟春员外林惟聪等抗疏忤防衮上疏申救奏罢陜西织造止云南采办撤浙江内监有水南集江阴县志
　　华金字子宜无锡人正徳辛巳进士厯天津副使以抗直忤上官乞致仕归至戚陆完为太宰金在都足不及其门完败收其母丧于狱并恤其孤同年张孚敬贵显欲援以共事金峻却之
　　孙銮字朝望武进人正徳辛巳进士授刑部主事尝勘一狱侍郎某授之意銮不可出谳楚狱寃抑悉得平反守汉中修堰溉田置卫弁之贪墨者于法厯云南副使边储素窘銮括羡赋捐浮费积至万缗擢太仆卿归
　　华察字子潜无锡人嘉靖丙戌进士居部曹与王慎中唐顺之辈讲习诗古文有名累官侍读学士掌南翰林院尝奉使朝鲜却国王餽典乡会试称得人居乡筑城缮学减租助役尤多义举
　　唐音字希古武进人嘉靖戊子举人令鸡泽清介自持上官下令有不合辄格不行后卒官几无以殓自部使者以下皆赙之子一麟坚辞不受一麟后举进士官南吏部亦以节行着
