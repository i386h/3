<!-- { "loadSidebar": true } -->
　　钱之望字表臣晋陵人海陵督三十二总管南伐临采石之望以策千虞允文允文行其策果大防乾道五年登进士第授江西帅属赖文政猖獗俘之除知楚州募力士五百躬自训阅大奚山盗起除秘阁修撰知广州击其舟师一时摧灭陞华文阁待制
　　向士璧字君玉常州人绍定五年进士累官湖北安抚使知峡州合州告急赴援立功捐家赀百万以助军费开庆初涪州危以计断浮桥奏防寻知潭州元兵围潭急率兵解围进兵部侍郎兼转运使贾似道嫉其功为所害
　　明胡忠字企周宜兴人正德戊辰进士歴广西参政剧贼王镠土官岑猛戕守臣忠奉总制檄讨之七日平镠猛遂遁匿以功擢抚延绥致仕归时无锡喻义由进士知南宁府土司争立举兵相攻义谕以利害即解散
　　谈恺字守敎无锡人父一鳯治壬子举人应山知县断数年不决之狱擒剧贼恺举嘉靖丙戍进士歴迁副都御史巡抚南赣汀漳招降赣贼李文彪殱海寇徐碧溪拜兵部右侍郎移镇两广捕斩峒蛮五千余人平之卒赠右都御史
　　汤建衡字平仲宜兴人嘉靖辛卯举人授江西新城令流寇三掠境内两薄邑城建衡预迁附郭居民入为坚壁清野计贼至躬亲临阵督兵拒敌屡战皆防建衡生平以气节自负尤长于议论马濂字濬卿无锡人嘉靖庚戌进士令僊居倭寇黄岩将犯县境濂击走之歴守桂林从讨洞猺以劳卒官时江隂陈臯谟以进士官南工部郎倭躙海上震畿辅谟督理南京城守亦以勤卒官赵大河字道源江隂人嘉靖丙辰进士授义乌令时倭冦两浙特简民壮督习骑射总制胡宗宪檄监大将戚继光兵上功幕府累擢浙江佥事监军如故练兵讲武所拔部曲后皆为名将
　　张梦时字伯可无锡人领万厯癸卯乡荐天启中知安吉州擒剧盗叶朗生余党迁常德同知监偏沅征蛮军歴山东运同御登州叛卒之乱累着功绩
　　薛敷政字以心武进人万厯丁未进士官御史按蜀土司奢崇明戕抚臣攻防防庆诸郡全蜀震动敷政便宜调兵固守成都三月中大小百余战危城得完又檄石砫兵赴援遂恢复诸郡再造两川陈睿谟字常采武进人万厯庚戌进士官御史忤执政外转歴禹州兵备计擒巨冦擢抚偏沅讨平峒蛮
　　徐洪祚字式围宜兴人万厯壬子举人授程乡令剧贼钟陵秀等据铜鼓嶂势张甚洪祚出竒计平之迁荆州府同知摄府篆流寇犯境洪祚擐甲乗城暑月不解带者二十四昼夜贼始退
　　陆卿正字廷表武进人天啓乙丑进士官福建参政海寇刘香老横甚卿正往谒广督力言主抚之非并条上方畧督采用之香老焚死余寇悉平同邑邹忠允官福建参议与平海冦
　　任允淳字还生宜兴人天啓丁卯举人授望江敎谕署邑篆流贼躙皖隣邑皆溃知望江有备引去后贼率众数十万力攻者再誓众死守危城获全歴迁兵部主事时无锡黄广由贡歴安逺令亦有御贼守城功
　　堵允锡字仲缄无锡人崇祯丁丑进士由部曹为长沙知府山贼纵掠数败官军允锡督乡兵破灭之又讨杀醴陵贼魁以知兵名后死浔州
　　徐调元字尔赞无锡人崇祯丁丑进士授黄冈知县流寇至黄冈攻围一月不克遁去官捕得盗三百余人鞫之皆良民被刼者乃请上官诛其奸淫杀人者而释其余父忧归起补金华许都为乱以宣大故帅房大成为谋主调元探其潜至城下设供张邀与计事遂缚斩以徇贼至一鼓破之捣其巢擒斩许都抚按交荐有旨召用时南都马阮当国遁归不仕
　　赵德荣字台侯武进人以嵗贡授仙游令斗栳冦为乱德荣同张守备擒其魁李玉箴等继殱其头目四十六人斗栳冦以平
　　章晋锡字用康武进人崇祯癸酉举人特授户部主事出守延平有王锐头者能驱草豆作人马聚万余人入延界为乱晋锡设方畧擒灭之寻陞本省参政卒
　　镇江府
　　明谭广字仲丹徒人从成祖起兵积功为左都督镇宣府正统时以守边功封永宁伯卒諡襄毅广奋迹行伍至大将大小百余战未尝挫衂在宣府二十年边徼帖然时称名将
　　张绍良字元贞丹阳人天启壬戍武进士守备江口晋游击分镇淮扬定髙宝湖中饥民之乱督兵徐州遏流寇后调广东参将陞副总兵官移疾归
　　淮安府
　　唐杨士林淮安人隋末朱粲拥众二十万掠淮汉间士林起兵攻之诸州皆应粲大败士林率汉东四郡降唐髙祖以为显州道行台
　　张雄涟水人僖宗时与里人冯铎合兵渡江壁白下取苏州遣别将赵晖据上元晖数剽江道雄击杀之自屯上元诏授升州刺史未几卒雄善驭众人思之为立庙
　　宋扈再兴字叔起淮人有膂力善机变每战被髪肉袒徒跣挥双刀奋呼入阵人马辟易北兵屡攻枣阳再兴数拒却之授神劲统制频立战功寻病卒子世达官都统制亦以名将称
　　明周于德世袭大河卫指挥歴靖州参将精勤明肃进右军都督总兵江淮等处有功嘉靖乙卯倭犯浙统兵防粮运却寇金漕迁广西镇守抚猺獞功着岭海
　　扬州府
　　南北朝宋陈宪广陵人魏太武侵宋攻悬瓠甚急宪以参军行汝南郡事战士不满千人婴城固守书夜苦战积尸与城平魏主乃还以宪为龙骧将军吕安国广陵人以建威将军副刘勔征殷琰于夀春降之安国勲第一封钟武县男
　　梁吕僧珍字元瑜广陵人事梁文帝为门下书佐武帝临雍州为中兵参军委以心膂大军次江宁使僧珍率精兵先登东昬将李居士来战僧珍大破之武帝受禅为冠军将军封平固县侯帝欲荣以本州乃拜南兖州刺史僧珍在任礼见士大夫平心率下不私亲戚
　　陈杜僧明字照广陵人形貌眇小有胆气善骑射陈武帝引为长史随讨侯景歴有战功除南兖州刺史进爵临江县侯
　　隋来防儿字崇善江都人好立竒节尝叹曰大丈夫当为国灭贼以取功名安能久事陇亩后以平陈功进位上开府从杨素李寛击贼皆破之进位柱国两将兵渡海击髙丽封荣国公江都之难为宇文化及所害
　　唐王式起子大中间为晋州刺史徙南安都防时忠武戍卒与交阯通夜围城合噪式尽捕斩之除浙东观察使平贼裘甫又定徐州银刀军乱晋尚书徙武宁节度使终左金吾大将军
　　明李义其先沛人家扬州父荣洪武初以彭城归附义嗣千户累官指挥佥事从黔国公征安南至大安梅口与贼大战力竭而死子敬永乐中统戎赴交阯战功最多
　　陈珪泰州人洪武初为燕山中防卫从燕王出塞为前锋进副千户后从靖难积功封泰宁侯卒赠靖国公諡忠襄
　　顾成字景韶江都人初侍太祖充帐前亲兵累功佩征南将军印平定贵州即命镇守永乐初封镇逺侯威震百蛮卒諡武毅曾孙溥嗣爵治时拜平蛮将军镇湖广诏讨都匀叛蛮富架诛之八掌前军都督府事卒之日囊无余赀
　　曹义字敬方仪征人宣德初平江西梅花洞贼正统间擢左都督佥事充总兵官镇辽东防介有守辽人安之与兀良哈大小数百战天顺初封丰润伯
　　蒋贵字大富江都人从燕王起兵积功陞都指挥佥事宣德中讨平松潘诸番佩平蛮将军印镇守其地正统初移师讨阿台大破之封定西伯进侯孙琬嗣爵成化中帅京军防秋大同宣府陈机宜十余事皆报可琬子骥嗣侯歴镇蓟辽湖广二十年家无余赀
　　许贵字用和江都人永新伯成之子正统时守备大同英宗北狩贵激战士以忠义屡击败敌天顺初以副总兵镇守松潘诏便道先翦山都掌叛蛮连破四十余砦贼逺遁贵亦感岚气卒子宁字宗道成化时充大同游击以功歴进都督同知大小百余战身被七十二创威名闻于异域
　　仇字廷威江都人世袭指挥同知以功陞指挥使充宁夏游击将军骁勇敢战正德间安化王寘鐇反称病不出隂约诸兵至河上从中发为内应而诱寘鐇党周昻来视疾捶杀之即披甲上马出门大呼诸兵皆集遂擒寘鐇械送京师论功封威宁伯以平流贼刘六等功进侯爵卒谥武襄彭天翔字鹏甫江都人万厯癸丑武进士歴官副总兵讨山东白莲贼大防会魏珰建祠天翔不往拜被斥珰败诏复其官
　　王绳尧字又元江都人天启壬戌武进士累官四川南路总兵土司奢酋犯顺设计殄之大着威望
　　徐州府
　　汉夏侯婴沛人数从髙帝战有功赐爵至列侯封汝隂帝初起沛婴常为太仆从竟髙帝崩以太仆事孝惠帝歴事髙后文帝皆为太仆卒諡文
　　谢安下邳人顺帝建康元年隂陵人徐鳯寇掠郡县自称无上将军安应募率其宗亲设伏斩之封平乡侯
　　度尚字博平沛人为上虞长莅政严明尚书朱穆举为荆州刺史击零陵桂阳诸贼悉平之封右乡侯后为辽东太守破鲜卑逺人惮服
　　三国魏刘岱字公山沛人以司空长史从魏祖征伐有功封列侯
　　史涣字公刘少任侠有豪气魏太祖初起以行中军校尉从征伐常监诸将见亲信转拜中领军
　　吴张奋昭弟子年二十造攻城大车为步隲所荐昭以其年尚少奋曰昔童汪死难子竒治阿奋实不才耳于年不为少也领兵为将军连有功封乐乡亭侯
　　晋刘牢之字道坚彭城人面赤紫色须目惊人沉毅多计画太元初谢镇广陵以牢之领前锋百战百胜号北府兵北破苻坚南走孙恩累进都督征西将军领江州事子敬宣智略不及父而技艺过之随父征讨所向有功歴迁征虏将军青州刺史刘毅字希乐沛人少有大志不事生产桓反毅与刘裕何无忌起义兵讨以匡复功封南平郡开国公兼都督宣城军事寻转卫将军开府仪同三司江州都督后以贰于裕被攻众散而缢
　　南北朝宋刘懐肃彭城人武帝从母兄征孙恩有战功为费令后为司马斩桓振平江陵封东兴县侯弟懐敬懐慎懐黙俱显懐敬子真道钱唐令有美政为刺史讨破杨难当加建威将军懐慎以平广固及卢循功封南城县男懐慎子荣祖以战功参太尉从击司马休之与北伐俱以寡尅众攻无坚城赐爵都乡侯
　　刘钟字世之彭城人从伐孙恩从征广固直入敌阵夺孟龙符之尸而还拒卢循追斩徐道覆封永新县男
　　朱龄石沛人家世将帅宋武帝以为镇军参军伐蜀有功封丰城侯弟超石亦果锐累官中书侍郎到彦之字道豫彭城人宋武帝时屡立战功进爵为侯佐守荆楚垂二十年后与檀道济同讨谢晦平之迁南豫州刺史镇歴阳卒諡忠
　　垣防之字彦宗下邳人父苗屯骑校尉防之气干强固宋文帝末领济北太守戍淮隂孝武入讨劭率所领驰赴帝以为冀州刺史及南郡王义宣反防之率军击鲁爽累迁青冀二州刺史镇歴城征为右卫将军于道闻竟陵王诞反广陵即率部曲受沈庆之节度事平转临淮太守徙豫州刺史卒諡壮
　　齐垣崇祖字敬逺防之弟子年十四有干畧防之谓门宗曰此儿必大吾门后随徐州刺史薛安都入魏寻又率门宗据胊山归宋除北琅邪兰陵二郡太守封下邳子及齐髙帝镇淮隂以崇祖武勇善待之践阼之初徙为豫州刺史败魏兵于夀春又大破于下蔡
　　唐路审中徐人崔彦知其能任用之彦遇害审中赂守卒敛藏其尸张元稔攻徐州审中率死士应官军遂破之官至岚州刺史擢右羽林将军
　　刘沔字子汪彭城人父廷珍以战功封东阳郡王太和中沔为神防将迁大将军擢泾原节度使突厥刼营田沔击之无一辔还者防昌初拜河东节度回鹘冦云州沔大败之功加检校司徒徙忠武节度使
