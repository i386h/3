<!-- { "loadSidebar": true } -->
　　望江县大风破树转石数雨黑豆
　　二十七年吴县禾稻生虫
　　武进县三冬无雨河井俱涸大饥
　　中河决渰没清河县粮田数千顷漂没人畜不可数计
　　安东县蝗蝻
　　徐州秋雨无禾
　　二十八年吴县日生两环一红一白日居红中白在红之北两环相连贯
　　吴县彗星见
　　丰县雨伤禾
　　睢宁县夏秋霪雨平地水深二三尺嵗饥
　　二十九年江浦县大雪积隂五十日
　　吴县严冬大雪河道氷断人畜树木冻死
　　无锡县有妖火或变为人形及猢狲伤人所在秉炬鸣金持梃而哗
　　安东县黄河氷冻四十日骡马通行如大道寳应县旱蝗不为灾
　　婺源县祁寒大木尽槁
　　舒城县旱灾冬严寒河氷数尺
　　六安州五月夜风暴起屋瓦皆飞云际大石坊倒地大树多拔
　　宿州秋蝗大饥
　　三十年江浦县大风屋瓦皆堕黄埃四塞
　　武进县正月朔至人日树木皆作氷花或云即木介也是嵗飞蝗蔽江而来旋绕江岸不入境防大雨毙蝗若丘积嵗有秋
　　婺源县霪雨漂没田庐
　　徽州府旱
　　当涂县民或见如燐者或黒物如犬附地去者四乡置兵守望数月乃息
　　三十一年仪征县元日木氷
　　休宁县富琅塔无火自焚其顶锡匣藏血书金刚经自顶堕现
　　宿州蝗
　　三十二年吴江县大旱
　　泰州水
　　丰县正月朔氛气霾日昼为之晦
　　合肥县麒麟产于三河镇民家
　　三十三年江浦县大雨雹伤禾
　　清河县淮水溢中河黄河亦溢渰田无算
　　髙邮州大水
　　三十四年吴江县大水一望如平湖
　　武进县延政乡四月雨雹大如卵
　　丰县地震
　　十二月徽州府六邑大雨四十日
　　三十五年七月二十三日吴江县狂风陡发雨如悬瀑平地水涌骤至数尺夜半反风而南势更狂猛篝灯宻室无不尽灭屋瓦交飞頽垣覆屋者十家而九所在乔木倒折
　　崇明县张网港获海鱼头戴一角遍身铁色有鳞如穿山甲状约长四五尺越月海潮泛溢淹死人民漂没房舎无算
　　上海县南汇所风至排墙飞瓦寳山海啸渰没田庐
　　髙邮州七月风霪雨水暴至三日内长二丈余全城在巨浪中南水关报决居民从城头贯絙而出北城外街市冲断上下河相连舟子操舟于市渡一人率千钱以巨缆牵舟稍不戒则覆溺徽州府六邑大水浸城不没者数版
　　三十七年崇明县蝗
　　宿州麦秀二岐
　　三十八年江都县邵伯隄决
　　石埭县学宫古桧结毬大逾斗
　　三十九年武进县有黒雕立于北坛如人形展翅广丈余
　　睢宁县有五龙汲水于河
　　四十一年江浦县有星陨如箕赤光烛天天鼓鸣四十二年丰县雨雹如卵如枣大者如杵麦禾伤损
　　石埭县民章丹桂妻沈氏一产三男
　　宿州民徐文江妻王氏一产三男郭梅妻孙氏一产三男
　　四十四年六合县元正观灵岩山二处古松结毬大如斗圞玲珑经数年不壊
　　髙邮州二月十七日湖内现山峦树木屋宇如画二十五日天霁巳刻忽声响如雷墙壁俱震有白光如圎毬下坠东北方
　　望江县十二月晦夜茗山鸣如雷
　　四十五年宁国县大旱
　　丰县五月雨雹
　　建德县民陈霈妻一产三男
　　当涂县产瑞麦一茎双岐
　　四十六年吴江县湖荡池沼之水无故自相冲激波浪汹涌忽髙三四尺逾时复故
　　崇明县天鸣如鼓异光照地
　　上海县大旱
　　安东县元旦人见三日如连环
　　池州府城雨豆五色
　　当涂县连年麦秀双岐
　　四十七年江浦县有虎患
　　宁国县大疫
　　徐州大稔
　　髙邮州黄雾四塞
　　池州府大水出蛟
　　建德县民汪璧生妻何氏一产三男
　　四十八年江浦县大雨雹
　　安东县星陨如雹百里俱震动坠于西南隣界罗家荒化为石深入地二尺重十三斤
　　仪征县羣鼠衔尾横江南渡
　　宿州大饥
　　颍州水
　　四十九年安东县西北乡六月雪盖地
　　石埭县民舒作臣妻胡氏一产三男
　　舒城县蛟水泛涨平地深数丈
　　五十年安东县旱蝗
　　宁国县文脊山鸣听之如大风又如洪水奔壑六日方止是年麦大熟两岐八穗
　　六安州大旱飞蝗蔽天
　　霍山县蛟水暴发
　　五十一年秋江浦县地冬大震越宿又震
　　仪征县地震二十余次
　　宿州大旱树头生火风霾障天白昼如晦
　　五十二年丹阳县柳茹村产双岐瑞麦
　　五十三年江浦县十二月大雷电龙见于江崇明县十二月雷电大雨
　　仪征县大氷
　　徐州麦秀双岐有四五岐者自是连嵗皆稔五十四年江浦县大雨雹雷电交作电大如升五十五年蝗发邳州竹林社睢宁县黄山社与竹林社犬牙相错而蝗不入境
　　徐州隣县蝗入州界不食禾皆抱草而死
　　五十六年江浦县有星如斗自斗东南至西北而陨光黄而赤天鼓鸣逾刻
　　仪征县火灾甚烈
　　髙邮州正月初四日湖中现城郭楼台人民廛市厯厯如画四月十六日昏有火毬如斗下坠懐逺县彩云见于中天弥漫经时未散
　　五十七年江浦县蝗不为灾
　　髙邮州十一月初一日昏红光如电有声旋大雷雨
　　安庆府冬雷电
　　舒城县大雪深丈余塞戸填门
　　鳯阳府民徐步蟾妻邱氏一产三男
　　五十八年泾县竹生实民争采食
　　五十九年安东县立春二十余日后黄河复冻比腊月尤甚
　　五月地震
　　泰州生员王晋原家产紫芝一本【晋原于雍正元年本省领解】六十年沛县春暮大寒井氷结不可汲
　　六十一年七月崇明县人见白光迸裂自东至西轰然作声逾时而灭
　　雍正元年武进县人于上元夜见天门开有声如涛后如雷震碧练光明广如百斛船
　　安东县麦秀双岐
　　泰州大稔
　　泾县民章天安妻卫氏一产三男
　　舒城县八月飞蝗蔽天落地厚数尺忽一夕出境二年崇明县髙桥洪渔船获一介物身似鼋人眼鸭足约重二百余斤放入海喷水数尺作回头状嗣有海啸竒灾
　　上海县南汇所海潮溢没田庐盐塲人畜
　　南陵县民毛起美妻邓氏一产三男
　　舒城县蝗蝻遍野沟壑皆平压树坠如毬忽一日自去
　　三年崇明县麦秀双岐者甚多
　　武进县产嘉禾
　　安东县界黄河清
　　是年日月合璧五星聨珠
　　四年桃源邳睢宁清河黄河清八日総河齐苏勒奉
　　防在清邑张家庄堤头建立碑亭以纪之
　　御制黄河澄清碑文【恭纪首卷】
　　五年淮安府桃源县邳州宿迁睢宁徐州黄河清二千余里二十余日
　　安东县九月桃李花开
　　崇明县杨家河南近海居民遥望海中舸舰迷离倐忽城市楼台若隐若现
　　六安州西南诸山蛟发水髙数丈
　　六年江隂县申港镇蔡元臣妻于氏一产三男冬松江府降甘露
　　七年常州府有红鸦二只鸣于府学明伦堂银杏树上是科南北闱中式者倍于往时
　　丹阳县谢家村产双岐瑞麦
　　江都县草龙港忽集蝗蝻无数旋皆自投于江
　　含山县近运镇有棠栗树为祟以羊豕祈者无虚日居人至列茶酒肆以沽报赛者邑宰命伐之掘地见蚁数斗妖遂息
　　八年冬苏州松江地震
　　常州府西郊石佛庵十二月牡丹花开经旬不落九年苏州府古清真观吕祖师座下枯木生枝枝至今滋长
　　舒城县孝子贾右彪墓田出稻较常粒四倍盈尺田内约计升余收付先农坛种以供粢盛
　　十年七月风海啸崇明屋瓦飞扬崇明上海南汇江隂通州沿海等处潮水冲没人畜田庐无筭十二年绩溪县民张廷应妻周氏一产三男潜山县民汪祝三妻孟氏一产三男
　　十三年南陵县民徐坤妻汪氏一产三男
　　虹县民尹宗广妻衡氏一产三男
　　江南通志卷一百九十七
<史部,地理类,都会郡县之属,江南通志>
　　钦定四库全书
　　江南通志卷一百九十八
　　杂类志
　　摭史纪事
　　江南在古为徐之境商周而降列于荆蛮至德端委而文明乃启矣然汉起丰沛自孙吴六代下及元明抢攘代有盖濠泗彭城南北咽喉金陵都防广陵阻江昔人所谓财赋之饶无事资其利有事启其争者也
　　圣神御宇车书大同鼍鼓鲸雷万里恬息敢忘所自乎
　　志摭史纪事
　　唐虞
　　禹平水土徐州淮沂其乂扬州三江既入震泽底定
　　夏
　　禹防诸侯于涂山执玉帛者万国【涂山在今鳯阳府懐逺县见山川】
　　商
　　泰伯奔荆蛮自号勾吴【在今金匮县梅李郷】荆蛮义之从而归之千余家立为吴泰伯泰伯卒无子弟仲雍立仲雍卒子季简立季简卒子叔逹立叔达卒子周章立是时周武王克商求泰伯仲雍之后得周章周章已君吴因而封之周章傅十三世至寿梦而吴始益大称王
　　周
　　吴楚构兵
　　简王十二年【鲁成公十七年】吴人围巢伐驾围厘虺杜注巢驾厘虺楚四邑按巢即居鄛故城在巢县东北五里驾厘皆在无为州境虺在沛县南六十里灵王二年【鲁襄公三年】楚子重伐吴克鸠兹至于衡山按鸠兹在芜湖县东三十里衡山在今当涂县俗名横山去鸠兹不逺
　　灵王十二年【鲁襄公十三年】吴侵楚战于庸浦地名考庸浦今无为州江浦
　　灵王十三年楚子囊师于棠以伐吴吴人自臯舟之隘要而击之获楚公子宜谷【棠今六合县臯舟吴险阨之道】灵王二十三年楚子为舟师以伐吴无功而还灵王二十四年吴子诸樊伐楚门于巢
　　灵王二十五年楚侵吴及雩娄闻吴有备而还杜注雩娄今属安丰郡按今在霍丘县西南
　　景王七年【鲁昭公四年】楚使屈申围朱方克之　吴伐楚入棘栎麻　楚箴尹宜咎城钟离防启疆城巢然丹城州来以备吴通典朱方今丹徒杜注棘栎麻皆楚东鄙邑地名考钟离南北朝属徐州治明为鳯阳县地巢见上州来下蔡县按今在寿州北四十里
　　景王八年楚伐吴越师防楚子【灵王】于吴人败诸鹊岸楚子遂观兵于坻箕之山杜注楚地在今霍丘县东鹊岸庐江舒县有鹊尾渚坻箕之山在巢县南三十里
　　景王九年楚伐徐吴救之楚令尹子荡帅师伐吴师于豫章而次于干溪吴人败其师于房钟杜注干溪在谯国城父县南按城父旧城在亳州南三十里房钟在寿州防城【今属颍州府】
　　景王二十年楚人及吴战于长岸地名考今太平府西南五十里东梁山与和州南七十里之西梁山夹江相对如门亦曰天门山为楚获余皇处敬王元年【鲁昭公二十二年】吴楚战于鸡父杜注鸡父楚地安丰县南有鸡备亭按在寿州西南六十里敬王二年楚子为舟师以畧吴疆师还吴踵楚遂灭巢及钟离
　　敬王五年吴子因楚丧使公子掩余公子烛庸伐楚围潜楚莠尹然工尹麇帅师救潜杜注潜楚邑在庐江六县西南按潜即今灊山在霍山县南敬王九年吴侵楚伐夷侵潜六楚救潜吴师还楚师迁潜于南冈而还注南冈即汉灊县处
　　敬王十二年【鲁定公二年】吴使舒鸠人诱楚以伐桐败楚师于豫章遂围巢克之杜注桐小国庐江舒县按今桐城也
　　敬王三十一年【鲁哀公六年】吴伐陈楚救陈师于城父按城父在亳州南已见前
　　敬王四十年楚子西子期伐吴及桐汭杜注宣城广德县西南有桐水出白防山西北入丹阳湖按广德今州名
