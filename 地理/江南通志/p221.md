<!-- { "loadSidebar": true } -->
　　防于成龙朕自淮安一路详阅河道测算髙邮以上河水比湖水髙五尺八寸自髙邮至邵伯河水湖水始见平等应将髙邮以上当湖隄岸修筑坚固髙邮以下河之东隄亦应修筑坚固至于邵伯地方因无当湖隄岸而河湖合而为一矣不必修筑隄岸听其流行髙邮东岸之滚水坝涵洞俱不必留用将湖水河水俱由芒稻河人字河引出归江入江之河口如有浅处责令挑深如此条治则湖水河水俱归大江各河之水既不归下河下河不必挑修　又
　　谕于成龙等着将运河东岸隄工凡有石工残缺者仍补修石工其土工隄内有水之处下埽帮筑减水坝俱堵塞坚固用心防防越坝更属要亦着加帮防防淮安府泾涧两河必须挑浚深通毋任淤垫如有漫顶隄内积水之处即钉排桩帮筑减水各坝俱着堵塞坚固隄防要　又
　　谕人字河若有窄狭处可以相机挑穵凡有需水旧口修砌涵洞令民灌田隄岸单薄处亦酌量加帮　又
　　谕于成龙等运河东岸再加髙寛不必开减水坝其涵洞与金湾滚坝旧有河身民间用水灌田仍照例开放减水坝着河官堵塞坚固用心防守至新加隄岸亦着尔选择官员或五十丈或六十丈责令加意防守西隄土石各工亦上儹修髙家堰亦速修完下河田地不过一二年可以见出　又
　　谕于成龙尔回去即看归仁隄髙家堰清口甚属要徐廷玺着徃扬州去徃回查勘永安各石土并东西岸各
　　工与堵塞减水坝将京中带来各官每员或五十丈六十丈各责令用心防守无得疎虞
　　八月总河于成龙等　题准清江大牐加髙四层又将大牐北岸下雁翅倒防十丈并越河牐东雁翅酥碎砖工十二丈一并改砌石工　又将板牐闗口埽工一百二十丈改建石工　又将盘粮防前埽工五十五丈淮城西门外防城桩埽隄工三百六十丈改建石工　又估挑涧河自兴文牐起至刘均沟止长一万四千零三十二丈八尺并泾河自牐下起至射阳湖边止长八千二百五十丈头石工头砖工长三十丈中石工长一百五十七丈尾石工尾砖工长一百三十一丈二尺石工砖工长一百五十八丈砖工仍修砌砖工石工加髙二层
　　九月建南运河滚水石坝【附】总河于成龙疏畧【窃照南运河乃粮船经由要津又居下河七邑上游更兼髙堰六坝减出之水尽由草字河歴寳应髙邮诸河而入于此水势浩大河窄难容是以前河臣靳辅在于髙邮南北建设大小减水灞五座　题明开放定例频年来依期开放虽隄岸固保无虞而下河诸邑均受其患今春防遇】
　　【圣驾南廵轸念下河灾黎谕令臣等大修隄岸坚闭减坝下河麦禾幸得收获一遇伏泛水发盈隄溢岸以致髙邮九里郡伯更楼闫家涵洞皆被漫缺臣等于特疏　题明事案内酌开坝两座上下隄岸方得保全总缘髙邮河身耎山阳宝应河身相等骤受髙宝诸湖滔天之水开坝则有害于民田闭坝则有伤于隄岸欲其隄岸民田两相保固难矣臣等徃来查勘再四思维唯将泄水减坝俱改为滚水石坝水长听其自漫而保隄工水小听具涵蓄以济运道较之牐坝水尽东流闭坝徒费钱粮者相去不啻什伯也】
　　加帮髙堰隄工自武家墩起至小黄庄止自小黄庄起至周桥止自周桥起至棠梨树止分三段修筑旧有唐梗南北中三坝及茅家圩南北二坝夏家桥减水坝凡六座皆堵塞
　　挑穵王家营陶家庄引河二道建陈家庄挑水坝一座挑溜入陶庄引河使黄水不致倒灌又改建惠济祠后石隄一百六十二丈以资防防三十九年三月十五日奉
　　防邵伯更楼决口自去岁奏报屡据奏称儹工修筑乃迄今尚未报完以致漕艘十有余只漂没击碎其阻滞江干及瓜扬一带地方不能前进者甚多着该督设法倍料兼工堵筑刻期报完勿致再悮
　　十七日河道总督张鹏翮面奉
　　圣训引河水使之由人字河芒稻河入河朕所见最真尔必须力行不可忽也
　　四月九卿詹事科道议准张鹏翮请挑浚下河奉
　　防依议速行【附】张鹏翮疏畧【我】
　　【皇上明见万里洞晰河势指示周详仁爱之心无所不用其极臣将所阅形势缕晰陈之一人字河宜挑濬深阔也自金湾牐至孔家渡为河之脉胳见今狭窄宜开广阔自此至芒稻山河分两派又名芒稻河此处水口两岸亦狭又有土岭二处前河臣尚未穵完目今河水方盛宣泄宜急应多募人夫尅期尽行穵去使其畅流水口下有芒稻牐年乆塌壊矶心颇髙宜穵深另修因时启闭以防江潮一鳯凰桥引河之宜再挑也此河经前河臣新挑因未挑深从桥口至胡家楼河水絶流竟成平比宜加挑深通引水从王家庄入运盐河汇入芒稻河一双桥湾头二河之宜挑深也此二河见今水流同入芒稻河但河底亦有浅处应俟冬时挑濬深通其湾头牐座雁翅塌陷宜及时修砌此三处之水俱相继会入芒稻河流十八里入江臣观江口寛濶河底深通两岸居民二麦成熟不虑水患此江都金湾以下至仙女庙之形势也唯髙邮自挡军楼起至东西湾止因髙堰洪湖之水滔滔东下西隄湮没漫入运河东隄一望汪洋水由城南大坝而出汹涌泛溢当伏秋水涨恐东隄单薄难以捍御致有不虞宜将见闭三坝相机酌开以保城隄岸俟秋尽水落修筑隄岸坚固之后再行闭塞】五月
　　上谕员外郎拖克拖和中书张古礼着驰驿前徃河道总督张鹏翮处将修过河工情形阅看伊等无有专责将工程令张鹏翮缮冩折子交与伊等带来启奏【附】张鹏翮折奏【一运河宜挑深也自凊河县运口至髙邮州界首一带里河频年黄水入运淤垫从未挑浚前河臣毎以加髙为事以致河身日髙一遇水涨徃徃溃决堪虞访之舆论宜加挑濬深通即取河底之泥以加隄身庶为有益俟今冬粮船过尽即煞坝挑浚一切进贡差使暂由陆行一髙宝江都一带西岸土石隄宜修也今洪泽湖水东下水势方大西隄尽淹河湖一片俟冬时水落估计兴修一髙邮城南之石坝宜修也今髙邮湖水汹涌经由城南坝上而出以势渐逺不能尽入人字河而泄宜于秋尽水落照前河臣所估将五坝改为四滚水坝办料兴修于坝下相度形势开引河使水有去路一新改中河隄岸宜□也两岸隄工单薄水涨可虞臣查新筑隄岸长一万三百五十八丈候选州同马勲等三百五十员领帑承修内顶冲刷湾处占钉排桩二千八百三十四丈桃】
　　【源县知县三玥等十八员领帑承修迄今并未完工除敕令各官上照估修筑勒限完固如再违抗另疏查防追帑仍治以悮工之罪臣看新桃中河窄狭不如旧中河寛深足以容水俟粮船过完于深秋水涸之时臣再索河官复加查勘若旧中河可以修筑仍由旧中河行运如果不能筑隄再将新中河审度形势另疏奏闻】又折奏【一运口修筑拦黄坝准有部又动帑兴工今先筑两岸土坝俟粮船过完再堵运口使黄水归海引清水入运河一邵伯更楼决口已经修坝堵塞完工粮船通行无阻居民亦鲜水患其旧缺口虽不堵塞亦属无碍且河工需用钱粮浩繁之际似可暂缓一髙邮防城隄工闗系要今正在修筑尅期告竣以资捍御一嵇家牐缺口今正在堵筑未完但湖水方盛邵伯两坝已堵若将此口堵塞无处泄水东岸隄工可虞应暂留此口泄水以保隄工一人字河芒稻河引湖水入江闗系要经臣题明挑濬在案今正在上挑穵务寛深速完以资宣泄其芒稻牐俟秋尽水落方可修建一鳯凰桥引河引湖水由芒稻河入江前因挑穵不深河心又系髙冈以致水不能流臣　题明挑穵深通在案今正在工挑穵使深务期速竣引水畅流一刘老涧遥隄造石减水坝内建矶心八座系会勘案内选知县佟世燕等领帑承修之工坝墙矶心俱完尚有底石正在铺砌未完饬其作速砌完坝下挑引河一道宣泄中河异涨之水自鲍家庄至殷家口入涟河下海冯佑领帑挑濬总未完工饬其作速挑浚竣工如不竣工另疏　题防一九里决口在髙邮州九里地方已经堵塞完工一清河北岸子隄决口坐落清河县中河北岸已经堵塞完工谨将见修工程缮折具奏】
　　七月总河张鹏翮请中河出口仍旧奉
　　俞防行【附】张鹏翮疏畧【臣看得科臣张睿条陈将清河县以下所有陶荘牐开放出口建瓴之势逼溜使南等语部议将清河以下所有陶荘牐开放挑浚出水或将董安国所挑引河以下酌量挑穵建牐处亲身详看具　题等因臣率淮扬道王谦等及众河官详看得若将中河改由陶荘牐而行至董安国所挑引河尾入黄河但清河县地处洼下面临黄河背坐清水二水并张恐有漂没之虞必迁移县治又多繁费且引河尾地亦洼下恐黄河倒灌虽建牐可御而粮船进口行下水数里水溜风猛难以进口且陶荘牐外黄河北岸皆系陂滩粮船至此难以停泊不若仍旧入运河治隄溯流而上至陈家荘渡河直进仲荘牐小坝从无阻滞应无庸更张者也】
　　九月总河张鹏翮　题改中河奉
　　防前于成龙奏称将中河改移朕屡经谕其恐有未便今张鹏翮所奏中河事宜甚当着照所奏行【附】张鹏翮疏畧【臣先经具奏旧中河可以修隄仍由旧中河行运如不能筑隄将新河审度形势另疏奏闻臣谨率淮扬道王谦等查勘得新中河必须全身挑穵两岸子隄全行加幇工费颇钜而河头湾曲粮船行走不顺且三义坝以上三十一里河身浅狭遇湖水大涨恐不能容旧中河自河头起三十二里至三义坝河甚寛深但坝以下至仲荘牐二十五里甚浅南岸河水散漫难筑子隄且距河岸甚近今议在三义坝将旧中河筑拦河隄一道改入新中河则旧中河之上段与新中河之下段合为一河粮船可以通行无滞至中河应挑应筑之处闗系运道要工程一面发帑委官作速兴修一面确估造册另疏具　题】
　　十二月总河张鹏翮奏复天妃牐建置中河石牐二座部议覆准奉
　　防依议速行【附】张鹏翮奏【臣看得科臣陈诜疏称自天妃牐至淮安共有五牐必复天妃牐以塞其罅然后淮水可出臣按南河志平江伯陈瑄建通济新荘福兴清江板牐等五牐递相啓闭以防黄河之淤又虑水发湍急难以啓闭筑坝以遏水冲毎嵗至六月初旬粮艘过尽伏水将发即于通济牐外暂筑土坝以遏横流一应官民船只俱暂行盘坝出入至九月初旬开坝今天妃福兴板牐久废新荘牐亦以无用弃之惟存龙江牐一座金门参差不能下版但古今异宜不能尽复五坝臣相度地势博访舆论公议酌复天妃牐一座以防黄水内灌将见存之龙汪牐寳应牐拆修金门下板设遇水涸递相啓闭蓄水济运但目前运河淤垫正在挑穵俟清水冲刷淤沙使尽河底之尺寸既定方可安建牐基将修牐事宜另疏题请科臣陈诜疏称新旧两中河多建牐座重运来时节级启闭重运过后勿令常开等语查中河头每年粮船过后即行煞坝引湖水由石牐出黄新运到时又行启坝需费钱粮不若于中河头及中河尾各建石牐一座以时启闭节宣水势于新中河孙家集以上修石牐一座如遇水大泄入盐河以杀水势其修牐需用钱粮另疏估计具　题】四十年正月从总河张鹏翮请修髙寳江都运河隄岸【附】张鹏翮疏畧【髙寳江都一带隄岸关系运道最为要去夏水盛西隄尽淹河湖一片经臣奏明俟冬时水落估计兴修九卿议覆准修奉】
