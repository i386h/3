<!-- { "loadSidebar": true } -->
　　金阊亭在呉县阊门外唐陆龟防谓梁鸿墓在金阊亭下一里是也
　　醒心亭在元和县葑门内水中有土阜对峙号曰浮墩宋熙寜间曹傃建亭其地有双松参天今放生池即其处
　　流杯亭在呉县女坟湖西二百步呉地记云阖闾三月三日游乐之地
　　呉防亭在呉县织里桥北
　　呉江亭在呉江县东门外唐时建
　　松江亭在呉江县东门外唐时建宋县令赵球即其址建如归亭以待使客叶清臣为记朱鹤龄文类云松江亭即古松陵驿古时亭即驿后人则别置一亭于江上为游观之所
　　鲈乡亭在呉江县长桥上宋熙寜中县令林肇建盖取陈瓘秋风斜日鲈鱼乡之句
　　垂虹亭在呉江县长桥宋庆厯中县令李问建杨备诗松陵雨过船头望一道青虹两岸头
　　望仙亭在震泽县平望鎭相传唐张志和于此仙去
　　褚家林亭在震泽之西见松陵倡和集
　　雅集亭在常熟县治东县令计宗道偕名流觞咏处沈周为绘雅集图
　　极目亭在昭文县西最高峰上宋时建米芾书额后改名达观亭万厯中以形家言更名辛峰亭朗吟亭在昭文县丹井东北明永乐中道士林复眞建邑令傅良玉记季箎有几年不到朗吟亭亭上风光觉倍增之句
　　范公亭在昆山县荐严寺后圃宋参政范成大读书寺中游息于此遂名
　　和靖读书台在元和县虎丘山宋尹焞读书处后人绘像祀之为和靖书院
　　姑苏台在呉县西三十里姑苏山一名胥台越絶书云阖闾起姑苏台三年聚材五年乃成高见三百里续图经云越王得神木一双大二十围长五十寻雕画文章饰以白璧黄金献于呉王王乃起此台盖基于阖闾而成于夫差云
　　郊台在呉县横山东麓石湖之濵明一统志云呉王祀帝于此今坛壝之形尚存
　　琴台在呉县西二十五里灵岩山上台东为走马街
　　射台在呉县西南横山呉越春秋云立射堂于安平里任昉述异记云呉王射台柱础皆伏龟越絶书云射台二一在华池平昌里一在安阳里毛公坛在呉县洞庭西山汉刘根得道处今有石坛丹井在神景观旁根既成仙身生绿毛人或见之故名
　　黄堂在长洲县鸡陂之侧郡国志云楚春申君子假君所建后太守居之数失火涂以雌黄遂名黄堂天下郡治名黄堂昉此或云春申君姓黄因此得名
　　木兰堂在长洲县又名木兰院岚斋录云唐刺史张博于堂前植木兰花盛开防客陆龟防后至博连浮以大白索诗陆云洞庭波浪渺无津日日征帆送远人甫得二句不觉頽然他客莫知其防陆稍醒援笔续之云几度木兰舟上望不知原是此花身一时惊为絶唱
　　双莲堂在长洲县木兰堂东旧芙蓉堂也至和初吕处约以双莲花开易名
　　三贤堂在长洲县木兰堂左南畿志云思贤亭祀韦应物白居易刘禹锡绍兴中重建改为堂凝香堂在长洲县思贤亭西临北池
　　招隐堂在长洲县昼锦坊郡人胡元质所居谿堂也对峙三石甚竒传是鎭蜀时移来之物
　　三瑞堂在长洲县枫桥宋孝子姚淳所居苏轼诗有枫桥三瑞皆目见之句盖其先墓有甘露灵芝瑞麦之异
　　万卷堂在长洲县带城桥南侍郎史正志所居如意堂在长洲县清嘉坊明杜琼奉母之堂也庭生嘉草以如母意故以名堂徐有贞记之
　　阳山草堂在长洲县去浒墅可数里花木翳然修竹万挺明山人岳岱结隐其中
　　易老堂在呉县西洞庭西李弥大知平江府罢政归居此
　　肯堂在常熟县郑起潜尚书之居宋理宗书额城南佳趣堂在常熟县虞山东芝溪上南畿志云邑人虞子贤尝得朱子和张忠献城南佳趣杂咏眞迹遂筑堂焉
　　凌虚堂在昭文县琴川志云致道观西北岭上有凌虚堂下瞰平湖先名望湖未考剏自何年后易今名盖取仲殊凌虚万象闲之句也
　　四贤堂在昆山县治宋李衡为御史与谏官王希吕相继论张説不报给事中莫济不书勅直学士周必大不草制四人同时去国布衣庄治赋四贤诗以纪之后衡孙潜作堂于家画四贤像竝祀之喜廉堂在昆山县治宋陈世昌自郡守召对理宗有一廉可喜之语因名其堂
　　半隐堂在昆山县治宋莫仲宣所筑又有西园其别墅也韩侂胄当国仲宣闲居十年号西园居士玉山草堂在昆山县西界谿上元顾德辉筑顔曰玉山佳处【附】元杨维祯玉山草堂记【昆隐君顾仲瑛氏其世家在昆山之西界溪上与其弟为东西第又稍为园池别墅治屋庐其中名其前之轩曰桃源中之室曰芝云东曰可诗斋西曰读书舍后之馆曰碧梧翠竹亭曰种玉合而称之则曰玉山佳处也予抵昆仲瑛必居子佳处且求志榜屋顔按郡志昆山县华亭陆氏祖所窆生机云时人因以玉出昆而名山昆也山本号马鞍出竒石似玉烟雨晦防时得佳气如蓝山焉故人亦呼曰玉又曰昆而仲瑛氏之居去玉山甚逺矣奚以佳名哉山之佳在去山之外者得之山中之人不知也如唐之终南隐者与司马道人指山之佳身固在山数百里之外也虽然终南之佳终南之隐者未知也借佳为防仕之径千古慙徳至于今山无能揜焉若仲瑛氏之有仕才而素无仕志幸有先人世禄生产又幸遭逢盛时得与名人韵士日相优游于山西之墅以琴樽文赋为吾弗迁之乐则玉山之佳非仲瑛氏弗能领而有之与终南隐者可以辨具佳之诬不诬矣】
　　范蠡宅在长洲县太湖包山任昉述异记云洞庭湖上有钓洲蠡尝乘舟至此遇风止钓于上刻字记焉洞庭记云在杜圻洲马迹山南方十里多桑苎菜果
　　臯伯通宅在长洲县阊门内臯桥梁鸿于庑下赁春之所
　　丁令威宅在长洲县阳山有丹井存焉
　　顾训宅在长洲县百口桥东汉时人五世同居聚族百口因所居名桥
　　陆绩宅在长洲县临顿里门有巨石绩罢郁林太守归无所装取石以鎭舟人慕其廉号郁林石数传至龟防世保其居龟防幽居赋云陆子居全呉东距长洲故苑一里又云地接虎丘门临鹤市琴高宅在长洲县交让渎法海寺西
　　戴颙宅在长洲县即今北禅寺广异记云苏州山人陆去奢亭子即戴颙宅也姑苏志云唐司勳郎中陆洿尝居之有花桥水阁见白乐天寄冯御史诗后为北禅寺又皮陆北禅寺聨句云歊蒸何处避来入戴颙宅是也
　　王珣宅在长洲县日华里即今景德寺
　　陈之竒宅在长洲县阊门人呼为陈君子宅魏了翁宅在长洲县南宫坊宋端平间都督江淮理宗赐第呉中复亲书鹤山书院四大字赐之即今巡抚治所
　　元绛宅在长洲县带城桥东绛尝参大政归老于是邦知州章岵表为衮绣坊
　　郑虎臣宅在长洲县舞鹤桥东居第甚盛号郑半州宋末杀贾似道于木棉庵者
　　郑所南宅在长洲县乐桥东条坊巷
　　杨循吉宅在长洲县南濠致政后居支硎山南峰曰南隐居
　　文征明宅在长洲县徳爱桥其父林所构即停云馆也征明孙震孟宅又在宝林寺东
　　韩雍宅在元和县葑门内雍既贵归呉治宅谿流环绕曰葑谿草堂时与徐有贞祝颢冯定刘珏为葑谿聨句
　　周顺昌宅在长洲县阊门外林家巷
　　姚希孟宅在长洲县中街路
　　蔡经宅在呉县朱明寺西神仙传云后汉王方平得道过呉住蔡经宅今蔡仙乡是其隐处明一统志云在胥门
　　葛洪宅在呉县东洞庭绿石山下洪于此立坛炼丹
　　朱买臣宅在呉县穹窿山相传寺基其故址也呉夫人宅在呉县孙权之母所居即府城开元寺基
　　周瑜宅在呉县雍熙寺西建安三年孙策为瑜治第于呉今所称周将军巷是也
　　陆玩宅在呉县灵岩山今寺其故居也
　　何凖宅在呉县西朱明寺桥宅舍为寺般若台即其故址
　　李嘉祐宅在呉县姑苏台侧嘉祐罢袁州刺史居此见僧皎然酬李员外诗
　　闾丘孝终宅在呉县马步桥北苏轼谪黄州孝终为太守往来甚密轼尝云苏有二丘不到虎丘即到闾丘今犹名闾丘巷
　　范仲淹义宅在呉县元楼钥记云范氏自唐时居于灵芝坊在今雍熙寺之后皇祐中文正公访求宗族买田千畆作义庄以赡之宅有二松堂曰岁寒阁曰松风因广其居为义宅中更兵燬五世至良器始悉复故地周一千四百八十丈结屋十楹寖复旧观【附】宋钱公辅义田记【范文正公苏人也平生好施与择其亲而贫疎而贤者咸施之方贵显时于其里中置负郭常稔之田千畆号曰义田以养济羣族之人日有食歳有衣嫁娶凶丧有瞻择族之长而贤者一人主其计而时其出纳焉日食人一升岁衣人一缣嫁女者五十千娶妇者三十千再嫁者三十千再娶者十五千者如再嫁之数防者十千族之聚者九十口歳入粳稻八百斛以其所入给其所聚沛然有余而无穷仕而家居俟代者与焉仕而居官者罢弗给此其大较也初公之未贵显也尝有志于是矣而力未之逮者二十年既而为西帅及参大政于是始有禄赐之入而终其志公既殁后世子孙修其业承其志如公之存也公虽位高禄厚而贫终其身殁之日身无以为殓子无以为丧惟以施贫活族之仁遗其子而已昔晏平仲敝车赢马以朝陈桓子觞之曰是隐君之赐也晏子曰自臣之贵父之族无不乘车者母之族无不足于衣食者妻之族无冻馁者齐国之士待臣以举火者三百余人如此而为隐君之赐乎彰君之赐乎于是齐侯以晏子之觞觞桓子余尝爱晏子之好仁齐侯知贤而桓子服义也又爱晏子之仁有等级而言有次第也先父族次母族次妻族而后及其疎逺之贤孟子曰亲亲而仁民仁民而爱物晏子为近之今观文正公之义田贤如平仲其规模逺举乂疑过之呜呼世之都三公位享万钟禄其邸第之雄车舆之饰声色之多妻孥之富止乎一已而已而族之人不得其门而入岂少也哉况于施贤乎其下为卿为大夫为士廪稍之充奉养之厚止乎一已而已而族之人操壶瓢为沟中瘠者又岂少哉况于他人乎是皆公之罪人也公之忠义满朝廷事业满边陲功名满天下后必有史官书之者予可畧也独高其义因以遗于世云】
　　贺铸宅在呉县铸字方回越人卜居于府东升平桥尝作呉趋曲黄庭坚诗云解道江南断肠句只今惟有贺方回
　　范成大宅在呉县西范村北中有重奎堂奉宋孝宗御书又有石湖别墅因越来溪故城为亭榭内有天镜阁孝宗赐御书石湖二大字周必大题壁云紫微舍人别墅登临之胜甲于东南
　　高啓宅在呉县呉城东北
　　徐有贞宅在呉县治北盖自谪所归此号天全翁建堂曰天全后为祝允明所居
　　陈镒宅在呉县北铁皮巷镒以师保致政归作小园辟地得蔡襄所书昼锦堂石碑复有芝产于堂柱间人以是为完名全节之征
　　二卢宅在呉县石湖中卢雍卢襄兄弟所居有芝秀堂见李东阳铭
　　王敬臣宅在呉县兵马司桥东今称大儒巷徐汧宅在呉县呉趋坊宅后有二株园汧读书处也
　　顾野王宅在呉江县三里桥西野王著书处也后人立庙祀之今名顾墟
　　顾荣宅在呉江县南荒浦村陆龟防诗注云陆云为荣赠妇诗我在三川阳子居五湖隂是也今为永定寺
　　巫咸宅在常熟县虞山越絶书云虞山巫咸所居言公宅在常熟县治北子游巷呉地记云宅有圣井二旁有浣纱石梁时为太子萧正徳持去巷东有言子桥
　　夏统宅在常熟县崇徳山相传晋处士夏统所居衞泾宅在昆山县石浦其第有友顺堂宋寜宗书额
　　叶盛宅在昆山县东城桥西内有菉竹堂
　　顾鼎臣宅在昆山县鳌峯桥
　　归有光宅在昆山县酒坊桥南
