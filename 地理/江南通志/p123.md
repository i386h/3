<!-- { "loadSidebar": true } -->
　　双溪阁在府治后与叠嶂楼并宋治平中刁约建即唐初北望迎春阁故址文天祥有登双溪阁诗谶松阁在府城东旧府学中初相地者云百年后松梢过阁当有魁天下者至嘉定间吴潜果大魁因以名阁
　　风光阁在泾县西赏溪上旧有亭宋绍兴中县令魏改建阁取风光水西之句名之后为水啮移县治左
　　敬亭在府北十里敬亭山
　　谢公亭在府北郭外即谢朓送范云之零陵处唐李白谢公亭诗谢公离别处风景每生愁
　　拥翠亭在府城北敬亭山即李白独坐题诗处遗碣尚存
　　西候亭府志云未详何地南畿志谓在府西郭外宣城事函云唐天寳中宣州刺史赵悦建【附】唐李白西候亭序【惟十有四载皇帝以岁之骄阳秋五不稔乃愼择明牧恤南方凋枯伊四月孟夏自淮隂迁我天水赵公作藩于宛陵祗明命也惟公代秉天宪作程南台洪柯大本聿生懿硕宜乎哉横风霜之秀气郁王霸之奇畧初以铁冠白笔佐我燕京威雄振肃敌不敢视而后鸣琴二邦天下取则起草三省朝端有声天子识而宰衡动听殷南山之雷剖赤县之剧强项不屈三州所居大化咸列碑颂至于是邦也酌古以训俗宣风以布和平心理人兵鎭惟静画一千里时无莠言退公之暇清眺原隰以此郡东堑巨海西襟长江咽三吴扼五岭輶轩错出无旬时而息焉出自西郭苍然古道道寛列树行无清隂至有疾雷破山狂飚震壑炎则烁野秋霖灌途马虺隤于谷口人周章于山顶亭候靡设逢迎阙如自唐有天下作牧百数因循龌龊罔恢永图及公来思大革前弊实相此土陟降观之壮其廻冈龙盘防岭波起声势交至可以有作方农之隙廓如是营遂铲崖堙卑驱石剪棘削汚壤堦高隅以门以墉乃栋乃宇俭则不陋丽而不奢森沉闬闳燥湿有庇若鼇之涌如鹏斯鶱萦流镜转涵映池底纳远海之余清泻莲峯之积翠信一方雄胜之郊五马踟蹰之地也长史齐公光乂人伦之师表司马武公幼成衣冠之髦彦录事参军吴鎭宣城令崔钦令德之后良材间生纵风教之乐地出人伦之高格卓絶映古清明在躬佥谋僝功不日而就然是役也伊二公之力欤遇客沈吟以称叹邦人聚舞以相贺佥曰我赵公之亭也羣寮献议请因謡颂以名之则必与谢公北亭同不朽矣白以为谢公德不及后世亭不留要冲无勿拜之言鲜登高之赋方之今日我则过矣敢询耆老而作颂曰耽耽高亭赵公所营如鼇背兀于太清如鹏翼开张而欲行赵公来翔有礼有章煌煌锵锵如文翁之堂清风洋洋永世不忘】
　　响山亭在府城东南二里唐刺史路应跨潭为梁建两亭于东西崖权德舆为记鑴崖石【附】权德舆记【元和二年冬十月宣城长帅中执法襄阳郡王潞公作新亭新营凡周月而厥功成先是郡城之南扼陿硗确山木不剪樵门不开公因暇日观视原野直南一里所得响山焉两崖耸峙苍翠对起其南得响潭焉清泚可鉴潆廻澄淡又其南则博敞平夷澶漫逶迤从古之隙地是邦之休利目与心防闇然自得述以条陈实防报可乃量日力计徒庸辟于弇中成是夷道揭东西二亭于双峯之上相距百歩华轩峻宇皆据胜势广厦疏寮可栖灏气碧山亘目清流在下跨以虹梁抵兹近郊因其爽垲乃列营署度野以歩度堂以筵上栋下宇各有区处规地之广袤分左右营部焉牙门新军而下左至八右至七既而左次莽平采石之师与宴设堂又在广场开馆窱萦带可以阅军实可以容晏豆度羡材则不费因悦使则不劳巽之申命师之畜众楚庄之匏居衞文之楚邱得其时制而不烦也官业尽在于是爰初师所处在郡之北偏地泐垫下水泉沮洳积弊不迁介大病焉至是则修武备建长利兴寝得安其室处坐起以观其习变而公又飨士于斯娱賔于斯公之心大则神王神王则中和旁达士体宁则气全气全则余勇可贾夫然则不出楹堦俎豆之间而威仪交修上下浃洽在此物也以公之平粹淑均天资吏师昔尝四部符一司武皆有利泽施于州壤及是则贵为元侯疏以大封推心术而行千里所繇属城而流于支郡程功底绩观发知智亭与营之制宜乎哉前贤之以循政闻者有矣而遗于是岂徯公之为而裕斯人也凡由此涂出者东南扺于歙西北抵于泾肩摩毂击往复自便絶东谿有浮桥过西亭得莲池触类滋长皆为絶境公以鄙夫春秋之徒也绘而传焉使实录于石】
　　沃洲亭在府城东十里玉山寺后宋时建取唐李白五松何清幽胜景美沃洲之句
　　环波亭在府城北濠上宋郡守邵饬命名梅尧臣有诗
　　景梅亭在府城南宋梅尧臣祠墓之左府志云知府范吉建
　　东峯亭在泾县西刘遗民钓台之侧唐永泰中季广琛讨洞寇方清宴客于亭上适告捷御史中丞袁修赋诗刻石纪其事后裴丹于荆棘中得断碑有袁修二字因名其石为袁石
　　烟雨亭在泾县西寳胜寺前枕山面溪烟云如画六劝亭在太平县南五里宋令周景贤以六事劝民
　　严公台在府西南四里相传汉严光尝垂钓于此宋梅尧臣诗有卜经严子台句
　　刘遗民钓台在泾县水西寺左白云潭上遗民尝为柴桑令后弃官钓鱼于此有石岿然下临潭水琴高台在泾县北二十里琴溪高山之巓按列仙传琴高在涿水此苏躭也以其好鼓琴故以琴高名之
　　望霞台在宁国县西溪唐贞观初建
　　歃血台在旌德县石柱山梁时程灵洗起兵讨侯景筑坛誓师于其上
　　海榴堂在府治唐时建许浑有陪崔尚书宴海榴堂诗
　　万卷堂在宁国县南屏山琴山间宋乾道中杨秉读书处秉故人汤鹏举入叅大政为印国子监书籍藏其中府志云又有玉书案石砚阁今废洪永章宅在泾县举山下相传父老尝得诰勅碑石上有银青大夫兵部尚书兼上柱国赐紫金鱼袋洪永章勒
　　虞璠宅在宁国县南五里璠宋侍郎虞俦父也隐居于此
　　滕庆和宅即旌德县防胜寺梁丞相滕庆和居此后舍宅为寺
　　黄颜石室在宁国县黄颜山顶可容数百人相传晋永嘉中黄颜修炼于此
　　瞿硎石室在宁国县文脊山中晋瞿硎先生隐居于此府志云山有门一名山门洞
　　宛溪馆在府城东宛溪上后为宛陵公署唐李白诗吾怜宛溪好百尺照心明
　　高斋在府治内齐谢朓守宣城时建因丽陵阳山麓故名明郡守方逢时有重葺高斋记万歴志谓以廉惠亭改建误
　　韩昌黎别业旧址不可考朱子韩文考异云愈有别业在宣城集内示侄爽自京师之宣城诗有宣城去京国闾里故依然之句
　　南湖书墅在府城西四十里南碕湖上贡士萃美集云元广陵侯濬置张养浩诸人题咏
　　罗隐墅在泾县小溪唐罗隐居此旁有罗公祠勇里在泾县西北后汉建安中太史慈据泾县孙策击擒之勇里即此
　　蔷薇坞在旌德县东宋状元刘晖读书于此曲池在府城北三里唐裴休为宣州刺史时种莲于此
　　甄塘在泾县南二里世传魏甄后所生处
　　裴公井在府敬亭山南唐裴休凿色白味甘独异他井
　　金鸡井在府城北广教寺右唐黄蘖禅师建寺时有二金鸡相鬭入井辄泉涌莫测其源其材皆从井涌出
　　孔子井在宁国县南一百一十里即今孔夫关之地相传孔子入吴时凿又有孔子堂堂下有马跑泉宋吴晦之诗试向荒祠寻旧迹一堂下马跑泉
　　磨崖碑在泾县石豅洪头山有石碑字多磨灭其可见者曰巍巍法宇圣德灵奇天仙作乐神人防持猗与居士博大能洽迹晦岩泉情存佛法挟黄鹤仙带白龙水清净妙义灵寳至理唐天寳十四载癸巳四月壬申朔二十八日己亥刻石
　　巨人迹在旌德县东鳬山又有马蹄石捣药臼龙潭石相传窦子明女化青鳬飞去在此
　　灵根石在府一峯山之巓唐李白题云根二字至今塌摹者多
　　紫阳题石在太平县长寿乡狮山有平石丈余朱子过访孙觌题秀隂二字勒其上
　　奇石仙桃在旌德县境去资福寺二十歩许石涧有桃树不花而实兵备使郝壁设亭于此
　　池州府
　　石城在府西七十里地名铁店亦曰仓埠潭以东西两石山夹河如城故名汉置县
　　虎林城在府西六十五里孙吴时为戍守处大帝封其子休为琅琊王鎭虎林即此
　　胡城在铜陵县东四十里凡八所相去二里许不相连属相传古胡王神所筑其地涧港皆以胡王为名一曰宋泰始中晋安王子勋举兵江州其将刘胡引军东下筑此屯兵因名
　　石埭故城在石埭县西一百四十里吴置石埭塲梁大同中置县以贵池源有两小石埭堰溪水为名今名七里街
　　尧城舜城尧城在建德县南四里舜城在建德县北二十里旧传两帝南巡至此故名
　　临城发县在青阳县南五里吴赤乌中析陵阳石城二县地置今为临城鎭
　　定陵废县在青阳县东北即今定陵乡晋南渡后侨置
　　义安废县在铜陵县东三十里唐高祖时分南陵县置今为顺安鎭
　　陵阳废县在石埭县东北二里即猷州城汉置今为陵阳鎭
　　晋阳废县在东流县东北即今晋阳乡隋置桑柘门在府城秀山门外虎山之东北通□口唐时城门名也又有双江门未详何所
　　仙坛在石埭县陵阳山中峯之半窦子明仙所唐天寳末建仙坛宫至今祀之
　　醮坛在石埭县碧玉泉上其石方平陛级如坛窦子明尝醮其上俗呼为仙人石
　　梅根监在府东五十里亦曰梅根冶六朝皆鼓铸于此刘宋泰始中陈庆攻张兴世于钱溪不敢越乃于梅根立砦唐志云南陵县有梅根鎭盖其地旧属南陵也宋至道三年以池州钱监为永丰监或曰即故梅根监
　　利国监在铜陵县铜官山唐置铜官塲宋置利国监后以铜乏废
　　九华楼在府治九华门上唐刺史李元方建明一统志云即九峯楼也
　　萧相楼在府城东南隅唐大歴中刺史萧复建后杜牧重建名之曰萧相楼宋苏辙有诗
　　秋浦楼在府城东宋绍定戊子郡守赵葵因旧址增筑有石刻苏轼词黄鲁直字于壁南畿志云明正德戊寅知府何绍正重建
　　景萧楼在府城内万歴中柳林巷居人李春达掘得断碑有景萧楼上梁文宋状元陈舜兪撰顺安楼在铜陵县东三十里临津旧驿中
　　卖花楼在建德县南里许自唐至五代时有花楼二十四间土人善剪绣作花以市四方置酒会多至此市花谚云江南茶饭建德先知近楼名胭脂港亦旧管地今悉荒废
　　文选阁在府西贮梁昭明文选处今仅存其址芙蓉阁在李白书堂前
　　翠微亭在齐山之巓九华清溪秋浦皆隐隐属望中唐时建宋岳飞诗经年尘土满征衣得得寻芳上翠微好水好山观未足马蹄催送月明归又有三奇亭亭以石鼓洞仙人桥妙空嵓为三奇故名又有青霄亭旧为观郡楼宋王哲易今名
