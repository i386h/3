<!-- { "loadSidebar": true } -->
　　钦定四库全书　　　　史部十一
　　江南通志目録　　　　地理类三【都会郡县之属】首卷
　　世祖章皇帝诏谕【卷一】
　　圣祖仁皇帝诏谕　【卷二之一】
　　圣祖仁皇帝御制　【卷二之二】
　　世宗宪皇帝诏谕　【卷三之一卷三之二】
　　皇上诏谕　【卷四之一】
　　舆地志
　　图説　【第一卷至第三卷】
　　建置沿革总表　【第四卷】
　　建置沿革表　【第五卷至第八卷】
　　星野　【第九卷】
　　疆域　【第十卷】
　　山川　【第十一卷至第十八卷】
　　风俗　【第十九卷】
　　城池　【第二十卷至第二十一卷】
　　公署　【第二十二卷至第二十四卷】
　　关津　【第二十五卷至第二十八卷】
　　古都邑　【第二十九卷】
　　古迹　【第三十卷至第三十六卷】
　　坛庙　【第三十七卷至第四十二卷】
　　寺观　【第四十三卷至第四十八卷】
　　河渠志
　　黄河　【第四十九卷至第五十三卷】
　　淮　【第五十四卷至第五十五卷】
　　江　【第五十六卷】
　　海　【第五十七卷】
　　运河　【第五十八卷至第六十卷】
　　水利　【第六十一卷至第六十二卷】
　　水利治绩　【第六十三卷至第六十六卷】
　　食货志
　　田赋　【第六十七卷至第七十三卷】
　　户口　【第七十四卷至第七十五卷】
　　徭役　【第七十六卷】
　　漕运　【第七十七卷至第七十八卷】
　　闗税　【第七十九卷】
　　芦课　【第八十卷】
　　盐法　【第八十一卷】
　　钱法　【第八十二卷】
　　蠲赈　【第八十三卷至第八十四卷】
　　积贮　【第八十五卷】
　　物产　【第八十六卷】
　　学校志
　　学宫　【第八十七卷至第八十九卷】
　　书院　【第九十卷】
　　试院　【第九十一卷】
　　武备志
　　兵制　【第九十二卷至第九十四卷】
　　江防　【第九十五卷】
　　海防　【第九十六卷】
　　驿　【第九十七卷至第九十八卷】
　　职官志
　　文职　【第九十九卷至第一百十卷】
　　武职　【第一百十一卷】
　　名宦　【第一百十二卷至第一百十八卷】
　　选举志
　　进士　【第一百十九卷至第一百二十四卷】举人　【第一百二十五卷至第一百三十四卷】荐辟　【第一百三十五卷至第一百三十七卷】
　　人物志
　　名贤　【第一百三十八卷】
　　宦绩　【第一百三十九卷至第一百五十卷】武功　【第一百五十一卷至第一百五十二卷】忠节　【第一百五十三卷至第一百五十六卷】考义　【第一百五十七卷至第一百六十二卷】儒林　【第一百六十三卷至第一百六十四卷】文苑　【第一百六十五卷至第一百六十七卷】隠逸　【第一百六十八卷至第一百六十九卷】艺术　【第一百七十卷至第一百七十一卷】流寓　【第一百七十二卷至第一百七十三卷】方外　【第一百七十四卷至第一百七十五卷】贤淑　【第一百七十六卷】
　　义烈　【第一百七十七卷至第一百八十一卷】完节　【第一百八十二卷至第一百八十七卷】贞孝　【第一百八十八卷至第一百八十九卷】
　　艺文志
　　经部　【第一百九十卷】
　　史部　【第一百九十一卷】
　　子部　【第一百九十二卷】
　　集部　【第一百九十三卷至第一百九十四卷】
　　杂类志
　　纪闻　【第一百九十五卷至第一百九十六卷】禨祥　【第一百九十七卷】
　　摭史纪事　【第一百九十八卷至第一百九十九卷】辩讹　【第二百卷】
　　【臣】等谨案江南通志二百卷
　　国朝兵部尚书两江总督赵宏恩等监修先是康熙二十二年总督于成龙与江苏巡抚余国柱安徽巡抚徐国相等奉部檄创脩通志凡七十六卷雍正七年署两江总督尹继善等承
　　诏重修乃于九年之冬开局江宁以原任中允黄之隽等司其事因旧志讨论润色刋除蹖驳补苴罅漏凡阅五载至乾隆元年书成督臣宏恩及江苏抚臣顾琮安徽抚臣赵国麟等具表上之卷首恭録
　　上谕及
　　御制诗文以尊谟典次舆地次河渠次食货次学校次武备次职官次选举次人物次艺文次杂类发凡起例较旧志颇有体裁惟纂辑不出一手微有抵牾黄之隽堂集中尝称是书刻本与原稿多有舛互如灊山在六安州之霍山而仍谓即元时所置之潜山县黄积程元时俱东晋时新安守而误入西晋其他遗漏重复者甚多皆之隽离局以后为他人所窜改者也司马光修资治通鉴以史记以下属刘攽三国以下属刘恕唐以下属范祖禹始终不易其知此意欤乾隆四十四年十一月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀
　　钦定四库全书
　　江南通志原序
　　【臣】以庸钝备员楚北今年春恭荷
　　恩纶调抚吴防星言束装顺流趋事抵姑苏方匝月复
　　防
　　皇恩授【臣】两江总督【臣】正虑才不胜任防所司以江南
　　通志一书具详
　　进呈
　　御覧【臣】于簿书繁冗之防分隂校阅拜手而颂曰皇哉
　　焕哉我
　　圣天子同文之治诚旷古而一觏者也【臣】生逢唐虞三
　　代之时获事
　　尧舜汤文之主窃覩威徳文章车书玉帛之盛去嵗准
　　礼部咨奉
　　防催修湖广通志随檄督所司刻期告成【臣】飏言于简端因剞劂未竣先以抄冩本帙咨部今祗
　　命来吴更见江南胜槩【臣】何幸也【臣】固陋不文曩昔办
　　事中秘出入郎署仰窥
　　经筵钜典
　　圣学天行兹于吴楚之间益借志乗全书广见博闻私心弥切踊跃惟是江南为财赋重地其江山之挺秀河海之扼要人物之英多典章制度之纷繁郡邑称名之沿革以及幽光濳徳风俗土产闻异词记载各别搜罗考核较之他省寔为最难斯编荟萃周详类序严慎以备
　　一统之采择以扢
　　圣代化成之万一不尤为黼黻太平之盛事也哉至董厉讨论者则【臣成龙臣国柱臣国相】之力也【臣】涓埃未効乐观厥成谨稽首为序以
　　献　旹
　　康熈二十三年嵗在甲子夏六月谷旦总督江南江西等处地方军务兼理粮饷操江兵部右侍郎兼都察院右副都御史【臣】王新命谨序















　　江南通志原序
　　我
　　皇上御极二十有二年癸亥礼部奉
　　防檄催天下各省通志限三月成书【臣成龙】承乏两江总督应董其事江西去臣驻劄江寕千有余里乃檄署江西巡抚布政使【臣张所志】草创送【臣】审定送部其江南省通志则【臣成龙】与江苏抚【臣余国柱】安徽抚【臣徐国相】征属府州县新旧各志及先儒先贤著述论建之有关地方应备采拾者开局江寕延聘在籍儒臣及文人宿学通达治体谙悉典故者编纂稽考甲乙次第而【臣成龙臣国柱臣国相】且相与亲为讨论焉并董厉在局诸臣就明继晷敏皇将事计六阅月而书成共七十六卷而【臣成龙】以职掌所及当有以序其简端窃见九州之土宜贡赋载于禹贡中古文尚简质不事详赡其后周官职方氏所掌与禹贡所载体制不同而秦汉所收列国图籍时久世逺莫可较订嗣后或有所述出自一隅一事不足传信即陈沂杨慎所撰山东四川通志亦称善本又皆私自属草体例未纯
　　皇上乃涣大号申巽命先取各省之志以成一统之志正欲于众中求其详于繁中举其要夫修志之役必始于县县志成乃上之府府荟集之为府志府志成上之督抚督抚荟集之为通志通志归之礼部然后辑为一统志于是无所不该山川贡赋土产人物之类无所不偹上下数千载使之了如目前然则通志之举其事不綦重而为之不綦难欤且江南之视各省纂集虽均而难易悬絶何也各省通志原有成书而江南絶无所本事属创始未易周匝虽穷搜博采岂无絓漏其难一也孙吴六代以逮明初其经国大猷代各异制披寻史乘浩如烟海旁考别纪乂多舛误稽辨虽劳讵恊至当其难二也江左人物甲于四方伟人骏烈尚多遗佚至于节孝隠逸悉存姓氏既恐淆杂欲裁讹滥虑没幽濳其难三也所见异辞所闻异辞纪载嵗月逺于春秋虞初杂志任情好恶志家之体无容疑误并存裁量之能岂尽铢黍不爽其难四也大江左右侨立州郡分不常命名变易考徃已多无征凖今何由叅覈其难五也而【臣】等又以迂踈不学之才兼以簿书尘冗之苦短绠汲深曷能胜任唯是祗承
　　诏防与同事诸臣共详其慎纂集成书或止足以备一统之采辑而未敢自信为良史也顾【臣成龙】自防名入仕仰见
　　圣治右文
　　皇上单词只字皆足与诗书典诰争光逮及备官畿辅闻见益亲近又与江苏抚【臣国柱】共事抚【臣国柱】久在
　　禁庭身依
　　紫极常语【臣成龙】
　　皇上以天纵之姿好学稽古讲筵诘难燕闻辨问多发
　　先儒之未发
　　宵旰之暇考核异同披覧得失未甞旦夕释卷频命词臣有所纂着皆足昭垂千载山至于髙则拳石出
　　云水归于防而渊泉不竭【臣】防幸托
　　唐虞之盛世依附臯益之末光使朴僿鄙陋之所纂辑得备崇文内库之目以垂不朽【臣】防寔有荣幸焉是为序
　　旹
　　康熈二十三年三月望日总督江南江西防处地方军务兼理粮饷操江兵部尚书兼都察院右副都御史【臣】于成龙谨序


　　江南通志原序
　　我
　　皇上以英睿天纵之姿契精一危微之防而稽古好学盛治右文木天禁近既夙备马班燕许之才复举博学宏词之科防其尤者并居秘府俾与侍从诸臣纂修防典明史诸书以成一代之鸿文典册且于二十有二年
　　诏取各省通志尅期进
　　呈以备通志之采辑此诚古来采风问俗之遗徽而国家政孚化洽之实效也臣辅窃惟国之有史所以纪事而昭信自马迁创为纪传表志之例分列成书号称良史后代因之而舆图地志于是备载天下之山川星野贡赋人物典章制度之类遂为纪乘所必需今
　　圣天子特涣纶音亟命搜辑宣付史馆盖有以也江南为各省之首区疆域开广形势蟠踞负山海而控楚豫襟长江而带大河其声名文物财赋物产皆甲天下以数千里内数千年间之建置沿革山川风土事物人文之属咸欲于志乎是备纎悉勿遗此其事诚重而为之也诚难幸督【臣于成龙】抚【臣余国柱徐国相】暨藩臬诸【臣】董率其事聘诸儒臣文士编纂考校不数月而志以成【臣辅】名列监修例得飏言以附简末但【臣】以不敏待罪河干频年以来拮据奔走躬亲畚锸奉职不遑当兹
　　盛典未获操觚从事惟是【臣】职司河务今观于志即以水利言之江南境内如黄淮二河则自髙寳以迄萧砀如大江则自东流以至靖江延袤数千里间按图而索其中形势之曲折郡邑之牙交地名之详审与夫沿海之墩汛濒湖之港渎莫不条分缕晰了若指螺志之于水也其详如此则其他之所载称是可知此虽督抚藩臬诸【臣】董率之功与儒臣文士编摩之力然而非我
