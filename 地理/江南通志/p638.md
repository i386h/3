<!-- { "loadSidebar": true } -->
　　赵孟頫字子昻湖州人歴官翰林学士承防书法独步一代尝留止上海鹤沙镇凡近镇寺院碑记钟铭皆其真迹前赤壁石刻向在永宁寺明季郡守方岳贡移置府之和衷堂
　　柯九思字敬仲仙居人以防补华亭尉后为奎章阁鉴书博士罢官因寓松江善画竹石尝自谓写干用篆法枝用草法叶用八分法
　　杨乘字文载濵州人至正中除浙江行省员外郎免官后寓居松江后张士诚欲授以伪官遂自缢死
　　杨维贞字亷夫会稽人泰定丁卯进士歴提举江西儒学未赴兵兴后携家寓华亭筑元圃蓬台于松江之上东南才俊之士造门无虚日其诗号铁崖体卒葬于山麓
　　张昱字光弼庐陵人仕为江浙行省员外郎行枢密院判已而弃官号一笑居士往来松江张士诚辟之不就洪武初召见以老乞归太祖曰可闲矣遂更号可闲老人
　　钱惟善字思复钱塘人元乡贡进士试罗刹江赋著名寓居华亭与陆居仁杨维贞为诗友洪武初卒葬干山
　　明陶宗仪字九成黄岩人少举进士一不中即弃去务古学无所不窥遭乱寓松江躬亲稼穯耕作之暇休于树隂有所得摘叶书之贮盎累十数缀辑成编曰辍耕録又有説郛书史会要行世洪武末为教官赐钞
　　秦伯字景容大名人仕元遭世乱弃官避地上海张士诚招之不纳明太祖檄起之固辞谕以手书曰海濵民好鬬而子居之恐有后悔乃强起甚见宠待
　　钱鼒字得铉吴兴人从杨维贞读书松江一室如破舟力学不怠以古文辞名洪武癸丑徴授国子学録
　　杨仁夀字渔隠天台人明初寓居松江之陶宅能诗文精草书得鲜于枢笔法时冀北李暲字叔如无锡华文瑾字云林与邑人姚汝嘉字愚黙称陶宅四隠云
　　麴祥字景福永平人永乐初侍父百戸亮任金山卫祥年十四海冦入犯被掠后受日本官职宣徳中随使入贡上疏陈情乞赐归侍时方柔逺不欲遽留之但许暂往省亲及至金山父亮已卒惟母尚在抱持恸哭悲动隣里既还日本其国主哀之仍遣入贡复申前请诏许袭职归侍事母以孝闻宋旭字初旸崇徳人以画名万歴初居云间与陆树声莫如忠周思兼结社赋诗年八十无疾而逝
　　国朝赵炎字双白漳浦人也居松江工诗选诗藏若干
　　卷尝为僧开堂説法后还初服
　　常州府
　　汉蒋黙字秀芳杜陵人兖州刺史诩孙父横从光武征赤眉有功封侯坐谮死九子皆南徙七寓广陵二栖阳羡后帝悟其诬就其居封之黙居滆湖东封云阳亭侯弟澄居西封亭侯
　　晋郭璞字景纯闻喜人博学好古精隂阳歴数避地东南居暨阳歴官著作郎
　　唐陆羽字鸿渐竟陵人天宝中隠火门山上元初更隠苕溪自称桑苎翁性嗜茶着经三篇品天下水惠泉为第二惠泉自此得名
　　薛戎字元夫河中人客毘陵阳羡山年四十余不仕江西观察使李衡辟署幕府三迎乃肯应故宰相齐映代衡奏留之府罢复归阳羡累迁浙东观察使
　　窦羣字丹列京兆人父叔向以诗名羣兄弟皆擢进士独羣以处士客毘陵苏州刺史韦夏卿荐之朝后擢左拾遗歴御史中丞
　　杜牧字牧之咸宁人歴官中书舍人刚直有竒节不为龌龊小谨敢论列大事指陈利病尤切至殖产阳羡因卜居焉元张雨题水榭诗序云水榭在义兴东郭
　　李戡字定臣渤海王奉慈七世孙举进士就礼部试吏唱名乃入戡耻之返江东隠阳羡里阳羡民有鬭争不决不之官而诣戡以辨太和中平卢帅王彦威表为巡官后还洛阳卒
　　宋苏轼字子瞻眉山人元丰七年自黄州贬所量移汝州上书自言有田在宜兴乞居其地诏从所请未乆召用晚年谪海南北归后复居宜兴卒贺铸字方回开封人好学藏书万卷工文词尤长于乐府元祐中倅太平州以仕不得志退居吴下寓毘陵宜兴着荆溪集阳羡歌卒葬宜邑篠岭杨时字中立将乐人时在东郡所交皆天下士先达陈瓘邹浩皆以师礼事之暨渡江东南学者推为程氏正宗居谏省仅九十日凡所论列皆切于世道而其大者则辟王氏经学排靖康和议政和初令萧山秩满奉祠客居毘陵讲学城东书堂从游者云集
　　洪适字景伯鄱阳人母沈氏毘陵人父皓使金被留适与二弟遵迈依舅氏读书后俱中博学宏词科适官至宰相遵枢密使迈翰林学士
　　周必大字子充吉水人尝寓宜兴淳熙间歴官左丞相封益国公绍定初邑令赵与悊建先贤祠合乡寓贤祀之必大与焉
　　吕祖泰字泰然婺州人夷简五世孙寓居宜兴性疏达尚气谊嘉泰元年上书乞斩韩侂胄流钦州侂胄诛授迪功郎监南岳庙
　　元陈祖仁字子山汴人少时侍父安国令武进因家焉至正中累官参知政事顺帝北窜或劝祖仁南还不从城陷被杀
　　国朝李颙字中孚盩厔人也潜修不仕逺近皆重其学行称二曲先生浙西骆钟麟为西安府同知执弟子礼事之康熙八年钟麟迁常州知府建延陵书院延颙主席率郡之士大夫会讲其中
　　廖大受字君可福建人写照精絶识者谓曾鲸之后当推第一海内莫比乆客宜兴卒于旅次
　　镇江府
　　汉史崇字伯勤杜陵人建武中官青冀二州刺史以功封溧阳侯天下既平诏公侯皆就封因家焉卒谥壮侯孙茅累官雍州牧裔孙嵩仕吴为苍梧守许劭字子将平舆人有髙名与兄靖共覈论乡党人物每月辄更其品题故汝南俗有月旦评或劝劭仕对曰方今王室将乱吾欲避地淮海以全老幼乃南到广陵徐州刺史陶谦礼之甚厚劭谓其徒曰陶恭祖外慕声名内非真正不如去之遂复投扬州刺史刘繇于曲阿其后谦果捕诸寓士
　　晋祖逖字士雅范阳人避乱居京口慷慨有节尚与刘琨共卧闻鸡鸣蹴琨曰此非恶声也因共起舞元帝时拜奋威将军豫州刺史
　　徐邈东莞人永嘉之乱渡江家京口博学多闻谢安荐补中书舍人撰正五经音训学者宗之在西省每被顾问多所匡益遭父丧哀毁卒弟广字野民学尤精博官祠部郎撰集国史子豁为西阳太守为卢循所害
　　何无忌东海郯人居京口同刘裕起兵斩桓修侍卫安帝以兴复功封安城郡开国公迁镇南将军舟师拒卢循败绩死之谥忠肃
　　檀凭之字庆子髙平人居京口累官宁逺将军义旗之建与刘毅俱以私艰墨衰从事至罗落桥战败被害赠曲阿县公
　　南北朝宋刘穆之字道和东莞莒人居京口宋武帝克京城署主簿从平建业诸大处分皆仓猝立办累迁尚书仆射帝北伐留穆之内总朝政外供军旅决断如流五官并用不相参涉能一日作百函书
　　向靖字奉仁河内山阳人寓居京口讨卢循著绩封安南县男宋髙祖受命加散骑常侍卒立身俭约不营屋宇无田园商货之业时人称之
　　檀道济髙平人世居京口从武帝平京城武帝北伐为前锋所至望风降附进位司空镇寻阳以威名甚盛为彭城王义康所害
　　刘勰字彦和东莞莒人寓居京口博通经论撰文心雕龙五十篇沈约重之辟记室累官步兵校尉孟懐玉平昌安邱人世居京口宋武帝伐孙恩以为建武司马预义旗从平京口定建邺以功封鄱阳县五等侯
　　何承天东海郯人居京口宋祠部郎与傅亮共撰朝仪歴著作佐郎御史中丞尝删定礼论三百卷改定元嘉歴帝每有疑义必先访之
　　鲍照字明逺东海郯人文词俊逸尤善乐府累官中书舍人后终临海王参军
　　梁徐勉字修仁东海郯人居京口入梁迁尚书吏部郎参掌大选尝与门人夜集客有求詹事五官勉正色曰今夕止可谈风月不宜及公事
　　徐陵东海郯人居京口歴官御史中丞奏弹势要朝廷肃然其文新丽时号宫体
　　王僧孺字僧孺东海郯人居京口佣书以养母仕齐终安成王谘议参军聚书万余卷为文丽逸多用新事时重其富博
　　唐权臯字士繇畧阳人徙润州丹徒举进士第安禄山表为蓟尉署幕府度安禄山将叛使献俘京师佯死脱去潜奉母南奔天下闻其名争请为属永王璘举兵又诡姓名以免顔真卿李季卿皆表荐不就卒谥贞孝子徳舆
　　权徳舆字载之徳宗时召为左补阙疏斥裴延龄奸元和初拜同中书门下平章事徳舆善辩论开陈古今本末以觉悟人主为辅相寛和不为察察名文章雅正赡缛动止无外饰而自然可慕为缙绅羽仪云卒谥文
　　张祜字承吉南阳人爱曲阿地古淡遂家焉作宫体小诗辞曲发后稍变建安风格
　　宋石延年字曼卿宋城人寓居丹阳慷慨喜谈兵不遇而隠于酒与欧阳修善三丧未葬范纯仁举麦舟助之
　　张慤字诚伯乐夀人家金坛建炎改元为戸部尚书同知枢密院事请募三河丁壮聫以什伍为巡社法在朝谔谔有大臣节卒谥忠穆
　　陈汝奭字公武晋江人徙居丹徒登进士知海州嵗饥不俟报发廪赈为监司所奏奭请以身坐毋及僚属朝廷嘉之置不问母殁遂不复仕
　　沈括字存中杭人徙居丹徒官至内翰其学无所不通皆有论著子孙家于京口
　　元偰列箎畏吾人居溧阳中至顺庚午进士为潮阳令罢归过南昌值红巾乱协守东门城陷阖门尽节
　　王昌字荣之益都人为镇江路总管府提控因注籍焉歴官余杭县尹经理田土前官増赋十之二昌力言于行省复其旧民立石颂徳
　　庄麟字文昭江东人元末移居京口书画诗文与郭天锡齐名
　　明秦从龙字元之洛阳人仕元防兵乱避居镇江太祖克集庆谓徐达曰镇江有秦元之者才器老成吾欲见之达访得之帝喜甚朝夕同处每以笔书漆简甚密称为先生后告还镇江病卒帝亲临哭之
　　汤允绩字公让东瓯王和之孙居丹徒尚书周忱巡抚南畿荐其才累官都指挥佥事充参将守延绥冦入往御之被害允绩才性敏防为诗豪迈竒崛所着有五云漫稿东谷遗稿
　　国朝王源大兴人也博学多著述负经世畧人称北方学者晚寓居金坛子兆符康熙辛丑进士
　　淮安府
　　唐李珏字待价赵郡人客居淮隂举进士开成中歴官同平章事武宗时坐贬宣宗立迁河阳节度使罢横赋宿逋百余万请立太子维天下心卒谥贞穆
　　宋赵槩字叔平虞城人始为进士时涟水守邓某馆之于官舍未乆谢去后槩守涟水将至或榜其所馆曰豹隠堂赋者三十余人累官参知政事以徳量称
　　陈瓘字莹中剑州人徽宗时为谏官劾蔡京谪居合浦着尊尧集言者以为诋诬益加贬窜最后楚州居住
　　马存字子才鄱阳人寓居楚州慕节孝先生徐积道徳从之游卒业于其门
　　明黄谏兰州人寓山阳正统间以尚宝卿兼侍读出使安南诘迂路定礼仪辨坐席辞餽赆谕请正朔安南奉命成化初左迁广州通判卒葬山阳
　　扬州府
　　唐窦常字中行京兆人大歴及第进士客广陵多所论著杜佑镇淮南署为参谋歴朗防江抚四州刺史国子祭酒致仕卒弟牟羣庠巩皆工词章时号五窦着聨珠集
　　辛谠兰州人太原尹云京孙居扬州慨然常有匡时意厐勋反攻杜慆于泗州谠趋贯贼栅以入与妻子诀同慆生死乞兵淮南复诣浙西时传泗州已陷疑谠为贼计囚之李峄称其忠可信乃许救谠引兵决战斩贼六百级泗围凡十月至是乃解卒完一州以功授亳州刺史终岭南节度使
　　南唐严续字兴宗冯翊人祖实为江淮转运判官徙家广陵续性恭谨仕南唐歴官门下侍郎宋齐邱专国公卿多附之惟续持正不为屈
