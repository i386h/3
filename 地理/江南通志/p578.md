<!-- { "loadSidebar": true } -->
　　王章字汉臣武进人崇祯戊辰进士由知县擢御史请罢内操劾内臣冒功出按廿肃力持风纪还朝廵视京营流贼犯都分守阜城门城破贼呼章下马章叱之贼怒防刀碎章膝坐地大骂贼攒槊杀之家人覔尸犹一手据地张口怒目如叱贼状我
　　世祖章皇帝赐諡曰节愍子之栻仕闽亦死难
　　马世竒字君常无锡人崇祯辛未进士选庶吉士授编修座主周延儒当国务引大义规切之进谕徳丁艰服除値延儒再相推逺权势不入都及还朝进左庶子延儒已赐死亲昵者悉避去世竒力经纪其防时寇警日闻帝数召对廷臣世竒奏当饬督抚鎭将约束部伍令兵不虐民人心亲附贼势乃孤帝称善京师陷自缢死
　　世祖章皇帝赐諡文肃给祠田七十畆
　　陈贞达字则谦宜兴人于廷子以廕官户部主事忤珰谪顺天府知事贼陷京师或劝之去不从被执骂贼不屈贼桎其两足投马枥中渍以马矢骂不絶口而死
　　毛协恭字力懐武进人崇祯庚辰进士授宁徳令以亷能调繁侯官却餽遗革羡耗多惠政明亡投水死
　　王孙兰字畹仲无锡人崇祯辛未进士歴广东兵备副使分廵韶州献贼犯粤属邑多溃韶士女出
　　城逃窜而伪官传檄将至孙兰遂自缢朝命赠恤之
　　华白滋字紫梁无锡人少从髙顾逰官飬利州学正値交趾入寇城陷登明伦堂自缢死
　　莫可及字君愚宜兴人由监生授长沙照磨崇祯癸未防宁乡县印流贼破县不屈死二子若鼎若钰奔访遗骸俱及于难
　　薛闻礼武进人以吏员授黄陂主簿有惠政流寇至闻其名欲官之挟与俱去暮即亡归率众诛伪令贼复大至执之骂不絶口死
　　王行俭字质行宜兴人崇祯丁丑进士由刑部郎出知重庆府府常宿重兵行俭抚戢有方献贼至苦战固守贼穴地入城陷被擒不屈为贼脔死过俊民字尊伯无锡人嵗贡生官临安训导防兵溃邑吏皆遁俊民缢死功臣山
　　龚廷祚字伯兴无锡人马世竒门人崇祯癸未进士为中书舍人知明将亡寄书其子预以死自誓南都破肃衣冠投水死
　　秦之鉴字尚明武进人崇祯癸未进士令仁和数月告归住马迹山教授生徒后逰嵩山至仪封闻当事有荐而辟之者忽呕血卒
　　薛应玢武进人崇祯戊辰以监生除陜西陇州同知明年四月流寇困城应玢率兵民婴守百余日食尽援絶城陷死
　　吴钟峦字峦稚武进人已见儒林传后任桂林推官国亡自焚死
　　戚勲字伯屏江隂人以诸生例入国学授中翰奉差督闽饷归顺治乙酉城破大书阖门殉难中书戚勲八字于壁挈妻妾女婢二十一口自焚死同死者癸酉举人夏维新字灿焉诸生王华吕九韶许用
　　国朝徐之龙字仲升江隂人顺治丙戌恩贡授神木知县庚寅春王永强作乱之龙婴城固守粮尽援絶城陷之龙及二子廷纶宠纶俱死
　　诏赠按察司佥事
　　赐祭廕一子
　　华钟本姓秦无锡人顺治四年嵗贡知富川县抚叛归俘拊循有绩亡何滇寇大至被执渡江中流钟投水死事闻
　　诏赠按察司佥事官其子沚
　　张令宪字嘉仲无锡人顺治四年授香山知县滇寇破香山令宪及子丹翰皆见杀
　　诏赠按察司佥事廕一子知县
　　嵇永仁字留山无锡人少为吴郡廪生尚气节以经济自负闽督范承谟知其贤遂延于幕时康熙十三年逆藩耿精忠将煽乱永仁劝承谟早为备乃条上拨饷补兵安插逃弁屯田等议并请提精兵驻上逰以应变贼尤衔之既叛幽承谟别室随驱廹永仁至逆邸胁之降不屈诱以官爵益忿詈不从乃锢永仁于狱重困辱之永仁气弥厉以炭画壁作诗与承谟遥倡和凡在狱逾三年闻承谟被害遂自经死事　闻卹镪归
　　赠国子监助教雍正七年
　　世宗宪皇帝赠吏部尚书
　　特予建祠
　　赐御书忠节流芳匾额十一年晋
　　赠光禄大夫文华殿大学士






　　江南通志巻一百五十三
<史部,地理类,都会郡县之属,江南通志>
　　钦定四库全书
　　江南通志巻一百五十
　　人物志
　　忠节【二　鎭淮徐四府太海通三州】
　　鎭江府
　　南北朝梁江革字休映济阳人居京口举南徐州秀才随豫章王鎭彭城城失守被执魏刺史王延明闻革才名厚加接待革称脚疾不拜令为碑文辞不能将加棰扑革厉色曰今日得死为幸誓不为人执笔延明知不可屈放还后除光禄大夫卒諡彊子徳藻仕陈为御史中丞
　　唐桓彦范字士则丹阳人门防授官狄仁杰见而器之累擢御史中丞与张柬之等谋诛张易之昌宗于庑下中宗复位以定防功封谯郡公韦后预政上表切谏不纳用方士为秘书监国子祭酒执不可寻封扶阳郡王罢其政武三思矫制杀之睿宗立复其官爵諡忠烈
　　宋洪造字彦袭丹阳人兴祖弟登进士第授歙州黟县尉方腊陷郡县造使家人间道奉亲以归而身当其冲据险杀贼贼愤甚及城破首取造击杀之事闻赠廕
　　张缜字彦智金坛人以父廕官至宝文阁学士金坛县开国男建炎三年守扬州兵至朝廷恐缜力不能支许退保镇江缜坚守不动城溃与妻子皆死之
　　陈东字少阳丹阳人贡入太学钦宗即位率其徒伏阙上书请斩蔡京梁师成李彦朱勔王黼童贯六贼时李邦彦议和李纲主战因小失利罢纲东又上书言纲可任邦彦宜斥乃召纲髙宗即位东复请留纲而罢黄潜善汪伯彦又请帝亲征以还二圣俱不报防布衣欧阳澈亦上书言事潜善以语激怒髙宗遂收东东从容如平时手书区处家事具衣冠出别同邸与澈同斩于市髙宗后悔赠秘阁修撰
　　茅湘字清淑丹徒人陆秀夫荐其才擢兵部侍郎从秀夫负帝昺海死元祠祀秀夫厓山独以湘配
　　髙桂字徳方丹徒人第进士歴官髙邮知府后扈从之海上进枢宻使与陆秀夫同死于海
　　赵淮字元辅以从父葵赐第溧阳遂家焉徳祐中元兵大举起淮为大府寺丞招集义兵倚防山置寨与元兵战败被执不屈使徃扬州招李庭芝降至则反大呼励以死守元帅怒杀之骂不絶口二妾殉焉
　　元堵简字无傲金坛人为浙江行省检校官从平章强通击张士诚被执不屈遇害
　　明郭任丹徒人用荐入官亷慎有吏才仕至户部侍郎靖难兵入抗义而死子经亦坐死时有丹阳人贺纯管军百戸已老闻变被甲策马厉声迎诟被害
　　张徳字仲敬丹徒人建文元年以荐授都督府断事上治安五防时大臣建削弱诸王之防徳疏言宜制之以礼不可以细人告变輙动揺宗室又见尚书齐防言事皆曲突徙薪之计燕兵起徳犒师至东昌与北兵遇奋勇击杀马蹶被执燕王趣释之徳瞠目攘臂言极激烈王怒剑断其臂左右刃交下至死不仆文皇即位诛逆党徳以阵死不入籍族得全
　　马从谦字益之溧阳人嘉靖乙未进士仕至光禄少卿时盛修道家斋醮中官杜防怙势干没从谦切谏并发防奸防因诬从谦诽谤廷杖死万厯时子冇哗以明经上书讼寃追赠太常寺少卿张防字前之丹阳人万歴癸丑进士知山阴县擢御史疏请内官当受考察于礼部司礼不得侵其权如百官受考察于吏部阁辅不得侵其权之例官终吏部左侍郎嵗乙酉自经于鸡鸣山寺防居家孝友在官有清节以与东林相恶比匪人损名然其死也士论咸予之
　　贺应选字继登丹阳人天启甲子举于乡授四川资阳令张献忠已躏全蜀应选婴城固守城破阖门十七人俱被害
　　荆本彻字濓之丹阳人崇祯甲戌进士出温体仁门下有气节与同年誓曰异日茍待罪言路宜别邪正防顾私恩体仁衔之授建昌推官所属南丰泸溪令为相私人本彻发其隂事白廵按罢之体仁益怒诬为浮躁免官后以职方郎中监下江军殁于浙东
　　荆伟字元升丹阳人对防髙等授垫江县缮城厉兵为固守计山贼龚遂等数出剽掠设竒败之防献贼窥蜀约遂为内应城陷不屈死
　　陈册字用卿金坛人崇祯六年授四川宁番经歴署屏山县事流寇破城骂贼死
　　沈元鉴字竟亭金坛人授随州吏目张献忠犯随元鉴同知州防御两月援兵不至城陷贼众胁降元鉴曰有死而已遂被害其子文渊赴难贼剸其手死而复苏负骸骨归
　　王希髙金坛人杜门读书不交一人闻李自成陷京师即号泣出门其家踪迹之不得明晨见希髙端坐居伍村池中就视之已死
　　冯厚敦字培卿金坛人明季壬午以贡授江隂训导城陷坐明伦堂自缢死妻王氏与其姊结袵投水死时丹徒人潘文先为江隂训导罢官与冯同死之
　　邓藩锡字晋伯金坛人明季甲戌进士由知县歴官知兖州府甫抵任城破死妾某氏亦携子投井死
　　王明汲字孟用金坛人以举人任赣州同知大兵下南昌围赣明汲与抚军万元吉固守八阅月城破死之明汲之族有王明灏王荣图诸生也王汝绍布衣也皆死甲申之难丹阳诸生王介休亦闻变不食七日死
　　徐有声字闻复金坛人登乡荐歴官至郎中督饷大同城陷于流贼被执不屈死
　　陆明永字嵩年丹阳人为华亭教谕国变题诗明伦堂自经死
　　国朝李琚字玉树丹徒县人顺治乙酉武举授福建兴化左卫千总以山寇功擢福州闽安鎭水师守备丙申秋寇三十余万犯福州境琚连战三日身被数十创遂殁于阵家口五十余俱遇害
　　赠都司佥书
　　淮安府
　　汉臧洪字子源射阳人旻子举孝亷太守张超请为功曹劝超倡义兵诛董卓与诸牧守大防酸枣摄衣升坛词气慷慨超遣与刘虞共谋为兵所阻寓于袁绍绍以为东郡太守时曹操围张超于雍丘袁曹方睦洪请救不许超城遂陷因与绍絶绍围之歴年不下吏民感徳莫有叛者及城陷绍生执洪欲屈服之不从见杀
　　陈容射阳人随臧洪为东郡丞先城未破洪使归袁绍洪被执时容在坐起谓绍曰将军举大事而先诛忠义岂合天意绍惭遂使人牵出容顾绍曰今日宁与臧洪同死不与将军同生遂俱见杀在坐者窃相叹曰如何一日杀二烈士
　　五代张雄淮人周侵南唐楚州民间自相团结拒敌谓之义军雄所将最有功歴官袁州刺史及宋师入江南金陵危急雄纠兵东下以救之至溧阳猝遇宋师与其子七人皆力战死
　　宋赵师旦山阳人以防起家皇祐中守康州侬智髙反攻城师旦力不敌或请避贼不聼血战而死兵官马贵及卒三百人无一人降者赠光禄卿康州人立庙以祀王安石志其墓
　　刘晟山阳人以气节名乡里尝与乡荐绍兴初权本州録司事通判刘晏杀太守晟谕以祸福时和好初成晏谋刼嵗币以楚城反纲运已抵城南晟防骑奔告纲运遂获全晏知事泄执晟杀之阖门遇害
　　缪朝宗淮人宋环卫官知海州从文天祥于平江天祥归福安自婺间道以从空坑之败自经山间米立淮人三世为将从陈奕守黄州奕降元立溃围出江西制置使黄万石署为帐前都统制元兵畧江西万石降立迎战被执不屈万石谕之立曰立三世食赵氏禄赵亡何以生为竟遇害
　　张孝忠淮人徳祐初元兵东下知信州谢枋得走入安仁调孝忠逆战围湖坪矢尽挥双刀击杀百余人军溃中流矢死
　　张徳舆淮人景炎二年与淮西野人原寨刘源等起兵兴复司空山民傅髙起兵应之遂复黄州夀昌军战于樊口杀元将郑鼎未几元袭破司空山复陷夀昌徳舆死之
　　黄文政淮人戌蜀军溃间道走静江马暨邀与同守城被执大诟不屈元军断其舌文政含胡叱咄至死不絶声
