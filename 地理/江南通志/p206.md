<!-- { "loadSidebar": true } -->
　　防依议速行【附】张鹏翮疏畧【清口为黄淮交汇之处目今粮艘北上最为要今河身淤垫竟成平陆清水隔絶不通独有黄水流入运河深不三尺五寸四尺不等兹部臣常绶议筑拦黄坝粮艘过尽竟行堵塞使黄水不入运河再将裴家塲三处引河开浚广寛深通引清水入运河是亦权宜之计臣相度形势博采舆论佥云黄河北裴家塲引河身高烂泥浅系流沙旋挑旋淤裴家塲与帅家庄相连不远即开浚深通当夏秋黄水大长力强之时引河清水终虞力弱不能相敌应于张福口挑引河一道长一千五十丈面寛十丈深一丈余或八九尺不等引清水于黄河口相近处入运河势在裴家塲引河之上上下水势相济当夏秋水长之时两处清水交合庶可敌黄盖因清口淤塞之后甚为广阔非多挑引河鲜克有济比之引湖水入江既有金湾三牐之河又有鳯凰桥防桥湾头等四处之水引入人字河芒稻河水势得以畅流入江此成法之有效者也故宜开张福口引河以导清水使之畅流建牐一座以时启闭趁今水势未长兼工挑濬】张鹏翮折奏应修工程【一六坝之宜闭也逼清水出口以防黄入海其关键全在六坝而六坝之最要者尤在夏家桥一坝以全湖水势趋此故也今夏水方盛若急于堵塞一则高堰隄防危险可虞一则湖水汹涌恐旋塞旋冲□费金钱可惜日前正须备料俟水落堵塞庶为万全之计一高堰之滚水坝宜修也高堰容纳七十二处山河之水古人设坝原以泄异涨之水非以泄平漕之水也今冬六坝已闭来年桃汛黄淮并涨宣泄湖水非坝不可按南河志云武家墩高良涧周家桥古沟俱设有牐又河防一览云翟家坝地亢为天然滚水坝今周家桥高良涧等牐俱已堵塞臣亲至翟家坝见湖形渐淤水势不由此出是古今变迁不一翟家坝亦非出水之处也前河臣将六坝改为四散水坝臣覆加相度地势相去不逺并为三滚水坝亦属妥协今宜备办石料修建于坝下就原有草字河唐曹河开为引河并筑顺水堤则民间田庐无淹没之虞　一武家墩至小黄庄之石工宜加砌也查此一带临河旧有石工仅出水面二三尺不等必湏加砌使髙与小黄庄见修石工一律齐髙　一古沟至六坝之石工宜修也查临湖石工至古沟而止自此迤下俱系土隄毎年岁修抢修靡费钱粮似宜修砌石隄在目前用帑虽多然计之数年之后可省岁修之费宜于滚坝告成之后渐次修举　一归仁隄临湖石工加灰抹缝尚有罅隙桩朽之处饬其补砌滚水坝一座尚未修筑有涵洞缺口泄水尽入洪泽湖故白洋地方可无水患若将缺口堵塞水无去路现在访求出水之处另疏奏闻】行水金鉴【张福口引河挑一千五十丈之外又挑河一百八十五丈接上港湖水处方能引水畅流其河头旧隄有水口四处共长四十七丈必湏堵塞方不使湖水散漫尽归引河河尾先接草坝方可束水济运】十一月初一日总河张鹏翮奏闭髙堰六坝【附】张鹏翮疏【臣遵】
　　【防督修髙堰隄坝将六坝已闭其五夏家桥堵闭过半今于十月十九日臣亲徃髙堰六坝一带催工见湖水长至三尺臣由陆路至老子山观淮水出洪泽湖之处一望汪洋无际通湖水长三尺询之土人云因闭坝故尔水长若再加长堤工单薄可虞臣一面令夏家桥口门缓缓进埽以便分修官上临湖镶柴仍催尅期竣工足御风浪即合龙门于二十一日驰至清口见引河水势加长臣令河兵新穵之三防河及疏通河口引水入烂泥浅帅家庄等河身俱已有水而张福口裴家塲二引河水长盈满测量水平引河水高于黄仍将张福等河口之水汇入裴家塲引河一处俟其水聚力强足以敌黄于二十四日西南风起引河水骤长比黄水高一尺一寸臣率道防等官亲放引河之水畅流入于运河臣拟俟回空粮船过完将运河头坝堵塞逼清水出黄另疏题报但夏家桥口门堵闭后六坝水势较今更为加长平漕之水足以敌黄溢漕之水应行宣泄因三滚坝尚未修成转盼水凌桃汛之水又至设遇西风鼓浪无处宣泄何以保固隄防公议于翟家坝原有天然滚水坝之处地亢土坚仍留天然滚水坝寛百十余丈用埽裹住两头平漕之水蓄以济运溢漕之水聼其滚去出唐曹河入白马湖若伏秋水大再于蒋家坝尽头处原有之清水沟河以及涵洞酌量开放若水小仍闭塞总以临期相机而行务期有裨隄防再查六坝口寛二百八十丈今清口引河共寛三十余丈不足以宣泄全湖之水应发帑再开寛阔使水畅流敌黄至于运河伏秋水涨应由泾河涧河泄出射阳湖入于海此二河见在挑浚应将泾涧二牐动帑修补以资启闭】
　　初十日张鹏翮奏报黄淮交防【附】疏畧【臣凛遵】
　　【圣训指授方畧明晰周详先疏海口水有归路今岁黄水不出岸矣继桃芒稻河引湖水入江高寳一带水由地中行矣再辟清口开张福口裴家塲等引河淮水有出路矣又加修高堰堵塞六坝逼清水复归故道于十月二十四日引张福口等河防入裴家塲河开放清水流入运河再将湖头疏浚深阔以迎洪泽湖大溜又将张福口引水入裴家塲之处再桃寛深水大势旺迅流畅沛今于十一月初三日直敌黄水畅流入运河矣运河之中纯系清水已无黄水灌入臣于初九日自下河回至清口见水势畅流大半入黄小半入运一水两分若有神助官民快覩淮黄交防白叟黄童欢声若雷皆感颂我皇上轸念国计民生宵旰忧勤精诚上孚天心河神效灵之所致也】
　　十三日张鹏翮奏善后事宜下廷议应如所拟奉
　　防依议速行【附】张鹏翮疏畧【我】
　　【皇上圣谟独断指授治河方畧以至淮黄交防但善后之计尚应讲求者见在诸引河之水势聚而力强故足以敌黄而直出运口但大半出黄少半济运一水两分当伏秋黄长之时恐清水之力稍防臣率河官部员亲行相度应于张福口裴家塲二引河空地中间迎湖大溜之处再挑引河一道面寛二十丈底深一丈防入一河出口敌黄俾清水之势常强而御黄有力将烂泥浅防入三汉河从七里河出文华寺运河专以济运众议佥同实属可行】
　　是年镶柴修筑六安沟外越坝【长一百八十一丈五尺】又塞周桥以南旧减水坝六座别建滚水石坝三座【上下两座金门口寛各七十丈中一座口寛六十丈】又建天然坝草坝二座【一口寛六十丈一口寛六十二丈三尺】
　　开武家墩至周桥大隄内运料小河河防志前河臣靳辅开穵未成是年部臣　题准即以挑河之土筑大隄又因水浅未能通舟于四十一年加挑四十年二月从总河张鹏翮请加帮武家墩至运口隄工剙筑新大墩至裴家塲拦湖坝一道【附】张鹏翮疏畧【武家墩至运口隄工捍御湖水风浪最关要今六坝堵闭全完洪泽湖水势盛出绕流武家墩一带隄根而旧隄卑矮单薄难资捍御必须作速加帮高厚签钉排桩与高堰隄工一律相平又新大墩至裴家塲从前未有隄工应剙筑拦湖坝一道方可束水御浪敌黄济运】三月初九日张鹏翮奏报清水盛出情形【附】张鹏翮疏畧【臣钦奉】
　　【圣训指授治河方畧堵闭六坝大辟清口引清水畅流出口防黄入海济运通行今三月初二初三初四三日桃汛已至黄淮并长清水盛出敌黄有余但六坝闭后全湖蓄水隄岸卑矮者离水面二三尺高者离水面五六尺不等西风鼓浪危险堪虞应将卑矮之处再行加帮其天然滚水坝尚未开放欲其蓄水敌黄若湖水再长相机开放以保隄工初八日臣查清口形势武家墩三汉河烂泥浅裴家塲张家庄湖头水势相连沛然而出面寛数百丈直绕大墩其流至运口也三河裴家塲张福口张家庄四引河汇为一河寛九十丈流出二座拦黄坝坝基淤沙如汤沃雪自然消化至头座拦黄坝刷寛四十六丈两坝台亦系淤沙见在蛰裂若清水再长势必刷开自难存住询之土人云当年黄淮交防时此系河心若刷去坝台口门寛阔则清流益畅方足以泄全湖盛大之势臣观口阔水溜粮艘扬防安流而过则土人之言不诬也但桃汛湖水已大伏汛势必加长大墩一带隄工御河水而保运道关系要令河官作速临湖下埽加帮隄工高厚以资捍御】
　　二十一日内阁奉
　　上谕今治河事虽稍有绪未可遽称底绩唐埂六坝俱已堵塞今夏秋时黄河水溢加以毛城铺水复入洪泽湖波涛汹涌则髙家堰甚可危目下清水流出虽于运艘有益但高家堰一有冲决淮扬一带地方俱不可保其为患甚大将所修如许工程俱付之无用矣昔于成龙任总河时不塞唐□六坝非无所见盖虑此而不行也今断不可不愼加防防凡此皆朕亲临所见者并非纸上空言也张鹏翮修筑石隄甚速彼处运石甚不易成工之速如此可谓实心効力者矣
　　四月初四日工部郎中王进楫传奉
　　上谕谕张鹏翮保守高家堰第一要
　　初八日张鹏翮疏陈保守高堰事宜下部议准奉
　　防依议速行【附】张鹏翮疏畧【今六坝全闭淮水初复故道水势蓄长止由清口一路防黄入海一切隄工俱系新筑湖寛水盛风浪易发最为要加谨保守诚如】
　　【圣谕臣等公议保守之法一在分地巡防自凊口厯高家堰至六坝毎五里派官二员昼夜廵防发帑委能员备料运贮工所备用其临湖镶柴预防浪掣武家墩至高家堰令原修防员住工防守自小黄庄至周家桥令分修诸臣住工防守自周桥至六坝令分修接修诸臣住工防守一在修理险要工程查龙门大坝部臣原估镶柴二路后止镶一路今湖水盛大隄身单薄应将节省一路仍发帑加镶其高涧大坝地势低洼内有积水深潭里戗旋修旋蛰旧隄顶寛不满三尺一遇风浪甚属危险臣相度形势应于里口筑越隄一道以为重门之障其内戗蛰防之处下埽镶填坚实至于宣泄之方因三滚坝尚未修成从权暂设天然滚坝遇淮黄并长之时清水由天然滚坝泄出黄水由王家营减坝泄入盐河下海】
　　二十一日张鹏翮疏请修筑髙堰清水潭隄工下部议应如所请奉
　　防依议速行【附】张鹏翮疏畧【高堰清水潭工程最为险要臣亲徃勘验原系积水深潭南一半长二十丈埽工蛰陷无存北一半长二十丈今亦蛰陷臣等公同相度此工临湖旧隄面寛二丈三尺及三丈不等虽有石工尚虞卑薄而内裹潭形如釜底水深底淤桩埽难施帮筑里戗土工难于存立公议于内里加筑月隄一道以为重门之障此工最关要应作速修筑以资捍御】五月二十一日
　　上谕高承爵奏报泗州盱眙地方水灾着总河张鹏翮防同两江总督阿山亲行察勘具奏前高家堰闭塞六坝时朕谓六坝基完后泗州盱眙等处必被水淹曾向九卿降有谕防今六坝方经闭完洪泽湖水长泛溢泗州盱眙等处城郭果被水灾高家堰隄益觉危险朕为此时厪于懐且天灾靡定万一有异常风暴及地动雷震之事亦未可知傥若高家堰至于危险则扬州淮安等处皆被灾矣朕日夜念此甚切忧惧高家堰隄作何保守坚固或另有修治善防着张鹏翮陈奏可差尔衙门中书一员前徃
　　七月张鹏翮奏报开放陶庄引河奉
　　防张鹏翮奏开陶庄引河黄河水已向北防流去若黄流趋向北防则离清口甚远乗此时从范承勲所筑挑水坝起寛长加筑隄防过清口将黄河及清口之水尽向下流再汇合为一处则黄河之水永无倒灌之虞朕先曾面勅于成龙今在河官员亦有知者着张鹏翮问在前曾知此事官员详明定议奏闻其修隄所需钱粮即为估计所修之处速绘图呈览此事甚为要不得轻忽下所司知之【附】张鹏翮疏畧【臣谨遵】
