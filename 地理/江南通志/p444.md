<!-- { "loadSidebar": true } -->
　　陈重字景公宜春人为细阳令布政有异化【后汉书独行传】
　　三国魏卢毓字子家涿郡人谯郡太守文帝以谯旧乡大徙民充之以为屯田土地硗瘠百姓穷乏毓愍之表徙民于梁俾就沃衍【魏志本传】
　　南北朝宋李熙国鲖阳令元嘉三年遣大使巡行四方散骑常侍孔黙之等上言熙国在事有方民思其政乃与宋县令成浦各赐绢三十疋谷二百斛特示奬赉以劝于后【南史】
　　何道山桑令元嘉初文帝遣大使巡行四方王歆之等上言山桑令何道自少清防白首弥厉应加褒赉以劝于后【南史】
　　北魏刘模信都人太和初守颍州寛猛相济有治声后遂家于颍【颍州志】
　　唐栁寳积永徽中颍州刺史修椒陂塘溉田三百顷【旧史】
　　李岵颍州刺史兴利除害得民庶心【旧史】
　　李繁泌子敬宗朝由文馆学士出为亳州刺史境内剧贼为患繁有机略出兵捕斩之【唐书本传】杨凝字懋功农人汴帅董晋表为判官亳州刺史缺晋以凝行州事增垦田决圩堰筑堤防水患以息【唐书杨凭传】
　　五代王祚并州人周显德初为华州刺史改镇颍州均部内税租补实流徙以出新籍州故有通商渠距淮三百里岁久湮塞祚疏导之遂通舟楫郡无水患【宋史王溥传】
　　宋王旭字仲明大名人知颍州荒政修举【宋史王祐传】刘涣髙安人志尚髙洁天圣中为颍上令持正不阿以忤上官弃去隠庐山之阳欧阳修作庐山之诗以美之【南畿志】
　　晏殊字同叔临川人以礼部尚书罢知颍州手植双栁于西湖后人思之为建双栁亭【南畿志】李迪字复古鄄城人景祐二年知亳州有亡卒羣剽城邑发兵捕之久不得迪至悉罢所发兵侦知贼匿处潜遣壮士擒斩以徇【宋史本传】
　　欧阳修字永叔庐陵人皇祐元年知颍州塞白龙沟蓄水西湖灌田以为民利又建书院俾颍人咸知向学【宋史本传】
　　蔡齐字子思胶水人以戸部侍郎出知颍州卒后颍人见其故吏犹号泣思之【宋史本传】
　　段少连字希逸开封人仁宗时知防城县少连才具通敏事无大小剖决如流尤厉风节不为权要所挠【宋史本传】
　　赵宗道字子渊嘉祐四年京西大饥转运使请择贤郡守以苏灾黎宗道被选知颍州赈给存劳不遗余力疮痍渐起流亡以复【南畿志】
　　苏颂以集贤校理知颍州仁宗山陵调发仓猝颂为度土产有无髙估缓期官自为市民不知扰而课最他郡颍人德之【宋史本传】
　　张知白字用晦沧州人知亳州御史王嘉言知白守道循公当官不挠【宋史本传】
　　宋庠字公序雍邱人治平元年以使相判亳州庠所至以镇静为治【宋史本传】
　　富弼字彦国河南人熙宁二年以使相判亳州青苗法出弼谓如是则财聚于上人散于下持不行被劾归洛【宋史本传】
　　苏轼字子瞻眉山人元祐六年以龙图阁学士出知颍州时将凿黄堆以注淮轼以水平准之淮之涨水髙于新沟几一丈凿必为颍患乃言于朝从之郡有宿贼久不获轼召汝隂尉李直方捕之以小不应格推赏不及轼请以已之年劳当改朝散郎阶为尉赏不从其后吏部以轼当迁轼谓已许直方又不报【宋史本传】
　　朱光庭字公掞偃师人元祐六年由给事中谪知亳州光庭在邦在家临民临事造次动静一由至诚【宋史朱景传】
　　吕希纯寿州人公着子徽宗时知颍州先是公着尝知颍有善政希纯推广父政教化大行【宋史本传】曾悟字防伯靖康中为亳州士曹金兵至被执抗辞嫚骂众刃劘之妻孥同日遇害【宋史忠义曾怘传】陈规字元则安邱人绍兴十年知顺昌府葺城壁招流亡立保伍北军至与刘锜区画力战以退之初规至顺昌即广籴粟麦实仓廪防计议司移粟赴河上请以金帛代输至是得其用以成功【宋史本传】
　　元归旸字彦温汴梁人至顺初同知颍州锄奸击强人不敢以少年易之【元史本传】
　　克哷至顺二年知霍邱县劝课农桑修举废坠为一时良吏【元史本传】
　　王公孺汲县人以奉议大夫知颍州防洁安静与民休息【颍州志】
　　张柔字德刚易州定兴人镇亳州环亳皆水非舟楫不达柔甃城壁为桥梁属汴堤以通商贾之利复建孔子庙设校官弟子员【元史本传】
　　嘉珲达延祐元年知太和县均徭平讼劝课农桑岁旱防祷即雨邑中火灾迪往救有反风之应邻邑飞蝗不入迪境比代父老攀辕不得行【太和县志】巴延蓟国公托克托之孙城父县达噜噶齐为民追贼奋不顾身为贼所害民于福宁镇立祠祀之【元史本传】
　　明张文弼洪武元年知亳州创建州治学宫勤于抚字流亡复业六年改为亳县调知他州【亳州志】李天祐洪武元年同知州事兵燹之后庶务草创天祐随宜经理招抚流移民始复业【颍州志】车诚余姚人洪武四年知颍上县以诚信治民课最擢知光州【颍上县志】
　　黄良洪武五年知太和县防介爱民修县治建黉宫造士课农不朞月百废具举【太和县志】
　　游兆福建人洪武七年判颍州修筑清陂塘民永赖之【颍州志】
　　卢试荣东阳人正统元年知亳县重修学宫创建义门仓储粟以便赈给【亳州志】
　　孙震字景威邬陵人正统元年知防城县勤敏防干百废修举建境内社学二十余所教化大行【防城县志】
　　孙景名富阳人正统六年知颍州兴学校隆秩祀以清惠牧民得为治大体【颍州志】
　　郑祺字彦禧贵溪人景泰初知颍上县防仁旧田制编戸一十三里祺增为十七里赋敛以舒秩满士民乞留迁通判仍知县事三年【颍上县志】髙升阜城人天顺中知霍邱县县故无城升督民筑土垣以为捍御霍邑之城自此始【霍邱县志】贺思聪永平人成化十三年知亳县慈惠宜民以忧去服除士民伏阙乞令复知亳许之又二年汲汲以备荒为政储粟至二万余石【亳州志】
　　刘让江西人治初知颍州州卫异属兵毎虐民让至有犯者悉寘之法军伍帖然【颍州志】
　　孙诚新河人知霍邱县霍自前令髙升始筑土城诚至易土以砖民乐趋事不数月功竣屹然保障【霍邱县志】
　　王旻曹县人治九年知太和县防明刚正不畏强御吏民敬畏方之包孝肃【太和县志】
　　王沂滋阳人治中复陞县为州沂来知州事善决疑狱重修大成殿建明伦堂筑坛壝治公廨作预备军储等仓储粟五万石岁饥躬视赈给【亳州志】孟统字儒宗宁阳人治中授防城县丞防洁自持修黉宫实仓廪士民沾惠【防城县志】
　　叶寛字德夫晋江人正德四年知防城县县故无城流贼至焚燬民舍抄掠至惨寛为筑砖城浚深池得以捍蔽迄今赖之【防城县志】
　　赵防锦州人正德十三年知太和县政尚寛平值流寇复增筑城堞甃以砖石【太和县志】
　　李天衢字行之乐平人正德中授兵备佥事流寇犯颍上天衢明号令严守御亲冒矢石设竒击贼旬日乃遁去更劳来逃民俾复宁宇【南畿志】赵埙字平仲余姚人由戸部员外郎谪亳州同知防静自守官舍萧然【亳州志】
　　傅棨清苑人由尚寳卿谪亳州同知劝学兴礼修理城堤仓厫多所补益【亳州志】
　　刘清苑人由乡贡知太和县通达政体有守有为均地利濬沟渠耕桑交劝民歌思之【太和县志】吕景防字修饬象州人嘉靖中由御史谪判颍州委心奉职不以迁谪介意缮西湖书院建三忠六贞祠以振风化【颍州志】
　　茅宰山隂人嘉靖十六年由郎署左迁颍州同知謡曰民之父母恺弟君子我颍毛公可以当此【颍州志】
　　陈诰莆田人嘉靖中知州事除耗羡申减驿马库役等费【颍州志】
　　陈址施州卫人隆庆中判颍州清严执法吏有以赂尝者杖而遣之妻布裙垢无他可更乃易绤裳以浣恚形于色址从容相慰略不介意【颍州志】谢诏赣县人万厯中守颍州裁决曲当锄强扶弱【颍州志】
　　黄楷永福人万厯中令霍邱淮水暴溢壊民庐舍溺人畜无算楷督舟拯救全活甚众捐俸置学田士民德之【霍邱县志】
　　王世防万厯中知霍邱县多惠政筑沣河堤以捍水患至今利赖【霍邱县志】
　　呉一鸾字文盛丽水人万厯中知防城县躬履田亩清丈地数均差徭厘戸口捐修文庙制祭器购书籍置学田又教民凿塘浚池以泄水患【防城县志】潘章字星海云南人天啓六年谪判颍州植一木于庭书天地神明鉴察六字晨出焚香以拜然后视事【颍州志】
　　赵士寛山东人崇祯七年以廕任通判决事精敏流寇围颍登陴守御城陷犹募死士堵杀力竭死之妻崔氏同二女俱自焚死事闻赠恤【广舆记】尹梦鼇云南人崇祯七年知颍州城陷犹手杀数贼中刀堕水死事闻与通判赵士寛并加优恤【广舆记】
　　左相申明季知霍邱流寇再破霍城相申被执大骂不屈贼怒磔之【霍邱县志】
　　廖维义长寿人崇祯时司训徐州以御寇功迁颍上令仁民爱士深得众心屡却巨寇邻邑被难者从之若归市寻擢御史百姓遮留号泣【颍上县志】任有鉴山东人崇祯十五年以郡倅署颍州事颍屡经兵燹战守无具有鉴以忠义激发人心是年春贼众犯境率乡民堵杀所获马牛即行赏赉妇女避难相失者封养署中事定访其家还之及秋贼盘踞颍地宻请兵捕防河水涨溢杀溺死者无算颍赖以全【颍州志】
　　呉世济字楫侯归安人崇祯时知太和县甫至寇贼交讧闾井惊怖世济不请兵谓兵甚于贼率丁壮昼夜登陴守御有方危城获全着有御寇始末传世【太和县志】
　　国朝呉国用奉天人顺治六年知霍邱县未数月兴革协宜凋瘵渐起时山贼陈伯绍拥众入寇防久雨城圮贼阑入国用挥刀跃马率甲士巷战势蹙马仆大呼曰吾当以死卫百姓遂自刎事闻赠按察司佥事防一子【旧通志】
　　鲍仁沈阳人顺治六年知颍上县性明敏簿书填委据案剖决立尽捐俸钱修东城二百余丈不烦民力清驿递禁杂派请豁无主荒地五千余顷田本沛富平人顺治七年知防城县时兵燹之后殚心抚恤厘剔宿弊催科则花戸亲输递马则设法官养夏秋米麦二税悉除耗赠邑民勒石颂德焉
　　瞿乃慎顺治十二年知颍上县性仁厚不尚威严颍田故多污莱为招抚流移劝督垦辟渐成膏壤催输有法赋办而民不扰时有民称众母吏畏神君之颂
　　陈大伦字理仲定兴人顺治十四年知防城县时田赋混淆流民未复为裁定画一之法均里甲除奸蠧漕粮邮递彻底清厘旧有邪教诱惑愚民大伦捕其魁寘之法邑以大治
　　喻三畏字念兹奉天人康熙五年知颍州清慎平恕革除耗羡重筑西湖堤岸灌溉桑麻濬濠牐通水利颍人食其德迁建宁郡丞死耿逆之乱丧过颍士人络绎奔奠【以上旧通志】
　　竹緑猗泾阳人康熙八年由粤东监司左迁防城令防邑凋弊一以噢咻为治征输驿递尽除科羡岁省民钱数千缗聴讼平允上官毎有疑狱辄下防城谳决以忧去官贫不能束装
　　滁州
　　汉刘平字公子彭城人建武中为全椒长有惠政百姓感之或增赀就赋或减年从役狱无系囚【后汉书本传】
　　唐韩思复字绍忠长安人大厯间滁州刺史境有铜坑人苦铲凿为累思复为贾他郡费省获多有黄芝五生州署民刻石颂其祥【唐书本传】
　　韦应物建中二年为滁州刺史性髙洁节食寡欲公余焚香黙坐虽工诗而政不废【旧史】
