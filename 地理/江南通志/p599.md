<!-- { "loadSidebar": true } -->
　　盛唐桐城人年十二刲股疗祖母唐父病母张亦刲股以救之得愈
　　朱蓬桐城人兄弟六人淳朴孝友善视母氏宜于兄弟和气沦浃合力构一堂以居三年又构一室与仲氏次第相及各安其居岁饥有邻翁贫且病田尽芜蓬使其弟服牛为之垦翁不知为谁也异之蓬曰吾力有余翁力不足故代耕耳
　　赵之葵桐城诸生性至孝少与方君简友善以其子逢月受业崇祯丁丑贼至君简守防母柩死于贼时逢月馆白门之葵闻信往哭之发其笥得绢殡殓未终贼复至杀之逢月至今并祀于家吴忱周字尚文桐城人贡成均父命分产让之伯季悉无所受尝夜读邸舍主妇昵就焉曰若夫吾友也尔不愧夫吾寜不愧友乎妇惭而退
　　金韡由新安迁桐城母病值寇乱无从得医韡刲股以进弗愈又穴其左腹得肝寸许母枕上便闻异香行道者见其屋角炊烟俱如璎珞云母啖少许立愈
　　方梦旸字子旦桐城人尝焚千金负券渡江适舟人失金相争梦旸谬曰适吾僮得如其数以偿之已而舟人得金所在人称为长者
　　金腾髙字上达桐城人任侠好义邑大饥出所积谷二千石悉赈乡里曰所贵夫好义者补天地之不足也岂乗岁祲而自为利乎诏旌其门曰义民李玺字廷玊桐城人籍顺天其友汪冕赴廷试病于邸囊有百金付玺人无知者即卒玺为治棺殓主其丧召冕子至京迎丧因以父金还之
　　方学尹字起莘桐城人父奉遗命与继母同窆学尹不敢违掘穴有石号泣吁天凿石以厝后徙墓皆成土矣人以为纯孝之感
　　钱元道桐城人有商主其家既去粪除见遗金约二百余度商已逺乃置仓中压以积谷次年商复至言别后失金元道曰此非途中失也发仓示之囊括宛然遂还之
　　朱东字汉卿桐城贡生晨诣学见道旁遗金弗顾仆曰后人寜不攫之乎乃收之约二百余金以闻于校官出示招之则粮役王姓所遗也王请分东笑曰天欲损尔岂令我见速挈去
　　陈希学字子斆桐城人尝赴试过香炉寺如厠见遗金百余两收之居不去僧曰文宗且至何乃逗留曰吾与友约姑待之三日失金者哭而至曰以吾父之严而失税金也进不胜官刑退不胜父刑死矣希学出而还之
　　张清雅字玊楚潜山人力学养亲明季献贼至父卧病侍汤药不去既卒甫殓贼又至疑棺藏金银欲剖视之清雅以两手据棺贼斫手仆地幼子超艺从牀底跃出求代俱死焉而棺得不剖其仆云满殡其父子亦不食死
　　陈廷选潜山人流贼至母老病不能行窃负避草间为贼所获叩头流血求杀己舍母贼杀之气絶犹抱母不释手母幸得全其妻收廷选尸殡如礼嘱其子文露曰姑老矣汝善事之抚棺大恸坠岩而死文露援之不及
　　胡朝烈潜山人割股疗母腕痕无血
　　袁学知字非生潜山人母陈氏病刲股食之立愈金道防字仲贞潜山人父客死金陵每一追思血泪迸出明季流贼盘踞道防避虎头寨时荒疫流行道防运米得三十石同寨中索贷踵至同室者言吾食指浩繁米将尽奈何道防流涕曰诚然然不忍人饥而我饱也米尽饥两日长子承蜩夜冒锋刃审视贼营间道得脱道防归遇死伤露骨买棺五十余塜
　　吕之征字愈疏太湖人父殁庐墓三年
　　马之龙太湖人笃友谊好施予兄人龙官楚藩明季寇乱楚人有为贼掠流于湖者之龙曰此阿兄子民也具赀粮遣之壬午城陷之龙子亦被执至楚彼地亦为优礼送还以报之
　　汪文炜字纯符宿松人母早世随父避地江左父亡事伯兄如父奉继母以孝母始苦之后亦为所感万厯癸夘举于乡歴知灵丘令致政归产薄不及中人令其子与兄子均之毫无私厚嫁孤侄女一如己女晚岁贫窘处之淡如
　　石汝修字止所宿松人父殁庐墓三年
　　田荆字义轩宿松人官省祭幼而丧母继母骆氏抚养之及长事母孝母丧明每食必亲奉母病亲尝汤药不解衣数月母丧号恸几絶二弟蕙兰幼荆抚育之田舍分给无私财焉
　　方友信宿松人母病刲股友信子际明际奎孙孔成孔祐俱刲股和粥救亲时称方氏五孝
　　张洪猷字伯卿宿松人丧父庐墓三年母疾刲股疗之
　　朱守益宿松人母疾刲股
　　刘之瑄字朗生宿松诸生流贼至适父病风家人呼出避拒曰父卧牀惟有死守耳贼斫其父瑄以身蔽之连受数刃而死父得免
　　袁师臯字理衡宿松诸生母老齿脱不能食师臯年已六十必口哺之贼至执其母杀之师臯奋与贼鬬亦死焉事闻旌表
　　万民望字两虚宿松诸生母年八十流贼至负而逃遇贼泣告愿以身代贼杀之而贳其母两台旌其死孝杨士竒字伯英宿松人辛巳城陷父介八旬被贼执士竒匍匐出救贼已举刃抱父同死
　　张瓒宿松人乙酉城溃父庠生映光为兵所执瓒绐以多金求全父许身为质父得逸去遂遇害叶应龙宿松人母疾刲股
　　蒋珉望江人父病刲股
　　王维翰字思重望江人父疾究心岐黄家言调药进多竒中后以明经训庐江移辰州敎授以母老不赴鳏居数十年起卧不离母侧母年九十五卒维翰哭母遂终
　　李徳宾望江人母病吮痈寝食不离母侧二十年章继鲁字思朴亲病吁神求医必长跪涕泣亲殁除丧祭祀必哭
　　王准字明衡望江人父忱生准兄弟独准食饩即
　　自任甘防忱易箦遗数十金独与准准泣拜请公分昆弟弟惟乏嗣准怜之同起居饮食二十年惟先死有私囊百金举以报徳亦公分诸犹子阮之釬字韬甫懐寜人乙酉城溃母老病不能行兵至釬为母请命不许请以身代不许遂挺身障母格鬬而死子湛九龄得脱于难顺治初补诸生痛父死孝之烈哭求直指以事闻
　　诏建坊旌表
　　方都韩字大方懐寜人居母丧尽礼后父遇兵以身代父死父得免
　　吴汝鼎懐寜人早孤伤痛呕血兄病拮据致参药以饵之尝忍饥啜粥不顾也
　　蒋奕芝字钟韩懐寜人乙酉城溃兵刃其母以身覆之遂死母背上兵为色动母幸得全
　　黄淡字元味懐寜人城溃母被刃淡与兄中通中徳俱以孝死
　　陈道宾潜山人割产抚孤侄又设义塜露骨刘应甲懐寜人叔父母无嗣病笃遂不应秋试侍汤药营如子乡里称之
　　宣瑬字眀瞻懐寜人无子妻为置妾见女有戚容询之知系名家子召其父母还焉
　　张自孔字石门宿松人廪生性孝资敏年十二随父避贼见执贼问此处有马否父未及答自孔绐曰吾家有驹藏在山洞愿释父去取贼从之私与父曰父得生还儿死无恨矣贼久待不至遂引去数月亦脱归
　　张应宸字若葵桐城人性至孝亲丧哀毁友爱尤笃捐费修城率其兄弟悉力守御卒无恙岁饥赈粥全活千人举明经不仕卒闻者皆为流涕张久中懐寜诸生授徒自给性孝友好义族党有逋课者每捐馆谷代偿盗入室久中觉之谓曰汝良家子也何至此以所存脩金为赠诫令自新卒感化复成家业终不言其姓名座右书随处体认天理凡事求近人情二语以自警省后以子清议贵追赠朝议大夫崇祀乡贤
　　国朝张秉彛字孩之桐城人也生而頴慧为文一本经术以廪例入南雍授别驾念兄秉文官四方而父母春秋髙不忍离左右遂谢去里居侍养极意承懽秉文为布政殉难山东泣走数千里扶三榇携藐孤以归弟秉贞以大司马卒　京邸
　　谕赐祭悉赞襄成礼弟秉哲孝防早亡亲视含殓身遇大丧哀礼兼尽庐墓塜树交花人谓孝感有祖置义田经营垦辟助婚劝学赠给有差修谱牒以收族设糜粥以赈饥生平隠徳未尝告人而恭俭谦约始终一节晚益邃性命之学以子英贵
　　特谕赐祭赠文华殿大学士
　　孟命世字淑子懐寜人顺治初征南谭将军辟参军务以功授知九江府焚刁民诬逆状保全数千家移守端州申免浮粮数万石初左良玊兵破安庆父振邦骂贼死两弟俱被掠命世徒步数百里﨑岖万状冒险赎归卒皆成立
　　田徳产太湖诸生母被乱兵执徳产与妻出救求代得并释城陷复负母得脱母殁守墓三年督学
　　李嵩阳疏请建坊　　旌表
　　刘日曜字弢伯桐城人隠居敎授母殁年七十犹孺子泣庐墓三年
　　任塾字克家懐寜人幼为名诸生乙酉城溃兵执其父将见杀塾请以身代兵异之父得脱顺治丁酉举于乡康熈丁未进士歴任仪部郎督学山左防声最着
　　陈彛字以常潜山诸生事继母以孝着同学有忤当事者祸且不测彛挺身直之卒赖以平年三十卒妻宣氏谨事孀姑称一门双孝
　　叶士怡字怡如潜山人明季寇乱奉母避山堡贼获母胁赎士怡鬻产赎囘又遇贼母仓卒坠岩伤足负行百里余未几卒哀毁尽礼
　　汪世奕字贻逺潜山人幼至性过人八岁丧父哀毁骨立若成人事继母婉容愉色委曲承欢张杰字如三桐城人性孝友世父秉文以山东布政殉城死杰总其家政成立其孤诸子徳之割腴田以酬固却不受司铎吴门会郡饥当道委赈太仓昆山诸境部署周详民沾实恵巡抚汤斌欲荐之拂衣而退举乡饮宾
　　章于国太湖人性至孝母溺水死于国哀毁絶粒倚庐哭泣逾于常制
　　姚士坚字廷若桐城岁贡笃行好义邑西挂车河当孔道多暴涨行者时溺死士坚募造石梁自捐七百金岁饥赈粥活数千人他所施济门无虚日以故家业中落犹典鬻为之不懈卒之日人皆流涕
　　张瑱字公玮桐城诸生持身严毅厚宗族置义田焚负券乡里徳之
　　左之琮字宗玊桐城人性至孝读书山中母偶疾之琮忽心动急归人咸异之乐善好施多所全活老而嗜学著作尤伙
　　金蓁字尚美潜山人祖业素封俱捐以赈饥尝典衣饰易米三十斛邻里告急辄防之仅存三斛晏如也
　　周天凤字羽长桐城诸生少失怙事母以孝称从兄死两子俱幼捐己屋产以与之族子藻无依收育如己子经纪其衣食婚娶俾至成立子四人俱孝谨有文行征出尤积善好义不媿父风孙大璋中雍正二年进士
　　姚士塈字注若桐城人由明经歴官刑部郎中论决多平反谢病归居乡婣睦设粥赈饥遇贫乏者力为周恤甲寅征滇黔兵络绎经桐吏欲征费里民塈念民力不堪鬻产给刍粮合邑赖以安堵周斌字允二桐城人性纯孝居父丧尽哀节母章失明斌朝夕调防七年复明人为孝感抚育亡姊遗孤四人俾成立授产与己子均皆世俗所难方中发字有懐桐城诸生笃学力行尝捐宇建先人理学祠刋两世遗书百卷让产推财乡党皆称孝友举乡饮宾着白鹿山房诗集行世
　　方来宾桐城人刲股疗父
　　杨昭雍字南有懐寜诸生性笃孝父病刲股疗之乐为义举有鬻妻以偿逋者为敛财以保全之生平力学以程朱为宗着猛省格言克复圗説张永锡字来逺桐城人性孝既鳏不再娶同父寝处父病需芦根徒步往返百余里采而进之父殁隠居不出户毎剃发则曰身体髪肤受之父母命子纯谨藏之卒后柩为蛟水所漂失纯取所藏发瘗于母墓谓之发
　　丁藻字以伟潜山人食贫力学敦笃孝义年十八路拾杨某遗金忍饥坐雪俟杨至还之杨分金以酬拂然而去岁祲欲赈无力徧募粟以济之刘士义潜山人有孝行　雍正九年　　旌表姚孔釴字升初康熙己卯举人以母老不上公车朝夕孝养不离左右仲弟牧沧州积逋数千破产代偿好读书尤潜心易理　雍正十一年　　旌表
　　张恭桐城人天性诚笃出嗣季父曲尽孝道父殁水浆不入口者三日族有贫不能婚者割己田为义田以岁入租赡之尝过金斗见贩牛客以贼攫金投水救苏恭倾囊偿之客赖以归　雍正十一年　　旌表
