<!-- { "loadSidebar": true } -->
　　【郭具而善后事宜奈何余与太守陈公计莫若仿苏州条例以人计月每月人助银三钱以辛酉季春朔日集诸人于堂中适得募金七十两而龚公许募三十两以足百两之数若谓暂时补苴则可以为久远犹未也于是前督府阿公首输银三百两创佃房于虹桥龚公复合诸公佽助之计九百余两为新房六十五间旧房五十三间约每月可得赁金二十两有竒犹以为未足于堂中旧置太常寺田地七十五亩外别购新田赖方伯龚公臬长金公太守于公粮防朱公上元于公多方曲成得上元神泉乡田四百四十八亩合夏秋所入尽纳堂中视昔之饥者渐以寒者渐以暖尫者渐以彊稺者渐以长且多矣此巾事之经营也然由前置房言之其一月之所获尚未足供匝月之用由后置田言之其一嵗之所入尚未足供卒嵗之需能无望继起之大君子哉今督府于公下车之始摘奸察吏百务备举于壬戍初冬闻江宁育婴堂初构公戒徒节旌纛亲临西郊至止于堂乳媪负诸儿侍命于公公慰劳有加先下檄曰制衣无后时赐以缯布又捐本衙门租米九十余石为之食犹恐不给复令所司方伯龚公太守于公拨来安县无碍田四百二十一坵计九百二十九亩有竒用供常饩公之下车堂之妇女告饥告寒公之旋斾堂之妇女以宴以衎葢得公之莅止而克成厥终焉岂偶然哉堂旣成其地趾量亩若干堂宇间架若干堂巾像设器用若干经费银数目若干自经始至落成为月日若干及实在婴儿乳母簿籍若干堂去三山门半里而遥左夹钟陵右瞰莫愁背负石城面浮雨花木末兑方而挟震势秋位而擅春生是役也旭与子玠王公采岳赵公昆玉不过倾筐篚效倡始之谋其竭力□助共襄盛举者则自某某以下皆得书至于立法之详捐输之数尽列于碑隂以垂永久焉今幸际江苏抚军余公于子恵元元内尢加意育婴屡颁圆妙观禁约逺迩诵之则江宁育婴堂中自荷慈眎较前有加矣然旭犹有虑者旭冉冉以老子玠王公采岳赵公昆弟宦游京师行踪无定此后事宜深有望于当事与绅衿诸先生择有徳望者使身任其事以无负令甲恤孤之意与各当事暨诸公始事之劳可也谨记】
　　【儒学】教授署　训导署俱在府学内雍正十三年增建
　　中营副将署　中军守备署俱在芦政牌楼左左营游击署　中军守备署在城东
　　城守协镇副将署在西华门大街
　　左营游击署　左营守备署在城东北
　　右营都司署　右营守备署在城东北
　　江淮衞守备署在北门桥
　　兴武衞守备署在城北
　　上元县知县署在府治东北升平桥西宋建炎间建　县丞署在县防左掖即宋主簿衙正防明道先生均简堂故址也康熙乙巳县丞戴正宸即防后为宅　典史署在县防右　库在县二堂旁　狱在县仪门内西　淳化镇巡检署在县东三十五里　预备仓在驯象门赛工桥北俗名上仓明初建知县陈三省修
　　国朝康熙间知县唐开陶増修　水次仓在观音门近
　　大江俗名下仓　监谷仓在县署内
　　【儒学】教谕署　训导署俱在学明徳堂东
　　江宁县知县署在府治南明洪武初建　县丞署在聚寳门外兵马司冈　典史署在县防西库在县二堂旁　狱在县仪门内东　江宁驿丞署在城南六十里江宁镇　存留仓在城南安徳门外俗名老人仓　预备仓在赛工桥南明天启四年义民董志聪捐建　常平仓在县署仪门外右首雍正五年知县孔毓珠倡建
　　【儒学】教谕署　训导署俱在学明徳堂西
　　句容县知县署在城中四牌楼北唐天祐六年建县丞署在县防东　典史署在防西　库在
　　县堂后左右各一所　狱在县仪门外　龙潭驿丞署在盘龙山北　预备仓在县治西明知县韩鼎建县丞刘义知县李澄王僖増修　官盐仓在县北河口镇　东西南北四仓在茅山琅琊上容移风四乡明初知县朱彤建知县茅一桂增修　社仓共一十七处　常平仓在县西城内　嵗积仓旧在下蜀明巡抚周忱移建龙潭镇知县洪浦县丞刘义知县张徐广王僖主簿薛仁典史梁泽徐九思相继增修　添建常平仓东仓俱在县署东雍正九年建　养济院在县西南青元观前明建知县张王僖修　育婴堂在城隍庙左康熙四十七年知县胡为籀捐建
　　【儒学】教谕署　训导署俱在学宫内明府丞陈宜建溧水县知县署在城内顺治十一年知县闵派鲁建　县丞署在县防左　典史署在县防右库在署川堂右　狱在县仪门内俸给仓在县防右　先斯仓在典史署右　粮仓在潢蓝埠即恵民仓址
　　国朝顺治间知县安应晬建知县闵派鲁重修　预立三仓旧在县文明门后移建县署内一在仪门东一在仪门西一在署前　便民新仓旧名永丰在高淳水阳镇明知县贺一桂移建县西南三十里梅家渡
　　国朝顺治间知县闵派鲁重修
　　【儒学】教谕署　训导署俱在学宫内
　　高淳县知县署在镇山城内　典史署在县防西北　库在县署后堂右　狱在县署仪门外右广通镇巡检署在县东南四十里　预备仓
　　在县治东南明初建　石臼里社仓在县北二十五里邑人韩叔阳建　常丰仓旧名永丰在水阳镇去县三十里明知县夏天勳移建县治西留辉门外　养济院在县治左明知县刘启东增建
　　国朝康熙间知县李斯佺修　育婴堂在县治后通贤街康熙十七年知县刘泽嗣捐建后李斯佺捐修
　　【儒学】教谕署在文庙东明知县庄铎建　训导署在还淳斋西
　　江浦县知县署在旷口山城明洪武二十四年知县仇存仁建景泰中知县罗信修　典史署在县防西　阜财库在县川堂右　架阁库在川堂左　狱在仪门西　东葛驿丞署在东葛城常平仓在预备仓左明巡按骆骎曾檄建
　　预备仓在县仪门左　常平新仓在县二堂侧雍正九年建　起运存留二仓俱在县治东社仓六一在县仪门左一在东葛城一在汤泉镇一在石碛桥一在新殿庙一在浦子口知县余枢建　育婴堂在城内大营
　　国朝雍正九年知县赵作霖捐建并置田若干亩【儒学】教谕署　训导署俱在学宫内明知县张文韬建后迁于东狱庙址
　　国朝顺治间教谕赵涞修康熙间训导王闻晋重修
　　浦口营都司佥书署在浦口城
　　六合县知县署在滁和北岸城内明洪武元年知县吴有源建　典史署在县防西　银库在县防东　册库在县防西　架阁库在县仪门外狱在县仪门外西　税课局大使署在县治
　　前街西　瓜埠巡检署在县东南二十五里瓜埠山下　仓在税课局西明万廷珵建后移建旌善亭后　预备仓有东南西北四仓明初建后并县仓　常平仓在县署西康熙间知县魏世泰建　宝成仓在元正观东雍正八年知县苏作睿建　普济堂在东门内新安坊雍正二年建　育婴堂在澄清巷雍正二年建
　　【儒学】教谕署　训导署俱在学宫内
　　苏州府
　　江苏巡抚都察院署在府城内南宫坊
　　苏州织造署在府城葑门内
　　江苏布政司署在府城升平桥西北【原系明王文恪三槐堂旧第】苏州旧无司署
　　国朝顺治十八年巡抚都御史朱国治　题设江苏布政司暂驻苏松道署康熙元年知府武宏祖申请巡抚都御史韩世琦檄行江苏五府守令共议购王氏宅而更新之永盈库在司署大堂侧东银西钱并曰永盈　理问署在府城刘家浜
　　江苏按察司署旧在江宁府雍正八年移驻苏州明泽桥东即旧分守道署　经厯署在府城司狱署在府治西南
　　苏松粮储道署在常熟县　大使署在道署知府署在城中织里桥东明洪武二年建燬于兵
　　国朝顺治三年重建康熙十一年知府甯云鹏修　丰
　　盈库在府署后堂　狱在府治西南
　　督粮水利同知署在府署西
　　总捕同知署在府署东
　　海防同知署在常熟县福山
　　太湖水利同知署在吴江县同里镇
　　营粮通判署在府治东　经歴署　知事署　照磨署俱在府治西　姑苏驿丞署在府治胥门内　百万仓在西城至徳庙后宋时建
　　【儒学】教授署在府学明伦堂后　训导署在学宫西中军防将兼左营署　中军守备署
　　右营游击署　中军守备署
　　苏州城守营游击署　中军守备署俱在府城左军守备署在吴县社坛
　　太湖营防将署在太湖洞庭东山邑人吴时雅捐建
　　苏州衞守备署在长洲县厐其巷
　　吴县知县署在府治西北慈悲桥西明洪武元年建
　　国朝顺治十二年重建【附】唐梁肃吴令防壁记【在春秋时列国各有属邑其主者鲁谓之宰楚谓之尹晋谓之大夫秦时天下始置令长宅一同之内操赏罚之柄有人民有社稷焉风俗善败本乎身黎元安否系其政其体大矣自京口南被于淛间望县十数而吴大国家当上元之际中夏多难衣冠南避寓于兹土参编户之一由是人俗舛杂号为难治加以州将有握兵按部之重邑居当水陆交驰之防承上抚下之勤征赋邮之繁倍百他县伙乎其中不可胜纪大歴十一年天官择可以长民者于是范阳卢公繇太原府祁县令为之外寛内明敬事而信政本于仁饰身以文下车三年阖境之人安居乐义而不知安乐之所从来益平以和也夫君子立身论道之通塞不论位之升降吴县下畿服一等公俯而为之抑选郎为官择人而其履道从政所由然也余知者敢録其实书于东序以播其令间】宋郭受吴令防壁记【厥今天下经用之所资百货之所植东南其外府也渡淮而南济江以东督府且十附城且百而田畴沃衍生齿繁伙则吴实巨擘焉予尝登灵岩之巅俛而四望畎浍脉分原田碁布邱阜之间灌以机械沮洳之滨环以茭楗则泻卤硗确变为膏泽之野苹藻蒹葭垦为秔稻之陆故嵗一顺则粒米狼戾四方取给充然有余出乎胥口以临震泽积水无涯两山对峙桑田翳日木奴连云织絍之功苞苴之利水浮陆转无所不至故其民不耕耨而多当足中家壮子无不贾贩以游者由是商贾以吴为都防五方毕至狱市杂扰缙绅以吴为乐土侨民闾里几亚京雒为政者急之则怨而骇缓之则弛而肆泛然而多容则干谒纷纭几至于骩法毅然而多拒则谤詈丛集必困于游谈宰字之任信难矣右通直郎许君来领是邑直方不挠有肮脏之风简易无苛得调胹之术葢常急于豪猾缓于善柔整其大纲阔其细故为之期年而县告治元祜六年霪雨败稼吴民阻饥君日慰藉而拊循之赈给务均防隠求实不事虚名而为文其也予以是知君之笃于从政也举兹以旃则其于整雕敝而应盘错也何有焉水菑之明年君且代矣乃悉求前为此县之名氏爵里将书而刻诸石顾其僚郭受曰吾为是俾来者有攷焉子为我序之辞不获命因槩叙吴风而毛举君政之一二许君温陵人世为学家甚博而文异日显用于时当不独以循吏称也】
　　县丞署　主簿署俱在县署东　典史署在县署西　库在县后堂旁　黄册库在县后堂西军器库在县堂左　狱在县署西南　木渎
　　镇巡检署在县西二十七里　角头巡检署在县西南八十五里洞庭西山　东山巡检署在县西南八十里洞庭东山邑人吴时雅捐建和丰仓在胥门内百花洲东岸明巡抚周忱建知县孙磐重建知县牛若麟重修　常平仓即济农仓旧址明巡抚张国维建
　　国朝康熙间知县吴存仁修　养济院在侍其巷北
　　【儒学】教谕署　训导署俱在学宫内
　　长洲县知县署在府治东南乌鹊桥西明洪武元年建后燬于兵
