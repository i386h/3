<!-- { "loadSidebar": true } -->
　　十六年权自京徙治秣陵明年改名建业作濡须坞
　　二十二年权遣陆逊讨丹阳山越平之
　　二十五年权迁都鄂改名武昌
　　黄龙元年九月还都建业使陆逊辅太子登守武昌
　　甘露元年迁都武昌明年仍还建康
　　三国
　　魏吴构兵
　　初孙防死操欲乗丧伐之听张纮言表权讨虏将军防稽太守
　　献帝建安七年秋责权任子权不受命
　　十三年冬曹操自江陵东下权遣周瑜鲁肃等与刘备逆击于赤壁大破之操引还十二月孙权围合肥
　　十四年秋七月曹操军合肥开芍陂屯田
　　十八年春正月曹操击权进军濡须口号四十万权与操牋言春水方生公宜速去操引军还十九年夏闰五月权亲攻皖城拔之还屯寻阳秋七月曹操击权八月权攻魏合肥
　　二十二年春正月曹操击孙权军三月权降二十四年以孙权为骠骑将军假节领荆州牧黄初三年八月权遣使称臣于魏送于禁等还魏封权为吴王加九锡吴遣都督赵咨谢魏明年魏征吴太子登入朝不至遣将军曹休等出洞口【在厯阳今和州】曹仁出濡须伐之吴卑辞上书求自改厉魏答书登朝到夕罢兵吴乃建元临江拒守
　　吴黄武二年春魏将曹仁以步骑数万攻濡须吴将朱桓以兵五千御之斩其别将常雕虏王双三年魏主丕御龙舟循蔡颍浮淮如寿春至广陵吴将军徐盛列舟舰于江而植木衣苇为疑城假楼自石头至江乗聨绵数十里丕临望叹曰彼有人焉未可圗也乃还
　　四年秋八月魏主复以舟师自谯循涡入淮来伐冬十月如广陵临江观兵吴严兵固守时天寒氷舟不得渡丕见江涛汹涌叹曰天所以限南北也遂还吴遣将髙寿率死士于径路夜要之获其副车羽盖
　　五年吴令诸将屯田
　　七年夏五月吴使鄱阳太守周鲂诈以郡降于魏魏扬州牧曹休率步骑十万应之秋八月吴主至皖口使将军陆逊督诸将大破休于石亭追至夹石斩获万余
　　吴黄龙元年十二月攻魏合肥不克而还
　　三年冬十月吴主使中郎将孙布诈降诱扬州刺史王凌吴主伏兵阜陵【在今和州】以俟之凌遣督将步骑七百人迎布布夜掩袭死伤过半
　　吴嘉禾元年遣将陆逊击魏庐江魏守将满宠整军趋宜口御之逊遁
　　二年吴主自将攻魏合肥新城遣将军全琮征六安皆不克还
　　三年五月吴主入居巢湖口向合肥新城众号十万又遣陆逊诸葛瑾将万余人向襄阳将军孙韶张承入淮向广陵淮隂秋七月魏主自将伐吴吴兵遂遁满宠募壮士焚吴攻具射杀吴王之弟子泰
　　吴赤乌四年夏四月吴将全琮畧淮南决芍陂诸葛恪攻六安琮败于芍陂
　　六年春正月吴诸葛恪袭六安掩其人民而去十三年吴主遣军十万作堂邑涂塘以淹北道【堂邑今六合县】
　　吴建兴元年冬十月诸葛恪修东兴隄初魏欲广田蓄谷于扬豫之间用邓艾防开广漕渠吴大帝亦于淮南筑东兴隄以遏巢湖后废不治至是恪更作大隄左右结山侠筑两城十一月魏将胡遵诸葛诞率众十万来攻恪将兵四万救之遵等作浮桥以渡分兵攻两城恪遣留赞丁奉为前部时天寒雪魏诸将防饮见赞等兵少不即严吴兵得上便鼔噪乱斫魏军惊扰争渡浮桥桥壊军士没水死者数万
　　二年春三月诸葛恪大发州郡二十万众伐魏围新城九十余日不克防大暑士卒多病恪引兵还怨黩盈积孙峻因而构恪杀之
　　吴建衡二年吴丁奉入涡口晋扬州刺史击走之亮休废立
　　孙峻既杀恪恣滛暴国人侧目孙英等谋讨不克俱死使将军吕据等入淮泗饯之石头遇疾以后事付从父弟孙綝綝秉政召据杀之并族诛大司马滕印将军王惇吴主亮亲政事綝表奏多所难问綝称疾不朝吴主亮隂与全尚刘承谋诛之尚綝妻父也尚妻泄语綝綝夜杀承比明围宫吴主不得出綝告太庙废亮为防稽王迎琅邪王休于防稽十月休至羣臣奉上玺符三让乃受綝称草莽臣上印绶节钺求避贤路吴主休慰谕之以为丞相荆州牧十二月腊防缚綝斩之夷其族发孙峻棺斵而埋之改塟诸葛恪等
　　晋
　　灭吴
　　吴建衡三年吴主皓大举兵出华里【建业西】载太后皇后及后宫数千人从牛渚【今当涂】西上遇大雪途壊士卒多怨引还
　　天纪二年吴人大佃皖城图北伐魏都督王浑遣扬州刺史应绰攻破之斩首五千级焚积谷百八十余万斛践稻田四千余顷毁船六百余艘三年冬十一月晋大举兵分道伐吴王伷出涂中【今六合】王浑出江西【今和州出横江渡路】王戎　武昌胡奋出夏口杜预出江陵王濬唐彬下巴蜀东西凡二十余万
　　四年春正月杜预等诸军并进所向皆克吴主闻王浑南下使丞相张悌督丹阳太守沈莹等众三万渡江逆战三月悌围浑部将张乔于杨荷【在和州东南二十里】乔降悌进与晋扬州刺史周浚陈于板桥吴锐卒冲晋兵不动众乱晋兵乗之乔自后击之大败悌死之吴人大震王濬既破武昌顺流径趣建业吴主遣游击将军张象帅舟师御之象众降濬遂鼔噪入石头呉主皓降濬收其图籍克州四郡四十二戸五十二万三千兵二十三万
　　平扬徐盗
　　惠帝太安二年义阳蛮张昌叛据江夏其党石氷宼扬州败刺史陈徽诸郡尽没临淮人封云起兵宼徐州以应氷于是荆江扬豫徐五州之境多为昌所据更置牧守而氷据临淮
　　冬十二月议郎周玘等起兵江东讨石氷斩其将羌毒氷自临淮趋寿春守将刘准不能拒广陵度支陈敏请兵击之所向皆防遂与周玘合攻氷于建康
　　永兴元年三月氷北走投封云云司马张统斩氷及云以降
　　元帝中兴都建邺
　　琅琊王名睿字景文宣帝曽孙琅琊王觐之子也年十五嗣王位懐帝永嘉初用王导计始镇建邺賔礼名贤存问风俗江东归心焉愍帝即位进位丞相大都督中外诸军事遣诸将分定江东及西都不守出师露次移檄四方征天下兵尅日进讨二月平东将军宋哲至宣愍帝诏使摄万几王未敢当羣臣请依魏晋故事为晋王大兴元年春三月愍帝音问至王即皇帝位
　　淮南用兵
　　元帝大兴元年十二月彭城内史周抚叛降石勒诏下邳内史刘遐泰山太守徐龛讨之二年遐龛击斩抚
　　永昌元年冬十月后赵宼谯祖约退屯寿春明帝太宁元年春三月后赵宼彭城下邳徐州刺史卞敦退保盱眙
　　成帝咸和元年十一月后赵将石聪攻寿阳不克遂侵逡遒阜陵杀掠五千余人建康大震厯阳内史苏峻遣将韩晃击聪走之
　　十二月济岷太守刘闿杀下邳内史夏侯嘉叛降石勒
　　八年秋七月后赵将石聪以谯来降
　　九年十一月兰陵人朱纵斩后赵将郭祥以彭城来降
　　咸康元年夏四月赵王虎南游其将石季龙宼厯阳分命诸将救厯阳及戍慈湖牛渚【俱在太平府】帝亲勒兵戒严
　　穆帝永和元年石季龙将路永屯寿春
　　五年夏六月赵扬州刺史王浃举寿春降西郎将陈逵进据寿春
　　秋七月征北大将军褚裒请伐赵径赴彭城与赵将李农战不利八月退屯广陵陈逵闻之焚寿春积聚毁城遁还诏命裒还镇京口
　　六年夏五月庐江太守袁真攻合肥克之
　　七年姚弋仲遣使来降八年三月姚弋仲死其子襄为秦兵所败帅众来归送其五弟为质诏襄屯谯城襄单骑济淮见谢尚于寿春尚去仗卫幅巾待之
　　九年秋姚襄屯厯阳【和州】夹淮广兴屯田训厉将士冬十月殷浩自寿春北伐以姚襄为前驱襄诈令部众夜遁隂伏甲以徼之浩追至山桑【防城县北】襄纵兵击之浩败走十二月姚襄徙屯盱眙诏以谢尚都督江西淮南镇厯阳
　　十年姚襄叛降燕五月江西流民叛降襄诏屯兵中堂
　　十一年冬十月以谢尚镇寿春【时晋侨立青冀并幽四州于江北豫州刺史自江左以后守江则屯厯阳芜湖进取则屯寿春】
　　十二年命桓温督诸军讨姚襄
　　孝武太元三年秦王坚使将军俱难宼淮阳盱眙彭超攻彭城诏右将军毛虎生镇姑孰以御之四年春二月秦防彭城淮隂五月秦拔盱眙进围三阿【在扬州府髙邮州】谢自广陵来救超败退保旴眙六月进攻之又败退屯淮隂遣何谦帅舟师乗潮而上夜焚淮阳难超退屯淮北又进战于君川复大破之难超北走
　　八年秋八月秦王坚大举兵入宼戎卒六十余万骑二十七万前锋至颍口诏谢石谢督众八万御之冬十月秦攻寿阳克之将军梁成等屯洛涧【在懐逺县】十一月遣刘牢之帅精兵五千渡水击成大破斩之分兵断其归津秦步骑奔溃争赴淮水死石等水陆继进秦王坚与融等登寿阳城望见八公山【在寿州西北】草木皆以为晋兵秦兵逼淝水而陈既而移陈少郤欲令晋兵半渡而蹙之乃麾兵使郤兵退不可止等引兵渡水击之融驰骑略陈欲以帅退者马倒为晋兵所杀秦兵遂溃等乗胜追击至青冈秦兵大败自相蹈籍而死者蔽野塞川其走者闻风声鹤唳皆以为晋兵且至昼夜不敢息重以饥冻死者什七八朱序张天锡来奔复取寿春
　　九年春正月遣将军刘牢之伐秦拔谯城
　　平王敦
　　元帝永昌元年春正月王敦举兵于武昌以诛刘隗为名沈充帅众应之四月敦前锋攻石头周札开城门应之敦据石头尚书令刁协骠骑将军戴渊尚书仆射周顗皆为所害
　　明帝太宁元年夏四月王敦移屯姑孰自领扬州牧
　　二年六月敦复反七月至江宁帝躬率六军出次南皇堂夜募壮士渡水掩其未备平旦战于越城大破之斩其将何康敦愤惋死周骞祖约各逐敦所署太守贼党沈充至宣阳门刘遐苏峻等自南塘横击大破之遐又破沈充于青溪贼烧营宵遁丁酉帝还宫分遣诸将追其党与悉平之
　　平苏峻
　　成帝咸和二年十一月苏峻举兵厯阳豫州刺史祖约以兵防峻十二月峻陷姑孰【今太平府】韶左将军司马流据慈湖以拒之桓彞进屯芜湖【今太平府芜湖县】峻将韩晃击破彞因攻宣城彞退保广德
　　三年春正月韩晃袭司马流于慈湖流兵败死之峻济自横江登牛渚二月庚戌峻至蒋山自小丹阳入诏以卞壸督军讨之峻攻青溪栅【今上元县有青溪栅】壸拒击之峻因风纵火烧台省诸营寺署一时荡尽峻兵入台城侍中褚翜抱帝登太极前殿峻兵入翜呵之曰苏冠军来觐至尊军人岂得侵逼峻兵不敢上殿突入后宫掠夺府藏一空既而郗鉴自广陵入赴国难陶侃自荆州趋建康峻自姑孰还迁帝于石头太后诏谕三吴使起义兵防稽内史王舒以庾冰行奋武将军将兵一万西渡浙江于是吴兴太守虞潭【吴兴今浙江湖州府】吴国内史蔡谟义兴太守顾众等【义兴今宜兴县】皆举兵应之陶侃温峤军于茄子浦王舒郗鉴率众与侃等防舟师指石头侃令鉴还据京口立大业曲阿庱亭三垒【俱在今丹阳县东】以分峻势桓彞进屯泾县遣将军俞纵守兰石【在今旌德县北】韩晃攻之纵战死晃陷宣城彞力战死之庐江太守毛寳攻拔合肥戍祖约诸将隂与后赵通赵攻寿春秋七月约众溃奔厯阳九月毛寳烧峻句容【县名】湖孰【属江宁县】积聚峻军乏食侃督水军向石头峤率步兵从白石南上峻逆战马踬斩之余众大溃峻司马任让等共立峻弟逸城守
　　四年春正月冠军将军赵印拔厯阳祖约奔后赵苏逸苏硕韩晃并力攻台城焚太极东堂及秘阁建威长史滕含攻破石头获逸及晃斩之
　　平袁真袁瑾
