<!-- { "loadSidebar": true } -->
　　国朝朱雯有重建双桥记【古圣人制度之兴凡以前民利用故城郭庐舎而外复有桥梁之制其来尚矣王政火觌道茀岁十一月徒杠成十二月舆梁成咸以济民也其初始于架木后世或甃以后或浮以航惟因乎地之宜故周文造舟于渭秦公子鍼造舟于河迄今载之史传不綦重哉溧阳为金陵辅邑其东南多山若金鸡石屋盘白诸胜列如翠屏鬰然也独西北皆陂池塘泽洪流巨浸集建平高淳诸道之水而汇于兹焉闾史水记曰溧阳之水东而南水之去道也西而北水之来道也葢由固城五堰而下经升平三墖防于溧水之曹姥山然后直注于双桥即今所称鳯凰桥者嗣是绕城分三流而入于荆濑诸溪则兹桥其鎻钥云地为通衢往来所聚肩摩毂击不能褰裳而往也明治初邑令新符公建双桥跨其上以便行旅岁月奄旷桥制倾圮邑吏部史公复鸠工而新之沈青霞先生为之记兹阅百年而履迹上敝木蠧下嚼不无烂浥解拆之患壬戌冬予署篆兹邑覩旧制之将頽也蹙然忧之曰桥梁之制王政先之凡以利民也昔陈少游为观察使设梁以御虐水生民赖之至今呼为大夫桥杜预造桥梁于平津众论翕然以为不可预力任之梁成而君赏其功民拜其惠十世诵之不衰岂非利民之事为士君子所不可诿乎独予贫吏不能勉力任事如两公而输民力以供兴作又劳民伤财之是惧幸有善者同力而肇举之以聚沙成塔之心成鞭石为桥之果悬垦山伐木之雇募其力揆攒凿撞秘之用庇其工具舁辇畚筑之器备其用俾输栋楹者若干输□栌者若干输甓防者若干版筑具兴材殖互饬将不日而告厥成焉将见二水中分夹防虹而并跨双桥齐峙驾明镜以参差是固予之志也夫不然则时之沍寒民将胥溺亦鸠尔众而备王政之一端欤】
　　嘉定桥去县四十里跨中江一名中江桥唐开元间尝剙浮梁宋元祐三年建桥曰众乐嘉定中重建改今名
　　上兴埠桥去县六十里
　　安乐桥去县三十五里隋大业初建以甓甃两岸
　　故又名甓桥　　　　南渡桥去县三十五里渡济桥去县十二里跨濑水万厯中建傍有伍相国祠
　　镇安桥县南三十里戴埠镇诸山涧水皆汇于此右溧阳县
　　文清桥金坛县治东百步旧名行香桥又名惠政桥宋淳熙中建端平中又撤而新之改今名清河桥县南二百步旧名安定桥宋端平中甃以石改今名俗呼为文桥
　　钟秀桥县北三里旧名懐徳桥明成化中建嘉靖中甃以石又名钟桥相传古有铜钟流至此故名濯缨桥县北九里旧名三里岸桥茅山水自此出运河明治中甃以石下为三洞
　　莲渚桥县东北八里明万厯初建
　　周公桥县东南五里跨钱赀荡即旧刁庄渡明治间构木桥万厯中易以石
　　觐龙桥县西南二里旧名社桥以明太祖曽经此易今名
　　昼锦桥县东八里石牌村宋绍兴中建
　　大云桥县东南四十里洮湖西北岸旧为彭期渡元大徳间筑长堤建石梁为宜兴溧阳往来孔道东墟大桥县西二十三里跨大溪为茅山水所经明正徳间建
　　庄城桥县西北三十里为唐储光羲故居
　　高下湖口桥县北八里明永乐间圯治中复建唐王桥县西四十里唐王村一名双桥
　　右金坛县
　　丹徒镇丹徒县东十五里运道所经商旅辐辏有东西二港皆通大江达运河或曰镇即故丹徒县今土人称为旧县有巡司
　　大港镇县东南四十里以通大港而名又东四十里安港口有安港巡司明洪武初置今因之新丰镇县东南四十五里与新丰塘相近唐至徳二年赵侃等济江至新丰大败永王璘即此陆游云李太白诗南国新丰酒东山小妓歌又唐人诗再入新丰市犹闻旧酒香皆谓此非长安新丰也高资镇县西五十里明洪武初置高资巡司并置
　　驿今因之　　　　　丁甪镇县西南七十里右丹徒县
　　吕城镇丹阳县南五十里明洪武初置吕城巡司今因之
　　延陵镇县南三十五里即故延陵县也宋熙宁五年省县为镇以地分丹徒丹阳金坛三县又置
　　延陵寨于此　　　　丁桥镇县南六十里珥村镇县西南四十里珥渎河西岸南接金坛县界
　　埤城镇县东北五里接武进县界
　　右丹阳县
　　戴埠镇溧阳县南三十里为入南山总路凡山中所产载至镇始登舟
　　甓桥镇县北三十里舟往金坛者必经此亦一孔道
　　社渚镇县西南六十里
　　上兴埠县西北六十里赴江宁者路必经此旧设巡检司今裁
　　右溧阳县
　　迪庄金坛县西南二十五里
　　直里在县西三十里　庄城在县西北三十里西阳在县西七十里　倪庄在县西七十里右金坛县
　　淮安府
　　南鎻闗在山阳县南一里　安乐闗县西北三里栁淮闗县东门外三里一名下闗
　　云梯闗县东北二百里淮北海口其地有一套至十三套
　　板牐闗县西二十里运河之北闗差驻劄右山阳海闗阜宁县小南门外
　　北闗清河县东南通济牐口有部司收税
　　五港口防盐闗安东县东北七十里元至元九年遣步骑连州攻破射龙沟五港口盐塲白头河四处城堡即其地
　　三岔闗桃源县东三十里明初设闗有巡检司查纳桅封明末改移白洋河今设巡检司于此上闗渡山阳县来远坊之西
　　下闗渡旧淮隂驿后　清河渡县西南十五里顔家河渡黄河自清江浦东下十里草湾分南北二支其北十五里即顔家河也
　　清江浦渡郡城西三十里　右山阳
　　喻口渡盐城县北一百二十里为淮河津要清沟渡阜宁县西南百里
　　小清口渡清河县东北五里
　　夏家湖口渡县西北二十五里
　　王家营渡
　　大清口渡县东北十里　右清河
　　淮河渡安东县坝上巡司前
　　五丈河渡县东北三十里
　　五港口渡县东北七十里　右安东
　　白洋河渡桃源县西六十里
　　崔镇渡县西北三十里
　　县北渡县北三百六十步　右桃源
　　东仁桥山阳县新城东门外
　　西义桥新城西门外旧名西铁桥行旅辏集之所平河桥县南四十里南至寳应六十里为往来通衢
　　周家桥县西南九十里北去高家堰五十里又南为翟家坝淮水东溢往往从此奔冲隄防至要罗家桥县西北三里罗家沟
　　伏龙桥县东八十里　通津桥县东北十里
　　右山阳县
　　防龙桥阜宁县东南　　　拱极桥县东北升仙桥县西南清沟镇
　　右阜宁县
　　登瀛桥盐城县西门外　通海桥县北门外通济桥县东南五祐镇　永安桥县北新兴镇方桥县西冈门镇　　　仁和桥县西南沙沟镇新阳浦桥县西一百二十里
　　右盐城县
　　泄水桥三座清河县汪家洼
　　屠家桥在屠家庄
　　三孔桥在贺家堆雍正八年奉
　　防动帑兴筑通京道路自王家营起至通州止于清河县境内建泄水屠家庄三孔等桥以便往来商旅石人沟桥县西十里　汤家涧桥县北六十里中和浮桥一在县东青龙庵一在县西双金牐一
　　在王家营　　　　　沙埠桥县东南六十里霍山涧桥县西南九十里　棠梨沟桥县北十里爬泥荡桥县北七十里　　瓦子滩桥县东北三十里
　　右清河县
　　化龙桥安东县治东　文衢桥县东又名分司桥
　　东市桥县东　　　　西市桥县北半里
　　太平桥县北一里因近太平镇故名
　　兰墩河桥县东北四十里　遏蛮河桥县东北七
　　十里　　　　　　平望河桥县东北八十里夏家口桥县北三十里　　白洋河桥县东北九
　　十里　　　　　　盐塲河桥县东北一百里右安东县
　　张四冲桥桃源县东二十里
　　萧家桥县南五里　　崇河桥县北四十里赤鲤湖桥县北七十里
　　穿城桥县北穿城集通宿迁沭阳大道
　　右桃源县
　　西湖嘴市山阳县运河东岸舟楫停埠商贾骈集
　　邱琼山有诗　　　　版牐镇县西二十里清江浦镇县城西三十里古名公路浦又名淮浦水陆孔道百货丛集
　　刘庄在县东南一百五十里明嘉靖中倭据庙湾东侵淮安官兵败之于姚家荡又败之于刘庄即此
　　庙湾镇县东北一百八十里为郡境要隘海舟鳞集商货阜通有盐塲万厯二十二年筑城周四里高二丈余
　　右山阳县
　　马逻镇阜宁县东北九十里元至元十二年于此置马逻军寨有巡司　童营镇县西北六十里羊寨镇县西五十里　东沟镇县西南五十里朦胧镇县西南六十里　北沙镇县西北五十里清沟镇县西南百里
　　伍祐镇县东南三十里羊寨乡有伍祐盐塲右阜宁县
　　沙沟镇盐城县西南一百里有巡司
　　冈门镇县西十八里　新河镇县西五十里安丰镇县西南一百二十里
　　大冈镇县西南五十里
　　喻口镇县西北一百二十里宋绍定三年李全据楚州造浮桥于喻口以便盐城往来即此
　　新兴镇县北十八里有新兴盐塲
　　姚宗塲县西北商贾辏集为滨河大镇其北为山阳刘庄
　　右盐城县
　　马头镇清河县东五里近淮隂故城为漕运往来要道明置巡司今因之　吴城镇县西二十里洪泽镇县东南六十里滨淮河南北孔道设洪泽驿及巡司自高堰筑后湖水汛溢镇遂湮废老子山镇县西南一百里与泗州盱眙接界渔沟镇县北四十里旧有水道通海口唐皇甫冉有诗涧桥镇县北六十里镇西有汤家涧
　　官亭镇县北九十里旧名崇河集明初都金陵此为山东驿传中道设爬泥荡铺建有官亭故名大河口镇县东北五里即本县旧治
　　王家营镇县东北三十里入京孔道雇役车骡必出于此为一县大镇
　　娘子庄镇县东北五十里
　　永兴集县东北八十里与山阳接界
　　右清河县
　　阜民镇安东县北三十里　金城镇县北三十里长乐镇县西北一百里有巡司白头防盐闗设于此与海州新安镇交界
　　鱼塲口镇县东北一百三十里
　　南门市　　　　　　化龙桥市
　　庙后市
　　右安东县
　　三义镇桃源县东三十里旧名三镇明置巡司今因之
　　白洋河镇县北六十里商民辐辏镇有市桥与宿迁县分界桥东桃源县桥西宿迁县旧有巡司
　　国朝顺治中设游击驻防今裁
　　崔镇县西三十里　　张四冲镇县东二十里河北镇县北二里即重兴集
　　赤鲤湖镇县北八十里　　丁市冈集县西南四十里
　　右桃源县
　　扬州府
　　钞闗在挹江门外南连吴防北拥长淮西接濠滁东通大海天下水陆要冲有闗差驻劄
　　赵公渡钞闗浮桥东
　　白马庙渡南门外白马庙前
　　洲渡县南四十五里瓜洲镇与江南镇江相对江面十余里唐张佑有瓜洲闻晓角诗宋王安石有船泊瓜洲诗
　　安乐渡县北五十七里一名小张家渡
　　高江渡县北六十五里路达髙邮州界　右江都黄泥滩渡仪徴县西南四里元许谦有诗
　　新城渡县东十里　　花园渡县西十里
　　朴树湾渡县东三十里
　　石人头渡县东四十里接江都县界
　　瓜步渡县西南四十里接六合县界
　　建安渡县西南宋太祖斩杜着处　右仪徴南门渡高邮州城南
　　西门渡州城西门外西北通天长泗州界
　　车逻渡州南十五里　白家渡州西南四十五里张公渡州西南四十里
　　闵家桥渡州平柯东村　右高邮
