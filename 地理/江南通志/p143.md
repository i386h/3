<!-- { "loadSidebar": true } -->
　　二忠祠在宜兴县东祀唐卫将军逖尚书吴公云【附】唐许浑卫将军庙诗并序【将军名逖阳羡人少习诗书学】
　　【弓劔有武畧二十七游并汾间遇神尧皇帝始建义旗逖以勇艺进备行列洎擒窦建徳逖时挟鎗劔前突后翼太宗顾而竒之天下既定录其功拜将军宿卫以母老且病乞归侍残年词防哀激诏许之既而以孝敬睦闻门以然诺居乡里及卒邑人怀其贤庙于荆溪之湄以平生弓甲悬东西庑下岁时祠祭颇福其土焉文士王敖撰碑词实详备惜乎国史阙书其人因题诗于庙壁武牢关下防龙旗挟槊弯弓马上飞汉业未兴王霸在秦兵已散鲁连归坟穿大泽埋金甲庙枕长溪挂铁衣欲奠忠魂何处问苇花枫叶雨霏霏】
　　二侯祠在江隂县虹桥东祀明初江隂侯吴良靖海侯吴贞
　　愍忠祠在江隂县城隍庙西祀明光禄寺少卿钱錞
　　义勇祠在江隂县青阳乡南街祀明嘉靖时死难长吴兑
　　义士祠在江隂县顺化坊祀明嘉靖时义士黄銮
　　耿公祠在靖江县东南相传耿为宋哲宗时人殁而为神能除水患
　　岳忠武祠在靖江县治西又宜兴亦有祠四贤祠在靖江县孤山顶祀元赵孟頫虞集孔元防孙一元
　　四祠在靖江县马洲书院祀邑令金洪易干张师载郑锜
　　烈女祠在靖江县治东北五里祀元至正中烈女陈元拏明孙冯二氏
　　商泰伯墓在金匮县鸿山髙一丈四尺周三十五歩鸿山葢即南徐记所谓皇山也晋晋陵太守殷师尝表其墓复一户防守
　　周吴季子墓在府治北七十里申港有石碑古篆曰呜呼有吴延陵君子之墓相传孔子所书【附】明都穆墓碑攷【吴延陵季子墓在常州江隂县西申浦墓故有碑曰呜呼有吴延陵君子之墓自昔传以为孔子之笔其大径尺体势竒伟攷之唐开元中元宗尝命搨其书大厯十四年润州刺史萧定重刻石延陵庙中今碑之存者乃宋崇宁二年知常州事朱彦立盖刻之者屡矣欧阳永叔好集古文其论此碑本之太史公书谓孔子平生未尝至吴不得亲铭季子之墓又谓其字特大非简牍所容后永叔有赵明诚者录古金石多至二千而此碑不与遂使好古之士不能不置疑其间穆尝读越纪见其中载越王勾践躬求贤圣孔子从弟子七十人奉先王雅琴治理往奏则孔子固已歴吴至越其书近古言似非伪岂太史公未之见耶况春秋之时贤如季子固圣人之所与今观十字之间辞约意博宛然鲁史之法有非圣人不能及者葢不必亲登其墓而后表之亦未可知也但观之笔以竹而纸以代简则自汉始及观古法帖亦有是文大不逾寸而多二言庶几竹简之书宋黄伯思号称博物定其非伪今碑字若此岂眞是耶抑后人转相传摹扩而大之又未可知也虽然元宗尝命榻本则唐以前已有刻字而其来逺矣又岂后人所敢议耶监察御史谢公球廵歴吴中谓穆吴人颇知稽古命知县事王君鉼考其説遂着之云尔】
　　春申君黄歇墓在江隂县君山相传在东岳庙陛之下
　　汉刺史刘繇墓在府北濵江史称繇卒于豫章孙防载其丧还葬
　　仆射刘昌墓在无锡县西南白石山即今胥山御史虞仲卿墓在无锡县朱山王莽逼为司徒不从死之葬此光武即位以朱旛表其墓因名朱山
　　荆州刺史顾容墓在无锡县东南一十八里俗呼为顾墓
　　云阳乡侯蒋黙墓在宜兴县竹山
　　函亭乡侯蒋澄墓在宜兴县都山
　　谏议大夫蔡邕墓在武进县
　　阳羡令袁玘墓在荆溪县君山
　　太尉许戫墓在荆溪县南门外周渎
　　晋琅琊王墓在府城西五里运河南即今所祀之琅琊王神也
　　将军曹横墓在阳湖县横山冲虚观宋县令潘洞得巨砖有咸康八年右将军散骑常侍字孝子华寳墓在无锡县山华坡有祠
　　阳羡侯史韶墓在宜兴县山寨西
　　将军周处墓在荆溪县治英烈庙后
　　义兴太守刘超墓在荆溪县永丰凤飞岭今福泉庵其墓刹也
　　郭璞母墓在江隂县申港八里许
　　南北朝齐光禄大夫王琨墓在无锡县东北二十五里
　　陈江隂王墓在江隂县良信乡陈受禅奉敬帝为江隂王殂葬于此
　　湘隂侯蒋有政墓在宜兴县白塔村亭侯裔孙也
　　隋司徒陈杲仁墓在府陈湾山相传山以墓得名唐刺史滕迈在无锡县新桥门外
　　平章事李绅墓在金匮县东五里绅父悟官晋陵令因家于锡之梅里乡父子并葬于此将军卫逖墓在荆溪县许墅临大溪
　　丞相李蠙墓在荆溪县
　　丞相髙智周墓在荆溪县葛墟村
　　南唐将军柴克宏墓在阳湖县柴墅
　　宋忠定张焘墓在府境元时被发
　　知州许琮墓在马迹山大墅湾琮于季玉年十八登乾道二年进士擢知制诰以忤权贵谪知汾州尽心民事人颂之又有探花许必胜墓亦在马迹山琮之后也
　　直龙图阁邹浩墓在青山门外地名林庄墓道在直街西浩崇宁中归自岭表政和初卒葬此嘉定间郡守胡卫命教授赵綝即墓建庵给田赡祀事【附】元托克托穆尔复修邹忠公墓诗序【至正庚寅冬常之监郡太守率僚属祭道乡先生邹忠公之墓士君子莫不赋诗以颂休德俾予题其端予惟道乡先生实故宋之忠臣当元符间正言极諌务去奸邪以清政而整纲常言弗见施谴黜不悔载诸史传赫赫犹在人耳目万世祀之不可泯也自元兵平宋迄今百余年松楸净尽地亦在村甿渔牧寒烟野草间独遗塜存焉何可悯也问之监守是郡者未尝一至而访其事日往月来其不没于耕犁者防希矣今二公以内朝之硕臣出莅兹邦未逾年政平人和凶遁奸革既防于理而又崇学校之教访前贤之迹百废具兴行前人之所未行于是郡人谢子兰乃上邹事以请二公乐从之即归墓田籍于学至是具牲帛亲抵于郊以祭为之伐秽榛除茂草立华表以耸瞻视求断碑而获遗文则久荒之墓复蔚然于林庄矣及归仍命构祭亭树松柏立石以记若二公者非有忠君之盛心恶能举忠臣之坠典哉遂不辞而书其实用逹于廊庙得人者】
　　都綂王安节墓在府城西关内四世孙伯璵祔伯璵江西进士以其祖殉节于此乞改教于常因家焉
　　兵部钱治墓在武进县旌孝乡北原欧阳修表墓
　　参政张守墓在武进县朱夏墅
　　知县邵文炳墓在武进县魏村鎭北文炳知于潜有循政敕建墓茔
　　太守李余庆墓在阳湖县横山
　　侍郎张铸墓在阳湖县许村
　　侍郎孙觌墓在阳湖县毛家桥之西
　　枢宻胡宿墓在阳湖县万安乡欧阳修志铭教授周孚先墓在阳湖县安上乡殷坂弟恭先亦葬此明郡守李嵩立碣墓侧有祠
　　侍郎霍端友墓在阳湖县千墩孙觌志
　　尚书卞长卿墓在阳湖县永胜西乡
　　学士蔡戡墓在阳湖县壶公山
　　赠直龙图阁秦观墓在无锡县粲山政和中葬髙邮子湛倅常州迁葬于此子孙因家焉弟觏字少章墓在大坯山【附】宋失名重修墓记【淮海先生秦少游建中靖国初卒藤归葬髙邮致和中迁葬于常州无锡县山之原子孙因家焉墓故有亭刻建炎四年追赠龙图阁诰并山谷送秦少章诗置之亭中秦氏仕不显诸孙贫窭墓四旁地皆为豪右所得亭亦毁坏不存山谷诗石归邑好事者独赠碑荒芜榛杞中樵苏不禁墓祭防絶开禧丙寅永康应纯之以州判官摄邑事访问遗迹慨然兴念封殖其墓取旁近地还之率邑士大夫合钱建亭乃立赠碑且赎还诗石择秦氏诸孙知学者使肄学职得月给使具祭祀仓台黄公常守汤公皆助其凡费应君故从余学余自澄江召归道出无锡应君首及兹事且请余记之余嘉其志不待再请然行役未及作也至吴门防淮东漕孟良夫因论少游醉卧古藤隂下人谓卒于藤之谶也独未知一事少游墓后古松一株直榦髙耸有巨藤自墓穴中出周匝数四已乃施于松上盖覆其墓此眞占藤隂下也松为人斫去藤芽暨今仅存耳良夫信安孙慧山寺功徳院也故知其事应君来索记因并及之】
　　尚书章谊墓在无锡县开原乡横山
　　待制李墓在无锡县湛岘山防丞相纲父也先是纲葬母楚国吴夫人手植松柏数万株规画甚整及父卒合葬焉先后各庐墓三年信安郡王孟忠厚墓在无锡县孟湾忠厚字仁仲洺州人隆祐太后兄子髙宗时封信安郡王赠太保
　　魏国夫人墓在无锡县白茅山夫人姓沈氏太师洪皓妻丞相适母适为文表墓曰慈茔循王张俊墓在无锡县青山湾俊字子英成纪人官节度使封清河郡王追封循王諡忠烈髙宗御书碑额曰安民保防翊戴元勲之碑建寺墓旁以奉岁祀元时被发
　　提举喻樗墓在无锡县回溪里五里泾
　　尚书尤袤墓在无锡县西孔山
　　祭酒李祥墓在无锡县湛岘山
　　学士尤焴墓在无锡县东孔山
　　侍郎蒋重珍墓在无锡县西四十五里谢堰提干孟文龙墓在无锡县许岘山
　　监州麻士龙墓在无锡县山徳祐元年元兵下常州文天祥遣部将麻士龙尹玉援之战于横林死之因葬于此
　　提举强以徳墓在无锡县粲山以徳尝买山四百亩为义塜其地亦在粲山
　　处士王仁辅墓在无锡县山倪瓒为之营葬直学士陈襄墓在宜兴县箬山
　　学士汪藻墓在宜兴县梅林
　　枢密王渊墓在宜兴县罗汉山
　　丞相蒋芾墓在宜兴县孙墓
　　待制岳霖墓在宜兴县唐门显祖庵侧忠武王飞子
　　尚书吴忠旦墓　尚书吴邦翰墓并在宜兴县莱村
　　通判贺铸墓在荆溪县篠岭
　　枢宻蒋之竒墓在荆溪县沧浦
　　枢密胡松年墓在荆溪县梅林
　　枢密郭三益墓在荆溪县横涧
　　尚书沈积中墓在荆溪县西坑
　　叅政周葵墓在荆溪县梅林周必大撰碑太尉王琪墓在荆溪县篠岭
　　宣抚使胡世将墓在荆溪县横山
　　太师姚端珪墓在荆溪县大芦山
　　制置使丘崈墓在江隂县由里山东南
　　太常葛胜仲墓在江隂县由里山南
　　丞相葛邲墓在江隂县青旸乡
　　侍郎丘寿隽墓在江隂县敔山
　　元防政陈祖仁墓在武进县蠡河东学士李时勉志
　　亷访副使陆垕墓在江隂县沙山北
　　孝子赵铉墓在江隂县沙山
　　明陶将军墓在府元妙观前明初战没葬此赞善陈济墓在府茶山路西
　　御史钱一本墓在武进县
　　都御史唐顺之墓在武进县陈渡村
　　御史王章墓在武进县安善乡
　　尚书王防墓　都御史王沂墓俱在阳湖县三保桥
　　尚书白昻墓在阳湖县定安里大学士李东阳志铭
　　尚书周金墓在阳湖县者塘
　　谢应芳墓在阳湖县横山南
　　尚书孙愼行墓在阳湖县东门外金槛里巡抚许鼎臣墓在阳湖县青龙桥
　　巡按刘熙祚墓在阳湖县南秋
　　尚书陈洽墓在阳湖县三桥东南大学士曾棨志
　　义士张翼墓在无锡县章山
　　处士华兴叔墓在无锡县鵞湖兴叔字仲谆感异梦即湖中塡土筑墓形家至今传为竒穴尚书张筹墓在无锡县章山
　　尚书俞溥墓在无锡县章山
　　都御史杨璿墓在无锡县长腰山
　　都御史盛颙墓在无锡县山
　　赠中宪大夫秦旭墓在无锡县龙山
　　布政秦防墓在无锡县山
　　孝子秦旦秦奭旦子镗三墓在无锡县龙山尚书邵寳墓在无锡县山
　　尚书秦金墓在无锡县归山薛墩
　　都御史谈恺墓在无锡县开原乡太平墩尚书周子义墓在无锡县山子侍郎炳谟祔侍郎孙继臯墓在无锡县白茅山
　　都御史万象春墓在无锡县大池
