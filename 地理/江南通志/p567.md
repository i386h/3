<!-- { "loadSidebar": true } -->
　　贾岩字鲁瞻滁州人万厯壬辰进士授户部主事时国本未定疏请册立慷慨数千言寻考功郎赵南星典计以清正被斥岩抗疏申救语侵辅臣谪曹州判
　　李鹏南全椒人万厯癸卯举人知尉氏县释寃囚有惠政迁云南府通判卒后流寇犯邑中有尉氏人特访其故庐拜哭而去
　　金光辰字居垣全椒人明戊辰进士授行人选御史纠内珰救言官大着风节寻以言事忤防召对平台诘责再三辞气不挠谪浙江按察司照磨父九殿喜曰子以直道事君吾复何憾召为大理寺正屡擢左佥都御史总宪刘宗周以廷诤获谴光辰申救尤力复镌级谪外
　　国朝金光昊光辰从弟也明季侍父九陛赴枣阳令任流冦偪城父命之归避光昊曰父殉城子殉父何避为佐父固守枣城获全后举壬午乡试令长子黠胥欲以前令逋粮责民代偿光昊精于检察民无扰累嵗旱祷雨立应有麦穗五岐之瑞以瘁卒官贫不克殓潞守鸠金助之
　　金拱敬滁州人父若嵩居乡有长者名拱敬性至孝尝刲股疗母疾举明季癸未进士顺治三年授兵部主事寻调吏部歴考功郎中继以太仆寺少卿管文选司郎中事拔才举能悉称其职
　　吴国龙字玉騧全椒人父沛耆儒有名行国龙明季癸未进士授户部主事母丧庐墓顺治中以漕抚蔡士英荐征用康熙元年授工科给事中歴礼科掌印给事中封章屡上皆有裨军国大计丙午典试山东得人最盛
　　朱宏宪字守谦全椒人顺治辛卯举人由溧水敎谕迁完县令均徭革耗又邑俗多轻生每以投缳服酖构讼不止宏宪悉置不问旧习顿革子大干举进士歴知章邱武清二县俱有善政
　　金光房字天驷光辰弟顺治己亥进士授九江推官以亷明称缺裁改补琼山令益着清节又议均贡香黎人乐附邻县有欲以黎邀功者力寝其事镇兵哗噪单骑出谕军情立定寻卒于官子作鼎康熙甲辰进士有文名
　　和州
　　宋沈立字立之歴阳人举进士签书益州判官提举商胡埽采摭大河事迹古今利病为书曰河防通议治河者悉守为法迁两浙转运使茶禁害民着茶法要览乞行通商法诏从之擢右谏议大夫出为江淮发运使居职办治初立在蜀以官粟售书积卷数万神宗问所藏立上其目及所著名山水记
　　魏矼字邦达歴阳人宣和二年上舎及第绍兴初累迁考功郎防星变陈言髙宗识其忠擢御史在职七月论事凡百二十余章迁秘书监力论和议之非忤秦桧屡出奉祠
　　张邵字才彦乌江人宣和三年上舎及第建炎初调衢州司刑曹事诏求可使军前者邵慨然请行以不屈留北十五年与洪皓朱弁俱全节南归累官敷文阁待制知池州再奉祠卒子孝曾后亦以出使殁
　　张祁字晋彦以兄邵奉使恩补官祁负气尚义赵鼎张浚皆器重之与胡寅友善秦桧素憾寅因诬祁罪下大理桧死获免累迁直秘阁淮南转运判官
　　张孝祥字安国祁子举绍兴二十四年进士第一累迁起居舎人出知抚州年未三十莅事精确移守平江庭无滞讼以张浚荐召入除直学士院兼都督府参赞军事歴帅静江湖南北皆有声绩卒年三十八孝宗惜之有用才不尽之叹
　　张孝伯孝祥从兄登隆兴元年进士第开禧中累官参知政事时韩胄当国孝伯劝弛伪学禁始追复赵汝愚官一时贬斥者得还故职子即之官至直秘阁有书名
　　陆同字彦和歴阳人以父有常防补官知望江县请蠲营田赋外之征移知庐江中外皆荐孝宗书其名于御屏擢知房州复以大臣荐迁京西转运判官首罢襄阳薪蒸之禁平反鹿门山狱寻请祠归子世良时任广东提刑以父老亦乞侍养旋里
　　元张茂之字宗荣含山人累官淮南转运使以寛厚称
　　明何宗显乌江人博涉经史元季领乡荐避兵严州胡大海克严州得之荐于太祖及定婺州改为宁越府即命知府事宗显首开郡学延儒士叶仪宋濓为五经师时久乱学废至是始闻诵声加意拊循郡以大治
　　冯荣和州人吴元年举人材知华亭县海濵盗猝起执荣欲害之邑民何润挺身诣盗力言荣良吏宜释始得免及盗平荣请于大帅止戮渠魁而贷良民之诖误得脱死者数万复兴学劝农平徭清狱民益感恱
　　徐伯常和州人嗜学笃行洪武初举人才由典史歴知县以防干闻案无留牍
　　吕秉直和州人洪武初举人才知泰兴县为人淳笃莅事果决尤敦尚风化民俗归厚
　　张贞字有祥茂之孙洪武中膺文学荐授真定令以慈惠得民心秩满日老稚扳留至不能前迁都督府断事致仕永乐初以循吏召用贞引疾固辞特诏褒嘉
　　王斆字子学含山人永乐初由楷书授推官迁东昌府通判所至皆以亷谨称鞫狱多平反歴官三十年家无余资
　　张祐字一德含山人永乐甲辰进士授刑科给事中以谠直忤时出守处州威惠并行俄奔父丧因郡有冦警特命起复督军平加俸三级郡人立祠祀之
　　王玺字廷用和州人正统戊辰进士观政户部奉勅赍金帛犒两广军士尚书金濂荐其才授本部主事屡奉差督办通州天津草束浙江钞课及儹督紫荆粮储皆有防能之称歴两浙盐运使尽厘宿又州人王珍由进士令浦江亦有治声唐忠字以信含山人天顺已卯举人授密云令捕治豪猾请蠲水冲田粮民甚德之以艰归家居贫甚至鬻衣以给
　　胡澄字景濂含山人天顺已卯举人授宁都令慈惠多善政九载秩满民吁留之又三载迁宁海州同知以暴疾卒州人哀悼
　　武臯字舜弼和州人治癸丑进士授长史辅导荣藩日进讲读勤恪尽职荣藩嘉之深加礼重马应龙字公济和州人正德辛未进士授户部主事大军讨河南流寇奉命督饷给军贼平有银币之赉又从都御史彭泽西征蜀盗率偏师进斩获千计迁郎中寻出理辽东粮储洁己奉公边镇竦服擢山东按察司副使整饬霸州等处兵备痛惩积弛之弊军政一新百废具举又剪除巨盗及势家之素为囊槖者境内肃清民皆设位祀之于家
　　万庆字子余和州人嘉靖已未进士授行人奉使楚巾尽却餽遗擢刑部员外郎有豪猾倚中贵势犯私铸罪诸司莫敢诘庆独寘之法无所贷迁守泉州旧有不便于民者数事庆悉罢之舆情大惬又计擒倭寇海濵获安
　　张尚儒和州人万厯中由贡授巴东令以政最迁归州知州新滩有险石尚儒特命工镌凿以便行旅人多颂之
　　国朝成性字我存和州人举顺治己丑进士授中书舎人选御史出按福建有清直声转兵部主事以大学士冯溥荐擢工科给事中
　　李衷灿字藜仲含山人顺治巾以贡授洵阳令迁冀州知州复补荆门州时有寇之师衷灿竭力转饷以继大军由是巨寇李来亨等皆即殄平擢卫辉同知问学于耆儒孙竒逢执弟子礼时人称之
　　张其善字同人含山人顺治辛丑进士授东安令邑中民猺杂处素称难理其善莅官清惠境内翕然迁髙州府通判未任卒
　　胡腾虬含山人贡生歴莱阳韩城二县丞洁已爱民以防惠称卒于官韩人立祠祀之
　　广德州
　　三国吴朱治字君理故鄣人随孙坚征伐拜司马从破董卓孙策薨治与张昭立权每进见权恩敬特隆治性俭约虽富贵车服唯供事封故鄣侯
　　宋倪涛字巨济广德人年十五试太学第一举进士累官司勲员外郎时议有事燕云大臣羣相附和涛独抗言其非王黼怒其阻军事贬监朝城酒税再徙茶陵船塲卒明年金师至朝廷忆涛先见录其子
　　李嘉言广德人隆兴初进士后从范成大使北歴知常饶二州皆有去思寻以尚书充使而还吴应龙字云翔建平人嘉定进士迁知兴国军治最趋命入奏陈八事理宗嘉纳之拜御史官止广南西路运判
　　章汝钧字和叔建平人淳祐进士授国子监书课官召试馆职首以厚人伦扶国纲为对以秘书正字家居时多以差役破家汝钧与梅应发倡行义役公私便之邻郡取则焉除秘书郎卒
　　梅应发字定夫广德人淳祐间进士居官忠贞防退秩至中奉大夫直宝章阁致仕元初召起之辞以疾
　　明姚恕建平人洪武甲子举人任杞县令性介才达绰有政誉擢御史所至振肃官至江西按察使靖难兵起宣城陈尚书迪不屈死恕陈壻也亦被戮孙升字伯髙建平人永乐甲申进士任御史时妖妇唐赛儿作乱升统张旟马抚王真等败贼于诸城山东悉平擢辽府长史终建昌知府
　　胡廙广德人永乐中贡任给事中陞左副都御史谠直敢言时建平马政扰民廙援祖制疏言州居山碛无平原可放牧免之寻改福建参政
　　濮瑾字良玉广德人由选贡知宁阳县两赈饥民全活甚众委督逋粮至诚劝谕民咸乐输上官交荐以亲老乞归
　　姜洪字希范广德人成化戊戌进士知卢氏县劝耕敎织有循吏风孝宗时擢御史疏时政八条多见采纳按湖广楚藩请益庄田洪奏罢之陞云南参政土官陶洪约八百媳妇共为乱洪乗间捕治乱遂戢合兵讨洞蛮桃古平之转山西布政刘瑾求赂弗与落职归瑾诛擢山西巡抚惟收月俸六石卒官无以为殓諡庄介
　　吕盛字文郁建平人治己未进士任湖州知府时孝丰汤许为寇盛深入其阻谕以祸福兵不血刅而就俘余寇悉平后备兵天津武宗南巡时方饥馑盛以无碍官钱给四方流民俾充夫役民不知扰未防改云南屯田副使
　　宗玺字朝用建平人治己未进士授大理寺正时逆瑾暴虐多害善良玺平反不挠出为江西副使值副使胡世宁疏宸濠不轨十事濠亦诬劾世宁章下藩臬议濠嗾致世宁于辟众持疑相向玺独奋笔白其诬迁福建兵巡平大帽山寇有防增秩改广西按察复平叛獠终云南布政使清公帑巨万以赡军旅
　　潘润字时雨广德人正德甲戌进士歴官仪部郎擢守处州当道议増郡赋力争而止比入觐民有餽遗坚拒勿受众构却金亭以懐之迁云南兵备副使
　　李得阳字伯英广德人嘉靖乙丑进士任户部淮关尽蠲浮苛知九江府筑三洲堤建澄江楼萑苻息警歴陞湖广巡抚锲成赋役全书永为规式奏止荆沙衡永采木之害以乞养归追嘉抚楚之绩起南工部侍郎防陵殿城诸工役并兴以劳瘁卒官赠户部尚书
　　李模字子范广德人嘉靖间进士仕刑部主事委漕运理刑减税二万两擢吏部稽勲司称铨曹第一亷吏
　　夏良心字宗尧广德人隆庆辛未进士除刑部主事歴陞山西参议转两浙水利道筑海堤功加秩赐金按察山东布政河南皆遇饥歉赈济有方擢江西巡抚时两珰税嵗几十五万奏减七万有竒加兵部右侍郎捐罚锾四千金设仓置田储粟备赈卒赠兵部尚书
　　李天植字性甫广德人隆庆辛未进士授平阳推官擢吏科给事巾邹元标赵用贤纠张居正夺情被杖天植疏救甚力有防选阉寺多人天植言儒士进学数少中贵选用数多事体倒置语攻政府出参饶南道时毁天下书院欲并废白鹿洞膳田天植力持不可后歴曹濮兵备以终
　　管九臯字如鸣广德人隆庆庚午举人知富阳县以卓异擢御史弹劾不避权贵歴广东副使清操益励
　　李征仪字于来天植孙万厯辛丑进士知清江县擢御史疏言邹元标顾宪成赵南星直谏防谴宜峻擢以备啓沃阅视山海居庸兵马条上便宜数事皆报可劾李三才盗用皇木发内监冒破金砖等费止内苑营建台榭皆俞允巡视长芦盐政督学顺天掌河南道台纲肃然陞大理寺左丞以不附魏珰削籍比珰诛原官起用
