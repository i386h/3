<!-- { "loadSidebar": true } -->
　　陆秀夫字君实盐城人景定元年进士李廷芝鎭淮南辟置幕中主管机宜文字累擢叅议官徳祐初以礼部侍郎使元军请和不就益卫二王走温州秀夫追从之立端宗于福州进同佥枢宻院事端宗崩又立卫王秀夫为左丞相祥兴二年厓山破驱妻子先入海负王赴海死年四十四从死者十余万人
　　明龚遂荣淮安人读书好竒计尝从讨福建贼以功授千戸景帝时议迎上皇遂荣投书大学士髙糓极言礼宜从厚帝怒索书急谷等讳之遂荣自缚诣阙曰臣实为是书冀感动陛下耳下狱久之得释居贫授徒后复疏请还政上皇未上而泄复下狱杖几死挛不行者数年
　　徐庠世袭大河卫指挥使正徳七年与流贼战于钟吾力鬭阵亡事闻陞级世袭
　　萧凤来世袭大河卫正千户嘉靖三十八年领兵屯庙湾御倭力战没于阵又本卫百戸苏臣亦阵亡
　　王安东人天启初白莲贼被执不屈钉于二树之间骂不絶口而死
　　赵世选字韦所山阳人歳贡生崇祯八年授和州训导抵任九月献贼逼城世选与和州黎业学正康正谏分城誓守三日城陷骂贼不屈死事闻赠国子监学録
　　潘字若稚山阳人以贡生授舞阳知县崇祯十四年闯寇陷城作告先圣文誓必死贼索印胁降怒骂不屈贼支解之子澄澜痛哭投井死赠佥事
　　王伯度盐城人以武科授崇明守备崇明濵海多贼伯度出捣贼巢被围数重中流矢死弟伯圣以单骑溃重围负兄尸出廵抚张国维特疏褒之周文炜清河人由贡歴商州同知署知州事癸未十月闯贼犯境文炜竭力守御城陷被执骂不絶口为贼所磔子元生哭父詈贼亦被杀
　　李干才盐城廪生甲申闻李自成破京师即焚儒衣冠絶意不食同学诸人为诗文生祭之瞪目无一言而死
　　扬州府
　　汉刘瑜字季节广陵人好经学延熹八年举贤良方正上书陈事召问灾咎之征拜议郎窦武谋诛宦官引为侍中武败被杀子琬传瑜学举方正不就蒋子文广陵人汉末为秣陵尉逐盗至钟山为盗击伤其额死后吴主追封为中都侯立庙祀之
　　三国华融字徳防江都人好学善属文吴郡张温就皇象学借止融家温后为选部尚书擢融太子庻子遂知名官侍中左将军滕印勒兵拒孙綝使融诈诏发兵融不从遇害
　　晋赵诱字元孙淮南人累叶将门积功赐爵平阿县侯代陶侃为武昌太守第五猗于荆州作乱诱拒之战死子应王导引为从事中郎南顿王宗反应杀宗于是王导庾亮并倚仗之迁西豫州刺史卒
　　唐来济江都人防儿子笃志文章晓畅时务贞观中擢进士永徽初同中书门下三品检校吏部尚书尝保防太子承干又力沮以武氏为后武衔之贬台州刺史徙庭州总兵拒突厥谓其众曰吾尝絓刑网防赦不死今当以身塞责遂不介而驰没焉李磎字景望江都人鄘之孙登进士累迁戸部郎中分司东都黄巢陷洛磎挟尚书八印走河阳时留守刘允章为贼胁遣就磎索印拒不与允章悟亦不附贼入为翰林学士辞职归干宁元年召同中书门下平章事王行瑜韩建拥兵阙下杀之都亭驿行瑜诛诏赠司徒
　　宋沈攸字子宜扬州人建炎间贼邵青犯真州攸摄扬子簿以所练土兵御敌北门死之
　　元栾凤髙邮人任诸暨知州方国珍叛执凤不屈与妻王素英俱被害
　　赵琏字伯器仪征人至治初进士累官江淮行省叅知政事张士诚降复叛袭琏于防州琏力战被执大骂死
　　明王鼎仪征人为赵忠飬子明初忠从渡江有战功没于阵鼎袭职复姓王守太平陈友谅以重兵来犯城陷鼎骂贼不屈死之
　　韩节扬州人建文时为工部郎中素懐耿忠尝曰论语事君以忠一语终身用之不尽臣子不察此读圣贤书所学何事时北兵日逼分守金川门城陷巷战败绩死
　　王烈防州人世袭守御正千戸嘉靖三十三年倭冦通州廵抚郑晓檄烈徃援至黄茅港遇伏力战不胜死之加赠一级世袭指挥佥事
　　陈辅尧字九室江都人万歴举人授长宁知县调归善擢胶州知州有馈山茧者受而悬之公帑中迁永平同知赴沈阳查马事未竣辽溃左右曰公无守土责盍去诸辅尧曰孰非封疆臣吾理刍马即吾之封疆也防佩刀自刎赠按察佥事諡忠烈古道行江都人明季辛未武进士以叅将守骆马湖庚辰寇至苦战屡胜援兵不至殁于阵
　　郝景春字和满江都人万歴壬子乡举授盐城教谕迁房县知县时贼张献忠阳受抚寻叛率众围房房兵少庾空贼碁布四境声问不通遣使求援者尽为贼获景春同子鸣鸾督兵且守且战五昼夜贼多死欲解去而指挥张三锡缒贼登城城遂陷拥景春去景春以手画颈示其子曰此下不甚痛父子决计死耳献忠欲降之益大骂遂父子被害赠太仆寺少卿建祠江都以鸣鸾祔
　　王道隆字萱生江都人天启甲子举于乡除夀州教谕陞濵州知州壬午冬城破道隆身被数创慷慨不屈死家属十余口俱被难濵立祠表其忠髙孝鋕字仲达江都人以乡举任信阳知州流贼陷城逼降骂贼不屈死赠布政司叅政
　　杨廷璧字荆璞江都人以贡授舒城教谕贼张献忠寇邑廷璧分守西门语县令曰吾职非守土今日之事义不可辞万一不守张许吾师也严守三昼夜矢石皆尽城陷被执骂贼遇害子济之亦死倪可大字简白仪征人天启中嵗贡为霍丘训导明季丁丑流贼围城督民兵拒守城陷可大啮指喷血骂不絶口遂被害妻女皆自缢仆倪表亦死梁于涘字饮光江都人明季癸未进士知万安县莅任甫一月城破死之
　　韩鼎新字焕然江都人以贡教谕浙江某县城破公服缢堂上
　　郑为虹字天玉江都人崇祯癸未进士除浦城知县擢御史廵仙霞闗驻浦城时郑芝龙尽撤守闗将仙霞岭二百余里间虚无一人
　　大清兵入闽为虹亟还浦城纵士民出走自守空城死
　　之
　　王道淑字善长仪征人由恩贡任湖广按察司经歴广州破死之其子棫瑞从死
　　李信字吾斯兴化人以歳贡授和平知县城破与其二子逺淑逺俱死之
　　宋祥逺字元来江都诸生气节自许工古文辞着聼月山房集乙酉城破偕妻某抚其子曰有汝以延先祀吾二人不敢偷生矣夫妇皆缢死韩黙字文适江都县学诸生扬州城破时黙谓妻萧氏曰吾读圣人书当守义死不可茍活若自为计易巾服坠井中妻萧氏长子彦超俱从死同时自尽者有指挥髙一麟诸生汪应坤张映发刘庆逺金飚吕家齐饶余汪自盘王廷佩等
　　髙孝缵字中伯扬州诸生城破书衣衿曰首阳志睢阳气不二其心古今一致自缢于学宫王缵字伯绵　王绩字亚绵　王续字叔绵陈天防【医生】　陆瑜【画士】　戴之藩【武生】　张徳【义兵】
　　冯应昌【市民】　以上皆扬州人城破自尽
　　国朝陈锜字鼐臣扬州人顺治间武进士任荆州府副总兵领前锋防山贼李来亨深入伏发从骑皆没锜拔腰剑自刭
　　赐葬廕一子千总
　　刘钦隣字江屏仪征人顺治辛丑进士奉母不就铨至康熙戊申始授富川知县县新定钦邻百计抚绥甲寅孙延龄叛于桂林兵围城城陷巷战不胜被执送桂林以兵守之欲授以官钦邻怒掷其印北面拜阙东向拜母自缢死事闻
　　赠光禄少卿諡忠节
　　董潾字禹门江都人恩贡以军功授沙县知县顺治四年有山贼罗某与妖僧米逢年共为乱环攻沙三月潾方并力御东门而逢年诱县丞黎某开西门纳贼潾被执骂贼甚厉贼怒丛射之割其头去
　　赠按察司佥事
　　王相吕字望子防州人以乡举授睢宁教谕顺治九年叛贼海时行来寇城陷被执骂不絶口贼斫之握印而死子□夺刀救父亦被贼斫死而复苏事闻
　　赠国子助教
　　徐州府
　　汉周苛沛县人为御史大夫髙祖使守荥阳楚围荥阳急汉王遁去使苛守之楚破荥阳苛嫚骂不屈项羽怒烹苛后论功封苛子为髙景侯
　　周緤沛人以舍人从髙帝起沛战有利有不利终无离上心封蒯成侯上欲自击陈豨泣阻之以夀终諡贞史迁称其操心坚正笃厚君子
　　龚胜字君賔楚人哀帝征为谏大夫数上书言百姓贫盗贼多吏不良灾异数见制度太奢刑罸太深赋敛太重徙光禄大夫给侍中言董贤乱制逆上指后为渤海太守王莽秉政乞骸莽既簒汉遣使者拜胜为讲学祭酒称疾不应后二年复遣使者奉玺书太子师友祭酒印绶安车驷马迎胜胜称病笃使者以印绶就加胜身輙推不受谓门人曰谊岂以一身事二姓哉遂不食十四日死年七十九
　　三国谢慈字孝宗彭城人撰防服图及变除论行世为孙奋傅以直谏见杀
　　晋刘迈字伯羣彭城沛人少有才干为殷仲堪中兵叅军以言折桓避下都仅免后为竟陵太守从弟毅与刘同谋起义迈将应之事泄为所害
　　南北朝宋刘康祖彭城人父防之为江夏相死于鲁宗之之难追赠梁秦二州刺史康祖膂力絶人毎犯法文帝以勲臣子原贷之后为叅军被委任折节自修元嘉中魏太武围汝南康祖为前驱攻破魏军其年秋魏师复至众寡不敌死之
　　刘勔字伯猷彭城人少有志节以功封金城县五等侯殷琰据豫州以叛勔讨降之约令三军不得妄动城内士庶感悦立碑纪徳后守尚书右仆射中领军桂阳王休范难作死之諡曰忠昭
　　刘字仲逺彭城人魏太常芳之孙仕周为本郡太守隋髙祖平陈之役从渡江以功封濩泽县公拜泉州刺史会髙智慧乱来攻州拒守百余日救兵不至与士卒数百人煮犀甲腰带剥树皮食之抗节弥厉城陷被害
　　孙道登彭城人魏永安初为梁将韦休等所获脇使招降乡曲道登乃厉声倡呼但当努力贼无所能遂见屠戮朝廷遣官吊祭赐五等子爵
　　隋刘子翊彭城人大业间授侍书侍御史尝从幸江都因侍切諌遣上江督运为贼吴棊子所掠欲要以为主不从防炀帝被弑羣贼执至临川城下使以帝崩告城中子翊反其言遂见害
　　五代沈斌字安时下邳人仕晋为祁州刺史契丹犯境斌出击不利敌将赵延夀招之降斌骂不屈城陷死之
　　刘仁赡字守惠彭城人仕南唐为清淮军节度使鎭夀州周师攻之百端仁赡坚守四月不可下舍去明年复至唐君臣奉表愿割地输贡而仁赡坚守如故子崇谏幸其父病谋出降仁赡立命斩之士卒皆感泣愿死守已病甚不知人其副使孙羽以城降世宗命舁仁赡至帐前嗟叹久之复使入城飬疾是日卒
　　李筠丰县人为周昭义军节度使宋太祖即位遣使加筠中书令使者至洛州筠取周太祖画像悬于壁涕泣不已北汉主闻之以蜡书约筠同举兵宋遣石守信等分道击之败筠于长平筠走保泽州宋主列栅围之入其城筠赴火死
　　宋赵立徐州人补都虞侯建炎三年徐州陷知州王复阖门百口死之立巷战夺门出为敌所击死夜半而苏杀守者入城率残兵邀击之军声大振以复徐州功授忠翊郎权知州事楚州急立徃援頬中矢不能言以手指麾既入城休士而后防镞刘豫两遣使立立焚其书曰吾必灭豫而后已以涟水军鎭抚使兼知楚州敌围之急战守百余日忽飞炮碎其首左右驰救立曰吾终不能与国定乱矣言毕而卒诏立庙楚州諡忠烈
