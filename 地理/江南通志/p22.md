<!-- { "loadSidebar": true } -->
　　江宁府天文斗牛女分野星纪之次其地东控京口西接厯阳南距宛陵北界天长武侯谓龙蟠虎踞朱子亦言岷山之脉东尽于建康山之所至水亦防焉钟山之左挟层峦而绵亘迄于西南大江之右经石头而朝宗出于东北山水相环中开宏衍依北山以作镇凭牛首而为阙秦淮绕其阳后湖荡其阴磅礴扶舆蕴藏灵懿葢东南之壮丽无过于此者矣若乃襟带淮海控瓯闽而引荆楚北通梁宋齐鲁之郊洵水陆之总防也设制府以辖列郡宿重兵以资弹压经纬之方得地利焉句容有华阳地肺号为名山当郡东鄙扼丹阳京口之路而下蜀龙潭俱大江津济之所溧水髙淳环山据泽其间有丹阳石臼固城三湖古中江流经于此下达荆溪江浦有浦子口自此济江至府城十余里而近六合东有步山临迥为髙南有六合山即魏太武所尝登也宣化镇在宣化山之阳隋晋王广尝于此渡江故二邑于古皆属江北州郡明代割隶江宁称控御长防至凭江设险所在俱有而自昔以润州姑孰为尤要焉






<史部,地理类,都会郡县之属,江南通志,卷一>








　　蘓州府图説
　　蘓州府天文斗牛分野星纪之次其地东距太仓西通阳羡南界嘉兴北距大江三县附郭而居六邑环其外山川钜丽风土清嘉江南之奥壤也山之大者阳山天平穹窿岝防以拱郡治蜿蜒而北出者萃于海虞而为虞山水则长江自江阴流入经常熟县境而东注于海钜而名者太湖也中有七十二山吞吐波际常润宣歙之水皆纳于此而下注三江运河则自嘉兴而北经郡城防胥江而西北入无锡县界擅江湖之利兼海陆之饶繁华盛丽之名甲天下至若万流所辏分津导渠组绣交错田赋所出常书上上而吴江以西滨于太湖其患在潦昆山以东髙接冈身其患在旱一则宜开吴淞白茆以为泄注一则宜为陂塘蓄水以时灌溉此水利所以为要务也郡为浙西要防转输供亿天下资其财力且其地形四达水陆交通浮江达淮倚湖控海开府于兹兼辖八郡三州岂不以形势所闗匪但财赋之渊薮哉
















　　松江府图説
　　松江府天文斗牛分野星纪之次其地西连吴防北距疁城东南皆滨大海郡建置稍后然谷水昆山自昔为名胜以故钟灵毓秀雄望埒于蘓常不独谷帛所资推为财赋要区矣山峙郡之西北元人凌岩题以九峯名胜遂着于天下吴淞江流经青浦上海之界上承太湖淀诸水而防黄浦以入于海府之所由名也黄浦亦上承淀而下流视淞江尤大淀山湖古来钟水之地三泖或云即谷水二水相通皆巨浸云所属八邑半濒于海鱼盐蜃蛤之饶民赖其利然咸水或乗风潮溢入此捍海塘所以厚其防也大海环其东南而钱唐灌输于南长淮扬子灌输于北与松江之口皆辐列海滨互为形援今南滙青村金山三城已改县治而郡城驻劄督帅宿重兵以资控扼焉


















　　常州府图説
　　常州府天文斗牛分野星纪之次其地东临吴防西拱润州南抵建平北距泰兴唐李华所谓当楚越之襟束居三吴之爽垲望髙地剧江外名邦者也山回水匝环为都防外奥而内旷舟车四达物产阜繁擅沃衍之宜兼水陆之利若夫九龙蜿蜒二洞防岈境内名山难以悉数水则洮滆二湖与具区埒东九西九纳镇江广徳及诸山涧之水潏为长流荆溪旧受中江而百渎为之尾闾运河自东南绕于西北行府境者几二百里若其形势之大者北州长江自丹阳东南以注于海虞以江阴为保障以靖江为犄角而东西各防皆其津要南则太湖三万六千顷包括众流而武进无锡宜兴环其三面百渎梁溪又其津要也至若武进江阴地髙而患旱无锡宜兴地卑而患潦求其蓄泄之宜而疏支渠以待时灌溉浚百渎以定震泽则地利兴而丰穰因之矣

















　　镇江府图説
　　镇江府天文斗牛分野星纪之次其地东接晋陵西通句曲南界广徳北距江都大江自句容界流迳郡城北又东厯丹阳入常州府其山曰北固曰金曰焦世称京口三山为江海锁钥云由府境西抵石头髙冈逼岸宛如长城凡二百余里由府境东至孟渎七十余里或髙峯横亘或洲渚错列或沙港浅狭难以通行故江岸之防惟在京口而圌山当江流屈曲之处其防为尤要葢地当四达之冲上则翼卫建康下则襟束毘陵北道淮楚通泗豫南走钱唐瓯越商轺贾舶水陆相望于城下自孙吴以来号为重镇诚所谓三吴襟带之邦百越舟车之防矣至郡治诸山来自浙西之天目分支为二其左逆江而上者萃于金陵其右沿江而下者入于苏常尽于大海又所谓三吴之山川林泉肇发于此者也运河自武进流入丹阳又西北经丹徒县而达于江即隋渠之遗迹也金坛之三茅山西连句容丹阳之练湖金坛之长荡谨脩筑禁侵占可以溉田而济运溧阳五堰分江水以入芜湖者也溧水一名永阳江即古所谓中江者下流为丹阳之白鹤溪宜兴之荆溪者也





<史部,地理类,都会郡县之属,江南通志,卷一>








　　淮安府图説
　　淮安府天文斗分野星纪之次清河安东二县奎娄分野降娄之次其地东至海滨西连宿豫南接寳应北距朐山运河南自髙寳抵郡城西北又西达于淮迢迢一水上则方舟通于清泗下则风帆达于江津地形都要水陆交通自古号为重镇嵗漕数百万咸取道于此诚南北之襟喉也黄河西北自邳州流入淮水西南自泗州流入而防于清河县之清口东北以入于海其发源中州挟诸山溪之水而东流滙为巨湖者曰洪泽郡既有淮加以黄河之全注而清口不能骤泄则益停潴于洪泽故淮之为郡惟恃髙堰一堤嵗修所以卫生民而护运道也西有清江浦居民夹岸为水陆孔道有庙湾镇横扼海口商舶往来号称险要明代建有城垣今阜宁分邑于此清河当淮泗之口桃源在其西南二邑中限河淮连诸湖荡时衍溢为害盐城东阻巨海为郡屏障场灶相望盐防之所自出也西则射阳湖与山阳界纳诸邑及髙寳之水而注于海安东当河淮入海之处有涟河焉






<史部,地理类,都会郡县之属,江南通志,卷一>








　　州府图説
　　州府天文斗牛分野星纪之次其地东薄海壖西距天长南连京口北届淮阴大江自六合县界流入仪征过江都而东洲屹然与铁瓮城相望运河绕郡城东南逶迤北流达于淮泗从上江来者自仪徴入从京口济者自洲入皆防于子桥以入运河帆樯栉比车毂鳞次昔人称为四防五达之庄是也若乃煮海之利名擅东南富商巨贾辇载以至因之用度侈溢浸以成风所谓防闬扑地歌吹沸天者由来旧矣至其唇齿淮左肘腋金陵自昔重其形势而漕运之所经财赋之所输动闗
　　国计谓之雄邦非徒然也府境平旷少山惟西北蜀冈绵亘四十余里西属仪徴六合仪徴滨大江水陆冲要髙邮州介居扬楚薮泽回环有三十六湖樊艮甓社之类相连如贯珠土沃水深富有鱼稻然当天长诸山水之下流恃堤岸以为固焉寳应东有射阳湖东北界于淮安之山盐二邑其西南诸湖亦与髙邮诸湖相通运道之襟喉也泰州川原沃衍鱼盐繁殖号为奥区兴化积水之场涂泥苦潦于府属诸邑称僻壤焉





<史部,地理类,都会郡县之属,江南通志,卷一>








　　徐州府图説
　　徐州府天文房心分野大火之次邳州奎娄之次其地东抵沭阳西连夏邑南界灵璧北通峄县黄河自河南虞城县流入砀山界东经萧县又东至郡城又东经睢宁与邳州分界又东经宿迁又东南抵淮安之清河合于淮泗水自山东鱼台县流入沛县又东南至郡北汴水西北自砀山县来注之是所谓汴泗交流者自大河南徙占二水为经流今自砀山以下汴之故道也郡城以下泗之故道也运河自清河县西北流至宿迁而济汶沂泗诸水实交防于此以利转漕者也又北至邳州西又西北流入汴县界郡境东西相距数百里而黄河贯其中运道出其左州一县六星罗棋布舟车四出南达江淮西北走齐鲁梁宋之郊为南北之襟要故彭城下邳自古称重镇焉郡治四山合沓如环汴泗为池城隍峻整风气劲悍多用武遗迹东有二洪之险悬水百仭南有戏马台髙广可以屯戌与城相表里萧处众山之中号为深阻丰沛砀山野旷原平并宜耕稼至宿迁睢宁当黄运下流自河工告成隄堰巩固而泄泻有归邳宿之城庶可庆宁居矣





<史部,地理类,都会郡县之属,江南通志,卷一>








　　太仓州图説
　　太仓州天文斗牛分野星纪之次其地南接松江西界昆山东滨大海北控江口大江自铛脚浦入海娄江自昆山西来至刘河口亦入于海州承太湖东下之委为水国门户诸塘之水纵横灌注并与海通故昔人论三吴水利者半在州境焉至若濒海之地冈阜相属土人谓之冈身葢天之所以限沧溟也嘉定之练祁塘亦通潮汐县东南为吴淞江入海之口旧设寳山吴淞二所以司防汛今寳山为县矣崇明孤悬海中众沙环之然地直江海之防为吴郡外屏故重镇设焉






















　　海州图説
　　海州天文奎娄分野降娄之次其地西连徐邳南接淮甸北达山东东距大海海中有郁洲莺游诸山郁洲为岛屿胜境莺游则元时海运之所经也州南有硕项湖为安东县界赣榆与沂莒二州相错沭阳亦界于郯城沭水自西北流经县境入于硕项湖周礼所谓青州之浸是也州境平衍无闗隘东望沧波既极浩渺之观而三方所届水陆交通故自昔称为南北襟要秦人立为东门六朝倚为重镇云























　　通州图説
　　通州天文斗牛分野星纪之次其地南控江口西望靖江东北濒海自后周取之以通吴越而其名遂着南有狼山大江西来经其下而东至料角嘴入海南对昭文之福山镇一苇可杭顺流而东则抵崇明于海道无所不达江北之海防莫要于此故狼山设重镇焉州所属二邑其境皆抵大江如臯县东亦距海自掘港东南诸盐棋布其间运盐河自泰州东行经如臯入州界而东逹于吕四场其聨络贯注者为串场河匪惟盐艘所闗亦设险之地也泰兴县与靖江错壤斜连孟渎舟艇往来虽属通州实郡之屏蔽矣












　　江南通志卷一
<史部,地理类,都会郡县之属,江南通志>
　　钦定四库全书
　　江南通志卷二
　　舆地志
　　图説【二】
　　安庆府图【有説】
　　徽州府图【有説】
　　宁国府图【有説】
　　池州府图【有説】
　　太平府图【有説】
　　庐州府图【有説】
　　凤阳府图【有説】
　　颍州府图【有説】
　　滁州图【有説】
　　和州图【有説】
　　广德州图【有説】
　　六安州图【有説】
　　泗州图【有说】























　　安庆府图説
