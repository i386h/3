<!-- { "loadSidebar": true } -->
　　唐代宗时李秀卿刺湖州至维逢陆鸿渐羽李素熟羽名因赴郡抵子驿曰陆君善于茶天下闻名况南零水又殊絶二妙千载一遇乃命军士挈瓶操舟汲南零羽执器以俟俄水至羽以杓之曰江则江矣非南零者既而倾诸盆至半遽止之曰此南零者矣军士大骇跪曰赍自南零舟荡覆水惧其尠挹岸水增之处士神鍳也又李徳裕在中书有亲知奉使京口徳裕曰还日金山下中冷水可与汲一盎来其人举棹日醉而忘之至石城下方忆乃汲一瓶于江中归献徳裕饮而叹曰江表水有异于顷歳矣颇似建业石城下水其人谢过不敢隐
　　萧楚材知溧阳县时张乖崖咏作牧一日召之食见几案有诗句云独憾太平无一事江南闲杀老尚书楚材为易憾字作幸字咏出见稾曰谁改我诗者楚材曰公功高位重奸人侧目之秋且天下一统公独憾太平何也咏感叹曰君我一字之师也
　　王正肃遂绍定间曾为平江守以师黄榦之训书诸绅曰士友当亲而贤否不可不辨财利当逺而防计不可不明折狱以情毋为私意所牵荐士以才母为权要所夺当言则言不视时而退缩可去则去不计利而迟回庶防名节之全不愧简册所载
　　范文正仲淹在睢阳遣子纯仁往苏州取麦五百斛纯仁时年尚少既还舟次丹阳见石曼卿问寄此久近石曰三防在浅土欲葬之而北归无可与谋者纯仁以麦舟付之单骑到家文正曰东吴见故旧乎曰曼卿为三防未举方滞丹阳时无郭元振无可告者文正曰何不以麦舟与之曰已与之矣
　　宋末贼掠润州城门不啓者十七日民饿死且半时有费簧者出粟施粥活人甚众乡人曰皆簧所祐也遂名其里曰簧祐以志其徳
　　丹阳吉棠少时父令负贩眭仲徳途遇之劝令就学曰家贫须麦粥养父仲徳曰麦粥我家有之携归与子同学后棠为御史过仲徳家家惟一椅让棠坐自坐木臼棠辞不敢因并坐槛上仍出麦粥啖之时已列刑垣矣
　　北固有蜂甚巨冠色赤鸟扑之堕地羣蜂数万结聚不去一二日皆死杨文襄一清取而瘗之作义蜂记
　　杨文襄一清在灵州人有笑其演营习阵者杨谓余诚书生不谙军旅然以古人行必谨哨探止必修战备为法其敢忽诸又每谕诸将曰无事常如有事时隄防有事常如无事时镇静念武侯衞公未尝废营阵世无岳武穆岂可恃野战为能耶李重尝授经溧阳史氏歳俸八十金史怜先生贫私为置子钱歳暮进之重但受如约余麾之弗顾后举正徳间进士官至副使归老后仍授经于溧阳高淳间恒无以自给
　　丹阳蒋教谕从教性戅直有市井子骤富以金线结为履见而恶之绐曰吾欲仿其式既进履即令童子掷诸水曰小人敢尔奢僭
　　王给事煜年十三游庠时县令与邑绅互讦直指诣学谕诸生曰为令者左为绅者右诸生俱左煜独徐步至右直指曰小秀才何独异煜曰问理之曲直不问人之多寡论人之是非不论年之大小直指顾谓令曰此子即树尔他日之敌矣尔其行哉及壮读书金山寺一日以访友出适严嵩以翰林学士入朝道金山入其馆见案间文善之久待不至留名刺函十金属寺僧道意煜见之曰彼日后得志必为奸党何以是污我掷其金于江戴从商尚质性介特嘉靖间一就试学使者鄙其苛文碎仪即弃去隐居笃学自壮至老不取人一钱不饭人一饭尝着不取歌曰我取人一钱人取我一缗旦旦相取月月相纒是以下有血地上有刀天我今不取我念旷然尔念旷然聊以颐我年又不饭歌曰若通人饮食是随人往来我来彼往彼往我来欢则为狎怨则为猜欢情恒不常怨情最易久偪侧一世间负债如羊狗我宁吞大冶之镕铜决不霑乌程之清酒
　　吕城人陈瑶能于马上运铁义数百人丛刺之莫能近嘉靖倭寇江南大府令乡民絶桥自守而募能斩倭者一首赏钱万瑶率其徒数十人应募乗白骡与倭战骡上倭首累累也一日倭悉众死战倭法临阵左手持刃挺而前右手刃才数寸人不虞其右也近则舒之长五六尺削铁如肉因断瑶义瑶呼徒易义瑶每战令徒载数义随之而性贪馘首专其功徒无与者徒憾之不应瑶度倭盛不可敌奔逸至吕城牐先是瑶需渡而牐断则肘下挟骡一跃迳渡以为常是日腰悬七倭首仍掖骡欲跃累重坠于河倭竞前杀之
　　贺邦泰幼时其父镐建亭水中令读书而撤其圯贺戏以一木支岸迳行出入甚熟后令莆田率民击倭马逸驰倭垒倭逼之前临大河广逾丈桥毁独一木渡贺遂弃其骑趋而撤之倭惊以为神崇祯初大官庖开应支物价簿帝诘内侍谓太浮且曰炙鵞腌鲥肉酢在某肆市之钱半百耳内侍惊愕丹阳谈允谦有述事诗云潜邸曾亲到市纒民间物价每留连西华鵞炙前门酢一箸才消半百钱
　　陈都谏献策妻程氏随夫在京邸献策方会议三案于内府薄暮未归有妇称邻妪求谒阍者不能禁直入榻前泣告曰妾奉圣夫人客氏也待罪掖廷已歴年所亦有何罪而议者将及焉妾闻卿家大人直声竒节知夫人亦良苦敬以黄金百镒为夫人夀愿大人怜而赦之程谢曰夫人休矣妾以鄙陋之质栉不设衵不引帛犹自愧非分安用此黄金为且大廷国是向儿女子哓哓夫人谓殿陛中真无一男子耶声色俱厉正论侃侃士大夫有不逮者
　　张君表鳯仪子九征登第贻书都门诫之曰入世在自立毋轻受人恩我为诸生三十年未持一门生之刺所见有王文成高忠宪其人乎外此无可北面矣人谓此不特为气骨语实名言也
　　华钰以玺卿家居有富人子杀人祈钰居间干当道劵千金却之明日倍其劵又明日再倍其劵钰曰我岂与若较此哉若罪故无生理吾分亦无居间理郡邑试诸生乡大夫各为所亲先容钰独无所谒或伪署钰牍以进钰廉得之不白是非但语署牍者毋纳诸生金人服其清介而仍不失长者淮安府
　　王义方拜御史尝买宅既数日忽对賔朋指庭中青桐树一双曰此无酬直賔朋言树当随宅无别酬例义方曰此嘉树非他物比召宅主付之钱四千
　　王义方为魏征所知征欲妻以夫人之侄王辞不取俄而征薨王乃取女人问其故曰初不附宰相今感知已故也
　　米芾知涟水军时祀先圣极诚敬上自香帛酒醴羮醢下及牲牢灌献靡不竭诚躬亲致斋九日方敢涖事祭时香烟直上不散结成伯牛受享四字羣覩骇异明崇祯间贺相国逢圣为应城教谕质明丁祭亲见
　　先圣自空中携一芹而起与此事同
　　淮阳杨孝子名昊字克彰刑科给事理之父也昊早防父哀毁甚而每强顔以慰母心事母能养志母酷爱其孙昊尝牵率诸子抱弄母前枚指之曰某可承家某可事生业某当作官以显门闾母闻之大悦其他问安视膳节不异常人而一以至诚感动有司旌其门华亭张弼为之立传
　　安东濵海人房得莘犹子妻刘氏驱牛驾车运薪于野方载数束虎忽抟刘氏牛力抵之虎弃去刘登车牛拽行十余步虎复追至牛复抵之虎又弃去刘伤臂不能登车牛角薪于地空车就刘刘匍匐上车牛曳之行犹再三回顾抵家乃已刘得不死饲牛终身不令服轭云永乐十二年事
　　韦彦质斌成化时在谏垣批鳞敢谏然每自省曰假弹射以快私讐掇细缓以沽公道我所深耻后提学福建公正不可干以私而衡鉴精审曰糊名命题我则试人填名揭案人则试吾矣庸髙下其手耶凡所奬防皆能速蜚
　　丘志中度为山阳邑生馆于郡守署郡守欲因事周之可数百金度竟辞去曰守不知丘生丘生不患贫也后官太仆卿适开府当推人有讽之者曰当轴急君甚一枉见即可得度笑曰乃有呈身都御史耶竟以忤权珰罢去
　　岳荐当明季弃诸生隐居励行尝语人曰圣贤精蕴尽于六经四子其要归不越大学一书凡人生平其用力当在致知其涵养当在主敬以躬行为实学以随处体认天理为反身求已之要至今淮干学者犹钦其绪言云
　　桃源令萧文蔚撰邑谚以儆座右有云衙门相逼官不能为民主差使过繁民不能为身主又云贫村濒河制一艇实有易逃之路急以刑是使之逃宜防于先时破釜隔日煮三升实无难去之家严其课是驱之去宜防于平日
　　顺治间徽人程元昭僦居安东齐文光之舍贳酒为业夜半见所砌花台上有光拨土视之则白镪一巨缸也急呼主人告之曰奈何慢藏至此盍収之齐曰非也天赐汝逊让再三且劝程曰天与汝而可不取乎吾誓不须此非分之财尔其遄归程后居苏州成巨富歳一往来必有所馈遗而齐絶不受并未尝言及前事呜呼程固君子如齐者尤不可及矣
　　孙超宗母茔在安东城北平旺河沱沟康熙间中河口决直当其冲孙闻之奔赴见白浪澎湃如雷松楸根已向上不数武即垄矣水深不可测而夜昏黑泅不能至孙痛哭呼天跪水内彻夜吁龙神不絶黎明家人肩柴负木接踵而至下桩埽以救危急则见茔前昨夕之深不可测者已横起沙垄溜水两分去如燕尾见茔止塌去一角而四周皆成平陆
　　安东有朱母苏氏节孝祠朱以杰其裔孙也康熙间火灾自城外延烧城内不啻千余家而节孝祠廹于烈熖以杰奔救之见祠内平地出火焰起数尺势不可保乃呼天痛哭怀神主期以身殉哭未已忽反风祠火尽灭惟焦门外旗杆二株庙貌一无所损人以为诚孝所感云
　　州府
　　广陵高爽博学多才齐永明中举孝廉先是刘蒨为晋陵令爽诣蒨不相接甚衔之俄而爽代蒨为令蒨迎赠甚厚爽受馈答书人问其故答曰彼自饷晋陵令耳何关爽事
　　司徒杜衍天禧间知州尝召賔幕闲语我致政之后必买一小驷八九千者饱食讫跨之着一粗布襴衫入市看盘铃傀儡足矣杜深志岂在傀儡盖居髙位欲自汚退老耳后致仕果行前志海宁人王兴公伯起少年时曾一举进士辄叹曰士不自重与千百人旅进坐轩庑下献小艺规合有司可耻也遂弃去闭门力学嘉平间被荐不起孙叔静鼛本钱塘人随父徙江都微时与蔡京善常言蔡子贵人但才胜徳恐贻天下忧及为屯田员外郎京谓之曰我若用于天子愿助我鼛曰公诚谨守祖宗之法以正论辅人主示节俭以先百吏而絶口不言兵天下幸甚鼛何为者后竟以忤蔡罢州产芍药佳者不减姚黄魏紫蔡京知州日作万花防其后嵗嵗循习人颇病之元祐间苏文忠轼来知州正遇花时吏白旧例轼判罢之书报王定国云花防捡旧案用花千万朶吏缘为奸乃州大害已罢之矣虽杀风景免造业也
　　苏文忠轼知州梦行山林间一虎来噬窘甚有紫衣道士挥袖障公叱虎使去明旦道士投谒曰夜出不至惊否苏叱曰鼠子乃敢尔正欲杖汝脊汝谓我不知竖子夜来术耶道士惶怖而退蒋頴叔之奇为江淮发运使才智有余人莫能欺尝于所居公署前置一占风旗使人候之置籍焉令诸漕纲日程亦各记风之便逆盖雷雨雪雹雾露或有不均而风则无顿殊者每运至取其日程厯以合之责其稽缓者纲吏畏服
　　熙宁中髙丽入贡所经州县悉索地图所至皆造送山川道路形势险易无不备载至州牒州取地图是时丞相陈升之判州绐使者欲备见两浙所供图仿其规制造送及图至都聚而焚之具以事闻宋祖自平江南诏以兵器尽纳州不得支动号曰禁库方腊作乱童贯出征许于逐州军选练兵仗既开禁库两将士望见所贮弓挺直曰此良弓也因出试之宛然如新计开寳至宣和一百五十年而胶漆不脱可谓异矣靖康末东南起勤王之师帅臣翁彦国令州作院造神臂弓限一月成皆不可用识者以为国初之弓限一年成而今成于旬日之间宜乎美恶之相絶也
