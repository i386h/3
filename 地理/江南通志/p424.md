<!-- { "loadSidebar": true } -->
　　黎扩字大量临川人正统成化间苏州教授惟扩与林智俱号知人扩尝云英俊虽多惟吴寛当魁天下卒如其言智字居濬得王鏊卷评爲邓林一校后果擢乡防第一【苏州府志】
　　张宪字廷式余干人母防庐墓瑞竹丛生司训苏州日集诸生讲大学【苏州府志】
　　朱冕字士章嘉兴人正统间昆山敎谕性方正诸生见者衣冠步趋必整每夜阑学舍中尚吚唔相属冕时秉烛叩门与语以察勤惰廵抚周忱行县至昆方抵岸怒挞一冕进曰恐损观望请至行台行法忱改容谢已而设太仓镇海衞学忱荐为敎授谓两衞官曰我爲尔子弟得一良师宜隆重之【昆山县志】
　　金华萧山人正统间爲昆山丞奉委勘灾见百姓贫苦流涕不食曰田禾虽间有可望才十之一二何以办秋征竟以荒白曰有罪华自任之后得准灾民不告饥【昆山县志】
　　姚堂字仲升宁波人天顺四年守苏州敬士爱民雍然长者时林鹗知镇江有声廵抚刘孜请对易之民惜其去攀送盈路【姑苏志】
　　郑逵襄阳人景泰五年知昆山县歳饥分谷以赈疫作延医救治民庐舍没于水逵市竹木撤官府败屋给之全活无算【昆山县志】
　　林鹗字一鹗浙太平人天顺时知苏州一切简靖即有建革必审覈再三吴人重其名旦夕责效颇笑守迂缓已而见其深思曲算图久远利即又称林太守康济才也【郑晓名臣记】
　　杨子器慈谿人知昆山改常熟下车即寘巨猾数人于法复兴修学校宏奬人材【南畿志】
　　邢宥字克寛琼州人成化初知苏州有通变才乙酉郡大饥宥赒贷甚勤即流人在境者亦不失所而公帑不空富室无扰论者谓爲荒政最善云【姑苏志】
　　雍泰字世隆咸宁人成化六年知吴县西华乡田滨湖歳罹灾伤泰躬履审视采旁近山石甃堤两月告竣又凿穹窿渠置三牐蓄水乡民获其利【吴县志】
　　余金字贡之内江人成化初知长洲民多争讦金不设钩距一以公义裁决人不敢犯有终讼者转诣上司上司曰汝自有贤令无庸至我【姑苏志】纪智成化中昆山主簿质实有守官舍寂然如僧舍举家食糜时或不继【昆山县志】
　　王鉴字克明吴桥人治三年主吴江簿常禄之外一介不取每公宴同僚衣锦鉴独布袍【吴江县志】贺府字中甫渭南人正德间知长洲郡守王仪丈畆均赋府搜隠斥蠧平其轻重田赋由此画一【长洲县志】
　　方豪字思道开化人正德中知昆山防吴中连遭巨浸豪以民皆逃死不能催科脱冠带自诣郡狱狱中具奏请减租停粮俟丰年次第带征朝廷特从其请【广舆记】
　　王仪字旸谷霸州人嘉靖间守苏州厘剔钱粮诸弊以原额稽其始以事故除其虚以分项别其异以归总正其实以坐派起其运以运余拨其存以存余考其积以征一定其则及商税酒醋房地鱼课一切清理【苏州府志】
　　任环潞安人嘉靖中苏州同知倭寇东南环率兵出遍身书姓名曰死绥职也爲二亲记此髪肤俸入悉犒战士士乐爲死既晋兵备太仓疽发背闻贼至即裹创撃贼贼望环旌旗辄遁去甲寅贼犯苏百姓争避入城门扃不得入环曰苐启之有我在遂活数十万人时倭之功环爲最【苏州府志】彭荩臣嘉靖中倭变荩臣以宣慰司奉调来援与倭遇转战至盛墩斩首三千余级力竭被创死倭亦败退人改名其地爲胜墩【苏州府志】
　　苏祐字允吉濮州人嘉靖五年知吴县惩奸戢暴县向无志祐嗟典故渐湮聘杨循吉刱纂之【吴县志】王鈇顺天人嘉靖中知常熟县倭至率官军追撃于湖上遇害事闻赠太仆少卿【常熟县志】
　　安谦字子光成安人嘉靖中知吴县当倭难之后缮城垣修桥路【吴县志】
　　曹自守字伯化荏平人素精医嘉靖中知吴县值倭乱后继以大水自守散糜施药以济众三年不制一衣不宴一客署内惟苍头一人门笥不扃钥有爲虑家计者自守笑曰吾他日居乡卖药足自给寻以忧去后吴民过荏平遇医以驴负药笼者则自守也惊拜道左【吴县志】
　　宋仪望字望之吉安人嘉靖中知吴县民输白粮京师辄破家仪望令诸区各出公田计役授田赡之【吴县志】
　　祝干寿字健卿应城人嘉靖间知昆山性开敏通晓土俗时倭寇攻城干寿率众殱其魁余悉溃散【昆山县志】
　　王用章字汝平祥符人嘉靖中知昆山定雇役清改兑免储总絶飞诡防廵抚海瑞濬吴淞工费浩繁用章应机立办讼无留滞公庭阒然尝从士夫游或以私请则毅然去有某父子怀嫌适饮其家酒半用章忽正色曰今日当鞫一公事众皆惊乃呼其子出开谕之一家感泣因复命酒极欢爲题其堂曰遂初【昆山县志】
　　王重贤字子尚以户部主事清理江南宿逋上疏极言吴民雕敝未当重困寻左调去【苏州府志】钱德洪名寛以字行浙江人从王守仁逰嘉靖中敎授苏州定祀典申学规日坐道山亭讲学诸生翕然兴起有舞雩沂水之风【苏州府志】
　　朱燮元字懋和浙江人万歴间守苏州不事深刻人莫敢欺时郡丞及司李皆朱姓有政声人称三朱而燮元爲最云【苏州府志】
　　韩原善万歴中知长洲执法不挠而和气蔼如力请均役诡寄悉清【长洲县志】
　　胡士容知长洲有经济才尝以沙湖之险爲行旅患筑至和塘五十里以达昆山人称爲胡公塘【长洲县志】
　　江盈科字进之湖广人万歴间知长洲常戴星出入不辞劳瘁【长洲县志】
　　邓云霄字元度东莞人万歴中莅长洲诸事科条画一可垂永久【长洲县志】
　　萧景腆晋江人万歴中授长洲县丞太监张志聪过郡横索不遂缚知县郭波于车后景腆率所部弓手直前夺波手披志聪市民皆梯屋飞瓦助之事闻逮诏狱得免死吴人立碑纪其事【长洲县志】祁承防字尔光浙江人万歴中知长洲县歳大荒承防议赈议蠲民免于灾又悯邑田半入官户细民所余无几条议更张不果行而去民思之【广舆记】叶成章字慕同同安人万歴间长洲令甫至漫不省事人呼之爲叶木头既而判决如流钱谷利弊洞若观火吏胥屏息以最擢御史【长洲县志】傅光宅字伯俊聊城人万歴八年知吴县精心吏治案无积牍时有丈量之令里胥互爲奸诡光宅摘发如神征拜御史【吴县志】
　　袁宏道字中郎公安人万歴二十三年知吴县轻刑省讼然一干法立惩艾不少贷尝自闭门六曹吏任其别营生业有所命则呼之定惩赋法命里长分儹五甲以恤经催之劳民便之永遵爲制【吴县志】
　　江桂馥字尔馨泰宁人任吴县丞不携家累性刚守洁虽强御莫能挠人呼爲江铁头【吴县志】刘时俊字勿所隆昌人万歴中知吴江下车即令民具沿门册就册摘大憝歴举其隐罪人以爲神征输先分缓急赋办而民不困公余每微服轻舆讲道学舍雅好琴瑟声彻公廨【吴江县志】
　　耿橘沈阳人万歴中知常熟首复子游书院濬福山盐铁梅李诸塘工毕而民不扰着有常熟水利兴革实政二书【常熟县志】
　　聂云翰字羽曲周人万歴间知昆山以抑豪强祛蠧弊爲主而才术足以相副将编赋役以爲非户清则田不出非田出则役不均乃总户履畆而校之造爲虎头鼠尾册按上中下三等以定之修城陴所度丈尺工费屈指可得人以爲神【昆山县志】樊玉衡字元之黄冈人万歴中爲昆山令甫至即取前令聂君政牍视之喜曰我愿爲曹参防当编审隐覆万状玉衡以三日毕毫髪无爽时方责逋赋恻然曰民逋赋时吾数龄耳今其人少者壮壮者老老者死吾何爱吾官而穷此不可诘之逋哉其缓之然民愿输负恐后体素羸自奉至薄尝乘小艇视水灾与饥民相对噉菜粥甘之后以父疾告归祠于马鞍山巅至今有祷辄应【昆山县志】陈祖苞字令威海宁人万歴中知昆山赋役蠧力加厘剔尝一署太仓再署常熟两邑交颂【昆山县志】杨涟字大洪应山人万歴三十六年知常熟初至与城隍神约所不秉公而狥绅豪者有如日请嘱遂絶久之政声籍甚举天下清官第一内擢给事中毁所束带以办行装【常熟县志】
　　李三省字思曽郧阳人万歴中昆山县丞邑频潦丞职水利三省乘小艇自携米粟循行阡陌便宜修救未尝受民一鲑一菜已而病卒邑令刘应龙视含殓见其牀无帏爲出涕【昆山县志】
　　杨姜天启间苏州同知督造漕艘及军器有能声摄浒墅钞关商民便之时织造内监李实骄横姜不爲屈实怒诬劾去官【苏州府志】
　　陈文瑞字应萃同安人天启间知吴县按狱必持法推情豪贵莫敢挠于防独尤加惠焉【吴县志】陈洪谧字龙甫晋江人崇祯时除苏州知府郡多逋赋考成严切或劝其亟催科洪谧笑曰吾宁以民命博一官哉歳饥谷涌贵羣不逞聚党入豪家劫粟密捕渠魁三人杖杀之于是发积谷劝富家出粟不三日价平乱遂息流寇犯安庆督抚檄苏撤阊门傍城民居万家爲防御计洪谧曰撤恐扰民即有变愿以百口保之卒不奉檄人服其镇定【苏州府志】
　　倪长玗字伯屏平湖人崇祯时授苏州府推官抑豪强锄奸猾一郡皆惮其威时郡守陈洪谧性慈和然遇事辄相诹度无龃龉郡人爲立双清书院【苏州府志】
　　牛若麟字鹤沙黄州人崇祯时知吴县饥民蜂起若麟先赈而后治其首难变遂息【吴县志】
　　熊开元字元年嘉鱼人崇祯时知吴江县性机警决狱多平反以南北粮运役法不均乃以南配北定爲例民困得苏【吴江县志】
　　李实字如石遂宁人崇祯末知长洲县每遇征输但以至诚劝谕不加敲扑而国课无缺【长洲县志】
　　国朝丁允元字右海日照人顺治二年知苏州府时庻务草创允元练习典故因事厘正纲纪秩然山泽间余寇未靖大兵驻郡者盈万一切军资器械皆区处合宜民不知扰尤加意人材所识拔多知名士
　　郭文雄字鸣上文水人顺治十六年以拔贡授昆山令簿书皆自钩校不假手胥吏催科尽革耗羡摘欠之尤者掲之县门不遣一役而民皆趋令昆俗多借假命恐喝取财文雄着令凡殴杀者必里邻公举得实而坐毋许一人首告时军旗肆横文雄奉行官兑之令力禁约之以疾卒官贫不能归葬士民醵金葬于马鞍山之南立祠墓前
　　吴道煌字瑶如宛平人顺治已丑进士康熙二年知苏州郡故烦剧前守治事日不暇给道煌性寛厚以清静爲理上官多疑其废弛及察其政无不举有投牒者辄缓其勾稽或悔而不愿终讼辄听之后以事报罢积案有未结者令吏抱牍至悉焚之曰吾不留此爲虐民地也去后民思之立祠于虎邱山麓
　　师佐字靖公河南永宁人顺治壬辰进士由福宁知州迁苏郡督粮同知贫不能就道士民醵金助之及莅苏不擅受一词董理漕兑厘弊端却规例每谕粮户尔等省一分旁费则完一分正务民咸感悦三督漕白解饷江广复疏濬吴淞水利勘荒履亩皆尽厥职督抚交荐之防卒
　　沈恩举字谦能汀州人顺治丁酉举人康熙初年知长洲县吴中大水恩举加意抚绥催输不事鞭扑课亦及额邑素横恶乃立需索单于里甲每月填报有无舆皂敛迹又旱蝗爲灾斋沐步祷蝗不害稼雨亦随降民祀之前令叶成章祠题爲双清书院
