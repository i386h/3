<!-- { "loadSidebar": true } -->
　　廵抚江苏等处地方军门【驻劄苏州府顺治四年设立中军左右营逰守各一员五年裁左营归并中军康熙元年停理军务本标官兵奉裁中军逰击改为苏州城守营十三年复设本标左右二营兼辖苏州城守平望二营】
　　左营【顺治四年设五年裁归并中军康熙十三年复设旧额逰击一员守备一员千总二员把总四员马战兵五十名步战兵二百名守兵二百五十名官坐马二十二匹战马五十匹廵船十只二十五年改步战兵一百名为守兵又裁马步战守兵十七名马一匹三十五年裁步战兵八十三名三十八年调守兵百名赴河标雍正二年拨步战守兵七名入太湖营五年揆守兵三名入苏州营七年添设外委千把总三员仍食马战兵粮八年拨守兵二名入泰州营九年逰击改设叅将统辖左右两营拨廵船五只入苏州营】
　　中军叅将一员　　　　中军守备一员
　　千总二员　　　　　　把总四员
　　外委千总一员　　　　把总二员【俱驻劄苏州城】马战兵四十九名步战兵十二名守兵二百二十七名官坐马二十四匹战马四十九匹廵船五只嵗需俸薪饷干连闰银六千二十四两四钱米一千一百二十三石二斗
　　右营【顺治四年设康熙元年裁十三年复设旧额游击一员守备一员千总二员把总四员马战兵五十名步战兵二百名守兵二百五十名官坐马二十二匹战马五十匹廵船十只二十五年改步战兵一百名为守兵又栽马步战守兵十八名马二匹三十五年裁步战兵八十二名三十八年调守兵一百名赴河标雍正二年拨歩战守兵七名入太湖营五年拨守兵三名入苏州营七年添设外委千把总三员仍食马战兵粮八年拨把总一员守兵二名坐马二匹入防州营】
　　游击一员　　　　　　中军守备一员
　　千总二员　　　　　　把总三员
　　外委千总一员　　　　把总二员【俱驻劄苏州府城】马战兵四十五名步战兵十三名守兵二百二十七名官坐马二十匹战马四十八匹廵船十只嵗需俸薪饷干连闰银五千五百四十七两七钱六分四厘米一千三十六石八斗
　　【总督于成龙疏江寜安徽二抚标原添设官兵二千五百名经部臣会议留为经制将督提镇协各营内老弱裁汰以足其数兹准提臣杨防咨称江南地方广阔外有江海内有丛山无险不备各营额兵节经裁减处处兵单万难再裁议将徽六二营所裁续添兵丁一千名抵补尚不敷一千五百名应再于通省内地各营裁汰臣思裁补抚标兵缺虽部议于督提等标汰除然未有不量其汛地之险易而槩行裁汰者今查江南幅辽阔水陆兼防在在需兵而沿江沿海为尤甚如崇明云台俱各孤悬海中金山柘林青村南滙川沙吴淞黄浦又皆逼近海面京口一镇跨江设险咽喉要津且有漕白粮艘经由若夫泰州一营兼辖兴掘二汛民灶杂处地极其广而兵仅三百四十余名是以各营急需多兵弹压均不便议裁此外内地额兵共计止有三万五千七百九十余名而议裁二千五百名所裁过多则营伍空虚汛官鲜不废弛是抚摽兵缺虽取足于腹里各营而汛广兵单又不可不预为之所此提臣徽六二营裁兵拨补之议为有见也葢徽六二营新裁兵一千名原系通省闲甲今以各营之闲甲仍抵各营之裁汰祗以增足五万五千之额原非另外添设即】
　　【朝廷多此千兵粮饷非与国帑有亏而各营多此千兵汛守则与地方有益相应仰请皇上允臣所请将徽六二营新裁兵丁一千名即抵抚标之数其余一千五百名容臣于内地各营通融分
　　派陆续裁汰可也部议覆准奉防依议】
　　苏州城守营【顺治四年设抚标左营五年裁并中军康熙元年改设城守营原额逰击一员守备一员千总二员把总五员马战兵四十名步战兵一百五十名守兵七百六十八名官坐马二十四匹战马四十匹廵船四十八只二十二年裁缺兵三十三名马一匹拨马步战守兵一百名入海州营二十五年裁缺兵二十九名马一匹五十四年裁缺兵五名雍正二年裁缺兵七名五年添设右军守备一员马步战守兵二百四十六名官坐战马十八匹七年添设外委千总二员把总五员九年添设左军守备一员把总二员外委把总二员马步战守兵一百九十一名廵盐壮丁五十名官坐战马二十一匹廵船十只】
　　游击一员【驻劄苏州府城】
　　中军守备一员【驻防苏州府城】
　　左军守备一员【驻防苏州府城】
　　右军守备一员【驻防昆山县城】
　　千总二员【一驻防甪直镇一驻防鐡陵闗】
　　把总七员【一驻防大唯亭一驻防浒墅闗一驻防杨孜桥一驻防苏州城内一驻防木渎镇一驻防社坛一驻防黄埭】
　　外委千总二员
　　把总七员【协同经制千把总防守】
　　马战兵六十三名步战兵一百五十八名守兵九百九十五名官坐马三十六匹战马六十三匹廵船五十八只嵗需俸薪饷干连闰银一万九千九百两五钱二分四厘折米四千七百三十四石六斗
　　是营防守长州县元和县吴县昆山县新阳县地方【长州县汛地墩堡十二处元和县汛地墩堡十九处吴县汛地墩堡十五处昆山县汛地墩堡三处新阳县汛地墩堡五处】
　　【雍正五年提督魏经国奏畧苏州城广四十五里内外闗厢居民栉比城守营经制兵七百五十四名所管水陆村荘河道大小汛地六十余处在在需兵实属不敷拟请添兵二百四十六名合为一千名之数俾内廵宻而外防周至该营额设逰击一员守备一员千总二员把总五员分防内外汛地原无不足惟是昆山一汛素称剧邑水陆汛地九处向派千把一员专防难以兼顾拟将现设之中军守备改作左军照旧驻防苏城再添设右军守备一员令其驻防昆城仍带千把一员专防城外汛地则任分力专可免疎虞兵部覆准奉防依议】李卫酌议苏郡地方营制分防疏畧【苏州财赋重地五方杂处人烟稠宻宵小每有潜匿于阛闇编民之中而难以究诘者即如各路青蓝布疋俱于此处染色必用大石脚踹砑光习此业者率皆单身乌合不守本分之辈虽其中亦间有食力贫民而桀骜不驯者颇多臣等悉心会查苏城地方丛杂者如胥阊二门自虎邱前后山塘南北濠枫桥西北一带为长吴元三县犬牙相错之处稽查弹压文武官弁均不可少三县印捕佐杂事务殷繁且驻劄城内相距既逺而地界交错更有互相推委之至于武职止有枫镇汛千总一员尤虑顾此失彼苏州府经歴系本府守领可以兼辖三县地方拟将该员调驻社坛相近地方耑司廵查一应差委槩行停止但经歴向无廵役于公项内雇募二十名令该员带领廵缉凡各坊踹匠以及盗贼盐枭等项不法之徒即令就近会同营员查拿録供解审其武职千把官职卑防不足弹压查抚标两营中军逰击二员足以统辖右营守备逰击似可裁省以所裁之俸薪改设苏营守备一员把总二员所添亦属无多将此守备带把总一员驻于踹坊最多适中之社坛汛又把总一员驻于黄埭汛此外如半塘南北濠陆墓王家角长荡河冶长泾许家湾新塘桥等处均属要汛口以旧有之外委千总一员并添设外委把总二员酌量派拨水陆设防与经歴一体廵查如有盗匪重情各照所管地方分别耑汛兼辖处分　苏州城守二营除旧设右营官兵二百五十员各分防昆山原汛外右营额兵七百九十七名去公粮塘拨往来差役及各官随丁字识跟役外所余兵丁分派各汛为数无多而防范廵查实有未足查常州营现有中左右三军苏州营亦应循照此例左军改为中军旧有守备一员千总一员带在城及周荘木凟沙河四汛兵丁照旧分防其所请添设之守备一员把总二员并旧有千总一员外委千总一员带原防枫桥汛兵定为左军将浒闗汛把总一员外委把总一员及原防兵归并管辖统成三军营制就近令廵抚专管督率操练指挥缉捕仍听提督统属　闾胥门外应添各处水陆塘汛在在需兵而下江地广汛繁均难抽调惟京报部文廵抚衙门向系雇募递送每年工食银一千五百两于通省耗羡公项内动支提督衙门因无工食向于各营抽发兵丁一百二十八名逐塘递送似应照抚标例亦于耗羡公项内每年给银一千五百两以为工食一体雇募将旧拨一百二十八名同原拨苏州廵盐兵二十名及抚标所裁逰击员下随丁十五名字识跟役十五名再拨马十三匹一并归入苏州左营此外不敷水陆汛兵将盐政衙门耑在苏州廵盐壮丁五十名亦拨入该营充当水兵廵哨于抚标向设小廵船二十只内抽出十只应用交与守备等管辖并听经歴稽查所需饷米于浙省盐务节省盈余项下发给永为定例其廵盐哨丁听商另为雇募至苏州重地逰击守备员缺均属要嗣后应令督抚提督会同拣选题补所设经歴千把亦须干练之员并于通省文武中职衔相当者拣选咨部调补其马步战守数目水陆汛防官署营房统俟请防恩准之日另为咨题】
　　平望营【顺治三年设逰击七年改守备旧额守备一员千总一员把总二员马战兵十九名步战兵五十七名守兵二百三十名官坐马十匹战马十九匹廵船二十只康熙五十四年裁守兵三名雍正二年拨步战守兵三名入太湖营五年拨守兵三名入苏州营七年添设外委千把总三员仍食马战兵饷十年守备改设都司佥书旧属提标今改归抚标苏州营统辖】都司佥书一员【驻防苏州府吴江县】千总一员【驻防平望镇】把总二员【一驻防同里镇一驻防震泽县城】
　　外委千总一员
　　把总二员【协同经制千把总防守】
　　马战兵十六名步战兵五十九名守兵二百二十二名官坐马十一匹战马十九匹廵船二十只嵗需俸薪饷干连闰银五千九十七两四钱六厘米一千一百五十八石三斗
　　是营防守吴江县震泽县地方【吴江县汛地墩堡七处震泽县汛地墩堡五处】
　　马祜请造营汛廵船疏【为酌议沿河水路设立廵船以弭盗患以安商民事该臣看得臣属苏松常等府地方濵临湖荡素称泽国为盗贼渊薮窃发靡常昔年松江提标与苏州营各设有小快船四十只平望无锡常州镇江等处营汛亦各设有快船一二十只不等分汛廵防剿擒湖防此因地制宜诚靖盗安民至计也自康熙七年间部差郎中卜书厍到苏查燬沿江沿海各营可以出海之船将此等内地小快船槩议裁搁收入陆地朽壊无用迩来盗贼乘船出没水乡河路刼剠时闲汛防官兵苦无船只坐视贼逸不能尾追以致盗案日繁叅罚踵至节据营升详请复设廵船臣正在檄行司道酌议适准提督臣杨捷咨议官塘河路十里安设一船节节布置拨兵廵防俾各汛有船则易于堵截追擒实修复旧制要策臣又通行各司道府按程计里酌设去后兹据册报苏松常镇四府属各官塘河路及濵河要汛共应设快船三百二十五只除上清二县已报修船二十只外止应造船三百五只每船核实需用工料银二十两二钱二分零共该银六千一百六十八两六钱零其所需钱粮臣查苏州府每年编征水陆各营船械银二千八百两递年】
