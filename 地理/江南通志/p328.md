<!-- { "loadSidebar": true } -->
　　国朝顺治十一年知县赵介重修知县宋踵成之康熙九年知县康万宁教谕许允成増葺雍正四年邑绅士募修教谕卢翀董其事
　　溧阳县儒学在县治东南宋淳化间知县夏侯戬建于县西门外皇祐四年查宗闵徙于今地建炎末撤屋为营绍兴以后相继修葺而斋庑堂殿始备元陞为州学剏尊经阁后毁于兵明初知州林庆复创建焉永乐十一年重修天顺中燬明伦堂独存成化中知县员贤渐次修复十五年知县陈福改明伦堂制度嘉靖间汤虺马一龙増修
　　国朝康熙五年知县徐一经重葺
　　文庙
　　淮安府
　　淮安府儒学在府治南门内宋景祐二年转运使魏防建建炎间燬于兵嗣后屡建屡徙淳熙十年知府王诇始仍故基重建嘉定八年知府应纯之大新学制元凡四加修治明洪武九年知府潘杰重修正统七年知府杨理増修天顺成化间知府邱陵杨防先后増拓学地治六年知府徐镛建尊经阁官师廨舎俱备十七年廵抚张缙建兴贤毓秀二坊嘉靖十年制増啓圣祠建敬一亭贮六箴碑各县如之万厯后知府陈文烛宋祖舜相继修治
　　国朝顺治九年漕抚沈文奎重修康熙十八年总河靳辅捐俸修理二十四年淮扬道高成美捐俸増修雍正六年知府申程章修
　　大成殿十年教授黄施锷修明伦堂
　　崇圣祠　名宦祠　乡贤祠【各县学同】
　　山阳县儒学旧建于满浦坊尉司地元至元间迁于旧酒库桥南至正时燬于兵明洪武初知县罗传道改建于察院西景泰初塑四配十哲像成化五年廵抚滕昭知府杨防复拓地建庙学制与府略同治后知县乐頀周好山黄日敬田孔阳相继修葺天啓四年知府宋祖舜知县孙肇兴重修
　　国朝康熙二十四年总漕徐旭龄知府高美修理櫺星门雍正六年教谕王熙载复修九年分置阜宁县教谕训导未分
　　阜宁县儒学即庙湾镇旧学以盐城训导理学事盐城县儒学在县治南宋绍兴间知县黄万顷建自宋至元凡三燬于兵明洪武初知县陈天瑞重建永乐景泰成化间相继修治正徳初知县王明彻重修嘉靖间知县姜润程□叶露新先后修葺万厯九年知县杨瑞云増修
　　国朝康熙十年教谕张星轺募修三十三年知县武臯
　　修
　　圣殿两庑四十八年知县马化蛟修文昌楼仪门五十三年知县盛邃修明伦堂雍正二年知县于本宏修文昌楼敬一亭七年知县孙防孙修明伦堂
　　清河县儒学宋徳祐初建于旧县之西大清河口景定元年河决县迁治甘罗城学随之元末燬明洪武初知县孔克勲改建于县治东南小清河口正统五年署县事知州李信圭天顺时知县卢宁修成化后提学陈选张缙以次修造知县刘慧作泮池而桥之正徳中提学张璿建櫺星门讲堂号舎嘉靖间知县吴宗吉加葺隆庆间知县张惟诚重修天启元年河决学宫遂圮三年教谕高崇谷迁于旧基西北数十歩以逺河患渐次増造
　　国朝顺治六年教谕阎补宸加修康熙十二年训导朱彝复修十七年知县王登龙重建啓圣祠及两庑十八年増建尊经阁二十七年知县管钜培甬道以达仪门三十年大修五十九年署县事王三谦重修尊经阁六十年知县郎灿重修明伦堂雍正九年署县事戴昕重修
　　正殿
　　桃源县儒学在县治南元县尹刘整建后燬于兵明洪武初知县汪仁重建正统景泰间知县张端赵纪増修治后知县崔献李廷鹏黄时康王敬宾曹夔相继修葺万厯间知县华存礼龚奭重修
　　国朝顺治十四年知县郑牧民重修康熙七年圮十九年知县万谦教谕史逸嗣训导刘蕃募赀修建四十九年知县田养民重修
　　大成殿明伦堂两庑雍正七年知县眭文焕率绅士重建
　　大成殿
　　安东县儒学在县治东南元至正间安东万户张汉英始建后燬于兵明洪武三年知县束贽重建宣徳七年典史栗整重修景泰初教谕叶瑾邑人梁璧重修天啓三年教谕潘士谦重建　正殿高广于旧制崇祯间知县王敬承教谕史龙瑞重修
　　国朝顺治初知县刘聘加修康熙九年大水庙学頽废十一年训导吴正名顾焻重修雍正四年运判张涵邑人程銮修　正殿两庑程俊孙朝宗捐修崇圣祠明伦堂
　　扬州府
　　扬州府儒学在府治后儒林坊宋建明洪武中知府周原福因旧规重建东有成贤坊西有育才坊及蔵书楼射圃观徳亭颐贞堂玩易亭祭器库文昌楼并官廨正统间知府韩宏因藏书楼改建崇文阁即今尊经阁也又建更衣采芹二亭天顺成化间御史张黼知府郑岑先后修葺嘉靖四年燬知府易瓒重建八年知府陶俨成之十年奉诏建啓圣祠及敬一亭贮六箴碑各县如之万厯后知府朱锦韩文镜増修
　　国朝康熙十九年廵盐御史郝浴知府崔华捐赀修理教授秦钜伦朱虹训导丁徳明先后踵成之二十二年廵盐御史裘充美复修文昌楼
　　崇圣祠　名宦祠　乡贤祠【各州学同】
　　江都县儒学在县治北宋绍兴十二年州守许中建明洪武七年知县朱啓重建宣徳间知县谢必贤修正统三年运使严正建崇文阁成化间廵按董韬知府郑岑周源相继创修学制大备嘉靖三十一年知府吴桂芳重修三十八年商人黄焕建文奎楼于学门内
　　国朝康熙九年教谕吴伯琮捐修十九年廵盐御史郝浴捐修二十二年教谕许维梴训导汪和中毕其工黉门外缭以周垣东西设圏门为玉帯巷雍正四年知县王元穉重建敬一亭九年江都分置甘泉县以教谕专理江都学事
　　甘泉县儒学与江都共学以江都训导理甘泉学事
　　仪征县儒学在县治东宋庆厯四年始建州学于城西南隅后燬于兵绍兴中知府张好古复建学于城南元泰定间知州张震复新之明洪武初改州学为县学知县刘文纲康彦民相继修葺万厯十三年知县樊养凤迁学官于资福寺仍寺前巨浸为泮池引淮水入泮跨以石梁规模毕备
　　国朝顺治九年同知李淮重修
　　文庙康熙五年教谕舒文灿倡修二十八年知县马章玉重修四十六年廵盐御史曹寅重修明伦堂【附】朱彝尊记【古之造士立学士之志于道者必于乡校事其师记曰礼闻来学不闻往教当其盛时无小无大从公于迈及其废则曰纵我不往子宁不来而又继之曰一日不见如三月兮是故博习者必亲师论学者必取友学者有失教者知之长其善而救其失藏焉修焉息焉游焉安于所居之地夫然后师严道尊民知敬学也已学之制非一虞庠上下夏序东西殷胶左右周保傅所记为学有五汉立三雍晋兴两学至于唐分学为七三品以上子孙国子学教之五品以上子孙太学教之曰广文以领国子生之业进士者曰四门以授七品之子及庶人之俊异子弟律学以讲律令格式书学以考篆籀分真草章行算学以明亿兆京垓秭壤沟涧正载斯成德达材各有其选教之亦多术矣自宋而后虽于州郡县学之外兼设山长然书数之学辍勿讲科目之繁既省士子分治五经专习四子家各有师不必问业于乡校而仪征县治当江介之冲旧为江淮发运之所邦人多盐防之利其子弟注籍于学束脩之礼通名于校官岁一再至而已防门之欹倾泮水之淟浊文庙之瀸漏讲堂黉舎之榛芜守土司教者苐有坐愁行叹已焉通政使司廵视两淮盐课监察御史曹公恤商以仁待士以礼每因秤掣至县布寛大之条舳舻衔接枻鼓榜歌于是公年五十矣商纲亭户咸思进酒于公醵白金二十镒称夀公却之再三适公乗幰过市遮马拒轮以请公乃召汪训导谷诒语之曰县学之不修久矣吾无私财以鸠工也曷若以众所率之钱新多士肄业之地庶几邑子享人爵之报乎于焉众皆悦颂公之无私而克广徳心也岁之某月诞治泮宫工匠陶旊各程其材自西徂束百废具举由是诸生问业有所来亲其师人知敬学尔乃伐石以志重修之岁月曹公名寅字子清一字荔轩满州人】五十一年教谕盛安文重修啓圣祠五十三年许彪重建尊经阁于旧址五十六年知县陆师重修
　　高邮州儒学在州治东宋至和二年知军事邵必始建开禧中知府林伯成撤而广之元燬于兵明洪武初知州黄克明因旧址重建十七年同知彭蠡重修天顺四年义民周全又大修治后知州程宪赵来亨范惟恭相继修葺
　　国朝顺治十四年知州吴之俊学正詹尹吉重修康熙二十年知州李培茂修　正殿四十年学正吴谌重修四十三年监生陈朝佐捐田三百亩于学四十七年学正邓绍焕鬻田以竣工雍正二年知州张徳盛重修
　　兴化县儒学在县治西南宋天圣中知县范仲淹建元末燬于兵明洪武三年知县徐士诚改建今地嘉靖三十七年知县程鸣伊重修
　　国朝康熙十一年知县程起鹏修二十三年知县张可立修六十一年教谕阮无忝重修署县事王慎捐赀襄其成
　　寳应县儒学在县治南宋嘉定间知县贾渉建元末燬于兵明洪武初知县王骥即故址修复嘉靖后知县李瓒陈可大韩介耿随龙相继修葺益増廓之
　　国朝顺治十四年邑人朱尔逺胡克济等募修
　　泰州儒学在州治东南唐置吴州始建学宋绍兴中州守王扬英作　宣圣庙于城东隅即庙建学元燬于兵明洪武初知州张遇林即故址建永乐后知州刘景文萧旭相继修葺正统间知州黄性重修成化二十年知州彭福拓东南故址移建学门植华表二左文雅右儒林治后知州谢杰朱登益増修万厯间抚院李三才檄江防同知摄州事李仙品修学濬河规制大备
　　国朝因之
　　徐州府
　　徐州府儒学在城东北隅去府治百步旧在东南隅元至正时燬于兵明洪武三年知州文景宗重建于府东北隅宣徳景泰间知州杨秘宋诚増修天顺六年知州王叙拓而大之重建庙庑易櫺星门以石成化十年知州陈廷琏建明伦堂正徳初副使栁尚义増置斋房号舎嘉靖十年制増啓圣祠建敬一亭贮六箴碑各县如之十三年知州魏颂重修后河决学基成沼隆庆间知州章世贞白于总河翁大立以永福仓址改建其后知州刘顺之副使冯敏功毕其工渐复圮壊万歴四十四年副使袁应泰移建左卫旧址天啓初河决水绕学宫外崇祯间　文庙灾兵道何腾蛟迁建于东察院
　　国朝顺治七年兵道胡廷佐倡修知州余志明学正谭学凖训导蔡尚防踵成之康熙二十一年淮徐道刘元勲知州臧兴祖迁建于府治之东州绅士张胆董成之四十一年知州佟国弼重修五十六年知州姜焯増修庙学规制始备雍正十一年州陞为府以州学为府儒学
　　崇圣祠　名宦祠　乡贤祠【各州县学同】
　　铜山县儒学与府共学以府训导理铜山学事萧县儒学在县治西南隅宋旧址在西北隅绍圣间徙置城东后为河水冲齧元至正间县尹耶律廷瑞卜建于河西元末燬明洪武初主簿刘瑜重建正统十三年知县栁新改造
　　文庙正徳十六年廵按御史甯钦移建于华严寺东岳观之地万歴五年河决庙毁知县伍维翰迁建于县治之东四十六年知县萧学俨复迁于县治之西南即今地
　　国朝顺治五年知县祖永勲修而新之康熙四十九年
　　知县徐大生重修
　　砀山县儒学旧在县治西北唐贞观四年建宋元祐间邑人王惠捐赀迁东北隅元大徳十一年县尹杨泰移建于汉高祖庙故址明永乐四年知县郝玘重建正统五年知县杜钊増修嘉靖四十一年河决学圮隆庆间知县戴伟王廷卿相继修建万歴间知县尚诚以其地洿下又易西华池北三十六年知县熊应祥改迁今址
