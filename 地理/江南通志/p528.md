<!-- { "loadSidebar": true } -->
　　郑戬字天休吴人天圣三年进士以右正言知制诰训词深雅知开封府政有能迹歴拜枢宻副使出知杭州浚治西湖民赖其利代范仲淹为陜西四路都总管兼经畧安抚招讨使夏人慑服累迁奉国军节度使卒諡文肃孙时举进士改秩知当涂县以寛厚称
　　叶清臣字道卿长洲人天圣二年举进士甲科景祐中直史馆京师地震疏请详延忠直敢言之士由是以言获谴范仲淹余靖等皆得迁徙出为两浙运使疏水利民歴知永兴军浚三白渠溉田逾六千顷以侍读学士知河阳卒清臣为人爽迈遇事敢言数陈世务皆可施行
　　范师道字贯之吴人防知政事仲淹从子父琪字希世以进士仕至郎官师道举天圣甲科擢侍御史累迁三司副史直龙图阁知福州明州居官厉风操有闻即言请罢内降恩泽又言诸閤多迁擢恐内宠因縁以害政又请士大夫终葬始得从仕择知典故近臣以任礼乐之官凡奏议二十卷皆经国大务尝为唐诗史着君臣治忽之迹藏之秘阁子世京世亮皆进士世京居父丧以孝闻以著作郎知海盐县终秘书丞
　　程师孟字公辟吴人景祐初举进士甲科累迁提防路刑狱岁凶以常平粟赈民不足即矫发他储不俟报全活四十余万歴知楚遂洪福广越青州为政简而严发隐摘伏如神所部肃然
　　徐师闵字圣徒其先建安人父奭官苏遂为郡人熙宁末自司农少卿出知袁州修武备严号令剧贼詹遇不敢犯境为治镇静有惠爱吏民生为立祠子铸字元钧年少入官有能名所至课尝居最政和初提举两浙常平修松江石堤辟常熟水田歴知杭广扬三州
　　范纯礼字彞叟仲淹第三子以父防为秘书省正字元祐中累迁给事中凡所封驳正名分纪纲皆国体之大者徽宗立知开封府丞前尹深刻之后一切以寛济之歴拜尚书右丞疏言今朝廷议论之臣皆是元丰而非元祐岂恤国事直以快私愤而售其奸不可不察纯礼沉毅刚正以左朝议大夫奉祠卒绍兴初追諡忠献
　　范纯粹字徳孺纯礼弟以防歴京东转运使尽革前使吴居厚苛政时苏轼自登州召还纯粹与同建募役之议轼服其精详复代兄纯仁知庆州修明战守救援旧制及夏人侵泾原纯粹遣将疾驰赴援击退其军入为户部侍郎以徽猷阁待制致仕卒纯粹沉毅有干畧为帅恩威兼用邉人畏服郑景平字希尹郡人熙宁三年与父伸同登第为人刚正不诡随莅官有亷声请老后复起知饶州未久即归时朱勔用事士大夫多俛节从之独景平终始不见
　　李弥逊字似之吴人父撰字子约以进士仕至朝议大夫介特有守弥逊登第累迁起居郎以封事剀切谪官靖康二年以江东运判平建康牙校周徳之乱绍兴中复为起居郎论事如初试户部侍郎秦桧主和议弥逊切谏桧以政府虚员动之争愈力乞归卒朝廷思其忠节诏复敷文阁待制李弥大字似矩弥逊弟崇宁中登第靖康初自刑部尚书诏除河东宣抚副使俄罢知陜州河东偏将李彦仙来谒弥大壮之留戌殽渑间以遏敌后彦仙果奏捷于陜弥大寻帅众赴大元帅府绍兴中歴官工部尚书
　　叶梦得字少蕴吴人少嗜学登进士第累官翰林学士知颍昌府李彦括公田以黠吏告讦籍舞阳民田数千顷梦得上其事捕吏治之民大悦绍兴八年除江东安抚制置大使金兵至拓臯梦得据守江津使不得渡而去兼总四路漕计给诸大将饷军用既足皆力战退敌移福建安抚使殄平海寇拜崇信军节度使致仕卒
　　徐林字稚山苏人少有特操中进士第与王黼有连不肻附丽绍兴中以赵鼎荐歴太府少卿忤秦桧出为江西转运副使又以劾桧亲党谪居兴化隆兴初为吏部侍郎以论事不合奉祠归汤思退荐为给事中累辞不赴终龙图阁学士子蒇字子礼举进士乾道初知江隂军兴水利有治绩歴官提举浙东常平
　　王葆字彦光昆山人弱冠通诸经举宣和六年进士绍兴中累迁考功御史秦桧专政百司莫敢可否事葆独伸滞直枉当官不避出知广徳军移守汉泸二州皆着政绩歴浙东提刑丐祠归葆学行深醇尤精鉴裁每赏识士于未遇时后多为名臣范成大字致能吴人登绍兴进士第乾道中官礼部员外郎兼崇政殿説书以文学材气为上所知及奉使金国力正受书之礼词气慷慨不辱命上知其忠劲益有意大用除中书舍人奏缴张説除签书之命累迁防知政事卒諡文穆成大歴镇静江成都建康兴利除害去思遗爱所在歌舞为文赡丽清逸尤工于诗
　　胡元质字长文长洲人父珣以行义着元质举进士光宗时歴迁给事中尝论人主言动不可不谨至累百言帝书之座右恩眷特厚绍熙中除四川制置使知成都奏减蜀盐虚额钱五万余贯又奏沿邉诸州军事皆切中要害卒諡献惠
　　黄由字子由长洲人淳熙八年廷对论内侍甘升与曾觌王抃相结招权纳贿擢第一吴自设科来由始冠多士累迁将作监嘉王府赞读绍熙五年孝宗疾光宗不能问安人情疑惧由请嘉王过重华宫问安孝宗为之感动庆元初有请斥伪学之党者由执奏不可终刑部尚书
　　卫泾字清叔昆山人淳熙十一年举进士第一累迁著作郎绍熙二年正月震雷电大雪继作泾言皆隂胜阳之证意指李后及诸佞幸庆元间论寿皇孝飬礼旷宜积诚意以得太上欢心尝请诛韩侂胄论罢陈自强歴拜防知政事卒諡文节泾歴事三朝出入内外忧国防家始终如一
　　冷世光字宾王常熟人与弟世修世南同入太学时称三冷举绍兴进士淳熙中歴迁殿中侍御史条奏忠切弹劾无所避人谓之冷面御史世修字良器与兄同登第仕至朝奉大夫
　　王介字元石郡人由进士授昭庆军签判光宗时入为学官疏请驾觐重华宫宁宗即位韩侂胄用御笔罢谏官介力攻之开禧中为尚书度支郎首陈用兵之祸后累迁中书舍人防不雨请册免宰相史弥逺歴知庆元府卒諡忠简介初学于吕祖谦故文学有原委子埜字子文工诗书效欧阳询以父防补官复登第歴佥书枢宻院事以不阿丁大全罢归
　　麋溧字子长苏人左司郎中师旦子以父郊恩授如臯尉复举庆元进士嘉定末累迁监察御史理宗即位除右正言立朝刚正先后封事弹章数十上人称其有仁者之勇大臣之节以秘阁修撰致仕子字伯升由进士歴知安庆府弇字仲昭以防官提举江西常平并有治绩
　　李韶字元善弥逊曾孙父文饶台州司理参军多隂徳韶嘉定中与兄宁同举进士累迁右正言疏请起魏了翁以台辅再疏劾内侍陈洵益女冠吴知古帝怒韶还笏乞归不获复乞外由起居舍人出知漳州号称亷平嘉熙间召赴阙论事复数十上擢翰林学士奉祠归卒韶平粹简淡门无杂宾
　　元干文传字寿道吴人登延祐进士乙科授同知昌国州事州居海岛民多顽犷文传柔以恩信俗为大变歴迁乌程长洲县尹婺源吴江知州皆有善政擢集贤待制与修宋史供职勤恪三史成以礼部尚书致仕
　　明滕徳懋字思勉吴县人元季辟帅府参谋讨方国珍及国珍降留抚台州台人徳之太祖征授中书行省掾歴官户部尚书徳懋才辩豪爽器量伟长于奏疏
　　卢熙字公暨昆山人兖州知府熊弟博学工书洪武初以荐授睢州同知寻行知府事御史奉诏清军欲按旧籍勾民充伍熙止以常尺籍数人畀之御史怒熙曰州军籍止此迫之民且散竟不能夺后卒官吏民挽哭者千余子充有学行尝以能书荐云
　　俞贞木字有立长洲人名儒琰孙洪武初以荐知乐昌县改都昌以礼化民清节尤着门人吴县袁政字文理永乐中由荐授湘隂典史有政绩夏原吉荐其才迁知遂安县
　　吕昭字克明昆山人洪武中以荐授徐州训导改浦城县丞永乐中以治行迁知沁州赴任过徐天寒尚未挟纩故所授经弟子共买裘衣之子旦既举进士昭遗书励以清节后旦仕终建昌推官亦称亷吏时同县有三亷宦之目谓昭及汉阳知府章亷中府都事朱显也
　　王英字俊伯昆山人洪武初由太学选授御史以身许国上特命署都御史事大书敦厚王英四字揭诸殿柱永乐初歴陜西按察使以简静称又吴县张朂字勉夫永乐丁酉举人官御史言事激切终广西佥事
　　陈祚字永锡吴县人永乐己丑进士官河南参议以言事谪佃太和宣徳初擢御史疏请频御经筵讲说大学衍义或摘其语激上怒逮系诏狱正统初复官出按湖广歴福建佥事致仕孙鎏字子兼嘉靖戊戌进士歴河南副使峻却属吏餽锾转云南释武定乱民之胁从者
　　陈镒字有戒吴县人永乐壬辰进士宣徳末累迁右副都御史镇守陜西正统六年代还寻仍岀镇进右都御史十年入理院事进左都御史景泰二年陜西旱饥朝廷从陜人请复遣镒莅镇军民大悦镒寛厚清慎先后在陜十余年陜人爱戴呼为黒髯慈父家绘其像事之如神还朝逾年致仕卒諡僖敏裔孙太学生震有学行诸生世治工文翰并知名于时
　　刘琏字廷琏昆山人永乐壬辰进士洪熙初歴官防赞宣府军务宣徳中兼督边储寻以户部侍郎兼廵抚累降勅褒奬景泰初卒官琏公勤亷慎久镇边陲声绩甚伟
　　俞士悦字士朝长洲人永乐甲辰进士自湖广副使迁浙江防政所莅着丰采又城泎澉二浦以备倭正统己巳都城戒严士悦以右都御史督军分守昼夜筹画不释甲胄事平进刑部尚书后谪戌赦还复官
　　鱼侃字希直常熟人永乐甲辰进士以刑部郎督漕清河置卒撩浅运道无滞知开封府断决明允日进崧菜脱粟人比之包孝肃同县钱昕正统己丑进士歴湖广布政清节与侃齐名
　　虞祥字仲贞昆山人永乐中举人授金华府学训导歴兵部侍郎卒为人谨饬达大体自教官入谏垣及以大臣廵视畿甸所在着声孙臣累官四川防议清慎有家风
　　范希正字以贞吴县人宣徳三年举贤良方正授曹县知县为奸吏所诬坐逮曹民八百余人诣京白希正亷能被诬帝释之使还县正统十年山东饥惟曹以希正先积粟得无患大理寺丞张骥赈山东闻之因请升曹县为州而以希正为知州从之希正治曹二十二年得民最久
　　徐有贞字元武初名珵字元玊吴县人宣徳癸丑进士选庻吉士歴谕徳始奏改名景泰四年河决张秋擢佥都御史徃治之建置水门开支河濬运河三策功成人称其才迁左副都御史天顺改元以迎复功进华盖殿大学士封武功伯寻谪戍金齿后放归卒有贞博学多能诗文皆伟丽
　　练纲字从道长洲人祖则成为御史有声纲领宣徳乙卯乡荐正统己巳之变上中兴八策以荐擢御史按淮阳盐政驸马都尉赵辉侵利劾奏之又纠吏部尚书何文渊侍郎项文曜典选不公人多其侃直有练纲口之号后按福建与监司互讦谪判邠州卒
　　仰瞻字宗泰长洲人正统间由贡累官大理丞时王振用事百官多奔走其门独瞻与大理卿薛瑄不徃寻以辨寃狱事忤振谪戍大同振败复起执法愈坚终大理少卿
　　龚理字彦文昆山人正统丙辰进士官工部郎以亷干闻防河决张秋廷议推理佐徐有贞治之景帝曰是不要钱龚郎中乎遂擢山东左布政督河工理置八闸作九堰筑大洪口甚着劳绩后以疾归行李萧然清节益着
　　顾□字明徳吴县人进士防子正统丙辰进士以御史理长芦鹾政尽革宿复按山东自监司以下诸吏有不职者皆劾退之不少狥都御史王文以得廵方体移文诸御史当以□为法后平赣州长河洞巨盗
　　张和字节之昆山人正统己未进士授南京刑部主事歴浙江提学副使仪范肃然待诸生有恩义殁后浙士数百人赙哭哀之如父
