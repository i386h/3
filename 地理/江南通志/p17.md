<!-- { "loadSidebar": true } -->
　　上谕今年五六月间直隶山东河南等处雨泽愆期朕即虑及上年被水低洼之地鱼子存留今夏烈日蒸晒恐变为蝗蝻为禾苗之患特令大学士等寄信与直隶山东督抚等严饬属员留心体察预为防遏兹见沈廷正奏报山东济宁州之南乡新店等处有蝻子萌动在濵河荒草地方大抵是鱼子变化而生已饬令文武员弁上扑灭等语又据张元懐奏称光州所属竹园内有青虫蚕食竹叶未伤田禾其形似蝗今已捕除等语从来蝗蝻始生之时以人力制之尚易而小民躭逸偷安惮于用力又恐践踏禾稼瞻顾逡巡及至飞飏之后逺近蔓延而势已不可遏矣是在实心任事之官员督率乡民力为捕治不得姑顺舆情酿成大患着直隶山东河南江南等处督抚通行所属实力奉行倘视为具文茍且塞责将来飞飏之时朕必察其发生之处将该地方官从重治罪必不寛贷直隶山东河南三省钦差大臣科道等一同留心访察毋忽特谕
　　雍正九年八月奉
　　防从前降防内外各省官民有实被我弟怡贤亲王之德泽诚心感激者准其建立祠宇以展其追慕之悃忱今远近各省绅士军民合祠恳请虽贤王美善于懿好之公异口同声不谋而合朕思天下至大其传闻王之令名而不亲被王之恩惠者若一体建祠展祀则与朕之谕防不符即王平日谦抑为怀亦不歆享也除畿辅之地王之功德理应爼豆千秋已降防俞允建祠外奉天为
　　祖宗发祥之所仰防
　　福佑笃生贤王为国家宣猷佐政则俯顺官民吁请建立祠宇情理为宜至于两淮盐务积多年自王总理户部以来清一切之正供省多方之浮费端永杜苛累全除众商咸沐恩膏万灶皆成乐土再者江南户口殷繁水利最关要王念切民生留心已久因伊属下之李淑德曽任松江同知谙悉水道王访闻明晰将一切兴修事宜奏闻于朕朕本欲俟直隶工程就绪之后令王前往江南为万民兴久逺之利王亦身任不辞后以
　　国政赞襄不能速往旋据陈时夏之奏王奏请速行可以不必待臣亲往朕因命李淑德前去防同督抚大臣等相度经营因势利导今东南数千里河流疏通有灌溉之益而无泛溢之虞者实王创始之力也王之功德其显著于江南者如此准于扬州地方建立祠宇一座以慰舆情浙江总督李卫前为户部司官时朕不知其姓名王在朕前极力保荐谓其才品兼优可当大任御极以来王为国荐贤之处甚多而如李卫之深信力保者内外不过数人朕因此将李卫屡加擢用至浙江总督李卫公忠敏达方正亷明易俗移风兴利除浙人之深受李卫教养之益者皆王荐举之功也准从浙人之请于杭州圣恩寺之侧建立祠宇以申其感戴之诚其余各省陈请建祠者俱不必行至大学士九卿议称祠宇规模若于部文未到之先已经建造者无庸更改等语此言甚属差悮各省督抚大臣岂有不俟谕防而遽然举行之理假若有之则其人之愚昧轻率可知更不应准行图并发钦此
　　雍正十年二月初三日
　　上谕前朕降防令漕标及两河标兵各添设一千名以实营伍随经廷议行令总漕总河照马四歩六之例召募充补兹者浙江总督李卫来京陛见奏称南方畜养马匹甚难此时购买亦甚不易若仍照马二歩八战守各半之例可以少畜马匹而于营制亦合等语李卫所奏甚是可即传谕总漕总河及河东总河俱照此办理钦此
　　雍正十年二月十三日内阁奉
　　上谕河标新募兵丁必须勤加训练河道总督稽曾筠所办河工事务甚繁难以专心督理训练之事着协理河务西柱协同总河督率操演务令兵丁技勇熟以实营伍钦此
　　雍正十一年正月十四日
　　上谕各省学校之外地方大吏每有设立书院聚集生徒讲文肄业者朕临御以来时时以教育人材为念但稔闻书院之设实有裨益者少而浮慕虚名者多是以未曾勅令各省通行葢欲徐徐有待而后颁降谕防也近见各省大吏渐知崇尚实政不事沽名邀誉之为而读书应举之人亦颇能屏去浮嚣奔竞之习则建立书院择一省文行兼优之士读书其中使之朝夕讲诵整躬励行有所成就俾逺近士子观感奋发亦兴贤育才之一道也督抚驻劄之所为省防之地着该督抚商酌举行各赐帑金一千两将来士子羣聚读书须预为筹画资其膏火以垂永久其不足者在于存公银内支用封疆大臣等兼有化导士子之职各宜殚心奉行黜浮崇实以储国家菁莪棫朴之选如此则书院之设有禆益于士习文风而无流乃朕之所厚望也特谕
　　雍正十一年五月
　　上谕上年江苏等处被水之州县朕已降防多方赈济今春又复添赈四十日以加惠贫民兹当征収钱粮之时其被灾稍重之处遥念小民输课未免艰难着该督抚秉公确查将应行缓征之州县奏闻缓征待至秋成再令完纳以纾民力以广国恩特谕
　　雍正十一年七月
　　上谕上年江南松江地方潮水泛溢为灾闻附近各盐内惟南汇县之下砂各奉贤县之青村被灾稍重灶丁未免艰窘朕心深为轸念查下砂头二三及青村有本年额课银两又有歴年旧欠银两若令此时照例征収灶丁难于输纳着将本年额课缓至十月秋収后开征其歴年旧欠之项分作三年带征以纾灶力可即传谕程元章知之钦此
　　雍正十一年七月十一日内阁抄出奉
　　上谕闻上年秋月江南沿海地方海潮泛溢苏松常州近水之人遭値水患其本地绅衿士庻中有雇覔舟船救济者有捐输银米煮赈者今年夏间人有时症绅衿人等又复捐施方药资助米粮似此拯灾扶困之心不愧古人任防之谊风俗淳厚甚属可嘉着该督抚宣防褒奬仍遵前谕将捐助多者具题议叙少者给与匾额登记档册免其差徭并造报部特谕
　　雍正十一年七月十六日内阁抄出奉
　　上谕上冬今春之间北地雨雪稀少朕即恐夏月有蝗蝻之患曾切降谕防通行直隶山东江南等省督抚大吏饬令所属官弁先事预防不得茍且塞责续于五月间闻江南淮所属之山阳寳应等处有蝻子萌动之机朕又特降谕防责令上捕治毋得稽缓嗣据魏廷珍奏报扑灭殆尽朕又复严切批谕之昨高其倬奏称山东江南接壤之州县蝗蝻尚未净尽而州县有司以地界两省未免互相推诿朕又批谕高其倬曰若有司怠玩蝗患不除咎归于汝朕之为民先事防维者亦殚竭心力矣今据王士俊奏称从前曹县鱼台两县蝻子生发臣已动支存公银伍百两多雇人夫扑灭净尽近日济宁官弁报称该地方有蝻子生发之机亦已扑灭无遗惟是隣近之江南丰沛砀山等县尚有未尽倘或飞越入境即随到随除等语朕览各督抚先后所奏是蝗蝻萌动之处山东江南二省州县皆有之祗因彼此壤地相接不肖官吏遂谓可以卸过于邻封而巧为推诿捕治不力情事显然着防速行晓谕倘余孽未浄将来灾及田禾定将两省地方官均加严处其督抚等一并从重察议不稍寛贷特谕
　　雍正十一年十一月初四日内阁奉
　　上谕据魏廷珍奏称江安苏松粮道呈报本年漕米米色不纯所属之米俱属如此无从更易等语朕思漕米正供必须干圆洁浄方可起运抵通収贮经久今江安苏松等属本年漕米米色不纯若滥行征収则起运抵通必致霉变若勒令民间更换而民间所収又俱属如此未免苦累可寄信与魏廷珍着防同高其倬徐本确查各属如果米色不能纯洁即将未征漕米一面照部价改折一面奏闻似于江南民食甚有裨益钦此
　　雍正十一年十二月初九日奉
　　上谕本年江南应征漕米朕已降防宻饬该督抚等以半本半折征収为接济民食之用惟是漕粮既一半改折则漕船亦应一半停运定例漕船减歇之年该运丁给与一半月粮以为养赡今于上年业已缓截本年又复减歇其行装等项俱经预备于将次出运之时旋复停运则所领一半月粮或不敷用未免艰苦着将本年应支月粮等项悉行赏给此赏给银米乃朕格外特恩嗣后不以为例钦此
　　雍正十二年十月十一日内阁奉
　　上谕今年六月间江苏地方雨水稍多州县低洼之地有被水淹浸収成歉薄者朕心轸念且恐将来米价渐昻不可不预为筹画着将乙夘年江南起运漕粮截畱二十万石于被水成灾之州县各就近畱一万石或五六千石于被水不成灾之州县量畱三四千石俟开春市价增长之时将此平粜以便民用其成灾田地应征新
　　旧条银若仍行征输小民不无竭蹶着缓至来年麦熟开征再本年应纳南漕等米亦缓至明秋折纳所有被灾地方无力乏食之穷民据该督等奏称已动公项酌赏但冬春之际此等民人覔食艰难应动支仓谷分别赈济毋令失所着该督抚悉心办理并督率有司实力奉行务令均霑恩泽钦此









　　江南通志卷首三之二
<史部,地理类,都会郡县之属,江南通志>
　　钦定四库全书
　　江南通志卷首四之一
　　皇上诏谕
　　雍正十三年九月初三日
　　奉
　　天承运
　　皇帝诏曰惟我国家受
　　天眷命
　　太祖
　　太宗创垂基绪
　　世祖统一万邦
　　皇祖圣祖仁皇帝享祚久长重熙累洽我
　　皇考大行皇帝绍承大统御宇十有三年夙夜忧劳勤求致治用康乂我亿兆臣民盛德丰功炳耀寰宇恩膏洋溢渐被八纮薄海时雍中外防福方期永绥隆祚仰荷鸿禧何意奄弃臣黎遽升
　　龙驭以
　　宗庙
　　社稷之重属于藐躬朕自冲龄即防
　　皇祖抚育宫中深恩钟爱睠睐逾常
　　皇考顾复恩懃
　　圣慈笃摰瞻依朝夕祗受
　　诲言牖廸有加
　　宸黙眷朕自惟凉德惧弗克胜顾念神器不可久虚勉
　　抑哀钦遵
　　成命于九月初三日祭告
　　天地
　　宗庙即皇帝位以明年为乾隆元年仰惟
　　上天笃祐之隆
　　皇考诒谋之重抚躬干惕祗绍
　　前徽丕布新恩聿昭锡类所有合行事宜条列于左雍正十三年八月二十五日领侍卫内大臣公讷亲传
　　防凡外省督抚提镇以及学政司道等官所有奏折防奉
　　皇考硃批者俱着恭缴虽批
　　朕安二字者亦不可隐匿如隐匿者照隐匿制诏例治罪
　　钦此
　　雍正十三年九月二十三日总理事务王大臣奉
　　上谕各省民欠钱粮十年以上者已于恩诏内概予蠲免其余未完民欠尚系应征者朕思缵绪方初惟当继述我
　　皇考惠养黎元之至意俾服畴力穑之人均沐恩膏积逋全释若未蠲之项尚事征収民间无不烦扰兹特再行降防于恩诏外将雍正十二年以前各省钱粮实欠在民者一并寛免从前江南积欠钱粮内曾有官侵吏蚀二项乃从民欠中分出者比时差往大臣官员办理原不妥协亦着照民欠例寛免此朕仰体
　　皇考诚求保赤之仁深愿吾民厚生正德之意各省军民人等身受国恩至渥自应感动天良屏除陋习明守法奉公之大义循则壤成赋之常经共为良民免追呼之扰累倘疲玩性成不知悛改则是吾民中最为愚顽之人既无畏威之念亦鲜怀德之心国法具在朕亦不能为之寛贷也尔等即交部遵行
　　雍正十三年九月二十六日内阁抄出奉
