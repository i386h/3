<!-- { "loadSidebar": true } -->
　　邓文原字善之绵州人延祐五年佥江南浙西道廉访司事平江僧憾府判官理熙贿徒告熙诬服文原按问杖僧而释熙吴兴民夜归巡逻执系亭下遁去追者刺其胁仆地有司问直初更者曰张福儿械系三年文原得眞杀人者而释福儿桐庐人戴汝惟夜有焚其庐者文原得其妻与弟谋杀汝惟状人以为神移江东道徽宁广德三郡岁入茶课钞三千锭后增至十八万竭山谷所藏不能充其半余皆凿空取民间转运司官听乡里豪动以犯法诬民文原请罢専司俾郡县领之徽民谢兰家僮死兰侄回赂诬兰文原得其情释兰而坐回时久旱不雨决狱乃雨【元史本传】
　　赵琏字伯器甘陵人至正十三年立淮南江北行省于扬州以琏防知政事防张士诚防泰州兴化命知府李齐招谕士诚请降因移琏镇泰州士诚夜纵火登城琏力疾奋击被创坠地瞠目大骂遂死之事闻赐钞仍官其子【元史忠义传】
　　姚天福字君祥绛州人至元十六年授淮西道按察使将吏有豪猾为民害者悉铲除之民大悦二十六年复为淮西按察使按钜奸一人政化大行【元史本传】
　　福寿唐古特人至正末为淮南行省平章政事是时濠泗陷师久无功福寿至督战甚急而上游贼势甚汹涌乃议筑石头断江靣守御有方众恃以为固迁江南行防御史大夫集庆援絶势孤人心震恐且仓库无蓄积计未知所出民愿为兵以自守福寿因下令民多赀者助粮饷激厉士众为完守计城破百司奔溃福寿独据胡床坐凤皇防下指麾左右或劝之去叱之遂遇害同时死者达噜噶齐达年达萨治书侍御史贺方【元史本传】
　　明汤和凤阳人洪武初封信国公十八年上曰日本屡扰东海上卿虽老强为朕行视要地筑城增戍固守备和乃筑海上城起登莱抵江浙凡五十九城民丁四调一为戍兵【郑晓名臣记】
　　张德林凤阳人明初以元帅守州时兵火之余城中居民仅十余家徳林招集流亡戸口日繁威肃惠懐军民辑睦【分省人物考】
　　王彬字文质东平州人巡江淮治扬州靖难兵至外御内防七日不解甲为千戸徐政所缚舁至城上投兵中不屈死之【郑晓名臣传】
　　宋礼字大本永宁人永乐二年工部尚书修复防通河浚黄河故道自是挽漕京师罢海运礼功最大【郑晓名臣传】
　　陈逊字必恭浦城人永乐间巡按吴中平苏松剧盗民赖以安【旧通志】
　　陈瑄字彦纯合肥人永乐初以平江伯充总兵都督帅舟师海运又备倭闽海海溢江北岸崩瑄起堤自海门歴通泰北至盐城凡八百里又役人二十万起高邱嘉定为海运表识名寳山后开防通河罢海运瑄议造浅艖二千艘岁运二百万石后増至五百万疏清江浦引水由管家湖入鸭陈口达淮就管家湖筑堤十里以便引舟浚仪真洲通湖凿吕梁百步二洪石平水势开泰州白河通大江筑高邮湖堤堤内凿渠亘四十里淮滨作常盈仓五十区贮江南输税徐临清德州皆建仓便转输河浅处輙胶舟滨河置舍五百六十八所舍置浅夫俾导舟可行处缘河隄凿井树木便人行献陵初陈七事其一言江南转漕军民并困上览之戚然议寛恤仍勅奬与世伯劵景陵时镇守淮安兼督漕运漕政益修漕渠在江淮间者瑄功为大瑄久祠清江浦漕渠旁徃徃有瑄祠【郑晓名臣传】夏原吉字维喆湘阴人户部尚书永乐元年吴浙大水原吉行视水言嘉定刘家港即古娄江径通大海常熟白茆港径入大江皆广川浚流宜疏吴淞江南北两防安定等浦港引太湖诸水入刘家白茆二港使直注海人范家浜至南仓浦口可径达海宜浚令深濶上接大黄浦以达泖湖之水各置石牐以时启闭常修圩岸以御暴流从之原吉布衣徒步日夜经画盛暑挥葢去曰众皆赤体暴日中吾何忍岁饥奏发粟三十万石赈济二年还朝复出治水水泄农田大利吴人尸祝之正统间势家夺水利沟防尽坏周尚书忱治之景泰中李侍郎敏治中徐侍郎贯正德末李尚书充嗣皆治之【郑晓名臣传】
　　周忱字恂如吉水人任苏松巡抚二十二年先是胡概用法严刻忱济以寛时苏州逋税七百九十万石常松亦然忱创为平米官田民田并加耗苏税额二百九十余万石疏减八十余万令县立便民仓水次推粮长收两税加耗不得过十一又为押运视远近劳逸支拨为诸费羡余存县仓号余米米有余减耗次年十六征又次年十五更有羡县为仓名预备诸转假至秋抵斗还官其为农事不责偿又议奏里河军民舟至淮安或洲交兑江北衞所漕者出通关还缴加兑米如舟未渡江南京诸衞扺仓兑者加过江等米马草岁运费不赀忱请通州草塲立官库折银职官俸粮皆支南京米贱时银一两得米七八石忱请以重额官田极贫下户两税准折纳银一两米四石又定苏州官布不拘轻重务在长濶如式又令马头所领于田亩收米升九合与粮俱征正统初淮扬灾盐课亏忱巡视奏令苏州等府拨剩余米县一二万石贮盐塲准为县明年田租听灶戸上私盐给米官得积盐民得食米公私大济彩绘宫殿计牛胶万余觔勅上供甚急忱言京库贮牛皮久朽腐请出煎胶以余米市皮还库十四年边事急工部索兵仗数百万忱出余米造上明盔者锡沃旬日毕办尝至海盐筑捍海塘令郡七县合役万夫自七年正月至十一年费万计皆出忱度支海不为患毎遇凶荒輙便宜从事凡百上供及廨舍学校贤祠古墓桥梁道路沟渠修葺一切取给余米岁不下万计施给僧道问报餽遗各得其欢心江南之人爱戴如父母没而尸祝至今思周尚书也【郑晓名臣记】罗汝敬吉水人宣德初以工部侍奉使看详苏郡岁赋旧额共二百二十余万民间征运不胜困为请于朝得赦常赋三之一自是民力稍纾【南畿志】
　　王来字元之慈谿人宣徳间巡按苏松中官陈武奉太皇太后懿防出使路经江南势张甚独为来所折归诉之上上因心识之及代还临轩慰劳赐宴光禄【广舆记】
　　曹宣徳间巡抚淮南山东时岁凶民饥均徭储粟俵牛种简孳牧杀婚礼民德其施【旧通志】贾谅正统二年巡视淮济赈活饥民十余万筑固安堤功成而民不知劳【广舆记】
　　薛希琏丽水人正统八年奉命清理凤阳等处军民田地摘发奸伏无敢欺隐所造文册后人遵以为式【旧通志】
　　耿九畴字禹范卢氏人正统二年两淮盐法大弊擢运司同知性节俭严肃尤愼交接无毫发私吏胥豪商势家凛凛不敢肆尝条奏盐法便宜事着令内艰盐场数千人走阙下乞留陞都转运使尝坐水旁童子曰水清不若使君清已而被诬得释又以都御史清理两淮盐法景帝初陞刑部侍寻又出理盐法兼江北巡抚岁凶盗起拊循流民复业者七万家勅录诸郡大辟囚寃得释者二十六人【郑晓名臣记】
　　孙鼎字宜铉庐陵人以御史督学南畿课艺之外更训饬士子当以躬行为本一时感其徳化皆镞砺文行无败检者【旧通志】
　　王竑字公度江夏人戍籍河州景泰二年总漕淮上三年兼巡抚清理盐法赈济劾巡河御史贪滛谪戍四年上疏言灾异乞罢上嘉纳引咎勅大臣修省下灾郡邑赈济竑疏言饥民流徙就食臣分遣属吏沿河每遇过舟董令出米为粥分给赖存活者一百八十五万八千五百人劝谕有力出米麦谷粟二十五万七千三百石银三千六百七十两钱绵布半之量给被灾者五十五万七千四百七十九家缺农具种子七万四千三百九十七家亦以官物赈给民流去抚来复业者五千五百九十三家他境流冗安辑者万六百余家朝议谓竑心纯政平委曲调剂济民艰况总督漕运奸贪畏惮兼理巡抚兵民慕戴陞副都御史仍治淮安【郑晓名臣记】
　　陈泰光泽人景泰中巡抚应天时富室田多轻额而重者多在贫下泰均之令五升之田倍其赋而官田之重者止取正额泽均而赋不损上下便之而富者不怨【旧通志】
　　邹来学字时敏麻城人景泰间巡抚应天时吴中水旱频仍来学请以今岁额输米三十万石悉贷贫民来秋偿官上从之又言苏松等郡向俱军兑输京后因边警调军征守岁役民十五万自输民以重困今边陲宁谧请仍旧上可其奏着为令吴民至今徳之【旧通志】
　　崔恭字克让广宗人天顺二年巡抚苏松等郡所至进耆老询利害为兴革防都督请浚仪真漕河恭役夫六万人程工赡廪民不告劳又浚常镇河避江险【郑晓名臣记】
　　戴珊字廷珍浮梁人成化间以御史视学南畿珊剔歴中外所至有声绩学政尤着【郑晓名臣记】
　　刘孜字显孜万安人天顺中巡抚应天松江有荒田四千余顷赋额皆重久废不耕孜请召民开佃以田肥瘠定税轻重谓之官租着为定制民懽趋之芜莱尽辟【旧通志】
　　高明字上达贵溪人天顺间南京都御史南京久弛纵明振纲纪勅罢诸贪残吏防滛雨极言宜修省以回灾异州盐寇起守兵失利明勦捕明造巨舰榜筹亭徃来江南北督战又授方略御史戴琥顾以山擒贼九百余人并江置逻堡高山望候贼出没露踪迹不得逞中官粥私盐防仪眞指挥羣卒大閧明尽籍其盐劾之【郑晓名臣记】
　　陈濂鄞县人成化六年督理漕运立均徭之法请免运船带砖纳钞军民便之【广舆记】
　　李裕成化中总督漕运黜陟公明所部肃然张秋南旺湖淮安西湖诸防旧用椿木以捍冲激屡修复坏裕易以石利垂永久【旧通志】
　　李纲长清人成化时总督漕务居官二十余年家无百金产【旧通志】
　　陈选字士贤天台人成化中以御史督学南畿力变浮华以身律士士多感化【旧通志】
　　王恕字宗贯三原人成化间巡抚江南赈贫理寃全活万计恕以贡献太多所在骚扰疏乞崇恭俭为天下先中官王敬乗传至东南大索竒玩所在惊惧恕疏极言敬苛暴久之敬等收捕下狱斩其党中外称快【郑晓名臣记】
　　马文升字负图钧州人成化二十一年总督漕运兼江北巡抚法令一新纲纪大振【王世贞史料】
　　娄谦成化间以御史督学南畿名其堂曰畏天中官汪直新幸衔谦不与通使侦伺其短竟莫能得【旧通志】
　　彭韶字凤楼莆田人成化间巡抚江南简静持大体不尚苛细奏折两京文武俸粮省转输费公私便之【广舆记】
　　朱瑄鄞县人治间巡抚应天开三江下流以杀湖水濬孟渎等河以通漕运筑沙湖石堤以避其险疏请立太仓州有六利上从之【旧通志】
　　李充嗣字士修内江人正德间巡抚南畿时东南水利久废充嗣随宜濬治三月功成自是旱涝无患【旧通志】
　　欧阳铎字崇道泰和人嘉靖中巡抚应天尝曰苏郡地止一隅而漕饷当天下半吾不能减而能均乃请于上权其轻重立法均之【旧通志】
　　雷应龙嘉靖间以御史督两淮鹾政究官捕之倚法为奸者毁境内滛祠置邪説惑众者于法舆论贤之【旧通志】
　　郑元韶字善夫侯官人嘉靖中任松江同知防巡抚林润奏请履亩均粮元韶以才望擢按察司佥事赐専理徧歴阡陌区画经界绘形版籍书其步积之数乃量腴瘠分上中下以定赋复请以五年一编徭役着为令自是民戸一年力役得五载休息焉【旧通志】
　　董邦政字克平阳信人嘉靖间以佥事専领海防驻上海时倭寇犯境据高楼矙城内邦政登陴力战用神鎗手击却之又与同知任环合勦于界嘴西庵等处屡有斩获【旧通志】
　　翁大立字道生余姚人嘉靖中巡抚应天防倭寇聚三沙兵部郎中唐顺之来视师因共设方略击破之总理河道徐州水灾居民漂溺疏请发粟赈济【旧通志】
