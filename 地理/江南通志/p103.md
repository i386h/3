<!-- { "loadSidebar": true } -->
　　周颙草堂在上元县钟山北颙隐居之所后出为海盐令舍宅为草堂寺孔德璋作北山移文郑侠读书堂在上元县清凉寺侠随父宦江寜读书于此惟冬至元日归省有漏随书卷尽春逐酒瓶开之句王安石深赏之
　　戯防堂在上元县转运司堂后宋嘉定八年眞德秀葺而名之马光祖王埜皆公门下士寳祐中同持节于此新其堂刻石识之
　　清如堂在上元县青溪渌波桥北马光祖建取御翰中一清如水之语名之梁椅为记
　　大本堂在上元县明洪武初为太子诸王授经之所延四方耆儒于其中公侯子弟皆就学焉易幷堂在句容县治中堂后宋淳祐间令张榘改建氷玉轩赵时侃为令尝请于朝均民赋税榘其壻也因记曰晋人语云妇翁氷清女壻玉润非敢自谓玉润继氷清也将以远挹前言近瞻往行云尔
　　读书堂在六合县横山前世传昭明曾读书于此是仪宅在上元县台城西呉志云仪为人俭约不治产宅甚卑陋隣家起大屋大帝望见问左右以仪家对大帝曰仪俭必非及问果他宅其见信如此
　　诸葛恪宅在上元县古元风观前南接青溪其东即江令宅
　　骆统宅在上元县东二十五里崇礼乡土山下相传为骆监军宅
　　陶璜宅在上元县石头坞其地名陶家渚
　　王导宅在上元县乌衣巷南临骠骑航晋江左初立琅邪诸王皆居乌衣巷导使郭璞筮之云吉无不利子孙繁衍
　　郄鉴宅在上元县青溪上
　　谢元宅在上元县土山地名康乐坊旁有谢元走马路
　　杜姥宅在上元县台城南掖门外晋成帝杜后母裴氏立第于此世谓杜姥宅
　　宋明帝旧宅在上元县青溪中桥北后改为湘宫寺
　　建平王刘宏宅在上元县鸡笼山宏笃好文籍文帝宠爱殊常为立第尽山水之美
　　檀道济宅在上元县青溪
　　谢灵运宅在上元县康乐坊故居灵运有还故园诗
　　刘勔宅在上元县钟山蒋庙东北名东山园南史云勔经始钟岭之南以为栖息聚石蓄水彷佛丘中朝士雅素者多往游之
　　齐竟陵王萧子良宅在上元县钟山西子良有行宅诗
　　刘瓛宅在上元县青龙山之前南史云瓛宅近檀桥瓦屋数间上皆穿漏学徒敬慕不敢指斥呼为青溪竟陵王子良表武帝为立馆以檀桥地给之明僧绍宅在上元县摄山齐永明七年僧绍舍宅为寺即今栖霞寺
　　梁武帝旧宅在上元县城东十五里长乐乡南史云帝以宋大明元年生于秣陵同夏里三桥宅后舍故宅为光宅寺
　　沈约宅在上元县钟山之麓名东田南史云约迁尚书令名誉虽隆重而居处俭素立宅东田尝为郊居赋
　　伏挺宅在上元县城东北南史云居宅在潮沟于宅讲论语听者倾朝
　　韦载宅在上元县治北山下南史云载于江乘县之北筑室屏絶人事不出篱门者十载
　　江总宅在上元县青溪侧相传鹫峰寺即其故址金陵故事云南朝鼎族多夹青溪江令宅尤占胜地宋时为段约宅
　　孙玚宅在上元县青溪其西即江总宅南史云玚家穿筑极林泉之美賔客填门轩葢不絶后主频幸其宅
　　王昌龄宅在上元县青溪
　　冷朝阳宅在上元县白下门外韩翃有送朝阳还宅诗
　　顾况宅在上元县皇甫湜顾况集序云况以文入仕佐著作为众所排起屋茅山飘然若将续古之仙以寿终庆元志云顾著作山房在菖蒲潭宋齐丘宅在上元县古国子监巷
　　南唐李建勲宅在上元县青溪上建勲有草堂闲兴诗
　　徐宅在上元县舆地纪胜云在栖霞寺西园池甚盛中有来贤亭今陶庄即其地宋裴迪有结亭意在留贤者谁慕清风为驻留之句
　　杨德逢宅在上元县城东北隅徳逢号湖隐先生蔡寛夫宅在上元县青溪宋贡院基是其地南窻记谈云寛夫治地青溪南疏地深数尺见釡镬交错仆压知为前代人居也
　　范蠡宅在江寜县治长干里丹阳记云蠡居长干古越城中
　　张昭宅在江宁县治丹阳记云云大长干道西有张子布宅对瓦官寺门今来賔桥西南小桥即张侯桥也张悌宅在城南板桥
　　陆机宅在江寜县秦淮之侧金陵故事云二陆读书堂带秦淮屏钟山最为幽邃后机入洛作懐旧居赋即此
　　纪瞻宅在江寜县乌衣巷晋书云瞻厚自奉养馆宇崇丽园池竹石为一时之盛元帝尝幸其宅既进骠骑将军即其宅为骠骑府遂名其府侧浮桥曰骠骑航
　　谢尚宅在江寜县竹格渡北永和四年尚舍宅造庄严寺宋改名谢鎭西寺金陵志云今斗门桥北东岸是其地
　　谢安宅在江寜县乌衣巷口秦淮之南图经云安居骠骑航之侧桓元欲以安宅为营谢混曰召伯之仁犹惠及甘棠文靖之徳更不保五亩宅耶元慙而止
　　谢万宅在江寜县长乐桥丹阳郡城旁今桐树湾东
　　呉隐之宅在江寜县城东南五里今双桥门内隐之为广州刺史还数亩小宅篱垣仄陋内外茅堂六间妻子不免寒露
　　顾恺之宅在江寜县瓦官寺东北恺之建层楼作画风雨寒暑不下笔必天气明朗乃登楼染毫即去梯妻子罕见
　　何尚之宅在江寜县南涧寺侧城南落马涧是也谢几卿宅在江寜县东南十八里古白杨巷之石井几卿免官家居朝中交游者载酒从之客常满座
　　沈庆之宅在江寜县城东南十里今上方桥左右南史云庆之居清明门外有宅四所室宇甚丽又有园舍在娄湖庆之一夜防子孙徙居之以宅还官悉移亲戚中表于娄湖列门同闬焉
　　萧坦之宅在江寜县城东傍秦淮旧东府城之东王僧防宅在江寜县禁中里马粪巷与乌衣子弟分枝居焉
　　谢朏宅在江寜县朏有脚疾角巾乘小车就席华林园明旦乘舆出幸朏宅宴语尽欢请自还迎母许之临发舆驾临幸赋诗饯别及到都勅材官起府于旧宅
　　范云宅在江寜县城东南临秦淮梁何逊有经范将军三桥故宅诗
　　到溉宅在江寜县东临秦淮
　　伏曼容宅在江寜县西南瓦官寺东设高座于防事有賔客辄升座为讲説生徒常数十百人张洎宅在江寜县秦淮北岸为南唐叅政时赐第韩熈载宅在江寜县城南南唐故事云居朱雀门外戚家山
　　孙晟宅在江寜县鳯台山西冈垅之间韩熙载见门巷卑陋曰湫隘若此岂称为相第耶明年果拜相
　　李琮宅在江寜县江寜鎭桥西琮尝手植槐数株至元末犹存
　　陈遇宅在江寜县遇字中行世居江寜明洪武初以荐召见询以国计称防命之官不就帝称中行先生尝以廐马赐归第三幸其宅
　　张益宅在江寜县聚宝门内正统初赐第
　　倪谦宅在江寜县铁作坊所居列肆皆铁工见公起辄止之曰吾与汝同为乡里毋因吾妨汝工至再四咸称公为长者
　　许长史宅在句容县雷平山西北南有井后为观周瑜宅在高淳县西二十里周氏世居于此以砖为垣周一里遗址犹存
　　魏良臣宅在高淳县东十里南塘铺今有南塘井其旁即宅址
　　招隐馆在上元县草堂寺侧宋为雷次宗筑商飚馆在上元县蒋祠西南去城十五里一名九日台齐武帝永明五年九日出商飚馆登高以宴羣臣
　　士林馆在上元县台城西梁武帝建梁书张绾传云城西开士林馆聚学者绾与右卫朱异太府卿贺琛递述制防礼记中庸义
　　别馆在上元县陈时六门之外有别馆诸王冠婚之所
　　横江馆在江寜县赏心亭侧马光祖创以待四方賔客非李白诗中之横江馆也
　　青溪小姑沉水处旧有祠在金陵牐相传汉秣陵尉蒋子文遇难小姑挟二女投青溪死明万厯间改为节烈祠小姑蒋侯第三妹也
　　昭文斋在上元县钟山王安石读书定林庵米芾榜其斋曰昭文
　　高斋在上元县宋行宫内叶清臣建
　　防书斋在上元县东北钟山楼下马光祖命周应合修志处有学斋在其中
　　箨龙轩在上元县城西北铁塔寺王安石读书处南轩在江寜县保寜寺宋张浚开府时其子读书于保寜寺方丈小室号南轩眞德秀建南轩先生祠于天禧寺方丈后
　　桂林苑在上元县北落星山之阳呉都赋云数军实于桂林之苑
　　别苑在上元县冶城一名西园晋王导移冶出石头以其地为西园成帝幸司徒府西园即此太元中立寺以冶城为名元兴三年桓元以寺为别苑乐游苑在上元县城东北八里晋之芍药园也义熙中刘裕筑垒即此处宋元嘉中为乐游苑寰宇记云在覆舟山南
　　上林苑在上元县鸡笼山东归善寺后宋大明三年筑初名西苑梁改为上林其地有古池俗呼为马塘亦曰饮马池其西有望宫台
　　青林苑在上元县篱门亭路枕后湖
　　芳林苑在上元县古湘宫寺前寰宇记云亦名桃花苑齐高帝改青溪宫为之永明五年禊饮于此王融曲水诗序云载懐平浦乃睠芳林谓此方山苑在上元县方山侧湖熟西北方山顶四方上有池水齐武帝于此筑苑焉
　　芳乐苑在上元县建康子城北南齐筑
　　博望苑在上元县城东齐文惠太子所立沈约郊居赋云昔储王之旧苑实博望之余基
　　北苑在上元县城北南唐筑徐铉徐锴汤悦皆有北苑侍宴诗序曰望蒋峤之崟祝为圣寿泛湖沟之清浅流作恩波
　　南苑在江寜县瓦官寺东北宋明帝时张永请南苑即此梁改名建兴
　　娄湖苑在江寜县新亭乡光宅寺齐武帝永明元年望气者言娄湖有王气帝乃筑青溪旧宫作娄湖苑以厌之
　　灵丘苑在江寜县新林界齐武帝立梁天监中以其地为法王寺
　　江潭苑在江寜县城西南新林梁大同九年立亦名王游苑
　　谢公墅在上元县土山唐温庭筠有谢公墅歌王骞墅在上元县钟山南史云骞有墅八十余顷与诸宅及故旧共佃之尝谓人曰我不如郑公业有田四百顷而食不周以此为愧
　　华林园在上元县台城内本呉旧宫苑中有天渊池世説云晋简文帝在华林园谓左右曰会心处不必在远翛然林水便有濠濮间趣觉鸟兽禽鱼自来相亲
　　东篱门园在上元县东府篱门内即乌榜村南史云何居东篱门园豫章王嶷命驾造园防从后门避去竟陵王子良闻之曰豫章王尚望尘不及吾当望岫息心园有卞忠贞冢防植花冢侧每饮必举酒酹之
　　沈约郊园在上元县钟山下约有憇郊园并与谢朓唱和诸诗
　　古东园在上元县东冶亭侧面东有堂一曰钟山以尽得钟山之胜有亭二南曰见墩见谢安旧墩也北曰草移取孔德璋北山移文也宋乾道五年与东亭并创
　　养种园在上元县城东宋南渡为行宫养种花木于内中有媐春堂玉雪堂清华堂又有亭二曰懐洛曰芳润
　　乌衣园在江寜县城南乌衣巷之东王谢故居也旧有堂额曰来燕马光祖拓而新之一时称盛绣春园在江寜县旧社坛东宋端平三年高定子复筑有记
　　瞻园在江寜县大功坊明魏国公徐达赐第内西偏竹石卉木为金陵园亭之冠赐第之南曰南园又有万竹园在城西南隅与瓦官寺近东园在武定桥东城下与回光寺近明武宗于此设钓移日西园在城内西南近骁骑仓有古松高可三丈相传宋仁宗为升王时手植以赐陶道士者下覆二石一曰紫烟一曰鸡冠宋梅挚有诗马光祖有铭明朱之蕃题曰六朝松石未知何据
　　莫愁湖园在三山门外里许园中有楼徐达别业也
　　同春园在江寜县城西南隅明王世贞金陵诸园记称此园与徐达园并胜
　　息园在江寜县淮青桥东北明尚书顾璘造有楼曰见远
　　逸园在江寜县驯象门街南明太保王以旂别圃也敝庐三楹乃未遇时所搆及贵不加修饰绕以竹树而已
