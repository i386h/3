<!-- { "loadSidebar": true } -->
　　防国寺在县陶邨耆宋建赐额今辟新址于寺右瑞相寺在大通镇唐宝厯三年建　　以上铜陵县
　　崇寿寺旧在石埭县万春山宋太平兴国五年建皇祐中赐额明嘉靖十四年迁儒学于此移寺于学基
　　崇明寺在县南南安山梁大同二年建宋太平兴国中赐额明初以慧照寺并入寺后有龙头泉镇国寺在县杉山顶唐开元初建即国清禅师义安道场
　　开福寺县西金城山唐光化二年建宋太平兴国中赐额
　　兠率寺县西南上五都唐光化初建
　　明觉寺县西一百二十里宋治平中赐额
　　饶益寺在县西一百五十里旧名灵泉宋治平中赐今额
　　福庆寺在县西一百二十里宋治平中赐额龙泉寺旧在县六都金竹山以龙井得名为慧常禅师道场今移建七都
　　万松寺在县北三里毕恭介锵未第时读书之地后舍为庵栽松万余株　　以上石埭县
　　鹫台寺在建德县西明洪武三年建
　　国朝康熙九年重修
　　云峰寺县西五里宋绍兴初建高宗御书云峰古刹额
　　梅山寺县西南十里梅山为宋智南禅师住锡处朱文公过访作普门岭三大字镌之石
　　石佛禅寺在县北二十五里宋绍兴二年建留山寺在县东三十里宋建
　　国朝顺治八年増建地藏阁
　　横山寺在县东三十里宋建
　　醍醐寺县东北列叠山
　　隐山寺在县南七十里梁建【附】元呉师道扁志【建德县隐山寺有昭明太子书榜隐山之寺四大字昭明性爱山水尝至池徃徃有遗迹此书传是其亲作余八百年而宛然独存亦异矣宋崇宁褒封有牌墨独存之语宣和二年尉张升摹本以刻于邵城西庙中淳熙守袁説支又取真迹龛置神殿侧其崇敬如此其所传信不诬矣师道至元丙子秋以视旱抵寺访寻在东庑室隅尘土翳蚀出而拂拭谛观叹其笔势雄雅庄重因语僧义宁曰此何惜一石而不为永久计耶间稍剥落俾模池庙石本叅订刻之庻几完善明年六月宁来告曰前之日寺旁溪水暴溢崩岸出巨石高七尺许濶几半碑制具而无文容字位置且有余殆神明之灵有以相之发端实始于公愿纪其概因欣然为书使并刻于下方云】
　　永乐寺在县南唐太和中建　　以上建德县宝林寺　安仁寺俱在东流县南宋淳熙间建香山寺在县南香山　　东溪寺县北徐濠唐建梵安寺在县东宋嘉熙中建
　　民化寺在县西宋景定初刱明洪武间重建兴安寺在县五都宋治平初建　　以上东流县天庆观在府城南唐建有徐铉碑
　　元妙观府治北南唐紫极观地宋大中祥符元年建
　　延华观在青阳县鳯凰岭唐干宁中建
　　保宁观在青阳县白鹤台唐天成间建白鹤真人炼丹处
　　崇真观在青阳县招隐山后唐天成三年建集真观在铜陵县东街元季燬于兵明洪武初重建
　　元真观在铜陵县天王山元帝庙前
　　延祚观在建德县北　　寻真观在建德县歴山上
　　福缘庵在府妙观之东即青莲馆故地
　　国朝顺治八年重修
　　仙寓庵在府孝一保仙女山相传建德檀氏女学道于此成仙因名又天童禅师白日化升在此海狮庵在石埭县莲花峰顶五代时西峰祖师卓锡于此有涌泉之异宋元祐九年始开山建庵仙坛宫在石埭县陵阳山为窦子明炼丹之所有丹灶丹井山麓有黄鹤池白鹤墩黄鹤林皆其遗迹唐天宝中建
　　保真院在青阳县九华山野螺峰唐费冠卿旧隠处即卧云庵故址南唐保泰中高僧圆证居此宋治平中赐今额
　　福安院在九华山莲花峰下即莲花庵道济禅师所居
　　龙安院在青阳县西洪岭北南唐末闽僧立院前有泒泒泉岭侧有塔名曰永安
　　法乐院在青阳县双石岩东潄玉滩唐开元中建五台明智院在青阳县曹山之西今为白云庵开元院在青阳县云门峰下三汲泉西唐开元中建





　　江南通志卷四十七
　　钦定四库全书
　　江南通志卷四十八
　　舆地志
　　寺观【六　太庐鳯颍四府滁和广六泗五州】
　　太平府
　　万寿寺在府城东门内宋景德中勅分化城为万寿寺宝祐三年濬放生池造石梁于上以通山门古化城寺在府城内向化桥礼贤巷呉大帝时为康里国僧会法师建道场三此其一也其址最广宋孝武南廵驻跸于此増二十八院院各有额唐天宝间造舍利塔大戒坛铸铜钟一李白铭至宋分其半为设险之所余为西庵
　　广济寺在府北采石山呉赤乌二年建宋天圣十年改广济院
　　白云寺在府东南青山之东峰六朝宋建
　　福源寺在府东龙泉山六朝宋时螺浮尊者开山于此旧名龙泉宋改福源院明改今额
　　澄心寺在府东横山齐陶景栖隠地宋嘉祐中改澄心院绍定中重建
　　报恩光孝寺在府城西南隅唐名瑞竹寺宋绍兴间改今额俗称南寺
　　古麓心寺在府城北采石镇宝积山之东南一名宝积禅林旧在杨墓山唐武德四年建宋绍兴中移建今所
　　弥勒寺在府东南多福乡唐贞观二年建
　　均庆寺府东南湖阳乡唐乾元二年建
　　东承天寺在府姑孰乡上官庄唐大中三年建广敎寺府城东黄池镇唐大中三年华林觉禅师建宋绍兴中改今名
　　大仁寺在府北慈湖马鞍山唐天成元年建广福禅寺在府北黄山巅宋嘉祐三年建赐额广福院
　　藏云寺在府城东归善乡旧名延寿院又名云际院宋嘉祐中改今名
　　无相寺在府城外尚书塘一名灵山寺元皇庆二年建
　　吉祥寺在芜湖县西五里旧名永寿唐永和二年建宋景祐中赐名吉祥院
　　东能仁寺在县东即南唐古城院也宋大中祥符元年改曰东承天院政和中迁于城东寺后为梦日亭址
　　普门寺在县西南丹阳乡甸山旧名普济院南唐顺义五年建明洪武中改今额
　　普济寺在县南旧名水西宋天圣改今额　　以上芜湖县
　　广善寺在繁昌县南十里八峯山下寺始于东晋明宝月禅师卓锡于此山多异迹
　　隠静禅寺县东南二十里隠静山一名五峯寺六朝宋杯渡禅师建宋大中祥符间改晋慧禅寺嘉祐三年建阁藏三朝御书百一十轴
　　龙泉寺县西南二十里清隠山唐干符间建善利寺在县治南先在旧县名善利院宋太平兴国间建明天顺元年迁县寺移今所
　　灵山寺县西北灵山墩宋嘉祐间名戒香院明改今额
　　圆炤寺在县西十里铜山下
　　化城寺县东北三十里峩桥镇旧在灵塘名松城寺宋焦韬移此嘉祐八年改今额
　　幢山寺县西三十里青山下宋淳熙六年建有甘泉古井碑
　　龙华寺县西十五里宋绍兴二年建　　以上繁昌县
　　妙观旧名天庆在城北宋太中祥符间建绍兴二年徙建新城西门内
　　希夷观府城崇敎坊旧在城南宋绍兴元年建名希夷堂元元统六年迁建于此改今额
　　宁渊下观在芜湖县西四里上观旧在蟂矶山因风涛不便祈祷即佑圣祠增创宋隆兴中赐今额元帝观在繁昌县西十五里红花山顶唐干符间建山腰有半山宫
　　西延观在繁昌县西五十里荻港镇旧名清华宋改今名相传赵自然住此修炼
　　神霄宫在采石镇唐贤坊内有太白祠宋嘉泰元年建
　　禅那院在府东南丹阳镇齐永明二年建旧名禅定又名宣善宋淳祐中改今额
　　净居院在府多福乡孳牧厰梁大宝元年建太平兴国院府东白苎山宋绍兴三年建广济院在芜湖县北赭山南麓唐干宁中建有塔黄庭坚滴翠轩遗址在焉
　　西能仁院在芜湖县治后即南唐古城罗汉院宋政和元年与东能仁寺同赐额真宗御书阁在焉常寂院在繁昌县东北云居山创于唐名古城寺宋嘉祐中改今额
　　香云院在县东北三山香炉峰唐元和中建宋嘉祐中改今额
　　崇法院县南二十里唐建名云峰庵宋嘉祐中改今额
　　资圣院在县东南隠玉山旧名浮丘寺宋嘉祐中改今额
　　清隠院在县西青山一名青山寺山下有翠麓亭太极洞
　　普照禅林在芜湖县西北五里
　　庐州府
　　寿龙寺在府东南五十里晋建
　　浮槎寺在府东浮山上梁建初名道林又曰福严先有梵僧过是山曰此阇耆一峯也
　　万寿寺在时雍门内岁丰桥南唐武德间建开福寺府西大蜀山唐贞观间慧满禅师道场有碑记
　　明教寺在大东门内教弩台遗址唐大厯中裴缉
　　奏为明教寺　　　　　　三城寺在府城东天王寺在西平门内唐建明正綂丁卯重建有碑文地藏寺在北城内宋淳熈八年建
　　五星寺府南岳庙东宋咸淳中建
　　邑棠寺府东三十里宋建　罗汉寺在明教寺后石佛寺在三河镇宋建　　包城寺在店埠镇元建宝福寺在府小蜀山元建　演法寺在府梁县乡金刚寺在庐江县东南紫芝坊即杨行密故居旧名光化吴主建以居伏虎禅师
　　妙光寺在县西南元建
　　冶父寺在县东北二十里唐伏虎禅师建
　　国朝顺治四年重修　　　　　大隆寺在县东南元建金牛寺在县西南四十五里宋僧安雅建有塔竹林寺在县东六十里宋庆元五年建
　　甘泉寺在县东元建
　　国朝顺治十一年重修　以上庐江县
　　观音寺在舒城县治西唐建
　　白水寺在县西乡
　　真如寺县南十里　　　　千佛寺县东二十里大圣寺县东十里俱宋建　旌忠禅寺在县西香社寺在县桃城镇　　　伏虎寺在县城南三里净梵寺在县西周瑜城俱元建
　　西伏虎寺在县西梅岭内有锡杖泉虎跑泉以上舒城县
　　景福寺在无为州治西唐贞观中建
　　国朝顺治十五年修
　　罗汉寺在州城东唐永徽三年建
　　延福寺在州南宋淳祐三年建
　　宝林寺在州西有古塔唐垂拱二年建
　　南汰寺在州汰水之南宋咸平元年建有古塔北汰寺在州汰水之北唐永徽二年建
　　双泉寺在州北乡唐伏虎禅师建
　　泗州寺在州太平乡宋开宝五年建
　　慈云寺在太平乡宋建淳熙中勅赐教忠禅院岩台寺在州开城乡宋景徳三年建
　　报国寺在州开城乡宋建
　　国朝顺治五年修　　以上无为州
　　定林慈氏寺在巢县崇善坊梁建宋乾道中建塔西隐寺在县卧牛山下梁建宋景定明宣徳重修见寺碑
　　濡须寺在县龟山上　　　金城寺在县西南圆通寺县南二十里宋建
　　相山寺在县南山中宋开宝四年建高宗尝幸其处勅赐教忠禅院
　　大甘泉寺县南散兵镇宋淳熙间建有泉清冽出石洞观心寺在县镇南桥宋淳熙间建俗呼铜炀寺法轮寺在县白露河宋绍熙间建有石柱轮藏古塔竹城寺县西七十里即宝林院宋宝祐元年建大力寺在县王乔洞东北宋景定间建傍有大力泉深不可测味极佳为合境第一　　　以上巢县玉虚观在府城内即子胥台一名中圣宫
　　梓潼观在府玉虚观东　　白鹤观在府东门唐建冲元观在府城南三河镇元建
　　玉虚观在庐江县南关一名南台相传左慈所居
　　内有丹井遗址　　　　　真武观庐江县西门外洞元观在舒城县北门外宋元祐中建
　　崇徳观在无为州治东隅旧名羣僊观宋建
　　国朝顺治十五年重修
　　白鹤观在州襄安镇墩上唐建墩形如印高十余丈中有墨泉
　　紫薇观旧在巢县北十里金庭山下世所称第十八金庭洞天也晋咸康四年创宋宝祐二年勅建有碑湖山重复岩谷幽閟三峯峙于前两洞拥于后今遗址犹存宋末迁入于城洪武二年再迁于县治西北卧牛山
