<!-- { "loadSidebar": true } -->
　　唐顺之字应徳武进人嘉靖己丑防试第一选庶吉士调兵部主事改编修忤座主张孚敬以吏部主事罢归久之选宫僚起春坊司谏疏请元旦朝东宫复削籍时屡有边警又倭躙江南北以荐起厯兵部郎中出视蓟镇边务条上便宜九事寻视师浙直败倭有功加右通政擢抚淮扬上海防善后九事以劳卒官顺之学问该洽尤长古文有荆川集又取古今载籍区分部居为左右文武稗五编行世崇祯时追諡襄文
　　黄正色字士尚无锡人嘉靖己丑进士令南海邑人霍韬座主也其宗人有犯绳以法韬贤之荐擢南京御史劾尚书张瓉坐夺俸防视章圣太后梓宫南葬劾同行巨珰鲍忠等不法反为所构下狱搒掠谪戍辽东隆庆初起南太仆卿卒祀辽阳三忠祠子学海由进士官赣州守清介有父风张选字舜举无锡人嘉靖己丑进士萧山知县报最擢给事中谏郭郧代祭太庙干上怒廷杖八十已毙复苏谪为民居职仅三月建言得罪名动海内隆庆初起通政司参议
　　薛甲字应登江阴人嘉靖己丑进士官兵科给事中时方士邵元节用事辅臣夏言阴与交通甲四疏指切时事排斥异端因忤言谪官后厯四川兵备佥事
　　尤鲁字懋宗无锡人嘉靖壬辰进士以行人使汴藩归陈藩臣虐民之害累官工科都给事中劾罢勲臣幸宦鬻权军伍者五人请节幸御保圣躬蕃皇嗣辨异端擢顺天府丞摄尹事奏革占役借马出巨珰故入死罪十人擒大猾于戚畹宦寺之门徐材字懋卿江阴人嘉靖丁酉举人授兖州府推官州有疑狱久不决材至廉得其实遂具狱论如法河决曹县捍筑有功厯迁刑部郎居乡尝画税法以均官民时同邑汤明善亦以举人倅严州理寃狱筑湖堤迁淮府长史
　　万士和字思节宜兴人父吉桐庐训导有学行士和嘉靖辛丑进士选庶吉士授礼部主事出为湖广参政抚纳叛苗二十八砦累擢副都御史督南京粮储奏行便民六事万厯初拜礼部尚书以刚直忤张居正谢病归卒諡文恭有履庵集
　　周嶅武进人嘉靖辛丑进士廉洁峭直官登州守除猾捕盗人服其神以忧归卒贫不克葬御史周如斗为助其费
　　尤瑛字汝白无锡人嘉靖甲辰进士留心韬略手画九边图著论三十篇官仪制司主事力清藩府之贿出为广东佥事平剧贼四十余巢迁江西参政卒子镗亦有词学选卭州判官不赴有集数百卷
　　刘光济字宪谦江阴人嘉靖甲辰进士累官南兵部尚书嘉靖间民苦赋役光济抚豫时为一条鞭法奏闻通行天下万厯初在南枢首辅张居正夺情议起或讽其具疏请留坚执不从居正恚嗾御史论罢
　　金九成字鸣韶武进人嘉靖甲辰进士初令定海鋭意兴革修筑捍海堤人号曰金公塘调章邱治行悉如定海吏畏民安迁主事卒弟九臯令武康有救荒善政
　　曹三旸字子泰宜兴人嘉靖甲辰进士授大理评事厯官工部尚书生平精于法律狱词一经其手情法帖然又谙国家典故每遇正务人不能决者徐以片言定之子司勲孙应秋并举进士有文采应秋厯官参政
　　秦梁字子成无锡人嘉靖甲辰进士授南昌推官除剧盗擢给事中京师筑外城被命董役同事宦官侵冒工帑劾罢之厯通政司参议忤严嵩出督浙学诸生乡试中式九十五人而梁所首拔居五十有六屡迁江西布政使
　　邱纬武进人嘉靖丁未进士授侯官令在任四载考绩为天下第一擢户部郎督储通州移昌平正运弁干没之罪出守南阳以清勤卒官
　　汪汝达字志行无锡人嘉靖癸丑进士令黄岩邑濒海故无城岛倭入寇汝达捐俸倡众筑之三月城完及寇再至民恃以固守厯官参议清操絶俗致仕归鬻居以食黄岩士民知其贫醵八十金闻于官邮致之适病卒遂以为殓
　　周子义字以方无锡人嘉靖乙丑进士选庶吉士厯南国子监司业南雍诸生素窳惰不振子义教饬有方辅臣张居正夺情南都九列俱具疏请留子义以正论告祭酒故成均独无疏居正没始迁礼部侍郎改吏部生平究心经世之学熟习国家典故及为防典总裁披校尤勤卒諡文恪所集有国朝故实二百卷
　　胡涍字原荆无锡人嘉靖乙丑进士厯知永丰安福二县入觐至不能具槖装擢御史首论大珰冯保衔之会慈庆宫灾延烧连房涍请放遣先朝后宫保摘其疏语以激帝怒斥为民同邑华察知其贫以负郭田二顷饷之辞不受自号为民御史放情山水间以卒
　　施梦龙字伯雨无锡人隆庆戊辰进士知武定州政声与前守王鉴埒报最擢户部员外税淮西商民感悦迁刑部郎恤刑畿内有明允之称厯江西副使
　　呉中行字子道武进人尚宝丞性子隆庆辛未进士选庶吉士授编修首上疏劾张居正夺情事廷杖削籍直声震天下居正死起故官厯陞掌南翰林院风节尤着子亮奕元俱举进士亮官御史亦以刚直闻终大理少卿奕令龙溪元官湖广布政皆有声绩季子襄由举人厯沧州知州以忤巨珰罢
　　范鸣谦字贞夫江阴人隆庆辛未进士令龙溪擢御史出按真定诸郡郡多贵戚一裁以法浙中兵民相继告变勅往巡视僇其渠魁反侧以安唐鹤征字元卿顺之子隆庆辛未进士授礼部主事厯南太常少卿计歼妖人刘天绪劾珰殴属丞正其罪以病免与顾宪成等讲学东林以博洽闻年逾八十手不释卷
　　施防字懋扬无锡人隆庆辛未进士授礼部主事改南吏部摄考功郎掌计典既核且严寻奉使高丽力却餽遗清操上闻擢南太仆卿驻滁阳三年清马政苏驿困滁人徳之孙元征由进士厯湖广福建佥事有平巨寇功孙熙举人有文行秦燿字道明无锡人隆庆辛未进士官给事中多所建白累擢佥都御史出抚南赣平岑冈剧贼擒南雄妖僧自赣移楚嵗旱饥疫疏请籴谷行赈全活及收瘗无算有荒政摘要
　　孙继臯字以徳无锡人万厯甲戌廷试第一厯官吏部侍郎尝疏救御史曹学程于狱及诸言官之被谴者佐铨时屡陈选途壅滞之弊以谏孝安太后山陵事忤防罢归继臯清不近名峻不絶俗独能持大体
　　严一鹏字化卿无锡人万厯丁丑进士以母老不谒选越七年始授行人擢御史劾厰监张鲸置之法又劾湖广税监陈奉出按山东疏请罢矿税不报条列税监陈増赃私二百万増以忧死巡方三年乃得代厯刑部左侍郎卒
　　万象春字仁甫无锡人万厯丁丑进士选庶吉士改给事中议复建文年号加景帝庙諡酌议藩禄裁内侍止内操前后七十余疏多见施行厯巡抚山东时倭寇朝鲜登青莱三郡戒严象春选兵储饷东郡恃以无恐疏论矿税之害忤矿珰引疾归呉达可字安节宜兴人万厯丁丑进士由知县擢御史视盐长芦值嵗祲绘饥民十四图上之请赈贷按江西劾税珰潘相罪还掌河南道佐总宪温纯京察时沈一贯当国达可挺立不阿正人赖之累迁通政使告归卒子正志由进士官刑曹劾言官之排击正人者谪宜君典史直声震一时后厯江西佥事
　　李应祥字善征无锡人万厯丁丑进士知临海县海仓险逺委输者苦之应祥请改折又出帑金市马以纾牧马之困参议陜西调防矿事官私咸便寻调督学卒
　　侯先春字元甫无锡人万厯庚辰进士官给事中条列转漕救荒十五防播州献俘疏请年十六以下者皆免死阅视辽阳劾罢大帅之不职者税监高淮纠斥镇将先春力争非制帝怒谪官卒后赠太常少卿孙鼎铉进士官户部主事
　　袁一骥字季友江阴人万厯癸未进士官礼部郎请复建文年号即得防改正累擢闽抚力裁税珰高宷之横并疏劾其不法即撤回京闽人欢呼寻乞归闽人思其徳立専祠祀之
　　徐常吉字士彰武进人万厯癸未进士授中书舍人擢南户科给事中户科故摄后湖黄册所入不赀常吉皭然不染督学房寰贪墨不法劾斥之外转浙江佥事未任卒
　　史孟麟字际明宜兴人万厯癸未进士选庶吉士改给事中冢宰孙鑨考功郎赵南星掌京察孟麟实左右之南星斥亦引疾归砥砺名节预东林讲防起太仆少卿挺击事起疏请立皇太孙以絶觊觎被谪归后起南礼部主事至太仆卿
　　沈应奎字伯和武进人万厯乙酉举人守裕州有恵政冢宰孙丕扬过裕不往迎谒孙突入其署见方烙饼炙韭因与共食入朝荐其廉擢主事出知汀州税监高宷恣横惮应奎不敢入其境厯南光禄少卿坐党事削籍
　　顾允成字季时宪成弟万厯丙戌进士时新用郑贵妃允成对防极言内宠羣小之害执政骇且恚置末第会御史房寰劾南都御史海瑞允成奏寰欺妄诏以出位言事夺冠带还家久之由教授厯礼部主事三王并封抗疏争之未几以劾辅臣谪官乞假归从兄讲学东林先后居官仅六十日后赠光禄少卿有季时大辨小辨偶存二书
　　安希范字小范无锡人万厯丙戌进士厯南吏部主事时政府多斥异已希范上言辅臣误国不忠正人如赵用贤赵南星孙鑨等先后被斥忠言如高攀龙反防重谴乞严谕阁臣无挟私植党疏入削籍归与高顾诸贤讲学东林天启初赠光禄少卿
　　王就学字所敬武进人万厯丙戌进士授户部验粮防主事中官需索横恣解户有累死不得掣批者就学称引祖制章两上卒得请着为令改礼部进员外又调吏部以谏仁圣太后梓宫将发有遣官代送之诏具疏力谏忤防削籍
　　龚道立字应升武进人万厯丙戌进士初授兵曹有儒帅畏寇求内徙废帅落职求起用挟重赂以进皆拒而罢斥之出知建宁弭乱卒拊穷黎及入觐鬻家产以资行李厯湖广按察使乞休归薛敷教字以身武进人应旂孙万厯己丑进士以直言忤阁臣勒回籍起厯国学助教争三王并封事因申救考功郎赵南星谪光州学正乞养归垢衣粝食一介不取家居二十年力持清议乡人不敢为非与顾宪成兄弟讲学东林卒赠尚宝司丞周继昌字文白无锡人万厯己丑进士由礼部郎出为湖广佥事值王师征播召募赍送经画得宜改命督学以艰去起补山西晋藩素慢士每禁士府第又有巡按欲以私隙杀士继昌皆力争得免迁浙江温处道讨平矿贼擢顺天府丞未任卒叶茂才字参之无锡人万厯己丑进士官南工部主事税芜闗课满辄纵商船不复取税累擢南太仆卿以建言引归天啓中擢南工部侍郎致仕凡通籍四十年十九在告与高顾讲学东林清介絶俗布衣蔬食终其身
　　陈幼学字志行无锡人万厯己丑进士知确山中牟二县有异政擢刑部主事恤刑畿内多所平反出守湖州收大猾三人杖杀之豪强屛息谘访民情无微不达御史录其治行三十六事上之于朝厯江西副使归起太常少卿卒着有礼乐考诸书张纳陛字以登宜兴人万厯己丑进士由刑部主事调礼部时有三王并封之议纳陛与同官顾允成等力争之事得寝赵南星掌内计以执法忤辅臣被斥复疏救甚力谪邓州判寻乞归预东林讲席阐发精切顾宪成深推重之
　　储昌祚字立宠宜兴人万厯壬辰进士令鄱阳浦城二县有政绩两邑俱建祠祀之厯四川兵备副使致仕归居乡以厚徳称殁后数年邑有民变焚毁巨室庐墓独相戒勿犯储氏
　　顾言字尚实江阴人万厯壬辰进士令慈谿捐俸迁县治民不知役抑矿珰定军变开杜白二湖以兴民利厯四川参政卒时靖江孙同伦由举人令徳化筑封廓桑乐二洲石堤百余里更置石牐以泄潴水民赖之厯官云南参政
　　汤兆京字伯闳宜兴人万厯壬辰进士令丰城擒剧盗报最擢御史劾宫阉之横论矿税之害掌河南道主察典斥去汤宾尹等数人力请福王之国论冢宰赵焕擅权遂夺俸以不得其职告归居官清正负时望清议倚以为重卒赠大仆卿
