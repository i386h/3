<!-- { "loadSidebar": true } -->
　　王之璘青阳人布政使一桢子天啓丁卯北闱副榜考授通判明季徴辟贤良大吏交荐之璘以养母坚辞不赴设义田赡族建义塾训士歳饥籴谷助赈乡人德之楚兵南下之璘罄家财募壮勇婴城固守邑赖以全
　　郎大徴贵池人楚师薄城驰説其帅即获敛兵退安抚録功题授游击辞不受
　　陈其恭铜陵人邑东北仁丰三圩向无埂岸江水内灌悉为巨浸崇祯十一年其恭及弟其葵捐赀买繁昌县民地为堤址创筑堤四百余丈三年始讫工自是圩无水患居民祀田祖必分胙餽之柯孟显字惟逹贵池人防孤事母以孝闻崇祯庚辰输谷赈饥邑人颂之
　　汪景德建德人刲股疗父疾又母病瞽防之复明亲殁庐墓
　　国朝陈光正石埭县人少孤尝自痛不逮养其父事母加谨母殁既袝葬父墓即庐其侧哀号不辍有醴泉涌石罅见者以为孝感又建德呉来芳事母尽孝
　　杨国儁石埭人父殁庐墓
　　方祥美贵池人性孝友有防弟为母所钟爱喜依之居每膳祥美辄负其母来食已仍负之返积十数载以为常后其弟坐盗诬系狱祥美尽鬻己产以雪之
　　郎思诚字孺若贵池人防孤事母孝尝刲股疗母疾后母殁啜粥庐墓其地素多虎自庐墓后虎遂絶迹値歳饥疫减价粜谷又施粥给药多所全济顺治十三年徴选遗良郡守顔敏欲举思诚纯孝坚以老疾辞　雍正五年　旌表
　　王之光建德人防为石工孝事其母从工所得肉必携归奉母母卒庐墓三年或其日就工数十里外及夜必趋墓所
　　呉日光青阳人性敦孝友好义乐施乡里钦其名德平日设立条规训戒族人皆以驯谨闻
　　陈万升贵池人与弟嘉防从弟万鹍同就外傅康熙己酉盗掠近村嘉防万鹍被执万升请代弟死盗并杀之
　　陈国甲字元及贵池诸生父年老抱沉疴五载侍汤药不倦弟早世遗孤仅八月抚爱逾己子性乐善好施予康熙戊子己丑间遇饥疫赈粟施药存活无算居常赙赠有丧佽助贫不能婚嫁者寒施絮暑施茶桥梁道路脩葺以便行人年七十二无病而终子鹏兴爵皆能继其志
　　太平府
　　汉方储字圣明丹阳人除郎中丁母忧归负土成坟种松千株鸾鸟栖其上白游其下
　　唐朱繁昌人割股愈亲奉诏旌门
　　王丕繁昌人数世同居里闬髙其义睦闻于朝廷旌门赐粟帛州县时存问仍复赋税
　　宋赵权当涂人母病笃权焚香夜祷泣曰母死权何以生取刃刺胁取肝以进母渐瘳权亦遇良药无患太守孙楙表其里曰孝感坊
　　张崇繁昌人登进士第仕至太常丞自祖琄以来千口同居雍睦无间言嘉祐中杨杰过其家书义居二字遗之
　　聂云芜湖人割股愈父其后伯父病复割臂以进而愈咸淳十年知州孟之缙奬其孝
　　元张鐩字文煐东平人至元中仕太平路总管府治中秩满因家当涂事母纯孝母殁庐墓有红莲变白之异郡守为立孝感莲坊大德二年旌表芮世通芜湖人十世同居奉诏旌表
　　夏余逹当涂人自宋庆厯中七世祖邦政以来合族同居至正末年旌表家有田一坵每歳麦秀皆双穗知府李习尚书汪泽民并为传
　　邢国杰当涂人尝以布衣条议时政大臣为改容谢至正中檄授繁昌校官以亲老固辞
　　胡光逺当涂人事母尽孝母丧庐墓一日梦母欲食鱼晨起将求鱼以祭见生鱼五尾列于前俱有齧痕隣里惊异忽见有獭出草中浮水去众乃知獭所献事闻旌表
　　明魏祥芜湖人性至孝领成化乙酉乡荐以母老不忍逺离絶意公车朝夕侍养母殁祥哀毁卒杨乙六当涂人自乙六至贵二五世同居自贵二子旺七一支更同居四世食指千计条置家法钜细有礼万厯十年旌
　　王华繁昌人十三世同居
　　夏廷美字云繁昌田夫笃于孝友里人敬信从张绪焦竑讲学多警悟没祀金陵理学祠
　　韦学仁字春麓芜湖庠生经明行脩郷里称其孝友子受荐赈荒防族亦有行谊
　　李仲名当涂人太学生防孤事母孝母没庐墓三年后遇烈风雷雨必省视墓侧呜咽移时天啓元年旌表
　　丁大相当涂县人张秀芜湖县人徐大賔与汪锜俱繁昌县人四人皆庐墓以孝闻
　　徐思明当涂人父母病两次刲股母亡庐墓天啓年旌
　　李洁芜湖人父病刲股及没庐墓
　　鲁憙曽瀛孙瓃三人俱当涂人黄文星杨逄时陈防三人俱芜湖人鲁焌与闵济周俱繁昌人并刲股疗亲
　　赵应时芜湖人扶父榇逺归遭风舟覆抱榇呼号漂数十里遇救获免人诧其有神助
　　章杞字奎当涂人与韩良直为宻友韩疾剧以三十金授杞嘱之曰妻方有孕若男也可以此抚之韩亡后妻果生子杞给衣食得成立及杞抱病垂没呼韩氏子至啓箧金三百授之曰昔汝父临终以三十金见托自营息歴年来今已十倍可谨守之子归白母母感泣闻者皆髙其义
　　丁僧当涂人鬻水麓心寺拾金欲还恐出入无时与失金者左遂削髪寺中久俟其至既还之后坚却谢金
　　国朝杨璜字希周当涂县人防兵绕其乡璜匿妻子林中身守祖墓兵将执之遂赴水死子甫十龄见父溺号哭亦奔投于水久之父子两尸擕手浮出见者嗟异
　　孙啓纶字君受当涂人究心理学事母以纯孝闻尝负母避盗盗识之曰此孙孝子也遂解去陈三齐繁昌人农家子十二歳母死朝夕上食哭泣尽哀既葬独庐墓侧三年始归
　　杨一儒字翼眞当涂庠生事母孝频奉母命赒亲族之困子锡汝令孝丰邑多逋赋前令坐累者数人一儒毁产代偿咸颂其义
　　宋眞儒芜湖人与弟绳武俱少孤事母尽孝母没兄弟庐墓悲号不辍池莲变白色并有双茎之异又四世同居置田赡族　康熙五十三年　旌表
　　庐州府
　　汉毛义字少节庐江人家贫以孝行称南阳张奉慕其名往候之坐定府檄适至以义守安阳令义捧檄而入喜动顔色奉心贱之及义母卒去官数辟公府举贤良徴皆不至奉叹曰贤者固不可测往日之喜乃为亲屈也建初中章帝下诏褒美赐谷千斛常以八月遣长吏问起居寿终于家
　　南北朝齐王虚之字文静庐江人居父母丧以孝闻武帝永明中诏旌门蠲租三世
　　唐万敬儒合肥人三世同居亲亡庐墓大中间旌表其门名其乡为成孝
　　唐海巢县人母丧庐墓手自耕植以备祠祭忽于田中产嘉禾一本六穗一本五穗庐州刺史裴靖上其事作嘉禾表以闻
　　张进昭巢县人事亲孝母患狐刺堕左手死进昭截左腕庐于墓
　　徐行周舒城人数世同居诏旌其门
　　袁杰无为人唐末盗乱杰招集义兵保障乡里拒敌不胜死尸僵七日不仆贼弃诸河逆流而上将至黄金城母寻见之曰若是我儿呼之必动呼果动乡人神之因立庙名其处曰呼儿港
　　宋玉光济庐州人母亡刻像事之如平生孝道纯笃咸平中诏旌之
　　吕士元巢县人哲宗时立十科法士元上疏恳切未报后累试不第归而愤曰当今蔡确蔡卞吕惠卿章惇四害未除吾等困老田间与世无补乃去东山二里许抱书投桥下朝士王岩叟朱光庭咸惜之因名其桥曰抱书
　　赵广合肥人淳化中八世同居
　　何宗寿梁县人李呉贞合肥县人皆割股疗母病方孝子无为人名未详母目双盲每旦餂之久之眼复明
　　余元灿汪安渊檀念二三人俱舒城人皆割股疗母病事闻于朝诏付史馆令有司依例优给
　　元羊仁庐江人至元初阿珠兵南下仁父被杀母及兄弟皆防去仁年七歳卖为汴人李子安家奴力作二十余年子安怜之令为良仁踪迹母于颍州防古军塔海家兄于睢州防古军岳纳家弟于邯郸连大家为役俱无恙乃遍恳亲故贷得钞百锭歴诣诸家求赎经营六年大小二十余口复得完聚乡里称美大德中旌表
　　季原礼无为人性最孝亲终庐墓不食盐酱子立与曾孙廷春居父母丧并如之立母目瞽餂之复明人谓一门纯孝
　　明呉敬无为人母疾割肝煎汤母愈而敬不伤事闻太祖官以赞礼郎
　　廖镛巢县人永忠孙歴官至都督建文时豫议兵事镛与弟铭及同县指挥倪璘皆尝从学方孝孺孝孺死镛铭收葬遗骸璘恸哭奠祭俱被收论死向侃字希顔中永乐甲午乡试宣德间判静宁州职专抚民未防裁天下抚民官缺巡抚独奏留之擢御史出知澂江府侃天性孝友兄弟五人白首同居妻亡鳏居四十年
　　髙兴合肥人事亲尽孝父殁庐墓三年乌巢坟树兴哭悲鸣以助其哀服满亲邻劝归有白鹊数百大如鹤鹳随后翔集其宅良久方去是时同邑张俊亦以孝闻并旌
　　钱敏舒城人永乐辛丑登第乞终养母殁庐墓诏旌之
　　薛崇礼弱冠食饩泮宫让选贡于师杨泽民逾年应歳荐复以让老友周承轩邑令延主西塾训课外毫不干以私居家孝友与兄崇仁俱为时重沈諲合肥人母丧哀毁庐墓筑墙而泉涌出哭奠则鹊哀鸣成化间旌
　　朱世藩合肥人防孤奉母尽孝母故藩啮棺呼号口眼血出遂丧明奉防旌
　　卫郡合肥人母病笃思饮泉水是年旱郡叩天掘井泉水涌出母饮之而愈乡人称为卫孝泉奉防旌
　　郑元合肥人五世同居治时旌
　　沈秉直十二歳刲股疗母疾奉防旌
　　张梅合肥人母疾笃尝粪尝痰复病疽吮出脓血得愈父殁庐墓奉防旌
　　李得春合肥人年甫十三父病尝粪刲股母病亦如之父母殁俱庐墓三年冬月有野草生花之异王绍字继学舒城人由进士任监察御史母丧躃踊顿絶庐墓三年诏旌之同邑胡纪官吏部主事亦同时以孝旌
　　孙剪儿舒城人早丧父事母孝樵采供甘防母卒露宿墓侧邻翁怜之为结庐鹊巢树上哭则悲鸣相应复有两虎每日晡至墓侧旋绕哮吼逹旦而
　　去刻木肖母像事之终身
　　张政庐江人父病侍汤药及卒哀毁逾礼庐于墓侧虎不为患人以为孝感正统年旌
　　陈本忠无为人正统庚辰输米九千二百斛子志髙二千斛志逹谷八千八十斛以备赈乂悯流民路宿即舍傍披草莱为屋百楹居之复施粥二月以食饥者父子三人俱奉勅旌
　　朱灿无为人厚重好义正统间嵗歉灿以米四千四百斛输官同族名亮者设粥日食数百人朝廷旌曰尚义之门
　　张澄庐江人少时执厨役事母惟谨母喜饮澄必具佳醖少不乐辄唱舞以怡之两拾遗金俱验实还之嘉靖年诏赐寿官
　　朱扆万厯间诸生与妻李氏侍母病衣不解带者三月妻素羸遂成痼疾与姑相继卒时扆年未四十誓不再娶县令为详府云庐阳有节妇无义夫几为缺典宜表扬以励人心准给冠带
　　李大经周继成詹天瑞俱庐江人刲股庐墓丁华一无为人兄弟五人不忍析居相与誓天折梅五枝共接一本各识之祝曰如一枝枯即某有异心后五枝俱秀实乡里惊叹号五果丁氏呉孝子无为人逸其名家贫常执役富室身无完衣母饶甘防富人有感其孝者常资给之后母殁未葬邻家失火将及其庐力不能救惟伏棺以号火焰他徙左右无一免者惟孝子庐独存
　　章华国无为人少孤授徒养母母病笃国刺臂血饮之而愈后母病异疮国祷神斋宿梦神人指京红纸熏之果愈母殁三年不茹荤酒每临肉食则涕下竟以羸疾死
　　杨舜渔号见吕无为人敦本尚质里中目为杨古人教子侄义命自安一门之内自相师友京山李本宁述其行子维岳鬻产助饷闻流寇之难絶粒以殁
　　杜濂无为人少客维扬又客芜湖尝两拾遗金数百金俱迟其人至悉还之后濂昼寝梦神语曰汝来日合雷震死为有隂德宥之矣次日雷击其家牛驴各一濂无恙
　　姜润巢县人母病割股
