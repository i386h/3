<!-- { "loadSidebar": true } -->
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志,卷三>
<史部,地理类,都会郡县之属,江南通志>
　　钦定四库全书
　　江南通志卷四
　　舆地志
　　建置沿革总表
　　江南之地包络江淮控引河海实兼禹贡三州之域自淮以南东薄于海所谓淮海州江南最居要地淮以北则徐州之南土而西北兼得豫州东南之境其幅员为大自周官职方辨九州之地首列扬州葢财赋所出其于藩服为重自涂山氏之国禹会诸侯于此春秋战国之际吴楚最为彊盛而商书作咸乂之臣孔门居四科之贤实产江南而表着于六经其于风气之开辟为先故其地自书传以来有可考者左传吴城邗沟以通江淮葢北属之沂东属之济以与晋会于黄池而西取楚之钟离居巢六灊于是三江五湖淮海之濒尽为吴国其后入于越并兼于楚然至今独称吴地云秦惩战国始置郡邑分天下为四十郡江南得鄣郡泗水会稽九江颍川砀郡凡六郡之域其见于班史者又有东阳郡吴郡郯郡宋刘攽以为皆非秦郡王应麟以为楚汉之际所置者是也汉以秦郡辽阔更开置郡国高帝置东海郡改泗水为沛砀为梁国又立荆楚淮扬江都诸国武帝改鄣为丹阳又分置庐江临淮广陵汝南诸郡元封五年分天下为十三部部置刺史而徐豫兖四州仍用禹贡旧名然广陵属徐山阳属兖非有夏之疆索矣后汉明帝改临淮为下邳章帝改楚国为彭城郡顺帝分会稽郡自浙江以西为吴郡其余并仍前汉而所綂城邑互有更易焉三国魏十二州有豫青徐其增置郡二十一有谯郡安丰而所省郡七一为庐江吴五州有州其增置郡二十一有新都吴兴而自合肥以北至夀阳悉属于魏皖城牛渚濡须并为吴重镇葢江淮之间魏吴邉境矣晋武帝平吴以天下为十九州而宣城临淮毘陵诸郡或增或复厥后甚多江左因遗民南渡侨置牧司非其旧地又名号数易境土屡分不足深考宋世又多从土断于是京口有南徐之名广陵得南兖之号豫州立于江西青冀治于东海南齐州郡畧从宋旧所谓京辇神臯望实隆重抚绥遐荒扞御疆埸者葢亦仅见尔梁武帝奄有旧吴克复淮浦其间郡县每有析置陈氏威力不出于荆而江南州郡弥繁二代地志史氏阙焉北朝魏收淮北齐拓淮南洎周南清江甸至东夏削平之岁承高氏并省郡邑之后益多裁减隋开皇三年遂废诸郡寻以户口滋多置州领县大业之初更并省诸州寻即改州为郡隋氏州郡之名唐宋以来大半相防不改而禹贡九州之名汉晋所以统郡国者遂与州郡并列如广陵郡为州彭城郡为徐州是也唐太宗始以山河形便剏分十道曰江南道升润常苏宣歙池诸州在焉曰淮南道楚滁和夀庐舒诸州在焉曰河南道徐泗濠宿海亳颍诸州在焉开元二十一年又分江南道为东西而每道置采访使如汉刺史之职其州郡则高祖为州明皇为郡肃宗复为州犂然有可统纪斯疆理之善者也五代职方出于攘窃之余山川既隔风气不通曷足究悉宋太祖平江南太宗朝吴越因唐十道分为十五路天圣析为十八元丰又析为二十三于是有江南东西路淮南东西路而其州郡颇沿唐制然仍南唐置者为泰州仍后周置者为通州改南唐雄逺军置者为太平州又增安东真州又置高邮广德无为淮阳诸军宋一统之世与东晋南北朝迥异乃于两汉六七郡之地建州设军倍于隋唐良由编户孶殖垦艺寖广政事条目日以益繁因时立制其势然欤周隋之际有总管府唐有大都督府如汉晋刺史治所宋人每以龙潜旧邸升州为府如江南之安庆宁国后代遂以府名州郡亦自宋制云至宋南渡后以东南形势所在立行都于建康而淮北之地并入于金金有单夀亳颍宿泗海徐邳等州葢县有改而州罕易置焉元有天下立中书省一行中书省十有一以统诸路府州其在今江南者江浙行省为路九集庆太平池州广德宁国徽州平江常州镇江府一松江州一江阴河南江北行省为路五庐州安丰安庆州淮安府一高邮又有汝宁府之颍州归德府之徐宿邳亳四州又有中书省济宁路济州之沛县其府州之制并因于宋而路与府州等自元始也明初改元集庆路为应天府建都府治悉改路为府改平江路为苏州府而以汝宁归德之颍宿邳亳四州分鳯阳淮安以归德之徐州京师凡府十三州四皆直焉永乐后为南京府州讫无增省治中增置属州一太仓后增县四高淳青浦靖江霍山宋世领州县者或府或州或军元兼置路明専设府州较画一矣
　　皇清顺治二年平定江南改置江南承宣布政使司驻省城十八年为左布政使领安庆徽州宁国池州太平庐州鳯阳淮安州九府徐滁和广德四州分置右布政使驻苏州领江宁苏州松江常州镇江五府康熈五年右布政使增领州淮安二府及徐州六年定为江苏安徽二布政使司领府州如故松江府增置县一娄县州府通州省县一海门雍正二年督臣查弼纳量地制宜一疏请改鳯阳府之颍亳泗三州苏州府之太仓州淮安府之邳海二州州府之通州庐州府之六安州并为直州以苏州松江常州府之十一县最称繁剧悉分为二县分太仓州置镇洋县分娄县金山卫地置金山县八年署督臣史贻直请改江宁府之溧阳县属镇江府九年署督臣尹继善请以淮安府之山阳州府之江都并分为二县十年复请改徐州为徐州府增置附郭一县以直邳州改府为属州与睢宁宿迁二县均归府辖鳯阳府属之夀州分置一县十三年安徽巡抚王纮请改颍州为颍州府增置附郭一县以直亳州改府为属州与防城太和二县均归颍辖俱奉
　　防允行今江南省江苏布政使司领江苏八府直三州安徽布政使司领安徽八府直五州窃惟江南为
　　国家东南屏翰遭际
　　圣朝游泳德化
　　世祖章皇帝统一寰宇绥靖淮海
　　圣祖仁皇帝深仁厚泽浃髓沦肌生息长养六十一年世宗宪皇帝至圣至明仁育义正豁免浮粮兴修水利蠲赈缓征德施汪濊体国经野斟酌变通分画改随宜尽善一十三年中民生日厚风俗益醇今
　　皇上以圣继圣绍前休御极以来浩荡洪恩于江南霑被尤渥从此耕凿之利普文明之化成土宇昄章永水太平自虞夏迄今为江南之极盛矣谨撰江南省建置沿革总表而各府州次第分系如左凡为府十六直州八属州七县百一十二【附】查弼纳疏
