<!-- { "loadSidebar": true } -->
　　【特防留刺扬州爱士怜才于文章尤笃嗜往时童子应府试咸诣郡彚十属分场如学使者故事于是公止泰童子勿西九属既试卜日减从扁舟野次于州之南津屏去一切供帐黎明城扉启而入集童子于学宫试之毕试而返才两日耳诸童子以府试资斧踊跃捐修阖邑绅士佽助之得若干金汪学博姜佥判董其事不五旬而既圮之试院焕然改观矣使其时公亦如州牧不问则绅士之议寝势必渉江而南后因为例暑雨祁寒往返阙津道路间其茶苦伊于胡底公葢不时为今日士计且为士之子若孙计并为九属士之子若孙计而更为吾州亿万户计何则吾州叠罹水患凋敝已久公谓三年两试僦居有邸阁之资列肆有竒赢之获泰之人利可百千焉以三十年之通计则百万可致也落成之日碑而榜之曰勿毁墙宇勿肆刍牧勿作吏局杂塲即往来宪使至止亦必禀命于州】
　　【于学随启随闭着为令甲而属余记之】雍正元年知州魏锡祚复修徐州府试院在府城东门内
　　国朝康熙五十四年知州卞之钧姜焯相继创建为督学试士之所始徐士赴淮与试逺者往返千余里又有黄河之险至是称便
　　通州试院在州署东通士旧赴泰州与试
　　国朝雍正二年州改直建立试院学使始按临考试
　　安庆府试院在府治东旧察院遗址
　　国朝顺治七年操抚李日芃檄建东西文场大堂卷防规制毕备【附】李嵩阳记【皖城自昔称重镇其山秀郁其水潏荡其人磊落英多俗饶鱼蛤菰蒲之利习儒术敦诗书然以地介呉楚襟江流而蔽淮服曩昔多事輙先受兵亦形势然也二纪以来干戈未戢顺治六年大中丞培原李公自冮上督师兼抚治所属建阃是邦歴览四封喟然曰此三分后所云上游要地也今海内一家治化旁达乃独为匪民耶于是勤询民隐得其利病无不为而去之劳来安集流离日还户口日息既富且敎翕然从风郡故有察院嵗久陊壊公念诸生就试无地赴调为艰乃亲营度鸠工葺治支柱邪倾垣墉涂茨孔曼且硕焕然改观复辟余址为堂为轩廊庑周通房闼相次殖殖哙哙从前所无创建瓦厰杰然对时爽垲高朗列凡八百如栉如鳞多士以宁因感生奋先是皖为用武之区学使者不至廿有余载矣予自滁阳实始来此所歴淝舒诸境荒逺寂俄见车马络绎舆卫甚众则公所遣迓也及就馆舍供具帷帐部署井井予因窃叹公之经营四方调燮五纬洪钜纎悉毕举不遗类皆若是是可师法也已自是厥后皖之习俗丕变人文称盛当且度越畴曩吾知百世而下犹拜公之赐宁特一时多士式歌且舞哉以庚寅孟夏告成始居之者为黄池李嵩阳因书以示来者俾知所自】康熙十二年知府姚琅重建大堂四十八年诸生江岱等倡捐拓地徙仪门于南十数武增置号舍雍正十年东西文场为大风所倾頽知府徐士林捐俸并募七学诸生增建文场东西四十二间又增监视防三间于东偏工未竣同知李国相署府篆委怀宁县敎谕谢有煇监生江峦监工于十一年告成
　　徽州府试院在府治东元防古字学遗址明时建为察院
　　国朝康熙二十八年休宁监生黄凤翼捐资建造棚厰为试院学使始按临嵗试而科试仍在旌德雍正三年上下江分两学使科嵗试遂俱在本府试院嵗久朽敝十二年歙人汪涛捐资重建大堂内署头门仪门及四围垣墙并増造楼房为寝息地规制焕然
　　宁国府试院在府治西旧为宛陵书院明宣德中推官尹崇高因故址建正统间知府増修为廵抚行台后相沿为宪使往来公馆
　　国朝康熙二十五年宣城知县袁朝选捐资修建瓦厰为学使者校士之所先是生童俱赴旌德县考棚应试至是便之广德州无试院其嵗科两试向俱赴宁国府附考今仍其旧
　　池州府试院在城西街即旧西察院明时建为宪使往来驻节之地学使按临亦校士其中今尚如故
　　太平府试院在府城东本东察院明巡按御史驻节处
　　国朝康熙七年督学按临遂为试院十年当涂知县寇明允修葺久渐圮坏三十四年知县祝元敏重修四十四年知县成文运捐俸重建移仪门前数十步武场遂寛雍正三年上江学使孙嘉淦大加修葺增建棚厰驻劄于此后皆因之
　　庐州府试院在合肥县学前
　　凤阳府试院在府治东即旧西察院明成化间知府南鹏建
　　国朝康熙五十三年学使胡润建东西文场瓦棚
　　颍州府试院在府城东门内
　　国朝雍正三年知州李月槎建今陞州为府遂合颍上霍邱亳州太和蒙城五州县士子为公试之所其亳州试院雍正九年建于州治学宫之右而嵗科两试不复按临矣
　　滁州试院在州城内康熙五十年燬于火五十一年知州温而逊重建
　　和州试院在州治振肃坊城隍庙西即察院行台旧址
　　国朝雍正九年署知州曹元梦学正唐德咸募建六安州试院在州治东大街在宋时为六安军凡军皆立试院故址无考
　　国朝雍正五年知州李懋仁捐俸倡建厰邃密督学
　　李凤翥始按临考试
　　泗州试院在旴眙县上龟山
　　国朝雍正四年建







　　江南通志卷九十一
　　钦定四库全书
　　江南通志卷九十二
　　武备志
　　有文事必有武备自兵与民既分而军旅之事益重大江南北上下在昔多雄藩重镇歴代设险之法葢其详也我
　　国家于水陆要害营哨塘汛棊布星列尤控制得宜烽堠无警而士马饱腾葢搜阅训练者精矣奋武卫除戎器何待听鼓鼙而思将帅哉自歴代兵制迄于今既核系之江海之防尤详焉逮于舟骑若邮政之于陆船政之于水亦附及之为类四为卷七作武备志第五
　　兵制【一】
　　周扬州属吴楚二国春秋时互相攻于卑梁钟离潜巢之间【史记吴楚世家】
　　吴舟师有艅艎【左传鲁昭公十七年楚败吴师获其乘舟艅艎吴复败楚师取艅艎以归】有戈船【汉书注臣瓒曰伍子胥书有戈船以载干戈因谓之戈船】有下瀬【伍子胥书有下瀬船】
　　秦置郡尉掌佐守典武职甲卒【汉书百官表】
　　汉踵秦而置材官于郡国【汉书刑法志】更郡尉名都尉【汉书百官表】九江都尉治歴阳【今和州】沛郡都尉治蕲【今宿州南界】临淮都尉治盱眙丹阳都尉治歙汝南都尉治汝隂【今颍州】
　　又水泉用楼船庐江防稽等郡有楼船又有戈船有下瀬船【南越列传元鼎五年诏江淮以南楼船十万师徃讨南粤卫尉路博徳为伏波将军主爵都尉杨仆为楼船将军故归义粤侯二人为戈船下瀬将军】
　　后汉建武六年罢都尉并职太守【后汉书百官表】每有剧贼郡尉临时补置【应劭注】七年又罢车骑材官楼船【光武帝纪】后以刺史领兵马称为州将扬州刺史治九江郡歴阳【后汉书郡国志】
　　三国魏置都督诸州军事以都督扬州诸军事治夀春都督青徐诸军事治下邳魏刺史亦典兵【杜恕传恕议古之刺史奉宣六条以清静为名今可勿令领兵以専民事后又上疏曰臣前以州郡典兵则不勤民事宜别置将守以尽治理之务不报】扬州刺史治合肥【刘馥传馥为扬州刺史单马造合肥空城建立州治】后治夀春【南齐志夀春淮南一郡之防地方千余里有陂田之饶北距淮水汉魏扬州刺史所治】徐州刺史治彭城而居巢新城亦命将戍守以备吴【满宠传宠疏言合肥城南临江湖北逺夀春贼来攻围得据水为势而官兵徃救甚难今城西北三十里有奇险可依宜更立城以固守此为引贼平地而犄其归路于计为便诏报听今合肥县西北三十里鸡鸣山北故址犹存】
　　吴都秣陵城石头【通鉴注城石头吴人保江之根本】置宫下镇都下督营下督统都下兵【吴志孙韶传韶子楷天玺元年为宫下镇骠骑将军滕允传太元元年以允为都下督朱然传然子迹以胆力迁营下督】而凡典兵之职有督有监自歴阳【魏志孙权遣将屯歴阳外以备夀春内以衞江南】至濡须坞【吕防传劝权夹水口立坞所以备豫甚精】谓之江西营【通鉴注大江东北流故自歴阳至濡须口皆谓之江西而建业谓之江东】置濡须督【张昭传昭子承为濡须都督】江北广陵之地置监军使者【孙亮传五凤二年使卫尉冯朝城广陵拜为监军使者督徐州诸军事】又淹北道【孙权传赤乌十三年遣兵十万作堂邑涂塘以淹北道以絶魏兵之窥建业】遏巢湖【孙权传黄龙二年筑东兴堤遏湖水】城东兴【诸葛恪传建兴元年防众于东兴更作大堤左右结山侠筑两城使全端留畧守之后魏分兵攻两城城不可卒防】以备魏　江东濵江兵马重地则置京下督【孙韶传韶子楷为京下督】芜湖督【妃嫔传徐祚以战功至芜湖督】牛渚督【孙桓传桓督牛渚作横江坞】虎林督【陆允传永安元年征为西陵督后转虎林】又置吴郡都督镇东方【吴书权拜吴奋吴郡都督以镇东方】新都都尉镇山越【孙权传建安十三年遣贺齐平歙立新都郡】吴多舟师而兵有解烦敢死两部又有车下虎士【甘寜传】丹阳青巾【孙皓传】及健儿【凌统甘寜传】武射【骆统传】之名然大率强者为兵弱者补户【陆逊传】陈表赐复新安二百家允表陈让还官充精鋭料正户羸民补其处【陈武传】
　　晋武帝封同姓大国三军兵五千人次国二军兵三千人小国一军兵千五百人　其都督徐扬二州亦如魏【文献通考】
　　懐帝永嘉初又分扬州置二督都督扬州江南诸军事镇建业都督扬州江北诸军事镇夀春【时以琅琊王睿督扬州之江南周馥督扬州之江北】先是诸州刺史亦领兵太康元年吴平乃诏州郡悉去兵大郡置武吏百人小郡五十人后以盗贼羣起州郡不能制乃以都督并任刺史【文献通考】
　　晋之平吴也舟师最盛作大船大筏【王濬传濬作大船连舫百二十歩受二千余人以木为城起楼橹开四出门其上皆得驰马徃来又畵鹢首怪兽于船首以惧江神舟楫之盛自古未有吴人于江碛要害处以鐡锁横截又暗置鐡锥长丈余濬乃作大筏数十令善水者以筏先行锥着筏而去又作大炬长十丈大数十围灌以麻油燃锁融液断絶于是船无所碍径造三山】
