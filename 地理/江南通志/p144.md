<!-- { "loadSidebar": true } -->
　　尚书严一鹏墓在无锡县阳溪之南
　　都御史秦燿墓在无锡县大浮山
　　左都御史髙攀龙墓在无锡县粲山
　　侍郎张有誉墓在无锡县马鞍坞
　　谕徳马世竒墓在无锡县龙山马鞍坞二妾朱氏李氏祔
　　中书龚廷祥墓在无锡县
　　员外华允诚墓在无锡县山石门
　　髙士倪瓒墓在金匮县芙蓉山
　　布政华昶墓在金匮县延祥乡
　　光禄卿顾宪成墓主事顾允成墓并在金匮县梅李乡
　　都御史杨得安墓在宜兴县小谢
　　副都御史杭淮墓在宜兴县百渎
　　尚书万士和墓在宜兴县明珠山
　　尚书曹三旸墓在宜兴县琅玕山
　　左都御史陈于廷墓在宜兴县亳村
　　大学士徐溥墓在荆溪县南阳山
　　尚书吴俨墓在荆溪县梅林
　　都御史胡忠墓在荆溪县凤凰山
　　尚书卢象升墓在荆溪县西洋岕
　　尚书周鼎墓在荆溪县篠岭
　　江隂侯吴髙墓在江隂县观山髙江国公良之子
　　沙将军墓在江隂县马鞍山下
　　尚书徐晞墓在江隂县绮山
　　大理卿汤沭墓在江隂县由里山北麓
　　谕徳缪昌期墓在江隂县长泾
　　御史李应升墓在江隂县　处士李如一墓在江隂县
　　侍郎叶茂才墓在江隂县马鎭无锡人孝子吴凤墓在江隂县夏港东南
　　国朝大学士吕宫墓在武进县缪贤坝
　　戸部尚书赵申乔墓在武进县栖鸾乡工部侍郎周清原墓在阳湖县江村
　　副都御史徐元洪墓在阳湖县滆湖滨叅议秦鉽墓在无锡县归山
　　中允严绳孙墓在无锡县萧家湾
　　谕徳秦松龄墓在无锡县开元乡南塘鎭江府
　　社稷坛在府治虎踞门南
　　风云雷雨山川坛在府治虎踞门南
　　勅建先农坛在府东郊坛旁有耤田岁以仲春亥日行耕
　　耤礼
　　郡厉坛在定波门外【县曰邑厉】　里社乡厉二坛在各乡保
　　关圣庙在府治江坊口
　　国朝雍正五年奉
　　防追封三代公爵仝日祭于　后殿
　　城隍庙在府西南【附】宋陆游记【汉将军纪侯以死脱髙皇帝于荣阳之围而史失其行事司马迁班固作传弗载也维宋十一叶天子驻驆吴防改元乾道正月甲子右中奉大夫直敷文阁鎭江府方滋言府当江淮之冲屏卫王室号称大邦自故时祠纪侯为城隍神莫知其所以始然实有灵徳以庇其邦之人祷祈禜禬昭答如响绍兴隆兴之间北兵入塞金鼓之声震于江壖吏民不知所为则维神之归虽北兵畏天子威徳折北不支退舍请盟府以无事至于流徙蔽野兵民参错而居处弗惊疾疠以息则神实隂相之吏其敢贪神之功以为己力乎谨上尚书愿有以褒显之以慰父子兄弟之心越三月癸丑有诏赐庙额曰忠祐诏下而方公为两浙转运副使右朝散大夫直徽猷阁吕公擢来知府事侈上之赐五月癸亥大合乐盛服齐庄恭致上命神人协心霭雨澄霁灵风肃然来飨来临于是吕公以属某曰愿有记焉某惟纪侯忠奋于一时而暴名于万世功施于汉室而见褒于圣宋身陨于荥阳而血食于是邦士惟在力为善而已岂有有其善而不享其报者乎吏之仕乎是邦者必将有事于庙有事于庙者必将有考于碑其尚知所勉焉毋为神羞】
　　勅建八蜡神庙在府治东
　　刘猛将军庙在府治东【以上增庙所属县皆如　制】东岳别庙一在阳彭山一在戴港鎭
　　夏禹王庙在府治禹迹山上又一在金坛县沙湖
　　三眞君庙在府治塔山祀周唐葛三眞君汉荆王庙在府治前祀汉荆王贾
　　武烈别庙在府治朝阳门外祀隋陈杲仁又有忠祐庙在金坛县治东北
　　旌忠庙在府治通吴门外祀宋韩世忠眞武庙在府治北固山南
　　下元水府庙在府治金山
　　金龙四大王庙在京口王姓谢名绪宋国戚也悯宋将亡隐杭之金龙山筑望云亭居焉闻谢太后北行赴苕溺水死明洪武初封王爵万厯末运粮军及商贾建庙于此
　　龙王庙在北固山
　　白龙庙在府治常山麓
　　瓜歩江神庙在府治金山
　　汉留侯庙在丹徒鎭祀张良
　　康王庙在丹徒县城隍庙西庑祀宋康保裔洛阳人与契丹战死之
　　水府三官庙在丹徒县南牐下
　　寿邱司徒庙在丹徒县上河街祀寿丘山神南唐封为司徒
　　汉王庙在丹阳县闾塘祀髙祖又一在越塘祀光武
　　延陵季子庙在丹阳县延陵鎭西北又一在金坛县顾龙山
　　白鹤三仙庙　名三仙院在丹阳县西十五里钟离村宋绍兴间建
　　孱陵侯庙在丹阳县吕城鎭祀吴将吕防灵济庙在金坛县治南祀龙神
　　袁太守庙在金坛县三洞乡祀晋袁宏
　　伍相庙在溧阳县西南防牙山伍员破楚取道经此
　　贞义女庙在溧阳县北凤皇桥黄山里祀史氏女见吴越春秋
　　显庙在溧阳县埭头村祀汉史崇
　　忠义祠　节孝祠俱在府治【二祠所属县皆如　制】焦千之祠在府治焦山
　　陆丞相祠在府城外鹤林寺祀唐陆贽
　　李卫公祠在府治甘露寺祀唐李靖
　　褒忠祠在府治银山祀宋刺史魏胜【附】明章纶重修褒忠庙记【宋忠州刺史兼山东路忠义军都綂制知楚州魏公胜及金徒单克宁战于淮阳无援死之诏赠保宁军节度使諡忠壮立庙于镇江府京口鎭锡号褒忠官其二子重死节也年代既久庙乃隳本朝正綂中郡守郭济乃重创而岁祭之天顺壬午郡守四明姚堂见是庙复坏乃捐俸倡募经始于是年秋八月甲子落成于冬十一月癸巳于是规模气象焕然可观将立石为碑走书徴予记而铭之以垂永久余按宋史列传魏公胜字彦威淮南宿迁人也当二帝北狩髙宗嗣位张韩刘岳诸将竭忠报国公生于此时多智勇善骑射居山阳绍兴三十一年金兵南下将籍诸路民为兵公跃曰此其时也乃经画市易课酒盐劝粜聚义士三百北渡淮取连水军谕以忠义遂复海州擒其郡守髙文富权知州事自兼都綂制而煦山懐仁沭阳东海诸县皆定乃蠲租税释罪囚发仓廪犒战士纪律明肃如宿将益募忠义图收复逺近响应得兵数千取沂州杀其守降其众三千得噐甲数万金遣防恬鎭国以兵万余攻海州公出兵迎战于新桥大败之杀鎭国军声益振传檄山东招谕结集以待王师之至沂州民壁苍山者数十万被金兵围砦月余众告急公提兵往救阵于山下遇金兵伏发以五百骑围数重公单骑以大刀驰突肆击阵开复合移时被创冐刅出围马踣歩而入砦无敢当者砦中絶水公黙祷而雨作又度金兵必复攻海州乃间出砦趋城中金兵果来兵出战皆捷为矢所中自鼻贯齿不能食督战益力金主亮举兵渡淮分军攻海州公与沿海制置使李寳帅舟师邀击于胶西之唐岛又获金兵之在舟中者杀其将郑家仆等既还为捍御固守计金兵又来攻公拒却之始奏公授阁门祗候知海州兼山东路都綂制招集山东忠义激励士卒竭力捍御金兵至望见魏字旗即走又厚遇金谍者及恩来归人目山东河北归附日众金遣山东路都总管以兵十万攻海州公率众合李寳军大破之金又遣乌锦太师发诸路二十余万来攻海州公择捍上三千余骑拒于石闼堰鏖战杀数千人拒却其围城之兵又大战斩首不可胜计转阁门宣赞舍人充山东路忠义军都统制兼鎭江路前军綂制仍知海州后被谗于督府罢其职既而知其诬复之仍遣还海州鎭抚改忠州刺史公在军未尝一日懈弛筑城浚隍塞隘恒如冦至又自创如意战车数百辆炮车数十辆乘战辎重行止御敌进退俱利上其制于朝诏诸军遵其式造焉孝宗皇帝隆兴二年以议和撤海州戍命公知楚州时和议未决金兵乘其懈以舟载噐甲糗粮诈称运粮往泗州自清河口出欲入淮公觇知之身率忠义士拒于清河口胜负未决金图克坦克宁帅生兵至公与之力战告急于都綂制刘寳寳不之救公矢尽谓士卒曰我当死此遂中矢坠马卒年四十五事闻诏加赠諡立庙祀之又官其二子郊忠州刺史昌承信郎于乎臣子负忠勇之气报君父之讐不幸失援而罹死难若魏公者人岂以死视之哉将事之如长生焉何也以其负正气全正理于死生之际虽死犹不死也而其忠愤痛切之心天理民彝之懿是以感动后人锡之庙祀虽至于千万世之逺事之如一日此人心之所以不死也于乎其烈矣哉铭曰忠臣奋勇创义兴兵敌王所忾恢复邉城逺近响应赫赫厥声招降救难莫之敢膺屡败厥冦为其背盟战不顾身竭力推诚屹为保障长城可名议和中沮犹力战争不幸无援死于忠贞纲常正理于此不倾天经地义金石是铭赠諡立庙世祀其灵一时之死万古之生】
　　表忠祠在金山祀宋韩世忠魏胜
　　周濓溪祠在府城南门外鹤林寺西祀宋周敦颐
　　杨文襄祠在京口驿西祀明杨一清
　　靳文僖祠在府治祀明靳贵
　　丁公祠在府治白龙冈祀明丁机
　　沈公祠在府城治安坊祀明死倭防难指挥沈宗玉
　　罗公祠在府治虎踞坊祀明死事罗明升康熙四十四年
　　勅建奋勇致身四字扁额
　　唐公祠在京口皇华亭右祀明唐侃
　　闵子祠在丹徒太乙都
　　林仁肇祠在丹徒县因胜寺
　　范文正公祠在丹徒县学尊经阁
　　二程夫子祠在丹徒县髙桥
　　尹和靖祠在丹徒县鹤林寺西
　　朱子祠在丹徒县北固山祀宋文公
　　文信国祠在金山祀宋文天祥
　　宗忠简祠在丹徒县学内祀宋宗泽
　　石校理祠在丹阳县治前祀宋石延年
　　陈少阳祠在丹阳北门外祀宋陈东【附】宋刘宰记【建炎三年春诏赠故太学生陈东承事郎仍官有服亲一人夏四月幸金陵道京口诏曰陈东尝奏封事出于忠义大臣渉私力请诛戮朕深悔之已追赠京秋今行经其乡未忘于懐可特赐钱五百贯文又谓宰臣曰张慤古之遗直陈东诛死可念二人皆葬郡境已降亲劄令有司致祭卿等更卹其家绍兴四年冬再贬南京用事之臣诏曰朕建炎即位之初昧于治体聼用匪人置陈东于极典朕甚痛之虽已赠官推恩未足以称悔徃之意可特赠朝奉郎秘阁修撰更与两资恩泽仍拨赐官田十顷某伏读圣诏流涕太息而言曰自古人主激一时之忿而轻用其威者有矣未有事非己意悔自己兴拳拳不释如我髙宗皇帝者也自古臣子不幸而死非其道者有矣未有宠被九京泽流后裔赫奕光大如我修撰陈公者也公方被执时索纸作书辞其家人雍容曲折如平时末曰死生命也切勿念东识者谓贤于范孟博临终之言逺矣故人四明李猷为殓于所携棺乡人胡中行防视之以达于家时人髙其义公死而事寖闻言益验上追用其言屏汪黄于散地引咎责躬选贤于众用能尽屈羣防济艰难赠防之典殷勤恳恻载在简编盖惟恐天下后世之不闻以自同于餙非拒谏者顾讳晦其事谓为臣子之所当然殆未知我髙宗之所以圣也庆元中三山陈君徳一分教京口谓古者乡先生没而祭于社又古者孔顔孟未奠位学者必释奠于其国之先师若修撰陈公非京口所谓先师乡先生者欤社非职所及学非吾事欤乃肖公像祠之孔子庙西序陈君代更继者屏去今教授番阳许君溪视事甫浃日祠之如故又虑废兴之不常属某为之记某闻而叹曰古人有言死之日是非乃定若修撰陈公之事是非断不昧然者而祠宇兴废犹反覆于百年之后况当时渉私于朝廷之上者其能公是公非欤诗曰忧心悄悄愠于羣小于此益叹国是之难明人心之难一我髙宗之圣不可及故拜手稽首而为之记】
　　陶贞白祠在金坛县陶村祀梁陶景
