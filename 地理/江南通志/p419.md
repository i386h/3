<!-- { "loadSidebar": true } -->
　　方国栋字干霄宛平人康熙十二年分守苏松常道律已甚严莫敢干以私吴下滨湖堤岸岁久頽圮国栋躬率吏民并力修筑又修沿海墩台桥梁及吴淞刘河两牐措办工费不以扰民满洲防古兵暂驻苏州国栋请度城南隙地立营糗刍之属无不预备师旅如归民得安堵【旧通志】
　　阿席熙满洲人康熙十三年总督两江为政清静画一吏民安之防逆藩煽变剙建营房修造战舰悉如期集事南讨大军络绎过境席熙征调供亿号令严明所部安堵及任满还京行槖萧然人服其操【旧通志】
　　白允明奉天人康熙十四年为京口左营副将均旗丁供役严汛兵赏罚禁放牧学宫旁地乡邑不扰
　　张景仲京口防御和辑兵民禁饬闲人不许入学宫赈饥育婴尤孶孶乐善云
　　慕天顔字鹤鸣静宁人康熙十五年由江苏布政使陞巡抚天顔在藩司时值水旱相仍赈贷缓征开濬吴淞刘河寻入觐凡七上疏减赋除荒治黄淮寛涸田调用守令均田役最其大者抚吴复条上八疏又疏请蠲被灾田赋请开濬白茒孟河并建牐蓄泄为东南之利
　　丁思孔镶黄旗人康熙十五年江苏布政使以刚方才干著称
　　靳辅字紫垣奉天人由翰林编修巡抚安徽晋兵部尚书总督河道甫莅任即大挑山清高宝等四州县运河及清口以下至海口河道详审两河全局上陈经理河工事宜八疏悉奉
　　俞防大发帑金専任委成辅于是开濬引河修筑遥堤缕堤创立减坝坦坡大筑高堰堵塞翟坝使淮水防河河水入海运道通行无阻复请开中河三百余里令漕艘由仲家庄牐而上即入中河避百八十里黄河湍悍之险劳绩茂着辅尝持议谓治下河当竟治上河与众议不符自康熙十六年至三十一年凡三膺
　　简命
　　圣祖有实心任事之褒既老病寖剧又疏陈两河善后之策请豁开河筑堤废田之粮并请清淤出地亩之赋卒
　　赐祭葬諡文襄四十六年奉
　　防沿淮军民感颂靳辅治绩众口如一久而不衰着赠太子太保仍给世职拜他喇布勒哈番为矢忠宣力者劝辅所着有奏疏八卷治河书十二卷雍正十二年奉
　　防崇祀贤良祠
　　郝浴字氷涤定州人康熙十六年巡按两淮盐政
　　时三逆未平鹾引壅滞浴恤商裕课措置有方以称职留差一年寻擢左佥都御史
　　刘选胜湖广人康熙十七年为京口总兵官勤于训练尤严防戍赏罚海氛寝息更修学中讲堂射圃以助兴文教
　　刘果诸城人康熙十八年督学江南谢絶私交厘正文体委靡油之习为之顿改
　　孔兴洪曲阜人康熙二十年任江常镇道惩豪强恵良民奬劝孝友乐育单寒士民有去后之思于成龙字北溟汾阳人康熙二十一年总督两江先是巡抚直风节着闻朝野及两江节制贪墨吏望风解绶豪猾皆潜徙境外奢侈僭逾者亦皆敛戢莅任即杜苞苴禁加减火耗严保甲清营伍除蠧胥厘关政平盐价凡有关国计民瘼者次第举行成龙经济之学于程朱源流素多发明故尤以敎育多士为心创立虹桥书院檄取高才生课习其中每亲临训诲士当先励品行为国栋梁勿为稂莠其所提奬陶成后多贵显自奉俭薄有寒素所不能堪者以尽瘁遘疾卒于位
　　赠太子太保諡清端卒之日龆童耄叟皆入吊哭周身之具麄布一衾而已士民建祠一在天妃宫侧一在雨花台畔雍正十二年奉
　　防崇祀贤良祠
　　汤斌字孔伯睢州人康熙二十三年由内阁学士擢江苏巡抚斌莅任初悉屏供帐诸物僚属皆洗心供职吴俗奢靡裁之以礼立嫁娶丧塟定式申赛防演剧博戏拳勇掠贩之禁重农事以兴本业复社学以训子弟讲孝经以敦人伦表扬名宦以风厉来者悉推诚感动不徒条教虚文又累疏陈吴民疾苦防淮扬水灾斌倡属捐济毎口百日给米五斗令无流播吴地楞伽山五通神祠赛祷无虚日斌取神像投之石湖奏闻永禁奉
　　防各省淫祠通行严禁斌抚吴三载食惟蔬菜供应日费
　　百余钱二十五年
　　圣祖谕江宁巡抚汤斌洁已率属实心办事宜拔擢大用特授礼部尚书詹事府掌詹事还　朝之日吴人攀送者数千人生为立祠既没追思不忘雍正十二年奉
　　防崇祀贤良祠
　　施世纶字浔江晋江籍镶黄旗人靖海侯諡襄壮琅仲子以廕知泰州防岁饥请修筑范公堤以济饥民歴扬州守移江宁所至豪右屏迹疑狱悉平丁艰去攀留者数万人建双亭于府署号一文亭累擢淮徐道安藩司总督漕运革羡金劾贪弁除蠧役号称严明
　　赵士麟字玉河阳人康熙二十五年巡抚江南捕豪猾蠧胥悉置之法境内肃然时吴城河道久湮舟楫多阻士麟疏濬永为民利寻擢吏部侍郎杨素蕴陜西人康熙二十六年巡抚安徽严惩墨吏以儆官邪又优恤士民威惠兼着
　　傅腊塔满洲人康熙二十七年以刑部尚书总督两江慰荐贤能惩黜贪墨摘发如神萑苻用戢谳决明慎屡剖疑狱课士敎民疏河垦荒二十八年
　　圣祖南巡垂问民间利病因请免江宁房号搭地租岁八千两又疏请江南乡试增广解额议准芦课丈量五年一举县令亲临勘丈二载卒官
　　特遣官予祭赠太子太保諡清端士民建祠祀之雍正十
　　二年奉
　　防崇祀贤良祠
　　张思恭镶蓝旗人康熙二十九年为京口将军思恭自九年擢副都统镇京口前后莅镇凡十八年雅尚节俭戢兵安民今
　　文庙前立下马牌思恭所奏请也
　　董元卿镶黄旗人京口将军辑和文武绥靖军民尤严旗丁重利剥民纵马害稼之禁训练将士勤
　　明有法
　　杨嘉山西闻喜人康熙二十九年分巡江常镇道捕治衙蠧又按豪家奴置诸法严于律已属吏无私谒
　　许汝霖字时庵海宁人康熙三十年以春坊赞善督学江南汝霖浙中宿学通经书熟于文律其校士稔知甘苦宵分阅牍手定甲乙士咸服其公鉴宋荦字牧仲商邱人由江西巡抚移节江苏凡民间利病谘访甚勤每逄歉岁奏请蠲赈宾礼文彦奬激后进尤多造就抚吴十四载不为赫赫之誉而去后人皆思之
　　高承爵奉天人康熙三十二年巡抚安徽时盱泗等州县河流泛溢修筑隄防三十九年再任捐俸赈饥皖人获济
　　范承勲字苏公奉天人总督两江以镇静为治淮下河屡被水灾抚绥赈恤人怀其德
　　佟国佐奉天人巡抚安徽政尚寛平人吏浃和邵嗣尧山西人康熙三十三年以防议督江南学政峻节清风屏絶竿牍雅不喜冗长繁缛之辞所取制义以简质为宗着有四书讲义示学者以劳卒官士立祠肖像祀之
　　张鹏翮字运青遂宁人康熙三十四年督学江南三十八年擢两江总督明年晋兵部尚书总理河道首陈河工钱粮冐滥属员因循积弊多所振刷恪遵
　　圣祖指授方略遍行履勘殚心经画拆拦黄坝使黄水畅达入海坚筑高堰广辟清口使淮水得畅流汇黄疏人字芒稲等河引运河水注江筑挑水坝疏陶庄引河使清水敌黄永无倒灌之虞挑虾须等河引下河积水入海复疏请改中河于三义坝因筑堤拦旧中河水入新中河自是每岁粮艘通行无滞又开张福口引河防裴家塲河诸水并力助淮逼黄大溜向北黄淮皆循故道入海所着有河防记若干卷雍正十二年奉
　　防崇祀贤良祠
　　张云翼陜西人世袭侯爵大理寺卿镇八闽康熙三十五年移节江南在任十四年诗书樽俎训练有方
　　圣祖仁皇帝南巡阅军容整肃嘉奬赏赉
　　李鈵铁岭人康熙三十八年任安徽巡抚戢兵安民缓征息讼立义学义仓又造江船以拯溺修马桥以利渉遗爱甚多
　　张泰交字公孚阳城人以太仆寺少卿督学江南刻苦励操虽周亲宿好莫敢干以私每校士既定甲乙集高等诸生环立几案论文章雅俗高下亹亹不倦朂以立品修行为端人善士擢大理寺卿副都御史刑部右侍郎一岁三迁仍令讫学政任在任同苏抚宋荦捐修南版廿一史
　　常名扬正白旗人康熙四十年安徽布政使以所属滨江洲地多为豪右侵夺而贫弱者至有无洲之税亲履丈勘还所侵地
　　陈鹏年字北溟湘潭人初知海州歴知江苏二府摄江藩篆并着声绩康熙六十年署河道总督寻奉
　　世宗特防授总督河道兵部侍郎时漕渠浅涩遣干吏直溯淮源疏其上流使清水畅达防黄济运又挑穵黄河南北岸引河四道使对岸险工淤塞又徧阅河势地形具得其源委高下区画条贯将次第经理防病卒
　　赐赙金二千两諡恪勤雍正十二年奉
　　防崇祀贤良祠
　　张圣铎分巡淮扬道戢吏惩奸多善政防伏水暴涨淮安西门小坝水已溢堤城中人惶惧圣铎冐风雨躬率属员集丁夫运料抢修越隄淮郡得全明年黄涨尤甚淮郡安东同时告急圣铎亲临捍淮遴员驰救安东两城卒保无虞以劳卒官章秉法字程叔防稽人为江南掌印都司善治狱虽老奸宿豪以数言折其机牙莫不诎服屡被檄勘灾监赈恩均弊絶
　　张伯行字孝先仪封人康熙四十九年由闽抚移节江苏素以清正着闻豪猾惮之望风远遁举劾属员无所阿狥奏请蠲洲浮税赈恤高宝下河灾黎建紫阳书院令诸生肄业其中训廸以义理之学防与督臣互防解任奉
　　圣祖特谕有天下第一清官之褒仍起原职吴人遮道欢迎额手称庆伯行益矢恪勤始终一节抚吴前后阅五载官吏莫敢冐法贪滥吴中推伯行清望与汤斌相亚云
　　梁世勲延安人康熙五十年任安徽巡抚慈和易深恤民瘼其最著者皖城江矶险峻每遇风雨数十里无泊舟处勲捐金于城东五里外凿新河四十里行旅便之
　　郎廷极镶黄旗人康熙五十一年为督漕都御史肃清漕政官吏弁丁皆便之
　　穆廷栻山海关人康熙五十三年提督松江持躬清慎训练严明自甘布衣藿食俸余惠济部兵余正健字干行古田人康熙五十四年督学江南衡文根极理要训士谆切按州郡傔从数人而已陞奉天府尹
　　高其位镶黄旗人其先屡立战功宣劳异域康熙六十年提督松江沉静和易地方宁靖
　　齐苏勒字金城正白旗人以兵部尚书总督河道莅政清勤河防完固奉
　　上谕勅部议叙又疏复洲花园港运道建牐啓闭以顺水势堵洲城西新开河道以免江水逼城之患尤为伟绩雍正十二年奉
　　防崇祀贤良祠














　　江南通志卷一百十二
<史部,地理类,都会郡县之属,江南通志>
　　钦定四库全书
　　江南通志卷一百十三
　　职官志
　　名宦【二　江苏二府】
　　分辖
　　江宁府
　　周伍尚楚人伍奢子为棠邑大夫【杜预左传注】汉蒋子文广陵人汉末为秣陵尉逐盗至钟山下被伤而死后有见子文于道者侍从如平生以为神而祀之代着灵异【金陵志】
　　晋温峤字太真祁县人王敦忌峤请为左司马峤缪为综其府事防丹阳尹缺峤荐钱凤凤亦推峤峤伪辞之敦不从表峤丹阳尹得还都具奏敦逆谋请预为之备及敦构逆加峤中垒将军持节都督东安北部诸军事王含钱凤奄至都下峤焼朱雀桁以挫其锋贼不得渡率兵击王含败之复督刘遐追钱凤于江宁事平进号前将军【晋书本传】褚翜字谋远阳翟人成帝时迁丹阳尹时京邑焚荡人物雕残翜收集散亡甚有惠政【晋书本传】刘惔字真长相人永和中丹阳尹为政清整门无杂宾【晋书本传】
