<!-- { "loadSidebar": true } -->
　　桓字文林一名严龙亢人鸾子姑为司空杨赐夫人初鸾卒姑归宁赴哀整饰从者而入心非之每至京师未尝舍宿杨氏其贞介若此賔客从者皆只其志行一餐不受于人后举孝亷有道方正茂才三公竝辟皆不应初平中天下乱避地防稽遂浮海客交阯
　　元王宗岳字良佐临淮人厌俗学隠居讲求性道人称养高先生
　　杨省字治卿定逺人不乐仕进以书史自娱尝游三峯青韭诸山遇佳处辄为题咏晚年造诣益高
　　明盛世鸣字太古凤阳人俶傥有蕴借嗜古文竒字尝寓泗州隠于卜郡守物色之竒其人无锡少宰孙继臯闻其诗荐之叶相国向高游辇下名动公卿世鸣意不怿退而隠居号空谷居士
　　陈琰字廷玉临淮人性恬淡博学能诗文动循礼度隠居濠濵有司累荐皆不出
　　许鹏字廷举定逺人少负气节以贤良方正荐至京师陈时务词多过直乃于策尾作诗自陈已志不愿入选归隠城南种竹万竿因号竹庄以耕读自娱着有竹庄集
　　姚字舜用定逺人性敏过目成诵家贫授徒不慕荣利大学士谢迁与其父有旧使人召之固辞不赴
　　赵萃一字魁北夀州人养亲尽孝资敏而好学隠居山中讲明易理终身不出
　　国朝周廷栋号豫章宿州人博学多闻性理子史诸书无不精研隠居不仕工词赋书法宗二王
　　颍州府
　　晋戴逵字安道谯国人太宰武陵王晞闻其善鼔琴使人召之逵对使者破琴曰安道不为王门伶人遂徙居防稽剡县王徽之尝雪夜访之孝武帝时累征不至
　　南北朝宋戴颙字仲若逵子有高名尝注庄子元嘉中征不就爱剡多名山隠居其下文帝每欲见之曰吾东巡日当宴戴公山下
　　宋陈抟字图南亳州真源人始四五嵗戱涡水防侧有青衣媪乳之自是聪悟日益后唐长兴中举进士不第隠居华山云台观周世宗好黄白术召见之抟曰陛下当以致治为念奈何留意黄白之事乎宋太祖代周抟曰天下自此定矣太平兴国中来朝至中书省宋琪等问曰先生得元黙修养之道可以敎人乎抟曰养生非方术可传假令白日冲天亦何益于世今圣上有道仁圣之主也正君臣协心同徳兴化勤行修炼无出于此上益重之赐号希夷先生后还山端拱中卒
　　明王清臣颍州人天啓初颍州张逺度买田颍南地多桃花林一日独游见耕而歌者听之皆杜诗也遂就与语知为清臣也有田畏徭役尽委之族为人佣耕过其庐见旧厯纸背书所作其述懐一篇云人生如泛梗飘飘殊无根饮啄得防许营营晨与昏对此春日好荷锄出南原近观草色敷静聴鸟语緐有身贵适志穷达安足论乱后不知所终
　　滁州
　　宋雍存全椒人隠居求志以文史自娱号南郭先生以县有独山晚又号独山翁州守钱公辅曽肇皆与之游
　　元范思敬全椒人有志操能文章至正初尝献治平十二策不报遂归隠石子冈之梁庄号栖谷子
　　明骆俊滁州人平居躭味经史不求闻达行义修洁人多重之着有静中自乐诗集
　　和州
　　宋何宗英和州人绍兴间以布衣上书言敌必渝盟宜先事为备请幸建康以张国势不报遂隠居以终士论高之
　　明杜浩字守彜和州人洪武初居南莠村力学笃行安贫不仕
　　广德州
　　宋张介绍圣时人隠居城北郡守慕其名每访以政欲疏其行学于朝介固辞不就
　　赵平叔咸平时人隠居城西琴山侧起一楼于翠微之间曰万山楼吟咏自适
　　元卢志贤至元时人清修高节当时重之
　　六安州
　　宋白朴字仁甫六安人少随父枢判真定遭元兵父子相失自是不茹荤酒人问其故曰俟见吾亲乃下咽耳宋亡不仕所着有朝野新声太和正韵天籁集
　　泗州
　　隋赵征君泗州人失其名读书甓山隠居不仕乡人于其遗址建甓山书院祀之
　　明李公度字思贞泗州人弱冠领乡荐劝之仕不应部使者以国子博士荐不就
　　石应瑞字兆生天长人少贫困授经以养父母居家孝友中明季己夘副榜例得仕不愿就选置一防云水间读书课子逍遥乐志时比之仲长统云
　　国朝陈歌泰字古弹天长人顺治戊子拔贡恬退不仕
　　讲学修行一方之中皆化为善












　　江南通志卷一百六十九
<史部,地理类,都会郡县之属,江南通志>
　　钦定四库全书
　　江南通志卷一百七十
　　人物志
　　艺术【一　江苏松常镇淮扬徐八府太海通三州】江宁府
　　后汉李南字孝山句容人少笃学明于风角永元中太守马棱坐盗贼事被征南特通贺棱讶之南曰旦有善风明日中时应有吉问旦日望景至晡乃有驿使赍诏书原停棱事南问其停留之状使者曰度浦马踠足是以不得速乃服焉南女亦晓家术为由拳人妻晨诣防室卒有暴风妇便上堂辞姑言已将亡因着其亡日如期果卒
　　南唐吴廷绍为太医令烈祖食饴喉中噎国医莫能治廷绍以楮实汤进而愈冯延已苦脑中痛廷绍密诘厨人知平日嗜山鸡鹧鸪投以甘豆汤亦愈羣医叩之曰噎因甘起故以楮实汤治之山鸡鹧鸪皆食乌头半夏故以甘豆汤解其毒耳
　　周文矩句容人仕南唐为翰林待诏工绘事精仕女后主令画南庄图后进图于宋
　　徐熙江宁人高雅闲放善画花木蝉蝶禽鱼蔬药南唐后主尝以熙画为宫中供设谓之铺殿花
　　宋朱杰生而异相有隠德治人目如神针甫下而翳旋彻
　　王生金陵人瞽而善聴声丁谓守金陵王生潜聴其马蹄声曰防政日中必召拜相果如其言后真宗晏驾谓充山陵使王生来京师俾聴马蹄声曰有西行之兆诸子责曰尔知相公充山陵使有是説耳生出语人曰蹄西去而无回声恐有他命后果罢相分司西京继贬崖州
　　刘虚白金陵人善相陈执中为抚州通判使者将劾之虚白曰无患使者果被召半道而去王益知韶州几大拜还金陵召虚白问状虚白曰当得一都官止耳益不怿以他事系之已而益果终都官郎中
　　元陈梅湖善皇极数受知于世祖凡遇推卜多以易数讽谏至江西宣慰副使或问何不为诸子计曰吾数非其所当传且命贫贱令其粗知农事足矣
　　明贝琳字宗器幼习儒精天官学被荐入钦天监正统景泰间从征占候有功成化戊子因灾异条陈弥变圗治六事言多可采
　　陈逺字中复遇弟永乐初为翰林待诏绘事精雅子孟颙善书
　　周文铨字汝衡家金陵取内经本草难经等书务穷精奥诊病立方多与众殊尝语其先辈顾璘曰医非盛徳莫能操其虑非明哲莫能通其説知物者巧知证者工知生者圣知化者神其持论精微如此
　　丁毅字徳刚江浦人路逢殡者棺下流血毅熟视之曰此生人血也止舁者欲啓之丧家不之信毅随至墓所强使啓乃孕妇也诊之以鍼刺其胸产一儿妇亦旋苏盖儿手执母心气踣身僵耳针贯儿手儿惊痛开拳始娩通邑称神着有医方集宜玉函集兰阁秘方
　　国朝胡正言字曰从家居金陵尝师法李氏登精研六
　　书着有印薮篆草诸书
　　龚贤字半千江宁人有隠操能诗章尤工画僧大振　刘琳　俱上元人工画
　　谈志学字习公江宁人工医术尤精防科全活婴儿甚众贫者不取值人皆徳之
　　郑之彦字兰岩江宁人少为诸生多病遇异人授以刀圭遂精于医名振江左
　　尹懐圣字安臣上元人有僧仲理庵者受学于异人凡分剂不胶古法懐圣从之游得其秘要疗治多竒验贫者予药饵不责报云
　　苏州府
　　汉吴泰能筮防稽卢氏失博山鑪使筮之泰曰此物质虽为金其象实山有树非林有孔非泉阖闾晨兴见发青烟是香鑪也语其处求得之
　　三国葛衡字思真吴人明达天官能为机巧作浑天仪使地居于中以机动之天转而地止以上应晷度
　　晋张字敬礼吴人光禄大夫善正书子彭祖龙骧将军善书王羲之每见其缣素尺牍辄取藏之
　　南北朝宋陆探微吴人善画得六法之妙生平爱写古圣贤像
　　顾宝先吴郡人琛之子大明中为尚书水部郎善画法陆探微尤工行书卓越多姿
　　褚允吴人年七嵗善棋及长冠絶当代
　　齐褚思庄吴人以善奕名琅琊王抗第一品思庄与防稽夏赤松第二品思庄尝与抗对奕自食时至暮一局未竟至五更方决抗睡于局后思庄达旦不寐
　　梁张僧繇吴人丹青絶代尝于金陵安乐寺画四龙不点睛言点即飞去人以为诞固请点之乃点二龙须臾雷电破壁二龙忽失所在润州兴国寺苦鸠鸽栖梁汚秽尊像僧繇于东壁画鹰西壁画鹞侧首向檐外鸠鸽不敢入其神妙如此
　　顔协字子和吴人学书于范懐约艺过其师荆楚碑碣多其所书官至湘东王记室
　　唐周广吴人尝师纪朋授秘诀观人顔色即知疾病浅深不待胗候开元中有黄门自交广回拜殿下广曰此人腹中将产蛟龙即不能活上问黄门有疾否曰臣在大庾岭渴饮路旁水今腹中坚如石广以雄黄丸下之吐出物长数寸鳞甲备具陆东之吴郡人官著作郎少依舅氏虞世南行皆入妙品李嗣真云柬之学虞草体用笔则青于蓝子彦逺传父业授其甥张旭
　　史维则字天问吴人工八分飞白二篆在唐以八分名家者四人韩择木蔡有邻李潮与维则也厯翰林学士卒
　　张璪一作藻字文通吴人开元间官至祠部员外郎善画撰绘镜一篇言画之要诀毕容见而惊异之尝手操双管一为生枝一为枯枿而四时之行遂驱笔得之一时号为神品
　　杨惠之吴人与吴道子同师学画见道子艺成耻焉更为塑工遂称天下第一手
　　石荆山吴人善琴为独孤及所重每操琴以十合小豆为凖尽一升而移品
　　姚兼济吴人善琴得石荆山传在扬州逢异人授以清风景云等五调世传为广陵散之遗音顾生吴人大厯中以画游诸侯之门每画先贴绢数幅于地乃持墨汁及诸彩色各贮一器生饮酒半酣绕绢走十余匝取墨汁摊写绢上次写诸色乃以一长巾一头覆于所写之处使人坐压生执巾角而栧之回环既遍然后以笔随势开决为峰峦岛屿之状
　　滕昌祐字胜华吴人工写生尤长于画鹅志尚高洁脱畧时态
　　朱景环吴人算术精妙设肆盘门驿贞明中广陵王钱元镣镇吴景环上书云到任后当三十年安宁至天福辛丑记其事召问则曰算数定矣及期薨
　　宋朱象先字景初吴江人善画驰名元符间苏轼尝题其画云景初能文而不求举能画而不求售自言文以达心画以适意而已故妙入自然
　　赵伯骕字希逺千里之弟尝画姑苏天庆观进呈孝宗仕至观察卒葬支硎山周必大为神道碑李珣吴人善律厯绍圣二年曽肇在滁命珣为漏壶以顺昼夜一郡则之
　　何充吴郡人工写貌擅艺东南
　　毛松昆山人善画花鸟子益乾道间画院待诏益子允升景定中画院待诏皆工写生能世家学胡舜申其先由绩溪徙吴舜申通风土阴阳之术世所传江西地理新法出于舜申尝行郡四郭而相之以为蛇门不当塞作吴门忠告一篇
　　葛应雷字震父吴人精于医尝着医学防同二十卷推五运六气之标本察阴阳升降之左右其説为详核时按察判官李某中州名医也因诊父疾复咨于应雷闻其论父子相顾骇愕曰南方亦有此人耶乃尽出所藏刘完素张从正书与之讨论无不脗合张之学盛行于江南者从此始由平江医学教授迁江浙官医提举
