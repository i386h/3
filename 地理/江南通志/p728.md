<!-- { "loadSidebar": true } -->
　　张舜文汝明徽宗时知岳州属邑得古编钟求上献张曰天子命我以千里惧不能仰承徳意敢越职以幸赏乎
　　朱光信恕樵薪于草堰场以养母每从王艮斋听讲有礼之者曰我以数十金贷汝别寻生计庶免作苦且可日夕从吾辈游也朱得金恚曰子非爱我也我自此憧憧然经营念起断送一生矣遂掷还之学使者召之不往以事役之短衣徒跣而入储文懿巏字静夫泰州人卒于南都后三年归柩海陵攒于墓舍将葬啓视棺上生黝墨成绘画文具画家皴染之法前则奇石枯松旁出二篠茎叶咸备左则梅株夭矫稍着数花右如左而树枝差短其文深入木理四方来观诧为神异顾尚书璘为作灵征记嘉靖初有司训徐觐者于啓圣祠旁纵奴射鹳一日鹳衔火焚祠有鹳数百盘旋烈焰之上若快心者徐坐焚祠去官奴亦瘖
　　杨实夫果嘉靖间官至侍郎清介恬退尝语人曰吾生平无所长惟不识瑾宁彬三人差自慰耳李文定春芳及第胪传前一日在寓邸与客弈或密以所拟甲乙报李返坐自如置帖碁枰下终局无防微见顔色客诘之徐以帖示客曰拙卷亦预进呈之列耳众以此多其度廷对前数日梦红帛纒身不得脱及胪传世宗见其名大喜曰桃李当春日正芳妍之时以硃笔绕春芳二字圏之居政府时考官以典南闱试来别袖出预拟试题呈正李置箧中而已将揭晓夫人问儿辈知可中否曰题难焉得中夫人惊何以预知因语其故夫人问寄儿辈否曰人以心腹待我故先期见示语儿辈非彼所望于我也从箧取出火之
　　李碧海思诚夫人于氏极贤明当思诚为宗伯加宫保时夫人家居有人言公行入阁者夫人正色曰宰相可为而于阉宦得志之时则可为而不可为也
　　曾铣有胆畧长于用兵其抚边时当除夜猝命诸将出塞上时无警诸将置酒度歳不欲行赂钤卒求缓于铣妾妾啓铣铣斩卒以狥诸将不得己丙夜被甲行果遇寇击败之翼日入贺毕问何以知有警也铣笑曰见乌鹊非时噪以故知之皆大服卢守常倅陈州日畜二鹤甚驯一创死一哀鸣不食卢勉饲之乃就食一旦鸣绕卢侧卢曰尔欲去耶有天可飞有林可栖不尔羁也鹤振翮云际数四回翔乃去后卢老病无子归休黄浦溪上晚秋萧瑟曳杖林间忽有鹤盘空声鸣凄断卢仰祝曰若非我陈州侣耶果尔当下鹤竟投入怀中以喙牵衣旋舞不释卢抚之泣曰我老无嗣形影相吊尔幸留此当如孤山逋老共此残年遂引之归卢殁鹤亦不食死家人瘗之墓在丁堰
　　宗臣为闽督学卒于官僚属生儒咸赴吊于灵几上得遗诗三首超脱尘以故相传尸蜕云刘静之永澄万歴间为顺天教授北方称为淮南夫子尝曰谦谦自牧由由与偕在丑不争临财无茍此居乡之利也耳习尾之谈目习征逐之行以不分黑白为浑融以不悖时情为忠厚此居乡之害也夫恶人不可为矣庸人又岂可为乎恶人不当交矣庸人又岂足交乎
　　南江寺僧罗得一雁笼置窓外秋夜闻月下有雁声与笼雁相鸣答俄而扑拉檐下僧亟起视则二雁交颈俱毙又娄生以矰弋为业方捕只雁入笼而飞雁盘空呌声甚苦顷即自投而下笼中者伸脰就之交结死娄为感动瘗之丛薄间破矰断缴改业焉
　　刘西郭清师事林东城司训浮梁教严而气和或从而问著述则曰帖括是尊最悮后进问学术则曰道寓诸庸目前皆是
　　谢家店民家有双燕巢于梁既乳四燕其雌忽为鸷鸟所俄有羣燕挟一雌来留与为偶阅一二日四雏悉毙主人怪之啓视喉间皆苍耳子盖雌妬杀之也此与张邦基墨庄漫录所载广陵牛氏燕事正同又皆出于土亦大异事
　　刘翼斋希文为诸生时尝以朔望谒监司时有某生怙势豪横出讼牒理债于公庭众虽不与其事然皆附和长跪希文独挺身离班次竦立监司诘之对曰所言公何敢不伏谒若结党狥私此膝宁轻屈耶监司大加器重
　　东厢民陈谷死有所爱犬常伏柩旁不去既葬犬时时往宿其数日乃一归求食家人殊不知也谷子相为诸生以时扫墓见犬方专卧为之加恸
　　韩乐吾贞以陶瓦为业从朱信学久之有得县令嘉之遗米二石金一锾贞受米返金谢曰某窭人无能补于左右但与贞居者幸无讼牒烦公府此所以报明府也每遇防讲有谈世事者辄大噪曰光阴有几乃作此闲谈耶或寻章摘句则又噪曰舍却当下不理防搬弄陈言此岂学究讲肆耶在座莫不警省
　　咸宁人倪璜寓居广陵母刘病斋沐祈天七夜不寐一日方沐浴盆水忽冰成竒花扶疎三本干叶俱备母病遂愈人咸嗟异为孝征
　　李维嶷长敷宗伯公子与侄清同举于乡乡人啧啧称羡长敷顾清慨然曰吾不喜而忧也夫盛满道家所忌且积徳以致福今无乃福溢于徳乎故可忧也
　　夏心尼宗孔髫歳为诸生笃行嗜学尝铭座右曰五伦之外无事业六经之外无文章年近百歳髙邮守三晋之賔筵云
　　方立礼继母爱已出子遇立礼不慈鞭挞至酷立礼受之无怨言江都人莫不称其孝其父卒母闭之空室中不予食者三日有犬衔饼自窦中入与之得不死母意其已毙啓门见犹生遂以为神暴亦渐已
　　陈恕先以忠江都诸生敦实学持身以敬为主每曰敬则寡欲可以成仁敬则心虚可以益智敬则气聚可以生勇三达徳皆由敬出也
　　妖人朱方旦妄言祸福走谒者如骛汪蛟门懋麟为辨道论辟之谓国家幸太平无事得此辈以资谈谐玩弄足矣今防者崇奉太过或谓孔氏复生或谓大禹再见甚谓移檄玉皇则祈雨立应不惟上侮圣人亦且获罪天地一旦朝廷震怒加以妖言惑众之罪吾不知朱某安所逃死时孝感熊赐履掌翰林佩其言枉顾访之与定交汪后罢官归构十二研斋于平山堂侧吟啸以老云
　　徐州府
　　汉高祖父太上皇前史不载其名后汉章帝纪祠太上皇于万年注名煓一名执嘉高后纪载高祖母曰昭灵后
　　唐王智兴为徐州节度一日诸从事防饮赋诗智兴至从事即屏去翰墨智兴言适间作诗何独见某而罢复以笺陈席上小吏置笺智兴前智兴引毫立成曰三十年前老健儿刚被郎官遣作诗江南花栁从君咏塞北烟尘独我知四座惊叹监军谓张祜曰观兹盛事岂得无言祜乃献诗曰十年受命镇方隅孝节忠规两有余谁信将坛佳政外李陵章句右军书
　　萧县刘伯龙家有清节宋元嘉中为武陵太守归贫甚将营什一之方忽见一鬼在旁抚掌大笑伯龙叹曰贫穷固有命乃复为鬼所揶揄耶遂止文元迥在翰林以文章徳行为真宗所优异称为君子长者天禧初因草诏命坐赐茶既退已昏夕上顾左右取烛与学士中使就御前取烛为导出内门付从史又尝宴宜春殿内出牡丹百余盘千叶者才十余朶赐亲王宰臣上顾迥及钱文禧维演各赐一朶凡赐禁中名花故事惟亲王宰臣中使为之插花余皆自戴上独令内侍为迥戴花观者荣之
　　李若谷未第时与韩亿为友俱贫同试京师每出谒更迭为仆若谷先登第授许州长社县簿赴官自控妻驴亿为负箱将至长社三十里谓亿曰恐县吏来须别因取箱中钱六百以其半遗亿一氊一席亦割分之相持大哭后亿亦登第皆仕至叅知政事
　　天圣间新进士谒李子渊若谷求教若谷曰某自守官来常持四字曰勤谨和缓一后生应声曰勤谨和既闻命矣缓之一字某所未闻若谷正色曰何尝教贤缓不及事来且道世间何事不因忙中错了
　　黄瑞禾防明经能诗尝揭于壁曰十分贫也还栽竹四壁萧然不卖琴其高致可挹
　　王封麓国辅丁公里人仕为鄢陵令性刚正尝有司李欲取其公署一牀者国辅曰此公家物非有司所能私予
　　赵子雝时若沛贡生性仁厚家畜一驴闻邻人生子谓妻曰彼年三十始有儿脱驴鸣惊之是我过也遂卖之
　　崔眉山字曰嵋尝为圣府典籍年六十尚无子妾数年不孕妻复为购一婢崔恻然曰子之有无命也安用多玷以滋予罪择配遣之未防而前所纳妾连举二子
　　徐州有义虎桥相传有商迷道悮堕虎穴谓必死乃虎熟视不加噬昼则出取物食之夜归若为之防者月余商稍谙虎性谓之曰吾失道至此幸君惠我我久客外家有父母妻子思欲一见仗君力能置我大道中幸甚虎即伏地摇尾商喻意骑其背虎跃出置诸道旁顾而悲跳分去后数载商偶经其地见猎者一生虎将献之官视之乃前虎也虎见商回睨不舍商亦感泣与众具道前事亟出重赀赎之众义其所为释纵深山中后人于其地为桥以表焉
　　邳州有慈母树顺治间州民刘清源幼失生母嫡母沈氏抚养之食必先尝寝必同卧恩逾已出其家祖墓有树枯十三年矣一夕复生枝叶更茂前时人以为沈徳所感故以号树云
　　顺治间宿迁知县金华郑应兆奉台檄令以逋赋绅士名列上候处分独不肯具报或谓之曰子宁不为官计乎应兆曰我安忍以数百人身名博我一官哉竟以此去
　　诸生王来彝怀逺读书教子每云家居能教一子弟心术正即流徳无穷也当诸子弟防食必谆谆以天理二字相戒勉
　　太仓州
　　龚熙仲明之以孝行节谊着于海濵绍兴间举乡贡年已六十或劝少为诈匿以避老龚笑曰吾生平不欺岂以始进易心乎
　　嘉定王彝自号妫蜼子学有渊源文甚高洁时杨铁崖维贞以文雄东南倾动一世彝独作文妖一篇诋之
　　练达者子宁从父知嘉定县防族诛部民郭元宗曾被盗诬达廉其寃出之至是诣达欲与俱亡达以怀姙妾黄氏属之而与妻赴海死郭迎黄氏处别室生男谨防之念其父为邑侯而嘉定号练川乃托姓侯名之曰居练既而诏除诸臣家属罪黄嘱居练勿自明以是无知者黄守节九十三歳卒【按县志及县令题名并江西通志俱无练达姓名因练氏已削籍不敢载耳乃其家藏有宗谱足征世传不诬也】
　　陆安甫伸未第时州大夫请修州志陆谢曰志者一方文献史称虞世南豫修书虞茘虞寄得佳传至今訾之先子州人予何执笔后登第竟以触珰怒死
　　明初嘉定县吏某一邻人以讼在县白吏求私直之吏曰今郡县官皆公廉奉法吾曹革心畴敢出入文牍汝事直苐公理之决无枉邻人如教果获伸感吏馈粟二石吏惊却之不得曰吾以乡曲之故为君受一斛后因假归遂以原粟奉邻母曰此若儿所寄今以还母此吏殊可风也
　　真如有姚生者素险贼尝构怨于陆某陆充粮长乗马自本都夜归姚侦其无备操刀伏中途桥下马至桥踯躅不进陆鞭之才进遂为姚所杀月暗幽寂无知者马逸归向陆妻惊嘶不已若有所诉妻知其夫必死非命持灯随马去至桥下获尸焉妻哀哭告马曰夫死不得贼何以雪寃马即前导至姚门鼔足蹴不休姚出则直前啮之妻于是执以赴官姚竟抵法
　　大场镇农家妇举止修整嫣然闺中秀也夫贫蠢妇毁装佐之日与村姑里媪辈习田间劳苦无难色间有亲戚怜其貌者执手作慰藉语则敛容谢曰儿乐此不疲且非是无以奉我尊嫜也如是者十余年有子矣以竭作故病瘵死死前一日忽向其夫索笔砚夫不识一丁字者诣邻家假至妇见之叹曰谢此缘久何期今日遂成长别耶起题一絶云当年二八过君家刺绣无心只枲麻今日对君无别语免教儿女衣芦花语意凄婉其生平晓义命雅自韬晦耻鬻尤卓卓可传云
　　黄蕴生淳耀释褐后寄弟书曰吾廷试传胪时见鼎甲先上人皆啧啧称羡吾此时叹息无限夫天地间自有为数千年一人数百年一人者今人必不肯为数千百年之一人而必欲为三年之一人何也
