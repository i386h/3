<!-- { "loadSidebar": true } -->
　　海云寺在吴江县简村元至元年间建天厯中赐额
　　永福寺在八斥宋绍兴二十一年建
　　崇吴寺在吴江县充浦村梁开平二年建
　　永定寺在充浦村宋淳熙五年建
　　双林寺在吴江县倪林里宋咸淳中建
　　妙智寺在吴江县半浲村宋开成中建
　　宝觉寺在吴江县曹村宋绍兴十一年建
　　普济寺在震泽县震泽镇宋元丰元年建
　　慈云寺在震泽县宋咸淳中建明天顺中赐额中有浮图五级
　　奉先寺在吴江县双杨泾唐咸亨中建
　　永乐寺在双杨泾东宋淳祐七年建
　　应天寺在吴江县蠡泽村唐大中七年建
　　崇义寺在吴江县十九都掘城河南宋乾道中建显忠寺在吴江县梅堰元大德元年建
　　圆明寺在吴江县车溪傍宋干德中建明正统初移建盛泽镇俗呼白马寺
　　积庆寺在吴江县塘泾宋建炎元年建
　　罗汉寺在吴江县黎里西晋永熙元年建
　　殊胜寺在平望镇莺脰湖濵宋治平四年僧如信开山时蔡京趋朝过寺适信徒法升书华严经僧以寺额为请京问书经至何品云至殊胜功德品京笑曰当以殊胜为额遂奏赐焉
　　法喜寺在吴江县九里村唐武德中建初名崇福院宋大中祥符元年赐今额
　　报恩寺在吴江县庉村唐大中二年顾文通舍宅建
　　泗州寺在吴江县芦墟唐景龙二年建
　　福济观在府红桥西北宋淳熙间建初名岩天道院元至大间赐今额
　　三茅观在中街路仁风坊宋淳熙间建元天厯间赐额
　　朝真观在阊门外义慈巷宋景定中建
　　修和观在盘门外五里唐进士毕瑊舍宅建明季頽废
　　上真观在穹窿山三茅峯相传汉初平中建祀三茅真君嵗久倾頽兴废莫攷惟峯顶断碑依稀见上清司命三茅真君字及宋延祐年号而已
　　国朝顺治七年朝真观道士施道渊兴建十五年
　　赐今额
　　丹霞观在吴山东麓唐建
　　希夷观在府灵崖山下宋绍兴十三年咸安郡王韩世忠建
　　灵祐观在西洞庭林屋洞旁即神景宫也唐干封二年建宋天禧五年重建
　　仙坛观在毛公坛侧唐至德二年里人叶超元舍宅建
　　妙观在府城东北隅剏自晋咸宁中唐名开元宫宋改天庆观建炎中燬于兵绍兴十六年重建元至元元年改今额殿中有吴道子老君像唐宗御賛顔鲁公书东庑有通神庵为何真人所居明洪武中清理道教为正一丛林置道纪司于此正统间巡抚周忱知府况钟捐建弥罗宝阁请赐道藏经
　　国朝康熙十二年布政慕天顔修建四十四年
　　圣祖仁皇帝南巡
　　赐御书餐霞挹翠四字匾额其雷尊殿西为育婴堂郡守
　　高晫所设也
　　清真观在妙观东元皇庆元年道士黄孤山卖药吴地以所得药资剏建初称道院至正间始赐今额
　　白鹤观在府城鹤舞桥之东相传其地为宋信安郡王藏春园元平江路总管张世昌舍宅建称报
　　恩道院寻废道人张应元复建有羣鹤自东南来一鹤结巢树上因名白鹤观
　　卫道观在府东北隅宋季蜀人邓道枢以教法显于理度两朝游吴中得上官氏废圃建初名防道明嘉靖辛丑迁县学于东城以观在学后形家言此为学之外卫巡抚舒汀为易今名
　　灵应观在府相城宋咸淳间建
　　清真观在昆山县西北防仙桥东即宋放生池也乾道七年道士翟守真剏立真武殿又适得民家樟木一段锯出俨具圣像披髪握剑遂装绘供奉淳熙元年勅赐额明洪武二十四年清理道教为正一丛林内有竹洲馆为一观之胜
　　真如观在昆山县南四十里石浦镇宋庆元间建致道观在常熟县西门内虞山南岭下梁天监初汉张道陵裔孙道裕居此建招真治幷建寥阳殿虚皇台手植七星桧后道裕仙化瘗剑于山之西麓简文时改名乾元宫昭明尝读书于此有读书台宋治平中道士李则正浚井得藏丹化双鸽飞入尚湖有丹井存焉政和七年改致道观【附】梁昭明太子招真治碑记【海虞县境在虞山越絶书云巫咸之所出也高岩郁起带青云而作峯瀑布悬流杂天河而俱防吴门采药之地楚望槐椒之歌阳反流沙之魂锦饰汾阳之鼎无以逾焉其峯则有石城石门虚峗自然不度勾吴之马神功挺起岂似冈陵之画魏后冰成夜阵权息长安慈石浴塔暂流防迹比期优劣斯逺沛郡张君讳道裕汉朝天师陵十二代孙天监二年来止此岫遁十有余载夜忽梦见其祖云峯下之地面势阒寂宜立馆宇可以卜居裕即以其地为治故号招真高台逈立有类玉台之山长廊宛转还如步廊之岫柱削芳桂岂俟开阳木飞才选海檀无劳豫章神拔黄庭司命之府有类玲珑朱陵赤后之观同符洪敞逺望仲雍而高坟萧瑟旁临齐女则哀垄苍茫藓寻千仞之木气叶星晷华飞五香之草形图宫室帷叶绶花卷舒溪迳阳桃候枣荣落岩崖树息金乌檐依银鸟凤将九子应吹能歌寉生七嵗逐节成舞旭日晨临同迎若华之色夕阳斜影俱成拂镜之晖玉础微润应山云于高墉鸣籁徐响引和风于空谷方当专气致柔入无为之境周行不殆穷混成之致茅子算归辍辔无已魏姫宴罢畱驾不归何止持节变淮南之金传符莳北钟之稻明月蛟龙之骑驱之使鬬四铢七子之镜引以成刀散季齐之羽起雄鸣之雾而已哉】
　　至和观在常熟县治西宋咸淳中建
　　衍庆昭灵观在吴江县东北隅唐先天二年勅建名曹王庙王名明太宗第十四子也即昭灵侯梁时淮寇围苏州吴越王钱镠自以兵弱不能支祷于侯以求黙佑后果防庥奏请得封元大德三年嗣天师奏改今额明洪武三年诏正城隍称号于是移去神像更建城隍庙观额仍旧
　　乐真观在吴江县城东北隅元至大三年建洞真观在吴江县同里镇宋嘉定十三年建瑞云观在吴江县韩墅村元泰定中建
　　积善庵在府城西北隅元至正间僧文信建俗称北庵
　　国朝康熙四十二年
　　圣祖仁皇帝南巡
　　赐御书般若心经一卷金刚经一卷又
　　赐衍真谛三字额
　　吉祥庵在府西北仁风坊宋景定二年建
　　集福庵在府西北隅宋嘉定间建明宣德间重建
　　国朝顺治中僧证硏买地复兴太傅金之俊建藏经阁改名兴福中有鸳鸯殿连环池凖提台
　　能仁庵在府西北隅仰家桥西元至治间建凖提庵在府西北隅桃花坞即唐寅桃花庵明万厯十年僧旭小构天啓丙寅杨大濚奉凖提像于此改今名时浚池得唐寅桃花庵歌碑又得祝允明庵额今并存
　　休休庵在府西北宋咸淳中剏建万厯间大学士申时行重修
　　宝月庵在府西北梵门桥西相传古法防庵基也创自宋高宗时名宝志明万厯初重建以庵傍要离墓有池清浅夜月印渠因改今名
　　莲花庵在府西城梁天监初建为治平寺子院申时行感梦塑像题额曰水月禅林
　　梅隠庵在府西南隅瑞光寺西宋开禧间建幻住庵在府阊门外鴈荡村元大德四年中峯院僧明本建初本至吴喜其地名与鴈荡山合遂结草庵于此
　　竹影庵在阊门外明洪武间行僧西宗结茅于此隠士葛可久建为墓傍香火院治中郡绅杨循吉重修
　　龙树庵在阊门外白莲泾南明万厯间建周忠介顺昌以老树拒门如龙因名龙树
　　寿生庵在阊门外望墅墩元至正间建
　　青松庵在盘门外堰桥南宋端平间建
　　感德庵在府双桥下元咸祐间建后废明天启四年重建左有光明浜至是浚为放生河
　　寂鉴庵在府莲华峯西宋乾道间为秘书监张廷杰别墅造像立寺元至正中重建名天池寂鉴庵化城庵在支硎山西内有石壁峭立水溅石上日夜不絶声因称十尺雪
　　法螺庵在府寒山上有二楞堂为中峯下院势如旋螺径絶幽秀
　　磐陀庵在支硎山之西晋支遁建后废
　　国朝康熙间复建
　　文殊庵在府金山东岭元至正间建与狮山相对取文殊坐狮之义故名
　　海云庵在穹窿山北麓宋熙宁间建
　　积翠庵在穹窿山北即皇驾庵相传明建文帝逊国曾税驾于此万厯间其名始显崇祯末重建微笑庵在穹窿山明崇祯间建
　　双松庵在穹窿山有宋时古松二株元至正间建海防庵在府臯峯山南坞宋元祐间建
　　兴福庵在府尧峯山西麓宋咸淳二年建
　　新庵在府邓尉山北旧称宝林禅院宋末燬明季复建改今名陈继儒题众香庵
　　崇福庵在府铜坑山梁大同初建宋嘉熙间复建奉慈庵在邓尉山宋建中靖国元年建庵分南北中三院内有石鉢盂玉茶花牛栏泉凌碧松诸古迹
　　真如庵在府青芝山真如坞内元至正间建清风庵在府木渎镇西宋治平间建
　　金庵在东洞庭西坞洪武中建内大士及罗汉像系雷潮装塑潮夫妇俱称善手一生止塑三处此庵为最
　　天龙庵在府利三图元至正己丑僧恵慈建为北禅子院明万厯己酉重修
　　崇庆庵在府亨四图宋淳祐八年建又称百花庵卢师庵在府仁三图明成化间韩雍剏建
　　慈航庵一名青松庵在府仁三图明天啓六年建
　　国朝雍正十一年重修
　　寿星庵在府城东南宋名万寿庵屡经兴替妙隠庵在府城南元延祐间建旁即韩蕲王庙大云庵在府城东南一名结草庵南禅集云之别院也元至正间建明嘉靖初重修【附】明沈周纪游【治十年八月十七日余有役于城来寓草庵庵名大云前有吉草庵者居之遂譌为结草庵庵近南城竹树丛邃极类村落间隔岸望之地浸一水中其水从葑溪而西过长洲县治由支港稍南折而东复南衍至庵左流入环后如带汇前为池其势萦互深曲如行螺殻中池广十亩名放生中有两石塔一藏四大部经目一藏宝昙和尚舍利东西二小洲椭而方浮泊塔下犹笔砚相倚东洲南次通一桥过洲复接一木桥人行侧足栗股彻桥若与世接自此达主僧茂公房房踞东偏中有佛殿后亘土冈延四十丈高逾三丈上有古栝乔然十寻其枝骳□深翠数百年物也山空水流人境俱寂宜为修禅读书之地地理家谓其四兽俱全风气藏郁以是观之吴城诸兰若莫之及矣】王路庵在府一都相传吴王夫差登山辇路也晋为正觉庵支遁谈经处
　　觉海庵在府中峯北晋支遁建
　　白椎庵在府十三图晋僧道生放生处元至正间僧慧观剏建明洪武间僧道衍驻锡其中更今名蒲庵在虎丘花园子内明天启间建
　　佛慧庵在虎丘寺东宋绍兴间建径树幽僻有钟秀轩
　　文殊庵在府沈塘村宋至道三年建
　　石牛庵在府通国桥西宋咸淳六年建名即山庵明万厯三年重建因庵前有石牛相传唐时物更今名
　　云泉庵在府西天平山范文正公祖墓旁宋庆厯中僧逺建内有沈周画吴寛张渊史鉴李某联句图刻于石
　　国朝康熙三十八年
　　圣祖仁皇帝赐御书般若台慧业寺利济寺三匾额又赐精舍清调二匾额四十二年
　　钦赐维扬雨霁诗绫一幅
　　二十四桥夜雨收蜀岗阜下水西流禅心欲定沾泥絮不为繁华紫绮裘四十四年
　　钦赐诗绫一幅逺上寒山石径斜白云深处有人家停车坐爱枫林晩霜叶红于二月花
　　妙智庵在府中十八都梁天监间建明姚广孝为僧时居此后建祠于中有勅赐碑文
　　华严庵在府竹青塘宋建
　　永庆庵在府下雉渎后周广顺元年建
　　超化庵在昆山县东南二里宋淳熙中建后改名和丰庵每嵗迎春于此
　　崇宁庵在昆山县西北巴城湖之左宋崇宁中建海潮庵在昆山县恵安乡何村明万厯十五年建瑞石庵在上方院之右宋明道元年建
