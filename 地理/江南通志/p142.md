<!-- { "loadSidebar": true } -->
　　御题坡仙遗范四字扁额又有祠在荆溪之蜀山即东坡书院明治中侍郎沈晖重建【附】明李东阳蜀山苏公祠祀【常州宜兴之荆溪有蜀山本独山也志称苏文忠公与蒋学士之竒同举进士买田卜筑于兹山之麓于是易独为蜀按尔雅山独者皆为蜀志又称爱其名而居之者理则然也公尝欲作亭种橘预名曰楚颂后上表乞居常及归自岭南卒于州邸其弟文定公以其丧去葬于颍上其家亦不复至常矣当是时葢有所谓东坡书院者寻辄废越七十年郡守晁子健择州学旁地建祠祀公元僧敏机因山为祠为之居守晁公武徐一防皆有记今常州祠尚存而蜀山祠废已久治庚申县人沈公晖自南京工部侍郎致仕归以告廵抚都御史彭公礼廵按御史王君宪知府连君盛知县王君鍭佥议既协鍭躬访遗址悉为居民所防赎而归之得地三十余亩一时好义者争割田山捐金市以益之士人吴纶辈鸠材督工国子生王永实相其役经始于辛酉之四月至十二月而成为堂六楹肖公像于其中堂左右二亭一刻公楚颂帖及诸诗词一刻兴造之碑东西庑及门各四楹防馆庖湢诸室为楹者以十数其外则甃石为周垣百二十丈视州祠深广畧称而伟丽过之矣既乃用表忠观故事命道士谢允昻居之岁奉祀焉夫天下之论名臣硕辅者或原于岳降或归之地灵文章气节亦以为得江山之助固也及乎遐陬僻壤一丘一壑或有所凭藉亦足以不朽于世是所谓人与地者恒相须以显而亦不能不相为重轻若君子去父母之邦则迟迟其行越在他国则触物感事怀思顾恋而不能已是葢存乎人而物不与焉防稽东山以谢傅名其在金陵亦筑土以象之为东山者何限而非其人莫之名也公之自蜀入隐然重京师父子兄弟之名遂擅天下则公乃天下之人俗传三苏生而眉山之草木皆枯者妄也及其流离贬窜不能归其乡卜居兹山托名以寄意颍之山名曰峨眉者亦此义耳后虽其体魄在颍而魂气之无不之者安知不徘徊眷恋于兹山也耶且公所谓不待生而存不随死而亡者将流行充塞于天地间而况其经过化存神之地哉公之文章气节天下莫不尊之是虽不得与天下之祭揆之乡先生社祭之义有过而无不及独山之为蜀也其社之乎然则是祠之设固耆民俊士衣冠爼豆所宜周旋而倾注焉者也夫使文章不如公气节不如公则蜀之王万亦尝榜郑邸为蜀舍而朱俊民刘跂为之记铭然亦不显东阳楚人而燕产尝因赠太师徐文靖公之约买田兹乡而遽罹家难竟莫之遂今工部以其迹颇相而不知其文之弗称也请为记祠事之成予于是亦诚有感焉因用楚语作迎送神辞其亦橘颂之遗意也夫其辞曰橘之树兮如蓬郁青葱兮间玲珑彼亭兮在中信吴邦兮楚风橘之树兮如盖采芳鲜兮荐甘脆我公兮来归神陟降兮如在公之树兮荒莱公之亭兮空苔望游魂兮归来公归来兮恍不可以见渺惆怅兮悠哉荆之土兮如酥荆之米兮如珠山有茶兮溪有鱼生不足兮殁有余公去此兮何居楚之调兮欷歔蜀之山兮盘纡神徃复兮无定所聊为此兮踟蹰生不为世所容兮没将恣其所如凿余井而得泉兮又安穷其所之彼亭常存兮树常实恃以荐公兮愿少驻乎须臾】
　　国朝储欣蜀山东坡书院记【先生蜀人也弱冠筮仕嗣后出入中外不常厥居有以除授至者徙者请外者羣小搆祸安置者量移者地或善或恶或极辽以恶宠辱自上趋避无由若乃择地而处不以宦与罪至而意气慨然将徜徉终老于其山水之间独吾阳羡而已蜀山处邑东南盖阳羡诸山之卑且独者相传旧号独山先生以山形似蜀为去偏名蜀而居之吾意先生舟入荆溪浮于东氿三十里得是山登巓极目太湖如镜东南万峯如笏如屏是山实山水门户先生善选胜即其址税驾焉而非系乎蜀之似与不似也从此泛罨画品玉潭芒鞋笻杖无不到田夫方外无不交于是天逺夕阳之词乱山白云之句红友黄封之叹与金沙寺僧剖竹调水之符佳言韵事日日以新而惜乎居之不久也间考先生之来大约在允常州居住前后为元丰七年八年此两年中离黄赴登又尝待命于泗留题于扬时月可考是则先生居此虽阅两年其实不过数月耳嗟乎先生一谪齐安居之者四年一窜南海居之者六年及心所喜乐买田筑室曾不数月以去亦足见行止非人而先生生平动与愿违若此甚众也然先生在天之灵亘百世不磨灭者其所依回眷恋将在郁郁不乐处者欤抑在所乐欤则夫阳羡人士相与作为宫室以爼豆先生者先生之灵实式凭之可壊陋弗饬耶蜀山故有东坡书院废不知何时明治朝邑沈侍郎晖赎旧址而鼎建焉以伟丽称】
　　【国初渐圮有道士曰蒋普引以为任积三十年力腐折頽败葺治焕然又于似蜀堂后造楼而书院益伟丽狭前制矣考于康熙之戊寅磨石而属予以记予喜先生书院整新又嘉道士良且方卒就厥志也因记其光旧创始之大畧如是】
　　先贤祠在府城内祀延陵季子等七十五人邵康节祠在府治漳湟里祀宋邵雍
　　刘龙图祠在府治马迹山祀宋刘晏
　　杨龟山祠在府治朝京门内
　　张南轩祠在府城祀宋张栻
　　胡文恭祠在府城德安门外祀宋胡宿
　　忠义祠在府城正觉寺址祀宋文天祥姚訔等十五人【附】明胡崋毘陵忠义祠录序【毘陵古常郡也而祠以忠义名天下所无也而吾常有焉常之忠义前此犹未显也至宋之末始大显焉忠义在人心固未尝冺宜无间于天下古今而独归于宋末者有説也盖常有泰伯季子之遗风自古髙节所兴由克逊以立风俗君子尚义庸庶厚厐汉魏而降衣冠南度礼义之俗寖盛迨至赵宋人以忠厚立国当时臣民咸有忠君爱国之心而常之人才风俗愈甚独异他郡处常守易寂无所见也时危事变节斯着焉方徳祐初元师入境大江东西郡县皆望风奔溃独吾常知州姚公訔通判陈公炤与綂制王安节等鼓舞忠义为守御计且誓与城同存亡卒之粮尽援絶义勇百万同日被戮无一人降满城忠义信古今天下所无而仅一见于吾常者也夫以常之忠义如此至今庙宇不崇祭享不及精忠大节防于晦塞不有君子表而出之愈久而忘终归冺没何以劝激天下后世又何以显常之忠义超絶古今也耶此吾叶君司韶有所感发督合庠友而私祭所由兴私祭兴而新防所由着也观其于文丞相刘都綂阮应得万安僧则议其应祀刘溶则议其不当黜定位次有议人各有赞序列传鉴志以着其出处详畧祭有期有品有文立祠有碑与侵毁祠基宇有帖有状君尝乞祭于有司有呈古人感慨于忠义有诗一一收録分为上下卷后自为序而列其目于卷首用心宻矣旻儿辈俱出门下见而义之将为锓梓以广其传君因先期呈书臬司俾余序焉余惟忠义之事惟忠义者知所崇重为能表而出之以励风化昔孔北海表郑公乡而过者起敬文潞公题明道墓而学者知归吾见斯録一出而毘陵忠义之名益着忠义着而诸公之英声伟烈震耀两间人人知所景仰吾辈又当以君之录逹于朝行将立庙奉祀勒石颂功隆一代崇褒之典而大显扬于时于以励髙风激頽俗匪直有劝于常抑有劝于天下后世是録有关于忠义大矣】
　　邹公祠在府治咸宁街祀明苏松兵备道邹墀唐荆川祠在府城外运河岸西南祀明唐顺之忠节祠在府城正觉寺西祀明兵部尚书陈洽王忠愍祠在府治奔牛鎭祀明季殉难御史王章
　　国朝顺治十年奉
　　防褒防赐地十区奉祀
　　海烈妇祠在府治运河岸
　　灵济龙祠在武进县奔牛牐
　　周殿撰祠在武进县忠佑庙西庑祀宋周崇贤祠在武进县史家巷祀明胡濙
　　刘仁贤祠在武进县南祀明大理寺丞刘光斗三王祠在阳湖县东北祀东岳忠佑广之神汤襄武祠在阳湖县祀明东瓯王汤和顾左丞祠在无锡县南林祀晋顾悦之【晋书恺之父悦之歴尚书左丞】
　　伍相公祠在无锡县西五十里胥山下关江上春申君祠旧在黄公涧上今徙锡山西麓华孝子祠在无锡县山左祀晋孝子华寳【附】元髙明华孝子祠记【山寺之东偏当泉水之上有三贤祠按志书今祠址华孝子所居宅也初祠久废吴人王彬始复倡建既成则以三贤事刻诸石且曰初址实孝子故居孝子之事不可以没而不着复砻其碑因以记其事章善也孝子名寳晋义熙末始八】
　　【嵗父豪戍长安且行谓曰我还为汝冠后长安陷父殁寳奉命至七十不婚冠或问之不忍答辄号恸弥日建元三年诏表其门闾凡史载孝子事若此盖自西晋以来尚渊虚贱名检教弛法斁波流风靡而孝子独能笃至行终始不渝其诚意恻怛可以贯金石于云霓若与宇宙日月同其久于此见天之降人之秉彝不以衰世末俗而有异也孝子晋人而志谓齐孝子者盖孝子生于晋长于宋殁于齐当其一身而天下三易姓当时居朝廷有爵位者朝事司马氏夕事刘朝事刘夕事萧恬不以为怪而孝子奉父一言七十年余未尝斯须忘以至殁身不替使当时朝廷有爵位者其奉君命恪官守亦咸若华氏子则晋不当为宋宋不当为齐而孝子宜不曰齐孝子也几游于兹者憩幽林酌清泉临风览古懐三贤之髙风慕孝子之至行有志者宜加奋励其未能者则澄思革心勉追遐躅是则某所以树碑之意云耳夫人性一耳有为者亦若是吾徒宜无自怠】
　　尊贤祠在无锡县山泉左祀唐陆羽湛茂之李绅明正德中增祀宋焦千之秦观尤袤钱顗元倪瓒张翼王绂共十人嘉靖间又增祀明秦旭邵寳华察龚廷祥薛天生刘懐頴六人
　　国朝康熙六年增祀邹廸光沈应时二人五十八年又
　　增祀
　　本朝秦松龄周严绳孙三人共二十一人
　　胡安定祠在山右祀宋胡瑗
　　李忠定祠在山西祀宋李纲
　　七贤祠在无锡县儒学内祀宋杨时暨其从游四人名
　　五贤祠明嘉靖初增入宋李纲明邵寳更号七贤祠
　　朱文公祠在无锡县梅里乡白担山下
　　麻尹二将军祠在无锡县五牧桥祀宋文天祥部将麻士龙尹玉旧在彭郎村明嘉靖间薛应旂移建今所
　　储贞义祠在无锡县净慧寺侧祀明义士储福及其妻范氏
　　邹文忠祠在无锡县山河塘上祀明提学副使邹廸光
　　松滋王公祠在山秀塍街祀明无锡知县王其勤
　　周海二公祠在无锡县山左祀明周忱海瑞髙忠宪祠在无锡县水缺巷祀明髙攀龙周文恪祠在无锡县山祀明周子义顾洞阳祠在锡山之麓祀明副宪顾可久顾端文祠在山寺左祀明顾宪成以弟允成配
　　邵文庄祠在无锡县山二泉书院祀明邵寳于忠肃祠在无锡县锡山祀明于谦
　　马文肃祠在山秀塍街祀明季殉节马世竒以同殉朱氏李氏二妾祔
　　国朝顺治十年
　　赐諡并祠田七十亩
　　单贞姬祠在无锡县山寺左
　　忠节祠在无锡县山祀防赠国子监助教嵇永仁雍正八年建
　　御赐忠节流芳四字匾额
　　张止斋祠在金匮县洞虚宫之右祀明义士张翼
　　秦淮海祠在金匮县第六箭河上祀宋秦观旧在山明正徳间改建今所嘉靖中以裔孙朴旭霖防四人配祀崇祯时又增配永孚仲孚镗金四人改称九先生祠
　　国朝顺治初又以秦鋭祔
　　道南祠在金匮县东林书院左祀宋杨时伍相祠在宜兴县西九里祀伍员又一在江隂县胥湖西
　　广行祠在宜兴县西门外祀汉张渤谢氏七贤祠在宜兴县祀晋义兴太守谢渊洎其后裔宗三颢表三锡遴
