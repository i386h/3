<!-- { "loadSidebar": true } -->
　　四望寺在县东周家潭宋建
　　赤城寺在县东南杨树湾明建
　　青山寺在小龙山　　永利寺在枞阳镇明初建五印寺在县南城外明万厯中建
　　资福寺在县南三十里　　梅溪寺县南九十里茂林寺在县南黄陂坂俱宋建此寺有飞来古钟胜因寺旧址在县北二里投子山唐大同禅师宋义清禅师道场明嘉靖年间废
　　国朝雍正十二年奉
　　防重建
　　谷林寺在县北鲁防山旧名清泉寺明建
　　国朝康熙四十六年
　　赐今额
　　龙门寺在县麻山宋清远禅师建有十二景曰驻马坡白龙潭雨珠岩日月岩天方池武石罗汉峰狮子山古藤洞丹书峡龙门瀑布　　以上桐城县
　　延寿寺在潜山县东二十里宋建
　　时思寺县东四十里元建　大通寺县东八十里宋建
　　清凉寺县南五里
　　永明寺县南十五里俱宋建
　　兴化寺县西同安桥宋建　百丈寺县西三十里晋建
　　太平寺在县北太平山为五祖演禅师佛眼佛鉴佛果道晋咸和中建
　　山谷寺在县北十五里旧名乾元寺梁僧宝志卓
　　锡之地宋太宗时有舒民柯蕚遇老僧住万岁山指古松下掘得石篆乃志公记圣祚绵远之文进之朝名瑞石遣使致谢諡曰宝公赐号道林真觉禅师东北隅有第三祖璨大师塔又有舍利塔唐太宗赐号觉寂至今莓苔不茁鸟雀不栖岁有龙来洗塔雷电晦防则龙爪悉见黄鲁直爱此以寺名自号
　　天柱寺在县北清朝乡唐开元间崇慧禅师开山乾元间勅赐天柱寺上有汉武帝廻龙桥昭明太子阁崇慧讲经石入定石玉镜池又有瀑布声如钟功德水能疗人疾
　　佛光寺县北四十里明万厯中勅建赐藏经左有鹦歌庵其石苔藓皆绿色形肖鹦鹉俗呼为鹦歌石右有相见庵相传两祖师相见处
　　古佛寺县北百二十里即西峰寺宋建
　　彰法寺县北七里宋建　　以上潜山县
　　觉岩寺在太湖县东唐牧庵祖师建
　　四面寺在县东四面皆山唐法智禅师建宣宗尝游此其下有洞通龙山嵓
　　海会寺县东北白云山麓宋建题额曰淮西第三禅刹
　　石羊寺县南三十里宋建
　　真乗寺县西南唐栲栳禅师建今存塔
　　南山寺县西南十五里宋伏虎禅师建
　　弥陀寺县西百九十里唐建
　　龙门寺县西龙门山宋佛眼禅师建
　　二祖寺县北百二十里有二祖慧可遗迹
　　佛图寺县北四十里佛图澄建有石塔　　以上太湖县
　　东禅寺在宿松县城内唐天宝间建相传神秀禅师出家双峰东山寺为五祖所器重后至宿松曰吾绍东山之禅开法于此故名
　　福昌寺县东孚玉山唐建　拓林寺县东八十里唐建
　　资福寺县东十五里即北山精舍唐建
　　宝相寺县东临白马河亦曰白马寺相传三祖璨大师建
　　月山寺县东三十里宋建山形如月寺旁皆樷竹报恩寺县东南十五里宋建
　　忠节寺县东南五十里晋远公建
　　南台寺县南三里唐建　　祖堂寺县西十五里宋建
　　燃灯寺县西三十里唐金二祖师建有金像飞来佛
　　大梵寺县西四十里唐建
　　龙山寺县西北十三里梁建
　　龙王寺在县北唐五祖大满禅师建初五祖开法东山有龙化为童子侍听法音因名龙王寺东林寺在西源山晋永和初建唐贞观间防法祖师重建有古塔石船梅坪莲池合掌石虎溪桥挂锡树飞翠岩诸胜
　　西林寺县北三十五里晋永和九年祐祖禅师建法华寺县北五十里全举禅师道塲有昭明太子分经台法华亭狮子石仙人迹洗米池诸胜妙胜寺县北二十里宋建　　以上宿松县青林寺在望江县治北宋建
　　国朝康熙七年重修
　　土冈寺在望江县北三十里宋建
　　张山寺县北六十里宋建
　　武洲寺县北三十五里宋建
　　龙山寺县北七十里唐建　妙光寺县北八十里
　　梁建　　　　　　　　　十里寺县西北十里永思寺县西北四十里
　　法华寺县西北七十里俱宋建
　　南台寺县西五十里宋建有放生池
　　褒隠寺县西七十里唐宝庆二年为汉隠士梅福建
　　菩提寺县东二十里宋建
　　大慈寺县东北十五里唐建
　　崇慧寺县翔鳯门外明初建　　以上望江县佑圣观府城便民仓西
　　真源观怀宁景定坊明建　灵源观怀宁县受泉乡
　　妙观太湖县治北魏左慈建明末寇焚
　　灵泉观宿松县学西梁天监二年匡阜真人救民疫揷劒得泉饮之立愈遂以名观
　　灵佑观宿松县东荆桥
　　元真观县东五十里俱梁建
　　紫云观宿松县北三十里明初建
　　宝善庵在府城辑睦坊宋崇宁间建明海瓒禅师缄关习静刺血书经之处
　　清凉庵府北门外野螺桥
　　水云庵在府枞阳门外
　　国朝顺治壬辰重建午日竞渡游者集此
　　廻翔庵在府集贤门外灰心禅师留偈示寂塟此其冢不垒自高
　　止水庵府大龙湾止水性源禅师住此
　　墨雨庵在府释迦坂初名普济元至正间从水浮香逆流至瀼河土人刻作龙像奉之改名墨雨旱则祷雨輙应
　　龙池庵在怀宁县受泉乡岭头铜像铁瓦有吼云峰薜萝堦灵芝石一松亭跃龙池诸胜
　　太霞宫桐城县西城外晋裴阮郭三仙游此邑人见彩霞烛天因祀之称为太霞福地元至正五年建宫明季燬
　　真源宫潜山县北山谷寺左唐天宝间明皇梦九天司命真君现于天柱山乃置祠宇有二白鹿现号曰白鹿洞洞东有香土色如金号香泥洞金殿基在洞之上至宋为灵仙观徽宗御书万寿宫后又名真源万寿宫
　　天祚宫在真源宫右宋开宝间建崇宁中赐名天休观宣和改作宫有九龙井飞龙泉瀑布喷雪二亭亭久圮
　　龙山宫太湖县北三里龙山祀老子
　　徽州府
　　天宁万寿寺在府城北旧名防国天王院一名报恩光孝院唐政和八年改今名
　　太平兴国寺府城练水西唐至德二年建名兴唐寺宋太平兴国中改额寺有戒坛宋制圣诞日开坛为沙弥受三百六十戒部给戒帖别院二十有四今存其十中阜曰应梦罗汉院唐僧贯休为寺僧清澜画十六梵像后取入禁中帝梦歙僧十五六辈求归因复送入院西山之半曰五明院曰福圣院雪窦禅师岀家处又有曰经藏院曰浄名曰妙法曰如意曰等觉山左曰长庆前曰古塔七级院
　　开化寺在府西唐天祐元年号十方院宋大中祥符元年勅改名
　　宝相寺府东问政山钟楼峰下唐光化间建宋大中祥符间赐额昭应禅院后迁城内明正德间重建今处
　　城阳寺旧在隔溪面城阳山唐景福中建宋宣和间燬改建长寿乡
　　杨干寺在府通德乡丰乐里宋丞相程元鳯建任公寺在府宁泰乡有富资水梁太守任昉爱之因名
　　傍溪寺旧在府长乐乡铜山里宋大中祥符元年建绍兴中徙乌聊山
　　资福寺在府明德乡五代呉天祐七年建
　　大中祥符寺在黄山唐开元间志满禅师建宋改今名
　　松谷寺在黄山张真人居此松谷其别号也今为寺额
　　慈光寺在黄山朱砂峰下旧称朱砂庵明万厯间赐今额
　　国朝康熙丙午重修
　　翠微寺在黄山翠微峰麓唐中和二年建
　　南源古寺在府长陔唐太和三年建祀梁武帝暨宝志有古碑存寺后五峰揷天前有山三瀑布滙为泽名鉢盂津有燕石崖朱子读书寺中手书新安大好山水六字镌于石壁
　　普满禅寺在休宁县忠孝乡唐咸通六年建名报国禅院宋大中祥符元年改今名
　　建初寺在忠孝乡唐咸通九年建名崇法寺宋开
　　宝九年赐今名　　　　万安寺在长汀里唐建
　　方兴寺在方溪里唐贞观间建于孙祈咸通十四年徙此
　　嘉祥寺旧在忠孝乡唐光化间建宋徙云峰山月溪寺在休宁二十七都唐建
　　普照寺在三十三都宋建
　　阳山寺在阳邨五代呉天祐七年赐额
　　千秋寺在隆阜唐建　　以上休宁县
　　万寿寺在婺源县西唐干符间建名智林禅院元
　　延祐年改今额　　　　　普济寺在县东唐建高峰寺在县二十一都　　开化寺在五都俱宋建
　　黄连寺在五都唐建　　　香严寺在阆山宋建灵山寺在三十四都
　　山房寺在四十三都俱唐建
　　福山寺在三十六都宋熙宁间建明湛若水与门人方纯仁等讲学其间
　　资福寺在五十都唐太和间建　　以上婺源县十王寺在祁门县城南宋大中祥符中赐额曰悟法寺有十二院此其一也
　　灵泉寺在八都唐干宁四年建寺前有水由石中出春夏不盈秋冬不涸味甘而色洁饮病者辄愈因以名寺
　　贵溪寺在十二都　　　　西峰寺在上元山俱唐建
　　重兴寺在西山阿五代呉天祐间建
　　青萝寺在青萝岩唐大厯间建　　以上祁门县广安寺在黟县北梁建名永乐寺宋大中祥符间改今名
　　梓路寺在顺仁乡唐会昌三年建　　以上黟县普照寺在绩溪县石镜山宋治平元年建
　　药师寺在新安乡唐天祐间建
　　觉乘寺旧名释迦寺明洪武初改今额
　　太平寺在县南新合里旧名华严院明洪武初改今名
　　清隐寺在杨山乡旧名高峰寺宋治平初改今名卢山寺在杨山乡宋为广福院明洪武初改今名广福寺在遵化乡旧名石门县宋隆兴中改今名大佛寺在县文峰右有藏经全部
　　灵鹫寺在新荣乡旧名幽山院宋治平元年改今名
　　香葢寺在县西八十里　　以上绩溪县
　　天庆观在府西宋大中祥符元年以正月三日天书降辰为天庆节诏东京建玉清昭应宫天下置天庆观
　　干明观在府城唐建名櫺星观宋大平兴国六年以诞圣日为干明节改今名理宗书玉枢之府四字于观
　　紫阳观在紫阳山本许真君祠宋天圣二年赐观额
　　兴道观在问政山唐建号问政山房宋天禧四年改今名绍兴中诏以御书黄庭经内景经及临魏晋六朝唐人书凡十卷藏于山
　　万山观在府城东门壁有洞宾遗像
　　浮丘观在黄山浮丘峰下唐燬故址犹存祈水旱多应
　　仙都观在黄山仙都峰下
　　崇寿观在休宁县西
　　紫虚观在婺源县北南唐保大间建名栖真观宋政和四年改今名明嘉靖间改建西门湾
　　国朝顺治间重建
　　天仙观在婺源县西宋建
　　朝宗观在婺源天井山元建
　　洞元观在祁门县祁山麓相传汉梅鋗故宅唐大厯间建初名龙潭宋干德间改今名
　　龙兴观在祁门县不老山宋乾道间赐额
　　迎恩观在黟县西旧名真因道院明成化间移建县南横冈改今名
　　灵虚观在黟县西南旧名洞灵宋崇宁四年改今名元丰中常有云气覆其上得天尊像于石岩之侧
　　白鹤观在绩溪县北门宋建
　　紫极宫旧在府城南宋绍兴元年移岩镇南山真人章梦符居此凡祷辄应
　　许仙宫在府南山许宣平修真处即南山道院宋建炎中改今名
　　太素宫在休宁齐云岩明嘉靖中赐额
　　常清宫在休宁县江潭宋淳祐间赐额
　　掷鉢禅院在府黄山鉢盂峰下明万厯间建寿圣院在祁门五都旧名珠溪资福院宋大中祥符间改今名
　　霭山院在黟县新政乡明德里唐大中三年建宋宣和间方冦至寺策马不前遂引退
　　延庆院在黟县新政乡渔亭里唐大中三年建名阜口院宋大中祥符间改今名
　　宁国府
