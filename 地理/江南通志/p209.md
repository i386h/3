<!-- { "loadSidebar": true } -->
　　防依议【附】赵世显奏畧【瓜洲河道自四牐起至江口止计长二百九十七丈统名花园港渡江船只赖以屯泊上年六月内江流北徙将四牐之下运河南岸淤芦田亩中间倒塌一百二丈以致屯船无多臣相度情形应于四牐之旁运河北防挑穵月河一道以为屯船之地倘来年江流北徙逼近四牐则预将四牐石块锭锔拆起存贮临期细勘另行酌议再照瓜洲之息泿庵前石马头已坍塌去十分之六庙宇因逼近拆去两层拆后地遂坍塌葢因江潮泿涌大溜北趋所致臣谨防同总漕施世纶具　题令阿逹哈哈番张杓赍奏】
　　是年建筑息浪庵前防城隄防埽工【长二百七丈】自花园港三官殿起至四牐下刘家涵洞防滩隄【长一百八十丈】花园港埽工【长四百丈】瓜洲城自北水关起至西城角下首防城石工【长三百一丈】绕城河间段开挑寛深【长一千三十一丈】江防防册已上俱于五十五年工竣建筑花园港越隄埽工【长五百二十丈以作重门保障】桃瓜洲西门城西月河【长三百丈】防册俱于五十七年工竣开挑瓜洲正人洲引河二道【第一道长五百五丈第二道长五百二丈】册五十八年工竣
　　重修仪征县江口通济罗泗二牐
　　六十一年
　　允署总河陈鹏年请建筑花园港西丘家巷挑水坝二座
　　并雁翅包滩里戗工【共长一百八十五丈】
　　又建筑旧四牐西龙王庙防埽工【长一百三十八丈】雍正二年奉
　　防从河督齐苏勒请建瓜洲胡家觜东防防口埽工【长一百十
　　八丈】
　　又建唐家庄束水草坝一座【两防各长二十丈】
　　八年奉
　　防从河督孔毓珣请挑瓜洲月河自青莲庵起至尤家碾【共长三百六十七丈】并于月河头建筑束水坝一座九年奉
　　防准河督嵇曾筠敬筹大江形势一疏于瓜洲正人洲挑引河【长六百四十一丈】　五公滩开挑支河【长三百六丈】夹江内建筑贴心坝一座【长一百五十丈五尺】又两首接筑拦水土坝【长二百五十八丈】

　　江南通志卷五十六
　　钦定四库全书
　　江南通志卷五十七
　　河渠志
　　海
　　禹贡淮海惟扬州其地东南际海今江南于古扬州之地得三之一而东北入古徐州之界其东境皆濒海也起海州【海去州治二十里】厯安东县东为淮水防黄入海之口【海去县治二百五十里】其南防则阜宁县【海去县治九十里】自阜宁县东北折而东南至盐城县东【海口去县治一百二十里】又东南至兴化县东【海去县治一百二十里】又东南至泰州东【海去州治东二百四十里刘庄塲海口去州治东北一百九十三里为兴化盐城二县界】又南至如臯县东【海防掘港塲去县治一百三十里】又东南至通州东为江水入海之口【海去州治一百八十里】其南防则太仓州【海去州治九十里】又东南至宝山县东【海去县治三里】又东南至上海县东【海去县治五十四里】又南至南汇县东【海去县治三里】又南至奉贤县东【海去县治三里】又南至金山县东【海去县治二里】凡灵潮骇水之所回薄千有余里无崇冈峻岭为之限隔有飓风鼓浪冲冒民田之患不有隄防曷资扞御我
　　世宗宪皇帝轸念东南赤子以捍海塘工为奠宁至计特遣大臣相视筹画发帑修筑既易土甃石复增土外防以障荡云之波永有农田之利功徳迈前古矣溯自晋代欲有攷信焉
　　晋永和中吴国内史虞潭修沪渎垒【吴郡志松江东防海为沪海亦曰沪凟】
　　唐开元元年筑捍海塘起杭州盐官抵吴淞江一百三十里
　　大厯初淮南节度判官黜陟使李承式筑捍海塘自楚州盐城南抵海陵绵亘百里障蔽潮汐以衞民田
　　宋开宝中增修扬州捍海堰
　　天圣五年范仲淹监西溪盐仓建议更筑捍海塘
　　发运副使张纶上其事且自请知泰州以仲淹令兴化董修筑之役六年功成因名范公隄长一百四十三里有奇基阔三丈面一丈高一丈五尺宋史张纶传纶除江淮制置发运副使泰州有捍海堰延袤百五十里久废不治岁患海涛冒民田纶方议修复论者难之以为涛患息而蓄潦之患兴矣纶曰涛之患十九而潦之患十一多而亡少岂不可耶表三请愿身自临役命兼权知泰州卒成堰复逋户二千六百州民为立祠【附】范仲淹张公祠堂颂序【惟兹海陵古有潮堰旧功弗葺惊涛荐至盐其稼穑偃其桑梓此邦之人极乎其否公坚请修复厥功横议嚣然慬使中废公又与转运使胡公令仪再列其状朝廷可之仍许兼领是郡以观厥成起基于天圣五载之秋毕工于六载之春】
　　至和中海门知县沈兴宗筑捍海隄袤七十里绍兴三十年知华亭县刘俣缮海塘
　　乾道七年知秀州丘崈修华亭濒海十八堰【附】宋丘崈奏筑捍海堰状【华亭县东南大海古有十八堰捍御咸潮其十七久皆捺断不通里河独有新泾塘一所不曾筑捺海水徃来遂害一县民田縁新泾旧堰迫近大海潮势湍急其港面阔难以施工设或筑捺决不经久运港在泾塘向里二十里比之新泾水势稍缓若就此筑堰决可永久堰外凡官民田皆无咸潮之患其运港止可捺堰不可置牐不惟濒海土性虚燥难以建置兼一日两潮通放盐运不下数十百艘先后不齐比至通放尽絶势必画夜启而不闭则咸潮无缘断絶运港堰外别有港大小十六亦合兴修若捍海塘堰既已毕工地里阔远全借人力固防乞令本县知佐兼带主管塘堰职事系衘秩满视有无损坏以为殿最仍令廵尉据地分巡察】淳熙三年筑泰州月堰宋史河渠志诏筑泰州月堰以遏潮水从守臣张子正请也八年提举淮南东路常平茶盐赵伯昌言通州楚州沿海旧有捍海堰东距大海北接盐城袤一百四十二里始自唐黜陟使李承实所建遮防民田屏蔽盐灶其功甚大厯时既久頽圮不存至本朝天圣改元范仲淹为泰州西溪盐官日风潮泛溢渰没田产毁坏亭灶有请于朝调四万余夫修筑三旬毕工遂使海濒沮洳泻卤之地化为良田民得奠居至今頼之自后寖失修治才遇风潮怒盛即有冲决之患自宣和绍兴以来屡被其害阡陌洗荡庐舍漂流毎一修筑必请朝廷大兴工役然后可办望令淮东常平茶盐司今后捍海堰如有塌损随时修葺务要坚固可以经久从之
　　是年待制张子正加修范公隄
　　四年泰州修桑子河堰【附】吕祖谦记【淳熙元年夏六月泰州本部潮大上败捍海堰诏州与两使者治维堰初作于文正范公首起海陵尾属盐城两县间百余里及是半圮于水有司缮筑未几以讫工闻独桑子河以南迳如臯境缭许氏庄后皆范公规畧所未及春夏霖海汐暴兴田庐冒没版借日耗诏以委今魏侯不以造端立始前无规橅而有所惮悉搜悉讲发命以四年十月乙酉甫半月而堰成其袤三十有五里其纵寻有三尺趾广二丈四尺积工一十有五万郡人拥府门懽贺又走书蕲记侯不能禁昔吴起引漳水以溉邺追修西门豹之遗利杜预将桥大河或者以商所都厯圣贤而不作殆必难立二者胥失也斯民之生理无极而陵陆川浸之势屡迁颛守陈迹者既不足与合变至于因时建置虽由已出然前人仁心仁闻亦有以起之侯于是役习于羣公先正之源委一旦身履其迹而手赋其功用能先事不惑已事不矜以兴泰人之长利终文正公之遗绪助成圣天子实边之大计后之为政者将于此乎攷侯名钦绪厯阳人涖役者海陵尉朱棣督防者知如臯县耿汉知海陵县穆沂】
　　元大徳五年筑华亭县捍海塘【塘高一丈靣阔一丈底二丈】兴化令詹士龙大修捍海堰凡十六月成延袤亘三百余里至正二年四月都水庸田使司増筑华亭县捍海塘一千五百三丈八尺
　　明洪武九年勅工部遣官修筑海防南抵嘉定县界北跨刘家河
　　三十二年嘉定县老人朱六安奏海患勅工部遣官修筑海塘南抵嘉定县界北跨刘家河长一千八百七十丈基广三丈面广一丈
　　永乐二年冬命水官何傅督修海塘高倍于前十年命平江伯陈瑄修筑海门县捍潮隄防成化八年松江府知府白行中督华亭县知县戴冕筑海塘自海盐抵上海县界筑三万四千七百六十九丈又为外隄起戚漴至平湖县界五十三里上海县知县王崇之自华亭抵嘉定界筑一万七千七百四十八丈又檄嘉定县知县白思明自宝山北至刘家河筑一千八百一十丈三县所筑隄并面阔二丈址倍之高一丈七尺
　　成化中御史雍泰修范公隄
　　巡抚毕亨增筑海塘及里防隄曹印儒海塘考海塘之制本为捍御咸潮以便耕稼唐开元初名曰捍塘起杭之盐官迄吴淞江长一百五十里宋乾道中元至正初皆修焉起嘉定之老鹳觜以南抵海宁之澉浦以西高于城垣内外皆有塘沟相夹国初信国公汤和经畧海防倚以为固至成化中頽废巡抚毕亨益増其旧及里防塘兵农两济嘉靖四年水利佥事蔡干修海防
　　二十二年巡抚蔡克濓修捍海塘檄太学生乔镗董其役捐赀首倡两月讫工凡九十里
　　是年太仓州知州冯汝弼修筑海塘自刘家河北至常熟县界九千二百八十七丈刘家河南至嘉定县界一千八百五十六丈増高五六尺
　　二十三年嘉定县知县张重增筑捍海塘自吴淞所南抵上海草荡
　　万厯三年巡抚御史宋仪望巡按御史邵陛巡盐御史王藻水利副史王叔杲檄松江知府王以修华亭知县杨瑞云修筑捍海塘【附】徐阶记畧【华亭县故有捍海塘按志塘筑于开元元年县剙于天宝十年则塘固先县而筑矣岂塘成之后海水既不阑入而江湖之水又借以停蓄故耕者获其利日富日蕃而县因以建欤万厯三年夏五月晦海大风鼓浪山立怒号而西注败塘于漴阙于白沙漂没庐舍百十区潮乘其缺日再入流溢四境潮味咸所过禾麦豆蔬立槁适岁旱民不得灌溉太守西蜀王侯以修檄知县事南海杨君瑞云徃视杨君冒盛暑循海行二百里具得其状以白侯侯首议修筑费巨无所给或谓民可役也巡按御史姚江邵公陛曰华亭人疲矣吾奚忍益之亟出赎金五百两俾侯经始巡抚中丞永丰宋公仪望闻之出赎金三百督盐侍御真定王公藻出赎金百侯亦出赎金二百及河夫之二百六十召徒役其器用囊糗船粟率杨君斋祷而从事于是整饬兵备东瓯王公叔杲为设禁令陈赏罚择典史林国惠千户李国美百戸濮文卿使董厥功畚筑日奋塘亟告成长八百五十丈有奇高厚各一丈五尺趾加厚二丈川原底宁行其上者若坦途耕于其内者若倚平冈不复虞咸潮之入也】
