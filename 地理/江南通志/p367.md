<!-- { "loadSidebar": true } -->
　　今现设马二匹草料银五十七两六钱马夫一名除另给捐置马田租稻外工食银七两二钱买马银一十两带闰银二两一钱六分鞍辔等银六两嵗共支银八十二两九钱六分　雍正十二年核减草料等银嵗共一十七两五钱六分
　　建平县
　　原设马三匹马夫二名后于　题明请将等事案内裁减马一匹马夫一名雍正六年全裁
　　六安州
　　原设马三匹马夫二名后于　题明请将等事案内裁减马一匹马夫一名
　　今现设马二匹草料银五十七两六钱马夫一名工食银一十两八钱买马银一十两带闰银二两二钱八分鞍辔等银六两嵗共支银八十六两六钱八分　雍正十二年核减草料等银嵗共一十七两五钱六分
　　英山县
　　原设马三匹马夫二名后于　题明请将等事案内裁减马一匹马夫一名雍正六年全裁
　　霍山县
　　原设马三匹马夫二名后于　题明请将等事案内裁减马一匹马夫一名雍正六年全裁
　　泗州
　　原设马七匹马夫四名差夫十名后于　题明请将等事案内裁减马二匹马夫一名差夫二名今现设马五匹草料银一百四十四两马夫三名工食银三十二两四钱差夫八名工食银八十六两四钱买马银三十七两五钱带闰银八两七钱六分鞍辔等银一十五两嵗共支银三百二十四两六分　雍正十二年核减草料等银嵗共四十三两九钱
　　盱眙县
　　原设马七匹马夫四名差夫十名后于　题眀请将等事案内裁减马二匹马夫一名差夫二名雍正六年裁减马二匹马夫一名
　　今现设马三匹草料银八十六两四钱马夫二名工食银二十一两六钱差夫八名工食银八十六两四钱买马银二十二两五钱带闰银六两四钱八分鞍辔等银九两嵗共支银二百三十二两三钱八分　雍正十二年核减草料等银嵗共二十六两三钱四分
　　天长县
　　原设马七匹马夫四名差夫十名后于　题明请将等事案内裁减马二匹马夫一名差夫二名雍正六年裁减马二匹马夫一名
　　今现设马三匹草料银八十六两四钱马夫二名工食银二十一两六钱差夫八名工食银八十六两四钱买马银二十二两五钱带闰银六两四钱八分鞍辔等银九两嵗共支银二百三十二两三钱八分　雍正十二年核减草料等银嵗共二十六两三钱四分
　　五河县
　　原设马三匹马夫二名后于　题明请将等事案内裁减马一匹马夫一名雍正六年全裁
　　船政【附】
　　江南通省驿传道
　　江南水驿黄快船七十只毎船在坞看船头舵水手八名出差加添水手六名其工食差修等银俱于抵补丁银并拨补芦课内动给　雍正十二年于酌裁站船等事案内　题准毎年毎只加贴出差公费银十五两于裁存快中便民船摊丁芦课银内按年动支
　　江宁水驿快中船十二只毎船在坞看船头舵水手四名出差加添水手三名毎名日支工食银五分于额征抵补银内支给
　　划船一只在坞看船头舵水手三名出差加添水手四名其工食苫修等银于额征抵补丁银内支给　以上中划船十三只雍正十二年于酌裁站船等事案内　题准裁汰变价其节省等银以为现留黄快等船加给出差公费
　　江宁蘓州淮安三府便民座船便民船共八十六只便民座船毎只在坞看船头舵三名月支工食银三两苫盖银四钱出差加水手十一名便民船毎只在坞看船头舵二名月支工食银二两苫盖银四钱出差加水手八名其银在江浦县归并银内照数解给又便民船水手仅额设二三名不等照湖广宣楼等船长养水手十名之例添给工食于驿站裁留银内动支　雍正十二年于酌裁站船等事案内　题准裁汰三十七只现存四十九只
　　宣楼船五十六只在坞看船头舵二名月支工食银二两苫盖银四钱出差加水手六名在驿站裁留银内动支又照湖广宣楼等船长养水手十名之例添给工食亦于其内支给　雍正十二年于酌裁站船等事案内　题准毎船毎年加给出差公费银十二两于裁存沙船节省银内动支又于船朽难差等事案内雍正十三年议准毎只苫盖银四两八钱照沙快船之例自雍正十二年为始嵗修银两永逺裁减
　　沙船六十六只毎只头舵水手三名出差加水手八名后因差多人少毎船添设水手三名其工食苫盖银五千二百二十七两二钱在安属裁站银内支给　雍正十二年于酌裁站船等事案内题准裁汰三十三只其现存三十三只毎年出差公费于所裁沙船节省银内动支毎船津贴银十五两
　　江蘓布政司
　　蘓坞应差号座船二十一只额编水手工食银一千五百两六钱六厘遇闰加编银一百二十五两五分零在长洲县元和县吴县支给
　　蘓坞应差飞仙船七只额编水手工食银六百十六两八钱遇闰加编银五十一两四钱在长洲县元和县呉县呉江县震泽县常熟县昭文县昆山县新阳县太仓州镇洋县崇明县支给
　　协蘓应差松属号座船六只额编水手工食银七百一两一钱六分一厘零遇闰加编银五十七两七钱八分九厘零在华亭县奉贤县娄县金山县上海县南汇县青浦县福泉县支给
　　协蘓应差常属号座船十二只额编水手工食银五百五十九两遇闰加编银四十六两五钱三分三厘零在武进县阳湖县无锡县金匮县江阴县宜兴县支给
　　镇坞应差号座并渡马船八只额编水手工食银六百九十二两二钱九分遇闰加编银五十九两六钱九分零在丹徒县丹阳县支给
　　镇坞应差操巡船四只额编水手工食银六百八十两四钱遇闰加编银五十六两七钱在丹徒县丹阳县金坛县支给
　　镇坞应差马仙船三只额编水手工食银二百十二两四钱遇闰加编银九两六钱在丹徒县丹阳县金坛县支给
　　镇坞渡马船一只额编水手工食银四十三两二钱遇闰加编银三两六钱在金坛县座营欵内拨给
　　淮坞应差楼唬船五十一只额编水手工食苫盖等银二千五百九两二钱遇闰加编银二百九两一钱在山阳县地丁银内支给





　　江南通志卷九十八
<史部,地理类,都会郡县之属,江南通志>
　　钦定四库全书
　　江南通志卷九十九
　　职官志
　　文武之制备矣莅之者官也唐虞肇州置牧以任其外周礼州长县正之属益详江南自呉楚设官稍变古制秦改郡县置守令自是为国为郡为州为道为军为路为行省为南直隶因事号官増省因革规制各殊要其上下僚吏相统相属若使臂使指之効则同也既列其官而系以人又择其人之贤有治行者纪之以风有位故曰不惟其官惟其人为类三为卷二十作职官志第六
　　文职【一】
　　苏辙谓古者即官取人出以为守令入以为卿相出入相受内外相贯葢言文职之简要如此然自唐虞三代置州牧秦置监察御史汉初更遣丞相史督御史其后置刺史当时目为外台犹御史之职也至隋以州统县自是刺史为太守之互名非其旧职唐始置廵察复改采访处置使至宋元诸使递有増置一如古御史之职而守令隶属焉明置廵抚复置总督并带都御史为持节使官其下有二司诸道以逮守令
　　国朝因之而裁省改设江南为多诚以财赋要区川陆所防事理剧于他省吏民尤务均安也録前代之有可攷者而我
　　朝自守令以上并备着之
　　周秦建官之制莫详于周上大夫受县下大夫受郡其在六乡则有州长党正闾胥族师六遂则有县正鄼长里宰之属大小相维纤悉毕具是时江左之地僻在东南屏居要服前隶勾呉后属楚越六典未修加以事远代湮简编阙略稽其名氏无文可征其存什一于千百者若伍尚为棠邑大夫【见左传昭公二十年】公子繁为巢大夫【见杜预经传集解】还无社为萧大夫【见左传宣公十二年】华豹为吕封人【见左传昭公二十一年】髙哀为萧封人【见左传文公十四年】公孙圣为东掖门亭长【见呉越春秋】庄周为漆园吏【见史记老子列传】之类外此罕闻焉至秦混一区夏罢侯置守改封建为郡县始以郡统县郡置守丞尉各一人守治民丞佐之尉典兵复置监察御史以察诸郡牧民守土各有攸司官制为之一变然当时江左郡邑之吏自防稽守殷通呉令郑昌而外若泗川守壮则佚其姓楚尹薛公又失其名葢不可攷者多矣故叙职官断自两汉始
　　汉仍秦制诸州置监察御史文帝十三年以御史不奉法乃遣丞相史分刺诸州以督之不常设元封元年御史止不复监五年置部刺史掌诏六条察州江南为扬徐豫三州之地有三刺史成帝绥和元年以刺史位下大夫而临二千石轻重不相准乃更为州牧秩真二千石哀帝建平二年罢牧复置刺史元夀二年复设州牧光武中兴仍置刺史自西汉以来刺史周行郡国无治所后汉始建所治之地时扬州刺史治歴阳后徙夀春【建安中又治合肥】徐州刺史治郯【汉末又治下邳】豫州刺史治谯灵帝中平五年又改置牧其州之官属有别驾治中兵曹部郡国从事是为从事史有主簿门亭长功曹书佐书经师月令师律令师簿曹书佐典郡国书佐是为假佐皆州自辟除凡一州统数郡郡之附州者为都置一尹一丞其不附州者为郡置一守一丞一尉守之佐有功曹史五官掾部县督邮门亭长主记室史阁下及诸曹各有书佐干凡一郡统数县县万户以上者置令万户以下者置长皆有丞尉凡县中十里一亭亭有长十亭一乡乡有三老有啬夫有游徼三老主教化啬夫收赋税游徼廵盗贼谓之乡官其郡为诸侯王国者置内史以掌其治成帝绥和元年省内史以相治民皆不置守每郡国各置文学一人
　　统部
　　【汉】魏　相　　　　　　　　黄　霸
　　何　武【以上州刺史】　　田　况【青徐二州牧】
　　王　尊【徐州刺史】　　　　刁子都【徐州牧】
　　【后汉】陈　翔　　　　　　　　张　禹
　　观　恂　　　　　　　　严　遵
　　巴　祗　　　　　　　　尹　耀
　　刘　祜　　　　　　　　臧　旻
　　袁　遗　　　　　　　　郑　泰
　　敬　绍　　　　　　　　陈　温
　　陈　瑀　　　　　　　　刘　繇
　　温　恢　　　　　　　　刘　馥
　　陈　祎　　　　　　　　陈　儒
　　周　干【以上州刺史】
　　樊　　　　　　　　　傅　俊
　　欧阳歙　　　　　　　　鲍　永【以上州牧】陆　续【州别驾】
　　呉　范【州从事】
　　车　胄　　　　　　　　臧　霸
　　浩　周　　　　　　　　百里嵩
　　王　景　　　　　　　　刘　福
　　杨　秉　　　　　　　　应　志
　　葢　豫　　　　　　　　巴　祗【以上徐州刺史】
　　陶　谦　　　　　　　　吕　布【以上徐州牧】关　羽【行徐州事】
　　滕　抚【督徐二州事】
　　牵　招　　　　　　　　桓　范【以上都督青徐诸军事】
　　赵　昱　　　　　　　　糜　竺【以上徐州别驾】王　朗【徐州治中】
　　陈　宫【徐州从事】
　　黄　琬【豫州牧】
　　分辖
　　【汉】张　谏　　　　　　　　王子凤【以上丹阳太守】
　　严　助　　　　　　　　朱买臣
　　周　君　　　　　　　　秋　君
　　许　持【以上防稽太守】
　　汲　黯　　　　　　　　尹翁归
　　韦　【以上东海太守】
