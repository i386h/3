<!-- { "loadSidebar": true } -->
　　二十九年开通惠河以郭守敬领都水监初言水利有十一事其一欲道昌平县白浮村神仙泉过双塔榆河引一亩玉泉诸水入城汇于积水潭従东折而南入旧河每十里置一牐以时蓄泄帝称善复置都水监命守敬领之丞相以下皆亲操畚锸为之倡置牐之处往往于地中得旧时砖木人服其识逾年毕工自是免都民陆挽之劳上悦赐名曰通惠【续文献通考】
　　至治三年江浙行省言镇江运河全借练河之水为上源漕运商贩舟楫无不由此以供亿前朝尝濬此湖潴畜潦水若运河水浅开放练河一寸可添河水一尺近年淤浅以致递运不通乞加修治制可工毕又置湖兵百人专任修理【续文献通考】至正十五年江浙省臣乞减海运以苏民困戸部定拟本年税粮除免征外其寺观并拨赐田粮十月开仓尽行拘收其不敷粮拨至元折中统钞一百五十万锭于产米处籴一百五十万石贮濒河之地以听拨运从之【续文献通考】
　　明初海运因元之故海运不给于是陆运以济之及防通河既浚于是有儹运而海运乃罢遮洋海运犹不废焉然儧运之初皆支运也既而议者以为军民不便于是有兑运法凡五变一曰海运二曰海陆兼运三曰支运四曰兑运五曰改兑【续文献通考】
　　洪武二年令戸部于苏州太仓储粮二千万石以备海运供给辽东是时海船有一千料有四百料名鑚风海船后永乐中改海运遂改四百料为浅船【续文献通考】
　　永乐元年令于淮安用船运粮入淮河沙河至陈州颍岐口跌坡下用浅船运至跌坡上别以大船载入黄河至八栁树等处令河南车夫赴卫河转输北京此变海运之始【续文献通考】
　　十二年海运粮四十八万四千八百一十石于通州又卫河儧运粮四十五万二千七百七十六石于北京所谓海陆兼运者是也一由江入海出直沽口由白河运至通州谓之海运一由江入淮黄河至阳武县陆运至卫辉府由卫河运至蓟州谓之河运【续文献通考】
　　十三年时防通河成遂令浙江嘉湖杭与直苏松常镇等府秋粮除存留并起运南京及供给内府等项外其余原坐海运之数尽拨运赴淮安仓扬州鳯阳淮安三府秋粮内每嵗定拨六十万石运至徐州仓徐州并山东兖州府秋粮内每嵗定拨二十万石俱令民运赴济宁仓以浅河船三千只于防通河支淮安粮运至济宁仓二千只支济宁粮运赴通州仓每嵗通运四次所谓支运者是也其天津并通州等卫官军于通州接运至京自是海运不复行矣【续文献通考】
　　又令浙江都司并直卫分官军于淮安运粮至徐州置仓收囤京卫官军于徐州运粮至徳州置仓收囤山东河南都司官军于德州运粮至通州交收【明防典】
　　陈瑄计议令民运粮俱于淮安瓜洲补给脚价兑与军船领运瑄又奏请于淮安瓜洲水次令军民于此对船交兑令军船出给通闗付还与民令民补脚价在淮安水次者每正粮一石外加五斗在瓜洲水次者每正粮一石加五斗五升【续文献通考】
　　十六年又令浙江湖广江西布政司并直苏松常镇等府兑粮坐派二百五十万石令粮里自备船只运赴通州河西务等处上仓【明防典】
　　二十一年奏准每嵗漕运以两运赴京仓一运赴通州仓交收【明防典】
　　宣德二年令浙江江西湖广并直苏松等府起运淮安徐州仓粮拨民自运赴通州仓其运粮军士于淮安南京仓支运【明防典】
　　四年仍令江西湖广浙江民运粮一百五十万石贮淮安仓苏松宁国庐州池州安庆广德民运粮二百七十四万石贮徐州仓应天镇江常州太平淮安扬州鳯阳及滁和二州民运粮二百二十万石贮临清仓令官军支运山东河南北直府州县粮径赴北京其儧运军船量地逺近与粮多寡如淮安上粮民船十抽其一徐州十三抽一临清十五抽一给与官军兼旧船运载赴京此兑运之始【明防典】
　　六年奏准浙江江西湖广苏松常镇太平等府签拨民丁及军多卫所添拨军士与见运军士通二十四万分两班更替儧运【明防典】
　　七年议准民运多失农月及官军空船往还艰苦着例民粮加耗脚各于附近水次兑与军运【明防典】
　　南京江北府州县粮于瓜洲淮安支兑【续文献通考】
　　应天苏州松江常州镇江太平宁国池州庐州安庆每石加耗米五斗六升又两尖米一斗共六斗六升内除四斗随船作耗余米二斗六升折银一钱三分名二六轻赍今减去二升止征二斗四升改为二四轻赍于内仍扣留银一分鳯阳淮安扬州徐州每石加耗米四斗六升尖米一斗共五斗六升内三斗随船作耗余米二斗六升折银一钱三分名二六轻赍后改为二四脚米每石六升折银给运官同有司为买办物料修船之费通防河成省脚价始立减扣法扣留者以备修惠通河牐量减者以寛民力【明防典】
　　按此为兑运法
　　九年令官军运粮五百万石以三分为率通州仓收二分京仓收一分【明防典】
　　成化七年都御史滕昭议罢瓜淮兑运里河官军雇江船于江南水次交兑民加过江之费【明防典】按此为改兑法
　　令瓜淮官军过江兑运除加耗外每石添给脚米六升改兑耗米应天苏州松江镇江广德每石俱三斗二升鳯阳淮安扬州每石俱二斗七升徐州每石二斗二升以上各加耗内各折米二升易银一分名折易轻赍凡改兑俱无尖米盘剥之费【明防典】
　　二十年奏准河道浅阻粮运迟滞运到京者悉免晒飏每石加耗米四升每石兑运该收耗米并免晒飏米四升俱作正数支放【明防典】
　　万歴二年题准各处随粮轻赍银通解漕司内将三分给运官其七分选定解官装入标船星夜越幇前进送通仓坐粮郎中秤过寄库候该幇船到验给运官完粮
　　七年又令完掣通闗之日查无挂欠亦便与运官领回分给【附】漕运总兵万表云【粮运轻赍者即耗粮也先是耗粮俱本色随船候到湾雇车起粮则易银为用后以湾中米价低昻不一而易卖又滞交纳治十三年都御史张敷华都督郭宏方议折银每石定价五钱可以轻赍就于交兑之时支领随船此一六二六三六轻赍之名由始也然只令完纳兑运三百三十万石而已余耗本折皆归旗卒官固无利之者是故旗卒富饶粮运于斯为盛至正德六七年来京师权要始有官债虚立文约逼夺轻赍而弊又従此生矣时各总运官多出其门牵引为害盖借公物以为私赂希宠庇耳于是始有鞘封过淮赴漕运衙门呈验重封仍委官至张家湾过发之盖以革逼夺之弊而把总聂钦遂引夤縁验封查算使用以羡余献之于官故又有扣除之例矣钦虽即以败而后之相继者则用意算扣嵗増其数咸务多献以为功太仓库所积羡余至盈数十万而官旗揭借赔费贻害不可胜言钦之倡始为可罪也夫一六二六三六轻赍乃耗粮也惟因地有远近故耗有多寡非脚价也若脚价则一例矣湾中起粮使用则各总皆同又何必分一六二六三六之殊哉今以轻赍扣除于官是则正粮四百万之外复收其耗粮也岂制法之意乎后又添设参将一员驻劄通州专一验封参将王佐乃定脚价搜括仓中使用如太监则有茶果钱如经歴仓攅每石一厘则谓之厘儿钱及至吏书门官斗级之类莫不定之以数每年造报花销遂以为例先年仓中使用初无定数每因人之狡懦而髙下増减之司使用之人又有虚数以欺众者累至争讦故此法一立一时人亦便之但使用公行太监茶果又添火耗催茶果者又有班儿钱其经歴仓攅往年各卫得以所带本地货物高价与之而今皆纹银且以此为应得又于数外求之为厚薄低昻矣盖作法于凉其弊犹贪作法于贪弊将焉止故为法不可不慎也　明典彚】
　　是年题准每船许带土宜六十石多者尽数入官如遇浅起剥自备脚价
　　初内官监收白熟粳米科索无厌大率正粮一石加费二石始获批单至是以应天巡抚呉廷举言始令今后内官监收粮悉如故事每石加耗一斗不许分外多收军余人等有仍前巧立名色科索民财者如法究治【明典彚】
　　九年议准漕司及各巡抚将江南五府应运白粮令各粮长仍雇五百料中船勿令夹带私货应得水脚当官议定先给一半其余印封船过徐州总部官验给又题准每嵗解京白粮务殷实粮戸正身解纳不许棍徒包揽应用米数先尽本名如有官戸银米责令运送仓库转给领解以杜短少赔累船只许令粮长自雇五百料中船每百石定给银三十三两埠头等役悉行查革经过钞闗如果止于土宜四十石免其纳税【明防典】
