<!-- { "loadSidebar": true } -->
　　上谕从前朕以武弁一年所得俸薪不敷所用令自提督以至千把总俱量给与亲丁名粮以资养赡今各省添设外委千把尚未议及念此外委人员所办者千把总之事而所食者仍止本身一分马粮一应公差纸笔衣马之费实有不敷着将各省添设外委千把总每员给与步粮一分即令伊之子弟家人顶食以资养亷但有仍借办公名色扣尅兵饷滋扰地方者着该管官即行揭报该辖大员指叅毋得姑狥寛纵特谕
　　十三年十二月二十日奉
　　上谕朕御极恩诏内将出征兵丁所借银两俱已免其缴还又念出征之防军校骁骑校虽系官员品级仍
　　在兵丁内支食钱粮特降谕防将伊等借支银两一并豁免今复思緑旗内有千百把总及外委防员既与兵丁一同効力疆场当与八旗防军校骁骑校一同霑被恩泽着将伊等所借钱粮亦免缴还以示朕加恩未弁之至意特谕










　　江南通志卷九十四
<史部,地理类,都会郡县之属,江南通志>
　　钦定四库全书
　　江南通志卷九十五
　　武备志
　　江防
　　大江北岸
　　安庆府望江县上接湖广黄州府界
　　安庆为呉楚交防之地其江西自湖广黄梅县流入宿松界小孤山矗立波涛间号海门第一闗元余阙命水军戍守所恃以为安庆藩蔽者也而北岸之属县治者少故叙江防者自望江始望江古设大雷戍晋刘裕之战卢循陈徐度之御王琳皆于此而懐宁县为今安庆府治三国呉魏相争迭为重镇
　　国朝则以廵抚坐镇复以副将协守焉葢江至安庆势最冲险而诸要地皆密迩宜守上自小孤下至桐城之三江口六百丈凡三县列汛二十有六过此而东入庐州府无为州界
　　望江县界汛
　　黄家　　　　　　　桃树滩
　　雷港　　　　　　　　卞家套
　　江心莲花洲　　　　　路灌沟
　　土嘴【俱安庆营汛】
　　懐宁县界汛
　　洲头口　　　　　　　光洲
　　张家港　　　　　　　花园
　　王宣夹口　　　　　　桑园
　　前江沟　　　　　　　鸭儿沟【俱安庆营汛】桐城县界汛
　　柘家湾　　　　　　　铁板洲
　　三江口　　　　　　　新开沟
　　殷家沟　　　　　　　邱家埠
　　下埠头　　　　　　　武梁洲【系池州府贵池
　　县跨江汛地】　　　　　六百丈
　　老洲头【以上俱安庆营汛】
　　蔡家窑【游兵营汛】
　　庐州以无为一州南与铜陵繁昌芜湖三县对江势至此洲夹愈多従此南渡繁昌可以避三山七矶之险而又以巢湖相为表里故呉魏争衡此为守御之隘明万歴时操江御史董尧封奏以庐州府同知兼管江防并改无为同知移驻泥河重其防也自泥而上起灰河下至裕溪凡列汛十有六过此入和州界
　　无为州界汛
　　灰河　　　　　　　　土桥
　　胡家沟　　　　　　　鱼口
　　紫沙洲尾　　　　　　白鱼池
　　泥　　　　　　　　薛家湾
　　□港　　　　　　　　板桥
　　新洲夹　　　　　　　牛门沟
　　蟂矶　　　　　　　　中路
　　田家沟　　　　　　　裕溪【游兵右哨把总驻此以上俱游兵营汛】
　　和州与太平府相对南北互为险梁山廹接南之博望山横锁大江中所谓天门也
　　国朝特设游兵营驻防焉而横江可直渡太平则尤为津口之要害昔蘓峻之登牛渚侯景之袭姑孰韩擒虎之克采石俱取道于此长江惟和州以重险扼其中而上下不得以径过攻守所必争至针鱼嘴之内通州治姥下太阳石跋芝麻诸河之缘江为薮皆要地凡列汛九过此入江浦界
　　和州界汛
　　西梁山总汛【游兵营游击驻此】
　　窑头　　　　　　　　姥下河
　　太阳河　　　　　　　牛路
　　针鱼嘴　　　　　　　石跋河
　　芝麻河　　　　　　　陈桥洲
　　【以上俱游兵营汛】
　　江宁之江浦六合两县本古棠邑地唐宋以来或属江都或属真州自前明割属畿郡立浦口营遂为江宁防江之要地
　　国朝设守备雍正二年更设把总添水陆汛各六廵防视昔加密自浦口而上属江浦下至二套口旧属六合今改属上元六合之汛自埠始埠为滁水出江之所经昔北魏主焘屯兵步宋人为之戒严及南唐齐王景达设栅于步即埠也自此下至沙洲属六合凡三县列汛十有九过此入扬州界
　　江浦县界汛
　　响水套　　　　　　　公子洲
　　西江口　　　　　　　黄垄
　　杨四庙　　　　　　　浦口【以上俱竒兵营汛】上元县界汛
　　浦山　　　　　　　　髙埂头
　　急水沟　　　　　　　王家沟
　　大蓬门　　　　　　　黄厰河
　　二套口【以上俱竒兵营汛】
　　六合县界汛
　　埠　　　　　　　　田家桥
　　段腰　　　　　　　　西沟
　　福龙洲　　　　　　　沙洲
　　【以上俱竒兵营汛】
　　扬州之仪征江都二邑南临大江仪征上接六合平分黄天荡太子洲之险东沟至青山嘴波涛倾仄明呉臣袭贼于此而胥浦桥则宋邵宏渊引兵之所据也仪澂之下江口有新洲明盐枭又多集于其间是以
　　国朝于仪徴立竒兵营以驻防而分巡焉而江都则又立洲营盖江都为通漕出江之口南与金焦相对最为要地自此下歴十余港至三江口江势益濶北有宝墖湾南有江江防考所谓第一重门户者也则又为京口水师之所巡凡二县列汛四十有三又东过复业新洲入通州泰兴县界仪征县界汛
　　东沟【竒兵营右哨千总驻此】白茅墩
　　梁山嘴　　　　　　　青山
　　王家沟　　　　　　　一戗港
　　黄泥滩【竒兵营把总驻此】江口
　　旧江口【竒兵营把总驻此】巷连港
　　侯庄墩　　　　　　　马港
　　何家港　　　　　　　何家港墩【俱竒兵营汛】江都县界汛
　　花园港墩　　　　　　花园港
　　瓜洲城【即本营汛　　本营守备驻此】　大炮台【水师右营右哨把总驻此】
　　新港墩　　　　　　　新港
　　倒流港墩　　　　　　卞家港
　　朱明港　　　　　　　草龙港墩
　　深港　　　　　　　　黄港墩
　　蔷薇港墩　　　　　　沙河港
　　小史家港　　　　　　大史家港墩
　　八港　　　　　　　　梁家港墩
　　孙基港　　　　　　　孙基港墩
　　徐家坝墩　　　　　　徐家坝
　　缪家嘴墩　　　　　　三江口墩
　　三江口【水师右营左哨千总驻此】
　　复业新洲墩　　　　　复业新洲
　　嘶马墩　　　　　　　王家嘴墩
　　【以上俱京口水师右营汛】
　　通州泰兴县隔江与丹阳武进二邑地相对
　　国初设周桥守备而永生洲分为南北两营嗣并为防兴营至康熈十一年始属京口水师防汛盖自周桥坍于江而常州之靖江又壅江来属泰兴之江止于县西二十五里入境经县西南三十里入靖江遂别开一河为两县之界名曰界河界河之上有得胜港明初尝败张士诚于此有黄家港与武进孟渎河对岸有新河港元置千塘巡司于其地凡列汛二十自此至孤山南入靖江界东入如臯界泰兴县界汛
　　朱潭窝墩　　　　　　詹徐庄墩
　　五洲　　　　　　　　陈吉庄墩
　　赵李庄墩　　　　　　口岸墩
　　口岸汛　　　　　　　得胜墩
　　冯家港墩　　　　　　李家港
　　蒋家港墩　　　　　　过船港
　　野港墩　　　　　　洋防港墩
　　黄家港墩　　　　　　黄家港【水师右营左哨把总驻此】
　　新墩　　　　　　　　新河口墩【以上京口水师右营汛】
　　渔防港墩　　　　　　界河口墩【以上京口水师左营汛】常州之有靖江跨江而北若赘旒然以弹丸之地当江海之冲然东则狼山控其下西则圌山扼其上皆险而可据靖居其间故不为敌之所利明初尝屯重兵以断淮徐南侵之路焉邑本名马防沙在江之中流天啓间沙渚涨塞遂北属泰兴其接壤之西北有永定营隂沙等处为丛杂之地防上流者当守永兴团太平等港防下流者当守永庆团青龙等港邑中诸墩台旧在内地
　　国朝顺治十三年始移筑江边以便瞭望康熙六年复增建焉凡列汛二十有四自靖江而东北为通州如臯县界
　　靖江县界汛
　　界河口　　　　　　　西夹王墩
　　东夹王墩　　　　　　大港墩
　　缪清港墩　　　　　　宣家嘴
　　衙前港墩　　　　　　翟家墩
　　芦塲墩　　　　　　　陈公港
　　天港墩　　　　　　澜港税房【水师左营左哨头司把总驻此】
　　澜港墩　　　　　　　蘓家港
　　防港墩　　　　　　　西蟛蜞港
　　东蟛蜞港　　　　　　天生港
　　陆助港　　　　　　　和尚港
　　安宁墩　　　　　　　龙潭墩
　　张国墩　　　　　　　太平墩【俱水师左营汛】通州如臯之地西南接靖江隔江与江隂石牌范港相对自前明以来专意海防至于江洋之责则列舰聨营为游徼而已
　　国朝顺治十六年海防泊南沙于是始议建立墩台设兵廵哨康熙九年规制大备其石庄港天生港游龙河皆前明寇盗之薮自此东南为通州与蘓州常熟县相对江濶八十里有蒲沙褚家沙明设把总于此又东为狼山镇狼山据江海之汇屹然与福山对峙势若扃钥今设总兵府建左右中三营镇其地凡列汛二十有七自狼山以东为大江出海之口详见海防志
　　如臯县界汛
　　百姓圩　　　　　　　佘李小圩
　　芦塲沙　　　　　　　鹅阮庄
　　张家台　　　　　　　沈家圩
　　佘家圩　　　　　　　沙扬庄【水师左营左哨二司把总驻此】
　　刘家湾　　　　　　　杨家台
　　天生港　　　　　　　冒家圩
　　李家圩　　　　　　　宋家圩【俱水师左营汛】通州界汛
　　阮家圩　　　　　　　李家港
　　灰川港　　　　　　　九圩港
　　复兴沙　　　　　　　任芦港
　　芦泾界港【俱水师左营汛】芦泾港
　　任家港炮台　　　　　姚港
　　花毛港　　　　　　　黄泥山炮台【以上五汛互见海防】狼山【俱狼山左营汛】
　　大江南岸
　　池州府东流县上接江西九江府界
　　池州之江自东流始西以马当山与江西之彭泽分界为上流之门户东下响水矶以江中莲花洲之半北与安庆之望江县分界又东以雁镇为要地宋置雁军又东至贵池之黄湓李阳河古石城虎林之险恃此池口内通秋浦达于府城而王家套武梁洲则跨北岸之地错处于桐城三江口老洲头之间又东至铜陵之大通河铜陵与无为州相对唐杨行密自无为州渡江驻兵铜官即铜陵也铜陵之东荷叶套丁家洲老观嘴张湾潭皆夹江也凡三县列汛三十有七过此入太平府界
　　东流县界汛
　　官塲　　　　　　　　响水矶
　　香口　　　　　　　　乌石矶
　　东流河　　　　　　　吉阳
　　黄石矶　　　　　　　髙家嘴
　　渡船口【俱安庆营汛】
　　贵池县界汛
　　黄湓　　　　　　　　殷家汇
　　紫岩塘　　　　　　　宝赛矶
