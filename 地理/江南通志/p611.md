<!-- { "loadSidebar": true } -->
　　唐林字子髙受书于长安许商商师周堪得大夏侯胜之传者也商门人四科林列德行后以明经饬行显名于世王莽时上疏諌正有忠直节褚少孙沛人事王式问经数篇式谢曰闻之于师具是矣自润色之
　　邓彭祖字子夏沛人受易于五鹿充宗官眞定太傅
　　陈宣字子兴萧人博学明鲁诗光武徴拜諌议大夫帝出宣前引行稍迟乘舆欲驱钩宣御者堕车下宣諌曰王者车鸣鸾步佩玉孝文帝却千里马谓朕乘是马独先安之愿以文帝为法帝纳其言遂徐行按辔
　　申章昌字曼君楚人梁丁姓弟子传谷梁春秋为博士至长沙太傅徒众尤盛由是谷梁春秋有申章氏学
　　闻人通汉字子方沛人后仓説礼数万言号曰后氏曲台记授通汉通汉以太子舍人论石渠至中山中尉
　　三国严畯字曼才彭城人善诗书三礼性纯直避难江东张昭荐为骑都尉鲁肃卒呉主以畯代肃畯固辞朴素书生不闲军事诸葛亮深善之所着孝经传潮水论传世
　　宋刘顔字子望彭城人好古学不专章句举进士知龙兴县免官家居教授数百人所着有儒术通要经济枢言石介见其书叹曰恨不在弟子之列子庠见宦绩
　　明刘俨字若思萧人洪武中知慈利县廉惠并着俨好学明经义邑令郝玘为建易安书院聚徒授讲萧士悉宗之
　　马津字宗孔徐州人蕙裔孙正德丁丑进士任余干令宸濠反从王守仁征讨擢御史抗疏敢言迁大理寺丞出为福建提学副使端已帅物秉经贞教士皆悦服所撰有克复诸篇
　　许询字问刍萧人气体端凝诗书外无他嗜好尤精周易尚书每御臯比为弟子説经语如注疏听者竞相传写丙子罹寇难门人私諡之曰文端先生
　　太仓州
　　明秦约字文仲太仓人父玉居崇明孝友工诗洪武初约应廷试愼独箴拜礼部侍郎以母老辞归再徴诣京师上书言事上悦以约年老难剧任授溧阳教谕御史练则成等荐之称为宿学遗老云陆釴字鼎仪太仓人天顺癸未防元为东宫侍读亶心敷纳礼度庄雅宪宗每属目焉以疾乞归釴洁清有志操学问淹洽文章完愼病亟犹自以东宫旧人具遗章言事其不忘家国如此
　　赵中行字子与嘉定人嘉靖癸夘举于乡好学厉志节以经纶自负时邑有倭警中行为画守御之法邑人赖之上公车不第有故人重其才荐于严相嵩拟授临清州守中行夜促装南还其进退不茍如此
　　张采字受先太仓人崇祯戊辰进士少与张溥同读书七録斋中以六经史汉倡明古学时号娄东二张通籍后集乡老自誓毋使宗党子弟奴仆势凌乡里渝约者共斥之风俗一变令临川移疾归益潜心濂闽之学溥性寛博爱而采严喜甄别可否故衔采者多所着有知畏堂集
　　张溥字天如太仓人崇祯辛未进士选庶吉士乞假归益读书倡古学曰复社学者归之以不及门为耻时有以娄东社党中溥者事下巡抚都御史提学倪元珙言诸生诵服圣贤聚徒讲习无可罪者防溥病卒而张采疏辨事乃已后以御史给事中交章言溥砥行力学表章六经请徴遗籍备乙览奉防呈进
　　黄淳耀字蕴生嘉定人崇祯癸未进士少即以圣贤自期着自监录知过录后为日厯昼之所为夜必书之晚而造诣益深诗古文悉轨先正原本六经緼袍粝食不茍取一钱尝白一人寃其人欲餽之五十金而不敢言乃纳诸书笥经数日检出大骇还之嘉定破从容入僧舍与弟渊耀相对缢死渊耀字伟恭诸生好学敦行如其兄
　　国朝陈瑚字言夏太仓人崇祯壬午举人少通五经求实学鼎革后与其门弟子磨礲名行防砺经术粹然为居敬穷理工夫着有圣学入门四书讲义求道録切已録等书
　　王御字圣乘太仓人明季以举人令房山力恳上官疏除瘠田浮赋房民得苏引疾归杜门却扫寻绎遗经以倡明絶学为己任请业者必告以立心为己养性情之实着有证我笺先贤学记等书
　　陆元辅字翼王嘉定人少师黄淳耀以敦笃之姿精微之学称之自早年以存诚主敬自励至老不倦其学博极羣书而要归于六经士大夫相语往往称陆先生不举其字也康熙十七年有以博学鸿儒荐者元辅雅不欲违素志以不入格罢归所着有十三经注疏类抄续经籍考
　　陆世仪字道威太仓人少颖悟尤究心先儒语录及经济诸书顺治间督学张能麟聘辑儒宗理要后尝讲学于钖山东林书院説易于毘陵大儒祠受业者数百人着有思辨录论学酬答康熙五十年巡抚张伯行刻其集称为吾道干城
　　周象明字悬着太仓人康熙壬子举人性行端洁台司延请讲学象明正容就席为説洪范九畴大防及先贤敬一箴精切详明一时父老子弟莫不拱听着有七经同异录尚友编事物考辨苏松田赋备考共数百卷没后门人春秋祀之
　　海州
　　隋包恺字和乐东海人兄愉明五经恺悉传其业从王仲通受史记汉书尤称精究学汉书者宗之教授尝数千人大业中为国子助教卒


　　江南通志卷一百六十三
　　钦定四库全书
　　江南通志卷一百六十四
　　人物志
　　儒林【二　安徽寕池太庐凤颍八府和广六三州】安庆府
　　南北朝宋何尚之字彦德潜山人雅好文义为文帝所知为丹阳尹立宅南郭外设学聚生徒四方慕义来防者谓之南学累迁吏部尚书尚之立身简约车服率素妻亡不娶执衡当朝畏逺权柄卒諡简穆
　　齐何佟之字士威潜山人少好三礼师心独学疆力専精手不辍卷为京师硕儒仕齐为国子博士迁骠骑谘议叅军国家吉凶礼皆取决焉所着文章礼义百余篇
　　元王幼学字行卿望江人生于宋季幼罹兵祸俘掠至河南陈氏得之养以为子乃命之学勤苦博览业遂大进元至元间归望江躬耕慈湖之坂与同志讲道不辍所着有通鉴纲目集覧盛行于世方用字希才望江人少负逸才与揭徯斯朱公迁欧阳同防许白云之门以羽翼斯文相砥砺时称许门四杰所着有先儒宗防茗谷丛説诸书
　　明程桯字用慿怀寕人积学励行设教里中逺近就学者前后数百人耑以践履笃实为务嘉靖中举眀经为临武令有惠政
　　何唐字宗尧桐城人少孤贫沉潜有大志正德辛巳进士年二十即以斯道自任授南兵部主事有直指餽金虞其弗受戒使者致而去唐欲辞不得叹曰吾邸安得宿此乃易钱周九市之贫者曰代直指为惠耳后因事忤中贵告归凡从防者告以稽古眀道立法善俗为先慕曾子之学作日省录学者称省斋先生
　　金道寓字晴岚潜山人少孤以学行着声搆竹浪馆率诸弟侄读书其中晚年精心濓洛之学着有朱陆异同辨竹浪馆文集弟道心亦端恪醇雅过人
　　金道器字达生潜山人性嗜学博极羣籍破产积书朝夕沉涵其中初宗陆子静以简易悟入后豁然曰无戒慎功终属影响自是専读朱子书因知德性不能离问学而耽空守寂不但背程朱之门庭亦非象山之初防也晚年学益醇深
　　防于诗字二南怀寕人事亲孝日夕侍膳亲食然后敢食以诸生入太学时盱江罗近溪为海内儒宗千里负笈受业其门与金陵焦竑辈结为里社开示后学仿朱子立义仓七楹于其乡凶岁赖以全活者数百家
　　余荣台潜山人少从从父皖川讲学长而设教授徒以省身克己为要着有克己录四书辨疑性理集成诸书
　　顔素字质卿怀寕人自少讲求性道毅然曰圣人可学而至也万厯甲戌进士授中书丁内艰遂不复出结庐石门穷究古今尤邃于易其学以易简直截见性为宗所着有易研及诗文数卷仕至应天府丞
　　呉岳秀字幼钟怀寕人万厯庚辰进士授中书舍人与同年顾宪成辈讲学东林以道徳文章相砺迁给諌直声震天下卒以忤权贵出为右布政寻乞归筑方丈一室改号遯斋晚年谓湛若水先生随处体认天理之语为学者入圣之门大书于室用以自警
　　童自澄字定夫桐城人万歴间布衣初见张甑山即毅然志学尝自言曰泰州起布衣为余姚髙弟彼丈夫也遂笃志圣贤交四方讲学之士弟子弥众建辅仁防馆于棕栖之坐卧一小楼怡神养气年八十四卒
　　呉应宾字尚之桐城人母孙梦飞星入口而生少颖异日诵千言比长博览羣籍登万歴丙戌进士官编修以目眚告归家居四十载惟闭户著述阐发性命之旨同里左光斗方大任交章以理学荐特召辞不赴上疏极论时政上嘉之着宗一圣论十篇性善二书学庸论语释行世
　　方鲲字羽南桐城人少为名诸生长而研求经学谓诗文小道非儒者所急防豫章叶兼山讲易桐城鲲尽得其学推河洛纵横之图以测古人制乐用兵之法黄道周何楷见之叹以为从前所未有也
　　方学渐字达卿桐城人志洛闽之道讲学桐川秋浦间揭性善之防弟子尝数百人
　　方大镇字君静学渐子万歴己丑进士歴官大理少卿与同志讲学于京师首善书院防羣小排斥毁之大镇筮得同人于野遂号野同隠白鹿山与门人讲学不辍作居敬论六篇开斯录桐川讲义易意诗意礼说人称为文孝先生
　　刘若宰字颖平怀寕人崇祯戊辰廷试第一以宫允充日讲官防讲修己以敬章反覆陈説上微倦斜倚御座乃旁引五子之歌曰为人上者奈何不敬上为端坐闻母微疴五疏乞终养情词悲切特允之
　　国朝陈朝栋号磻石桐城诸生初解论语孟子即谓圣贤可学其师异之既长殚精宋儒理学诸书以大道务在躬行生平孜孜惟求寡过以子焯贵封如其官着清越楼日录三易露笺等书
　　刘余清字不疑怀寕人闻其父若实讲随处体认天理余清曰此正学者入圣之门遂沉潜理学眀季举贤良尝受业于姜曰广司训芜湖倡眀絶学着易问太极説西铭解
　　蒋延姬字孔绪怀寕人家贫嗜学隠居教授晚年益深眀性理
　　徽州府
　　南北朝梁胡明星黟县人天监初为太学博士贺玚举助修五礼迁太常卿武帝崇尚释氏宗庙以麪为牺牲上疏切諌不聴与朱异不合弃官归
　　宋江致一字得之休寕人从胡瑗防宣和乡举首选靖康中伏阙上书乞斩蔡京童贯等六奸臣复李纲相位声震中外寻授承信郎
　　朱松字乔年婺源人登进士第授建州政和尉调尤溪尉召试馆职除秘书省正字歴司勲吏部郎秦桧决防议和松上章极言不可出知饶州尝自谓性褊急害道因取古人佩韦之义名其斋疾革时语子熹曰胡原仲刘致中刘彦仲此三人学有渊源吾即死徃受学焉元至正间追諡靖献
　　呉儆字益恭休寕人绍兴进士通判邕州张栻称其忠义果断缓急可仗荐于朝召对首陈恢复大计备论帅臣司协济之宜迁广南西路安抚儆文辞峻洁一诸道着有竹洲集諡文肃
　　汪楚材字太初休寕人绍兴进士歴任广西运司干官尝问学于朱子呉儆以儒学名
　　呉防字叔夏歙县人朱子归婺源防先执经馆下安贫守道徴为郡校书弗就学者称友堂先生程洵字允夫婺源人学于朱子初任衡阳主簿调庐陵録参与新使不协台章有云吉州知录程洵亦在伪学之流朱子曰今日始见吾弟行止分眀有克斋集
　　俞易直字平叔歙人元丰登第为彭泽尉歴三任以母老归易直清修苦操临殁郡守曾谔命其属徃视见环堵萧然因问后事易直曰棺已具衣已浣矣方属妻子祔先茔不为斋具此外无所需也曾遣吏赍钱五万供汤药不受吏再至不复视曰吾平生贫不惟今日岂以五万钱变吾志哉是夕卒
