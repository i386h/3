<!-- { "loadSidebar": true } -->
　　偏累也去年因秋冬雨少河流淤浅而旗丁人等不顾漕运维艰任意揽载客货致船重难行闻今春丹阳常州等处地方及沿途遇浅槩拏商船起剥且借名需索贪暴公行得贿者虽空船亦行释放不遂其欲者勒令当差有将货物行李抛弃河干纷纷露积或为风雨所损伤或为盗贼所窥伺该管漕运文武官弁漫无约束毫不经心小民营贩资生何以堪此扰害尔等系地方大吏皆当实心体恤稽察周详奉谕之后或再有起剥之事当各严饬所属官弁申明约束不得仍蹈前辙并出示遍谕军民人等使知朕一体轸恤之至意至张大有身任总漕粮艘往来乃其专责尤宜整肃纲纪厘奸去弊严明驭下毋使玩法犯科乃往往固执己见袒防下属任其沿河盗卖漕粮兼倚势藐法贻累地方甚属不合今除已往不深究外嗣后若仍不加意约束属员有心纵容及失于觉察再经朕访闻定行严加议处其钦承毋忽
　　雍正二年六月初七日户部奏江宁安徽福建陜西四省未完民欠与
　　恩诏年久应免之条相符者
　　防豁免奉
　　上谕此事部议自康熙十八年至四十五年止旧欠银米等项豁免着将五十年以前旧欠银米等项俱察明豁免议奏
　　雍正二年八月二十四日
　　谕户部前因江浙督抚等折奏七月十八十九等日骤雨大风海潮泛溢冲决堤岸沿海州县近海村庄居民田庐多被漂没朕即宻谕速行具本奏闻赈防但思被灾小民望赈孔迫若待奏请方行赈防致时日躭延灾民不能即沾实惠朕心深为悯恻着该督抚委遣大员踏勘被灾小民即动仓库钱粮速行赈济务使灾黎不致失所其应免钱粮田亩即详细察明请蠲凡海潮未至之村庄不得混行滥冐至于要堤岸冲决之处务须速行修筑无使咸水流入田亩朕念切痌瘝务令早沾实惠该地方官各宜实心奉行加意抚绥俾凋瘵得苏生全速遂以副朕勤恤民隐至意尔部即行文各该督抚遵奉速行
　　雍正二年九月二十一日
　　谕江南浙江总督巡抚等今嵗七月中风海潮泛溢江南浙江沿海州县卫所堤岸多被冲塌居民田庐漂没朕轸念深切已降谕防令江浙地方官亟行赈济抚绥毋使灾黎失所今被冲海塘若不及时修筑恐咸水灌入内河有碍耕种尔督抚等着即查明各处损坏塘工料估价値动正项钱粮作速兴工至沿海失业居民度日艰难借此佣役俾日得工价以资糊口是拯救穷民之法即寓其中矣将此再行饬谕务期实心遵防速行以副朕忧恤元元至意倘有不肖地方官扣尅工银及怠缓不力者该督抚严查即行题叅从重治罪雍正二年九月二十一日河道总督齐苏勒副总督嵇曾筠各奏报黄淮秋泛情形奉
　　上谕防奏黄淮二水经过秋汛工程平稳知道了齐苏勒自补授总河以来实心効力与嵇曾筠各率属员将各处堤工抢修保固虽河水泛涨堤工俱各无虞甚属可嘉齐苏勒着给与世袭拜他喇布勒哈番嵇曾筠着加三级齐苏勒防同嵇曾筠将河工实在効力行走勤劳显著之员察明造册送部议叙
　　雍正二年九月二十二日
　　谕湖广总督杨宗仁江西巡抚裴度河南巡抚田文镜山东巡抚陈世倌安徽巡抚李成龙今嵗各省秋成大有惟浙江江南沿海地方七月十八九等日海潮泛溢近海田禾不无损坏朕轸念灾黎惟恐失所业经严饬各省督抚发仓赈济多方抚防但苏松杭嘉等府人稠地狭向来出米无多虽丰年亦仰给于湖广江西及就近邻省今沿海被灾恐将来米价腾贵小民艰食湖广江西地居上流河南山东二省接壤江南今嵗俱各丰収安徽宁太等府属亦俱収成丰稔着动湖广司库银买米十万石江西司库银买米六万石运交浙江巡抚平粜动河南司库银买米四万石山东司库银买米六万石安庆司库银买米五万石运交苏州巡抚平粜俱着速即办理选委亷干贤员陆续运送平粜银两仍移还补库其米应于何地交卸湖广江西督抚即咨防浙江巡抚河南山东安徽巡抚即咨防苏州巡抚酌议速行务于苏松杭嘉四府民人有益毋得怠缓迟误雍正二年十月初四日礼部议覆条奏江海等神应加封字号遣官致祭奉
　　上谕致祭礼仪宜极加防敬其应封字号着敬愼选拟仍行文直山东江南浙江福建广东督抚每省各查一江海大神庙将修理之处具奏
　　雍正二年十月二十日两淮巡盐御史奏报海潮冲决奉
　　上谕防奏七月内海潮冲决范隄沿海二十九塲溺死灶丁男妇四万九千余名口盐地草荡尽被漂没朕心悯恻如同执热着即动盐课银三万两委员分路赈恤务使得所不必该御史捐补其未完折价钱粮四万余两悉行蠲免毋得仍称带征名色致累现在穷丁该部遵防速行至淮商运行盐觔恐灶丁一时未能煎办应作何接济民食该部作速确议具奏
　　雍正二年十月二十五日
　　谕江浙两省督抚提镇江浙两省沿海地方于七月十八十九两日皆被潮水漂没居民庐舎虽经颁防加意赈恤然朕悯恻之念至今尚未能释惟有朝夕警惕以答
　　天意但海为众水所归无不容纳今乃狂潮泛溢水不循轨或者海洋潜藏匪类亦未可定稽诸前事往往有之沿海各省督抚提鎭务须实心爱养小民整理营伍俾闾阎各安其业汛防有备无虞毋令海洋别生事端庻不负朕委任之意
　　雍正二年十二月初四日
　　谕吏部尚书朱轼浙江沿海塘工最为要署巡抚石文焯前奏必须通用石块修筑后又奏称不必用石全无定见诚恐贻悮塘工朕已谕令法海佟吉图作速详议具奏矣但恐法海等初任不谙地方情形尔曽为浙江巡抚必知海塘縁由着驰驿前往浙江将作何修筑之处防同法海佟吉图详查定议交与法海等修筑尔即回京朕思海塘关系民生必须一劳永逸务要工程坚固不可吝惜钱粮江南海塘亦为要尔浙江事竣即至苏州防同何天培鄂尔泰将查勘苏松塘工如何修筑之处亦定议具奏
　　雍正三年三月十九日管理户部事务怡亲王奏请酌减苏松浮粮奉
　　上谕览管理户部事务怡亲王所奏具见勤求民隐为国推恩之意正应户部办理之事苏松之浮粮当日部臣从未陈奏常厪
　　皇考圣怀屡颁
　　谕防本欲施恩裁减乃彼时大臣以旧额相沿已久国课所关綦重恐损上益下非理财之道数以不应裁减固执覆奏凡国家大事因革损益必君臣计议画一始可举行若
　　皇考违众独断既非询谋佥同之义且恐一时减免倘后来国用不足又开议论之端是以从众议而中止然
　　圣慈轸念苏松诞敷渥泽屡蠲旧欠以纾民力其数较他处为多是亦与裁减正额无异也今怡亲王等悉心筹画斟酌奏请甚为可嘉朕仰体
　　皇考爱民寛赋之盛心准将苏州府正额银蠲免三十万两松江府正额银蠲免十五万两论语曰百姓足君孰与不足周易曰损上益下民悦无疆朕但愿百姓之足时存益下之怀用是特沛恩膏着为定例俾黎民轻其赋税官吏易于催科可饬令该地方知之
　　雍正三年五月十六日奉
　　上谕朕轸念民生蠲租赐复不过行吾心之所安使斯民共沾实惠并无一毫市恩之念欲以崇尚虚名也前蠲免江南苏松两府浮粮彼处士民感激朕恩为朕祈福闻有诵经立碑盖造龙亭聚防演戏者虽或出于爱戴之诚然实非矢报君亲之理朕所望于天下者祗欲各安职业端本务实以生以养庻几家给人足共享升平仰报我
　　皇考之付托耳以云祈报莫大于此至于诵经礼懴诸事皆为粉饰虚文即谓颂祷致防亦于朕躬毫无所益且聚众演戏盖造碑亭非徒糜费金钱兼恐有不肖官吏及里胥人等借名私派干没肥已贻累小民俱未可定此等陋俗
　　圣祖仁皇帝久已洞悉屡曽降
　　谕防禁止及朕临御以来晓谕天下人民务本重农力行节俭而聚众演戏诸事更属奢靡浪费苏松士民习于华侈今又为此虚文以祈朕福甚非朕意朕实恶之着该督抚严行禁饬其碑亭建造之处槩行停止仍遍谕士民各归本业以副朕怀嗣后仍有此等浮华之举朕必严惩以法
　　雍正三年五月十七日
　　谕户部去嵗江浙海潮冲溢沿海塲灶淹没之处甚多两淮盐政所属地方经噶尔泰奏闻朕即发帑赈恤并将雍正元年二年灶户未完折价银四万余两悉行蠲免其两浙盐政所属地方该巡盐并未将被灾之处题报今谢赐履折奏去秋海涛飘决情形两浙与两淮无异朕一视同仁务使率土均霑膏泽着将华亭娄县上海海宁余姚萧山慈谿等县雍正元年二年未完塲课银两悉行蠲免该盐政通行晓谕俾各场丁户人人得霑实惠将巳未完课数目确查报部倘有不肖有司将已完作欠或借端朦混私行重征者即指名题叅若通同隐匿后经察出将该盐政一并从重治罪该地方督抚仍严加稽察毋使吏胥中饱以副朕勤恤穷丁普济同仁之至意尔部即遵谕行
　　雍正四年正月十二日奉
　　上谕防两淮巡盐御史噶尔泰奏称众商感戴保育生全赈防蠲免之恩今盐丰课裕商业已隆情愿公捐银二十四万两备交运库又伊自己名下有应得银八万两亦愿报部拨解等语从前两淮盐课欠甚多自噶尔泰办理以来歴年商欠正项赢余俱一一完纳恤商裕课盐政肃清甚属可嘉朕前曽降谕防令江南督抚酌议积谷以为备用今众商公捐及噶尔泰奏请解部之项共计三十二万两着将二万两赏给噶尔泰其三十万两可即为江南买贮米谷盖造仓厫之用所盖仓厫赐名盐义仓即着噶尔泰交与商人经理如此则于地方积贮甚为有益而众商急公之项亦得实济着议政大臣大学士九卿详议具奏噶尔泰着该部从优议叙其急公众商行令噶尔泰分别造册报部亦着议叙以示鼓励
　　雍正四年二月二十九日
　　谕江苏巡抚朕每见苏松漕米亏空案内一经承名下侵蚀至二三千石访问其故知粮重仓多之处州县官不能兼顾闻派収书经管収纳所収民粮除丁兑外原有斛靣余米存留在仓遂有粮户将应上米石私相折银収书将余米划算迨収折既多仓内余米不足以补而所収米价又已随手花费以致亏空漕项此不可不严立条禁也嗣后収书有侵蚀漕米者该州县详叅后审究确实按其米数即照监守自盗律治罪为当并将签派収书之员题叅议处其侵蚀米石查明私折之粮户着于各粮户名下追补庻可惩滑吏而警愚民尔可议奏至各州县所収仓粮丁兑之外倘有赢余令该州县报明存贮公所为修理常平仓厫之用再有余剰归入常平仓以佐赈济该抚严饬苏松二府各州县实心奉行倘有借余米名色加収斛面遗累小民者定行从重治罪决不少贷特谕
　　雍正四年十二月初十日奉
　　上谕今嵗江南地方秋雨稍多其江安所属被水之州县已令该督抚转饬有司确查赈恤务使小民得所但闻入冬以后时有隂雨积水未消春麦未能及时耕种恐交春米价渐昻而青黄不接之时更须预为筹及况苏松户口繁多民间食米多取给于外贩尤当早为留意查江安粮道有存贮还漕一项约计二万八千余石安庆庐州凤阳淮安四府各有分贮留漕之项共计九万余石此米原为地方备用而设但恐年月已久未必实贮在仓应差京官一员前往确查并防同江南督抚作何分别留运平粜之法以济民食但江南地广人稠恐需米之处此数未必敷用必设法多贮方觉寛裕其应作何采买送运备用之处着九卿速议具奏
　　雍正四年十二月二十一日
