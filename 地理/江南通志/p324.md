<!-- { "loadSidebar": true } -->
　　国朝顺治十三年知县闵派鲁重修
　　高淳县儒学在县治东通贤门外明治六年建至十二年规制始备正德七年灾御史徐翼周鹓重建万厯中知县董良遂丁日近重修知县韩维聪増建
　　国朝顺治十三年知县纪圣训重修康熙三十八年知县游禄宜重修五十八年教谕鲍涟修葺雍正九年署知县朱鹭修建屏墙
　　江浦县儒学在城东明洪武十年知县刘进创于浦子口城内二十五年徙县遂迁今地宣德初修景泰中知县劳钺重建嘉靖中张峯侯国治改建其后王守正李维樾相继修葺
　　国朝康熙元年教谕汪湛斯重修二十三年教谕秦松华训导张士猷重修雍正四年知县项维正教谕朱廷策训导王防重修
　　六合县儒学在县治西自唐至宋屡经迁徙明洪武五年知县陆梅创立正统间史思古黄渊成化后唐诏万廷程董邦政相继修理旧西向
　　国朝康熙六年知县顾高嘉増修改南向三十四年知县吴仲光移建于小东门外靣滁河监生汪宇等捐助成之五十二年知县魏世泰修　正殿文昌阁奎璧楼雍正四年知县万世良陞高　大殿建两坊于櫺星门外
　　苏州府
　　苏州府儒学在府治南宋景祐元年范仲淹奏建以胡瑗主教事建炎兵燬绍兴后以渐修复元大徳初治中王都中撤而新之明洪武初知府魏观即旧址建明伦堂辟地又新之宣徳间知府况钟重建
　　大成殿又建至善毓贤堂于后附以四斋两廊学舎前有范公手植古桧后有尊经阁天顺间知府姚堂构道山亭成化四年知府贾奭创立游息所十年知府邱霁改作
　　先师庙门庑桥池悉备正徳元年建东西二门曰跃龙曰翔凤嘉靖十年制増啓圣祠建敬一亭贮六箴碑各州县如之隆庆万厯间先后修葺崇祯六年风作庙署祠宇桥木墙垣一时倾毁廵按祁彪佳廵抚张国维推官长玗累年増修
　　国朝顺治十二年廵抚张中元率属修葺康熙二年廵抚韩世琦布政司佟彭年七年廵抚马祜十六年廵抚慕天顔相继修治二十一年廵抚余国柱布政司丁思孔苏松常道祖泽深捐赀大修
　　圣殿宏丽改观二十四年廵抚汤斌重修【附】汤斌记【国家兴治化在正人心正人心在崇经术汉儒専门名家师说相承当诗书煨烬之余犹存什一于千百其时选举不以词章通经学古之士皆得上闻朝廷定大议断大疑博士据经以对故士大夫勇于自立无苟简之心孝弟防让之行更盛衰而不变此重经术之效也宋濂洛关闽诸大儒出阑天人性道之源流故天下知性不外乎仁义礼智道不外乎人伦日用所谓得六经之精微继孔孟之絶学宋史道学儒林厘为二传盖以周程张朱继往开来师友渊源不可与诸儒等耳而道学经学自此分矣夫所谓道学者六经四书之防体验于心躬行而有得之谓也非经书之外更有不传之道学也故离经书而言道此异端之所谓道也外身心而言经此俗儒之所谓经也宗洙泗而祢洛闽人心之所以正也学者必先明义利之辨谨诚伪之关则富贵贫贱之非道不处不去必划然也造次颠沛生死祸福之间不可移易者必确然也毋为枉尺直寻之事毋作防径苟得之谋宁拙毋巧宁朴毋华宁方毋圆戒惧慎独之功无时可间子臣弟友之职不敢不勉不愧于大廷亦不愧于屋漏如此则发为议论自能息邪距诐而乡愿杨墨之教不得骋也出为政事自能尊王黜霸而管商申韩之政不能施也其斯为真经学其斯为真道学也已否则剽窃浮华茍为哗世取宠之具讲论践履析为二事即诵说先儒亦何赖乎】雍正九年廵抚尹继善又重修　正殿及明伦堂
　　文庙崇祀孔子【各县　附学同】鄂尔泰丁祭木榜【为恭逢丁祭大典严饬各属官司宜备物以告防须先期而斋宿事窃以至圣先师万世之师表也冠带集圜桥】
　　【天子有临雍之典春秋届仲月上丁修释菜之仪内则命夫胄子三公外则寄于有司羣牧典綦严矣谁敢懈焉本司寄任屏藩职司典守前当春祀亲斋沐而宿黉宫先令儒官校簿书而正祭器乃知牲或已经宰杀既失告全致洁之心物岂尽属肥鲜更乖博硕蕃滋之义且或帝供不充夫额数任先后以那移珍品不给于豆笾致盐菹之防叠兼闻各学亦有同风罔知共竭精诚但解奉行故事甚或尊罍未备畴详犠象之形琴瑟虽陈莫辨敔箎之状观者如墙如堵任彼咆哮祭者似醉似痴頽然聋瞽一尊才荐满庭之燎火无光三献未终两庑之灯辉已灭于是防铏与簠簋悉凭颠倒几筵鹿兎共榛茭似遇摩空鹯雀分甘夺膬半由承祭之家人拍地喧天遑问纠仪之斋长廪増附学诸生怒髪冲冠与膳夫一片雄心染指凡此之类罪岂胜诛皆由约束之不严亦以躬行之未善不思主鬯则身膺一命幸得窥圣人门墙分献则职任半氊原以司泮宫爼豆平时未知化导已蒙尸位之讥临事不克恪防难免旷官之咎为此饬郡守州牧县令等职亦以诫教授学正谕导诸员嗣后各精乃心以襄大典预期三日牲牷皆供乎饩牵先事一朝品物尽陈于頖璧斋戒沐浴来观习乐试歌舞于明伦堂前料量洁清退服寝衣敛精神于尊经阇畔庶几必诚必敬斯夙夜之惟寅无怠无愆知神人之咸格是并申之条约用以颁诸学宫如左一既奉肇圣五王神位不唯簠簋笾豆照数増设即牲牷亦应各増其四有议共牲者其说不可从考之典礼惟配享甫可以共牲者专主无共牲之礼书云文王骈牛一武王骍牛一其明征也自三代至汉唐皆不闻有共牲之説唐时祀五方帝且别以五色犊其异牲可知惟后汉有青帝赤帝共一犊白帝黒帝共一犊者祀之共犊非古也唐开元时五品以上室异牲六品以下共牲岂有王爵而可共牲者乎其各照数增一为五可也一祭牲祭品皆有定额一品一笾罔可缺遗况牲取亲割以告防也取其血毛以告全也可既宰而入学门乎豕曰刚鬛注谓其豕肥则鬛刚羊曰柔毛注谓其羊肥则毛细而柔弱此博硕肥腯之所由称也可以痩瘠不堪之羊豕而饮之灌之以充牲牷乎既宰且不可痩瘠且不可况可阙其额数而以肥吏胥之囊橐乎月令曰牺牲无用牝又曰命宰祝循行牺牲视全具按刍豢瞻肥瘠察物色必比类量小大视长短皆中度五者备当上帝其飨注曰上帝且歆飨之况羣神乎嗣后各官俱须先三日亲至学视牲牷如法然后稽其数使人牧之以待先一夕亲割吏虽奸其何所施乎一各学祭器乐器俱照阙里志修理整齐不得因陋就简除已完备者无论外其未完备者该学教官考据图式移送有司设法捐备如有司推诿不肯捐备者许该教官据实申详以凭定夺如有司新置完整亦许该教官详明以凭嘉奬庶知其留心正务也一丁祭先数日集乐舞生演习精熟先一日与祭官员亲同徃看不得草率从事一丁祭先一夕凡与祭官斋宿学宫不得有一员私宿本署一丁祭之日庭燎灯烛务须光明如昼俟祭毕后已除神前灯烛之外官员不得各自张灯一丁祭之日櫺星门内不得容一闲杂人所有事宜止许学书干办及小心谨慎门斗二人多则四人照应灯烛其官员仆从人等一槩于门外伺万无许仆从人持灯夹垫相随上殿及上两庑之礼君师一体幸勿自取罪戾以贴失礼之愆也一丁祭之日既不许容一闲杂人自无甫抢夺祭烛及祭品之人倘或仍有潜匿门内乘空抢夺者以盗贼论即时擒获解司以凭尽法重究一学宫之北圣贤灵爽所依不唯丁祭宜修治肃清即平时亦宜洒埽洁净近见黉宫以内栽种菜学圃成浇灌之场曝被晒衣诸生絶徃来之路甚至丹楹刻桷徒供蝙蝠栖迟鸟革翚飞尽是鼪鼯巢穴蛛尘百斛庙貌埋埃垢之中鼺粪千箕腥秽闻宫墙之外皆巳安之若素久且视为当然甚至先儒先贤两庶之神牌倒置乡贤名宦两祠之神位倾頽非其子孙有谁咨问加之朽蠧若罔闻知凡尔学官所司柯职诸门役等多亦奚为嗣后教官不时廵察务令门斗分班轮值逐日埽除学宫之内总不容有一毫尘垢庻无忝厥职也慎哉毋忽】
　　崇圣祠　名宦祠【各县　附学同】明陆粲名宦祠议【谨按苏郡学名宦祠所祀古今监司守倅通若干人而其间甫不系于苏者盖六人焉王魏公旦富韩公弼欧阳兖公修苏端明轼陆丈安九渊李文靖侗皆贤去也而得祀于苏则知礼去疑之夫祀国之大事也将昭勲徳劝忠孝示爱敬以为民质也不可不谨开诸古曰鬼神不歆非类又曰非其鬼而祭之谄也诸君子未尝涖官兹上虽声实显著而惠之流于苏也不専其祀之也越于礼矣或曰诸君子之言行功伐合于祭义所谓以劳定国法施于民者将天下得祀而何有于苏粲以为非也在礼惟天子有天下其祀无所不通诸有国者山川百神之祭皆不出境术成公欲祀相甯俞曰相之不飨于此久矣不可以间成王周公之命祀楚昭王有疾卜曰河为祟大夫请祭诸郊王曰三代命祀祭不越望江汉睢漳楚之望也河非所获罪也皆不果祀今之祀者郡守丞实从事焉郡守丞秩不过古诸侯诸侯之祀不敢逾国而郡守丞得祀他境之贤以为礼也亦有据乎今之制惟孔子为师儒宗得天下通祀自余若臯陶伊尹伯夷太公之伦犹不得与孔子比其祀皆不出于其乡与其所封之土礼之节也诸君子微有孔子之圣虽贤亦不能当臯陶伊尹伯夷太公而祀非其地也越于礼矣原其始所以得祀不可知殆邦人之好贤以是寓其爱敬或其门人子弟有官于苏者以其私附焉而后人遂袭之与知礼者亦改而正之可矣或曰诸君子之祀列于学宫邦人习闻之三百年矣诚一日撤焉将骇民听而伤忠厚之道夫与其过而去之也宁过而存之乎粲又以为非也夫非礼之礼君子有弗贵者焉孔子曰曽谓泰山不如林放乎以死者为无知又焉用祭以为有知夫亦忸怩而莫之顾也君子爱人以徳细人爱人以姑息今为非礼之礼以凟贤者又拂先王之经而逾当代之制非小过也不亟正焉而袭细人之姑息以为忠厚亦陋矣乂苏自汉以来监司守倅贤而不得祀者尚多谓宜择其人进之而罢诸所不当祀者于谊为允且使斯民知礼之严若是虽贤者不得僭冐庶几禁滛祠黜匪类以示风教之本也由兹祠始】
　　乡贤祠【各县学同】
