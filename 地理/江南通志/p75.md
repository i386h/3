<!-- { "loadSidebar": true } -->
　　亳州明洪武初筑土城宣徳十年指挥周广甃以甎石周九里三十步高一丈五尺广倍之形如卧牛故名卧牛城门四治十一年知州刘宁増修太和县旧有土城明正徳间判官杨威加筑知县赵防继甃以砖周一千八百七十九步高二丈二尺厚七尺门四各有楼池深三丈阔五丈
　　防城县明初筑土城周九里有竒立西南及北三门其东涡水环绕未立门景泰初知县孙震修补正徳六年知县叶寛重建砖城嘉靖间知县刘继先开东门又开水门二后黄河水溢北城倾圯知县刘宗鼎建议缩城今仅六里许天启中知县吕希尚崇祯时知县王化澄杨子竒葺治
　　国朝顺治中知县田本沛典史余司韬康熙中知县竹
　　緑猗修
　　滁州
　　州旧有子城罗城相传唐宋间筑明洪武中拓为今城周九里十八步高一丈七尺门六东曰化日小东曰环漪西曰永丰小西曰观徳南曰江淮保障北曰拱极有月城又有上下水闗建于宋嘉定明洪武中修跨沙河为池
　　国朝知州寗鸣玉郑邦相余国王赐魁相继修葺全椒县明成化七年知县张碧创始嘉靖戊午知县顾达始筑为城周二里许高厚各一丈门三并有重楼襄河绕其后为池万歴中知县杨道臣崇祯时知县方允昌
　　国朝康熙中知县蓝学鉴屡加修理
　　来安县明成化四年知县赵礼筑土垣嘉靖三十五年知县魏大用始为砖城高二丈门六各有楼万歴中知县周之冕修崇祯时知县吴志高凿池深三丈广五丈
　　国朝康熙十九年知县乔嵩修
　　和州
　　州旧有城相传范増所筑明初知州张纯诚重修周一十一里高二丈四尺门六上皆有楼东曰朝阳西曰临湖偏西曰横山南曰横江偏南曰环江北曰香泉水闗二濠堑深广万歴元年知州康诰于六门筑重城各周十五丈内外皆砖上为女墙崇祯时陷于流寇知州万民戴重葺
　　国朝康熙中屡经雨圮知州夏玮王瑄缮治
　　含山县旧无城明正徳七年知县张文渊始筑土垣周三里高一丈五尺门四池深广各丈余嘉靖中知县葛麟易以砖石高厚有加
　　国朝知县朱长泰范贞相继増修
　　广徳州
　　明洪武初元帅赵继祖邵荣镇此始建城垣周八里高一丈五尺广八尺门六东曰迎春西曰崇徳南曰明威北曰阅武东南曰石溪东北曰常州即今水闗池深八尺阔一丈六尺嘉靖中始甃以砖自正徳后知州刘节庄士元吴同春段猷显屡修屡圮
　　国朝康熙二年知州杨苞又修之其六门之名改为熙春安贞丽正拱辰钟秀惟常州仍其旧称焉建平县旧无城明崇祯八年知县侯佐始筑周七百八十丈高一丈广二丈五尺门四
　　国朝康熙四年知县李景荣三十七年知县茅成凤俱
　　修葺
　　六安州
　　州旧有土城明初指挥王志甃以石正徳中毁于寇知州李衮指挥刘芳撤而新之増置敌台二十七座周一千一十丈高二丈三尺阔如之门四东曰朝京南曰镇南西曰通济北曰武定后増文昌门有楼有月城池深一丈四尺阔七丈崇祯末为张献忠所陷通判罗杰知州徐潘等修补未竟
　　国朝知州刘克孔王所善王廷曾李懋仁相继修之英山县元初至元间筑土城周三里后圮明时但倚山带河为险城不复设治己未盗起主簿徐璋承檄重筑高一丈二尺阔五尺缺东南隅因河为濠门五明末贼蹂躙之基址仅存
　　霍山县元时曹平章保障其地曾筑土城明治中知县崔中吴霖因旧址相继修筑周一千一百丈歴正嘉隆万中知县王坊陈中复杨楠吴达迭甃甎石高一丈八尺水闗二池深一丈阔二丈明季寇燬知县曾廷张相重修
　　国朝顺治中知县栾元魁修水闗
　　泗州
　　宋有东西二土城明初甃以甎石始合为一汴河贯其中周九里三十步高二丈五尺东西南北四门西南又一门名香花隆庆中巡按蔡应万歴中巡按李时成邵陛相继修筑环城有濠外有石堤建牐启闭崇祯时大水灌城郡守李希楧穴城以泄水
　　国朝康熙十二年知州李徳燿修城及堤其后淮湖泛涨堤不能支城遂沦陷寄治于盱眙山
　　盱眙县古称城小而坚有六门宋嘉定十一年修盱眙军城阻山带河明永乐间圮今北门尚存名曰淮汴
　　天长县旧有土城周六里余明嘉靖三十六年知县黄泰然因建砖城周一千四十六丈有竒高二丈广二丈七尺门四各有楼东西有月城环城有池深广俱二丈万歴中知县田所赋崇祯时知县罗万象重葺
　　五河县旧有土城为淮水所圮嘉靖中知县高珍迁建砖城周四里高二丈三尺广三丈四尺门四各有楼池深一丈五尺阔三丈六尺
　　国朝顺治九年知县丁浴初康熙二十二年知县郑鼐
　　俱修葺















　　江南通志卷二十一
　　钦定四库全书
　　江南通志卷二十二
　　舆地志
　　公署【一　江苏松常四府】
　　周礼冢宰以八法治官府郑氏云百官所居曰府葢与宰夫之职掌官契以治蔵者异焉委蛇委蛇退食自公召南所由赋羔羊也今江南地广事繁文武大小之吏较旁省为多凡改设増置则廨宇随之陟其堂皇履其燕寝仰惟清慎勤之
　　训防而铃阁琴堂皆实心实政之所自行矣
　　江宁府
　　总督部院署在府城东北
　　江宁将军署在满兵城内
　　左翼副都统署
　　右翼副都统署俱在将军署东南
　　江宁织造署在府城东北
　　安徽布政司署在府城南大功坊　库在司署内经歴署在府城淮清桥东　长盈库大使署在道署后东首　仓大使署在复成桥
　　江安粮道署在府城南布政司署东　道库在道署内　库大使署在利涉桥西北
　　通省驿盐道兼巡江宁道署旧在府治西雍正十年移　按察司旧署【附】巡道陈宏谋公署记【雍正九年春余自维郡守奉命擢江宁臬副整饬通省驿盐法适以前一年江臬移驻苏州其江宁郡属向所于常镇道者改驿盐道就近兼巡葢】
　　【圣天子设官分职所以为吏治民生计者量地制宜深且悉矣道治旧以肃邮覈引饬文移司勾防不与境内民事余受斯职旣兼巡省防合属吏民以公事来治所骈肩错毂顾近市湫隘堂庑卑庳无以肃风纪严听断请之台丞移咨所部遂以臬署改建焉而臬署虚已逾年日就倾圮余为捐俸庀材时被檄摄安藩借池州苏郡丞士俊鸠工相度得壁闻碑记则向故为巡道署改建臬司者也考其年以康熙壬子修葺落成而余适复以今上壬子之年重修告竣葢匝六十年矣夫十日十二子相配数终六十爰复其始兹署由道而司司复于道乃适防焉其事殆非偶然者而余因重有惕也从古国家建官制治道与时宜政由俗易葢法以相参而备化以积久而成稽之史册周美成康汉称文景其所由来者渐矣钦惟我皇上缵承世徳训饬官方宪章由旧率作维新凡所张弛动闗治要金陵省防要区繁难重地向之改道而司所以重屏藩之寄而崇廉镇之规今之易司以道复协逺近之宜而分详要之职要以省方观民无负】
　　【圣朝勤恤元元至意其秩虽殊其任则一宏谋粤西一介歴职翰铨备员兰省亲承】
　　【帝训宠眷频简授兹职是用兢兢重以制府拥节防城懋徳勤施文武是宪宏谋自顾菲材典型密迩报称滋难况又统领驿邮诘奸达节典司盐防裕国通商其与今此分路杨镳绳纠吏治旧职新衔相倚为重曷敢茍简因循以报政为具文视居官如传舍故因重修是署于其落成伐石以纪非纪署也纪其所以居是署者庶几夙夜防共无忘天子之命也若夫听断有所退思有次若者葺旧若者更新辨方正位不失宜称览者自得之无俟余言覼缕矣】
　　督理龙江西新闗署在府治上新河　龙江闗宣课司署　龙江闗大使署俱在仪凤门外
　　江宁知府署在城中内桥西南明洪武初建　广积库在府署堂左　册库在府署后堂右　狱在府署大门外
　　理事同知署在府治东中正街
　　江防同知署在府署西
　　管粮同知署在府东淮清桥
　　南捕通判署在府署西
　　北捕通判署在府土街口即芦政公署　经歴署照磨署　检校署俱在仪门西　江东司巡
　　检署在直江口　江淮司巡检署在江浦县浦口久裁今复设府　秣陵镇巡检署在城南六十里秣陵闗　都税司署　茶引所署俱在淮清桥东　递运所署在三山门内　聚寳宣课司署在聚寳门外　江东驿丞署在江东门内旧有金陵驿丞署今归并江东驿俸给仓在府治后　复成仓在复成桥　常平仓在上浮桥西岸　虎贲仓在府西朝天宫后　普济堂旧在三山门外明时建　育婴堂旧在三山门外
　　国朝康熙年建雍正十二年奉
　　防改建二堂于聚寳门外之佟园总督赵宏恩倡捐银九千六百两有竒置田拨洲又归并旧育婴堂田房租以给衣粮等费【附】邓旭育婴堂记【康熙二十二年】
　　【六月己卯日江宁省育婴堂成其房庐田土之详当有记书之石以垂永久诸同事者佥曰育婴縁起旭当序之旭不敢辞因飏言曰天下事不有始之者曷启其绪不有中之者曷恢其畧不有终之者曷底其成故余得并书所以启其序而恢其畧以底于成者用告于来兹先是】
　　【太皇太后有颁睗育婴之典世祖章皇帝有严饬滥弃赤子之防而我】
　　【皇上有故杀子女之禁于是大司冦桐城姚公文然仰体圣心因命僧慧心持书诣余嘱为堂以育江宁诸婴之不收者僧徒干没其金仅建庵于天坛之东十余里湫隘荒逺人望而裹足防午未两年江南大旱民不生弃子女者盈路不忍见间于是赵公采岳昆弟与余谋卜地于三山门外为堂以居诸婴旣惟墨食而鸠部王公子玠复同余请方伯今太常正卿龚公捐输并代募推移凡七百三十金公悉欣然许之此始事之经营也方公之始事也命江宁三学生员白梦鼎姚若观季铎等同诸父老具呈府县遵部例上地价详抚军慕公又谓地茀宜屋朝廷无卖地养民理其基虽定而工费浩繁乃往请于上下江两抚军织造方伯臬宪粮储驿盐法阃司龙江芜湖两使及江宁太守府防上江两县督标城守诸公约共捐银一千余两而安防臬长王公捐输代募复得银二百九十余两合计前后诸当事曁诸绅衿所输助共一千九百余两而本堂之像设楼殿廊庑庖湢迄乳媪之房舍百余间越三月告成于是龚公延诸绅谓堂之郛】
