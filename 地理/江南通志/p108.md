<!-- { "loadSidebar": true } -->
　　东村在呉县鳯凰山南一里县志云东园公所居园明葛一龙诗曾闻东园公住此不复出年年开白花犹是汉时橘
　　南村在呉江县绮川元末隐士张璹所居
　　乌夜村在昆山县城南晋穆帝何皇后父淮寓此产后之夕有羣乌夜惊于村落自后有乌夜鸣必邀恩赦
　　干隧在呉县西北战国防云越王以散卒三千禽夫差于干隧史记正义云干隧在万安山西南一里
　　角头即角里在呉县洞庭西山汉角里先生所居史记正义云太湖中洞庭山西南有禄里村夏驾湖在呉县西城下呉王寿梦避暑驾游于此故名今城下犹存外濠即运河也有湾亦名夏驾女坟湖在呉县西北六里相传阖闾葬女处以水绕坟因名白居易诗女坟湖北武丘西是也百花洲在呉县西城下胥盘二门之间明一统志云在姑苏山上
　　采香迳在呉县香山傍呉郡志云呉王种香于香山使美人泛舟于此采之又名箭迳一水直如矢也
　　吟浦在呉县呉淞江南韦应物山庄韦尝放舟吟咏于此故名
　　锦帆泾在呉县盘门内南畿志云即旧子城濠也世传呉王尝作锦帆以游宋嘉定间郡守赵彦橚疏此以通运河
　　采莲泾在呉县东南运河之阳南畿志云上有采莲泾桥下可通舟传是种莲故处
　　花谿在长洲县定跨桥北青霞居士顾凝远筑别馆闲亭颇极幽胜
　　香水溪在呉县西南呉故宫中俗传西施浴处一云呉王宫人洗妆于此故又呼为脂粉塘古诗云安得香水泉濯郎衣上尘即此
　　交让渎在长洲县子城北续图经云渎因陆慧晓与张融竝宅其间有池池上有杨栁二株何防叹曰此池便是醴泉此木便是交让渎因以名今湮为民居仅汚池丈许立交让祠于此又有交让巷俗讹为甘将巷
　　练渎在呉县太湖鸿雁山之西旧传呉王所开以练兵王充论衡云阖闾尝试士于五湖之侧石射堋在呉县灵岩山百步街之前有石鼓大者三十围小者半之又有石马如人骑
　　可盘湾在呉县西洞庭山下洞庭记云呉王游太湖顿军于此曰此亦可盘桓也遂名
　　睡龙湾在呉江县黄家溪相传宋髙宗南渡时驻跸于此有泉涌出因名
　　走狗塘在呉县西南跨塘桥越絶书云阖闾走犬长洲即此
　　雉塘在呉县练渎西一里呉郡志云晋琅邪王彪女于此为雉所惊因禁之雉遂絶故名
　　禁蛙池在长洲县北禅寺东天泉禅师説法取池中一蛙防其颔羣蛙遂无声其地至今不产蛙兴贤池在昭文县乾元宫宋嘉定中浚池得石刻兴贤池三大字
　　投龙潭在呉县龟山下林屋纪遗云嘉定初民采藻于此获呉越王所投金龙玉简简以银制长九寸篆文隐然填以朱漆题云太岁壬戍时宋建隆二年也
　　空心潭在常熟县兴福寺潭上有通幽轩皆以常建诗得名
　　白马磵在呉县南二十五里明一统志云晋僧支遁养马处
　　石梅磵在常熟县东岭下相传梅为仙侣遗核所生磵东有初平石亦仙迹云
　　顾家青山在呉县大石左麓顾元庆贮书所也山中名胜有八
　　松陵即今呉江县治呉越春秋云越追呉入于江阳松陵是也
　　鬭鸭栏在呉江县长桥北相传陆龟防养鸭于此一名鸭漪亭
　　仙人洞在呉江县东门外仙里桥下深黑莫测旧传通太湖约七十里可出林屋洞宋陈昉于此仙去
　　昭明洞天在昭文县乾元宫后相传徐神翁栖息于此俗呼仙人洞其上有篆刻四字
　　越公井在呉县上方山治平寺中唐广明元年修井记云隋开皇十年越国公杨素筑城穿此井其迳一丈有竒石栏如屏绕之上有刻字
　　栁毅井在呉县洞庭东山道旁相传其地即橘社毅与龙女寄书处
　　雪井在昭文县虞山乾元宫旁宋元祐中申元道南游其师徐神翁诫之曰逢虞则止无雪则开遂构井于虞山无雪之处故名
　　丹井在昭文县治虞山南岭下明宋濂铭序云梁天监初汉天师十二代孙张道裕来隐其下建招眞之地凿丹井焉宋淳熙中道士李正则浚井得藏丹石缄啓之化为双红鸽飞入尚湖迩年井且废莫知其所周尊师元眞穷日力寻获之重加以甓构亭覆上时洪武元年也
　　石幢在长洲县城北数里唐徐浩书郡守陈师锡徙置府第乡人夜过河上者多见鬼物乃相与请于州复置旧处怪遂絶
　　防头石在元和县虎丘山晋竺道生説法石为防头今有悟石轩
　　沁雪石在常熟县鸥波亭前海虞县旧署也有二石一鑴沁雪二字赵孟頫八分书钱允言得之沈周绘图系以诗一曰垂云失不可考
　　寒翠石在昆山县顾徳辉玉山草堂前徳辉自撰拜石坛记
　　宋仁宗御书碑在昆山县清眞观内即放生池碑也县令项公泽防
　　白公桧在长洲县郡治后池光亭前水中唐白居易手植宋政和初朱勔取献京师
　　古杉在元和县虎丘山殿前相传为晋王岷所植唐末犹存
　　罗汉松在呉县洞庭山福泉寺旧传萧梁时植古松在呉县天平山狮子岩下自地崛起甚怪正中一榦耸防如幢延袤二畆号眠松张即之书卧云二字匾之谓即范文正读书处
　　七星桧在昭文县致道观相传梁天监中物竒古特甚今尚存其三余则庆厯中补植者沈周绘三株图
　　阴阳柏在昆山县永懐寺内髙丽国所进宋髙宗以赐王绹绹种于寺大殿左右髙与殿齐左花则右实右花则左实
　　遇仙树在昆山县信义村宋龚猗遇异人为植银杏后繁衍至七十余颗乡人称曰遇仙树
　　松江府
　　阖闾城在华亭县南六十五里夹江又有城二相传阖闾所筑以备越汉书志注云娄县有南武城阖闾所起以候越当即此城
　　袁松城在华亭县东三十五里旧图经云晋左将军袁崧筑此以备孙恩又名筑耶城疑即此前京城在华亭县东八十五里萧梁析娄县地置近浙江海盐县东北境
　　白苎城在华亭县南十里俗名白苎汇明一统志云地生野苎周回如城
　　胥浦城在娄县西四十里相传梁大通间筑以地接胥浦故名
　　金山城在金山县旧图经云周康王南游筑此城鎭大海南接金山故名又相传呉越钱氏筑此为戍守处
　　秦始皇驰道在娄县西北昆山南四里相传有大堈路西通呉城即驰道也舆地志云始皇东游至会稽句章经此贾山至言云防皇驰道遍天下南极呉楚此其一也按昆山南四里即古浦塘然则驰道即塘之岸也山之北又有秦皇走马塘鲁般殿在金山县洙泾法忍寺相传为般所造齐柱累枅为脊鸟雀不栖殿庭双栢亦甚古云般所植病心者掇其皮煮服之今萎
　　烽楼在华亭县东南寰宇记云呉时望海处不碍云山楼在金山县张溪元杨谦隐居处【附】元杨维祯记【余尝北渡扬子访金山之胜而不知松之南又有所谓大金小金出没于云海之中如壶峤之在弱流外也至正九年春余抵松之张溪溪之东有大族为杨竹西氏居之南扁其楼曰不碍云山竹西宴于楼之上牕户四辟万顷之云两鳌之岛皆自献于眉睫之下竹西风日佳时岸中楼上手挥五之余与一二解人谈至理既以八牕无碍者辟于目复以八荒无碍者洞于心云山之观尽矣备矣竹西怃然若有得起举酒而自歌曰海之云兮油油雨我田兮有秋海之山兮离离障我流兮东之又歌曰云之动兮跹跹吾与云动兮动而不迁山之静兮层层吾与山静兮静而不停并录其歌以为记】
　　丹鳯楼旧在上海县天妃宫内后楼燬明秦嘉楫修拓城楼因以旧额移置其上即以为丹鳯楼云来青楼揽辉楼在福泉县青龙江上俱元都水监任仁发延赏之所杨维贞诗云大江如龙入海口青山似鳯来云间
　　翡翠碧云楼在福泉县杜村元杜元芳构以其髙出林表故名中贮书万卷下有苍碧湾及竹深荷浄晴好雨竒诸斋轩凡七十二所其别业在东南云林池岛尤胜
　　折桂阁在华亭县尉防宋李夔以右文殿修撰谪华亭生子纲于此又呼相公阁
　　归雁亭在上海县城东元费用和畜双白雁及二雏于园池以环着其足后去而复还毛羽光洁足环俨然时构园适成因名
　　知乐亭在青浦县大小蒸之间宋邵桂子凿池养鱼筑亭其上以知者乐水知鱼之乐二义名之醉眠亭在福泉县青龙江上宋僧行中无悔所筑苏轼名之有诗
　　小蓬台在华亭县元末杨维贞寓楼也踞百花潭上明贝琼为志别有柱颊楼草元阁阁近迎仙桥西北明成化间犹存【附】贝琼志畧【按东方朔三岛记蓬莱在东海北周五千里秦皇遣徐福往求不死药至辄有风引帆而返俗疑其妄防稽为东南大郡旧称小蓬莱则以其地儗之也铁崖杨先生族出防稽而老于松上即七者寮之东偏葺楼一所顔曰小蓬台示不忘越也台俯大川别二支其一南流其一北折而东中汇为百花潭有三石梁跨川上南曰金鼇北曰铁龙东曰玉虹是松之胜毕效于兹而为小蓬台所有江云海雨山红野绿举在几席之下则视防稽之蓬莱大小不同其超乎埃不啻眞在云气中矣先生晨兴披鹤氅冠铁冠燕坐其上客至不下台好事者就见之相与高谈大噱或出桃核杯酌酒酒半取铁笛作长短弄旁若无人观者以为谪仙人也琼惟先生早擢高第宰天台后去而客钱塘姑苏者久之州郡兵起往依元帅刘九九于建德九败挈家东下松之通守顾逖具舟楫迎之葢去防稽三十年而息于是非蓬莱而蓬莱矣】
　　讲经台在上海县静安寺宋嘉定间寺僧仲依筑土台聚其徒讲习于此遗址犹存元钱岳诗云江月衣摇金篆冷天风时送宝花来
　　升仙台在福泉寺青龙江隆福寺前相传有石刻云王可交仙坛遗迹具存
　　乐全堂在华亭县泖泾元黄宗武宅【附】元虞集记【华亭黄君宗武隐居长泖之湾植耕桑乎衍沃艺卉木乎幽胜上以奉乎百岁之父母下以长其奕叶之子孙优游焉诵诗读书于太平之日葢厚徳之致也而时未有间焉其季子璋举进士贡于京师而大夫士始知其家有所谓乐全之堂者皆欣然称道之璋来求文以为记夫黄氏之乐如前所云者信乎其可谓全也已亲之寿也身之康也子之文也甘防之充也蔵修游息之有其所也遭夫时之无虞而不见外事也将天锡之以全也与噫求全焉则志荒有其全则意肆善保其全者知止而不自足者也长泖之乐葢如是乎若夫圣贤之所至与天地同流而无所亏欠间断而后乐生焉是又全而乐者也璋归试诵予言于家庭之间乎】
　　双寿堂在华亭县蒨泾明光禄少卿周庠奉亲之所尝迎飬京邸亦揭是名缙绅题咏甚富
　　三贞堂在华亭县东明成化间旌中书舍人张骏家为三贞之门因以名堂三贞者骏母胡氏世母瞿氏杨氏也
　　玉恩堂在华亭县西普照寺右明太仆林景旸宅后有翼文阁髙敞可眺九峰其上藏书数万卷占星堂在华亭县北艾家桥东明宗伯唐文献宅今为学士沈荃宅二公俱諡文恪郡人以为美谈曲水草堂在奉贤县百曲港上明宣德末姚防与弟临隐居之所
　　光节堂在娄县西吉丽桥南明福建参政任勉之致仕归杨士竒赠以登科致仕恩荣始终八大字周忱为刻石树之堂下
　　终慕堂在华亭县南龟蛇庙左明张璚自名其居寓思亲也钱溥作记
　　七松草堂在娄县西张氏别墅水木清美老松七株尤竒古故名
　　二陆草堂在娄县干山即今之圆智寺陆机与弟云读书处
　　南村草堂在娄县泗泾北元陶宗仪耕读之所来德堂在金山县元末吕良佐居杨维贞作记瑞芝堂在金山县明衞指挥西寜宅有芝生楣间因名张弼作记
