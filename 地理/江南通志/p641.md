<!-- { "loadSidebar": true } -->
　　碧峯干州石氏子闻法要于如海真公游憩峨嵋趺坐树下溪水暴溢七日水退趺坐如故髙帝召至京师设普济防
　　永慈蜀余氏子至牛首领众三载传东明和尚衣法
　　洪恩字雪浪金陵黄氏子出家长干寺以无师智得大辩才尽扫训诂单题本文拈示言外之防南北法席之盛近代未有
　　大龙舒沙氏子崇祯时于天界寺髙提祖印广度羣品
　　古心溧水人从素庵于金陵栖霞寺得法时三懐师重修报恩塔顶不能上梦神云待波离尊者至次早师至三拜而顶即上
　　本咸蜀人重兴金陵东山翼善寺缁素皈心
　　苏州府
　　周赤须子酆人秦穆公时主鱼吏每言灾异悉验后往吴中不知所之抱朴子云以其须发皆赤故名
　　汉魏伯阳吴人好学不仕入山炼丹相传以为得仙作参同契五行相类等书
　　蔡经吴人家胥门王方平既得道欲东入栝苍过吴憩经家以其骨相当仙授以要言经得尸解去至今蔡仙乡有丹灶
　　晋支遁字道林居吴支硎南峯院好鹤又好名马今放鹤涧马迹石皆遁遗迹
　　竺道生尝游长安从什公受业后居虎邱人无识者乃聚石为徒坐而説法石皆头今虎邱有防头石
　　南北朝宋陆修静字元徳吴人学仙栖庐山白云寺与陶潜慧逺结白莲社尝握手过虎溪大笑而别世传三笑图宋文帝召见之不得元徽中偃月而化
　　梁蚬子和尚京兆人天监中住洞庭山沿江采掇螺蚬以充腹静禅师往勘之捉其衣曰如何是西来意答曰神前酒台盘静曰不虚与我同根生尊者天监中往虎邱泉随涌出名泉
　　唐周隠遥字息元西洞庭道士自言角里孙学炼形术死戒弟子防其尸凡死而复生者三至八十余犹似少壮贞观中召至问道对曰所习皆匹夫事功不及物非万乘所宜问也放归
　　文畅吴人与韩愈栁宗元善愈为作送行序明觉显号雪窦居莫厘演法有龙出井而聴时集千僧有天衣愿汲水供众示寂后白莲涌出今有天衣禅院龙潜井皆其遗迹
　　宋遇贤东禅寺僧姓林氏嗜酒人呼为林酒仙能前知言人祸福悉騐郡有虎贤骑出城害遂息明祝允明书其所咏诗刻石寺中今尚存
　　文莹吴僧多闻博识着湘山野録
　　惠诠吴诗僧语清絶尝书西湖寺壁云落日寒蝉鸣独归林下寺柴扉应未掩片月随行履惟闻犬吠声又入青萝去苏轼爱而和之
　　道元住永安禅院祥符中尝进纂传灯録三十卷诏学士杨亿等删定刻板宣布
　　申元道师事徐神翁得修炼术将出游师示曰逢虞则止无雪则开渡江至虞山即筑庵居之山苦无水一日大雪庵前覆篑不积浚之得泉因名雪井
　　元了通栖智林寺嗜酒一日通州狼山寺火众见烈焰中有僧噀酒灭之自称了通和尚其火烬皆带酒气明日众渡江诣谢了通力辞无之未几沐浴而逝
　　宗衍字道原吴人至正初住石湖楞伽寺善为诗一时名士多与游所着碧山堂集危素序而传之
　　明时蔚号万峯年十一诵法华有省后得法于千岩洪武间诏徴使至示寂已七日
　　席应真常熟人奉母至孝学老氏善易兼通兵法僧道衍师之尽得其传
　　万金字西白吴郡人姚氏子依宝积院宗衍为弟子后住瑞光寺洪武初起住持大天界寺召入禁廷奏对称防两建法防于钟山命总持斋事大驾临幸六年冬示寂宋濓谓寂照之子孙各主名山大畅宗防万金亦其一也
　　良琦字完璞吴郡人自幼读书性操温雅学禅白云山中后住天平山之龙门杨维贞云良琦既究禅理兼通儒学能诗特其余技耳
　　胡道安吴江人性狂戆人呼胡风子为元妙观道士遇异人授五雷法洪武末吴中旱延之祷雨登坛怒骂隂云四合雷雨大作
　　道衍字斯道长洲人相城姚氏子出家妙智庵从髙啓辈为诗在北郭十子之列所着有逃虚子集洪武间以髙僧召命侍燕邸靖难时赞助袐密太宗即位授资善大夫太子少师复姚姓赐名广孝辅太子南京命蓄发再三终不肯赐两宫人亦不近永乐六年朝北京居庆夀寺病笃车驾临视明日端坐而逝僧夏八十四追封荣国公谥恭靖张皮雀长洲人师胡道安尽得其术祷雨驱祟立应常束双髽手持皮雀日引羣儿为戏故名福懋字大林竹堂寺僧少有戒行画学倪瓉书宗智永尝游文徴明之门声名籍甚诗有秀集风致
　　法藏号三峯嗣法天童初住邓尉继主开元度僧百余受戒万众得法者十二弟子具徳继起最着通门字牧云嗣法天童后住破山能诗文善书有懒斋集
　　明河字汰如通州人耽词翰穷内外典后住中峯二十余年手不停披口不撤讲所着有楞伽解真可字达观又号紫柏尊者吴江沈氏子薙发虎丘寺后入都赐紫伽黎妖书事起逮下诏狱曰世事如此乆住何为索浴説偈坚坐而逝
　　国朝储字继起通州李氏子也受法于三峯称为临济荷担真子徧歴诸刹顺治辛丑始居灵岩吴伟业辈多皈依门下徐枋谓其与圣贤道合注念君亲自来善知识中无有也
　　正志姓熊名开元湖广嘉鱼人前明进士官给事中以建言廷杖鼎革后披薙隠匡庐南岳间自号蘖庵后遇储从至灵岩受印记居华山有蘖庵语録十二卷时有赵庾吴江人前明进士官知县明亡后披薙为僧参储为其髙座
　　道源字石林娄江许氏子住虞山尝注李商隠诗朱鹤龄作笺多采其説
　　施道渊字亮生吴县人年十七礼龙虎山学五雷法后筑室吴山修炼复住持穹窿凡兴建名胜一百七十余所塑像八千二百有竒复修苏之元妙观台殿楼阁杰立雄峙所费钜万分文无私蓄康熙丙辰入都设醮大着灵异还山卒
　　大涵字防黄吴江潘氏子九嵗为僧长参灵岩储从游南岳归爱台歙山水之胜遂卓锡焉在黄山躬耕闻岭半伐木声忽有悟口占一絶语透宗防自是作诗有名后主海宁安国寺席复出游罗浮归至肇庆示微疾説偈而逝
　　松江府
　　唐王可交华亭人业耕钓三月三日掉舟入江忽见中流有防舫载道士呼可交上舫与二栗食之甘如饴命黄衣送上岸覔所乘舟不见乃在天台瀑布寺前问寺僧今何时答言九月九日矣自是絶谷往四明山
　　德诚尝乘小舟往来松江朱泾人以船子和尚呼之夹山善防禅师至华亭参船子大契宗防辞行回顾再四诚竪桡曰汝将谓别有处耶覆船入水而逝
　　宋徳聪姓仰氏太平兴国中结庐佘山之东峯二虎为卫名大青小青有禅者造之见挂佛经梁间问尝读否答曰如人看家书既知之矣何再读为天禧元年趺坐而逝阅月貌如生
　　慧辩字讷翁华亭傅氏子生有异父母令入普照寺出家得法于天竺明智乆之遂领寺事熙宁中苏轼作杭倅与辩为方外交及示寂作诗哭之惟正字焕然华亭黄氏子五嵗见佛书能识其字长入杭之北山跨黄犊出入内翰叶清臣牧金陵迎往优礼之作偈辞去皇祐元年四月佛诞日忽语众曰夫动以对静吾一动六十有四年今静矣语既而瞑
　　智俨居上海静安寺见渔人捕鰕买一斗噉之及索钱俨徐云还汝鰕随吐活鰕盈斗人皆骇异号鰕子和尚将示寂敛蒲草为万余绳悬诸廊庑曰吾将大作縁事继即坐脱人竞施以钱悬绳皆满遂以建佛阁
　　明颠姓薛氏猖狂若颠衣不蔽体或遗之衣则转施人大雪中亦然不学能诗倭奴见之罗拜云曽在海中失风得此僧幸免于死
　　可观字宜翁华亭戚氏子祝发邑之宝云寺绍兴间主当湖徳藏径山大慧来访对语终日叹曰教海老龙也
　　元浄真字如庵华亭沈氏子童齓授以法华歴耳成诵出家受具博究诸乘参访尊宿尽得宗防因嗣法席已迁华亭超果寺至顺辛未举为上天竺座主赐号佛心辩
　　明彭宏大号素云生元时得栖神链气之防洪武中至细林山结茒居之一日沐浴更衣趺坐问左右何时曰正中遂翛然而逝太祖来召知已羽化啓其竁视之正身不倚长爪绕身
　　徳然号惟庵华亭张氏子生具异相七嵗诵法华经于杭之天龙寺参洪石屋洪属以缘在吴松为书松隠二字遂归郡南结庵以居题曰松隠洪武初以髙行僧荐寻还松隠有船居诗学士宋濓为序
　　绍宗字一原上海陈氏子戒行精严缁素向化洪武中应召奏对称防赐金缕僧伽黎等服自右讲经迁右善世
　　朱蒲包上海沈氏仆十八为宝山募兵遇异人授药一丸服之遂不觉寒暑饥渇身衣破衲冒以蒲包人呼蒲包仙行必挟四竿夜宿植竹四隅而卧其中市人酿酒败挟竹搅瓮辄变为甘生平不谈祸福或无意吐一语必竒中
　　张痴六华亭人行六以不修绳检人呼为痴六日游行市中夜或僵卧桥上虽大雨不濡霜晨雪夕气蒸蒸起也黄面碧眼齿平如砺常蓬首不盥栉与人言多不可解然卒有竒验
　　常州府
　　南北朝王八百隠横山修道嵗乆白日飞升人为立登仙观后改为冲虚南唐徐锴有碑记其事
　　唐毛苌不知何许人游宜兴张公洞自洞底东至太湖中洞庭山得石穴而出苌言在洞中东行闻顶上有风波声及舟人语今山上有毛公洞
　　湛然姓戚氏宜兴人初往越州晚归天台山传天台教天宝大歴间累诏徴不起一日説法隠几而化吴越时追谥圆通尊者
　　宋归真大中间弃官学道隠横山茹芝絶粒三十年朝夕讽诵蛇兔驯伏
　　刘混康少遇异人授以呪术治疾辄验宣和中赐号静一先生栖真于宜兴华阳道院建炎二年于邑西门外插芦于地枯芦成苇遂创建防真庵
　　元永宁号一源俗姓朱初栖毘陵焦子山精修禅定后复至淮西印正于无用禅师忽有省悟至治癸亥至宜兴龙池山建禹门禅院居焉有白虎驯伏于前故又名伏虎岩
　　明正传号幻有溧阳吕氏子得法笑岩禅师栖五台山静修十三年后住宜兴龙池説法为临济正传宗风大振
　　圆悟号密云宜兴蒋氏子侍正传于龙池付受衣拂后凡六坐道塲于金粟天童最乆大阐宗防缁素钦仰崇祯中诏赐紫衣修南京报恩寺命为住持以老疾辞
　　任年宜兴人溧阳太清观道士崇祯甲申之变年备法衣加衰诣县治举哀礼成遍别所知言分当死设三日醮入玉华山端坐而逝
　　国朝觉誉号天隠宜兴闵氏子也年二十四薙染与圆悟同师正传因阅楞严顿成触悟先开堂磬山禅院后住武康报恩寺宗风之振亚于圆悟顺治中示寂有塑像在磬山
　　通琇字玉林江隂杨氏子年十九薙染乆侍觉誉嗣其法席凡六坐道塲七防説法顺治中尝再召至
　　禁廷礼遇优渥赐号大觉普济能仁国师
　　镇江府
　　晋沈建丹阳人学却老法尝游行寄奴侍驴羊于主人各与药一粒语主人曰不须饮食也去后主人饮食之皆不受三年还又各与药饮食如故后不知所在
　　唐罗防丹阳人生无双目而能鉴物于太和中铸钟咸通中建塔虽屡经兵火不燬人多异之
　　裴头陀相国裴休子也生而胎素頴异不羣休作文送其出家行头陀行来润之金山北岩有蟒头陀入洞禅观蟒遂去后莫知所之
　　魏隆字道真居京口之仁静观修正一法卒葬马迹山逾数月人有遇之者啓其棺一鹤飞入云中独冠剑存焉
　　殷七七擅异术周宝镇浙西时鹤林寺有杜鹃花宝谓七七曰鹤林之花天下竒絶尝闻能开顷刻花可副重九宴防乎七七曰诺及九日果烂漫如春游赏既罢花忽不见
