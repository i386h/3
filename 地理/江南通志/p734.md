<!-- { "loadSidebar": true } -->
　　永元元年建康大风十围树及宫舎民居皆偃抜江水入石头漂杀沿江居民
　　淮水变赤成血
　　天监元年鳯凰集南兰陵
　　吴郡阳山生白龙
　　四年建康生嘉禾
　　六年吴县获四目
　　八月建康大水涛上御道七尺
　　七年庐江灊县获铜钟二枚
　　普通元年七月江海并溢
　　六年龙鬬于曲阿
　　大同三年朱雀门灾
　　几年地震生毛
　　中大同元年竟天有声如风雷相击
　　十年龙堕延陵井中大如驴以戈刺之俄见庭室中有大蛇如数百解船
　　太清元年丹阳民妇生男眼在顶上自是旱疫三年
　　承圣元年淮南有野象数百坏人庐舎
　　太平元年甘露降京口
　　永定元年甘露降钟山
　　大建十二年丹阳等处大旱
　　十四年江水赤如血
　　贞明二年有羣鼠自蔡州岸入石头渡淮至青塘两岸数日死
　　东冶铸铁有物赤色大如瓮自天堕镕所有声如雷铁飞出墙外烧民居
　　蒋山有众鸟鼓翼而鸣曰奈何帝
　　开皇十二年繁昌见云中有物如羝羊黄色鬬堕获其一数日失所在
　　二十年广陵地震
　　炀帝十三年大旱自淮及江东絶水无鱼
　　江都宫城诸殿台鸱尾上铁索为鸟乌啣拔有石自江浮入于扬子津
　　大星坠于江都未及地而南磨拂竹木皆有光飞至吴郡遂坠地
　　江都五日并见
　　唐武德四年濠州老子祠枯树复生枝叶
　　贞观二年当涂崔姓有骈竹之异观察使以闻改宅为寺赐名瑞竹
　　三年谯泗徐濠苏等处大水
　　八年江淮大水
　　十二年滁濠二州野蚕成茧
　　十三年云阳石燃方丈昼则如灰夜则有光投草木则焚歴年乃止
　　滁州野蚕成茧
　　十五年冇黑白二龙鬬于虞山东北
　　十九年徐州言驺虞见
　　永徽元年宣歙等处大雨水
　　显庆元年宣州泾县山水暴出平地深四丈干封二年宜兴木连理
　　总章元年江淮大旱饥
　　垂拱元年淮南地生毛或白或苍长者尺余焚之臭如燎毛
　　庐州产嘉禾
　　巢县产嘉禾一本五六穗
　　延载二年常州地震
　　大足元年扬楚常润苏五州地震
　　开元三年有熊昼入扬州城
　　七年扬州奏一角兽见
　　九年扬州润州暴风雨发屋拔木
　　十四年润州大风自东北海涛没瓜步
　　十九年扬州稆稻生二百一十五顷再熟稻一千八百顷
　　舒州白鹿见
　　二十二年泰州地震西北隐隐有声拆而复合经时不止坏庐舎殆尽压死四千余人
　　二十九年亳州老子祠九井渇复涌
　　天寳七年歙州牛与蛟鬬数日牛出潭水色赤上元二年楚州献寳玉十三置之日中白气连天江淮大饥人相食
　　有鼍出于扬州城门上
　　大厯二年甘露降于常州前后二十七度
　　淮南水灾
　　建中二年霍山崩
　　贞元三年鱼鼈蔽江而下皆无首
　　五月州江溢
　　四年淮南地生毛
　　宣州大雨震电有物坠地如猪手足各两指执红斑蛇食之顷云合不见
　　八年淮水溢平地七尺没泗州城
　　十三年淮水溢于亳州
　　十四年润州有黒气如堤自海门山横亘江中与北固山相峙又有白气如虹自金山出与黒气交将旦而没
　　十八年徐州献嘉瓜白
　　元和元年常州鹊巢于平地
　　三年江南旱
　　七年扬润等州旱
　　九年淮南宣州等处大水
　　长庆元年海州海水氷南北二百里东望无际二年江淮饥
　　三年宣歙等处旱
　　四年秋太湖决大水
　　太和二年淮南李树生橘
　　扬州海陵火
　　江水溢没舒州太湖宿松望江三县田数百顷六年苏州地震生白毛
　　徐州大雨坏民居九百余家
　　七年扬楚舒庐寿滁和宣等州大水害稼
　　八年春谷献白
　　开成元年扬州民家马生角
　　二年有大鱼长六丈自海入淮至濠州
　　扬州旱运河竭
　　六年淮南饥
　　防昌元年江南大水
　　大中六年淮南饥
　　海陵髙邮民于官河中漉得异米号曰圣米十年舒州呉塘堰众鸟成巢髙一丈濶七尺中有大乌人面绿身绀爪喙呼声曰甘
　　咸通六年徐州民家鸡生角
　　七年江淮大水
　　萧县民家豕出圂舞又牡豕多将邻里羣豕而行复自相噬齧
　　八年吴越有异鸟极大四目三足鸣山林其声曰罗平
　　泗州下邳雨汤杀鸟雀水沸于火可以伤物干符四年庐江县鹊巢平地
　　六年泰州管内四县生圣米大如芡实
　　中和二年苏州马生角
　　三年苏州空中有声如转磨无云而雨
　　汴水入于淮水鬬壊民船数十艘
　　四年江南大饥人相食
　　临淮鹰化为鹅
　　光启元年润州江水赤数日
　　二年淮南蝗自西来行而不飞浮水縁城入州府署竹树幢节一夕如剪幡帜画象皆齧去其首扑不能止旬日自相食尽
　　扬州雨鱼
　　有大星陨于扬州府署声如雷光烛地
　　天复二年苏州大雪平地三尺其气如烟其味苦三年宣州有鸟如雉而大尾有火光如散星集于防门明日大火曹局皆烬惟兵械存
　　南唐升元六年溧水县桑树生木人
　　保大十一年大旱
　　宋建隆初淀湖三姑庙后一山涌出波浪中初与水平久之寖大
　　干德二年四月广陵扬子县潮水害民田
　　五年五星聚奎
　　开寳元年六月大雨水江河泛溢壊民田庐舎六年淮水溢
　　七年淮水暴涨入泗州城壊民居五百余家太平兴国二年舒州麦秀两岐
　　三年甘露降于寿州官舎
　　五年徐州白沟河溢入州域壊【阙】　隄塘皆壊颍州贡白獐白雉
　　八年徐州清河涨丈七尺溢出隄塞州三面门以御之
　　雍熙元年镇星犯斗宿建星
　　二年江水氷
　　淳化三年舒州甘露降
　　至道元年濠州献瑞谷图
　　泗州献瑞麦
　　二年甘露降于平江瑞光禅院
　　咸平二年常州地震
　　徐州禾一茎五穗
　　宣池歙州竹生米如稻
　　甘露降于太平府
　　亳州贡白
　　亳州太清宫钟自鸣
　　景德四年庐宿泗等州麦自生
　　大中祥符元年泰州海陵等处草中生圣米可济民饥
　　四年知亳州徐泌献芝草
　　五年常州芝草生
　　七年泗州水害民田
　　甘露降亳州太清宫
　　太清宫枯树复生枝
　　天禧元年江淮大风多吹蝗入江海或抱草木僵死
　　和州蝗生卵
　　甘露降庐州通判防及后土祠
　　三年颍州石陨出泉饮之愈疾
　　干兴元年苏秀二州湖田生圣米
　　天圣四年江淮南大水
　　六年七月壬子江宁扬真润州江水溢壊官民庐舎
　　庆厯八年江宁府火宫室焚毁殆尽惟南唐玉烛殿仅存
　　庐州合肥县稻再实
　　皇祐三年无为军土冈产芝三百五十本赐名紫芝山
　　泰州获白
　　嘉祐元年江溢
　　二年淮水溢
　　七年徐州彭城濠州钟离地生麪十余顷民皆取食
　　熙宁四年徐州麦一本百七十二穗
　　六年大旱震泽涸见其下有丘墓街井
　　元丰元年平江大风雨水髙二丈漂没塘岸吴长洲呉江常熟同昆山漂没六百余戸
　　梁县嘉禾生
　　元祐七年滁州产芝二百余本
　　绍圣元年淮南军禾一本九穗
　　三年平江府地震
　　江东大旱溪河竭
　　建中靖国元年江淮旱
　　崇宁五年泰州禾生稆
　　大观元年甘露降于建平县凡十有二日
　　庐州雨豆
　　二年徐州彭城县柏开花
　　政和五年泰州军获白
　　重和元年江淮水
　　宣和二年歙州牛生麟
　　六年楚州民妇年四十忽生髭长可六七寸建炎二年镇江府民家儿生四嵗暴得腹胀疾经数月脐裂有儿从裂中出眉目口鼻皆人形但头以下手足不分莫辨男女又出白汁斗余三日二儿俱死
　　三年帝在扬州早朝有禽翠羽飞鸣三匝行殿一再止于宰相汪伯彦朝冠
　　四年婺源朱氏井紫气若层云是时朱熹生于闽绍兴元年武进县枯秸生穗
　　二年宣州天雨钱
　　三年建康妇生子肉角有齿是岁人产多麟毛四年华亭县雨雹大如荔实
　　淮水溢中有赤气如凝血
　　十三年楚州盐城县海水清
　　十八年徽州庆云见
　　十九年建康府甘露降
　　二十一年建德县桑生李实栗生桃实
　　二十六年天雨水银
　　二十九年有星陨芜湖化为石髙二尺色黒如铁兴隆二年建康苏州宁国太平俱水浸城郭舟行市人多溺死
　　乾道元年池州竹生穗实如米民采以食
　　泰州火燔民舎几尽
　　三年当涂产瑞麦一茎六穗
　　四年舒州雨黒米
　　淳熙元年穹窿山石自移
　　十年大风有二龙鬬于淀湖殿宇浮图为之飞动顷一龙蟠防其上逺近皆见之
　　十二年太平州产异麻合数干为一状如芝十五年淮甸大雨淮水溢庐濠楚安丰髙邮军庐室皆壊
　　十六年武进县木理成文曰绍熙五年
　　扬州桑生瓜樱桃生茄
　　陨石于寳应县散如火其臭腥
　　绍熙三年七月镇江府三县大水
　　庆元二年呉县铜钱百万自飞
　　三年雄鸡伏子中一雏三足
　　婺源雌鸡化为雄
　　嘉定元年镇江后军妻生子一身二首四臂四年休宁产异栗形如龙鳯
　　寳庆二年休宁县山裂
　　绍定元年广德产瑞麦一茎四穗
　　四年扬州招贤乡鳯凰至
　　嘉熙四年平江大饥市人肉日未晡路无行人淳祐二年常润建康大水
　　咸淳七年松江海潮涌一鱼在横沥塘口人捕之长丈余无鳞而莹白头目口鼻全类象形
　　九年虎出扬州市
　　元至元十五年宁国路敬亭麻姑华阳诸山崩十九年宁国太平县饥民采竹实为粮活者三百余戸
　　二十四年九月江水溢
　　二十六年贵池民献紫芝
　　元贞元年太平州民上榆木一本析之有文曰天下太平
　　二年常州路水害稼
　　大徳元年六月和州厯阳县江涨漂没庐舎万八千五百余家
　　徐邳萧河水大溢
　　庐州路无为州江涨漂没庐舎
　　五年江水暴风大溢髙四五丈崇明通泰真州之地漂没被灾者四千八百余戸
　　松江大风屋瓦楼楯掣入空中继而海溢伤人民壊庐舎
　　平江路飓风涌太湖水入城官民庐舎卷入空中死者万计
　　延祐五年黄姚盐塲色变紫
　　七年松江大旱
　　泰定元年黄河南入于淮
　　扬楚常润地震
　　至顺元年闰七月松江府大水冐村郭殍殣相借潜大水
　　三年八月江水溢
　　四年句容县大水五棊山崩
　　元统二年松江雨雹大小不一皆有一眼若雕琢然
　　至元元年安庆及潜山太湖宿松地震
　　二年灵芝产于江都县一本九茎
　　三年睢水溢
　　五年宜兴州山水髙一丈壊民居
　　至正二年扬子江一夕忽竭舟楫皆阁于涂中露钱货无数
　　扬州路崇明通泰等州海溢
　　桐城花崖龙眠山崩
　　潜霍山崩
　　五年镇江雨红露草木叶及行人衣皆濡成红色九年白茅河东注沛县遂成巨浸黄河入沛始此泰兴县张村麒麟出
　　十二年平江路空中闻兵戈声自东南来云中有铁骑象火光万炬嗣后大雨崩壊城郭
　　江淮芦荻多成旂枪人物状节间有红晕成天下太平字
　　池州雨物若果核
