<!-- { "loadSidebar": true } -->
　　【圣谟指示自范承勲所筑挑水坝起加筑隄工至清口西坝长四百八十丈五尺顶寛六丈底寛十丈再查西坝见长二十丈今再接长五丈新旧合长二十五丈俾清口合黄河之水向北下流过惠济祠后合为一处益加畅沛黄水可永无倒灌之虞】都御史李柟疏畧【陶庄引河虽黄河大溜一入即可刷令深广但水性就下今引河不及黄河大溜之深夏秋雨汛落后焉能舍卑就高故土人谓黄河徙之使北不但河底宜深亦且河靣宜广臣思此河共用银二万三千两有零若再加倍深广其银亦不过加倍而已大抵黄河之沙冬则坚固纵人工稍费易于施工今岁冬月或相其地势机宜再加挑浚深广亦一劳永逸之计】
　　是年修高堰大隄告竣【北自武家墩隄头南至棠棃树长二万四千九百八十一丈二尺三寸高二丈三四尺不等临湖镶柴高一丈一二三四尺不等顶寛八丈四尺底寛一十三四丈不等又自武家墩至小黄庄自小黄庄以南至古沟自古沟以南至林家西俱砌石防又自天然坝南至秦家高冈俱临湖镶柴以资保障又自武家墩起至棠棃树加筑子隄以出水面七】
　　【尺为度以御风浪】
　　剙筑髙涧大坝里月隄估砌石工【长二百五丈五尺】又临湖外月隄签钉排桩镶柴【长一百五丈】
　　剙筑清水潭隄里月隄【长九十六丈】
　　剙筑草字河顺水隄【自周桥大坝东至仁和集西长四千八百九十五丈】剙筑唐漕河隄【自天然坝南大隄起至界沟长三千三百一十五丈】
　　筑蒋家坝拦水隄【自蒋家坝至周家围长一千一百五十三丈】河防志洪泽湖筑髙堰南北隄防所以束淮水出清口敌黄济运也于清口筑新大墩一座导水七分敌黄三分济运若遇桃防秋三汛湖水盛长水大易起风暴欲保隄防以卫运道民生于山盱汛建滚水石坝三座其由身尺寸与清口黄水形势相照应取势足敌黄过则聼其滚去此四季测量水平审度至当乃定坝址歴年着有成效如春夏之交黄水先长湖水势防清口清水稍弱恐不足以敌黄则启归仁湖三牐之板放水入洪泽湖以助清口水敌黄而济运此皆
　　圣主数次阅视河工指示方畧精详尽善乃克平成奏绩万世永赖属在臣工敬奉遵行勿穿凿私智变易成法则淮扬生灵永防利頼于无穷矣
　　四十一年五月张鹏翮疏请加挑运料小河奉
　　防这河着照该督所题挑浚应否永远存留该督确议具
　　奏
　　又　题覆下部议准奉
　　防依议【附】张鹏翮疏畧【窃照高堰运料小河原属浅窄面寛八丈底寛五尺深五尺以资运料以保隄工臣查此河自周桥横隄起北至武家墩止乃属无源之水必湏隄内积水汇流入河方克有济臣等防勘高堰工程小黄庄一带地形低洼见今隄里积水与河面相平若遇风浪汕刷隄根深为可虞公议将原挑小河再加挑深使积水泄流河中由武家墩盐河出口以免汕刷隄工实与高堰工程深有禆益】又疏畧【查高堰一带隄根地形洼下积水浸汕难免坍卸之虞今将运料小河再挑深通一以宣泄隄根积水一以运送修工料物而且通商便民利益不浅或虞土塘水泄偶致消淤毎俟春融令河兵捞浚再建草坝六座毎年修葺以收束水势应可永远存留以保堤利民】
　　十一月张鹏翮疏报归仁隄引河开放【附】疏畧【归仁隄引河牐座等工程仰遵圣谟动帑修浚次第告竣今年伏秋二泛黄水异涨高于湖水迨霜降后黄水渐消臣行令道防等官将临湖归仁安仁牐坝堵塞蓄湖水尽行引河流至临黄祥符牐盈科开放今据报清水高过黄水一尺九寸于十一月初七日开放湖水滔滔出黄河臣亲往看清水畅流沛然莫御百姓聚观莫不欣喜感颂】
　　【皇恩欢声雷动此皆仰頼我皇上圣谟独断发帑开浚归仁湖导睢湖诸水刷黄日益寛深宿桃等处民生得所淮泗上流水势少减诚天授之神智垂万世之利頼者也】四十二年二月初五日
　　上谕归仁隄引河开放分泄洪泽湖水势若黄水加长恐清口水弱着将祥符牐下版堵闭草坝将五堡牐应酌量开放以助清水之势
　　三月初三日
　　上谕高堰工程关系重大保安最为要朕今日乘舟由洪泽湖阅视见有残缺石工以苇草镶塡倘遇水发危险堪虞阅至六坝见新修石坝坚固方慰朕怀其残缺石工着即兴修乘水未长之前完工用资捍御
　　初四日
　　上谕清口西坝乘此水浅再加长数丈有益
　　初八日
　　上谕高家堰石工关系要必须严催早完
　　十一月奉
　　上谕洪泽湖风浪危险毎致损坏船只民命攸关着于沿湖坡钉桩木以广救济
　　四十四年闰四月初十日
　　圣驾临视高堰隄工
　　上谕石工老隄头转湾处甚属险要宜作速修完
　　十一日
　　上临幸惠济祠石工大学士暨河臣等奉
　　上谕朕三十八年阅河尔等所立之处俱属黄水今清水畅流逼黄竟抵北防仅成一线朕心甚为快然观此形势朕之河工大成矣
　　十月初四日
　　上谕工部方今海宇升平惟以安阜黎元为急东南要务莫重于河防朕数经南巡指示修筑方畧凡以筹运道济民生也自曩岁两河先后冲决而黄流淤垫继以高堰唐埂坝乆决未塞而洪泽湖水直从决口旁泄以致淮水力弱黄水倒灌全河几至溃坏于是分遣廷臣发帑金数百万増筑高堰尽闭六坝俾淮水全注清口又特筑挑水坝以逼黄溜趋向北防仍开濬陶庄引河以导黄北流然后黄水无倒灌之患四十二年以河工渐可底绩躬亲临视时高堰石工尚多未竣饬令迅速修筑又因仲庄牐水势湍急恐逼黄流倒浸清口遂命闭仲庄牐改建杨家庄牐牐工既成今年春复徃巡阅比至高堰见石工仍未完固旧埽亦多朽塌谆谕河臣张鹏翮谓水势无常修防宜豫一有疎忽则前工尽隳且甫奏安澜旋报冲决天下其谓之何张鹏翮犹奏称隄工捍御可以无虞迨伏汛大水骤发果冲决古沟唐埂清水沟等处淮杨一路田亩被淹者甚众今已严饬堵塞决口刻期竣工朕屡亲莅河干详度形势当水涨之时若高堰及运河减水坝不令开放则隄堰甚为危险若开坝宣泄则闾阎陇亩必致淹伤方春水涸民间尽皆播种一经夏水骤涨开坝放流而所播之种悉被淹没朕心恻然殊为不忍使不设法导流俾水有所收束则濒湖及下河民田究不免于水患朕再三筹画宜于高堰三坝之下挑濬一河两旁筑隄束水入高邮邵伯诸湖湖外亦量筑土隄不使漫溢其高邮减水坝下挑濬一河两旁筑隄束水由串塲河入白驹丁溪草堰等河白驹等河淤浅之处并开濬深通俾之入海如此则各坝所出之水不致有涣散冲流之害又洪泽湖水势大涨泗州盱眙等州县俱被水灾应于泗州一带受水之地亦酌量筑隄收束毋令泛滥则所全于淮安扬州鳯阳三郡民生者多矣此事原于河道无涉在河官止知保防河道不复详计民生朕惟民间田亩所系甚重宜图万全可久之防筑隄束水行之北河业有成效则施之南河当亦有济应从何地筑隄延袤若干里需费几何行令江南总督总漕总河江苏巡抚防同确勘详议具奏河工事宜册是年总河张鹏翮防同总漕总督巡抚察勘估计于三滚水坝下挑河筑堤蒋家坝添建石牐水大开放循河归入高邮诸湖并请准发内帑修筑遣官督理完工迄今开坝之水悉由坝下之河归入高邮诸湖由束堤坝下各引河归海不致散漫淮杨二郡亿兆生灵桑麻乐业莫不感颂
　　皇仁与天地不朽矣
　　四十五年正月
　　上谕见今所议应筑之隄应挑之河与漕运河道絶无关涉特为淮扬所属田亩不致淹没有裨民生之故但高家堰隄防甚属要不可不严加防守去岁水大古沟唐埂清水沟等处俱被冲决今岁高家堰若不严加防守朕不能保其无冲决之患
　　又奉
　　上谕高家堰酌看险要之处再添建救生桩工五处四十六年二月二十二日扈从大臣及督抚总河等于
　　御舟前奉
　　上谕天然坝一带闻有旧河形将此河开浚足容漕船行走建置牐座遇水小则闭牐蓄湖水敌黄水大则开放泄水一半由武家墩通入运河一半通入高邮湖商民舟楫皆得经行无阻似可为永远之利从前曾以此事谕张鹏翮亲身督率在河贤能官员详勘定议俟回銮具奏时朕再亲徃阅定河工事宜册是年总河张鹏翮奏准建蒋家坝石牐一座金门口寛一丈八尺牐下两防挑河长一万四千四百三十九丈五尺两防筑隄长五千一百五十一丈五尺迄今每遇伏秋水长开放宣泄水由金钗罕眙涧入高邮湖隄工保防平稳
　　四十七年奉
　　上谕朕南巡阅河时见洪泽湖风浪危险隄防陡立商民船只触石损坏伤人甚多朕心时切轸念因特令河臣沿湖隄剙设救生大桩自设桩以来数年内并未损船伤人于商民大有禆益此桩应时加增修愈多愈善嗣后着江宁苏州杭州织造毎岁于节省银内各捐五百两解送总河衙门以备救生桩之用
　　六十年加修自山清交界武家墩西隄至土地庙大隄头拦河坝临湖一面隄工【长七百六十六丈七尺】濬运料小河淮扬道副使傅泽洪申详【高堰山盱两防所属运料小河于康熙四十一年挑浚保隄运料诚为善防迄今日久淤垫运料船只艰澁难行又于五十九年补筑大工之时隄边取土地益洼下致积水汪洋宣泄无路风浪汕刷隄根受伤实属危险兹请挑濬深通既可保防隄工又可宣泄积水运送物料船只无艰澁之虞积贮土方兵夫无望洋之叹一举而四善备则详请　题估发帑兴挑诚不可一日稍缓也】
　　雍正四年八月
　　上谕高家堰加修隄工关系要若于岁修案内逐段增修恐致迟缓着即动正项钱粮作速估计兴修五年修理高堰大隄顶上前面柴工并加高背后土隄一律取平河工事宜册四年十月　题估五年八月工竣
　　六年七月初二日奉
　　上谕据河道总督齐苏勒奏称改修山盱滚水坝三座即令河兵将沿河旧存废石运用不须另动钱粮今工程俱已告竣等语此皆齐苏勒平日实心任事倡率属员而白钟山又能遵其教令核实办理甚属可嘉若以从前之总河官员处此不知又冒开多少工费矣白钟山着交部议叙齐苏勒疏【洪泽湖滚水石坝三座其北首二坝之门槛现在高出水靣五尺南坝之门槛现在高出水靣五尺五寸周桥一带石隄现在高出水靣止有六尺若遇水长六尺即与周桥石隄之顶相平而北坝仅能泄水尺许南坝止能泄水五寸所泄无几则周桥一带石工甚属危险臣等细加测量相度全湖形势若将滚水三坝之门槛各落一尺五寸庶寻常之水可蓄潴以敌黄而暴涨之时又得畅泄以减盈再查先年沿河两岸建有牐坝等工因未审地势之高下多有坝身太高不能过水而废弃者其废弃之牐坝石块甚属坚厚今若改落石坝门槛尽可折取添用不过需用搬运修整之价较之赴山采办钱粮大有节省至于砖灰等顶系上面两层之工所费无几】
　　七年
　　上谕河道总督孔毓珣天然等坝泄出之水恐其溢浸民田尔可相度动帑于坝下修筑束水隄工务令各坝所泄之水悉归湖内毋致民田被患【附】孔毓珣遵
