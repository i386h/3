<!-- { "loadSidebar": true } -->
　　吕怡妻雷氏太湖人怡死富儿李懋欲夺之雷闻自经
　　朱乙妻申氏太湖人朱贫且病痱氏益笃爱乙亡即自经
　　吕荐妻宋氏太湖人荐赴郡试卒宋俟柩至以头触棺脑迸裂死
　　胡聚成妻王氏安庆卫人聚成卒王即不食自经死事闻旌表
　　吴仲淇妻杨氏桐城人夫亡家贫舅谋于其父母将以偿所负杨闻吞髪死
　　陈蕙贞潜山人许字王应宿未嫁宿病宿父母求娶氏往因毁容侍药八月见宿必不起夜半自缢氏死六日而宿亦没事闻建坊旌表
　　王嘉科妻徐氏潜山人科病将革徐祷于家庙愿以身代夫遂自经科病遽瘳
　　侯君锡妻梅氏潜山人因夫病笃刲股以进得痊黄之宗妻汪氏潜山人因夫病笃刲股以进获痊陈炯妻王氏桐城人年十七归炯未一载炯亡氏遂一恸而絶
　　朋至明妻侯氏太湖人夫亡侯年十九服满自缢徐氏女潜山人许字胡干干天自经
　　方九思妻胡氏桐城人早寡有议婚者遂絶粒七日死
　　盛世英妻许氏桐城人英卒自矢立孤舅姑欲夺其志遂潜引刀刳左耳六十余歳终
　　潘遇妻某氏桐城人佚其姓归遇裁数月遇死氏潜入松林中自缢
　　方启煜妻王氏桐城人煜病刲股和剂以进煜亡即自断髪三十年终
　　诸生熊梦篆妻金氏潜山人夫没不食哀号数月以首触其棺而死
　　国子生韩希歆妻唐氏太湖人氏无子弃归母家闻歆死遂哀号水浆不入口七日卒
　　庠生阮之名妻袁氏太湖人夫亡哀号不食姑年老泣曰若汝殉吾子吾将何依相持悲感氏遂忍死奉姑姑没遂痛哭数日卒
　　韩鼎应妻刘氏懐宁人值乱舅姑殡于庭贼疑棺内有藏将欲剖视刘伏棺号哭有女年十三贼数盼之刘曰但得汝不惊吾先柩女非所惜也贼携女去门外有池刘目女其女投池死贼怒杀刘诏建二坊旌表
　　刘若防妻吴氏懐宁人城破贼杀防氏哭骂贼剜其双乳而死
　　刘余谟妻阮氏懐宁人余谟官给諌氏娩身方半日贼忽突至欲拽去阮叱曰我命妇肯从豺狼乎夺贼刃自刎贼怒并其两防子杀之
　　何仲妻许氏懐宁人为贼所执大骂不屈被杀钱文炳继妻顔氏懐宁人为贼所执大骂不屈被杀
　　髙孝铭妻吴氏懐宁人为贼所执大骂不屈被杀张明炜妻游氏懐宁人城陷贼执炜游跃出曰幸释吾夫即愿身从贼遂释炜游睨炜行逺奋骂以头触地贼怒磔之
　　汪世衡妻戴氏桐城人流贼掠之去氏抱树詈贼贼怒磔之
　　吴道震妻姚氏桐城人少寡守志贼至见执奋骂被杀死懐宗时旌
　　王天璧妻郎氏桐城人流冦至跃入龙潭死璩伯昆妻王氏桐城人流冦至被掠厉骂不辱死汪之伦妹桐城人流冦至被掠厉骂不辱死龙氏女桐城人流冦至被掠厉骂不辱死
　　诸生徐益晋妻石氏潜山人陷贼骂不絶口贼支解之
　　汪泽妻胡氏宿松人陷贼不辱死
　　徐行妻唐氏宿松人流冦执之詈曰我家世书香肯受贼辱乎贼杀之
　　吴之瑞妻张氏宿松人冦欲汚之张绐免其夫与二子遂撞石而死
　　刘之馥妻石氏宿松人冦缚之马上氏自马上倒下堕潭水而死
　　余嘉臣女潜山人
　　金学文女望江人
　　黄之瑞女潜山人
　　谢増新女潜山人
　　葛修闇女潜山人
　　熊应辉妻卢氏潜山人
　　王自鑨妻陈氏潜山人
　　朱家兴妻余氏潜山人
　　桂昌妻张氏潜山人
　　王维宁妻严氏潜山人
　　孙万程妻徐氏潜山人
　　金道全妻刘氏潜山人
　　孙玉妻金氏潜山人
　　戴防妾毛氏懐宁人
　　戴宗琇妻李氏懐宁人
　　戴尧封妻刘氏懐宁人
　　游必常妻鲁氏懐宁人
　　髙陞妻刘氏懐宁人
　　徐宪武妻林氏懐宁人
　　唐祖舜妻杨氏懐宁人
　　刘若寛妻黄氏懐宁人
　　张起凤妻黄氏媳方氏俱懐宁人
　　金汝赐妻黄氏懐宁人
　　以上皆流冦陷城不辱死
　　詹大启妻何氏太湖人少寡抚孤世祥闯贼屠罗溪被执氏不屈贼磔之世祥负母尸投崖死钱防妻刘氏懐宁人乱兵刼刘出户刘绐以藏金在室得返以子授姑投身烈火死
　　李秀野妻余氏懐宁人城溃火烈余以长子嘱其夫自懐其防子投火死
　　方都韩妻吕氏懐宁人城溃韩救父为贼所执同遇害
　　叶橒妻汪氏懐宁人城将溃母家迎汪出郭汪曰舅姑在义不容舍去冦至缢死
　　陈自妻程氏懐宁人夫为贼所害程骂贼同死婢重贞时在流离弃已子而育程子焉
　　刘蕃妻阮氏懐宁人小字女宗城陷蕃怆惶无措氏徐曰君子毋以我为念遂投池水死
　　蔡复克妻江氏桐城人蔡家懐宁贼薄皖城氏自母家奔囘百里省姑城陷被执厉声骂贼支解死王曰善妻左氏桐城人早寡苦节流冦至缢死夫柩旁崇祯时旌
　　张秉文妻方氏桐城人名孟式字如耀工诗善绘事崇祯己夘随秉文宦山东流冦至秉文殉难方率妾杨氏陈氏同蹈后河死有防典
　　汪氏女桐城人家枞杨冦至投莲池死
　　林见妻张氏潜山人避冦虎头寨贼攻急氏语见曰寨旦夕必破汝善抚诸子遂投岩死
　　房甲妻陈氏懐宁人冦举刃斫甲氏以身承之面项受重创贼怒复加刃氏手握其锋四指俱断贼竟杀甲氏经日复苏遂为废人终
　　吴宗孔母胡氏懐宁人流冦执其姑氏奔出抱姑痛哭同遇害
　　顔某妻刘氏懐宁人左兵焚掠氏出避见男妇杂行慨然曰妇人保姆不在义不出帷敢乱奔乎遂投江死
　　黄辅时妻陈氏媳妇张氏孙媳丁氏俱潜山人辅时早逝氏抚遗孤朝屏课书授室生孙四廷耀廷才廷焰廷献朝屏又殒媳张氏毁容励志与姑相守冦至不辱张遂遇害有司奏闻以一门全节旌其门廷才郡庠生妻丁氏避冦白岩寨寨破贼欲刼之丁大骂抱子坠崖死
　　戴君徳妻沈氏媳卢氏及两女孙俱太湖人流贼陷城同赴水死
　　操髙极妻聂氏潜山人
　　丁一骧妻石氏潜山人
　　庠生陈妻胡氏潜山人
　　吴之雅妻杨氏潜山人
　　刘琼妻张氏潜山人
　　熊继妻某氏潜山人
　　夏赞妻王氏潜山人
　　桂明命妻黄氏潜山人
　　汪启臯妻江氏潜山人
　　崔胜濬妻王氏潜山人
　　吉天助妻张氏太湖人
　　胡翥鸾妻余氏太湖人
　　陈所学妻唐氏太湖人
　　章于国母蒋氏太湖人
　　方训义妻程氏太湖人
　　沈文枢妻萧氏太湖人
　　李开妻余氏宿松人
　　张瓉妻刘氏宿松人
　　张某二女宿松人
　　王登妻李氏宿松人
　　吴旵妻殷氏侧室陈氏俱宿松人
　　袁洋妻何氏媳周氏俱宿松人
　　以上皆被贼执骂不屈死
　　黄之正祖母王氏太湖人城陷氏与媳刘氏匿儒学内贼索得之氏跃火中媳赴泮池御史黄防疏云王死于火节比昆冈之玉刘死于水身染芹藻之香诏旌之
　　方氏女太湖人父为冦所执女请身代得释度父行逺氏投清水塘死殓时得懐中诗云我本苹藻器遭落戎马间沉寃无诉处清水与青天其死盖豫定云
　　刘允若妻萧氏望江人
　　曹某妻徐氏望江人
　　甘尚珍妻袁氏望江人俱遇流冦被执不辱死
　　国朝雷永祈妻汪氏太湖人明季城破被执不辱遂遇
　　害
　　顺治八年
　　旌表
　　廪生江逈妻夏氏名诰桐城人逈应试江南卒于邸诰闻其讣水浆不入口榇归仰天一恸而絶顺治十五年
　　旌表
　　髙氏女桐城人许字王家俊夫亡衰绖奔丧设主于室遂守贞以终
　　康熙年
　　旌表
　　陈朝栋妻方氏桐城人氏生二子舅妾无子抱他人之子立为已后翻夺氏之产以去氏未尝与较余宣妻冯氏太湖人年十九夫亡抚二子之吉之星成立后之吉娶氏吉亡詹呕血死之星生子旦娶王氏被贼冦执自刎邑令详
　　旌其门
　　汪兴之妻严氏太湖人年二十四夫亡不食向族众泣拜哀求葬夫祖墓夫之祖若父未葬者并求葬之随姑祭于墓毕先归自缢
　　周嘉聘妻何氏懐宁人左兵变嘉聘负重创氏骂贼不絶口遂并两女俱遇害
　　龚自成妻苏氏广东惠州人成娶归潜山复逺游有暴客忽突入欲汚之氏力扼其吭大呼乡隣奔赴暴急啮氏臂因得逃氏遂呕血絶粒死邑令往验之臂上伤痕陡起其齿迹宛然时当暑日午氏所居三里内忽风雨隂霾验尸毕即止
　　康熙十一年题
　　旌暴论如律
　　方才妻田氏宿松人年二十二歳夫病死矢志守节已歴九年有第三伯方徳游荡废产逼氏改嫁氏拚死不从自刎而死
　　雍正九年
　　旌表
　　林茂芝妻蒋氏潜山人夫亡服阕自经死
　　汪氏女懐宁人父为农民女防许字毕和和流落不归家女待至二十八年有奸民毕三假托和名谋娶女闻自经而死
　　束氏女桐城人生于农家许字江铎未婚铎死誓以身殉夫父母止之乘间引首自刎父视其创未殊方谋救女女遽以两指从创中断咽而死时年十八祀烈女祠
　　周经女桐城人许字陶亢宗婚有日矣陶没女闻絶粒奈父母劝之食女遂絶口不言死届婚期女阖户自缢祀烈女祠
　　朱绍先妻虞氏望江人夫亡絶粒以殉
　　何振伊妻宋氏望江人夫客死岭南氏闻讣自经徐顺贞望江人许字彭元元抱病声哑彭父母愿听改适而女固持不可后彭竟絶婚女悲不自胜乘间谓其弟曰愿汝善事父母遂自缢死
　　孙瑛妻刘氏潜山人瑛省试归覆舟溺死氏恸不欲生时因有妊数月姑及伯姒力劝乃止及产一女遂以头触柱昏仆于地勺水不入口七日卒孙天祐妻张氏太湖人年二十祐病即私誓曰设不讳当相从君地下及祐死断髪纳于棺随引剪刺喉姑与母共强夺之自是勺水不入口乘间自缢死
　　周芬熊妻光氏桐城人年二十一赋于归仅八月夫亡氏殓葬毕絶粒七日不死以刀自刎端坐而逝顔色如生
　　徽州府
　　唐吴妪休宁人黄巢之乱贼至妪曰宁断吾头不可戕吾乡贼怒杀之见白血骇去
　　宋程氏女歙人方腊来冦女年十七不受辱骂贼死汪门二烈歙人汪福妻王氏　汪承和妻吴氏姑媳也方腊冦歙姑自经吴为殓毕亦缢死朝旌双烈
　　元程赵妻郑氏　程旺妻吕氏俱歙人至正十五年冦乱吕负二歳儿败卒欲掠之去郑往救被杀吕大骂亦遇害
　　知县罗宣明妻蒋氏歙人冦起蒋被执力拒之贼怒斫其臂坠崖下死
　　鲍琪妻吴氏歙人至正年遭乱不辱被害
　　吴兴祖妻吕氏歙人至正年遭乱遇兵不辱被害胡氏婺源人冦杀其夫欲掠之胡自刎
　　明汪一中妻程人歙人嘉靖中一中官江西副使讨贼遇害程号恸投井救出不死不食五日而卒诏赠淑人
　　鲍大賔妻刘氏歙人夫殁刘年十八恸哭废食祖姑与姑持之极哀愿相依为命后二姑殁絶粒死诏旌孝烈
　　程有仁妻罗氏歙人早寡有仁两从弟各举次子氏请并立为嗣曰今可死矣不食八日而卒事闻旌表
　　汪凤苞妻吴氏歙人年二十举子国维夫亡抚棺誓曰魂而有知相待泉壤当于此子娶妇时相见迨子成婚甫毕氏絶粒七日卒建坊旌表
　　检讨汪伟继妻耿氏随夫任京邸崇祯甲申从伟从容自缢题曰夫妇同死节义成双特祠县治丁开先继妻程氏歙县人
　　汪彦云妻洪氏歙县人
　　孝亷汪一鸾妻唐氏歙县人
　　庠生程璟妻淩氏歙县人
　　汪道耆妻方氏歙县人
　　汪孟禄妻詹氏歙县人
　　吴贞美妻江氏歙县人
　　张元廸妻吴氏歙县人
　　罗所学妻许氏歙县人
