<!-- { "loadSidebar": true } -->
　　以上遇流冦至不辱而死
　　褚汝英妻王氏合肥人贼汚不从投水死
　　遗名妇合肥人壬午流冦入避难至县桥遇贼投水贼下马掖之妇披髪大骂身中数矢而死汪赐儿无为人年十五隣有狡童窃窥之赐儿不胜忿恨自缢而死
　　张必美妻萧氏无为人归美半载美亡萧年十七与姑王氏同孀居军人徐尔兴胁之其姑惧祸劝谕萧従之萧曰我死则祸已何惧为遂缢死苏防妻阮氏无为人镇将黄得功守州有小卒窥氏逼之绐以就浴闭户自缢而死
　　李烈女无为人陈氏家人女许字马氏子马贫未能娶有武弁朱某与陈密见女姿态絶人谋于陈出白金百两令倍偿马原聘而已聘为继室陈许诺女闻之谓母曰主命不可违惟邀马郎至家一面以了宿縁可也妪如言设酒食延马至女随母出再拜而入检聘物掷于庭大声曰业已生离需此何为马涕泣而去女谓母曰马郎无复再防幸逺送之母送近马舍而返女已自经死
　　任育民妻解氏舒城人育民早亡解年二十许翁老而贫将遣嫁解自缢死
　　周氏女名留姑庐江人许字包某未婚夫卒女奔丧成服絶粒八日死
　　丁氏女庐江人许字王子诏诏殁父潜许隣子段某女遂投井死
　　陶宪臯妻汪氏舒城人居梅心镇隣有恶少窥氏姿夜梯墙入氏抵死拒之大呼动隣里恶窘乃奔次日氏以首触壁掩面泣曰女子无阃外声我即不受汚何顔复活越三日扃户自经恶伏法邢瑞妻林氏无为人年十九夫没殓毕恸哭不食旬日呕血死
　　郭士行妻陈氏舒城人夫亡遗二子未几二子疫死氏曰我不即死者为有二孤也今二子俱死我何生为遂不食死
　　生员谢昌言妻詹氏合肥人昌言病笃呼詹曰若艰苦已极须早为衣食计勿再遇如昌者詹痛哭请先殉遂自缢未几昌言亦死
　　髙士俊妻孙氏合肥人年十七夫出门贸易溺死氏闻自缢郡守吴大□旌其门
　　孙氏合肥人【佚夫姓名】
　　黄仁后妻胡氏舒城人
　　沙栋妻张氏舒城人
　　谢容妻钱氏无为人
　　王罗春妻李氏巢县人
　　胡氏女巢县人皆殉夫死
　　国朝张妻杜氏合肥人夫殁自经
　　旌表
　　沈梦云妻杨氏舒城人夫死里少有谋委禽者氏闻之自缢
　　旌表
　　周维先妻赵氏舒城人维先以薙髪为业病卒氏有娠忍死以俟父母遽议改适氏曰事急矣吾不能待也取薙髪刀自刎死事闻
　　旌表
　　朱子才妻胡氏庐江人夫死守节有强暴谋汚之自缢而死于康熙年
　　旌表
　　黎志美妻刘氏庐江人早寡夫兄两次逼嫁氏剪髪破面鸣官保节于雍正四年
　　旌表
　　邑庠生蔡机妻金氏合肥人工书画夫亡尽检付火絶粒旬余家人乘昏愦饮以参汤复苏如是者再后终饿死于雍正八年
　　旌表
　　卞氏女无为人许字童文成夫殁女年十七欲死父固止之谕以在家守贞逾年父念女意或可转有媒妁在门女揣知即自经死
　　谢桂女无为人许字王道道殁女年十四随母往奠愿留事尊嫜母强之归不可久之父母念其幼欲改适绐以母病趣囘而媒妁在堂母令女脍鱼欵之女谓母曰此生鱼可念奈何必致之死笑容自若母畧不疑也乃从容缢死帷中　以上雍正九年
　　旌表
　　何大封妻阮氏无为人夫死守贞有授以肉误犯其手者引刀截指血溅尺许一室尽骇蓬首鹑结时闻哭声如是者六十年
　　髙明令张国城妾王氏舒城人张亡遂不食而死刘有绅妻谢氏无为人夫亡自缢
　　朱二女无为人许配陈子仲子仲殇陈为子叔更纳采焉亲迎前一日女靓妆投屋后溪死
　　某妻董氏无为人嫁未一期夫病羸氏抱持供汤药者数年某兄素无行料弟必不起敦逼改嫁坚执不从夜投水死
　　郭氏女巢县人许字黄万正贸易不返人传已死父母改字袁姓婚期至女闭户自经
　　刚啓元妻陆氏巢县人殉夫死
　　赵士玊妻荚氏巢县人夫故服三年丧葬毕服阕遂絶食而死
　　史子明妻孔氏巢县人夫贸易溺死闻讣投缳任绍周妻郭氏巢县人夫殁不食死
　　黄瓒妻吴氏无为人夫死年少族人逼改适不从强以胡姓入赘氏佯诺之及期潜啓后扉沉池中死
　　祖懿修妻唐氏巢县人夫殁欲殉有遗腹不果及生女椎胸而卒
　　徐君仲妻刘氏舒城人早寡里豪贿族掠娶氏自缢死
　　朱吉士妻张氏舒城人夫亡姑逼其改适自刎死奚某妻晋氏舒城人夫殁族人逼嫁自缢死宋又郊妻鲍氏舒城人郊赴省试卒旅舍氏闻讣自经翁姑谕之曰有遗孤在抚者何人必欲殉夫待子长成可也氏勉应之后十三年子长终絶粒死
　　方肇祥妻任氏舒城人
　　宋又礼妻王氏舒城人
　　李广圻妻奚氏舒城人
　　汪守信妻王氏舒城人
　　徐干妻吴氏合肥人
　　龚绍渤妻吴氏合肥人
　　张拱明妻李氏合肥人
　　方永芝妻宋氏合肥人
　　汪曾三妻闻氏合肥人尝割股疗姑
　　萧元秉妻贾氏合肥人夫亡身殉
　　髙继国妻陆氏合肥人夫殁以兄死归寜父乘机逼嫁不从谋计刼之氏绐以别姑拜夫墓及归待姑寝遂缢床侧
　　黄承业妻张氏名玊徳合肥人承业本太仓人赘于肥婚后归省病亡氏闻投缳以殉
　　王景灿妻董氏合肥人景灿病甚刲股疗之肉尽臂脱死
　　赵徴妻江氏合肥人早寡抚孤婚娶毕拜夫墓一恸而卒
　　苏氏女合肥人许配刘姓夫殁自缢
　　蔡氏女合肥人许配刘智智殁不食死
　　张氏女合肥人许字黄氏子黄殀女素服悲号夜静自缢
　　武举胡希俨妻王氏舒城人夫亡絶粒六日家人百方解劝强起视息哀毁数月而死
　　鳯阳府
　　汉周郁妻赵氏蕲人赵孝之女少习仪训闲于妇道郁多行不道郁父伟谓新妇贤者当以道匡其夫不改新妇之过也妇拜受命退谓左右曰我无樊卫二姬之行故翁以责我我言而不用翁谓我不奉教罪在我若见用是子违父而従妇罪在彼不如死也遂自缢
　　宋钟离妇绍兴间金人陷濠城氏被卒执去詈骂不屈卒断其臂而死
　　王宣妻曹氏定逺人建炎中盗马进焚掠临淮曹卧病不起贼刼持之大骂不屈死
　　闵居正妻蒲氏定逺人蒲卓女幼寡言笑通孝经自注列女传十七适闵防闵当从军与蒲泣别蒲慷慨义形于色谓丈夫当立功阃外妇亦分荣昼锦耳后数年闵凶闻至妇年二十有六决意自裁姑及母防之急逾三日自缢
　　元娄氏于某妻名夀春定逺人年二十余至正十二年正月为乱兵所驱义不受辱赴濠水死
　　史五妻徐氏定逺人元末兵乱五为义兵巷战死兵悬其首于西门兵退氏求夫积尸中以所系绣囊辨之方得载归治大棺以殓氏沐浴缢死与夫同棺而葬
　　樊妇张氏夫死于兵子宗吉方十嵗妇为兵所驱匿水中驱者谓宗吉曰呼尔母来我活汝宗吉以告其母母曰吾非不汝顾但不能失节以求生耳遂骂贼不絶死于水中
　　明朱氏女灵璧人名善真永乐间其父以校尉客居京师善真及笄许聘丁文聪丁死父议他聘女曰吾身虽未事丁而业已议婚可更二姓耶遂缢死事闻诏旌贞烈
　　王之屏妻刘氏鳯阳人夫故誓以身殉里邻以姑老劝遂感泣坚志养姑及姑死适遘盗焚劫氏奔夫墓树自缢旬日如生
　　何渊女宿州人许嫁王玑未归而玑卒父母欲令他适女恸哭不从一日偕姑至墓恸哭几絶母姑扶回寻呕血卒
　　王邦妻马氏年十六归邦邦溺死氏欲往赴水同死家人阻之遂自缢
　　厉赞妻薛氏夀州人年十九赞疾笃薛云汝瞑目去我即来矣赞死越六日遂自缢
　　屠照妻杨氏夀州人照亡氏抚孤守节孤以病亡遂自缢
　　张秀女虹县人年十五聪慧贞静流宼陷城贼入女家避囷中自经死
　　王绶妻徐氏灵璧人正徳间流冦至灵璧氏被执不辱见杀
　　董銮妻茅氏灵璧人流冦入掠氏抱一子携一女投水死　　以上正徳间旌表
　　吴方妻王氏暨四女奴女妙夀珍女妙奴俱定逺人正徳壬申流贼赵鐩陷定逺氏同四女皆不受辱投水死
　　邹鳯三女定逺人长满厢仲妙聪叔腊女正徳间流贼陷定逺皆不受辱而死
　　张旻长女妙钤次女妙连养女端氏俱定逺人流贼陷城皆投水死
　　沈淳二女长秀女次四女定逺人正徳壬申流贼陷城二女皆不受辱投水死
　　方淳妻居氏暨二女定逺人
　　方清妻丁氏女金女定逺人
　　郑翺妻钱氏定逺人
　　郑祥妻尉氏定逺人
　　尉栢妻沈氏定逺人
　　汪春妻陆氏定逺人
　　陈浦妻袁氏定逺人
　　陈浙妾盛氏定逺人
　　邹儒妻唐氏定逺人
　　吴裕妻朱氏定逺人
　　周杰妻汪氏女周氏定逺人
　　周天禄妻郑氏定逺人
　　杨钭妻吴氏定逺人
　　吕鸾妻方氏定逺人
　　金庆妻王氏定逺人
　　潘沔妻沈氏定逺人
　　郭奉妻钱氏定逺人
　　张福妻汪氏定逺人
　　徐行继母金氏定逺人
　　徐升妻郑氏定逺人
　　孙爵继母陶氏定逺人
　　吴让妻唐氏定逺人
　　方金妻吴氏定逺人
　　徐禄妻叶氏定逺人
　　邹鳯妻王氏定逺人
　　方忠女留女定逺人
　　贾清妻王氏定逺人
　　沈举女蘩女定逺人
　　顾惠女妙聪定逺人
　　尉海女小六女定逺人
　　方铣女妙定定逺人
　　周桂女五女定逺人
　　陈恩女所女定逺人
　　吕润女老姐定逺人
　　邓宗女真女定逺人
　　李海女妙翠定逺人
　　顾铣侄女聪女定逺人
　　陶松女智女定逺人
　　徐冕妻沈氏定逺人
　　许爵妻杨氏定逺人
　　包易女艾女定逺人
　　方恩妻郭氏定逺人
　　徐礼妻陆氏定逺人
　　葛堂女妙堂定逺人
　　汪杲妻许氏定逺人
　　曹宣妻杨氏定逺人
　　沈翺妻居氏定逺人
　　苏成妻王氏定逺人
　　尉海妻顾氏定逺人
　　顾铎妻陈氏定逺人
　　钱英母王氏定逺人
　　顾钺妻沈氏暨二女定逺人
　　钱广妻梅氏定逺人
　　陆纪妻王氏定逺人
　　居遂妻贾氏定逺人
　　杜翺妻李氏定逺人
　　胡景妻周氏定逺人
　　毕良妻蒋氏定逺人
　　彭良母姚氏定逺人
　　成瓒妻杜氏定逺人
　　徐堂妻杨氏定逺人
　　以上皆正徳壬申流贼赵鐩陷定逺不受汚或自经或自溺或被杀
　　罗琼妻石氏定逺人遇贼不辱自缢
　　周氏临淮人王新民家婢年十八配王羊成婚甫数月羊病故氏夜自缢
　　李信章妻潘氏临淮人年二十七夫故誓不欲生父母劝守甚密及夫葬恸几絶遂自缢于坟所夏天祥妻某氏临淮人天祥佣工于陈姓家病笃氏刲股救之弗愈夫亡衣殓毕随投塘死
　　郭女临淮人年十四邻火作延及女家时夜分女寝楼上披衣起下楼将逾门限见救火者如堵女抱羞不前遂跃火中死火灭覔女尸肢体不化人皆异之知县魏宗衡勒石曰郭烈女
　　张海女懐逺人年数嵗许聘唐昕将嫁而昕卒女闻之即毁容不食自经父母解之女亦念父母年老恐为已痛忍死以俟后委禽者至父母防劝之女曰天乎是不容吾生也遂缢死于床楣
　　緑衣女鳯阳人不知姓名献贼陷郡女避贼为贼所见争犯之坚抗不従缚于庭槐灌油燎之女谩骂不辍而死
　　生员孙有继妻何氏鳯阳人年十九夫死三日阖户自缢死
　　耿二姐鳯阳人许字吴太良吴死耿奔拜自经柩傍事闻建贞烈坊
