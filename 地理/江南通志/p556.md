<!-- { "loadSidebar": true } -->
　　程防字献可休宁人万歴庚戌进士授西安推官清介自励转南礼部主事时拜魏珰祠者如骛防独不往守德安有七府奸民同日谋不轨防密缉捕渠魁余不问反侧以安晋郧襄叅政流冦深入设伏大败之
　　汪泗论字自鲁休宁人万歴庚戌进士授漳浦知县擢御史疏杜内批以防微渐出按江西力持大体晋太仆卿
　　赵时用字德友休宁人万歴癸丑进士知南安调闽县擢给事中抗言恩荫不宜滥叙阁臣票拟让权中官事多内批径出宜防其渐忤崔魏矫防削夺后起南鸿胪卿
　　汪康謡字衢父休宁人万歴癸丑进士知诸暨县陞户部主事出守漳州有贩海遭风者七十四人前吏诬爲海冦康謡亷实释之苏抚周起元以忤珰坐赃数万下漳州籍之康謡阁不行遂削夺后复官擢福宁兵备道
　　汪应元字长孺歙人万歴丙辰进士授太常博士魏珰用事以奉差归崇祯初召爲御史出按广西岁大旱甘澍随车罢牛税罢木多所厘革汪元标字承景歙人万歴丙辰进士由潭阳知县晋吏部主事歴掌四司值权珰用事罢官归旋起备兵海上擒大盗萧潮等千余人闽以安堵晋福宁道
　　许啓敏字元建歙人万歴戊午举人任登州府推官有负官物抵法系狱至数百人啓敏至多所平反白院道出之其不可宥者令煎盐贷死晋兵部主事
　　黄愿素字若镜歙人万歴己未进士爲抚州推官擢吏部主事疏汰假官百八十员锓铨曹事宜存之部中他如禁飞布山烧凿以防地脉设界岭防守以清盗冦乡人頼之
　　黄正宾歙人由赀入官爲舍人思树竒节万歴中以缓册东宫抗疏劾首辅申时行下狱斥爲民遂有声士大夫间熹宗立起故官再迁尚宝少卿致仕崇祯初阉党徐大化杨维垣已罢官犹潜居辇下正宾疏发其奸都人快之
　　吴彦芳字延祖歙人天啓乙丑进士知莆田擢御史甫九月疏十一上登州用兵请撤监视诸中官最后以排撃邪媚撄上怒下狱寻释归
　　方士亮歙人崇祯辛未进士歴嘉兴福州推官擢兵科给事中疏陈时弊论劾谢陞徐世荫马爌等荐方岳贡陈洪谧等陈新甲主欵议士亮首发其罪复论中官出镇之弊乞撤回语极明切周延儒出督师无功获谴以士亮赞画军务削籍归
　　国朝张光祁字云仲歙人举顺治丁亥进士知邓州督战舰征湖南区画有方盗垒于下庄祁单车谕之皆就抚陞礼部员外郎防河决不忍去治之廵督七书夜不入署以劳瘁卒
　　吴正治字当世休宁人汉阳籍顺治己丑进士选庶吉士授编修以侍讲出补江西叅政转陜西按察使所至以清亷执法着内擢工部右侍郎转刑部诸所条议如赦令宜急行丈量宜停止禁状外指扳严妇女私嫁免逃人十家连坐及收旗丁月钱皆着爲令晋礼部尚书拜武英殿大学士守成法持大体以病致仕
　　赵吉士字天羽休宁人顺治辛卯举人知交城县交城北阻深山自明季爲盗窟吏不敢诘值山中饥吉士以劝农阅荒爲名率数骑入山中留宿土窑左右皆惧吉士意气自如既熟知其山川险易居民顺逆一日与同官饮却月湖笙歌迭奏贼闻之不爲备忽夜半敛兵疾行由间道捣贼巢擒一百一人抚定山民一千四百余户其不从贼者给羊酒旌之叙功陞户部主事扬州闗擢户科给事所着有续表忠记徽州府志万青阁集
　　洪琮字瑞玉歙人顺治壬辰进士除韶州推官时东粤新附郡县供办军需琮条上帮贴夫船议吏民得苏息缚妖民郭天鹏擒防贼王秀皆不烦兵歴员外郎中督学陜西子景行平阳知县清漏租除规费禁絶赁妻火葬诸恶习
　　汪宗洙字鲁源婺源人以岁贡任内邱知县于时西山剧盗啸聚民多流亡宗洙招徕懐集案牍不烦郡司理临邑阅狱囚系止有上台委决者二人余维枢字中台婺源人以乡副榜知永年县葺学宫立义熟筑河堤造布衣张葢庐访以政事补临县政声益着陞督捕主事卒维枢学有原本着从祀诸儒系议泮宫礼乐合集令洺录及文集
　　吴圣楫字右舟歙人顺治甲午选贡知文县壤接西域番民杂处楫控御有方力惩奸民冒充旗丁蜀军窃贩马匹之弊
　　许书字元文歙人顺治乙未进士知涞水县旗民畏爱内擢之日挽留者遮道后由礼部郎出知南康卓有政绩
　　洪明钟字万贞歙人顺治十五年以举人知海澄县时澄帅纵士卒索饷而哗明钟曰饷非缓也吾将按籍而给如虚卒倒马则奈何帅爲稍戢以军兴积劳卒邑人懐之
　　程文彞字铭仲休宁人康熙甲辰进士由翰林改刑部主事旧例民娶旗女当离异文彞议偿身价着爲令擢监察御史多所建白如升遵化县陵邑爲州定地坛配位尚右清驿马贻累广旌节孝革除里役禁军需私及佐贰武弁用严刑皆见施行累迁大理少卿仕终工部右侍郎
　　汪錞字钟如休宁人以江夏籍中康熙庚戌进士累官验封司郎中每大廷集议叙资纷纭錞口授指挥羣吏咸服冡宰特荐掌选丁忧服阕借补稽勲以病归子漋
　　汪晋徴字符尹休宁人康熙己未进士由翰林改给事中有修先贤书院増张载世袭停藩臬卓异寛两广限凭诸疏丁卯主试湖广迁顺天府丞累官户部侍郎居官持重精敏居乡讲学紫阳还古书院所着有宋元明正学录双溪草堂集
　　吴苑字楞香歙人康熙壬戌进士选庶吉士授检讨歴中允侍讲迁祭酒奏请诸教习官学者岁满补县令勿补州倅以通沉滞塞幸门又严试补教习之法又令八旗子弟在官学者一体考校乡防试量増其额以示鼓励省亲告归所着有北黟集张瑗字松岩祁门人康熙辛未防试第一授翰林编修主试四川改御史明阉魏忠贤墓在西山侈甚上疏请毁之报可朝野以爲快提督河南学政瑗赋性淡泊素履端详居官以亷谨称













　　江南通志卷一百四十七
<史部,地理类,都会郡县之属,江南通志>
　　钦定四库全书
　　江南通志卷一百四十八
　　人物志
　　宦绩【十　寜池二府】
　　宁国府
　　唐罗立言宣城人贞元进士令河阴始筑城郭当筑处率为豪富所据立言下令画地使民自筑民惮其严数旬而毕因设锁絶汴流奸盗屏息
　　宋李含章宣城人太平兴国进士廷试春雨如膏赋太宗称善敭歴内外循公洁已雅号称职
　　凌防字子奇泾人雍熙乙酉年进士淳化间歴广南西路转运使入为户部判官先是岭南输香药用邮卒万人肩负抵京防请陆运至南安泛舟而北止役卒八百大省转输之费知广州广英路自吉河趋板歩二百里每夏瘴行旅辄死防请由英州大源洞伐山开路至曲江为便徙知洪州饶产金贩者有禁逮系满狱防请纵民贩市官责其算公私利焉改知益州两川钱弊多盗防请铸大钱以一当十从之防前后仕蜀凡六任真宗尝谓其治蜀敏而有断云后以工部侍郎卒
　　梅询字昌言宣城人端拱进士召试中书直集贤院时李继迁攻灵州询请以朔方授潘罗支使自攻取问谁可使者询请行上壮之为三司户部判官屡陈西邉事论曹玮马知节才可用傅潜杨琼败绩当诛田绍彬王荣等责令自效以赎过后迁给事中知审官院仁宗览歴代户口登耗之数顾谓侍臣今天下民籍几何询对曰帝王恭俭有节则户口充羡赋敛无艺则版图衰减五季生齿雕耗赖祖宗休养户口葢倍于前矣寻出知许州卒子鼎臣举进士歴翰林学士上飞白书墨荘二字赐之曰美卿世居文翰之地也
　　杨佐字公仪宣城人举进士累迁发运判官汴水浅溢不常漕舟不能属佐度地凿渎以通河流京城地势南下夏苦霖潦佐开永通河以泄沟浍于野外而水患息又议治孟阳河从之后使契丹卒于途
　　赵稹字表微宣城人擢进士第歴迁益州路转运使真宗令条上蜀中利害一日章数上蒲江县捕盗不得逮平民楚掠诬服稹行部得寃状悉纵之仕终礼部尚书卒諡僖质
　　杨璵字器之宣城人天圣进士知袁州衢信二州民争水利委璵决之璵曰衢上流水所自出然衢民频泄水外河溉不及信争繇之起其着令先衢而后信讼遂平
　　王知微字几之宣城人庆厯登第佥判贺州鼔铸嵗増课百万迁秘书丞知当涂县时筑万春圩调夫甚急知微请俟农隙部使者不悦既而重之与王安石同年安石尝问以法度沿革知防惟言士去就有命名器非假人物坐是不进用仕终龙川倅刘琦字公玉宣城人博学强览立志峻洁以都官员外郎通判歙州召为侍御史建言自城绥州数致羌寇宜弃之浙西开漕渠役甚小使者张大其事以功迁官言者论其非诏琦就劾官吏人人惴恐琦但案首谋二人而己
　　汪齐字子思泾人庆厯进士累迁尚书都官员外郎时行青苗免役法齐诣朝堂力言不便王安石曰此法便天下独公不便尔遂出判池州
　　王平字裔中熙宁进士宁国以制科举者自平始补韬畧尉邑民与寺僧争水利平曰寺所利者硙碾耳民所资者亩浍竟子民尝验殴死者曰尚可生捄之果苏其莅事精敏多类此
　　徐勣字元功南陵人举进士除桂州教授王师讨交趾檄勣从军大将郭逵逗留不进勣疏于朝逵坐贬后判通州率民筑濒海废堤民赖其利徽宗立擢寳文阁待制兼侍讲帝谓勣臣僚进对惟卿鲠直朕所倚赖大观二年知太平州入觐极论茶盐法为民病帝曰不见卿久今日乃闻嘉言加龙图阁直学士留守南京初蔡京以勣旧事藩邸曲意事之勣不少降节京入辅勣亦终不复用方懋徳字元相南陵人宣和中为武康尉有丐者死或以诬富人沈氏狱已具懋徳辨释之改令钱塘时郡科砖五十万懋徳持不可立庭下屹不去卒罢
　　汪汝则字方叔泾人建炎间助平方腊有功帝嘉其能録姓名于屛授绍兴府通判歴知信衢二州有惠政时臣僚登对论郡守人才上曰使人人如汪汝则何患不治
　　陈天麟字季陵宣城人绍兴进士调广徳簿嵗饥代郡将为书请部使者得粟数千斛以赈改知襄阳募忠义军浚古眢河寻知赣州时茶商寇赣吉间麟预为守备民恃以安江西宪臣辛弃疾讨贼天麟给饷补军事平弃疾奏今成功实天麟方畧也
　　孙楙字徳操太平人绍兴进士厯判池真郢三州所至以兴学节财为务入觐髙宗尝论公生明上问何以生公曰廉生公又问何以生廉曰俭生廉累迁知温州朱熹称其爱立而教明古良吏也梅成和字徳修泾人绍兴登第调江夏簿徒歩之官时岳飞讨杨么于洞庭安抚使刘湜守鄂渚令督军储掌笺表多所裨助贼平授太湖令
　　文防泾人淳熙进士累官至御史抗疏三上灾异事直指权相忤防罢归
　　林宗放字问礼宣城人淳熙进士教授通州学有旧刋三谏集载章惇奸状时惇孙为守欲去其版宗放不予改知兰溪邑号大治授广州通判番禺海舶例有私献却不受致仕后自号拙轩老人奚士达宁国人淳熙进士教授复州改知绩溪签书淮南判官初达与同舍郎沈涣讲习礼经相勉曰曲礼母不敬大学母自欺当终身行之后能不渝其言弟士逊累官至大理卿会韩侂胄死史弥逺议起大狱士逊曰廷尉天下之平侂胄诚奸若加以大逆非所敢知遂忤防罢
　　汪晦之旌徳人淳熙进士倅江陵郡郡有三海八柜恃为险固豪右据以为田晦之力复之时劵法初变晦之乃流通泉币又筑寸金堤以捍江政绩甚伟
