<!-- { "loadSidebar": true } -->
　　呉惟贤宁国人父没躬负石以甃墓道庐居三年汪文英字日贤宁国人五歳失恃哀毁如成人敬事继母徐氏兄文光没鞠育二孤子逾于己子张廷翰旌德人防失父七歳授小学至文王事王季问师曰此可行于今否师云何为不可廷翰即每日鸡鸣盥潄衣冠候母闻鼾声辄欣然去或母微病不食翰亦不食母殁四时荐食如生
　　江景宗旌德人天启中以孝旌
　　吕赐宗旌德人母病刲股疗之兄臯宗无嗣抚遗女若己出崇祯末歳饥赐宗以己资赈粥三月又尝途拾百金候其人还之
　　鲍邦志字君继旌德人母病剧持刀抉胷取肝食母立愈崇祯元年诏赐冠带郡守为建孝子祠胡泰亨太平人兄宁犯法当死无子泰亨请代所司难之乃大呼曰国法固不可移代者甘死于法因涕泣求往疏入上嘉其义割耳减戍
　　刘茂字时亨宣城人事母孝轻财好施尝拒穷妇之奔者察其故即捐赀代偿其逋一时闻者诵义焉仕为闽中都司经歴
　　方必通太平人年十五割股疗父
　　左鉄泾县人兄弟同爨季弟早世遗一防侄防有以人命诬其侄者鉄匿侄挺身仼之数被拷掠诸亲属咸谓侄终不得庇鉄曰吾已有子弟止一孤我死以代侄可也防鉄死事大白侄得免
　　孙世贤太平人父客死燕邸徒跣扶榇归距家半里无庐可倚书夜抱棺呼抢族人为葺数椽虎跑其侧不色动庐傍忽涌甘泉既三载咸劝归泣曰礼未葬不变服吾何归乎
　　梅有振字复予宣城人母病痿痹负而卧起者十余年兄殁抚遗孤逾己出尝鬻麻甫定议而贾踊贵或劝増其値有振不应平生赎鬻焚劵事不胜纪
　　曹七善南陵诸生尝于姑苏旅邸获徽商所遗八百金留五日候其人还之歳饥输粟五百石佐赈邑人赖焉
　　何炳南陵诸生盗执其父欲杀之炳挺身出救遇害父得脱
　　孙显道宣城人兄弟四人已析箸以季负粮系官各破产赎之家遂落乃复合食歴三世无敢言析者
　　国朝刘兰生字君徴南陵廪生南陵为征徭所困兰生酌立条例请于邑令详宪具疏至今民食其福歳祲施赈全活数千计
　　赵大复泾县人善属文中年家落有大贾负金不索里中推为长者家居键户足迹不履市门夏曰瑚南陵诸生事亲至孝亲没结庐墓侧顺治丁亥洪水为灾曰瑚煮糜舟载沿隄饷之尝应闱试同寓诸少年恶其方正一日与之步月辄登妓楼曰瑚初不识也少年先予妓金令扄户百计诱之终不可少年始服其操
　　方士逹旌德庠生母丧庐墓父没刻像事之事继母克尽子职　顺治九年　旌表
　　陈尚老太平人兄鹤老死于闽中丐资奔丧函其骨归每止宿泪渍衾枕防嫂焦氏以烈死尚老拮据为之营葬
　　饶宗良字直生宁国人少孤事母至孝年二十游学白鹿洞叹曰吾宁不古若哉从汪有源讲学躬行醇恪家酷贫敦宗族建家庙人服其化兴起甚多卒无子门人祀之
　　刘汝鳯字景威宣城诸生与弟尧熙皆以经学名天性孝友弟死衣食其从子为之婚娶姊寡而瞽迎养之终其身族党无后及贫不能葬者竭蹶佐之食饩多年而卒
　　王际康字五清南陵人事父笃孝痛母早没终身侍父寝食中裠厠牏躬自澣涤登康熙乙丑进士告归终养吏部以中书拟用坚不赴选父没任云南禄丰令道病卒
　　叶正萃南陵人三月而孤母周守志以哀劳致痿疾正萃扶侍不离跬歩间以事他出虽深夜必归侍及没躃踊号恸如醉如痴既葬庐居墓所疾卒程国聘字应之太平人兄亡抚遗孤甚至终身不与析产素与京口王生善生以忤势要下狱国聘往省之主其家夜有少妇欵门即王生妾也具言夫陷缧絏辱身求救国聘呵之去曰吾千里跋渉为尔夫也如尔失节夫虽生亦腼顔人世矣何忍为此因秉烛逹旦为倾囊救之王生得免
　　何士阀南陵人有何满者盗破其祖母冢以葬亲士阀讼之官三年不得直防抚宪檄两邑令防勘满健讼事仍未白士阀大恸触碑而死邑令义之勒满起棺题曰义士何士阀墓
　　张裕南陵人明经忠义子生有夙慧祖良浩病亟忠义吁天求代裕始八歳闻之泣曰父不可死儿愿死代父以代祖也随向天密祷未几果病家人强以药吐弗咽曰祖病未痊吾何药为且吾已告天矣埀死嘱人曰勿令吾祖知遂卒知县康五瑞表其闾学使张廷枢书孺孝型俗以旌之
　　程鹏字扶九宁国诸生生平力行善事自赈荒周急下至医药桥梁施予无算诸孙曽在襁褓者亦知以乳相让一儿不食则均不食云子书以孝廉为嘉定教谕亦有声
　　胡嶤龄泾县人母丧庐墓夜梦大水侵棺觉而徙葬未几其原葬处蛟起人以为嶤龄诚孝之所感也　雍正六年　旌表
　　胡曾琦宁国人性至孝母没屏絶荤酒终身父命之逺出忽心动奔归则父猝患中风得面诀后以庐墓哀毁而卒　雍正八年　旌表
　　吕立祚旌德人生平乐善不倦瘗遗骨哺弃儿年至九十余陈鹏年赠之以序称其敦善行而弗衰入道德而无媿云
　　汪炳字瑶仙南陵武举襁褓失怙事孀母王曲得欢心母病剧刲股煮粥进之立愈防仇家以农民充役报其防弟炳往自充母没弟求析箸田庐惟弟便者听已而弟亡侄贫甚仍分己田与之康熈戊子歳大祲赈谷数百石不足籴于外江以继焉同时有姚希防徐五元者亦以好义称
　　刘沆字澐起光禄卿楷子博学善文与兄沛弟焘齐名兄弟后先举于乡沆未售慕义强仁推广光禄德意里党咸被其惠南邑修理儒学沆一身肩之子敬祖雍正丙午举人
　　徐强南陵人　雍正十三年以孝　旌表
　　池州府
　　唐费冠卿字子军青阳人登元和二年进士第闻母病革驰归而母已卒庐墓终丧哭不辍声御史李行修荐其孝行徴为右拾遗冠卿叹曰得禄养亲耳得禄亲丧何以禄为遂隐九华再召不起何澄粹青阳人亲病日笃俗尚鬼病者不进药澄粹剔股肉进亲疾为瘳后亲没伏于墓哭踊无数以毁卒当时号青阳孝子为作诔者甚众
　　宋许规贵池人尝在宣州客邸闻旁舍有建康人卧病为延医治之不愈其人知规长者检槖得百金托以后事且曰其所余者悉奉君及卒规为具棺敛以余金诣建康访其家还之后子逖歴官员外郎孙元天章阁待制
　　髙允文贵池人为清流主簿防里人张琏忤蔡京卒于客邸欲发棺检视之允文力为保免京召谓曰君髙节义当旌赏授定边军教授实黜之也仕至汀州守以廉静为治时称长者
　　方纲青阳人其先世自唐咸亨间居九华山东之上田歴四百年至纲为家督合七百余口同爨而食每日晨起击鼓集众雍睦无间言着家法三卷景德二年青阳饥纲出粟五百石以赈转运使冯亮以事闻诏旌其门
　　文逹青阳人居陵阳鎭元丰间大水里中漂溺者千余家文逹出粟五千石以赈事闻勅奬里人立祠陵阳祀之
　　佘起铜陵人一门聚居至千三百余人同爨而食起为家督周洽无间言子孙贵显不絶
　　钟儁字颖叔铜陵人官秘书郎性至孝事亲无少违其先自唐时至儁十一世同居合家众七百余口朝命奬其义
　　柯应烈建德人性孝嗜学母阎氏病不解衣侍汤药癯瘠尽瘁每夕露祷乞减筭以益母寿俄闻空中有声许特延一纪母疾遂痊又十三年而没时江淮盗起应烈倾家赀募义勇乡里頼以安有欲官之者辞不就
　　叶荟贵池人性至孝母于九月病渴思生李荟走哭园中李树下忽从叶底得双李以奉母病即愈人咸以为神赐
　　汪与成铜陵人建炎间池遭冦兵与成一家八十口尽毙后三年与成既改葬其父余尚不得母骸为刻木肖像日侍于旁至十年乃得之祔葬父墓胡仲先字国政贵池人有干畧闾里倚以为重提举赵范奏充民兵统领官端平间边淮告警有保障乡井功两値歳饥倾其私囊量口给赈全活甚众
　　元方时发字子春青阳人纲之后一依纲家法为义门督邑令史午闻于朝旌门蠲役至正二年勅授潮州教授
　　何清甫青阳人大德二年歳饥清甫出粟二千石助赈事闻诏旌
　　李鹏飞池州人生母姚氏为嫡母不容改嫁为朱氏妻鹏飞幼不知也年十九哀痛思慕周行三歳得于蕲州之蕲田县遂迎归奉养久之复归朱氏时渡江省觐既卒歳时携子孙往祭墓终其身以有司上请诏旌其庐
　　明童彦芳建德人洪武中从宿儒洪仲遵游其家五世同爨
　　桂士训石埭人祖父母及父病士训皆割股进俱得痊乡人作歌颂之
　　袁惟儒字一贵铜陵县人宋益宗东流人并刲股疗父
　　杨永显石埭县人王万年铜陵县人王学诗贵池贡生并割股疗母
　　徐煜字尚德铜陵人素孝友其家千指同炊在乡里每创义举自宣德至成化五値歳饥俱出谷助赈又尝为邑人代输漕米
　　徐永元建德人其家六世同居正统二年饥永元出谷二千石助赈事闻旌为义民
　　何永敬建德人七世同居成化间旌
　　呉永康青阳人幼失怙昼夜哀慕同里柯暹榜其堂曰慕亲后以输粟赈荒成化二年被旌
　　夏鎭石埭人成化间父早亡鎭为佣养母母病目将瞽每日以舌防之复明母没殡于野结茅其侧三年哭不辍声一日野烧及其庐鎭伏棺痛哭俄风返火熄柩获全
　　呉彻字静卿贵池人治中歳贡事继母薛氏尽孝兄弟五人友爱甚笃又同邑檀世仁本诸生以母病弃所业文史徧购方书遂工诊治亲调药以进愈迨后母没居丧极哀侍父跬歩不忍离李希仁青阳人事母孝母殁庐墓正德十三年被旌又石埭唐辉亦以庐墓称孝
　　程璋青阳人母早寡遗腹生璋及长痛母节未彰正德中徒歩诣京师刺血草疏击登闻鼔以进特防旌表
　　沈唐恭石埭人事继母最孝谨兄武恭以诬系狱论死唐恭痛武恭尚未生子诣狱代系以出其兄适大盗刼狱囚俱逸出唐恭独留郡守义而释之纪孟纲贵池人有至性事亲笃孝勤于奉养澹于荣利郷里翕然称之
　　宋邦辅字子相东流人嘉靖丙辰进士官御史因諌大礼削籍归躬耕养母妻操井臼子任樵牧髙风动逺迩
　　陈桂字汝芳贵池人嘉靖中由贡授彞吾令以廉静为治父年九十五殁桂已七十余哀毁不辍时称至孝子光祚素好义族有以继嗣竞者光祚曰何至以财利伤天伦乎乃推己产为定其嗣袁国光字賔求青阳人素敦厚尝于新安旅次拾遗金俟其人还之又娶妾知为故家女即召其父挈女归不责身値
　　章忠铜陵人幼孤性敦孝友母病刲股母没庐墓终身疏食兄嫂客死京师徒歩徃扶其榇返胡大武贵池人嘉靖初贡入太学闻母病驰归曲尽孝养母瞽八载一日复明人以为孝感
　　叶丛椿字汝灵贵池人家素贫祖母年九十余父母年亦六十兄嫂皆早逝遗孤一人丛椿尽力孝养并抚孤侄成立祖母暨父母相继殁拮据敛葬毕其侄又亡丛椿复抚其孤嫠始终不言瘁时人贤之
　　廖廷皓贵池人力耕养母一日廷皓在田母被虎厄急追力救始得脱负母返室见母伤处肿甚为口吮其毒数日肿始消
　　孙憼述字清华青阳人性至孝居丧哀毁庐墓九年感驯雀之异郡邑屡举孝子万厯中以贡歴忠州学正署州事値懋酋之乱有城守功
　　江鲲字南溟青阳人事孀母尽孝侍疾衣不解带居丧不御酒肉置义田建家塾歳饥出谷周邻里呉应彦贵池人柯逹字本章俱贵池人并刲股愈父母疾逹居丧哀毁庐墓三年万厯中旌表柯延茹建德人事亲尽孝兄薰致仕归延茹食必共席疾必侍药时百口共爨延茹总理家务以雍
　　睦称
