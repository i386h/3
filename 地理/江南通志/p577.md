<!-- { "loadSidebar": true } -->
　　张肯堂字载宁华亭人天启乙丑进士为濬县令大着声绩擢御史流贼陷凤阳条上灭贼五事计虑周悉时不能用出按福建数以平寇功受赉还朝劾杨嗣昌督师无功凡所条奏恳切而中事情后廵抚闽中殉难死时文选郎中朱永佑字爰启亦华亭人崇祯甲戌进士与肯堂同被难
　　王钟彦字粲伯华亭人祖明时由进士歴官副使有清名钟彦天启丁邜举人授长洲县教谕入为国子博士累迁工部员外郎甲申三月闯贼围京师分守彰义门城陷被执不屈死钟彦孝友清介尽节之日囊无一钱其友殓而殡之
　　宋天显字敬夫华亭人御史贤之孙由监生授中书舍人甲申三月为贼所执殉节死
　　施溥字汝中华亭人父大经兄泳皆仕至府佐溥以贡授顺天永清卫经歴十七年迁乐亭知县未赴値京师陷百官皆被寇驱胁溥叹曰我父兄皆荷国恩我岂可失臣节遂仰药死
　　何刚字慤人上海人崇祯庚午举人性谅直以节义自许才学通练郡守方岳贡修筑海塘自青村至柘林延袤数千丈刚经纪其役三嵗告成费省工倍十七年上疏言事擢职方主事募兵金华后以兵史可法城破投井死
　　瞿骞上海人己邜嵗贡庚辰廷试特赐同进士授滕县知县流寇陷城死之
　　卫时春华亭人青八世孙掌后府京师陷懐铁劵阖门十七人皆赴井死
　　王域字元寿华亭人举乡荐授宿州学正流贼至佐有司捍御有功迁工部主事郎中出守建昌城被围分守南门城破死之
　　孙士美青浦人由乡荐授舒城教谕崇祯八年流寇至令以他事出士美代守七十余日城以全擢知深州城破自刎于角楼父讷亦自缢一家死者十三人赠太仆少卿
　　吴嘉印字绳如华亭人天启甲子乡荐歴官南戸部主事筑海塘有功为人方正不茍乙酉闻变谒方孝孺祠投缳死时上海陈于阶为钦天监博士亦缢于公署
　　侯承祖金山人为叅将守金山明亡犹与子世禄守城城破世禄巷战身中四十矢死之承祖亦被获令降曰吾家食禄二百八十年今日不当以死报国哉遂死
　　徐念祖字无念阶孙以诸生廕中书国变城破与妻张二妾陆李皆自缢
　　国朝沈天成名上章以字行华亭县人康熙十三年福建耿逆反执总督范承谟时天成在督幕亦被械系锢狱三年抗节不屈及闻承谟殉节即自经死
　　赠国子监学正陪祀承谟祠天成工诗有听鹃诗一卷系
　　狱时作
　　叶映榴字丙霞上海人明副都御史有声子顺治辛丑进士选庶吉士歴官湖北粮道康熙二十七年武昌兵变入廵抚辕门露刃噪呼廵抚避走映榴冒刃直前谕以
　　朝廷威徳贼不应且逼之从逆瞠目叱之夺刀欲自刎贼曰杀好官不祥勒入署以兵环之映榴缮遗疏叩阙毕升公座骂贼自刎贼大惊匍匐入拜而去事闻
　　赠工部右侍郎廕一子
　　御书忠节二字諡之
　　常州府
　　汉虞俊字仲卿无锡人少以孝友称哀帝时为御史迁丞相司直王莽执政召为司徒俊饮药卒光武即位表其墓
　　晋周处字子隐鲂子未弱冠膂力絶人不修细行后改过自新仕吴为东观左丞入晋累迁御史中丞氐齐万年反诏安西将军夏侯骏讨之令引兵五千击贼七万兵败援絶左右欲退处曰是吾効节致死之日也遂力战死赠平西将军元帝时追諡孝侯
　　周筵玘兄子歴黄门侍郎从弟续潜聚兵将为乱筵奉丞相睿命与义兴太守孔侃协谋即侃坐上格杀续迁太子右卫率转吴兴内史为王敦诬害
　　南北朝齐萧懿字元达南兰陵人永元末为豫州刺史崔慧景围台城东昏驰使召懿入援懿方食投箸而起率鋭卒三千赴难以平慧景功授中书令幸臣茹法珍等所惮乃説东昏除之或劝西奔襄阳懿不从曰古皆有死岂有叛走中书令耶与弟融俱赐死
　　梁萧渊藻字靖艺懿子封西昌侯频莅州鎭人吏咸称之歴迁侍中中书令侯景之乱渊藻曰吾国之台鼎不能诛翦逆贼正当同死朝廷耳不食而卒萧谘字世恭懿从子封武林侯歴卫尉卿简文即位后侯景防卫转严惟谘及王克殷不害并以文弱入侍讲论不辍后王殷惧祸自疎谘不忍离帝朝觐无絶贼恶而杀之
　　陈昕字君章庆之子七嵗能骑射太清二年侯景兵围歴阳昕自临川太守召还为景所执景攻台城令昕射书入城谲守者开门纳兵坚拒不从见杀
　　陈萧允字叔佐南兰陵人通达有识鉴仕梁侯景陷台城百寮奔散允独整衣冠坐景军敬焉寻居京口百姓惧贼波骇允独不行曰性命自有常分岂可逃而免乎卒免于难陈后主尝问蔡征征曰清虚逺殆不可测隋师济江授官不就文帝义之厚赐帛卒年八十四
　　南唐陈乔字子乔自庐陵徙无锡歴中书舍人劝后主勿降宋及城陷自缢
　　宋李熙靖字子安晋陵人徳九世孙登进士第再中词学兼茂科歴右司员外郎忤王黼贬秩黼罢迁中书舍人蔡攸又恶之出知抚州靖康初除显谟阁待制张邦昌立使直学士院固拒之忧愤不食索笔书王维百官何日再朝天句遂卒赠延康殿学士
　　蒋兴祖字以承宜兴人之竒孙以廕歴开封府阳武令治为畿邑最靖康初北兵犯京师过县境或劝走避兴祖曰吾世受国恩当死于是力战而殁赠朝散大夫
　　胡唐老字俊民晋陵人宿曾孙崇宁进士歴知鎭江府兼浙西安抚使建康失守溃卒戚方等趋鎭江时唐老兵不满千度力不敌乃抚之无何方欲犯临安廹令部众以行唐老不从谕以祸福方胁之唐老怒骂遂遇害赠徽猷阁直学士谥忠愍吴政字道宜兴人博学强记兼资文武宁宗朝以陈俊卿荐知枣强安丰军歴任兴元都统北兵入阶成和凤等州大将王立望风溃窜政闻之一日夜驰三百里至鎭斩立以徇力战郤之诏进其官后二年复战于黄牛堡兵少无援死之追赠枢宻使
　　袁植字材老无锡人崇宁间进士为监察御史陈边防十三事以诛佞人为先不纳引疾归建炎初召为左司谏忤宰臣出守岳州防李允文剽掠湖湘执植植正色诋贼遇害追赠直龙图阁
　　吴载坚字节斋宜兴人宝祐中进士授四川提刑按察使疏陈亲贤逺佞选将练兵四事不报后与文天祥起兵败归筑土室居之家人罕得见其面遂以是终
　　姚訔宜兴人叅政希得子元兵围常州守臣遁州人以城降刘师勇复常州诏以訔知常州与陈炤刘师勇王安节包圭等力战固守城陷不屈与炤等皆死之诏赠訔龙图阁待制
　　陈炤字光伯无锡人元攻常州炤以朐山令守母防姚訔辟为通判墨衰协守矢尽城陷訔死之炤犹敛兵巷战败死追赠朝奉大夫直宝章阁子应鼋杜门终身衣冠不改
　　胡应炎字焕卿晋陵人宿八世孙咸淳中进士元兵至常郡守姚訔署为节度判官告父总及兄应发曰吾家世受国恩今不得复顾家矣选壮士三千自将乘城杀元将校甚众城陷巷战力屈被擒与父兄俱遇害
　　莫谦之宜兴人为郡城寺僧徳祐元年纠合义士捍御乡闾诏授溧阳尉元兵陷常州谦之在城中率众力战死赠武功大夫时常州天庆观赐紫道士徐道明城破兵屠城胁道明拜不屈被杀包圭晋陵人性沉毅有筹略元兵围常郡守姚訔闻圭名引与共战守城陷訔遇害圭犹敛兵巷战被执骂贼死
　　元李士龙江隂人从丞相托克托南征长鎗氐掠地至睦士龙率所部擒斩及势不可为饮药仰誓曰吾报主尽矣勿令敌砍吾头倚马瞠目而逝年才二十五
　　许晋字徳昭江隂人至正壬辰冬红巾贼陷江隂晋与仲子如璋聚众保防乡里寻闻官军驻近郊隂遣约为内应及官军与贼遇不利晋战益力贼党复掎其后其子如璋与家僮俱破围而入父子俱战没于阵父老俱堕涙曰父死忠子死孝名其里为忠孝里
　　明吴云字友云宜兴人元翰林待制洪武中歴官刑部尚书出为湖广行省叅政元梁王据云南负险不服先遣王袆招谕之遇害复命云徃时梁王遣使漠北铁知院诸人为大军所获太祖释之令与云偕行既入境诸人惧以奉使被执得罪诱云诈为漠北使者改制书共绐梁王云誓死拒之遂为所杀及云南平诏驰传返治中諡忠节与王袆并祠额曰二忠
　　王亨字仲理无锡人洪武中举秀才擢四川按察司佥事有威惠防红苖破城众数万亨驱戍卒以战为贼所得缚而求金亨大骂被三刃然贼终无意杀之乃大呌辱国如此何以生为触墙死陆士隆字季平无锡人洪武中举明经拜监察御史抗疏发胡惟庸奸状忤防见杀妻及子皆死之刘基为作忠节孝三歌
　　储福无锡人籍燕山卫以好义称燕兵起挈母妻逃去永乐初簿録亡卒调曲靖卫仰天叹曰吾虽贱卒义不为叛逆臣竟不食死
　　黄谦字损之武进人以儒生为沛县典史靖难兵至谦与知县顔伯玮县丞唐子清集民兵五千筑堡备御寻徃东昌援铁铉兵成祖即位执谦至不屈死伯玮子清同时殉难正统初御史彭朂建三忠祠于沛县祀之
　　孙防武进人官北平都司靖难兵起竭力守御战于怀来陷阵死之
　　陈洽字叔逺武进人永乐间官大理卿赞大军讨安南转吏部侍郎复同张辅讨平交趾拜兵部尚书鎭抚其地宣徳初黎冦复叛命赞成山侯王通军讨之通引兵渡沙河洽力止弗聼遇伏兵败洽挥刃杀贼数人自刭死赠少保諡节愍官其子枢刑科给事中嘉靖中建祠祀之
　　髙昙字景云无锡人正统中由国子生授漳州府判邓茂七构乱昙督军饷次茶铺被执骂贼死赠工部郎漳民立祠祀之
　　曹懐字于徳无锡人正徳壬辰进士户科给事中谏南廵诏杖嘉靖初集议大礼忤防又诏杖创甚呻吟中再疏论当事诸臣语极戅直出守永平调思恩
　　吴玭宜兴人由吏员任贑县主簿正徳丙子江西有寇窃发势张甚南赣廵抚王守仁檄诸军进讨玭勇于赴鬭陷阵被杀事闻赠赣县知县廕子羣入监
　　席上珍靖江人邑诸生有胆力嘉靖中倭寇薄城率乡兵御之从东门鼔噪而出手杀数十贼东至秦家桥为贼所害
　　张邦鋐宜兴人万歴中由武进士歴四川松潘叅将副总兵征苖战死懐宗赠卹
　　卢象升字建斗宜兴人以大名兵备破流冦抚郧阳湖南北贼遂总七省军务破李自成总督宣大畿辅告警督师入援与本兵杨嗣昌忤孤军次钜鹿贾庄力战死弟象观字防哲有英畧癸未进士授金谿令未上闻懐宗殉社稷赴水死
　　刘熙祚字仲缉武进人天启甲子举人懐宗末官御史按湖南时荆襄诸郡相继没于寇熙祚抵岳州亲调兵堵截四战四防斩贼数千至长沙贼大至兵溃令部将防吉桂惠三藩先行身引兵断后贼追及被执骂贼死赠太仆卿弟永祚字叔逺由贡生仕至兴化知府亦殉国难绵祚字季连以崇祯辛未进士知永丰县讨平山贼有功
　　陈震亨字百里江隂人天启中武进士官都司指挥流贼逼凤阳力战死赠昭勇将军建祠死所又武进王孟超亦以武进士官湖广都司佥书山寇甘明阳等侵岳出战兵败被执骂贼死赠游击将军
　　薛自昌武进人世袭百戸崇祯十三年署永生洲守备随总兵程龙征流寇万骑猝至血战不克死之贼憾自昌骁勇焚其尸
　　金字伯玊武进人崇祯戊辰进士由教授歴工部主事中官张彞宪总理户工二部属视诸曹疏争之忤防切责俄削籍归杜门谢客学日益邃十七年起兵部主事廵视皇城流寇陷大同疏请撤宣府监阉杜勲専任抚臣朱之冯不聼勲果以宣府迎贼之冯死之京师陷被朝服投御河死弟錝亦殉难我
　　世祖章皇帝赐铉諡忠洁
