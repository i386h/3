<!-- { "loadSidebar": true } -->
　　长广溪在无锡县南十八里北自石塘通五里湖东合蠡口河南经下泽桥出吴塘门而入太湖吴地记云陈勲所导
　　东溪一名东九在荆溪县东西南诸山水东入太湖者并汇于此
　　东泻溪在荆溪县东南三十六里陆希声颐山録谓山前百余步众流合而东故名旧称两岸多藤花春时照映水中青緑可爱故亦名罨画溪一名五云溪
　　荆溪在荆溪县南以近荆南山得名上通芜湖下注震泽汉书谓中江出芜湖西南东至阳羡入海即此溪也周处斩蛟在此自明中叶以后水口阻隘其流日以淤澁昔唐杜牧尝作水榭于是溪之上宋苏轼又欲买田种橘其间葢山水致为佳胜【附】明李东阳荆溪赋【有谿来自西南兮势奔腾而蜿蜒界甸服以为中江兮称义兴之名川上源出于芜湖兮下通流于震泽乃云雨之是兴兮亦蛟龙之攸宅厯松江以入海兮渺不知其所极棹兰舟而遐骛兮与羣山而逶迤画屏烂其前陈兮锦帐纷其后随楼阁倒景其空青兮沙石分明而陆离彼鱼与鸟其何心兮亦水泳而云飞惟夫君子好修兮禀坤舆之清淑钟世泽于名门兮防嘉林于乔木一鉴以为池兮结重茅以为屋朝揽秀于山颠兮暮搴芳乎水曲抱经济以用世兮出观光于上都蹑瀛海之髙踪兮览长江之壮图叹墨突之不得黔兮念陶园之将芜列魁象于三台兮寄髙情于五湖余养癖于林泉兮每探奇而索奥考兹地于山经兮恨不髙飞而逺到重文靖之盟言兮亦惟斯人之为好慕楚颂之遗风兮矧蜀山之惟肖孰使谿之名荆兮复洞庭之是号岂不怀乎三湘兮莾风涛之浩浩楚人聚而咻之兮功垂成而不告嵗忽忽其屡更兮竟罔罔而莫宣时寐往而寤归兮宛兹谿之在前吾将探石髓于神仙兮寻胜景于桃源伫飞舄于左乔兮遡归槎于张骞云幢雾节不可以久驻兮恍若送乎登仙荆溪主人闻而歌曰余之谿兮故乡余之庄兮此堂抱余瓮兮水傍洴兮练兮中央进则用兮退有藏修吾道兮相与翺翔招美人兮不来渺余怀兮天一方余亦从而和曰荆之溪兮孰使为清荆之山兮孰使为灵人与地而俱佳兮文与献而俱征彼信美而非吾土兮怅无楼之可登感妙思于吴歌兮叹骚辞于楚声】西溪一名西九在荆溪县西上受润州广德汇县西境诸山涧之水绕郭流经东溪以入太湖采菱港在府东南十二里东入于阳湖运河自此分流而南合龙游徐湖中村诸水世传隋时所凿戚墅港在府东三十里南接运河东南入于太湖又自水月河通北阳湖
　　三山港在府东三十里东北界江阴南接运河西北入于申港【以上阳湖县】
　　花渡港在无锡县西北三十五里东接运河西贯直湖港入于阳湖
　　双牌港在无锡县西北四十五里与武进分界北接运河南入阳湖
　　大渲港小渲港在无锡县西南十六里皆分自梁溪西为大渲东为小渲又南行二十里至青祁渰始合居人于此植芰荷为游观云
　　石头港在江阴县东三十里自三河口导长河而南经横河入于江又有雷沟港在县东三十五里又东二里曰陈港又东十一里曰蔡港俱南达横河入于江宋滨江置戍处明洪武中重浚
　　谷渎港在江阴县东六十四里源有二一自无锡界北经新河一自长河而东防于三河口北入于江又支流自东南循顾山入常熟界
　　令节港在江阴县东六十五里自谷渎港东北入江
　　夏港在江阴县西十里南引五泻堰过青阳厯□镇出蔡泾牐北入于江迤七十五里界县境而中分为江阴百渎之宗
　　申港在江阴县西三十里一名申浦旧志云春申君所开以导江南流其水东入无锡五泻河西入武进戚墅堰合于三山石堰又北流入于江利港在江阴县西五十里自武进界鬼泾口东北行二十五里入于江明治癸丑浚申利桃花三港以行溢水嘉靖间复与桃花港同浚
　　桃花港在江阴县西六十里合立埭河西北行五里入于江
　　黄田港在江阴县北三里传为黄歇所开引江水以溉田因名旧志以此为运河直扺无锡漕渠澜港在靖江县西接城河南通大江
　　新港在靖江县东五里曰东新港西二十八里曰西新港西十五里曰南新港西北五里曰北新港又小新港在西北大新港在西南
　　玉女潭在荆溪县张公洞西南三里深广逾百尺旧传玉女修炼于此唐权徳舆称阳羡佳山水以此为首
　　金牛潭在荆溪县张公洞后其水渟不竭旧传有金牛入于此又名伏牛潭南唐韩熙载洞灵观碑所谓卧金牛于潭底是也
　　白茫潭在荆溪县西四十五里广数百亩受金坛溧阳诸水
　　龙泉湾在府南七十里四时瀑水飞流虽旱不竭蠡渎在无锡县东南其水通太湖由梁墓泾达于运河寰宇记云范蠡伐吴所开其支分而为蠡口河
　　泰伯渎在无锡县东五里西连运河东达蠡湖唐刺史孟简尝浚之袤九十里广十有二丈溉田千顷其支流为香泾梅花浜延祥等河
　　百渎在宜兴县西南七十五里为上渎北六十里为下渎旧以荆溪居数郡下流遂于太湖滨疏百派以分其势又开横塘袤四十里以贯之濒湖畎浍皆通焉单谔水利书云自芜湖溧阳五堰达吴江犹人之一身五堰为首荆溪为咽喉百渎为心震泽为腹盖谓脉络相贯也今多湮废宋治平中楼闶知宜兴所浚者四十二渎明治中亦浚三十余渎而已
　　解祟泉在江阴县东十八里回入山谷湛洁靓深金沙泉在宜兴县凡有三处色皆如金一在小心山一在唐贡山一在砺山
　　余皮渰在宜兴县东十八里广十余里受荆溪湛渎之水东入于湖
　　洴浰渰在宜兴县西二十七里受溧阳诸流注于荆溪入湖
　　湖洑渚在荆溪县东南五十里其流北折而东入于太湖
　　张渚在荆溪县西南七十里发源章山合流于潼渚汇于荆溪
　　孟泾在宜兴县西北四十里唐刺史孟简所浚以避滆湖风浪之险因名
　　镇江府
