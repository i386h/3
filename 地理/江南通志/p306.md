<!-- { "loadSidebar": true } -->
　　额征脚价银一万五千九百八十五两五钱五分又巴东县新添脚价银二十五两二钱六分
　　额征节省代纳行铺土税银一千二百一十八两四钱
　　灶折通泰淮三分司所属各场灶户共额征银七万七两二钱七分二厘五毫有奇
　　额征灶户水乡银一千七百五十三两九钱额征灶戸沙荡银六千二十七两七钱四分九厘二毫有奇
　　额征灶户仓基银二十五两九钱四分一厘有奇县场钱粮【按此项钱粮解浙江驿盐道系江南所纳故附载于后】
　　苏州府
　　长州县额征解京水乡等银六两七钱八分八厘一毫有奇
　　吴江县额征水乡银二两四钱七分八厘三毫有奇
　　震泽县额征水乡银二两四钱七分八厘二毫有奇
　　松江府
　　华亭县额征水乡包补等银一千二百二十八两二钱二分八厘七毫有奇　又袁浦场代征解京课税新陞等银一千七百二十一两五钱四分八毫有奇
　　奉贤县额征水乡包补等银一千四百五十一两九钱六分六厘六毫有奇　又青村场代征解京课税新陞折色商税等银六千五百三十五两八钱七厘九毫有奇
　　娄县额征水乡包补等银一千七十六两二分九厘二毫有奇　又横浦场代征课税银二千九百四十六两四钱二分八厘九毫有奇
　　金山县额征水乡包补等银一千七十六两二分九厘二毫有奇　又沙浦东场代征解京课税新陞等银五千五百六十三两一钱四厘七毫有奇上海县额征水乡草荡包补白涂等银二千八百三十七两一钱五分八厘有奇
　　南汇县额征水乡草荡包补白涂等银二千一百三十六两四钱六厘一毫有奇又下砂场代征解京课税草荡新陞等银一万一千三百一十两二钱六厘有奇　又二砂下砂二场代征解京课税草荡新陞正摊课银一万二千六百两二钱五分三厘九毫有奇
　　青浦县额征水乡银六百七十三两六钱二厘二毫有奇
　　福泉县额征水乡银一千三十四两四钱九分五厘三毫有奇
　　太仓州
　　镇洋县额征水乡银五两
　　嘉定县额征水乡灶丁银三百二十四两七钱六分八厘八毫
　　寳山县额征水乡灶丁银三百一十三两六分二厘八毫有奇
　　崇明县额征余粮银三千八百三十六两二钱二分零
　　以上各县场课外每两随征珠车银一分七厘按两淮各商领引掣盐运盐销引之制凡各商现行纲食引盐彚有定册先令商人照册所开引数每引纳纸硃银三厘给单以杜后请单领引重复纷争之弊领单讫于征纳额课之时又每引纳银四钱名为正纳运道照名收银造银票呈院印发给商商再纳经解费每引不等库吏亦给以道票然后各商将前正纳票及库票缴院请限单谓之皮票以裹引外故曰皮票以立限期故又曰限单单四角标平上去入字様以便验截院为验对前票俱符即印单发道给商商乃以限单同纸硃票于库领引每引又纳闗引脚价银一分既领出仍彚钉投院钤印俟两掣毕封给领去同盐行销盐引不得相离违者论如律而此时则各商止仍领皮票下场买盐限四十五日赴掣此两淮纲食盐领引之大槩也盐买齐矣驳载出场场官验填出场日期截去皮票平字角其淮南纲食盐俱赴仪征县东闗浮桥以候桥掣桥掣者据江岸第一坝设批验盐引所浮桥拦截放船防涖焉盐船至此所官请院开桥验掣逐船抽验毕将皮票截去上字角于是放行赴大掣所候掣内惟江都县食盐不及抵所即以桥作所掣如各盐例而掣毕即先行改捆领运引亦先领至是将引投江都县彚缴请销此外一应纲食盐过桥俱运泊仪征天池木闗外候院开所再掣谓之临江大掣院先照册编号照号查引照引提船挨次入帮令擡盐马堆用部颁掣子逐号枰掣毕截去皮票去字角向例桥掣溢觔每觔罚银三厘江掣溢觔每觔罚银一分盐俱割没入官自康熙间加觔加课而溢觔割没之例革于时两掣过商人找纳各项应徴银两请引呈截角标裹引钤封同盐领去此掣盐之大槩也其淮南盐再俟院示期开包改捆然后行运他方既捆后内纲盐具报某商领某纲若干引船户某每仓若干包一一开明上册食盐则各县虽有派额而每年酌剂盈虚惟取销引足课不预强派至是运道将稽运水呈引皮桅封等票呈院请印给商令其开船船至湖口挂号纳船料银乃分途徃江西湖广俱于两省驿盐道处投引两道例截皮票入字角将引查明中破一孔【盐法谓之铳洞】解回盐院发存运库彚缴户部两道另给各商水程分运票徃各府州县销卖其淮北盐自买齐出场后俱赴安东县批验盐引所验掣内纲盐则所官请掣截票一切俱如南盐之例但其盐于掣后例不解包改捆即以原引觔重赴河南汝宁等府并本省庐凤等府州县分销销毕残引竟投行销地方官截角铳洞彚解盐院缴部食盐则即以安东坝为所盐数无多就近委淮安分司照例代掣掣后亦不解包再捆竟赴各州县口岸销卖残引亦地方官截角铳洞彚解缴部此两淮诸盐行运销引之大槩也







　　江南通志卷八十一
<史部,地理类,都会郡县之属,江南通志>
　　钦定四库全书
　　江南通志卷八十二
　　食货志
　　钱法
　　上古太昊以来有钱太昊氏髙阳氏谓之金有熊氏高辛氏谓之货陶唐氏谓之泉商周谓之布齐莒谓之刀【通典】
　　虞夏商之币金为三品【史记平凖书】
　　周太公立九府圜法黄金方寸而重一斤钱圜函方轻重以铢【汉书食货志】
　　景王更铸大钱径一寸二分重十二铢【国语】
　　秦铜钱质如周钱文曰半两重如其文【通典】
　　汉兴患秦钱重难用更令民铸防钱至孝文五年防钱益多而轻乃更铸四铢钱其文为半两令民纵得自铸故吴诸侯也以即山铸钱富埓天子【史记平准书】
　　武帝行三铢钱更行半两钱又造白金皮币又令京师铸赤仄【汉书】
　　后汉世祖行五铢钱【后汉书】
　　灵帝铸四出文钱【后汉书】
　　献帝铸小钱【后汉书】
　　三国吴嘉平五年铸大钱一当五百【吴志】
　　赤乌元年铸当千钱【吴志】
　　晋元帝过江用孙氏赤乌旧钱轻重杂行大者谓之比轮小者谓之四文【晋书】
　　南北朝宋元嘉间铸四铢钱
　　孝建初铸四铢文曰孝建
　　景和间铸景和二铢钱有来子荇莱鹅眼延环等名千钱长不盈三寸斗米万钱商贾不行
　　太始初禁鹅眼延缳余钱皆通用复禁民铸官钱亦废唯用古钱【以上俱宋志】
　　天监间铸五铢钱唯京师及三吴等州得用【梁书】普通中又铸公式女钱更铸五铢铁钱【梁书】
　　陈天嘉间铸五铢钱【陈书】
　　大建间铸大货六铢以一当五铢之十与五铢并行寻废仍行五铢【陈书】
　　隋开皇元年铸新钱名曰五铢【每钱一千重四斤四两】
　　十年诏晋王广聴于扬州立五鑪铸钱
　　十八年晋王广以江南人间钱少请于鄂州白纻山有铜鑛处置十鑪铸钱从之【以上俱隋书】
　　唐武德四年废五铢钱铸开元通寳钱
　　仪凤间濒江民多私铸钱为业诏巡江官督捕载铜镴过百觔者入官
　　武后时令钱非穿穴及铁铜液皆得用之盗铸蠭起江淮尤甚
　　开元初遣御史萧隠之括江淮恶钱
　　天寳中诏天下置九十九鑪铸钱扬润宣等州各置十鑪每岁铸钱三千三百緍
　　寳应间诏准盐铁转运使刘晏奏以江岭诸州任土所出积之江淮易铜铅薪炭铸钱输京师及荆扬二州
　　大厯间禁天下铸铜器
　　建中初准户部侍郎韩洄奏请停止江淮铸钱七监
　　贞元中准张滂奏禁止天下销铸铜器【以上俱唐书】
　　宋太平兴国初诏升州置监铸钱令转运使采山川之铜给官鼓铸
　　雍熈初令江南诸州官库所贮杂钱每贯及四斤半者送阙下不及者销毁
　　端拱间诏申私铸及销钱之禁江北诸州钱新旧大小兼行江南用大淳化钱
　　景徳间制钱有四监池州曰永丰【每千重五斤以上俱宋史】景祐初诏三司以江东等处岁输緍钱合三十余万易为金帛钱流民间【文献通考】
　　庆厯间勅江南铸大铜钱江池饶仪虢等州铸小铁钱【文献通考】
　　熙寜初诏京西淮南诸路各置铸钱监路以十万缗为额
　　元丰间诏徐州置寳丰下监岁铸折二钱二十万缗转移陜府元祐间罢
　　崇寜元年诏准吴居厚奏以江池饶建钱额不敷议减铜増铅岁増铸钱十万余缗又令以岁铸小平钱増料改铸圣宋通寳当五大钱
　　三年罢小平钱复徐州寳丰监改铸折二钱为折十其旧新二钱期一岁勿用
　　又诏准右仆射赵挺之奏以当十钱不便命江南东西两浙并改折十钱为折五淮南重寳钱亦作当五
　　五年以折五折十上供小平钱留本路钱监岁课以八分铸小平钱二分铸当十钱寻江南两浙淮南重寳钱作当三旋复当五当十诏京西聴用当十钱置眞州铸钱监以本路所换钱不依式者改铸当十钱又令江池饶建州诸监以当十之五分铸小平钱寻以当十钱滋弊日甚令官私见在者并作当三
　　大观间江南福建两浙准铸铁钱又铸夹钱寻以扰民皆罢之
　　政和间诏准淮东诸路钱监改铸夹政和钱又以夹锡钱不便令淮南夹锡钱期三月官私俱禁不用仍罢鼓铸【以上俱宋史】
　　建炎间兵革州县困敝鼓铸皆废【文献通考】绍兴初并广宁监于防州并永丰监于饶州【宋史】乾道间铜钱禁用于淮而易以铁钱淮民以困诏铜钱并防子仍过江行使【文献通考】
　　又以和州有钱监舒州有古监诏司农丞许子中徃淮西措置铸折二铁钱令两浙通行
　　淳熙间诏舒州岁増钱十万贯以三十万贯为额寻以御史黄治奏诏除之又以舒州薪炭不便减额五万又减十万又并舒州之宿城监入同安监绍熙二年减同安监岁铸十万贯
　　嘉泰间罢舒蕲鼓铸开禧间复之【以上俱宋史】嘉定七年复罢同安监铸钱【续文献通考】
　　元中綂十四年禁江南行用铜钱
　　十七年江淮等处颁行钞法废宋铜钱是年括江淮铜钱铜器
　　二十二年勅不拘铜钱聴民仍用【俱续文献通考】
　　明洪武初置寳源局于应天府铸大中通宝钱以四百为一贯四十为一两四文为一钱设官専管又命各省置局颁洪武通寳钱有当十当五当三当二当一五等重如其当之数行小钱重一钱令照式铸之
　　宣徳间诏南京工部铸宣徳通寳钱
　　治间诏南京工部铸治通寳钱
　　嘉靖间诏南京铸嘉靖通寳钱又诏准部议铜锡等料俱出南京工巧而物贱四六分派未铸制钱均归南京鼓铸
　　又于寳源局续铸嘉靖制钱继革镞车以鑪荡代而私铸日盛钱不流通寻罢之
　　万厯间诏南北直开局两部照旧四六分铸万厯通寳钱又令南京工部分铸万厯通寳钱【以上俱续文献通考】
　　国朝顺治五年议准江宁设厰开铸顺治通寳钱【每文重一
　　钱二分】
　　八年议准各布政司止各开一局余俱停止十年
　　诏令铸造制钱务令精工背铸一厘两字户部添一户字各省添本省一字铸不合式者防究【江宁江字】十四年题准各省铸局概行停止独令寳泉局鼓铸
　　十七年复设各省炉座归并布政司承管钱背后添清汉文宁字各一【每文重一钱四分】
