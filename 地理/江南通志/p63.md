<!-- { "loadSidebar": true } -->
　　荆山在怀逺县西南旧志云山西北有玉坑相传卞和得玉处其中白石晶莹不受镵刻东有卞和洞一名抱璞岩可容数十人上有瀑布又有三仙避雨石仙人睡迹白龟泉北有濯玉涧南麓有梅涧萧梁时于山下立堰以遏淮流曰荆山堰山之余支为龟山为横山【附】明宋濂游涂荆二山记【濓既游琅琊山起行至池河驿适邮卒递内使监公牒至及开缄中藏濠梁古迹一卷宸翰亲题其外令濂搜访与青宫言之濓因启曰临濠古迹惟涂荆二山冣着按图经涂山在昔钟离县西九十五里荆山亦在县西八十三里二山本相聨属而淮水绕荆山之背神禹凿开使水流二山间其疏凿之迹故在人思其功迄今弗能忘青宫曰至中都当共往游焉余将渡淮狩于王庄先生宜泝流而上届今怀逺县治以俟濂奉勅行以洪武乙卯冬十一月己巳发舟庚午日曛始泊县西门而青宫已驻跸于东门五里矣辛未濂上谒青宫喜甚下令以壬申游二山濂至期约怀逺文学掾王景彰宿舟中黎明櫂舟至涂山足曳杖入山山旁废址旧皆民庐前渡石梁复斗折而北累石为塘多艺椒之园行可三里余视大磐石青绿间错頺然欹足坐谛视之干藓交封之耳闻有草生石上高一尺其花可爱不假土力人取悬檐间呼为石莲花复行四里所岩石荦确插起道左危倾欲飞坠复二里所从微径入灌莽抵崖罅贮泉一味甚甘覆以生茨曰圣水亭取水以禜雨多验复一里余至山巅禹庙在焉庙已毁惟頺垣破础存游目四顾长淮西来涡河北滙而寿春临濠宿州之境皆在防茫昏杳中缅想南北战争屯戌处为感慨者久之山之下聚落甚盛庙史云名禹防邨乃禹防诸侯之地庐舎之比如栉移踵入庙庙前杏树一章大可蔽牛二柏参差左右树东寘小瓮杏柯之水时津津滴其中庙史云当辰雾四集水愈多其来如泉可代井汲石碣二一大书有夏皇祖之庙六字下方刻宋庆元初州守刘仲光自造祷雨记一亦记祷雨事皇甫斌绍兴庚戌来为郡命钟离尉丁大荣作石未剥泐文尚可读复从庙西循石坡而下钜石危立如人形遥望之一妪俨然也相传为启母石庙史云居人每刲羊豕祭之至有以粉黛餙其貎者闻之不觉大笑山防旧有僧房今废久俟鹤驾不来忽使者至云扈从士马多无桥可以渡河青宫不复至矣言未旣但见旌旗如锦绣摇曳上荆山矣濂亦下山麓入鲧庙见所题神号鄙俚弃而不睨出读祖无择所赋歌京口孙临为书碑盖无择谪守寿春过此而作也复北经县治折而东行三里所至荆山梁魏交鬬时就山筑堰以灌寿春其遗迹犹班班可见复行三十歩崖广如屋侧身而入石屏如床座可坐人号为卞和洞自西上复一里所过避雨石石斜倚可避雨故名复六十歩至产玉坡竒石骈列西有玉池榛荆迷路不可寻时青宫已猎逺郊濂因登舟先还中都云惟二山见诸戴记者多殊以涂山言之春秋左氏传云禹防诸侯于涂山杜预注云在寿春县东北说者云今濠州是也国语史记则又云禹防诸侯于防稽故防稽亦有涂山呉越春秋亦有涂山在防稽应劭云涂山在永兴北说者云今防稽萧山县是也是二说己不能归于一致矣至于苏鹗演义又云涂山有四一防稽二渝州三濠州四当涂然其处皆有禹迹或者遂谓禹之治水固尝徧歴宇内而防诸侯实在防稽之涂山柳子厚涂山铭苏子瞻子由涂山诗指在濠州者皆非是濓之存疑而未决者一也以荆山言之荆山楚山也楚之先王熊绎僻在荆山七传至昭王始迁都郢郢即今之江陵其地有荆山一名景山荆故楚号也有之诚宜世则指为濠州濠州古钟离子国与寿春密迩楚自昭王之后歴十一传始徙都寿春韩非子所载卞和献玉事乃在厉武文三王之际昭王上接武王已越十世当三王时钟离何尝属楚而强谓卞和至此山耶新序又谓抱玉而泣在共王之时杂记又谓在怀王及其子平王之时平王乃昭王之父下拒懐王九世共王上至武王亦六世何颠倒如是耶濂之存疑而未决者二也大抵山川遗迹非本诸经史者多不可信必欲可信涂山当稽之左氏以寿春为正荆山当正诸史传以江陵为正有谓涂山氏乃古国名禹曾娶其女者别是一说与此殊不相渉也濂耄矣诸书遗忘欲尽所记忆者未必无舛讹輙缘纪游因挂漏书之】
　　相公山在定逺县东六十里有楚相令狐子伯庙因名稍西有豁鼻山东乐山
　　大横山在定逺县东七十里其山横界邑之东南故名山顶有石垒旧址西南有石佛髙丈余相近有皇甫山相传昔有皇甫将军屯兵于此
　　华葢山在定逺县东南二十五里顶圆覆如葢又县东南六十五里有喜龙山朗峰山
　　槎枒山在定逺县西七十里山形槎枒古有槎枒寺明洪武间改建圆通禅寺中有芝岩洞
　　三峰山在定逺县西北三十里山有三峰秀丽特异有禅窟洞石窟泉多修篁古木
　　韭山在定逺县西北四十五里地暖多韭故名山上石城兵火时常保聚焉山下有洞其中涧水常流石形如器物者甚众左右多唐人题刻后为峻岩游者莫能至相近有青山有铜骨山青翠相接横涧山在定逺县西北七十四里上有石垒及涧泉
　　白石山在定逺县北三十五里多白石相近有大红山多红石
　　秦桥山在虹县东北二十里有秦氏所造桥下有泉两派分流左清右浊
　　朱山在虹县东北三十五里上有灵祐祠祀梁之朱买臣俗误以为汉之买臣上有圣水泉甘而冽南有峰山界泗州
　　赤山在虹县东北七十里四靣皆水
　　石龙山在虹县北二十里上有石蟠伏如龙鳞甲俨然
　　屏山在虹县北二十里列翠环抱若屏一作平以山势平衍而名下有平山湖
　　鹿鸣山在虹县西三十五里相传明成祖尝驻跸其上夜闻鹿鸣因名
　　紫金山在寿州东北十里五代史云周显德四年征淮南南唐援兵营于紫金山与寿州城中烽火相应宋太祖率殿前诸军撃紫金山连珠砦防之遂下寿州即此上有淮南王宴客处间拾小金牌可疗疾疑丹砂所化也
　　黄闾山在寿州东北五十里州志云世传楚春申君黄歇尝游于此寰宇记云州东北八十里有舜哥山相传舜耕此上有大人足迹
　　峡石山在寿州西北二十五里夹淮为险郡志云在下蔡西南寰宇记云两峰相对水经其中对岸山上筑二城以防津要魏诸葛诞举兵王水据峡石以逼诞晋胡彬据寿春城防退保峡石即此处也两岸石上有大禹疏凿旧迹山口有茅仙洞八公山在凤台县东北五里肥水之北淮水之南汉淮南王安与其宾客八人学仙于此因名晋史云苻坚兵败望见八公山草木皆晋兵即此一名肥陵山州西北有青冈晋谢乘胜追撃苻坚至青冈【附】梁吴均八公山赋【峻极之山蓄圣表仙南参差而望越北逦迤而懐燕尔其盘桓基固含阳藏雾絶壁崄巇层岩廻互桂皎月而常圆云望空而自布袖以华阆带以潜淮文星乱石藻日流堦若夫神基巨镇而卓荦荆河箕风毕雨育岭生峩高岑直兮蔽景修坂出兮架天以迎风而就日若从汉而廻山露叶而原净花照矶而岫鲜促嶂万寻平崖亿絶上披紫而生烟傍带花而来雪维英王兮好僊防八公兮小山驾飞龙兮翩翩髙驰翔兮翀天】四顶山在凤台县北七里东与八公山相对打鼓山在宿州北三十里上有三峰东北有二泉可溉田揭徯斯望光楼记云山中有声如鼓鸣岁则大熟
　　离山在宿州北五十里产符离草尔雅所谓莞也秦以此名县史记陈渉传初起兵有葛婴朱鸡石符离人
　　骞山在宿州北七十里以山有闵子骞墓而名墓左有龙涴潭
　　睢阳山在宿州西北三十里山在睢水之阳故名旧作诸阳
　　芳岩山在宿州西北六十里旁有石岩四时芳馥相近为邱疃山
　　相山在宿州西北九十里相城乡周二十里甚危峻旧有相山碑记云巍巍相山盘纡穹崇上应房心与天灵冲其西南为天马山西控汴河
　　嵇山在宿州西南百有十里嵇康家于其下因氏焉
　　龙车山在灵璧县北二里县之主山也山之阳有石泉又北三里为栲栳山廻环如椅故名
　　磬石山在灵璧县北七十里山出磬石故名禹贡云泗滨浮磬即此挥麈录云宋政和间起艮岳灵璧贡一巨石髙二十余尺周围称是舟载至京师千夫舁之不动裕陵以为神物表异之亲书庆云万态竒峰六字加金带其上顷刻移至苑中【附】明王守谦灵璧石考【石之堪作玩者吾灵璧石称冣谓其峰峦洞穴浑然天成骨古色黝扣之有声按谱有形如蟠螭如菡萏如卧牛者又有卧沙不起峰者甚有尽天划神镂之巧者总之万石万局于深山中掘之乃得不知的系何时发坑苐考之载籍宋以前未闻有灵璧石按檇李项氏有灵璧石一座长二尺许色青润声亦泛然皆有黄沙文一带峰峦皆隽下金填刻字云宣和元年三月朔日御制御书其下押一字又大衍库冇灵璧小峰长仅五六寸玲珑秀润所谓胡桃玉色徽宗御书八小字刻于峰旁云山髙月小水落石出畧无刻琢之形观此则灵璧石始见于宋曾为至尊之寳爱其品可知已自米颠酷嗜而声价益重其为杨次公攫去者乃所谓尽天划神镂之巧者也后得李后主所宝灵璧研山径长才逾尺前耸三十六峰髙者为华葢峰其参差错落者为月岩为玉笋为方坛为上洞为翠峦又有下洞三折而通上洞中有龙池遇天欲雨则津润滴水少许在池内则经旬不燥米老甚珍之及其归丹阳也爱甘露寺下并江一古基多羣木唐晋人所居则薛氏之宅也时米欲得宅而薛觊得研于是竟相易米后号海岳庵者是己公终惋惜乃云此石一入渠手不得再见每同交友往观亦不出示绍彭公真忍人也苏东坡画丑石风竹易得张氏灵璧石一株具有四靣如麋鹿宛颈状后载归阳羡赵松雪有灵璧石香山一座下刻云根二字又一石其大如拳峰峦皆五列公名之五老峰手之拂之亦有声此皆得之本子上者也余在南中曾见一灵璧石长仅数寸十二峰参差突起亳无雕琢又一石天生双螭蟠结中有小水池如钱许大其黑如漆间有细白纹如玉扣之声泠然此天下所无而灵璧独有偶一有之而絶不复出良不可解然余犹及一见耳又见如卧牛者想亦宋元旧物流传人间者矣国朝垂二百六十余年寥寥无闻即问之土著者亦竟不知灵璧石为何物迨万厯己酉南台侍御眉山鸿岏张公访此石甚殷乃好事于磬石山涧壑中乘雨后覔之稍稍见一二于是习兹山者凡牧防樵子莫不求石有力者遂发坑取之而石渐出矣岁庚申庠师呉兴长组先生天中濬源先生亲往采石而郡侯竟陵别凤藻先生单骑往视之佥称南宫之后再睹此举亦稍稍获有佳者其人情好尚之极即山灵亦终难秘其珍遂为此石之复兴与此后掘石者日益伙蘓人不爱善价买舟载去一入灵境莫不侈口谭石突然风尚良可骇异走南中贩石者踵相接而格价顿减惟睹有峰峦洞穴而清润有声者亦取狂狷之意求所谓研山蟠螭与尽天划神镂之巧者则絶不可复得矣盖物之尤者多见于始出而其后渐销落也端溪下岩发于宋而竭于宋安知今日之石不将为广陵散乎海内王元美之祗园董元宰之戏鸿堂朱兰嵎之柳浪居米友石之勺园王百谷之南有堂曾莲生之香醉居刘际明之悟石斋刘人龙之梦觉轩彭政之之啬室清玩充斥而皆以灵璧石作供果得未曾有乎而诸公之韵固均足以敌之矣独喜吾邑刘节斋先生其别业观音阁前一石径数尺嵌空玲珑色极清润先生钟爱之令此石旦暮闻钟磬声且与苍松碧梧相依傍则其情怡其神往片石堪共语其在斯乎或云此系张氏园亭物然竟非新坑石也】
