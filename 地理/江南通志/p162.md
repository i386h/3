<!-- { "loadSidebar": true } -->
　　无想寺在溧水县南十八里杜城山麓唐武德时建宋时掘土得石观音像祀于后阁寺门外有古柏二株寺西有南唐韩熙载读书台
　　广严寺在溧水县北四十里唐天复三年剏明觉寺在溧水县西四十里唐咸通十年剏兴化寺在溧水县东北三十里唐大中时建名丰安寺宋改今额
　　妙果寺在溧水县东三十五里白鹿乡旧在安兴乡唐时所建也宋嘉祐三年移此
　　兴善寺在溧水县西四十里左山中旧传即黄初平牧羊处唐大顺中建
　　般若寺在溧水县南四十五里仪凤乡宋嘉熙三年建
　　大通寺在溧水县东北十五里梁大通九年建太安寺在溧水县东北三十里长寿乡唐天祐三年建
　　永寿寺在溧水县西北明万厯三十六年建保圣寺在高淳县东五里唐贞元中建名龙城宋祥符中改今额
　　禅林寺在高淳县东二十里唐咸通中建
　　龙化寺在高淳县南五十里唐咸通初建
　　显慈寺在高淳县西四十里唐中和间建名刘庄寺宋绍兴中改今额
　　飞来寺在高淳县西南三里相传明天啓二年中秋夜有铜像弥勒一尊端坐太平圩之东角因建寺名曰飞来
　　定山寺在江浦县东北三十里狮子峯下有泉出殿中亦名定山泉
　　石佛寺在江浦县东北十八里宋建炎中建东济寺在江浦县西三十里旧名汤泉院宋元祐中重建
　　接待寺在江浦县治西门外明洪武初建
　　长芦寺在六合县南二十五里宋天圣中建灵岩寺在六合县东十五里灵岩山上唐咸通中建
　　卧佛寺在六合县东北南唐保大中建
　　宝圣寺在六合县北四十里屏山之北元至和元年建有泉亦名宝圣
　　祗洹寺在六合县北五十里冶山唐开元间建卢龙观在府西北卢龙山与仪凤门相接明高帝克伪汉陈友谅亲树旌麾督战于此山及即位改为狮子山环以城建观其上
　　灵应观在府乌龙潭侧与石城门近宋名恩隆祠明正统间以祷雨有騐赐今额
　　洞观在府东方山之麓葛仙公白日飞升处吴大帝赤乌二年建唐贞观间并入岩栖观明重建洗药池錬丹井犹存
　　紫芝观在府钟山下
　　仙鹤观在府东北仙鹤门外汉时建
　　真观在府中和桥北明永乐十八年建
　　玉虚观在府东上方门外吴时剏唐保大间重建朝真观在府淳化镇东明正统间建
　　清源观在府城南雨花台侧宋建
　　栖真观在府南安德乡明正统间建赐额
　　佑圣观在府西江东门外明成化二年建
　　青元观在句容县治西南隅葛洪故宅梁天监中建
　　五云观在句容县华阳洞西五云峰下宋天圣中建
　　圣祐观在句容县大茅峰顶剏于汉宋淳祐中赐额
　　玉晨观在句容县大茅峰下旧传高辛氏时展上公于此得仙后周有郭真人巴陵侯汉有杜广平东晋有杨真人许长史梁有陶景唐有李元静南唐有王贞素俱在此得道梁为朱阳馆唐太宗时为华阳观明皇时为紫阳观宋祥符初改今额世称为茅山第一福地
　　崇寿观在句容县大茅峰之下华阳南洞侧晋任敦旧宅刘宋元嘉十一年始建坛宇齐建元初名崇元馆宋大中祥符七年勅赐今名【附】元虞集碑记【大茅山之下当华阳南洞之便门有崇寿观者本晋洞天馆主任敦故宅宋元嘉十一年路太后始建坛宇太始中庐陵太守孔嗣之重立以奉曲阿高士华文贤齐建元二年勅句容王文清仍立而主之名崇元馆武帝以太子时至焉唐贞观初勅改为崇元观有太极元年所树碑石完而文冺可识者左拾遗孙处悬文杨幽经书数字而已天宝七年李元静先生奉勅重修复民百家偹修葺宝厯三年主者有贺恩宝则因器物铭识而考见者也宋大中祥符七年勅赐今名大元至治二年句曲外史张君嗣真始来主之顾瞻方台近对南面左峰叠玉右引大茅之支而回合焉定録君授言大茅山下有泉水近水口处可立静舍陶隐居云近南大洞口有好流水而多石少出便平比有王文清居之则此观是矣乃叹曰山中馆宇自齐梁唐宋至于今代有増益求诸晋人之旧惟此与玉晨许长史宅耳而吾所治乃倾废隘陋特甚岂不在我耶于是度材鸠工更后堂为太元殿以复旧规象三茅君于中东为任华王李贺五君祠西为陶隐居祠充前殿基为道坛自制铭其上坛东为元武祠西为广恵祠后为文贤讲堂而前都门门外浚古津池尽受大茅南面诸原之水循池西南得昭明太子读书台台东有井曰福乡井福乡者因昭明道馆名也出诸榛莽着文刻石覆之以亭而岩洞泉石之胜近在百步内者皆按图表之可以观览泰定元年上清四十五代宗师刘君大彬朝京师授予始末俾为之次第焉张君吴郡人名天雨内名嗣真字伯雨别号贞居所着外史山世集三卷碧岩悬会録二卷又寻山志十五卷考索极精博云】
　　崇福观在句容县中茅峰西白云峰下初华阳宫道士王景温退居结庐于此宋绍兴间诏即所居建观
　　乾元观在句容县茅山大横山下梁天监中陶隐居剏郁罡斋天圣间改赐今额有观妙先生碑后阎希顔李彻度皆修炼于此
　　紫阳观在句容县大茅峰下崇禧宫左
　　太平观在句容县茅山侧即陶隐居华阳馆也宋元符中改今额
　　抱元观在句容县茅山柳谷泉旧名柳谷庵宋政和八年因陈希征修行于此赐今额
　　清真观在句容县茅山大罗源中宋政和中建绍兴间每嵗三月十八日四方道人会此时多鹤至谓之鹤会
　　香山观在溧水县城东北隅元时所建明嘉靖间学宫圯县令易观址建学移观于县治东
　　寻仙观在溧水县治东南仙坛乡梁建
　　白石观在溧水县治东南六十五里荆山中旧传卞和获玉之地有卞和塑像李白诗云白石分金井丹砂布玉田是也井仅三四尺投之以石则水上沸如珠
　　祠山观在高淳县治南元至元初建
　　寻真观在高淳县治北
　　万寿观在高淳县宝阳门外宋时建
　　玉虚观在江浦县浦子口
　　真观在六合县治西高冈之上宋隆兴初建慈应庵在府东麒麟门外龙潭大道
　　国朝康熙六年建
　　古林庵在府吉祥寺之左明万厯间律师古心创建
　　水草庵在府通济门外明万厯间建有放生池圆觉庵在府南驯象门明万厯年建律僧白斋燃指臂苦行拓修
　　济生庵在府石城门内西隅乌龙潭南　以上诸庵皆接众之所
　　隐仙庵在府城西北虎踞关侧相传宋陶景隐居于此故名明初冷谦诸真人多游此王思任有碑记
　　龙华庵在府城银鼎桥西康熙五十九年按察司葛继孔置地延僧宝光募建
　　孤舟庵在江浦县西门定山珠泉侧明万厯丁酉年建
　　朝天宫在府城西石城门内崇道桥北即吴冶城也晋为西州城刘宋为国学后废置总明观以居儒士寻以道者居之仍旧观名杨吴建紫极宫徐作记云冶城峻址西州旧宇卞忠贞之遗垅郭文举之故台宋元屡改额明洪武十七年重建易今名
　　洞神宫在府城淮清桥西宋景定间建元李孝光有记
　　真武行宫在府东南洪武门外旧为神乐观明初郊祀习乐之所
　　天妃宫在府狮子山下仪凤门外明文皇帝遣使海外遇飓风天妃现像防之奉勅建此有御制碑崇禧万寿宫在句容县茅山华阳洞南门之东唐王知逺师陶景得其道法见知于太宗贞观初置观居之元改今额赵孟頫书碑记
　　元符万宁宫在句容县茅山积金峰下宋嘉祐中蜀人王畧结庐炼丹于此后道士刘混康居之徽宗赐额
　　祠宇宫在句容县中茅峰西唐天宝中勅建紫竹林在府城北耆阇山麓明末颛愚禅师建祗陀林在府城西南隅凤凰街之南明末建径山雪峤天童五峰皆驻锡于此
　　三官堂在府城武定桥东明洪武中建






　　江南通志卷四十三
　　钦定四库全书
　　江南通志卷四十四
　　舆地志
　　寺观【二　苏州一府】
　　苏州府
　　报恩寺在府城北故称北寺吴赤乌初孙权为乳母陈氏剏开元中诏改开元吴越钱氏移支硎山报恩寺额于此故名梁僧正慧造浮图于中凡十一层宋元丰间重建苏文忠轼舍铜龟以藏舍利建炎四年罹兵燹寺塔俱烬绍兴间行者金大元再剏止九层
　　国朝康熙三年邓尉剖石壁禅僧来寺修塔八年夏告
　　成以三元房为方丈名塔院
　　承天寺在报恩寺西南甘节坊内梁卫尉卿陆僧瓉舍宅剏初名广德重元寺宋初改今名元末张士诚据以为宫明洪武初复为寺正统八年燬成化十年重建康熙五十八年
　　圣祖仁皇帝钦赐金叶祥光四字匾额
　　雍熙寺在府周武状元坊内本周瑜故宅梁为陆襄太守宅天监二年舍以为寺僧清闲开山名法水寺唐僧壁法重建宋改今名元燬明洪武初以其地为城隍庙僧广宣乃即城隍庙左重建东华严寺在周武状元坊孙吴时建宋咸淳初赐额
　　西华严寺在府西北隅元至元二十年报恩寺僧同觉开山其徒元冲嗣建
　　朱明寺在府城隍庙西晋朱明富而孝友其弟聴妇言避兄离居明以金谷尽与弟唯畱空室一夕风雨财悉飘还明宅弟与妇媿而自缢明遂舍宅为寺代逺渐为民居继为官署至
　　国朝顺治十一年巡抚周国佐因署中屡见神光遂迁南城发地得须菩提碑刻五百罗汉朱明字迹在
　　焉副戎朱光照异之重建娑罗阁巡抚张中元捐造凖提阁渐成丛席
　　海寺在朱明寺南宋至德间剏自楼子和尚宝林寺在府西北隅元至正间僧圆明开山明宣德二年燬正统十一年重建奏改今额内有栟榈径梧桐园水竹亭山茶坞煑雪寮停鹄馆诸景定光寺在府徐胡桥西宋景定间建明英宗召天下名僧讲演经典寺僧永琮应召称防赐紫伽黎勅额定光讲寺
　　开元寺在府盘门内吴大帝母舍宅建永禅僧开山名通元寺寺有石佛相传晋建兴二年沪渎海口渔者夜见神光照水彻天旦而视之乃二石像浮水上吴人朱膺等于海濵迎入城置通元寺光明七昼夜不絶其后渔者复于此获一青石鉢遂并以供佛唐东宫长史陆东之书碑延载元年则天遣使送瑚镜一面鉢一副宣赐供养兼改重云寺开元初再改今额旧在城北陲后唐同光中钱氏迁置于此宋绍兴间守臣洪迈作戒坛明万歴四十六年僧如缘建阁供奉钦赐大藏纯垒细甎不用寸木雄杰冠江南
　　瑞光寺在府盘门内开元寺南吴赤乌四年孙权为报母建舍利塔十三级僧性康居之名普济禅院宋元丰二年神宗命漕使李复圭延圆炤宗本禅僧説法时有白聴讲法鼔自鸣翠竹合欢宝塔放光故堂名四瑞宣和间朱勔捐资幷建宝塔七级复赐寺额瑞光禅寺淳熙十三年法林住持重葺有白牛自来助役工毕乃毙今白牛冢尚存舍利塔凡燃灯之夜太湖渔人网捕无所获湖与塔相去三十里康熙四十二年
　　圣祖仁皇帝赐普度羣黎四字匾额
　　报国寺在府学西元至元间建赐额报国寺明天顺中重修
　　泗州寺在府杉渎桥东南本报恩寺子院宋景定间僧惟一感泗州大圣梦移置南城赐额泗州禅寺
