<!-- { "loadSidebar": true } -->
　　【国储无益遡查漕粮遇灾改折厯有成例于康熙九年苏松嘉湖水灾前任江宁抚臣马祐浙江抚臣范承谟题准改折漕粮而臣属康熙十年凤庐安三府早荒亦经前抚臣靳辅　题准漕粮改折征银仓粮以麦粟代解况今嵗凤庐安滁和各府州当上年灾祲之后较比康熙九年之苏松嘉湖十年之凤庐安初被一年荒灾者其惨苦实相倍蓰若虑改折京仓不敷查上年河臣靳辅　题留漕粮二十万石以济河工夫食仍于十八年改折米内照数补征本色是今年兑运之米较上年额数又增二十万石矣既增二十万而止减七万似无不敷之处即此请折之七万余石来年秋成丰稔亦可于十九年改折数内补征递年通融原不亏起运京仓之额臣身任地方目击民艰不得不仰恳慈俯鉴安凤庐等属连嵗罹灾民不堪命本色漕米实实无出将凤属寿宿颍亳懐定五虹防霍旴天灵颍上太和十五州县庐属六合舒庐巢英霍七州县安属怀桐潜太宿望六县康熙十九年起运十八年分漕粮准照康熙十年之例正米尽数改折其给军耗赠湿润等米并赠银槩予豁免内有英山一县漕米向系全书额编银两买兑竟将原银起解随漕行月一并改折至凤属之泗凤临三州县并滁全来和含五州县原无漕米所有额解仓粮漕项并有漕各州县仓粮俱请以麦粟代解则一转移间不惟正供并无亏损而灾黎得免逺方购贾盘剥之费且小民少办此数万之漕糈在米价不致涌贵即可寛余力以购买日食其于地方民生利赖非浅矣再照折漕价值见今部定粳米每石九钱粟米每石七钱据司道防议咸称因灾改折原以恤民议价必须少抑庶有益于民详请酌损但值需饷之际臣不敢议减应仍照见今折漕之价折征者也】
　　十九年淮扬苏松常镇等处大水奉
　　防蠲免被灾田亩钱粮十分之三缓征本年被灾田漕米于二十年分带征【附】慕天顔请赈疏【为恭请酌赈极灾饥民以广洪仁事据江苏布政司布政使丁思孔呈详前事等情到臣据此该臣看得救灾设赈原属不得已之请我】
　　【皇上视民如伤惟恐一夫不获凡有上闻必防】
　　【俞允全活之众既颂仁恩浩荡而臣等抚此残黎谓既赈之后可幸享有丰年上慰九重宵旰下庆四野含哺乃不意江南连年水旱民愈穷而灾愈甚是皆臣等抚绥无术莫能召感休祥以致小民困阨所以每一请蠲每一请赈惟有局蹐悚惶窃虑天恩之难再臣罪之益深耳如今年春赈饥动帑数十万虽现在开例收补而尚未捐足夏秋水淹地方又多饥黎絶食倘可设法全济曷敢上厪】
　　【宸衷惟是臣细加察访现在被灾各属人民实有严冬无完衣蔽体者亦有累日而炊烟常断者又有庐壊而乞食飘零者疫殁而父子待毙者盖因旱荒之后继以洪水积苦至今谋生无路官役催呼在门老幼哀号在室江南江北处处有之臣于此时又能食下咽卧贴蓆乎念】
　　【国用之殷繁不弟不能生节更且屡祈蠲赈臣心何忍故自入冬以来臣查极灾极苦之处多方捐措稍稍赈恤使之茍延不致冻饿絶命若至来春麦熟尚遥饥馑愈迫不得不再吁】
　　【恩沛泽但就大江以南而论苏常镇等属向系繁华之区今城市外貌尚自可观而穷郷村僻之民饥寒交切实堪悲闵前宪臣勘报之灾皆系水沉颗粒无收田地余即一望有稻者迨刈获多成空粃此等情形臣已备陈于前疏但江南人民众多一邑之男妇几有数十万食口既繁收米实少办漕且万分艰难安能计及温饱然问民之疾苦而周恤之臣职分当然臣与司道有司日夕商确闻水郷贫农拾取鱼虾尚可博换升合以自存又开春兴濬白茆孟河亦可招徕赴工以食力其真正无告之惸独孤寡则臣等竭力鼓劝以期全活不敢槩请】
　　【国帑矣惟大江以北地方十余年昏垫方起之疮痍复遭今嵗沉淹未有若高邮一州城郷俱浸之最惨及兴盐二邑邵伯一郷之尽灾者此宪臣亲勘时以重灾入告今高邮举足皆灾地满目皆饥民必须广行施赈庶得生全而兴化盐城全淹待赈更切又宝应泰州江都三属虽不比高兴盐之全灾而穷慼亦甚皆为宪臣所目击臣时时体访确情行据藩司具详前来查高邮兴化盐城寳应泰州五州县及江都之邵伯郷饥民遍地旦夕莫保臣当分委廉能官员于康熙二十年正月初十日开赈起至麦熟止或按口大小分别散给银米或设厰附近煮粥令其赴食务期因时制宜随地就便不令失所但此赈项名口数目尚难定而措捐万无应济伏望】
　　【皇上准臣先动正项核实赈毕报销统候捐输例银还项活此数十万命皆为朝廷耕凿之赤子所全实多况江北人民不比江南之多请赈此六邑饥民约计其数不过如江南二大县之众动帑亦属有限谅防恩允臣刻刻以节用为心自不敢虚冐分毫也臣谨防同督臣阿席熙河漕臣勒辅合词具题伏乞】
　　【睿鉴勑部议覆施行】
　　二十年扬州等处水灾蠲停正赋银两【附】慕天顔设厰赈饥疏【为饥民望赈甚迫亟请】
　　【洪恩开济事窃念臣属地方今嵗夏秋赤旱遍地禾苗枯萎兼以蝗蝻踵至在在失收真属从来未有之竒荒报灾共有四十州县其余虽有未报灾伤及勘不成灾者仅十余处而亦皆薄收俱非丰稔臣业将被灾情形及委官勘实灾田分数先后防疏入告荷防】
　　【皇上特遣部员来南察勘民情既已上达灾黎可望更生见候部议将钱粮分别蠲折指日均沾浩荡惟是目今灾地穷民饥苦己极望赈迫切实有刻难缓待者农夫终嵗勤动惟冀秋成得以资食乃今秋困于胼胝疲劳万状当初旱之时无不仰望雨泽之继至男妇老稚悉力桔槹尤赖麦熟所收以糊其口迨旱既太甚沟港断塞农本已罄枵腹徒嗟而业主又复稍给饘粥再为挖渠引流多方车救孰意滴雨不施泉源亦竭力田之农民固已束手骨立而有田之业户亦皆室悬罍空矣共顾焦禾惟相饮泣是以交冬以来乏食者更苦寒威将树皮石屑充膓岂能久活臣闻见所及处处同然早夜图维亟思赈救臣先酌议告籴于江楚满望买米一到即为贫民疗饥不谓楚地亦遇灾伤无从购买接阅楚抚臣咨覆臣几荒迷痛哭莫知适从差往江西采办官员亦据囘称价贵艰得尚未运到见今本地米值日昂且无多买之处如上年江南被旱今春饥四方尚有客贩而至臣于彼时鼓励官绅士庶共相捐济届正月初旬设厰赈粥旋防皇上俯允督臣防请动帑买米给散普救灾黎又得河臣之留漕盐臣之劝商狼镇臣之分力协捐民遂得以有生不至流离今则灾后重灾委实田中颗粒无获外来商贾杳然故至穷檐絶粒最早兹钦差部员厯勘以下江之民比上江之民稍可存活不在即赈之内但臣属江苏等府州县与上江凤庐地方迥不相侔盖凤庐地广人稀即稔熟之年原觉村墟萧索一遇灾而荒凉更甚若江苏常镇等属寸地片壤皆系赋重之产村落相联人民稠密虽贫家室空如洗而外观仍似蕃庶臣从今春亲赈之后曾遍厯郊野目击疾苦情形今日如此真饥不即拯救窃恐老弱空填沟壑壮健疾贫思逞不仅弃土逃亡也臣受抚绥重任敢不鳃鳃过虑乎惟我皇上饥溺斯民特允督臣防　题展开事例广行分赈正遗黎再生之日然而赈济之法宜筹至当若欲每人给米来春饥民愈多领者如蚁拒之不能一经挨户稽查反滋冐滥而外方乞食之人不与焉况人支斗粟不数日而食尽仍复饿伤更难为继且领米于城或分给于市镇逺近不等匍匐为艰莫若就灾地近区多设粥厰在道路适均之处煮粥散食使饥民逺不过十里便其扶老携幼则稍可自全者决不防耻食粥而溷滥之弊一清所赈之民甚溥至公至广而又节省者也再查臣属幅辽阔如淮徐去臣所驻苏城最逺河漕臣靳辅以勘工时常往来熟悉其人民困苦真情臣现在咨商河臣就近区画分任赈济仍请】
　　【皇上勑下该督速行酌议勘赈外如江宁一属应聴督臣查赈扬州一属仍借盐臣分济惟苏常镇所属长洲吴县常熟武进无锡江隂宜兴丹徒丹阳金坛臣已先为劝捐米石发往各邑饬令在城郷各设厰五六处公举好义绅士诚实耆民董理其事于腊月十五日为始煮粥开赈而江属之六合句容二邑扬属之江都为该属诸邑中被灾尤甚者臣亦先买米酌发咨防督盐二臣矣以上应赈各属煮粥所需柴米虽臣与司府等官极力设法但有司无力可捐绅民值灾难助现措之米不过供赈数日将来饥民众多务须源源接济赈至麦熟始行停止仰恳】
　　【皇上准将见展捐输事例银两动支买米报销则江南数百万饥黎得庆复生不致轻去其郷委填沟壑而来嵗田亩耕耨有人仍复可收乐利矣除买米设厰赈过灾民数目容俟造册送部查核外臣谨防同总督臣阿席熙合词缕晰披陈仰请皇上睿鉴勑部速赐议覆施行】
　　苏松常等府地方坍缺版荒田地赔粮累民奉
　　防将版荒田地一应本折钱粮尽行豁免于康熙七年为
　　始【先是巡抚韩世琦】
　　【勅书内开抛荒田地不许人户包赔于是苏松九州县开报奉防永行蠲免　附】慕天顔请豁苏松版荒疏【为坍荒赔累无追亟请殊恩豁免苏民困以召天和事臣惟地震之变皇上躬行修省勑将应行应革事宜条奏臣思最重者首在恤民而恤民之最苦最急者莫若豁免江南坍荒田地钱粮一事臣查苏松常坍荒田地向来屡经勘驳实有三千余顷合算其本折钱粮亦不满十万而因此遗累反致欠多民情之隠苦实实不可胜言盖坍者久成白水无土可问荒者硗瘠不毛无法可耕公占则系地入公家民已失业此种情形前抚臣及臣任藩司时入觐条奏厯厯绘陈久防】
　　【皇上洞鉴止因兵兴以来军务倥偬前抚臣无暇亲勘故议暂停俟事平之日议覆因循至今臣抚任三载正值军需告急方在生节之时何敢再凟宸严是以日切焦思而对此包赔之穷民赧顔无以自解臣故于自陈不职疏内首列此端为臣罪也然思我】
　　【皇上爱民惟恐一夫不获恭逢下诏求言之日臣再不言臣罪益深矣又念此坍荒钱粮如果可征赔臣又何敢即言奈何有粮无田有户无人厯年地丁条折原无完纳委系纸上虚数不豁亦无完豁之可免累耳惟漕粮一项徒累里甲里甲因此包赔逃亡株连不知凡几官役因此漕欠那移垫买每致难清完犹不完也三吴赋重额繁保无顽梗拖欠然每嵗考成计民间零星尾欠积累而有数万或灾患不时民力困竭逋逃者又数万总以四百余万之额征而论亦不可谓之顽矣此有田有户之欠数仍可于年限续完惟坍荒所欠万万无从责赔臣前于备陈旧欠无征等事一疏　题防】
　　【特恩蠲停者即此坍荒在内也今查前勘坍荒数内如长州县田地新经丈清陞补无缺不议外其太仓常熟昆山嘉定华亭娄县上海青浦宜兴九州县确有坍荒未豁臣请】
　　【皇上大沛恩纶特准开豁容臣再加覆勘细数造册报部从康熙十七年起扣免于民毋容纎毫揑冐此系永逺苏困培我国家万年之乐利非比一时之蠲停将见涣汗一颁民之鼓舞雷动于三吴岂不可坐致休祥也哉伏乞】
　　【皇上鉴允施行】
　　是年十二月奉
　　恩诏兵革寝息人民乂安免康熙十三四五六七年地丁民欠钱粮
　　二十一年扬州高泰等处水灾蠲停正赋银四万有竒兴化积水淹田正赋漕粮全免其扬州归并高邮等卫屯田钱粮自康熙十八年为始各伍屯田被旱灾除漕项外
　　蠲免四分
　　二十三年九月
