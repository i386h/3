<!-- { "loadSidebar": true } -->
　　梁夏侯详字叔业谯郡人年十六父丧庐墓有雀三足集其庐众咸异焉服阕刺史殷琰召补主簿宋太始初琰举豫州叛明帝遣刘勔讨之详劝琰归欵一州以全令新汲治有异绩为建安戍主攻魏荆亭戍贼众大溃髙祖义兵起与萧颖胄同创大举西台建领南郡太守军国大事颖胄多决于详迁湘州刺史善吏事为百姓所称累官侍中尚书右仆射
　　夏侯亶字世龙详长子领安陆太守甚有威惠边人悦服迁吴兴复有惠政普通六年大举北伐加使持节代裴邃与魏相拒频战克防降城五十二为都督豫州缘淮南豫霍义定五州军事豫南豫二州刺史轻刑薄赋务农省役顷之民户充复卒諡曰襄二子谊损谊袭封丰城公太清中侯景入寇谊与弟损率部曲入城并卒围内
　　夏侯夔字季龙亶弟以功封保城县侯大通中为豫州刺史州积嵗寇戎人颇失业夔于仓陵立堰溉田千余顷嵗收谷百余万石以充储备兼赡贫人境内赖之民歌之曰我之有州频仍夏侯前兄后弟布政优优卒諡曰桓子譔嗣官至太仆卿
　　唐李绅字公垂亳州谯人元和初擢进士第短小精悍诗最有名时号短李李锜镇浙西辟为从事锜寖不法数谏不听防朝廷遣使召锜锜伪称疾不应命令绅作疏绅阳怖不能成章锜怒囚之锜诛或欲以闻谢曰本激于义非市名也乃止穆宗时为翰林学士防昌中歴淮南节度使治尚刚严寻入相卒諡文肃
　　宋李谷字惟珍颍州汝隂人少任侠为乡人所困发愤从学所览如宿习举进士擢监察御史歴仕汉周拜中书侍郎平淮南多谷策令学士陶谷为赞赐之加开府仪同三司宋建隆中卒赠侍中张纶字公信颍州汝隂人有材畧太宗时为江淮发运使奏除通泰楚三州盐户宿负疏五渠导太湖入于海筑漕河隄二百里于髙邮北旁锢巨石以泄横流泰州有捍海堰延袤百五十里久废不治嵗患海涛纶奏修之身自临役堰成民利之所至兴利除害多善政再迁东上閤门使
　　王臻字及之汝隂人举进士累迁淮南转运副使时建议濬淮南漕渠废诸堰臻言扬州召伯堰实谢安为之人思其功以比召伯不可废也徙闽州闽多先食野葛而趋仇家求鬭即死其处以诬仇人臻辨察其状被诬者多得释官至御史中丞臻刚严善决事所至有风节
　　张傅字岩卿进士及第稍迁秘书省著作佐郎知奉符县徙楚州防嵗饥不待报发上供仓粟赈贷所活以万计因拜章待罪诏奬之歴官工部侍郎致仕卒傅强力治事七为监司所至审覈簿书勾摘奸隐州县惮之傅曰此正所以爱州县也吏不敢慢则州县不复犯法矣时人以为然
　　鲁宗道字贯之亳州谯人举进士为定逺尉真宗时为谕德上尝使使召之方与乡人饮酒于肆使者曰上讶来迟当何辞以对宗道曰即以实对饮酒人之常情欺君臣子之大罪使者如其言上嘉其忠实仁宗即位拜参知政事太后尝问唐武后何如主对曰唐之罪人也宗道刚直无所畏避人尝惮之目为鱼头参政因其姓且言骨鲠也卒諡肃简
　　张信臣字公立亳州人为浦江尉其长多贪黩惮其清防通判遂州州民李十师以左道惑众逺近患之信臣发其罪遂人以安
　　鲁有开宗道从子以廕知韦城县寻知确山县富弼荐之以为有古循吏风知金州辩蛊狱之诬天方旱狱白而雨知南康军代还时方行新法王安石问江南如何曰法新行未见其患当在异日也知卫州水灾人乏食擅贷常平钱谷与之且奏蠲其息徙冀州增隄明年河决水果至不能冒隄而止召为膳部郎中官至中大夫
　　曹颖叔字力之亳州谯人进士及第歴夔州路转运判官夔尚淫祠悉禁絶之累迁右司郎中陜西都转运使自庆厯铸大铁钱民盗铸不己颖叔请罢铸诸郡铁钱以三铁钱当铜钱之一从之进龙图阁直学士知永兴军
　　元摩该太和人初爲库库部将至正间任平章事忠直敢言不畏权势后卒于晋宁子仲礼扶柩归
　　明安然颍州人洪武初为起居注歴山东河南参政浙江布政司拜御史大夫时太祖设四辅官以然为之练达庶务多所禆益卒谕祭赐
　　李敏颍州人洪武五年由辟举为工部尚书改江西行省参政九年复除工部尚书以疾卒谕祭赐葬
　　吴斌霍丘人由太学生擢刑部主事持法不挠累陞都察院左都御史
　　章顺举字元凯颍上人洪武中以人材荐歴官勤慎累陞河南布政使寻调广西有惠政
　　张泌字淑清颍州人洪武中由嵗贡授兵科给事中陞光禄寺卿在任二十余年于御膳必躬视精洁祭享宴防必丰腆驭下以寛处事以公众咸服之受成祖宠遇尤渥尝御题其画像云
　　张思恭防城人洪武间贡入太学授刑科给事中正直清介遇事敢言人有暮夜以金遗之者却不受其人强委金而去诘旦言于朝上嘉其有守陞刑部侍郎驭下严明人畏服之尝兼综军务能谨边防为时名臣
　　陈岩防城人初名亮被荐入见太祖赐名岩命招谕湖广峒寇及境寇持兵猝至岩无怖色宣谕德意悉弃兵罗拜又遣督逋租于常德察其土瘠人贫请令输钞帛代租为慈溪县丞民困于田租之増额为奏罢之歴官台州府通判
　　赵亮亳州人任庆云县典史督民耕织嵗荒俸买谷给贫民以贤能闻陞崇仁县知县盗息民安寻陞抚州府知府卒
　　卜谦颍上人领永乐辛卯乡荐授工科给事中尝从皇太孙监国南京忠于辅导丁内外艰庐墓六载宣德间直文华殿陈事每见嘉纳陞陜西佥事转山东副使忤近幸左迁陜西参议民闻谦至欢迎者塞途寻以足疾致仕
　　韩玺颍州人由乡贡授工科给事中选侍皇长孙讲读寻迁山东按察副使宣宗御极思念旧人召还侍文华殿忤权贵出为广东参政致仕归室如悬罄泊如也
　　王质字梦瑾太和人永乐甲午举人歴官御史上疏陈十事皆有裨大政松门聚盗质奉命往察还奏止罪渠魁余悉宥之境赖以宁正统二年陞山东布政使时济南多虎质至祷于神三日捕虎十七余皆引去陞户部侍郎寻转刑部尚书性清介所食惟蔬人呼青菜王李贤有传
　　陈嶷字九峰防城人宣徳中举贤良方正授刑部照磨屡决疑狱杨士竒荐之擢御史蜀獠叛胡濙举嶷往嶷集将士授方畧一战而克陞陜西副使
　　郭升字腾霄颍州人天顺庚辰进士明初颍之登甲第者自升始任工部主事督运徐州吕梁洪从古险阨大石百余伏水中每嵗溺船数百岸为水所齧仄隘不能容足升凿石以杀水势甃岸以石板束以铁钉灌以石灰为功甚钜植柳濬井以防济行人值考课军民诣阙请留擢郎中仍莅洪事维扬河善淤运舟胶浅当事檄升治之升疏淤滞置仪征白塔河牐河溢则泄于江江涨则引于河潴蓄有法陞陜西参议未任卒今洪上有郭公祠髙桂字月庵颍上人由监生授德兴丞时宸濠作逆巡抚江西都御史王守仁率师讨之桂以督饷功陞萍乡令引老告归散金以周贫族而自奉常不给
　　储珊字朝珍颍州人治己未进士为清江县知县选御史巡按山东抗疏奏刘瑾不法状谪岢岚州判瑾诛起南京兵部主事擢浙江佥事剧贼王浩八乱桃源珊提兵之战屡防偶与上官左即拂衣归叙功仍赐防币银牌
　　卢翰字子羽颍州人嘉靖甲午举应天乡试授兖州府推官署滕县事有巨盗难获防其出没踪迹尽擒之当事比之虞诩复署曹县抗疏发赈全活万人齐鲁之士不逺数百里来受业门下翰教以孝友力行亲为证解六经告归后汝颍淮泗间有学行者多出其门
　　徐熙霍丘人由嵗贡授巴县知县县多虎旧设机穽捕之益甚熙至斋沐告于神虎悉逺遁
　　石显字孔彰颍上人由嵗贡任南阳通判改大名陞夔州府同知赞政有声享年百嵗有竒
　　张光祖颍州人嘉靖壬辰进士授钜鹿县知县调繁上虞修白马湖筑海塘四十里上虞民建祠祀之擢御史巡按关中疏劾总制以下杀无辜以冒功忤权贵意遂罢归
　　尚爵字淑仁颍州人父病乐石饘粥必甞便溺器必亲涤举嘉靖辛卯乡试授掖县知县迁永平通判灌园得金掩其封不取归家僻处村落不入城市和易恬澹人称长者
　　王谟字体文颍州人嘉靖壬戌进士授保定推官屯田使者逮百许人罗织成狱谟有忧色母问故跪曰儿不能杀人媚人恐失使者意以贻母忧母曰儿为仁人我不难为仁人母竟平其狱擢给事中劾时相髙拱谪兴平丞修洪口堰纳金山诸泉秦民利赖之仕至浙江佥事
　　李学礼字子立颍州人嘉靖已未进士授户部主事歴中外三十年值嵗歉尝输粟活饥民万余又尝开胶河以利漕运后以养母告归
　　王之屏字汝藩颍州人嘉靖乙丑进士令永嘉有惠政晋户部郎陞建昌知府御史刘台劾张居正巡抚王宗载希居正防罗织欲杀台之屏力争台得减戍歴陞云南右布政
　　王希喆字思贤太和人家贫奋志儒业嘉靖壬午领乡荐选防隂令居官清劲邑有宦豪素恣横喆至敛戢在任日惟蔬食每旦置数钱门外令卒买菜以给
　　许廷桂字世芳防城人嘉靖癸未进士令阜城擢御史劾宦官七人触大珰怒削职人以此贤之差印马时疏江淮折色一省皆颂其德
　　李国士字汝志亳州人万厯丁丑进士为丰城令选给事中故事省中有疏先白政府国士曰倘关白而有所挠将遂不言耶竟以是与政府左出为浙东佥事歴陜西右布政思明之役调两省兵七万讨之檄为监军冒暑雨瘴疠兼程抵太平贼闻之气夺乃谕以胁从防治降者三万四千人斩获以千计进山西左布政乞休归
　　王道增字益甫颍州人万厯庚辰进士选御史视鹾两浙以劾债帅不法忤当路转湖广佥事闽人李贽以儒起家二千石削发留须肆意隐怪横诋孔孟缙绅靡然惑之道增独逐之出境后贽竟以左道被逮论者服其持正仕至四川右布政王维垣字伯师颍州人由嵗贡授四川合州同知知州刘冠南贤而有风力推官索贿不遂谗于御史奏逮之合民赴阙讼寃事下抚按推官擒为首者将以激变论如律维垣诣两台力辨冠南事无实百姓为贤守讼寃不当坐冠南因得复官百姓皆贳罪推官衔之遂拂衣归
　　白夏字履中颍州人弱冠中河南乡试授山西灵石县知县课最为三晋第一丁母忧补北直迁安县首揆张居正病畿辅诸郡邑皆为祈祷夏坚不列名迁汾州守汾有悍宗为民患夏束以法皆敛手去汾人尸祝之
　　胡应聘字任宇颍州人万厯丁酉中河南乡试授海丰县知县值嵗大饥赈济米不足请于上台出库银俾民易粟邻邑取息以为给又贷民牛种民有轻罪者令捜草根自赎由是荒芜尽辟收获数倍迁滦州知州未几谪东藩理问监泰山香税一无染指屡迁屡踬后以德府审理致仕家居环堵萧然人称防吏
　　王确颍上人领乡荐为余杭令有惠政尝雪寃狱雪者餽金不受为建却金亭内艰服阕补东明令以治河功擢汾州守时宗室暴横以法裁抑之被流言桂冠归
　　徐治民字元礼颍州人由嵗贡授棠阳令戴星出入百废俱兴尚书张鹤鸣奉命饷云中夜过县铃柝声达旦问役者曰奉使君令防盗使君神明事必知之不敢懈也歴迁刑部郎治狱屡折勲贵出为平越知府辇下泣而送之者数万人
　　刘九光字文孚颍州人万厯乙未进士由县令歴职方郎中条上方畧十事悉允行转山东参政督理粮储国用充足兼设法救荒多所全活擢广西右布政分守苍梧猺人窟于箐峒时出剽掠将吏请剿以邀爵赏九光谕以威德无不输服陞云南左布政乞休归
