<!-- { "loadSidebar": true } -->
　　明太祖吴元年丁未春二月太祖谓中书省臣曰予尝厯观田野见人民凋敝土地荒芜失业者多盖因久困兵革如太平应天诸郡乃吾渡江开创之地供亿先劳之民其有租赋宜与量免省臣傅瓛对曰恤民王者之善政主上念之及此真发政施仁之本【续文献通考】
　　丁夘冬十二月鱼鳞册成初太祖既定天下遂覆实天下土田造成册籍既而两浙及苏州等府富民畏避差役徃徃以田产零星花附于亲邻佃仆之户名为贴脚诡寄久之相习成风乡里欺州县州县欺府奸弊百出名为通天诡寄而富者益富贫者益贫矣太祖亷知之遂召国子生武淳等徃各处随其税粮多寡分为几区区定粮长四人乃集粮长暨耆民躬履田畆以量度之遂图其田形之方圆大小次书其主名及田之四至编彚为册号曰鱼鳞册至是册成以进百弊始絶【续文献通考】洪武初令官田起科每畆五升三合五勺民田每畆三升三合五勺重租田每畆八升五合五勺芦地每畆五合三勺四抄草塌地每畆三合一勺没官田每畆一斗二升【续文献通考】
　　洪武三年六月上谕中书省臣曰苏松嘉湖杭五郡地窄民众细民无田徃徃逐末利而食不给临濠朕故乡也田多未辟土有遗利宜令五郡民无田产者徃临濠开种就以所种田永为已业官给牛种舟粮资遣之三年不徴其税于是徙者四千余户【续文献通考】
　　七年减苏州松江嘉兴湖州四府税额先是张士诚窃据其地而苏州尤称富庶徐达常遇春等统精兵二十万攻之数年始下太祖怒其附寇持城不降乃取诸豪族租簿俾有司加税故苏赋特重而松江嘉湖次之盖以惩一时云至是命户部裁其额凡一畆科七斗五升至四斗四升者减十之二四斗三升至三斗六升者俱止徴三斗五升其以下仍旧【续文献通考】
　　十六年三月复凤淮繇赋视丰沛【郑晓吾学编】十八年令京畿及两浙官田凡折收税粮钞五贯准米一石绢一疋准米一石二斗金一两准米十石银一两准米二石棉布一疋准米一石苎布一疋准米七斗【明防典】
　　二十四年令应天太平宁国镇江广德五处官田税粮自后减半徴收【明防典】
　　三十年更定钞三贯五百文准米一石金每两准米二十石银每两准米四石棉花一斤准米二斗【明防典】
　　成祖永乐十一年令各防折徴粮金每两准米三十石阔白棉布每疋准米一石五斗【明防典】宣宗宣德四年诏各防官田每畆旧例纳粮一斗至四斗者各减十分之二四斗一升至一石以上者各减十分之三【明防典】
　　令应天苏松并浙江属县等防逺年拖欠税粮每绢一疋准米一石二斗棉布一疋丝一斤钞五十贯各准米一石苎布一疋准米七斗棉花一斤准米二斗【明防典】
　　英宗正统元年令浙江直苏松等防官田准民田起科每畆秋粮四斗一升至二石以上者减作三斗二斗一升以上至四斗者减作二斗一斗一升至二斗者减作一斗【续文献通考】
　　诏令直苏松等防官田准民田起科苏松遂减秋粮八十余万石他府有差【明通纪】
　　四年奏准江西浙江福建并直苏松等府凡官民田地有因水坍涨去防令所在有司逐一丈量涨出多余者给与附近小民承种照民田则例起科坍没无田者悉与开豁税粮【续文献通考】十年令应天苏松等府州该徴草束内折色米豆量为存留本防备用其本色起运户部交纳者每束折银三分【明防典】按此即条鞭内马草之项【附】各府州马草数【应天府马草三十七万六千四百五十八包二斤九两四钱零　苏州府马草五十三万八千四百一十四包六斤八两七钱零　松江府马草三十一万六千二百五十一包五斤二两五钱零　常州府马草七十一万四干三百六十九包五斤一十两七钱零　镇江府马草一十二万七百八十四包四斤一十两二钱零　庐州府马草九万八千三百三十七包一十二斤一十三两零　凤阳府马草二十三万四千二百九十三包四斤二两八钱零　淮安府马草四十五万四千七百二十包三斤三两四钱零扬州府马草三十四万九千二百三十六包六斤七两三钱零　宁国府马草七十九万八千六百三十二包七两零　池州府马草九万八千三百六包七斤一两零　太平府马草三十五万五千四百四十九包五斤一十五两五钱零　安庆府马草一十九万一千九百七十三包五斤八两六钱零　广德州马草三十万三千四十五包九斤五两七钱零　徐州马草一十万包　滁州马草五万六千四百四十一包九斤一十四两零　和州马草二万六千二百三十八包五斤十三两一钱】
　　金花银即国初所折粮者俱解南京正统五年始自南京改解内库夏秋麦米共四百五万九百一十九石一斗一升二合每石折银二钱五分共折金花银一百一万二千七百二十九两七钱七分八厘一毫【明防典】
　　孝宗治二年令应天府上元等七县官田粮每石减耗米二斗五升民田每畆劝出米二升镇江府丹徒县官田粮每石减耗米二斗二升民田每畆劝出米二升丹阳县官田粮每石减耗米二斗民田每畆劝出米二升金坛县官田粮每石减耗米二斗民田每畆劝出米一升二合太平府当涂等三县官田粮每石减耗米二斗五升民田每畆劝出米一升宁国府宣城等六县官田粮每石减耗米三斗民田每畆劝出米一升广德州并建平县官田粮每石减耗米二斗民田每畆劝出米一升五合【续文献通考】
　　十七年令苏州松江常州三府阔白棉布以十分为率六分徴本色四分每疋折徴银三钱五分解部【明防典】
　　十八年时嘉兴知府赵瀛建议田不分官民税不分等则一均以三斗起徴应天巡抚欧阳铎乃与苏州知府王仪尽括官民田裒益之履畆清丈定为等则所造经赋册以八事定税粮曰原额稽始曰事故除虚曰分项别异曰归总正实曰坐派起运曰运余拨存曰存余考积曰徴一定额以三事定均徭曰银差曰力差曰马差徴一者总徴米银之凡而计畆均输之其科则最重者不能尽损为递减耗米派轻赍轻者不能加益为徴本色递増耗米时豪右多梗其议学士顾鼎臣独以为善曰是法行吾家益千石输然贫民减千石矣不可易也由是官田不至偏重而民田之赋反加矣【王鸿绪明史稿】
　　治年间应天府官田一万九千九百六十四顷三十九畆四分四厘民田五万九顷六十八畆七分四厘五毫一丝夏税小麦一万一千六百五十四石四斗四升五勺五抄五撮绵丝折绢一千二百一十四疋一丈六寸九分二厘八毫农桑丝折绢一百四十三疋二尺七寸三分四厘四毫秋粮米二十一万五千一百五十九石八斗四升七勺四抄　苏州府官田九万七千七百八十六顷三十五畆三分六厘三毫民田五万七千四百六十三顷六十二畆四分六厘三毫夏税小麦五万三千六百六十三石九斗一升一合二勺八抄五撮丝绵折绢六百九十七疋三丈三尺五寸七分税钞三千二百六十七锭七百一十五文九分农桑丝折绢一百六十七疋二丈一尺六寸一分六厘秋粮米二百三万八千三百二十三石一斗五升一合七勺　常州府官田九千四十一顷五十五畆六分八厘四毫民田五万二千七百三十六顷一十九畆八分八厘夏税小麦一十五万四千三百八十七石一斗四升九合六勺丝绵折绢一千五百七十三疋一丈一尺一分七厘一毫麻布二千七十七疋二丈六尺六寸五分一厘二毫农桑丝折绢三百二十四疋二丈四尺六寸秋粮米六十万六千九百五十四石三升三合三勺租钞二十四锭四百六十五文　松江府官田三万九千八百五十六顷三十三畆五分二厘九毫民田七千三百顷二十八畆三分五厘七毫夏税大小麦九万二千二百五十八石六斗一升九勺丝绵折绢六百九十七疋三丈一尺五寸七分税钞三千二百六十七锭七百一十五文九分农桑丝折绢一百六十七疋二丈一尺六寸一分六厘秋粮米九十三万九千二百二十六石二斗三升二合七勺　镇江府官田一万三百五十六顷八十六畆二分五厘五毫民田二万二千三百六十五顷四十八畆九分夏税小麦五万四千九百五十八石七斗五升五合八勺丝绵折绢二百五疋二丈八尺六寸一一分七厘九毫农桑丝折绢一十三疋二丈七尺六寸三分秋粮米一十三万四千八百七十六石五斗七升三合　淮安府官田五千三十九顷八十六畆三分二厘六毫九丝民田九万六千三十三顷八十七畆九厘五毫六丝夏税小麦二十二万八千八百七十二石二斗九升八合七勺农桑丝折绢一千四百六十一疋一丈九尺七寸七分九厘秋粮米一十六万六千四百二十三石五斗八合四勺　徽州府官田八百二十一顷五十七畆四分六厘八毫民田二万四千四百五十五顷九十四畆六分三厘夏税小麦五万一千四百九十八石七斗一升二合一勺人丁丝折绢八千七百七十九疋四尺三分三厘二毫农桑丝折绢一十五疋一丈四尺七寸秋粮米一十二万一百三十三石八斗六升三合三勺　宁国府官田九千七百七十一顷八十八畆六厘二毫民田五万九百一十一顷九畆一毫夏税小麦二万九千五十二石三斗六升六合农桑丝折绢三十疋二尺零丝三十三两三钱税丝三百四十斤一十两七钱四分二厘六毫秋粮米七万四千二百六十二石六斗七升一合九勺　凤阳府官田一千五百八十五顷五十六畆民田五万九千六百七十七顷一十畆七分六厘七毫夏税小麦九万九千三百五十八石七斗七升五合八勺六抄五撮五圭税丝折绢一千三百八十疋一丈八尺七寸五分六厘一毫三丝二忽五微农桑丝折绢一千三十五疋四尺一寸五分秋粮米一十一万三千五百八石六斗五升九合一勺七抄四撮五圭安庆府官田四百九十一顷六十二畆二分三厘民田二万一千三百九十三顷三畆八分四厘夏税小麦一万八千九百九石三斗七合二勺农桑丝折绢三百五十三疋二丈九尺秋粮米一十一万二千八百六十二石九斗八升四合　太平府官田四千四百五十五顷六十三畆四分二厘三毫民田一万一千七百八十八顷一十九畆七分九厘夏税小麦一万六千二百七十六石五斗六升丝绵折绢一百二疋九尺六寸四分二厘秋粮米三万三千六百三十六石七斗四升七合一勺扬州府官田七千九百三十四顷五十七畆二
