<!-- { "loadSidebar": true } -->
　　二十二年筑南拦河坝【长三十四丈】河防杂説自山阳县武家墩北厯高家堰高良涧周家桥古沟唐梗至盱眙县翟家坝一帯隄工有石工桩工土工共长一万五千六百四十四丈六尺内惟高家堰最洼康熙二十二年伏秋大涨之际高堰水深一丈二尺有余石工顶上水深数寸或一二尺不等桩工水与管木相平即有签桩极高者亦不过露顶尺余若以前当此异涨则顷刻溃决东泄而是年
　　厯八月之久得保无恙者一则恃挑工加筑之子隄尚高过水面三四尺不等人夫有立足之地可以用力修防也一则赖挑土塡筑之水内坦坡拥防隄根石缝不至过水石工之内尾土无蛰陷之虞石工之外风浪有消杀之势桩不至于拔起土不至于全倾也一则借减水坝六座随长随减水深至一丈二尺外而止不至更为加长也各工俱濵临洪泽大湖所以捍一望无际之水须于顶冲之处预备物料加意坚筑以图永远又自武家墩北至翟家坝隄工毎毎上年加高一尺则次年湖水亦必加长一尺仍复漫隄而过是以前朝潘季驯将古沟翟家坝二十余里之地不筑障水大隄止加三尺高之小堰使水小之时由湖下注水大之时漫堰而去也然明时黄河尚深湖水易出近来黄河垫高徃徃顶住湖水不得畅注故不特三尺高之小堰皆冲洗无存而又冲成河九道髙良涧高家堰一带之桩石工亦复不时溃决于是清水潭随圮随塞筑而复圮今于临湖一带修建减水坝六座计其泄水之地武家墩坝长十丈高家涧坝长十丈二尺周家桥坝长十四丈古沟坝长三十四丈五尺古沟西坝长五十三丈五尺唐梗坝长四十八丈二尺当高堰湖水止深八尺以上之时虽建此六坝可使湖水涓滴不泄以为敌黄之资及湖水长至八尺五寸以上始从坝底渐减方二十二年淮流滔滔下注厯八月之久而随长随减不至壅积漫隄者实此各坝减水之益但湖水长至一丈二尺外再欲加高修防费力再添建五十余丈长之减水坝一座即使将来湖水极涨之时深不出一丈二尺之外多一处减水自然不致壅积漫隄且易防守也
　　二十三年十一月初十日
　　圣驾南廵阅高家堰工
　　上以风浪利害
　　问河臣靳辅照黄河险工下大埽防防如何靳辅回奏云大埽亦总为大浪掣去庶防下丁头埽攩防亦要毎年修补二十八年
　　圣驾南巡
　　谕高堰石工着修理
　　三十年
　　命博济李光地徐廷玺勘阅河道
　　三十一年二月工部议覆戸部侍郎博济等疏内应准修理高堰工程奉
　　俞防行【附】工部覆奏畧【博济等疏称高家堰减水坝六座内有古沟东减水坝底被水冲损其三官庙等六口向来下埽今改竹络已完三处尚有未完应令照此修完七里闸雁翅以内底石被水冲损二丈有余应令河臣速行修理太平牐并傍束水坝仍应令酌量开放】十一月二十四日奉
　　防高堰障淮敌黄关系最为要若使隄内受水则内外浸灌冲激甚属危险髙堰之隄不固虽另増隄数层有何禆益这运料小河増加隄防无用高堰应作何加修以期永远坚固应遣大臣前徃察视
　　十二月初一日奉
　　防着张玊书图纳去
　　三十四年剙筑盐坝【长五十八丈五尺】
　　三十五年河臣　题两河见在情形奉
　　防着江南总督漕运总督江寜安徽巡抚公同速行会勘确议具奏奉
　　防河工关系重大这防勘应修应筑工程俱着照该督等所题作速兴工该部即将钱粮拨给【附】督臣等议畧【查清口为黄淮门户引清敌黄所系甚大祗因烂泥浅帅家庄裴家塲三道引河势分力弱毎逢倒灌动輙淤垫应从大墩接筑长隄挑濬裴家塲引河逼令全湖之水汇归出口并力敌黄自清口厯武家墩高家堰高良涧徐坝以至翟家坝除小黄庄以南新石工见兴砌外其武家墩元帝庙后隄工卑窄昔为沙滩今成巨浸急应加帮高寛旧石工五千八百余丈内倒卸石工八百七十八丈急应修砌又石工顶上排桩之内加以木版塡筑土方再于堰隄之上已筑子隄者普面加高未筑子隄者一律加筑隄内戗霪雨淋漓亦应如式酌修茅家围等减水六坝应加修砌并添设矶心建置牐版淮弱则下版蓄水以敌黄淮涨则启版减水以宣泄翟坝一带隄工低窄不堪今秋异涨漫隄过水均应加帮】
　　三十六年筑山清交界东拦河坝【长四十丈】河防志因毎岁修葺西隄筑此以便取东防之土
　　三十八年三月
　　圣驾南巡阅视高家堰
　　谕大学士伊桑阿等朕念河道国储民生攸关亲行巡幸由运河以至髙家堰运口等处留心细阅见运口太直黄河倒灌兼之湖水淤垫以致清水不能畅流各河与洪湖之水如何得能敌黄若将清河至惠济祠扫湾由北防挑引入惠济祠后入河而运河再向东斜流入惠济祠交汇黄水如何能得倒灌今应将清口之西坝台加添挑水坝修筑坚固加长过于东坝台将清口安置里邉洪泽湖择其水深之处开直成河使湖水流黄河湾曲之处直挑引河使各险处不得受冲
　　四月二十四日河督于成龙协理河道府尹徐廷玺奉
　　上谕髙家堰速速修完下河田地不过一二年可以见出
　　九月十三日
　　上谕今岁朕南巡看得黄河逼近清口黄水毎多倒灌以致淤垫洪泽湖水不出自髙堰各坝流入髙寳诸湖自髙寳湖流入运河以至下河田地尽被淹没淮扬所属钱粮虽频年蠲免赈济动帑修理隄防羣黎尚在水中朕深为轸念遂谕于成龙动帑挑濬洪泽湖出水隄防令其完工近差工部官员前往查勘清口仍然淤垫洪泽湖水仍东出口隄防尚未告竣等语清口甚为要如不将清口挑濬湖水不出髙堰隄工并运河隄工虽加髙厚均属无益董安国所挑之河再加挑濬此河如不可挑或将清口迤北逺移挑濬之处大学士九卿詹事科道防同看阅河图速行详议具奏张鹏翮河防志大学士等防议得黄河逼近清口是以淤塞应作速挑浚不可不将黄河移逺应请
　　勅下总河于成龙等将清口挑濬令其出水或将黄河移远清口或即将董安国所挑之河再加挑濬详看趁今冬急为兴工不至水长之处定议具题总河题覆九卿复议得河道总督于成龙等疏称清河县石人沟以上沿河尽系淤泥深有七八尺余不等人夫无立足之地难以施工臣等再四思维窃以黄河大溜势若排山若远移改挑工大费繁且清口对过北防一带积水淤沙畚锸难施臣等见挑裴家塲烂泥浅等引河不日可竣乂堵闭唐埂等处减坝应俟各坝堵塞之后使湖水不能东泄引出敌黄以免淤垫之患再将董安国所挑引河复加挑穵挑水坝再为接筑黄水由引河而趋北防可无倒灌之虞至于远移改黄之处统俟湖水出后酌定形势另行奏请遵行相应均如所题动帑挑筑奉
　　防依议【附】户科给事中张睿疏畧
　　【皇上命前河臣董安国等将黄河湾曲处挑引水河一道使水直下远避清口免其倒灌此非臣下意计所及但新挑引河必俟水汛大发始行开放则刷沙有力不致复淤恭读】
　　【上谕清口甚为要如不将清口挑濬湖水不出高堰隄工并运河隄工虽加高厚均属无益眞洞鉴全河了若指掌臣闻居民传说中河水从仲庄出口建瓴之势逼溜使南是以直射湖口不独清水难出而黄水反易入则欲挑浚清口不得不借中河之水以制黄河之水矣又读】
　　【上谕谓将董安国所挑之河再行挑濬或将清口迤北逺移挑浚之处速行详议臣恭绎再四有分黄导淮之法盖黄分则势弱清口不当顶冲从此疏浚不难其分黄不必另辟河通于仲庄牐下之中河自清河起至山阳草湾止约长七八千丈挑寛至二十丈上口缕隄穵通使黄水由此分泄下口亦穵通缕隄仍归大河防流入海再于缕隄上下口建立防版石牐以时蓄泄则中河由此去黄河亦由此分北岸水势既杀南岸水势必趋而北董安国所挑新河自可刷深直下再清口去其淤垫引湖水畅泄不独清口东下刷黄济运而唐埂六坝过水渐小周桥翟坝亦易修筑闭塞庶免下河皆垫之忧如云河不两行分则力弱缓则沙停非所论于清口以清刷黄原取其弱以水攻沙不患其停况建牐又可蓄泄也奉俞防下河臣议行之】
　　十月二十日总河于成龙等疏陈两河隄防修治情形奉
　　防朕抚御寰区爱养兆民视同赤子务期无一人不获其所比年淮扬所属地方罹于水患百姓田庐俱被淹没生业荡然朕懐深切轸念屡经蠲租赈济乃黄河垫高清口底下淮水不能流出百姓仍被水灾弗获宁处念此淮扬数州县生灵岂可不急为拯救乎今海内无事淮河工最为要水患未平民生失所朕用是时厪于懐若何修理河道以济生民尔等九卿詹事科道各官亦宜念切顷问南省来人云黄水比淮水高一尺有余若将高堰隄防增加坚筑以束淮水使刷黄而行亦似有益但淮水潴聚而黄河桃汛又至则高堰危险亦未可定今或坚修高堰隄防以束淮水使之刷黄或移清口于清江之左右或另濬河道以通舟楫俱宜一一讲求此事关系甚钜尔等会同九卿詹事科道等官细阅河图详议再将二本一并议奏　廷议令河臣详勘定议
　　奉
　　防河工关系重大岂惟另寻河道不可得从新剙作亦属繁难高堰隄防纵多方坚筑清水亦不能出今惟当议移清口于他处两防俱用石工坚砌使清水流通朕南巡时曾以另开清口面谕于成龙于成龙亦奏称淮水可从武家墩向清江浦移改此事着总河于成龙及府尹徐廷玺防同河道各官详看清口当移于何处所用石工等项作速办备着即详议于岁前具奏余依议十二月十七日工部等衙门会覆侍郎常绶等疏奉
　　防若将高堰减水坝堵闭建造滚水坝土隄加帮高厚则湖水必高黄水又大湖水不出之时高堰隄工危险而泗州等处必至水淹着大学士九卿詹事掌印不掌印科道防同确议具奏
　　三十九年三月工部等衙门防覆兵部尚书范承勲等疏奉
　　防这挑浚运料小河将何处水引入水又从何而出并未声明这事情并武家墩等处隄工事理俱行文范承勲等防同总河于成龙等详细速议具奏　防议得高堰隄工武家墩至小黄庄即日兴筑惟是清口黄流倒灌见在打坝御黄若遽将周桥至棠棃树内三坝全堵淮水无处宣泄而坝口之隄单薄必难捍御议暂留夏家桥一坝再于棠棃树以西暂筑裹头草坝备伏秋漫溢水消堵闭六坝一带地方最为危险修防刻不可缓其再挑引河一道应俟清水河出之时兼工挑穵　部覆均如所议仍请将黄淮两河并高堰作何修治禆益运道民生之处或别有善防令前徃河工大臣河道官员公同详议奉
　　防这本内事情着行文前徃河工尚书范承勲等会同河道总督这所议可否伊等意见又复如何之处速议具奏将董安国所挑引河再行挑濬堵闭黄水倒灌清口之日或将清江牐堵闭及查看修理更楼决口等工着侍郎常绶前徃看阅具奏
　　四月总河张鹏翮疏请开张福口引河并建牐廷议应如所请奉
