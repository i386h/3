<!-- { "loadSidebar": true } -->
　　河故名　　　　　　濯清桥州南门外
　　拦驾桥州北青阳集西
　　断仙桥州西北一百五十里重冈山下接虹县界泗桥在州治西跨汴水永宁桥在西门内天梯桥在察院南今俱没于水
　　官庄桥州西北影塔湖侧
　　右泗州
　　乔家桥盱眙县东二十里
　　四十里桥县南　　　自来桥四十里桥南丰登桥县东北
　　洪泽桥县东南二十里跨古河
　　洒金桥县西南　　　宝积桥县西宝积山下三星桥县东雾涧净土庵下
　　拖板桥县北
　　右盱眙县
　　新河桥天长县东城市外
　　七里桥县南七里
　　鵶口桥县北十八里宋绍兴初韩世忠别将败金于鵶口桥即此　　　汴子桥县东南二十里芦龙桥县东二十三里
　　白马桥县东三十五里
　　秦兰桥县东四十五里
　　香沟桥县东五十里
　　济美桥县西三十里即古石梁桥也嵗久倾圮崇祯时重建更名三骢桥
　　王桥县东北十里
　　便民桥县西四十五里汊涧镇元至正间建右天长县
　　熙登桥五河县南一里跨古浍河
　　横金桥县南三里金冈嘴下
　　南沱桥县北二里陡冈下
　　三冲桥县南二十里三冲沟
　　荣家桥县东北十七里
　　北沱桥县北三里故军店南
　　双忠桥县北二十里双忠庙迤西
　　界沟桥县北四十里虹县界南
　　古銕桥县东南二里淮河中流水涸则两傍銕柱出焉
　　截河桥县西三十里上店集南
　　跃龙桥县西南二十五里赤龙涧
　　石桥县西南三十五里石桥铺
　　刀涧桥县西南四十五里磨刀涧
　　八林桥县西南六十里八林铺
　　右五河县
　　义市镇泗州西北二十五里一名金店又名管公店
　　青阳镇州西北一百三十里
　　龙窝镇州西五十里　包家镇州西北五十里双沟镇州西北九十里
　　上塘镇州西北一百四十里
　　欢墩镇州北七十里
　　竹墩镇州东南路通天长六合为建康之径道铁佛寺集州西四十里
　　石家集州西北一百二十里
　　马公店集州西北一百五十里
　　汤家集州北八十里
　　右泗州
　　山镇盱眙县东北三十里山下
　　旧县镇县西北六十里即宋招信县治
　　三官集县东三十里　义井集县东南二十里通淮集县东六十里接山阳县界即翟家坝永兴集县东南四十里
　　冈村集县东南六十里
　　髙庙集县南三十里有东西二集
　　古城集县南六十里接来安县界
　　津泥集县西南七十里
　　石坝集县西南一百里
　　红庙集县西南一百二十里
　　涧溪集县西南八十里
　　独树集县西九十里　大义集县西北八十里浮山集县西北一百里
　　土沛集县西北一百二十里
　　右盱眙县
　　芦龙镇天长县东二十里
　　秦栏镇县东四十五里
　　汊涧镇县西四十五里
　　铜城镇县西北四十五里
　　城门乡镇县东北四十五里相传旧尝置县于此有巡司
　　龙冈镇县东北五十里接髙邮州界
　　杨村集县北二十里　金家集县东南三十里万安集县东二十五里
　　便益集县西北二十里
　　右天长县
　　安澜集五河县南二十里
　　三岔集县南四十里有公馆
　　永兴集县西二十里　筑台集县西四十里上店集县西三十五里浍河南岸明正统间置巡司后裁
　　园宅集县西六十里　大兴集县东賔阳门外右五河县




　　江南通志卷二十八
　　钦定四库全书
　　江南通志卷二十九
　　舆地志
　　古迹【古都邑】
　　夫前言往行是为畜德之资至如古人托寓陈迹或有传闻荒渺而摩挲俯仰之余旷百代而相感览海巫梅里之故墟如挹芬芳抚吴宫晋代之繁华独寻蔓草抑亦可兴可观之一助焉别有城垒旧基足以参观地势琳珉遗制足以采补史宬又非特供文人学士之吟眺者也名园胜地志乗不遗兹亦附载
　　古都邑
　　建业【今江宁府】三国吴志孙权字仲谋建安十四年刘备表权行车骑将军领徐州牧十六年权徙治秣陵明年城石头改秣陵为建业
　　建康【今江宁府】晋书本纪元帝讳睿字景文宣帝曽孙琅邪恭王觐之子建武元年三月立宗庙社稷于建康宋书本纪武帝讳裕字德舆汉高帝弟楚元王交之后南齐书本纪髙帝讳道成字绍伯汉相国萧何二十四世孙梁书本纪武帝讳衍字叔达汉相国何之后陈书本纪武帝讳霸先字兴国太丘长陈寔之后俱建都于此
　　西都【今江宁府】南唐书先主姓李唐宗室裔也杨行宻以乞徐温乃姓徐名知诰吴天祚三年改元升元以建康为西都
　　应天府【今江宁府】明南畿志洪武元年太祖改元集庆路为应天府建都
　　湖熟【今江宁府之上元县】汉书王子侯表胡孰顷侯胥行江都易王子元朔元年正月丁夘封
　　秣陵【今江宁府之江宁县】汉书王子侯表秣陵终侯緾江都易王子元朔元年正月丁夘封
　　句容【今江宁府之句容县】汉书王子侯表句容哀侯党长沙定王子元光六年七月乙巳封
　　棠邑【今江宁府之六合县】汉书髙祖功臣表棠邑安侯陈婴六月丙午封
　　吴【今苏州府】史记吴世家吴太伯奔荆蛮自号勾吴武王求太伯仲雍之后得周章已君吴国因而封之三国吴志汉兴平元年曹公表孙防为吴侯娄【今苏州府之昆山县】三国志张昭传魏黄初二年封昭由拳侯后孙权改封为娄侯陆逊传建安二十四年逊进封娄侯
　　华亭【今松江府之华亭县】三国志陆逊传建安二十四年封华亭侯
　　延陵【今常州府】史记吴世家季札封于延陵故号曰延陵季子
　　淹城【今常州府之武进县】越絶书吴有淹君城
　　毘陵【今常州府之武进县】三国志朱治传黄武元年封毘陵侯
　　春申【今常州府之无锡县】后汉书郡国志注春申君城在无锡
　　无锡【今常州府之无锡县】汉书武帝功臣表无锡侯多军元封元年封
　　阳羡【今常州府之宜兴县】汉书髙祖功臣表阳羡立侯灵常十二年十月壬寅封
　　溧阳【今镇江府之溧阳县】汉书王子侯表溧阳侯钦梁敬王子建昭元年正月封文献通考溧阳侯陶谦为徐州刺史以击破黄巾功封
　　淮陵【今淮安府】后汉书王霸传建武三十年定封淮陵侯
　　东海【今淮安府】后汉书东海恭王彊建武十九年封临淮【今淮安府】后汉书临淮怀公传建武十五年立射阳【今淮安府之山阳县】汉书髙祖功臣表射阳侯刘纒六年正月丙午封
　　荆【今扬州府】汉书诸侯王表荆王贾髙祖从父弟六年正月丙午立
　　吴【今扬州府】汉书诸侯王表髙祖十二年十月辛丑王濞以故代王子沛侯立为吴王唐书杨行宻传天复二年封为吴王
　　江都【今扬州府】汉书诸侯王表江都易王非景帝子二年三月甲寅立为汝南王徙江都
　　广陵【今扬州府】汉书诸侯王表广陵厉王胥武帝子元狩六年四月乙巳立后汉书广陵思王荆传建武十七年进爵为广陵王
　　东阳【今扬州府之防州】汉书髙祖功臣表东阳武侯张相如十一年十二月癸巳封汉书王子侯表东阳节侯清河纲王子本始四年四月己丑封
　　大彭【今徐州府】史记索隐彭祖即陆终氏第三子籛铿之后后为大彭亦称彭祖通志商之伯国今徐州彭城是也
　　彭城【今徐州府】后汉书彭城靖王恭建初三年徙封彭城王食楚国三国魏志王公传彭城王防黄初三年徙封彭城
　　楚【今徐州府】史记项羽本纪项王自立为西楚霸王王九郡都彭城汉书诸侯王表楚元王交髙祖弟六年正月丙午立后汉书楚王英传建武十五年封楚公十七年进爵为王
　　彭【今徐州府】汉书王子侯表彭侯彊城阳顷王子元鼎元年四月戊寅封
　　萧【今徐州府之萧县】左传杜预注萧宋附庸国后汉书光武帝纪更始二年立光武为萧王
　　扶阳【今徐州府之萧县】汉书外戚恩泽侯表扶阳节侯韦贤本始三年六月甲辰封
　　杼秋【今徐州府之萧县】后汉书刘般传建武九年封为菑丘侯后徙封杼秋侯
　　偪阳【今徐州府之沛县】左传杜预注偪阳妘姓国今彭城阳县也
　　沛【今徐州府之沛县】史记髙祖本纪二世元年沛父老共立帝为沛公三国魏志王公传沛穆王林太和六年改封沛
　　留【今徐州府之沛县】汉书髙祖功臣表留文成侯张良六年正月丙午封
　　建成【今徐州府之沛县】汉书外戚恩泽侯表建成康侯吕释之六年四月丙戌封建成定侯黄霸五凤三年二月壬申封
　　广戚【今徐州府之沛县】汉书王子侯表广戚节侯将鲁恭王子元朔元年十月丁酉封广戚侯勲楚孝王子河平二年二月封
　　扶德【今徐州府之沛县】汉书外戚恩泽侯表扶德侯马宫元始元年二月丙辰封
　　邳【今徐州府之邳州】通志商时国南畿志夏邳国
　　薛【今徐州府之邳州】通志薛仲虺之都本在鲁地奚仲迁于邳注鲁庄公筑台于薛即薛旧都以迁于邳又以邳为薛今徐州滕县东南五十里薛城南畿志春秋为郯子之国后属薛为齐所并田文封于此号薛公
　　楚【今徐州府之邳州】汉书异姓诸侯王表五年徙韩信王楚
　　上邳【今徐州府之邳州】汉书王子侯表上邳侯郢客楚元王子髙后二年五月丙申封
　　下邳【今徐州府之邳州】后汉书下邳惠王衍传永平十五年封
　　钟吾【今徐州府之宿迁县】广舆记宿迁古钟吾子国下相【今徐州府之宿迁县】史记髙祖功臣表下相严侯冷耳十二年十月己酉封
　　淮陵【今徐州府之睢宁县】汉书王子侯表淮陵侯定国江都易王子元朔元年正月丁夘封
　　纪【今海州之赣榆县】通志纪都纪迁于剧注纪本在东海故赣榆县纪城是剧在青丘临朐县东寿光县西亦名纪音譌为剧
　　皖【今安庆府】史记皖夏姓皋陶之后文献通考舒州春秋时为皖国
　　桐【今安庆府之桐城县】左传杜预注桐小国庐江舒县西南有桐乡
　　松滋【今安庆府之宿松县】汉书王子侯表松滋戴侯霸六安共王子元始五年六月辛丑封
　　越国【今徽州府】唐书髙祖本纪武德四年九月汪华降封越国公
　　广德【今徽州府之黟县】后汉书中山靖王胜传成帝鸿嘉二年立宪王弟孙利乡侯子云客为广德王平帝元始二年复立广川惠王曽孙伦为广德王奉靖王后
　　石城【今池州府之贵池县】后汉书王常传建武二年封山桑侯子广嗣三十年徙为石城侯三国吴志韩当传黄武二年封石城侯
　　虎林城【今池州府之贵池县】三国吴志三嗣主传孙休权第二子太元二年正月封琅邪王居虎林
　　丹阳【今太平府之芜湖县】汉书王子侯表丹阳哀侯敢江都易王子元朔元年十二月甲辰封
　　芜湖【今太平府之芜湖县】后汉书齐武王縯传永平十四年晃嗣章和元年贬为芜湖侯傅俊传建武二年封昆阳侯子昌嗣徙封芜湖侯
　　庐子国【今庐州府】汉书地理志庐江郡注应劭曰故庐子国
　　合肥【今庐州府之合肥县】后汉书坚镡传建武六年封为合肥侯
　　舒【今庐州府之舒城县】南畿志春秋时舒国
