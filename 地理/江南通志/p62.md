<!-- { "loadSidebar": true } -->
　　五亩尖山在无为州北五十里州志云顶平五亩许可种植靣临巢湖羣山背峙登岩望之万顷皆碧囘顾则崇峰疉嶂隐见争奇乃州中极髙处也卧牛山在巢县治后以形似名为邑之镇世传巢许隐此其故址今紫微观是也舆地志云山背有桀王城
　　东山在巢县东三里相传即许由之箕山
　　七寳山在巢县东南三十里三国时濡须山为东关此山为西关上有烟霞亭今废其南有龟山大秀山在巢县南三十里山峰耸秀訾家河出焉宋杨杰诗所云水入平湖千里逺山横大秀一峰髙是也其侧有黄谷岭邑人薪槱于此蒋家河出焉
　　踟蹰山在巢县南三十七里左传楚子观兵于坻箕之山又陈荀朗破郭元建于踟蹰山葢坻箕踟蹰音相近今散兵湾即其处也又县南六十里有髙林山七十里有九峰山
　　居巢山在巢县西南八十里谿谷间有石研之如墨旧名墨山唐改今名
　　万家山在巢县西北二十里为四防之冲上有止渇泉旧时乱石累错明景泰中邑令阎徽修治始有路可行
　　八公山在巢县西北七十里一名紫金山水经注云上有淮南王刘安庙纲目集览云王与八公憇石处在寿春此则王遇八公处也
　　半汤山在巢县东北十五里有二泉一冷一热合流其初冷热仍异数里之外始相混鱼自冷泉触热急囘罗隐诗云饮水鱼心知冷热濯缨人足识炎凉按隋志云襄安县有半阳山今或以汤池故譌为半汤【附】明聂芳半汤池记【闻之西北之山有寒火焉东南之区有汤泉焉予竒之亦甚疑之后应试榕城友人为言五里外有池可浴拉予往尔时尘冗何暇探幽选胜一证胸中之所疑盖予之耿耿犹未释也辛丑治巢取邑乗阅之离城二十里许地名半汤有温泉于是掩卷叹曰予之疑其从兹释乎及过其处谛视温泉之源沸沸从下坌涌若烹茗之松涛蟹眼状从此掬水入池池不甚广周围结砌池之上覆以数椽又从内引出分二小池内清而外稍浊每嵗夏秋之间车骑络绎解衣盘薄致足乐也至若樵者牧者耕而馌者负担者靡不就而荡涤称快事焉吾夫子曰清斯濯缨浊斯濯足如斯之内外迥分贵贱俱适有道君子流连其间当必有喟然而嘉叹者矣独是既有胜地而败壁頺垣荒榛密莽非唯不足以游目骋懐窃恐欹倾之余终成瓦砾不大为缺陷事耶予捐赀庀材搆一庭以覆内池中堂轩敞可供宴饮又为廊庑以荫外池行路往来聊用驻足予差慰矣岂徒以释前此之疑哉夫汤泉亦既验之矣寒火犹未之见则犹不能无疑也虽然无疑也海咸而鱼沫铁坚而虫囓天地间理之所无间为事之所有事之所有终不为理之所无类如斯也夫】
　　亚父山在巢县东北二十里范増所居隋志云襄安县有亚父山形似旗故亦名旗山
　　白茅岭在庐江县西四十里即唐志所谓白茅山也路逹舒城
　　天台岭在舒城县西南百里最幽胜土人拟于天台故名
　　芙蓉岭在无为州北五十里亦名浮浓岭山石险峻明正统间知州王仕锡开凿以便行旅接巢县界鹞石崖在舒城县西南十五里两石并峙俗名小赤壁
　　吕仙洞在无为州西北七十里有石床药臼世传吕仙于此捣药
　　主簿原在舒城县西南百六十里县志云崇山环之其中平衍相传唐毕諴读书于此
　　马蹄冈在舒城县西南石上有马迹世传天马过此
　　大江在无为州南自桐城县抵无为州界东北入于含山凡无为州之水皆纳于江其他诸县之水多由巢湖以逹于江
　　金斗河源出鸡鸣山东流入于郡城复自东门出至金斗驿又府南三十五里有派河东四十里有店埠河与此并入巢胡
　　茅埠河在府北百一十里东流由含山河入江三河在府南九十里合庐江舒城二河水而入巢湖亦曰三汊河
　　新河在庐江县东半里流入东水关绕学宫出南关防绣溪水而注于湖相传杨吴时凿
　　沙溪河在庐江县东南十五里出大凹山东北流入沙湖
　　石槽河在庐江县东南四十里出山与瓦洋黄泥二河俱入扵黄陂湖
　　罗昌河在庐江县南五十里源出大凹诸山南流从袁子港入江又县西南四十五里有髙子河上接曹王河下至孔城白兎诸河入于江
　　防市河在庐江县北四十里源出马槽山又县北二十五里有桐关河东北三十里有清野河七十里有谷胜河与此俱入巢湖
　　顺江河在庐江县东北三十五里栖凤诸山之水合流于此与县东北五十里之盛家河七十里之关河俱入白湖
　　七里河在舒城县西七里为西山众流之防经南溪入巢湖
　　永安河在无为州西四十里又州西十里为里河与此俱入于江
　　黄落河在无为州北四十里源自焦湖流入于江裕溪河在无为州东北百二十里又州东北百里有朴树河东北四十里有运河合于马肠河俱入大江
　　花林河在无为州城东源自大江上接三溪河下接黄金冈大河复经裕溪河出江
　　奥龙河在无为州东百二十里东接大江下通朴树河复出于江又州东三十里有一箭河五十里有栅港河
　　三溪河在无为州东南二十里与直皂河俱入大江
　　髙林河在巢县南六十里以山得名
　　柘臯河在巢县西二十里源出合肥浮槎山入于巢湖宋史云刘锜败兀术于此又县西五十里有铜炀河六十里有白露河七十里有巧溪河花塘河八十里有金塘河
　　清溪河在巢县东南十五里发源于含山之清溪镇流入濡须水
　　巢湖在府东五十里一名焦湖周四百余里占合肥舒城庐江巢四邑之境港汊大小三百六十为淮西巨浸旧传巢防为湖沧桑之变世尝有之但郡国志与青髙议所载巫与老姥龟目出血城当防云云一事两传且与厯阳湖同语颇渉诞恐未可据也
　　沙湖在庐江县东南十里合于黄陂湖及诸山之水东出缺口
　　白湖在庐江县东北三十里周七十余里跨六乡之地与黄陂后湖相连为邑巨浸
　　黄陂湖在庐江县东十五里湖水常浑宾兴之岁每一澄清邑必夺解合白湖诸水自泥汊入江
　　绣溪在庐江县西五十里出马槽山经县南升仙桥滙为黄陂湖
　　桃溪在舒城县东北三十里一名桃城水源出六安渒河入于巢湖
　　南溪在舒城县南门外水源出孤井经七门环县治而东入于巢湖
　　锦绣溪在无为州西南十里宋时分而为二故名双溪亦名锦绣池
　　肥水在府城西南源出紫蓬山北流二十里分为二其一东南流经合肥县入巢湖梁韦叡堰水以灌合肥在此其一西北流入寿春出淮晋谢破苻坚处也尔雅云水归异出同曰肥南畿志云肥水东北经鸡鸣山入金斗河一支西北流复东转南下至东门外余公庙前二水相合故曰合肥今上源已堙塞县治之得名葢以此
　　濡须水在巢县南一名天河俗呼马尾沟源出巢湖东流经亚父山又东北注裕溪入于大江龙潭在府东北每山水乍溢羣鱼猝至渔者所获必倍焉又舒城县西亦有龙潭邑令刘显作坝以灌诸堰处
　　鹊尾渚在舒城县东北旧有鹊亭左传楚人伐吴吴人败诸鹊岸杜预注云舒城鹊尾渚是也按鹊尾渚与铜陵县鹊头山对面当在无为州界无为旧属舒城故名
　　孤井源在舒城县西百五十里志云俗称孤静源其水经七门三堰旋绕通于南溪入巢湖
　　铁索涧在府西北八十里涧东穷处一潭甚深渟洄演四时不竭晋谢破苻坚处也旧传尝有铁索见于水际
　　笑泉庐江县有二一在鲁班塘内闻人笑声水輙涌沸髙尺许一在发洪山儿童笑则泉亦涌也故名笑儿泉
　　左慈泉在升仙桥外世传魏左慈常遗丹粒其中宋政和间清夜气肃红光烛天乡人呼曰丹井旧志作左慈井
　　凤阳府
　　凤凰山在府北势如凤翔郡治据焉故以名郡连万岁山明筑皇城于此东有二峰对峙一名日精一名月华又东三里有独山旧建观星台处曹山在府西三十里旧传魏武曾驻兵于此画山在府西五十里山有木枝如杨桞可用画故名
　　庙山在府南十五里其上有伍子胥庙又府西南四十里有灵山六十里有尹家山
　　云母山在府西南三十里产云母石西南二十里有石膏山产石膏
　　长安山在府南四十里　西平衍东曰东堡缷甲店西曰打虎店峰峦殊胜
　　杏山在府南六十里吴时董奉种杏于此后服杏丹仙去
　　镆铘山在府南八十里相传昔莫邪于此铸剑故名
　　蒋山在府东二十里梁时钟离之防梁主梦金陵蒋山之神许以助兵遂立祠祀于此而因以名山梅城山在临淮县东四十里下有梅城邨又东十里曰石门山山下有石如门
　　化明山在临淮县东六十里隋置化明县因以名山
　　乌云山在临淮县东南六十里亦名乌雾山以山多蒙雾也与定逺县接境
　　鹿塘山在临淮县南二十八里山下有白鹿塘又县南三十五里有留甫山其下有留甫邨五十里有小横山
　　濠塘山在临淮县南六十里濠水出焉山有石穴出钟乳又名钟乳山
　　升髙山在临淮县西南五十里俗以九日登此山故名东西二濠水合流于此
　　阑干山在临淮县西二十里山相连如阑干状矿山在临淮县东北六十五里山有石洞世传仙流所居
　　涂山在怀逺县东南八里与荆山两岸对峙而淮流经其中古涂山氏国于此春秋传云禹防诸侯于涂山杜预谓在寿春东北者是也山下有禹墟及禹防邨又山半有聚仙台卧仙石又有灵泉澄莹不竭其南麓曰九冈冈形夹涧起伏有九俗名九冈十八洼适府之通衢【附】唐柳宗元涂山铭并序【惟夏后氏建大功定大位立大政勤劳万邦和宁四极威懐之道仪型后王当乎洪荒方割灾被下土自壶口而百川大功建焉虞帝耄期顺承天厯自河南而受四海大位定焉万国旣同宣省风敎自涂山而防诸侯大政立焉功莫崇乎御大灾乃赐元圭以承帝命位莫尊乎执大象乃辑五瑞以建皇极政莫先乎齐大统乃朝玉帛以混经制是所以承唐虞之后垂子孙之丕业立商周之前树帝王之洪范者也呜呼天地之道尚德而右功帝王之政崇德而赏功故尧舜至德而位不及嗣汤武大功而祚延于世有夏德配于二圣而唐虞让功焉功冠于三代而商周让德焉宜乎立极垂统贻于后裔当位作圣着为世凖则涂山者功之所由定德之所由济政之所由立有天下者宜取于此追维大号既发华盖既狩方岳列位奔走来同山川守神莫敢遑宁羽毛四合衣裳咸防防恭就列俯偻听命然后示之以礼乐和气周洽申之以德刑天威震耀制立谟训宜在长久厥后启征有扈而夏德始衰羿拒太康而帝业不守皇祖之训不由人亡政坠卒就陵替向使继代守成之君乂能绍其功德修其政统卑宫室恶衣服拜昌言平均赋一制度定期防则诸侯常至而天命不去矣兹山之防安得独光于前欤是以周穆遐追遗法复防于是声垂天下亦照前轨用此道也故余为之铭庶后代朝诸侯制天下者仰则于此其辞曰惟禹体道功厚德茂防诸侯衞统一宪度省方宣敎化制殊类咸防坛位承奉仪矩礼具乐备德容既孚乃举明刑以弼圣谟则戮防风遗骨专车克威克明畴敢以渝宣昭黎献耆定混区传祚后昆丕承帝图涂山岩岩界彼东国惟禹之德配天无极即山刋碑贻后作则】
　　洛河山在怀远县南六十里以近洛而名其西峰曰洪山东峰曰神山出煤炭
　　平阿山在怀逺县南六十里与寿州接境汉置平阿县以此俗误为平峩
