<!-- { "loadSidebar": true } -->
　　汤泉市县东六十里汤山　龙都市县东南五十五里
　　右上元县
　　江宁镇江宁县西南六十里
　　金陵镇县南六十里本陶吴铺景徳二年改为镇秣陵镇县东南五十里元设巡司及税务明置秣陵闗今仍为镇有巡司
　　新桥市县西南即古鱼市今新桥十字街口即其地也
　　三山街市江宁县北
　　东口市县南聚寳门外长十里
　　西口市长干桥南今西街口
　　小口市聚寳门外来宾桥西一名小市口世说张闿家小市
　　江东市县西江东门外商贩云集
　　新林市县西南二十里近新林浦
　　杜桥市县南四十里　板桥市县西南三十里路口市县南七十里　铜井市县西南八十里朱门市县南九十里
　　右江宁县
　　白土镇句容县东四十五里为句容丹阳之中路元置税务明设白埠公馆今税务废而镇常为往来驻宿处
　　常宁镇县东南四十里宋天禧初置常宁寨亦以此名县旧有巡司及税务局今裁
　　东阳镇县西北六十里宋置东阳砦巡司后裁下蜀镇县北六十里东去镇江府界十五里唐置盐铁转运使在扬州宋发运使在真州皆于江南岸置仓转搬今下蜀镇北有仓城基并盐仓遗址尚存
　　河口镇县北七十里旧名斜沟
　　龙潭镇县西北八十里逼临大江地有龙潭因名明初置巡司兼设水马驿建文四年燕王渡江次龙潭是也今裁巡司以驿丞兼摄司事
　　右句容县
　　官塘镇溧水县东二十五里道出溧阳
　　蒲塘镇县南二十五里　孔家镇县南四十五里蒲千镇县东北十五里间道出句容
　　杨塘市县东四十五里道出溧阳
　　洪蓝市县南十五里亦名洪蓝埠有河道北通秦淮南达石湖百货聚集为商贾贸易之所新粮仓在焉
　　邰村市县南六十里接建平县界明嘉靖间设河泊所于此万厯年革　乌山市县北三十里柘塘市县北四十五里与乌山俱为趋省孔道右溧水县
　　广通镇高淳县东五十里接溧阳界即古东坝地明洪武中置镇有巡司
　　固城镇县南三十里春秋吴固城即此
　　水阳镇县西南三十里临水阳河河之南与宣城接界
　　漆桥市县东北三十里　戴家城市县东三十里东坝市县东五十里　　南唐市县南十里芦溪市县西十里
　　右高淳县
　　浦子口市在江浦县东二十里
　　石碛镇县西南三十五里
　　高望镇县西南二十里晋太康初伐吴王浑使李纯屯高望城是也
　　香泉镇县西北三十里南去汤泉五里即故汤泉镇也又有汤泉寨在汤泉元末居人筑以御寇东葛城镇县西北三十五里明初置馆驿于此西葛城镇县西北四十五里接滁州界
　　河集县北三十里滨滁河
　　小店县西北二十里又西北五里有高丽店茅塘市县西北三十里茅塘桥
　　右江浦县
　　瓜步镇六合县东南二十五里瓜步山下
　　长芦镇县南二十五里旧为戍守处宋时置镇设沿江巡官监税渡于此
　　宣化镇县南宣化山之阳为建康往来津渡之要宋绍兴十一年张浚救濠州为金所败驰入宣化吴表臣言大江下流最急者有建康之宣化是也竹镇县西北三十三里宋设巡司及税务于此本名竹墩以宋庙讳更名竹镇
　　皇厰河集县南五十里外江内河集中之最繁衍者
　　雷官集县西南五十里通滁州大道
　　程家桥集县西二十里地通大河亦繁盛
　　施官集县西五十里　裴家集县西北五十里马家集县北五十里
　　右六合县
　　苏州府
　　浒墅关府西北二十七里百货到此完税有监收公署枫关阊门西七里为南北冲要地介吴长二县各省商米豆麦屯聚于此
　　驷马闗昆山县小西门外
　　界泾闗常熟县西南五十里
　　胥闗渡府胥门外
　　九里河渡胥口东南之九里其河南抵东洞庭武山趾
　　管家浜渡枫闗西北
　　陆市铺渡元和县唯亭东
　　车塘渡青洋江　　　　红庙渡青洋江
　　三江渡　　　　　　　张家渡
　　新渡　　　　　　明月渡
　　浦缺渡　　　　　　沙萝渡
　　以上六渡俱在吴淞江南接青浦昆山县界
　　白茒塘渡在昭文县渡沿海旧建白茒塘桥备巡海兵马经行桥深阔易圮康熙三十四年改设官渡又有徐六泾渡亦然
　　饮马桥府治东宋淳祐中知府魏庠建
　　织里桥府治西本吴王织里俗讹为吉利
　　乐桥吴县东吴赤乌二年建
　　石岩桥织里桥西唐刺史白居易建名白头桥有石刻字元总管道童重建改今名石岩葢其自号也
　　憇桥城内西南吴军憇息于此因名
　　来远桥胥门内旧姑苏驿置此宋绍兴间王防奏建专待属国信使故名又名驿桥
　　臯桥阊门内汉议郎臯伯通居其侧梁鸿所寓也至徳庙桥城内西北泰伯庙前
　　都亭桥承天寺西吴王夀梦尝于此作都亭驿以招贤士
　　虹桥阊门外跨运河即钓桥也又吴县学南有虹桥
　　新桥盘门外亦名兴隆桥自盘门出趋诸乡每过运河须舟以济又当两交流之间颇为深广有石氏请出钱造桥横絶漫流分为三桥往来便之渡僧桥阊门外孙吴时建宋咸淳间重建
　　五龙桥盘门外七里跨运河
　　枫桥即枫闗旧本名封桥因张继诗相承作枫普福桥城外俗名横塘桥
　　越成桥胥门外跨越来溪旧名越来溪桥
　　行春桥横山东茶磨屿下跨石湖通越成桥桥甚长跨溪湖之口名小长桥岁久圮缺淳熙十六年重修叠石为梁凡十有八洞
　　虎山桥县西南光福镇元泰定中更名泰定桥具区风月桥洞庭东山跨莫厘武峰之间东西相接中贯太湖旧有石梁后圮明成化九年重建凡长十六丈高二丈九尺东西为石堤延袤又各四十丈
　　右吴县
　　百口桥长洲县治东东汉顾训五世同居聚族百口故因其所居名桥训岁朝聚子孙悉坐依次行酒三岁以下并知位次故又名试饮桥
　　乘鱼桥在交让渎
　　夏侯桥城内东南相传为夏侯司空建或云桥边有夏侯庙因名
　　顾家桥县治东北顾悌仕吴为虎头将军父亡五日絶粒而死郡人为之造桥
　　临顿桥县治东北唐陆防尝居其旁临顿亦吴时馆名
　　半塘桥自阊门至虎邱有七里山塘此桥适得其半故名
　　普济桥半塘桥西因南岸接普济堂故名
　　来鳯桥阊门外跨运河　新桥浒墅闗北跨运河普思桥南新桥西跨运河一名北新桥
　　右长洲县
　　花桥元和县东北
　　苑桥县东北旧传有吴王苑囿于此
　　乌鹊桥县治西南旧传古有乌鹊馆桥以馆得名蠡口桥县北蠡口跨元和塘
　　官渎桥跨至和塘元至正二年建
　　安里桥葑门外
　　接渡桥俗名覔渡桥赤门湾旧以舟渡行旅苦之元大徳间有僧自昆山来为渡所阻发念募建因名
　　寳带桥县东南十五里跨澹台湖当江浙往来之冲南北长百二十丈洞其下可通舟楫者五十有三高其中之三以通巨舰唐王仲舒建鬻所东寳带助费故名正统十一年巡抚周忱重修
　　尹山桥寳带桥之南跨运河
　　夹浦桥桥东即属吴江县宋绍兴初建水势迅疾明宣徳中桥圯正统间巡抚周忱创造浮桥嘉靖间重建石桥又圮万厯中重建
　　右元和县
　　富春桥昆山县治东北跨至和塘俗名高板桥半山桥县治西北跨至和塘昆邑之胜在马鞍山自县治至山桥当路之半故名
　　戊己桥城内娄丰坊
　　玉虹桥县东门外跨娄江梁大通中建
　　祝思渡桥县东南十里跨新洋江
　　淞南第一桥在千墩浦明永乐年建
　　右昆山县
　　吴家桥新阳县千墩镇南其地有淀山河北通吴淞江商贾所聚相传卖浆吴翁始建木桥明万厯七年里人沈松源改建
　　状元桥宋祥符元年卫泾建
　　右新阳县
　　文学桥常熟县城内子游巷口又名醋库桥宋时官造醋取息故有醋库
　　显星桥县城内旧传星堕为石大数十围在桥之东故名旁有港曰落星港
　　庆仙桥县西南旧传为徐神翁升仙之地
　　学士桥县治直南旧名信义桥又名琴川县治前后横港七派如琴皆发源虞山东注运河桥跨第一港明治中学士李杰建坊于此更今名五瞿桥县东南五里阜安门外
　　殿桥县西门外跨山塘　福山大桥县北福山镇支塘桥县东支塘市跨白茒港顺治中建
　　右常熟县
　　香花桥昭文县慧日寺塔前
　　通济桥城内俗名坊桥以其接福山通大江故名鱼家桥鱼侃居此
　　通海桥梅李镇自许浦过梅李潮汐迅急舟行险地也
　　御渡桥宾阳门外以宋髙祖过此得名
　　贺胜桥宾阳门外宋绍兴间左军李寳献防于此横塘桥县东南　　　许浦桥在许浦港
　　右昭文县
　　仙里桥吴江县东门内相传陈昉于此仙去垂虹桥本名利往桥桥上有亭曰垂虹故名前临具区横絶松陵湖光海气荡漾一色三吴之絶景也苏舜卿有长桥对月诗【附】宋钱公辅垂虹桥记【出姑苏城南五十里民居数百攘攘沙渚之上者吴江县也东湖之流贯城之中隔限南北横可以渡者吴淞江也隐然长虹截湖跨江来往安若复道者初作利往桥也桥本无有庆歴七年冬大理寺丞知县事李问县尉王廷坚嗟邑民之陋鲜慕学者将改立至圣文宣王庙呼富民晓以助役民驩然从命遂输缗钱数百万未几诏禁郡县不得新立学二人谋曰民既从财既输矣倘不能作一利事以便人吾何以谢百姓遂合佣僝工桥役兴焉东西千余尺市木万计不两月大就即桥之心侈而广之构亭其上登以四望万景在目曰垂虹亭初县城为江流所判民半居其东半居其西晨往暮归事无纎巨必舟而后可故居者为不利县当驿道川奔陆走者肩摩橹接也卒然风波之险则左江右湖漂泊无所故行者为不便及桥之成行者便居者利贤人君子措一意兴一役岂直为游观之美登赏之乐哉虽然湖光万顷与天接白洞庭荐碧云烟占青月秋风夏嚣灭埃断牛讴渔吟喑呜间发榜声櫂歌呕哑互引后盼前睨千里一素是亦足乐焉】
　　安邑桥南闗外俗名跨塘桥
　　万顷桥县东石塘宋刘嘉谟有诗
　　甘泉桥县东境一名第四桥以泉品居第四也白龙桥县南十二里跨白龙港
　　安徳桥平望镇唐顔真卿有诗
　　浮玉洲桥黎泾铺东
　　七里桥县北塘俗名万家桥
　　右吴江县
　　大浦桥震泽县南二十里八斥俗名八斥桥嘉靖二十七年建
　　底定桥震泽镇宋淳祐二年建
　　达观桥在梅堰明嘉靖三十四年建
　　右震泽县
　　横塘镇吴县西南十三里有横塘桥上有亭顔曰横塘古渡
　　木渎镇县西南三十里有巡司
　　光福镇县西五十里　　社下镇县西一百十里右吴县
　　唐浦镇长洲县东二十二里有土坝为吴淞江南要道明正徳二年设巡司今裁
　　周庄镇县东南四十里接吴江县界
　　陆墓镇县北八里以有唐陆宣公墓故名
　　金墅镇县西北四十里　五墓市县东北二十里尹山市县东南二十里　黄埭市县北四十里右长洲县
　　甪直镇元和县东北四十里接昆山界旧名甫里陈墓镇县东南五十五里宋光宗陈妃葬此因名有巡司东北接昆山界
　　唯亭镇县东三十五里西去三里为小唯亭蠡口镇县北十八里又谓之蠡塘范蠡扁舟浮五湖经此
　　右元和县
　　石浦镇昆山县东南四十里南通淀山湖北枕吴淞江宋置巡司元因之明景泰二年移巡司于千墩浦口
