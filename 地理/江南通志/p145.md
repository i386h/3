<!-- { "loadSidebar": true } -->
　　七君子祠在金坛县学宫旁祀明死节邓蕃锡徐有声王明汲冯厚敦王荣图王汝绍王明灏
　　南北朝宋兴宁陵在府东三十五里雩山武帝皇考陵也赵萧二后祔焉
　　熙宁陵在府文帝母胡太后所葬
　　齐永安陵在丹阳县东北三十里齐髙帝皇考妣所葬
　　泰安陵在丹阳县北二十五里齐髙帝及昭皇后合葬此
　　修安陵在丹阳县东北三十六里金山下齐明帝皇考妣合葬此
　　景安陵在丹阳县东三十一里齐武帝所葬兴安陵在丹阳县东十四里齐明帝及敬后所葬舆地志齐诸陵在故兰陵东北金牛山四时公卿行陵乘舴艋自方山由陵口入兰陵升安车轺传驿置以至陵所
　　梁建陵在丹阳县东北二十五里东城村武帝葬皇考文帝于此献后祔梁大同元年作石麒麟自京口由曲阿至陵所近陵二十余歩忽如跃走状时以为瑞帝不悦终有侯景之乱大同十年武帝谒建陵有紫云隂覆陵上帝望陵流涕所沾草皆变色陵旁有枯泉至是流水香洁修陵在丹阳县东二十一里皇业寺前梁武帝及德后并葬此大同十年帝谒建陵毕辛丑至修陵诏曰朕违桑梓五十余年展敬园陵但增感恸园陵职司供事勤劳各赐一阶并加颁赉荘陵在丹阳县西钟离村白鹤山
　　汉荆王刘贾墓在府治后圃
　　孙钟墓在丹阳县西钟离村白鹤山
　　董永墓在丹阳县延陵鎭南
　　防稽太守左恢墓在金坛县北十八里子忠墓在县南十八里
　　溧阳侯史崇墓在溧阳县北三十里埭头村溧阳侯陶谦墓在溧阳县西南大石山之阳
　　三国吴髙陵侯韦昭墓在金坛县西北六十里东溪
　　鲁肃墓在府城东
　　抚陵侯史嵩墓在溧阳县埭头村
　　晋左思墓在金坛县
　　东海王越墓府城南二里　刺史殷仲堪墓在府城东郭璞墓即石牌山江中三石峯也水涨不能没如浮玉然
　　太尉郗鉴司空郗愔墓并在府城东陈永定中有人发愔塜见愔尸如生得古铜器十余有郑康成所书箴左氏膏盲愔手注其后云得之广固邓伯道
　　中郎郗昙墓在府城东
　　太傅褚裒墓在府城南七里
　　司徒蔡谟墓在丹阳县南四十里石城乡尚书左丞董宪墓在丹阳县东南六十里杨西村宪永之子
　　太守袁宏墓在金坛县西十五里
　　仆射王舒墓在溧阳县治
　　南北朝宋庐陵王义眞墓　衡阳王义季墓并在府城东
　　刺史萧思话墓在府北京口
　　司空徐羡之墓在金坛县西南二十五里
　　梁尚书范云墓在溧阳县东北五十里甓桥唐扶阳王桓彦范墓在丹阳县东下墅村
　　处士张祜墓在丹阳县东北二十里
　　御史储光羲墓在金坛县庄城东村
　　经略使戴叔伦墓在金坛县南三里碑存开国侯史静滋墓在溧阳县东北埭头里又溧阳男史务滋墓亦在埭头里
　　南唐徐知谏墓在府黄社村　李从谏墓在府南望城冈
　　沈彬墓在丹阳县沈山彬晩年手植一树识葬处后卒掘地一石椁举棺就之广袤中度
　　宋转运使苏舜元墓在府五老山蔡襄铭
　　长史苏舜钦墓在府石门村欧阳修铭
　　翰林学士苏绅墓在府岘山　待制苏携墓在府长冈
　　丞相苏颂墓在府五州山北阜曾肇铭
　　通判苏京墓在府长冈游酢铭
　　学士刁约墓在府白兎山
　　大中大夫陈汝奭墓在府黄山
　　朝散大夫俞希旦墓在府釜鼎山
　　朝散大夫俞康直墓在府京岘山西
　　丞相陈升之墓在府五州山
　　左丞王存墓在府仙风里曾肇铭
　　祠部王介墓在府黄社村
　　学士王汉之墓在马鞍山学士王渔之亦葬此光禄王罕墓在府永安里　郎中米芾墓在府长山
　　观文殿学士宗泽墓在府龟湾
　　尚书左丞邓润墓在府下濞塘
　　秘书郎黄伯思墓在府招隐山
　　侍郎刘逵墓在府汝山
　　学士赵野墓在府圌山之阳
　　开府仪同三司詹文墓在府白兎山子度学士亦葬此今其族居缙云
　　节度使赵文亮墓在府朝阳门外转水湾死王事勅葬
　　知州陈广墓在府招隐寺东死王事勅葬学士邵必墓在丹阳县耿冈
　　赠修撰陈东墓在丹阳县尚德乡桐村
　　都綂制魏胜墓在丹阳县经山隆兴二年战死清河口招魂葬此
　　制置使汪立信墓在丹阳县元兵南下立信为沿江制置使拒守死之部将金明营葬于此三孝女墓在丹阳县大泊西尝以裙裹土葬母学士张缜墓在金坛县方山
　　侍郎张慤墓在金坛县上元乡张原
　　叅政张纲墓在金坛县西希墟
　　大学士汤鹏举墓在金坛县东小墟
　　孝子王康墓在金坛县王庄村
　　丞相虞允文墓在溧阳县下庵村
　　丞相陈康伯墓在溧阳县丁溪
　　丞相马廷鸾墓在溧阳县车门里
　　行省副使狄英墓在溧阳县胥渚村
　　元翰林学士青阳梦炎墓在府定波门外凤凰山偰哈喇布哈墓在溧阳县北沙涨村布哈封髙昌郡公家于溧阳后死王事諡忠愍其子云中郡侯偰文质裔孙吏部尚书偰笃哲礼部尚书偰斯墓并在沙涨村
　　明安远大将军缪大亨墓在府城西永兴寺侧尚书詹同奉勅表墓
　　侍郎费訚墓在府白兎山
　　大学士靳贵墓在府长山
　　大学士杨一清墓在府西大岘山
　　阎玘墓在丹阳县观音山有碑
　　尚书储懋墓在丹阳县南千石墟
　　尚书沈固墓在丹阳县东石羊子
　　尚书姜寳墓在丹阳县西三十里
　　按察使贺邦泰墓在丹阳县荆城港
　　尚书贺世寿墓在丹阳县荆城港
　　都御史虞谦墓在金坛县丹阳门外
　　都御史于湛墓在金坛县官坊村西
　　都御史王樵墓在金坛县南青冈墩
　　国朝大学士张玉书墓在府南尤区村
　　布政使于朋举墓在金坛县
　　知县荆其惇墓在金坛县黄塘
　　侍讲马世俊墓在溧阳县
　　翰林史鹤龄墓在溧阳县

　　江南通志卷三十九
<史部,地理类,都会郡县之属,江南通志>
　　钦定四库全书
　　江南通志卷四十
　　舆地志
　　坛庙【四】祠墓附【淮扬徐三府大海通三州】淮安府
　　社稷坛在府治西门外
　　风云雷雨山川坛在府治南门外
　　农坛在府治东郊置有耤田岁以仲春亥日耕耤于此
　　郡厉坛在府治北门外【在县曰邑厉】
　　里社乡厉二坛在各乡保
　　关帝庙在府城外雍正五年奉
　　防追封三代公爵春秋仝日祭于　后殿
　　蜡神庙
　　刘猛将军庙俱在府城【以上坛庙所属县皆如制】
　　龙王庙在府治新城
　　旗纛庙在各营
　　淮渎庙在府治新城北门外
　　禹王庙在府治西南八十里髙堰湖堤
　　汉髙祖庙在府治西四十五里帝元年令诸侯王立髙庙至今存焉
　　英烈王庙在府治朝宗门外祀吴伍员
　　东海恭王庙祀东汉东海恭王彊以始封于此也
　　楚元王庙在府治西南汉刘交封于此宋建炎中贼李成以万众攻城民祷于神大败之由是庙祀益防旧以宋赵立魏胜应纯之元许维贞为木主附庙中成化初知府杨昶又以汉张敞郑汲黯尹翁归黄浮三国关【汉寿亭侯】张飞晋王祥王浑唐宋璟宋米芾明范中施礼彭远丘陵皆有功于淮人者并附祀焉
　　淮隂侯庙在府城南市祀汉韩信【附】宋苏轼淮隂侯庙碑铭【应龙之所以为神者以其善变化而能屈伸也夏则天飞効其灵也冬则泥蟠避其害也当嬴氏刑惨网宻毒流海内销锋镝诛豪俊将军乃辱身汚节避世用晦志在鹊起豹变食全楚之租故受馈于漂母抱王霸之大畧蓄英雄之壮图志轻六合气盖万夫故忍耻胯下洎乎山鬼反壁天亡秦族遇知己之英主陈不世之竒防崛起蜀汉席卷关辅战必胜功必克扫强楚灭暴秦平齐七十城破赵二十万乞食受辱恶足累大丈夫之功名哉然使水行未殒火流犹潜将军则与草木同朽麋鹿俱死安能持太阿之柄云飞龙骧起徒歩而取侯王噫自古英伟之士不逢机防委身草泽名湮灭而无称者可胜道哉乃碑而铭之曰书轨新邦英雄旧里海雾朝翻山烟暮起宅临旧楚庙枕清淮枯松折栢废井荒台我停单车思人望古淮隂少年有目无覩不知将军用之如虎】
　　漂母庙在府治望云门外
　　赵康川庙在府治东祀宋赵师旦
　　显忠庙在府城北市之西祀宋开府赵立风神庙在清河县口康熙五十四年建雍正十年重建奉
　　防钦定封号清河宣风伯之神
　　太王庙在清河县东运河口
　　圣祖仁皇帝南廵时
　　御题安澜效祉四字扁额又勇南王殿
　　御赐长源永义四字扁额
　　淮神庙在清河县东二里明武宗南狩至徐州神着灵异
　　显节侯庙在安东县东祀唐御史王义方【附】明扬谷显节侯庙记【唐侍御史王公义方旧有庙在涟水之震隅郡乘莫详所始谷毎读唐书至公传未尝不三复兴叹而重公之学髙公之谊壮公之直且惜公不大用于时而幸吾准得斯人之为重也初公起家道逢困馁輙解所乘马以遗之声名耸动当宁太宗使宰相听其议论于其时尚书郎独孤悊以儒显许敬宗推与之谈公引物连类出入百家每挫悊直出其上輙至防罢夫二子一时名儒也而讲究异同屈下于公此其学宜何如比是盖刘向之伦而有西汉之风者也宰相魏徴竒异其才欲妻以夫人之侄公不可既而徴卒乃娶焉人问其故则曰始则不附当路而今则感知己者也初公自云阳丞擢侍御史防李义府纵□妇廹杀大理丞公欲劾之意必得罪问防于母母曰吾闻王母伏剑将以成陵之义汝果尽忠吾死且不恨矣夫贵姻势缩母子相喣人之常态也公于宰相既殁者而婚其家权幸动一时者则直前击之视死如归母亦赞助其成此其谊何如比是盖滂母之流而有东都之节者】
　　【也公之廷劾义府其言有曰天子置公卿大夫欲水火相济盐梅相成不欲独是独非也今陛下抚有万邦蛮区夷落罪无逃罚而日月之下奸臣肆虐此生杀之柄不自主出而下移佞臣矣即具法冠对仗叱义府跪听弹劾夫义府人猫笑刀髙宗亲幸之臣也一时雌雄谁敢明白而公奋然叱之是其直言劲节逺配朱云而攀槛请剑之气盖异世而同符者也公生平友善张亮亮死而厚遇其妻子南行道逢涛雾酌水誓祝天为开霁贬官之后遂不复仕进聚徒而教授焉既殁门人员半千辈筑室庐墓三年乃去夫人以忠烈一节称公知公浅矣学如是谊如是直如是生有盛名殁而感物友道善终诚信动天可谓完德是盖有唐一代诸臣中之杰然者非独所谓乡先生殁而可祀于社者也】
　　忠义祠在学宫内　节孝祠在山阳县治西【二祠属县俱如制】
　　许谭二祠在府西南八十里洪泽湖堤
　　钟离相公祠在府治七十里祀楚将钟离昧范张祠在府治市桥祀范巨卿张元伯
　　节孝祠在府治东祀宋徐积
　　安定先生祠在府治西北祀宋胡瑗
　　威济祠在府城宋绍兴间李寳自海道御敌至石臼山祷之因风纵火焚敌敌大败诏封祐顺侯庙祀之
　　恭襄祠在清江浦祀明平江伯陈瑄
　　督抚名臣祠在郡治东南祀总督廵抚都御史江夏王竑汝阳滕昭等二十四人
　　贞烈祠在郡西北窑沟正徳四年为烈女何氏立
