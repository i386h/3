<!-- { "loadSidebar": true } -->
　　吕希哲字原明公着长子少从焦千之孙复石介胡瑗学复从程颢程颐张载游闻见由是益广以荫入官王安石将置其子雱于讲官以希哲有贤名欲先用之希哲辞曰辱公相知久万一从仕将不免异同则畴昔相与之意尽矣安石乃止范祖禹言于哲宗曰希哲经术操行宜备劝讲其父尝称为不欺暗室诏以为崇政殿説书劝导人主以修身为本修身以正心诚意为本遭崇宁党祸夺职罢为宫祠羇寓淮泗间十余年卒希哲乐易简俭有至行晚年名益重逺近皆师尊之
　　吕希纯字子进公着次子登第为太常博士元祐祀明堂将用皇祐故事希纯言宜循元丰间式以英宗配上帝悉罢从祀羣神得严父之义从之又请定纳后昏礼拜中书舍人同修国史入崇宁党籍累贬官
　　苗时中字子居其先徙居宿州以廕主宁陵簿有善政熙宁中为梓州转运副使韩存宝讨蛮军行时中以粮道逺创为折运法食以不乏加宝文阁待制终户部侍郎
　　魏杞字南夫夀春人绍兴十二年登进士第累迁宗正少卿汤思退建和议命杞为通问使损嵗弊五万归以使不辱命一嵗至相位卒諡文节吕好问字舜徒希哲子以廕补官崇宁初治党事坐废蔡卞得政讽之曰少亲我即阶显列好问笑不答靖康元年歴擢御史中丞徽宗将内禅诏解党禁除新法蔡京党戚莫肯行好问抗疏言利害钦宗乡纳又疏蔡京过恶乞投海外请削王安石王爵前后数十上帝虽当食辄使毕其説髙宗南渡好问谕张邦昌奉传国玺遣使劝进髙宗劳之曰宗庙获全卿之力也以恩封东莱郡侯子本中揆中弸中用中忱中孙祖谦祖俭
　　王希吕字仲行宿州人渡江后自北归南登进士科除防正言时张説以攀援戚属擢用希吕上章劾之见斥直声闻逺迩淮右择帅令知庐州兼安抚使修葺城守安集流散兵民赖之改知绍兴府百废具兴尤敦礼文学端方之士天性刚劲遇利害无回防意居官廉洁至无屋可庐上闻之赐钱造第
　　董槐字庭植濠州定逺人少喜言兵自方诸葛亮周瑜既而从学于辅广广叹其善学登进士为广徳军録事叅军雪富人李桷狱嘉熙中知江州兼都督府叅军流民渡江而来者数万发粟赈之至者如归淳祐二年迁左司郎兼知江州主管江西安抚司兴利除害惟恐不尽徙广西运判兼提刑狱至邕州上守御七防南方悉定累封许国公一日值天大雨烈风雷电槐衣冠起坐麾妇人出为诸生讲兑谦二卦遂薨赠太子少师諡文清
　　元张郁灵璧人登至元进士歴官三十余年不茍取于民至叅知政事而接人以谦私居必冠带
　　明李善长字百室定逺人太祖起兵善长被儒服道谒上与语取天下大计意合留幕赞军机积资至左相国章程赏罚悉善长处分凡师行必善长留守转调军饷无乏太祖即位凡制度皆善长所定以其功大比汉萧何封韩国公后坐胡惟庸事死徐达字天徳濠人少负大志太祖为郭子兴部帅仗剑往从一见语合时时以王霸之畧进上知为国器委使必効征讨所至成功与常遇春皆军锋冠而达尤不嗜杀平张士诚吴人安堵如故入元都市不易肆出佩大将军印归朝上符印单车垂櫜还邸舍延儒生讲议恂恂恭谨以功名终封魏国公卒追封中山王諡武宁
　　邓愈虹县人从太祖定金陵有功每战必先登陷阵取州郡即令镇守歴广徳宣徽严饶抚南昌襄阳所至抚以恩信后从大将军北定中原封卫国公卒追封宁河王諡武顺
　　缪大亨定逺人初纠义兵为元攻濠不克归附歴官同佥枢密院事总制扬州镇江有治畧为政寛简军民皆悦之及卒上遣祭其墓曰缪将军平生端直诸将中未尝有过
　　郁新字敦本临淮人洪武中由人材除户部度支主事进郎中超迁户部侍郎上问天下户口漕运地理险易应对无少误进尚书永乐初卒新理邦赋十三年长于综核密而不繁帝悼之赐祭张徳林鳯阳人明初以元帅守扬州时兵火之余城中居民仅十余家徳林招集流亡户口日繁威肃惠懐军民辑睦
　　唐铎字振之虹县人太祖初起兵即侍左右歴官兵部尚书上谓其谨厚有徳特以为詹事食尚书俸后叅征南军相度形势増设卫所皆从之铎居官廉静不妄取予为上所重
　　单安仁字徳夫濠人元末归太祖为元帅守镇江移常州歴工部尚书精敏多智诸所营造大小中程改兵部尚书致仕奏请防濬仪征县南坝以便输挽疏转运河以防淤浅移洲仓厫置洋子桥西免大江风潮之患家居二十年卒年八十五郭景祥濠人博渉书史性直谅遇事敢言太祖甚亲信之为右司郎中授和州总制治城隍楼橹广屯田练士卒和遂为重镇仕终浙江行省叅政王濂字习古定逺人李善长妇兄元时为吏令长皆賔礼之闻太祖克集庆来归除执法官谳狱平允歴浙江按察佥事治行着闻卒上深痛曰濂有王佐才今死朕失一臂
　　毛骐字国祥定逺人太祖自濠趋定逺与骐筹兵事悉当意擢行省郎中文书机密皆协赞之病卒上亲制祭文子骧歴官都督佥事
　　杨冀安灵璧人洪武初官工部侍郎奉使云南着有异绩
　　尹绶字廷章定逺人洪武丙子乡荐任御史举刺无所顾忌永乐初使海外归歴数万里山川岛屿悉绘图以献
　　张贯灵璧人洪武中监生歴任至北平叅议永乐中改北平为顺天府贯首为府尹为政严明不阿权势卒于官
　　马世熊临淮人累官至营田使卒于官太祖亲为文祭之
　　赵畿字邦翰宿州人乡举卒业成均仕金华司李发奸如神
　　陈璇字汝衡定逺人永乐辛丑进士除御史巡按浙江广西所至肃然歴浙江按察使益廉介自持贪墨敛迹
　　李默字思道定逺人洪武丙子乡贡永乐中上书言事朝廷奇其才擢汉王府长史王有异志默苦谏王怒禁锢之事败黙尚系狱特释还乡里年富字大有懐逺人正统间由乡荐歴仕陜西叅政奏罢织駞毼定赋额汰冗卒尽革宿弊声震闗中迁河南布政时流民十数万聚南阳陈州间剽掠为盗富至皆抚定之景防初擢副都御史巡抚大同一意拊循奏劾无所避天顺间晋户部尚书上谓掌国计须用执法人非富不可由是部事大治成化初为吏部尚书王翺所劾发愤卒上震悼諡恭定
　　戴昻字时举宿州人正统戊辰进士为御史以言事谪相口驿丞迁知潍县在任九载守法奉公民不忍欺
　　张僖灵璧人景泰甲戌进士授御史歴知杭州府嵗饥赈济活六万余户终湖广叅政未行卒杭人祠祀之
　　汤鼐字用之夀州人成化乙未进士由行人擢御史孝宗即位首劾大学士万安防上悮国又劾少傅刘吉奸贪时言路大开鼐意气尤鋭大臣多畏其抨击而吉尤不能堪嗾御史论之戌肃州至谢迁柄政始释归
　　王昶灵璧人成化丙戌进士知乐安县有淫祠数十令毁之适有火患民惧不敢毁昶乃自往碎其妖神火患亦息嵗凶以便宜发粟赈济擢御史劾李孜省终太仆少卿
　　刘福字宗庆临淮人成化甲午乡荐任兖州府管泉同知治间河决张秋福奉檄塞河以死勤事祠祀安平镇
　　顾佐字良弼临淮人成化己丑进士歴官左都御史勘罢总兵官李杲太监任良等以户部侍郎理陜西军食善区画储蓄余三年正徳初刘瑾逐户部尚书韩文上以佐代忤瑾乞归卒赠太子太保周字仲威宿州人治己未进士知永兴县报最刘瑾招之见曰吾力能授尔御史钺不往遂改进贤教谕寻复公安知县称疾不起
　　李心学字师顔临淮人嘉靖丁未进士歴官湖广兵备副使平猺贼及容山景洞巨寇擢布政使余翺字大振定逺人第进士歴监察御史嘉靖三年议大礼翺首率诸御史疏争忤防予杖戍邉皇子生始赦还
　　梁子琦字汝珍夀州人嘉靖乙丑进士授诸暨县尹爱士恤民兴废举坠终通政司叅议
　　刘继文灵璧人嘉靖壬戌进士歴官给谏章奏激切大着直声出为浙江叅政与海瑞齐名巡抚广西总制两广殱海寇有功擢户部左侍郎
　　杨应聘字行可懐逺人万厯癸未进士官光禄卿总督西陲邉政大治
　　夏之凤字子鸣夀州人万厯戊子乡荐歴官户部郎中时有内竖白玉犯法潜避深宫凤入奏勅玉出聴审上嘉其正直书名于屏
　　戈尚友字善卿临淮人万厯壬子乡荐知饶平县地产毒草能杀人民多借以兴讼尚友令犯科者移草投海井中以赎罪后海寇至取水饮死者过半率遁去歴官昌平兵备副使
　　周汝昌字文明懐逺人官户部主事性刚正以不肯建生祠忤魏珰戌肃州
　　髙越凤阳县人举于乡署福山教谕值流贼猖獗县令弃城遁越率士卒誓死御城遂以功超拜御史
　　国朝丁珩字朗山宿州人歴官户部郎中迁汉兴道正巳率属一郡肃然嵗饥借仓谷数千石赈之全活甚多及卒士民号泣若丧所亲
　　刘允谦夀州人顺治丁亥进士知沈邱县居官方正擢山东巡按彰善瘅恶六府澄清
　　田家修字献之凤阳人顺治间知广东从化县时邑多流亡盗贼并起乃谕降十余寨劝令开垦复为良民编户清役省刑简讼众皆乐业擢西城兵马指挥
　　沈时凤阳人随征入粤授永安令为人耿介方正剔蠧厘奸吏民慑服顺治四年秋流贼攻城亲冒矢石筑子城造云车以御冲突阅三月援兵至围解擢知潮州府歴粮储驿传道所至民懐其徳杨模圣懐逺人顺治间第进士歴官廉州知府时土弁纵横模圣单骑招降剧宼安辑遗民去任士民有泣送者





　　江南通志卷一百四十九
<史部,地理类,都会郡县之属,江南通志>
　　钦定四库全书
　　江南通志卷一百五十
　　人物志
　　宦绩【十二　颍州一府滁和广六泗五州】颍州府
　　秦甘茂下蔡人秦武王以为左丞相使约魏伐韩茂恐人间之与王盟于息壤起兵击韩遂拔宜阳甘罗茂孙年十二使于赵赵割五城以广秦河间乃封罗为上卿
　　汉何比干字少卿汝隂人少学尚书于鼂错兼通法律为汝隂狱吏决曹掾平活数千人武帝时为廷尉正时张汤持法深而比干务存仁恕后迁丹阳郡都尉狱无寃囚淮泗号曰何公
　　后汉郭宪字子横宋人王莽拜宪郎中赐以衣服宪焚之而逃光武即位征拜博士迁光禄勲屡直諌帝曰尝闻关东觥觥郭子横竟不虚也
　　三国魏夏侯惇字元让谯人少即以烈气闻太祖初起惇尝为裨将从征吕布为流矢所中伤左目后领陈留济隂太守加建武将军时大旱蝗惇乃断大夀水作陂身自负土率将士劝令种稻民赖其利文帝即位拜大将军惇虽在军旅亲师受业持身清俭有余财辄以分施卒諡忠侯
　　吴吕范字子衡汝南细阳人少为县吏从孙策东渡领宛陵令讨破丹阳贼迁都督孙权征江夏范与张昭留守及征关羽又留守建业累官至大司马初策使范典财计权私有所求范必关白权以范忠诚故厚见信任子据为安军中郎将数有功迁骠骑将军
　　晋曹摅字顔逺谯人为临淄令县有寡妇养姑甚谨姑以其年少令改适妇守节不移姑愍之密自杀亲党告妇杀姑妇自诬服摅至防得其情释之狱有死囚摅于嵗夕暂放回家皆如期而至为襄城太守时屡经寇难摅绥懐振理旬月尅复永嘉中为征南司马讨贼战没
　　南北朝魏董绍字兴逺鲖阳人好学有文为宣帝所赏除洛州刺史颇得民情后迁御史中丞
