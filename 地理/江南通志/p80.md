<!-- { "loadSidebar": true } -->
　　总督漕院署在府城内【附】明吕兆熊题名记【明兴之创议河运也自唐顺之始也其卒今运河即元防通河自济宁逹之通州南即宋沙河疏防沟通江淮逹之济寕也自尚书宋公礼平江伯陈公瑄始也其遂府淮总兹漕务用支运罢海运也亦自陈公瑄始也其以总宪文臣代之用总漕兼镇抚也则自王公竑始也其兼提督军务也则自胡公植始也维宗社之咽喉军民之命脉实于是焉枢纽故底绩俶落除拜氏名畧见国史然多佚而不属正德四年邵文荘公寳来莅兹土惧其乆而遂湮也始鸠王公竑而下至文庄公凡二十四人爵里镌之石而自为文以记之并及漕事大都焉自文庄迄今百十余年所迨熊又六十二人中多入为名公卿熊不敏窃尝向往之然旧石已不胜载自王公纪而后阙焉未书所以更砻贞珉续文庄之举使后有考焉然余因是而有慨于天下之事难于识难于任也转漕之利无逾水浮禹贡纪州从来尚矣秦汉及唐歴歴可镜砥柱三门其覆溺之険凿挽之劳人徒之费至一舟百日乃能上何啻百倍今之海运间或用车用防厥难益钜当时有斗钱运斗米之苦然不能为他防者其都闗之势然也宋以四河通运地处平旷岁入至七百余万石忧不在食漕渠之效亦较可覩矣元之都燕固即今日之京师也虽江南转漕辽逺然无三门砥柱为之隔絶夷考其当日运道初则渉江入淮逆黄河至中滦站陆挽至淇入御河逹京师不便也又开济州泗河繇大清入海旋以海口沙壅复从东河陆挽至临清入御河不便也又开胶莱河道通海劳费乆之讫无成效后始専用海运矣然风涛不测盗贼出没剽刼覆亡相因而至而京师常苦仓储不继何其置今济宁河道之至易且利者不讲而日为海与陆之纷纷也则伯顔张瑄之识所为不逮宋公礼陈公瑄也岂天特留之以成今日一代丰亨豫泰之盛哉恭襄业开此万世之利矣其储设安山南旺马塲昭阳诸湖名为水柜以时潴泄东控泰山诸泉南引邵伯高邮寳应诸湖北防汶衞白羊阳城洸浮滹沱桑干诸河以廓委输虽廞淤时有供亿频繁不无民实旁止岸乃善崩之患天下事无全利循已事轨则导流培岸功易易耳然恭襄当兹世非有文皇之庙防毅然为之主持而黄牛才挥白简狎至非常之原黎民惧焉安保无一二道路蜚语而遂创百代之未有开万世之水利耶故余因是役而重有慨于天下事之难于识难于任也其在今日又且无暇论漕之外矣军饟外廹财力内屈则漕不易为也北二三千里则病旱南二三千里则病水足民足国固自不能左画方右画圆则漕而抚又不易为也淮绾毂南北最天下要地鎻钥十万之众岂曰虚拥无事则引漕有事则应援今天下非无事也马穷则逸邹滕其防见者也一旦内讧外侮淮其首受之矣则漕而提督军务尢不易为也此皆余今日事总非识与任不可而余非其人也余滋惧矣何暇言天下事石既成次其説而书之以自警且以俟后之君子】
　　总督河院署在山阳清江浦
　　河库道署在清江浦
　　淮扬道署在山阳县
　　淮安钞闗署在板牐地方离城五十里
　　知府署在城中即元旧总管府明洪武元年建【附】明潘埙重建府堂记【斯郡治迁于国初斯堂创于洪武庚戌而大啓于成化戊子燬于正徳庚午凡五阅岁四易守廼克有作盖经始于乙亥春正月吉而以其夏四月落成之于戯斯堂其亦有闗系哉今之守视古诸侯今之郡视古千乘之国则夫堂有临下之道焉有王化之宣焉有民命之系焉其兴与废殆于人事相流通有不可归之适然之数者昔郑国火禆灶请禳子产曰天道逺人道迩非所及也子产当国郑不复火今火既易守乃发意者天将布新乃除其旧耶是不可以不作矣时大守余姚华公琏惧烖如焚式用贬损扫地布度茂以莅事既擢去安福刘公祥代之吉水罗公循又代之加以师旅因以饥馑龟卜方殷鸠僝未暇是盖有所待而然欤岁癸酉秋南民部尚书郎魏人薛公继守兹土治人如已治官如家兵既少戢岁亦颇有乃谂于众众曰斯我公所以临我治我大庇我者亟成之岂所以厉我耶公曰诺于是庀徒度材三议五请上下既协乃即厥功不日而堂成矣为间者五为楹者三为架者倍其楹之数轩其前以展雄飞扄其后以备燕寝巍然高以示其立也廓然大以示其容也窈然深以示其养而峻然洁以示其守也中之虚示吾公而明外之直示吾简而易上之宻者心之结下之固者徳之基也丹垩髹漆所以示文廉堦桭阖所以示礼披露栋一望而知其中之美所以示心也既复经歴司之旧又撤照磨所而新之翼乎其左右者所以示有尊也美哉堂乎君子攸跻刑赏平而民命立矣教养备而王化行矣其无愧于临下之道哉故不可以不纪】
　　山清里河同知署在府治西
　　海防山安南防同知署在山阳县童家营
　　海防山安同知署在安东县
　　桃源河务同知署在桃源县治
　　山清里河同知署在山阳县清江浦
　　海赣同知署在山阳县清江浦
　　山盱通判署在山阳县周家桥
　　军捕通判署在府治西
　　安清中河通判署
　　高堰通判署俱在山阳县清江浦　经歴署在府治东照磨署在府治西　检校署在府治西南漕运库　阜积库俱在府仪门内甬道东　龙亭库在仪门外东　架阁库在仪门外西南重监在府仪门内西　轻监在府大门内侧大军仓在署西北元建明知府任光祖増建东新仓在府学东明初知府范中建
　　常盈仓在清江浦明平江伯陈瑄建
　　【儒学】教授署在啓圣祠东　训导署在文庙后漕标中营兼左营副将署　中军守备署
　　右营游击署　中军守备署
　　城守营叅署　中军守备署俱在府城
　　河标右营添设守备署在清江浦
　　淮安衞守备署
　　大河衞守备署俱在府城
　　苇荡营叅署　右营守备署俱在仁和镇山清里河上营守备署在清江浦
　　山清里河下营守备署在杨家庙
　　山清外河上营守备署在老坝口
　　高堰上营守备署在高家堰
　　山盱下营守备署在高良涧
　　山阳县知县署在府治南明洪武中建
　　国朝康熙十八年燬知县薛云竒重建　里河县丞署在府城内　外河县丞署在清江浦　里河主簿署在府城　外河主簿署在苏家嘴　高良涧主簿署在周家桥　典史署在县治东县库在县署二堂旁　架阁库在县堂右　狱在县仪门外西
　　预备仓旧三处今止存一处在志道书院旁养济院在县治西南明洪武初知县凌泽建知县高时修
　　【儒学】教谕署在讲堂后　训导署在社学内
　　阜宁县知县署在庙湾城
　　国朝雍正九年分设卽海防同知旧署修建　县丞署即原庙湾廵检司旧署在县治西小南门外典史署在县治大堂西侧　盐课司署在县大南门外
　　县库　狱俱在县治
　　马逻司廵检署在城西北童家营　大套司廵检署在城西北五十里北沙镇　羊寨司廵检署在城西拦黄坝　童营司廵检署在城西八十里大茭菱苏家嘴　草堰口廵检署即原庙湾廵检改设今署将建暂驻朦胧镇离城西南六十里
　　仓在县西侧
　　【儒学】训导署在啓圣祠后【盐城学训导分莅】
　　庙湾营游击署　中军守备署俱在县城内　守备署在县窈子港
　　山安海防河营守备署在县童家营
　　盐城县知县署在城东北明洪武元年建　县丞署在县治东　典史署在县治东南
　　收贮库在县堂西　暂贮库在县堂东架阁库在收贮库旁　狱在县大门西南
　　沙沟廵检署在本镇　上冈廵检署在县上冈常丰仓在县署东南宋时建明知县葛成重建
　　国朝雍正七年改为社仓
　　永济仓自西门外改置城内
　　预备仓四一在县西十八里一在县西八里一在县西南四十里一在县北九十里俱明知县宋必进建
　　泾河仓在县西北一百六十里山阳县界泾水次明知府丘陵建后又改建于府城东仓基便民仓在县西门外一里明知县杨瑞云建秋粮交兑于此
　　常平仓在县署东雍正八年建
　　盐义仓即永积仓旧址雍正五年知县崔昭建养济院在县东南半里
　　育婴堂旧在县治西雍正六年知县孙防孙捐资改建于县治东南
　　【儒学】教谕署在敬一亭后
　　盐城营游击署　中军守备署俱在县城　守备署在县草堰口
　　清河县知县署在清河口明洪武三年即旧基重建　县丞署在甘罗城　中河主簿署暂赁民房　管河主簿署在县治　典史署在县治东南右库在县堂右　架阁库在县仪门内侧　盐库在县仪门内　狱在县仪门外
　　马头廵检署在甘罗城　清口驿丞署在县治二里
　　盈贮漕米仓在县署西半里明初知县孔克动建
　　国朝康熙间知县管钜重建
　　预备仓四明初知县郄贵建知县卢宁重修一在呉城乡朗石堡内一在呉城乡安羊堡内一在移风乡高秋堡内一在金城乡鱼沟堡内常平仓在县西北雍正六年建
　　养济院在县治东明洪武七年建
　　【儒学】教谕署　训导署俱在学宫内敬一亭侧山清里河上营叅将署在县运口
　　桃源安清中河河营守备署在县治
　　安东县知县署在大城坊化龙桥明洪武三年建县丞署在县治东　主簿署　典史署俱在县治东南
　　收银房　大库　小库俱在县二堂旁　耳库架阁库在县仪门内侧　狱在县仪门内侧长乐廵检署在县北一百里　五港廵检署在本港
　　大益仓在县治东南明知县李贯建
　　国朝雍正七年知县蔡璠重建知县孙显武増修
　　便民仓在清河县界
　　常平仓在县大门西雍正七年知县蔡璠孙显武相继修建
　　养济院旧在县城外东北明知县张瑾建天啓六年知县刘君聘移建城内
　　【儒学】教谕署　训导署俱在学宫内明伦堂西南山清里河上营游击署在县治
　　山安上河营守备署在县城
　　山安下河营守备署在县佃湖
　　桃源县知县署在古桃源元至正中创建寻燬明洪武元年即旧基重建　县丞署在县治东中河主簿署在重兴集　北岸主簿署在崔镇南岸主簿署在县治西　典史署在县治内县库在县二堂旁　架阁库在县仪门内左狱在县仪门外西
　　三义镇廵检署在县三岔口　古城驿丞署在本驿
　　常济仓在县署南知县殷亮建知县赵经増建预备仓四俱在县治明知县陈宁建知县赵经増修
　　常平仓在县治雍正九年建
　　东金庄仓在县治三十五里
　　仁义仓在县治北三十五里
　　三镇仓在县治东三十里　崔镇仓在县治西养济院在县治西南明洪武二年建知县赵经重修
　　【儒学】教谕署　训导署俱在学宫内
　　河标左营游击署
　　桃源南岸河营守备署
　　桃源北岸河营守备署俱在县治
　　扬州府
　　两淮盐法察院署在府治东北抵钞库巷西抵通衢
