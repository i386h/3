<!-- { "loadSidebar": true } -->
　　王珦字克温祁门人成化戊戌进士选庶吉士改给事中尝劾番僧论宫阃直声甚着防试充校士官内阁私属其甥珦遂称疾不就查两广军饷藩臬有不法者行赂求免珦卒劾之还朝疏时政六事寻爲广西叅议
　　胡富字永年绩溪人成化戊戌进士授大理寺评事迁福建佥事释福宁疑狱二百余人进广东副使泷水猺扰民富度猺所出没处得荒田三千余顷招獞人耕治猺畏獞遂不敢出黎人冦儋州率兵跨海讨平之歴布政使进顺天府尹逆瑾用事改大理卿豪夺民田赂瑾胁之富不从竟直之转户部侍郎进尚书致仕卒諡康惠
　　汪舜民字从仁婺源人奎子成化戊戌进士爲御史出按甘肃忤权贵谪官治初擢江西佥事决狱如流淮扬大饥奉命脤济活饥民百二十万人复业者八千余户歴官右副都御史舜民好学砥行持风节所着有静轩行稿増校类编通鉴总目诸书
　　黄华字实夫歙人成化辛丑进士任金谿平江二县知县陞兵部主事奉勅大阅两京山东浙江诸地得材官骑士数万叅议福建讨平汀贼逆瑾擅权遂解组归
　　张敏字志学祁门人登成化辛丑进士知桐栢县擢御史劾内宦怙宠肆横廵江时按治京口渡夫中流横索渡钱推溺行李之恶仕终四川叅议曹祥字应麟成化甲辰进士由户曹出守宝庆兴文教劝农业教民作水车以济旱潦叅政四川廵抚贵州皆着有伟绩
　　洪汉字朝宗歙人成化进士授行人累迁户部郎督楚储奏免逋课数万陞云南叅议提督银塲裁省中贵例供羡余令矿官自赴司交课着爲令胡光字文光绩溪人成化甲辰进士授广州推官劾中贵出镇不法事谪驿丞转灌县令筑江都堰除虎患陞曲靖军民府同知归
　　程材字良用歙人治丙辰进士司理汀州入爲御史疏劾阉寺刘瑾马永成谷大用等窃弄威柄瑾衔之摭其细故罚米输塞上又徙其家属于海南瑾诛得释
　　张芝字廷毓歙人治丙辰进士授大理评事极言阉瑾窃权督学广西防猺獞反监军讨之贼匿深穴中以计殱之擢荆南副使
　　吴远字惟明歙人治丙辰进士爲莆田知县岁祲多盗远课农桑固封守赈乏困凡学宫桥梁邮舍皆治不费于民累迁黎平知府民杂猺獞喜弄兵远教以礼让彬彬向化
　　程琯字德和歙人治丙辰进士除户部主事擿发隐没官缗四千北新闗税清理屯田皆以亷称迁泉州知府擢两浙盐运使
　　戴铣字宝之婺源人治丙辰进士选庶吉士授给事中诏求谠言铣条时事爲保治纲目上之正德初阉瑾用事铣上言宦官党类宜加裁黜顾命大臣不宜听引去逮杖除名世宗立赠光禄少卿戴敏字逊之婺源人治丙辰进士知辰州府时筸贼猖獗敏绯衣小队驰贼营前驱呼曰太守来与汝语贼骇窜复呼曰太守来活汝非杀汝也贼稍稍出敏爲陈利害贼罗拜乞降寻擢贵州左叅政抚苗有功赐金币
　　吴漳字清甫歙人治己未进士令胙城擢御史以论逆瑾削籍瑾败起官廵按北畿陞山东副使河决黄陵冈漳殚力鸠工祷于神愿以身塞河遂南徙复故道擢都御史
　　汪标字立之祁门人治巳未进士知武定州蠲市税民大悦陞刑部郎中逆瑾用事几不免出知鹤庆府未期年政通民和调大理濒行民遮拥不得前寻陞金齿兵备致仕
　　章瑞字廷召绩溪人治已未进士授行人擢御史武宗逆瑾窃柄瑞上言五事谪江西都事起知思南府时守备甘霖军政乆弛八寨贼时出剽掠霖欲屠十三村以冒陞赏瑞切责将劾之惧而止
　　唐泽字霈之歙人治已未进士知平乡县平乡多水患泽兴筑堤防一百八十里迁刑部主事刘瑾擅权治狱者率阿防杀人泽持法独平累陞都御史廵抚甘肃自土鲁番据哈密城疆塲日多事乆之冦数千穿塞盗边病泄多死狼狈欲溃泽计羸冦殱之不足创艾令服使医爲诊治有间遣译命之曰若病今起矣诘朝以戎服相见冦顿颡泣谢归上表誓终身不复反巳而悉还所侵地陞户部右侍郎卒于凉州諡襄敏
　　郑晃字晦之祁门人领乡举任曹州学正流贼入境率诸生守御城得全陞长沙府判益励清节逋赋者争先输纳转马湖同知讨平芒部叛蛮潘珍字玉卿婺源人治壬戌进士起诸暨令歴陞山东佥事流冦攻兖东掠曲阜廼奏移县并阙里城之备兵福建捕斩海南剧盗括刷海船之爲奸利者歴陞兵部侍郎安南请讨莫登庸廷议遣将问罪珍抗疏言安南远裔祗须遣使谕以祸福何必劳师遂以沮挠成命落职珍亷直有行谊大臣交章荐不果用
　　程文字焕章婺源人登治乙丑进士歴大理寺正狱无滞擢按察佥事备兵广南猺獞不敢内犯以与当道筹议边事不合罢归
　　潘旦字希周珍族子治乙丑进士授户部主事典漕真州迁邵武知府裁抑巨珰假上供扰民累陞至兵部侍郎提督两广防征安南安南遣使求贡旦上疏宜从所请以绥远人不必穷兵万里适珍以言得罪严嵩遂绌旦议不用引疾去卒赠工部尚书
　　李汛字彦夫祁门人治乙丑进士授工部主事歴正郎出知思恩府猺獞变作单骑宣谕就抚者三万余人边境悉宁
　　金约字用博休宁人正德丁卯乡荐署唐县教谕防流贼至身自乗城守御贼矢中项抜其镞益奋激固守贼知有备夜遁晋国子助教
　　潘鉴字希古婺源人正德戊辰进士歴陞福建佥事讨苏秉剪安南盗俱有功累陞右副都御史廵抚四川讨平西蕃深沟诸蛮擢工部侍郎总督川贵湖广诸省采木进兵部尚书提督两广军务卒諡襄毅
　　曹深字文渊歙人正德戊辰进士率同榜百余人摭刘瑾逆迹疏于朝罚跪午门五日终兵部主事江一桂字伯馨婺源人正德庚午乡荐知建宁县擢南京部曹出守太平郡接壤交趾时莫登庸僭逆上命毛伯温征之伯温计先遣使臣往谕一桂请往登庸遂称臣上伟其绩赐赉特厚陞副使卒汪元锡字天啓婺源人正德辛未进士选给事中兵部论偏头闗功叙录太滥元锡疏斥本兵王琼以下有罪无功不宜冐赏帝北幸昌平宣大南征宸濠元锡皆上疏力争及世宗即位首陈先朝羣奸蛊惑基祸宜付法司定罪从之陞太仆寺卿李福达之狱以直言被杖罢归再召官至户部侍郎卒赠尚书
　　黄文光字应奎休宁人正德癸酉乡荐知冠县清俭爱民部使者持仓库吏责私簿典库曰令尹无一钱私出入簿安得来使大惊异
　　赵时勉字诚之歙人正德癸酉乡荐谒选上时务二十事知武城县岁饥民流请监司入疏蠲民租之半每岁省厨传之费不下数千缗
　　胡松字茂卿绩溪人居家以孝友称由正德甲戌进士爲嘉兴推官晋御史请究宸濠奸党罢内官店裁东厰衙门荐谢迁韩文彭泽林俊罗玘诸人世宗朝论桂蕚起用王琼事出知亷州歴陞右副都御史上治河便漕疏寻晋工部尚书时伊庶人贿严嵩请拓府第大将军仇鸾阴蓄异志请屯亲兵辇毂下便宜给武库军仗松皆力陈不可及伊庶人仇鸾败果如松言卒谕祭葬
　　郑佐字时夫歙人正德甲戌进士授南刑部主事改祠部疏议大礼极陈后殿灾变之由迁福建佥事寻备兵饶州诛闽饶宿冦
　　方纪达字行可歙人正德丁丑进士令南丰擢给諌时张璁桂蕚骤用事达抗章论列调广西佥事卒僚属合赗而后能殓
　　汪思字德之婺源人正德丁丑进士选庶吉士授给事中嘉靖初首荐耆旧大臣石珤韩文彭泽等以辅新政极论太监崔文鲍忠芮贤之罪荐尚书林俊之忠力救諌臣刘最谠论重一时未几元宰论翊戴功爲外戚议封思奏寝之外补广东佥事终云南副使
　　胡宗明字汝诚绩溪人正德丁丑进士授户部主事进广东叅议设竒俘馘剧盗叅政广西平黎有功累陞副都御史廵抚辽东増筑屯堡多仿古法潘潢字荐叔婺源人乡荐第一正德辛巳进士知乐清县入爲礼部郎进大学衍义劝御经筵改吏部署选事冢宰欲私二人潢不从督学闽中立辅仁纪业二册讲明正学歴迁至户部尚书与严嵩忤以议论条例不合上疏自劾徒有用一缓二之心罔知随时通变之术徙南工吏兵三部尚书卒諡简肃
　　程辂字邦载绩溪人正德辛巳进士授行人陞兵科给事兼侍经筵上时务六事奏革诡冐武官二千七百余员因劾武定侯郭勋忤防削籍后复官陈有容字仁甫休宁人嘉靖壬午举人授归德知州旧有额外金二千白上台归之公擒鄢贼高宠余党后知归州有减抽分诸善政晋瑞州府同知汪仲成字汝玉绩溪人嘉靖丙戌进士授大理评事有巨阉从子杀人赂诸问官求脱仲成力争不署名竟抵法迁思恩知府时土官岑濬以叛诛其子岑金率党攻城计缚之调柳州岁有船税千余金成委备军饷一无私焉
　　鲍象贤字复之歙人嘉靖己丑进士授御史歴云南副使累迁陜西廵抚移云南集兵讨流江贼那鉴平之总督两广连建靖冦功官终兵部左侍郎舒迁字于乔黟人嘉靖乙未进士授行人时都御史欧阳铎议増山税迁力止之考选御史着居官慎己二铭议大礼多所建白按山西清理盐课羡余悉奏赈边按广东剪豪黜贪汚复厓山之祀所至有声
　　胡宗宪字汝贞绩溪人嘉靖戊戌进士授益都令擢御史出按宣大定边乱复按浙时东南苦倭冦华人汪直徐海等爲之主督抚以宗宪善用兵请当一面遂破倭于王江泾迁廵抚晋总督节制七省军事专任治倭设竒计防其党与贼首以次就擒东南宁息进大司马加少保后以人言逮至京上曰加宗宪罪后来谁肯任事乃得释继又被劾下狱瘐死万歴初追諡襄懋
　　汪文式字时凭婺源人嘉靖癸卯乡荐知华县贼帅尚诏攻掠城邑一日假校尉带数十骑过华文式侦知爲贼擒斩之事闻诏建伟绩坊
　　汪垍字仲成休宁人嘉靖甲辰进士授户部主事转员外郎属修防典十三司皆垍总裁陞福建佥事出死囚以御倭防闻赐金绮擢叅议
　　殷正茂字养实歙人嘉靖丁未进士爲兵科给事帝勤斋醮正茂与同官言黩祭非礼不肯进香予杖寻陞江西按察使广东猺獞自治中作乱数征不克至是擢正茂右佥都御史爲廵抚往讨平之陞两广总督时倭冦纵横正茂徙边海谪戌之民于他处絶倭向导请寛减采珠铜蜡贡物以苏民困然后分布攻守盗以次尽平以功加兵部尚书晋户部致仕
　　汪道昆字伯玉歙人嘉靖丁未进士知义乌县歴福建兵备副使有悍卒拥脇廵抚廵抚莫能支道昆遽驰入军门戮首事以狥一军寂然倭陷兴化全闽大震道昆走浙请督抚胡宗宪檄戚继光将兵往道昆主画防继光主转战贼次第削平累陞都御史歴抚福建郧阳湖广神宗立召爲兵部侍郎出阅蓟辽边备乞终养归诗文与李攀龙王世贞狎主齐盟所着有太函集
　　方静字定之歙人嘉靖庚戌进士任东平州视学粤西寻转江藩使者治严嵩父子狱有所波连静讼言白之既持节入浙时方苛剔滥费静疏言去冗不如増备増备不能惜费因大修艨艟防诸将急击冦覆其水寨论功当超叙中蜚语归卒赠工部尚书
　　程金字德良歙人嘉靖癸丑进士授南工部主事秋毫不染分司龙江闗要人援权相势挠闗法金棰其船工狥于市迁部郎出守汉阳发楚藩外属奸賍张居正治第托汉阳守市木金雅不直居正居正夺情遂投劾归
　　方良曙字子宾歙人嘉靖癸丑进士授工部主事木荆州闗吏请兼算舟充额曙不许额既足乃罢两月告缗恤刑畿辅释三寃狱尝仿长垣故事治河河不爲灾后辖云南濬昆明池溉田又筑晋宁州城终应天府尹
