<!-- { "loadSidebar": true } -->
     赵襄子击杀代王，遂平代地。《史记》：赵襄子北登夏屋山，诱代王，使厨人操铜斗以食代[王]，阴令击杀之，遂兴兵平代地。／襄子姊为代王夫人，闻之泣而呼天，摩笄自杀，代人怜之，名所死地为摩笄山（49）。／汉高帝械系刘敬于广武。汉高帝欲击匈奴，使刘敬奴还／报曰：“必使奇兵以争利，不可击也，是时汉兵卅余万已逾／句注，上怒：“敬妄阻吾军！”械系敬于广武，遂往平城。匈奴果／出奇兵，围高帝白登，七日乃解。帝至广武，赦敬曰：“吾／不用公言，因于平城。”乃封敬二千户为关内侯。注云：句注山，／在雁门广武县，亦属雁门郡之是也（50）。／汉高帝击陈豨音喜使周勃入定代地。《汉书》云：代／相国陈豨反，高祖曰：“代地吾所急，故令豨以相国守代，今乃劫掠地”。上自将而往，问豨将，皆贾人，乃多以／金购，豨将多降。使太尉周勃道太原入定代地，免降员，诛豨，乃立文帝为代王也。
　　郡望地名：雁门，代州门雁(雁门)郡也。广武，汉县名，高帝赦刘敬／封侯之所。参合，汉时代郡之县，柴武击斩韩信于此地（52）。／武州塞。在雁门，汉时武时单于将十万，入骑(骑入)武州塞是也（53）。水名：滹音呼／沱音陀河，在唐林县界（54）。虑音闾虒音夷水，在五台县界，汉因此水置雁／门县，西平地，其大三轮，泉源沸涌，以巨石投之，辄喷出也（55）。常溪，水在雁门县界（56）。浑河，出拨逻回山也（57）。／
　　山名：夏屋山，赵襄子诱击代王处，在汉广武县也（58）。句注山（59），汉兵卌（卅）万余（逾）／句注击匈奴也。（60）晋句注碑曰：北方之险有卢龙、飞狐、句注为之，号天下之阻，所以分别外内也（61）。汉高不从敬之说，／困于平城也。案句注在雁门县界，即今西陉山是（62）。／五台，在五台县东北，《道经》以为紫府，《内经》清凉山也（63）。晋永嘉中，百姓避乱入此山，见仙人为之克驱，因之不返，寻／访莫知，故俗以此山为仙人者之都（64）。塞曰：百山 聂  ，偏岭，东尖，覆寇，／一名牛心山也。大王石井，叠头，西峨，巳上并塞上山名，在雁门界是也。／凤凰，石鼓，山下有石鼓，卧一丈八尺，腰细之过绳处也。连枷棒，／西陆山，马头，乌堆。已上亦塞上山名，在唐林县界（65）。／
    人俗：雁门，并州属郡也，其风俗与太原略同。／然自代北至云、朔等州，北临绝塞之地，封略之／内，杂虏所居，戎狄之心，鸟兽不若，歉馑则剽／劫，丰饱则柔从，乐报怨仇，号为雠掣，不惮／攻杀，所谓衽金革死而不厌者也。纵有编户，亦／杂戎风。比于他邦，实为难理（66）。／
    物产：雕翎，麝香，豹尾，麻布（67）。／
　　《汉书》曰：并州重利布帛，人二男三女，畜宜五扰／，马、牛、羊、犬、猪也。谷宜五种，木唯文瓜，厥药性九。／甘草、麻黄、苦参、草薜、黄芩、大黄、芍药、芦、秦胶（68）。／  云州，下，云中郡。去上都一千九百六十里（69）。／   
    《禹贡》冀州之域。周属并州（70），春秋时为北狄地，／战国时属赵，今州即秦雁门之地也，在／汉为雁门之平城县。汉末大乱，匈奴侵边（71），／云中、雁门、西河遂空。曹公鸠集荒散，立平／城县（72）。后魏道武又于此建都，／孝文改为司州牧，置代尹（73）。孝昌之际，离乱／尤甚，常、代之北（74），尽为丘墟。齐文宣帝置／常安镇（75），自周迄隋乃为镇也。／贞观十四年自朔州北界定襄城移云州及／定襄县于此，后为默啜所破，移百姓于朔州，／开元十八年后置云州及云县，今为刺史理所。／
    事迹：
　　汉文帝赦魏尚为云中守。魏尚得罪，方／赏罚作，是时，匈奴大人入朝那，杀北地都尉，文帝以胡寇问冯唐，[冯唐]曰：“魏尚为云中守，军吏是以，匈奴远避，不近云中之塞。”／文帝悦，是日令唐持节赦魏尚，复为云中守（76）。猗卢都平城。晋乱，并州刺史刘琨表封猗／卢为代王，都平城，今即云中（77）。齐文宣置东州城。后魏之末，乱离尤甚，常、代之北，尽为丘墟，齐／文宣天保七年置常安镇，徙豪杰三千家以实之，今名东州城也（78）。卫青休士马于／云中、雁门。汉武帝元朔中，匈奴入代杀都尉，大将军卫[青]将兵十余万出定襄，斩首三千余级，还休士马／于云中、雁门（79）。
　　郡望地名：云中，云州郡名。平城，汉高／帝用陈平秘计得出匈奴所围是此地，今云州是也（80）。单于台，在云州县西北，汉武帝元封／四年勒兵十八万骑，出长城，北登单于台，即此地是也（81）。休胡，云州是古云[中]郡之[地]，赵武灵王北破林胡、楼烦而置此（82）。／紫塞。在北界，土多紫色（83）／。
　　水名：御河水。流入桑乾（84）。
    浸曰：乙速孤（85）。／
    山名：白登山，上有台名曰白登台（86）。火山，在云中县西，山有火井，深不见底，以／草投之，则烟腾火发，有火井祠，山南有风穴不测，风常不止也（87）。奚望山，在郡东一百里（88）。／采凉山。后魏孝文采凉处也，在郡东北八十里也（89）。
    [风]俗：州人与代州同（90）。／
    物产：雕翎，草羊（91）。所出药物与代州同。／
    朔州，下，马邑郡。去上都一千七百廿里（92）。／
    《禹贡》冀州之域。周为并州地，春秋时为北狄地（93）。／秦为雁门郡地，在汉即雁门郡之马邑县也。／汉末大乱，郡遂荒废。曹公又立马邑县，晋改为／雁门郡（94），晋乱，其地为猗卢所据。／后魏都代，为畿内之地。／孝文帝迁洛，于定襄故城置朔州，后又废（95）。／齐文宜帝又于马邑城置朔州，即今理。／随(隋)大业中罢州为马邑郡。皇朝改为朔／州，今为刺史[理所]。
    事迹：   
    韩信请理马邑，／即今朔州也，汉[高]帝以韩王信壮武，乃以太原郡为韩国，徙信／从备胡，故信以晋阳去塞[远]，请理马邑，上许之。匈奴大入围信，信数／求和，上赐书责让，信恐诛，以马邑降胡；却与胡骑居参／合。汉军柴武遂屠参合，斩信，参案(案参)合，代郡县是也（96）。／聂壹请诈降以诱匈奴。汉武帝时雁门马邑豪帅聂壹言：“匈奴可诱以利袭／击之。”王恢议：“可击。”上从之。阴使壹为门(间)（97），亡入匈奴，诱禅(单)于曰：“吾／能斩马邑令丞，以城降。”禅(单)于以为然，穿塞将十万骑入武州塞，是／时，汉末(亦)伏兵匿马邑傍谷中，单于觉之，还去，上怒王恢逗挠不击禅(单)于辎重，恢闻自杀（98）。／    
    郡望地名：马邑，朔州郡名也。州城本汉末(马)邑城也，昔秦人筑城于武州塞，以备胡，城将成而崩者／数矣，有马驰走，周旋反复，父老异之，因依走处筑城，乃不崩，遂名马邑之也（99）。／大同军城。开元五年分善阳于州东卅县也（100）。
    水名：桑乾。河名，在马邑县东（101）。    
    山名：壶口。山在故北，屈东南（102）。
    人俗：与代州同（103）。  
    物产：白雕翎（104）。所出药物与代州同。    
    岚州，下，楼烦郡。去上都一千五百八十里（105）。／本并州之域，春秋时为晋，复属赵，本楼烦胡／之地也，赵武灵王破以为县（106）。秦太原郡地，在汉／即汾阳县之地（107），汉末遂空（108）。曹公立新兴郡，／后魏置岚州，即今理也。随(隋)大业中于静东(乐)县界／置楼烦郡（109），武德四年平刘武周置东会州，／六年废，重置岚州，今为刺史理所。／
　　事迹：
　　后魏置岚州，因以岢岚山为名也。岚州／故城武德中为岢岚镇，大足中加兵三千，其后／李逈秀又加兵至六千人，号为岢岚（110）。开元后废，论者皆以地／为突厥之北冲，不可久废。
　　郡望地名：楼烦，岚州郡名也，隋置楼烦郡，因汉末楼／烦为名之也。秀容城，在宜芳县南，刘元海所筑也。元海因感神而生，姿容美秀，因以名其城是也（111）。／汾阳宫，随(隋)汾阳故宫在静乐县北一百二十里（112）。蔚汾关，在合河县东七十里（113）。／长城，随(隋)因古迹修筑长城，起合河县北卌里，东经幽州，延袤千余里（114）。／三堆城。静乐县城内有堆阜三，俗名三堆城也（115）。
    水名：天池，在静乐县界。燕京东山上（116），周回八里。／阳旱不耗，阴霖不滥，尝有人乘车风飘堕池，有人获车轮于桑／乾泉，后魏孝文帝以金珠穿鱼七头放此池，后亦于桑／乾泉得之，炀帝尝于池南置宫，每夜／风雨吹破，宫竟不成。今池侧有祠，谓之天池祠（117）。合河，蔚汾水与黄河合地，曰合河，合／县界城下（118）。／
    山名：岢岚，在岚谷县城东，岚州之西，后魏置岚州，因此山[为名]，高二千余丈（119）。／管涔音芩山，在静乐县北。初，刘曜隐于此山，山神献剑于曜也（120）。／总林、玉龙，二山名，山在岢岚军西北三百里，上多松木，所谓岚腾之木是之也（121）。／
    人俗：与代州同（122）。     
    物产：熊皮，麻，食蜜（123）。／
　　蔚州，下，兴唐郡。去上都二千里（124）。／
　　《禹贡》：冀州之域。周属并州。春秋时属晋。战国／时[属]赵（125），赵武灵王置云中、雁门、代郡，秦亦为／代郡。东魏静帝于此置北灵丘郡，／周宣帝置蔚州。罢州置雁门郡（126）。／武德四年平刘武周，重置蔚州，今为刺史／理所。    
    事迹：
    横野军，在州东一百卅里，开元十二于军城置安／边县，至德二年改为兴唐府（127）。三河冶。在飞狐县，元和七年以此冶旧有／铸钱炉，铜山数十里，铜矿至多，遂置五炉铸钱，成一万八千贯（128）。／  郡望地名：兴唐，蔚州郡名也。《周礼》：并州，川曰沤夷，濅曰莱／易（129）。今沤夷在灵丘县，莱易在飞狐县，皆在州境之内也。飞狐道。入妫州界古飞狐口也，《汉书》郦食其／说汉王曰：塞飞狐之口，言其阨也，即此地可之也（130）。
