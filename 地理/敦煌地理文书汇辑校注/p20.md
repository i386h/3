<!-- { "loadSidebar": true } -->
    右在州东一百卅里（25）。出于石崖腹中（26），其泉傍出细／流， 一里许即绝。人马多至，水即多；人马少至，水／出即少。《西凉录·异物志》云：汉贰师将军李广／利西伐大宛，回至此山，兵士众渴乏，广[利]乃以掌／拓山（27），仰天悲誓，以佩剑刺山，飞泉涌出，以济／三军。人多皆足，人少不盈。侧出悬崖，故曰悬泉（28）。／   
    七所渠：
　　宜秋渠，长廿里。／右源在州西南廿五里，引甘泉水。两岸修堰十里，／高一 丈，下阔一丈五尺；其渠下地宜晚禾，因号为宜／秋渠（29）。／
　　孟授渠，长廿里（30）。／右据《西凉录》，敦煌太守赵郡孟敏于州西南十／八里于甘泉
都乡斗门上开渠溉田，百姓蒙赖，／因以为号(31)。／
    阳开渠，长一十五里(32)。
    右源在州南十里，引甘泉。旧名中渠。据《西凉／录》，刺史杨宣移向上流造五石斗门(33)，堰水溉／田，人赖其利，因以为号。／
    都乡渠，长廿里(34)。
    右源在州西南一十八里甘泉水马圈堰下流，／造堰拥水七里(35)，高八尺，阔四尺，诸乡共造，／因号都乡渠。／
    北府渠，长卌五里。
    右源在州东三里甘泉上，中河斗门，为其渠／北地下，每年破坏，前凉时刺史杨宣以家粟万斛，／买石修理，于今不坏。其斗门垒石作，长卌步，阔三丈，／高三丈。昔敦煌置南府、北府，因府以为渠名（36）。／
　　三丈渠，长五里。
　　右源在州东三里甘泉水上，于河斗门南向东修／堰，穿渠一十三里，其渠阔三丈，因以为号（37）。／
　　阴安渠，长七里（38）。
    右在州西南六里甘泉水上。据《西凉录》，敦煌太守/阴澹于都乡斗门上开渠溉田，百姓蒙利而安，/因以为号（39）。
　　一所壕堑水，阔（四十）五尺，深九尺，壕绕城四面。右其壕西南角有一大泉，分为两道，流绕城四面／周匝，至东北隅，合流北出，去城七里，投入大河（40）。／
    三所泽：
    东泉泽
　　右在州东卌七里。泽内有泉，因以为号。／
　　卌里泽，东西十五里，南北五里。／右在州北卌里，中有池水，周回二百步，堪沤麻，众／人往还，因以里数为号。／
　　大井泽，东西卅里，南北廿里。右在州北十五里。《汉书·西域传》，汉遣破羌将军／辛武贤讨昆弥，至敦煌，遣使者按行,悉穿／大井，因号其泽曰大井泽(41)。／ 
　　二所堰：
    马圈口堰
    右在州西南廿五里，汉元鼎六年造，依马圈山造，／因山名焉。其山周回五十步，自西凉已后，甘水湍／激（42），无复此山。／
    长城堰，高一丈五尺，长三丈，阔二丈。
    右在州东北一百七十里。堰苦水以溉田，承前造／堰不成，百姓不得溉灌，刺史李无亏造成，百／姓欣庆。无亏，汉丞相蔡（43）之后，自陇西徙居／幽州之范阳。五代P.祖司空诉，尚后魏太(世)祖／舅阳平王杜起(超)女（44），后为公主，忆长安城，太(世)祖／于范阳为公主筑长安城，俗号长安城李。随（隋）时定／氏族，去其安字，直为长城李氏（45）。／大周圣神皇帝赐无亏长城县开国子，故时／人名此堰为长城堰。／
    一所故堤，高三丈，阔三丈五尺。
　　右在州东北一百廿步。按《十六国春秋》，嘉兴四年，西／凉王李歆为且[沮]渠蒙逊战败于酒泉东怀／城（46），歆死国灭。其弟恂为敦煌太守，与诸子弃／敦煌奔于北山。蒙逊以索元绪行敦煌太守，绪／行险恶，失于人心，郡人宋承义（47）、张弘以恂在郡有／惠政，密遣招恂，九月率数千骑入于敦煌（48），索(元)绪／东奔，宋承义等推恂冠军将军、凉州刺史。蒙／逊遣子德政率众一万攻恂，恂闭门不战。至五年／春，蒙逊率众二万攻敦煌，遗恂书，论以兴亡／之运（49）。恂不答。二月，三面起堤，以水灌城，恂使／壮土千人，连板为桥，潜欲决堤，悉为蒙逊所擒，／将佐等劝恂曰：“今水弥盛，东军来者相继，虽／有熊武之士，决战无所，宜遣使降，因以击之。”／恂遣使请降，逊不许。左长史宋承义、武卫／将军张弘等开门降逊，恂自杀(50)。其堤多毁／灭，唯东面其趾步存。／ 
　　一所殿，六门，五架，高四尺，东西十七步，南北八步。 
　　右在子城中，近城南门。据《西凉录》，凉王李暠庚子／年建造此殿以听政，至今见在，州司以为馆（51）。／
    咸卤    
    右州界辽阔，沙碛至多，咸卤，盐泽约余／大半（52）。／
    三所盐池水：
    东盐池水
    右在州东五十里（53），东西二百步，南北三里。其盐／在水中自为块片，人就水里漉出曝干，并是／颗盐，其味淡于河东盐，东印形相似（54）。／
    西盐池水
    右俗号沙泉盐，在州北一百一十七里（55），总有四陂，每／陂二亩已下。时人于水中漉出，大者有马牙，／其味极美，其色如雪，取者既众，用之／无穷。／
    北盐池水
    右在州西北卌五里，东西九里，南北四里。其盐不如／西池，与州东盐味同。
    —所兴胡泊，东西十九里，南北九里，深五尺。
    右在州西北一百一十里（57）。其水咸苦，唯泉堪食，商／胡从玉门关道往还居止，因以为号。／
    一十九所驿并废：
    州城驿
    右在州东二百步，因州为名，东北去清泉驿卌里。／
    清泉驿
    右在州东北（四十）里，去横涧驿廿里，承前驿路在／瓜州常乐县西南，刺史李无亏以旧路石／碛山险，迂曲近贼，奏请近北安置，奉天授二年／五月十八日敕移就北。其驿置在神泉观／庄侧（58），故名神泉驿。今为清泉戍，置在驿傍，／因改为清泉驿。／
    横涧驿
    右在州东北六十里，北去白亭驿廿里，刺史陈玄／珪为中间迂曲（59），奏请，奉证圣元年十二月卅日／敕置，驿侧有涧，因以为名。／
    白亭驿
    右在州东北八十里，东北[去]长亭驿卌里（60），同前奉／敕移，为置白亭烽下，因烽为号。／
    长亭驿 
    右在州东北一百廿里，东去甘草驿廿五里，同前／奉敕移，为置在长亭烽下，因烽为号。／
    甘草驿  
    右在州东北一百卌五里，东南去阶亭驿廿五／里。前刺史李无亏为中间路远，兼有沙卤，／奏请，奉敕置，驿侧有甘草，因以为号。／
    阶亭驿
    右在州东一百七十里，东去瓜州常乐驿／卅里。同前奉敕移，为置在阶亭烽／侧，因烽为号。／
    新井驿，广显驿，乌山驿（61），已上驿瓜州捉。
    右在州东北二百廿七里二百步，瓜州常乐县界。／同前奉敕移置，遣沙州百姓越界供奉。／如意元[年]（62）四月三日，敕移就矟竿道／行，至证圣元年正月十四日／敕，为沙州遭贼少草，运转极难，矟竿道／停，改于第五道来往。又奉今年二月廿七／日敕，第五道中总置十驿，拟供／客使等食，付王孝杰并瓜州、沙州审／更检问，／令瓜州捉三驿，沙州捉四驿，件／检瓜州驿数如前。
    双泉驿(63) 
    右在州东北四百七十七里—百六十步，瓜／州常乐县界。唐仪凤三年闰十月奉／敕移稍竿道就第五道莫贺延碛／置，沙州百姓越界捉。奉如意元年／四月三日敕，移就稍竿道行，至／证圣元年正月十四日敕，为沙州／遭贼，改第五道来往。南去瓜州常乐／县界乌山驿六十九里二百六十步，北去／第五驿六十里八十步。／
    第五驿（64）
    右在州东北五百一十一里卌步。同前奉／敕置，沙州百姓越界捉，南去双泉／驿六十四里八十步，北去冷泉驿六十八里／卅步。/
    冷泉驿（65）
    右在州东北五百七十九里一百七十步。同前／奉敕置，沙州百姓越界捉。南去第／五驿六十八里卅步，北去胡桐驿八十四里。／
    胡桐驿
    右在州东北六百六十三里一百七十步。同前奉／敕置，沙州百姓越界捉。南去冷泉驿八十四／里，北去伊州柔远县界赤崖驿八十里（66）。／
    东泉驿
    右在州东卌里，东去其头驿廿五里。刺史／李无亏为其路山险迂曲，奏请就北安置，／奉天授二年五月十八日敕移就北，其／驿遂废。
    其头驿
    右在州东六十五里，西去东泉驿廿五里，东去／悬泉驿八十里，同前奉敕移废。／
    悬泉驿 
    右在州东一百卌五里。旧是山南空谷驿，唐／永淳三年录奏奉敕移就山北悬／泉谷置（67）。西去其头驿八十里，东去鱼泉／驿卌里，同前奉敕移废。／ 
    鱼泉驿   
    右唐咸亨四年刺史李祖奏奉／敕置（68），去州东一百八十五里，东去瓜州常乐／卌五里，西去悬泉驿卌里，同前奉／敕移废。／
    无穷驿
    右在州东一百里，在无穷山置，西去其头驿卅／五里，东去空谷驿卅里，唐永淳二年奏移就／北行，其驿遂废。／
    空谷驿
    右去州东一百卅里，在空谷山南置，西去无穷／驿卅里，东去黄谷驿卌里，为同前移道，其／驿遂废。／
    黄谷驿
右去州东一百七十里，东去鱼泉驿廿五里，为/同前移道，其驿遂废。／
    州学
　　右在城内，在州西三百步，其学院内东厢有先／圣太师庙，堂内有素先圣及先师颜子／之像，春秋二时奠祭。／
　　县学    
    右在州学西，连院，其院中东厢有先圣太／师庙，堂内有素先圣及先师颜子之像，／春秋二时奠祭。／
    医学 
右在州学院内，于北墙别构房宇安置。／
　　二所社稷坛：
　　州社稷坛各一，高四尺，周回各廿四步。／ 右在州城南六十步，春秋二时奠祭。／
    敦煌县社稷坛各一，高四尺，周回各廿四步。／右在州城西一里，春秋二时奠祭。／
    四所杂神：
　　土地神
　　右在州南一里，立舍画神主，境内有灾患／不安，因以祈焉，不知起在何代。／
    风P.神   
    右在州西北五十步，立舍画神主，境内风不调，／因即祈焉，不知起在何代。／
    雨师神 
    右在州东二里，立舍画神主，境内亢旱，因即祈／焉，不知起在何代。／   
