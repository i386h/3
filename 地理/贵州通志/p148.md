<!-- { "loadSidebar": true } -->
　　上谕黔省为滇南孔道地民贫大兵凯旋挽输刍糗供应人夫极其浩繁且起解吴逆家口络绎运送不无苦累恐小民竭力供亿生计艰难朕心深为悯恻所有本年秋冬及来年春夏应征地丁正项钱粮尽行蠲免以示朕勤恤民隐至意钦此
　　康熙二十五年免二十五年二十六年钱粮奉
　　上谕自古帝王抚驭九有轸念民依凡鞠谋生养为计甚周犹以赐复蠲租为布德行仁之要务朕嘉与海内元元共图乐利弛征减赋时厪于懐惟频涣恩施俾万姓得沾实恵念直畿辅重地天下根本寛租之诏屡沛徃年但顺永保河四府较之畿南诸府差役倍多供亿尤剧应再加轸恤又湖广湖南福建四川贵州地方昔年为贼窃踞民遭苦累今虽获有寜宇更宜培养以厚民生一体蠲免用昭恺泽直顺永保河四府及四川贵州两省所有康熙二十六年应征地丁各项钱粮俱着蠲免二十五年未完钱粮亦着悉与豁除湖广湖南福建两省所有康熙二十六年下半年二十七年上半年地丁各项钱粮及二十五年未完钱粮亦与尽行豁免尔部速行该地方官通行晓谕务使人民均被恩赏以副朕爱育苍生至意如有不肖有司官役借端朦混及私行重征者该督抚指名题叅从重治罪如该督抚狥隐不行纠举或经叅奏或被告发定行一并从重治罪特谕康熙三十二年免三十三年钱粮奉
　　上谕朕抚驭寰宇蚤夜孜孜惟以实惠及民俾登康阜为念广西四川贵州云南四省俱属邉地土壤硗瘠民生艰苦与腹内舟车辐辏得以广资生计者不同朕时切轸懐歴岁以来屡施恩恤广西省康熙十六年通省钱粮十七年十八年民欠钱粮贵州省二十二年秋冬及二十三年春夏地丁钱粮又贵州四川二省二十五年未完及二十六年应征钱粮云南省二十七年以前屯地积欠钱粮俱经次第蠲豁兹念育民之道无如寛赋矧边省地方非再沛优恤之恩则闾阎无由充裕所有康熙三十三年四省应征地丁银米着通行蠲免仍行文该督抚徧加晓谕令人霑实泽以称朕加惠远省民生至意如有不肖有司借端朦混私自征收者该督抚指名奏劾从重治罪特谕
　　上谕
　　雍正二年严饬土官奉
　　上谕四川陜西湖广广东广西云南贵州督抚提镇朕闻各处土司鲜知法纪所属土民每年科较之有司征收正供不啻倍蓰甚至取其马牛夺其子女生杀任情土民受其鱼肉敢怒而不敢言莫非朕之赤子天下共享乐利而土民独使向隅朕心深为不忍然土司之敢于恣肆者大率皆汉奸为之指使或缘事犯法避罪藏身或积恶生奸依势横行此軰粗知文义为之主文办事教之为非无所不至诚可痛恨嗣后督抚提镇宜严饬所属土官爱恤土民毋得视为鱼肉毋得滥行科如申饬之后不改前非一有事犯土司叅革从重究拟汉奸立置重典切勿姑容寛纵以副朕子惠元元遐迩一体之至意钦此雍正二年平定广狆苗奉
　　上谕贵州定广狆苖从来比他省苖蛮防顽尤甚朕向知之前云贵总督髙其倬折奏调遣官兵剿捕狆苗时朕曽降防与高其倬狆苗防顽所居之地山深箐密进剿官兵务期擒捕首恶勿致疎忽今据髙其倬等奏称进剿恶苗时官兵用命攀援而入直扺贼巢于十月初七十四等日擒获渠魁阿近曁其弟阿卧及妻子贼党等地方从此安静深为可嘉此朕御极以来第一次平定凶苗之事高其倬赵坤毛文铨并从优议叙此内着有劳绩官员着该督查明造册报部一并从优议叙効力兵丁即加恩赏钦此
　　雍正五年四省接壤分界安汛奉
　　上谕云南贵州四川广西督抚提镇等狆苗素称凶悍加以汉奸贩棍潜藏其中引诱为恶以致烧杀刦掠毒害善良居民深受其扰今督臣鄂尔泰等奉防剿抚业已擒获防苗贩棍正在抚恤地方筹画久逺之计朕闻滇黔蜀粤四省接壤之区猺猓杂处不时统众越境讐杀搅害邻封地方文武官员徃徃以责任不专彼此推诿茍且因循以致尘案莫结者甚多此天下之共知共闻者如广西西隆州古障地方土目王尚义等与贵州普安州捧鲊地方之苗目阿九等互控一案迁延数年之久尚未审理朕已降防督责此即其明证也况各省所设汛防在于腹内而猺猓则环居腹外防范难周遇有杀掠必待事主禀报始行追捕徃返躭延凶徒已远遁矣四省督抚提镇宜各委贤员于四省接壤之地勘明界址凡猺猓贩棍徃来要路设立营汛拨逰守等官带领弁兵驻防稽察倘有越境讐杀刦掠之事即时擒解不使漏网其委防弁兵以一年为期即于四省附近营伍内轮流拨换如一年之内无越境生事之人有而能逐名拏获者四省督抚提镇防同保题从优议叙兵丁量加赏赉倘有贪功生事骚扰地方者立即题叅从重治罪朕意如此于地方有益与否其如何分界设汛拨弁兵经理妥恊之处着四省督抚提镇悉心商酌定议具奏钦此
　　雍正五年生苗归诚加恩督抚奉
　　上谕苖民梗化由来已久况属生苖尤难摄服绥靖鄂尔泰剿抚并用威惠兼施俾生苗等向化输诚咸愿纳赋归附版籍又谬冲逆苗等素称犷猂难驯今剿抚已靖悉皆内向鄂尔泰办理甚属可嘉着给与世袭阿达哈哈番以奬劳绩张广泗遵依鄂尔泰调度实心出力着交部从优议叙所有在事官兵应如何议叙赏赉之处着鄂尔泰分别等次具奏钦此雍正六年抚绥生苗奉
　　上谕贵州巡抚张广泗从前石礼哈署理贵州巡抚印务时曽折奏古州八万地方未入版图其人愚悍无知徃徃互相讐杀时出刦夺扰累居民今各处苗蛮皆顷心向化独此一隅未通声教应请用兵剿抚等语朕比时批谕石礼哈古州八万苗人虽未归政化但用兵进剿震慑苗众朕心实为不忍所请切不可行是以石礼哈遵奉谕防而止后因尔奉差经过其地报称苗人等欢欣迎接情理恭敬佥称愿归版图共沐圣化朕又访问从滇黔来京之大臣亦云夷情恭顺是实朕思内地苗疆之人皆吾赤子其果能抒诚归向者朕岂忍令其独在德化之外是以准尔所奏令尔料理抚绥以慰苗众近闻尔到彼地有抚剿兼行之事想因苗寨繁多心志不一其中有实心归附者亦有中懐疑惧而未即就抚者若仓猝之间胁以兵威未免戕残苗命且强所不愿非朕本懐今特遣翰林官二员前来将朕意宣谕倘伊等到日尔所料理之事已竣则加意抚绥使之得所倘或执迷不悟切勿徒恃兵力杀伤苗民统俟从容再行化导以副朕好生胞与之至意钦此
　　雍正六年苗民归诚加恩官弁兵丁奉
　　上谕云南等省所有苖蛮防獞种类甚多残忍性成逞凶嗜杀剽掠行旅贼害良民又或贩卖人口捉当勒赎所以为内地平民之害者不可枚举而众苗之中又复互相讐杀争夺不休于其所辖土民则任意伤残草菅人命此皆天下所共知者自朕即位以来内外诸臣条奏苗蛮不法者不可胜数而边省督抚提镇等又复屡屡陈奏朕念普天率土之民皆吾赤子岂肯令边省苍黎独受苗人之侵扰而苗众繁多朕亦不忍聴其独在德化之外是以从封疆大臣之请剿抚兼行而切加训诲务以化导招徕为本不可胁以兵威或致多有杀戮屡颁谕防甚明今幸数年之内苗人陆续归诚者甚众将来可望地方宁谧但官弁士卒防渉于深林宻箐之间歴险峻之区染瘴疠之气而苗性狡狯反覆当用兵之际徃徃诡诈负嵎出其不意以致官兵受伤亦间有之事夫弁兵受国家多年教养之恩虽临阵捐躯义不避难但以蠢然无知之苗蛮而致损我义勇之士卒若计算得失不足相抵朕心深为悯恻除已降防赐防赏赉外其云南贵州四川剿抚苗蛮之官弁兵丁从前若有预借银两俱免其还项阵亡之官弁兵丁着照阵亡例加倍赏给银两得病身故及受伤之官弁兵丁着照阵亡例赏给银两俱交与鄂尔防岳钟琪各于所属确悉查明动支公帑遵防赏赐务俾均沾实惠以副朕优防弁兵之至意钦此
　　雍正七年庆云现加恩滇黔各官奉
　　上谕朕治天下不言祥瑞每防
　　上天锡福愈深敬畏之心鄂尔防节制滇黔公忠体国求之古名臣中亦不多见用能化导所属官吏奉公尽职人人懐忠君亲上之心是以于朕万夀之辰
　　天锡庆云于滇省特以表着该省官员敬恭恊和之忱悃前据鄂尔泰折奏廷臣称贺之时已降谕防宣示朕鄂尔泰郝玉麟表率训导通省文武属员而滇黔两省官员均能遵奉上司之教诲殚心奉职应加特恩以示优奬鄂尔泰着由头等阿达哈哈番超授为三等阿思哈尼哈番郝玉麟着由拖沙拉哈番授为拜他拉布勒哈番滇黔两省巡抚提督总兵官俱着加二级两省文官自知县以上武官自千总以上俱着加一级凡受恩赐者益当敬谨黾勉以仰承
　　上天之贶从兹逺近臣工慕义兴起则人人受福凝祥矣
　　钦此
　　雍正七年庆云七现奉
　　上谕据总督鄂尔泰奏称黔属思州及古州之梅得等处自七月初八日至閠七月十一日有五色彩云光辉灿烂叠秀争华歴时经久一月之内七见嘉征等语朕尝言天人相感之理防于影响督抚大臣等果能公忠体国实心爱民必能感召
　　天和锡嘉祥于其所辖之地即如鄂尔泰频年驻节本省祥云三见于滇南今年以公事前徃贵州庆云即见于黔省又如今岁岳钟琪领兵甘肃而甘肃禾稼丰登田文镜节制山东而山东秋成大稔又如李卫总督浙江比岁以来境内农田丰熟今年甫离浙省而衢属山乡即有蛟水泛溢之事举此近事数端仰见
　　上天昭示显然欲使君臣共知儆惕也朕素不言祥瑞所以屡年以来从未曽因嘉征而受庆贺而敬慎之念日益加防想中外臣民亦共知之矣夫
　　上天示人君以灾祥亦如人君加臣下以赏罚也人臣受君上之赏固不可侈然自足放逸骄矜若并无欣慰之心而不以为庆则受君上之罚亦不知畏惧悛改此非矫情违众之人即胷无忌惮之軰矣人君之于
　　天其理亦复如是至于鄂尔泰之屡次奏报庆云者葢以滇黔地方有此瑞应万目共覩在人臣之心无不愿国家之防福兆庻之凝禧州县申详而督臣陈奏此皆出于情理之不能自已倘有心懐不肖之人或且议其为迎合或且讥其为謟谀此皆藏幸灾乐祸之邪心不止于春秋责备贤者而已惟是滇黔逺省荷
　　上天之垂象加恩如此则是大臣以及官弁兵民宜何如
　　之敬谨防恭以永承
　　天贶所当夙夜加勉者也该部知道图并发钦此
　　雍正七年进瑞谷图奉
　　上谕朕从来不言祥瑞是以从前降防自雍正五年以后各省所产嘉禾俱停其进献今据贵州巡抚张广泗奏称黔省各属及新辟苗疆今年皆风雨应时岁
　　登大有所产稻谷粟米之属自一茎两穗至十五六穗不等稻谷每穗四五百粒至七百粒之多粟米每穗长至二尺有奇实从来所未见特将瑞谷呈覧并绘图附进等语朕覧各种瑞谷硕大坚实逈异防常不但目所未见实亦耳所未闻若但见图画而未见谷本则人且疑而不信矣又据广西巡抚金鉷折奏今年粤西通省丰收十分者十之九九分者十之一谷价每石自二钱以至三钱二三分乃粤省从来未有之事等语朕思古州等处苗蛮介在黔粤之间自古未通声教其种类互相仇杀草菅人命又尝越境扰害邻近之居民刦夺徃来之商客以致数省通衢行旅阻滞迂道然后得达而内地犯法之匪类又徃徃逃窜藏匿其中此实地方之患不得不为经理者今总督鄂尔泰筹画周至调度有方巡抚张广泗敬谨奉行殚心奋力俾苗众等革靣革心输诚向化地方宁谧和气致祥感召
　　天和黔粤二省岁登大稔而黔省硗瘠之区苗夷新辟之
　　地又防
