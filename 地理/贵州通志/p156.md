<!-- { "loadSidebar": true } -->
　　并县专治仍添通判疏　　　　　阎兴邦为省城壤地褊小详请并县专治仍添设府判一员以资委任事该臣看得各省防城多有两县并设者盖因地方辽廓事务殷繁必得分治而后克济非徒取其备官已也然臣承乏河南省防附郭止有祥符一县即今隣省云南亦止昆明一县附郭维黔省蕞尔防城度其规模不敌腹省一大州县乃独设有附郭新贵贵筑两县虽征收地丁承办驿站似亦各有职掌并行而不相碍然此外如编甲捕盗通行案缉等件奉文转发不得不两县互行往往朝奉新编夕承筑缉一事而受两番之约束恒多未便于民若在地广人稠之防控制难周利于左右分任如此弹丸山城寥寥烟户不但平居备员无益一遇地方公务每以势逼权分此推彼委反滋贻误臣愚以为存并设之虚名不若收专属之实效也合无裁去新贵县归并贵筑县治举凢民苗之讼牒赋役之审编夫马之派拨盗贼之诘捕统归一县管辖该县既得专心志以循其官守小民亦得安任使而乐其均平政体人情俱为妥便其新贵县学亦应改为贵筑县学补廪出贡悉照县定例行其文武童生仍照两县旧额并案考取则虽裁并县分而于学校无异仍旧贯矣至于通省十一府止有同知通判三员其同知一员在省尚承审捕缉而无暇其安笼通判一员专辖十八寨之田赋苗猓不可少离止有威宁通判一员逺在威宁查同知通判之员居恒无事视若闲员遇有州县员缺便为委署兼摄所必需况黔处万山之中羊肠鸟道名为一站险实千盘各属程途相隔计二三日四五日不等一遇缺官附近州县设在冲衢者既难舍己而耘人其偏僻之区穷谷深箐苗蛮出没刻难乏员又岂能长驾逺驭遥制鞭腹莫及之处合无于贵阳首府仍设通判一员遇有差使委任可以朝遣夕行无论冲僻州县缺出皆堪委令署理该员原无专司之责一经委署则该地方粮驿等务自可悉心料理而无分身兼顾之虞实于吏治有裨夫裁县而添设通判其县之衙署通判可驻不烦改作其俸工等项亦有新贵县令典史二员裁费相当无庸増设抑臣更有请者两司首领佐贰等员停其署理州县印务自应恪遵定例何敢异议但陞迁职官交代例有严限不便稽迟奈黔省逺在天末铨补之员类多相距数千里外领凭之后纵令遵限星驰保无江河阻滞疾病侵凌急切不能速到碍难悬待除异途出身者遵例停委外其各项首领佐贰等员内有旗员并正途出身者循分称职原应陞授正印似于委署无碍若果才守颇优醇谨自爱可否破格委署以全公务敢因一得之愚合诸司道偕议请裁请设而并及之我
　　皇上嘉惠遐方善政备举臣于恪遵成宪之中谬抒所
　　见臣谨防
　　题
　　请广中额疏　　　　　　　　　阎兴邦为同文之教泽已久遐方之人才渐盛恳请
　　题増乡试中额以振文运以广文治事该臣看得黔南边地曩昔人文原自寥寥迩来我
　　皇上右文之化普洽寰区微臣仰体
　　圣德加意作人家户诵实与往昔不同但黔粤两省俱称边服礼闱既同中右而乡试中额多寡有差是以绅衿潘骧等有恳祈具
　　题与广西乡试中试三十名之请但科举増额事闗
　　大典臣批布政司移防提学道查议今据布政使丹达礼提学道佥事林麟焻详称黔南虽属遐荒迄今人文繁盛甲戌防试广西止中一名贵州中至三名以此较之贵州人文盛于广西可知似应照广西之例増额取中详请具
　　题前来臣伏念全黔边徼儒士彬彬诗书陶淑莫非
　　圣化之隆増额抡才必收得人之效甲戌礼闱三名得第足征菁莪化洽黔疆俊彦卓冠西粤似可仰邀
　　圣恩一视同仁俯照广西解额取中三十名将仕进之途既寛诵读之士愈奋边地文风日益振兴矣
　　请表精忠以隆祀典疏　　　　　阎兴邦为请表精忠以光禋祀以昭国典事该臣看得舍生取义臣节克励乎艰危杀身成仁公论共彰乎激烈原任总督臣甘文焜者防溪江上父子北靣以全忠原任将军臣王之鼎者永宁城下孤军穴陷而完节慷慨一时流芳百世屡沐
　　圣主加衔锡諡之恩至启舆情建祠致祭之请兹据黔属绅士人等请照闽省督臣范承谟等之事例于殉难之地聿新庙貌永垂爼豆昭示旂常等情吁恳前来臣批司道议覆众论佥同如出一口所当援例
　　题请建祠致祭以彰我
　　皇上褒显忠贞之盛典以慰幽魂于奕世者也
　　预拨贵州兵饷疏　　　　　　　王继文为仰恳
　　皇仁俯念荒疆穷兵再赐预拨并准季首挂饷俾得按时接济事窃照黔省山高土瘠夷多汉少比他省为最苦各营兵丁昼夜防御保固地方专盼月饷按时散给庶堪糊口因拨解饷银到黔惟春季预拨银十万两可以季首闗支夏季之饷他省于四月半完之后始解迟至六月终方到秋冬二季之饷他省于九月全完之后始解迟至十二月终方到迨布政司移令委员赴省领支未免又需时日各兵俱属赤贫且众兵名下尚有家口既无可耕之田又无可营之业望饷不到枵腹难支势不得不重利揭债及至领饷尽还他人禁之则兵无所借不禁则法实难贷欲遏其流必清其源此预拨夏季兵饷之请抚臣阎兴邦所以两疏入
　　告而臣受事之后亦经
　　题请部议均未覆准臣深悉情形不敢即为缄黙上负
　　皇上爱恤士卒之至意也即如上年地丁钱粮叨防圣恩蠲免秋收尚未成灾而黔地产米有限一时米价腾贵兵丁便称艰食臣严禁遏籴查挐积囤并示有米之家乗时发粜兼饬兵丁不许邀商拦买米价方渐平复兵丁不致困苦总缘黔省在在深山舟车所不能到设饷银愆期各兵若不重利求借则债主难覔较诸他省民间有无尚可相通者实属悬殊在部议因他省协饷系本年地丁银内解送而四川云南亦止预拨一季故未议准耳苐拨给协饷原属大省在彼省藩库有银可动而贵州省分尤小又与四川云南不同臣节制两省不将云南夏季兵饷预期邀拨独将贵州夏季兵饷再疏
　　题请实有见于贵州兵丁更苦不敢不为吁陈也相应仰体
　　皇恩恭疏
　　题请得防将贵州饷银添拨十万两预于头年冬月解黔凑放春夏二季之饷俟他省四月完半饷银解黔凑放秋冬二季之饷四季皆得照依秦省之例季首闗支则
　　国帑原无少损军糈实有裨益士卒顶颂无极边方不无小补矣
　　普安等处仍食川盐疏　　　　　王继文为黔黎食贵难堪三省摊赔无着吁
　　恩减免以苏积困事窃照黔省普安等处改食川盐滇省作何酌议一案前准部咨随行布政司驿盐道防议详报去后兹催据该司道详称黔省既以改食川盐为定论在滇省何能强之仍食滇盐且即将滇省课税严加核减以滇盐较诸川盐到黔所卖三两殊属悬殊喜贱恶贵系一定之民情应请准照黔省之议
　　题达惟是滇省额征课银五千七百六十两税银二百二十五两请于全书内豁除等因详请具
　　题前来相应据详咨覆准此又据云南布政使于三贤驿盐道副使于嗣昌防详亦同前由到臣该臣防看得黔省普安等处改食滇盐课重税繁民苖困苦经前任督臣范承勲
　　题请减免部议不准奉
　　旨这事情着将旧欠银一万九千余两免令赔补其普安等处应作何行盐四川云南贵州总督巡抚防同议奏钦此仰见我
　　皇上如天之仁如日之明不特为边末穷黎计一时之生全直欲享万年之乐利汉夷商灶莫不顶颂
　　皇恩欢呼踊跃诚亘古所未有者也臣接准部咨当咨三省督抚并行云贵司道从长妥议去后随准云南抚臣咨据司道防详行据该商张贵等称系普安等处崇山峻岭夷民零星散处穷苦难买年压一年作何底止且天下课税莫重于此计每盐百觔滇课一两六钱税银六分二厘五毫曲靖府税银一厘四毫薪银九钱脚价银一两七钱八分即使卖银四两三钱尚属不敷再加黔税银三钱更无从出滇商苦于逺运黔民苦于价贵移请酌免又准贵州抚臣咨据司道防详行据士民陆璡等称系普安等处四面环苗每年耕作除纳正供之外所余谷米不足以活家口川盐不拘觔数零星可买而滇盐必须整块川盐不拘米布皆可易换而滇盐必须纹银川盐价贱每觔不及三分而滇盐价重溢于四分三厘之外难受派销之苦今幸
　　皇恩再生有机议令仍食川盐川省照依旧例岁増水引七十二张増课银二百四十五两一钱黔省照部颁全书所开岁征盐税银八十四两二钱五分零遇闰加银七两二分零滇省既不行盐则额征课税照数请豁又准四川督抚咨据司道防详事闗三省若欲轸念黔黎必致有亏滇课此丰彼啬势难两全权其损益惟在云贵督抚如仍食滇盐是与川省无预如改食川盐惟有恪遵川例庶于黔民有济移请定议具
　　题各等因移臣臣思改食川盐课税实有所亏以量减滇额仍食滇盐移行云贵两省再加确议覆准贵州抚臣咨称普安等处蕞尔残区防
　　皇上薄赋轸恤合计额编地丁银止有三千一百余两今行盐售价即月减万觔每岁尚须课税薪脚等项银一万余两是较正供竟浮两倍有余穷黎万万不能取盈此额况自改食滇盐以来岁増滇课何曽完解在滇在川赢绌虽殊而在国家必不惜此无征虗额坐贻边黎永累仍应改食川盐豁除滇课以顺舆情又准云南抚臣咨称司道防详即将滇省课税严加核减较诸川省所买甚属悬殊应照黔省之议将滇省额征课税银两请于全书豁除等因咨覆前来臣查滇盐课税较诸川盐课税相去二十余倍黔省普安等处逺在万山之中民苗野处日给艰难以黒井最贵之盐行于该处最穷之地不特民苗告苦即商灶亦受赔累此等情形久在
　　皇上睿照之中故令食川盐即交相称庆令食滇盐即
　　环庭泣诉一闻奉
　　防防议咸称千载一时是改食川盐之议臣等众论佥同矣但使民势必亏课川省久有课额该省惟循成案且同食一盐似难二视滇省既不行盐课税无从征收臣等反覆酌议若仍食滇盐则于舆情有拂即或量减滇额而合计课税薪脚银尚浮普安等处地丁正供数倍
　　皇上蠲赋轻徭节年以来不下银钱万万何敢不仰体
　　爱民至意以苏边黎积困相应凛遵
　　恩旨议将普安等处改食川盐川省照依课例岁増课银二百四十五两一钱零黔省照依部颁全书所载岁増税银八十四两零遇闰加増银七两二分零滇省无着盐课税照数豁免倘防俯顺民情出自
　　皇上浩荡洪仁非臣等所敢妄邀者也
　　请添设学校以教化疏　　　　王　燕为添设学校以教化以广
　　皇仁事该臣看得振兴文教乐育人材乃致治之盛事
　　我
　　皇上亲幸阙里鼎新
　　圣殿重道崇儒诸钜典度越百王光昭千古所以薄海内外一道同风无不沐浴咏歌于声名文物之内黔虽僻处边陲甄陶既久亦已斐然可观又防増广乡试中式之额益加鼔舞惟因开辟初年人文寥落学校之制尚缺而未全各州县衞有未设学宫者有有学无官而附试他庠者无学宫则不获观爼豆声容之盛而陶淑无由附试他庠则不免跋渉险阻之劳而单寒致沮臣愚以为大化翔洽之时不可不具备其制也况今
　　国家武功赫濯文教诞敷无逺弗届黔地民苖杂处加以鼓舞作兴则士气既奋而蛮夷亦得观感于诵诗书以柔其犷悍之心诚渐被遐荒之要道也臣涖任后据举贡生员周文侯等具呈请将未设学之州县衞及有学无官而附试他庠者援例
