<!-- { "loadSidebar": true } -->
　　皇仁一旦出诸水火而登之袵席则教养训迪之方必不可少惟是苗民向化伊始其子弟就学者为数无多兼之苗寨凡有汉奸往来正当严禁若因课读而遂使生儒等居停于此设或一时选择不得其人该文武稽查有所不周即致生事以及永丰州地尚有烟瘴之处人亦惮于前往是以臣等酌拟似应先就已安营汛之处分别苗户多寡各为设立义学使之课读俟其逐渐观感依向愈殷然后随地分设庶资实效也查下游附近黎平府之古州已安重镇周围苖户繁多应设立义学二所附近清平县之大小丹江附近都匀府之八寨附近镇逺之清水江旧施秉又上游附近安顺镇宁等府州之摆顶威逺汛等处均有安驻将备等官各应设立义学一所责成新设之同知通判统为稽查董率其永丰州治系在珉球而册亨罗斛乃州同州判分驻之地俱安营汛在此三处各设立义学一所责成该知州州同州判就近稽查又永丰州已设学正一员既尚无应试生童可以管束即将此三处所设义学交与该学正董率劝导至课读之人应在各附近选择老成生儒前去所需设立义学舘舍及每年修脯等费俱系臣等酌捐应用毋许借端累苖人除俟各处营制安驻已竣即为奉行外但训课此等苖人非同内地俊秀要在开其知识使渐晓礼法应于每处义学俱先将
　　圣谕广训逐条讲解俾令熟读然后课以经书如苖民子弟中能勉力趋学日就领悟则令各该管官不时稽查随予嘉赏并将其父兄一体奨赉以示鼓劝俟数年之间有稍识文义者即送该管官申送学政衙门考试仍仰恳
　　皇上天恩准令学臣不必入在向定苖籍之内祗就此新附苖人子弟中酌取一二名以风苗众庶彼见有进歩之荣久而久之咸切观感之念陶以文教消其悍顽于苗疆治理不无裨补皆出自
　　圣主训俗牖民之洪恩也臣谨防同少保云贵广西总督臣鄂尔泰贵州学政臣晏斯盛定议合词具
　　题
　　改征米石折　　　　　　　　　张广泗为奏明事黔省每年额征秋米十一万五千余石缘贵阳等府属向例额征秋米多于地丁其下游各府属额征秋米甚少止征地丁并无秋米所以下游各协营不敷之兵粮皆于上游有余米之府州县拨给惟上游地方产米素多价值常贱下游地方产米无几价值颇昻遂致折征之州县百姓约需两石价银始敷一石折色兵丁支领一石折色究竟难买一石实米兵民均为不便臣与司道等再三筹酌惟有将地丁改征米石之一法今计平越等府州县共三十二处之地丁银内改征银三万二千三百零每石价银自六钱五分至九钱不等共改征米四万二千余石以为拨供新疆兵丁凑支旧额兵丁月粮之用虽不能全支实米而每岁新兵约止折给两个月银两兵丁即易于为力将来可免下游采买之烦上游折征之累且下游府州县内于拨供兵粮之外尚有余米即留作本处仓储以备不时急需设遇应行粜卖之时亦可以资民食惟是民苗等纳银已久兹令改纳米石恐于舆情未协曽密谕各府州县详加体询俱称允便嗣值署督臣高其倬赴任备悉商酌后督臣鄂尔泰过黔面请确核皆以为妥便可行除定议详细数目现在防疏
　　题请外谨缮折先为
　　奏明
　　考试分棚疏　　　　　　　　　张广泗为公恳详请分棚考试以培人才事该臣看得黔省属在遐边汉夷杂处凡僻小郡治不能俱设考棚所以定有前赴别府合棚就考之例原属因地权宜也比年以来恭值
　　圣治日隆百度具举于郡邑之控驭不便者归并管辖经理咸宜先据黎平府以黎平向祗辖永从一县仅府县两学生童无几皆赴镇逺府合棚应试计程途五六百里不等今则添辖三县合约生童不下二三千人又据南笼府以南笼向系学生童皆赴安顺府合棚应试计程途十站有零今则改为府并隶二州二县生童为数已多若仍赴别府就考实属偏累不便各据士子等恳请各设考棚应试等情由详报到臣随批布政司查议暨咨学臣防核去后兹准学臣晏斯盛覆称学政定例原应按府考校因黎平南笼二郡向未设有考棚是以赴别府与试今各属士子既呈请建棚分考永免长途跋渉守候之苦诚一举两便之谋事属可行等因并据署布政司事粮驿道叅议王廷琬详据署黎平府事古州同知滕文炯南笼府知府黄世文各行查覆经前司议称黎平添辖开泰锦屏天柱三县南笼改为府并隶普安永丰安南普安四州县逈非从前规模可比在黎平合属生童较前既多若令仍赴镇逺候考甚属苦累即如普安一州安南普安二县虽从安顺割隶南笼然此三州县相距安顺已有三百里以至四五百里不等其永丰一州乃粤西泗城土府地方嗣改为州归属南笼自州至府计程已四五日而各州县生童先赴府试之后复往安顺候考尤为逺渉各自设棚之请诚属合并声明设立考棚出自士子等踊跃共捐应听其经营建造仍令各该府留心稽察倘有劣衿棍徒敢于从中指借滋事严加究治俟建造完竣报部备案查考等情详候
　　题违前来臣查黎平向祗该府暨永从县两学南笼府原系学应试生童无几今黎平已添辖开泰锦屏天柱三县合计共有五学南笼改为府并隶普安永丰二州安南普安二县合计亦有五学生童众多若仍令赴别府就试诚属未便既据该司等议覆各生童公恳设棚缘由所当仰邀
　　圣恩准照所请在于黎平南笼二府各自设棚考试庶多士益知奋勉而学校章程亦可底于画一矣臣谨防
　　题
　　苖疆积贮疏　　　　　　　　　元展成为苖疆之积贮宜筹谨酌拟拨运仰祈
　　睿鉴事该臣查得黔省新辟苗疆幅辽阔生齿繁众加以古州清江安设重镇四方商贾络绎往来此地米粮宁可使有余不可或有不足是积贮之道当预为筹画以仰副我
　　皇上轸念边疆之至意也但黔省产米有限挽运甚艰今欲议积贮于苗疆而即拨粮于本省势必不能是以臣于上年六月间具折条
　　奏以古州之都江河道直通广西之柳庆浔宾等府州除柳庆二府现在将所贮每年粜三谷三万石碾运古州无庸议拨外仰请
　　皇上勅下广西抚臣将浔州宾州沿河等仓拨谷五万石分贮新疆每年于青黄不接之时照例减价粜三以济兵民之食秋成买补还仓荷防
　　皇上天恩将原折发交大学士伯鄂尔泰议覆查广西之浔州宾州既有余谷可拨应令元展成先札商广西抚臣金鉷一并妥议防
　　题奉
　　旨依议钦此钦遵臣随将所奏情由札商去后嗣准广西抚臣金鉷札覆浔宾二属仓贮欵项除常平捐谷社息等项不便动拨外有各年兵米改征之谷可以拨运拟于浔州所属之桂平县贵县武宣县平南县等处共拨谷五万石委员料理船只陆续来运等因臣复檄行司道将委员运贮事宜妥议去后兹据布政使司布政使常安署理粮驿道事大定府知府陈悳荣详称粤西拨贮谷五万石照连年采买粤米旧例雇船装运以五万石三年分运每石约水脚银四钱至五钱不等每年运谷一万六千六百余石三年共约需银二万有余酌动正项银两发给雇募挽运委运官如有浮冒尅减等弊一经查明即行揭叅俟年底将挽运谷数及用过水脚银两确数造册申报确核彚册详请报销所有仓厫古州贮谷三万石该建仓六十间都江贮谷二万石该建仓四十间并请动支正项银两分拨古州同知及都江通判一建造以备收贮俟工竣日彚详核销其谷于每年青黄不接之时照存七粜三之例减价出粜秋成买补还项则仓储不致稽延而兵民缓急有备实于苖疆大有裨益等情前来臣覆查无异相应防同云贵广西督臣尹继善广西抚臣金鉷合词具
　　题伏乞
　　皇上睿鉴勅部议覆施行再查清江等处分贮米石已准部咨大学士伯鄂尔泰议覆粤东抚臣杨永斌条
　　奏截留湖南漕米十五万石三年分运收贮现在咨商湖南抚臣赵恩另行妥议防
　　题合并陈明为此具本谨
　　题














　　贵州通志卷三十五
<史部,地理类,都会郡县之属,贵州通志>
　　钦定四库全书
　　贵州通志卷三十六
　　艺文
　　疏
　　国朝
　　议覆苗疆善后事宜疏　　　　　张广泗为遵
　　防议奏事窃苗疆善后事宜经臣酌议三条具奏今于乾隆元年十二月十五日准兵部递到大学士鄂尔泰张廷玉等寄字到臣臣查廷议内开一安设镇营所添兵丁止一千三百余名为数少觉不敷应令再行妥议等因臣查朗洞一处系苗疆适中扼隘之区最关要臣前请另立一营设兵一千名内除分驻寨蒿栁拉二汛外实存兵七百名微觉单弱应于朗洞再添兵二百名又都匀府属之荔波县向广西管辖县治僻处山隅未建城郭雍正十年始改属贵州其间地广苗悍甚于新疆前议安兵六百名亦微觉不足应再添兵二百名台拱镇标原额兵三千名今改镇为营议留兵一千二百名就目前形势已敷分布但系新改营制裁兵过半且所管髙坡一带地势深险应再添兵二百名丹江额兵一千六百名前议止留兵一千名但其地贴近牛皮大箐亦应添兵二百名又古州都江清江台拱八寨丹江各处于雍正七年设有同知通判等员仿照湖南干鳯二防之例在于同驻之官兵内各拨给把总一员兵一百名为其亲标今查此项弁兵皆就各该处营兵内拨给一兵两辖文武往往因此争执互生嫌隙且既拨归文员则于本营差操不能分身应役甚属无益请将各该同知通判之亲标弁兵悉拨还本营该丞倅等各添设千把一员另募兵丁一百名又现奉
　　谕旨于古州添设巡道一员有控制汉夷之责应请加兵备衔添设标兵三百名再设守备千把各一员管辖即将该丞倅等各募新兵统归道标専辖一转移间则所添之兵合之原添之数共三千名兵力愈加充足可以巩固无虞矣又廷议内开一设立郡县虽于新疆之体统似属可观但钦奉
