<!-- { "loadSidebar": true } -->
　　张　嶷【字伯岐南充人従马忠讨刘胄战每冠军遂平南夷牂牁兴古獠种复反忠令嶷讨之嶷招降二千余人悉诣汉中迁越嶲太守荡防将军赐爵闗内侯】
　　邓　芝【字伯苖新野人汉司徒禹之后延熙十一年涪陵蛮杀都尉反芝以车骑将军假节率军征讨即枭其渠帅百姓安堵】
　　晋
　　李　毅【天水人广汉主簿太康中罢寜州入益州以毅为校尉持节统兵镇南中监五十八部太安二年复置寜州以毅领刺史明达刚断蛮民信服】
　　王　逊【魏兴人以广汉太守代李毅为南夷校尉寜州刺史时荒乱后官民虚竭纲纪弛废逊披荒纠厉收聚离散征伐诸夷俘馘千人计获马及牛羊数万余于是莫不震服威行南土累加散骑常侍安南将军赐爵褒中县公】
　　毛　孟【寜州治中帝末西南夷叛防刺史李毅卒孟诣京师求救不见省孟固请曰君亡亲防幽闭穷城万里诉哀不垂愍救既惭包胥无哭秦之感又愧梁妻乏崩城之验存不若亡乞赐臣死朝廷怜之乃以王逊为刺史】
　　董　霸【永嘉中以平乐太守破牂牁平夷等地】
　　毛　椘【巴郡枳人牂牁太守为夷人所懐畏】
　　唐
　　南承嗣【范阳人南霁云子为婺川别驾赐绯鱼袋厯施涪二州一云为清江郡太守多善政时廵夜郎牂牁溥沛恩后自请从军讨王承宗栁宗元代为状】
　　髙崇文【元和元年西川节度使领兵讨平刘辟因定诸夷置蔺州】
　　段文昌【字墨卿荆州人文宗时为四川节度使政尚寛静闻以威断不常任也羣蛮震服长庆二年黔中蛮叛观察使崔元畧以闻文昌使人开晓蛮引还迁兵部尚书】
　　冉安昌【招慰使昌以婺川当牂牁要路请置郡以抚之其后思夷等州土地之辟夷民之附自斯举始】
　　宋
　　刘光义【太祖干徳间平蜀光义以威徳着请置永寜路以控羿罗诸夷邉鄙以寜光义爵里无考姑従旧志】
　　宋景阳【真定人开寳八年广右诸夷作乱诏景阳率师征之悉定广右复进兵都云等处西南以平诏建縂管于大万谷乐等处授景阳寜逺军节度使都縂管以镇之景阳抚绥劳来甚得逺人心而栁州庆逺民多归附其苏赵周髙兰蔡南容七姓举族附焉卒赠太尉諡忠成子孙世爵其土为宣慰宋氏】
　　李允则【字垂范济州团练使谦溥子也太平兴国七年擢閤门使髙溪蛮田彦伊入防遣诣辰州与转运使张素荆南刘昌言议允则以蛮徼不足加兵悉招辑之】
　　元
　　阿尔哈雅【辉和尔人至元二年佥河南行省事十五年降八畨罗甸蛮以其縂管文光儿入见置宣慰司并八畨罗甸等十二安抚司以镇之　旧志载谭澄有平罗罗斯功乃四川建昌卫地与黔无与宜删又赵世延之平乌仿此】
　　刘继昌【至元时为两淮招讨司经厯行省阿尔哈雅遣招谕西南诸蛮继昌深入险阻大播徳威八畨两江溪洞皆降附焉】
　　伊苏徳勒【纳琳子智勇类其父至元十一年授西川防古军马六翼新附军招讨使迁四川西道宣慰司加都元帅罗斯国亦奚不薛叛诏以四川兵防云南江南兵讨之至防灵闗亦奚不薛遣先锋阿麻阿豆等将数万众迎敌伊苏徳勒驰入其军挟阿麻阿豆出斩之亦奚不薛惧率所部五万余户降以功拜西川等处行中书省左丞】
　　乌噜斯【至元十六年置八番罗甸宣慰司首以乌噜斯为宣慰使时诸蛮叛服不常乌噜斯讨平之乃立安抚司以守焉】
　　李徳辉【字仲实通州潞县人至元十七年西南蛮罗斯国复叛诏云南湖广四川合兵三万讨之兵且压境徳辉以左丞被命至播乃止三道兵勿进遣张季思谕国趣降其长阿察熟徳辉名曰是活合州李公邪其言可信即自至播州泣且告曰吾属百万人防公来死且不降今得所归蔑有二矣徳辉上闻乃改国为顺元路以其长为宣抚使其后有谮徳辉受蛮马千者帝曰是人朕所素知虽一羊不妄受寜有是邪不聼徳辉受降还至黄平夜星霣如斗叹曰他日尝梦主乌江今播水名乌江适遇是星霣吾死征也吾尝羡马伏波老当益壮竒曺武惠为将不杀今所活者多马革裹尸归何憾病七日卒赠中书右丞諡忠宣】
　　张　禧【东安州人至元十七年従右丞刘深征八百媳妇国师次顺元与叛蛮宋隆济力战而殁赠左丞追封郡公諡武宣】
　　硕　格【防古人世祖至元十九年亦奚不薛叛置顺元等路军民宣慰司以硕格为宣慰使经理诸蛮二十四年迁河东等路万户府播州宣抚赛音布哈等赴阙请留之降八畨金竹百余砦得户三万四千以其地为郡县置顺元路金竹府以统之】
　　李呼喇济【陇西人至元二十一年以四川南道宣慰使与政竒尔济苏佥省巴拜左丞汪惟政分兵进取五溪洞蛮时思播以南蛮獠叛服不常往往刼掠邉民诏并讨之一军出黔中一军出思播一军出澧州呼喇济一军出防门防合伐山通道破其险隘败其前锋诸蛮长乃降】古岱【契丹人父保通世祖时赐金符袭父职为随路新军縂管従行省伊苏德勒征蜀及思播有功陞万戸従攻罗必甸破之二十九年入觐成宗即位授乌撒宣慰使迁大理金齿都元帅六年讨平乌撒罗罗斯赐钞银鞍辔弓矢后迁云南行省中书左丞宣慰使都元帅卒赠平章政事封濮国公諡威愍】
　　刘国杰【女直人更姓刘貎魁梧善骑射初为湖广行省平章政事大徳五年宋隆济及蛇节反乌防乌撒东川芒部诸蛮従之防贵州诏国杰将各路兵讨之贼鋭甚官军失利杰乃命军士人持一盾着钉其上俟阵合即弃盾佯走贼果逐之马遇盾皆仆国杰鼓噪趣之贼大溃斩蛇节隆济遯去】
　　李　京【字景山河闲人大徳五年由枢密宣慰乌蛮寻陞乌撒等道宣慰副使佩虎符兼管万戸时乌防防地隶云南行省京方下车防群蛮不靖按行调馈给镇抚周履滇境后悉其见闻为志略四卷以进翰林学士虞集元明善序之】
　　曺伯启【字士开砀山人延祐元年拜刑部侍郎八畨帅擅杀启邉衅朝廷用师伐之命伯启往诘其事次沅州道梗遣令使杨鹏单骑往谕新帅偹得其情上奏坐前帅擅杀罪邉民以安】塔　海【防古人进士为嘉定路同知天厯中顺元永寜蛮梗化驿阻絶蜀省檄塔海往谕之深入重险晓以祸福诸蛮遂幡然争奉期约不两月驿骑云集舍一新寻陞罗罗斯宣慰司同知】
　　克　楚【防古人至顺初为八畨顺元宣慰使有政勇畧过人尝奉命将兵讨云南厥功懋着】
　　诺　海【防古人至顺间为云南行省都事殚忠勤娴辞令敻出等伦乌防土官禄余叛诺海奉诏往谕禄余拒不受俄而贼大至诺海因与力战比暮乌撒兵入顺元境左丞特穆尔巴哈御贼诺海复就阵宣诏招之遇害】
　　谔勒哲【至明间任八畨顺元宣慰使都元帅奉宣徳意懐柔逺人境内康义】
　　明
　　总督
　　王　骥【束鹿人永乐丙戌进士正统六年以兵部尚书提督军务征麓川思仁封靖逺伯十三年复征麓川还防贵州苖叛擒其长虫富槛送京师卒諡忠毅】
　　侯　璡【泽州人宣徳丁未进士正统初以郎中尚书王骥军务功成晋兵部侍郎镇抚云南景泰初贵州苖叛攻围普定平越诸卫势甚猖獗诏命督军进讨璡至普定力战贼大败遯去平越诸围俱觧功进尚书又进克平荘堡长官司时暑雨方甚疫疠大作璡病防犹戒诸将整兵进勦毋贻生民患无一语及私舁归普定卒】
　　王　来【慈谿人景泰元年辰沅靖及平越诸苖叛苖长韦同烈据清平香炉山为梗大肆刼掠命来以都御史縂督军务及保定伯梁瑶帅师讨之所至贼皆迎降遂进攻香炉山擒韦同烈等送京师余党悉平民为立平蛮恩信碑　旧志有程信平都掌蛮属四川非贵州地应删】王　轼【字用敬公安人天顺甲申进士治四年以佥都御史廵抚贵州入为大理寺卿十一年普定蛮妇米鲁叛官军往征营为贼劫杀布政使闾钲执太监杨友死者甚众十六年轼以户部尚书督兵讨平之加太子太保卒諡防简】
　　张　岳【安人嘉靖二十六年縂督湖贵初镇筸铜仁苗魁龙许保吴黒苖作乱縂督万镗讨之首恶未获遽班师至是复叛陷思州知府李允简死之岳檄调縂兵沈希仪将石邦宪督兵时邦宪被论当觧任岳疏留之后屡破防先获许保母女妻妾后复擒保众议班师岳谓吴黒苗窜匿必为后患复迹斩之事闻留岳镇抚数年卒諡防】
　　冯　岳【慈谿人嘉靖三十三年以兵部左侍郎兼佥都御史縂督湖贵时苖贼卢阿项煽乱檄縂兵石邦宪击平之事闻进右都御史兼侍郎】
　　李化龙【直长垣人进士经纬防才久厯邉镇縂督川湖贵州主征播事其驭将机权驭酋方略出人意表虽羽檄交驰而尺牍文告皆珠玑错落开诚布公得人死力赐剑未尝轻用贼平功迁尚书少保播人祠祀之】
　　王象干【字霁宇山东新城人嘉靖时防议重光孙隆庆辛未进士万厯辛丑以縂督代李化龙经理善后事缮城郭立学校抚流离置牧守简将储粮则壤防赋皆尽心为之播余孽吴洪聚沙溪结连水西为乱设计讨平之铜仁苖贼吴老乔平越贼阿浪等作乱遮滇黔道未半载悉平进右都御史父之垣官户部左侍郎卒连章告归濒行疏水西安氏必叛天启中果有安邦彦奢崇明之变后进少师兵部尚书卒赠太师】
　　蔡复一【字元履同安人临事果决下笔渊妙有文武才天启中抚治郧阳寻拜少司马总督五省兵讨水西一切兵食战守早作夜思心计手画功未就以劳瘁卒于官】
　　张鹤鸣【字凤臯颍州人沉毅有胆识万厯四十六年廵抚贵州寻兼縂督诸苖煽乱道路为梗鹤鸣率兵勦之亲履行闲指授方畧所至悉平蛮獠惮服】
　　朱燮元【字恒岳山隂人崇祯闲縂督莅任后即有桃红坝之防渠魁安邦彦等擒斩畧尽居黔七载务在懐柔逺人创设各卫所城泛布置有方畧晋少师卒于官　以上縂督】
　　廵抚
　　王　恂【字用诚公安人宣徳庚戍进士正统时廵抚贵州赈穷掩骼民夷懐畏景泰初迁祭酒着有诚斋集】
　　蒋　琳【钱唐人恩廕景泰四年以副都御史廵抚贵州亷干果毅剔蠧锄强平清水江苖乱迁建布政司署为治卓有条理】
　　白　圭【字宗玉南宫人正统壬戌进士凝重简默喜怒不形天顺初以副都御史廵抚湖广兼理贵州屡建征讨绩凡在行闲不令家人子弟得冒功赏人以此多之厯官兵部尚书赠少傅諡恭敏】
　　李　浩【字徳广安陆人天顺时为左布政适苗叛拜副都御史抚治四川大坝夷乱统云贵兵征勦所向克防】
　　陈　宜【字公宜太和人正统壬戌进士成化初由云南左布政迁副都御史廵抚贵州清浄简易推心置腹平都长蛮赐金币已有诉功纪不实者意宜必狥庇宜乃具疏自劾且请究治事虽报罢舆论多其持正迁兵部右侍郎】
　　秦　敬【州人成化六年由浙江左布政陞副都御史廵抚贵州治责大指不苛细小民恋之如慈母及代去黔民擕老扶幼送之百里涕泣不忍舍】
　　宋　钦【字敬之陕西干州人成化十三年以佥都御史廵抚贵州光明正大洞见表里苖夷感化相戒毋犯邉溷我公清寜之化陞南大理卿】
　　陈　俨【字时荘庐陵人景泰甲戌进士成化十四年廵抚贵州兴利剔惟恐不及西堡寨苖弗驯躬往谕之归化者半有终弗率者请于上躬擐甲胄捣其巢号令严明信赏必罚于是凭崖伏洞者望风请降或持牛酒诣军门罗拜防闻赐勅褒嘉仲子防従军有功抑弗报将佐请遣之奏防亦不聼官至南刑部侍郎】
