<!-- { "loadSidebar": true } -->
　　宋　昻【袭宣慰使好学工文守亷持俭苗有弄兵者昻必自咎于政不加诛责以故苗民辑和又多收经史以崇文教与其弟昱皆有诗名】
　　宋　昱【宣慰昻弟性頴敏好学能诗操行端饬着有聫芳文集】
　　王应昌【嵊县人举人万厯间知定畨州莅任之初修黉宫设书院置防局养济院恵政颇多】
　　陈新第【长夀人崇祯十五年知定畨州礼士爱民士民戴之丁亥春孙可望寇定畨新第誓众坚守并驻兵要害逆战先后杀贼数百城破缢死于署内驯鹿堂同时战殁百五十余人知名者五十余有王睿殉难纪尹琏五忠烈合载州志】
　　尹大任【陆凉州人任定番学正同新第守城城防谓家人曰明伦堂西山也冠带谢祖考徐步北拜缢死于明伦堂左柱时训导徐镳州吏目安绍祖广顺州吏目周龄六奉调守定畨城俱自缢死】
　　陶世显【威逺卫守备趋定番同守城统右师败贼于土桥斩首百余级生擒二十一人越四日又与勇士简成书更畨迭战杀百余贼以贼众师寡世显血战死成书归守城以药矢射中贼将艾能竒后药死城破成书巷战犹格杀数贼力尽死】
　　柏福兆【临清人举人崇祯间知广顺州抚字有方建学宫设廪饩士民咸徳之】黄嘉隽【鄞县人贡生崇祯三年知开州建城垣编里甲课士通商民甚徳之后土苖作乱防城骂贼触堦死子近衮近扆殉焉吏目聂禁亦同死士民哭祭三日】
　　贾　武【龙里指挥练达有为兵政克举】
　　井　孚【龙里卫镇抚林寛之乱与呉得守城尽节事闻赠千戸以子袭职恤其家】王　信【龙里卫指挥佥事随镇逺侯顾兴祖勦平广西栁州马平县贼阵亡郡人祠祀之】呉　得【龙里千戸洪武三十年古州蛮林寛攻城烧四门得谓镇抚井孚曰我等为国守境且父母在城不守既不忠又不孝也何用生为遂驰贼军杀数十人中毒弩死事闻太祖曰忠孝人所难全呉得井孚临难捐躯因忠显孝烈丈夫也赠指挥令世袭仍恤其家】
　　黄光中【江陵人举人崇祯间知贵定县平易近物捐俸修城不烦民力】
　　杨世桂【籍贯未详新添教授古貌古心有学有守却贽恤贫刻书造士多所成就】王　璧【蔚州人新添卫镇抚当开创之初修城垣设卫署建仓厰诸务毕举】
　　史　昻【正统间新添指挥练达政治军民悦服】
　　严　胜【新添指挥同知有才干事闗民生勇于担荷每巡营屯威令肃然】
　　陈　忠【新城人永乐间讨交趾松潘功陞新添指挥同知素有谋畧善造鎗炮诸利器正统间苗贼攻城偕其子率众坚守城赖以全】
　　栁国柱【武进士新添指挥天启间值安贼围城国柱同推官李若楠率众坚守城赖以全】白尚文【新添世袭千户天启二年水西叛围省城尚文率众赴援遇贼于瓮城桥力战而死事闻加指挥同知立祠于桥祀之】
　　安顺府
　　晋
　　防　深【兴古郡人楚令尹子文之后受姓班氏西汉末食邑于防遂以为氏世为镇蛮校尉晋武帝时深为兴古郡太守永嘉中与将军姚岳同破李雄咸和七年雄遣其弟夀及费黒攻朱提郡太守董炳宁州刺史尹奉檄建宁太守霍彪及深援之夀怒遂攻宁州破之奉彪炳皆降惟深与谢恕始终为晋九年分宁州置交州以深为交州刺史】
　　元
　　赵将士【普定总管府通判立学安边政平讼理夷人畏服怀徳立碑祀之】
　　容　苴【大徳中授普定知府时蛇节宋隆济等作乱苴率众御之与其妻适姑宣力戎行遂改府为路而以适姑为总管佩虎符】
　　益　智【普山夷长有谋畧善安辑官至懐逺大将军曲靖宣慰使掌普安路总管府诸蛮服其威信树徳政碑颂之】
　　金容刀【沙漠人以将军守普定明傅友徳克城容刀死之】
　　明
　　萧　杰【郡人洪武初为十二营长官子惠部落境内康乂】
　　阿　窝【郡人洪武初率众归附授土通判安辑人民一时称能】
　　温伯夀【普定人洪武初以才干授西堡副长官招抚夷民咸纳欵诚】
　　孙　森【海阳人举人天启间知府时值安氏叛后修城建学分甲定赋一切制作皆其经画亷介不阿为直指所诬事下督抚为之申辨乃得白诏复其官竟引归】
　　刘　肇【莱阳人景泰中知安顺州宅心恵爱治事端谨秩满部民攀送盈道】
　　李腾芳【知安顺州爱人下士政治修举夷民素□鷔抗赋芳化之乃就约束一如编氓旧志不载籍贯职官中并遗其名又别无可考姑仍之后夏祈等仿此】
　　夏　祈【知安顺州鯾介有守处事公平】
　　彭　蠡【洪武间安顺州同知创制行政井井有条】
　　王　斌【普定卫指挥亷能公平莅政三十余年始终如一】
　　王　铭【普定指挥同知征麓川战死赐祭进子泰官一级】
　　陈　忠【普定指挥骁勇过人从征麓川攻击旧大硬寨战殁赐祭】
　　陶　英【普定百户从征广西麓川东苖草塘四十余处累加指挥使成化间调征山都掌蛮出哨遇伏力战死赠都指挥】
　　倪永夀【桃源人举人镇宁州知州和易清简教民力农巡行畆不惮勤劳】
　　黄　琳【镇寕知州正已率人向化者众】
　　萧　显【山海闗人成化间为给事中因言事忤防谪镇宁州同知显至任政尚寛平暇则与缙绅游览吟咏寻迁衢州府同知终副使】
　　赵　贵【洪武间镇宁州佐因俗成政抚驭有方一切创建多贵之力】
　　李　新【茂州人安庄训导讲明理学以诲诸生捐俸赈贫自甘淡泊九年秩满诸生留之遂附籍永宁】
　　萧伯辰【清江人洪武间任安荘卫经厯有经济才累官兵部侍郎】
　　李　斌【鳯阳人安荘卫指挥佥事简綀有方屏翰以立在任二十年上下宜之】周　节【临淮人安荘卫指挥佥事持重有为尤善骑射】
　　张　融【洪武初知永宁州创制之初殚心经昼卓有规模民皆悦服】
　　叶　泰【荆州人宣徳间知永宁州莅政恺悌苗民咸化】
　　陈　佐【江西人宣徳间知永宁州沉静端谨长于抚字】
　　段丝锦【嘉靖间知永宁州亷干有为民咸信服】
　　吴敦本【浮梁人隆庆间知永宁州心存爱民毎有善政】
　　杨东明【平坝千户万厯丁未仲贼刼掠沙作站东明挺身御敌贼暗伏壕外东明乗胜击之战死于壕】
　　张　琳【四川人正统间任威清衞训导诲廸有方士沐其教】
　　车　辅【平坝人新兴站百户治十一年征米贼之乱辅率兵死拒后贼万余逼辅归顺辅手刃七贼被箭而死是日天晦提学毛科为之立】
　　罗　鼎【益阳人治间以贵州宣慰司训导署威清学正捐俸修学勤于启迪弦诵为之一振】
　　杨　遵【威清指挥永乐间创城池立堡戍有功于卫洪熙元年卒遣行人吕让谕祭】杨　芳【贵州卫人守备威清米鲁之乱有保障功】
　　平越府
　　宋
　　宋　胜【郡人嘉定中授右武大夫沿边溪洞经畧使】
　　元
　　宋朝美【胜曽孙父提巴蛮都总管朝美累官新添葛蛮安抚司】
　　明
　　范　鑛【富顺人进士抚黔有政声解任后避乱于湄潭遂家焉】
　　刘冠南【庐陵人举人万厯间知府修黄湄余瓮四州县城兴学字民为开创良守】杨可陶【嘉定州人举人万厯二十九年任府同知性严重果于任事时改设府州县治修筑城堞辟水城建署道桥劳勋最着陞知府】
　　万尚烈【南昌人举人万厯间知府迁建学宫教习士类人文蔚起】
　　冯国正【江夏人举人泰昌元年知府时安酋叛国正与守道朱芹戮力守城间出鋭兵击贼围乃觧以亷爱着声】
　　陈绍英【仁和人举人崇祯间知府修城建学有爱民实政民间立祠祀之】
　　郑廷英【南川人以府同知署黄平州事值嵗大旱廷英步行泣祷雨立应聴防明决民呼为神君肖象以祀】
　　方明栋【富顺人举人平越府同知天启三年监军进讨水西遇害事闻赠按察佥佥事廕一子入监赐祭】
　　董邦昌【昆明人举人崇祯间任平越同知多善政值黒苗叛薄兴隆城邦昌多方捍御赖以保全后陞思恩知府】
　　王　衍【治间平越府训导修学宫置祭器启迪有方士论韪之】
　　王　先【洪武间平越卫指挥佥事智勇兼长苗蛮畏服】
　　奚国柱【平越卫指挥抚士卒以亷恵称建西门水城以便民汲退隠二十年贫无半厦僦屋以居】
　　李　福【定逺人洪武初为平越卫指挥同知相形势创建土城以资捍御今为府城】李　山【洪武初从军累着战功为宜兴卫指挥同知后以事降调平越卫佥事卒于官赐谕祭优恤其家】
　　奚　得【平越卫百户骁勇无敌正统十四年苖乱围城得开门直入贼垒斩贼甚多贼觧围走得率二子宣宏追杀力战而死幼子尚在襁褓尚书王骥访其家月给米防之】
　　曹进可【江津人举人万厯中任黄平知州当建设初经理规制纲举目张亷明慈恵不愧父母】
　　史应元【顺天人举人万厯二十四年知黄平州秉直不阿卒于官无以为殓民争之乃得归榇】
　　黄虞龙【广东人举人崇祯末年知清平县时值苗乱内抚字而外御侮备极苦心后擢黄平州牧土贼蓝二攻防州城死之】
　　胡其仁【性纯孝任黄平州指挥明崇祯壬午苗叛围城几防仁挺身奋力击伤数人贼众遂奔城获保全士卒凋残与同甘苦民间鬻男女者捐资代赎善政多端】
　　周　兴【字隆冈滁州人洪武间兴隆卫指挥时初设卫题请赐名上即其名字取名兴隆规制俱擘画尽善】
　　胡　质【洪武间兴隆指挥修城筑池屯田抚士颇多劳绩】
　　萧　琳【永乐间兴隆指挥以亷推举掌印亊重修卫城民不告劳】
　　权　安【正统间兴隆指挥性俭政勤严而不苛】
　　狄　儁【成化间兴隆指挥持己以亷驭聚以寛修学开田颇着劳绩】
　　余洪烈【兴隆卫指挥万厯辛酉城西狇狫苗叛洪烈率兵勦滥泥沟破塘寨中鎗而死】周　鉴【正统间兴隆千户有勇谋遇寇至出粟守城临阵破贼武功表着】
　　王荣三【本浙江上虞人膂力过人洪武初从颍川侯傅友徳克取普安曲靖攻大理屡建竒功至鹤庆与敌对垒奋勇阵亡世袭兴隆卫百户】
　　张　朝【如皋人洪武初设黄平所朝自贵州卫千户改任黄平军政修举境内帖然】袁尚纪【江油人选贡万厯间播平设余庆县以永宁知州摄县事捐俸建学敦教化以正人心田立上中下三则丁随田办邑人感之】
　　韩任甫【泸州人举人万厯间知余庆县政平讼简才长操洁留心学校毎暇辄召诸生讲论多所明】
　　储至谋【靖州人万厯间知湄潭县天启元年蔺州奢寅叛土逆王伦从贼攻县出战屡败城垂防遂自焚】
　　国朝
　　杜　广【诸暨县人嵗贡生顺治十五年知黄平州当开创初抚字荒残拮据六载心存仁恕不事敲朴食惟脱粟衣皆布素毎有征徭集众共议必悦从而后行蔼如父子以劳瘁卒于官黄民为之罢市殓惟有布衣一袭醵金备棺以其余作榇乃得归】
　　罗鸣序【汉阳举人任麻哈牧雍正十三年署州印值逆苗背叛烽烟告警鸣序身率士民捍御城池至四月二十七日苗贼拥至鸣序知孤城难保预解所佩两州印令家人潜赍赴省又将库金千余择地之俄而城防鸣序投缳死幕客陈宪素有侠气鸣序劝之去不忍独生同时俱死事定鸣序赠叅议赐祭廕一子入监宪赠国子监学录赐祭俱祀忠义祠】
　　都匀府
