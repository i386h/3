<!-- { "loadSidebar": true } -->
　　印江县城【明嘉靖二十八年镇筸红苗猖獗攻刦县治知县徐文伯筑土城周围五百一十二丈有竒门四东曰来仪西曰金马南曰咸寜北曰康阜崇祯十三年改建石城后毁于兵　国朝康熙十一年知县蒋元防重修】
　　婺川县城【明治二年知县熊玠筑土城四十四年知县刘敏之重筑内外甃以砖万厯二十二年知县张仕教以播州兵变増修坚髙周围五百四十丈门四东曰东平西曰西寜南曰南安北曰北靖城楼四明季兵燹城楼灰烬墙垣頺圯　国朝康熙十年知县雷起龙重修】石阡府
　　石阡府城【明嘉靖元年知府何邦宪创立土城四十年知府萧立业甃以石周围六百六丈髙一丈八尺广一丈五尺门四东曰对旭西曰澄清南曰迎恩北曰拱极城楼四水闗四四十二年知府王管议増串楼年久倾圯万歴间巡抚郭子章补修　国朝顺治十八年推官陈龙岩重修】龙泉县城【明万厯三十二年巡抚郭子章知县凌秋鹏建石城周围三百六十一丈七尺髙一丈八尺门四东曰义阳西曰绥阳南曰明阳北曰大保城楼四水闗二】
　　思州府
　　思州府城【明永乐十三年知府崔彦俊创筑土城隆庆三年知府张子中议迁于平溪卫城万厯五年复还旧城外砌以石周围三百二十丈髙一丈五尺门三城楼三十年知府蔡懋昭以后山髙峻俯瞰城中敌至难守乃议筑后山石城一百二十丈増筑敌台十二明季毁于兵火　国朝康熙八年知府陈龙岩増修十一年复倾塌四十余丈知府李敷治重修雍正九年知府褚世晫加修】
　　玉屏县城【旧为湖广平溪卫城明洪武二十三年卫指挥使许升建周围九里三分髙二丈门五　国朝康熙五十年守备吴丕烈修雍正五年黔改卫为县因为县城乾隆二年　题修】青溪县城【旧为湖广青浪卫城明永乐二十年建周围九里三分髙一丈一尺门三　国朝雍正五年黔改卫为县因为县城乾隆二年　题修】
　　铜仁府
　　铜仁府城【明景泰二年知府朱鉴建土城嘉靖二十二年知府李资坤扩大之砌以砖石二十八年思州知府李允简重修周围三百六十九丈髙一丈六尺门七东曰景和上南曰来禧南曰文昌下南曰迎薰西曰阜成上西曰賔北曰拱辰节经兵火楼尽燬　国朝顺治七年知府梁懋辰重修上南正南下南诸城楼】
　　铜仁县城【附郭】
　　松桃城　【国朝雍正十三年　题建石城周围五百六丈髙一丈广一丈门四】黎平府
　　黎平府城【原与湖广五开卫同城明洪武十八年创筑周围一千二百二十四丈髙二丈一尺广一丈五尺门四东曰青阳西曰永寜南曰迎薰北曰拱辰城楼四角楼五铺楼三十七串楼一千二百一十九间永乐十二年知府司祥正徳间知府祝夀孙继鲁万厯间知府袁表崇祯间知府熊建相于元叶先后重修】
　　开泰县城【原为五开卫城湖广　国朝雍正五年归黔改县附郭】
　　永从县城【明万厯二十一年知县包善始筑土城周围一百五十丈髙七尺宽三尺城东门一知县李宗周重修明末复圮　国朝康熙初知县严一诏重筑知县王克昌王寜长相继修葺】锦屏县城【原为铜鼔卫城湖广明洪武间筑周围六百二十五丈髙一丈三尺宽一丈二尺门四东曰迎晖西曰镇静南曰定边北曰雄武后倾永乐元年修　国朝康熙十一年重修雍正五年改卫为县黔】
　　古州镇城　【国朝雍正八年　题建土城周围七百九十二丈八尺髙一丈二尺基寛七尺顶宽四尺门四】
　　朗洞城　【国朝乾隆二年　题建石城周围五百三十二丈城门四城楼四】
　　大定府
　　大定府城【明崇祯九年总兵方国安建明季毁于贼　国朝康熙三年设府即其故址重修周围九百三十四丈髙一丈五尺门四东曰朝阳西曰寳成南曰来薰北曰拱宸】
　　平远州城　【国朝康熙三年水西平设平逺府无城竪木为栅周围七百二十六丈髙一丈五尺门四东曰迎旭西曰来爽南曰毓秀北曰永安敌楼四七年知府丘业总兵刘文进筑土城髙八尺周围七百二十六丈城外凿濠深一丈寛一丈二尺】
　　黔西州城【原为水西城明洪武间都督马□筑周围九里三分髙一丈八尺东西南北各一门后毁于贼知府王命来总兵李如碧重修国朝康熙二十五年知州何缙副将谢英复修今圯仅存其址雍正五年知州鲍尚忠建土垣并东西城楼】
　　威寜州城【原为乌撒卫城明洪武十四年建周围一千八十丈二尺城基寛二尺髙一丈二尺门四城楼四　国朝康熙四年増修雍正十年重修】
　　毕节县城【原为毕节卫城明洪武十六年指挥汤昭始建排栅二十年命指挥李兴李隆李焕修筑砌以砖石周围六里二分二十三年増拓二里共八里二分髙一丈五尺城基厚一丈五尺门五东曰武安西曰定西南曰镇南北曰拱北东南曰通津嘉靖七年副使韩士英于通津门建月城引水入内万厯六年兵备副使黄镆于月城外砌石隄二百丈以障河泛崇祯十年水西夷目杓佐化沙叛以城大难守截去正西一壁及南北两角周围仅得八百二十丈东南有濠　国朝康熙二十六年裁卫改县遂为县城雍正九年重修】
　　水城城　【国朝雍正十年　题明建筑土城周围共计三百七十二丈髙一丈寛六尺门凡三】
　　南笼府
　　南笼府城【原为安笼所城安顺府明永乐二年建周围共计二百八十七丈一尺髙一丈八尺门四东曰朝阳西曰柔逺南曰雍熙北曰顺天久圯　国朝康熙二年重修后复倾圯三十四年裁去所官移安顺府通判分驻其地至雍正四年总兵蔡成贵捐修旧城雍正五年设府遂为府城】
　　普安州城【原为普安卫城明洪武二年建周围四百九十七丈五尺髙一丈八尺寛一丈六尺门四　国朝康熙二十六年省卫入州遂为州城】
　　永丰州城　【国朝雍正五年　题明建筑土城周围共计二百五十丈髙七尺厚四尺城门四】
　　普安县城【原为新兴所城　国朝康熙二十六年裁所移县治于此知县罗在廷改筑周围一里三分髙二丈门四】
　　安南县城【原为安南卫城明洪武二十五年指挥梁海建周围七百九十七丈髙一丈七尺寛七尺门四城楼四　国朝康熙二十六年裁卫改县遂为县城】
　　遵义府
　　遵义府城【明万厯二十九年平播后筑西倚崇山东北临江周围九百五十丈有竒髙二丈门四东曰景福西曰懐德南曰通贵北曰宁永城楼四　国朝康熙五十八年知府赵光荣知州丘纪重修】
　　遵义县城【附郭】
　　正安州城【明万厯间平播州之后卜筑于思宁里潏水园后为土冦窃据又迁于三江里至　国朝定鼎之后再迁于德溪里土坪先后皆未建有城垣嗣后吴逆背叛人民避兵至古鳯地方相沿以为州治迨雍正九年　题改建城于土坪其后查得土坪水泉不继今仍议建州城于古鳯】
　　桐梓县城【明万厯间平播州之后筑县城周围共计三里厚五尺后因河水泛涨及城署县事合州知州段文郁缩城避水仅及初筑之半后摄县事涪州知州王桂拓増旧基甃以砖石多植栁以固外堤周围四百三十丈濶倍之门四东曰东阳南曰南薰西曰西成北曰北拱城楼凡四】
　　绥阳县城【明万厯二十九年筑周围四百七十九丈六尺髙二丈三十二年河涨圯百余丈因疏河流完砌以石　国朝康熙元年知县邹宗彦重修设门四东曰熙和西曰清源南曰永定北曰拱极城楼四】
　　仁懐县城【明万厯间平播州之后建筑县城周围共计四百七十五丈八尺髙一丈四尺外环以濠门凡四至　国朝康熙二十年知县赵洪基重加修葺雍正九年　题请移县治于生界之亭子坝建立新城周围共计四百六十三丈门四东曰朝阳西曰丰乐南曰文明北曰永安城楼四】
　　公署【文武彚编】
　　贵阳府
　　总督云贵部院署【在府城内明为总兵署　国朝顺治十七年总督赵廷臣改建康熙四年总督卞三元増建十年总督甘文焜重修因移镇云南仅存地址今为通衢名曰新街】巡抚贵州都察院署【在府城内东北明成化十年巡抚朱钦建治间巡抚邓廷瓒改建明末圯　国朝顺治十八年巡抚卞三元重建康熙四十七年巡抚陈诜修改大门】提督学政署【在府城南门内　国朝顺治十七年佥事赵焘建于城南隅康熙二十三年佥事袁时中迁建于粮驿道旧址工未成二十五年佥事毕忠吉续成之雍正六年　题请迁今地将旧署改为贡院号舍】
　　贵州承宣布政使司署【在府城内贡院右明永乐十一年建于北城外景泰七年布政司蒋云汉改建明末圯　国朝顺治十五年布政使黄中通以城西公馆暂建康熙四年布政使董显忠迁建今地布政使潘超先蒋寅董安国前后増修四十六年布政使张建绩重修有改向碑记】
　　经歴司署
　　照磨所署
　　库大使署【旧俱在府城中新街今废】
　　贵州提刑按察使司署【在府城内西贵州前卫旧址旧在城中大街明永乐十八年建明末圯　国朝顺治十六年按察使王锳改建今地康熙八年按察使张文徳重修】照磨所署
　　司狱司署【俱在司署东】
　　贵州清军粮驿道署【在府城内东南旧贵寜道署原在安平道旧址　国朝顺治十八年副使王廷弼建康熙十一年防议陈寳钥重修二十年参议劳之辨迁于今地康熙五十年参议白潢増修】
　　贵阳府署【在府城内西南明隆庆四年建　国朝康熙二年修五十九年知府徐如玉重修雍正十三年知府王玠増修】
　　经厯司署【在府署西】
　　司狱司署【在府署大门内西】
　　仓大使署【在府南城内丰济仓】
　　通判署【在新城六广门内为贵州前卫旧址原在旧城内东南隅后改为同知署迁建今地】教授署
　　训导署【俱在学宫内】
　　贵筑县署【在府城内西南隅旧为都司署以八番顺元都元帅府改建明末圯　国朝顺治十六年重建康熙二十六年裁都司改为县署五十五年知县焦延祉重修】
　　典史署【在县署内旧在城东　国朝雍正八年建今地】
　　教谕署
　　训导署【俱在学宫内】
　　抚标左营防将署
　　守备署【俱在府城西门内】
　　抚标右营逰击署
　　守备署【俱在府城东门内】
　　贵阳营游击署
　　守备署【俱在府城南门内】
　　定番州署【在州城内明洪武间建　国朝雍正四年知州苏松重修】
　　吏目署【在州城内】
　　学正署【在学宫内】
　　训导署【在义学内】
　　州判署【分驻大塘　国朝乾隆四年设】
　　定广协副将署【在州城内】
　　都司署【在州城南门内】
　　守备署【分驻大塘　国朝乾隆四年建】
　　广顺州署【在州城内明万厯三十九年建　国朝康熙四年知州韩之屏重修】吏目署【在州城内】
　　学正署【在学宫内】
　　训导署【在义学内】
　　贵阳同知署【在长寨旧在府新城内后改为通判署即以通判署为同知署　国朝雍正五年移建今地】
　　长寨营防将署
　　守备署【俱在长寨城内　国朝雍正五年建】
　　开州署【在州城内明崇祯三年建　国朝康熙十年知州王之官修二十五年燬于火知州王永烈重建】
　　吏目署【在州治左】
　　学正署
　　训导署【俱在学宫内】
　　龙里县署【在县城内旧为推官行署　国朝康熙十一年改为县署】
