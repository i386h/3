<!-- { "loadSidebar": true } -->
　　抵郑家塲　　　　　　　　　　李　铠落日驱车览大荒浮云髙卷郁苍茫星分井崇山尽地接牂柯僰道长几度烽烟余茂草廿年生聚尚残疆惭无供奉才名盛迢递何缘到夜郎
　　草塘寒食　　　　　　　　　　熊　轼寒食覊途怅未还浊醪倾倒遣愁顔塘横积翠烟中柳门掩斜阳雨后山相对好花思故侣每逢佳节忆乡关千家禁火聊同俗搔首犹伤滞百蛮
　　播州感兴　　　　　　　　　　李先立杨家世业已蒿莱雌凤妖骊稳祸胎跃马真成蛙坐井鞭山未信海如杯从来负固无完局岂待残烧辨刦灰指顾重关天险失夜郎自大古今哀
　　答平溪田端云　　　　　　　　张大受曝书亭集精华録海内诗名两共传今日见君真妙絶老夫怀旧亦凄然文章元气无时息富贵浮云几辈闲惭愧采风逢此客吹嘘无力上青天
　　甲秀楼　　　　　　　　　　　张大受门分南北山萦郭桥合东西水落潭四面清风吹阁外三层朱槛俯云端江山注眼连荆蜀树木关心别暑寒最喜登临埃表百梯穷处欲骖鸾田少师祠【宋田祐恭代父从军征洞酋率思州等处民归宋】张大受天末江山想战功千年遗庙瘴烟中余威尚在安黔蜀至性双全感孝忠堂构有经遗后嗣土田无籍祀先公【祠未置田无资修葺】使臣敬访思州迹石鼎香飘树外风
　　明申御史祠【名祜性至孝死于土木之难】　　　张大受子孝臣忠万古扬豸冠凛凛肃清霜干戈自执从明主魂魄犹雄返故乡晚听鹤声归破屋寒留松影覆髙冈济蹡冠带诸孙好【准其后裔二人奉祀】愿向西风荐一觞
　　白水河瀑布　　　　　　　　　髙其倬倚空苍壁削青铜赴壑悬河挂断虹惊马万蹄严阵鼓绵云百簇揭天风常凝灵气栖神物自辟龙门谢禹功爲有西畴千顷在余波不逐逝川东甲秀楼小集同粤西金中丞暨鄂方伯赵亷使杨参政王参政并太守牧令诸人分韵得恬字
　　鄂尔泰
　　刺藤梢竹又来黔背郭南明趣未厌杰阁先登推老大深杯小注共酸甜吟哦到底都成癖山水终然不讣亷好记清和羣从日忘机鱼鸟亦恬恬
　　贵筑咏怀　　　　　　　　　　鄂尔泰剖竹春深驻防斿底忙勾当已经秋百千我愧生诸葛八万人知畧古州赤水东流趣舴艋白崖西下挽车辀扪心合有筹边计志决才疎道未周
　　晚霁自镇逺赴偏桥　　　　　　常　安峦光雨后转氤氲行过屏山日欲曛石磴千层天际出飞泉百道岭头分鸟栖翠竹啼红雨人坐篮舆度白云风送晚钟何处寺昏黄月下隔溪闻
　　由石阡至思南　　　　　　　　邹一桂谁劈悬崖作剑门扪萝穿破白云根短墙修竹围精舍流水桃花又一村罗甸山容春有脚夜郎月色净无痕数声欵乃沧洲趣况复船头送酒樽昨宵雷雨过清明十日春寒一日晴逺树云开延岫色野田水满落溪声一鞭斜照穿花坞双桨轻风到石城泛扫轩谈坐久半规明月已初更
　　游雪厓洞　　　　　　　　　　陈悳荣牂江闻道似瀛洲为爱清幽览胜游雉堞四围山北去鼍梁双架水东流别开云路邀青鸟暂息尘机翫白鸥疑是桃源通柳市风光占尽郭南头玉虚宫阙彩云边下有维摩小洞天钟磬声中清梵落松杉影里夜灯燃闻歌欲证三生果微笑同参一指禅防得西来无限意碧溪芳草自年年层楼髙矗水云隈挂斗横参万象开碧汉乍疑槎泛去青天应有鹤飞来梦中蝴蝶原非幻眼底蜉蝣尽可哀一瓣心香迎绛节欲将清浅问蓬莱入圣登仙各有因万缘澄彻见天真须知卧雪餐霞客即是吟风弄月人一念常惺虚白室三花应现软红尘敲爻妙义通河洛洙泗源头好问津
　　雪厓洞次方伯陈公元韵　　　　王　瓒何烦矫首羡神洲彷佛仙踪汗漫游色相祗须窥海月天机即可识江流翠微深处鸣幽鸟浅碧沙边泛野鸥惭缚尘縁闻道晚而今白却九分头慿虚身在白云边杰阁崚嶒势插天一抹烟霞山欲暮万家灯火夜初燃豪吟不碍庾楼兴净业新逃鹿苑禅谁驾铁船浮黑海愿将七日换千年蜿蜒古洞小桥隈胜迹尘封今始开絶好风光留客住无边苍翠扑人来林中清磬偏多韵槛外飞湍未觉哀勾漏丹砂寻往迹不如此地辟蒿莱生来慧业占前因驹隙何须苦认真蹭蹬本饶泉石志驰驱未是利名人浮云眼底浑如梦世界壶中不受尘记得桃源蹊畔路好从仙侣问迷津
　　前题　　　　　　　　　　　　刘应鼎梦起当年十顷洲何縁今日得从游江聨玉带波交合柳暎衣衫翠欲流争羡重新城外景莫疑相妬水中鸥惭余服炁无仙术且喜楼登最上头层峦列嶂绕城边古洞清幽自一天出郭不遥亦不迩悬灯如防复如燃梳翎野鹤才临水石仙人别有禅纵是莫饶头上雪登山犹未减童年仙室重重傍水隈关不用玉匙开一江风月无拘束满院春光任去来宁学岳阳三日醉肯吟才子七诗哀惟嫌白雪髙难和常媿蓬心起草莱神仙应是有前因入海求仙或未真烧汞空传不死药长生难遇百年人非关妙谛参同异爲爱幽栖逺市尘试看川流来滚滚当门富水是通津
　　前题　　　　　　　　　　　　唐　璈烟霞胜地占三洲布袜青鞋踏旧游齾齾层峦环洞列鳞鳞曲水抱城流楼台势迥临星斗萧鼓声清戏鹭鸥恍似置身金色界纎埃浑不到心头三神海上浩无边五岳图中别一天梵院氤氲花雨下仙宫宝灯燃鸢鱼到处关妙风月分明引道禅厯厯瑶坛乩箓在辉煌旧句忆常年【昔有郑疯子者名国书爲诸生时好道术独居洞中人呼爲郑仙志欲募修请乩有辉煌金碧待他年之句今公缔建赋诗且以年字足韵其前兆欤】
　　郁葱佳气霭城隈举目俄瞻绛阙开石座香浓云驻处药炉烟袅鹤归来霜钟逺度醒尘梦风笛横吹卷暮哀应俟洪厓一招手拍肩长啸共蓬莱莫向空王证往因且从紫府叩元真虎丘聚石犹多事缑岭吹笙自可人悟澈禅关心是佛扫清魔障道无尘不縁谢傅登临兴望海何由识汉津
　　前题　　　　　　　　　　　　姜文滨曾闻海上有瀛洲今日城南纪胜游风物别开圃景画图又见辋川流云生逺岫吞青嶂人立平桥起白鸥乗兴庾公挥彩笔题诗每到月当头来仙阁近斗牛边缥缈云霞别一天市逺人声喧复寂沙明渔火灭还燃思烧绛雪须闻道好服丹砂不碍禅愿借瓣香参妙谛浑忘白髪似华年雪厓古洞傍城隈两水潆洄一鉴开緑柳蘸波鱼正跃青松插汉鹤重来安排丘壑殊堪赏变幻沧桑岂用哀最羡公余成雅集欢然共赋北山莱谁向邯郸访旧因暂随仙侣识仙真古来铁笛无双调天下黄冠第一人景驻楼头当碧落舟横洞口隔红尘此间应有登仙路认取桃花是渡津
　　题来仙阁四首【并序】　　　　　　杜　诠雪厓洞溪山秀朗称黔中胜地洞左旧建吕真人神宇三楹昔年降鸾处也歳久倾圯方伯陈公因其址以修殿又于洞右甃石爲台建来仙阁辛酉夏落成挹山光吞石濑巍然钜观其前后经营俱尽地势又増植竹树蔽翳菁葱游人宛在阆风之苑爰赋诗以纪之
　　云中台榭压层城一防仙都罨画明薜荔墙边山出没松杉径里鸟飞鸣跻攀不觉烟霞近啸傲还疑羽翼生泉石尽堪招隐士蓬壶万里不胜情清都流憇意迟迟每忆王乔不可期鹤去几曾闻客驾云深何处覔仙居欲寻卜肆重谈易难借樵风一看棋忽睹星河槎泛落崆峒问道好相随雕甍绣闼碧琳宫羽驾飘揺紫气中鄂渚醉吟人世改邯郸尘梦古今同龙蛇舞处通妙锦绣裁成尽化工风露夜深闻鹤唳溪光月色两融融五千文字通羲画秘钥存存养谷神玉局难逢河上老灵台常閟洞中春临流洗耳宁髙隐抱瓮忘机自率真此一瓣香情邈邈沧洲遥拟问芳隣
　　题来仙阁【并序】　　　　　　　　姜文泽葢闻杯擎湘岳三醉欲觉羣迷枕授邯郸一榻唤醒千古望蓬莱之佳气自在人间泛弱水之慈航来从天上维兹黔阳名胜旧有真迹流传乃物换星移竟亭荒榭圮重光作噩之歳方伯陈公乐捐清俸敬妥神灵众效檀波俨成巨厦朝霞飞碧瓦崇台直拟丹台暮霭卷朱甍杰阁居然仙阁苍苔白石古洞玲珑细柳新篁元宫潇洒溪流清浅鸢鱼竞乐于镜中堞影参差士女宛行于树杪武陵之花烂漫再来不怕迷津少室之箓精微到此何难证果试思身中升降安问世上荣枯谨志数言爰成二律
　　昔闻此地仙来去今日来仙仙又来古洞云深笼玉宇清溪月朗暎琼台恍疑黄鹤飞天外信有青鸾到水隈怅望不须搔短髪鸟啼花笑是蓬莱函关紫气事非遥晴日晴云瑞霭飘画阁题诗留白雪瑶池飞舃舞丹霄但教寸地寻灵药何用深山斸翠苕愿爇名香凭素儿敲爻精蕴细推敲五言絶句
　　唐
　　流夜郎题葵叶　　　　　　　　李　白慙君能卫足叹我逺移根白日如分照还归守故园
　　送蛮客　　　　　　　　　　　张　籍借问炎州客天南几日程江南恶溪路山绕夜郎城
　　明
　　凌洞　　　　　　　　　　　丁　玑野日春正暝山云午犹湿布谷不停声人人荷锄立
　　兰桡泛江水江水绿于苔日日斜阳里行人自往来
　　空岩苍翠间平洼自相逗有时石上眠云来触衣袖
　　潭静山同色云寒鸟不飞微茫烟溆际独见钓船归
　　和凌洞原韵　　　　　　　　周　瑛鸡鸣桑树深犬卧苔花湿何处课春耕独倚斜阳立
　　长江春雨过绿水生青苔行人过江急江濶船不来
　　石湿云不起石晴云亦逗对石闲观云苍翠落衫袖
　　江暖雪初作江寒雪渐飞一竿潭水上雪深犹未归
　　罗甸曲　　　　　　　　　　　杨　慎山围罗甸国水绕滴澄桥桥下东流水可惜无兰桡
　　蛮树不凋叶蛮云不放晴长亭望不见何处是查城
　　寒灯閟孤馆阴云鎻重城长夜恒思晓久雨恒思晴
　　林间山胡鸟声声啼我前何似故园里花亭闻杜鹃
　　桃源洞　　　　　　　　　　　刘　綎仗剑飞虎穴停轺憇洞天幽岩可镌石何处不燕然
　　夜坐大峨石　　　　　　　　　蒋劝善白云石之上清泉石之下趺坐万竹中凉风生静夜
　　初至永宁　　　　　　　　　　许邦才风尘谁自料花鸟故相猜问是山东客何由万里来
　　宿普安　　　　　　　　　　　程本立汉妇良家子从军歳月多生来小儿女唱得僰人歌
　　国朝
　　查城曲　　　　　　　　　　　林华晥树树山楂子萧萧顶箐城四时常黯淡祗听暮猿声
　　盘江曲　　　　　　　　　　　林华晥古渡千盘水连云一望城守桥诸将在枕剑听江声
　　泊思州滩　　　　　　　　　　孙　勷思心已不极况复到思州输尔牂柯水滔滔正北流
　　甲秀楼　　　　　　　　　　　宗天植青山四面围一水当中界宣城太守诗小李将军画
　　六言絶
　　明
　　披云岩　　　　　　　　　　　谢三秀晓起云分画墨渠添水弄青苹石隙桃花笑客茅檐燕子冲人
　　巢穴环居九姓犬牙控驭三藩峡外乾坤锦里烟中鸡犬桃源
　　水去千岩漏泄云兴万壑平铺买犊人犹带剑观风我亦悬弧
　　七言絶句
　　唐
　　龙标野宴　　　　　　　　　　王昌龄沅溪夏晚足凉风春酒相擕就竹丛莫道歌愁逺谪青山明月不曾空
　　送崔参军往龙溪　　　　　　　王昌龄龙溪只在龙标上秋月孤山两相向谴谪离心是丈夫鸿恩共待春江涨
　　闻王昌龄左迁龙标遥有此寄　　李　白杨花落尽子规啼闻道龙标过五溪我寄愁心与明月随风直到夜郎西
