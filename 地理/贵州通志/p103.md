<!-- { "loadSidebar": true } -->
　　至顺元年正月云南诸王托卜嘉及万戸博勒呼等反二月攻防仁徳府至马龙州调八番元帅旺扎勒将八番逹尔罕军千人顺元土军五百人御之○三月甲寅乖西防蛮三千人入松黎山烧沿边官军营堡○戊午以八番顺元宣慰特穆尔巴哈为云南省左丞从豫王由八番道讨云南○四月壬寅禄余杀乌撒宣慰司官吏降于博勒呼罗罗诸蛮俱叛与博勒呼相应平章特穆尔巴哈为其所害戊申禄余以蛮兵七百余人拒乌撒顺元界立关固守○五月甲戌八番乖西防苖阿满察伯秩等万人侵边境诏枢宻臣分兵讨之乙亥置顺元宣抚司统逹喇齐军征云南人赐钞五锭豫王喇特纳实哩等由八番分道进军○七月丁丑托卜嘉博勒呼等势愈猖獗乌撒禄余亦乘势连结乌防东川芒部诸蛮欲令博勒呼弟巴雅逊等攻顺元枢宻院以闻诏即遣使督豫王喇特纳实哩及行枢宻院四川云南行省亟防诸军分道并进○十月乙亥四川行省平章托尔楚引兵由永宁左丞博啰引兵由青山芒部并进陈兵周泥驿及禄余等战杀蛮兵三百余人禄余众溃即夺其关隘以导顺元诸军○十一月十三日战于马金山获博勒呼及其弟巴雅逊等诛之余兵皆溃独禄余犹据金沙江四川行省臣托尔楚图卜特穆尔等以十一月九日领兵至乌撒周泥驿明日禄余阿奴阿荅等贼兵万余自山后间道潜出托尔楚图卜特穆尔等进击屡战败之十五日又战七星关六日凡十七战贼大败溃去○新添安抚司瓮河寨主诉他部猺獠蹂其禾民饥命湖广行省发钞二千锭市米赈之
　　二年正月戊寅彻尔特穆尔撃败乌撤蛮兵射中禄余降其民○九月庚寅禄余防顺元路丁酉云南行省遣都司诺海镇抚栾智等诏谕禄余授以参政制命至撒家关禄余拒不受俄而贼大至诺海因与力战贼乃退及晚乌撒兵入顺元境左丞特穆尔巴哈御战诺海复就阵宣诏招谕遂遇害特穆尔布哈等敛兵还
　　三年己酉禄余言于四川行省自父祖世为乌撒土官宣慰司使佩虎符素无异心曩为伯忽诱胁比闻朝廷招谕而今期限已过乞再降诏赦即率四路土官出降仍乞改属四川省永寜路冀得休息四川行省以闻诏中书枢密御史诸大臣杂议从之禄余降
　　二十二年镇远州知州田茂安降于四川明玉珍【明玉珍初为红巾贼党倪文俊伪元帅据守川蜀至是年据成都自称陇蜀王二十三年僣称皇帝建国号曰夏】玉珍置思南道都元帅府【即今思南府治】遣指挥李芝麻帅兵由八番分陷云南【出平夏录是时贵州属玉珍】明洪武五年三月辰州一十八洞及九溪九渡米坪散毛狋溪等洞蛮共连结作乱命卫国公邓愈为征南将军杨璟为副讨平之复命江隂侯吴良率指挥胡海等攻铜鼓五开曹滴腾浪笃莫洪州古州等蛮平其洞寨百余所皆编户附籍输粮奉法
　　七年平伐谷霞谷浪等苖攻刼的敖诸寨指挥佥事张岱讨之岱攻谷峡刺向关破之追至的敖大破之擒的令的若而还蛮大詟
　　八年贵州江力江松刺囘四十余寨苖播具播共桶等连结苖獠二千作乱平越安抚司乞兵援命指挥同知胡汝讨之
　　九年黄平蛮獠都麻堰乱宣抚司捕之不克千户所以兵讨之亦为所败乃命重庆诸卫合撃大破之平其地
　　十年安陆侯吴复破普定阿买寨
　　十三年五月湖南五溪蛮作乱江夏侯周德兴请行征讨师至蛮悉散走不敢复出
　　十四年九月命颍川侯傅友德为征南将军永昌侯蓝玉西平侯沐英为副将军列侯吴复金朝兴仇成张龙王弼都督张铨等率师三十万讨云南友德至湖广分遣都督胡海郭英陈桓等领兵五万由四川永寜趋乌撒友德等率大军由辰沅趋贵州进攻普定擒土酋安瓒诸蛮苖犵狫闻风迎降友德下普定留兵戍守○十二月友德等兵攻普安下之戊寅克乌撒取七星关以通毕节又克可渡河于是东川乌芒部诸蛮悉定【时元右丞实卜闻胡海等进自永寜乃聚兵赤水河以拒之海等造木筏夜半济河而友德亦至实卜遁去友德令将士于乌撒筑城版锸方具蛮众复合遂出兵斩首三千余级余众溃散遂城乌撒进取诸部】十五年四月乌撒诸蛮复叛傅友德沐英会兵进讨斩首三万余级诸蛮来降以乌防乌撒芒部地近四川分之○八月命安陆侯吴复充总兵官平凉侯费聚为副勦捕普定等蛮破寨数十十八年四月思州苖叛命信国公杨和江夏侯周德兴帅师从楚王桢讨平之○九月乙亥五开诸洞蛮吴奤儿防古州命汤和从楚王剿捕○十月乙卯汤和平古州诏楚王还国
　　十九年六月甲辰平越麻哈苖杨孟等叛傅友德讨平之
　　二十年十一月靖寜侯叶升普定侯陈桓讨东川普定诸蛮平之
　　二十一年九月普安土知府普旦连结阿资马乃叛陷普安府友德遣将讨之生擒一千三百余人沐英亦遣都督寗正从撃阿资大败之阿资遂降二十二年五月黄平狼洞蛮叛傅友德讨平之○都督何福奏讨都匀叛苖斩四千七百余级擒获六千三百九十余人收降寨洞一百五十二处二十三年正月贵州苖叛延安侯陆胜宗讨平之○都匀散毛散狗二蛮叛凉国公蓝玉遣凤翔侯张龙讨平之○西平侯沐英奏普安百夫长密即叛杀屯田官军及驿丞并百户调指挥张泰讨之于盘江木窄关官军失利更调指挥蒋文统乌撒毕节永寜三卫军剿之乃遁
　　二十五年正月命都督俞通渊统贵州辰沅各卫军征古州诸蛮以次平复○九名九姓蛮乱命何福平之
　　二十六年普定西堡长官司阿德及诸寨长作乱命贵州都指挥顾成讨平之
　　二十八年八月贵州蛮阿榜及曹寜等司叛守将顾成讨平之
　　二十九年十一月命都督顾成率贵州都司军马征勦水西不纳粮差诸蛮十二月成破濶水克宗那革贾母龙等洞寨斩首三千余级俘万余人诸蛮慑服○平浪洞水寨蛮狄把杀土官王应名都指挥陈暹讨平之○清水江金牌黄作乱都司发兵捕之金牌黄遁去帝以贼首贾哈剌未获募能擒者赏千金未几捕获五百人械至京以其胁从宥死戍远卫有言金牌黄匿宣慰家者诏勿问三十年三月古州蛮林寛叛龙里千户吴得镇抚井孚死之○五月乙卯楚王桢湘王柏率都督杨文等征清平黔阳古州诸蛮悉平之○镇远长箐等处苖民作乱指挥万继百户吴彬战死都指挥许能率兵会偏桥卫军撃败之众散走
　　永乐七年播州杨升请勦尚科等寨不许
　　九年正月勅贵州都司发兵讨交趾
　　宣德元年平浪贼纪那阿鲁等占副长官地杀掠叶果诸寨招谕不听诏萧授讨平之○新添土舍宋志道紏洞蛮肆掠萧授讨平之○镇远邛水奥洞蛮苖章奴刼掠清浪道中为思州都坪峩异溪长官司所获其父苖银总刦取之聚兵欲攻思州因令赤溪洞长官杨通谅徃抚银总伏兵杀谅又掠埂洞命总兵萧授调辰沅诸卫兵万四千人勦之会于清浪卫授奏指挥张名讨银总克奥洞尽杀其党银总遁
　　二年水西宣慰头目阿闭妨宜与普定卫西堡长官蛮民阿骨阿哈共为乱贵州总兵官萧授上书请讨上不许勅遣官抚谕已而授奏阿闭妨宜为傍寨所杀惟阿骨尚猖獗请调兵讨之未几平五年乌罗知府严律已言所属治古答意二长官石各野等聚众出没铜仁平头瓮桥诸处诱胁蛮贼石鸡娘并筸子坪长官吴毕郎等共为乱招抚不从缘其地与镇溪酉阳诸蛮接境恐相煽为乱请调官军土兵分据其地絶其粮且捕且抚事平之后宜置卫所廵司以守之事闻命总兵萧授及镇廵诸司议授筑二十四堡环其地守之兵力分卒难扞御四出刦掠杀清浪卫镇抚叶受势益獗廵按御史以闻言生苖之地不过三百余里乞别遣良将督诸军殄灭授复言残苖吴不尔等遁入筸子坪结生苖龙不登等攻刼湖广五寨及白崖诸寨为患滋甚宜令川湖贵州接境诸官军土兵分路并力攻勦庶除邉患从之既降勅谕授言暴师乆恐蹉跌为蛮羞或抚或勦朕观成功不从中制
　　七年陈防烂土副长官张免奏所司去卫远地连古州生苖与广西獠洞近化从寨长韦翁同等煽乱乞立堡并请调泗城州土兵一千镇守从之八年总兵萧授奏言臣受命綂率诸军进攻贼巢破新郎等寨前后生擒苖贼首吴不跳等二百一十二人杀吴不尔王老虎龙安轴等五百九十余级余党悉平将所掠军民男妇九十八口悉给所亲获贼妇女防弱一千六百余口以给从征将士并械吴不跳等献京师帝顾谓侍臣曰苖蛮好乱自取灭亡然于朕心不能无恻授威服南荒前后凡二十余年
　　九年韦翁同紏下高大刀蛮合广西贼韦万良等恣杀掠指挥陈源讨擒贼首万良等三人翁同遂听抚而落昌蔡郎等四十寨仍聚众拒敌总兵萧授遣指挥顾勇进讨未几贼平○丹行土舍罗朝煽诱寨长卜长逃民罗阿记等侵占卧龙畨长官龙保地又攻猱平寨肆焚刦时苖民素惮指挥李政尚书王骥因奏遣政徃抚谕从之
　　正綂四年计砂苖贼苗金虫等紏合洪江生苖伪立綂千侯綂万侯名号刼掠四出命都督萧授调兵勦之贼首苖总牌等为都督吴亮所戮洪江生苖遂诣军门降授谕遣之而命千戸尹胜诱斩苖金虫以狥
　　十四年二月邛水苖陷思州府○烂土凯口苖攻都匀城官军却之○草塘苖龙惟保陷石阡府知府胡信死之连陷平越卫黄平所及思南府命总督兵部侍郎侯璡副总兵都督方瑛率兵讨之○苖贼攻赤水城都司张祥死之
