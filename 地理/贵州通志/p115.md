<!-- { "loadSidebar": true } -->
　　乾隆三年三月顽苖阿沙等作乱总督张广泗剿平之阿沙者定番州姑卢寨苖也其父老排恃其寨大族豪素行不法隣寨屡受其害莫敢与争乾隆二年二月老排牵揑细故率阿沙等往谷栗寨索诈汉民路经大树寨见向登云牧牛在野杀其人而夺之州牧贠怀英验报弋获老排收禁并捕其凶党伊子阿沙阿王侄阿些阿务等遂聚族拒捕久之知罪在不赦乃纠众数百余人于三年二月十九日赴鸡塲虏去汉民张具清陈士林杨君相三人为质以索伊父二十四日又烧甲浪店房虏去客民官胜万杀伤谢安陈伦等刼货而归声言老排不出即犯城汛三月初二日果犯羡塲塘虏去州民曽发元箭伤兵丁荣起臣并客民数人总督张广泗提督王无党檄令地方文武晓谕弗听因决议剿之饬委署大定协副将马似龙率汉土官兵千二百人由方番司进定广协副将哈尙德率兵九百人由明通闗进提标游击董国栋率兵六百人驻堵召公鹅二处堵御遥为声援又令都匀协游击陈纶率兵七百余人由牙舟进官兵既集阿沙等聚于山头与军营对驻似龙尚德击退之乗夜又犯陈纶营纶伏兵以俟贼遇伏惊溃纶出挥兵追之飞矢伤其胸二十五日定广协外委吴洪业白纳司土官周钊方番司土官方铣等用计诱擒阿沙其党遂懈次日官兵捣燬老排所居下新寨阿沙所居石头寨并附近之冗心花寨江西寨石板寨以次焚燬救被掳之汉民张具清陈士林曽发元官胜万等而出逆苖逃窜入箐四月初八日官兵抵箐捜捕余党擒三十一人次日至公鹅大箐又擒男妇大小三十二人并获弓箭盔甲牛马等物众苖悔惧叩首咸愿献凶赎罪于是各寨苗头李老么等缚老排诸子侄阿王阿猛阿惹阿虚等来献阿密等又擒大石板寨逆苗阿噶阿擦阿喳阿们阿固阿左阿先等男妇十六人来献十六日大定协千总刘平汉定广协千总黄亮等擒大石板寨首逆阿粟阿故并逆苖阿等下羊肠寨首逆阿着阿唐阿们等共十人十九日又捜获小石板寨逆苖老立猛并妇女七人二十二日安顺营守备解大壮捜获逆苖阿们等并男妇三十余人俱送按察司讯拟正法计出师旬余日事竣凯旋先是总督张广泗筹画通省营制原题请于高寨地方驻兵弹压事未及行忽有是役乃距姑卢十五里改筑城于大塘拨本协官兵四百名并请设州判一员分驻其地以资治理焉















　　贵州通志卷二十五
<史部,地理类,都会郡县之属,贵州通志>
　　钦定四库全书
　　贵州通志卷二十六
　　人物志序
　　【选举　乡贤　忠烈　孝义　宦迹　文学逸　列女　流寓　仙释　方技】
　　贵州于十五国中风气开辟为独后宜人材寥落也夫民秉五行之秀以生原不限以地而风厉濯磨以底于成则朝廷教化之涵濡父兄师友之讲习繄有頼焉汉晋时尹珍受经华夏许慎谢恕乃心中朝文采风烈焜燿南土明代开科取士俊乂彚征及王守仁谪戍龙塲一时孙应鳌李渭诸人皆得兴起絶学然则贤人君子踪迹所至岂小补欤夫夷险之遇各殊隂阳之质复异或宣猷掞藻或仗节含贞流誉家邦咸足令山川生色即曲学方技精于其道亦有可观虽才分不同要皆乘时以自见者也我
　　国家重熙累洽夀考作人光天之下至于海隅苍生万邦黎献共惟
　　帝臣而黔当风气方开之防瓌玮特达以光邦国者其
　　未可量也已述人物志
　　人物
　　选举
　　明
　　洪熙元年令贵州愿试者就试湖广
　　宣徳元年令贵州就试云南○二年定防试南北中卷数以贵州入中卷○四年增云南解额一名贵州取中一名○七年増云南解额四名贵州取中五名
　　正统四年赐赤水卫张諌进士【贵州有进士之始】○六年増云南解额五名贵州取中七名○十二年增云南解额五名贵州取中十名
　　景泰元年诏开科不拘额数是科贵州中十二名○七年仍定云南解额三十名贵州取中十名成化四年増云南解额十名贵州取中十六名○十年増云南解额五名贵州仍十六名
　　治七年准奏云南贵州乡试进呈录称云贵乡试录贵州量助钱粮以备云南供给云贵解额共増五名○八年増云贵解额五名贵州取中十九名
　　正徳五年定云贵解额五十五名贵州取中二十一名
　　嘉靖十一年三月永宁进士赵维垣选庶吉士【贵州进士选庶常之始】○十六年从巡按王杏请定贵州本省开科乡试额中二十五名○二十二年贵州试录讹舛巡按魏洪冕削籍布按司考官降谪有差○二十五年从抚臣王学益请增贵州解额五名万厯二十二年増贵州解额五名○四十三年増贵州解额二名
　　天啓元年恩诏増贵州解额一名○四年以水西用兵减贵州解额七名典试以巡按傅宗龙代之七年令贵州乡试复旧解额
　　崇祯三年増贵州解额一名
　　国朝
　　顺治十七年定贵州解额二十名
　　康熙二年増贵州解额五名○五年仍定贵州解额二十名○八年増贵州解额三名○十一年定额每科取副榜四名准贡入监○二十一年补行辛酉科乡试仍照五年额数取中二十名○二十三年増贵州解额三名○定防试南北中卷贵州属中卷○三十五年从巡抚阎兴邦请照广西解额定中三十名外副榜六名○三十八年
　　太和殿告成加贵州本科解额三名○四十四年
　　恩诏加本科解额三名○五十年定贵州解额三十六名
　　外増五经二名副榜一名
　　恩诏加本科解额三名○五十二年
　　万夀恩科额外増五经四名○五十六年停五经中额
　　雍正元年开
　　恩科贵州乡试加本科解额十名其癸卯正科以甲辰二月补行○四年増五经二名共解额三十八名
　　谕各省学臣将有猷有守之士举荐二三人○五年谕各省生员中有文行兼优者每学各举一人○七年谕京官自主事以上外官自知县以上各举所知一人以四川遵义府五州县及湖广五开平溪清浪各县卫归贵州拨四川解额四名湖广解额二名外五经二名共解额四十四名副榜八名○十年
　　恩诏増贵州本科解额五名○十三年
　　谕各省官生中每十名取中一名
　　乾隆元年开
　　恩科贵州乡试加本科解额十名
　　徴辟
　　汉
　　尹　珍【牂牁人桓帝时以经术厯尚书郎】
　　宋
　　冉　璡【播州人官承事郎】　　冉　璞【播州人官承务郎】
　　进士
　　宋
　　冉从周【遵义人】　　　李敏子【遵义人】
　　犹道明【播州人】　　　杨　震【遵义人】
　　白　震【遵义人】　　　赵炎卯【播州人】
　　杨邦彦【遵义人】　　　杨邦杰【遵义人】
　　【以上未详科分】
　　明
　　正统己未科施盘榜
　　张　谏【赤水人官顺天府尹】
　　壬戌科刘俨榜
　　秦　颙【宣慰司人官叅政】
　　乙丑科商辂榜
　　申　祜【川人官御史】　　　王　敞【永寜人官布政】
　　戊辰科彭时榜
　　黄　绂【平越人官右都御史南京户部尚书】
　　景泰甲戌科孙贤榜
　　周　瑛【兴隆人官布政使】　　易　贵【宣慰司人官知府】
　　天顺丁丑科黎淳榜
　　钟　震【宣慰司人官工部主事】　黎　逊【宣慰司人官知府】陈　迪【赤水人官御史】　　　彭　杲【永宁人官工部郎中】
　　癸未科彭教榜
　　赵　侃【普定人官左通政】　　朱　谦【赤水人官佥事】
　　成化己丑科张升榜
　　杨　遵【平越人官叅议】
　　壬辰科呉寛榜
　　茅　鋐【赤水人】　　　徐　节【宣慰司人官巡抚都御史】俞　玑【宣慰司人官户部主亊】　李　珉【乌撒人官御史】
　　甲辰科李旻榜
　　朱　璧【宣慰司人官都察院经厯】
　　丁未科费宏榜
　　熊　祥【镇逺人官佥亊】　　　郭　珠【按察司吏官佥事】
　　治己未科伦文叙榜
　　詹　恩【宣慰司人官大理寺副】　汪大章【安顺人官叅议】
　　正徳辛未科杨慎榜
　　侯　位【思州人官巡抚右副都御史】
　　甲戌科唐臯榜
　　周　昺【永寜人官知府】　　　田　秋【思南人官左布政】
　　辛巳科杨维聪榜
　　汤　冔【宣慰司人官知府】
　　嘉靖丙戌科龚用卿榜
　　梅　月【安顺人官副使】
　　壬辰科林大钦榜
　　赵维垣【永宁人官左布政使】
　　戊戌科茅瓒榜
　　缪文龙【乌撒人官叅政】　　　敖宗庆【思南人官巡抚副都御史】王　炯【清平人官同知】　　　蒋宗鲁【普安人官巡抚都御史】
　　辛丑科沈坤榜
　　闻　贤【永宁人官推官】
　　甲辰科秦鸣雷榜
　　钱嘉猷【镇逺人官户部员外】
　　丁未科李春芳榜
　　李　佑【清平人官巡抚都御史】　孙　裒【清平人官御史】
　　刘秉仁【宣慰司人官廵抚都御史】
　　庚戌科唐汝楫榜
　　姚世熙【新添人官太仆寺卿】　　孙守宗【思南人官户部主事】陈治安【宣慰司人官刑部主事】
　　癸丑科陈谨榜
　　陈　【铜仁人官行人】　　　孙应鳌【清平人裒侄官工部尚书】
　　己未科丁士美榜
　　汪若泮【宣慰司人官大理寺评事】　梅惟和【安顺人月子官御史】
　　乙丑科范应期榜
　　邵元哲【普安人官叅政】　　　蒋思孝【普安人宗鲁子官副使】李良臣【普安人官叅政】
　　隆庆辛未科张元忭榜
　　宋　儒【都匀人官礼部主事】　　李大晋【清平人佑子官同知】许一徳【贵阳人官御史副使】
　　万厯甲戌科孙继臯榜
　　陈扬产【铜仁人子官知县】
　　丁丑科沈懋学榜
　　沈存仁【普安人官知府】　　　孙世正【清平人官副使】
　　庚辰科张懋修榜
　　邵以仁【普安人官副使】　　　郑国柱【镇逺人官兵部郎中】陈尚象【都匀人官给事中】
　　癸未科朱国祚榜
　　沈　权【永宁人官御史】　　　何汝岱【普安人官郎中】
　　唐一鹏【平溪人官御史】
　　丙戌科唐文献榜
　　萧重望【思南人官御史】
　　己丑科焦竤榜
　　龙起雷【黎平人官大理寺评事】　蒋　杰【普安人官知府】
　　壬辰科翁正春榜
　　马文卿【贵阳人官御史】
　　乙未科朱之蕃榜
　　喻　政【铜仁人官知府】
　　戊戌科赵秉忠榜
　　丘禾实【新添人官右庶子】　　董绍舒【普安人官御史】
　　万士英【铜仁人官知县】
　　辛丑科张以诚榜
　　梅友月【黎平人官吏部员外】　　徐　穆【铜仁人官按察使】杨师孔【贵阳人官叅政】
　　甲辰科杨守勤榜
　　杨如臯【铜仁人官御史】　　　王尊徳【贵阳人官兵部侍郎】
　　丁未科黄士俊榜
　　熊文灿【永宁人官总督兵部尚书】　张应吾【镇逺人官副使】
　　潘润民【贵阳人官左布政使】　　娄九徳【安顺人官左布政使】
　　庚戌科韩敬榜
　　刘述祖【贵阳人官御史】
　　癸丑科周延儒榜
　　徐卿伯【贵阳人官叅议】　　　王祚远【普安人官吏部尚书】田　仰【思南人官巡抚都御史陞总河】张慎言【贵阳人官知县】
　　丙辰科钱士升榜
