<!-- { "loadSidebar": true } -->
　　吴正春妻陆氏【郡人年十九夫卒立志守节事翁抚孤年六十七奉文旌奨】龚应宾妻王氏【郡人夫中苖药箭死王自缢奉旌】
　　何　珍妻王氏【郡人年二十二夫死守节躬亲纺绩苦节四十余年奉文旌奬】张今盛妻江氏【郡人今盛崇祯丙子解元早殁江年二十二抚一岁子衍绪成诸生年五十九终以上载旧志】
　　屠　珏妻王氏【珏生员王氏守节奉旌】
　　都匀县
　　明
　　老　功妻乜氏【功都匀衞夷人万厯三十三年氏于归道遇贼逼行不从以刀胁之延领受害院道闻而褒奨葬之】
　　国朝
　　吴道暹妻江氏【邑人江之宗女年二十七夫卒抚孤子之璧成立子故又抚其孙甘贫茹苦夀至八十五卒康熙五十二年巡抚刘防枢　题旌】
　　丘之秀妻刘氏【邑人刘灿之女年二十六夫亡家贫苦节抚三子皆成立夀至八十一岁康熙五十三年巡抚刘防枢　题旌】
　　凃述铣妻孛氏【邑庠生孛允吉之女适庠生述铣氏年二十六夫亡立志抚孤茹荼苦节教长子伯□中康熙己卯举人康熙五十七年防巡抚白潢　题旌】
　　周文盛妻姚氏【都匀营卒姚昌龙女归营卒文盛氏年二十六文盛亡立志守节以奉姑鞠子为己任歴三十二年如一日雍正五年巡抚何世璂　题旌】
　　郑良侯妻周氏【邑人良侯邑庠生卒时氏年二十三遗二子俱在襁褓家无恒产矢志靡他竭菽水以事翁勤纺绩以课子长雯次霈俱为邑诸生苦节四十七年夀至七十余雍正七年巡抚张广泗　题旌】
　　清平县
　　明
　　石　宣妻李氏【邑人宣为都指挥卒氏年二十四无子守节年七十三卒题旌】石　珍妻秦氏【邑人夫亡守节受旌】
　　王　氏【清平人失其夫姓名守节奉旌】
　　王　雄妻白氏【邑人雄为千戸卒氏年二十遗子辅方周岁誓不再嫁抚子袭职年六十六卒奉旌】
　　王　保妻郭氏【邑人保为千戸卒氏年二十八无子母党欲夺其志誓死不从纺绩度日守节终身奉旌】
　　周　德妻王氏【邑人年二十九夫亡抚遗腹子鼎成立清操苦节人无闲言姑莫氏性严急事之得其欢心乡人称其节孝学使徐秉正旌之】
　　赵　仁妻杨氏【邑人仁为庠生早没氏年二十二遗子杲甫三岁守节抚孤成立领岁荐抚按屡加旌奨】
　　孙　方妻王氏【邑人方庠生王年二十九夫卒无子守节终身巡按毛在题旌】严　茂妻卓氏【邑人茂系旗军氏年二十一夫殁子甫半龄誓死抚孤巡抚毛在题旌】
　　孙应鹏继妻杨氏【邑人应鹏为大理府通判氏年二十九鹏卒誓死守节长斋供佛即至戚罕见其面晚年家计益落仅一婢自随饘粥不继人皆怜之夀至七十七卒副使沈思充旌奬以上载旧志】
　　漆大亨妻赵氏【邑人年二十二夫亡无子自缢以殉抚按题旌】
　　镇远府
　　明
　　何　熙妻杨氏【郡人熙即本府土同知卒时杨年二十三矢志靡他守节六十余年以夀终奉旌】
　　杨　瑄妻刘氏【郡人适土通判瑄为继室瑄死王事氏年二十五誓死守节抚孤承袭乡人称之】
　　何承宗妻钱氏【郡人承宗土同知死时氏年二十四有劝其再醮者曰吾有姑当事有子当抚此言不愿闻守节奉旌】
　　解　章妻苏氏【郡人夫死守节不嫁有司以闻旌其门曰天朝扬节】
　　田　兰妻钟氏【郡人兰以岁荐授鄞县丞妻卒继室钟氏生三子兰卒钟方二十五三子俱未成立钟矢志抚训长子时中登天啓甲子乡荐歴官至太守】
　　张继适妻胡氏【适金谿人占籍镇逺中崇祯丙子乡试计偕卒于道胡年二十遗二子俱幼身事防绩奉亲抚子舅姑相继丧竭力殡葬如礼】
　　雷葵阳妻成氏【郡人葵阳庠生早卒生一女三嵗子长春甫七月舅姑垂老无依成藐然弱嫠奉舅姑抚子女备极艰辛未几翁逝其兄虑长春幼无以怙欲取为已嗣庶可免成拮据成泣曰吾所以称未亡人者为此一块肉也嗣成谓雷祀何坚执不可岁余姑又逝时冦据黔兵乱岁荒出所窖藏衣谷殡殓尽礼训子成名嫁其女年五十九卒奉旌】
　　杨　铎妻钟氏【郡人未二十而适铎生子再芳甫五嵗铎卒矢志自守日事女红以训其子子死又抚孙成立年八十卒奉旌奨】
　　熊应周妻陈氏【应周郡廪生早卒氏年二十五守节抚子兆符成立三十年如一日奉旌】
　　王向干妻万氏【郡人向干廪生卒遗二子长金印五岁次三岁万茹荼饮冰以教育之苦节数十年奉旌表】
　　何大正妻刘氏【郡人大正食饩郡学早卒遗三子氏年二十五艰辛抚育兵燹流离卒不渝节】
　　何　瑛妻汪氏　　　　杨文昌妻何氏
　　罗　溶妻刘氏　　　　杨正松妻何氏【正松卭水长官以上俱郡人艾年守节不渝奉旌奨】
　　国朝
　　江　某妻柯氏【闽人寓镇逺适江氏子生一女夫死于水柯闻讣擗踊哀号誓不欲生舅姑多方慰之柯曰妇人未嫁从父既嫁从夫夫死从子吾夫死无子殆天丧我也吾何从焉遂自经逺近咸挽之】
　　杨汝信妻周氏【郡人年二十六夫故叠遭兵戎屡践饥馑周坚志守节始终不移抚子其美为明经亡复抚孙于廷为郡庠生年九十八卒以上俱载旧志】
　　镇逺县
　　明
　　何承光妻赵氏【邑人承光举人守夔州流冦猝至赵谓其夫曰男忠女烈理也遂自刎知府宋应星详旌】
　　施秉县
　　明
　　杨再翔妻张氏【邑人适翔生子正位甫七岁翔逺游十余年不归张事祖姑及姑至谨孝养无缺后翔回不半载疾卒祖姑怜之欲夺其志张拒不可延师训子家贫岁歉矢志靡他五十余年如一日】
　　杨友梅妻李氏【邑人友梅廪生早卒氏年二十遗孤文炳甫一岁守节抚育教训补弟子员】
　　陈　氏【邑人失其夫姓名早死遗孤甫五岁昼耕夜织抚子成立年六十乃终】钱　法妻史氏【偏桥衞人法殁史年十八甘贫励节九十六嵗卒成化间建坊旌表】欧时雍妻田氏【衞人年二十夫故誓不再嫁冰霜自矢守节六十五年夀八十五岁崇祯间巡按梁炳旌曰瑶池冰冽以上载旧志】
　　宋继宏女【邑人小字闗娘年十七未字流防入黔掳掠妇女一日拥入继宏室闗娘登楼闭戸自缢死】
　　国朝
　　李逢春妻王氏【邑人王之廉女年二十六夫亡遗孤尚幼父怜其无依令同居不从避吴逆乱居乡锄蕨度日抚子成立】
　　廖定防妻刘氏【邑人定策中武举赴会试殁于旅邸姑亦相继殁刘冰蘖自矢抚遗孤国璜为邑诸生苦节三十九载】
　　郑天锡妻郭氏【邑人年十六归天锡时翁滇武定守备郭同夫赴翁任二载生一子而夫卒郭扶榇归葬翁陞任广信遣使迎不往曰儿识渐开习见富贵则骄侈素知艰难则励志后值兵燹卒能抚子成名】
　　蒋仕鲁妻汪氏【邑人年二十七夫卒遗孤荐科尚幼汪截髪毁容奉养翁姑守节三十余年先姑殁临终呼儿媳嘱曰吾病度不能起未送老姑终是吾遗恨汝軰须承我志善事之】孙上元继妻顾氏【邑人待字二十九岁适举人上元为继室仅三月夫赴京会试越明年夏河水泛涨家业荡析翁殁于水上元闻讣一痛而絶顾无子抚前妻之二子不啻已出四壁萧然恃女红赡口苦节二十二载卒年五十一】
　　陈　琦妻廖氏【邑人年二十适琦相敬如宾七载夫故遗子女各一廖恸絶复苏立志守节家贫乏食采野蔬以疗饥抚孤成立】
　　李之宾妻白氏【邑人年二十夫故家贫姑老子幼日食豆粥衣仅蔽体姑没只余茅屋数间鬻以营葬有巨豪百计夺其志白毁容守节抚子成立以上七人雍正四年巡抚何世璂题旌】
　　天柱县
　　明
　　陈　越母杨氏【邑人年少夫卒子越方九龄抚之成立以孝闻尝值火灾四邻延烧独氏所居茅屋无患人皆以为母子节孝所感】
　　蒋　顾妻刘氏【邑人年二十二夫亡矢志靡他抚孤成立万厯间巡抚江东之旌其门曰贤孀抚孤】
　　胡　玉妻汤氏【邑人年十九夫亡抚幼孤成立治家严肃操凛冰霜年至七十卒】蒋良达妻徐氏【邑人年二十夫故孀居五十载抚子正藻成名县令旌其门】杨枝栋妻徐氏【邑人守御所千戸徐天衢女适贡生杨枝栋流冦入黔肆行劫掠氏擕幼女避木杉苗寨贼至度不能免将所佩剪刀先刺其女遂自杀】
　　思南府
　　明
　　邵洪俊妻李氏【郡人年二十夫亡子经甫周岁李坚志守节五十五年有司立坊表之】
　　朱　庸妻李氏【蛮夷司人年十九夫亡生遗腹子福家贫纺绩抚孤成立旌表】徐　锦妻防氏【郡人适庠生徐锦嘉靖间山贼攻劫地方夫妇避山箐中为贼所获贼杀锦执欲犯之唾骂不絶引刀刺贼贼怒支解之面色如生】
　　安如昆聘妻杨氏【郡人庠生杨洪祖女年十五许字安学吕之子如昆未娶而昆卒女闻之愿奔丧守制父母不允女封帛送舅姑殓如昆不食数日卒事闻诏建坊以旌表之】符　宾妻罗氏【郡人知县罗万鹏之女年十九夫卒矢志守节依父母居足不逾阃两割股以疗亲疾御史梁炳胡平运均以节孝旌表其门夀至八十】
　　田　倬妻陈氏【郡人倬以庠生选贡寻卒陈年二十无子坚贞自矢苦节四十余年虽亲旌罕见其面事闻旌表】
　　王育圣妻敖氏【郡人夫亡守节家贫纺绩以事其姑四十余年内外无闲言知府郑崇岳上其事旌表】
　　邹先鲁妻敖氏　妾杨氏　李氏【郡人先鲁令祁阳卒三氏皆年少无子同志守节勤女红以度日屡遭变乱不改贞白都御史钱邦芑有合传】
　　徐可大妾陈氏【郡人可大为宜章令以母年高留氏侍养曲尽孝敬姑病割股以进立愈郡守旌其门】
　　敖孙逺妻冉氏【郡人孝亷冉学洙女年二十夫亡无子防居守节艰苦万状四十余年人无闲言】
　　张一应妻李氏【应郡庠生贼兵肆掠夫妇匿山洞洞破一应骂贼投崖死李为贼所执绐以往取金帛至山险处亦投崖而死】
　　田　侃妻张氏【郡人张奎光女年二十夫亡无子卜葬河东张扶榇登舟半渡跃水死比得其尸上下衣皆宻缝面色如生】
　　徐心箴妾李氏【郡人心箴仕滇留李侍姑姑病割股疗之立愈】
　　管玉音妻赵氏【郡人年十七割股救父夫病笃复割股以救夫殁宿逋百余金子幼穉赵躬磨麺绩绵早夜操作悉偿逋数课子成立为郡庠生年七十余有司欲旌之辞曰此妇道之常不受旌奨】
　　李复善妻张氏【郡人守节被旌】
　　国朝
　　敖鸣雷长女　次女　子起宗妻张氏【皆郡人吴逆兵肆掠鸣雷挈家避后洞中贼缘崖至知不免姑嫂结襟投崖裂肢死郡守姜登先上其事学使钱捷旌之曰节烈维风】
　　李承眷长女　三女　四女　媳周氏　表侄女田氏【皆郡人贼兵追急恐受汚辱五女同坠崖死学使钱捷旌之曰竒烈超羣】
　　任尊德妻敖氏【郡人事祖姑田氏姑敖氏尽孝年二十三夫殁子贤甫一岁教养成立袭朗溪司副长官吴逆兵乱避箐不食而死】
　　张祖华妻王氏【沿河司人祖华本司长官蚤卒王守节抚孤屡奉旌奨】田兴赵妻李氏【朗溪司人年二十夫亡守节四十余年奉旌】
　　詹俸禄妻吴氏【蛮夷司人吴逆兵溃避贼孙岩山中贼至坠崖死崖髙数十仭肢体不损顔色如生咸以为异】
