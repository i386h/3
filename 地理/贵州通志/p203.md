<!-- { "loadSidebar": true } -->
　　万圣山　　　　　　　　　　　许　虬丹砂勾漏覔绛雪更堪餐不借峩眉岭长依玉露盘穿花麋角暖巢树鹤裳寒卷先疑晓清光万古传
　　松岿寺【寺旧在深山今临新路】　　　　　　高其倬溪色澄无滓岚光翠欲流几盘松外径一牖竹间楼钟放依岩殷云停爲客留髯僧同一笑踪迹愧藏舟
　　山家　　　　　　　　　　　　高其倬迳有于莬迹林多格磔音踈烟通屋角凸石露田心怀土生涯薄谋家意念深依仁还望歳循政等甘霖
　　普安道中　　　　　　　　　　常　安水势盘州好三溪滙一溪路穷山向背人倦驿高低密树遮舆幰飞云衬马蹄南中山硉矹日拟上丹梯
　　再行龙里遇风雨　　　　　　　常　安一线天开堑前峯接后峯寒崖飞白练空谷老青松雨过秋容淡烟平驿路封重行云窦里冲破万千重
　　上元前三日游黔灵山　　　　　晏斯盛深窈同盘谷阴森少六尘探泉从曲折看竹每逡巡檐积旧年雪堂开元夜春余寒怯中座倾榼醉来频
　　杳霭探何极严城近可凭平畴流防防雉堞齿棱棱梅柳犹含雨松杉未脱氷行防烟散后天半有春灯
　　题来仙阁　　　　　　　　　　钱元昌朗吟人不识别却岳阳楼直访黔山胜无如雪洞幽尘清开法界机静见瀛洲片刻飞云驻仙风万古流
　　杰阁凌虚构防心祝瓣香祥烟通四面爽气接三光欲迓乗雷驾先瞻渡海航自今来往数即此是仙乡
　　排律
　　明
　　碧云洞　　　　　　　　　　　孙应鳌早罢荆门镇言寻石户耕风尘闲老眼丘壑淡秋情忽枉骚人劄深懐胜地盟洞泉开僻壤词赋振韶韺一径层林入千岩曲窦平轩含宿润箭括引新晴雪障罗青壁霞标带赤城龙蟠潭隐隐猿啸谷碀碀五韪俱旌美千竒不辨名神留斧凿造化见生成日净沉朝彩天澄起夜声蔚蓝盘岛屿花鸟映空明信矣遗尘世悠然薄太清念心思得象阅世欲餐英何日搴裳去同君策杖行钩舒雅况发兴出髙评独往探牛斗相知洽弟兄斯游如可遂岂羡接蓬瀛
　　太虚洞　　　　　　　　　　　韩仲雍磴路逶迤上岩扉杳霭窥澄霞漾飞盖新月隐横坻地主勤供帐山僧逺执覊烛天纷雉炬殷地动鼍吹绿荔悬眦迥丹梯置足欹阴房愁涅袂温室竞扬綦雪色疑伭乳烟光逗紫帷牀爲龙卧处穴是鳯来时拥径成三秀堆峯列九嶷玲珑连不断廻曲到还离佛座辉珠络仙台暗碧滋双林初止观六道宛低眉通气理非谬雕形工若爲莫须惊造物直欲问庖羲举策家风劭无蹊国步竒胜情轻扪陟名士畅追随歩幄重徴伎花宫再引巵接防拚倒着玉漏且催迟
　　玉池　　　　　　　　　　　　赵　釴叠石围池水诛茅结舫亭偶然成野趣旷矣胜郊坰开凿何人力幽深本地灵两堤新树緑万旧山青窕牛羊径潆洄鸥鹭汀花繁添滉漾月出照清泠心逺少尘事何须慕四溟
　　送周子贤按贵州　　　　　　　薛　蕙万里牂柯路炎洲百粤南悬梯穿鸟道流沫下龙潭赤坂鼋鼍出厓日月含虹霓蒸海气烟雾洒春岚飞縁篁竹垂猿堕石楠橘花香细细藤刺緑岭外青骢驭台中白笔簪秦冠高铁柱汉节照金函行迈应多暇登临素所耽江山吟谢客物色助清谈送逺都无绪忧时且不堪安危廷诤地迟子促朝参
　　金芝亭　　　　　　　　　　　刘应麒王师若时雨草木亦蕃滋共道中丞署双蟠五色芝芬芳兰弈叶掩映树连枝道路壶浆后辕门燕喜时歌应阶宝鼎茹可驻仙姿蒟酱兼筇杖穷兵空尔爲
　　七言律
　　唐
　　送王十五判官扶侍还黔中　　　杜　甫大家东征逐子囘风生洲渚锦帆开青青竹笋迎船出白白江鱼入馔来离别不堪无限意艰危须仗济时才黔阳信使应稀少莫怪频频劝酒杯
　　送义舟师却还黔南【并引】　　　　刘禹锡黔之乡在秦楚爲争地近世人多过言其幽荒以谈笑闻者又从而张皇之犹夫束蕴逐原燎或近乎语妖适有沙门义舟道黔江而来能画地爲山川及条其风俗纎悉可信且曰贫道以一锡游他方众矣至黔而不知其逺始遇前节使而闻今节使益贤而文故其佐多才士麾围之下曳裾秉笔彬然与兎园同风蕃僧以外学嗜篇章时或摄衣爲末至客其来也约主人乗秋风而还今乞词以飏之如捧意珠行住坐卧知相好耳余曰唯命笔爲七言以应之
　　黔江秋水漫云霓独泛慈航路不迷猿狖窥斋林叶动蛟龙闻咒浪花低如莲半偈心常悟问菊新诗手自擕常説麾围似灵鹫却将山屐上丹梯
　　将赴黔州先寄本府中丞　　　　李　频八月瞿塘到底翻孤舟上得已消魂幕中职罢犹趋府阙下官成未谢恩丹嶂耸空无过鸟青林覆水有垂猿感知肺腑终难説从此辞归便扫门
　　寄黔中王从事　　　　　　　　罗　隐故人刀笔事军书南转黔江半月余别后乡闗情几许近来诗酒兴何如贪将醉袖吟莺谷不把瑶缄附鲤鱼近日举觞君莫问生涯牢落鬓萧疎元
　　过七星闗　　　　　　　　　　李　京七星闗上一囘头遥望乡闗路阻修欲向云山攀北斗不辞鞍马过南州两厓斩壁连天起一水漂花出洞流闻道清时无瘴疠行人经此不须愁
　　过牂柯江　　　　　　　　　　李　京归欤何日是真归慙媿山林与愿违垂老八千余里谪囘头四十九年非穷边野水黄云渡梦里田家白板扉珍重沙禽频见下也应知我久忘机明
　　善应桥　　　　　　　　　　　沈　朂飞石攒空若画成跨溪环洞巧经营水从玉蝀腰间过人在金鳌背上行应有素书堪进履岂无驷马更题名适来偶倚危栏看偏喜沧浪可濯缨
　　碧云洞　　　　　　　　　　　杨　彛山腰谁作洞门开絶谷层峦亦壮哉满地白云无径路一溪流水隔尘埃欲从阮肇登仙去曾见初平叱石来胜览于人随处有何须海上覔蓬莱
　　碧云洞　　　　　　　　　　　蒋宗鲁云水南明万象天竒踪异宇洞中瑶坛翠桂虬龙见华葢丹崖鳷鹊旋涧道风泉开逺巘石门花雾带平川蓬瀛仙侣耽春胜对酌沧洲思爽然
　　石阡书怀　　　　　　　　　　祁　顺男儿弧矢平生志厯遍中华到石阡椎髻卉裳荒服地剑牛刀犊太平年雨余山翠开图画夜静泉声落管俗客不来公事简倚频和白云篇
　　木阁箐　　　　　　　　　　　王守仁痩马支离缘絶尘连峯窕入层云山村树暝惊鸦阵涧道云深逢鹿羣冻合衡茅炊火断望迷孤塞暮笳闻正思讲席诸贤在綘蜡清醅坐夜分
　　武侯祠　　　　　　　　　　　王守仁隔水樵渔亦几家缘冈石径入溪斜松林晚映千峯雨枫叶秋连万树霞渐觉形骸忘物外未妨游乐在天涯频来不用劳僧榻已借汀鸥一席沙落日江波动客衣水南绿竹见岩扉渔人收网舟初集野老忘机坐未归渐觉林间栖翼乱想看天北暮云飞年年嵗晚常爲客闲杀西湖旧钓矶
　　六广晓发　　　　　　　　　　王守仁初日曈曈似晚霞雨痕新霁渡头沙溪深几曲云藏峡树老千年雪作花白鸟去边廻驿路青厓缺处见人家遍行竒胜才经此江上无劳羡九华
　　过七盘岭　　　　　　　　　　王守仁鸟道萦纡下七盘古藤苍木峡声寒境多竒絶非吾土时可淹留是谪官犹记边烽传羽檄近闻苗俗化衣冠投簪实有居夷志垂白难承菽水欢
　　题兴隆卫壁　　　　　　　　　王守仁山城高下见楼台野戍参差暮角催贵筑路从峯顶入夜郎人自日边来莺花夹道惊春老雉堞连云向晚开尺素屡题还屡掷衡南那有防飞囘
　　龙泉石径　　　　　　　　　　王守仁水花如练落长松雪际天桥隐白虹辽鹤不来华表烂仙人一去石楼空徒闻鹊驾横秋夕漫説秦鞭到海东移放长江还济险可怜虚却万山中
　　元夕　　　　　　　　　　　　王守仁故园今夕是元宵独向蛮村坐寂寥赖有遗经堪作伴喜无车马过相邀春还草阁梅先动月满虚庭雪未消堂上花灯诸弟集重闱应念一身遥
　　南将军庙　　　　　　　　　　王守仁死矣中丞莫漫疑孤城援絶久知危贺兰未灭空遗恨南八如生定有爲风雨长廊嘶铁马松杉阴雾卷龙旗英魂千载知何处歳歳边翁赛旅祠
　　经盘江次刘元瑞韵　　　　　　杭　淮逾冈陟岭兼多病腊尽春来不记程瘴水已知多客泪穷山只是有人行縁崖昼雾愁俱黒触马春花眼一明西蜀未知天下险老夫筋力尽南征
　　重安江晚渡　　　　　　　　　夏　言重安江色清可怜江头下马渡江船黄茅野屋淡秋日粉堞山城愁暮烟朱旗邮兵走相报绣衣使者来行边故人经年不见面何得万里同尊前
　　乌撒卫九日　　　　　　　　　杨　慎百年身世苦辛行九日登临感慨生鸿鴈未传滇海信茱萸偏动蜀山情空庭露白羣鸦散古木霜黄独鹤惊尊酒相思揺落地江湖不隔梦归程
　　南庵　　　　　　　　　　　　王　训净度招提旧结茅地偏应不逺尘嚣山腰倒接城边路水口斜通阁外桥深院落花无客扫空门掩日有谁敲忘怀好结莲花社分付山僧早见招
　　澄江阁　　　　　　　　　　　程　防欲陟层峦路未通凭栏览尽郡中峯前墟麦秀田家宅隔岸芹香泮水宫雨霁有声生翠竹日髙无影覆苍松省耕偶向澄江阁消受清凉一榻风
　　登香炉山　　　　　　　　　　汪　良炉山之高高入云嶙峋壁立无支分雄闗未许容双马杀气曾教走万军林翠湿衣人不觉猿声啸壑客惊闻攀縁直到层巅立囘首相将日已曛
　　安庄道中　　　　　　　　　　何景明处处人家空薜萝几年凋弊扰干戈山过白水峯峦峻路入盘江瘴疠多岭徼土风连百粤郊原人语杂诸罗侧身西望看铜柱此地曾经马伏波
　　新兴　　　　　　　　　　　　何景明萧条穷巷掩荆扉立马荒原见鸟飞城爲烧残市少地从战后草莱肥燐生隂雨黄昏见鬼哭秋山白日微却怪当年出师者岂无寸策逹戎机
　　乌撒道中　　　　　　　　　　万士和地当髙处峯随转云到穷时路更賖夏半火刀方布种晚来牛马不归家瘴烟寒鎻蛮村树岚雾晴迷客子槎干羽未能驯国祗贪关市中盐茶
　　送刘员外使黔中　　　　　　　李攀龙牂柯万里越王台北眺中原秋色来江嶂忽分三楚断海天不尽百蛮开白云使者乗轺过金马祠官拥节廻爲泛昆明夸上苑令知汉主自雄才
　　过盘江　　　　　　　　　　　杜　拯泛泛盘江三月天一篷瘴雨夜郎船渡头草树云垂鎻袖里槟榔客自怜太液恩波劳梦想剑池春水隔风烟临流此际情何限极目湘云思渺然
　　过层台驿　　　　　　　　　　吴国伦野潦奔鸣石径斜疎林残月见田家编篱半防卭王竹筑坞新移望帝花荒驿傍山连蜀道逺人重译问京华乡音断絶愁如梦何处髙风急暮笳
　　过白崖驿　　　　　　　　　　吴国伦箐林幽石巃嵸永日驱驰徼未穷驿道久通滇蜀使居人犹杂汉夷风崖间板屋依云架塞外芒山人雨空赤水宁辞三峡逺双鱼爲寄楚江东
　　东山大观楼　　　　　　　　　吴国伦东山突兀云爲巅百雉参差双练悬入寺浑迷上下界倚楼欲尽西南天江光逺浸九华玉石甲纷披千叶莲睥睨羣山解飞动谁当坐啸清蛮烟
　　铜崖　　　　　　　　　　　　吴国伦双江渡头水磷磷孤屿飞棹如有神天造中流一柱观地标何代三铜人野航送酒小于叶彩蝀当矶重作纶莫道金焦独形胜蛮山亦自无风尘
