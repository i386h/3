<!-- { "loadSidebar": true } -->
　　观音寺【在府城外南明河甲秀楼侧有小阁曰拱南登眺山光水色晴雨皆宜为南郊胜境】又一草庐【在府城南门外武侯祠　国朝巡抚田雯建今废】
　　迎恩寺【在府城南闗外里许康熙二年参政徐业建】
　　雪厓洞【俗名薛家洞在府城西南里许洞上旧建玉皇殿有纯阳吕真人题匾其前为三官殿左有一亭奉真人像名来仙亭嵗久倾圮乾隆五年布政使陈悳荣揽其形势有闗郡城风水尽撤而新之复于洞右累石为台建来仙阁又増建灵官阁改山门东向并设廊庑遂成名胜其中题咏出自仙鸾者甚多】
　　圆通寺【在新城南京街】
　　铜佛庵【在新城普定街】
　　黔灵山寺【在府城北三里石阡府知府陈奕禧镌有黔灵胜境四字于石壁】照壁山寺【一名象寳山在府城东北照壁山上明崇祯九年巡抚冯晋卿建】云顶山寺【在府城北二十里云锦庄】
　　东林寺【在府城北二十里养马苗寨内】
　　虎山寺【在府城北三十里窦官堡相此山鸣钟则堡必有火灾特禁之】
　　通化寺【在府城东北洪边里翠屏山上】
　　回龙寺【在府城东北三十里】
　　大道观【在府城中元至正间建旧名崇正观明洪武间重修改今名】
　　指月堂【在府城东系古寺】
　　落湾阁【在府城西二十五里前临大河后多松竹颇称名胜】
　　皇经馆【一在府城中巡抚署右一在城外南闗】
　　九龙山寺【在定番州去城二十里】
　　万夀寺【在广顺州城东寺有建文遗像】
　　龙防寺【在开州城西】
　　北极观【在开州治北俗名祖师观在髙山上下有白沙龙井明崇祯三年龙见居人见有神披发仗剑降之如祖师状河防道沈翘楚因建观于山下　国朝康熙间复建】
　　灵泉寺【在开州乖西司元大徳间安抚司茍彬建】
　　连华寺【在开州思量仄溪溪水环于山前清冷潺湲古柏长松上防霄汉可称一州之胜】龙山寺【在龙里县城内】
　　冠山寺【在龙里县东门内上有紫虚阁明守备王明善建又有大士阁闗圣殿　国朝康熙间知县许之升建】
　　阳寳山寺【在贵定县北前后两寺为一方胜景】
　　南山寺【在贵定县明初建】
　　报恩寺【在贵定县城北】
　　兴福寺【在贵定县】
　　潮水寺【在修文县城北五里明总兵王国正建崇祯末四川巡按钱邦芑隐居于此更名知非庵】
　　宝丰山寺【在修文县城北四十里】
　　天台寺【在修文县旧息烽所南望山上】
　　安顺府
　　圆通寺【在府城南劚石为柱长三丈余后有石塔多古柏】
　　大愿寺【在永寜州盘江桥右】
　　无量寺
　　斗姆阁【俱在永寜州城西三十五里闗岭】
　　大佛寺【在永寜州慕役司】
　　列峯寺【在镇寜州城北明时建】
　　龙鳯寺【在安平县城南五里龙鳯山上】
　　丛林寺【在清镇县城内明永乐初建】
　　北极殿【在清镇县城北】
　　三清观【在清镇县东城外】
　　平越府
　　三教寺【在府城内明洪武间副使赵之屏建崇祯十二年郡人樊师孔捐资请藏经于寺其子都建阁贮之】
　　护国寺【在府城内明万歴间建】
　　夀佛寺【在府城内】
　　报恩寺【在府城外东南】
　　月山寺【在府城南门外明洪武间隆平侯张信建】
　　镇寜寺【在府城西十里明崇祯初建】
　　万夀寺【在府城西北隅明万歴间郡人王家卿王家鼎倡建僧合竒重修】
　　髙真观【在府城内福泉山明洪武初建张三丰礼斗亭在其后】
　　凝真观【在府城西十里元时建内多古树】
　　半山亭【在府城内髙真观明洪武初建】
　　潮音阁【在府城南门外明隆庆间指挥使丘崇尧建天启六年重修崇祯十四年水圮又修】善化寺【在黄平州南闗外明洪武间建】
　　月潭寺【在黄平州城东三十里飞云岩侧明正统二年指挥常智建】
　　万夀观【在黄平州城内旧为水府庙江西客民改建祀许旌阳】
　　寳相寺【在黄平旧州城东唐宋古刹元至正间重修明万歴间燬巡抚郭子章重建】太平寺【在黄平旧州城北明总兵南党建后移建七星岩】
　　福智观【在黄平旧州城南为元时旧刹】
　　五云寺【在瓮安县城南三十里元时旧刹明崇祯间重修】
　　回龙寺【在瓮安县城北二十里明嘉靖间安抚使宋廷章建地名飞练】
　　髙真观【在瓮安县城南三十里干溪大坝中独耸危峰髙数十丈观建于山顶】后岩观【在瓮安县城北三十里元时建岩有龙洞岩上有爪甲痕怪石嵯峨林木幽异颇称名胜】
　　朝贺寺【在湄潭县城南门外】
　　释慈寺【在湄潭县城北三里相寺有古钟常不叩自鸣】
　　大祥寺【在湄潭县马鞍山下】
　　大通寺【在湄潭县袁家渡】
　　清泉寺【在湄潭县平灵台】
　　延夀寺【在余庆县城中明洪武年间建】
　　云深寺【在余庆县五云山】
　　古峰寺【在余庆县苦竹薗】
　　大错庵【在余庆县他山之隂栁湖上即明人钱邦芑故居也邦芑自号大错和尚又有小年庵在蒲村即其祝髪处】
　　都匀府
　　观音寺【在府城中明洪武间指挥黄镛建永乐间都指挥陈原増修建藏经楼】高真观【在府城内东山之北殿阁宏邃台基爽垲众木扶疎一杉可数抱其髙接天盖千年物也】
　　且闲亭【在府城圣夀寺后有古双柏】
　　回龙寺【在麻哈州城西】
　　观音寺【在麻哈州城西】
　　玉皇阁【在麻哈州城西】
　　报国寺【在独山州城北　国朝康熙八年新建】
　　圣夀寺【在清平县城西明天顺间都指挥王聚建万歴间邑人工部尚书孙应鳌倡修】紫霞宫【在清平县城北明天顺七年指挥石宣建】
　　广福观【又名回龙观在清平县城南】
　　镇逺府
　　中山寺【在府城东东岩上明知府黄希英建工部郎中赵之绪构藏经楼兵燬】吉祥寺【在府治对江明永乐初建成化间修　国朝督甘文焜尽节处寺内有古柏二株苍翠盘曲如虬龙】
　　镇江寺【在府治西南明永乐初建嘉靖间圮于水万歴六年僧宗淳募修燬于兵　国朝康熙二年郡人苏金明募修】
　　北极观【在府城西门外明治间知府周瑛建】
　　迎仙宫【在府城西明万歴十二年建】
　　紫皇阁【在府西北石迳盘旋藤萝掩暎瀑布如练上有小桥登阁而望西南诸山宛如图画】朝元阁【在府城内明巡按毕三才建】
　　报恩寺【在施秉县城西有碑记】
　　观音寺【在施秉县城西】
　　平寜寺【在施秉县城西二里有碑记】
　　普贤寺【在施秉县牛塘山】
　　华岩寺【在施秉县城东三十里明巡抚郭子章建】
　　元都观【在施秉县城北明洪武二十五年郡人马康镇建】
　　思南府
　　永寜寺【在府治南前枕徳江明治间建万歴初知府蔡应申修二十二年燬知府赵恒推官刘养中先后重修】
　　雪峯寺【在府城南一百二十里】
　　金华寺【在府城西北四十里】
　　瓮溪寺【在府城西南一百里】
　　龙泉寺【在府城北一百五十里】
　　观音阁【在府治中和山顶明嘉靖间郡人李渭甞于此讲学前为普济亭后藏经楼巡抚郭子章书额内贮藏经日久残缺　国朝康熈四年经歴陈援世补之左夀福楼右一乗楼前玉皇阁隆庆间建明知府赵恒顔其额曰空中楼阁最称幽胜】
　　中天防【在府城东交椅山明万歴二十一年防政史旌贤建燬于火】
　　普济庵【即旧英祐侯祠地　国朝康熙六年城守宋防圣改建二十八年城守施应龙拓地増建楼坊】
　　西岩寺【在印江县城西五里甲山寨下宋时古刹后圮明嘉靖间重建燬于兵　国朝康熙十九年复建纡曲而上宏敞髙旷巨石壁立林木葱蒨下有敲梆岩以石击之声如梆然】迎恩寺【在印江县城南一里】
　　三清观【在印江县城南四里宋干徳间建】
　　东泉寺【在婺川县城东又名安阜寺】
　　真武观【在婺川县城南山势峻耸殿阁隐现于密林中登之可眺一邑】
　　铜山寺【在婺川县城南五十里宋时建】
　　慈化寺【在婺川县城西五十里其地产茶】
　　金仙寺【在婺川县沿河司相明嘉靖十四年播州铜佛寺铜佛七一夜皆失铜仁府得其三思南渔人得其四建寺奉之】
　　常乐寺【在沿河司北六十里唐为福常寺宋勅赐中胜院明改常乐寺久废惟存一钟一碣】沿丰寺【在沿河司东二十里宋时建久废明嘉靖元年重建】
　　石阡府
　　回龙寺【在府城南龙底又一在龙泉县老木桥】
　　迎恩寺【在府城南门外】
　　观音寺【在府城西一在城北俱眀万歴间建一在龙泉县绥阳塲】
　　北塔寺【在府城北明知府曾之可建】
　　真武楼【在府城西明永乐初建】
　　华严寺【在龙泉县北门外】
　　东林寺【在龙泉县东山】
　　玉溪寺【在龙泉县官坝旧名土溪寺　国朝知县张其文改为玉溪寺】
　　思州府
　　回龙寺【在府城东门外明嘉靖间建】
　　鼇山寺【在府西龙鳌里唐僧通慧建久圮】
　　后山观【在府城内西南隅】
　　真武观【在府城东旗头山明隆庆间建】
　　北山寺【在青溪县治后】
　　广佛寺【在青溪县近学宫】
　　东山寺【在青溪县城东三里】
　　梓潼观【在青溪县城内】
　　东寺【在玉屏县东门内明时建】
　　南寺【在玉屏县城南隅明时建】
　　众香寺【在玉屛县城西南五里飞鳯山旧传古刹邑人士多读书其上】
　　文水寺【在玉屏县城西系古刹】
　　瑞雪寺【在玉屏县城西紫气山明初建　国朝康熙四十年僧云石重修正上梁时瑞雪缤纷因名邑人田起虬为记刻石其山周围五里许花鸟幽异竹柏荟蔚郁为丛林】
　　北极观【在玉屏县北门内明初建】
　　铜仁府
　　东山寺【在府城东一里明正徳间参议蔡潮建后圯　国朝康熙四十四年重建】黎平府
　　迎恩寺【在府城东北】
　　北塔寺【在府北一里】
　　真武观【在府城内又一在永从县俱明万歴间建】
　　毘卢阁【在府城南明万歴间建】
　　玉皇阁【在府城西明正徳间建嘉靖时重修】
　　观音寺【在锦屏县城东明正徳十三年建】
　　白云寺【在锦屏县城东南二里明永乐八年建嘉靖十四年苗燬天启二年重建】上帝观【在锦屏县城南明万歴十三年建】
　　玉虚观【在锦屏县西明永乐六年建　国朝康熙十四年火燬十八年重建】
　　北极观【在锦屏县城北一里明治五年建万歴二年重修】
　　大定府
　　夀佛寺【在府城内中街黔西州亦有】
　　大佛寺【在府城南　国朝康熙八年知府甯云鹏建黔西平逺俱有】
　　东山寺【在府城东门外　国朝总兵李起建】
　　万夀观【在府城内中街黔西平逺亦有江西人建祀许旌阳以为防馆】
　　南林寺【在平逺州城南　国朝康熙二十八年游击王耀麟重修】
　　东山寺【在平逺州城东　国朝康熙八年副将霍维鼐倡建十年逰撃赵印昌増修】开元寺【在黔西州城东门外　国朝康熙五年总兵李如碧建】
