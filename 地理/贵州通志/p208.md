<!-- { "loadSidebar": true } -->
　　黔无驴有好事者船载以入至则无可用放之山下虎见之厐然大物也以爲神蔽林间窥之稍出近之憖憖然莫相知他日驴一鸣虎大骇逺遁以爲且噬已也甚恐然往来视之觉无异能者益习其声又近出前后终不敢搏稍近益狎荡倚冲冒驴不胜怒蹄之虎因喜计之曰技只此耳因跳踉大噉断其喉尽其肉乃去噫形之厐也类有德声之宏也类有能向不出其技虎虽猛疑畏卒不敢取今若是焉悲夫
　　铜仁城南两江交合江中一岩峙立下有洲隐水中歳逢乡试洲出水面郡邑诸生定有获售者厯验不爽【见铜仁志】
　　贵州通志卷四十六
