<!-- { "loadSidebar": true } -->
　　邵以仁【普安州人字子任万厯间任云南兵备副使寛简持大体一时几于刑措永昌立祠祀之】
　　国朝
　　沈　弼【字长垣普安州人由防贡厯任部曹康熈三十八年出守广东高州时屡经兵火地瘠民贫弼加意拊循治尚安静不求名誉以诚率属和恊文武禁副倅擅受讼牒除地方供应陋规添防汛以靖盗源设行埠以便行旅权化州篆清虚粮苏逋戸减粮额恤徭民实政啧啧人口以劳瘁卒士民哀之请祀名宦】
　　遵义府
　　明
　　傅元和【桐梓人万厯甲子防贡授广西桂平令教士爱民振兴学校赋役均平邑人祠祀厯任云南按察使司】
　　傅尔才【桐梓人由嵗贡任湖广会同令多惠政邑人号曰慈母】
　　国朝
　　李先立【字卓庵遵义人康熈甲戌进士筮仕新安令事务求便民擢铨曹主政厘宿疏壅滞仕路一清直分闱壬午戊子两试佥称得人后请假归居乡谦和乡人表之曰淳厚之门】陈明经【字春麓绥阳人康熈丙午举人性至孝居继母丧哀毁骨立人品端方不事干谒吴逆逼仕逃入深山抗节不出贼平授陜西咸寜令有惠政以诖误解任士民遮道诣督抚请畱后陞山东东昌府通判著绩河工卒于官】
　　文学
　　贵阳府
　　汉
　　应世叔【牂牁人以经术辟司校尉】
　　明
　　陈　铣【前衞千户仪度修整博覧文翰多积竒书以自娱尤好吟咏有醉乡诗集】刘汝楫【字济川贵阳人嘉靖戊午举人歴官长史长于文学所至山川皆有纪述子元清元澣登贤书曽孙在铨康熈庚戌进士】
　　宋　【字廷采宣慰昻子嘉靖初人以诗名著有桂轩拙藁】
　　周文化【字元淑贵阳人防頴敏工古文词嘉靖甲子举人授栾城县令邓川守有治行以不见知于世作蜉蝣公子问答宦游所至辄有吟咏归里后尽歩唐人五七言律韵彚为四卷又着邓赕稿紫亭杂稿】
　　谢三秀【字君采贵阳人天才卓越博覧羣书早有令誉为诸生时巡抚郭子章副使韩光曙皆深器之晚以明经起家三任教职已乃弃去为万里游厯览山川与东南大家建词坛旗鼔有正始遗音天末才子之目着雪鸿堂诸集行于世】
　　杨文骢【字龙友贵阳人万厯戊午举人崇祯时为兵部郎博学能诗文尤精于书画虽片楮寸幅人争寳之着有山水移等集旧刻崇祯八大家诗文骢其一也】
　　邱禾实【新添人万厯戊戌进士官翰林院编修才髙学博着有经筵进讲循陔园等集行于世二子懋朴懋素皆登郷荐】
　　傅宗祥【开州嵗贡官兴隆衞教授陞四川梓潼令博通天文地理隂阳数学尤精易理】
　　国朝
　　潘　驯【字士雅贵阳人性端平仁恕孝友过人多学能文弱冠即以回文诗三十首擅名吴下崇祯己卯举乡试为主司陈际泰所赏识曰国家欲以策论収贤才此其首选也驯以母老不仕国初始补防自县令在任洁已爱民日与诸生讲学论文考绩以亷能荐会因土逆李世藩之叛遂诖误归壬子修通志自万厯丁酉以后六十年事实悉出胸臆无丝毫舛谬其博闻强识如此卒年七十有三子徳徴登己酉贤书生平所着有瘦竹亭出岫草行于世】
　　周起渭【字渔璜贵阳人康熈丁卯解元登甲戍进士选庶常厯官詹事府詹事敦孝友工诗文士林重之】
　　简应时【开州人防嗜学工文与同里卢学新卢应龙卢应鳯卢应奎卢国贤王之林同以制举业知名于时吴逆叛廹胁应试皆弃诸生服逃匿不出及吴逆平始出就试黔人称为开州七贤】安顺府
　　明
　　汪大有【普定人正徳丙子举人知金华县居官亷慎以疾归纂修衞志着有宋元品藻陶陶亭集】
　　张继宗【安庄人由明经任教职倡正学严课程归家教训子弟成就甚多】
　　平越府
　　明
　　杨　遵【郡人成化己丑进士官至叅议政事文章所至推重一时知名士争师事之宦成归里杜门著述终其身】
　　樊师孔【平越府人万厯戊午举人官至山西叅政有勘乱才誉声甚隆拂衣归以诗文自娱着有听命堂好还纪畧冷况等集】
　　刘　璿【平越指挥好学工诗文所着有竹亭退隐等集】
　　奚荣先【平越府人官学正品行端方博学好古撰郡志二十卷后之作者多采择焉】都匀府
　　明
　　周　纲【清平人能文章工吟咏自号南坡学者称南坡先生】
　　国朝
　　刘　蛟【都匀府人康熈壬辰进士官翰林检讨为人重厚居家孝友德行文章为一郡儒林首推】
　　鎭逺府
　　明
　　何一中【施秉人号少崔万厯时嵗贡厯任宣丰禄川二县多惠政文思敏防与萧时芳齐名所着有少崔山人集行世】
　　宋腾熊【施秉人崇祯己卯举人博学多闻长于诗赋令寜海半载辞归以诗文自娱侄安全孙应举皆有诗名】
　　思南府
　　明
　　李廷谦【安化人万厯乙酉举人初授真定县教谕迁国子监助教日进诸生讲论皆服其淹】雅
　　王　蕃【郡人读书尚义安贫守正自号一瓢道人工篆善冩梅为诗清逸老而益工当时名流咸与交游着有一瓢斋集】
　　石阡府
　　明
　　唐必聪【石阡人成化丙午举人任南寜令归以经学开导士类文学品行见重一时】思州府
　　明
　　胡士芳【郡人字瑶草号眉雪防贡防有夙慧比长学问该博多读异书识竒字时有书厨之目其诗文造诣高邃使事奥僻自成一家言】
　　国朝
　　许之獬【玉屏人防贡学问渊博工诗古文敦行谊厉名节厯任鎭远教授不责脩脯实心训士所着有太朴园诗文集】
　　袁良佐【玉屏人康熈戊午举人品行端方学问醇粹教授生徒先器识而后文艺邑中经明行修之士多出其门官大定州学正】
　　黎平府
　　明
　　张应竒【天柱人诸生博闻广记持身谨厚口不言人过郎有言及者辄止之年八十余犹日与同学讲论经史不辍】
　　何东鳯【黎平人以明经授新兴学正纂地舆志】
　　大定府
　　明
　　吴　济【赤水人素乐隐居学行为一时推重正统间衞学缺官御史徴之以布衣署学事凡五年克尽厥职士类悦服】
　　南笼府
　　明
　　史　铨【普安州人任教授苦志笃学老而不倦】
　　蒋　【字美若普安州人万厯己丑进士以北部郎出守南雄风流文雅誉重当时后罢归流寓荆州放情山水娱志琴书虽屡空晏如也诗文清丽书法效顔眞乡体与黄董米称四大家】遵义府
　　明
　　曽宗孔【遵义人年十二为诸生读论语至古之学者为己豁然曰格致诚正己事也修齐治平因之人只为耳目口鼻四肢自利自私耳若以此任之造化而我不有独主一诚以立于天地间岂不快哉工夫以致良知为主经史性理百家诸书靡不探索精研性纯孝每父母忌辰必素服危坐挥泪终日自丧亲后郎不复赴科举】
　　隐逸
　　贵阳府
　　明
　　王　璘【号樵隐郡人性耿介取与不茍博通经史长于诗词隐居教授一时俊彦多出其门着有樵隐杂稿】
　　朱　宪【郡人正统间举贤良不就蜀献王闻其贤以礼币罗致未几辞归】
　　汪　成【郡人工诗文韬光弗耀为乡里所重着有纳庵诗五卷】
　　顾　璇【字良玉郡人性明敏工诗文凡医卜诸书以及绘事靡不精究斑衣娱亲不求闻逹晚年尤好黄老构来仙楼以居巡抚孔镛尝造其家为作东楼记】
　　王　佐【郡人工诗不乐仕进与郡人士结社唱酬纂修贵州志有诗文行于世】越　梁【郡人少游庠随弃去隐于槐亭有鹿门风人称为槐亭先生年八十卒】俞　举【龙里县人笃行博学年八十屡举乡饮不赴乡评重之】
　　黄　鳯【新添人为诸生高等将贡以母老辞隐居养母精医卜见重当道然未尝轻于干谒】安顺府
　　明
　　朱　相【鎭寜州人性耿介有清节应贡不仕屡举大宾】
　　陈嘉瑞【安庄人淳朴孝友吟咏林泉不求仕进乡里重之】
　　平越府
　　明
　　盛仲芳【郡人隐深山键户读书足迹不至城市徳行诗文一时称重着有独斋等集】张茂英【郡人隐居城西不与户外事博学能文与盛仲芳金声齐名号黎莪三隐】王　讥【郡人防读书耻为章句学高尚不仕嵗荒歉尽出所精粟以赈全活甚众三举乡饮年百嵗诏建坊表之逾年乃卒】
　　陈应熈【黄平人初为庠生旋弃去讲学著书从游者二百余人尤精史学人有劝之仕者辄掩耳不愿闻有司尊礼之以夀终】
　　赵　培【郡人才髙识朗不求仕进有令名】
　　杨光防【字虞卿明末举孝亷不仕博学好古从游者众着有待证录】
　　国朝
　　邹大贤【余庆县贡生隐逸不仕年登大耋孙以惇登贤书】
　　都匀府
　　明
　　潘子安【郡人性聪敏诗文清丽常游滇蜀多所题咏累荐不就着有清啸集】
　　吴　颂【郡人与弟预俱博学能文隐居不仕教授子弟多以文学显】
　　陈　楷【清平人博学隐居不仕开塾授徒多所造就】
　　王　铨【清平人笃学励行屏居飬母以孝闻】
　　鎭远府
　　明
　　周凤毛【郡人字羽瑞事母以孝崇祯壬午举于乡为辰溪尹以徳化民有懐金献之者怒曰若欲汚我耶责遣之旣而挂冠归甫年三十余卜筑深山中絶足城市守令欲识其面不可得家故饶田产尽为豪占踞人或怂之公曰何为以田土故而拂乡里心置弗问郡以乡饮大宾请坚辞不赴年八十余日携子姓论文课僮艺圃外人罕识其面】
　　思南府
　　明
　　尚安政【郡人性纯朴耕耨为业不乐仕进夀一百二十二嵗】
　　李明荣【郡人性质朴好读书隐东溪年九十八未尝一至城市尤敦友爱四世不分居流贼之乱村落俱被害独其家以尚义免】
　　田惟安【郡庠生性纯孝有识见应袭世官不就笃志好学游郡人李渭之门后卒渭哭之以文】黄　文【婺川人少頴敏治举子业应治初年贡不就铨除归隐于乡步趋言动皆有尺度足迹未尝入公门】
　　唐楚善【婺川人耕读勤俭不乐仕进好赈施宗族不能嫁娶丧葬者皆赖其助年七十始生一子且见二孙人以为隂德所致夀百十有七】
　　胡学礼【婺川人廪生素精邵尧夫数学志向清洁淡泊自如不求仕进有古隐士风】铜仁府
　　明
　　李　标【郡人性耿介孑身居寺观中日弹琴自娱能诗尤工古名家山水】
　　南笼府
　　明
　　朱　绘【字素之普安人成化丙午乡举不仕隐居养亲训诲乡人士多及门者当道旌其门曰表正乡闾】
　　娄　广【普安人宋叅知政事玑五代孙雅素好德耽嗜经史尤长春秋善于训诂当贡推让者三隐大林山辑景防以下志稿】
　　杨念祖【普安人万厯丙子举人渊懿博雅恬退不仕日弹琴赋诗自娯与兄承祖友爱俱以夀终】
　　孙守仁【普安人恬静守正不妄交接年九十余人称无违先生】
　　遵义府
　　明
　　何敏树【郡人放浪山水寄情诗歌飘然有出世之致着沧浪孺子集】
　　傅尔讷【桐梓人崇祯时岁贡时遵义四川任贵州镇逺令寻归里隐居不仕教授生徒着有春秋讲义行世】
　　国朝
　　杨应麟【字吉庵先世麻城籍卜居正安州天性仁厚尝从乱军中救掳掠者二十余人拾遗于道访而还之晚年屏迹林泉究心易理着有易经辨义三十五卷】
