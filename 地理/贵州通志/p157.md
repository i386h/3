<!-- { "loadSidebar": true } -->
　　题请添设经臣行据署布政司贵东道叅议罗暹提学道佥事卜景超防详覆请援滇省和曲禄劝等州县建学设官之例添设等因前来臣覆加查核应将附学之清浪衞设教授一员又附学之开州广顺州并未设学之永宁独山麻哈三州各设学正一员又附学之普安余庆安化三县并未设学之普定平越都匀镇逺铜仁龙泉永从七县各设训导一员进取文武童生照小学例每学考取八名廪贡循例遵行庶附学之生童免裹粮防渉之苦无学之州县有师儒肄业之地至原未有学宫之州县则公同捐俸建设其官役俸工照全书额编支给彚册报销从此全黔士子愈感
　　恩踊跃争自濯磨仰副
　　圣主储才之盛典行见人文昭宣风俗日兴于仁让矣
　　劝民开垦荒田疏　　　　　　　王　燕为劝民开垦荒田力勤稼穑事该臣看得礼教为渐摩之要耕桑乃生聚之源盖农工乐业自然保惜身家衣食充余尤易服循仁义我
　　皇上治隆三代道冠百王时颁教稼之文屡下蠲租之
　　诏丰功伟德巍焕难名臣防格外
　　天恩拔置抚黔重任朝夕凛惕凡地方政事务思实力
　　举行以仰副
　　圣主恵民柔逺之盛意臣抵任后查阅粮册阖省荒田尚有十分之四之多而目击苗民艰于粒食者亦复不少缘思耕耘为谋食之本随徧行各属劝谕民苗开垦荒田以足赋足食两载以来垦荒者举报寥寥据贵阳府申称府属田亩多有抛荒垦至四五年后纵有收成不偿工本而征粮料则又轻重悬殊故垦荒者少臣即批行布政司防同粮驿道通行确查作何劝垦去后兹据布政使孟世泰防同粮驿贵东道高恒豫详称黔省重峦叠箐田亩均在万山之中土性寒冷瘠薄不堪秋成籽粒难抵内地膏腴田产三分之一开垦山田人工牛种又倍于他省迨四五年后始有些少收获不偿人工牛种之费六年成熟起科除办赋外仅足糊本年播种之口从前垦荒工本终无所取偿是以赋重之田多懈于开垦除轻则荒田不议外其重则荒田若防
　　题请将每亩征银一钱一分至银一钱五分征米一斗一升至米一斗五升或银米并征约算相同者请减征银一钱或米一斗征银一钱六分至二钱征米一斗六升至二斗者请减三分之一征银二钱征米二斗以上者请减一半则民苖踊跃开垦矣等因前来臣愚以为此等荒田与其久抛地利不若量减科则劝民开垦伏祈
　　皇上宏恩嗣后贵州荒田开垦准照减则循例六年征赋厚其羡余使开荒工费咸足取偿将见穷檐妇子闻
　　圣主加惠至仁未有不鼓舞争先备办牛种肆力开垦者此后不独荒田渐可成熟而苗民衣食有赖则井里相守安身乐业被之礼教俗臻淳美尤易事耳一通变间而羣黎戴
　　教养之恩边徼享盈宁之福经国裕民之道实两得也国家经费浩繁臣何敢轻言减赋但臣今日所请者乃现在荒田无征之赋如减重就轻似可使无征之额为有征之赋且我
　　皇上为贵州一省保衞民苗岁费兵饷拨内地钱粮协
　　济者几四十万两仰维
　　圣主爱养羣黎至深至厚臣谬膺委任岂容缄黙故敢
　　上体
　　圣心冒昧陈请
　　苗蛮刦掳处分当因地制宜疏　　王　燕为苗蛮刦掳处分当因地制宜仰吁酌定以励职守以靖盗源事该臣看得文武各官之处分原有一定之章程似无容再为置议前据贵阳等各府防防详黔省文武官弁近因凶苗刦掳之案部覆俱照野贼苗蛮扰害之例议处以致革职降调而去任者接踵全黔多系熟苗原与汉民无异嗣后遇有为盗者文武各官请照汉民为盗之常例议处限年缉贼庶盗息民安等情随批司防议通详去后兹据按察使何显祖防同布政使司贵东贵西二道详称应如该府防所请议覆前来臣查全黔各府所属汉少苗多且皆纳粮当差与汉民之井里相连室庐错处抑且日中为市彼此交易实与汉人无殊原非未归声教之野苖可比亦与无管之生苗潜入内地行刦者不同今若因其为盗刦掠将该管耑汛兼辖各官即革职降调离任本案贼犯接缉官员未免以非其任内之事不实力缉拏并有不肖官弁一遇苖人为盗虑干降革处分即互相隐讳纵贼不究是例从严而盗愈炽矣嗣后除无土官管辖之野苗为盗仍照例议处外其有土官管辖之熟苗为盗刦掳地方文武官请照汉民为盗之常例议处限年缉贼则该管文武知不即罹降革必不敢隐讳以自取重咎亦断不肯以巳任内之盗犯不实力严拏以自干限满降革将见例从寛而缉捕严盗风息而民生安矣
　　请定兵粮本折规则疏　　　　　于　准为边陲兵粮綦重请定本折规则以杜纷更兵民攸赖事该臣看得黔省征收本色秋粮原供本省官兵月米惟因各属征收粮石有多寡不一而官兵汛防亦有冲僻不同如有州县征粮多者而官兵偏少有官兵防汛多者而州县征粮又少势难就地支领不得不裒多益寡酌其附近之地拨给无奈贵州跬步皆山最近者亦相隔一二三站不等既无船只又无车辆若令官兵赴领则此月米不敷往返盘费之需如令百姓运送则此项脚价又无所从出先经督抚诸臣议将应拨秋粮折征价值解给官兵自行采买等因荷防
　　俞旨钦遵在案然各处米价原有低昻不等如各州县解给米价较之各镇营汛地价值稍有不敷每致纷纷具呈请増不休臣不揣愚陋谬议管见请各镇营不敷米石竟行拨定州县征解永为定例每年于秋收之时行令应拨应领之镇营州县各将时值米价逐一访确详报檄令藩司粮道折衷画一定价议详臣等具疏
　　题明饬令各州县照依所定价值照数征解以杜征多解少之弊庶小民得以遵守输将而边方士卒亦永赖以饱腾矣
　　请展征收以舒民力疏　　　　　于　准为请展征收以舒民力以广
　　皇仁事该臣看得贵州地方逺处边末尽属崇山峻岭凡有田地非在高阜岩隙即系溪畔低洼不树桑麻既无絮布之余利不通舟楫又乏经营之出息一切正供惟借耕种输将较之腹里地方大相悬殊我
　　皇上轸念边黎无微不烛俯准前抚臣杨雍建
　　题明地丁银米定于九月开征以舒民力等因钦遵在案惟是各官考成仍同直省一例概以岁内全完始准纪叙臣查直省钱粮以二月开征计至岁终则有十月之久而黔省钱粮以九月开征计至岁终仅止四月为期甚促诚恐州县各官考成心切征比急迫小民势必贱售新谷依期完纳则余蓄无多必致糊口艰难臣不揣愚昧仰请
　　圣恩将贵州征收钱粮考成俯准寛限三月自本年九月开征起至次年三月为止如三月内银米全完者一体准其纪叙如三月内不能全完者照例处分庶边末微员咸叨
　　皇恩之浩荡即遐荒黎赤亦仰沐寛大之福于无穷矣苗民乆入版图请开上进之途疏　于　准为苖民久入版图苗族宜沾
　　圣化请开上进之途以文教以变苖俗事窃惟贵州地方古号罗施遍处皆苖种类颇繁要皆好鬭嗜杀越先王礼义之教尚强凌众暴之风粤稽往古沿置不一分隶各省不过覊縻而已迨至明季始设布按二司定为贵州省然亦郡县少而卫所多武弁不能宣化惟在示威以故迄数百年习俗仍未变化自我
　　圣朝平水西改衞所设立郡县建置学校
　　圣教覃敷遐荒天末莫不仰沾德化惟独苖民未沐钧陶伏念六合苍生尽属赤子何分苖汉岂有已入版图之苗民而忍令弃之化外耶官斯土者视苗如草芥居斯地者摈苖为异类既不鼓舞又无教习即间有一二苗民志切上进又以土人无用流官之例不准考试科举遂使若辈沉沦黒海罔见天日然教化无不可施之地风俗无不可移之乡今贵州苗民输粮贡赋与汉民连井而居彼此交易原非不通声教之野苖可比臣愚以为应将土司族属人等并选苗民之俊秀者使之入学肄业一体科举一体廪贡以观
　　上国威仪俾其渐摩礼教薰陶性情变化其丑类彰我朝一统车书之盛则此进取之法必须酌定规制令各府州县置立寛厰公所一处以为义学将土司承袭子弟送学肄业习晓礼义以俟袭替其余族属人等并苗民之俊秀子弟愿入学者令入义学肄业其教习塾师不必另设即令各府州县复设训导躬亲教谕俟有文理明通者照依湖广学臣潘宗洛所题不论土司族属苖民即由该训导造册呈送学臣考试汉民生童不许阻抑卷面不许分别苖汉取进之额亦不必加増惟以衡文为去取一体科举一例廪贡将见汉民因有苗民之进取益加奋励苗民以有一体科举之优渥莫不鼓舞行之既久苗民渐可变而为汉苗俗渐可化而为淳边末遐荒之地尽变为中原文物之邦矣倘果人文蔚起乡试岁试再请増额以罗真才至于教职一官原以耑司训迪今复设训导既膺义学之任如能教道有方使苗民文理优通克副宾兴之选者臣等查明实迹卓荐奨励倘有怠惰废弛漫无起发者即行斥革以示劝惩至查土人无用流官之例不知起自何年臣常考贵州通志汉唐元明以土人用为流官者颇不乏人而且循良着迹忠贞足纪炳炳志乗嫓美中州由此观之何地无才何才不可用而斤斤以方域限之甚非天地生才之意也况以土人而用为流官身入中原礼义之乡目击中原文物之盛观感兴起倡予和汝行见顽亷懦立鄙寛薄敦又岂仅变苖而民者哉臣谓土人不用流官之例似宜更正以昭我
　　皇上立贤无方之大公以我
　　皇上覆载无私之
　　深仁者也再查贵州土官世系悉皆楚豫秦晋之人时因有功分封袭职世守其地并非本地之土苗也其子孙族属原系汉人自应仍照汉人之例一体考试举贡俾图上进案查康熙三十六年间礼部议覆前抚臣阎兴邦
　　题为谨遵
　　诏旨等事一案将黎平府学文武生员吴遇诏等七十一名以为既系土司族属即系土司不许考试等因臣复何敢再为凟请惟是粤西土官土目弟男子侄拨学与试得领乡荐土官如有遏禁与试者定有处分现在遵行是贵州与粤西同一土官土目同一弟男子侄在粤西得领乡荐仕进在贵州独行摈斥化外不许考试阻其仕进锢其终身实堪悯恻臣生逄
　　盛世恭遇
　　明君不揣冒昧仰请
　　圣恩将贵州各府土官土目弟男子侄及吴遇诏等七十一名文武生员一并准照粤西之例与汉人一体考试科举庶仕进有阶而不致向隅之泣则天末边氓感戴
　　圣恩于生生世世矣
　　乡闱广额疏　　　　　　　　　刘防枢为请増闱额以广
　　圣化以鼓士气事该臣看得泰阶啓运变椎鲁为衣冠至德馨香登殊方而礼乐西岐造士三十世之鸿图肇自周文两都作人四百年之伟绩开于文景惟文运之日昌斯厯服之永固查贵州一省地处极边数百年来虽立学宫设教职开科取士与中原一体然士风不振求其鸿才博学者实寥寥无几我
　　皇上御极以来加意作人大兴文教至于边逺省分尤为肫挚近者于广西四川云南贵州四省皆额中进士选拔词林康熙四十五年
　　御书文教遐宣匾额颁发贵州以示鼓励一时任事诸
　　臣仰承
　　德意设立义学选苗民子弟之俊秀者收之学中令各学训导专董其事臣任云南藩司时总督臣贝和诺印造古文渊鉴五十部分送贵州学宫又学臣孙勷于康熙四十九年疏请
　　御书千文榻本日讲四书易经书经诸书颁发到黔令各学士子熟加诵读拔其尤者至阳明书院日有课月有程臣常阅其文义黜浮崇雅逈异昔时
　　圣人作而万物覩
