<!-- { "loadSidebar": true } -->
　　平坝南村　　　　　　　　　　何景明朝出城南村策马入荆杞村中八九家烟火自成里儿童晨光稍稍荆扉启田隣务收获时复披草语昵昵何所云但云好禾黍
　　秋阴结林霏细雨洒茅室牧放止近郊牛羊不相失广园散花林平畴蔼风日长幼不出门咸知恋俦匹喧喧车马中徒为慕高秩悬舆当何时可使志愿毕
　　沉沉古陂水日暮寒更緑隔阪见居人萝蔓纒草屋摘禾留客饭采薪伐枯木童穉持竹竿雨中放鸡鹜区区化外国犹得覩淳朴
　　普定　　　　　　　　　　　　何景明鼓絶掩山城空堂思超忽孤灯明夕帷悄悄凉风发落叶何飘萧飞萤互明没客窻临古寺坐待微钟歇
　　清平令　　　　　　　　　　　何景明清平之县令不识何为者庭前长野桑庭后长山槚猛虎上我城青狨啼我舍昨日出城去骑马到部下部民道遮之持刀杀其马入门顾妻子所居无完瓦秋风吹树木白日落原野永夜空城中哀哀泪如防
　　平越　　　　　　　　　　　　何景明清晨发平越雾暗山益密仆夫各相戒路途恐迷失薄午游氛清参差众峰出鸡鸣溪谷中始见厓上日云叶分沓冥高原被华实秋风起丛林兴感乃非一悠悠逺行迈歴险难具述
　　黒石樵歌　　　　　　　　　　程　防黒石落穷崖崚嶒乱溪浒独有执柯人忘却登山苦朝出弄芦笙暮归敲石鼓风清一肩息黄童和诸父
　　东山　　　　　　　　　　　　吴国伦九日不登高烟霞澹林麓十日秋气清东山倚天矗复道舒新蓁琳宫隠扶木振衣蹑其巅一纵千里目荒城大如斗众山渺焉伏扫石坐层云鸣钟发幽谷僧至焚妙香居然在天竺忽开西域莲掩彼南阳菊何言非土良游此筑堪卜羲驭难可停且倒樽中緑
　　别贵竹诸友　　　　　　　　　张　翀十年与君游千里与君别把袂意不言含杯气欲絶渐隔潇湘云空留夜郎月一曲瑶琴弹知音对谁说
　　川上杂咏　　　　　　　　　　李　渭岩阿黄虞民独志惟田园日出复日入不知城市喧去草培嘉禾两者不并存汲隧甘自掘抱膝听禽言
　　野步任颉颃所到成流连况复泉壑清渡云澹浮烟石高坐垂钓月出歌放船达人各有懐那复论百年
　　云渚澄素景奁澹披秋夕沙渫沸荪畹潦尽见村宅一鹤自零丁千峰散虚白挥手弄潺湲借兹洗形役
　　山影江半阴渡口喧人语东林精舍近幽人自来去渔父歌放逸澹然寡尘虑为爱乘槎行直到水穷处
　　游嵇公泉　　　　　　　　　　李　渭吾与二三子览胜求前贤嵇公昔垂钓传闻于此泉披云寻往事流水不知年山空琴欲冷树古鹤来眠
　　闻黔中平志喜　　　　　　　　林尧俞皇风式九围声教暨邉鄙由来西南夷难用汉法理其居杂编氓其道羁縻耳抚驭乖所宜骚骚孰为弭黔本方滇蜀相唇齿各自有君长号令一齐止昨者纠诸樊西川乱无纪况乃安奢酋水蔺负坚垒目覩贵阳城叠氊同折棰我军寡且弱日夕呼庚癸相距及嵗余如肉置诸机疾声望外援割髪而噬指幸然捄兵至背城拚一死又逢贼气惰乍合便披靡既以解重围亦足疗疮痏虽未极兵威庶几褫不轨斯维社稷灵人力讵至此但此全城功佥云李与史愿懐往事虞勿生战胜喜如闻老鸦闗去城仅五里
　　城南江亭学使壁哉韩公邀同参知大涵谢公小
　　集五首　　　　　　　　　　谢三秀
　　旦发虹梁门暝投渔矶路春水半篙緑褰裳不可渡溪深烟复深遥遥辨庭树
　　官栁变寒条二月孤莺早细水浣残花幽风梳短草川原霁人目旷然惬探讨
　　羣公结驷处乃在清川曲危石叠飞云奔泉潄鸣玉隔浦见茅茨寒灯影深竹
　　空亭留防言山牀压春酒以兹川上意缅懐鲁中叟白鸥不避人矫翼下溪口
　　踞此松间石盈盈春一望秀月吐层潭清辉几千丈何处夜渔归前村人语响
　　谪仙桥　　　　　　　　　　　邹元标盘谷清溪上滴滴山间鸣盘谷逶且邃山泉流且清酌此杯中饮欣然得我情坐觉尘踪逺还令世虑轻欲构留云窝时来濯我缨
　　龙山　　　　　　　　　　　　邹元标曲径排云上层崖插碧空古木环青霭烟霞乱石丛磨碑拭古偈翻经一叩钟昙摩今何在偓佺竟不逢真有逍遥趣泠然欲御风
　　飞云岩　　　　　　　　　　　钟　惺吾闻山出云岩则云之室兹岩云所为云与山为一山云老亦坚浮者化而实初至怯空游梯磴乃歴歴下上于其间步步可游息石以云为神云以石为质石飞云或住动定理难诘草树过泉声寻之莫可觌
　　晓行黎蛾道中　　　　　　　　陈际泰高霞饮朝气水木澄空宇岚光半欲浮轻鸥依浅渚峰影逺近开次第如展羽春溪雨乍收景色特清举好山无数青歴歴真可语久置尘劳中烦闷深自苦忽得此萧旷心神淡相取耳目引清端遇物都有主一往果情深何必梦天姥
　　游双明洞　　　　　　　　　　张瑞图谁于叠嶂中辟此虚明境山回石壁峙俨若列九鼎四门森开张万象无遁影碧潭凝其源澄开天井似开睡龙鼾兼愁佛骨冷六月若清秋炎触失所柄玲珑若鳯穴轮转无停顷此意非偶然惆怅过夜永
　　次平城　　　　　　　　　　　葛一龙言从撷香芷五日濒江路倾危赴偃仰偪仄谢回顾深林雨濯濯隔水山个个亦有不耕人木末营茅蔀自谓巢居尊罔知夜郎大
　　出普定　　　　　　　　　　　葛一龙怪哉兼日路坦坦无迍邅居人不着土结构山之巅举爨悮烽燹辟谷餐云烟久处弗自异行者目为仙四序一气常此黄花天
　　得黔报寄示两子　　　　　　　尹　伸仕宦通黔借时比于放流顷者用戎马反以才名收我昨权出处曾虑当见投未即奔林己同鹰在韝衰年履瘴乡病躯亲戈矛中子不乐闻况使老妻忧惟余性颇达死生同一沤炙额兼喷鼻壮夫昔所羞茍能了二观未必无一筹世法今颇解勉师老氏柔冠军当辨战都防或深谋声灵仗英主小丑何足刘虔勤奉简书功利不敢求畸人倘天幸为我营菟裘
　　军中诗　　　　　　　　　　　尹　伸往时言苦乐总未行三军军中无尊贱躯命等一尘日月在雕鞍期会敢逡巡渡险每需次竟日河之漘危峰霜雪中斗帐冒荆榛暮炊常丙夜朝栉必先晨铜焦彻晓鸣乡梦苦不伸疲马囓枯草声息凌枕茵行营无餽粮捃摭常未匀甘言慰徒旅卞性转慈仁嗟哉静洁心往往违天真有家不敢懐同曹羡居人
　　夙好黄老言谬谓通于兵为和不为倡阴节欲其盈主者有契桴鼓不轻鸣骄贼百里来剽鋭亦善争跃马迫吾垒白刅光纵横其气已先竭矧能窥我情一决千仞谿殱之如落英
　　游瓮安后岩　　　　　　　　　曹代之寒气敛余肃晴风振天表林麓动幽懐探歴尽竒孤笻蹑危级寓目延清眺烟岚净逺山诸峰青未了湖光一片明孤情穷浩渺百感从中来俯仰各有道茫茫集百端欣慨萦懐抱古碣读遗文嵗月不易考转境得幽异絶壁参空杳草木肆蒙茸怪石迷丝茑石穴不可寻寒云栖树杪诸子争胜情领畧具清皎踞石发高啸登峰絶危讨曲折顿忘疲感触亦深悄归途月色明回首孤峰小
　　新添晚村　　　　　　　　　　刘　泌春力通原野车马恣新緑归心行失次日入在荒麓有村流水邉溪花亦多簇畎浍晚烟蒙穉子驱归犊三五指行车问君何所逐感此良叹嗟欵扉止我毂昏堂灯延客居人失幽独夜深人尽卧掩巵对残烛荣名亦区区以已听伸缩如此车马间何曾语昔夙月光明吐阶渠响越平陆简较生平心惆怅鸡声促
　　国朝
　　秋日邀诸子游黄平鼔台山　　　米　璁风日具清皎秋气在岩谷之子三五人逍遥互追逐领畧各为情幽胜随意足修枝着微黄新篠荫深緑樵径纵横开落叶迷荒麓时闻鸡犬声隔篱见茅屋杉桧隠荆扉短篱杂疎菊委折得石梁溪流琤寒玉残阳渐欲低孤引清穆剥蚀古迹深摩挲苔藓覆凭吊见兴亡苍茫动心目小酌倚长松高霞照幽独仰视浮云翔因悲时序促尘网暗相牵高尚难自朂安得素心人共卧深山曲
　　蒲村归田　　　　　　　　　　钱邦芑生平寡世情赋性躭闲逸尘网一羁牵举步成碍窒沉思本无味忽忽如有失一朝决去就旷然深自得理我荷叶衣拂我笋皮笠逍遥田亩间昻首看云色百物适自然欣彼归飞翼
　　闗索岭　　　　　　　　　　　田　雯吾足右跛跎一人才余半畏登百尺楼况复凌霄汉兹岭箭锋直势倾一柱观花鬘叠似螺岚光铺如练鸟径一线垂谁为假羽翰泠泠清风吹蹑级倐无算两腋荡闲云篮舆张风幔树杪度午钟依微露僧院畇畇竹屿寛淰淰泉珠灌茶话已移时坐久乌巾岸格磔鸣不休思逐山禽散层层上上头峰冒明霞乱古麛惊人跳戌旗隔树断小雨白防湿晚店青防防高吟行路难夜凉生寤叹
　　石花　　　　　　　　　　　　田　雯防防三岔河矗矗万仞砦划然地势开乌川合一两屋古所劈峭立山不壊清和四月半湍流忽滂湃斑斓石上花初发卷如虿望之涂朱红晴霞落天外竒葩三五夕小者复渐大十里百数丛赤城青霭或圆如羽轮或高如飚斾经旬色微黄淡寂余残濑天女采之去瓣蕊不可丏水涨畏蛟鼍触舟多水怪洎夫水落时花空已难再石青壁藓光离离无根蔕独于逺眺宜巨灵何狡狯习安山水佳红溪抱緑岑无如石花竒疑是优昙林安得凌首夏洄溯一相寻挐烟驾渔艇泛泛斜阳沉冯夷息浪鼔高栁鸣幽禽系花衣带间红霞满清襟汲水胭脂井晚炊还孤斟月上沿屋行往听三潮音
　　平溪道中　　　　　　　　　　汤右曾五更江起雾暗里荡双浆汹汹无停声浩浩信长往推蓬暂窥临艓子浪花上川光互明灭山影迷俯仰缆船呼晨炊风日渐晃朗澄澄碧波映皎镜平似掌回湍成圆渊触石怒涛响滩行屡纡直石骨转森爽天寒竒姿露刻画劳万象千林散青红絶景见无两晨霞互斑驳云锦乱泱漭緑流恍旧山水尽忆弭榜永懐沧洲趣暂此足清赏
　　高真观　　　　　　　　　　　张大受我来访仙踪幽亭筑岩麓长松化龙鳞老桂孕兔腹涓涓屋顶泉不竭寒继燠逺望玲珑石近倚萧疎竹粤稽明始兴创业重诛戮游戏似谲諌异人肯羁束浮沉隠亦仕转旋祸为福山城骑鹤游事比绮与甪当今
　　天子圣仁德渐百族升朝厘纪纲贤俊罕隠伏不闻方伎流用幻惑世俗岂无高隠者学道侣麋鹿招之即肯来敢辞曳尾辱回望三百年荒厓寄孤躅残碑竒字留扪藓试重读
　　飞云洞　　　　　　　　　　　常　安飞来何处云却到黔山住片片入洞中化石结钟乳象如璎珞垂气若喷烟雾造物骋竒怪浑似人工错洞外澎湃声半空悬瀑布虬松老汉唐鸟道路回互心目一豁然低佪还四顾役夫促前行斜阳正满树
　　山行　　　　　　　　　　　　常　安山行复山行曲折羊肠路云磴摩苍穹人在云中度斜阳照马鞍马嘶芳草渡忆得二年前身从此山去无何白髪新此山青如故
　　王文成祠　　　　　　　　　　晏斯盛孟氏学有源龙门观禹迹公独得迳途良知自开辟当年谪龙塲真几兹勃发讲学来贵阳知行无岐陌时复重一言大方消虺蜴经济遽峥嵘有明资斡擘煌煌着事功的的原心宅中稍异程朱亦自沛津筏夜来读要书钱王未窥摘至善在人心此知奚假易夏游思念庵记言在防绎安得祈滥觞相与存余泽世世事春秋庸敢漫骚屑
