<!-- { "loadSidebar": true } -->
　　晋【五代】
　　尹怀昌【郡人以雄杰为都匀长天福五年率其属十二部附于楚】
　　明
　　凌文献【遂安人治七年知府创学立署规制始备】
　　杜　礼【丰城人治中继文献为守兴学平叛功在封疆】
　　赵　延【剑州人官生万厯间知府亷仁最着】
　　李时茂【干州人天启间知府重学校恤军民值苗仲倡逆围城与民固守多所斩获后卒于官】
　　李广居【宜宾人都匀教授学问渊博勤于训诲士多兴起】
　　许　衍【吉水人成化间都匀卫训导学行纯茂克尽其职在任十五年致仕】
　　陈　原【定逺人都匀卫指挥伟丰仪饶材畧善谋能断民夷率服正统末苗寇围城原罄家财以飨士城赖以全】
　　李绍忠【贵州前卫人万厯丁未武进士袭千户官都清兵备中军守备奉调征水西安邦彦力战死之事闻赠二级袭陞二级后祀忠烈祠】
　　樊体坤【都匀卫指挥佥事值安邦彦叛调征大方阵亡题叙曰负英雄之志探虎狼之穴从祀忠烈祠】
　　从　龙【安陆州人知麻哈州时民未知学龙聘名硕士训之俗为之变民立祠祀之】张应期【号维屺镇逺县人明经清平卫教授天启间瓮坝诸苗叛应期佐副将胡从仪屡出奇计勦平之摄县篆爱民课士政皆可纪居乡方正乐易贫约自甘有君子之称】
　　司　铎【河南人清平指挥洪武二十四年开设卫治创置公署筑建城垒卓有能声】石　宣【夀光人洪武二十五年调清平指挥捐地建学兴贤育才读书好礼亷公有威兵民咸服事嫡母贾生母韦以孝称】
　　邵　鉴【清平卫指挥嘉靖初为迤西守备值芒部土官陇夀被杀陇胜诈称夀养子求袭蜀抚王辄奏改流官已题覆旋报罢再设土官蛮犹弗靖鉴乃奏叙泸大坝为乌芒密迩芒夷出没必往永宁乞添设参将一员挑选汉土官军以资防御事下本兵行川贵抚巡议覆报可永寜设叅将自鉴始时贵州初设科塲鉴为督理区画尽善至今頼之】
　　何　振【清江卫千户才毅勇果正统间香炉山苗叛振亲至其巢晓谕之】
　　孟　杲【清平人宋吉国公八世孙也任副千户忠义自负正统末以先锋御寇力战死】刘邦徴【籍贯未详万厯丁未任荔波知县荔介黔粤极边内蛮外苗交讧为患凡之官者皆坐府城不身厯其城征甫入境曰叱驭九折岂异人任乃视此为畏途也比至邑推诚抚谕诸蛮凡有征悉皆听命请于上官置县治于喇轸村厯任数年羣蛮帖服百姓思之立祠以祀】镇逺府
　　明
　　颜　泽【江隂人永乐十一年初设镇逺泽为知府勤政恤民政满民请留复任宣徳元年泽迁建府治创署立学政绩居多厯官福建叅政】
　　张　英【扬州人永乐间以御史出守镇逺清介有守政事修举宣徳七年卒于官】刘　善【泰安州人举人正统元年知府多恵政才学敏赡政教兼施公余进诸生讲论经史竟日不倦多所造就】
　　毛　凤【嘉定州人进士授户部主事天顺四年守镇逺亷介不茍平易近人七年卒于官】王　叙【临汾人监生成化七年知府事神恤民俱有实政】
　　沈　熊【归安人进士成化十五年知府孳孳为治尝迁学宫议建府署未几忧去徐防继之一遵其规画云】
　　徐　防【揭阳人进士成化十六年知府通逹政理迁学建府卓有成绩】
　　李　暠【汝宁人监生成化二十年知府奉公持法以忠谨称】
　　周　瑛【莆田人进士治初知府博学能文勤于政事请建城置堡硕画凿凿厯官四川布政使】
　　戴　仁【大理人举人治间知府旧有羡税前守多私之仁至尽裁革亦不暴于当道或劝之上闻仁曰张已形人非吾心也考最晋松茂兵备旋致政归里不治第馆宾于门设榻于屏自号无怀先生卒之日家无余财郡守吴晟为之殡殓】
　　刘武臣【宜宾人进士正徳二年知府洁己爱民为政不扰公事之暇亲课诸生去后民为立祠祀之】
　　罗　凤【上元人进士嘉靖三年知府有善政能诗凤旧与周瑛善先后出守作懐周堂又建徳礼堂后守程防为之铭】
　　黄希英【莆田人进士嘉靖间知府善诗文兴行教化建紫阳书院于中和洞自为记迁长芦运使未行卒】
　　廖　梯【莆田人进士嘉靖间知府清苦自持常扫梧叶代薪秩满致仕】
　　程　防【建昌人举人嘉靖二十六年知府视官如家视民如子才气挥霍而诗文藻缋足润色之凡山川崖洞无不经品题者城垣衙署次第修建续修志书尤详核卫军雷文七等欲镇民幇贴夫价呈楚抚按防具移详辨议乃得寝至今守为定制在任九年归无余赀居一楼兄子鬻其半作篱自障有诗曰风雨半间楼】
　　阮宗道【大同人恩贡万厯十九年知府勤政恤民设立哨卡民頼以安】
　　张守让【字懋功南海人举人万厯间知府时兵燹之后民苦供亿驿马之累十室九空让甫下车首为调停百废具举捐俸籴谷赡士赈贫建石桥以利往来备火器以防苗变建坊励俗饬俭维风善政不可悉举秩满擢本省思仁道】
　　徐　璋【重庆人镇逺府同知永乐十五年建山川社稷郡厉等坛政有遗爱】
　　黄　鉴【新喻人正统间任镇逺通判才识俱优以礼义率民风俗丕振】
　　周仕达【镇逺指挥天启三年征水西阵亡赠都督佥事祀忠烈祠】
　　何　瑄【郡人先为镇逺土知州后裁州改授土同知为人沈毅刚果有逺识熟于事机正统天顺间麓川卭水诸苗相继叛瑄领土兵协勦屡建竒功子矼硟孙驯天衢先后俱登贤书】何　骐【土同知成化中克服铜鼓石羊等苗钦赏绢纱】
　　何　鲁【土同知治初出方畧平诸苗】
　　杨贻业【土通判居官勤慎尝率兵应援防省勦堵汪苗皆有功以诗文乐志】
　　杨　薰【土通判居官以清慎着捐地以广学宫输材木以成府治其公尔忘私类如此】杨载春【土推官钦之子也笃志好学治戊午举人袭推官屡征有功嘉靖四年加俸二级授正六品职事】
　　刘以仁【臻洞司人安酋叛以守备督兵援省力战死之】
　　陈应正【字国启雅州人举人知镇逺县清操自励觧组归行李萧然】
　　李　珪【昆明人监生天顺间知施秉县始迁县治才识优长多所经理】
　　刘　宇【钧州人进士成化三年以贵州巡按御史降施秉县典史适虎为民患宇牒城隍明日两虎相噬死患遂息后起吏部侍郎】
　　许国柱【偏桥卫指挥天启三年随父攀龙征水西死于战垒祀忠烈祠】
　　朱　梓【淮安人万厯十九年任天柱所吏目条议建县抚绥苗蛮二十五年陞知县建学校扩城垣清田赋编里甲立社学安哨堡创市镇百务具举为设县来贤令之冠】
　　李绍道【清江人万厯三十五年知天柱县清静宁谧不事纷更凡前令所经画悉遵守勿改民苗爱戴立祠县旁尸祝之】
　　韩可兴【长葛人万厯三十八年知天柱县居官严厉不轻笑语苗人闻风畏服四境无虞去之日民立祠祀之】
　　王　昌【富顺人副榜万厯四十六年知天柱县政事文章卓然可称去之日士民肖像以祀】赵　海【四川人天启二年知天柱县除陋规革公费正斗斛绳吏胥以循良称】陈朝疏【乌撒人万厯二十五年天柱教谕时初设县学中虚无人请于朱令择童子俊秀者二十九人给衣巾至学肄业又请拨靖州防同两学诸生三十人附于学以为表率多方鼓舞邑中人文振兴自朱陈二人始】
　　国朝
　　卜世俨【上元人康熙甲辰武进士任镇逺卫守备甫半载吴三桂防贵州总督廿文焜至镇逺遇害城防俨自经死康熙二十四年巡抚慕天颜请防赠都司佥书廕一子为卫千总】思南府
　　宋
　　田佑恭【思南人字子礼有胆识为番部长政和间被召入觐拜伏进退不类逺人帝嘉之建炎初剧贼王辟等破归州将防瞿塘奉调破贼保安蜀境玺书加劳迁通侍大夫知思州军事勲业最着子孙世其官】
　　厐孙恭【为运使筑思州婺川城因山控扼建寨堡以备要害】
　　明
　　田仁智【思南宣慰使太祖平陈友谅仁智遣其都事杨琛来纳元所授宣慰诰太祖以其率先归附俾仍为宣慰使以三品银印给之并授琛为宣抚使】
　　陈　礼【泰和人进士永乐间知府时削宣慰田氏初设郡治编戸立学诸务具举开疆著绩】何　辙【四川人景泰间知府兴利除害颂声洋溢】
　　王　南【长夀人成化间知府才智頴敏不挠于物恤孤教士重葺府署学校民不知扰】金　爵【绵州人进士治间知府宅心仁恕祛积革横征立五年四空之法以编徭民怀其恵】
　　罗　璞【吉水人举人治间知府重建府治兴学校缮城垣至今人利赖之】
　　甯　阅【汤阴人举人正徳间知府亷正刚直文武兼资时蜀防逼境民间拏负赀窜入崖穴阅亷知之慨然以死守自誓尽撤渡艇躬自巡警严禁逃匿率民兵以御之深沟重垒贼骑不得阑入值镇筸兵经过阅借其声援建画出竒遂破贼迁运使去民皆扳辕涕泣不能舎】周　举【郯城人进士嘉靖间知府宅心正直剖决如流狱无淹滞尤善作人毎召诸生讲论经艺多所明迁云南副使未任卒】
　　葛　鴊【万全人举人嘉靖间为给事中出守思南刚毅亷慎多积谷以备荒有疑狱祷于神立决迁本省副使】
　　李梦祥【监利人进士嘉靖中以虞衡郎中出守思南镇筸苗叛剽掠隣邑时郡无城垣祥至乃建议创筑期月工完遂成保障】
　　杨　煦【进贤人举人嘉靖间以南工部郎出守思南时镇筸苗叛煦多方御之郡赖以全虽兵戈中犹与诸生讲学不辍后挂吏议去士论惜之】
　　宛嘉祥【庐江人举人嘉靖间知府缮城隍修学校建公署提调木务更定马政调停里甲莫不井井治郡六年称能吏】
　　李充善【长治人举人嘉靖间知府性朗才练清操可质鬼神修学葺城创养济院禁私征清寃抑定马牌严保甲杜请谒肃吏胥时盛夏不雨善祷辄应郊冇虎患善祝于神遂息以内艰归士民卧辙以留】
　　田　稔【髙唐州人进士隆庆间知府心存恺悌剔除奸吏畏民怀立祠祀之】帅　机【字惟审临川人隆庆戊辰进士万厯九年以南礼部郎知思南古道自持不谐于俗而亷干有能邃学问善吟咏尤加意学校奬防士类多所成就】
　　陆从平【华亭人隆庆戊辰进士万厯十五年知府文学优赡吏事精敏约已化民修举废坠惩积猾锄强梗新府治立条编贻利无穷士民徳之】
　　温可贞【广东人举人万厯间任府同知亷洁有守政多平恕秉公持法人不敢干】李　悦【莆田人成化间思南教授文学宏肆尤精于易以授诸生得其者咸有可观】赵　富【印江人思石营把总戊子张先璧叛将入印富守秀宝闗报城中令居民速徙曰吾以身代羣命矣于是守闗拒贼援兵不继被执死之】
　　朱凌霄【南海人举人万厯间知安化县卓有循声】
　　万应奎【南昌人举人天启间知安化县值安贼围防城监军进讨遇害事闻赠光禄寺少卿廕一子入监赐祭】
　　周　文【山东人治间知印江县清介爱人有治剧才始建县治制度恢宏不任威力吏民悦服】
　　莫与京【广西人举人万厯间知印江县公恕慈爱修举废坠时称循良】
　　张　镕【合州人举人万厯间知印江县清亷仁恕建学宫定规制卓有政声邑人厯久犹颂之】
　　刘兆桂【阆中人万厯间知印江县有文名抚民训士曲尽勤恳】
