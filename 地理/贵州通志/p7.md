<!-- { "loadSidebar": true } -->
　　禹贡梁州南境秦为且兰地汉为牂柯郡地隋为牂柯郡之牂柯县唐贞观元年以隋牂柯县置朗州并析置恭水髙山贡山邪施柯盈释鷰六县十一年州废县亦废十三年复置州更名曰播亦复置县改恭水曰罗防髙山曰舎月贡山曰湖江柯盈曰带水邪施曰罗为释鷰曰胡刀十六年更罗防曰遵义以废牢州之芙蓉琊川来属显庆五年省舍月湖江罗为开元二十六年省胡刀琊川入芙蓉【胡刀琊川二废县在今镇逺府施□县江外俗名偏刀水地今遵义府所辖州县多唐时珍州溱州地所得播州地自遵义一县外恐多在平越府界内观胡刀琊川二废县可见但苦无载籍可据耳】唐末没于南诏太原人杨端以兵复其地世为州刺史宋嘉泰初土官宋永髙克服麦新等寨内附号黎峨里等寨大观二年置播州乐源郡宣和三年废元至元十四年播州安抚使杨邦宪言本族自唐世守此土将五百年昨奉防许令仍旧乞降玺书从之仍授安抚使领黄平府及白泥等处长官司顺元宣慰使二十八年改为军民宣抚司直四川行省寻置平月长官司管番民总管后俱改湖广行省至正末改白泥余庆二长官司为州明洪武五年播州杨铿归附置播州宣慰司八年改黄平府为安抚司置黄平守御所十四年置平越衞军民指挥使司十七年改白泥余庆二州仍为长官司改草塘长官司为安抚司二十三年置新添衞兴隆卫俱四川布政司寻改贵州都司万厯二十八年平播州宣慰司杨应龙就平越衞设平越军民府以黄平安抚司置黄平州以草塘雍水二司置瓮安县以余庆白泥二司置余庆县以苦竹坝三里七牌置湄潭县皆宣慰司地也又于平伐司置贵定县俱府府领州一县四兼领黄平所杨义长官司
　　国朝因之康熙十一年改平越衞为县附郭省黄平所入州二十六年徙贵定县治于新添衞因省衞入县改属贵阳府徙黄平州治于兴隆衞因省衞入州府裁军民字共领州一县四长官司一平越府建置表
　　总部　郡　　　　　　　　州县【衞所附】
　　唐虞　梁州南境
　　秦　　　　　　　　　　　且兰
　　汉　　　　　　　　牂柯郡
　　唐　朗州　　　　　播州郡
　　宋　　　　　　　　播州乐源郡　黎峨里等寨元　顺元宣慰司　　黄平府【白泥州　余庆州平越等处长官司】眀　贵州布政司
　　平越军民府【黄平州　瓮安县　余庆县湄潭县　贵定县　平越衞
　　新添卫　兴隆卫　黄平所杨义司】
　　国朝　　贵州布政司
　　平越府　　　【平越县　黄平州　瓮安县　　余庆县　湄潭县　杨义长官司】
　　平越府属州县建置
　　平越县【附郭】
　　元【平月长官司】
　　明【平越衞军民指挥使司】
　　国朝因之【康熙十一年改为县】
　　黄平州
　　宋【为狼洞地】
　　元【黄平府】
　　明【洪武八年改黄平府重安长官司俱为安抚司置黄平所二十二年平狼洞苗以其地建兴隆衞贵州都司万厯二十八年平播就黄平所设黄平州府领长官司二土吏日二】
　　国朝因之【康熙十一年省黄平所入州二十六年移黄平州治于兴隆卫并省衞入州雍正五年革朗城长官司及土吏目】领长官司一土吏目一【岩门长官司重安土吏目】
　　瓮安县
　　唐
　　宋【俱播州地】
　　元【瓮城草塘等处】
　　明【洪武十七年设草塘安抚司瓮水长官司播州万厯二十八年平播以二司地设瓮安县府改二司为土县丞】
　　国朝因之领土县丞二【草塘瓮水】
　　余庆县
　　唐【干符三年以白泥余庆两土官为校尉播州】
　　宋【因之】
　　元【改为白泥余庆二长官司播州至正末改二司为州】
　　明【初因之后改州仍为司属播州宣慰司万厯间平播以二司地设余庆县府改余庆司为土县丞白泥司为上主簿属县】
　　国朝因之领土县丞一土主簿一【余庆白泥】
　　湄潭县
　　宋
　　元【俱播州地】
　　明【万厯二十八年平播后以苦竹坝三里七牌地设湄潭县府】
　　国朝因之
　　都匀府
　　禹贡荆梁二州南境唐以前俱为蛮夷不通中国五代晋天福五年都云酋长尹怀昌始率其十二部附于楚马希范【旧志云宋为合江陈防二州宋史地理志未载不知何据考元史止有陈防长官司明一统志合江州陈烂土长官司注止云元置合江州及陈防军民长官司续文献通考于广西思明路内载二州名云元置明洪武十六年改为长官司并存之以备考】元初置都云军民府属管番民总管又有都云麻峡二县属定逺府湖广行省明洪武十六年省定逺改都云府为都匀安抚司废县为长官司易麻峡为麻哈四川布政使司二十三年改安抚司为都匀衞改清平堡为清平衞领都匀等长官司十二永乐十七年改贵州都司割所领长官司布政司寻复属衞治六年即衞城增置都匀府以衞属长官司之又增平定乐平二长官司八年改麻哈长官司为麻哈州九名九姓独山长官司为独山州清平长官司为清平县府正徳间以四川播州之安宁安抚司改为凯里来属清平县
　　国朝因之寻分长官司二麻哈州三独山州康熙七年省清平县入麻哈州十一年改都匀衞为都匀县附郭复置清平县省清平衞入县以新添之舟行长官司来属十二年以府属长官司并属都匀县雍正八年开八寨丹江都江各苗疆设同知一员通判二员分驻其地俱府十年又以广西庆逺府之荔波县来属共领州二县三分防同知一通判二
　　都匀府建置表
　　总部　郡　　　　　　　州县【分辖同知通判暨衞所附】唐虞　荆梁南境
　　五代　　　　　　　　　都云蛮
　　元　思明路　　　都云军民府
　　定逺府　　　【都云县　麻峡县】
　　明　贵州布政司
　　都匀府　　　【麻哈州　独山州　清平县都匀衞　清平衞】
　　国朝　贵州布政司
　　都匀府　　　【都匀县　麻哈州　独山州　清平县　荔波县　八寨同知】
　　【丹江通判　都江通判】
　　都匀府属州县建置
　　都匀县【附郭】
　　元【为都云县】
　　明【都匀衞】
　　国朝因之【康熙十一年改为县以府属六长官司及新添衞属之丹行司属县五十二年革丹行司五十五年革平州司五十九年革夭坝司雍正五年革平浪司】领长官司三【都匀正司都匀副司邦水司】
　　麻哈州
　　元【麻峡县】
　　明【麻哈州】
　　国朝因之领长官司二【平定司乐平司】
　　独山州
　　元【独山长官司】
　　明【独山州】
　　国朝因之领土同知一长官司三【独山土同知烂土司丰宁上司丰宁下司】
　　清平县
　　元【麻峡县地】
　　明【洪武初置清平堡二十三年改为衞治八年增置清平县与衞同城正徳间以凯里安抚司属焉】
　　国朝因之【康熙七年省县入麻哈州十一年复置县省清平衞入县康熙四十一年革凯里安抚司并入县】
　　荔波县
　　宋【覊縻荔波州】
　　元【属南丹安抚司】
　　明【洪武元年并入思恩县十七年析置荔波县广西庆逺府明末割贵州都司】
　　国朝【顺治十六年仍属广西雍正十年改府】
　　八寨同知
　　明【为夭坝土司地后生苗将土司戕害遂成化外】
　　国朝雍正六年讨平之设同知驻其地
　　丹江通判
　　明【以前皆化外生苗】
　　国朝雍正六年讨平之设通判驻其地
　　都江通判
　　明【以前皆化外生苗】
　　国朝雍正九年讨平之设通判驻其地
　　镇逺府
　　禹贡荆梁二州南境周属楚为巫黔中地秦属黔中郡汉属武陵郡无阳县地晋为舞阳县唐长安四年以沅州之夜郎渭溪二县置舞州开元十三年以舞武声相近更名鹤州二十年更名业州天寳元年更夜郎为峩山大厯五年改为奨州又为思播二州之地【思州之思卭思王播州之胡刀琊川诸废县皆在府境内】唐末没于蛮石晋时附于楚马希范宋开寳九年奨州刺史田处达来贡元初田氏归附置镇逺沿边溪洞招讨使后改为镇逺府属思州军民宣抚司明洪武五年改为镇逺州湖广布政司二十二年设镇逺卫永乐十一年废思州思南两宣慰司析置镇逺府贵州布政司正统三年省州并府九年置施秉县治十一年置鎭逺县俱府
　　国朝因之康熙二十二年改湖广鎭逺偏桥二卫来属省镇逺卫入镇逺县二十六年省偏桥卫入施秉县雍正八年开清江苗疆设同知驻其地十一年平台拱移清江同知驻焉设通判驻清江俱府以黎平府之天柱县来属共领县三分防同知一通判一
　　镇逺府建置表
　　总部　郡　　　　　　　　　州县
　　唐虞　荆梁南境
　　周　楚国　　　　　巫黔中地
　　秦　　　　　　　　黔中郡
　　汉　　　　　　　　武陵郡【无阳县】
　　晋　　　　　　　　武陵郡【舞阳县】
　　唐　　　　　　　　奨州　【峩山县】
　　思州　【思王县　思卭县】
　　播州　【胡刀县　琊川县】
　　宋　　　　　　　奨州
　　元　湖广行省　　思州军民宣抚司
　　镇逺府
　　明　贵州布政司
　　镇逺府　　【镇逺县　施秉县】
　　国朝　贵州布政司
　　镇逺府　　【镇逺县　　施秉县　天柱县台拱同知　清江通判】
　　镇逺府属县建置
　　镇逺县【附郭】
　　汉【无阳县】
　　晋【舞阳县】
　　唐【奨州地】
　　宋【竪眼大田溪洞】
　　元【改镇安县至正元年改安夷县寻改镇逺溪洞金容金达杨溪公俄等处两蛮夷军民长官司】眀【洪武五年改为镇逺金容金逹蛮夷长官司治十一年改设镇逺县】
　　国朝因之【康熙二十二年以湖广镇逺卫属府省入县雍正十二年以府属卭水正副二长官司来属】领长官司二【卭水正司卭水副司】
　　施秉县
　　唐【琊川县地属播州】
　　宋【竪眼大田溪洞地】
　　元【至正二年置施秉前江等处军民长官司】
　　眀【洪武五年改设蛮夷长官司正统九年改设施秉县】
　　国朝因之【康熙二十六年省偏桥卫入县】
　　天柱县
　　宋【属城州】
　　明【洪武二十四年置天柱所万厯二十五年改县属湖广靖州】
　　国朝因之【雍正五年改黎平府十一年自黎平来属】
　　台拱同知
　　明【以前俱为九股化外生苗】
　　国朝雍正十一年讨平之设同知驻其地
　　清江通判
　　明【以前俱为化外生苗】
　　国朝雍正八年讨平之设通判驻其地
　　思南府
