<!-- { "loadSidebar": true } -->
　　四十三年冬黎平苗黄明谋叛寻擒获伏诛四十六年八月普安州三江防苖不法安笼镇总兵李得胜督兵剿平之普安苖明初设土司覊縻之治时夷妇米鲁叛经年始平至是有三江防苖黄柱汉杀庵章寨黄国一家七人又仇杀红车凹洞阿里掳其人畜总督贝和诺委官擒治抗拒不出因与抚臣合疏请剿仍令安顺府知府许天馥副将李雄招谕之止下江苖寨奉命余皆负固得胜率叅将王应龙游击洪容鲁岱分兵布上中下三江调云南副将高文成平逺副将骆俨广西守备刘鳯鸣李霖等为犄角○十一月四日李雄兵抵陇戞苖以数千人据险诱我兵进击而伏贼数百于四坡把总林鳯翔奋击伏贼皆披靡夺中江要隘骆俨由丛箐进取法崖寨其寨高十五里悬崖陡絶甫上半坡苖数百镖弩迎敌我兵击却之遂破其寨高文成亦率兵由乃革渡河直捣这都这那复分路夹攻挖者勒洛笼空崖诸寨苖俱窜上独石其千寻絶险丛箐无路难以仰攻乃絶其水道数日贼穷蹙始将渠凶抱应抱省等缚献军前自是不敢复出侵犯
　　五十年三月蔡江洞苖老吴大田等作乱先是提督王文雄
　　题改黎平顶洞汛移驻蔡江名为西山营洞苖忿占其地乃自毁房屋以示不服至是因催办木料骚扰苖寨老吴等遂杀兵役围其营镇逺游击王国印救却之继遣千总马似龙谕降诱擒首恶伏诛西山营守备官亦坐革职裁其营
　　五十四年四川乌防土府禄鼎干与贵州威宁属土目禄世华因争稻田坝之地刼掳世华人民牲畜川抚委员往勘鼎干负固不出川抚年羮尧欲剿之黔抚刘防枢持不可乃遣都统阿尔纳副都统昊坤侍郎噶敏图防同云贵川三省督抚于毕节县勘审鼎干惧请释仇和解归所掠人畜及侵地
　　雍正二年冬讨定广仲苖平之黔苖种类仲家最为凶顽在定番广顺间者尤甚明时旋剿旋叛后用雕剿法稍知畏戢仍时出刦掠汉夷男女售与汉奸转贩他省以获重利居民苦之有阿近者勾结羣苖据散干山寨自称为苖王总督高其倬防同抚臣毛文铨提臣赵坤调兵往剿擒获阿近暨其弟阿卧斩之
　　四年四月讨长寨仲苖平之广顺州长寨地方内接安顺府属之十三枝普定县属之五枝外通粤西獞獠实为盗薮阿近阿卧诛后总督高其倬遂请于散干西孟等处添设营汛控其险要防其倬调任去总督鄂尔泰继至勅修建营房而余党阿捣阿捞等聚众抗阻旋建旋焚尔泰遣定广副将刘业浚进剿怯不敢前乃以都匀叅将刘朝贵代之朝贵至令游击官禄攻谷隆闗卜万年攻者贡等寨破其巢穴擒获甚众余党畏惧献首恶阿捣阿捞并汉奸李奇等俱伏诛遂定兵制设长寨营并移贵阳府同知分驻其地
　　五年三月剿谬冲苖平之黎平府属有花苖一种介黔楚之交喜鬬好杀犷悍难驯而谬冲寨三面削壁路通一线诸苖恃此为险不务耕业专以刦掠为生至是总督鄂尔泰提督杨天纵防湖广总督迈柱遣兵进剿毙其渠魁陆太还余皆奔溃黎平府知府张广泗镇逺游击韩勲率知县孙绍武守备左垣等鼓勇先登众随猿攀而上直破其寨擒斩无算有芋河溪寨者素与谬冲为声援乗势并剪灭之其党归欧鬼垒九厥交椅几马等寨皆闻风震慑诣行营缴噐械愿纳粮赋乃视地之逺近分隶黔粤两省○七月总督鄂尔泰请改广西泗城土府归流分其地设永丰州隶贵州广西泗城土府延袤二千余里其地北与黔省普安南笼永宁定番相错夷防杂处仇杀时闻兼以山高地险奸民犯法者借为渊薮尔泰洞悉其害适泗城之者相与普安之者坎互争地界黔粤俱委官会勘泗城土知府岑应宸带土兵三千余人亦至者相尔泰疏列其罪革其世职改土归流安置应宸于浙江以红水一江天限黔粤乃割江以北地泗城之长坝桑郎罗斛等十六甲并西隆州之罗烦册亨等四甲半零二十一寨归贵州南北约三百里东西约七百里请建永丰州于长坝设知州焉八月总督鄂尔泰委黎平知府张广泗防同副将李登科往古州相机招抚生苖
　　六年三月广西西隆州八达寨土目顔光色等不法安笼镇官兵协剿平之○十月巡抚张广泗讨八寨生苖平之八寨为都匀要隘丹江清江古州之咽喉窟穴其中者为黒苖往者半隶夭坝土司自将土司戕害后虽改属都匀府而流土俱不受制与化外无殊杨排杨尧乜告杨乌四大寨恃强恣肆附近诸小寨皆为役使又番仰番扛摆卓等十余寨与丹江诸生苖勾结剽掠其地既为苖疆之肯綮其苖又属梗化之渠魁欲靖苗疆宜从八寨始正月总督鄂尔泰谓生苖不亟加惩治匪独为苖害且大为民害既审地势察苖情详悉具
　　奏荷防
　　圣鉴指示周详调贵州按察使张广泗赴滇授以剿抚机宜五月十六日广泗由贵阳率兵赴都匀六月初九日同都匀营叅将赵文英等营于八寨隘口仰体
　　皇仁不遽加兵张示开导冀其悔悟有代理代省九门长塘等四十余寨诣营就抚而杨排杨尧等寨拒抗如故且胁数寨为援然苖素未经大敌不过凌轹单弱十二日文英督兵攻击交锋未逾时即奔窜次日有被胁之牌牙坝固等贼及大肚小肚等十余寨咸相率投诚时独山汛汉土官兵自普奉调赴八寨途经交归羊甲等寨曽与杨排杨尧纠结不知二寨败犹竞出堵截官兵鼓勇连破六寨于是附近交归之甲些等十余寨皆来降十七日移营斗魁斗魁者八寨适中扼要地也当是时军威初震数十里内之山洞生苖纷纷归附惟番仰番扛拒命十八日广泗密饬抚标守备张瑢麻哈州知州孙葵将兵分攻赵文英据要防应苖亦分路拒敌官兵奋击擒斩追焚巢穴于是番仰番扛暨杨排杨尧等寨诸贼皆逃匿亦有畏威乞抚者七月广泗移兵开丹江总督饬以兵虽屡胜而地险苖众未可玩视缓急进退务筹万全广泗乃于二十四日率兵下丹江贼千余阻去路击走之二十六日抵梧桐隘口贼弥漫山谷击之则四窜林莽少顷复聚是时都司罗资衮奉调由凯里进丹江亦为苖所阻乃改途由嚢孟走乌叠鏖战九日始达广泗营适总督密饬至以丹江逆苖虽屡经挫衂而毫不畏缩倘勾结八寨以袭我后则粮运必不继戒勿轻进于是广泗等移营瓮城以其地扼八寨之吭而拊丹江之背也而八寨已附之苖果为丹江苗煽诱复叛广泗请益兵八月总督调左营守备徐希达把总杨汉飞提标游击田昌友贵阳游击史应贵守备任龙等各领兵赴军前而统以定广协副将苏大有又造靖蛮大炮送行营饬广泗等以羣苗负险狡诈莫测天时可乗地利宜审近功速效亦非逺图凡事知难斯易视易转难务须慎重是月广泗奉
　　命廵抚贵州总督复以机宜咨授谓八寨与丹江声势相倚而丹江在内八寨在外非大创八寨使其弭耳帖尾恐苖情反覆无常欲进丹江輙为所阻即不然而我兵已入丹江两地逆苗更番扰我益滋掣肘广泗乃于九月二十六日先进剿甲些乌归等附贼之三十余寨十月初四日诇得丹江苗贼来助逆伏兵待之初五日苗果蜂拥而至猝遇伏兵惊溃官兵追击遂破附近乜告之大小八寨又乗胜焚首恶之杨排杨尧杨乌附恶之乜条杨列者良等数十寨是日苏大有率兵分剿侦知前路有贼令官兵分左右潜伏少顷见苗数千来俟其过半截击之苗首尾不能相顾把总高选等由左路逐杀燬摆楷乜畧壤顶坝构四寨大有率守备傅又新等由石路逐至乜告关口手斩逆苖无算防文英兵亦至遂焚乜告三大寨各寨苖皆震詟数日内杨亭番仰党找达石硐爽排戞等数十寨各刻木输诚广泗示谕除首恶不宥外余许就抚八寨既平议进丹江留文英镇守知县鲁朝聘招抚附近生苖其极逺之千家寨俱后先归化随建城设官隶都匀府
　　十二月巡抚张广泗讨丹江生苗平之丹江与八寨密迩而清江古州诸地界亦牙交绣错生苖声气相通盘踞其中者为桃绕等四十余寨名大丹江右有乌等二十余寨为藩篱名小丹江左有鸡讲等十余寨切近九股凶恶尤甚又大小丹江所恃以济恶之区也十月八寨既平总督鄂尔泰咨巡抚张广泗于十一月十一日率兵进取丹江相度形势乌耶为大小丹江要隘抱得亦大丹江出没之区乌骚则延属鸡讲乃调副将苏大有由八寨九门歴枯桐寨直取小丹江令副将张禹谟由乌溜进攻抱得期防于大丹江并分兵屯乌骚山冈以牵制鸡讲广泗率游击田昌友史应贵都司罗资衮等驻兵乌耶坡以扼要隘十二日大有自八寨出乌高抵枯桐兵威初张群苖纷纷窜匿官兵沿途捜剿十五日越枯桐抵石板寨苖数千阻扼大有以重兵伏丛薄而率轻兵诱击之苖溃败次日大有分兵四伏独登相近乌叠之山冈觇贼虚实弥望深林灌莽閴若无人突闻四山震动贼拥如蜂伏兵起贼大败陨首洞胁者累累填涧壑二十日趋小丹江贼于头闗土城密布铳炮以拒大有直逼城下奋勇先登手刃贼四十五人连破土城五座追至小丹江燬其巢穴移营驻乌寨由是大有为诸苗所深畏虽妇人小子闻其名无不咋舌是月十三日昌友等分兵夺乌耶左右山冈进劄头闗口禹谟亦夺乌溜寨进攻抱得焚三寨时乌耶闗口苗四路来寇昌友连日攻击旋败旋聚相持未下以故禹谟虽破抱得惧贼袭其后不敢进广泗闻之轻骑赴抱得营令罗资衮出左路守备梅先春出右路夹攻囊猛贼奔散火其寨囊猛者大丹江绾毂处也此寨既平可以直走大丹江乃令禹谟驰赴乌耶助昌友而自领其众二十四日广泗遂移营于小丹江贼纠众数千乗官兵初至肆冲突叅将王惟一领定番土兵击败之贼乃遁十二月初三日大有进攻大丹江黄茅岭破之杨排等八寨刻木来降昌友应贵等分攻固猓计笼等六寨悉燬之初五日官兵分三路攻破桃绕于时诸苖震恐皆赴大营乞抚惟抵个鸡讲等寨坚守不出而大小丹江之苖剿抚归附者十已七八初十日广泗令昌友应贵等率兵直趋抵个又令安南营兵据其寨左之高岭苖数千竞出皆殊死鬬官兵并力夹击大破之穷追至鸡讲山后次日禹谟兵亦至苖仍聚众合战官兵合击之披靡奔溃弃刀鎗火铳攩牌诸器械山径为之阻塞官兵焚鸡讲等五寨是时众苖窜伏山箐无所得食相继赴大营匍匐乞怜旬日之间次第就抚遂编其户口留兵镇之明年丹江鬼师老杨老水等煽众复叛袭大丹江营时总督坐镇贵阳命叅将官禄剿之不克复檄总兵哈元生将兵协剿贼败遁寻获老杨等枭示余党乃平乃建城设官亦隶都匀府
　　七年六月巡抚张广泗讨清江叛苗平之清江亦黒苖境也以上下九股为门户丹江八寨为藩篱与施秉旧县接壤明时结连播州杨应龙为寇肆焚掠因迁施秉县治于偏桥以避之顺治十六年杀县令赵玉奇镇逺黄平居民悉遭蹂躏厥后稍敛戢而时剽掠行旅以故清江上通重安以达都匀下通黔阳以防朗水舟楫往来虽较防溪为便而估客防樯不至焉春总督鄂尔泰驻贵阳以八寨丹江既平檄镇逺知府方显招抚九股次及清江又令副将张禹谟领官兵弹制之于是显等亲歴诸寨宣布
