<!-- { "loadSidebar": true } -->
　　泰定帝泰定元年正月戊申八番生蛮光正等及黄杨五种人以其戸二万七千来附请岁输布二千五百疋置长官司抚之二年丁亥平伐苗酋的娘率其戸十万来降土官三百六十人请朝湖广行省请汰其众还部令的娘等四十六人入觐从之七月思州洞蛮杨银千来献方物三年三月八番岩霞洞蛮来降愿岁输布二千五百疋设蛮夷官镇抚之四年七月甲辰播州蛮谢乌穷来献方物十一月辛夘以降蛮谢乌穷为蛮夷官十二月己未石江诸寨土官岑世忠等来献方物文宗天厯二年九月甲子赐云南乌撒土官禄余衣一袭
　　至顺二年五月己亥八番西蛮官阿马路奉方物入贡三年二月辛丑朔八番苖蛮骆度来献方物顺帝至元元年三月癸未朔平伐都云定云酋长宝郎天都虫等降即其地复立宣抚司叅用其土酋为官【以上俱见元史】
　　国朝土司【明代土司沿革附见】
　　贵阳府属
　　中曹长官司【明洪武三年谢石宝以功授中曹蛮夷正长官司累传至正伦于　国朝顺治十五年准袭前职正伦传子天恩天恩传子士斌士斌子维璋于康熈五十四年承袭有印】养龙长官司【唐时蔡崇隆以征平九洞革老功授征蛮将军厯宋元至明传至普化于洪武五年授养龙长官司累传至瑛于　国朝康熈八年承袭瑛传子宗藩宗藩子燕雍正九年承袭有印】
　　白纳长官司【明初周可敬随总兵傅有徳入黔平蛮有功授白纳长官司世袭至如唐于天启二年安酋叛殉难加授服色子陞承袭数传至尔龄　国朝顺治十五年准袭前职尔龄子斯旦病废斯旦子钊康熈五十八年承袭无印】
　　白纳副长官【明初赵仲祖随总兵傅友徳征荆襄有功授副长官累传至启贤于　国朝顺治十五年准袭前职启贤传弟启蛟启蛟子文绣康熈六十一年承袭无印】
　　虎坠长官司【明洪武三年宋瑠随颍川侯傅友徳征湖广有功授平蛮将军镇守常徳辰州等处十二年又征贵州有功授虎坠长官司累传至继荣于　国朝顺治十六年准袭前职继荣传子安国安国传子钦玺钦玺传子天麟天麟传弟瑞麟瑞麟于雍正八年缘事革职尚未承袭无印】
　　定番州属
　　【按宋史蛮夷传宋初有龙番方番张番石番罗番号五姓番后又有程氏氏皆比附五姓故号西南七番元史地理志至元十六年招讨司经厯刘继昌招降西南诸番以小龙番龙方零卧龙番龙文求大龙番龙延三程番程延随洪番洪延畅方番昌盛石番石延异卢番卢延陵俱为安抚使谓之八番自宋迄元龙番分为三而张番之后无闻蛮方荒逺中间沿革之故文献无徴今止就现在各土司承袭世系之册书之】
　　程番长官司【唐末程元龙平定溪洞世守程番至宋元丰七年入贡方物厯元改给安抚司印明洪武四年改授程番长官司世袭累传至民新于　国朝顺治十五年准袭前职民新传子飞鹏飞鹏子儒康熈四十七年承袭无印】
　　上马桥长官司【自唐末方定远开疆厯宋元至明于洪武四年改授上马桥长官司世袭累传至维新于　国朝顺治十五年准袭前职维新传子鸣玉鸣玉传子鼎鼎子世雄康熈五十八年承袭有印】
　　小程番长官司【始自唐末程鸾厯宋元至明于洪武四年改授小程番长官司世袭累传至登云于　国朝顺治十五年准袭前职登云传子起鹏起鹏传弟一鹏一鹏子玉康熈四十七年承袭无印】
　　卢番长官司【始自唐末卢君聘厯宋元至明于洪武四年改授卢番长官司世袭累传至大用于　国朝顺治十五年准袭前职大用传子俊俊子廷珍康熈四十五年承袭有印】方番长官司【始自唐末方徳恒以征勦九蛮功授宣抚司至宋熈宁六年同龙番罗番等入贡至明洪武四年改授方番长官司世袭累传至正纲于　国朝顺治十五年准袭前职正纲传子承恩承恩子珖于康熈三十七年承袭有印】
　　韦番长官司【唐时四海守兹土至宋元符二年入贡方物厯元至明洪武四年改授番长官司世袭传至璋于　国朝顺治十五年准袭前职璋传子君召君召传子松松子祚逺雍正十二年承袭无印】
　　卧龙番长官司【始自唐龙徳寿至宋熈宁六年同罗番方番等入贡后定五岁一贡厯元至明洪武二年改授卧龙长官司世袭累传至国瑞于　国朝顺治十五年准袭前职国瑞传子义图羲图子毓麟康熈四十五年承袭有印】
　　小龙番长官司【始自唐时龙方灵厯宋元至明洪武四年改授小龙番长官司世袭累传至象贤于　国朝顺治十五年准袭前职象贤传子正飞正飞子雷康熈三十八年承袭有印】金石番长官司【始自唐时石宝至宋熈宁六年同龙番罗番等入贡后定五岁一贡厯元至明洪武四年改授金石长官司世袭累传至如玉于　国朝顺治十五年准袭前职如玉传子万年万年传子廷瑛廷瑛传子嵩嵩传子岱岱子开干雍正二年承袭有印】
　　罗番长官司【始自唐时龙应召至宋熈宁六年同龙番方番等入贡厯元至明洪武四年改授罗番长官司世袭累传至从云于　国朝顺治十五年准袭前职从云传子苍佑苍佑子澐雍正十二年承袭无印】
　　大龙番长官司【始于唐时龙昌宗厯宋元至明洪武四年改授大龙番长官司世袭累传至登云于　国朝顺治十五年准袭前职登云传子飞汉飞汉传弟涉汉涉汉子淑雍正二年承袭无印】
　　木长官司【始于元时石朝玺至洪武八年改授木长官司世袭累传至玉林于国朝顺治十五年准袭前职玉林传子天相天相弟天锡康熈三十八年承袭有印】
　　木副长官【始于元时顾徳至明洪武八年改授木副长官世袭累传至大维于国朝顺治十五年准袭前职大维传子操操子维英康熈五十四年承袭无印】
　　麻向长官司【明洪武七年得玉思以功授麻向长官司世袭累传至志于　国朝顺治十五年准袭前职志传子世爵世爵传子君佐君佐子子民雍正八年承袭无印】
　　开州属
　　乖西长官司【唐时杨立信以征黑羊功授安抚司厯宋元至明洪武四年改授乖西正长官司世袭累传至瑜于　国朝顺治十五年准袭前职瑜传子兆麟兆麟子锡祚康熈四十三年承袭无印】
　　乖西副长官【始于唐时刘起昌厯宋元至明洪武四年授副长官累传至国柱于　国朝顺治十五年准袭前职国柱传子芳庆芳庆传子之俊之俊传子铣雍正八年铣子嘉祥防尚未承袭嘉祥母赵氏代理无印】
　　龙里县属
　　大谷龙长官司【元时宋国以征南功授宣抚司传至文胜于明洪武十三年随师进取滇南有功授谷龙安抚司嘉靖三十一年改授大谷龙长官司累传至之尹于　国朝顺治十五年准袭前职之尹传子仕钊仕钊传子沅沅子承勲雍正十一年承袭有印】
　　小谷龙长官司【元时宋幕以征南功授小谷龙安抚司至明嘉靖十一年改授小谷龙长官司数传至景运于　国朝顺治十五年准袭前职景运传子之爵之爵传弟之宰之宰传子祚钧祚钧传子洪雍正八年缘事革职洪子承恩年防未袭洪弟泳代理无印】
　　羊塲长官司【明洪武三十二年郭九龄以征蛮功授羊塲长官司累传至天章于　国朝顺治十五年准袭前职天章传弟天民天民传子健健子永镇康熈五十五年承袭有印】贵定县属
　　平伐长官司【唐时李保郎以征南功授安抚司厯宋元至明洪武十五年改授平伐长官司累传至世廕于　国朝顺治十五年准袭前职世廕传子旭旭传子道焻道焻子绍綂雍正元年承袭有印】
　　大平伐长官司【后汉昭烈时宋隆豆征南有功世守玆土厯唐宋元明于洪武四年宋臣以功授大平伐长官司累传至世昌于　国朝顺治十五年准袭前职世昌传子□□传子承勲承勲无子弟承爵尚防未袭有印】
　　小平伐长官司【唐时宋忠宣以功授招讨司厯宋元至明洪武四年改授小平伐长官司累传至天培于　国朝顺治十五年准袭前职天培传世隆世隆传子立立子光逺雍正八年承袭有印】
　　新添长官司【唐时宋景阳功授大万谷总管厯宋元至明洪武五年改授新添正长官累传至鸿基于　国朝顺治十五年准袭前职鸿基传子绳祖绳祖传子源源传子廷玺廷玺子遐龄雍正九年承袭无印】
　　修文县属
　　底寨长官司【唐时蔡兴隆调征黑羊授防国将军留守兹土厯宋元至明洪武四年改授底寨长官司累传至启珵于　国朝顺治十五年准袭前职启珵子镇康熈五十二年承袭有印】底寨副长官【始自唐时梅天禄厯宋元至明洪武四年准袭底寨副长官累传至朝聘于　国朝顺治十五年准袭前职朝聘传子云隆云隆子亮康熈五十年承袭无印】
　　安顺府
　　普定县属
　　西堡副长官【明洪武十二年温伯寿以平苗功授西堡副长官累传至防桂于　国朝顺治十五年准袭前职防桂传子应珩应珩传子寛雍正四年承袭无印】
　　镇寜州属
　　康佐副长官【明永乐六年于成以功授康佐副长官累传至应鹏于　国朝顺治十五年准袭前职应鹏传子钧钧子湘之康熈三十二年承袭无印】
　　永宁州属
　　顶营长官司【明洪武十六年罗録以功授顶营长官累传至洪勲于　国朝顺治十五年准袭前职洪勲传子名誉名誉子嵩康熈四十二年承袭有印】
　　募役长官司【明洪武十九年阿辞以功授募役长官司三传至阿更永乐元年赐姓礼更名山累传至廷试于　国朝顺治十五年准袭前职廷试传子申信申信传子宗鲁宗鲁弟宗殷康熈五十二年承袭有印】
　　沙营长官司【明洪武十四年沙先以功授沙营长官司累传至先于　国朝顺治十五年准袭前职先传子起龙起龙传子天藩天藩子尽美康熈五十一年承袭无印】盘江土廵检【明洪武八年李当以功授盘江土廵检累传至桂芳于　国朝顺治十五年准袭前职桂芳传子先登先登传子崇庚崇庚子本康熈四十二年承袭有印】
　　平越府属
　　杨义长官司【唐时金密定系贵阳金筑安抚司至宋元改授金筑府土知府至明洪武二十一年改授杨义长官司累传至榜于　国朝顺治十五年准袭前职榜传子震生震生传子履殿履殿子玉雍正三年承袭有印】
　　黄平州属
　　岩门长官司【明成化六年何清以征苖有功授凯里安抚司左副长官万厯四十二年改属黄平州累传至仕洪于　国朝顺治十五年改授岩门长官司仕洪传子瓒逺瓒逺传子楫楫子其仁康熈五十二年承袭无印】
　　重安司土吏目【明洪武年间张佛宝以随征有功授重安司土吏目累传至威镇于国朝顺治十五年准袭前职威镇传子汉生汉生传子绳文绳文弟绳全康熈五十五年承袭无印】瓮安县属
　　草塘司土县丞【唐贞观二年宋景阳以功世授湖广节度使至宋世授都总管至元天厯元年改授都匀土知府至明洪武二十五年以宋邦佐征黔功世授草塘安抚司累传至世孝于万厯二十九年改授土县丞累传至运鸿于国朝顺治十五年准袭前职运鸿传子昌前昌前子承烈雍正十年承袭无印】
　　瓮水司土县丞【唐干符七年犹朝觐以征苗功授四川播州宣慰使瓮水长官司厯宋元至明洪武十七年改授安抚司万厯二十八年改授瓮安县土县丞累传至登第于　国朝顺治十五年准袭前职登第传子天成天成子赐璠康熈五十四年承袭无印】
　　余庆县属
