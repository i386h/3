<!-- { "loadSidebar": true } -->
　　闻一面咨调外臣查蠢尔愚苗原无终日之计其所以啸聚成羣力能久抗官军者以有奸苗数辈恃其寨大人悍号召勾结生熟苗夷羣相附和如上下九股清江髙坡丹江山苗等处凡顽首逆自古州败退咸聚集于此一带地方官兵进攻一处各处为之恊助声援则彼众我寡每致挫折一番两番贼势愈张兵气日怯至于熟苗之附和为匪者虽罪实难逭而究非首恶驱之愈急则悉窜入新疆为之出力拒守非所以涣散贼势之方也若不简防精锐直捣新疆歼其首恶则党羽终难解散因筹画时势之缓急审度地形之险易酌定分兵三路同时进攻逆苗各保巢穴彼此不及救援则我力专而彼力分以整击散一举可定盖贼无常形兵无定法安内以攘外逺交而近攻原可互相为用是当暂抚熟苗责以擒献首缴纳噐械阻截生苗不许放入内地然后大兵齐赴新疆将倡乱首并寨大人众素称顽抗者悉行剿除其余附和苗寨亦责令献缴械阻截熟苗不许收入新疆必使生熟苗蛮判然为二生苗已定再行布置熟苗则釡中之鱼无所逃命然后分别良顽逐寨清理方可以收一劳永逸之效臣一面具折恭请
　　圣训一面亲赴凯里与原任扬威将军哈元生面嘱机宜令四川署副将寿长贵州定广协副将曾长治云南竒兵营叅将哈尚徳等带领官兵四千余员名由凯里之空稗一路前进又令左江镇臣王无党黔西恊副将康世显带领官兵三千余员名由台拱之台雄一路前进又以清水江苗寨繁多南连古州东达黎平地势辽濶臣率同原任副将军董芳带领襄阳镇臣焦应林暨九谿恊副将李椅惠州恊副将马成林原任清江恊副将栁定国等官兵四千余员名由清江之鸡摆尾前进三路官兵尅期并举逆苗虽分众迎敌而各不相顾官兵奋勇急攻自十二月初一日起至十四日止旬余之内已上九股之挂丁朗利空稗大小营等处二十余寨下九股之台雄打革等寨清水江之鸡摆尾鸡呼党鸡右乌溜等寨凡系首恶险巢苗人所恃以抗拒官军号召羣苗者悉皆攻燬无遗附逆余党始知畏惧兵威纷纷投抚乞降臣思逆苗此番逞恶逈异寻常若非逐层深入痛加剿除不足以彰
　　国威而昭法纪臣因自清江起程即由各镇将攻剿之鸡摆尾台雄空稗一带沿途查勘形势于乾隆元年正月初三日至凯里驻劄居中调度随令襄阳镇臣焦应林留驻鸡摆尾四川署副将夀长留驻空稗台拱镇标游击尹成宗留驻台雄各搜捕未尽余孽以资弹压令副将曾长治参将哈尚徳等由空稗鸡讲分路进攻丹江各逆寨左江镇臣王无党黔西恊副将康世显并新任贵西道刘□等由台雄交上一路惠州恊副将马成林九谿恊副将李椅清江恊副将栁定国并贵东道宋厚等由乌罗反牌一路会兵进攻髙坡各逆寨同时又令古州镇臣韩勲由朗洞一带前进羊色髙雷亷罗镇臣谭行义由滚纵一带前进摆吊皆新疆深险之处复令副将曾长治攻克丹江之后即绕至八寨会同都匀府知府孙绍武进剿山苗并饬令上江恊副将王耀祖带领弁兵由上江前进山苗声援夹剿是时臣续调之川兵适至臣即令统领之川北镇总兵王廷诏带领所部官兵捜剿乌溜报徳囊猛囊尧一带进驻丹江各路大兵奋勇前进逆苗始犹悉力抗拒继则闻风奔溃摧枯拉朽所向披靡自正月初旬起至三月底止凡新疆内之为百悍恶大寨如丹江之防里乌尧桃绕排提马家鸡勇乌叠昻牌等七十余寨髙坡之乌罗反牌交上交工南工交篾交包交乌交歪鸡花等四十余寨古州之羊色扣里羊吊洞里髙枯八倒旁洞官舟等二十余寨又滚纵之乌防摆列摆吊斗扣等寨以及山苗内之摆调方胜加照加支加挠加雄等三十余寨无不燬其巢穴燔其积聚诛戮其凶顽俘获其子女着恶首凶陆续就防附从逆党剿除殆尽所余遗孽悉窜入牛皮箐中藏匿臣令各路镇将尾后穷追逐渐逼俱屯驻箐口以坐困之查牛皮大箐绵长数百余里横亘于新疆之中峭壁悬崖髙出云表深林密树雾雨不开泥泞没膝虺蛇交行不但从来兵威所未临即人迹亦所罕到询之本地苗蛮亦止能知其附近大概不能悉其幽防深逺也臣因详揣地势因路径之通塞为联络之声援饬令八路官兵四面攒逼以次进攻凡属至幽极险无不深入穷捜于是倡谋首逆妄称苗王之包利往利哄银三元阿茍阿蜡老能老恨强银尧撒汪陇带麻阿杠包往由甘讲翁苗瞎子等或被生擒或被斩献其余附逆凶徒俘获者以万余计臣又恐逆苗逸出箐外复饬令总兵焦应林署副将寿长内外设防分布严密复传谕众苗罪轻之犯得擒罪重之犯自赎由是苗类互相擒拿彼此举发虽比隣族党父子兄弟之间不敢容隠防庇一人是以凡经肆逆凶苗自揣必被擒获四无去路有彼此交防赴营乞降者有自知罪恶情急自尽者其廹于饥馁饿毙山林惶遽奔窜投崖身故者不可胜计自四月初旬起至五月中旬止牛皮大箐之内曁四旁岩穴林木之中往返严捜委无藏匿新疆一带军务已竣随饬令囘兵内地办理清江下河两岸苗寨并台拱所属之大小两江以及凯里清平黄平施秉一带余孽查新疆之苗甫归
　　王化犹可云野性未驯内辖熟苗受
　　国家豢养深恩百有余年乃敢附和逞凶无所不至乘此兵威大震之时若尽力扫除可使不留遗种但其间良顽不一善恶判然必当详慎区分以期无枉无纵其有寨小丁弱并未附逆逞凶比闻大兵临境即能逺赴行营泥首归诚随师効力者从前已经招抚此时不宜扰累其或虽经附逆未敢显拒官兵投诚日久应役恭顺者务令将该寨所有凶苗逐名擒献鎗械全数收缴方准量行安插至于首先从逆乐于附和或妄称官职或代传木刻或围攻城汛或残害兵民或阻截粮运或乗机抢刼有一于此必应剿除固不得以现在畏慑之情形即可稍为寛假臣将内地各苗寨详加考核分为首恶次恶胁从三等指示各镇将弁仍专委署贵州提督左江镇臣王无党云南永北镇臣刘永贵贵东道宋厚贵西道刘□督率办理嗣据陆续呈报清江南岸之九甫绕号防赖歹受南孟培鸠栁旁栁受往刀栁寨等二十余寨清江北岸之抱金绞狂平夏髙坵台革者磨栁罗等十余寨附近台拱之苗江稿武革东稿贡等十余寨又大小两江之八梗旧舟望虎总塲等十余寨附近施秉黄平之龙塲白坝革夷山秉附近清平之翁丙等各逆寨皆首先附逆罪大恶极断难寛恕俱已扫穴犁庭斩馘殆尽复据驻劄凯里之广罗恊副将周仪驻劄黄平崖门之台拱镇标游击丘中瑞驻劄施秉新城之贵州提标游击董国栋驻劄胜秉之黄州恊副将姜煓曾等先后呈报所有内地未尽余孽或据投抚苗人自行擒献或据被害士民指名控告俱已逐细查拿审实正法并无一名漏网又古州镇臣韩勲囘兵朗洞沿途将月姑元赛八输盘噶髙定翁脚唐流九衣斩牙髙猫岜王等二十余寨或因其余孽未清或以其献凶迟玩俱经剿燬又据髙雷亷罗镇臣谭行义囘兵滚纵将滚纵之火烧仰党乔扣三寨因其庇凶不献复行严加剿洗又据都匀协副将曾长治都匀府知府孙绍武等囘兵八寨将番仰番摃番瓮羊尧摆卓牙门杨牌杨乌等十余寨严加剿惩又据署四川川北镇臣王廷诏署副将夀长以桃绕乌叠为丹江第一恶寨虽凶苗已多擒斩尙有凶首枉洞萧撒二名未获去岁残燬小丹江营汛罪难轻恕复将该逆寨痛加剿洗又据署副将夀长台拱镇标游击尹成宗报称排咱落翁鳯党台盘打革弄赛防舍世栁等逆寨去岁伤害排咱汛官兵罪大恶极复将各该寨严行剿燬又据髙雷亷罗镇臣谭行义上江恊副将王耀祖古州同知毛振翧都江通判邓澜等以上下两江苗寨上年虽未附逆但各寨鎗械甚多所当趂此兵威勒令缴献旋据各苗寨呈缴过鎗刀噐械等项共数万余件又据九谿恊副将李椅惠州恊副将马成林清江通判蔡时豫以九丢歹旦栁拉等寨去歳首先附逆应严加剿燬查自六月中旬起至九月止所有新疆内地从前未净余孽捜除罄尽其现存者皆逐名查讯委无正凶顺逆分明威信昭著各路镇将文武先后禀报军务全竣情形到臣臣先由凯里移驻清江遂自清江前赴古州经由上江八寨丹江一路仍回凯里沿途查询各路军情悉皆妥竣臣查新疆内地附逆悖叛者共一千二百二十四寨悉经剿燬痛加歼除其余三百八十八寨多系寨小丁弱致被迫胁姑免燬其巢穴仍令将该寨所有附逆凶徒全数拿献方准赎罪统计临阵斩馘者共一万七千六百七十余名临阵生擒并顺苗擒献赎罪者共二万五千二百二十余名口内审系妄称名号或伪署官职首恶要犯应解省质审结案者共四百余名口审系拒敌官兵烧刼村寨法无可贷即在军营枭示者共一万一千一百二十余名所获逆苗家口审有稍可矜疑者即行释放安插外其逆犯家属例应充赏为奴者共一万三千六百余名口其临阵鎗炮中毙未及割取首级围寨焚烧投崖自尽以及饿毙山林者实不下数万收获炮位鸟鎗共四万六千五百余门长矛刀弩盔甲等项共一十四万八千余件得获米谷牛马牲畜无算是役也仰赖
　　圣主恩威逺播诸将士戮力同心兼以楚粤滇蜀各隣
　　省封疆大吏等公忠体
　　国疆域不分筹饷备兵有呼必应士马饱腾兵力充裕是以指麾如意所向无前该逆苗等经此大创始极畏惧知山箐之深险不足恃凶悍之伎俩无所施
　　国法不可再干
　　天威不敢再犯臣查逆苗等性虽反复人实愚顽所以屡肆跳梁皆由于不知法纪若不开其愚明白晓谕纵使极逞兵威多行诛戮亦属无益臣自上年抵黔以来仰体
　　皇上如天好生仁威宥物之至意每次遣将发兵总期昭布恩威声罪致讨不许诱擒袭取妄诛老弱善恶既分良顽攸判是以倡谋党恶虽擒斩已有数万而区分甄别实未敢妄杀一人逆苗等亦晓然于凶恶为匪者乃自取诛夷良懦守分者必不致波累臣自清江前赴古州沿途查勘已抚苗民见其泥首道左俯伏环迎咸有畏惧悔艾之诚决无反侧不安之意凶逆殄除军务全竣所有各省官兵自应撤令凯旋查黔省山髙风冷暑雨不时各省来黔官兵率多不服水土其有染患病疾者先已陆续撤囘今军务虽经告竣办理一切善后事宜尚须留兵弹压臣酌留楚粤官兵三千名贴防外其余并令照依各省程途逺近先后按拨全行撤囘查各省官兵逺来恊剿克着勤劳屡次钦奉
　　谕旨令臣详记档案俟事定议叙分赏今军务已竣例应将在事奋勇官兵等次并阵亡带伤弁兵等详造确册送部核议至臣以至庸极陋之人由知府微员荷
　　世宗宪皇帝髙厚殊恩防至贵州巡抚苗疆重务臣既冒昧从事而一切经久章程全未筹画妥备彼时规模粗定仰防
　　世宗宪皇帝天恩念臣奔走微劳
　　勅部议叙赏以骑都尉世职乃臣甫离黔疆雍正十年台拱遂有围困官兵之事迨至十三年又复大肆猖獗扰害内地
　　世宗宪皇帝怀保万方本欲奠安黎庶而臣经理踈谬反致重困黔民贻累隣省扪心自问罪实臣始上年即欲具情陈请縁正在办理军务未敢仰凟
　　天听今军务已竣窃谓赏功罚罪
　　圣朝之法纪攸关伏恳
　　皇上天恩革去臣骑都尉世职并将臣交部严加议处以为人臣承办地方要务冒昧踈忽者之戒伏乞
　　睿览施行
