<!-- { "loadSidebar": true } -->
　　史　谏【贵池人崇祯间知印江县才敏政寛审编丁粮尤着公平】
　　熊　价【眉州人治间知川县公亷果断修县治筑城垣后以诬去舆论惜之】王　纬【平彛人正徳间知川县时土贼行刼逼近县治士民空城遁纬独持印坐堂誓与城同存亡众复归协力固守贼闻之亦引去】
　　栾　恕【山东人嘉靖间知川县修建学校有功于郡】
　　刘敏之【山东人嘉靖间知川县建学造士筑城卫民】
　　石阡府
　　明
　　李　鉴【贵溪人进士永乐十一年首任知府创制立法导民变俗九载秩满遮留载道】胡　信【庐陵人正统十二年知府政举民和十三年蜀后洞黒苗叛攻破府城信骂贼不絶遇害】
　　杨　荣【青神人进士天顺八年知府律已严而待民恕兴废举坠美政甚多】
　　余　志【建宁人进士成化十五年知府政绩昭著传胡知府王烈女以崇节义作风洞龙洞辨以祛民惑是时阴雨弥月作防霾文以讼之刚直之气凛于冰霜】
　　祁　顺【字致和东莞人进士为名儒陈献章髙弟成化十九年知府才敏学优多所题咏纂郡志兴学校为名太守】
　　丁　防【字徳辉防化人进士治间知府建府治儒学及公署仓驿咸新之严守卫赈贫乏逃亡复业卒于官有烈风星殒之异囊无余赀众之始得归榇着有公余清咏】
　　任　仪【阆中人进士治十四年知府赋均讼理普安兵变有转饷功】
　　施　震【平湖人进士正徳间知府寛洪简重绥戢苗民】
　　褚　松【华亭人举人嘉靖十五年知府省夫马抑豪强课士济贫以直道不容去部民如失怙恃】
　　朱　黼【安福人举人嘉靖二十三年知府才干敏给庭无留牍济严以寛士民戴之】萧立业【新喻人选贡嘉靖三十六年知府操守亷静采大木余千金不私诸已以建公宇创城甃石薄敛蠲征称亷能太守】
　　王　管【江宁人官生嘉靖四十二年知府寛洪简易练达公平继萧守修城加坚固焉】李　兖【余姚人隆庆三年知府修葺城垣捍御有赖均丈民田粮差除减宿一清修有郡志今多散失】
　　吴维京【孝丰人进士万厯间知府亷明有威振兴士类物望甚隆】
　　郑一信【恵安人进士万厯间知府为政持大体尤加意学校】
　　陆　郯【上海人官生万厯间知府温厚和平爱民如子捐俸购古今书籍贮尊经阁以训士厯久犹颂之】
　　康　颒【字宜清泰和人进士永乐间任推官多恵政】
　　郑廷璋【琼山人举人嘉靖三十四年推官持刑明允操守亷洁豪强屏迹】
　　李应期【鄞县人万厯间推官狱无寃滞囹圄为之一空修学兴文着有异政】
　　呉　衡【揭阳人永乐十三年府教授尽心课士兼富文学有建学记】
　　杨　彬【泰和人举人正统五年府经厯勤于抚字惠爱及民寻以忧归民请留之服阕再任九年】
　　周　冕【南昌人宣徳间府照磨文章政事声闻一时】
　　凌秋鹏【昆明人贡生万厯间知龙泉县时初设县一切规制皆其创竪】
　　段宜标【云南人举人万厯间知龙泉县甫下车请减浮赋民困立苏移建县治规画有条】李绍勲【建昌人贡生万厯间知龙泉县始建学宫士风振起】
　　赵　譔【昆明人举人崇祯间知龙泉县政以肃成不避强御吏惮民怀擢御史后闯逆防京城死难最烈】
　　思州府
　　元
　　黄原铭【思州人才智过人民夷亲附以荐任沿江安抚司】
　　明
　　田仁厚【元思州宣抚使至正二年明太祖时经畧荆襄仁厚遣其属林宪张思温来献镇逺思州军民二府并十县三十四司命改宣抚使为宣慰司仍守其地子洪正于洪武五年从征羣蛮授中顺大夫思州宣慰使子孙世袭八年复授亚中大夫】
　　刘　贵【思州人宣抚司同知明洪武初赞田氏称臣入贡五年以忠顺授宣慰司同知】党宗仁【思州人洪武间以才干任宣慰司佥事】
　　崔彦俊【新建人进士永乐间知府时方草创抚绥流亡编定粮差政教维新在任一十八年纂修府志】
　　贺　让【衡阳人举人宣徳初以泸州守迁思州知府抚驭有方民夷安堵致政归临行惟市沥青数石为身后计余无所携今庙食思州】
　　王　常【马湖人进士成化元年知府公平勤敏修葺废坠重建城垣】
　　张　介【内江人进士成化间知府老成谙练修治郡学亲为讲究士习一新】
　　李　概【丰城人举人正徳间知府行政寛大惟务绥怀时有枯榴复荣之异】
　　髙　节【上元人进士正徳九年知府劳来安辑以经术训士征苗寇有功擢叅政】张　柱【涪州人进士正徳间知府性刚直禁止邪作兴士类重建学校士民感徳】毛希源【太仓人官生嘉靖间知府力行化导禁暴止邪民大辑睦嵗余以疾乞归士庶攀留歌思不已】
　　李允简【融县人举人嘉靖间知府时铜仁苗出寇仓卒不及备被执以行投崖而死事闻赐祭赠按察司副使廕一子】
　　符　仕【宁陵人举人嘉靖间知府性刚果清介值残破之后筑城垣以卫民恃为保障】蔡懋昭【字允徳上海人举人万厯初知府时改迁府治城久玘人无固志昭经理修建抚辑安定去后郡人祠祀之】
　　李仕亨【铜梁人举人万厯间知府置田赡士赈恤孤贫恵爱为多】
　　赵　建【剑州人万厯间知府抚勦苗贼多着勤劳】
　　胡　柟【洵阳人举人万厯间知府修城造士勦苗有成绩民建祠祀之二十余所】万嗣达【九江人举人天启间知府有恵政士民公举崇祀】
　　檀　凯【永乐间通判洪熙元年秩当满郡民诣阙请留宣宗间而叹曰贵州至北京甚逺民防涉艰难求其复任必抚字有道者遂遣还任予正五品俸以优之】
　　唐　贤【兰谿人永乐间推官持身整洁刑政修明】
　　王　制【字宗明云南举人万厯初推官勤恤民隠督理均田人称其平】
　　郑　泰【平溪卫指挥使景泰时御苗有功】
　　铜仁府
　　明
　　田　载【北平人永乐十一年设府首任府亊草昧之初结庐听政招集遗氓次第开剏逾年官署学宫规制粗备外驯夷撩内抚疮痍偹极苦心】
　　王　恕【长清人进士宣徳六年以编修出知铜仁府时军兴财匮恕请罢矿塲内使巡塲御史及同知等官后因矿尽课无所出复请罢金银塲至今无采办之苦】
　　张　隆【云南临安人监生天顺间知府雅尚文教日集诸生于庭而训迪之士始知学自奉甚约俸入所余悉付外库以代租税之不能输者以劳卒于官贫无以殓】
　　阳显嘉【吉水人进士成化三年以工部员外郎擢知府狷介有执持扶奬善类不事搏击时郡署燬于苗嘉捐俸营建一切公用不以累民】
　　周　铨【兴化人举人成化间知府亷洁寛恕尤加意士类课读惟谨一时人才多所陶铸以学宫卑隘劝民输地拓而新之遂成壮观】
　　尧　卿【安岳人进士成化间知府以恬静为政事上之礼甚简尝曰剥民以求媚吾不为也民有争讼出数语直之立觧有刑措之风】
　　周汝瑞【长宁人举人治中知府兴学抚叛民苗怀服】
　　徐绍先【蕲水人进士正徳五年知府时镇筸苗作乱先缮城堡备刍粟治器械募民间勇士数百人教以技击苗闻而惮之不敢犯境】
　　李资坤【昆阳人举人嘉靖间知府有恵政兴学造士始终不倦先是旧城狭民多居郭外恒虑苗患坤相城北旷土可城召民入直为业即以其直城之拓九百余丈兴大役而民不扰】驰九垓【仁夀人举人治间推官谳鞫多所平反值洞苗倡乱不避险艰入其巢穴抚驭之卒寝其变嵗饥请赈不待报而或难之曰民旦夕急宁我无官不忍民无食也】
　　劳周相【徳化人监生嘉靖十六年任推官先徳教而后刑罚夷民有弗率委曲开谕使知向化鲜罹文网者】
　　唐宗正【靖州人举人隆庆五年推官刚果明决摘如神尝奉檄度田躬行阡陌中按畆定则不假手左右赋税称平】
　　赵　和【字达道鹤庆人正统间任铜仁训导以师道自励丁内艰服阕改铎建始上官奏留之许还复丁外艰去将改选又乞还如初监司皆称曰先生后致仕归诸生遮道泣送】谢　宁【苍谿人嘉靖二十七年铜仁训导性惇朴寡言笑诸生有过温谕之不悛峻词切责靡不愧悔课文考业俱有常程即寒暑不少辍一时得士彬彬焉】
　　裴坦鼒【灵山人监生正徳九年铜仁经厯鲠直勤敏事事有条理防郡篆能摄吏胥裁里甲凿泮池建号舍皆捐俸充之】
　　杨仕汉【景东人举人万厯间知铜仁县心存抚字卓有声称】
　　黄家林【汝宁人选贡天启间知铜仁县爱民训士诚心感人】
　　黎平府
　　梁
　　杨再思【据诚州称刺史然有功于民士人尸祝之宋追赠英恵侯】
　　宋
　　向通扆【真宗咸平元年通扆以芙蓉硃砂二器马十匹水银千两入贡诏有司铸印赐之大中祥符初诏加古州刺史】
　　明
　　黄　恭【上海人举人正统中以刑曹郎出守贑州寻调黎平崇尚实政惠治小民时苗乱逼近郡城恭招募丁壮预储粮糗定计讨贼遂平之招集流亡出俸赈饥九年满去民咸思之】杨　纬【大理人进士以户部郎出知黎平持身亷慎黉宫就圮纬更新之考祀典广生儒郡中诸务厘然兴举任黎六载治绩最着擢山东叅政】
　　袁　盛【枣阳人进士成化间知府政平讼息有刑措之风】
　　张　纲【滁州人进士治间以御史出知黎平时府署猥陋纲改拓之又市地以増学宫性耿介政期必行然以爱民为主去之日合郡如失怙恃】
　　张　恺【无锡人进士治间知府躬行化导政务拊循擢两淮运使】
　　余　桂【绵州人正徳二年知府果毅有为多所兴革未几调守黄州】
　　祝　夀【厯城人进士正徳中由两淮运同擢知黎平刚正沉毅禁令整齐编置里甲民皆称便贤声上闻迁云南叅政】
　　孙继鲁【字道夫云南右卫人进士慷慨有大节嘉靖间守卫辉以忤权珰被逮民攀号载道缇骑捶之不肯去后事白调黎平守治郡三载体察民隠罢里甲省繁苛清白之名著于海内擢湖广提学】
　　刘汝顺【清江人举人嘉靖间知府居官简静奉法循理苗人初不知学汝顺请于学使防其秀者为弟子员以奬劝之五开卫军纠众跳梁自以为别属不可治汝顺密陈其不法状尽按治之郡中乃平府称军民始此】
　　袁　表【晋江人进士以户部郎出守黎平修学训士诘戎戢苗边境乂安】
　　熊廷相【丰城人举人崇祯间知府值皮林寇变殚力供亿秋毫无扰郡民颂徳不衰】于元叶【东阿人慎行孙崇祯间以刑部郎守黎平值明末武弁纵横叶驾驭有方无敢或肆】刘行政【华容人景泰初以明经任推官胆智过人正统末苗贼攻刼城堡政毅然提兵出亲冒矢石深入巢穴谕以祸福贼不敢加害遂降四郊乃得晏然】
　　徐　馨【咸宁人举人正徳间推官谳狱平允治绩烂然迁临清守】
　　胡宗政【松滋人举人景泰初由鸿胪序班为经厯机警有方畧时广西苗人与西山洞猺相讐杀当事者属吏抚之不聴宗政入洞中为折曲直猺苗并服事乃息】
　　赵　禧【字景福河阳人以乡荐知永从县冇亷惠声寻以内艰归遂不仕】
　　大定府
　　汉
　　济济火【牂牁帅善抚其众闻诸葛武侯南征积粮通道以迎师遂佐武侯平西南夷擒孟获封罗甸国王已乃攻普里诸种拓其境土即安氏逺祖也】
　　唐
