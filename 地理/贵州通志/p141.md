<!-- { "loadSidebar": true } -->
　　张其威妻洪氏【衞人年十九夫亡抚遗腹子四维成立夀九十一抚按旌奨】刘廷献妻许氏【衞人明末避乱西溪高寨贼袁宗第刘体纯猝至围寨氏惧为贼辱自缢死公举旌奬】
　　茆大绶妻陈氏【衞人年二十二夫亡守节二十六载溃兵入衞惧为所辱擕一子一女投江死】
　　袁良相妻许氏【衞人年二十四夫亡守节二十五载溃兵陡至氏触墙破面被兵所杀】
　　万年春妻叶氏【衞人年二十二夫亡守节五十八年夀八十卒】
　　国朝
　　洪　瑄妻刘氏【瑄邑增生氏年二十四瑄没无子抚侄其哲为嗣孝事舅姑得其欢心及卒葬祭尽哀尽礼苦节三十年教其哲有义方雍正七年巡抚张广泗　题旌】
　　清溪县
　　国朝
　　朱当铣继妻郑氏【邑举人郑逢元女当铣贡生氏年二十六夫亡时值兵乱矢志守节抚前妻子令闻及己子令望克尽义方令闻应岁贡旋卒抚三孙慈爱更笃后令望亦列明经三孙皆游庠苦节五十余载】
　　朱之琦妻黄氏【邑人庠生黄士俊女年二十夫故家极贫窘矢志守节事翁教子以慈孝闻以上二人俱康熙五十四年湖南巡抚李发甲　题旌】
　　铜仁府
　　明
　　刘　仁女辰秀　妾郭氏张氏【辰秀郡人梧州通判刘仁次女年十六随仁之任仁卒于官女扶榇还至昭平莞藤滩值猺獞劫舟恐为所汚挽二妾郭氏张氏同赴水死巡抚御史萧端防以其事闻旌其门曰清流三烈建祠祀之】
　　杨　淳妻萧氏【乌罗司人年二十二夫丧抚遗腹子誓无他志节孝兼备当事重之旌曰孀居苦节】
　　黄　伟妻明氏【乌罗司人夫故氏年二十七誓不再适孀居四十余年冰玉无瑕事母姑至敬至孝巡按御史郜光先旌曰节孝】
　　国朝
　　卢龙云妻徐氏　　　　卢龙鼎妻何氏【俱郡人值兵乱逼城二氏恐汚俱自经死康熙九年奉旌以上载旧志】
　　何一凤妻孙氏【一凤维扬人随征把总因办理军装卒于洞庭孙年二十六止生一女遗腹又生一女家极贫赖针黹糊口闺范极严动必以礼及长慎于择配后二女皆封恭人守节五十七年至八十三嵗卒】
　　刘世泰妻沈氏【郡人夫故时氏年二十一家极贫抚孤矢志靡他事孀姑生养死葬皆克尽礼守节三十余年以上二人俱雍正六年巡抚祖秉圭　题旌】
　　杨为光妻薛氏【郡人年二十三夫亡孝事翁姑抚育幼子始终无二志苦节四十四年雍正八年巡抚张广泗　题旌】
　　铜仁县
　　国朝
　　黄承恒妻吴氏【邑人年十九适庠生黄承恒年二十一承恒亡时值兵燹氏拮据守节事翁姑鞠弱子备极勤劬六十四嵗卒学使郡守屡加旌表巡抚元展成　题旌】
　　黎平府
　　明
　　卜　夀妻高氏【郡人夀戌新化所髙从之纺绩以居夀卒高年二十九遗令善事他人高曰妾从君跋涉酸楚所以不忍死君在耳君没妾何用生既葬夀遂自经时人义而哀之】王　言妻袁氏【郡人百户袁杰女幼许配舍人王言嘉靖五年言方一十四嵗父指挥以侵军饷出亡逮言监追年乆产尽遗书袁氏父母令改嫁袁誓死不听四十一年恤部邹郎中悯言乆禁怜袁矢志暂纵言归完娶旌曰三楚遗烈甫二月言复入狱隆庆三年言死袁守节如初御史雷稽古题称王言代父追赃系四十年无辜之禁袁氏未婚苦节守四十载有夫之寡防下免贜旌表复其家】
　　张啓泰妻陆氏【郡人善事翁姑慇懃定省乆暂一致嘉靖三十八年督抚赐孝妇匾旌之】
　　詹　华妻姚氏　　　　唐　英妻李氏【英百户】曹　纪妻汪氏【俱郡人夫死守节旌奨以上俱载旧志】
　　国朝
　　王象巍妻徐氏【郡人象巍庠生早亡徐年二十四贫苦无依矢志守节教子国正为诸生居孀四十余年洁白如一日雍正二年巡抚金世扬　题旌】
　　何腾蛟妻王氏【郡人腾蛟从明桂王子由榔在粤大师入黔欲执氏以招腾蛟遣总兵陈友龙达意氏泣曰氏可死不可降且夫为忠臣氏独不能为节妇乎遂自刎】
　　闵氏女【郡新化所人贡生闵于行长女年十八流贼将临境女与婶朱氏约曰我軰义不辱贼至则以死殉耳婶曰如女言因各懐利刃贼至强执女手女厉色骂曰妖魔敢汚我手遂自刎贼众咸义之】
　　开泰县
　　明
　　胡　某妻舒氏　媳汪氏【五开衞人失其夫名流冦郝永忠攻陷五开舒暨汪俱被执贼搒掠舒索饷汪以身翼之姑媳并骂贼而死】
　　钟　贵妻王氏【衞人贵官指挥同知氏年二十八而贵亡抚尸悲恸屡絶复苏水浆不入口者七日殓棺尽礼事姑以孝闻鞠子秀朂以义方长袭父职】
　　周　经妻伍氏【衞人年二十夫故氏哀毁欲絶纺绩奉姑誓不他适孀居五十载以礼自防足不逾阈虽至亲未尝得见其面】
　　黄纬色妻胡氏【衞举人胡可成女适生员黄纬色时高李贼兵焚刼州衞氏扶姑避山谷中姑病不能行贼至氏不忍独去并被执氏与姑诀曰二子在逃黄氏之可无馁矣媳义不辱因以首触石不死及渡河又跃身投河仍不死贼扶以登岸氏引颈触贼佩刀贼义而释之】
　　国朝
　　卢　镇妻朱氏【邑人年十七适卢镇年二十镇亡氏矢死守节翁姑养葬式礼莫愆抚遗腹子王正读书入学巡抚元展成　题旌】
　　锦屏县
　　明
　　张　能妻张氏【铜鼓衞人能为中所百户氏年十八夫亡誓不独生视夫殡殓自缢而死得合葬焉】
　　李　泰妻王氏【衞人泰本衞指挥舍人氏年二十夫亡誓死不嫁靖州知州详请题旌】
　　王　鲸妻胡氏【衞人鲸廪生氏年二十五夫殁其兄强夺其志不从自缢而死通学公举抚按并加奨励】
　　唐　武妻林氏　　　　蒋　鸾妻王氏
　　樊　道妻刘氏　　　　徐士雄妻林氏
　　张　钰妻钱氏【以上俱衞人年少孀居族寒家苦誓死坚贞白头完节】许安国妻赵氏【衞人安国中所应袭百戸赵年十八夫亡苦志守节歴四十三载而殁】
　　杨嗣亨妻白氏【嗣亨千戸】　　张鸣雷妻丘氏【俱衞人二氏年少苦节辟纑自给教子成名】
　　樊登庸妻沈氏【衞人登庸廪生卒氏青年茹苦晚节愈坚教子成家年登九十而卒】曹之元妻王氏【邑人年十八夫亡时当兵燹之会志死不变守节完贞抚二子成立年八十余嵗而卒】
　　大定府
　　明
　　霭　翠妻奢香【霭翠水西宣慰翠死妻奢香代立总其众时都督马守贵州欲尽灭诸罗而郡县之会香有罪裸挞之欲以激诸罗因为兵端诸罗果怒思反香止之曰毋諽吾为诉天子遂驰见太祖自陈守土功及马罪状太祖曰朕为汝除马晔何以报我奢香曰贵州东北间道可入蜀愿刋山开驿以供往来于是遂杀晔封香为顺德夫人厚赉遣还命所过皆陈兵以耀之旧志】
　　国朝
　　者　架聘妻直额【者架苗民聘直额为妻未娶父母恶架贫欲另为择配额坚志不从强逼之遂自杀康熙二十九年巡抚田雯　题旌】
　　陈尚魁妻程氏【郡人尚魁庠生卒时陈年二十七纺绩奉翁曲尽孝道教子绎成立为州庠生雍正元年巡抚金世扬　题旌】
　　刘起沛妻孟氏【郡人起沛大定协兵丁雍正十年冬出师台拱氏在家奉养病姑沛兄起泽窥氏少艾以言挑之氏变色峻拒至夜恐为所逼遂抱女就宿姑室泽醉归夺门入欲奸之不从怒杀氏并及其少女雍正十一年巡抚元展成　题旌置起泽于法】
　　杨天贵妻温氏【郡人年二十一适本郡兵丁杨天贵孝事姑嫜克修妇顺雍正八年天贵从征古州病故讣闻氏哀号昏絶欲以身殉姑苦劝终不解会夫同伍人带夫所遗汗衣与氏氏益悲恸即服夫遗衣闭门自经死】
　　平远州
　　国朝
　　谌会恩妻胡氏【州人年二十六夫亡止遗二女家贫苦节颠沛流离不改其操孀居三十余载康熙四十七年巡抚陈诜　题旌】
　　李孝贵聘妻周氏【州人周士俊女名赛玉幼许字同里李孝贵未嫁而贵死即自缢时氏年十七雍正元年巡抚金世扬　题旌】
　　李起元妻刘氏【州人起元廪生卒时刘年二十八家贫守节上事舅姑下抚幼稚备极艰辛后长子防登贤书艺莳游庠雍正二年巡抚金世扬　题旌】
　　俞鹏程妻张氏【州人年二十二夫亡翁姑垂暮遗孤国佐未周嵗张纺绩以供甘旨给束脩国佐游庠食饩张苦节三十八年】
　　张期贤妻熊氏【州人年十五生子仲友歴两载而夫殁立志守节抚孤游庠未几子媳继殁孙松方襁褓又抚育教之成立苦节四十余年】
　　康孟汲妻丁氏【州人丁孟泰之女年二十四夫卒遗孤甫周岁家贫无依氏立志守节养葬鳏翁人称尽礼教子仲礼为州庠生苦节三十余载以上三人雍正四年巡抚何世璂　题旌】
　　黔西州
　　国朝
　　朱元佐妻桂氏【州人年二十夫没遗孤长年甫一嵗翁姑怜其少欲令他适时以语讽之氏乃断髪以自誓奉侍翁姑曲尽孝敬姑寝疾輙黙祷于天求以身代后丁二丧殡葬如礼鞠弱子多方保防卒能成立守节三十余年屏絶铅华足不出戸康熙六十一年督学张谦表其门曰性秉松筠】
　　陈永祚妻张氏【州人适陈永祚年二十三永祚亡子吉甫时在襁褓夫家母族两无倚赖守节四十一年诸孙绕膝巡抚元展成　题旌】
　　威宁州
　　明
　　陆廷富妻杨氏【乌撒人廷富生员卒氏守节不二抚按旌奨】
　　秦　郁妻顾氏【衞人夫早逝翁姑逼之改嫁誓死不二建坊旌表】
　　陆文俊聘妻杨氏【衞人许字文俊未婚而没杨哭曰我陆家妇也复何徃遂归于陆善事文俊父母冰霜自持事闻赐坊表】
　　祖应昌妻王氏【应昌衞指挥天启二年乌酋入寇死之王贞洁自守抚子成立题奉旌表赐坊曰矢志柏舟】
　　李　贞聘妻吴氏【衞人吴惟允女许聘军士李贞未婚贞调戍金齿父母将改嫁之女曰吾受李氏聘即李妇也引刀断髪誓不他适守节五十九年题旌以上载旧志】邹承恩妻谢氏　媳蒋氏　女邹氏【承恩为乌撒衞普德站百戸病没谢年三十守节长子道纯妻蒋氏亦未三十而孀居天啓二年乌酋入寇攻围可渡清水沟七阅月破之谢率长女及媳蒋氏擕手投崖而死】
　　张允德妻毛氏【乌撒衞人年十八乌酋围清水沟夫妇俱投崖死】
　　阚大兴妻刘氏　女阚氏【乌撒衞人乌撒之乱氏随夫投崖死女亦殉焉】余近圣妻阚氏【衞人乌酋之乱投崖死具题请旌表镌石道旁】
　　国朝
　　李天挺妻陈氏【衞人陈茂麟女天挺庠生早卒氏年二十七时兵荒米贵鬻簪珥易米以奉孀姑自锄田种荍以育子辛苦备尝抚子灼如为诸生守节五十年】
　　浦之琰妻孙氏【州人庠生孙世琮女秉性端庄适庠生之琰二十七而寡家甚贫乏竭力以事舅姑课三子聨云聨瀛聨灏俱为诸生夀至八十余岁以上二人雍正三年巡抚毛文铨题旌】
　　毕节县
　　明
　　林　晟母蔡氏【晟官指挥正统末苗夷叛围城官军皆调征平越晟亦守备贵州城中无一可恃蔡散家资募精兵并僮仆登城拒守凡三月冦无所掠解去蔡率众蹑之冦大溃败时称女将军云】
　　李　麟妻阎氏【邑人适生员麟卒氏年十九断髪自誓守节四十年嘉靖二十七年题旌】
　　罗　琛妻徐氏【邑人琛生员氏年二十三夫亡子云方十日守节四十余年嘉靖二十七年题旌】
　　陈　琢妻欧阳氏【琢生员】
　　聂　贵妻章氏【俱赤水人少寡坚节终身嘉靖间题旌以上载旧志】
