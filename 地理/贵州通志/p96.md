<!-- { "loadSidebar": true } -->
　　汉武帝定西南夷为牂牁郡溪峒箐篁中曰獠曰狑曰□曰獞曰猺不一其种其在黔曰苖自蜀汉济济火从诸葛武侯擒孟获有功封罗甸国王嗣后唐普露慕化来归率其九郡入贡宋普贵纳土赐王爵数传至元阿画以军功授昭勇大将军佩三珠虎符顺元等处宣慰司加罗甸侯世居水西有爵土霭翠即其子也后为安氏洪武初霭翠与宋防古歹皆以元宣慰司献地归附太祖嘉之使仍为宣慰使其后赐名钦是时已开贵州设贵州长官司命都指挥顾成镇守之筑城建石门五渐立州县矣而思南宣慰使田仁智思州宣抚使田仁厚尤争先纳欵即以其地湖广管辖而以霭翠所守威宁地之四川翠复请开陇居犵狫以拓已境不许时翠与古歹统四十八部号最强十四年宋钦死其妻刘赎珠袭宣慰使遣其子诚入朝赐锦绮及米三十石钞三百锭霭翠羡之于其再朝则遣妻奢香随赎珠后率土酋十五人贡方物马匹太祖大恱杂赐文绮织锦金环绣衣等物遂于霭翠之死奢香亦得循例赴阙袭宣慰使乃香防事上而傲于待物既袭颇自大都督何福讨罗罗还奏香桀骜不用命当并致讨不报香感上意于其年冬急遣子妇奢助率把事头目允则陇入贡则赏赉尤厚时都指挥马晔者开普定驿传役以官兵将尽驱诸罗为郡县苦无其间防香为他罗所讦故恶香傲至是欲辱香激诸罗怒俟其反而加以兵乃骤檄香至责簿香不服叱壮士裸香笞其臀香怒甚断所佩革带誓必报而四十八部罗咸集香军门稽颡愿扫境反香曰反非吾分且反则人得借天兵以临我中歹计矣我之杀歹者有在也谋之赎珠赎珠曰曷见上愬之乎曰愬则何以杀之赎珠曰夫上之所以重晔者以其能开邮驿恢复邉境耳今四川道梗我能助蛮兵为上开思南镇逺陇耸羊场诸道以达卭蜀上方倚我之不暇何惜此区区启邉衅者香曰然遽邀赎珠行而已与奢助率各部把事随之入贡具言激变及诸罗欲反状愿効力开西鄙世世保境以乞除此害上惊且喜曰吾固知此奴妄果然微若言几败乃事乃责香开道而中晔以事杀晔香遂开偏桥东水以达乌防乌撒及容山草堂诸境且立龙场九驿岁岁贡马匹廪积以通往来而西南益辟二十年香进马二十三匹每岁定输赋三万石子安的袭贡马谢恩帝曰安的居水西最为诚恪命礼部厚赏其使二十五年的来朝赐三品服并袭衣金带白金三百两钞五十锭十月香复遣子妇奢助及其部长来朝进马六十六匹诏赐香银四百两锦绮钞币有差自是每岁贡献不絶报赐之隆亦非他所敢望也二十九年香死朝廷遣使祭之的贡马谢恩的死子卜葩袭葩死子中袭中老侄聚袭聚死侄陇富袭时正统七年也陇富自陈祖父以来累朝皆赐金带臣恩受赐乞如例从之是时宋诚之子斌年老以子昻代昻死然代十四年赐勅陇富母子嘉其调兵保境之功陇富颇骄天顺三年东苖之乱富不时出兵闻朝廷有意督之乃进马谢罪赐勅警之富死侄观袭观老子贵荣袭廵抚陈仪以西堡狮子孔之平由致仕宣慰观与子贵荣统步众二万攻白石崖四旬而克家自餽饷口不言功宜旌擢特给观正三品昭勇将军诰先是贵州两宣慰安氏世居水西管苖民四十八族宋氏世居贵州城侧管水东贵筑等十长官司皆设治所于城内衔列左右而安氏掌印非有公事不得擅还水西至是总兵官为之请许其以时廵厯所部趣办贡赋听暂还水西以印授宣慰宋然代理然安氏骄蹇不受节制即听调从征非邀重赏不赴且视官军甞睥睨省城曰是直用水西氊衫疉塞耳正徳中荣以从征香炉山有功加贵州布政司叅政犹怏怏乃奏乞减龙塲诸驿以赏其功事下兵部议时兵部主事王守仁以建言谪龙塲驿丞荣敬礼之守仁乃贻书责荣止其事【书载艺文志】既而贵荣老请以子万钟袭命赐贵荣父子锦纻表里先是宋然贪所管陈湖等十二马头苖民皆为科害致激变而贵荣欲并然地复诱之作乱于是阿朶等聚众二万余署立名号攻防寨堡袭据然所居大羊塲然仅以身免贵荣遽以状上冀令已抚按之防阿朶党泄其情军进讨贵荣惧乃自率所部为助及贼平贵荣已死坐追夺然坐斩然遂奏世受爵土负国厚恩然变起于荣而身防重辟乞分释因从末减依土俗纳粟赎罪都御史遂请以贵筑平伐七长官司地设立府县皆以流官抚理廵抚覆奏以蛮民不愿巳之然宋氏亦遂衰子孙守世官衣租食税听征调而巳时安万钟既袭骄纵不法甚于荣汉民张紞土目乌挂等导之恶每游猎酒酣輙射人为戏甞挞夷民角药抹鬼阿内抹葱四人怨之一日集督府督府未出候于外有贼刅万钟头去索贼不得既而稍稍知为角药四人四人遯时万钟无子其三弟万镒宜袭镒以贼未获故辞谢间紞与乌挂遽保其疎族普者冒万镒弟曰万钧告袭指挥胡永逺朱蕃祖勲前后承勘受其贿匿情报镇廵等官谓普者袭是但普者幼请暂委钟妻奢播摄宣慰使待普者年长而后承袭于是万镒悔辞谢使人说乌挂不听大恨之乃借所亲云南女土官奢爵兵并己兵共数千人袭乌挂乌挂觉之亦募兵数千相讐杀而角药抹鬼阿内三人适在境为乱兵所毙惟抹葱逃乌挂诬镒杀兄镒亦诬兄为挂所杀疏十余上下镇廵勘騐廵按胡琼上状言万镒宜袭但与乌挂互相诬讦宜各治罪令输赎紞坐逺戍蕃勲永逺奢爵俱逮问枭角药等首捕抹葱而罚布政司赵文奎等之纳赂者镒乃承袭収嫂奢播为妻仍雄诸蛮未几镒死子阿写幼命以万铨袭万铨有助平阿向功嘉靖七年提督尚书伍文定为之请万铨亦自陈其功乞加叅政衔赐蠎衣帝命赐以应得之服后阿冩长改名仁仁死子国亨幼夷民仍请铨视事俟亨长承袭至嘉靖四十一年亨承袭铨又去位于是有安智讐杀之事当万铨之去位也有二子曰智曰信智出居织金阿魏而信留事亨亨虐甞昵吴琼吴珂而通其妻若姊絶爱幸令百姓谒琼珂皆跪起叩头如谒亨信谏之恶信甚既以他事罚信马信买珂马进亨知为珂马也复给珂信大怒甞醉把剑呼卜麻必觉语曰吾欲杀吴珂如何卜麻唯唯防夷目阿戸闻之以告亨亨杀信信兄智驰告其姊夫永宁土吏奢效忠同称兵讨亨防亨与母禄氏撃乌防土府福荣荣本禄氏侄防与弟乌虑有隙禄氏呼乌虑来妻以所部女实佐使虑借乌撒兵同撃荣而虑以出兵时淫所部路珠妻女为路珠所杀亨并留虑妻实佐使讼荣杀虑正防勘问而万铨妻疏穷与土同知安国孝以杀信告且发其杀四峒人及乌虑事上遣给事与镇廵官杂治之未行亨巳与兄智及奢效忠战于朶泥桥大閧互相杀夺亨夺智及效忠所部阿租骂雍沙那者底者堕者颇褒遮班鸠阿宗而智及效忠亦夺亨所部勒普革普豆得劄果底威索务驴白而水西谷里威清奢香陆广金鸡诸驿皆阻废不通都御史阮文中御史郑国仕等初议调诸路兵大勦亨亨自知不法颇愳既而议夷俗讐杀称兵苐就吏议曲直不宜烦我兵革遣宣慰宋一清约法令究杀信罪且献诸主谋者亨大感立献阿弟吴琼吴彤务卒恶卒吴珂何高等而后乃对簿伏杀信状当死于是以三万五千金自赎而以六千金赎务卒等事定亨与智俱去职令亨子安民行宣慰事智子国贞行夷目事亡何亨所部阿撒沙拱阿朋阿豆复以私憾杀智卒四人伤一十六人智复报仍具狱万厯改元都御史蔡文都司高金宸麻哈守亲诣木空河谳不决其明年秋都御史罗瑶下同知高任重司理常正和杂谳复不决当是时智所主谋者吴鹤驾亨所主则吴阿轲与阿个也亨昵阿轲与阿个甚于琼与珂而阿轲与阿个之妻若女其为亨所有与琼珂等于是按察司林烻章直索阿轲阿个与鹤驾同治罪且尽逐汉人之藏夷者而后使亨智对簿亨乃大愳请输的都朶你及毛家可瓦大南王庄张三坝豆红岩左王右王陂花蔡官梨儿鲊陇二十四寨与智和觧终智世而后还亨其一切所讼俱置不问仅罚亨入糓千石智三百石赎罪轲个以下皆轻重输赎有差亨乃益感矢报効以湔前耻时卖羔堡阿占界首阿崖阿散皆强贼阻山为防亨悉擒捕胶致凡威清平坝之间道无伏莾又水西酋长者普犯十二营掳土妇陇氏亨逮以献兵备使佘一龙为之奏闻值水西有阿列之酋谷里有阿古之酋白归之酋白纵之酋阿扯之酋威清有阿捕之酋奢香有沙遮之酋阿曰之酋陆广有阿列之酋阿虐之酋普也妻之酋金鸡有阿遂之酋其久充诸驿驿骑马匹皆前后散去亨急为举废驿骑尽复乃悉令夷酋辟地垦草劝农桑察赡贫者流夷自占而还者至一千三百一十八人于是四十八部酋长十二宗亲一百二十麻叶永则阿体等匍匐告都御史王缉请复亨冠带许之十三年播州宣慰杨应龙以献大木得赐飞鱼服加恩亨亦以大木进乞还给服色诰封如播州例既而木竟不至乃诿罪于木商帝怒命夺所赉亨乃请补贡以明不欺帝乃如所请于是亨子疆臣袭时万厯二十六年也播州杨应龙已反疆臣亦以戕杀安定事为有司所案科臣有言其逆节渐萌者诏不问许杀贼图功疆臣奏称播警方殷臣心未白帝复优诏报之廵抚郭子章许疆臣以应龙平后还播所侵水西乌江地六百里以酬功于是疆臣兵从沙溪入有蜚语水西佐贼者总督李化龙檄诘疆臣遂执贼二十余人以示不背率所部夺落闗至大水田楚桃溪庄应龙伏诛先是应龙祖以内难走水西客死宣慰万铨挟奏索水烟天旺地听还葬其地遂为水西所据及播州平总督分其地为遵义平越二府分蜀黔以渭河中心为界而命疆臣归播侵地代化龙者为王象干主画地而子章以为侵地始于万铨而非疆臣安氏迫取于杨相丧乱之时非擅取于应龙荡平之日且已许其裂土今反夺其故地臣无面目以谢疆臣愿乞臣去象干疏言疆臣征播殱应龙子惟栋不实首功可知至佯败弃阵送药往来欺君助虐迹已昭然令还侵地不咎既往已属国家寛大若因其挟而予之彼不为恩我且示弱疆臣既无功不与之地正所以成抚臣之信宜留抚罢臣以为重臣无能与蕞尔苖噂防者之戒于是清疆之议累年不决兵部责令两地廵按勘报而南北言官交章诋象干贪功起衅科臣吕邦耀复劾子章纳贿纵奸子章求去益力象干遂执疆臣所遣入京行贿之人与金以闻于朝然议者多右疆臣尚书萧大亨遂主廵按李时华疏谓征播之役水西不惟假道且又助兵矧失之土司得之土司播固输粮水亦纳赋不宜以土地之故伤字小之仁地宜归疆臣于是疆臣増官进秩其母得赐祭水西尾大之患亦于是不可制矣三十六年疆臣死弟尧臣袭四十一年乌撒土舍谋逐安效良尧臣以追印为名领兵数万长驱入滇直薄霑益州所过焚掠备极惨毒朝廷方以越境擅兵欲加尧臣罪而尧臣死遗子位幼命其妻奢社辉摄事辉永宁宣抚奢崇明女弟崇明子寅犷悍与辉争地仇恨相持而安邦彦者位之叔父也素怀异志与崇明合及是因崇明反调兵水西邦彦遂挟位叛以应之位幼弱不能制邦彦遂招故宣慰土舍宋万化为助率兵陷龙里围贵阳自称罗甸王时天启元年二月也至崇祯二年邦彦始伏诛事详师旅考总督朱燮元腾檄安位许其来归位惶恐不敢出燮元督诸将屯聚要害四面迭攻凡百日得首万级生口数万每获乡导輙发窖粟就食贼饥甚遂降乃与约四事一贬爵一削水外六目之地一献伤王廵抚者首一开毕节等驿路位俯首听命而前助逆故宣慰宋万化之子嗣殷至是亦剿灭乃以宋氏洪邉十二马头地置开州以安氏水外六目之地置敷勇镇西二衞修文等八所皆建城设官焉十年安位死无子土目化沙阿乌宻等争袭各以其地来献朝议欲乘其敝郡县之乃命朱燮元筑大方水西比喇三城谷堡归化二堡以副将方国安镇守之未几化沙阿乌密复叛围大方国安诱斩化沙溃围出城堡尽陷乃以安氏族人安承宗袭宣慰使承宗死子安坤袭
