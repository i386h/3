<!-- { "loadSidebar": true } -->
　　先师殿旁列両庑左为啓圣祠右为名宦乡贤祠前为防门泮池櫺星门右为明伦堂左右分志道据徳二斋后为敬一亭右为学廨左为起文楼礼门儒学门明末燬于兵
　　国朝康熙六年知府陈龙岩重建规制具备置铜尊铜罏十一年知府李敷治置笾豆簠簋锡爵盏各一百锡罏瓶全钟一讲鼔一幷五经四书七书通鉴性理字彚各全部三十二年知府张圣佐四十一年教授刘璧重修
　　玉屏县学【在城内旧为平溪卫学衞属湖广学贵州明正徳间邑人兵部侍郎侯位题建　国朝顺治十八年推官许虬绅士郑逢元等重修雍正五年改卫为县黔遂为县学】青溪县学【在城内北山下旧为清浪卫学　国朝康熙三十八年　题建雍正五年改卫为县黔遂为县学】
　　铜仁府
　　府学在府治东明永乐十三年知府周骥建宣徳七年燬正统八年知府萧和鼎洪钧相继修建十四年燬天顺二年知府张隆重建万厯四十三年知府陈以耀増修明末尽圮
　　国朝康熙二年重建
　　先师殿启圣祠明伦堂东西两庑防门櫺星门教授罗之琬増修学廨
　　铜仁县学【在县城外东北旧附府学　国朝康熙三十八年巡抚王燕　题设知县王原修建】
　　黎平府
　　府学在府治东毓贤街明永乐十一年改征蛮将军周骥宅建久圯天顺七年知府杨纬重建
　　先师殿两庑明伦堂斋房教授廨馔堂号舍治间知府张纲拓而新之建啓圣祠于庙左嘉靖十二年知府夏玉麟建敬一亭于堂东南勒御制敬一箴及宋儒视听言动箴心箴为碑六万厯初敬一亭圮十八年知府袁表复捐建并建櫺星防门崇祯十年知府于元叶建尊经阁明季燬于兵
　　国朝顺治十八年知府张思房推官王文绅教授李如鼎捐资重修康熙二十四年知府刘正教授万钟粟増修
　　开泰县学【旧为五开卫学属湖广　国朝雍正五年改县归黔遂为县学】
　　永从县学【在城内北隅旧附府学　国朝康熙三十八年巡抚王燕　题建在县署左五十七年知县王寜长改建今地雍正七年燬重建】
　　锦屏县学【在城东北旧为铜鼔卫学属湖南明天顺元年建后圮嘉靖三十四年重建崇祯十六年改建　国朝雍正五年改县黔遂为县学】
　　大定府
　　府学在府城南街
　　国朝康熙三年设府六年设学建
　　先师殿两庑启圣祠明伦堂志道据徳依仁游艺四斋名宦乡贤二祠防门泮池櫺星门规制完备二十六年改府为州因为州学雍正元年知州苏霖重修七年复改州为府仍为府学十年知府陈悳荣増修
　　平远州学【在州城北　国朝康熙三年设平逺府八年建学二十三年改府为州因为州学】
　　黔西州学【在东门内　国朝康熙三年设黔西府知府王命米建学东门外后燬知府端木象震重建今地二十三年改府为州因为州学知州何缙増建雍正四年知州陈悳荣重修知州鲍尚忠増修】
　　威寜州学【在州城内东南隅旧为乌撒卫学明正统八年建万厯十年迁建十八年复建旧址天啓二年燬崇祯二年改建于城内正南国朝康熙三年平定水西设威寜府即以卫学为府学二十七年知府崔俊迁建城西四十八年知府佟铭复迁今地雍正七年改府为州因为州学】毕节县学【在县南门外虎踞山旧为卫学明正徳二年指挥唐谏建隆庆六年兵备沈闻迁于东门外万厯十八年兵备陈性复迁于今地国朝康熙二十六年改卫为县因为县学三十一年知县方瑞合重修四十四年教谕张鲲捐建明伦堂雍正四年知县介锡周七年知县李曜前后増修】
　　南笼府
　　府学在府北关外府旧为防附学于普安州
　　国朝康熙二十年通判魏执躬建
　　先师殿于城北海子边三十九年通判张调防迁今地建大成殿启圣祠明伦堂五十三年巡抚刘防枢　题设防学五十六年通判张士佳捐建两庑防门雍正五年改防为府因为府学八年知府黄世文十二年知府王元烈先后捐修规制完备永丰州学【现在议建】
　　普安州学【在城外北闗营盘山右明永乐十五年建正统八年副使李睿万厯十六年巡按赵士登相继修葺后燬于兵　国朝康熙七年重修】
　　普安县学【在县城北旧附普安州学　国朝康熙三十八年巡抚王燕　题建雍正七年知县邓澜重修十一年知县沈遴捐建明伦堂】
　　安南县学【在县城北旧附卫学明宣徳八年建嘉靖十八年迁建城西　国朝康熙八年守备戴威逺教授周廷尚捐建今地复燬绥逺将军蔡毓荣捐修成化二十六年改卫为县因为县学知县张文旂训导邹希贤増建竣工三十二年知县金光全雍正五年知县李升元敎谕刘凯七年署知县曽纪常九年署知县何天衢十年知县陈以明先后増修】
　　遵义府
　　府学在府城东门外鳯凰岭旧为播州长官司学永乐四年改宣慰使司学万厯二十八年平播设府改建城内崇祯间知府黄立言知县胡宗明复迁建于城外旧址
　　国朝康熙初年燬于兵知府李师沆知县陈宣捐修二十七年署府事通判陈天栋五十五年知府赵光荣知县丘纪相继重修
　　遵义县学【在城南金钟山下　国朝康熙八年蜀抚张徳地　题建二十四年知县陈瑄増葺五十年知县丘纪重修五十五年知府赵光荣捐资増建】
　　正安州学【在古鳯州治右唐时建学于唐都坝遗址尚存明季州屡迁学亦屡徙后移州治于古鳯学因建今地　国朝雍正十年改建州治于土坪尚未建学】
　　桐梓县学【在爽垲旧附府学明万厯二十九年平播后知县王桂建于县署左久圮　国朝康熙八年川抚张徳地　题设重建六十年知府赵光荣知县徐志培迁建今地雍正元年知县杨企慎十二年知府苏霖署知县郑廷飏先后増修】
　　绥阳县学【在城东隅旧附府学明万厯二十九年知县詹淑建　文庙后圮　国朝康熙八年川抚张徳地　题设二十八年知县张晸建于旧址五十四年知县支神骏重修五十七年知府赵光荣雍正三年知县黄焘世修】
　　仁懐县学【在城东北隅旧附府学　国朝康熙四十三年始设学于旧县四十八年知县胡书思五十一年知县何雨相继増修雍正十一年移县治于生界十二年知县杜诠又迁建于今地】
　　贡院书院
　　贡院【在省城中布政司公署左按贡院旧在省城西南隅明嘉靖十四年廵按御史王杏题明建立明末燬于贼迨　国朝顺治十六年廵抚赵廷臣　题准改建今地至康熙十一年　题准増弥封誊録受卷等所官员房舍及士子号舍七百余间雍正六年廵抚祖秉圭以应试人众贡院号舍不敷　题请将学院衙署并入贡院为添建号舍公防之用移学院衙署于省城南门大街】
　　阳明书院【在省城内廵抚公署左明嘉靖十四年廵抚王杏建二十五年廵抚王学益改建于宣慰司学右隆庆五年按察使冯成能建于抚署左中三楹祀明新建伯王守仁后五楹为山斗堂外为昭代真儒坊明末复圮　国朝康熙十二年廵抚曹申吉捐资重建二十一年廵抚杨雍建増修易山斗堂为后觉堂并建前后两庑十二楹以课士二十八年廵抚田雯重修别建合一亭传习轩五楹集孝亷诸生读书其中三十一年廵抚卫既齐増修学舍躬为训课四十五年廵抚陈诜亲课士于中雍正六年署廵抚祖秉圭修葺十一年廵抚元展成奉】
　　【防发帑银一千两添建学舍五十间延师训士置田以资膏火并购买经史子集千卷贮院中令诸生诵习】中峯书院【在定番州治北明治间知府汪藻建嘉靖间知府陈则清重建今废】龙冈书院【在修文县城内明正德间王守仁谪居龙塲时建今废】
　　石壁书院【在平越府城内敬一亭后明嘉靖七年佥事朱佩建今废】
　　中峯书院【在平越府旧卫治旁明嘉靖十三年谪驿丞陈邦敷修建今废】
　　溥仁书院【在平越府城南门内　国朝康熙四年守道徐洪业建共十二楹招平越诸生肄业其中复捐百金置田收租以供诸生膏火】
　　鹤楼书院【在都匀府城东明嘉靖时刑部主事张翀谪戍时建今圯】
　　南臯书院【在都匀府城南明万歴时观政进士邹元标号南臯谪戍时集诸生讲业后巡抚江东之即其地建书院焉今圯】
　　斗坤书院【在思南府万胜山顶明隆庆间佥事周以鲁建今废】
　　为仁书院【在思南府真武观内明知府田稔推官伍佽与郡人李渭讲学于此　国朝康熙三十年知府刘谦吉重葺时集郡士课艺其中】
　　中和书院【在思南府中和山旧名大中书院明通判陈以跃建久圯　国朝雍正十一年知府史瑗重建改今名】
　　銮塘书院【在思南府沿河司宋绍兴时建今废石碑尚存】
　　竹溪书院【在思南府沿河司尚留遗址断碑余无考】
　　明徳书院【在石阡府城南明隆庆六年知府吴维京建万歴六年知府郑一信修三十四年知府葛原宾重修今废】
　　义学
　　黔省义学始于　国朝康熙四十四年廵抚于准
　　题请各府州县置立俾土苗子弟入学肄业奉
　　颁文教遐宣匾额于各学舍雍正八年总督鄂尔泰廵抚张广泗学政晏斯盛　题请设古州等处义学化导苗民子弟其课读塾师准于附近州县选择老成谨慎文品兼优之生员前往教导俟六年之后如果训迪有方文学日盛该生准作贡生苗人子弟果能通晓文义督抚具　题送学政衙门考试酌取入学名数至修脯之费赴布政司请领转给贵阳府义学【向有二处一在城南永祥寺后扶揺阁旧址一在城北般若庵内　国朝康熙三十年廵抚卫既齐布政司董安国建今改设于大兴寺内旧置有田租二十石为延师馆糓】贵筑县义学【向附于府今改建城西南隅紫竹庵】
　　定番州义学【在学宫西隅】
　　广顺州义学【在城东】
　　开州义学【在废大觉寺址　国朝雍正五年知州冯咏建并置有膏火之资】龙里县义学【在学宫前　国朝康熙四十四年建】
　　贵定县义学【在城东　国朝雍正十一年建】
　　长寨义学【在城西街闗帝庙旁】
　　修文县义学【在学宫左　国朝康熙四十三年知县林攀桂建五十九年知县朱齐年捐置田租以为馆】
　　安顺府义学【在明伦堂右　国朝康熙四十五年建】
　　普定县义学【在学宫内　国朝康熙四十五年建】
　　镇寜州义学【在城内东北　国朝康熙三十年建】
　　永寜州义学【在西门外】
　　安平县义学【在县署东】
　　清镇县义学【在东门内】
　　摆顶义学【在摆顶　国朝雍正八年奉　　防设立】
　　威逺汛义学【在威逺　国朝雍正八年奉　　防设立】
　　平越府义学【在旧察院西有学租】
　　平越县义学【在北门内】
　　黄平州义学【有二处一在新城东旧学基一在旧城文庙右　国朝雍正六年建知州萧君柱详准以狗塲地租银十二两小东坡义学田米永作馆糓】
　　湄潭县义学【在学宫右】
　　瓮安县义学【在东门内　国朝康熙四十四年建有蜡林等寨学田以资膏火】余庆县义学【原在县署右　国朝康熙四十四年建五十三年改建防门右】都匀府义学【有三一在府城一在平浪司一在凯口　国朝雍正十年知府王钟珣建并捐给馆糓】
　　都匀县义学【在县署左】
　　麻哈州义学【在城南旧学宫门外　国朝康熙四十四年建】
