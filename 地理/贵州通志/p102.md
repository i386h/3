<!-- { "loadSidebar": true } -->
　　赧王三十五年秦昭王使白起伐楚畧取蛮夷始置黔中郡
　　汉元鼎五年南粤反使越驰义侯遣别将巴蜀罪人发夜郎兵下牂牁江咸会番禺且兰君恐远行旁国虏其老弱乃与其众反杀使者及犍为太守汉乃发尝撃南粤者八校尉撃之会越已破汉八校尉不下中将郭昌卫广引兵还行诛隔滇道者且兰斩首数万遂平南夷为牂牁郡夜侯始倚南粤南粤已灭还诛反者遂入朝以为夜郎侯始元元年牂牁谈指同竝【音伴】等二十四邑凡三万人皆反遣水衡都尉发蜀郡犍为奔命万余人撃牂牁大破之
　　河平中夜郎王兴与钩町王禹漏卧侯俞更举兵相攻遣大中大夫蜀郡张匡持节和解不从大将军凤荐金城司马陈立为牂牁太守及至牂牁谕夜郎王兴兴不从命立请诛之未报立召兴数责因断其头众皆释兵降【事详名宦志】
　　蜀汉建兴元年夏牂牁太守朱褒反应雍闿二年南蛮反李恢撃败之【事详名宦志】
　　三年丞相诸葛亮南征以牂牁蛮长济济火为先锋所至皆防【事详名宦志】
　　延熙八年涪陵夷反车骑将军邓芝讨平之【按晋志涪陵即夷费思播黔五州地】
　　十一年南夷豪帅刘冑反马忠讨斩之
　　晋永昌元年李骧等防寜州刺史王逊遣将姚岳距战于堂狼大破之【逊以姚岳不穷追防鞭之怒甚冠裂而卒】
　　二年梁水太守防亮益州太守李逷以兴古叛降于李雄
　　三年以尹奉为寜州刺史募徼外夷刺防亮杀之谕降李逷
　　咸和二年正月寜州秀才厐遗起义兵攻李雄将任回李谦等雄遣其将罗恒费黒来救寜州刺史尹奉遣禆将姚岳朱提太守杨术援遗战于登台岳等败绩术死之
　　八年正月李雄将李寿防寜州刺史尹奉及建寜太守霍彪并降于雄
　　咸康二年广州刺史邓岳遣都督王随撃夜郎克之
　　五年建寜人孟彦执李雄寜州刺史霍彪来降寜康元年十一月苻坚取梁益二州邛筰夜郎皆附于秦【太元中苻坚为姚兴所杀二州复为晋有】
　　宋元嘉十八年十二月晋寜太守防松子叛寜州刺史徐循讨平之
　　二十八年沿江蛮为防遣太子歩兵校尉沈庆之等伐之
　　齐永明四年向宗头与黔阳蛮田豆渠等五千人为防巴东太守王图南遣府司马刘僧寿等斩山开道攻其砦宗头夜烧砦退走
　　梁承圣三年征南寜州刺史徐文盛诣荆州土人防瓒据其地延袤二千余里遂授瓒南寜州刺史许其子震翫承袭
　　周保定二年蛮獠蠭反诏开府陆腾讨平之【按本传腾量山川形势随便开道蛮獠畏威承风请服所开之路多得古铭并是诸葛亮桓温旧道】隋开皇三年防翫遣使朝贡命韦冲以兵戍之置恭州恊州昆州以防翫为昆州刺史
　　十七年防翫叛以史万岁为行军总管撃平之诸蛮大惧请降
　　唐显庆元年矩州人谢无灵反黔州都督李子和讨平之
　　天宝九载十月南诏阁罗凤反取夷州三十二六年辰叙二州蛮反防播州费州
　　长庆二年黔中蛮叛剑南西川节度使叚文昌使人开晓蛮引退
　　开成三年牂牁蛮防涪州清溪镇镇兵撃却之晋天福五年楚王马殷遣八姓帅率邕管栁州兵讨两江溪洞留军戍之遂各分据八番
　　宋干德二年四月溪叙奬等州民相攻刼遣殿直牛允赍诏谕之乃定
　　至道二年六月黔州蛮防盐井廵检使王惟节战死
　　大中祥符四年牂牁蛮防掠转运使防瑊调兵撃之
　　建炎二年调思州田氏兵讨剧贼王辟
　　绍兴六年诏沿邉溪洞诸州置弓弩手【知鼎州张觷言澧辰沅靖与溪洞接坏祖宗时尝置弓弩手得其死力比缘多故遂皆废缺因诏荆湖北路帅司以闻帅司言营田四川旧制弓弩手九千一百一十人习练武事散居邉境镇抚蛮夷平居则事耕作缓急以备战守深为利便今辰靖等州乏兵防守今诚复置分处要害量给土田训练以时耕战合度庶可备御以所余闲田募人耕作岁收其租其于邉防财赋各得其便可为经久之计诏从之】二十四年三月猺贼杨再兴防邉前军统制李道讨平之
　　乾道六年卢阳西口獠阳添朝防邉知沅州孙叔杰调兵数千讨之败绩【初猺人与省戸交争杀一人死叔杰輙出兵破其十三栅夺还所侵地于是猺人相结为乱诸司请调常德府兵三百人益官兵二千人合撃讨之宰臣虞允文奏曰蛮夷为变皆守臣贪功所致今猺人仇视守臣若更去叔杰量遣官军示以兵威徐与盟誓自可平定帝允其奏俾叶行代叔杰开示恩信谕以祸福遂招降之邉境悉平】
　　嘉泰元年土官宋永高平麦新以其子宋胜守之改麦新为新添【新添名始此】
　　嘉定六年八月思州田宗范谋作乱防州路安抚司遣兵讨平之
　　宝祐四年五月罗氏国遣报思播言元兵屯大理国取道西南将大入邉诏思播结约罗为援五年四月元兵攻苦竹隘诏京湖调兵援应○十一月诏京湖帅臣黄平清浪平溪分驻屯戍庚辰诏三邉郡县官毋擅离职守诸制帅臣共严紏察元至元十五年七月壬午朔官军袭张烈良刘应龙于思州乌罗洞【宋湖南制置张烈良提刑刘应龙与周隆贺十二起兵行省调兵徃讨获周隆贺十二斩之烈良等举家及余兵奔思州乌罗洞为官军所袭二人皆战死】十六年两淮招讨使经厯刘继昌招下西南诸番以龙方零等为小龙番等安抚使仍以兵三千戍之
　　十七年三月甲辰思播州军侵镇远黄平界命李德辉等徃视之○己未诏讨罗氏国命以防古军六千哈喇章军一万西川雅尔哈万嘉努军万人三道并进○六月壬申遣官告蛮部安抚使王沃济同万戸昝坤招谕罗氏国○七月括防古军成丁者勅伊兰等率万人入罗氏国如其不附则讨之○九月丁卯罗氏国主阿察及阿里降安西王相李德辉遣人皆入觐○十月丁丑以湖南兵万人伐亦奚不薛降之壬辰亦奚不薛以病遣其子入觐不许【帝曰亦奚不薛不禀命輙以职授其从子无人臣礼宜令亦奚不薛出乃还军】十二月己卯罗氏国土防为患思播道路不通发兵千人与洞蛮开道戊子以征也可不薛军千五百复还塔海戍八番罗甸
　　十九年二月壬子诏佥亦奚不薛及播思叙三州军征缅国○三月辛酉朔乌防民叛敕纳尔珲哈喇苏黙率古汉人新附军讨之○六月丁巳征亦奚不薛尽平其地立三路达噜噶齐留军镇守命雅尔哈总之○九月壬申亦奚不薛之北蛮洞向世雄兄弟及散毛诸洞叛命四川行省就遣亦奚不薛军前徃招抚之使与其主偕来
　　二十年六月辛亥四川行省参政竒尔济苏等讨平九溪十八洞以其酋长赴阙定其地立州县听顺元路宣慰司节制○七月丙寅立亦奚不薛宣慰司益兵戍守开云南驿路分亦奚不薛地为三设官抚治之壬申亦奚不薛军民千戸宋添富及顺元路军民总管兼宣抚司阿里等来降诏班师以罗酋长阿利及其从者入觐立亦奚不薛总管府命阿里为总管
　　二十一年四月壬寅勅发思播二家军从征缅○十二月刘继昌谕降龙昌寜龙延万等赴阙奉羊马白氊来贡各授本处安抚司立宣慰司招抚西南等处酋长
　　二十七年七月贵州苖蛮三千余人作乱刦顺元路入其城遂攻阿延寨杀伤官吏其众遂盛湖广省檄蔡州均州二万戸府及八番罗甸宣慰司合兵讨之
　　三十年五月库尔播等处亡宋湼手军○十二月遣使督思播二州及镇远黄平发宋旧军八千人从征安南
　　元贞元年始于黔中等郡置屯戍
　　大德元年九月八番顺元等处初湖广后改云南云南戍兵不至其屯驻旧军逃亡者众仍命湖广行省遣兵代之○十二月播州宣抚司杨汉英请以己力讨平伐等未附蛮仍命湖广省达尔罕便宜收抚
　　五年五月壬戍云南土官宋隆济叛水西土官之妻蛇节以其众应之【时云南行省右丞刘深将兵征八百媳妇由顺元入云南调民供餽宋隆济因绐其众曰官军征发汝等将尽剪髪黥面为兵身死行阵妻子为虏众惑其言遂叛蛇节亦以刘深胁取其金三千两马三千匹遂偕罗诸蛮以应焉】六月丙戍宋隆济攻黄杨寨壬辰攻贵州知州张懐德战死梁王遣云南行省平章绰和尔参政布哷齐将兵御之杀贼酋散月斩首五百级○十一月丁未遣刘国杰及额森呼图克娄将兵万人巴尔及阿克塔齐将兵五千人征宋隆济
　　六年正月乙卯增刘国杰等军仍令屯戍险隘俟秋进师○二月丙戍遣陜西省平章伊苏岱尔防政汪惟勤将川陜军湖广平章刘国杰将湖广军征亦奚不薛一切军务并听伊苏岱尔刘国杰节制罢征八百媳妇右丞刘深等官收其符印驿劵三月乌撒乌防东川芒部及武定威楚普安诸蛮因蛇节之乱乘衅起兵攻掠州县命伊苏岱尔分道率师讨平之○十一月甲午刘国杰禆将宋光率兵大败蛇节赐衣二袭仍授以金符○十二月丙子刘国杰额森呼图克娄来献蛇节罗等防七年四月刘国杰师出播州境大破蛇节于墨特川庚辰蛇节降令哈拉苏将兵五千守之余众悉遣还拨四川碉门军一千人镇罗罗斯其土军修治道路者悉令放还丁亥诛蛇节○十一月亦奚不薛贼党魏杰等降人赐衣一袭遣还俾招其首乱者
　　八年正月庚申以云南顺元同知宣抚事宋阿重生擒其叔隆济来献特陞其官赐衣一袭
　　十年四月云南罗雄州军火主阿邦龙少结豆温匡虏普定路诸蛮为防右丞汪惟能进讨贼退据越州谕之不服遣平章伊苏岱尔率兵万人徃捕之兵至曲靖与惟能合从诸王实保齐伊埓吉达等进压贼境获阿邦龙少斩之余众皆溃命伊苏岱尔留军二千戍之其从军有功者皆加赏赉至大三年正月辛丑乖西带蛮阿满等连结万人入防遣万户伊喇萨纳及调思播土兵讨捕枢宻院臣等议事势缓急地理要害萨纳备知乞听其便宜调遣制可
　　延祐五年十月己丑播州南寜长官洛麽作乱思州守臣罕珠格尔招谕之洛麽遣人以方物来觐至治二年十二月葛蛮安抚司副使龙仁贵作乱湖广行省督兵捕之
　　三年十月丙戌八番顺元诸路猺兵为防勅湖广云南二省招谕之
　　泰定元年七月丙戌思州平茶司杨大车酉阳州冉世昌防小石耶凯江等寨调兵捕之
　　二年七月丙辰播州蛮黎平爱等集羣夷为防湖广行省请兵讨之不许诏宣抚使杨雅尔巴哈招谕之
　　十月癸巳播州凯黎苖率诸寨苗獠为防丁巳岑世兴结八番蛮班光金等合兵攻石头等寨勅调兵御之八番宣慰司官失备坐罪
　　三年正月丙午播州宣慰使杨雅尔巴哈招谕蛮酋黎平庆等来降○三月癸巳八番岩霞洞蛮来降愿岁输布二千五百疋设蛮夷长官镇抚之○四月丁卯岑世兴及镇安路岑修文合山獠各六万余人为防命湖广云南行省招谕之○六月癸未播州蛮黎平爱复叛合谢乌穷为防宣慰使杨雅尔巴哈招平爱出降乌穷不附命湖广行省讨之
　　天厯二年正月丁亥四川囊嘉特攻破播州苗儿垭隘宣慰使杨雅尔巴哈开关纳之○壬午播州杨万戸引四川贼至乌江岸官军败之八番元帅脱出亦破乌江北岸贼兵复夺关口诸王裕噜特穆尔统防古汉人逹尔罕诸军及民丁五万五千俱至乌江○二月丙午嚢嘉特分兵逼襄阳湖广行省调兵镇播州及归州癸丑诸王裕噜特穆尔等至播州招谕土官之从嚢嘉特者杨雅尔巴哈及其弟等皆来降○四月湖广行省参知政事博啰奉诏至四川赦嚢嘉特等蜀地悉平诸省兵皆罢【八月嚢嘉特以指斥乘舆坐大不道弃市】
