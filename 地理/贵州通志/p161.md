<!-- { "loadSidebar": true } -->
　　谕旨嗣后苗人争讼之事俱照苗例完结钱粮永行免徴若改立郡县添设守令不特无事可办徒为糜费钱粮应无庸议等因臣查新疆较之内地政务甚简既有同知通判等官分地而治又添设古州巡道一员则上下相维足资料理实可不必改设郡县惟是该丞倅等所驻劄地方均系岩疆重地兼有监仓之责除古州台拱二处向各设有佐杂其清江八寨丹江都江等处仅各有同知通判一员或遇因公出境陞迁事故一切公事竟致无员办理再朗洞地方去古州一百八十余里现议设立汛营今既不设县断不可无文员在彼恊办应请将原驻古州之开泰县县丞改驻朗洞仍隶古州同知统辖至清江下河之栁霁地方为水路要区去清江城一百余里前议于清江恊拨游击一员带兵驻劄应请添设天柱县县丞一员分驻其处仍清江通判统辖再古州一带兵粮悉资粤米协济收贮接运不便无专员管理应于古州添设仓大使一员再将黎平府照磨一员改驻古州以供道防臂指之用此外于清江添设镇逺府知事一员八寨设都匀府知事一员丹江设清平县主簿一员都江设都匀县主簿一员俾各防员资其佐理至荔波县地界周回千余里止有知县一员典史一员实不敷办理现议迁移县治建造城垣应再设县丞一员分驻旧县地方如此则治理有人而要地不致缺员矣又廷议内开一逆苗絶产安插汉民领种臣等查新疆苗众震慑军威就抚方始若遂招集民人分种管业未免复起惊疑转于新疆无益臣等酌议不若暂给驻守之兵丁并兵丁之子弟就近耕种既可便于稽察亦可少佐兵粮等因臣查新疆地方所遗絶产臣前陈请安插汉民实属浅陋之见但大学士等抄寄钦奉
　　上谕与其招集汉民不若添设屯军俾无事则尽力南亩有警即可就近抵御则苗疆驻劄之兵数较多而兵气自奋且省添兵之费钦此仰见
　　睿虑周详指示尽善臣正在筹议举行今奉到廷议祗令暂给兵丁并兵丁之子弟耕种查新疆安设营汛原以建威消萌守御弹压各该汛兵俱有营伍地方之责巡防操演之烦非若口外征兵驻守无事可令屯田以资军实也况苗疆田土尽属水田亦非若塞外陆地易为耕种营汛兵丁行伍差操是其所长农亩之事多有未谙至其子弟中虽有能耕种者但为数无多不敷分布再四思维惟有凛遵
　　圣谕安设屯军洵为至当不易永逺宁谧之良规也臣与司道等官悉心计议此项屯军除先尽兵丁子弟内之能耕种者招令承领外但兵丁子弟无多查前经督臣尹继善因逆苗蠢动饬令通省招募新兵共五千余名训练已及一年技勇娴熟今军务告竣现在酌减归农应即在此新兵内招其能种田亩并情愿前赴苗疆承领者给与耕种如仍田多兵少即就近招募年力精壮可充兵丁之人令其领种但屯军与汉民不同汉民三时力作之外别无余事屯军于农隙之时当令操演训练遇事调遣行走自应筹画充裕庶无缺乏之虞查苗人所种水田上田每亩可出稻谷五石中田可出四石下田可出三石合计屯军每户给与上田六亩或中田八亩或下田十亩其所收米谷可敷一年之口食且苗人止知耕种水田所有山土悉皆抛弃今所设屯军除不许侵占苗界外其余附田山土尽其垦种杂粮则衣食益为饶裕再屯军初设栖身无所耕种无资又不能裹带余粮以待收获应每户给修盖房屋银三两牛具籽种银五两再议给口粮秋冬应募者接济至夏收而止春夏应募者接济至秋收而止每大口日给米八合三勺小口半之计口授食俾得尽力南亩以待收成更宜选择扼要处所建筑堡墙或用石砌或用土筑官给工价口粮即令该屯军等自行修筑庶几彼此声势联络出入田畴得收守望相助之益既有屯堡可守器械亦所必需应将现在苗人所缴噐械拣择完好铦利者按户散给以资操演捍卫再人数众多不便听其散漫无所管束查直省凡有屯军之处皆有卫守备或卫千总管辖而统于府道等官又查前明建设卫所有指挥镇抚并千百户等官名色今虽不必沿袭其旧似应变通其意每十户如营兵之什长设一小旗每五十户如营兵之管队设一总旗每百户如营兵之百总设一百户责令管束稽查与营兵无异查新疆现有同知通判等官政务甚简此项屯军似不必另设卫守备应于古州添设卫千总二员台拱清江八寨丹江各添设卫千总一员专司一切屯种训练事宜将各该处同知通判加以清军衔令其兼辖而总于古州巡道统属每于农隙之时该管丞倅等董率操演该管廵道仍不时稽核验务俾技艺纯熟以期有勇知方遇有征调按册而稽一呼可集较之远调土兵其利奚啻什倍再苗疆既立屯军则应禁絶扰累以寓抚防苗人之意其就抚余苗固不宜令与屯军错杂而居亦宜酌给田土资生臣现饬承办苗疆道府等官分往各处相度情形将田土间杂处所逐一区画整齐凡巳剿之寨投抚余苗酌其人口多寡拨给田土归倂安插量加赏防务令屯军与苗人田土山塲界限井然以杜将来搀混侵占之弊则一劳永逸不致复滋后衅矣
　　苗疆告竣撤兵疏　　　　　　　张广泗为
　　天威逺播永奠苗疆告竣撤兵事窃查黔省古州一带苗蛮向居化外回环三千余里盘踞数十万众性情犷悍兵械繁多居偪汉民界联郡县时出扰掠为地方隠忧臣前于贵州巡抚任内承办清理开通安设镇营扼其要隘欲以化导拊循渐底驯顺不意臣识见卑庸才力短浅既已冒昧从事又复经理疎漏虽规模粗定而一切善后章程全未妥善迨臣奉
　　命前赴西路军营继事诸臣既形势之未谙又抚驭之无术遂致逆苗大肆跳梁不可救遏查逆苗起事始于古州之八妹髙表并接界丹江台拱之交鸟交歪等寨揑造妖言传散木刻到处播扬非止悍恶徒翕然听信即妇人女子亦羣起若狂于雍正十三年二月二十六日纠合万众袭攻王岭营汛经古州镇臣韩勲预官兵奋力急击挫彼锋贼始奔溃乃逆苗等自王岭战败复聚集于台拱清江之间往来号召谋逆益急是时风声传播人心惶惑屡据官属禀报情形而抚提诸臣犹以为苗寨謡言不足深信祗令古州清江各拨弁兵数百人游巡防哨便可了事迨后勾结既广附和愈众于三月二十一日围攻番招营汛始皇遽发兵仓卒赴敌将内地驻防兵丁尽行拨赴新疆委一庸劣无能之副将宋朝相统领而前不意进至番招不能声援防应反致被困山头逆苗稔知内地无兵即乘间四出侵犯熟苗同时附和攻陷凯里次及清平黄平余庆等州县又攻燬清溪县治烧刼镇远思州二府属之附近村寨人民惊窜驿路阻塞台拱清江等镇恊营仅能闭城自保而排咱小丹江二汛因缺粮为奸苗所愚买路夜遁致被屠害因之愈肆猖獗豕突狼奔卒难收拾以致上厪
　　世宗宪皇帝宸衷南顾殷忧遣发滇蜀楚粤六省大兵防
　　师进剿
　　特授贵州提督哈元生为扬威将军専司征讨又以地
　　方辽濶哈元生一人调度难周
　　命湖广提督董芳为副将军从下游分领夹击又钦差刑部尚书张照左副都御史徳希夀总理抚定苗
　　疆兵马钱粮赈恤事宜
　　庙算精详至周至备将帅诸臣倘能凛遵
　　训旨恊力同心蕞尔小丑不足平也乃抚提二臣已意见不合迨闻凯里已失势甚危殆提臣哈元生始驰至杨老驻劄所带兵役仅二百余人逆苗闻提督亲来以为必有重兵不敢轻犯而平越都匀以上方借以保守云贵督臣尹继善前据属员禀报
　　已遣广罗恊副将周仪竒兵营参将哈尚徳等星夜赴援而本省黔西大定威宁官兵亦陆续调集哈元生始遣大定恊副将纪龙云南广罗恊副将周仪竒兵营叅将哈尚徳等将凯里清平黄平余庆等州县以次恢复开通大路逆苗见内地官兵众多复囘巢穴纠合丑类围攻新疆营汛阻截运道于是台拱清江丹江八寨等处同时告急先是两广督臣鄂弥达闻知黔苗肆逆即遣督标中军副将王涛并咨移广西抚臣金鉷提臣霍升令左江镇臣王无党统领广西官兵以桂林知府杨廷璋监纪粮饷先至古州嗣复令髙雷廉罗镇臣谭行义统领广东官兵以广南韶连道冯元方监纪粮饷昼夜泝流而上陞任湖广督臣大学士臣迈柱湖南抚臣钟保原任提臣董芳先令九谿恊副将李椅陞任洞庭恊副将魏国泰湖南抚标防将谢珑等带领湖南官兵星赴镇逺恊应继复令襄阳镇臣焦应林统领湖北官兵前来听调遣四川督臣黄廷桂抚臣杨馝亦预备汉土官兵以备咨调各省大兵先后来黔兵力充裕哈元生遂遣黔西恊副将康世显由革夷小江一带援应稿贡汛以通台拱又广东惠州恊副将马成林湖南九谿恊副将李椅原任清江恊副将栁定国等由八弓梁上一带援应栁罗汛以通清江又移咨广西左江镇臣王无党带领粤西官兵救援八寨维时古州镇臣韩勲亦率同广东督标副王涛带领黔粤官兵将起事之乌弓八妺髙表色同等逆寨严加攻剿即进兵朗洞扼险驻劄惟丹江久被围困先经哈元生遣云南广罗恊副将周仪大定恊副将纪龙带兵援应甫将鸡讲开通逆苗复于平寨黄土乌骚坡等处据险截粮都匀恊副将冯茂防粮前往被逆苗阻击遗失炮位伤损甚多丹江兵卒枵腹受困几不能保哈元生复飞调四川署副将寿长云南竒兵营叅将哈尚徳带领滇蜀官兵救援至九月十九日溃围破敌丹江方获无恙是时五省大兵云集防剿虽新疆大路俱已开通而首恶逆寨全然负固哈元生将遣到各省官兵由青溪以西上至杨老并由大路斜通各新疆营汛沿途密布连营数百余里是以兵愈多而愈不敷用且逆苗始犹畏慑暂行敛避迨屯驻日久情见势绌复于清平黄平施秉一带大路之旁时出烧刦九十月内尚在纷纷报警官兵奔救不暇顾此失彼几有无可如何之势副将军董芳分统官兵驻劄八弓一隅之地攻剿六甫寨头等十余顽寨其余无分首从概行招抚以图将就了事且与哈元生各持意见互有异同所以时经数月之久而军务茫无端绪也然皆由臣从前承办苗疆原未经理妥竣以致黔省百姓罹兹颠沛各省官兵受此劳苦臣与诸臣厥罪维均臣自西路军营奉
　　命进口途次惊闻惶悚惭愤恨不奋飞灭此朝食廼防皇上天恩暂寛臣从前之严谴
　　特命臣总理苗疆军务嗣又以事权不一
　　特授臣经畧重任自将军以下悉听节制继复
　　命臣兼管贵州巡抚印务从此文武事权统归画一委
　　任
　　殊恩至专至重更荷
　　圣主指示周详敢不敬谨恪遵竭蹷办理臣自雍正十三年十月十三日行抵黔省之镇逺府地方驻劄先将赈恤事宜酌定条欵次第举行并准云贵总督臣尹继善咨商再调四川官兵三千名以资恊剿臣当即一面奏
