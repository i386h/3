<!-- { "loadSidebar": true } -->
　　皇极建而风俗同如风之鼓不令而行如雷之震不疾而速洵哉一时之盛事百代之休声也惟是乡试额数仅得三十名美不胜收难以劝兴多士臣查广西贵州会试同列中右昨取中四人贵州独得三名是贵州人文不下于广西可知今广西额数较多贵州额数较少臣思今岁辛卯科乡试正值康熙五十年我
　　皇上诞膺天眷骈集百福视振古以为昭高百王而首出五百年之昌期导扬淑气千万之厯服用迓祯祥正其时也恳祈
　　勅部将贵州乡试额数与广西一视同仁则登进之路既广鼓舞之念愈切边方人文将与中原争胜矣
　　请开上游驿站疏　　　　　　　鄂尔泰为请开路改站以速驿逓以便商民事黔省通滇大路陡窄纡盘旧称羊肠一线如闗岭盘江等处尤属险峻以故车马难行商贾裹足臣拟由安顺府之安庄另开新路直出普安州之亦资孔寛平俾可行车以便来往前经臣
　　奏明续因黔员议论不一臣转恐巳见未确遂复暂停兹因公赴黔沿途复加查问咸称新路平坦开修实便臣随委员细勘详覆今据布政司鄂弥达防同粮驿贵东道杨永斌详称查自镇宁州属黄菓树起岔入新路至普安州属蒿子卡旧路止计程二百四十里零八分内花局阿乐郎岱等处道路寛平修整可以行车虽斗郎箐坡计止里许颇觉峻然险窄之处亦属易开其余土地打铁简古等闗以及石龙那当列当赶塲猪塲等坡本不甚高一经开平可成大道沿途河沟因地制宜各建大小木桥不难济渉有西林一渡寛有百丈水势畧然制造船只亦便可稳渡查旧路至闗岭普安州原系八驿道路﨑岖站头甚逺内闗岭盘江江西坡软桥四驿系驿丞经管其余四站系永宁普安二州普安安南二县经管今所改新路自黄菓树起至蒿子卡止只须安设六驿既平且近每站计不过四十余里应将原设之永宁普安二州安南普安二县闗岭软桥二驿经费拨入新驿裁去盘江江西坡二驿合计应裁夫马草料每年可节省银一千八百八两二钱零米一百三十二石四斗八升谷一千二百九十六石至官役俸工应仍留拨新驿将闗岭驿驿丞移驻坡贡盘江驿驿丞移驻那当江西坡驿驿丞移驻杨松软桥驿驿丞移驻大山凹其普安县舍基塲议以普安县典史移驻兼理驿务仍司缉捕至安顺府亲辖郎岱一驿即以普定县典史就近兼管仍理府属郎岱一带地方缉捕之事均应给以驿丞钤记以省添设驿官其四驿驿丞亦加以巡检职衔兼司缉捕均归各该管地方官专辖再所留之软桥驿原无站夫今移驻大山凹立为腰站所需站夫应于杨松亦资孔上下两驿接换又营汛应设一营五汛塘拨二十三处除郎岱一汛仍令安笼原防弁兵安设不议外所有坡贡那当舍基塲杨松大山凹共五站酌议于适中之那当设立一营余为四汛应需官兵查盘江营原为孔道要隘是以设营兵防守今既改新路盘江毋须官兵兼防应将盘江营官兵移驻新路该营额设守备一员千总一员把总二员兵丁二百八十名即令守备一员千总一员带兵一百八十名驻劄那当把总一员带兵五十名分防坡贡汛再令把总一员带兵五十名分防舍基汛至杨松一汛附近安南营应令该营将原防普安县之千总一员带兵五十名移防于此其大山凹一汛附近普安营应令该营拨把总一员带兵五十名防守以上营汛如此安设于新改驿路始有裨益至于旧路营汛盘江营制既经全移而永宁州汛原系该营拨防此路虽属僻道州治不可无兵应将安笼原防闗岭汛弁兵移驻州治即于该汛内量拨兵丁分防闗岭盘江桥一路再安南营原防晋安县汛千总一员兵丁八十名除撤防新路之弁兵外尚余兵三十名令安南营拨外委一名带领防范如此安设则旧路亦可资巡查又盘江营移驻那当应请改名永安营铸给闗防总计所需修建道路桥梁船只以及驿舍衙署营房等项共工料银一万一千五百八十七两零应请于司库动支正项银两即委承勘之原任安顺府知府何经文现任清镇县知县张世昌办料兴工俟工竣之日造册
　　题销一转移间绎逓商民均为防便除图册送部外相应具
　　题
　　请开下游改站疏　　　　　　　鄂尔泰为请开路改站以速驿逓以便商民事该臣看得黔省驿站大路素称﨑岖难行而下游之黄丝驿至平越府四十里平越至杨老驿四十里此八十里内有武胜闗箐营葛镜桥等处尤属峻查由黄丝以下之虎塲营分路不经平越直达杨老仅五十里并无高坡实为防近又查上游
　　题准新改驿路六站内毛口过河抵舍基塲一站较旧路虽平但道里尚逺经臣知会抚臣会檄司道委员确勘议详去后兹据贵州粮驿道叅议王廷琬防详委据镇逺府知府刘□防同平越府县及驻防营员公同勘明自黄丝以下之虎塲营岔入新路至杨老驿旧路内如擦耳岩魏家洞张正堡汤锅河清水塘新堡等处俱属平坦修整可成大道其间虽有田坎滥路培砌即可坦行沿途河沟小涧各建大小石桥不难济渉查旧路自黄丝驿起由平越至杨老驿共计三驿计程八十里道路﨑岖今所改新路自黄丝至杨老计程不过五十里既平且近请裁去黄丝一驿将平越一驿夫马移驻于适中之酉阳塘地方甚为防便至驿站既经改移应另设专员管理夫役又非驿丞微员可能呼应仍令平越县经管驿务并稽查一应解饷解犯等事以专责成又新改驿路一应添设塘汛铺逓查自酉阳塘起至杨老应设一汛三塘除黄丝驿治既经改治酉阳塘应将黄丝一汛一并移驻酉阳塘外仍于黄丝安设一塘新路之杨土坪魏家洞各安一塘每塘各安兵五名各设铺司四名以专逓送公文除黄丝一铺原有旧设铺逓止应添设塘兵巡查外应于杨土坪魏家洞各设铺役四名其铺司银米照通省铺司例支给所有一应建设驿治衙署营汛塘房等项共需工料银三千九百三十五两零应请于司库正项银内动支即委原勘估之镇逺府知府刘□会同平越府县兴工修理俟工竣造具细册详请
　　题销又查上游前经
　　题准新改驿路六站以毛口河为适中由坡贡郎岱抵毛口三站每站俱三四十里不等独过河抵舍基塲一站节经委员查勘较旧路虽平道路尚逺因之舍基塲抵杨松杨松抵大山凹站路亦不甚均向缘毛口一驿安设河坪系人马住宿之所恐春夏水涨势难改移请将下游所裁之黄丝腰驿马匹官役即移驻于毛口河而以毛口河一大驿移驻于适中之列当地方庶道里得以均平人马免致跋涉至列当既设一正站则去舍基塲仅止二十余里亦属太近应将舍基塲一驿改移于普安县属之罐子窰既为一站则去杨松又止三十余里未便重设正站请即以原设大山凹之腰驿改移杨松以杨松大驿移驻于普安州属之刘官屯地方一转移间于驿逓商民均有便益相应防
　　题
　　抚剿生苖情形疏　　　　　　　鄂尔泰为黔省边境生苖剿抚就绪情形仰祈
　　睿鉴事窃照黔属两游苖猓杂处半多顽出没无常杀掳经惯其种类蔓延巢穴险僻非但舆图所不载并亦省志所未详为害边氓从来已久仰赖我
　　皇上仁威遐暨荒甸倾心如上游之贵阳安顺南笼诸属并直抵粤界之生苖防狆皆已陆续向化纳赋输诚惟下游之黎平镇逺都匀凯里等处生苖盘踞于黔楚粤三省接壤之间阻隔道途难通声教仍然夜郎自大肆意横行地方官从不敢过问若不乗长寨谬冲乌防泗城等处苖蛮震怖之后即行相机清理终为边方之患难谋内地之安但各种生苗杂数郡之中延袤二千余里其间亦有良顽各分强弱宜先择其最顽梗强悍者首加以擒治就其素良懦柔弱者明示以抚恤则威既足慑其胆而恩可以服其心若必逐节为之亦恐难得其要领而坐失机宜也前经臣将各地情形节次折奏荷防
　　圣鉴指授周详训示谆切臣因于雍正六年正月内檄调前任贵州按察使新授巡抚臣张广泗赴滇细详商酌筹画机务令其带兵前往清理先由都匀之凯里各苖次及镇逺之九股等夷然后至黎属之八万古州收局竣事并行附近各处协营拨发官兵悉听调度该前司素优才识兼具胆畧据报招抚寨分户口并认纳苗粮数目俟造具清册另行送部一应安营设镇置官添兵诸事宜容与抚提二臣妥商定议另疏请
　　防外所有边境逺近生苖前后剿抚情形合先
　　题报
　　庆云疏　　　　　　　　　　　鄂尔泰为庆云一月七呈黔省千秋一见事雍正七年闰七月初三日据贵州布政使鄂弥逹防同按察使赵本粮驿贵东道副使杨永斌分巡贵西道叅议王廷琬详称据思州府知府刘□先后详列本年七月初八日自申前至酉刻初见府城正北方有淡色红霞舒徐散布少顷光彩射目有青云数片左右环合随有深浅红云四围缭绕又见一朶红云宛如宫扇直上半天大数十围鲜华灿烂旁有光如锦练长数丈缥缈旋绕侧边有黄色云如淡金如雏鹅顷刻黄云边又现出红云形色俨若瑚鲜明艳丽继而北方中间叠出青色云约六七重其下皆蓝碧色云又于初九日午时初刻见西北方平铺淡色黄云矗起两峯其一红间以紫其一碧染以蓝如奇石玲珑莫可名状至未末复转成青色又于初十日未时见有黄云一抹衬托红云袤延数里又有鹅黄纱蓝石青碧绿四色云层间叠出光明似镜如覩天宫参差楼阁至酉刻如紫纱步障笼罩隐约至十七日午时云从正北方起有米色云镶以碧有黄色云衬以红光映河水皆成金色既而半天转为绿玉色上有青白云数重云根皆纱蓝捧托中天红紫相间霞彩腾空千态万状直至酉初又十八日未时正值北方初见银色云数朶渐由东方转成金色黄云光彩夺目侧边云又起深紫色直俨如梅干根柢青色云霞拥绕南方至申末方收又二十二日交申时初又见东北方白云数十层白云上现出金红色旁有水红云衬托须顶上金红转吐大红色直接西北角东方白云根边生出牙色云一朶蓝霞几道上拥金色淡墨云数重东北中间又生出粉边红云如莲华如佛像顶上俱现黄色水影山光皆成金碧又有红云如寳幢如旗盖上有紫气宛转迤逦半天转成大红西则青色云夹紫霞南则淡红云夹碧霞直至酉末方散一月六现叠秀争奇防缬缤纷殊形异彩不独非丹青所能图畵实有未能以言语形容者一时满城官弁白叟黄童瞻仰之余惊喜蹈舞莫不稽首欢呼咸称从来所未有斯实上瑞奇祥
　　皇上诚格之符騐也据思州府阖属官员并土民呈报
　　前来理合详报等情到司窃惟
　　祥开日丽
　　德动天心钦承
　　圣治化成上下和而天文毕现敬仰
　　皇猷建极汉夷格而瑞霭时昭思州山名天应地号武陵参井之喜气屡迎顺成有庆边陲之夷风丕变开辟方新复旦光华喜溢贵山富水昭囘云汉欢腾绿野花村父老儿童颂扬者羣歌
　　帝德保佑申锡瞻仰者共识
　　天心从此厯永绵绵介景福于亿世祥符奕奕光史册于
　　万年矣合据文缮详转请
　　题达等情又闰七月十一日据贵州黎平协副将赵文英呈报职奉檄清理古州八万苗疆于七月二十五日至梅得寨后山单刀岭上劄营从未至酉
　　忽覩祥云起于西南光华灿烂五彩缤纷映射旌旗照耀夺目凡在营官弁汉土兵民及归顺苗众同时观望无不额手欢腾称为奇瑞军前未有畵工未经绘图等情各到臣伏查黔省两游雨多晴少隂郁潮蒸居民行旅俱以得见晴明为瑞今岁自春徂秋霁日甘雨时和年丰黔之臣无不交相庆幸颂
