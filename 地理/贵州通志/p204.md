<!-- { "loadSidebar": true } -->
　　黔中杂诗　　　　　　　　　　江盈科羣峯莾互插天遥旅魄都从一望销蛮语兼传红犵狫土风渐入紫姜苗耕山到处皆慿火出户无人不佩刀一自播兵蹂躏后几家茅屋入萧条何处关山是尽期马蹄终日厯嵚嵜村墟寂寂寒烟火野镇萧萧闪戍旗天断不闻阳雁过云深只有岭猿知我期汉吏寛文网莫把繁文缚属夷地险人稀物态凉萧疎羸马与牂羊防绳贯贝苗姬饰蛮锦裁衣卫士装絶壁烧痕随雨绿隔年禾穗入舂香民间蓄积看如此那得公家咏积仓一山如防一如环列嶂层层杳莫攀风雨岂无魑魅啸月明应有鹤笙还花苗所在营三窟草檄谁人谕百蛮见説赤丸时报警天涯壮士尽凋顔
　　黔阳署中杂咏　　　　　　　　江盈科天涯髙阁几囘慿林卧终然愧季鹰水碓似人舂觉缓石牀如雪冷难胜鼠窥篱下初抽笋猿挂岩前欲断藤环视四山饶爽气倩谁拄杖与同登徙倚空亭石磴斜晚风容易扫残霞蚁封土润霑新雨燕嘴泥香带落花病后检方亲晒药睡余瀹鼎自烹茶年光怕説如流水几度春归未到家薛侍御出按贵州便道归云南省觐　唐时升绣衣持节出长安南入牂柯路万盘重箐湿云常欲雨点苍晴雪不知寒登车自埽豺狼迹遇客争弹獬廌冠遥忆树头新酒熟刺桐花下正承懽
　　川上学舍　　　　　　　　　　李　渭高阁峯阴人独立碧梧秋色满江城松峦月落猿啼冷云路风凄鴈字惊紫塞未销甲信玉楼犹听捣衣声年年对菊谁无赋此日樽前意未平
　　葛镜桥　　　　　　　　　　　郭子章麻哈江头鎻碧波知君两度布金多三春重压雷霆吼万里如从枕席过涧底慿空连北斗梦中了愿谢维摩圣明许我东归养酌酒平新问钓簔
　　余庆玉虚洞　　　　　　　　　郭子章玉虚古洞寂无隣洞口阴阴紫翠匀八百余年狼穴净三千世界佛堂春凌空野鹤来巢阁解语山魈畏近人更说琼浆流道左濯缨潄齿一停轮
　　过余庆司　　　　　　　　　　郭子章余庆山行踏磴危幸逢春仲日迟迟荒村祭社仍茅屋新户编门半竹篱夹道樱桃开白蕋隔江杨柳换新枝犹闻豺虎当吾路去去埋轮一问之
　　霁虹桥　　　　　　　　　　　郭子章髣髴中流驾巨鳌独撑春水跨江臯祗疑防蝀垂仙渚那畏蛟龙挟怒涛声击桃花红涨偃色揺柳树绿云髙千秋镇逺行人颂不独当年画六韬
　　东山　　　　　　　　　　　　郭子章山接夷嵎晓日晖名山胜似此山稀天开巨镇云常簇地拥雄图瘴欲晞箐树揺空金刹动江流绕郭玉虹飞居然别墅堪招隐那得风尘学息机
　　铜鼓山　　　　　　　　　　　郭子章嵬峩孤岭矗城东罗甸犹髙汉相功岩谷深藏铜鼓在天河一洗甲兵空峯蟠羽翼三分烈棠芾风霜百代雄闻道几廻阴雨夕余音髣髴挂崆峒
　　武侯祠　　　　　　　　　　　郭子章曾从罗甸画兵机七纵雄声凛铁衣铜鼓风云藏阵畧祠坛草木识天威雕阑俯瞰蛮烟净防栋遥连蜀日辉鼎足未酬伊吕志千秋有恨鹊南飞
　　鹦鹉溪道中　　　　　　　　　李　瑞废垣几处望中存杨柳青青荫石门人爲冦侵先避地犬知主去尚防村侵阶流水随渠满依树啼莺到日昏何事草塲成战伐令人三叹不能飱
　　七星关　　　　　　　　　　　梁　佐巉崖飞阁倚长空凿石寻源诵禹功地迥鼋门淘昼雪天低蜃栋拂晴虹三巴西接虬龙静六诏南通象马雄我欲乗风生羽翰星槎云海泛飘蓬
　　别郭开府　　　　　　　　　　谢三秀客情秋色共苍苍耐可离筵菊正黄爲访杜蘅先过楚敢云词赋重游梁孤猿夜啸千峯月匹马寒嘶万里霜前路总令知已在怜才谁似郭汾阳
　　春日泛舟牂江　　　　　　　　谢三秀江路分明防水湾汀花汀草破愁顔朝慿短棹乗风去暮逐孤蓬载月还逸兴尚余尊酒在浮名不及钓丝闲胡床箕踞逢多暇看遍南城十里山
　　宿西村　　　　　　　　　　　谢三秀西村襆被酒初香寒逼莎鸡渐入牀深巷犬声如豹吠空田鹤影似人长山楼笛起家家月野浦砧残夜夜霜垂老生涯耕稼在衡茅吾拟托柴桑
　　送赵逊敏东归　　　　　　　　宋　昻琴鹤先生乐自然故山归去白云边柴门柳忆陶元亮玉洞人迎葛稚川行色苍茫防影外离情萧索酒杯前欲知别后相思意疎柳寒梅鎻暮烟
　　送杨知事　　　　　　　　　　宋　昻江水澄清树叶丹临岐人送栢台官十年帏幄参机务一旦云霄振羽翰风静洞庭髙浪逺月明扬子暮潮寒京华到日春光好花柳无边马上看
　　忆旧游　　　　　　　　　　　宋　昱记得曾游蜀路时西川人物尽相知聨镳共访扬雄宅擕酒同登杜甫祠夜月楼台飞逸兴春风花柳入新诗于今囘首真成暮独立苍苔有所思
　　围中　　　　　　　　　　　　史永安仗剑山墉羸马孤手挥矢石下征襦可怜草木根皮尽更苦巢窠雀鼠无万里天髙心自靖四围路断眼空枯望来节钺皆臣子忍把封疆付豕狐人工神庇两无尤力战孤城歳已周血染山河风景惨火连郊郭夕阳愁皇天有意培完节义士何劳效泣囚留得此腔忠愤在好随张许共千秋
　　思南道中　　　　　　　　　　阴子淑阴雨初晴鸡乱鸣轺车行处未天明岚深只説山无路林静还闻水有声一曲镜湖何处乞数茎霜鬓此中生仆夫莫惮驱驰早已有田翁接陇耕
　　白泉渔乐　　　　　　　　　　李庭家解却袍簪到白泉披襟散髪酒肠寛半蓬夜月三更梦两岸春花一钓竿得句诗人来短棹忘机鸥鸟过前滩阴晴只恁烟波静流水高山自在看
　　安庄道中　　　　　　　　　　丁养浩畦田百叠鎻山腰雨后流泉似海潮青嶂午阴看饭犊碧林秋静听鸣蜩一暝色人归市半壑腥风虎过桥更待月明刁斗动满天苍碧夜迢迢
　　盘江桥　　　　　　　　　　　张镜心万里盘江裂地来巨灵掌劈半山开波腾断峡虚兰楫石咽涛声走怒雷涌雾迷漫千嶂合穿云缭绕一龙廻从今人渡金绳上共赖君饶济世才
　　华严洞　　　　　　　　　　　张镜心门前车马日纷纷野鹤闲僧总不闻洞里竒文成物象岩间真气自氤氲平空石涌三江浪何处晴飞五岳云可是如来舌本动故将花雨绣山纹
　　得廵黔冯侍御书却寄　　　　　王应熊矢清蛮部在登车半壁功髙大树余马粟寒生骢使厩犊刀秋静竹王墟纡筹预定先庚策退食惟搜大酉书却寄草堂情不浅拒霜花发鴈来初
　　围中自誓　　　　　　　　　　潘润民孤城苦守歳云徂望断援师泪欲枯烽火连天云黯惨僵尸满地血糢糊爲怜豢养埀三世遑恤伶仃有二孤力尽自甘抛一死昻藏宁肻负吾躯
　　解围志喜　　　　　　　　　　杨师孔朔风凛凛正重围倐报王师指义旂将畧从天乗胜下蛮营卷地望尘归城头残垒闻嘶马委巷尫羸笑启扉自是天威雄絶徼新标铜柱答垂衣
　　龙山寺夜坐　　　　　　　　　黄龙光劳劳车马夜郎西耐可寻僧对佛栖幽壑度钟风曲折层崖置寺石髙低灯花落尽人千里暝色明初月一溪却怪年来空浪迹白云多处乱山迷
　　飞瀑泉　　　　　　　　　　　杨秀冕雪乳泠泠湿翠衣水晶珠箔夜生辉双流潄玉岩边出疋练横空树杪飞川谷草香仙鹿过石潭云净毒龙归武陵歳歳桃花发几度渔郎问钓矶
　　登东山　　　　　　　　　　　黄　珂城上旌旗带雨悬城边草树昼生烟山光水色连千里人语鸡声傍一川望眼漫劳迎过鴈愁怀无奈听啼鹃登临直上最高处恍若身游万仞天
　　和刘觐国观察青莲界　　　　　　邓　钟东山禅室接云屏使节翻劳驻野亭雨后泉飞千涧白霜前木落数峯青论文应合延津剑借箸先瞻益部星海内交懽能有几那堪聚散若流萤
　　铁桥告竣志喜　　　　　　　　朱家民牂柯形势向云盘山插层霄万疉寒地险难容江立柱神工止许铁爲栏人从蜃市楼中现我在金鳌背上看三载胼胝今底定伏波铜柱照巑岏桥工竣次第建石城十一座告成志喜
　　朱家民
　　画破青山路一条走鞭飞铁去来遥碍天岩树冬先发鎻磴溪云昼不销耕凿止闻歌帝力车骖不复畏兵骄金汤聨落皇舆巩尽职何功敢任劳
　　池亭饮杨宪副　　　　　　　　尹　伸干戈犹得问林亭景物应怜歳再经粉褪犀文抽苑竹香浮莲叶腻春萍吴歈恕听材官曲拇阵随倾小吏瓶观者堵墙都一噱半池灯影乱残星
　　国朝
　　初秋过麻哈城西观音寺　　　　朱前诒上方楼阁傍西城缓步秋光物外情百丈微风松子落两株细雨桂花清山临埤堄烟云满门近溪潭瀑布声坐久不须灯火促一钩新月正东生
　　清平驿　　　　　　　　　　　丘元武三家茅屋一孤城甬道曾闻百战经零落青怜飞火聚寂寥丹壁宿鸱鸣门前屠狗讙新市阁外松楸识老兵爲问当年谁改作于今邮舍出双旌雕墙髙筑是谁家拥防山城徧赤霞故部石台春度曲新营板屋夜吹笳空传虎拜离宫柳不记龙廵上苑花十载南人凭吊歇书生簪笔夕阳斜
　　赴黔臬别梁培元靖州　　　　　彭而述三年两过靖州城屡见飞云马首生异国初逢黄叶下蛮方更听暮猿鸣相看聚散还今夕无那江山是别情建业若逢黔郡使驿书早寄故人声
　　关岭　　　　　　　　　　　　彭而述将军遗庙噪栖乌揽辔青山日欲晡短碣蜗涎苔剥落虚堂火树凋枯箕裘遗恨三分国社稷才成五月泸却喜山河蒙姓字长留汉月接成都
　　次常东园九龙寺　　　　　　　许　虬古寺松门枕大江真如洗鉢老龙降山环簇拥峯当殿树绕参差翠到窓阁上风闲揺铁马庭前月满代银缸朝来步屧陂塘去绿水芙蓉对影双三月三日登南泉絶顶道院　　　吴廷正髙阁开襟且浩歌况逢修禊此中过幽岩日暖分丹灶絶磵云生暗薜萝足下青山随处好愁来白髪一春多可怜故国流觞地风景依稀似永和
　　暮春还客溪别业　　　　　　　胡嵚华花源不似避秦时担荷行歌日正迟路转千峯寻故业身惭疋马识前溪桐华闲门闭柳色旧馆移初愿几年成错计白鸥重与水相期
　　石船　　　　　　　　　　　　潘　驯凿石爲船斧竒翩然一棹欲何之空横野水无人渡徒有中流击楫思风定可垂严子钓月明疑自剡溪移莫言刳木般倕巧形制先留防古时
　　盘江　　　　　　　　　　　　程　封盘江中断铁桥开乍见心惊首欲囘谁遣工排乌道直教天堑走龙媒如云戍卒防秋去尽地金钱转饷来闻説波流通缅甸河源万里令人哀
　　午日马上偶成　　　　　　　　杨雍建鞅掌何曾片刻闲梦魂并未到乡关王师是处呼庚癸民命还当惜草菅蒲酒异乡容易醉衰年戎马几时还长沙徒洒忧时泪输与箕山颍水湾
　　小楼　　　　　　　　　　　　田　雯浅衙隙地北冈头竹柱泥架小楼南陌青峯相对立东河白水一边流看来阮籍嫌多壁牵去张融只似舟山郭夕阳鸦数慿阑满眼夜郎秋
　　飞云岩　　　　　　　　　　　田　雯飞云岩立翠千重草色登临日下舂莫信人间惟五岳须知天末有三峯秦灰汉垒羣仙宅云阵花幢古佛踪如此竒山谁领畧曾无七十二家封
　　罗永庵　　　　　　　　　　　陆祚蕃燕子飞来势莫遮衮衣只合换袈裟啼鹃竹裂悲萧寺归鹤烟迷忆故家香稻帝分天上供寒潭龙献佛前花西山封树无消息镇日南枝噪暮鸦
