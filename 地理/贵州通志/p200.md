<!-- { "loadSidebar": true } -->
　　飞云洞　　　　　　　　　　　陈悳荣古岩如屋覆山根足幽防石形各异状一一烦仰睇玲珑冰筯滴比栉蜂房密滑突人乳垂拳曲佛手系大者疑云龙头爪露灵异又如洪涛翻盘涡互腾沸沉沉太古色青苍郁亏蔽遥想融结初真宰劳位置下有不测洞防幕窟閟蕴蓄云水根吐纳山川气仓皇昔经过鞅掌役王事今兹抚石栏挥洒劳人泪方池一水清彻识我意老栢势更竒撑拄青霄际日月促劳筋倦足此暂憩摩挲亭上碑游人富清制愧无曹刘才难勒石上字好带片云归间拟栁州记
　　石阡道中题将军陔　　　　　　邹一桂孤标凌太虚受气变霜雪樷木不能附防缀乱一切棱棱苍骨寒孑孑挺高节山为仁所乐毋乃过勇决那知坚壁中泉脉出自穴虚中涵智水流润生膏泽外朴内文明此图可观易岂徒夸石笋椽笔书天阙
　　过天柱县帮洞山　　　　　　　邹一桂三壶在海表风烈不能舟秦皇覔不见汉武将焉求物理近可譬此山即神洲鸿蒙未归壑激荡成雕锼一朝变桑田陆海胶浮鸥宛如白莲朶半放含清秋上结寳花台疎磬鸣松楸得非壶公宅于此邀浮丘盘旋转蜗舍往返周华不蜂腰附蝼蚁蝤领飞蜉蝣对岸立锋防晨光耀兠鍪汤汤濯古础砥柱沧溟流雀蛤以时变防蚿怜其俦安知吾不化鼔翅同庄周
　　七言古
　　唐
　　流夜郎赠辛判官　　　　　　　李　白昔在长安醉花栁五侯七贵同杯酒气岸遥凌豪士前风流肯落他人后夫子红顔我少年章台走马着金鞭文章献纳麒麟殿歌舞淹留玳瑁筵与君自谓长如此寜知草动风尘起函谷忽惊胡马来秦宫桃李向谁开我愁逺谪夜郎去何日金鸡放赦回
　　明
　　飞越峰天马歌　　　　　　　　杨　慎高皇御天开大明龙马出自养龙坑房星夜下卢龙塞天驷晓来骠骑营殿前重瞳亲赐阅仗外奚官争相迎鸡鸣牛首试控纵鳯师麟仪无逸惊追风絶尘羡迅疾逐日光影羞翾轻四蹄蹁然不蹍地六飞如在空中行是时蛮妇有奢香左骖牡骊右化黄贡上金陵一万匹内廐惟称此马良宸游清燕幸鸾坡学士承防赞且歌饮以兰池之瑶水秣以蓝田之玉禾飞越峰名自天锡骏骨虽朽名不磨至今百七十嵗时山头犹有养龙池方经地志或挂漏箐苗洞獠那能知吾闻天下有道飞黄伏皁又闻王良策马车骑满野前时吉囊冦大同火直达甘泉宫近日莫瀛乱交趾羽书牙璋徧南中安得将星再降友德房宿重孕飞越峰一月三捷献俘馘千旄万旟歌熈雍呜呼将相寜有种龙驵岂无媒经途访迹一兴慨郭隗孙阳安在哉长歌终曲长风来
　　赤虺河行　　　　　　　　　　杨　慎君不见赤虺河源出芒部虎豹之林猿猱路层冰深雪不可通千寻建木撑寒空明堂大厦采梁栋工师估客穿蒙笼此水奔流似飞箭防筏乘桴下蜀甸黯淡灔滪险倍过海洋流沙争一线谁驱乌鹊役鼋鼍秋涛夏潦息盘涡栢亭云屏济川手奠民枕席休干戈安得修为夷庚道镌刻灵陶垂不磨
　　普市　　　　　　　　　　　　杨　慎孤城比屋雪封瓦重雾浓岚羃四野飘飘风凹巧回鸢凝涸冰漕工溜马倦客落日投主人冷突无烟炊湿薪敢辞白首御魍魉眼见木天尤苦辛
　　盘江行　　　　　　　　　　　何景明四山壁立色如赭盘江横流絶壁下惊涛赴壑奔万牛峻架悬空容一马危丛古树何阴森寻常行客谁敢临猺妇清晨出深洞虎羣白昼行空林沉潭之西多巨石短棹轻舟安可适日光射壁蛮烟黄雨气蒸江瘴波赤土人行泣向我云此地前年曽败军守臣只知需货利将士欲茍图功勲英雄谟策自有术窜妇奸男何足论营中鼔角连云起阵前临山后临水烹牛酾酒自酣乐传箭遗弓尚惊喜战马俱为山下尘征夫尽向江中死遂令狐豕成其雄屠邉下砦转相攻千家万家鸡犬尽十城五城烟火空夕阳愁向盘江道黄蒿离离白骨槁魂入秋空结怨云血染春原长寃草只今异域来归王高墩短堑俱已荒牧童驱羊上茔冢田父牵牛耕战塲惟有行人长叹息闻説盘江泪沾臆
　　偏桥行　　　　　　　　　　　何景明城头日出一丈五偏桥长官来击鼓山南野苗聚如雨饥向民家食生牯三尺竹箭七尺弩朝出射人夜射虎砦中无房亦无堵男解蛮歌女解舞千人万人为一户杀血祈神暗乞蛊沙蒸水毒草根苦上山下山那敢蠢尔苗民尔母侮虞廷两阶列干羽
　　次奢香驿因咏其事　　　　　　吴国伦我闻水西奢香氏奉诏曾谒高皇宫承恩一诺九驿通凿山刋木穿蒙茸至今承平二百载牂柯僰道犹同风西溪东流石齿齿呜咽犹哀奢香死中州男儿忍巾帼何物老妪亦青史君不见蜀道之辟五丁神犍为万卒迷无津帐中坐叱山川走谁道奢香一妇人
　　阁鸦行　　　　　　　　　　　吴国伦我行浑入蛮王垒蛮兵被毳行且呼指防罗夷诸种落延袤千里依皇图歴歴重栅临断浦堑垒木栅密如堵刀耕余力射猎还磔鸡赛挝鞞鼓蜀贾无时市蒟酱汉使不复询卭杖枥外骄嘶筰马肥围中醉拥僰姬唱阁鸦回首复岭横连云不断如长城此中藏甲不知处云是先朝霭翠营霭翠曾悬列侯印翊我高皇威独震遥传一檄定西南世世称藩无血刃岂其苗裔食故疆金紫蝉聨泽未央莫以弹丸夸险阻修文天子今堂皇
　　宿谷里　　　　　　　　　　　吴国伦石门风高千树愁白露猛触羣峰流有客驱车早未休山寒五月仍披裘饥乌拉沓抢驿楼迎人山声啾啾残月炯炯明吴钩竹牀无眠起自讴
　　送永寜许使君　　　　　　　　李攀龙邢州十月凋白杨城头出云垂太行把酒相看日欲堕五马踟蹰大道傍问君胡为万里去小臣罪合投穷荒我闻西南罗施国风气郁塞殊阴阳长官椎髻见朝吏海蛮醉鼓槖中装男儿贵至二千石何地不可称龚黄壮游须令百粤尽探竒更得浮沅湘永寜虽恶无瘴疠明年雨露生还乡
　　凌元洞　　　　　　　　　　　高　鉴东岩乐景物依稀俯城郭江草离离江水緑峰峦壁立危如削空然一洞光闪烁日色下照春雾薄石瓶石鑪似人作云萍踪迹随飘泊髣髴如梦还如昨葡萄满瓮醅初泼狂歌起舞为君酌醉倒不知天地濶羣仙拍手骑黄鹤万里天风吹寥廓俯视尘寰犹隠约何处好东岩乐
　　送顾将军之贵州　　　　　　　沈一贯汉皇昔事西南夷森然兵甲开罗施至今杀气满崖谷苦雾四塞阴风吹十日九日不见日见日犹应朝饭毕心面相搆争跳梁縁危如鸟疾将军有手能接猱腰间鸊鹈声嗷嗷三年伐尽卭山竹蜀贾四出声名高悬知眼中无若曹
　　邉军担夫謡　　　　　　　　　陆　粲邉军苦邉军苦自恨生身向行伍月支几斗仓厎粟一半泥沙不堪煮尽将易卖办科差颗粒那曾入锅釡官逋私债还未足又见散粮来籴谷去年籴谷掲瓦偿今年瓦尽兼拆屋官司积谷为备荒岂知剜肉先成疮近闻防守婺川贼遣尽丁男行运粮老弱伶仃已不保何况对阵鬭刀鎗婉婉娇儿未离母街头抱卖供军装闾巷哭声日震地天逺无路问君王君不见京师养军三十万有手何曾捻弓箭太仓有米百不愁饱食且傍勾栏游担夫来担夫来尔为何者当军差朝廷养军为杀贼遣作担夫谁爱惜自从少小被编差垂老奔走何曾息只今丁壮逃亡尽数十残兵浑疲墨可怜风雨雪霜时冻饥龙钟强驱逼手抟麦屑淘水餐头面垢腻悬虮虱高山大岭坡百盘衣破肩穿足无力三步回头五步愁密箐深林多虎迹归来息足未下坡邮亭又报官员过朝亦官员过暮亦官员过贵州都来手掌地焉用官员如许多太平不肯恤战士一旦缓急将奈何噫吁嚱一旦缓急将奈何
　　游铁溪　　　　　　　　　　　陆　粲野云带雨岩前落石室幽深斧凿马蹄无处避红尘遐荒乃有此丘壑一樽相对共倾倒千尺尘缨忘羁防掀髯长啸回轻舟惊起长松一声鹤
　　鸡头闗短歌　　　　　　　　　尹　伸鸡头闗高俯江干碧石渐渐跳波寒大峰矜庄小峰铦腰领一线刚七盘旌骑轰凌其巅罡风吹衣如举翰汉家王业苍莽间龙虎君臣气已残豺狼舔舕吮人肝安得猛士泥一丸扶桑挂弓马不鞍蚩蚩之民筋力寛我行慷慨浩长叹
　　渡盘江铁桥　　　　　　　　　王锡衮盘江始自武浔泬犇流万里势滐滐两岸雄闗插碧天一线羊肠山嶻嵲浪触云流倒防来逆望澎湃无时辍几载舟人登櫂艰风急沿泝心胆裂天生英杰拯民溺独创慈航志已决对此江神誓此身一片精诚神彻飞梯何须借鳌背金绳直嵌山之侧横空贯索插云蹊补天絶地真竒絶曾闻罗浮道士作浮桥风雨薄蚀虞飘折又闻飞阁用石盐百年那得坚如铁嗟哉我公为禹之功臣奚止云商家之舟楫只今南北去住无望洋直令万禩懐明徳
　　国朝
　　水西行　　　　　　　　　　　彭而述
　　圣皇神武事长征天策羽林上将营特遣将军授庙筭鐡骑十万水西城指挥如意真无比叱咤之间风云起雕弓在箙箭在腰笑谓鼠子不足弭苗垒何堪作战塲蜑洞蛮窟不可量混沌以前未见此密林深箐何茫茫凿山铲道填鼔吹马上兠鍪裹糗糒大者牛车小负担日为朝廷开土地延袤四府多膏田乌防镇雄与东川此辈婚媾相犄角古来结聚西南偏昨者露布三大捷或化鲸鲵或反接从兹一鼔须荡平遐荒裔土归臣妾瓯脱自此供职方纵横千里多稻粮
　　天子万夀茀而康独擕长剑扫粃糠
　　题铜仁刘氏三烈女祠壁　　　　李绳逺漓江之水何喷薄下注苍梧转山郭昔我舟樯逺溯洄炎风苦雾迷旬朔江外纷纷烟草滋探幽不厌久栖迟行人尽説昭州道本有刘家烈女祠由来烈女名殊絶皎皎光辉照冰雪曽记碑名识妙辞犍为图画真高节此际寻游意不堪经今十载度黔南还骑匹马铜岩路转爱双江滙碧潭碧潭翠岭东西岸人代迁流几回换城阙空闻猿狖悲繁华可惜逢离乱乱余榛棘漫经过野殿疎墙睹薜萝犹闻刘女遗祠处往迹苍茫思若何始知昔日昭平水烈女三人本刘氏梧州别驾馆舍捐两姬一女年相似白马牵旒归去难轻船遥泊莞藤滩寜期扰路驱青犊防手俱沈江水寒盈盈寒水空江曲懐沙负石惊人目御史封章入九重褒题祀典崇华屋泸州旧州守别驾之贤孙投簪解绂已高卧东山嵓壑开蓬门逢余约契称相厚家世遗型幸讨论铜江守令持清议俎豆重新事堪记馆榭苍苔夜月深帘阶芳树春风醉贝齿蛾眉两地愁南黔西粤总千秋莞藤潭水今如昨那比香名万古流
　　三丰道人壁影歌　　　　　　　田　雯神仙之説果有无几见员峤兼方壶风蝉蜕骨幻术耳逃名欺世夸清都刘安鸡犬事颇怪籛铿年纪言多诬汉武不识东方朔祀灶却老何其愚人生百年五伦重学仙佞佛皆伧夫罗施自昔号国碧鸡金马西南隅草木瘴疠山川窟其间或有烟霞徒熊经鸟伸诀自秘寸田尺宅理岂麤地产丹砂大于斗彭亨鼎火铅汞腴异哉三丰偓佺侣揧蹋道士羣相呼永乐初载来黔地黎峨城市吹都卢石鉢流泉清且防庙砌老桂荣不枯郭外层峦立千仭忽于巅顶传形躯勾展顾吴作小照俨然一幅行仙图华阳笠子两芒屩手拖藤杖西方趋飞瀑直冲入袍袖松花下落黏髭须冯虚御风将焉往何不为我停须臾神留宇宙四大字笔法倒薤非糢糊谁人结搆置峭壁巧匠斵削惊天吴始信灵踪非妄诞裴徊不去坐日晡长生思假六禽戏前村微雨鸣鹧鸪
