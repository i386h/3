<!-- { "loadSidebar": true } -->
　　铜仁县【附郭】松桃同知【西接酉阳东连黄蜡处万山之阻扼群苗之吭】黎平府
　　五龙蜒蜿二涧盘纡藏百蛮之窟穴通一线之羊肠襟带靖沅屏障楚粤【一统志】山谿险峻黔东奥区【广舆志】
　　开泰县【附郭】永从县【苍岭峙前赤溪绕后屹立一城控扼诸洞】锦屏县【山祖粤西之脉左枕玉屏右肩旗鼔】古州同知【危峯障曰大江环城在龙标为委输之区于粤西有建瓴之势】
　　大定府
　　东连巴蜀西接滇云九里箐绕其左落浙河环其右万岭巍峩洪流激湍扼塞险阻百二雄关平逺州【地处偏壤山列岩冈一线羊肠水西门户】黔西州【河绕鸭池山盘鬼箐水西要害贵筑屏藩】威宁州【前临可渡后倚乌防虽在西隅实当冲要】毕节县【木稀东峙七星西蟠滇蜀通衢黔中要地】水城通判【四山崭削一水萦环为罗甸之奥区本水西之巢穴】
　　南笼府
　　滇南门户古竹藩篱扼马乃之要衢接思田之右臂
　　永丰州【东连粤壤南距红江四面环山安笼近辅】普安州【据险立城外控六诏内制诸蛮】安南县【盘江划地峻岭刺天】普安县【河据鲁沟险山拥磨盘髙复岭重关号称岩邑】
　　遵义府
　　西连僰道南极牂柯【旧志】土地旷逺跨接溪洞【图经】崇山复岭陡涧深林【元史陈天祥】千里幅员五城绣错昔归蜀郡止南界之邉裔今属黔疆实北门之鎻钥遵义县【附郭】正安州【脉祖防仙河流乘鳯山谷阻深幅员辽阔】桐梓县【前襟溱水后枕虎峯千岩竞峙万壑争流】绥阳县【水绕提封山环保障蜀东门户黔地咽喉】仁懐县【云帱山雄赤川水曲处郡城西北之隅为蜀境错接之壤】









　　贵州通志卷四
<史部,地理类,都会郡县之属,贵州通志>
　　钦定四库全书
　　贵州通志卷五
　　地理
　　山川
　　贵阳府
　　贵筑县【附郭】
　　翠屏山【在布政司署后】东山【在城东一里翠巘崔嵬琳宫缥缈溪山阛阓一览可尽郡人杨大賔读书其上题君山读书处五字于石壁巅左有振衣亭】铜鼓山【在城东二里】栖霞山【在城东五里山腹有洞曰霞山仙洞明王守仁郭子章俱有诗】石门山【在城东六十里两山对峙如门】唐帽山【在城东南一里以形似名土人常避兵于此】文笔山【在城南一里孤峯如笔卓立云表】斗岩山【在城南里许俗名倒岩山】髙连山【在城南二里诸山髙而连络有天马贵人诸峯唐史谓防柯境内有髙连石门二山即此】飞凤山【在城南五里形如飞凤】卧牛山【在城南二十五里山南有长丰堰溉田甚广】簸箕山【在城南五十里山下有羊虎二四方军民贸易于此】板桥山【在城南六十里髙与云齐登之数百里内外皆见晴日常生云气上有石椑传曽有仙人对奕】风洞山【在城南百里白纳司之西山腹有洞每风贯其中有声如雷】金猫捕防山【在城西南五里山以形名宛如貍奴蹲踞溪边昻首傲睨旁有羣石隐伏如防】五虎山【在城西二里山形类虎者五谚传五虎三狮一凤凰云】狮子山【有三俱在城西二里明颍川侯傅友徳尝驻兵于此】坎马山【在城西二里俗名坎马冲天】玉冠山【在城西百余里巍然耸拔如羽士星冠】黔灵山【在城西北三里众山环抱石径险仄一线盘旋而上建有祠宇为往来游观之所】木阁箐山【在城西北四十里延袤百里横亘修文境内林木蓊蔚中有道可通黔西山上有一潭深不可测】白岩山【在城北二里兎大道经其下】贵山【在城北五里一名贵人峯郡之得名以此】金鳌山【在城北五里羣山如奔涛叠浪中涌一峯宛如鳌首跃波而起】骊珠山【在城北五里许】鸦关山【与骊珠山接】云锦山【在城北二十里旧为宣慰宋氏别业舒屏列嶂俯瞰平田烟云缭绕下有流觞曲水诸胜】石人山【在城北三十里山顶巨石林立逺望如人】相宝山【在城东北一里俗名照壁山排云列嶂俨若翠屏与东山对峙上有梵宇颇称名胜】崆巃山【在城东北五里山腹谾豅可通人行】石洞山【在城东北八里山有石洞可以容众】梯岭【在城南三里石级如梯中曹司路经其上】髙坡【在城南五十里冈峦缭绕如带如围石岩摩霄烟岚夹涧暑月犹寒地产茶郡人尝避兵其上】青岩【在城南五十里岩下有河通定番州】三僊洞【在城东四十里地名翁若堡中有泉石之胜】朝阳洞【在城南六里轩豁爽垲可供游赏】云岩洞【在城西北三里旧名唐山洞甚幽邃】白龙洞【在城西北十五里岩石玲珑备极灵异入数十丈渐幽暗非秉烛不得前中有潭水驾竹而度石笋数茎扣之铿然若钟声】鲁纳洞【在城西北百余里三洞竝列可容千人土人于此避兵】泻玉洞【在城北四十里有山绵亘而下峯围水拱中有石阜雄峙豁开一洞中石有如人立者兽蹲者笋茁者花绽者石牀丹灶等扣之有声戞然石窍清泉外喷几于匡庐瀑布】水落洞【在城北百里为众水所归松风古刹即之泠然】船石【在城东二里牛渡河边长数丈宛然孤舟野泊】石谱【在城南百里白纳司平地突起羣石欹整横斜千态万状下有清泉隆冬不涸竹树阴森游之忘暑】犀牛石【在城西一里昻首田中如犀牛状】三水江【在城北三十里府西境之水派流而下至此合流为一又东入于清水河】贯城河【自崆巃山发源贯入城中流防南明河明大学士席书有记巡抚杨鹤题曰玉带　国朝总督甘文焜巡抚佟凤彩因居民屡火濬之以御火灾康熙四十八年水溢淹城中居民巡抚陈诜复加开凿】南明河【在城南门外源出广顺州界东北流经郡城至下流为牛渡河至巴香北流合乌江通思南府入蜀涪州界合岷江】龙洞河【在城南十里下流入于南明河】四方河【在城西南五里源出广顺州滙于南明河】济番河【在城西南三十里俗名花犵狫河八番路所经明成化初宣慰使宋昻叠石为桥其下流合南明河】清水河【在城东北百二十里与贵定县分界即南明河之下流水甚清冽两岸峯岩壁立﨑岖难行乖西巴香诸部苗狫倚此为险明景泰三年南和伯方英将兵渡此平两岸为坦途苗獠夺气又东北入于乌江】择溪【在城北源出髑髅山流合贯城河】墨特川【在城西北元大徳五年宋隆济蛇节作乱攻贵州元将刘国杰讨之大破隆济等于此】富水【在城南源出八里屯流入南明河】涵碧潭【在城南门外武侯祠下南明河之所滙碧流莹澈岩木荟蔚旧多题咏】鳌头矶【在城南门外南明河中明万厯十五年巡抚江东之巡按应朝卿架石筑堤建甲秀楼于上以培风脉】芳杜洲【在南明河中甲秀楼下广可百步春来芳草晴沙足供游咏】渔矶湾【在南明河左岸渔人鼔枻往来有潇湘之致】灵泉【在城内大兴寺泉极澄澈旧传月出没时虽偏在东西泉中皆见影】温泉【在城东九十里地名杨郎坝初出地热甚可熟生物稍逺方可浴】圣泉【在城西八里黔灵山后一名百盈一名漏勺自山麓涌出昼夜百盈百竭应刻漏之数似有槖籥莫测其端明镇逺侯顾成甃石为池覆以亭池中立一石以验消长亭今废】九十九泉【在城西二十里地名髙寨泉出山顶凡九十九穴】珠泉【在城西三十里泉分六七道而出累累如贯珠】神应泉【在城北一百二十里地名巴香出于两石之间水不恒注汲者至击石数声则涓涓流出随器而满足则复止】玉池【在城内东南隅丰济仓前明巡抚赵釴题曰玉池胜地池北有堂曰凤嬉池中有亭曰浮光皆有记　本朝巡抚罗绘锦命工疏治植莲其中】梦草池【在按察司署中一清浅经冬不涸旧为邑人吴子骐别墅岸植芙蓉榆柳萧踈掩映中植莲甚茂】龙井【在城内龙王庙前水出石隙味甚清冽安贼围城井忽涸有人探入见一穴深窅莫可穷极】金井【在城内小十字街心井已填塞榦石尚存俗呼金井玉栏】普惠井【在城北门外一名四方井】海螺井【在城南百里白纳司地形如螺甲每日三潮若吞吐然】定番州
