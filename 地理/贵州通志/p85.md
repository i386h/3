<!-- { "loadSidebar": true } -->
　　蔡　潮【字巨源临海人正徳十一年叅议时苖贼据香炉山叛出没抄掠声言夺清平城潮计此卫不保全省之势衡决矣遂留镇抚告吏民曰去与守等死耳守犹百全一吏民感悟愿效死乃修堞栅缮器械储刍粮顷之贼突至围城三匝潮坚壁力拒瞯贼少惰出兵扰之急则入保士死伤者亲厯其门吊其孤嫠以故士益奋贼不得利引去已去复来如是者二年而城卒不陷又逾年邹文盛督兵进勦潮领左右二垒斩防之功居多清平人尸祝焉潮在贵凡八九年以防不预政者居半所至进诸生讲明经史啸咏自得厯官河南右布政子云程亦官贵州右叅政晋刑部尚书】杨　仪【射洪人进士嘉靖六年叅议时芒部苗普奴沙保等攻围毕节城都指挥李宗祐射毙数贼贼聚薪焚东门仪与宗祐及佥事龚亨计将城门作隙制佛郎机击贼连毙多人贼乃引退城得全】
　　刘望之【字商霖内江人进士以叅议分守铜仁性严毅尝谓择地而官临难而畏非丈夫也一切行事惟従民便防镇筸铜仁苖乱縂督张岳征之望之有转饷功厯官大理寺卿】王重光【山东新城人进士嘉靖间贵州左叅议防赤水蛮叛光亲谕降部议超擢以采木留光出入山箐冒瘴疠卒事闻赐祭赠太仆少卿孙象干万厯间以兵部左侍郎縂督川湖贵州】金洋【华亭人隆庆辛未进士万厯十一年以叅议分镇铜仁时苗乱营垒未周卒伍未练従洋至按地形规要害以松桃为川苗之吭扼而守之自寅至辰版筑如堵贼不敢窥以百卒屯焉时镇官恣睢市井骚动白抚臣斥之民若更生在官二年志洁行防外和中毅诸将吏感且畏之擢滇臬民遮道送有卧辙者】
　　詹贞吉【巴县人隆庆戊辰进士万厯二十年以右叅议分守新镇道值播逆杨应龙将叛人情汹汹贞吉特擕家至平越以镇人心众方有固志贞吉居官澹泊简易与民休息是时初设府凡经制筹画殚厥心力莅黔十余年临行宦槖萧然惟图书数箧】
　　张文燿【沅陵人精神锋颖以右叅议督饷转输不匮播贼平縂理丈量田赋凡公私之额盈缩之制皆其更定善后之功居多】
　　张　栋【直人以叅议监军入播洞晓兵机激发将士破之日督战阵前终日不食以劳瘁病凯旋出播而卒】
　　向日升【湖广人进士天启间以右叅政兵偹道驻石阡之龙泉造士抚民辑兵御苗多有政民立祠祀之】
　　周鸿图【字子固即墨人安邦彦叛以贵阳同知监纪军事积军功至平逺知府六年监叅将胡従仪及都司张云鹏军分道捜山所向摧破擢叅议分守清镇道是时鸿图驻平越辖下六卫佥事段伯炘驻安荘辖上六卫千余里间奸宄屛息两人力也】
　　曾　益【鄱阳人贡生精书法好读古名将崇祯末任叅议贼陷省城与张燿走保定畨贼攻定畨益出战斩首过当及城陷自题絶命词末句云孤城魂莫散好去傍煤山投笔自经死　以上叅议】
　　副使
　　李　睿【济寜人监生宣徳八年任贵州佥事正统二年迁副使先是诸郡卫强半无学睿防请遍建诸学教乃大行】
　　邓　珏【字廷璧江夏人进士天顺间为贵州副使三十年防介自持致政归家足不履公署】汤　全【字完之华亭人成化壬辰进士治二年副使浑厚精明寛于民而严于吏十八年陞湖广廵抚】
　　吴　倬【字克大淳安人进士成化十九年佥事旋擢副使倜傥有为外严内宽置学田以赡士增站军粮又为市田站军思其徳建祠祀之名曰表贤】
　　隂子淑【字宗孟内江人成化壬辰进士治十年迁贵州副使兵偹都清嫺武畧善谋多智人不可测黄土坡苗向阿讐叛谈笑间擒而磔之诸部凛凛迁浙江按察使】
　　席　书【字文同遂寜人治庚戌进士正徳四年以副使提学贵州性嗜静养学问根本周程课士先徳行后文艺时王守仁谪龙塲驿丞书乃敦请入文明书院公余则就见论学或至夜分诸生环而观聼者以数百自是贵人士始知有心性之学书后以议大礼称防加武英殿大学士赠太傅諡文襄】
　　张　庠【溪人正徳进士嘉靖十年以副使兵偹都清饶智畧信赏必罚岩埋苗乱庠征兵破之十一年丰寜土蛮杨桓叛庠复大破之去官之日士民卧辙攀留】
　　冯　裕【临朐人进士嘉靖中出守石阡时播凯交恶裕讨平之继督芒部饷转输神速盘江之役懋着竒伐久之迁副使罢归萧然户衣食不充处之裕如】
　　林茂竹【莆田人正徳丁丑进士嘉靖十二年兵偹副使芒部叛后曲计弥防民得安堵人思之不衰】
　　王　积【字子崇太仓人正徳辛巳进士嘉靖十九年副使刚毅果敢法在必行庭无逋事亦无漏奸豪民猾吏与羣盗扞网者按治不少贷以故良善获安后厯官南兵部右侍郎】蒋　信【字卿实号道林武陵人嘉靖壬辰进士三十年以副使督学贵州训生儒以黙坐澄心体认天理一时士俗翕然丕变虽喜怒不形第规规自度而潜移黙化有出于劝督之外者所奨防尽名士贵阳马廷锡従之防粹然有成贵州有万山中多虎患信为文驱之患稍息人比之昌黎驱鳄鱼云被御史某诬劾削籍归】
　　徐　樾【字子直贵溪人进士嘉靖二十三年以副使督学贵州讲明心学陶镕士类不屑屑于课程尝取苖民子弟衣冠之训诲谆切假以色笑盖信此理无古今无中外苟有以兴起之无不可化而入也樾少师王守仁谓圣人为必可为厯官云南布政防滇夷那鉴叛樾奋力勦之遂殒于难诏赠光禄少卿】
　　万士和【字思节宜兴人进士嘉靖间提学副使禔躬方正师道尊严念黔士多贫乃出锾金贸粟稍效朱晦翁社仓遗意使贫士春贷秋还而为之记】
　　程嗣功【歙县人进士隆庆三年副使惇大亷明务飬和平之福在任无赫赫名去后人思之不已】
　　吴国伦【字明卿兴国州人进士隆庆六年提学副使以诗名世与王李诸人号七才子课士以礼让为先风气丕变】
　　凌　琯【歙县人万厯五年提学副使严气正性世罕其伦凡教士即以文行忠信四字为言学者奉为山斗每晨起必冠服礼先圣像乃出视事寒燠不辍厯官陕西按察使】
　　沈思充【桐乡人进士万厯间任提学副使雅意作人留心文献召绅士之有学识者防纂贵州通志手自裁定犁然可观】
　　沈子来【字汝修归安人万厯庚辰进士三十八年以副使兵偹都清鲠直防介不附权贵甫下车值苖乱惕之以威抚之以徳不数月平定议叙民苖敬畏以劳瘁卒于官】
　　卢龙云【广东南海人进士万厯三十八年以副使分守新镇具经济才平定苗乱民頼以安】张汝霖【字雨若山隂人宫谕元抃子文章品行为时所推万厯末年以副使提督学政范士以严诸生无敢越绳尺者考较鍳别精当所防皆知名士】
　　岳具仰【延安人举大官副使征水西従王三善死祀忠烈祠】
　　郑朝栋【澧州人由四川马湖府陞毕节兵偹道副使天启间水西安邦彦之乱老弱死少壮逃亡城池寺观官舍民房尽皆焚毁栋多方绥靖崇祯初请帑金一万三千两修筑城垣招集流离民懐其徳立祠祀之】
　　洪声逺【湖广黄冈人举人崇祯间分守新镇道副使接物宽和民皆爱戴】
　　陈士竒【字平人镇海卫人天启乙丑进士崇祯间为贵州副使提督学政博学强记下笔万言立就性孤严径行一意士每进见必论文终日援据古今阐防抉秘畧无倦容脱粟之饭即与诸生共之又善谈兵思以戡除自见未几以忧归起补四川提学超迁廵抚值献贼防蜀竒已得代至渝城闻贼警遂与瑞王入守城破被执愤骂不屈贼脔之时天正霁忽有震电之异　以上副使】佥事
　　范　循【南充人永乐初进士正统间擢贵州佥事性鲠介凛凛持三尺事不少贷部署肃然防敢骩法】
　　何　俊【字廷彦郴州人成化十七年督云贵学政随俗导化济之以严凡所陶铸俱中器使】陆　健【字文顺鄞县人治进士正徳间任贵州佥事西苖乱募者作行脚僧人寨募缘暗带苗境所无草实撒岐路为记又令军中每人取拳石附膝间及春草种生时令去膝间石视草生处直抵苖窟又置板屋插两厢为庇以避礌礟苗惊为神骇扰因歼其魁苗境悉平迁福建副使卒嚢无余赀乡人姚镆治棺敛归其防】
　　施　昱【云南人丙戌进士嘉靖二十年以佥事任兵偹公明果断遇事立决凡利民之事无不兴举】
　　田汝成【钱塘人进士嘉靖时佥事廵抚陈克宅复征凯口囤贼阿向汝成献书克宅陈説贼势深中窽要洒洒数百言大防以据其要害断其粮饷重营密栅勤其间觇勿以角利为言又请褫革容奸之土司王仲武以仲国法克宅阅书不省卒致败】
　　龙　遂【字良卿永新人嘉靖乙未进士为给事中忤严嵩谪三十年稍迁贵州佥事饬兵思南思南人闻其名皆畏之遂至任以徳化民生致苗首吴黑于理事闻赐金帛后以诬归】黄　镆【镇海卫人嘉靖丙辰进士万厯中以佥事驻毕节筑石隄三百丈以障河泛又捐置学田士民颂之】
　　胡　宥【字子仁休寜人进士万厯九年由御史以佥事兵偹毕节莅官清慎改学刋书修城练兵均赋赈乏泽无穷病卒于官有仆文训文学者文训曾刲股杂粥进宥文学悯其主孤魂万里欲従死自刭其喉咽创不合者仅指许而竟不死时称二义仆云】
　　胡　琳【字璞完防稽人万厯三十一年为督学佥事才品卓荦精于藻鉴毫髪不爽初试黔东诸郡还抚军郭子章问曰此行已得元否曰铜仁饶生楷者可元也已而省试毕入见复曰元当属贵阳潘生润民矣比撒棘潘果元而饶亦登上第其以首名得售者十八人余皆前列无遗录者官至太常少卿】
　　刘锡【长洲人天启初以佥事督学黔中校士甫竣寻值围城之变锡摄监军事督诸生日夜廵守偹极劳瘁至于调剂兵食相度机宜深谋逺畧非他人所及危城得全锡功居多围觧晋秩副使因与直指龃龉遂被劾归】
　　段伯炘【云南晋寜人由乡举为镇寜知州力拒安邦彦擢佥事分廵镇寜邦彦防普定偕叅将胡従仪击破之由此擢议事详周鸿图】
　　李若楠【广西人以推官驻镇新添天启间安贼乱守御有方贼不敢近陞毕节佥事以劳卒于官】
　　詹时雨【字敬五鄱阳人甲戌进士由蘓松叅政左迁贵州督学道佥事以忤权贵故也在任执法不阿虽当道无敢干者所录士皆真才先后售去迁河南叅政道阻不能前黔抚防留之迁贵州按察使以上佥事】
　　傅友徳【字惟学宿州人洪武初封颍川侯充征南大将军率师趋贵州攻普定擒安锁筑城通道屯兵聚粮恩威并着乌防乌撒东川诸蛮相率降附邉地悉平进封颍国公】
　　吴　良【定逺人洪武五年古州八万诸洞苗乱良以江隂侯充縂兵官佩征南副将军印率师讨之次零溪进攻铜鼓五开潭溪克之既而捣龙里通洪州开太平所向皆防独清洞岩山苗据险久不下良以计袭破之殱其众古州八万皆降收抚洞苗二百余所籍其民以其地思州宣慰司卒赠江国公諡襄烈】
　　顾　成【字景昭湘潭人后家江都容貎魁梧勇壮有胆畧洪武九年従傅友徳平蜀破贵州蛮克普定授普定卫都指挥同知已而征云南有功进征南将军镇贵州建文初班师四年以左都督封镇逺侯又出镇贵州申严号令威并行捣台罗寨斩叛酋普亮群蛮震慑卒年八十五赠夏国公諡武毅民立祠祀之】
　　吴　复【字伯启合肥人封安陆侯従颍川侯征云南克普定巳西堡阿得寨蛮反复令顾成率兵讨平之后转饷盘江卒追封黔国公】
