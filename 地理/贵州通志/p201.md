<!-- { "loadSidebar": true } -->
　　栁阬行　　　　　　　　　　　田　雯麴尘杨栁春三眠风晴絮飞铺白氊两山夹岸生野烟栗留鸣树何翩翩拖蓝一沼清且涟下有万丈蛟龙渊牝骊下嫁柔丝牵俄顷异物来蜿蜒晦冥云物纷勾连神驹生长乌江邉粤昔贡自洪武年载拜稽首蛮王笺其毛如雪鳞如拳首高九尺花连钱压沙八斛箭控奚官不用瑚鞭天闲十二人喧阗争夸此马真无前天子下诏黄帕纒赐名飞越峰以传沙苑云锦那并肩王毛仲尔将徒然贰师将军絶可怜西域笑指中郎骞罗岭下奔红泉但余春水流溅溅按图索骏空盘旋老鸦闗上斜阳悬臣濓之笔丰如椽高歌更有青藤篇
　　谒武乡侯庙　　　　　　　　　田　雯铜鼔峰插城南陂渔矶百尺溪弥弥蛮云作态僵不动上冒诸葛丞相祠丞相渡泸来何速纶羽遍歴牂柯陲祁连未出首南服眼前雍孟如螘蚳九月凯旋捷书上瘴烟漠漠将军戏遗庙三间塑泥像旁有酋帅济火儿纒头青布身藤甲野花覆额连双眉毒弩千钧矢三十黄区月耳乌防骓当时再拜伏道左聚粻刋路无敢辞僰卒一队拥前后乞怜丞相相许之功成配飨英风在手招羣揺灵旗我瞻庙貌三叹息为譔文字磨丰碑水西黒罗最狡尔之鼻祖何人斯攻心为上术诚善如公作用良可师千载而下吊陈迹古屋深箐藏狐狸长涧潺湲弄寒水似听寳瑟弹哀丝四山寂寞秋色老霜白枫叶红于脂
　　铁锁桥　　　　　　　　　　　田　雯粘天拔地山槎枒下有黝潭龙所家捷玃飞鸟不敢渡庄蹻瞠目空咨嗟巧鍜长絙三十六东西穿鼻贯石腹防蝀屹立体横陈直使天堑作平陆红酣白糁两山口蜃雾喷吐羣峰首画家能事李将军澜沧江上如斯否缥缈五城十二楼神仙海峤昆仑丘拔剑斵空不知险今朝快御天风游
　　女官诗　　　　　　　　　　　田　雯我观女官如观画阎立本绘职贡图我观女官如异梦竒形诡状非一徒我观女官如破寺阴风惨淡魍魉呼古昏灯掲鉢立老佛变相狮龙趋妖貍髑髅抹粉黛脩萝甲胄呼笙竽雌者青防包蓬首雄者碧眼拳髭须女官气概伟丈夫火浣大布纒其躯九尺藤杖红瑚金环两耳垂蠙珠腰下斜挂双湛卢绣裙拖地莲花襦
　　迎春诗　　　　　　　　　　　田　雯上犎秃速毛頳黄勾芒鸦髻鞭棰长千夫舁举蜃雾吐春帖红腻蛮花张岑牟操挝次第起立部之伎何堂堂权舆一队老农态荷鉏驱犊东作强立旗大书丰年字蒙头草笠腰鹑裳山謡秧歌语莫辨盱睢口眼羣相将逐队结连各变化风樯阵马神飞扬僰童年纪十四五朱铅涂面锦襧裆或弹箜弄筝笛或披甲胄挥防枪或骑兕象佛子国或鬭珠贝波斯羗壮者壁垒颇与牧美者娇冶施兼嫱旋风岂类天魔舞当筵不是成都娼最后一队更竒絶身轻一鸟空中翔耸尻翘足立肩背公孙剑器争毫芒斑文貍走云旓动游龙蜿蜒来何方掉竿嫋索又一队獚犵狫排两厢村翁侏如狰揺铃跳月心颠狂金镀双睛银贴齿假面狮子吟西凉【白乐天有西凉伎诗上句即用白语】钟馗手拍铜绰板揶揄调笑随白狼傀儡登塲乃如此何年演自宜春坊木金筑接六诏一髪万里西南疆山青敢嗟瘴疠毒雪消且喜梅花香罗施之戏迎春曲放衙观者如堵墙他时采作黔俗记芦笙防鼔牂柯乡
　　到黔　　　　　　　　　　　　常　安年来拟作壮游赋踏尽东西南北路帆影才冲湘水波马蹄又破黔山雾斜插尖峯形势竒平悬峭壁重闗固乱松坡上雨初晴古驿门前烟欲暮电激岩头百道泉翠迷谷口千年树猿啼虎啸几愁闻星炯月寒频怯步足厎潜窥宿乌归耳根平洗飞云渡岭崖有路石为梯悬市无城岚作防村落参差势不齐民情质朴安其素蛮烟扫净廓封疆万姓欢腾书露布
　　白水河观瀑　　　　　　　　　邹一桂吾吴富水黔富山有山无水山不活深林秖觉岚气重多穴仅与狐兔窟十里一匊泉五里已成渇涓涓洑流山草没纵有清驶无人拨转冈忽闻万马声荒山钟鼓何铿鞫遥看始见白一线匹练昼暴妖虹横两旁水气浸石壁溅跳珠玉烟霏轻天绅长垂不可卷白龙归壑山风鸣观瀑亭中顿忘饭马刍仆饱迟行旌山灵怪我笑枯寂献此血脉流其精华峰蚁穴昔曾到莫竒异欺先生望水亭瀑布竒絶作歌纪之　　　张鹏翀山幽路敻穷攀縁时闻细溜声溅溅忽惊长桥【万里桥】古涧邉上流缭绕疑铺氊下流百丈临平川断崖一落空中悬蒙蒙似滚万箔绵随风袅袅腾蜿蜒须臾直讶化作烟喷为晴雪飞翩翩乘虹饮练光炽然白日照耀摩尼鲜重重覆影断复聨砰崖裂石雷阗阗神揺目心魂颠旧闻野兕藏涡漩吐珠今见骊龙渊川霞雪练断碣镌望川亭上风光偏穷观直拟脱帻眠羲和未肯停征鞭欲去未忍情悁悁我临匡庐三叠泉石梁瀑布天台巅龙湫雁宕阻未前黄黟九龙更鸣弦此间僻奥谁为传不悔万里乘飞鞯饱看银河落九天重来坐拥归轮遄朗吟逍遥秋水篇此身定作飞空仙
　　飞云洞　　　　　　　　　　　靖道谟丰隆当年求虙妃南过黎峨憺忘归徒御不戒丧軿茀化作岩石云不飞石势轮囷更飘飏千年犹作飞云状纷纷郁郁嵌玲珑轩然高敞穷殊相金柯耸擢玉叶舒鱼鳞劈絮堆炮车惊蛇走虺出穴窟猿臂鸟伸龙攫挐世人日看飞云态看尽飞云无此图巉巉双峰峙洞口蹲踞昻首如苍狗武丁巨斧削不成不随风卷长相守蒸濡灵液飞素练苍壁白衣垂片片潺湲冲激响铿訇空里阿香车轮转云昏雨洒雷填填咫尺幻出心目造化不悯儵忽劳直将混沌都凿徧南行险路难登陟来蹑云岩一休息襟袖飘飘爽气生缨珞俱带飞色世间原有飞来峰峰可飞来去亦得愿假巨灵手劈开褰裳乘之周八极
　　石船　　　　　　　　　　　　潘　淳南明河经铜鼔【山名】阳盘涡激石流汤汤江面不容泛渔艇渡头久已成舆梁吴楚昔闻战长岸胡然国留余皇天豃地豁坠山骨神工斧为舟航刳剡沙棠自中古凿破浑沌开鸿荒长年次第具篙桨估客络绎浮湖湘岂知巨舸实其腹何时宇内曾聊浪鱼邻鸥社几聚散秋涨冬涸无低昻不事捎濆与撇漩莫施锦缆兼牙樯挽縴徒劳众力集拍天一任洪涛下濑千秋阻瀛海伏波万里停遐方有力欲负不能负沉吟毋乃庄周藏蜀麻吴盐永寂寞芦花山月常苍凉其上可列百人坐两头箫管歌中央俯凭夷宫子瞻啸钓富春渚严陵狂造物结构讵无意天孙或用杭银潢人间亦有登汞渠其濶百步容龙骧不沉瓦铁岂沉石谁能缩地如长房或如菱溪一大石幸逢六一传篇章我欲留题复敛手断无金薤垂琳琅中流击楫嘅焉叹如泉之酒浇千觞吾生安得似汝夀亘千万世观沧桑
　　题雪厓洞　　　　　　　　　　钱元昌夜郎既伐靡莫灭山神効灵灵秀出麟鳯鱼龙各擅名此洞清寒谁赏识职方图志记载疎惟有神仙曾物色神仙物色亦年深塐塌祠荒钟磬失直待安州方伯来搜剔空明除碍窒法相重装丹碧新洞门四照光华逼光华透彻洞门开太虚防防通呼吸六月风返日轮三冬积雪埋云级还仗高僧一口风吹散雪花杀蟊蠈太平嵗嵗庆丰収永逺苗民安力食












　　贵州通志卷四十四
<史部,地理类,都会郡县之属,贵州通志>
　　钦定四库全书
　　贵州通志卷四十五
　　艺文
　　五言律
　　唐
　　送崔员外黔中监选　　　　　　綦母潜持衡出帝畿星指夜郎飞神女云迎马荆门雨湿衣听猿收泪罢系鴈待书稀蛮貊虽殊俗知君肝胆微
　　送上官侍御赴黔　　　　　　　李嘉祐莫向黔中路令人到欲迷水声巫峡里山色夜郎西树隔朝云合猿窥晓月啼南方饶翠羽知尔饮清溪
　　送侯侍御黔中充判官　　　　　刘长卿不识黔中道今看遣使臣猿啼万里路鸟似五湖人地逺官无法山深俗岂淳须令荒徼外亦解惧埋轮
　　黔中书事　　　　　　　　　　窦　羣万事非京国干山拥丽谯佩刀看日晒赐马傍江调言语多重译壶觞每独谣沿流如着翅不敢问归桡
　　寄黔府窦中丞　　　　　　　　羊士谔汉臣旌节贵万里防牂柯夏月天无暑秋风水可波朝衣蟠艾绶戎幕偃雕戈满岁归龙阙良哉伫作歌
　　初离黔中泊江上　　　　　　　李　频去去把青桂平生心不违更莲府辟兼脱布衣归霁岳明残雪清波漾落晖无穷幽鸟戏时向棹前飞
　　黔中酬同院韦判官　　　　　　李　频平生同所爲相遇偶然迟各着青袍后无归白社期江流来絶域府地管诸夷圣代都无事从公且赋诗
　　自黔中东归旅次淮上　　　　　李　频行旅本同愁黔吴复阻修半年方中路穷节到孤舟夕霭阴野晨光动积流家山一夜梦便是昔年游
　　黔中罢职过峡州题田使君北楼　李　频巴中初去日已过使君留及得寻东道还陪上北楼江冲巫峡出桥过洛宫收好是从戎罢看山觉自由
　　寄黔南李校书　　　　　　　　许　棠从戎巫峡外吟兴更应多郡响蛮江涨山昬蜀雨过公筵饶越味俗土尚巴歌中夜怀吴梦知经滟滪波
　　送人尉黔中　　　　　　　　　周　繇盘山行几驿水道复通巴峡涨三川雪园开四季花公庭飞白鸟官俸请丹砂知尉黔中后髙吟采物华
　　宋
　　送鲜于秘丞通判黔州　　　　　梅尧臣壶头山下俗巴妇曲中听汲井熬盐白烧田种谷青岩风来虎啸江雨过龙腥事简能谈者雄所草经
　　元
　　贵州　　　　　　　　　　　　范　梈离思久不惬幽情晚旋添天宜明月独山与宿云兼蛩语通支柱蛛丝映卷帘若无光霁在何以破朱炎
　　明
　　和祁顺游西峡韵　　　　　　　周　瑛溪洞入玲珑寻山半是空松篁山鬼路烟雨水仙宫人立红尘外马行绿水东忽闻黄太史诗句落黔中
　　清平道中　　　　　　　　　　杭　淮亦知春久去花尚满陵冈小朶穿篱白微风过马香清平蒙伐罪苖獞识尊王盐米通吴蜀人今无异方
　　镇逺喜即舟　　　　　　　　　杭　淮连山雾不开壑转一溪廻汹汹奔湍下蒙蒙细雨来巫山疑有峡滟滪不成堆撇旋看舟子乗流亦快哉
　　元日新添喜晴　　　　　　　　杨　慎白日临元歳新云放晓晴城窥氷壑逈楼射雪峯明客鲤何时到宾鸿昨夜惊离心似蔓草处处逐春生
　　平溪道中　　　　　　　　　　何景明徙倚平溪馆天高秋气清水萤光不定山籁响难平夜火云间戍寒松江上城终宵无梦寐高枕听滩声
　　过镇逺　　　　　　　　　　　何景明地僻光揺落空亭长緑莎山川连蜀道市井杂夷歌旅箧衣裳少秋程风雨多无人相问讯尽日抚寒柯
　　古郡青山下经过驻使车土官迎诏拜蛮客望城遮叠嶂营孤垒清江绕百家晚来官署里独坐咏皇华
　　寥落古城池斜光照戍旗关临苗子砦洞入长官司殊俗终难近蛮音久易知踟蹰暮江上又是仲秋时
　　安南　　　　　　　　　　　　何景明﨑岖逾岭路到郭已昬钟城险苗难越关高贾不通郊烟秋牧马崖日暖收蜂民俗殊中域生涯亦颇同
　　查城十五夜对月　　　　　　　何景明中秋看月色移席又前楹河汉三更没关山万里明风烟依独戍砧杵闭空城此夜髙堂上多应念逺征
　　天上何所有团团白玉盘可怜秋半月只是客中看影直朱楼午轮高青瘴寒美人何处共光影隔云端
　　小市无兼味隣家酒亦悭佳期三五夕逺客万重山霄汉分秋色风尘照旅顔去年当此夜坐对紫薇间
