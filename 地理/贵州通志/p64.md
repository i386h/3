<!-- { "loadSidebar": true } -->
　　岩尖谷　羊毛粘【稻名府属俱产】麦蓝菜【出威宁州叶如麦蓝味颇香】木耳　香菌【俱出威宁】西瓜【出黔西者为佳】土瓜【出毕节形如茯苓煮食可疗饥】银矿　铜矿　黒铅　白铅【俱出威宁各厰毕节亦有黒铅厰】乳漆器【漆出平逺州寨中土人加五色累器雕刻斑剥谓之累漆雕漆】革器【出府境诸器俱有制同安顺坚致过之】马氊【出府治即羶裘鷜毼土人聚羊毛为之可以御雨】褐【出威宁致化里】葛【出平逺遍山皆是葛土人采制之甚粗】茶【出平逺山岩间制如法味甚佳】乌梅【出府属】松实【出威宁地产大松其实如松子而味清香】花红【出府境味甚甘】无花菓【出平逺】茯苓【出威宁致化里】丹参　黄芩　山樝【出威宁是山皆有有大小二种小者入药一名棠毬子】薏苡仁【出黔西平逺】山丹【出府境叶茎花俱类百合根大如拳粉可充食】杜鹃花　四季桂【出府境俗名七里香】鹦鹉【出威宁可渡黒章等处】白鹇【出黔西】九香虫【出毕节赤水河】马【岀威宁旧为水西乌撒地所谓水西马也】麋【出府属】豪猪【俗名刺猪其状如豚鬃毛大如笄白根黒端能射物苗人拾其豪以为簪】竹防【一名竹防岭南所珍其状类松防大如鼠重可二三觔食笋故腴美得之最难以上二物府属俱出】
　　南笼府
　　硃砂　雄黄【俱出永丰州近粤西地】水银【出普安县滥木桥厰】黒铅【出丁头山厰】铁【出鹧鸡厰】榛【出普安州山间】紫罗橘【出安南俗名蜜筩香色似蜜罗而小皮薄有穰】橄榄【本闽广所产今安南亦出即青果旧志谓与青果味同而实细】苎麻【出安南供绩织子亦可食】粉葛【蔓延遍野根可漉粉花可解酲有甘苦二种】芭蕉【花大如盆其子房包甜美普安州多此种】枫香树【出安南树似白杨叶三岐经霜则丹有脂而香岁久则生瘿文理坚致土人或得之深山中俗呼为瘿木】罗汉松【古名麈尾松出普安】笻竹【竹谱载髙节实中状若人形俗谓之扶老竹张孟阳云兴古盘江县今普安州是也俗名罗汉竹】竹鸡【出安南】猿【出安南】
　　遵义府
　　白铅【出小红闗等处】铁【出府属】漆【出府境】布【土人所织甚麤】绵纸【出绥阳者为佳】靛【府属皆出】杨梅【出绥阳仁怀二县】香橼【出仁懐皮粗而大香于他郡】佛手柑【亦出仁怀】黄连【府境及各属俱出】仙茅【出府境】茉莉【南方草木状称其芳香酷烈岭外海滨恒多今黔省亦栽隔年则不花独仁怀土地为宜】楠木【产正绥桐三属近亦难得】黄鹂【府属俱有】画眉【府属皆有】鳇鱼【府境所产不大渔人偶得之亦如都匀鲥鱼以通省所无而珍也】




　　贵州通志卷十五
<史部,地理类,都会郡县之属,贵州通志>
　　钦定四库全书
　　贵州通志卷十六
　　秩官志序
　　【官制　职官名宦　土司】
　　元深冠裳图于王会龙番朝见不在前廷岂非以其荒逺僻陋不受命于王朝故严舌人门外之位欤元置顺元路宣慰兼用流官明设贵州布政司渐治以中土之法我
　　国家裁衞所置州县辟新疆定营制揆文奋武各举其职向之土司存其名号而已无尺寸之柄跋扈倔强者诛殛放流俯首听命则建官惟贤制度之详卓越前代矣自汉以还宦辙所至或建节裔土或捧檄蛮方代有其人虽载籍放失而博采旁搜庶几循名责实矧功德在人尤有难以冺没者乎至土司之厯世相承逺者千年近者亦数百嵗为着其世系别其沿革使后来者考之于以见
　　圣朝
　　德化涵濡无逺弗届云述秩官志
　　秩官
　　官制【文武分编元以前未设郡县多系土官明制附注备考】
　　国朝
　　文职
　　总督一员【明初值地方有警特命专征事定还朝无常职嘉靖三十一年从御史宿应麟请设湖川贵总督驻沅州四十二年裁万厯二十七年因播州叛复设驻四川三十二年裁天启三年水西叛设川湖云贵广西五省总督驻贵阳国朝顺治十六年设云贵总督两省分驻康熙元年改设贵州总督四年仍设云贵总督驻贵州二十一年移驻云南雍正七年因清理苗疆加云贵广西三省总督雍正十二年苗疆事竣仍为云贵总督乾隆元年因新疆苗叛事平设贵州总督兼摄巡抚】
　　巡抚一员【明正统四年始设巡抚成化八年裁十一年复设正德二年裁五年复设至嘉靖四十二年裁湖川贵总督始加贵州巡抚提督军务兼制湖北川东地方万厯二十九年平播后又加兼制湖南川南　国朝顺治十八年停提督军务裁抚标兵康熙二年设巡抚防衞马兵五十名二十年平吴三桂后复提督军务兼理湖北川东地方驻省城明设巡按贵州监察御史一员裁】提督学政一员【明自洪熙元年令贵州就试湖广嘉靖中始以按察司副使佥事为提学道　国朝初仍明制康熙四十一年裁设提督贵州广西两省学政四十五年始专设今职驻省城巡试各属】
　　布政使司布政使一员【明布政司设有叅政二员一分守安平督粮道驻省城一分守贵宁道驻乌撒叅议二员一分守新镇道驻平越一分守思仁道驻思南　国朝康熙六年裁止留督粮道又旧有都事一员理问所理问一员俱裁】
　　经歴司经厯一员
　　照磨所照磨一员
　　丰济库大使一员
　　按察使司按察使一员【明按察司设有副使四员一分巡思石兵备道驻铜仁　国朝康熙二年裁一分巡安平威清兵备道驻普定一分巡贵宁兵备道驻毕节一分巡新镇都清兵备道驻都匀六年俱裁佥事二员一清军兼理驿道康熙二年裁一提督通省提学道四十一年裁又旧有知事一员经厯司经厯一员先后奉裁】
　　照磨所照磨一员
　　司狱司司狱一员
　　清军粮驿道一员【明成化十六年设布政司管粮右防政又设督粮叅议万厯八年裁督粮叅议归并右叅政后为分守安平督粮道　国朝康熙二年裁清军驿道归并督粮道二十六年　题粮驿道兼理贵东道雍正八年另设贵东道定今职驻省城】
　　分巡贵东道一员　【国朝雍正八年设驻镇逺】
　　分巡贵西道一员【明为分守贵宁道驻乌撒　国朝康熙六年裁十一年复设平大黔威守道二十八年改分巡贵西道驻大定寻移驻安顺】
　　古州兵备道一员　【国朝乾隆二年设驻古州】
　　贵阳府
　　知府一员
　　同知一员【初分驻永赤雍正二年加理苗衔五年移驻长寨】
　　通判一员【初分驻毕乌康熙六年改驻安顺府南笼至三十四年复添设本府通判】经厯一员
　　司狱一员
　　儒学教授一员
　　训导一员【康熙三年裁各学训导每府卫止设教授四十三年复设贵阳安顺平越都匀镇逺思州思南石阡铜仁黎平威宁十一府训导】
　　丰济仓大使一员
　　隂阳学正术一员
　　医学正科一员
　　僧纲司都纲一员
　　道纪司都纪一员
　　明设推官一员裁又有税课司大使一员皇华驿驿丞一员俱裁
　　贵筑县
　　知县一员
　　典史一员
　　儒学教谕一员【康熙三年各县学止设训导四十三年添设贵筑龙里贵定修文普安安南安平清镇瓮安湄潭清平施秉印江婺川毕节永宁余庆一十七学教谕】
　　训导一员
　　定番州
　　知州一员
　　州判一员【分驻大塘　国朝乾隆四年设】
　　吏目一员
　　儒学学正一员
　　训导一员【康熙三年各州学止设学正四十三年添设定番广顺开州普安镇宁黄平黔西平逺大定九州及平溪清浪二卫学训导】
　　广顺州
　　知州一员
　　吏目一员
　　儒学学正一员
　　训导一员
　　开州
　　知州一员
　　吏目一员
　　儒学学正一员
　　训导一员
　　龙里县
　　知县一员
　　典史一员
　　儒学教谕一员
　　训导一员
　　贵定县
　　知县一员
　　典史一员
　　儒学教谕一员
　　训导一员
　　修文县
　　知县一员
　　典史一员
　　儒学教谕一员
　　训导一员
　　安顺府
　　知府一员
　　同知一员　【国朝雍正九年添设分驻郎岱】
　　通判一员【原驻南笼雍正五年南笼改府裁九年复设分驻归化营】
　　经厯一员【雍正五年分驻旧安顺州】
　　儒学教授一员
　　训导一员
　　毛口驿驿丞一员【系平越府黄丝驿驿丞于雍正九年移驻】
　　明设推官一员裁
　　普定县
　　知县一员
　　典史一员
　　儒学教谕一员【初无教谕康熙四十四年同平越都匀镇逺安化龙泉铜仁永从七县学添设】
　　训导一员
　　镇宁州
　　知州一员
　　吏目一员
　　儒学学正一员
　　训导一员
　　永宁州
　　知州一员
　　吏目一员
　　儒学学正一员
　　训导一员【初无训导康熙四十四年同麻哈独山二州学添设】
　　坡贡驿驿丞一员　【国朝雍正十二年设】
　　安平县
　　知县一员
　　典史一员
　　儒学教谕一员
　　训导一员
　　清镇县
　　知县一员
　　典史一员
　　儒学教谕一员
　　训导一员
　　平越府
　　知府一员
　　经厯一员
　　儒学教授一员
　　训导一员
　　明设同知一员推官一员平越仓大使一员裁平越县
　　知县一员
　　典史一员
　　儒学教谕一员
　　训导一员
　　杨老驿驿丞一员
　　黄平州
　　知州一员
　　州同一员　【国朝雍正十二年设分驻旧州】
　　吏目一员
　　儒学学正一员
　　训导一员
　　重安江驿驿丞一员
　　瓮安县
　　知县一员
　　典史一员
　　儒学教谕一员
　　训导一员
　　余庆县
　　知县一员
　　典史一员
　　儒学教谕一员
　　训导一员
　　湄潭县
　　知县一员
　　典史一员
　　儒学教谕一员
　　训导一员
　　都匀府
　　知府一员
　　理苗同知一员　【国朝雍正七年设分驻八寨】
　　理苗通判二员【一雍正七年设分驻丹江一雍正九年设分驻都江】
　　经厯一员
　　知事一员　【国朝乾隆元年设分驻八寨】
　　儒学教授一员
　　训导一员
　　明设推官一员裁
　　都匀县
　　知县一员
　　主簿一员　【国朝乾隆元年设分驻都江】
　　典史一员
　　儒学教谕一员
　　训导一员
　　麻哈州
　　知州一员
　　吏目一员
　　儒学学正一员
　　训导一员
　　独山州
　　知州一员
　　州同一员　【国朝雍正十二年设分驻三角】
　　吏目一员
　　儒学学正一员
　　训导一员
　　清平县
　　知县一员
　　县丞一员　【国朝雍正十二年设分驻凯里】
　　主簿一员　【国朝乾隆元年设分驻丹江】
　　典史一员
　　儒学教谕一员
　　训导一员
　　荔波县
　　知县一员
　　县丞一员　【国朝乾隆元年设分驻旧县】
　　典史一员
　　儒学训导一员
　　镇远府
　　知府一员
　　理苗同知一员【明设同知　国朝康熙六年裁雍正七年复设分驻清水江十一年移驻台拱】
　　理苗通判一员　【国朝雍正十二年设分驻清水江】
