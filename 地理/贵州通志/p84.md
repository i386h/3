<!-- { "loadSidebar": true } -->
　　胡　琼【延平人正徳十三年廵按威望丰采凛不可犯先是黔俗黩巫觋以祸福惑人琼首厉禁之毁淫祠不在祀典者数百所一时民俗丕变劾縂兵昌佐之贪婪抑中官王诲之豪横尤凛凛可称】
　　刘廷簠【字器重安福人嘉靖二年廵按清苦自茹按部屛除驺従匹马双旌徧厯荒徼奸摘伏凛若神明】
　　郭洪化【字子弼安福人嘉靖二年进士授御史十年按贵州以谏采大木削籍为民卒后赠光禄寺少卿】
　　王　杏【奉化人嘉靖十三年廵按峻节凛然摘伏如神大猾敛手贵州乡试原附云南道里艰阻杏奏请开科于本省従之】
　　赵大佑【浙江太平人进士嘉靖二十年廵按果敢峭直执法不回临大事决大疑片言而止土酋有隂懐不轨者詟佑威名遂寝其谋厯官兵部尚书】
　　薛继茂【字隆华保山人御史倜傥有风裁屡着谠言万厯中按黔惩贪剔蠧吏治为之一清兴学校广觧额黔士至今颂之】
　　应朝卿【临海人万厯己丑进士官御史端亮敢言风采素着万厯中廵按黔中殚力兴除与中丞江东之共置右文偹赈恤军药诸田士民利頼】
　　杨　鹤【字修龄武陵人进士万厯间御史立朝议论侃侃时台省交搆鹤上持平一防痛切时羣心厌服廵按贵州以激自任暇则进诸生质疑问难夜分始罢诸生索书者满前鹤欣然一一挥洒宛若师弟士以此悦其教寻擢太常少卿厯官縂督三邉都御史】
　　史永安【字盘石武定州人以庻常授御史天启元年出按黔次年水西叛将围贵阳咸讽永安当以廵行去不聼贼围既合慷慨登陴与士民固守阅十月援兵不至城中食尽乃召诸将士誓死为作饮血歌以见志或有泣下者永安正色曰吾軰为朝廷守封疆经年城即破得死所矣正当谈笑而道何泣为时援兵怯贼徘徊平新间永安复作四诗以蜡书逹平越中有刺新抚逗遛语新抚见之亲率诸军即日进发一鼓破贼围解晋太常少卿厯官兵部侍郎】
　　傅宗龙【昆明人万厯庚戍进士天启间廵按时值王三善败于内荘人心惶惧宗龙调兵筹饷井井有条诛陈其愚之奸人心快服后厯官兵部尚书陜西縂督讨李自成兵败死之諡忠壮】冯晋卿【合江人天启壬戌进士崇祯十一年廵按振风纪无或枉桡豪猾敛迹尤以爱育人才为念躬自课试第其等差而奨劝之多所成就蠲赎锾修入川大道垂数百里行者便之肖象以祀着有天符笈草行世】
　　朱奉□【字连水成都人崇祯辛未进士崇祯十五年廵按丰采峻整激浊清颦笑无茍杜絶苞苴辨疑狱数十案一时号为神明复命归里为流贼张献忠所害　以上廵按】
　　布政使
　　蒋廷瓒【滑县人洪武中举才行有大度永乐初以行人讨平思南叛苖七年迁工部右侍郎后贵州设布政司上难其人以廷瓒素有威望于黔复为左布政使与民休息黔人颂之卒于官】陈　廸【字允道宣城人洪武中厯官云南左布政使时普定曲靖乌撒乌等苖乱廸率兵击破之献俘于朝赐金币官至礼部尚书建文中与齐黄同死难】
　　易　节【万载人永乐中进士宣徳间为贵州左布政使寛洪有度抚字心劳一时治行翕然称长者民不忍欺焉】
　　萧　寛【吉水人永乐甲申进士累迁贵州左布政使寛洪有量端简不哗未尝疾言遽色而处大事裕如也】
　　范　理【字道济天台人宣徳庚戌进士厯官贵州左布政使或谓之曰公陟方岳南阳相公力也盍往谢理曰相公以我不事奔竞故用我我往谢是辱相公知也杨闻之愈推重及杨殁理走数千里哭奠曰吾无以报相公惟此一掬涙耳厯官南工部侍郎】
　　萧　俨【内江人进士景泰间为左布政使多政奏请颁乐器增解额允之后致仕卒】彭　韶【字凤仪莆田人天顺丁丑进士成化中任广东布政荐陈献章十四年因劾采诸珰忤上意调贵州甫下车首问民疾苦状一切利弊即与兴除民有讼即反覆劝谕如家人父子累官刑部尚书諡安】
　　王　诏【赵州人天顺甲申进士成化时为贵州左布政使度量汪洪政尚恺悌羣吏化之民用寜谧】
　　刘　元【仁寿人天顺进士授主事治四年迁左布政使亷静寡欲以节俭为群僚先每饮惟清菜一味人号曰清菜刘】
　　张　抚【寳鸡人治间布政使刚介明敏而清苦尤着贪墨者瞿然化之】
　　闾　钲【泾州人治十一年为右布政使米鲁之乱督饷遇害事平赠官廕一子入监】朱　芹【富顺人以右叅政分守平越天启间安酋叛围平越芹歃血誓众募兵坚守城乃得全陞布政使】
　　朱家民【字觉民曲靖人天启三年任贵阳守时黔围初解闾里萧条家民极力抚循渐有起色寻擢安普监军副使冒锋镝辟榛莾以通滇道创建连云等十一城扼要守险使贼不敢窥又盘江湍悍旧以舟渡多漂溺家民欲建桥艰于架石乃仿澜沧江制冶铁为絙凡三十有六纽于鐡柱而系之两防布板楯其上凌空飞渡往来遂成坦途夹岸遍布楼阁洒翠流丹煇煌掩映在黔十余年劳勚最多迁至左布政使归着有端俗约言　以上布政使】
　　按察使
　　成　务【兴国州人洪武丙子乡举永乐初为御史亷介有声十一年设贵州按察使务为首任秉宪得大体为黔臬贤能之冠】
　　杜　铭【金堂人正统乙丑进士成化初按察贵州持心仁恕多所平反疑狱一讯即决亡蔓引者厯官刑部尚书】
　　徐　珪【安岳人成化二十年按察使寛严调济谳狱周详必反覆无可出处而后入之民自以不寃寻陞左布政使】
　　朱守孚【字仲孚桂阳人成化己丑进士为刑部郎录囚云贵多所平反】
　　陈　金【字汝砺应城人治九年按察贵州平易果决寻迁云南布政父老请留舄以识遗爱金以所挥扇畀之众寳蔵焉时有遗扇清风之咏倡和成帙厯官都御史】
　　吴伯通【广安人治十一年按察使不屑屑于细务而大体详明暇则进诸生讲明经义纚纚忘倦】
　　刘　丙【字文焕安福人成化辛未进士正徳四年迁贵州按察使亷明详慎以洗寃泽物为已任决大狱每古义读其牍者莫不缩颈吐舌骇为神明厯官南工部右侍郎諡恭襄】姚　镆【字英之慈谿人治进士正徳九年按察使作兴士类颁矩矱定绳尺讲业课士无有倦时】
　　韩士英【南充人进士嘉靖间芒部乱英以副使兵偹毕节筑月城凿池引城外水便汲又建周泥站城卫民旋擢本省按察使】
　　杨　最【字殿之射洪人嘉靖十五年按察使刚果敢为防明执法人莫敢干以私厯官太仆寺卿时有防谕辅臣欲命东宫摄国一二年最防谏云圣谕及此不过信方士为调摄计黄白之术金丹之药皆可以斵防元气惟不迩声色保复元阳仙夀不求自至防入大怒逮讯死狱中隆庆元年赠右副都御史諡忠节廕一子】
　　胡尧时【字子中泰和人进士嘉靖中为贵州按察使尝师事王守仁谓职任刑名宜先教化以躬行为人士倡修阳明书院凡守仁著作在贵阳者刋行之】
　　陈　尧【字敬甫南通州人嘉靖乙未进士三十五年为贵州按察使治崇大体恤民防采木命下尧持议不宜罢荒服有防征丹砂若干觔台使者檄征之尧持不下时有先输者台使诧尧曰夜郎丹砂赤如血佳哉尧曰此百姓血也安得不赤一座愕然所征砂竟寝不报厯官刑部侍郎】冯成能【慈谿人嘉靖乙未进士隆庆三年为贵州按察使至则与郡人马廷锡等讲学建阳明书院而为之记覩万士和义仓慨然慕之于是以粟易金益以己俸置田每秋成积贮贷还一如万之旧而田遂为永利】
　　程大宾【字汝见歙县人万厯元年按察使讲明理学尤多实践言笑不苟僚属惮之】杨寅秋【字义叔泰和人宰相士竒元孙由进士厯迁按察使万厯中讨播之役寅秋监黔蜀兵与中丞郭子章计用安氏以剪其羽翼乃檄安疆臣率所部兵従沙溪入战扵大水田败之四方兵始合破其巢贼平论功寅秋为最以劳卒于官子章为请防立忠勲祠以祀之】
　　萧象烈【字无竞庐陵人进士崇祯间官贵州按察使清介自持平易近物凡所谳鞫务在原情必婉转开释而后已自奉甚约布衣蔬食有寒士所不能堪者推天下清官第一防黔人愤击水西目把事连起大狱象烈力为平反忤直指意被劾落职去】
　　张　燿【陜西人举人崇祯末任按察流贼孙可望陷省城燿同防议曾益至定畨与知州陈新第约土司募士卒为恢复计未几贼陷州城燿犹操刀巷战至日晡力尽被执贼将艾能竒谓之曰公我梓里也幸降我燿叱曰汝为贼我为朝臣安论梓里骂不屈遂遇害　以上按察使】叅政
　　戴　金【字纯夫汉阳人正徳甲戌进士嘉靖七年廵按四川十七年为贵州左叅政金按蜀时值芒部之乱沙保等聚兵劫掠金奏调官军擒沙保复立陇胜为土官又防称芒部与乌撒乌防水西等处因事讐杀乗机劫掠乃其常事而毕节实诸夷出没之所为川贵藩篱必武偹修而后可以消外患请令威清兵偹驻安庄仍于贵州添设佥事一员分廵毕节乌防乌撒镇雄东川赤水永寜四府四卫一司更畨操练以偹诸夷贵州毕节设道自金始】
　　洪邦光【同安人隆庆戊辰进士万厯十一年以副使兵偹都匀乐平司叛苖乐礼生挟土官宋廷瓒夙仇纠众反流毒甚惨邦光及知府梁柟集兵勦之与指挥娄联璧杨威定计擒礼生诛之贼平陞左参政】
　　张　悌【河南人进士倜傥有才慷慨自许夙以邉才著名以四川叅政分守东川时讨杨应龙值縂督李化龙丁外艰兵心稍懈独冒暑单骑走监诸营激励将士竟以平贼迁大同廵抚卒】尹　伸【字子求宜賔人天启中举邉才以防政监军従抚军王三善进讨水西料敌制胜具有成筭内荘之役不用伸计以至败伸防残卒归招集训练危疆再安厯官河南左方伯明末献贼破叙州伸家居被执不屈遂遇害】
　　缪国维【字西垣吴县人进士天启初任右防政分守新镇道值安氏叛围贵阳国维驻新添聚兵固守扼其东下力持半壁诸郡頼以无虞厥功甚伟】
　　朱之臣【字无易成都人进士崇祯初年以右防政任贵寜道凡军民利殚力兴厘厯官户部侍郎文章政事为时所推重】
　　李中行【山东人进士崇祯间以副使终飬起贵州提学未至擢平安道防政耿介不阿因黔人愤击水西目把事廵按蘓琰受安贼贿诬以谋反杀胡朝栋等四人杖毙者八人中行愤极防纠琰为民讼寃语侵黔督朱燮元有防命黔督滇按勘其事奏覆夺其官黔民至今言及犹涙下】郭时亮【富顺人举人崇祯间为安平道防政恬澹寡欲一介不苟莅任三载一以清浄为治士民安之防郎岱生夷蠢动时亮亲往开诚抚谕遂寝其谋　以上防政】
　　叅议
　　杨　防【字念清泰州人洪武中用明经举为御史宣徳初擢贵州右防议在黔六年清操一节赐玺书褒之及卒无资归里遂卜城东三坡林因家焉】
　　尤安礼【字文度长洲人建文三年举人宣徳间由车驾郎迁贵州左防议洁己爱民以疾乞归槖中仅余俸八金归即杜门以机杼谋生人罕知者有郡守秩满入京适吏部与安礼同年询其起居不能荅既还蘓遍访之得安礼于委巷中方自络丝芒鞋敝袴意泊如也闻郡侯至避去不肯见孙循举于乡曾孙越举进士六世孙锡类举进士复为贵州右叅政】
　　吴　禋【零陵人成化间叅议居官十年狷介亷明始终如一归里之日惟图书数箧而已】吴　环【漳浦人治间叅议明作有为积蠲除殆尽】
