<!-- { "loadSidebar": true } -->
　　杨圣言妻李氏【郡人年二十二适庠生圣言二十九岁夫亡哀恸过甚至于丧明奉翁姑孝敬本于天性其姑因翁殁时送葬折足十二载不能起牀氏左右就养相依为命有子二长林鹏次林鹃家虽贫苦不惜钗钏使就傅读书俱为郡庠生年八十一嵗卒乾隆四年总督张广泗题旌】
　　石昆山妻王氏【镇逺县人年十八适昆山值吴逆之乱举家避兵其姑失散不知死所氏哭泣不絶覔于深山获其尸负归封窆氏夫逺出贸易杳无音信氏凭十指度日后闻夫死异乡痛哭几絶于时二十六嵗无所出抚亲侄为子卒年七十七岁乾隆四年总督张广泗　题旌】罗春万妻刘氏【镇远县人年十七适春万二十五嵗春万贸易客死于外闻讣之日絶而复苏时翁姑垂白养葬多出女工所办有子一夫故时仅六岁氏鞠之成立乾隆四年总督张广泗题旌】
　　赵国瑾妻彰氏【镇逺县人年二十一岁适国瑾三十岁夫亡奉事翁姑生养死葬不以贫窭稍缺居恒饔飱不继志节愈坚有子二抚之俱得成立乾隆四年总督张广泗　题旌】聂淑昌妻郑氏【镇逺县人庠生郑基祚女年二十一适淑昌相敬如宾夫病三月侍汤药寝食皆废夫亡誓不独生因诸孤幼弱忍死守节翁姑早殁有伯翁同居老而无子忽病瘫痪氏奉之唯谨乆而不怠殁则治丧如礼性敏慧通诗书族里诸女多就学者三子教至成童始入塾亲师长光暄嵗贡次光昐光曦皆成立乾隆四年总督张广泗　题旌】
　　思南府
　　郭拱璇妻刘氏【郡人贡生刘兆甲女年十八适拱璇拱璇家贫喜读书不事生产氏亦知书勤纺绩以奉舅姑十九岁夫亡勺水不入口者三日母郑以舅姑在堂慰谕乃誓守节时吴逆兵燹舅姑以氏年少为忧氏曰新妇上忧翁姑迟暮下忧子女幼弱耳新妇有利刅不足忧也及翁姑殁克终丧事居家勤俭织纴之暇繙阅书史虽卑幼不轻一见仅生一女以侄为嗣晚喜理手书道德经淡食终身乾隆四年总督张广泗　题旌】
　　田　袚妻朱氏【郡人年十九适袚二十四嵗夫亡子幼坚志守节翁姑老病氏出入扶持数年如一日及殁丧葬尽礼子禾丰康熙癸巳　恩科经魁任遵义府教授孙霔乾隆戊午科解元年七十五嵗卒乾隆四年总督张广泗　题旌】
　　何特简妻田氏【郡人年十八适特简二十八岁夫亡有子三人坚贞守志家贫无伯叔兄弟之助饔飱莫继氏灌园种菜度日冰操弥坚教子读书脩脯出十指之余三子皆成立长鸿正湄潭县教谕次楚正三虞正俱列宫墙乾隆四年总督张广泗　题旌】
　　冉乔枚妻王氏【郡人年十七适乔枚为继室二十七岁夫亡悲伤之至声泪俱絶姑劝乃止奉舅姑笃孝姑目失明左右就养不离顷刻生事尽礼丧事尽哀氏无出抚前妻三岁儿钟爱如已出慈教有方为郡庠生乾隆四年总督张广泗　题旌】
　　史正序妻杨氏【印江县人年十六适正序二十三岁夫亡翁姑衰老二子幼穉茹荼守节姑先翁逝翁病痰火扶持调防歴年不倦先后丧葬不遗余力人称孝妇教子耕读次子直书为县庠生年七十一岁卒乾隆四年总督张广泗　题旌】
　　石阡府
　　张炌星妻欧阳氏【龙泉县人年十八适炌星二十一岁夫亡临窆之日触石几死墨面蒿簪誓死守节时翁尚在堂氏奉之甘旨不缺翁殁殡葬克尽诚孝子坚一岁即孤抚之慈严兼尽为邑庠生乾隆五年总督张广泗　题旌】
　　朱祖熹妻何氏【龙泉县人年十五适祖熹十九岁夫亡常欲引绳自尽家人劝以翁姑与弱息待命于氏奈何至此氏乃断绳守节及翁姑殁前后丧葬各致其哀居恒敝衣粝食至奉先祭品必出自女工所得而后用之曰非从千针万线得来不足以尽我心也子尔舟教以儒业恐其不专常啼泣训诫之学成食饩于庠乾隆五年总督张广泗　题旌】
　　思州府
　　夏之騜妻王氏【玉屏县人年十九夫亡守节养姑甘旨不缺姑殁丧葬尽礼教二子家升家书俱列黉序孀居三十七年持身严谨非至戚不越阈相见乾隆二年总督张广泗　题旌】陈世杰妻张氏【玊屛县人年十三即丧父母又鲜兄弟十六适世杰孝事舅姑婉娩循礼及舅姑殁贫无立锥与世杰竭力丧葬二十嵗夫亡时长子锦甫二岁次子铭甫五月氏内外无依拮据女红以育孤孩俱得成立乾隆二年总督张广泗　题旌】
　　黎平府
　　左文明妻王氏【郡人年十八适庠生文明二十一岁生子士毅三嵗次子士吉数月文明遘疾氏割股疗之不起哀号几絶誓死守节家素贫仰事俯育惟凭纺绩姑有羸病日增剧氏乃置榻姑侧晨夕不离姑悲则氏絶食姑喜则氏进餐孝意诚笃教二子就傅脱簪为贽夜则以松脂代膏火二子皆为庠生嗣翁姑继没丧葬尽礼乾隆二年总督张广泗　题旌】
　　胡其彦妻钟氏【郡人庠生钟良儒女年十七适其彦十九岁生子四阅月夫亡呼天抢地几致同死乃以姑老子幼矢志守节家素寒俭氏以纺绩为生奉姑甘旨不缺姑没丧葬以礼训子成立入泮未几而夭氏又抚六岁孤孙备尝艰苦乾隆二年总督张广泗　题旌】汪映星妻王氏【开泰县人年十六适映星十九岁夫亡遗腹三月得生子矢志守节家贫奉姑备极孝养姑没内外无所倚赖拮据丧葬克终大事有吴姓生女甫三日氏抱养之即以为媳不料晚年丧子止遗一孙其媳亦体姑志不肯再醮姑媳相依为命以育孤孩艰苦备至人情所难乾隆二年总督张广泗　题旌】
　　大定府
　　曹启茂妻徐氏【黔西州人年二十适启茂二十九嵗夫亡子五嵗女二嵗矢志守节之死靡他家贫灶常不炊氏勤纺绩以抚孤儿成立婚嫁守节四十余年面无笑容乾隆二年总督张广泗题旌】
　　卢朝相妻萧氏【黔西州人年十七归朝相事孀姑孝姑病亲侍汤药衣不解带及殁哀毁终丧二十五岁夫亡以子女皆幼矢志守节家贫无立锥纺绩度日抚子永和成立又夭死媳亦继丧氏又抚其孙年八十九嵗卒乾隆四年总督张广泗　题旌】
　　熊国美妻赵氏【黔西州人修文县嵗贡生赵洪女年十七适国美二十三嵗夫亡子飞渭甫三岁姑黄年逾六十倚氏为命氏晨昏菽水竭力奉养及殁丧葬如礼教子飞渭成立为国学生孙五人皆在庠次兆周品诣更粹举孝亷方正　恩赐顶戴皆氏之遗教也夀八十七嵗卒乾隆六年署总督张允随　题旌】
　　罗溍琳妻糜氏【毕节县人庠生糜士昌女年十四归庠生溍琳奉翁姑克尽妇道殁则丧葬尽哀二十二岁夫亡茹荼守节以礼自闲非至戚罕见其面教子就学归则泣课诵读乾隆四年总督张广泗　题旌】
　　遵义府
　　谷中王妻葛氏【遵义县人年十七适中王二十岁夫亡当夫病笃时氏对夫截髪矢志守节奉姑诚孝畜鸡豚以供甘旨身食粗粝教子有方深夜纺绩伴子读书乾隆四年总督张广泗题旌】
　　罗立堂妻陈氏【遵义县人年十六适立堂逾年夫亡引刃几危夫之祖父泣相谓曰我家三世单传吾子死今孙又死无出新妇何忍再死以重我悲耶氏姑亦劝之乃曰新妇诚不可死敬闻命矣誓守苦节夫祖父哭子孙丧明氏就养无方祖每叹曰使我有目其孙妇乎及殁丧葬周慎防防孑立与姑相依为命乃请于姑以其从堂侄钊为嗣甫周嵗抚之成立乾隆四年总督张广泗题旌】





　　贵州通志卷三十一
　　钦定四库全书
　　贵州通志卷三十二
　　人物
　　流寓
　　贵阳府
　　明
　　伍　建【上虞人洪武初进士慷慨有大志以言事谪贵阳工诗文所着有木庵诗集】孔　文【圣裔洪武初以知府戍贵州卒子孙遂家焉按察使冯成能匾其门曰阙里分潢】杨　慎【字用修新都人大学士文忠公廷和子正徳辛未举进士第一授翰林修撰嘉靖五年以议大礼谪戍永昌尝徃来黔中多所吟咏题曰流寓杂吟嘉靖三十二年贵州通志成属慎为序】
　　陈邦敷【字自寛干州人嘉靖九年巡按后以言事谪新添驿丞悯驿递之劳作养马谣其词悲苦】
　　杨　僎【云南临安人嘉靖丙戌进士为给事中曽请录靖难诸死节臣不报后因事谪贵州布政司理问歴官叅议】
　　刘养直【内江人进士嘉靖间给事中以言事谪贵州布政司照磨】
　　王学孔【字鲁卿安福人嘉靖癸未进士以给事中谪贵州都司经歴后歴官副使】夏　爋【刑部郎中万厯间因问中珰失火罪为珰所中谪贵阳府通判】
　　曽文纬【万厯间刑部主事与谢廷瓒疏请立储谪贵州布政司照磨】
　　徐　渭【字文长山隂人随父入黔占籍龙里后归山隂诗文字画妙絶当时公安袁宏道称其诗为三百年中一人父鏓龙里乡举兄淮歳贡】
　　金镇贵【江南人以木商采办木料至贵州防水西苗叛镇贵尽输商钱助军需有功歴陞至总兵致仕遂家于开州崇祯十六年狆苗围城知州黄嘉隽遇害镇贵手搏贼首被害】钱邦芑【字开少丹徒人由中翰歴都宪拒孙可望伪命隠居余庆之蒲村辟栁湖与邑人士唱和从学者众寻至龙塲三潮水祝髪为僧改其居为大错庵自号大错和尚后归衡山终老所着诗文甚富】
　　李瑞鹤【字雪卿富顺人因乱避居贵筑孙可望闻其名欲官之薙髪逃去迨逆氛既平巡抚杨茂勲以礼延为子师瑞鹤以方外服见嵗时赠遗一无所受其殁也杨遣人防丧归着有燹余诗集】
　　安顺府
　　明
　　许　堪【洪武时举贤良方正除河南道御史抗疏不阿谪戍普定马塲铺后起用至镇逺卒】髙　巍【山西人事母萧至孝萧老而痼疾奉汤药不懈母亡庐墓蔬食三年洪武十五年应贡入太学十七年以孝行旌授前军都督府试左防事十八年上疏垦河南山东北平荒田及抑末役慎选举惜名器数事太祖深嘉纳之后因防事不称防当罪以议贤谪闗岭仍许以侄代役后还朝建文出亡殉难死】
　　张伯裕【诸城人洪武间举贤良方正知潼闗县以鲠直不阿谪安顺州吏目遂家焉】陈　迪【华亭人洪武中戍普定旷达不羁尤长于诗】
　　王　观【字孟宾嘉兴人以戍家于普定开塾教授一时才俊多出其门】
　　冯　侃【字本谦嘉定人戍普定能文善书得颜栁诸公之妙士大夫多敬礼之】李　端【字表正宜城人进士拜御史刚毅不挠屡忤权贵汪直憾之逮系诏狱谪永宁经歴迁温州守】
　　刘天麒【桂林人正徳初以主事建言谪安庄驿丞博学多才生徒从之者众】
　　萧　显【山海闗人成化间为给事中因言事忤防谪镇寜州同显至任政尚寛平暇则与缙绅游览吟咏寻迁衢州府丞终副使】
　　严　俊【别号冷水湖广公安人寓居平坝学贯百家心通诸典以明徳为本淹雅醇厚人士咸宗之又尝寓偏桥后竟薙髪而遁】
　　汪　恕【字如心徽州黟县学生初兄胜祖从征南方留戍普定殁檄恕补役时年甫十七惟一姊巳适人恕延至家拜曰弟当行戍母老在堂无他兄弟幸有先人田畆愿姊尽力以终母余年弟幸不死报徳未晚也应役数年告归养母抵家而母已殁哀痛顿絶久之乃苏结茅为庐寝苫枕块三年盐酪不入口骨如柴立隆冬盛寒单衰徒跣终身哀慕每言及母輙泣如初丧时人呼为汪孝子】
　　平越府
　　明
