<!-- { "loadSidebar": true } -->
　　汤师炎【贵阳府人万厯癸卯乡举官云南大理府推官天啓三年监军勦贼遇害事闻赐祭赠光禄寺少卿廕一子入监读书】
　　莫天麒【字瑞明贵阳人万厯癸卯举人授夀阳令迁禹州守潮州郡丞皆有惠政父老立祠以祀家居笃孝友兄弟共爨始终无间善属文颇多吟咏】
　　王尊徳【贵阳人万厯甲辰进士初授行人典试云南授御史按东粤吏治肃清壬戌安邦彦围贵阳十月屡疏请援围得解迁太仆少卿巡抚广西总督两粤有绥靖功卒于官居恒布衣疏食无异寒素卒之日囊无余赀赠兵部尚书赐祭葬孙承正解元承祐承祥进士咸居清要】越其杰【字卓凡贵阳人万厯丙午举人倜傥好竒工诗文兼善骑射天启二年任防州司马值奢酋叛连陷郡邑攻围成都其率兵援之大破贼陞佥事以龃龉致仕归崇祯间起霸州兵备再起鳯阳监军河南巡抚着有蓟门白门横槊屡非诸集】
　　许善所【贵阳人万厯壬子举人授南和令迁岳州别驾勤于吏事着敏干才谪补南召令值冦乱克保危城解官归日与二三同志弹棊放歌与世相防年八十二子孙克世其家】刘元瀚【贵阳人万厯壬子举人厯官杭州贰守性和缓雅有晋人风致了公事于湖中家居琴酒自娱不与外事年七十而卒】
　　徐卿伯【字孟麟贵阳人万厯癸丑进士官御史刚直敢言多所论建天启壬戌安贼围城至十月不解卿伯上疏劾巡抚王三善逗遛奉防促之三善乃贾勇破贼围始解后为时所忌挤之于外终四川叅议子必逺必遴成进士居清要必升孙縯时举于乡】
　　窦绍仁【贵阳人万厯乙卯举人厯官云南副使以安静为治风度凝然】
　　汤景明【贵阳人万厯丙辰进士以河间令擢铨部郎假归迁荆西道右叅政性坦率不饰边幅与人交蔼然可亲人或犯之不校也乡里服其厚徳】
　　杨起鳌【字巨卿贵阳人天启辛酉举人任归化令韶州丞皆以循卓最督师辅臣杨嗣昌荐至军监纪六载行间驰驱罔懈防献贼陷襄阳官民奔溃起鳌时司饷尚余数万金仓卒瘗之贼退分毫不失上嘉之擢郧阳知府以劳瘁卒】
　　程圣训【字心鲁贵阳人性谦和泛爱不欺以岁荐知巴县贼破城圣训抱印投水流三十里如有物负之得不死厯遵义守洁已爱民人皆呼为老佛卒于官贫不能殓子春翔举于乡春化春跃以明经官县令孙桂蕃亦举于乡】
　　李司宪【字明允之仁子崇祯癸未岁荐浑朴无伪稽古博学幼失怙事嫡母马生母牟克尽孝道抚幼弟司祥尤称友爱授徒以徳行为先出其门者皆恂恂醇谨任纳谿令廉洁爱民不少阿狥未几即解组归士民念之着有省躬録拟陶集行世子仙根孙祺相继登贤书】
　　程春化【圣训子由明经授四川仁夀令居家孝友仕蜀之日值寇乱城陷整衣冠向阙再拜自经死】
　　刘　英【贵州衞人由贡士崇祯十三年任遂平县值闯贼肆虐所向无坚城英保聚勤慎条令严明城陷被执骂贼不屈而死】
　　李嘉瑞【新贵人万厯己酉举人授崇宁令迁福建运副生平诚慤寡言笑无城府举动皆有矩矱人敬爱之年七十余卒】
　　谢上选【字文若新贵人万厯己未进士自吏部郎迁广东叅议调易州道以清惠着居平和易不见喜怒之色挹其襟宇令人鄙吝俱消】
　　杨大宾【字君山新贵人厯官湖州府丞摄徳清篆值大旱租赋无征时功令严迫大宾自刎为民请命幸未殊絶寻以病卒少读书东山后人慕之题石壁曰君山读书处】
　　徐敷政【新添人正徳丙子举人任成都司李博学粹行砥道励徳好汲引后进一时知名士多出其门】
　　文彦镐【新添人知威逺县弭盗安民兴利剔政声大着】
　　朱　俨【新添人以贡令伊阳嘉靖初治行为当时第一】
　　朱　宪【新添人叙州府丞廉能有声赐金令督皇木迁衢州守未任致仕归持躬谦退乡评推重】
　　姚世熙【新添人嘉靖庚戌进士厯官太仆寺卿屡典藩臬为政得大体冰蘖之操老而愈笃祀浙江名宦】
　　丘东昌【新添人隆庆丁卯举人官郡丞操守廉洁归休后杜门著述絶迹公门】刘国藩【新添人万厯丙午举人天启间任垫江县令垫号难治尹兹邑者率被诬讦不得善去国藩莅任四载民咸爱慕擢南兵部郎】
　　丘禾嘉【新添人万厯壬子举人崇祯间由职方主政超擢辽东巡抚擅经济才一时倚为长城因与大帅左改南太仆寺卿辛于京】
　　丘懋朴【新添人太史禾实长子登崇祯癸酉乡试性孝友能文章宦荆南佥事遇难死人士感之备棺安葬】
　　丘懋素【懋朴弟登崇祯庚午乡试任南阳守流寇入城骂贼而死尸横野外乌鹊环绕数日不散土人异之累塜立石以志其烈】
　　史载泽【新添人以贡任武隆知县有异政居家孝友】
　　国朝
　　谌文学【开州人通经史易象明总兵杨得胜募为叅军运筹多获胜康熙元年恩贡吴逆叛强之仕逃匿得免吴逆平补郧阳令请老居家恤贫济困年八十五无疾而逝】
　　安顺府
　　明
　　李　淮【郡人治乙卯举人循行孝谨厯官崇府长史文章徳教俱有可传七疏乞归士林雅重之】
　　牟应绶【郡人恩选任连平州守建御寇功卒于任】
　　娄九徳【字虞廷郡人万厯丁未进士以工部郎出知莱州府嵗大饥多方赈救全活者众迁广西副使厯云南左布政清操素节始终不渝年七十二卒】
　　赵　侃【字至刚普定衞人天顺甲申进士为吏科给事中有优恤边军时政人事进退不公等疏皆痛切时弊上皆嘉纳行之陞通政司右通政卒于官赐谕葬】
　　汪　钟【普定衞人成化乙酉举人厯官郡守申理寃狱弭盗赈荒所至皆有实政】牟宗海【普定人成化辛卯举人官县令行谊高洁重于乡闾】
　　薛　潮【普定人治壬子举人厯官知州有声虽燕居正襟危坐不为权贵所挠】胡　淮【普定人治乙卯举人知嶍峨县在任爱民造士捐俸筑城归家教子睦族乡评重之】
　　潘　时【普定人治戊午举人厯官广西太平郡守行检端方居恒常以不愧屋漏四字书于座右】
　　汪大章【普定人治己未进士幼称竒童弱冠登第厯官叅议声名借甚以事忤刘瑾遂告归】
　　潘　瑞【普定人正徳丙子举人由云阳令擢工部主政督工忤权贵系狱寻释迁郎中厯官云南叅议尝推产于诸昆季人谓其克让】
　　蒋　有【普定人正徳间明经厯镇南州守靖盗除屡邀旌异及旋里囊无余蓄而好施不衰】
　　梅　月【普定人嘉靖丙戌进士厯官川南道副使民间有梅月双清之謡生平持躬谦让人称长者】
　　潘大武【普定人嘉靖戊子举人知江油县清白无染城中多火灾大武拜而息免去戍卒及金井夫银民至今便之厯曲靖郡丞告归让产睦族号为笃行】
　　潘　瑬【普定人嘉靖庚子举人任保山令保民歌思之迁台州以疾告归台人逺送千里】梅　豸【普定人万厯戊午举人令完县多所建竪以力干闻】
　　陆　京【安庄人官云南都指挥同知刚直才武好学能诗】
　　陆　正【京子有文武略官云南都指挥同知政令严明部伍畏服】
　　胡　裕【安庄人成化丙午举于乡任犍为知县有御寇功归林下澹泊如寒素】陈　表【安庄人由明经任资县主簿刚介持身勤防莅事以年老致归】
　　朱　卿【安庄人温厚和平由明经为涪州教时称明师云】
　　陈嘉畧【安庄人嘉靖丁酉举人知睢宁县筑城平盗有异政乞养归著书训子修学建桥嗜义如渴】
　　伍　咸【安庄人嘉靖己酉乡举任峡江教谕捐俸修学分膳周贫陞南川令迁泮宫新城郭士民为之立祠】
　　朱　官【安庄人嘉靖戊午举人厯官楚雄府同知造祭器置塾田每多义举祀名宦】韩　钰【永宁州人治己酉举人正徳间任湖州府推官持身方正防平乞休归田足迹不履公庭】
　　衞　兰【平坝人景泰庚午举人明敏廉洁厯官衢州府通判卓有声望】
　　黄　宇【号礼门平坝人万厯丙子举人厯广南守好古力行学者称为礼门先生】黄运昌【平坝人万厯丙午举人厯官永平守温恭纯粹着有黔纪闽纪】
　　杨　鸾【威清人筮仕云阳县令未几即乞休归家居四十余年以舌代耕子孙多显者】孔元徳【威清人万厯戊午举人崇祯间任姚安府知府姚郡土地广逺旱涝无时各淜潴水艰于全济元徳躬自相视捐俸添筑丰乐淜聚水灌溉嵗増谷千余石陞兵巡安普道民咸徳之滇人谓潴水之陂塘为淜】
　　平越府
　　明
　　黄　绂【字用章郡人正统丁卯举人戊辰成进士除行人累官户部尚书改左都御史性廉峻正直为郎时人呼为硬黄叅政重庆时旋风拥舆不得行斋祷于神若有言州西寺者往围捕之尽得其寺僧淫杀诸奸慝置之法晋楚右布政防僧继晓来势熖薰灼绂度其将遁檄武昌府以计欵之俄事败槛送伏诛晋副都御史巡抚绥延偶行部见川中饮马妇片布遮下体大慙俯首叹息曰我为巡抚令健儿家贫至此何靣目临其上亟令豫出三月饷军中皆感泣有诏毁庵寺绂汰尼配军中壮无妻者入掌户部尽革财赋积弊改左都天下想望丰采自以戅直虑触祸请老去未几卒年七十有一】
　　杨　文【郡人正徳中为开县训导值蓝贼乱薄城文与当事率众力拒城卒获全擢东乡尹流寇肆刼文多方筹画擒其首恶余党悉平晋汉川守厯官一十八载囊无余赀】
　　李　炯【郡人万厯辛卯举人践履谨饬与人和恕厯官至知府生平未尝以言语忤人】王家鼎【郡人天启丁卯举人官按察使居官防明判狱多所全活民利赖之解组归赈贫济乏以诗酒终其年】
　　周　瑛【字廷润兴隆人笃志于学从师于蜀之泸州比再期归登景泰甲戌进士由部郎出知临安衡州二郡迁行太仆卿广西右布政使厯中外卓有声称已而引年优游林泉多吟咏尝出赀修学所着有兴隆志二卷草亭存稿若干卷子希黙希谦孙竽笈曽孙良卿皆举于乡】周武卿【兴隆人正徳间任教授造诣高明践履笃实铸学宫祭器让祖居以睦弟兄亲老休归乡评推重】
　　周　应【兴隆人任澂江府通判有胆畧谦恭下士适知府李以衮致仕应署府篆宁州土官禄昌文部目李蒿鹊王尊纵士卒掠东市应命僚属守城单骑诣之谕以利害词气严正贼众解去澂赖以安】
　　余懋学【兴隆人万厯己卯举人筮仕光化白江岸浮尸之寃邑人神之擢守腾越十载修屯城严武备减籴运平暴乱士民徳之知云南顺宁府时郡初设流城池官署学宫祠庙钱粮赋役皆其裁定至今利赖任十八年陞金腾道】
　　刘之兰【平越府人中崇祯壬午乡试任临安别驾流寇入滇执之兰授以官兰不屈骂贼死】
　　国朝
　　王赐绶【黄平州人幼嗜学博通经史父仕金谿殁于任扶榇归里孝事继母日以】
　　【上谕十六条诲其子侄临终命捐赀修学宫买田作义冢二子成其志皆睦乡党乐施与邑人徳之】
　　都匀府
　　明
　　钟　祥【郡人成化癸卯举人姚州牧孝友谦防里称厚徳】
　　雷　杲【都匀府人明经任浪穹知县多惠政民爱戴之为立生祠】
　　屠　峦【都匀府人正徳间知江夏县防介不阿因忤刘瑾调芦山省刑均徭善政种种高继恩之乱合围攻城峦守御有方城赖以全民立祠祀之】
　　雷　轰【都匀府人杲子由监生知四川盐亭县勤慎有声赈荒多所全活陞云南北胜州牧崇祀名宦】
