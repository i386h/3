<!-- { "loadSidebar": true } -->
　　石门闗【在城南二十里通广西大道有弁兵驻防】天生桥【在城东一里两岩相连下空丈余上髙数丈路由桥上过】化龙桥【在城北里许】○永丰州　披呈箐闗【在城东十里箐深路狭为州之阨隘】者党闗【在城西南二十里山髙路险】花江岩闗【在城北九十里山髙路险】石闗【在城北一百四十里路亦险隘】打拱桥【在城东罗斛州判地】桑郎桥【在罗斛木桥有十八节长十余丈】髙桥【在城北三十里】者相桥【在城北三十里】○普安州　芭蕉闗【在城东八十里】安笼箐闗【在城东南三百四十里】分水岭闗【在城西一百一十里】深溪河桥【在城东百余里】南板桥【在城南十里】澄源桥【在城北门外】黄平花桥【在城北四十里】灰窑坡桥【在城北五十里】庚戌桥【在城北六十里两崖壁立水势澎湃累石为桥如履平地　国朝雍正八年总督鄂尔泰建有碑记桥以庚戍年成故名】木朗桥【在城北九十里】○普安县　坚固闗【在城西北列当驿新开入滇大道】芭蕉闗【在城北十里】大河桥【在城东北四十里即江西坡桥】○安南县　海马闗【在城东十二里两山之凹广止寻丈旧有阁跨于其上阁下仅容一骑往来】老鸦闗【在城南里许入滇旧路两崖之间最为扼要】鸟鸣闗【在城西二里】阿黒河桥【在城东二十余里】西坡河桥【在城西南三十里系滇黔要津东西两岸俱有髙崖为安南普安两县属之分界】
　　遵义府
　　遵义县【附郭】板角闗【在城东八十里山势险峻】三渡闗【在城东一百一十里】镇南闗【在城南八十里】老君闗【在城南八十里】小洪闗【在城南八十里】合口闗【在城南一百二十里】乌江闗【在城西南八十里乌江旁明洪武间建】黒水闗【在城西八十里】大洪闗【在城西八十里】木来闗【在城西一百六十里】崖门闗【在城北一百里】太平闗【在城北一百里】合口渡【在城东八十里】长滩渡【在城东八十里】黄滩渡【在城东八十里】茶山渡【在城南一百里】乌江渡【在城西南一百里】米梁渡【在城北一百八十里】吴公桥【在城东门外旧制桥平水面国朝康熙六年水涨倾圮总兵吴之茂改修髙数尺】赵公桥【在城东门外国朝知府赵光荣知县丘纪捐建有碑记】巨济桥【在城东元大徳中建】通逺桥【在城东三里旁有峭壁髙数仞　国朝总兵侯国弼镌有天子万年四字】普济桥【在城东五里】铁鎻桥【在城东三十里】长滩桥【在城东三十五里】清水桥【在城东四十里两岸如削】緑塘桥【在城东六十里】太平桥【在城南二里】观音桥【在城西北五十里】后川桥【在城北三里亦名髙桥有仙迹】防川桥【在城北五里又名新桥】通济桥【在城北三十里】大板桥【在城北七十里】小板桥【在城北八十里】○正安州白岩闗【在城西二百八十里】老鹰闗【在城北十五里】青岩闗【在城北一】
　　【百二十里】潏源渡【在城东一百里】米粮渡【在城南五里】赵北渡【在城北一百二十里】甘溪桥【在城东八十里】鸿济桥【在城西门外】永安桥【在城北五里】○桐梓县　娄山闗【在城南二十五里万峯插天中通一线与遵义分界】张九闗【在城东北二十里】石壶闗【在城东北三十里】孙公桥【在城东半里明万厯间知府孙敏政建】天桥【在城东五里魁岩山后髙百余丈】渡桥【在城北九十里旧即汉唐防卒治道处为黔蜀要道昔无桥　国朝康熙五十七年知府赵光荣捐俸建石桥因名赵公普渡桥】○绥阳县　九杼闗【在城东三十里】石夘闗【在城东三十五里】苦竹闗【在城东九十里与湄潭县分界处】板阁闗【在城南七十里】朗山闗【在城西二十五里通郡城桐梓】桑木闗【在城东北二十里通正安州】龙洞闗【在城东北一百里】长滩渡【在城西通郡城　国朝康熙间典史詹瑛捐置渡田召募渡夫刻碑署内】渡头河渡【在城北有官船济渡】小溪桥【在城南六里通伞水】永济桥【在城西十五里通遵义】马桑木桥【在城西螺水中一大木横水面围四尺五寸不知其自来水漂亦不动相昔有欲伐之者方举斧雷电怱作至今斧迹尚存】○仁懐县　葫芦闗【在旧城南五十里】中箐闗【在旧城西八十里】金沙渡【在旧城北六十里】官渡【在旧城北一百二十里旧城北门外通四川合江县界】黄葛桥【在旧城北手爬崖侧明知县王用所创建】永安桥【在旧城内西街】镇江桥【在旧城内】玉泉桥【在新城西盐津河】
　　邮
　　驿【自省城下至玉屏县共一十二驿自省城上至亦资孔共一十二驿】
　　按贵州通省各驿于顺治十五年原设二十四驿每驿额设官马五十匹马夫二十五名一切马价草料药饵脚澁鞍屉马夫工食及差使供给俱于马舘秋粮内动支康熙二十四年廵抚慕天顔
　　题将龙里等驿裁去马五匹马夫二名惟皇华驿以在省防仍旧雍正五年増玉屏青溪二驿原照楚例额马五十匹马夫二十五名归黔后亦照黔例裁减画一七年总督鄂尔泰廵抚张广泗
　　题请开路改站将上逰旧设之盘江江西坡二驿裁去以闗岭查城尾洒新兴软桥湘满六驿改设为新路之坡贡郎岱列当礶子窑杨松刘官屯六驿九年又
　　题改下防新路裁去黄丝一驿将平越驿移于酉阳塘将黄丝驿之马匹丞役移于上防新路之毛口河为腰站仍共二十四驿皇华一驿每季补马八匹通省各驿每季补马七匹每匹原定价银二十九两五钱五分雍正三年署廵抚石礼哈
　　题请驿马照云南广西例每匹价银二十二两【向例亦于马价内每匹扣存银一两七钱一分五厘一毫作奏销赍奏等项公费雍正六年经署廵抚祖秉圭】
　　【题请归公今每补马一匹准报销银二十两二钱二分零遇闰按月加增又原设大驿每年有差员供应银九十六两六年题请裁去】
　　皇华驿驿费每年共银二百三十八两七钱一分马夫二十五名银一百四十四两食米七十二石马料谷七百二十石折米三百六十石每年补马三十二匹共价银六百四十七两一钱九分遇闰加増小建扣除龙里等各驿驿费二百一十六两四钱七分马夫二十三名银一百三十二两四钱八分食米六十六石二斗四升马料谷六百四十八石折米三百二十四石每年补马二十八匹共银五百六十六两二钱九分遇闰加増小建扣除乾隆二年总督张广泗
　　题请比照云南省马数増添贵筑首邑马十匹马夫五名其余各驿各増马五匹马夫二名每马一匹日支豆草银五分料谷停其支领每马夫一名日支工食银四分粮米亦停其支领
　　站【自省城下至玉屏县共十站自省城上至亦资孔共十站】
　　按贵州通省各站明时俱以衞所站军扛抬
　　国朝顺治十五年用州县恊夫运送饷鞘康熙八年总督甘文焜
　　题请禁用恊夫奉
　　防永行禁止令每站雇募长夫一百名应差每夫日支银一分五厘米一升每年共支销银五百四十两小尽不扣遇闰加増米三百六十石小尽扣除遇闰増给通行各站勒石垂久十九年因恢复递运浩繁仍用恊夫二十四年廵抚慕天顔复
　　题请禁用又奉
　　防永行禁革每站仍雇长夫一百名应差如前核定每夫日支工食银一分二厘米八合每年每站开销银四百三十二两米二百八十八石遇闰加増银三十六两米二十四石乾隆二年总督张广泗
　　题请每站夫一名日给银四分粮米停其支领铺
　　按贵州通省铺兵共计原额五百零六名専供递送公文
　　国朝顺治十五年定每名日支食米一升康熙九年廵抚佟鳯彩疏请照他省事例每名日増给银二分十九年恢复后每名定为日支米一升银一分遇闰加増小尽截扣永为定制雍正五年总督鄂尔泰
　　题増思州黎平府各属县添设铺兵五十名雍正十二年廵抚元展成
　　题改黎平府属之天柱县隶镇逺府铺兵二十一名亦改拨雍正七年廵抚张广泗
　　题増南笼府铺兵三十名乾隆三年总督张广泗题请通省偏僻未设铺兵之广顺州等各府州县共添设铺兵三百一十八名古州等处设立铺兵三百九十四名通省共一千二百九十八名仍照旧例每名日给银一分米一升
　　贵阳府
　　皇华驿【在省城上至清镇四十五里下至龙里五十里旧设驿丞一员管理后裁以贵州衞守备管理　国朝康熙二十六年改衞设县以新贵贵筑两县分半管理三十三年裁新贵县并贵筑县管理】龙里驿【在龙里县上至省城五十里下至新添六十里本县知县管理】新添驿【在贵定县上至龙里六十里下至酉阳五十里本县知县管理】
　　皇华站【在省城内贵筑县知县管理】龙里站【在龙里县本县知县管理】新添站【在贵定县本县知县管理】
　　广顺在城铺【铺兵二名】牛丫营铺【铺兵二名】朱槽堡铺【铺兵二名】杨栁哨铺【铺兵二名】四寨河铺【铺兵二名】吴超铺【铺兵二名】石板哨铺【铺兵二名】滥泥沟铺【铺兵二名】太子桥铺【铺兵二名以上九铺乾隆三年新设广顺州知州管理】阿江铺【铺兵四名】汤粑铺【铺兵四名】龙洞铺【铺兵二名】毕铺哨铺【铺兵四名】老鸦闗铺【铺兵二名】毛栗铺【铺兵二名】斑竹薗铺【铺兵二名以上七铺系原设】青岩铺【铺兵二名】杨栁井铺【铺兵二名】大水沟铺【铺兵二名以上三铺乾隆三年添设俱属贵筑县知县管理】谷脚铺【铺兵四名】髙寨铺【铺兵四名】龙里城铺【铺兵四名】麻子铺【铺兵二名】陇耸铺【铺兵四名以上五铺龙里县知县管理】新添城铺【铺兵五名】干溪铺【铺兵四名】瓮城铺【铺兵四名】新安铺【铺兵四名】岩头铺【铺兵四名以上五铺贵定县知县管理】扎佐铺【铺兵二名】落邦铺【铺兵二名】萝葡洞铺【铺兵二名】熄烽铺【铺兵二名】黒神庙铺【铺兵二名】三脚山铺【铺兵二名以上六铺乾隆三年新设修文县知县管理】
　　安顺府
　　普利驿【在府城内上至镇宁五十里下至安平六十里向系安顺府管理　国朝康熙四十一年廵抚王燕　题归普定县知县管理】威清驿【在清镇县上至安平五十五里下至贵筑四十五里本县知县管理】平坝驿【在安平县上至普定六十里下至清镇五十五里本县知县管理】安庄驿【在镇宁州上至坡贡五十里下至普利五十里本州知州管理】坡贡驿【在坡贡上至郎岱四十五里下至镇宁五十里以闗岭驿驿丞加廵检衔移驻管理】郎岱驿【在郎岱上至毛口三十二里下至坡贡四十五里郎岱同知管理】毛口驿【在西林渡腰站上至列当三十三里下至郎岱三十二里以黄丝驿驿丞加巡检衔移驻管理】
　　普定站【在普定县本县知县管理】威清站【在清镇县本县知县管理】沙作站【在安平县本县知县管理】安庄站【在镇宁州本州知州管理】坡贡站【在坡贡坡贡驿丞管理】郎岱站【在郎岱郎岱同知管理】
