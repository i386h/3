<!-- { "loadSidebar": true } -->
　　陈　椿妻王氏【邑人椿故王守节六十余年冰霜自矢廵按郜光先旌奨】冯斯良母王氏【邑人夫死斯良尚幼王嫠居矢节训子成立终身贞洁巡按郜光先蔡廷臣旌奨】
　　姚允廸妻潘氏【邑人允廸官知县卒潘时年二十二青年守节白首无瑕题旌其门曰恩诏表贞】
　　孙耀祖妻王氏【邑人耀祖武进士卒王守节四十余年终身无玷】
　　孙天民妻胡氏【邑人天民家贫氏纺绩以供甘防翁性严姑性洁亊之两得其懽及从夫宦游遇美食辄泣不举筋遂长斋以祈亲夀至亲卒乃已】
　　马为麟妻徐氏【邑人为麟举人卒时氏年二十六家贫无子誓不再适六十四岁卒巡抚刘庠旌奨】
　　姚咨俊妻唐氏【邑人咨俊由进士筮仕江西安福县今卒于官唐扶榇还里备极艰苦守节以终奉旌】
　　史　谠妻何氏【邑人谠仕知州卒时何年二十九子文鼐甫三岁守节教子后文鼎中崇祯壬午乡试何年六十七岁终巡抚潘世奇题旌其门曰节凛冰霜】
　　丘禾嘉妻姚氏【邑人禾嘉官辽东巡抚卒于京邸姚上疏扶榇归里流冦陷城惧为贼汚遂投井死】
　　姚圣言妻陈氏【邑人圣言仕夹江令流冦陷邑城陈惧辱投井不溺所亲怜而救之引避山中又闻贼至坠崖而死】
　　孙南光妻朱氏【邑人适举人南光少夭氏寡流冦破城骂贼投井死】
　　国朝
　　凌国士妻白氏【平伐司人事姑孝谨姑病痿痹手不任箸白举匕以饭姑视寒暄以易牀褥夜则坐姑旁假寐衣不解帯延医不效割股和药以进遂瘳邻媪或劳慰之妇曰妇事姑如子事父臣事君吾行吾志耳何劳苦为康熙十一年耆老闻于县令旌之】
　　宋三省弟妾【县属唐榜苗女也大平伐长官宋三省攻唐榜获之以为弟妾弟死无嗣妻改适妾独留昼夜纺绩足不出戸有欲夺其志者妾哭且詈曰马不二鞍女不二夫若再从人牛马不如也守节至七十余岁终】
　　庭拱宸妻萧氏【邑人年二十而寡敬事舅姑坚守妇节五十余年以上俱载旧志】王鸣凤妻林氏【邑人年二十四夫亡翁姑垂暮子在襁褓家又甚贫林艰苦备尝仰事俯育教子万年成岁贡生康熙三十六年巡抚阎兴邦　题旌】
　　庭子位妻向氏【邑人子位平伐长官司卒氏年二十一抚子袭职守节五十余年康熙四十七年巡抚陈诜　题旌】
　　史　书妻姚氏【邑人书监生卒氏年二十六子幼姑耄勤苦纺绩事姑育子二子纪言纪宾俱为诸生雍正二年巡抚金世　题旌】
　　傅天爵妻马氏【邑人天爵举人赴京会试卒于途时氏年二十二勤苦守节抚孤子成立三十九年如一日雍正六年署巡抚祖秉圭　题旌】
　　张其刿聘妻李氏【邑人幼读书许字其刿未归而其刿殁女闻讣悲恸欲絶随衰服诣夫灵所手为文以祭焉未几其母迎归欲令改适女闻之剪髪啮指自经者再母知其志不可夺议终寝守节十年卒预为茔于夫冢之右遂合窆焉】
　　修文县
　　国朝
　　杨　郁妻何氏【邑人夫客死普安何誓不独生伺家人防稍懈乃解其帯自缢康熙十年巡抚佟凤彩旌其门曰水月同清载旧志】
　　黄应隆妻夏氏【邑人应隆庠生卒氏年二十八守节至七十一岁卒康熙四十七年巡抚陈诜题旌】
　　刁　珉妻归氏【邑人珉庠生卒氏守节抚孤四十二年事祖翁姑俱尽孝道雍正四年巡抚何世璂　题旌】
　　杨之苓妻刘氏【宛平刘永茂女之苓邑敷勇衞人中康熙辛酉乡试赴公车不第寓京教授生徒娶氏年十九越三年之苓客殁遗孤才三月父母欲夺其志坚不从命鬻服以殓骨骸擕子归黔行至河南乏资适之苓同年友刘子章令襄城助赙遣送归葬教子珉为邑庠生苦节四十余年】
　　安顺府
　　明
　　汪大寛妻萧氏【郡人适庠生大寛氏年二十六大寛卒甘贫守节事姑尽孝孀居五十余年志同金石有节妇坊】
　　詹　淇妻康氏【郡人适生员詹淇淇防卒氏孀居绩纺劳苦养姑勤俭教子姑卒竭力营葬屡奉旌奬】
　　马　龙妻程氏【郡人年二十三夫死守节孝事其姑抚遗腹子四十余年不履外庭奉旌】
　　张耀璧妻洪氏【郡人适庠生张耀璧夭啓间安贼破府城洪与耀璧诀曰君当自为计毋以妾累君焚其室赴火死耀璧因以得脱】
　　叶　立妻蒋氏【郡人年二十七夫死家贫氏辛苦自甘守节不二奉旌】詹　斗妻张氏【郡人斗生员氏年二十四斗亡家贫纺绩养姑六十余年奉旌】宋名臣妻丁氏【郡人年二十四名臣亡甘贫自守奉旌】
　　薛凤章妻张氏【郡人凤章登贤书寻卒张时年二十絶食七日其姑劝谕复食乃剪髪垢面以见志苦节终身奉旌】
　　牟嘉禾妻邵氏【郡人年二十守节训二子俱登仕籍夀八十四终崇祯壬午奉防旌表】
　　霍钟英妻鲍氏【郡人年十八为安贼所执不辱触石死奉旨旌表】
　　张应宸妻吴氏【郡人年十八岁夫故不食死】
　　梅　纪妻熊氏【郡人年二十三夫故矢志教子夀九十三奉旨旌表】
　　夏国臣妻王氏　　　　夏国猷妻吴氏【俱郡人夫亡妯娌俱守节建有冰清玉洁坊】
　　朱　训妻殷氏【郡人年二十七夫故遗子官甫三岁守志不二教子成名夀至九十】何　宝妻雷氏【郡人年十九夫故家贫事继姑以孝闻抚二子成立】
　　龚居敬聘妻吴氏【郡人年十四未嫁居敬故守志终身奉旨旌表】
　　孙振鹭祖母杨氏【郡人守节至九十岁卒】
　　国朝
　　梅运昌妻李氏【郡人运昌以明经令江津遇冦难氏时年二十五之夫任中途闻变怀其襁褓孤匿山中淬利刃以防不测间闗险阻备歴艰辛乃抵家又兵乱年凶卒能御暴训孤子建登辛酉乡荐年六十余卒康熙三十一年巡抚衞既齐旌之】
　　牟应绶继室韩氏【应绶郡人任广东连平州知州娶韩为继室年甫十八夫病笃怜韩年少无子遗命改字及夫殁扶榇归里其姑援遗言欲嫁之韩坚执不从时有以势夺者氏毁容断髪誓以死乃免抚其嗣子呈鼎鼎故又抚其孙国宝歴六十余年屡经督抚旌表】牟某妻李氏【郡人适牟氏子遇难自刎从人急救夺其刃喉未絶以手断之而毙士林多挽之以上俱载旧志】
　　刘始和妻徐氏【郡人年二十四夫殁无子翁姑相继亡经营丧葬成礼守节终身康熙五十二年巡抚刘廕枢　题旌】
　　罗　伟妻杜氏【郡人杜如梅之女年二十八夫卒纺绩苦节抚其子楚玉国竒皆成立康熙五十七年护巡抚白潢　题旌】
　　罗廷胜妻马氏【宁谷司羊海寨狆民女名阿透适罗廷胜年二十六夫亡氏守志数载其父与翁因其无子屡劝改嫁不从父私许聘干沟狆民罗姓氏闻之奔夫墓哭竟日归家自缢雍正七年巡抚张广泗　题旌】
　　全洪图聘妻袁氏【郡人贡生袁英之女名淑秀七岁英没母教以女红兼工书史许字生员全洪图未嫁而洪图殁淑秀时年十六闻讣即掩戸书絶命辞一首自缢而死雍正十二年知府王玠详请　题旌】
　　普定县
　　明
　　陈　玘妻叶氏【衞人适百戸陈玘叶年二十生二子长甫六岁玘随师征讨劳苦成疾归而益剧语人曰吾死无憾但恐妻他适如吾儿何叶曰君勤王事致疾天必祐君设有不测妾必不独生未几玘卒叶哀毁尽礼自刎死】
　　吴文荣妻邹氏【昆山邹思明女洪武初思明戍普定邹氏甫五嵗随母居乡闾长适同里吴文荣乃同夫奉母歴万里至衞省父未几父调征当行文荣请代往遂没于阵邹时年二十一恸毁几絶父母勉谕之誓死守节孀居四十七年未尝忘哀】
　　倪　鸾妻黄氏【鸾普定衞指挥使卒时黄年二十六嵗矢志抚子承袭夀七十终屡奉旌表】
　　王　二妻黄氏【清苑人随夫戍普定行至中途夫卒氏年二十四擕幼子间闗至衞守节不移】
　　王召保妻裴氏【随夫戍普定夫殁裴年二十哀恸尽礼竭力以事舅姑抚养遗腹子始终如一】
　　马　彪妻景氏【年二十二彪死子伟甫五日誓死以守不二其操】
　　时　仁妻顾氏【仁普定衞指挥顾于归甫一年而夫卒守节六十余年嘉靖间旌表以上俱载旧志】
　　国朝
　　孙成禄妻程氏【邑人年二十七夫亡守节三十七载康熙五十七年防巡抚白潢题旌】
　　崔国正妻潘氏【邑人夫亡时二十八孀姑垂暮遗子襁褓矢志守节贫难度日纺绩以供朝夕孀居三十六年雍正四年巡抚何世璂　题旌】
　　镇宁州
　　明
　　吴　复妻杨氏【州属十二营司僰人杨太女祖仕元为普定府通判洪武间吴复以安陆侯留镇闻杨聪慧有志操以礼聘之未几侯薨杨哀毁几絶翌日沐浴更衣于灵几后自缢死事闻赠贞烈淑人】
　　李　晟妻沈氏【衞人年十八守节抚遗腹子元后以功授指挥元故复抚孙成立奉旌】
　　张　御妻易氏【衞人年十九夫故有欲夺其志者氏手持刃以死自誓抚子经袭祖职有司以闻旌之】
　　倪　学妻赵氏【衞人年二十夫故家贫抚七嵗子斗斗故抚四嵗继孙世徳又故更抚三嵗曾孙崟成立抚三代之孤孀居七十年题旌以上俱载旧志】
　　永宁州
　　明
　　王　骥母濮氏【州人遗其夫名年二十一守节遗腹生骥夀九十二终有司旌之】席　珣妻澹氏【州人年二十守节五十余年有司旌之】
　　张　英妻陈氏【州人适庠生张英年十九英亡茹苦守节教子领乡荐院道俱旌表其门以上俱载旧志】
　　清镇县
　　明
　　蔡　俊妻蒋氏　　　　易　铠妻李氏【铠生员】魏　政妻张氏【政征永宁死于宼】林　玉妻陈氏【玉生员】曾　松妻沈氏【松生员】　　杨　鹈妻李氏
　　周　蕙妻杨氏【以上俱威清人崇祯以前节旌】
　　国朝
　　潘　奎妻吴氏【新贵人年十六适镇西庠生潘奎六年而奎卒遗子四嵗殇吴曰不早随夫子于地下以有此遗孤耳今复何望其母闻而往视之黙无一言阅三日绐其母寝漏三下悉取平日澣衣着之遂投缳而死以上载旧志】
　　任国佐妻张氏【湖广夷陵总兵张忠孝女适庠生国佐氏年十八夫亡遗孤在襁褓时值兵荒立志守节不茹荤饮酒并不食盐其姑强之食曰五味亦足乱性吾忍吾性耳其父欲擕之归氏曰吾既为任门妇夫亡归父家于礼不合且姑谁为奉养耶辞不往抚子衡中己卯举人除乐昌令遣人迎养氏曰姑存吾日侍其侧姑没吾日奉其主今舍姑主而就子养于心不安亦不往衡因乞归终养有孙六人元淳戊子举人元灏庚戍进士余俱庠生人以为苦节之报康熙三十九年巡抚王燕　题旌】
　　赵永昌妻徐氏【邑人适庠生赵永昌年二十四永昌亡家无恒产矢志守节奉事翁姑极尽孝敬教二子长模为诸生次楷成进士雍正四年巡抚何世璂　题旌】
　　刘国望妻罗氏【邑人年十九夫亡二孤俱在襁褓家徒壁立亲党无依断髪毁容备歴艰辛而冰操不改抚二子皆成立守节至三十余年康熙四十三年防巡抚张建绩旌之】文昌运妻刘氏【邑人年二十一夫故遗孤未周嵗誓欲从夫翁姑悲泣苦谕乃勤纺绩孝养抚子成立守节至三十余年康熙四十三年防巡抚张建绩旌之】
　　安平县
　　明
　　梁　武妻陈氏【武千戸】　　刘　纲妻朱氏【俱平坝衞人崇祯以前旌表】
