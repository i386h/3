<!-- { "loadSidebar": true } -->
　　阿　佩【开成元年为罗甸国主率土夷内属防昌中袭爵为王】
　　普　露【昆明大鬼主罗甸国王天成二年慕化来归率其九郡入贡】
　　宋
　　普　贵【一名宇贵开宝中诏谕西南夷普贵遂纳土归顺赐王爵】
　　元
　　阿　画【一名阿拂普贲之后至大元年授武畧将军顺元等处军民宣抚使防定间赐名特穆尔】
　　明
　　霭　翠【阿画之后仕元为四川行中书省左丞兼顺元等处宣慰使洪武四年与同知宋钦归附以翠为贵州宣慰使统四十八部号最强】
　　赵　颙【乌撒指挥征麓川战死赐祭】
　　管良相李应期【俱乌撒卫指挥天启壬戌年乌酋入寇围城九月人民乏食城溃良相与应期闭门举火合妻子共焚死题旌祠祀】
　　朱运泰蒋邦俊【俱乌撒卫世袭指挥乌酋入寇城陷运泰与邦俊先自杀其妻女随自刎死题旌祠祀】
　　汤　明【洪武十四年毕节卫指挥时初设衞治建城池开道路皆其经始功绩甚伟】李　兴【洪武三十年毕节卫指挥与弟隆以砖石甃城毕节险要可据皆其力也】唐　谏【毕节指挥才力过人兵政克举以所居第建学征麓川战殁事闻赐祭进子官一级】蔡　礼【和州人永乐间贵州前卫指挥调乌撒卫宣布恩威申明禁令缮城修署时称贤将】薛绍宣【贵州卫人万厯二十九年守备迤西威慑乌蛮道无剽掠】
　　李朝阳【黄平州人万厯三十五年守备迤西威恵兼施蛮人悦服】
　　步上达【四川人崇祯初守备克复乌撒重建城署大有能声】
　　丁　祥【赤水指挥正徳间摄卫篆和平练达莅事五十余年老稚颂其徳】
　　李　瑞【赤水指挥正统间摄卫篆以亷着寛厚有儒将风】
　　张　佐【赤水指挥夷阻大道领兵开路战亡土人祀之】
　　张奇韬张大壮【俱赤水卫指挥使奢寅乱攻城韬督军坚守城防战亡】附载明天啓三年从征水西死事籍里莫考叅游都守三十五人【旧志载三十六人内有王达见遵义府志今止列三十五人】
　　陈济民　　　刘应龙　　　刘仲时
　　杨　鲸　　　罗　袍【五人俱叅将征水西死事闻赐祭赠都督佥事
　　袭陞三级】　　　　李师沆　　　张　缨
　　宗延龄　　　聂应徳　　　周国臣
　　陈　富　　　杨通増　　　王建中【逰击八人】蓝补衮　　　刘廷举　　　马　武
　　余报国【都司四人】　王得胜　　　田有龙
　　周国用　　　龙国正　　　曹　柱
　　易登洲　　　覃事君　　　刘象麒
　　罗承富　　　曹思敬　　　张　俸
　　张怀邦　　　董兆麟　　　陈我谋
　　耿良将　　　覃天印　　　罗承宠
　　黄中和【守偹十八人以上逰击都司守偹共三十员名征水西死事闻炤本职赠二级袭陞二级】
　　国朝
　　杨　馥【陜西西寕人大定协副将整营伍练士卒恒如敌至雍正十年台拱苗变镇臣臬司俱防围中饷道不通檄馥徃援时贼聚甘翁岭筑垒扼险以扼我师馥奋勇率土兵二百挥戈先登杀贼甚众中鎗伤脇血迸出犹负创一矢手刄二苗佯谓我偶被石伤耳汝等当急撃无失言讫而殒事定赠恤有加廕其子恒新为游撃】
　　南笼府
　　明
　　陶文靖【万县人宣徳间知普安州裁决庶务皆迎刄而解时称能吏】
　　袁　宁【新化人宣徳间知普安州亷介有为时诸夷争地互相攻撃屡年不决宁力解之后以诬去普民惜之】
　　黄　雄【乌程人进士治间知普安州亷洁不茍毎巡行裹粮自给丝毫无取又明察善断从前积一时尽除】
　　徐世用【宿州人嘉靖间知普安州刚直不挠民资保障苗夷有不率者以徳怀之遂遵约束不敢贰】
　　王　徽【南锦衣卫人天顺间为给事中以纠权珰牛玉罪中官恶之摘其语以激上逮下狱谪普安州判徽至任克修厥职不以迁谪为嫌治间起山西参议引年去】
　　张　澜【任普安州判才优政善雅重儒绅去之日民咸思之】
　　王　威【六安侯志子洪武间承袭后降安南卫指挥调普安卫筑城建署有总理才】华　升【普安卫指挥使在位三十余年威徳普着军民悦服寻陞云南都司】
　　王　锐【普安指挥征山都掌蛮阵亡】
　　魏　政【普安百户征山都掌蛮阵亡】
　　栁之文【普安卫人有勇畧官守备嘉靖二十七年铜苗弗靖抚按檄文领兵讨贼贼卒至众皆惊溃文仗剑曰彼独非命何乃畏之敢有先逃者斩后贼大至手刃数贼无援兵竟亡于阵未防贼首龙许保就擒鞫之贼曰石老虎大将军不要钱栁守备不怕死吾是以就擒耳抚按檄铜仁立祠以祀】
　　曾异撰【四川举人先为永宁州牧崇祯间移辖安南流寇围城率民坚守城防死难】杜　纯【南充人安南卫教授学问渊博规模严整当道延之书院以教诸士着有三试集】梁　海【洪武二十一年领军开创安南卫迁建卫治城郭公署皆其筹画劝督有方士卒不知其劳军民赖之】
　　姚　余【洪武间为安南卫镇抚果毅有膂力时安南寇乱余随西平侯沐英进勦至盘江与贼遇奋勇撃之贼并力攻余因遇害西平侯以闻命有司防其家遣官致祭】
　　宋　钺【安南卫指挥永乐间从征交趾阵亡赐祭】
　　寻治本【安南卫指挥崇祯间统兵征毛口六坠等寨阵亡】
　　不帖杰【安南所副千户骁勇多谋常以计破贼及筑安南所城于杨那山民资保障】遵义府
　　晋
　　母　雅【巴郡临江人时西南夷强悍不靖以雅为夜郎太守殊俗感而化之】
　　唐
　　杨　端【太原人干符初南诏防播州端应募复之谕以威徳縻以恩信夷人怀服五代以来世袭宣抚使宋开禧中赠太师】
　　宋
　　杨　璨【唐赠太师端十三代孙嘉泰初袭播州安抚使开禧初蜀帅呉曦叛璨输金钱战马以助国用卒赠左卫大将军忠州防御使追封威毅侯】
　　杨　价【璨子方生时将校冇梦神号蜀将军者来价生貌如之长以边功授阁门舍人卒赠英烈侯】
　　杨　文【璨孙宝祐间授承徳郎修学勤政累官播州安抚使卒赠光禄大夫枢宻使】田景迁【干徳中为珍州刺史上言自给赐珍州郡名以来连遭大火乞改州名诏从之改为西髙州并铸五溪都防御使印以赐之】
　　郑昌孙【珍州人嘉祐闲元兵犯蜀掳掠州境昌孙集兵御之事闻赠州总制】
　　杨邦宪【玠子端平间蛮人掠境宪领兵拒之擒酋长累赠平章事】
　　江彦清【徳祐初为珍州守元兵至泸州守梅应春以城降彦清尽力守御珍州破巷战死】元
　　杨汉英【邦宪子字熙载生五载而父卒母田氏擕至上京见世祖遂袭父职赐名赛音巴哈成宗大徳五年宋隆济及蛇节等叛诏刘国杰等率兵偕汉英讨之师出播境贼骑猝至汉英奋击先进大兵继之贼奔溃相继纳欵后贼众复合战于墨特川又大破之蛇节乞降斩之并擒斩隆济西南夷悉平武宗至大四年播南庐崩蛮内侵诏汉英率兵讨之卒于军追赠播国公諡忠宣】杨嘉正【汉英子至正初授播州等处管军万户侍卫亲军都指挥使上防军讨平阳留总之叛进中书左丞】
　　李嗣宗【至元末播州千户守御勇敢善抚兵众人咸徳之】
　　明
　　杨　铿【嘉正从子洪武四年纳土以为宣慰使后屡随大军讨平叛寇卒赠怀安将军子升袭职莅政勤敏请开学校民知习诗书崇礼义边境绥宁】
　　韩志聪【播人洪武间征普定有功授长官世袭】
　　罗　琛【播人元末明玉珍僭号于蜀太祖创兴琛闲道入金陵负版籍以献朝廷嘉其功仍以琛为播州宣慰使同知】
　　孙敏政【兴国人举人以同知协理善后事迁遵义知府絶苞苴禁馈献严搆讼锄豪猾拯疾苦恤灾祲】
　　髙折枝【固始人进士以重庆推官监纪讨播身先行阵鼔励士卒自播难以迄荡平厥功最茂】
　　何　恩【遵义人祖大本挂大将军印奉命征蛮终于播袭宣慰司总管万厯庚子恩愤杨应龙肆虐弃职率七姓旧人宋世臣等赴阙上书请讨应龙命川黔两省防勘黔议勦川议抚应龙因以黄白千金行贿至綦江恩遮获以充军饷督帅李化龙以为中军提调又命其弟慇为刘綎向导斩箐直入师逼海龙囤播平恩兄弟与有功焉】
　　王佐圣【明末知遵义县防土贼郭士琦等倡首鼓众作乱夺卬不与骂贼死遵人立祠于城南祀之】
　　胡宗明【湖广人举人崇祯丙子任遵义县厯五载平情折狱礼士兴学人称循卓】郭维屏【云南人万厯中举人以从军平播有功任正安州牧时改土设流一切制度皆其所经始州人感徳畏威厯久不替】
　　郑　瑚【真州长官司洪武初从征南将军友徳破伪夏擒其将江中立冇功绩入觐赐印绶】
　　何　珩【湖广人万厯时平播设县以选贡知桐梓县筑城建治创立祠庙招集流亡民得安业】
　　万建侯【湖广人万厯中举人知桐梓县时设县未久凡田赋差役供亿经费及道路桥梁无不悉心规画】
　　洪维干【江西人万厯中举人四十七年知桐梓县天啓元年蔺贼奢崇明乱防桐梓维干坐堂上骂贼不屈贼索印曰印在喉下索银曰银在喉下颜色甚厉贼不敢辱阅三日诣虎峯崇徳庙作来桐记题诗于壁乃自缢仆从死者数人其诗末云恨乏张廵相拒力愿成厉鬼杀崇明贼平闻于朝赐祭廕其子千户】
　　唐文煃【广西人崇祯间举人知桐梓县以转移风俗为己任每月进诸生课文艺举乡饮勤读法善政悉举】
　　詹　淑【字士善麻城人万厯间举人平播后知绥阳县建城设学抚字招徕编里甲定赋役葺衙署成志藁大纲毕举邑人建祠祀之】
　　母祖【天津人以选贡知绥阳清亷正直善政宜民去任后邑人建祠以祀】
　　袁　□【仁懐县人副总兵袁鍪弟也天启二年奢寅叛与贼相拒于仁怀之竹瓦寨血战三日夜兵败被执骂贼而死事闻命于其战地立忠勇祠祀之廕其子蕙为叅将仍世袭指挥后又命与陈王谟同祀府城忠臣庙】
　　陈王谟【郡人官副将崇祯十年流寇防蜀谟督兵御贼血战死之请于朝祔祀忠臣庙官其弟王政为千户】
　　国朝
　　刘　祺【绥阳人顺治四年大兵抵遵祺率众效顺以叅将守遵义适湄龙残寇猖獗祺以孤军御贼于菖蒲塘血战死之】













　　贵州通志卷二十
<史部,地理类,都会郡县之属,贵州通志>
　　钦定四库全书
　　贵州通志卷二十一
　　秩官
　　土司
　　汉
　　公孙述时牂牁大姓龙尹董氏与郡功曹谢暹保境为汉乃遣使从番禺江奉贡光武嘉之并加褒赏
　　永初元年九眞徼外夜郎蛮夷举土内属开境千八百四十里【以上俱见后汉书】
　　唐
　　昆明东九百里即牂牁国也兵数出侵地数千里元和八年上表请尽归牂牁故地开成元年鬼主阿佩内属会昌中封其别帅为罗甸王世袭爵其后又封别帅为滇王
