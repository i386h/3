<!-- { "loadSidebar": true } -->












　　行水金鉴巻八十六
　　钦定四库全书
　　行水金鉴卷八十七
　　江南按察使傅泽洪撰
　　运河水
　　济河惟兖州　浮于济漯达于河【禹贡】
　　东南据济西北距河济漯两水名因水入水曰达【孔氏传】
　　济河惟兖州以济水河水之间为兖州也【郑樵书辨讹】浮水运也兖州朝贡之道或浮于济或浮于漯以入于河而达冀州不言冀州举河而冀州可知矣【书古文训】舟行水曰浮漯者河之支流也兖之贡浮济浮漯以达于河【蔡沈书传】
