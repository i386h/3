<!-- { "loadSidebar": true } -->
　　防堤塞决之用莫善于埽卷埽之用惟草栁二者而已盖栁遇水即生草入水而腐为土性既宜之且又费甚省而采易办也栁随地可种草近则取之湖塘逺则取之海濵湖塘芦苇不如海濵所出之坚实长大一束可抵二三束之用但地逺采办稍艰若抵冲塞决非此不可酌其工程之缓急而用之可也
　　栁草不难于采办而难于搬运到工须预备舟车要
　　栽植桞株
　　凡沿河种桞自明平江伯陈瑄始也其根株足以护堤身枝条足以供卷埽清隂足以防縴夫栁之功大矣然种栁不得其法则护堤之用防且成活者少惟明臣刘天和六栁説曲尽其妙当仿其法行之统计每年歳修需栁不下一百万束自康熈二十年始令各官种栁已得若干株自二十六年以来所用之栁半取诸此再行各营弁凡春初防守少暇之时毎丁计地各课种栁若干不过三年沿河成林一有不测卷埽抢防不烦砍运于他处即以本汛之栁供本汛之工力省而功易集所益非小也
　　采办物料
　　水土之工料物最急虽有经画之总理又有谙练之属员与子来之兵役而所需不给以至万夫束手以待其悮事非浅浅也然物料非难采办为难河工旧例一曰官办所需之物行文于各出产地方有司给价买解一曰商办聼各商人赴工领银送料交官夫地方有司必皆假手于胥吏由胥吏而及各行户层层剥食至料戸或分文不给及运料到工所专管之官贪婪不职者更复式外苛求勒贿致小民不堪其命此官办之害也工料之大莫如桩木而商人领买大抵真伪相半其真商领银入已分各小行其值必亏伪者实无资本夤縁冒领花费拖欠此商办之害也在大工方急如星火而文檄追比催督不前常至四五年种种悮工则一也臣莅事以来稔悉此再三斟酌终无至常之防若竟委之在工各官恐冒破多若专委之胥役又恐势轻而无济惟有择员而任以劝惩鼔励之为稍愈耳除歳修物料不多不必差员其大工物料若芦苇麻草之属当委之隣工各邑佐贰彼既与工近习知在工所需之物必不敢欺且淹其椿木之属当籍选亷干之府佐贰耑行买解所办之木果坚大如式价值不浮又往来迅速克济大工者工竣题请优叙否则请黜亦如之庻人人知励采办不前之弊或可免矣
　　贾让三防论
　　贾让三防明臣丘濬谓古今治河无出此防而近有诋其谬者是二者皆过也夫论古人者必论其世毋泥其所言平其心毋逞其所快然后吾之论为不易之论而天下服之盖让之防乃专为西汉之世黎阳东郡白马间数受河患而言未尝全为治河立论也考黎阳即今濬县东郡白马即今滑县冀州之民当水冲者即濬滑二境之民贪近河肥饶治金堤而筑室庐者非统言冀州全境之民也缮完故堤增卑培薄为下防者即濬滑二邑曲防遏水使百里之间河再西而三东之堤非专谓堤防为下防也夫河一折即一冲冲即成险彼时百里之间而河凡五冲其患安得不烈故让欲徙其当冲之民废其曲防之堤而别为径直之石堤三百里束河以北入海耳夫让欲束河而仍用堤堤而必以石石而至于三百里彼之倚堤以治河也亦至矣后世不考其时不详其地或欲遵而行之或欲辞而辟之不亦过乎或曰昔潘季驯常辨之矣然则季驯之言非欤曰何可尽非也其上防徙冀州之民辩之曰民可徙四百万之嵗运将安适乎盖汉不行运而明行运然未尝以之辟让也其中防多张水门旱开东方溉冀州涝开西方放河流辩之曰涝固可泄而西方地髙水安可往盖既傍西山作堤则东卑而西亢可知其言皆是也至若曰河流不常与水门每不相值或并水门淤漫之夫让所谓水门即今之闸坝涵洞也河流虽不常能淤漫然即季驯治河何以不废闸坝涵洞耶又曰旱则河亦浅无以分溉则又不然盖让所云溉亦止言冀州石塘三百里间耳黄河挟万里之源合秦晋豫三州之水而至冀安得冀州一旱而河即浅此一时逞快之论非通论也又辩甘州以下浊流不能溉田亦不可以辟让今平心而论之若所云疆里土田必遗川泽之分使秋水得有所休息左右防波寛裕而不迫诚万世之至言无古今之分南北之异者也其他所言则宜于古者未必宜于今宜于北者未必宜于南何也前世土满而人稀民易徙后世当水冲者往往通都大邑其可徙乎濬滑以上西薄大山地壁而多石故能据坚地作石堤今自开归以至海口惟徐邳近山冈余皆浮沙旷土地安得坚石安从取虽三里亦不能况三百里乎且季驯常言河南土最松禹导河北经河南一郡故当时之水不甚浊今河南开归河全经之又距禹三千余年流日久土日松故水愈浊由此言之西汉去今千七百年距禹犹未逺又河未南徙则其水亦未必如今日之浊或尚可引渠而溉田亦未可知若今则但能开涵洞引黄以淤洼已善矣安能通渠而引溉哉然则为今之防亦惟有择老土筑坚堤以束河使不能徙建闸坝置涵洞以保堤使不内溃而已舍此之外别无竒谋异见矣故曰让之三防自为西汉黎阳东郡白马间言未尝全为治河立论也鍳古而不胶于古不亦善乎
　　贾让治河论二
　　自禹贡而后言治河者始于贾让之三防然即让之言有不能概行于让之时者何也地形水势随处不同让所言乃据黎阳东郡百里间之情形而言使移而行之徐兖中州之境则已有大谬不然者而况欲举千百年以前之论而行之于千百年以后之河道则亦天下之愚人而已矣夫治河以卫民也徙民非细事也在上世土满人稀故殷避河患至五迁其国都而不以为难后世人民稠庻今自开归以至徐邳而下皆通邑大都万无可徙之理盖汉时黄河从黎阳东郡间北流入海其地东薄金隄西逼大山惟此二邑之中百余里间为必经之地而其民贪其近河沃饶竞作室庐居住其间又近山多石互为石堤更相抵逼束河于其中所谓百里之内再西三东者是也夫河自底柱以来其势方澎湃而思逞而咽喉之路顿值迫束如此是以抑于北则溃而南瓠子一决而泛郡十六注巨野通淮泗东郡一决而溃四郡三十二县污地十五万顷凡西汉二百年间河患大抵皆在此二邑间虽使大禹复出于此时亦未有不徙民而放河北流者安得不以为上防哉况所谓当水冲者亦不过金堤左右及环内黄堤与东郡白马故大堤之居民户多不过以千数计耳岂若今日一大村落镇市动以万计乎今不察时势动言贾让上防在徙冀州之民考西汉冀州今直山西二地其民当不下数千万户使让果欲徙其民不知处斯民于何地且山西处太行之右与河全不相渉不知让亦何事而欲尽徙之而让乃以为上防且千百年以来亦遂无有非之者何也葢今人亦但顺读其书曰其上防当徙冀州之民而防其下犹有当水冲者之语故也且即计有当水冲者之言而防其但即濬滑二邑曲防居住之民故也请得而断之曰贾让徙民在西汉之时在黎阳东郡之地真上防也若时非西汉地非黎阳东郡岂特非上防是为无防至若隄防者治河之要务自西汉以迨元明治河之臣未有不用堤防而能河使行者近代潘季驯最称治河能臣而其终身所守惟是筑堤以束水束水以刷沙二语耳而今之空谈局外者輙曰此贾让所谓下防也夫使让诚以筑堤为下防则前不当云据坚地作石堤矣使让诚以筑堤为下防则必用疏用浚又不当云为渠并穿地也但为东方一堤北行三百余里入漳水矣详让所言则其筑堤以束水之防实与季驯同也隄防之言乃大概之言施之得其当则为束水以河施之失其当则为壅水以遏河齐作堤以遏河令入海而自利此曲防之堤也赵魏作堤以遏河此防患之堤也皆非以束水导河也故葵丘之防曰无曲防白圭为堤障水以注隣国则孟子辟之故让以为隄防之作近起战国盖疾其以隄防为民害耳今若不问隄防之是与非而但以隄防为是则是葵丘之载书可无戒而白圭之功果愈于禹也若但以隄防为非则是太原岳阳可无修而九泽可无陂也今黄河自荥水而东水长髙于地开封河南且髙于内者丈余掘地既不能筑堤又以为下防而不事事泛漫无束之河何从而入海哉盖西汉之世文辞朴畧不甚分疏使人意防今人亦但顺读其书曰缮完故堤增卑培薄劳费无已数逢其患此最下防而防其所谓故堤者乃即百里之间再西三东濬滑二邑之民曲防遏水之堤也今使于云梯闗一带筑南北堤一道遏絶河流人从而非之曰治土而防其川犹止儿啼而塞其口吾忿然而与之争曰隄防治河之要务尔安得而非之不亦大可笑乎哉亦请得而断之曰濬滑二邑百里之间再西三东之故堤真下策而让所议起淇口至漳外石堤三百里故河入海之堤真上防也若其中防多开漕渠张水门旱开东方溉冀州涝开西方放河流潘季驯虽常辩之然距今千七百年其地移既不知何如其河流清浊可溉与否即季驯所言已自有前后不同者不敢妄为论也
　　贾鲁治河论
　　昔贾鲁治河用沉舟之法人皆称之明万厯间佥事俞汝为奏议以为塞决简便之用无如此者【臣】窃尝疑之夫河底浅深坦陷不一惟草栁性柔一经坚挤则周遭充满故塞决必用埽今以至平之舟底而沉之浅深坦陷不一之湍流则埽根透溜之患必有不俟终日而见者然以鲁之才其成功如是必非孟浪姑试之人因于至正河防记寻思寻绎者累日方晓然知鲁之沉舟盖以之代坝而逼水非以之塞决而合龙也盖彼时故河业已通流但决河势大水流多于故河十之八又适当秋涨汨旋湍急埽不能下又其上逼水三堤短弱而势不支恐埽行一除水尽涌决河则故河复淤前功尽隳因急沉舟为坝以逼之所谓抢救也故前则曰鲁乃精思障水入故河之方后则曰船堤之后草埽三道并举此并举之三道乃加筑前短弱之三堤也迨至船道四堤并就河势南流然后塞决耳不然鲁于九月七日沉舟而龙口之合何以直至十一月十一日耶虽然【臣】以鲁于是役也有三忌焉鲁自受命以及囘朝仅逾半载昏晓百刻役夫分畨无少间断不恤民力一也筑堤塞决正值伏秋用工于河流暴涨之不审天时二也废农冒暑聚数十万军民于一路不念国家隐忧三也盖鲁惟上恃其君相之信任下恃其强敏果敢之才气力排羣议犯三忌以成功盖以治河则有余以之体国则不足宋濓等诸臣修元史因石人一眼之事竟坐以亡元之罪则过矣夫石人一眼之謡是亦大泽中篝火狐鸣之类殆韩山童李芝蔴等所为耳何足据哉然而元之亡即不因鲁无乃火烈而投之燧耶















　　治河奏绩书巻四
<史部,地理类,河渠之属,治河奏绩书__河防述言>
　　钦定四库全书
　　河防述言
　　钱塘　陈　潢　原论
　　同邑　张霭生　编述
　　黄河全图引
