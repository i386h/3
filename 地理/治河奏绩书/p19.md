<!-- { "loadSidebar": true } -->
　　昔人四防二守之制皆以保堤也然防守之制虽立而防守之人不足势必塌圮相寻与无防无守同则歳修之法不可不筹也今营兵之设仅足以巡变堤防及运料卷埽栽栁之用至于歳修加筑其势有不能者何也汛逺而堤长也按自砀山以下黄运两岸及归仁髙堰至海口一带缕遥月格等堤统共四十五万四千丈而河兵仅七千二百名计丈分修毎兵当歳修六十六丈有竒堤髙一丈顶寛倍之增卑培薄各坚土五寸须下土七寸以土方计之毎丈须土二方一分是毎兵常役之外又当歳挑筑下土一百四十五方一分也岂能也哉前以河兵不足以供歳修拟令毎兵许其召募幇丁四名或其子弟家属毎丁给以堤内空地俾耕种其中以自食而课其歳修已経题请未及举行然臣深思河道善后之图惟有歳修以保堤而幇丁一议实与河兵之设表里为用者也盖已夫役而设营兵无召募往来之淹滞无逃亡之虑无雇替老弱之若幇丁之设则其利有八堤工髙厚永无溃决其利一授田力役贫民有归其利二堤近民居风雨可守其利三羣众乐业兵无逃窜其利四猝有河患不烦召募其利五庐室相照寇盗无惊其利六深耕易耨狐兎絶踪其利七刈获所余藁秸充盈其利八也或难之曰毎兵一名幇丁四名骤增丁二万八千八百名河岸安得如许闲田若查隐占则良民扰若给额田则正赋亏何可行也曰不然黄河两岸二千数百里自十六年以前非一望汪洋即沮洳苇渚此身所目睹者也今两河复故淤滩尽出置之不问则弃地若聼民私种亦无利于国将计畆起科而滩岸之田其粮甚防不过数厘至一分极矣增丁二万八千八百名丁授田十五亩应田四千三百余顷所纳正赋从重科输不过八九千金耳今即减八九千金正赋之额田而歳得二万八千八百名丁夫之用以保四十五万四千丈之堤嵗加髙厚永无意外之虞运道长通民无灾害其为利孰多而孰少而况赋未必亩二分所授不必尽额田也
　　幇丁二难
　　难之者又曰河臣怨府也督抚为朝廷飬民而河臣劳之督抚为朝廷理财而河臣縻之故从来河臣得谤最多得祸最易也今既设河兵又设幇丁分田授守在河防二千数百里之境其中隐占必多一经画地怨讟滋作且兵民并居势必生衅将来挑土修堤围塲植栁哄鬭讦告从此而起在督抚必左民而右兵猜嫌内积挑搆外作小则河属诸员受其祸大则彼此交叅而河臣不得一日安其位夫为河堤图万全而先置其身于不自全之地何如循常守故用帑歳修之无誉而无毁耶【臣】应之曰不然河臣与督抚皆天子大臣也河臣司水土以保运安民督抚诸臣司政教以飬民理财职虽不同同于为国也夫今百姓之得以降邱宅土无昏垫之忧者何也今百姓之得以耕种贡赋尺土必争者何也皆以两河归故堤岸坚固而无溃决也五代汉臣王章有言无毛锥则财赋安从而出督抚即为国飬民理财自当返念民之何以得飬而财之何以得理必不为一二奸民喋喋而市恩邀誉上失体国之忠下失寅防之义也今使堤岸不固溃决一生则千里淊天庐室为鱼鳖之居膏腴皆荇藻之产彼正赋之额田且不能保而有之尚得隐占夫非所固有也哉且幇丁之法一行亦必防同督抚檄行地方有司公同经理立石分界而后拨给非冒昧为之也如果有民田近堤者亦可以空处之闲田互相换易其家属有愿为幇丁者即除其额田应纳之粮亦无不可也夫朝廷设歳修之河帑非不知循常守故为无誉无毁之良图但汛逺堤长将来河患久弭人情忽玩防旧日之艰危司河者或意在惜帑狃于补苴旦夕之计设一变生虑外即有费数百万之金钱竭数年之民力尚恐不能奏功也其如运道民生何夫河道重任也必图其大而毋惜其小必计其逺而毋筹其近必防私体国而无沽名市恩以便其私图否则碌碌者皆足以任之夫岂
　　圣天子畴咨而命之防哉
　　黄河各险工
　　自砀山以至海口千有余里险工甚多有昔险而今平者亦有昔平而今险者盖河道变迁冲刷不常之所致也前代河患在北其险多在开封大名河间东兖间今河患在南开封所属惟荥泽北门一险当歳加埽土以防之东省惟曹县傅家集一险向挑引河一道尚未成此河一成便可变险为平若江南则自砀山以下险工不可屈指今举其最大者凡四十有六详记之冀后此司河者加之意焉
　　砀山
　　砀山县两岸堤俱无险工
　　萧县
　　萧县两岸俱无险工
　　徐州
　　徐州南岸险工三曰郭家嘴乃治西南防城堤尽处曰杨家洼在长樊大坝南也势最卑难守曰小店庄在杨家洼东其北岸险工曰长樊大坝
　　邳州
　　邳州之境尽于北岸险工四曰塘池大坝曰羊山寺曰董家堂州既去旧治移建城南堤其南里许即董家堂乃剥肤之虞也曰五工头在治东南
　　睢宁
　　睢宁之境尽于南岸险工三一曰王家堂一曰戴家堂一曰羊山寺河自鲤鱼山峯山两岸中建瓴而下南北冲突三处皆顶冲也
　　宿迁
　　宿迁南岸险工四一曰蔡家楼一曰彭家堡一曰徐家湾一曰白洋河草坝北岸险工三一曰朱家堂一曰杨家庄大坝并逼水坝一曰古城诸险之中朱家堂逼近运河尤为险工
　　桃源
　　桃源南岸大险工三曰烟墩曰龙窝曰李家口北岸险工五曰九里冈曰上渡口曰七里沟鸡嘴坝曰新庄口曰三岔
　　清河
　　清河南岸险工三曰甘罗城天妃闸惠济祠此处最当冲顶虽系石工而残圮过半内即运河所系最大北岸险工一曰玉皇阁即县治之南堤也大抵宿桃清三邑无山冈之阻地土疎旷其河流激驶与他处不同防之尤当加意
　　山阳
　　山阳之险俱在南岸险工最多凡十有二曰王公堤乃第一大险工也别有论説曰老坝口曰草湾汤董庄曰顔家河上张庄曰真武庙曰周家渡曰唐家堡曰小茭陵曰何家庄曰大茭陵曰马逻沈家围罗铺左家口至卓家口二十里
　　安东
　　安东之险俱在北岸险工凡六曰二铺曰便益门曰南门曰东门曰茒良口曰佃河此各险虽与海近无大害然民社土田之系则同
　　土方则例
　　土以方一丈髙一尺为一方然有上方下方之别焉冇专挑兼筑之分焉至挑河又有起土浅深之不同焉筑堤亦有运土主客之不同焉其土方工值更有人力强弱之不同焉以江南而论自邳州睢宁县起至砀山县止每筑堤土一方给银一钱四分自宿迁县起至山阳县止并属各州县毎一方增银一分此题定之例也
　　主土
　　主土者就近挑挖之土以所筑之堤为准者也取土之法最忌逼堤盖逼堤则堤址卑洼便有积水伤堤之患故必离堤十五丈之外取之取起之土挑至堤基之上用大石夯硪之或曰以七寸为一层夯至五寸或以一尺为一层夯至七寸然后再上一层土如前法夯之务要自底至顶层层夯硪打就则彻底坚固可免渗水之患毎堤髙一尺两面坦坡必须筑寛六尺如髙一丈之堤应筑寛六丈之堤底再加堤身二丈则顶寛二丈底寛八丈髙一丈用勾股法科之毎丈计筑成土方五十方每方一钱五分应给银七两五钱也
　　客土
　　客土者迤逺挑运之土以所起之土为准者也如此处必须筑堤而沿堤基去处俱系积水湖荡畚锸难施势必别处取土用船装运髙宝定例以五十大箩为一方毎箩约重二百余觔毎方约重一万觔连搬运上船工银六分运至工所又工银八分由船而运至堤上又工银五分堤基之上再用硪夫夯硪又工银二分通计虚土一方共费银二钱一分止筑成上方土七分也
　　专挑
　　专挑者自挑去河身之土而不系足堤者也所挑之土必离河邉四五丈方许卸弃若就近竟卸则一经淋雨复淌入河内矣其挑河工价以所挑河之浅深为准凡挑土四尺深者每方给银六分五六尺深者加一分七八尺深者九尺一丈深者一丈一二尺深者一丈三四尺深者递加一分至一钱一分止盖六尺深以上之河无翻塘戽水之劳不过每方六七分而止其挑深七尺者未免有水一丈以外泉水愈多故给银递加若黄河之内流沙陷足施工最难必须设法挑挖大抵毎方又递加一分七八尺深者给银九分至一丈三四尺深者给银一钱二分又当审工程之难易如人夫易募雨水不多地髙泉涸之处尚可损一分也
　　兼筑
　　兼筑者即用挑河之土以筑防河之堤也如所挑之河有必须筑堤者其所挑之土必须卸于应筑堤基之上照依前式彻底夯硪成堤如此则一举而堤河成每挑土一方照挑河工银外另加滩土夯硪银二分此挑河兼筑堤作下方工价科算以河工挑成为准者也更有虽挑河而重在筑堤者每上方土一方给银一钱六七分不等此以堤工筑成为准者也总之视工程之难易而斟酌也
　　上方下方
　　上方下方者以筑成堤工之实土为上方土塘所取之松土为下方也然一堤之中亦自有上方下方之别如筑堤一丈则以平地起至五尺为下方自六尺至一丈为上方如筑堤一丈二尺则以一尺至六尺为下方七尺至丈二为上方盖筑堤愈髙则愈难故必先为斟酌难易而差等其工价庶铺底者不致以易工而多取价收顶者不致以难工而寡受值则劳逸之势虽殊而髙下之酌原均也然土方工价虽题有定额亦举大概而言若筑堤髙至一丈四五自不得泥一定之例况取土更有逺近之不同甚至紥簰铺路逺取稀泥于汚淖之中其工价不啻加倍有至三钱余一方者更难执一而论相地势之髙卑逺近而增减之可也
　　定例
　　凡监理分管等官所筑堤工处处坚固合式该管防印各官出具印结道府验实加结申送总河亲勘无异者俱准照伊原任应陞之缺加二级从优即陞如有原非正途者俱作正途一体陞迁
　　一分管官所筑堤工有一处夯杵不坚盛水即漏并有一二丈不丰满合式者降一级调用两处三四丈不合式者降二级调用三处并五丈以上不合式革职监理官所辖分管官有因筑堤不坚固不合式一员议处者罚俸一年二员议处者降一级调用三员议处者降二级调用四员以上革职如议处议叙相同准与抵算如监理官揭叅者准免连坐
　　一凡附近地方官不协同设法募夫不将急需之栁草等项一切料物火速办买上解运以致迟悮河工者将州县官降三级调用道府官降一级调用
　　一凡河南山东特设河道其勘阅河工情势估计工程报销钱粮一应归河道专责
　　一夯硪上重用十六夫次重用十二夫三重用八名夫先运水灌透堤土用力夯之三遍为妙
　　运载土方
　　浚河筑堤之迟速一视运土之迟速而已初以人力有限以驴代之然终莫若车运之便也夫驴之力虽胜于人然刍秣之费喂养之劳倒毙之患合而较之殆不得当矣车之制当用独轮小车盖挑土之处大抵原隰髙低沟坑断续双轮则不行且小则往来防而不滞也一车所载可得土二百斤毎日二夫一车之所运可抵三夫之运较之于驴则省刍秣喂飬倒毙之累较之于人又免召募逃亡及隂雨食米之害且设遇农功兴作之时工程方亟而夫役不继则车之利尤大矣计一车之工本不及五钱河例每夫工食一日四分不过出十二夫一日之工食用之经年可得三百六十夫之用也
　　酌用芦苇
