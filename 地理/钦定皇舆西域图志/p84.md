<!-- { "loadSidebar": true } -->
　　初为天山北玛那斯地乾隆二十五年属寕邉防三十八年属昌吉县四十四年分置绥来县设县学如今制
　　文庙　乾隆四十四年建
　　︹学官︺训导一员　乾隆四十四年分置县学后设
　　学官如今制
　　︹学额︺廪生増生现缺
　　歳试额进文童四名
　　额进武童四名
　　科试额进文童四名　乾隆三十四年设寕边防学额后即于额内取进四十一年分设县学始定如今额
　　︹考试事宜︺初制陜甘学政按临肃州之前宻封试题行镇迪道扄试乾隆四十四年改由学政将试题封送驻防大臣同镇迪道扄试试卷封送学政按额取进武童外塲均由驻防大臣同镇迪道考试分别等次造册并内塲试卷封送学政按额取进
　　按迪化州昌吉阜康绥来诸县旧为乌鲁木齐昌吉特纳格尔玛那斯诸城乾隆三十二年因携驻眷兵招徕民戸中俊秀軰出各城分设义塾延师训课兼习骑射兵民踊跃造就多人三十四年初设迪化寕邉两防学三十八年设迪化州学昌吉县学四十一年设阜康县学四十四年设绥来县学以两防学取进原额归迪化昌吉两学阜康绥来两学复加额取进以符体制其廪増名缺俟人文加盛时再为议设
　　︹北史髙昌传︺有毛诗论语孝经置学官弟子以相教授
　　︹马端临文献通考︺汉明帝时期门羽林之士悉令通孝经章句匈奴亦遣子入学济济乎洋洋乎盛于永平矣唐太宗时髙丽百济新罗高昌吐蕃诸国酋长亦遣子弟请入国学于是国学之内八千余人中宗神龙时诏蕃王及可汗子孙愿入学者附国子监读书
　　按古者九州以外教化弗宣规制斯畧汉唐驾驭羁縻规模稍逺而通絶不常犹是分土分民之旧未闻建置学官是以纪载阙如逖稽曩史惟遣子弟入学读书间见于汉永明唐贞观神龙朝未能多数若髙昌置学官弟子相教授亦仅粗知诵绎盖縁殊方风教不齐中土士民鲜有居逰其地移身家以长子孙者经营边境之役方从事战鬭行伍耕田畜牧之不暇何有于弦歌讲肄乎兹当西域涵濡
　　圣化之余中外一家版戸鳞集学校与州郡并建莘莘
　　爼豆济济生徒视内地无异近复防
　　恩体恤周至凡应乡防试诸生照边省例许给驿马赴考昨歳丁酉秋闱早有以迪化州通籍歌鹿鸣而来者由是感激奋兴科第蔚起固北庭西海之间伊古未逢之隆轨也已





　　钦定皇舆西域图志卷三十六
　　钦定四库全书
　　钦定皇舆西域图志卷三十七
　　封爵
　　【臣】等谨按周礼职方氏辨九服九州之外谓之蕃国世壹见盖言蕃服肆觐非甸男采卫比是以寳贵为贽既不同于辑瑞而宫室车旗命卿立军之制均未遑及则象寄狄鞮所司其不在五等之列明矣汉唐侈语鸿图徃徃遣使册封类祗顺其国人所推虚锡名号宋元明以来规模隘狭典制缺如析圭担爵之荣难与同风域外我
　　国家幅员广逺
　　恩泽普汜防古内扎萨克暨喀尔喀青海西藏诸部旧藩封自亲王郡王以下贝勒贝子公递为差次其
　　赐留汗号者视王爵为倍优带砺光荣乆已量侔帱载
　　矣仰惟
　　圣天子德威遐播式廓西陲乾隆癸酉冬都尔伯特部伯克防凌防凌乌巴什防凌孟克等欵关内面为凖囬诸部倡嗣是辉特和硕特鳞集麕至爰乘时会
　　简将帅以新附为前驱当
　　王师入境伊始壶浆载道绰罗斯诸台吉以巨族率先迎附雨行风偃不动戈鋋卫拉全疆统归涵宥迨乾隆辛夘土尔扈特部复自西北万里外率属偕来由是凖属人民无一不霑醲化统观慕义归仁之全局大无外而应自然固已旷古罕伦我
　　皇上天地为怀班爵锡封其于忠谨壹节从征戮力者
　　承袭
　　恩荣世及弗替若回部旧爵之在哈密土尔畨者及新附之留依京邸者以前此五年式集两勲山南城郭诸境胥版籍爰并为编载用着衣冠
　　王会之盛句胪备列九宾无间于殊方逺徼猗欤盛哉
　　志封爵第十四















　　钦定四库全书
　　钦定皇舆西域图志卷三十七目録
　　封爵一
　　都尔伯特属
　　绰罗斯属
　　和硕特属
　　辉特属
　　土尔扈特属







　　钦定皇舆西域图志卷三十七目録
　　钦定四库全书
　　钦定皇舆西域图志卷三十七
　　封爵一
　　都尔伯特属
　　按四卫拉特次序旧首绰罗斯次都尔伯特和硕特土尔扈特因土尔扈特他徙附以辉特兹叙封爵以都尔伯特归诚最先忠谨自保爰为首叙次及绰罗斯和硕特辉特平定西域后十年土尔扈特来归故叙于后于是新旧四卫拉特始全至都尔伯特台吉防凌首先内附特封汗号为闻风归来诸部倡至今承袭罔替其绰罗斯部之噶尔藏多尔济和硕特部之沙克都尔曼济辉特部之巴雅尔虽同时封汗而潜因擕贰自即诛夷汗号并除若土尔扈特部之渥巴锡则嘉其逺域归顺且系旧汗阿玉竒之后俾袭汗号而锡以新名用昭优异为按属分编详注各条下以备考其亲王郡王贝勒贝子公诸爵以次递叙父子兄弟承袭者各随条接叙为例云
　　乾隆十八年冬凖噶尔都尔伯特部台吉防凌等率众内附十九年五月
　　觐于热河
　　诏封爵宴赉有差均授为扎萨克俾还安防牧移其部于阿尔台【今改对音阿勒坦】山北凡都尔伯特部先后受封及袭封者偹登如左
　　防凌初封和硕亲王加双俸晋封特古斯古鲁克汗卒子索诺木古木布袭封
　　防凌乌巴什初封多罗郡王晋封和硕亲王伯什阿噶什封和硕亲王
　　纳黙库初封多罗郡王晋封和硕亲王
　　防凌孟克初封多罗贝勒晋封多罗郡王卒子巴雅勒当袭封卒弟伯斯和勒袭封
　　色布腾封多罗贝勒加郡王品级卒子巴桑袭封多罗贝勒
　　巴图博罗特封多罗贝勒
　　刚多尔济封多罗贝勒
　　喇嘛扎布封多罗贝勒
　　根敦封固山贝子
　　洛垒原端封固山贝子
　　额尔得尼封固山贝子
　　班珠尔封固山贝子卒嗣子竒达袭封
　　布图克森封固山贝子
　　孟克特木尔封固山贝子
　　玛什巴图初封辅国公晋封固山贝子
　　乌巴什封固山贝子
　　达木巴都噶尔封固山贝子
　　巴图孟克封辅国公
　　刚封辅国公
　　布顔特古斯封辅国公卒子塞楞袭封
　　孟克博罗特封辅国公
　　按诸藩列爵旧制和硕亲王多罗郡王多罗贝勒固山贝子镇国公辅国公凡六等有
　　赐称为汗者视王爵加优志
　　特恩也兹凖噶尔新附封爵无镇国公自亲王以下及优封汗号如旧制绰罗斯以下诸属同
　　绰罗斯属
　　乾隆二十年三月凖噶尔绰罗斯部台吉噶尔藏多尔济等率属内附九月
　　觐于热河
　　诏封爵宴赉有差均授为扎萨克十一月达瓦齐俘至
　　宥罪加
　　恩备藩京邸泽及世嗣为胪叙于左
　　噶尔藏多尔济封绰罗斯汗为扎那噶尔布所杀达瓦齐封和硕亲王卒长子罗布扎降袭多罗郡王以罪除次子富塔喜降袭多罗贝勒
　　诺尔布林沁封多罗郡王
　　扎那噶尔布封多罗贝勒以叛诛
　　硕尔锥音初授骑都尉世职晋封辅国公以罪除哈萨克锡喇初授骑都尉世职晋封辅国公以罪除
　　布库察罕封辅国公以叛诛
　　尼玛初授骑都尉世职封辅国公以叛诛
　　萨拉尔封一等公晋号超勇以罪除后复封超勇伯卒子玉鲁斯袭封以罪除
　　玛木特封三等公晋号信勇
　　按外蕃锡封旧无伯爵萨拉尔以军功承矌典在五十功臣列绘像
　　紫光阁并荷
　　睿裁制赞邀荣尤至云
　　和硕特属
　　乾隆十九年七月凖噶尔和硕特部台吉班珠尔等率属内附十一月
　　觊于热河
　　诏封爵宴赉有差均授为扎萨克二十年九月台吉沙
　　克都尔曼济等入
　　觐亦封爵有差三十六年台吉公格巴延楚克等随土
　　尔扈特部来归并防
　　恩锡为彚着于编
　　沙克都尔曼济封和硕特汗以罪诛
　　班珠尔初封多罗郡王晋封和硕亲王
　　图们封多罗贝勒以罪诛
　　诺尔布敦多布封多罗贝勒卒子博尔和津袭以罪除
　　公格封多罗贝勒卒子德勒克渥巴锡袭封纳噶札初封辅国公晋封固山贝子卒弟达克巴降袭辅国公卒弟巴尔济袭封
　　巴延楚克封固山贝子
　　色布腾封辅国公
　　诺尔布封辅国公卒子达瓦藏布袭封
　　诺尔布敦多克封辅国公
　　达瓦封辅国公卒弟巴雅拉呼袭封
　　按沙克都尔曼济于投诚受封汗号后命为盟长居全部于巴尔库勒其子图们亦率属由裕勒都斯来归并加封赉沐
　　恩深至自应恭顺倍加以兾永邀
　　渥泽廼际凖夷余孽扰乱之余渐彰窥伺骄蹇之状在
　　事臣工仰承
　　睿照先事防闲因形迹之可疑折萌芽于未发应机立断并就诛夷雨露雷霆随物以付眎大造之因材而笃夫岂有异理欤
　　辉特属
　　乾隆十九年七月凖噶尔辉特部台吉阿睦尔萨纳等率众内附十一月
　　觊于热河
　　诏封爵宴赉有差均授为扎萨克二十年九月巴雅尔
　　等入
　　觐亦封赉有差
　　阿睦尔撒纳封和硕亲王加双俸防卫倍添子封世子寻以叛除伏冥诛
　　巴雅尔封辉特汗以叛诛
　　齐木库尔初封多罗贝勒晋封多罗郡王卒子防卜登多尔济袭封以罪除
　　扎木参封多罗贝勒
　　普尔普初封固山贝子晋封多罗贝勒以罪除德济特封固山贝子以罪除
　　克什克封固山贝子以罪除
　　和通额墨根封辅国公卒子玛玛袭封
　　根敦扎布封辅国公
　　古木扎布封辅国公
　　巴桑封辅国公以罪除
　　布鲁尔封辅国公
　　按四卫拉特台吉于乾隆甲戌乙亥间先后归诚我
　　皇上渥典普加原无异视始意分封四汗固将防予矜全乃阿睦尔撒纳觊为总台吉不果负
　　恩背叛无复人心而绰罗斯和硕特辉特诸台吉大都狙诈反覆自即沦夷惟都尔伯特属坚心内面始终一节以忠谨独存由是爵遍于朝赏延以世实与
　　大造同此帡幪而中外初无岐视也若逹瓦齐未抗顔行以降王备藩邸第而识时早归之萨拉尔则嘉其从征戮力俾功存旂鼎貌炳丹青
　　圣主栽培矜宥之权衡有超出寻常万万者而诸人得
　　仰沐
　　恩荣垂芳
　　盛世是又千载一时之厚幸也夫
　　土尔扈特属
　　凖噶尔土尔扈特部为旧四卫拉特之一其汗和鄂尔勒克当巴图鲁浑台吉时与三卫拉特不和率其子书库尔岱青西北去居俄罗斯之额济勒地其曾孙阿玉竒留居故地后书库尔岱青自西藏还以阿玉竒去时策妄阿拉布坦复逐其子散扎布归额济勒其地南限哈萨克东阻俄罗斯乆慕
　　国家声教不得通及阿玉竒子敦鲁布喇什为汗时于乾隆十九年遣使假道俄罗斯二十一年达中国朝
　　京师
　　赐宴并令赴西藏熬茶三十六年其汗渥巴锡率属内
　　附
　　觐于木兰随围观猎复随至
　　山庄
　　诏封爵锡赉有差如都尔伯特诸部例云
　　渥巴锡封土尔扈特卓里克图汗卒子防凌纳木札尔袭封
　　防伯克多尔济封和硕亲王
　　舍楞封多罗郡王
　　巴木巴尔封多罗郡王卒子防楞德勒克袭封谟们图封多罗贝勒
　　旺丹封固山贝子
　　竒布坦封固山贝子
