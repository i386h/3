<!-- { "loadSidebar": true } -->
　　回人尊敬造化之主以拜天为礼每城设礼拜寺始生教主曰噶木巴尔每日对之诵回经五次初次寅时二次未时三次申时四次酉时五次戌时拜毕则宣赞其义略曰至尊至大起无初了无尽无极无象无比无伦无形无影大造化天地主儿凡有职之人与夫诚心守教法者莫不如是每七日赴礼拜寺诵经一次务集四人合诵不论贵贱贫富皆然回人通经典者曰阿浑为人诵经以禳灾迎福每遇大年小年【详见嵗时条】阿浑诵阿伊特玛纳斯经为众祈佑众人醵赠衣防一袭遇青草当生时有牲畜之家每十羊出一牵三十牛出一头送阿浑为敬天礼阿浑代众诵经祈佑牲畜蕃滋倘有赢余牛羊即以之济给贫乏不自私也一嵗之中富贵者有大事则大餽阿浑自千金值物至数千金不等于噶木巴尔前诵哈提宻尔苏尔经一次谓之大布施余物亦以济给贫乏其好善敬天之人随时致礼阿浑凂其诵经噶木巴尔来世先立祠堂奉香火名曰玛咱尔毎年两次众人赴玛咱尔礼拜诵经张灯于树通宵不寐玛咱尔有香火田亩以供祭祀之需又回国前有得道者如哈帕体和卓布楚尔哈尔和卓辈共有七人毎月四次众人餽送阿浑向七和卓像礼拜诵经贫富贵贱皆然逺行则致礼物于阿浑令其诵经保佑疾病其所祷请亦如之回部西有黙克黙徳纳为回回祖国回人凡终身必亲往礼拜一次以答鸿庥办装褁粮徃还期以三年惟富者能酬其愿贫无力者不能也亦有附香火之资于富室以偕往者
　　︹北史西域传︺髙昌国俗事天神　焉耆俗事天神賖弥国不信佛法専事诸神
　　︹唐书西域传︺于阗喜事祅神　疏勒俗事祅神︹明史西域传︺额尔巴拉【旧作亦力把里今改正】不祭祖宗亦不祭鬼神惟重拜天之礼
　　按广韵祅呼烟切音訮说文闗中谓天曰祅则史所谓祅神即天神今诸回部每日五拜天盖即其遗教也明史西域传又载天堂为回回设教之祖有玛哈玛者于此地行教后人尊之乆而不衰国有礼拜寺月初生臣民咸拜号呼称扬以为礼黙徳纳其教以事天为主而无像设毎日西向防拜每嵗齐戒一月沐浴更衣居易常处隋开皇中始传其教入中国今考所谓黙徳纳国在葱岭西万有余里回部民人多有赴彼礼拜者天堂亦宜近之则回部事天之习所从来逺矣至若史书所载释法显记于阗民笃信佛多大乘学威仪齐整噐鉢无声北史西域传髙昌兼信佛法焉耆咸依释教斋戒行道于阗俗重佛法寺塔僧尼甚众唐书西域传兹疏勒国贵浮屠法宋王延徳髙昌行纪髙昌佛寺五十余区有摩尼寺波斯僧各奉其法与今回教逈殊仰防
　　圣明考定昭示指归知回部旧无佛法而列史沿讹率多傅防失实爰因回部拜天之教而推论之如此
　　田畜
　　山南诸回部有城郭宫室故居处有恒有沟塍陇亩故田作有时男识耕耘女知纺织汉书言自且末以东皆种五谷由今观之不异于古所云也耕织之外多善商贾故西域贾人自西土以及傍近诸国无不至回俗以豕性昏形秽忌不食喜从髙处放雕鹘其人谓之鹘师赤云
　　︹汉书西域传︺西域诸国大率土著有城郭田畜与匃奴乌孙异俗　蒲犁国寄田莎车　依耐国少谷寄田疏勒莎车　轮防以东防枝渠犁皆故国地广饶水草田美种五谷与中国同时熟其旁国少锥刀贵黄金采缯可以易谷食
　　︹后汉书西域传︺东且弥国庐帐居逐水草颇田作︹晋书西戎传︺兹人以田种畜牧为业︹北史西域传︺髙昌国中羊马牧在隠僻处以避冦非贵人不知其处
　　︹明史西域传︺于阗国桑麻黍禾宛然中土
　　相见
　　自阿竒木以下等官见汗之礼凡大年小年令节及逺方使回见时屈一足如着地状以双手捧汗膝问安好汗以一手抚其背而慰劳之寻常相见止略屈足下不抱膝上不抚背也伊沙噶以下至明伯克见阿竒木嵗时相见亦如阿竒木以下见汗仪寻常相见鞠躬而已如于马上相遇伊沙噶鞠躬不下马行相抱礼商伯克以下下马行抱膝礼嵗时子孙见祖父行屈足抱膝礼凡卑防见尊长亦如之平时相见止鞠躬妇见舅姑虽嵗时亦止鞠躬也尊长见卑防以手摩之以鼻嗅之平等相见各行抱膝礼毎日阿竒木以下见汗二次伊沙噶以下至明伯克见阿竒木一次有计议之事不在此限凡阿竒木伊沙噶新除必致礼于其汗如古贽见仪数以九其物则逺方珍异之属也商伯克以下新除见汗亦如之有则致珍异之物无则马牛鹰犬噐甲之属职渐卑不求备也各城伯克新除见汗亦如之自阿竒木以下行军得胜以数军实必以上品者先进于汗自逺方使回有珍异之物必以献于汗遇嵗时则各献其时物毎大小年各村庄伯克炰羔炊黍为礼以致于阿竒木及伊沙噶子弟逺归见父兄婿逺归见妇翁及大小年必炰羔炊黍以为礼也平等之人愿请见者以馎馎为礼数亦以九为率一九二九至三九礼最丰矣
　　︹晋书西戎传︺焉耆倨慢无尊卑之礼
　　︹文献通考︺于阗貎恭敬相见皆跪凡得问遗书戴于首乃发之
　　按回俗凡下之于上卑防之于尊长有事相见必执贽以为礼虽在荒陬而意犹近古至史书所载焉耆于阗同属今之回部而倨慢恭谨説各不侔史册流传难于符合姑存之以备叅考
　　政刑
　　回部诸城大事则阿竒木遣一人伊沙噶遣一人共理之其小事则各有主者每嵗汗设大宴防三次牲牵果品之属鄂克他克竒掌之阿竒木设宴两次各村庄明伯克供之以大飨僚属回人有小罪或禠其衣墨涂其靣逰行以徇次重者系之又重者枷之最重至鞭腰而止阿竒木以下犯小罪夺其职当苦役或课耕或监畜牧或责令入山取铜铅三年五年而复之窃物者必断手视其直十倍输之无则械其足锁于市上以示众役其妻以输直再犯者刑之如前掘地为牢幽之一月乃出之闘殴者视其被伤之情形而坐之伤人目者抉其目伤人手足者亦断其手足犯奸者依回经科断则杀之寛则罚令当苦役终其身不复有证则坐之无则释之杀人者抵有证者据证佐之言以定谳无证则鞫之鞫之之法或仰卧犯者于地以水灌之或攒缚其手足悬诸髙处或缚于柱令足不着地而以防勒其腹不服则鞭其腰继则刖其足甚则囚之于地牢期嵗而出之给苦主为奴吐实则定谳设木架于市悬于上以示众至三日鲜有不死者逋逃外附之人缉获时施罪亦如之甚则枭之证佐有诬证人罪者即以其罪罪之有职者夺其职禠其衣鞭其腰以墨涂其靣令倒骑驴逰行示众以辱之
　　︹北史西域传︺于阗刑法杀人者死余罪各随轻重惩罚之　髙昌大事决之于王小事则世子及二公随断状决风俗政令与华夏略同　焉耆纲纪法令同华夏　兹刑法杀人者死刼贼则断其臂并刖一足
　　︹唐书西域传︺渴槃陀其法杀人剽刼者死余得赎按北史称兹刼贼断其臂与今回部窃物断手足之制相符尝推而论之北史载女国断手刖足唐书载吐蕃小罪必抉目劓刖悉立刑有劓刖波斯刑有髠钳刖劓小罪耏皆近于古者肉刑之法汉文所谓痛而不徳者也至后汉书称乌苌人讼服之以药曲者发狂直者无恙唐书称波斯以鐡灼其疮白为直黒为曲外域立法离理存异不可究诘而北史嚈哒偷盗无多少皆腰斩唐书越底延法不杀人明史达尔玛【旧作答儿宻今改正】刑止棰朴则轻重失伦视今回部之法则今犹近是也若唐书西域传称吐蕃掘地深数丈内囚于中二三嵗乃出者应即今之回部纳囚地牢之法吐蕃地近回部南是以其法相符耳
　　嵗时
　　回俗以教主初生之年为元年阅一嵗则加一年云可传之无穷虽汗新正亦不改元也刻年数于汗之印上以为识毎三百六十日为一年不増减故每四年而余二十一日四十年而余七月四百八十年而余七年矣满三百六十日为一年谓之大年大年第一日如中国之元旦伯克戎装赍教主所赐纛鼓乐拥防率所属赴礼拜寺行礼众回人咸随以行礼礼毕交相叩贺不杀生先期三十日必把斋俱日出闭斋星见开斋不茹荤惟产妇不把斋儿大则补之其大年前十五日相传教主是日下降监察人间善恶先一夜举家昼夜诵经不寝达旦悬葫芦于树盛油其中以为灯油尽灯落遂踏破之以是为破除一切殃咎云元旦后七十日为小年杀羊以祭天伯克行礼相庆贺如大年例此两年者相传以为噶木巴尔所留遗流传乆逺守其教而不变也小年后再满三十日相传为教主外孙难日礼拜寺阿布塔尔服墨色衣赴各家乞斋诵经各家量其力而布施之︹唐书西域传︺焉耆俗尚娱遨二月朏出野祀墓四月望日防林七月七日祀生祖十月望日王始出逰至嵗尽乃止　兹嵗朔鬬羊马槖它七日观胜负以卜嵗盈耗云
　　︹宋王延徳髙昌行纪︺用开元七年厯以三月九日为寒食余二社冬至亦然以银或鍮石为筒贮水激以射或以水交拨为戯谓之压阳气去病居民春月多羣聚遨乐防者马上持弓矢射诸物谓之禳灾
　　︹文献通考︺于阗以六月为嵗首
　　按明史西域传载哈里无干支朔望毎七日为一转周而复始嵗以二月十二月为把斋月昼不饮食至夜乃食周月始茹荤哈里去中国道里莫详顾所称无干支把斋之说与今之回部习俗相近则其地当亦在天山南路一带也
　　嫁娶
　　回俗将议婚婿家邀媒氏造女家以连襟为辞不敢质言议婚女家邀集宗族尊亲防议意允可媒氏以告于婿家婿家乃烹一羊盛之以桌借之以防覆之以被媒氏将之以送于女家为定婚之礼女家受之答以防布是日也女家定议择于何日成婚应送牛羊之属若干防布之属若干以告于媒氏媒氏受词还告婿家届期婿及父母亲戚赍所送礼物如约鼓乐迎导以至于女家女家是日肆筵设席邀阿浑伯克及亲戚以观礼亲长一人出迎婿家礼物母氏遍阅焉遂以币物分给婿与女余以酬亲戚亲戚亦各持礼物以赠所分给婿女之币物三日内咸裁剪制服无逾期者是三日也婿宿于女家而不入内婿之父母朝徃而暮归至第三日女家延阿浑诵经婿及婿家之亲戚咸设誓于教主前言女无大故无敢凌虐誓毕婿之父母亲戚先归婿留以俟女女家坐女于氊毯四人扶舁出门豫备骏马雕鞍于门外女戚抱以上马施幛靣以行鼓乐前导赠物随之女先行婿后随女家之母及女亲咸送女及婿以至婿家越宿归又越三日婿家设筵延女父母为燕防两家亲属无不与者女始至婿家先拜灶神浇油于灶神之门然后入房以示主馈之意舅姑不即拜也或半嵗或经年婿之卑防入房去新妇障靣始出拜舅姑行叩头礼
　　︹北史西域传︺焉耆婚姻略同华夏　兹婚姻与焉耆略同
　　按晋史载吐谷浑婚姻富家厚出聘财唐书载都播婚姻富者纳马今回部嫁娶多尚财礼与吐谷浑都播虽其地不属而习俗相同为附志于此
　　丧祭
