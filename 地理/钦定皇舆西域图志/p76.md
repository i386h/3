<!-- { "loadSidebar": true } -->
　　英噶萨尔台　自布古尔台东至此一百里防特尔台　自英噶萨尔台东至此六十里车尔楚台　自防特尔台东至此一百六十里哈喇布拉克台　自车尔楚台东至此一百里库陇勒台　自哈喇布拉克台东至此七十里哈喇噶阿璊台　自库陇勒台东至此六十里又东接哈喇沙尔属海都河南台界
　　库车属卡伦
　　库克纳克达巴卡伦　在库车东北境
　　塔里木卡伦　在沙雅尔南境
　　赛喇木属台站
　　赛喇木底台
　　赫色勒台　自赛喇木底台东至此四十里又东接库车底台界
　　拜城台　自赛喇木底台西至此八十里
　　鄂依斯塔克齐克台　自拜城台西至此九十里乾隆三十六年自雅尔干移此旧属阿克苏三十七年归赛喇木辖
　　赛喇木属卡伦
　　阿尔通和硕卡伦
　　尼襍尔阿塔卡伦　以上在赛喇木东北境
　　阿克苏属台站
　　阿克苏底台
　　扎木台　自阿克苏底台东至此八十里
　　哈喇裕勒衮台　自扎木台东至此八十里察尔齐克台　自哈喇裕勒衮台东至此一百二十里乾隆三十六年自雅哈阿里克移此又东接赛喇木属鄂依斯塔克齐克防界
　　库木巴什台　自阿克苏底台南至此八十里英额阿里克台　自库木巴什台南至此六十里都齐特台　自英额阿里克台南至此一百里又南接叶尔羌属伊勒都台界
　　阿尔巴特台　自扎木台北至此八十里乾隆三十四年自特克和罗移此
　　亮格尔台　自阿尔巴特台北至此八十里乾隆三十六年自和乐和罗克移此
　　图巴拉克台　自亮格尔台北至此八十里玉斯屯托海台　自图巴拉克台北至此八十里塔木哈他什台　自玉斯屯托海台北至此七十里
　　噶克察哈尔海台　自塔木哈他什台北至此一百二十里又北接伊犂属沙图阿察台界
　　乌什属台站
　　乌什底台
　　阿察塔克台　自乌什底台东至此八十里察哈拉克台　自阿察塔克台东至此八十里乾隆三十年自哲尔格哲克得移此
　　乌什属卡伦
　　巴什雅克玛卡伦　在乌什西境
　　古古尔鲁克卡伦
　　必特克里克卡伦
　　沙图卡伦　以上在乌什西北境
　　喀什噶尔属台站
　　喀什噶尔底台
　　库森提斯衮台　自喀什噶尔底台南至此八十里英噶萨尔台　自库森提斯衮台南至此八十里
　　托朴鲁克台　自英噶萨尔台东至此七十里赫色勒察木伦台　自托朴鲁克台东至此五十里又南七十五里设戈壁腰站南接叶尔羌属喀拉布扎什台界
　　喀什噶尔属卡伦
　　霍尔干卡伦　在喀什噶尔北境
　　玉斯屯阿尔图什卡伦　在喀什噶尔西境木什卡伦
　　鄂坡勒卡伦　以上在喀什噶尔西南境
　　塔什巴里克卡伦　在喀什噶尔南境
　　喀木帕尔卡伦
　　沙玛拉卡伦　以上在英噶萨尔城西北境特斯比卡伦　在英噶萨尔城西境
　　额克资雅尔卡伦　在英噶萨尔城西北境察木伦卡伦　在英噶萨尔城东北境
　　叶尔羌和阗属台站
　　叶尔羌底台
　　爱吉特呼台　自叶尔羌底台东至此七十里赖里特台　自爱吉特呼台东至此九十里迈纳特台　自赖里特台东至此一百二十里阿朗格尔台　自迈纳特台东至此九十里阿克萨克玛拉尔台　自阿朗格尔台东至此六十里
　　毕萨克台　自阿克萨克玛拉尔台东至此八十里
　　赛尔古努斯台　自毕萨克台东至此七十里哲克得里克托海台　自赛尔古努斯台东至此七十里
　　巴尔楚克台　自哲克得里克托海台东至此一百里
　　库克辙尔台　自巴尔楚克台东至此八十里汗阿里克台　自库克辙尔台东至此七十里乌图斯克璊台　自汗阿里克台东至此六十里伊拉都台　自乌图斯克璊台东至此五十里又东接阿克苏属都齐特台界
　　伯什恰特台　自叶尔羌底台南至此七十里罗和克亮噶尔台　自伯什恰特台南至此一百十里
　　固璊台　自罗和克亮噶尔台南至此一百六十里
　　衮得里克台　自固璊台南至此一百二十里皮雅勒阿勒玛台　自衮得里克台南至此一百里
　　哈喇哈什台　自皮雅勒阿勒玛台南至此一百五十里自此至和阗额里齐城七十里
　　喀喇布扎什台　自叶尔羌底台西至此七十里又西接喀什噶尔属赫色尔察木伦台界
　　叶尔羌属卡伦
　　赛里克卡伦　在叶尔羌北境
　　亮噶尔卡伦　在叶尔羌西境
　　库克雅尔卡伦　在叶尔羌西南境
　　裕勒阿里克卡伦
　　竒灵卡伦　以上在叶尔羌南境
　　密尔岱【旧音辟尔】塔克卡伦　在叶尔羌西南境萨纳珠卡伦　在叶尔羌东南境
　　︹汉书西域传︺自贰师将军伐大宛之后西域震惧多遣使来贡献汉使西域者益得职于是自敦煌西至盐泽往往起亭又武帝虏楼兰王遂破姑师因暴兵威以动乌孙大宛之属于是汉列亭障至玉门矣
　　︹唐书吐蕃传︺张骞始通西域障亭燧出长城数千里太宗文皇帝践汉旧迹并南山抵葱岭部裂府镇烟火相望安禄山乱哥舒翰悉河陇兵东守潼闗而诸将各以所镇兵讨难始号行营边空虚故吐蕃得乗隙暴掠元宗收黄河碛石宛秀等军中国无斥堠惊者几四十年开逺门揭署曰西极道九千九百里示戍人无万里行也︹回鹘传︺太宗诏碛南鸊鹈泉之阳置过邮六十八所具羣马潼肉待使客
　　按今台站卡伦之制于古为亭障为斥堠厯代史书未有専纪其在西域则汉出长城数千里自敦煌至盐泽只及今之哈喇沙尔唐并南山扺葱岭亦未能跨越山北兼以通絶不常覊縻着号置邮之迹不过髣髴可考至若汉时南北二道南道从鄯善傍南山北波河西行至莎车北道自车师前王庭傍北山波河西行至疏勒隋书裴矩传载自敦煌至西海为三道其北道从伊吾经蒲类海铁勒部突厥可汗庭其中道从髙昌焉耆兹疏勒度葱岭其南道从鄯善于阗朱俱波喝槃陀度葱岭今自辟展至哈喇沙尔库车阿克苏喀什噶尔军台络绎即汉书车师前王庭自北山波河西行至疏勒隋书从髙昌至焉耆兹疏勒之道也其自伊吾经蒲类海铁勒部突厥可汗庭者即自今之镇西府至迪化州西迄伊犂之道乾隆二十七年议设台站与山南分道并行是则古者亭堠所在驻兵分段之故虽难备考而里数经厯之大槩有可证者爰因台站卡伦之附载而详论之如此















　　钦定皇舆西域图志卷三十一
　　钦定四库全书
　　钦定皇舆西域图志卷三十二
　　屯政
　　【臣】等谨按筹边之防将使兵食兼足舍屯政无由第时异势殊泥古者或乖实用则随宜立制之道尚焉汉鼂错建议募民徙塞下已兆屯田之法至宣帝遣故将吏屯田张掖而屯政日开自时厥后若击先零讨李宪取伊吾复三郡凡有军兴必修屯政然而师行则举师旋则废议者徒备一时权宜而未得经乆承行之利魏晋以降间或行之内地亦旋兴旋罢立制鲜筹尽善我
　　皇上耆定西陲闗门以西葱岭以东版章式廓于涤瑕
　　荡秽之余图生养安全之计
　　圣天子仁宏亭育智烛遐荒为之授田里谋保聚殚宥密于岩廊咨儆之间而人人自得于流沙万里之外固非旧隶版籍之哈密镇西府属所能限矣爰于准部自今迪化州至伊犂回部自辟展至哈喇沙尔择其地之近泉源傍河濆者翦莱垡土以布物宜且剂其嵗收之数自给官兵廪糈外储赢余以资増垦先后屯种大着成效由是山北推之晶河库尔喀喇乌苏塔尔巴噶台诸境山南推之乌什阿克苏诸城调派武职以专其成特置重臣以董其事良法美意旷古罕闻窃谓西域屯政之善实有所以超汉轶唐者如充国虞诩之防重华李绛之谋意在筹军实谨边防耳今则各部臣民愿编郡县销戈防铸农器以搜狝之剰卒为耕垡之上农饷不空糜地无遗利康阜鸿休垂诸无极况昔之屯田或给耒耜或假耕牛非仰给于官即抑配于民经费甚钜今则且耕且驻无俟招集流亡在兵在民不必官支农具史书俵牛括牛之弊种种俱絶不惟腹地不资转运而给饟之羡陈陈相因减费更广无他汉唐之屯政专为养兵而未能兵民并济汉唐之屯政专为供战而未能战守兼宜乃者程功简而收利溥沙碛之区絶无弃地泻卤之土尽变膏腴甚至移郊寄棘之徒从事耕耘并以赎諐糊口荒裔悉成乐土自昔服畴力穑之化有被及无外如
　　今日者哉爰举新疆屯田经制现在处所按地详载而嵗入之额户口之籍皆附之志屯政第十









　　钦定四库全书
　　钦定皇舆西域图志卷三十二目録
　　屯政一
　　哈密【塔尔纳沁　蔡巴什湖牛毛湖】
　　镇西府【朴城子　古城木垒竒台　吉布库】
　　迪化州【五堡　昌吉　罗克伦玛纳斯　济木萨】
　　库尔喀喇乌苏
　　晶河
　　塔尔巴噶台
　　伊犁





　　钦定皇舆西域图志卷三十二目録
　　钦定四库全书
　　钦定皇舆西域图志卷三十二
　　屯政一
　　按安西州为靖逆赤金柳沟安西沙州五卫地旧属军民屯种之所自
　　本朝裁卫改设府县后地亩乆经定额陞科惟州踏实小湾三堡旧居土尔番回人乾隆二十一年移归土尔番所遗地亩招佃承种每户地三十亩官给耔种牛具秋成后扣存籽种外以什之四输官至二十五年亦经定额陞科编入民赋故兹编所载断自哈密属始
　　哈密
　　塔尔纳沁
　　屯田七千三十亩　乾隆二十四年置五千六百七十亩二十五年増五百亩二十七年减一百七十亩三十二年増一千三十亩如今额
　　管屯都司把总外委各员于哈密协标属营内派拨无定额
　　屯兵一百七十名　乾隆二十四年设屯兵二百名二十七年裁三十名如今额
　　遣犯　乾隆二十七年派一百三十名现无増减按塔尔纳沁屯田于乾隆二十一年由总督黄廷桂奏请于黄墩营拨兵二百名试垦二十三年益以哈密卡伦兵二百名试垦均有成效于二十四年开屯设兵为定制
　　土宜小麦胡麻菜子糜青稞
　　收获　乾隆二十四年收获九分二厘二十五年收获九分八厘二十六年收获十分二十七年收获八分二十八年收获六分八厘二十九年收获十分三厘三十年收获十分六厘三十一年收获六分二厘三十二年收获七分二厘三十三年收获六分八厘三十四年收获七分二厘三十五年收获七分三十六年收获七分三厘三十七年收获七分五厘三十八年收获七分五厘三十九年收获七分七厘四十年收获八分一厘四十一年收获七分九厘四十二年收获八分一厘
　　按收获分数或以籽粒计或以亩计惟是籽粒土宜不一布种多寡复以地殊积算参差难于合防兹载收获分数概以亩计每亩以斗起分以亩收一石为十分合各种土宜统计成分庶编纪画一览若列眉而嵗入粮储之实数亦縁是可考见云
　　蔡巴什湖
　　屯田四千六十五亩　乾隆二十七年置三千亩三十三年増一千六十五亩如今额
　　管屯把总外委各员于哈密协标属营内派拨无定额
　　屯兵一百名　乾隆二十七年设
　　遣犯　乾隆二十七年五十名
　　土宜小麦谷糜
