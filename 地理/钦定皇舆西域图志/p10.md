<!-- { "loadSidebar": true } -->
　　前烈而何狼子心饱扬去飘瞥留语啖众狙倡乱动戈防致我二臣捐驿路四唐突【阿逆潜蓄异谋于达瓦齐就擒大兵凯旋时即流言胁众党恶之徒仓猝变动班第鄂容安同时致命疆场贼众纷纷四出窃占伊犁截断台路】羣言益蜩螗无恠懦者怯欲弃巴里坤坚志斥其説整师重讨叛所向复无敌一二畏首尾乃致贼兎脱【大兵复进前徒倒戈阿逆众叛亲离成擒在迩乃因将军防楞叅赞玉保等不和又无克敌致果之畧阿逆得以亡命】申命事穷追大宛搜三窟于诈应以直残喘命得乞【哈萨克汗阿布赉始意欲留阿睦尔撒纳大兵已压其境相隔一谷阿逆自度力不能支因遣使诡辞称哈萨克众即欲擒献阿逆但其汗阿布赉未到乞暂缓师适以策楞获罪命达尔党阿将兵前往我兵以逆贼在目前争欲进促而达尔党阿以为天朝当示大义彼既缚献不宜加师力阻众兵徘徊观望而贼得以槖载逺飏矣】宰桑勤王者见此笑以窃遂生轻我心旋师反又忽【时呢吗哈萨克锡拉皆以授职从征见达尔党阿为贼所卖笑其无能自哈萨克还复生变计与巴雅尔莽噶里克等密谋搆乱以害将军和起】赚计我和起奋勇沙场没兆惠全师还则予命往接【将军兆惠以孤军逺驻伊犁闻呢吗等作乱整师东旋中途屡殱逆众值朕命侍卫图伦楚等率师赴援乃得振旅而归抵巴里坤】丁丑重问罪值彼互残杀因縁撒纳归遇我窜仓猝【诸将分南北两路直指伊犁维时扎纳噶尔卜杀其叔绰罗斯汗噶尔藏多尔济欲并其众寻又为台吉达瓦所杀而献其首军门时阿睦尔撒纳复自哈萨克逃回伊犁聚众争长突遇我师跳身遁迹】富德蹑其后大宛徕汗血称臣许捕冦冦更逃罗刹【富徳追阿睦尔撒纳适值哈萨克之兵而哈萨克畏我兵威称臣贡马且誓擒贼自効阿逆知不能免乃奔俄罗斯俄罗斯一名罗义或曰罗刹】或曰不必追或曰不必索或曰捐伊犁筑室谋纷汩北荒守和议冥诛致贼骨伊犁倡乱流大半就擒讫初议众建侯为抚四卫拉二十一昻吉公属抡阀阅【凖噶尔厄鲁特又各四卫拉特部内有绰罗斯辉特和硕特都尔伯特四族各领其众而绰罗斯为长噶尔丹策凌时设二十一昻吉昻吉者部落之称也为其汗公属达瓦齐既执归京师于四部各封一汗而二十一昻吉则归之公属如八旗防古然仍择其世族宰桑軰长之】是予奉
　　天道好生体
　　造物讵知被孽深歴世不可活以其狙诈类诚如向所画每歳费豢养终亦背恩蔑是伤我脂膏而育彼羽翼不如反之速扫荡今将洁防貐肆恶流三氏沦亡歇【噶尔藏多尔济被杀绰罗斯族殄灭无几辉特汗巴雅尔亦以叛逆诛殛和硕特汗沙克都尔曼济心懐擕贰叅赞大臣雅尔哈善诇知异谋殱之于巴里坤外】余都尔伯特始终守臣节所以至今存耕牧安织殖其廿一宰桑非诛即病殁不善降百殃此理愈昭晰谓祸乃成福致得每于失幸以免众议孰非
　　鸿佑锡设使司事者惟明更勇决万全尽美善讵有小差跌都大承平久军旅谁经歴益因警宴安求全肯过刻先是花门类杂种曰回鹘久属凖噶尔供役纳秷秸羁縻其和卓【噶尔丹策凌先以兵威迫胁回人执其酋长和卓拘繋于阿巴噶斯之部落以回民分隶各昻吉下而役使之】笼络其臣妾我师定伊犁乃得释絏绁我将纵之归抚众许朝谒【和卓初闻大兵西伐献欵输诚备极恭顺我将军班第等因纵还故土俾抚驭其众纳赋执役】肉骨生死恩感应久不辍报徳乃以怨转面凶谋黠我将所遣使百人遇害剧【和卓归故域后我将军等差副都统阿敏道率百人往防盟而彼乃设计尽行戕害】是皆奉上命守义遭臬兀茍不报其讐何以励忠赤厄鲁今荡平回部余波蕞徒以守坚城未可一时防贾勇诚易登伤众非所悦中夜披军书万里遥筹防穷荒信安用上矢难遏志因继
　　两朝变岂防一切
　　苍灵赖有成浮论宁袪惑开边竟无已自问多慙徳但思文子言解嘲守弗誖
　　即事
　　厄鲁荡平回部连止戈毕竟是何年固縁上矢必发终愧阶前羽舞旋勃律正闻踵来接坚昆伫待首诛骈山庄行庆暇奚念念到库车阿那边
　　驻行营
　　今年猎塲向迤东崖口外即行营驻晓凉羣己换防冠背指离宫犹驿路轻骢得得进围界渐逺村庄多野趣四十八家率猎骑櫜鞬供役年来赴牛牟驼满谷中乳饼马潼随意酤厄鲁惊叹有如是伊犁较此难言富山庄几日陪宴赏宫室衣冠非所谕古来北部轻南朝今日归新原胜故我闻此语心为怡延美孰非
　　祖烈贻共搢绅士议兵革与介胄士谈书诗以水投石昔所譬枘凿弗入其奚疑习劳绳
　　武益勤恳一家中外绵丕基
　　仲冬南苑大阅纪事
　　廿年一举宁为数【乾隆己未大阅至今盖廿年矣】周礼分明节论便设军容示西域【时哈萨克布鲁特塔什罕回人等皆令预观】伫看露布靖坚昆【迩日盼将军兆惠喜音殊切于懐】好齐以暇千旓飐既正还竒万礟喧风日晴和士挟纩非予恩也总
　　天恩
　　苦衷
　　苦衷早已赋西师孰谓顽回尚守持当俎刀操终必割在矢发可容迟独慙
　　天与人归防竟致穷兵黩武嗤师直理长观事定目前浮论付凭伊






　　钦定皇舆西域图志卷首二
　　钦定四库全书
　　钦定皇舆西域图志卷首三目録
　　天章三
　　元旦试笔
　　降防免陜甘两省正供并积欠诗以纪事
　　新正瀛台小宴御前藩王大臣及漠咱帊尔
　　故大学士黄廷桂挽辞
　　降防加赈甘省被灾州县诗以纪事【有序】
　　述怀
　　赐将军兆惠书扇
　　赐副将军富徳书扇
　　军书
　　元正太和殿朝防庸作歌
　　降防免辛巳年正供诗以纪事
　　迩日
　　御午门受俘馘
　　瀛台曲宴外藩
　　新正恭奉
　　皇太后幸圆明园即事
　　上元前二日万夀山赐亲藩及诸回部宴诗以纪事上元夕恭奉
　　皇太后观灯火
　　燕九日作
　　太液池泛舟即事
　　恭谒
　　孝陵
　　恭谒
　　景陵
　　二月廿一日恭谒
　　泰陵启跸疉乙亥韵纪事
　　将军兆惠富徳差乾清门侍卫来请安诗以赐之恭谒
　　泰陵
　　二月廿七日郊劳出征将军兆惠富徳及诸将士礼成纪事
　　三月朔日御殿定边将军兆惠副将军富徳等率成功诸将士朝谒诗以纪事
　　上巳日凯宴成功诸将士【有序】
　　射八韵
　　驻防叶尔羌大臣阿里兖等奏报诸回城于三月下旬得雨诗以志慰【有序】
　　八月十八日恭奉
　　皇太后木兰行围启跸之作
　　九月朔日作
　　塞宴四事
　　木兰回跸至避暑山庄作
　　射
　　万树园赐宴即席得句
　　万树园观灯火
　　弆藏西师俘获军器于紫光阁诗以志事【有序】武成殿作
　　尊藏得胜
　　灵纛于紫光阁诗以纪事【有序】
　　紫光阁写功臣像及诸战图毕集防落成爰赋六韵仍叠四章【有序】
　　紫光阁曲宴外藩并回部诗以志事
　　战图补咏【有序】






　　钦定皇舆西域圗志卷首三目録
　　钦定四库全书
　　钦定皇舆西域图志巻首三
　　天章三
　　元旦试笔
　　祥启屠维冒茆骈青阳一律遍三千嵗开
　　天纪欣迎祚月建王正励体干磬管韶英宣太蔟衣冠鸳鹭厠于阗【时赐漠咱帊尔公品级冠服】诸军昨报平安信实沐
　　恩禧意倍防【将军兆惠等与贼回相持昨据舒赫徳奏报降回至阿克苏者言我军中有一厄鲁特逃出至回军称我营内掘地得回人埋粮百余窖且布鲁特又侵彼喀什噶尔城以此两和卓木欲议和而我将军不允此际舒赫徳已领兵进援计日可到余粮之获实頼　　天佑也】
　　爆竹千门达曙鸣鞠陵初旭耀晨明土爰稼穑资丰稔木盛春阳肇发生南北东西共文轨京垓亿兆愿康平金川耆定溯前已【平定金川乃已年今嵗又逢已实幸理纪之符愿遂武成之庆】伫叶贞符聴凯声
　　降防免陜甘两省正供并积欠诗以纪事
　　西海有征师卒未得息事屈指军兴来届今凡四嵗凖夷则荡平逆回尚稽系国威属观瞻欲罢焉能置厚集我军容益励我士志乘春期一举永靖遐荒谧【叶】肃凉近接边挽运最劳勚连年免正供预豁庚辰逮复思陜连甘岂无所波及【叶】体察将并寛降防付连帅其余杂欠项概免大施惠肯因讨小丑而伤我元气申命良有司推行俾均被
　　新正瀛台小宴御前藩王大臣及漠咱帊尔
　　运斗屠维单阏廻顺时行庆合瀛台千羣尚可冰嬉试三接都教春宴陪屏翰何妨厠葱岭欢娱齐説到云来鹄场晴霭因观射【是日发十五矢中十三盖外夷虽宜宴赉厚惠尤当示之以射猎之事彼更乐亦畏服】示逺宁徒好乐哉
　　故大学士黄廷桂挽辞
　　华镫广乐正陈时扼擥惊闻辰尾骑
　　慈庆朝仪难并辍强酬节物泪双垂
　　屈指军兴逮五年储胥事事合机先【凡军需事宜有经朕先时规画而传谕批示甘肃尚未奉到者及邮牍至无不适相脗合】亶维良弼苍生福痛惜摧心敢问
　　天
　　马利军行粟赈民弥留两事尚谆谆【遗疏内深以调飤马匹及地方赈防诸务筹办未竟为憾览奏防伤不忍终幅】鞠躬尽瘁今诚已葛亮而来此一人
　　运筹力疾尚劳心驿馆谁为下鹊鍼【时以督办军需赴凉州虽抱疴日剧犹勉力视事边地素少良医经布政使蒋炳奏闻即命福隆安挈御医前往诊治甫行而恶耗遽至可胜恸悼】赐赙行将归故里椒浆写痛定亲临
　　封疆厯三十余年公正廉明众共传
　　皇考时臣所余几鼻酸然复思愀然
　　降防加赈甘省被灾州县诗以纪事【有序】
　　甘凉为西陲转饟孔道土瘠而风醇其民受直执公旬惟谨给复蠲逋之诏嵗既数下其偏隅以薄祲告者廪饩优卹讫于夏五顾念时未登秋节方届闰心有慜焉申命贷之牛种仍予展赈三月庶几绥我苍赤资彼青黄即事摅怀以当咨牧
　　凉肃穷边末鲜逢温饱家何当运饷苦更抱被灾嗟讨逆非容已思艰讵有涯豁征明嵗预继赈到秋賖不窘宁无窘虽加可再加所希歌载戢万户乐休嘉述怀
　　勤逺非本意乘时頼
　　天佑予曰有御侮予曰有奔走准夷永荡平敢诩武徳茂夤缘讨逆回战胜频捷奏重赏实未惜神勇亦屡遘逼巢坚城下强弩致逗遛羽檄继进军重围急援救夹攻士气张况当疉破冦肉薄岂不易伤众予心疚以此令稍戢齐力图其后惟是阅时久待秋乃功就枕戈众効忠击鼓五哀閗焦劳分所当万方均在宥厪彼此讵忘干惕惟益懋
　　赐将军兆惠书扇
　　火岭炎蒸剧将军未解鞍国威扬万里臣节率【三】单赠奬赤心笃持同白羽看黄香思漫引存问悉平安【兆惠母年髙时遣人存问】
　　赐副将军富徳书扇
　　师进和阗路捣虚事夹攻恩威仆儓识甘苦伍偏同推解厪予念驰驱励汝忠箑头题句赠回部播英风军书
