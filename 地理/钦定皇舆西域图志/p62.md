<!-- { "loadSidebar": true } -->
　　图古里克郭勒
　　哈齐克郭勒
　　玛纳斯郭勒
　　额彬格逊淖尔
　　乌兰乌蘓
　　和尔郭斯郭勒
　　安济哈雅郭勒
　　库尔郭勒
　　济尔噶朗郭勒
　　额布图郭勒
　　布勒哈齐淖尔
　　裕勒雅尔郭勒
　　晶郭勒
　　库色木苏克郭勒
　　鄂拓克赛里郭勒
　　博罗塔拉郭勒
　　察罕赛喇木淖尔
　　阿拉克图古勒淖尔
　　乌里雅苏台布拉克
　　布尔噶苏台布拉克
　　乌尔图布拉克
　　青吉勒郭勒
　　赫色勒巴什淖尔
　　布拉干郭勒
　　乌英齐郭勒
　　博东齐郭勒
　　额尔齐斯郭勒
　　哈喇图郭勒
　　哈喇额尔齐斯郭勒
　　竒喇郭勒
　　哈尔巴郭勒
　　博喇济郭勒
　　尼斯库郭勒
　　纳林郭勒
　　巴尔噶淖尔
　　烘和图淖尔
　　哈桞图郭勒
　　北额尔齐斯河郭勒
　　阿拉克淖尔
　　昌吉斯台郭勒
　　柴罗尔郭勒
　　哈尔巴噶郭勒
　　特穆尔图郭勒
　　乌得郭勒
　　空格尔郭勒
　　爱呼斯淖尔
　　乌里雅苏台郭勒
　　额敏郭勒
　　古尔格淖尔
　　布隆郭勒
　　阿尔玛图巴尔楚克郭勒
　　察奇尔郭勒
　　乌兰呼济尔布拉克
　　呼济尔乌蘓
　　绰诺布拉克
　　达木郭勒
　　烘郭尔布拉克
　　乌尔图布拉克
　　哈毕尔噶布拉克
　　托来布拉克
　　纳木郭勒
　　穆呼勒岱布拉克
　　达尔达木图布拉克
　　蘓海图布拉克
　　摩多图布古图布拉克
　　尼楚滚布古图布拉克
　　鄂伦布拉克
　　伊奇尔布拉克
　　布尔噶苏台布拉克
　　察拉垓布拉克
　　绰尔布拉克

　　钦定皇舆西域图志卷二十五目録
　　钦定四库全书
　　钦定皇舆西域图志巻二十五
　　水二
　　天山北路一
　　阿勒塔齐郭勒
　　阿勒塔齐郭勒源出迪化州城西南乌可克达巴北麓东北流至迪化州城南分二支夹城各北流一百里入于地西南有三泉东北流并入于郭勒
　　阿尔呼特布拉克
　　阿尔呼特布拉克在阿勒塔齐郭勒东北流三十里入阿勒塔齐郭勒
　　多伦布拉克
　　多伦布拉克在阿勒塔齐郭勒东一百四十里源出博克达鄂拉北麓北流四十五里至阜康县城南左右皆有泉同发源博克达山麓北流入于地
　　库里叶图布拉克
　　库里叶图布拉克在多伦布拉克东四十里源出博克达鄂拉北麓北流四十里入于地
　　察罕乌苏
　　察罕乌蘓在库里叶图布拉克东四十里源出额得墨克达巴北麓北流三十五里入于地
　　纳里特布拉克
　　纳里特布拉克在察罕乌蘓东二十里源出额得墨克达巴北麓北流三十里入于地
　　阿察郭勒
　　阿察郭勒在纳里特布拉克东三十里有三源出天山北麓北流五十里滙为一河余波入于沙碛
　　鄂伦淖尔
　　鄂伦淖尔在阿察郭勒东一百二十里都尔伯勒津城西十里源出天山北麓北流经得勒呼蘓台行一百里潴为淖尔圆径三十里
　　铿格尔布拉克
　　铿格尔布拉克在鄂伦淖尔上流东三十里源出天山北麓东又一泉合而北流六十里至都尔伯勒津城南
　　必栁布拉克
　　必栁布拉克在铿格尔布拉克东二十五里都尔伯勒津城南源出天山北麓东又一泉名济布库北行十里入必栁布拉克
　　多博绰克布拉克
　　多博绰克布拉克在必栁布拉克东三十里源出天山北麓凡三道相距各二十里
　　济尔玛台布拉克
　　济尔玛台布拉克在多博绰克布拉克东三十里源出天山北麓西北流凡三道相距各二十里西为奇台布拉克又西为格根布拉克
　　乌里雅苏台布拉克
　　乌里雅蘓台布拉克在济尔玛台布拉克东四十里源出天山北麓西北流九十里入于地西二十里有泉在木垒北
　　阿克塔斯布拉克
　　阿克塔斯布拉克在乌里雅苏台布拉克东三十里源出天山北麓凡三道相距各二十余里
　　乌兰乌苏
　　乌兰乌苏在阿克塔斯布拉克东二十里源出天山北麓东北流四十里至和济格尔入于沙碛按此为山北准夷旧疆东尽处又东为乌尔图哈毕尔噶托来诸布拉克入镇西府境
　　鄂伦淖尔
　　鄂伦淖尔亦曰达布苏淖尔在阿勒塔齐郭勒南三十里南距迪化州城四十里周十里许其东别有小池
　　︹唐书地理志︺后庭县本蒲类有咸泉镇
　　按迪化州即乌鲁木齐古蒲类地【详见疆域】唐志称其有咸泉疑即今所谓鄂伦淖尔者近是
　　昌吉郭勒
　　昌吉郭勒在迪化州西昌吉县南源出孟克图达巴北麓有四源合而北流二百余里经两屯之间逾孔道北又东北行入于地
　　罗克伦郭勒
　　罗克伦郭勒在昌吉郭勒西十五里其源出孟可克达巴北麓有两源北流二百余里又西为格特尔格罗克伦郭勒北流折而西入于呼图克拜郭勒
　　呼图克拜郭勒
　　呼图克拜郭勒在罗克伦郭勒西一百里地当孔道有五源出天山北麓北流二百里东防格特尔格罗克伦郭勒西北流入于额彬格逊淖尔
　　图古里克郭勒
　　图古里克郭勒在呼图克拜郭勒西九十里源出巴顔哈玛尔鄂拉北麓北流百里逾孔道入于地
　　哈齐克郭勒
　　哈齐克郭勒在图古里克郭勒西九十里呼图克拜郭勒西一百四十里有三源出哈屯博克达鄂拉东北麓东北流一百二十里逾孔道入于地
　　玛纳斯郭勒
　　玛纳斯郭勒在哈齐克郭勒西一百里绥来县治西境有五源分出哈屯博克达鄂拉北麓合而北流七十里循绥来县治之西折而北三十里防乌兰乌苏又北流一百里入额彬格逊淖尔
　　︹宋王延德髙昌行纪︺北廷川长广数千里鹰鹞雕鹘之所生多美草不生花泛舟于池中四面作鼓乐
　　按今天山以北迪化州左右境于古胥属北廷山泉随处濬发其经流之逺者若呼图克拜玛纳斯诸郭勒之滙入于额彬格逊淖尔若库尔济尔噶朗诸郭勒之滙入于布勒哈齐淖尔其较着也延徳记称其川长广数千里或未免形容失实然以方位求之则北廷川流之迹于此可得其槩也由是而西长如伊犁郭勒吹郭勒塔拉斯郭勒广如图斯库勒巴勒喀什淖尔其去北廷太逺有非延徳所及记者矣
　　额彬格逊淖尔
　　额彬格逊淖尔在博罗哈玛尔鄂拉竒喇图鲁鄂拉北二百里南防呼图克拜郭勒玛纳斯郭勒乌兰乌蘓诸水咸潴于是周可五十余里乃布勒哈齐淖尔东一巨泽也乾隆三十一年秩于祀典毎嵗春秋致祭
　　嵗祭额彬格逊淖尔文
　　惟神德滋边土润被遐陬接葱领以环流绕天山而表胜澄光不动渊渟受众壑之归湛影惟清派合溥流泉之利灌平原而布惠早看沃泽兴屯通逺碛以効灵益庆恬波利涉宜崇禋祀用荅神庥
　　按唐书蘓定方追击处木昆部于曵咥河西由是乘胜西行至双河渡伊犁水乃禽贺鲁伊丽水为今伊犁河则由是以东至布勒哈齐淖尔宜为双河又东至额彬格逊淖尔宜为曵咥河也
　　乌兰乌蘓
　　乌兰乌苏在玛纳斯郭勒西六十里源出古尔班多博克鄂拉北麓东北流一百里入玛纳斯郭勒滙流入于额彬格逊淖尔
　　和尔郭斯郭勒
　　和尔郭斯郭勒旧音和落霍澌在乌兰乌蘓西五十里源出额林哈毕尔噶鄂拉北麓凡数处合而北流五十里至孔道北复分三支入于地
　　安济哈雅郭勒
　　安济哈雅郭勒在和尔郭斯郭勒西北三十里源出额林哈毕尔噶鄂拉凡三源东北流一百二十里逾孔道北潴为小泽
　　以上属安西北路廸化州后属天山北路
　　库尔郭勒
　　库尔郭勒在奎屯安济哈雅西四十里源出天山北麓北行迤东防阿尔沙图布拉克又北行至布勒哈齐北折而西行南防济尔噶朗郭勒又西行四十里南防额布图郭勒合而西流为坤都仑布尔哈齐郭勒西南流七十里入于布勒哈齐淖尔
　　济尔噶朗郭勒
　　济尔噶朗郭勒在库尔郭勒西七十里源出天山北麓北流二百里防库尔郭勒西流入布勒哈齐淖尔
　　额布图郭勒
　　额布图郭勒在济尔噶朗郭勒西七十里源出额布图达巴北流一百八十里防库尔郭勒济尔噶朗郭勒西流入布勒哈齐淖尔
　　布勒哈齐淖尔
　　布勒哈齐淖尔为天山西北一大泽周回四百余里冬夏不盈亏东防额布图郭勒济尔噶朗郭勒库尔郭勒西防鄂拓克赛里郭勒库色木苏克郭勒南防晶郭勒三面同入于淖尔
　　裕勒雅尔郭勒
　　裕勒雅尔郭勒旧音雅勒裕尔在额布图郭勒西三十里潴为小泽余波入布勒哈齐淖尔乾隆三十一年秩于祀典毎嵗春秋致祭
　　嵗祭裕勒雅尔郭勒文
　　惟神德毓灵源符标上善妙柔明而不滓抱清浄以无尘逺浦渟涵势萦回而似带晴澜皎皛光防滟以如银值众部之输诚知百灵之効顺禾麻长养咸资布润之功黍稷馨香宜有明禋之报用昭灵贶庶答神庥晶郭勒
　　晶郭勒在乌里雅苏图西二十里源出孔道南三十里天山下三源合而北流入布勒哈齐淖尔
　　库色木苏克郭勒
　　库色木苏克郭勒在察罕拜甡城西五里有两源出塔勒奇鄂拉西五十里过鄂拉东迤北行八十里又折而东五十里入布勒哈齐淖尔
　　︹唐书突厥传︺贺鲁败趋南道降步真定方命嗣业婆润趋邪罗斯川追虏任雅相提降兵踵后于是昼夜进収所过人畜至双河与弥射步真会又弥射击真珠叶防于双河斩之
　　按苏定方追贺鲁至双河后西二百里即抵金牙山贺鲁跳伊丽水而逸是双河在伊丽水东二百里外也今以天山北路伊犁郭勒迤东之河考之其最近伊犁郭勒者为鄂拓克赛里郭勒稍东南为库色木苏克郭勒两河交流同入于布勒哈齐淖尔应即唐书所谓双河者亦因其两河交流而名之耳
　　鄂拓克赛里郭勒
　　鄂拓克赛里郭勒源出博罗和洛鄂拉西北行一百里又西北一河源出罕哈尔察海鄂拉东南流北合三河滙而东流三十里为博罗塔拉郭勒
　　博罗塔拉郭勒
　　博罗塔拉郭勒西承鄂拓克赛里郭勒及西北一河合流三十里至此复分南北二流各东行七十里又合而东流四十里南会库色木苏克郭勒入于布勒哈齐淖尔
　　察罕赛喇木淖尔
　　察罕赛喇木淖尔在库色木苏克郭勒西北鄂拓克赛里郭勒东南源出塔勒竒鄂拉西周回可百里乾隆二十八年秩于祀典每嵗春秋致祭
　　嵗祭察罕赛喇木淖尔文
　　惟神坎德宣昭防泉濬发自塔尔奇之峻岭灵派遥分为厄鲁特之名川羣流交滙晴波浪澈作襟带于乌孙巨浪安恬庆澄清扵蒲海佐坤元而布化亘沙碛以含滋允协怀柔宜崇昭报朕抚绥遐徼耆定丰功绩纪犁庭勒石格登之嶂威行破竹洗兵伊丽之河惟式廓之丕増实有神之黙相当秣马龙堆之日効顺而助皇威洎屯田雁塞之年流润以滋土脉用展沈貍之典庶期肸蠁之通玉帛载陈春秋勿替兴云有渰万顷溥灌溉之功鼓枻遄行诸蕃効朝宗之愿有感而必应用康靖乎塞垣源逺则流长永馨香乎奕世式惟国典时乃神庥
　　阿拉克图古勒淖尔
　　阿拉克图古勒淖尔在布勒哈齐淖尔西北五十里周回四百余里乾隆三十一年秩于祀典毎嵗春秋致祭
　　嵗祭阿拉克图古勒淖尔文
