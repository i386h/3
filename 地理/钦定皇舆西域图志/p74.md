<!-- { "loadSidebar": true } -->
　　屯田兵五百名　旧设一千名乾隆二十七年裁六百名三十一年増一百名如今额又古城屯兵五百五十名吉布库屯兵一百五十名【俱见屯政门】
　　按嘉峪闗外安西诸衞旧因外控准夷为凉肃门户设立提标统率五营弁兵驻防弹压所以慎边圉也西域荡平后天山南北诸部悉版图则安西哈宻已属内地而巴尔库勒实为新疆屯防首尾相应之总滙乾隆二十四年以安西提督驻巴尔库勒其本标五营马步兵悉行移驻并令携家迁往有戍守之利无更畨之扰至安西哈宻防兵则以次递减盖以巴尔库勒为内外扼要之区而哈密以东无待多兵驻守也二十七年复移巴尔库勒防兵一千四百九十二名驻乌鲁木齐为协标二十八年改协设镇二十九年改镇设提递増兵至四千由是屯垦日恢边储倍牣乌鲁木齐又为新疆屯防首尾相应之总滙而巴尔库勒以东尤居腹地固圉缮边之良策称大备矣
　　迪化州【即乌鲁木齐】
　　驻防满洲防古马步兵三千三百七十六名　乾隆二十六年驻满洲兵二百名二十七年増察哈尔兵二百名索伦兵一百名三十七年改驻三千三百四十四名三十八年増三十二名如今额副都统辖
　　驻防緑旗马步兵四千名　初于内地及军营派拨无常额乾隆二十七年以安西提标前后二营移驻共一千四百九十二名副将辖二十八年改协设镇二十九年改镇设提递増兵如今额属提标中左右三营辖
　　屯田台差兵于陜西甘肃省除派按年轮替【见屯政门】
　　伊犂
　　驻防惠逺城满洲防古兵四千二百四十名　乾隆二十九年三十年三十一年陆续移驻分八旗每旗五佐领每佐领下马步兵一百六名领队大臣辖
　　驻防恵宁城满洲防古兵二千一百四十四名乾隆三十五年初驻二千八十八名嗣陆续裁増如今额分八旗毎旗二佐领毎佐领下一百三十四名领队大臣辖
　　驻防锡伯兵一千名　乾隆三十年移驻初编一昻吉三十二年分八旗每旗一佐领毎佐领下一百二十五名领队大臣辖
　　驻防索伦达呼尔兵一千名　乾隆二十九年移驻初编一昻吉三十二年分八旗毎旗一佐领毎佐领下一百二十五名领队大臣辖
　　驻防察哈尔兵一千八百名　乾隆二十八年二十九年移驻初编一昻吉分左右翼各以六佐领分管三十二年分八旗毎旗二佐领一佐领下一百十二名一佐领下一百十三名领队大臣辖
　　按乾隆二十五年后伊犂驻有额鲁特兵九百二十名分左右翼三十二年改设八旗三十七年续驻土尔扈特兵共九百七十六名内派往塔尔巴噶台三百五十名按年轮替分二十佐领管理四十二年全行移驻塔尔巴噶台
　　屯田緑旗兵三千名于新疆驻防及陜西甘肃省内派拨【见屯政门】
　　库尔哈喇乌苏
　　驻防緑旗兵三百五十名　乾隆二十七年初设差兵三十名台兵七十五名二十九年増差兵二十名三十二年増台兵四十五名三十六年増防守兵二百名共如今额由陜西甘肃省调派
　　屯田兵一百十八名　初设三百名后裁存如今额【见屯政门】
　　塔尔巴噶台
　　驻防满洲防古锡伯索伦达呼尔察哈尔额鲁特兵二千一百二十六名　乾隆三十年于雅尔驻防京营满洲黒龙江索伦兵九百名三十一年裁改驻满洲防古锡伯索伦达呼尔察哈尔兵一千一百五十名额鲁特兵三百五十名由伊犁调拨四十二年以原驻伊犂额鲁特兵九百七十六名全行移驻
　　驻防緑旗兵六十名　乾隆三十年驻雅尔三十二年移驻塔尔巴噶台三十四年増四十名三十六年仍裁三十八年増二十四名三十九年仍裁如今额
　　屯田兵五百四十名　初设五百四十名三十四年増三百六十名三十六年仍裁三十八年増二百七十六名三十九年仍裁如今额【见屯政门】按准噶尔壤内接巴尔库勒外界俄罗斯哈萨克布鲁特诸畨疆域辽逺袤延数千里设立台站卡伦顿兵防守自乌鲁木齐改镇设提后鬱为重地由自西迄伊犂其驻防满洲防古诸部兵数自一二千至三四千不等声势尤壮其间任使令供建筑勤屯种则緑营兼资因地制宜咸有定额满洲防古诸部以领队大臣佐领协领诸员緑旗则营员而一惟将军及办事大臣统辖其制更畨轮换而乌鲁木齐之緑营兵则令携眷移驻并以察哈尔八旗中单寒人等及新旧额鲁特亦令分往乌鲁木齐伊犂资以田产牲畜永驻防守至塔尔巴噶台地居北境边防较重亦分驻满营诸部兵以壮牧圉而严征缮控扼形势之道备焉盖准部兵防之大畧如此
　　辟展
　　驻防緑旗马步兵三百三十名　乾隆二十五年驻差兵四百四名台兵二百九十四名二十七年裁存三百名二十八年増三十名如今额由陜西甘肃省除派都司辖
　　按辟展旧设屯田兵一千八百九十名二十六年裁存六百名二十七年全裁【见屯政门】
　　哈喇沙尔
　　驻防緑旗马步兵七百四十五名　乾隆二十四年初驻八百十七名三十年裁一百名三十二年裁十二名三十五年裁五十名三十八年増一百名三十九年裁十名如今额由陜西甘肃省除派叅将辖
　　按屯田兵即于驻防兵内派拨递年増减三四百名不等【见屯政门】
　　库车
　　驻防緑旗马步兵二百二名　乾隆二十四年初驻兵三百名二十五年后増裁不一至三十八年裁存如今额由陜西甘肃省除派都司辖按屯田兵即于驻防兵内派拨増减无常额【见屯政门】
　　乌什
　　驻防满营马步兵二百名　乾隆三十一年设初自阿克苏移驻三十四年后由伊犂调拨三十九年后由乌鲁木齐巴尔库勒调拨领队大臣辖
　　驻防緑旗马步兵七百五十名　乾隆三十一年自阿克苏移驻六百五十名三十二年増五十名三十三年増一百五十名三十五年裁一百名如今额由陜西甘肃省派拨守备辖
　　采铜兵二百五十名　乾隆三十一年设五十名三十二年増一百名三十五年増一百名如今额
　　屯田兵四百名　乾隆三十一年原设一千名嗣裁五十名三十二年裁二百名三十三年裁一百五十名三十四年裁一百名三十五年裁一百名如今额由陜西甘肃省派调【见屯政门】
　　阿克苏
　　驻防緑旗兵一百名　乾隆二十五年原驻兵一千名二十七年裁三百名三十一年裁六百五十名三十二年増五十名如今额由陜西甘肃省调逰击辖
　　按乾隆二十五年原驻满洲索伦兵二百名三十年裁
　　赛喇木
　　驻防緑旗兵四十名　乾隆二十五年原驻兵一百二名二十七年裁六十二名如今额由陜西甘肃省派调游击辖
　　分驻拜城緑旗兵十名　乾隆二十五年原驻兵四十名二十七年裁三十名如今额
　　喀什噶尔
　　驻防满营马步兵三百三十四名　乾隆二十四年原驻兵五百四十九名二十六年裁二百四十九名二十七年増一百十六名三十六年裁八十名三十七年裁二名如今额叅领辖
　　驻防緑旗马步兵六百二十五名　乾隆二十四年原驻兵九百十名二十六年裁二百八十五名如今额叅将辖
　　分驻英噶萨尔满营马步兵八十名　乾隆二十四年原驻兵一百六十二名二十六年増三十八名二十七年裁一百名三十六年裁二十名如今额叅领辖
　　分驻英噶萨尔緑旗马步兵二百名　乾隆二十四年原驻兵三百九十二名二十六年裁一百九十二名游击辖
　　叶尔羌
　　驻防满营马步兵二百十一名　原于军营内拨驻无定额乾隆二十六年驻兵三百名续裁一百名二十七年増二十二名三十七年裁十一名由伊犂派拨佐领辖
　　驻防緑旗马步兵六百八十名　原于军营内拨驻无定额乾隆二十七年设防兵六百名台兵八十名由陜西甘肃省派调副将辖
　　和阗
　　驻防緑旗马步兵二百三十二名　原于军营内派驻无定额乾隆二十七年设防兵二百名台兵三十二名由陜西甘肃省派调都司辖按回部素习农功城邨络绎视准疆数千里土旷人稀形势迥别自全部输诚内属设立驿站卡伦之外其各城所在固无事多兵驻守矣初以阿克苏为回部适中之地喀什噶尔叶尔羌为回部诸城之冠英噶萨尔则又境属边圉外藩邻接皆兼设满营緑营分兵防守他如哈喇沙尔库车赛喇木乌什和阗则但酌留緑营以资捍衞乾隆三十一年以阿克苏满营防兵移驻乌什则乌什又为山南重镇而阿克苏只驻緑营因时立制之要莫善于此其兵额増减令将军大臣等随时较量情形酌加变通计图乆逺驻防满营统以佐领緑旗统以营贠其回兵则令各城伯克经理而总以将军大臣兼辖守兵中非携眷永驻者分年以代俾得更番休息畧如山北诸路盖回部兵防之大畧如此
　　︹汉书西域传︺鄯善国胜兵二千九百十二人　且末国胜兵三百二十人　小宛国胜兵二百人精絶国胜兵五百人　扞弥国胜兵三千五百四十人　渠勒国胜兵三百人　于阗国胜兵二千四百人　皮山国胜兵五百人　西夜国胜兵千人　蒲犂国胜兵二千人　依耐国胜兵三百五十人　无雷国胜兵三千人　难兠国胜兵八千人　莎车国胜兵三千四十九人　疏勒国胜兵二千人　尉头国胜兵八百人　乌孙国胜兵十八万八千八百人　姑墨国胜兵四千五百人温宿国胜兵千五百人　兹国胜兵二万一千七十六人　乌垒胜兵三百人　渠犂城胜兵一百五十人　尉犂国胜兵二千人　危须国胜兵二千人　焉耆国胜兵六千人　乌贪訾离国胜兵五十七人　卑陆国胜兵四百二十二人　卑陆后国胜兵三百五十人　郁立师国胜兵三百三十一人单桓国胜兵四十五人　蒲类国胜兵七百九十九
　　人　蒲类后国胜兵三百三十四人　西且弥国胜兵七百三十八人　东且弥国胜兵五百七十二人刼国胜兵百一十五人　狐胡国胜兵四十五人山国胜兵千人　车师前国胜兵千八百六十
　　五人　车师后国胜兵千八百九十人　车师都尉国胜兵八十四人　车师后城长国胜兵二百六十人
　　︹后汉书西域传︺拘弥国胜兵千七百六十人于窴国胜兵三万余人　西夜国胜兵三千人子合国胜兵千人　徳若国胜兵三百五十
　　人　疏勒国胜兵三万余人　焉耆国胜兵二万余人　蒲类国胜兵七百余人　移支国胜兵千余人　东且弥国胜兵二千余人　车师前王胜兵二千人　后王胜兵三千余人
　　︹北史西域传︺焉耆国隋大业中其国胜兵千余人而已　兹国隋大业中胜兵可数千人　疏勒国胜兵二千人
　　︹唐书西域传︺髙昌胜兵万人　焉耆国胜兵二千　突骑施乌质勒置二十都督督兵各七千︹回鹘传︺夷男胜兵二十万
　　按前史传载西域兵制殊畧縁当时境属羁縻未版籍所谓胜兵云者不过彼地传闻约畧之词与内地兵防无涉是以多至十数万少仅数十人指数参差末由审正今天山南北诸部革心内面诸度维新一切驻守调遣之资悉以满洲防古緑旗兵派往而于准部回民之材技足用者亦收行间兼资屯种并以时简阅训练与内地无异迥非往代流传失实者可比洵为善后之极轨已
　　附台站卡伦
　　古者方轨所及遐迩相维传命则有置邮戍守则有亭燧然或限于列服四裔之远规制缺如也我
