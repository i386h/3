<!-- { "loadSidebar": true } -->
　　朝于新疆入版图后叶尔羌开铸伊始因其旧俗以新钱一易旧普尔二乾隆二十六年三月奉
　　上谕回民交纳旧普尔兑换新钱原为流通新钱之地换收回民旧普尔宜视其力量办理况交旧普尔二枚换给新钱一文以来已二三载矣谅收旧铸新已可足用若仍如前例以一易二回民力恐难支于伊等生计无益嗣后着加恩以普尔一枚换给新钱一文庻民力可纾而普尔亦得收获着晓谕回民等咸知朕意大哉
　　王言诚保民如赤中外一体之至计也和通黔庶感沐皇仁讴歌乐利之长永享圜緍之泽岂不休哉至各回城额征红铜铅斤详贡赋门兹不复载
　　御制命儒臣排次回部钱文及所有古铜钱因题以句【庚辰】
　　天佑西师蒇大功劳徕泉府贵流通形犹腾格因其俗寳铸乾隆奉我同【回城既定部人以腾格输赋将军等请仍其旧式惟于阳面加铸乾隆通寳以行又驿致回中所有古钱盖古时妻主输缯所致因命儒臣排次之】景德开元溯所有和亲互市鉴于中箧藏讵诩声灵鬯垂徳怀柔慎自躬御制驻劄叶尔羌大臣呈覧所铸乾隆通寳至因用排次回部钱文诗韵纪事【庚辰】
　　昨嵗元戎奏定功早筹鼓铸市通即看大冶范镕就仍属司农职掌同【将军兆恵归为戸部尚书】寳是乾隆来自外钱殊景徳去由中【排次回部古钱时有开元景徳诸钱彼时未能臣服其地自属中国擕往者】用
　　权子母底其贡载戢干戈省厥躬
　　按周官太宰以九府敛财贿注云财钱谷也又云赋口率出钱也汉律有口算人出百二十钱然第施之丁男而已唐定两税法始以钱为惟正之供宋因之元代用钞惟武宗时尝一铸钱未几即罢故其时课入及俸给皆用银明洪武间诏嵗解税课钱钞道里险逺者许易银以进正统后遂专用白金今回部以腾格输税盖尚沿唐宋之旧也开元景徳古钱流传当唐元宗宋真宗时以和亲互市羁縻异域偶自中土携往留贻至今实无当于大同之治也若乃采精良于絶徼仿镕范于中朝既发新型兼排古制我
　　皇上前民利用之至意与懐柔载戢之深恩并垂千古
　　矣
　　︹汉书西域传︺罽賔以金银为钱文为骑马幕为人面乌弋山离钱货之属与罽賔同其钱独文为人面幕为骑马安息亦以银为钱文独为王面幕为夫人面王死乃輙更铸
　　︹后汉书西域传︺大秦以金银为钱银钱十当金钱一隣国使到其界首者乗驿诣王给以金钱
　　︹唐书西域传︺泥婆罗铸铜为钱面文人形背牛马形
　　︹文献通考︺三童常货多用蕉越犀象作金币文效王之面亦效王后之面轩渠币货同三童阿钩羌市用钱为货利得国市易用铜钱有文漫圆径如中国之制但实其中心不贯穿耳
　　︹明史西域传︺巴什伯里【旧作别失八里今改正】交易用银钱大小三等不禁私铸惟输税于酋长用印记无印记者禁不用奇尔穆尔【旧作乞力麻儿今改正】交易用铁钱按西域诸国钱币多用金银间有用铁者惟泥婆罗利得则以铜为之但中无穿孔犹是金银为钱之式今回部钱文即其遗式第不用金银耳至如史书所纪大秦三童轩渠诸国或不尽属今之西域而其铸钱之法有可稽者爰为附见于此











　　钦定皇舆西域图志卷三十五
　　钦定四库全书
　　钦定皇舆西域图志卷三十六
　　学校
　　【臣】等谨按西域风土刚劲性桀黠乐战闘囿于习尚教化不先又其地与中土隔絶流移侨寄所不及诗书羽籥之盛乎未有闻焉粤稽两汉郑吉班超之伦都防经年惟督率要约是务一二屯田邮政外修明化导事弗暇为若有唐贞观开元间分裂四镇广置羁縻州府大都虚立名风教虽通地实未归版籍间或希风慕义时遣子弟入侍入学而上国之衣冠礼乐卒无由移置絶徼以大耀于光明此学校之制宜为纪外域者所罕详也我
　　圣朝化洽西蒙宏开疆索农耕其野商出其途招徕生息民多秀良巴尔库勒乌鲁木齐诸境喁喁向风或附进额于安西三县或开义熟于迪化寕邉二防固已人思振奋矣爰于建置州郡之始兴学育才以彰
　　盛治璘防炳蔚千古一时于焉仰数仞之
　　宫墙秩两丁之彛典溢生徒于胶序储选造于闾阎居斯土者咸雍容焉束带结髪以伫为
　　国华有殊荣也已抑又思凖回旧俗其记载文字竹木笔旁行之素与内地不侔而英敏秀出之姿天禀未尝或绌且回民之旧居中土者薰习变化徃徃逰乡校登贤书亦所在多有兹际武功告成文教遐被之余于商民流寓子弟有造者栽培乐育以为之倡将俾倾心内靣之侣耳目濡染嵗月渐摩潜移黙率鼓钟于伦之比且遍西域而同归也岂不休哉志学校第十三



　　钦定四库全书
　　钦定皇舆西域图志卷三十六目録
　　学校
　　安西州属
　　镇西府属
　　迪化州属









　　钦定皇舆西域图志卷三十六目録
　　钦定四库全书
　　钦定皇舆西域图志卷三十六
　　学校
　　安西州属
　　安西州学
　　初为安西卫栁沟卫乾隆二年准卫属文武童生就肃州应试取进文武生员附肃州学管辖八年于五卫适中之安西卫设卫学统辖五卫生员二十年裁卫设安西府后改设府学三十八年改州学
　　文庙　乾隆二十五年建
　　︹学官︺学正一员　乾隆八年设教授一员统辖五卫三十八年教授缺裁改设学正如今制按学官互见官制门后凡学官条俱互见
　　︹学额︺廪生四名
　　增生四名　乾隆八年五卫共设廪增各三
　　名二十四年设安西府学廪生二名增生二名渊泉县学廪生二名增生二名三十八年裁县改府为州各并设四名如今额
　　嵗试额进文童六名
　　额进武童六名
　　科试额进文童六名　乾隆二年安西栁沟二卫与赤金靖逆沙州三卫嵗试取进文武生各十名科试取进文生十名二十五年设安西府学渊泉县学歳设渊泉县取进文武生各四名拨入府学各二名科试取进文生四名拨入府学二名三十八年裁县改府为州并归州学如今额
　　玉门县学
　　初为赤金卫靖逆卫　乾隆二年准卫学文武童生就肃州应试取进文武生员附肃州学管辖八年设卫学二十四年裁卫改玉门县设县学
　　文庙　乾隆二十五年建
　　︹学官︺训导一员　乾隆八年赤金靖逆二卫文武生员统归卫学教授管辖二十四年设训导如今制
　　︹学额︺廪生二名
　　増生二名　乾隆八年五卫共设廪増各三
　　名二十四年设玉门县学分设廪増如今额
　　嵗试额进文童六名
　　额进武童六名
　　科试额进文童六名　乾隆二年赤金靖逆二卫与安西栁沟沙州三卫嵗试取进文武生各十名科试取进文生十名二十五年改县学嵗试取进文武生各四名拨入安西府学各二名科试取进文生四名拨入安西府学二名三十八年归并县学如今额
　　敦煌县学
　　初为沙州卫乾隆二年准卫属文武童生就肃州应试取进文武生员附肃州学管辖八年设卫学二十四年裁卫改敦煌县学
　　文庙　乾隆二十五年建
　　︹学官︺训导一员　乾隆八年沙州卫文武生员统归卫学教授管辖二十四年设训导如今制
　　︹学额︺廪生二名
　　増生二名　乾隆八年五卫共设廪増各三
　　名二十四年设敦煌县学分设廪増如今额
　　歳试额进文童六名
　　额进武童六名
　　科试额进文童六名　乾隆二年沙州卫与安西栁沟赤金靖逆四卫歳试取进文武生十名科试取进文生十名二十五年设县学歳试取进文武生各四名拨入安西府学各二名科试取进文生四名拨入安西府学二名三十八年归并县学如今额
　　镇西府属
　　镇西府学
　　初为巴尔库勒防准防属文武童生赴肃州考试乾隆三十八年裁防改设镇西府后始设府学
　　文庙　乾隆三十八年建
　　︹学官︺教授一员　乾隆三十八年设
　　︹学额︺廪生増生现缺
　　歳试额进文童三名
　　额进武童三名
　　科试额进文童三名　乾隆三十八年设府学后所属宜禾县拨入二名竒防县拨入一名共如今额
　　宜禾县学
　　初为巴尔库勒防制同前乾隆三十八年裁防改宜禾县后改县学
　　文庙　乾隆三十八年建
　　︹学官︺训导一员　乾隆三十八年设
　　︹学额︺廪生増生现缺
　　歳试额进文童四名拨入府学二名
　　额进武童四名拨入府学二名
　　科试额进文童四名拨入府学二名　旧附肃州考试取进无定额乾隆三十八年设县学后取进如今额
　　竒台县学
　　初为巴尔库勒防乾隆三十八年改设宜禾县制见前四十一年分宜禾西境为奇防县设县学
　　文庙　乾隆四十一年建
　　︹学官︺训导一员　乾隆四十一年设
　　︹学额︺廪生増生现缺
　　歳试额进文童四名拨入府学一名
　　额进武童四名拨入府学一名
　　科试额进文童四名拨入府学一名　旧附肃州考试取进无定额乾隆三十八年归宜禾县学额四十一年设奇台县学后取进如今额
　　︹考试事宜︺初制陜甘学政按临肃州之前宻封试题行镇西府并巴尔库勒道扃试乾隆四十一年巴尔库勒道移驻迪化州改镇迪道即行镇西府扃试四十四年改由学政将试题封送驻防大臣同镇迪道考试试卷封送学政按额取进武童外塲初由巴尔库勒道防同巴尔库勒镇考试四十一年改由镇西府防同考试四十四年改由驻防大臣同镇迪道考试分别等次造册同内塲试卷送学政按额取进
　　按镇西府自乾隆二十六年后驻防兵丁招徕户口生齿滋繁观文讲射者日众于三十八年照迪化寕边两防之例専设学校定额遴选如制其廪増名额俟人文盛日再为议定
　　迪化州属
　　迪化州学
　　初为天山北乌鲁木齐地乾隆二十五年置迪化防三十四年设防学三十八年裁防改为直州设州学
　　文庙　乾隆三十八年建
　　︹学官︺学正一员　乾隆三十四年初设防学文武生员归迪化防管辖三十八年改州学后设学官如今制
　　︹学额︺廪生増生现缺
　　嵗试额进文童四名
　　额进武童四名
　　科试额进文童四名　乾隆三十四年设防学定额取进三十八年改州学后如旧额
　　昌吉县学
　　初为天山北昌吉地乾隆二十五年置寕边防三十四年设防学三十八年裁防改为县设县学
　　文庙　乾隆三十八年建
　　︹学官︺训导一员　乾隆三十四年初设防学文武生员归寕边防管辖三十八年改县学后设学官如今制
　　︹学额︺廪生増生现缺
　　歳试额进文童四名
　　额进武童四名
　　科试额进文童四名　乾隆三十四年设防学定额取进三十八年改县学后如旧额
　　阜康县学
　　初为天山北特纳格尔地乾隆二十五年属迪化防三十八年属迪化州四十一年分置阜康设阜康县学如今制
　　文庙　乾隆四十一年建
　　︹学官︺训导一员　乾隆四十一年分置县学后设
　　学官如今制
　　︹学额︺廪生増生现缺
　　嵗试额进文童四名
　　额进武童四名
　　科试额进文童四名　乾隆三十四年设迪化防学额后即于额内取进四十一年分设县学始定如今额
　　绥来县学
