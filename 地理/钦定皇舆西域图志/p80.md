<!-- { "loadSidebar": true } -->
　　回民一万三千六百四十二户　四万四千六百三名口
　　︹汉书西域传︺鄯善国户千五百七十口万四千一百　且末国戸二百三十口千六百一十　小宛国戸百五十口千五百　精絶国户四百八十口三千三百六十　戎卢国户二百四十口千六百一十　扞弥国户三千三百四十口二万四千渠勒国戸三百一十口二千一百七十　于阗国戸三千三百口万九千三百　皮山国户五百口三千五百　西夜国户三百五十口四千　蒲犂国户六百五十口五千　依耐国户一百二十五口六百七十　无雷国户千口七千　难兠国戸五千口三万一千　莎车国戸二千三百三十九口万六千三百七十三　疏勒国戸千五百一十口八千六百四十七　尉头国户三百口二千三百　姑墨国户三千五百口二万四千五百　温宿国戸二千二百口八千四百　兹国戸六千九百七十口八万一千三百一十七　乌垒户百一十口千二百　渠犁城戸百三十口千四百八十尉犁国戸一千二百口九千六百　危须国户
　　七百口四十九百　焉耆国户四千口三万二千一百　卑陆国户二百二十七口千三百八十七卑陆后国户四百六十二口千一百三十七
　　郁立师国戸百九十口千四百四十五　西且弥国戸三百三十二口千九百二十六　东且弥国戸一百九十一口千九百四十八　刼国户九十九口五百　狐胡国户五十五口二百六十四山国户四百五十口五千　车师前国户七百口六千五十
　　︹后汉书西域传︺于窴国领户三万二千口八万三千　西夜国户二千五百口万余　子合国领户三百五十口四千　徳若国领户百余口六百七十　疏勒国领户二万一千　焉耆国户万五千口五万二千　东且弥国户三千余口五千　车师前王居交河城领户千五百余口四千余︹唐书西域传︺贞观十四年侯君集伐髙昌分兵略防凡三州五县二十二城户八千口三万︹地理志︺西州交河郡户万九千一十六口四万九千四百七十六
　　按回部人民城郭宫室其与山北畜牧冦钞往来迁徙无常者为俗较殊自逆酋窜获以后所部名城投戈献欵版齿滋丰较之汉唐史传所纪直倍蓰过之而乐利之庥臻乎富庻由是而
　　恩从风翔徳与泽沛户籍日见其繁昌仁义弥深其渐被
　　以古不覊縻之地而为
　　圣朝向化之区何其盛哉








　　钦定皇舆西域图志卷三十三
　　钦定四库全书
　　钦定皇舆西域图志卷三十四
　　贡赋
　　【臣】等谨按禹贡一书首载中邦成赋而九牧贡金铸鼎岛夷皮卉兼纳至于西戎即叙则既赋其璆琳熊罴之属复以织皮为贡初非长驾逺驭好勤逺物之谓盖将以聨中外之势通遐迩之情示王者一统无外意至深逺也迨武王通道西旅贡作书必以四夷咸宾归美于明王慎徳周公相成王定九畿之贡在三千里外者谓之要服贡其货物在九州外者谓之蕃国各以所贵宝为挚地则领于大司马贡则输于大行人而又有怀方氏掌来逺方之民致方贡逺物而送逆之其制益详而厥田厥赋要不得与三壤之则同论若汉武初通西域偶得天马作歌告庙论史者往往侈泰贻讥其后歴代史牒所书备列外蕃贡献然其来也无常期其使也无常员其物也无常品义取羁縻弗絶而已未闻行井牧之法尔宅尔田以疆理戎索岂非力不足以制之徳不足以容之乎
　　国家昄章之厚逺越隆古顷者准夷内讧回酋济恶我
　　皇上推取乱侮亡之义天罚龚行罪人斯得俘其酋帅拔彼名城洎乎徂维求定弓矢载櫜即环吁元戎输租请吏惟恐尺土不隶职方一夫不登齿版一丝一粟不入内府即自外于
　　生成覆载者
　　圣天子犹重轸疮痍苏其困惫酌盈剂虚取足供军屯之费而止视向者役属厄鲁特时悉索敝赋不啻挈陷穽而登袵席矣属八纮于扃闼抚异类如赤子周官九畿之制实未足以赅之又何有于汉唐以下哉爰举新疆贡赋诸额着于篇西域旧俗强弱相役歴代以来征输久为成例采摭往籍用资旁揽因彚列焉志贡赋第十一















　　钦定四库全书
　　钦定皇舆西域图志卷三十四目録
　　贡赋
　　安西州
　　玉门县
　　敦煌县
　　哈密
　　镇西府
　　宜禾县
　　奇台县
　　迪化州
　　昌吉县
　　绥来县
　　阜康县
　　库尔喀喇乌苏
　　塔尔巴噶台
　　伊犂
　　辟展
　　哈喇沙尔
　　库车
　　沙雅尔
　　乌什
　　阿克苏
　　赛喇木
　　拜
　　喀什噶尔
　　叶尔羌
　　和阗



　　钦定皇舆西域图志卷三十四目録
　　钦定四库全书
　　钦定皇舆西域图志卷三十四
　　贡赋
　　安西州
　　粮赋
　　额征粮四千五百九十二石九斗七升二合五勺本色小草四万二千一百十八束七分四厘
　　草折粮二千二十四石七斗
　　田九万九千七百九亩三分六厘二毫每亩科征四升一合八勺七抄六撮又加耗粮每亩四合一勺八抄七撮六圭内科征本色草地三万二千二百十九亩三分六厘二毫每亩征小草一束三分七毫二丝四忽九微七尘四三漠科征草折粮地六万七千四百九十亩每亩折征粮三升
　　租税
　　田房契税尽徴尽解无定额余税无州属玉门敦煌县同
　　玉门县
　　粮赋
　　额征粮二千三百七石四斗五升九合三勺八撮五圭　本色大草一万七千一百八十四束五分四厘　草折粮四百八十六石
　　田五万九千二亩九分每亩科征四升一合八勺七抄六撮又加耗粮每亩四合一勺八抄七撮六圭内科征本色草地三万三千八百九十二亩九分每亩征大草五分八厘三丝七忽四微六纎四尘科征草折粮一万六千二百亩每亩折征粮三升
　　敦煌县
　　粮赋
　　额征粮五千五百五十五石二斗七升一勺六抄本色大草六万一千三百九束九分八厘一毫
　　五丝八忽四微
　　田十二万六百亩每亩科征四升一合八勺七抄六撮又加耗粮每亩四合一勺八抄七撮六圭每亩科征大草五分八毫三丝七忽四微六纎四尘
　　哈密
　　土贡
　　鹰五架羊角弓面十副绰塔尔布四疋及干小刀砺石之属
　　按哈密除屯田地亩外俱系回人耕种无交纳粮赋至菜园房租亦以商民租赁回人地基并无税入其牲畜房产契税因无土著民户未设市集故征收均未及云
　　镇西府
　　宜禾县【附郭】
　　粮赋
　　额征粮二千三百二十七石二斗一升五合九勺八抄六撮五圭　草折粮一千五百十五石六斗五升四合
　　田五万五百二十一亩八分每亩科征四升一合八勺七抄六撮又加耗粮每亩四合一勺八抄七撮六圭科徴草折粮每亩三升乾隆三十一年以招募安插民户垦种地亩陞科四千五百八十八亩五分后递年増垦至三十九年如今额
　　租税
　　房地牲畜税每价银一两额征银三分尽收尽解无定额
　　民盖铺房每间每月额征银一钱尽收尽解无定额
　　官盖铺房每间每月额征银一两二钱次一两尽征尽解无定额
　　竒台县
　　粮赋
　　额征粮三千三百八十五石四斗四升四合二勺八抄二撮　草折粮二千二百四石八斗五升田七万三千四百九十五亩每亩科征四升一合八勺七抄六撮又加耗粮每亩四合一勺八抄七撮六圭科征草折粮每亩三升乾隆三十七年以招募安插民户垦种地亩陞科六千亩后递年増垦并木垒奇台等处屯田遗地归民垦种至四十年如今额
　　租税
　　房地牲畜税每价银一两额征银三分尽征尽解无定额
　　迪化州
　　粮赋
　　额征粮三千八百七十一石八斗八勺
　　田四万二百十六亩每亩科征细粮米麪八升折征小麦九升六合三勺乾隆三十二年以招募安插民户垦种地亩陞科六千六百八十六亩后递年増垦至四十年如今额按迪化州居山北较寒不宜粟谷故草束无征而细粮亦以小麦折收云
　　租税【州属昌吉绥来阜康三县并同】
　　房地牲畜每价银一两额征银三分尽征尽解无定额
　　民盖铺房每间每月额征银三钱次二钱又次一钱尽征尽解无定额
　　官盖铺房每间每月额征银一两六钱次一两五钱又次一两四钱尽征尽解无定额
　　商民认垦菜园地每亩每年额征银一钱尽征尽解无定额
　　土贡
　　野鸡
　　昌吉县
　　粮赋
　　额征粮六千六石二斗三升一合
　　田六万二千三百七十亩每亩科征细粮米麪八升折征小麦九升六合三勺乾隆三十二年以招募安插民户垦种地亩陞科六千三百四十四亩后递年増垦至四十年如今额
　　额征芦草沟【昌吉县属】粮一千六百七十二石七斗三升一合
　　田一万七千三百七十亩每亩科征细粮米麪八升折征小麦九升六合三勺乾隆三十七年以安插民户垦种地亩陞科二千六百四十亩后递年増垦至四十年如今额
　　绥来县
　　粮赋
　　额征粮七百四石九斗一升六合
　　田七千三百二十亩每亩科征细粮米麪八升折征小麦九升六合三勺乾隆三十八年以安插民户垦种地亩陞科三千九百六十亩后递年増垦至四十年如今额
　　阜康县
　　粮赋
　　额粮三千八百五十八石五斗九升七合二勺田三万九千九百四十四亩每亩科征细粮米麪八升折征小麦九升六合三勺乾隆三十四年以招募安插民户垦种地亩陞科三千六十六亩后递年増垦至四十年如今额
　　库尔喀喇乌苏
　　租税
　　民盖铺房每间每月额征银一钱自乾隆三十年始尽征尽解无定额
　　商民认垦菜园地每亩每年额征银一钱自乾隆三十一年始尽征尽解无定额
　　土贡
　　野鸡
　　塔尔巴噶台
　　租税
　　民盖铺房每间每月额征银七钱自乾隆三十一年始尽征尽解无定额
　　地基每段每月额征银二钱自乾隆三十一年始尽征尽解无定额
　　商民认垦菜园地每亩每年额征银一钱自乾隆三十一年始尽征尽解无定额
　　按库尔喀喇乌苏境専设屯田无他赋税非商贾凑集之区也若塔尔巴噶台当准部北境与外藩接内地人民鲜至其地故有屯兵而无民赋与库尔喀喇乌苏同
　　伊犂
　　粮赋
　　额征粮三百五十一石二斗八升
　　田四千三百九十一亩每亩科征细粮八升系安插民户承种自乾隆三十三年始递年増垦至三十九年如今额
　　额征回戸粮九万六千石
　　回人垦种地亩计戸纳粮自乾隆二十五年始每戸每年征粮十六石
　　额征赋一百六两五钱
　　田二千一百三十亩每亩额征银五分系入籍民戸承种官借牛只籽种口粮自开垦之次年分作三年每亩带征借项银五分还欵后每亩止征额银五分自乾隆三十七年始递年増垦至三十九年如今额
　　租税
　　房地牲畜每价银一两额征银三分尽征尽解无定额牙侩二十三名每名每年额征银六钱尽征尽解无定额
　　官盖铺房每间每月额征银一两尽征尽解无定额
　　民盖铺房每间每月额征银三钱次二钱又次一钱尽征尽解无定额
　　地基每间每月额征银二钱尽征尽解无定额民盖住房每间每月额徴银二钱尽征尽解无定额
　　商民认垦菜园每亩每年额征银一钱尽征尽解无定额
