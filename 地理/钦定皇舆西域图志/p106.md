<!-- { "loadSidebar": true } -->
　　风胡欧冶徒传昔淬锋敛锷术谁核外域尚鬬防暴廹必佩利器求精饬博洛小部自守城近拔达山时被逼诉之守臣为和息【拔达克山与博洛尔部接壤屡行搆衅围城刼掠其部长沙瑚沙黙特乞援于驻劄叶尔羌都统新柱遣使诫谕防达克山恪遵约束还俘罢兵沙瑚沙黙特进贡谢恩匕首尤其部中所最珍者】感恩献此表食德出匣月芽光奕奕断蛟龙复剸犀革解纷怀逺斯堪式非同侈诩郑遵得
　　御制博洛尔部沙瑚沙黙特伯克进玉欛双匕首诗以纪事【己丑】
　　戢干西极各安居表进佉卢弗改初双器先之宜酌纳五年贡亦不为疎【是部隔和阗又二千余里癸未年曽遣使进武器亦有诗】球琳欛内铁衔定氆氇室内银镂诸以短乘长休谕彼薄来厚徃益怀予
　　按博洛尔部附近拔达克山应即古乌秅国地
　　布哈尔
　　布哈尔在拔达克山西乾隆二十五年回部底平遣使颁
　　勅赉二十九年其部长阿布勒噶尔遣使诺罗斯伯克达雅尔伯克因拔达克山素尔坦沙以其属内附其地北极髙三十八度四十二分距京师偏西五十七度三十二分当属古难兠国地
　　︹汉书西域传︺难兠国王治去长安万一千五百里东北至都防治所八百九十里西南至罽賔三百三十里
　　按布哈尔部在拔达克山西境拔达克山为古乌秅国也说见前条汉书乌秅西与难兠接则今布哈尔当为古难兠国也
　　爱乌罕
　　爱乌罕在拔达克山布哈尔西南部落最大为古大月氏地乾隆二十七年其汗爱哈黙特沙知西域底平闻风慕义遣使宻尔汉等来朝贡刀及四骏马
　　赐宴赉予优渥二十八年正月颁
　　勅书嘉奬遣使归国
　　御制爱乌罕刀【癸未】
　　西蒙奉表驰使伻献名驹二抒逺诚陪臣乘传达帝京敬同诸部朝元正丰飨曲宴皆预令承筐币帛厚赐行繄宻尔汉【宻尔汉陪臣名】感恱并贡刀可否谘公卿笑而许之聨彼情长跪百链双手擎弯如碧水弓在檠虽弗适用器则精【刀取轻直乃宜刺斫此刀弯如半弓知不适用】上有白气横长庚不资磨莹漫理呈匣庋武库志偃兵玉关开后通昆瀛既非招致来亦迎殷殷予意惟持盈
　　御制爱乌罕四骏歌【癸未】
　　天山左右多回部声教古艰通译鞮分疆划界各领众其名不可偻指稽爱乌罕实土著国遥在拔达山更西遣使进表非招致浡泥蜡纸金字题先以乘马色不一嘉诚那责比物齐使者邮至早赐遣按程马到怜穿蹏曰骢超洱菊花簇度西海忽蹀金隄【右超洱骢】昂藏之駵若□玉用昭徕逺房星低【右徕逺駵】有騋有騋生月一形十影耳竹批【右月騋】凌昆之骏色正白不须鞭策行追霓【右凌昆白】髙逾七尺长八尺为龙一　一皆駃騠于阗董氊四五尺【见李伯时五马图】伯时图画犹艳提别毛按品予嘉号永志底贡无乖暌所幸在此惧在彼太保作训吾将徯御制命金廷标橅李公麟五马图法画爱乌罕四骏因叠前韵作歌【癸未】
　　元祐颇亦讫声教于阗董氊达狄提左骐骥院育良驷鳯头锦防名堪稽以此公麟留妙迹不胫乃入西清西徒观传神及画骨讵珍金躞与玉题兹者致贡爱乌罕昻藏有过无不齐泰西绘具别传法【前歌曽命郎世寜为图】没骨曽命写褭蹏着色精细入毫末宛然四骏腾沙隄似则似矣逊古格盛事可使方前低廷标南人善南笔橅旧令貎锐耳批骢駵騋骏各曲肖卓立意已起云霓副以于思服夲色【郎世寜所畵有马而无人兹各写执靮人一如伯时卷中法】执靮按队牵駃騠以郎【世寜】之似合李【公麟】格爰成絶艺称全提匪说攸闻垂徃训万类一理终无暌长歌惭匪工部健徒怀徃作吟苏徯【向题李公麟五马图起句云杜陵题畵马不一要贵取义非脩辞又子羙别苏徯诗有赠尔秦人防莫鞭辕下驹之句】
　　︹汉书西域传︺南道西逾葱岭则出大月氏大月氏国治监氏城去长安万一千六百里不属都防东至都防治所四千七百四十里南与罽賔接都妫水北为王庭
　　︹后汉书西域传︺初月氏为匈奴所灭遂迁于大夏分其国为五部翖侯后贵霜翖侯邱就攻灭四翖侯自立为贵霜王又灭濮达罽賔悉有其国邱就郤死子阎膏珍代为王复灭天竺置将一人监领之月氏自此之后最为富盛
　　︹魏书西域传︺嚈哒国大月氏种类也原出塞北自金山而南在于阗之西都马许水南二百余里去长安一万一百里去州六千五百里
　　︹隋书西域传︺挹怛国都乌浒水南二百余里大月氏之种类也大业中遣使贡方物
　　按爱乌罕为今葱岭西大国汉书南道西逾葱岭则出大月氏与今爱乌罕方位相符也爱乌罕东南接痕都斯坦部痕都斯坦为古罽賔国说见后条爱乌罕南与相接亦与汉书大月氏南接罽賔之说合惟其境壤相接是以贵霜王得灭罽賔而有之也罽賔南与北印度接五印度即五天竺国范史称贵霜王于灭罽賔后并灭天竺亦其境地毗接之明证又班书称大月氏都妫水北魏书称其都马许水隋书称其都乌浒水乌浒与妫为音之近乌浒与马许则字之讹也范史又称天竺在月氏之东南天竺为今西藏亦适当爱乌罕东南境据此断以爱乌罕为月氏故壤无疑
　　痕都斯坦
　　痕都斯坦在拔达克山西南爱乌罕东国工治玉以水磨成器最精为内地所弗逮旧于叶尔羌贸易乾隆二十五年颁
　　勅书赐物令通市如故其地盖北印度交界北极髙二十九度十五分距京师偏西四十五度五分当为古罽賔国地
　　御制题痕都斯坦双玉盘得十韵【戍子】
　　葱岭接昆仑痕都天竺藩【向称温都斯坦乃痕都斯坦之误今考梵文改正以新疆道里方向证之其地当由回部过葱岭至防达克山西南即其地盖北印度交界説详考讹篇中】琼枝产寳伙水磨省工烦【闻彼处治玉以水磨不以沙石错】泰冒徒闻浴和阗此溯源匪求来不拒弗韫贾堪言盈尺区寜论【去声】成双珏实存中规仍瓣瓣合度更浑浑带蒂芳葩簇通身翠叶翻荒唐说泝水【卞和之事向曽有诗辨其诬】约略比婴垣谩诩连城贵端知五德尊孙卿有佳喻恭已慎临轩
　　御制咏痕都斯坦玉墨瓶笔室【有序戊子】
　　制出回中珍储席上抽璚筦则拟毛锥戢戢珥时可比昭华贮隃糜则见墨海潭潭蘸处奚夸银瓮琢成附体文房信具二难收便聨凾璧府疑兼双珏盖彼贵人所用供奉誊章其来万里而遥微惭玩物为忆旁行左向缄秘笈者曽供削牍之书更同四角中央咏瓣香焉试续铭盘之句
　　削木中书拟管城【中土聚毫为笔外域削木供书犹存古制也】横行却向左而行【梵书向右行外域书多同惟回书虽旁行而向左与汉书同】宛看琢玉成笔室更介为瓶贮墨卿染誊章供述事取携凑便恰怡情非珍新様兼精玖用识同文异献荆
　　御制咏痕都斯坦玉壶【己丑】
　　缤纷水叶翻水磨制婴垣细入毫发理浑无斧凿痕氷心欣可在仁色表斯温典雅司空品买春且漫论御制咏痕都斯坦满尺玉盘【己丑】
　　考工未借玉人为万里从风贡自驰【守伊犁将军伊勒图所进】巧匠由来琢喀吗【回之古巧匠名】金神会是守勲池规圆外复出瓜瓣尺满中仍结蕤不寳华嚣寳献善王孙圉语廑吾思
　　御制咏痕都斯坦玉椀【己丑】
　　良璆出大防山石那须攻省力资水磨精镌夲鬼工式成列辨气吐草垂虹曽未三朡伐【平定回部师未至痕都斯坦】贡原西旅同
　　御制咏痕都斯坦荷叶杯【庚寅】
　　痕都斯坦玉杯一圆椭作荷叶形跗有蒂曲柄环之旁出艾叶二达于杯唇卷其上可执莹薄如纸惟彼中匠能之内地玉工谢弗及也
　　四叠团荷叶双牵长艾枝制非出华夏巧实胜般倕抚处不留手琢时那搆思旅獒垂法语三复略慙斯御制咏痕都斯坦玉盘【庚寅】
　　昆峤产瑶琳泰防毎献琛薄来虽厚徃不寳恧攸箴跗鄂承还叠英华灿且沈锦囊珍什袭可复忆云岑御制题痕都斯坦玉杓【庚寅】
　　掌非周玉府攻自泰西瀛絶胜舒州杓何须力士铛璞原误荆国蕊特艳昌城试问宜谁赠应调傅说羮御制咏痕都斯坦玉椀【有序庚寅】
　　邮从西土蕊簇四面重防碾出筠浮晕若两旁抱珥贡效泰防包匦来随都防归轺用是摛吟以代纪实
　　截肪出泰冒制椀自痕都形色双合相磨礲了似无叶翻含蕾耳瓣发抱花趺通道恒来贡怀柔义廑吾御制题痕都斯坦白玉盌【庚寅】
　　懿此婴垣玉出惟羭次山色真胜霜雪器岂类钗镮设贡岐周际应陈琬琰间车磲定何物八斗费言艰【曹植有车磲盌赋】
　　御制题痕都斯坦白玉盘【庚寅】
　　周尺将盈尺斯盘乃是盘几曽掌玉府见说鬻都丸【拔达克山迤西至痕都斯坦掌货税者皆为之都丸】圆似月轮满薄于楮叶单截肪置其里辨质信应难
　　御制咏痕都斯坦玉瓿【庚寅】
　　荷柄曲擎一朶花旁生两蕾致堪挐琢由西海如甊瓿制弗东周有虺蛇栗缜圆雕粲瑶蕊髪丝防起尚琼华竒珍不胫还常至空谷白驹叹转遐
　　御制痕都斯坦白玉杯【庚寅】
　　痕都涝玉出河濵水磨【去声】磨【平声】成制絶伦百辨细攒稳承足双葩夹辅巧持唇琼瑶自古来西域精致而今胜玉人不以饮醪以啜茗戒哉恶防乆书绅
　　杯圆而椭口四出趺攒菊英下围敷叶十二左右长叶各一上出及杯唇稍外偃复有两花下垂承以短叶可用执玉既莹净制薄如纸良材巧琢非中土玉工所能髣髴也
　　御制题痕都斯坦菊花椀【辛丑】
　　径一围三尺有余水磨工异考工书耳垂翻出双苞缀足底纷承碎瓣舒包贡却非来玉陇【和阗所属城名】通商恒是走渠胥【痕都斯坦犹在抜达克山西南彼处商人时持玉器来鬻叶尔羌】菊花依旧重阳节合赠渊明五柳居
　　御制咏痕都斯坦玉盂【有序壬辰】
　　制出月邦贡来葱岭抚碧琳之温润搴芳艾之葳蕤腴琢连城阆圃宜承晞露光开四照善卷正艳秋阳惟置盂取义乎益安而铭器寓怀于非寳
　　四出形如秋海裳叶翻双耳执承浆琼英那许薫池守垂草当生敖岸阳冷语哗嚣漫致诮温容沕穆自含光泰西制岂能知古喻水休论圆与方
　　御制咏痕都斯坦玉椀【有序壬辰】
　　璞韫昆山镂传印度卷芳茎而环耳攒花缬以承趺晶莹一规允彼良工巧琢瑑萦五字嘉兹寳器恒来
　　西昆率产玉良匠出痕都楮刻异三载水磨成百瑜制精画难比器钜执如无不寳非求彼频来却慙吾御制痕都斯坦玉瓜瓣瓢【癸巳】
　　玉瓢一握如瓜瓣有蒂有叶还有花和阗有玉不能琢【和阗虽有玉工而不能精琢精琢者皆出痕都斯坦彼处亦出玉盖愈西愈近昆仑矣】琢自痕都万里遐昆仑之冈产羙质喀吗水磨攻错加制为饮器可携带清泉举酌胜烹茶异域都大尚武备以猎以战随操挐是盖彼中贵者用非枣乃似安期瓜弗征弗索听贸易近利市至三倍奢徒置棐几佐文玩殊方声教奚事夸却笑设赠许顔辈弃而弗顾当兴嗟
　　御制咏痕都斯坦玉灯檠【癸巳】
　　逺域逮西瀛崇昆产翠琼省工有水磨巧匠作灯檠那更称银烛雅宜灿玉瑛趺承盘一具柄置盏双撑致芴层翻叶昻藏独挺茎寜夸髙七尺真足重连城善市由他致【回人皆善贾痕都斯坦虽地当印度絶逺而懋迁每至叶尔羌故今恒得其玉器闻其攻玉纯用水磨工省而制精尤内地所不及也】频来亦自惊似兹供继照借可赞离明御制咏痕都斯坦小玉合【癸巳】
