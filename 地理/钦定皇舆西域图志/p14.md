<!-- { "loadSidebar": true } -->
　　三巴图鲁于中之一要遮色楞忽堕其术不及弯弓白刃挥霍犹斩数人之死弗却
　　二等侍卫额尔克巴图鲁海兰察
　　烈风扫枯迅其奚难亦頼众杰摧敌攻坚于塔巴台射巴雅尔是其伟绩勇鲜伦比
　　原二等侍卫云骑尉富绍
　　黑水筑栅未毕贼侵蜂屯蚁杂攘攘林林持将军令意气昂藏来往慰众铳殒堪伤
　　三等侍卫赛音博勒克巴图鲁扎竒图
　　狗盗鸡鸣孟尝不弃窃马何害用人之际间道达檄首遴斯人双雄比肩冲出万军
　　三等侍卫什伦哈什哈巴图鲁阿尔丹察
　　骑二骏马纵两神鹘回如瓦雀伏不敢发共扎竒图左旋右抽卒致军信効力独优
　　三等侍卫卓里克图巴图鲁五十保
　　军檄再发更抡五英驰驿余月迅至北京舍身报国不可数算举其尤者图形作赞
　　【附】奉
　　勅恭撰紫光阁次五十功臣像赞【并跋】
　　防赞大臣一等诚勇公都统巴禄
　　准部回城咸慴将种恸父殒贼杀贼逾勇两世济美同上凌烟古称定逺其何有焉
　　防赞大臣杭州将军福禄
　　战呼尔璊险艰戮力建驻和阗亦资部勒出勷赞画入晋庸封移镇武林旌节雍容
　　原领队大臣宁夏将军一等子和起
　　整旅追亡计擒巴雅肘腋衅成曰维呢吗一翎归报嚄唶如生罪人斯得刳祭于茔
　　防赞大臣喀尔喀扎萨克和硕亲王桑寨多尔济
　　藩部名王英姿卓铄缮边助讨匪渝其恪蒙瀛冠带檄调不烦归尔屏翰以钥北门
　　防赞大臣喀尔喀扎萨克多罗郡王车木楚克扎布
　　朔方蕃卫忠慤夙敦收乌梁海瓯脱气吞更躙叛魁青滚杂卜五等既崇三迁弥速
　　原领队大臣都统满福
　　言率新附渠酋是擒而何污裸鼠首狼心遇伏不挠穿龈贼辈睠彼阵云精英岂昧
　　领队大臣甘州提督闫相师
　　薄库车门石着于额屹不为动观者舌咋叶羌之役虚捣亢批雄姿伟干足镇关西
　　领队大臣哈密郡王品级贝勒玉素富
　　筠冲望族作蕃伊昔以通回情军谘是择六城既纳二竖焉逃其镇乌什吠不夜嘷
　　头等侍卫副都统西朗阿巴图鲁查拉丰阿
　　手格猛虎曽不色变矧驱羣羊穷回敢面昔巴图鲁曰丁将军孙西朗阿克绍前闻
　　领队大臣副都统瑚尔起
　　突擒浑齐其气如虹及降勃律乌幕占风围解和阗战鏖大食麾蝥而登威着西域
　　原领队大臣副都统阿敏道
　　逆回反噬狂同防狗往谕变生耻汚贼手裂眦唾詈止水明操阿克苏河犹闻怒涛
　　副都统墨尔根巴图鲁伍岱
　　转战朔庭铠尽虮虱射昂可图组縻尺一拔防成队绩着回中摧坚入险积健为雄
　　副都统观音保
　　济尔哈朗力固噶兰喀喇乌苏袭迫复完众谓神兵出两竒厄论据守功兵一贼百
　　领队大臣肃州镇总兵官五福
　　礮车失卫谪官示惩辎重克全复镇旌能功于过观瑕不瑜匿况同苦甘允率尔职
　　回部公和阗阿竒木伯克阿什黙特
　　乌什右姓负弩最先偕我虎臣往收和阗风鹤之时孤城兀守嘉此忠勤俾劝尔后
　　回部公喀什噶尔阿竒木伯克噶岱黙特
　　身本回族愿効前驱军门再欵道梗勿渝出入诸艰始终一节列爵专城以旌英杰
　　前锋防领特古尔得尔巴图鲁艮音太
　　焚箐轰碉金川著绩厯战西陲每当锋镝凖夷既喙回部斯瞠所向披靡健鋭之英
　　署防领额尔克巴图鲁巴岱
　　搤博罗特贼魁莫逋迨捍和阗独入其郛坠马骁腾裹抢草草犹左右射应辄倒
　　协领布彦图巴图鲁布尔哈
　　掉鞅伊犁弯弧洱海入阵拍张不烦厉乃逾沟拔寨敚礮倾台肯辜缨组捦生始回
　　察哈尔总管苏朱克图巴图鲁纳兰图
　　随征絶漠战则请前旋上和门计级絫然手夺贼鎗还以刺贼浑齐之追厥功尤特
　　原领队大臣察哈尔总管坤都尔巴图鲁巴宁阿
　　见贼辄怒如刺必拔战布拉齐矢石交戞奋身挥突竟殒贼中既脔叛首祭以报忠
　　索伦总管齐达克齐巴图鲁阿尔哈尔沁
　　背城阻水兼临断桥濡泥入坎神力独超歴事戎行金创常满遂由伍卒洊阶总管
　　索伦总管哈坦巴图鲁萨垒
　　重围趣援衔枚聴令阅五日夜冲锋弥劲不宁惟是军伐夙优招三戎部蹙两叛酋
　　原索伦总管赛沙尔泰巴图鲁扎尔善
　　黑水一彴跃马横戈如入无人格杀独多讵云力尽结缨气倍乌孙大宛屡试功在
　　索伦佐领克图尔克巴图鲁诺璊察
　　追固尔板战哈萨克手与贼持纵衔弛勒屡踬屡起卒俘以还征袍不解创血常殷
　　头等侍卫什尔玛海巴图鲁徳尔森保
　　桓桓虎贲擢儁龙江回湟济师鞚飞骏駹屡蹴逆渠誓作葅醢实副嘉名什尔玛海
　　头等侍卫塔苏尔海巴图鲁占颇图
　　修罗障日恃其有手一矢洞之血及于肘射巴雅尔能事不虚问所挽弓十四力余
　　头等侍卫固勇巴图鲁伊萨穆
　　援兵虽来画堑相望孰骑而呼为告无恙维巴图鲁偕往趣师其冲贼队如分水犀
　　三等侍卫克什克巴图鲁伍克什尔图
　　预军门选聨镳致书头防万翩如入虚达阿克蘓趼将及膝铅弹在背至今未出
　　三等侍卫克尔车赫巴图鲁沙津察
　　谁从间道同缄蜡丸瞠目大呌势无万难矢石之交得路一线克尔车赫洵称胆练
　　三等侍卫坤都尔巴图鲁扎敦察
　　超距长才且战且走非突围者乃斩关手待我具五壮哉此行奚啻同袍盖心胆并
　　头等侍卫丹巴巴图鲁莽喀察
　　控疆场横槊沙碛还经黑水中流投策蠭屯蚁聚跳荡只身捉生烧寨勇着索伦
　　头等侍卫布哈巴图鲁齐里克齐
　　行不旋顾战不待援既征朔漠还使西宛万里折冲千夫辟易锡号布哈实惟名覈
　　头等侍卫卓里克图巴图鲁额讷慎
　　一战伊犁再呼尔璊身入贼贼营夜翻被刺者三抢痕斜竪牌以纪功勇犹可贾
　　原头等侍卫瑚集图
　　以五十人断河源路七千余众莫敢泅渡既彰嘉绩还送急征遇贼捐躯悼惜曷胜
　　原二等侍卫克丑巴图鲁宁古礼
　　羽林材武奋迹岩疆单骑冞入捷若探囊花门堞摧黑水礮夺裹革而还生气咄咄
　　原三等侍卫伊徳尔巴图鲁奎玛岱
　　枕戈幕庭有进无退更随大帅驰壁往代长虵封豕首涂告侦死绥仓猝犹挥短兵
　　原三等侍卫特通额
　　絶徼折冲志存干蛊所向无前不待防鼓渡河遘险矢尽于房骂贼以殉嚼齿勿忘
　　原蓝翎侍卫莫宁察
　　略地湟中啸聚云火霹雳鸣箙无余笴一间老屋固垒坐焚昆冈贞玉气尚干云
　　二等侍卫丹巴巴图鲁那木查尔
　　于思弃甲谁当一队径率百人攻其腹背手取回礮回胆尽寒铁绣糢糊横捎左鞍
　　二等侍卫特古思巴图鲁塔尼布
　　唾手缚贼贼莫能夺引身救人人无不脱西拔达山北俄罗斯独来独往翳特古思
　　二等侍卫哈什哈巴图鲁玛格
　　徃来哈萨讫于诸回长身善战辰韩异才肉薄叶羌筑堡自缮凡三阅月独当一面
　　原二等侍卫哈什哈巴图鲁达尔汉
　　济尔哈朗如蘖生苞提防歩卒突出前茅谕贼捐身惊呼健者旧隶名蕃达什达瓦
　　三等侍卫卓克托巴图鲁恩特
　　初从参赞追奔漠北复从将军蹴围西极路逾万里时阅百旬洗甲蒲昌余瘢满身
　　三等侍卫西尔库济巴图鲁伊达木扎布
　　佽飞之杰凌厉朔陲谕降别部介马而驰援呼尔璊蹑伊西洱彼竭我盈么防魄褫
　　三等侍卫库尔察巴图鲁茂汉
　　北路西川旧劳弗替载进祁连新庸孰逮阿尔泰岭玛那斯河讷可之获其功实多
　　三等侍卫舒都拉呼巴图鲁西尔库尔
　　龙武健士袴褶从戎战经十数甲不一衷古亦有言杀敌致果闻桴跃鞍金疮未裹
　　原三等侍卫拜达尔
　　别将百人往探回窟遇贼辄歼如手扪虱鏖两昼夜入围出围英姿飒爽仗节一挥
　　原蓝翎侍卫舒伦巴图鲁喀拉
　　偕拜达尔结队前锋射生被遮援絶数重焚栅蹈火火烈具举望者眙谓目光炬
　　蓝翎侍卫固济尔巴图鲁伊登古
　　蹑巴雅尔战不避艰追霍集占抵拔达山显号克膺宜固济尔用厉顔行成劳是纪
　　【臣】等伏覩我
　　皇上懋膺
　　天贶丕缵
　　前猷炳
　　睿哲于先防摅
　　神谋于独断自相臣将臣下逮什伍兜鍪之士靡不禀
　　承
　　方略赴防投时是以嵗未五周荡平准噶尔讫诸回部丰庸伟伐伊古罕臻暨乎告
　　庙策勲
　　上亲第其著绩尤赫者五十人图形
　　紫光阁
　　御制序赞系之重示褒异其在事宣勤効命有成劳堪
　　纪者虽功以次及而数亦如之则
　　勅【臣】等胪名摭实续为之赞【臣】等间考汉之云台唐之凌烟阁其事羶芗志乘然所称建竪非常足副钜典者指不多屈其他率参以侍从勋阶际防成功之侣裁取备数数又不越二十余人而止以视
　　今日之铭竹帛绘丹青岳岳洸洸焜燿后先者讵可同年语哉
　　皇上建伊古未有之
　　大业垂伊古未有之
　　至文传信所资义无溢美臣等纂言载笔敢有侈矜顾惟幕府之捷书兵曹之功牒章章具在设以五十人中分举一二置古图画间不知如何铺张藻缋以为英竒卓越擅一代之闳规矣夫功以次及者如是况其著绩尤赫者哉况其雄姿辈出奄有百人者哉防哉
　　圣训有云中外一统宣力者众【臣】等跽诵绎思窃谓由国运之隆始致人才之盛而得人才之盛益以翊国运之隆嗣时亿万斯年显融懿烁熙
　　鸿号于无疆信有征也【臣】等辁陋下材叨尘
　　枢禁兹获奉
　　诏飏言缀名简末无任荣幸无任惶悚【臣】刘统勲【臣】刘
　　纶【臣】于敏中恭跋


　　钦定皇舆西域圗志巻首四
<史部,地理类,都会郡县之属,钦定皇舆西域图志>
　　御制题舆地图
　　括地多年仰
　　圣猷【舆地图自康熙年间　　皇祖命人乘传诣各部详询精绘而后定或有不能身履其地者必周谘博访而载之既成镌以铜版垂诸永久】覈真今复逮渠搜【上年平定凖噶尔迤西诸部悉入版章因命都御史何国宗率西洋人由西北两路分道至各鄂托克测量星度占侯气节详询其山川险易道里逺近绘图一如旧制】闳夸讵类参军注阸塞应同主史収益切觐光周诰凛匪闗凿空【上声】汉臣求宇安嵗美吾恒愿望蜀宁当意更留
　　御制再题舆地图叠前韵
　　敢云扩宇蒇
　　前猷偃伯从兹罢勦搜厄鲁马牛无一牧筠冲屯堡并全収【乾隆乙亥平定凖噶尔各部既命何国宗等分道测量载入舆图己卯诸囘部悉版籍复遣明安图等前往按地以次厘定上占辰朔下列职方备绘前图永垂徴信】本朝文轨期同奉昧谷寒暄重【去声】细求无外皇清王道坦披图奕叶慎贻留


　　钦定四库全书
　　钦定皇舆西域图志卷一目録
　　图考一
　　皇舆全图
　　西域全图
　　安西南路图
　　安西北路图一
　　安西北路图二
　　天山北路图一
　　天山北路图二
　　天山北路图三
　　天山南路图一
　　天山南路图二
　　天山南路图三
　　天山南路图四
　　天山南路图五
　　天山南路图六














　　钦定皇舆西域圗志卷一目録
　　钦定四库全书
　　钦定皇舆西域图志卷一
　　图考
