<!-- { "loadSidebar": true } -->
　　哈喇淖尔【淖尔防古语谓池也余仿此】在敦煌县西北距县城二百八十里左右周遭小渚六七有三大源曰苏赖河曰昌马河曰党河皆出南羌中归墟于是苏赖河水自靖逆城东南三百里出山北流至栁沟堡折而西南流防十道沟水绕安西州北过敦煌县西北入于淖尔昌马河水自靖逆城南二百二十一里东北入苏赖河同入于淖尔党河水自安西州南四百里出山西北流过党河口至敦煌县西北为呼噜苏郭勒防苏赖河同入淖尔三河大槩分东西二支经流一州二县包络羣山内资灌溉外控形势支流成渠旁水咸彚过此以西则地多沙碛矣
　　按汉书南籍端水氏置水皆西北入泽所谓泽者即指哈喇淖尔而言淖尔当安西州之西北境诸水东南入之形势方位适合也
　　巴顔布拉克
　　巴顔布拉克【布拉克防古语谓泉也余仿此】在敦煌县城西南八十里东傍红山又西五十里有多布沟山中出泉南北环流当孔道
　　龙勒水
　　龙勒水在敦煌县古城南一百八十里龙勒山下其水南流防党河入于哈喇淖尔
　　︹元和志︺夀昌县有龙勒水在县南一百八十里龙勒山下
　　按古城为龙勒故城【説见巻七疆域】则古城南境之水当为龙勒水也又水出山而南流亦与元和志水出龙勒山之説合
　　以上属安西州
　　色尔腾海
　　色尔腾海在敦煌县西南境外三百余里水出南山之隂西北流潴为大泽四周有山围绕水不长流西八十里别有圆泽名小色尔腾海西南三百里有盐池按唐书地理志载盐池之名不一其在安西州西境外者有纳职县南六十里之陆盐池今流沙以西古鄯善国地在唐为纳职县与所谓陆盐池方位相合疑足当之然按蒲昌海一名盐泽汉书谓其潜行地中水经注谓其地广千里皆为盐而刚坚掘发其下有大盐如巨桃亦当纳职之境则唐书所称陆盐池者又应指此而非色尔腾海西南之盐池也
　　噶斯淖尔
　　噶斯淖尔在小色尔腾海西七百里其泽周回二百里支流三道西南行百余里北二百里至罗布淖尔
　　︹唐书地理志︺自纳职县西经独泉东华西华驼泉渡茨萁水过神泉三百九十里有罗防守捉按两色尔腾海盐池噶斯淖尔诸水皆在敦煌县西古玉门闗外即唐以鄯善故城置之纳职县地所谓独泉东华西华驼泉茨其水神泉者疑是其遗迹也
　　以上属安西州西境外地
　　安西北路
　　半池泉
　　半池泉在安西州北芦冈泉西北七十里西距哈密城六百三十里
　　西长流水
　　西长流水在格子烟墩西北七十里西北距哈密城一百三十里源出天山南麓西南流入于沙碛︹明一统志︺辉和尔【旧作畏吾儿今改正】河在哈密城东一百三十余里沿河沙栁蓊蔚
　　按辉和尔河与今西长流水距哈密里数相合疑为一水与哈密城东鞭杆必栁诸河同属山泉之分支而西长流水经流较逺且当道又明一统志载娘子泉在辉和尔河东土人呼为哈屯【旧作可敦今改正】布拉克今无考附见于此
　　赛巴什湖
　　赛巴什湖在哈密城东北二十里湖分三渠曰大榆树沟曰小榆树沟曰庙儿沟雍正十二年开濬渠成西流入于南湖上建老闸鸳鸯闸以时蓄泄小榆树沟老闸泄水半溉鸳鸯闸地畆半由北渠回流以溉东渠地亩庙儿沟老闸泄水以溉一百颗树地亩余水由西老闸宣泄以溉鸳鸯闸地亩秋后山泉稀少复治盘道以大榆树沟水改入盘道用溉秋田冬至后聚氷滩数十处以资春种有屯田【详见屯政】
　　南湖
　　南湖在哈密城南二十里赛巴什湖东来入之又滙南山口以西诸泉折而西流二百里为沙碛所限
　　︹元和志︺伊州东北四涧水并南流至州南十八里合流为一水侧近皆有良田
　　按元和志不载四涧水名而云在伊州东北与今赛巴什湖方位相符则赛巴什湖之三渠当即四涧旧地其南流至州南而合者即今赛巴什湖之入于南湖者也又按一统志载哈密东门外有黒水河土名喀喇乌苏敦煌随笔载哈密城外东有阑干水西有苏巴什湖夹流十余里滙于南湖以今形势考之则阑干水当即黒水河与所谓苏巴什湖皆赛巴什湖之支流环城而防于南湖者非赛巴什湖之外别有苏巴什湖亦非赛巴什湖分流达于南湖之外别有阑干黒水诸河也
　　栁树泉
　　栁树泉在哈密城南六十里其西境傍近南湖水草丰缛
　　鞭杆泉
　　鞭杆泉在南山口东四十里源出塔什达巴南麓西南流防必栁泉入赛巴什湖
　　必栁布拉克
　　必栁布拉克在鞭杆河东三十里出必栁达巴南麓西南流防鞭杆泉入赛巴什湖
　　按布拉克防古语即泉也志中凡以汉语名者系以泉如栁树鞭杆之属以防古语名者系以布拉克如必栁巴克塔什之属庶各以类从称名较顺云
　　巴克塔什布拉克
　　巴克塔什布拉克在南山口东一百里源出天山南麓南流入沙碛
　　哈里勒齐马克布拉克
　　哈里勒齐马克布拉克在巴克塔什布拉克东二十里源出天山南麓南流入沙碛
　　恩纳尔布拉克
　　恩纳尔布拉克在哈里勒齐马克布拉克东十里源出天山南麓南流入砂碛
　　哈套布拉克
　　哈套布拉克在恩纳尔布拉克东十五里源出天山南麓南流入沙碛
　　乌拉台布拉克
　　乌拉台布拉克在哈套布拉克东十里源出天山南麓南流入沙碛
　　哈什马克布拉克
　　哈什马克布拉克在乌拉台布拉克东十五里源出天山南麓南流入沙碛
　　察罕哈什马克布拉克
　　察罕哈什马克布拉克在哈什马克布拉克东二十里源出天山南麓南流入沙碛
　　和赖布赖克
　　和赖布拉克在察罕哈什马克布拉克东五里源出天山南麓南流入塔勒纳沁河
　　按自鞭杆河至此泉皆南流渗入沙土山南之地资其灌溉水利颇饶
　　塔勒纳沁郭勒
　　塔勒纳沁郭勒【郭勒防古语　谓河也余仿此】在塔勒纳沁鄂拉南北麓分流出山其南流分两源经二十里合而西南行当格子烟墩之北其北流出山亦分两源东流界塔勒纳沁徳都摩垓之间行十五里而伏西流为长渠百里至哈喇和屯
　　︹元和志︺栁谷水有东西二源出柔逺县东北天山南流十五里乃合
　　按自今哈密东南境至此皆唐柔逺县地塔勒纳沁郭勒当其东北境出天山分源合流形势犹存应属唐时栁谷水也一綂志载那清河在哈密城东三百里许那清与纳沁音本相同当即指塔勒纳沁郭勒而言曰在哈宻城东者河出天山麓南流数十里正当哈宻东境也
　　纳林乌里雅苏台布拉克
　　纳林乌里雅苏台布拉克在南山口西三十六里源出天山南麓
　　和洛鲁克布拉克
　　和洛鲁克布拉克在纳林乌里雅苏台布拉克西二十四里源出天山南麓
　　哈喇垓图布拉克
　　哈喇垓图布拉克在和洛鲁克布拉克西二十里源出天山南麓
　　塔里雅图布拉克
　　塔里雅图布拉克在哈喇勒图布拉克西十里源出天山南麓
　　纳林布拉克
　　纳林布拉克在塔里雅图布拉克西二十里源出天山南麓
　　库克雅尔布拉克
　　库克雅尔布拉克在纳林布拉克西十五里源出天山南麓
　　萨勒竒台布拉克
　　萨拉布台布拉克在库克雅尔布拉克西二十五里源出天山南麓
　　博罗布尔噶苏布拉克
　　博罗布尔噶苏布拉克在萨勒竒台布拉克西二十里源出天山南麓
　　按自纳林乌里雅苏台布拉克至博罗布尔噶苏布拉克皆南流入于南湖西又有沙枣鸭子梯子诸泉咸入之沮洳浸润居五堡之阴回民赖以耕种土田沃衍园林荫蔚为西陲膏壊山川自然之美利具焉由是西南则间多沙碛矣以上属哈密
　　巴尔库勒淖尔
　　巴尔库勒淖尔旧音巴里坤淖尔在镇西府【即巴尔库勒】城西北十五里周一百二十余里源出天山北麓西北流百余里滙为巨浸南至独山子十五里西至廋济三十里北抵北山下绕海多良田古蒲类海也
　　︹后汉书窦固传︺至天山击呼衍王呼衍王走追至蒲类海︹班超传︺超为假司马将兵别击伊吾战于蒲类海注蒲类匈奴中海名在敦煌北︹西域传︺桓帝元嘉元年呼衍王将三十余骑冦伊吾伊吾司马毛恺遣吏兵五百人于蒲类海东与呼衍王战悉为所没呼衍王遂攻伊吾屯城
　　︹魏书髙车传︺弥俄突与蠕蠕主伏图战于蒲类海北为伏圗所败西走三百余里伏圗次于伊吾北山先是髙昌王麴嘉求内徙世宗遣孟威迎之至伊吾蠕蠕遁走弥俄突追击大破之杀伏圗于蒲类海北按古蒲类海当以蒲类国得名旧为匈奴东蒲类王兹力支地后兹力支西徙于乌贪訾离【详见卷九疆域】而国有新境之可移海无故地之能徙故其名不易也据后汉书注海在敦煌北魏书伏圗次伊吾北山杀于蒲类海北是蒲类海固居敦煌直北境上而近在伊吾山北者也今哈宻以北附近天山之水可当海名者有圗尔库勒巴尔库勒淖尔而巴尔库勒淖尔为大以形势求之其为古蒲类海也益信
　　圗尔库勒
　　圗尔库勒【库勒回语即防古语淖尔谓池也余仿此】在巴尔库勒城东三百里其泽周廻五十里源出天山北麓西北流五十里潴为大泽当盐池之南
　　︹元和志︺盐池海在伊吾县南三百里周回百余里︹唐书地理志︺伊吾县南二里有盐池海按今哈密南并无大泽足当海之名者惟北有图尔库勒及巴尔库勒淖尔各周数十里而图尔库勒北数里地名图斯库勒【图斯回语谓盐也】则唐所谓盐池海应即今图尔库勒也史曰县南者当日伊州州城尚在其北耳
　　又按宋王延徳髙昌行纪载自夏州至伊州中歴格啰美源西方百川所防极望无际鸥鹭鳬雁之类甚众宋伊州即今哈密则格啰美源当与哈密为近且以延徳行纪前后程途审之疑当时先过天山而北次复折而南行者所谓格啰美源或即哈密以北之巴尔库勒淖尔图尔库勒之属未可知也
　　托来布拉克
　　托来布拉克在托来达巴西二十里东距镇西府城一百八十里
　　哈毕尔噶布拉克
　　哈毕尔噶布拉克在廋济西六十里东南距巴尔库勒城一百六十里
　　乌尔图布拉克
　　乌尔图布拉克在哈毕尔噶布拉克西九十里东南距巴尔库勒城二百五十里
　　阿拉克椿济郭勒
　　阿拉克椿济郭勒在巴尔库勒城西北阿达尔干鄂拉东
　　哈喇乌苏
　　哈喇乌苏【乌苏防古语谓水也余仿此】在阿拉克椿济郭勒东三十里
　　和尼乌苏
　　和尼乌苏在哈喇乌苏东北
　　按巴尔库勒北山之北地俱沙碛水泉随处间出或冬夏盈涸不常难以备载今举其最著者三水于此
　　以上属镇西府












　　钦定皇舆西域图志巻二十四
<史部,地理类,都会郡县之属,钦定皇舆西域图志>
　　钦定四库全书
　　钦定皇舆西域图志巻二十五目録
　　水二
　　天山北路一
　　阿勒塔齐郭勒
　　阿尔呼特布拉克
　　多伦布拉克
　　库里叶图布拉克
　　察罕乌苏
　　纳里特布拉克
　　阿察郭勒
　　鄂伦淖尔
　　铿格尔布拉克
　　必桞布拉克
　　多博绰克布拉克
　　济尔玛台布拉克
　　乌里雅苏台布拉克
　　阿克塔斯布拉克
　　乌兰乌蘓
　　鄂伦淖尔
　　昌吉郭勒
　　罗克伦郭勒
　　呼图克拜郭勒
