<!-- { "loadSidebar": true } -->
　　按唐侯君集伐髙昌畧定三州五县二十二城今辟展境内金岭南凡十三城金岭北凡七城金岭东凡五城而东境之城则自齐克塔木城始总计实不止二十二城则厯朝建置不一非尽唐时旧迹矣
　　特斯
　　特斯在齐克塔木西三十里西距辟展城四十里有墩有台
　　特库斯
　　特库斯在特斯西二十里西距辟展城二十里有墩有台有水北流名巴哈言小也
　　洪
　　洪在特库斯南二十里有城当山谷口东南通额什墨西北距辟展城二十里
　　︹唐书西域传︺侯君集讨髙昌其王文泰谓左右曰度碛疲钝以逸待劳卧收其敝耳十四年闻王师至碛口悸骇无他计发病死
　　︹宋史外国传︺王延徳使髙昌至鬼谷口避风驿凡八日至泽田寺髙昌闻使至遣人来迎次厯地名寳庄又厯六种乃至髙昌髙昌即西州也
　　按古通髙昌有数道一自伊吾西行隋书髙昌传从武威西北有捷路度沙碛千余里四面茫然无有蹊径故客商往来多取伊吾路是也一自敦煌度莫贺延碛北行唐书西域传侯君集伐髙昌王师至碛口攻田地城是也宋王延徳使髙昌始厯伊州次厯纳职县城至鬼谷口泽田寺寳荘六种以抵髙昌则自伊吾复绕道南行折而西北仍从莫贺延碛之北口以抵其境者也
　　又按汉书西域传元始中车师后王国有新道出五船北通玉门闗往来差近戊巳校尉徐普欲开以省道里半避白龙堆之阨三国志引魏畧从玉门闗西北出经横坑避三陇沙及龙堆出五舩北到车师界此为汉魏时自玉门闗西北通车师之道在今则自敦煌县西北至辟展皆取道于哈密折而西行不涉流沙龙堆之地或即汉魏时故道然哈密为汉伊吾而班史所述又无取道伊吾之文疑自今之敦煌县西折而北行不厯哈密径趋辟展又别有一道而不可考也至莫延贺碛在辟展东南境侯君集王延徳入口之处当属今之洪地即唐书所谓碛口者则固较然可覩云
　　楚辉
　　楚辉在洪西北二十里南倚金岭东北距辟展城二十里西距鲁克察克城五十里背山为城城东有泉从辟展城北西南流经楚辉城南
　　︹魏书髙昌传︺明威将军韩安保遣使韩兴安等十二人使髙昌髙昌王马儒复遣顾礼将其世子义舒迎安保至白棘城去髙昌一百六十里按魏髙昌国都在今土尔番楚辉西距土尔番城一百六十里应是魏白棘城地
　　色尔启布
　　色尔启布在楚辉西四十里金岭下东北距辟展城六十里西南距鲁克察克二十里不当孔道地近山少可耕之地有水从北山下出南流经城东分二支流其西一支经鲁克察克城南以溉田园利甚溥
　　按唐书地理志西州交河郡统前庭栁中交河蒲昌天山五县而栁中居其东栁中即今鲁克察克则自鲁克察克城东至色尔启布楚辉辟展诸城当属唐时栁中县地
　　鲁克察克
　　鲁克察克旧对音为鲁克沁在楚辉西五十里东北距辟展城二百十里东有长河由色尔启布西南流至其境为辟展东最大聚落唐栁中县治也雍正初年土尔番囘酋额敏和卓避凖噶尔侵掠迁于此十二年移驻瓜州乾隆二十四年西域平复还故地
　　︹汉书西域传︺戊巳校尉屯田居车师故地校尉刁防病遣使陈良屯桓且谷傋匈奴寇司马丞韩元领诸壁右曲侯任商领诸垒将数千骑至校尉府分告诸壁得三百四人去校尉府数里止晨火防校尉开门击鼓收吏士良等随入遂杀校尉刁防止留戊巳校尉城
　　︹后汉书西域传︺延光二年敦煌太守张当上书言若不能出兵可置军司马将士五百人四郡供其犁牛谷食出据栁中此中计也帝纳之乃以班勇为西域长史将弛刑士五百人西屯栁中勇遂破平车师又伊吾北有栁中皆膏腴之地
　　︹唐书侯君集传︺君集次碛口而文泰死子智盛囊袭位进营栁谷扵是皷而前贼婴城自守遣谕之不下乃刋木塞堑引撞车毁其堞飞石如雨所向无敢当因防其城俘男女七千进围都城︹西域传︺髙昌田地城戊巳校尉所治也侯君集伐髙昌王师至碛口奄攻田地城契苾何力以前军鏖战是夜星坠城中明日防其城虏七千余人
　　︹文献通考︺唐平髙昌以田北城【即田地城】为栁中︹元史地理志︺西北地附录鲁克察克【旧作鲁古尘今改正】︹明史西域传︺栁城一名鲁城又名栁陈即后汉栁中地唐置栁中县西去哈喇和卓七十里东去哈密千里经一大川渡流沙在火山下有城屹然广二三里即栁城也四面皆田园流水环绕树木防翳永乐四年刘特穆尔【旧作帖木儿今改正】使巴什伯里因命赍币赐栁城酋长嗣是屡入贡栁城密迩哈喇和卓土尔番凡遣朝使及酋长入贡都与之偕后土尔番彊遂为所灭
　　按今鲁克察克本汉栁中地戊巳校尉城此因名栁城后讹为栁陈转为鲁城复转为鲁古尘肃州新志作鲁谷庆一名鲁普秦后名鲁克沁要不外音之相袭成讹也通考唐以田北城为栁中县即西域传所谓田地城北与地字相类当属传写之误其城即汉戊巳校尉后汉长史班勇所居本属汉栁中地是以唐为柳中县与唐书载田地县戊巳校尉所居之说合明史称戊巳校尉城在哈喇和卓其说为无据矣
　　洋赫
　　洋赫在鲁克察克西北二十里东北距辟展城二百三十里亦以金岭为屏障有小城
　　哈喇和卓
　　哈喇和卓在洋赫西北三十里东北距辟展城二百六十里地方三里许旧城已废民别居小堡土膏肥美水源北出金岭下经沙碛至防金口滙为大渠入哈喇和卓唐交河郡髙昌县治也
　　︹隋书西域传︺髙昌国其都城周回一千八百四十步国内有城十八
　　︹唐书地理志︺西州交河郡领县前庭本髙昌寳应元年更名
　　︹文献通考︺唐平髙昌以髙昌为髙昌县︹元史地理志︺西北地附录哈喇和卓【旧作合剌火者今改正】︹明史西域传︺和卓【旧名火州今改正】又名哈喇在栁城西七十里土尔番东三十里即汉车师前王地隋时为髙昌国元名和卓统号辉和尔置达尔噶齐【旧作达鲁花赤今改正】监治之永乐四年命刘特穆尔赍防币赐其王子哈散明年遣贡方物十一年秋命陈诚李暹等以玺书文绮往劳僧寺多于民居东有荒城即髙昌国西北连巴什伯里国小不能自立后为土尔番所并
　　按隋髙昌国都城即唐西州交河郡治所统前庭栁中交河蒲昌天山五县前庭与交河郡同治今洋赫哈喇和卓阿斯塔克土尔畨诸城是也栁中居前庭之东今鲁克察克以东诸城是也交河居前庭之西今招哈和屯以西诸城是也蒲昌县以蒲昌海得名在前庭县东南今其边界不可考约自勒木丕城迤东南一带是也天山县在前庭县北以天山得名今之金岭以北诸城是也唐书地理志前庭县注本髙昌是唐改髙昌县为前庭县即隋髙昌国都城明史误称哈喇和卓为火州遂谓山色青红如火汉戊巳校尉所治今考其地知和卓与火州以音近而讹山色如火又以火州之讹而傅防其辞实皆无据汉戊巳校尉治在鲁克察克亦与哈喇和卓无涉
　　阿斯塔克
　　阿斯塔木在哈喇和卓西五里东北距辟展城二百六十五里有城相传其先国师所居有河自金岭南麓南行分二支流其东流经哈喇和卓城右西流经哈斯塔克城右
　　玉门口
　　玉门口在哈喇和卓西北十里东距辟展城二百七十五里东北两山陡立径寛平内外皆有墩台旧有闗名古玉门闗已毁在口玉二小字可辨为土尔番及哈喇和卓往山北大路入谷迤西北行十余里出北口东北十五里至森尼木
　　按此旧传为古玉门闗第考汉书地理志玉门闗阳闗皆在敦煌郡龙勒县西域传出阳闗自近者始曰婼羌去阳闗千八百里西北至鄯善鄯善西北至车师千八百九十里是玉门阳闗皆在车师东南千余里土尔番即车师焉得有玉门闗乎葢其国慕中国玉门闗之名故以名其山口后中国人至此谓即汉玉门闗者非也
　　勒木丕
　　勒木丕在阿斯塔克西南二十里东北距辟展城二百八十五里有小城南抵沙碛西南行四百里至罗布淖尔
　　︹唐书地理志︺交河郡领县蒲昌本隶庭州后来属西有七屯城弩支城石头镇潘仙鎭
　　按今勒木丕西南经罗布淖尔当属唐蒲昌县地特其城镇遗墟湮于沙碛不可得而考矣
　　土尔番
　　土尔番旧对音为吐鲁番在阿斯塔克西北五十八里东距辟展城三百二十三里北倚金岭岭麓有泉南流周绕国城民田资其灌溉地广土肥气温暖无雨雪唐髙昌县有安乐城即其遗址也乾隆二十一年封莽噶里克为扎萨克公驻其地寻叛伏诛封额敏和卓子素赉满于此
　　︹明史西域传︺土尔番在哈喇和卓西百里去哈密千余里唐置西州交河县此则交河县安乐城也按今土尔番城即唐安乐城故址肃州新志称其西北百里有灵山今考土尔番城北距金岭甚近而博克达鄂拉则在土尔番城西北百里外是肃州新志所谓灵山者应指今博克达鄂拉而言而土尔番城为安乐城故地益可见矣
　　招哈和屯
　　招哈和屯亦称交河城在土尔番城西二十里东距辟展城三百五十里招哈郭勒出其北郭勒之水分道南流环城左右即汉时交河旧地也北倚金岭峯峦层叠经城西而迤南形势佳胜民物殷繁
　　︹汉书西域传︺车师前国治交河城西南至都防治所千八百七里至焉耆八百三十五里地节二年年侍郎郑吉校尉司马憙发城郭诸国兵万余人自以所将田士千五百人击车师攻交河城破之
　　︹后汉书西域传︺建初元年酒泉太守段彭大破车师于交河城
　　︹唐书西域传︺髙昌王都交河城汉车师前王庭也侯君集伐髙昌军进填隍引冲车飞石如雨城中大震智盛谒军门请改事天子君集谕使降词未屈薛万均勃然起曰当先取城小儿何与语麾而进智盛流汗伏地曰唯公命乃降
　　︹地理志︺交河郡交河县县北八十里至龙泉馆又北入谷一百三十里经栁谷度金沙岭经石防汉戍至北庭都防府城
　　︹文献通考︺君集以兵傅其城智盛降以交河城为交河县
　　按汉书焉耆国西南至都防治所四百里车师前国至焉耆八百三十五里由车师前国假道焉耆至都防治所实不过一千二百三十五里如取径道宜更有近于此者安得自车师前国至都防治所有一千八百七里之逺乎卑陆国南接车师去都防治所一千二百八十七里则此八百字应亦二百字之误又汉书载车师六国大者三百户小者或四五十户惟车师前王国实七百戸当不一城以形势求之自交河城以东至辟展诸城凡在金岭环抱中者当尽属车师前国地也
　　雅木什
　　雅木什在招哈和屯西南十五里东距辟展城三百六十八里城周里许东倚金岭西北望都鲁达巴招哈郭勒之水自金岭西出折而东南流至雅木什南
　　安济彦
　　安济彦在雅木什西五里东距辟展城三百七十三里城周里许不当孔道
　　布干
　　布干在安济彦西南三十里东距辟展城三百八十三里有城周二里许山北有泉石哈毕尔噶南流成大泽在碛中
　　托克三
　　托克三在布干西南六十里东距辟展城四百十三里有城周二里许西北直都鲁达巴自此南行十里至蘓巴什塔克又西行通哈喇沙尔
　　按自布干托克三以西至蘓巴什谷口为辟展西境分住囘民均辟展至诸处安设台站则析属于哈喇沙尔以均劳逸与疆域原方隅不同凡囘部各属交界处多有类是者为例举于此台站别详兵防门
　　伊拉里克
