<!-- { "loadSidebar": true } -->
　　海东翻飞下海西【海青夲名海东青】变青为白斯更竒东木西金五行配各从其色非人为霍罕部在天山右其汗名额尔德尼摅诚通贡致方物韝来鸷鸟随译鞮黄睛玉爪气隽逸素翘皓羽光陆离笼育林监昭逺服为之造屋诚无稽【见元史】豪腾雄击都弗借纯精明防覃宜题瑞图越裳漫比拟冩形传实寜可遗冩形传实寜可遗乆安永奠殷吾思
　　御制咏龙泉盘子【有序庚寅】
　　向侍衞自吐鲁蕃廻者曽携一盘至亦既有诗纪事此盘乃霍罕所贡霍罕安集延部类相近而霍罕为之长旧伯克额尔德尼今其侄纳博图袭为伯克其地葢逺于吐鲁番数倍使使者贡万夀并告新用事因成是什録实
　　古宋龙泉世颇稀云何外域尚或有吐鲁番器昔讶看霍罕包贡今复走不寳厚徃致频来所嘉彼亦知献夀质厚色葱弗茅蔑【出遵生八牋磁器开路曰蔑少损曰茅】定窑之下斯抡首赵家幅员未逮彼彼何以得故难剖长言纪实非玩物更厪深意慎所守
　　︹史记大宛传︺大宛在匈奴西南在汉正西去汉可万里其俗土著耕田有城郭屋室其属邑大小七十余城其北则康居西则大月氏西南则大夏东北则乌孙东则扞冞于窴
　　︹汉书西域传︺大宛国王治贵山城去长安万二千五百五十里东至都防治所四千三十一里北至康居卑阗城千五百一十里西南至大月氏六百九十里北与康居南与大月氏接宛别邑七十余城多善马张骞始为武帝言之上遣使者持千金及金马以请宛善马宛王不肯与汉使妄言宛遂攻杀汉使于是天子遣贰师将军李广利伐宛宛人斩其王母寡首献马三千匹汉军乃还
　　︹晋书西戎传︺大宛去洛阳万三千三百五十里南至大月氏北接康居大小七十余城太康六年武帝遣使杨颢拜其王蓝庾为大宛王蓝庾卒其子摩之立遣使贡汗血马
　　︹魏书西域传︺洛那国故大宛国也都贵山城在疏勒西北去代万四千四百五十里太和三年遣使献汗血马自此每使朝贡
　　︹唐书西域传︺寜逺者夲防汗那或曰防汗元魏时谓破洛那去京师八千里居西鞬城在真珠河之北有大城六小城百贞观中王契苾为西突厥瞰莫贺咄所杀阿瑟那防匿夺其城防匿死子遏波之立契苾兄子阿了参为王治呼闷城遏波之治渇塞城显庆初遏波之遣使朝贡三年以渇塞城为休循州都督府授阿参了刺史自是嵗朝贡天寳三载改其国号寜逺
　　按汉书称自车师前王廷随北山波河西行至疏勒为北道西逾葱岭则出大宛康居奄蔡今喀什噶尔为古疏勒其逾葱岭必经鄂什是即古自疏勒西逾葱岭出大宛之北道也汉书休循在葱岭西捐毒与葱岭属二国附葱岭而居西北皆当大宛而捐毒稍东其北尚与乌孙接则是鄂什出葱岭之道计之葱岭西北为休循休循西北为大宛也休循捐毒为今布鲁特【说见前条】由是西北为安集延玛尔噶朗霍罕那木干塔什罕皆有城郭土著与史记大宛土著有城郭之说合则大古宛地当即今安集延诸城无疑元魏以洛那国为古大宛云在疏勒西北方位非诬唐之防汗那即魏破洛那而更名寜逺者应即汉大宛故地东界西突厥南接葱岭是以其王契苾为西突厥所杀而以渇塞城为休循州者境当葱岭北原夲汉休循国地是今安集延诸城在汉为大宛在唐为寜逺也
　　御制诗防云史记言大宛为城郭之国则正今之回部非哈萨克也臣等防绎
　　圣训考证方隅如今之叶尔羌一帯回部附近葱岭虽与汉时大宛相去不逺尚在葱岭之内其在葱岭外者为今霍罕安集延诸城亦奉回教参互史书审证方位其为大宛故壤无疑
　　安集延
　　安集延在霍罕东三百八十里东南去鄂什四百里去喀什噶尔五百里西北为那木干西为玛尔噶朗北濵那林河南接葱岭乾隆二十四年奉将军檄谕令协擒霍集占既内附专使吁请入
　　觐二十五年正月其城伯克托克托玛哈墨第等朝京师
　　赐宴瀛防其地北极髙四十一度二十八分距京师偏
　　西四十四度三十五分
　　御制瀛防赐宴安集延来使即席得句【庚辰】
　　奉檄犹惭力未宣【安集延奉将军遣侍衞檄谕即欲协擒霍集占兄弟以逆贼未至彼境即専使吁请入觐】右旋书捧使来专闭关难学汉光武谒陛何期安集延西宛都称到天上南兰羣喜沐恩先【时防逺山使尚未到】仰流嘉彼明于顺三接应申赉骈
　　御制安集延匕首【癸未】
　　持短入长不逾尺应速用近两刄窄水晶为靶月芽直筠冲插腰豫戒廹感我厚泽贡弗惜徒观羙理霜雪色纒绵经冗金错餙漆龙文鞘偃蹇奕自来非拟邓遵得锦袄襓更檀匣袭用昭絶域兵戈释
　　玛尔噶朗
　　玛尔噶朗在安集延西百八十里北滨那林河东与安集延接南拱葱岭西有河出葱岭北山北行入那林河乾隆二十四年侍衞达克塔纳徃抚其城伊拉斯呼里拜伯克以其属内附其地北极髙四十一度二十四分距京师偏西四十五度十分
　　那木干
　　那木干在玛尔噶朗城西北八十里霍罕城东北八十里南滨那林河东西有水出北山南流入那林河东北与布鲁特杂处乾隆二十四年与霍罕安集延同时内附其地北极髙四十一度三十八分距京师偏西四十五度四十分东五十里逾河为塔尔罕
　　按霍罕安集延玛尔噶朗那木干诸部跨那林河之南北列城四五应即汉大宛别邑七十余城唐寜逺大城六小城百之故地说并见前霍罕条又按唐时寜逺即破洛那其西南境别有曹史康米诸国即康居五小王支庻为匈奴突厥所请西南依葱岭者亦应在今安集延诸城以西其详备见北魏隋唐诸史爰摭録故实而系以论说焉
　　︹北史西域传︺康国者康居之后也迁徙无常不恒故地自汉以来相承不絶其王本姓温月氏人也旧居祁连山北昭武城因被匈奴所破西逾葱岭遂有国枝庻各分王故康国左右诸国并以昭武为姓示不忘夲也王字世夫毕其妻突厥达度可汗女也都于萨寳水阿禄迪城名为强国西域诸国多归之大业中始遣使贡方物　米国都那宻水西旧康居之地无王其城主姓昭武康国王之支庻字闭拙都城方二里西北去苏对沙那国五百里西南去史国二百里东去州六千四百里大业中频贡方物　史国都独莫水南旧康居之地也其王姓昭武字狄遮亦康国之支庻也都城方二里北去康国二百四十里南去吐火罗二百里西去那色波国二百里北去米国二百里东北去米国二百里东去州六千五百里大业中遣使贡方物　曹国都那宻水南数里旧是康居之地也国无主康国王令子乌建领之都城方三里东南去康国百里西去何国百五十里东去州六千六百里大业中遣使贡方物　何国都那林水南数里旧是康居地也其王姓昭武亦康国王之族类都城方二里东去曹国百五十里西去小女国三百里东去州六千七百五十里大业中遣贡贡方物【魏书隋书载康米史曹何诸国与北史同】
　　︹唐书西域传︺康者一曰萨末鞬亦曰飒株建元魏所谓悉万斤者其南跨史百五十里西北距西曹百余里东南属米百里北中曹五十里在那宻水南大城三十小堡三百君姓温本月氏人始居祁连北昭武城为突厥所破稍南依葱岭即有其地枝庻分王曰安曰曹曰石曰米曰何曰火寻曰戊地曰史世谓九姓皆氏昭武隋时其王屈木支娶西突厥女遂臣突厥武德十年始遣使来献髙宗永徽时以其地为康居都督府东曹或曰率都沙那苏对沙那刼布咀那苏都识匿凡四名居波悉山之隂汉贰师城地也东北距俱战提二百里北至石西至康东北寜逺皆四百里许南至吐火罗五百里有野义城武徳中与康同遣使入朝西曹者隋时曹也南接史及波覧治瑟底痕城武徳中入朝天寳元年献方物中曹者居西曹东康之北王治迦底真城米或曰弥末曰弥秣贺北百里距康其君治鉢息德城永徽时为大食所破显庆三年以其地为南谧州朝贡不絶何或曰屈霜你迦曰贵霜匿即康居小王附墨城故地史或曰佉沙曰羯霜那居独莫水南康居小王苏薤城故地西百五十里距那色波北二百里属米南四百里吐火罗也
　　按唐书吐火罗居葱岭西乌浒水之南古大夏地那色波亦曰小史居吐火罗故地东扼葱岭而于史国则称其西距那色波南接吐火罗北史亦云史国南去吐火罗五百里是史国在葱岭西北也北史米国西南去史国二百里史国北去米国二百里东北去米国二百里唐书史北二百里属米是米为史直北偏东二百里国在葱岭北也唐书康国南距史百五十里东南距米百里是康为史直北米西北百余里国在葱岭西北也唐书东曹即苏对沙那西至康是东曹在康国之东而云南去吐火罗五百里亦应在葱岭西北以北史米国西南去史国二百里西北去蘓对沙那五百里之文证之则东曹固在史国之北是以南去吐火罗与史国同也东曹之西为中曹南接康中曹之西为西曹南接史而康之南境亦接史是史国东西之境较长唐书东曹西至康北史曹国东南至康一专就东曹而言一兼中东西三曹国而言故其文不同北史称何国东去曹国百五十里是何国又居诸国之西也总计史米曹康何五国南北约四百里东西六百余里在葱岭直北迤西境上以今形势揆之当为霍罕安集延诸城西南五百余里内地安集延诸城为唐之寜逺说见前条由是西南行得曹米诸国即唐书所谓东曹东北四百里至寜逺者也九姓昭武为匈奴突厥所破稍西南行依葱岭者如此既迁之后在汉大宛西南依葱岭未迁之前在汉大宛西北傍祁连旧属康居五小王地汉书所谓大宛西北与康居接北道西逾葱岭则出大宛康居者于此可见唐书称东曹为汉贰师城犹在大宛境内又云西曹者隋时曹也隋书曹国旧康居之地是则唐之东曹西曹实汉之大宛康居交界处益灼然矣
　　塔什罕
　　塔什罕东北与右部哈萨克接东与布鲁特接东南与那木干接距喀什噶尔城一千三百里汉大宛康居交界处唐则石国地也地居平原有城以三和卓分辖回众曰莫尔多萨木什曰沙达曰吐尔占向为右部哈萨克羁属嵗供差役莫尔多萨木什者哈萨克所置和卓也为吐尔占所逐哈萨克以兵问罪于吐尔占乆而不觧乾隆二十三年参赞大臣富德追擒哈萨克拉至其地遣防固尔岱赫善等徃抚塔什罕回众及右部哈萨克次军于莾格特城外以待之防固尔岱赫善既谕哈萨克降复悯回众之受兵也将平之召吐尔占未至索诸野方与哈萨克战于河上因谕以睦邻守土之道并宣示
　　圣主威福乃大感悟与哈萨克释争相睦如初遂遣其
　　属莫呢雅斯奉表降
　　诏受之其文曰臣莫尔多萨木什跪奏
　　大仁至圣普冐羣生大皇帝恭惟
　　天使惠临臣土臣不胜懽跃奉承
　　谕防若开防瞽蠢兹邉末敢备外藩罔或有二心所有准孽额什木札布谨献阙下外臣草莾冀随星轺仰瞻
　　圣容躬服
　　彛训回归防牧宣示臣属永永无极诚忻诚庆九月莫
　　呢雅斯来朝
　　赐宴盘山静寄山荘与观南苑大阅及灯火额什木札布阿睦尔撒纳兄子也从贼亡走为塔什罕所得至是献之其地北极髙三十度五分距京师偏西四十七度三十三分由塔什罕西南行七百里外逾尔河又逾那林河为赛玛尔堪城又西南为哈拉克则城又西为乌尔根齐城又西临达里冈阿鄂谟西境尽矣
