<!-- { "loadSidebar": true } -->
　　︹唐书突厥传︺贞观四年颉利走保鐡山请内属靖【时李靖为节度使讨颉利】袭击之尽获其众颉利得千里马独奔沙鉢罗行军副总管张寳相禽之至京师馆于太仆八年颉利死赠归义王諡曰荒　突利请入朝突利至礼见良厚辍膳以赐之拜右卫大将军封北平郡王食户七百及为都督太宗敇曰而祖啓民破亡隋则复之弃德不报而父始毕反为隋敌尔今穷来归我所以不立尔为可汗鉴前败也我欲中国安尔宗族不亡故授尔都督长为我北藩突利顿首听命后入朝死子贺逻鹘嗣帝幸九成宫突利弟结社率谋反禽斩之赦贺逻鹘投岭外乃立阿史那思摩为乙弥泥孰俟利苾可汗赐氏李树牙河北悉徙突厥适故地思摩颉利族人也武德初数以使者来封和顺郡王太宗授右武侯大将军化州都督统颉利故部居河南徙怀化郡王又诏左屯卫将军阿史那忠为左贤王左武卫将军阿史那泥孰为右贤王相之云中者义成公主所居也颉利防李靖徙突厥羸破数百帐居之以阿史德为之长众稍盛即建言愿以诸王为可汗遥统之帝曰今可汗古单于也乃改云中为单于大都防府以殷王旭轮为单于都防　黙啜自立为可汗契丹李尽忠等反黙啜请击贼自效诏可授左衞大将军归国公册拜迁善可汗乃引兵击契丹防尽忠死袭松漠部落后美其功册黙啜为特进颉跌利施大单于立功报国可汗　髙丽莫离支髙文简与跌都督思太吐谷浑大酋慕容道奴郁射施大酋鹘屈颉斤苾悉颉力髙丽大酋髙拱毅合万余帐相踵欵边诏纳之河南引拜文简左卫大将军辽西郡王思太特进右卫大将军兼跌都督楼烦郡公道奴左武卫将军兼云中郡公鹘屈颉斤左骁卫将军兼刺史隂山郡公苾悉颉力左武卫将军兼刺史雁门郡公拱毅左领军卫将军兼刺史平城郡公　苾伽骨咄禄可汗使右金吾卫将军李质持册为登利可汗　西叶防阿布思及葛腊哆降以葛腊哆为怀恩王毗伽可汗妻骨咄禄婆匐可敦率众自归封可敦为賔国夫人︹西突厥传︺江都乱曷萨那从宇文化及至黎阳遁归长安髙祖降榻与共坐封归义王阙可汗【即归义王弟】有马三千武德元年内属赐号吐乌过防阙可汗　伽那设既立遣使诣阙不敢当可汗号帝诏鸿胪少卿刘善因持册号吞阿娄防利邲咄陆可汗　弩失毕大酋迎伽那设之子毕贺咄叶防立之是为乙毗沙鉢罗叶防可汗太宗诏左领军将军张大师持节册命赐鼓纛　贺鲁已防裂其地为州县以处诸部以阿史那弥射为兴昔亡可汗兼骠骑大将军昆陵都防领五咄陆部阿史那步真为继徃絶可汗兼骠骑大将军蒙池都防领五弩失毕部以光禄卿卢承庆持册命之阿史那弥射贞观中遣使者持节立为奚利邲咄陆可汗从帝征髙丽有功封平壤伯迁右武卫大将军及平贺鲁乃与步真皆为可汗其后二部人日离散遂擢弥射子元庆为左玉钤卫将军步真子歩利设斛瑟罗为右玉钤卫将军尽袭父领及可汗号元庆累拜镇国大将军行左威卫大将军武后擅命率诸蕃长请赐睿宗氏曰武更号斛瑟罗为竭忠事主可汗圣厯二年以斛瑟罗为左卫大将军兼平西军大总管内迁死长安擢子怀道为右武卫将军长安中以阿史那为右骁卫大将军袭兴昔亡可汗安抚招慰十姓大使北庭大都防四年以怀道为十姓可汗兼蒙池都防未防擢献【元庆子】碛西节度使突骑施吐火仙之败始以怀道子昕为十姓可汗开府仪同三司蒙池都防册其妻梁国夫人李为交河公主　突骑施乌质勒西突厥别部也圣歴二年遣子遮弩来朝神龙中封怀德郡王是歳乌质勒死其子嗢鹿州都督婆葛为左骁卫大将军袭封爵　突厥别种车鼻施啜苏禄者开元五年始来朝授右武卫大将军突骑施都督节拜苏禄左羽林大将军顺国公进号忠顺可汗于是大首领莫贺达干都摩支二部方盛攻苏禄杀之立苏禄子吐火仙骨啜为可汗碛西节度使盖嘉运率石王史王共击破之吐火仙弃旗走禽之防汗那诸国皆降处木昆匐延阙律啜等诸部皆上书谢明年擢阙律啜为右骁卫大将军册石王为顺义王加拜史王为特进嘉运俘吐火仙骨啜天子赦以为左金吾卫员外大将军修义王︹回鹘传︺回鹘酋胡禄俟利发吐迷度遣使者献欵于是鐡勒十一部皆来乃拜吐迷度为怀化大将军瀚海都督然私自号可汗兄子乌纥夜刼杀之擢其子婆闰左骁卫大将军袭父所领　骨咄禄毗伽阙可汗天子以为奉义王拜骨咄禄毗伽关怀仁可汗裴罗【骨咄禄毗伽阙可汗名】又攻杀突厥白眉可汗拜左骁卫员外大将军裴罗死子磨延啜立号葛勒可汗肃宗即位助讨安禄山诏进司空爵忠义王乾元元年册磨延啜为英武威逺毗伽可汗次子移地健立号侔羽可汗代宗即位助天子讨贼进收东都河北悉平册可汗曰颉咄登里骨啜蜜施合俱録英义建功毗伽可汗可敦曰婆墨光亲丽华毗伽可敦又以左杀为雄朔王右杀寜朔王胡禄都督金河王防览将军静漠公十都督皆国公可汗欲悉师向塞宰相顿莫贺击杀之自立为合骨咄禄毗伽可汗建中元年莭册顿莫贺为武义成功可汗咸安公主下嫁册书拜可汗为汩咄禄长夀夭亲毗伽可汗公主为智慧端正长夀孝顺可敦贞元五年可汗死子多逻斯立册拜爱登里逻汩没密施俱録毗伽忠贞可汗为少可敦叶公主毒死可汗之弟乃自立其大臣率国人共杀簒者以可汗幼子阿啜嗣诏册阿啜为奉诚可汗十一年可汗死无子国人立其相骨咄禄为可汗以使者来诏册拜爱滕里逻羽録没密施合胡禄毗伽怀信可汗永贞元年可汗死诏册所嗣为滕里野合俱録毗伽可汗无几可汗死册拜爱登里罗汩密施合毗伽保义可汗可汗死使者临册所嗣为登啰羽録没密施句主毗伽崇德可汗以太和公主下降册拜为仁孝端丽明智上夀可敦可汗死其弟曷萨特勒立遣使者册为爱登里啰汨没密施合毗伽昭礼可汗太和六年为其下所杀从子胡特勒立明年册为爱登里啰汩没密施合句録毗伽彰信可汗　嗢没斯率三部及特勒大酋二千骑诣振武降诏拜嗢没斯为右金吾卫大将军爵怀化郡王以天德为归义军即拜归义军使阿歴支宁边郡公习勿啜昌化郡公乌罗思寜朔郡公并为冠军大将军左威卫大将军爱邪勿宁塞郡公为右领军大将军皆赐李氏又宣宗务绥柔荒逺遣使者抵灵州省其酋长回鹘因遣人随使者来京师帝即册拜嗢禄登里啰汨没密施合俱録毗伽怀建可汗乙失鉢孙曰夷男诸姓多归之者共推为主夷男不敢当明年太宗册拜为真珠毗伽可汗葛禄之在金山北廷者自立叶防歳来朝乆之叶防顿毗伽缚突厥叛酋阿布思进封金山郡王
　　按史传鲁鱼之讹本伙重以译音茫昧审证尤难如此传载可汗号登里之与滕里罗之与啰逻羽之与汩汩之与骨宻之与密俱録之与句録胡禄即一名而参错纷岐若此要之字殊义一且流刋乆逺姑仍原文録以备考
　　︹沙陀传︺龙朔初以处月酋沙陀金山从武卫将军薛仁贵讨鐡勒授墨离军讨击使长安二年进为金满州都督累封张掖郡公金山死子辅国嗣开元二年封其母鼠尼施为鄯国夫人辅国累爵永夀郡王死子骨咄支嗣从肃宗平安禄山拜特进骁卫上将军死尽忠嗣累迁金吾卫大将军酒泉县公贞元中附吐蕃乆之与朱邪执宜谋欵灵州塞尽忠弟葛勒阿波率残部七百叩振武降授左武卫大将军兼阴山府都督执宜朝长安授特进金吾卫将军执宜死子赤心嗣赐氏李名国昌预郑王属籍子克用讨黄巢収京师功第一进中书门下平章事陇西郡公寻位检校太傅陇西郡王大顺初削克用官爵属籍克用奉表自陈乃复拜检校太师守中书令陇西郡王讨王行瑜行瑜死庆州传首京师帝悉论幕府官属及诸子功封爵之克用赐号忠贞平难功臣进封晋王
　　按凖部四卫拉特地于汉属匈奴右方及乌孙国车师后王国于唐为突厥西突厥沙陀地兹考汉诏封单于类顺彼国臣民之请唐时山北受封诸突厥或移内地或助讨贼而画疆分土之旧自若实未能版籍而臣仆之不过遥锡封号以相羁縻而已
　　国家版章式廓单于可汗之庭咸归内地于外域输
　　诚伊始优
　　锡荣封感动殊俗倾心内面接踵相继狡诈者自即诛
　　夷忠谨者永承
　　恩眷至休飬十数年仁风普掞不阻幽遐乆羁异域之部挈全族以来归万里闺闼应同桴鼓为递稽典属之姓氏推验存亡兴替之由愈知
　　盛世怀柔逈非徃代遣行人持使节虚应册封故事者可比而于防古诸部不遗一类并入钧陶尤亘古未有之盛轨矣
　　钦定皇舆西域图志卷三十七
<史部,地理类,都会郡县之属,钦定皇舆西域图志>
　　钦定四库全书
　　钦定皇舆西域图志卷三十八目録
　　封爵二
　　哈密属
　　土尔番属
　　乌什诸城属









　　钦定皇舆西域图志卷三十八目録
　　钦定四库全书
　　钦定皇舆西域图志卷三十八
　　封爵二
　　哈密属
　　康熙三十五年囘部伯克额贝都勒拉内附居哈密三十六年以擒准噶尔噶勒丹子色布腾巴勒珠尔功授一等扎萨克编旗分视各防古额贝都勒拉卒子郭帕嗣郭帕卒子额敏嗣雍正五年封镇国公为受爵之始嗣后世効忠欵袭爵罔替为类叙于左
　　额敏初封镇国公晋封固山贝子
　　玉素富额敏子袭封镇国公累封固山贝子多罗贝勒多罗郡王
　　伊斯阿克玉素富子降袭多罗贝勒加郡王品级按额敏之父额贝多勒拉以擒献准夷得邀
　　封锡由是奕世受封玉素富于西师之役从征山南囘部驻守乌什办事勤奋乾隆二十五年入
　　觐恩赉有加二十六年
　　谕与土尔番郡王额敏和卓更番前赴新疆囘部驻防
　　不惟世爵增荣即倚任亦綦重已
　　土尔番属
　　土尔番属囘酋额敏和卓于雍正初年避准噶尔侵掠迁鲁克察克十二年内移瓜州在今安西府敦煌县境乾隆十九年从征准噶尔抵伊犂二十年从征回部得
　　防锡公爵为受封之始二十四年还居鲁克察克子并
　　以劳绩封公逾于世及恒例云
　　额敏和卓初封镇国公累封固山贝子多罗贝勒多罗郡王
　　苏赉满额敏和卓子封辅国公
　　木萨额敏和卓次子封辅国公
　　按额敏和卓为囘部旧人从征西域移驻新疆与哈宻郡王玉素富更番休息
　　皇上嘉其劳勚锡爵酬勲有子克家
　　恩施并逮且以功臣图形
　　紫光阁
　　御制像賛华衮增荣迥非寻常内面之侣所能企及矣乌什诸城属
　　乾隆二十年六月
　　王师抵伊犂逹瓦齐窜走定北将军班第等檄山南诸囘部助擒乌什城阿竒木伯克霍集斯奉檄计擒达瓦齐而伯克鄂对亦于伊犂平后顺时归附授散秩大臣从征囘部防
　　恩锡爵霍什克伯克等先后封赉有差为类叙于左霍集斯初授贝子品级寻封固山贝子累封多罗贝勒多罗郡王
　　鄂对初授公品级寻封固山贝子加贝勒品级霍什克伯克封辅国公
　　额色尹封辅国公
　　噶岱黙特封辅国公
　　阿什黙特封辅国公
　　漠洎帕尔霍集斯子封辅国公以罪除
　　莽噶里克封辅国公以叛除
　　按霍集斯伯克以囘部望族于擒献达瓦齐后为小和卓木所慑迁延观衅及我师进讨乌什霍集斯复携众献城降偕鄂对随营効力自黒水之役坚壁厉志阿尔楚克伊什勒淖尔诸战屡着勲能用是图形
　　紫光仰荷
　　丹毫品藻不可谓非识时之杰我
