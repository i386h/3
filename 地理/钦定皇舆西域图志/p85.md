<!-- { "loadSidebar": true } -->
　　额墨根渥巴锡封固山贝子卒子公坦袭封沙拉扣肯封固山贝子
　　拜济呼封辅国公
　　按土尔扈特渥巴锡等以其部众三万余户行经万有余里不借招徕欵关内附我
　　皇上锡爵分封给廪饩资耕牧绥遐柔逺无隐弗周由是四卫拉特均臣仆垂无外之鸿业洵非人力所及几者矣同时受贝勒贝子封者和硕特台吉公格巴延楚克析系前和硕特属条以清部居兹不复载
　　御制至避暑山庄日都尔伯特台吉防凌等接见【甲戌】路左倾城候属车来归怜逺自员渠识时称杰惟嘉尔敷德賔遐何有予锡爵都教加衮服赐飱还拟赋嘉鱼一家中外欢言畅底事周官借象胥
　　御制流杯亭小宴都尔伯特亲王防凌等【甲戌】
　　宛转清流绕石渠羽觞小宴欵康居呼前手赐笑言接喜可身循礼法初荒略从来事抔饮倾诚那解餙虚誉褭蹏锦段颁中禁满载归教艳拂庐
　　御制宴都尔伯特亲王防凌郡王防凌乌巴什等于万树园诗以纪事【甲戌】
　　万树参天焕曙霞穹庐酒醴乐柔遐薰风五月偏含爽湛露三廵共拜嘉
　　天与人归寕可拒茅分爵锡自应加征招应律欢情洽试听编钟设虡牙
　　渠搜何必镇天骄来贺倾诚不惮遥外廐马为中廐献新賔人并旧賔邀【时四十九旗扎萨克并青海诸部王公台吉毕集行在皆令入宴】鐻鍝自可随方俗冠服同教式本朝【防凌等入觐后即赉以冠服俱从本朝之制】避暑匪今廑惠逺千秋
　　家法仰
　　仁尧
　　御制凖噶尔辉特部台吉阿睦尔撒纳归诚信至诗以识事【甲戌】
　　惠逮条枝宴赉陪【驻避暑山庄赐宴都尔伯特台吉防凌等封以王公等爵命返防牧】乌孙又报挈羣来敢云德化俾苗格信是
　　天恩致宇恢重赏崇封吾岂靳推心置腹彼何猜山庄计日应重到【将以冬月复临热河晋见施恩】
　　深意当年万载培
　　御制至避暑山庄日辉特台吉阿睦尔撒纳等接见【甲戌】冬节山庄此重【去声】寻冲寒为慰逺藩心开疆扩土非吾志机辏人归借
　　帝临【朕自登极以来初无用兵意迩年准夷内乱簒夺相仍都尔伯特辉特和硕特诸台吉率众来归先后接踵既当为降人筹乆长计且实有可乘之机皆借　　上苍黙眷云】迎跸翘瞻犹卉服诘朝宠锡易华簮薰风五月员渠宴壁上诗笺一再吟御制锡封辉特亲王阿睦尔撒纳等谢恩朝见诗以纪事【甲戌】
　　初秋欵塞柏冬权山舘来迎表寸丹【阿睦尔撒纳以七月至即请入觐朕因其未出痘命俟东廵廻跸至热河谒见】中国怀柔宁过厚逺人礼数且从寛乍瞻大典身犹踧得厠亲藩意倍欢【阿睦尔撒纳同来归附渠长二十余人各锡郡王贝勒公封爵均命为扎萨克与内扎萨克诸藩等】宠示诸侯王上位汉家终是畏呼韩
　　御制赐宴辉特亲王阿睦尔撒纳等诗以纪事【甲戌】黄屋髙张宴析支怀音内面后先随敷文底事称干羽施惠何难与解推疆埸都欣效奔走【命阿睦尔撒纳赴北路军营以来年】
　　【出师意甚踊跃】衣冠已觉习威仪【来归诸台吉皆赐冠服入宴时拜跪如礼】晚来灯景还教预恰值冰轮正满时【是日仲冬之望】
　　御制即事【甲戌】
　　松坞云庄徃复还新藩三接恰余闲归心底限穷边外继踵频来数月闲【今年两至热河五月中归诚之都尔伯特台吉策凌等迎谒加恩宴赉锡爵有差比辉特台吉阿睦尔撒纳继至复以冬至后驻山庄受朝锡赉如初顷乌良海宰桑祃木特等降附则因其已出痘即于京师见之】便拟皇风浃西海果然积雪防南山【南山积雪为三十六景之一旧作有留观直待到深冬之句】蜃牕万景供吟凭冰磴寒林懒试攀
　　御制凖噶尔台吉噶尔藏多尔济归化信至诗以纪事【乙亥】
　　呼偈披忱宠赐新夙沙交臂又来宾命师底用张三伐【西北两路所用萨拉尔阿睦尔撒纳皆率先降附之凖噶尔部众将军班第永常董率之而已本欲以余力举之故祃牙命将诸典礼皆未举行】安逺惟因恤兆人【先是檄谕诸部因达瓦齐簒夺肆虐荼毒诸部出师本意惟以伐罪宁人逺近闻风倾附耕者不变咸庆来苏】正喜防音来禁苑还期鞠旅共贤臣水西流处均东面
　　天佑钦承倍敬寅
　　御制驻跸兴安绰罗斯台吉噶尔藏多尔济等来谒诗以纪事【乙亥】
　　定逺非荣一矢加仰流鳞集不辞遐乌孙归去新防号觻得频来共拜嘉开宴旋当赉黼黻【俟至热河合新旧诸防古王台吉普加宴赉赐新至者冠服是日先赐鞍马】扈围先此赐骃騢朝家猎狩应教预漫拟长杨事大夸
　　御制命噶尔藏多尔济诸台吉随围即事得句【乙亥】怀惠无劳咏匪茹櫜鞬左右听相于底须嶻防防为弋自有新安周作阹子弟三□善枉矢后先四部詟穿鐻【厄鲁特四姓又谓之卫拉特四部】山庄指日旋清跸凯宴还赓零露湑御制宴噶尔藏多尔济等即席得句【乙亥】
　　风清日朗好秋时嘉会新藩式燕仪众建一如扎萨克悉臣今逮绰罗斯【四卫拉特绰罗斯氏为彼中正派向未内附兹始封噶尔藏多尔济为绰罗斯汗其余王公及扎萨克以次分封一如喀尔喀及内四十九旗之制】露瀼毕令霑三爵【防占善饮酒而厄鲁特为尤甚是日汗王及诸台吉皆手赐三爵】月上仍教阅九枝【是夕陈烟火赐观】讵我怀柔能致逺
　　神尧威惠万年垂
　　御制都尔伯特台吉伯什阿噶什来觐封为亲王诗以纪事【丙子】
　　来归就弟兄【前年来归之策凌策凌乌巴什皆其同族弟兄】向化慕簮缨不作逆天党【伯什阿噶什曽于军营告逆贼阿睦尔撒纳反谋叛逆招之不赴】惟殷捧日诚用兹嘉乃绩便与锡殊荣式戒蜩螗沸永遵带砺盟御制万树园宴都尔伯特亲王伯什阿噶什及土尔扈特使臣吹札卜即席得句【丙子】
　　碧霄晴旭晓光澄穹幕髙张翠毾防礼法不拘从所习友羣何碍集相仍捧盈常切予心惧奠逺惟钦
　　祖德频万树清晖悬
　　圣日未曽可识昔犹曾
　　御制万树园赐都尔伯特亲王伯什阿噶什及土尔扈特来使观灯【丙子】
　　鳞集来王有后先坚昆驰使又踪连衢尊锡宴前朝洽
　　寳炬装灯午夜姸银燕火蛾纷树下惊麞骇鹿避崖巅侈观讵为夸遐属曶爽光明示别权
　　御制宴土尔扈特使臣【丙子】
　　乌孙别种限罗义【土尔扈特亦凖噶尔厄鲁特也旧为四卫拉特之一曰绰罗斯曰都尔伯特曰和硕特曰土尔扈特策妄阿拉布坦时与土尔扈特搆衅土尔扈特全部西北去乃名辉特为一卫拉特故今土尔扈特南则限于哈萨克东则限于俄罗斯欲至中国必假道于俄罗斯俄罗斯又名罗义云】假道﨑岖歳月賖【戌年自彼部起程今始至】天阙不辞钦献賮雪山何碍许熬茶【防古以诣西藏熬茶为要务故并许之】覆帱谁可殊圆盖中外由来本一家彼以诚输此诚惠无心蜀望更勤遐御制伊犁将军奏土尔扈特汗渥巴锡率全部归顺诗以志事【有序辛夘】
　　伊犁将军伊勒图等奏土尔扈特汗渥巴锡及其台吉策伯克多尔济并舍楞等率其部众三万余户来归先期遣使至伊犁具书通欵自言为阿玉竒汗正系向居俄罗斯地乆愿为大皇帝臣仆而无机可乘乃于去冬谋弃旧逰牧挈属内附因自彼逸出行程万千有余里阅半年余始抵卡伦乞准令入觐以伸积诚渥巴锡等亦先后来至伊犁察其词意恳切邮函以闻先是安泰奏侦知土尔扈特部内附信即遣额驸色布腾巴尔珠尔徃迎之今即谕其偕渥巴锡等至山庄朝谒而舒赫德亦先所命由乌什驰徃莅其事者因令代伊勒图为将军驻伊犁安辑新附之众给以饩赡振其乏也授之牧地资其生也其汗及台吉宰桑至者将锡宴赉封爵秩而其部众则量地分编以居联其情亦涣其势也盖土尔扈特自入俄罗斯逺阻声教越今几六七十年乾隆丙子秋其汗敦噜布喇什虽曾使人入贡苐宴而遣之兹乃不借招致全部内属诚有不期然而然者且凖噶尔自底定以来筑城安屯无异中国郡县今土尔扈特复我藩属于是四卫拉特之众尽抚而有之可谓盛矣然余履泰持盈之念弥以是为兢兢而系之以诗纪实也其详分注各句下此则毋庸覼缕矣
　　土尔扈特部昔汗阿玉竒今来渥巴锡【渥巴锡为土尔扈特汗阿玉竒之孙敦鲁布喇什汗子也】明背俄罗斯向化非招致颁恩应博施舍楞逃复返【平定伊犁时舍楞曽计害我副都统唐喀禄逃匿俄罗斯彼时即向索取而俄罗斯以土尔扈特旧系彼属竟不送还今舍楞既弃彼来归俄罗斯即向我求索亦有辞折之然莫若先以此意令典属传檄示知尤见中国光明正大】彼亦合无词
　　卫拉昔相忌携孥徃海濵【凖噶尔旧凡四部曰绰罗斯曰都尔伯特曰和硕特曰土尔扈特为四卫拉特策妄阿拉布坦时与土尔扈特搆衅其汗阿玉竒统全部西北去乃以辉特为一卫拉特而土尔扈特部遂居俄罗斯地】终焉怀故土遂尔弃殊伦【俄罗斯素不奉佛土尔扈特在彼俗尚不同知伊犂黄教振兴因思还归故土且闻从前投诚之都尔伯特部在此得膺封爵乐业安居遂弃其现居之额济勒防牧率属内附】弗受将为盗【初闻土尔扈特来归之信议者或以舍楞前此负罪逃去不宜与众同受其降余以彼既弃俄罗斯而来若拒而弗纳彼退无所归必为盗抄掠非所以寜我边圉且恐舍楞不来同行之众或疑畏不敢前殊非善全之计若俟其既至执而罪之尤非所以昭威信示怀柔也彼既悔罪输诚则宥其已徃益足彰我寛仁而卫拉全部莫非王臣亦从来未有之事又何必过为顾虑乎】俾安皆我民从今防古类无一不王臣
　　御制土尔扈特汗渥巴锡等至伊绵峪朝谒诗以纪事【辛夘】
　　通使曾经丙子年【土尔扈特汗敦噜布喇什曾于乾隆丙子秋遣使入贡今其子渥巴锡率全部归顺更为不期而至者】兹徕统部不期然名编典属非招致礼肄鸿胪合惠宣类已全归众防古峪征嘉兆信伊绵【是地旧名布祜图昂阿乙亥秋噶尔藏多尔济来朝于此丁丑戊寅哈萨克布鲁特归化其使臣并于此朝谒因名斯峪曰伊绵今土尔扈特全部归顺又适瞻觐于此伊绵者汉语会归之意也】无心蜀望犹初志【丙子宴土尔扈特使臣诗有无心蜀望更勤遐之句盖彼时土尔扈特犹逺阻俄罗斯虽有向化之心无由径达朕并未尝稍存奢望即今渥巴锡等弃俄罗斯举属内附亦非有借招致而徕且凖噶尔四卫拉特从此无不我臣仆尤始念所不及耳】
　　天与钦承益巩防
　　御制万树园赐宴土尔扈特汗渥巴锡等即景成什【辛夘】汗仍其旧号新绥余各优封五等施【渥巴锡乃其旧汗敦鲁布喇什之子本应袭汗者兹予封号曰卓里克图汗其策伯克多尔济封为亲王舍楞班巴尔封为郡王余则贝勒贝子各四公二封爵有差】契苾讵徒四百帐招摇那借九夷旗宁糊珍饍饱以德马湩蚁醪醉不辞于古为稀今厚幸
　　天恩
　　祖烈奉惟寅
　　御制土尔扈特全部归顺记
　　始逆命而终徕服谓之归降弗加征而自臣服谓之归顺若今之土尔扈特携全部舍异域投诚向化跋涉万里而来是归顺非归降也西域既定兴屯种于伊犂薄赋税于回部若哈萨克若布鲁特俾为外圉而羁縻之若安集延若防达克山益称逺徼而概置之知足不辱知止不殆朕意亦如是而已矣岂其尽
　　天所覆至于海隅必欲悉主悉臣为我仆属哉而兹土尔扈特之归顺则实
