<!-- { "loadSidebar": true } -->
　　库舎图达巴在额林哈毕尔噶鄂拉西南五十里巴伦哈布齐垓郭勒经其东麓山脉自额林哈毕尔噶鄂拉分支南行五十里至此又南少西五十里为们都招达巴又南少西一百里为鄂兰逹巴又南少西五十里为额勒伯克鄂拉皆傍东裕勒都斯郭勒之东而绕于其南为天山正干之分支
　　们都招达巴
　　们都招达巴在库舎图达巴西南五十里东裕勒都斯郭勒东岭势袤延南北相属尽裕勒都斯东境
　　鄂兰达巴
　　鄂兰达巴在们都招达巴西南一百里东裕勒都斯郭勒南自们都招达巴南行五十里过东裕勒都斯郭勒发源处折而西五十里至其地
　　额勒伯克鄂拉
　　额勒伯克鄂拉在鄂兰达巴西南五十里东裕勒都斯郭勒南自鄂兰达巴西又南逾山口为裕勒都斯东西两郭勒合流东注海都郭勒处乌尔图布拉克出其南
　　额布图达巴
　　额布图达巴在额林哈毕尔噶鄂拉西三百里东裕勒都斯郭勒北额布图郭勒发源北麓扎噶蘓台格纳特乌里雅苏台诸布拉克出其南山脉自伊犁南境之汗腾格里鄂拉东行五百里为纳喇特达巴又东北六十里为乌得音郭勒达巴又东北五十里至此东西横亘其东南一支由额林哈毕尔噶鄂拉东行为廸化州南境之山其西北一支由哈喇古顔鄂拉西北行为伊犁北山额布图达巴其分脉处也
　　乌得音郭勒达巴
　　乌得音郭勒达巴在额布图达巴西南五十里东裕勒都斯郭勒西空格斯郭勒发源西麓山脉自纳喇特达巴东行六十里折而北至此东谷口通裕勒都斯西谷口通空格斯东西谷口相距五十里
　　纳喇特达巴
　　纳喇特达巴在乌得音郭勒达巴南六十里空格斯南山脉自汗腾格里鄂拉由特克斯郭勒南折而北又南经西裕勒都斯郭勒北蜿蜒东走五百里至此又折而北
　　汗腾格里鄂拉
　　汗腾格里鄂拉在纳喇特达巴西五百里特克斯郭勒发源北麓东北距伊犁一百五十里南距库车三百里山脉自西南四百里之木素尔鄂拉东行分二支其北一支由图斯库勒东南折而东北至特克斯郭勒源南其南一支自拜赛喇木库车之北折而北行逾西裕勒都斯郭勒发源处折而西与北一支合汗腾格里当其交防处山势尊严羣峦环拱为天山之主峯
　　︹唐书西突厥传︺初曷萨那朝隋被留不遣乃共立达头号射匮可汗建廷兹北之三弥山玉门以西诸国多役属与东突厥亢
　　按兹为今库车迤北诸山汗腾格里为大应即唐时三弥山射匮可汗当建廷山北也
　　额什克巴什鄂拉
　　额什克巴什鄂拉在汗腾格里鄂拉南二百里山形寛广产硫黄哈喇库勒发源东南麓赫色勒郭勒东一源出西南麓又东一源出南麓是山为库车北屏距库车城百里山脉自木素尔鄂拉分支东南行百余里为阿勒坦呼蘓鄂拉至此北与汗腾格里鄂拉合又东行一支接库克纳克达巴详见天山南路
　　︹魏书西域传︺兹国西北大山中有如膏者流出成川行数里入地如防糊甚臭服之髪齿已落者能令更生病人服之皆愈
　　︹隋西域传︺白山一名阿羯山常有火及烟即是出碙砂之处
　　︹唐书西域传︺伊逻罗城北倚阿羯田山亦曰白山常有火
　　按今库车古龟兹地伊逻罗城唐龟兹国王居之则今库车城北之额什克巴什鄂拉应即唐书龟兹国北之阿羯田山隋西域传所称阿羯山也史称阿羯田山出碙砂今额什克巴什鄂拉产硫黄考本草石硫黄一名黄碙砂而字书无碙字疑碙砂即砂若魏书所云膏流如川能令齿髪更生愈病者今不可考矣又考宋王延徳髙昌行记载北廷北山中亦出碙砂有烟火则隋所谓阿羯山者又疑与今之廸化州为近
　　阿勒坦呼苏鄂拉
　　阿勒坦呼苏鄂拉在额什克巴什鄂拉西一百余里赫色勒郭勒西一源出其南麓山脉自木素尔鄂拉东南行百余里至此为赛喇木之北屏
　　木素尔鄂拉
　　木素尔鄂拉旧音穆萨尔在汗腾格里鄂拉西南四百里图斯库勒南拜城北哈喇乌苏哈布萨朗郭勒发源东南麓木素尔郭勒两源皆出其南麓绰尔噶布拉克都楚特郭勒阿察哈喇郭勒出其西山脉自西三百里之萨瓦布齐鄂拉东行至此峯峦峻抜氷雪嵯峩艰于行旅自鄂拉北东北行通伊犁乾隆二十五年秩于祀典毎嵗春秋致祭
　　嵗祭木素尔鄂拉文
　　惟神徳符艮止位在兊维秀甲羣峯拔地倚天之势灵钟絶徼出云降雨之功匹葱岭以称尊洵回中之巨镇临于阗而作障允塞外之隩区朕绍服丕基敉宁方夏渠搜即叙遂犁颉利之庭蒲海载清逺致防风之骨逾二万里而献防不四五年而成功维兹木素尔之山实隣阿克蘓之域曩者六师奏凯式彰黙佑之庥今兹百部屯田聿显懐柔之应是用登之祀典载在秩宗练吉日以荐馨遣重臣而展告屐县肇举巍乎列岳镇之班肸蠁丕昭岿然作塞垣之固介以繁祉休有烈光陈此苾芬庶其歆格
　　按古天山统名雪山即今西陲诸部气早寒自镇西府以西髙岩积雪所在多有而阿克苏城东北木素尔鄂拉势尤耸崒飞花攒玉倍于他岭是以雪山虽天山之通称而兹岭専有其名也
　　萨瓦布齐鄂拉
　　萨瓦布齐鄂拉在木素尔鄂拉西南三百里图斯库勒南阿克蘓北库克墨尔根郭勒发源南麓山脉自喀克沙勒鄂拉东北行二百三十里为伯得里克鄂拉又东北二百四十里为卓哈达巴又东二百里至此冈岭层防绵亘东北境凡七百里
　　︹唐书西域传︺汉姑墨国西三百里度石碛至凌山葱岭北原也水东流冬夏山谷积雪
　　按唐书西域传称自龟兹赢六百里有防禄迦一曰亟墨即汉姑墨国又三百里至凌山是凌山在龟兹西九百里也今萨瓦布齐鄂拉在库车西北七百里似所谓凌山尚在其西然考唐书又云凌山西北五百里至素叶水城在今图斯库勒西则唐之凌山又当在今图斯库勒之南与萨瓦布齐鄂拉之方位适合更以东西七百余里中大局考之东为木素尔郭勒西为托什干达里雅皆出北山麓而东流自木素尔鄂拉以西岭多雪难行皆与唐书所谓水东流春
　　夏积雪者相合是唐之凌山即不定为萨瓦布齐鄂拉亦必在萨瓦布齐迤西一带自库车西行数百里之间也
　　卓哈达巴
　　卓哈达巴在萨瓦布齐鄂拉西南二百里阿克苏之西北特木尔乌蘓郭勒出其东
　　︹唐书地理志︺温肃州西北三十里至粟楼烽又四十里度拔达岭
　　按今阿克蘓为古温肃卓哈达巴在其西北应即温肃州西北粟楼烽防达岭之旧地
　　伯得里克鄂拉
　　伯得里克鄂拉在卓哈达巴西南二百四十里
　　乌成库什达巴
　　乌成库什达巴在伯得里克鄂拉西一百里乌什之西托什干达里雅出其东
　　喀克沙勒鄂拉
　　喀克沙勒鄂拉在伯得里克鄂拉西南二百三十里自额图克达巴东北行至此逾山而北通布鲁特境山南为喀什噶尔南北相距各三百余里
　　额图克达巴
　　额图克达巴在喀克沙勒鄂拉西南三百里逾山而北通布鲁特境山南为喀什噶尔山脉自葱岭分支由乌鲁阿喇特达巴东北行三百里至此
　　哈喇鄂拉
　　哈喇鄂拉在额图克达巴西北为其支山博罗和什郭勒木什谔斯腾特们郭勒发源南麓
　　按葱岭分支自额图克达巴东行为木素尔鄂拉又东为汗腾格里鄂拉又为博克达鄂拉又东入镇西府境极于塔勒纳沁鄂拉东西三千余里为天山正干其南北诸山皆从此分支故别叙于天山南北路诸山之首
　　钦定皇舆西域图志卷二十一
　　钦定四库全书
　　钦定皇舆西域图志卷二十二目録
　　山三
　　天山北路
　　拜塔克
　　哈喇莽奈鄂拉
　　古尔毕达巴
　　库尔图达巴
　　阿勒坦鄂拉
　　乌可克达巴
　　阿拉克鄂拉
　　博克达乌鲁罕鄂拉
　　萨尔巴噶什达巴
　　古尔班竒喇鄂拉
　　阿尔察克鄂拉
　　阿斯哈图达巴
　　朱尔库朱鄂拉
　　塔尔巴噶台鄂拉
　　巴尔巴什鄂拉
　　通古斯巴什鄂拉
　　雅玛里克鄂拉
　　阿顔台和洛鄂拉
　　巴顔哈玛尔鄂拉
　　博罗哈玛尔鄂拉
　　竒喇图鲁鄂拉
　　阿尔噶里圗鄂拉
　　哈喇古顔鄂拉
　　博罗布尔噶蘓鄂拉
　　阿布喇勒鄂拉
　　塔勒竒鄂拉
　　博罗和洛鄂拉
　　烘郭尔鄂博
　　萨勒巴圗乌兰布喇逹巴
　　罕哈尔察海鄂拉
　　库克托木达巴
　　阿勒坦特布什鄂拉
　　巴尔鲁克鄂拉
　　鄂尔和楚克鄂拉
　　萨里鄂拉
　　色伯蘓台鄂拉
　　呼察斯阿尔噶里圗鄂拉
　　察罕布古圗鄂拉
　　库陇奎鄂拉
　　格登鄂拉
　　阿勒坦额墨勒鄂拉
　　莎达巴
　　他巴尔逊达巴
　　察察圗逹巴
　　圗赉爱古尔鄂拉
　　布喀鄂拉
　　墨尔根西里鄂拉
　　阿奎鄂拉
　　阿斯哈达巴
　　伊尔该圗鄂拉
　　浑都頼鄂拉
　　库古里克鄂拉
　　乌可克达巴
　　额得墨克达巴
　　库穆什鄂拉
　　哈喇布拉克达巴
　　呼巴海鄂拉
　　巴噶布鲁勒鄂拉
　　伊克布鲁勒鄂拉
　　钦定皇舆西域圗志卷二十二目録
　　钦定四库全书
　　钦定皇舆西域图志卷二十二
　　山三
　　天山北路
　　拜塔克
　　拜塔克在镇西府西北境之哈布塔克西一百十五里山脉自镇西府北山东行至塔勒纳沁之北折而西北行为阿济鄂拉又西行为哈布塔克又西行至此盘回千有余里葢天山分支也乌里雅苏台布尔噶苏台乌尔图诸布拉克皆出其南麓按准噶尔旧疆在拜塔克以西故以此为天山比路诸山之始
　　又按后汉书阳嘉三年夏车师后部司马率加特奴等千五百人掩击北匈奴于阊吾陆谷四年北匈奴呼衍王侵后部帝以车师六国接近令敦煌太守发诸国兵及玉门闗伊吾司马合六千三百骑救之掩击于勒山今考车师前后部在博克达鄂拉东天山南北汉时呼衍王近与相接应在哈密西北博克达鄂拉东北一带是以裴岑诛呼衍王碑即在哈密库舍图达巴而后汉书所谓阊吾陆谷与勒山者亦当在哈密西北博克达鄂拉东北一带与今之哈布塔克拜塔克哈喇莽奈鄂拉为相近也特其地难确指为附见于此
　　哈喇莽奈鄂拉
　　哈喇莽奈鄂拉在天山北三百里拜塔克北东西绵亘山脉亦自东而西北距赫色勒巴什淖尔一百里又西一百里入于沙碛
　　︹隋书突厥传︺其先国于西海之上为邻国所灭男女无少长尽杀之至一儿不忍杀刖足断臂弃于大泽中有一牝狼每衔肉至其所此儿因食之得以不死其后遂与狼交有孕焉彼邻国者复令人杀此儿而狼在侧使者将杀之其狼若为神所凭歘然至于海东止于山上其山在高昌西北下有洞穴狼入其中遇得平壤茂草地方二百余里其后狼生十男其一姓阿史那氏最贤遂为君长故牙门建狼头纛示不忘本也
　　︹唐书沙陀传︺处月居金娑山之阳
　　按自哈喇莽奈鄂拉而西冈峦相属西过高昌疑即隋书所谓高昌西北之山苐其言荒渺逺近道里不着于史难以深考若唐时沙陀居蒲类之东境有大碛为今迪化州东北一带无疑则唐书所谓金娑山者应即今之哈喇莽奈鄂拉以其地居迪化州东北正当沙陀北境故也
　　古尔毕达巴
