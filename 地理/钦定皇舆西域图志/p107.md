<!-- { "loadSidebar": true } -->
　　昆峤产琼琪良工精琢之烂然七宝聚斐若五花披漆制徒传古金缕讵足竒南山蓝玊合雅似李家诗御制咏痕都斯坦玊椀【有序甲午】
　　劚出云腴擎来雪椀磨是西蒙之水挹殊北斗之浆圜规径四寸而赢轻縠比五铢以薄截肪既美超魏札镂氷况巧压吴工无翼斯飞有懐朅咏
　　良球本是出昆墟中【去声】噐成珍亦鲜【上声】如巧制水磨贻喀吗【古时回巧匠名】羞称呉匠富专诸【吴中玉匠多居专诸巷】羊脂比色脂嫌腻楮叶方轻叶欠疎精玩弗求廼频致每因擎用率慙予
　　御制题痕都斯坦玉饮器【甲午】
　　西昆玉工巧无比水磨【去声】磨【平声】玉薄如纸制为饮器佐閜盌形异梓人载周礼半匡芰荷叶翻上一朶薝卜花承底又如老蚌擘方诸映月分明欲生水抚不知痕视知痕何以措思何运指竒技直拟下增椎徐观又复弗忍耳
　　御制咏痕都斯坦玉瓜瓣饮器【甲午】
　　天方瓜様伙此器肖瓜形瓤讶留斯白皮寜借彼青一花承妥贴五瓣列匀停贮水郑门市擎浆裴驿亭种疑召家圃泣匪楚王庭绵瓞虽征雅賔夷亦经
　　御制咏痕都斯坦白玉杯六韵【有序甲午】
　　莹比截肪薄疑镂翼质轻且羙五铢机若仙成制巧而精十合规由神运磨水既冺兹圭角贮氷自彻彼中邉徕逺足珍咏怀非寳
　　稷翼出竒质良工心运灵作杯成照世映斗见明星【礼含文嘉曰玉石得宜则太白常明】耳叶翻而拱身花匀且停磨礲冺楞角攒簇锁珑玲在手疑无物定睛知有形自应生穆瀣那可酌湘
　　御制题痕都斯坦荷叶洗【甲午】
　　色如截肪薄如纸西昆玉人巧无比那知士礼设东荣万里流沙亦有此器同其制略弗同荷叶为形柄曲委读阿里卜【囘书名读其书者必始于此】通汉书寓义依然是承水御制咏痕都斯坦古玉瓢【乙未】
　　痕都玉器来已伙似兹旧物诚罕覩制既朴雅非华嚣质亦浑然穆而古瓠可酌水斯象之细腰大腹如剖腑皮略为瓣疑就模【瓠无瓣此器外皮有瓣上林以模夹葫芦成器者乃有之或外国葫芦夲有有瓣则不可知矣】柄孔穿绳便携取瓢饮由来古所称而彼那知顔与许喀吗【匠名】琢为眉哩【汗名】用战猎佩之随歩武贲来中国两无借数典难防周玉府宣和刻印非所云【洞天清録宣和有玉瓢御寳】建初脱粟俭堪祖【汉章帝纪有恨不能瓢饮脱粟耳之语】文房真称【去声】伴清吟偶用輙因怀杜甫【杜甫诗瓢饮惟三径】
　　御制题痕都斯坦緑玉盘【乙未】
　　量材为器匪琼英【此玉盘品乃中平而制絶精巧葢以掩其不逮也】工致讶难意想成喀吗【回语以匠人为喀吗】匠能逞彼巧专诸人或逊其精【蘓城玉人多居专诸巷】相金钉寳抚无迹簇叶攒花视有情每忆旅獒篇着训摛吟还觉愧平生
　　御制咏痕都斯坦玉盘
　　初琢继磨细花攒叶簇精目原覩其叠手乃抚之平表里都圆防色形若混成新疆嵗贡果三品恰宜盛【回部嵗贡苹果石榴木三果每以盘贮陈设向曽与乾清宫西暖阁几上虎錞内所供之吉祥草同绘为嵗朝图因以聫句】
　　御制题痕都斯坦瓜瓣瓢【丙申】
　　脂白原非緑縁何形作瓜庭坚脸如削顔子巷曾挐蔓自青连叶背还黄缀花考工当致愧攻错若为加御制题痕都斯坦玉椀【丁酉】
　　年班伯克入朝觐【伯克回部官名而职掌及名号各不同其曰阿竒木伯克总理一城事务若内地之都统伊什罕伯克协理事务若内地之副都统其品级则自三品至七品不等皆以城务大小为差又有噶咱纳齐伯克管理地亩钱粮商伯克为其协理哈资伯克司刑名讷克布伯克司贸易匠役摩提色布伯克司念经事宻图巴哩伯克司买卖田产宻拉布伯克司水利都管伯克司来使供给及文移等事巴济格尔伯克司牲畜税务巴克玛塔尔伯克司果园什瑚儿伯克备差遣之事阿尔巴布伯克承催钱粮帕提沙布伯克管廵捕事明伯克管夲城夲村一切事务及杂项差务克拉克雅拉克伯克司外来贸易税务哈资伯克司词讼鄂尔亲伯克司水利事黙克塔布伯克司教防童经卷塞依得尔伯克司街道廵察及园木事务哲百伯克司军器官品大小及员数皆不同亦视各城之防简为率其职掌相沿以乆官名悉仍其旧而选补则由驻办大臣等核定奏闻兹叙其大畧其详则于西域舆图志备载之】包贡呈由典属官昆峤良材中【去声】盂椀痕都巧制冺雕刓食芹负曝通诚逺厚徃薄来折赏寛【回部贡物所司例应折赏命倍其直予之以示柔逺】不贵异物贱用物惭仍民足致艰观
　　︹汉书西域传︺罽賔国王治循鲜城去长安万二千二百里不属都防东北至都防治所六千四十里其民巧雕文刻镂出珠玑珊瑚虎魄璧流离
　　︹唐书西域传︺西天竺与罽賔波斯接罽賔居葱岭南距京师万二千里而赢贞观中遣果毅何处罗拔等厚赍其国并抚慰天竺罽賔王遣人导防使者至天竺
　　按五天竺国即五印度唐书称罽賔居葱岭南与天竺接导引唐使者至天竺其国在印度交界可知伏读
　　御制诗注痕都斯坦为北印度交界揆其方位与罽賔为近是矣又汉书罽賔国民巧工雕刻出璧流离今痕都斯坦治玉精巧甲于西域其俗亦相似也
　　巴勒提
　　巴勒提在博洛尔南东接土伯特西接克什米尔又西接痕都斯坦南接哈普伦中有长河其地北极髙三十一度五十分距京师偏西四十五度二十八分分两部落其酋黙黙斯帕尔乌苏完分统之各八千余众旧在叶尔羌贸昜乾隆二十五年六月内附令通市如故
　　按巴勒提部在痕都斯坦东痕都斯坦为古罽賔国巴勒提与之附近应属罽賔国东境也












　　钦定皇舆西域图志卷四十六
　　钦定四库全书
　　钦定皇舆西域图志卷四十七
　　杂録
　　【臣】等谨按歴代正史分门编纂外或缀以自序或附以语觧至杂録之目则间见于后世郡国志乗大都错举遗闻轶事无可附丽者别成卷帙用全书之末所以广搜罗便省览也兹编西域图志凡天文纒度之逺山川疆域之广暨入版图后建官行政良法鸿规旁及土风物产以至来王奉朔之区固已次第就裁偹登铅椠因复近稽凖部源流当我
　　朝底定更始之余四卫拉特虽旧闻零落而受氏传国之大凡世系宗支之分派犹有可考回部于两和卓木伏辜后诸城望风输欵溯自青吉斯汗以下暨派噶木巴尔诸族属尤堪详询缕指至两部字书母子孳生防画配合为法逈殊标例发凡总不外十五字头二十九字头之推衍若简牍之用原于唇齿凖噶尔为防古苖裔本不待舌人胪句而通而回部语言畧分三种一译再译皆得近典属仰惟
　　大圣人昭同文之郅治会絶域之方言每于
　　勤政几余随时谘询且复为辨其异同订其讹舛洵乎知临之无外已余凡剰事零文为专门所不载或互见而未详者咸勤搜讨条系卷内徃代史传所垂事属创闻亦堪资该洽之助并为酌存一二若荒诞傅会词不雅驯则概置弗録仍别为五类曰世系曰字书曰语言曰故事曰附记庶于旁搜博采中寓杂而不越之义云志杂録第二十




　　钦定四库全书
　　钦定皇舆西域图志卷四十七目録
　　杂録一
　　凖噶尔部
　　世系
　　字书
　　语言
　　故事
　　附记






　　钦定皇舆西域图志卷四十七目録
　　钦定四库全书
　　钦定皇舆西域图志卷四十七
　　杂録一
　　准噶尔部
　　世系
　　绰罗斯属第一世为孛汗元臣脱欢后自脱欢至孛汗世次不可考孛汗子乌林台巴达台什【旧音巴靻太师今更正】为第二世乌林台巴达台什子达耀为第三世达耀子鄂尔鲁克诺顔为第四世鄂尔鲁克诺顔子巴图兰青森为第五世巴图兰青森子额森诺顔为第六世额森诺顔次子额斯墨特达尔汗诺顔为第七世额斯墨特达尔汗诺顔子额斯图米为第八世额斯图米子哈木克台什为第九世哈木克台什长子阿喇哈青森为第十世阿喇哈青森子翁郭楚为第十一世翁郭楚子布拉台什为第十二世布拉台什第四子哈喇忽剌为第十三世哈喇忽刺长子巴图尔浑台吉为第十四世巴圗尔浑台吉第五子僧格为第十五世僧格弟噶勒丹袭位传僧格长子防妄阿喇布坦为第十六世防妄阿喇布坦长子噶勒丹防凌为第十七世噶勒丹防次子防妄多尔济那木扎勒为第十八世其庶兄喇嘛逹尔扎簒防妄多尔济那木扎勒位防妄阿喇布坦同髙祖兄弟逹瓦齐复簒喇嘛逹尔扎而自立亦孛汗第十八世孙也按以上为准噶尔袭位称汗者自额森诺顔六世以上无旁支其第七世旁支博罗纳哈勒为额斯墨特逹尔汗诺顔兄即都尔伯特始祖别详都尔伯特条其第十世旁支以下载后
　　第十世旁支阿克赛台什翁郭尔辉为阿喇哈青森弟第十一世旁支阿克赛台什子那巴圗翁郭尔辉子噶勒满台什为翁郭楚同祖兄弟第十二世旁支那尔巴圗子尼布勒呼噶勒满台什子圗尔根台什华为布拉台什同曽祖兄弟第十三世旁支额伯内伊勒登额济内台什图纳克为哈喇忽刺之兄墨尔根诺顔萨哈勒图阿勒辉丙图呼尔干台什绰克图乌巴什为哈喇忽剌之弟尼布勒呼子呼兰洪郭尔图尔根台什子巴图尔台吉巴特玛喇什为哈喇忽剌同髙祖兄弟第十四世旁支墨尔根代青楚库尔达尔玛色楞沙巴图诺木齐为巴图尔浑台吉弟额伯内伊勒登子都喇勒和硕齐额尔克塔苏尔海多尔济班达巴图尔索克绰克多尔木图纳克子巴达里墨尔根诺顔子洪霍代巴顔阿巴该萨哈勒图子都喇勒阿勒辉子巴噶台吉丙图子墨尔根和硕齐博贝呼尔干台什子索鲁木敦墨尔根博斯博勒堆阿勒达尔克勒刻巴图尔楚克楚奎达尔札绰尔图乌巴什子和硕齐车克齐为巴图尔浑台吉同祖兄弟呼兰子诺顔哈什哈巴特玛喇什子额尔克巴图尔洪郭尔子萨玛尔干额尔克为巴图尔浑台
