<!-- { "loadSidebar": true } -->
　　屯田七千四百四十亩　乾隆二十三年置四千一百四十五亩二十四年增五千五百三十五亩二十五年增三十二亩二十六年裁一千九百八十八亩二十七年裁二千五百十亩二十八年增一千十一亩二十九年増八百十亩三十二年增一千五亩三十五年裁一千亩三十八年增四百亩如今额
　　管屯叅将游击都司守备千总把总各员于陜西甘肃省调无定额
　　屯兵三百六十二名　乾隆二十三年设二百七名二十四年增二百七十七名二十五年增一名二十六年裁一百四十四名二十七年増五十六名二十八年裁五十四名二十九年增九名三十二年増四十名三十五年裁五十名三十八年増二十名如今额
　　土宜粟谷小麦青稞
　　收获乾隆二十三年收获六分四厘二十四年收获十五分二厘二十五年收获九分八厘二十六年收获十一分二十七年收获三分六厘二十八年收获八分五厘二十九年收获六分二厘三十年收获九分六厘三十一年收获八分七厘三十二年收获九分八厘三十三年收获八分四厘三十四年收获八分三厘三十五年收获六分七厘三十六年收获四分五厘三十七年收获五分六厘三十八年收获七分三十九年收获七分二厘四十年收获六分九厘四十一年收获七分四十二年收获六分七厘
　　︹汉书西域传︺自敦煌西至盐泽往往起亭而轮台渠犁皆有田卒数百人置使者校尉领防以给使外国者征和中搜粟都尉桑羊与丞相御史奏言故轮台以东防枝渠犂皆故国地广饶水草有溉田五千顷以上处温和田美可益通沟渠种五谷与中国同时熟可遣屯田卒诣故轮台以东置校尉三人分防各举图地形通利沟渠务使以时益种五谷田一岁有积谷募民壮健有累敢徙者诣田所就畜积为本业益垦溉田昭帝用桑羊前议田轮台轮台与渠犂地皆相连也按哈喇沙尔北至天山一百四十余里南至海都郭勒四里海都郭勒源发北山下纡曲南行二百五十里当哈喇沙尔西南境冬春河身广及一里夏秋涨发辄三四里引渠灌溉屯垦地亩其地为古焉耆汉书称其国近海水多鱼北史亦言焉耆土田良沃谷有稻菽粟麦去海千余里有鱼盐蒲苇之饶今自哈喇沙尔至汉轮台渠犂屯田处约四百余里在库车以东所谓广饶水草有溉田五千顷以上者也更以水经注考之轮台最西即所谓龟兹东川水东南流迳于轮台之东者也连城稍东即所谓敦薨水西南流连城别注裂以为田者也渠犂更东即所谓敦薨水又屈而南迳渠犂国西又东南流迳渠犁城汉武帝屯渠犂即此处也其实地皆毗连相去不过几百里在今哈喇沙尔之西南库车之东南依往迹以寻其塍陇当必有良畴美土芜秽于沙碛中者尽人力以收地利顾可不讲欤
　　乌什
　　屯田八千亩　乾隆三十一年置二万亩三十二年裁一千亩三十三年裁四千亩三十四年裁三千亩三十五年裁二千亩三十六年裁二千亩如今额
　　管屯副将都司守备千总把总各员由陜西甘肃省调无定额
　　屯兵四百名　乾隆三十一年设一千名三十二年裁五十名三十三年裁二百名三十四年裁一百五十名三十五年裁一百名三十六年裁一百名如今额
　　土宜小麦大麦豌豆糜
　　收获乾隆三十一年收获八分六厘三十二年收获九分八厘三十三年收获九分九厘三十四年收获九分二厘三十五年收获九分五厘三十六年收获九分九厘三十七年收获九分四厘三十八年收获九分三厘三十九年收获九分四厘四十年收获九分三厘四十一年收获九分四厘四十二年收获九分五厘
　　按乾隆三十二年阿克苏稻田移于乌什试种收获九分二厘旋因地寒水冷不宜稻谷即于三十三年仍移阿克苏
　　阿克苏
　　稻田一百五十亩　乾隆二十七年置如今额管屯游击把总即驻防武职不另
　　屯兵十五名　乾隆二十七年设
　　收获乾隆二十七年收获二十二分二十八年收获二十三分二十九年收获二十八分三十年收获二十七分九厘三十一年收获二十二分三厘【三十二年移乌什见前条】三十三年收获三十分三十四年收获三十五分一厘三十五年收获三十五分三十六年收获三十分二厘三十七年收获三十四分三厘三十八年收获三十三分九厘三十九年收获三十五分二厘四十年收获三十一分八厘四十一年收获三十七分二厘按阿克苏稻田于乾隆二十六年经办事大臣以地当孔道供支往还星使及内附藩臣有酌宜筵宴处需用稻米请于叶尔羌运籽试种自二十七年为始每岁收获盈余运交乌什粮员配给官俸数取足用而止与他处讲求地利博资民用者不同也抑【臣】等窃见武功告成之后即从事设戍开屯用以绥逺固圉长治而久安防莫善于此恭读
　　御制回部贡金诗序拳拳于井牧之方驻守屯种取足供支既不扰内地之一丝一粟役中土之一丁一夫蠲彼横徴登诸祍席以视前代骨都戊己仆仆转饷坐耗物力者固不可同年语矣而又为之立赏罚之条严劝课之则使荷戈擐甲之夫转而縁南亩者罔不争先踊跃思尽地力即一屯政而我
　　皇上之知周道济坐照万里之外者葢如此
　　户口附
　　前者准夷底定扫穴犂庭逆者勦之顺者抚之袤延万里疆宇廓清爰为屯兵驻守招集回部及甘州民户分地而居而于乌鲁木齐昌吉罗克伦伊犁诸处计亩耕作葢屯垦之丁男即西域之户籍也回部虽村城络绎碁布星罗几于烟火相望然辟展左右其居民先经避患空城内徙全部归诚后于辟展哈喇和卓托克三哈喇沙尔诸处亦如准噶尔部之移民开屯渐归殷庶从此天山南北一体涵濡休养生息日以繁滋计口宜什倍于此而目前固未为定额也爰附屯政以徴大略至安西州哈密镇西府人民虽旧隶户籍亦均备载自嘉峪闗外始为兹编类例云
　　安西州
　　二千四十一户　二万六千八百二十一名口
　　敦煌县【属安西州】
　　二千四百五户　二万九千五百二十名口
　　玉门县【属安西州】
　　一千四百九十八户　一万四千一百四十四名口
　　哈密
　　回民一千九百五十户　一万二千一百六十三名口
　　按哈密人民由内地来此贸易无土著不偹载
　　镇西府【旧为巴尔库勒】
　　宜禾县【属镇西府】
　　六百九十七户　二千五百九十六名口
　　奇台县【属镇西府】
　　一千九百九十四户　六千八百二十四名口
　　迪化直隶州【旧为乌鲁木齐】
　　三千四百九十六户　一万六千六百三十一名口
　　昌吉县【属迪化州】
　　四千三百三十二户　一万九千七百三十四名口
　　绥来县【属迪化州】
　　二千二百五十二户　七千六百二十四名口
　　阜康县【属迪化州】
　　四千三百五十户　一万八千四百五名口
　　伊犂
　　旧住额鲁特三千五百十六户　一万一千七百三十七名口乾隆四十二年全移赴塔尔巴噶台居住
　　土尔扈特一百零四户　四百四十七名口乾隆四十二年全移塔尔巴噶台居住
　　土尔扈特属下二十九鄂拓克旧户八百三十八户　三千五百七十三名口乾隆四十二年全移塔尔巴噶台居住
　　土尔扈特属下喇嘛一千零八十户　四千八百五十三名口
　　土尔扈特属豢养种地之额鲁特六千五百十四名口
　　回户六千四百零六户　二万三百五十六名口民户七十一户　二百零九名口
　　遣犯为民二百四十四名口
　　按驻防满洲防古锡伯索伦察哈尔诸兵虽携眷居住未可与彼中户同论不备登
　　博罗塔拉
　　土尔扈特属豢养种地额鲁特八百二十七名口
　　裕勒都斯
　　游牧土尔扈特属额鲁特一万一千二百十九名口
　　和博克萨里
　　游牧土尔扈特属额鲁特二千八百六十三名口
　　古尔班济尔噶朗
　　游牧土尔扈特属额鲁特二千八百六十三名口
　　古尔班晶库色木什克
　　游牧土尔扈特属额鲁特一千三百五十九名口
　　哈布齐垓
　　游牧和硕特属额鲁特三千一百十五名口
　　塔尔巴噶台
　　额鲁特户三千五百十六户　一万一千七百三十七名口乾隆四十二年自伊犂移住
　　土尔扈特一百零四户　四百四十七名口乾隆四十二年自伊犂移住
　　土尔扈特属下二十九鄂拓克旧户八百三十八户　三千五百七十三名口乾隆四十二年自伊犂移住
　　按库尔喀喇乌苏除安设屯防官兵外止有行商无土著民户不备登
　　︹汉书西域传︺乌孙国户十二万口六十三万　乌贪訾离国户四十一口二百三十一　单桓国户二十七口百九十四　蒲类国户三百二十五口二千三十二蒲类后国户百口千七十　车师后王国户五百九十五口四千七百七十四　车师都尉国户四十口三百三十三　车师后城长国户一百五十四口九百六十
　　︹后汉书西域传︺蒲类国户八百余口二千余移支国居蒲类地户七百余口三千余　车师后王居务涂谷领户四千余口万五千余戊校尉阎详更立阿罗多为王将卑君还敦煌以后部人三百帐别属役之食其税帐者犹中国之户数也
　　︹北史西域传︺悦般国住龟兹北众可二十余万︹唐书突厥传︺有执舍地处木昆婆鼻三种者举所部数千帐与贺鲁皆内属突骑施乌质勒西突厥别部也自贺鲁破灭二部可汗皆先入侍乌质勒能抚下诸胡顺附帐落寖盛突厥施别种车鼻施啜苏禄者裒拾余众至二十万于是复雄西域及其破灭有特厖勒居焉耆城余部保金莎领众至二十万︹沙陀传︺贞元中沙陀部七千帐附吐蕃元和三年悉众三万落欵灵州塞︹回鹘传︺那颉啜收赤心众七千帐东走振武大同贞观二年西突厥乙失鉢孙曰夷男率部帐七万附颉利可汗︹地理志︺北庭大都防府户二千二百二十六口九千九百六十四
　　按准噶尔为汉乌孙全境悦般居龟兹国北应在伊犂河环抱之间拥众称雄户口甲于他国寻以准噶尔作孽之故强食弱众凌寡几于地广人稀伏读
　　御制后勒铭伊犂碑文悯彼沦亡期于休息瘝痌保抱反覆勤拳由是佃田宅宅起凋瘵而康阜之生养繁息蒸蒸日盛可握笇而知汉之蒲类前后国唐之北庭地擅膏腴为今廸化州属一带屯种之区是以境非辽逺而户口则视小国为加多至于车师后国都尉国后城长国乌贪訾离国单桓国虽与车师前国相属而地居山北在乌鲁木齐东境博克达山之隂是亦今之准噶尔部地为类见于此以备考
　　辟展
　　回民二千九百三十七户　一万三百七十三名口
　　按辟展诸城内地行商各户非土著不备登
　　哈喇沙尔
　　回民一千一百三十户　五千三百九十名口
　　库车
　　回民一千一百十二户　四千二百六十名口
　　沙雅尔
　　回民六百七十三户　一千八百九十八名口
　　赛喇木
　　回民五百户　一千六百二十七名口
　　拜
　　回民五百六十三户　一千七百三十五名口
　　阿克苏
　　回民七千五百六户　二万四千六百七名口
　　乌什
　　回民八百二十二户　三千一百五十八名口
　　喀什噶尔
　　回民一万四千五十六户　六万六千四百十三名口
　　叶尔羌
　　回民一万五千五百七十四户　六万五千四百九十五名口
　　和阗
