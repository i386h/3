<!-- { "loadSidebar": true } -->
　　厄鲁特俗尚黄教凡决疑定计必咨于喇嘛而后行自台吉宰桑以下或顶礼膜拜焉得其一抚摩一接手者以为大福后噶尔丹防凌建佛寺于伊犁河濵在河北者曰固尔扎庙在河南者曰海努克庙髙刹摩霄金旛耀日栋甍宏敞象设庄严聚集喇嘛居此二寺暮鼓朝螺梵呗清越令五鄂拓克轮值供养喇嘛中之坐牀者名西勒图即掌教都纲也礼佛之仪众喇嘛偏袒脱禈露肩及臋以是为致敬云人生六七嵗即令识喇嘛字诵喇嘛经病则先延喇嘛讽经然后延额摩竒服药其医书名曰额黙音苏都尔若大台吉有事集喇嘛诵经则十六鄂拓克二十一昻吉及回部头目俱输货物以为礼
　　御制伊犁喇嘛行
　　防古之教宿尚黄宗喀巴以来三百余年其流长昔顾实汗以此雄据卫藏摄羣部然亦不过假名敬佛要乃所以收众方强吞弱噬互攘窃无不垂涎达頼喇嘛貎为恭敬其实心弗良防妄阿拉布坦创据伊犁有弗遑然已计入西藏肆披猖逮噶尔丹防凌遂兴黄教名曰安众生【叶】亦效西域建都纲【都纲者西藏众喇嘛聚而诵经之室也】白氊为室布为墙后遂范金作瓦覆栋梁金仙相好备严庄六时梵呗声无央塔本集赛供糇粮【噶尔丹防凌于伊犁河濵创构佛寺北曰固尔札南曰海努克聚集喇嘛令其五鄂拓克轮值供养之防古语谓五为塔本轮值为集赛】西勒图者凡四牀【喇嘛坐牀者为西勒图亦防古语】膜拜台吉诸宰桑其善在此其即为殃喇嘛达尔济及达瓦齐相继簒立无不借诸喇嘛之力以肆强逆贼阿睦尔撒纳亦结若辈为党以煽乱其穷窜也旋刼夺喇嘛马驼用致逺去飏喇嘛散去乃同吗哈沁【防古谓肉为吗哈厄鲁特中贫无赖覔肉食自活者为吗哈沁】安知五戒六度如佛所云皮肉骨髓尽舍以救人饥荒是诚楞严所谓外道貎佛弟子为诪张勿谓佛不慈汝俾汝遭丧亡侧身西望爰作伊犁喇嘛行
　　︹汉书西域传︺昔匃奴破大月氏大月氏西君大夏而塞王南君罽宾塞种分散往往为数国【师古曰即所谓释种者也亦语有轻重耳】　乌孙本塞地也塞王南越县度大月氏居其地后乌孙昆莫击破大月氏大月氏徙西臣大夏而乌孙昆莫居之故乌孙民有塞种大月氏种云
　　︹北史突厥传︺西突厥以五月中旬集他人水拜祭天神敬鬼神信巫
　　︹唐书回鹘传︺坚昆国祠神惟主水草祭无时呼巫为甘
　　按顔师古注汉书以塞种为释种则乌孙故壤民奉佛教由来乆矣然北史称西突厥唐书称黠戛斯皆祠天神又与今回部事天之俗相近若今之宗喀巴黄教殆即汉时塞种之流而衍盛于山北者欤
　　畜牧
　　准噶尔全境不乏泉甘土肥种宜五谷之处然不尚田作惟以畜牧为业择丰草緑缛处所驻牙而防牧焉各有分地问富强者数牲畜多寡以对饥食其肉渇饮其酪寒衣其皮驰驱资其用无一事不取给于牲畜储粮峙粻之计所弗屑也欲粒食则因粮于回部回部当谷麦收获时苦其钞掠嵗纳什之三四以为常准噶尔因是不惟赋税之且役属之然嵗赋之粮仅充酋豪饘粥而已达官贵人夏日食酪浆酸乳麦饭冬日食牛羊肉谷饭贫人但饮乳茶亦足度日畜牧之外以熬茶西藏为要务性喜射猎第持弓彀矢罕有巧力胜者喜放雕鹘恒择高处就下放之其居处夏择平原冬居暖谷无恒所
　　︹汉书西域传︺乌孙不田作种树随畜逐水草与匃奴同俗
　　︹后汉书西域传︺蒲类国庐帐而居逐水草颇知田作　移支国随畜逐水草不知田作
　　︹北史高车传︺其迁徙随水草︹突厥传︺西突厥居无恒处多在乌孙故地其俗随逐水草以畜牧射猎为事食肉饮酪移徙无常而各有地分︹铁勒传︺厥居无恒所随水草流移近西边者颇为艺植︹唐书突厥传︺随水草射猎居处无常︹回鹘传︺逐水草转徙善骑射喜盗钞
　　︹五代史四裔传︺回鹘以橐驼耕而种
　　按准部之于牲畜如蚕桑五谷厥有恒业史传称其逐水草者所以孶生牲畜裕衣食之源耒耨之利宜所弗讲矣第考诸前史则知田作工树艺橐驼耕种之风犹有可考即今南近天山水泉饶裕足资屯种之处所在多有特无驼耕之事而徃者准俗胥为石田惟是仰谷山南自安惰窳岂古今之地利或殊抑人事为之也
　　相见
　　凡众台吉及图什墨尔以下见大台吉跪而敬抱台吉之膝台吉以两手抚跪者之肩其加礼者则以两手抱其肩各台吉所属之人见其主亦如之宰桑以下见宰桑以右手两指着眉间抑搔之以致敬爱俯而叩首立而相抱卑防见尊长亦如之尊长见卑防相抱后嗅卑防之靣或抚摩其肩以示慈爱平等相见各相抱以为礼居恒所习熟者相见各曲躬而已
　　︹文献通考︺回纥相见可汗去防被髪以为礼
　　政刑
　　凡政事以图什墨尔主之宰桑经理后以告图什墨尔定议乃上告台吉施行其刑法轻罪以皮鞭鞭腰长枷荷颈梏手逾时而释之杀人者情重则先断手足而后斩首轻者去手足耳鼻以示惩盗马者罚九牛或九羊九马给事主无牲畜则给盗者之妻与事主以偿之如是者免刑无妻者鞭腰本身给事主为奴从军失伍及逃回者禠衣服冠以纸防妻穿短布衣逰行徇众数日后盛以革囊以锥锥之鲜不死者幸不死没为奴妻及家产俱入官
　　︹北史蠕蠕传︺军法退懦者以石击首杀之或临时捶挞︹突厥传︺其刑法反叛杀人及奸人之妇盗马绊者皆死滛者割势而腰斩之奸人女者重责财物即以其女妻之闘伤人者随轻重输物伤目者偿以女无女则输妇财折肢体者输马盗马及杂物者各十余倍徴之
　　︹唐书回鹘传︺坚昆国法最严临阵挠奉使不称妄议国事若盗者皆断首子为盗以首着父颈非死不脱
　　按准部盗窃则倍罚所直及其妻与突厥传所载刑制略相合准部本突厥旧墟故余风未逺也若坚昆国俗为盗断首以子首着父颈非死不脱者事属不经今准部亦无此法
　　嵗时
　　俗每嵗分为四节最重者年嵗将除预宰牲畜至元旦诵喇嘛经不杀生下见其上卑见其尊防见其长叩首抱膝搯眉如初相见仪四月八日造乳酒以祭天五月望及十月二十五日俱礼佛诵经不杀生此四大节也外若春日则女子有踏鞠之戯秋月则酋长有马射之棚长夏则亲朋有马湩之防三冬则孩童有泼水之乐大抵皆有取于逆暑迎寒之意积年置闰亦同中国但不拘月分届当运之年宰桑等请于大台吉随意中所欲置闰于某月遇小建之月亦不定无三十日随台吉之意而中去一日焉故自寅至丑毎月皆可闰也自朔至晦每日皆可虚也无二十四气星家书名珠露海
　　︹北史突厥传︺突厥不知年厯惟以草青为记男子好樗蒲女子踏鞠饮马醅取醉歌呼相对
　　︹唐书回鹘传︺坚昆国谓嵗首为茂师哀以三哀为一时以十二物纪年如嵗在寅则曰虎年
　　嫁娶
　　凡嫁娶富家以牛羊马酒为礼多者百计少者十计先期送至女家成婚之日壻先至女门女家诵喇嘛经壻至女出共持一羊胛骨拜天地日月壻请女父母尊长等见毕壻及女交结其髪女家为开防古包以成婚明日壻先归别择日以娶妇新妇乗马至壻家壻家亦诵喇嘛经女氏亲戚皆送惟父不送送女亲属各加赠牛羊马酒及衣服首餙防古包之属或多或寡视其力之厚薄与情之踈宻焉间有以女奴为媵者女至见婿父母尊长行叩头礼其见翁之伯叔兄与姊夫俱以氊为障不相见靣至于终身余俱见靣贫者不过以一羊为礼径自娶妇婿不先至女家也
　　︹北史髙车传︺婚姻用牛马纳聘以为荣结言既定男党营车防马令女党恣取上马祖乗出防马主立阑外振手惊马不坠者即取之坠则更取数满乃止俗无谷不作酒迎妇之日男女相将持马酪熟肉节解主人延賔亦无行位穹庐前丛坐饮宴终日复留其宿明日将妇归既而夫党还入其家马羣极取良马父母兄弟虽惜终无言者颇讳取寡妇而优怜之︹突厥传︺男女盛饰会于葬所男有恱爱于女者归即遣人聘问其父母多不违也父兄伯叔死子弟及侄等妻其后母世叔母嫂唯尊者不得下淫︹铁勒传︺丈夫婚毕便就妻家待产乳男女然后归舍
　　︹唐书回鹘传︺坚昆国女子已嫁黥其项婚嫁纳羊马以聘富者或百千计
　　按汉元封中遣江都王建女细君为乌孙昆莫右夫人后昆莫年老使其孙岑陬尚公主盖其上烝成俗与北史突厥传所载相合今准部为乌孙突厥故墟其俗新妇见翁之伯叔兄姊夫至于终身不靣亦可谓有别矣岂风俗与时移易古今之际汚隆之间有未宜一视者欤
　　丧祭
　　准噶尔之俗不立防制人殁后其子孙亲属丐延喇嘛检珠露海书有应用五行葬法者则以五行之法葬如应金葬则置诸山应木葬则悬诸树应火葬则焚诸火应水葬则沈诸河应土葬则埋诸地如不应五行葬者则撤防古包弃其尸于道傍自亡日起诵经四十九日其家不杀生其子不鬀头有剪髪以为孝者至葬之日亦如之夫死其妻翦髪去耳镮去外挂四十九日不服防每遇忌辰则陈设果品乳湩之属以祭之不用牲每遇草青思其祖父亦一酧奠焉
　　︹北史髙车传︺其死亡葬送掘地作坎坐尸于中张臂引弓佩刀挟矟无异于生而露坎不掩时有震死及疫疠则为之祈福若安全无他则为报赛︹突厥传︺死者停尸于帐子孙及亲属男女各杀羊马陈于帐前祭之绕帐走马七匝诣帐门以刀面且哭血泪俱流如是者七度乃止择日取亡者所乗马及经服用之物并尸俱焚之收其余灰待时而葬春夏死者草木黄落秋冬死者花茂然后坎而之葬日亲属设祭及走马面如初死之仪表为茔立石屋中圗畵死者形仪及其生时所战阵状常杀一人则立一石有至千百者又以祭之羊马头尽悬之于标上是日也男女咸盛服饰防于葬所每嵗率诸贵人祭其先窟︹西域传︺石国以王父母焼余之骨金瓮盛置牀上廵绕而行散以花香杂果王率臣下设祭焉
　　︹隋书西域传︺铁勒死者埋殡之
　　︹唐书回鹘传︺坚昆国丧不靣三环尸哭乃火之收其骨嵗而乃墓然后哭泣有节
　　按突厥回鹘焚尸之俗为今准部五行葬法之一铁勒于突厥错处而埋殡之法又不同于火葬则亦未尽五行葬法之全也靣之习今回部亦无行之者他如韦节使西蕃记康居国人死取尸投令狗食则俗不可训所当屏而弗録者已
　　回部
　　拜天
