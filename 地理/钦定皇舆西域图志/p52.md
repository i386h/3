<!-- { "loadSidebar": true } -->
　　︹水经注︺敦煌县南七里有鸣沙山
　　︹隋书地理志︺敦煌郡敦煌县有神沙山
　　︹元和志︺鸣沙山一名神沙山
　　︹唐朝散大夫郑王府谘议陇西李太宾碑文︺【缺五十二字】飞阁【缺二字】霞连衣【缺二字】居【缺一字】出人境圣【缺一字】时照一川星悬【缺一字】钟【缺四字】雷【缺一字】灵仙鬼佛往往而在【缺一字】以贼臣千【缺九字】暴殄天物东自陇【缺一字】旧陌走狐之羣西尽阳闗遗邑聚豺狼之窟【缺一字】木夜惊和门昼扄防中委尘禅处生【缺一字】时有信士朝散大夫郑王府谘议陇西李太宾其先指树命氏紫气度流沙之西防山腾芳【缺一字】名感悬泉之下时高射虎人望登龙开国西凉称藩东晋谘议即兴圣皇帝十三代孙逺派天分世济其美灵根地植代不乏贤六代祖宝随使持节侍中西陲诸军事镇西大将军领防西戎校尉开府仪同三司沙州牧炖煌公玉门【缺一字】封邑三千户曽祖达皇炖煌司马其后因家焉祖操皇大黄府车骑将军考奉国皇昭武校尉甘州和平镇将早逢昌运得展雄材一命是凌云之资百龄怀捧日之庆垂条【字从原刻】布頴业继弓裘筑室连闳里成冠盖难兄令弟卓然履道之贤翼子谋孙宛尔保家之主谘议天授淳粹神假正直交游仰其信乡党称其仁义泉深沈酌而不竭道气虚逺感而遂通尝以为挹江海者难测其浅深望乾坤者不究其方圆况色空皆空性相无相岂可以名言悟岂可以文字知夫然故方丈小室黙然入不二之妙智度大道法尔表无念之真以其虚谷腾声洪钟应物所以魔宫山坼佛日天开爱水朝清昏衢夜晓一音演法四众随縁直解髻珠密传心印凡依有相即是所依若住无为还成有住由是巡山作礼歴险经行盘回未周轩槛【缺一字】断刻削有地缔搆无人遂千金贸工百堵兴役奋锤聋壑揭石聒山素湼盘像一铺如意轮菩萨不空索菩萨各一铺画报恩天请问普贤菩萨文殊师利菩萨东方药师西方净土千手千眼观世音菩萨弥勒上生下生如意轮不空索等变各一铺贤刼千佛一千躯初坏土涂旋布错彩豁开石壁俨现金容本自不生示生于千界今则无灭示灭于双林考经寻源备物象设梵王奔世佛母下天如意圣轮圆转三有不空妙索维持四生人其报恩天则请问六牙象宝摇紫佩以栖真五色兽王载青莲而捧圣十二上愿列于净刹十六观门开其乐土大悲来仪于鹫岭慈【缺一字】降迹于龙华丕休哉千佛分身聚成沙界八部敷众重围铁山希夷无声悉窣欲动尔其檐飞雁翅砌盘龙鳞云雾生于戸牖雷霆走于阶陛左豁平陆目极逺山前流长河波映重阁风鸣道树每韵苦空之声露滴禅池更澄清净之趣时节度观察处置使开府仪同三司御史大夫蔡国公周公道洽生知才膺命世清明内照英华外敷气迈风云心县日月文物居执宪之重武威当杖钺之雄括囊九流住持十信爰因搜练之暇以申礼敬之诚揭竿操矛闟防以从蓬头骈脇傍车而趋熊罴啓行鹓鹭陪乗【缺三字】荡谷摇川而至于斯窟也层轩九空复道一带前引箫唱上干云霓虽以身容身投迹无地而举足【缺一字】足登天有堦目穷二仪心出三界有若僧政沙门释灵悟法师即谘议之爱弟也戒珠圆明心镜朗澈学探万偈辩折千人出火宅于【缺一字】乘破空遣相指化城于四座虚往实归于是引兄大宾弟朝英侄子良子液子望子羽等拜手于堦下法师及侄僧志融敛袂于堂上曰主人恤人求瘼戡难济时井税且均家财自给是得旁开虚洞横敞危楼将以翼大化将以福先烈休庇一郡光昭六亲况祖孙五枝图素四刹堂构免坠诒厥无惭非石何以表其贞非文何以纪其逺且登高能赋古或无遗遇物斯铭今岂遐弃纷然递进来以求防蔡公乃指精庐而谓愚曰操斧伐柯取则不逺属词比事固可当仁仰恭指归俯就诚恳敢【缺二字】其狂简庶髣髴于真宗【缺十三字】十【缺一字】年龙集景辰【缺五字】有十五日辛未建【缺二字】姝夫乡贡明经摄炖煌州学博士隂庭诫
　　︹唐凉州司马捡校国子祭酒兼御史中丞【缺】碑︺【以上缺】籍【缺二字】乃【缺八字】字【缺八字】王【缺二字】也【缺一字】増祖【缺九字】司郎中赐绯鱼袋【缺十三字】归唐【缺一字】右散骑常侍英髦骧驷【缺三字】皆以【缺一字】古微言留心儒素或登华第更高防【缺一字】之名文战都堂每中甲科之的虽云前防居【缺一字】而不坠弓裘暂冠【缺二字】犹次将军之列子既承恩凤阙父乃擢处貂蝉朱门不愧于五侯树防崇隆于贵族至于源分特秀门继簮裾家承九锡之枝流派祥云之允时遭西陲汩没至徳年中十郡土崩弥絶玉闗之路凡三甲子运偶大中之初中兴啓途是金星耀芒之嵗皇化溥洽通乎八宏遐占雪山绵邈万里府君春秋才方弱冠文艺卓荦进止规常迥然独秀时则妻父河西陇右一十一州节度管内观察处置押蕃落营田支度等使金紫光禄大夫特进食邑二千户实封三百戸赐紫金鱼袋南阳张公讳义潮慕公之高望借公之文武于是乃为秦晋遂申伉俪之仪将奉承祧世祚潘之美公其时也始防表荐因依献□【字从原刻】亲拜彤庭宣宗临轩【缺二字】所以公具家谍面奏玉阶上亦冲融破顔羣公愕视乃从别【缺一字】勅授凉州司马检校国子祭酒兼御史中丞赐紫金鱼袋锡金银宝贝诏命陪臣乃归戎幕【缺二字】余载河右麾戈防帜抉囊龙韬尽展克复神鸟而壹戎衣残勍冦于河兰馘獯戎于澣【字从原刻义当作瀚】海加以陇头雾卷金河泯湍濑之波蒲海枭鲸流沙防列烽之患复天宝之【缺二字】致唐尧之夀域晏如也百城无拜井之虞十郡丰登吏士贺来苏之政此乃三槐神异百辟稀功英雄半千名流万古公又累防朝奬恩渥日深方佩隼旟用坚磐石勲猷未【缺一字】俄已云亡享龄五十有二终于炖煌之私第亡叔僧妙弁在蕃以行高才峻遐迩瞻依名达戎王赞普追召特留在内兼假临坛供奉之号【缺一字】以擅持谈柄【缺一字】辩【缺一字】流恩洽炖煌庇休家井高僧宝月取以为俦僧叡余踪扇于河陇亡妣泛氏太夫人龙【缺一字】鼎鼐盛族孤标庭训而保子谋孙轨范而清资不乏承家建业荐累代而名阀阅聨绵长绪帝王之室今乃逝矣佳誉存焉故府君赠右散骑常侍生前遇三边无警四人有暇于东臯命驾倾诚谒先人之宝刹回顾粉壁念畴昔之遗踪瞻礼玉豪叹红楼之半侧岂使林风透闺埃尘宝座之前峗岭阳乌曝露茶毗之所嶝道之南复有当家三窟今亦重修泥金华石篆籕存焉于是乃募良工访其杞梓贸材运斧百堵【缺一字】成鲁国班输亲临胜境云霞大豁宝砌崇墉未及星环斯搆矗立雕檐化出巍巍不让于龙宫悬阁重轩晓方【缺一字】于日际其功大矣笔何宣哉亡兄河西节度衙推兼监察御史明达天与孤贞松筠比节怀文挟武有张宾之策谋破虏擒奸每得玉堂之术曽朝綘阙敷奏金鸾指画山川尽纵横于天险兄明徳任沙州録事参军掺持吏理六曹无阿党之言深避四知切慕乘鸥之咏兄明诠炖煌处士今古满怀洒落卿云之彩【缺一字】先效灵光腾矞露之文五□【字从原刻】闲居慕逍遥于防【字从原刻】老夫人南阳郡君张氏即河西万户侯太保张公第十四之女温和雅畅淑徳令闻深遵陶母之仁至切齐睂之掺先君归觐不得同赴于京华外族留连各分飞于南北于是兄亡弟丧社稷倾沦假手托孤几辛勤于茍免所赖太保神灵辜恩勦毙重光嗣子再整遗【缺一字】虽手剏大功而心全弃置见机取胜不以为怀乃义立侄男秉持旄钺总兵戎于旧府树勲绩于新墀内外肃清秋毫屏迹庆丰山踊呈瑞色于朱轩陈霸动容叹【缺三字】壮室四方向义信结隣羌运筹不媿于梓橦贞烈【缺一字】惭于世妇间生神异成太保之徽猷虽处闺门实谓丈夫之女然心悟道并弃樊笼巡礼仙岩□【字从原刻】图镣于【缺二字】于时顿舍青鳬【缺一字】紫金于上国解缨络弃珠珍销金钿于廊庑运虚櫜于庭际乃得玉毫朗耀光冲有顶之峯室相发辉直抵大罗之所长男使持节沙州诸军事【缺一字】沙州刺史兼节度副使检校右散骑常侍御史大夫上柱国宏愿辅唐忧国政立祥风忠孝颇恳于君亲礼让靡忘于伯玉六条布化千里随车人歌来暮之【缺三字】龚黄之绩次男使持节州刺使墨离军押蕃落等使兼御史大夫宏定文武全材英雄贾勇晋昌要险能布颇牧之威【缺一字】野大荒屏荡匈奴之迹挟纩【缺三字】士卒冺燧不媿于襄阳都河自注人知有道之君积贮万【字从原刻】厢东郡着雕金之好次男使持节甘州刺史【缺一字】御史中丞上柱国宏谏飞驰拔拒惟庆忌而难俦【缺三字】杨非由基而莫比洎分符于张掖改恤惸孤布皇化于専城悬鱼发咏次男朝议郎前守左神武军【缺二字】兼侍御史宏益三端俱备六艺精通工书有类【缺四字】札连芳于射防【缺三字】达文雅而徳重王音于时丰年天稔星使西临亲抵炖煌颁宣圣防内常侍【缺六字】玉裕称克珣副倅师大夫称齐珙判【缺一字】大夫【缺二字】回偕【缺五字】枢密杞材遐耀天威呈祥塞表因凿乐石共纪太平余所不【缺二字】然狂简【缺七字】秊嵗次甲寅十月庚申朔五日甲【缺十一字】宋国【缺八字】西【缺二字】节度使兼司徒张【缺二字】妻弟前沙伊【缺六字】捡挍【缺三字】兼御史【缺二十余字】节度度使兼御史大夫【以下缺】
　　︹五代高居诲使于阗记︺西至沙州南十里鸣沙山︹寰宇记︺鸣沙山一名沙角山
　　按鸣沙神沙沙角一山而异名而鸣沙之名最古后周并炖煌鸣沙平康效东乡龙勒六县为鸣沙县盖亦因山而得名也至山麓雷音寺唐碑二一为朝散大夫郑王府谘议陇西李太宾碑高四尺五寸濶二尺五寸一为凉州司马检校国子祭酒兼御史中丞【姓氏缺】高四尺二寸濶二尺一寸以李碑文义考之当是李大宾为郑王府谘议时捐金建寺而立其纪年之处有十【缺】年龙集景辰字彷佛可辨终唐之世丙辰纪年者五一为高宗显庆元年一为元宗开元四年一为代宗大歴十一年一为文宗开成元年一为昭宗干宁三年则此碑之立当属大厯之十冇一年也其凉州司马碑姓氏无考文惟称其为张义潮女夫义潮荐之于朝者考义潮于大中五年以沙伊肃鄯甘河西兰岷廓十一州来归即文内亦有大中之初及宣宗临轩之语其为宣宗后碑无疑碑末纪年虽缺而嵗次甲寅十月庚申朔五日等字则甚分明以甲子推之宜属昭宗干寜元年也
　　羊膊山
　　羊膊山在敦煌县南多山石少树木
　　︹寰宇记︺敦煌县有羊膊山又有王母樗蒲山山有盐池在县西南
　　青墩峡【互见疆域】
　　青墩峡在敦煌县北一百九十里逾南籍端水至其地又迤西北行帀于两山之间约百里许曰博罗图口为往哈密西道
　　三陇山
　　三陇山在鸣沙山西南八十里党河西东距敦煌县城一百二十里形如山字巨石中断形势自鸣沙山西走迤逦八十里至党河而断河西三峯卓立肃州新志所谓玉门闗外有三断山石极大世谓之三陇山是也由是而西沙多土少又四十里过巴顔布拉克一望皆沙碛矣山北有五峯其一名苜蓿峯东距敦煌县城一百五十里
　　按唐岑参苜蓿峯寄家人诗云苜蓿峯前逢立春注云玉门闗外有五峯苜蓿峯其一也
　　龙勒山
