<!-- { "loadSidebar": true } -->
　　桑其后屠狗盗妻之事无所不为益无忌惮鄂兰巴雅尔之夫萨音伯勒克遂同噶尔丹策凌庶子喇嘛达尔札攻执策妄多尔济那木札尔喇嘛达尔札遂簒汗位有噶尔丹策凌幼子策旺达什者阿睦尔撒纳班珠尔欲诱出策旺达什立为汗后被喇嘛达尔札知觉遂杀策旺达什阿睦尔撒纳班珠尔二人怂惥达瓦齐云喇嘛达尔札既将与尔同讐之达什达瓦【小策凌敦多卜之子】杀戮恐祸将及尔于是达瓦齐阿睦尔撒纳班珠尔三人同逃哈萨克至申年达瓦齐阿睦尔撒纳班珠尔复回旧防牧处阿睦尔撒纳遂杀其兄沙克都尔据其众复与伊犂喇嘛等合谋杀害喇嘛达尔札立达瓦齐为汗其次即阿睦尔撒纳用事二人仍属亲厚有达什达瓦侄讷黙库济尔噶尔者欲与达瓦齐分领凖噶尔猝率兵一万至伊犂与达瓦齐战达瓦齐败至旧防牧额米尔处与阿睦尔撒纳防因阿睦尔撒纳计诱执讷黙库济尔噶尔诛之凖噶尔众仍立达瓦齐为汗达瓦齐聴伊犂众宰桑言与阿睦尔撒纳生隙阿睦尔撒纳本垂涎汗位既失望遂与班珠尔纳哈查及都尔伯特讷黙库等防同哈萨克将额米尔一带住牧者肆行掳掠且耕种额尔齐斯为自固计达瓦齐凡三遣兵阿睦尔撒纳皆不克其后自领兵三万至阿睦尔撒纳防牧之额尔齐斯蹙之阿睦尔撒纳势不敌始投诚来归此准噶尔始终搆乱所由也至准噶尔鄂拓克昂吉之名各异者鄂拓克为其汗之部属昂吉为各台吉之户下旧鄂拓克凡十有二乌鲁特有四宰桑人五千户为一鄂拓克喀拉沁有一宰桑人五千戸为一鄂拓克额尔克腾有一宰桑人五千户为一鄂拓克克里野特有二宰桑人六千戸为一鄂拓克卓托鲁克有一宰桑人三千户为一鄂拓克布库斯有一宰桑人三千户为一鄂拓克阿巴噶斯哈丹各有一宰桑共人四千户为一鄂拓克鄂毕特有一宰桑人三千户为一鄂拓克鄂罗岱有二宰桑人三千户为一鄂拓克多果鲁特有一宰桑人四千户为一鄂拓克霍尔博斯有一宰桑人三千戸为一鄂拓克绰和尔有一宰桑人三千户为一鄂拓克其后复立鄂拓克十有二巴尔达木特有三宰桑人四千戸为一鄂拓克库图齐纳尔有五宰桑人四千户为一鄂拓克噶尔杂特有三宰桑人四千户为一鄂拓克沙拉斯有二宰桑人三千户为一鄂拓克吗唬斯有一宰桑人五千戸为一鄂拓克布库努特有一宰桑人二千户图古特有一宰桑人五百户为一鄂拓克乌拉特有一宰桑人三千户为一鄂拓克阿尔闼沁有一宰桑人五百户为一鄂拓克札哈沁有三宰桑人二千户包沁有三宰桑人一千户为一鄂拓克竒尔吉斯有四宰桑人四千户为一鄂拓克特楞古特有四宰桑人四千户鄂尔楚克有一宰桑人五百户乌尔罕济兰有一宰桑人八百户为一鄂拓克明阿特有二宰桑人三千户为一鄂拓克鄂拓克之外复有五集赛阿克把集赛有二宰桑人四千户赉吗里木集赛杜尔把集赛推素隆集赛伊克胡拉尔集赛各有一宰桑人各一千户其后复立集赛四温都逊集赛善披领集赛各有一宰桑人各一千户桑堆集赛品陈集赛各有一宰桑人各三百户此此九集赛办理喇嘛一切事务喇嘛有六千余凖噶尔共六十二宰桑二十四鄂拓克一切供赋俱其汗公物其外复取乌梁海及叶尔羌喀什噶尔阿克苏和阗四城回人租入其二十一昂吉为各台吉所有而统属于准噶尔之汗昂吉者准语分支之谓也绰罗斯部之达瓦齐一昂吉达什达瓦一昂吉多尔济丹巴一昂吉噶尔藏多尔济一昂吉讷黙库济尔噶尔一昂吉鄂齐尔伍巴什一昂吉都尔伯特之策凌一昂吉达什一昂吉伯什阿哈什一昂吉和硕特之沙克都尔曼济一昂吉辉特之塔尔巴哈沁萨音伯勒克一昂吉和通额黙根一昂吉多罗特舎楞一昂吉敦多克一昂吉叶克明安巴雅尔一昂吉车凌班珠尔一昂吉巴图尔额黙根一昂吉察罕图克阿睦尔撒纳一昂吉博洛果特台吉诺海竒齐克一昂吉土尔扈特台吉巴图尔伍巴什一昂吉吞都布一昂吉共二十一向于西师诗称二十一昂吉为其汗公属者盖考之而未详兹始详询缕细如右然各台吉虽分领其昂吉凡出师执役无不聴其汗之令则初所译者亦未为大差也统计其汗之二十四鄂拓克九集赛及各台吉之二十一昂吉得二十余万户六十余万口成一部落者百十余年语云十人成之而不足一人败之而有余吾于纪准噶尔之事益见其不爽贾生所谓仁义不施而攻守之势异虽夷狄之有君岂能外是道哉





　　钦定皇舆西域圗志卷首一
<史部,地理类,都会郡县之属,钦定皇舆西域图志>
　　钦定四库全书
　　钦定皇舆西域图志卷首二目録
　　天章二
　　恭奉
　　皇太后启跸幸避暑山庄之作【有序】
　　懐柔县
　　山庄灯词八首
　　即事
　　冬至次日启跸再幸避暑山庄即事言懐【有序】恭谒
　　景陵敬成长句【有序】
　　恭谒
　　泰陵【有序】
　　屡闻西师所指降归者众七字成诗一篇示志平定准噶尔告祭
　　太庙述事
　　平定准噶尔功成恭上
　　皇太后徽号御殿受贺诗以言志
　　六月十八日午门受俘
　　恭奉
　　皇太后幸塞外启程之作【有序】
　　驻跸避暑山庄作
　　热河启跸幸木兰之作
　　万树园灯词
　　定北将军班第遣人解达瓦齐至御午门受俘冬夜懐军前十四韵【有序】
　　新正小宴外藩
　　频闻
　　二月十三日启程躬祭
　　阙里适以是日逆贼阿睦尔撒纳就擒防音至理宜躬诣
　　祖陵叩谢因以路便命改程先谒
　　泰陵俟曲阜回跸敬当往谒
　　孝陵
　　景陵七字成诗一心志庆
　　黄新庄行宫叠去歳韵
　　恭谒
　　泰陵
　　鹿行叠去歳韵
　　南苑行宫叠旧作韵【有小序】
　　恭谒
　　孝陵
　　恭谒
　　景陵
　　御园即事
　　免甘省诸郡正供诗以纪事
　　嘲刘统勲
　　逆贼阿睦尔撒纳奔窜哈萨克我师冞入追捕虽屡战胜而贼踪益逺因念絶域旷时不欲久劳师旅宣谕撤兵诗以述意
　　出师
　　新春小宴外藩
　　降防免甘肃本年额赋并积欠诗以志事
　　涿鹿行再叠旧韵
　　红杏园再叠前韵
　　诣
　　阙里瞻拜
　　五更
　　大西门楼前较射叠旧作韵【有序】
　　冬日视朝
　　西陲
　　俄罗斯驿致叛贼阿睦尔撒纳死尸信至诗以纪事【有序】
　　西师
　　即事
　　驻行营
　　仲冬南苑大阅纪事
　　苦衷











　　钦定皇舆西域图志巻首二目録
　　钦定四库全书
　　钦定皇舆西域图志卷首二
　　天章二
　　恭奉
　　皇太后启跸幸避暑山庄之作【有序】
　　溯丰镐发祥之地灵萃万年忆椒芗躬荐之秋星周一纪载瞻
　　祖烈祗谒
　　丹邱爰诹日至之上旬适度天中之令节敬扶
　　安辇暂驻山庄时则准噶尔部策凌策凌乌巴什等率众来归迎銮肆觐用即卷阿之胜境锡兹湛露之鸿仪迨夫届金乃复时巡东国礼因事举诗以日増启跸初程命篇伊始
　　追逺柔遐庆典覃天中卜吉启行骖东巡五载兹惟倍【前以乾隆癸亥至盛京阅今十年余矣】西极四夷彼剰三【准夷四部曰准噶尔曰都尔伯特曰和硕特曰辉特策凌等则都尔伯特部也】计里方欣日正永清尘喜值雨霑甘山庄避暑今年信
　　家法钦承敢即耽
　　懐柔县
　　此役示懐柔【七月自避暑山庄启程往吉林塞外寒于行迈为宜且早至旬月者实以宴赉新归诚之都尔伯特台吉等彼皆未出痘故不可令至京也】因之度古州山川缭似绣禾黍緑如油弦诵牛刀试布韦鸿渐求前朝蜂堠在何事守徒修
　　按是歳都尔伯特台吉防凌等绰罗斯部台吉噶尔藏多尔济辉特部台吉阿睦尔撒纳等先
　　后入
　　觐赐宴封爵均纪
　　宸什并恭録后封爵门他如歌咏战功之因地以著者登疆域山水门赋物诸什登服物土产门其统论全局未宜分载者则彚登卷首兹于前卷既恭録
　　天章总目而卷首四帙暨图考以下诸卷仍敬谨分载
　　以崇体要云
　　山庄灯词八首
　　傍晩山云静碧空芳园万树幕当中鐻鍝君长新来享应许观灯示大同
　　火树腾辉暎緑云凤箫声应鹿鸣闻御园节景年年赏谁识山庄逈出羣
　　岩风入夕觉轻寒五月烟花快意看更向幔城举首望锤峰早挂玉轮团
　　玉蛾火蕊势飘萧借助林峦落翠标今嵗不惟逢闰月都称闰得上元宵
　　玉塞天闗不碍月云庄夜静恰宜灯法轮辉朗空王现膜拜殊胜碧眼僧
　　何必夏惟夜方短果然灯与月为縁黄沙青海胥来贺湛露薫风普预筵
　　龙膏鹤焰光明藏翠柏青枫澹荡宵嘉客欣看千帐会词臣漫诩九瀛朝
　　倒椀吞刀百戯陈升平歌里踏灯轮重裀列坐欢情洽底用通言借古人
　　即事
　　宵衣报到军书来逺人归服万帐偕安之荣之满彼懐更筹游牧俾宇恢次第指挥畴咨妥中枢草谕讵待坐平原猎骑已久延草浅兎肥试馺娑须臾驰呈谕草看据鞍笔削宁辞琐因思陆贾有名言马上治之却又可冬至次日啓跸再幸避暑山庄即事言懐【有序】粤惟今夏序届天中当西渠来觐之辰适东国时巡之会爰临仙馆慰彼瞻依广锡崇封沛予膏泽继而西藩部长归诚而均吁来同【时辉特台吉阿睦尔撒纳等和硕特台吉班珠尔等均率其属欵闗内附】时乃丰邑
　　祖陵展谒而方勤逺驾念彼生于边塞入都则痘症足虞因而再幸山庄颁赉而燕衎斯漙次惟三宿期匝一旬良由典重
　　郊禋届一阳之来复更以节逢
　　慈庆祝万夀之无疆兹惟时哉不遑暇处无非事者用示
　　懐柔长句述情新篇纪事
　　夙识羲经不省方和鸾却事幸山庄惟钦昨始禋
　　穹昊必告朝还谒
　　夀康泽逮新归尽鳬藻劳因屡驾厪龙骧懐柔要岂耽游豫戎索方筹永奠疆
　　恭谒
　　景陵敬成长句【有序】
　　皇祖陟遐于今三十余载每谒
　　景陵追溯
　　音容不胜感痛今歳适有西师之役盖准夷自
　　皇祖时恃其险逺鸱张絶漠比遭簒夺部众分奔内属者
　　襁至踵接因命帅师徂定仰借
　　鸿庥敬成
　　夙志祗申黙祷纪以长言
　　比歳来瞻匪事频吾衷有愿此防申
　　音容日逺仍如昔松栢云森又报春伊古
　　一人信巍荡大清九防尽臣民西师欲蒇
　　当年志还冀
　　鸿庥奠漠垠
　　恭谒
　　泰陵【有序】
　　准噶尔自
　　皇祖时防妄阿拉布坦恃逺跳梁即已命将致讨我皇考欲继
　　前志议以两路进勦适值噶尔丹防凌方肆鸱张未及翦荡旋即罢师践祚以来亦惟置之度外羁縻而已比者达瓦齐簒夺频仍诸部瓦解名王部落接踵内属机不可失义有必伸爰命大臣统新附之众益以八旗良骑分路致讨冀以仰成
　　皇考未竟之绪只谒
　　山陵祈垂
　　黙佑云
　　桥山仪树郁葱然
　　凴几悲深忽廿年承
　　昔懐柔绥月竁逮今归顺接祁连乘时欲事日中命将因宁漠外边
　　先志竟成何敢必尚希
　　景佑奏功遄
　　屡闻西师所指降归者众七字成诗一篇示志
　　敉宁西极用偏军
