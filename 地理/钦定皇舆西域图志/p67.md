<!-- { "loadSidebar": true } -->
　　谓之梭罗木中华谓之星宿海是为河源又云梵书四大水出于阿耨达山下有阿耨达池以今考之意即冈底斯是唐古特称冈底斯者犹云众山水之根与释典之言相合诚可谓昭若发蒙矣谨考冈底斯在葱岭西南西蔵之西山势连延委折东北接葱岭东南属库尔坤地当天下之脊而山皆一脉所分则所谓河源者或随山东南下而发于库尔坤或随山东北走而发于葱岭于阗其发于库尔坤者东行至积石山其发于葱岭于阗者亦东行至蒲昌海潜行地下而防于积石山同流入中国为河源此其较然可见者汉桑钦水经云昆仑墟在西北河水出其东北陬屈従其东南流入渤海又出海外南至积石山下有石门河水冒以西南流此指河源之发于库尔坤者言也又云河水又南入葱岭山又云其一源出于阗国南山北流与防岭河合东注蒲昌海此指河源之发于葱岭于阗者言也所谓河有重源者在水经已有眀文矣至其潜行而出于积石所谓东望泑泽河水所潜敦薨之水西流注于泑泽出于昆仑之东北隅实为河源者山海经复明着其説安得于其出昆仑者则信之于其出葱岭于阗者则疑之乎宋元以来以地荒远未经详考著述之家立言多悖于古人方今
　　圣代坤舆无外凡古所谓昆仑葱岭于阗河源自出之处皆近版籍得以往来详审现在形势其经流分合有与山经水注史汉诸书一一脗合者乃知古人之不可厚非而杜佑欧阳忞潘昻霄之说徒以其所及见者执此一隅槩彼全局有如东面而不见西墙者矣
　　车尔楚郭勒
　　车尔楚郭勒在海都郭勒西北天山南麓西南流三十里入于沙碛
　　额什墨郭勒
　　额什墨郭勒在车尔楚郭勒西南一百里水流浊源出北山南麓西南流一百八十里入于沙碛
　　策特尔郭勒
　　防特尔郭勒在额什墨郭勒西六十里源出天山北麓
　　恩楚鲁克郭勒
　　恩楚鲁克郭勒在防特尔郭勒西八十里水非一道绕英噶萨尔【旧音英阿杂尔今改正】左右流皆浅小
　　伊兰布拉克
　　伊兰布拉克在英噶萨尔西南八十里源出北山之哈喇库勒达巴南流横截孔道又南流一百里入于沙碛
　　︹唐书地理志︺榆林守捉城又五十里至龙泉守捉按唐榆林守捉在今英噶萨尔【详见卷十五疆域】则西五十里之龙泉守捉当在伊兰布拉克之东所谓龙泉疑即今伊兰布拉克也
　　第纳尔郭勒
　　第纳尔郭勒在伊兰布拉克西一百里玉古尔城西源岀哈喇库勒达巴西小流湾环支派非一南流一百二十里入于沙碛
　　塔什阿里克郭勒
　　塔什阿里克郭勒源出北山南麓第纳尔郭勒西六十里阿巴特西南流一百三十里入于巴巴淖尔
　　︹唐书地理志︺西夷僻守捉又六十里至赤岸守捉按今塔什阿里克郭勒东之阿巴特为西夷僻守捉【详见卷十五疆域】则西六十里之赤岸守捉当在塔什阿里克郭勒西也云赤岸者知为濒河之地
　　巴巴淖尔
　　巴巴淖尔三泽相通中曰巴巴东曰达巴噶尔徳淖尔西曰赫色勒库尔淖尔在阿巴特南一百里东西一百五十里南北广狭不一不当孔道塔什阿里克郭勒自北来入巴巴淖尔分流左右两泽所受只此一河不通他水
　　竒里什郭勒
　　竒里什郭勒在塔什阿里克郭勒西五十里源出天山北麓南流六十里至托和鼐地即名托和鼐郭勒居民借以汲饮
　　哈喇库勒
　　哈喇库勒源出额什克巴什鄂拉南流入额什克巴什郭勒又东有库克讷克郭勒水西南流会哈喇库勒入额什巴什郭勒
　　额什克巴什郭勒
　　额什克巴什郭勒在托和鼐西南五十二里横当孔道自北山库克讷克哈喇库勒二水滙而南流即名此河河流寛广冬日亦五六丈深数尺经流二百余里折而东入额尔勾郭勒
　　赫色勒郭勒
　　赫色勒郭勒有三源一源出额什克巴什鄂拉东南麓西流一源出额什克巴什鄂拉南麓南流一源出阿勒坦呼苏拉勒南麓东南流三流防为一河西南流名赫色勒郭勒东距库车一百六十里又南流西防木素尔郭勒东南流出南谷口为乌恰特达里雅
　　按水经注龟兹川西源出北大山南又出山东南流今赫色勒郭勒发源处西南流所谓源出北大山南也自过赛喇木东又西防木素尔郭勒之后乃出南山谷口折而东南流所谓又出山东南流也
　　乌恰特达里雅
　　乌恰特达里雅【逹里雅四语谓大河也余仿此】旧音鄂根或名渭甘皆音之讹也在库车西南一百里即赫色勒郭勒下流东南行经库克布叶之北又经沙雅尔城北名沙雅尔郭勒遂东南防额什克巴什郭勒东入额尔勾郭勒乾隆二十三年六月大兵防库车未下小和卓木霍集占以兵由沙尔来援渡乌恰特达里雅近库车城十里外领队大臣顺徳讷爱隆阿端济布等分兵两翼追自夘至辰奋勇鏖战贼不敌三路走我两翼兵亦分为三追擒至乌恰特达里雅口贼踉跄溷渡人畜溺死无算共杀贼一千六百余级河水为之不流获回纛二有
　　御制回纛行诗见服物门
　　额尔勾郭勒
　　额尔勾郭勒在库车东南西承乌恰特达里雅额什克巴什郭勒合而东流为额尔勾郭勒又东流六百余里北防海都郭勒又东二百二十里入罗布淖尔
　　︹水经注︺北波河又东迳兹国南又东左合兹川水有二源西源出北大山南其水南流迳赤沙山又出山东南流枝水左派焉又东南水流三分右二水俱东南流注北河又东川水出兹东北赤沙积梨南流枝水右出西南入兹城川水又东南流迳于轮台之东也其水又东南流右防西川枝水水有二源俱受西川东流迳兹城南合为一水水间有故城盖屯校所守也其水东南注东川东川水又东南迳乌垒国南其水又东南注大河大河又东右防敦薨之水︹魏书西域传︺兹国南三百里有大河东流号计式水即黄河也
　　按今库车为兹国地左右两水夹城西为赫色勒郭勒下流为乌恰特达里雅东为额什克巴什郭勒皆发源北山分道南流至库车城南百五十里而合又东南流入于额尔勾郭勒而东注经巴巴淖尔南东行六百里然后北防海都郭勒而东归于罗布淖尔此库车境左右之大槩也以水经注合之所谓水有二源者即今库车城左右两河也所谓西源出北大山南其水南流迳赤沙山与所谓西川者即赫色勒郭勒下流逾山为乌恰特达里雅者也所谓东川水者即额什克巴什郭勒也所谓东川右防西川枝水西川东流迳兹城南合为一水者即今乌恰特达里雅额什克巴什郭勒至库车城南百五十余里而合也所谓西川东南注东川东川水又东南迳乌垒国又东南注大河者即乌恰特达里雅东南注额什克巴什郭勒之后又东南行过额什墨郭勒车尔楚之南为额尔勾郭勒也由是东行北防海都郭勒入罗布淖尔即水经注所谓大河又东右防敦薨之水入蒲昌海也至魏书载龟兹国南计式水与今额尔勾郭勒北距库车里数相合且为喀什噶尔叶尔羌诸郭勒下流入蒲昌海潜行为中国河源者故云计式即黄河应即今之额尔勾郭勒耳
　　哈喇乌苏
　　哈喇乌苏在赛喇木西六十里源在北山南麓南流入木素尔郭勒
　　哈布萨朗郭勒
　　哈布萨朗郭勒在拜西十里北山有二泉异源同流南入木素尔郭勒河濵设建水磨三处引水灌田又西有特里舒克郭勒
　　木素尔郭勒
　　木素尔郭勒发源天山正干之木素尔鄂拉有两源合而西南流又折而东南流北防哈布萨朗郭勒东过拜南北防哈喇乌苏又东过赛喇木南防赫色勒郭勒东南行下流详见赫色勒郭勒条
　　绰尔噶布拉克
　　绰尔噶布拉克在木素尔郭勒西南五十里雅哈阿里克西南三十里源出北山东南流浅而不涸
　　阿察哈喇郭勒
　　阿察哈喇郭勒在绰尔噶布拉克西一百六十里源在木素尔达巴西南麓至图格哈纳达巴西分两流南下当孔道
　　︹水经注︺北河又东迳姑墨国南入姑墨川水注之道姑墨西北赤沙山东南流迳姑墨国西其水又东南流右注北波河
　　︹唐书地理志︺姑墨川南临思运河西北渡拨换河中河距思运河百二十里
　　按水经载姑墨川在姑墨西北今阿察哈喇郭勒在雅哈阿里克西北当即所谓姑墨川也其南与他里木郭勒相近是即所谓东南流右汪之迹虽不可考而形势自存至唐地理志所称姑墨州西北之拨换河应即水经注之姑墨川今阿察哈喇郭勒南距塔里木郭勒百余里即所称拨换河南距思浑河一百二十里也
　　库克墨尔根郭勒
　　库克墨尔根郭勒源出萨瓦布齐鄂拉在阿克苏北百余里南流入呼木阿里克郭勒
　　特木尔乌苏郭勒
　　特木尔乌苏郭勒源出库克墨尔根郭勒西一百里北山下东南流入呼木阿里克郭勒
　　呼木阿里克郭勒
　　呼木阿里克郭勒在阿克苏城西三十里承库克墨尔根特木尔乌苏二水合而南流支派非一并入托什千达里雅
　　托什千达里雅
　　托什千达里雅在呼木阿里克郭勒西源出乌什西乌成库什达巴东流四百里许经乌什之北分流为托噶尔玛郭勒又东防呼木阿里克郭勒南流是为阿克苏郭勒
　　阿克苏郭勒
　　阿克苏郭勒在阿克苏南四十里自北山之呼木阿里克郭勒托什千达里雅东南流过阿克苏西孔道百余里合流为阿克苏郭勒又三十里分两流经阿克苏南孔道至哈尔噶额宻什南折而东为塔里木郭勒
　　︹水经注︺北河之东南迳温宿国枝河右入北河又河水暨于温宿之南左合枝水上承北河于疏勒之东
　　按阿克苏为古温宿国地水经注所谓枝河右入北河左合枝水者应即呼木阿里克托什干诸河而所谓北河东南迳温宿上承北河于疏勒之东者应即喀什噶尔郭勒东行北防阿克苏郭勒东入塔里木郭勒处也
　　敖尔他克齐谔斯腾
　　敖尔他克齐谔斯腾【谔斯腾回语谓濬成之河也余仿此】在托什干达里雅北北山诸小水咸滙于是分流南出即为托什干达里雅
　　钦定皇舆西域图志卷二十七
　　钦定四库全书
　　钦定皇舆西域图志卷二十八目録
　　水五
　　天山南路二
　　塔里木郭勒
　　哲克得布拉克
　　哈喇布拉克
　　博罗和硕郭勒
　　木什谔斯腾
　　特们郭勒
　　赫色勒郭勒
　　特尔墨楚克郭勒
　　雅璊雅尔谔斯腾
　　喀什噶尔达里雅
　　察罕乌苏
　　哈喇库勒
　　叶尔羌谔斯腾
　　聴杂阿布谔斯腾
　　哈喇乌苏
　　提斯衮谔斯腾
　　库森谔斯腾
　　和阗达里雅
　　玉陇哈什郭勒
　　哈喇哈什郭勒
　　皂洼勒谔斯腾
　　克勒底雅郭勒
　　叶什勒库勒
　　乌兰库勒
　　布隆库勒
　　叶什勒库勒淖尔

　　钦定皇舆西域图志巻二十八目録
　　钦定四库全书
　　钦定皇舆西域图志巻二十八
　　水五
　　天山南路二
　　塔里木郭勒
　　塔里木郭勒在阿克苏东南三百里西域大川源出葱岭者二喀什噶尔达里雅叶尔羌谔斯腾皆东流出南山者一和阗达里雅北流出北山者一阿克苏郭勒南流咸防于此合而东流六百余里统名塔里木郭勒又东入额尔勾郭勒又东入罗布淖尔
