<!-- { "loadSidebar": true } -->
　　山荘旧藏古铜器一似豆而短足初以为三代青緑耳廹视之形不饕餮铭不乙丁金银错其文则似回字令吐鲁番哈密回子等识之惟识噶爱两字其余皆不辨盖彼经文亦有今古之异人不能尽晓也尝考回鹘唐时始通中国史称其先匈奴匈奴与今之防古相类则回回并非防古且殊教也元史始有回回国之名或称其为大食国种大食在西域此稍近之明邱濬以为陈隋间始入中国在在有之在在有之者亦云其繁滋汉土者耳其的派固不离西域也今平定叶尔羌喀什噶尔此实开辟以来不异之回地回人若布鲁特若哈萨克皆其蔓延繁滋或杂防古种者有之若唐史回鹘传所称善骑射喜盗钞者实近厄鲁特之习而非回人所能徒以回鹘音近回回因属之纒头之类耳究之耳食舌传鱼鲁千里将以余暇博考此姑俟之所喜者适获此器于平定回城之时殱厥渠魁系以白练兆在斯乎兆在斯乎故从而为之辞
　　不是辛尊与啓匜考时应入李唐时纒头回鹘人斯用喂肉葡萄宫所遗噶【读作平声】爱旁行粗可识氷斯古□岂咸知迁其重器兹先兆伫待俘来罢逺师
　　御制咏回铜防噜篘器叠去嵗避暑山庄咏唐时回铜器韵【有序庚辰】
　　防噜篘之制正圆而丰下上横鋬可左右纽髙五寸有十分寸之五口围尺有八寸腹围二尺四寸有十分寸之八中实六升许铜笵而金银错其文皆旁行回字不可辨识西师凯还将军等与所俘武器并献命阿浑【通经典者】其名曰哈尔披野特者详译之具云元时回部有汗曰眉哩特木尔世居伊楞【地名今在布哈尔之西】尝得沙頼子【城名在伊楞左近】良匠喀吗尔所造用贮浆齐镂文悉祝嘏之辞叶尔羌喀什噶尔世不乏一二见者其縁起载陀犁克【史名】云云夫天堂墨克之区辽邈荒忽歴代史牒所志支离牵合罔所折衷今荷
　　天
　　祖垂庥师武臣克襄成绩昄章其地氓隶其人乃至昔曰旧物留遗皆得入中国而详其原委亮非获休屠金人与蒲捎苜蓿辄龂龂动色哆词之为也爰以长言系之俾昭示来许不敢矜方物之逺益无忘绥辑之艰云尔
　　重器真迁防噜匜【旧作有迁其重器兹先兆之语】平回并馘献来时曽供菽水数升受亦阅春秋四百遗【其史所记造此器时当在中国大元时嵗月不可细考约计距今已四百余年矣】喀吗匠镂眉哩用陀犁史载阿浑知讵珍三品精锓错保定方筹抚众师
　　御制回玉圭謡【辛巳】
　　昆仑西极玉所都穆满灵器传西胡楚曰珵珩鲁璠璵其偶然耳古论诸乃今通道葱岭途嵗为恒供宁十区是圭实彼之寳符驲来什袭呈天衢阿浑【通回经字者】译出其文摅骈蕃吉语歌九如福祚昌炽享龄遐【叶】豫顺兆
　　姓巩皇图宜子孙佩意不殊韫椟爰识咸賔谟保奭用训犹忸吾
　　︹王延徳髙昌行纪︺善冶金银铜铁为器皿及攻玉按回部食器如烈干密斯塔巴克之属铜铁为质者居多固即延徳所称冶金银铜铁为器皿者近是也至于彼中珍玩或以良金粹玉为质寻常欧冶琢磨之匠罕能为之如铜防噜篘器载诸陀犁克史者阿浑能详其典故回玉圭虽縁起莫考要皆其先世珍异可知考防噜篘畧近盘匜用贮浆齐则亦当时饮食之器若圭璋之制于回部无闻或中国流传及彼仿而为之或其形偶相合耳回俗旧尊经典凡诸旗纛悉书梵语以祈灵庇兹防噜篘及玉圭并勒旁行回字为祝嘏词与唐时回铜器相同皆仿中国勒铭彛鼎之意不惟数其器物兼可考其文字此如明史所载赛吗尔堪【旧对音撒马儿罕今改正】部之照世杯光明洞彻世不乏一二见者爰登服物以为博古之助云
　　日用之器
　　摩伊喀里雅木　束毛以为笔或束人髪为之其管或以木或以竹
　　喀里雅木　竹笔也形如准噶尔之乌珠克都干特　以铜为盏用绵渍墨置于其中供醮笔之用
　　色雅　以锅底烟煤合油面为之即回部之墨也喀阿斯　即纸也以桑枝嫩条捣烂为之色防帯碧其光洁者略似髙丽纸
　　喀里雅木当　藏笔之匣其形长方上有抽盖有木者有竹者
　　喀里雅木达喇实　形如鬀髪之刀其柄或以铜或以木或以竹枢纽甚紧用以裁纸
　　摩和尔　印也汗之印其形正圎径二寸余色用红伯克之印圆而有蒂径一寸余色用黒伯克中惟阿竒木伊什罕有之余俱无印文首镌年分次镌其父名最下镌本人名伯克印亦如之汗新立伯克新授则别铸其印焉
　　哲都斡勒塔赫塔　即界方也以红铜及铁为之用以镇纸短者数寸长者尺余又以铁为方镇名之曰繖达勒
　　凯齐剪刀也头锐而厚且长两股如燕尾其形畧钩而已又有一种其尾可伸屈之则成剪刀形伸之则两尾相并如双筯然
　　克斯噶齐　铁夹也用以夹物并用以箝其有钩者谓之罕布尔
　　巴斯安　大铁锤也其小者谓之布尔喀
　　阿塔什扣　以铁为之首形如双剪其末鋭用通淤塞长者二三尺短者二三寸
　　克玛　刳独木为舟亦有攒小木而成者立四柱可防氊毯之属无风雨则撤之有则张之
　　阿喇巴　即车也其轮甚髙其箱甚深驾以牛马亦有驾鹿以行者
　　︹唐书西域传︺于阗以木为笔以玉为印
　　攻战之具
　　克凌齐　刀也其质纯铜其形弯至头则愈昂柄用大鱼骨及硬木为之刀鞘用鱼皮饰以象牙玳瑁之属柄端有铜环以系革縧
　　色里叶玛　亦刀也克齐之口鋭色里叶玛则口差厚其形畧帯长方柄甚长有大力者则用铁柄
　　鼐咱　长鎗也其柄丈许以木为之其铁刃七八寸柄刃之间缀以铜环截牛皮濶寸许以里其柄一柄之长束皮九道
　　阿伊帕勒图　月斧也铸铁为干其头鋭利如鎗近鋭头六七寸为斧面下如半胜之形口甚鋭上半形帯长方背有二十余鉏铻如锯之状盖一物而可三用也
　　罕札尔　即劒也有两以鱼骨饰柄
　　御制回劒行【庚辰】
　　逆酋小和卓木霍集占所佩副将军富徳大胜之于伊西洱所获也凯还奏进诗以识之
　　袄襓展室青萍寒一条秋汉溢波澜蛟龙水断犀兕剸吴钩薛烛古所传泰阶九宇胥晏安欧冶之法谁则闲絶域尚武求精坚铦锋三尺不可刓弱肉强食必佩旃况彼穷竒肯离焉伊西大胜回纛搴二酋仓皇駾走前获兹鋭器羣讶观讯丑踉跄具致言劔藏霍集占身邉惟命是顾乃忍捐异封献馘师凯旋彤庭奏进出匣看光芒诚觉星辰连弢弆武库识嵗年保定诸部筹久全缫特　甲也制如鎻子甲有棉者谓之鄂勒帕克有镜者谓之库雅克其防心镜谓之察喇伊纳以白鐡为之
　　巴勒达木齐甲外之铁帯也
　　都裕勒噶胄也内有防前覆至额后被至颈左右垂至两耳谓之图卜贝尔库
　　沙拉布尔皮裤之名也临阵时外披甲内着皮裤衣服下袵俱结束于其内令身轻转防有力雅　弓也以柘木为质马鬃为力甚劲
　　鄂克　箭也以木为杆镔铁为镞镞头有三面刃有两面刃杆有羽者射逺用毛者射近
　　萨克达克　即櫜键也以兽皮为之口用纽或以帯
　　阿里雅木　小纛旗也长五尺余寛三尺余白布为幅上旁行书囘字各伯克皆有之幅上即着各伯克之名以为识焉
　　图克　大纛旗也长七八尺濶几相等以杂色布为幅幅上缀以金片镌刻教主及派噶木巴尔名字金片下以红鬃为缨如垂旒然
　　御制回纛行【戊寅】
　　小和卓木【其号】霍集占【其名】领兵来援围城严先是其兵来赴救托和鼐【地名】已二千殱逃生回者匍匐告昧死尚敢潜窥觇城中知有贼接应借一出突施戈锬緑旗围城腹背敌屹立不动战方酣是时实頼爱隆阿【副都统领队大臣】率千骑至皆竒男【吉林满兵及索伦兵】横冲截入乱回阵斩将获丑如囊探狂回难当复大败东笼案角相借敺至鄂根河之侧溺水避者如眠蚕贼约五千三千死千余战士威风添霍集占乃抱头窜搴其大纛铜旗尖咳首五色书旗幅不觧其义言詀詀驿致既喜复致惜设执逆丑除凶憸徂维求定靖遐壤止戈和众吾方忺
　　御制后回纛行叠前作韵【庚辰】
　　树丸火米符祥占【喀喇乌苏之役将士方坚壁趣援时于固守处得窖米赡军树上检铅九济用并获神助】孤军接应遂觧严整师救和阗玉陇帕首蚁杂胥刘殱将以三路进埽穴侨如叔仲先潜觇狼狈挈拏预遁去二城降不劳矛锬竞作铙吹迓主帅从今食饱眠亦酣选卒前遮复后袭义无返顾均雄男线天碛地冞入阻欲得虎子虎穴探明瑞邀之库鲁克以少胜众折袄欃富徳追及伊西洱用强驱弱如扫蚕鹿埵流汤贼屡败获铳搴纛军威添遁入异域卒献馘飞来报防红旗尖凯旋携以贡武库阿浑译出其文詀【纛上旁行书令以托特字译之回中称通暁经典者曰阿浑】亦知福善祸淫道胡乃偕徳兴狂憸敌气致力众惟惜事成志遂吾敢忺
　　︹汉书西域传︺出阳闗自近者始曰婼羌山有铁自作兵兵有弓矛服刀剑甲　难兠有银铜铁作兵器与诸国同
　　︹后汉书西域传︺焉耆能作弓矢
　　︹北史西域传︺髙昌兵器有弓箭刀楯甲矟　焉耆兵有弓刀甲矟
　　按唐书载吐蕃能飞梯鵞车以攻城文献通考称天竺亦有飞梯地道木牛流马之法今囘部战具未有此种则以吐蕃天竺居囘部之南故其制不同于三十六国而今之囘部服属准部则寻常击刺之能亦有难于并论者岂非南柔北劲实地气使然欤
　　耕种之具
　　布古尔斯　犁之总名也头以铁为之曰题实长短参差如指形犁之梁曰克实勤以木为之约长一丈端有铁环可以穿钩牛背之横木曰布云图噜克其长亦如克实勤可驾两牛横木中间系以长绳曰阿尔噶木济引属于钩系于犁梁之环乃驱两牛负犁以行牛膊之上左右设两板谓之杭乌克以木为之长各一尺五寸用施牛背横木于其上
　　库尔扎克　犁耙也其铁头向内形似铲柄稍斜以枣木为之播种之后用以覆土
　　恰特满　形似铁镢其头甚圆以枣木为直柄用以垡土开沟并引沟水以灌田
　　苏堪　盛粪之筐编栁为之粪之名曰克赫以牛马者为良粪田可倍收
　　鄂尔噶克　形如曲刀纯钢为之头柄皆铁用以刈稻麦之属
　　阿伊哩　以木为义五齿或四齿三齿以匀谷麦承曝令干
　　阿斯喀克　以木为钩短者五尺长有八九尺者用以出糓
　　鄂特恰尔玛　屈栁木为边以牛皮为档结细草为底或用藤为底用以簸谷
　　摩密　埸上立木也植木于地系牲于木用踹谷麦以代碌碡
　　按回部诸城颇知田作非凖噶尔専事畜牧逐水草为业者比故有农具以资耕获若地利人工之所出劝课之方则不逮中土甚矣
　　成物之具
　　赫实喀里毕　以木为方模入泥于中用成土坯绰布噶资　木尺也以量长短长五尺者其形三棱长二尺五寸者面平而背圆
　　库喇　结草为长绳筑墙时用以直
　　赞毕勒　运土架也二木为边中编栁条四角系绳以运泥土
　　索辉　水桶也盛水以化泥土
　　腾讷　木盘也用以盛泥
　　塔巴尔曽　以铁为之首为斧形筑土使坚其末如刀以涂泥傅之凡成墙者必以此
　　喇安达　或以铁为或以木为其形长方筑墙成后用以平之
　　甘齐　石灰也墙成后垩之
　　阿尔喇　锯也大小不等手持处亦以铁为大者锯木小者锯骨角之属
　　裕舒竒　即钻也形同内地其钻弓谓之喀玛勒察
