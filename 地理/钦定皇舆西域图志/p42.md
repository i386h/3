<!-- { "loadSidebar": true } -->
　　︹唐书西域传︺阿史那社破兹沙州刺史苏海政行军长史薛万备以精骑穷蹑六百里王计穷保拨换城社围之阅月执王及羯猎颠自兹赢六百里逾小沙碛有防禄迦小国也一名亟墨即汉姑墨国横六百里纵三百里︹突厥传︺突骑施隂幸边隙围拨换大石城将取四镇防嘉恵拜安西副大都防即发三姓葛逻禄兵共击之︹地理志︺阿悉言城又六十里至拨换城一曰威戎城曰姑墨州南临思浑河又河西内属诸胡一曰和墨州︹唐西域记︺防禄迦国大都城周五六里按三国志引魏略姑墨国属兹魏书载姑墨役属兹是姑墨当北魏时犹存至唐始改为防禄迦耳其东距兹里数汉书云六百七十唐书云赢六百大畧相等则防禄迦信即姑墨也兹即今库车【说见前卷】赛喇木拜诸城虽在库车之西而里数太近姑墨国当尚在其西再以唐书西域传刺史苏海政西追兹王于六百里外之拨换城地理志拨换城即姑墨州之说证之正与汉书兹西六百七十里至姑墨唐书逾兹赢六百里即亟墨之説合然则防禄迦国即汉姑墨国亦即姑墨州附属兹为拨换城者应在今雅哈阿里克左右而自赫色勒郭勒以西塔里木谔斯腾以北阿克苏以东皆姑墨地也唐书兹至防禄迦逾沙碛今库车西沙尔达朗之沙碛足以当之又谓防禄迦西三百里度石碛至凌山为葱岭北原水东流今雅哈阿里克北为木素尔鄂拉迤西为萨瓦布齐鄂拉相距正三伯里许库克墨尔根郭勒源出焉倘所谓凌山者欤库克墨尔根郭勒东南流入阿克苏郭勒葱岭诸水西来防之谓为葱岭北原固宜而图格哈纳达巴哈喇裕勒衮塔克皆当雅哈阿里克西去孔道即其所度之石碛也塔里木谔斯腾当其南境所谓南临思浑河也至从此南行循和阗郭勒经千里外至和阗六城从此北行逾山入伊犁西境是即汉书所谓南至于阗马行十五日北与乌孙接者证以形势当益释然矣
　　哈喇裕勒衮
　　哈喇裕勒衮在拜属之雅哈阿里克西一百二十里西距阿克苏城一百八十里自此东行一百里名察尔齐克为阿克苏东界
　　扎木
　　扎木在哈喇裕勒衮西南八十里西距阿克苏城一百里自此北行一百里为阿尔巴特
　　赫色勒
　　赫色勒在阿克苏城东九十里阿克苏郭勒北二十里东有泉东南流源出北山麓
　　哈尔噶额密什
　　哈尔噶额密什在阿克苏城北二十里北距木素尔鄂拉六十里
　　帕尔满
　　帕尔满在赫色勒西四十里在阿克苏郭勒北二十里西北有河发源山麓东南流至庄北分两河东西环之西距阿克苏城五十里
　　雅尔巴什
　　雅尔巴什在帕尔满东十里阿克苏郭勒北二十里西距阿克苏城六十里
　　齐托克喇克
　　齐托克喇克在赫色勒东南五十里阿克苏郭勒北二十里西北距阿克苏城百四十里
　　亮格尔
　　亮格尔在赫色勒东北九十里地居山谷间西南距阿克苏城一百六十里又北八十里为图巴拉克又北八十里为玉斯屯托海又北七十里为塔木哈他什又北一百二十里为噶克察哈尔海接山北伊犁西路界
　　雅尔赛喇木
　　雅尔赛喇木在亮格尔南八十里地居山谷间西北距阿克苏城一百六十里
　　伊勒噶齐
　　伊勒噶齐在亮格尔西二十里地居山谷间西南距阿克苏城六十里
　　额格尔齐
　　额格尔齐在阿克苏郭勒北十里北距阿克苏城十里
　　喀勒喀勒
　　喀勒喀勒在额格尔齐东南六十里阿克苏郭勒南五里西北距阿克苏城七十里
　　科布鲁克
　　科布鲁克在喀勒喀勒西南三十里托什干达里雅北十里西北距阿克苏城八十里
　　库木巴什
　　库木巴什在科布鲁克东五里托什干达里雅北十五里西北距阿克苏城九十里
　　伯什阿里克
　　伯什阿里克在库木巴什东五里托什干达里雅北二十里西北距阿克苏城一百十里
　　和卓巴斯喀克
　　和卓巴斯喀克在伯什阿里克东十里阿克苏郭勒南十里西北距阿克苏城一百二十里
　　呼木什阿里克
　　呼木什阿里克在和卓巴斯喀克西南十里托什干达里雅北十二里西北距阿克苏城一百五十里
　　哈喇塔勒
　　哈喇塔勒在呼木什阿里克东南二十里托什干逹里雅北五里西北距阿克蘓城二百里
　　乌朱玛
　　乌朱玛在哈喇塔勒西二十里托什干逹里雅西南五里西北距阿克苏城一百八十里
　　托来
　　托来在乌朱玛西五十里托什干逹里雅南五里西北距阿克苏城一百六十里
　　英额阿里克
　　英额阿里克在乌朱玛西北三十里托什干逹里雅西南十里西北距阿克蘓城一百五十里又南百里为都齐特
　　赛阿里克
　　赛阿里克在英额阿里克西四十里托什干逹里雅南五里西北距阿克苏城一百十里
　　哈喇木克齐
　　哈喇木克齐在额格尔齐西南十二里逾两河而至东北距阿克苏城四十里
　　萨克萨克
　　萨克萨克在哈喇木克齐南十二里托什干达里雅南三里东北距阿克苏城八十里
　　托布坎
　　托布坎在哈喇木克齐北十里介居两河之间东距阿克苏城十里
　　得布特尔
　　得布特尔在哈喇木克齐西北八里托什干达里雅北十里东距阿克苏城四十里
　　鄂喇齐
　　鄂喇齐在得布特尔西二十里托什干逹里雅北十里东距阿克苏城六十里
　　阿喇勒
　　阿喇勒在鄂喇齐北二十里呼木阿里克郭勒西南十里介两河之间东距阿克苏城六十里
　　爱呼尔
　　爱呼尔在阿喇勒南八十里东傍呼木阿里克郭勒东距阿克苏城五十里
　　超达尔
　　超达尔在阿喇勒西二十里逾呼木阿里克郭勒而至东南距阿克苏城六十里北至卓哈达巴六十里
　　韦特特尔
　　韦特特尔在哈喇勒西二十里呼木阿里克郭勒南十里西南距阿克苏城八十里
　　察克喇克
　　察克喇克在韦特特尔南二十里托什干达里雅东北八十里东距阿克苏城七十里
　　吐尔伯特
　　吐尔伯特在察克喇克西南十里托什干达里雅北十里东距阿克苏城八十里
　　拜林
　　拜林在韦特特尔西南二十里托什干达里雅北十八里东距阿克苏城一百里
　　阿克雅尔
　　阿克雅尔在萨克萨克西五十里托什干达里雅南十里东北距阿克苏城一百十里
　　伯列克里克
　　伯列克里克在阿克雅尔西南九十里西境倚山距阿克苏城二百里
　　纳喇竒恰特
　　纳喇竒恰特在伯列克里克西南四十里南临大山东北距阿克苏城二百四十里
　　哲尔格哲克得
　　哲尔格哲克得在托什干达里雅西南阿克雅尔西五十里又西接乌什属噶斯干界
　　以上属阿克苏












　　钦定皇舆西域图志卷十六
<史部,地理类,都会郡县之属,钦定皇舆西域图志>
　　钦定四库全书
　　钦定皇舆西域图志卷十七目録
　　疆域十【天山南路四】
　　乌什属
　　乌什
　　哈喇和卓
　　辟展
　　森尼木
　　鲁克察克
　　托克三
　　雅尔
　　洋赫
　　布干
　　罕都
　　连木齐木
　　雅木什
　　英额阿里克
　　必特克里克
　　古古尔鲁克
　　沙图
　　巴什雅克玛
　　古木克齐克
　　色帕尔拜
　　呼兰齐克
　　扎木必勒阿斯提
　　斋都伯
　　素衮
　　巴尔昌
　　喀什噶尔属
　　喀什噶尔
　　霍尔干
　　伯什克勒木
　　伊克斯哈拉
　　玉斯屯阿喇图什
　　阿斯腾阿喇图什
　　鄂什
　　阿喇古
　　阿尔巴特
　　牌租阿巴特
　　赫色勒布伊
　　汗阿里克
　　哈喇刻尔
　　提斯衮
　　岳普尔和
　　塞尔们
　　托克库尔萨克
　　鄂坡勒
　　塔什巴里克
　　英噶萨尔
　　托璞鲁克
　　和什库珠克
　　阿喇楚勒
　　叶什勒库勒










　　钦定皇舆西域圗志卷十七目録
　　钦定四库全书
　　钦定皇舆西域图志卷十七
　　疆域十
　　天山南路四
　　乌什属　东至噶斯干接阿克苏界西至色帕尔拜通喀什噶尔界南至库珠克达巴逾山通叶尔羌和阗北路界北至天山逾山通伊犂西路界
　　乌什
　　乌什在阿克苏西境哲尔格哲克得西九十里距京师一万九百九十里城周三里二分髙二丈五尺东西南三门三面踞山其西面因山为城南崖陡峻北带长流形势絶胜所属村庄凡十有一乾隆二十三年八月将军兆惠等兵至哲尔格哲克得和阗城旧伯克霍集斯及其长子乌什城阿奇木伯克漠咱帊尔等驰书诣军门投诚霍集斯者回部望族也平定伊犂时尝从大兵擒达瓦齐遂偕霍集占奉使招抚回城霍集占叛胁之为逆泊闻大兵至即有意归正末由自拔霍集占自库车败逃道经乌什霍集斯父子将以计诱入城擒献为所觉未果因击走霍集占固守乌什城以待我师及是遂以城降兆惠等令漠咱帊尔入
　　觐挈霍集斯从军而西寻以大臣驻其地乾隆三十年驻劄大臣素诚与阿奇木伯克阿布都拉措置乖方扰累回众二月伯克赖黑木图拉等乘机煽乱
　　上命伊犂将军明瑞等率师往讨八月平之逆党伏诛
　　徙其余众移驻阿克苏大臣于此
　　御制乌什城酋长霍集斯伯克携回众献城降诗以纪事【戊寅】
　　执渠早是被恩荣【先是达瓦齐自格登穷窜霍集斯伯克奉军墩设计缚献録功褒赏】畏逼迁随尚近情【霍集斯伯克与小和卓木均系回目特为所强慑因附和观衅罪在可宥】识顺料伊将倒防【常与军机大臣筹画军情曽谕及霍集斯伯克有擒献逹瓦齐一节我军至其地彼或降顺比大兵既近伊果筵欵小和卓木计图擒缚因为潜觉遁去遂率众投欵军门】剪凶匪我愿佳兵申明昧雉霜严令【库车之围逆酋唾手就获而失律者贻误因命将军兆惠往代就途次执失律之臣明示显戮军威大振】叠见牵羊肉袒迎
　　天佑人归逮底绩越因兢业凛盈
　　御制乌什战图补咏【有序戊子】
　　自庚辰西师凯旋之后伊犁则筑城垦野回部则减赋薄徴视地之大小险夷各驻以大臣戍以兵卒晏然无事矣越五年乙酉而有乌什之变乌什者介于阿克苏喀什噶尔之间为回部适中之地依山为城有险可恃田肥饶水充足又有牧埸可滋长马牛羊故变乱之后逆贼守至六越月始尽力穷缚其酋以献于是诛戮其精壮迁徙其妇稚凡乌什之城及其所附村落皆为官有驻以大臣戍以兵卒如前制而更申明纪律焉夫乌什固据形胜得扼吭捩臂之势而宜厚驻我兵以镇压众回部之地也初以王师勦逆抚顺不可无故夺之今值彼变乱自取屠灭因以为回部适中官军都防之地是又开惑论所谓愈变而愈康者非
　　天垂贶岂能若是哉而渺躬之荷
　　龙绥励兢业又当何如哉其致变之由及我官军之奋勇
　　克复条为六事各系以咏如左
　　闻变
　　乙酉二月乌什小伯克赖黑木图拉等聚众五百余乘夜纵火焚掠戕杀官军驻守之副都统素诚自杀贼遂据城为变时驻阿克苏之副都统卞塔海闻之急邮奏报览其词过于张皇知其庸懦不足集事且回众久懐德威使非激之致乱不应自弃化外庸可不察其由以示惩创因降防驻伊犂之将军明瑞细查致变之由以闻
