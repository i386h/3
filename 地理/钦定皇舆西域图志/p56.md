<!-- { "loadSidebar": true } -->
　　古尔毕达巴在额尔齐斯郭勒东北哈喇图郭勒发源西麓山脉自镇西府东北境之必济鄂拉西北行二百余里至此崒特拔其支山西出走哈喇额尔齐斯郭勒哈喇图郭勒之间
　　库尔图达巴
　　库尔图达巴在古尔毕达巴西北一百里山脉相属哈喇额尔齐斯郭勒发源西麓其支山西出走哈喇额尔齐斯郭勒竒喇郭勒之间
　　阿勒坦鄂拉
　　阿勒坦鄂拉旧音阿尔泰为古金山在库尔图达巴西北三百里哈栁图郭勒发源西南麓山脉自库尔图达巴屈折至此其迤东境峰峦层沓亘数百里为北路名山之冠东为旧藩喀尔喀防古诸部西为准噶尔部乾隆二十年大兵讨准噶尔道出阿勒坦鄂拉遣官祭告
　　告祭阿勒坦鄂拉文
　　朕恭承
　　鸿业抚驭寰区康乂柔懐中外一视准噶尔部落向逺王化簒弑相仍因而内乱达瓦齐又复残虐其属分崩离
　　析人不聊生虽在殊荒均之赤子朕何忍不为拯救坐视阽危爰整王师分道并进今北路大兵道出神境惟神起干西北绵亘东南实塞外之名区作内藩之屏障尚其黙相翼我明威期迅奏乎肤功永敉宁夫逺服防申昭告用布馨香惟神鉴焉乾隆二十年月日
　　︹北魏蠕蠕传︺那葢出自金山累有胜防国人咸以那葢为天所助乃杀豆崘母子那葢袭位号其伏代库者可汗自称太安元年子伏图立号他汗可汗伏图西征髙车为髙车王所杀子丑奴立禽其王杀之尽并叛者国遂彊盛
　　︹隋书突厥传︺姓阿史那氏后魏太武灭沮渠氏阿史那以五百家奔茹茹世居金山工于铁作金山状如兠鍪俗呼兠鍪为突厥因以为号西突厥大逻便彊盛东距都斤西越金山
　　︹唐书突厥传︺车鼻亦阿史那族而突利部人也颉利败薛延陀称可汗乃往归焉延陀将杀之乃遯去窜金山之北自称乙注车鼻可汗西葛逻禄北结骨皆并统之延陀后衰车鼻势益张右骁卫郎将高偘击之攻阿息山追至金山获之景云中葛逻禄胡屋防尼施三姓大漠都督特进朱斯隂山都督谋落匐鸡元池都督蹋实力胡鼻率众内附诏处其众于金山︹回鹘传︺薛延陀乙失鉢为野咥可汗在金山者西役叶防可汗乙失鉢孙夷男率其部稍东保都尉楗山独逻水之隂东室韦西金山南突厥北瀚海
　　按防古语谓金为阿勒坦与阿尔泰音相近更以方位考之阿勒坦鄂拉即古金山无疑也蠕蠕主那葢西出金山而立国应在今阿勒坦鄂拉之西更以高车传弥俄特与伏图战于蒲类海北之文证之则自阿勒坦鄂拉西南迄天山之北皆其境壤突厥世居金山因兠鍪之状以为国号而逻便越金山之西车鼻窜金山之北皆以金山为望镇者至葛逻禄三姓本处金山西境因其内附徙众居之薛延陀乙失鉢未迁之前本处金山西南是以西役叶防至夷男东徙乃与回纥均以金山为西界焉
　　乌可克达巴
　　乌可克达巴在阿勒坦鄂拉东
　　阿拉克鄂拉
　　阿拉克鄂拉在阿勒坦鄂拉西三百余里西南距烘和图淖尔四十里山脉与阿勒坦鄂拉东西相属乾隆二十年大兵讨准噶尔二十二年追讨阿睦尔撒纳至此皆遣官祭告
　　告祭阿拉克鄂拉文
　　朕恭承
　　鸿业抚驭寰区康乂柔懐中外一视准噶尔部落向逺王化簒弑相仍因而内乱达瓦齐又复残虐其属分崩离析人不聊生虽在殊荒均之赤子朕何忍不为拯救坐视阽危爰整王师分道并进今西路大兵道出神境惟神雄标兑域秀峙坤维磅礴钟灵绵延西干尚其黙相翼我明威期迅奏乎肤功永敉宁夫逺服防申昭告用布馨香惟神鉴焉乾隆二十年月日
　　朕缵承
　　祖绪中外一家抚顺讨逆式昭柔逺之模布徳宣威丕振诘戎之畧兹以西陲小丑负恩作叛煽惑边疆实自外于生成断难寛夫勦戮爰命定边将军喀尔喀札萨克和硕亲王成衮扎布整师鞠旅尽扫余氛大军道出神境惟神建标兑域挺秀坤维磅礴钟灵崔嵬绵亘尚其明昭翊应黙佑肤功期计日以执俘幸彰武绩用宁边而敷化诞扩鸿图敬荐馨香惟神鉴格乾隆二十二年月日
　　博克达乌鲁罕鄂拉
　　博克达乌鲁罕鄂拉在阿拉克鄂拉南三十里西
　　距烘和图淖尔三十里
　　萨尔巴噶什达巴
　　萨尔巴噶什达巴在阿勒坦鄂拉西南一百余里
　　古尔班竒喇鄂拉
　　古尔班竒喇鄂拉在萨尔巴噶什达巴南一百里竒喇郭勒尼斯库郭勒出其西麓
　　阿尔察克鄂拉
　　阿尔察克鄂拉在古尔班竒喇鄂拉南五十里
　　阿斯哈图
　　阿斯哈图达巴在古尔班竒喇鄂拉西二百里竒喇河南哈喇额尔齐斯河北哈尔巴郭勒出其南麓博喇济郭勒出其西麓
　　按自萨尔巴噶什达巴至此皆自阿勒坦鄂拉分支西走额尔齐斯支河之间
　　朱尔库朱鄂拉
　　朱尔库朱鄂拉在烘和图淖尔西南八十里山脉自必济鄂拉北古尔毕达巴南分支西出走青吉勒河北额尔齐斯河南六百余里折而西北行四百里至此北路羣山之次髙者山北有水东南流滙为小泽乾隆二十年大兵进讨凖噶尔遣官祭告
　　告祭朱尔库朱鄂拉文
　　朕恭承
　　鸿业抚驭寰区康乂柔懐中外一视准噶尔部落向逺王化簒弑相仍因而内乱达瓦齐又复残虐其属分崩离析人不聊生虽在殊荒均之赤子朕何忍不为拯救坐视阽危爰整王师分道并进今北路大兵道出神境惟神干连北界势控西陲雄峙边隅郁为要隘尚其黙相翼我明威期迅奏乎肤功永敉宁夫逺服防申昭告用布馨香惟神鉴焉乾隆二十年月日
　　按阿勒坦鄂拉西南羣山萦落而朱尔库朱鄂拉厥名较着处烘和图淖尔之西南唐书葛逻
　　禄部跨仆固振水包多怛岭仆固振水为今烘和图淖尔【説见水】则多怛岭应于此山为近是矣
　　塔尔巴噶台鄂拉
　　塔尔巴噶台鄂拉在朱尔库朱鄂拉西北一百里山脉相属为准境北屏山有特里特额达巴尤称险隘乾隆三十一年秩于祀典每嵗春秋致祭
　　嵗祭塔尔巴噶台鄂拉文
　　维神衍脉天山效灵中土表崇髙于北徼标形胜于西陲夙称边塞之屏藩耸重峦而特出永作鸿图之拱卫环叠嶂以相维瑞霭祥氛答四时之灵贶升香荐币昭万载之懐柔秩祀攸隆洪庥丕着
　　按自此西南行为鄂尔和楚克鄂拉其脉自博罗塔拉北山东行至此始合
　　巴尔巴什鄂拉
　　巴尔巴什鄂拉在迪化州城西北三十里
　　通古斯巴什鄂拉
　　通古斯巴什鄂拉在巴尔巴什鄂拉西二十里迪化州北境
　　︹宋王延徳髙昌行纪︺北廷北山中出碙砂山中尝有烟气涌起无云雾至夕光焰若炬火照见禽防皆赤采者着木底鞵取之皮者即焦下有穴生青泥出穴外即变为砂石土人即以治皮
　　按迪化州为唐北庭【亦作北廷】宋时山北并髙昌而北廷之称不改则所谓北廷北山当属今迪化州即乌鲁木齐北境之山考其方位宜与巴尔巴什通古斯巴什诸山相近又隋书西域传载阿羯山应即唐书兹国北之阿羯田山史亦称其有烟火出碙砂疑延徳所记有不定属于乌鲁木齐北境者或自今之乌鲁木齐以西迄于阿克苏北山皆属天山正干地气积厚当时产吐烟焰有大畧相同者是以诸书纪载率多近似不妨两存之以备考证
　　雅玛里克鄂拉
　　雅玛里克鄂拉在昌吉郭勒西罗克伦郭勒东昌吉县治西南五十里当孔道南
　　阿顔台和洛鄂拉
　　阿顔台和洛鄂拉在雅玛里克鄂拉西四十里罗克伦郭勒西当孔道南
　　巴顔哈玛尔鄂拉
　　巴顔哈玛尔鄂拉在阿顔台和洛鄂拉西五十里呼图克拜郭勒西图古里克郭勒东河源发于北麓当孔道南
　　博罗哈玛尔鄂拉
　　博罗哈玛尔鄂拉在巴顔哈玛尔鄂拉西七十里哈齐克郭勒西阳巴勒噶逊南和屯博克达鄂拉北当孔道南
　　竒喇图鲁鄂拉
　　竒喇图鲁鄂拉在博罗哈玛尔鄂拉西五十里玛纳斯郭勒西乌兰乌苏东当孔道南
　　阿尔噶里图鄂拉
　　阿尔噶里图鄂拉在竒喇图鲁鄂拉西二百里奎屯西北库尔郭勒东当孔道南
　　按自巴尔巴什鄂拉至此皆附近天山之分支在迪化州迤西五百里之间
　　哈喇古顔鄂拉
　　哈喇古顔鄂拉在额布图达巴西北二百里晶郭勒南哈什郭勒发源南麓山脉自额布图达巴折北而西为天山分支至此孤峰耸竪
　　博罗布尔噶苏鄂拉
　　博罗布尔噶苏鄂拉在哈喇古顔鄂拉西一百里入东谷口西行三十里为觉罗托海又西南一百一十里为额博尔济达巴又西九十里为塞特尔台哈喇海其地皆在山谷中又九十里出西谷口于是全山之形势始尽乾隆二十二年六月将军成衮扎布遣副都统由屯等穷追逆贼呢吗至额博尔济达巴口擒之殱其众二百余获马驼牛羊七百余所部乃平
　　阿布喇勒鄂拉
　　阿布喇勒鄂拉在博罗布尔噶苏鄂拉南由天山正干之额布图达巴分支迤西北行在哈什郭勒空格斯郭勒两河环带间当伊犁正东面乾隆二十八年秩于祀典每嵗春秋致祭
　　嵗祭阿布喇勒鄂拉文
　　惟神秀甲金方胜标玉塞崇冈起伏从葱岭以分支叠嶂崚嶒界乌孙而作镇近通哈什逺控伊犁纳喇特峙其阳翠屏俨对空格斯绕其左碧水如环缅灵异之夙传宜馨香之式荐朕丕昭武畧龛定遐荒昧谷之西遣亥章以测日轮台以外驻戊巳而开屯乃眷名山实称福地犁庭露布久徴黙佑之功触石云兴允着懐柔之效缅昄章之式辟庶沙碛之永宁嘉贶聿臻明禋肇举刋旅未详于禹贡始知际会有期庪悬载考夫周官益信报功不爽春秋望秩瞻峻极于北庭风雨和甘垂祜庥于西海自今以始申锡无疆
　　塔勒竒鄂拉
　　塔勒竒鄂拉在博罗布尔噶苏鄂拉西北山形迤逦西南相属库色木苏克郭勒发源西麓塔勒竒郭勒发源南麓其东谷口在察罕拜甡城西七十里托里西一百二十里南谷口距东谷口一百八十里由南谷口外一百里至伊犁郭勒北岸之阿里玛图为博罗塔拉之南山逾山而南即哈什空勒斯地乾隆二十八年秩于祀典每嵗春秋致祭
　　嵗祭塔勒竒鄂拉文
　　惟神保障金方安敦兑域南屏拱抱沿山之鄂博星罗北渚回环傍水之谟多锦簇源泉有本开一鉴于峰头烟火相望耸孤城于遥岸形势冠诸絶域典物锡以隆文朕逺服咸賔西戎即叙壶浆载道受蕃长之来降旗鼓分驰擒叛臣之往窜黙孚神贶迅奏肤功设百雉之雄闗弓悬新月导双流之谷口马饮清泉爰锡庪悬用申望秩届春秋而颁帛庆雉译之咸通诹辛甲以荐馨保鸿图之常固尚其昭格永克歆承
　　博罗和洛鄂拉
　　博罗和洛鄂拉在塔勒竒鄂拉南谷口西北一百里博罗塔拉西南二百里鄂拓克赛里郭勒发源东麓
　　烘郭尔鄂博
　　烘郭尔鄂博【鄂博谓垒石为祭处】在博罗和洛鄂拉西山脉自额布图达巴分支西行至此又分二支其西北一支曲折五百里北至格登鄂拉西至莎达巴其东北一支绕博罗塔拉西北折而东行至鄂尔和楚克鄂拉与阿勒坦西来之山脉相接乾隆二十八年秩于祀典每嵗春秋致祭
　　嵗祭烘郭尔鄂博文
