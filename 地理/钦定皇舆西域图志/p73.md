<!-- { "loadSidebar": true } -->
　　天朝之品秩自三品以下至七品不等回人中有从戎効力及输诚内附者量材以授而数之多寡则因乎地之大小事之繁简或有添设裁减则办事大臣随时
　　奏请未有定额其凖爵诏禄之制以授地为差三品伯克毎员给二百帕特玛耔种地亩种地人百名四品伯克毎员给百五十帕特玛耔种地亩种地人五十名五品伯克毎员给百帕特玛耔种地亩种地人三十名六品伯克毎员给五十帕特玛耔种地亩种地人十五名七品伯克毎员给三十帕特玛耔种地亩种地人八名其密喇布伯克各员専司灌溉原有例分地亩不另拨给止给种地人各五名伊犁官属中有以伯克官之者受禄亦如之至奉
　　防特简驻劄各城将军大臣均照驻防西藏西寜之例铸授印信优给养防随时简派轮替其侍卫章京笔帖式各员乾隆二十六年经办事大臣奏请亦照西藏西宁之例酌派更代以三年为制
　　附回部旧官制
　　回部为有城郭之国毎城各设诸职以办事有总理者有专司者大小内外各有等差今疏其色目详其职掌如左
　　阿竒木伯克　统理城村大小事务职繁权重为诸伯克之冠
　　伊沙噶伯克　协同阿竒木以办理庶务职任亦重位即次焉
　　噶匝纳齐伯克　管理地亩粮赋
　　商伯克　职司徴输粮赋
　　哈子伯克　总理一切刑名事务
　　密喇布伯克　职司水利疏濬灌溉之务
　　讷克布伯克　管理匠役营造诸公务
　　帕察沙布伯克　巡缉奸宄捕访贼盗及提牢诸务
　　茂特色布伯克　管理经典整饬教务不与民事木特斡里伯克　职司售授田园房产掌其质剂治其争讼兼收其税入焉
　　匝布梯墨克塔布伯克　专司教习经馆事务克勒克雅喇克伯克　商贾贸易征收其税入者斯帕哈子伯克　办理头目词讼
　　拉雅哈子伯克　办理细民词讼
　　巴济吉尔伯克　职理税务
　　阿尔巴布伯克　管理派差催课事务犹内地之里正乡长也
　　巴克玛塔尔伯克　专司果园事务
　　都官伯克　经理各处文移记档一切攒官项事务
　　哈喇都官伯克　安设台站修整兵械
　　多博伯克　徴输二千户粮赋
　　明伯克　分领回众头目职如千总
　　玉资伯克　徴输百户粮赋
　　鄂尔沁伯克　徴输数十人粮赋
　　哲博伯克　专司修造甲械
　　赛特里伯克　巡察街道园林果木诸务
　　什和勒伯克　职司驿馆米刍杂务
　　都尔噶伯克　阿竒木首领官
　　巴匝尔伯克　管理市集细务
　　哈什伯克　承办采玉事务
　　克图瓦尔伯克　办理工程事务
　　鄂克他克竒伯克　掌宴防牲牵果品之属︹汉书四域传︺哀平之间自相分割为五十五国凡国自译长城长君监吏大禄伯长千长都尉且渠当户将相侯王皆佩汉印绶凡三百七十六人而康居大月氏安息罽賔乌弋之属皆以絶逺不在数中
　　︹后汉书西域传︺于窴王位侍子戎降汉封为守节侯疏勒王臣磐遣使奉献帝拜臣磐为汉大都尉兄子臣勲为守国司马
　　︹明史西域传︺巴什伯里【旧音别失八里今改正】宣徳元年入贡授其正副使为指挥千户自后使臣多授官此西域之臣受中国官者
　　︹汉书西域传︺鄯善国辅国侯郤胡侯鄯善都尉击车师都尉左右且渠击车师君各一人译长二人且末国辅国侯左右将译长各一人　小宛国
　　辅国侯左右都尉各一人　精絶国精絶都尉左右将译长各一人　扜弥国辅国侯左右将左右都尉左右骑君各一人译长二人　于阗国辅国侯左右将左右骑君东西城长译长各一人　皮山国左右将左右都尉骑君译长各一人　莎车国辅国侯左右将左右骑君备西夜君各一人都尉二人译长四人　疏勒国疏勒侯击胡侯辅国侯都尉左右将左右骑君左右译长各一人　尉头国左右都尉各一人左右骑君各一人　姑墨国姑墨侯辅国侯都尉左右将左右骑君各一人译长二人　温宿国辅国侯左右将左右都尉左右骑君译长各二人　兹国大都尉丞辅国侯安国侯击胡侯郤胡都尉击车师都尉左右将左右都尉左右骑君左右力辅君各一人东西南北部千长各二人郤胡君三人译长四人　乌垒城都尉译长各一人　渠犂城都尉一人　尉犂国尉犂侯安世侯左右将左右都尉击胡君各一人译长二人　危须国击胡侯击胡都尉左右将左右都尉左右骑君击胡君译长各一人　焉耆国击胡侯郤胡侯辅国侯左右将左右都尉击胡左右君击车师君归义车师君各一人击胡都尉击胡君各二人译长三人　卑陆国辅国侯左右将左右都尉左右译长各一人　卑陆后国辅国侯都尉译长各一人将二人　郁立师国辅国侯左右都尉译长各一人　西且弥国西且弥侯左右将左右骑君各一人　东且弥国东且弥侯左右都尉各一人　刼国辅国侯都尉译长各一人　狐胡国辅国侯左右都尉各一人　山国辅国侯左右将左右都尉译长各一人　车师前国辅国侯安国侯左右将都尉归汉都尉车师君通善君乡善君各一人译长二人　车师后国击胡侯左右将左右都尉道民君译长各一人
　　︹北史西域传︺髙昌国有令尹一人比相国次有公二人皆王子也一为交河公一为田地公次有左右卫次有八长史曰吏部祠部库部仓部主客礼部户部兵部次有五将军曰建武威逺凌江殿中伏波次有八司马长史之副也次有侍郎校郎主簿从事阶位相次分掌诸事次有省事专掌导引其大事决之于王小事则世子及二公随状断决评章録记事讫即除籍书之外无乆掌文案官人虽有禄位并无书惟每早集于牙门评议众事诸城各有户曹水曹田曹城遣司马侍郎相监检校名为令
　　︹文献通考四裔考︺兹国主自号师子王与宰相九人同治国事
　　此西域之设官于本国者
　　按昔回部受中国官制见于史传者孟坚艳称其自大禄监吏至将相侯王佩印绶者几四百人以为美谈不知彼所佩者汉之印绶而所治者彼国之事也所食者彼国之禄也所奉者彼国之主也唐世诸外域悉授以都督刺史之衔似皆得其君长而臣之矣然名则刺史也都督也实则可汗也赞普也是亦不过以高官厚爵相羁縻而已方今西陲大定回部诸伯克作我臣仆隶我职守颁爵授糈一秉
　　朝常回部之制与准部等故能官吏清勤民人和乐居中驭外指臂相聮夫岂汉唐以来徒以虚名相尚者所可相提并论也哉





　　钦定皇舆西域图志卷三十
<史部,地理类,都会郡县之属,钦定皇舆西域图志>
　　钦定四库全书
　　钦定皇舆西域图志卷三十一
　　兵防
　　【臣】等谨按西域为古西戎土风刚劲民多桀黠乐战鬬顾其前代兵制所垂书缺有间孟坚为西域传颇称赅备然所得而纪者或胜兵数十人或胜兵数百人大略即人即兵选丁壮以供击刺而已欲进覈其卒伍之定数调遣之常期督察之成式糗粮之实用罕得而详焉准噶尔四部及诸回部旷处荒陲考其山川形势崇冈垒嶂险足以守长河广泽深足以堑指顾二万余里中扫荡廓清归我
　　皇化包戈偃伯以来非建制服属无以善其后然地大物博惟是戍代往来之孔亟即善后者又将何以为继我
　　皇上圣谟广运集大勲于五载之中即为防永定于亿万斯年之后于是防守则取诸满洲暨防古索伦诸部屯种则兼用緑营咸有额设以资捍卫而又为之随宜定制因地分营或更番以均劳逸或永驻以安室家凡皆以西域治西域而经费不取支于中土且利兴事集合计边防兵弁邮传之需准以屯储嵗入十盈四五焉猗欤
　　骏烈丰庸卓铄曩古非赖我
　　皇上宵旰畴咨抚八荒如庭户何以使宏纲细目周备不遗若此又岂前代贰师广武惟是一军一旅一亭一障之戋戋者乎兹于脱甲之余备着纉戎之畧俾天下后世仰
　　盛朝所以敉絶徼而固丕基者具由
　　方畧精详宏
　　绥逺之谟措施有本非仅修武备而缮军储已也志兵
　　防第九

　　钦定四库全书
　　钦定皇舆西域图志卷三十一目録
　　兵防
　　嘉峪闗
　　安西州
　　哈宻
　　镇西府
　　迪化州
　　伊犂
　　库尔哈喇乌苏
　　塔尔巴噶台
　　辟展
　　哈喇沙尔
　　库车
　　乌什
　　阿克苏
　　赛喇木
　　喀什噶尔
　　叶尔羌
　　和阗
　　附台站卡伦










　　钦定皇舆西域图志卷三十一目録
　　钦定四库全书
　　钦定皇舆西域图志卷三十一
　　兵防
　　嘉峪闗
　　驻防緑营马步兵四百二十九名　康熈十三年设游击辖
　　安西州
　　安西营驻防緑旗马步兵七百九十四名　原额五百名为安西提标城守营乾隆二十五年改设安西营二十六年増二百名二十七年増一百名二十八年裁五名三十年裁二百名三十二年裁一名续増二百名如今额叅将辖
　　沙州协左右二营驻防緑旗马步兵一千三百四十九名　原额兵一千五百名乾隆二十八年裁五十一名三十二年裁一百名如今额副将辖
　　靖逆营驻防緑旗马步兵六百七十四名　原额兵八百名乾隆二十六年裁二百名二十八年裁六名三十一年増八十名如今额游击辖
　　布隆吉尔营驻防緑旗马歩兵四百九十二名　原额兵五百名乾隆二十八年裁八名如今额都司辖
　　踏实堡营驻防緑旗马步兵一百九十四名　原额兵三百名乾隆二十八年裁六名三十二年裁一百名如今额都司辖
　　桥湾营驻防緑旗马步兵二百九十六名　原额兵三百名乾隆二十八年裁四名如今额都司辖
　　赤金营驻防緑旗马步兵二百名都司辖州营驻防緑旗马步兵九十六名　原额兵六百名乾隆二十六年裁五百名二十八年裁四名如今额千总辖
　　双塔堡营驻防緑旗马步兵九十九名　原额兵一百名乾隆二十八年裁一名如今额千总辖
　　恵回堡营驻防緑旗马步兵一百名千总辖黄墩堡营驻防緑旗马步兵九十七名　原额兵三百名乾隆二十六年裁二百名二十八年裁三名如今额千总辖
　　按塔尔湾旧设驻防緑旗马步兵二百名乾隆三十一年裁百齐堡旧设驻防緑旗马步兵一百名二十八年裁
　　哈密
　　驻防緑旗兵八百名　原额兵二千名乾隆二十六年裁移州营兵三百名布隆吉尔营兵二百名黄墩营兵二百名二十七年添移安西提标营兵一百名来驻如今额副将辖
　　聴差兵一百名于沙州营拨
　　塔尔纳沁屯田兵一百七十名蔡巴什湖屯田兵一百名牛毛湖屯田兵十名即于驻防额内分驻【见屯政门】
　　镇西府【即巴尔库勒】
　　驻防满洲防古兵二千名乾隆三十八年设于西安宁夏驻防兵内移驻
　　镇标三营驻防緑旗马步兵一千九百四十一名旧驻安西提标五营额设马步兵三千五百名二十七年裁存一千七百四十一名改立三营三十年増二百名如今额总兵辖
　　古城营驻防緑旗马步兵二百名　乾隆三十六年设游击辖
　　木垒营驻防緑旗马步兵三百一名　乾隆三十一年设一百二十一名三十六年増一百八十名如今额守备辖
　　台差兵即于镇标三营内派拨
