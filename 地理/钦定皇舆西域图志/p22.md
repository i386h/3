<!-- { "loadSidebar": true } -->
　　乌什城　北极髙四十一度六分距京师偏西三十八度二十七分　夏至昼长六十刻夜长三十六刻冬至昼长三十六刻夜长六十刻　午正日景夏至长三尺一寸八分冬至长二丈一尺零四分春秋分长八尺七寸二分
　　色帕尔拜　北极髙四十一度一分距京师偏西三十八度五十二分　夏至昼长五十九刻十三分夜长三十六刻二分冬至昼长三十六刻二分夜长五十九刻十三分　午正日景夏至长三尺一寸六分冬至长二丈零九寸七分春秋分长八尺七寸
　　素衮　北极髙三十九度五十分距京师偏西四十一度九分　夏至昼长五十九刻五分夜长三十六刻十分冬至昼长三十六刻十分夜长五十九九刻五分　午正日景夏至长二尺九寸三分冬至长一丈九尺九寸春秋分长八尺三寸四分
　　喀什噶尔属
　　喀什噶尔城　北极髙三十九度二十五分距京师偏西四十二度二十五分　夏至昼长五十九刻九分夜长三十六刻六分冬至昼长三十六刻六分夜长五十九刻九分　午正日景夏至长二尺八寸六分冬至长一丈九尺五寸四分春秋分长八尺二寸二分
　　鄂什　北极髙四十度十七分距京师偏西四十二度五十一分　夏至昼长五十九刻九分夜长三十六刻六分冬至昼长三十六刻六分夜长五十九刻九分　午正日景夏至长三尺零二分冬至长二丈零二寸九分春秋分长八尺四寸八分
　　阿喇古　北极髙三十九度五十二分距京师偏西四十二度四十一分　夏至昼长五十九刻十三分夜长三十六刻二分冬至昼长三十六刻二分夜长五十九刻十三分　午正日景夏至长二尺九寸四分冬至长一丈九尺九寸三分春秋分长八尺三寸五分
　　赫色勒布伊　北极髙三十八度三十分距京师偏西四十度五十分　夏至昼长五十八刻十二分夜长三十七刻三分冬至昼长三十七刻三分夜长五十八刻十二分　午正日景夏至长二尺六寸八分冬至长一丈八尺七寸九分春秋分长七尺九寸五分
　　英噶萨尔　北极髙三十八度四十七分距京师偏西四十一度五十分　夏至昼长五十八刻十分夜长三十七刻五分冬至昼长三十七刻五分夜长五十八刻十分　午正日景夏至长二尺七寸四分冬至长一丈九尺零二分春秋分长八尺零四分
　　托璞鲁克　北极髙三十八度二十九分距京师偏西四十一度十二分　夏至昼长五十八刻十二分夜长三十七刻三分冬至昼长三十七刻三分夜长五十八刻十二分　午正日景夏至长二尺六寸八分冬至长一丈八尺七寸八分春秋分长七尺九寸五分
　　叶什勒库勒　北极髙三十八度二十八分距京师偏西四十六度三十分　夏至昼长五十八刻十二分夜长三十七刻三分冬至昼长三十七刻三分夜长五十八刻十二分　午正日景夏至长二尺六寸五分冬至长一丈八尺六寸六分春秋分长七尺九寸一分
　　叶尔羌属
　　叶尔羌城　北极髙三十八度十九分距京师偏西四十度十分　夏至昼长五十八刻十分夜长三十七刻五分冬至昼长三十七刻五分夜长五十八刻十分　午正日景夏至长二尺六寸五分冬至长一丈八尺六寸五分春秋分长七尺九寸
　　巴尔楚克　北极髙三十九度十五分距京师偏西三十九度三十五分　夏至昼长五十八刻十分夜长三十七刻五分冬至昼长三十七刻五分夜长五十八刻十分　午正日景夏至长二尺八寸二分冬至长一丈九尺四寸春秋分长八尺一寸七分
　　库克雅尔　北极髙三十七度七分距京师偏西三十九度二分　夏至昼长五十八刻四分夜长三十七刻十一分冬至昼长三十七刻十一分夜长五十八刻四分　午正日景夏至长二尺四寸三分冬至长一丈七尺七寸五分春秋分长七尺五寸七分
　　萨纳珠　北极髙三十六度五十八分距京师偏西三十七度四十七分　夏至昼长五十八刻二分夜长三十七刻十三分冬至昼长三十七刻十三分夜长五十八刻二分　午正日景夏至长二尺四寸冬至长一丈七尺六寸四分春秋分长七尺五寸三分
　　都洼　北极髙三十六度五十二分距京师偏西三十七度七分　夏至昼长五十八刻二分夜长三十七刻十三分冬至昼长三十七刻十三分夜长五十八刻二分　午正日景夏至长二尺三寸八分冬至长一丈七尺五寸七分春秋分长七尺五寸
　　阿克阿里克　北极髙三十七度四十一分距京师偏西三十九度四十八分　夏至昼长五十八刻六分夜长三十七刻九分冬至昼长三十七刻九分夜长五十八刻六分　午正日景夏至长二尺五寸三分冬至长一丈八尺一寸六分春秋分长七尺七寸二分
　　塞尔勒克　北极髙三十七度四十八分距京师偏西四十二度二十四分　夏至昼长五十八刻十分夜长三十七刻五分冬至昼长三十七刻五分夜长五十八刻十分　午正日景夏至长二尺五寸五分冬至长一丈八尺二寸五分春秋分长七尺七寸六分
　　喀尔楚　北极髙三十一度十一分距京师偏西四十二度三十二分　夏至昼长五十六刻二分夜长三十九刻十三分冬至昼长三十九刻十三分夜长五十六刻二分　午正日景夏至长一尺三寸五分冬至长一丈四尺一寸一分春秋分长六尺零五分
　　和阗属
　　额里齐　北极髙三十七度距京师偏西三十五度五十二分　夏至昼长五十八刻二分夜长三十七刻十三分冬至昼长三十七刻十三分夜长五十八刻二分　午正日景夏至长二尺四寸冬至长一丈七尺六寸六分春秋分长七尺五寸
　　玉陇哈什　北极髙三十六度五十二分距京师偏西三十五度三十七分　夏至昼长五十八刻二分夜长三十七刻十三分冬至昼长三十七刻十三分夜长五十八刻二分　午正日景夏至长二尺三寸八分冬至长一丈七尺五寸七分春秋分长七尺五寸
　　哈喇哈什　北极髙三十七度十分距京师偏西三十六度十四分　夏至昼长五十八刻十分夜长三十七刻五分冬至昼长三十七刻五分夜长五十八刻十分　午正日景夏至长二尺四寸三分冬至长一丈七尺七寸八分春秋分长七尺五寸八分
　　齐尔喇　北极髙三十六度四十七分距京师偏西三十二度四十二分　夏至昼长五十八刻二分夜长三十七刻十三分冬至昼长三十七刻十三分夜长五十八刻二分　午正日景夏至长二尺三寸六分冬至长一丈七尺五寸一分春秋分长七尺四寸八分
　　塔克　北极髙三十六度十三分距京师偏西三十三度四十五分　夏至昼长五十七刻十三分夜长三十八刻二分冬至昼长三十八刻二分夜长五十七刻十三分　午正日景夏至长二尺二寸六分冬至长一丈七尺一寸一分春秋分长七尺三寸二分
　　克勒底雅　北极髙三十七度距京师偏西三十三度二十五分　夏至昼长五十八刻二分夜长三十七刻十三分冬至昼长三十七刻十三分夜长五十八刻二分　午正日景夏至长二尺四寸冬至长一丈七尺六寸六分春秋分长七尺五寸四分
　　按北极髙偏度分及昼夜时刻午正日景皆就新疆各属地形髙下测量而得非如古分野之説托诸空虚也西域分野旧惟附于雍州井鬼之次叅用汉志其界自宏农故闗以西之説以京师偏西十八度三十二分至四十度三十三分当属井宿自偏西四十度三十三分至四十七度当属参宿而始尽夫天山南北路凖回诸境然考唐书西域传贞观二十一年议讨焉耆是夜月食昴诏曰月阴精用刑兆也星胡分数且终是又以昴为西域分星与井叅之説不合况如春秋内外传所载只浑举某宿属某国其晰指度分始于汉初堪舆家顾谓郡国所入度非古数郑康成早已疑之又古人分星或以配食或以主祀若以恒星次第分配十二州东西南北方位则据其一必违其八而二十八宿之躔已尽于中土外此大地尚賖更于何所附丽洪惟
　　圣论昭垂见于毛晃禹贡指南诗注炳照日月【臣】等数四防绎知九州十二次之説流传近诬而占騐禨祥更非正道故于西域分野旧説均置弗録而复缀论其大槩如此














　　钦定皇舆西域图志卷七
　　钦定四库全书
　　钦定皇舆西域图志卷八
　　疆域
　　【臣】等谨按古者度地分野辨服区州禹迹成经职方命氏申郊圻而固封守列藩镇以周天下莫不赅通八埏条贯九域此地理郡国之志所由作也若夫大荒以外提封不及号称四塞而西境尤广夏书即叙之义仅纪流沙王制狄鞮之通未区方域三代以降纪载日详班范二史旧称该洽亦不过胪列国之名称凖道里之逺近其于都城亭堡之殊形原隰墟沙之异致罕得而详焉唐志西域兼采释氏所述称名颇异于古列为州府仅曰羁縻错壤之疆域不分领州之名号或缺揆厥所由岂非存驾驭之名鲜开辟之实有都防校尉之置而不能革单于之头衔有安西北庭之而不能登农部之版籍是以方隅觕具圭臬难徴也欤我朝统壹函夏式廓丕基兹复防逄
　　盛际收凖夷之疆索辑回部之昄章其人民足以守耕牧之业其土宜足以昭贡赋之经爰设郡县建学校与内地赤县神州相表里固已逺轶汉唐而上矣今试覧其崖畧玉闗东峙洱海西环庐帐区分城垣保界莫不仰流鳞集绳贯丝联以成大一统之盛于是区列部以居方辨广轮而知数首纪安西南北路次纪天山南北路表百余年
　　谟烈之长着二万里
　　声灵之逺其歴代以来沿革故寔史传足征者亦随地引证使首尾贯穿用资考镜夫不履虞渊之濵不知日月之所届不登昆仑之顶不悟天地之无穷【臣】等躬逢
　　郅治记载
　　鸿图括两戒于阶庭巩九州如戸闼是诚伊古以来郡国地理诸书所未臻之极轨也志疆域第五
　　钦定四库全书
　　钦定皇舆西域图志卷八目録
　　疆域一【安西南路】
　　嘉峪闗
　　安西州属
　　安西州治
　　得胜墩
　　小湾堡
　　双塔堡
　　布朗吉
　　柳沟堡
　　马莲井
　　桥湾堡
　　新州
　　古州
　　百齐堡
　　踏实堡
　　苦峪
　　石包城
　　芦草沟
　　玉门县治
　　髙见滩
　　骟马城
　　恵回堡
　　靖逆城
　　塔儿湾堡
　　敦煌县治
　　甜水井
　　黄墪堡
　　青墩峡
　　沙枣墩
　　党城
　　呼罗苏台
　　古玉门闗
　　古阳闗
　　白龙堆
　　流沙
　　色尔腾海
　　噶斯








　　钦定皇舆西域图志卷八目録
　　钦定四库全书
　　钦定皇舆西域图志卷八
　　疆域一
　　安西南路
　　嘉峪闗
　　嘉峪闗为西域东陲在肃州西七十里嘉峪山西麓西距玉门县一百八十里距安西州六百五里其地属汉酒泉郡之禄福县后汉改福禄县晋魏周因之隋大业初改属张掖郡义宁初改酒泉县唐武徳二年属肃州大歴初防吐蕃宋入西夏元属肃州路明属肃州卫洪武五年冯胜下河西置嘉峪闗以限中外为西域贡道所从入嘉靖二年闭闗自守
　　本朝初属肃州卫雍正二年裁卫属甘州府七年改属肃州闗城周二百二十二丈西四十里曰双井又西接安西州玊门县界
