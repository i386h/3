<!-- { "loadSidebar": true } -->
　　又按葱岭周围千有余里山环水带境幽势阻宅国非一在汉则东为蒲犂西为无雷难兠无雷北为涓毒其大较也传于西夜国曰西与蒲犂接于蒲犂则曰南与西夜子合接互文观之西夜当在蒲犂东南也于无雷国曰南至蒲犂于蒲犂则曰西至无雷互文观之无雷当在蒲犂西北也无雷北与捐毒接捐毒西上葱岭为休循则难兠北与休循接可知难兠在无雷之西故东北去都防治所较远而传有西至无雷之文当属东字传写之讹也惟是婼羌最近阳闗去长安仅六千三百里户四百五十小国耳而传于去长安万有余里之难兠复曰南与婼羌接殊不可解后汉徳若国传云自于窴经皮山至西夜子合徳若焉是徳若固居西夜子合西者宜附近葱岭魏书有朱居【又作朱驹波】渴槃陁诸国而蒲犂无雷难兠不着于録其即朱居等国之地无疑唐书朱俱波国疑即魏书朱居国于传称其即汉子合并有西夜蒲犂依耐徳若诸国则辟地最广应兼有元魏时渴槃陁之地叅互考之是唐之朱俱波于汉兼有西夜子合蒲犂依耐徳若五国地于魏兼有悉居半朱居渴槃陁三国地而唐之喝槃陁始则兼有汉时无雷难兠蒲犂之地后蒲犂故地为朱俱波所并止兼有汉时无雷难兠之地于魏为渴槃陁西境及鉢和波知賖弥诸国在朱驹波西者也【魏书渴槃陁尚在葱岭东故必兼鉢和波知賖弥诸国方足尽汉时蒲犂无雷难兠之地】惟是诸部犬牙相错其边界颇难追考即分并之由史传亦有未详要此数国在今叶尔羌喀什噶尔以西葱岭环带之内无可疑者又按魏书载有伽倍折薛莫孙钳敦弗敌沙阎浮谒五国为大夏五翖侯地伽倍国在莎车之西去代一万三千里而史于渠莎国则云故莎车城去代一万二千九百八十里以伽倍国较之仅逺二十里自是西行至阎浮谒国去代一万三千七百六十里亦止在莎车西七百里外今自叶尔羌西行七百里尚在葱岭环带之中而史称五国皆居山谷则于葱岭中立国亦无可疑特其与悉居半朱居诸国辨方分界之处无可考耳又载有者至拔国在疏勒西去代一万一千六百二十里迷密国在者至拔西去代一万二千六百里地与疏勒为近亦当附近葱岭至大月氐于元魏时别自为国去代一万四千五百里自当在葱岭之外矣













　　钦定皇舆西域图志卷十八
<史部,地理类,都会郡县之属,钦定皇舆西域图志>
　　钦定四库全书
　　钦定皇舆西域图志卷十九目録
　　疆域十二【天山南路六】
　　和阗属
　　额里齐
　　托苏拉固叶
　　哈朗归塔克
　　皮什雅
　　玉陇哈什
　　哈喇哈什
　　博罗齐
　　皁洼勒
　　博尔乌匝克
　　吉尔布斯喀藏
　　玛枯雅尔
　　乌哈什
　　巴尔漠期伊克
　　勒沁托海
　　素勒坦雅伊拉克
　　额克里雅尔
　　喀提里什
　　塔喀克
　　玛尔占鄂勒氐
　　吉拉木雅伊氐
　　巴什布克色木
　　鄂托喇布克色木
　　爱雅克布克色木
　　伯徳里克鄂托克
　　伯什阿喇勒
　　齐克齐鄂托克
　　波斯汤托郭喇克
　　齐尔拉
　　塔克
　　克勒底雅
　　阿勒屯郭勒
　　苏格特
　　巴尔呼都克
　　阿氐尔干









　　钦定皇舆西域图志卷十九目録
　　钦定四库全书
　　钦定皇舆西域图志卷十九
　　疆域十二
　　天山南路六
　　和阗属　东至克勒底雅郭勒入砂碛又东至阿氐尔干西至皁洼勒鄂斯腾接叶尔羌界南至南山北尽和阗达里雅接阿克苏界
　　额里齐
　　额里齐旧对音为伊立齐距京师一万二千一百五里和阗境内村庄栉比最著者凡六城曰额里齐曰哈喇哈什曰玉陇哈什曰齐尔拉曰塔克曰克勒底雅咸属和阗而额里齐当道冲为之首所属有罕第雅尔齐庄诸城向受回酋和卓木约束乾隆二十年驻劄阿克苏尚书舒赫徳遣散秩大臣鄂对侍卫齐凌扎布噶布舒传檄往抚时逆贼霍集占遣使在其地六城伯克闻
　　天朝使至即击遂逆党迎我使臣入城奉檄欣喜倾心降服留鄂对等以镇抚之其后贼以和阗僻逺大兵不能到率众来攻鄂对等鼓励降回悉力城守与贼相持三阅月防将军兆惠富徳等自叶尔羌旋兵阿克苏途次闻信遣副都统巴图济尔哈尔瑚尔起等统兵千名赴援和阗方困于贼而大兵适至与鄂对等合我师侦知贼众驻营哈喇哈什城外将往勦击忽大雾弥漫人对面不相见遂乗雾急行既薄贼营贼始觉迎战官兵奋勇冲突贼惊溃窜去追奔数十里和阗复定事在二十四年三月和阗回长漠咱帊尔霍集斯伯克子也初霍集斯伯克再赴将军兆营投诚时遣其子漠咱帊尔入
　　觐曲宴重华宫
　　御制重华宫曲宴和阗回长漠咱帊尔【己夘】
　　朝天兼值预朝正曲宴宜教沐宠荣尔父诚为识时务【漠咱帊尔之父霍集斯伯克先以缚献逹瓦齐得邀奬赉比大兵讨回部复自乌什赴阿克苏投将军兆惠军营随征自効而遣其子入觐】王臣讵有限禆瀛【是日御前行走防古青海诸王公皆在座】旧宫小防轻齐史新域来宾愿武成入律东风方凑达春台乐与物咸亨
　　御制和阗贼遁诗以志事【并序己夘】
　　和阗为回部扼要重地所属六城曰伊立齐哈拉哈什玉陇哈什齐喇塔克克里雅而统名之曰和阗先是将军兆惠遣侍卫齐凌扎布噶布舒及回长鄂对伯克等往招归顺继大军被围小和卓木遣贼党往攻和阗齐凌扎布噶布舒等分守伊立齐哈拉什玉陇哈什三城百计抵御以待援师其余三城力不能支复叛降贼兆惠等解围之后即遣副都统巴图济尔噶尔瑚尔起等分兵驰救望见贼营时值大雾弥漫我师乗势奋勇直前冲击殱其渠魁阿布都海里克及和集雅斯二人鄂斯满被创窜去余贼悉遁和阗得以解围其三城仍即抚定
　　传檄曾闻定六城狂且怒臂致加兵力单三堡重【去声】反覆【伊立齐哈拉哈什玉陇哈什被围时齐喇塔克克里雅城内降回度守御单弱不能自存随复叛从贼】计守十旬实勇诚产玉河边遁敌骑采花沙上识王旌古称羊侃斯为盛何吝嘉勤爵赏行
　　御制翻译名义集正讹
　　歳辛夘为
　　皇太后八旬大庆年欲敬书华严全部以祝
　　无量夀算因取宫藏明宣徳间金书经阅之则称于阗国三藏沙门实义难陀译于阗之名见汉书即今所正为和阗而自古及今不易之回部也回部本自有回经不信佛教不宜有名僧译佛经之事命考翻译名义集则所载畧同心知其非而不能为之説也问之章嘉国师乃知实叉难陀本梵僧之髙行者以今同文韵统证之应为施嘠刹纳纳低而直书之则为施刹难低此实叉难陀所由讹而讹尚不至大相迳庭也施刹难低生于鄂徳纳荅直书之则为鄂等荅【徳纳切汉字不可得当作吴人呼等音乃近之】
　　乃天竺之西印度也唐时此僧自天竺至中国译经实见于梵经【天竺】畨经【西藏】及汉经髙僧传此鄂等答所由讹为于阗而其讹乃不啻鲁鱼亥豖矣于是霍然去疑而怃然恨法云【宋僧作翻译名义集者】之不悉心考究误后世为不浅也虽然彼以一汉僧不深解梵语畨语梵音畨音即汉文亦非通今博古之大手笔也而勤索二纪乃成是编则其用力之苦亦有可尚向作万泉庄记所谓赖有失实者存而得以考是非辨差讹未尝无小补者未足深怪也既正其讹乃命司事者一依同文韵统所定书其名地至全集之似此错谬者想复不少当付章嘉国师一一更正夫鄂等答讹为于阗不过音韵之偶误耳遂致疑天竺为回部并有疑回部亦有佛教者展转耳食愈幻愈逺岂特失之毫厘而且谬以万里吾更因之瞿然有戒于纶綍之悖矣
　　︹汉书西域传︺于阗国王治西城去长安九千六百七十里东北至都护治所三千九百四十七里南与婼羌接北与姑墨接西通皮山三百八十里︹后汉书西域传︺于阗国居西城去长安所居五千三百里去洛阳万一千七百里建武末莎车王贤强盛攻并于窴徒其王俞林为骊归王明帝永平中于窴将休莫霸反莎车自立为于窴王休莫霸死凡子广徳立后遂灭莎车从精絶西北至疏勒十三国皆服从而鄯善王亦始强盛自是南道自葱岭以东唯此二国为大顺帝永建六年于窴王放前遣侍子诣阙贡献元嘉元年长史赵评在于窴病痈死评子迎丧道经拘弥拘弥王成国与于窴王建素有隙乃与评子云于窴王令胡医持毒药着创中故致死耳评子信之还入塞以告敦煌太守马达明年以王敬代为长史达令敬隐覈其事敬先过拘弥成国复説云于窴国人欲以我为王今可因此罪诛建于窴必服矣敬贪立功名且受成国之説前到于窴设供具请建而隂图之或以敬谋告建建不信旦日建诣敬坐定建起行酒敬叱左右执之吏士并无杀建意时成国主簿秦牧随敬在防持刀出曰大事已定何为复疑即时斩建于窴侯将输僰等遂防兵攻敬敬持建头上楼宣告曰天子使我诛建耳于窴侯将遂焚营舍烧杀吏士上楼斩敬输僰自立为王国人杀之而立建子安国焉马达闻之欲将诸郡兵出塞击于窴桓帝不聴徴达还而以宋亮代为敦煌太守亮到募于窴令自斩输僰时输僰死已经月乃断其头送敦煌而不言状亮后知其诈竟不能出兵于窴恃此遂骄
　　︹魏畧︺戎卢国扞弥国渠勒国皮冗国皆并属于阗︹魏书西域传︺于阗国在且末西北葱岭之北二百余里东去鄯善千五百里南去女国二千里去朱俱波千里北去龟兹千四百里去代九千八百里其地方亘千里连山相次所都城方八九里部内有大城五小城数十城南五十里有赞摩寺即昔罗汉比邱卢旃为其王造覆盆浮图之所石上有辟支佛跣处双迹犹存于阗西五里有比摩寺云是老子化胡成佛之所真君中世祖诏髙凉王那击土谷浑慕利延慕利延惧驱其部落渡流沙那进军急追之慕利延遂西入于阗杀其王死者甚众显祖末蠕蠕冦于阗于阗患之遣使素目伽上表望救显祖诏公卿议之公卿奏曰于阗去京师防万里蠕蠕之性惟习野掠不能攻城若为所拒当已旋矣虽欲遣师势无所及于是停师不行先是朝廷遣使者韩羊皮使波斯波斯王遣使献驯象及珍物经于阗于阗中于王秋仁辄留之假言虑有冦不达羊皮言状显祖怒又遣羊皮奉诏责让之自后毎使朝献
　　︹水经注︺释法显自乌帝西南行【佛国记作乌夷】路中无人民沙行艰难所迳之苦人理莫比在道一月五日得达于阗其国殷庶民笃信多大乗学威仪齐整器鉢无声南城一十五里有利刹寺中有石鞾石上有足迹彼俗言是辟支佛迹法显所不传疑非佛迹也
　　按和阗为于阗转音乃西域回部而列史多称其奉佛教由晋以来莫能订其舛今自西陲耆定于阗我版图如前史所载地有河源山多美玉者皆厯厯可寻而回俗相沿不奉佛法亦无所谓辟支旧迹者与厯代史书所载不符防读
　　御制翻译名义集正讹灼知和阗为自古及今不易之回部自有回经不信佛教而史所称译经奉佛之于阗则当为鄂等荅乃天竺之西印度其地逈不相涉自郦道元水经注始称释法显来至于阗其国多大乗学又寺中有石鞾佛迹魏収以下修史者多据以为于阗奉佛故实然辟支佛迹语为法显佛国记所未载道元尚且疑之其不足据审矣而踵其説者不加深考遂至牵谬支离皆由未尝亲履其境又不习西土语音耳食相仍沿袭滋误岂若今日声教所通详徴目覩之足以传信哉兹恭録
