<!-- { "loadSidebar": true } -->
　　回俗夫死其妻散髪去簪镮父母死其子妇不散髪不去簪镮擗踊号泣无常时毎哭必绕尸无服制但去红緑诸色服黒布而已卑防死尊长如常服死之日浴尸以水入尸口云涤膓胃始可见教主裹之以白布殡之以无底棺其棺之底盖可脱去也覆之以绸及缎停柩于室三日延阿浑诵尔尔必经而后葬葬之日亲属咸送至墓所匐匐哭泣以临焉临穴抽棺底坠尸土中因瘗之留棺以送后死者棺上所覆绸縀分致送葬者以为小防葬后复延阿浑诵经礼拜把斋三十日或布施钱文布帛粥食之属于贫民以结縁其富室则赴黙克国礼拜以报本葬后三日到墓一祭七日再祭期年三祭期年之后每遇大年小年则祭扫于祖墓悬灯冡树上毎月四次为祖父诵经设小祭
　　︹北史西域传︺焉耆死亡者皆焚而后葬其服制满七日则除之
　　按今回部无服制与北史载焉耆服制七日之说不合纪载传讹存备叅攷推之晋书载吐谷浑丧服葬讫而除隋书波斯人死持服一月唐书载女国居丧三年不易服不栉沐虽乆暂不同而总非无服者比然考吐谷浑居今回部之南女国居其西南波斯更逾葱岭而西较今回部疆域差逺而不废服制若吐蕃传所称居父母丧断髪黛靣墨衣既葬而吉者吐蕃地近今之回部故其为俗亦未之或异也







　　钦定皇舆西域图志卷三十九
　　钦定四库全书
　　钦定皇舆西域图志卷四十
　　音乐
　　【臣】等谨按周礼春官有鞮鞻氏掌四夷之乐与其声歌又有旄人掌教夷乐王者功德隆盛隂阳和调声教所暨外浃八埏殊方絶域相与懐仁慕义咏歌而舞蹈之于是采其音声按其节奏被诸管弦施于干戚朝防燕飨用陈门右所谓其德盛者其乐偹也按孝经钩命诀云西方之乐谓之株离毛苌诗传亦同其说白虎通义则以西方为昧夫昧属东方明堂位已明言之康成之注周礼亦以东方为昧西方为株离从孝经纬以立训周衰乐废雅郑俱佚汉张骞使西域得摩诃兜勒一曲传之中国李延年翻为二十八解于是始有西音魏太武得西凉乐有阳翟新声等曲周齐之代北曲与西凉杂奏梁有隔谷等三十六曲隋设九部乐而西凉天竺兹防勒安国康国西域之乐乃居其六葢是时依兹乐工五旦七声之说以定律彼土之音始行于中国矣唐因隋旧增髙昌为十部总名燕乐后分坐立二部参以兹西凉之曲皆系别奏不参雅音至于开元乃合法曲戎乐而杂奏之识者讥焉若夫百音繁防角觝杂陈驯至都卢寻橦之竒人狄鞮之献西京之风由斯寖炽而宋明帝时则有西伧羗胡杂舞元魏北齐参以西伎唐开元时有软舞健舞西域之技大畧粗陈然而疆索未归声容弗偹亦苐以佐清暇欢娱无当于光被同和之盛也我
　　皇上天纵聪明身度声律迩者西域底定致其戎乐准部器物畧同防古既得审音以资考订回部则谱在伶工参之嘉宴以察殊方声气之感以垂钟虡无疆之庥惟古所纪
　　天子建中和之极兼综条贯金声而玉振之爰是按其
　　曲谱详其乐器工衣而备载焉知
　　圣朝德和所及实渐被于金方蒙汜之区虽僻防遐陬
　　亦得和其声以鸣
　　国家之盛焉志音乐第十六












　　钦定四库全书
　　钦定皇舆西域图志卷四十目録
　　音乐
　　准噶尔部
　　乐器
　　乐谱
　　回部
　　乐器
　　乐谱
　　乐伎附





　　钦定皇舆西域圗志卷四十目録
　　钦定四库全书
　　钦定皇舆西域图志卷四十
　　音乐
　　准噶尔部
　　乐器
　　雅托噶　即筝也通体以桐木为之长四尺七寸三分八厘五毫额广七寸二分九厘尾广六寸四分八厘前梁内际至额三寸六分四厘五毫后梁内际至尾七寸二分九厘前后梁之髙广俱四分三厘七毫梁内长三尺六寸四分五厘前额中髙三寸七分八厘九毫中厚二寸九分八厘八毫足髙八分边髙二寸六分二厘四毫边厚一寸八分二厘二毫后尾中髙三寸五分七厘二毫中厚二寸五分五厘一毫足髙一寸零二厘六毫边髙二寸六分九厘七毫边厚一寸六分七厘六毫前梁内际边髙二寸八分四厘三毫后梁内际邉髙四寸五分一厘九毫边厚俱一寸六分七厘六毫与尾边同额边云牙长四寸三分七厘四毫尾边云牙长倍之首尾两端云牙与濶等底二孔前孔四瓣径二寸九分一厘六毫后孔上圆下平长三寸六分四厘五毫径二寸一分八厘七毫下濶与前孔径等前孔上周距首牙内际五寸一分零三毫后孔下周距尾牙内际一寸四分五厘八毫施弦十四马亦十四或六皆以丝为之
　　伊竒里呼尔　即胡琴也以木为槽面冐以革槽径三寸八分四厘厚二寸一分六厘柄亦以木为之通长二尺七寸八分四厘曲首长五寸五分六厘八毫柄端木本长二寸八分八厘穿直孔以施扣槽面正中设柱以承曲首下际安山口开孔通后槽以设轴槽长二寸零二厘濶得长十之一轴长三寸零三厘施二自山口至柱长二尺零三分五厘二毫以马尾为之别以木为弓以马尾为弓以弓轧双以取声
　　图布舒尔　即二也以木为槽形方底有孔面长六寸八分二厘六毫濶五寸三分九厘三毫边长七寸八分八厘五毫濶六寸四分八厘以木为柄自山口至槽边内际长一尺七寸二分八厘上濶九分一厘下濶一寸零七厘八毫曲首长与槽面濶等后开槽以设轴槽长二寸零四厘濶三分轴长四寸零四厘自山口至覆手内际长二尺三寸零四厘通体用樟木槽面用桐木施二以羊肠为之系于左右两小轴以手冐拨指弹之取声
　　披帕呼尔　即提琴也圆木为槽冐以蟒皮而空其下竹柄贯槽中柄末槽外覆之以木穿直孔以施扣柄上穿四直孔以设轴四共贯以小环束之于柄槽面正中设柱以承竹片为弓马尾双夹四间而轧之槽径二寸三分长三寸二分四厘柄长二尺一寸一分七厘环距柱一尺一寸一分五厘第一轴距环四寸五分五厘第四轴距一　一轴五寸三分九厘第四轴距柄端一寸二分三厘轴长四寸五分五厘竹弓长八寸六分四厘
　　特木尔呼尔　即口琴也以鐡为之一柄两股中设一簧柄长三分二厘四毫股长二寸八方八厘股本相距三分六厘四毫股末相距七厘二毫簧长与股等簧末上曲七分二厘九毫簧端防以蜡珠横衔其股于口以指鼓簧转舌嘘吸以成音绰尔　形如内地之箫以竹为之通体长二尺三寸九分六厘凡四孔最下一孔距管端二尺一寸三分次上一孔距管端一尺九寸三分三厘次上一孔距管端一尺七寸二分最上一孔距管端一尺五寸二分三厘上口径九分六厘四毫管末口径六分三厘以舌侧抵管之上口吹以成音铿格尔格　即鼓也以木为腔皮冐两面面径三尺以二小木杖裹氊击之
　　仓　即铙也或铜或鐡为之大小不一大者圆径几及三尺小者亦不下尺余形同内地之铙登舍　形同内地之小钹圆径三寸余
　　轰和　即铃也以铜为之中施小舌或鐡或铜振以作声制如铎
　　毕什库尔　即小铜角也或红铜或黄铜为之本小末大管长一尺四寸一分四厘上口内径三分零一毫外径八分零一毫下口内径六寸五分五厘一毫外径三寸零一厘管口上安外管长三寸一分零五毫外管口上安芦哨长三分五厘哨上口寛二分正面七孔后出一孔左侧面一孔伊克布勒　即大铜角也或红铜或锡为之形如竹筒上下两截本细末大通长三尺六寸七分二厘下截长一尺九寸四分四厘下口径六寸四分八厘上口径一寸四分四厘其出于下截上口之外者一尺七寸二分八厘上口径四分三厘二毫上接小铜管长一寸四分四厘
　　冬布勒　以白螺殻为之于旋螺之末穿孔吹气出声中土谓之海螺
　　按准部乐器与防古相若惟防古畨部合奏乐笳吹乐中有胡笳轧筝和毕斯【旧作火不思今改正】之属今准部则无之耳雅托噶以下六器为其欢防宴饮所用以丝为主而竹附之铿格尔格以下七器则喇嘛诵经应和所用久为内地梵刹之音盖縁佛法本来西域是以乐器流传沿及中土今审其形名徃徃而合也
　　乐谱
　　尺六工　工工工　五工工工工工工工工工工工工　五六六　六六六六六六六六六六　工合六　六六六六六六
　　右一曲名图尔本卫拉特有声无辞用以试
　　尺六工　五六五　工合四　四合合　尺六工五六五　尺六工　乙合四　尺六工　乙五
　　五　尺六工　乙合四
　　尺六工　五六五　工合四　四合合　尺六工五六五　尺六工　乙合四　尺六工　乙五
　　五　尺六工　乙合四
　　尺六工　五六五　工合四　四合合　尺六工五六五　尺六工　乙合四　尺六工　乙五
　　五　尺六工　乙尺四
　　尺六工　五六五　工合四　四合合　尺六工五六五　尺六工　乙合四　尺六工　乙五
　　五　尺六工　乙尺四
　　右一曲名噶尔达木特共四解叹美其人之辞
　　五六尺工　工六五　五六五　乙四合　合六工　工六五五
　　五六尺工　工六五　五六五　乙四合　合六工　工六五五
　　右一曲名布图逊雅布达尔颂祷之辞以此煞尾
　　按工尺字谱宋乐志有之等而上之则楚辞大招篇所谓四上竞气极声变只者即招魂篇所谓吴歈蔡讴奏大吕些大吕为宫其谱下四仲吕为角其谱上字四上竞气葢宫角相应之谓是尺工四上在屈原时已有之即殊方外域称名或异而寄诸丝竹者音无不同惟积音成调则参差长短之间厥有土风叹于比一兹准噶尔为元臣遗裔乐曲音节略近防古虽无工尺名而审音定字固与工尺四上之九音应黄钟十二律者未之有异凡曲谓之爱足慕得十有一凡调谓之爱雅斯得三十有二苐其文辞近陋难以称述即音节流传亦颇零落失次今略准图尔本衞拉特以下三曲音节协以尺工诸字为一阕以着其槩准之于古殆即乐之一小成也别有沙津竒防克噶拉达玛竒尔吉斯讷库济尔噶勒呼哩莽拉图们额奇诸曲率以雅托噶以下六器相和成调云
　　︹北史西域传︺诏有司以悦般国鼓舞之节施于乐府
　　︹唐书回鹘传︺坚昆国乐有笛鼓笙筚篥盘铃戏有防驼师子马伎绳伎
　　︹乐苑︺回纥商调曲也
　　按准部音乐考之于古史传之纪载多防惟回纥居白山之北悦般处乌孙故地戞黠斯未还西北之前为古坚昆国附近天山俱属准部故土之音存之以资审证
　　回部
　　乐器
