<!-- { "loadSidebar": true } -->
　　玛呢　即旗也以布为幅杂色俱有长几一丈寛如其长十之八书喇嘛经咒于其幅遇风展动与讽诵等宰桑以下建之
　　图克玛呢　即大纛旗也长丈余寛亦如之旗幅用緑色縀书喇嘛经咒于其上台吉建之
　　︹北史突厥传︺兵器有角弓鸣镝甲矟刀楯旗纛之上施金狼头徴发兵马刻木为数并一金镞箭蜡封印之以为信契蠕蠕传始立军法千人为军军置将一人百人为幢幢置帅一人社崘学中国立法置战阵卒成边害
　　︹唐书回鹘︺黠戞斯古坚昆国也其战有弓矢旗帜其骑士析木为盾蔽股足又以圆盾傅肩可捍矢刃
　　按古蠕蠕立军法突厥备兵器而西部沙陀尤称雄劲今准部亦以坚甲利兵相雠杀为西北部桀黠之尤考其战具制度略备旗纛皆书梵语且若奉菩萨教者实则弱肉强食亡不旋踵善战善阵果足恃乎哉
　　成物之具
　　竒鲁斡　形同内地之锯其着手处或用木或用铁
　　苏克　形同内地之斧亦有两俱削成芒口者额噜木　形同内地之钻其防用马鬃三股为之防之名曰塔纳
　　乌呼必　形同内地之弯刀又有卷头作钩者哈鲁尔　形同内地之推刨大者用两手小者用一手其四周平底亦或以铜为之
　　按准部成物之具略同回部即准之内地亦不复大殊而史传所载独缺焉不备者殆即班孟坚所谓畧与汉同有异乃纪者耶兹编参酌详要形名兼审凡有裨于用者悉登且以补歴代史书未备云


　　钦定皇舆西域图志卷四十一
<史部,地理类,都会郡县之属,钦定皇舆西域图志>
　　钦定四库全书
　　钦定皇舆西域图志卷四十二目録
　　服物二
　　回部
　　被服之具
　　坐卧之具
　　饮食之具
　　日用之具
　　攻战之具
　　耕种之具
　　成物之具




　　钦定皇舆西域图志卷四十二目録
　　钦定四库全书
　　钦定皇舆西域图志卷四十二
　　服物二
　　回部
　　被服之具
　　特勒帕克　即暖防也顶髙五寸以氊罽为之邉寛前后独鋭各五寸饰以海龙水獭贵者用貂防顶红色织花绣纹均不缀缨妇人防顶尖圆中腰稍细形若葫芦之半辫髪双垂名萨持巴额束以红帛上下两匝不用珠缀
　　喀勒帕克　即秋防也制同特勒帕克以小呢猩猩氊倭縀为之又有小防无边顶防鋭质以布或用氊凡冠暖防秋防则以此为里焉又或以布帛纒头名萨帕持其末半垂于后
　　托恩【急读曰吞】　即袍也制畧同于内地领无扣防平不镶四围连纫贵者用锦绣冬用貂余服縀罽绸褐不等冬用羊毛又一种旁无袵当胸扣五行行必以二常时服之若见尊长则以托恩为重普塔　即帯也又名库尔全幅绸绫或布为之其末下垂斜压小刀于左
　　乌图克　即鞾也香牛皮为之或红或黒制同内地头稍尖上嵌花绣防亦皮为之
　　克辟实　即鞋也形与鞾同其旁稍仄亦皮为之伊实坦　即裤也布为之
　　克特齐　即荷包也縀布为之形长内盛刀石鍼线等物
　　尼木察　内袍也制同衫以绸布为之袵旁存一小孔谓之延楚克以藏克特
　　派伊帕克　即韈也制同内地
　　阿勒喀　即女人耳环也以银及铜为之贵者用金上缀珠寳
　　雅克里克　即手帕也以全幅布为之
　　辟察克　即小刀也刄短柄长盛以皮鞘饰以银柄系长縧佩于帯间
　　︹晋书西戎传︺焉耆其俗丈夫翦髪妇人衣襦着大袴　兹男女皆翦发垂项
　　︹北史西域传︺于阗国王练锦防金鼠冠妻戴金花冠其王髪不令人见俗言若见王髪其嵗必俭云髙昌国服饰丈夫从胡法妇人裙襦头上作髻焉耆丈夫翦髪以为首饰养蚕不以为丝惟充绵纩　兹王头系防帯垂之于后　疏勒王戴金师子冠　鉢和国服氊裘
　　︹唐书西域传︺髙昌俗辫髻垂后　兹俗断髪齐项惟君不翦髪王以锦冐顶锦袍寳帯
　　︹宋史外国传︺兹王衣黄衣寳冠以花蕊布博易︹马端临文献通考︺于阗国初无蚕桑丐邻国不肯出其王即求婚许之将迎乃告曰国无帛可持蚕自为衣女闻置蚕防絮中闗守不敢騐自是始有蚕女刻石约无杀蚕蛾飞尽得治茧
　　︹王延徳髙昌行纪︺出白防绣文花蕊布妇人戴油防谓之蘓幕遮
　　︹五代髙居诲使于阗记︺于阗王衣冠如中国居处常衣紫衣
　　︹明史西域传︺巴什伯里【旧对音别失八里今改正】衣服与衞牲【旧对音瓦剌今改正】同
　　按回部诸城古者各自为国其服亦各不同今则大畧相似史载于阗形貌衣冠俱如中国由今观之仍与回俗无别也
　　圣朝礼制从宜于回部伯克锡之顶帯居恒服饰则仍其
　　旧以一
　　王章以便民俗所由酌损益以协信从之准者法莫善于此至与准部较然不同者如耕种之具准部所无余则形式大同小异而称名絶殊其有以回人袭用准部服物者如徳必斯克尔都尔伯勒
　　津之类并其名袭之亦为分载诸条以偹审证云
　　坐卧之具
　　吉里雅木　毯也以羊毛和棉线织成施于炕长濶视炕之度或施于地长者盈丈短亦六七尺濶者七八尺狭亦四五尺复加花氊于上惟上等回人用之余惟白氊为单而已
　　竒吉斯　以白氊为之施于吉里雅木四围或以被墙
　　塔克纳玛特　以花氊为之其形长方设于吉里雅木之上以待賔客
　　博哩雅　席也织草成之以施于地中等回人用之
　　帕拉斯　席单也羊毛织成施于席上单之四围赤施竒吉斯中设塔克纳玛特以待賔客
　　徳必斯克尔　长褥也以縀布毯等物为之中实以棉絮之属施于花氊上以衬坐褥次等惟用氊回俗旧无此附准噶尔后始袭用之
　　都尔伯勒津　方坐褥也以防縀及氊为之亦附准噶尔后始有厄鲁特呼四方之物曰都尔伯勒津因效其语以名褥其次等者惟用氊
　　图沙克　卧褥也以绸或縀为表以布为里纳絮于中长六尺寛二尺余富者至三四重其中等回人则表里皆布
　　沙徳尔沙布　卧褥之单也以布为之加于褥上随时可浣洗
　　塔竒雅　枕也以金丝縀或防为之长二尺余纳絮于中以两枕叠而用之其中等回人则以布为之
　　约尔托勘　被也或縀或绸以为表里长六尺寛三尺余寒则纳絮暑则去絮其中等回人或表里皆布或以绸为表布为里
　　莫伊纳约尔托勘　皮被也上等回人以绸縀为表羊皮为里中等回人以布为表羊皮为里严冬用之
　　库实格　帐幔也缝整幅为之或赤或青开其中间卧则用以蔽风惟上等回人用之余则否博克札玛　被囊也花布为靣素布为里系以丝縧或防以安被褥枕帐诸物不论上等中等俱有两愽克札玛
　　资勒察　花毯也或施于博克札玛之上以辟尘或障于墙屋四遭之下自墙腰起及地而止髙不过四五尺贵者用之
　　塔尔摩资勒察　亦花毯以羊毛织成其质粗平等人用之
　　崇繖都克　大木柜也其形长方上有抽盖大者四五尺其次亦不下二三尺以弆衣服及防面刻花木禽兽为饰贵者用之男女各一
　　竒齐克繖都克　小木匣也其形长方上有抽盖大者尺余小亦盈尺男女各二男以藏帯刀诸物女以藏首饰诸物其平等回人则男女各一喀尔特　床也以木为之中横直木为楞约五六行下有四足左右两足间各施横木上施塔克纳玛特然后再加褥焉
　　额格斯察尔帕雅　桌也以木为之足中间及下跗四靣皆施横木中以系物下以承足
　　库尔斯叶　横木两楞中施皮毯之属四足互交制如今之马櫈其足可施可去以便提挈
　　︹北史髙昌传︺有白塩其形如玉髙昌人取以为枕︹西域传︺龟兹王金师子床
　　按回部器用或仍本俗或袭准噶尔之旧厥制较备即坐卧之具已见其概矣其分等判然不相逾越均有足记者
　　饮食之具
　　酬察克　刳木为椀其大小不等以油涂之以漆髹之盛茶及饭其酋长及贵人或以玉为之
　　御制玉椀诗【丙子】
　　玉椀来回部输诚贡阖阊召公懐不寳韩子戒无当异致白毛鹿引恬赪尾鲂【回部叶尔羌喀什噶尔初役属于准噶尔为所拘絷因我大军戡定伊犁始释之令归所部其长伯克和卓遣使求内属此其所贡也】劳徕非力并
　　天眷奉昭彰
　　御制咏玉茶椀【戊寅】
　　于阗何必购奁环通贡薄来每厚还保定不期致逺域琢磨亦复借他山示祯碧落星辰表延喜明廷樽爼间漉雪浮香真恰当思推觧渴福区寰
　　御制玉椀诗【己夘】
　　曽未于阗遣使求坚昆玉椀自来投讵云有翼千斤献那肯无端大白浮贤问乃明君子徳工言防误楚人璆嵗时宴飨斟香茗延喜明廷奕叶庥
　　喀喇桑　屈木为之其形如桶以盛牛羊乳
　　察喇　小木桶也以盛酸乳
　　烈干　大盘也红铜为之其形正圆围七八尺髙七八寸不等以盛牛马羊肉
　　托古斯密斯塔巴克　用红铜为圆盘径尺许深三四寸不等其数用九以盛各项饮食之物塔赫锡　用红铜为小圆盘圆径约二寸以内高寸许以盛果品其数亦用九
　　色尔里克塔巴克　油漆木盘也形同密斯嗒巴克无常数
　　和恩　以木为盘而有足高约二寸圆经约六七寸以盛饼饵之属
　　库喇　以红铜为之其形如罐而有盖旁施两耳以盛饭麺乳食等物数以四
　　鄂喇札木　以红铜为之其形如缸髙七寸余口径三寸余以盛肉汁数以四
　　喀淑克　小木杓也挹饭面以实于酬察克其柄稍弯而刻其末以饰观
　　楚黙楚　大木杓也挹牛羊等肉食以实于烈干挹肉汁以实于鄂喇札木
　　塔克塔　以薄板为之其形长方如案施于毯上额格斯察尔帕雅以治事塔克塔以饮食
　　达斯图尔干　其形长方如塔克塔之式以绸縀等为表以布为里亦有以布为表者施于塔克塔之上为上客进馔必设之
　　隆吉　浄手巾也白布为之两端织以红緑色线文采缤纷长四五尺寛尺余将食之顷洗浄手面以此拭之
　　阿布塔巴　洗手靣器以铜为之有长口有盖有提形同内地之茶壶将洗则以壶水浇手用之竒拉布察　以铜为之形圆如盆口小腹大口径二寸余腹径三寸余倾壶水以洗盥时以是噐受注残水满而弃之
　　楚云楚衮　以铁为之形如阿布塔巴而特大以注热汤于阿布塔巴而用之
　　柴珠实　小铜壷也髙七八寸许口仅寸许有长口有柄有盖用以烹茶
　　密斯噶藏　以红铜为之其形如锅口径四尺可煮全牛之肉旁有六耳
　　崇楚云噶藏　大铁锅也口径约二尺可供一二十人食旁有两耳
　　竒齐克噶藏　形如小锅红铜与铁相和为之以木为盖上系以绳旁有两耳用以熬汤及烹茶努尔古赤　圆木杖也作饼时用之
　　腾讷　以木为槽形盛水以和面
　　苏富喇　羊毛毯也施于地上以受面
　　阿勒噶克　屈柔木为边麤布为底其形正圆如内地之筛用以除麤取细
　　绰里　编细栁木为之其形如圆筐用以漉米
　　御制咏唐时回铜器【有序己夘】
