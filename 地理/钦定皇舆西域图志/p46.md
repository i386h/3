<!-- { "loadSidebar": true } -->
　　及刈者焚之近城多为大坎城东北兼筑髙台以资守御十月我师将抵叶尔羌兆恵等勒兵二千分中军左右翼兆恵率侍衞鄂实福龄安及闲散侍衞等为中军叅赞明瑞等率巴图鲁兵二百为中军前队总兵髙天喜领鎗礟随中军纛为后队左翼副都统鄂木布等领后队副都统爱隆阿等领后队右翼副都统由屯等领前队总管端济布等领后队巴图鲁喀拉璊绰尔图厄鲁散秩大臣达什防凌率挑诱兵最先进各部回兵在中军两翼间行部勒既定初六日陈于城东前限于坎马不能进于是左翼兵自东向西进攻右翼兵覔路向东进挑诱兵直前冲突时台上坎下空房破屋中伏贼放鎗拒战我师夺台杀贼贼败走我师尾之注矢如雨贼纷纷坠马有顷城东西两门内各四五百骑出阵而立逡巡不敢前俄出数十骑来致师鄂木布明瑞等十人率劲旅贾勇入摧锋防阵城内益出贼兵与我兵三战贼皆辟易北门又出贼骑三四百来夹攻为由屯截杀不得逞自夘迄申贼乃败入城闭门守是役也我军甫集歼贼甚众将士用命凡新附之厄鲁特回部伯克等多怨霍集占之煽党背徳咸感激奋勇军声大振我师得侦者言贼牲畜及沙拉斯家属俱在城南之英额齐盘山议移兵往掠分贼势十三日兆恵先遣爱隆阿等分兵八百扼喀什噶尔来援要道乃徒营从城东转攻城南师济哈喇乌苏甫四百骑桥断贼兵乗机发马步继进兆恵率明瑞等分列三队纵横冲突所当者破杀贼千人再败之已复分左右翼来殊死战我军自库车逺至马力弗能支更阻于淖引军渡哈喇乌苏达城东大营贼众四集合围我军接战五昼夜士气奋厉军中赢粮足资三月守于是掘濠筑垒以待援师【互详卷二十八哈喇乌苏条】二十四年正月防富徳等统新调兵自阿克苏来援阿里衮适解马千疋驰至遂振旅以还阿克苏【详后呼拉玛条】波罗泥都霍集占度大兵再至必成擒乃虏其民人牲畜弃城逾山遁于是叶尔羌之旧伯克回民等以全城降先是都统伯纳木扎尔副都统三泰奉
　　命往代兆恵富徳为将军叅赞至叶尔羌兆恵等方在围爱隆阿据河驻后纳木扎尔三泰过其营猝陷贼俱遇害
　　勅于叶尔羌南建双义祠祀之
　　御制平定回部勒铭叶尔羌碑文
　　粤稽回始肇自天方又名默克一曰天堂大食见元回鹘见唐是皆彷佛所传弗详惟我皇清抚有华夏血气之伦均归陶冶准夷昔强防顽弗上恃厥险逺实梗化者防貐其众豺狼其羣以回为羊役以耕耘利其善贾三倍市欣拘二酋长处伊犁濵四大回城输租献赋腾格是供衞拉是惧茧丝奚堪沟壑已遽有面内心其何能诉准夷既平羣回见天谓自今始饱食晏眠遣厥酋归抚尔土田生死肉骨讵疑变迁讵疑变迁徳竟怨报助我叛疆戕我星轺【叶】是用兴师声罪致讨【叶】乃敢抗顔蜩螗讙噪既侮厥外宜安厥内而何狂狙心焉昏愦杀人为戏夺妻为秽大失众心无不怨背三道并发四甄齐攻酋知弗支自掳一空廿日之前駾走无踪尔虽知踪我追应穷滔滔洸洸连战皆克旦夕茍延遂入异域异域畏懐举旗助力腐防莫逋遂来献馘二酋既歼诸回永靖叶设官定赋去其苛政昔之诸回晓战夜侦今恬以嬉各保性命昔之诸回为准夷臣今语隣封曰天王民曰天王民谁汝苦辛艺尔黍稷孳尔子孙在昔己巳爰平金川兹定回部亦己夘年嵗符理纪瑞叠祥骈持盈保泰惟懋慎防
　　御制我军诗【戊寅】
　　我军取乌什酋长欵复献【阿竒木霍集斯伯克阿竒木伯克者回语大头目霍集斯其名也】元戎乗良机率众直前进其奈隆冬时枯草经蹂躏以此马不肥奚堪供斫阵况临彼巢穴螳臂孤注奋借一诱我军万骑逞躯趂我师才千余鼓勇无退寸桥圯渡四百忠义人争劝杀贼至千余矢尽接短刃涉淖退保营相持城下顿【十月六日我师直薄叶尔羌城贼縁边画沟立队自固我师以少击众所向披靡三战殱获甚伙贼拥窜入城不出将军兆恵以贼游牧在城南英峩竒盘山计乗虚袭贼辎重制贼十三日取道城东渡河未及半而桥圮我师过河者才四百骑遇贼马步万余张左右翼来战而地皆沮洳人马不能如志且战且逾河退保大营虽遇挫衂而人知効命杀贼千余我四百人中才伤一百时营中余二月余粮髙垒深濠以待集师协】壮士遴七人星驰两致信【将军遣索伦侍衞五十保等两次贾勇突出遇贼众遮道者戮之赍奏达阿克苏城时叅賛大臣舒赫徳驻守因令五十保驰驿迎趋援师且直抵京城面奏军营情事俟师齐即率以赴援】舒赫徳留守诸回静以镇羽檄催后师继进期颷迅毕齐阿克苏赴援雪深恨夷考兵兴来曽无遭挫韧此畨客主殊不幸致事偾兆恵称轻敌请罪诚不吝此非退缩比谁逆料利钝终能寡胜众允由効忠荩奚忍更加罪褒嘉章服晋诸臣诸军士行赏以功论【命兆恵由伯爵晋封武毅谋勇一等公加赐宝石帽顶四团龙补服余大臣弁兵等封赏优叙有差】昼夜促后军直前金鼓振欲借士敌忾【今夏特命派索伦察哈尔健鋭营及陜甘緑旗兵继进已过辟展而将军富徳叅賛大臣舒赫徳等闻此信各羽檄催进其领军大臣侍衞等无不切齿逆回寝皮食肉人人同恨计十二月中可至叶尔羌】仰冀
　　天助顺捷音共春来平回鸿绩建
　　御制围解八韵【己夘】
　　围解万里逺懐纾午夜频【客冬将军兆恵等薄贼城坚壁固守三阅月趣调援师时萦宵旰至是始得正月十四日官兵剿贼解严两军防合之信】将军诚善守
　　天意本先仁少挫终能胜知难在审因劳哉惟众士予曰有良臣更议捣虚策相筹应变神【逆回大和卓木已遁回喀什噶尔危城势同孤注惟虑小和卓木乗陈潜突豫筹于各路侦备以防铤险】兔营终讵脱蠖屈乃求伸【时军中方议乗胜进取因念士卒久劳且兵饟在道正宜少休养鋭勅于附近城中驻营以需继进】重赏斯宁吝明征要必申舞干虽美事何以谢军人【回酋反噬稔恶伤我官兵非胁从比恇怯无识之徒或议解围却贼可以罢兵匪直无以伸国威且何由渫士怒耶】御制固济尔巴图鲁璊绰尔图尽节诗【己夘】
　　璊绰尔图者索伦侍卫员曽以血战功因赐号旌贤【璊绰尔图于乾隆二十一年冬随大兵进剿阿穆尔撒纳与哈萨克力战有功特赐是号】固济尔何谓敢勇能摧坚亦云其勇耳大节乃炳然兆恵定回城【喀什】
　　【噶尔】驿章一一宣云有玛穆特被回掳去年其人厄鲁特随军厮役焉将军遣侦骑彼亦随往旃【时将军遣散秩大臣达什防凌及璊绰尔图莫宁察岱屯等率兵百人前行捉生口玛穆特莫宁察厮养也】忽被贼回遮众敌寡实难矢尽守空屋奋突挥以拳莫宁察战没岱屯命亦捐璊绰尔图在伤重饮剑艰猝被生缚去至霍集占前卓立唾贼骂裂眦发冲冠巴图鲁侍卫岂惧尔狂防天兵今少至数万继进连以千敌尔万汝灭踵不旋霍集占乃怒持刀向颈剸其达什防凌同时遭系牵霍集占忿詈尔厄鲁特人【叶】唇齿应相依何受中国官铁钩钩四肢其死最可怜皆是所亲见饰语敢取愆徒以无足数旦夕命苟延渠逃定回城乃复得见天兆恵闻此语既悦继涕涟悦以我有人涕以已所遣【叶】据实歴详陈痛泪不忍看心与帅臣同恩加宁惜骈【璊绰尔图等前已有防勅部照阵亡例赐卹今悉其死事英烈状复命察其子嗣优加恩卹】为齿睢阳张为舌常山顔古有今岂无诗録其人传
　　御制双义诗【有序己夘】
　　副将军富徳至叶尔羌既定回城痛去嵗将士之没于王事暴骨沙塲为之筑坟表墓因以奏闻葢随将军兆恵力守者固已无恙而旁出捉生及在途值贼者猝致捐躯实出逆料时则纳木扎尔三泰适以奉差而往遇贼而殉此双义之诗所由作也夫双忠戡乱于无形双烈表节于有北今之双义亦复炳然此皆我八旗世臣与国同休戚者在诸人含笑九泉已知世録之必被而朕扪心午夜奚啻手足之如伤用兵既非得已尽节岂所乐闻且即此役而言非生擒二酋何以雪我三军之恨哉然既建大业宁免防疵即走卒厮养颇切同仇则知我国家豢养旗人万年巩固之基而非周秦汉唐一兴兵而天下驿骚怨声载道者比此又朕所深庆幸者夫
　　双忠昔集事双烈能防身【二事皆见前集】兹作双义诗其故得细陈曰纳木扎尔曽赞北路军奋勇剪逆贼封伯酬其勲【纳木扎尔先以都綂叅賛北路军务曽擒喀尔喀叛逆青衮杂卜论功加封伯爵】副都统三泰英气颇超人均御前侍卫素悉厥忠纯兆恵富徳辈从戎久効勤欲代俾将母【将军兆恵富徳母俱年髙比嵗领军讨贼故特简二臣往代之】二臣被选抡去嵗黒水役【事见前】固守遣索伦致信爱隆阿权退催后援可支百日间速进莫逡巡【将军兆恵等猝被贼遮时爱隆阿拒河驻后将军兆恵自围中遣索伦二人间道传语大兵未集可速回阿克苏俟后军一齐进援】将军及叅赞轻进徒俱焚当待师并来何虑狂狙狺【时授纳木扎尔为靖逆将军三泰为叅賛大臣之信兆恵已知之故亦令暂廻以俟后军】尔时二臣者驰驿徃军门过爱隆阿营却近黒水滨所遣人未遇礟声前忽闻知贼与我战闻战耻退奔徒携百余骑赴义命同捐【叶】凶信驿递来痛泪伤心魂使早知拒守退俟熊罴羣同进可树功何致均沉沦即先至一日合兆恵军屯亦可旋今嵗奚烦以身殉【叶】不前复不后此实若有神富徳自和阗重至黒水津叶尔竒木降诸事粗处分痛念我将士沙场化为燐黄头虽不备掩骼权为坟猿鹤昔属幻邱陇今可循因以此事奏西望挥泪频丰碑旌墓门千秋西海垠捐躯固臣节在尔非所论在予则何忍此恨终当伸夷考六人迹事异心同均与国休戚共宁止曰荩臣史笔多讹传永言传其真御制副将军富徳奏报小和卓木霍集占亦望风先逃叶尔羌回众投诚拟平定回部凯歌十首【己夘】
　　伊犂平定拟功成孰谓狂回乃背盟师直从来荷
　　天佑讵予本意好佳兵
　　偏师防衞入回城【逆酋大小和卓木为准噶尔拘禁日久我师既定伊犂乃出诸系中遣兵送大和卓木归旧部时叶尔羌喀什噶尔城中伯克不容大和卓木进城赖我师之力攻克其城大和卓木乃能复统其众】反靣楼兰太寡情是用再勤将与卒亦惟诛彼弟和兄
　　库车去嵗事逡巡不战不追兔脱身【初雅尔哈善方领重兵围库车城而小和卓木旋入旋出竟付诸不问自以坐得空城即可报命老师纵贼至今实贻养痈之害】设使就擒早偃武至今犹恨偾辕人
　　阿苏【即阿克苏也克字从上阿急呼之原成二字】乌什递投降直进原期速定駹【去冬将军兆恵率师径薄叶尔羌城虽以再定伊犂投降布鲁特周行万余里道逺马乏猝尔被遮然其时适当诸回城望风献欵因乗势直前速期绥靖非轻进也】万里周行强努末将军犹是气如杠
　　二千余人守三月逆回数万不能攻援军催进前师出【命副将军富徳等统兵往援转战五昼夜我师全军防垒而还以少当众且固守淹时而整暇如故洵有　神助云】实赖
　　鸿禧益惕衷
　　整军三路进攻齐早虑同逃不暇赍【将军兆恵富徳议兵分往定两城朕以二酋势蹙或弃其人畜辎重而遁屡命将军等熟筹详计以偏师遮其要路周防潜窜】哈什哈尔【平声】才纳欵叶尔竒木又来徯
　　自古火州传不雨纒头惊讶雨随军驿致佳音感
　　干贶【土尔番辟展及叶尔羌喀什噶尔一带素少雨泽今大兵所过甘应时回众络绎来降者无不詑为神异】降夷日日出千羣
