<!-- { "loadSidebar": true } -->
　　惟神钟灵地络分干天山南眺伊犁与塔勒竒以并峙西通葱岭镇卫拉特以称雄符艮徳之安敦助宣元化临兑方而耸拔夙着神威沙暖草肥洵真灵之秘宅峦环谷抱实絶域之隩区朕拓地乌孙洗兵鱼海单于系颈三防成扫穴之勋贰负陈尸列戍息传烽之警选重臣以留镇度沃壤以兴屯益恢一统之模爰秩百神之祀曩者筹边五夜曽识聚米之形今兹刋旅九山长作维屏之固乃咨祠部载练吉辰典礼肇称荐馨香以昭格懐柔式应配岳镇以尊崇补山海之图经传于奕禩表渠支之疆域绥我边黎用奠清樽永垂鸿祐
　　︹唐书突厥传︺定方追贺鲁至双河距贺鲁牙二百里阵而行抵金牙山贺鲁众适猎定方纵兵破其牙俘数万人获鼓纛器械
　　按博罗和洛鄂拉烘郭尔鄂博为博罗塔拉之西屏博罗塔拉为贺鲁牙则所云金牙山应与此相近
　　萨勒巴图乌兰布喇达巴
　　萨勒巴图乌兰布喇达巴在博罗和洛鄂拉北一百里博罗塔拉西
　　罕哈尔察海鄂拉
　　罕哈尔察海鄂拉在博罗和洛鄂拉北二百里当博罗塔拉之西北境鄂拓克赛里郭勒发源东麓察林郭勒发源西麓
　　库克托木达巴
　　库克托木达巴在罕哈尔察海鄂拉东北博罗塔拉北
　　阿勒坦特布什鄂拉
　　阿勒坦特布什鄂拉在罕哈尔察海鄂拉东二百里博罗塔拉西北一百五十里旧为准噶尔塔尔巴哈沁部游牧处系赛音伯勒克之昻吉宰桑乌鲁木亦游牧其地乾隆二十年五月大兵进讨伊犁乌鲁木以四百余户内附
　　巴尔鲁克鄂拉
　　巴尔鲁克鄂拉在布尔哈齐淖尔东北一百五十里为塔尔巴噶台之西屏绰诺布拉克发源西北麓逾山接哈萨克境乾隆三十一年秩于祀典每嵗春秋致祭
　　嵗祭巴尔鲁克鄂拉文
　　维神列方兑位合镇坤维叠苍翠于层峦防郁葱之嘉木虬枝吐秀灵踪标太华而遥云叶交隂胜迹纪流沙之外奠新疆而永固保障斯存防边塞以垂庥馨香特荐尚希来格永享明禋
　　鄂尔和楚克鄂拉
　　鄂尔和楚克鄂拉在巴尔鲁克鄂拉东北四百里绰尔郭南纳林和博克北布隆郭勒发源北麓达敏郭勒烘郭尔布拉克发源南麓
　　按自此东北行一百五十余里与朱尔库朱鄂拉相接其南行一支入沙碛者为萨里鄂拉色伯苏台鄂拉
　　萨里鄂拉
　　萨里鄂拉在鄂尔和楚克鄂拉东一百里南临沙碛
　　色伯苏台鄂拉
　　色伯苏台鄂拉在纳林和博克东北十里山脉自鄂尔和楚克鄂拉分支东南行百余里至此又南行入于沙碛
　　呼察斯阿尔噶里图鄂拉
　　呼察斯阿尔噶里图鄂拉在罕哈尔察海鄂拉西北三百余里濵巴勒喀什淖尔
　　按此自罕哈尔察海鄂拉西北行者别为一小支
　　察罕布古图鄂拉
　　察罕布古图鄂拉在伊犁郭勒北一百里山脉自博罗和洛鄂拉分支西北三百里至此库克乌苏源出其北麓
　　库陇奎鄂拉
　　库陇奎鄂拉旧音库陇癸在察罕布古图鄂拉西南一百里伊犁郭勒北哈讨北境库克乌苏郭勒发源北麓山脉自博罗和洛鄂拉西北行三百余里至此乾隆二十三年三月将军兆惠追讨阿睦尔撒纳有喀拉沁宰桑昻克图多和落特宰桑布库图噶尔杂特宰桑特克尔得克阿尔坦沁宰桑塔尔巴者率二千余户由和尔郭斯【旧音和落霍斯】败北至伊犁郭勒东之哈讨将渡河闻大兵至往据库陇奎鄂拉将军兆惠防卜登扎卜富徳等分道夜半击之时大雾迷漫贼仓猝弃辎重赤身走山岩间施鎗石抵御学士温福副将高天喜各挟一礮登于山以击贼之在山者皆死兆惠等从之贼大溃杀塔尔巴获昻克图余众尽殱获辎重无算布库图特克尔得克仅以身窜
　　格登鄂拉
　　格登鄂拉在库陇奎鄂拉北一百八十里库克乌苏东七十里乾隆二十年五月将军班第等平伊犁达瓦齐以万余众西走保格登鄂拉后踞山根前临泥淖西北两路官兵各据形势整阵以待十四日遣翼长阿玉锡厄鲁特章京巴图济尔噶尔宰桑察哈什等以鋭兵二十二人夜袭达瓦齐将及阿玉锡突其营鎗矢并发声震山谷出贼不意乃大溃乱自相蹂躏无一人敢撄吾锋者擒其台吉二十宰桑四宰桑子弟二十五人逹瓦齐率其济拉特怯五百余所部兵二千诸鄂拓克兵四千余窜至黎明悉收抚之达瓦齐仅以身免是役也以二十五人败六千余众阿玉锡之功居最焉且手撤达瓦齐所居帐及礮六位而还
　　天子壮其勇作阿玉锡歌制纪功碑文勒石山岩乾隆隆二十五年遣官致祭每嵗春秋秩于祀典
　　御制阿玉锡歌【乙亥】
　　阿玉锡者伊何人准噶尔属司牧臣其法获罪应剉臂何不即斩犯厥尊徒步万里来向化育之塞外
　　先朝恩【事在雍正十一年】萨拉尔来述其事云即彼中勇絶伦持铳迎面未及发直进手夺无逡巡召见赐银擢侍卫即命先驱清漠尘我师直入定伊犂达瓦齐聚近万军鼓其螳臂欲借一依山据淖为营屯我两将军【阿睦尔撒纳萨拉尔】重谘议以此众战玉石焚庙谟本欲安絶域挞伐毋乃违皇仁健卒抡选二十二曰阿玉锡统其羣曰巴图济尔噶尔【去年投诚封郡王讷墨库属之章京也】及察哈什副以进【叶　此人乃我师至伊犁新投诚之宰桑】阿玉锡喜曰固当【去声】廿五人气摩青旻衔枚夜袭觇贼向如万祖父临儿孙大声防马入敌垒厥角披靡相躏奔降者六千五百骑阿玉锡手大纛搴达瓦齐携近千骑駾走喙息嗟难存荆轲孟贲一夫勇徒以借甚人称论神勇有如阿玉锡知方亦复知报恩今
　　我作歌壮生色千秋以后斯人闻
　　御制平定准噶尔勒铭格登山碑文
　　格登之崔嵬贼固其垒【叶】我师堂堂其固自摧格登之嶻嶭贼营其穴我师洸洸其营若缀师行如流度伊犁川粤有前导为我具船渡河八日遂抵格登面淖背岩借一昏冥曰捣厥虚曰殱厥旅岂不易易将韬我武将韬我武讵曰养冦曰有后谋大功近就彼众我臣已有成辞火炎昆冈惧乖皇慈三巴图鲁二十二卒夜斫贼营万众股栗人各一心孰为汝守汝顽不灵尚窜以走汝窜以走谁其纳之缚献军门追悔其迟于恒有言曰杀宁育【叶】受俘赦之光我扩度汉置都防唐拜将军费赂劳众弗服弗臣既臣斯恩既服斯义勒铭格登永诏亿世
　　告祭格登鄂拉文
　　诘戎龛暴蕲遐迩之绥安荡穴焚巢荷神人之协应乃者准噶尔以诸蕃瓦解欵塞请兵达瓦齐当累世贯盈负嵎假息方王师压境穷鳞尚恋泥蟠而禆将选锋锻羽难延株守廿五骑自天而下不借梯冲十千人无地可容悉縻缨组溯国威之逺畅瞻神贶之丕昭缅尔时呵防斯存曽着翻营胜迹迨今日庪悬用荐还依表碣雄风秩我明禋惟神歆格乾隆二十五年月日嵗祭格登鄂拉文
　　惟神位正金方势崇西极镇准噶尔之全部夙着灵竒导冈底斯之羣峰丕宣气化职方未载乃应运而服懐柔王会新图早报功而行刋旅嵸巃在望报飨宜防朕爰定遐荒削平大漠负隂抱阳之类莫不尊亲出云降雨之司咸同覆载惟格登山之雄峙环伊犂河以高骞地险爰标神功攸懋当夺垒擒生之日助王旅以宣威值磨崖纪绩之辰翼
　　天庥而效顺作屏逺服载赫濯声灵考制名山用展庪悬典物令先期而诹吉俾时享以荐馨康我边陲永秩春秋之祀表兹絶域式垂山海之经雉译咸通鸿图常
　　固聿将芬苾庶克歆承
　　阿勒坦额墨尔鄂拉
　　阿勒坦额墨尔鄂拉在格登鄂拉西南与莎达巴接萨木尔郭勒防集郭勒奎屯郭勒左右环带乾隆二十八年秩于祀典毎嵗春秋致祭
　　嵗祭阿勒坦额墨尔鄂拉文
　　惟神镇定边隅奠宁朔漠东接格登之险叠嶂岧嶤南通莎岭之雄排云峭崿坤元协吉色偏应乎干金艮止常安位乃居乎坎水洵伊犁之保障宜禋祀之优崇朕抚恤准夷绥来蕃部自古职方有典未服懐柔于今王会新图如亲刋旅惟兹山之雄峙为絶域之殊观襟带环流束银涛于防集屏藩拱列连碧巘之和罗特诏祠官用颁制帛牲牢具备遥申徧望之诚俎豆维馨永着庪悬之典神其来格鉴此明禋
　　莎达巴
　　莎达巴在阿勒坦额墨勒鄂拉西南濵伊犁郭勒东北岸自库陇奎鄂拉以下至此皆在巴勒喀什淖尔南伊犁郭勒环抱之间
　　按自察罕布古图鄂拉至此为博罗和洛鄂拉西北支
　　他巴尔逊达巴
　　他巴尔逊达巴在伊犂郭勒西南三百里东距特克斯郭勒源二百里西距图斯库勒一百里其脉从汗腾格里鄂拉西行一百里至此
　　察察图达巴
　　察察图达巴在伊犁郭勒西一百五十里岭脉从他巴尔逊达巴稍西北行旋折东北八十余里至此
　　图赉爱古尔鄂拉
　　图赉爱古尔鄂拉在察察图达巴北四十里伊犁郭勒北
　　布喀鄂拉
　　布喀鄂拉在图赉爱古尔鄂拉西北伊犁郭勒南︹唐书突厥传︺伊列河以西受令于咄陆吐陆可汗建廷镞曷山西
　　按兹为今库库伊犁居其直北隋书载兹国西北六百余里为突厥牙似其牙在今伊犁郭勒西唐伊列河即今伊犁河也然突厥本传又云小可汗居兹北其地曰应婆似所谓应婆者仍即今之伊犁惟唐书载西突厥又分二国西部自立欲谷设为乙毗咄陆可汗建北廷于镞曷山西是与咥利失部因伊列河为界者所谓镞曷山必当在伊列河西矣今之布喀鄂拉东薄伊犁郭勒而又近北唐伊列河西之北廷宜建于此若叶防可汗建廷虽合水北谓之南廷虽均在今伊犁郭勒西而南北不同又不可以不辨
　　墨尔根西里鄂拉
　　墨尔根西里鄂拉在伊犁郭勒西南三百里山脉自他巴尔逊达巴西北行濒图斯库勒北岸西行二百余里折而北行一百里至此塔拉锡克郭勒发源山麓
　　阿圭鄂拉
　　阿圭鄂拉在墨尔根西里鄂拉北四十里伊犁郭勒西古尔班阿里玛图布拉克发源北麓
　　阿斯哈达巴
　　阿斯哈达巴在阿圭鄂拉西北五十里伊犁郭勒西南阿斯哈郭勒发源南麓图尔根布拉克发源北麓古尔班察布达尔布拉克发源东麓
　　伊尔该图鄂拉
　　伊尔该图鄂拉在阿斯哈达巴西北五百里伊犁郭勒下流西奎屯郭勒发源东麓山脉自墨尔根西里鄂拉西行近傍伊犁郭勒西南二面连山相次屈折至此又西北入于沙碛
　　浑都頼鄂拉
　　浑都赖鄂拉在图斯库勒西北吹郭勒北岸山脉从图斯库勒北岸诸山分支及此
　　库古里克鄂拉
　　库古里克鄂拉在浑都頼鄂拉东北一百里
　　乌可克达巴
　　乌可克达巴在萨瓦布齐鄂拉西北卓哈达巴北一百余里图斯库勒西面支河发源于此
　　额得墨克达巴
　　额得墨克达巴在乌可克达巴西一百里与图斯库勒南境之山东西相属岭北泉流竞发即塔拉斯郭勒源也由是西行折北当塔拉斯西南岸连山相次
　　库穆什鄂拉
　　库穆什鄂拉在额得墨在额得墨克达巴西二百里库穆什郭勒发源东麓
　　哈喇布拉克达巴
　　哈喇布拉克达巴在库穆什鄂拉西二百里哈喇布拉郭勒发源东北麓
　　呼巴海鄂拉
　　呼巴海鄂拉在乌可克达巴北一百五十里图斯库勒西北吹郭勒环抱之间哈喇郭勒发源西麓︹汉书西域传︺乌孙国大昆弥治赤谷城温宿国北至乌孙赤谷六百一十里
　　︹魏书西域传︺乌孙国治赤谷城在兹西北︹唐书地理志︺度防达岭又五十里至顿多城乌孙所治赤山城也碎叶水北四十里有羯丹山十姓可汗每立君长于此
