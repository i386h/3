<!-- { "loadSidebar": true } -->
　　天与人归有不期然而然者故不可以不记土尔扈特者凖噶尔四卫拉特之一其详已见于凖噶尔全部纪畧之文溯厥始率亦荒畧弗可考后因其汗阿玉竒与策妄不睦窜归俄罗斯俄罗斯居之额济勒之地康熈年间我
　　皇祖圣祖仁皇帝尝欲悉其领要令侍读图丽琛等假道俄罗斯以徃而俄罗斯故为纡绕其程凡行三年又数
　　月始反命今之汗握巴锡者即阿玉竒之曾孙也以俄罗斯征调师旅不息近且征其子入质而俄罗斯又属别教非黄教故与合族台吉密谋挈全部投中国兴黄教之地以息肩焉自去歳十一月啓行由额济勒厯哈萨克绕巴勒哈什诺尔戈壁于今岁六月杪始至伊犁之沙拉伯勒界凡八阅月厯万有余里先是朕闻有土尔扈特来归之信虑伊犁将军伊勒图一人不能经理得宜时舒赫德以参赞居乌什办回部事因命就近前徃而畏事者乃以新来中有舍楞其人曾以计诱害我副都统唐喀禄【唐喀禄于戊寅四月偕厄鲁特散秩大臣和硕齐率兵追捕逸贼至布古什河源射舍楞弟劳章札布什而擒之既而舍楞至称欲投诚请释其弟唐喀禄虽许而疑其诈欲先擒舍楞和硕齐云擒之无益不若招之使降越日舍楞诡称欲入觐且携众至唐嗐禄益疑之和硕齐复言彼畏我兵威不敢动移曷亲莅抚谕之唐喀禄信其言从数人徃既至和硕齐劝各解鞍去櫜鞬俄顷变作唐喀禄遂遇害和硕齐即降贼寻擒获防诛舍楞乃窜入俄罗斯境】因以窜投俄罗斯者恐其有诡计议论沸起古云受降如受敌朕亦不能不为之少惑而畧为备焉然熟计舍楞一人岂能耸动渥巴锡等全部且俄罗亦大国也彼既背弃而来又扰我大国边界进退无据彼将焉徃是则归顺之事十之九诡计之伏十之一耳既而果然而舒赫德至伊犁一切安泛设侦筹储密备之事无不悉妥故新投之人一至如归且抡其应入觐者由驿而来朕即命随围观猎且于山庄宴赉如都尔伯特策凌等之例焉夫此山庄乃我
　　皇祖所建以柔逺人之地而宴赉策凌等之后遂以平定西域兹不数年间又于无意中不因招致而有土尔扈特全部归顺之事自斯凡属防古之族无不为我大清国之臣
　　神御咫尺有不以操先劵阅后成惬
　　志而愉快者乎予小子所以仰答
　　祖恩益凛
　　天宠惴惴焉孜孜焉惟恐意或满而力或弛念兹在兹遑敢自诩为诚所感与德所致哉或又以为不宜受俄罗斯叛臣虞起边衅盖舍楞即我之叛臣归俄罗斯者何尝不一再索取而俄罗斯讫未与我也今既来归即以此语折俄罗斯彼亦将无辞以对且数万乏食之人既至近界敺之使去彼不劫掠畜牧将何以生虽有坚壁清野之説不知伊犁甫新筑城而诸色人皆赖耕牧为活是壁亦不易坚而野亦不可清也夫明知人以向化而来而我以畏事而止且反致冦甚无谓也其众涉逺歴乆力甚疲矣视其之死而惜费弗救仁人君子所弗忍为况体
　　天御世之大君乎发帑出畜力为优恤则已命司事之臣【土尔扈特部众长涂疲频冻馁几不能自存因命舒赫德等分拨善地安置仍购运牛羊粮石以资飬赡置办衣裘庐帐俾得御寒并为筹其乆远资生之计令皆全活安居咸获得所】兹不赘记记事之縁起如右
　　御制土尔扈特部纪畧
　　事不再三精覈率据耳食以为实君子弗为也言不求于至是已觉其失防已短而莫之改易君子弗为也必知斯二者然后可以秉史笔以记千载之公是公非余
　　之为土尔扈特部之纪畧亦亹是而已土尔扈特之初来也葢尝咏之诗载之记皆以为始自阿玉竒汗溯而上之荒畧弗可考此亦述向之所闻者而书之而不知其更有所祖非始自阿玉竒兹以其麇至乃得一一详徴其实为之重记何必隠约弗明以讳吾前言之未精覈哉阿玉竒之父曰棚楚克其祖曰书库尔岱青其曾祖曰和鄂尔勒克其髙祖曰卓立甘鄂尔勒克其髙祖之父则曰贝果鄂尔勒克自贝果鄂尔勒克溯而上之实逺不可徴其入俄罗斯也则自阿玉竒之曽祖和鄂尔勒克于防妄之祖巴圗鲁浑台吉时其时四衞拉特各自为汗无所统属又不相和睦和鄂尔勒克因率其子书库尔岱青等至俄罗斯之额济勒地其时阿玉竒尚在襁褓因留巴圗鲁浑台吉处后书库尔岱青往西藏而回遂向浑台吉索阿玉竒归俄罗斯巴圗鲁浑台吉为阿玉竒之外祖以时代计之适相当而阿玉竒汗时其子散扎布台吉率所属一万五千余户往投防妄防妄尽留其属而逐散札布归额济勒则向记所云阿玉竒与策妄不睦亦未为大误也自贝果鄂尔勒克至和鄂尔勒克皆单传和鄂尔勒克有子六人一即书库尔岱青余三无子其二皆有子孙式防无足传书库尔岱青子四二絶嗣其一曰那木策楞四传而至巴木巴尔今封郡王其一即棚楚克四传而至渥巴锡今封汗棚楚克之子阿玉竒有子八人其六皆无子嗣其一曰衮扎卜有子嗣今之封亲王策伯克多尔济者其曾孙也衮扎卜乃渥巴锡之祖沙克都尔扎卜之亲弟故其子孙为渥巴锡近族与沙克都尔扎卜子孙皆随渥巴锡而来其户口之数已见前记兹惟记其始祖所自出并证前之失精覈而未实者至其重黄教置鄂拓克宰桑之类率同凖噶尔但具体而防盖凖噶尔之纪畧纪其全部之盛衰而兹土尔扈特之纪畧则纪其世系之详悉云尔按西师之役五载蒇功始于都尔伯特部三策凌之投诚而辉特和硕特绰罗斯诸部次第内附复得乆经他徙之土尔扈特部希风仰流心倾踵接于是山北遐陬无尺土一民不归
　　皇化【臣】等恭读
　　御制宴土尔扈特使臣与都尔伯特等先后投诚封赉
　　诸什及归顺记纪畧志篇敬仰
　　圣谟广大
　　睿防渊冲本无意于并包自羣归夫帱载而又轸其未
　　经出痘祗令肆
　　觐山庄凡宴赉
　　恩荣与内扎萨克中外一眎至封爵自汗王以下如御制所云汗号新绥优封五等者旷典隆仪皇哉炜矣
　　非甚盛德孰能当此而无憾者欤
　　︹前汉书匈奴传︺右贤王犂汗王入日勒屋兰畨和张掖太守属国都尉发兵击大破之属国千长义渠王骑士射杀犂汗王赐黄金二百斤马二百匹因封为犂汗王　日逐王素与握衍朐鞮单于有隙即率其众数万骑归汉汉封日逐王为归德侯呼韩邪单于左大将乌厉屈与父呼遫累乌厉
　　温敦南降汉封乌厉屈为新城侯乌厉温敦为义阳侯　呼韩邪单于欵五原塞朝天子于甘泉宫汉宠以殊礼位在诸侯王上赞谒称臣而不名初左伊秩訾为呼韩邪画计归汉竟以安定其后或谗伊秩訾自伐其功常鞍鞅呼韩邪疑之左伊秩訾惧诛将其众千余人降汉汉以为关内侯食邑三百户令佩其王印绶　王莽之簒位也建国元年多赍金帛重遗单于谕晓以受命代汉状因易单于故印故印文曰匈奴单于玺更曰新匈奴单于章　西域都防但钦上书言匈奴南将军右伊秩訾将人众冦击诸国莽于是大分匈奴为十五单于招诱呼韩邪单于诸子欲以次拜之使译出塞诱呼右犂汗王咸咸子登助三人至则胁拜咸为孝单于拜助为顺单于传送助登长安咸既受莽孝单于之号驰出塞归庭具以见胁状白单于单于更以为于粟置支侯匈奴贱官也后助病死莽以登代助为顺单于是时匈奴数为边冦捕得虏生口验问皆曰孝单于咸子角数为冦两将以闻四年莽会诸蛮夷斩咸子登于长安市天凤二年归前所斩侍子登及诸贵人从者丧多遗单于金珍因谕説改其号号匈奴曰恭奴单于曰善于赐印绶封骨都侯当为后安公当子男奢为后安侯单于贪莽金币故曲听之然冦盗如故当至长安莽拜为须卜单于更始二年汉遣中郎将归德侯飒大司马防军陈遵使匈奴授单于汉旧制玺绶王侯以下印绶︹西域传︺初楚主侍者冯嫽号冯夫人为乌孙右大将妻右大将与乌就屠相爱都防郑吉使冯夫人説乌就屠以汉兵方出必见防不如降乌就屠曰愿得小号宣帝诏诣长罗侯赤谷城立元贵靡为大昆弥乌就屠为小昆弥皆赐印绶乌就屠死子拊离代立为弟日贰所杀汉遣使者立拊离子安日为小昆弥后安日为降民所杀汉立其弟末振将代时大昆弥雌栗靡小昆弥末振将刺杀雌栗靡汉欲以兵讨之而未能遣中郎将段会宗立雌栗靡季父公主孙伊秩靡为大昆弥至元始中卑爰防杀乌日领以自效汉封为归义侯
　　︹后汉书西域传︺和帝永元八年戊己校尉索頵欲废后部王涿鞮立破虏侯细致涿鞮反击尉卑【车师前王名】明年汉遣将兵长史王林讨涿鞮涿鞮北入匈奴汉军追击斩之立涿鞮弟农竒为王顺帝永建元年勇【长史班勇】率后王农竒子加特奴及八猾等发精兵击呼衍王破之勇于是上立加特奴为后王八猾为后部亲汉侯永兴元年车师后部王阿罗多走北匈奴中敦煌太守宋亮上立后部故王军就质子卑君为后部王后阿罗多还戊校尉阎详许复为王乃诣详降于是收夺所赐卑君印绶更立阿罗多为王︹南匈奴传︺永元七年封苏防廆为率众王又赐金帛
