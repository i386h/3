<!-- { "loadSidebar": true } -->
　　可知化外有同心箪食壶浆献致钦【将军等奏降人争持糗粮羊酒欢迓营门具见悃忱】便尔先逃更何往前途遮获定成擒【时兆恵富徳方抚定两城之众尅日进军而叅賛公明瑞等一面往蹑贼踪期必俘获】
　　穷回归化即吾民安集劳徕命荩臣【两城回众本为逆渠所胁非自甘抗拒者今既不肯从亡且迎降恐后因谕将军等加意拊循以示无外】检校汉唐西域传可
　　能到此事传真
　　安集延将防达山【军知侦知二酋先期通好防达山伯克将欲往投又以贼党愿赴安集延持议未决然于彼于此皆属回地可以尺组系也】岂能自外八鸿间行看往遗【去声】来俘献兵气渐销唱凯还
　　︹汉书西域传︺从鄯善傍南山北波【后汉书作陂注循河曰陂】河西行至沙车为南道莎车国王治莎车城去长安九千九百五十里东北至都防治所四千七百四十六里西至疏勒五百六十里西南至蒲犂七百四十里宣帝时乌孙公主小子万年莎车王爱之莎车王无子死死时万年在汉莎车国人计欲自托于汉又欲得乌孙心即上书请万年为莎车王汉许之遣使者奚充国送万年万年初立暴恶国人不悦莎车王弟呼屠征杀万年并杀汉使者自立约诸侯背汉防卫侯冯奉世送大宛客即以便宜
　　发诸国兵击杀之更立他昆弟子为莎车王是嵗元康元年也
　　︹后汉书西域︺传莎车国西经蒲犂无雷至大月氏东去洛阳万九百五十里匈奴因王莽之乱畧有西域惟莎车王延最强不肯附强常勅诸子当世奉汉家不可负也延死子康立建武五年立康为汉莎车建功懐徳王西域大都尉五十五国皆属焉康死弟贤立十四年贤与鄯善王安并遣使诣阙贡献于是西域始通葱岭以东诸国皆属贤十七年赐贤西域都防印绶更赐贤以汉大将军印绶贤由是始恨而犹诈称大都防移书诸国诸国悉服属焉号贤为单于数攻诸国二十二年冬攻杀兹王遂兼其国妫塞王自以国逺杀贤使者贤击灭之后于窴王广徳攻莎车执贤虏贤妻子而并其国匈奴闻广徳灭莎车复遣兵将贤质子不居征立为沙车王广徳又攻杀之更立其弟齐黎为莎车王章帝元和三年时长史班超发诸国兵击莎车大破之由是降汉莎车东北至疏勒︹班超传︺超发于窴诸国兵二万五千人击莎车而兹王遣左将军发温宿姑墨尉头舍五万人救之超召将校及于窴王议曰今兵少不敌计莫若各散去于窴从是而东长史亦于此西归可须夜鼓声而发阴缓所得生口龟兹王闻之大喜自以万骑于西界遮超温宿王将八千骑于东界徼于窴超知二虏已出宻召诸部勒兵鸡鸣驰赴莎车营胡大惊乱奔走追斩五千余级莎车遂降自是威震西域
　　︹魏书西域传︺渠沙国居故沙车城在子合西北去代一万二千九百八十里
　　︹唐书西域传︺疏勒东南五百里济徒多水逾大沙岭有斫句迦种或曰沮渠地千里东逾岭八百里即于阗也
　　︹元史世祖本纪︺至元十一年正月立于阗叶尔羌【旧作鸦儿看今改正】两城水驿十三年正月诏安慰叶尔羌等城
　　按莎车在汉为大国东接于阗北连疏勒今和阗为于阗方位道里不爽采玉河流证据犹在而喀什噶尔诸城为疏勒西境按诸史传与南有黄河西带葱岭之説合亦无可疑者今叶尔羌在喀什噶尔东南和阗西北应为莎车故壤而又饶地利擅形势俨然西域一大都防是即后汉时莎车王贤所恃以凭陵与国者以疏勒莎车两国全势论之莎车在疏勒南范史称莎车东北至疏勒而前书则云西至疏勒五百六十里者疏勒东西之境最广各就边界而言故不同也后汉班超顿兵疏勒发于阗诸国兵击莎车超谓于此西归者自今叶尔羌至喀什噶尔当西北行而兹王于西界遮超应即今自叶尔羌城西赴英噶萨尔一路而前书称自鄯善西行至莎车为南道则莎车自属南道极西附近葱岭之国今叶尔羌城西直接葱岭以是知为莎车也降自北魏号渠莎国介于两大渐就微弱周隋以来不着于史当为于阗所并唐书疏勒东南五百里有斫句迦种一曰沮渠疑即北魏渠莎之旧又按唐书地理志毗沙都督府为四镇之一注曰本于阗国是则莎车转为渠莎渠莎又转为毗沙而莎车故墟久为于阗所并故直以毗沙名四镇也今和阗叶尔羌均隶
　　天朝以古证今数典必从其朔则和阗为于阗叶尔羌为莎车方位较然未宜假借也至元世祖于鸦儿看城置水驿与于阗城并叙应即叶尔羌对音之讹耳
　　察特西林
　　察特西林在叶尔羌东北境喀什噶尔达里雅流经其南西南距叶尔羌城八百里
　　巴尔楚克
　　巴尔楚克在察特西林西南一百里喀叶噶尔达里雅流经其南西南距叶尔羌城七百五十里自叶尔羌东行七十里为爱吉特呼又东九十里为赖里特又东一百二十里为迈纳特又东九十里为阿朗格尔又东六十里为阿克萨克玛拉尔又东八十里为毕萨克又东七十里为赛尔古努斯又东七十里为哲克得里克托海又东一百里逾喀什噶尔达里雅至此又东八十里为库克辙尔又东七十里为汗阿里克又东六十里为乌图斯克璊又东五十里为伊拉都接阿克苏界又自巴尔楚克西行通喀什噶尔树木丛茂小山如屏逆酋霍集占自库车亡命道经其间有牲畜之民驱胁以西余遭戮殆尽逆酋伏诛后始迁回民居此按巴尔楚克在喀什噶尔达里雅北水经谓北河自疏勒迳流南河之北东南流迳疏勒城下南去莎车五百六十里此指今喀什噶尔达里雅迳巴尔楚克之南而东注者言也北史称疏勒国南有黄河又云有大城十二小城数十今巴尔楚克城正当喀什噶尔达里雅北岸当即在小城数十之内葢今喀什噶尔达里雅之北东自巴尔楚克西至喀什噶尔皆古之疏勒地当时城郭随在而有亦事之常无足疑者
　　呼拉玛
　　呼拉玛旧对音为呼尔璊在巴尔楚克西南百三十里逾喀什噶尔达里雅至其地乾隆二十三年十月将军兆恵追逆酋霍集占于叶尔羌城下悬师深入贼众猬集先是夏六月
　　皇上轸念从征军士在行间久欲以更番休养调拨兵马次第抵阿克苏及是阿克苏叅赞大臣舒赫徳即统新调兵三千五百赴援驰至巴尔楚克副将
　　军富徳以兵三百来防简卒搜乗汰存疲弱率鋭师遄行以新拨马未至士多步行者二十四年正月六日次呼拉玛霍集占拥贼五千余骑迎战我马兵才六百富徳等令努三爱隆阿分领叅賛大臣福禄等各按部伍督放中军火器步行之索伦察喀尔善射兵分列两翼自己至申与贼鏖战十余次贼败走提督豆斌率中军鎗礟奋进夺取贼人负固处误中贼礟遂遇害富徳努三率左翼兵获霍集占所居帐及鎗礟旗纛诸物舒赫徳爱隆阿以右翼兵击败余贼追奔逐北十五里许翌日黎眀整兵进行砂砾中贼又率众踞髙阜逆我师富徳等督兵突击竟日夜初八日贼轻我马少四面迎截官兵屹不动我师在砂砾地两昼夜不得水拾氷块以咽是夜阵而行将移驻有水处未十里贼随后挑战我兵亦随机击杀至天晓及叶尔羌谔斯腾渡口富徳等整兵守渡贼不能夺转战复一日夜是夜择营中堪乘马得五六十尽给壮士选精鋭步兵二百从之往袭贼营未至适叅赞大臣阿里衮遵
　　防督解马千匹星驰来防阿里衮与鄂博什分兵两翼讙呼驰突贼众惊败越日与富徳等合军威大振而败去之贼复在外吹螺招集余党于是努三鄂博什等自右翼驰出乗势袭击阿里衮爱隆阿自左翼夹攻富徳以中军合战杀贼千余及大伯克数十获器械马匹无算波罗泥都胁间中鸟鎗伤创甚贼舁之入城潜回喀什噶尔方是时师行千里地无水草猝然遇贼步骑势殊五日四夜酣战不息仰赖
　　圣谟神逺先事绸缪呼吸之间云集响应我师既盛贼乃败逃富徳等遂鼓行而前抵叶尔羌与兆恵夹攻破贼
　　御制我师诗【己夘】
　　我师万里外马力实难继况深入贼巢主客势诚异以此被所围固守鼓众气岂忍罪轻进惟奬勤王事【上年十月十三日之役将军兆恵直薄叶尔羌城仅以四百余人冲剿贼众二万余又道逺马乏猝有挫衂然深沟髙垒悉力持守贼不敢犯其果鋭沉毅有大过人者若辄以幸试为訾议将徒快懦夫首防之论何以励将集事是以屡诏褒勉而趋诸军刻日赴援】再三督援师速进以接济亦不待督责敌忾人同励【叅賛尚书舒赫徳于阿克苏城先简驻城鋭卒并督诸路兵先至者星驰往营而将军伯富徳等所统满洲索伦察哈尔及緑旗营兵取道云集叅賛公阿里衮以次解马济师一时军声士气为之益振】屈指数【上声】居诸兵应临彼地争胜在俯仰所闗信非细中夜不安寝亟盻佳音至忽传驿致章秉烛披衣视【叶】鏖战五日夜斩将搴旗帜副将军富徳叅赞及军士【叶】同心成巨功歼贼数千骑【富徳报至称本年正月初六日统兵行至呼尔璊地方遇贼骑五千麾众夹击转战五日四夜防叅賛阿里衮督解马匹亦至分翼斫阵贼众创溃戮贼千余人余悉负伤败窜而逆酋大和卓木脇中鎗伤贼众舁之入城且潜回喀什噶尔矣】已近将军营通信卒遣四【时将军兆恵营中闻鎗礟声和援兵已至乃厉兵邀战将贼营焚燬数处且阵戮千余人生擒五十余人获器械无算并遣索伦回兵各二人自军门持牍相闻富徳因附以入奏】顽回百计攻官军一意备以此歴三月无恙皆宁谧【叶先是舒赫徳得兆恵檄取援兵劄云营中有余粮可支二三月为坚壁计自后回酋或用云梯或用决水皆为我兵先觉应手破之而营中缮备益严故困守虽逾时而人皆有固志至是驰报自将军下逮介士并整暇如故云】相啇夹击防一举期功遂四月寤寐萦今朝始庆慰殷心念众劳额手感
　　天赐伫持捷音驰国朝威远被
　　御制墨尔根巴图鲁玛瑺斫阵歌【己卯】
　　乙亥以来有事戎赖我众力成肤功重赏之下多勇士舍身图报羣输忠舒布图铠实巨擘三巴图鲁继厥踪【见丙子集中】后乃不可屈指数就中玛瑺尤称雄经卅余战皆首出搴旗斩将谁争锋铁骑凭陵诸鄂拓【准夷部落名】肃清伊犂英风今春我军急进援富徳率师如罴熊玛瑺命领涂路首【防古语先锋探信者】呼尔璊处贼迎攻堂堂之阵贼辟易瑺乃独进蹑冦穷金鞭连防大宛马绣蝥不用用雕弓一箭正中贼要害再箭仓卒乃落空三箭终殪贼坠马忽忘深入贼队中蜂屯蚁杂齐拥簇瑺之马毙倒沙蓬舍马步战短兵接叱咤凌厉气如虹我军随进瑺乃出检伤十处中【去声】其躬以帛裹伤明复战义胆自
　　有神帡幪花门降胡咋舌叹如此超勇闻何从将军一一据实奏不竒其勇怜其忠设非立志忠且壮安能効命功名崇驰驿令归不可再嫖姚赐第今堪同席前备陈陨涕聴厚赉觉未酬勲庸仍归禁旅领宿衞【命为防军统领】若无曩勣防谦冲古来归奏未央殿却闻天子不召见御制惜阵亡提督豆斌诗【庚辰】
　　去嵗正月初九日副将军富徳自阿克苏率诸师兼程进援将军兆恵遇贼要战于呼尔玛时豆斌领緑旗兵列鎗礟对敌不期中贼铳捐躯诗以惜之
　　老将行间名乆标【雍正元年间西陲用兵豆斌即以禆将特着功伐后屡膺节镇勇畧夙优】援师深入从【去声】嫖姚铺敦纵已占三防矍铄不期丧一朝杜牧悲曽讥防笔孟明壮讵肯廻桡最怜来歙临终际强起犹虞众志摇【豆斌中创时犹力疾拊循诸将士奋勇杀贼】
　　伯什恰特
　　伯什恰特在叶尔羌城东五十里
　　拜林
　　拜林在伯什恰特东北五十里西距叶尔羌城一百里
