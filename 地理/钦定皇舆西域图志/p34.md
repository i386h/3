<!-- { "loadSidebar": true } -->
　　︹唐书突厥传︺西突厥由焉耆西北七日行得南庭︹地理志︺突骑施部置都督府北庭都防府按今由哈喇沙尔西北至空格斯六百里即突厥传所谓由焉耆西北七日行得南庭者则今之空格斯当为西突厥南庭其地附近伊犂又当与哈什均为突骑施部之东境也
　　哈什
　　哈什在空格斯北为伊犂东最近要地与空格斯相唇齿形势殊胜乾隆二十年五月将军班第尚书鄂容安驻防伊犂阿睦尔撒纳叛从贼宰桑克什木巴桑等应之八月以五千兵进犯班第等督兵迎勦至哈什力战陷坚贼兵围之数重班第鄂容安度不免以将军印授其属富锡尔间道赍还乃手杀数贼而死其属额纳伸巴宁阿亦自杀既而苏巴桑监之数月乗间归富锡尔道遇贼将刼其印防被害乃沈印于河力战免二十四年西域平哈什入版图三十二年建双烈祠祀定北将军班第议政大臣鄂容安
　　御赐匾曰漠陲竞烈
　　御制双烈诗【丙子】
　　双烈者例双忠诗而作也昔驻藏都统傅清左都御史拉布敦诛叛臣朱尔墨特纳木札尔以人少力防二臣死事然究能锄元凶而安絶域故临奠建祠并有双忠之诗以扬其勲去歳命定北将军班第议政大臣鄂容安驻伊犂时二臣既奏阿睦尔撒纳有反志朕命便宜从事庶防消患未然乃二臣观望疑虑以致兎脱而贼党反得结连赴约袭我军营二臣力不能敌捐驱沙塲犹之死王事也一以勇决建绩一以徘徊偾事然而临难致命奋不顾身有足哀者今大兵既靖伊犂逆贼穷蹙逃窜不日献俘二臣灵轝至京之日朕亦亲临醊奠并成是什双烈云者葢不如双忠之尽善矣
　　昔有傅介子手斩楼兰头通权建殊绩芳名播千秋况乎统三军既悉彼逆酋一武夫之力何事仍夷犹逡巡大军撤偏师五百留彼枭有宻约入觐中逗遛八月廿五日三处共一谋阿睦尔撒纳来阿尔台陬将合其部众挈妻孥以逃【叶】是则预有防其妻孥尽收厥阿巴噶斯断我军书邮克什木巴桑伊犂逞刼偷两路如期发猖狂肆呌呶【叶】蜂屯更蚁杂不可爬与梳【叶】二臣知不敌全军将内投而彼截归路加以聚蚍蜉巴桑谍致词权假为我逑徐当备马駞送之返皇州二臣怒唾骂天朝无此媮效死视如归背义生肯求奋旅更前进气髪冲兠鍪终知事不济毕命愿属镂【叶】问罪重整师岂辞雪载途【叶　阿睦尔撒纳叛后向谓事难成者皆以为不出所料伊犂卒不能平朕料叛贼阴险多诈其得在此其失亦在此伊犂之众不一时附和终不能人尽从彼若少延缓则叛贼又将别生变诈反失事机因正永常恇怯退师之罸急趋西路军帅刻期进勦旋于今春直达伊犂逆贼失据奔窜】旋复定伊犂胁从寛厥尤一二助恶者【谓阿巴噶斯克什木之流】繋虏皆防刘渠魁窜异域王师奋遐搜亦闻哈萨克缚献深同雠命求二臣骨灵舆返首邱临奠例双忠惜哉泪涌流初若听我言宁有今日不忠于国有济烈惟己不渝【叶】究非贪生比使我悲心悠朱门歌舞辈青史文章俦我岂为彼哉长歌旌乃休
　　御制三巴图鲁歌【丙子】
　　巴图鲁者勇冠军昔我旗人颇恒有近世以来殊不闻葢因太平日已乆歳寒松栢见后凋当春何以殊榆栁迩者西鄙属用军折冲咸欲効奔走舒布图铠已超羣三巴图鲁亦﨣﨣其一额纳伸去歳伊犂从将军将军使彼询事因单骑迳入众贼羣左支右诎箭毙数人知事不济防刀自刎期报君其一巴宁阿【读作麻韵】仓卒乱时将军前后防卫相蔽遮发无不中中无不死杀人如麻将军遣之出巴宁阿曰朝廷命官偷生安往耶力敌视将军尽节然后伏剑义烈真堪嘉二人既死还复苏宰桑巴桑得之壮其志养之数月我师再入方得归军牙其一曰富锡尔将军命之擕印以出归帝里其奈贼人拥蜂更屯蚁料不能出将印沉之水力战更创命垂尽伊犂喇嘛救之得不死故赐额纳伸曰卓里克图巴图鲁卓里克图者即义卓尔永不渝赐巴宁阿曰昆都尔巴图鲁昆都尔者力敌万人暇有余赐富锡尔曰哈布台巴图鲁哈布台者穿杨贯石技不殊回思去歳迅功成亾矢遗镞夫何曽不期小丑逆志萌未能除蔓我二卿乃致沙塲双捐生亦我坐谋遥未精嘉我旗人多忠诚旧风未逺垂仪型愉以为戚留定评乃至西海扬芳声纳拉特
　　纳拉特在哈什南即纳拉特达巴北麓地又东北五十里为乌努固特境当险隘伊犂东南境卡伦设此
　　裕勒都斯
　　裕勒都斯旧对音为朱尔都斯在空格斯东南二百里逾山而至东西六百里南北二百里巴伦裕勒都斯郭勒东流凖裕勒都斯郭勒西南流合而东流经其地四面皆山地饶水草宜畜牧伊犂东南屏嶂也旧为凖噶尔克里野特鄂拓克防牧之所其东境为库本诺雅特部系达什达瓦之昂吉东境有地曰阿勒坦乌逊西境有地名哈尔噶朗图
　　︹唐书突厥传︺贺鲁已灭以鼠尼施处半部为鹰娑都督府︹地理志︺鹰娑都督府以鼠尼施处半部置北庭都防府︹回鹘传契苾亦曰契苾羽在焉耆西北鹰娑川多覧葛之南其酋哥楞自号易勿真莫贺可汗弟莫贺咄特勒皆有勇子何力尚纽率其部来归时贞观六年也诏处之甘凉间以其地为榆溪州
　　按唐以处半部为鹰娑都督府而契苾在鹰娑川上应属连壤今哈喇沙尔为古焉耆裕勒都斯哈喇沙尔西北境宜为契苾故地也裕勒都斯郭勒即鹰娑川唐时谓之榆溪贞观六年契苾内属以其地为榆溪州则东西裕勒都斯又当为榆溪州地
　　哈布齐垓
　　哈布齐垓在裕勒都斯东一百八十里三哈布齐垓郭勒经流其地中为多木达都哈布齐垓左为凖哈布齐垓右为巴伦哈布齐垓相距各三十里许
　　登努勒台
　　登努勒台在哈布齐垓东天山南麓地饶水草
　　︹隋书鐡勒传︺铁勒之先匈奴之苗裔也自西海之东依据山谷往往不絶伊吾以西焉耆之北傍白山则有契薄落职乙咥苏婆那曷乌讙纥骨也咥于尼讙等
　　按铁勒部于隋唐间北界突厥南连四镇在天山一帯山谷之间此隋书所云在伊吾西焉耆北者専指契诸部而言今之登努勒台居焉耆北境傍近白山是其地也据唐书契苾在焉耆西北疑隋时契正居焉耆之北至唐稍西迁近鹰沙川苾音同字之讹也又按自此东南行入阿拉癸西谷口又东行三百里出东谷口接辟展界












　　钦定皇舆西域图志卷十二
<史部,地理类,都会郡县之属,钦定皇舆西域图志>
　　钦定四库全书
　　钦定皇舆西域图志卷十三目録
　　疆域六【天山北路三】
　　伊犂西路
　　和尔郭斯
　　哈讨
　　摩垓图
　　哲克得
　　雅木勒克
　　察臣哈喇
　　哈喇塔勒
　　达兰呼都克
　　托博陇
　　库克车勒
　　图古里克
　　库尔图
　　古尔班阿里玛图
　　塔拉噶尔
　　图尔根
　　古尔班察毕达尔
　　古尔班沙济垓
　　塔拉锡克
　　沙图
　　库尔墨图
　　古尔班呼苏台
　　古尔班萨萨
　　春济
　　库纳萨尔
　　乌兰哈勒噶
　　济尔噶朗
　　图尔根阿察
　　古尔班哲尔格斯
　　阿尔沙图
　　特布克
　　野特库斯
　　招哈
　　古尔班伊勒噶齐
　　巴勒滚
　　塔玛噶
　　托萨尔
　　通
　　阿克赛
　　烘郭尔鄂笼
　　科什噶尔
　　裕勒阿里克
　　什巴尔图和硕
　　吹
　　萨勒竒图
　　沙木什
　　格格图布拉纳
　　阿什图
　　达布苏图
　　阿尔察克图
　　伊兰巴什
　　库努克萨尔
　　索郭鲁克
　　哈喇巴勒图
　　古尔班哈纳图
　　阿什布里
　　和尔衮
　　英噶尔
　　伯得里克
　　额得墨克
　　塔拉斯
　　乌勒木木纳尔
　　萨尔巴噶什













　　钦定皇舆西域图志卷十三目録
　　钦定四库全书
　　钦定皇舆西域图志卷十三
　　疆域六
　　天山北路三
　　伊犂西路　自伊犂西北行北至巴勒喀什淖尔西至吹塔拉斯俱连沙碛通藩属右哈萨克界东北接藩属左哈萨克界东接伊犂东路界南至天山逾山接天山南路阿克苏乌什界
　　和尔郭斯
　　和尔郭斯在伊犂西一百三十里有屯田自和尔郭斯西北行六十里为竒齐克又西行六十里为奎屯又南行六十里为惠畨又自奎屯西北行六十里为博罗呼济尔又自奎屯西行九十里至烘和尔鄂笼皆在伊犂郭勒北境层山枕叠地当险要并设卡伦于此又西为库陇奎鄂拉
　　哈讨
　　哈讨在伊犂郭勒北岸库陇奎鄂拉南五十里
　　摩垓图
　　摩垓圃在哈讨东北一百里库克乌苏哈喇塔勒两河之间
　　哲克得
　　哲克得在摩垓图东北八十里逾河至其地
　　雅木勒克
　　雅木勒克在哲克得西北六十里
　　察臣哈拉
　　察臣哈拉在雅木勒克西北五十里两河之间北傍巴勒喀什淖尔
　　哈喇塔勒
　　哈喇塔勒在巴勒喀什淖尔南格登鄂拉北
　　达兰呼都克
　　达兰呼都克在哈喇塔勒西二十里巴勒喀什淖尔南格登鄂拉北五十里
　　托博陇
　　托博陇在巴勒喀什淖尔南旧为准噶尔额尔克腾部拓克游牧处
　　库克车勒
　　库克车勒在巴勒喀什淖尔南阿勒垣额墨尔鄂拉北
　　图古里克
　　图古里克在库克车勒南一百里伊犂郭勒北
　　︹唐书突厥传︺咄陆可汗弟同娥设立为沙鉢罗咥利失可汗后西部自立欲谷设为一毗咄陆可汗乃因伊列河约诸部河以西授令于咄陆其东咥利失主之自是西突厥又分二国矣
　　按唐时沙鉢罗咥利失可汗分国为十部居碎叶东西是咥利失初辖之境甚广至西部复立乙毗咄陆可汗之后乃因伊列河为界咥利失仅主河东之地今自哈讨至圗古里克属伊犂郭勒东北境是在唐时伊列河东者宜为西突厥既分二国之后咥利失所辖之西境也
　　库尔图
　　库尔图在伊犂郭勒南二十里逾一支河至其地旧为准噶尔布库斯鄂拓克游牧处
　　古尔班阿里玛图
　　古尔班阿里玛图在伊犂郭勒南库尔图东二十里逾两支河至其地旧属准噶尔库本诺雅特部鄂齐尔乌巴什之昻吉
　　塔拉噶尔
　　塔拉噶尔在伊犂郭勒南阿里玛圗东四十里逾一支河至其地地有三泉
　　圗尔根
　　圗尔根在伊犂郭勒南岸塔拉噶尔东二十里逾一支河至其地旧为凖噶尔多果鲁特鄂拓克防牧处
　　古尔班察毕达尔
　　古尔班察毕达尔在伊犂郭勒南岸图尔根东三十里
　　古尔班沙济垓
　　古尔班沙济垓郭勒南岸古尔察毕达班察毕达尔东三十里地有三泉
　　塔拉锡克
　　塔拉锡克在伊犂郭勒南二百里逾阿克固雅斯郭勒塔拉锡克郭勒至其地
　　沙图
　　沙图在塔拉锡克南六十里逾河至其地西为乌兰乌苏东为鄂台郭勒
　　库尔墨图
　　库尔墨图在沙图西三十里
　　古尔班呼苏台
　　古尔班呼苏台在库尔墨图西三十里
　　古尔班萨里
　　古尔班萨里在古尔班呼苏台西三十里
　　︹唐书突厥传︺沙鉢罗咥利失可汗分其国为十部部以一人统之人授一箭号十设亦曰十箭为左右左五咄禄部置五大啜居碎叶东【右五弩失毕部详见后额得墨克条】又贺鲁已灭突骑施阿利施部为絜山都督府
