<!-- { "loadSidebar": true } -->
　　二月廿七日郊劳出征将军兆惠富徳及诸军士礼成纪事【恭録卷首三】
　　三月朔日御殿定边将军兆惠副将军富徳等率成功诸将士朝谒诗以纪事【恭録卷首三】
　　上巳日凯宴成功诸将士【恭録卷首三】
　　咏回铜防噜篘器疉去嵗避暑山庄咏唐时回铜器韵【有序　恭録卷四十二】
　　惜阵亡提督豆斌诗【恭録卷十八】
　　后回纛行疉前作韵【恭録巻四十二】
　　回剑行【恭録卷四十二】
　　惜阵亡总兵髙天喜诗【恭録卷二十八】
　　射八韵【恭录卷首三】
　　驻防叶尔羌大臣阿里衮等奏报诸回城于三月下旬得雨诗以志慰【有序　恭録卷首三】
　　海努铜印诗【恭録卷四十一】
　　赋得和阗玉【得珍字六韵散馆试题　恭録卷四十三】
　　命儒臣排次回部钱文及所有古铜钱因题以句【恭録卷三十五】
　　宴哈萨克陪臣作【恭録卷四十四】
　　拔达克山八骏马歌【恭録巻四十六】
　　回部贡金至命为麟趾褭蹏以纪其事【恭録卷三十四】再题舆地图疉前韵【恭録卷一】
　　驻防辟展屯田大臣定长等奏进所获麦万穗诗以纪事【恭録巻三十三】
　　八月十八日恭奉
　　皇太后木兰行营启跸之作【恭録卷首三】
　　九月朔日作【恭録卷首三】
　　哈萨克使至俾观围【恭録卷四十四】
　　塞宴四事【恭録卷首三】
　　木兰回跸至避暑山庄作【恭録卷首三】
　　射【恭録卷首三】
　　万树园赐宴即席得句【恭録卷首三】
　　万树园观灯火【恭録卷首三】
　　驻扎叶尔羌大臣呈览所铸乾隆通寳至因用排次回部钱文诗韵纪事【恭録卷三十五】
　　弆藏西师俘获兵器于紫光阁诗以志事【有序　恭録巻首三】武成殿作【恭录卷四十二】
　　回玉圭謡【恭录卷四十二】
　　拔达克山汗素尔坦沙贡刀歌【恭録卷四十六】尊藏得胜
　　灵纛于紫光阁诗以纪事【有序　恭录巻首三】
　　紫光阁写功臣像及诸战图毕集防落成爰赋六韵仍疉四章【有序　恭录卷首三】
　　玉盘謡疉旧作韵【有序　恭録卷四十】
　　咏拔达克山汗素尔坦沙所进斧【恭録卷四十六】布鲁特额木尔贝所献匕首歌【恭録卷四十五】观回部绳伎聨句【有序　恭録卷四十】
　　博洛尔部沙瑚沙黙特所献匕首歌【恭録巻四十六】紫光阁曲宴外藩并回部诗以志事【恭録巻首三】战图补咏【有序　恭録卷首三】
　　玉盘聨句【有序　恭録巻四十一】
　　哈萨克陪臣到因携观广陵风景【恭録卷四十四】白鹰歌【恭録卷四十五】
　　碧玉盘歌【恭録巻四十一】
　　竒石蜜食【恭録巻四十三】
　　鷟鸑尔【有序　恭录卷四十三】
　　安集延匕首【恭録卷四十五】
　　博洛尔部沙瑚沙黙特伯克所进武器制匣藏之并纪是什【恭録卷四十六】
　　爱乌汗刀【恭録巻四十六】
　　爱乌汗四骏歌【恭録卷四十六】
　　命金廷标橅李公麟五马图法画爱乌汗四骏因疉前韵作歌【恭録卷四十六】
　　阿克苏桑椹熟因成八韵咏事【恭録卷四十三】赐赉哈萨克陪臣并携游御园诗以纪事【恭録卷四十四】
　　白海青歌【恭録巻四十五】
　　安逺庙瞻礼书事【恭録卷四十七】
　　和阗采玉行【恭録卷四十三】
　　乌什战图补咏【有序　恭録卷十七】
　　题痕都斯坦双玉盘得十韵【恭録卷四十六】
　　咏痕都斯坦玉墨瓶笔室【恭録卷四十六】
　　上元前二日赐宴外藩即席得句【恭録卷四十四】哈萨克汗阿布赉遣其子斡里苏尔统来请安于御园赐宴因成是什【恭录卷四十四】
　　博洛尔部沙瑚沙黙特伯克进玉欛匕首诗以纪事【恭録卷四十六】
　　咏痕都斯坦玉壶【恭録卷四十六】
　　咏痕都斯坦满尺玉盘【恭録卷四十六】
　　咏痕都斯坦玉椀【恭録卷四十六】
　　玉瓮聨句【恭録卷四十三】
　　咏痕都斯坦荷叶杯【恭録卷四十六】
　　咏痕都斯坦玉盘【恭録巻四十六】
　　题痕都斯坦玉杓【恭録卷四十六】
　　咏痕都斯坦玉椀【恭録巻四十六】
　　题痕都斯坦白玉盌【恭录巻四十六】
　　题痕都斯坦白玉盘【恭录卷四十六】
　　咏痕都斯坦玉瓿【恭録卷四十六】
　　痕都斯坦白玉杯【恭録卷四十六】
　　伊犂将军奏土尔扈特汗渥巴锡率全部归顺诗以志事【恭録卷三十七】
　　土尔扈特汗渥巴锡等至伊绵峪朝谒诗以纪事【恭録卷三十七】
　　万树园赐宴土尔扈特汗渥巴锡等即景成什【恭録卷三十七】
　　和阗采玉图【恭录卷四十三】
　　题痕都斯坦菊花椀【恭録卷四十六】
　　和阗采玉【恭録卷四十三】
　　咏痕都斯坦玉盂【恭録卷四十六】
　　咏痕都斯坦玉椀【恭録卷四十六】
　　上元前一日宴哈萨克波罗特汗陪臣阿克台里克及卓尔齐即席成什【恭録卷四十四】
　　痕都斯坦瓜瓣瓢【恭録卷四十六】
　　咏痕都斯坦玉灯檠【恭录巻四十六】
　　咏痕都斯坦小玉合【恭録卷四十六】
　　咏痕都斯坦玉椀【恭录卷四十六】
　　题痕都斯坦玉饮器【恭録卷四十六】
　　咏痕都斯坦白玉杯六韵【有序　恭録卷四十六】题痕都斯坦玉荷叶洗【恭録卷四十六】
　　咏痕都斯坦古玉瓢【恭録卷四十六】
　　题痕都斯坦緑玉盘【恭録卷四十六】
　　幸西苑接见朝正外藩年班回部哈萨克来使及四川土司头人等之初次觐谒者即事得句【恭録卷四十四】
　　咏痕都斯坦玉盘【恭録卷四十六】
　　题痕都斯坦瓣瓢【恭録卷四十六】
　　题痕都斯坦玉椀【恭録卷四十六】
　　赞五十首
　　紫光阁五十功臣像赞【有序　恭録卷首四】







　　钦定四库全书
　　钦定皇舆西域图志卷首一目録
　　天章一
　　平定准噶尔告成太学碑文
　　平定回部告成太学碑文
　　开惑论
　　实胜寺后记
　　西域地名考证叙概
　　准噶尔全部纪略






　　钦定皇舆西域圗志卷首一目録
　　钦定四库全书
　　钦定皇舆西域图志巻首一
　　天章一
　　平定准噶尔告成太学碑文
　　辽矣山戎薰粥旃裘毳幕之人界以龙沙畜其驒奚虽无恒业厥有分部盖自元黄剖判万物芸生东夷西夷各依其地谬举淳维未为理据皇古莫纪其见之书史者自周宣太原之伐秦政亘海之筑莫不畏其侵轶猾夏是虞自时厥后一二奋发之君慨然思挫其锋而纳之宥然事不中机材不副用加以地逺无定处故尝劳众费材十损一得搢绅之儒守和亲介胄之士言征伐征伐则民力竭和亲则国威丧于是有守在四夷羁縻不絶地不可耕民不可臣之言兴矣然此以论汉唐宋明之中夏而非谓我皇清之中夏也皇清荷
　　天之龙兴东海抚华区有元之裔乆属版章嵗朝贡从征狩执役惟谨准噶尔厄鲁特者本有元之臣仆叛出据西海终明世为边患至噶尔丹而稍强吞噬邻蕃阑入北塞我
　　皇祖三临朔漠用大破其师元恶伏防诛胁从逺遯迹毋俾遗种于我喀尔喀厥侄策妄阿拉布坦收其遗孽仅保伊犂故尝索俘取地无敢不共逮夫部落滋聚乃以计袭哈宻入西藏准夷之势于是而复张
　　两朝命将问罪虽屡获捷而庚戌之役逆子噶尔丹策凌能用其父旧人乘我师怠掠畜于巴里坤捣营于科卜多于是而准夷之势大张然地既险逺主客异焉此劳往而无利彼亦如之故额尔得尼招之败彼亦以彼贪利而深入也
　　皇考谓我武既扬不可以既允其请和以息我众予小子敬奉
　　先志无越思焉既而噶尔丹策凌死子防妄多尔济那木扎尔暴残喇嘛达尔扎簒夺之达瓦齐又簒夺喇嘛达尔扎而酗酒虐下尤甚焉癸酉冬都尔伯特台吉策凌
　　等率数万人来归越明年秋辉特台吉阿睦尔撒纳和硕特台吉班珠尔又率数万人来归朕谓来者不可以不抚而抚之莫若因其地其俗而善循之且毋令滋方来之患于我喀尔喀也于是议进两路之师问彼罪魁安我新附凡运饷筹防长行利战之事悉备议之始熟经于庚戌之艰者咸惧蹈辙惟大学士忠勇公傅恒见与朕同而新附诸台吉则求之甚力朕谓犂庭扫穴即不敢必然喀尔喀之地必不可以久居若而人毋宁用其锋而观厥成即不如志亦非所悔也故凡
　　祃旗命将之典概未举行亦云偏师尝试为之耳塞上用兵必以秋而阿睦尔撒纳祃木特请以春月欲乘彼马未肥则不能遯朕谓其言良当遂从之北路以二月丙辰西路以二月己巳各啓行哈宻瀚海向无雨今春乃大雨咸以为时雨之师入贼境凡所过之鄂拓克携羊酒糗糒迎恐后五月乙亥至伊犂亦如之达瓦齐于格登山麓结营以待兵近万我两将军议以兵取则伤彼必众彼众皆我众多伤非所以体上慈也丁亥遣阿玉锡等二十五人夜斫营觇贼向贼兵大溃相蹂躏死者不可胜数来降者七千余我二十五人无一人受伤者达瓦齐以百余骑窜六月庚戌回人特竒木霍集斯伯克执达瓦齐来献军门准噶尔平是役也定议不过二人筹事不过一年兵行不过五月无亡矢遗镞之费大勲以集遐壤以定岂人力哉
　　天也然
　　天垂祐而授之事机设不奉行之以致坐失者多矣可与乐成不可与谋始亦谓蚩蚩之众云尔岂其卿大夫之谓既克集事则又曰茍知其易将劝为之夫明于事后者必将昧于几先朕用是寒心且准噶尔一小部落耳一二有能为之长而其树也固焉一二暴失徳之长而其亡也忽焉朕用是知惧武成而勒碑文庙例也礼臣以为请故据实事书之其辞曰
　　茫茫伊犂大干之西匪今伊昔化外羁縻条支之东大宛以南随畜猎兽蚁聚狼贪乃世其恶乃恃其逺或激我攻而乘我缓其计在斯其长可穷止戈靖边化日薰风不侵不距不来其那欵关求市亦不禁呵始慕希珍终居竒货吏喜无事迁就斯愞渐不可长我岂惧其岂如宋明和市之为既知其然饬我边吏弗纵弗严示之节制不仁之守再世斯斩簒夺相仍飘忽荏苒夙沙革面煎巩披忱集泮飞鸮食黮怀音锡之爵位荣以华裾膝前面请愿效前驱兵分两路雪甲霜锋先导中坚如鼂错攻益以后劲防古旧属八旗子弟其心允笃二月卜吉牙旗飘飖我骑斯腾无待折胶泉涌于碛芜茁于路我众欢跃谓有
　　天助匪啻我众新附亦云黄发未覩水草富春乌鲁木齐波罗搭拉台吉宰桑纷纷欵纳牵其肥羊及马潼酒献其屠耆合掌双手予有前谕所禁侵陵以茶交易大愉众情众情既愉来者日继蠢达瓦齐拥兵自卫依山据淖惟旦夕延有近万人其心十千勇不目逃抡二十五曰阿玉锡率往贼所衔枚夜袭直入其郛挥矛拍马大声疾呼彼人既离我志斯合突将无前纵横鞺鞳案角鹿埵陇种东笼自相狼籍孰敢撄锋狐窜鼠逃将往异域回部遮之凶渠斯得露布既至告
　　庙受俘凡此蒇功荷
　　天之衢在古周宣二年乙亥淮夷是平常武诗载越我皇祖征噶尔丹命将
