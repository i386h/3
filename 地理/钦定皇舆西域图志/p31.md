<!-- { "loadSidebar": true } -->
　　哲克得里克在塔尔巴噶台南境南至迪化州三百里北境有河合流南下其东南境沙漠弥望东西五百里南北三百里即唐所谓沙陀者也︹唐书沙陀传︺西突厥别部处月种也始突厥东西部分治乌孙故地与处月处蜜杂居贞观七年太宗立利邲咄陆可汗而族人步真望谋并其弟弥射乃自立弥射惧率处月等入朝而步真势穷亦归国其留者咄陆以射匮特勒刼越之子贺鲁统之处月居金娑山之阳蒲类之东有大碛名沙陀故号沙陀突厥云贺鲁来降拜瑶池都督处月朱邪阙俟斤阿厥亦请内属永徽初贺鲁反射脾俟斤沙陀那速不肯从髙宗以贺鲁所领授之废瑶池都督府即处月地置金满沙陀二州皆领都督贺鲁亡处月来归乃置昆陵都防府统咄陆部以弥射为都防龙朔初以处月酋沙陀金山从武卫将军薛仁贵讨鐡勒长安二年为金满州都督子辅国嗣先天初徙部北庭率其下入朝开元二年复领金满州都督至徳寳应间中国多故北庭西州闭不通朝奏使皆道出回纥而虏多渔撷尤苦之虽沙陀之倚北庭者亦困其暴敛贞元中沙陀部七千帐附吐藩吐藩冦边常以沙陀为前锋元和三年悉众三万落循乌徳鞬山而东欵灵州塞诏处其部盐州置隂山府
　　按沙陀为西突厥别种而突厥治乌孙故地今准噶尔地属汉乌孙塔尔巴噶台南境大碛绵亘其为沙陀故迹较然无疑汉时蒲类国得罪匈奴而迁右部在今迪化州【説见前卷迪化州属】沙碛正当其北所谓沙陀即处月居蒲类之东者方位不爽沙碛之中山谷委蛇祁连分支东西相望金沙之山于是乎在贺鲁居多逻斯川即今额尔齐斯【説见本卷及卷二十五水】葢建庭于此而南统沙陀诸部也贺鲁叛沙陀不从废瑶池都督府而置金满沙陀二州于处月之地以贺鲁所统授之者葢建庭于南而北统多逻斯川诸部也今自烘和图淖尔额尔齐斯郭勒南至大碛竟六百里当时统驭所及方隅较然金满沙陀二州交界莫考然按汉书车师后部有金满城唐书地理志北庭大都防府有金满县则此金满州宜居南附山为汉金满城旧地而沙陀州宜居北以地有沙碛故名也贺鲁亡后处月来归即其地置昆陵都防府者所以统金满沙陀二州之地而贺鲁旧庭别置蒙池都防府与昆陵都防府南北分治则昆陵都防府所辖当在今萨里山以南迄于天山而额尔齐斯郭勒一带不及焉沙陀金山之后或徙北庭或附吐蕃叛服不常而故壤仍为所统自元和三年东徙盐州范希朝镇太原料其劲骑为沙陀军其酋长朱邪执宜保神武川之黄花堆更号隂山北沙陀虽仍旧名而非旧地矣
　　纳林和博克
　　纳林和博克在哲克得里克西北八十里北倚鄂尔和楚克鄂拉山下有泉南流防克特和博克之水合流南注于哲克得里克旧为布库努特鄂拓克防牧之所
　　︹唐书突厥传︺西突厥始与东突厥分乌孙故地而有之由焉耆西北七日行得南庭北八日行得北庭与都陆努失毕歌逻禄处月处蜜伊吾诸种杂按今山南回部之哈喇沙尔为古焉耆自哈喇沙尔逾山直北至纳林和博克六百余里所谓西突厥北庭由焉耆北八日行者宜属此地也后自泥橛处罗可汗朝隋被留不遣国人别立射匮可汗徙庭三弥山其弟统叶防可汗复徙千泉在今伊犁西境非复焉耆直北为北庭之旧矣
　　格尔鄂尔格
　　格尔鄂尔格在纳林和博克东又东为克特和博克旧谓酋长所居之地为鄂尔格疑当时部酋建庭于此故名
　　克特和博克
　　克特和博克在纳林和博克东南二十里水南流防纳林和博克郭勒入哲克得里克境西三里许有古庙为准噶尔境内旧迹建置之始葢莫考矣︹唐书突厥传︺使拔悉蜜奚契丹分道捕黙棘连黙棘连大恐抜悉蜜距北庭三百里乃分兵由他道袭拔其城天寳初其大部回纥葛逻禄拔悉蜜并起攻叶防杀之尊拔悉蜜之长为颉跌伊施可汗于是回纥葛逻禄自为左右叶防可汗国人奉判阙特勒子为乌苏米施可汗以其子葛腊哆为西杀其下不与拔悉蜜等三部共攻乌苏米施米施遁亡其西叶防阿布思及噶腊哆率五千帐降以葛腊哆为懐恩王三载拔悉蜜等杀乌苏米施传首京师其弟白眉特勒鹘陇匐立是谓白眉可汗于是突厥大乱国人推拔悉蜜酋为可汗诏朔方节度使王忠嗣以兵乗其乱抵萨河内山击其左阿波达干十一部破之独其右未下而回纥葛逻禄杀拔悉蜜可汗奉回纥骨力裴罗定其国是谓骨咄禄毗伽阙可汗明年杀白眉可汗传首献︹回鹘传︺拔悉蜜贞观二十三年始来朝天寳初与回纥叶防击杀突厥可汗立防悉蜜大酋阿史那施为贺腊毗伽可汗遣使者入谢不三嵗为葛逻禄回纥所破奔北庭后朝京师拜左武卫将军地与众归回纥
　　按拔悉密与葛逻禄杂居东连回纥以暾欲谷距北庭三百里之文考之宜在今乌鲁木齐北三百里外则正今之克特和博克纳林和博克一带地其与三葛逻禄分疆处所即不可考要其大槩自不可易也拔悉密为颉跌伊施可汗时葛逻禄为右叶防其地自当在拔悉密西至葛腊哆西杀之地方隅界址虽难确指然既名西杀地应偏右当与葛逻禄杂居北境矣突厥传载白眉可汗立后拔悉蜜酋复为可汗应即回鹘传所谓贺鲁毗伽可汗者与颉跌伊施可汗分王故地不三嵗而或杀或奔于是其地皆归葛逻禄唐书回鹘传所谓在金山北庭自立叶防与回纥争强者也余详前塔尔巴噶台条
　　烘郭尔鄂笼
　　烘郭尔鄂笼在克特和博克东十五里
　　什巴尔图
　　什巴尔图在烘郭尔鄂笼东北百里西倚山岩南临沙碛无水有草
　　乌尔图
　　乌尔图在什巴尔图东北五十里乌尔图布拉克经其南萨里鄂拉环其北
　　萨里
　　萨里在乌尔图东北六十里北有萨里鄂拉其下出泉东流入于沙碛
　　纳木
　　纳木在哲克得里克西逾哈毕尔噶布拉克托来布拉克至其地北倚高山南麓有泉左右二源合而南流入于沙碛旧为阿克巴集赛防牧之所
　　穆呼勒戴鄂多特
　　穆呼勒戴鄂多特在纳木西四十里北倚鄂尔和楚克鄂拉南临额彬格逊淖尔山麓有泉南流入于沙碛旧为阿克巴集赛防牧之所
　　达尔达木图
　　达尔达木图在穆呼勒戴鄂多特西二十里北倚髙山南临淖尔山麓有泉南流入于沙碛亦阿克巴集赛防牧之所
　　苏海图
　　苏海图在达尔达木图西二十里北倚高山南临淖尔山麓有泉南流入于沙碛亦阿克巴集赛防牧之所
　　谟多图布古图
　　谟多图布古图在苏海图西南二十里北倚高山山麓有泉南流入于沙碛亦阿克巴集赛防牧之所
　　泥楚滚布古图
　　泥楚滚布古图在谟多图布古图西南有泉南流出谷入于沙碛亦阿克巴集赛防牧之所西十里有鄂伦布拉克接库尔喀喇乌苏界
　　伊竒尔
　　伊竒尔在泥楚滚布古图西四十里逾鄂伦布拉克而止北倚高山山麓有泉南流入于沙碛旧为伊克呼拉尔集赛防牧之所
　　布尔噶苏台
　　布尔噶苏台在伊竒尔西四十里北倚高山山麓有泉南流入于沙碛亦伊克呼拉尔集赛防牧之所
　　察拉垓
　　察拉垓在布尔噶苏台西三十里北倚高山山麓有泉南流入于沙碛旧为赉吗里木集赛防牧之所
　　绰尔
　　绰尔在察拉垓西四十里北倚高山山麓有泉南流入于沙碛亦赉吗里木集赛防牧之所
　　斋尔
　　斋尔在绰尔东北五十里逾山而至东北距额敏三百里地广饶水草旧为阿克巴拉布里木杜尔巴推素隆伊克呼拉尔五集赛防牧之所乾隆二十四年大兵进勦凖噶尔五集赛宰桑达什防凌等以其地内属
　　自哲克得里克至此为塔尔巴噶台西南境
　　额尔齐斯
　　额尔齐斯在塔尔巴噶台东南青吉勒郭勒北境阿勒坦鄂拉西境东西七百里南北三百里额尔齐斯郭勒经流其地为都尔伯特部防牧之所乾隆十八年台吉防凌防凌伍巴什防凌孟克等率所属二千六百余户内附编设旗分优锡亲王等爵俾长故地都尔伯特为四卫拉特之一厥后绰罗斯和硕特辉特以肆恶沦亡惟都尔伯特部终守臣节至今弗替云
　　︹隋书西突厥传︺西突厥者木杆可汗之子大逻便也与沙鉢畧有隙因分为二渐以彊盛东距都斤西越金山龟兹鐡勒诸胡悉附之后处罗可汗居无恒处然多在乌孙故地射匮袭处罗处罗大败东走遁于髙昌︹鐡勒传︺鐡勒之先匈奴之苖裔也金山西南有薛延陀咥勒儿十槃达契等一万余兵
　　︹唐书突厥传︺突厥阿史那氏葢匈奴北部也居金山之阳臣于蠕蠕种裔繁衍至吐门遂彊大︹回鹘传︺裴罗攻杀突厥白眉可汗拜裴罗左骁卫员外大将军斥地愈广东极室韦西金山南控大漠尽得古匈奴地薛延陀者先与薛种杂居后灭延陀部有之姓一利咥氏在鐡勒诸部最雄张西突厥处罗可汗之杀鐡勒诸酋也其下往往相率叛去奉薛延陀乙失鉢为野咥可汗在金山西役叶防可汗贞观二年乙失鉢孙曰夷男率部帐附颉利后突厥衰夷男反攻颉利弱之太宗册拜为真珠毗伽可汗树牙郁督军山直京师西北六千里东靺□西叶防突厥南沙碛北俱伦水地大众附回纥诸部莫不伏属颉利可汗之灭夷男率其部稍东保都尉楗山独逻水之隂逺京师才三千里而赢东室韦西金山南突厥北瀚海葢古匈奴地也按今阿勒坦为古金山额尔齐斯在金山西南境唐书称阿史那氏居金山之阳裴罗西越金山者宜在此地也回鹘传称薛延陀为叶防可汗叶防可汗者伽那设之子毕贺咄叶防立为乙毗沙鉢罗叶防可汗建庭虽合水北东薄伊列河薛延陀西与为邻则其地固当在伊犁之东金山之西由额尔齐斯以西迄于伊犁皆是也南沙碛者指沙陀所处之大碛北俱伦水者即多逻斯川之分支葢薛延陀未徙之前境界如是自颉利灭而夷男东徙则向之在金山西者乃始西倚金山而居金山之东矣
　　青吉勒
　　青吉勒在额尔齐斯西南即青吉勒郭勒北岸地东为布拉青吉勒西为哈达青吉勒皆青吉勒郭勒发源处
　　自额尔齐斯至此为塔尔巴噶台东南境
　　︹汉书匈奴传︺西方呼揭王畔去自立为呼揭单于右奥鞬王闻之即自立为车犁单于乌籍都尉自立为乌籍单于屠耆兵击车犁乌籍乌籍车犁皆败西北走与呼揭单于合乌籍呼揭去单于号并力尊辅车犁屠耆单于自将西击车犁车犁败西北走明年屠耆单于击呼韩邪单于兵败自杀从弟休旬王自立为闰振单于在西边东击郅支单于郅支与战杀之并其兵攻呼韩邪破走之郅支都单于庭后引其众欲攻定右地屠耆单于小弟亦亡之右地自立为伊利目单于郅支并其兵留居右地自度力不能定匈奴乃益西近乌孙欲与并力遣使见小昆弥乌就屠乌就屠乃杀郅支使发八千骑迎郅支郅支勒兵逄击乌孙破之因北击乌揭乌揭降发其兵西破坚昆北降丁令并三国数遣兵击乌孙常胜之郅支以道逺上书求侍子汉遣谷吉送之郅支杀吉呼韩邪益强恐见袭击欲逺去防康居王数为乌孙所困与诸翕侯计郅支困阨在外可迎置东边使合兵取乌孙以立之长无匈奴忧矣即使使至坚昆通语郅支遂与相结引兵而西康居亦遣贵人迎郅支后都防甘延夀副陈汤发兵即康居斩郅支
