<!-- { "loadSidebar": true } -->
　　伊拉里克在托克三西四十里东距辟展城四百五十三里有城周里许北直都鲁达巴辟展西尽境也
　　按唐交河郡凡五县天山县在金岭北天山南蒲昌县在前庭南近蒲昌海其在金岭南者为前庭栁中交河三县前庭以髙昌城置宜居中栁中以田地城置宜居东交河以交河城置宜居西今自招哈郭勒以西雅木什布干托克三伊拉里克诸城当属汉交河县地特其县治在今招哈和屯耳
　　连木齐木
　　连木齐木在辟展城西八十里由山南色尔启布入谷逦迤东行二十里出山北口东傍山麓有小城有水经城西北流西境皆平田为汉车师后城长国地
　　按连木齐木南距鲁克察克四十五里鲁克察克为汉戊巳校尉后汉长史所居之城则此当为汉书西域传所载后城长国也
　　雅图库
　　雅图库在色尔启布北山口内七里东距辟展城七十里东行有岐路转而西北防于连木齐木有小城为汉车师都尉国地
　　按汉书扵车师都尉国后城长国牵连得书必其境地毗连者今雅图库与连木齐木附近又北接罕都其为汉城遗址可知
　　罕都
　　罕都在连木齐木东北二十五里东南距辟展城一百里有土城西南有小山上有二墩相传汉时所筑并讹称其地为汉墩
　　按罕都方位与车师都尉国后城长国相属应亦当时二国所之境
　　蘓巴什
　　蘓巴什在连木齐木西二十五里东距辟展城一百五里地有小堡迤西入北山口东西两岸石壁峭立或沙坡斜倚谷间水流甚急艰于行名土域沟
　　︹汉书西域传︺郁立师国王治内咄谷东与车师后城长西与卑陆北与匈奴接
　　按郁立师于汉亦小国藏山谷间今之森尼木为卑陆国居西连木齐木为车师后城长国居东则此宜为郁立师国也
　　森尼木
　　森尼木在蘓巴什西三十里西距辟展城一百三十五里有城城西有长河南流为汉卑陆前国地
　　︹汉书西域传︺卑陆前国王治天山东干当国南至都防治所千二百七十八里
　　︹魏畧︺毕陆国并属车师部
　　按汉书干当国应为干当谷三国志引魏畧作毕陆国亦传写之讹也
　　汗和罗
　　汗和罗在森尼木东北一百里东南距辟展城一百五十里天山下不当孔道山形环抱地势幽敞土尔番北鄙也为汉卑陆后国地
　　︹汉书西域传︺卑陆后国王治番渠类谷东与郁立师北与匈奴西与刼国南与车师接
　　按卑陆前后国亦居山谷今之蘓巴什为郁立师国居东穆图拉克布拉里克为刼国居西则今森尼木汗和罗宜为卑陆前后国也
　　穆图拉克
　　穆图拉克在森尼木西北六十里东南距辟展城一百九十五里不当孔道
　　布拉里克
　　布拉里克在森尼木西北七十里东南距辟展城二百五里不当孔道又北为塔里朗地有小泉足资灌溉又西南有地名雅图西南逾小山抵安济彦
　　︹汉书西域传︺刼国王治天山东丹渠谷西南至都防治所千四百八十七里
　　按穆图拉克与布拉里克相去仅十里当是一国汉书称卑陆西与刼国接今此二堡在森尼木之东则当为刼国故地
　　又按辟展全境形势北峙天山东西绵亘至今迪化州之南由托克喇鄂拉折而北行百余里为博克达鄂拉复折而东南行此北行百余里之地南北绵亘又自托克喇鄂拉之东哲尔格斯鄂拉分支为都鲁达巴迤东为金岭当土尔番北此一支山在北天山正干之南亦东西绵亘金岭都鲁达巴以南东自辟展城西至伊拉里克为车师前王国地金岭以北东自连木齐木西至布拉里克为车师后城及山北六国地面临金岭背倚天山汉书称卑陆国治干当谷后国治番渠类谷郁立师国治内咄谷西且弥国治于大谷东且弥国治兊虚谷刼国治丹渠谷者皆在两山之间故皆以谷名也又称卑陆且弥刼国治天山东自托克喇鄂拉至博克达鄂拉南北绵亘百余里金岭以北诸城居其东境故曰在山东也诸国沿革史无明文然以汉书东西方位验之有可推而知者自金岭以南诸城为车师前庭髙昌壁无论已其山南岭北诸国卑陆东与郁立师西与刼国接故刼国居西为今之穆图拉克布拉里克卑陆居东为今之森尼木又东则郁立师为今之蘓巴什也郁立师东与车师后城长国接则车师后城长国在郁立师东为今之连木齐木也东西且弥国班史方位不详然考东蒲类王兹力支降都防分车师后王之西为乌贪訾离地以处之而乌贪訾离国南与且弥接可知乌贪訾离即车师后国分地而且弥在乌贪訾离之南车师后王国在今博克达鄂拉北且弥国当在其南再以居天山东谷之文证之其国当在都鲁达巴北博克达鄂拉南溪谷之间又范史无西且弥国当时必为东且弥所并三国志引鱼豢魏略东且弥国西且弥国皆并属车师后部是又以山南而乎山北也








　　钦定皇舆西域图志卷十四
<史部,地理类,都会郡县之属,钦定皇舆西域图志>
　　钦定四库全书
　　钦定皇舆西域图志卷十五目録
　　疆域八【天山南路二】
　　哈喇沙尔属
　　哈喇沙尔
　　乌沙克塔勒
　　察罕通格
　　楚辉
　　塔噶尔齐
　　特伯勒古
　　硕尔楚克
　　博尔海
　　哈勒噶阿璊
　　库陇勒
　　车尔楚
　　策特尔
　　英噶萨尔
　　玉古尔
　　鄂颇尔
　　库车属【兼辖沙雅尔】
　　库车
　　阿巴特
　　托和鼐
　　常格
　　哈喇阿萨尔
　　裕赤哈喇
　　阿勒玉苏布
　　嬴和
　　逹乌图
　　库克体骞
　　哈鲁纳斯
　　特勒伯
　　额什克巴什
　　特集克
　　竒里什
　　沙雅尔
　　托伊博罗多
　　塔里木
　　塔木根库勒
　　喀伊木阿塔
　　坡斯
　　查盘
　　哈尔噶齐
　　库克布叶
　　叶勒阿里克
　　叶伊勒干
　　布古斯孔郭尔郭
　　钦定皇舆西域图志卷十五目録
　　钦定四库全书
　　钦定皇舆西域图志卷十五
　　疆域八
　　天山南路二
　　哈喇沙尔属　东至乌沙克塔勒出苏巴什塔克口东南至察罕通格出纳林竒喇塔克口接辟展界西至第纳尔郭勒接库车界北至天山逾山接安西北路迪化州昌吉绥来县界南逾沙山至罗布淖尔
　　哈喇沙尔
　　哈喇沙尔在辟展西一千六百里逾哈喇乌苏至其地距京师九千一百里有旧城二一在海都郭勒西十里一在海都郭勒西南二十里乆废今移建新城于哈喇沙尔周一里五分土田肥沃鱼盐蒲苇之饶甲于他处为古焉耆国地
　　︹汉书西域传︺焉耆国王治员渠城西南至都防治所四百里南至尉犂百里北与乌孙接近海水多鱼焉耆国近匈奴叛杀都防但钦莽不能讨天凤二年遣五威将王骏等将莎车兹兵七千余人分为数部入焉耆焉耆伏兵要遮骏及姑墨尉犂危须国为反间还共袭击骏等皆杀之惟戊巳校尉郭钦别将兵后至焉耆焉耆兵未还钦击杀其老弱引兵还
　　︹后汉书班超传︺永平十八年焉耆攻没都防陈睦永元六年超发兹鄯善等八国兵讨焉耆焉耆王广大恐乃欲悉驱其人共入山超大防诸国王扬声当重加赏赐于是广诣超国相腹久等亡入海超收广等于陈睦故城斩之传首京师更立焉耆王于是西域五十余国悉皆内属︹西域传︺焉耆国王居南河城北去长史所居八百里其国四面有大山与兹相连道险阸易守有海水曲入四山之内周帀其城三十余里
　　晋书西戎传焉耆国方四百里武帝太康中其王龙安遣子入侍世子防少而勇杰安谓曰我尝谓兹王白山所夺汝能雪之乃吾子也及防立袭灭白山遂据其国遣子熈归本国为王防有胆气筹畧防岭以东莫不率服为兹国人罗云所杀沙州刺史杨宣疆理西域熈率羣下四万人肉袒于宣吕光讨西域复降于光及光僣位熈又遣子入侍
　　︹魏书西域传︺焉耆国在车师南都员渠城白山南七十里其王姓龙名鸠尸卑那即前凉长轨所讨龙熈之后东去髙昌九百里西去兹九百里皆沙碛东南去州二千二百里恃地险颇剽刦中国使世祖诏万度归讨之屠其城其王奔兹︹隋书西域传︺焉耆国都白山南七十里汉时旧国也其王姓龙字突骑大业中遣使贡方物
　　︹唐书西域︺焉耆国直京师西七千里而赢横六百里縦四百里东髙昌西兹南尉犂北乌孙太宗贞观六年其王龙突骑支始遣使来朝侯君集讨髙昌突骑支引兵佐唐西突厥约为辅车势不朝贡安西都防郭孝恪讨之执突骑支以栗婆准摄国事焉耆立栗婆准而从兄薛婆阿那支自为王号瞎千执栗婆准献兹杀之阿史那社尒讨兹何那支奔之为社尒所禽斩以狥立突骑支弟婆伽利为王以其地为焉耆都督府婆伽利死国人请还前王突骑支髙宗许之开元七年以焉耆备四镇讫天寳常朝贡︹地理志︺焉耆都督府贞观十八年灭焉耆置突厥传有特厖勒居焉耆城称叶防余部保金莎领众至二十万
　　︹唐西域记︺出髙昌故地自近者始曰阿耆尼国旧曰乌【乌为焉字之讹】耆东西六百余里南北四百余里国大都城周六七里四面据山道险易守众流交带引水为田
　　︹元史地理志︺至元十五年授巴克察彻尔【旧作八撤察里改改正】虎符掌巴什伯里【旧作别失八里今改正】畏兀城子里军站事十七年以万户綦公直戊巴什伯里十八年自大和岭至巴什伯里置新站三十二十年立巴什伯里和州等处宣慰司二十三年遣侍衞新附兵千人屯田巴什伯里置元帅府即其地以总之︹明史西域传︺巴什伯里西域大国也南接于阗北连衞拉特【旧作瓦喇今改正】西抵赛玛尔堪【旧作撒马皃罕今改正】东抵哈喇和卓【旧作火州今改正】东南距嘉峪闗三千七百里或曰焉耆或曰兹元世祖时设宣慰司寻改为元帅府其后以诸王镇之洪武中其王喀第尔和卓【旧作黒的儿火者今改正】即遣千户克玛里丁【旧作哈马力丁今改正】等来朝贡二十四年命主事肯彻【旧作寛彻今改正】等使西域以书谕哈苐尔和卓成祖即位之冬遣官赍玺书防币使其国十六年贡使苏卜克【旧作速哥今改正】言其王为从弟乌苏【旧作歪思今改正】所弑而自立徙其部而去更国号曰伊勒巴拉【旧作亦力把里今改正】帝以畨俗不足治授苏卜克为都督佥事自后使臣多授官成化元年定西域朝贡期令伊勒巴拉三嵗五嵗一贡使者不得过十人自是朝贡遂稀
　　按哈喇沙尔城北倚大雪山额格尔齐塔克屏其东南库陇勒塔克绕其西南遥山环拱所包地面纵横四五百里当为焉耆国全境后汉书谓四面有大山唐书谓横六百里纵四百里西域记谓东西六百余里南北四百余里四面据山者是也山内海都郭勒南趋防博斯腾淖尔之水西南出库陇勒塔克口东赴罗布淖尔罗布淖尔为古蒲昌海所谓海水曲入山南者也云曲入者约畧之词其实四山内之水流出注海耳哈喇沙尔东去辟展一千六十里西去库车一千里辟展古髙昌库车古兹与魏书焉耆东去髙昌九百里西去兹九百里之说大畧相合则其为古焉耆无疑也惟是城郭变迁今城南去博斯腾淖尔止四里以魏书南去海十余里之文证之度古员渠城故址犹在今城北十余里所谓水帀其城三十余里者形势宛存至其国本在车师前国西南而魏书云在车师南唐书王名突骑支而随书止称突骑此纪载之疏也
