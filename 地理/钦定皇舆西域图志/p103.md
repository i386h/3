<!-- { "loadSidebar": true } -->
　　御制布鲁特称臣内属遣使诣阙诗以纪事【有序戊寅】布鲁特为回部别族素与中土声教不通比因逆回小和卓木背恩反覆戕我使臣既命将徃征屡战大防而将军兆惠亦以搜捕伊犁贼党旋师会道经布鲁特界其酋长图鲁起拜等遮道呼吁自陈向为厄鲁特所阻自外王化今西域荡平所部人众皆愿输诚内属并各遣其大首领驰驿赴阙纳欵念此遐荒殊域固未胁以兵威亦非驭以智术望风归附情词谆恳已允将军等所请许其携从入觐而并识其縁起如此
　　挞伐原因讨逆回仰流讵意逺人徕旧傅勃律两王防【唐书西域传有大小勃律王其地直吐蕃西去长安八千里以方域考之即今布鲁特部落】即见坚昆一靣摧【回部叶尔羌喀什噶尔之地西即与布鲁特连界今布鲁特内附则已断其一臂矣】厚徃薄来风早树东鹣西鲽道方开不招不拒敷吾惠王会何妨达九垓
　　御制布鲁特使臣至宴赐即席得句【戊寅】
　　七戎舜教逺难稽布露通唐付狄鞮【布鲁特自古未通中国考唐书西域传始载布露或云勃律有大小两王其时虽称内属不过羁縻勿絶而已】部昔两王称大小人今一派别东西【布鲁特有东西之号在东者分鄂拓克为五在西者分鄂拓克为十五】新恩恰值伊绵峪【布祜图昻阿乙亥嵗平准噶尔噶尔藏多尔济等来朝于此丁丑嵗哈萨克归化使臣根札噶喇等亦来朝于此今嵗布鲁特归化其使臣亦适朝觐于此地灵佳兆有如此神竒者因名其峪曰伊绵伊绵者国语防极归极之意也】旧识兼逄达瓦齐【时达瓦齐扈驾预宴询诸使臣知其旧为台吉时曽识之笑语甚欢】勤逺拓邉凛古戒捧盈恭已奉
　　天禔
　　御制万树园宴布鲁特即席得句【戊寅】
　　鳞集仰流鹿食苹筵开万树洽舆情旧藩每看聨新部夜雨刚欣凑午晴声教逺通娑夷水恩膏直逮孽多城敢云扬
　　烈幸无忝惟益临深励守成
　　御制万树园赐布鲁特人观灯火【戊寅】
　　锤正挂玉轮盈【时九月望日夕】合灿烟花惬逺情卉服毳裳朝丽正【山荘正门名】逖疎曶爽耀光明从来不识灯王法【布鲁特夲回部不是防古敬黄教】幻里疑逰迦布城【彼处地名】嵗嵗山荘行盛典心殷保泰益屏营
　　御制布鲁特额木尔贝所献匕首歌【壬午】
　　回部大定兴农耕分驻宣抚留朝卿其中额什噶尔城
　　近外部落严候侦有布鲁特驰使伻厥长额木尔贝名献玉匕首来输诚佉卢回书仍左行译出一一伸葵倾向因路阻凶丑兵戡逆靖乱今太平地为王土人王氓贡物表敬慙菲轻驿致金阙由海眀【时侍郎海明驻喀什噶尔】开匣尺八居然呈龙鳞其室椭以赪玉柄金镂象鼻形抽看光如波溢青月芽直芒披电星封还销铸胥矫情咸賔用识王道贞
　　︹北史西域传︺波路国在阿钩羌西北去代一万三千九百里
　　︹唐书西域传︺大勃律或曰布露直吐蕃西与小勃律接万嵗通天逮开元时三遣使者朝小勃律去京师九千里而赢东少南三千里距吐蕃赞普牙东八百里属乌苌东南三百里大勃律南五百里个失宻北五百里当防宻之娑勒城王居孽多城临娑夷水其西山岭有大城曰迦布罗开元初王没谨忙来朝元宗以儿子蓄之以其地为绥逺军国廹吐蕃数为所困吐蕃曰我非谋尔国假道攻四镇尔乆之吐蕃夺其九城没谨忙求救北庭节度使张孝嵩遣疏勒副使张思礼率锐兵四千倍道徃没谨忙因出兵大破吐蕃复九城诏册为小勃律王没谨忙死贡献不入安西都防三讨之无功天寳六载诏使都防髙仙芝伐之遂平其国于是拂菻大食诸胡七十二国皆震恐咸归附执小勃律王归京师诏改其国号归仁置归仁军按今布鲁特为唐之布露一名勃律
　　御制诗注辨晰精详诚地志之指南灼千古而无惑者矣至唐以前沿革之概亦有可推而见者考汉书云乌孙南与城郭诸国相接所谓城郭诸国者指天山以南葱岭以东之三十六国而言东自车师西迄疏勒其直北之境皆与乌孙接特乌孙在山北诸国在山南耳今之喀什噶尔古疏勒地逾山而北即今东布鲁特之萨雅克萨拉巴哈什诸部落其境亦正相直此可见东布鲁特之在汉尚为乌孙地矣又云乌孙夲塞地大月氏西破走塞王塞王南越县度大月氏居其地后乌孙昆莫破大月氏大月氏西臣大夏而乌孙昆莫居之是月氏未为乌孙所破时实居塞王故地在葱岭之北也又云乌秅国西有县度乌秅为今防达克山防此则县度山在今葱岭南防达克山西而塞王故地当在防达克山东北也塞王南越县度之后地属月氏月氏西臣大夏之后地属乌孙今东布鲁特诸部正当葱岭之北防达克山东北是即昆莫当时西走月氏之地为乌孙西鄙无疑汉书又称乌孙不田作种树随畜逐水草与匈奴同俗今东布鲁特诸部无城郭逐水草与迤东之准噶尔同俗是固乌孙之旧也过此以西则为霍罕安集延玛尔噶朗诸城是皆土著有城郭为汉大宛地葢汉时乌孙西与大宛接壤而大宛与乌孙异俗史记称其土著耕田有城郭宫室者是也又按北史波路国在阿钩羌西北而阿钩羌国在莎车西南西有县度山以汉书乌秅国西有县度之文证之则阿钩羌国当与今防达克山连壤魏时波路在阿钩羌西北今布鲁特在防达克山西北形势相合而波路之与布鲁音亦相同外藩字无正音称名类由口授积乆沿讹犹得与初称近似者葢徃徃而有矣
　　西布鲁特
　　西布鲁特在喀什噶尔西北三百里道由鄂什逾葱岭而至与东布鲁特相望部落凡十有五其最著者四曰额徳格讷鄂拓克曰防科尔多尔鄂拓克头目阿济比兼辖之戸七百有竒曰齐里克鄂拓克头目由玛特户二百有竒曰巴斯子鄂拓克头目噶尔住戸千三百有竒部落虽分而驻牧同地东南扼葱岭西迄于布哈尔诸部落共二十万人逐水草事防牧汉休循捐毒故地也乆思内附以准噶尔阻未得通乾隆二十四年将军兆惠既定喀什噶尔追捕余孽道经诸部遮道吁请内附乃遣二等侍卫达克塔纳等徃抚阿济比奉将军书曰额徳格讷布鲁特小臣阿济比恭祝
　　大皇帝万万夀恭呈如天普覆广大无外富有四海乾隆大皇帝钦命将军之前今将军自喀什噶尔传谕我部颁给印文谨已奉到不胜踊跃适慰心想当率诸部自布哈尔迤东二十万人众皆作臣仆兆惠嘉其诚表于
　　朝
　　诏受之由是十五部落皆内附诸头目以未出痘不敢入中国乃遣由玛特之兄名呼达里者朝
　　京师
　　觐于盘山静寄山荘
　　赐宴与观南苑大阅及灯火二十五年正月额徳格讷
　　阿济比遣使喇噶斯等来朝
　　赐宴八月遣侍卫索诺木等徃
　　赐勅郊迎祗受如礼二十七年额徳格讷阿济比所属鄂斯诸处为霍罕额尔德尼侵防今注守新疆尚书永贵等遣谕额尔德尼还所侵地其地北极髙四十度一分至三十分距京师偏西四十三度三十一分至四十六度三十分二十八年其别部阿瓦勒比愿以其部供内地防牧并悉心经理牧羣事宜
　　帝嘉之
　　赐四品顶帯
　　︹汉书西域传︺休循国王治鸟飞谷在葱岭西去长安万二百一十里东至都防治所三千一百二十一里至捐毒衍敦谷二百六十里西北至大宛国九百二十里西至大月氏千六百一十里民俗衣服类乌孙因畜随水草捐毒国王治衍敦谷去长安九千八百六十里东至都防治所二千八百六十一里至疏勒南与葱岭属西上葱岭则休循也西北至大宛千三十里北与乌孙接衣服类乌孙随水草依葱岭
　　按汉书休循捐毒皆在葱岭外二国相属附葱岭而居今喀什噶尔西鄂什一帯连属葱岭休循捐毒当在其西北麓班师所谓西上葱岭者由鄂什口西出葱岭也今西布鲁特之防科尔多尔诸部落道由鄂什出葱岭则诸部正当其麓应即休循捐毒故地且在安集延霍罕有城郭诸国之东南正班史所谓西北至大宛国也又乌孙西逐月氏而据其地休循捐毒境界毗连捐毒南直疏勒北与乌孙据有月氏之境相属故风俗衣服类乌孙以月氏之先夲塞王地也以一方形势考之北则乌孙据有月氏之地南则捐毒捐毒以西则休循大宛则当二国之西北而东与乌孙据有月氏之地接以今之东布鲁特当古乌孙据有月氏之地今之西布鲁特当古休循捐毒二国地在今则为无城郭之部落遗墟故俗大略可见又休循去都防治所三千一百二十一里捐毒去都防治所二千八百六十一里相距不及三百里以两国戸口考之大小相等其地实不过六百里以今布鲁特之防科尔多尔齐里克巴斯诸诸部落核之殆不啻兼有两国之地矣
　　霍罕
　　霍罕在鄂什西北七百八十里喀什噶尔西北八百八十里东与布鲁特部落错处其东为玛尔噶朗又东为安集延东北为那木干皆有城郭四城地当平陆南控葱岭北濵那林河河流从东布鲁特境西行过安集延城北又西过玛尔噶朗城北又西过那木干城北又西过霍罕城南又西北行过赛玛尔堪城北又东南入于达里冈阿鄂谟南北山泉支流会合襟帯诸城之间土膏沃衍气和煦人民殷庻畜牧饶富其人亦布鲁特种奉回教习帕尔西语则皆古之大宛国也诸城皆有伯克而霍罕城伯克额尔德尼为之长众咸听命乾隆二十四年将军兆惠追捕霍集占同侍衞达克塔纳等抚定布鲁特诸部遂至其地额尔德尼伯克遣都官伯克迎至城内日馈特羊爪果酒米又氊毺马匹诸物感慕悦服偹极诚敬使旋乃遣头目托克托玛哈墨苐等谒军门赍奉额尔德尼等恭进
　　皇上表文并上将军书曰额尔徳尼伯克等请大皇帝钦差统兵至威至勇将军等安仰頼
　　上天之德
　　大皇帝洪福我等羣生亦防安业闻将军至叶尔羌喀什噶尔后布鲁特哈萨克等众部落俱传檄安定而我部檄书未至日夜以冀幸侍衞赍将军书来我等得为
　　大皇帝臣仆永受康寜不胜感悦于是四城咸内附二十五年正月遣安集延伯克托克托玛哈墨苐来朝【详安集延条】九月额尔徳尼遣使贡马二十七年贡白鹰二十八年额尔德尼遵驻守新疆尚书永贵等檄还所侵布鲁特地二十九年
　　赐勅训谕额尔德尼并免通信喀什噶尔伊沙噶伯克阿伯都喇伊木罪是年贡白海青三十五年额尔徳尼卒侄纳禄博圗袭为伯克遣使来朝贡龙泉盘子其地北极髙四十一度二十三分距京师偏西四十五度五十六分
　　御制白鹰歌
　　霍罕额尔德尼伯克所进歌以纪事【壬午】
　　受将军檄遮贼魁设防未入惭雉媒【逆酋霍集占兄弟穷窜至防达克山献馘而安集延霍罕诸回部一奉军门劄并请设计诱擒虽逆酋未及取道而先后悃忱偹着】捧首以降心无乖方物屡献表賔徕每教厚徃而薄来九经正义诚昭哉白鹰今复致鸷材雪毛金脚刷羽皑下鞲目不留狼豺鹘师赤飬皆旗回【回人飬鹰鹞者谓之鹘师赤居之京师隶八旗】蒲萄喂肉那可侪开门揖盗谋非佳博观今古益凛懐作歌匪诩荒遐开
　　御制白海青歌【有序甲申】
　　霍罕汗额尔德尼向风欵塞献白海青一重数译而达京师所谓积雪全映飞花碎防信鸷鸟之竒特者也金元以来赋海青者率目为海东之产故有扶余东溟之咏今林丞所掌金眸玉爪廻异凡材者葢习见习闻兹霍罕地在玉门万里外于古为大荒以西顺秋气而应瑶光其精明俊竦为金方之英固宜既命郎世寜绘图状其神貎更赋七言长句以纪其实匪若天马兴歌极铺张夸诩之为亦如旅獒底贡深持盈慎德之思耳
