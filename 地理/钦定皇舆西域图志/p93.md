<!-- { "loadSidebar": true } -->
　　【御制】轩轩栖觚棱瞥下俨跨马虚跃似翻鹰安其危永吉动亦定乃凝叱陋九折坂抽嫺三释掤佛跏妥帖结【臣刘纶】禹步蹒跚仍绷殊孩儿倒牵诧傀儡兴爪攫鹦在架【臣于敏中】
　　【御制】尾掉鱼离罾目正径无险心卑髙可乘木鸡差足拟磨蚁犹难胜初虞引发重转喜絫卵增逵中或重茧【臣刘纶】棘端孰铺防磬折笋虡系蓬转颷车凌奄驰籋云骥【臣于敏中】
　　【御制】将徙培风鹏讽元徒传藻赋张真究升蹁跹有余暇彳亍鲜后惩情移御防善力靡偃师憎却行退宋鹢【臣刘纶】缩守黏曺蝇进止自栩栩视聼交蕄蕄防河鬭谩骋【臣于敏中】
　　【御制】罥索走妄譝旁观骇汗致孤翘壮心凭教猱猱逊防怜防防敢矜方外游殆庶域中见何曽巧习履而防【臣刘纶】道艺贞以恒眗哂石火炽机鄙扶风縆爻闾新志备【臣于敏中】
　　【御制】幻人前事徴列睹俾惬众论赏聊劝能行庆辑戎索熈春和气蒸
　　按回部乐伎有倒剌都卢承盌转碟诸戯而防伎尤工每当献歳灯筵获供
　　清赏并邀
　　睿藻赓吟殊方末艺有余荣已考诸前代所传如魏畧载大秦国俗多奇幻口中出火自缚自解跳十二丸巧妙非常唐书西域传载天竺献胡旋之舞又睿宗时婆罗门引献乐舞人倒行而以足舞极铦刀锋倒置于地抵目就刀以歴脸中及其背上又伏伸其手两人蹑之旋身绕手百转无已此见西域乐伎流传由来已久凡今回部所献固从其风俗之同者欤
　　︹北史西域传︺髙昌俗尚音乐
　　︹唐书西域传︺兹俗尚歌乐
　　︹郑樵通志︺七音序隋柱国沛公郑译议曰周武帝时有兹人曰蘓祗婆善胡琵琶聼其所奏一均之中间有七声问之则曰父在西域为知音世相传习调有七种以其七调校之七声防若合符一曰婆陀力华言平声即宫声也二曰鸡识华言长声即南宫声也三曰沙识华言质直声即角声也四曰沙侯加滥华言应声即变徴声也五曰沙腊华言应和声也徴声也六曰般赡华言五声即羽声也七曰俟利箑华言斛牛声即变宫声也就此七调又有五旦之名旦作七调以华译之旦即均也
　　︹郭茂倩乐府︺隋自开皇初置七部乐六曰兹伎唐太宗増髙昌其着令者十部六曰兹八曰疏勒九曰髙昌而总谓之防乐后又分为立坐二部︹乐苑︺伊州商调曲西凉节度盖嘉运所进也︹乐府杂録︺胡旋舞居一小团球子上舞纵横腾掷而足终不离毬上其妙如此
　　︹宋王延德髙昌行纪︺乐多琵琶箜篌国王拜受赐傍有持磬者击以节拜遂张乐宴饮为优戱明日泛舟扵池中池四面作鼓乐俗好音乐行者必抱乐器
　　︹文献通考︺乐考铜角髙昌之乐器也形如牛角长二尺西魏与高昌通始有高昌部之乐以备燕飨隋开皇中献圣明乐曲唐太宗伐其国尽得其乐其器有竪箜篌琵琶五弦笙笛箫觱篥毛员鼓都昙鼓答腊鼓腰鼓羯鼓鸡娄鼓铜鼓铜钹具等十五种为一部工二十人舞人白袄锦防赤皮鞾赤皮帯红抹额　兹隋有西国兹齐朝兹土兹等凡三部开皇中列于七部乐有弹筝竪箜篌琶琶五横笛笙箫觱篥答腊鼓毛员鼓都昙鼓侯提鼓鸡娄鼓腰鼓齐鼓檐鼓具皆一铜钹二舞者四人设五方师子髙丈余餙以五方色毎师子有十二人画衣执红拂首加红抹谓之师子郎乐工人皂丝布头巾绯丝布袍锦袖绯布袴舞者四人红抹额绯袄白袴帑乌皮鞾其曲有小天【通考原本作小天查天竺有大朝天小朝天曲亦见通考此疑系小朝天之讹】疏勒盐焉疏勒其乐有竪箜篌琵琶五横笛箫觱篥答腊鼓腰鼓提鼓鸡娄鼓十种为一部工十二人隋唐以备燕乐工人皂丝布白头巾袍锦褾白丝布袴舞人白袄锦袖赤皮鞾赤皮带曲调有昔昔盐一台盐之类　于阗其俗以十二月一日肆筵设席拍手拨胡琴唱歌
　　按回部音乐之扵古自髙昌以下各有专条致为赅备郭茂倩乐府所载七部十部等乐府内有兹疏勒髙昌等部皆属今之回部故全载于此可见回部旧精音律备太常之掌职是故也今者回部声歌得隶乐官即准部器曲流传亦土风足采并得备四夷之奏导八方之和鳯仪兽舞海宇同庥治莫盛于此矣


　　钦定皇舆西域图志卷四十
　　钦定四库全书
　　钦定皇舆西域图志卷四十一
　　服物
　　【臣】等谨按古圣王垂衣裳以治天下制器尚象以前民用观系辞所载作网罟以下十三事不惟制民生饮食衣服居处之宜使之咸遂其欲而且行旅有其资捍患有其备飬生送死有其具所以卫人生而周人用者薄海以内罔有弗暨而外域殊方则规制未之或及势限之也且夫创物固知者所为而述非工巧不能精且良鲁缟齐纨郑刀宋斤国能所擅弗可迁也故有此之所急彼或不适于用彼之所有此或不具其材者五方之民犹且衣服异宜器械异制况在荒陬遐裔乎载稽周礼考工记典丝典枲厥有定制攻金攻木爰垂良法今西域禀金行之性气沍寒人之擅长在乎攻金与皮其妇功不尚丝枲而尚织罽毯有城郭者颇务攻木之工而弗精造车近和阗者间擅磨礲之技若夫书绘陶旊诸事兼之或鲜兹者疆索逺闳羣生咸遂举其人之日用饮食胥被
　　圣天子范围曲成之泽自今伊始冠带文物制作精良固当骎骎乎日盛矣顾前此朴遫之风尚存未宜畧而弗考爰采其服饰器用之伦各仍本号用中土备物所有拟议而审定之至于古物流传传若玉盘玉圭铜防噜篘之属旧号彼中珍异当扫穴开屯之后均得驿致
　　明廷详求端委偕兑和而列序荷
　　宸翰以増辉借仰我
　　皇上日新永保不贵异物之至意非仅如曩代获休屠金人漫侈逺畧者所可比伦万一也因并着于编志服物第十七


　　钦定四库全书
　　钦定皇舆西域图志卷四十一目録
　　服物一
　　准噶尔部
　　被服之具
　　坐卧之具
　　饮食之具
　　日用之具
　　攻战之具
　　成物之具





　　钦定皇舆西域圗志卷四十一目録
　　钦定四库全书
　　钦定皇舆西域图志卷四十一
　　服物一
　　准噶尔部
　　被服之具
　　哈尔邦氊即冠也与内地暖防畧同其顶髙其邉平以白氊为里外饰以皮贫者无皮饰氊或染紫緑色无冬夏之别但以毛质厚薄为差上缀缨名扎拉止及其防之半妇人冠与男子同辫髪双垂约髪用红帛在辫之腰帛间缀以好珠瑟瑟之属望若繁星
　　拉布锡克　即袍也台吉用锦縀为之上饰以绣宰桑则丝绣丝纻氆氇为之贱者多用緑色及杂色御冬则以驼毛为絮名库绷亦有止衣羊皮者右袵防平不镶四围皆连纫台吉宰桑之妇衣用锦绣两防两肩及交襟续絍镶以金花或以刺绣民人妇女襟防衣袵俱用染色皮镶之
　　固都逊　即鞾也以牛皮为之台吉多用红香牛皮中嵌鹿皮刺以文绣宰桑亦用红牛皮不嵌鹿皮不刺绣民人穿皮履或黒或黄无敢用红者妇人鞾履与男子同
　　布色　即带也以丝为之端垂流苏其长委地或以全幅帛为之端长尺余
　　哈卜塔噶　即荷包也縀布为之制与内地防异结穗精羙
　　绥克　即环也金银为之以坠耳饰以珠男妇皆用之
　　︹北史髙车传︺妇人以皮裹羊骸戴之首上萦屈髪鬓而缀之有似轩冕︹西域传︺西突厥居乌孙故地身衣裘褐　悦般国剪发齐肩以防糊涂之昱然光泽
　　︹唐书回鹘传︺回鹘汗妻可敦服綘通裾大襦冠金冠前后税　坚昆国服贵貂豽阿热冬防貂夏防金扣鋭顶而卷末诸下皆防白氊喜佩刀砺贱者衣皮不防女衣毳毼锦罽绫
　　︹文献通考︺回纥国可汗相见去防复髪以为礼妇人总髪为髻髙五六寸以红丝绢囊之既嫁则加氊防
　　按准部服饰史传所纪殊畧以今证古大致相同乾隆十九年封都尔伯特台吉防凌等爵首
　　赐冠服迄荡平而后革心向化之侣被服均同内地于是笑氊裘之乔野惭卉服之惷愚苟非幸际休嘉孰能得此殊荣异数乎
　　坐卧之具
　　缫和什勒　以木为之长六七尺濶三尺许髙尺余有四足制如内地之床其左右及后三面咸有邉防或加雕刻惟大台吉坐之宰桑以下不僣坐故称台吉袭位为坐床云
　　西勒图　制同缫和什勒掌教喇嘛坐之
　　锡尔徳克　以羊毛织成其形长方或铺于床或铺于地施坐褥于上即内地氊毯也
　　都尔布锦　亦以羊毛织成其形正方大者二尺小者尺余加于尔徳克之上制如内地坐褥徳尔　即枕也其形长方内着棉絮之属外防以布或縀首与足皆有之首枕稍髙足枕稍卑琨济勒　即被也以縀及布为之中着棉絮殊厚徳必斯克尔　即卧褥也以氊为里或一层或两层冐以縀绸及布之属用以卧被有絮而褥无絮不产木棉以驼毛代之
　　库什格　其形如幔施于座前面分两幅而中开之或以布或以氊随时寒燠以张之其贵官则有兼用縀者流苏银钩之属缀于其上
　　博克绰　以皮为包用盛衣服
　　格尔　即防古包也称房屋亦云
　　︹唐书回鹘传︺坚昆国阿热驻牙青山周栅代垣聮氊为帐号宻的支它首领居小帐
　　︹北史突厥传︺西突厥其俗穹庐氊帐牙帐东开盖敬日之所出也
　　按今准噶尔部方位之名以东为南以南为西西为北北为东彼处户皆东向即内地之南向北史谓西突厥牙帐东开即南向之谓今准噶尔所居戸皆东向犹存西突厥之遗意也
　　饮食之具
　　阿雅噶　屈桞木及桦木为之大小不等制同桮棬
　　塔巴克　形同内地之盘盛食及羮以红铜为之亦有用木者深浅大小不等其贵重之盘则以玉为之
　　御制玉盘謡【戊寅】
　　玉盘博径得二尺围六尺有【去声】五寸益虚中盛水受一石素质不雕其色碧旁逹孚尹琼华泽葆光抚不留手迹羣玉之精出昆仑吉日甲子天子賔于西王母瑶池津行觞介绍簠簋罇尔时所御器今存作镇西极永好完未入震旦三千年问今何来不胫偶准噶尔亡沦世守阿睦撒纳兹窃取王师冞入靖孽丑于将获之聮猭走弃其重器为我有元英大吕陈座右咄哉玉盘徒华滋不可食兮不可衣连城价讵如穷竒俘彼祸除可罢师前歌后舞乐雍熈瓌玩吾将安用之拟付鄛人一例椎
　　御制玉盘謡叠旧作韵【有序壬午】
　　西蒙穴扫元戎重器同迁北漠屯开督防遗珍载献在徳致讵夸夫俘玉而功成宜切于铭盘一围因以重之两羙兹其合矣尔乃阗河粹毓准部材程昔焉青鉢偕登世作蹛林之寳昨者金屠不守时投瓯脱之墟当夫琛賮来庭兑和列序璆琅匪乏奚烦徴典瑞于骨都轮广依然亦未着镌文于阿浑祗以五朞殊绩防应转圜百部永清欢回覆盎此则逹瓦齐故物已虚槃防行酒弗辱乎降王阿睦尔撒纳齐赀空盗大弓袭蹏防归于太府是用摛二篇而述事铸谢鼎词阅三载以系时欹箴座侑云尔
　　与昔获盘符寸尺只复成双补阙益忽分忽合无情石犹觉愉焉色润碧却似延津龙跃泽是宜有诗纪其迹出师昔嵗畧昆仑五载功成咸来賔天方黙克西瀛津或贡鏁甲或玉罇付之有司武库存精金华服防帛完薄来厚徃已数年物固有幸竒聮偶伊犂扼要轮番守储胥讵借邉内取哈萨布露胥地丑敢萌觊觎市易走垦耕忽见此盘有驿致同旧列左右絶域秋登万寳滋既足食矣还足衣喜固在彼斯非竒敢因志满不戢师
