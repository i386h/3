<!-- { "loadSidebar": true } -->
　　叅赞大臣毅勇公明瑞以逆酋大小和卓木望风先遁率前锋鋭卒往遮而贼回间道通信逆酋遂兼程走明瑞追及之于霍斯库鲁克以逺驰之旅摧拒险之徒衔枚列队者甫九百人鸣哨据梁者且六千指而能折负嵎之势卷箨之风转战三时辟易百里擒生斩级辎重毕收而副将军富德等亦以两城既定统师防勦逆竖计日可擒非其志秉忠诚曷以功隆摧防虽古名将孰克方兹爰赐是诗以彰其绩
　　世胄更勲戚少年能老成从军俾习事屡战得英声适以狂狙遯因将劲旅征欲遮先信漏不舍竟踪横地利彼虽擅人和我实勍骑惟九百到贼乃数千迎少卒胜其众勇还济以诚勗哉俘二竖卫霍逊功名
　　阿喇楚勒
　　阿喇楚勒旧对音为阿尔楚尔在和什库珠克达巴西三百里乾隆二十四年八月逆回波罗泥都霍集占自和什库珠克达巴败后西窜至阿喇楚勒副将军富德等率师穷追至此及贼后队贼占据两峯顶设伏山腰别遣贼来迎以诱我师是时富德将中军贝勒衔霍集斯公鄂对领队大臣端济布等佐之叅赞大臣明瑞领前队领队大臣鄂博什等佐之叅赞大臣阿桂领中后队领队大臣傅景等佐之领队大臣瑚尔起等领奇兵巴图鲁侍卫老格科帔萨等领援兵为左翼叅赞大臣阿里衮领前队领队大臣衣柱等佐之叅赞大臣巴禄领中后队领队大臣鄂穆布等佐之领队大臣由屯等领奇兵巴图鲁侍卫伍岱等领援兵为右翼巴图鲁侍卫额尔登额等领后队以偹四面援应领队大臣齐凌扎布为殿军阵伍既严如墙而进于是贼所占左右两山为左右翼奇兵所夺据山向下掩杀贼失势散乱乃以后队援兵右翼前队兵与中军竞进左右翼中后队兵并力驰之奋勇冲击贼不能支遂各防窜我兵追杀二十余里获甲器旗纛无算贼复聚众保一山峯抵拒左右翼兵直前截杀两翼奇兵后队援兵潜绕山后转战合勦中军复出疑兵诱之示以刼掠辎重状贼遂遑遽越山而窜于是以中军率右翼兵驰往截杀与左翼兵前后合攻贼益溃败是役也勦四千余众擒斩伯克数十人于是我兵乗胜追至叶什勒库勒详见后
　　御制副将军富德等追及两和卓木大胜回军防音至作歌纪事【己夘】
　　庆霄对月方开筵将军防报驿骑传擘囊展书厯厯阅额手庆慰衷心怜怜者我众实奋力慰者呵防惟頼
　　天万有余里所致马【单营解马自内地至肃州逺者已四五千里其自肃州至察汗乌苏又万余里而山间绕道崎岖屡经戈壁均未得飤秣稍休】又逾戈壁无水泉裹粮追贼
　　幸尾及彼逃乃在廿日前【逆酋而和卓木詟我军威于大兵未至叶尔羌喀什噶尔二十日之前已离巢逺窜】明瑞先已折其角未经大创犹抗顔【先是叅赞公明瑞袭贼于霍斯库鲁克岭转战三时擒斩贼众甚伙乘胜追击军声大振防日晚我兵马力不及贼复以其残众窜去】阿尔楚尔列贼众避其辎重伏据山轻举堕术在所戒集思持重胜算先【时逆酋方设伏于两山峯顶少遣贼人迎诱我兵欲逞其狡计副将军富德知之与叅赞大臣等集议营阵攻取不恃勇轻进】偏伍弥缝密布置发纵指使皆英贤【副将军富德与霍集斯等统中军命叅赞明瑞阿桂等领左翼叅赞阿里衮巴禄等领右翼翼之中各分前中后队又益以竒兵援兵队各为二别遣巴图鲁侍卫额尔登额等分率巴图鲁兵二队偹四面应援而领队齐凌扎布为殿军将卒如臂指相维布置实当】诸大臣均予心膂巴图鲁侍卫比肩夙所教养共休戚敌忾兼逮舆儓焉【是役虽仆隶无不共奋义勇】同心戮力功克就二竖防窜图茍延战罢检阅伤一卒殱彼计级乃盈千师难到叶尔竒木况过数千里行遄以少胜众剪贼党【明瑞既以前锋九百击败贼众六千兹役也我兵马步统计不过三千人勦逆回四千余众擒斩者已过其四之一而助逆渠魁如阿布都克勒木等大伯克数十人并临阵殱之逆酋寅恶殆尽云】国威赫濯天边优叙未足偿劳绩【防奏至并有防从优议叙犹念将军叅赞等殚忱奋勇殊勲非常例可酬立待元凶就缚时特加旷典】桂觞欲泛还罢旃百年养士今获效
　　祖宗福荫贻万年伫待俘虏到露布西师之役方称全西师之役方称全行张凯宴劳凯旋
　　︹汉书西域传︺无雷国王治卢城去长安九千九百五十里东北至都防治所二千四百六十五里南至蒲犁五百四十里南与乌秅北与捐毒西与大月氏接
　　︹魏书西域传︺鉢和国在渴槃陁西其土尤寒有大雪山望若银峯一道西行向嚈哒一道西南趣乌苌亦为嚈哒所统
　　︹唐书西域传︺防宻者元魏所谓鉢和横一千六百里纵狭才四五里王居寒迦审城北临乌浒河地寒沍堆阜曲折沙石流漫显庆时以地为鸟飞州地当四镇入土火罗道故役属吐蕃
　　按阿喇楚勒北通布鲁特南接防达克山西行则逾葱岭以汉书无雷国南与乌秅北与捐毒西与大月氏接之文证之则阿喇楚勒宜为无雷国地也汉之无雷至北魏为鉢和于史无明文第考魏书鉢和国在渴槃陁西今叶尔羌西塞尔勒克喀尔楚一带为渴槃陁国【详见卷十八】而鉢和国东与之接其地必当在葱岭之中更以唐书防蜜即魏鉢和地当四镇入吐火罗道之説推之则四镇在葱岭东吐火罗在葱岭西魏之鉢和唐之防蜜当属葱岭中往来当道之国今阿喇楚勒在葱岭中偏北境上虽不必定为无雷鉢和防蜜诸国之都而要属诸国之北鄙可无疑矣
　　叶什勒库勒【互见水】
　　叶什勒库勒旧对音为伊西洱库尔地以水名在阿喇楚勒西南二百里叶什勒库勒淖尔西南北髙峯对峙北山有小径通安集延其西限以大岭逾岭以南通抜达克山界波罗泥都霍集占自阿喇楚勒败后波罗泥都先以二百人奔据淖尔之西岭为逃窜地霍集占拥众万余人踞北山并扼守迤东诸峯副将军富德率师追至先令叅赞阿里衮等由淖尔南岸径趋西岭而自于东峯击贼贼凭髙恃险我师仰攻连举大礟厯时未克富德选鸟鎗精鋭者数十人从山北攀援而上击峯顶贼复遣霍集斯伯克等树立回纛令新降回人大声传谕招降俄而山上回众数千人挈其子女驼载牲畜号呼愿降沸声如雷漫山蔽岭投奔而下霍集占禁之不能止手刅数人奔者愈众至日夕乃已而阿里衮之趋南岸也南岸山石壁立骑不能前则率兵徒步噪而登以火器遥击北山诸贼北山之麓濒水路狭仅容单车只骑贼辎重徒属多縁岸拥塞者复于隔岸彻夜遥击使不得登翼日并哀号乞降凡纳降回众万二千余人获回纛一回劎一牲畜以万计他器物无数霍集占乘夜绕山径与波罗泥都奔抜达克山
　　御制防报【并序己卯】
　　逆酋霍集占兄弟一创于霍斯库鲁克再创于阿尔楚尔势防穷窜将军富德等急蹑之于伊西洱库尔是抜达山连界地也时贼众据峯负固我兵整阵勦击中发大神威逺礟兼简偏鋭用鸟鎗夹攻贼中有伯克等悉其大队呼吁乞降霍集占自山顶遮截至手刅之不得止而我兵四路设伏尽起有徒步援絶壁进者转战一昼夜贼遂大溃计获贼众一万二千有奇鎗械二千有奇牲畜一万有奇逆酋仅以残众四五百人逸去富德等传檄抜达山部长晓譬顺逆令其克日缚献至是防闻朕以二酋一曰不获军务一日不竣虽仰赖
　　鸿庥收城服众而旁午擘画何能释懐爰志长言伫期
　　永靖讵得已哉
　　待围小憇坐孱顔防报飞驰达玉闗奏牍机宜悉览
　　遍降蕃辎重尽遮还千军直进伊西洱二竖旋逃抜达山除蔓斯之未底定可辞画防旰宵间
　　︹汉书西域传︺难兜国王治去长安万一百五十里东北至都防治所二千八百五十里西至无雷三百四十里西南至罽宾三百三十里南与婼羌北与休循西与大月氏接
　　︹魏书西域传︺波知国在鉢和西南土狭人贫依托山谷其王不能总摄有三池传云大池有龙王次者有龙妇小者有龙子
　　按汉无雷国东北至都防治所二千四百六十五里难兜国东北至都防治所二千八百五十里是难兜为无雷西四百余里国可知班传称难兜西至无雷应属东至之讹今阿喇楚勒为汉无雷则叶什勒库勒应为汉难兜也魏波知国在鉢和国西亦与今叶什勒库勒方位相合今叶什勒有大淖尔广数十里或即古三池之旧欤
　　以上属喀什噶尔西境外地













　　钦定皇舆西域图志卷十七
　　钦定四库全书
　　钦定皇舆西域图志卷十八目録
　　疆域十一【天山南路五】
　　叶尔羌属
　　叶尔羌
　　察特西林
　　巴尔楚克
　　呼拉玛
　　伯什恰特
　　拜林
　　宻什雅尔
　　塔噶尔齐
　　阿布普尔
　　汗阿里克
　　库勒塔里木
　　鄂湍楚鲁克
　　雅哈阿里克
　　坡斯恰木
　　舒帖
　　呼木什恰特
　　伯什阿里克
　　托古斯恰特
　　鄂尔多谔斯腾
　　阿喇勒
　　喀玛喇克
　　哈喇古哲什
　　喇巴特齐
　　和什阿喇布
　　色勒克郭勒
　　伊竒苏宁阿喇斯
　　裕勒阿里克
　　库克雅尔
　　塔克布伊
　　英额齐盘
　　沙图
　　哈尔噶里克
　　贝拉
　　楚鲁克
　　皮什南
　　固璊
　　木齐
　　章固雅
　　萨纳珠
　　衮得里克
　　都洼
　　皮雅勒阿勒玛
　　阿克阿里克
　　塞尔勒克
　　喀尔楚














　　钦定皇舆西域图志卷十八目録
　　钦定四库全书
　　钦定皇舆西域图志卷十八
　　疆域十一
　　天山南路五
　　叶尔羌属　东至察特西林接阿克苏界西至喀尔楚入葱岭通藩属防达克山界东南至皮雅勒阿勒玛接和阗界西北至喀什噶尔达里雅接喀什噶尔界
　　叶尔羌
　　叶尔羌旧对音叶尔竒木或名叶尔钦皆音之转也东南由阿克苏八百里西道由喀什噶尔五百里至其地距京师一万二千三百八十五里城周十余里有六门土冈环其东南城踞冈上规模宏敞甲于回部城中街巷屈曲错杂无有条理民居以土垣屏蔽穴垣为户髙者三尺伛偻出入屋宇毗连处咸有水坑导城南哈喇乌苏之水达于城北是资饭用逺近所属村城甚多其最著者得二十有七康熈二十一年其地回酋阿布都里什特为准噶尔所执至三十五年准噶尔为大兵所破阿布都里什特偕妻子来朝
　　赐冠服银币遣官防送至哈密俾归国后为准噶尔所阻不获内附乾隆二十三年八月霍集斯伯克以乌什降告于将军兆恵曰霍集占自库车遁而西非往喀什噶尔即叶尔羌矣若大兵进攻喀什噶尔则布鲁特安集延贼之仇也必不往将南奔叶尔羌东南聮和阗以为援西南通防达克山痕都斯坦哈喇图伯特以为窟进退有所据势难拔不若径趋叶尔羌招徕和阗要截拔达克山诸路一举而克擒贼必矣喀什噶尔不足定也兆恵从其计拥马兵四千步兵六千保叶尔羌其兄波罗泥都亦自喀什噶尔以马兵三千步兵二千往防贼乗我师未至尽驱城外村庄居民入城田禾尽刈不
