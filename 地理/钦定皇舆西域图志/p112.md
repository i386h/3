<!-- { "loadSidebar": true } -->
　　︹魏书髙车传︺匈奴单于生二女姿容甚美国人皆以为神单于曰吾有此女安可配人将以与天乃于国北无人之地筑髙台置二女其上曰请天自迎之乃有一老狼昼夜守台嘷呼因穿台下为空穴经时不去其小女下为狼妻而产子后遂滋繁成国故其人好引声长歌又似狼嘷
　　︹北史西域传︺疏勒国遣使送释迦牟尼佛袈裟一长二丈余帝以审是佛衣应有灵异遂烧之以验虚实置于猛火之上经日不然人手足皆六指产子非六指者即不育
　　按山南回部之地即汉西域之三十六国史传引征事迹已分见于疆域门兹复撮举未偹者数条附载卷末如耿恭拜井灵着飞泉久为西域典故至豕言狼产事近不经六指赋形尤非恒理而疏勒遣送佛衣亦与今回教不合记载流传尚竒斗诡类难征信聊存之以备审正云




　　钦定皇舆西域图志卷四十八
