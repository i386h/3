<!-- { "loadSidebar": true } -->
　　按汉乌孙为今准噶尔康居为今哈萨克而准噶尔东境犹属匈奴水经注称敦薨水出焉耆北敦薨山在匈奴之西乌孙之东焉耆即今哈喇沙尔敦薨水即今海都郭勒郭薨山即今海都塔克以此求之则自哈喇沙尔直北逾天山为迪化州即乌鲁木齐又直北为塔尔巴噶台当属汉匈奴乌孙交界处今自迪化州北抵塔尔巴噶台以东之境均应属汉匈奴右地呼揭车犁乌籍闰振郅支伊利目于此互相角逐而郅支西北通康居即今准部西北与哈萨克交壤之处灼然可见至魏书蠕蠕传西则焉耆之地北渡沙漠高车主弥俄特与蠕蠕主伏图战于蒲类海北伏图次于伊吾北山则塔尔巴噶台诸境在魏当为蠕蠕地也隋书突厥阿史那以五百家奔茹茹【即蠕蠕史书互异】唐书西突厥与东突厥分乌孙故地有之据此则乌孙东境即蠕蠕旧地后入突厥亦无可疑者





　　钦定皇舆西域图志卷十一
　　钦定四库全书
　　钦定皇舆西域图志卷十二目録
　　疆域五【天山北路二】
　　伊犂东路
　　伊犂
　　海努克
　　固勒札
　　巴顔台
　　乌哈尔里克
　　塔勒竒
　　沙布尔托海
　　博罗塔拉
　　干珠罕
　　阿里玛图
　　乌尔图古尔毕
　　博罗布尔噶苏
　　都尔伯勒津
　　空格斯
　　哈什
　　纳拉特
　　裕勒都斯
　　哈布齐垓
　　登努勒台








　　钦定皇舆西域图志卷十二目録
　　钦定四库全书
　　钦定皇舆西域图志卷十二
　　疆域五
　　天山北路二
　　伊犂东路　自伊犂东南行至登努勒台南逾天山接天山南路哈喇沙尔界东过博罗图塔克接天山南路辟展界东北接库尔喀喇乌苏属之晶河界西北接哈萨克界西接伊犂西路界
　　伊犂
　　伊犂在天山之阴为凖噶尔沃壤距京师一万八百二十里天山自西南来者汗腾格里鄂拉纳喇特达巴屏其南东过空格斯河源为乌得音达巴额布图达巴折北而西为北路之哈喇古顔鄂拉环其东东北过哈什河源折而西为博罗布尔噶苏达巴塔勒竒达巴博罗和洛鄂拉障其北三面皆负祁连而空格斯郭勒自东南来西北流哈什郭勒自东北来西南流特克斯郭勒自西南来东北流至其境东百里许防为伊犁郭勒西流成巨川西北入巴勒喀什淖尔山川形势甲于诸部气和暖人民殷庻物产饶裕西陲一大都防也其俗皆逐水草无城郭惟所属回人因其旧俗筑城以居乾隆二十年二月大兵进讨凖噶尔二十四鄂拓克二十一昂吉五集赛争先迎降兵不血刃五月抵伊犁厥酋逹瓦齐率万余人渡河追及之斫其营以数骑遁回人阿奇木霍集斯伯克擒之以献伊犁平六月阿睦尔撒纳叛其党阿巴噶斯等附为逆定北将军班第及防賛大臣鄂容安死之将军策楞以兵追至塔勒奇逹巴阿睦尔撒纳奔哈萨克初凖部台吉呢吗哈萨克沙喇以内附故授职从征二十年十一月与内附之巴雅尔莾噶里克等搆乱将军和起死之定邉将运兆惠时方驻伊犁闻乱东援巴尔库勒中途屡殱贼众二十二年以富徳副兆惠军分南北路进讨时阿睦尔撒纳自哈萨克归与富徳军遇复奔哈萨克富徳追之哈萨克降阿睦尔撒纳奔俄罗斯余党以次擒贼伊犂复定二十九年于伊犂河北建惠逺城周九里三分门四东曰景仁西曰説泽南曰宣闿北曰来安三十年建惠宁城周六里三分门四东曰昌彚西曰兆丰南曰遵轨北曰承枢
　　御制西师底定伊犂防音至诗以述事【乙亥】
　　乗时命将定条枝
　　天佑人归防报驰无战有征安絶域壶浆箪食迎【去声】王师【据副将军阿睦尔撒纳等奏称大兵至伊犂部众持羊酒迎犒者络绎载道妇孺欢呼如出水火自出师以来无血刃遗镞之劳敉边扫穴实古所未有】
　　两朝缔构敢云继百世宁绥有所思好雨优霑土宇拓敬心那为慰心移
　　御制哀伊犂【丙子】
　　我哀伊犂之人乆迍邅去歳底定将谓自此永息肩而胡么麽宻计复煽乱伊犂之人亦相附和为叛奸后旋
　　知悔过欲擒贼渠赎罪诚可怜乃以众志不齐相观望逆贼铤而走险攻中坚十余鄂拓逡巡各退遯反致刼掳父不保子夫不保妻遭流连加以争相夺攘为矫防强者食弱壮者食防互暴残马牛羊食以尽野无黄独室无籼疾疫出痘亾者白沙捐伊犂河流为之赤竟有血人于牙以兾旦夕延王师重入匍匐归者军门环伊犂之人汝莫叹孰令汝二三其志自作孽患棼棼冺冺忘大义民无二日汝独有二天于古有云既来之则安之余亦焉能屏弃旃为之禁盗刼为之朂耕田逆贼既除自今以后汝得高枕眠休养生息延数年或得元气复以全如此而已宁须竭内地力万里惠穷边
　　御制花门行【丙子】
　　花门杂种其类防玉闗迤西西海连或居城郭或防牧牧滋畜猎城者田其性均能殖货产刚勇善战则鲜焉部落虽殊形貌似晢面緑瞳赤髪鬈大宛即今哈萨克布鲁特近古于阗其他不堪偻指数要视强弱为归叛【叶】凖噶尔昔全盛日役使若辈如奴佃令弃故居来伊犂课其引水种稻籼服劳供赋不敢怠讵知隠恨已有年逆渠去歳窃据险回人助之借少安台吉宰桑心不一逡巡各退遭颠患【叶】而何逆渠复狠忌谓回人众其力全不早图之将受害机事不宻回人先遂攻逆渠渠败衂回人还向故土迁折屋伐树示不返伊犂荒凉吁可怜地积白骨草木赤腥风吹野游狐獾一宄搆害贻万亿降殃防见昭昭悬
　　︹汉书西域传︺乌孙国大昆弥治赤谷城东至都防治所千七百二十一里西至康居蕃内地五千里东与匈奴西北与康居西与大宛南与城郭诸国相接本塞地也乌孙昆莫击破大月氐大月氐徙西臣大夏而乌孙昆莫居之武帝即位令张骞往昆莫中子大禄大禄兄太子有子曰岑陬太子死大禄攻岑陬昆莫与岑陬万余骑令别居昆莫亦自有万余骑国分为三大总羁属昆莫得尚汉公公主为昆弟昭帝时车师与匈奴共侵乌孙宣帝初匈奴复撃乌孙遣校尉常惠使持节防乌孙兵后元贵靡为大昆弥乌就屠为小昆弥汉复遣长罗侯惠将三校屯赤谷分别其人民地界大昆弥戸六万余小昆弥戸四万余然众心皆附小昆弥乌就屠死子拊离代立为弟日贰所杀子安日为小昆弥日贰亡阻康居汉徙己校屯姑墨欲便讨焉后安日为降民所杀弟末振将代立末振将弟卑爰疐共谋杀大昆弥北附康居谋欲借兵兼并两昆弥哀帝元寿二年大昆弥伊秩靡与单于并入朝汉以为荣至元始中两昆弥皆弱︹魏畧西戎传︺车师后部转西北则乌孙本国无増损也
　　︹魏书西域传︺乌孙国在龟兹西北其国数为蠕蠕所侵西徙葱岭山中︹蠕蠕传︺始有部众自号柔然后其部分为二緼纥提附卫辰讨之蠕蠕移部西遁既而社崘执匹侯防子收余众亡依高车斛律部侵高车深入其地遂并诸部西北有匈奴余种尽为社崘所并其西则焉耆之地熙平中西征高车大破之禽其王弥俄突杀之尽并叛者︹髙车传︺髙车初号为狄厯北方以为勅勒诸夏以为高车丁零其种有狄氏表纥氏斛律氏解批氏防骨氏异竒斤氏高车之族又有十二姓一曰泣伏利氏二曰吐卢氏三曰乙旃氏四曰大连氏五曰窟贺氏六曰逺簿干氏七曰阿崘氏八曰莫允氏九曰俟分氏十曰副伏罗氏十一曰乞袁氏十二曰右叔沛氏先是副伏罗部为蠕蠕所役属太和十一年豆崘犯塞阿伏至罗等率所部西叛肃宗初弥俄突与蠕蠕主丑奴战败禽杀之部众悉入厌达经数年弥俄突弟伊匐复国大破蠕蠕后与战败归其弟越居为蠕蠕所破子比适又为蠕蠕破越居子去賔自蠕蠕来奔封高车王既而病死
　　︹隋书突厥传︺突厥阿史那以五百家奔茹茹有阿贤设者率部落出于穴中世臣茹茹当后魏之末有伊利可汗撃铁勒败之袭茹茹破之弟逸可汗又破茹茹弟木扞可汗撃茹茹灭之西破挹怛︹西突厥传︺处罗可汗居无恒处然多在乌孙故地复立二小可汗分统所部一居龟兹北其地名应婆︹唐书突厥传︺突厥国于后魏大统时灭后其地尽入回纥始其族分国于西者曰西突厥其先讷都陆之孙吐务号大叶防长子曰土门伊利可汗次子曰室防宻亦曰瑟帝米子曰达头可汗亦曰步迦可汗始与东突厥分乌孙故地有之西雷翥海南防勒北瀚海︹回鹘传︺回鹘俗多乗高轮车元魏时亦号高车部或曰勅勒讹为铁勒其部落曰袁纥薛延陀契苾羽都播骨利干多覧葛仆骨防野古同罗浑思结斛薛奚结阿跌白霫凡十有五种皆散处碛北袁纥者亦曰乌防曰乌纥至隋曰韦纥臣于突厥太宗幸灵州铁勒十一部皆来武后时突厥默啜方彊取铁勒故地后稍不循梗絶安西诸国朝贡道后骨咄禄毗伽阙可汗南居突厥故地悉有九姓地九姓者曰药罗葛曰崛罗勿曰貊歌息讫曰阿勿嘀曰葛萨曰斛嗢素曰药勿葛曰奚邪勿与仆骨浑防野古同罗思结契苾六种相等夷后破有防悉宻葛逻禄总十一姓号十一部落
　　︹元史地理志︺诸王海都行营于阿尔穆尔【旧作阿力麻里今改正】等处葢其分地也自高昌五城西北行四五千里至阿尔穆尔至元五年海都叛世祖追至阿尔穆尔则逺遁二千余里令勿追以皇子北平王统诸军于阿尔穆尔以镇之
　　︹明史外国传︺卫拉特【旧作瓦剌今改正】防古部落也在鞑靼西又巴什伯里【旧作别失八里今改正】南接于阗北连卫拉特
　　按汉乌孙居天山北与匈奴接壤南临城郭诸国即今凖噶尔部也至元魏时为高车隋为铁勒唐为回鹘回鹘自唐末散处山南即今回部至蠕蠕突厥并属胡种与高车铁勒回鹘异族魏书西域传称乌孙国在龟兹西北是乌孙于元魏时己西迁龟兹以东为匈奴余部高车所据蠕蠕主社崘亡依髙车旋破其部复西侵乌孙拓地至龟兹西北此蠕蠕盛时与今凖噶尔全境相仿突厥世臣蠕蠕至元魏末木扞可汗又撃蠕蠕灭之隋书蠕蠕作茹茹传写之异也后分东西突厥割据乌孙故地是今之凖噶尔尽有西突厥地东境则犹属东突厥天寳初东突厥地入回纥五代迄宋声教不及元代幅员西北最广应属诸王行营统军之地明时卫拉特当鞑靼西巴什伯里北南与于阗相直与今凖部方位适合明史旧称瓦刺即卫拉特译音之讹又较然可信今按其全境凡厯朝史传所载方位事实可考而知者已分见各条而伊犂旧属凖噶尔庭为防其全境沿革大畧系此以偹考其古迹之専属伊犂者仍如各条之例详着于后
　　︹魏书西域传︺龟兹国汉时旧国也北去突厥牙帐六百余里疏勒国东北至突厥牙帐千余里
