<!-- { "loadSidebar": true } -->
　　︹明史西域传︺塔失罕【旧作逹失干今改正】西去赛玛尔堪【旧作撒马儿罕今改正】七百余里城居平原周二里外多园林饶果木土宜五谷民居稠宻
　　按北魏以降康居五王分为九姓后稍西南迁居汉大宛西南即北史所谓旧居祁连山北昭武城因被匈奴所破西逾葱岭唐书所谓始居祁连北昭武城为突厥所破南依葱岭者也今塔什罕城在古康居大宛之间当葱岭直北四百里外必古所谓昭武城者去此不逺是以南迁则依葱岭西迁则逾葱岭也眀代去今差近达失干即塔什罕其名不昜所谓西去赛玛尔堪七百余里者即今自塔什罕西南行逾钖尔那林两河而至之赛玛尔堪城也








　　钦定皇舆西域图志卷四十五
<史部,地理类,都会郡县之属,钦定皇舆西域图志>
　　钦定四库全书
　　钦定皇舆西域图志卷四十六目録
　　藩属三
　　防达克山
　　博洛尔
　　布哈尔
　　爱乌罕
　　痕都斯坦
　　巴勒提






　　钦定皇舆西域图志卷四十六目録
　　钦定四库全书
　　钦定皇舆西域图志卷四十六
　　藩属三
　　防达克山
　　防达克山在葱岭中东南自喀什噶尔叶尔羌西南行六百余里至其境有城郭部落繁盛戸十万有竒其酋曰素尔坦沙其国负山险扼葱岭之右颇擅形势有河北流经博洛尔拔达克山两部之间至叶什得拉克分流一流经北入图斯库尔一流道西南又北入于叶什勒库勒【旧对音伊西洱库尔今改正】淖尔其北鄙之城曰斡罕其地北极髙三十六度二十三分距京师偏西四十三度五十分在古当为乌秅国地也乾隆二十四年八月波罗泥都霍集占自叶什勒库勒淖尔败后奔拔达克山副将军富德率师追之遣使徃谕其汗素尔坦沙宣示波罗泥都霍集占负
　　恩悖逆状今擒献是时二贼方窜入拔达克山沙木尔伯克所属之克南村诡称假道徃墨克时沙木尔伯克适在素尔坦沙处贼得乘间逸去肆掠村落及沙木尔伯克与将军遣使遇送致素尔坦沙素尔坦沙因遵檄防波罗泥都而以兵围霍集占于阿尔浑楚哈岭贼退保齐那尔河素尔坦沙以其属进战贼不能支伤背及胯乳擒之囚之于柴札布柴札布者拔达克山系囚处也素尔坦沙乃遣人诣军门投欵报逆贼就擒副将军富德察其忠顺进使者抚谕素令献俘进军斡罕以待之是时痕都斯坦方以兵临拔达克山谋刼霍集占兄弟而塔尔巴斯者拔达克山雠国也贼将通之攻防达克山初素尔坦沙以二酋与已同派噶木巴尔派欲防献恐诸部不从难之富德晓以顺逆利害之故即感悟曰我属为
　　大皇帝臣当同所恶且岂忍以两凶故贻数万生灵患耶乃杀波罗泥都霍集占波罗泥都尸身被盗遂专凾霍集占首来献率其部落十万戸与博洛尔部三万戸俱降二十五年遣陪臣额穆尔伯克等入
　　觐贡八骏马
　　赐宴瀛台并颁
　　勅谕嘉奬时素尔坦沙与侄塔什玛木特相攻塔什玛
　　木特闻
　　勅使至即释争率属内附二十六年素尔坦沙贡刀斧二十八年献波罗泥都尸及其妻子并遣使来朝是年拔达克山侵博洛尔部叶尔羌驻臣谕还戸口牲畜寻素尔坦沙以博洛尔部之齐特喇尔为拔达克山旧逰牧地表乞给与下
　　诏斥责素尔坦沙随奉表请罪恭顺有加
　　御制驿章【己卯】
　　中途驿章递逺自军营来启箧急披视既慰又廑怀防达山遵檄兴兵阻逃回【防达克山汗曰素尔坦沙奉将军富德等檄即亲率兵遮截逆酋和卓木兄弟于阿尔浑楚哈岭酋退伏岭下齐那尔小河相持再战素尔坦沙并调抜达克山属沙木尔伯克帯兵星赴协勦】阿尔浑楚哈其岭髙崔嵬相持回少却守齐那尔隈厥路乃四通萨嘛罕布孩【二回部名居布鲁特安集延极西】获否未可知遁或投其侪备悉报将军回字头人差【先是逆酋于伊西洱库尔为我兵击败窜至拔达克山沙木尔伯克所辖克南村诡称欲赴墨克地方礼拜时沙木尔适赴拔达克山汗所防子在逰牧不知其诈也及沙木尔遇将军遣使即为供马送致素尔坦沙而自遣头人赛特多罗特驰报贼情且赍回字表具言前因叶尔羌为凖噶尔所有我等亦为服属今天朝悉定回城我等均为大皇帝臣仆矣词甚恭顺】将军正言斥此语皆阻推二数百众如雉徃投防不以时即擒巧语将谁诒【叶　将军富德等以军营遣使未回而彼中所遣回目恐是潜来试探且贼败窜时残众无几又经拔达克山部内沙莾苏尔阿里玛伯克沙木尔伯克素尔坦沙汗各处俱云贼人被杀马驼被获何至迟延未擒又云素尔坦沙与贼相持之所路通萨嘛罕布孩各处或是预为他时纵贼地因书檄督责尅日传送令即防囚以献】勒兵在汝境为奉皇恩恢虞惊汝老防再迟兵临哉【将军等责遣回使时一靣复宣示恩意以尔等部曲褊小不忍遽行移兵若不即擒贼则罪在尔等应早自为计因对使拣派侦探兵付副都统伊柱等带领启行并将卡伦按队外展以须继进】区画颇中綮所惜少徘徊【阅折内部署索贼具协机宜惟我兵直抵拔达克山连界时未即穷追就获以逺道亟攻故马力不及事防殊堪惜耳】马力实不进亦弗深督责【叶】防献斯事毕饮至凯宴开设或更逸去数月复延迢迢万里外机务亲筹裁寜辞午夜劳所期七德谐
　　御制副将军富徳奏报拔达克山汗素尔坦沙献逆贼霍集占首级并以全部纳欵称臣信至诗以志事【己卯】
　　冞入歼渠逃望风情知三窟已途穷嘉兹识早献馘顺笑彼悔迟跋扈雄和众永看两部定成功速在五年中【西师之役始于乙亥春凖噶尔汗达瓦齐即于是秋就擒各部欵附嗣是办理回部收城服众距今逆酋授首统计蒇事未逾五年】
　　天恩如此昭优贶保泰弥殷慎勅躬
　　御制瀛台赐宴拔达克山来使即席得句【庚辰】归俘献馘识忠诚贡使随来万里行第一西方足嘉国无双天下此都京俾观礼乐三千盛待赏烟花午夜明重译又须宣象寄【近始略习回语可以不烦译寄而拔达克山居极西语又异于叶尔羌故仍须回人译彼语也】筠冲语异逮蒙瀛
　　御制瀛台宴拔达克山诸部回使诗以纪事【庚辰】逺使徕朝宴遣归倾诚怜彼恋依依灯宵刚度韶春丽夜雨欣晴瑞旭辉乍可颁饧聨撒荔何妨卉服接丝衣从来曰信大防重安尔耕桑永受禨
　　御制拔达克山八骏马歌【庚辰】
　　大宛骏马斯已竒拔达山骏竒陪之方隅贡山南以西献馘称臣诚识时艮骥服皁纳賮随青骢送喜领羣蹄防音早共红旂驰【右送喜骢】坚昆底定我马归鹘其英鸷色其骐【右坚昆鹘】洱海【即伊西洱淖尔】一战搴厥旗获良翻以徕白羲【右洱海骦】有騋紫电名雅宜扫尘防迹追无遗【右紫电騋】服逺在徳不在威阚虎【旧上方十骏之一】已老兹其妃【右服逺骝】虾蟆一跳丈六齐掉尾肃肃白玉题【右玉题骏】呈覧按队荷池祥霞辉映光配黎【右祥霞骥】逸足未骋望可知籋云底借鞭棰施【右籋云騢】徒观骨格皆英姿揣称且命儒臣为天闲调习付有司待余秋狝徐试骑譬霍集斯居京师【回部郡王霍集斯以擒达瓦齐及随征功赐第留京城父子俱膺封赏盖以望族杰材不宜令归回部具深意焉】富贵之更教礼仪游闾阖兮观玉台【叶】初非求马兴戎麾销兵从此含生熙
　　御制拔达克山汗素尔坦沙贡刀歌【辛巳】
　　献馘早已嘉摅诚薄来厚徃遣使行感恩致贡器用呈佩刀一握偃月形两马先之白与青邉臣代进达帝京出鞘丽水辉如星昆吾割玉古所称铦锋铸出浪人精寳钿金错太丽生皮室革带坚且轻无所用也方销兵付弆武库征来庭
　　御制咏拔达克山汗素尔坦沙所进斧【辛巳】
　　素尔坦沙自献俘奉贡夙着悃忱后因遣侍卫等赍勅宣谕各部拔达克山复以使臣还朝疏进方物中有斧一白金镂错文盖回制所重也诗以志事且锲诸函
　　齐斧方戡乱蛮书遂献诚嘉忠颁厚赉贡物表情肃肃喻由义蛾蛾叶利贞【斧刀蛾蛾利匠人之贞见太元经】匵藏无所用聊识武功成
　　︹汉书西域传︺乌秅国王治乌秅城去长安九千九百五十里东北至都防治所四千八百九十二里北与子合蒲犁西与难兠接山居田石间有白草累石为室民接手饮其西则有县度去阳阕五千八百八十八里去都防治所五千二百里县度者石山也谿谷不通以绳索相引而度云
　　︹魏书西域传︺权于摩国故乌秅国也其王居乌秅城在悉居半西南去代一万二千九百七十里阿钩羌国在莎车西南去代一万三千里西有县度山其间四百里中徃徃有栈道下临不测之渊人行以绳索相持而度因以名之
　　︹唐书西域传︺喝盘陀或曰汉陀曰渴馆檀亦谓渴罗陀由疏勒西南入劒末谷不忍岭六百里其国也距州四千五百里直朱俱波西南县度山北抵疏勒西获宻西北判汗国也治葱岭中都城负徒多河其王夲疏勒人世相承为之西南即头痛山也葱岭环其国后魏太延中始通中国贞观九年遣使者来朝开元中破平其国置葱岭守捉安西极邉戍也
　　︹元史地理志︺西北地附録巴达哈伤【今更正为抜达克山】︹明史西域传︺八答黒商【应即元史之巴达哈伤均为拔达克山之讹】在俺都淮东北城周十余里民俗富饶
　　按汉书皮山国西南至乌秅国千三百四十里皮山在于阗国西今自和阗城西行至拔达克山国都亦千三百余里路适相当其国居葱岭南境四面皆山与班史山居田石间之说相合则今之拔达克山在汉为乌秅在魏为权于摩也又魏书载阿钩羌国在莎车西南西有县度山舆汉书乌秅国西有县度之说合莎车今之叶尔羌在拔达克山东北亦与阿钩羌国在莎车西南之说合叉权于摩国去代一万二千九百七十里阿钩羌国去代一万三千里二国相距止三十里当属毗聨之境疑汉时统为乌秅至魏乃分两国东属权于摩故去代较近西属阿钩羌故独与县度相接也唐书不载乌秅权于摩阿钩羌诸国而有喝盘陀由疏勒西南六百里至其国今之喀什噶尔古疏勒地西南六百里至拔达克山道里相合城居山内河抱城东所谓治葱岭负徒多河者形势可验至元史旧载巴达哈伤明史旧载八答黒商均为拔达克山对音之讹今元史明史俱经更正夲音与喀什噶尔之讹为哈实哈尔塔什罕之讹为达失干无异证以道里方位亦徃徃而合可以类推矣
　　博洛尔
　　博洛尔在拔达克山东有城郭戸三万有竒四面皆山西北面有河乾隆二十四年其酋沙瑚沙黙特与拔达克山同时内附二十五年遣使沙伯克等来朝
　　赐宴赉予优渥并颁
　　勅书二十八年贡劒及斧二十九年为拔达克山素尔坦沙所侵乞援于叶尔羌驻劄都统新柱谕素尔坦沙还俘罢兵沙瑚沙黙特表谢并遣使来朝贡匕首宴赉如例三十四年贡双玉欛匕首其地北极髙三十七度距京师偏西四十三度三十八分
　　御制博洛尔部沙瑚沙黙特伯克所进武器制匣藏之并纪是什【癸未】
　　文列星行光溢涛切昆璆似断秋毫于阗西去千余里【博洛尔在和阗西几二千里和阗即古于阗也】那数防常玉欛刀【宋开寳二年于阗贡玉欛刀】
　　右回劔
　　齐斧言旋早洗兵更无拓逺袛持盈集鳞流仰寜当拒厚徃惟嘉底贡诚
　　右回斧
　　御制博洛尔部沙瑚沙黙特所献匕首歌【甲申】
