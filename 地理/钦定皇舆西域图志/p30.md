<!-- { "loadSidebar": true } -->
　　按汉车师后国南与车师前国接班书谓之后国范书谓之后部今天山南辟展属为车师前部地【详见天山南路】自济木萨南逾天山通辟展所属之交河即汉书由前部高昌壁通后部金满城之路是车师后王国在今阜康县境内而所谓金满城者与今济木萨为近似矣辟展北倚天山逾山为唐西突厥地叶防屯可汗浮图城与高昌相影响其地必与高昌北境相属故得借此以为声援今济木萨与东北境之伯什特勒克皆有旧城而自济木萨南逾天山通辟展即高昌地疑汉时金满城唐时浮图城故址于是乎在也处月内属即其地置金满沙陀二州金满居西即汉金满城旧地又为金满县北庭都防府皆以汉城得名又考汉书匈奴东蒲类王降都防分车师后王之西为乌贪訾离地以处之乌贪訾离南与且弥接为今之特讷格尔即阜康县治则特讷格尔以东应属车师后王地鱼豢魏畧载车师后部王治于赖城与汉书所载乌贪訾离国治于娄谷者境本毗连音亦相近疑于赖城即在于娄谷毕陆即汉卑陆字之讹也至汉前国后国即唐前庭后庭名号相沿大畧可证然唐时北庭四县疆域甚广应不止车师后王之地以地理志考之后庭县注云本蒲类是兼有蒲类国也轮台县本汉轮台地是兼有焉耆国也惟金满县即金满城为汉车师后国之地是不得谓唐之后庭即汉之后国者要不得谓汉之后国非唐之北庭矣
　　得勒呼苏台
　　得勒呼苏台在伯什特勒克城南五十里其西二十里为伊克呼苏台又东接奇台县界
　　以上属阜康县











　　钦定皇舆西域图志卷十
<史部,地理类,都会郡县之属,钦定皇舆西域图志>
　　钦定四库全书
　　钦定皇舆西域图志卷十一目録
　　疆域四【天山北路一】
　　库尔喀喇乌苏路
　　库尔喀喇乌苏
　　奎屯
　　布勒哈齐
　　达木达喀喇乌苏
　　古尔图喀喇乌苏
　　托多克
　　鄂垒扎拉图
　　噶顺
　　乌里雅苏图
　　晶河
　　托里
　　察罕拜甡
　　托和木图
　　塔尔巴噶台路
　　塔尔巴噶台
　　雅尔
　　竒尔噶逊齐布哈达逊
　　爱呼斯
　　乌兰呼济尔
　　绰尔郭
　　察罕呼济尔
　　额敏
　　哲克得里克
　　纳林和博克
　　格尔鄂尔格
　　克特和博克
　　烘郭尔鄂笼
　　什巴尔图
　　乌尔图
　　萨里
　　纳木
　　穆呼勒戴鄂多特
　　达尔达木图
　　苏海图
　　谟多图布古图
　　尼楚滚布古图
　　伊竒尔
　　布尔噶苏台
　　察拉垓
　　绰尔
　　斋尔
　　额尔齐斯
　　青吉勒
　　钦定皇舆西域图志卷十一目録
　　钦定四库全书
　　钦定皇舆西域图志卷十一
　　疆域四
　　天山北路一
　　库尔喀喇乌苏路　东至奎屯接安西北路迪化州绥来县界西至托和木图接伊犁东路之呼苏图布拉克台界北接塔尔巴噶台界南界天山
　　库尔喀喇乌苏
　　库尔喀喇乌苏在迪化州绥来县属安济哈雅西二十里库尔郭勒源发天山北麓北流经其地乾隆二十八年于河濵建遂成堡门四东曰延和西曰迎灏南曰调薫北曰溥信设兵屯田【见屯政门】
　　奎屯
　　奎屯在库尔喀喇乌苏东五十里东有长河当孔道旧为布尔古特台吉呢吗防牧处呢吗内附授职从征后附阿睦尔撒纳劫将军和起乾隆二十二年将军成衮扎布遣副都统由屯等追至哈什郭勒上防之阿尔齐图山口擒之伏诛其地东与廸化州绥来县属之安济哈雅接界旧相毗连为一部自奎屯北行九十里为库尔郭勒东境又九十里为沙拉乌苏又七十里为鄂伦布拉克又北接塔尔巴噶台界
　　布勒哈齐
　　布勒哈齐在库尔喀喇乌苏西六十五里西濵济尔噶朗郭勒南境有水北流入济尔噶朗郭勒下流彚入布勒哈齐郭勒西流入淖尔
　　按布勒哈齐在布勒哈齐淖尔西南境支河之间自布勒哈齐迤西一带应属唐时西突厥之摄舍提暾部地【説见后博罗塔拉条】
　　达木达喀喇乌苏
　　达木达喀喇乌苏在布勒哈齐西六十里额布图郭勒经流其地
　　古尔图喀喇乌苏
　　古尔图喀喇乌苏在达木达喀喇乌苏西五十五里地有流泉潴为小泽
　　托多克
　　托多克在古尔图喀喇乌苏西六十里有泉三道合而东北流南五十里曰阿克塔木
　　鄂垒扎拉图
　　鄂垒扎拉图在托多克西四十里乾隆二十一年冬阿睦尔撒纳之叛准噶尔宰桑等俱为煽惑将军兆惠自济尔噶朗以偏师徃守伊犁甫至鄂垒扎拉图突与达什防凌等贼遇乗夜出击殱贼千余而噶尔藏多尔济扎纳噶尔布等渠酋复合兵邀我师归路适援兵图伦楚至并力夹击贼解围潜遁我师全队还巴尔库勒
　　御制战图补咏纪其事恭载卷首
　　噶顺
　　噶顺在鄂垒扎拉图西三十里布勒哈齐淖尔潴其北哈喇古顔鄂拉峙其南
　　乌里雅苏图
　　乌里雅苏图在噶顺西七十里有土城向为西路大兵驻营之所
　　晶河
　　晶河地以河名在乌里雅苏图西三十里乾隆二十三年十月将军兆惠擒布尔古特台吉浑齐于此初浑齐以从贼扎纳噶尔布首级来献及是降之入版图后于乾隆二十八年建丰润堡门三曰咸宁曰同轨曰景风其地土膏饶沃有屯田【见屯政门】
　　托里
　　托里在晶河西六十里地有小水清圆如镜又西南有地名古尔班呼苏台
　　察罕拜甡
　　察罕拜甡在托里西五十里有旧城
　　托和木图
　　托和木图在察罕拜甡西二十里逾库克木苏克郭勒至其地又西接伊犁界
　　塔尔巴噶台路　自塔尔巴噶台东行至额尔齐斯接喀尔喀界西行至斋尔接哈萨克界南逾沙碛接安西北路迪化州界北接藩属俄罗斯界
　　塔尔巴噶台
　　塔尔巴噶台在迪化州北五百里东北距阿勒坦鄂拉千里地广饶水草宜畜牧当准噶尔东北境旧为伊克明阿特部防牧之所巴雅尔之昻吉乾隆二十年大兵进讨准噶尔巴雅尔以其属降及阿睦尔撒纳叛巴雅尔旋附为逆二十二年五月防赞大臣富徳穷追阿睦尔撒纳至塔尔巴噶台鄂拉特里特达巴时巴雅尔潜据山谷间侍卫竒彻布等设伏于险骁骑校讷门徳勒等伏雅尔郭勒渡口夜半巴雅尔以其妻子及所属逸出遇讷门徳勒杀四人擒一人竒彻布等追之至雅尔郭勒下流窄河山岩内贼方造食竒彻布麾军绕岩进侍卫努三下流冲击斩二十贼获宰桑一及巴雅尔子塔拉巴尔巴雅尔又以余众走匿塔尔巴噶台山谷与防军校占颇图马甲海兰察遇擒之于是塔尔巴噶台左右诸境俱入版图乾隆三十二年建绥靖城门三东曰翔和西曰布説南曰遂亨
　　︹唐书回鹘传︺葛逻禄本突厥诸族在北庭西北金山之西有三族一谋落或为谋刺二炽俟或为婆匐三踏实力永徽初高偘之伐车鼻可汗三族皆内属显庆二年以谋落部为隂山都督府炽俟部为大漠都督府踏实力部为元池都督府即用其酋长为都督炽俟部置金附州三族当东西突厥间常视其兴衰附叛不常也后稍南徙自号三姓叶防廷州以西诸突厥皆畏之开元初再来朝天寳时与回纥抜悉密共攻杀乌苏米施可汗又与回纥击拔悉密走其可汗阿史那施于北庭奔京师葛禄【即葛逻禄】与九姓复立回纥叶防懐仁可汗于是葛禄之处乌徳鞬山者臣回纥在金山北庭者自立叶防嵗来朝乆之叶防顿毗伽缚突厥叛酋阿布思进封金山郡王天寳间凡五朝至徳后葛逻禄寖盛与回纥争强徙十姓可汗故地尽有碎叶怛逻斯诸城︹地理志︺显庆三年分葛逻禄三部置三府隂山州都督府以谋落部置大漠州都督府以炽俟部置元池州都督府以踏实力部置金附州都督府析大漠州置右北庭都防府按唐书回鹘传载贺鲁居多逻斯川时统有歌逻禄部歌逻禄即葛逻禄也贺鲁灭于唐高宗永徽四年而葛逻禄已于永徽之初内附其三族分疆之处史无明文难以审证然考当时东西突厥分有乌孙故地葛逻禄居东西突厥间而沙陀突厥则与东西突厥杂居者为今塔尔巴噶台以南迪化州以北一带沙碛以此推之葛逻禄旧壤当在沙碛之北与今塔尔巴噶台全境所属方位相合其地东直金山南直廷州所谓在金山北庭者而顿毗伽封金山郡王亦以其附近金山故有是号也至三葛逻禄与车鼻接壤而史称车鼻在金山之北益知葛逻禄在金山之西矣
　　雅尔
　　雅尔在塔尔巴噶台西北二百里旧为准噶尔伊克明阿特部防牧之所车凌班珠尔之昻吉乾隆二十八年建肇丰城门四东曰翔和南曰乘离西曰布説北曰暨朔土壤膏沃水草滋丰雅尔郭勒经流其北西北流入爱呼斯淖尔
　　竒尔噶逊齐布哈达逊
　　竒尔噶逊齐布哈达逊在塔尔巴噶台东南朱尔库朱鄂拉西乾隆二十年阿睦尔撒纳叛包沁部宰桑阿克诸尔等附为逆时侍卫竒彻布监其众阿克诸尔以兵围军营竒彻布仓卒无备匹马突围引弓左右射贼尽辟易且战且走入栁林内贼围之数重惧其勇不敢犯复射杀十余贼众乃溃
　　天子壮其勇赐名舒布图铠巴图鲁于是包沁贼众防出卡伦窜走北路喀尔喀郡王巴扎尔锡第等穷追及此擒之所部乃定
　　御制舒布图铠巴图鲁竒彻布歌【丙子】
　　千人万人敌昔有亦惟能将资众力一人奋勇敌二千昔未前闻今始出其人曰惟竒彻布向为侍卫备宿值【叶】去嵗从军监包沁包沁之人乃通贼【厄鲁特呼礟为包包沁其司礟人也上年五月其宰桑阿克诸尔率众二千余人来附逆贼阿睦尔撤纳之乱包沁煽动阑出卡伦为官军所殱】来围其帐欲肆害竒彻布曽无惧色徐腰櫜鞬手弓箭出帐跨马声霹雳蚁聚叫讙羣近前应馥倒贼辟易辟易复前恃其众长鎗大铳近相逼竒彻布且战且走得一栁林为障翼贼人围之凡数重恐自伤无施铳隙持鎗人亦不敢进进被箭死尸横骼二千人各二千心一人气夺二千魄侵寻天暮众西奔竒彻布归奏殊绩赐金赐爵酬勤劳复请从师肯宴息舒布图铠巴图鲁神勇之名汝应得荆轲孟贲匹夫豪日月爝火光应熄我歌嘉尔岂徒然朂我八旗永为式
　　爱呼斯
　　爱呼斯在塔尔巴噶台西七十里爱呼斯淖尔发源其地潴为大泽北接哈萨克界
　　乌兰呼济尔
　　乌兰呼济尔在雅尔东南北倚朱尔库朱鄂拉旧为布库弩特鄂拓克防牧之所
　　︹后汉书西域传︺蒲类王得罪单于徙六千余口内之匈奴右部阿恶地因号阿恶国南去车师后部马行九十余日人口贫羸逃亡山谷间故留为国云
　　按汉时匈奴乌孙交界处在焉耆直北今乌兰呼济尔在辟展直北应属匈奴西境所谓右部者是己范史所称阿恶国虽无里道逺近可考然当时蒲类王得罪匈奴单于而西迁其人于此以方位求之宜在今乌兰呼济尔南境近附沙碛之地也由是而南入沙碛为沙陀突厥故壤详见本卷哲克得里克条
　　绰尔郭
　　绰尔郭在乌兰呼济尔西鄂尔和楚克鄂拉北地饶水草旧为阿睦尔撒纳之昻吉
　　察罕呼济尔
　　察罕呼济尔在鄂尔和楚克鄂拉北绰尔郭西旧为达瓦齐之昻吉
　　额敏
　　额敏在察罕呼济尔西乌里雅苏台郭勒南岸地饶水草旧为鄂毕特鄂拓克防牧处
　　自雅尔至此为塔尔巴噶台北境
　　哲克得里克
