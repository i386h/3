<!-- { "loadSidebar": true } -->
　　祃旗亦乙亥年既符嵗徳允协师贞兵不血刃漠无王庭昔时准夷弗恭弗譓今随师行为师尉昔时准夷日战夜征今也偃卧知乐人生曰匪准夷曰我臣仆自今伊始安尔防牧尔牧尔耕尔长孙子曰无向非岂有今是
　　两朝志竟亿载基成侧席不遑保泰持盈
　　平定回部告成太学碑文
　　建非常之功者以举非常之事举非常之事者以借非常之人然亦有不借非常之人而举非常之事终建非常之功者则頼
　　昊苍笃贶神运斡旋事若祸而移福机似逆而转顺顺天者昌逆
　　天者亡故犂凖夷之庭扫回部之穴五年之间两勲并集始迟疑犹未敢信终劼劬以底有成荷
　　天之龙在兹畏
　　天之鉴益在兹爰叙其事如左达瓦齐之就俘也伊犂已大定矣无何而阿睦尔撒纳叛彼其志本欲借我力以成已事时也人心未定佐饔者尝一蜮肆狂万狙应响蜂屯蚁杂不可爬梳畏难者羣谓不出所料准夷终不可取并有欲弃巴里坤为退守谋然予计其众志不齐将有归正倒戈者于是督策将帅之臣整师亟进既而伊犂诸台吉宰桑果悔过勤王思讨逆贼以自赎此
　　天恩助顺者一也二酋大小和卓木者以回部望族久为准噶尔所拘于阿巴噶斯鄂拓者也我师既定伊犂乃释其囚以兵送大和卓木波罗泥都归叶尔羌俾统其旧属而令小和卓木霍集占居于伊犂抚其在伊犂众回乃小和卓木助阿逆攻勤王之台吉宰桑防阿逆頼以茍延及我师再入阿逆遂逃入哈萨克而霍集占亦即收其余众窜归旧穴此
　　天恩助顺者二也准夷之事前纪畧见梗概兹不复记纪兴师讨回之由则以我将军兆惠在伊犂时曽遗副都统阿敏道往回议事小和卓木乃以计诱阿敏道而拘之及我师抵库车问罪彼携阿敏道以来援至中途害之及从行者百人彼犹逞其狂勃抗我师顔且敢冒死入库车城乃雅尔哈善略无纪律致彼出入自由然我满洲索伦众兵士无不念国家之恩効疆塲之力故能以少胜众逆渠惧而兎脱此
　　天恩助顺者三也知偾辕之无济抡干材之可任时将军兆惠以搜勦准夷余党至布鲁特部落已欵服其众因命旋师定回部于是克库车存沙雅尔定阿克苏略乌什收和阗师之所至降者望风直至叶尔羌城下而我军人马周行万有余里亦有强弩之末矣二酋以其逸待之力统数万人与我三千余人战我师之过河者才四百余犹能斩将搴旗退而筑堡黑水固守以待此
　　天恩助顺者四也万里之外抱水救火其曷能济乃予以去年六月即降防派兵拨马欲以更易久在行间者耳故兵马率早在途一防进而各争前恐后人人有敌忾之愤此
　　天恩助顺者五也副将军富徳及防赞舒赫徳辈率师进援以速行戈壁中马力复疲值狂回据险坐俟颇有难进之势夫援军不能进则固守以待者危矣而防赞阿里衮驱后队之马适至夜捣贼营我师内外夹攻彼不知我军凡有几万握炭流汤之徒自相蹂躏顾命不暇于是解黑水之围鹿骇麞惊遁而保窟我之两军合队全旅以回阿克苏此
　　天恩助顺者六也既而彼料我必再入泰山之压难当乃于我师未进之先携其部落载其重器跳而逺去而叶尔羌喀什噶尔二城之旧伯克等遂献城以降防赞明瑞一邀之于霍斯库鲁克副将军富徳再陷之于阿尔楚尔于是离心者面内前途者反斾二酋惟挈其妻孥及旧仆仅三百人入拔达克山境此
　　天恩助顺者七也人迹不通之地语言不同之国既已雀敺宁不狼顾其授我与否固未可定也然一闻将军之檄莫不援旗请奋整旅前遮遂得凶渠函首露布遥传此
　　天恩助顺者八也夷考西师之役非予夙愿之图何则实以国家幅员不为不广属国不为不多惟厪守成之志无希开创之名兼以承平日久人习于逸既无非常之人安能举非常之事而建非常之功哉然而辗转辐凑毎以艰而获易视若失而反得故自缔始以逮定功虽予自问亦将有所不解其故而不敢期其必然者故曰非人力也
　　天也夫
　　天如是显佑国家者以
　　祖宗之敬
　　天爱民防
　　眷顾者深也则我后世子孙其何以心
　　上苍之心志
　　列祖之志勉继绳于有永保丕基于无穷乎系以铭曰二酋偝徳始乱为贼是兴王师报怨以直伊犂既平蕞尔奚屑徐议耕辟徐议戌设以噢以咻伊余本怀岂其弗戢图彼藐回彼回不量怒臂当车戕我王臣助彼狂狙始攻库车偾辕败事用人弗当至今为愧悖逆罪重我武宜扬易将整师直压彼疆阿苏乌什玉陇和阗传檄以定肉袒羊牵二酋孽深知不可活狼狈相顾固守其穴桓桓我师周行万里马不进焉强弩末矣以四百人战万余虏退犹能守黑水筑堡间信达都为之伤悼所幸后军早行在道督勅速援人同怒心曽不两月贼境逼临贼境逼临彼复徼隙马继以进贼营夜斫出其不意贼乃大惊谓自天降孰敢锋撄大鞣大膊如虎搏兎案角陇种谁敢回顾黑水围解合军暂旋整旅三路期并进焉贼侦军威信不可支挈其妻孥遁投所依所依亦回岂不自谋岂伊庇猿而受林忧利厥辎重无遗尽掠遣其都丸遂来献馘讵惟献馘并以称臣捧赍表章将诣都门奏凯班师前歌后舞尸逐染锷温禺衅鼓露布至都正逮初阳
　　慈宁称庆亚歳迎祥
　　郊庙告成诸典并举皇皇太学丰碑再树丰碑再树敢予喜功用不得已
　　天眷屡防始之以武终之以文戡乱惟义抚众惟仁布惠施恩寰宇共喜古不羁縻今为臣子疆辟二万兵出五年据实书事永矢干干
　　开惑论
　　夫人情有所弗概于怀者则不能无惑况西师之役决机于午夜之宻勿驰檄于絶域之阻阂语言判不相同风俗夐然各别是安能人人而告之以祛其疑故事以问明理以答晰因仿四子讲徳之遗意作开惑论其辞曰有春秋硕儒者是古卑今循规蹈矩喜寛衣博带如鲁诸生厌突梯脂韦若楚公子闻信
　　天主人欲有所缔搆挞伐虽不敢面折其非而每退有后语也既而定伊犂俘名王成
　　旧志辟新疆兵不血刃而归马于华山之阳【西陲一役自乙亥春两路大兵进发所过迎降恐后遂擒达瓦齐定伊犂属诸部及秋已告成事无顿遗镞之费】乃造于臻成大夫之席曰唉有是哉有是哉走怀杞人之忧有日矣夫守在四夷其徳莫恢佳兵不祥其理莫赅今所见者逈异乎所闻则是秦皇不必筑长城而汉武不必悔轮台也曷以启予防乎大夫曰子不闻长卿之言乎非常者固常人之所疑也无何阿逆叛羣防应如蜩如螗曰枭曰獍断驿掳牧奋臂以逞一二只行野宿者或致戕其身命【阿睦尔撒纳潜蓄异志乘我师既平准夷觊为四部大台吉未遂中途叛逃而一时逆党如伊犂之巴磉克什木西路之阿巴噶斯哈丹北路之包沁等先后煽附断台肆掠道路为梗】于是
　　硕儒复过大夫之闾曰如何如何果不出吾所讶宜亟罢是役祸庶少辑大夫曰子姑俟之于时师重进渠逺跳顺者抚逆者【丙子春我师整旅讨逆阿睦尔撒纳窜去其党并就抚伊犂复定】先是喀尔喀有青滚襍卜者狡佥回之駻獟也以收都尔伯特四部时曽贾其牛羊用赐新抚乃借以煽惑众喀尔喀且欲私通阿逆之丑虏【青滚襍卜本喀尔喀台吉恩封郡王从征宻防令将军等计擒阿逆时青滚集卜实漏其信复自军营逃回防牧蛊众为卡甘心从贼撤我防赞大臣那木扎尔执送京师得正显戮】阿逆既窜罪人斯得喀尔喀众以休以息然彼时将帅之臣追阿逆于哈萨克为其所卖同时准噶尔宰桑之在役者皆习为盗而惯军诈者也见而轻之【时阿逆窜迹哈萨克方以谲计缓师而将军达尔党阿不审先机竟尔按兵待献坐失事防】既罢役则相率为乱欲复其旧制而耻为我臣是和起被欺于辟展兆惠战出于济尔哈朗之所因也【厄鲁特宰桑等从征哈萨克者既心轻将帅所为思逞乱阶将军和起方往追巴雅尔至辟展为逆回莽噶里克厄鲁特呢吗等设计遣散驼马仓卒被害而将军兆惠自济尔哈朗力战得出贼势复戢】硕儒曰吁是盖祸结兵连吾不知何日之息肩矣尔其重整四甄夹攻两路阿逆复自哈萨克窜归适遇我师又仓皇而遁去盖自是哈萨克亦面内归化欲助我以擒阿逆而阿逆乃只身入俄罗斯境穷极伏冥诛之故也【阿萨克以素稔阿逆反覆且畏怀中朝威徳奉表来归请以擒贼自効逆势益蹙仅以残啄投俄罗斯毙焉遣侍郎三泰騐实以闻】豺狼不可以犬豕畜鸱鸮不可以鸡鸭育是反覆喜乱之徒再存之再不知感且残贼为奸焉是惟剪刈灰灭之而已更不可以仁义化迁乃欲姑息了事者又以为不杀降人夫不杀降人可留降人之马而与之足力以受其愚则大不可满福之遇难以及助二回酋与我抗衡皆此沙拉斯吗唬斯二鄂拓之所搆祸也【丁丑春复命将军成衮扎布防赞舒赫徳等由朱尔都斯路进伊犂将军兆惠防赞富徳等由额林哈必尔罕路进塔木集赛而成衮扎布等遇克勒特乌鲁特沙拉斯吗唬斯等鄂拓克皆抚降其众不取其马驼大军过而贼皆反去乃遣都统满福领偏师追勦沙拉斯吗唬斯二鄂拓克贼人诡持军门劄自称已就降抚并云前驱除道以待满福行次哈拉和卓竟以堕计捐躯】至库车之稽勣实偾辕于逍遥更将申律旗鼓一新遂长驱直入而功垂成于崇朝【先是大和卓木既还故部乃阿逆之叛小和卓木孤恩助恶乃兴师问罪围库车城而小和卓木来援身窜入城自投罗网雅尔哈善纵贼失机遂致养痈遗患】黑水之守主客众寡之势虽愚者亦知其漂揺以三千余人敌数万众而搜穴得米掘井得泉贼铳着木取铅丸数无万反以击贼无不中贼之酋豪于是两军相合贼乃遁逃及穷追异域驻旅驰檄献馘称臣遂成耆定之功髙【戊寅冬将军兆惠直薄叶尔羌道逺马疲被遮固守时经三月深沟髙垒贼不敢侵且屡获神应而夏前调兵在道副将军富徳得以檄促赴援又防赞大臣阿里衮解马适至内外夹击军威大振至己夘夏酋惧六师继进弃城逺遁入拔达克山界寻以追兵压境其汗素尔坦沙闻风归化杀贼函首以献回部悉平西陲永定】臻成大夫乃进春秋硕儒而诏之曰两大部落不为不强周二万余里不为不广五年成功不为不速前歌后舞不为不祥子徒见始事之秋选愞畏葸者之腾口是所谓人然亦然人否亦否者也且师旅征伐之于国犹雷霆霜雪之于
　　天非霜雪则万彚烦嚣之气不荡涤非雷霆则四时湮郁之气不鬯宣非师旅征伐则梗我王化者无以詟伏惩创不敢抗干是以诘戎扬烈益当厪于重熙累洽之年也子独不见达瓦齐之懵懵乎【逹瓦齐献俘后赦不诛且优赐王爵以善终】
