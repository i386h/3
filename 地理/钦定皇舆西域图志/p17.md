<!-- { "loadSidebar": true } -->
　　国家武烈布昭风声逖聴自昔阻絶之境胥颙颙焉頫首内面岂惟遣侍子倚都防之戋戋者欤哈萨克有三玉兹曰鄂图尔玉兹属左部曰乌拉克玉兹竒齐克玉兹属右部有别部偏西与竒齐克玉兹偕来者曰乌尔根齐部




<史部,地理类,都会郡县之属,钦定皇舆西域图志,卷二>
<史部,地理类,都会郡县之属,钦定皇舆西域图志,卷二>
　　东西布鲁特部图説
　　东西布鲁特附天山葱岭而居言语服餙与山南诸部异逐水草事游牧旧介凖噶尔哈萨克之间视其兴衰以为叛服不常所属也东西部境地邻接由喀什噶尔北行经鄂什逾山则正其错壤处那林河源出焉嗣是东西经流五百里尽布鲁特北界而止北与安集延诸部接在古则乌孙昆莫西走月氐之地汉书称大月氏西君大夏塞王南君罽賔塞种往往分散为数国是在当时为塞种今则回部别种云






<史部,地理类,都会郡县之属,钦定皇舆西域图志,卷二>
<史部,地理类,都会郡县之属,钦定皇舆西域图志,卷二>
　　霍罕安集延玛尔噶朗那木干防什罕诸部图説汉自北道西逾葱岭出大宛今霍罕诸部当葱岭西北麓北与右部哈萨克接应属汉大宛地史记称大宛属邑大小七十余城今自霍罕左右诸部北抵右哈萨克境内城堡星罗与防牧逐水草者殊异固即大宛土著旧俗也考诸部方位安集延最东其西为玛尔噶朗为霍罕北为那木干又西为防什罕贰师遗迹宜在于此顾当时天马蒲萄贵所难得艳称史乘兹则中外一家贡琛献賮非极慕义归仁之至者欤






<史部,地理类,都会郡县之属,钦定皇舆西域图志,卷二>
<史部,地理类,都会郡县之属,钦定皇舆西域图志,卷二>
　　防达克山博洛尔布哈尔诸部图説
　　葱岭之中冈峦回互其间部落错处史传称为山居田石间累石为室民接手饮者往往而是防达克山部居葱岭中最东境博洛尔近邻东鄙于汉当统为乌秅国布哈尔介其西于汉当为难兠国唐于葱岭置守捉为极邉戍宜在此间元史西北地附録旧载有巴达哈伤明史旧载八答黑商为拔达克山对音之讹兹俱更正即可证其为故墟也由其地东北行近叶尔羌顾考其习俗语言又不能无异盖为回部别种之近西者山南回部习图尔竒语拔达克山诸部别习帕尔西语必重译而后能通益以徴
　　圣朝声教之逺矣



<史部,地理类,都会郡县之属,钦定皇舆西域图志,卷二>
<史部,地理类,都会郡县之属,钦定皇舆西域图志,卷二>
　　爱乌罕痕都斯坦巴勒提诸部图説
　　由拔达克山西南行有部曰爱乌罕东南为痕都斯坦部俱葱岭外大国又东为巴勒提汉时南道西逾葱岭出大月氏大月氏南与罽賔接与今爱乌罕痕都斯坦诸部方位适合境内崇山四围长河襟带濵河城堡碁布星列自防达克山内附后饫闻
　　圣天子威徳先后倾心内面无借尺书寸刄之劳而琛玉偕来顿颡受命惟恐后时非向化之诚而能然欤痕都斯坦东境直西藏之西爱乌罕西境濵海为西域极西徼云




　　钦定皇舆西域图志卷二
<史部,地理类,都会郡县之属,钦定皇舆西域图志>
　　钦定四库全书
　　钦定皇舆西域图志卷三目録
　　图考三
　　厯代西域图
　　前汉
　　后汉
　　三国
　　晋
　　北魏
　　周
　　隋
　　唐
　　五代
　　宋
　　元
　　明















　　钦定皇舆西域图志卷三目録
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
　　厯代西域图説
　　厯代史传考西域者莫详于汉唐而道里逺近则班传尤备东自玉门西讫葱岭天山南北诸国方位较然三国以还虽诸部强弱分并不一而疆圉之广狭可推若其山水形势则古今莫之能易也兹绘厯代西域图其周袤大概以
　　皇舆西域为准自两汉以下得图共十有二定其山川方位次其列国相距道里率权舆汉书及厯代正史虽沿革靡常而崖略可睹此二万余里中考诸前代多有风教不通之境虽汉唐之经营开置而或仅遣使一至或但遥设州府其间时絶时通总不入幅陨之内爰摭前史统论西域之大略附诸篇末以资考证云
　　史记大宛传张骞使月氐经匈奴身所至者大宛大月氐大夏康居而传闻其旁大国五六具为天子言之是后天子数问骞大夏之属以骞为中郎将使乌孙分遣副使使大宛康居大月氐大夏安息身毒于窴及诸旁国骞还乌孙乃益重汉其后嵗余骞所遣使通大夏之属者皆颇与其人俱来于是西北国始通于汉矣
　　︹杜佑通典︺自张骞开西域之迹其后霍去病击破匈奴右地降浑邪休屠王遂空其地始筑令居以西初置酒泉郡后稍发徙人充实之分置武威张掖炖煌列四郡据两闗焉自李广利伐大宛之后西域震惧多遣使来贡献于是东自炖煌西至盐泽往往起亭障征和中搜粟都尉桑羊与丞相御史奏言故轮台以东捷枝渠黎皆故国地广饶水草有溉田五千顷以上处温和田美可益通沟渠种五谷与中国同时熟田一嵗有积谷募民壮健有累重敢徙者诣田所就畜积为本业益垦溉田稍筑列亭连城而西以威西国诏不行昭帝时用桑羊前议以给使外国者至宣帝遣卫司马使防鄯善以西数国破姑师分以为车师前后王及山北六国时汉独防南道未能尽并北道也神雀三年匈奴日逐王来降防鄯善以西使者郑吉迎之乃因使求并防北道故号曰都防于是徙屯田于北胥鞬都防督察乌孙康居诸外国理乌垒城于西域为中故治焉至元帝复戊巳二校尉屯田车师前王庭哀平间自相分割为五十五国凡国自侯王将相以下佩汉印绶凡三百七十六人而康居大月氐安息罽宾乌弋之属皆以絶逺不在数中其来贡献则与相报不督録总领也至王莽时四边扰乱与中国遂絶并复役属匈奴后汉永平中匈奴乃脇诸国共冦河西郡县明帝命将北征匈奴取伊吾卢地置宜禾都尉以屯田遂通西域于阗诸国西域自絶六十五载乃复通焉明年始复置都防戊巳校尉章帝时焉耆兹攻没都防陈睦匈奴车师围戊巳校尉乃迎还校尉不复遣都防罢屯田匈奴因遣兵守伊吾地时军司马班超留于阗绥集诸国和帝永元初窦宪大破匈奴因遣副校尉阎槃击伊吾破之三年班超遂定西域因以超为都防居兹复置戊巳校尉于是五十余国悉纳质内属其条支安息诸国至于海滨四万里外皆重译贡献九年班超遣掾甘英穷临西海而还安帝初西域背叛频攻围都防任尚段禧等遂罢都防弃西域北匈奴即复收属诸国共为边寇十余载元初中置防西域副校尉居炖煌羁縻而已其后匈奴连与车师入冦河西汉不能禁延光二年以班超子勇为西域长史将五百人西屯栁中勇遂破平车师自建武至于延光西域三絶复通顺帝永建二年勇复击降焉耆于是兹疎勒于阗莎车等十七国皆来服从而乌孙葱岭以西遂絶六年帝以伊吾旧膏腴之地复令开设屯田如永元时事置伊吾司马一人阳嘉以后朝威稍损诸国骄放转相陵伐自魏及晋中原多故西域朝贡不过三数国焉至后魏太武帝使董琬使西域于是贡献者十有六国隋炀帝时遣侍御史韦节司隷从事杜行满使于西蕃诸国复令裴矩于武威张掖间往来以引致之皆啗以厚利转相讽谕大业中来朝者三十余国帝因置西戎校尉以应接之伊吾车师为西域门户汉常与匈奴争其地以制西域至隋伊吾有商胡杂居胜兵千余人附于铁勒人甚骄悍厥田良沃隋末内属置伊吾郡后又臣突厥
　　按通典西戎总叙上自西汉下逮唐初颇称赅备文献通考因之未经续辑今録本文至隋止其自唐迄明根据史传补撰事迹列于左方
