<!-- { "loadSidebar": true } -->
　　屯田三千六百三十六亩　乾隆二十七年置五千四百亩三十年裁一千八百亩三十一年増二百二十八亩三十二年増一千二十亩三十三年増十二亩三十四年裁九十六亩三十五年裁九十六亩三十六年裁六百三十六亩三十七年裁二百五十二亩三十八年増七十二亩三十九年裁一百四十四亩四十年裁七十二亩如今额
　　管屯都司守备千总把总外委各员由陜西甘肃省调拨无定额
　　屯兵一百八十名　乾隆二十七年设二百七十名三十年裁九十名如今额
　　遣犯　乾隆三十一年派十九名三十二年増八十五名三十三年増一名三十四年减八名三十五名减十二名三十六年减五十三名三十七年减二十七名三十八年増十二名三十九年减十二名四十年减九名现三名
　　土宜小麦粟谷青稞
　　收获　乾隆二十七年收获八分九厘二十八年收获九分九厘二十九年收获八分七厘三十年收获八分三厘三十一年收获八分六厘三十二年收获八分二厘三十三年收获八分七厘三十四年收获八分七厘三十五年收获十分三厘三十六年收获七分三十七年收获六分五厘三十八年收获六分五厘三十九年收获九分八厘四十年收获十一分九厘四十一年收获十一分一厘四十二年收获八分二厘
　　晶河
　　屯田三千三百六十亩　乾隆二十七年置四千五十亩二十八年増一千三百五十亩三十年裁一千八百亩三十一年増一百九十二亩三十二年増一千四十四亩三十三年裁八十四亩三十四年増六百四十八亩三十五年裁八百十六亩三十六年裁六百三十六亩三十七年裁一百六十八亩三十八年裁一百九十二亩三十九年裁一百八十亩四十年裁四十八亩如今额
　　管屯都司千总把总各员由陜西甘肃省调拨无定额
　　屯兵一百六十八名　乾隆二十七年设二百七十名三十年裁九十名三十七年裁六名三十八年裁六名如今额
　　遣犯　乾隆三十一年派十六名三十二年増八十七名三十三年减七名三十四年减十二名三十五年减二名三十六年减五十三名三十七年减四名三十八年减六名三十九年减二名四十年减四名无存
　　土宜小麦青稞粟谷
　　收获乾隆二十七年收获十一分二十八年收获十分六厘二十九年收获九分八厘三十年收获八分八厘三十一年收获七分五厘三十二年收获七分二厘三十三年收获七分三十四年收获七分五厘三十五年收获十分九厘三十六年收获七分二厘三十七年收获六分二厘三十八年收获六分一厘三十九年收获八分七厘四十年收获十二分六厘四十一年收获十分一厘四十二年收获八分六厘
　　塔尔巴噶台
　　屯田一万七千亩　乾隆三十年置一万八百亩三十四年増七千二百亩三十六年裁七千二百亩三十八年増四千三百二十亩三十九年増二千八百八十亩四十年裁一千亩如今额
　　管屯游击守备千总把总外委各员由陜西甘肃省调派无定额
　　屯兵八百五十名　乾隆三十年设五百四十名三十四年増三百六十名三十六年裁三百六十名三十八年増二百十六名三十九年增一百四十四名四十年裁五十名如今额
　　土宜小麦胡麻青稞
　　收获　乾隆三十年收获七分八厘三十一年收获七分六厘三十二年收获十一分八厘三十三年收获十四分五厘三十四年收获十五分七厘三十五年收获十六分三十六年收获十一分一厘三十七年收获十五分三十八年收获十三分八厘三十九年收获十三分一厘四十年收获十四分四十一年收获十二分八厘四十二年收获八分一厘
　　伊犁
　　屯田五万五百八十八亩　乾隆二十六年置一万六千亩二十七年増四千亩二十九年増一百八亩三十年増三十二亩三十二年増一万二十四亩三十三年増六千四十八亩三十四年増七十二亩三十五年増六千七十二亩三十六年増八千一百二十亩三十七年増六百亩三十八年裁一千四百八十八亩三十九年増三十六亩四十年増三十六亩如今额
　　总理屯务总兵及管屯防将游击都司守备千总把总外委各员由陜西甘肃省调派无定额
　　屯兵二千五百名　乾隆二十六年设八百名二十七年増二百名三十二年増五百名三十三年増三百名三十五年増四百名三十六年増四百名三十八年裁一百名如今额
　　遣犯　乾隆二十九年派九名三十年増三名三十二年増二名三十三年增四名三十四年増六名三十五年増六名三十六年増十名三十七年増二名三十八年増一名三十九年増三名四十年増三名现四十九名
　　土宜大麦小麦糜谷青稞
　　收获　乾隆二十六年收获十六分五厘二十七年收获十四分三厘二十八年收获十七分六厘二十九年收获十七分五厘三十年收获十九分四厘三十一年收获十二分三十二年收获十八分三厘三十三年收获十八分八厘三十四年收获十六分三十五年收获十八分六厘三十六年收获十八分七厘三十七年收获十七分三十八年收获十七分二厘三十九年收获十七分二厘四十年收获十六分二厘四十一年收获十五分八厘四十二年收获十六分一厘
　　按伊犁东南北三面负山地势平广土膏饶厚地有三河一空格斯河出纳拉特岭之北西北行一哈什河出哈喇古顔山西南行一特刻斯河出汗腾格里山东北行各三百余里滙为伊犁河经流其地西北入海支渠数十道分溉民田地气和暖为山北沃壤乾隆二十五年令阿克苏回人三百名携带籽种偕同緑营官兵如法试种计种黍米籽种九十石五斗得收获黍米千一百三十三石有竒种粟米籽种二百一十一石得收获粟米二千六百二十二石爰于二十六年开屯设兵为定制其回民受田之户论籽种不计顷亩每户各种二麦一石谷黍五斗二麦收获约二十分有竒黍谷收获约四十分有竒定以嵗输十六石为额余则聴收以资养赡与世业无异云
　　又按伊犁之地前代设屯史传无明文汉书称其地莽平多松樠又言其俗不田作种树随畜逐水草与匈奴同非土田硗确不可树艺亦其人之不务农业自遗地利耳兹幸入
　　圣朝幅宇荷锸如云土地日辟时和嵗稔稌黍盈余十数年以来休养生息民庶物阜乌孙故壤始熙熙然成大都防矣

　　钦定皇舆西域图志卷三十二
<史部,地理类,都会郡县之属,钦定皇舆西域图志>
　　钦定四库全书
　　钦定皇舆西域图志卷三十三目録
　　屯政二
　　辟展
　　哈喇和卓
　　托克三
　　哈喇沙尔
　　乌什
　　阿克苏
　　户口附





　　钦定皇舆西域图志卷三十三目録
　　钦定四库全书
　　钦定皇舆西域图志卷三十三
　　屯政二
　　按山南回部旧地自辟展以西武功耆定后于乾隆二十二年始事耕屯经驻防辟展大臣定长等进麦万穗
　　宸翰亲裁以着绥丰之盛嗣是年和人乐以回民之夙习农务较准俗惟资畜牧者尤宜且称而伊古车师轮台渠犁之遗迹亦縁是可考证云
　　辟展
　　屯田一万三千六百三十三亩　乾隆二十四年置一万七百五亩二十五年增二千九百二十八亩
　　管屯都司守备千总把总各员由陜西甘肃省调无定额
　　屯兵八百名　乾隆二十四年设
　　土宜麦青稞豌豆粟谷
　　收获乾隆二十四年收获六分五厘二十五年收获十五分九厘
　　哈喇和卓
　　屯田六千亩　乾隆二十四年置四千五百亩二十五年增一千五百亩
　　管屯游击及千总把总各员由陜西甘肃省调无定额
　　屯兵三百名　乾隆二十四年设
　　土宜小麦青稞粟谷
　　收获乾隆二十四年收获五分五厘二十五年收获九分二厘
　　托克三
　　屯田一万四千二百五十三亩　乾隆二十四年置一万一千八十二亩二十五年增三千一百七十一亩
　　管屯叅将守备千总把总各员由陜西甘肃省调无定额
　　屯兵一千名　乾隆二十四年设
　　土宜小麦豌豆粟谷
　　收获乾隆二十四年收获四分一厘二十五年收获七分五厘
　　按辟展南临沙山北距大山一百里秋冬山间积雪入夏消融流注南麓渗于沙土离辟展城五六里许复出地上是为泉源泉眼星罗碁错约十数处去城里许滙合成渠名辟展郭勒屈曲而南地势就平渠流散漫凡近渠之地咸引水灌溉其髙阜则水所不到専资雨泽也哈喇和卓水源出北山下经由沙碛漫衍而南出金岭口滙为大渠入哈喇和卓郭勒分道诸堡田亩资其灌溉托克三水凡二道一发源于东面大山之麓湍泉漫流沙碛间经一百五十余里滙入河流一发原于乌鲁木齐之东山积雪所融流注南行离城二十里许与泉水合为托克三郭勒借溉田亩于乾隆二十二年试垦地六千五百五十亩二十三年璔垦地一万一千一百五十亩二十四年设兵开屯如制嗣于乾隆二十六七两年经办事大臣次第奏请给与土尔番回民为世业岁纳额租【详贡赋门】
　　御制驻防辟展屯田大臣定长等奏进所获麦万穗诗以纪事
　　载戢西瀛已定功戌耕伊始庆绥丰夏收万穗先来进秋熟千屯预报芃实栗惟堪尝以彘既安那更役如熊开疆逾逺心随逺总为祈年宵旰中
　　按辟展在汉属狐胡国地与车师隣接前代设屯与否史无明文今以地位考之狐胡与汉车师柳中地接当汉屯田车师后汉屯田柳中时必兼举之矣或谓东汉时归义建威二十七所屯田在伊吾之西伊吾为今哈密如其説则当与辟展相近今详考之归义诸屯当在汉西海废郡居延故城元为额齐讷【旧作亦集乃今改正】路【至元间额齐讷总管忽鲁多言所部有田可以耕作乞以新军三百人凿哈济渠于额齐讷地并以傍近民西僧余户助其力从之计屯田九十余顷即汉归义屯等处也】明属陜西行都司今在甘州之北哈密之东而云在伊吾西者非也
　　汉书西域传昭帝时匈奴使四千骑田车师宣帝遣五将将兵击匈奴车师田者惊去地节二年汉遣侍郎郑吉校尉司马憙将免刑罪人田渠犂积谷吉奏事至甘泉有诏还田渠犂及车师益积谷以安西国于是吉始使吏卒三百人别田车师单于大臣皆曰车师地肥美汉得之多田积谷必害人国不可不争也果遣骑来击田者吉乃与校尉尽将渠犁田士千五百人往田上书言愿益田卒公卿议以为道逺烦费可且罢车师田者其后置戊巳校尉屯田居车师故地
　　︹后汉书耿恭传︺谒者闗宠为戍己校尉屯前王柳中︹西域传︺延光二年以班勇长史将弛刑士五百人西屯柳中
　　按哈喇和卓托克三今属辟展在汉为车师前王地其屯田积谷与匈奴争逐之迹有可考者汉书称其地肥美可以多田而积谷后汉班勇西屯柳中即今鲁克察克在昔为车师国地东境也又今辟展属境于北魏为髙昌北史言髙昌厥土良沃谷麦一岁再熟由今核之似与昔殊葢縁沙碛之壤以雪为水源肥饶硗瘠视水势之盈涸靡有定则也又按宋王延德髙昌行纪云其地产五谷惟无荞麦有水出金岭导之周绕国城以溉田园作水硙今授回民为世业以耕以艺古法具在多田积谷惟勤则不匮耳
　　哈喇沙尔
