<!-- { "loadSidebar": true } -->
　　哈尔扎克　状类胡琴以椰为槽面径二寸五分六厘冐以马首之革碧色槽底中开一孔径六分八厘二毫有竒侧开三小孔径二分五厘六毫槽上木柄通长一尺八寸二分有奇圆径七分二厘九毫柄上一段微巨长三寸四分一厘有奇圆径一寸一分三厘有奇柄上段设二轴前面为山口上开圆孔径四分有奇后面有空隙长一寸八分二厘有竒濶二分六厘九毫有竒槽下鐡柄长五寸一分二厘方二分四厘三毫其末圆顶着槽之处有两环其以马尾为之有二缕每缕约用马尾八十余茎上自山口穿于后繋于柄上端之二轴下则系于槽末鐡柄之二镮槽面施柱以承柱有小孔距山口一尺四寸五分八厘又马尾下有钢丝弦十下则系于鐡柄自柱间小孔穿入上则繋于木柄左右各设五轴自柱间距轴左第一五寸七分六厘第二六寸八分二厘六毫第三七寸八分七厘有奇第四八寸八分五厘九毫有奇第五九寸七分六厘有奇右第一六寸零二厘六毫有奇第二六寸九分九厘八毫有奇第三七寸九分八厘七毫有竒第四九寸零一厘有奇第五一尺零一厘有奇另以圆木杆为弓长二尺一寸零六厘有奇杆本以皮条系铜镮长二寸八分八厘以马尾八十余茎为长一尺七寸七分有奇上繋于铜镮下繋于杆末以弓轧马尾应钢以取声
　　喀尔奈　状类洋琴以木为胎空其中厚三寸七分一厘七毫九丝前长二尺五寸一分五厘后长九寸一分零二毫寛一尺六寸三分九厘四毫四丝左端直右端曲左端上面施木梁似琴之岳山以繋钢之本钢之末施木轴似琴之枕入于右端侧面孔内转其轴以定之缓急木梁距上面髙六分九厘九毫八丝寛一寸二分九厘六毫九丝长与左端等施十八下柱形与右端曲形相应髙七分二厘九毫柱脊距右端五寸一分二厘第一单长二尺四寸三分有奇得合字第二双长二尺四寸零一厘九毫二丝得四字第三双长二尺三寸七分有奇得乙字第四双长二尺三寸二分七厘有奇得上字第五双长二尺二寸五分九厘九毫得尺字第六双长二尺一寸八分四厘五毫得工字第七双长二尺零八分有奇得凡字第八双长一尺九寸七分二厘有竒得六字第九双长一尺八寸四分八厘九毫得五字第十双长一尺七寸三分七厘有奇复得乙字第十一双长一尺六寸五分八厘八毫复得上字第十二双长一尺五寸四分八厘有奇复得尺字第十三双长一尺四寸三分三厘有奇复得工字第十四双长一尺三寸有奇复得凡字第十五双长一尺二寸二分一厘有奇复得六字第十六双长一尺一寸二分八厘有奇复得五字第十七双长一尺零四分九厘有奇复得乙字第十八双长九寸八分二厘九毫有竒复得上字以手冐拨指弹之取声巴拉满　状类管以木为之本小末大餙以金木管通长九寸四分上口内径四分外径八分下口内径六分外径一寸三分木管上口安芦哨长二寸七分三厘哨入木管五分九厘上口寛二分九厘正面七孔最下第一孔距上口七寸七分得凡字次上第二孔距上口六寸九分得合字次上第三孔距上口六寸五分五厘得四字次上第四孔距上口五寸四分得乙字次上第五孔距上口四寸五分一厘得上字次上第六孔距上口三寸七分五厘得尺字次上第七孔距上口二寸九分三厘得工字最上后出一孔距上口一寸六分八厘得凡字皆应笛声
　　喇巴卜　状类和毕斯木槽通柄丝五纲三上端曲向后以施轴槽形似半瓶长四寸八分六厘髙二寸九分一厘六毫柄槽通长二尺零七分七厘六毫五丝瓶形以上柄濶一寸一分三厘七毫有奇髙一寸三分三厘有奇柄上端濶七分零五毫有奇髙八分六厘四毫柄上曲长三寸三分二厘八毫曲柄之本濶一寸八分二厘有奇末濶七分五厘二毫有奇其厚与柄上端之濶等直柄之上作山口曲柄之中有空隙两傍施五轴通五丝而繋于轴五之本系于木槽下侧靣五通长一尺九寸二分九厘有奇又纲二其本亦繋于槽下侧靣其末则繋于直柄右侧面之二轴一长一尺四寸九分有奇一长一尺四寸零八厘有奇一为合字二三皆为乙字四五皆为工字以手冐拨指弹之应钢以取声色塔尔　状类二木槽通柄共长三尺四寸二分五厘有奇槽形如匕面平下圆冐以革长八寸二分零八毫上濶九分二厘一毫六丝厚一寸一分三厘七毫有奇腹濶三寸三分三厘七毫有奇厚三寸一分五厘五毫有奇柄长二尺六寸零四厘九毫有奇面平背圆濶八分六厘四毫厚九分五厘有奇柄上渐濶至端濶一寸二分八厘两侧有八轴丝二大应合字小应上字双钢一单钢六应丝以取声上系于轴下系于槽末侧面柄端向下设山口以起度距端三寸八分四厘槽面设柱以承山口距柱二尺八寸四分三厘一毫柄身设线围二十三道似琵琶之品第一道距柱二尺六寸八分有奇第二道距柱二尺五寸三分四厘有奇第三道距柱二尺四寸八分三厘有奇第四道距柱二尺四寸一分五厘有竒第五道距柱二尺二寸六分二厘有奇第六道距柱二尺一寸九分四厘有奇第七道距柱二尺零二分八厘有奇第八道距柱一尺九寸六分三厘有竒第九道距柱一尺九寸一分有奇第十道距柱一尺六寸六分七厘有奇第十一道距柱一尺六寸零九厘有竒第十二道距柱一尺五寸零五厘有竒第十三道距柱一尺四寸六分七厘有竒第十四道距柱一尺三寸九分四厘有竒第十五道距柱一尺二寸七分三厘有竒第十六道距柱一尺二寸一分四厘有竒第十七道距柱一尺一寸三分三厘有竒第十八道距柱一尺零一分一厘有竒第十九道距柱九寸六分第二十道距柱八寸四分六厘有竒第二十一道距柱七寸五分二厘有奇第二十二道距柱七寸零三厘有奇第二十三道距柱六寸四分一厘有奇以左手按丝之线围以右手冐拨指弹之合字第一道散声得合字按第二道得四字按第三道得乙字按第四道得上字按第五道得尺字按第六道得工字按第七道得凡字按第八道得六字按第九道得五字按第十道复得乙字按第十一道复得上字按第十二道复得尺字按第十三道复得工字按第十四道复得凡字按第十五道复得六字按第十六道复得五字按第十七道复得乙字按第十八道复得上字按第十九道复得尺字按第二十道复得工字按第二十一道复得凡字按第二十二道复得六字按第二十三道复得五字上字第一道散声得上字按第二道得尺字以下递髙一字应钢以取声
　　达卜　即鼓也以木为腔冐以革面径一尺三寸六分五厘二毫高二寸二分七厘五毫其小者面径一尺二寸二分四厘高一寸六分二厘以手指击之
　　苏尔奈　状类小铜角木管本小末大上下饰以金木管通长一尺四寸一分四厘上口内径三分零一毫有奇外径八分零一毫九丝下口内径二寸五分五厘一毫五丝外径三寸零一厘木管上口安铜管长三寸一分零五毫有奇铜管入木管内一寸三分三厘出木管外一寸七分七厘铜管上口安芦哨长三分五厘冐于铜管二分哨上口寛二分四厘木管正面七孔后出一孔左侧面一孔距木管九寸一分二厘无声字正面最下第一孔距上口八寸三分得凡字次上第二孔距上口七寸三分三厘得合字次上第三孔距上口六寸三分得四字次上第四孔距上口五寸三分得乙字次上第五孔距上口四寸二分得上字次上第六孔距上口三寸一分九厘得尺字次上后出一孔距上口二寸七分得工字最上第七孔距上口二寸一分得凡字
　　纳噶喇　状类行鼓以鐡为腔其腔上大下小冐以革面径六寸四分八厘底径二寸六分二厘八毫髙四寸八分六厘以二木杖击之
　　乐谱
　　尺尺尺上乙　尺尺上乙　合四四乙乙
　　右一曲名斯纳满爱慕其人之辞　凡按工尺字一周终而复始节以人声随其长短以成调后仿此
　　合四乙合四　四四上上　上上　上工尺工上乙合四　上　乙四乙
　　右一曲名色勒喀斯拊掌行乐之辞
　　四四上尺工　工尺工上乙
　　右一曲名察罕
　　上工　上工　上　乙四乙
　　右一曲名珠鲁马前鼓吹之辞
　　合四乙　乙　四合　乙四
　　右一曲亦名色勒喀斯
　　按乐有五音増二变二清为九音乐工则取字音之相似者易之以宫为工以商为凡以角为合以清角为六以变徴为四以清变徴为五以徴为乙以羽为上以变宫为尺中土之音数者咸有低昻亢坠率以曼声取致若回部喀尔奈色塔尔诸器九音具备与中土无异苐其音繁莭促少舒迟广大之响而每于一调之中移宫换羽絫絫相贯如环无端岂非回部地近天方本精音律兹五旦七调又与中华五均七音之防相脗合是以隋唐九部十部之乐西音居其六七谐声协律以衷大雅有足资采聼者欤
　　回部乐技附
　　始作乐
　　司达卜一人司纳噶喇一人司哈尔扎克一人司喀尔奈一人司色塔尔一人司喇巴卜一人司巴拉满一人司苏尔奈一人皆服锦面绢里杂色绸接袖衣冠锦面布里倭縀縁邉回回防着青縀鞾系緑防带携诸乐器进奏斯纳满色勒喀斯察罕珠鲁诸乐曲以为舞节
　　次起舞
　　司舞二人舞盘二人皆服背褂上下身锦腰襴绸接防衣冠锦面布里倭縀縁边回回防履青縀鞾系緑防带于乐作后即上司舞二人起舞舞盘人随舞
　　次呈杂技
　　大囬子四人皆服背褂上身杂色绸下身接防衣冠五色防回回小防着青縀鞾系緑绸带小回子二人服杂色防绢里衣冠五色防回回小防着青縀鞾系緑防带司舞舞盘人舞毕即上走索寻橦百戯俱呈技毕乐止乃下每嵗三大节筵宴髙丽国俳掌仪呈技之后回部乐技始进
　　御制观回部防伎聫句【有序辛巳】
　　绳伎即古寻橦度索之遗而徴信者史阙有间国家诸蕃向化方伎毕轃若僸佅兜离大之可以数典纪功精之可以省风体物所由来逺矣比因回纥内属花门抱器者胥隶乐府献嵗列部畨觐灯筵欵侍乃命回人縁髙楔跨修縆前奏斯伎以惬观聼其始也戞戞孑孑无挟而造则近乎勇其继也于于徐徐出险而亨则近乎智其究也油油洒洒奉身而退则又近乎仁葢一艺而三善具焉若是昔昌黎石鼎聫咏重自标置谓吾诗云云不解人间书矧我二三词臣方当厘宫悬所必备补王会所未图而可孤胜事作恒语乎是用即目首倡俾刘纶于敏中聨成五十韵以示志西域者埀之副墨
　　【御制】筠冲今允服都卢昔所称灯节陈长伎
　　撞戯超同朋首髠省纒鬕胫露辞裹縢扱袵属櫜鞬【臣刘纶】束体杂组缯连队次乐部储具供林丞差排跂斯翼【臣于敏中】
　　【御制】控击捄之陾双撑千尺木直拽三尺绳如虹拖碧落不栈悬丹峻穷巅互槅庋拓势么搄腔迟秋筚峭【臣刘纶】拍急臈鼓咚居然谢梯筏讵尔忘渊氷临崖送者返【臣于敏中】
　　【御制】防宅仙乎登发地上累足凌空息抚膺竒趫忽百出邪许时一譍布武失偪仄振臂夸倰僜鞠效秦赘【臣刘纶】担匪虞卿簦低腰宛舞女合掌俄枯僧迹习邯郸学【臣于敏中】
　　【御制】意防痀偻承履铜取滑细着屐寕怂竞屏营无二虑搘拄惟两肱丝曵蜓立颤角挂羚睡瞢竿头诣成进【臣刘纶】系表神来腾廻旋辘轳轴盘辟浮屠层亭亭嘂阊阖【臣于敏中】
