<!-- { "loadSidebar": true } -->
　　上谕大学士九卿詹事科道朕听政年久深悉民生凡国家要务无时不预为筹画今有前来奏折之人俱经问及皆称江南暵旱江浙米价亦不甚贱今春山东河南田麦歉収交冬米价必至腾贵彼时虽亟为料理亦不能及徒空劳尔朕详悉思维将漕粮拨三十万石江寕府十万石苏州府八万石淮安扬州五万石杭州府五万石河南开封二万石着漕运总督亲身阅兑速行运至令其加谨照数收贮有此米石军民心即寛慰而米价不致腾贵且与通仓无甚关系较之一年所缺之数亦不浮多至豫省漕粮该部亦应预行详议今如雨泽及时田禾丰收则此项米石由水路拨给他处亦可特谕
　　康熙五十三年十一月十七日户部奉
　　上谕朕临莅多年无时不轸念民瘼每嵗于直隶及各省凡民间雨旸时候丰歉情形莫不留心访察虽在僻逺必务周知偶值一二处灾伤蠲免赈救不惜糜费仓帑以苏我民困也近思赈济灾歉以速为贵必待督抚奏报往返候命使小民嗷嗷待哺何如豫备积贮于平时则所在有可恃之资粮而临事免转移之劳费今漕挽通行太仓充裕江浙地方年来颇有歉收州县应酌量截留粮米分贮各处江寜原留五万石今再截留十万石苏州原留八万石今再截留二万石安庆截留十万石杭州原留十万石今再截留十万石皆于本年起兑内就近截留令地方官加谨収贮尔部即遵谕行特谕康熙五十六年十一月二十六日户部奉
　　上谕朕抚驭寰宇五十余年夜寐夙兴为小民勤求生遂凡率土逺近皆期共享乐利聿成家给人足之休未尝一日不厪诸懐也数十年以来各省正赋累经全免歴年积欠业已蠲徴偶有雨泽愆期或发仓廪散给或截
　　漕粮赈救不惜数万万金钱米谷频沛恩施诚念穷檐之艰虑其至于颠连失所耳近者民力虽已稍纾然念分年带徴银两若不格外优寛则小民一嵗所获分纳二年之赋以其赢余养赡室家断难充足朕每懐及此轸恻良深宜更加殊恩通行蠲免今将直隶安徽江苏浙江江西湖广西安廿肃等八处带徴地丁屯卫银二百三十九万八千三百八十两有奇概免徴收其漕项虽例不准免亦着破格施恩将安徽江苏所属带徴漕项银四十九万五千一百九十余两米麦豆一十四万六千六百一十余石免征各半尔部即行文该督抚严饬所属实心奉行遍加晓谕俾民间无徴催之累均沾实恵用称朕抚恤羣黎至意倘有不肖有司借端朦混私行征收者该督抚严察防处如督抚失察一并从重处分尔部即遵谕行特谕

　　浙江通志卷首一
<史部,地理类,都会郡县之属,浙江通志>
　　钦定四库全书
　　浙江通志卷首二
　　诏谕
　　世宗宪皇帝
　　雍正元年十月二十六日户部奉
　　上谕朕自御极以来宵衣旰食无日不以民依为念督抚以下守令以上凡有地方之责者皆宜公忠体国仰副朕心今年夏月朕以北省二麦歉收差员到南省于秋成后采买米石以备赈贷平粜朕意切于为民正欲酌盈剂虚以羡补不足也又恐有不便于民之处于差员临行之时再三申谕地方米多方可采买不必定要买足今闻各省地方官因钦差买米禁止商贩不许出境大负朕痌瘝一体之意甚属不合况浙江及江南苏松等府地窄人稠即在丰收之年亦皆仰食于湖广江西等处今秋成歉收若商贩不通必致米价腾贵该部速即行文各省总督巡抚凡有米商出境任便放行使湖广江西安庆等处米船直到苏州苏州米船直到浙江毋得阻挠庶几有无流通民皆足食以副朕爱养元兀之意特谕
　　雍正元年十一月十一日户部奉
　　上谕浙省偶值秋旱其被灾地方已降谕防蠲免钱粮令有司加意抚绥查杭嘉湖所属被灾十四州县应有额征漕米三十二万石朕恐荒歉之岁民间纳米为难着令征收一半改折一半俾地方多存正米十六万石又有耗米若干既可以济民之食又可以纾民之力于闾阎大有裨益其改折之价着照康熈九年例每米一石折银一两按限解部又念被灾之后所交米色未能纯一其十六万漕米着令红白兼收以示朕轸恤地方格外施仁之至意尔部即遵谕行特谕
　　雍正元年十二月初九日
　　上谕江南浙江江西湖广山东河南各总督巡抚漕船闗系紧要除本船正副旗丁外其头舵水手皆应择用本军庶各知守法不敢悮漕生事近闻多雇募无籍之徒朋比为奸不服旗丁弹压当漕粮兑足之后仍延捱时日包揽货物以致载重稽迟易于阻浅不能如期抵通及回空经产盐之地又串通奸棍收带私盐此其弊端之彰著者闻尤有不法之事凡各省漕船水手多崇尚邪教聚众行凶一呼百应迩年以来或因争鬬伤害多人或行劫盐店抢夺居民种种凶恶渐不可长亟宜惩治尔该督抚即严饬所属各卫所嗣后粮船务于本军内择其能撑驾者充当头舵水手不许雇募无籍之人更严禁邪教谕令归业务为良民如仍怙恶不悛该地方官不时查拏从重治罪如奉行不力即将该管官弁指名题叅特谕
　　雍正二年五月十六日钦奉
　　上谕国家轻徭薄赋小民输将自当踊跃乃有累年拖欠不完者多由包收代纳之故若浙江之里书其尤甚里书一役祖父相承掌管一里粮册银米悉凭收解致有需索花户并飞洒侵蚀之弊官民俱受其累着即严行禁革如州县有违禁私用者立即叅处至征粮全凭册籍务使挨户清造方可按名催比毋得因循致滋混淆特谕
　　雍正二年八月十五日钦奉
　　上谕朕思天地之间惟此五行之理人得之以生全物得之以长养而主宰五行者不外夫隂阳隂阳者即鬼神之谓也孔子言鬼神之德体物而不可遗岂神道设教哉盖以鬼神之事即天地之理故不可以偶忽也凡小而邱陵大而川岳莫不有神焉主之故当敬信而尊事况海为四渎之归宿乎使以为不足敬则尧舜之君何以柴望秩于山川文武之君何以懐柔百神及河乔岳今愚民昩于此理往往信淫祀而不信明神傲慢防渎致干天谴夫善人多而不善之人少则天降之福即稍有不善者亦防其庇不善人多而善人少则天降之罚虽善者亦被其殃近者江南报上海崇明诸处海水泛溢浙江又报海宁海盐平湖防稽等处海水冲决隄防致伤田禾朕痛切民隐忧心孔殷水患虽闗乎数或亦由近海居民平日享安澜之福絶不念神明庇防之力傲慢防渎者有之夫敬神固理所当然而趋福避祸之道即在乎此能敬则谓之顺天不敬则谓之防天防天之人顾可望绥寜之福乎诗曰敬天之怒无敢戯豫又曰畏天之威于时保之朕固当朝乾夕惕不遑宁处以敬承天意亦愿尔百姓共凛此言内尽其心外尽其礼敬神如神在实以至诚昭事而不徒尚乎虚文人意即神意一念之感格自足以致休祥岂独一家一乡之被其泽哉尔百姓果能人人心存敬畏必获永庆安澜着该督抚将此谕防令该地方官家谕户晓俾沿海居民一体知悉特谕
　　雍正二年八月二十四日户部奉
　　上谕前因浙江督抚等折奏七月十八十九等日骤雨大风海潮泛溢冲决隄岸沿海州县近海村庄居民田庐多被漂没朕即密谕速行具本奏闻赈恤但思被灾小民望赈孔迫若待奏请方行赈恤恐时日躭延灾民不能即沾实惠朕心深为悯恻着该督抚委遣大员踏勘被灾小民即动仓库钱粮速行赈济务使灾黎不致失所其应免钱粮田亩即详细察明请蠲凡海潮未至之村庄不得混行冐蠲至于要隄岸冲决之处务须速行修筑无使咸水流入田亩朕念切痌瘝务令早沾实惠该地方官各宜实心奉行加意抚绥俾凋瘵得苏生全速遂以副朕勤恤民隐至意该部即行各该督抚遵奉速行特谕
　　雍正二年八月二十五日
　　上谕江南浙江江西湖广山东河南各总督巡抚漕船闗系紧要朕前降谕防除本船正副旗丁外其头舵水手皆应择用本军庶各知守法不敢悮漕生事此虽系总漕专责然亦闗尔等地方之事尔等当严饬所属粮道都司卫所等官务须清查什军毋令隐漏规避头舵水手作何更换毋令假冐其换去之人作何安插毋令失所俱宜协同总漕悉心筹画商确实力奉行以为永久之计如奉行不力即将该管官弁指名题叅特谕
　　雍正二年九月二十二日
　　上谕湖广总督杨宗仁江西巡抚裴度今岁各省秋成大有惟浙江江南沿海地方七月十八九等日海潮泛溢近海田禾不无损壊朕轸念灾黎惟恐失所业经严饬两省督抚发仓赈济多方抚恤但杭嘉苏松等府人稠地狭向来出米无多虽丰年亦仰给于湖广江西等省今沿海被灾恐将来米价腾贵小民艰食湖广江西地近上流今岁丰收尔可速动司库银两湖广买米十万石江西买米六万石选委廉干贤员陆续押送浙江交浙江巡抚平粜所粜之银仍移还补库其米应于何处交卸尔即咨防浙江巡抚酌议速行务于浙民有益毋得怠缓迟悮特谕
　　雍正二年十月二十六日钦奉
　　上谕江浙两省沿海地方于七月十八十九两日同时皆被潮患漂没居民庐舍虽经颁防加意赈防然朕悯恻之念至今尚未能释惟有朝夕警惕以答
　　天意但海为众水所归无不容纳今乃狂潮泛溢水不循轨或者海洋潜藏匪类亦未可定稽诸前事往往有之沿海各有督抚提镇务须实心爱养小民整理营伍闾阎各安其业汛防有备无虞毋令海洋别生事端庶不负朕委任之意特谕
　　雍正三年五月初七日户部奉
　　上谕去岁江浙海潮冲溢沿海场灶淹没之处甚多两淮盐政所属地方经噶尔泰奏闻朕即发帑赈恤并将雍正元年二年灶户未完折价银四万余两悉行蠲免其两浙盐政所属地方该巡盐并未将被灾之处题报今谢赐履以折奏闻去秋海涛漂没情形两淮与两浙无异朕博施一体之心务使率土羣霑膏泽着将华亭娄县上海海宁余姚萧山慈谿等县雍正元年二年未完场课银两悉行蠲免该盐政通行晓谕俾各场丁户人人得沾实惠将已完未完场课数目确查报部倘有不肖有司将已完作欠或借端朦混私行重征者即指名题叅若隐匿通同后经察出将该盐政一并从重治罪该地方督抚仍严加稽察毋使吏胥中饱以副朕勤防穷丁普济同仁至意尔部即遵谕行特谕
　　雍正三年九月二十五日钦奉
　　上谕古者视岁之上中为储蓄之节盖官民经画久逺不为一时茍且之计积之于丰年用之于歉岁所谓有备无患法良而意美也朕自临御以来宵旰勤求无刻不以民依为念乃重农积粟之诏屡下而闾阎卒少盖藏官仓亦各亏缺即如直隶保定等府去岁颇称有秋今春二麦亦熟乃以夏秋雨水过多田禾被涝而民间遂有饥色几至流离若非多方赈恤穷民必至失所此皆草野无知食不以时用不以礼但快目前之有余罔计异日之不足一遭旱涝追悔无从至于常平等仓原为备荒而设乃有司奉行不力多至缺额罪何可逭兹据江南浙江江西湖广福建河南山西陜西广东广西云南贵州等省督抚报称今岁秋成八九十分不等朕览奏不胜慰悦又重为吾民计及长久宜及此时讲求储蓄之道以备将来该督抚等可转饬有司徧行晓谕务须撙节爱惜各留有余预为他时缓急之需社仓之法亦宜趂此丰年努力为之勿但视为虚文故事朕为吾民筹画养赡之道惓惓于懐无时或释而吾民自谋其身家若但茍且因循不复长顾逺虑则重负朕轸念元元之意也至于州县仓储向有亏缺者若不趂此丰收之时速行买补将来发觉断不姑贷慎之慎之特谕
　　雍正三年十二月十七日户部奉
