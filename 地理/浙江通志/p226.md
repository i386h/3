<!-- { "loadSidebar": true } -->
　　【中有河自一都至郡城舟楫皆通而以军前大埭北截江潮宋绍兴二十四年埭决田地悉坍入江不复有河始分筑平水埭于山之东明嘉靖三十三年西埭决县督民重修】　周稍埭【在黄石山南】　翁师埭　杨家滙埭　庙前埭　陈大埭　陈八河口埭【俱在三都】　倪埭【在一都】　吕家埭【在三都】　榆木埭　枫林埭　陈家埭【俱在建牙乡】　上埭　朱干埭　陡门埭【俱在清泰乡】　法华埭【在孝义乡】泉塘埭【在仙桂乡】　谢婆埭【在瓯浦下村明万厯二十五年郡守刘芳誉捐俸重筑王叔杲重筑谢婆埭记永嘉控山带海城以南为田数千顷三溪之水纡回环绕互相流灌徃自南河辟一以泄之江故每遇旱干常苦失润旧筑法华埭以阑之负郭之民相度窽会因废之而筑谢婆埭埭之濶可弓而画然潴蓄三溪灌溉万顷□郡頼之嘉靖中驵侩之徒利舟楫之便借堪舆説惑当事者听而改筑江口之莲花浦地势淤卑风潮荡激辄废辄修而民竟苦污莱不获享蓄泄之利万厯二十三年刘侯以名御史来守是邦心民隠而得谢婆埭废兴之故下邑侯林君议林侯悉心筹画诹日程工选于民得田君谏方准鲍易有黄循日犒督之借上于淤取石于山不逾时而工告竣】　黄洲埭【在八都】　宋岙埭　沙河埭【俱在华盖乡】
　　城南新闸【在瑞安门外】　天寕闸【在九都】　乾元闸　仓头闸【俱在三都】　李浦闸　应家闸　大小头闸　浄居闸【俱在二都】　白木监闸　横山闸　浄居新闸【俱在一都】范公闸【在二十都】
　　广化陡门【在迎恩门外因郭公山麓为之】　西郭陡门【在迎恩门外广济桥西】海坛陡门【在奉恩门即水门中闸也遇旱则开北闸引潮入城潦则尽闸放之以泄】
　　【城中秽浊明治庚午郡守文林重濬近复淤塞】　山前陡门【在黄土山前宋绍兴
　　间郡守赵不隼筑　　　　　　　国朝康熈初年诸生林兆甲等呈请重修】　山后陡门【在黄土山后】　外沙陡门【旧名堰头在镇海门外徃嵗废圮潮入内河涸则为浦地成斥不堪稼穑明成化丁酉令文林砻巨石修筑布桥立闸决去福昌黄湖二埭以通花桞塘民甚利之】　石墩陡门【在九都石屿村明治间知府陆润修筑】　瞿屿陡门【在九都瞿屿村明治间知府陆润重修】　茅竹陡门【在五都茅竹山趾】咸田陡门【在三都】　龙湾陡门【旧名蛎防陡门在四都】　黄石陡门【旧名方陡门在寕村所城外】　黄焦陡门【在一都芙蓉岩】　罗浮陡门【在三十四都久圮】
　　【国朝康熈十一年里民公筑】
　　乐清县
　　东西两渠　在县城内万厯温州府志东西凿峡以通两溪旱则蓄潦则嵗久淤塞元末方氏吏刘敬存摄邑浚治深广于是两渠复通仍建寳带桥其上又濬东小河至白沙以溪流舟楫可通田得灌溉民甚便之今河存渠塞
　　乡河　在东乡自黄塘窑岙诸山溪流出至新市广七丈分注瑞应一乡溉田十余万亩
　　国朝雍正六年知县唐鉎以十四都钱家垟十五都南垟蒲岐等处旧有河道十五里详请督抚谕民开濬以资灌溉
　　赵公塘【在县治东西两溪上宋令管滂筑令汤又继筑东塘令赵敦临始合东西筑之王賔筑赵公塘记绍兴十五年四明赵侯敦临来令乐清邑界两溪羣山环绕雨暴至则水无所泄溢流于市防公私患之熈寕庚辰令管君滂始于东溪筑石塘以障之导水自塘南入于海越十有八年民无水患逮元祐丁夘塘壊令汤君又因旧葺之越二十年又壊及今不葺者四十年矣侯来之明年六月乃修筑之凡长一百五十丈广一丈五尺髙称之为工五十费财百万益壮固于旧耆老或言旧塘当县左臂所捍才三之一若东自溪桥而上至望来桥西循溪曲而南至迎恩桥剪棘除秽増卑培簿俾皆为塘则合境均无患矣侯曰唯遂因余力亟成之合东西四百丈且为通衢以便徃来榜曰赵公塘云】　刘公塘【在县西迎恩门外至馆头五十里路通府治宋绍兴初邑令刘黙始役西乡民修筑増加髙广民甚徳之故名后因造城乡民盗挖塘石几尽兼之洪潮冲坍明万　乙未令张子珵捐俸修筑里人周撼周芰输财助工又有袁公塘周公塘俱在刘公塘上下】　兰盘塘【在石马浦为东西溪下流】
　　【谨按乐清白沙七寳等塘另见海塘门兹不复载】
　　县浦埭　后洋埭【俱在县南五里】　白沙埭【在县南八里】　屿北大埭【在县南五里旧上埭宋嘉定间令曹能用石筑之】　法灯埭【在县西十里】东山埭　南渎埭　屿南大埭【俱在县西十五里一都县西三】
　　【乡水悉会于此春涨最难捍御明隆庆戊辰因咸水淹田禾里人赵汝铎出力修筑下用大松桩上用长石条砌叠改造夹岸两塘二百四十五丈并包印屿石焉鱼池三埭又于泄水处建人陡门五间旁为石防三间】　鱼池埭　法华和尚埭【俱在县西十五里】胡埭　章岙埭【俱在县西二十里宋淳熈间令袁采创筑后废】　三屿东沙埭　三屿西沙埭　河里埭【俱在县西三十五里二都永康乡年
　　久圮　　　　　　　　　　国朝康熈年问典史居广王賔重修】　黄渎埭　八华埭【俱在县西三十五里五都】　塔头埭　沙埭　长林埭【俱在县西三十里六都】　黄华东大埭　西大埭【俱在七都宋淳熈间令采増筑外作防埭下为暗沟又作小陡门二间】　曹田埭　项浦埭【俱在七都歴宋元明常加修筑年久汜国朝康熈十六年县丞王枢重筑雍正八年署县王炳重筑以御咸潮蓄水灌溉】　东浃西浃埭　池岙埭【俱在七都】洋田埭【在八都】　卢岙埭　新河埭【俱在海边】　猫儿埭【在洋田以上十埭俱县西三十五里】　直落埭　落洋埭　牛轭埭哨船埭　兴安埭【俱在岐颐长安乡】　沧下埭　营田
　　埭　瓦砾埭　侯家埭　东浦埭　西浦埭【俱在县西四十里】　盘石埭【在县西五十五里】　伍保埭　重石埭【俱在虽西五十里】　馆头埭　萧埭　白鹭屿埭　黄香埭【俱在县西六十里十二都茗屿乡】　竹屿大埭【在县东二十里三都永康乡】余家埭　徐家新埭【俱在县东三十里十三都二埭俱洪武二十八年修筑】朴湖埭　辜埭【俱在十四都】　黄塘八埭【在县东四十里宋宣】
　　【和间里人叶尉逹剏斗门闸板久腐咸潮冲淤二十余里田无灌溉乡人病之乃为埭】　龟埭　长山埭　黄岙大埭　感祝埭　蒲岐埭【俱在县东田十里十五都瑞应乡】　长徼溪埭【在县东六十里】　白岩溪埭【在县东六十五里俱十八都】　蒲溪上埭　下埭　巉头埭【俱在二十都】　丁公埭【凡三】　沸头上埭【在二十二都】　徐公埭【在二十六都自能滩至柘湖长二里明正徳五年筑王启筑徐公埭记正徳五年江右徐公来守是邦询民隐驻节于驿蔗湖乡彦于光渊率老稚伏道左曰苦田暵公曰是湖壊也善沟者水潄之善防者水淫之速具畚来我为汝刋木识之因徃得水道乃命徐典史凿石通隄砌几千余步广六尺深倍之延袤数里凡四阅月而成捐资买田若干亩筑室若干楹为民世守之公名宏贵溪人】岙坑埭　驿前埭　竹下埭　朱洋溪埭　冯监埭　呉家埭【俱在二十七都】　水涨后洋埭【在二十八都】婆溪前埭　婆溪埭【俱在二十八都以上九埭俱县东百里山门郷】
　　白沙陡门　东山陡门　石马陵门【在印屿西麓俱县南五里一都宋治平间邑令焦干之剏筑】　南岸陡门【在县南十里】　章岙陡门【在县西十三里】　三屿陡门【在县西十五里俱二都永康乡】　塔头陡门【在县西二十五里】　岐头陡门【在县西三十里俱六都】　黄花陡门【在县西三十里】　白鹤陡门　法空陡门【俱县西三十五里七都长安乡】盘石二陡门　支湾陡门【俱在县西五十里】　馆头陡
　　门【在县西六十里俱十二都茗屿乡】　三坑陡门　拗桥陡门【俱在县东十二里】　竹屿二陡门【在县东二十里】　巉头陡门【在县东二十五里俱三都永康乡】　下村陡门【圮】　朴湖陡门【在十四都以新涨田数多于下流筑龟埭潴水灌溉而于西南别建龙门新陡门泄之旧遂废】　下堡陡门【在十四都】　下灰埭大陡门【一作龙呼埭】　小陡门髙嵩东陡门　西陡门【俱在县东三十五里】　夀昌塘陡门小松陡门　灵岩塘陡门【俱在县东四十五里十五都】　浄
　　名塘陡门【在县东四十里】东山陡门　东山双陡门　南浦陡门【俱在县东五十里十六都瑞应乡】　海口塘陡门【在县东五十里】　本觉塘陡门【在县东六十里十七都】　石陈塘陡门　新城塘陡门　靖子塘陡门　柽冈塘陡门【俱在县东八十里十九都】石台陡门【在二十一都马前山谷中俱山门乡】
　　瑞安县
　　北湖　在县北二里众流潴焉【详见山川】
　　城东石塘【在东门外逹郡境明嘉靖间长洲刘畿为瑞令议筑未就后廵抚浙江出公帑八百两重建令朱霑捐俸助成之民甚便焉周大章重筑南塘记瓯城南逹瑞安八十里故有塘即郡志所载南塘驿路陈止斋所谓石塘百里巨石纵横鳞萃是己塘属永嘉者三之一属瑞安者三之二实闽越孔道元季修筑城垣悉毁之陆舟胥病今督府大司马刘公先令瑞安下车值倭防之变时有以复驿筑塘为请者公曰二事诚不可慢视较莫急于筑塘然权不専在余而费实滋大丙辰夏公赴召内拜后十载歴大中丞司马开府两浙父老复以塘为请公遂属郡伯丰城李公廷观综其事檄两邑令方经始而瑞令吾乡朱君霑擢恵郡判公特留之俾殚厥役朱君乃率幕尉莆阳郑君瑜义士邵元性度境内桥若干所塘若干丈佣值石价若干缗属桥于耆民属塘于圩里计其费以请于永嘉亦如之公捐俸金出公帑若干以倡时郡伯以时行县考成焉自冬十月迨春三月而工告竣于是居者行者莫不称便爰识其防于石】　沿江圩岸塘【在清泉集善二乡明洪武二十七年筑续为风潮冲防成浦令周悠筑砌石塘】
　　新埭【在城北壕河明治间令高賔建后复闭城中多火患嘉靖辛夘令曹诰重筑水至城中民甚便之】　东浦大埭【在小东门外县尉郑瑜筑明万厯甲戌簿汪元夀修】　东安寺前埭【在大东门外并泥城河口二小埭皆以潴濠河之水以偹旱潦】
　　【国朝顺治五年知县谭希闵筑】　白岩桥埭【在留贤桥外旧名白岩桥废国朝顺治七年知县谭希闵筑以蓄城中之水使不直泄】　石紫河埭【即西河埭在城西半里初建邑即有此埭为永嘉瑞安水利之要一失其防水尽入江宋乾道丙戌水灾后増筑益固】凤林埭【即黄林埭在东山又名东埭】　呉田埭【在东山俗名西埭】
