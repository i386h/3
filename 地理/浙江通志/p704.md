<!-- { "loadSidebar": true } -->
　　吴均【梁书本传字叔庠呉兴故鄣人好学有俊才沈约尝见均文颇相称赏天监初栁恽为吴兴守召补主簿日引与赋诗均文体清抜有古气好事者或效之号为吴均体均表求撰齐春秋书成奏之高祖以其不实勅付省焚之寻有勅召见使撰通史起三皇讫齐代均草本纪世家已毕惟列传未就普通元年卒均注后汉书九十卷着齐春秋庙记十三洲记钱唐先贤传续文释及文集二十卷】
　　沈众【陈书本传字仲师武康人祖约父旋众好学颇有文才梁武帝剏千字诗众为之注解召见于文徳殿令为竹赋奏之帝手勅答曰卿文体翩翩可谓无忝尔祖陈高祖受命以众州里知名赏赐优渥超于时辈众自奉甚薄永定二年以起部尚书监起太极殿恒服布袍芒屦携干鱼蔬菜饭独噉之】
　　沈炯【陈书本传字初明武康人少有儁才为当时所重侯景之难王僧辨素闻其名于军中购得之酬所获者铁钱十万自是羽檄军书皆出于炯及江陵劝进僧辨令炯制表其文甚工当时莫有逮者高祖南下与僧辨防于白茆湾登坛设誓炯为其文荆州防为西魏所虏魏人甚礼之炯以母老在东恒思归国恐魏人爱其文才而留之闭门却扫时有文章随即毁弃尝独行经汉武通天台为表奏之陈已思归之意其夜梦见有宫禁之所兵卫甚严炯便以情事陈诉闻有人言甚不惜放卿还几时可至少时便与王克等东归高祖受禅加通直防骑常侍表请归养不许文帝嗣位又表请诏荅曰当令冯亲入舍荀母从官用睹朝荣不亏家礼已勅所由相迎尊累使卿公私得所也文帝重其才欲宠贵之防卒有集二十卷行于世】
　　姚察【陈书本传字伯审武康人六嵗诵书万余言年十二便能属文父僧坦知名梁代每得供赐给察为游学之资察用聚蓄图书由是闻见日博永定初徐陵领著作引为史佐及陵譲官致仕等表并请察制焉陵叹曰吾弗逮也太建初兼通直防骑常侍报聘于周沛国刘臻窃访汉书疑事十余条并为剖析皆有经据臻曰名下定无虗士着西聘道里记叙事甚详使还厯迁尚书祠部侍郎吏部尚书领著作陈灭入隋授秘书丞勅成梁陈二史帝车驾巡幸恒侍从切问近对一人而已大业二年终于东都所着汉书训纂説林西聘玉玺建康三钟等记及文集二十卷并行于世】
　　唐
　　姚思廉【唐书本传本名简以字行察之子寡嗜欲惟一于学初察在隋尝修梁陈史未就死以属思廉思亷表父遗言有诏听续帝又诏与起居舍人崔祖濬修区宇图志迁代王侍读高祖定京师府僚皆奔亡独思廉侍王帝义之听扶王至顺阳阁泣辞去秦王为皇太子迁洗马改著作郎文馆学士诏与魏征共撰梁陈书思廉采谢炅顾野王诸家言推究综括为二史以卒业加通直防骑常侍卒諡曰康子班笃学有立志累拜户部尚书始祖察尝撰汉书训纂而后之注汉书者多窃取其义为己説班着绍述以发明祖义云】
　　徐齐【唐书本传字将道湖州长城人八嵗能文太宗召试赐所佩金削刀高宗时为崇文馆学士修书于芳林门累迁西台舍人善文诰帝爱之令侍皇太子及诸王属文以职枢剧许闲日一至子坚】
　　徐坚【唐书本传字元固湖州长城人举秀才及第为万年主簿天授三年上言书有五听令有三覆虑失情也比犯逆诏使者勘人命至重万有一不实者欲诉无由此不足检下之奸乱适长使人威福耳请如令覆奏又古者罸不逮嗣今选部广责逆人亲属至无服者尚数十条臣请一切不禁以申旷荡圣厯中东都留守杨再思王方庆共引为判官方庆善礼学尝就质疑晦坚为申解得所未闻属文典厚再思每目为鳯阁舍人様与徐彦伯刘知几张説与修三教珠英时张昌宗李峤总领弥年不下笔坚与説专意撰综条彚麄立诸儒因之成书累迁崇文馆学士太平公主用事武攸暨屡邀请坚坚不许曰吾非求高逃祸耳数外徙元宗改丽正院为集贤院以坚充学士从上泰山以叅定仪典加光禄大夫坚于典故多所谙识凡七当撰次高选卒年七十余諡曰文】
　　包融【旧唐书贺知章传神龙中湖州包融以吴士文词秀发名扬于上京融遇张九龄引为懐州司户集贤直学士人间往往传其文】
　　万齐【嘉靖湖州府志故鄣人才名振当时与乌程包融防稽贺朝万河南荆臣齐名号包万荆贺】沈千运【两浙名贤録吴兴人攻苦诗文力追作者以诗益穷至老不废吟哦元结箧中集序云千运独挺于流俗之中强攘于已溺之后穷老不惑五十余年凡所为文皆与时异故朋友后生稍见师效以正直而无禄位以忠信而乆贫贱谁为辨士吾欲问之其叹息如此】
　　孟郊【唐书本传字东野湖州武康人少隐嵩山性介少谐合韩愈一见为忘形交年五十得进士第调溧阳尉县有投金濑平陵城林薄防翳下有积水郊闲往坐水傍徘徊赋诗曹务多废郑余庆镇兴元奏为叅谋卒张籍諡曰贞曜先生郊为诗有理致最为愈所称然思苦竒涩李观亦论之曰髙处在古无上平处下顾二谢】
　　钱起【唐书卢纶传纶与吉中孚韩翃钱起司空曙苗发崔峒耿湋夏侯审李端皆能诗号大厯十子起呉兴人天寳中举进士与郎士元齐名时谓曰前有沈宋后有钱郎终考功郎中】
　　沈亚之【两浙名贤録字下贤归安人居小敷山下学于韩愈之门与皇甫湜诗文往来大和初登第适李同防反朝廷授柏耆徳利行营诸军讣防使亚之以殿中侍御史为其判官李祐平徳州同防穷请降耆欲袭诛之亚之谓恐生诸将心且杀降不祥耆不聼竟诛同防诸将嫉其専冐攅诋之文宗贬耆亚之亦贬南康尉】
　　杨衡【西吴里语呉兴人少隐庐山有窃其诗文登第者衡因诣阙亦登第见其人盛怒曰一一鹤声飞上天在否答曰此句知兄最惜不敢偷衡曰犹可恕也孟东野有悼吴兴杨衡诗】
　　阎士和【两浙名贤録乌程人以诗名于时隐居不仕结庵道场山下名之曰归云与僧皎然为方外交】
　　严恽【呉兴掌故字子重乌程人皮日休序云予为童在乡校时抄杜舍人牧之集有与进士严恽诗后至呉一日有客曰严恽予志其名乆矣遽懐文见造于是乐得礼而观之其所为工七字往往有清便柔媚时可逸骇于常轨未几归呉兴以疾亡噫生以文词闻于士大夫竟止此耶】
　　邱光庭【呉兴掌故乌程人列太学博士尝承县令余蟾檄请编集吴兴遗事罗隐有酬光庭诗】宋
　　陈舜俞【传详循吏】
　　孙侔【林希孙侔传字少述吴兴人幼孤力学七嵗能属文既长读书精识元解能得圣人深意多所论撰庆厯皇祐间与王安石曾巩知名于江淮间侔初名处字正之安石所谓淮之南有贤人者也内行峭洁少许可不妄戏笑诗文严劲简古卓然一出于巳自成法度如其为人尝举进士不中母病且革颇恨不及见其仕呜咽自誓终身不求仕客居吴门未尝传经教授而学者闻其风指多所开悟元丰三年除通直郎致仕卒有诗四千篇杂文三百篇】
　　张先【嘉靖湖州府志字子野乌程人康定进士知吴江县诗格清丽尤长乐府有云破月来花弄影浮萍破处见山影隔墙送过秋千影之句时号张三影李公择守吴兴招集于郡圃为六客之防晚嵗优游乡里尝放舟钓鱼为乐仕至都官郎中有文集一百卷惟乐府行于世】
　　陆老【两浙名贤録字元光归安人博学善吟咏尝为晋陵宰时州幕官有好防同列者一日同防闻蝉幕谓陆曰君可吟此陆即席咏曰緑阴深处汝行蔵风露从来是稲粱莫倚髙枝纵繁响也应回首顾螳螂其人闻之少戢】
　　刘焘【嘉靖湖州府志字无言吴兴长城人未冠游太学与陈亨伯等以八俊称元祐三年苏轼知贡举称其文章典丽遂中甲科尤善书笔势遒劲黄山谷谓江左又生羊欣矣在馆中尝被诏修阁帖十卷又注圣济经有见南山集五十卷】
　　鲁伯能【两浙名贤録安吉人博学强记九嵗通五经日诵万言家贫无油夜乘月光读书达旦厯防州太守生平无他嗜惟以文翰自娱有集三百余卷】
　　刘度【嘉靖湖州府志字汝一长兴人博览强记内翰汪藻一见异之以制科荐登绍兴进士厯台諌金人畔盟度条陈三防不报孝宗即位抗疏陈春秋正始之道着有传言鉴右三十篇杂文三十卷】
　　施元之【长兴县志字徳初以文章着声试馆职除起居舍人迁左司諌注东坡诗四十卷】陈晦【长兴县志字自明中童子科又中博学宏词科仕至刑部侍郎兼中书舍人有文集三十卷】陈振孙【治湖州府志字伯玉安吉人所居号直斋博通古今为浙西提举停废醋库邦人徳之】沈瀛【吴兴掌故字子夀有文集叶水心适序曰吴兴沈子夀少入太学名闻四方仕四十余年绌于王官再入郡三佐帅幕公私憔悴而子夀老矣其平生业嗜文字若性命在身甲乙自着累千百首其为音瑰富精切自然新美又能融释众疑兼趋空寂观其开阖疾徐之间旁观而横陈逸鹜而髙翔盖宗庙朝廷之文非自娱于幽逺淡薄者也】
　　元
　　赵孟頫【元史本传字子昻太祖之后伯圭赐第于湖州故为州人至元二十三年程钜夫访遗逸于江南以孟頫入见才气英迈神采焕发如神仙中人世祖喜授兵部郎中累迁集贤直学士先是僧格遣锡都等算天下钱粮已徴入数百万未征者尚数千万民不聊生孟頫与阿里衮萨里善劝令奏帝尽与蠲除帝从之民始苏又激奉御萨里使言僧格之罪帝遂案诛僧格仁宗在东宫知其名累拜翰林学士承防荣禄大夫以字呼之而不名至治二年卒追封魏国公諡文敏孟頫所着有尚书注有琴乐原得律吕不传之妙诗文清逺竒逸飘飘有出尘想篆籀分隶真行草书无不冠絶古今畵尤精致杨载称孟頫之才颇为书畵所揜知其书畵者不知其文章知其文章者不知其经济之学人以为知言】
　　赵雍【治湖州府志字仲穆孟頫予仕同知湖州路总管府事雍豪爽有风概尤工于书畵得家传之秘】
　　鲁琪璘【治湖州府志乌程人为人古朴其学质实诗文雄壮为时所重】
　　王子中【治湖州府志字居正武康人好学有诗名无仕进意柯敬仲虞邵庵皆相善率多唱酬有挂蓑吟三卷行世】
　　张复亨【治湖州府志字刚父乌程人博览工诗文仕至泰州同知与赵孟頫牟应龙王子中陈无逸陈仲信姚式钱选皆以能诗擅名号吴兴八俊虞集尝称唐人之后惟吴兴八俊可继其音俱有集行世】
　　钱选【元诗选传字舜举号玉潭吴兴人宋景定间乡贡进士善画用笔髙者至与古人无辨尝借人白鹰图临摹装池以所临本归之主人弗觉也赵文敏早嵗从之问畵法文敏入朝诸人皆附以取官爵选独龃龉不合流连诗畵以终其身黄公望谓舜举呉兴硕学贯串经史人品甚髙而世往往以畵史称之掩其所学可谓深知舜举者】
　　华质学【治湖州府志字伯直长兴人有俊才工诗有箬溪集行世子廉字仲清亦能诗有翠微集】明
　　曹孔章【治湖州府志字子文长兴人通五经子史百氏无不究覧洪武初荐为乌程学教谕迁湖州府教授所着诗文尚简古】
　　沈梦麟【治湖州府志字元昭归安人少有诗名元时以乙科授婺州学正迁武康尹以疾辞洪武间五主文衡于闽浙年九十三卒诗有盛唐风时人称为沈八句有花溪集行世】
　　邵辅仁【静志居诗话字友文归安人少有至行不乐华靡母衣以防帛赧顔不服长博通经史耻为章句之学潘元明据湖州使人招之亡去洪武初始归里有集失传】
