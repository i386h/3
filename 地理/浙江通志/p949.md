<!-- { "loadSidebar": true } -->
　　隐眞观龙泉县志在县西二里【李大明隠真观诗晚钟敲罢茶烟歇白云飞度清风发山童寻鹤未归来闲拾松枝明月】
　　庆元县
　　石龙寺　庆元县志在石龙山下唐干符间邑人舍址建宋寳祐元年邑人吴济造经藏一轮今废明天顺元年改名神力寺嘉靖三十七年邑人吴安庆募修易名塔院【毛炳石龙寺诗陌上寻春尽日间门前新栁未胜攀溪环北郭浮龟石寺枕西峯对象山雨杂松声鸣梵阁烟含竹色隠禅闗焚香对坐客中寂薄暮遥看宿鸟还】
　　国朝顺治十七年重修
　　天铭寺　庆元县志在县东象山下建自萧梁元至元间僧至善重建　嘉靖间重修
　　国朝顺治间邑人姚铎建后堂【姚铎天铭寺诗秋老山行悲落木黄花对酒一髙歌萝侵断壁题应徧藓蚀残碑字欲磨添水旧闻萧寺鸽聴琴谁识远公鹅渡江已舍津头筏隔岸回看翠霭多】
　　净心寺　括苍彚纪去县四十二里唐干符三年建久壊明万厯元年僧募缘重修
　　国朝顺治十年僧胜道重修
　　慈照寺　崇祯处州府志去县一十五里唐干符二年建明正徳二年重修东有云岩西有金龟南障薰屏北列中峯寺之出竒者也
　　庄严寺　括苍彚纪去县二十二里唐中和三年建宋大观三年僧子端建藏殿并寳藏
　　觉林寺　崇祯处州府志在县十一都宋太平兴国二年建【吴美中游觉林寺诗呼泉拨火此山中一缕茶烟撩竹风忽见斜阳开晚色相将待月出林东】
　　胜隐庵　庆元县志在下管回龙山
　　国朝康熙九年僧海云重修后有瀑布鹤洞蝶屋试剑石洗耳泉停仙岩飞嶂石印月潭修竹茂林夏不知暑
　　宣平县
　　普照寺　括苍彚纪在县西北一里唐防昌六年建旧名福田宋祥符改今名今为祝厘习仪之所
　　隆福寺　崇祯处州府志在县西三里梁大同三年建
　　云岩寺　括苍彚纪在县西五里原系鲍村鲍家庵元至元间为寺
　　清修寺　崇祯处州府志在县东十六里梁大同二年建
　　冲眞观　嘉靖浙江通志在县北六里唐叶法善建有李邕所撰碑括苍彚纪叶法善舍室为之赐额宣阳续名冲真今炼丹井及铜钟尚存【舒祥冲真观诗短墙断粉画图漫窗外余隂竹几竿过耳笙簧啼鸟歇隔帘香雨落花寒烟边茶灶留賔语月下芸篇伴鹤看一着残棋萧散后无端清思好凭栏】
　　紫阳观　括苍彚纪在县南五十五里宋元祐四年朱芹舍宅为之
　　景宁县
　　金仙寺　括苍彚纪在县西一里宋咸平元年建续处州府志旧传寺宇落成忽溪水暴涨泛一枯槎长十丈余而围半之横于寺前质沉香形如怪石遇一异匠剖而碎之叠于壁间成云霞岩壑之状中塑大士罗汉诸像浑若天成至今一尘不染亦大竒观也【潘琴金仙寺诗少年湖海忆仙闗解组重游鬓已斑对竹最宜当戸月登楼尤爱隔溪山不探物外烟霞趣谁识静中天地寛清世已无尘土梦杖藜宁惮日盘桓】
　　澄照寺　崇祯处州府志县南四十里唐咸通二年建宋乾道二年迁大赤明成化六年重建【潘琴澄照寺诗一出衡门百虑寛烟霞穿尽到禅闗松萝虬结攒新翠栋宇翚飞改旧观岚气着衣晴似雨山风醒梦暑犹寒小窗独坐清无比莫怪闲云久恋山王华澄照寺诗朔风肃寒威草木半摧落喜见松柏青山林未萧索遂为郊原游停舆登禅阁禅居断俗氛幽闲有真乐鸣泉振玉声羣峦拥屏幙炉香浮昼氤清茗薄燕酌野目盼征云凭轩看巢鹤少憇觉心怡百虑俱忘却顾予縻禄人此心良自怍何如鹤溪翁髙志凌霄廓】
　　清修寺　景宁县志在县东唐咸通二年建有赵孟頫书扁
　　普化寺　括苍彚纪在县南鸬鷀村唐天祐元年建今重修
　　惠明寺　崇祯处州府志在县南十里唐咸通二年建今重修
　　岭后庵　景宁县志在卢山即马夫人祖居殿后山巅飞升处亦有小殿望之如青莲然
　　浙江通志卷二百三十四
　　钦定四库全书
　　浙江通志卷二百三十五
　　陵墓【一】
　　禹志传于防稽厯代皆崇禋祀其他王侯将相衣冠剑履之所藏虽厯年寖远而遗迹犹存
　　圣朝泽被幽明于先代帝王陵寝暨名贤墟墓时饬有司修葺而且采樵有禁侵轶有防着为令甲懐古之士能不徘徊而生敬慕乎志陵墓
　　杭州府
　　钱塘县
　　晋抱朴子墓　成化杭州府志在葛岭寳云寺【详仙释吴莱登初阳台谒抱朴子墓诗人生扰扰间颇觉天地窄我忆抱朴子髙堂睨空碧初阳出山上照破万古石丹光动鼎鑪雾气浮冠舄遗书上下卷道妙或黄白老衰及病瘦辛苦为形役岂伊鸾凤姿终以狐兎宅尸解本无形空飞宁复迹郑君曽有传勾漏恍所厯降子傥可问稚川特未隔幽林来魉魉缺井守蜥蜴神仙果何人海岳长献剧世传老死吾谓方朔谪虚坟谁所为怪树独悲激满前湖与山秋色落几席因兹些尔魂目送天边翮】
　　【谨按陵墓所载大概本省人物居多而名宦寓贤亦间有之其分见于各门者已録专传或志铭中辞意与本传相仿者概不重载其有语渉葬地及葬后有兴废者存之至若封公赠公以及姓氏未列人物者则从墓碑行状中间棌入爵里事迹使后之人有考焉】
　　晋杜子恭墓　万厯杭州府志在县北郭【传详仙释南齐书孔稚珪传孔灵产东出过钱塘北郭辄于舟中遥拜子恭墓】
　　隋眞观法师墓　杭州府志在天竺东冈开皇十五年师居天竺手标葬处久废不治宋天禧间王钦若判杭州时访得之甓甃甚工
　　唐冯孝女墓　万厯杭州府志在孝女北乡报恩寺后山古城头【传详列女】
　　唐孝女丑娘墓　咸淳临安志在孝女南乡【传详列女】吴越国文穆王墓　吴越备史王讳元瓘諡文穆葬龙山之南原【传详武功和凝文穆王神道碑云起龙骧化为侯王鸿骞凤翥鹗立鹰扬凛然勍气绰尔防铓大名之后五世其昌武肃开基奄有呉越恩洽百城名驰双阙既委招懐复专征伐焘土苴茅秉麾仗钺尚父弃代元帅承家传荣袭庆奕叶重葩有典有则去甚去奢威名烜赫事望光华谭薮纵横词泉浩渺曹植思迟崔瑗书少月夕花朝猿岩雁沼笔落防牋风生緑篠神传射诀天富兵钤文月角燕颔虬髯威能伏兽名可愈痁抚众以惠待士持谦事必有恒政皆求理扶弱遏强先人后已但见偃风莫闻狎水阜康蒸黎廓清边鄙量陂素广徳岳弥高礼延耆硕令肃权豪庭趋忠烈府集英髦讲论韬畧奬劝勲劳自靖称藩益勤述职防布诏命动遵楷式每陈贡输常逾万亿表率方隅匡扶社稷功庸罕对渥泽无伦礼优伯舅位极人臣镕金镂玉龟纽龙纶永承当代莫继芳尘禁暴戢兵取威定覇方赖控临忽闻薨谢云惨长空星沈永夜号动军民涕泗华夏初闻讣奏寻辍视朝深嗟旦奭不及松乔倍加赠襚久罢箫韶君臣分至水陆程遥间杰沦亡英贤继袭擗踊悲摧无所迨及益务抚循加之周给人情既安兵威自戢一方肃静三世辉荣朝宗事大誓志倾城欲光家世上奉圣明愿书贞石用显声名金玉令人鼓旗良帅徳盛功崇文经武纬述之莫穷言之无愧庶几乎百世千秋人见之而堕泪】
　　吴越国忠献王墓　十国春秋王名佐諡忠献太常卿张昭撰神道碑文葬于龙山之西南原【传详武功】
　　吴越孝献世子墓　咸淳临安志在天竺前山【吴越备史僔文穆王第五子母鲁国夫人鄜氏时王年将四十冡嗣未建及生特加钟爱累奏授两浙副大使果州团练使国建立为世子年十六薨追諡孝献】
　　吴越王妃仰氏墓　咸淳临安志在龙井山放马按表忠观碑载钱氏墓在钱塘者二十有六在临安十有一今不可悉考【十国春秋元妃仰氏湖州人父仁诠以牙将事文穆王有功积官至宁国军节度使天福八年冬忠献王纳为元妃】
　　吴越忠懿王妃孙氏墓　十国春秋妃名太眞钱塘人泰宁节度使承祐之姊周勅封吴越国贤徳夫人宋开寳元年王与妃及世子惟濬入觐加封吴越国王妃是嵗归国薨葬石人岭下
　　吴越太尉开府仪同三司諡贞显薛居正墓　咸淳临安志在灵石山塜前生紫藤遍绕三峰之上其三世孙昂仕至尚书左丞葬天竺山妙法院
　　吴越给事罗隠墓　成化杭州府志在定山乡居山里【传详文苑】
　　【谨按研北杂志云谢皇父常至新城故老言罗隠给事塜在县界徐村之水坞冡碣犹存梁开平四年沈崧志又绍兴府志云隠寓居萧山卒墓在许贤乡明一统志云隠墓在泾县东七十里江西通志云罗隠坟在乐安县罗家潭其说不同未知孰是今仍旧志存以俟考】
　　宋郭皇后夏皇后李皇后韩皇后攒宫　成化杭州府志并在钱湖门外三里南山之修吉寺每嵗春秋太常卿朝献官吏职掌兵士守卫皆如防稽攒陵之仪【宋史新编郭皇后开封人奉直大夫直卿之女孝宗为普安郡王娶焉生庄文太子魏惠宪王諡恭懐后改安穆又改成穆夏皇后宜春人普安郡王夫人郭氏薨宪圣太后以夏氏赐王即位立为皇后諡安恭宁宗时改成恭李皇后安阳人节度使道之女髙宗聘为恭王妃生嘉王即位为皇后諡慈懿韩皇后相州人忠献王六世孙寜宗立为皇后諡恭淑】
　　宋庄文太子攒园　成化杭州府志在钱湖门外又庄文园右法因院为景献太子攒园
　　宋贵妃刘氏攒所　武林旧事在凤凰山奉华寺西湖游览志贵妃临安人父懋献钱二万缗助军费髙宗嘉之令建寺以为功徳
　　宋贵妃黄氏攒所　成化杭州府志在西莲瑞相院【宋史新编光宗贵妃为李后所妬暴卒】
　　宋贵妃贾氏攒所　武林旧事在崇恩演福教寺【宋史新编贾渉之女绍定五年封贵妃】
　　宋知杭州府加兵部侍郎胡则墓咸淳临安志在西湖龙井广福院之麓【传详名臣范仲淹胡侍郎墓志铭皇考讳彭王考讳濲皆隠于唐季考讳承师以积善称公少而倜傥负气格累官工部侍郎集贤院学士进刑部并牧余杭郡践更中外凡四十七年加兵部侍郎致仕朝廷命长子通判钱塘以就养享龄七十有七夫人颍川郡君先以寿终子四楷湘桂淮铭曰进以功退以夀义可书石不朽百年之为兮千载后】
　　宋直秘阁钱龢墓　杭州府志在灵隐天竺两山之间
　　宋和靖处士林逋墓　万厯杭州府志在孤山之隂元至元间儒学提举余谦修葺植梅数百本构亭于下明成化十年郡守李端重修邑人于冕沈恒于墓上重种梅树【传详隠逸西湖游览志余初逋客临江李谘始举进士逋谓人曰此公辅之器逋卒而谘适知杭州为制缌麻服与其门人哭而葬之刻其临终诗纳之圹中叶森修葺和靖先生墓堂记和靖先生墓在孤山宋绍兴间建四圣延祥观诏勿徙墓后贾似道葺祠宇命金华王庭书和靖先生墓五字表墓道林泳为记至元己卯江浙儒学提举余谦徳防命森修葺之始于是年四月廿三日成于五月十三日祀以少牢名其轩曰鹤轩植梅数百本于山之上徳防命森书石焉林景熙过林墓诗回首咸平梦清风自满湖乾坤一士隠身世此山孤鹤去空秋影梅开尚旧株耳孙今白髪持酒酹寒芜髙翥拜林和靖墓诗玉涵香骨老云根占断孤山水月村荐菊泉清涵竹影种梅地冷带苔痕生前已自全名节身后从谁问子孙惟是年年寒食日游人来与酹清尊钱思复拜和靖墓诗梅花冈上酹先生诗句犹同水石清僧饭林钟时复叩客来野鹤不能鸣百年榛莽余瀛屿九月芙蓉似锦城更约雪晴湖上宿笛声留向夜深横】
　　国朝雍正九年粮储道朱伦瀚重修
