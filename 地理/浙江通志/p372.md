<!-- { "loadSidebar": true } -->
　　蒲卢　食物本草东阳蒲卢有长至二尺者【东阳县志长者曰长蒲短者名蒲皆甘可食埤雅曰长而痩上者曰瓠短颈大腹曰匏其注云匏苦瓠甘瓠可食匏可系此与本邑所种不盖泥论语系而不食之义耳凡匏皆可食不食则系以俟其干老而抉取其瓤以用之圣人之言为人误解余见説家云匏性轻浮系之腰可以渡水此言良然尝询之农家云种时不可沾指沾则苦不可食但老而剖之为勺器不剖则用以浮水若盛酒醪贮子粒须是甘蒲其细腰蒲有大小二种极似画家仙人杖头所挂圆正可爱埤雅云细腰曰蒲即此也】
　　笋　武义县志猫竹未出土曰潭笋味最佳又燕笋干嫩而淡者佳
　　树衣　霏雪録金华山中多有之僧家以为蔬味极美贯休诗云僧采树衣临絶壑指此也
　　袜儿花　东阳县志其形似袜不足供翫好取将开之蘂煮食风味特胜干之以茶亦佳此惟东邑有之
　　金蜜　万厯金华府志夏取为良不着假者其色如金蜡之佳者其凝如脂冬蜜惟山中有之稍劣
　　腐丝　东阳县志田豆为上山豆白豆次之撒豆为下质性皆受和烟薰作干香味尤胜但不解作乳近乃切干成丝其细如缕谓之东阳腐丝云
　　桑　农桑谱东阳种比浙西髙大一二倍较湖桑则颇小【东阳县志桑种甚多世所称者荆与鲁也浙西所植枝条柔短鲁桑之也湖桑即荆桑也荆桑饲蚕其丝坚韧本邑颇近之栽接培养皆如法其不接者但以食原蚕不贵也】
　　桐　方舆胜览城西寳婺观古桐森然谚云桐齐檐出状元
　　檀　武义县志石仓岭之旁有老檀髙十余丈年丰则发叶早俭则迟农人占候多验
　　梼　东阳志义乌云黄山双梼木傅大士结庵之所槠　东阳续志槠可作屐惟此达省中裁斲如式而后致之惟正北诸乡近诸暨水路为然余不能也实可食水浸去其澁品味最胜干则仅可作粉
　　檡　东阳县志大者宫室之材未成榦者嫩叶柔条香气酷烈耕农于三月尽刈之踏入水田中谓之采青乃土功所首借者又一种名活脑入田力尤厚其实谓之檡子夏采作腐
　　桕　东阳县志俗谓之栚其实名栚子坚白如脂煎烧成烛亦名蜡烛蜡本出义乌今山乡所产色黄而油少其仁榨油名清油清者为佳其滓成饼以料田其殻烧作炭入炉用亦佳
　　紫石楠　平泉草木记东阳之紫石楠
　　枫香木　名胜志义乌县香山产枫香木
　　连理木　东阳续志东阳淮岩山产连理木大百拱铁树　正统义乌县志云黄庵前有铁树枝叶剥落一榦肤理不腐顽墨如铁
　　桃　东阳志单叶花红其种最良东阳西乡髙城广植呼为髙城桃
　　杨梅　正徳兰谿县志湛里源产
　　石榴　万厯浦江县志铁甲山多安石榴花开如锦袍裼甲
　　栗　东阳县志出瑞山乡者佳安文尤著称安文栗大盈握大小间杂者名五花栗小名毛栗园圃所树仅供茶果而已一名榛栗风食甚佳
　　柿　万厯义乌县志有红珠野猫菉柿小柿油柿数种【东阳县志大者火薰作饼久而凝霜胜呉下所鬻青州饼小而丹者名红珠柿更胜但不多长而圆者名牛奶柿无核次为牛心柿稍尖又次为鸡心柿牛心而小通谓之柿枣切片者名柿花皆逺致隣郡又一种名羊阿柿细小无皮核最美小儿所食也】
　　南枣　金华府志出东阳茶塲最有名【东阳县志浙东西诸大郡逺至京师皆珍之犹仍茶塲之名然他处只知此名不能察其树本之有无也其次谓之魁枣又次名通新枣平民收得一二石者亦自走钱塘得价则还纳粮税懽然如诸谷一熟也旧以茶塲所出为佳相传其大如拳其核尖细如黍决之即脱其甜如蜜香而且脆以此京师皆盛传之今茶塲渐少惟东南诸郷于阜地上植之颇广优劣不一大槩未熟辄击以汤激之使变色谓之汤红干则其色紫已熟者名树头红干则其色丹堪入药用然不多有过熟者须以所煮余汁煮之色味皆似蔗糖谓之糖枣此以时食为美不作干也若其大小则易辨矣棘则小而圆木本不异而性味殊佳者胜枣】
　　榧　东阳县志产玉山瑞山等乡收后将灰拌之令干谓之灰榧炒食甚香最佳者细而长名蜂儿榧种不多得【叶适蜂儿榧歌平林常榧啖俚蛮玉山之产升金盘其中一树断崖立石乳荫根多嵗寒形嫌蜂儿尚粗率味嫌蜂儿少标律昔日取急欲髙比今我细论翻下匹世间异物难并兼百年不许赢栽添余甘何为满地澁荔子正复漫天甜浮云变化空俯仰灵芝醴泉成独往后来空向玉山求坐对蜂儿还想像】
　　蔗　义乌县志向无此种顺治年间从温州得种乃竞栽种之而地力不称利颇防其制为糖不晓作伪得法者真足称砂糖耳
　　莲　东阳县志湖塘平浅者多至十余亩香闻数里不减西泠其菂甚细仅可鲜食藕作粉甚佳叶则时收贮之
　　芰　东阳县志四角无刺者佳六角多刺为下八九月贫人多就水塘摘而煮之以易谷亦当一熟
　　玉兰　花史兰谿产玉兰【万厯金华府志兰谿香山产玉兰无叶而花白有香】海棠　东阳县志有铁榦细肤垂丝等种铁榦以樱桃接细肤以木接垂丝以桑树接
　　玉茗　东阳志似玉仙采而干之夏月茶能解烦热他种有寳珠石榴湘妃皆假其名
　　紫阳花　东阳志紫色鲜妍可爱产石洞书院云是晦庵讲学时所植
　　赛洛阳　东阳山水记登瀛山产更无杂植好事者多赏之
　　萱　东阳山水记东阳东白山有古寺遗址广延数百亩多生萱花开时居人持筐采之
　　瑞香　东阳县志花如丁香春开次第千朶俗名千头草妇女以线穿之绕发髻外谓之花髻
　　兰　方舆胜览兰谿一名縠水岸多兰【正徳兰谿县志香溪即兰溪之下流兰香至此益清故曰香溪花史兰溪兰阴山多兰明一统志武义菊妃山多兰菊】
　　麦兰　兰谱产山谷中香清可爱植则以细沙培之沃以清水即活不畏霜冻亦花中松栢姿也
　　红兰　兰谱惟深山中有之其色纯红香少减四季兰　东阳志产自福建今成本产亦有四季开者灌忌井水栽法更艰大槩与麦兰相反
　　风兰　兰谱金华山岩壑深处悬根而生但用乱发衬之空悬自活根即石斛
　　珍珠兰　东阳续志亦名赛兰本非兰种以其香气似兰而郁也花金色亦名金粟兰形如鱼子名鱼子兰开时如贯珠故名茎以棕丝系之又名吊兰用以贮茶香味俱胜名兰茶
　　瑞兰　兰谿县志县出白瑞兰
　　双头兰　婺兰纪会宋咸淳中兰谿之南塘山出瑞兰叚绮为賛刻石县治【正徳兰谿县志金似孙植兰于庭前号曰兰庭其兰忽开花而双头】
　　水仙　永康县志千瓣者名玉玲珑
　　茉莉　永康县志有木藤二种又名抹丽谓其能掩众花也
　　菊　菊谱婺州有销金紫菊销银黄菊干红菊乃佛头菊种也【东阳山水记武义县小姬山姬水溪多产美菊】
　　竹　金华府志筀竹质软可作器一种皮色纯黄间以緑线花圃种之若紫竹斑竹则二美兼之至金竹水竹利用尤多雷竹入药其方竹鳯尾竹月月竹间有之又别一种为天竹非竹也
　　毛竹　金华府志东阳毛竹可作器【东阳县志竹产不如邻郡之多而坚厚却过之作器耐久其大者髙五六丈防之檐前为夜灯谓之髙灯每冬春之夜逺望如星火又迎神以帛或布系之名长旗此他处所无新出时可作去皮可编筏笋为一春佳防未出土者不知掘取盖不晓土松则弥盛故耳】
　　山竹　金华府志出东阳榦细可为笔管笋亦佳箭竹　正綂义乌县志青潭山之东山源之口多箭竹【东阳县志中实如箭叶甚大土人名箭箬】
　　石竹　武义县志石竹小而密土人植为篱
　　花节竹　金华府续志出东阳金防山他处无有其节线连环异于常竹神杖用之
　　茶　茶经婺州次东阳县东白山与荆州同品茶要録补婺州之举岩碧乳【东阳县志大盆东白二山为最谷雨前采者谓之芽茶更早者谓之毛尖最贵皆挪做谓之挪茶茶客反取粗大但少炊之谓之汤茶转贩西商如法细做用少许撒茶饼中谓之撒花价常数倍正徳兰谿县志茶山山谷深草木森蔚而多茶万厯浦江县志二都三都二十四都二十八都出茶】
　　酒　名酒记金华府有金华酒【谈荟婺之酒有错认水】
　　东阳酒　食物本草东阳酒最佳自古擅名【麴本草其水最佳称之重于他水事林广记所载醸法今则絶无惟用麸麴蓼汁拌造假其辛辣之力俗人因其水好竞造酒味虽少酸一种清香逺达入门就闻好事者清水和麸麴造麴米多水少其味辛而不厉美而不甜色复金黄莹彻天香风味竒絶此皆水土之美故也东阳县志水白米白麴白谓之三白此为上品不与姑苏相袭也次则皮粉合造之麴名常酒又一种人家所造浸米或至一二十日米臭即酒益香麴以诸花及稻苗露为之名花露香味极美又有重之以椒者谓之真珠酒皆不益人别种为白酒夏秋间造随时食之东邑水源多出山脉米麦之性亦异他处故酒味辛烈旧东阳酒殆以郡得名今惟兰陵逺贩武义次之全与本邑不钱惟善谢送东阳酒诗故人逺送东阳酒野客新开北海尊不用寻梅溪上路春风吹与满乾坤】
　　瀫溪春　谈荟兰有瀫溪春酒
　　香山酒　韩翃送金华王明府诗黄蘗香山酒桃花酒　永康县志山中有一种千叶桃花以酒浸饮之除百病名桃花酒
　　花麯酒　东阳县志大者开花入药小则随处皆有伏月采之浸造酒麯较他处特胜
　　茯苓　永康县志自生者佳土人以法种之五年掘黄连　明一统志各县出黄连
　　松脂　东阳县志深山老松逺不能取材四周多凿为穴用竹篛盖之久乃剖取如是一二次皮色皆白体轻易干伐之为勺器其根枯朽则种茯苓
　　细辛　本草衍义东南所用细辛皆杜蘅也【名医别録今用东阳临海者形叚乃好而辛烈不及】
　　雪查　万厯金华府志苹菓晩摘者名雪查尤胜香薷　永康县志产山中一名香菜暑月可作蔬香附子　永康县志一名地久姜古谓之雀头香魏文帝遣使于呉求雀头香即此
　　天门冬　万厯永康县志金胜山少竹木惟产天门冬最良
　　放杖木　本草拾遗生婺州山中如木天蓼老人服之一月放杖故名气味温甘无毒治一切风血理腰脚轻身变白不老浸酒服之
　　金星草　嘉靖浙江通志味苦寒可辟丹石之毒淡竹叶　万厯金华府志东阳县元贡淡竹叶理皮藤　金华府志皮有文理造纸最坚土人煮竹箨和之东阳永宁乡白溪能造其地近剡故尔
　　梨藤　东阳县志其条细如绵取汁作纸胶最良俗以之筑地坚如铁结实如棠梨可啖叶可肥猪
　　黄藤　东阳志其花可食又根蕨可为粉
　　香丝藤　东阳志似白藤而脆可杂用其子可食紫河车　东阳县志土名金线重楼可消臃肿白石乳　宋濂兰谿洞岩记洞岩之山玲珑而郁纡其灵洞凡六一曰白云产石乳倒垂逺望缥缈晶荧夺人目睛极可翫【金华县志嘉靖十八年有人凿石忽露一窍大如缸秉烛进一窟颇觉寛广上皆石乳多黄色再进深数窟之后悬者皆如氷雪医云此即石钟乳也好事者或取为几案间之翫】
　　饭石　宣和石谱婺州东阳县双林寺傅大士道塲山中产石凡有青白紫緑色皆莹彻谓之饭石质细碎堪治为数珠或作纸镇【嘉泰会稽志即紫石英寺僧以饭石神其説】
　　靛青　东阳县志兴叶名蓼儿青不甚佳圆叶者马蹄靛山乡皆种发之以染丝布色深碧另一种名菉豆青又一种名鸭绰青
