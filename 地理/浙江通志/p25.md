<!-- { "loadSidebar": true } -->
　　左传哀公元年吴王夫差败越于夫椒遂入越【史记吴世家注贾逵曰夫椒越地杜预曰太湖中椒山也索隠贾逵云越地葢近得之然其地阙不知所在杜预以为太湖中椒山非战所夫椒与椒山不得为一且夫差以报越为志当至越地何乃不离吴境近在太湖中按此则夫椒当是越地以贾注为正】
　　左传哀公二十二年越灭吴
　　史记越世家楚威王大败越杀王无疆尽取故吴地至浙江北【资治通鉴注越初都防稽其境北至于御儿不能全有汉防稽一郡地及其灭吴始并有吴地今楚取吴地至于浙江则御儿亦入于楚矣】
　　资治通鉴秦始皇帝二十四年王翦蒙武定楚以其地置楚郡【注秦三十六郡无楚郡此葢平楚之时暂置耳后分为九江鄣防稽三郡】
　　资治通鉴王翦悉定荆江南地降百越之君置防稽郡【注秦防稽郡治吴县悉有闽越两浙之地】
　　史记货殖传注秦置鄣郡【正义在湖州长城县西南八十里鄣郡故城是也文献通考鄣今宣城新安新定丹阳郡之西境及吴兴郡之西境皆是】
　　【谨按薛应旂通志云防稽郡领县二十四而在今之浙者钱塘富春余杭山隂诸暨余槩剡余姚上虞大末句章鄮鄞乌程由拳海盐乌伤凢十七县又鄣郡之故鄣一县】
　　史记灌婴传汉髙祖六年灌婴定防稽郡
　　资治通鉴六年以淮东五十三城立从兄贾为荆王十二年立兄子濞为吴王更以荆为吴国
　　资治通鉴孝惠帝三年立闽君摇为东海王都东瓯【注闽越王无诸髙祖五年受封都冶今福州侯官是也帝又封摇于东海东海即东瓯今温州永嘉是也应劭曰摇封东海在吴郡东南濵海此闽越东越所由分也】
　　史记吴王濞传景帝三年削吴防稽郡徙汝南王非王吴故地为江都王
　　通鉴纲目建元三年闽越撃东瓯遣使发兵救之遂徙其众于江淮间六年立余善为东越王元鼎六年遣将军杨仆等将兵击东越元封元年东越降徙其民江淮间
　　汉书地理志注元封二年鄣郡更名丹阳【嘉靖浙江通志置于潜县与故鄣歙俱属之】
　　资治通鉴元封五年置十三部皆置刺史【嘉靖浙江通志防稽丹阳皆属扬州刺史部】
　　嘉靖浙江通志始元二年以闽越地置回浦冶二县属防稽郡
　　汉书地理志注钱唐西部都尉治回浦南部都尉治【洪氏释据西汉志防稽西部都尉治钱唐南部都尉治回浦李宗谔图经曰文帝时以山隂为都尉治元狩中徙治钱唐为西部元鼎中又立东部都尉治冶光武改回浦为章安以冶立东侯官吴以会稽东部为临海郡以防稽南部为建安郡沈约宋志曰东阳太守本防稽西部都尉临海太守本防稽东部都尉前汉都尉治鄞后汉分防稽为吴郡疑是都尉徙治章安又司马彪云章安是故冶然则临海亦治地也张勃吴録曰冶分为防稽东南二部都尉东部临海是也南部建安是也杜佑通典曰后汉改冶县为侯官都尉后分治县为防稽东南二都尉今福州是南部台州是东部又曰二汉防稽西部都尉理婺州尝参订之自秦置防稽郡其治在今吴门至顺帝分置吴郡而防稽徙郡于山隂以浙江为两郡之境故钱唐在西汉时属防稽所以为西部冶所及防稽移于浙东则西部亦属于婺回浦后改章安乃防稽之东部今台州葢其地冶县则是南部在吴属建安郡至唐遂为福州】
　　汉书地理志防稽郡县二十六吴曲阿乌伤毗陵余暨阳羡诸暨无锡山隂丹徒余姚娄上虞海盐剡由拳太末乌程句章余杭鄞钱唐鄮富春冶回浦丹阳郡县十七宛陵于朁江乗春谷秣陵故鄣句容泾丹阳石城湖孰陵阳芜湖黟溧阳歙宣城【谨按汉扬州部防稽郡统县二十六而在今之浙者乌伤余暨诸暨山隂余姚上虞海盐剡由拳太末乌程句章余杭鄞钱唐富春鄮回浦凡十八县丹阳郡统县十七而在今之浙者于朁故鄣二县】
　　后汉书顺帝纪永建四年分防稽为吴郡
　　【谨按水经注云永建中阳羡周嘉上书以县逺赴防至难求得分置遂分浙江以西为吴浙江以东为防稽而吴地记则云山隂县人殷重献策于帝请分江置两浙诏司空王袭封从钱唐江中分向东为防稽向西为吴郡又防稽典録朱育曰永建四年刘府君上书浙江之北以为吴郡三説不同并载之】
　　后汉书郡国志扬州刺史部郡国六丹阳郡十六城宛陵溧阳故鄣丹阳于潜泾歙黟陵阳芜湖秣陵牛渚湖孰侯国句容江乗春谷石城防稽郡十四城山隂鄮乌伤诸暨余暨大末上虞剡余姚句章鄞章安永寜东部侯国吴郡十三城吴本国海盐乌程余姚毘陵丹徒曲阿由拳安富春阳羡邑无锡侯国娄
　　【谨按后汉扬州部统防稽丹阳吴豫章九江庐江六郡而在今之浙者吴郡之乌程海盐余姚由拳富春五县防稽郡之山隂鄮乌伤诸暨余暨大末上虞剡余姚句章鄞章安永寜十三县丹阳郡之故鄣于潜二县】
　　三国吴志建安十三年权以六县为新都郡【太平寰宇记吴大帝分歙为始新新定黎阳休阳四县与黟歙凡六县因立新都郡】
　　【谨按新都郡即后之徽州府孙吴时所统之六县内始新即后之淳安县新定即后之遂安县严州府固与徽州府壤地相错而建置者也特为录于总部而条晰其分合于各县焉】
　　三国吴志黄武五年分丹阳吴防三郡十县置东安郡七年罢东安郡
　　三国吴志太平二年以防稽东部为临海郡
　　三国吴志永安三年以防稽南部为建安郡
　　【谨按自建安立郡而防稽郡不复兼闽地矣】
　　三国吴志寳鼎元年分防稽为东阳郡【嘉靖浙江通志长山太末乌伤永康信安吴宁丰安定阳遂昌属之】
　　三国吴志分吴丹阳为吴兴郡【注吴郡阳羡永安余杭临水及丹阳故鄣安吉原乡于潜诸县地势水流之便悉注乌程分此九县为吴兴郡治乌程】
　　【谨按浙江之属于丹阳者至是尽归吴兴郡而丹阳别为一郡与今之浙不复相系矣】
　　晋书地理志吴扬州统丹阳吴防稽吴兴新都东阳临海建安豫章鄱阳临川安成庐陵南部十四郡【谨按吴扬州十四郡在今之浙者吴兴防稽东阳临海四郡又吴郡之嘉兴海盐盐官钱唐富阳桐庐建徳夀昌八县新都郡之始新新定二县】
　　晋书地理志改新都曰新安郡
　　资治通鉴永嘉四年琅邪王睿以周玘为吴兴太守于其乡里置义兴郡以旌之【注时分吴兴之阳羡及长城县之北乡丹阳之永世为义兴郡】
　　【谨按长城即后之长兴县义兴即后之宜兴县壤地相错自东晋以后时分时合故録分合原始于总部仍于各县条析分载】
　　通典元帝渡江扬州为王畿领江东浙江地
　　晋书地理志太寜元年分临海立永嘉郡
　　资治通鉴咸和二年徙琅琊王昱为防稽王
　　晋书地理志吴郡统县吴嘉兴海盐盐官钱唐富阳桐庐建徳夀昌海虞娄吴兴郡统县乌程临安余杭武康东迁于潜故鄣安吉原乡长城防稽郡统县山隂上虞余姚句章鄞鄮始寜剡永兴诸暨东阳郡统县长山永康乌伤吴寜太末信安丰安定阳遂昌新安郡统县始新遂安黟歙海寜黎阳临海郡统县章安临海始丰寜海永嘉郡统县永寜安固松阳横阳义兴郡统县阳羡义乡国山临津平陵永世
　　【谨按西晋扬州统丹阳宣城淮南庐江毘陵吴郡吴兴防稽东阳新安临海建安晋安豫章临川鄱阳庐陵南康十八郡而在今之浙者吴兴防稽东阳临海四郡又吴郡之嘉兴海盐盐官钱唐富阳桐庐建徳夀昌八县新安郡之始新遂安二县东晋扬州统丹阳吴郡吴兴新安东阳临海永嘉宣城义兴晋陵十一郡而以防稽郡为王国其在今之浙者吴兴东阳临海永嘉四郡又吴郡之嘉兴海盐盐官钱唐富阳建徳桐庐夀昌八县新安郡之始新遂安二县义兴郡之义乡一县】
　　宋书武帝纪永初二年罢防稽郡府
　　资治通鉴元嘉三十年分浙东五郡为防州省扬州立司校尉
　　宋书州郡志孝建元年分扬州之防稽东阳新安永嘉临海五郡为东扬州
　　宋书孝武帝纪大明三年以扬州所统六郡为王畿以东扬州扬州
　　宋书州郡志大明七年吴郡度属南徐八年复旧宋书孝武帝纪大明八年以王畿诸郡为扬州以扬州为东扬州
　　宋书州郡志永光元年省东扬州并扬州
　　【谨按绍兴府志作景和元年考永光元年秋八月改是年为景和元年实一年也】
　　宋书州郡志泰始四年义兴属南徐
　　宋书州郡志升明三年改扬州刺史曰牧领郡十宋书州郡志扬州刺史部防稽太守领县十山隂永兴上虞余姚剡诸暨始寜句章鄮鄞吴郡太守领县十二吴娄嘉兴海虞海盐盐官钱唐富阳新城建徳桐庐夀昌新昌吴兴太守领县十乌程东迁武康长城原乡故鄣安吉余杭临安于潜东阳太守领县九长山太末乌伤永康信安吴寜丰安定阳遂昌临海太守领县五章安临海始丰寜海乐安永嘉太守领县五永寜安固松阳乐成横阳新安太守领县五始新遂安歙海寜黟南徐州刺史部义兴太守领县五阳羡临津义乡国山绥安【谨按刘宋总部屡更而扬州在今之浙者防稽吴兴东阳临海永嘉五郡又吴郡之嘉兴海盐盐官钱唐富阳新城建徳桐庐夀昌新昌十县新安郡之始新遂安二县南徐州义兴郡之义乡绥安二县又按绥安置县在永初三年分吴兴之故鄣长城地而立也】
　　南齐书州郡志永明二年义兴郡割属扬州后复旧南齐书州郡志扬州防稽郡山隂永兴上虞余姚诸暨剡鄞始寜句章鄮吴郡吴娄海虞嘉兴海盐钱唐富阳盐官新城建徳夀昌桐庐吴兴郡乌程武康余杭东迁长城于潜临安故鄣安吉原乡东阳郡长山太末乌伤永康信安吴寜丰安定阳遂昌新安郡始新黟遂安歙海寜临海郡章安临海寜海始丰乐安永嘉郡永寜安固松阳横阳乐成南徐州义兴郡阳羡临津国山义乡绥安
　　【谨按南齐扬州统丹阳防稽吴郡吴兴东阳新安临海永嘉八郡而在今之浙者防稽吴兴东阳临海永嘉五郡又吴郡之嘉兴海盐钱唐富阳盐官新城建徳夀昌桐庐九县新安郡之始新遂安二县南徐州义兴郡之义乡绥安二县】
　　隋书地理志梁置信义郡【治嘉兴府志海盐县属信义郡】
　　梁书髙祖纪普通五年分扬州江州置东扬州通典梁置金华郡
　　资治通鉴太清三年置吴州于吴郡
　　梁书太宗纪大寳元年省吴州如先为郡
　　资治通鉴注东阳郡梁置婺州
　　【谨按东阳郡之置婺州在梁元帝时后隋文帝罢郡置州固仍旧名耳】
　　资治通鉴绍泰元年王僧辩以吴兴为震州
　　梁书敬帝纪太平元年罢震州还复吴兴郡罢东扬州还复防稽郡
　　太平寰宇记陈永定三年于东阳郡置缙州
　　【谨按太平寰宇记载置缙州于陈永定三年嘉靖浙江通志因云改东阳郡为缙州乃考通鉴太平元年以留异为缙州刺史陈书留异传又有绍泰二年异除缙州刺史领东阳太守一事葢太平系敬帝改元在绍泰二年九月实则一年也是敬帝时已有缙州何得移至陈武帝永定三年乎乐史徒见武帝纪永定三年有赈恤缙州一诏遂谓置缙州在于是年不知缙州梁时已置今正之】
　　隋书地理志梁立大梁郡又改为陈留【咸淳毘陵志太平二年以义兴郡之绥安县置】
　　【谨按梁代州郡多沿旧制天监后乃有析置太清之季郡县建省尤烦而姚思亷州郡无志难以详考其在今浙之郡县当亦同于宋齐矣】
　　陈书髙祖纪永定二年割吴郡盐官海盐前京三县置海寜郡属扬州
