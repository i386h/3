<!-- { "loadSidebar": true } -->
　　张正卿妻楼氏　卢道济妻何氏　蔡永寿妻许氏杜童妻石氏　　葛道佑妻杜氏　吴沧母陈氏卢文翁妻胡氏　徐珙妻成氏　　陈时慥妻赵氏郭伯达妻应氏　陈懐诚妻羊氏　马伯定妻陈氏沈叔让妻王氏　徐忱妻金氏　　许本妻贾氏卢鲸妻吴氏　　张绅妻厉氏　　张昌妻何氏郭陛妻马氏　　李教妻陈氏　　杜孟殊母陆氏李栒妻胡氏　　卢尧器妻俞氏　【缺姓】廷望妻许氏许储妻郑氏　　郭光亨妻赵氏　张国缙妻许氏郭铨妻金氏　　郭袖妻金氏　　卢仲辙妻虞氏卢懋祯妻虞氏　赵璟妻金氏　　陈时夏妻李氏陈所道妻李氏　陆应运妻郭氏　郭秉敬妻应氏卢洪弼妻赵氏　卢懋桥妻赵氏　赵贤庠妻应氏王钱妻李氏　　陈彦深妻卢氏　屠天文妻郭氏屠明露妻黄氏　屠明恩妻吕氏　楼继祥妻叶氏胡继芳妻包氏　陈化民妻王氏　包滂妻吕氏赵贤邵妻徐氏　赵明玠妻徐氏　李为国妻赵氏李方端妻卢氏　郭士产妻包氏　陈栻妻马氏郭景翰妻王氏　陈时宪妻金氏　陈所镜妻郭氏
　　国朝
　　任贞女【题旌册任君实女年十八登楼织絍有仆朱兰艳其色潜入拥抱求合女厉声叱之即下楼哭诉于母母出寻父而女已自刭死康熙五十九年奉】
　　【防建坊旌表】
　　吴国元妻杜氏【题旌册年十八夫亡抚孤守志及子长又卒有逼之嫁者氏度不免遂饮药而卒有司详请具题奉防建坊旌表】
　　杜思进妻詹氏【题旌册早寡事姑孝姑患疽药饵罔效氏朝夕吮之无难色抚二子长令从师授学有成守节四十年雍正三年具题奉防建坊旌表】
　　金懋昌妻吕氏【题旌册年二十八夫亡子幼家贫甚亲党强其再醮不从纺绩易粟养孤未几子又殇于是夺志之谋复起氏誓死不移抚侄光祥为嗣长娶媳王氏甫育一孙子复夭媳亦守志不嫁氏荼苦五十五载雍正七年具题奉防建坊旌表】
　　张武慇妻蒋氏【东阳县志顺治三年乱兵入其家欲汚之跃入门前川塘死又徐氏周汝桂妻马氏张文泰妻为兵所掠俱跃入水中死】
　　楼氏六节【金华府志顺治四年土寇掠三都和堂楼姓妇全节者六人王氏楼廷防妻陈氏楼贤材妻蒋氏楼用意妻李氏楼用京妻吴氏楼用孝妻王氏楼用声妻抱幼儿各赴水死】
　　楼廷挺妻黄氏【旧浙江通志有殊色寇入其都氏与廷挺父子皆被执强之不从乃磔其夫以胁之氏骂不絶口复杀其子骂益甚遂并杀之】
　　许钦京妻金氏【东阳县志义乌金德义女顺治初羣盗肆掠氏奉姑偕女媳邻妇百余辈避难泊塘山庄猝遇寇以刀胁诸妇姑当其前氏惧姑见害急叱曰宁杀我因跃起夺其刀自刭十指断裂血溅数尺余寇骇走姑与被难妇俱得全已少苏犹糢糊问姑所在久之卒以创死】
　　赵忠兴妻虞氏【金华府志顺治五年寇乱以家贫不能逺避而寇兵猝至氏携三岁儿急走不能脱被执拉诸马上氏投马而下者三寇知不可辱横刺其胁以毙】
　　陈廷雪妻张氏【金华府志归六年生二子顺治五年寇乱奉姑避他处姑先归氏语其夫曰姑老矣焉有为人子为人妇而避地违亲者乎因与夫归侍寇适至被执氏骂曰头可断身不可辱遂仰天而恸曰吾不能再侍髙堂矣寇以刀砺其颈氏厉声曰杀即杀唬我何为遂杀之】
　　倪良淘妻陈氏【旧浙江通志寇乱见执知不能免乃投于西湖潭中贼怒以铁钩钩出裂其体为四】
　　楼文贵妻卢氏【东阳县志年十五适文贵文贵治农业居一年有鵞啄其田麦文贵击之伤邻儿言不逊文贵殴之邻儿投塘死于是诸豪右及保歇丛至视其室无有乃语文贵曰人命至重家千金亦必尽吾为汝计独有此妇可解耳文贵许之媒者至氏曰是生离也吾何忍媒者曰汝家贫吾为汝易一富者氏曰吾宁甘贫不慕富也文贵无以谢罪则自求死氏曰若死吾与汝同死遂启室逃之空林夫妇同缢死官乃穷治诸人之罪而旌其门此顺治十年事也】
　　虞贞女【旧浙江通志卢濬聘室也濬以疾殇女闻讣恸絶请奔丧父母难之遂求死既而亦如夫疾疾中喃喃若与卢誓同穴者不逾时卒夫家迎其柩合葬焉】
　　王贞女【旧浙江通志陈应彦聘室也未归而彦夭女闻欲奔丧父不许女即絶食服卤嫂救之又捉刀自刭父兄急持之免乃归陈门禀于舅抚一侄为后值土寇掠境重其节不入其门】
　　郭必光妻潘氏【东阳县志顺治十七年光疾死其姑勒令他适氏即投缳自尽】詹允迪妻吴氏【东阳县志　迪与族人某有隙以事防之系狱氏知不免与夫约同日死至期尽散其金珠以与诸穷困遣其奴婢使去至狱视其夫以目相喻对而愤嘻者久之至家取佩刀自刎死于是允迪死未几其仇亦死】
　　陈所达妻羊氏【东阳县志所逹亡氏年少矢志茹苦立继子为夫后遗二女训以内则长女嗣婵适夫未一年夫死有诗寄母为诀悲伤絶食而卒】
　　楼廷陛妻卢氏【东阳县志名松归廷陛六载而夫卒遗一女坚守不二岁丁亥寇掠和堂氏惧辱赴水救苏甲辰年寿终谓甥曰为我合葬事在汝遂卒】
　　吴成雷妻应氏【东阳县志年十六适成雷二载而夫没父母欲夺其志不从姑病割股以进姑为之起暮年以产附祖祠存夫祀又吴成龙妻金氏二十三而寡守志训子年八十以寿终】
　　赵正琏妻楼氏【东阳县志正琏貌陋无能以补伞营生饔飱不给既没楼年二十六无子或意其必嫁嘱其兄弟为之媒氏怒谢絶之不与通曰某虽贫家妇不能为无耻事遂听之独居一室凡庆吊事虽至亲不与闭门织絍其所居当孔道往来之人莫有覩其面者】
　　许钦普妻宗氏　郑国光妻刘氏　华国运妻李氏许淳锜妻俞氏　陈复教妻胡氏　赵忠义妻郭氏吴堡妻金氏　　吴立墀妻蔡氏　胡文期妻王氏李坡妻杜氏　　李发妻陈氏　　方鉄妻金氏吴莲妻虞氏　　黄叔厚妻金氏　张大猷妻李氏陈世明妻许氏　许世修妻陈氏　郭伯丰妻李氏陈所【缺】妻赵氏　王池妻陆氏　　陆衡妻陈氏陈良仕妻赵氏　王元学妻赵氏　郭希敬妻吴氏李方萃妻蔡氏　郭世宏妻吴氏　郭景性妻蒋氏孙可大妻蔡氏　赵正室妻郭氏　蒋康祖妻王氏许如珙妻吴氏　陆应式妻蒋氏　赵明熺妻胡氏马继儒妻蔡氏　徐茂贵妻王氏
　　义乌县
　　元
　　朱氏寿【宋濂朱环女寿传义乌人生有淑姿归金华戚象祖台寇杨镇龙反攻婺州浙东宣慰司史弼捕获之鞫其反状寿父环有亡奴在械中怨环欲诬环出赀助镇龙时史怒寇甚凡狱辞所引必尽杀乃止环子元疾病不能起视寿泣寿曰昔缇萦能救父命我独非人耶乃走告法曹掾冯耿贤曰妾父无罪亡奴欲诬以不道倘事不得直一家枉作泉下鬼闻君素长者独不能相活乎言讫泪如雨冯怒曰此事岂汝女子所知寿哀祈益切冯为恻然良乆曰尔但归吾知所处矣明日使吏椎碎奴口不果诳】
　　明
　　龚印可妻傅氏【万厯金华府志名善贞年未三十夫卒训育二子长宁次泰泰户科给事中死靖难时泰妻亦传氏孀居抚四岁孤永吉长厯考功主事礼部侍郎】
　　郑经妻舒氏【义乌县志年十六归郑景泰中处州贼叶宗留刼掠郡邑氏为所掳夜乘贼寝潜出寨门以罗巾自经家人为收其尸瘗之顔色如生】
　　何仁二妻金氏【万厯义乌县志年十九夫死每泣继之以血敝庐仅三间族有欲其再适而私其产者忽拆毁其半使无以居金志益坚继侄为嗣诏旌之复其家】
　　王贞女【义乌县志许某为室未行某死请于父往吊父与俱至则服衰守丧帷父命之归女取银珥投于水曰此珥若浮当从父命依姑处楼上终其身】
　　黄极妻虞氏【万厯义乌县志极卒遗孤宗镐方三周殡葬后与姑纺绩存活有东阳豪贵张姓者厚贿其父欲令变志卒不能夺孀居六十余年卒年八十五嘉靖年旌】
　　赵术妻龚氏【万厯金华府志嫁未三载而夫殁年甫二十三无子人难其守剪发自盟垂三十年】
　　王尧卿妻骆氏【万厯金华府志年二十而寡恐父母移其志终不归宁其姒得子育之以为嗣】
　　虞凤娘【两浙名贤録虞守中女其姊嫁徐明辉而卒明辉闻凤娘贤欲聘为继室女谓父母曰兄弟无同妻之理则姊妹可知父不听女遂絶口不言自经死】
　　李诚妻洪氏【万厯金华府志诚卒时年十九姑令再适断髪自誓冰操六十余年】吴百忠妻傅氏【万厯金华府志百忠死他乡傅年十九家人欲夺其志不可得时衣食不给又无嗣志节益坚垂四十年以侄大继为嗣】
　　杨金娘【万厯义乌县志杨明八之女幼许胡恩未婚恩以贫故应募过辞明八立语门首石畔女偶窥见之逾年讣闻号恸呜咽誓不再适闾里闻其贤媒妁踵至其父私受里人叶守和聘将改醮焉女知不可移潜往故夫所立石处自缢而死时年十七事在万厯五年女家素零落几于湮没县采公评为立石表其墓】
　　王瓘娘【万厯义乌县志王宗武女受冯希范聘未归夫痘殇讣闻女誓与夫同穴邑士夫有欲聘者女割发以明不二父母知不可夺另建一室以居之足不逾阈目不窥户纺绩自给四十年如一日】
　　刘氏二节【万厯义乌县志叶氏刘润妻年二十四寡居励坚操遗腹一子名耒娶媳朱氏未几耒卒朱年十九无子父母令改适誓无二志事姑惟谨辟纑以资膳养殁与姑同葬有异花出塜上状如白菊】
　　金贡妻李氏【万厯义乌县志年二十六贡亡勺水不入口者七日孀居四十八载时山寇至輙相戒毋惊金寡妇万厯己未曾孙德义举进士疏闻建坊旌其闾】
　　黄承洙妻李氏【旧浙江通志夫亡氏年十九触棺殒地姑曰身有遗姙宗祀系焉徒死何补氏泣从命后生子嗣华成立已又亡遗媳俞氏姑媳相依孀守】
　　朱霈妻陈氏【崇祯义乌县志年二十二霈亡遗腹一子矢志坚守孤长家贫流落普济寺强氏徙居不从孤寻殁复与妇抚孙孙又夭妇去氏朝不谋夕志节愈励年八十五而终宗族共殓之】
　　虞良相妻王氏【金华府志年二十良相亡遗子阅岁又亡父母怜其少劝他适氏断发悲号不能夺继侄德炤为嗣炤死又立侄德耀耀娶室生子父子偕亡复立侄孙应奎承耀祀四遭颠沛零丁孤苦年七十卒】
　　丁文彩妻王氏【金华府志年二十八舅与夫相继亡断发自刃几毙赖姑救苏力贫抚孤事闻旌表】
　　金京娘【崇祯义乌县志行太仆寺主簿世仪女年十五从世仪之任陜西归舟泊宜城盗夜刧之世仪堕水京娘呼号力救贼逼之京娘赴水死时泰昌元年冬也】
　　骆行演妻楼氏【义乌县志居樝林明末溃兵大掠氏出避山谷中至前塘知不可免立塘畔不行须臾卒至跃入水水浅更跃入潭死后得尸潭中端坐如生又骆彪妻楼氏骆邦仕妻金氏逢溃卒俱跃入塘死骆舍妻何氏被杀沈于塘】
　　骆明刚女【义乌县志年十五明刚与女避兵犂壁山下为所得欲汚之先杀其父女以口齩卒臂卒斫其颈半截口不释卒怒寸斩而去】
　　何映贤妻黄氏【义乌县志时已嫠与何瑞上妻骆氏避兵儿家坞卒至搜得黄拔刀胁之不从时骆氏已老厉声曰彼二十八岁守贞可无礼耶卒怒杀之一老婢以主母被杀痛詈卒并杀之黄氏乘间以断竹自刺死】
