<!-- { "loadSidebar": true } -->
　　曹伯来【天唘平湖县志少有隽才九嵗防母事父孝父殁遗妹才数月抚养成婚装遣逾于巳女兄殁遗赀甚厚无嗣伯来仲子应嗣觇嫂意有他属欣然让之迨嗣子中落嵗以薪米赡嫂终其身】
　　魏学洢【檇李往哲续编字子敬嘉善县诸生父忠节公被逮学洢泣血号呼欲随侍入都忠节厉声曰若智出孔文举八嵗儿下耶奈何以完卵狥覆巢学洢遂易姓名宻迩槛车行不令忠节知入都既下狱潜匿邸舍暮夜叩当途父执或拒不纳或见时仅仰天长叹间有泣下数行者学洢欲上书代父不可得呼天龥地展转无策父忽以毙闻遑遽扶榇归里见母恸絶仆地迹不入中阃日夜伏草啼号家人间进粥縻輙以手挥去曰诏狱中谁有怜乃公而授之餐者泪尽继之以血遂病而死朝廷怜之赐优防】
　　俞懋修【天唘平湖县志邑庠生有跛疾父母嫌之娶妇戈颇令淑而嫂酷妒百计搆之父母逾不悦间乗父出挟姑威铜两人别室絶其饮食伯母姚隂佐两人出侨寓武塘时念父母不置相对欷歔曰宁死膝下耳恳族人为请于父父稍悟竟返迨母亡嫂管家政所进皆粗粝懋修与妇更烹鲜藏之以待不时之需父益悟欲夺兄产归懋修懋修号泣牵裾力陈不可后父与兄嫂相继亡懋修抚兄子倍至子允昌语及父母时事未尝不然流涕】
　　陆大铣　陆大锳【天唘平湖县志大铣字恒甫中丞万垓子万垓积俸百金令大铣置田娱老越六载归囊无长物大铣仍以原金进呈奁产曰儿借此足赡何更置为后父殁偕弟三分之弟大锳字宏甫十三随父之任舟覆洞庭牵衣救父冒入重渊防天幸偕出万垓哭母以死大锳每痛父死于母而身不死于父长恸不已平生纯白不设机械至贫而仕不改其操】
　　郁性善【懿行编字承泉嘉善人父京病疽吮之立愈父触豪贵下狱性善千里白父寃以劳成痼疾谓子曰父母生我我以父故致疾何尤焉后疾竟瘳】
　　姚斌【石门县志字仲符庠生六嵗而孤事母梁以孝闻前母兄继周相朂甚严斌事之如父父遗厚赀悉让之兄及兄暴卒适侄游学斌封识所有以俟侄归毫无所染好读书筑即山居购书其中寒暑弗辍着有易衍春秋辨义诸书以子琅贵赠奉政大夫】
　　吴蕃昌【静志居诗话海盐县学生师事刘宗周讲洛闽之学卒时母防未除遗命以衰绖殓其従弟裒仲居母忧过哀卒于防次里人并称为孝子】
　　李应魁【包尔庚李孝子传字坤嘉兴常丰里人家世业农应魁独读书明大义年数嵗至性孺慕动合古人年十八母徐病剧不可救应魁夜则祷天请代昼则奔走医药不解带不栉沐者旬日已刲其左股投汤药进之母病遂已里中喷啧称孝父母先后卒居丧哭泣备礼哀毁骨立庐于墓早夜悲号有芝草生于】
　　戴华【嘉兴县志字君实终身不娶与父母居曰汲防可自任奈何以井臼故舍二亲与儿女子处父病家贫力办药饵父卒不起华恸哭垂絶又十余年母病拮据如初母亦不起初母病昼夜哭甚哀声逹于巷是日忽无声竟日不唘戸邻人排闼入视见其母已死华伏母旁面覆着床已絶矣急灌以汤得蘓切责以大义不得已勉进粥水里中皆称曰孝子】
　　魏学洙【嘉兴县志字子闻忠节少子兄学洢死学濂走阙下学洙侍母钱至孝患难中得钱欢心勤敏博学试辄冠军年二十七侍母疾心力俱瘁母愈学洙竟死】
　　殳邦清【王庭殳邦清传字鳯仪秀水人七嵗防父哀毁如成人养母竭尽子职母卒擗踊庐墓动遵古礼季父客死邦清负骸骨归葬妻亡邦清年三十矢不再娶郡守王鐄髙其行举乡饮宾守道上官鉴旌其庐曰孝义维风】
　　毛文燿【桐乡县志梧桐乡人父病祷天请代委曲以尽色养崇祯甲戌给匾旌奬】
　　吴天泰【旧浙江通志字谧生秀水人母病龥于城隍神疏请减算以代夜梦神许延母年一纪教其弟成立子周瑾庠生曰来举人】
　　徐廷泰【旧浙江通志字宙知海盐人为海昌诸生父洪锡得癎疾廷泰泣祷于神遇道人授以方如方饮父病已八嵗防母虽至老逢忌日每祭必哭闻里党失母者每为悲悼事继母亦尽养家贫好购书笺释性理大学衍义阳明诸书至老不释卷】
　　李元【旧浙江通志桐乡人母殳氏病剖腹割肝以进巡抚行学道旌奨】
　　王永谟【嘉兴县志字公荣弱冠游庠巨盗张三赵山者劫富隣沈姓以天雨隂黒误入其家永谟母为盗所执永谟奔救以身蔽母母得脱永谟右臂为盗所折是年适当乡试以臂折不能书遂见弃年三十五抑鬰死】
　　俞永言【天唘平湖县志字懋孝母病皇皇医祷愿以身代母以簮珥遗之固辞愿与兄共兄嫂既殁抚侄如己子教育之俾有成立】
　　许天赠【石门县志字懋勳幼防父母遘疾侍药不交睫者弥月割股煎汤以进母疾乃瘳逾年母又病忆前汤复割股防死】
　　国朝
　　沈樾【桐乡县志桐乡人父病累月药治不效樾割股肉和药以进病愈母患目疾樾以舌餂之目复眀】
　　程光祖【旧浙江通志字宏先嘉善人五嵗而孤事母晨昏温清不失时母病侍汤药衣不解带目不交睫母没哀恸屡絶防葬尽礼除夕卧墓傍日出拜谒乃返平生急难重义有古烈士风郡守表其门】
　　崔上焕【乡贤留祀册秀水人父琳逺客数年不归上焕年甫十八徒步寻亲风雪饥寒匍匐走数千里负亲以归孝名闻于逺近事嫡母生母皆以孝谨称由吏员选广西经歴宰宁洋以年老致仕】
　　陈良徳【嘉兴府志字尔嘉嘉兴县人顺治元年饥民劫掠遍野良徳年未弱冠负母姚踉跄奔走菽水无缺稍长弃举子业行商数百里间负米养亲徒步往来至两足裂血弗恤也父以夀终庐墓三载嵗时祭祀必哭泣终身不怠】
　　钱纶光【嘉兴府志字防江海盐人性至孝工文词家贫借修脯以养亲人无间言俞化鹏钱纶光行略父瑞征博学有文名官衢州教授纶光勿克従嵗一省视着有寒江归棹诗慕思凄惋见者咸谓不减蓼莪之仆居母忧哀毁骨立尝栽莲于繐帷前凌霜不萎十月莲复花成房人以为孝感】
　　孟春和【公举事实字颖儒嘉善诸生母徐早丧以乱故不知厝所稍长涕泣不已有老妪自逺归谓之曰吾子言汝母殡椿树下顾従军去十年矣春和询其状貌厯四方求之数载遇于泉州偕归指殡所恐伤遗骸以手代锄十指流血检一齿不获袁号龥天齿忽自泥出获全葬庐墓三年隆冬不忍去染哮症年六十卒】
　　许雄【题旌册字熊飞海塩人事亲先意承志虽家贫而甘防无缺母疾吁天求代亲殁哀毁骨立防塟尽守墓三年尝修宗谱以収族人葺逺祖坟墓创宗祠祀产皆竭为之宗党咸称其孝雍正十三年具题奉旌】
　　丁颖诠【公举事实字慈勉嘉善庠生年十三母钱卒哭絶复苏事父鑛竭尽色养父病刺血上神疏愿减已算叩防流血及父殁居防尽哀既葬庐于墓侧与弟集虚涵巨孝友相朂门内无间言年九十卒子棠发戊辰进士官御史】
　　查魏旭【公举事实字次谷桐乡县学生中康熙癸酉副防父继甲为广西隆安令卒于任值吴逆之乱道路隔絶逾二载讣始闻魏旭号泣即日只身就道跽母前诀别曰儿去万里出入兵间得逹父榇所万幸能扶父榇归尤万幸否则流落瘴乡守死父榇防固所甘心母侍奉有兄弟在勿以儿为念遂行及汉阳遇贼掠捶楚无完肤又经全州寒水桥失足堕河若有掖之者浮髪水面遂遇救得不死又一夕行永州慕古山中时昏黒草木蒙杂不辨径闻狼嘷虎啸声信足奔屡蹶屡起仅逹村舍血淋漓满芒屩抵隆安覔至榇所一恸殒絶逾时始苏顾无従作归计傍偟嵗余乃囓指血书词日哀吁道旁见者咸曰此故贤令子也稍得赙助遂扶榇崎岖以归归后疾作卧床第不能兴凡三年乃复其后卒命子必祔葬我先茔之侧庶与吾父母朝夕相依也】
　　程伯鐈【乡贤留祀册字迁于平湖人兄为冦所掠访求止存一侄已隶军籍相抱痛哭赎归为之完娶庶弟二人亦遭兵流落亲往覔归俾有家室嵗时周恤之】
　　王【题旌册字既昌平湖人太学生年十二遭母丧呼抢号泣父病躬亲汤药衣不解带者弥月日祷神前愿以身代及殁哀毁骨立死而复苏尽力殡葬庐墓三载又善事继母委曲承顺母爱之如己子事闻奉旌】
　　曹爚【公举事实字冷民嘉善人父橒以入火敕亲柩病废爚日侍左右眠食不离凡盥洗必躬亲无防微倦色亲殁负土庐墓每祭必哭孺慕终身】
　　孙薰【公举事实字乃赓嘉善人幼尝栖墓垒土以答祖恩血写经以益父算阙辰夏父赴公车母染疴危笃薰以髫龄侍奉徒步触暑求医夜则露祷北辰愿以身代母令就寝辄蓆藳牀下竭蹷旬日备染风暑迨母愈而巳疾日深犹强起供子职竟以形神俱瘁而逝】
　　周钟岳【题旌册石门人早年防父擗踊长号逢祭辰必思所嗜以荐事母跬步不离母疾医药防效祷天号泣愿减巳算益母寿如是七昼夜病渐愈后十年母故依墓三载雍正四年具题奉旌】
　　邹世麒【公举事实字鲁传秀水人考授修职郎赠儒林郎弱龄丧母徐哀号不止父宗仁谕以大义始节哀父坐卧一小楼日夕侍奉有乳燕数百羣巢楼下人异之遂名百燕楼父病衣不解带龥天愿以身代及卒擗踊呕血絶而复苏事继母屠尤先意承志迨葬有白鹤一双飞绕墓上咸谓孝感葬卑庐墓三年至装郡神甃道路遗命其子学博天嘉独修崇圣祠慕义好施不可枚举题旌册雍正十年具题建坊】
　　张友徳【公举事实字汉中平湖人诚孝事亲色爱靡间亲病躬尝汤药及卒哀毁立庐墓三载有木成连理之祥每遇忌辰号泣若居防之礼仲兄出继以本生产业义让子姓贫乏者曰是我先人所遗也闾里称焉】
　　吴焕【题旌册嘉兴县人庠生五嵗防父哀毁如成人事母徐氏曲体承顺四十余年母病痢甞药涤器歴昼夜不寝及卒庐墓三年雍正五年具题奉旌】
　　戴大用【公举事实字圣萃嘉善人事亲色养出告反面无间寒暑父母殁庐墓三年每风晨雨夕呕血哀号其后墓傍产灵芝数本人谓孝感乂念防极恩莫可报乃终身不御荤酒族兄义英患中风症卧床三年大用代谋薪水兼措药饵及殁经纪其丧一姊适李早寡无子迎养于家】
　　杨荃【公举事实字卓伊海盐人居父母丧哀毁骨立三年不食盐酪事其兄兆兰如事父无钜细必谘问而后敢行年八十卒】
　　孙忠【公举事实嘉善人尝随父行奉贤乡父失足溺水为风浪拥去忠投水掖父溯游里许抵芦渚获免母病侍床褥数载无倦容季弟逹早世母以哭子失明忠刺血书金光明经竭诚龥祷瞽障复明迨二亲相继亡庐于墓侧旦暮号恸孺慕之忱至老不替】
　　曹洪然【题旌册嘉兴人居恒跬步不离父侧侍母疾衣不解带夜辄露祷泪渍衣襟及居丧庐墓侧哀感行道每逢忌辰祭祀哭泣如婴儿尝曰吾殁后当葬于墓旁庶魂魄长依二亲也雍正五年具题奉旌】
　　沈茂功【公举事实嘉兴人年十三嫡母朱氏疾奉汤药衣不解带者数月日夜龥天求代卒不起伏母尸一恸而絶逾时始苏事继母谢又事徐亦如之父殁哀毁防于灭性既葬庐墓三年日夕悲号哀感行路题旌册雍正十年具题奉旌】
　　陶宗恒【题旌册秀水人父殁哀号不欲生卜葬庐墓三年居母丧哀毁如防父与父合葬亦庐墓三年常有羣鸟数百鸣松柏间若相助悲哀者生二子嵩昆以两兄乏后俱立嗣焉而已则孑处以终身雍正十一年具题奉旌】
