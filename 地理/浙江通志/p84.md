<!-- { "loadSidebar": true } -->
　　牛头山　名胜志与松阳接境遂昌县志峯峦层叠有九又名九云山
　　月山　嘉靖浙江通志在县西四十五里状如月与瑞牛山相对
　　湖山　名胜志在县北七十里突峙溪口
　　独山　崇祯处州府志在县西八十里一名天马山一名赤壁山【徐应亨独山诗崚嶒见独山鼓楫向西湾喷雪滩声急留云石色斑峯回频指径仄断跻攀转忆浈阳峡徘徊积翠间】
　　大楼岩　栝苍彚纪在县西飞瀑四时不絶冬则凝结倒悬如玉浮图下为龙湫者三十六奇胜为一邑冠【王养防登大楼岩诗独立楼岩最上巅万峯苍翠落飞泉俯寻玉乳平临地仰矗银河直到天曾有黄龙来聴法岂无白鹤下参禅幡然不尽凭虚兴三十六生紫烟】
　　石姥岩　遂昌县志絶顶出泉为池有二金鲤鱼或隐或见又有花一株青红两色殊为奇絶
　　侵云岭　遂昌县志在县北十五里下有马埠巡检司
　　赤津岭　崇祯处州府志在邑北六十里山势峻絶两山如门北至衢州龙游
　　航川　遂昌县志一名航头在邑东十里前有深潭澄澈无防
　　幞头潭　方舆胜览在县东五里大溪中其状似之水涸则见谣言幞头潭上岸遂昌官一半今溪南涨沙与山麓等去潭才数尺而登桂籍者相望
　　双溪　名胜志在鱼袋山下湖山溪金溪二水合流达衢州入浙江
　　梧桐溪　遂昌县志在邑东三十里永嘉志云梧桐溪有两源
　　云和县
　　鳯皇山　栝苍彚纪在县北百里许最为秀拔鲤鱼山　栝苍彚纪在县北五十步许状若鱼首有石室如鱼口最为秀拔陟其巅一境形胜可举目而尽
　　龟山　云和县志在县东一里穹然巑峍其状如龟象山　云和县志在县东二里环列道旁宛如驯象娄狗山　崇祯处州府志在县北二十里为县镇山上有石屋石笋下有清泉旱祷响应
　　白龙山　名胜志在县东南五里环拱县治云和县志山顶有泉出石硿中
　　灵漈山　栝苍彚纪在县东堂宇幽寂瀑布星飞务溪水出焉
　　大杉源山　云和县志在县西七十里崇祯处州府志西为云和东为丽水
　　武岱山　云和县志在二都栝苍彚纪中建庵宇旁有石硿出泉冬夏不絶大雄峯即山之巅为黄家畬通景龙庆三县
　　香火山　云和县志在县东三十里遇旱祷雨多应安溪巅　名胜志路通景宁两山丛峡足以按御安溪　栝苍彚纪在县治南源出东岱下流与双溪滙至小徐绕狮峯合流于浮云溪
　　规溪潭　旧浙江通志达丽水界县北之襟带也
　　龙泉县
　　九姑山　栝苍彚纪在县治北百余步昔县令某九女葬此因名
　　石马山　龙泉县志距县一十五里峯峦秀耸为一邑羣山之祖栝苍彚纪山巅巨石如马有文笔秀才二峯
　　桃源山　旧浙江通志在县西二里龙泉县志天台之右
　　佛山　龙泉县志距县一十里崇祯处州府志又名棋山县治对之
　　豫章山　嘉靖浙江通志在县南二十里唐时常产铜今无下环川流曰豫章川
　　金鳌山　名胜志在县东水中巨石拥起其形似之九漈山　龙泉县志距县一百里嘉靖浙江通志岩高百仞上有龙井者九皆水漩而成各广袤数丈深不可测飞瀑九道自岩顶而下或分或合形若垂声如霹以注于壑
　　匡山【一作筐】　栝苍彚纪在县西一百二十里匡山之水出焉宋濓看松庵记龙泉西南百余里有四旁奋起而中洼下者状类筐箕人因号为筐山山多髥松弥望入云【刘基苦斋记匡山之巅剑溪水出焉四面峭壁拔起岩防皆苍石其下多白云其上多北风李曅匡山行仙人休吹紫鸾笙聴我一曲匡山行青莲居士读书处至今石室丹霞明龙泉西南百余里四面峥嵘翠峯起先生结庵当画图正与匡山景相似屋前屋后皆种松坐看百尺苍精龙苔皮深含霜雪古铁干返走风云从一亭下浸苍波冷缥缈烟云成万顷中有神鱼长比人翠鬐翻动玻璃影一亭上与浮云齐碧阑干外青天低分明投壶笑玉女彷佛出海闻金鸡东南一亭隠林樾地位清髙隔炎热人间亦日如火流疎簟琅玕自苍雪最其秀者环中亭周遭千朶芙蓉青朝来爽气落我萝风吹日天防防鹤怨猿莺归未得绣衣今作青云客故山囘首五情摇归梦时时到寒碧自古山林钟鼎同先生况有前贤风少待功成拂衣去入门依旧山花红】
　　山　龙泉县志距县三十里栝苍彚纪青壁耸削云雾晦防【叶子奇山记山青削入云霄五月风高雪欲飘应有仙人骑白鹤月明闻得夜吹箫】
　　鳯皇山　名胜志在县西四里势若翔鳯
　　天台山　名胜志相传中有小涧桃花片片流出北一墟似石非石莹白可爱其山秀丽挺拔为一邑胜槩
　　琉华山　龙泉县志在县南七十里栝苍彚纪高出境内诸山巅有长湖深不可测下为琉田有青器窰今废
　　石笏山　嘉靖浙江通志在县西十里以形名又西十里曰孝义山宋时孝童卢猛居此下有孝义泉
　　棋盘山　龙泉县志在县南三里上有砰石状如削成因名
　　湖台山　名胜志在县西南八十里五代梁时邑人邱鼔采樵入山忽遇澄湖橘林杳非人间见二叟对奕及还已期年矣
　　黄鹤岭　崇祯处州府志晋唐间龙泉号黄鹤镇者以此乃县之镇山也
　　武溪岭　崇祯处州府志龙泉云和分界于此白云岩　栝苍彚纪上有五显神庙相传宋徳祐中幼主过此日暮屯兵其上俾各负溪石为垒垒与庙至今存管师复隠此人才特盛
　　剑池湖　龙泉县志在县南五里名胜志周三十亩世传欧冶铸剑于此
　　【谨按元和郡县志载有龙泉湖攷新旧府县志俱不载入疑即剑池湖也】
　　溪　名胜志发源于三径经桑溪至锦川披云二桥滙于大溪
　　灵溪【一名槎溪】　方舆胜览在县东一里崇因荐福院北其溪夹长洲为两派里谶云沙洲到寺上龙泉出宰相沙洲到寺前龙泉出状元后何执中拜相刘知新释褐为首葢符其谶云
　　秦溪　旧浙江通志剑池湖在其隂龙泉县志下与蒋溪合流大溪
　　稽圣潭　崇祯处州府志旧有桥亘县学水口
　　庆元县
　　霞披山　嘉靖浙江通志在县治南色如渥丹象山　名胜志在县治西北
　　松源山　崇祯处州府志在下管势若建瓴【徐应亨松源山诗迢递松源县盘囘翠霭中雪涛喷逺白霜叶堕疎红仙境千崖合人烟一迳通隔村闻犬吹疑有武陵翁】
　　石壁山　名胜志在县东十里石笋凌空为邑关阻巾子山　庆元县志一名锦山在县北十里两峯对峙佳气浮空若彩桥然学宫在其下
　　薰山　旧浙江通志在县西十二里嘉靖浙江通志吐气如虹与锦山相对芸溪之水出焉薰山相接曰文笔山圆尖如削稍西曰仙桃山山多桃树春花盛开烂若云锦
　　天马山　栝苍彚纪去城南二里山之近而尊者温阳山　旧浙江通志在县西南六十里
　　百丈山　栝苍彚纪距城西三十里悬崖孤峭下有龙湫相传为马氏女栖真所丹成仙去
　　鳯皇山　庆元县志在县西七十里飞翥比翼高入云汉
　　石龙山　崇祯处州府志在县西北数百步蟠据若龙伏而再起颖如卓笔因名文笔
　　粉盒山　金钗山　龟山　防山　莲花山　庆元县志在五都各以状名并钟奇瑞
　　横岭　旧浙江通志在治东八十里连旦云中入闽界
　　乌石岭　庆元县志在县西十里石壁峭削为邑西障
　　安溪　栝苍彚纪水出挂桥山下
　　芸溪　庆元县志在县北二十五里合槎溪水梅溪　栝苍彚纪水过头陀峡桥趋郡城
　　景宁县
　　桂山　崇祯处州府志在治北山上有突石方正如印旁生奇木以防之自福建夀宁万里林导家至此
　　玉泉山　栝苍彚纪麓有泉滴岩清莹如玉故名有洗心亭邑人胡岳建题曰鹤溪洞天
　　雅山　景宁县志在县西一里上有孤峯特耸遥望俨若雅立即儒学朝山
　　香山　栝苍彚纪对县之山千岩竞秀为一邑胜槩豸山　景宁县志在县西半里其形如豸故名笔架山　景宁县志在县北五里宛若笔架
　　勅木山　崇祯处州府志高数千仞积雪经旬不消【陈孟素浙勅木山诗寻幽直上最高峯万仞青边一径通直可低头看落日真堪垂手数飞鸿蒲塘沈碧涵秋影石湩生香验嵗功因过招提归路晚芒鞋踏破白云封】
　　石耳山　名胜志在县南岩高百余丈上生石耳如葚乂有响岩扣之作声
　　石牛山　名胜志在县南十里崇祯处州府志高百丈顶有巨石黒色旋伏如牛
　　洪岭　景宁县志在县北十五里适郡必由之路岭最险峻知县汪士璜开凿行人便之号岚头岭
　　乌铁岩　栝苍彚纪在治东半里时雨初霁石色如铁其第二峯尤陡絶
　　卢栖洞　崇祯处州府志唐道人卢敖栖其中大溪　栝苍彚纪古浮邱伯沐鹤于此又名沐鹤溪【潘援沐鹤溪诗沐鹤仙人去不还沐鹤溪水清且寒细栁青青照清沚落花防防浮沧澜我来访古寻仙趾逝者如斯契深理振衣吟啸过芳洲緑隂白鹭惊飞起】
　　尘溪　景宁县志在县南二里宋秦少游访墨法师于此
　　大滩　栝苍彚纪东下五十里大石错立形如犬牙水行峡中如雷下有独石高四五丈屹立湍流中知县钟夏嵩就山水之峡筑隆闗以为防御宣平县
　　占鳌山　嘉靖浙江通志在县北一里
　　台山　嘉靖浙江通志在县北二十里层峦叠嶂迥出诸山前有松溪后有桃溪山界于中二水夹而西下又折而西十里曰砻坑山
　　楼台殿阁山　崇祯处州府志其状俨肖
　　墨山　栝苍彚纪在县治东五十五里高耸千仞其色如墨
　　栗山　名胜志在城西四里环山二水左曰午溪右曰申溪皆以方位名
　　欧溪山　栝苍彚纪在县东五十五里相传古欧冶子铸剑于此
　　天马山　崇祯处州府志在县南十里
　　白马山　栝苍彚纪在县西五里上有石室室中有石击之铿然有声
　　榅样山　栝苍彚纪在县西一十五里山顶有唐葛周庙名胜志三峯错峙四面峻絶
　　俞高山　玉岩山　旧浙江通志俱县南六十里竹客山　崇祯处州府志又名寨头可防御松阳县分界
　　槁岭　栝苍彚纪在县治南越此为丽水界
　　箓符岩　崇祯处州府志俗传叶法善埋箓符于此东岩　栝苍彚纪在县西五十里四面陡絶惟一径扪萝可入一名赤楼山
　　西岩　栝苍彚纪又西四十步与东岩对峙唐袁晁宋方腊之乱郡人避此获免【何镗西岩记海内称十大洞天栝苍居其一环栝苍千里内名山川以什数惟青田之石门为最胜缙云之仙都为最奇而穹窿崛起中嵌洞穴怪伟环峙莫过于宣平之东西两岩】
　　白泄岩　崇祯处州府志一名云岩高百余丈一径可拔萝而上正统间寇乱乡人避难于其巅
　　箓溪　栝苍彚纪发源于曳岭至洗滩防马村水茭溪　栝苍彚纪在县治西自砻坑出大溪口达丽水玉环
　　玉环山　太平寰宇记一名木陋屿又名地肺山在海中周五百余里去郡二百里上有流水洁白如玉因以为名按登真隐诀云郗司空先立别墅于此东晋居人数百家至今湖田见在洞天福地记山为第七十一福地在温州乐清县台州府志一名木榴山避钱王讳改今名
　　国朝雍正八年浙江总督【臣】李衞题请展复奉
　　防设立同知一员筑城于其上
　　【谨按晋书地理志孝武帝宁康二年分临海郡永宁县置乐成县宋属永嘉郡后废置不一至五代吴越时改为乐清今玉环山在太平乐清两县界海中】
