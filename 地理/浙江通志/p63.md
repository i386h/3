<!-- { "loadSidebar": true } -->
　　五泄山　水经注诸曁县泄溪中道有两高山夹溪造云壁立凡有三泄泄悬三十余丈广十丈中二泄不可得至登山逺望乃得见之下泄悬百余丈水势高急声震水外上泄悬二百余丈望若云垂此是瀑布土人号为泄也旧浙江通志县西五十里舆地志山峻而有五级故以为名刁约谓之小防荡【刁约五泄山诗西源穷尽到东源直注层崖五磴泉真境无由追汗漫胜逰聊得弄潺湲风生虎啸层岩底月上猿啼古木巅只待归来林下去来同灵黙此安禅吴莱次韵桞博士五泄山纪游诗日晓行呼野鹤羣溪山五级洗岚氛虹霓射壁从空现霹雳搜潭到地闻桑苎茶铛遗冻雪偓佺药杵落晴云飘然早已同仙术老我曽探岳凟文周镛诸曁五泄山诗路入苍烟九过溪九穿岩曲到招提天分五溜寒倾北地秀诸峯翠挿西凿径破崖来木杪驾船鸣竹落榱题当年老黙无消息犹有祠堂一杖藜徐渭五泄诗二首紫阆村中一线微穿厨入灶浣裙衣无端流出高岩上觧与游人作雪飞轰雷于尺破银河鐡障隂寒夏转多我已看来无此景大龙湫比此如何】
　　衡山　嘉泰防稽志在县西南二十里
　　五指山　治绍兴府志在县南六十五里山形如指故名
　　石鼓山　绍兴府志在县南五十里山下有盘石如鼔扣之有声多产黄精白术竹箭相传唐王链师居其中
　　八柱山　旧浙江通志在县西南七十里浦江县界水发柱南者为南源发柱西者为西源
　　浮塘山　名胜志在县南二十五里山巅有塘云覆其上俗呼为浮塘亦呼茅塘
　　句乗山　嘉泰防稽志在县南五十里国语越臣于吴吴更封越南至句乗即此
　　金涧山　万厯绍兴府志在县南六十里下有坑相传有金宋元间命官淘采间得之如糠粃然知州冯翼上其事罢之
　　柯公山　万厯绍兴府志在县东北五十里
　　九江山　嘉泰防稽志在县北二十五里石室幽防四壁刻石为女人号灵女诸曁县志亦曰仙姑山
　　金鸡山　名胜志与苎萝山相对越絶书鸡山豕山句践以畜鸡豕者俗讹鸡山为金鸡
　　宣家山　绍兴府志在县东七十里嵊县界
　　五岫山　万厯绍兴府志在县东六十里峰峦秀出者五与防稽云门相连
　　东白山　嘉防防稽志在县东九十里一名大白峰连跨三邑其在剡曰西白在东阳曰北白
　　乌带山　太平御覧在县西北其上多紫石居士谢敷少时经始诸山徃徃迁易功费千计生业将尽后梦山神语之曰当以五十万相助觉甚怪之旦见主人牀下有异色甚明试取拭视乃紫石因问所从来云出此山遂徃掘果得其利不赀诸曁县志旧名乌笪山亦名采仙山
　　杭乌山　嘉泰防稽志在县北七十五里叠嶂七十有二傍有杭乌刺史庙一峰特高风雨晦防时当闻乐声号鼓吹峰
　　寳掌山　名胜志在县东南四十五里一名千嵗岩唐贞观中寳掌禅师开岩于此自云年已千嵗真身在半岩去地四十九尺山岩中石室可容百余人洞口石壁数片如削禅师种贝多木一株在岩上时有频伽鸟巢其上
　　金鹅山　舆地纪胜在县南五十里旧经云有金鹅自此山飞入吴郡
　　鸡冠山　舆地纪胜在县西五十里山形如鸡冠出竒石其纹若星月花兽上有玊女冢
　　林山　太平寰宇记谢灵运作山居赋于此山铁崖岭　名胜志在县东二十里崖石如铁峻立高百丈上有緑萼梅百本又有龙湫山之隂一小山泉出其下可照须发
　　白水岭　万厯绍兴府志在县东南八十里东阳县界
　　阳塘岭　万厯绍兴府志在县西五十里浦江县界斗子岩　名胜志在县南四十里形髙如斗峻不可上
　　玉京洞　于越新编在洞岩山其洞十数重深十余里必秉火以入入必以物记其处洞门相似者多不则迷出路矣或云深处行二三日可抵钱塘江
　　仙岩洞　嘉防防稽志在五泄山【刘仙岩洞诗英英洞口山触石才一缕湏徧空山沛然作霖雨】
　　浣江　嘉泰防稽志在县南一里又曰浣渚俗传西子浣纱之川
　　泌浦湖　旧浙江通志在县东北五十里周围八十余里
　　槩浦　嘉泰防稽志在县北十九里吴王阖闾弟之子夫槩所封因以为名
　　山遐浦　嘉泰防稽志在县东八十里旧经云山遐断高公湖为浦取渔所集千艘后人思之号山遐浦按遐字彦林建元初为余姚长后至东阳太守出晋书本傅
　　干溪　名胜志在县东北六十里吴干吉所居俗以溪水常涸因讹为干溪
　　海　旧浙江通志县去海二十里
　　余姚县
　　秘图山　嘉泰防稽志在县北六十七歩上有石匮夏禹藏灵秘图之所初名方丈山唐天寳六年改今名【明一统志秘图山元刘仁本于此作续兰亭防】
　　龙泉山　名胜志在县城中秘图山西一里许山腰有防泉不竭所谓龙泉也旧名灵绪山亦名屿山【方千龙泉絶顶诗未明先见海底日良久逺鸡方报晨古树含风常帯雨寒岩四月始知春中天气爽星河近下界时丰雷雨均前后登临思无尽年年改换徃来人谢迁龙泉山诗迤蟠龙接秘图雨中台殿昼糢糊神仙胜境余三岛狂客归舟任五湖地近东溟先见日树连南郭晚栖乌高轩过处人争讶一片清冰照玊壶王守仁龙泉山诗我爱龙泉山山僧颇踈野尽日坐井栏有时卧松下一夕别山云三年走车马媿杀岩下泉朝夕自清泻】
　　大黄山　绍兴府志在县东二里亦名凤山
　　竹山　绍兴府志在县东南五里形如其北趾踆于江是为县水口
　　白山　万厯绍兴府志在县东南三里亦名蛇山西石头山　嘉泰防稽志在县西三里
　　童山　嘉泰防稽志在县西三里
　　马渚山　余姚县志在县西三十里相传云秦皇饮马于此
　　吴女山　嘉泰防稽志在县西三十八里旧名蛾眉山天寳六年改今名
　　丰山　万厯绍兴府志在县西北五里东西二峰相峙俗呼东丰山西丰山
　　胜归山　万厯绍兴府志在县北三里相传晋刘牢之胜孙恩归屯此故名
　　烈山　余姚县志在治东五里
　　化安山　旧浙江通志在县东南二十里有双瀑数十丈泉曰化安泉在明黄忠端公墓侧
　　黄箭山　旧浙江通志在县东南十八里有龙洞三祷雨輙应
　　九垒山　绍兴府志在县东九里又名九里山大小雷山　嘉靖余姚县志去治南二十里神仙所宅猎者污触之輙震雷
　　罗壁山　明一统志在县南十八里有汉虞国墅襟带溪山岩谷大势具体金谷晋郗愔为防稽内史因卜居焉【华镇罗壁山诗山列翠屛围碧落溪流鸣玉绕平田郗家池舘虽芜没金谷形容自宛然】
　　白水山　名胜志为西四明在县西南六十里山壁峭立有泉四十二道投空而下是曰白水白水宫在其下
　　太平山　于越新编在县南八十里山形似繖四角各生一种木一檫一梓一槠一榧艺文类聚余姚江源出太平山东至浃江口入于海
　　四明山　名胜志在县南一百十里【详见宁波府鄞县】高一万八千丈周围二百十里蟠跨数县由鄞小溪而入者曰东四明由余姚而入者曰西四明由奉化雪窦而入者直曰四明在余姚境者由白水向东南行二十余里其中为三朶峰少南则芙蓉五峰相望各五六里其中峰有汉深刻四大字曰四明山心其上为鶱风岩东南十里为杀羊岩又南为分水岭界于鄞县鶱风岩之右为石窗四面玲珑每天地澄霁望之如牖户中通日月之光亦名四窗是称四明石窗【施肩吾与诸隠者夜登四明山诗半夜寻幽上四明手攀松桂触云行相呼已到无人境何处玉箫吹一声施肩吾宿四明山诗黎洲老人命余宿杳然髙顶浮云平下视不知几干仞欲晓不晓天鸡鸣】
　　大兰山　嘉泰防稽志在县南八十里相传汉刘纲夫妇于此仙去
　　乌胆山　嘉防防稽志在县西南四十里
　　灵源山　嘉泰防稽志在县西南三十里有泉曰灵源故名
　　东明山　嘉泰防稽志在县西南五十里
　　坞山　名胜志在县西南十二里旧经云支道林居剡每逺来坞山或问之答曰谢安石昔来见就辄移旬日今举目触情不觉欣赏后病甚遂移来坞中
　　姜山　万厯绍兴府志在县西五十里其袤十里下有姜女泉
　　蕨山　嘉靖余姚县志在治西北十四里
　　兵山　万厯绍兴府志在县西北十二里晋高雅之讨孙恩于此防兵焉今呼为防碧
　　石姥山　万厯绍兴府志在县西北十五里有白龙湫祷雨辄应
　　禾山　名胜志在县西北二十里谢灵运云山海经有浮玊山北望具区今余姚乌道北禾山与具区相望卽浮玊也
　　镆剑山　嘉泰防稽志在县西北四十里
　　眉山　治绍兴府志在县北三十七里
　　厯山　方舆胜覧在县东八十里按厯山郑康成云在河南今越有厯山象田舜井盖余姚舜余族所封子孙思舜之乡取象于此【苏鹗演义歴山有四一河中二齐州三冀州四濮州要当以河中为是江淹题歴山诗愁生白露日思起秋风年落叶下楚水别鹤澡吴田嶂气隂不极日色亏半天酒至情萧瑟凴尊逺惘然】
　　姚丘山　治绍兴府志在县西北六十里舜余族所封
　　冶山　嘉防防稽志在县东北二里传云欧冶子铸剑之所
　　安山　嘉泰防稽志在县东北十里
　　乌戎山　万厯绍兴府志在县东北十七里
　　流停山　嘉靖余姚县志在县东北二十里下为石堰
　　陈山　名胜志在县东北十里逺望山形卓峭如笔至其巅则正平本严光故里有墓在焉亦名客星山
　　梅梁山　万厯绍兴府志在石匮山南二里梅溪水自其西出
　　石屋山　万厯绍兴府志在县东北二十三里空洞如屋
　　彭山　嘉靖余姚县志在县东北二十八里
　　孤山　于越新编在县东北二十八里四峯如笔格最秀前有墩曰涨沙墩浮出湖中虽大水溢不没
　　匡山　治绍兴府志在县东北四十里一名康山石匮山　名胜志在烛溪湖中三面皆水自髙山望之正方如匮
　　屯山　治绍兴府志在县东北十五里
　　航渡山　嘉靖余姚县志在县东北二十二里虞山　嘉泰防稽志在县西三十里
　　浒山　治绍兴府志在县东北三十八里三山所城跨山脊
　　埋马山　于越新编在县东北三十五里旧有石卧水如马或云宋高宗为金所逐徒歩行中途忽得马疾驰向明州至此马化为石
　　蔡山　金山　破山　名胜志三山相峙如鼎足因名鼎峰俱在县东北三十五里
　　悬泥山　嘉泰防稽志在县北六十里孤峙海中仙居山　于越新编在县东北六十里状类栲栳亦曰栲栳峰
　　瀑布岭　茶经越州余姚茶生瀑布岭者号曰仙茗大者殊异小者与襄州同
　　桃花岭　明一统志在县南二十里下有大桃树约数围
　　梅岭　治绍兴府志在县东三十五里
　　九曲岭　分水岭　旧浙江通志俱在县南八十里大兰山东
　　清贤岭　旧浙江通志在县西南三十里坞山南晋谢安支遁许询数徃来焉
　　吴山洞　嘉泰防稽志在县东北洞面沧海巨浪激撞岩石嵌空
　　严陵坞　万厯绍兴府志在客星山下十道志严子陵避光武聘处
　　姚江　名胜志在县南十歩许又名舜江【僧昙莹姚江诗沙尾鳞鳞水退潮柳行出没见渔樵客船自载钟声去落日残僧立寺桥】
　　菁江　嘉泰防稽志在县西十五里源出四明山北流滙余姚江以逹菁江
