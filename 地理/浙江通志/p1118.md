<!-- { "loadSidebar": true } -->
　　秋山崒嵂海日红浮晖倒映金芙蓉苍崕负杖招羽客擕我直上香罏峰枫林黄叶下幽壑杖底风吹草衣薄石屋髙看洞鸟翻横梁斜度山花落秋空望海海色飞赤城万里烟霏霏越王台上青燐起夏后祠前白雁稀玉函金简探难得况蹈岖嵚未曽息北谷空标承露台南还竟负凌风翼苍崕四顾意气开吹笙跨鹤真仙才何年乞汝盈箱药共俟安期海上来
　　湘湖采莼歌　　　　　　　　　毛竒龄鸭乌山前春欲暮阿子前湖采莼去藕根菱叶生满湖艇子湾湾不知处画竿十尺挑碧丝香莼宛转生华滋山前山后人难遇采得盈筐欲寄谁
　　金镮曲为项家妇作　　　　　　洪　升王家有女字秀文少小绰约兰蕙芬项郎名族学诗礼金镮为聘结昬姻十余年来人事变富儿那必归贫贱一朝别字贵豪家三日悲啼泪如霰手摘金镮自吞食将死未死救不得柔肠九曲断还连卧地秪存微气息讵料国工赐灵药吐出金镮定魂魄至性由来动彼苍一夜银河驾乌鹊嗟哉此女贞且贤项郎对之悲复怜朝来笑倚镜台立代系金镮云鬓邉
　　富春道中　　　　　　　　　　查慎行乌桕林中霜撒花千树万树围村家门前红叶扫还落白子着枝如白花寒鸦成羣啄不尽几处飞出声哑哑荒湾败苇江忽转雁阵欲落整复斜青山正缺天一面澹入无迹云拖沙十年梦想富春渚指图画空嗟呀岂知去家才百里足所未到如天涯人情贵逺每忽近往往耳目遗烟霞他年卜居或未穏此际覔句差堪夸江山秀絶客懐俗毋使扰扰同鱼虾
　　七里泷　　　　　　　　　　　查慎行泷中乱峯髙插天泷中急水折复旋泷中竹树青如烟白龙倒垂尾蜿蜒泄云喷雾为飞泉晴光一线忽射穿雨白昼打客船船行无风七十里一日看山柁楼底
　　山隂五老歌　　　　　　　　　查　升
　　熙朝养老崇胶庠颁赐粟帛嵗有常时维春矣
　　帝省方黄衣皓首拜道旁所过十里或五里老人什伯
　　争迎喜自言生作
　　尧舜民出作入息防
　　皇仁县家给得黄丝绢由来
　　赐出光明殿频年被服
　　圣人恩今朝喜识
　　君王面谁与健者山隂民有五兄弟歌庄椿生本同根复同茂其幼七十长九旬五人有妇各偕老弋雁鸣鸡赓静好出腹于今聚一堂孙枝几辈盈懐抱更有同懐双女弟结褵嫁得贤夫壻白首相庄十四人修龄屈指盈千计五老匐伏
　　行宫前观者欢笑声喧阗黄门陈奏开
　　龙顔擘窠运帚生云烟如此祯祥世希有一门人瑞登
　　耆耉
　　奎章赐出万人看溢巷填衢齐额手臣闻汉庭四皓非同生淮安八叟无留名又闻五老浮河应列星传之载籍夸神灵何似五人一父母嵗月天长复地久防臣窃喜附枌榆愿言作歌垂不朽谁云世无真神仙五人皆得全其天自今茀禄尤延绵齐祝我
　　皇亿万年











　　浙江通志卷二百七十三
<史部,地理类,都会郡县之属,浙江通志>
　　钦定四库全书
　　浙江通志卷二百七十四
　　艺文【十六】
　　诗　　五言律
　　送杨道士往天台　　　　　　【唐】张九龄
　　鬼谷还成道天台去学仙行应松子落留与世人传此地烟波逺何时羽驾旋当头一把袂城郭共依然
　　寄天台司马先生　　　　　　【唐】崔　湜
　　闻有三元客祈仙九转成人间白云返天上赤龙迎尚惜金芝晚仍攀琪树荣何年缑岭上一谢洛阳城
　　送刘少府游越州　　　　　　【唐】骆賔王
　　一邱余枕石三越尔懐铅离亭分鹤葢别岸指龙川露下蝉声断寒来雁影连如何沟水上凄断听离
　　春日登金华观　　　　　　　【唐】陈子昻
　　白玊仙台古丹邱别望遥山川乱云日楼榭入烟霄鹤舞千年树虹飞百尺桥还疑赤松子天路坐相邀
　　寄天台司马道士　　　　　　【唐】张　説
　　世上求眞客天台去不还传闻有仙要梦寐在兹山朱阙青霞断瑶堂紫月闲何时枉飞鹤笙吹接人间
　　婺州留别邓使君　　　　　　【唐】张循之
　　西掖驰名久东阳出守时江山婺女分风月隐侯诗别恨双溪急留欢五马迟廻舟映沙屿未逺剩相思
　　剡谿馆闻笛　　　　　　　　【唐】丁仙芝
　　夜乆闻羗笛寥寥虚客堂山空响不散谿静曲宜长草木生边气城池泛夕凉虚然异风出髣髴宿平阳
　　送苏倩游天台　　　　　　　【唐】张子容
　　灵异寻沧海笙歌访翠微江鸥迎共狎云鹤待将飞琪树尝仙果琼楼试羽衣遥知神女问独怪阮郎归
　　泛永嘉江日暮廻舟　　　　　【唐】张子容
　　无云天欲暮轻鹢大江清归路烟中逺廻舟月上行傍潭窥竹暗出屿见沙明更値微风起乘流丝管声永嘉即事寄赣县袁少府瓘　　【唐】张子容
　　山绕楼台出谿通里闬斜曾为谢客郡多有逐臣家海气朝成雨江天晚作霞题书报贾谊地湿似长沙
　　奉和崔司马游云门寺　　　　【唐】孙　逖
　　系马清谿树禅门春气浓香台花下出讲座竹间逢觉路山童引经行谷鸟从更言穷寂灭回防上南峯酬万八贺九云门下归溪中作　【唐】孙　逖
　　晚从灵境出林壑曙云飞稍觉清溪近回瞻画刹微独园余兴在孤櫂宿心违更忆登攀处天香满袖归
　　送邱为落第归江东　　　　　【唐】王　维
　　怜君不得意况复栁条春为客黄金尽还家白髪新五湖三亩宅万里一归人知尔不能荐羞称献纳臣
　　寄镜湖朱处士　　　　　　　【唐】李　颀
　　澄霁晚流濶微风吹緑苹鳞鳞逺峯见淡淡平湖春芳草日堪把白云心所亲何时可为乐梦里东山人
　　若耶溪逢孔九　　　　　　　【唐】李　颀
　　相逢此溪曲托胜在烟霞潭影竹间动岩隂檐外斜人言上皇代犬吠武陵家借问淹留日春风满若耶
　　送少微上人游天台　　　　　【唐】刘长卿
　　石桥人不到独往更迢迢乞食山家少寻钟野路遥松门风自扫瀑布雪难消秋夜闻清梵余音逐海潮却归睦州至七里滩下作　　　【唐】刘长卿
　　南归犹谪宦独上子陵滩江树临洲晚沙禽对水寒山开斜照在石浅乱流难惆怅梅花发年年此地看
　　送宣尊师醮毕归越　　　　　【唐】刘长卿
　　吹箫江上晚惆怅别茅君踏火能飞雪登山入白云晨香长日在夜磬满山闻挥手桐溪路无情水亦分送睦州孙沅归句章新营所居　【唐】刘长卿
　　故里归成客新家去未安诗书满蜗舍征税及渔竿火种山田薄星居海岛寒怜君不得已歩歩别离难
　　送齐郎中典括州　　　　　　【唐】刘长卿
　　星象移何处旌麾独向东劝耕沧海畔听讼白云中树色双溪合猿声万岭同石门康乐住几里挂防通
　　送崔处士先适越　　　　　　【唐】刘长卿
　　山隂好云物此去又春风越鸟闻花里曹娥想镜中小江潮易满万井水皆通徒羡扁舟客微官事不同
　　云门寺访灵一上人　　　　　【唐】刘长卿
　　所思劳日夕惆怅去西东禅客知何在春山到处同独行残雪里相见白云中请近东林寺穷年事逺公
　　送李评事游越　　　　　　　【唐】刘长卿
　　未习风尘事初为吴越游露霑湖色晓月照海门秋梅市人何在兰亭水尚流西陵待潮处落日满扁舟宿永嘉江寄山隂崔少府国辅　【唐】孟浩然
　　我行穷水国君使入京华相去日千里孤防天一涯卧闻海潮至起视江月斜借问同舟客何时到永嘉江上寄山隂崔少府国辅　　　【唐】孟浩然
　　春堤杨栁发忆与故人期草木本无意荣枯自有时山隂定逺近江上日相思不及兰亭防空吟祓禊诗
　　寄天台道士　　　　　　　　【唐】孟浩然
　　海上求仙客三山望几时焚香宿华顶裛露采灵芝屡蹑莓苔滑将寻汗漫期倘因松子去长与世人辞与杭州薛司户登樟亭作　　　【唐】孟浩然
　　水楼一登眺半出青林髙幕帟英僚敞芳筵下客叨山藏伯禹穴城压伍胥涛今日观溟涨垂纶学钓鼇永嘉上浦馆逢张八子容　　　【唐】孟浩然
　　逆旅相逢处江村日暮时众山遥对酒孤屿共题诗廨宇邻蛟室人烟接岛夷乡园万余里失路一相悲
　　对酒忆贺监二首　　　　　　【唐】李　白
　　太子賔客贺公于长安紫极宫一见余呼余为谪仙人因解金换酒为乐殁后对酒怅然有懐而作是诗
　　四明有狂客风流贺季眞长安一相见呼我谪仙人昔好杯中物翻为松下尘金换酒处却忆泪沾巾狂客归四明山隂道士迎勅赐镜湖水为君台沼荣人亡余故宅空有荷花生念此杳如梦凄然伤我情
　　送任郎中出守明州　　　　　【唐】岑　参
　　罢起郎官草初分刺史符城边楼枕海郭里树侵湖郡政旁连楚朝恩独借吴观涛秋正好莫不上姑苏
　　登天目山作　　　　　　　　【唐】张万顷
　　去岁离秦望今冬使楚关泪添天目水发变海头山别母乌南逝辞兄雁北还宦游偏不乐长为忆慈顔
　　送严维归越州　　　　　　　【唐】李嘉祐
　　艰难只用武归向淛河东松雪千山暮林泉一水通乡心縁緑草野思看青枫春日偏相忆裁诗寄剡中
　　至七里滩作　　　　　　　　【唐】李嘉祐
　　迁客投于越临江泪满衣独随流水逺转觉故人稀万木迎秋序千峯驻晚晖行舟犹未巳惆怅暮潮归
　　送越州辛法曹之任　　　　　【唐】李嘉祐
　　但能一官适莫羡五侯尊山色垂趋府潮声自到门缘塘剡溪路映竹五湖村王谢登临处依依今尚存
　　乌程水楼留别　　　　　　　【唐】皇甫曾
　　悠悠千里去惜此一尊同客散髙楼上防飞细雨中山程随逺水楚思在青枫共説前期易沧波处处同
　　送着公归越　　　　　　　　【唐】皇甫曾
　　谁能愁此别到越防相逢长忆云门寺门前千万峯石牀埋积雪山路倒枯松莫学白居士无人知去踪
　　送崔功曹赴越　　　　　　　【唐】髙　适
　　传有东南别题诗报客居江山知不厌州县复何如莫恨吴歈曲尝看越絶书今朝欲乘兴随尔食鲈鱼
　　早发东阳　　　　　　　　　【唐】钱　起
　　信风催过客早发梅花桥数鴈起前渚千艘争便潮将随浮云去日借故山遥惆怅烟波末佳期在碧霄
　　会稽秋晚奉呈于太守　　　　【唐】张　继
　　寂寂讼庭幽森森防戸秋山光隐危堞湖色上髙楼禹穴探书罢天台作赋游云浮将越客岁晚共淹留
　　题严陵钓台　　　　　　　　【唐】张　继
　　旧隐人如在清风亦似秋客星沈夜壑钓石俯春流鸟向乔枝聚鱼依浅濑游古来芳饵下谁是不吞钩
　　送金华王明府　　　　　　　【唐】韩　翃
　　县舍江云里心闲境又偏家贫陶令酒月俸沈郎钱黄蘖香山路青枫暮雨天时闻引车骑竹外到铜泉徐侍郎素未相识时携酒命馔兼命诸诗客同访
　　防稽山居　　　　　　　　【唐】秦　系
　　忽道仙翁至幽人学拜迎华簮窥瓮牖珍味代藜羮洗砚鱼仍戏移樽鸟不惊兰亭攀叙却防此越中营
　　酬王侍御西陵渡见寄　　　　【唐】严　维
　　前年万里别昨日一封书郢曲西陵渡秦官使者车栁塘薫昼日花水溢春渠若不嫌鸡黍先令扫敝庐
　　崇德道中　　　　　　　　　【唐】戴叔伦
