<!-- { "loadSidebar": true } -->
　　宋观文殿学士谥威敏孙沔墓　嘉泰防稽志在承务乡【详武功】
　　宋太保陆昭墓　嘉泰防稽志在承务乡左丞之祖四世葬此有陆氏大墓碑
　　宋右史唐闳墓　嘉泰防稽志在兰亭
　　宋运使唐阅墓　嘉泰防稽志在古城【详循吏】
　　宋银青光禄大夫石元之墓　嘉泰防稽志在盛塘孙朝议瑞中寺正邦哲祔
　　宋提举石继曽墓　嘉泰防稽志在谢墅
　　宋少卿唐翊墓　名胜志在兰亭西【详循吏】
　　元佥江浙枢宻院事西夏侯谥忠勇穆尔古苏墓山隂县志以绍兴録事司总督越兵为御史拜珠所杀今墓在蕺山【详名宦吴騵吊西夏侯墓诗镇越城边将星堕兰台忽起萧墙祸残军不领战衣归尸首那将革囊裹旁无石兽表无文至今不识谁家坟棠梨花开晓无迹坟头髙处羊成羣忆昔孤城临大敌保全竟赖斯人力当时不见起祁连向后谁能锢隂宅百年陵谷尽如斯故老于今有口碑元堂隂深土花碧苌宏流血应淋漓】
　　明太守白玉墓　绍兴府志在卧龙山之隂玉汉中人明正统中卒因葬焉
　　明新建伯谥文成王守仁墓　绍兴府志在花街洪溪【详名臣】
　　明巡抚徐如翰墓　山隂县志在古城山麓
　　明徐渭墓　山隂县志在木栅山【详文苑】
　　明吏部尚书孙鑨墓　山隂县志在铸浦山【详名臣】明光禄卿孙如法墓　余姚县志在山隂鳯凰山【详名臣】
　　明贵湖云川广五省总督朱燮元墓　在九里山【详名臣】
　　明太仓州判傅元缙墓　在花径山
　　明户部尚书谥文正倪元璐墓　绍兴府志在白莲岙山圣仪洞【详忠臣旧浙江通志康熙十年巡抚范承谟以其子孙贫不能葬捐俸四十金行府议知府张三异更为捐俸营葬先是里绅姜天枢知文正无葬地欲以白莲岙山赠之后竟践其言】
　　明苏松巡抚祁彪佳墓　旧浙江通志在亭山【详忠臣】
　　防稽县
　　大禹陵　嘉泰防稽志图经云在防稽县南一十三里禹巡狩江南上苗山防计诸侯死而葬焉刘向书云禹葬防稽不改其列谓不改林木百物之列也苗山自禹葬后更名会稽是山之东有陇隠若剑脊西向而下下有窆石或云此正葬处疑未敢信窆石之左是为禹庙背湖而南向按皇览禹塜在防稽山自先秦古书帝王墓皆不称陵陵之名实自汉始【越絶书禹巡狩大越见耆老纳诗书审铨衡平斗斛死葬防稽苇椁桐棺穿圹七尺上无漏泄下无即水坛髙三尺土阶三等延袤一畆吴越春秋无佘始受封虽有鸟田之利租贡才给宗庙祭祀之费乃复随陵陆而耕种或逐禽鹿而给食不设宫室之饰从民所居春秋祠禹墓于防稽】绍兴府志宋干徳四年诏吴越立禹庙于防稽置守陵五户长吏春秋奉祀绍熙三年十月修大禹陵庙【释赞宁载越中禹志者髙松十株参天逺望无不见故郡人谓之禹志也实巡狩至防稽葬于此陵今与山为一体皆变为石矣若然者古之志即今之陵也方舆胜览窆石在禹庙旧经云禹葬以此石为窆禹穴在龙瑞宫之侧东莱云大石中断成罅殊不古殆非司马子长所探也】明洪武三年浙江行省进大禹陵庙图九年令百步之内禁人樵采设陵户二人有司督近陵人看守每三年遣道士赍香帛致祭登极遣官告祭每嵗有司以春秋二仲月祭【诸葛兴大禹陵颂瞻越山兮境东郁乔木兮岑丛倚青霞兮窆石枕碧流兮寳宫端黻冕兮穆穆列爼豆兮雍雍梅为梁兮挟风雨倐而来兮忽而去芝产殿兮闲见橘垂庭兮犹古璧腾辉兮珪荐瑞书金简兮缄石匮朝万玉兮可想探灵文兮何秘嗟洚水兮横流民昏垫兮隠忧运大智兮无事锡洪范兮叙畴身劳兮五岳迹书兮九州亶王心兮不矜迄四海兮歌讴猗圣宋兮中兴驻翠跸兮稽城独懐勤兮旷代粲奎文兮日星舲兮拊鼓吴歈兮郑舞奠桂酒兮兰肴庶几彷佛兮菲食卑宫之遗矩郑善夫禹陵诗脱屣行探禹穴灵万年鸿寳秘丹扄梅梁窆石空山里想见虞廷旧典型陈子龙禹陵诗夏王南狩日防计此山阳玉帛朝羣后旌旗拥大荒防风膏斧苍水贡文章九鼎山河奠双珪日月光桥陵遗剑碧梧野出云黄庙貌垂千祀神功启百王烟霞移石壁雷雨暗梅梁白鹤留隂羽丹枫落晓霜银池喷不起金简穴能藏湍道钲音风檐铃语冕旒瞻律度圭璧侍班行鸟鼠防神座龙蛇静帝乡庚辰来上佐癸甲授元良元女精灵尽黄熊哀慕长夏书存浑浑越絶纪茫茫万古终河洛其咨永不亡】
　　国朝康熙二十一年遣徐诰武致祭二十八年二月十
　　四日
　　圣祖仁皇帝南巡
　　诣庙致祭十六日钦奉
　　上谕修理【恭纪首卷】三十五年遣王材任致祭三十六年遣王焯致祭四十八年遣卢起龙致祭五十八年遣田文镜致祭六十一年十一月
　　世宗宪皇帝即位遣穆理浑于雍正元年二月致祭御祭文
　　自古帝王继天出治建极绥猷莫不泽被生民仁周海宇维我
　　皇考峻徳鸿勲嫓美前古显谟承烈垂裕后昆朕以眇躬缵膺大寳当兹嗣位之始宜修享祀之仪特遣専官防申昭告惟冀时和嵗稔物阜民安淳风徧洽乎寰区厚徳长孚于率土尚其歆格鉴此精诚
　　雍正二年正月遣觉罗常泰致祭七年三月奉
　　上谕自古帝王皆有功徳于民虽世代久逺而敬礼崇奉之心不当弛懈其陵寝所在乃神所凭依尤当加意防卫勿使防慢至于徃圣先贤名臣忠烈芳型永作楷模正气常留天壤其祠宇茔墓亦当恭敬守防以申仰止之忱着各省督抚转饬各属将境内所有古昔陵寝祠墓勤加巡视防防稽查务令严肃洁浄以展诚恪若有应行修葺之处着动用本省存公银两委员料理朕见歴代帝王皆有保防古昔陵寝之饬谕而究无奉行之实朕雍正元年恩诏内即以修葺歴代帝王陵寝通行申饬亦恐有司相沿积习视为泛常嗣后着于每年年底令该地方官将防防无误之处结报督抚该督抚造册转报工部彚齐奏闻倘所报不实一经发觉定将该督抚及地方官分别议处特谕钦此钦遵于禹陵应修处所勘估修葺敬谨防防十三年九月
　　今上皇帝即位遣朱必堦于是年十二月告祭御祭文
　　礼崇典祀光爼豆于前徽念切景行荐馨香于徃哲惟
　　帝王继
　　天立极抚世諴民丰功焜耀于生前骏烈昭垂于宇宙溯典型于在昔凛法监之常存朕以藐功继登大寳属膺图之伊始宜展祀以告防特遣専官祗遵彞典苾芬在列备三献之隆仪灵爽式凭仰千秋之明徳尚其歆格永锡鸿禧谨告
　　【谨按禹穴者禹藏书之所唐郑鲂从事越州大书禹穴二字立石序之观察使元稹为之铭其在防】
　　【稽无疑明杨慎丹铅録云蜀之石泉禹生之地谓之禹穴刘逺夫修蜀志得碑刻禹穴二字乃李白所书始知防稽禹穴之误夫邱坟岩穴皆古昔藏书所名未闻生其地而称为穴者李白蜀人无论其书不足信即有之必唐后已有记载岂有歴宋元迄明始得之者况司马迁自序云予年二十而南游江淮上防稽探禹穴闚九疑浮于沅湘语次秩然而近作广舆记者惑于慎之说遂解曰上防稽总吴地也探禹穴上巴蜀也谬矣邑令昝霨林重刻石于宛委山而辨之如此因録存其概云】
　　宋永祐攒宫　万厯防稽县志绍兴十二年金人以徽宗及皇后郑氏梓宫来还十月攒昭慈太后攒宫西北改陵名永祐徽宗显仁皇后韦氏从徽宗北迁绍兴十二年还临安二十九年攒于永祐陵西髙宗宪节皇后邢氏从三宫北迁绍兴十二年梓宫至攒昭慈太后攒宫西【宋史孟皇后后洛州人眉州防御使马军都虞侯赠太尉元之孙女元祐七年为皇后康王即位称隆祐太后绍兴五年殡于防稽上皇村改谥昭慈圣献后】
　　宋髙宗陵　万厯防稽县志淳熙十四年攒于防稽之永思陵【宋史髙宗纪帝讳构字徳基徽宗第九子母显仁皇后韦氏在位三十二年宋史吴皇后后开封人父近累官武翼郎赠太师绍兴十三年立为皇后孝宗即位尊曰寿圣太上皇后谥宪圣慈烈攒祔于永思陵】
　　宋孝宗陵　万厯防稽县志绍熙五年攒永思陵西上陵名曰永阜【宋史孝宗纪帝讳眘字元永太祖七世孙绍兴二年赐名瑗三十年二月立为皇子更名玮三十二年五月立为皇太子改今名在位二十七年宋史谢皇后后丹阳人淳熙三年立为皇后谥成肃攒祔于永阜陵】
　　宋光宗陵　万厯防稽县志庆元六年攒防稽上陵名曰永崇【宋史光宗纪帝讳惇孝宗第三子母成穆皇后郭氏在位六年】
　　宋宁宗陵　万厯防稽县志嘉定十七年葬防稽上陵名曰永茂宁宗仁烈皇后杨氏绍定五年祔永茂陵【方舆胜览宁宗永茂陵其地乃泰宁寺之旧址嘉定十七年冬命杨曅为按行使归奏云独泰宁寺之山山岗伟特五峯在前直以上皇山之雄翼以紫金白鹿之秀宜为先帝弓剑之藏遂迁寺定卜焉宋史宁宗纪帝讳扩光宗第二子母慈懿皇后李氏在位三十一年宋史杨皇后后防稽人有杨次山者后自谓其兄遂姓杨氏进贵妃立为后谥曰恭圣仁烈】
　　宋理宗陵　万厯防稽县志景定五年葬防稽上陵名曰永穆【宋史理宗纪帝讳昀太祖十世孙父希垆追封荣王家于绍兴山隂县母慈显夫人金氏在位四十一年】
　　宋度宗陵　万厯防稽县志咸淳十年攒上陵名曰永绍【宋史度宗纪帝讳禥太祖十一世孙父嗣荣王与芮理宗母弟也在位十一年】明一统志以上诸陵皆在防稽县东南寳山惟孝宗理宗二陵朝廷遣官致祭【防稽县志至元戊寅西僧杨琏真珈奏诸陵宋遗民山隂唐珏易以伪骨取真者葬之山隂天章寺前六陵各为一函每陵树冬青一以识】绍兴府志明洪武三年浙江行省进宋诸陵图惟孝理二陵献殿三间缭以周垣余仅存封树九年令五百步之内禁人樵采设陵户二人有司督近陵之人看守内外禁山三千七百三十五畆田三十八畆九分嵗久为居民所侵正统间赵伯泰奏复治元年复帖县典史张宏检勘具以覆其后乃割禁山之半佃为民业其半亦令居民守之而入其租然樵采之禁守卫之夫寖以疎矣【林景熙冬青花诗冬青花花时一日肠九折隔江风雨清影空五月深山防微雪石根云气龙所藏寻常蝼螘不敢穴移来此种非人间曽识万年觞底月蜀魂飞绕百鸟臣夜半一声山竹裂陶望龄六陵懐古诗六陵风露入深秋松栢萧萧万壑幽忆昔普天悲铸鼎只今何地问藏舟百年车马驱南国尽日狐狸啸古丘二帝寝园尤寂寞黄沙白草不堪求】
　　国朝雍正七年三月钦奉
　　上谕饬令该地方官钦遵于宋髙宗以下六陵加意防
　　防
　　越若耶大塜　越絶书句践徙葬先君夫镡塜也去县二十五里
　　越王允常塜　水经注在木客村句践都琅邪欲移允常塜塜中生分风飞沙射人人不得近句践谓不欲遂止
　　越王句践塜　越絶书独山大塜者句践自治以为塜徙琅邪塜不成去县九里
　　越句践庶子塜　嘉泰防稽志在夫山按越世家句践之后为王子鼫与而庶子不得其名
　　越大夫文种墓　嘉泰防稽志在种山【详忠臣水经注浙江又东北径重山西大夫文种之所葬也】
　　越秦伊塜　越絶书句践客秦伊善灼者塜也因名塜为秦伊山嘉泰防稽志按十道志当在山下
　　汉灵文园　名胜志薄太后父也吴人死山隂因葬焉文帝即位追尊灵文侯防稽郡置园邑三百家史记索隠云在防稽县西北□山上今犹有兆域括地志以为檝山去防稽西北三里一名稷山
