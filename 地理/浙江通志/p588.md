<!-- { "loadSidebar": true } -->
　　路应【唐书本传字从众以防为著作郎贞元初出为防州刺史加检校屯田郎中累迁宣歙池观察使李锜反应发兵救湖常二州以故锜不能拔嘉靖浙江通志应自防移温州时乐成横阳界中久废湖防多水患应大为修筑】
　　韦庸【明一统志温州刺史会昌中州西北水为害庸筑堤堰凿湖十里溉田郡人德之称其湖曰会昌堤曰韦公】
　　呉曾【万厯温州府志永嘉令勤于吏事政平讼理尝慕谢康乐风致构亭曰怀谢】
　　朱诞【明一统志温州刺史其弟褒翺皆相继为守杜荀鹤寄以诗云永嘉为郡昔推名连属君家弟与兄教化尽归龚渤海文章高出谢宣城其当时政绩可想见矣】
　　宋
　　赵尚寛【宋史本传字济之河南人防知政事安仁子也知平阳县邻邑有大囚十数破械夜逸杀居民时犯境尚寛趣尉出捕曰盗谓我不能来方怠惰易取也宜亟徃毋使得散漫为害尉既出又遣檄巡兵蹑其后悉获之嘉祐中考课第一积官至司农卿】
　　张昷之【宋史本传字景山进士及第补乐清尉润州观察推官迁集贤校理知温州擢提淮南路刑狱徙广南东路转运使擢天章阁待制江北都转运按察使坐事夺职复待制知湖州以光禄卿致仕昷之善吏事所至有声】
　　焦千之【嘉靖浙江通志字伯强治平二年知乐清县严毅方正涖事精明吏不敢犯修邑庠敦教化士民咸服之】
　　王公济【嘉靖浙江通志字经国温陵人宣和间令瑞安方腊犯境邻郡望风披靡公济措置有方守要害选丁壮迎击之贼避其锋不能入邑赖以全既殁民立庙祀之】
　　霍蠡【嘉靖浙江通志建炎三年知永嘉县防介有才干事虽猬纷处之泰然四年高宗车驾临幸禁衞省部蠡供亿曲尽其道有事即直奏中官咸畏惮之尝面奏本州没官田宅多皇族勲戚请佃不输赋税请卖以供亿少苏民力诏从之车驾所临供应虽繁而民不困当时皆称其能】
　　刘夙【叶适二刘君墓志夙字宾之弟朔字复之福建莆田人夙释褐调吉州司户临安府教授易教授温州召试馆职除著作佐郎后知衢州在州期年政平讼简郡人画像祠之徙知温州春夏不雨夙全家淡食请命八十余日母游饭以梅干自乞主管崇道观而去始朔调温州户曹縁嵗大饥疫所活数万人比满秩灾犹未已皆泣曰司户去吾何所得衣食既而夙来守民望之亦如朔及夙亦去又泣曰天以二刘赐我而不能终也奈何莆人徃还必问安否其卒也哭之皆失声】
　　洪拟【宋史本传字成季一字逸叟镇江丹阳人登进士甲科宣和中为监察御史迁殿中侍御史时王黼蔡京更用事拟中立无所附会建炎间为起居郎中书舎人以龙图阁待制知温州宣抚使孟庾总师讨闽冦过郡拟趣使赴援庾怒命拟犒师拟借封桩钱用之已乃自劾贼平加秩一等召为礼部尚书迁吏部绍兴三年以言者罢为徽猷阁直学士提举江州太平观起知温州提举亳州明道宫卒諡文宪】
　　范寅孙【嘉靖浙江通志姑苏人文正之曾孙绍兴十七年为平阳县丞治政勤能急于民事兴修水利人多赖之】
　　韩彦直【延绥镇志字子温延安人绍兴进士调太社令出为浙东安抚司主管机宜文字后知温州海防出没大洋势甚张彦直授将领方畧不旬日生擒之奏功进敷文阁学士久之转户部尚书进龙图阁学士光禄大夫致仕】
　　唐文若【嘉靖浙江通志字立夫眉州人登进士第高宗时出知温州有政绩累迁敷文阁待制】赵彦橚【宋史本传字文长悼王七世孙乾道二年进士尉乐清会大旱令循故事祷雨而责租益急彦橚曰捐敛已责所以招和气何祷为已而果雨擢登闻检院时韩侂胄方柄用出知汀州侂胄死诏户部侍郎兼枢密院检详转宝谟阁待制】
　　薛极【嘉靖浙江通志字会之武进人寜宗朝以父防补上元主簿中博学宏词科为大理评事通判温州以文学政事见推于时厯防知政事除枢密使封和国公】
　　汪季良【嘉靖浙江通志江西广信人开禧二年知平阳县治政寛恕立十事谕民其目曰亲父子和兄弟谨夫妇明君臣善朋友视疾病早安厝严继絶保本业戒鬭讼凡数千言曲尽人情理法修塘埭斗门以兴水利民甚便之】
　　呉泳【宋史本传字叔永潼川人嘉定二年进士厯官寳章阁学士差知温州赴官道间闻温州饥至处州乞蠲租科降救饥者四万八千有竒放夏税一十二万有竒秋苗二万八千有竒病者复与之药事闻赐衣带鞍马改知泉州以言罢】
　　潘大临【嘉靖浙江通志字舜举尝以两浙运司主管文字管摄温州获海冦五十阅其实释无辜者半】
　　呉兴祖【嘉靖浙江通志绍定元年为平阳主簿留心政事一邑借之修理学校延诸生讲校经难文义彬彬人皆奋发】
　　陈容【嘉靖浙江通志三山人寳祐元年由太学生知平阳县简易从容邑人化之时与士论文讲艺敷绎大义士习以兴至于崇社稷辟道路通沟洫议赈籴民事备举】
　　印应雷【明一统志知温州初州卒作乱诏以处婺兵从应雷讨之应雷辞去止携一仆赴任用计设宴贼来觇者斩之余党悉散每出视事目光如炬左右不敢仰视退则温然孩稚可亲也】
　　元
　　察罕【元史哈巴尔图传哈巴尔图额齐纳氏子察罕领州等处游击军与宋军战有功至元十二年分隶托克托总管出广徳游击军与宋兵战败之从攻独松千秋等闗及诸山寨其降民悉绥抚之檄为瑞安县达噜噶齐始至招集逃移民十万余户二十七年陞左翼屯田万户府副万户】
　　赵鳯仪【明一统志厯台温二路总管崇儒重道兴创庙学延明师以淑后进一时文教翕然士民向化名其所寓曰亲民坊】
　　石兴祖【元史石天禄传兴祖袭千户至元十二年陞宣武将军管军总管戍温州土贼林大年等搆乱出兵围之斩首千余级招辑南溪山寨归农者三万余户十六年陞显武将军佩金虎符】
　　崔履谦【嘉靖浙江通志至元十四年同知温州府事时刘万努弃城遁嗾元帅海都屠城履谦与治中家之柄徐似孙力争获免游军掠民间子女履谦奋不顾身力脱之】
　　吕师召【嘉靖浙江通志至元二十八年宣武将军同知温州府事时郡有乐清余氏一门妻子被僧祖杰以舟载沈于海总管任私庇覆师召特明其事寘祖杰于法】
　　王安贞【万厯温州府志大德七年为永嘉县尹涖政明察善折狱吏卒不得扰民兴学校建忠烈庙修陈孝子表仰孝廉墓其戒民十事尤为肫切】
　　拜特穆尔【万厯温州府志蒙古人大德十一年以少中大夫监郡嵗旱祷雨随应浙东饥流民四集捐赀倡赈全活甚众】
　　贾达【嘉靖浙江通志字显道保定人泰定二年知平阳州事廉干勤敏擿奸除蠧民称神明分宪嘉其才委谳疑狱悉得其情一日以公事赴浙省道经金华适沿海翼石抹万户纵兵暴横达偶坐驿内金华民曰公平阳贾知州耶郡有沿海军横公能治否达曰能即乗马径造石抹门曰万户在否石抹出迎达曰常慕万户先御史大夫从太祖起龙荒为开创元勲光照史册足下不思振先御史之烈而纵兵肆暴若是能长保富贵乎语未既石抹即下拜谢罪留饮尽欢而去军自是肃然知惧民赖以安】
　　霍时雨【嘉靖浙江通志字惟肃睢州人至正九年任温州録事时的斤海牙为监郡属吏皆有馈时雨独弗与朝命郡造战时雨赴省告丞相嘉其言遂罢治政寛厚视民如子不施刑法而民自服有盗尝以小舟窃人釡以鬻诸市失者偶至其家见之持釡以诉时雨追盗至盗曰某两手皆无指岂能窃釡耶时雨佯是其言因挞失者妄诉以釡还盗盗惊喜即以首戴釡而去遂收之代去士庶涕泣握别留衣帽为识】
　　尊达纳实哩【万厯温州府志高昌人至正十年为温州路总管方国珍冦城官民逃散独与千户吴世显哈迪尔等击却之贼退急治城郭缮甲兵为守御计比贼再至不敢近城陞浙东阃使】
　　陈志学【杨维桢陈志学墓碣字俊卿昆山人至正十五年授宣武将军同知韶州路总管府事明年荐授朝请大夫温州路总管郡方以民力捍城饥死者枕藉城下志学下令发廪及私帑计丁雇役民趋者如市城堑不日成旧督秋税以家量收病民甚志学亟易之阅三月政平颂作】
　　杜和【嘉靖浙江通志字彦谦厯山人至正庚寅知瑞安州事明敏介洁为政不尚虚名惩吏苏民瘼均赋役崇学校井井有条方国珍入寇和躬率民格战贼遂退及既代民有以海物馈者和阅其奁有楮币存焉勃然怒曰汝何汚我耶以所曳杖击之其人慙而去】
　　万邦宁【嘉靖浙江通志字细英寳坻人由防知乐清县至正丙申赴任道经本郡入谒郡守适监邑雅克特穆尔讨方氏不克举邑骚动邦宁闻之疾驰赴邑或劝其且缓邦宁愀然曰吾奉朝命出宰百里为民故也敢缓使无辜之民肝胆涂地乎既至以理开谕渠魁慑伏】
　　特穆尔【节义林续编特穆尔蒙古人温州府达噜噶齐闽寇至与县尉王楚山御之血战而死】繖寳珠【万厯温州府志字廷珪辉和尔人知瑞安州锄剔强梗抚安羸弱均赋平狱州无壅政迁兵部郎寻复为监郡兼分阃温州劳来安辑备尽其道前御史喜山起兵约寳珠夹攻方国珍喜山败寳珠忧愤呕血国珍遣伊实喇实为帅夺其柄寳柱与民别出西门被执刼以兵不屈释之后厯诸省宪使阃使所至有声】
　　明
　　袁英【万厯温州府志湖广潭州人洪武元年任乐清丞时始建县治英受篆至县悉革元弊政宣布威德政事一新山民冯名梗化啸聚英捕斩之尽收其党兴学校课农桑百废毕举秩满陞浙江行省都事】
　　呉广【嘉靖浙江通志洪武初为温州卫指挥佥事时南溪人啸聚为寇广讨平之诛其首三人余悉遣还乡里广尝受学于余阙故其在衞尤尚儒术】
　　王泰【万厯温州府志字逢吉莱州人洪武二年知瑞安有才干除民夙蠧政刑明简改文庙葺坛壝宣布德意抚辑遐迩阖邑安之】
　　魏本【旧浙江通志庆阳人洪武四年知瑞安明敏决断通晓吏事役均讼简民咸孚信尝白事至郡爨宿于舟以杜私谒诚意伯刘基深器重之】
　　白文秀【乐清县志太原人洪武四年为乐清县丞勤政事杜私谒赋役维均案无留牍擢于潜令】邬珏【万厯温州府志江西临川人洪武四年知乐清廉明有为修学校立题名以风士善诗赋皆切物理以礼导民俗为丕变】
　　马俊【平阳县志高邮人洪武甲寅以千户戍平阳辛酉处州盗叶丁香等杀廵检掠居民俊率军才三百余人徃格捕至迳口遇贼兵少战不利乃单骑纵横驰射贼见其勇决万众披靡遂生擒其渠魁数人会延安侯唐胜宗大军继至以俊为导捣贼巢悉擒戮之】
　　王全【温州府志山东人洪武九年由给事中任温州府同知处州贼叶丁香扰瑞安境民多胁从朝命延安侯统兵勦捕抵温问瑞安去此几里或言二十里侯以贼迩将纵兵全告曰实四百里侯曰如此则渡飞云可矣既渡全又曰此去贼尚三百里侯怒疑受嘱欲斩全全曰二邑良民皆挈妻子来此肯从叛乎侯意颇解入贼境方纵杀民感其恩呼为再生父母】
　　梁瑀【万厯温州府志字与玉鳯阳人洪武十一年知永嘉邑承元弊政民田多匿赋军需且殷馈饷不给时自浙西海运以足之民不胜其病既而有令覈民田瑀乃履畆占数编号畵图以正经界由是嵗额有加军供亦裕而海运乃罢】
　　袁满仔【万厯温州府志赣县人洪武十七年知瑞安县性亷介寡言笑勤于政事门无私谒士民戴之】
