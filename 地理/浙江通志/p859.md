<!-- { "loadSidebar": true } -->
　　陈嫠【两浙名贤録剡人少寡与二子居好饮茗宅中有古塜每饮先祀之二子欲掘去母禁而止梦一人曰吾止此三百余年赖相保防又飨吾佳茗虽潜壤朽骨岂忘翳桑之报及晓于庭内获钱十万陈年九十终】
　　元
　　商渊妻张氏【于越新编名贞时兵乱闻白泥墩有一妇掠于军赋诗自经曰一旦危急当如此至正年兵至果赴水死】
　　胡氏妙端【辍耕録适同邑祝某至正庚子为苗防掳至金华县将妻之义不受辱乘间齧指血题诗壁上已赴水而死防帅服其节为立庙祀之曰烈女庙诗曰弱质空怀漆室忧搜山千骑入深幽旌旗影乱天同金鼓声摇鬼亦愁父母劬劳何日报夫妻恩爱此时休九泉有路还归去那个云边是越州】
　　明
　　张氏二节【嵊县志张彦聪妻范氏及其弟彦明妻钱氏范年二十一适彦聪五年举一子甫周夫卒钱年二十九子在襁褓夫亦卒妯娌矢志靡他家贫值兵兴丧不能举二妇日夜号恸邻人怜之相与舁榇葬先茔侧二妇携孤庐墓傍洪武年旌表曰只节】
　　卢氏二节【治绍兴府志西宁卫知事卢允中于洪武十五年西征而没妇许氏年二十六允中弟允端亦早亡其妇黄氏年二十四泣曰卢氏不幸兄死于外弟殁于家吾妯娌命薄故耳相与竭力奉姑人称其孝二妇各年八十而终】
　　应源妻钱氏【于越新编名宜源赘之无何源还父家卒宜年十九闻讣偕母往观殓母促之返宜曰此儿家也焉返耶已而营夫墓即造两穴既葬母乂促之不得已偕返劝之嫁不可令隣媪讽焉又不可母强未已乃引绳自缢觉而救之始听归夫家源无子以侄则民为子年八十余卒治间旌表】
　　姚旭辉妻屠氏【嵊县志旭辉贫役于公氏勤纺绩供舅姑或不继遭诟詈则婉愉以承之夫免役归家益窘谋出妇妇痛陈坚志词极酸楚不听乃宻纫里衣夜啓户出抱石沉百尺潭而死】
　　裘烈女【绍兴府志许字史自和未娶自和罹重辟入狱女欲一见之不可得闻以谳出女随父至南溪隔楼遥问曰君可终脱否自和谓狱成无生理愿子自择良偶女抆泪归自缢死】
　　罗某妻黄氏【旧浙江通志夫丧舅且耄夫弟欲乱之氏觉宻缀其衣不寐者累月竟自缢死】李廷献妻周氏【嵊县志夫殁氏年二十三遗孕三月小姑屡危之谓孕未必男男未必长氏曰孕即非男男即不长吾无他志生子振才孱弱小姑曰如不保奈何须早为计氏志益坚虽冻馁屡经不少变】
　　谢源妻袁氏　　王琼妻石氏　　王慕妻陈氏王妻韩氏　　王应坤妻李氏　王庄妻张氏王应星妻施氏　王和宾妻姚氏　王继选妻俞氏姚安辉妻吴氏　姚学箕妻王氏　姚仍妻孙氏李光尧母胡氏　吴有本妻石氏　郑郊妻王氏吴梓三妻詹氏　郑蕃一妻诸氏　郑景六妻鲍氏郑本深妻胡氏　金汝发妻郑氏
　　国朝
　　钱斐章妻邢氏【题旌册年二十一丧夫舅姑父母劝其改适氏闻言即涕泣誓死遂止雍正五年具题奉防建坊旌表】
　　周思孝妻卢氏【题旌册归四载夫溺死氏奔哭溪边欲以身赴水其姑曰尔有遗孕倘得子吾儿犹不死也今俱死我何望乎亦欲投水氏遂止于是奉姑抚子守节终身】
　　尹定宸妻王氏【题旌册夫死守志养舅姑抚子以终】
　　宋君惟妻沈氏【题旌册夫死家贫甚守节事舅姑丧祭尽礼人称其孝】
　　孙嘉馨妻王氏【题旌册夫早亡氏守志不二家贫孝事舅姑冰霜之操始终如一】商贞女【题旌册许聘吴志洽未婚而志洽卒女闻讣即欲奔丧父母不许乃易服誓志守贞　以上五氏俱雍正六年具题奉防建坊旌表】
　　赵羲日妻朱氏【题旌册年二十一夫亡遗娠生一子又孱弱多疾而氏坚操不二卒能抚孤成立守节三十三年雍正八年具题奉防建坊旌表】
　　钱鼎为妻马氏【题旌册年二十三夫亡舅姑老氏养生送死无遗憾抚三岁子至弱冠游庠守节三十三年】
　　喻恭咸妻王氏【题旌册年二十三夫亡遗一子殇乃抚族侄为嗣抚训成立家故有宗祠春秋会族人祭祀岁久倾圯氏独捐资重葺守节五十七年　以上二氏俱雍正十三年具题候旌】
　　周某妻夏氏【旧浙江通志居鹿苑山官塘顺治丙戌山寇突至杀其夫与家属八人见妇丽欲辱之不屈死于刃】
　　周清新妻胡氏【嵊县志胡承达之女适周后归宁母家下相村适山寇至逼不受辱被创母金氏冒死奔救并遇害时又有郑品二妻陈氏被逼投长桥潭死尹灿妻唐氏逃难入山仇家掠其赀惧辱死之】
　　沈祖述妻陈氏【嵊县志年十五夫亡遗腹生子守娶吴氏守旸亡妇亦守节无嗣继一子娶吴氏夫又夭克继贞操有司表其闾】
　　邢克威妻胡氏【嵊县志年十九夫亡氏兄弟以无子欲夺之氏曰兄弟不我知尚谁望焉遂自缢死】
　　孙清五妻张氏【嵊县志父名俊贫弱独居沙坞赘清五相依里有劣生董信谋夺其婚讼于官缧繋其父兄氏曰以我一人贻一家辱我不死事不白遂闭门自经死】
　　孙日恭妻吴氏　钱子文妻吴氏　钱云集妻邢氏过廷用妻奚氏　过廷举妻王氏　裘曰彦妻张氏裘廷器妻王氏　裘继旻妻周氏　裘允登妻应氏裘三策妻史氏　裘尚友妻应氏　裘素妻吴氏史原寿妻陈氏　史佳元妻邢氏　张□妻王氏张侈妻邢氏　　董和妻姜氏　　吴振寰妻刘氏周亮德妻尹氏　周琅妻吕氏　　周亮清妻钱氏周□妻马氏　　周家祺妻邢氏　邢便善妻商氏邢淙妻张氏　　邢鲁母钱氏　　邢尧妻商氏邢本肃妻朱氏　邢鉴妻吴氏　　邢镇妻史氏邢妻吴氏　　许如朝妻叶氏　周琏妻俞氏周楞妻高氏　　尹琦妻赵氏　　尹绍信妻魏氏尹志本妻张氏　尹志尚妻韩氏　郑金妻宋氏喻通妻王氏　　胡成义妻周氏　袁祖兴妻张氏丁一松妻董氏
　　新昌县
　　宋
　　刘安世母石氏【两浙名贤録新昌石亚女安世除諌官以母老辞母曰諌官当捐身报国汝但好为之若得罪流窜无问逺近当从汝后果南迁石欲与俱安世百端恳免不听徧歴恶地母子终无恙】
　　石烈女【两浙名贤录石公岩女方腊寇县女被执绐曰愿容粉泽贼听之取剃刀自刭死】张行先妻王氏【于越新编早寡矢死靡他咸淳中以子贵封太孺人寿百岁】吕琼妻石氏【两浙名贤录琼逃元难溺死钱塘江石适归宁梦夫吿之故且云侧室吴氏今育男六指盍归视之石氏寤而骇愕徒步走归则生男果六指也既喜且泣已乃得夫凶问遂哀泣抚孤与吴偕守】
　　元
　　张减妻章氏【于越新编名孝行至元二年从姑逃乱为军所掠不从遇害姑在丛棘中抱其尸恸哭而絶】
　　黄元珪妻余氏【成化新昌县志至元丙子归宁父母值南征军马过县母家被火家人走散军卒拥余氏出自知不免奋跃入火而死】
　　周烈女【元史本周如砥女年十九未适人至正二十年乡民作乱如砥与女避于邑西之客僧岭女为贼所执贼曰吾未娶当以汝为妻女曰我周典史女也死即死岂能从汝耶贼遂杀之如砥时为新昌典史】
　　张弥逺妻谢氏【成化新昌县志至正庚子三月为贼所掳迫脇备至不屈而死】明
　　唐方妻丁氏【名山藏名锦奴洪武中方为山东佥事坐法死妻子当没入官押卒欲挑锦奴从锦奴借梳掠鬓锦奴掷梳地下予卒卒掠毕持还锦奴不受窃谓家人曰此辈无礼必途辱我不若预为计行至阴泽崖峭水深四无援路从肩舆跃下投水中衣厚未沉以手敛裙随流而逝押卒数辈惊救至则死矣今称其处曰夫人潭】
　　石士嘉妻吕氏【成化新昌县志名清明婚三月而寡时年二十守节至七十八而终姑苏沈周为作石节妇诗】
　　石孝女【名山藏父潜洪武末坐事籍没繋京狱妻吴走依父家以居一日潜亡归匿吴吴兄弟惧连坐遂杀潜投尸大窖中时孝女襁褓耳既长问母曰何无父族母吿之故女大悲愤永乐初年十六舅氏以配其族子女白母曰杀我父者吴也忍事其家庙耶母曰我不幸寡事不由我奈何及期已届将治装归吴礼宾未毕女雉经室中众惊愕诘其母母仰天哭曰吾女之死为父报雠也号恸数日亦死有司闻之为治杀潜之罪】
　　吴八娘【于越新编父缗早卒女未及笄母石氏泣谓曰我幸有孕若生男则汝父为不死矣奈家贫何女誓曰倘犬祐我父使有弟愿在家辅之后果生男遂坚守前誓母欲为赘壻不可曰有壻即有外心遂终身不事粉泽日夜拮据无少怠年七十六卒葬铜坑陈家坞】
　　丁烈妇【万歴绍兴府志御史刘忠器之子妇也忠器居官亷既殁诸子不善治生家益窘氏拮据茹荼卒不能支其夫欲鬻之氏不可夫潜受聘氏叹曰妇有二夫犬彘也乃沐浴更衣自缢死】
　　张氏二节【新昌县志董氏张舜士妻伉俪甫及期夫遘痎疟弥畱时遗命他适氏以死自誓后垂老病革取导髪角簪一枝以从殓簪刓敝过半盖与夫所誓故物也子尚才娶石氏而夭石与姑同守人谓之清河双节】
　　章尔程妻张氏【旧浙江通志张立朝女夫亡舅宗愚任四川灌县流贼陷城氏与父皆在署中父遇害氏抱尸恸哭骂贼自焚死】
　　何遵道妻吕氏　王廷玉妻石氏　张堙妻章氏俞鈊妻王氏　　石潠妻吴氏　　吕廷安妻张氏潘宪荣妻王氏　章怀德妻张氏　陈眸妻吕氏张怀经妻袁氏　张伯兰妻丁氏　俞明德妻董氏
　　吕仲易妻蔡氏　妾韩氏　　　　吕原学妻俞氏陈蕡妻王氏　　赵学柱妻俞氏
　　国朝
　　吕亮中妻陈氏【题旌册夫亡无子年方少艾家贫甚誓不再嫁姑老纺织供养不怠雍正六年具题奉防建坊旌表】
　　吕新宪妻张氏【新昌县志生二子夫亡二子继丧或劝以他适即持利勿自刺隣母力救免自后藏利刃于枕昼夜织絍自给以终其身】
　　王茂芝妻梁氏【新昌县志生一子甫三岁茂芝卒氏誓死不二父母微讽之辄大恸入妆阁书衣衿云裙自是一孤身节比松筠不改真父母岂知情谊重愿将完璧报良人自是勤纺织供姑甘防姑伤足痛楚氏扶掖抚摩揩拭臭秽歴十余年姑忽起行坐如旧人以为孝感】
　　孙景山妻吕氏【旧浙江通志有营卒犯之吕坚拒不已自以剪刺喉死】
　　俞氏三节【新昌县志石氏俞应允妻年十九归应允三载生子心尹未数月夫亡其姑黄氏亦年二十六而舅秉佳亡守节家贫石遂与姑同寝处纺织自给抚育心尹长娶翁氏生孙二翁亡续娶吕氏又生孙五而心尹亡吕氏年三十亦同姑苦守贞节之操后先辉映云】
　　吕曾榯妻陈氏　陈世彰妻俞氏　陈学尹妻潘氏陈修疆妻何氏　吕忠显妻章氏　吕尔叶妻潘氏章乃成妻吕氏　杨应春母蔡氏　杨应春妻舒氏杨曰焕妻王氏　陈日章妻潘氏　石宏化妻张氏袁大器妻胡氏　袁鸣声妻俞氏　陈昌言妻俞氏潘以秀妻袁氏　吕泌妻李氏　　潘沐日妻吕氏俞立道妻韩氏














　　浙江通志卷二百十
　　钦定四库全书
　　浙江通志卷二百十一
　　列女【十】
　　台州府
　　临海县
　　五代
