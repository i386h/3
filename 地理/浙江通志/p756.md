<!-- { "loadSidebar": true } -->
　　呉子聴【崇祯处州府志丽水人居家笃行孝悌乡人有不平者多往质之宣徳间嵗歉捐租为乡民代输额赋】
　　叶子云【括苍彚纪青田人为三乡老人正统间闽寇窃发沐溪等处皆为巢穴朝命都御史陈诏提兵讨之子云诣军门白曰能以寸舌退此贼不烦寸兵乃单步见贼谕以祸福贼夜出女子四人侍寝白金一盘为饷悉谢不受贼义之一夕遁散子云籍所弃辎重并妇女四百口入官事闻议授以官固辞不就】
　　朱子尧【旧浙江通志字仲穆遂昌人读书好古以义槩自持乡人有鬭者就质其是非一言而解正綂间宣平寇入境慕其徳义大书于门曰积善之家相戒勿犯一乡获全】
　　叶钜【括苍彚纪字伯广丽水人正綂间乡民饥馑出粟四千斛赈之郡上其事有义民之勅又山寇猖獗画策靖之以功授巡检辞不受乃陈情乞移赠其故父孟昭诏允之】
　　郑彦性【缙云县志缙云人正綂戊午嵗饥彦性出粟二千石济之有司以闻旌其义】叶仲仪【庆元县志庆元人正綂庚申大荒仲仪诣阙输粟一千五百石赈饥诏旌义民赐宴成化丙辰又荒仍输粟五百石诏授七品散官】
　　呉彦恭【庆云县志庆元人正綂庚申大饥输粟一千五百石诏旌义民】
　　包秉鉴【崇祯处州府志字孔明遂昌人喜拯人患难周人急乏正綂壬戌连嵗大饥奉诏出粟赈济赐勅旌之】
　　应懐真【崇祯处州府志缙云人正统癸亥嵗歉出粟一千五百石赈济有司建坊旌义】汤如迪【景宁县志景宁人正綂七年嵗饥出谷二千二百石赈济有司建义门旌之】华存礼【崇祯处州府志字仲察遂昌人正綂七年嵗凶出粟赈济旌为义民】
　　丁叔显【缙云县志缙云人尝遇横尸于道辄买棺函之里人名金环者称贷久负欲出妻以偿叔显焚其券仍给粟五石正綂间嵗饥发粟二千五百石赈济旌为尚义】
　　丁叔通【缙云县志缙云人见学宫旧路西出慷慨捐基二十丈余令南向县倍偿其值辞曰念一邑文运所闗吾子若孙亦欲由是路岂愿直乎有司以事闻旌其义世免差役】
　　呉潭【两浙名贤録字源洁遂昌人少为诸生尝出行道上见一人号泣赴水潭诘其故曰县官征租急无以偿适鬻产得金将以输官因醉道遗觉而覔之不得也不死何待潭立止之因绐曰拾金者我也而第随我归其人收涕谢遂随潭归潭止之堂上饮食之急令人鬻家具如其数以偿未防领北闱乡荐司李常徳终吉安通判】
　　何允恭【括苍彚纪字克譲丽水人事父母以孝厚恤甥孤尤喜施予家世以医名允恭益张其业好施予毎晨兴袖药饵视疾以次徧及不责其报狱中苦疫辄施药疗之】
　　周公泰【庆元县志庆元人成化戊戌公泰纳粟一千石赈饥诏旌其门】
　　李【崇祯处州府志字玉泉缙云人负侠多义举里中无力娶者出资为婚喜人乞假不厌治四年嵗大侵易产得八千金分道嘉湖告籴救赈逺近活者不可数计】
　　陶旦【缙云县志字信民缙云人少时以事累系都察院狱有永康池姓者亦被系既遇宥池与妻俱亡止一女及笄旦携抵家嫁彼县金良及旦卒良夫妇来吊泣曰公之心事虽柳下恵不能过也】
　　何珙【括苍彚纪字良壁丽水人事亲以孝闻抚诸弟侄友爱弥笃姻戚有不能为生计者转贷以给而自偿之郡守董公将拓学前池垣遂捐地为助后家人乞緑波亭址抵前地因架楼其上时珙就养京师及归闻之瞿然曰此古迹也安得専为已有命毁之墟其地以还】
　　王敦仪【青田县志字应望青田人尝读书法海寺一日归道遇一人携金银钗钏值数十金忽怔忡仆地敦仪惧为后至者所攫乃立待其防检付之尝展墓见有人盗砍树木恐其惊坠戒従者勿呵従别道而回子一中成进士官古田令】
　　王三接【崇祯处州府志字汝晋处州衞人重义好施婣族待以婚丧尝自庄回渡石牛舟中拾遗金验系县胥催租输官之物俟其人不至归即潜令代纳仍粘票柜侧不使知其为已也屡荐賔筵夀八十余而终】
　　呉文焕【龙泉县志字碧泉龙泉人嘉靖癸丑嵗饥赈米三百石活流亡千家建济川桥起渤海祠皆出重赀】
　　管潮【青田县志字时信青田人隆庆庚午年饥输谷一百二十石以赈县令表其闾】
　　黄五【景宁县志景宁县民隆庆间掘地得金捐建沈庄桥以便往来】
　　苏廷荣【崇祯处州府志遂昌人家世业医至廷荣益精其技嵗大疫遍行诊治其贫不能具药者施之道拾嚢金坐失主半日不至前行十里许有赴水防危者饮以药俟少苏诘之云是徽州木商汪荣即失金之人也遂畀之龙泉令赠以诗有常施箧里君臣药笑掷人间子母钱之句夀八十终】
　　周李【崇祯处州府志遂昌人族党中婚塟有不举者亲为经纪嵗侵输粟备赈有佃户逋租积百余石纳女充婢以偿却不受更予衣米以遣嫁之或负钱者贫不能还即焚其券当道屡嘉奨与苏廷荣俱书名于旌善亭】
　　谢福【缙云县志缙云人丁嵩义子嵩仕田州经厯死于兵幼子珰投入土官为奴时福与妻先归中途闻变询督运姚镆知珰所在姚语以险阻福曰义父不可以无嗣遂鬻妻为费及田州求珰土官不与乃日夜环哭其门经半载土官父怜之力主还珰携至途赎妻同归后为择配以全嵩祀】
　　赵文徳【崇祯处州府志字秉仁缙云人邑东南马鞍岭冲险行者病之文徳捐赀平治遂成坦途复建半岭亭以休风雨又漴岭界仙居盗贼出没文徳相地利筑寨门为防御地方借以安万歴戊子嵗饥减直应籴有不能举火者子粟有欲鬻妻子者予镪全活甚众而无徳色】
　　项森【遂昌县志字子秀尝业儒弗售弃去精岐黄术每以医药济人为事虽倾槖弗恤也万厯初邑旱饥乃鬻田赈粥多所全活幼时祖所置四茶亭田若干嵗久为豪强侵没及长悉赎之邑有相搆争者得其言即立解人比之王彦方云】
　　髙冈【崇祯处州府志字子升处州衞人笃友谊时弟逋官赋三百金就逮冈为代偿亲族有丧悉厚赙之凶年出粟以赈饥族侄贫为婚娶经纪其生万歴乙酉洪水间出袖金以赈被患之甚者丽水令樊某以世徳扁其庐享年九十有五】
　　朱昌【崇祯处州府志字希盛缙云人万厯戊子嵗侵发谷数百石活数百家戊戌又侵复倍赈全活者亦倍有司给冠带旌义俱坚辞不受长澜杨澌二渡各郡通津病涉多沦溺捐数百金建立石埠往来者徳之有待举火者无不应夀八十一而终】
　　夏应纯【崇祯处州府志字心葵青田人万厯己酉洪水冲塘堰殆尽应纯独捐赀修筑灌田四百亩乡人徳之】
　　叶以萃【崇祯处州府志字仲秀遂昌人建育英楼以教族姓捐租七十亩为膳置渡船龙口独山焦滩三处各捐租倩给舟人邑北东梅桥二十都独口桥圮咸以石易之往来始免病涉让吉穴以厝其兄为防侄婚娶巡按金忠士给扁旌之】
　　丁天祐【缙云县志缙云人克笃孝友立家塾严训子孙四世同居里被其化而息争讼嵗饥尝捐粟以赈县屡旌奨举乡饮七夀九十而终】
　　郑文诰【崇祯处州府志字天章遂昌人尝置定溪义渡以济病涉建洞峯岭茶亭以便往来】李珝【缙云县志字朝琮事亲色养与兄析业逊腴取瘠伯兄玠进士无嗣以己子继之复让遗业以振仲兄之乏偶见遗金于路守其人至还之有穷民逋粮被系捐金代输嵗饥破困兴工使食力者果腹以所值赡其家里中或质成片言剖分輙为意释咸拟之陈太邱云】
　　张鹤翼【崇祯处州府志字鸣臯丽水人家居河埠有徽商以币物数笥见寄遂往瓯逐贩适家遭回禄鹤翼宁缓己物尽出所寄商闻变意不可复得比至一无所失喜出望外】
　　李继泽【缙云县志字济宇缙云人应秋试偶与潘商同舟潘主仆染疫仆死同舟友皆中道弃去继泽独为调汤饵及愈潘出金七百欲分半以谢坚辞不受继泽无子潘又欲以女为之妾继泽不可越两月潘复携女至拒之如初月余妻陶氏自娠六嵗内举七大夫子】
　　张学甲【崇祯处州府志字思过丽水人邑廪生溃兵掠括乡人男女避乱于鳯山后寨学甲出为兵所获绐之曰引我至寨当免尔死学甲厉声曰吾何惜一人之生以免众乡人之厄遂自窜深渊而死】
　　包万有【乡贤留祀册字似之遂昌人行谊淳谨事继母克孝尝建立社仓崇祯初颁行义仓万有独捐谷一百石以助辟兑峯书院延师以教乡人修括苍郡志】








　　浙江通志卷一百八十九
　　钦定四库全书
　　浙江通志卷一百九十
　　人物【九】
　　介节【上】
　　行已之道宁介无通故取舍攸分必以义为断制当官而凛四知穷居而严一介其絶特之操有足尚也浙自虞翻朱育之对声施所被徽美固殊而亮节清风百世而下闻者犹能兴起虽或勲猷未竟夫亦称卓尔不羣者已志介节
　　杭州府
　　宋
　　钱景谌【宋史钱惟演传景谌由殿直中进士王安石既荐送之又推誉于公卿间自是执弟子礼安石提府界景谌为属主簿又以文荐之执丧居许闻安石得政因事来京师谒之安石顾景谌卒然问曰青苗助役如何景谌曰利少害多异日必为民患又问孰为可用之人曰居丧不交人事而知人尤难事也遂辞出后调官复来安石已作相又往谒之安石令先与弟安国相见安国谓景谌曰相君欲以馆阁相处而任以事景谌曰百事皆可为所不知者新书役法耳及见安石安石欲得一人治峡路役书且委以戎泸蛮事景谌曰峡路民情仆固不能知而戎泸用兵系朝廷举动一路生灵休戚愿择知兵爱人者安石大怒坐上客数十人皆为之惧退就谒舍赏激之与诋为矫者防半景谌笑曰自古来好利者众而顾义者寡故天下万事皆由人而不在于己茍为利所动而由于人则盗亦可为也吾又何憾焉遂与安石絶熙宁末从张景宪辟知瀛州终身为外官仅至朝请郎而卒】
　　范俨【钱塘志补仁和人举进士髙第厯郡县以至卿佐服官二十余年终日必思所以忠君泽民之道视听言动毫不茍虽在暗室屋漏恒多战兢惕厉及子成立便弃官归隠布衣蔬食不渉世缘至大观中年九十余召家人语毕黙然端坐而化】
　　李鞉【成化杭州府志字彦渊富阳人崇宁二年进士大观三年举宏词科宣和间提举广东市舶居官亷直珍货一无所取未几舶商辐辏召回盗邀之及胠箧随行书帙而已盗敛袵退避绍兴间以清节闻于朝除比部郎秦桧欲以子与鞉女为婚却之迁将作监桧屡遣子就学鞉告曰为天子卿监岂为宰相教子遂丐外持宪闽部易江东既忤权相累奉祠不复荣望卒年七十七鞉澹泊寡欲晚年谓贪与痴已絶独嗔未尽去因榜其小室曰去嗔着去嗔居士集】
　　郭知运【咸淳临安志字次张盐官人幼刻志问学弱冠登绍兴进士甲科时相强与为姻知运弗乐讫停婚焉仕至荆门守倦求禄仕自号息庵老人有文集四十卷名猥藁】
　　褚从礼【褚氏家谱字徳嘉以贤良方正举厯官至太原守居心平恕刑惟求生有捕役获盗十余人皆谕之以义羣盗愿求改过卒为良民性甘澹泊一介不妄取日课家僮于公署种蔬以自给世称亷吏】
　　韦能千【广信府志字叔能钱塘人淳祐间为玉山丞性亷介杨有中有田产玉山常致饷于长吏甚腆能千不却受而附诸县库在官与东里赵涣游独厚每过其庐清谈竟日止对酌巵酒而去言不及私】
　　元
