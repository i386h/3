<!-- { "loadSidebar": true } -->
　　陈严【成化东阳县志守伯威状貌奇伟膂力絶人睦冦陷睦州严与弟叟倡义集乡兵御之大破贼徒宣抚上其功授承事郎弟士澄字彦清当御贼时年尚幼值二兄严叟他出忽一人称朝使叩寨求入大言曰有防逮汝兄弟士澄徐曰吾兄为国御冦有功无过汝必奸人叱左右防之果贼所使宪使闻之辟置南剑州都巡检使】
　　赵权【万厯义乌县志义乌人宣和初睦冦猖獗羣盗相挺而起权诣大将杨惟中请独当所居县北永寜乡一面而以官军分布县东西南三境连破青口光明上清诸洞擒其洞主权乃令隣里协力守北鄙亲部鎗杖手四出杀贼事平安抚使刘韐上其功于朝补迪功郎充本县尉】
　　高亷【正徳兰谿县志兰谿人世以赀豪于邑始为诸生试有司不利父曰仕进非一轨能佐国用如卜式可也乃入粟补太庙斋郎调授迪功郎主簿弋阳摄尉临海又辟昌化尉未行会青溪贼冦陷郡邑亷募勇士合理众扬兵固垒盗不敢犯以功当超五阶兄之与在赏中乃不受赏防遏使录亷他功奏迁右修职郎】
　　何渠【万厯金华府志义乌人多材畧睦冦窃发诣军门献防主帅杨惟中用其言以取胜补承信郎监恩州酒税营卒谋为变宻白郡守而徃诛其元恶释其诖误上功转承节郎神武后军统制刘光世辟主管本府机宜文字】
　　江涣【嘉靖武义县志字徳济其父有膂力涣亦壮勇睦冦起县檄其父子防守栅隘屡以少击众保全乡邑冦平涣应効用得官后隶淮西郦琼麾下绍兴七年琼叛杀叅谋吕祉举军降刘豫将出境涣与其属谋曰吾侪誓忠义死国讵可为降俘夜与其徒还得祉首至杨子江乏舟渡埋其首江臯识其处遂解甲掲枪浮渡达行在所时方収祉家属鞫之涣明其不叛且告所以命押涣取祉首得之埋处已不可辨独祉女与父行时将括髪我制以紫罗纫以皂线按騐不诬赦其家出狱绍兴末任广东水军统领克海冦以一矢殪其渠魁后卒于官】
　　叶介【金华贤达传字方叔武义人淳熙进士厯官通判邵武军泉南海冦为乱介召军将密授方畧遂擒羣盗后以奉直大夫主管台州崇道观卒】
　　吕渭孙【金华先民传字希祖东阳人绍熙武举及第开禧初从军为殿前司统领官薛象先宣抚荆湖用为本司神勇军统制使募兵御金悉帐前千人授之渭孙坐教场立红白二旗于下谓众曰此行当以死报国能偕死则偕徃愿行者立红旗下不愿者立白旗下趋立红旗下者仅四百人渭孙以六百人还宣司因下堂劳四百人徧拜之然后出军有军士入人家击碎二釡者渭孙立笞之所过秋毫无犯更募士得四千人率守樊城累立战功后为副统制魏有谅见疑被其壻所杀】
　　王霆【宋史本传字定叟东阳人少有竒气试武举中絶伦异等授承节郎从军于鄂帅钟兴嗣以霆为随军都钱粮官专一教阅縂效军寻委帅师守御黄州沿江制置副使李辟置幕下霆于军事无所不言谓招幕良家子不可以夤縁关节冐滥防守江面全借正军用兵不以人数多寡惟教习精则胜理宗即位充浙西副都监镇江都统赵胜辟为计议官李全冦盐城攻海陵胜出戍州霆从行至子桥人言贼兵昨日在南门去将安之霆竟至南门以帅宪之命董三城事胜次第出城接战霆身先士卒大小十八战无一不利夺贼濠筑土城焚城门贼气为慑差知应州兼沿边都巡检使诸道兵将徃収复楚州霆帅所部为犄角之助召试为閤门舎人入对言恢复之説有二曰规橅曰机会规橅既立然后义旗一麾诸道并进臣愿效前驱北兵至以霆知光州冐雪夜行倍道驰至州整饬战守之具大战于谢令桥光人遂安召为吉州刺史仍知光州霆固辞丞相郑清之制置使史嵩之皆以书留霆霆不从曰士大夫当以世从道不可以道从世也再授閤门舎人迁淮西马步军副总管知高邮军充沿江制置副使同计议官霆撰沿江等边志一编上之知夀昌军改蕲州尝曰两淮籓篱也大江门戸也三辅堂奥也贻书杜范乞瞰江审察形势置三新城蕲春置于龙眼矶安庆置于孟城滁阳置于宣化不报】
　　王埜【宋史本传字子文宝章阁待制介之子嘉定进士绍定初汀邵盗作辟议幕叅赞摄邵武县后复摄军事盗起唐石亲勒兵讨之后为枢密院编修兼检讨襄蜀事急史嵩之帅武昌首进和议埜言今日之事宜先并力攻守上疏言八事继为副都承防奏请出师絶和使命淮东西夹攻理宗深然之淳祐初赴阙奏祈天永命十事拜礼部尚书为两浙转运判官以访察使出视江防首嘉兴至京口増修官民兵船守险备具为江西转运副使知隆兴府改知镇江府兼都大提举浙西兵船江面几千里调兵捍御以守江尤重于淮洲一渡甚狭请免镇江水军调发专一守江置游兵万人巡江上増创水舰就子江习水战登金山指麾之是冬杨子桥有警急调游兵救之而退淳祐末迁沿江制置使江东安抚使节制和州无为军安庆府兼三郡屯田行营畱守巡江引水军大阅舳舻相衔几三十里凭高望逺考求山川险阨谓要务莫如屯田讲行事宜推京口法创游击军万二千防冲万艘江上晏然宝祐二年拜端明殿学士签书枢宻院事封吴郡侯主管洞霄宫卒赠七官位特进】
　　唐韶【赵与諲唐韶墓志字子和兰溪人嘉泰四年以漕魁中南省第二尝辟沿江制置司干办公事制使史严之使徃襄阳劳师时元兵在境江面绎骚韶驾舟直上使其子良嗣率死士前进所向皆克直造襄阳吕文焕喜乃出军数万攻其两端韶与元兵大战中流破敌而出岩之上其功陞南陵知县】
　　范士表【传详循吏】
　　元
　　王安国【金华先民传字靖翁霆之孙也倜傥有志畧宋以门功授成忠郎及元平宋江南兵起安国以防干大帅髙兴厯陈抚绥之计与语意合即署东阳尉能布威立信以驭其民玉山人娄覃等恃险为乱杀宣慰使陈天祐行省左丞史弼将兵来讨安国诣军前效谋亲入贼窟手缚渠魁以献弼喜曰使兵不血刃而获贼者尔力也将荐用之以亲老辞后妖贼杨镇反玉山境接寜海据为巢穴势甚张安国率乡兵扼险拒之贼从间道出义乌遇官军与战贼众奔溃遂擒其酋安国为人谨厚重然诺民服从之讼不直于官而惟尉言是直乡闾赖以安静者二十年】
　　陈萍【金华先民传兰溪人宋丞相宜中弟之子宋亡育于外家杨氏元世祖物色宜中子孙得之竒其骨相厚遇之萍刻意于学兼通梵教于骑射亦精赐名年扎克防喇实入侍东宫日见亲幸成宗时吐蕃强盛边人告警以萍领吐蕃宣慰使帅兵讨平之悉定其地赐上樽袭衣谕甚至武宗朝以萍习知西事特命抚寜边陲初入境有数千骑整众而来猝与之遇亟令从骑解鞍列坐环以重车如城郭左右指挥外示闲暇敌疑有伏惧莫敢前有以所戴白防掲于竿首者萍引弓一发中之遂惊骇而遁由是诸部服从不敢叛入朝以功拜大司徒进阶银青荣禄大夫】
　　陈逺大【柳贯陈逺大墓志字宏父浦江人元兴邑里初附山谷犷强犹负固间出冦攘逺大释儒服从军首建购捕之方次陈绥靖之畧凶渠既得余孽悉平幕府上其功而逺大亦随计至京师得试将仕郎辰州路施容州判官未上而隣土有警郡复檄逺大至麾下资其智勇多所俘获大帅府材之改全州路清湘县丞时方有事交阯全当孔道餽饷所出征发调遣郡独倚逺大以办在官八年进从仕郎赣州路信丰县尹赣有废县龙南居獠中而以其地隶信丰南安万户府盖侨处其县官命分卒为六屯使耕龙南旷土自食其力以备捍御乆之招纳亡命槖钥奸私民甚患之逺大上其事请复置县徙其军转承事郎温州路平阳州判官免归泰定三年卒】
　　苏友龙【传详循吏】
　　明
　　吕文燧【史槩字用明永康人元末处州盗起掠永康文燧散家财募壮士得三千人与盗屡战盗败走三授以官皆不受太祖克婺置永康翼以文燧为左副元帅兼知县事复召为营田司经厯擢知庐州浙西平更授嘉兴知府松江民作乱袭嘉兴文燧栅内衙集壮士拒守而请救于李文忠移兵擒之诸将欲屠城文燧争曰据城者贼也氏何罪得释满三载入朝奉诏持节谕阇婆国次兴化疾卒】
　　吴文秀【浦阳人物补遗字启明有膂力习骑射兵法元季冦盗纵横文秀集乡人累石为砦以捍患明兵取绍兴率众归附以计开钱清濠兵遂大防免其家差役以旌其义后授宣武使卒】
　　陈显道【金华先氏传字如晦东阳人好学明经旁通天文地理律厯兵机元季兵起悉散家财团结义旅以衞乡井据险守要冦不敢侵戊戌明太祖下婺城驻跸赤松宫显道诣行在上谒具陈济世安民之畧上悦留置左右叅决大事时方国珍据台温明越未下特命显道徃谕国珍纳欵上赐显道手劄和其诗以宠嘉之厯官江南湖广二行省都事擢将作少监督造宫殿寻复遣谕国珍兄弟纳土入觐升尚寳司少卿出为临洮知府俄召还复职卒】
　　蒋镛【宋濓蒋镛墓志字可大其先安吉人迁浦江少豪纵不覊喜结賔客尝慷慨曰大丈夫不能致君于朝廷之上则当封侯于万里外元季兵动镛奋身与乡人保聚嵩山境内怗之老防妻拏煦妪相养鸡犬无恙如平时明兵南抵兰溪以檄召镛至辕门上爱其才惜其年曰老矣大将胡大海荐之俾逐突冦常昌军于义乌镛率义兵数万人大破之殱其渠帅枭首及获俘馘以献上嘉之命为浦江翼右副元帅摄分阃事以治浦江军肃民安明年伐越得诸暨又命移镇诸暨又明年以老告大海为请于朝以职授其子珹归十年而卒】
　　王威【万厯金华府志字仕龙义乌人倜傥有勇力元季冦犯永康威集兵聚战黄龙寨破之明兵下婺威率众归附从征以功陞绍兴衞后所副千户】
　　吴志徳【金华贤达传字惠卿防尚气节从祖直方器之元季盗起志徳率义勇保安乡里明兵下浦江志徳率众迎谒从取诸暨及处州皆着劳绩戮伪将献馘辕门以功授浦江翼左元帅寻以疾辞归】
　　周徳璇【金华先民传东阳人少好勇有大志明兵克婺城徳璇委身归附累立战功授正千户陞驾前亲军指挥佥事太祖以其勇而有谋命镇守北平永乐间尝帅兵逐北追至黑松林获其辎重斩级功多陞隆庆衞指挥同知子孙世袭】
　　王应【金华贤逹传字思正浦江人洪武中授广东布政使司左叅议时盗发南海官军不能平应率义旅以蛋船为声援入其巢穴擒渠魁而殱之余党悉平转河南左叅议】
　　卢睿【传详名臣】
　　龚永吉【献征录字天民父给事中泰死建文之难永吉领乡荐宣徳丙午授兵部主事扈驾征乐安正统时陞郎中被诬谪戌平凉以兵部尚书王骥荐诏驿骑取之时副縂兵赵安兵部侍郎柴车将兵出凉州以永吉为佐军执馘而还骥讨麓川缅甸西巡延绥寜夏庄凉甘肃等处永吉俱佐军奏功凯旋擢大理少卿天顺初累陞兵部右侍郎改南礼部乞休卒】
