<!-- { "loadSidebar": true } -->
　　李标【静志居诗话字子建嘉善人有东山遗稿精于戎机战畧军律营阵壬遁诸书史可法辟为记室后可法死扬州渡江防其衣冠于梅花岭归而绕屋皆种梅赋诗三十首盖自托于西台之谢参军云】
　　孙曾楠【旧浙江通志字让生平湖诸生结庐秋泾人称铁庵先生云间陈继儒以家蔵杨廉夫铁冠铁笛为夀曰冠贮竹叶酒笛作梅花弄此庵大不俗矣着梅间草竹里吟学陶集数种】
　　吴统持【旧浙江通志字巨手秀水人弱冠饩于庠文名籍甚崇祯中与妻项偕隐鸳湖焚香读易饘粥不继尝卖卜于四方徧厯齐鲁燕赵之墟或称胥山樵子所着典林十卷明月楼集项名佩淑且才着有藕花楼集】
　　沈起【静志居诗话字仲方嘉兴县学生尝拟撰明书谓明不亡于流防而亡于厰衞防自成化十二年秋始至设西厰止有学园録续集】
　　国朝
　　俞汝言【旧浙江通志字右吉秀水人少孤贫力学具经世才尝遍游四方搜罗载籍读所未见书归而闭户著述有渐川集诸书晚又着春秋平义十二卷四传纠正一卷坐是两目失明然犹令人口诵诸书汝言口授所见使笔记之】
　　曹溶【檇李时系字洁躬号秋岳秀水人崇祯丁丑进士官御史】
　　【国朝顺治间厯副都御史户部侍郎出为广东布政使左迁山西阳和道裁缺归里卒年八十三溶肆力于文章尤工尺牍长笺小幅人共宝之诗与合肥龚鼎孶齐名人称龚曹晚筑室范蠡湖名曰倦圃多蔵书勤于诵覧辑续献征録六十卷崇祯五十辅臣传五卷外有静愓堂诗文三十卷】
　　王翃【嘉兴县志字介人日以吟哦为乐有春槐秋槐二集里中诸子更唱迭和因有梅里派之称诗余三千余首长短诸体莫不偹】
　　钱士馨【静志居诗话字稚农平湖人硏究经史多所撰述据尚书大小戴记春秋内外传以补周礼冬官赋诗能远时习有赓笳集】
　　陆上澜【檇李诗系字芳洲平湖人崇祯丙子举人为文古奥年八旬手不释卷所着诗文集并闲斋志林湖邑记闻玊钩小史诸书称博雅者未之能及也】
　　王庭【山西通志字言逺嘉兴人顺治己丑进士从平粤东授广州府知府累陞江西布政使补山西以冰蘖之操倡属吏有进谒者辄朂令牧养百姓慎出纳吏不得上下其手后乞归庭制义坚凝陗刻自成一子古诗出入陶韦律得杜法晚乃泛滥唐宋诸家着有秋闲诗三仕二西诸草四川名宦册庭由广西副使提学四川公明造士有文翁化蜀之风】
　　彭孙遹【呉农祥彭孙遹传字骏孙号羡门海盐人顺治甲午举于乡己亥成进士官内阁中书舍人康熙戊午开博学宏词科大学士吴正治以孙遹荐明年三月】
　　【御试体仁阁亲第甲乙取中五十人入史馆充纂修明史官而孙遹为第一识者谓制科不数举与斯选者较春秋得隽之榜为难而冠伦魁能鬱为选首则尤儒生不世之殊遇也初授编修十年而至内阁学士兼礼部侍郎旋晋少宰兼翰林院学士遂乞归孙遹工诗词与新城王士祯名埒时号彭王尝歩萧寺寺僧方制琉璃长明灯请为赋孙遹诺之僧退煮茗以饷茗未熟而赋就着有柏悦堂集南集香奁倡和集金粟词延露词行世】
　　曹尔堪【檇李诗繋字子顾嘉善人勲之子顺治壬辰进士改庶吉士授编修累官侍讲学士性强记诸琐屑事能举其原委人一见辄不忘若与图要害山川形势指画纎悉听者神耸罢官归偕二三老友选胜赋诗与宋琬施闰章沈荃王士祯王士禄汪琬程可则称海内八家有南溪集行世】
　　徐嘉炎【嘉兴府志字胜力嘉兴人举博学宏词授检讨庚午主贵州试称得人累官内阁学士兼礼部侍郎嘉炎书过目终身不忘凡竒书逸典鸿览之士未睹记者辄就咨焉着抱经斋集】
　　陆葇【公举事实字义山原名世枋平湖诸生入国学以高等授内文院中书舍人复举顺天乡试康熙丁未进士为原官寻管典籍十七年举鸿博试一等改翰林院编修充明史纂修官庚午主乡试福建癸酉为顺天武乡试副考官儤直南书房出五台金莲花限韵赋诗立奏称】
　　【防三十三年召翰唐八十九人试以丰泽园赋理学真伪论上亲阅卷取第一遂由宫賛陞内阁学士兼礼部侍郎一年乞休嘉兴府志葇所着雅坪文稿十卷诗稿
　　四十卷词谱三卷应试进呈诗文合刻一卷杂著若干卷】
　　李良年【嘉兴府志字武曾与兄绳远弟符言诗者称三李朱彞尊李良年行畧武曽嘉兴人九龄能作文十龄解赋诗持格律甚严尝抄撮诗中禁字一卷授学者于词爱姜尧章吴君持诸家故所作特颖异嵗戊午以博学宏儒被荐入京师试不得意归筑秋锦山房坐卧其中弟子着録者日众昆山徐尚书干学开书局于洞庭山招往助修一统志自是归不复出卒年六十所着有秋锦山房集】
　　徐善【嘉兴府志字敬可嘉兴人弃科举不治从学施博晚作易论及徐氏四易一天易阐图书也二羲易叙八卦也三商易辨十辟也四周易明四正八交之防也又为春秋地名考家传藟谷集荘子注周髀宻法防通弧矢六宗疏容圆寳丝网璇室洞诠】
　　沈进【嘉兴府志字山子嘉兴人与同里朱彛尊日以诗篇酬和乡人目曰朱沈未几复与周筼赋古今诗合一帙乡人复以周沈目之游京师归自号知退叟居蓝村半巢教子读书手自抄録陶然自适所着有文言防萃行国録东园诗蓝邨稿半巢居稿退叟行吟力圃萧闲词袁溪文稿共三十余卷子翼居丧尽哀甘露降于垩庐人称其孝】
　　高士竒【嘉兴府志字澹人号江村由诸生入太学以书法称】
　　【防注翰林授詹事府録事厯陞少詹归里寻召赴史局又以养母假归晋詹事复即家拜礼部侍郎兼学士士奇性耽书凡秘府典籍悉资讨论然性极谨宻侍直数十年出入扈从未尝一语及温室之对才情敏妙侍对诗文应声立就邑有冯氏旧圃构江村草堂居焉卒諡文恪子舆庚辰进士官翰林院编修】
　　周筼【嘉兴府志字青士与里人王汸褚标兰谿范路海寜朱一是诸人相倡和朱彞尊周筼传略嘉兴人遭乱弃举子业就市防卖米有括故家遗书连船载以鬻者筼买得一船积楼下每日中交易箕筥斗斛权衡满肆拨乱书糠□中吟诵不辍为古今诗超超抜俗不轻袭前人片语有采山堂集二十四卷词纬三十卷今词综十卷析津日记十卷投壶谱一卷】
　　髙佑釲【嘉兴府志字念祖嘉兴人父承埏尝辑自靖録佑釲续成之博闻强记尤谙隆万以来旧事着懐寓堂诗脍炙艺林】
　　盛枫【嘉兴府志字黼宸嘉兴人辛酉举人为安吉学正尝集明代遗献为嘉禾徴献録着安吉耳闻録观澜録墨屑文集】
　　魏坤【嘉兴府志字禹平别字水村嘉善人乙卯举人诗文敏妙着有倚晴阁诗钞水村琴趣与嘉定陆元辅海寜陆嘉淑订忘年之欵诗词日益工寻就试桥门撰石鼓赋国子师交赏击节以为絶伦】
　　朱彞尊【嘉兴府志字锡鬯号竹垞秀水人太傅国祚之曽孙少聪慧絶人书过眼覆诵不遗一字肆力于易书诗周官礼春秋左氏传客游南北必槖载十三经二十一史以自随嵗己未以博学鸿词征试殿廷取高等授检讨充】
　　【起居注日讲官辛酉主考江南既而归里后数年驾幸河上至浙江赐御书四字曰研经博物生平著书等身有经义考三百卷曝书亭集八十卷日下旧闻四十二卷明诗
　　综一百卷行世卒年八十一子昆田字西畯国子监生贤而有文】
　　沈季友【嘉兴府志字客子平湖人康熙丁夘副榜幼受知毛检讨竒龄长游太学都下咸以才名推毂妇翁陆阁部葇有著作每引叅定焉所着南疑集迥红集辑赋格柘上遗诗檇李诗系行世】
　　吴震方【嘉兴府志字右绍号青坛石门人康熙丙辰进士由庶常改御史有晚树楼诗稿行世】沈廷文【乡贤留祀册秀水人天姿颖异读书过目不忘父子兄弟自相师友戊辰】
　　【廷对赐一甲第一官翰林院修撰】
　　髙孝本【公举事实字大立嘉兴人三嵗时指气字曰此即浩然之气也长而研经酌史发为古今文妙合轨范康熙辛未成进士选知泾县以艰归再补续溪兼委歙篆处膏不润以廉直闻罢官士民攀轮卧辙生平作诗甚富由登岱以迄游台荡诸山凡十七集其诗以游而进晚嵗自订固哉叟未删稿外存古三都赋杂赋二卷愚夫论二卷逰记二卷家传一卷】
　　沈麟振【公举事实字武绳嘉善人少失父捧遗书不去手明季时为盗所胁遽抱书自沈于水谓此祖父手泽当以死殉之适为渔父救免而诸书亦赖以存于是设教授徒负笈者云集名公钜卿往往出其门下所着有诗注解易细评易箦时口占一诗而逝年九十】
　　沈麖【嘉兴府志字天鹿秀水人工诗赋家贫不废吟咏纵游天台武夷粤东所至率裒然成帙着有籁阁词笺琴啸轩乐府等书】
　　湖州府
　　南北朝
　　王韶之【宋书本传字休嘉父伟之为乌程令因居县境好史籍博渉多闻泰元隆安时事小大悉撰録之韶之因此私撰晋安帝阳秋既成时人谓宜居史职即除著作佐郎使续后事讫义熙九年善序事词论可观为后代佳史高祖受禅复掌宋书后为呉兴太守卒七庙歌词韶之制也文集行于世】
　　沈懐文【宋书本传字思明武康人善文章尝为楚昭王二妃诗见称于世除尚书殿中郎徴士雷次宗南还庐岳何尚之设祖道文义之士毕集为连句诗懐文所作尤美词高一座有文集传于世】
　　邱渊之【治湖州府志字孔元乌程人博学有识宋文帝即位以旧恩厯吴郡太守所着文章一百卷】
　　邱灵鞠【齐书本传乌程人少好学举秀才累迁员外郎泰始初党锢数年禇渊为呉兴谓人曰此郡才士惟有邱灵鞠及沈勃耳乃启申之领东观祭酒灵鞠曰人居官愿数迁使我终身祭酒不恨也入齐迁大中大夫卒着江左文章録序起太兴讫元熙文集行于世】
　　邱国賔【南史王僧孺传竟陵王子良开西邸招文学僧孺与太学生邱国賔并以善词游国賔呉兴人以才志不遇著书以讥扬雄】
　　邱令楷【南史王僧孺传令楷吴兴人竟陵王子良尝夜集学士为诗令楷打铜鉢立韵响灭则诗成皆可观览】
　　沈约【梁书本传字休文武康人笃志好学母恐以劳生疾尝遣减油灭火而昼之所读夜辄诵之遂博通羣籍能属文齐初直永寿省校四部图书特被亲遇迁著作郎梁高祖受禅封建昌县侯累迁尚书令太子少傅虽时遇隆重而居处俭素立宅东田瞻望郊阜尝为郊居赋卒年七十三諡曰隐约左目重瞳子腰有紫痣聪明过人聚书至二万卷厯仕三代该悉旧章愽物洽闻当世取则谢晖善为诗任彦升工于文约兼而有之所着晋书宋书齐纪高祖纪迩言諡例宋文章志及文集一百卷皆行于世又撰四声谱以为在昔词人累千载而不悟而独得胸襟穷其妙防自谓入神之作】
　　邱迟【南史本传字希范乌程人八嵗便属文父灵鞠尝谓气骨似我在齐以秀才累迁殿中郎梁武帝平建邺引为骠骑主簿时劝进梁王及殊礼皆迟文也及践阼迁中书郎时帝着连珠诏羣臣继作者数十人迟文最美出为永嘉太守天监四年临川王宏北侵以为谘议叅军领记室时陈伯之在北与魏军来拒迟以书喻之伯之降还拜中书侍郎卒官迟词采流逸时有钟嵘箸诗评云邱迟缀映媚似落花依草其见称如此】
