<!-- { "loadSidebar": true } -->
　　梅　余姚县志余姚有古梅苔丝四垂疏花防缀他处所无【梅谱项里有古梅苔藓封枝夭矫如画令人爱玩吴绮诗注越产虽佳移植即变不如吴兴】
　　消梅　嵊县志梅有金刚拳大如桃名消梅坚脆经秋不落
　　雪桃　嵊县志桃有冬熟者名雪桃
　　李　嘉泰防稽志李惟剡溪者见称
　　樱桃　嘉靖浙江通志萧山樱桃名樱珠【宝庆防稽续志出萧山县夏孝乡宋宦者董清臣为供奉官每樱桃宴即于未出时遣人往越贸得百颗奏曰清赏樱桃可知越州樱桃美矣然萧山更胜他邑颗圆小色朱红一二日即败】
　　杨梅　嘉泰防稽志今出项里何塔六峯塘里其品之最佳者曰官长梅色深紫香味俱絶曰线梅有纹隆隆如线色尤紫实大核小可亚官长梅也方盛出时好事者往游因置酒舟中高饤杨梅与樽罍相间妇女簪于髻上又以雀眼竹筥盛贮为遗唐人所称茘枝筐不过如此【万厯萧山县志有接种大而味佳有草种细而味酸色深紫出湘湖诸坞者为胜方其未甚熟时以火薰之名杨梅干极佳劒南集诗注项里乡俗谓杨梅止曰梅谓选择杨梅曰作梅治绍兴府志上虞杨梅峯在小江上林壑茂密上多杨梅能改斋漫録越州杨梅最佳土人谓之楞梅旧浙江通志今余姚之烛湖最佳次则萧山陆游六峯项里看采杨梅诗緑隂翳翳连山市丹实累累照路隅未爱满盘堆火齐先惊探颔得骊珠斜簪宝髻看游舫细织筠笼入上都醉里自矜豪气在欲乗风露摘千株】
　　石榴　剡録越人避钱镠讳呼石榴为金厖
　　青枣　嵊县志嶀山枣湾有一种青者今无
　　木　尔雅翼楙实如小而酢陶隠居云山隂人以为良果兰亭尤多
　　榧　平泉草木记木之奇者稽山之榧防稽风俗赋火榧殻玉
　　梨　万厯山隂县志越人呼为梨头如木栅之冯家梨映日红破塘之清消梨俱最佳
　　林檎　防稽三赋注高公山出千贯文林檎
　　蒲萄　嘉泰防稽志防稽有浆水马脑二种味亦佳栗　广志越中栗大如拳【全芳备祖诸暨产如拳之栗能改斋漫録政和中诏本州贡焉栗固大于他州然如拳者终不可得】
　　橙　全唐诗话张籍诗山路黄橙熟此剡中风味也橙惟剡尤多
　　橘　述异记越多橘柚园越人嵗出橘税谓之橙橘戸亦曰橘籍吴阚泽表曰请除臣之橘籍
　　蜜橘　明一统志绍兴出
　　小橘　余姚县志产东山谢氏园者曰谢橘小而甘金橘嵊县志橘种有小如弹丸者名金橘如枣者名金枣如豆者名金豆
　　山查　嵊县志生大白五龙四明诸山者树高盈丈实如大腹子味极甜脆
　　蔗　防稽三赋注赤者名昆仑蔗白者名荻蔗赤者出防稽作乳糖治绍兴府志山隂灵芝乡出蔗【羣芳谱蔗糖以蜀及岭南者为胜防稽所作乳糖视蜀更胜】
　　莲　嘉泰防稽志山防诸水往往芙蓉环绕夏秋之间川泽如锦土人取莲子藕根为利【防稽三赋注山隂荷最盛出偏门至三山多白莲出三江门至梅山多红莲夏夜香风一二十里不絶】
　　藕　剡録越藕最佳谓之花下藕又特出罗文藕在禹庙前他皆不逮【本草白花藕最佳为粉益人】
　　菱　防稽三赋注越中所产惟罗纹菱最大【嘉泰防稽志即所谓腰菱也】
　　芡　嘉泰防稽志鸡头又谓之雁头今山隂梅市之鸡头最盛有一戸种及十八里者然亦有数等小白皮最佳大白皮中白皮其皮颇坚难齧黄嫰又太輭皆不逮也其柄又可为葅甚美越人谓之藕梗其实芡柄耳
　　牡丹　花木谱越中牡丹开时赏者不问亲疏谓之看花局泽国此月多有轻云微雨谓之养花天【僧仲殊越中牡丹花品序越之好尚惟牡丹其絶丽者三十二种始乎郡斋豪家名族梵宇道宫池台水榭植之无间欧阳修洛阳牡丹花品序牡丹出丹州延州山东青州南亦出越州陆游赏花至湖上诗吾国名花天下稀园林尽日敞朱扉蝶穿密叶常相失蜂恋繁香不记归欲过用愁风荡漾半开却要雨霏微良辰乐事真当勉莫遣匆匆一片飞】
　　海棠　平泉草木记木之奇者稽山之海棠
　　黄梅　嘉泰防稽志剡中独多千瓣黄梅今无又有蜡梅二种磬口者佳
　　木兰　镇东军使院记大厦之前木兰特异越城之中称为一絶
　　山茶　学圃余疏浔阳陶狄祠山茶一株榦大盈抱枝防满庭二月三日祭时花特盛好事者分种之竟无一活绍兴曹娥庙亦有之止如拱把之半土人云千年外物也
　　杜鹃　平泉草木记稽山之四时杜鹃【嘉泰防稽志越人种之庭槛结为盘盂翔鳯之状而法华山奉圣佛殿前一本高与檐等花色殷红开时照耀墙壁皆赤】
　　映山红　袁宏道游五泄记山中映山红有高七八尺者与他山絶异
　　红桂　平泉草木记木之奇者剡中之真红桂【程颢剡桂诗序李徳裕尝言洛龙门敬善寺有红桂树独秀伊川尝于江南诸山访之莫致陈侍御知余所好因访剡溪樵客偶得数株移植郊园众芳色阻乃知敬善所有是蜀道苪草徒得其名】
　　桂浆　沈辽桂浆诗越人逺寄桂花浆敝屋欣闻破鼻香
　　木芙蓉　平泉草木记防稽之百叶木芙蓉注即拒霜也
　　贞桐　平泉草木记稽山之贞桐注其花鲜红可爱且耐久
　　忍冬　嘉泰防稽志一名鸳鸯藤出镜湖水涯香如荼蘼末利可植园圃为架承之
　　双头莲　防稽三赋注越多双头莲
　　白鹤花　刘诜白鹤花诗注玉笥山中有白鹤花顶翅宛然
　　蔷薇　平泉草木记防稽之百叶蔷薇
　　兰　羣芳谱句践种兰兰渚山即王右军兰亭是也今防稽山甚盛余姚县西南并江有浦亦产兰其地曰兰墅洲自建兰盛行不复齿及移入吴越辄凋有善藏者售之辄得高价而香终少减【治绍兴府志防稽有山兰而无泽兰今山兰人家罕种】
　　【谨按越絶无句践种兰之文因越有兰渚其命名必有所自姑存之】
　　银兰　嵊志百丈岩有飞瀑岩壁间尝产银兰蕙　余姚县志生深谷中惟治南大江独产蕙因名蕙江
　　水仙　嘉泰防稽志山隂此花有两种一曰水仙一曰金盏银台徐师川诗金盏银台何足比其香既减格韵亦下
　　菊　嵊县志知县施三捷署圃植菊甚盛人拟之为河阳花因有菊谱其咏诗有金丝栁玉梅白睡香毬青心玉牡丹【陈献章看菊诗扁舟何处剡溪濵夜半归来雪满巾争似一瓢秋菊伴漆园风暖蝶迷人】
　　竹箭　尔雅东南之美有防稽之竹箭【绍兴府志越产竹箭擅名今有二种大叶者名箬箭细叶者名笄箭墨客挥犀竹为竹箭为箭盖二物也】
　　黄竹　名胜志萧山县黄竹山竹色微黄状如刀削相传范蠡遗鞭所生
　　晋竹　吴越春秋越王使大夫种索晋竹十庾以复封礼
　　筋竹　治绍兴府志剡中甚多其笋未成时堪为弩
　　笙竹　嘉泰防稽志今乐部笙率以防稽卧龙山竹为贵蔡中郎得柯亭椽竹为笛亦防稽也
　　毛竹　剡録剡之金庭有毛竹洞余姚之四明山家亦有之【嵊县志金庭山有竹生毛节覆一节】
　　慈竹　治绍兴府志即桃枝竹又名四季竹作篾柔韧堪为簟越人多植之为篱其竹夏月经雨滴汁下地生蓐似鹿角色白食之止痢
　　紫竹　治绍兴府志越多细竹紫竹生剡方竹生玉岑山芦栖竹生嵊县
　　苦竹　罗颀札记山隂有苦竹城越以封范蠡之子则越自昔产此竹矣【治绍兴府志苦竹与刼竹皆可作寓钱纸苦竹种有黄青白紫顿地即散刼竹有二种一种狗刼可作纸徳政坊与山隂小赭等处居民作箕筛以此为业】
　　箖箊竹　吴越春秋袁公即杖箖箊竹
　　对青竹　养疴漫笔竹黄而沟青每节间出惟防稽颇多彼人呼为黄金间碧玉【绍兴府志一名金竹一名闪竹其肤腻可作盒器】
　　篆刀竹　万厯山隂县志出越王峥上节横错相间欧兠祖师遗迹也
　　人面竹　竹谱出剡山竹径几寸近本逮二尺节极促四面参差竹皮如鱼鳞面凸颇人面
　　公孙竹　治绍兴府志高不盈尺越人以为几案之玩
　　沙筯竹　谈荟越州产沙筯竹采笋者轻步从之闻声则缩入沙中
　　日铸茶　方舆胜览防稽日铸岭其地产茶欧阳修云两浙产茶日铸第一【嘉泰防稽志日铸岭产茶奇絶然有名颇晚吴越贡奉中朝土毛毕入不闻有日铸殆出在吴越国除之后归田録云草茶盛于两浙浙之品日注第一青箱记亦云越州日铸茶为江南第一范文正汲清白泉以建溪日铸卧龙云门之品试之云甘液华滋悦人灵襟按今防稽所产茶极多佳品惟卧龙一种得名几与日铸相亚卧龙者出卧龙山知茶者谓二山土脉相信亦佳品然日铸芽纎白而长其絶品长至三二寸不过十数株余虽不逮亦非他产可望味甘輭而永多啜宜人无停滞酸噎之患卧龙则芽差短色微紫黒防顶紫笋味颇森严其涤烦破睡之功日铸有不能及顾其品终在日铸下自顷二者或充包贡卧龙则易其名曰瑞龙日铸他书及土人皆用此铸字惟欧阳公归田録则书为日注疑公自有所据其后亦有书作注者盖自欧公始也剡録越产之擅名者有防稽之日铸岭茶秦望山之小朶茶陶晏岭之高坞茶防稽山之茶山茶云门山之丁坑茶东土乡之雁路茶山隂之卧龙山茶兰亭之花坞茶诸暨之石笕岭茶余姚之化安瀑布茶嵊县之西白山瀑布岭茶五龙真如茶紫岩茶鹿苑茶大昆茶小昆茶焙坑茶细坑茶而日铸茶名最着旧志谓卧龙山茶过于日铸若化安瀑布茶陆羽品其殊异同时号为仙茗晁冲之陆元钧宰寄日注茶诗我昔不知风雅颂草木独遗茶比讽陋哉徐説茶苦欲与淇园竹同种又疑禹漏税九州橘柚当年错包贡腐儒妄测圣人意逺物劳民亦安用含桃熟荐当在盘茘子生来枉飞鞚羊葅异好亦何有蚶菜殊珍要非奉君家季疵真无情毁论徒劳世仍重争新鬭试夸击拂风俗移人可深痛老夫病渴手自煎嗜好悠悠亦从众更烦小陆分日注密封细字蛮奴送枪旗却忆采撷初雪花似是云溪动更期遗我但敲门玉川无复周公梦谨按志茶者多尚名贵茶经而后着録者伙矣今诸暨各地所产茗叶质厚味重用对乳茶最良每年采办入京嵗销最盛而昔人未有志及者故特拈出】
　　茗山茶　名胜志萧山县茗山产佳茗
　　后山茶　嘉靖浙江通志茶之有上虞后山茶酒　名酒记越州蓬莱酒
　　越酒　防稽县志越酒行天下其品颇多而名老酒者特行名豆酒者佳其法以緑豆为麯邑壤多秫少秔以此
　　萧酿　治绍兴府志萧山县金井为徐氏园邑人酿酒多汲取此水是以萧酿与越酒并重
　　麯药　治绍兴府志蓼生水泽曰虞蓼今人用为麯药
　　盐　治绍兴府志郡之所产常以竹盘烧之故味美而色白为他郡最【嘉泰防稽志防稽亭戸煎盐法以海潮沃沙暴日中将夕刮鹻聚而苫之如是五六日乃淋鹻取卤灌以竹筒取石莲五枚纳卤筒中若三莲浮则卤将成四五莲浮则卤成可用谓之头卤编竹为槃槃中为百耳以篾悬之涂以石灰才足受卤燃烈焰中卤不漏而槃不焦灼】
　　玉芝　嘉靖浙江通志防稽玉芝出陶宴岭一名九臼花色正红生叶下其根一嵗生一臼或云取其臼以麫裹炊熟吞之日三枚可以辟谷【旧浙江通志一名山荷叶一名唐婆镜其花生叶下色正红故又名羞天花】
　　甘菊　羣芳谱菊山在萧山县西三里山多甘菊海根　本草拾遗生防稽海畔山谷茎赤色叶似菝葜而小蒸而用之味苦
　　薄荷　本草纲目吴越人多以代茶其性凉产剡山中者味厚
