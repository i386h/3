<!-- { "loadSidebar": true } -->
　　【谨按旧通志作蒋洪悦今依府县志作符】
　　牟氏二节【台州府志俱徐氏一牟从茂妻一牟显恒妻皆年未三十而寡食贫守志白首不渝】王湘妻苏氏【黄岩县志年二十二生一子而湘亡逾十年子殀有富家欲夺其志氏泣曰吾守志为夫非为子也必相逼吾即为王氏鬼耳竟守一室晨夕悲号两目并瞽年六十余卒】
　　陈尧还妻孙氏【黄岩县志名端适尧还未几尧还卒氏年二十三泣血絶粒旬日而死】张氏二节【台州府志张颉妻王氏颉弟甘妻叶氏兄弟相继亡王年二十八叶年二十六同心抚孤事老姑克尽孝敬并以完节终】
　　孙季益妻应氏【台州府志父无子以氏赘季益逾十三年而季益亡季益兄利其产强氏他适不从中分所有以安之兄意犹未惬劫季益柩以归氏愬之官断依父母家守志出公门犹强之不已氏归自经死】
　　叶氏二节【台州府志胡氏叶备妻卢氏叶洗妻妯娌孀居年俱幼有子俱殀矢志立嗣始终如一】
　　徐本妻林氏【黄岩县志年二十而寡誓不他适隣火偪其庐氏闭户哀号火寻熄已值海溢氏抱夫木主待毙卒得免人谓苦节所感】
　　柯蓟妻厉氏【旧浙江通志年十八归蓟越岁生一女三年蓟病笃语氏曰吾疾必不起卿年少家又贫其别事人乎厉拊膺曰妾娠两月若生男则抚之生女则从君地下耳已而蓟卒啮指出血示无他志宗族来吊者出指示之以杜觊觎居七月生子攻苦鞠养虽家无储粟处之恬如年七十终】
　　应文照妻吴氏【旧浙江通志归七月而文照卒遗腹生子锡辂妾杨氏年尚少亦矢志同守十余年辂出应童子试三擅首选吴氏卒辂痛不及养愈厉攻苦病作而殀杨晚年苦节靡依诏旌双节】
　　蔡子旻妻牟氏【黄岩县志名德助年十八归蔡生一子而子旻卒德助抱尸痛哭遂不食而死】
　　应氏二节【黄岩县志王氏应子美妻年二十七而寡抚子文彬成立娶柯氏岁余文彬亦亡柯奉姑终身从叔生子甫七日鞠育承继姑媳一节皆以寿终】
　　陈初妻林氏【黄岩县志年十九食贫有志操初入城市氏独居恶少徐十九欲强汚之坚不从十九捶杀之后抵罪服诛】
　　叶某妻鲍氏【旧浙江通志适石岭叶某年十七而寡一子方周隣人劝以他适氏剪髪自誓与妾春梅纺绩存活虽日食不继而节操愈厉】
　　杨心畴妻黄氏【旧浙江通志姑负重疾医云不治氏断小指和羹以进得苏既而舅疾殆又断无名指救之亦苏获享遐龄宗族以为美谈】
　　林景韶妻戴氏　余尚再妻郑氏　张世周妻徐氏胡琏妾杨氏　　王钦妻章氏　　杨贵心妻赵氏谢绾妻赵氏　　程宗岳妻陈氏　葛永宁妻陈氏应珉妻张氏　　周如泗妻郏氏　卢永桂妻章氏牟尚哲妻杨氏　施椿妻郏氏　　张燮妻杨氏徐鶠妻谢氏　　牟煓妻解氏　　张于章妻叶氏陈一经妻杨氏　符允方妻周氏　施朝妻钟氏谢世白妻胡氏　何凤妻冯氏　　王邦宣妻冯氏池仲广妻何氏　施升妻叶氏　　符舜昭妻陈氏朱世高妻张氏　赵贵宁妻陈氏　任泮妻何氏叶景韶妻张氏　王师表妻黄氏　郑玻妻赵氏李存泮妻郑氏　张鉢妻刘氏　　李检妻郑氏孙天洵妻池氏　谢栗妻赵氏　　徐庆亨妻李氏孙咸妻盛氏　　孙思禹妻张氏　沈兴文妻江氏郏贵学妻丁氏　王天福妻陈氏　蔡德仪妻王氏王玖妻陈氏　　王堪妻郏氏　　赵性妻王氏赵琳妻施氏　　张雍妻朱氏　　蔡恺妻王氏彭鐩妻周氏　　解茂标妻苏氏　黄养妻杨氏赵逢眷妻吴氏　余日秀妻柯氏　余韵妻陈氏汪复礼妻胡氏
　　国朝
　　周斌妻俞氏【题旌册夫亡氏年二十八三子俱幼家极贫氏拮据葬翁姑及夫养庶姑亲教三子句读及长始令就外傅则以针指所入为脩脯费守节二十七载子俱成立】
　　蔡元鼎妻余氏【题旌册年二十四而寡无子妾子跃龙甫弥月外侮叠至家计日落氏与妾艰苦抚子守节三十二载　以上二氏俱康熙五十一年具题奉】
　　【防建坊旌表】
　　牟文宾妻罗氏【题旌册年二十七夫卒冰霜自矢立侄承祧守节三十八年雍正五年具题奉防建坊旌表】
　　张衡甫妻管氏【题旌册年二十七而寡事姑尽孝敎子有方守节二十七年】于尔锡妻蔡氏【题旌册年二十五而寡子甫五龄家贫勤十指以给饔飱守节四十六年】蔡文鸣妻应氏【题旌册年二十八而寡事舅姑抚二子守节二十四年　以上三氏俱雍正六年具题奉防建坊旌表】
　　张志广妻林氏【题旌册夫亡氏年二十一子甫周岁家贫纺织以养翁姑翁没竭蹷营丧葬事姑益谨训子为诸生雍正七年具题奉防建坊旌表】
　　杨燿然妻张氏【台州府志有殊色适杨生子甫四月顺治丁酉八月海艘泊城氏与其夫匿养济院城陷被逼弃其子自投井中其夫亦投于井】
　　郑文妻丁氏【台州府志年二十九丁酉海艘破城氏预为计遍纫衣裳避假山井投刃者将犯之弃其子投井中】
　　叶嘉宾妻邬氏【黄岩县志名纯娘丁酉秋海寇犯黄岩氏年少有殊色为所获不从贼怒刃之】
　　何汝滔妻赵氏【黄岩县志丁酉岁寇将入城氏取子泣交于夫誓云设有不测惟以死待未几寇集氏即投眢井贼以鎗戮氏终不起寇退夫囘收殓身无完肤惟两目不瞑井水赤涌三日又赵日高妻周氏贼逼之投水死】
　　管氏二节【黄岩县志陈氏管士望妻士望卒矢守五十年如一日子景煦娶解氏周岁景煦亦逝越两月产子廸两寡孤雏形影相吊邑人咸称世节】
　　蔡氏二节【黄岩县志陈氏蔡德塘妻氏女侄适蔡宗滔德塘侄也壬子寇至德塘被杀氏年二十六急抱子女与女侄俱赴水死】
　　黄元卿妻赵氏【台州府志生一子一女年二十一夫卒舅姑怜其少每见之泪下赵解其意一日引刀抉一目以示不二后二老继亡殡葬无失礼敎子游庠守节五十四年而卒】
　　黄嘉文妻蔡氏【台州府志名慧康熙乙卯寇变嘉文挈慧匿黄杜岭为军士所获投以文绮欲成婚礼遂于是夜拔刀刺喉死】
　　王氏二节【黄岩县志陈氏适王汝阳二十五而寡抚子兴麟娶胡氏年十九亦寡陈曰我不幸称未亡人汝年幼无自误胡泣曰幸有遗孕且安忍弃姑乎越月生孙辂姑慈媳孝共矢霜节】
　　陈贞女【台州府志许字胡敏未几敏卒敏兄世彦部众抢女归强欲妻之女誓死不从沐浴着孝衣服卤死邑令甘国辅按世彦罪并为女转申上台表其闾】
　　童氏二节【黄岩县志王氏适童季龙生一子年二十九而夫死矢志守节子伸娶应氏伸亦早逝抚子朝瓒朝珙锡侯皆邑诸生应氏年古稀孙曽绕膝能世其家】
　　蔡氏二节【黄岩县志刘氏适蔡云客早世无嗣氏年二十九其妾梅氏年二十三矢志同守择亲房子允璜承继训之游庠】
　　王兴路妻鲍氏【公举事实家于邑之宁溪康熙十四年耿寇至宁溪氏被掠骂贼贼爱其姿不忍杀驱至北门上浮桥氏赴澄江而死逆流三十余里兴路得其尸葬之时年二十四】
　　陈朝常妻车氏【公举事实康熙乙卯耿寇至氏年二十二被执抱子泣曰我死儿失乳亦死然无可奈何须防寇挟众妇至趣氏就道氏骂不絶口寇以刃断其头血上冲丈许子亦坠地死】
　　陈士相妻江氏【公举事实年二十适士相士相弟负罪逃匿县役戴德捕之瞷氏美姿容遂令士相出捕弟而拘江氏于舟中以言戯之氏急投于江舟人救挽防之归至夜德复潜入其室欲犯之氏持剪自刺其喉而死逺近执瓣香拜奠时年二十二】
　　柯时遇妻俞氏　杨兴麟妻王氏　杨祚妻郑氏黄绩妻符氏　　施桢妻何氏　　柯潆妻彭氏蔡道焕妻王氏　应时荣妻王氏　应仕选妻叶氏王锦心妻张氏　何羽岑妻周氏　符子重妻张氏沈天象妻吴氏　张大麟妻何氏　范廷宰妻陈氏顾国妻陶氏　　郏大霖妻陈氏　朱康侯妻陶氏林炳生妻杨氏　周琯妻应氏　　徐大旺妻石氏
　　天台县
　　宋
　　赵思瞿妻范氏【台州府志天台人思瞿卒氏年二十五伯兄念其年少家贫以微词讽之氏惟诵柏舟之诗继之以泣兄乃止敎二子咸登第有声于时】
　　元
　　杨善曽妻奚氏【台州府志适宁海杨善曽夫亡执节不二勤十指以奉姑至大年旌】郭贞妇【辍耕録千夫长李某戍天台其部卒妻郭氏有令姿李心慕焉去县七八十里有盗出没李遣卒往戍而日至卒家调之郭毅然莫犯经丰载夫归具以白一日李过卒门卒邀入治茶转身持刀出李脱走诉县县捕□案议持刀杀本部官罪死桎梏囹圄中郭氏躬餽食于卒久之狱卒叶姓者有意于郭乃顾视卒日饮食之卒感激入髓忽传有五府官出决叶报卒知且谓曰汝万一不保汝妻尚少子女才八九岁奚以依顾我尚未娶肯俾为我室我视汝子女犹我子女也卒喜诺叶遂令郭氏见卒卒谓郭曰我死有日此叶押狱未有妻汝可嫁之郭曰汝死以我故我能二适以求生乎既归擕二幼出市召人与之邑人有怜之者纳其子女赠钱三十缗郭具酒馔至狱曰君扰押狱多矣可用此少礼答之又有钱若干可收取自给我去一富家执作为口食计恐旬日不及看君也垂泣而出走至仙人渡溪水中危坐而死此处水极险恶竟不为冲激倒仆见者报县为具棺敛葬于死所之侧山下表墓曰贞烈至元丙戌宣抚亷得其事原卒之情释之邑人亦付还子女卒终身不再娶】
　　齐义妻郭氏【赤城新志义酗酒刺其千夫长不死事觉当流于广氏以广多瘴疠度义不能生还乃归其女于童氏送义郭门外吁天而哭竟赴水死邑人收其尸则端坐水中顔色不变至正中旌表立祠以祀】
　　【谨按续文献通考于郭氏传末即繋之曰一説郭贞妇齐义妻也疑是一人但嘉靖浙江通志及赤城新志俱两载天台县志又载明齐义妻投学前水中死故并存之】
　　裘善甫妻周氏【赤城新志善甫殁氏年二十九奉姑教子冰蘗自持至正年旌表】陈均鼎妻汤氏【赤城新志年十九适陈期年而夫亡无子抚侄为嗣至正年旌表】许释可妻徐氏【台州府志夫殁氏年二十七子甫四岁以贞自持至正年表其门】闻叔寳妻姚氏【天台县志年十八归闻生二子叔寳殁奉姑孝敬训子成立夏克复为传】陶氏三烈【杨维桢三烈传天台陶明元之子妇王氏淑孟女宗媛季女宗婉也淑从夫宗儒爵宜人丁未秋兵入台淑属子傅姆曰汝以归其父吾誓不兵辱即赴井死年二十八宗媛适里中杜思防思防中流矢卒时姑丧在浅土夫又未葬忍死防两柩为游军所执媛不受廹辱兵加刃胁之大骂曰我若畏杀吾已去久矣请速杀我遂遇害年四十宗婉适里中周本归未一月兵至擕一婢走池浒阽溺一卒突至引其裙曰妻我免死婉念无以自脱指其婢曰可先妾之俟卒拥婢不为备即投池死年二十二】
　　狄恒妻徐氏【元史本传恒早殁徐氏守节不再醮至正二十年乡民为乱避难于牛囤山为贼所执驱廹以前徐绐之曰渴甚欲求水贼令自汲即投井而死时年十八】
　　【谨按于越新编载新昌崔恒妻天台徐氏事与此同旧浙江通志因两载之攷成化新昌县志亦作狄恒妻徐氏今据元史载入而芟去绍兴之重见者】
　　明
　　徐敬仲妻王氏【赤城新志名爱玉年二十二适徐期年夫丧遗腹生一子家贫甚其姑欲嫁之王恸哭不听事姑益谨姑亡敎子克防成立卒年八十余】
