<!-- { "loadSidebar": true } -->
　　万厯嘉善县志大理卿胡槩将析县命知府齐公政相地齐欲定县于西塘镇有成议矣胡询诸父老陶荘里民袁颢方弱冠进曰建邑者最上论国计次论人情又次论地势西塘僻处一隅非扼塞要会武塘海濵孔道郡之东藩地方有警可以扼吭又商旅徃来民易成聚胡大然之遂挟舆偕行自嘉兴东来先阅武塘四水皆直胡不甚乐及抵西塘见南北诸流皆会于文水漾召颢语云国计民情尔言当矣如地势何颢曰西塘二水虽合势实倾邪武塘虽直势甚平正观形者得其伪察理者得其真古者太史覛土较轻重试秤之优劣判矣胡命取二镇土秤之果武塘重遂定治焉
　　天启慈谿县志王母张氏其父为余姚张云航先生有隠徳善识鉴每奇其女教之经义适慈谿王明白之子伯壎为金溪令有能声云航尝嘱其女曰得甥当告我举首子以告视之曰来矣名之曰来再举子再告曰复来矣名之曰复既以第三甥告曰亦足与兄鼎足而立名之曰鼎来复同中宣徳丙午科来为工部尚书复为刑部主事鼎为御史终广东佥事张封太夫人相夫教子一以古人为法金溪既殁手书箴训谆谆以竭忠报主为规来征湖广时手制汗衫遗之云非为不足汝所特使汝知我尚康庶得安心王事不以我老为念耳及凯还复戒以毋自矜伐以全居美之道母贤而子并显真盛事也
　　静志居诗话漏侍御瑜潜迹江湖缔交耆旧宣徳中在乌墩为九老之防时赵嶬伯髙年九十一吴焕汝文年九十赵岐伯通年八十九孙孟吉兆祯唐其谅年八十五水宗逹朝宗年八十二叔瑜与壶敏中行钱郁耀宇年皆八十余时人有诗纪其事云景廹桑榆尽日闲更邀同志效香山寻常樽酒频酬劝适意林泉任徃还心逺自忘尘世事年来不锁利名关莫言九老非前比养得天和总一般流传以为佳话嶬宋安定郡王后洪武中官仪鸾司序班岐安康郡王后孟吉革除间太常博士其谅革除间以文史院出署天长丞郁湖广石门知县嶬焕孟吉敏皆乌墩人岐青镇人宗达吴江人其谅鳯阳人郁临安人乌墩一曰乌戍亦曰乌镇又曰乌陀青镇即青墩也
　　宛委余编杭州耆老防在正统间大理正卿郎子贞八十一封吏部员外郎孔希徳八十礼部郎中蒋廷晖七十八处士项伯藏九十三孙适郭文敏皆七十三又有稽勲郎中邓林布政使姚肇以寓公与防而年不及
　　水东日记商载【辂】家藏宋时公牒一纸内凡朝廷语言皆朱书盖其先本西夏人以献宻有功送浙中意与今安插降人相所居淳安族颇防衍盖四百年于兹矣
　　菽园杂记商文毅公【辂】父为府吏公生时知府夜遥见吏舍有光迹之非火也翼日问羣吏云商某生一子知府异之语其父善抚之后仕至大学士天顺初罢归有医善太素脉公命诊之云歇禄十年当再起成化初复起入阁数年致仕
　　玉剑尊闻商文毅致政归刘文安定之见其子孙多贤叹曰吾与公同处未尝见笔下妄杀一人宜子孙若是
　　万厯野获编景泰自郕王即位推恩藩邸旧臣以审理正俞纲为太仆寺少卿嘉兴人也以伴读俞山为鸿胪寺丞秀水人也二邑俱附郭同时同姓纲以生员习字选山以举人副榜起纲次年即以兵部左侍郎入内阁山次年亦至吏部左侍郎为经筵讲官寻因易储纲加太子少保山加太子少传俱为宫衔二品而不得正拜六卿然得兼支二俸后山宻请复储不聴遂引疾以优礼致仕天顺元年卒纲于天顺复辟再起南京礼部左侍郎成化二年致仕十四年卒赐祭如例则景泰旧臣所无者纲字元立山字积之
　　汤斌明史稿孝惠皇太后邵氏杭州昌化人知书年十四聘者七人皆死一指挥聘之已上马迎矣坠而死其父林充漕卒擕至京师入掖庭成化十二年册为宸妃二十三年封贵妃生兴王祐杭岐王祐榆雍王祐橒世宗入继大统上尊号曰夀安皇太后封弟喜昌化伯
　　嘉禾徴献録安妃姚氏名妙荘嘉兴人父敬生妃有异徴尝因盥潄见靧水中羽扇夹两旁日月云霞烂然五色长而端静家贫习防绩贸易每出必俟日中后市嚣屏息乃就市行止必从中道目无忤视人多奇之年十五宪庙遣中人懐恩选淑女江南妃名上籍中素寡髪不盈尺一夕髪长委地入宫生第九皇子夀王祐稽寻拜安妃父母皆已物故惟敬弟玉之子福员贫甚贩菜于市诏下有司访亲属物色得之即授锦衣卫千户时人为之语曰谁氏子卖青梅朝蓝缕夕锦衣王以治四年册封藩邸在蜀之保宁妃亦从之寻薨谥曰端懿福员子锦孙承勲皆世袭承勲子思孝无子工部尚书思仁盖福员五世孙也
　　西园杂记成化庚子浙江乡试填榜第一卷得余姚王冡宰华时宪长杨公子方以华儒士抑寘第二而以仁和李亚卿旻为榜首明年辛丑王状元及第至甲辰科李亦及第一科二状元盛矣李之防试也癸夘冬十二月发舟行至毘陵同行二人好饮博相忿争一人持刀刺之误中李肩李惊悔即别二人返舟扺家已嵗除矣甲辰新正亲友促其行李乃斋沐祷于响卜以决行止至清河坊北有唱新状元花生满路来者李闻之即治装初六日起程二月扺京明日赴部投文则席舍图已挂部中不纳李苦告尚书云汝第徃观席舍图有空处便收汝李亟徃观图尚缺其一礼部方为收卷填图尚书笑曰那争汝一个作状元耶是春果及第
　　闲中今古録吾浙状元自正统元年丙辰科周旋十年乙丑科商辂成化十一年乙未科谢迁十七年辛丑科王华二十年甲辰科李旻五人之中周与商王与李俱同乡举一举两状元固可美而商谢李俱发解首商之三元开科以来一人商与谢又皆入阁尤为盛事也
　　玉剑尊闻有以王华同年事诬毁华者人谓华当速白王曰若白之是我讦吾同年友矣是焉能凂我哉竟不辨华四世祖性广东叅议峒苗为乱死之曽祖与凖精于易尝筮易得震之大有曰吾后再世其兴兴其久乎
　　七修稿浙省十一府七十二县一州成化间分县后共七十六矣有演成歌括云杭九嘉湖七台严皆六邑宁衢与温五绍金八处十
　　菽园杂记浙江银课洪武间嵗办二千八百七十余两永乐间増至七万七千五百五十余两宣徳间増至八万七千五百八十余两后镇守太监李徳兵部尚书孙原贞奏坑户实办银二万五千七百九十余两赔纳六万一千七百八十余两正统间减数止办三万八千九百三十余两景泰七年实得一万六千零六十五两天顺六年三万零四十八两成化三年奉勅办银二万一千二百五十两成化五年减数一万零二百三十七两有竒因太监卢永之奏也未防又奉勅照天顺六年三万四十八两成化十九年又因太监张庆之奏照成化三年二万一千二百五十两以后额办处州府所属各县二万一千二百五十两温州府泰顺县九百九十一两八钱共二万二千二百四十一两比之成化三年额数多九百九十一两治三年减免一万一千四百两止办解一万零八百四十一两又禁取额外耗银三千余两从廵按御史畅亨之请而刑部侍郎彭韶覈实其事也
　　续停骖録天下税粮共二千九百四十三万余浙江一布政司二百七十五万二千余当天下九分之一
　　篝灯碎语治四年浙西大饥致仕太子少保礼部尚书余杭邹康靖公榦疏闻乞差官体勘灾荒地方寛免今年租税敬皇帝嘉纳之勅有司防帛羊酒存问
　　万厯野获编治五年壬子浙江乡试首塲遇大雨漂没号舍不能坐立士子哗扰竞散而出约束之不能止监临御史监察宪臣俱欲罢试左布政刘大夏曰暴雨必有息时可令自揣能文者聴其愿留勿随众去当以留者为凖阅其文登榜于是留者尚有八百余人悉命还号舍雨果止于是仍如额取足数比出榜人谓得人胜他科
　　两湖尘谈治初镜川杨公守陈以少詹事视院篆碧川杨公守阯以侍读掌南京翰林缙绅相语以为兄弟对掌南北词林近世所未有碧川有诗曰天风吹断鴈鸿行霄汉平分两玉堂小弟初懐南署印大兄又绾北门章累累不是权家客奕奕同依帝徳光仰止前修称二赵丝纶对掌并流芳
　　西园杂记杨守陈为学士弟守阯从弟守隅守随子茂元茂仁皆相继登进士同宦于京好事者作春聫以侈之云半壁宫花春宴罢满床牙笏早朝回后文懿官至吏侍守阯至吏书守随至工书谥康简守隅至大理卿茂元至刑侍茂仁至按察使皆有贤名昆弟子姓一时之盛江浙文献之家鲜能俪焉
　　先进遗风谢文正公【迁】初入翰林有御史骤陞都宪台中循例丐公言为贺公谂其人素不为公议所与竟辞不作
　　万厯野获编谢木斋【迁】之相也以丁忧召用时治乙夘尚为侍讲学士从五品特起以少詹兼学士入直内阁因服未满留家半年扺京甫到任即陞正詹二年即晋太子少保兵部尚书东阁大学士一时大臣崇进未有如此之迅防者
　　玉剑尊闻雁山五珍谓龙湫茶观音竹金星草山药官香鱼也朱太守諌无宦情尝曰岂以五斗易我五珍
　　见闻纪训归安施相之名佐翊之名佑兄弟俱为知州致仕家居田产叅差有唇齿之隙亲友日为处分不能解同邑溪亭严公鳯素以孝友着闻事兄如父是时偶过翊之舟中语及产事公频蹙曰吾兄懦吾正苦之使得如令兄力量可以尽夺吾田吾复何忧翊之乃恻然感悟遂拉溪亭同至兄宅且拜且泣深自悔责而相之亦涕泣慰解各欲以田相譲遂友爱终身
　　静志居诗话项襄毅【忠】以功业显其里居日结檇李耆英之防月一集于僧房道院中同防者云南布政司叅议金礼敬之四川按察司佥事梅江文渊福建按察司佥事戴祐元吉漳州知府姜谅用真武冈知州伍方公矩砀山知县包鼐汝和通判汤彦和教授陈防福主之者公也始于治戊午春所赋诗文文渊彚为一集府学教授新淦萧子鹏序之比于香山洛社云
　　嘉禾徴献録沈氏秀水人聪慧能属文少选入宫为女给事中孝宗尝试六宫守宫论沈文最佳其发端云甚矣秦之无道也宫何必守哉上悦擢为第一弟溥为贡士就试春官沈赠以诗云自少辞家侍禁闱人间天上两依稀朝随鳯辇趋青琐夕捧鸾书入紫薇银烛烧残空有泪玉钗敲断竟无归年来望尔登仙籍同补山龙上衮衣时竞传诵之
　　静志居诗话南元善【大吉】好青紫囊书妙善占基其守绍兴谓窆石非禹处别于庙东南建丰碑题曰大禹陵其后望秩于是处焉
　　杭州府志仁和县学石经正徳中廵按御史张承仁欲徙置府学教谕李璧力争之承仁曰吾徙府学非私之也何执焉璧曰璧官仁和学知为学守故物而已他非所知也承仁怒欲挞之璧曰官可去身不可辱去官而移石经非典守责矣官犹在也岂可以威夺乎承仁异之事竟寝迨璧去后廵按宋廷佐遂迁之府学
　　万厯杭州府志正徳十五年御史唐鳯仪巡按浙江时胡世寜初起拜湖广按察之命未上鳯仪重其人欲为建坊世寜谢曰頼主上寛仁得免罪戾幸矣何以坊为唐有仆射褚遂良者里人也当时諌易后忠莫大焉明四川按察佥事王琦兵部郎中项麒皆与同里清望重一时若移树坊之工为三公表世教民风所益良厚鳯仪遂为树忠清里坊于褚家堂南巷口
　　禅寄笔谈胡端敏公【世寜】志节清峻以昌化诸生中乡试第二登进士方举时牌坊路费例百金公以嵗侵仅受五十金公起家力田即迥异俦辈如此
