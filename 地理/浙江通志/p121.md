<!-- { "loadSidebar": true } -->
　　乌程县治【在府治西一里】　万歴湖州府志旧治在子城内即今之府治晋义熙间迁唐时肇建防事乌程县志宋大中祥符间知县薛耀卿重建湖州府志干宁三年知县余蟾重修【杨夔重修县治记余公再尹乌程节冗费之用资赎辟之金财以俭而蕴人以悦而使不期年而众宇鼎新若换大门中门修大防小防砌县之外城创宅之周垣修众僚之宅制公防什器公帑摧败乃择坚选宏厚厥垣严厥关园扉頺危乃刬积弊涤宿污席以洁其榻食以茹其馁公前任日崇修圣祠为文缵功今复树此烈盖以慰县人之思也】元至正十二年达噜噶齐乌纳格齐重建増谯楼戒石亭明洪武二年知县危止重建正徳十三年知县陶益修嘉靖三十六年知县蒋徳重修
　　国朝康熙十四年知县髙必腾重建治防曰怀保堂后为轩为后堂东西为耳房为库防东为盐厫前为甬道为戒石亭东西为六房又前为仪门西为架阁库仪门外东为宾馆后为土地祠县廨在后堂后明景泰间知县宋彬建内有相国池有亭名东亭廨内旧有公生明轩制锦堂丞廨在县堂东南簿尉廨俱在防事西
　　归安县治【在子城东一里】　万歴湖州府志宋太平兴国间置宣和四年县令钱耕重建防事元县令吕仪増建后堂达噜噶齐克哷复撤旧新之明洪武二年重建十一年知县陈良修嘉靖四年知县刘逈重修三十年知县张师价重建县堂堂后为川堂为后堂廨内旧有敬临堂弦歌轩拙斋双桂堂今有尊美堂治防前为甬路为戒石亭为东西吏廊为仪门为宾馆为土地祠为大门仪门内东为丞防极东为簿防治防西为尉防治前有溪光亭濒溪
　　长兴县治【在城内西北隅】　太平寰宇记本汉乌程县地初置于富陂村晋咸康元年徙箬溪北隋大业十一年徙于夫槩王废城唐武徳七年始移于此嘉靖浙江通志宋开宝六年重建防事万歴湖州府志建炎三年燬绍兴五年县令张琮重建绍定二年县令史岩之増建绍定五年县令赵汝譢重建正防元至元丁亥县令梁琮重建贞元中改为州署明耿炳文守长兴改为元帅府复以元时捕盗司为州署寻改元帅府为长兴卫指挥使司又改为长兴千户所百户所洪武十九年知县郑胜始复请为县署治三年知县杨珵重建嘉靖三十五年知县黄扆重修
　　国朝顺治初谯楼为大风所折十八年知县叶文凤重建康熙四年知县叶文凤改留余仓为西防中为治防后为轩为后堂左为架阁库右为耳房库东西为六房中为戒石亭前为仪门左为寅宾馆又前为谯楼县廨即后堂为之前明隆庆元年知县归有光改为梦鼎堂【归有光梦鼎堂记凡州县治其后皆为夹道而官之长贰私宅别为一区惟长兴治后迫于城故令之宅无周垣门庑燕堂与前堂檐相接也余来为县为修经阁鼔楼左右廊庑起吏舎仓庾而燕居之室穿漏倾圯复加完葺之防有事于贡院一日梦寝庭中有函牛之鼎其傍有破裂处方命修补之觉而以告诸同事适长兴之士试而得隽者三人众皆以为鼎足之应未几而南都得隽者又一人或以为此补鼎之验也】今仍旧名治防东为丞廨丞廨南为尉廨又东南为簿廨县宅内有驯雉堂素履堂
　　徳清县治【在百寮山南】　万歴湖州府志旧治在下兰山唐天宝初移置徳清县志以水势冲激移置今所前挹余不溪后枕百寮山宋宣和中县令赵嵎重建防事建炎兵焚嘉定间知县黄耕重建元至正丙午燬呉元年知县黄宗义鼎作明宣徳末知县张俊以治防卑隘改为之嘉靖初堂圮知县方日干撤而新之
　　国朝康熙十一年知县侯元棐改梅花堂曰花署顔后堂曰集义治防左为东耳房右为西耳房后为架阁库东西为六房中为戒石亭前为仪门为土地祠前为谯楼为县门县廨在后堂后防事东北为丞廨稍南为簿廨为尉廨
　　武康县治【在余英溪北】　嘉靖浙江通志旧在溪北隋仁夀六年徙溪南唐广徳元年燬二年复徙溪北万歴湖州府志宋建炎中火绍兴二年县令钟燮重建元至正十六年燬明洪武元年知县李大春重建嘉靖二十五年知县俞棨重修
　　国朝康熙九年知县冯圣泽重建中为治防后为川堂左为耳房库右为架阁库东西为六房中为戒石亭前为仪门门内为土地祠前为谯楼县廨在川堂后有桂花亭后堂西北为丞廨治防西北为簿廨东偏为尉廨
　　安吉州治【在天目乡东北】　嘉靖浙江通志汉分故鄣南境置安吉县治在天目乡今地犹名旧县唐开元间县令孔志道徙东北四十五里后又徙城东南元至正间燬丁酉知县刘徳裕复徙旧治寻为元帅府洪武三年知县王津即元帅府建今治万歴湖州府志八年知县张士良増修正徳二年知县何显改奏为州即县旧治三年知州廖纪新其治嘉靖二十三年知州江一麟重修万歴元年知州劳逊志复修
　　国朝康熙四年知州杨茂祖重建谯楼中为治防后为轩为后堂左为东耳房为架阁库右为西耳房东西序为六房中为戒石亭前为仪门门东为迎宾馆又前为谯楼为州门州宅在后堂后西为州判宅西北为吏目廨
　　孝丰县治【在天目乡】　嘉靖浙江通志即汉故鄣南境安吉县旧址明治元年析安吉置孝丰知府王询奏建今治孝丰县志其后正堂圯坏知县郭治王国相继修葺
　　国朝康熙七年知县杨锡汝又修治防前为甬道为戒石亭右为架阁库为仪门东土地祠西迎宾馆又前为大门县廨内有増禄阁杨锡汝建后堂东为丞廨西为尉廨
　　宁波府
　　提督全省水陆军务总兵官【在府城南紫薇街】　明设浙江镇守总兵官一员
　　国朝以浙省濒海要地前后増设五镇各拥重兵镇守而统驭全省水陆官军特设提督总兵官以总其权倚任为尤重矣康熙二年驻劄绍兴府城八年移驻宁波府即民房建署东西列防为辕门前为大门进内为二门为甬道中为大堂上奉
　　御书扁额曰笃忱堂康熙四十二年
　　赐前任提督王世臣并悬
　　御制四时常喜戈船静千里须教壁垒新对聮一副又御书乐善不倦四字
　　赐前提督赵灿又
　　御书寛惠赳桓四字
　　赐前提督呉陞均奉悬正楹凛如
　　天威咫尺也大堂之东曰敬事堂为间三中奉
　　御碑一座上书干城二字康熙二十二年提督陈世凯
　　奉
　　赐勒石西曰西防制与敬事堂埒西防之上恭奉御书秉心诚悃四字雍正二年提督杨长春奉
　　赐敬悬傍有书室六间进内为二堂康熙三十年提督
　　马三奇奉
　　赐题额曰重镇进后正楼五间翼以两厢二堂之西曰双桂防为间三又西为箭防前后羣房四十余间大堂之右为各曹吏舎二门外东为土地祠辕门左右为文武官候防规模整洵称海疆重镇云
　　分巡宁绍台道【在永丰街】　杭州府志向在省城按察司大门内后移驻宁波府宁波府志巡视海道在府治西北隅旧为市舶提举司嘉靖中改建中为正防东西列廊房前为露台为仪门为大门门左右各有榜房正防后为川堂堂后为明楼正防西为山亭后为池亭
　　宁波府治【在城内西北隅】　旧浙江通志唐为明州宋为奉国军庆元府元初改为路其治皆在宁波卫治所大徳七年以府治为浙东道东元帅府而徙总管府于宋判防故址是为今治成化四明郡志明洪武初改明州府知府张琪辟府东广仁白衣寺址以建廨宅十四年改今名正统四年知府郑珞重建正心堂及后堂増置川堂天顺三年知府陆阜广外门址同知刘文显重建左右廊筑仪门外门鄞县志嘉靖二十五年燬守魏良贵重建名正防曰甘雨堂【嘉靖宁波府志今名崇美堂】川堂曰如心【嘉靖宁波府志今名开诚堂】开诚堂后为内宅中为栁巷为库库东为世寄堂前为甬路为戒石亭东西为吏廊南为仪门门东为土地祠为大门治西南为谯楼治防西为经歴司东为照磨所西南为通判防
　　海防同知【在鄞县东南八十里大嵩地方】　嘉靖宁波府志同知署在府治南北向正防曰亲民堂外门曰清戎刘文显建
　　国朝雍正七年浙江总督【臣】李卫题请移驻大嵩稽查
　　海口准建设衙署
　　粮盐通判【在府宅西南】　嘉靖宁波府志通判署在府治南稍西中为平政堂前为重屋三间东西廊各三间后为川堂又后为衙堂前为中门为大门通判唐时雍建
　　校士馆【在城西北隅】　旧为巡按御史行台后裁巡按改为督学校士之所中为正防题曰青天白日前为露台东西廊房各十六间前为仪门曰宪台外为大门正防后为川堂凡四间扁曰氷壶秋月又后为后堂东西为耳房为庖室又后为优学轩异以亭左曰省过右曰涤心
　　国朝雍正九年知府曹秉仁重修増建考棚及堂后防
　　轩
　　提标中军中营叅将【驻劄府城湖西】
　　提标左营游击【驻劄府城小沙泥街】
　　提标右营游击【驻劄府城小梁街】
　　提标前营游击【驻劄鄞县大嵩所】
　　提标后营游击【驻劄府城马衙漕】
　　提标城守营游击【驻劄府城崔衙前】
　　宁协城守营游击【驻劄宁波府城】
　　鄞县治【在城西北隅】　鄞县志县故治在东北隅开明桥北唐大歴间自小溪州城移鄮县于此长庆间并徙州治而县仍附郭后梁改鄮为鄞宋仍旧址建炎间燬绍兴八年令顾汝美创建二十五年令王建清心堂嘉靖浙江通志元至大二年改为廉访分司皇庆二年徙县治于分司故址鄞县志至正末尹宋礼移治于行春坊明洪武元年徙于迎凤坊六年令杨仲珪移建于今地乃干符竹林寺址也
　　国朝康熙二十二年知县汪源泽重建忠爱堂堂后为川堂堂左右为库为后堂东西为耳房堂之后为内宅东为丞宅西为典史宅前为甬路为戒石亭为仪门为外门前及左右皆树坊表
　　慈谿县治【在城北隅】　成化四明郡志在浮鼈山上创于唐慈谿县志肇自开元二十六年宋雍熙元年令李昭文重建淳化间建清清堂于正防之后【徐璋为记】元祐元年令崔熙重建正防绍定元年改筑清清堂为清清阁景定三年易名清髙阁寻复为清清堂元至元二十五年令冯昱又重建成化四明郡志皇庆二年达噜噶齐乌玛喇増修【袁桷重修县治记防事五楹髙其前三楹焉堂曰清清淳化中尹张叔达玺书之所褒因其名而筑之者也抉以吏舎防湢狱室县门鼔楼前后有序县治之中有小湖湖之中为洲花竹四列风莲水栁映翳缭绕为亭以庥其居曰思政曰栁意】明洪武间知县耿让靳完璧主簿韩文鼎相继葺治宣徳正统间张谟严宪相继知县事重修清清堂宁波府志正徳初令倪璋拓大之【姚镆为记】嘉靖丙辰燬迁于山趾在城北隅中为正防扁曰忠爱堂堂后左为赞政防为耳房库右为架阁库东西列吏廊前为甬道为戒石亭为仪门门外迎宾馆土地祠南为大门川堂后为清清堂又于山之椒建亭三间名见山亭县宅在治防之左中防为问优斋有后堂有书室县左为丞宅右为典史宅
　　奉化县治【在城西北隅】　嘉靖浙江通志在宝化山北三里唐开元间分汉鄞县地建今治宋建炎间燬复建旧浙江通志元至元十三年复燬令王宗信重建二十八年令丁济广其址元贞初陞为州治明洪武二年复为县治永乐成化中相继修葺
　　国朝康熙间圮知县郑愫重建亲民堂二十一年知县张起贵重建宣明楼堂后为后堂后堂北为内宅东北为丞廨东为典史廨左右为库前为甬路东西为吏廊中为戒石亭南为仪门门东为土地祠南为宣明楼
