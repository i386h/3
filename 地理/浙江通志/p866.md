<!-- { "loadSidebar": true } -->
　　陈媁【正德兰谿县志宋行军司马自中女元司徒萍姊也宋亡媁及兄弟与母杨夫人相失后萍贵寻访其母不获媁在家孝思尤切断发誓不嫁燃指为香以祷十指仅存其四既而传闻母在顺州某家萍以金币名马请勿得乃闻于朝为降防迎母以归媁与兄芹适自南来遂奉还兰谿服勤奉养终身为比邱尼欧阳元云陈氏女灼顶累百燃指凡六龥于神明卒遂其愿】
　　方仲刚妻吴氏【两浙名贤録名埠元季兵乱与其夫避乱离家西行一里许闻鼓噪声足弱弗能步度不可免乃谓夫曰君宜自脱勿以妾为累夫曰子将若何曰妾义不受辱唯有死耳夫号泣舍去既而游兵四集将追及适道旁有梅塘水洁且深遂投以死越数日兵去夫踪迹其处见尸横池面遂举葬焉章枫山懋有烈妇序】
　　祝汉卿妻金氏【万厯兰谿县志至正间冦起氏随夫携子避之□滩依女弟何止善家盗经其地氏被刼去自度不能脱因绐盗作愿行状不数步候盗防少懈即投入湖羣盗忿而刺之身被数十枪而死】
　　郭浩卿妻王氏【万厯兰谿县志遭兵乱被掠将廹以徃氏诳之曰吾且饭饭毕从尔去兵信之提瓮出若将防然遂投沼死见吴沈郭处士志】
　　明
　　王祥妻郑氏【万厯金华府志兰谿郑升女年十七归祥祥病革语之曰吾家贫若将何恃以存宜及时自择对曰与君为夫妇一纪犹不知我心君如不讳茍有他志犬豕不食其余时子瑶甫十一岁纺绩自给而瑶优于学卒以成立明取金华之明年旌表其门而复其家】
　　潘佛正妻范氏【万厯金华府志归七年而夫卒姑及其母哀氏少而无子欲改嫁之氏曰烈女不更二夫抚其侄喜为嗣守节以终洪武年旌】
　　徐永溍妻赵氏【正德兰谿县志名妙贞六安州人永溍卒于官时年二十有四其父来视见其姑老子幼且年少家贫恐难自立欲令就彼葬夫同归父家赵泣不从扶老携幼以归毕夫丧葬纺绩养姑姑有疾达旦不寐姑死丧葬如礼子必杰克自树立成化年旌其孝节】
　　祝善祯妻冯氏【正德兰谿县志生子弥月善祯客死兄善初利其遗产百计逼冯易志甚至欲杀其孤而冯志益坚卒防其子成立】
　　章綂妻王氏【正德兰谿县志生男恕数岁而夫卒时年二十五励志守节事姑刘氏曲尽孝养时有利其遗产而欲杀其孤者氏中夜戒婢持杖绕舍而行寄之外家得免及长诲育成立孀居四十余年】
　　【谨按旧浙江通志作章纯妻】
　　胡旵妻汪氏【正德兰谿县志嫁未几而旵亡家甚贫誓不更嫁旵弟昉贪鄙时加逼挟不听乃私受人财物而许嫁之及舆夫舁轿至氏心觉更饰易服若愿嫁状众方喜饮不顾因从便门趋出溺万安桥下家人索之不得踪迹至桥畔沙碛中见双履在入水求之而尸已僵矣】
　　章孝女【明列女传名银儿幼丧父独与母居邑多火灾室尽燬结茅以栖母方疾邻居又火银儿出视众呼令疾避银儿曰母病不能动何可独避亟返入庐欲扶母出烈焰忽覆其庐众莫能救火光中遥见银儿抱其母宛转同焚死时治元年三月也】
　　方良规妻章氏【唐龙方节母述年二十适良规二十六良规亡遗子钜方六岁族之长强令改适氏曰夫予之天也乃欲予背乎孤钜予之嗣也乃欲予弃乎肯夫灭义弃嗣安忍乃毁容髽发终其身年八十有司闻于朝表厥宅里以嘉其节】
　　王瓘妻栁氏【两浙名贤録年十七归瓘瓘已病亟与栁诀曰汝年少我死当别嫁栁泣以死殉对瓘死殓毕欲投于棺及撤灵又投于火姑与妯娌力救之遣女孙伴睡桞谓女曰明早翁姑问汝但云夜半子时女幼莫知所云俟女睡沐浴更衣就缢女惊觉亟呼翁姑救之已死矣盖子时也】
　　赵贶妻徐氏【万厯兰谿县志年二十二夫亡二子皆襁褓叔欲夺其志氏曰宁受饥饿勿受毁辱吾志不可夺母姑为设饭请他再醮妇丽服华饰以歆动之且诱以言氏不食而起后二子继亡三遭火患孑然无依自若也年八十及见其孙时齐登第而卒】
　　包姜姑【万厯金华府志包湘女家甚贫而性孝少以礼自闲族叔钦武断一乡乡人婚娶必钦主之而姑许聘朱楫钦弗与闻深以为憾适富贾范天生有瞷女意钦遂为之媒言湘先受天生聘而楫夺之讼于官范富钦险而湘与楫俱怯讷不能自明女闻而号曰已许朱其家鬼矣官能拆我之亲其能拆我之心乎竟自缢而死事闻扁其门曰贞烈】
　　徐氏二节【万厯兰谿县志吴氏徐克和妻无子妾生子鍧方数月而克和死吴年二十一矢志抚孤鍧长娶妇曹氏生女周岁而鍧亦亡曹年十九姑妇同心守节嘉靖年旌】
　　何棨妻陈氏【万厯兰谿县志名庭年十五归棨至二十四棨卒殡前山氏常谓幼辈曰吾死当置其旁每潜备殡殓等物服阕次日乘翁父忌日索汤闭门谓婢曰吾浴毕当梳饰拜祖也久不出启门则自缢死矣】
　　【谨按金华府志亦作何棨旧浙江通志作何荣今改正】
　　方满妻徐氏【旧浙江通志年十八归满数年而满患疯倩媒欲令再嫁氏觉而诘之曰欲卖我盍留我纺绩以相给必我弃有死而已夫见其志坚而止日夜劳瘁供药食五载夫亡翁姑又欲嫁之氏见父母泣曰我将去可收拾房中物人谓安心愿嫁矣一夕自缢】
　　诸葛希源妻李氏【兰谿县志希源卒李年二十母劝之再适坚拒不从乃私为约配强之必就姒亦迫之氏思难脱乃剪发啮指以母与姒犹未释也缢几死年过四十卒】
　　郭时行妻王氏【金华府志年十八适时行为继室前室遗媵有娠以时行病革欲投药堕胎氏寝食不离以守之逾数月时行卒媵得男王氏喜曰是可以死矣竟絶食而死】
　　许伸妻叶氏【明列女传伸家素饶于财以不检荡且尽擕女投所亲卒于通州氏守尸昼夜哭或遗之食或餽以金或劝改嫁俱却不应水浆不入口者十四日竟死尸傍年二十余州人为买棺合葬】
　　陈嘉宾妻祝氏【兰谿县志年二十三嘉宾早世遗孤又亡家徒四壁嘉宾亲叔二人素贪戾日夕劝其他适甚见凌虐氏莫可谁何投阁折臂以示废弃而茹荼齧蘗以终其身】
　　刘志浩妻华氏【旧浙江通志年十七归志浩二十志浩卒遗孤周岁氏甘贫励节邻家利富室之贿者为媒娶氏先谋诸翁姑不可继使伯妾金姐甘言劝之氏痛叱詈遂出恶言汚之氏不胜忿嚼舌以死】
　　章宜宾妻范氏【金华府志宜宾聘之未几得痿症父母欲图别嫁氏知之绐曰乞与姑嫜一面再议未晚遂至章家不返十年而宜宾逝抚侄继嗣艰苦万状年八十五事闻被旌】
　　童懋礼妻范氏【兰谿县志年十九归懋礼三年而懋礼得狂疾氏遭挞辱事之无倦容五年懋礼死或劝之曰狂暴之人有何恩爱兼无子家贫胡不他适氏大恸啮指血淋漓以矢志年七十六卒】
　　张王仁妻毕氏【兰谿县志年二十四而寡子幼父劝更适不从则私为约配强之必就氏乃毁容断指事后姑抚遗子二十余年内外无间言】
　　张希周妻徐氏【旧浙江通志许字后张得疯疾两姓各愿罢婚氏剪发不从竟归张夫疾转笃扶持调药饵不倦夫性暴每加詈辱亦怡然受之及夫卒闭门独守三十余年五十一而卒】
　　唐贞女【万厯兰谿县志名顺许聘郑时敞未婚而时敞殁会有议姻者愤郁防被不食而卒临卒时先起易鞋盖闻敞殁而即掣者其立意久也舅姑伤其志因合葬焉】
　　郑氏二节【兰谿县志郑元复妻杨氏子赵云妻舒氏姑年四十妇年十六姑妇双寡纫衣并经而逝方登辰有传】
　　胡梦熊妻方氏【兰谿县志年二十归熊甫三载夫死子殇密缝其衣抱石沉塘而没】童云完妻龚氏【兰谿县志姑丧哀毁急遽间悮以夫兄为夫牵其衣而与之语觉而悔曰我女子也牵夫兄衣身辱矣遂自经】
　　徐充妻黄氏【兰谿县志家贫夫卒方二十余岁矢志靡他抱子依弟度日子稍长即投缳以殉县详请旌】
　　龚氏二节【兰谿县志郑氏龚盖妻年十六归盖越五年而盖卒力养孀姑抱从子泰为后长娶郑氏仅七月而泰卒遗腹生子姑妇守贞如一郑瓘有传】
　　童显芳妻施氏【兰谿县志显芳死氏年二十一不义者以厚币防翁翁惑之防轿至氏闭门剪发破面流血乃止归依其母抚孤年七十卒】
　　汪九思妻诸葛氏【兰谿县志适汤溪汪九思汪死无子伯谋其产逼氏再醮氏度不能免遂密缝内外衣夜分赴屋后鱼池死】
　　赵有念妻柯氏【金华府志杭州人归兰谿赵氏明季兵起有念入山避难为兵所杀氏闻易衣自缢死年二十余值炎暑深山无棺可殓权藁葬至十二月有念入土迁氏同穴面如生四肢不腐】
　　赵氏三节【金华府志余氏赵世对妻明季兵溃肆掠氏携女螽及媳诸葛氏奔蹶折右肱媳洒血别夫螽年未笄誓与同死且相谓曰事急矣稍缓即欲求死不可得各密缝其衣闭户自缢】
　　潘士柱妻童氏【金华府志年二十四乱兵经其地氏扶姑逃至白莲塘为兵所获以马胁之使乘氏詈不絶口兵仍挟之行至一塘投水水涸不能没兵拽之出加鞭笞氏益肆詈兵乃手刃而去其姑尾得之抱尸泣时盛暑色不少变】
　　【谨按县志亦作潘士柱旧浙江通志作士桂今改正】
　　赵氏二节【兰谿县志章氏王氏赵以岳妻妾也明季兵溃抢掠四出二氏见势危迫劝其夫遁去止一子甫六龄脱簪珥嘱苍头擕付旧识老妪抚之乃更衣密缝同时自缢妻悬左妾悬右时当酷暑死六日而两尸不腐面如生又郭希章妻潘氏亦自缢死】
　　章聪妻董氏　　吴深妻徐氏　　盛震翁妻郭氏徐杰妻董氏　　张浪妻王氏　　赵薤妻吴氏范淮妻唐氏　　徐禘妻章氏　　余礼妻凌氏祝獬妻李氏　　徐礽妻祝氏　　郭鼎妻柴氏叶寿甫妻徐氏　李瀹妻董氏　　叶日新妻诸葛氏陆乂家妻余氏　朱明臣妻唐氏　徐玭妻赵氏唐廷倬妻祝氏　郑大绍妻何氏　郑文礼妻徐氏郭根妻陈氏　　郑梯妻赵氏　　朱朝瑞妻唐氏赵志淑妻朱氏　赵公润妻唐氏　江元俊妻朱氏栁希忠妻姚氏　郭希郊妻俞氏　包廷鏊妻方氏徐学贯妾万氏　邵时叙妻唐氏　朱汝文妻张氏邵元芳妻童氏　邵元楫妻舒氏　栁光大妻鲍氏栁升大妻陆氏　李之鲲妻章氏　范世光妻胡氏徐邦元妻叶氏　徐德魁妻龚氏　童凤鸣妻邵氏叶钟河妻章氏　姚文勲妻赵氏　章坤亨妻袁氏叶宗填妻吴氏　栁希孟妻陈氏　栁希忠妻姚氏郑登科妻方氏　戴尚贤妻张氏　应尚祖妻戴氏诸葛思经妻赵氏
　　国朝
　　叶氏二节【兰谿县志赵氏叶钟芝妻徐氏芝弟钟藻妻顺治三年马士英溃兵剽刦二氏并为所获奋呼曰杀我我不去即共跳溺荷花塘中兵怒以枪乱刺之死按臣具题奉】
　　【防建坊旌表】
　　戴于度妻孙氏【题旌册夫病割股救之及夫卒即絶粒而死事】
　　【闻建坊旌表】
　　赵台孙妻唐氏【题旌册年三十而寡遗孤甫遇家贫昼夜勤纺绩以自给足不逾阈抚孤成立守节至六十五岁有司详请具题奉防建坊旌表】
　　唐学焕妻叶氏【题旌册夫亡二子幼氏事舅姑孝训子皆能成立守节四十余年虽至戚罕见其面雍正三年具题奉防建坊旌表】
　　郭永芳妻沈氏【题旌册夫亡无子事姑孝谨姑病割股疗之继侄为嗣长为娶龚氏子又早殁媳亦感姑之贞矢志不二防防姑媳纺绩哺孙守节三十余年】
　　郑守陞妻徐氏【题旌册夫亡舅姑老遗孤孱弱氏勤女红以供日用姑目丧明氏扶持不离左右且朝夕以舌防之数年目复明守节三十五年】
