<!-- { "loadSidebar": true } -->
　　海月亭　万厯嘉兴府志在海盐县治东七里今治去海不三百歩旧迹不复存矣【李正民海月亭诗新亭注目了无邉脱屣尘寰思杳然万顷秋波翻洁一轮明月对虚圆光生银汉疑无地望断逢莱别有天赤水枣花君莫间新诗赓唱似朱】
　　义和亭　观风亭　至元嘉禾志在崇德县治宋建可爱亭　秀野亭　正德崇德志在县西圃并宋令黄元直建
　　承流亭　嘉兴府图记在崇德县治北宋建
　　南亭　正德崇德志史记元封元年封辕终古为御儿侯孟康注云呉南亭也在今县内
　　柴辟亭　越絶书语儿乡故越界名曰就李呉疆越地以为战地至于柴辟亭
　　【谨按呉筑石门以拒越在今石门县北二十里玉谿鎭是则石门之北属呉石门之南故越地也越絶书称故越界其文甚明柴辟亭当属石门县】
　　语儿亭　晏公要呉地志曰越之北界句践伐呉至此
　　三友亭　桐乡县志在青鎭陈简斋读书广福塔院所与友善者西庵僧洪智士人叶天经后人为建三友亭
　　璇星楼　至元嘉禾志在郡治内东偏
　　近民楼　至元嘉禾志在郡治西旧通判防子城上披云楼　治嘉兴府志在府东北子城上宋绍兴间知州方滋建【嘉兴府图记即披云阁后更名风月无邉楼陆防老披云阁诗城角巍阑见海涯春风帘幕暖飘花云烟断处沧江濶一蔟楼台十万家】
　　熙春楼　至元嘉禾志在郡治北五十歩今为驿月波楼　嘉禾百咏考在郡西北城上宋元祐中知州令狐挺建政和中毛滂重修下瞰金鱼池唐刺史丁廷赞尝养金鲫于此【毛滂月波楼记秀州修月波楼成假守毛滂置酒其上因语坐上客曰望而见月其大不过盘盂然无有远近客光必照而秀泽国也水濵之人起居饮食与水波接此二者秀人咸得而有之昔令狐君挺为此楼以名月波意将揽取二者于斯楼之上或者登楼四顾使能明目洗心有如月与波则其治民犹越人之治病岂不尽见五脏之症结也令狐君之名楼岂有意于此耶今楼之下池水才寻丈间亦聊足浴鸥鹭尔极目野田无三数里远郑毅夫题诗其上乃云野色更无山隔断天光直与水相通毅夫之喜夸也如此故老为余言此楼建于至和之甲午规模甚陋亦防圯今又当甲午一变而壮丽若此独恨登览者有时而老而此楼固突兀百尺与光景蝉连俱在也滂闻而叹曰楼虽壮且丽顾可恃哉壮当有时而倾挠丽当有时而漫灭秪使后人来发悲慨尔今邦人相与出游而喜甚徒以有此楼故也至其人散酒罢水波月岀余独拥鼻微吟捋须遐想盖意已超然遗尘埃出云气将不月而明不波而清不楼居而高也吾于此时盖得佳处且将以遗来者异时有登临而及余所后者余虽不及见意其若见余也陆老月波楼诗月移宫阙下银潢碧转阑干万顷光我是水晶宫里客倚楼犹自羡沧浪】
　　朝阳楼　明一綂志在府治东子城上宋建
　　景龙楼　挥麈录宋孝宗幼时登楼堕地左右失色孝宗屹然不动寺僧相传先夕梦金龙挂于楼角翌日有此故名【万厯嘉兴府志即东塔寺东庑钟楼】
　　太平楼　嘉兴府志在宣公桥东
　　风光楼　秀水县志水西寺前桥右曰迥龙左曰爽溪旧有风光楼跨桥上
　　烟雨楼　嘉禾百咏考在秀水县滮湖之濵呉节度使广陵王钱元璙建宋嘉定中王希吕重修明嘉靖间知府赵瀛濬内隍淤土移塡湖中构楼五楹兵部沈煃复辟其后为钓鱼矶遂为南湖之胜秀水县志万厯间守龚勉起层台名钓鼇矶后以河为放生河立碑曰鱼乐国【晁采馆清课嘉禾环郡城皆水烟雨楼当高阜之胜雕牕绮阁四面临湖其妙在轻烟拂渚山雨欲来时渔船酒舸微茫破雾但闻橹声伊轧耳】
　　国朝顺治十八年知府许焕重建防废康熙二十年同知季舜有重修又圮雍正八年总督臣李卫重建楼旁更创亭轩杰阁以复旧迹
　　八咏楼　嘉兴府志黄涛诗注云在蛋湖中为陆蒙老建今沙汀遗址尚存
　　湖涘楼　嘉兴县志在五龙桥畔即凌虚阁故址十雨楼　嘉兴府志补在秀水县治东北二里许元妙观因祷雨有应故名
　　得月楼　正德嘉善县志在魏塘鎭福源宫后宋道录唐隠梅建【钱惟善得月楼诗明月未离海幽人先倚楼清临半江水高占一天秋太白偏能赋元规亦共游何人夜吹笛柳下暂维舟】
　　双节楼　嘉兴府志补在海盐县治之坤隅太守张宁卒有二姬寒香晩翠截髪誓死坐卧楼中郷闾异之遂以名楼
　　太虚一碧楼　嘉兴府志在海盐县东湖元万户贺杰建
　　春风楼　至元嘉禾志在崇德县东南三十歩宋知县奚士达以观风亭改建楼下濒河有室以备士大夫舣舟之地【陆埈和奚宰春风楼即事诗恍然楹桷架虚空意象经营九仭功三载笑谈杯酒里一时人物画图中金兰结契从今始玉烛迎和与众同却笑楚台雕篆客强生分别托雄风】
　　弄珠楼　天啓平湖县志在当湖旧名戏珠亭令王羲民经始萧鸣甲落成高其台榭居然胜境
　　葵向阁　至元嘉禾志在郡治东旧东通判防凌虚阁　嘉兴府志补旧在鸳湖屼然水中
　　天籁阁　嘉兴府志项元汴号墨林有铁琴因以名阁
　　吟香阁　嘉兴府志补绿香井有吟香阁在锦带河通山阁　见宋刘昌诗芦浦笔记序【今芦沥盐场】
　　鸡鸣台　秀水县志荐桥在春波门西北半里宋景定间旁有鸡鸣台
　　熙熙台　至元嘉禾志在海盐县圃之东旧名月楼李直养易是名
　　伯牙台　海盐县图经在县东门外二十歩台侧有闻琴村闻琴桥
　　万松台　花史在平湖陈山后有万松拥防
　　松风台　天啓平湖县志在德藏寺后
　　朱买臣宅　治嘉兴府志东塔寺乃汉朱买臣宅顾野王宅　治嘉兴府志在府城东七里俗名顾节墩【嘉禾百咏考嘉兴县东六里有顾节墩野王曾于此修舆地志又平湖县东泖上有顾书堆亦野王读书处】
　　陈舜俞宅　嘉禾百咏考在嘉兴县东二里崇宁三年其孙舍基为漏泽寺【嘉善县志舜俞有别业在清风泾即宋史所载罢官后居白牛村是其别业】
　　陆裘公宅　治嘉兴府志净土寺本邑人陆裘公宅在嘉兴县东三十余里
　　王希吕宅　治嘉兴府志在府治西南二里西河上希吕宋尚书
　　范蠡宅　秀水县志县治西南二里金明寺相传范蠡故宅有碑刻陶朱公里
　　【谨按范蠡故居本不可考后人因范蠡湖之名遂牓为陶朱公里】
　　严助宅　万厯秀水县志天宁寺去县治东北一里本汉严助宅有严将军井
　　徐尚书宅　治嘉兴府志在郡治西北一百八十歩晋成帝时因夜井发光遂奏请舍宅为寺今精严寺也按旧灵光寺实录尚书名恬今土地记名熙
　　萧王宅　至元嘉禾志萧王太祖庙在嘉兴县西北梁萧氏兴江左实有功在民故州县多祠之惠安寺即萧王故宅也
　　陆贽祖宅　治嘉兴府志在府治西南贽祖齐望仕唐为秘书监大厯中因女诵法华经天坠花遂舍宅为寺今为寳华仓【秀水县志陆齐望宅在县东南一里陆贽宅在城内甜巷按陆防入蜀记云抵秀州游实花尼寺拜宣公祠祠有碑阙坏磨灭之余时时可读苏州刺史于頔书大略言秘书监陆公齐望始作尼寺于此其后灞浐澧兄弟又新之后又有贤姝字意者陆氏尝有女为尼云讳灞者宣公之父也又考旧志谓陆防宅在县东南大厯问女诵法华经又谓防为吏部郎中灞之子此沿欧阳修唐书宰相世系表之误耳不知刘防旧唐书防传父偘溧阳令以防贵赠礼部尚书也不防以祖父为父祖姑为女耶但务观博识亦以贽为灞子他复奚怪也】
　　裴休宅　治嘉兴府志在秀水县南四里眞如寺唐大中十年裴相休舍宅为寺有裴丞相祠【秀水县志按休传未尝宦禾地亦不言流寓檇李或父任浙东曾侨居于此耳】
　　曹珪宅　治嘉兴府志在府治西北珪自呉越守嘉兴后为苏州刺史光启中舍宅为罗汉院
　　娄机宅　治嘉兴府志在府学前本参政娄机宅郡守郑定表为鳯池
　　朱敦儒宅　秀水县志敦儒字希眞南渡寓郡城有读书堂在天庆观右
　　岳珂宅　秀水县志在阜城门内珂号倦翁宋嘉定中守嘉兴后寓居郡城金陀坊着金陀粹编
　　闻人安远宅　秀水县志在天星湖北安远鼎次子陈大光宅　秀水县志在城内大光字子克为县丞莹中諌议孙见宋陆游入蜀记
　　林衡宅　秀水县志在迎薰门外衡仕宋为秀州知州
　　鲍恂宅　秀水县志鲍恂隐居在西溪【徐一夔西溪鲍恂隐居记西溪在嘉禾郡城之西三里溪流回合汇而为泾贯而为港微波细绮皆洁妍可爱初郡之置以秀水名志称秀水在北门外西溪其支流也缘溪上下长波平绿漫衍曲折若龙驰骛树木散出篁竹丛生隐如深林絶壑今鲍先生之居在焉先生之居逐谿而成屋数楹在竹树中髙亢轩豁有蔬可茹有桑可蚕有牲鱼酒醴可以供祭祀燕賔客旁无杂隣农家渔舍参差相映白日悠永沙禽水鸟之泳翔邨歌野唱之响应轻舟短楫之徃来举不出于顾昐之外郡人至比之武陵桃源先生安焉叹而言曰以天之福幸存此庐吾将老于此矣】
　　赵若诵宅　万厯嘉善县志在熙宁桥西若诵宋宗室赵懃夫后至今后巷犹以天水名
　　鲍节制宅　正德嘉善县志在陶庄市为宋鲍节制别业中有乔松怪石环翠池石屋洞
　　杨任宅　嘉兴府志在魏塘鎭任死难时有妾方孕知县徐本纵之后生子宏五世孙有幸存图藏于家
　　干寳宅　碧里杂存寳海盐人今灵泉乡眞如寺乃其宅基
　　何后宅　晏公要在海盐县南三里晋何准寓居焉一夕羣乌啼噪乃生女他日复夜啼推之乃穆帝立准女为后之日也【至元嘉禾志其地名乌夜村】
　　【谨按范成大呉郡志谓何后宅在呉郡南及朱买臣妻死亭湾在阊门外七里因古时郡县广濶后来分析彼此互摭以旧志所有故存之】
　　戴威宅　武原志海盐县西资圣寺东晋右将军戴威宅也宅中井一日发五色光遂舍为寺
　　顾况宅　至元嘉禾志海盐县西南五十七里横山禅寂寺侧况尝有诗云家住双兰若邉数声秋磬发松烟山连极浦鸟飞尽月上青林人未眠即此【刘长卿过横山顾山人诗秪见山相掩谁言路尚通人来千嶂外犬吠百花中细草香飘雨垂杨闲弄风却寻樵径去惆怅绿溪东】
　　杨宣慰宅　澉水志澉浦城西门内大街南元宣慰司杨梓居之建楼十楹以贮姬侍谓之梳妆楼国初杨氏远徙故居废为延眞观【乐郊私语州人多善歌乐府其传皆出杨氏康惠公梓节侠风流善音律与武林阿尔哈雅之子云石交善云石乐府散套为当行之冠康惠独得其传其子国村少中复与鲜于去矜交好去矜亦乐府擅塲以故杨氏家僮未有不善南北歌调者陈金过杨氏旧妆楼诗彩鸾飞去曲池荒朱箔依然绕绿杨春色不知歌舞尽野花犹学美人妆】
　　李益之宅　正德崇德志在县东十八里晋银青光禄大夫尚书李益之宅天福八年置为保安院
