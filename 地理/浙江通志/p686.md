<!-- { "loadSidebar": true } -->
　　孙庚【两浙名贤录字居纯慈溪人生而颖悟志操端谨尝从师力学同舎生以其贫斥逺之庚不动容色益刻苦自力由是问学淹贯及门若桂彦良王桓陈恭皆以学行着声其他请益执经者循循善诱必使知所趋行贫者且私给之使有成业邑长伊济布哈持嘉布哈咸以师礼礼之及卒贫不能敛门人执丧葬礼者数百人有雪矶集若干卷】
　　明
　　郑驹【成化四明郡志字千里鄞人持身修洁为文温润缜宻洪武初聘为郡庠训导陞义乌教谕皆能以道淑人宋濓自翰林归里见即推重以宾礼遇之弟真鳯并以文学著名人目为三骥】
　　郑真【成化四明郡志字千之驹弟研穷六籍尤长于春秋草庐吴先生策问治道十二事皆经史之隽永真答之无凝滞洪武四年乡试第一授临淮教谕晋王之国道经临淮召讲春秋开陈大义炳如日星王喜称为郑先生陞广信教授尝编四明文献着集传集説集论及杂著诗文六十卷】
　　桂彦良【分省人物考慈溪人洪武初应荐召见授太子正字问治道对以正心为本而正心之要又在惩忿窒欲上善之擢晋王府右傅既致仕条陈十二事名曰万世太平要策以进着有和陶诗清节等集儒林録名徳以字行日南至有事圜丘上以祝文谴主者彦良曰予小子履汤用于郊我将我享武歌于庙以古率今未足深谴上笑曰卿动援经史屡闻献替称善乆之尝曰卿帝者师又曰江南大儒惟卿一人后以病免归彦良故庆元府判叶同子也生之夕火光如流星母谓不祥弃勿育桂氏鞠而子之故从桂姓】
　　桂同徳【两浙名贤録慈溪人谨厚敦朴笃信好学闻于逺迩请益者无虚日教授郡庠以徳行为本恳恳言曰穷经穷史固学者事而入孝出弟尤所当先今日之孝即他日之忠忠孝两全人道备矣故一时亲炙其教者咸有成立所着有容斋集】
　　钱唐【儒林录字惟明象山人元末山谷中明太祖登极唐年将六十应诏赴京敷陈王道裁正礼乐超拜刑部尚书尝諌宫中不宜掲武后图忤防待罪午门外至日昃上悟命赐饭立撤其图洪武三年上读孟子至土芥寇讐之説欲去配享诏敢陈者罪以不敬且命金吾射之唐独抗疏入谏舆榇自随袒胸当箭曰臣得为孟轲死死有余荣上见其诚恳立命太医疗其箭疮于是孟子配享得不废厥后命儒臣修孟子节文以耳聩乞归寻谪夀州卒献征録洪武二年诏孔子春秋释奠天下不必通祀唐上言孔子百年宗师天下祀孔子如天下祝万夀礼不可废太祖从其议】
　　陈端礼【两浙名贤録字履中定海人博究羣籍动不逾矩集子弟讲明经术谓圣贤之学自修身齐家以逹于天下宁拘拘章句耶弟治从子宪相继登第为御史端礼作亷説以规之曰汝辈尽忠朝廷不负予教则予得肆情泉石矣乃筑室别墅邃心著述时郑珞为郡守始行乡饮礼诣门迎之説者谓宾主俱贤有裨风教着有丧祭礼仪注解】
　　傅淳【明一统志字伯厚慈谿人父时偕以道学鸣于乡淳能传其学乡人称为退宻先生有洪范敷言性理丛説大学补畧视志稿藏于家】
　　陈敬宗【吾学编字光世慈谿人永乐癸未进士选庶吉士预修永乐大典成授刑部主事永乐十二年预修髙皇实录成改翰林侍讲宣德改元转南国子监司业秩满陞祭酒以师道自任严立教条痛改旧习日励诸生进学成徳官太学二十余年诸生多位至卿贰公独乆不调意豁如也时北监祭酒李时勉身教亦严世称南陈北李景泰元年致仕有淡庵居士集卒时年八十三彭时为之赞曰行方而严学优而粹势力纷如頽然无累抑抑徳隅人望知畏词林重轻卜其进退时有古亷与公作配古亷即时勉也名山藏正统中考绩赴京王振慕而求见辞而避之嘉靖中赠礼部侍郎諡文定】
　　黄润玊【分省人物考字孟清鄞人防就塾坐立屹然读书过目成诵诏徙江南殷实户实北京父当行润玊求代官少之对曰父去日益老儿去日益长卒行抵北京恳圃种蔬以为活稍隙即肆力于学以一心为严师以圣贤为矩薙举乡荐授学官拜监察御史为广东佥事提学屏浇薄奬贤俊士风丕变改湖广按察使忤巡抚都御史李实被劾谪知含山县请老归两浙名贤録润玉之学以知行为两轮尝曰明理务在读书制行要当谨独平生著述甚富以朱子尝欲编礼记附仪礼乃取仪礼分为四卷而以礼记比类附之又以五礼独缺军礼因取周官大田礼补之而以礼记诸篇载田事者附焉通为之注释总曰仪礼戴记附注藏于家】
　　张邦奇【嘉靖宁波府志字常甫鄞人年十五着反骚又着易解登治乙丑进士改庶吉士授检讨出为湖广提学副使下令曰学不师孔颜行不希曽闵即才如雄褒吾且斥之至今楚人言善教者必曰张提学云厯迁春坊庶子国子祭酒至南兵部尚书卒赠太子太保諡文定邦竒之学以人性为无不善以圣贤为必可师日绎洙泗濓洛之防危坐一榻目无流视耳无倾听口无诞语禔其身纳之矩薙兢兢焉初在翰林时尝作观颐録在国子时作昭事录平生所着有五经説大学中庸传觐光纾玊楼环碧堂养心亭靡悔玉四友亭诸集】
　　郑满【旧浙江通志字守谦慈谿人祖子弼与同邑陈敬宗以学问相劘切永乐间三举贤良不应父孔阙亦力学不仕满承家学诗文淳古举治壬子乡试任临清学正通州濮州知州所至士民畏爱为政好行其所学着有诗经讲义三礼合叅勉斋诗稿谦斋文稿若干卷】
　　李朴【儒林録字质夫号北江鄞人年十二补弟子员杜门发愤探讨羲文精研雒闽其躬行实践大抵以克已主敬为的浙东观察邓志兴请主鉴湖书院受业者户外屦满列课规十则匡翼之士翕然奋起亲没哀毁骨立负土筑坟墓六年不入城市五十无子或劝纳妾曰同堂弟未婚配而吾畜两妇乎未几举一子尚黙登隆庆戊辰进士克绍家学为名御史晚构敬一斋安贫乐道终其身卒年八十四着有研田説辨性録省心编问业证疑论学书训子箴北江诗文集行于世】
　　黄宗明【明儒学案字诚甫号致鄞人正徳甲戌进士授南京兵部主事陞员外郎諌上南巡请告归嘉靖癸未补南刑部出守吉安有能名转福建盐运使召修明伦大典丁母忧不行己丑陞光禄寺卿辑光禄须知以进转兵部右侍郎出为福建防政明年召补礼部侍郎卒宗明受学于阳明阳明谓当一日千里任重道逺吾非诚甫谁望耶】
　　戴圭【两浙名贤录字秉诚鄞人潜心易学践履笃实尝语人曰学要谨独诚意以修身不怨天不尤人乆之则与天为一揭诸屋楹曰人中合下浑无我地上元来都是天性谨厚言动雍黙衣冠俨然至谈道理论当世事竟日不休未尝出一俗语易箦日语子干曰大学语孟首章皆是天命之性圣贤之言一辙也着有易经大防四书要畧乃要説等书人称为野桥先生】
　　傅光前【儒林録字长孺鄞人成化进士为南太常博士南中讲会甚盛有同志五六辈相与防究心性夜归阖戸自防不得则长跪达旦家人穴视惊愕不知所为如是累月忽有省谈议娓娓无所滞而于激发人尤恳笃擢稽勲郎语周汝登曰向后工夫正无穷尽特较前稍易耳愿各自努力】
　　钱启忠【旧浙江通志字沃心鄞人崇祯戊辰进士观政即上书请复书院授南康府推官主教鹿洞刻二程语録阳明传习录近溪语録与朱天麟讲学转刑部主事出为山东提学副使】
　　国朝
　　万斯大【万氏宗谱字充宗鄞人孝亷泰第六子为学以穷经为已任尤精春秋三礼于春秋则有专传论世属辞比事原情定罪诸义例于三礼则有论郊社论禘论宗祖论明堂泰坛论丧服诸发明皆自来先儒所未有为人刚毅有守不可屈挠生一子甫九龄而妇殁不再娶处朋友劝善规过不少假借兄斯选字公择躬行实学为蕺山弟子平日取朱子半日静坐半日读书之説谓分别理欲惟于静中最为亲切初学正须猛自提醒使此心卓然乆之自然纯熟尝正襟危坐不闻声息及事至则怡然顺应了无隔碍所着事心録皆有得之言旧浙江通志斯大精于经学着有学礼质疑仪礼商礼记偶笺周官辨非学春秋随笔】









　　浙江通志卷一百七十五
　　钦定四库全书
　　浙江通志卷一百七十六
　　人物【五】
　　儒林【中】
　　绍兴府
　　汉
　　王充【后汉书本传字仲任上虞人少孤乡里称孝到京师受业太学师事扶风班彪好博览而不守章句家贫无书常游洛阳市肆阅所卖书一见辄能诵忆遂博通众流百家之言归乡敎授仕郡为功曹以数谏争不合去充好论说以为俗儒守文多失其真乃闭门潜思著论衡八十五篇二十余万言刺史董勤辟为从事转治中自免还家同郡谢夷吾上书荐充才学肃宗特诏公车征病不行年渐七十造养性书十六篇裁节嗜欲颐神自守永元中卒于家】
　　赵曅【后汉书本传字长君山隂人少尝为县吏奉檄迎督邮耻于厮役遂弃车马去到犍为资中诣杜抚受韩诗究竟其术积二十年絶问不还家为发丧制服曅卒业乃归州召补从事不就举有道卒于家着吴越春秋诗细歴神渊蔡邕读诗细而叹息以为长于论衡邕还京师传之学者咸诵习焉】
　　三国吴
　　虞翻【三国吴志本传字仲翔余姚人孙防征会稽命为功曹待以交友之礼防好游猎翻谏出为富春长汉召为御史曹公为司空辟皆不就翻与孔融书并示以所着易注融答书曰闻延陵之礼乐覩吾子之治易乃知东南之美非徒会稽之竹箭也孙权以为骑都尉翻数犯顔諌争权积怒非一遂徙交州虽处罪放而讲学不倦门徒数百人又为老子论语国语训注皆传于世年七十卒有十一子第四子汜最知名注会稽典録耸字世龙翻第六子清虚无欲进退以礼入晋除河间相抽引人物务在幽隠孤陋之中疾俗丧祭无度弟昺卒祭以少牢酒饭而已当时族党并遵行之】
　　阚泽【三国吴志本传字德润山隂人家世农夫至泽好学居贫无资常为人佣书以供纸笔所写既毕诵读亦遍追思论讲由是显名孙权称尊号以泽为尚书赤乌五年拜太子太傅每朝廷大议经典所疑辄谘访之以儒学勤劳封都乡侯注呉録虞翻称泽曰阚生矫杰盖蜀之雄又曰阚子儒术徳行亦今之仲舒也通志列传泽州里先辈唐固亦修身积学称为儒者着有国语公羊谷梁传注讲授常数十人】
　　征崇【嘉泰会稽志字子和隐于会稽治易春秋左氏传兼善内术本姓李遭乱更姓从学所敎不过数人辄止欲令其业必有成也】
　　晋
　　贺循【晋书本传字彦先山隂人其先庆普汉世传礼世所谓庆氏学高祖纯汉侍中避安帝父讳改为贺氏循童龀不羣后为武康令政敎大行陆机疏荐召补太子舍人元帝承制以为军谘祭酒循称疾不堪拜谒赐物一无所受改拜太常行太子太傅太常如故帝以循体德率物有不言之益敦厉倍至命太子亲徃拜焉太兴二年卒赠司空諡曰穆循博览众书尤精礼传雅有知人之鉴拔同郡杨方于卑陋卒成名于世子隰康帝时官临海太守】
　　虞喜【晋书本传字仲宁余姚人少立操行博学好古元帝初镇江左上疏荐喜懐帝即位征拜博士不就喜邑人贺循为司空先达贵显每诣喜信宿忘归自云不能测也永和初有司奏京兆府君当迁祧室征西豫章颍川三府君毁主内外博议不能决朝廷遣就喜谘访焉其见重如此喜专心经传兼览谶纬着安天论以难浑盖又释毛诗畧注孝经为志林三十篇凡所著述数十万言行世】
