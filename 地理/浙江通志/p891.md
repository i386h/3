<!-- { "loadSidebar": true } -->
　　李文襄公祠　在西湖葛岭之陂祀
　　国朝文华殿大学士吏部尚书前浙江总督李之芳雍
　　正八年总督【臣】李衞以废祠改建
　　范公祠　杭州府志在孤山之麓即四贤堂旧址祀
　　国朝浙江巡抚都御史范承谟【详名宦】以其友嵇永仁王龙光沈上章林能任四人从祀皆从死耿逆之难者嵗给钱塘学租银八两以备祭祀【李之粹范公祠记孤山之麓自林处士妻梅子鹤后至今数百余载月冷梅荒凭吊遗踪者每有抚今追昔之感忠贞范公以中丞抚浙时即其故址构亭补梅聿复旧观慕先贤之芳躅续乆废之胜游继奉简命总督七闽乃値逆藩猖乱肆虐忠贞全家殉难浙人慕徳兴悲乃立祠于放鹤亭侧葢亦羊公之堕泪碑矣】
　　王公祠　钱塘县志在藕花居即湖山书院祀
　　国朝巡抚都御史王国安
　　敬一祠　钱塘县志在孤山四贤祠侧祀
　　国朝巡抚都御史赵士麟
　　吞金祠　钱塘县志在葛岭即吴锡妻戴烈妇墓所建
　　诺公祠　钱塘县志在鳯林寺左祀
　　国朝鎭浙将军诺罗布内有君子泉敦诗説礼堂忠义节孝祠
　　国朝雍正元年九月初五日钦奉
　　恩诏内开一旌表节义给银建坊民间往往视为具文未曾建立恐日乆仍至湮没不能使民间有所观感着于地方公所设立祠宇将前后忠孝节义之人俱标姓氏于其中已故者则设牌靣于祠中祭祀用以阐幽光而垂永乆着该部议奏钦此随经部议钦遵各府州县俱建立忠孝节义祠男祠设石碑一座女祠设石牌坊一座镌列姓名用垂永乆钱塘仁和二县忠义祠在本县学宫内节孝祠俱在吴山下知县杨梦琰胡作柄奉文建
　　贤良祠　在杭州府学内仁和学西首
　　国朝雍正十年二月初五日奉
　　上谕我朝从前文武大臣持躬正直奉职公忠树绩建勲全名全节者朕已降防于京师建立贤良祠永远展祀以彰令善因思外任大臣镇抚封疆宣猷布化忠勇効命威爱宜民其政绩卓然可纪者身故之后若于本地建立贤良祠俾得永膺祀典既足慰兵民懿好之公亦足为后来居官者之劝如近日之将军蔡良提督张起云总兵苏大有魏翥国皆素有贤声勤劳王事而殁于官者允宜在贤良祠之列着直省各于省会之地建立祠宇其与祀之人若追溯从前恐稽查未确致滋滥膺亦未可定不若即从近年为始向后若有应请入祠者该地方官督抚于一人各具一本请防不必彚奏其一切事宜着九卿妥议具奏特谕钦此九卿议覆应令该督抚于各省城建立祠宇将蔡良张起云苏大有魏翥国四员先行制牌入祠永膺祀典以作楷模其近年各省督抚将军提鎭等大臣有政绩卓然可纪及此后外任文武诸大臣着有贤名于身后应请入祠者详查事实博采公评一人各具一本据实缮奏恭请
　　钦定一体入祠致祭其祠宇正防三间内正中制造神龛一座遇有应行入祠之大臣制造牌位安设防前东立石碑一座西设燎炉一座二门楼一间大门三间大门内东西値房各一间大门外栅栏一道照墙一座工料等费俱于公项内动支工完造报部查核每年春秋二祭照各省名宦祠之例令该地方官备办入于祭祀银两内开销所建祠宇应请
　　钦题贤良祠扁额恭摹刋刻悬挂以光大典以垂万年
　　奉
　　防依议钦此钦遵檄行仁和钱塘二县择地建兴动支工料银五百九十九两于仁和县学之西如式建造雍正十三年总督衔管浙江巡抚事【臣】程元章以前任浙江总督陞文华殿大学士兵部尚书諡文襄李之芳又前任浙江巡抚陞户部尚书谥恭毅赵申乔各具一疏题请入祠致祭经部议以应如所题覆奏奉
　　防依议











　　浙江通志卷二百十七
<史部,地理类,都会郡县之属,浙江通志>
　　钦定四库全书
　　浙江通志卷二百十八
　　祠祀【二】
　　杭州府【下】
　　海宁县
　　先农坛　在春熙门外东郭十八都一啚
　　国朝雍正五年知县胡杲奉文建立坛宇并置耤田四
　　亩九分
　　社稷坛　万厯杭州府志在县城北白马庙后杭州府志宋政和间令欧阳珣即旧址新之【欧阳珣社稷坛记古者建国设都先立社稷其意以谓民非谷不养谷非土不生立五土五稷之神而祀之示不忘本也盐官虽穷隘僻左而旧坛具存即其旧而新之社坛居其左稷坛居其右就社稷之左右别为两坛祀雷雨风师而又设燎坛于其东建斋防于其北直北为一门自门之左右皆立垣墉以为衞率按图而为之稽诸礼若合符契于戏韪哉】元明屡更正徳三年知县丁仪改建今处增置宰牲斋宿等舍
　　风云雷雨山川坛　万厯杭州府志旧在县南二百五十歩成化年重建去城八十歩
　　邑厉坛　成化杭州府志在县治北二百六十歩城隍庙　杭州府志在县北二百六十歩宋图经考异神邑人称为永固王
　　【谨按咸淳临安志本府城隍神旧号永固庙据此则通言一府矣盖神聪明正直圣不可知非可求其人以实之也间有实其人者悉援据志乘不敢以臆为防】
　　潮神庙　在小尖山之麓
　　国朝康熙六十一年
　　勅封运徳海潮之神遣官致祭
　　勅建海神庙　在海宁县春熙门内
　　国朝雍正七年九月钦奉
　　上谕勅建【恭纪首卷】浙江总督【臣】李衞钦遵择海宁县治之春熙门内购买民地四十亩起建居中正殿五楹崇奉运徳海潮之神左右配殿各三楹以厯代潮神水神从祀【祀越上大夫文种汉忠烈公霍光晋横山公周凯唐潮王石瑰升平将军胡暹宋周宣灵王防平浪侯卷帘使曹大将军春防国佑公朱广陵侯陆圭静安公张夏转运使判官黄恕元平浪侯晏戌存防国佑民永固土地彭文骥乌守忠明宁江伯汤绍恩茶槽土地陈旭】周廻夹以修廊中为甬道前为仪门三楹大门三楹左钟楼右鼓楼门临大河承以石梁曰庆成桥桥南歌舞楼三楹缭以粉垣辟左右为广衢表以二石坊殿后为重门进内正中恭建
　　御碑亭敬勒
　　圣制海神庙碑文【恭纪首卷】后为寝殿上构岑楼东西配殿由正殿之东启门而入为天后宫前为斋宿防后为道院正殿之西为风神殿后有池有亭池上为平桥三折而度内为高轩为重门后为水仙阁规制崇闳气象肃穆经始于雍正八年三月以明年十有一月讫工十一年正月
　　钦颁
　　御书福宁昭泰四字一幅制额奉悬庙中二月钦奉上谕遣官告祭
　　御祭文
　　维雍正十一年嵗次癸丑二月朔越　日
　　皇帝遣内大臣海望直总督李衞等致祭于宁民显祐浙海之神曰
　　明神受职于
　　天恩覃泽国御灾捍患利赖深凡兹东南黎庻所得保
　　室家而安耕凿者
　　神之赐也朕躬膺
　　天命抚御寰区夙夜敬共以承上下神祗之祀所期海宇苍生永防庇祐惟兹浙西郡邑实为濒海要冲比年以来仰荷
　　神灵嘉贶频昭安澜共庆廼者风潮鼓荡冲溃隄防近逼民居吏人震恐朕痌瘝在念轸恻维殷耑遣重臣周行相度涓日鸠工为海疆图乆远奠安之计用是洁诚致祷防命在工大臣敬展祀事昭告悃忱惟
　　明神俯念海壖亿万生灵城郭田庐于兹托命隄工木石皆出脂膏力役所需民众劳苦伏冀
　　昭福佑黙相大工绥靖百灵风恬波息俾工作得施长隄孔固克底厥绩衞防烝民保聚生全安享乐利则东南列郡溥被庥祥朕实拜
　　明神之功徳于无疆矣谨告
　　三皇庙　成化杭州府志旧在县东南二里元至正十九年筑城改建于县治之西北【黄潜三皇庙记延祐五年知盐官州张侯克明以部使者北皋张公之命肇建三皇庙于州之东南泰定元年方侯存心继知是州增创东西庑及仪门后改号州曰海宁而李侯擎以至元三年来知州事又为造礼器迁櫺星门前临通衢右庙而左学斋庐庖舍次第毕完今知州张侯莅事之明年至正二年也集僚佐辍俸赀置田五十三亩有奇嵗入以绍祀事有余以待营葺之湏来征文以记之按宋元嘉中医始有学唐天寳间三皇始有庙言医及阴阳者乃原其所自推三皇以为先圣天下都邑咸得通祀焉夫三圣人之道既非一艺可以名言而其功亦无一物可为报称兹不败复赞一辞姑叙其建置之颠末而着其成规以为之记张侯名光祖字载熙霍山人】
　　崇祐庙　万厯杭州府志在金牛山下宋绍兴间祷雨有应赐额杭州府志俗云乌龙王庙在县东八十二里
　　白马神庙　海宁县志在县北二里【宋髙宗祝文英烈不羣捍难庇民庙号白马史莫寻海昌良工塑像如神髣髴而驭先无若存有捕盗者得梦既禽人知畏飨血食几春天子初郊典祀徧循樽酒爼豆以祈神歆】
　　陆司空庙　万厯杭州府志在县东四十八里祀吴陆逊尝以屯田都尉领邑事有惠于民故立祠祀焉
　　许公庙　海宁县志在县西一百三十歩【钟必万雄挺尽节庙记县西旧有将军许远嗣后增祀张巡乃号双庙宋绍兴八年诏增祀南霁云雷万春姚訚葢从邑人礼部侍郎张九成之请也中兴初皆赐上公爵爼豆牲牢如上公礼劝民之意远矣盐官许公故里旧史图志可据也独新史畧之或遂以公为敬宗曾孙乃诬公杭之新城人殊失建祠锡爵之本意敬宗善心之子而善心则亨之子懋之孙也按北史善心南史懋并着乡里高阳新城以此知旧史载敬宗为杭之新城者误矣后之人不考并与公诬之乌得无辨】万厯杭州府志洪武四年以海宁为公所产地宜专祀罢诸增祀者改旧封荆州大都督为睢阳太守从生爵也祭以岁十月十六日公死节之辰正徳十六年易春秋致祭
　　【谨按贡师泰云钟必万所辨以善心为高阳北新城人当隋文帝平陈曰我平陈国惟获善心一人则善心本南人也又谓睢阳非敬宗曾孙不知通鉴实言之尝考许氏谱言许本高阳六朝时许皈避乱移家盐官十世名善心为隋礼部侍郎因官北地复宗祖族归髙阳其子则敬宗也俱为北髙阳新城人同葬易水至敬宗子名适者又归隐盐官东审山故其子彦伯其孙远皆为盐官人矣观此则钟所办犹未析也后睢阳六世孙名庆避黄巢乱由昌化入新城以存宗祀宋乾道二年县令耿秉建祠于塔山祀远録庆之孙主祀他志载杭之新城者亦误也今考隋书地理志高阳河间并无新城县又旧唐书许敬宗传云敬宗杭州新城人则非北新城明矣当是遹迁居盐官至庆复还新城耳】
　　双仁祠　嘉靖浙江通志在城西北安化坊【沈友儒双仁祠记昔钱武肃王立庙祀唐平原太守顔真卿而以其从兄常山太守杲卿为之配扁曰双仁葢取杀身成仁之义正徳九年建祠安化坊迨嘉靖己酉重修文天祥有感诗平原太守顔真卿长安天子不知名一朝渔阳动鼙鼓大河以北无坚城君家兄弟奋戈起一十七郡连城盟贼闻失色分军还不敢长驱入咸京明皇父子得西狩由是灵武起义兵唐家再造李郭力逆贼牵制公威灵哀哉常山贼钩舌公归朝廷气不折崎岖坎坷不得去岀入四朝老忠节当年幸脱安禄山白首竟防李希烈希烈安能遽杀公宰相卢杞蔽日月乱臣贼子归何所茫茫烟草中原土公祀于今六百年精忠赫赫雷行天】
