<!-- { "loadSidebar": true } -->
　　太平营驻劄县城防将统辖守备千把等官六员兵七百七十五名【俱详见兵制】除内守县城外余分防沿海各汛
　　松门衞守备永防千总协防驻兵二百九十一名辖台寨八塘汛口址五　平六都台【衞北十三里本台北十里至盘马山台】　盘马山台【北三里至盘马山寨】　盘马山寨【北十里至林家浦台】　松门山台【距县五十里东南抵海】　林家浦台【北十里至七都湾台】　七都湾台【北五里至金清汛张鸟滙】　乌沙浦台【北五里至六都台】　六都台【北五里至淋头塘】　淋头塘【系新设北八里至苍山口址】　猫儿河塘【系新设乌沙台西五里】　苍山口址【系新设东北八里至河头口址】　河头口址【东南三里至松门台又东三里至干岙口址】　干岙口址【北八里至本衞】
　　隘顽寨汛把总永防驻兵一百三十七名辖台四汛地口址三　白岩山台【北距寨城五里】　沓岭山台【寨北十里东十里至石桥后山台】　石桥后山台【东十三里至沙角口址又东十里至四都台】　四都台【西十里至沙角口址】　沙角口址　河头口址【西十五里至大坞根汛】　大坞根汛
　　江下汛把总轮防驻兵一百十一名辖台寨五口址三　下娄山台【西南十五里至青屿台】　青屿山台【西五里至大麦山台】　大麦山台【西南至平头山台】　平头山台【北半里至干岭寨】　干岭寨　青龙山口址【本汛东五里又东五里至小坞根口址】小坞根口址　湖雾口址【十里与温州大荆营汛接界】
　　金清汛把总轮防驻兵八十八名设小巡船二只辖台四汛地二　金清台【本汛东五里又东六里至洋屿台】　洋屿台【东八里至双桥台】　双桥台【东五里至洪家塲台】　洪家塲台洋屿汛【洋屿台东三里】　张鸟滙【本汛南六里】
　　温州府
　　温州襟带大海【府东九十里有双昆海口内控郡城外连岛屿为郡境之门戸】北毗台宁南连闽粤【北至台州府三百三十里自海道而南至福州府二百二十里】延袤四百余里深洋最多自流江至镇下门江口飞云海安黄华蒲岐诸港止所在水路冲达外则霓岙三盘南麂南龙均为海山之要害而玉环岛岙孤悬水陆交错实温台之门户全浙之藩篱戒备尤不容以不密也
　　明洪武初置温州衞防守郡城其沿海特设海安瑞安平阳三所【俱隶温州衞】金乡磐石二衞【金乡衞领蒲门壮士沙园三所磐石衞领宁村蒲岐后千户三所】并隶金磐备倭把总统辖海安所【洪武二十年建在瑞安县东北三十里去海十里】千户等官十七员旗军一千二百五十一名辖寨三曰前冈【相连梅头前与二礁东洛双礁等山相对】曰后冈【后冈极冲逼临深水洋有梅头堡】曰丁田【在所东为戍守要地】烽堠四曰埭头曰长桥【近城一里】曰鲍田【离城五里】曰店岙【离城十里】
　　瑞安所【洪武二十年建在瑞安县城内去海五里】千戸等官二十员旗军一千二百六十名辖寨二曰上□曰东山【在所东北与上□东西分峙为犄角之势坐临海滨与悔头巡司相连前有凤凰山停泊兵船东为东山港】台一曰白塔烽堠一曰钱家埠【前与海中铜山相对】巡检司一曰梅头巡司弓兵一百名【瑞安县东五里有海口为戍守要地】平阳所【洪武二年建在平阳县城内去海十里】千户等官十八员旗军一千二百三十二名辖寨三曰烽火曰江莱曰汶路口【在平阳县东三十里东临海洋洋屿门南援江口水寨北援眉石南北二寨地势险要】台二曰山顶曰蔡家山烽堠三曰福泉曰半岭【近海】曰峯瑞【近海】巡检司二曰江口巡司弓兵一百名【初在下埠正统五年徙于江口渡头在平阳县南】曰仙口巡司弓兵【一一】百名【初在平阳县东仙口山洪武二十年徙于县南十里陌城山】
　　金乡衞【洪武二十年建平阳县南七十里金舟乡北至府城百八十里去海七里东北江口舥艚炎亭海洋直冲南麂外洋并为险要】指挥以下等官九十七员旗军四千九百二十八名辖寨十一曰庙背曰屿门曰舥艚【在平阳县东南八十里寨东北两面皆滨海又有舥艚堡嘉靖中置】曰大岙曰炎亭【在平阳县南卫东七里西南十里为大岙海口】曰大濩曰小濩【大濩在衞东有大濩海口与海中千山相对南为小濩寨近蒲门所西临海北镇山与峯巡司相连】曰石塘【石塘山在平阳县西北十五里】曰石坪曰小渔埜曰大渔埜【二寨在衞东南聨坐海隅最为冲要】烽堠十五曰半塘曰尖山【左与琵琶山相对可了长窰五树诸山】曰白﨑曰马迹曰凤凰【近炎亭】曰猫头曰上洋【前与南臯嘴相对近连大岙】曰毕湾曰东冈【近海】曰岭门【有岭门隘】曰东山【近海与小濩相连】曰防湾【前与洋荪门相对】曰兰头【近海】曰舥艚门曰奠山巡检司二曰舥艚巡司弓兵一百名【近海前冇绿鹰官岙等山相对】曰峯巡司弓兵一百名【在平阳县东南九十里嘉靖中废置峯堡】
　　蒲门所【洪武二十年建在平阳县南百二十里去海里许有上下魁隘城门隘俱临海口东南即镇下门官岙洋荪门直冲台山外洋与福建烽火门接界】千户等官十四员旗军一千二百三十二名辖寨二曰菖蒲洋【在所东海滨有菖蒲隘三里即流江】曰程溪【在所东南南至海西抵镇下门水寨蒲门之要区也】台一曰水竹【可了流江南镇诸处】烽堠三曰悬中【前与镇下门相对】曰四表【去城四里】曰南堡【去城三里又五里与福建接界】
　　壮士所【洪武二十年建在平阳县东北五十里隆庆初并入蒲门】千户等官十五员旗军一千二百三十二名辖台一曰髙洋【地名上魁下魁城门隘在高洋总路】烽堠三曰雷岙【近海】曰尖山【近海】曰时家墩
　　沙园所【洪武二十年建在瑞安县东南二十里去海一里】千户等官十三员旗军一千二百五十名辖寨四曰陡门曰眉石北【在所东东至大海南会陌城北会陡门西至平阳所极为冲要之地】曰仙口【在所南近平阳之仙口山相接宋埠】曰眉石南【在所东南东滨大洋凤凰山岙一潮可至西抵仙口】台一曰眉头烽堠四曰冷水铺【前有齿头山相对】曰宋埠曰仙口【有仙口堡】曰烽火【与烽火寨相连】
　　磐石衞【洪武二十年建在乐清县西南五十里去海一里】指挥以下等官四十九员旗军二千一百五名辖台一曰黄华【在黄华山前对竹屿山切近大岙】烽堠七曰章岙【前对海中三盘大门】曰双峯【在双峯山上前与觜乌相对】曰沙角【前对大黄岙】曰三屿曰池岙【在山上前对黄裙山】曰洋田曰日团巡检司一曰舘头巡司弓兵一百名【在乐清县西南五十里舘头江口】
　　宁村所【洪武二十年建在府东五十里去海一里】千戸等官一十六员旗军一千一百七十五名辖寨三曰沙沟【前对大夔山】曰沙村【前对坛头山】曰长沙烽堠六曰黄石浦曰沙沟曰沙村曰七甲曰长沙曰九甲巡检司一曰中界巡司弓兵一百名【在府东青澚山东后迁于永昌堡】
　　蒲岐所【洪武二十年建在乐清县东北三十里去海五里】千户等官一十员旗军九百四名辖台二曰髙嵩【在乐清县东四十里髙嵩山上为所境之锁钥】曰下堡【离所城一里】烽堠八曰东山曰南浦【前对分水山】曰后塘【与蒲岐巡司相连】曰铧锹【前对横门山离所城三里】曰娄岙【离所城三里】曰下山头【前对大小马山】曰前塘曰双陡门【外有清港】巡检司一曰蒲岐巡司弓兵一百名
　　后千户所【洪武二十年建在乐清县东三里去海五里去蒲岐所三十里】千户等官八员旗军八百一十五名辖寨一曰白沙湾【在乐清县东五里有白沙岭为水陆要害】烽堠三曰岐头【前对大岩头薛头岙近白龙港】曰平山【离所城五里南接屿山北接白沙为乐清之唇齿】曰屿山【临海口前对麦园头】
　　金盘把总统水兵五枝【游哨黄华飞云江口镇下】驻劄金乡衞隶分守温处防将
　　游哨本总部领哨官二员船四十八只兵一千二百五十五名汛期屯泊南麂海洋专御南龙长濑竹屿南漩绿鹰迤江流江南镇一带外海南与福建烽火关北与本防中军游哨各官兵会哨为镇下江口二关外藩
　　黄华关【在磐石衞东三十里东接大海大小门霓岙南枕港口温州之咽喉也】总哨官一员部领哨官一员船一十九只兵四百二十名汛期屯泊梁湾海洋哨守横坎门石河双排大鹿分水楚门漩一带与台州塔山哨下接东洛游兵哨南接飞云关各官兵交相会哨专御乐清磐石后蒲宁村一带地方
　　飞云关【飞云渡横截南北往来者必出于此东为飞云水寨南临海港外接凤凰山内逼府城郡境之要冲也】总哨官一员部领哨官一员船一十八只兵四百五十六名汛期屯泊凤凰海洋哨守铜盘长濑齿头南龙长腰一带北接东洛南麂游兵哨各官兵交相会哨专御海安瑞安沙园宋埠仙口一带地方
　　江口关【在平阳县南二十五里下临横阳江为往来冲要又有江口水寨在金乡衞东南临大海控五屿等岙外接琵琶长腰陌城洋屿等大洋为平阳门户】总哨官一员部领哨官一员船一十九只兵四百五十五名汛期屯泊洋屿海洋哨守舥艚炎亭石坪五屿一带南与镇下关北与飞云关下接南麂游兵哨各官兵交相会哨专御金乡平阳仙口陌城一带地方镇下关【在平阳县东南百四十里坐临大海设水寨戍守其东即官岙】总哨官一员部领哨官一员船一十七只兵四百三十六名汛期屯泊官岙海洋哨守洋荪大岙竿山潼头一带北与江口关南与福建烽火门下接南麂游哨各官兵交相会哨专御蒲壮金乡迤南大小濩一带地方
　　温处防将嘉靖三十八年设统陆兵九总【标营左营右营中营前营后营蒲岐营珠明营炎亭营】水兵二枝【游哨随征】驻劄温州府金磐把总专属调度
　　标营名色把总一员部领哨官五员兵四百九十六名屯劄黄华关浦东岐头冲要海口专御磐石洋田章岙一带地方南与后营官兵北与右营官兵会哨
　　左营名色把总一员部领哨官四员兵四百九十四名屯劄蒲壮上下魁冲要海口专御镇下门流江一带地方南与福建交界北与中营官兵会哨右营【官兵同左营】屯劄石□冲要海口专御乐清后所一带地方南与标营官兵北与蒲岐营官兵会哨中营【官兵同左营】屯劄金乡大小濩冲要海口专御大渔埜七溪石塘一带地方南与左营官兵北与珠明营官兵会哨
　　前营【官兵同左营】屯劄平阳仙口冲要海口专御宋埠陌城眉石陡门一带地方南与炎亭营官兵北与后营官兵会哨
　　后营【官兵同左营】屯劄海安眉头前后冈冲要海口专御宁村长沙七甲一带地方南与前营官兵北与标营官兵会哨
　　蒲岐营【官兵同左营】屯劄蒲岐下堡冲要海口专御竹屿前后塘一带地方南与右营官兵北与台州交界各官兵会哨
