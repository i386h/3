<!-- { "loadSidebar": true } -->
　　骆驼桥　名胜志在府治前霅溪上以形制而名西吴里语唐初建又名迎春桥以其直迎春门也【胥偃迎春桥记横亘溪上三巨桥迎春其甲也惊湍箭驰列柱栉比覆以飞宇约以雕槛宋庆元间火知州李景和重建旧此桥或摧圮将坠夜远处闻桥上若有千余人工作呼声及旦桥梁之将坠者焕然一新皆商贾船上樯木居处近桥者一无所闻觉或曰此鲁般仙也】万厯湖州府志明万厯元年知府栗祁重修
　　仪凤桥　西吴里语府治西南苕溪之上唐仪凤年间置因名宋天圣三年知州高慎交重建绍熙三年燬于火易名绍熙崇祯乌程县志明万厯三十年耆民邬佩募修天啓五年知县马思理捐俸创修
　　国朝顺治十五年知府刘愈奇重修
　　斜桥　治湖州府志在骆驼桥西北以其水出自子城壕而形斜故名
　　望州桥　明一统志在府城迎春门内跨运河视众桥独高
　　虹桥　西吴里语吴人谓虹桥为无星桥
　　眺谷桥　崇祯乌程县志在虹桥南跂足可望城外山谷故名久圮县丞丁炳捐修
　　长桥　吴兴掌故宋政和中章援知州事于郡东南重建长桥建炎末郡人易木以石且筑渚中流析桥为二南名甘棠高壮可通大舟北仍名长桥明天顺四年邱璿知湖州以长桥嵗久圮坏鸠工重建【方谟重建长桥记郡城之南有水横贯于南北曰霅溪溪之上游曰长桥旧名伏龙又名东骆驼桥桥之水一自天目之阳出余杭经德清防铜岘诸山水入定安门一自天目之隂入苕溪薄城南入定安门二水合流桥下漫衍为江子滙从临湖门直趋太湖毎春夏霖潦暴至则深广倍常故桥屡圮屡修比年来遂偃仆而不可支矣景泰癸酉郡守谋及归安令役工方兴属时饥工遂辍天顺改元河南邱侯来守如前工直俾裕其力桥成三洞覆以砥石翼以阑石其高二十四丈立于水者如之落成之日咸谓太守之功不容无述因纪其本末以告后人】
　　人依桥　万厯湖州府志府治东运河上唐元和间刺史辛秘建以集商为市又建楼其上今呼花楼桥西吴里语辛秘去任百姓怀之因名曰辛桥
　　仓桥　治湖州府志在府治东旧名采苹桥以其在白苹洲北后人因桥南有仓故名仓桥
　　沈尚书桥　崇祯乌程县志尚书沈介建故名张庄僖公更新之
　　潮音桥　涌幢小品慈感寺前桥曰潮音水清澈有蚌浮水面吐珠人皆见之毎风雨即有蛟龙来攫万厯湖州府志旧为潮音渡在府治南嘉靖十八年知县魏济改建崇祯乌程县志万厯三十年忽圮知府陈防学重建
　　乌程县【城外闗梁】
　　迎禧桥　万厯湖州府志即清塘桥在迎禧门外成化九年知府劳钺建【丁澄重建迎禧桥记郡城西北出迎禧门百余武有溪一带萦廻数十余里溪之旁腴田沃壤未易以顷畆计溪之上有桥一洞跨之盖前人欲便往来者而作初不知其水之难泄也故凡树艺于田壤之间者屡遭灾耗知府劳侯相择水势平缓之处距桥之下流八十歩撤其旧而创构之其崇二寻羡二尺广一寻羡亦如之袤亘五洞而施两岸为寻二十羡四尺桥之成耕者免水患而获丰登之利行者免厉揭而无徒渉之忧利济容有既乎】
　　定安桥　治湖州府志即定安门外桥也俗名愈思桥崇祯乌程县志歳久洪水冲蚀知府陈防学葺塘治亭并新之易名定安【章喜桢重修定安桥记苕溪出天目之隂东来与余不前溪北流水诸派合而入郡之定安门经带包络乎郡治则定安桥实其咽喉云太守筠塘陈公治郡之四年百废俱兴桥梁之修建如潮音横渚鎻龙云塘德武诸役靡不尅期以竣乃定安最后有圮征矣倘将圯之弗虑大坏而后葺之后来者力尤不赡也于是鸠工庀材七阅月而告成是桥一名愈思传疑莫考俗又呼为驿司因其近驿又沿愈思之讹而名之也郡志曰定安因从郡志之名而为之记】
　　青塘桥　崇祯乌程县志在迎禧桥北元至元初县丞宋文懿捐赀甃石明万厯间知府李颐重修更名永頼乌程县志天啓间知县马思理修崇祯壬午知府陆自岩重建
　　国朝康熙己未知府胡瑾重修易以石
　　德新桥　治湖州府志在旧舘即高桥也正统间倾頺里人陈孟暹重建有亭于上
　　马要桥　嘉靖浙江通志天顺间建乌镇之水经其下入于太湖
　　潘公桥　崇祯乌程县志尚书潘季驯建【于慎行潘公桥记潘公桥者今少保印川潘公奉其先赠尚书僦庵公之命而建也湖之为郡城于震泽之上苕霅之水夹焉两岸之间雨水时至嵗有覆溺僦庵公戚焉尝欲桥于二水之会以安里人而赍志以没少保公毎念之辙歔欷涕数行卞也甲申之归谋诸乌程令杨应聘杨曰舆梁之政职在有司请具畚挶以从公曰不然以里门之有防渉戚我先公岂其敢勤人以及父老继志谓何禄赐之余可以施者无敢爱也始于万厯乙酉三月迨庚寅十月而成桥长百四十尺博二十尺先是杨君被征且行曰桥成名之曰潘公郡人从之少保衍泽济美以光前烈可谓永孝矣】
　　国朝康熙十一年季驯曾孙成重修
　　百名桥　崇祯乌程县志旧名通安桥以通定安门故名桥在南塘中内通村落数百故又名百名
　　八里店桥　嘉靖浙江通志景泰间建官塘河水经其下东入升山塘
　　兴德桥　明一统志在府城东南九十里宋建元末重修
　　黄浦桥　吴兴掌故妙喜寺前二十歩桥南有亭为梁鲍照送盛侍御及庾中郎赋诗之所石柱记笺释水自黄檗山出故号黄浦
　　鎻苕桥　乌程县志苕水自南来至此一鎻北入毘山溪故名
　　国朝顺治五年里耆方永春邬天选等重建
　　望仙桥　崇祯乌程县志在乌鎭五代时尝有异人过酒肆饮醉輙喷酒沫汚髭吻洒壁间结灵芝拂衣而去追迹之至桥所忽不见故名
　　毘山渡　万厯湖州府志在毗山溪通大钱港口
　　归安县【城外闗梁】
　　沙村桥　治湖州府志在崇礼乡
　　仁寿桥　四通桥　归安县志俱在三都
　　市桥　治湖州府志琅琊乡琏市桥有八曰西成仁寿钟吉连云安齐东俊太平长庆
　　前溪桥　水西桥　凤凰桥　万厯湖州府志俱在二十二都
　　虹桥　归安县志在十五都旧有严素庵还金亭严氏烈女井
　　西吴桥　治湖州府志在长寿乡
　　利渉桥　治湖州府志在八里店高跨大溪治四年建
　　清风桥　明月桥　万厯湖州府志俱在二十七都东老桥　归安县志在三十三都【何防题东老桥诗散尽黄金白酒空飘然曾此蹑晴虹一防秋气元洲雾两岸春深赤水风鐡笛已收明月下玉经还掷乱云中仙家咫尺红尘外自是人间路不通】
　　望仙桥　归安县志在二十八都西吴里语因马自然登仙人望之故名
　　东林桥　治湖州府志在乐丰乡
　　七里渡　归安县志知县杨时秀设渡夫二名民不病渉
　　长兴县
　　司马闗　长兴县志去县治南六十里出乌程地方达妙喜
　　筋竹闗　长兴县志去县治南六十五里出归安地方达武康
　　飞桥　万厯湖州府志谯楼前相传葛仙翁在此飞升
　　喜畵桥　长兴县志县治东北一里分箬流迤逦至东南出光明桥为县治翼沙两岸竹树罨暎人称小畵溪
　　平政桥　治湖州府志旧名广利桥又名程氏桥长兴县志宋邑令袁旦名广利桥嘉祐七年叶斐重建改今名元以长兴为州故至今呼州桥
　　祥符桥　万厯湖州府志县西街长兴县志在义和坊俗呼打鼔桥
　　神武门桥　万厯湖州府志跨城东南濠嘉靖间知县齐之鸾重建改名望春【齐之鸾重建望春桥碑记嘉靖改元壬午全吴秋涝湖州为甚于是邑东门桥圮予初至力弗及也旋以税事临仓督征居人驾木渡予月凡数易予曰是可久乎乃谋诸富人得八十金又益以市租五十余金取松天目伐石武康征工姑苏督以耆俊缘以戒僧举事冬十二月讫工春三月于是东门桥伟然改观矣旧桥孔偏岸西舟上下不相见往往迎触多垫没今中流为之隆其中沿以隄防卫以防干盖上可方轨下可并舟而行维暮之春出自东门而吾桥适成因合地与时而名桥曰望春作望春桥记】
　　震龙桥　万厯湖州府志便民仓前一名仓桥嘉靖四十六年知县归有光创建
　　起龙桥　长兴县志县治东三里俗称喜郎庙桥
　　国朝康熙三年重建
　　许公桥　长兴县志县北四十三里顾渚山明月峡下旧传顔真卿与客歩月赋诗宴饮因名夜桥宋邑令许遵尤嗜山水毎遇佳辰率携賔从造顾渚往来不厌重建此桥故名俗呼顔板桥
　　观卞桥　治湖州府志在陆滙龟有诗云最爱卞峯顔色好晚云才散便当门故曰观卞
　　甫里桥　崇祯长兴县志陆龟防别业在此故名治湖州府志一名陆滙桥
　　姚家桥　治湖州府志在县南十五里跨鴈翎港宋时大学士姚祐建
　　德清县
　　通济桥　万厯湖州府志县治前旧名代舆德清县志又名通津宋淳熙间县令杨思济改今名明正统间圮知县王敬完修复更名永安今但呼县桥
　　国朝雍正九年知县钱学洙捐俸重葺更名富寜自为
　　记
　　阜安桥　嘉靖浙江通志县南三百歩余不溪经其下北入于太湖德清县志唐天寳中建初名天寳唐末燬宋宣和间知县赵嵎改建木桥名曰余不淳熙间易为石防以栏楯参政李彦頴取苏文忠公风俗阜安之语改今名【西吴里语宋淳熈中有钱三翁者衣衲茹素胁不沾席者五十年俗呼布衲翁时德清建阜安桥属主其事谓其徒曰翌朝有餽酱谨视之明日果有青坡村民献酱二瓮探之得银二笏以充桥费人异其前知尝摩挲桥曰此可过五百年寳庆丁亥秋震风霖雨民庐寺观多坏此桥屹然中流片瓦不摇】明治间大圮知县王良臣修正德末年通判姚奎修又圮知县李蘖修隆庆二年知县陈宣修万厯十三年知县陈效大加修葺壮丽较倍于昔
　　国朝康熙年间知县冯壮因圮修建
　　大虹桥　万厯湖州府志在龟溪东相传建此以鎭蜃尾
　　龟廻桥　德清县志在内河口孔愉放龟于此龟廻而左顾因名
　　国朝雍正五年知县朱永龄奉文领帑重修桥内地势洼下溪涨时必须用板闸住以防民田
　　野桥　德清县志在县北慈相寺上跨古涧下瞰方沼羣峯环秀古木覆防为龟溪八景之一【沈宗元野桥诗濠上鯈鱼乐石梁瀑布新何如野桥雪恍见武陵春曲涧虹朝饮危阑虎夜蹲上方虽咫尺到此坐逡廵】
　　平政桥　万厯湖州府志县东一十五里当杭湖往来之冲德清县志宋嘉定间建后废明正德间重建又废
　　国朝康熙十二年鼎建
　　歩云桥【一名白云】　万厯湖州府志平政桥南为本县津之地德清县志明万厯三十六年知府陈防学重建更名云塘
