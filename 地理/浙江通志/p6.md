<!-- { "loadSidebar": true } -->
　　上谕湖广为产米之乡谷石最宜多贮将来运往别省皆为近便今查湖广通省存仓之谷只数十万石为数无多今岁湖广收成丰稔着即行文该督抚令其动支库银十余万两遴委贤员采买谷石于省仓及府州县应贮之处加谨收贮此时只宜陆续采买不可因官价一时采买致令谷价腾贵设若民间谷价稍昂即便停止俟明年再行采买江南浙江今岁俱获丰收着落该抚就近商酌若亦可动项采买谷石有益着即一面定数奏闻一面采买可也特谕
　　雍正四年十月初六日钦奉
　　上谕朕临御寰区惟以正人心端风俗为首务乃化导训戒之防屡颁而锢疾尚未悛改如浙江则有汪景祺查嗣庭之流肆行讪谤毫无忌惮可见浙省风俗浇漓甚于他省而今科主考陈万防防问中有云浙省敝俗颇喜争讼或本属细故而张大其词或仅有影响而凿空妄作刁风未革积习日深等语益可见浙俗之难于化导为众所共知者也若不力为整顿挽回及其防于重罪然后加之以刑实有所不忍朕意专遣一官前往浙江省问风俗稽察奸伪应劝导者劝导之应惩治者惩治之应交地方官审结者即交地方官审结应叅奏提问者即叅奏提问务使绅衿士庶有所儆戒尽除浮薄嚣凌之习归于谨厚以昭一道同风之治河南学政王国栋居官声名甚好可着前往浙江膺斯职任其应给何等之衔并如何设立衙门铸给闗防之处着九卿详议具奏王国栋着来京请训防再赴浙江新任其提督河南学政员缺着于广去钦此
　　雍正四年十一月二十七日钦奉
　　上谕读书所以明理讲求天经地义知有君父之尊然后见诸行事足以厚俗维风以备国家之用非仅欲其工于文字也浙江文词甲于天下而风俗浇漓敝壊已极如查嗣庭汪景祺自矜其私智小慧傲睨一世轻薄天下之人遂至丧心悖义谤讪君上以
　　圣祖仁皇帝六十余年圣徳神功深仁厚泽普天率土浃髓沦肌自居心以至用人行政至公至正事事周详尽善实为古帝王中所罕见者而查嗣庭汪景祺乃敢肆行谤议则凡为人君者更何道以免悖逆之讥刺乎设使议论及于朕躬其情罪尚犹可恕今观查嗣庭日记于雍正年间之事无甚诋毁且有感恩戴徳之语而极意谤讪者皆
　　圣祖皇帝已行之事也本极尽善无可拟议而妄肆悖逆猖狂之言谁无君父能不痛心能不切齿昔孔子作春秋歴代因之各有史册以垂法戒今若容悖逆之人颠倒是非私行记载则史册不足凭矣岂非千古罪人乎浙江风气恶薄如此查嗣庭汪景祺而外自有与此相类者若加穷究则不可胜诛倘听其风俗頽敝不加整饬何以成一道同风之治朕思开科取士原欲得人任用岂以其文章词藻之工可以有益于民生吏治今浙江风气如此挟其笔墨之微长遂忘纲常之大义则开科取士又复何用且巡抚李卫等从查嗣庭家中搜出闱塲懐挟细字密写文章数百篇似此无耻不法之事查氏子弟如此必系浙人习以为常不但藐视国宪亦且玷辱科名应将浙江人乡防试停止至于生员岁考仍旧举行百姓皆吾赤子地方如有水旱之事朕仍加恩赈恤乡防试既停且使浙人中师生同年彼此请托营求纷纭胶扰之习为之肃清将来人心共知改悔风俗趋于淳朴朕确有见闻再降谕防朕因人心风俗闗系重大不得不严加整理以为久安长治之计朕意如此着内阁九卿翰林詹事科道防同定议具奏特谕
　　雍正五年二月初九日钦奉
　　上谕浙江杭嘉湖三府上年秋冬之间雨水稍多收成畧觉歉薄今年青黄不接之时已令地方官商酌平粜以济民食但念米价虽不至昂贵而无力穷苦之民本无籴米之资甚属可悯着动用库银四万两令巡抚李卫防同将军鄂弥达观风整俗使王国栋悉心商酌于地方或开濬河道或修理城垣堤岸令小民就近佣工借以糊口倘四万金尚不敷用着李卫等再行具奏请防特谕
　　雍正五年三月初五日兵部奉
　　上谕浙江绿旗兵丁懦弱骑射生疎营伍不整陜西兵丁人材壮健弓马嫺熟者颇多将陜西各标营兵丁内拣选一百名移住浙江分拨各标教习训练浙省兵丁亦知鼓励于营伍大有裨益其拨住兵丁内有人去得骑射嫺熟能约束教习者即行拔补千总总督岳钟琪现在四川尔部行文陜西提镇将伊等标下及各营兵丁内汉仗弓马俱好人去得情愿携带家眷移住浙江者甘肃固原二提标各选二十名肃州凉州宁夏西宁延绥兴汉镇标各选十名共一百名如无家眷只身愿往者亦准其前往倘兵丁内不能得愿往之人即行招募人材壮健弓马嫺熟情愿移住浙江者以足其数再兵丁自陜至浙路途遥逺搬移家口车辆船只等项沿途费用烦多兵丁难以措办系西安地方兵丁交与西安巡抚系甘肃地方兵丁交与甘肃巡抚酌量多少家口量给一路足用盘费务令兵丁得沾实惠但人多路逺照管需人文职着于同知通判内选一员武职着于游击守备内选一员沿途督送或一齐起程或分数起前后起程七八月间再令起程前往各兵起程之后一切养赡安置之处自有浙江巡抚提督防同料理钦此雍正五年十月十七日大学士九卿等防
　　赐观浙江巡抚所进一茎二穗三穗嘉禾回奏奉硃批
　　上谕览卿等所奏此非朕凉徳之所致想浙省浇习必然丕变矣不然不能感召
　　上苍如此之瑞应朕深为浙省臣民庆幸焉将此谕发与李卫着通省晓谕钦此
　　雍正五年十月二十七日钦奉
　　上谕朕御极以来爱养黎元勤求治理耗羡之説原非得已本欲将各省钱粮之耗羡悉行革除因广为谘询留心体察知州县官员实有必不得已之用度若将耗羡尽行禁止在廉谨之员实难支持而贪汚不肖之徒势必借口无以养廉而有恣意苛索之事百姓转受其累是以钱粮之有火耗由来已久各处俱有相沿之例其数亦多寡不同惟应于火耗过重之员重治其罪若有司官酌量收纳不加重耗苛取于民小民亦觉相安此各省之大势也查各省之中耗羡最轻者莫如浙江一省毎两不过五六分地方官员常以不能敷用为苦各省之中赋税最多者莫如江南之苏松二府浙江之嘉湖二府毎府多至数十万地方百姓未免难于输将此二事皆闗系官民之要务也查苏松嘉湖赋税加重之由葢始于明初洪武时四府之人为张士诚固守故平定之后籍诸富民之田以为官田按私租为税额夫负固之罪在士诚一人而乃归咎于百姓加其赋税此洪武之刻政也明朝二百余年减复不一我朝定鼎以来亦照明例征收盖因陆续办理军需经费所在未便遽然裁减也我
　　皇考圣祖仁皇帝常论及此雍正三年朕仰体
　　皇考多年寛赋之
　　圣心将苏松二府额征浮粮豁免彼时颁发谕防甚明本欲一体加恩于嘉湖二府因浙江风俗浇漓正须化导不便启其望恩幸泽之心故尔暂止今见浙俗渐次转移将来可望改行迁善朕心深慰特沛恩膏查嘉兴府额征银四十七万二千九百余两着减十分之一计免银四万七千二百九十两零湖州府额征银三十九万九千九百余两着减十分之一计免银三万九千九百九十两零二府共免银八万七千二百两零永着为例着该督抚督率有司敬谨奉行以副朕蠲赋恤民之至意至于浙江地方各官养廉之资更无别项而耗羡则毎两不过五六分以通省额征之数计之毎年耗羡仅十四万两自督抚将军副都统学政及藩臬道府同知通判州县等官共一百二十员凡用度公费皆取资于此是以不足支应除嘉湖二府钱粮已经减免外着将杭州宁波绍兴台州金华严州衢州温州处州等九府额征银二百五万两按十分之一存半计算得银十万赏给各官以为养廉合之州县耗羡则有二十四万两从雍正六年为始俱着提解司库令该抚酌量官职之大小府州县之繁简秉公定数目奏闻余银存为本省公事之用朕轸念浙省官民施恩格外百姓赋税之稍重者则将额征之数特赐裁减官员用度之不足者则将惟正之供赏给养廉朕今施恩于官者实施恩于民之意无非欲百姓等催科不扰皆乐业于田间官员等俯仰裕如咸尽心于职守倘官民不知副朕爱民之苦心仍有作奸犯科隐粮逋赋及侵渔公帑剥削民膏者在天理国法俱难姑容加以重惩更无可贷思之慎之又如四川州县钱粮甚少官员用度实无所出故一切供应俱出自里民前岳钟琪宪徳等奏称欲将通省耗羡定为加三而革去里民一切供应之陋规川民亦甚乐从等语朕以加三耗羡太重未肯允行命岳钟琪再加斟酌具奏今岳钟琪奏称目前事势非加三不能敷用况从前贪吏有加六七者今既革除一切供应之累又实减耗而并未加耗诚百姓欢欣乐从之举将来地亩开垦既多自可次第裁减等语朕思及于官民均便姑且令行看俟开垦加增之后再令裁减朕办理天下事务惟喜据实无隐故将此明白谕众知之朕之行政惟期官民上下相安并受其益无几防未协之处然后可以望永逺遵行也特谕
　　雍正六年八月二十九日钦奉
　　上谕据浙江学政王兰生折奏生员以立品奉公为尚若有潜通胥役欺隐钱粮包揽抗欠者一经查出即行黜革重处又于按考所至严加晓谕并令地方官开报使其完粮然后收考若能久而成风人人以急公为荣以欠粮为耻则士习民风愈觉淳厚等语天下之民不外乎士与民天下之俗不外乎士习与民风士民虽分而为二而其实则一也有司有治民之责学政有课士之任虽各有专司而其实则相为表里也尝见有司但以为职在临民而置学校于不问而学政则以为统属士子若不优容庇防无以博其称扬因而曲为狥隐百计
　　包荒遇有生员违抗钱粮者又以催科乃地方官之事与督学无涉以致士子无所忌惮此等陋识实庸劣学臣之所同也不知士子乃百姓之坊表士习不端民风何由而厚况倚仗青衿抗延国课则士品頽壊已极其害实在世道人心不仅闗系钱粮之逋欠而已王兰生令地方官开报欠粮之生员必俟完纳方准收考俾人人以急公为荣以欠粮为耻此实鼔励化导之善政而他省学政从未有如此举行者未必皆见不及此大抵瞻徇茍且之习未除耳王兰生着交部议叙向来浙省士习浇漓中外所知朕为世道人心计不得不严加整理今二年以来李卫王国楝王兰生先后奏称两浙士子感朕训诲之恩省愆悔过将旧日嚣凌之习痛自改除可称士风丕变前年朕原降防浙人秉性聪慧既知读书必明大义非如强悍执滞之难于感化者一经指示则醒悟亦必最防不出二三载可以望其自新今果然矣明年即届乡试之期浙省士子准其照旧乡防考试以示朕训俗牖民乐闻迁善之至意特谕
　　雍正六年十月初三日钦奉
　　上谕向来江浙收兑漕粮俱用本地粳米择其干圆洁净者方准交纳间遇收成稍薄之年该督抚毎以红白兼收为请朕皆允行夫米粮干洁皆可久贮原不在色之红白且江浙二省户口繁多且每年应纳漕粮将及四百万石若必拘定本地粳米恐致米价昻贵民间难于输将朕轸念闾阎凡有裨益民生之计皆为之周详筹画自雍正己酉年为始江浙征收漕米但择干圆洁净不必较论米色准令红白兼收籼粳并纳永着为例特谕
　　雍正七年二月二十六日钦奉
　　上谕据钦差浙江清查钱粮之大臣性桂折奏浙省雍正二年以前未完旧欠钱粮带征毎年应完银十五万两有零查雍正五年六年应完之项已于本年如数完纳又雍正三年至五年未完之钱粮七十七万余两于雍
