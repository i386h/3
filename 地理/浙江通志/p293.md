<!-- { "loadSidebar": true } -->
　　通漕编万厯元年令官军兑粮浙江限二月过淮【谨按漕运开仓开帮过淮俱有定限隆庆四年开仓定限十月兑完开帮定限十二月终至过淮嘉靖八年浙江限三月以内是年复限以二月自后漕运有冬兑冬开之例而过淮日期不易也】
　　通漕编万厯元年令民运白粮照军运每船许量带土宜四十石经过钞闗免其纳税
　　续文献通考万厯四年令浙江样米限四月头帮解送总督衙门收运粮到日转发各仓比对
　　万厯杭州府志万厯五年督理浙江粮储右叅政滕伯轮撰船粮规制书【嘉靖四十四年改粮道督造浅船凡佥选旗甲支发粮科征收兑运端猬集伯轮悉心计画着为此书】
　　续文献通考万厯七年令轻赍银两照议单分为三七以三分给本帮备船沿途穵贴等费其羡余兑给回南旗军一分余完掣通阙之日查无挂欠亦便与运官领回分给不必扣贮
　　通漕编万厯七年令每白粮一石里河脚价银一分五厘水脚价银九厘经纪银五厘扣省银四厘五毫解银库
　　明防典万厯九年令每嵗解京白粮务殷实粮户正身解纳船只许令粮长自雇五百料中船每百石定给银三十三两经过钞闗土宜免其纳税粮至丁字沽以北河西务主事即照军粮所定脚价拨船起剥经纪搬防过坝不许仍前寄囤粮完之日解户批单发部运官领回缴
　　续文献通考万厯九年令浙江漕船先因瓜洲车坝将杂木作底五年一更后因建闸得免车盘改限七年今改楠木计价一百二十七两必驾运十年方许另造
　　续文献通考万厯十二年令两浙巡盐御史仍带管漕粮止行文督催免其押送镇江
　　明防典万厯十三年令浙江二总轻赍余银原议每船三两今増一两共四两其扣省银两照旧扣除
　　通漕编万厯十五年令将原派浙东浙西总下宁波处州衢州杭前杭右严州六卫所原运淮扬二府兑改正粮四万九千四百七十四石三升军船一百五十只俱改回本省照数拨运其锦衣总下广洋龙江右豹韬左三卫原兑浙粮军船照数改运苏州府吴江嘉定二县漕粮
　　续文献通考万厯二十八年巡漕佴祺陈漕政五事从之【一议水次并帮以便责成原定运粮一州一县止许于一卫交兑兑支不尽方许兑于别卫不许将一州一县分作三四卫亦不许将一卫分作三四州县及以逺派近以近派逺庶无顾此失彼之患一议处置漕船以便新运漕船系转输首务今军卫有司等官或以料银缺乏为辞或以底板不到为诿耽延误运今宜严催料银勒限补追每年运粮过淮之日各该把总通将见运及存卫船数呈送查核料理新运一申饬科敛常例漕运总兵官专一咨访总运各官科敛旗军情不许狥情容纵一申饬押空粮船漕储道选完粮才力指挥一二员填写长坐委令随帮押回有间道潜归及在途贸易为非者即以弃运私逃事例坐之一申饬行月二粮前项粮银除扣留解帮人标外其余并一应钱粮务船到尽数给领倘一时正饷不全即于库贮别项钱粮借给】
　　归安县志万厯三十六年浙西水灾湖州知府陈幼学具疏请防令改折漕粮
　　归安县志崇祯十三年湖郡水灾知府陆自岩奏请蠲折从之
　　江南通志崇祯十六年应天巡抚黄希宪请改运白粮【黄希宪请改运白粮疏白粮为上供急需递年佥粮解舂办兑纳相沿久矣迩因百丛生求为恤民裕国之长策莫善于均征米而官运之官运则民无雇倩之费一便也官无佥役之难二便也钱粮既自官支吏胥无从抽扣三便也在船皆官役船户无敢凌虐四便也催儹皆官事沿途无敢抛撇五便也况米属均征则苦乐之形不立巧拙之情自化粮不必诡寄飞洒差不必就易避难六便也然其中有当议者五焉凡白粮正耗舂办夫船等米一槩算入平米之内派之此派粮之公可行也原编耗米之外另编加二以补沿途之消损以平米一石讣之不过合勺而已此加耗之轻可行也民间办粮尽数交仓无此漕彼白之分县官就完米中择其干洁者交协部官动支舂办交割总部完办开船啓行先可免漕艘阻压之患此征办之速可行也运船向系民雇官运则必用官船计每船管船头柁水手各安家衣食等项以及买办包索遇浅起剥遇溜添防等项计每船用米五十石用银三百二十五两以原编夫船贴役米计之除支外米尚有余以原编夫船贴役银计之除尽支外银尚不足以有余之米当不足之银临时调剂是经费不烦増设矣至于管押起交侵盗漂失每船各有责成遇有欠勒限赔补悬大法以绳其后盖既不可以复问粮里则责成自有在矣】





　　浙江通志卷八十
　　钦定四库全书
　　浙江通志卷八十一
　　漕运【中】
　　国朝
　　皇清定鼎燕京嵗输浙江漕米以充军国之需着为定额有正兊米有改兊米正兊入京仓改兑入通仓至白粮所以上供
　　天厨而给百官俸禄也漕项用以征银解部而备转输诸费也设专员以重责成置弁丁以供轮派船有定数运有常期有行月以优恤旗丁有则例以考察官吏一应事宜分列于后
　　嵗额
　　浙江正兑米陆拾万石改兑米叄万石毎石加耗肆斗又该米贰拾伍万贰千石内改折灰石正米壹万叄千叄百贰拾叄石柒斗耗米伍千叄百贰拾玖石肆斗捌升每石折银壹两贰钱该银贰万贰千叄百捌拾叄两捌钱壹分陆厘解部充饷外实兑运正米伍拾捌万柒千叄百壹拾石捌斗耗米贰拾叄万肆千玖百贰拾肆石叄斗贰升改兊正米贰万玖千叄百陆拾伍石伍斗耗米壹万壹千柒百肆拾陆石贰斗遇闰减征正耗米叄百陆拾叄石伍斗捌升折银肆百叄拾陆两贰钱玖分陆厘増入灰石钱粮项下解部充饷
　　以上共征正兊改兑漕粮正耗米捌拾陆万叄千叄百肆拾陆石捌斗贰升内遇闰共减征正耗米叄百陆拾叄石伍斗捌升
　　杭州府
　　钱塘县漕粮正耗米贰万肆百伍拾伍石捌斗叄升肆合遇闰减征米捌石陆斗壹升
　　仁和县漕粮正耗米肆万陆千玖百玖拾贰石伍升遇闰减征米壹拾玖石柒斗叄升伍合捌勺海宁县漕粮正耗米肆万玖千伍百贰石陆斗玖升捌合遇闰减征米贰拾石捌斗捌升伍合贰勺富阳县漕粮正耗米伍千贰百壹拾玖石捌斗叄升遇闰减征米贰石贰斗伍合
　　余杭县漕粮正耗米壹万玖百陆拾叄石壹斗贰升遇闰减征米肆石陆斗叄合贰勺
　　临安县漕粮正耗米肆千叄百捌拾伍石贰斗肆升捌合遇闰减征米壹石捌斗肆升壹合
　　于潜县漕粮正耗米贰千壹百玖拾贰石陆斗贰升肆合遇闰减征米玖斗壹升玖合捌勺
　　新城县漕粮正耗米贰千陆百柒拾贰石贰斗陆升肆合遇闰减征米壹石壹斗贰升肆合贰勺昌化县漕粮正耗米壹千伍百柒石肆斗叄升陆合遇闰减征米陆斗叄升玖合捌勺
　　通计杭州府属漕粮正耗米壹拾肆万叄千捌百玖拾壹石壹斗肆合遇闰减征米陆拾石伍斗陆升肆合
　　嘉兴府
　　嘉兴县漕粮正耗米捌万肆千肆百叄石捌斗肆升肆合遇闰减征米叄拾伍石伍斗玖升叄合陆勺
　　秀水县漕粮正耗米柒万叄千陆百肆拾肆石柒斗陆升遇闰减徴米叄拾石玖斗贰升叄合贰勺嘉善县漕粮正耗米捌万贰千肆百捌拾贰石伍斗伍升肆合遇闰减徴米叄拾肆石柒斗柒升陆合
　　海盐县漕粮正耗米肆万陆千陆百贰拾肆石捌斗叄升遇闰减征米壹拾玖石陆斗贰升捌合石门县漕粮正耗米肆万肆千伍百伍拾玖石陆斗陆合遇闰减征米壹拾捌石柒斗壹升叄合捌勺
　　平湖县漕粮正耗米肆万捌千伍百伍拾壹石陆斗叄升陆合遇闰减征米贰拾石肆斗柒升伍合桐乡县漕粮正耗米叄万柒千柒百贰石贰斗壹升遇闰减征米壹拾伍石捌斗柒升肆勺
　　通计嘉兴府属漕粮正耗米肆拾壹万柒千玖百陆拾玖石肆斗肆升遇闰减徴米壹百柒拾伍石玖斗捌升
　　湖州府
　　乌程县漕粮正耗米壹拾万贰百柒拾贰石玖斗捌升肆合遇闰减征米肆拾贰石贰斗柒升捌合陆勺
　　归安县漕粮正耗米捌万伍千贰百贰拾壹石玖斗叄升肆合遇闰减征米叄拾伍石捌斗柒升柒合捌勺
　　长兴县漕粮正耗米肆万捌千贰百捌拾石贰斗陆升遇闰减征米贰拾石叄斗贰升贰合肆勺徳清县漕粮正耗米肆万捌千捌百壹拾贰石叄升陆合遇闰减征米贰拾石陆斗玖合肆勺武康县漕粮正耗米壹万捌百陆拾壹石柒斗壹升捌合遇闰减征米肆石伍斗陆升陆合捌勺安吉州漕粮正耗米捌千叄拾柒石叄斗肆升肆合遇闰减征米叄石叄斗捌升壹合
　　通计湖州府属漕粮正耗米叄拾万壹千四百捌拾陆石贰斗柒升陆合遇闰减征米壹百贰拾柒石叄升陆合
　　凡随时改折或因恤灾或因拨饷俱照时价折征多寡不一顺治八年戸部覆准江浙水灾除三分以下不议外四分至七分为轻灾毎石征本色六斗折色四斗八分至十分为重灾每石征本色五斗折色五斗
　　康熙九年九月户部为嘉湖水灾漕粮仰恳改折等事议覆浙江巡抚范承谟疏称浙省嘉湖二府今嵗自春徂夏雨连绵秋成絶望灾民恳援淮扬被灾之例蠲漕之外复求请赈【臣】以为民命宜恤国课当筹请照顺治八年之例将嘉湖二府漕粮量加折价每石折银一两省民间买运之费免耗润漕截之征省造修漕船运军行月等银五万六千余两米三万一千余石轻赍等银仍行解部抑【臣】更有请者除白粮并改折之外尚该南粮漕粮数十余万本地之米恐难足额即以籼米抵代不必分别粳籼庶受溺余黎不致重困等因具题前来应如该抚所请每石折银一两征解其漕折轻赍银两并造修漕船行月等项银米仍行解部再米既停运改折其耗润米八万九千六百余石民间帮贴漕截银十万五千余两应行免征使民沾实惠南米漕粮如本地之米不足即以籼米兑抵其改折各项数目造册报部查核可也奉
　　防依议
　　康熙十一年十一月户部为浙省灾伤等事议覆浙江巡抚范承谟疏称浙西连年水旱今嵗异虫遍野攅禾啮稻无粒米可获杭属之仁钱二县嘉属嘉秀等七县湖属之安吉等六州县自被灾五分以至十分约计漕粮正米三十二万四千余石仰祈准援康熙九年之例改折征银其漕截耗润亦循例除豁轻赍等银照额解部又可省造船等项银米再折漕之价自五分至十分不论正兑改兑每石一例折银七钱征解内归乌徳清地处最洼民尤至困三县漕折若不可免请照江南近例寛以两年带征至被灾三四分者例不蠲折所收之稻不能尽照常年米色请以江楚籼米随便交兑等因具题前来查漕粮闗系重大连年江浙等省蠲折甚多京通仓存贮无几不足国用不便尽折浙省仁和等十五州县漕粮既称已被异常灾伤应将十一年分漕粮被灾九分十分者每石折银七钱其八分以下被灾州县漕粮仍征本色起运至归安乌程徳清三县既称地处最洼民尤至困请照江南之例寛以两年带征应将漕粮本年一半来年一半带征折漕轻赍并造漕船行月等项银两照数解部帮贴漕粮等项银米漕粮既经改折俱准蠲免至被灾各州县应征米石既称不能尽照常年米色请以江楚籼米交兑亦应准其不分米色将籼米兑运可也奉
　　防依议
　　康熙二十三年九月以从前兵兴转饷繁苦奉
　　上谕免二十三年分浙江漕米三分之一【互见蠲恤】
　　康熙三十年十二月奉
