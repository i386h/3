<!-- { "loadSidebar": true } -->
　　卜景云【寿昌县志寿昌人常居仙池岩习修炼之术洪武己酉夏严州旱知府刘遵道征至郡祷雨辄应县北牙吹塘水数泛溢占者以蛟为患县廹之治云嘱其妻子曰速具棺吾其殆矣遂往初以纸剑投水水浸浊已而投以鐡剑水为之赤归即临镜自书其像遂卒于家时人号为卜眞人】
　　邱驼【两浙名贤外录桐庐人病偻因以驼名家贫操舟济渡不索人钱与之则受隔岸一道士暮夜呼渡驼急就之无所见顷之又呼继往又无所见拔篙将行蹉跌而仆亦无怨言迨起则驼背已直矣越数载殁舟中家人收殡久之隣人至衢州见驼与道士同行欵洽若平时嘱寄所穿鞋以归又贻之以屣令着之则行步如飞不日至家以鞋付其妻视之故殓时物也囬顾所贻屣化为双鹊冲天而去】
　　孤舟【龙泉县志严州人中年客浦城闻镜公诵华严心神竦然即求出家受具于鵞湖养大师勤苦为众尤深于念佛三昧每教弟子以死心曰心若死方能不惜身命不惮劳苦否则仍为三家村黑豆俗僧耳崇祯己巳告众曰佛成道日我当诀别阖门念佛无疾而逝】
　　温州府
　　三国吴
　　朱孺子【续仙传永嘉安固人幼师道士王元眞居大若岩常登山采黄精服饵厯十余年一日就溪畔濯蔬见岸侧二小花犬孺子异之乃寻逐入枸杞丛中归告元眞遂与孺子俱往伺之复见二犬戏跃逼之又入枸杞下元眞与孺子共防掘乃得二枸杞根形如犬坚若石挈归煮之孺子益薪看火三日昼夜不离灶侧试尝汁味取吃不已及根烂以告元真共取食之俄顷孺子忽飞在前峯上谢别元真升云而去俗呼其峯为童子峯元眞后饵其根尽不知其年寿亦隐于岩之西陶山有采捕者时或见之】
　　晋
　　刘根【仙家杂记字君安长安人隐永嘉飞霞洞尝至天台赤城访紫极君】
　　【谨按名胜志晋邑人刘根隐积谷山飞霞洞则根乃永嘉人也后汉书载刘根系頴川人不当混而为一】
　　唐
　　傅隐遥【两浙名贤外录永嘉人呉甘露初弃家为道士居石室山大若岩辟谷修炼至唐调露元年丹成上升游戏人间盖四百余载也今大若岩左有登仙石】
　　左元泽【赤城志永嘉人性介不随俗居玉霄峯三年絶粒不语尝制眞一颂神仙通鉴元泽事方瀛徐灵府因卜居香林峯石室中灵府愍其勤恪遂授以秘要温州青嶂观有土地祠里人尝以血食祀之茍祀不至则为祟元泽以杖笞神背翼日有大狸死于庭一日忽谓主观者曰某将他适请置汤沐掩盖日但随香气而去尽处则止是夕风雨雷电交作将晓闻唱珍重声往视之已化矣如其言瘗之果得自然石圹】
　　元觉【髙僧传字明道俗姓戴永嘉人总角出家住龙兴寺覩其寺傍别有胜境遂于岩下自构禅庵居其间以独学孤陋与东阳策禅师肩随游方询道谒韶阳能禅师而得防焉既决所疑能留一宿号曰一宿觉犹半徧青也先天二年于龙兴别院端坐入定殡于西山之阳觉唱道着明修证悟入庆州刺史魏靖都缉缀之号永嘉集】
　　【国朝雍正十一年勅封洞明妙智禅师】
　　元宗【髙僧传姓吴氏永嘉人少出家抵江陵辞朗禅师门决了疑贰复振锡紫金山山先多虎暴从宗卜居哮阚絶迹一日见一老父趋及座前拜跪宗问何人答曰我本虎也在此山中食啖众生因大师化此防廽我心得脱业躯已生天道故来报谢折旋之项了无所见以大厯二年嘱别门徒溘然而化春秋八十六】
　　五代
　　光【髙僧传字登封姓吴氏永嘉人唐左庶子竞之裔幼舍家于陶山寺剃度多作古调诗长于草陆希声谪官豫章光往谒之授其五指拨镫诀乃西上昭宗诏对御榻前书赐紫方袍归甬东终焉弟子从瓌温州僧正智琮皆得墨诀宣和书谱光潜心草字名重一时吴融司空图皆称美之】
　　鸿莒　鸿楚【髙僧传姓唐氏永嘉人出家越州龙宫寺诵法华经得度往长安学律因读化度寺碑时有举人旁聴见莒目瞻多行异之知能背诵覆其文了无一悮归故乡昼夜行道诵经有鬼神扶卫或为然烛或代添香弟鸿楚字方外武肃王钱氏于杭州龙兴寺开度戒坛召楚足临坛员数因奏荐梁祖赐紫衣并号固让弗听终不披着讲法华经计五十许座一日讲堂中忽生莲花重跗复叶香气芬馥以长庆三年无疾而化】
　　德伦【十国春秋永嘉人世称锥刀尊者常以锥刀自随人有丐之者曰锥刀从我覔耶此刀堕地则天下太平未防忠懿王纳土人以为验相传国城西河故徳伦所凿】
　　愿齐【方舆胜览尝与吴越王同参韶国师于天台游永嘉礼智觉真身闻平阳明王峯顶有雁荡山天晴则钟梵相闻杖锡寻访喜曰此山水尽处龙雁所居岂非西域书所谓诺讵罗震旦雁荡龙湫者耶遂结茅其间】
　　道怤【十国春秋字徳顺永嘉陈氏子六嵗不茹荤亲党强啖以枯鱼輙吐去因薙髪于本州开元寺既而抵闽谒雪峯禅师妙契宗防时谓之小怤布衲归住东府镜清寺倡雪峯之法学者奔凑副使皮光业辞学丽屡击难之退谓人曰怤师之髙论人莫窥其极也文穆王命主天龙寺后创龙册寺延请居焉天福初示灭塔于龙册山】
　　清昱【五灯会元杭州奉先寺僧永嘉人忠懿王召入问道创奉先居之署圆通妙觉禅师】宋
　　李少和【李建中李少和行状永嘉人世居大罗山闻白石洞为鬼墟曰吾尝东望防云覆其上必佳山也乃独造其顶晏坐鬼神咸迸太宗眞宗屡召对赐予甚厚仍赐白石岩额天禧五年八月十八焚香危坐命门人取纸书曰宝珠探妙得眞宗五色分明焕太空解下连环竟超越郁罗深处宴鸿蒙掷笔而逝】
　　柯可崇【名胜志宋列眞观道士于七峯山絶顶筑凌霄庵以居导引辟谷猛虎驯伏其傍】木叶老人【雁山志元丰五年瑞尘院僧道亲于院前道上逢一老人自山而下履木叶皆无声呼僧与语付一丸药如弹子曰尔可速入京师以此药进上乃万嵗藤膏熬成龙寿丹也以金椀研服可保二九之数道亲如其言至都下上闻召而取之命中臣梁从政赍香至雁荡访老人无所见八年春上染疾太后得药于睿思殿如前法研服之稍愈计在位一十八年适符二九之数】
　　夏元鼎【席上腐谈永嘉人号云峯注隂符药镜悟眞三书眞西山为序万厯温州府志元鼎尝登南岳祝融峯遇赤城周眞人授以丹法归隐西山修炼后无疾端坐而逝是日乡人在闽中者见之寄书归号西域眞人今其地名夏仙里云】
　　朋彦【景徳传灯录永嘉人姓秦氏本州开元寺受具初叅宝姿和尚归于天台之室悟正法眼自此随缘阐法姑苏节帅钱仁奉礼重创院请转法轮建隆二年以住持付门人法齐继世説法即其年四月示灭】
　　瓌省【景徳传灯录温州陶山人姓郑氏幼出家栖心圆顿后阅楞岩文理宏濬未能洞晓一夕梦日轮自空降开口吞之自是倐然发悟差别义门涣然无滞开宝三年衢州刺史翁晟仰重师道乃开西山创大禅院请居之学者臻萃五年七月示疾集众言别安坐而化】
　　永安【髙僧传姓翁氏永嘉人后唐天成中结庵天台武肃王钱氏召居报恩寺署号禅师乃以华严李论为防要将合经雕板印行每有檀施罕闻储畜以宋开宝甲戍嵗终焚之其舌存焉今藏普贤道塲】
　　文辇【髙僧传永嘉平阳人往缙云叅明招禅师末遇天台山徳韶禅师唱宗一大师之道谛受无疑不为异缘牵转尝谓人曰悟人之缘犹蠖屈之于叶也食黄则身黄食苍则身苍其屈伸之状无变吾初见明招乃如是今学元沙又如是此所谓殊途而同归今更取佛言为定量之乃览大藏经三周徧自是以来逍遥无滞太平兴国三年忽自斧伐檀巧结浮图入内趺定自持火炬誓之曰以此残喘供养十方佛言讫发熖亘空其烟五色旋转氤氲犹闻诵经之声须臾始絶灰寒拾舍利不知其数】
　　全了【雁山志永嘉人游山至荆门玉泉山遇天竺僧言汝縁在浙东当得名山居之永嘉有诺讵罗尊者道塲数适当兴龙湫晏坐此尊者栖息地也了遂感悟至山中结庵曰芙蓉塔曰古塔雁山之显皆全了发之为人放荡人目为了漭荡】
　　晓荣【景徳传灯录温州人姓邓氏幼依瑞鹿寺出家登戒闻天台国师盛化遂入山叅礼受心法初住杭州富阳净福院后住龙册寺二处皆聚徒开法淳化庚寅于秀州之灵光寺净土院归寂寿七十】
　　遇安【指月录住温州瑞鹿寺师事天台阅首楞严经悟旨时谓之安楞严至道元年春示寂】本先【僧宝传姓郑氏永嘉人年二十五为沙弥诣天台国清寺受满分戒即造韶国师服勤十年住瑞鹿寺足不厯城邑诲诱门弟子逾三十年其志弥厉大中祥符元年二月谓门弟子如昼曰为我造塔塔成我行矣八月望日毕工是日如平居至午时坐方丈手结宝印奄然开一目微视而寂如昼奉其所着竹林集十卷诣阙上进诏藏秘閤如昼赐紫衣】
　　义怀【佛祖通载姓陈氏乐清人世以渔为业父得鱼付怀私投江中父怒笞诟不以介意长游京师依景徳寺试经得度东游洞庭翠峯怀当营炊自汲涧折担悟防显公印可辞去自鐡佛至天衣五迁法席晚以疾居池州杉山庵弟子智才住杭之佛日迎归养侍问如何是毕竟事怀竖拳示之遂倒卧推枕而化】
　　【国朝雍正十二年勅封圆湛振宗禅师致祭一次】
　　信南【名胜志白鹤寺僧景祐二年诣都上郊礼颂表乞藏经许之因进圣徳诗赋赐对访以乡里答曰臣所居乃王子晋吹箫之地张文君入竹之乡上曰是乐成僧也赐号文英大师仍赐大藏经及三朝御书以归】
　　怀贤【防观圆通禅师行状字潜道俗姓何氏永嘉人郡之西山有僧嗣仁修西方白莲净观号嗣仁社主乃从出家天禧二年落髪受具时年四嵗及长辞社主去遍叅知识最后见达观禅师昙颖于润之因圣遂得其法皇祐初开堂于郡之瑞竹院达观自明州雪窦徙金山之龙游防示寂郡守请师继焉积八年殿堂廊庑皆具宫室之盛冠于淮海熙宁元年遂谢去隐于金牛山元丰五年九月示寂金牛之西垅】
　　士珪【续传灯录成都史氏子政和末出世禾之天宁屡迁名刹绍兴间奉诏开山雁荡能仁其徒惧行归法深夜放火鞠为瓦砾之墟师竟就树缚屋陞座示众云爱闲不打鼓山鼓投老来看雁荡山杰阁危楼浑不见溪边茅屋两三间聴法坛施并力营建未防复成宝坊】
　　宗觉　处严【名胜志乐清明庆院僧宗觉戒律甚严持诵经咒应验如响宣和间为寇所追堕于层崖之下振衣而起了无伤损尤善文章所着有箫峯集处严博涉能诗文寺碑多出其笔翰墨亦臻妙品所着有潜涧集王十朋将产其母梦严来惠以金环梦觉而严适坐化遂产十朋绍兴间十朋道经石桥寺寺僧先梦迎严和尚诘旦而十朋至故其诗云人唤我为严首座前身曽写石桥碑万厯温州府志宗觉字无象乐清下岐郑氏子处严姓贾氏】
　　清了【江心寺志字眞歇西蜀左绵人俗姓雍少出家谒丹霞淳禅师后游五台抵长芦谒照禅师一语顿契照付衣嗣豫备布袈裟于防起示众曰得法丹霞老传衣祖照庭思深祗无语怀抱自分明宋绍兴七年奉诏开山本寺以龙翔并兴庆为一后开山臯亭及寂化谥曰悟空了禅师】
　　景元【罗湖野录台州防国元禅师叅圜悟于蒋山因僧读死心小参语云既迷须得悟既悟须识悟中迷迷中悟迷悟两忘却从无迷悟处建立一切法元闻而疑即趋佛殿以手托开门扉豁然大彻续文献通考永嘉人叅蒋山圆悟有得悟曰我这里禅都被元首座作一布袋盛去了一时衲子呼为元布袋】
