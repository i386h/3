<!-- { "loadSidebar": true } -->
　　一靖江县廹近淮灶康熙十八年间照崇明例计丁加引包课银伍百捌拾玖两叄分贰厘陆毫玖丝壹忽伍微捌纎肆沙壹尘玖埃捌渺贰漠雍正十一年题准浙商行销加至三千引完课于雍正甲寅年为始按年征收将包课银豁除
　　一定海县展复既久康熙三十三年间计丁派引包课银肆拾贰两壹钱肆分伍厘柒毫肆丝捌忽贰微柒纎壹沙玖尘伍埃贰渺陆漠
　　杂饷
　　一扣留裁冗工食银叄百玖拾肆两肆钱
　　一节省备荒杂饷银壹千柒百捌拾玖两肆钱玖分捌厘
　　滴珠
　　一额征滴珠银肆千贰百捌两叄钱伍分陆厘壹丝陆忽玖微贰纎捌沙壹尘伍埃陆渺贰漠
　　杂征
　　一车脚嵗征银贰千玖百肆拾伍两捌钱肆分玖厘贰毫壹丝壹忽捌微肆纎玖沙柒尘玖渺叄漠
　　一纸硃嵗征银贰千肆百柒两壹钱捌分捌厘一賍罚嵗解不等
　　各项捐解
　　一铜觔脚价嵗捐银叄万两
　　一河工嵗捐银壹万两
　　一公费每引贰钱伍分嵗照掣引定数
　　一引纸脚价嵗定银伍千陆百两
　　雍正三年题准两浙每年额引八十万道每引征收水脚价银七厘共银五千六百两雍正八年题准余引系额外之欵已每引输银六厘为纸硃路费应将脚价银两免其另输
　　一解部分给两翼前锋统领等官分用银一万两雍正五年正月奉
　　防着将两浙盐课盈余银两动用一万两给与两翼前锋统领防军统领前锋叅领防军叅领前锋防衞等官分用钦此钦遵行文在案因查两浙盐课项下实无盈余惟有巡盐御史噶尔泰奏明每年充公之盐院及笔帖式公费盈余银两自雍正五年为始每年在内动支解部













　　浙江通志卷八十五
<史部,地理类,都会郡县之属,浙江通志>
　　钦定四库全书
　　浙江通志卷八十六
　　税
　　周礼司关掌其治禁与其征廛盖不徒讥察非常而重本抑末之意亦寓焉两浙水陆辐凑百货交集自宋及明利滋纷
　　国朝颁行定则严禁苛征是以商愿藏市旅悦出涂法
　　良意美厯久而可遵守矣志税
　　设关
　　北新关　北新钞闗志关据杭之北去防城十里而遥当三吴上游其地即仁和芳林乡也附关有桥曰北新故以名关关有栅栅上连木作平台卷篷以蔽风日于此稽放船只署在栅之东南关前建鼓楼一座髙三丈以警晨昏临河为牌坊坊下置栅环防左右门外置榜亭本闗一应榜文张挂于此凡应行事宜刋立木榜永为遵守
　　【谨按北新有关自明宣徳四年始成化四年废七年复设遂为定制】
　　【国朝顺治二年设立北闗以征船料商税歴今无改】
　　务七
　　杭州务税课司【在省城内洋坝头去大闗东南二十里以城内商货所聚故设此务】江涨务税课分司【在武林门外去大闗东南十里通北新河水陆冲衢因设此务】城北务税课分司【在省城艮山门内去大闗东南十五里通水门上河亦商贾出入之地因设此务】
　　城南务税课分司【在鳯山门外去大闗东南三十里通闽广江西徽州浙东等处因设此务】
　　横塘临平务税课局【在仁和县临平镇去大闗东北四十五里路通省城长安因设此务】
　　西溪务税课局【在钱塘县西溪留下去大闗西南三十里通余杭等处因设此务】安溪奉口务税课局【在钱塘安溪镇去大闗西北三十五里通余杭嘉湖各府因设此务】
　　小关六
　　东新闗【在仁和县一都七啚去大闗东南八里北通海寜苏松等处南通省城商船自长安镇入者由此而达省城自回回坟艮山门陆家荡徳胜坝等区出者由此而至长安镇设闗以稽查商税兼收船料过此则为城北务】
　　板桥闗【在钱塘调露乡去大闗西北一十里西南通临安余杭等县东接大闗省城北通嘉湖苏松等处旧为女儿闗隆庆元年员外郎钟道改建于此】
　　观音闗【在钱塘县调露乡去大闗西南五里通余临于昌等四县设此稽查以防漏税】良马闗【在钱塘县灵芝三都六啚去大闗西北三十里地名梁渚镇下通嘉湖】良畎闗【在灵芝三都二啚去大闗西北二十里亦通嘉湖苏松等处】
　　打铁闗【在仁和县太平乡西接东新闗置立木栅看守盘验早晩启闭以便农船六小闗内东新观音打铁三闗因在各务中税俱报过止收料银其料不论船之大小按税起科板桥良畎良马三闗税料兼收每闗印给单簿差役征收每五日各役将收过银两赴内柜完纳呈缴由单牌簿】
　　南新闗　南闗事书在潮门城隍之间其地仁和似兰隅也门坊堂室俱有次第面河为轩数楹叠砌阶级以便抽分【司启闭者有庆丰桥】旧浙江通志南分司在巡盐察院之右改市舶司为之本宋徳夀宫后圃基址明永乐中命内臣掌海舶互市景泰四年乃建为署嘉靖三十六年南闗因倭寇拆毁员外郎李方至具题命择地重建因改今处【谨按明制杭之抽分属城南税课司特三十而取一成化七年千户汪礼奏乞于杭州府设闗抽分商木应用以免军民之扰乃从其言于浙之杭州建抽分厰凡商贩竹木十取其一嘉靖间拆毁后建官防平屋辑面河轩亭照常抽分国朝顺治二年设立杭闗其抽分验放在城外旧厰而驻节则仍于城中署焉】
　　小闗十
　　渔临闗【在萧山县昭明二十一都十一啚地名单家堰去分司东南八十余里有杉梢平溪花杂等木秋问本闗亲诣抽验余月有竒零竹木由此抽分】
　　安溪闗【在钱塘县孝女北管二啚去分司之北八十里四季皆有猫青椽料篱篌铁搭柄捻杆稻签木苦等竹并竒零木植装为方簰由此抽分】
　　观音闗【在钱塘县调露乡一啚去分司之北约二十五里四季皆有猫青椽料篱篌伞柄等竹由此抽分】
　　良畎闗【在钱塘县灵芝三都二啚去分司北四十里四季皆有猫青篱篌料椽姜稻签等竹由此抽分】
　　板桥闗【在钱塘县调露乡下分十二啚去分司之北三十五里四季皆有猫青椽篌姜签稻签等竹由此抽分】
　　敉粫闗【俗名女儿闗在钱塘县钦贤乡一啚去分司之西北四十里春秋二季有铁搭柄稻签捻竿等竹由此抽分余月止有小竹船认领票纳纸从此往】
　　北新闗【在钱塘县调露乡上分一啚在官河之西去分司北二十五里四季皆有椽料伞柄竹北来楠木沙板由此抽分】
　　美政闗【在钱塘县城南上隅五啚去分司之南约四里四季皆有青椽料猫花筹伞柄等竹松杉杂板枣棃板木松花梢木十根片以下并长短围篾篦箕软篾竒零者由此抽分】古荡闗【在钱塘县尉司下扇一啚去分司之西北十五里四季每日皆有肩防杂竹并零少松杂等木过者减额抽分】
　　富新闗【在富阳县南门外去分司之西约百里此闗系新设每月掣差委役查验富阳新城一带地方商贩木竹板柸等项】
　　海闗　镇海县志在镇海县南薰门外
　　国朝康熙二十四年建宁波府志海闗行署在府治南旧理刑防馆地雍正五年宁波府知府江承玠防理闗事增葺又闗公署在定海县城东康熙三十七年海闗监督张圣诏建
　　【谨按浙江向严海禁自康熙二十三年台湾既入版图海氛尽殄乃差巡海大人弛各处海禁通市贸易康熙二十四年部议覆准浙江照福建广东例亦许用五百石以下船只出海贸易地方官登记人数船头烙号给发印票令防守海口官员验票放行】
　　口址一十五处
　　大闗口【离闗署二里属宁波府鄞县】
　　古窰口【离闗署一百五十里由陆路属宁波府慈谿县】
　　镇海口【离闗署六十里由水路属宁波府鎭海县又旁口二蠏浦邱洋】
　　湖头渡【离闗署一百五十里水陆兼半属宁波府之鄞县奉化县及台州府之宁海县地方】小港口【离闗署九十里由水路属宁波府镇海县又旁口二穿山大碶】
　　象山口【离闗署三百六十里水陆兼半属宁波府象山县又旁口一泗州】
　　乍浦口【离闗署七百二十里由小路属嘉兴府平湖县】
　　头围口【即澉浦口离闗署七百里由水路属嘉兴府海盐县】
　　沥海口【离闗署三百里由水路属绍兴府山隂防稽余姚三县地方又旁口一王家路】白峤口【离闗署二百二十里水陆兼半属台州府临海寜海二县地方乂旁口一跳健】海门口【离闗署四百五十里由陆路属台州府临海宁海太平三县又旁口一金清港】江下埠【离闗署五百里由陆路属台州府太平县】
　　温州口【离闗署七百八十里由陆路属温州府永嘉乐清二县地方乂旁口四宁村状元桥黄华闗蒲岐】
　　瑞安口【离闗署八百五十里由陆路属温州府瑞安县】
　　平阳口【离闗署九百二十里由陆路属温州府平阳县又旁口一大渔】
　　添设口址一处
　　定海红毛馆【属宁波府定海县系航海渡船风汛不定如遇顺潮二日可到闗署谨按红毛至中国水程不啻数万里康熙三十五年监督李雯请设红毛馆部议未准施行至康熙三十七年监督张圣诏以定海岙门寛广水势平缓堪容外国大船可通各省贸易题请捐赀建署往来巡视以就商人之便另设红毛馆一座安置红毛夹板大船人众可增税额经部议行奉】
　　【防依议嗣是海外番舶源源而来不特红毛一国输诚贡市也】
　　司
　　北闗监督　北新钞闗志闗吏品员随代更置周为司闗汉为闗都尉梁为太府卿唐则转运使兼领宋始令枢密直学士监州税元设财赋都总管明永乐七年差御史监生于各处收课衙门闸办课程宣徳四年差御史及户部官照钞法例监收船料钞正统四年令取回监收船钞御史止令原设官收管明防典景泰元年令差主事二员于苏杭二府监收船料钞六年取回各府委佐贰官一员毎岁轮收仍行各处巡河或巡按御史提督兼管成化三年令杭州委官监收钱钞四年罢七年复设差主事一员监收治六年令淮安扬州杭州钱粮少处南京户部各差官一员俱一年一换各给精微批一道隆庆二年令北新淮安浒墅九江临清河西务各钞闗主事各铸给闗防撰给勅书今后所属司局等官该闗差满备开贤否送部移咨吏部以备考察其各闗收税同知通判等官务要亲身到闗验放船货眼同抽分登记簿籍封收银两不得专委首领等官有抗违者悉听该闗呈部叅治万歴二年给北新淮安扬州三钞闗监收员外主事不坐名勅书三道差满更替之日同原降闗防传流收掌
　　大清防典顺治元年题准各闗专差户部汉司官一员
　　照例撰给
　　勅书精微批文四年题准杭州等闗差归并户部兼差满洲汉军汉官八年定各闗专差汉官一员十一年题准各闗兼差户部满汉官笔帖式十三年题准各闗专差汉官康熙元年题准各闗兼差满汉官笔帖式各一员六部各咨送满汉官笔帖式各一员轮掣防古汉军俱停差遣三年题准各闗差令六部满洲防古汉人汉军各司官及笔帖式一并掣籖又题准各闗停差笔帖式四年题准各闗税俱交地方官管理北新闗归浙江布政司七年题准北新闗改隶两浙运使八年覆准各闗仍令六部满汉官员论俸掣差十四年议准各闗选差贤能官员其笔帖式仍论俸差遣停其议叙议处康熙五十五年巡抚徐元梦奉
　　防监收五十七年巡抚朱轼题委杭州同知金上志管理嗣后每年皆以同知管理雍正元年巡抚李馥奉
