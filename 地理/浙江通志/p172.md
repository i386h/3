<!-- { "loadSidebar": true } -->
　　观风堂　方舆胜览在使宅东绍兴中曹泳建【王十朋观风堂诗薄俗浇风有万端欲将眼力见应难但令心境无尘垢端坐斯堂便可观】
　　镇越堂　宝庆会稽续志在府廨汪纲建【汪纲镇越堂柱记嘉定辛巳予自宪移帅于此筑一堂以镇越名之地高而爽堂奥而明秦望诸山皆欣然领会有効竒献秀之势又创行廊四十间于两翼聨属蓬莱且并与阁一新之山川朝拱气象环合而斯堂之胜独擅于越中矣】
　　云壑堂　宝庆会稽续志在卧龙之东汪纲建【治绍兴府志堂前有乔松甚古】
　　贤牧堂　嘉泰会稽志在府廨即清白堂故址越人建以祀范文正公后史文惠公增赵清献后又增丞相朱忠靖公胜非赵忠简公鼎及防政张公守内翰翟公汝文【宝庆会稽续志嘉定中守吴格又増史忠定为七人】
　　志省堂　沈起志省堂记嘉祐五年余自监察出通判会稽因郡所居之署有大亭钱氏建者余取废材隙功治而新之不逾月而告成
　　寿乐堂　嘉泰会稽志在通判南防熙宁中签书判官太子中舍张次山建即签判旧防之南堂也【苏轼越州张中舍寿乐堂诗青山偃蹇如高人常时不肯入官府高人自与山有素不待招邀满庭户卧龙蟠屈半东州万室鳞鳞枕其股背之不见与无同狐裘反衣无乃鲁张君眼力觑天奥能遣榛棘化堂宇持颐宴坐不出门收揽竒秀得十五才多事少厌闲寂卧看云烟变风雨笋如玉筯椹如簮强饮且为山作主不忧儿軰知此乐但恐造物怪多取春浓睡足午窗明想见新茶如泼乳】
　　民事堂　嘉泰会稽志在通判东防王十朋签判日创
　　世防堂　宝庆会稽续志在通判南防倅史文卿创桂堂　嘉泰会稽志在通判北防便防之南吴兴施宿所建今袁尚书起岩书扁
　　尽心堂　和乐堂　宝庆会稽续志在提刑司宣和元年并蔡佃建
　　澄清堂　宝庆会稽续志在提刑司淳熙中倪思作堂记
　　棣华堂　宝庆会稽续志在提刑司淳熙中芮煇建以其兄晔于乾道中尝莅是职
　　大雅堂　嘉泰会稽志在山阴尉廨绍兴中尉沈山作记
　　寛简堂　嘉泰会稽志在会稽县廨知县庐陵欧阳伋建
　　王逸少书堂　嘉泰会稽志在山阴兰亭鵞池墨池在焉后人追怀风流葺为流觞曲水
　　湖上草堂　万厯绍兴府志在镜湖上【释皎然题湖上草堂诗山居不买剡中山湖上千峯处处闲芳草白云留我住世人何事得相关】
　　蜀山草堂　山阴县志在蜀山元萨天锡有诗王处士草堂　绍兴府志在会稽唐刘长卿有王处士草堂畵衡霍诸山诗
　　齐抗书堂　嘉泰会稽志会稽山南别峯曰石伞峯之下有唐齐抗书堂
　　流光堂　万厯萧山县志在江寺张即之题
　　江声草堂　绍兴府志在萧山西兴镇【萨天题江声草堂诗卜居西陵下门临大江臯江声自朝夕岂独喧波涛海潮作波浪山岳俱动摇海潮有时息逝水去无极惊风吹浪花喷剪射崖壁万籁俱澄心何必丝竹音月明歌水调惊起蛟龙吟】
　　怡怡山堂　萧山县志在北山又名萧然山堂任长者之别墅刘基王袆多寓此皆有记
　　碧莲堂　书史杨次公飞白书在诸暨永庆院翰墨堂　名胜志余姚县治北负秘图山宋时刻苏子瞻手翰
　　严公堂　嘉靖余姚县志县署高风阁前令徐端礼建对严光客星山因名【李光严公堂诗子陵古真隠逸气横九州平生江海志自比巢与由鸿飞本防防肯为稻粱谋虚屈万乘顾枉烦物色求贻书诮君房预作腰领忧舜江子邑里子志逾千秋高山无古今大江日东流人物浪淘尽英名至今留当年渔钓地陈迹余空丘】
　　瑞柏堂　嘉靖余姚县志元州同知廨危素为记二槐堂　嘉泰会稽志余姚县尉廨因史丞相浩魏丞相相继为尉后人遂以为名
　　世友堂　余姚县志在烛溪湖宋嘉定中孙祖佑建【宝庆会稽续志余姚孙应时号雪斋居余姚烛湖上兄子祖佑崇缉先志为新堂曰世友叶适尝赋诗】
　　信芳堂　瑞丰堂　万厯上虞县志在县圃并宋令赵希惠建
　　读书堂　万厯上虞县志东汉朱侍中儁读书堂在县西北侧有洗砚池
　　【谨按治郡志载上虞有朱买臣读书堂傍有洗砚池攷朱儁传儁乃上虞人以孝养重于乡闾此堂当是儁也买臣实吴人郡志误耳】
　　不碍云山堂　戴表元不碍云山堂记上虞陈防孔晨所居在雪岑青山
　　霞书堂　南山堂　治嵊县志并在县治宋令史安之建
　　翔鳯堂　治绍兴府志在嵊县簿廨宋建
　　李绅书堂　治绍兴府志在嵊县北龙藏寺侧绅少年肄业于此【李绅新昌宅书堂前有药树一株前长庆中于翰林院西轩移归今则长成名之天上树诗白榆星底开红甲珠树宫中长紫霄丹防结心才辨质碧枝抽叶乍成条羽衣道士偷元圃金简真人防玉苖长带九天余雨露近来葱翠欲成乔】
　　玉峯堂　于越新编在嵊县明心寺东宋学士高文虎作内有秀堂藏书寮雪庐
　　渊源堂　治嵊县志在东曦门内宋邑人周瑜建延王十朋居师席【王十朋渊源堂十二诗序渊源堂细论堂宜桂轩蕴秀轩同襟馆富学斋辉声斋集彦斋恢义斋兰馨室足理居凡十二题】
　　光远堂　治绍兴府志在新昌县治元县令完顔从忠建
　　齐顗书堂　宝庆会稽续志新昌南明山唐齐顗隠居之地
　　万卷堂　嘉泰会稽志在新昌县石溪乡石待旦创以贮书又为义学三区号上中下书堂使学者迭升之人以此勉励成名者甚众旧有题名碑韩玉汝撰记自杜祁公而下七十二人皆由此登科云
　　平波书堂　成化新昌县志在县北一里宋黄庚所居中有秋芳亭
　　石鼓书堂　成化新昌县志在县西石鼓山之阳宋太常博士石亚之读书之所楼攻媿有序
　　平山书堂　成化新昌县志在县西独秀山之麓宋儒章一经读书之所有屏山堂橘轩遯庄竹外溪山楼怡老堂贞爱堂栖碧楼拱北堂
　　黄氏山堂　名胜志新昌县南百步许宋黄庭所居中有饱山阁得心亭老山楼【陈傅良黄氏老山楼诗世路倦追攀抱书藏故山与山成二老相对两苍顔】
　　聫槐堂　成化新昌县志元儒周明徳所居宋濂记资深堂　万厯新昌县志在忠信坊元处士潘音建东斋　沈立越州图序刺史之居东斋西园皆燕游之最【图经后汉王朗为会稽郡守子肃随在郡于东斋注易中夜有女子从地中出自称越王女与肃语尽夕辞别赠墨一丸旦用此墨便觉才思开敏】
　　卧龙斋　嘉泰会稽志在通判北防南丰曾巩在越时有卧龙斋见元丰稿
　　澄斋　宝庆会稽续志在提举司
　　蕺隠斋　戴表元蕺隠记儒者王廷吉家于蕺山之阳而名读书之斋曰蕺隠
　　逍遥斋　诸暨县志宋主簿吴处厚建有记
　　恕斋　万厯上虞县志宋嘉定中令楼杓建
　　克斋　成化新昌县志在石溪之上宋儒石子重所居朱文公记
　　石氏山斋　晏殊新昌石氏山斋诗书仙十阁壮儒宫灵越山川气势雄
　　小小斋　于越新编在新昌县后宋孝子吕升所居有看秋楼宋柏尚存吕不用有记
　　清隠轩　宝庆会稽续志在府治东政和间王仲薿作
　　清旷轩　宝庆会稽续志在府廨嘉定十五年汪纲建
　　蘸碧轩　嘉泰会稽志在镜湖上齐唐诗云飞栋新成蘸碧轩
　　听鹤轩　徐一夔听鹤轩记越城之阴有山曰小蓬莱道士多蓄鹤郡有老儒王好问居山之南恒夜坐鹤数羣飞鸣而过因自署其轩
　　省轩　戴表元省轩记王麟伯官萧山所居
　　棣蕚轩　萧山县志在招贤坊包大同旧宅刘基有记其兄弟五人皆登仕籍故名
　　怀古轩　腾笑轩万厯上虞县志在县廨并宋令陈炳建
　　简静轩　万厯上虞县志在丞廨宋丞范承家建疏山轩　治嵊县志在东白山南齐褚伯玉建待清轩　万厯新昌县志南洲处士潘音隠居之所环松轩　万厯新昌县志在桃源观宋周益公有诗来月轩　万厯新昌县志在桃源观西清虚庵【万厯绍兴府志宋乾道间朱晦庵先生游水帘还访梁平叔同宿于此】
　　爽心轩　成化新昌县志在县东溪口旧传有诗云隠居人未识一见爽尘心惟许鱼鳬鸟忘机古到今后人因为筑轩
　　浙江通志巻四十四
　　钦定四库全书
　　浙江通志卷四十五
　　古迹【七】
　　绍兴府【下】
　　希范亭　名胜志清白堂遗址有清泉一上有希范亭因范仲淹以掘废井而得泉也
　　晚对亭　嘉泰会稽志府廨招山阁之东宝庆会稽续志洪迈建
　　极览亭　嘉泰会稽志在府廨贤牧堂之西北淳熈七年防政李彦頴建
　　堵如亭　舆地纪胜即越王台故址王希吕建【嘉泰会稽志王信为守改名观徳其西有桃蹊梅坞】
　　秋风亭　宝庆会稽续志在观风堂侧嘉定十五年汪纲建【汪纲秋风亭柱记秋风亭辛稼轩会赋词脍炙人口今废久矣予即旧基面东为亭当必有高人胜士如宋玉张翰者来游其间游目骋怀幸为我留毋遽起思归之兴云】
　　多稼亭　宝庆会稽续志在府廨嘉定十年王补之修
　　近民亭　嘉泰会稽志卧龙山之西旧有小茅亭名近民嘉定十五年汪纲即其遗址移越王台于此其下为燕春云根四面屏障步鳌拂云并汪纲建
　　望海亭　舆地纪胜在府治卧龙山顶名胜志即今之越望亭也【宝庆防稽续志望海亭在卧龙之西元微之李绅常赋诗则自唐已有之矣昔范蠡作飞翼楼以压强吴此亭即其址也祥符末州将高绅植五桂于亭前易名曰五桂嘉祐中刀约増广旧址再建复名望海自为记元征之酬周从事望海亭见寄诗年老无流軰行稀足薜萝热时怜水近高处见山多衣袖长堪舞喉咙转解歌不辞狂复醉人世有风波】
　　望仙亭　嘉泰防稽志直使宅之北绍熙甲寅赵侍郎不流建以梅福常此故名
　　海榴亭　万厯绍兴府志郡斋旧有海榴亭因唐李绅诗著名【李绅海榴亭诗海榴花早开繁蕊光照晴霞破碧烟高近紫霄疑菡蓞逈依江月半婵娟懐芳不作翻风艳别蕚犹含泣露妍摇落旧丛云水隔不堪行坐数流年】
　　五云亭　万厯绍兴府志在卧龙东峯宋章岷建百花亭　隆庆山阴县志在卧龙之东宋建
　　拂云亭　邃亭　赵抃和程给事防稽八咏有拂云亭亭
　　清閟亭　宝庆防稽续志在提刑司叠石为岩洞冠以亭
　　渌秀亭　冷香亭　逍遥游亭　宝庆防稽续志通判北防有小圃颇幽雅嘉定甲戍袁申儒临池作亭名渌秀又于梅林中作亭名冷香又一亭曰逍遥游因曾子固倅越刘贡父送以诗云君为逍遥游亭名本此
　　防稽图畵亭　宝庆防稽续志在通判北防卧龙斋傍尽眺湖山之胜嘉定癸未沈绎作
　　东亭　嘉泰防稽志府桥北古为饯客之地唐人如宋攷功軰皆有东亭诗史魏公改筑蓬莱馆然邦人犹谓之东亭【宋之问夜饮东亭诗春水鸣大壑皓月吐层岑岑壑景色佳慰我逺游心暗芳足幽气惊栖多众音高兴南山曲长謡横素琴】
　　西亭　嘉泰防稽志在州治西北【孙逖宴越府陈法曹西亭诗公府西岩下红亭间白云雪梅初度腊烟竹稍迎曛水木涵层景帘栊引霁氛江南逼归思春雁不堪闻】
　　惠风亭　舆地纪胜在府桥北今为公库酒肆光候亭　嘉泰会稽志唐李讷饯崔侍御于此东武亭　李绅东武亭诗注在镜湖即元相所建春秋为竞渡之所【嘉泰防稽志世传龟山自东武飞来因名】
