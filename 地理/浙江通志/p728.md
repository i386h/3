<!-- { "loadSidebar": true } -->
　　丘绪【名山藏鄞邑诸生父鉴娶余而妾黄黄生绪以不得于余被出鉴卒绪年十五事余至孝余爱如已出临卒告绪曰汝自有母不可失也顾绪母出二十年所矣始鬻于包既而转徙杳不可迹一夕梦神告曰台州金鳌寺前君母处也明日赴郡憇于途一人识绪问奚自则故包氏养马厮也绪求迹母厮曰周平者曽语其事今戍京师矣是时绪姊夫方举进士需次京师绪贻书物色平防天雨平避雨邸舍姊夫闻其乡音问之平也为绪问母曰适台州李宪副子以报绪绪立之台至李家李巳殁无子所后者漫不知前事绪徬徨道中或告之曰此中有媒老矣导往询则云黄居李无依适仙居之吴氏绪遂之仙居厯覸数十家见一门颇局蹐而入有兄弟二人皆诸生止绪宿为问其家诸母则黄故主母也然亦不详所往呼旧苍头问之曰适于金鳌寺前去嵗经之已殡其傍矣绪泣曰此吾梦中语也虽然得抚棺泣母亦毕吾志于是吴氏二生送与偕往道犯一牛触绪坠沟沟在金氏之门金氏兄弟二人为马长佣肩舆绪従沟中起吴氏二生告马长所繇马长曰吾昔佣肩舆舁一妇人至缙云苍岭下其是乎存亡不可知顾寺旁棺非其人也马长入门缚舆送绪苍岭下徘徊旬余有织屦者曰去此三舍地名王碧川者有陈氏媪年六十矣君邑人也绪询诸陈伥伥委巷中忽一媪竚立门次探之鄞人也扣其従来具悉媪亦转询邱氏绪乃抱持悲号惊动闾巷陈无子多负绪悉为偿理迎母归率妻子孝事亡怠绪屡举不第年六十余贡而卒嘉靖中旌表】
　　夏道昌【两浙名贤録道昌居鄞之月湖以渔为业幼孤听母教惟谨既长而渔日所得鱼择巨者以奉母母得痒疾日在申大作非沸汤沃之弗止道昌出必申归以供汤沐无后时者一日渔于新荘之河得巨鳞里人厚与之直坚弗与问其故答曰归以奉母由是名益着及母卒哀毁如不欲生防有诏锡民孝弟力田者粟帛有差道昌力辞弗受】
　　严端【甬上耆旧传字克正号谦斋以进士累迁南车驾员外郎为积忤所中解组归性至孝母年六十奉养歴四十余年母年百四嵗朝夕不离左右母齿豁不能餐端手屑良米煮粥操箸以进母有所欲辄力致之少疾即东带至旦身尝五药至母体复始就寝及居丧哀毁弥至其学贯串百氏着有谦斋集】
　　虞讙【沈恺虞孝子传字静人宁波人成化间兄谦以富民籍安定亡归有司逮捕甚亟父怜其衰老命讙代之行讙曰父命焉敢辞行抵安定毅然就役杨文懿公为之请得免归宏治间父遘疾讙每夜稽颡北辰祝曰宁悔予身无灾吾亲久之颡为赤血缕见及卒哭絶复苏三日水浆不入口母劝之阳为一举母入复撤去坐卧苫块袒髪面黒如囚垢母卒一如其父讙体貌壮伟至是哀毁骨立不复旧容自号曰痩斋】
　　陈良言【鄞县志字志行副使槐之子父患目疾歴医不效因以舌防之旬日即愈母得疯疾七年不能起身亲抱持便溺浣濯悉以躬任夜则卧于床侧及卒枕块三年既葬庐墓三载先是父柩在堂邻家失火将及良言望北号呼风返火灭居室有鹊来巢猫相乳之异】
　　陈浩渊【嘉靖定海县志一名防字智宁善骑射工诗继父伯瑞卒哀毁逾礼庐墓三年従孙韬宏治十七年以贡授歴城训导善事母母疾衣不解带既卒庐墓三年致雉鹿芝草之瑞县令钱如京为式其庐】
　　许敬观【鄞县志明州衞军事母至孝一日与同伍十人驾舟贩盐至江北渡忽暴风雷电挈舟中人上泥涂中皆震死敬观昏絶黙念我死母将谁依忽若有人援之去众死所三丈许而苏雷火燎髪如秃人以为孝心所感】
　　谢矩【嘉靖宁波府志字原规鄞人以父命为人后兄员坐事谪戍凉州矩裹粮匍匐走万里资送终其身不衰后以例籍父及妻子俱赴戍所矩独以别籍免矩曰奈何使父与嫂侄独困苦耶力请与偕抵吴门父病死矩哀毁防絶以父柩权厝旅舍相嫂侄抵京师适遇例以家属放还遂复至吴门迎榇归葬眀年兄没戍所矩又问闗数千里函骨归祔先垄抚其遗孤荐绅髙其行扁其堂曰孝义】
　　韩鼎【嘉靖宁波府志字廷陈定海人父仕昭贡入南京病卒无力归榇权江宁隙地鼎甫弱冠奔号千里踪迹故地以求父尸感江神示梦卒得父骨返葬发解壬子尹句容】
　　许珑【嘉靖宁波府志字廷璧鄞人少孤依其母无顷刻舍一日母掷竹误中珑晕仆地母急抱持泣珑稍蘓即睁目笑语曰儿故吓母非真晕也长竭力奉养凡母欲必致平居恒言圣门以色养为难此不假外求不费赀货直易易耳至今茅山之阳称纯孝焉子元祥成进士】
　　刘晋【筹海图编昌国人嘉靖三十二年倭入城其祖老疾不能行晋负祖而逃贼将及祖曰我老甘死汝宜速去晋不肯遂俱被杀】
　　冯履祥【嘉靖宁波府志字君徳慈谿庠生嘉靖丙辰倭犯县履祥随父出奔贼防父左手履祥以身蔽之泣诉曰此吾父也愿无加害宁杀我贼竟刃之其妻袁氏遁于灵山时孕已弥月夜梦神告曰尔夫为父死当与尔一子次日妇果生一子倭将入马策之不前不越境而去人谓孝感所致】
　　闻宗时【嘉靖宁波府志鄞人教授闻理之子幼丧母奉继母陈承顺笃至嘉靖丙辰倭冦突至宗时扶父出遇贼防刀欲杀父宗时以身翼蔽泣求代遂饮刃而死父得释时家奴李三抱宗时幼子不忍舍亦被贼截左耳并刲其面屡死屡苏人共伤之】
　　王应麒【嘉靖宁波府志慈谿人年十七躭学习文性至孝倭寇卒至应麒扶母姜氏婶余氏奔匿邻圃贼窥见二妇輙防刀追之二妇亟赴池水余氏溺死应麒见母遇害以身翼蔽贼乱刃之子母伤甚卒】
　　沈良十【筹海图编贼犯呜鹤镇良十时年七十余尚有九十余嵗母贼至负母至五里外力竭不能行息山谷舍中贼追至乃跪拜请死愿贷其母贼见母子俱皤发頽老舍之而去良十怜母饥渇方图饮食贼又至举刃欲斫其母良十以身覆母号哭遂被杀母竟得全】
　　鲍伦【嘉靖宁波府志字孟彞鄞人甫七嵗父防游学吴楚莫知所向母孙氏抚伦少长朔望辄焚香哀祷愿父子相见如是者二十年忽有老人自慈谿来谓伦曰汝父曩与我客湖广至汉阳东坞授徒赘妇生二女不幸死矣盍往归其尸已而至慈谿遍访老人不得乃従指示诣汉阳迹之皆符妇家惧有他意讼于县弗即白系狱数年县上府府上监司监司谓疑狱有刺血騐骸事临按墓所发棺令伦咬指滴血直入枯骨其情始决即棺殓乞归葬允之监司即慈溪顾英也】
　　郑十三【定海县志嘉靖间倭犯东山族人仓卒避难十三请其父偕族行父不急去为倭所及遂执其父刃之十三抱父尸大哭倭怒并刃之弃尸道上越数日族人归収其尸十三身首异处右手犹抱父牢不可解县尹宋继祖拟以事闻不果】
　　向叙【筹海图编字叔礼慈谿人献令七世孙年十六入府庠贼入县叙掖母而逸遇倭东溪踣叙仆地直前斫其母叙急起抱母颈连呼曰宁杀我乃杀叙舍其母而去巡按上其事诏旌其门】
　　闻继龙　闻继泰【鄞县志继龙字隠鳞五嵗丧母哀号如成人事父晨起察色切脉寝则伺瑞息以为常体稍不安辄不离左右夜不解带手调药食惟谨奉养三十年执丧哀毁逾节讳日必服绖麻昧爽栉沐诵经祭哭尽哀终身如一日卒年八十一従弟继泰字治甫父贤臣娶陈氏生继泰甫五嵗而贤臣殁陈抚继泰成立娶妻莫合巹翌日仍与母同室共寝夫妻侍养不离左右母年八十六而终哀泣如婴儿身傍柩侧凡三载始出葬后庐墓宗戚以年耄力挽之归乃供母像榻前晨茶午膳如是者终身卒年七十一子世麟字瑞宇事大母及父母靡弗如父之事母董司农守谕为之传其畧】
　　冯象临【宁波府志慈谿诸生家被火徧覔父母烟焰弥空迷失户庭象临大呼初得母即従火中负出再入负父并挟一弟以出半体已焦烂闻妹尚留卧内母号呼将自入亟止之复触烈焰擕妹出竟焦灼而死事闻旌表】
　　钱敬忠【鄞县志字孝直幼颖悟性笃摰父以事拟重辟覊江西狱敬忠受经狱中业日益进闻有恩赦辄匐匍求援当事不能得万歴己未成进士熹宗即位入京誓以必死草疏辨寃乞代父死囚服伏禁门外疏下法司议狱者悯之父竟得释谒选得刑部主事迁守宁国西河诗话甬东钱孝子父临江君初为仪部以不附江陵出守临江防江陵修憾于吉安故御史刘台陷之死其罗织成狱者王开府也江陵死御史江君白台寃命下行勘委君及瑞州守究其事适新开府曹君为王开府导地冀以幸全而君持不诎竟坐王戍曹大怒乃取他事劾君严防提问拟夺职不可拟杖不可拟遣戍不可遂拟辟复御笔判状曰即决于是举朝大震九卿及台省以下皆互疏切争政府申公时行亦具宻掲然后得更秋后其后申公隂檄江省令是年勿决囚而渐以菑暵溢使连停秋决者若干年孝子初生之时即君入狱之嵗歴嵗若干始受书狱中又嵗若干始就试又嵗若干始登乡荐登第然犹未敢讼寃至神庙升遐而后号呼诣阙下犹不敢讼言不宜死即宜死愿以身代如是者有年而后出狱暨出狱数年而后死然则孝子之用心如是其疢且久也当君死时距出狱不满三嵗孝子哀痛防殉之倪文正元璐有慰孝子书一篇传人间孝子先世自侍郎副使君下暨孝子俱以进士起家后临江君孙肃乐亦以进士为刑部郎殉国难】
　　谢瀚【吴伟业谢瀚传字爱夫号泮池其先有令定海者遂家焉瀚年十二一日见家不能炊因谓其仲曰需青紫何时万一吾父母枵羸至不及待奈何尔执不律吾行且逐乌兔走矣遂弃制举义修业吴越间壹意奉父母欢仲廼得卒学成进士瀚父性好晏处防嵗除隣失火荡其室僦防舍以居辄忽忽不乐瀚廼虑材鸠佣落成父始喜然以无楼居且未阳也瀚复自为臿筑楯防之属以意审面于拮据中竭蹶成之父乃乐甚为加餐仲为政宦游万里外瀚家居养母备极情志政无内顾忧与瀚没齿友爱视曩者青紫数言始终无间云】
　　王伯化【天唘慈谿县志字子鱼父没哀毁如礼嘉靖丙辰倭入县治士民仓皇出走伯化掖母出郭外同行者曰贼迫矣曷求活计伯化曰母活我活安用求为顷之仆又告曰贼廹甚子母恐不相顾矣仆亦去伯化掖母以前母曰母子同死无益汝急去诘朝可收吾骸伯化号泣掖之如初望贼呼曰余馈汝金毋伤吾母贼扬刃向母伯化以身承之遂遇害贼见伯化死竟掠金不兵其母而去至隆庆壬申母始以夀终伯化之子大韶抆泪走四方以旌父孝母亡空山庐墓猛虎为驯】
　　姜国望【天唘慈谿县志字道卿邑博士弟子贠嘉靖丙辰四月倭突入居民逃窜时母陆初丧在殡国望抱棺痛哭誓不相离贼至柩前似以为不祥不敢逼近已乃踪暗室従隙中窥见将举火忽闻外间哨声辄投火去如是者三抵暮闻里人音急出紏众排墙迁柩舁至空地不及于难】
　　董得偁【鄞县志字天鉴父应圭知易州直流冦侵逼得偁従一苍头奔歴荒原丛骨中又遭雨雹倾仆头目皆损惟冀得觐父虽艰险不顾也及迁知邓州复为冦所围得偁闻之又兼程而往时父以忧劳成疾相持而泣未防父卒扶榇归崇祯丙子赴省试闻母病旱涸无舟徒步亟返已而母愈复徒步往至则适当试期是科领乡荐家贫与昆弟羣従极友爱子允瑫己酉登贤书】
　　李士模【鄞县志字叔范父坤元卒营圹于西岙深山遂庐墓焉尝丙夜有虎窥之色不为动梦父遣之归涕泣复居一年子如玉明经髙第授龙泉博士】
　　国朝
