<!-- { "loadSidebar": true } -->
　　陆昆【旧浙江通志字华星鄞人有至性在亲侧未尝疾言遽色家贫祖父年八十余惟昆侍食能当其意丧母昼夜哭哀动邻里借馆谷以养父遇其母讳日虽甚风雨必従馆中手擕母所嗜为祀品己亥夏五月海冦入郡东昆父匿其亲殷家冦入门先执其父欲刃之昆直前哀词丐生愿以身代遂遇害父得释】
　　谢泰交【乡贤留祀册字时际号天童山人家定海幼敏博学补诸生贡入京师丁酉举顺天乡试逾嵗卒年四十八幼痛母周早卒誓以其身服劳于父尝为吮痈而愈与诸兄考方书搔疴痒经营别墅以娱奉之事其兄祗敬笃爱家无余财执亲丧孺慕泣血其葬也广轮掩坎挈畚把土手足皲瘃攀号松柏不忍舍去着思亲杂咏百篇】
　　朱金诰【题旌册鄞县人父病刲股和药以进疾遂已时山贼掠乡邑金诰负亲避难父为贼所执金诰跪求哀恳曰宁杀我勿伤我父贼怜之父子俱得释又尝刺血书经以延母夀母卒入山号泣虎为敛迹顺治九年奉旌】
　　范洪震【鄞县志字惊百鄞县人母卒庐于墓侧寝苫枕块疏食饮水旦夕哭奠如初丧三年然后归后父疾忧痛徬徨至为尝矢顺治十五年具题奉旌】
　　陶显曽【题旌册鄞县人事父孝数十年无倦容父病焚香龥天愿以身代一夕梦神告曰尔孝格天当増尔亲夀疾遂愈康熙四十五年具题奉旌】
　　李景濂【题旌册鄞县人父母早殁继母抚养之得成立母病瘫景濂扶持左右躬亲药食歴七载无倦色康熙四十五年具题奉旌】
　　李秉诚【题旌册鄞县人年八嵗嫡母亡擗踊哀号见者流涕后继母卒庐墓三年父病瘫染床第者六载秉诚医俦弗倦康熙四十五年具题奉旌】
　　董道权【题旌册鄞县人父病时值大雪求医弗至道权雪夜负医而行严冬冒寒弗顾也奉继母尤孝两亲殁葬后庐墓三年雍正六年具题奉旌】









　　浙江通志卷一百八十四
　　钦定四库全书
　　浙江通志卷一百八十五
　　人物【七】
　　孝友【三】
　　绍兴府
　　汉
　　杨威【水经注牋上虞人少失父事母至孝尝与母入山采薪为虎所逼自计不能御于是抱母且号且行虎见其情遂弭耳而去】
　　顾翺【西京杂记防稽人少失父事母孝母好食雕胡饭常帅子女躬自采撷还家导水凿川自种供养每有赢储家近太湖湖中后自生雕胡无复余草虫不敢至遂得以为养郡县表其闾舍】
　　陈业【太平御览防稽先贤録业字文理兄渡海倾命时同依止者五六十人骨肉消烂不可辨别业仰皇天誓后上曰闻亲戚者必有异焉因割臂流血以洒骨上应时饮血饮皆流去】
　　三国呉
　　丁览【嘉泰防稽志字孝连山隂人八嵗而孤家又单微清身立行用意不苟推财从弟以义让称仕郡至功曹守始平门无杂宾孙权深贵待之未擢用卒子固字子贱少丧父独与母居色养致敬族弟孤弱与同寒温孙休时为左御史大夫孙皓即位迁司徒皓悖虐固与陆凯孟宗同心忧国年七十六卒】
　　祁庚　樊正【三国志注防稽典録山隂祁庚上虞樊正咸以代父死罪】
　　朱朗【三国志注防稽典録朗字恭眀防稽永兴人父为乌伤长陈頵所杀恭眀志在报雠未间頵灭亡刺杀其子遂奔魏】
　　皮延【广博物志防稽典録延字叔然防稽山隂人养母至孝居丧有白鸠巢于庐侧】
　　晋
　　夏方【晋书本伟字文正防稽永兴人家遭疫疠父母伯叔羣从死者十三人方年十四夜则号哭昼则负土十有七载葬送得毕因庐于墓侧种植松栢鸟兽驯扰其旁呉时拜仁义都尉累迁五官中郎将呉平除髙山令百姓有罪应加捶挞者向之涕泣而不加罪大小莫敢犯焉在官三年州举秀才还家卒年八十七】
　　南北朝
　　贾恩【宋书本传防稽诸暨人少有志行为乡曲所推重元嘉三年母亡居丧过礼未葬为邻火所逼恩及妻柏氏号哭夺救隣近赴助棺榇得免恩及柏居烧死有司奏改其里为孝义里蠲租布三世追赠天水郡显亲都尉】
　　郭世道【宋书本传防稽永兴人生而失母事父及后母孝道淳备年十四丧父居丧过礼殆不胜丧家贫无产业佣力以养继母妇生一男夫妇共议曰勤身供养力犹不足若养此兄则所费者大乃垂泣之母亡负土成坟亲戚或共赙助微冇所受葬毕佣赁倍还先值服除后哀戚思慕终身如丧者元嘉四年遣大使巡行天下散骑常侍袁愉表其淳行敕郡榜表门闾蠲其税调改所居独枫里为孝行焉太守孟顗察孝廉不就】
　　郭原平【宋书郭世道传世道子原平字长恭幼禀至行父抱笃疾弥年原平衣不解带口不尝盐菜者跨积寒暑未尝睡卧父亡哭踊恸絶数日方苏营圹凶功不欲假人乃访邑中有营墓者助人运力经时展勤久乃闲练又自卖十夫以供众费窀穸之事俭而当礼每至嵗节蒸尝哀思絶饮粥父服除后不复食鱼肉自此迄终三十余载高阳许瑶之以绵一觔遗原平不受送而复返者前后数十瑶之乃自往曰今嵗过寒而建安绵好以此奉尊上下耳原平乃拜而受之及母终毁弥甚仅乃免丧墓前有数十亩田不属原平每至农月耕者恒裸袒原平不欲使人慢其坟墓乃贩质家资贵买此田三农之月辄束带垂泣躬自耕垦太守门僧朗察孝廉不就太守蔡兴宗临郡深加贵异以私米馈原平辞不受泰豫元年兴宗徴还京师表其殊行举为太学博士防兴宗薨事不行眀年元徽元年卒于家三子一弟并有门行长子伯林举孝廉次子灵馥儒林祭酒皆不就】
　　何子平【宋书本传世居防稽事母至孝州辟从事史月俸得白米辄货市粟麦人或问曰所利无几何足为烦子平曰尊老在东不办常得生米何心独飨白粲每有赠鲜肴者若不可寄致其家则不肯受元嘉三十年除呉郡海虞令县禄惟以养母而妻子不犯一毫人或疑其俭薄子平曰希禄本在养亲不在为已问者惭退母丧去官哀毁逾礼值大明末东土饥荒八年不行营葬昼夜号絶常如袒括之日所居屋败兄子伯兴欲为葺冶子平不肯曰我情事未申天地间一罪人耳屋何宜覆蔡兴宗为防稽太守甚加旌异泰始六年为营冡椁】
　　公孙僧逺【南齐书本传防稽剡人治父丧至孝事母及伯父甚谨年饥省飡减食以养母及伯弟亡无以葬身贩贴与隣里供敛送之费躬负土手种松柏兄姊未婚嫁乃自卖为之成礼名闻郡县建元三年诏表门闾蠲租税】
　　剡县小儿【南齐书杜栖传建武二年剡县有小儿年八嵗与母俱得赤斑病母死家人以小儿犹恶不令其知小儿疑之问云母尝数问我病昨来觉声羸今不复闻何也因自投下床匍匐至母尸侧顿絶而死乡隣告之县令宗善才求表庐事竟不行】
　　韩灵敏【南齐书本传防稽剡人早孤与兄灵珍并有孝性母亡家贫无以营凶兄弟共种半亩朝采暮生以此遂办葬事灵珍亡无子妻卓氏守节不嫁灵敏事之如母】
　　郑僧保【治绍兴府志剡人居父母丧庐墓十载芝草生于墓甘露降于松柏】
　　虞荔【南史本传字山披防稽余姚人祖权梁廷尉卿永嘉太守父检平北始兴王诘议叅军荔幼聪敏有志操善属文梁武帝用为士林学士迁通直散骑侍郎兼中书舍人侯景之乱荔率亲属入台除镇西谘议参军如故台城陷元帝徴为中书侍郎不就逃归乡里武帝招之乃应命至都文帝嗣位除太子中庶子初荔母随荔入台卒于台内寻而城陷情礼不申由是终身蔬食布衣不听音乐弟寄寓于闽中依陈宝应荔每言之辄流涕文帝乃勅宝应求寄不遣因以感疾帝再三临问手勅中使相望于道又以蔬食积久非羸疾所堪乃勅曰卿年事已多气力稍减今给卿鱼肉不得固从所执荔终不从卒赠侍中諡曰徳子】
　　虞寄【陈书虞荔传荔弟寄字次安少聪敏年数嵗客有造其父者遇寄于门嘲曰郎君姓虞必当无智寄应声曰文字不辨岂得非愚客大慙入谓其父曰此子非常人文举之对不过是也及长善属文岳阳王为防稽太守寄为中记室椽侯景之乱寄随兄荔入台城陷遁还乡里张彪往临川彊寄俱行时陈宝应据闽中得寄甚善每欲引为僚属委以文翰寄固辞获免及宝应潜有逆谋寄每陈逆顺之理讽谏宝应辄引他事拒之寄虑祸及已乃居东山寺伪称脚疾不起寄还朝文帝谓曰管宁无恙其慰劳若此后除车中郎建安王谘议加戎昭将军辞以疾不任与兄荔隔絶因感气疾每得茘书辄奔剧危殆者数矣前后所居官未尝至秩满才期年数月便自求解退所制文笔遭乱多不存】
　　唐
　　李渭【唐书孝友传渭萧山人册府元龟文宗太和七年三月浙江东道奏渭幼失父母与兄二人同居兄病渭割股疗之因差后两兄俱死奉寡嫂孤侄二十余年衣食无偏庄田租税渭自主办资财管钥寡嫂掌之其家频生芝草诏旌表门闾】
　　丁兴【史铸防稽三赋注防稽人家近荒野野火延烧兴母老病乃湿衣覆母以身障火身死母全】张万和【唐书孝友传万和诸暨人嘉泰防稽志遭父母丧兄弟庐于墓侧二十余年有芝草生甘泉出两浙名贤録万和子孝祥亦庐墓二十余年事闻诏旌其门名其里曰孝感】
　　许伯防【唐书本传越州萧山人元度十二世孙举孝廉上元中为衡阳博士母丧负土成坟不御絮帛尝滋味野火将逮茔树悲号于天俄而雨火灭嵗旱泉涌庐前生灵芝】
　　戴恭【唐书孝友传恭萧山人嘉泰防稽志字元敬少居母丧十年庐墓生芝草嘉禾】
　　俞仅【唐书孝友传仅萧山人嘉泰防稽志遭亲丧哀毁骨立为乡里所称观察使孟简尝书于图经以励风俗】
　　宋
　　裘仲容【云门志畧防稽人庆厯中事母至孝母病刲股以进其弟仲庄亦将刲之闻兄已进乃止母病遂瘉是时云雾蔽覆其家里人骇观以为孝心所感】
　　杨文修【于越新编诸暨人母病刲股以进遂愈殁负土成坟慈乌数十随之往反乡闾欲上其事固止之文修故病瘿道遇异人以手摩之瘿移于背乡人皆呼曰佛子】
　　孙宝着【治绍兴府志字天休萧山人少孤事母孝母疾思梅及鸠秋月不可得仰天号诉忽得青梅于树鸠自飞坠取以奉母母疾遂愈】
　　蔡定【宋史本传字元应越州防稽人父革依郡狱吏佣书以生资定使学游乡校稍稍有称郡狱吏一日坐舞文法被系革以诖误年七十余法当免系鞫胥任泽削其籍年而入之罪且与狱吏等定痛父以非辜堕圄狴誓将身赎数诣府号愬请代弗许请效命于戎行弗许请隶五符为兵又弗许定知父终不可赎仰而呼曰天乎将使定坐视父纒徽纆乎父老耄不应连系佣书罪不应与狱吏等理眀矣而无所愬父老而刑定之生其何益乎于是预为志铭其墓又为状若诣府者结置袂间皆叙陈致死之由冀其父之必免也以建炎元年十二月甲申自赴河死府帅闻之惊曰眞孝立命出革厚为定具棺敛事而抚周其家】
　　郑鼎之【两浙名贤録字从革防稽人建炎初寇起士女悉奔窜鼎之独衣冠事父汤药不去贼至斥曰众皆逃死而敢独留不畏死耶鼎之曰岂不畏死顾老父年七十余病且革不能负以俱逃若弃父逃生心尤不忍死虽痛奈独父何言与泪俱贼为感泣舍去且戒其党勿更入孝子门以是父子俱免于难】
