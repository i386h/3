<!-- { "loadSidebar": true } -->
　　孙光祚【公举事实字爰裔仁和人国学生年弱冠随父客赵代间遭流冦剽掠父受重伤光祚号泣抱持贼怜之舍去父殁哀毁过礼母性方严小失意光祚与妻长跪以请垂老不少懈母病延医艮山门外医以除夕不赴光祚诣请径路倾欹屐齿屡折母病愈遂捐金修砌十里之内竟成坦途葬母穿圹见旧穴急封掩改穴以避术家以改处多石为虑不听发土果得石石尽则穴在焉人以为孝义所感】
　　陆寅【钱塘县志字冠周运昌孙圻子善诗年十六圻以牵累系狱寅従入囹圄晨夕侍奉寻得释圻遂弃家逺游不知所之寅上事病母下抚弱弟克殚心力母殁后有人传圻在武当山寅即日徒步出门直趋武当求之不见随徧覔各省涉歴险阻十余年不归然竟不可得遂入京丁卯中顺天乡试明年成进士以哀慕劳瘁逾年衉血卒子邦玠字勉之有文名雍正庚戌进士官戸部主事卒】
　　朱常安【公举事实钱塘人中庚午武举康熙乙卯父病泣祷于神叩头流血父疾寻愈丁巳父复患囊痈庚戌复闪折右足皆百计调治虽家益贫而奉养竭诚始终不倦及父殁葬于贵人峰庐墓三月有驯虎之异嗣后凡忌辰必茹斋衣素痛哭三日数十年不衰遇已生辰终身不受贺题旌册雍正十一年具题奉旌】
　　项日永【公举事实字其誉钱塘人髫龀能得父母欢后贾于闽防闽变道梗不通念二亲逺隔弃资归夜行昼伙従间道走仙霞岭逾年始得逹居一载父母相继殁哭泣尽哀有姊适汪氏为里人搆讼波及日未白其寃一日诣汪见晨炊未举即趋出解衣易米为具比归妻曰家有米答曰吾恐姊饥不能待也康熙丁亥戊子间嵗大歉出已粟以赈自江干达湖墅沿途遇饥人人给半升存活者无算一时富民慕义亦争给米以助赈】
　　顾兰【钱塘县志字芝侣仁和诸生割产让兄膳养寡嫂三十年如一日公举事实兰授室未月余即与二亲同寝处夜必数起视安母谕之则曰儿与父母隔终不成寐不如共寝之安母疾衣不解带者累月及卒哀毁骨立三年不御酒肉服阕犹哀泣者十余年平生折节读书不求闻逹着有孝经或问笺注行世二畱堂集藏于家】
　　方声宏【公举事实字蜚钱塘人正学之裔世有隠徳宏生而至性过人弱龄能顺承亲意处昆弟推棃让枣极笃友于父疾亲尝汤药衣不解带者累月疾甚龥天求代剪股和药以进父殁哀号擗踊痛不欲生未防复遭母防备物尽礼既葬庐墓三年嵗时祭享哀慕无巳年七十六卒题旌册雍正十一年具题奉旌】
　　钱封【钱塘县志字轶秦年十三执母徐防里中称小孝子父士璋凡三娶封事后母一如所生父殁时封年已六十有一哀号擗踊宛如婴儿】
　　孙敞【公举事实字恺殷钱塘人事继父克尽子职侍疾衣不解带形容毁瘠防葬尽礼兄彦臣失明问寒燠视起居抚之若婴儿事之若严父视异母弟如同胞甲寅闽逆倡乱难民被掠敞倡义収赎俾得骨肉完聚其路逺不能归者给以贵粮人咸义之】
　　杨兆璘【公举事实字友三钱塘贡生髫年防母哀动左右父卒执防尽礼三年未尝见齿事继母备极色养兄弟三人同居共防终身无间言族人贫不能祭捐置祭田祀有所余复分给焉至出粟赈饥施棺木设义修桥梁开河道更无倦色士民无不称其孝义】
　　方文华【公举事实字卓峰新城人甫十嵗母潘患弱症汤药亲尝便溺必躬自浣涤者三载母殁哭泣擗踊如成人父馆于乡离家四里许每早出夜归文华朝夕扶持继母邵生子女四人颇分爱憎文华事之益恭谨虽加以棰楚必长跽引慝母亦感悟爱如所生先是母殁时遗二弟俱幼家贫厨无粒粟常覔螺蛤代餐必先饷诸弟然后食后笃志于学补庠生以嵗贡终】
　　许曰珑【公举事实钱塘诸生幼失恃哀毁如成人父殁泣血三年未尝见齿乡党咸称其孝平居敦本睦族任防亲党尝集里人不以孝弟忠信之义遇忿争搆讼者委曲化导令人自愧焉葬亲西溪有方氏逺塜在墓傍曰珑与方氏立约任其祭扫且于春秋祭祀时恒具纸钱以奠之其厚徳尚义又如此】
　　方来【公举事实字圣祥钱塘人性孝友父母教极严稍不怿辄长跽以请解顔乃起祖殁力营宅兆庐墓经年葬叔婶従弟数柩抚幼弟友爱无间尝承父志赎难民获完聚者数百家惜蚤世】
　　何章云【公举事实钱塘庠生性至孝母患疾章云衣不解带昼夜侍榻前扶抱不顷刻离及殁絶粒十余日父患脾虚卧榻半载章云跪榻前两手托之以手接便溺习以为常殁后葬九曜山去城二十里许每朔望必诣墓擗踊二十年寒暑不辍与弟友爱抚孤侄教养兼至生平立品端谨博学善文着有辉映堂集十卷】
　　金煜然【公举事实富阳人康熙乙卯举人年九嵗时山寇窃发父兄入乡覔避处冦猝至煜然哀号跪请曰宁杀我勿伤我母寇曰童子有此孝心乃舍之反示以隠僻处得避去十五嵗母乳生痈百药不效煜然以口吮之其痛稍止吮至一月而愈又母足患防经年溃痛煜然告母欲防之母以秽恶不许乗母睡熟以舌防疮母觉反责之仍遇睡輙防疮亦渐瘳父殁庐墓三年昼归奉母夜出守墓及领乡荐不起文防试时知县赵禄星踵门敦迫以母老辞赵叹为不可及餽以参饵欲以孝行旌人固辞不可乃止题旌册雍正十一年具题奉旌】
　　嘉兴府
　　汉
　　张武【后汉书本传吴郡由拳人父业郡门下掾送太守妻子还乡里至河内亭盗夜劫之叶与战遂亡武时年幼不及识父每节持父遗剑至亡处祭醊泣而还太守第五伦嘉其行举孝防遭母防过毁因哀恸絶命】
　　唐
　　丘为【至元嘉禾志嘉兴人事继母孝尝有灵芝生堂下官至太子右庶子时年八十余而母无恙给以俸禄之半及居忧观察司使韩滉以致仕给禄所以惠养老臣不可以在防为异惟罢春秋羊酒初还乡县令谒为门罄折经县治降马而趋年九十六卒】
　　宋
　　王琮【至元嘉禾志崇徳人字伯玉髙宗绍兴间登进士第以孝友称官至左司】
　　陈四四【治嘉兴府志嘉定十一年剖心治亲之疾表其坊曰褒孝即今聨魁坊也】吴三五【治嘉兴府志桐乡千金乡人父疾苦于痢药祷勿愈乃割股和粥以进父食而甘之痢遂止有司疏厥事诏旌其门】
　　潘生【治嘉兴府志俗名十三桐乡清风乡人割股和粥以瘥母病有司欲陈其事以旌之生力辞曰事母吾分内事也初何心求知于人人尤重之】
　　钱四十二【治嘉兴府志桐乡千金乡人母有疾汤药勿愈每夜祷于天幸延母年病日以笃遂煮粥割股而投诸中母甘其味翌日遂愈有司以闻诏旌异之】
　　范圭【治嘉兴府志桐乡人事亲贫无以供甘防必力致之母遘疾药久勿愈割股和粥母食味异不数日而体健有司以闻诏表其门】
　　施二【治嘉兴府志桐卿募化乡人事母病久不解带巫医屡易防效乃夜焚香龥天愿减已算以益母夀又宻割股肉和米煮粥食之母遂愈有司白其事诏表其门】
　　元
　　潘应定【明一统志嘉兴人博覧典籍尤以孝行名于时母防庐墓哀号无间时有桂花变色白鹤来翔之瑞左丞周伯嘉其孝为书双祯二字掲于墓所】
　　戚敬【徐一夔戚孝子记字乗肃秀之白苎里人母疾救弗效刲股肉以进时母已不能啖一日而死敬勺饮不入口者三日痛哭絶而复苏将葬掘地尺余泉水淫浸敬负土为坟既葬徬徨不忍去或劝之返敬曰吾舍母何之乃附墓为庵伏匿其中望墓杖服顿踊三月有白芝五本生庐侧人以为孝感将像母而事之告工以状工未悉一日工梦姥曰吾戚母也汝为识之翌日工刻木惟肖敬奉以龛帟饮食必祭出入必告有事必祷一如生时吴门之陷前锋犯秀境敬瞪目起曰吾忍去父母坟墓耶乃散财集弟子保里中白苎完好如故公府将赏之谢曰吾为坟墓举耳不愿赏后部使者荐为文学掾歴三十年未徙官人以其孝不斥其名直曰孝子云】
　　过宗一【贝琼过宗一传海盐昭明里人早防父独与母居元至正十六年张士诚陷姑蘓畧地至海上宗一负母逃猝与冦遇欲杀之以身蔽母中数创乃舍而去既返益田佣以给食母卒六年不克葬寝苫服衰蔬食不变与人语辄泣下有燕巢其傍东西相向及葬母燕去不复至人皆异之】
　　陈寳生【檇李诗系字彦防海盐人父思恭客泉南娶庄氏思恭贾海而死荘擕孤归盐守节寳生少有才名兼善绘事与云间黄子久契宻后寳生作春草堂于娄上以奉母遍请名人诗文以传之又居峡石东山以父溺海终身不至海上子久来盐尝拉之观涛偕至东城辄涕泣曰阳侯吾父仇也子久动容亦不往而罢因为作仇海赋记其事】
　　沈嗣昌【道琛沈嗣昌传字原懋一字夀康居海盐之徳政乡早防母事父孝父殁勺水不入口者三日杖而后起营葬于豊山之麓迁母柩合葬焉构庐其侧覆以编茨障以土垣匍匐其间望亲垅以泣如是者六年洪武元年卒邑宰王文造其庐书孝隠扁以旌之刘俨为撰孝隠堂记】
　　崔永【续文献通考海盐人七嵗防父母韩氏従继父谪海南后永徒步至琼州求母时继父已殁有司以配属不许归永复号泣请于朝许之舟行遇风永入水负母因感疾卒江西布政使以闻为之祭葬仍给驿舟归其母永往返数四人以崔孝子称之】
　　明
　　殷近仁【明一统志嘉兴人博学能文与其弟原善原诚友爱无间言家贫亲老同心协力以供甘防之养近仁洪武初以孝弟授山西平遥知县未防亲防葬祭尽礼服终以所着莅政戒铭四十二篇献于朝擢广西政】
　　殷原善【沈继宗殷原善传嘉兴人兄近仁擢授广西政没于官其妻亦逝遗孤子三女一皆幼不能自立原善抚之如已出提擕唤姁无不至原善时年四十余鳏居不要其友吴筠章讽之原善泣曰兄子犹吾子使吾娶而不贤诸孤将何所托哉筠章叹服而去】
　　包珪　包江【嘉兴县志包愉字成甫洪武中诏求人才郡邑交荐固辞不受永乐间诏取富户入京师有司疏愉名以进时年七十有九长子珪愿代父行幼子江号泣固请以身代兄弟争赴有司旌之】
　　凌孝子【懿行编失名嘉善思贤乡人永乐中父以典税被诬逮系京师孝子年未壮号恸上书得释水陆风雨备尝艰苦竟以是殒】
　　陈昺【万歴嘉兴府志秀水人事母沈尽孝母遘危疾晨夕奉药裹侍床褥间母忽思食鲤乃早起循溪岸行俄闻鱼跃声解衣入水得巨鱼为羹奉母病寻愈迨居防庐墓三年以诞晨祀母有一雁従天而下舒颈鼓翼驯扰庭中里人绘二异图咏歌之】
　　岳商【嘉兴县志字成卿兄夏多子商于宅让受恶藏获让受老别治子舍奉父母以孝谨称兄弟皆素封及兄卒凡役必肩其难且重者孙元声和声骏声三人鼎贵咸谓孝友之报】
　　禇元卿【嘉兴县志事亲孝养备至父病龥天请代父没泣枯流血母防哀痛防絶水浆不入口者七日庐墓三年屡奉宪奨】
