<!-- { "loadSidebar": true } -->
　　应昌【分省人物考字克盛仙居人走京师白母苦节得表闾防日者言母寿当尽即断酒肉徒步归省比抵台母固无恙而兄病疫甚剧昼夜走山谷穿虎豹羣检药物仕为分宜尉闻母讣不食五日比葬庐墓得痱疾众舁之以归终禫苫块遇二亲忌日辄号泣不食及年八十家人叩首请始一食家甚贫竭力营宗祠以祀先人族里感其孝率慕而行之年八十四终子良官编修】
　　张世榜【黄岩县志字廷晓县学生嘉靖戊午倭寇登陆世榜扶父避中道遇贼欲杀其父世榜哀恳愿以身代贼不从世榜脱巾掷地防手大骂奋前击贼遂遇害袁令应祺上其事】
　　李翀【台州府志黄岩人母陶氏遘危疾翀刲股作羮以进母疾渐苏比卒苫块如礼自号其室曰思斋】
　　徐永治【台州府志字用礼天台人弱冠父简正为族人诬搆系狱而卒永治誓复仇一日仇出执锄立道侧若治田状候其过而杀之诣父墓告曰仇已复矣即至官伏罪卒于狱】
　　王士业【临海县志字建叔号干斋襄裕少子性至孝念父母春秋髙诸昆咸食禄王朝终身愿依子舍以尽色养廕授詹事府主簿天启辛卯陞郡司马闻父讣出都十八日抵家髀肉骑伤见骨血透重茵脱缰时不自觉也擗踊号絶周一夜方苏及葬庐墓三年哀毁骨立竟卒于墓侧子立墀字伯彤亦以孝闻】
　　裘忠廉【天台县志字忱赤九都人母病目一年服药无效每日以舌防之母目复眀邑令旌其门】叶维藩【临海县志字价叔父官楚府典膳维藩念定省逺隔蹑屩走二千里启楚王假归王感其孝许之扶持还里尽之欢以子贵赠奉直大夫】
　　陈守约【旧浙江通志陈臣谦函辉子疾亟子守约刲股以疗之臣谦闻而叹曰生为忠臣子死为孝子父瞑目无憾矣遂卒】
　　柯澄【台州府志字广生黄岩人六嵗失恃事继母章以孝闻补邑増生敦行博文督学三举优行】
　　国朝
　　管迪【公举事实黄岩人父景煦早世母解氏方娠矢志守贞及生迪七嵗能事母以孝称年十三知父葬所在离家十许里外日往省视夜则趋归侍母一日途晦遇虎迪惶怖仆地虎摇尾而去里人亲见其异顺治丁酉海贼犯县治城破掠居民甚伙迪负母避梅梁港遇贼迪身冐白刃泣跪曰宁杀我毋伤我母贼伤其右臂而去得免母殁哀毁骨立既葬庐墓终身】
　　洪日庆【台州府志字初明号监兹临海人生未周即丧母王氏事父暨继母甚孝与异母弟天庆友爱每闻人言及所生母即呜咽流涕丧耦殡郊外为盗所发当道穷讯之父语之曰发棺重律谁肯吐实以伉俪故累无辜其何以安日庆即赴邑述父意愿割痛屈法以全隣里道府闻之咸谓父眞仁人子眞孝子父疾尝药侍寝衣不解带既卒哀毁骨立葬后庐墓三年子七人若臯登乙未进士封日庆戸部郎中卒年八十有七】
　　金华府
　　秦
　　颜乌【异苑东阳颜乌以纯孝着后有羣乌乌鼓集所居之村乌口皆伤一境以颜至孝遂名县为乌伤王莽改为孝乌以彰其行】
　　三国呉
　　斯敦【金华先民传乌伤人父伟为廷尉失议当坐死敦叩阍泣血请以身代呉主嘉其孝赦伟罪仍旌其门俗因呼敦葬处为孝义塘】
　　晋
　　许孜【晋书本传字季义东阳呉宁人孝友恭让敏而好学二亲没柴毁骨立杖而能起建墓于县之东山躬自负土不受乡人之助以方营大功乃弃其妻鎭宿墓所列植松栢亘五六里时有鹿犯其松栽孜悲叹曰鹿独不念我乎眀日忽见鹿为猛兽所杀置于所犯栽下孜怅惋不已猛兽即于孜前自扑而死自后树木滋茂无犯者元康中郡察孝廉不起巾褐终身年八十余卒邑人号其居为孝顺里咸康中太守张虞上疏诏旌表门闾其子生亦有孝行图孜像于堂朝夕拜焉】
　　唐
　　陈太竭【浦阳人物记县人武鼎之子亲亡即墓手艺松柏终身衰麻形质枯悴哀哭弗辍每奠果肴乌鸟不啄】
　　应先【唐书孝友传先东阳人册府元龟父亡庐于墓侧有芝草连理树诏旌表门闾】
　　唐君祐【唐书孝友传君祐东阳人册府元龟睿宗先天二年江西道按察使奏君祐丧母哀感乡曲庐于墓次有芝草三茎生焉】
　　冯子华【唐书冯宿传宿父子华婺州东阳人庐亲墓有灵芝白兎号孝冯家】
　　五代
　　何千龄【浦阳人物记浦江人孝友著称同居四世贞明六年旌表其闾】
　　宋
　　楼蕴【吕祖谦楼蕴墓志字季发义乌人母丧废栉沐盐酪不入口结庐墓左绕冢哀号冢下耕者为之堕泪负土筑坟日自课三十肩塜高数仞乡人合词请于郡邑刺史遣从事劳之谢曰此人子之常不愿赏隣里强之不可嵗时祭享不用释老楮币终其世巫祝不至门人称曰孝子龚应之请于朝从祀颜乌庙】
　　董少舒【金华杂识字师仲兰溪人笃行着乡党父亡负土筑茔庐其左有灵芝生紫葢黄榦时睦寇压境妄称圣公能役隂兵少舒援唐陈硕眞兴妖伏诛事缀文示众众悟相率抗贼所保万余人】
　　金景文【纯孝乡録字唐佐兰溪人祖父患噎医不疗景文雕饰佛像防祷即瘳父患疽祈以身代父疾减葬母庐其左天光射墓五色烂然续庐父坟食蔬诵梵鸟鼠环听几旁无怖状风雹环四隣独不入其舍淳熙间郡守韩元吉以纯孝名其乡】
　　陈天隠【金华杂识兰溪人大观时以孝弟睦婣任防忠和八字旌其门金华先民传字君举父兄早丧事母冯以笃孝称母卒卜葬于三峯之阳时六月赤日如焚先期祷乞云雾覆棺已而果应葬毕云散人皆异之筑庐墓次垢面蔬食终三年丧宣和五年郡守范之才表闻诏防其家列祀乡贤】
　　钟宅【金华杂识浦江人淳熈中母病宅剔肝和药以进病寻愈从子明亦刲股疗母及眀有疾明弟满又刲股疗眀皆瘳县令李知退义其事为代输租赋三年宅子文厚文广尤友爱文广妻求分文广即出之当时有金智深者母得危疾亦剔肝为饵母疾愈】
　　申大度【嘉靖金华县志与弟大康友爱甚笃既殁合葬任公岭朱文公熹题曰孝友二申君墓】吕皓【金华先民传字子旸永康人以出粟赈济受知于仓使朱熹荐诸朝补郡文学淳熙中举上礼部防父兄为怨家诬搆速系大理狱皓叩匦上书理其寃愿纳所得官以赎死且言无使圣世男子不及汉一缇萦女子为殁身恨翊日下都堂议宰相白无例孝宗曰此义事安用例由是其父兄与连生者五十余人皆得释再试礼部不第隠居桃岩山讲学克己孜孜不倦父母既殁茹素三年庐墓以终丧尝自作云溪逸叟传以见志弟源亦以孝友见称】
　　李悦【天启东阳县志字公愉幼与兄懐避乱匿灌莽中懐为贼所执欲杀之悦急出曰此吾兄勿杀吾请代寇欲并杀之贼首出召问曰汝何不惜死悦曰非不惜死顾兄有弱妻幼子我幼且无能为故愿以身代贼义之遂两释焉复给以识号使佩之曰有杀汝者以此示之由是兄弟并免于难】
　　徐文震【嘉靖金华县志字伯光尚义好礼数世同防淳熙十年诏表其居曰义门】
　　吕源【万厯金华府志字子中执亲丧哀毁逾礼苫块三年病革时兄逰江陵仰天大号曰不及见吾兄一语而诀吾目不瞑矣人莫不哀之郡邑以孝弟闻于朝赠通直郎旌表其门】
　　贾南金【万厯金华府志字国寳金华人家贫佣书以奉菽水端平三年登进士第仕至饶州通判二亲继殁昼夜哀号遂以丧眀旋搆疾卒】
　　周祖仁【金华先民传义乌人亲丧庐墓朝夕号恸甘露降于墓柏人称周孝子】
　　郑绮【宋史本传婺州浦江人善读书通春秋国梁学以肃睦治家九世不异防掲徯斯郑氏孝友传绮字宗文事亲孝父以非罪系狱当入死绮欲见不可以头触圜扉出血上书请代郡守钱端礼伟之为直其事母张得末疾绮保持若婴儿但登圊必抱就之三十年不懈张好饮溪泉天旱泉竭濬之弗能得仰天大恸水忽为涌张死欲葬适天雪方凝绮哭祷甚哀冢上雪一夜独先释人以为孝感绮妻丁与姑谇语阮与姒不相能皆出之一日无疾召子孙列立先祠下防血誓曰吾子孙有不孝悌不同釡防者天实临之言已遂终后子孙九世同居自绮始乾道中有司上其行赐号曰冲素处士】
　　郑徳珪　郑徳璋【宋史郑绮传绮四世孙徳珪徳璋孝友天至徳璋素刚直与物多迕仇家陷以死罪当防逮州徳珪哀弟之见诬乃阳谓曰彼欲害吾也何预尔事我往则奸状白尔去得不死乎即治行徳彰追至诸曁道中兄弟相持顿足哭争欲就死徳珪黙计沮其行遂绐以无往夜将半从间道逸去徳璋复追至广陵徳珪已毙于狱徳璋闻之恸絶者数四负骨归葬庐墓再期每一悲号乌鸟皆翔集不食徳珪之子文嗣幼病偻徳璋鞠之如己子】
　　朱环【金华先民传字君玉义乌人仲父桂养为子桂后生璧因外环环益孝谨时境内多盗桂有白金数百两与璧窖蔵之璧夜发去反诬环桂怒褫环襦袴立雪中一昼夜不使去环恂恂谢过无一言辨其寃桂死遇璧益厚环善读书寳祐中尝举进士年八十六终于家】
　　徐文震【眀一统志金华人尚礼好义数世同防徳祐年间宰相留梦炎署其门曰金华孝友之家】元
　　戴珵【宋濂戴府君墓志字君玉浦江人曾游浙西误传道卒母朱哭之丧眀珵归露祷于天摘冬青叶浸水防之目复明朱殁继母傅生子惠秉家政资产一听惠取勿与较年八十四终】
　　朱元【宋濂朱环传元字子初性警敏絶人元初有盗数千起缙云过永康置砦峡源山抵元家甚迩盗将劫元父环为谋帅元闻遽归告父速避寇不听复涕泣谏环骂曰竖子不解事江南内附久谁敢叛耶元自度贼缚父去则是父从贼虽百喙莫能辨孰若杀贼自明乃与役夫傅参谋执刃伏垣下或止之曰贼势张甚汝不畏作葅醢耶元曰吾知有父尔若得白父以无罪虽万死不恨防贼侦骑至竟斫杀二人袅首市中以血手入示父乃负之逃贼平父得无罪】
　　罗时可【掲徯斯罗孝子墓志字以中金华县人母刘氏卒卜地子午谷扶柩葬焉葬毕伏墓一恸而卒时年二十五天乃昏惨羣乌哀鸣邑令上其行部使者以闻于朝】
　　眀
　　郑钦【分省人物考字子敬浦江人年十七父得羸疾医言人血可治辄刺肤血以和药既没痛悼终身母疾凡三爇顶灼臂以吁天抚弟妹极尽恩意续完兄太和所着家规共七十三则自号青莲居士】
　　郑渊【献征録字仲涵浦江人母病逾年日夜抱持之积忧至疽发于背犹跪进汤药母病革思得食食已乃卒每时渊辄涕泣终身弗食居丧哀戚两耳皆聋后居父丧哀毁骨立凡遇父母讳日前期斋七日至日号恸行礼如初丧没身不变】
　　郭用贤【天启东阳县志洪武初父仲达以才能举典仓事奸黠者伺其隙中伤之法当死用贤奋然曰吾父志行众所共知茍为所屈安用我为直其寃于有司不得遂以身代死乡人怜之为立庙祀同时有陈文敌者父被逮赴京文敌求以身代不遂乃刻木为像昼夜置懐中终身斋素遇忌日则望空遥拜哭泣尽礼哀如初丧五十余年人未尝见其笑】
　　傅致柔【嘉靖金华县志字守刚少游呉立夫之门与宋濂善父病出市药溪水瀑涨乘乱流以渡如有物负其足者得药归父旋愈后父殁诸兄溺浮屠言将葬以火致柔哭泣旣絶不及救乃拾遗骸筐中且逸去诸兄夺而投之渊复入渊得之裹以哀服奔宋氏托其友置棺以殓佣书得值买地葬之庐于墓贫甚至并日一炊御史潘黼荐于朝辞不赴既卒濂铭其墓】
