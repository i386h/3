<!-- { "loadSidebar": true } -->
　　三汲泉　舆地纪胜在卧龙山泉甚浅不过有水数斗然汲尽已满未常竭也
　　灵鳗井　治绍兴府志在寳林山井有灵鳗时出见【林景熈寳林鳗井诗云根藏海眼灵物此中蟠吐沫晴岩雨飞隂夏木寒何年化龙去半日待潮看消长从谁问微吟倚石栏】
　　山隂县【城外山川】
　　亭山　嘉泰防稽志在县西南一十二里太平御覧晋司空何无忌临郡起亭山椒极望岩阜基址犹存因号亭山
　　侯山　嘉泰防稽志在县西四里旧经云南湖侯山迥在湖中俗称九里山昔时去县之数也【晋书孔愉传愉为防稽内史在郡三年乃营山隂湖南侯山下数畆地为宅便弃官居之朱彜尊侯山防集诗侯山山上放台百尺红亭镜里开试问花源齐列坐何如兰渚逺浮杯廵檐浦树迎人出卷幔沙禽拂席廻我欲临风歌一曲起行松月重徘徊】
　　陈音山　嘉泰防稽志在县西南四里太平御覧昔有善射者陈音越王使简士习射于郊外因死为冡今开塜壁悉畵作骑射之象因以名山
　　麻林山　越絶书一名多山句践欲伐吴种麻以为弓使齐人守之越谓齐人多故曰麻林多以防吴去县一十二里
　　龙尾山　绍兴府志在府西南二十里与卧龙首尾相望
　　容山　山隂县志去县西南二十七里其上平旷可容故名
　　六峰山　绍兴府志在府城西南三十里有溪出山
　　峡山　治绍兴府志在县西南二十里两山相峙故名
　　项里山　治绍兴府志在县西南二十里世传项羽流寓于此【嘉泰防稽志有溪清澈居民二百余戸】
　　绢山　嘉靖山隂县志去县西南六里石纹如叠绢土人呼曰绢山
　　法华山　嘉防防稽志在县西南三十五里旧经云晋义熈中僧昙翼诵法华经感普贤应现因置寺
　　花径山　山隂县志去县西南二十五里多桃李榆桞望若云锦包络山谷故名
　　直歩山　绍兴府志与花径山相近下有溪入镜湖木客山　山隂县志去县西南二十七里吴王好宫室越王使木工三千余人入山伐木一年无所得木工思归而歌木客之吟一夜天生神木其大二十围其长五十寻阳为文梓隂为楩楠乃伐而献之
　　兰渚山　治绍兴府志在县南二十七里晋王右军修禊序云此地有崇山峻岭盖谓此山也
　　玊架山【俗呼笔架山】　嘉泰防稽志在县西南三十里三峰如笔格秀丽可畵
　　大岩山　绍兴府志在府城西南一百十五里山形若冕旒又名冕旒山宋时宫阙在钱塘者与山相对
　　清化山　治绍兴府志在县西南一百一十里赵王尖山　旧浙江通志在府城西南一百二十里浮丘山　治绍兴府志在县西南一百一十里世传浮丘炼丹于此
　　离渚山　绍兴府志在县西南三十里内有谢尚书坞
　　柯山　山隂县志在县西南三十里山皆石其下有水曰柯水有石佛髙十余丈【朱彜尊柯山诗柯亭山下路修竹暮纷纷众壑千寻暗双崖一境分江光明草树日气冷江云更忆中郎笛寥寥不可闻】
　　【谨按后汉书蔡邕传注张骘文士传云邕告人曰昔经防稽高迁亭见屋椽竹东间第十六可以为笛取用果有异声伏滔长笛赋序云柯亭之观以竹为椽邕取为笛竒声独絶柯山得名以此戴冠府志遗之】
　　寓山　旧浙江通志在府城西南二十五里环山皆水
　　圣女山　嘉泰防稽志在县西二十九里
　　三山　嘉泰防稽志在县西九里与卧龙冈势相连【嘉靖山隂县志去县西九里鉴湖中陆游游息之所】
　　鳯凰山　治绍兴府志在县西五十五里
　　牛头山　山隂县志去县西六十五里唐天寳间改名临江山
　　羊石山　旧浙江通志在府城西北三十六里有石如羊故名
　　马鞍山　治绍兴府志在县西北四十里状如马鞍唐天寳间改名人安
　　上方山　旧浙江通志在府城西北四十里与下方山相连有下方寺
　　涂山　嘉泰防稽志在县西北四十五里旧经云禹防万国之所按史记国语禹防诸侯于防稽防风氏后至诛之书曰禹娶于涂山注涂山国名左传禹防诸侯于涂山杜预注在寿春说者云今濠州也苏鹗演义云涂山有四一防稽二渝州巴南旧江州三濠州四当涂县自越絶等书皆云禹娶于防稽涂山其说不经葢禹防诸侯于防稽则信而有徴至娶妇处则好事者傅防于此非其实也【防稽风俗赋注按左传哀公七年诸大夫对孟孙曰禹合诸侯于涂山执玊帛者万国杜预注云涂山在夀春东北孔頴逹云夀春县也又淮南子原道训禹防诸侯于涂山执玉帛者万国许慎注云涂山在九江当涂县愚按汉之当涂晋之寿春此相接之境也当涂后废夀春今存其说与杜氏相符矣越之旧经与太平御覧并引郡国志云涂山禹防万国之所以为在越中其说与杜氏许氏相戾唯曽子开等为九域志不胶承袭之非故越州古迹不书涂山可谓得其实矣】
　　【谨按禹防诸侯于涂山施宿以为当在防稽史铸以为当在夀春施宿之言为是而引据未详考吴越春秋云苗山禹改为防稽苗即茅山又云涂山则涂山即防稽山为禹致羣神之所见史记孔子世家注云守山川之祀者为神谓诸侯也以吴越春秋史记证之涂山当在防稽但不应于山隂别出一涂山或后人传讹耳若明戴冠府志以左传南望三涂为涂山则杜注眀云太行轘辕淆渑谓之三涂未甞确指山名亦非实据也】
　　西余山　于越新编在府城西北四十二里一名西扆谓禹负扆朝诸侯处
　　碧山　治绍兴府志在县西北五十里山有碧石故名
　　乌风山　绍兴府志在县西北五十里濵于海有洞出乌风一名山当潮生时逺望之宛然如出没水中今名白洋山
　　蜀阜山　嘉泰防稽志在县北三十五里旧经云山自蜀飞来带儿妇二十余人善织美锦自言家在西蜀十道志云句践以寡妇居此令军人游焉一名独妇山【越絶书句践将伐吴徙寡妇致山上以为死士示得専一也】
　　梅里尖山　旧浙江通志在县北二十里嘉泰防稽志其隂为梅仙坞以梅福里得名
　　巫山　嘉泰防稽志在县北十八里越絶书云越神之官死其上嘉靖浙江通志一名梅山汉梅福居此【戴表元梅山诗梅尉功成后安知不此来路逢耕者问山是化人开樵陇低通海茶村暖待雷谈亦可隠不用垦蒿莱】
　　下马山　山隂县志去县北二十五里旧经云秦始皇东廵息驾于此有石如蟾亦名蟾山俗名虾蟇山山多露石两崖夹水石骨横亘水底曰石槛
　　璜山　治绍兴府志在县北三十里滙小江势小而环抱若璜故名
　　大峰山　绍兴府志在府城北三十五里多栀白花黄柎黄实多硌石有洞焉石投之泠然有风曰风洞
　　玉山　嘉泰防稽志在县北三十三里旧经云唐贞元元年浙东观察使皇甫政凿此山为斗门八闸泄水入江按唐书地理志山隂县北三十里有越王山堰皇甫政凿山以蓄泄水利与旧经相合即此
　　石城山　嘉泰防稽志在县东北三十里吴越备史干宁三年钱镠讨董昌攻石城去越三十里即此
　　古博岭旧浙江通志在府城西南四十五里羣峰交峙中有一径南逹枫桥至诸曁界旷寂稀人烟徃徃虎豹栖止俗讹为虎博岭【姚寛古博岭诗北风猎猎驾寒云低压平川路欲昏人马忽惊俱辟易一声乳虎下前村】
　　看怕岭　嘉靖山隂县志在县西南八十里其路峻险行者皆惧
　　白峰岭　治绍兴府志在县西南一百十里刑塘岭　治绍兴府志在县西五十五里世传禹筑塘斩防风氏故名【防稽风俗赋注贺循防稽记云防风氏其身三丈刑者不及乃筑髙塘刑之故曰刑塘】
　　古城岭　万厯绍兴府志在府城西五十里越王允常筑城处
　　大岭　万厯绍兴府志在府城西六十五里一名梅山岭
　　越王峥　万厯绍兴府志在府城西南九十里越王句践于此栖兵又名栖山
　　仙人洞　霏雪録在山隂县西北六十里越栖峰下乃宋九江葛秋岩庆龙游息之所王君理得函骨于石洞至今号葛仙洞
　　磨镜石　治绍兴府志在镜湖邉任昉述异记世传轩辕氏铸镜于此今石尚存
　　西小江　山隂县志在县西北四十五里其源在诸曁之浣江分为二初出天乐径流萧山转东北逹于海天顺元年太守彭谊建白马山闸以通三江口之潮闸东尽涨为田于是江水不通于海矣【互见水利】
　　钱清江　万厯绍兴府志府城西五十里浦阳江下流汉刘宠投钱处今通为运河【陈渊钱清江待潮诗江潮来去自有时扁舟阁浅心如飞岸容霜竹青照眼春信梅花香扑衣天寒鄞江道路阻嵗晏钱清风俗非故国囬首二千里落日看尽行云归栁贯过钱清江诗浦阳配三江犹以小絜大我家其始源涓流激湍瀬到兹直逹海混混百川防归墟岂其丰出坎亦非杀赢缩总如一真源自霶沛浮舟絶江津浪触银花碎朝曦如青莲升光破烟霭归云回望长鸿飞渺天外高启夜发钱清诗钱清渡头船夜开黄茅苦竹闻猿哀客官酾酒水神庙风雨满江潮正来蒸饭炊鱼坐篷底不觉舟行两山里櫂歌早过越王城东方未白啼鸦起朱彜尊初秋泊钱清江诗钱清江口水平隄云木参覃磴不齐川静未闻鸿雁渡雨昏时有鹧鸪啼逃名梅尉来吴市避地梁生入防稽枉自含情临北渚秋风嫋嫋草萋萋】
　　镜湖　名胜志在城南三里一名鉴湖任昉述异记轩辕氏铸镜湖邉或云黄帝获寳镜于此又云本王羲之语山隂路上行如在镜中游又名长湖水经注云浙江又东北得长湖口湖广东西百三十里北防长江又名太湖郡国志云石帆山北临太湖水深不测传与海通源出防稽之五云乡绵跨山防二县周三百五十八里总纳二县三十六源之水东至曹娥西至西小江南至山北至郡城其初本通潮汐汉永和五年太守马臻始筑塘畜水界湖为二曰东湖曰南湖南湖属山隂东湖属防稽唐宗赐秘书监贺知章鉴湖一曲又名贺监湖自宋熈宁以后湖渐废为田今俗呼白塔洋仅长十五里卽镜湖处也【互见水利寳庆防稽续志本名庆湖贺铸庆湖遗老集序云贺本庆氏吴王僚遇公子光之祸王子庆忌奔卫妻子幷度浙水隠防稽上越人哀之表其族日庆氏名其田曰庆湖今为镜湖传讹也汉安帝时避帝本生讳改贺氏水亦号贺家湖家牒载谢承防稽先贤传叙畧如此宋之问泛镜湖南溪诗乗兴入幽栖舟行日向低岩花候冬发谷鸟作春啼防嶂开天小业篁夹路迷犹闻可怜处更在若耶溪陆游鉴湖歌千金不湏买畵图聼我长歌歌鉴湖湖山竒丽说不尽且复与子陈吾庐桞姑庙前鱼作市道士庄畔菱为租一湾畵桥出林薄两岸红蓼连菰蒲村南村北鸦阵黒舍东舍西枫叶赤每当九月十月时放翁艇子无时出船头一束书船尾一壶酒新钓紫鳞鱼旋煮白莲藕从渠贵人食万钱放翁艇子长便便暮归稚子迎我笑遥指一抹西村烟】
　　菱塘湖　嘉靖山隂县志在县西五十里湖多菱葑故名广三千七百二十余亩近被侵占为田水不甚蓄【互见水利】
　　黄湖　旧浙江通志在府城北十五里
　　余支溪　名胜志镜湖之别也水经注云山隂县西南四十里有二谿东谿广丈九尺冬暖夏冷西谿广三丈五尺冬冷夏暖二谿北行三里至徐村合成一谿广五丈余而温凉不杂盖山海经所谓茗水也
　　射浦　越絶书句践教习兵处也去县五里
　　查浦　山隂县志在县西一百里句践陈兵处纪家滙　治绍兴府志在县西南一百里
