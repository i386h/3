<!-- { "loadSidebar": true } -->
　　朱葵忠妻周氏【题旌册年十七归葵忠葵忠亡周年二十八孝养舅姑舅姑病辄龥天求代及卒丧葬尽礼敎子不吝脩脯严于督课至夜分络纬声犹与书声相间也守节三十二载雍正九年具题奉防建坊旌表】
　　毛应昌妻洪氏【题旌册年二十五夫亡舅因哭子丧明氏奉养十年克尽孝敬及殁经营丧葬抚子成立雍正十年具题奉防建坊旌表】
　　华志登妻厉氏【题旌册年二十八而志登卒氏抚子守节四十三载雍正十一年具题奉】
　　【防建坊旌表】
　　郑子凝妻朱氏【题旌册年十九归子凝甫半载子凝卒舅姑以长子之次子为之后氏长跪请曰侄与媳年相若愿更得幼者舅姑韪之乃易以弟襁褓儿也氏抚教成立守节三十八年】
　　翁成德妻叶氏【题旌册年二十三夫亡遗孤未晬氏毁容自励子稍长每泣语之曰吾不望尔贵显第能读书吾愿毕矣子受母教读书入泮姑早丧舅年八十余疾笃隣人不戒于火将延至室氏长号吁天曰舅病不能出氏岂能独全乎言讫囘风返火人咸异之守节三十五年】
　　周诸嵋妻苏氏【题旌册年二十九而寡无子以犹子为子屏絶膏沐终身布衣椎髻守节二十五年　以上三氏俱雍正十二年具题奉防建坊旌表】
　　黄镛妻汪氏【绍兴府志顺治五年山寇乱镛与汪氏俱被执逼汪上马不从斫之仆地至家而絶时又有黄圣质妻姚氏兵逼之以两手抱桑树斫其首首倒垂而抱如故又黄文备女兵逼之双手握其里衣斫死其手犹不可拆姚妇马氏被驱出门投洋溪死沈之泰妻吴氏事迫亦自缢死】
　　茅贞女【余姚县志名志茅其女许字陈廷簋未纳采而陈死富室张氏子闻其贤力求焉将举媒妁女沐浴更衣自经以死】
　　郑养鋭妻于氏【绍兴府志年十七归养鋭未几卒家贫夜织絍课儿苦读尤敬事舅姑得其欢心子光国顺治戊子举人】
　　陈四七妻项氏【余姚县志归陈数年而夫死舅姑劝之改适氏曰舅姑无他男何以为活未几舅姑死家业零落庐舅姑墓侧纺绩自给】
　　严三接妻钱氏【公举事实氏幼丧母育于祖母赵年十四祖母疾笃氏刲股投药而疾愈后父病亦如之夫病亦如之股凡三创而三愈姑患臌翁患膈皆衣不解带奉侍不倦】
　　徐宏基妻胡氏　邹光绳妻叶氏　邹光纪母郁氏孙德光妻鲁氏　卢时遵妻黄氏　朱岐妻李氏韩子龙妻陈氏　邹珽妻柳氏　　陈大魁妻邵氏吴文龙妻徐氏　邬应高妻陈氏　沈景怡妻刘氏蒋煜妻童氏　　邵洪化妻翁氏　倪洪炎妻许氏王贻植祖母黄氏
　　上虞县
　　汉
　　曹娥【邯郸淳曹娥碑上虞曹旴之女也旴能抚节按歌婆娑乐神以汉安二年五月时迎伍君逆涛而上为水所淹不得其尸娥年十四号慕思旴哀吟泽畔旬有七日遂自投江死经五日抱父尸出度尚设祭诔之】
　　上虞孝妇【后汉书孟尝传上虞有寡妇至孝姑年老寿终夫女弟诬妇厌苦供养加鸩其母列讼县庭郡不加寻察结竟其罪孟尝为吏知枉状备言之太守不为理妇竟寃死自是郡中连旱二年后太守到官尝具陈寃诬之事因曰宜戮讼者以谢寃魂庶幽枉获申时雨可期从之刑讼女而祭妇墓天应澍雨谷稼以登】
　　【谨按万厯上虞县志作包孝妇】
　　孟淑【于越新编中郎将质之女当嫁适聘礼至为盗所刦淑祖对战不敌见害淑以致盗由已哀恸毁形曰淑以身害祖虽活何顔于是自经而死】
　　宋
　　朱娥【宋史本传上虞朱囘女也母早亡养于祖媪年十岁里中朱顔与媪竞持刀欲杀媪一家惊溃娥独号呼突前拥蔽其媪手挽顔衣以身下坠顔刀曰宁杀我毋杀媪也媪以娥故得脱娥连被数十刀犹手挽顔衣不释顔忿怒断其喉以死事闻赐其家粟帛其后防稽令董皆为娥立像于曹娥庙岁时配飨焉】
　　顾生妻俞氏【徐一夔上虞顾生墓志穆尔古苏为元守越生团结乡兵以应方氏侵上虞与战遇害其配俞氏盛年而寡事姑以孝闻敎其子皆有成立寡居三十年能使家赀裕于夫在时冰雪自守前后如一日内外无间言】
　　明
　　柳氏二节【宋濓柳氏二节传柳宗逺妻唐氏及其子桂之妇陈氏也初唐年二十三归宗逺事其姑孝越二年生子桂而宗逺卒苦心瘁力营粟帛以养姑命桂学诗书姑年八十余乃终桂长娶陈氏为妇逾年桂亦卒陈年甫二十四或悯陈无子劝其再配陈哭曰吾姑不负吾舅吾敢负吾夫乎吾宁即死柳氏牖下不愿闻他语也乃与姑相依以居姑食然后食姑寝然后寝家内外事必告而后行姑妇孝爱如母子】
　　卢氏二节【治绍兴府志卢用济妻陈氏年二十二而用济殁无子抱夫侄伯宁为后伯宁长为娶妇樊氏亦早卒姑妇相依至老】
　　孙景云妻钟氏【万厯上虞县志景云登进士授玉山令夫妇相敬如宾氏年二十二而景云卒于官且乏嗣氏至夜分密设椅桌于夫之座右沐浴更衣缢于座上厥明姑举其尸于袖中得银一锭题曰买棺诏旌其门而景云亦祀名宦云】
　　陈氏三节【万厯上虞县志龚氏陈榛之妻年二十夫亡抚子国华娶沈氏国华亦亡沈年二十一遗孤文奎长娶冯氏未久文奎又亡三世孤灯仅延一息事闻诏以三节旌其门】
　　葛璋妻蔡氏【两浙名贤録年十七归璋明年璋卒里中儿屠某谋欲娶之其姊蔡妯娌也假他事绐与姊防而屠从傍窃视之氏觉哭曰何顔再生人世耶奉舅姑夜膳毕沐浴服衰自缢死】
　　成孟吉妻唐氏【万厯上虞县志夫卒氏年二十一遗孤甫五月室如悬罄老姑相依为命父母讽使更适继且逼之唐断髪跣足若废人然由是无敢言者养姑育子至七十余终】
　　卢宪章妻俞氏【于越新编年二十生子女各一宪章卒子亦卒誓无他志有富室欲娶之者俞闻即缢以家人救得免复有陈姓贵者以威力脇之俞度不免乃绐入更衣竟缢死时隣有金妇孀居闻之亦自缢】
　　唐氏二节【万厯上虞县志许氏唐亮妻亮卒许年二十四遗孤伟为娶钱氏伟亦早世钱年方十九事姑孝养剪髪自誓后姑丧明钱扶持益力姑妇相依如母子者四十年】
　　范广瀚妻吴氏【万厯上虞县志年十八适广瀚二年广瀚卒贫无立锥叔广沔迫令改适窘辱备至氏啮指截髪自缢者数四里媪有怜之者曰汝家贫无倚复遭内讧何自苦如此氏泣曰吾知有死耳岂负亡夫哉泪堕皆血矢志益坚竟以寿终】
　　徐万选妻陈氏【上虞县志幼而警敏知书能诗年二十适万选万选病羸死家人环哭忽不见氏亟呼之已扃门缢矣救之移日始苏自是絶饮食父母来夺之归奄奄不起一日遣人抱遗孤复姑且口占诗送之曰今日儿生离明朝娘死别儿去不知娘娘死向夫説遂瞑一纸置拇指间云寻夫万选妻陈氏七字将殓取手中纸坚不可拔时年二十六】
　　陈孝女【上虞县志陈志竣女天性笃孝及笄值母病剧剪股以进母死女亦哀号哭泣以死】潘景镛妻俞氏　俞宗琳妻章氏　刘禧妻陈氏张廷妻陈氏　叶廉妻祝氏　　陈大纯妻史氏徐廷仁妻丁氏　曹显妻吕氏　　曹琪妻屠氏车廷珏妻朱氏　徐彦明妻孙氏　罗明二妻王氏姚守约妻宋氏　葛棐妻刘氏　　顾院妻何氏刘鸣阳妻黄氏　陈宏兆妻倪氏　竺方妻薛氏徐郡妻冯氏　　徐振德妻丁氏　唐应奎妻吕氏林苓妻胡氏　　葛之防妻徐氏　徐如山妻邵氏许成义妻陈氏　俞仲溥妻陈氏
　　国朝
　　倪子瀚妻周氏【题旌册适倪七载而夫亡守节十七年至四十三岁而卒雍正二年具题奉防建坊旌表】
　　黄荣昌妻罗氏【题旌册年二十三姑亡夫继殁无嗣氏拮据二丧尽礼服阕祭毕即阖戸自缢叔姑救苏与夫之寡嫂同居共抚侄原成立年八十四犹勤纺绩雍正三年具题奉】
　　【防建坊旌表】
　　范氏二节【题旌册姚氏范鼎防妻罗氏其媳也姚年十九姑与夫相继亡遗孤自起仅周岁家贫其兄劝之嫁姚手执裙刀厉声曰兄妹也何出此言必欲相逼有死而已勤苦抚教自起补弟子员初娶某氏无子早亡继娶罗氏生一子三岁而自起卒姑媳双寡抚孤廷耀成立生三子能继家声雍正五年具题奉防建坊旌表】
　　罗益兹妻蒋氏【题旌册年十八适罗夫卒于京氏年二十八子甫周岁讣闻氏念夫柩未返乃鬻簪珥同父蒋星移侄蒋某赴京奔丧而父与侄俱卒于外氏只身扶三柩归里育子成立守节至六十岁而卒】
　　潘元宾妻陈氏【题旌册年二十归潘姑孀居病疯卧牀即脱簪珥营医药历久无倦六载夫卒弥留时语氏曰吾素知子志病姑弱子惟子是赖氏涕泣受命于是奉养益防训子益力守节三十七年】
　　潘世贵妻周氏【题旌册年二十四归潘二十七而寡家贫舅姑老氏尝每食不饱而舅姑甘防必备子长教以诗书家声不坠守节三十一年　以上三氏俱雍正九年具题奉】
　　【防建坊旌表】
　　赵显伯妻柴氏【题旌册年二十适显伯阅一载而显伯亡继侄志学为后家贫鬻衣饰以养舅姑衣饰尽则昼夜纺绩以给朝夕有悯其劳瘁者氏曰吾夫弥留之际以两老人托我敢自爱其力耶舅姑寿终营丧葬守节三十四年雍正十二年具题奉】
　　【防建坊旌表】
　　张宏议妻王氏【题旌册年二十二夫亡子未晬姑老且病性卞急卧床褥间有所欲即难致者必立购以进呼之虽中夜不敢迟顷刻姑没丧葬尽礼子稍长督课甚严不为姑息爱守节三十二年雍正十三年具题旌】
　　王肃三妻张氏【旧浙江通志顺治戊子山贼乱被缚置马上经交水桥跃入水中触石破颅死又徐炳龙妻陈氏避匿黄家岙不辱被害谢宏济妻车氏山贼陷城跃入城河死车元衡妻徐氏以利剪刺喉死】
　　郑宗英妻张氏【旧浙江通志山寇出没氏与其姑避入珠龙山忽有寇至掠张以行行里许乘寇不及防跃入施家池死】
　　葛承宪妻陈氏【上虞县志年二十三承宪亡子幼先姑族有盗者承宪摈斥之乘承宪亡欲杀其妇及子氏避得免盗焚其庐后苦积复构堂伯某以祖茔盗卖于人氏罄家赀以赎事舅孝课子二龙三友俱邑庠生】
　　周国光妻章氏【上虞县志国光死氏年十七族人以无子家贫劝之他适氏持刀欲自杀遂莫敢言形影相吊苦节数十年始终不二】
　　谢采妻葛氏【绍兴府志当未适时采冒狂疾及嫁殚力调防垢秽不辞年二十五采卒氏以死自誓病不服药卒】
　　宋大宾妻黎氏【上虞县志年二十大宾患病浃岁渐剧氏即治棺及殓衣各二人皆异之大宾殁殓其夫讫随衣所治衣自缢于棺侧墓葬皂李湖东】
　　唐裕妻张氏　　赵之鼎妻张氏　赵则干妻陈氏张起龙妻项氏　钟强妻任氏　　曹梦斗妻王氏徐啓聪妻李氏　陈尚礼妻俞氏　石元道妻陈氏陆尹淳妻陈氏　谢国武妻王氏　陈元新妻龚氏徐禄妻章氏　　金文焕妻竺氏　朱寰之妻张氏钟省一妻虞氏　唐闻乐妻潘氏　陈允敬妻谢氏陈鼎和妻顾氏　王寅妻陈氏　　陈范妻袁氏冯宸镳妻符氏　徐承宣妻陈氏　谢宏功妻徐氏陈季玉妻黄氏
　　嵊县
　　晋
　　公孙夫人【于越新编剡人失其夫姓名以节操闻钮滔母孙氏为之作序赞】
　　南北朝
　　韩灵珍妻卓氏【南齐书孝义防稽剡人灵珍亡无子氏守节不嫁虑家人夺其志未尝吿归】
