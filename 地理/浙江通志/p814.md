<!-- { "loadSidebar": true } -->
　　吴御六妻蒋氏【题旌册年二十九而寡事舅姑抚子守节三十一年】
　　冯祐妻张氏【题旌册年二十九而寡无子积女红资为翁娶妾生一子周嵗即殀氏遵翁命以第三婿莫楷为嗣未防女卒复为娶妇生子以继烝尝守节三十四年】
　　卢涵妻吴氏【题旌册年二十四而寡事舅姑抚子守节二十九年　以上二十九氏俱雍正十年具题奉防建坊旌表】
　　沈祚锡妻朱氏【题旌册年十九夫亡投缳服卤翁姑救苏勉以大义始进饘粥孝养克尽妇道抚继子逾于己生勤女红寒暑不辍长斋终身守节二十八年】
　　王宗翰妻孙氏【题旌册年二十九夫亡絶粒不食舅姑曰汝死我亦不能再生乃进饘粥事舅姑凡甘防必亲奉以进没后尽哀尽礼无子抚侄如己出守节四十年】
　　孔衍昌妻陈氏【题旌册衍昌力学成疾氏日则调治医药夜则祷祈身代夫亡愿以身殉气絶竟日家人救之始苏上有翁姑不以家贫贻堂上忧承懽一如夫在时敎遗孤以义方出夫生前所著书以示之且泣且示书有泪防子亦号泣捧读焉守节二十六年】
　　陈士麐妻邹氏【题旌册年二十八夫亡絶粒从死孀姑勉以大义始进饘粥事姑曲尽孝养遗孤二必朂以善事祖母姑没尽鬻嫁时衣以供丧葬二子皆入泮苦节五十三年】
　　黄章妾施氏【题旌册章任襄阳知府卒于官氏仰天长号曰上有垂白之嫡下有襁褓之孤奚忍殉死而不身任其事耶遂坚贞自矢嫡素染疯疾事之如姑一子出继夫兄未尝以犹子膜视守节一十七年】
　　邱智本妻吴氏【题旌册年十七而夫疾竭力奉汤药衣不解带者三年夫没长斋事佛侍奉舅姑曲意承懽丧尽礼抚孤慈严交至守节四十七年】
　　章焕如妻张氏【题旌册年二十四夫没无子继侄为子抚敎成立勤俭自持守节四十六年】
　　莫尔吉妻冯氏【题旌册年二十三而寡念翁姑衰迈强延喘息以代子职迨翁姑相继逝世竭力以营丧无子依女以居守节四十九年】
　　孙兆龙妻张氏【题旌册年二十六夫亡一恸防絶老姑在堂曲意承懽姑每语姻娅曰吾有此媳不为无子姑没丧葬尽礼遗孤复殇择犹子以续宗祧守节二十九年】
　　朱应龙妻胡氏【题旌册年二十一而寡翁姑在堂虽家徒四壁而甘防无缺皆从十指中出也翁姑先后没丧葬尽礼敎遗孤以义方守节四十四年】
　　许鼎文妻江氏【题旌册年二十五夫没矢志以殉父谕以舅姑年髙因感泣守贞姑患目眚防祷于神亲为餂拭目复明后舅姑相继没丧葬尽礼守节二十年】
　　朱维周妻谢氏【题旌册年二十四夫亡闭户不食翁姑勉以大义乃继侄为嗣勤针黹纺织以供菽水守节三十年】
　　樊长龄妻陆氏【题旌册年二十三夫亡事堂上能以色养翁姑窀穸之事必身自执役虽冲寒冐雪亦所不顾遗孤婚娶复没抚孙敎以成立守节四十七年】
　　翁元岳妻张氏【题旌册年二十七嵗而夫没时方有娠身自坠楼下乆而获苏后遗孤生徧体青紫盖腹中受伤所致也姑亡事舅先意承志得其懽心训二子极严均以髫年入泮每逢忌辰缟衣蔬食哀泣如初丧值初度二子称庆泣誓不受曰身不死尚何祝耶守节二十七年】
　　仲季超妻金氏【题旌册年二十八夫亡絶粒欲殉念翁姑在堂饮泣为未亡人事堂上备得懽心翁姑没殡葬不遗余力无子茕茕孑立立志弥坚守节四十九年】
　　黄钱昌妻董氏【题旌册年二十一夫亡哀号絶粒亲族劝以抚孤延嗣乃矢志守贞足不逾阈姻娅罕觏其面数十年如一日敎子义方毫无姑息守节三十八年】
　　金慎言妻方氏【题旌册年二十八夫亡翁抱丧明之痛大病防危旦夕吁天愿以身代翁病防愈偕老姑在堂孝养以终其天年遗孤一子一女婚嫁之费皆从十指中出守节三十四年】
　　沈与录妻计氏【题旌册年二十二岁夫没号泣晕地死而复苏者再翁亦相继亡事姑先意承志以供菽水遗孤方在襁褓日勤纺绩延师课读俾得成立守节三十六年】
　　程鹏瀚妾施氏【题旌册年二十九岁而夫卒事主妇克尽敬谨主妇没哀痛若丧夫遗孤方幼抚育成人守节二十九年】
　　沈象新妻孙氏【题旌册年二十一而寡事舅姑抚子守节三十四年】
　　吴序昭妻袁氏【题旌册年二十八而寡事父母以孝称家贫勤针黹营葬翁姑抚子成立足不逾户言不出阃苦节二十八年】
　　张贞女【题旌册名二姑许字朱圣廸年十九圣廸卒闻讣恸絶屡欲投缳父母防范之不得行且议改适姑誓死不从父母没遂归于朱舅姑相继逝生事死葬无失礼守贞三十五年】
　　徐士钰妻朱氏【题旌册年二十七而寡事舅姑抚子守节三十年】
　　严肇文妻沈氏【题旌册年十八而寡守节三十九年以上二十四氏俱雍正十一年具题奉防建坊旌表】
　　唐士竒妻沈氏【题旌册年二十八夫亡家贫勤女红以给饘粥虽祁寒盛暑每至夜分不辍敎子世科读书不为姑息守节五十九年】
　　姜与濓妻诸氏【题旌册年二十七夫亡事舅姑每食必洁瀡以进甚至衣赀罄尽而于舅姑前笑言相慰勿使闻知抚敎幼子有成守节二十八年】
　　程自康妻吴氏【题旌册年二十四夫亡孀姑在堂曲尽孝养姑没营丧葬尽礼抚子斯敏慈严并至守节四十九年】
　　孙国鼎妻赵氏【题旌册年二十二夫亡事舅姑生养死葬敎二子以义方守节四十年】戴恩荣继妻朱氏【题旌册年二十五夫亡前室遗七女氏分已奁佐夫嫁其四其三尚幼氏子方孩抱家无期功近亲氏只身敎育至男有室女有家并营葬其夫守节三十五年】
　　陆介蕃妻周氏【题旌册年二十九夫亡遗腹生一子鞠育敎诲尝泣而告之曰若父不及见若之生若能成人是若父虽死犹生也甫成童而氏卒守节一十六年】
　　潘大煜妻解氏【题旌册年二十一夫亡事舅姑孝抚幼子成立守节二十年】季望妻陈氏【题旌册年二十六夫亡舅姑老子幼辛勤十指以给薪水舅姑没丧葬皆拮据经营敎子能读书守节二十六年】
　　钟尚元妻杨氏【题旌册年二十九而寡家贫借女红以养舅姑抚二子长家稍裕犹不肯一日自逸守节二十八年】
　　武祐晋妻吕氏【题旌册年二十九夫亡截髪自誓抚襁褓子至于成立事舅姑养生送死无遗憾守节二十五年】
　　吴柽妾黄氏【题旌册柽官济宁州知州纳氏为侧室生二子一女柽亡氏年二十五阅二载嫡又亡氏事舅姑每食必亲捧盘匜以进疾则衣不解带侍汤药没丧葬尽礼敎子煜文炯文成立女归士族守节二十七年】
　　刘尔升妻张氏【题旌册年二十八夫亡遗腹生子兆元氏幼而抚长而敎荼苦备尝俾得成立守节二十四年】
　　陈元吉妻唐氏【题旌册年二十九而寡事舅姑抚子守节四十九年】
　　陈绮章妻诸氏【题旌册年二十五夫亡事孀姑孝敎子有成至老犹勤纺绩足不逾户亲戚无识其面者守节三十七年】
　　俞涛妻沈氏【题旌册年二十适涛二十三夫亡子甫三嵗女未弥月舅姑在堂值岁饥已食糠籺而奉养无缺敎子女成立守节三十年】
　　王朝瑛妻周氏【题旌册父世杰无子赘朝瑛于家生二子朝瑛亡氏年二十九舅姑早丧遂居家养父母父母卒家益贫窘炊烟尝絶隆冬犹衣葛处败屋中遇风雨辄震撼将压若有防之者已而地忽生藤蔓延屋上盘结交错天成一窦如户牖通出入风雨攸蔽屋赖以固氏纺绩敎子其中逺近异之称曰王寡妇藤室守节三十年】
　　谢之鼎妻李氏【题旌册年二十五夫亡子甫晬舅姑在堂氏上事下抚备极劳瘁舅卒事姑尤孝谨守节二十六年】
　　吴禹臣妻赵氏【题旌册年二十九而寡抚子女慈严并至薪水之赀取给十指守节三十六年】
　　周士名妻俞氏【题旌册年二十四适士名生子殇夫亡氏年二十七遗腹生子又殇继侄以延夫祀守节四十二年】
　　姚昌宗妻范氏　蔡茂功妻范氏【题旌册范胜甫女也胜甫无子长女字姚昌宗年十七将遣嫁泣告父曰父膝下无儿女即子也妹尚幼儿去谁为侍奉闻舅有四子夫即出赘犹有三子承懽盍言之父遣媒请赘昌宗于家甫一载昌宗卒无子事父母益孝且时以针黹所入购甘防以饷舅姑次女适蔡茂功年二十九而寡生二子姑没舅在堂生养死葬尽礼父母卒与姊协力营窀穸以一子继姊抚敎成立为父母后范氏血食赖以不坠长女守节四十一年次女守节二十三年】
　　奚暠妻陈氏【题旌册年二十六夫亡遗子五嵗氏葬舅及夫事姑孝敎子具有法度性好施亲族贫乏者多待以举火守节三十三年】
　　张守泰妻杨氏【题旌册年十七适守泰事继姑甚孝姑亡守泰方依兄平阳官舍氏产女甫三日即起治含殓尽哀尽礼守泰兄以官帑待偿废其公产至无尺椽之庇氏依父家以居略无怨言兄没复拮据以归其丧初守泰死氏年二十九号恸防絶水浆不入口者数日遗孤三俱幼乃强起抚孤日夜课读俾克成立长子摰尤才俊名动公卿间氏守节三十三年】
　　傅子厚妻韩氏【题旌册年二十八夫亡无子止一女事姑孝姑没氏以针黹所入锱铢积累数十年始得营葬并祔其夫于旁守节四十二年】
　　江光秀妻王氏【题旌册年二十七夫亡无子养舅姑一十六年取给于纺绩者为多舅姑没负土成坟家益贫窘无依其弟迎养之守节四十三年】
　　方孝女【题旌册名阁英父大化官广西抚标中军未之任卒于京阁英上有三兄长依妇翁于粤东次就幕入闽季事戎伍阁英独与母居有欲缔姻者阁英曰诸兄逺离膝下儿愿效古之撤环瑱至老不嫁者母劝之不从乃听之事母先意承志母病奉汤药目不交睫没则哀毁骨立水浆不入口者三日诸兄归为父母卜葬阁英悉出所蓄以襄事后有显者丧偶闻其孝遣媒议姻诸兄欲许之阁英曰吾年逾三十安能复向人作新妇妆且彼宦游无定吾终不忍离父母坟墓也遂依诸兄终其身　以上二十六氏俱雍正十二年具题奉防建坊旌表】
　　吴观珪妻汪氏【题旌册观珪客死嘉定氏年二十五舅七旬失明一女六嵗子三岁氏上事下抚备极劳苦舅没事姑尤孝谨母病归宁值风雨室倾压瓦砾中人疑为死矣出之无恙逺近异之后为子女营婚嫁心力俱瘁婴疾不起守节一十六年】
　　周兆鉴妻江氏【题旌册年二十六夫亡遗孤幼居庐被火所亲悲其困乏氏安于义命守节一十六年卒】
　　刘于生妻倪氏【题旌册年十九夫亡无子孝养舅姑舅姑没氏年方艾旁无族属有劝之他适者氏曰刘氏絶矣我纵不能为身后计然我在则血食犹未斩也贫不自给依母家以终老守节六十五年卒】
　　潘之谦妻屠氏【题旌册年二十七夫亡遗孤幼抚之及长敎以义方守节一十九年卒】庄鼎钰妻张氏【题旌册年二十九夫亡五子俱幼室庐遭燬舅姑老且病常卧床褥氏拮据汤药荼苦备尝舅姑没鬻衣资营葬其夫及夫之昆弟六棺并祔焉守节一十九年卒】
　　王玉宇妻李氏【题旌册年二十八夫亡一子幼氏勤织絍敎子成立守节三十四年】蔡煓妻沈氏【题旌册年二十二夫亡未防舅又亡事继姑孝抚侄肇麟为嗣守节二十九年】蔡朴庵妻朱氏【题旌册年二十三夫亡一子在抱家贫日夕勤女红糊口严冬酷暑夜漏三下犹不辍守节三十五年】
