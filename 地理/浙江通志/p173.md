<!-- { "loadSidebar": true } -->
　　白楼亭　水经注重山上有白楼亭亭本在山下县令殷朗移置今处【太平寰宇记江夏太守宋辅于山南白楼亭立学敎授又沛国桓俨避地至防稽闻陈业贤候之不见留书系白楼亭柱而别名胜志常禧门外有白楼亭今地名白楼堰防稽记云亭在山阴临流映壑】
　　柯亭　太平寰宇记千秋亭一名柯亭蔡邕宿此亭仰观椽竹知有竒响因取为笛一名高迁亭【于越新编按旧志以柯桥寺为亭基】
　　兰亭　水经注浙江东与兰谿合湖南有天柱山湖口有亭号曰兰亭亦曰兰上里太守王羲之谢安兄弟数往造焉太守王廙之移亭在水中晋司空何无忌之临郡也起亭于山椒极高尽眺矣亭宇虽壊基陛尚存太平寰宇记在山阴县西南二十七里舆地志云山阴郭西有兰渚渚有兰亭王羲之所谓曲水之胜境【王羲之兰亭集序永和九年岁在癸丑暮春之初防于防稽山阴之兰亭修禊事也羣贤毕至少长咸集此地有崇山峻岭茂林修竹又有清流激湍映带左右引以为流觞曲水列坐其次虽无丝竹管弦之盛一觞一咏亦足以畅叙幽情是日也天朗气清惠风和畅仰观宇宙之大俯察品之盛所以游目骋怀足以极视聼之娱信可乐也夫人之相与俯仰一世或取诸懐抱晤言一室之内或因寄所托放浪形骸之外虽趣舍万殊静躁不同当其欣于所遇暂得于已快然自足不知老之将至及其所之既倦情随事迁感慨系之矣向之所欣俯仰之间以为陈迹犹不能不以之兴懐况修短随化终期于尽古人云死生亦大矣岂不痛哉每览昔人兴感之由若合一契未甞不临文嗟悼不能喻之于懐固知一死生为虚诞齐彭殇为妄作后之视今亦犹今之视昔悲夫故列叙时人録其所述虽世殊事异所以兴懐其致一也后之览者亦将有感于斯文王羲之兰亭集诗二首代谢鳞次忽焉以周欣此暮春和气载柔咏彼舞雩异世同流乃齐契散懐一丘仰视碧天际俯瞰渌水濵寥閴无涯观寓目理自陈大矣造化工万殊莫不均羣籁虽参差适我无非亲谢安诗二首伊昔先子有懐春游契兹言执寄傲林丘森森连领茫茫原畴逈霄雾凝泉散流相与欣佳节率尔同褰裳薄云罗景物微风翼轻航醇醪陶丹府兀若游羲唐万殊混一理安复觉彭殇谢万诗二首肆眺崇阿寓目高林青萝翳岫修竹冠岑谷流清响条鼓鸣音元蕚吐润霏雾成阴司防卷阴旗句芒舒阳旌灵液被九区光风扇鲜荣碧林辉翠蕚红葩擢新茎翔禽抚翰游腾鳞跃清泠孙统诗二首茫茫大造万化齐轨罔悟云同竞异标防平勃运谋黄绮隠几凡我仰希期山期水地主观山水仰寻幽人踪回沼激中逵疎竹间修桐因流转轻觞泠风飘落松时禽吟长涧万籁吹连峯孙绰诗二首春咏登台亦有临流怀彼伐木宿此良俦修竹荫沼旋濑萦丘穿池激湍连滥觞舟流风拂枉渚停云荫九皋莺语吟修竹游鳞戏澜涛笔落云藻微言剖纎毫时珍岂不甘忘味在闻韶孙嗣诗望岩懐逸许临流想竒庄谁云真风絶千载挹余芳郗芸诗温风起东谷和气振柔条端坐兴远想薄言游近郊庾友诗驰心域表寥寥远迈理感则一防然斯会庾蕴诗仰想虚舟说俯叹世上賔朝荣虽云乐夕毙理自因曹茂之诗时来谁不怀寄散山林间尚想方外賔迢迢有余闲华茂诗林荣其郁浪激其隈泛泛轻觞载欣载懐桓伟诗至人虽无懐应物贵有尚宣尼遨沂津萧然心神王数子各言志曽生发清唱今我欣斯逰愠情亦蹔畅袁峤之诗二首人亦有言得意则欢佳賔既臻相与游盘微音迭咏馥焉若兰茍齐一致遐想揭竿肆眺华林茂俯仰晴川涣激水流芳醪豁尔累心散遐想逸民轨遗音良可玩古人咏舞雩今也同斯叹王元之诗松竹挺岩崖幽涧激清流消散肆情志酣畅豁滞幽王凝之诗二首庄浪濠津巢步颍湄防心真寄千载同归烟煴柔风扇熈怡和气淳驾言兴时游逍遥映通津王肃之诗二首在昔暇日味存林岭今我斯游神怡心静嘉会欣时游豁尔畅心神吟咏曲水濑渌波转素鳞王徽之诗二首散懐山水萧然忘羁秀薄粲頴疎松笼崖游羽扇霄鳞跃清池归目寄欢心防二竒先师有防藏安用羁世罗未若保冲真齐契箕山阿王涣之诗去来悠悠子披褐良足钦超迹修独往真契齐古今王彬之诗二首丹崖竦立葩藻映林渌水波载浮载沉鲜葩映林薄游鳞戏清渠临川欣投钓得意岂在鱼王蕴之诗散豁情志畅尘缨忽已捐仰咏挹余芳怡情味重渊王丰之诗肆盼岩岫临泉濯趾感兴鱼鸟安居幽跱魏滂诗三春陶和气万物齐一欢明后欣时丰驾言映清澜亹亹德音畅萧萧遗世难望岩媿脱屣临川谢掲竿虞说诗神散宇宙内形浪濠梁津寄畅须臾欢尚想味古人谢绎诗纵畅任所适回波萦游鳞千载同一朝沐浴陶清尘徐丰之诗二首俯挥素波仰掇芳兰尚想嘉客希风永叹清响拟丝竹班荆对绮疏零觞飞曲津欢然朱顔舒曹华诗愿与达人游解结遨濠梁狂吟任所适浪流无何乡孙绰后序古人以水喻性有防哉非以渟之则清淆之则浊邪故振辔于朝市则充屈之心生闲步于林野则寥落之意兴仰瞻羲唐邈然远矣近咏台阁顾探増懐聊于瞹昧之中期乎莹拂之道暮春之始褉于南涧之濵高岭千寻长湖万顷乃借芳草鉴清流览卉物观鱼鸟具同荣资生咸畅于是和以醇醪齐以达观快然兀矣焉复觉鹏鷃之二物哉耀灵纵辔急景西迈乐与时去悲亦系之往复推移新故相换今日之迹明复陈矣原诗人之致兴谅歌咏之有由文多不载大畧如此所赋诗亦裁而缀之如前四言五言焉西溪丛语兰亭之会自右军太傅而次四十二人至唐大厯中朱廸吕谓吴均等三十七人经兰亭故地聨句有赏是文辞会欢同癸丑年之句】
　　国朝康熙三十四年
　　圣祖仁皇帝命刑部员外郎宋骏业督工重建
　　御书兰亭序刻石立亭上
　　适南亭　于越新编在山阴县梅山顶宋熙宁中郡守程师孟创【陆佃梅山适南亭记会稽山川之秀甲于东南自晋以来高旷宏放之士多在于此然山川之胜尚有郁而未发者熈宁十年给事中程公出守是邦有以梅山之胜告公盖其地昔梅子真之所居也因至其上望之峯峦如列间见层出烟海相值已而于山之高层筑亭名曰适南取庄周大鹏图南之义暇日领賔饮而赏之恍若登蓬莱之上可谓竒矣】
　　鉴湖一曲亭　治绍兴府志会稽贺监宅后为天长观宋守史浩建亭【嘉泰会稽志一曲亭前竞渡不减西园】
　　镜湖南亭　元微之有宴镜湖南亭诗
　　皇甫山亭　嘉泰会稽志孟东野赋皇甫秀才山亭诗云晴湖泻峯镜翠浪开萍藓唐人多依镜湖以为胜
　　袁秀才林亭　嘉泰会稽志在镜湖中与方干别墅相近【方干题越州袁秀才林亭诗清邃林亭指画开幽岩别派象天台坐牵蕉叶题诗句醉触藤花落酒杯白鸟不归山里去红鳞多自镜中来终年此地为吟侣早起寻君薄暮回】
　　览胜亭　万厯绍兴府志在柯山上览全湖之胜【黄猷吉柯山记亭前则万峯罗拱其下则重渊澄浸此于吾越当称絶胜而方册不载也张倬柯山览胜亭懐古诗维舟鉴湖曲湖水照层巘蒲稗相因依鹜鳬戏平逺白云天际来松壑怒涛卷一解尘垢婴扪陟忘足茧昔贤有遗事亭子久芜藓丛桂烟未消疎篁露犹尚余粉壁书俯仰若在眼富贵齐嵩岳愚哲信有辨凄迷谪仙庄恻怆羊公岘抚景情郁纡寄言聊自遣尚想化鹤来乘流弄清浅】
　　息柯亭　山阴县志在塔山东麓上有千峯阁临池亭　戴表元临池亭记右军祠塾之别筑也正永和修禊处筑亭者为东楚汤君垕
　　怀贺亭　宝庆会稽续志在鉴湖一曲史丞相建曲水亭　吕祖谦入越録天章寺葢王羲之之兰亭由右军书堂百余步至曲水亭云是羲之鹅池墨池曲水蜿蜒若蚓必非流觞之旧岁久失其处耳
　　犬亭　万厯会稽县志在犬亭山越王畜犬猎白鹿以献吴故曰犬山为犬亭
　　阳春亭　越絶书山阴故水道出东郭从郡阳春亭去县五十里
　　王子敬山亭　嘉泰会稽志在云门唐永淳二年春王勃修禊于此【王勃修禊云门献之山亭序观夫天下四海以宇宙为城池人生百年用林泉为窟宅虽朝野殊致出处异途莫不拥冠葢于烟霞披薜萝于山水况乎山阴旧地王逸少之池亭永兴新郊许元度之风月琴堂寥落犹停隠遁之賔酿渚荒凉尚有适逢之客仙舟荡漾若海山之槎来羽葢防差似辽东之鹤起或昻昻骋骥或泛泛飞鳬俱安名利之塲各得逍遥之地而上属无为之化下栖元邈之风永淳二年暮春三月修禊事于献之山亭也迟迟风景出没媚于郊原片片仙云远近生于林薄杂花将发非止桃溪迟鸟乱飞有余鸎谷王孙春草处处皆青仲统芳园家家并翠于是携防酒列芳筵先祓禊于长洲却申文而促席良谈吐玉长江与斜溪争流清歌绕梁白云将红尘并落他郷易感每凄恨于兹辰羁客何情更欢娱于此日加以今之视昔已非昔日之欢后之视今岂复今时之会人之情也能不感乎宜题姓氏以倾懐抱使夫会稽竹箭则推我于东南昆阜琳琅亦归予于西北】
　　溪山竒丽亭　绍兴府志在府城东五云桥跨溪好泉亭　舆地纪胜在会稽雍熙寺陆少师佃所题窆石亭　万厯会稽县志在禹庙之左
　　思古亭　嘉泰会稽志会稽山永兴公祠之侧有茗隖淘沙径思古亭遗址【万厯会稽县志在南镇祠侧】
　　越山亭　刘基有越山亭晓望诗
　　分翠亭　涵虚亭　治绍兴府志在萧山县萧然山上靖康元年令曾喜作
　　望云亭　心逺亭　适意亭　万厯萧山县志并宋乾道间邑人徐性建
　　取石亭　万厯萧山县志梁会稽丞江革在官不纳赠遗及还所乘舟轻易荡乃取西陵岸石实之后人构亭于江岸因名
　　一钱亭　两浙盐法志钱清镇有刘太守祠祀汉刘宠临江有一钱亭
　　丽句亭　名胜志唐诗人秦系所居在萧山县之秦君里【戴叔伦题秦隐君丽句亭诗北人归欲尽独自住萧山闭戸不曾出诗名满世间】
　　会景亭　治绍兴府志在萧山县广慈院后有范希文叶道卿元厚之沈存中题咏
　　临川亭　嘉泰会稽志在萧山县
　　吴越两山亭　名胜志萧山北干山其巅曰玉顶峯有吴越两山亭治绍兴府志宋景徳四年令杜守一建题曰知稼亭元令尹性修之改今名万厯萧山县志今为四望台【贝琼吴越两山亭记萧山尹侯本中筑亭于北干山巅题曰吴越两山亭葢岸江之山凡属于吴者飞舞阑楯之外岸海之山凡属于越者环绕窗户之间攅峯叠嶂或起而伏不可具状攷之纪载越之始封北至御儿则钱塘亦越也吴胜越而取之然吴卒为越禽越卒为楚禽皆不能有其地今侯之登此亭也岂将览两山以寓怀古之思而已耶其亦观山之不迁也思固其守思崇其业思漙其泽于民其庶几乎萨天锡吴越两山亭诗干山孤亭据磐石老我凭高兴无极长松防天凝黛色空翠满山如雨滴长江中断海门辟两岸逺峰排剑防或蟠卧龙形或鼓丹鳯翼仙乘缥缈东海东徐福楼船竟何益采药人已陈鞭玉土有赤四海混一车书同形胜何湏限南北吁嗟霸业今谁在吴山越山长不改】
　　芝亭　治绍兴府志诸暨芝山坊唐令郭宻之作龟山亭　绍兴府志在诸暨县放生湖郭宻之建浣溪亭　于越新编在诸暨县浣溪【黄溍浣溪亭诗巧笑回头异态生明珠论斗比犹轻山围故堞青萝色水涌寒滩白苎声十万甲兵宁畏敌寻常花草特倾城归来便作兴亾鉴乞与陶朱一舸行】
