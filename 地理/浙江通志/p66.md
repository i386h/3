<!-- { "loadSidebar": true } -->
　　葢竹山　赤城志在县南三十里按舆图志云一名竹叶山中有洞名长耀寳光之天周回八十里洞渊集所谓第十九洞天也云笈七籖云仙人商邱子治之道藏洞天记及名山记皆云葢竹山福地观坛各一所有竹如葢故以为名明一统志抱朴子言此山可合神丹汉末有陈仲林辈四人得道于此上有香炉天门二峯最为游览之胜【林一龙游葢竹洞记初从浣纱溪入登垅见大海海门诸山行十余里乃至岩谷散峙或如列屋或如树碑或如厦屋或如城壁最外一大石侧下有穴斜入多蝙蝠汤君达作记号为寳光长耀洞天引司马子微説为仙人商邱子所治其事甚异唐仲友游葢竹山诗篮舆东出雨初收众山卷雾奔苍虬麦田幪幪连千畴去年见种今有秋农家椀大即快活使君不去能无羞春光欲尽谁挽留千林薿薿新緑柔桐花逺近澹无思自开自落长悠悠洞天为我开霁色使君蜡屐穷防捜天门发秀万马下水口离立羣峯稠瀑泉对面泻絶壁寳劒却倚丹鳯楼溪声喷薄雷震动石色古怪神剜锼洞天呀唅风飕飕香炉峯下蛟龙湫中岑特秀小为贵左右旌节森戈矛防年秘奥一日睹谈指示君知不精庐但欲占胜处専事栋宇非良谋飞廊跨水纳佳气突兀堂殿居上头轩窓髙下有竒致洗涤肺腑明双眸我将于此栖羽流鳯笙鹤驾应来防丹成一举凌九州下视浊世如浮沤灵祠欵谒路阻修层岩倾涧防且幽经营轮奂亦未就挥金尔助何须求晚云漠漠鸣雨鸠仆痡泥滑我欲休虹桥列炬趣归骑城鼔已报初更筹追扳别乗聊复尔乗兴何如王子猷习池不为倒载去儿童不用拍手拦街讴】
　　牛极山　临海县志在县西北一十里上有平坡数十亩可逺眺
　　靖江山　明一统志在县东七里上有塔俗名白塔山旧传辛景休破孙恩于此
　　少两山　台州府志在县东九里旧传筑城时较其土稍轻故名
　　东掖山　赤城志在县东北四十五里以其居天台左掖故名上旧有隔尘寺
　　赤山　舆地纪胜在县东南一百三十里絶顶有古塔塔之下有石函盛小铜塔内有银壶盛舍利旧传梁王萧詧所施
　　白鹤山　嘉靖浙江通志在县东南二十里太平御览昔有白鹤飞入防稽雷门鼓中击之声振洛阳故名太平寰宇记山上有深湖中有盘石山前有石鼓晏公类要临海记云山中有隠泉悬溜逺望如倒挂白鹤名挂鹤泉
　　白岩山　台州府志在县西十二里旧名白马唐天寳六年改今名
　　真隠山　太平寰宇记在县西南四十里高一万六千丈周三百里与仙居韦羗山接本名栝苍又名天鼻王方平居昆仑往来罗浮栝苍山即此唐天寳中改今名【神仙传山上石壁有蝌蚪字高不可识宋元嘉中遣名尽图于团扇焉】
　　许孝山　临海县志在县西北七十里名胜志旧传有许姓者居丧至孝每恸则羣鸟悲鸣因以名山
　　龙符山　临海县志在县东一百七十里赤城志舆地志云章安县东五十里海际有覆釜山临海记及寰宇记云东海有山形如覆釜吴越春秋云吾得覆釜书除天下之灾而刘世轨记云夏帝登此山得龙符之瑞唐天寳六年改今名山有巨迹相传夸父逐日所践云
　　临海山　赤城志在县东北二百四十里接海本牛头山以石似故名唐天寳六年改今名
　　秀丽山　赤城志在县东二百里海中旧名芙容临海记云州东北七十里海中有芙容山僧智顗传云出海望芙容山竦若红莲之始开葢指此也唐天寳六年改今名
　　石塘山　明一统志在府城西三十里上有石峡飞瀑注塘中水底有石柱日朗即见俗呼龙盘石
　　石新妇山　赤城志在县东北七十里东濒海太平寰宇记山旁有竒石如妇人状宋文帝常遣画工摸写山状时人盛图于白团扇
　　宜山　明一统志在府城西六十里其巅平衍良畴可十顷有潭瀑沾溉旱不能灾
　　岐山　临海县志在县东南六十里
　　石鼓山　赤城志在县东一百五里临海记黄石村山上有石似鼔兵兴则鸣
　　玉岘山　太平寰宇记在县东一百七里旧名黄石山一名黄石岙相传黄石公居此天寳六年更今名山泄水九层沿厓注落如白练
　　上足山　赤城志在县西南一十一里一名戱龙西接真隠山南连永嘉西南连栝苍有石井龙湫岩上有瀑布高十余丈嵗旱必祷焉
　　海门山　明一统志在县东南一百二十六里相对如阙在海北岸东枕海
　　金鳌山　明一统志在县东南百里章安镇东有小洞相传昔人舣舟夜见一物起波间光采注射迫视乃一巨鳌金色故以为名【辍耕録山枕海属临海县章安镇宋高宗在潜邸日泰州徐神翁献诗曰牡蛎滩头一艇横夕阳西去待潮生与君不负登临约同上金鳌背上行及南渡建炎庚戌正月三日帝航海次章安镇落帆福济寺前候潮见此诗在寺壁间题墨若新方信其为异人也】
　　白山　舆地纪胜在县东南二百五十里按临海记云白山望之如雪其上有湖旧传金鹅于此集焉
　　合旗山　舆地纪胜在县东一百三十里旧传僧灌顶居摄静寺防有海寇至顶讲经自若冦见旌旗耀日有神皆丈余惧而遁因以名山
　　东刋山　台州府志在县东七十里东南接黄岩因禹随山刋木故名
　　将军山【一名天柱山】　赤城志在东刋山南烈女冯光奴死节处旁有峯蜿蜒如蛇一名蛇山
　　天门山　赤城志在县西六十里高数千仭
　　望海尖山　台州府志在县东北四里后岭上甚高耸宜逺眺土人多以为田麦时翠浪翻浮最为可爱
　　青珠山　舆地纪胜在临海县
　　仙石山　临海县志在县东北二十里太平寰宇记山有石歩廊触石云起崇朝必雨即王方平所游之地
　　日山　赤城志在县西五里以其面东朝日视诸峰独高故名
　　常风山　嘉靖浙江通志在县西五十里有石穴风常自中出故名
　　古塘门山　临海县志在县南二十里两峰对峙中空十余丈旧传海门在焉
　　新罗山　赤城志在县西三十里与八叠山相望灯坛山　太平寰宇记在县西六十里旧图经云山有石坛每隂雨有火望之如灯故名
　　鸿鹤山　临海县志山有二一在县西七十里一在县西北六十五里
　　九盘山　赤城志在县东南七十五里以其路萦回九转故名絶顶可眺大海
　　亭山　舆地纪胜在县南一百里其地有寨由郡泛舟入黄岩者候潮于此
　　翠环山　台州府志在县东南一百三十里峰峦冋合有若环翠故名
　　高相山　赤城志在县东北一百三十五里一穴无际防稽图经云与海通
　　高丽头山　赤城志在县东南二百八十里海中自此山下分路入髙丽国其峰突立宛如人首故名
　　清潭山　台州府志在县西二十五里夷坚志旧有陂广十余里淳熙间大水推一山纳陂中山之大小正与陂等林木宛然
　　芳溪山　临海县志在县西三十五里深窅可百里通仙居黄岩有水源深逺溉田甚多
　　葛溪山　台州府志在县西三十五里俗称葛仙翁炼丹处有石如药碾状有礼斗坛坛上有湫颇深窅雾雨昼防有龙宅焉
　　三山　台川府志在县东七十里有三岩耸异贺氏世居此唐贺瑄与二姊殉父赴水后显灵建庙于此
　　崛门山　太平御览在县东一百五十里山腹有孔上达于顶其中有声即大风水涌主兵吴将平孔内有声逺达十里
　　大雄山　临海县志在县东二百一十一里
　　头扣山　台州府志在县东北二百一十一里西有屿
　　鵞鼻山　旧浙江通志在县东一百五十里状如鵞鼻吸水
　　石佛山　旧浙江通志在县东南一百七十里以状名
　　峧巉山【在县东南一百八十里】苍郭山【在县东北二百一十一里其西有苍郭村】小门山大门山【在县东南一百里】夀昌山【在县东一百五十里】莆门山【在县东南一百五十七里】东麂山【在县东一百五十七里】西麂山【在县东一百六十里】主山【在县东南一百七十里】麂头山【在县东南一百八十里】虎头山【在县东北二百六里】泽青山【在县南二百二十里】柽澳山【在县东北二百八十里】伯达山【在县东北二百八十里】屿山【在县东北二百八十里】泽山【在县东北二百八十里】　旧浙江通志以上俱海中山
　　云峰　台州府志在县西南十九里峰极髙耸外望诸山宛若聚米乡邑江湖举在目前
　　玊峰　临海县志在县西北七十里俗名白石尖又名大石乡势凌霄汉
　　圣岩　台州府志在县南二十里钱柱山号险絶旧传有神跃马于此故名至今有马蹄痕又名马蹄岩
　　桐岩　台州府志在县东五十里接寜海县界仙岩　临海县志在县东一百二十里高广数百仞中有石窍广四亩名百花洞
　　黄礁岩　台州府志在县东一百七里南临江东西北俱平川穴出一岩方圆四十余丈高十丈余无土树歴年不凋
　　新罗屿　临海县志在县东南三十里昔有新罗贾人舟于此
　　竹屿　台州府志在县东一百四十六里海中马屿　台州府志在县东一百七十里
　　新岭　临海县志在县南三十五里自大左屿至岭脊分临海黄岩界
　　蔡岭　台州府志在县东八里
　　飞霞石　舆地纪胜在葢竹山旧传仙人上升于此石累三层牧防戱其上以手转之不坠
　　常风洞　赤城志在县西四十里中极幽防旧有石防防之宣和中常驻兵于此
　　招贤洞　赤城志在县西六十里以寺名宣和冦难以其地险遣将据守
　　临海江【一名双江】　元和郡县志二水合成一是始丰溪一是乐安溪至州城西北十三里合台州府志县东二十里受诸溪之水诸山抱之不能东与海接故西南流经枧桥开石新桥诸村过少两山与灵江合实郡治东襟界水也
　　灵江　台州府志在府城外西北自三江滙流抱城而东旧志称中有一名陈婆坳水极清巨潮澎湃不为动旧以此水酿酒宋嘉定中台州有灵江风月之名延庆院记曰济灵江而西唐任翻诗曰灵江江上巾峰寺是江之得名久矣
　　三江　嘉靖浙江通志在县西十里其源有二一自天台闗岭一自仙居永安二溪至此合为灵江故曰三江潮汐至此而止故其流溪清而江浊
　　椒江　台州府志在县东南一百二十里合灵江永寜江同流出海实受临黄天仙四邑之水江面寛二十余里南则海门卫北则前所两城对峙为台区要隘皆明初汤和建筑
　　东湖　赤城志在崇和门外三十歩初为船塲水军营熙寜四年钱守暄始开为湖凡一万六千歩【曽宏父题东湖诗三年领客醉东湖欲去犹携竹里防谁解挽留狂太守风湖十顷翠相扶】
　　虎溪临海县志在县东六十五里源出东掖山南五里合流中沙溪旧传宋献穆公主有目眚僧法腴洗以咒水而愈奏置十八贤座仿庐山逺公故以为名其泉曰大悲泉
　　芳溪　台州府志在县西三十里流出栝苍山【详见水利】百歩溪　明一统志在县西北六十里前后二滩石险湍激俗名大小恶溪唐孟浩然诗欲寻华顶去不惮恶溪名是也台州府志宋乾道中邑令陈居安修治水稍平明治二年郡守马岱防凿别道七百余丈害未尽去后邑人蔡潮募工重修舟始无患因易其名为大善滩【互见水利】
　　玉泉　临海县志在县东北白云山下以水色而名【黄朴玉泉诗水性能方圆泉色常珪璧云山静有辉琼液来无迹泉上修禅人曹溪分一滴鉴止更澄源纷纷万縁息】
