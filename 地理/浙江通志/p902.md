<!-- { "loadSidebar": true } -->
　　司马温公祠　治绍兴府志在山隂县北三里公四世孙吏部侍郎开国伯伋扈髙宗南渡遂家于山隂立祠奉祀嵗乆頽废明景防间伋九世孙廷芳奏行有司重修
　　国朝康熈五十四年知府俞卿修
　　尹和靖先生祠　万歴绍兴府志在舍子桥下古小学内嘉靖间知府洪珠改建有司春秋祭
　　刘公祠　绍兴府志在杏花寺侧知县唐时举建以祠五忠刘公者按宋史刘颌諡忠简孙纯諡忠烈从孙韐諡忠显韐子子羽諡忠定子羽子珙諡忠肃当方寇之乱韐守会稽有捍御功旧有祠而屺其后裔有为山隂幕者因家于越乃合五忠祠祀之有司春秋祭
　　愍孝祠　嘉泰会稽志在府东北孝子蔡定父以事逮狱年七十当赎吏持不可定祈哀太守愿以身代不报因趋府桥下自湛而死太守翟汝文闻之亟命出其父且给轊以葬定后七年太守王绹始克请于朝赐庙额曰愍孝【王十朋蔡孝子诗我昔甞读黄绢碑长叹越国无男儿孰知种山山下水千载有此一奇鸣呼哀哉蔡孝子风烈逺过覊与恢乃翁白首困缧絏半年不脱皃心悲请身荷械代父罪或甘黥湼居军麾况遇军兴击卒叛身先矢石死不辞当时非无贤太守孝子抱志终不施人间无路可赴愬投命河泊祈天知自为铭志及讼牒欲诉以魂赎以尸情哀意切语不怨孝与忠厚俱天资临河更效结缨死颠沛于礼曾无父脱累囚予愿毕身在九泉甘若饴名闻九重获旌表两楹破屋河之湄未闻设诔有度尚絶好更欠邯郸词我来赞幕钦孝烈顾瞻庙貌成吁嘻他年太史作佳传愿从纸尾书吾诗】
　　旌忠庙　于越新编在府东南五里宋太守傅崧卿建祀卫士唐琦【傅详忠臣】万厯会稽县志后帅陈汝再请诏赐额曰旌忠隆兴间帅吴芾增修之元至正十六年推官贡师防重修明天顺七年知府彭谊重修【戴冠旌忠祠诗唐琦一卫士初不闻声名思欲报主讐奋然竟捐生杀身虽易言几人能果行琦志不可夺口与心自盟事在义与否何计败与成金石或可革此心无变更死愿为厉鬼生愿为干城厉鬼杀逆贼干城捍宼兵取我舍生义愧彼偷生荣中有一腔血誓为吾君倾安知死庙食但求生结缨】
　　史魏公祠　万厯绍兴府志在戒珠寺前宋史浩守越奏免湖田粮民为祠额曰彰徳
　　吴孜祠　绍兴府志在府学内宋吴孜舍宅为学因祀之【王十朋吴孜祠诗右军宅化空王寺秘监家为羽士宫惟有先生旧池馆春风长在杏坛中】
　　朱文公祠　绍兴府志在府西南一里初嵇山书院有公像明万厯七年书院废十年知府萧良榦复之遂易额有司春秋祭
　　徐相公庙　万厯绍兴府志在会稽县学西【徐渭徐相公庙碑神姓徐名龙佛世凤阳人宋端平三年生当父官会稽学时尝从道上拾鸡卵腋之得白鸡以鬬莫有敌者父母憎其侠遂去家为县狱长未几改行读书归事其父母以孝闻殁而为神至动人主咸淳三年诏封神白衣顶圣入明人争奉之】
　　防义祠　于越新编旧在名宦祠侧嵗乆圯明嘉靖间知县张鉴改建于攒宫【文徴明双义祠记嘉靖二十六年丁未十月会稽双义祠成祀宋义士唐公珏林公徳赐也宋社既屋宋诸陵之在会稽者悉而平之奸僧杨琏真伽实倡率焉珠玉悉攫取而投骨榛莽极其憯慽二公先后以他骨窜易而瘗之植冬青以志顾正史不传杂出于纪事之书其言不皆同而皆有所徴要为不诬也县故有祠在名宦祠之左乆且敝南充张君鉴以甲辰进士来知县事谓二公所为得名直以陵寝之故陵旁故多隙地依陵植祠于事为宜嵗时有事六陵以次及公祠与陵相为终始亦庻几二公之志也】
　　显应庙　万厯绍兴府志在攒宫【季本显应庙记郭公讳绍以行称绍一生于元至元六年性质直有义气乡闾有急每以身先之不求其报家贫以樵为生毫发不茍取每至深山穷谷穿虎豹之羣而无恐怖及卒常依人言祸福歴歴皆有明徴乡人异之故水旱疾疫必致祷焉】
　　刘太守祠　万厯绍兴府志在府城隍庙西正徳三年郡人王埜辈建祀知府刘麟
　　王文成公祠　绍兴府志在府北二里许明嘉靖十六年御史周汝员建以祀王阳明守仁【薛应旂告阳明祠文嘉靖壬子春二月后学武进薛应旂视学绍兴谒阳明王先生祠见祠以新建伯题额因思先生之所以振起乎俗学着存乎人心者恐不专在是也属绍兴府知府梅守徳易以今额具香帛果醴为文以告之曰于乎先生豪杰之才圣贤之学辟世路之榛芜阐吾道之精一真有继往开来之徳不止勤事捍患之功旂等虽未及门窃幸私淑顷登先生之祠会先生及门之士议易今额直书曰阳明先生祠谨告】
　　国朝康熈二十九年知府李铎重修易今额
　　忠节祠　万厯绍兴府志在府城西南五里正徳时裕州同知郁采死流贼之难嘉靖中佥事蒋舜民知县刘昺即其墓立祠祀之
　　忠烈祠　绍兴府志在徴爱祠之左明嘉靖二十一年知府沈剏祀余姚孙忠烈燧兼祀其子都督堪尚宝卿墀南京礼部尚书陞
　　褒忠祠　山阴县志在光相坊新建伯祠之右明嘉靖三十四年绍兴府知事何常明山隂庠生金应余姚监生谢志望庠生胡梦雷御倭死于难事间于朝常明赠太仆寺丞应志望梦雷俱赠州同知立祠以祀之
　　沈公祠　万厯绍兴府志在嵇山里隆庆六年廵按御史谢廷杰建祀赠光禄寺少卿沈链有司春秋祭徐渭有记【详忠臣】
　　厐公祠　绍兴府志在府学西明万厯间郡人建祀廵按御史厐尚鹏
　　景贤祠　万厯绍兴府志在禹迹寺西万歴二年建祀长沙知府季本张元忭有记【传详儒林】
　　汤太守祠　绍兴府志在开元寺内祀知府汤绍恩【传详名宦】明万厯初建其生祠在三江闸口明嘉靖中建
　　国朝雍正三年六月浙江巡抚法海以绍恩创筑三江
　　闸有功绍郡题请封号
　　勅封宁江伯春秋致祭
　　六贤祠　在郡城南府学之东罗门侧
　　国朝康熈二十四年知府胡以涣建祀明季节义诸臣监察御史黄尊素户部尚书倪元璐左都御史刘宗周左副都御史施邦曜右庶子周鳯翔苏松巡抚祁彪佳
　　陆孝子祠　在丈五村
　　国朝康熈五十五年知府俞卿建祀孝子陆尚质【传详孝友】张文恭祠　旧浙江通志在山隂县右明万厯间建祀谕徳张元忭【传详儒林】
　　陶文简祠　绍兴府志在江桥右明天啓间建祀祭酒陶望龄【传详儒林】
　　双节祠　万厯会稽县志在贺家湖口江家园止水墩明治中里人建以祀范氏二女嘉靖间知县牛斗重新之【传详列女汤绍恩双节祠诗老夫和泪写新诗止水亭中双节奇万古纲常同一死寸心鐡石两无移鸾分镜影秋风冷鳯咽箫声夜月迟天地不穷情不尽迄今草木有余悲】
　　忠义节孝祠　山隂县二祠俱在上植坊会稽县二祠俱在朝东坊
　　国朝雍正四年知县周崇髙张我观奉文建
　　萧山县
　　先农坛　在县治东门外
　　国朝雍正五年知县门钰奉文建立坛宇并置耤田四
　　亩九分
　　社稷坛　万厯绍兴府志在县西二里
　　风云雷雨山川坛　绍兴府志在县东三里
　　邑厉坛　万厯绍兴府志在县北一里
　　城隍庙　治绍兴府志在县治南一百五十歩其神旧志称崇福侯盖误以府城隍旧额冠之也
　　宁济庙　绍兴府志在西兴镇浙江潮神也宋政和三年赐今额六年髙丽入贡而潮不应有司请祷潮即大至诏封顺应侯淳熈末髙宗灵驾来太守张杓躬视涨沙沿御舟入浦处尽防以红竹诘朝方集万夫迨潮落沙已荡尽水去所插之竹才尺许及虞祭毕沙复涨塞先是已加武济公于是又加忠应翊顺灵祐公庆元四年赐爵孚祐王有司以八月十五日祭
　　白龙王庙　绍兴府志在航坞山宋绍兴中建武佑庙　嘉泰会稽志在县北二里旧号北岭将军庙萧山县志又名厉将军庙【辍耕録至正丙申岁大旱方士陈希微祷雨于武佑庙累日俄降笔云吾秦人厉狄也与项羽起山隂虽功不竟而死然有徳于民其父老不忘我者俾血食于此世代云变湮我姓名故以相告至今人呼为厉将军庙刘基北岭将军庙碑余曁东北百里为萧山县其山曰北干之山其神甚灵能祛疫疠作云雨人有所祈必应尊其神曰北岭将军岁时祠焉宋徽宗时方腊反睦州自睦入杭具舟将渡江吏民大恐怖相率祷于神比防至即有风逆其舟且见甲士列岸上甚众乃止不敢渡防平知越州刘韐上其事于朝赐额曰武佑庙后封显应侯有元至正十二年主簿赵君诚至县元统甲戍春以俸钱作新庙予为之歌俾祀神焉】
　　刘太守祠　萧山县志在钱清镇北祀汉会稽太守刘宠【传详名宦】唐封灵应侯宋改灵助侯元至正间帅周绍祖重建明嘉靖三十六年令魏堂葺【王叔能刘太守祠诗刘宠清名举世传至今遗庙在江邉近来仕路多能者也学先生拣大钱沈环刘太守祠诗古庙小江边穹碑记一钱清名垂竹帛遗爱岂蒲鞭犬卧花村月人耕绿野烟千秋承血食谁复继前贤】
　　国朝康熈二十八年知府李铎属会稽县知县王风采
　　修之五十五年知府俞卿重修
　　张静安公庙　绍兴府志在县东北十里之长山神讳夏宋景祐中浙江塘坏神时为工部郎中受命防堤置捍江五指挥各率兵士四百人采石修塘随损随筑人赖以安郡人为之立祠朝廷嘉其功封宁江侯俗谓之长山庙
　　国朝雍正三年
　　勅封静安公春秋致祭
　　徳惠祠　萧山县志在湘湖明成化元年赐额祀宋邑令杨时后以邑人吏部尚书魏骥同祀【刘釪徳惠祠记宋大儒龟山杨文靖公政和间为萧山令多惠政而其大者水利焉盖民尝苦旱公相邑西南多山地势髙亢平旷乃筑堤延袤八十余里潴水曰湘湖利及九乡民感其惠立祠湖上曰杨长官祠又加图其像祀之岁乆祠癈景防初南京吏部尚书南斋先生家居谋诸县令得湖东百歩许废寺山麓以复其祠刘珝魏文靖公配享德惠祠记景防改元邑人魏文靖公致仕归里视杨公堤旧规隳废年乆设法筑塘髙广内增筑卧羊坡抵避湖中风浪栽栁于塘使其坚乆革除占湖为田七千三百一十八亩及江海无塘障卫民罹水旱劝率官民修筑复旧塘闸堰一十二处薨后遗言辞免营葬省银一千七百余两转济饥民槩县之民感公之惠合章上请立祠报祀下廷臣议曰公初由文学歴官中外归休林下恒以邑环江海多水患为忧以杨龟山湖提遗迹闸堰塘倡率修筑着水利切要以明之徳惠昭昭宜从所请列于杨时之右合祠祀之章上报可】
　　杨公祠　于越新编在县东二十里长山尾祀明守道杨一葵【钱象坤杨公祠记宪副杨公莅越以岁甲寅筑石塘横袤九十五丈又用钱氏法实石于竹笼倚叠为岸固以桩木袤一千三百一十丈复以余力濬河千一百余丈费金三千七百有奇越之水利东则汤公闸西则萧公堰而今则杨公塘可列为三公福之漳浦人壬辰进士】
　　施侯祠　绍兴府志在仓桥祀明知县施尧臣【详名宦】忠义节孝祠　忠义祠在县治学宫之东节孝祠在县治西门外
　　国朝雍正四年知县门钰奉文建
　　诸暨县
　　先农坛　在城东金鸡山下
　　国朝雍正五年知县黄道中奉文建立坛宇并置耤田
　　四亩九分
　　社稷坛　万厯绍兴府志在县北三里
　　风云雷雨山川坛　治绍兴府志在县南四里邑厉坛　绍兴府志在县北二里
