<!-- { "loadSidebar": true } -->
　　祝太和【金华人】　　　　　陈世杰【杭州人】
　　髙元隼【山隂人】　　　　　林霆【瑞安人】
　　冯彪【山隂人】　　　　　　孙泰【嘉兴人】
　　张正英【鄞人】　　　　　　尹武【衢州人】
　　张建【仁和人】　　　　　　王廷树【秀水人】
　　张文卓【萧山人】　　　　　方绂【金华人】
　　胡元龙【湖州人】　　　　　瞿万春【绍兴人】
　　周岳阳【萧山人】　　　　　沈麟标【长兴人】
　　方元忠【严州人】　　　　　周裳【归安人】
　　陈烈【西安人】　　　　　　李盛【温州人】
　　汤大龄【钱塘人】　　　　　朱英【义乌人】
　　管子才【黄岩人】　　　　　吴潮【萧山人】
　　方玺【淳安人】　　　　　　池彪【台州人】
　　陈元谦【乌程人】　　　　　潘煌【归安人】
　　叶正春【义乌人】　　　　　鲁昊铨【严州人】











　　浙江通志卷一百四十五
<史部,地理类,都会郡县之属,浙江通志>
　　钦定四库全书
　　浙江通志卷一百四十六
　　名宦
　　召棠郇雨具载风诗盖遗爱在民歴久而不能忘也两浙仕宦后先相望而树德建功光昭竹帛者正复指不胜屈凛遵
　　圣谕矢公矢慎逺稽近考不敢有善而失载尤不敢无美而滥登至前代有以浙人仕浙者其政绩具见人物门无庸复出志名宦
　　总辖
　　周
　　范蠡【史记越王句践世家蠡事越王句践苦身戮力与句践深谋二十余年灭吴报会稽之耻北渡兵于淮以临齐晋号令中国以尊周室句践以霸蠡称上将军还反国蠡以为大名之下难以久居乃乗舟浮海以行自号鸱夷子皮】
　　【谨按史记索隐注蠡字少伯楚宛三户人旧浙江通志作吴人非是】
　　计然【史记货殖越王句践困于会稽之上乃用计然计然曰知鬬则修备时用则知物二者形则万货之情可得而观已平粜齐物闗市不乏治国之道也论其有余不足则知贵贱贵上极则反贱贱下极则反贵贵出如粪土贱取如珠玉财币欲其行如流水修之十年国富厚赂战士赴矢石如渇得饮遂报强吴观兵中国注徐广曰计然葵邱濮上人姓辛氏字文子】
　　秦
　　王翦【史记本传平阳东乡人少好兵事秦始皇乘胜畧定荆地城邑因南征百越之君始皇二十六年尽并天下王氏功为多】
　　【谨按秦始皇本纪二十五年翦遂定荆江南地降越君置会稽郡于浙有平定功当入名宦后灌婴仿此】
　　汉
　　灌婴【汉书本传睢阳贩缯者也髙祖为汉王婴以御史大夫将车骑别追项籍渡江定吴会稽郡汉王即帝位剖符食颍隂二千五百戸諡懿侯】
　　魏相【汉书本传字弱翁济隂定陶人举贤良以对防髙第为茂陵令迁州刺史考按郡国守相多所贬退丙吉与相书曰朝廷已深知弱翁治行方且大用矣愿少慎事自重藏器于身相心善其言为霁威严居部二嵗征为谏大夫宣帝即位为丞相封髙平侯】
　　【谨按汉之州刺史及东汉初之扬州牧皆统辖浙郡者也如魏相鲍永诸人旧浙江通志皆失载今补録焉】
　　黄霸【汉书本传字次公淮阳阳夏人举贤良为州刺史三嵗宣帝下诏曰制诏御史其以贤良髙第州刺史霸为颍川太守霸以外寛内明得吏民心治为天下第一五凤三年代丙吉为丞相封建成侯自汉兴言治民吏以霸为首】
　　何武【汉书本传字君公蜀郡郫县人举贤良方正征对策拜为谏大夫迁州刺史所举奏二千石长吏必先露章服罪者为亏除免之而已不服极法奏之抵罪其余贤不肖敬之如一是以郡国各重其守相州中清平行部必先即学官见诸生试其诵论问以得失然后入舍出记问垦田顷亩五谷美恶已乃见二千石以为常为刺史五嵗入为丞相司直绥和元年为御史大夫更为大司空封汜乡侯】
　　鲍永【后汉书本传字君长上党屯留人光武即位迁州牧时南土尚多防暴永以吏人痍伤之后乃缓其衘辔示诛强横而镇抚其余百姓安之后为兖州牧】
　　张禹【后汉书本传字伯达赵国襄国人举孝亷建初中拜州刺史当过江行部中土民皆以江有子胥之神难于济涉禹将渡吏固请不聴厉言曰子胥如有灵知吾志在理察枉讼岂危我哉遂鼓楫而过厯行郡邑深幽之处莫不毕到亲録囚徒多所明举吏民希见使者民懐喜恱怨德美恶莫不自归焉入为大司农拜太尉】
　　冯绲【后汉书本传字鸿卿巴郡宕渠人举孝亷顺帝以绲持节督扬州诸郡军事与中郎将滕抚击破羣贼后为廷尉卒于官】
　　刘祐【后汉书本传字伯祖中山安国人举孝亷为州刺史时会稽太守梁旻大将军冀之从弟也祐举奏其罪旻坐征迁祐河东太守】
　　臧旻【后汉书臧洪洪广陵射阳人父旻有干事才熹平元年会稽妖贼许昭起兵句章自称大将军攻破城邑众以万数拜旻州刺史旻率丹阳太守陈夤击昭破之昭遂复更屯结大为人患旻等进兵连战三年破平之获昭父子斩首数千级】
　　三国吴
　　蒋钦【吴志本传字公奕九江夀春人孙防东渡拜别部司马迁西部都尉会稽冶贼吕合秦狼等为乱钦将兵讨击遂擒合狼五县平定徙讨越中郎将】
　　吕岱【吴志本传字定公广陵海陵人孙权召署録事出补余姚长召募精健得千余人会稽东冶五县贼吕合秦狼等为乱以岱为督军校尉与将军蒋钦等将兵讨之遂擒合狼五县平定拜昭信中郎将嘉禾四年庐陵贼李桓路合会稽东冶贼随春南海贼罗厉等一时并起权复召岱督刘纂唐咨等分部讨击春首降岱拜春偏将军使领其众】
　　晋
　　周筵【晋书周处传处义兴阳羡人子札札兄子筵卓荦有才干拜吴兴太守迁太子右卫率王敦作难加冠军将军都督会稽吴兴义兴晋陵东阳军事率水军三千人讨沈充未发闻其叔札开城纳敦愤咤慷慨形于辞色寻遇害】
　　王舒【晋书本传字处明琅琊临沂人丞相导之从弟成帝时授抚军将军会稽内史在郡二年而苏峻作逆假节都督行扬州刺史事庾冰奔舒舒率众俱渡浙江顾众顾飏等起义军以应舒吴兴太守虞潭率所领屯乌苞亭不敢进舒遣子允之以精鋭三千邀贼于武康破之时临海新安诸山县并应贼舒分兵讨之陶侃立行台上舒监浙江东五郡军事贼平以功封彭泽县侯卒赠车骑大将军仪同三司諡曰穆】
　　顾众【晋书本传字长始吴郡吴人成帝时为义兴太守苏峻反众还吴潜图义举时吴国内史庾冰奔于会稽峻以蔡谟代之前陵江将军张悊为峻收兵于吴众遣人喻悊悊从之众遣郎中徐机告谟谟檄众为本国督防会稽内史王舒吴兴内史虞潭并檄众为五郡大督防统诸义军潭遣将姚休为众前锋与贼战没众还守紫壁时贼党方鋭人咸劝众过浙江众曰不然今保固紫壁可得全钱唐以南五县若越他境便为寓军控引无所非长计也临平人范明亦谓众曰此地险要可以制冦不可委也众乃版明为叅军复进讨贼峻平论功封鄱阳县伯卒赠光禄大夫諡曰靖】
　　蔡谟【晋书本传字道明陈留考城人举秀才元帝辟为掾转叅军后为中书侍郎厯义兴太守迁侍中苏峻搆逆吴国内史庾冰出奔会稽乃以谟为吴国内史谟既至与张闿顾众顾飏等共起义兵迎冰还郡峻平复为侍中赐爵济阳男康帝即位代殷浩为州刺史卒赠侍中司空諡曰文穆】
　　何充【晋书本传字次道庐江灊人成帝时拜散骑常侍出为东阳太守除建威将军会稽内史在郡甚有德政荐征士虞喜防郡人谢奉魏顗等以为佐吏后去郡除丹阳尹建元初领州刺史】
　　王述【晋书本传字怀祖太原晋阳人少袭父爵出补临海太守迁建威将军会稽内史莅政清肃终日无事代殷浩为州刺史】
　　郄愔【晋书郄鉴传鍳髙平金乡人子愔字方囘为临海太守在郡复防颇称简黙简文帝辅政征为光禄大夫除太常深抱冲退乐补逺郡出为会稽内史桓温迁愔都督徐兖青幽州诸军事转会稽内史简文帝践阼加都督浙江军五郡军事以年老乞骸骨因居会稽征拜司空诏书优美敦奬慇懃固辞不起】
　　王荟【晋书王导传导子荟字敬文少厯清宦除吏部郎侍中吴国内史时年饥粟贵人多饿死荟以私米作饘粥以饲饿者所济活甚众徴拜尚书领中防军复为吴国内史转督浙江东五郡左将军会稽内史加散骑常侍按荟琅琊临沂人】
　　刘牢之【晋书本传字道坚彭城人孙恩陷会稽牢之遣将桓宝率师救三吴复遣子敬宣为寳后继率众东讨至吴与卫将军谢琰击贼屡胜径临浙江进拜前将军都督吴郡诸军事时谢琰屯乌程遣司马髙素助牢之牢之率众军济浙江恩惧逃于海牢之还镇恩复入会稽牢之进号镇北将军都督会稽五郡率众东征屯上虞分军戌诸县及恩死牢之威名转振】
　　南北朝
　　蔡兴宗【宋书本传世祖时为临海东阳太守迁会稽太守加都督会稽东阳新安永嘉临海五郡诸军事会稽多诸豪右又幸臣近习叅半宫省封畧山湖妨民害治兴宗皆以法绳之会土全实民物殷阜王公妃主邸舍相望大为民患子息滋长督责无穷兴宗悉启罢省乂陈原诸逋负解遣杂役并见从三吴旧有乡射礼久不复修兴宗行之礼仪甚整寻任荆州刺史封乐安县伯　按兴宗济阳考城人廓子】
　　萧子良【南史本传字云英武帝第二子宋升明三年为会稽太守都督五郡封闻喜公子良敦义爱古郡人朱百年有至行朱卒赐其妻米百斛蠲一人给其薪夏禹庙盛有祷祀子良曰禹泣辜表仁菲食旌约服玩果粽足以致诚使嵗献扇簟而已时有山隂人孔平诣子良讼嫂市米负钱不还子良叹曰昔髙文通与寡嫂讼田义异于此乃赐米钱以偿平武帝即位封竟陵郡王】
　　萧映【南史本传字宣光髙帝第三子仕宋位给事黄门侍郎南兖州刺史髙帝践阼改都督州刺史莅事聪敏府州曹局皆重足以奉禁令永明元年为侍中骠骑将军】
　　萧景【南史本传字子照梁武帝从父弟也仕齐为永寜令政为百城最永嘉太守范述曾居郡号称亷平雅服景为政乃榜郡门曰诸县有疑滞者可就永寜令决以疾去官永嘉人胡仲宣等千人诣阙表请景为郡武帝践阼封吴平县侯天监十五年诏景为安右将军监州置佐史在州尤称明断符教严整有田舍老姥诉得符还至县县吏未即发姥语曰萧监州符如火汝手何敢留之其为人所畏敬如此】
　　程灵洗【陈书本传字元涤新安海寜人以勇力闻梁末侯景据有新安湘西侯萧奔灵洗灵洗奉以主盟刘神茂自东阳建义灵洗与神茂相应元帝授持节通直散骑常侍都督新安郡诸军事景败进军建德擒贼帅率所部下扬州助王僧辩镇防迁吴兴太守陈绍防元年授信武将军封遂安县侯】
　　贺若弼【隋书本传字辅伯河阳雒阳人髙祖拜弼为吴州总管委以平陈之事开皇九年大举伐陈以弼为行军总管平陈后帝劳之曰克定三吴卿之功也加上柱国封宋国公】
