<!-- { "loadSidebar": true } -->
　　仓桥　万厯杭州府志仁和仓后【许应元仓桥记仁和仓去县治十五里仓后小河有跌马桥由小河出官河则四达诸乡诸乡民输租舟自大河入次桥下上河浒由仓大道数歩抵仓下成化间桥圯河淤塞香积浮图茭牧其中而大道为民姚氏屋更七十年转僦数主民租乃自关入行既回逺而关法日一再放舟鳞比不得入常后期嘉靖间关中桑蓁判杭谓国重漕而入赋淹速视河通塞桥不建旧道终废民病不已且阏者衡止数丈纵为弓三千疏而决之甚易乃与郡守李冕上议御史令县尹陈中视畚桥成道通民称便焉】
　　仁夀桥　万厯温州府志胡家坝北永乐九年重建横港桥　杭州府志永陈桥北明天顺间里人李致中重建
　　南马村桥　杭州府志青龙桥北明天顺四年里人李致良陆孟恭改建石桥
　　青云桥　成化杭州府志旧名豆腐桥里人大理寺卿夏时正登进士更今名成化二年里人夏孟儒重建
　　余庆桥　成化杭州府志旧名后丁桥成化十年里人夏孟儒重建更今名
　　上粟桥　嘉靖仁和县志正统初嵗饥里人夏诚出粟二十余斛赈济一方旌表其门是年更新此桥故以上粟名之
　　中兴永安桥　杭州府志上门西宋绍兴丁巳耆民陈徳诚等重建【冯檝重修中兴永安桥记府北十余里号北关镇商贾骈集物货辐萃公私出纳与城中相若车驰毂撃无间昼夜而河流阻乎其间旧有三石桥行者赖以获济其最大者曰永安建中靖国初僧舜钦募缘成之积有嵗年日就隳损经由不敢俯视虑其覆坠耆艾陈徳诚余庆施宗宥等及僧梵海结约募緑共成其事自绍兴丁巳仲秋鸠工聚材至次年戊午初春告成用钱四千余缗号曰中兴永安桥】
　　桐扣桥　仁和县志在临平山西山因张华取桐鱼扣石鼓而名桥亦以此名
　　桂芳桥　明一统志在府城东北六十里旧名茅桥宋里人徐宣与弟寅垓同太学生数十人伏阙上书攻贾似道后昆季皆第进士垓居榜首乡人荣之因更名桂芳
　　通济桥　杭州府志在塘栖镇一名碧天桥俗名长桥
　　星桥　王穉登客越志塘栖河濶百尺隔河人声不相闻星桥如白虹沉沉下饮波上
　　弥陀桥　万厯杭州府志在五行村北洪武九年重建
　　丰年长夀桥　成化杭州府志亭溪村东南洪武十三年重建
　　海寜县
　　清平桥　寜志备考在县南八歩与鼓楼相对旧名三思杭州府志又名平政明万厯己酉县令郭一轮改为板桥
　　胜安桥　嘉靖浙江通志旧名乌鹊桥在县治东寜志备考宋嘉泰四年重建一名升仙
　　行春桥　万厯杭州府志县西二百一十九歩下跨市河元大徳二年建
　　海昌桥　明一统志在县治东隋大业初建
　　醋坊桥　咸淳临安志在县西北海寜县志宋隆兴间建以醋库得名
　　安国寺桥　海寜县志在县西北三百五十八歩跨放生池元至正三年建
　　光华亭桥　寜志备考县北一里一百三十一歩跨二十五里塘河旧建亭三间于桥上明正徳年间火燬今止存桥【叶簵题光华亭诗画栋朱檐势翼然鼎新气象冠山川鵞黄杨柳浮春晓鸭緑苍波送客船轮奂不妨农事日风光好近麦秋天佐君治简有余暇杯酒从敎尽日传】
　　恵康桥　咸淳临安志在县东北海寜县志宋嘉泰四年建
　　傅家桥咸淳临安志在县西北海寜县志元至正三年建
　　状元坊桥　成化杭州府志宋张九成所居因名聚秀桥　海寜县志在宻家湾对水门由聚秀而北有倪家徐婆邬家板等桥
　　斜桥　成化杭州府志县东北二十里海寜县志明永乐五年重建
　　国朝康熙年间移建于旧址之东
　　景转桥　海寜县志在审山南麓东通黄道湖崇敎桥成化杭州府志县东四十八里袁花市海寜县志元延祐二年建
　　环秀桥　峡川志县东北五十八里即今三环桥在洛塘河流入硖石湖亦名塘桥
　　国朝顺治八年改建
　　紫防桥　峡川志畧在县东北六十里下跨硖石市河元大徳七年建谓紫防山前寺桥也俗谓山后紫防泉上小石桥者误
　　国朝雍正八年里人修
　　崇恵桥　峡川志在县东北六十里跨硖石市河下临崇恵湖通东西两山大路通长水塘明洪武三十五年建
　　王道桥　杭州府志袁花镇北达嘉兴
　　广济桥　万厯杭州府志在金牛山下【杨濬广济桥诗控扼金牛势青山面面扶居人投足易功百郑乘舆】
　　高桥　海寜县志在黄湾市【杨濬高桥诗突兀横前浦排风野墅舠夕阳虹影动蹢落海门潮】
　　万家渡桥　海寜县志在县西北二十里
　　仙鹿桥　海寜县志在县西北二十四里
　　国朝康熙十二年建里人见一鹿絶尘而奔因名虹桥　成化杭州府志县西二十五里地名长安桥亘如虹因名【呉奎虹桥夜月诗渴虹饮涧不曽收化作飞梁卧碧流银汉水分天上下白莲花出海东头鹤归华表吹笙夜龙献明珠觧佩秋载酒长安三十里醉呼鹦鹉更陪舟】
　　庄婆堰桥　海寜县志在县西北三十里跨辛江塘河元至大二年建
　　富阳县
　　东观山闗　富阳县志在县东一百余歩明洪武十九年立杭州卫拨军更守后革寻因夜警不靖宣徳十年知县吴堂奏分东梓逻卒十名更
　　守仍革
　　富新关　南关事书在县南门外【详见税】
　　恩波桥　万厯杭州府志在县西三百歩富阳县志旧名苋浦宋太平兴国九年圯治平二年邑人孙道长重建改名通济绍兴四年令王褒重修更名政恵五年壊于洪水庆元元年令蔡防属邑人谢震募新之复名通济嘉定间令程珌于桥下放生改名恩波元至正甲午又圯明洪武十六年邑人姚福縁捐赀募建盖屋一十七间宣徳十年知县呉堂重建桥屋嘉靖四十四年令施阳得以石易木整固闳壮左右夹以石防为一邑之冠濶二丈余长一百余歩里民周柯王辅等协成之易名永济【陈延龄恩波桥诗富春胜趣锦一幅四面好山青簇簇浙江逶迤东走来千里平铺鸭头緑老夫作官从此防恩波阁道如虹浮凭阑夜半玩星斗会稽分野天南头是时万籁寂不作惟见翺翔双白鹤赤松正与董双成坐驾云轩穷碧落素娥海上来相迎玉笙度曲鸾鳯鸣商音嫋嫋洗人耳惊起葛翁仙梦醒走着衣忙草草开门误踢神炉倒丹光飞起掩月明虎啸龙吟天地老陈子澜恩波桥诗浙江东来第一桥虹霓跨海出云霄栏干咫尺冲牛斗阁道参差接市朝山水绕城春作涨江涛入海夜通潮明年许我重题柱又向中流放去桡】
　　秦望桥　咸淳临安志在县治西北隅地里志云秦始皇尝升此桥故名
　　望仙桥　明一统志在县南三里相传昔董双成白日飞升人皆于此望之遂名富阳县志明洪武十九年里人刘智等重建
　　太平桥　成化杭州府志县西三里通江潮富阳县志明万厯间圯邑人周吉临重建
　　国朝初年桥又圯僧云台募建
　　荣华桥　万厯杭州府志县西五里旧名牛家桥正统四年令呉堂重修因里有陈观暨厥子冕聫登科第扁今名
　　新桥　咸淳临安志在县北十里上有亭名安仁万厯杭州府志宋淳熙甲辰县尉林端厚重建【糜师亘新桥记去县治十里跨溪为梁名曰新桥而敝寔甚盖自淳熙辛丑巨浸之后支撑荡兀风摧雨剥溪湍潮汛相与荡摩马牛担车睥睨而不前行客过之顾视愕眙揶揄咄嗟谓斯民宜有主张是者适嵗荐饥公私俱困无敢议此越甲辰既有秋乃克讲防尉平阳林公寔始掾邑慨焉请任是事爰延致邑之儒先乡贡进士元复暨县学经谕谢邦宠医士王善时为之谋里居之彦各捐私钱三十万仍率其一郷之善视力多寡以序相賛成之且谓昔者纯以木则燥湿不齐用不坚入凿石北山楹梁偃负大小悉具斲长松鋭其首植土中数尺荷杵椎之二十余尺凡八列用木防千章墨锯平其本叠石其上而楹立焉谓若是可以支数百年而旧材之善者尚可移之以修他桥也经始于是年冬十月告成于明年春二月值余秩满去林公贻书丐记因为之书】富阳县志明崇祯九年桥圯十一年邑人俞昌言重建【申屠霆新桥夜泊诗树云低防石桥邉宿鸟惊飞堕露蝉隔岸有风潮未落一灯犹在拗罾船】
　　青云桥　成化杭州府志县西十里元大徳间里人徐学録中举题桥因名
　　白鹤桥　成化杭州府志县东二十里世传赤松子驾鹤于此升仙元至正间令冯祥重修
　　合溪桥　富阳县志在县北二十五里开化村汪家堰千家村二水合流故名乆圯
　　国朝康熙二十一年里人邵士庄重修
　　洪济桥　杭州府志在县东南四十里灵峰村元天厯中里人施岳山凿石为桥富阳县志元末燬于兵明洪武初施叔拳架以木永乐间僧兴易以砖皆不乆而圮正统四年知县呉堂重建以石广一丈六尺长三倍之【俞膺重建洪济桥记渔溪之水发源既逺奔流侧注湍急深险至与江防其势始平距江不一里而近民居两岸非桥莫能渡天厯中里人施岳山凿石为桥名曰洪济不乆而圮正统己未春县令呉侯堂劝农临兹见民病渉因慨叹曰此吾责也即以建桥之事属之赵公自安侯仍捐俸为倡众皆和之于是购匠募工先辟厥址使寛以杀水势然后伐木架梁贯穿廽斡择石累万鱼鳞宻次石既相贴乃除木架而桥穹然横亘于沧波之上矣是役也经始于是年之二月至九月而落成广一丈六尺修三倍于广之数其高则出于民居可以逺眺大江俯接景物当潮平水涨之时防樯来集鸥鹭下上不特洪济于民而且为乡之伟观矣侯以膺熟知颠末命纪其寔以贻后人故记之】
　　桥　万厯杭州府志县南五十五里感化村世传孙钟种于此
　　广恵桥　万厯杭州府志县西驯雉村旧名鮆纲嵗乆圯邑士何永年重建
　　石头湾渡　富阳县志在县东一百五十歩即观山渡县十乡四居江北六居江南凡为津五惟是渡徃来者多初民间自渡宋绍兴间中人张氏创列买扑钱足舟满乃始离岸渡者苦之甚至覆溺进士谢安颐移书弗聼遂陈于府守韩尚书仲通为奏罢未防贵戚复擅之为害尤盛安颐乃叩阍投匦劄下版曹大书镂榜永不许陈乞买扑任民私渡嘉泰中权要又请于府府宻谘访县令陈晃国具述始末申详诸司其説始寝
　　下口渡富阳县志在县南二百五十歩江濶五里一百二十六歩今南门沙洲是也故又名南门渡【范成大下口渡诗不到江湖恰五年歙山青绕屋头邉富春渡口闲舒目落日孤舟浪拍天】








　　浙江通志卷三十三
　　钦定四库全书
　　浙江通志卷三十四
　　闗梁【二】
　　杭州府【下】
　　余杭县
　　通济桥　明一统志在县治东汉熹平中建余杭县志旧名隆兴五代时钱武肃王重建改名安鎭宋绍兴十二年复建改今名以木为梁元至正十八年山防纵火焚之明洪武元年县令魏本初重建通易以石袤二十五丈余广三丈五尺余甲于境内俗呼大桥正统间县丞邱熙岳加石防于两旁
　　国朝康熙五年十一月知县宋士吉重修
　　万歳桥　万厯杭州府志县东半里按察分司之侧张公桥　咸淳临安志在南渠河上余杭风土记云后汉末邑人张俨好学有贤德不乐荣利尝种匏以自给大者可容粟数斗以所市钱为桥俗呼葫芦桥杭州府志宋天圣初邑人支赞支佑重建又名支家桥明万厯间知县戴日强重建
　　莲花桥　万厯杭州府志县北半里东汉熹平二年里人建跨濠池通铺路每夏月池莲盛开故名余杭县志宋淳祐间重建
