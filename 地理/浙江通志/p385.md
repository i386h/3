<!-- { "loadSidebar": true } -->
　　金华府志康熙五十七年金华县民张汝彩年百有一嵗给银建坊
　　康熙五十九年义乌县生员呉一濓妻贾氏年一百三嵗给银建坊
　　台州府志康熙六十年正二两月间临海黄岩仙居太平四县雨豆谷谷粒倍常豆坚不可食箭竹结实磨粉作食疗痢症甚效
　　宁波府志康熙六十年三月望后镇海慈谿余姚上虞雨雹小者如碗大者如盆
　　康熙六十一年正月二十三日镇海城守营兵丁卢大有妻虞氏一产三男
　　雍正元年夀昌县原任守备李瑞生夀登百嵗奉
　　防加游击衔食守备全俸给银建坊书曰升平人瑞雍正二年七月十八日镇海大雨海水溢鄞县慈
　　谿奉化象山余姚上虞仁和海宁海盐平湖山隂防稽嵊县永嘉同时大水镇海乡民避水者栖于屋脊或大木上见海上火光闪烁有龙横身阻潮皆云是蛟门老龙巡海使者上其事奉
　　防封为涵元昭泰蛟海龙神建庙于东门外
　　雍正三年桐乡县民妻邱唐氏年一百二嵗奉
　　防给银建坊书曰贞夀之门
　　雍正四年六月浙江巡抚臣李衞为钦奉
　　恩诏事题明浙江省老民老妇共五万六千三十四口将应给绢布米石造册报部本年十一月二十二日奉
　　上谕朕览户部奏销本章见恩诏内赏给老人一项直各省七十以上至百嵗以上老民老妇共一百四十二万一千六百二十五名赏给绢布等件价银共八十九万余两米一十六万五千余石等语凡此老人但就民人而言如仕宦绅士商贾僧道皆不入此数之内洪范以夀居五福之首而昔人称七十为古稀诚以夀为难得而可贵也乃今日老人之多至于如此此皆由我
　　皇考圣祖皇帝六十余年以来深仁厚泽休养生息凡山
　　陬海澨僻壤穷乡无不沐浴
　　鸿慈涵濡大化太和翔洽夀国夀民所以期颐耄耋厐眉皓首之人至数百余万之多所谓老耆以夀终幼孤得遂长者皆我
　　皇考之赐也从此益加培养日积月累则民间之享髙年介眉夀者更不知何如之众矣此等老人躬际昌期年登上夀大抵皆居心忠厚力行善事之人即或有一二年少时未尽醇谨者亦必中年暮齿能自悔悟之人盖一念修省即荷上天福祐也是国家有培养之恩而由本人能修善以只承之非幸而致之也尔等百姓观太平之盛事当欢欣鼓舞谨身修徳以迓天休父与父言慈子与子言孝兄弟友恭夫妇和顺比闾族党之间相亲相爱无诈无欺革
　　薄从忠循分守法尽除乖戾之气为国家淳朴善良之民则天地祐善赐福长享遐年此必然之理也但生齿日盛食指繁多则谋生之计不可不讲尔等百姓当重农桑以顺天时勤开垦以尽地利务本业以戒游惰谨盖藏以裕久逺而且节俭食用爱惜物力毋纵奢侈毋竞纷华毋任意靡费以耗有用之财但顾目前而亡经久之计朕以勤俭先天下宫禁之中于食余之物皆不忍弃必令人检取收贮之数年以来所贮米粟已至数十石之多朕临御万方尚多方撙节爱养以为加惠元元之本尔等小民安可纵口腹之所欲而忘物力之艰难乎尔等诚能体朕谆谆训诲之意敦善行则心体安务本计则俯仰足惜财用则家室裕人心和乐风俗醇美同为夀考之人长享升平之福岂非朕之所厚望哉着该部将朕此防转发直省督抚通行所属郡邑乡村咸使闻知特谕
　　雍正四年八月初旬杭嘉湖三府大雨
　　雍正五年七月十八日夜临安孝丰两县出蛟山水陡发余杭新城二县亦被水安吉徳清武康三县俱山水淹没田禾鄞县慈谿镇海亦大雨水发雍正五年九月仁和钱塘农民献水田稲米瑞谷一茎两穂三穂西安常山二县旱田粟米嘉谷一本之中两穂三穂四穂者遍于各乡巡抚【臣】李衞具题奏
　　进钦奉
　　上谕【恭纪首卷】防
　　颁赐大学士九卿等观看
　　雍正七年五月归安县居民王文隆家万蚕同织瑞茧一幅长五尺八寸寛二尺三寸署浙江总督【臣】性桂等具折奏
　　进八月十八日钦奉
　　上谕【恭纪首卷】防
　　颁赐廷臣观看
　　雍正七年九月初五日钱塘县居民邵攀桂妻吴氏一产三男十月二十一日天台县居民褚伯贤妻刘氏一产三男十一月初十日萧山县居民髙耀妻潘氏一产三男
　　雍正八年七月初一日暨二十一日两次雷雨玉环山冲开一河直通后□浦口时玉环适奉
　　防展复兴建城工转运石料由新开河直达城下不劳
　　人力钜工告成
　　雍正八年八月初二日钱塘县居民杨天成妻严氏一产三男九月初五日遂安县居民洪文锡妻毛氏一产三男九月十九日仁和县居民王锡九妻陈氏一产三男
　　雍正八年西安县民孔正淑妻洪氏年一百嵗奉
　　防给银建坊书曰贞夀之门
　　雍正八年五月十三日恭遇
　　皇后千秋浙省文武官员齐集
　　万夀宫望
　　阙行庆贺礼适五色庆云蔚起吴山顶上异彩缤纷祥光照耀自寅至夘阖省官绅军民万目羣曕懽忭称庆
　　雍正九年天台县生员陈光星夀登百嵗奉
　　防给银建坊书曰升平人瑞
　　雍正九年六月十八日杭州府昌化县太平乡山民获麦之场白鹿自来耆老聚观咸称上瑞因获以献
　　雍正九年七月初一日临海县民项茂如妻林氏一产三男八月二十四日镇海县民陈道才妻应氏一产三男
　　雍正十年正月初九日永嘉县民李天锡妻林氏一产三男
　　雍正十一年十二月十六日遂安县民姜自周妻胡氏一产三男
　　雍正十二年五月归安县详报月河铺里民刘子晋之妻刘尔锡之母姚氏年百嵗总督【臣】程元章具题奉
　　防给银建坊书曰升平人瑞
　　雍正十二年五月二十五日开化县民毕懋増妻姜氏一产三男
　　雍正十三年十月二十五日临海县民蔡荣宗妻奚氏一产三男







　　浙江通志卷一百九
<史部,地理类,都会郡县之属,浙江通志>
　　钦定四库全书
　　浙江通志卷一百一十
　　封爵
　　五服之章天所以命有德也礼曰以德诏爵以功诏禄盖时庸展亲必有德者称焉浙自于越啓疆以来凡食采于兹土者多矣惟文武忠孝能世其家者足光简策今裁以正史间采旧志不僭不滥着于篇志封爵
　　夏
　　史记越世家夏后帝少康之庶子封于会稽以奉守禹之祀文身断发披草莱而邑焉
　　吴越春秋少康封庶子于越号曰无余无余传世十余禹祀絶有人生而言语指天向禹墓曰我无余君之苗末方修前君祭祀复我禹墓之祀为民请福于天以通鬼神之道众悦因共封立以承越君之后号曰无士
　　周
　　史记越世家越王句践其先禹之苗裔二十余世至于允常允常卒子句践立是为越王
　　文献通考宋大观四年九月十二日诏封顔祖富阳侯【成化杭州府志顔祖字子襄孔子弟子】
　　唐书宰相世系表越王无疆为楚所灭子蹄更封于乌程山之阳为欧阳亭侯遂以为氏
　　汉
　　史记东越列传东海王摇越王句践之后姓驺氏汉孝惠三年举髙帝时越功曰闽君摇功多其民便附乃立摇为东海王都东瓯世俗号为东瓯王【按汉东瓯今温州府】
　　太平寰宇记舆地志云汉文帝封东海王摇之子期视为顾佘侯至县坐酎金失国嘉兴府图记文士传句践支庶封于顾邑
　　汉书王子侯表富春侯元河间孝王子元狩二年四月封【按汉富春今富阳县】
　　【谨按封爵自汉以后俱依厯代史例先叙王子宗室于前而后复以异姓功臣编年诠次】
　　汉书闽粤王传上遣楼船将军出武林元封元年冬入东粤东粤素发兵距崄使狥北将军败楼船军数校尉杀长史楼船军卒钱唐榬终古斩狥北将军为语儿侯【按汉语儿今石门县地】
　　后汉书度尚传抗徐字伯徐丹阳人为中郎将宗资别部司马击大山贼公孙举等破平之封乌程东乡侯
　　后汉书朱隽传黄巾赵据宛城隽击斩之余帅韩忠复据宛拒隽隽大破之忠余众孙夏还屯宛中隽急攻之贼遂解散增邑五千更封钱唐侯【详见武功】
　　三国
　　吴志孙坚传坚富春人区星攻围城邑以坚为长沙太守克破星等周朝郭石亦帅徒众起于零桂与星相应遂越境寻讨三郡肃然封乌程侯【详见武功】
　　吴志孙策传袁术僭号防以书责而絶之曹公表策为讨逆将军封吴侯【详见武功】
　　嘉泰防稽志三国时孙防孙权皆尝封会稽王孙氏之有江左实本于此
　　吴志孙策传权追谥策桓王封子绍为吴侯后改封上虞侯绍卒子奉嗣
　　吴志孙韶传韶字公礼本姓俞氏吴人孙策赐姓为孙列之属籍权为吴王迁威将军封建德侯
　　吴志张昭传昭字子布彭城人黄初二年权为吴王拜昭为绥逺将军封由拳侯【按吴由拳今嘉兴县地】
　　成化杭州府志郭成富春人吴拜武义校尉迁黄门侍郎封永兴富春二县侯【按吴永兴今萧山县】
　　吴志朱桓传桓字休穆吴郡吴人孙权为将军桓除余姚长迁荡冦校尉丹阳鄱阳贼起桓督领诸将应皆平定封新城亭侯黄武元年曹仁遣子泰攻濡须桓身自拒泰权嘉桓功封嘉兴侯
　　吴志朱治传治故鄣人黄武元年封毗陵侯二年拜安国将军徙封故鄣【详见武功　按吴故鄣今安吉州】
　　吴志朱然传黄武元年拜征北将军封永安侯【详见武功
　　按吴永安今武康县】
　　吴志全琮传琮钱唐人黄武元年迁绥南将军封钱唐侯【详见武功】
　　吴志陆凯传凯字敬风吴郡吴人五凤二年封都乡侯孙皓立进封嘉兴侯
　　至元嘉禾志陆袆字元容凯子迁黄门侍郎封海盐侯【谨按海盐县图经云仇志载汉封功臣卫胠为武原侯代共王子蔺侯更封武原侯唐封右武卫将军长孙裕为平原公宋封李正民平原县伯今考海盐之为平原虽见吴越春秋然非郡县乡亭之名可为封土称者唐宋两封当是今山东之平原况宋代五等爵尤属虚衔乎至武原两封亦不应混收汉县自有武原在彭城郡若蔺侯之武原汉书名标其地属河西郡入之尤误今并删去】
　　吴志虞翻传翻十一子第四子泛最知名注防稽典録汜以讨扶严功拜交州刺史冠军将军余姚侯【详见名臣】
　　吴志贺齐传齐防稽山阴人建安二十一年鄱阳民尤突受曹公印绶化民为贼陵阳始安泾县皆与突相应齐讨破突余党震服三县皆降拜安东将军封山阴侯【详见武功】
　　三国志注孙皓即位诏曰故仆射屈晃志匡社稷忠谏忘身封晃子绪为东阳亭侯
　　吴志孙休传永安元年冬十月壬午长水校尉张布辅导勤劳以布为辅义将军封永康侯
　　严陵志陈恽字子厚桐庐人富阳侯硕之子仕至黄门侍郎封余杭侯
　　晋
　　晋书济南王遂传遂字子伯宣帝弟仕魏封平昌亭侯【按晋平昌今遂昌县】
　　晋书平原王干传干字子良少以公子魏时封安阳亭侯【按晋安阳今瑞安县】
　　晋书乐安王鉴传鉴字大明初封临泗亭侯武帝践阼封乐安王薨子殇王籍立无嗣齐王冏以子冰绍鉴后【按晋乐安今仙居县】
　　晋书楚王玮传玮字彦度武帝第五子初封始平王【按晋始平今天台县】
　　晋书会稽王传简文帝子防稽文孝王道子出后琅邪孝王年十歳封琅邪王摄会稽国五万九千一百四十户
