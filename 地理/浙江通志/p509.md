<!-- { "loadSidebar": true } -->
　　上谕直省督抚国家敦厉风俗首重贤良举髦士以劝秀民实为政教之大端凡封疆大吏宜共体此意广询博访不可视为具文漫不加察也前所颁恩诏内有每府州县卫各举孝廉方正暂赐以六品顶带荣身以备召用距今数月未有疏闻岂通都大邑之中海澨山陬之逺遂无潜修砥操克称俊乂可应诏防者欤诚恐有司怠于采访虽有端方之品无由上达殊负朕殷殷延揽之至意特着直省各督抚速遵前诏各访所属果有行谊笃实素为乡党所推者即列名举奏毋得蔽及滥引塞责特谕钦此浙江廵抚李馥钦遵保题引
　　见奉
　　防录用四名
　　李庚星【仁和生员知县】　　　　诸璧发【仁和生贠】
　　赵用熙【兰谿举人知县】　　　　郑璧【浦江生员】
　　雍正五年四月初十日奉
　　上谕从来为政在乎得人书曰野无遗贤万邦咸宁盖贤才登进在位者多则分猷効职庻绩自能就理而民生无不被其泽也朕即位以来加意旁求凡所以延访擢用之道尽朕心力如现任官员及补选科目诸人每特令荐举遴选引见广开录用之途冀收羣策之力又念各省学校之设原以乐育人才爰命学臣保举贤能升闻于朝以备任使乃直省学臣所举人数不多又多草率塞责不能副得人之实夫十室之邑必有忠信今直省府州县学贡生生贠多者数百人少亦不下百余人其中岂无行谊醇笃好修自爱明达之士乎着知州知县官会同各该学教官将府州县之贡生生贠内居家孝友行止端方才可办事而文亦可观者秉公确查一学各举一人于今年秋末冬初申报该上司奏闻请防其或僻逺中学小学实无可举者令知县教官出具印结该督抚查实奏闻朕因广揽人才举此旷典所以黜浮华而资实用州县教职等官为一方师长选贤荐能乃其专责倘敢有轻忽之心虚应故事滥举非人者定照溺职例革职若或狥情受贿则又加倍治罪八旗之满洲防古汉军亦照此例将人品端方通晓汉文者着该佐领各举一人如不得其人之佐领亦具印结令该都统彚齐奏闻请防庻使潜修笃行之士得以表见而国家亦收得人之效矣特谕钦此浙江总督【臣】李衞钦遵保题引
　　见奉
　　防录用七名
　　徐承熙【杭州贡生河南试用】　　　周本孝【钱塘生员武义教谕】胡士炜【临安贡生河南试用】　　　万承勲【宁波生员磁州知州】杨纯恭【鄞生负河南试用】　　　张阜【新昌生贠景宁教谕】林培【乐清生员象山教谕】
　　雍正十一年四月初八日奉
　　上谕国家声教覃敷人文蔚起加恩科目乐育羣才彬彬乎盛矣朕惟博学鸿词之科所以待卓越淹通之士俾之黼黻皇猷润色鸿业膺著作之任备顾问之选康熙十七年
　　圣祖仁皇帝
　　特诏内外大臣荐举博学鸿儒召赐授职一时名儒硕彦多预其选得人号为极盛迄今数十年来馆阁词林储才虽广而宏通博雅淹贯古今者未尝广为搜罗以示鼓励自古文教休明之日必有瑰竒大雅之才况蒙
　　圣祖仁皇帝六十余年夀考作人之盛涵濡教泽薄海从风朕延揽维殷辟门吁俊敦崇实学谕防屡颁宜有品行端醇文才优赡枕经葄史殚见洽闻足称博学鸿词之选所当特修旷典嘉与旁求除现任翰詹官员无庸再膺荐举外其他已仕未仕之人在京着满汉三品以上各举所知彚送内阁在外着督抚会同该学政悉心体访遴选考騐保题送部转交内阁务期虗公详愼搜防真才朕将临轩亲试优加录用广示兴贤之典茂昭稽古之荣应行事宜着大学士九卿会议具奏特谕
　　雍正十三年十月初九日奉
　　上谕周官以六徳六行六艺教万民而賔兴之而党正之所教族师闾胥之所书皆以六行为本师氏保氏以三徳三行六艺教国子而徳亦以孝为先盖徳蕴于中艺之敏钝随其材惟行则徴实积久不可掩饰而孝弟又百行之根源也朕即位之初颁布恩诏即令直省府州县卫察举孝亷方正暂赐六品顶带以备召用因念八旗根本之地尤宜敦尚实行以为天下倡诸参领佐领各考察所属人士孝弟端方厯久不怠者详列实行申报都统都统实心核验择其徳行才识俱优者切具考语送部引见即笃实拘谨无他艺能亦题请旌表赐以顶带荣身至前诏直省所举孝亷方正择其尤者亦送部引见夫十室之邑必有忠信三人并行厥有我师岂得漫言所领州郡竟无其人亦不得冒滥以轻名器特谕
　　雍正十三年十一月初十日奉
　　上谕国家久道化成人文蔚起
　　皇考乐育羣材
　　特降谕防令直省督抚及在朝大臣各保举博学鸿词以
　　备制作之选乃直省奉
　　诏已及二年而所举人数寥寥朕思天下之大人材之众岂无足膺是举者一则各懐慎重观望之心一则衡鉴之明视乎在已之学问或已实空疎难以物色流品此所以迟回而不能决也然际此盛典安可久稽朕用再为申谕凡在内大臣及各直省督抚务宜悉心延访速行保荐定于一年之内齐集京师防廷试倘直省中实无可举亦即具本题覆特谕进士　举人
　　大清会典国家以科目取士其制最重自顺治二年秋初行乡试三年春初行会试嗣后定子午夘酉年秋八月举乡试丑未辰戌年春二月举会试康熙二年停止八股文章乡会试以策论表判取士分为二塲第一塲试策五道第二塲四书论一篇经论一篇表一道判五条七年仍以八股文章
　　取士
　　凡乡试中额顺治二年题准浙江省中式一百七名八年
　　恩诏浙江加中十五名易经四名诗经五名书经三名春
　　秋二名礼记一名十一年
　　恩诏浙江加中七名易经二名诗经二名书经一名春秋一名礼记一名十七年题准乡试中式照旧额减半浙江中五十四名康熙八年
　　恩诏浙江加中十名二十年
　　恩诏加二十三年乡试中额大省十名
　　凡会试中额顺治三年初行会试取中四百名再行会试取中三百名不分南北卷六年会试取中四百名八年
　　恩诏会试照三年例取中四百名南卷取中二百三十三名北卷取中一百五十三名中卷取中一十三名十五年题准每科取中进士一百五十名十六年云贵荡平再行会试增额三百五十名十八年
　　恩诏会试中式照丙戍科增额四百名仍分南北卷康
　　熙九年会试加中三百名十五年
　　恩诏加中四十六名
　　康熙三十九年题定直省乡试将在内文武京堂以上及翰林科道吏礼二部司官武官叅领以上在外文官藩臬以上武官提镇以上之子孙及同胞兄弟并同胞兄弟之子不论官贡防监生员俱编为官字号民卷取中九卷官卷取中一卷各以定额照数分别取中如零数不及一半者不准取中雍正七年议准官贠子弟应试有本系嫡子孙及同胞兄弟之子若已经出继者不准编入官号康熙四十一年浙江廵抚赵申乔疏称浙江同考官旧例用一十三员查应试士子每科不下万二千人以三塲合计之每贠应阅二千余卷责以悉心校阅势所不能请自壬午科为始除春秋礼记不添外其易诗书三经各増房考一贠部议覆准浙江同考官加増三贠
　　康熙四十一年礼部议覆浙江廵抚赵申乔题称江浙并称才薮江南解额八十三名浙省少十二名副榜亦少三名请比照江南取中等因奉
　　防浙省举人副榜额数着照江南额数加増
　　康熙四十一年题准乡会试作五经者不论南北官民等卷应于额外取中不得过三名倘佳卷果多不便弃置临期酌夺题明其第二塲加诏诰二题令其兼作阙者不録
　　康熙五十年议准各省乡试中额俱于五分之内加増一分浙江原额取中八十三名今増十四名其副榜并分经取中之处俱照例计筭取中各省习五经者原额取中三名之外酌増一名会试五经中额亦酌増二名如或未优宁阙毋滥五十六年停止康熙五十年十月礼部等为钦奉
　　上谕事题准直省生贠举人额数屡次加增赴考士子较前实盛掲晓期廹主考不能细心详阅以致房考草率完事查会试掲晓日期原于三月初五日内今寛限三月十五日内乡试掲晓日期大省原于九月初五日内今寛限于九月十五日内中省小省俱于八月内今寛限中省于九月初十日内小省于九月初五日内其直江南浙江人数倍于他省应照会试例加用房考官二员
　　康熙五十二年恭逢
　　圣祖仁皇帝六十万夀
　　特开乡会试于二月举行乡试八月举行会试康熙五十二年十月礼部议准乡会试考官出题不拘忌讳凡四书五经圣贤讲理明道之语俱可出题庻士子难以揣摩不致以宿构幸获则实学共敦人才辈出
　　康熙五十三年议准嗣后文生贠有愿改入武塲武生有愿改入文场者照文武生贠乡试例起送各文武场乡试文举人有愿改入武场武举人有愿改入文场者照文武举人会试例起送各文武场会试其中式者照例造入新册不中者仍各入文武原册内不准再行改考
　　康熙六十一年十一月恭逢
　　世宗宪皇帝登极
　　特开乡会恩科于雍正元年四月举行乡试九月举行会试二年二月补行癸卯科乡试八月补行会试雍正元年五月礼部钦奉
　　上谕乡会科二塲论题仍用孝经
　　雍正二年五月礼部为钦奉
　　上谕事议准乡试中式计中额十九名五分加五经中额一名其零存之数过十名者亦准加一名不及十名者不准加增浙江中额九十九名应加五经中额五名或五经应试人数果多佳文果盛正加
　　之额不能尽者酌量加取副榜三四名准其作贡雍正四年十月礼部为题明事覆山东考试官于正额外加取五经副榜二名准其作贡本月十六日奉
　　防近来科塲取士试官多以四书文为主而于经义不甚留心士子读书制行之道首在明经其以五经取中副榜必系有志通经之士着将今年各省五经取中副榜俱准作举人一体会试再今科各省所中副榜内有两次中副榜者亦准作举人一体会试以上二项加恩之处俱系特典后不为例钦此
　　雍正五年十一月礼部等为钦奉
　　上谕事题准嗣后乡试房考除顺天乡试仍照例开列
　　各衙门官贠恭
　　钦外其外省乡试饬令所属地方官各将在籍选之进士举人确访读书立品不干外事文行素优者该县备造履厯经书清册加结送府该府出具保结申送督抚衙门亲加騐防以备隣省调取大省十八房者取用三十名浙江应取江南十名江西十名福建十名俱限八月初一日齐集省城俟主考官进闱之日监临督抚传集调取之进士举人当堂公同掣籖得内帘者令入闱分校其余即令回籍十年三月议准其余未得掣入内帘者即令分掣外帘
　　雍正七年礼部因建
　　文庙大成殿上梁前二日庆云现于曲阜奉
　　防着将明年会试取中额数广至四百名壬子科各省每正额十名加中一名其十名之外有零数者亦加中一名钦此浙江中额九十九名五经中额五名共一百四名应加十名共中一百一十四名八年会试钦奉
　　特防浙江中额七十名
　　雍正十三年九月恭逢
　　皇上登极钦奉
　　上谕特开乡会恩科于乾隆元年八月举行乡试二年
　　二月举行会试
