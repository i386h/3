<!-- { "loadSidebar": true } -->
　　太湖　在府北一十八里广二百八十三里周回三万六千顷连接四郡界治湖州府志太湖旧有沿湖之隄多为溇溇有斗门制以巨木甚固门各有牐板遇旱则闭之以防溪水之走泄有东北风亦闭之以防湖水之暴涨舟行有所舣泊官主其事为利浩博沿湖诸溇三十八俱属乌程旧志修湖溇记云湖溇三十六其九属吴江其二十七属乌程惟计家港近溪而阔独不置牐绍兴二年知州王回修之又改二十七溇名曰丰登稔熟康寜安乐瑞庆福禧和裕阜通恵泽吉利泰兴富足固益济皆冠以常字欲其常有是美也乆废不牐明治七年布政司参政周季麟度地为隄通溇港备旱潦湖不为害【钱福重筑湖堤记天子御极之七年延访能言水利者授工部侍郎徐公贯同巡抚都御史新昌何公鉴经理东南二公既审知东南巨浸在太湖廼巡湖之下流得浦渎入海者躬督常苏松三郡疏濬之而以湖之上流授浙江布政司左参政江西周公季麟治之周公乃按湖郡躬厯乌程长兴之涯而叹曰是在禹贡所谓震泽者也泽以潴水而震荡不定故难为功跨湖苏松常四郡所潴既大下流难疏于是得周文襄公所筑湖隄故迹而诹众议兴复湖守河南郑君宏贰守广东何君文英治农判山西杨君清咸曰此吾守土亲民之责也遣长兴丞江西胡君健量度地势自乌程抵宜兴界凡七十里咸隄焉其崇为一丈广与崇仿而加尺者五复窦其隄以通溇港者二十九为石桥于窦二十六旱潴涝泄不惟不能为害而且为利矣用人力者四千用粮者八百余石功始于某月落成八年乙夘是嵗秋果大有】崇祯乌程县志万厯四十二年知县曾国祯勘得苕为泽国水多岐出其冲则漕艘之所经其僻而四散则田间之所以备旱潦也众水所滙所称吃者有三十六溇港除陈溇等十七港深阔如故无容议修其外应修杨溇等十九处令有田家照亩科派富者出银贫者出力疏濬通流筑圯补壊陆续完竣
　　国朝康熙四十七年奉
　　防发帑度地建闸开濬支河港荡巡抚王然委湖州府知府章绍圣疏濬诸溇港皆使深通除大钱小梅二港因通舟楫不应建闸外余各建小闸一所时其啓闭以备旱涝雍正八年总督臣李衞委湖协守备范宗尧湖州府知府唐绍祖动给帑银一千四百六十五两有竒修濬大钱小梅石塘并诸港之间
　　运河　即官河在郡城东
　　大钱港【在县北十八里】　小梅港【在县北十八里以上二港最大总苕霅西南众水以入湖】　西金港　顾家港　官渎港　张家港【一名张婆港】　宣家港　杨渎港　泥桥港　寺桥港　计家港　阳溇　沈溇　罗溇　大溇　新泾溇潘溇　诸溇　谢溇　和尚溇【又名上水溇】　张港溇幻湖溇【一名官湖】　西金溇　东金溇　赵溇　许
　　溇　杨溇【一名王溇】　义髙溇　陈溇　薄溇　五浦溇　蒋溇　钱溇　新浦溇　石桥溇　汤溇盛溇【一名成溇】　宋溇　乔溇　湖溇【以上诸港溇俱沿太湖】岘山漾【即碧浪湖在县南五里】　掩浦【一名项浦在县东北一十六里】　官渎【在县西二十七里】　黄浦【一名黄蘖涧在县西南二十八里后汉司校尉黄向于此筑陂溉田】　梅泾【一名东梅堰在县西南六十里】　西风漾【在县西十四都】吴山漾【在县西北二十一里】　大苞漾　小苞漾【俱在县东北十】
　　【五里】　娜儿漾　西余漾【并在县东十八里】　诸墓漾【在县东二十八里】　西湖漾　上湖漾【俱在县东塘之北】　衡山漾【在县南一十八里】　谢村漾【在县东南三十六里】　夹山漾【在县西南九里】栖贤港【在县西十一里】　妙喜港【在县西南二十五里】　黄墅港【在县西南九里】　横泾港【在县北二十四里】　潘店港【在县西三十里谨按吴兴地势最卑水自天目来者俱会流于此而入太湖其间潴而为浦渎滙而为溇港疏壅节流皆所以资蓄泄备旱涝也其兴利防害禆益于民者不小故序其名详列其方备后之稽考焉】
　　苏隄【在县南岘山寺前苏轼为守时所筑　互见山川】
　　南塘【在碧浪湖西所以障郭西湾之水万厯三十六年知府陈幼学修筑多用青石上植桃栁名曰陈公塘朱长春重修南塘改名通塘记吴兴西南诸溪谷水并三道会于城南岘山南湖曰碧浪湖水壮决隄为害乆矣万厯三十三年太守陈公来度塘自山川坛北尽民舍南至百明桥古桥二益设新平桥三凡五内疏支渠广深之达夹山引漾水瀹分出于五桥外塘辟古之半累髙甃石为堤以捍湖溢又南接古岘山桥废按志疏复之迤盘山又西至岘山寺门止塘凡修二百五十丈有竒广二丈六尺隄髙七尺五寸役五阅月而工竣塘内凡乡区四田亩四万七千有竒圩围四百五十有竒徴为记曰通塘志本利也自城达岘山其南连苏湾文忠苏公治故堤在焉两堤于两太守不朽矣】　新塘【在县西南自武康山坝达碧浪湖首尾三十里】　横渚塘【在县西境自西而南】　谢塘【在县西四里晋太守谢安开】　蒲帆塘【在县北二里唐刺史杨汉公开】　青塘【在县北三里迎禧门外吴景帝令发民丁三千人开梁太守栁恽重濬易名栁塘又名法华塘元后至元元年县丞宋文懿修复程郇修复青塘记乌程包围震泽苕水自天目来潆纡曲折过青塘门东北与霅水合而入于太湖泛滥洋溢故为长隄数十里西抵长兴以絶水势之奔溃以衞沿隄之良田以通往来之行旅先是土筑嵗必加葺数十年来失于修治隄外水决往来者病于徒涉而沿隄之田亦成沮洳莫有过而问之者至元再纪元之初真定宋君来丞乌程诹咨利病行视田里顾瞻太息曰此非长民者之责乎乃议易以石甃足支永乆首捐己资畚土辇石召匠庀工民欢趋之富者输财贫者输力爰筑爰削如铸如埏为桥梁以通水道夏秋涨潦屹有巨防奔毂走蹄旁午于道沿隄之田嵗喜有秋郡人伐石以纪成绩是役也肇始于至元元年毕工于二年不费于官不夺于农不侵民力刻石纪功可以无愧丞名文懿字徳渊】
　　荻塘【在城南一里南门外转东环城接运河明万厯戊子己丑间知县杨应聘修筑三十六年知府陈幼学甃以青石尤为坚固朱国桢修东塘记浔水之利害界以塘甃以石中门支派曲折至多最钜者东塘自东门尽浔水凡七十里履亩而隄漕道出焉管一州六邑之口故浔虽镇一都会也自浔而上虽名塘实驰道也内防田庐千万戊申嵗大水风冲波激存者无防太守陈公于是修东塘凡费一千五百余金塘成父老列三徳以颂曰佣工曰保障曰利渉我湖田畴旱干水溢之无恙也七十里屹如亘如而不妄用湖之一钱一粒则公之功大矣】
　　【国朝雍正六年总督臣李卫动帑委员重修石塘自东门外起至江南震泽县七十里并集居民培筑土
　　塘】
　　【谨按具区为水之所归苕霅二水奔赴太湖所当急者开淤塞备隄防也水宜宣泄故有溇港以为之引导时防泛溢故设堤塘以为之障御至淤诸乡之田则各筑圩岸以备旱涝然濒湖田苦涝尤多自宋迄今言水利者惟在疏其下流而已此沿湖诸溇所当深濬而其要害则又在吴江长桥与寳带桥二处疏通则程安长徳四邑均受其利矣】
　　康山坝【新旧志俱失载见程郇复坝记云崇祯九年知县刘沂春复康山坝故存其名附严有谷吴兴水利源委记吴越之水以具区为归西北受荆溪宣歙芜湖溧阳之水西南受天目富阳杭湖诸山溪所奔注自禹分三江以引湖入海具区始有所泄东江娄江吴淞江是也后人为纵浦横塘以分酾之又置闸设堰以蓄泄之其源在溧阳五堰之筑使西南诸水不入荆溪以注于江五堰废则宣歙池阳九江之水不西入芜湖而东注具区矣宋庆厯间欲便漕道筑吴江挽岸八十里直截湖口今长桥在焉自是湖流中锢盖五堰开则来者愈迅湖隄锢则去者复缓三江之水上无湖流冲泻下有海潮沙淤元时东娄二江遂没吴淞亦哽噎矣明夏原吉开江自昆山开下界浦掣吴江达刘家河以代娄江自华亭开黄浦掣三泖达范家滨以代东江乃五堰不复挽岸时值水灾屡作大端在三江日壅加以湖盗出没居民随地置坝沿湖溇渎处处闭壅故诸江浦之水不能归湖而浸滛于田亩湖之水不能归海而泛滥于江浦为患可胜道哉今修水利在上流者长桥百渎为最在下流者吴淞白茒娄江为最惟先治长桥茭芦壅滞导太湖之水散入昆承阳城三泖诸湖又濬吴淞娄江及大石起屯诸大浦泄淀山之水以入海又开白茒许浦七鸦福山诸塘以泄阳城昆承之水注于江达海又令各县分督乡啚导田间之水悉入小浦小浦悉至大浦则潴泄无阻官民两利矣至设坝以限盗艘者易以斗闸以时啓闭既便蓄泄以限往来诚两利也】归安县【城外河道】
　　菱湖　在县东南四十二里即陵波塘也唐书地理志寳厯中刺史崔元亮开【详见山川】
　　湖趺漾【在县东南二十五里】　洛舍漾【在县南八十里】　马林漾【在县南四十五里】　钱山漾【在县东南十六里】　新兴漾【在县东南三十里】东泊漾【在县南二十四里】　后庄漾【在县东南三十三里】　重兆漾土山漾【俱在县东南三十六里】　青水漾【在县东南四十里】　龙
　　开漾【在县南五十里】　和尚荡【在县东南一十二里】　潘家漾【在二都】费家漾【在六都】　破絮漾【在十一都】　十字漾【在十二都】
　　前漾【在十六都】　慎家漾【在十七都】　真需漾【在廿一都】　三角漾　鲤鱼漾　天荒漾【俱在廿二都】　里墅漾【在廿六都】双林漾【在三十一都】
　　吴兴塘【在县东二十三里】　洪城塘　保稼塘　连云塘【俱在县东与吴兴塘相接以上俱唐寳厯中刺史崔元亮开】　双林塘【与洪城塘相接在县东南五十四里】　舍山塘【在县东南九十里】　九里石塘【在十九都】史泾塘【在十八都】　和尚塘【一名防浪塘在八里店东】
　　长兴县
　　箬溪　在县南五十步长兴县志明初耿炳文筑城开壕遂分流于城外绕过龙潭湾会南溪
　　国朝康熙十年知县韩应恒开濬城河并疏决各处沟渎其两傍侵占之地委主簿郑世宁责成坊保督近渎田主各自挑濬
　　四安溪　在县治西南三十里
　　国朝康熙九年知县韩应恒开濬运河自四安塘口至钮店桥每年令维新嘉会二区居民以时疏通
　　太湖　在县东北三十里【详见乌程】长兴县志宋皇祐元年许遵为知县会有水害民多流移遵于是兴修水利明永乐二年张敏为县丞修筑隄防为民兴利
　　国朝康熙四十六年巡抚王然委湖州府知府章绍圣疏濬诸渎港各建小闸一所雍正八年总督臣李衞委湖州恊守范宗尧知府唐绍祖修太湖诸港之闸
　　西湖　在县西南十五里溉田三千顷塘髙一丈五尺周七十里唐书地理志湖湮废贞元十三年刺史于頔复之人赖其利长兴县志旧有水门二十四引方山泉注之元和元年县令权达以方山泉为豪家所堰斥去塘中田决其堰民赖之咸通元年潘防为令重修方山泉以兴水利民懐其徳今皆成田
　　西庄漾【在县东北十五里】　大荡漾【在县东南四十里】　篠浦【在合溪下五里】　余鱼浦【在县东北四十二里】　郜浦【在县东北五里通太湖】　蔡浦【在县东北四十五里下太湖】　斯圻港　金村港　蒋家港长大庙港　上周港　乌桥港　谢庄港　丁
