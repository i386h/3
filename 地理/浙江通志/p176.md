<!-- { "loadSidebar": true } -->
　　雁田　晏公要夏禹与诸侯乐于此圣人之化感于鸟兽故其地雁为田春披草根秋除其穗【名胜志禹庙下有鸟田吴越春秋云天美禹徳使百鸟还为民田是也】
　　采莲田　万厯防稽县志若耶山下有采莲田都防门　太平寰宇记在会稽县南二里晋中将军王恬为会稽内史成帝问曰与谁同行恬曰将弟荟偕帝欲见之荟未有官于时法白衣不得见天子因拜为都尉至郡别开此门出入时人贵之因以官为号【名胜志督防门一作都督今失其处岂即都赐门耶】
　　雷门　太平寰宇记句践所立以吴有蛇门得雷而发以表事吴之意【嘉泰会稽志雷门上有大鼓圆二丈八尺声闻洛阳孙恩之乱军人斫破有双白鹤飞出】
　　双阙　山阴县志在北门外阙外百步即雷门麋苑　名胜志会稽县白鹿山谓之鹿野按吴越春秋乃越之麋苑也
　　防坞　越絶书防坞越所以遏吴军也
　　朱室　水经注句践百里之封西至朱室【嘉泰会稽志朱室今为朱室坞又谓在浙江西岸未详】
　　古冶　嘉泰防稽志在州东南越王铸剑之所越大市　万厯绍兴府志在郡城都亭桥秦汉时越人于此为市即蓟子训卖药处
　　笔仓　舆地纪胜在会稽显圣院有王子敬笔仓今一眢井
　　阳明洞天　嘉泰会稽志在防稽县宛委山洞外飞来石下为禹穴传云禹藏书处
　　镜湖一曲　太平寰宇记唐元宗朝秘书监贺知章乞为道士还乡勅赐镜湖一曲【嘉泰会稽志贺知章始求周宫湖数顷诏赐镜湖郯川一曲耆旧谓今东城南望为贺家湖疑即剡川也其极目浩渺光景澄澈实东州佳观云山阴县志镜湖中道士庄亦知章所居上虞贺墅亦尝家焉其宅乃千秋观此赐后所居也】
　　裘氏义门　嘉泰会稽志平水云门之间有裘氏自齐梁以来七百余年无异防大中祥符四年用奏旌表门闾所谓旌表门闾者唐以来有听事步阑前列屏树乌头正门阀阅一丈二尺乌头二柱端冐以瓦桶筑双阙一丈在乌头门之南夹植槐柳左右筑台高一丈二尺圬以白而赤其四角今裘氏用此制自平水适云门者皆得望其旌表
　　书巢　治绍兴府志宋陆游藏书处游自为记剑南诗稿有书巢五咏【绍兴府志按嘉泰志云越藏书有三家曰左丞陆氏尚书石氏进士诸葛氏中兴秘府始建尝于陆氏亲传其书而诸葛氏在绍兴初颇有献焉可知所蓄之富矣陆氏书特全于放翁家其编目甚钜诸葛氏以其书入四明子孙犹能保之石氏当尚书时尝纂集前代古器为图记亦无一不具其后颇弗克守而从子大理正邦哲尽求得之于是为博古堂博古之所有众矣三家图籍其二氏尝更废迁而至今最盛者惟陆氏耳】
　　五云梅舍　于越新编在府城内会稽地【林景熙五云梅舍记去越城东南三十里曰五云村王自晋为江左着氏淳祐景定间仕为显官今卧龙府治之西是其故第会陵谷变迁始各治别弟于东南隅诰院梅山君即其居累土为山种梅百本复为堂而扁之曰五云书舍】
　　梅花易洞　徐一防梅花易洞记山阴胡龙臣居越王山下植梅数百株因名其处
　　八仙家　宝庆会稽续志在会稽县五云门外地名白塔叔夜过越宿传舍遇古伶官之魄而得广陵散
　　鳯凰窠　会稽县志在义峯山下旁有上凰下鳯村松花坛　治绍兴府志在云门唐大厯中严维吕渭茶宴于此聨句有岁岁松花下今来草色平之句
　　青藤书屋　山阴县志明徐渭文长之居古藤尚存范蠡坛　于越新编在诸暨县南九里
　　珠林　诸暨县志在五泄山
　　读书墩　名胜志余姚县栲栳溪傍有读书墩宋莫子纯元岑安卿皆居于此
　　粟里　防稽三赋注上虞有粟里舜时供储于此石壁精舍　嘉泰会稽志上虞石壁山南对小山方正如楼世号鼔吹楼【谢灵运石壁精舍还湖中诗昏旦变气候山水含清晖清晖能娱人游子憺忘归出谷日尚早入舟阳已微林壑敛暝色云霞収夕霏芰荷迭映蔚蒲稗相因依披拂趋南迳愉恱掩东扉虑淡物自轻意惬理无违寄言摄生客试用此道推】
　　顾墅　嘉泰防稽志上虞县顾墅杜京产与同郡顾欢在东山开舍授学世传顾欢家墅在此一作故墅
　　刘氏义门　嘉泰会稽志熙宁十年赵清献为守得上虞刘承诏十世聚族闻于朝旌表门闾
　　独孤处士山居　释栖白有寄独孤处士山居诗见嵊县志
　　支道林放马所　嘉泰会稽志在新昌县东有放马涧道林居于此
　　水竹所　成化新昌县志在平壶之桂山宋陈雷所营有縁就堂贮翠楼
　　禹石船　太平寰宇记涂山有石船长一丈云禹所乘者
　　禹庙梅梁　晏公要梁时修禹庙欠一梁木忽有风雨浮一木至乃梅梁也【名胜志梁乃鄞县大梅山梅木张僧繇畵龙于上后飞入镜湖与龙鬬乃以铁索鎻于柱】
　　秦皇酒瓮　会稽三赋注在照湖东巨石状如酒瓮时人谓之秦皇酒瓮石【名胜志在防稽县射的山之趾有三石品峙形如瓮】
　　御史牀　舆地纪胜在州东四里虞翻为长沙桓王所礼特设此牀以表贤客
　　于阗钟　窦庠于阗钟歌注钟在越灵嘉寺从天竺飞来【绍兴府志灵嘉寺钟按越中记此钟本于阗国寺钟因风雨失钟所在有天竺僧过于阗识此钟于越灵嘉寺至今鎻在寺楼】
　　龙松　治绍兴府志府城云门淳化寺西庑有葛仙丹井有松如龙偃覆井上
　　松花石　山阴县志马自然古迹高四五尺大一围松木所化今在会元董玘宅中
　　畵水壁　舆地纪胜萧山觉苑寺后壁有胡舜臣畵水【畵髓元诠舜臣与张着俱学郭熙山水宋宣和畵院待诏】
　　翠峰寺墨竹　诸暨县志翠峰寺殿后墨竹宋刘叔怀所畵
　　九枝樟　万厯上虞县志在崔公祠一本九枝五代时物











　　浙江通志卷四十五
<史部,地理类,都会郡县之属,浙江通志>
　　钦定四库全书
　　浙江通志卷四十六
　　古迹【八】
　　台州府
　　古州城　赤城志按旧经云周囘十八里始筑时不可攷其旧基东自小鉴湖循清心岭而南萦抱旧放生池直接城山岭古通越门土地庙处盖今湖昔地皆闉阇中物也后乃徙而缩之
　　州旧子城　临海县志在大固山始建时不可攷相传隋开皇时州治在山上城有三门南曰谯门东曰顺政门西曰延庆门故址尚存【王象祖修子城记子城东自鼔楼逾州学过东山阁包职官防厯玉霄亭入于州之后山西自鼓楼介于内外班之间而长于内外班曲而为洞门又曲而依于大城内外班者钱氏有国时子弟为守亲兵所居也】
　　章安古城　名胜志在临海县东一百十五里即章安镇也【台州府志相传即后汉章安县治前冇水即囘浦载赤城旧志新志则以为濵海薄山鱼龙所腥豺虎所穴非可奠城市者未知孰是】
　　石鼓山栅城　临海记临海县石鼔山旧有栅城唐刺史李元奏置
　　汉城　方舆纪要在黄岩县北十里建置未详【台州府志按旧志汉城去黄岩县北十里有莆林郡城相传昔置莆林郡于此然未详何时亦无经可攷】
　　徐偃王古城　舆地纪胜在黄岩县南三十五里大唐岭东外城周十里髙仅存二尺厚四尺内城周五里有洗马池九曲池故宫基崇十四级城上有乔木可数十围城东偏有偃王庙【台州府志偃王古城在今太平县西北三十五里又县南五里有叶鲍二将军庙或谓即偃王将也按韩文衢州徐偃王庙碑偃王走死彭城山下又曰偃王之走不之彭城之越城之隅衢故越地也赤城新志谓周穆王时越犹未通中国台去衢犹逺唐岭又在台极南山谷中于此筑城以居何哉又今所谓古城者两山相距不一二里而谓城周十里其不足信尤昭昭矣但相传已久姑仍之】
　　乐安县旧城　万厯仙居县志唐上元二年始筑乐安县城惟东西南三门东则文明楼西则义井头南则过街楼即旧址也
　　宁海县旧城　赤城志旧城在海游或云唐大厯间徙
　　松门城　嘉靖太平县志宋熙宁间置土兵设廵司于此明洪武二十年置松门卫其故址尚存
　　玉环古城　嘉靖太平县志在玉环海岛上与楚门港隔洪武中徙縁海居民于内遂墟【乐清县志近县有玉环城玉环乡南社洪武中徙其民于内地】
　　古州治　赤城志州治旧在大固山上今永庆院是其处有子城故址焉后随州徙【台州府志按旧州防置于大固山屈光公居宅以其地胜立屈氏次子恵坦为太守改家为州按恵坦呉人而临海郡置于太元二年此建立之始也后以峻不可跻遂徙焉光公即晃】
　　宋诸防　赤城志通判防在州西五十歩淳熙五年通判管鋭重建添差通判防在州东四十歩旧为判官防绍兴十六年通判洪适改建判官防在州东七十歩淳熙三年以旧比较务改建推官防在州东五十歩嘉定三年推官赵师回重建録事防在州南六十歩州院在焉宣和三年工曹陈槖建司理防在州南九十歩嘉定七年司理呉焯重建司户防在州南五十歩宣和元年戸曹滕膺建司法防在州南十歩淳熙九年司法朱孝伦重建支盐防在州东南报恩寺后开禧元年监官王栻以都监仓改建廵辖递铺防在崇和门外淳熙十年廵辖赵舜举建【谢雩台州司戸防壁记台州司戸参军唐至徳间著作郎郑防尝以谪官居之今州城东偏犹以戸曹名巷国朝宣和初滕君膺来创廨舍为屋三十楹榜曰戸曹防】
　　宋推勘院　赤城志在州东南嘉定六年守俞建建宋军营　赤城志雄节第六指挥营在州东北天庆观前威果第六十指挥营在州东米仓前崇节第三十一指挥营在州东南靖越门内牢城第十三指挥营在州东都米仓前壮城指挥营在州东崇和门内
　　宋水军营　台州府志在崇和门外东湖宋端拱二年郡守张蔚建嘉祐中守徐亿徙营入城
　　宋贡院　赤城志旧贡院在州东先以韩运判宅址为之后徙兠率院殿柱间刻云终三千人院据山腹陟降不胜遂徙今地今院内有搴秀亭
　　汉南部都尉治　元和郡县志南部都尉本汉之回浦乡分立为县后汉改回浦为章安【舆地纪胜回浦县即南部都尉治所】
　　呉临海郡治　嘉靖临海县志呉太平二年析章安置临海县复分防稽东部六县置临海郡徙治章安即今章安镇
　　汉回浦县治　方舆纪要临海县东一百十五里本汉之回浦县治后汉建武中改为章安县【赤城志即章安城】
　　唐大郭营　明一统志临海县东有寨溪旧传唐末寇作遣方将军驻兵于此侧有大郭营
　　宋新亭监　赤城志新亭盐监在临海县东南六十里按武烈帝庙记干符二年新亭监给官莫从易重建堂宇又九国志载元徳昭知台州新亭监
　　汉东瓯国　晏公要东瓯居海中今临海永宁县也【黄岩县志黄岩本东瓯地万厯宁海县志汉立闽君摇为王置东瓯国后国徙乃以其地为回浦是为东部都尉】
　　汉东部都尉治　方舆胜览台州郡汉属东瓯国后立为冶县东汉末分冶县为东南二部都尉东部临海即郡国志东部侯国
　　唐永宁县治　后汉书郡国志永宁永和三年以章安县东瓯乡为县【名胜志唐上元二年复置永宁县则今之黄岩而改名则天授之元年也】
　　宋兵屯　台州府志黄岩县西将旗岭宋牟大昌屯兵处又有军营溪宣和中官军御寇结营于此
