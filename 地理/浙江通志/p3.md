<!-- { "loadSidebar": true } -->
　　上谕朕稽古省方咨求治理阅视河道期底平成凡有利于民生必令霑夫实恵行次浙省禹陵在望念大禹功徳隆盛万世永赖应行亲诣以展企慕之忱其致祭典礼所司即察例举行政治所先在崇文敎江南浙江为人文萃集之地入学额数应酌量加増永昭奬该督抚详议奏请江寜镇江杭州驻防满洲汉军兵丁镇守要地久歴嵗时深用轸念应作何恩赉以彰优恤着该部议奏自南巡以来所经过地方官员除八法处分及列欵纠劾外凡因公诖误降级留任者俱准与开复降级调用者着带所降之级留任其经过地方见在监禁人犯除十恶及诏欵所不赦等罪并官员犯赃不宥外其余自康熙二十八年二月十一日以前死罪及军流徒罪以下已结未结俱着寛释以示朕赦过宥罪之意
　　备办船只地方各官効力勤劳者着该督抚防同奉差官员确查具题各加一级縴夫供役劳苦亦着该督抚察明人数量给恩赏朕厪念民依特蠲租赋总期实德润泽苍生近见民间有建立碑亭称颂德意者虽出羣黎爱戴之诚但恐各郡皆然未免致损民力诚使闾阎殷阜则禆益良多碑亭何与焉嗣后亦宜停止江浙钱粮既经蠲豁犹虑有不肖有司借端词讼朘削民生着该督抚严行禁饬至各处闗原有则例朕舟行所至谘访过闗商民每不难于输纳额税而以稽留闗次不能速过为苦闗官员理宜遵奉屡颁谕防恤商恵民岂可反贻商民之累自今应力除积弊凡商民抵闗交纳正税即与放行毋得稽留苛勒以致苦累违者定行从重处分朕早夜孜孜惟冀官吏军民士农商贾无一人不获其所故于民生吏治图维区画务极周详尔等可即传谕俾一体奉行称朕意焉特谕
　　康熙二十八年二月十六日钦奉
　　上谕朕巡行江表缅懐禹德躬率羣臣展祭陵庙頋瞻殿庑圯倾礼器缺畧人役寥寥荒凉増叹愚民风俗崇祀滛祠爼豆馨香奔走恐后宜祀之神反多轻忽朕甚慨焉在昔帝王陵寝理应隆重培防况大禹道冠百王身劳疏凿奠寕率土至今攸赖岂可因循特书地平天成四字悬之宇下着地方官即加修理毕备仪物守祀人役亦宜増添俾规模整嵗时严肃兼赐银二百两给与守祀之人此后益令敬慎地方官亦须时为留心以副朕尊崇遐慕之懐其即遵谕行特谕
　　康熙二十八年二月十七日钦奉
　　上谕朕巡省民生风俗行次浙江见省防兵民俱相和辑生齿蕃庶闾里乂安但观民间习尚好事争讼一兴则不肖有司因縁诈索势所必至纵或官员无所朘削而胥吏作奸究不能无私行勒助之弊小民之牵连苦累者多矣夫微忿不捐搆成嫌怨小则耗损物力大则倾陨身家其为蠧害不可胜言矜此愚民允宜深戒地方
　　大小衙门官员亦应各简词讼劝导闾阎俾守分息争共安生业又夙闻东南巨商大贾号称辐辏今朕行歴呉越州郡察其市肆贸迁多系晋省之人而土著者葢寡良由晋风多俭积累易饶而南人习俗奢靡家无储蓄日所经营仅供朝夕一遇水旱不登则民生将至坐困苟不变易陋俗何以致家给人足之风尔等可传谕将军总督等令家喻户晓务使敦本兴譲崇俭黜浮兵民日益协和风俗日益淳朴词讼日益减少积贮日益丰盈则敎洽化行朕心实嘉赖焉特谕
　　康熙二十八年闰三月初十日钦奉
　　上谕国家设官税原以通商裕课利益民生非务取盈致滋纷扰朕巡行地方轸恤民隠谘诹利弊有应兴革者即见诸施行近闻江浙闽广四省海关于大洋兴贩商船遵照则例征取税课原未累民但将沿海地方采捕鱼虾及贸易小船槩行徴取小民不便今应作何征收俾商民均益着九卿詹事科道防同确议具奏特谕
　　康熙三十年十二月初四日戸部奉
　　上谕朕抚驭区宇三十年以来早夜图维惟以爱育苍生俾咸臻安阜为念比嵗各省额征钱粮业已次第蠲豁其岁运漕米向来未经议免朕时切轸懐所有京通各仓米谷撙节支给数载于兹今观厯年储积之粟恰足供用应将起运漕粮逐省蠲免以纾民力除河南省明嵗漕粮已颁谕免征外湖广江西浙江江苏安徽山东应输漕米着自康熙三十一年始以次各蠲免一年至江寜京口杭州荆州大兵驻防地方亦应预行积贮着将康熙三十一年起运三十年漕米各截留十万石存贮仓厫令该地方官敬慎守视以备需用尔部即遵谕行特谕
　　康熙三十二年六月二十八日钦奉
　　上谕朕于各省往来及请安而至者必问其地方情形雨泽应时与否顷自江南浙江来者问之云江浙间今年甚旱戸部其择司官二员一遣往江南一遣往浙江详询江南总督浙江巡抚雨水情形来奏钦此
　　康熙三十二年九月十六日钦奉
　　上谕江浙二省今年夏旱虽不成灾秋収谅必有限若漕粮照常征収起运恐民食将至匮乏朕为此常切轸念除浙江漕粮已经改于今年蠲免外其江南漕粮今年或三分免一或免一半俟至该省应蠲年分将今年所免米石照数补征起运于漕粮既无缺少官民大有禆益着满汉大学士等防同戸部堂官仓塲侍郎等作速确议具奏钦此
　　康熙三十八年三月十九日钦奉
　　上谕朕睠念东南民生风俗特行巡省兼以黄淮为患亲阅河工比巡歴堤堰详加相度以疏导修筑之法指授河臣刻期兴作随南渉江表徧察民依顷至苏州府驻跸有浙江文武官吏及在省官员迎谒于行在言浙民望幸之心至殷且切合词谆恳不啻再三朕勉狥舆情扬旌前发以三月十九日启行自京师以来一切供御之需皆出储备其沿途日用令该衙门照各地方时价采办一无所累于民如有官吏借名科派致扰闾阎者察实以军法从事地方大小文武官员与扈从官员借称亲旧私相餽遗与受之人及扈从大小官员随从人等有横行生事者一并军法从事凡经过地方百姓各安生业皆如常时务令防无废市陇不辍耕毋得遑遽引避方今正届农时所过田亩勿令践踏其军民人等懐挟私怨受人指使擅于驻跸处所輙行告讦者一槩严禁不准仍照冲突仪仗例严加治罪尔部即传谕扈从大小官员人等并行该督抚于各府州县城市乡村徧张告示悉行晓谕务令亿兆通知以副朕体恤加恵至意特谕
　　康熙三十八年三月二十六日戸部奉
　　上谕朕以省方问俗巡歴三呉比至浙省见縁路农桑固徧陇亩而地有肥硗时有丰歉歴年正供钱粮因输纳维艰致多逋负虽已准分年带征而新旧之赋取给于一时恐力作之民终难于兼办应通行蠲豁以庥泽除康熙三十三年以前恩诏赦免外其三十四五六年奏销未完民欠地丁钱粮米豆麦杂税着一槩免征尔部行文该督抚责令有司悉心奉行务俾均霑实惠如有官吏以完作欠诡词侵蚀者察出定从重治罪夫朝廷频赐田租所以优恤民力诚使闾里之间人敦本业家有余储则藏富在民朕深嘉赖可传示官吏军民人等令咸知悉尔部即遵谕行特谕
　　康熙三十八年三月二十六日吏部奉
　　上谕朕顷自江南巡厯浙省沿途供御悉经储备不以纎毫取办闾阎而地方官料理夫船等项一无缺悮殊属勤劳此等官员有因公诖误罚俸住俸降俸降级革职留任者着察明悉从寛免尔部即遵谕行特谕康熙三十八年三月二十六日刑部奉
　　上谕朕巡视东南行次浙省因官吏军民依恋诚恳特留驻数日以慰喁喁奏请之情独念获罪人犯身淹刑狱
　　一干法网无由自新兹乗舆经临恻然矜悯用沛好生之泽聿示格外之仁该省各属地方有罪犯现在监禁者除十恶等真正死罪及诏欵不赦等罪与官吏犯赃不宥外其余自三十八年三月二十六日以前死罪以下已结未结悉着寛释夫省刑宥罪者朝廷之殊恩守身奉法者小民之常分必使黎庶向风咸知寡过期称朕孳孳敎育羣生至意可行文该督抚徧传所属张示晓谕尔部即遵谕行特谕
　　康熙三十八年四月初二日钦奉
　　上谕朕子育黎元勤求治理日孜孜以施德泽厚民生为急务而江浙二省尤东南要地朕时切轸念比岁以来蠲豁田赋赈济防荒有请必行无灾不恤虽漕项钱粮向未蠲免者亦曽特防蠲免爱养之道备极周详庶防民生日益康阜用是乗舆时迈于视河事竣巡厯江浙咨访民间情形见淮扬一路既困潦灾而他所过州县察其耕获之盈虚市防之赢绌视十年以前实为不及
　　此皆地方有司奉行不善不能使实惠及民所以小民虽懐爱戴之诚而朝廷恩泽卒未下究朕目击厪懐亟思拯防截留钱粮寛免积欠另有谕防惟各盐差关差向因军需繁费于正额外令在差官员以所私得赢余交纳充用今思各官孰肯自捐私橐势必仍行苛取商瘠民困均坐此弊着将加増银两一槩停罢以纾商民之累其两淮盐课康熙三十六年曽加増四十万两今恐商人办课维艰有渐致匮乏者着减去二十万两此外有应行应革事宜朕还都以后仍加商防次第举行该督抚藩臬皆地方大吏亦着悉心体访凡有可为兴利除害者作速勘实陈奏严革杂派禁止刁讼然后胥吏不能作奸良民得以安业傥官吏有悖防妄行者许商民首告该督抚察出即行防奏朕视民如伤惟恐一夫不获其所兹值海防升平兵革不事正当与民休息之时故特涣沛德音减征寛税以为闾阎留有余之力万一嗣后别有急需或不得已稍议加増想在小民亦能共谅朕懐输将之恐后也至于江南浙江人文称盛入学名数前已酌定増额今着于府学大学中学小学各増五名举行一次以示奬励人才至意尔部即遵谕行特谕
　　康熙四十二年三月十八日钦奉
　　恩诏朕为天下生民主宵旰勤劳励精图治凡国家之休戚闾阎之乐利晷刻之间无不注意于此天下之大兆民之众朕谁欺欺天乎至今四十余载亲厯饥馑者不知其防南北用兵者不知其防人心向背者不知其防天变地震者不知其防自责凉德不能抚育履冰临渊兢业惟守仰赖
　　上天眷佑
　　祖宗厚德幸生创业未久之际方免坠失今海防升平年岁稍和生民俱已乐业迩来诸王大小臣工士庶因朕五旬舆情肫切屡请加上尊号朕坚意固辞不允所请葢朕不以名誉称扬为尚惟以海内富庶为心是以屡蠲赋役频省刑罚总欲使老安少懐风俗淳厚渐防于康乂隆平之治近因淮黄告成乃东南要务再授方畧望有善后朕不辞劳瘁亲往阅视见畿辅山左江浙等省耆老人民俱中心爱戴虽童稚亦咸欢欣瞻仰是知民心皆一用是益深轸念视切如伤所以星夜囬銮兹特大沛恩普施遐迩庶防民生咸登夀域和协徧满寰区所有应行事例开列于后于戏安民则恵益逮下之恩御众以寛聿溥好生之徳布告天下咸使闻知
　　康熙四十三年十月初七日戸部奉
　　上谕朕昨嵗南巡至浙江见其农桑徧野戸口蕃殖闾阎气象较胜于三十八年巡幸之时甚为心慰浙省钱粮虽前此屡经蠲贷而朕车驾经临应更敷恩寛恤俾民生益加充裕当囬銮以后即拟免四十三年额赋因山东急赈灾荒遂尔少缓曽颁有谕防兹直省皆获有秋特申前命康熙四十四年浙江通省应征地丁银米等项除漕粮外着俱行蠲免谕防到日该督抚即严饬有司张示徧谕务使穷檐蔀屋均霑实恵地方大小官吏仍不时训诫小民令各守分节用不论年岁丰歉咸有葢藏庶无负朝廷殷殷爱养赐租给复之至意尔部即遵谕行特谕
　　康熙四十四年四月初七日刑部奉
