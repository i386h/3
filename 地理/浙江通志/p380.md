<!-- { "loadSidebar": true } -->
　　南齐书祥瑞志永明七年六月盐官县获白雀是年越州献白珠自然作思惟佛像长三寸又吴郡太守江斆于钱唐县获苍玉璧一枚以献又主书朱灵让于浙江得灵石十人举乃起在水深三尺而浮刻为佛像
　　通志灾祥畧永明九年秋八月吴兴大水
　　梁
　　隋书天文志梁天监元年八月壬寅荧惑守南斗隋书天文志梁普通六年三月丙午嵗星入南斗梁书武帝本纪中大通三年吴兴生野谷堪食隋书天文志中大通六年四月丁夘荧惑在南斗通志灾祥畧梁大同五年冬十月辛丑彗星出南斗陈
　　隋书天文志天嘉二年五月己酉嵗星守南斗隋书天文志天嘉三年八月癸夘月犯南斗丙午月犯牵牛
　　南史后主本纪祯明二年临平湖草旧塞忽然自通隋
　　通志灾祥畧开皇六年春二月乙酉浙大水
　　隋书天文志开皇八年十月甲子有星孛于牵牛隋书天文志大业九年五月丁未荧惑逆行入南斗隋书天文志大业十二年九月戊午有二枉矢出北斗魁委曲蛇形注于南斗
　　唐
　　唐书天文志武徳二年七月戊寅月犯牵牛
　　唐书天文志武徳八年冬太白入南斗
　　唐书天文志贞观十九年七月壬午月掩南斗唐书五行志贞观二十二年夏越州水
　　唐书天文志永徽三年正月壬戌太白犯牵牛唐书五行志永徽四年夏婺州旱甚
　　唐书五行志永徽六年婺州水害稼
　　唐书五行志显庆元年九月括州暴风雨海溢唐书天文志显庆五年二月甲午荧惑入南斗六月戊申复犯之
　　唐书五行志总章二年六月括州大风雨海溢唐书五行志咸亨四年七月婺州大雨山水暴涨唐书五行志文明元年七月温州大水
　　文献通考垂拱四年三月雨桂子于台州旬余乃止文献通考永昌元年明州雌鸡化为雄
　　唐书五行志长夀二年台州蝗
　　唐书五行志证圣元年六月睦州陨霜杀草
　　唐书五行志神功元年三月括州水坏民居
　　唐书五行志神龙二年诸暨县治东五里木连理文献通考神龙二年四月己亥雨毛于越州之鄮县文献通考景龙四年五月丁丑剡县地震
　　嘉兴府志景云二年秋嘉兴新城镇夜间异香袭人有声如冰雹及旦泥沙中多金因建雨金岳宫
　　唐书五行志开元十七年八月丙寅越州大水壊城唐书天文志开元二十二年七月辛丑荧惑犯南斗万厯绍兴府志天宝五载山阴县张氏墓侧出泉如醴又产芝二本各九茎
　　唐书宗本纪天宝十四载天有声于浙西
　　唐书五行志大厯二年秋浙东西水灾
　　唐书天文志大厯二年九月乙丑荧惑犯南斗六年有星光烛地长五丈余出婺女西流入天市垣
　　唐书天文志大厯十年正月甲寅嵗星荧惑合于南斗
　　唐书五行志大厯十年七月杭州海溢
　　唐书五行志贞元六年浙西大旱井泉竭
　　唐书天文志贞元十九年荧惑入南斗
　　唐书五行志贞元二十一年夏越州镜湖水竭唐书五行志永贞元年秋浙江旱
　　唐书五行志元和元年夏浙东大疫
　　唐书五行志元和四年秋浙西旱
　　唐书天文志元和九年七月太白入南斗至十月乃出昼见荧惑入南斗因留犯之
　　唐书五行志元和十一年五月衢州山水害稼深三丈毁州郭
　　唐书五行志元和十二年越州台州水害稼
　　唐书天文志元和十三年三月荧惑入南斗逆留至于七月大如五升器色赤而怒乃东行
　　唐书天文志元和十五年八月己夘月掩牵牛唐书天文志长庆二年十月甲子月掩牵牛中星唐书五行志长庆四年夏湖州大雨水太湖决溢睦州山水暴出
　　唐书五行志宝厯元年秋浙西旱
　　唐书五行志太和二年越州大风海溢
　　唐书天文志太和三年十月荧惑入南斗
　　唐书五行志太和四年十月浙西火
　　唐书天文志太和五年三月荧惑犯南斗杓次星唐书五行志太和五年六月两浙大水害稼
　　唐书五行志太和六年二月湖州大水春浙西大疫唐书五行志太和七年秋浙西水害稼
　　唐书五行志开成三年湖州水溢入城处州平地水八尺有余
　　文献通考开成四年温台明等州饥
　　唐书天文志防昌六年二月丙申月掩牵牛
　　唐书五行志咸通中吴越有鸟极大四目三足鸣山林其声曰罗平
　　唐书五行志咸通十年两浙疫
　　唐书五行志咸通十三年四月庚子朔浙东西地震文献通考中和二年嘉兴马生角
　　唐书五行志中和三年三月浙西天鸣声如转磨唐书天文志干寜元年夏有星陨于越州后有光丈余状如蛇
　　文献通考光化三年九月浙江水溢壊民庐舍唐书五行志天复三年三月浙西大雪平地三尺余唐书天文志天复三年十一月丙戌太白在南斗去地五尺许色小而黄至明年正月乃髙十丈光芒甚大
　　五代
　　五代史司天考唐天成三年七月乙夘月入南斗魁闰八月戊申月犯南斗魁
　　五代史司天考唐长兴元年八月己亥月犯南斗万厯绍兴府志晋天福二年绍兴府治东二十五里文殊岩出醴泉又产芝数本
　　五代史司天考晋开运元年八月甲辰荧惑犯南斗五代史司天考汉干祐元年四月甲午月犯南斗六月乙未月入南斗
　　宋
　　宋史天文志开宝五年填星荧惑合于牵牛
　　宋史天文志开宝九年六月乙夘荧惑入南斗宋史五行志太平兴国四年温州嘉禾九穂
　　宋史五行志太平兴国五年温州献芝草五本宋史天文志雍熈四年十二月丁巳填星嵗星合扵南斗魁
　　宋史五行志雍熈六年瑞安县解木五片皆有天下太平四字
　　宋史五行志淳化三年二月衢州甘露降
　　宋史天文志至道三年八月庚子荧惑掩南斗宋史五行志咸平二年闰二月杭越睦衢婺诸州箭竹生米如稻时民饥采之充食
　　宋史天文志咸平四年十二月太白昼见在南斗宋史五行志景徳二年两浙饥
　　宋史五行志大中祥符元年四月温州献瑞竹图十二月献灵芝图
　　宋史五行志大中祥符五年闰十月萧山县芝生李树上
　　宋史五行志大中祥符七年正月明州茹侯山石上生芝草一本四茎
　　宋史五行志大中祥符八年十月衢州甘露降宋史五行志天禧元年二月两浙蝗蝻
　　宋史天文志天禧五年八月庚戌荧惑掩南斗魁第二星壬戌犯南斗
　　文献通考干兴元年湖秀州雨壊民田
　　宋史五行志干兴元年六月秀州湖田生圣米居民取以食
　　宋史天文志天圣元年四月戊午荧惑犯南斗癸巳又犯南斗距星
　　宋史仁宗本纪天圣三年十月乙夘太白犯南斗宋史天文志明道二年十月癸巳太白犯南斗十一月癸亥朔太白犯南斗
　　宋史五行志明道四年六月乙亥杭州大风雨江潮溢岸六尺壊堤千余丈八月甲申越州大水漂溺民居
　　宋史天文志景祐元年九月丙午荧惑犯南斗二年九月丁亥荧惑犯牵牛三年九月癸巳荧惑犯南斗
　　宋史天文志宝元元年八月辛未荧惑犯南斗宋史五行志康定元年十月始兴县柑两本连理文献通考皇祐二年十一月丁酉夜秀州地震有声自西北起如雷
　　宋史仁宗本纪皇祐四年十月丙子太白犯南斗宋史天文志皇祐五年八月乙巳荧惑犯南斗宋史五行志嘉祐三年正月温州火燔屋万四千间宋史五行志嘉祐五年七月湖州水灾
　　宋史五行志嘉祐六年七月两浙淫雨为灾
　　宋史五行志嘉祐八年三月盐官县地产物如珠可食水产菜如菌可为葅饥民赖之
　　宋史五行志熈宁八年八月两浙旱
　　宋史五行志元丰五年七月永康县生芝九本十一月复生芝九本
　　宋史五行志元祐元年杭州民俞举庆家七世同居园木生连理
　　宋史五行志元祐八年两浙海风驾潮害民田宋史五行志绍圣元年秋湖秀等州海溢壊田文献通考绍圣四年夏两浙旱
　　宋史五行志元符二年两浙水患
　　宋史五行志元符三年八月丁巳荧惑犯南斗西第二星
　　文献通考建中靖国元年衢信等州旱
　　宋史天文志崇寜元年五月丁巳荧惑退入南斗魁戊辰犯南斗西第二星
　　宋史五行志大观元年十月湖州水
　　宋史五行志大观三年十月癸酉越州承天寺瑞竹一竿七枝干相似其叶圆细生花结实诏送秘书省
　　宋史五行志政和四年台州槐木连理
　　宋史五行志政和五年冬台州宁海县进早禾一粰二米者凡三石
　　宋史徽宗本纪重和元年黄岩县民妻一产四男宋史天文志宣和三年正月戊申荧惑犯南斗丙辰又入南斗
　　嘉兴府志建炎元年斗牛间有紫气十月戊申嘉兴县丞赵子偁生子于官舍红光烛天
　　宋史天文志建炎四年十一月填星嵗星合于南斗文献通考绍兴元年绍兴府有牛戴刃突入城市触马裂腹出肠时卫卒多犯禁屠牛者牛受刃而逸也
　　宋史五行志绍兴元年六月浙西大疫
　　宋史五行志绍兴元年十月乙酉临安府越州大火十二月辛未越州大火
　　宋史五行志绍兴二年二月丙子临安大雨雹五月庚辰临安府大火亘六七里十二月甲午又火乙未旦乃熄
　　文献通考绍兴二年两浙饥斗米千钱
　　宋史五行志绍兴三年八月甲申地震湖州尤甚文献通考绍兴四年四月霖雨至于五月浙东西郡县壊圩田害蚕麦蔬□
　　宋史髙宗本纪绍兴四年六月荧惑犯南斗
　　宋史五行志绍兴五年五月地震浙东西旱
　　文献通考绍兴六年春浙东大饥民多流徙
　　宋史五行志绍兴六年六月乙巳夜地震有声如雷余杭为甚十二月临安火燔万余家
　　文献通考绍兴十年浙东洊饥人食草木
　　宋史五行志绍兴十年十一月温州大火燔州学县治及民居千余
　　宋史五行志绍兴十一年七月婺州大火燔州狱仓场寺观几半
　　宋史五行志绍兴十四年五月丙寅婺州水兰谿县水浸城市
　　文献通考绍兴十八年冬浙东饥绍兴府大饥民之仰哺于官者二十八万六千人赈之不给
　　宋史五行志绍兴二十四年衢州饥浙东西旱万厯温州府志绍兴二十五年十月朔景云见乐清县东塔上其光照耀五色明年王十朋廷对第一
　　宋史五行志绍兴二十七年绍兴府大水
　　宋史五行志绍兴二十八年浙东西沿江海郡县大风水绍兴湖秀为甚
　　文献通考绍兴二十九年绍兴府洊饥
　　宋史五行志绍兴三十年五月久雨伤蚕麦害稼辛夘夜于潜临安安吉三县山水暴出壊民庐及田桑秋浙郡国旱浙东尤甚十月浙郡国蝝
　　宋史五行志绍兴三十二年六月浙西郡县山涌暴水漂民舍壊田淮蝗飞入湖州声如风雨余杭钱塘仁和皆蝗
　　宋史五行志隆兴元年浙东西郡国害谷八月大风水绍兴湖州崇徳为甚绍兴大饥
　　宋史五行志隆兴二年夏余杭蝗七月浙西大雨害稼
　　宋史孝宗本纪隆兴二年八月己夘荧惑顺行犯南斗
　　宋史五行志隆兴二年湖秀州大水浸城郭壊庐舍圩田
　　文献通考乾道元年春绍兴湖秀州大饥台明诸郡皆饥夏无麦
　　宋史五行志乾道二年正月淫雨至于四月夏寒浙郡损稼麦蚕不登八月丁亥温州大风海溢漂民庐
　　文献通考乾道二年十二月庚午夜白气如带东西亘天出女入
　　宋史五行志乾道三年七月己酉临安天目山暴水决临安五乡民庐八月湖秀州上虞县水壊田庐积潦至于九月禾稼皆腐
