<!-- { "loadSidebar": true } -->
　　国家有益无损方为便官便民若因未垦之田土而先动现在之钱粮未为计之善也【臣】等以为玉环展复设汛置官则俸工役食衙署营房与夫城寨仓库之建造塘坝堤防之兴修在在不能无费即同知一官俸银无多粮既徴收本色又无火耗可收即议有每石官耗三升尚不足以抵存仓折耗之需应照云南新设威逺同知之例今酌给每年养亷公费银二千两心红纸劄赏赉等项银六百两此等经费岂能尽出公帑而垦例初开即有十余万田畆亦非一时可以垦完者出入相较目前自多不敷查本地出息尚有可充公用者玉环各岙向年虽名为奉禁不开而利之所在羣趋如骛多有潜至彼地搭盖棚厰挂网采捕刮土煎盐私相买卖偷漏课税者每遇廵船徃查或行贿买脱通同朦隐或一时驱逐潜复聚集弁兵既难保其尽不营私廵船亦势难于周流不息今既设官専管则此等尽当查出充公应请将渔户逐厰挨查取具保结许其采捕循照定海计厰徴收涂税之例酌分上中下三则每处设立官牙厰头以司稽察所收税银查眀数目造册申报以备玊环各项公费之需仍通饬闽浙沿海州县采捕渔船照例取结刋号填给牌照连防彚幇赴玉环文武衙门查验牌照填注采捕处所停泊汛口俟渔汛一毕合幇同返毋许逗留违者照例治罪至玉环既有垦民并文武官兵驻劄则食盐为必需之物查鹾法虽当配引行销而温台两府各县票盐乆有成额玊环系新开之地与旧日引额无关且孤悬海外斥卤之区变幻靡常煎停不一所出仅供一隅之用不能逺资邻封肩贩非同内地塲灶可以添厰添盘招商配引者可比应将煎盐之户取具亲邻族保甘结一体编入保甲着令并灶聚煎官收官卖止在本山卖与渔户居民毋许贩卖出境其盐本外所余者亦查眀数目造册申报暂时留充公用除官兵原议抽调饷银自有原数抵补并粮米即以所收田粮谷石给发毋庸另议外此数年中凡有前项所指玉环应用公务悉以玉环所收额粮及鱼盐等项出息尽数扺用渐次整顿逐年将出入之数造册送部销算俟一切完备后另照内地之例粮米鱼税编造全书归入藩司项下充为本省兵饷
　　题销盐课亦归盐政项下充饷则以地方自有之利为
　　国家经费之助目前不烦公帑而日后咸为
　　正供矣一议得科则平而后赋额无亏查垦复荒芜原与熟田有间故有认垦之后分别三年六年后方始陞科之例所以纾民力而示招徕也至玉环等处迁弃已乆近山者沙石壅积近海者堤坝圯倾即居中平地之田蒿莱满径辟治需工更与内地荒田不同但玉环现在设官分汛需用经费若照旧例迟至数年后陞科则目前数年费用从何而出【臣】等再四筹画惟有将玉环地方田地详加勘丈别其土性之肥硗垦工之难易分为上中下三则仍照前徴收本色之议上则田每畆征条丁米一斗六升中则田每畆征条丁米一斗二升下则田每畆征条丁米七升地每畆征条丁米三升山每畆征条丁米一升以二谷折为一米交纳每石另收官耗三升以备存仓黰折防耗之费其附近开垦之地除三盘黄大岙等处与玉环地土不逺应仍照玊环例分上中下三则征收外其楚门老岸及磐石蒲岐等地方土皆瘠薄且修坝疏河嵗嵗皆需人力稍有愆期则咸潮徃来便难耕莳若与玊环一例定则势难急公完清止可照依玊环所议之下则输纳庶能竭蹶完办至于陞科完粮之期则槩令本年开垦本年起科庶可统济玊环经费之需除今年已垦田地饬令丈眀秋收照则缴收造册彚报变价办公外其余随垦随报逐年造册送部则民力易于输将而经费有所従出矣一议得营制周而后廵防无误设营立汛原以建威销萌亦在防险扼要温州水陆地方与闽省接壤故设镇标三营及城守营之外又有瑞安乐清磐石大荆四大营以为犄角雍正元年前任福建督臣满保又
　　题请将瑞安改为水师副将磐石改为水司叅将部议准行在案查乐清大荆磐石俱在内地而玊环包乎其外屹峙海中従前弃而不守故不得不以内地三营为门户今玊环既请展复实为三营之外障当温郡之藩篱应请设立玊环营叅将一员守备二员千总二员把总四员兵九百名分为左右二营以左营为陆路右营为水师使水陆兼防庶扞御有赖但玊环与磐石近且磐石虽改水师而所辖洋汛东西南北仅及百里今已应归玊环则磐石一营不但无水师之责即陆路既有外蔽亦居次冲若仍循旧制复设重兵实为虚糜粮饷请将磐石水师叅将一员裁去同守备一员千总一员把总四员兵五百五十名移调玊环营再于内地之乐清营抽兵一百名大荆营抽兵一百名归于玊环外尚少兵一百五十名查太平营之东岙现分拨千总一员兵一百十九名驻劄防守但东岙原系玊环乡之二十五都向日玉环迁遣楚门一带地方同时废弃所以于东岙地方设立弁兵防守今玊环乡之二十四五六都与原辖之楚门老岸一带田畆业经一体展复其东岙即在玊环乡之内既有楚门以为外扞请将东岙千总一员兵一百一十九名移调玊环营酌量拨分防又温州城守营与镇标同驻郡城尚可抽出兵三十一名归入玉环以足九百名之数玊环既设耑营其从前分黄磐两营防守之陆路今应尽归玊环管辖其水汛除磐石原管洋面仍归玊环外再有附近玊环旧黄标右营廵防之女儿洞干江冲担屿沙头长屿洋屿及外洋之披山大鹿小鹿前山等洋汛俱应就近归玊环营管辖以沙头长屿洋屿东北洋面为黄镇右营汛地西南洋面为玊环营汛地其外洋则以洞正属之黄标披山属之玊环为界尚少守备一员通省无可抽调应请添设再玊环虽分水陆与镇海磐石瑞安等营之水陆兼司者事同一例但地方周围七百余里防与定海相等应查照定镇标之例于左营量设马三十五匹即以乐清大荆太平温城守四营所抽三百五十名之兵内照依马一歩九之例抽马三十五匹归于玊环毋庸另请添设仍将额兵分别马一歩九战三守七抽调以符通省兵制其所需战船即将磐石营原管船八只全数拨赴玊环照例将备轮廵内唬船一只平底布帆不能渉歴大洋俟届造年分另行
　　题眀改造沿邉哨廵小船十二只将原给部价以为所需工费倘有不敷令承办之温处道在于玉环粮税出息银两内支取添补开销其磐石营应仍改为陆路但外有玉环障蔽毋庸再设叅游大员兵数亦当酌减请设都司一员千总一员把总二员兵三百名防守但该营守备千把兵丁已请移调玊环止留千总一员兵二百七名在营尚缺都司一员把总二员兵九十三名今查有台协拨防太平之金清洋屿二汛兵丁现议拨归太湖营此二汛有撤回千把二员内将把总一员拨入磐石其余官兵在近地俱系水陆要冲难以抽拨惟衢协三营除分防外其在郡城者副将之下尚有都司二员守备二员千总二员把总八员兵八百五十七名原系陆路应将该协右营都司裁去改为磐石都司并于右营存城之内抽调把总一员兵九十三名拨入磐石合原兵二百七名共三百名驻防磐石黄华关岐头以内港水陆汛地责归驻防都司防范照旧日营制仍归乐清营管辖其新设玉环营应附近亦归温镇统辖再磐石原系陆路设有马匹自改为水师裁马七十三匹今仍为陆路所有留兵三百名应于原裁马数内复额三十匹以资驰驱则内外之形胜皆有扼守而水陆之廵防亦无疎悮矣再玊环孤悬海外其耑设文武较之各海防同知与沿海县营等缺尤为要且新复之后规模初定必湏常得亷干之员办理方克有济如三年内兵民相安招徕日盛开垦渐増一应事宜实能着有成效【臣】等会同保
　　题聴部议叙即为分别陞用如不尽心整顿严加叅处仍请各颁给关防印信以耑职守嗣后同知叅将守备等官缺出于通省同知通判州县叅游等官内防选
　　题补其廵检千把咨部择调以上各条【臣】等知识浅陋未能有当是否可行伏祈
　　圣眀指示【臣】谨会同督臣高其倬提臣石云倬防理浙江观风整俗使杭嘉湖道叅议臣徐鼎合词具
　　题伏乞
　　皇上勅部议覆施行奉
　　防该部议奏随经户部以应如所请议覆奉
　　防依议














　　浙江通志卷八
　　钦定四库全书
　　浙江通志卷九
　　山川【一】
　　自九土既敷而髙山大川以奠周秦而上呉越介在荒服然会稽雄镇于南具区滙流于北皆为禹辙所经其间千岩万壑竞秀争流乾坤竒伟清淑之气荟萃于斯于以降贤哲出云雨表畛域阜财用凡殽列于浙水东西者可按籍而稽焉志山川杭州府【钱塘仁和二县附郭】
　　呉山　名胜志在府城内之南春秋时为呉南界以别于越故曰呉山或曰以伍子胥讹伍为呉故郡志又称胥山凡城南隅诸山蔓衍相属总曰呉山【西湖游覧志竒防危峰澄湖靓壑江介海门回环拱固扶舆淑丽之气钟焉是以邑居丛集殆十余万家声甲寰宇恢然一大都防也陈允平吴山雪霁诗九天宫阙春风满陆地楼台夜月寒鐡笛一声吹雁落片云不到玉阑干杨载同平章库库子山吴山晚眺诗山椒翚构四垂寛上相旌旗防覧观旁近江湖天广大上连星斗地清寒龙宫永锁函书閟鳯岭重嗟苑树残此际独无云蔽日正宜翘首望长安朱彜尊呉山望浙江诗一峯髙出万松寒磴道虚疑十八盘近海鱼龙吹宿雾中天日月转浮澜风帆岸压眀珠舶仙树花浓白石坛旧是锦衣行乐地江山真作霸图看】
　　金地山　咸淳临安志在城隍庙南
　　寳月山　成化杭州府志在布政司对巷东接吴山与蛾眉山并列
　　石佛山　西湖防覧志西聫寳山南面瑞石旧有大乗石佛寺宋大中祥符间改名积善海会寺
　　寳莲山　方舆胜覧在呉山之北
　　寳山　万厯杭州府志在呉山之西南东接石佛山【蘓轼同秦仲二子雨中游寳山诗平眀已报百吏散半日来陪二子闲立鹤低昂烟雨里行人出没树林间】
　　七寳山　西湖游覧志在白马庙巷之西三茅观在其东北
　　瑞石山　万厯杭州府志在寳山南上有紫阳庵中有瑞石泉槖驼峯此山秀石玲珑岩窦窱湖山奥区罕与伦比【萨天锡防呉山驼峯紫阳洞诗天风吹我登驼峯大山小山石玲珑赤霞日射紫玛瑙白露夜滴青芙蓉飘飘云气穿石屋石上凉风吹紫竹挂冠何日赋归来煮石篝灯洞中宿】
　　蛾眉山　成化杭州府志在布政司南东接呉山其侧有八眼井
　　浅山　成化杭州府志在蛾眉山前其侧有漾沙坑竹园山　成化杭州府志在呉山西相接一脉独趋而北隐隐隆起隂阳家谓为府治之主山宋临安尹赵与筹建阁其上扁曰竹山
　　清平山　成化杭州府志在呉山南鳯山门之北云居山　旧浙江通志在城西南上有云居寺面圣湖接枫岭颇称佳境
　　虎林山【一名武林山】　名胜志在武林门内一里而近髙可三丈旧名祖山【杨正质虎林山记钱氏有国时山在城外异虎出焉故名虎林音讹为武叶绍翁四朝闻见録谓虎林即灵隐山因避唐讳改为武林者非汉志眀载武林山为武林水所出安有避唐讳之説虎林武林原有二山未可混为一也】
　　紫坊岭　万厯杭州府志在丰寜坊漾沙坑侧平为民居不存
