<!-- { "loadSidebar": true } -->
　　堰【在十六都】　桃林堰【在十七都】　叶山堰【在二十二都】　石岸堰　大彭头堰　皂角堰　寺前第一堰【俱在二十四都】西江堰【在三十一都】　察坂堰【在三十五都】
　　康下岸　山下圩岸【俱在十三都】　梅林坂圩岸【在十六都】寒坂圩岸【在二十都】

　　浙江通志卷五十九
<史部,地理类,都会郡县之属,浙江通志>
　　钦定四库全书
　　浙江通志卷六十
　　水利【九】
　　严州府【建徳县附郭】
　　东湖　在东门内县治左万厯严州府志明嘉靖四十年知府韩叔阳因旱涝不常筑隄以捍之遂成巨浸由太平桥绕入西湖建徳县志万厯四十一年知府吕昌期华敦复相继开濬嵗久堤溃湖水尽从东去
　　国朝康熈十一年知府梁浩然同知金云凤通判王兴禹协镇鲍虎知县项一经捐俸暨阖邑绅士公助开濬筑坝于湖之左以防水之泄俾水上玉街自太平桥下绕江家塘直至西湖浅则西湖蓄水涨则由西湖坝出吕公桥以逹于江康熈二十年复圮知府任风厚率县令戚延裔及绅士捐资重筑令邑人宋维藩董役筑堤甚坚
　　建徳县【城外河道】
　　西湖　在县西南和义门外严陵志广袤五百四十二丈唐咸通中刺史侯温开宋靖康元年知州凌唐佐申乞充放生池景定二年秋七月暴雨乌龙山洪水迸出决湖趋江湖遂涸知州钱可则亟于冬隙隄之建徳县志明嘉靖间分守参政张子知府张任重修万厯间知府陈文焕累石成隄榜曰来贤湖【栁本泰重修西湖坝记严州西湖始见于唐书方干集而详于宋史靖康景定之间作者具载郡志歴元溃废已久至明修复则自藩参庐陵张公始嘉靖癸亥公旬宣于严广询民俗鋭志复古逮今甫逾一纪而湖之决者再甲戌霪潦春夏为甚乌龙诸山万壑争流皆下于湖一时冲激坝遂不支太守临川陈公目击其壊谂于二守林公三守潘公节推周公遂捐金若干以为佣直日资三守以提其纲公则旬一课之经始于是年十月之吉迄次年春初而厥功告成考其坝视旧进徙若干丈得址广若干丈两岸无踈土沿隄増筑髙厚树以柽栁内外盘错较昔有加而功垂于永久矣】
　　国朝康熈十一年知府梁浩然率属捐俸暨阖府绅士公助复筑长堤濬湖蓄水并开流水埠旧濠以导去水之势【何士锦重筑东西湖坝序严城扼山川之胜枕龙冈面马目东西湖回环左右筑堤引水逆流宋地师呉景鸾所谓腰帯水明青溪令呉天洪所云复引东湖上御街是也明万厯四十五年太守华敦复濬湖而深之大清鼎兴名胜犹存而两坝崩溃水分八字三十年间科第罕继余乃吁之郡守梁公邑尹项公首捐俸为士民倡余与各绅亦相率鼔舞倾囊从事经始于壬子季冬迄癸丑季春甫三月而两坝告竣举数十年之淤塞一旦开通故书其颠末以为后来者劝】
　　石澳谼【在县西三十五里慈顺乡徐村有旷地数十顷无水不可耕徐氏叟穴山三十丈注水南下遂为良田刻石识崖上盖宋天圣二年也】
　　南堤【在城南澄清门外南临江北负城旧有路为洪水冲坍洗逼城脚地势倾欹行者患之明成化十一年知府朱暟募舟人运巨石筑长堤以御水患且便行者东抵兴仁门西抵税课司为堤三级广逾四丈袤数百丈坚致平坦足以障狂澜而便徃来郡人徳之】
　　穿塘【在县东以下二十四塘并明洪武二十七年遣官修筑】　白栗塘　后塘【俱在县东南】　莲塘　长塘　兴福塘　山还塘　直塘　芙蓉塘　项村塘　髙塘【俱在县南】　二古塘泉塘　缷塘　孙塘　坞塘　张塘【俱在县西南】　横塘　周家塘　路口塘　朱池塘　回龙塘【俱在县西】溪西塘【在县东北】　清公塘【在县北】
　　后村堰【在县西以下诸堰并明洪武二十七年遣官修筑】　川堰　麻丘堰宋岸堰　大堰【俱在县西】　大堰【在县东北】　上塘堰
　　下塘堰　莆田堰　芝川堰　胥村堰【俱在县东北】淳安县
　　古渠　在县南引西山泉横贯市中而东注严陵志宋元丰淳熈间知县何友直陈晔皆濬之【方重谋重兴古渠记县之西城旧置暗沟一道引西山泉通注县渠直东而流不二里而出溪城居之民颇为至便自旧城溃委日月浸逺阛阓地多为民户请射而耕凿之家贪其利遂平沟占为巳业泉既不通城中古渠亦从而淤每春夏之交霖雨暴作积水无所决泄冲没街道居民墙壁徃徃摧壊民甚苦之熙宁丙辰秋著作佐郎何友直出宰是邑下车月余考图牒訽访古迹遂令兴工不崇朝果见故道而沟中铁牕尚存浃辰而毕工又谕临渠居民各居界分叠石固岸以图经久众皆悦从元丰元年记方有开重修古渠记还淳有泉源于北山注为西池亘阛阓以东劚石为渠冶金为牕其来旧矣熈寕中尝堙塞著作何公按其旧浚治阅四十有五载宣和庚子邑燬于兵泥涂瓦砾弗渫弗治执事者间嵗鸠民具畚锸号呼以渠从事民乐趋之吏辄裒取其佣直以自利淳熈五年令尹陈公为邑究民情所欲决意开导乃辟乃理且为三闸以节其出纳焉】淳安县志明万厯甲申知县萧元冈濬古渠筑二湖陂【汪道昆重濬古渠开东西陂记淳安占始新县也汉建安中引郭西水渠而东流绕郭若鞶带广寻有二唐仍其旧迄宋熈寕淳熈间递濬如故顷罹冦虐城壊淤堙者什三没者什七万厯癸未萧君下车诸父老上渠便宜君复酌时宜与之更始渠广仅当畴昔之半隄广当渠之半隄穷则梁之又以西郭诸山谷水东注如建瓴其盈涸可立待也借令渠复而水不断将焉用渠乃辟雉潭为西陂诸山谷水皆来会即龙山之麓□东陂约下流而捍之就西陂筑隄一东陂二修广皆倍西乃籍浮桥田若干亩坛场地若干亩易民田为陂少不足则捐禄入而与之贾鸠工伐石则市闲田以供渠修三百寻有竒为石防者三梁者五冬十月农隙首事明年春正月告成】
　　鱼袋港　在县南一里俗名漏港万厯严州府志明万厯十年知县戴廷槐捐俸修隄【王锡爵重筑青溪隄记县界万山中据全浙上游水之乘髙来者势若建防而会于新安江之源出于新都之浙岭自西北流绕县治而东与东溪相合当其湍激之所非设隄以障之则奔溃四溢罔有定极青溪之宜有隄也其议久矣正徳以来水寖泻而南宰县黎君尝隄捍之嵗久仍圮郡守杨侯议行之而邑令戴君褒其事将底绩两君先后各以事去辍工数载山水时发发则毁庐壊舍邑父老子弟请于新令顾君顾君具牍白于新守郡侯既报可自壬午夏始渉秋乃成顾君别计所需为嵗时修筑之用以图久逺盖贤守令所以养民之意也前守杨侯名守仁今守邓侯名起宗前令黎君名世杰戴君名廷槐今令顾君名云程其董役官则典史王学芹呉希忠也】
　　社塘【在县东二十一都以下十九塘并明洪武二十七年遣官修筑】　庙山塘　孝公塘【俱在县东二十二都】　新塘【在县东二十一都】　武翼塘【在县东二十六都】　西塘【在县东】　清塘　江家塘　缷坞塘大坞塘【俱在县东二十九都】　祀先塘【在县东】　荷塘【在县南三十三都】　响塘【在县南】　大塘　务坞塘【俱在县南三十五都】　湖塘【在县南三十三都】　赤沙塘【在县南】　博嵩塘　泉水塘【俱在县北二十都】
　　贡坂堨【在县北九都以下九堨并明洪武二十七年遣官修筑】　寺坂堨　傅沈坂堨　新碑坂堨【俱在县北九都】　万功堨【在县北十一都】洪村堨　厌口堨【俱在县北十七都】　曹堨　塘坂堨【俱在县北十九都】
　　官坝【地处上游路当孔道山水冲决日渐倾圮行人病涉】
　　【国朝雍正八年总督臣李卫委知府张芳重修自浮桥下至香炉石上井禁借名捕鱼致损坝岸】
　　桐庐县
　　白水湖　在县西北二十里严陵志有上湖下湖鸦湖髙塘湖共一百三十余亩白水其总名也乡民引水溉田甚广一境頼焉
　　县塘【在县西五十步】　太湖塘【在县西三十里】　鸳鸯塘【在儒学东】　鲤鱼塘　三十亩塘　包家塘　麻车山塘　施家塘　曹家塘　坞口塘【俱在孝泉乡】　金竹塘　徐塘五婆塘　前垅塘　店前塘　孜家塘【俱在金牛乡】庄头塘　后山塘　范家塘　端塘　徐家塘黄泥塘　窑坞塘　钱家塘【俱在孝仁乡】　陈家塘牛头塘　沈家塘　姚家塘　障陇塘　茶山
　　塘　官路塘　杨家塘　水潭塘　莲塘　杜家塘　边下塘　深墓塘　寺官塘　荒塘【俱在水濵乡】周家塘　瓦窑塘　泉井塘　菱塘　下呉塘东方塘　华家塘　黄塘【俱在定安乡】　洋塘【在桐庐乡】火家塘【在安乐乡】　干田塘　窑头塘　袁家塘
　　上店塘　下嘴塘　唐福塘　庙坞塘　俞家塘郭家塘　五陇塘【俱在常乐乡】　临源塘　祁家塘王家塘【俱在质凌乡】　凌上塘　龟石塘　荒田塘柴家塘　土园塘　黄莺塘　方塘　白石塘鸡窠塘　冻州塘　金家塘　唐村塘　董家
　　塘　石柱塘　练家塘　金狮塘　金万罗塘钟山塘　新塘【俱在至徳乡】
　　【谨按桐庐之塘严陵志所载止五十二所大半与县志不合或古今废置不一称谓不同故耳今据县志详録于右】
　　上堨堰【在孝泉乡】　葛家堰　剪溪堰　龙潭堰　上山堰　方家堰　邵家堰　大堰　金波堰【俱在孝仁乡】下舒堰　横城堰　木杓堰　神山堰　检七
　　堰　陆家堰　寺后堰　华家堰　钟家堰　庙前堰【俱在水滨乡】　擎上堰　莲花堰　李家堰　双溪堰　沈家堰　马黄堰【俱在定安乡】　杨家堰　大畈堰　清注堰　扛谷堰　髙头堰　大潭堰十亩堰　门前堰　章堰【俱在桐庐乡】　石塔堰　孙堰　大石堰　黄城堰　丫义堰　杨树堰　黄潭堰　江镇堰　王四八堰　张家堰【俱在常乐乡】罗博堰　赤山堰　仁义堰　孙家堰　石塔堰后山堰　庙山堰【俱在质素乡】　长潭堰　俞家堰墓下堰　邬家堰　官塘堰　陈家堰　枫香
　　堰　郑家堰　滕家堰　楚士堰　小山堰　石塔堰　髙柱堰　力下堰　了溪堰　六亩堰【俱在安乐乡】　郑家堰　山门堰　湖州堰　桥头堰孙畈堰　青堰　沙田堰　俞家堰　鲍家堰梅枝上堰　沈家堰　褚家堰　孙堰　梅枝下堰　鵞胫堰　和尚堰　大堰　水碓堰　下新堰【俱在至徳乡】　落保堰　山下堰　杨家堰　澄清堰　板堰【俱在钟山乡】
　　夏家澳　赵家澳【俱在孝泉乡】　大堰澳　泉井澳　上澳　董沸泉澳　莲塘澳　杨梅澳　章村澳【俱在水滨乡】　蒲阳澳　郭家澳　深澳　泉塘澳　陈婆澳　麻车澳　神塘澳【俱在定安乡】
　　【谨按严陵志只载二十一堰十澳今据县志详録于右】
　　遂安县
　　龙溪　在县东发源淳安出燕源南流至县东一里入武彊溪桥【互见山川】
