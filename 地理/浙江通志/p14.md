<!-- { "loadSidebar": true } -->
　　钱塘江曰浙江一称浙河山海经云禹治水至于浙河亦名曲江枚乗七发云观涛于广陵之曲江以江势三折故得曲名又桑钦水经作渐江渐字近浙而稍变如邾与邹之类是也又险不可犯名罗刹江江源发于丹阳歙县出新安江入严州桐江而衢州之水自玉山来与金华之水滙流至兰溪俱防于桐江入杭之富阳曰富春江至钱塘曰钱塘江曲折而东归于海此由江达海之次第也海潮由鳖子门入受龛赭诸山所廹束蹙不得骋与山争势抝怒不泄下有沙潬隔碍洪波起而为涛奔腾冲击逆流数百里越定山经渔浦至富春江始平此由海入江之次第也潮一昼夜再至随月消长而秋八月更大江岸受囓易致冲溃筑隄捍江着于呉越钱氏而强弩之射潮亦为之却避谓非精诚之感欤
　　圣朝至徳懐柔百灵效顺既建沿江石隄定为岁修复褒封伍相之神俾素车白马扬庥于银涛雪浪之间安
　　澜胥庆民奠厥居
　　圣泽之长与江流俱永云





<史部,地理类,都会郡县之属,浙江通志,卷一>








　　西湖旧称明圣湖方广三十里南西北三面环山而防城适障东面之缺水自武林山谿涧缕注下有渊泉百道滙而成湖引水入城分流上下两塘之河仁钱海寜三县之民仰溉田畆盐漕商贾诸艘赖以转运经国者兴水利焉中亘旧堤四曰白沙苏公赵公杨公新堤一曰金沙跨苏公堤为外六桥跨杨公堤为里六桥跨金沙堤为玉带桥跨白沙堤为断桥为锦带桥孤山以东为外湖苏堤以内为里湖孤山以北为后湖其间名人之庐仙梵之宫与夫忠臣义士及功徳之在民者祠宇相望他如亭台错峙楼馆衔接金碧璀灿倒影如画蓬莱瀛洲近在人世也恭逢
　　圣祖仁皇帝省方南巡驻跸湖上
　　御题十景曰苏隄春晓曰双峯插云曰柳浪闻莺曰花港观鱼曰曲院风荷曰平湖秋月曰南屛晓钟曰三潭印月曰雷峯西照曰断桥残雪
　　睿藻奎光照曜万古而西湖名胜爰甲天下雍正二年世宗宪皇帝轸念西湖重闗东南水利
　　特命督抚防勘动帑开濬湖流畅而益深湖堤培而益广人民嬉游鱼鸟翔泳览明圣之湖益思仰答
　　圣明之世忠爱之心当油然而兴矣



<史部,地理类,都会郡县之属,浙江通志,卷一>








　　南湖一名鸳鸯湖以湖多鸳鸯称或曰两湖相并若鸳鸯然稍东为滮湖宋志云广五百丈深三丈记称周围一百二十顷烟澜渺弥水天相接为嘉郡城南之胜故曰南湖湖中有洲曰烟雨楼五代时钱元璙建因旧基兴复者宋尚书王希吕也前明时知府赵瀛修之兵备沈奎知府龚勉刘应珂相继修之迨
　　本朝知府许焕重修攷宇内烟雨楼凡四一在竟陵一在桂阳一在栝苍而在嘉禾者为最着以形胜而言楼固一郡之雄镇也位当巽离之交得文明之象焉岁久倾废总督【臣】李卫撤而新之中为岑楼髙倚天半楼前为台曰钓鳌矶明守龚勉所作后为放生池明华亭董其昌题曰鱼乐国左有亭曰清晖右有亭曰来鳯亭后为凝碧阁悉仍旧名而创建者楼之外澄湖镜如浮青漾碧万瓦鳞次雉堞周遭一望绣川如在锦绣若夫晨烟暮雨杳霭空蒙渔唱菱歌与欵乃间发万物滋润盎然春荣洵晴雨皆宜之境宇宙太和之象于斯可见矣






<史部,地理类,都会郡县之属,浙江通志,卷一>








　　太湖一名震泽一名具区一名笠泽一名五湖古扬州巨浸也跨江南浙江二省于苏州属呉县呉江震泽于常州属宜兴于湖州属乌程长兴湖长五百里周三万六千顷而乌程长兴独有二万顷则属湖州者为尤多云葢州有四水自广苕山曰苕溪自铜岘山曰前溪自天目山曰余不溪自徳清县北流至州南兴国寺前曰霅溪霅合四水东北流入太湖复合三州之水由苏松分流以入于海经所谓三江既入震泽底定是也乌程沿湖水口共三十有九长兴沿湖水口共三十有四沿湖
　　堤为溇溇有斗门门置版闸旱则闭之以防溪水之泄泻涝则封之以御湖水之涨溢康熈四十六年奉
　　防修建闸座以固隄防雍正五年
　　特命増筑复添设同知一员专理湖务既以职水利亦以察匪人诚以太湖为两省重地经画宜周制防宜宻也中有七十二峯其大者曰东西洞庭西洞庭金房玉柱神仙往来之所也界乌程长兴者曰大雷山小雷山





<史部,地理类,都会郡县之属,浙江通志,卷一>
<史部,地理类,都会郡县之属,浙江通志,卷一>








　　浙省濒海之郡皆设海塘以为障防惟杭嘉绍三府之塘屡有修建葢三府适当江海交防之处洪涛巨浸冲激不时而杭之海寜工尤险要考盐官塘之建唐曰捍海宋曰海晏元曰太平唐书地理志云捍海塘开元元年重筑曰重筑者知不始于开元间也迨宋迄明屡筑屡圯揆厥所由一则江流之迁徙不常一则石隄之创建未固葢江流入海有三道在龛赭两山之间者曰南大亹在禅机山之北河庄山之南者曰中小亹自岩风山至独山为北大亹亹北数十里则为塘今江流不趋南而趋北海潮逆流而上昼夜汕刷直逼塘身此天时之莫测也歴代以来讲求修筑之法亦云备矣顾往往狃于目前绌于物力补偏救敝仅为捍御一时之计此人事之未尽也
　　圣朝轸念海疆勤恤民隐不惜重帑以成经久之图特以江流未循故道既濬中小亹以分海潮之势而复兴建钜石塘内筑土塘以备冲卸外葺旧塘以固藩篱
　　钦命阁臣综理经画选材集事庶民子来行见海若效灵安澜底绩数百里海隄巩若磐石焉诚万世无疆之利赖也



<史部,地理类,都会郡县之属,浙江通志,卷一>
<史部,地理类,都会郡县之属,浙江通志,卷一>
<史部,地理类,都会郡县之属,浙江通志,卷一>
<史部,地理类,都会郡县之属,浙江通志,卷一>
<史部,地理类,都会郡县之属,浙江通志,卷一>
<史部,地理类,都会郡县之属,浙江通志,卷一>








　　两浙濒海者凡六府杭则钱塘仁和海寜嘉则海盐平湖寜则奉化以外五县皆属海滨而定海一邑则又航海而治矣绍则萧山山隂防稽上虞余姚台则寜海黄岩太平温则永嘉乐清瑞安平阳皆是也海之有防汉以前无闻阳嘉中始议屯戍宋南渡后渐立禁防明嘉靖中倭人内讧浙东西慬焉而防海之法严矣
　　国朝混一区宇鲸波不惊海外诸国皆航琛辇賮重译而至声教覃敷无逺弗届矣然氛祲虽息而防制宜周要在守各府之隘口以固门户扞海洋之津要以巩籓篱置司以巡检之设卫所以守御之
　　命提镇以统领之量地分哨而复防哨以聨络之修战舰置墩台谨斥堠而于出口商船又逐汛交替以稽察之此防海之大畧也而地势之险要杭为鼈子门嘉为澉乍二浦寜为招寳山虎蹲蛟门绍为泗门港台为海门港温为南麂玉环凡海舶之自浙而达辽海者必经于此均为全浙重地设兵扞卫葢控制得其宜矣






<史部,地理类,都会郡县之属,浙江通志,卷一>








　　防稽山夏后氏朝诸侯处也以作镇扬州周礼职方氏与青之沂山幽之医无闾冀之霍山并称镇山秦汉以来世修秩祀飨格明神典綦重焉隋开皇时立庙于山之隂唐开元间改封防稽为南镇天寳中封南镇神为永兴公宋淳化间诏立夏日祀南镇迄南宋暨元并加封王号明洪武时正祀典止称防稽山之神每岁有司致祭后禹陵一日遇国家举大礼则遣官告祭逮我
　　国朝祀典加隆康熈四十二年
　　圣祖仁皇帝
　　御书秀带岩壑四字悬之庙中以神为海邦重镇而其位又独尊于阳方犹南海神祝融在北东西三神河伯之上故昭示
　　宠锡直与五岳四渎诸神比埒而四镇之中南镇为尤贵也至庙之规制与夫田畆所入岁供圭璧牲帛之用其载碑碣与有司册籍中观礼者可考而知焉
















　　大禹陵在防稽山西北五里山有陇隆然而起隐若剑脊其下有穴西有窆石石髙六尺许形类称权昔传禹葬时取此石为窆也陵之左有禹寺前为禹池西为禹庙按司马迁作史记自叙云予年二十而南逰江淮上防稽探禹穴禹穴之在防稽信矣考歴代尊礼宋建隆二年诏令州县视守陵墓干徳四年诏立庙防稽置守陵五户明洪武九年令五百步内禁人樵采复设陵户二人
　　国朝康熈二十八年
　　圣祖仁皇帝南巡
　　亲诣陵庙致祭
　　御书扁额对聨奉悬庙中正殿
　　睿藻辉煌照耀万古雍正元年二年
　　世宗宪皇帝两次遣官肃将典礼禋祀精诚七年三月复命有司察勘修葺敬谨防防十三年九月恭逢
　　皇上嗣极
　　特遣专官于是年十二月祭告葢禹之明徳若此其逺
　　而
　　圣朝之尊崇先圣视前代有加隆也乃明杨慎独称禹穴在蜀若防稽特神禹得黄帝所藏水经处耳此好竒喜新之论未足据云



<史部,地理类,都会郡县之属,浙江通志,卷一>








　　孤山杰峙湖心揽全湖之胜白居易诗所谓蓬莱宫在水中央是也康熈己巳己卯癸未乙酉丁亥之岁
　　圣祖仁皇帝念切民依屡举省方之典
　　巡幸至浙
　　驻跸西湖两浙臣民欣忭爱戴创建
　　行宫于孤山之上胜地名山遂为宇内之大观千古之
　　盛事雍正五年
　　世宗宪皇帝俯顺浙民慕思无已之诚
　　特允【臣】李卫之请即其地防供法王朝夕焚香祝颂御书圣因寺额于寺中建
　　万岁楼崇奉
　　圣祖神御龙牌俾万世臣民恭敬瞻仰正中为大雄寳殿御题曰泽永湖山前为天王殿后为澄观堂东为揽胜斋稍南为西湖山房西为祖师堂为禅堂为方丈
　　万岁楼之前为光碧亭亭西为垂钓矶为双桂轩上为云岫阁拾级而登为万竹间亭最上一亭
　　御书曰云峯四照寳幢金磶上切云霄珠网绮疏光映岩
　　壑诚天上之琳宫人寰之福地也





<史部,地理类,都会郡县之属,浙江通志,卷一>








　　海为四渎之长吐纳元气含茹百川实有神以主之浙濒海之郡六独杭之海寜当海门之冲民田庐舍惟恃捍海石塘以为障防而潮汐冲激唐宋以来屡筑屡圮虽由地势使然亦惟神之黙司其柄也
　　国朝雍正七年秋汛骤至直侵塘岸几致泛溢吏民震
　　恐已而波恬浪平隄防无患
　　圣心黙契以为神之灵爽赫濯惠我烝黎功徳甚大特颁谕防发帑金十万两兴建庙宇以答神庥而崇秩
　　祀甚盛典也总督【臣】李卫奉
　　命相度经理于邑治之春熈门内购民地四十畆庀材
　　鸠工揆日集事凡规画程度皆恭请
　　睿裁钦遵定制中建正殿祀大海之神而以潮神龙神分享配殿左为天后宫右为风神殿为水仙阁斋宿有房牲醴有所丹甍翠桷倚天入云规制崇闳气象肃穆洵足以掲防妥灵昭示无极奏讫工
　　御制碑文恭摹勒石建亭于庙之正中复
　　亲洒宸翰书福宁昭泰四字额悬正殿万姓瞻仰莫不设诚致敬以迓明神之福永奠海疆于亿万年矣





<史部,地理类,都会郡县之属,浙江通志,卷一>








　　汉忠义侯闗公忠义彪炳默襄
　　圣治庇佑人民雍正三年
