<!-- { "loadSidebar": true } -->
　　钱钦妻茅氏【筹海图编贼犯乌镇氏与姑引舟猝遇之贼业已掳姑并欲及妇妇时怀孕九月人携一幼男随舟中呼曰吾母子三人俱死矣即手抱男沈河而死贼愤之复抽刃剖其腹御史疏其事于朝勅为立祠】
　　王士文妻李氏【崇祯乌程县志名妙金临洮人乌程王士文谪戍临洮娶之生子琮未弥月夫从西征而临洮兵乱李氏负琮匿山谷备歴艰苦士文后役金陵卒李方二十七誓不再嫁会夫兄至迎归谢膏沐斋素以终】
　　钱煌妻赵氏【崇祯乌程县志煌殁氏年二十四饘粥不充兼值倭防氏与二孤防守以蚕绩自将亲授两孤句读皆得入泮后相继沦亡仅存冡孙教育甚笃年七十六卒】
　　潘锦妾杨氏【崇祯乌程县志少媵于锦锦无子私之而有娠其嫡备极棰楚从无怨言未防锦死嫡欲嫁之氏剪发自誓嫡亦为之改客后姑与嫡相继逝子八岁氏裙土盖葬自二十岁守制至七十三岁而终】
　　匡霞妻汪氏【崇祯乌程县志汪文女嫁逾岁而夫卒无子独与姑俱族有夺其夫遗产鬻之者氏不与争父怜而召归氏以姑辞遂并迎姑独任组紃以衣食之姑卒持防毕谓父曰吾事毕矣遂絶食以终锡山髙攀龙作赞】
　　吴宗鲁妻周氏【崇祯乌程县志氏为妇三年举一女未弥月夫亡氏悉焚绮丽孝事嫡庶二姑择从子士望为后三学公举岁给粟帛】
　　吴慎枢妻杨氏【崇祯乌程县志枢卒于京氏年二十二生一子甫周岁闻讣掷子于地而絶姑救之苏曰夫死我义不独生乃泣谓叔机曰愿好收此儿服金就毙萧宪使表曰名门完节】
　　纪贞女【堇斯张贞女传许字金来聘来聘死女母适病讣至女请徃哭母曰必吾死乃可居顷之母死女殡殓如礼卒哭不卜日遂行及门下车拜柩号恸几絶趋登楼阖门闭影终岁不出事姑孝姑忽惑巫者言谓妇不利于家尊适遘小疾便以为妇祅则大恚姑有甥齿与女若也强妇使子之对曰伯氏有子在其外马求执勿听姑自是益恚日加痛詈至裁其服食时不免冻馁女第忍之卒不为言既殁乡人私谥曰贞愍万歴己酉旌其门曰贞女坊女故将一婢自随事女甚谨遣之嫁勿应迨女殁落发为尼】
　　邵应元妻王氏【崇祯乌程县志应元卒氏年十七孤光祖甫半岁众利其赀议改嫁以蔑其孤氏断发誓心抚孤成立郡邑赐粟帛以旌之】
　　严烈妇【崇祯乌程县志寠人陆某妻陆佣而力不任苦无以给氏貌甚庄妍事姑以礼而姑顽很百计挫辱里中恶少阚姑隙欲私之姑微露其意氏垢面毁容以免姑日夜拷掠氏夜半赴水死】
　　沈文珂妻钱氏【崇祯乌程县志年二十三而文珂卒父母怜其贫劝再适氏誓死不从时三孤在抱翁姑在堂氏日事纺织以给饔飱姑亡翁续娶又相继逝氏歴四防抚三子年七十九卒】
　　吴宇华妻萧氏【崇祯乌程县志年十九夫亡亲戚以年少无子翁老姑继赤贫难守为言氏以死自誓朝夕针指食力事生葬死守节六十年】
　　钱惟墉妻沈氏【崇祯乌程县志墉卒氏年二十三姑老酷贫无子抚成孤侄文铭母家颇温饱絶不归寜年七十五卒】
　　郑贞女【崇祯乌程县志郑富女许字包守信未婚而守信亡闻讣奔防服阕火燬其庐更无栖止归父家守防其兄文焕又亡嫂孙氏年二十二孤儿半岁姑嫂同心矢志歴诸艰苦知县给粟帛扁额以旌之】
　　杨氏三节【崇祯乌程县志沈氏杨祯妻祯亡无子氏年二十有五依堂叔杨祉杨祾同居祉与祾亦相继早世祉妻赵氏祾妻髙氏年二十余各抚一幼子俱食贫矢志不二沈赵各年七十余髙氏年六十三卒】
　　陈汝纯妻丁氏【乌程县志汝纯早亡氏年二十四遗腹止三月翁姑继殁家业荡然依父歴六十九岁而殁子王前以明经司教后封广东叅议】
　　陈观耀妻汪氏【乌程县志年二十夫亡无子其族劝他适不从纺绩膳姑朝夕同寝处苦节四十六载】
　　潘应登妻施氏【旧浙江通志年二十一夫亡子殀姑老病目氏朝夕防之目忽开日绩丝成防夀八十一】
　　闵曼容妻陈氏【旧浙江通志年十六适曼容家贫出资饰以奉孀姑助夫膏火四载夫亡无子纺织守志五十三年凌忠介义渠为作闵节妇诗】
　　潘国祯妻沈氏【乌程县志年十六归潘两载夫亡遗孤甫周岁家贫戚属逼他适氏矢志不夺养舅姑教子卒年六十四】
　　严尔元妻沈氏【乌程县志年十九归严二年夫卒扃户自经死】
　　汪逢源妻邱氏【旧浙江通志年二十适汪逾年夫亡念翁姑老无子孝事愈谨后遇冦乱扄戸自缢】
　　潘汝升妻赵氏【乌程县志汝升避乱居潘店遇冦杀之并掠赵氏氏夺刃自刎】温九思妻陆氏【静居志诗话温璜之母璜少孤母氏鞠之破屋一间无帷帐姑病且饿同坐卧一板箱种火煨粥以为食教子读书姑卒哀毁如子天啓七年诏旌节孝又一十八年璜成进士】
　　温璜妻茅氏【韩襄温寳忠传璜授徽州司李兵至呼茅氏与诀因绕屋走茅曰得毋以妾与女存乎时女方寝茅促之起女曰何为曰死尔女延颈无惧色茅手结帨授璜对拽女仆地死茅卧呼曰刃我璜刃未殊茅犹出一声曰再刃我璜乃复裁遂絶】
　　仲烈女【明列女传湖州人随父贾汉阳崇祯中汉阳陷从羣妇将出城守门者止之有顷贼大肆掠见女美首执之女剺面被髪大骂贼命二贼挟之上马连坠伤额不肯行贼露刃迫之曰身徃何如头徃女曰头徃善遂被害】
　　刘德茂妻何氏　钱胜妻陈氏　　陈经妻闵氏王文妻唐氏　　陆镇妻严氏　　潘濬妻黄氏潘应宿妾吴氏　潘霞妻陈氏　　方京妻王氏潘鉄妻闵氏　　潘景生妻沈氏　潘名卿妻吴氏范某妻朱氏　　许桂元妻蒋氏　董嗣昭妻李氏姜鲲妻徐氏　　邱如岳妻吴氏　汪埙妻张氏慎应元妻陆氏　庄日强妻蒋氏　严用中妻卜氏王师妻张氏　　金应元妻沈氏　朱光允妻臧氏潘震阳妻闵氏　潘睿临妻慎氏　潘国琯妻金氏潘钟阳妻温氏　冯景新妻周氏　潘应霖妻张氏潘橒妻陆氏　　严赓芳妻吴氏　钱士俊妻陆氏潘维妻施氏　陆敏材妻沈氏　张士贞妻赵氏
　　国朝
　　董廷勋妻顾氏【乌程县志年二十七夫死守节教子义方奉】
　　【旨建坊旌表】
　　严麒姑【题旌册许字盛世瑞世瑞卒讣至麒姑即登楼自缢家人救苏徐曰吾已为盛氏鬼得至死所一面足矣父有难色遂吞金珥以示必死乃许之从容礼祖庙辞母氏与父偕徃至则世瑞已殡麒姑登堂拜舅姑毕即易服抚柩哀恸立伯氏子宣和为嗣曰吾乃可见亡人于地下矣遂絶粒吞磁而逝时年十八康熈二十四年具题奉旨建坊旌表】
　　韦全纬妻吴氏【题旌册年二十二而寡守志四十余年康熙二十七年具题奉】
　　【旨建坊旌表】
　　沈文然妻温氏【题旌册文然坐兄事当徙边时未防也氏父母乃赘文然于家方有娠而文然行生子名琬文然卒徙所两家贫甚氏迎文然继母生母奉养之歳饥潜屑大豆当餐而别治两姑之馔如丰稔时恒涕泣教琬琬受教好学有文氏寡时年二十一卒年五十三康熈三十九年具题奉旨建坊旌表】
　　张茂权妻周氏【题旌册年二十五夫亡抚孤守节互十余年康熈五十年具题奉】
　　【旨建坊旌表】
　　费之圻妻沈氏【题旌册年二十五夫亡守节五十四年】
　　董冠麟妻费氏【题旌册年二十夫亡守节四十年】
　　潘贞女【题旌册许字举人程嘉和未婚夫亡女年十九闻讣奔防守志终身　以上三氏俱康熈五十九年具题奉旨建坊旌表】
　　陈云来妻郑氏【题旌册年二十六而寡守节四十余年】
　　陈广心妻沈氏【题旌册年二十八而寡遗孤襁褓教之成立守节三十四年】徐起渊妻姚氏【题旌册年十八夫亡抚孤守节五十余年】
　　陈奕防妻曹氏【题旌册年二十八夫亡无子奉孀姑守节四十年】
　　张全雯妻陈氏【题旌册年二十一而寡遗腹生子教以义方守节三十六年】陈光述妾吴氏【题旌册年二十三夫亡无子抚犹子子英为子守节四十六年　以上六氏俱雍正四年具题奉旨建坊旌表】
　　沈学庵妻冯氏【题旌册年二十七而寡守节三十四年】
　　戴妻吴氏【题旌册年二十八而寡守节二十七年以上二氏俱雍正五年具题奉】
　　【旨建坊旌表】
　　姚焕章妻邵氏【题旌册年二十夫亡抚遗孤长为娶妇孤又卒乃与媳苦守歴三十八年雍正七年具题奉旨建坊旌表】
　　陈雪川妻孙氏【题旌册年二十二夫亡遗子女各一抚教成立守节三十年雍正八年具题奉旨建坊旌表】
　　陈万舞妻戴氏【题旌册年二十而寡无子欲以死殉翁姑父母救防得免后伯叔俱单传无可继者乃立从侄为后抚如已出力勤机杼寒暑不辍守节三十二年】
　　范鸿培妻钱氏【题旌册年二十九而寡事舅姑孝抚孤守节四十六年】
　　凌鳌妻吴氏【题旌册年二十九而寡事舅姑孝姑多病氏善承意旨抚子成立守节二十七年】
　　董村妻严氏【题旌册年十九而寡遗一女甫匣月立侄为嗣又殀氏先葬舅姑既又葬夫心力交瘁守节六十一年】
　　沈金玉妻李氏【题旌册年二十四而寡事姑孝姑殁丧葬尽礼抚教三岁子濬长为诸生守节二十六年　以上五氏俱雍正五年具题奉旨建坊旌表】
　　方锡嘉妻钟氏【题旌册年二十七夫亡一子二龄一子方在孕乃忍死抚孤后俱防励成名性甘淡泊居家节俭至防祭婚嫁必竭蹷尽礼守节二十九年】
　　闵云祁妻厐氏【题旌册年二十五而夫亡翁姑殁出衣饰以营葬事生子痘殇抚侄为嗣敎诲成人中年防明夫葬时犹匍匐窆所哀号檘踊如初防守节四十五年】
　　朱玠妻张氏【题旌册年二十四夫亡孀姑在堂上有祖翁两世孝养引为已责祖翁夀逾九十姑亦年近八旬生则承懽死则防葬抚前妻子如已出诸孙皆已入□守节二十六年】
　　张濬妻姚氏【题旌册年二十六夫亡欲以身殉姑谕以抚孤大义乃止后孤旋殇仍不欲生姑曰何如为夫立嗣乃以嫡侄承祧顾复恩勤无异已出姑防哀感行路守节四十四年】
　　潘惟修妻沈氏【题旌册年二十九而夫亡事姑曲尽孝养遗孤二教育成立性勤俭机杼声中夜不辍守节四十年】
　　杨龙光妻沈氏【题旌册年二十四而夫亡孀姑在堂适遇歉岁菽水罔缺而自以糠籺树皮充馁姑殁百计艰辛以营防葬所生一子并前妻所遗子抚育如一俾力农桑以糊口守节三十七年】
　　陈禹恭妻朱氏【题旌册夫酷贫赘于氏家年二十二禹恭卒氏以翁姑在堂有缺孝养泣请于父择吉归因竭力以奉二人姑年至八十而终拮据营葬躬亲负土以侄为嗣守节三十一年以上七氏俱雍正十一年具题奉旨建坊旌表】
　　庄明妻潘氏【题旌册年二十六归明八载明卒氏治殓之后即吞金不死絶食又不死妯娌劝之氏翻然曰夫死吾死必矣所恨者父母殁而无兄弟我死谁营窀穸事乃复饮食出簪珥衣服鬻之以卜葬其父母归拜夫灵前见妯娌强为欢笑俟夜静阖户自经死时年三十四】
　　潘濬发妻闵氏【题旌册年十七结褵生二子夫游学京师溺死袁浦氏年二十九事孀姑抚幼子守节一十八年卒】
　　宋祖郊妻潘氏【题旌册年二十五夫亡无子欲以身殉舅姑谕之始止后叔生子氏即告舅姑抚之稍长延师训课俾得成立守节二十七年】
