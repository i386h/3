<!-- { "loadSidebar": true } -->
　　何竞【毛竒龄何竞传萧山人父舜宾监察御史与权有力忤谪戌广西庆逺卫遇赦还里时当涂邹鲁以御史谪宰萧山舜宾语侵鲁鲁恨诬以身絓戍逃无遇赦牒冐滥冠带应押解原卫防理掲下所司治所司不可鲁念舜宾终害已防舜宾门下士童显章知鲁隂事鲁陷以他罪论绞狱上宪司疑之更下府覆验道舜宾家鲁嗾解人押显章过舜宾随遣皂捕等五百余人执器围其家曰舜宾篡取重囚毁门而入剽原给赦牒持舜宾显章去下显章狱立为文解舜宾原卫亷理不俟详覈督蒯捕任观等十一人执器押就道续遣田敏胡纪等十三人谕意追之三衢屏去服食至余干宿昌国寺殴之不死反秃袖防面气絶治十一年七月日也舜宾就道时鲁捕其家人者四出竞方患痈力疾负母朱提其妻虞投父同年友王鼎家既而鲁迁山西按察司佥事已卸印诣省取凭竞先一日归匿族父何宁家召故人亲昵饮之酒伏道傍鲁出导尽将过舆竞手铁尺直前率众二十人掀鲁仆舆杖一齐下矐其目剔其须髪更相溺之竞拔佩刀斫其左股众止之竞与鲁并项锁预令族父何泽二负黄袱赴阙讼寃度出阙鸣鼓控按察司发分巡佥事萧翀简阅翀故党鲁乃刑竞令其诬服竞大呼曰必欲杀竞竞岂畏死者顾尔无父母耶且事已上闻此身非尔所得杀噬臂肉掷案上鲁引手摩案若将厌肉翀念鲁已盲废而竞气直不可诎乃视鲁曰是肉亦非尔所能食矣遽起不得决而何泽二已讼阙下遣郎中李时给事中李举防巡按治之审者各持两端胡纪等亦私念罪重其实乃拟鲁故屏人服食至死竞部民殴本属长官笃疾俱绞竞不伏其母朱赴鼓院挝鼓复命大理寺寺正曹廉防巡按覆治亷曰尔奈何殴县官竞曰竞知父讐不知县官也但恨殴之勿杀之耳廉为动容乃遣本县掲椟验启椟竞号呼囓指血沥骨验其眞观者皆哭然后借仵易衣敛报伤讯解人任观遂吐实且出舜宾絶命血衣于是众皆伏左验无异乃改鲁造意谋杀人斩竞殴伤五品以上官加凡人二等徒三年田敏胡纪绞狱上令法司议刑部议鲁罪当竞宜仿唐孝子梁悦例充军于是辟鲁戍竞福建福宁卫正徳改元赦归又九年卒竞自复讐至死凡一十六年服哀终其身】
　　俞孜【名山蔵山隂诸生父华以解流徒徐铎赴口外防铎过严铎毒而毙之孜闻号痛扶榇誓以死报徒跣根迹歴数十郡闻已归越匿其甥杨氏家乃结力士数人佯为卖鱼往来侦伺迄亡所获卜之城隍得涣之三益悲痛欲死夜梦神语之曰若谓涣不祥独未知一唤即在也孜惊悟诘旦诣郡守乞助守壮而助之夜半骤入杨氏家唤铎立得之卒复父讐遂不复应举养继母以老人称为复讐俞孝子】
　　周杰【嵊县志字廷智东隅里人父愚受诬论死杰甫三嵗能随母悲啼愚系狱二十年杰遂走阙下上疏请以身代居京师数年疏累上情词慨切上悲其意诏释愚罪宁家孝养二十余年后居父母丧哀毁尽礼邑令许岳英以孝义表之】
　　陆尚质【名山蔵山隂人送父登舟海口风作舟将覆号泣投风涛中救父父舟得济尚质溺死人名其渡曰陆郎渡嘉靖中旌表】
　　呉濬【徐渭呉孝子墓志字潮源号素斋世居山隂利乐村成化十八年年十嵗辄抱书以数言活父于御史台人竒之及长修身表俗务厚人道尝瀹肱剂父病父死侍母寝足不至闺闼冬燠衾四十年如一日庐火以构忘母辰一弗夀遂终身不令家夀年八十道父母生时事尚作婴儿啼其于人好解剧纷里中事行止必曰吴孝子任否人借以为重云】
　　姚镗【上虞县志成化丙午举人授政和县教谕偕父客行遇劫盗杀父镗直前赴救抱持哀号盗并刺其腹肠出膜外血濡胫犹不释孙翔鳯登进士】
　　来衡【萧山县志字一之成化间父为义子诬论死衡伏阙奏辨获释后从东粤还舟溺于江闻空中呼救孝子忽一杖浮至得凭以济其杖至今尚存】
　　徐恩【嘉靖山隂县志项里人家贫不甚知书而孝友出天性与兄文刈薪项里岭日未午一虎从丛篠中出噬文牙贯肩项恩急顾得一木掊击虎释尸去已而虎复来恩与虎鬭虎创甚恩负尸而还力尽亦死】
　　黄济之【绍兴府志字世美余姚人二嵗母丧失懽于继母秋获时辄使之露守山田多虎不避而徃父从军陜西力请代役途遇盗自陈情欵盗不加害父母殁庐有白鸠之祥治中奉诏旌】
　　马彦清【防稽县志字天泽母张氏手绩抚孤彦清偕兄彦通弟彦邦朝夕敬养既而兄以谪籍补戍辽左弟充万石长因督徴逼迫被仇家摭愬缇骑赴浙逮弟彦清悯弟未有子恐伤母心诡托弟名投布政司械送金陵讯逋秋粮寘重辟郡守汤绍恩旌之】
　　邹大绩【余姚县志字有成从学王阳眀父鹄疾侍疾尽瘁及卒庐于墓侧风雨不蔽虎为遁去紫芝生墓右一本三秀每号泣乌鹊羣鸣若助其哀者乡里以为孝感奉防旌表子木母病割股人称世孝】
　　黄骥【余姚县志字徳良父肃按察司副使骥七嵗丧母尽像事之感时流恸奉继母以孝闻父病尝粪及没毁瘠过礼造立塜墓躬自负土墓成双鹊巢其梁又有野犬为巡警一夕虎衔豕置于庭而去嘉靖十七年表为孝矛】
　　黄亨【山隂县志随兄里宦云南里既被害寇方肆掠亨痛兄死即率众百余与寇战勇气百倍寇不支溃去亨亦伤其左目濒死抱兄骨归葬于乡论者谓里死官而享破寇报国且报兄忠义萃于一门】
　　沈曰祯【嘉靖山隂县志字天祺少游乡校以父客河南音问久絶白于学官欲徃寻觅时功令凡诸生称故逺游者例戍边学官难其行曰祯曰使得见父虽戍不辞奋然以行备歴辛苦卒遇其父于逆旅奉以归寻领乡荐】
　　夏千【防稽县志东闗人饶膂力负竒节事父以孝闻东闗居水滨生不识虎村民朝牧牛虎忽起丛草中众惊呼虎逸入千园中父出见攫时千方饭吐哺急走手持竹筯连筑虎头虎爪其面不为动筑愈急虎舍之去千负父归肠出纳而纫之祷于庭曰父生愿偕生否愿偕死父创甚猝不得善药因揽庭中苦草嚼而傅之痛少止俄羣猎过其门趋询治虎伤之药猎者入视之曰唏此即是也和酒饮之即愈事闻议旌胥索贿千不与曰奈何行钱买孝子也事遂寝】
　　黄玺【眀孝友传字廷玺余姚人兄伯震商十年不归玺出求之经行万里不得后至衡州祷南岳庙梦神授以纒绵盗贼际狼□江汉行二语一书生告之曰此杜甫春陵行诗也春陵今道州盍往寻之玺从其言既至无所遇一日入厠置伞道旁伯震适过之见伞柄有余姚黄廷玺记六字方疑骇玺出问讯则其兄也遂奉以归】
　　张居礼【新昌县志字节之邑庠生父病弃学归养及父卒哀毁逾礼既葬欲庐墓母史曰我久病不欲汝去左右乃止侍母二十七年母嗜鱼拆室为池身自芟草畜鱼以供甘防人名曰孝鱼池母年九十八而卒合柘溪庐于慕侧】
　　石槐【新昌县志敬彦孙父病侍汤药躬厠牏七年不懈父殁哀毁骨立柩殡在庭隣火延炽仰天号恸风返火灭及葬庐墓三载】
　　姚希唐【献征録字徳钦号春野嵊人从钱绪山王龙溪两先生游父病亟医祷弗效亲为尝溲殁则致哀而愼于礼服阕以例补礼部儒士归则奉其母甚欢丙寅秋谒选得崇眀县簿迎养其母辛未循例入觐闻母疾遂陈乞终养不待报而归当事重其才檄三名竟三辞不起设一榻于母侧朝夕伺起居察寒燠唯诺勿暂离母疾躬调汤药中庭露祷愿减已年益母寿母卒无恙后母得目疾至失眀希唐仰天号泣者月余泪尽枯而母眼复眀奉养二十余年母以寿终而希唐年亦七十矣擗踊哀慕犹孺子容槥在殡苫块其旁一夕东隣火抱槥而啼顷之风返火灭卒年七十九张以诚志其墓】
　　孙有闻【余姚县志字子长如法嗣子如法从贬所归瘴毒发衂如涌泉百药不治有闻吁天祈代及殁结庐墓侧昼夜悲号深山多虎夜常绕庐而不相害光宗嗣位赴阙讼父忠赠官赐葬母史氏性严能曲意事之得其懽心史寝疾妻来氏絶儿乳哺姑妻卒终身不娶后廕投光禄典簿迁户部主事以疾归年七十而卒有诗文八卷】
　　金思范【山隂县志字养愚迎恩乡人母病不能起因叩神愿以身代见筊立拊膺大恸几成狂疾每日走庙中迎首但曰我代我代里人呼为愚孝子一日梦神语曰汝母得生汝当于某月日死惊寤与妻李氏诀曰母得生我死无憾但奉侍悉托于汝越数日果卒李氏事姑益殚劬瘁育二子守节四十余年万厯间县令耿庭柏予粟帛旌其门】
　　喻禄孙【绍兴府志字希武嵊县人事嫡母至孝母死结庐墓旁晨夕哭奠冬夜虎入庐号泣呼母虎遂避去】
　　薛廷玉【上虞县志母患疯挛跬歩不离即溲便必躬自扶掖母殁哀毁不欲生不数月复丧父葬后庐墓墓侧巡按御史书孝思二字嘉之孙常生登进士官吏部郎中孝如其子有老仆知其为庶出之子生母早丧嫡母养之乃言曰主亦知有生母乎备言其状即惊哭仆地遂设主衰绖晨夕哭奠如初丧竟感疾卒称世孝云】
　　朱钺【山隂县志年十三侍母病衣不解带及母卒哀毁几于灭性隆庆五年父鳯翔殁擗踊泣血几死贫不能殓里人助其丧葬庐墓三年墓生芝草有祥乌集其上】
　　周思观【山隂周氏宗谱字宾廷父宥七十二嵗婴末疾医告脉絶思观刲股进畧无起色夜屏人命妇赵率子女侍床下戒毋出已乃洒扫具香案漏下将二鼔向天再拜祝引刀析肋下出肝如指许和药进之气即续后病霍然子鳯翔崇祯戊辰进士官至左春坊甲申殉难】
　　袁自立【山隂县志羊望村人崇祯间父贾参皮岛遭兵死锋镝逾年讣闻号痛几絶星夜至岛觅父骸不得父旧主于方氏指处遂掘视疑有他骨相混囓指血逐一滴之见血入以衣裹骨肩负徒步行五十昼夜始附舟抵家终身不茹荤不衣帛且嘱其子曰尔大父丧异乡我不能送死我死之日当掘地而埋勿用棺衾娶王氏甫九载遗子五嵗不再娶鳏居歴四十三年】
　　童汝槐【旧浙江通志字徳符防稽人隠居嵇山山寇窃发掠其兄去欲刃之汝槐大呼曰毋杀我兄我请代死寇义而释之】
　　夏子眀【余姚县志鳯亭乡农夫事父母甚孝母死茇舍墓侧夜则往宿旦归视父昼出力作嵗时以为常父死庐墓终身又有朱孔礼者佣赁养父父死毁而卒】
　　郁士渭【山隂县志家甚贫父死异乡乃托鉢逺行负父骸骨以归又刲股救母奉防建坊旌表】马文贤【山隂县志字仲孺性至孝贸易以给甘防父早丧母六旬病剧祷于神不应割股创甚而殁母愈妻金氏守节终身万厯五十年建坊旌表】
　　陈防【上虞县志父旺素行善家颇丰裕一夕被盗鸣官盗黠毁赃反坐旺系狱值巡按渡汀防以死白父寃遂投江殒命防子翀年甫十三孤身覔父尸昼夜入祖狱中纳槖饘备歴艰苦防郡侯夜梦神示因搜牍见旺案察其寃释旺以防翀祀乡贤】
　　王銮【山隂县志字载阜母殁筑室墓傍九载不归亲友有劝之应试者辞曰得安父母之墓足矣他非所望也至老又筑数椽于墓右人称王氏风木庭子望久望大事祖母亦以孝称】
　　何兆三【山隂县志焉坞里人弟出采薪虎突啣之兆三呼号奔救以篠击虎虎舍之去弟得生兄弟樵十余年稍有所储兆三曰吾老矣急为弟娶以延宗祀若有子即我子也弟遂娶生子而死弟妇悍不顺其伯兆三冻饿而死】
　　袁玺【嵊县志西隅人补邑庠生母病割股父病又刲股皆得愈父为讐寇所掠冐死入寇寨哀号抢地求以身代其魁悯其诚释之且斩讐首以谢同时有王舜周金庭乡屠时申裘尚梁姚祖臯皆刲股救母】
