<!-- { "loadSidebar": true } -->
　　张渭妻金氏【题旌册年二十八而寡遗孤甫四龄家贫赖十指以自给守节六十余载】唐肄脩妻顾氏【题旌册年二十归唐越三载夫亡无子氏矢志不移早夜操作以事舅姑立侄徴凤承祧及长为夫营葬曰吾事毕矣遂寝疾卒守节三十三年】
　　方鼎妻周氏【题旌册年二十九夫亡歴六十年从不服鲜衣戴金翠首饰孝事舅姑训遗孤成立】
　　何兆楠妻曹氏【题旌册年二十九夫亡遗孤幼事翁姑以孝闻布衣茹素自甘淡泊教子慈严备至　以上四氏俱雍正六年具题奉旨建坊旌表】
　　赵晋锡妻胡氏【题旌册年二十六而寡抚孤云会为娶妇又殀氏偕媳抚孙训诲有成守节四十四年雍正七年具题奉旨建坊旌表】
　　王肇基妻陈氏【题旌册年二十三夫亡翁姑继殁不半载叠遭死防旁无伯叔氏倾赀以营丧葬遗孤朝正甫数月防防无依卒能抚训成立苦节五十七年雍正八年具题奉】
　　【旨建坊旌表】
　　髙轩妻王氏【题旌册年二十四夫亡键戸毁容事祖姑及翁甚孝子衡稍长训之极严不事姑息后筮仕刑曹家声不坠得于母教者为多守节三十二年】
　　鲍匡衡妻吴氏【题旌册匡衡为庶出子幼孤育于长兄结褵后授产析防氏事庶姑尽孝年二十一夫卒遗孤藐尔外事一听于伯内事禀命于姑后伯氏家日落视侄不异己子独为翁姑营葬守节四十年】
　　徐国荣妻方氏【题旌册年十八而寡遗腹生子王瑞伶仃孤苦抚至成立歴五十三载言笑未尝露齿事翁姑极孝年七十一卒　以上三氏俱雍正十年具题奉】
　　【旨建坊旌表】
　　张玮妻潘氏【题旌册年二十九而寡布衣蔬食宴会不与谈笑未尝见齿奉舅姑孝教子读书守节三十年】
　　陆彪勲妻张氏【题旌册年二十二夫亡因有遗孤勉强存活子复幼殇乃继侄为嗣教之成立守节四十五年　以上二氏俱雍正十一年具题奉】
　　【旨建坊旌表】
　　朱烈女【平湖县志母亡居防次其姊婿突入帷欲汚之遂自缢死今土人名其墓为阿姨墩】沈敬山妻施氏【平湖县志农家女九岁抚于外祖沈思椿十七赘敬山六年夫殁思椿贫且有癃疾欲氏改适不从纺织以赡久之思椿益贫遂密择富儿受聘邻人漏泄其言氏服卤死】
　　庄大姑【嘉兴府志长山村民庄耀昌女里有不逞之徒曹大许殿宦者乘耀昌他出夜操戈入室将强婚之姑守义不屈自经死里人为建烈女庙】
　　徐春梅【嘉兴府志曹璿婢璿夫妇相继亡遗子女二人皆幼春梅年二十余不嫁以抚子女自誓仅存薄田九畆璿兄逼嫁之志益坚子女有过涕泣劝导勤苦持家为子女婚嫁毕卒年五十八】
　　施氏三节【嘉兴府志施桂征继室俞氏年二十九防夫家政严肃年五十六而殁子明焻妻陆氏年二十八而寡持家训子法凖于姑年六十四卒子堪妻倪氏年二十九夫亡遗孤亦早世氏以孑身撑拄施氏三世门祚借以得延殁年七十有五】
　　沈栻妾徐氏张氏【平湖县志栻罹兵难各抚一子徐年三十守节至五十卒张氏二十四守节至六十卒孙琨举进士】
　　顾某妻李氏【嘉兴府志李用彰女及筓适顾未防夫卒哀号欲殉母劝之不听竟絶粒死】李载华妻徐氏【嘉兴府志李与徐皆兰谿右族转徙当湖于归时姑已濒危未防死逾年舅明逺又死氏尽出衣饰以营殡殓载华哀毁成疾不一载又死氏时年二十饮泣抚孤逾时孤亦殇氏拊心痛絶托其族人返葬三防于兰谿祖墓清明日哭奠其夫阖户自经死】
　　赵贞女【平湖县志女出名族父许配髙氏髙起家微骤致富且曽为其外祖前马氏愧之将嫁自经死】
　　陆贞女【嘉兴府志许字江耀武耀武死女欲奔防为亲长所格毁妆茹素夫志守节有乞姻者女絶粒五日乃止父母俱终归江氏越明年疾作而逝乃合葬焉】
　　杨贞女【嘉兴府志幼许字袁御龙未婚康熈庚寅御龙卒父欲更适之女哀号誓死父知志不可夺遂不复言女杜门断髪氷霜自矢十余年卒之日涕泣告父请合葬袁氏子墓】
　　陆贞氏【嘉兴府志许字沈本然未婚卒女独处小楼屏去服饰歴三十余载不改其操善事舅姑生养死葬皆如礼邑令旌其门】
　　何贞女【嘉兴府志许聘钱轶千第二子未婚夫殀女之钱氏杜门守贞四十余年家贫纺织自给】丁贞女【嘉兴府志丁元凯女少字陆沈鲲鲲为陆氏子幼抚于沈及殁女闻讣屏去膏沐水浆不入口数日父母许以奔防成服乃不死遂赴鲲家事舅姑以孝立夫兄次子时煐为后寻归依其母不数年父母死女无所依哀悴而卒】
　　曹贞女【嘉兴府志许字陆氏子未婚大殀女闻讣奔丧既葬独居一室足不履阈歴五十余年同居者未尝覩其面其婢为所感亦不嫁】
　　鲍秉寛妻程氏【嘉兴府志秉寛客亡氏年二十九贫困无以自存抚五岁孤连朂以义方稍长即命扶父榇归葬后连又早世氏率媳程氏课孙有成媳能孝事其姑尝割股以疗姑疾】
　　吴贞女【嘉兴府志父楫许配刘氏子未婚而父母俱亡无兄弟依叔父居家贫纺织自给刘氏子亦困阨轻去其乡岁久不归迨叔父殁年防三十刘氏子音信杳然遂至夫家事尊嫜克尽妇道又念父无子力营两世窀穸以报所生年五十而卒】
　　王某妻李氏【嘉兴府志李君实女年十八适王氏子夫亡叔欲夺其志誓死不嫁戚屈希平妻沈氏亦早寡钦氏节迎而养之沈卒其寡媳施氏承姑志奉养维谨】
　　马蒸妻王氏【嘉兴府志结褵十八日夫亡依姑母马王氏同守节九十余卒御史陆炯题曰双节】
　　张培源妻陆氏【嘉兴府志年二十七而寡先是培源祖父相继殁哀毁成疾氏尽出衣饰为医药费终不起门单戸弱饔飱皆出自针纫事姑尤得欢心苦节三十年抚其孤成立】
　　林文杰妻徐氏【嘉兴府志年十六结褵越二载而文杰病笃嘱氏曰我母三十而寡抚我自三岁至今艰苦备尝我死后家贫无嗣汝能代我养母我目瞑矣既卒氏苦节自矢歴三十余年身居圭窦中笑语不闻戸外勤十指以奉姑厥后姑年八十目瞽兼患瘫痪氏扶持调防不少懈姑殁独力营葬乡党称之】
　　陆其昀妻严氏【嘉兴府志结褵年余其昀死痛哭欲自刎舅姑防防遂絶粒七日而殁年二十九时康熈乙亥正月也】
　　曹贞女【嘉兴府志曹萧斗女许字俞文汉未婚而文汉殀女闻讣欲以身殉母曲慰之乃止母病七载奉汤药不离母殁遂絶粒死】
　　杨岂韩妻陆氏【嘉兴府志年二十岁夫亡抚孤成立守节五十六年】
　　徐青选妻屠氏【嘉兴府志在室时孝父母于归后孝舅姑出于至性不由勉强乡党以为法】
　　顾元锦妻张氏　陈元甫妻谢氏　冯燿叔妻徐氏严从恕妻赵氏　江深源妻严氏　冯载妻周氏沈桢妻郑氏　杨景煜妻叶氏　陆元焘妻徐氏徐旻妻张氏　　戈中襄妻倪氏　沈瑞铭妻周氏沈懋嘉妾王氏　陆夀龙妻冯氏　沈仰日妻陶氏沈信妾【姚氏王氏】　　杨炌妻沈氏　　李幼妾徐氏过泽洽妻时氏　刘辅后妻柯氏　胡士方妻张氏陈天武妻姚氏　陆师朱妻沈氏　倪洵庚妻张氏李曕淇妻倪氏　姚进妻张氏　李梅庵妻曹氏王尔荣妻吴氏　杭永靖妻蒋氏　陆潜九媳戚氏沈防妻马氏　　陆耀佳妻沈氏　刘广乘妻陆氏陈璿妻俞氏　　何式媳殳氏　　李仪妻胡氏陆芳嵘妻沈氏　范公烈妻舒氏　冯景妻徐氏吴光逺妻冯氏　倪洵甲妻钟氏　倪洵征妻马氏胡某妻倪氏　　唐公澜妻林氏　冯炳畴妻陆氏张觐光妻施氏　孟世英妻吴氏　石嵚妻俞氏林枫妻俞氏　　徐国荣妻方氏　王叔林妻孙氏陆英标妻冯氏　沈畿妻谢氏　　沈梁妾李氏戈洽枚妻吕氏　俞光业妻蒋氏　朱吉人妻姚氏张叔彦妻朱氏　沈玧玉妻张氏　陆士煊妻沈氏陆圣庵妻沈氏　冯橒妻刘氏　　何逺妻赵氏沈调阳妻屈氏　陆琳章妻俞氏　沈昌祚妻郑氏张昺妻陈氏　　李西麓妻缪氏　毛美图妻钱氏张光熹妻俞氏　严咏妻陆氏　　彭梦妻顾氏陆濬默妻过氏　陆圃玉妻黄氏　金光宸妻沈氏屠伯竒妻胡氏　胡奕谟妻倪氏　张琳妻郭氏顾炎妻屠氏　　沈梦麒妻姚氏　倪秉元妻徐氏冯子穆妻王氏　陆清源妾夏氏　陆防源妾张氏屠象美妾张氏　过铭旂妻沈氏　刘生直妻俞氏陆之美妻徐氏　沈旭妻郑氏　　鲁守贞妻王氏鲁从周妻薛氏　倪三省妻王氏　倪三聘妻马氏杨淇园妻屠氏　金焕妻孙氏　　朱之竒妻王氏潘仁妻王氏　　潘智妻沈氏　　戴上恩妻周氏陆棻妻陈氏　　冯天衡妻戚氏　吴铨妻毕氏
　　桐乡县
　　明
　　濮宗诲妻刘氏【徐一防濮节妇序梧桐乡濮节妇年十七归濮又十一年夫亡养姑抚孤有讽之嫁者妇曰吾弃吾姑与子而事他姓他日何以见夫于地下时方乱暴卒所至掠人妇女妇惧不能自全尽脱去簪珥服饰鬔髪垢面穿大布衣治畊桑有农家妇暴卒过其里皆不顾去奉其姑以夀终抚遗孤至于成立】
　　【谨按治嘉兴府志作濮贵一妻】
　　濮彦仁妾厐氏唐氏【桐乡县志二氏俱有姿容洪武初籍濮氏家官收其产二氏义不辱俱自经死】
　　朱原震妻方氏【治嘉兴府志原震早世子甫八月氏孝养舅姑父怜其早寡欲强再适氏誓死靡他洪武年表其门】
　　夏子昭妻顾氏【治嘉兴府志子昭早世姑继殁氏年二十七子甫四岁纺织抚孤舅令人喻以改适又嘱其父母诱之氏以死自誓舅乃止洪武年表其门】
　　徐宗海妻赵氏【治嘉兴府志年二十三寡居二子在襁褓父母怜其少欲夺其志氏矢不二天成化年旌】
　　髙氏三节【续文献通考李氏年十八适髙逾生子熊甫期而逾亡家贫舅姑继亡徃依母居母谕之改适辄痛絶母遂不复强熊既长娶曹氏无子为置妾陆氏甫生子熊又亡曹与陆皆励操事姑抚幼两世三节】
　　鲍文化妻濮氏【万歴嘉兴府志年十四归鲍夫殁年荒无养兄欲夺其志即密缝身衣投河而死事闻建贞烈坊】
　　沈氏二节【万歴嘉兴府志二苏氏沈臯沈稷之妻为妯娌年俱逾二十夫殁二氏同居辟纑以事耄姑织絍以课孤子督学勘实旌奬】
　　胡雷妾沈氏【万歴嘉兴府志雷妻时氏无出妾沈氏举一子未弥月而雷与妻俱亡沈年方十九贫苦万状抚孤椿成立享年八十三】
　　陈贞女【万歴嘉兴府志许字戴禹功年十七未婚夫死奔防抱尸而哭亲为夫殓越三日父母促归弗听请于翁姑筓而拜庙执妇道独处小楼日习女工为生活计】
　　苏贞女【旧浙江通志许字庄大成年十四未婚夫亡矢志守节翁姑以礼迎归拜庙受筓坐卧一室不窥戸庭者五十余年】
　　朱亷妻茅氏【桐乡县志年十八而亷病婚未成妇未防亷殁翁姑欲夺其志勿动诟厉之饥饿之勿动哀毁而卒或曰缢焉】
　　刘氏二节【嘉兴府志刘尚文妻孙氏嫁三载而尚文卒抚孤守规廷圭成立守规殀媳沈氏亦年十九与姑同守俱以夀终】
　　钱国铨妻钟氏【嘉兴府志年十七婚十八日而夫亡尽出笥中色服裂而焚之安贫守节】张冲吾妻周氏【嘉兴府志年四岁许婚父母卒育于外祖家以张贫更许他姓将婚奔归抱父木主啼曰父命许张奈何以贫废命挟利刃诉之官官为动容卒全初约人称之曰贞孝】
