<!-- { "loadSidebar": true } -->
　　海汛内洋石浦汛把总及外委千把巡防驾双篷防船二只【配兵各五十名】辖洋面十四　石浦港　铜钱礁　铜瓦门　獭鳗觜山【宁台分界北至淡水门南接黄标洋汛】牛栏基【山顶设了台一座南至秤锤山属黄标洋汛】　金沙滩　淡水门【东为牛栏基南至獭鳗觜】　外淡水门　鹁鸪觜【淡水门北】　半边山【南至鹁鸪觜北接锁门】　锁门【锁门山南为半边山】　鸡鸣涂鸡鸣礁　里担门【锁门北】
　　内洋淡水门汛巡防石浦汛千把兼管辖洋面十八　中擎山【东至外旦门】　外旦门　屏峰山【旦门中擎之南】桃仁桃核山【南至中擎北至珠山】　岳头港　锯门　珠
　　山【西为龙洞口】　龙洞口【里旦门北】　大目山【外旦门北东为韭山】大目洋　小目山　虾篰门【东近青门南近牛枙】　筊杯礁棉花礁　牛门【西距象山县十里北近牛枙山】　牛扼山【西距爵溪】
　　【所十五里】　青门宫【虾篰门东山南属本营辖山北属定标中营辖】　鞍子头【青门宫东】
　　外洋汛守备千总轮巡【二月一换】驾赶船二只【配兵各六十名】随防快哨船二只【配兵各三十名】辖洋面五　三岳山【北近外旦门西距半边山】　将军帽山【大目山北】　南韭山【本汛极东】九龙港　八亩礁
　　镇海水师营【顺治三年设旧名定海营康熙二十五年更名镇海本陆师雍正六年改水师】驻劄镇海县城防将统辖守备千把外委等官一十四员兵一千一百五十五名【俱详见兵制】除内守县城外余分防沿海陆汛及轮巡新设海汛
　　陆汛镇海关口【在县城南大浃港口汛守要冲也明嘉靖中设指挥一员旗军五千名盘诘舟航官哨战船亦泊于此】千把总专防外委千把总协防【俱二月一换】驻兵一十三名稽查出入船只
　　陆汛招宝山【在县城东北屏翰县城雄峙海口临其上可以下瞰城中明嘉靖中建威远城于山顶　山下即沿江汛】外委千把总轮防【二月一换】驻兵一百五名辖汛地四　沿江汛【招寳山下西至滚江汛】　滚江汛【二十里至清水浦】　清水浦【二十里至三官堂】　三官堂【西南为鄞县内地】
　　陆汛笠山城千把总专防外委千把总协防【俱二月一换】驻兵二百一十名辖口次一台四汛地五　小港口次【小浃港内通东江出穿山所达府城极险要】　竺山台【台下即小港口次】　张师山台【十里至打鼓山台】　打鼓山台【六里至路石山台】路石山台【二十里至东港碶汛】　东港碶汛【十里至石门汛】　石
　　门汛【七里至慕孝陈汛】　慕孝陈汛【西至鄞县内地】　大跳觜【大跳山县东南十五里五里至青屿汛】　青屿汛【距打鼓山台九十里】
　　【本营原营招宝山城兼顾镇城滚江龙山所穿山所霩所昆亭寨六汛康熙五十六年改设笠山城汛将滚江汛拨归招宝山汛管辖雍正二年本营改为水师将穿山霩昆亭三汛拨归提标左营管辖】
　　陆汛龙山所千把总专防外委千把总协防【俱二月一换】驻兵一百八十名辖台八汛地六　汪家路台【距县城八里十里至鹭鸶台】　鹭鸶台【十里至路南台】　路南台【十里至蟹浦台】　蟹浦台【蟹浦在县西北五十里即古之渤澥宋置戍于此十里至青溪山台】青溪山台【青溪港可入金家岙】　石塘台【距所城四里】　伏龙山台【县西北八十里伏龙山一名箬山首尾跨东西两海门南距所城十里屹临水际为畨舶必由之道　十里至施公山台】　施公山台【县西北九十里商舶往来地极险要】　金家岙汛【在所东北与邱家洋相连东对烈港海洋北望洋山三姑大洋最为险要四里至邱家洋】　丘家洋汛【三十三里至宣家堰汛】　宣家堰汛【三里至松浦汛】松浦汛【五十里至憩桥汛】　憩桥汛【八里至畈底塘汛】　畈底
　　塘汛【西至鄞县内地】
　　海汛督巡将备一员专巡千把总一员随巡千把外委等官四员【俱二月一换】领哨船八只【内水艍船一只赶缯船一只各配兵八十名快哨船二只各配兵四十名哨船四只各配兵三十名】辖洋面十一镇海港【在县城南自蛟门海洋分派为支江向西泝流谓之大浃港】　蛟门
　　山【在县东去岸约十五里环锁海口吐纳潮汐一名嘉门山出此即大海洋昔人称蛟门虎蹲天设之险是也　东系定镇标右营洋汛】　虎蹲山【在县东五里海中登岸即小港口次】捣杵山【北系定镇标右营港汛】　金塘山【山东南北俱系定标右营洋汛】太平山【障金塘之西北山之东北系定镇标右营汛】　表觜山【东北】
　　【系定镇右营汛】　后海【后海山县东南六十五里】　东霍【山东北系定标右营汛】西霍【山北系乍浦营洋汛】　七姊妹山【山北系乍浦营洋汛】


　　浙江通志卷九十七
<史部,地理类,都会郡县之属,浙江通志>
　　钦定四库全书
　　浙江通志卷九十八
　　海防【四】
　　绍兴府
　　绍兴北乃海之支港北流薄于海盐东极镇海之蛟门西厯龛赭入鳖子门抵钱塘所属山会等五县并皆边海【萧山去海二十里山阴去海四十里防稽去海二十里上虞去海六十里余姚去海四十里】自三江至龙山延袤三百余里中有宋家溇蛏浦临山泗门胜山古窰松浦均为要冲之地【曹娥钱清浙江三水所会谓之三江海口在府东北港口深濶直通大洋稍东有宋家溇若从此趋门一带海塘则竟抵郡城若越港而北趋浙西则赭山其关键也　蛏浦在府东北四十里北对浙西石墩南至府城通连大海由沿江塘路至百官梁湖直抵上虞东自称山西至宋家溇接山阴界凡二十六里　泗门港为余姚县东北之喉襟越港而北为浙西澉浦　胜山即悬泥山在余姚县东北七十里北浸于大海俗呼为胜山港深而广倭舶可乘潮以入】
　　明洪武初置绍兴衞防守郡城其沿海特设三江所【隶绍兴衞】临山衞【领三山海二所】观海衞【领龙山所】并隶临观备倭把总统辖
　　三江所【洪武二十年建在府东北三十七里浮山之阳去海一里去省城八十里海上有警烽火于此通焉东南即宋家溇防维最切北冇三江镇为东海之门旧冇小城嘉靖二年增筑置兵以备倭】千户等官二十一员旗军一千三百五十二名辖台一曰防池山【在府东北四十里与浮山并峙】烽堠六曰航坞山【在萧山县东四十里】曰马鞍山【在山阴县西北四十里】曰乌峯山【一名山又名白洋山】曰宋家溇曰周家墩曰桑盆巡检司二曰三江巡司弓兵一百名【在府北四十里浮山北麓小江经其前大海浸其东与三江所南北并峙】曰白洋巡司弓兵三十二名【在府西北五十里白洋山上滨海縁山筑城】
　　临山衞【洪武二十年建在余姚县西北五十里初置庙山上后徙上虞县故嵩城戍守去海三里并海筑城东接三山西抵海北有临山港直冲大海海口曰乌盆隘化龙隘为汛守要地衞东又有泗门港最为险要】指挥以下等官九十一员旗军五千六百名辖台一曰罗家山烽堠九曰赵港曰乌盆曰庙山曰荷花池曰方家路曰道塘【在山阴县西北一十里本运道塘】曰周家路曰泗门曰夏盖山【在上虞县西北六十里南临夏盖湖北枕大海西近三江口】巡检司一曰庙山巡司弓兵一百名【初在庙山后改置衞城因徙于上虞之中堰在余姚西北八十里仍曰庙山巡司筑城戍守】三山所【洪武二十年建住余姚县东北三十五里浒山下一名浒山所去海十五里界于临观之间西以声援临山东以策应观海以蔡山金山破山并峙而名其东为胜山港】千户等官十五员旗军一千一百二十名辖烽堠七曰厯山【在余姚县北三十五里】曰眉山【在余姚县西北三十五里海中望之如修眉然宋置寨兵一百人】曰徐家路曰撮屿曰蔡山【北有望海岩】曰呉家山【在余姚县东北六十里北面大海】曰浒山巡检司二曰三山巡司弓兵三十四名【初在金山后移于破山有小城戍守仍曰三山巡司】曰眉山巡司弓兵三十四名【在余姚县西北四十里阙山阙地名湖海头】海所【洪武二十年建在府东北七十里纂风镇去海里许东衞临山西捍黄家堰近海岸有施湖隘四滙隘为戍守要地】千户等官十一员旗军一千一百二十名辖台一曰西海塘烽堠三曰槎浦【在上虞县西六十里】曰胡家池曰梿树巡检司一曰黄家堰巡司弓兵一百名【在府东北八十里防稽上虞之界曰纂风镇有西会渚为防御要地】观海衞【在谿县西北七十里西南去余姚县八十里去海五里三山为右翼龙山为左翼居中节制应援地属谿而辖于绍兴犬牙势也】指挥以下等官九十五员旗军五千七百四名烽堠六曰向头【在慈谿县西北八十里向头山山亦名西龙尾东望伏龙山与龙头相向龙头以东属定海龙尾以西属余姚二山捍潮其中涨涂渐与山接】曰爪誓【在慈谿县西北七十里大海中】曰西陇山曰新浦曰古窰曰西龙尾巡检司一曰向头巡司弓兵一百名【在慈谿县西北向头山宋置向头寨元改为镇明初改巡司洪武二十年迁于司东之洋浦三十三年革正统十四年复置于旧所】
　　龙山所【在宁波府北七十里西南至余姚县一百二十里去海二里有伏龙山控临海际相去仅十里许为临观二衞之门戸也】千户等官一十六员旗军一千二百六十三名辖台一曰龙山烽堠五曰龙头曰龙尾曰石塘【在慈谿县西北四十五里】曰青溪曰施公山巡检司一曰松浦巡司弓兵一百名【明初置于浦东洪武二十六年移于浦西为戍守要地】
　　临观把总旧为定临观总于嘉靖二十八年分为二总【定海一临观一】其临观总驻劄临山统陆兵三总【前营左营中营】水兵三枝【游哨左哨后哨】与定海昌国二总并隶分守宁绍防将
　　前营总哨官一员部领哨官五员兵五百四十一名平时屯劄临山汛期分二哨防守观海衞巡哨古窰东山平石呉家山诸处与总镇防守龙山所官兵会哨又分二哨防守三山所巡哨胜山蔡山徐家路诸处与防守临山衞官兵会哨又分一哨协守临山衞巡哨周家路泗门乌盆赵港夏盖山荷花池诸处与防守海所官兵会哨
　　左营【官兵同前营】平时屯劄绍兴府城汛期分发防守三江所东哨宋家溇蛏浦诸处西哨龛山诸处中营【官兵同前营】平时屯劄临山衞汛期分发一哨协守观海衞一哨协守三山所二哨防守临山衞又分一哨防守海所巡哨槎浦西海塘蛏浦西滙嘴诸处与防守三江所官兵会哨【西滙嘴边海要】游哨总哨官一员部领大小战船十四只兵三百名汛期驻泊烈表港【烈港为临观之门户初议设三江蛏浦临山胜山古窰五港以衞临观后因各港沙硬水浅难泊改调烈港出哨】游哨渔山两头洞临观一带海洋东哨至马墓与定海总马左哨官兵会哨南顾七里屿由山定海大小港口沿海一带西哨至蠏渤山海洋北哨渔山羊山大小七山海洋与浙西海宁把总官兵会哨
　　左哨哨官一员部领大小战船十三只兵三百名汛期驻泊两头洞东由鲞篷礁哨至小衢山沙塘岙东岳嘴与定海总北左哨官兵会哨南哨至马墓与定海总马左哨官兵会哨西哨至火熖头青屿北渔山与本总后哨官兵会哨北哨至羊山与浙西海宁总官兵会哨
