<!-- { "loadSidebar": true } -->
　　唐岙山　宁波府志在县西南五十里
　　雪头山　嘉靖宁波府志在县西南八十里上有龙湫名胡家圣井
　　蜜岩山　鄞县志距城六十里岩上常产仙密下承深渊人不得取
　　陆岙山　宁波府志在县西五十里
　　翠岩山　嘉靖宁波府志在县西五十里有秦王石版弓箭洞葛仙翁以泥封之遗迹犹存
　　武陵山　鄞县志距城四十里嘉靖宁波府志旧传刘阮采药于此至今桃花万树春月盛开如锦绮
　　圣公山　鄞县志距城四十里壁立千仞石室虚明相传朱彦诚常遇仙于此
　　白鹤山　嘉靖宁波府志在县西四十里
　　前岙山　嘉靖宁波府志在县西四十六里羣峰起伏灵秀盘结
　　杨岙山　成化四明郡志在县西三十五里峰峦环拱竹木森然
　　蔡家山　嘉靖宁波府志在县西三十五里
　　望春山　嘉靖宁波府志在县西三十里与白鹤山对峙为邑西小朶
　　鲁岙山　成化四明郡志在县西三十里
　　岐山　嘉靖宁波府志在县西三十里相传常有异鸟集此又名旗山以张循王陈兵于此
　　大慈山　延祐四明志在东钱湖下水岙宋丞相史鲁公葬母于此【戴良游大慈山诗水行境谓尽陆出路旋通乃即苍松径步入青连宫连嶂既崒密林亦葱巃地涉清净界身游紫翠重临流玩广沼企石眺奇峯寒镜湛秋夕碧玉划晴空兰若与岩峻象筵缘教崇谒祠嘅卿相寻僧叩禅宗契理已无像观念岂有穷愿絶区中缘永依尘外踪嗒然遗身世年齐天地终】
　　踌蹰岭　嘉靖宁波府志在县南一百十里名胜志山路险峻过者踌蹰故名【王梴踌蹰岭诗秋日澹平芜登扳兴不孤祗疑盘谷道还是辋川图岚气诸峯合溪容众壑殊何人乘欵叚四顾为踌蹰陈着踌蹰岭诗石路崔巍云上头北云南雪此鸿沟谁人题作踌蹰岭不到山心不当游】
　　石城岭　宁波府志在县东四十里即同谷山石城落
　　大嵩岭　嘉靖宁波府志在县东七十里
　　慈云岭　鄞县志距县东南六十里在大慈山之南接东淘岭
　　菩提岭　嘉靖宁波府志在县东南七十里通奉化黄官岭　宁波府志在县南六十五里
　　稠岭　嘉靖宁波府志在县西四十五里岭为鄞慈两县之界嘉靖间海道副使李文进命于此设寨
　　大皎岭　鄞县志在县西七十里
　　响岩　嘉靖宁波府志在县西南五十五里壁立下浸江水水折作声则岩中答之故名唐贺知章常隐于此
　　北岩　延祐四明志在县南五十里岩中可容百人暑月清凉
　　丹霞屿　王穉登客越志在东湖中有补陀洞天史丞相浩大母叶目盲欲浮海叅大士史虞涉险凿此洞待叶来游绐云普陀因名
　　南沧岙　嘉靖宁波府志在县东五十里太白山之南
　　绿野岙　鄞县志在县东四十五里
　　水帘洞　嘉靖宁波府志在县东五十五里太白山之南
　　江北墩　嘉靖宁波府志在县北三里桃花渡北其地天成髙阜九十九独一墩半入于江盖望气者故破坏之
　　鄞江　宁波府志在县东北二里即甬江也南接奉化江西接慈谿江三江同会镇海之大浃江东入于海
　　蕙江　嘉靖宁波府志在县南六十里水出大晦山逾江口会于句章乡三港口抵它山堰沙明卉茂奄山原而环之若带
　　兰江　宁波府志在县南六十里
　　日湖　四明它山水利便览在城西南隅唐地理志载鄮县下注云南二里有小江湖太和中令王元暐置小江湖即日湖也【名胜志一名细湖周围二百五十丈有奇其源与月湖俱出四明山一自他山堰经仲夏堰入南门为日湖又名南湖一自大雷山经十字港滙望春桥入西门为月湖又名四湖】
　　月湖　舆地纪胜在州南湖中有汀洲岛屿凡十曰桞汀雪汀芳草洲芙蓉洲菊花洲月岛松岛花屿竹屿烟屿四时之景不同而士女游赏特盛于春夏飞盖成隂畵船漾影无虚日也四明它山水利便览湖之支渠缭绕城市往往家映修蕖人酌清沚有旱则引它山之水入月湖以济一城之用
　　广德湖　唐书地理志县西十二里【详见水利曾巩广德湖记源出四明山西七乡之田水注之者此湖也产有鳬雁鱼鳖菱蒲葭菼葵莼莲芡之饶旧名莺脰湖今名大歴八年令储仙舟之所更也贞元二年刺史任侗又治而大之】
　　东钱湖　至正四明续志在县东二十五里一名万金湖以其为利重也唐天宝三年县令陆南金开广之屡经浚治周囬八十里【详见水利袁士元和嵊县梁公辅夏夜泛东湖诗短棹乘风湖上游湖光一鉴湛于秋小桥夜静人横笛古渡月明僧唤舟鸳浦藕花初过雨渔家灯影半临流酒阑兴尽归来后依旧青山绕客楼】
　　马湖　嘉靖宁波府志在县南五十里相传贺知章洗马池
　　小江湖　嘉靖宁波府志在县西南三十五里唐令王君照修【详见水利】
　　月儿湾　嘉靖宁波府志在县东三十五里包家桥形如新月月出泉即吐涌不絶月中即止
　　文溪　戴表元文溪记明之北四十里有溪曰文溪郡志以为山水掩映碧而成文名之也
　　横溪　嘉靖宁波府志在县东南四十五里源出干坑流至横溪河
　　小溪　宁波府志在县西南五十里地名童家坂今为沙塞
　　锡山龙潭　四明龙荟在县西南五十里宋淳祐有白龙显于此又名龙窍屈曲而下莫测其厎
　　防戏桥潭　四明龙荟在县东五里旧有龙窟广袤十余丈深不可测至今甚旱不涸
　　金沙井　四明龙荟在县东五十里阿育王寺东一里许两山夹路隂沉可畏有龙井七旧名瑞井又名圣井又名鳗井二鳗游泳来去无常邦人祷雨累騐宋元祐元年赐灵渊庙额
　　虎跑泉　嘉靖宁波府志在县东六十五里天童山西山双乳泉　宁波府志在县西三十五里资教寺北味甘色白
　　蛟池　嘉靖宁波府志在县北二里
　　蜃池　嘉靖宁波府志在县西北一里
　　莲花池　宁波府志在县西三十五里资教寺内其花四色又有双头白莲
　　放生池　嘉靖宁波府志在县东南五十里隠学寺内海　嘉靖宁波府志环府境东际鄞之嶦﨑湖头蔡家墩东北际定海之招宝山后海塘西北际慈谿之观海龙山东南际象山之爵溪东门奉化之鲒埼里港海潮自定海入鄞江六十里至府城东北分为二江西北通慈谿东南通奉化潮汐往来各有其候
　　慈谿县
　　浮碧山　名胜志县治负焉北西东三面潴为湖山浮其上故名【冯叔吉县治记浮碧山峛崺中突起其余髙以寻计者可百许两江襟其前望中数百里形胜以兹山收之】
　　大蓬山　延祐四明志在县东北三十里又名达蓬山上有岩髙四五丈岩上有三佛迹秦始皇东游欲自此入蓬莱故名【周锷游大蓬山诗灵山名大蓬香水霭檐卜龙祗乆覆防云物翳深谷拂衣向刼中神斧斫苍玉至今天上尊灵迹印金粟颇闻开士防飞锡隐岩麓坐令湖海间香供走川陆巍巍防报地色相俨金屋缅想旧巾缾犹能慰心目篮舆访莲社一笑欣自足抚事动幽寻畴能念荣辱松炉袅孤烟余力付棋局更觉梦中身翛然百无欲】
　　香山　嘉靖宁波府志在县东北三十里即大蓬山支陇唐常寂大师建寺于此名智度今名香山寺【范成大香山诗抖擞轩裳一閧尘任教空翠滴乌巾老身已到蓝舆上处处青山是故人】
　　骠骑山　晏公类要在县南二十里接会稽典录云汉世祖时张意为骠骑将军其子齐方厯中书郎曾隐于此山因名
　　城门山　成化四明郡志在县西南十五里上有宋城门校尉会稽从事陈咏墓故名
　　朱墓山　成化四明郡志在县西六十里宋台州刺史朱防卜居此山因葬焉故名
　　阚峰山　成化四明郡志在县东北一十里吴太子太傅阚泽居其下故名
　　石柱山　慈谿县志在县东北二十里
　　亶洲山　嘉靖宁波府志在县东北三十五里塔山　延祐四明志在县东南三里隂阳家谓之青龙山
　　九峰山　慈谿县志在县东北六十里
　　横山　嘉靖宁波府志在县南十里
　　狮子山　宁波府志在县东南一十里
　　赭山　嘉靖宁波府志在县南十里土色赤絶顶有龙湫
　　大宝山　延祐四明志在县西南二里隂阳家谓之白虎山
　　双顶山　嘉靖宁波府志在县西南七里
　　钓鱼山　成化四明郡志在县西南二十五里上有钓台相传谢灵运常钓于此
　　青木山　旧浙江通志在县西南二十五里
　　芦山　成化四明郡志在县西南二十五里推青拥翠秀拔鹤洲鳬渚之上东南一峰名乌石尖上有龙湫名乌石潭
　　黄墓山　成化四明郡志在县西南三十五里一名覆船山山平坦状如覆船相传上有汉黄公墓
　　大隐山　成化四明郡志在县南三十里晋虞喜常隐于此三召不起遂名焉元丰九域志夏侯曾先地志云大隐山口南入天台北峰为四明东足乃谢康乐炼药之所洞天福地记大隐山第六十三福地在明州慈谿县天宝观
　　戍溪山　延祐四明志在县西南三十五里晋孙恩卢循入防刘牢之御之屯兵于此故以戍名
　　东澄山　嘉靖宁波府志在县西南三十五里江水映带其左
　　车廐山　名胜志在县西南四十里会稽记云越王句践于此置廐停车秣马遗迹犹存
　　句余山　嘉靖宁波府志在县西南四十里句章之西余姚之东【山海经句余之山无草木多金玉郭璞曰山在余姚南句章北】
　　虎胛山【旧志胛作脾悮】　延祐四明志在县西三十里山形耸踞如虎胛隋大业间常凿山西南断迹犹存
　　凤凰山　延祐四明志在县西四十五里丈亭之上其形如凤与龙山对峙【桂彦良凤凰山诗凤凰山下路萦纡老衲幽栖雪满颅三十六池春水活年来还有凤雏无】
　　三过山　舆地纪胜在县南山势孤峻临江潮水萦回舟人理棹虽一过犹三过焉
　　石门山　嘉靖宁波府志在县西南五十里上有峭壁如门
　　白岩山　嘉靖宁波府志在县西南六十里山麓石台三层髙五丈其中虚擎如鼎足状旁石间有膝印又有五指足迹苔藓莫能蚀相传昔有仙人以肩正石台中添一小石柱以支之因名乡为石台乡
　　五马山　慈谿县志在县西南六十里
　　冈山　嘉靖宁波府志在县西南六十里平旷深邃地多异茗
　　石鱼山　名胜志在县西五里又五里为石柜山俱以形似而名
　　云山　慈谿县志在县西十五里
　　仙鸡山　成化四明郡志在县西二十里旁有石鸡抱子山　舆地纪胜在县东南十里山势宛转盘泊如龙蛇抱子之状故名
　　雨微山　延祐四明志在县西五十里旧名龙山上有云气即雨或云雨征山
　　渔溪山　成化四明郡志在县西五十里石矶枕水彷佛富春
　　夜飞山　延祐四明志在县西四十五里相传此山自蜀中夜飞来蜀客识之
　　太平山　嘉靖宁波府志在县西六十里下有村与湖皆名太平
　　埋马山　延祐四明志在县西六十里夏侯曾先地志云秦始皇游海至此马毙埋之故名
　　石塘山　嘉靖宁波府志在县北四十五里
　　五峰山　名胜志在县西北三十五里山有五峰亭亭相峙其下两崖屹立如门
　　五磊山　延祐四明志在县西北三十五里五峰累累相比
　　隐山　嘉靖宁波府志在县西北六十里鄞令方轸隐于此故名
　　鸣鹤山　舆地纪胜在县西北六十里昔有鹤栖于此一旦飞鸣冲天而去今有鸣鹤盐场即此
　　浪港山　嘉靖宁波府志在县西北七十里观海衞城负焉
