<!-- { "loadSidebar": true } -->
　　黄杜山　了头山　茆山　篠山　杨梅山　咸淳临安志在崇化乡第七都众山连接高一百五十丈周三十五里
　　界石山　元和郡县志在州西南四十九里
　　【谨按唐沈仲昌状江南诗云雷是樟亭浪苔为界石钱即此山也今迷其旧名莫定何处】
　　大遮山　乌尖山成化杭州府志并在县西北孝女北乡高三百丈
　　西坞山　万厯杭州府志在县治西南六十里高二百丈周回二十里
　　神山　万厯杭州府志在县治西南六十里高四百丈周回四里
　　石和尚山　万厯杭州府志在县治西南六十五里高六百丈周回十里山巅巨石如僧伽状故名
　　方山　成化杭州府志在县西北崇化乡高三十丈大雄山　万厯杭州府志在县治北五十里高千丈周回八里有大雄寺白龙潭在焉
　　全山　万厯杭州府志在县北孝女乡高千丈周回四里
　　窑山　万厯杭州府志在县治北七十里形如覆掌窑屋绕山西半里即余杭界
　　万松山　成化杭州府志在安溪北乡与鳯泉山连有石门岭在山上过此即武康界故又名界山乌石峰　万厯杭州府志在玛瑙山后下有石洞高二丈即紫云洞也
　　巾子峰　万厯杭州府志在夀星石后形如巾帻飞来峰　咸淳临安志晋咸和元年西天僧慧理登兹山叹曰此是中天竺国灵鹫山之小岭不知何年飞来佛在世日多为仙灵所隐今此亦复尔邪因挂锡造灵隐寺号其峰曰飞来【西湖游覧志界乎灵隐天竺两山之间盖支龙之秀演者高不逾数十丈而怪石森立青苍玉削衡从偃仰益玩益竒上多异木不假土壤根生石外矫若龙蛇丹葩翠蕤蒙羃聨络冬夏常青林景熙飞来峯诗何年移竺国秀色发棱层清极不知夏虚中欲悟僧树幽岚气重泉落乳花凝犹忆烹茶处闲来话葛藤史鉴飞来峯诗文图山泽防苦为风雨款惊雷破重隂及晨光已显逶迤入幽深厉揭渡清浅灵山传飞来合涧互回转萝垂手可扪松高盖惟偃阳厓丹霞疑隂洞苍雪满秀色如可揽絶巘竟谁栈众窍因风号羣芳迟春衍追念平生欢厯厯犹在眼匪无新相知己少旧逰伴老僧乆见招相携集闲馆觧衣任盘礴覧物适萧散形忘虑则消情至心莫展寄言同懐人对酒歌勿缓】
　　国朝康熙三十八年
　　圣祖仁皇帝南巡幸云林寺
　　御书飞来峯三字勒石
　　御制再过鹫峯七言诗一首【恭纪首卷】
　　卓笔峰【一名石笋峰】　咸淳临安志在灵隐无垢院有石笋形如卓笔
　　白猿峰　成化杭州府志西僧慧理蓄白猿于此峯灵鹫峰　成化杭州府志在下天竺寺后
　　稽留峰　杭州府志在下天竺寺西太平寰宇记许由葛洪皆隐此山忘返因号稽留【名胜志稽留峰者相传尧时许由隐居兹山遂名许由峯讹为稽留水经注云昔有道士入此不返因以稽留为山号未尝颛指许由也】
　　月桂峯　成化杭州府志在下天竺寺前天圣中天降灵实于此山状如珠玑识者曰此月中桂子也
　　莲花峰　成化杭州府志在下天竺寺西峯顶水经注灵隐山有孤石可四十围顶上开散状似莲花
　　北高峯　钱塘县志在郡城西北十三里石磴数百级曲折三十六湾羣山拱立云光倒垂望长江如
　　匹练上有塔唐天寳间建咸淳中止存三级【郭祥正北高峯诗翠出诸峯上湖邉正北看夜深云雾散独挂斗杓寒邓林登北高峯诗扪萝百折上嶙峋世界仙凢到此分小朶岳莲来异域孤撑天柱入层云江湖俯看杯中泻钟磬廻从地底闻借问湏弥在何处老僧留客且论文】
　　慧日峯　咸淳临安志在净慈寺后有慧曰阁雷峰　名胜志在净慈寺前昔有雷就者居之故名穹窿廻映亦名中峰【林逋中峯诗中峯一径分盘折上幽云夕照前村见秋涛隔岸闻长松标右翠衰药动微薰自爱苏门啸懐贤事不羣】
　　南高峰　西湖防覧志在南北诸峯之界羊肠诘屈松篁葱蒨塔居峰顶晋天福间建宋崇寜乾道两度崇修元季燬旧七级今存五级【王世贞防南高峯诗从防指南高胜蹑屩攀萝兴不賖画里余杭人卖酒镜中湖曲櫂穿花千岩半出分秋雨一径防眀逗晚霞最是夜归幽絶处疎林灯火傍渔家】
　　虎头岩　咸淳临安志在钱塘门外界于寳严定业二寺后山岩石突出如虎头故名呉越王纳土后望气者云杭州西湖有虎头山形胜命凿之
　　青林岩　咸淳临安志顾夷吾山川记曰灵隐山有青林岩其上皆槠桂凌冬不凋故其林常青【郭祥正青林岩诗青帝留行迹岩前春不归尽从霜与雪君看碧依依】
　　理公岩　咸淳临安志在天竺山灵鹫院之右陆羽记云昔慧理宴息于下后有僧于岩上周回镌小罗汉佛菩萨像
　　玉女岩　咸淳临安志在灵隐山南一石似人形两髻分眀俗谓之女儿山
　　佛手岩　万厯杭州府志在烟霞洞上竒石玲珑下垂其尤异者有石笋五支如手节下指故名其旁多宋人留题
　　落石岩　万厯杭州府志在佛手岩右状如星陨故名其下两石壁立夹持如含珠然
　　葛岭　咸淳临安志在西湖之西葛仙翁炼丹于此栖霞岭　万厯杭州府志在葛岭西岭上桃开时烂灿如霞有水一道名桃溪
　　石人岭　咸淳临安志在灵隐寺西极高峻有石人卧路旁故名
　　黄泥岭　万厯杭州府志在行春桥水竹坞南大小二麦岭　旧浙江通志在西山界乎南北二山之间旧多种麦因名
　　驼巘岭　咸淳临安志在九里松之东乾道志作驼苑岭【西湖防覧志今俗称桃源岭】
　　胭脂岭　咸淳临安志在九里松麴院路之西土色独红因名
　　郎当岭　咸淳临安志在大青岭之南
　　风篁岭　咸淳临安志路通龙井岭最髙峻修篁怪石风韵萧爽因名【朱彞尊风篁岭诗防崖横一岭穉竹何娟娟时有山禽拂新粉堕我前欲寻崖下寺挥我风中】
　　八蟠岭　万厯杭州府志在大麦岭后
　　慈云岭　万厯杭州府志在方家峪【郭祥正慈云岭诗峻极分南北见湖仍见江防人倦登陟飞鸟自双双】
　　梯云岭　万厯杭州府志在慈云岭之西
　　樵歌岭　万厯杭州府志在大慈山坞
　　五岭　万厯杭州府志在龙山之北
　　白塔岭　万厯杭州府志在龙山之东
　　徐村岭　礌马岭　牛坊岭　咸淳临安志并在定山北乡
　　青木岭　咸淳临安志在县治西四十里
　　姜钗岭　万厯杭州府志在县西南二十里路登五云山
　　长岭　万厯杭州府志在五云山东北三里通九溪十八涧
　　白岩岭　万厯杭州府志在白岩山南
　　鹭鸶岭　杭州府志在白岩山北高二十丈长五里龙门岭　万厯杭州府志在县治西南四十里西达余杭县界
　　黄山大岭　杭州府志在黄山左平坦如掌北达西溪南通长江
　　鲍家岭　万厯杭州府志在县治西南五十里东达官路至富阳
　　小岭　万厯杭州府志在壜山北东达定南公馆滕村岭　咸淳临安志在县治西南五十里
　　分金岭　咸淳临安志在县治西南六十里
　　荆山岭　万厯杭州府志在县治西北四十里西达余杭界
　　石岭　万厯杭州府志在神山东峻极人不易登南通上埠
　　银子岭　万厯杭州府志在县治北六十里西北达余杭界
　　蛾墅岭　万厯杭州府志在大遮山
　　太平岭　杭州府志在白云岭西
　　金龙岭　万厯杭州府志在金龙山西
　　石门岭　万厯杭州府志在唐山西南有唐家陡门关蓄安溪苕溪诸水虽亢旱可灌田数千顷东达仁和界
　　界山岭　杭州府志在县治北七十里
　　玛瑙坡　万厯杭州府志　在寳胜寺有碎石如玛瑙故名旧有玛瑙院
　　栖霞洞　咸淳临安志在栖霞岭巅妙智寺侧其地多岩石蔽翳蓁莽中入其中穹然如夏屋双巨石相倚为闬闳每风从南来穿谽谺而出辄凄神寒骨不可乆立故暑游最胜
　　紫云洞　西湖防覧志在栖霞岭巅去妙智庵数百歩许倚空如悬隂凉彻骨
　　龙洞　咸淳临安志在灵隐山下呉赤乌二年葛仙翁于此得道有石洞彻浙江下过萧山有采石乳者入洞闻波浪声旧有人就洞两邉凿罗汉十六尊【贝琼龙洞诗逺通罗利国近接梵王台海客然犀入山人采乳回林间无日月地底有风雷闻道蜿蜒入寒潮自徃来】
　　呼猿洞　高僧传宋僧智一居钱塘灵隐寺半峰善啸有哀松之韵常养猿于山间临涧长啸众猿毕集人谓之猿父有饭猿台【张履信呼猿洞诗飞来何处峯木杪夜千尺愁猿唤不应月色同一白】
　　华津洞　万厯杭州府志在方家峪岩户靓深石色秀异如翠螺苍玊清气沁人虽夏月登临寒砭肌骨
　　水乐洞　咸淳临安志在南山烟霞岭下旧为钱氏西关净化院宋淳熙六年以其地赐李隶仍建佛宇岩石磻峙有洞虚防泉味清甘声如金石熙寜二年守郑獬名曰水乐西湖游覧志嘉防以来洞为杨郡王别墅年乆芜秽水乐絶响贾似道得之俯睨旁聴悠然有契曰谷虚而后能应水激而后有声今水潴其中土壅其外欲其振响得乎亟命疏导有声从洞间出节奏自然胜概始复【徐集孙水乐洞诗路穿岩窦折羊肠处处亭台御墨香流水不随人事去尚余丝竹旧宫商杨载水乐洞诗石林求路转声牙来访香严大士家雨过门前生薤叶风行陇上落松花悬崖滴水鸣金磬激涧流泉走玉沙欲适山林去城市久知寂寞胜纷华】
　　石屋洞　咸淳临安志在烟霞坞南山大仁院洞高敞如屋周围镌罗汉及诸佛像极底有泉【仇逺防石屋洞诗谁擘空青露石防防龙伸臂下南高鬼神穿凿地脉碎风雨支撑天柱牢峭壁苍苔侵佛髻悬崖滴乳湿僧袍伽蓝闻是香山叟灯暗荒祠没野蒿】
　　烟霞洞　咸淳临安志在县旧治之西一十六里晋开运元年有僧弥洪结庵洞口遇神人指山后有胜迹何不显之洪寻见一洞内有石刻罗汉六尊洪既卒呉越王钱氏梦僧告云吾有兄弟一十八人今方有六王可聚之梦觉访得烟霞洞有六罗汉遂别刻一十二尊以符所梦其洞极大乃诸洞之首旁有岩名曰佛手岩象鼻岩【蔡襄防烟霞洞诗新晴特地入烟霞道并南山转更赊幽磬过邻溪口寺众鸡鸣午野人家洞深垂溜先如雨石古笼藤乱放花潘岳小园犹作赋轻轩选胜乐无涯】
　　天池洞　万厯杭州府志在南髙峯之南山半石笋跃起架虚壁立其上有穴蓄水旱潦不加盈涸天然之竒池下即洞深防莫测
　　防国仁王院洞　咸淳临安志在钱塘门埽帚坞有泉出洞中旱祷而雨【西湖防览志故老相传曩夏时常有神物蜿蜒卧松上其气茀然而黄盖黄龙也故世号黄龙洞孟珙建仁王寺并作龙祠】
　　千人洞　万厯杭州府志在天池洞右山洞仅六尺许渐进渐广殆可容千人相传昔有冦难里人多避于此今瓶灶陶器尚存时有樵人取石坠下不闻其声
　　无门洞　万厯杭州府志在千人洞上百歩峭石巉岩壁立数仞可视不可登洞深丈余左右镌罗汉十六平坡石磴可坐十余人视下如在浮云中
　　铁窗櫺洞　咸淳临安志在赤山殿司左军寨内尼庵之侧洞口髙数尺旧有蛟龙出入居民铸铁窗櫺嵌于石槽以拒之水自窗櫺中出六月如氷
