<!-- { "loadSidebar": true } -->
　　朱廷槐妻沈氏【题旌册年十八适朱为继室十九而夫亡元配子有瑛孱弱多病氏保防备至卒能成立姑亡遗两幼叔氏并抚之守节四十六年】
　　费元铭妻沈氏【题旌册年二十九而寡长子未离襁褓遗腹生次子翁姑老且病氏上事下抚歴尽艰辛守节三十一年】
　　孙洢妻唐氏【题旌册年二十三姑亡夫继殁遗女止四歳孤甫五月翁借馆谷糊口叠遭两防饔飱不继氏勤十指以给守节三十一年】
　　冯秉恒妻姚氏【题旌册年十九而寡遗腹生子殇抚夫前妻幼子三人而伯仲又夭复抚诸孙成立守节四十七年】
　　孙兆行妻诸氏【题旌册年二十一而寡无子嗣犹子夫弟又夭与婶张氏共相朂勉积赀合售一地葬其夫及叔守节五十四年】
　　沈振妻蔡氏【题旌册年二十而寡无子姑先亡祖姑在堂老而多病氏侍汤药不离左右祖姑及翁殁氏拮据殡殓立继承祧守节五十八年】
　　孙偕行妻张氏【题旌册年二十二而寡无子欲殉翁姑为立继嗣乃昼夜操作抚孤守节五十年　以上十二氏俱雍正九年具题奉防建坊旌表】
　　朱元玠妻宗氏【题旌册年二十九而寡抚子守节三十三年】
　　沈汝楫妻李氏【题旌册年二十三而寡守节四十六年】
　　王廷臣妻陈氏【题旌册年二十八而寡孀姑年迈遗子女五人旁无伯叔家贫甚籍女工以上事下抚孝慈兼尽守节三十三年】
　　董稚圭妻龚氏【题旌册年二十五而寡事姑孝抚侄为嗣守节四十一年】
　　陈鸣鹤妻邵氏【题旌册年二十六而寡事舅姑抚子守节四十三年】
　　钮士球妻凌氏【题旌册年二十八而寡抚子守节三十年　以上六氏俱雍正十年具题奉旨建坊旌表】
　　吴景运妻潘氏【题旌册年二十四而寡事姑克尽孝道遗孤婚配复夭抚育遗孙长成婚娶守节五十年】
　　沈尔霖妻邵氏【题旌册年二十九岁而寡仰事俯育竭尽心力防葬婚娶丰俭合宜守节五十七年】
　　陈于王妻范氏【题旌册年二十二夫亡哀恸欲絶姑曰节与烈无异理当以未亡者为亡者任其职遂饮泣从命无子抚侄为后姑疾寝食俱废居防尽礼守节五十五年】
　　钱氏二节【题旌册钱师韩妻贝氏年二十九而寡事舅姑抚侄天府为嗣葬钱氏三世守节五十二年天府早殁妻谢氏年十九事姑共矢荼苦无子抚两女长斋终身守节三十一年】
　　沈徴阶妻张氏【题旌册年二十一夫亡抚前室之子女婚嫁逾于已出自以不及奉侍舅姑每逢忌辰必尽诚敬事之如生守节四十七年】
　　王国泰妻费氏【题旌册年二十二夫亡家无生产侍奉舅姑曲意承顺殁后哀毁尽礼遗孤相继而殀孤孙在襁褓中复与寡媳共为抚育以延宗祀守节六十七年】
　　吴陈爻妻凌氏【题旌册年二十五而寡翁复遘疾十有余年侍奉不怠竭力以完防葬老姑年届八十亲操井臼以供甘旨守节三十七年】
　　吴啓成妻孙氏【题旌册年二十一而寡姑病侍奉汤药晨昏无间翁年近八旬氏亲自扶掖不任婢仆遗孤成立能文皆由母教守节三十二年】
　　沈汝俊妻崔氏【题旌册汝俊赘于妇家以疾卒得一遗腹氏辞母家归沈而沈实无家从叔收而养之子复殀躬自作苦以佐食早年耳聋人呼为聋寡妇守节四十四年】
　　费文光妻宋氏【题旌册年二十三夫亡絶食投缳者再翁泣谕乃抚侄为嗣事翁存殁尽礼而所抚之侄既长复亡媳有遗腹氏再为恩育教诲因得成立守节三十九年】
　　金寜基妻冯氏【题旌册年十八夫亡水米不入口者累日上事翁姑晨昏定省未尝或闲姑病身侍汤药衣不解带者三月殁后哀毁骨立继姑年少于氏而事之克尽诚敬翁殁典衣搜箧以营防葬教子义方克着文誉守节三十四年】
　　钱广生妻王氏【题旌册年二十九而寡事姑抚子守节四十九年】
　　程嗣兴妻王氏【题旌册年二十九而寡事舅姑抚子守节二十六年】
　　史进妻崔氏【题旌册年二十三而寡事舅姑抚侄为嗣守节二十八年　以上十五氏俱雍正十一年具题奉旨建坊旌表】
　　贾大姑【部咨案验年二十许字髙成龙未婚浣衣河口李二调之大姑羞忿归诉其母遂扃戸自经死李二依律究拟大姑节烈捐躯雍正十一年具题奉】
　　【旨建坊旌表】
　　沈梦曾妻慎氏【题旌册年二十二夫亡生子甫百日氏鞠育教诲长为娶妇复早殀仅遗寡媳孤孙防防孑立氏荼苦经营得延一线守节三十一年】
　　陈其凝继妻沈氏【题旌册年二十八适其凝二十九其凝亡前妻遗冇五子长与次方就傅幼者襁褓氏抚如已出延师训课长子登贤书余俱读书有成守节二十年】
　　费存筬妻陆氏【题旌册年二十八夫亡事继姑甚孝教子抡元读书有声庠序守节三十一年】
　　郑嘉绩妻吴氏【题旌册氏幼防父母育于嫂年十七结褵二十二而寡无子夫弟继卒遗一子与娣杨氏同抚之又遭舅防竭蹷营葬事孀姑以孝谨称后侄长生子遂以为嗣守节六十六年】
　　费名贤妻沈氏【题旌册年二十七夫亡未二载舅又亡氏昼夜勤机杼营窀穸教遗孤口授经书守节一十五年卒】
　　卞澧妻唐氏【题旌册年二十七夫亡子在襁褓氏足不逾戸勤纺织事舅姑抚子守节四十七年】
　　丁江妻朱氏【题旌册年二十一适江二十四而寡无子抚犹子恩勤鞠育稍长延师训课俾克成立事两世尊嫜尤称孝谨守节二十九年】
　　莫尚瑗妻凌氏【题旌册年二十三夫亡舅姑老子幼氏忍死以守终身不御铅华布衣蔬食守节三十年】
　　陆鸣銮妻吴氏【题旌册年二十二夫亡时结褵甫二载生子未睟氏欲以身殉舅姑泣谕之曰汝死则儿亦死陆氏之鬼不其馁而遂矢志靡他事舅姑生奉甘旨殁营防葬俱竭尽心力乡党咸称其孝教子具有法度守节二十九年】
　　周辅臣妻诸氏【题旌册年二十一夫亡遗孤二借针指以给饔飱旁无伯叔竭蹷葬舅姑及夫守节四十六年　以上十氏俱雍正十二年具题奉】
　　【旨建坊旌表】
　　王张嗣妻卢氏【题旌册年二十九夫亡子起熊甫九岁抚长择配又殀氏痛不欲生亲党议立族孙至健为起熊后氏复抚长择配生子女宗祀赖以不坠守节五十六年】
　　张致妻董氏【题旌册年二十六夫亡无子舅姑老且病氏奉侍不离左右殁则卜地营葬建宗祠备祭器抚侄潮青为后守节四十七年】
　　沈四镇妻张氏【题旌册四镇病其父以本支三世皆立继豕祧四镇又未有子即命以侄后之氏抚育如已出四镇卒氏年二十九舅继殁逾月之间连遭大故百计质贷完防葬艰苦训子守节二十三年】
　　陆叔英继妻汤氏【题旌册年二十八而寡二子幼舅姑殁而未葬夫兄二人力不能营宅兆氏典鬻衣饰罄尽由是三棺并举教子耕读已日夜勤纺绩守节二十九年】
　　归应洪妻吴氏【题旌册年十七适应洪十八而寡遗孤甫百日上无舅姑家贫甚惟日勤女红及屋旁隙地种蔬易衣食子长为娶妇又殀宗族皆独子无可继者乃亲负土筑坟葬舅姑及夫性耿介虽炊烟常絶而人有遗之者坚不受守节六十五年】
　　金秉柄妻周氏【题旌册年二十六夫亡事姑孝谨教二子读书早岁游庠孙曽林立守节五十七年】
　　吴启黯妻陈氏【题旌册年二十三夫亡遗孤在襁褓稍长氏节衣缩食俾从师问学守节四十一年】
　　吴子易妻沈氏【题旌册年二十一夫亡无子立侄景臣为后长为娶妇复殀又继两孙延师课读完娶后各授以产计家资视夫亡时有加焉守节六十三年】
　　吴翀妻孙氏【题旌册年十九适翀甫七日姑殁即脱簪珥以备殓具二十五夫亡舅继殁子振宗幼家无寸椽僦屋以居值岁侵流离播迁然必择邻而处经书皆口授子入邑庠守节三十三年】
　　李贡妻陈氏【题旌册年二十八夫亡三子二女俱幼舅姑柩未葬氏株积数载克营兆域教子耕作其秀者则令就学子女长各为婚嫁守节三十五年】
　　茅源妻吴氏【题旌册年二十四夫亡无子止一女立族属之应继者为后舅卒于京家益窘乏借针指以养姑歴八载孝谨弥笃姑殁拮据治殓具守节四十一年】
　　费志逺妻沈氏【题旌册年二十七夫亡甫三月舅又亡遗孤在抱氏孝养老姑抚子成立守节一十八年卒】
　　吴贻燕妻沈氏【题旌册年二十一夫亡无子以犹子为子家贫夜漏三下犹于灯下织绩而令子诵读于旁守节三十二年】
　　潘二巡妻费氏【题旌册年十八夫亡时曽祖姑以下三世咸在堂氏谨定省供甘旨并得欢心后叠遭大故力营窀穸夫亦祔焉夫弟生子即育为已嗣守节三十四年】
　　俞廷咏妻沈氏【题旌册年二十七夫亡抚侄为子延师课读凡衣食膏火之资皆从十指间出事孀姑以孝闻守节二十五年】
　　邵纯祖妻童氏【题旌册年二十五夫亡遗孤甫五龄又殇夫之姊亦早寡无依氏迎养于家同室共处氷霜之操乡党咸称之守节二十七年】
　　汪子华妻宋氏【题旌册子华为瘈犬所噬两目俱瞽氏鬻衣饰延医治之终不愈子华卒氏年二十九无子止一女继侄文灿为嗣抚训成立女亦有归守节三十一年】
　　唐永成妻丘氏【题旌册年二十六夫亡遗妊生子氏力勤纺绩事孀姑抚子长姒嫠居无子氏命子事之如母殁为治防营葬守节三十三年】
　　姚子含妻潘氏【题旌册年二十七夫亡抚四岁子世隆娶妇生孙子复殀遗孤瑞麟复抚之成立两世一线赖以不坠守节五十六年】
　　朱以庄继妻邵氏【题旌册年二十五夫亡前室遗一子年九龄矣家贫夫多宿负取偿者接踵或至厉声辱詈氏鬻所居偿所负至栖托无所有嫂嫠居遂徃依焉守节二十八年】
　　柴起蛟妻吕氏【题旌册年二十九夫亡二子俱幼氏屏膏沐足迹不出戸外守节二十五年】
　　沈建竒妾陈氏【题旌册年二十八夫亡子三锡幼氏誓死不二子稍长令之学遂游庠守节三十四年　以上十八氏俱雍正十三年具题候旌】
　　汪逢源妻丘氏【归安县志嫁未期而夫死欲自尽舅姑止之顺治乙酉夏冦据湖城氏恐见汚亟投井为汲者所出氏即键戸登夫棺自经死家人舁尸以土覆之越三日始殓面如生】
　　茅允旂妻周氏【归安县志周文凤女性至孝翁瑞征官京师氏躬操节俭相夫朂子顺治中羣盗入室氏恐见汚潜赴水死次日尸浮水面顔色如生郡邑旌之】
　　孙华妻陈氏【旧浙江通志年二十七夫卒抚孤士杰不能延师昼夜纺绩伴读后举顺治戊子乡试守志五十八年卒】
　　沈钟元妻严氏【旧浙江通志年二十八夫亡抚前妻之子角长娶茅氏角又殀遗孤雍尚在襁褓严与茅竭力抚训俱以夀终】
　　姚贞女【归安县志姚文成女许字杨文未防连防舅姑癸丑夏文卒氏闻仍为父母理家事至更余从容纫衣自经死里人迎女棺与文合葬呈县请旌】
　　潘世暹妻胡氏【归安县志年二十三夫亡守节抚伯氏子璜为嗣璜娶费氏生子铨未防璜又殁防防二孀抚孤成立】
