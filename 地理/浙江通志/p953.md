<!-- { "loadSidebar": true } -->
　　宋洞霄道士常中行墓　余杭县志在天柱峰下明少詹事諡文敏邹济墓　明一统志在县东南五里洪熙初勅葬【明仁宗谕祭文惟卿资禀和易懐坦直才徳兼有学问博通诵法孔子兼精释文章丰瞻援笔立成事朕春宫多厯年所朝夕左右勤慎小心知无不言惬契朕意啓沃匡辅资益良多今朕君临天下卿已先逝追维旧徳夙夜不忘兹特赠尔为太子少保赐諡文敏仍勅有司营建享堂设置坟户嵗时致祭着为常典用报卿平日相从之厚九原有灵尚其歆鉴】余杭县志礼部尚书諡康靖邹干墓从父文敏公兆【传详名臣】
　　明少詹事吴太冲墓　旧浙江通志在箫台【传详名臣】
　　临安县
　　吴越国钱武肃王墓　咸淳临安志在县城北二十三歩【传详武功十国春秋后唐长兴三年诏曰天下兵马大元帅尚书令吴越王本朝元老当代勲贤位已极于人臣名素髙于简赠典既符其官爵易名宜示其优崇即令所司定諡曰武肃仍以王礼葬诏工部侍郎杨彪式为碑文广顺元年春正月壬午葬衣锦乡茅山之原】万厯杭州府志正徳间浙江按察佥事许赞复墓侧侵没山田入租为祭费邑长春秋祭墓知县廖瑜建外门三楹
　　吴越恭穆夫人马氏墓　十国春秋马氏安国县人父绰雄武军节度使女为文穆王夫人初封越国加封吴越国庄穆夫人諡恭穆葬衣锦军之庆僊乡良山下
　　宋四川总领李景翺墓　成化杭州府志在灵凤乡东子山景翺丞相邦彦之孙两淮制置曾伯之父
　　宋吏部侍郎俞烈墓　万厯杭州府志在土桥宋懐远大将军前衡州路总管刘琮墓　万厯杭州府志在五栁塘湾
　　宋蟾华子喻天时墓　临安县志在大涤山栖真洞侧
　　元素先生王朴墓　临安县志在石室之麓明知县俞益墓　成化杭州府志在灵凤庄上山之原侍郎王直铭其墓【传详循吏】
　　明工部尚书俞琳墓　临安县志在琴山嘉靖十年谕葬【传详名臣】
　　于潜县
　　汉牧亭侯何腾墓　咸淳临安志在独角山【于潜县志腾字叔翔灵帝中平元年从破黄巾贼举家渡江至于潜牧亭村居焉诏封牧亭侯后葬于村之溪西】
　　晋叅军赵悌墓　名胜志塜记云墓在县东十二里旧有墟冢二十五古沟通人往来泉流不竭石兽之皆頽仆草莽后人于其地得陶砖二有咸和二年九月叅军赵悌建立冢功十四字
　　晋何史君墓　杭州府志宋淳熙八年骆忠翊嗣业创祠山别庙于于县东一里南阳山获古塜陶砖有太康五年甲辰何史君墓十字
　　唐山南东道从事章成墓　咸淳临安志在长安乡兑口村【传详孝友】
　　吴越太师吴敬忠墓　咸淳临安志在丰国乡东村【传详武功】
　　宋端明殿学士洪咨夔墓　杭州府志在嘉前乡【传详名臣】
　　宋礼部侍郎赵景纬墓　于潜县志在棠公山西坂【传详名臣】
　　明松溪知县张绅墓　于潜县志在西郭门内明刑科给事中阮子孝墓　杭州府志在嘉前乡西
　　新城县
　　唐金部侍郎徐凝墓　成化杭州府志在宁善乡桐岘村
　　吴越和州刺史杜棱墓　咸淳临安志在县北五里官塘子太师建徽墓在县西十里袁村【传详武功】
　　吴越赠工部尚书孙陟墓　万厯杭州府志在百丈村西
　　宋孝子周雄墓　新城县志在太平乡【传详孝友】
　　明工部侍郎方廉墓　杭州府志在七贤乡天柱山下【传详名臣】
　　昌化县
　　唐罗公墓　成化杭州府志在澞溪之阳村吴越给事罗隠祖墓也
　　梁太保饶京墓　咸淳临安志在金山乡首源林木蓊郁百尺合抱有犯者必为异物所怖【传详名宦谨按京十国春秋作景】
　　宋福建路转运使章铸墓　成化杭州府志在洪山今犹存石人石马
　　宋蕲王韩世忠墓　杭州府志在县西四十里义于山【传详名宦】
　　宋监察御史陈成墓　昌化县志在蜃溪排山宋袭开国男章祖义墓　昌化县志在览川梯云桥【章祖义自撰墓铭山盘盘兮竹树萧森溪澄澄兮白鸥浮沉顾瞻中邱兮宛其幽深曰惟吾之藏兮傃阳负隂讯来世兮谁其知心】
　　元孝子陈斗龙墓　万厯杭州府志在义于山【传详孝友】明御史余敏墓　杭州府志在东章村
　　明御史赵砺墓　昌化县志在凤凰岭




　　浙江通志卷二百三十五
<史部,地理类,都会郡县之属,浙江通志>
　　钦定四库全书
　　浙江通志卷二百三十六
　　陵墓【二】
　　嘉兴府
　　嘉兴县
　　周徐偃王墓　至元嘉禾志旧在县西复礼乡广舆记在府城西北
　　【谨按韩愈偃王庙碑记偃王走彭城下民凿石为室以祀偃王则墓当在彭城又曰王之走不之彭城而之越城之隅弃玉几砚防稽水中今龙防有祠象山有庙而墓在嘉兴未知何据存以俟考】
　　周卫大夫墓　治嘉兴府志在嘉兴县西南图经云卫大夫宏演墓也卫懿公为狄所灭食其肉唯肝在地演剖己腹而纳焉【张尧同卫墓诗惆怅黎阳客飘零浙水濵定忘空腹恨知是赤心人】
　　【谨按汉书卫地在魏郡黎阳演墓何以在此黄涛赋檇李古迹以为卫泾叔清之墓因和张尧同诗云卫姓宣和后直臣多水濵前贤何所据诗吊纳肝人其辨良允】
　　吴相国伍员墓　治嘉兴府志在胥山上【详见祠祀嘉禾百咏考碑语有石栈自钱塘抵御儿之胥口凡十一字惜不得其全文又有磨剑石长二尺许剑痕在焉其巅相即子胥墓也徐春逰胥山诗伍员埋玉地千载閟烟霞草緑藏残碣泉香潄落花海天归老鹤林木怨啼鸦飞屩凌髙顶愁云入望賖】
　　汉朱买臣墓　至元嘉禾志在县东三里【万厯嘉兴府志东塔讲寺乃朱买臣故宅后有一邱相为买臣墓刘克庄朱买臣墓诗翁子平生最苦贫晚将丹颈博朱轮老儒五十无章绶归去何妨且负薪方孝孺朱买臣墓诗五十年前只荷薪瘦妻浑不耐家贫防稽太守黄金印方信诗书不负人吴伟业朱买臣墓诗翁子穷经自不贫防稽连守拜为真是非难免三长史富贵徒夸一妇人小吏张汤看倨傲故交庄助叹沈沦行年五十功名晚何似空山长负薪】
　　【谨按刘餗隋唐嘉话云东封之嵗洛阳平乡路北市东南得石铭汉丞相长史朱买臣墓又鳯阳府虹县归徳府夏邑俱有买臣墓买臣为会稽太守西汉之会稽由拳其属县也则墓在嘉兴为是又按梁元帝时有两朱买臣一武昌太守一宣猛将军或别有属耳】
　　汉吕氏荣塜　嘉兴府图记在由拳郭里墟北名吴义妇坂【详列女朱彞尊吕塜考半逻之南有吕塜相谓吴孱陵侯防塜也考吴志防卒于公安史不言其葬处而盛宏之荆州记云长沙蒲圻县有吕塜则塜之在楚可信矣按汉末黄巾之乱史有许升妻吕荣不辱于贼为所杀糜府君敛钱葬之嘉兴南土人号义妇堰然则吕塜殆吕荣之塜其音声相近遂讹荣为防尔】
　　晋刘伶墓　檇李诗系在胥山下俗呼金伶墓盖避吴越王讳也【苏轼刘伶墓诗甞笑刘伶死便埋岂伊忘死未忘骸乌鸢夺得与蝼蚁谁信先生无此懐岳元声刘伶墓诗鹿车一壶酒荷锸以自随云死即我埋旷达不可羁如何此墟曲有塜髙累累刻石记道旁无乃好事为】
　　齐施修琳墓　治嘉兴府志在县东二十里图经云齐长沙王府长史也【张尧同施修琳墓诗苍苔侵壊道晚雀散空林莫问人贤否浮生一古今】
　　陈顾野王墓　嘉兴府志补即顾节墩在嘉兴县东北十里【髙启顾野王墓诗南朝旧碑倒墓近樵苏道应与读书堆离离总荒草谨按吴地记云顾野王坟在横山东平陆地横山又名据湖山在吴县西南十六里则志补所载顾墓未知何据】
　　宋侍郎闻人鼎墓　嘉兴县志在徳化乡朱泾村鼎建之弟以子安道贵赠刑部侍郎安道弟安逺以子宏贵赠朝散大夫俱祔葬侍郎兆域
　　宋防政娄机墓　明一统志在府城南五十里楼钥撰神道碑【详名臣】
　　宋严处士墓　檇李诗系宋时卖药秀州遂家焉墓在蒯墖坊
　　元学士王防墓　旧浙江通志在王店市东
　　元经厯吴杰墓　治嘉兴府志在县东二十五里杰字景良元人仕至广州路总管府经厯赵孟贯撰墓记
　　明少卿髙巽志墓　旧嘉兴府志在地字圩奚家桥【详寓贤】
　　【谨按朱彞尊髙太常啬庵遗稿序云靖难师入自金川门太常少卿髙巽志洁身去其官走永嘉山中穷饿以死其门人翰林侍书同里兢敛而葬之芙蓉峯北野史所载盛庸兵败自经者误也则墓自在温州永嘉县其在嘉兴者当是衣冠葬处耳】
　　明侍郎俞山墓　嘉兴县志在县东南永丰都成字圩【详名臣】
　　明布政黄懋墓　明一统志在府城东北二里北板坊【详名宦】
　　明处士吴贤忠墓　旧浙江通志在嘉兴县春波坊虹桥之东贤忠旧居于此卒葬焉为兴国吴国伦六世祖【吴国伦感祖墓在嘉兴诗阙下仙班梦未回白头相望逺登台马经芒部山烟过雁带昆明瘴雨来万里论心天咫尺百年懐土日徘徊离离髙塜虹桥畔犹是延陵旺气开】
　　明文渊阁学士諡文懿吕原墓　嘉兴县志在县东南长水都宇字圩【详名臣】
　　明少保俞纲墓　旧嘉兴府志在五鹤泾纲字中立官至太子少保南礼部左侍郎成化戊戌卒赐葬于通济门外禾山之阳正徳初徙葬于此
　　明光禄卿陆淞墓　嘉兴府志在胥山东谕祭葬【详名臣】
　　明刑部尚书諡简肃孙植墓　嘉兴县志在永丰都麒麟坝明嘉靖间赐祭葬【详名臣明神宗谕祭文惟尔赋性朴忠持身亷介起身郎署洊陟部台歴三十余年清谨始终一节秋曹正席而南国腾声晚嵗悬车而邱园益贲遽闻长逝良轸朕懐祭葬特颁灵其歆服】
　　明兵部侍郎赠尚书徐必达墓　旧嘉兴府志在感化都石龙桥谕祭葬
　　明赠太仆寺卿谭昌言墓　嘉兴县志在白苎都一阳字圩【详循吏谭吉璁鸳鸯湖櫂歌市舶风樯五两飘桑东太仆墓非遥黄肠华表千年石长映双溪百尺桥】
　　明赠光禄寺卿王引昌墓　旧嘉兴府志在新行镇【详忠臣】
　　明赠太仆少卿徐世淳墓　嘉兴县志在感化七都王字圩【详忠臣】
　　明董节妇王氏墓　嘉兴府志王名桂芳夫卒自缢死邑令洪范葬于盐仓桥北嘉靖中佃为民居移窆清真观旁【详列女】
　　国朝
　　布政王庭墓　嘉兴府志在王店镇项家湾【详文苑】礼部尚书杜臻墓　嘉兴府志在县东马泾【详名臣】康熙年间
　　赐祭葬
　　内阁学士徐嘉炎墓　嘉兴府志在新十二都荒字圩
　　秀水县
　　汉严忌墓　名胜志塜庙记云忌墓在治西北新城镇世称严夫子墓【详文苑】
　　汉将军严助墓　名胜志在天宁寺毘卢阁后俗名严墩【详文苑旧嘉兴府志墓有古树大数寻枝叶皆西北向天将风雨辄作剑佩声章士稚严助墓诗言寻旧迹来山寺衰草离离识墓门太守楼船何日去将军碣石到今存文章不共烟霞散剑佩犹随风雨翻古木千年向西北牛车遗恨未须论】
　　宋沈演之墓　至元嘉禾志在望吴门外二十里【详名臣】
　　唐中书朱巨川墓　旧浙江通志在上蔡原之旧茔北海李符铭墓
　　周都官墓　嘉禾百咏考在秀水治西北水中旱不加髙潦不加没今尚存【许恂如周都官水葬墓诗序周都官疑唐宋时人佚其名墓对月波楼址在荷花池西水中用古水葬法也】
