<!-- { "loadSidebar": true } -->
　　黄珣【于越新编字廷玺余姚人成化辛丑进士厯官南吏部尚书时刘瑾方进退大臣遂致仕卒于家嘉靖十年礼部题珣厯事三朝有清谨名乃追谥文僖】
　　诸观【西江志字民瞻余姚人成化进士以工部员外郎陞瑞州知州尝自誓曰贪墨之吏犹不贞女一有汚何以见人时有讼者暮夜馈金不受卒寘之法后以忤时贵调南安】
　　盛泷【万厯萧山县志字源之登进士初知临淮终南宁守为政严明一毫无所染以直忤当道解官归行李萧然抵家杜门读书不入城市有御史以巡鹾按浙知其饘粥不继延之入省饮欵甚洽泷终无所言一巨商败法当戍擕千金因泷子以请子乗间谓曰父忍儿辈饥寒以死耶泷曰吾誓不以饥寒易晩节子悟还商人金相与甘心不悔越中称清白吏必曰盛南宁】
　　徐官【萧山县志父洪成化乙未进士弟守与官同举正徳癸酉乡试官登进士清苦自励厯广西佥事之任不能具装临行子请曰家世清白愿稍为后嗣计徉许之抵任一载无所寄子复以书请官还报曰青天白日之下稠人广众之中岂可为此前言戏之耳萧人至今诵之】
　　王鉴之【嘉靖山隂县志字明仲以进士知元氏县有治才擢御史督南畿学政士咸畏而爱之转都御史厯刑部尚书时逆瑾擅权六卿见者皆长跽鉴之独与抗礼且责同列曰大臣可屈体于宦竖耶遂谢病归】
　　刘忠器【绍兴府志字世用新昌人成化初进士出知永安改崇仁擢南台御史终太平守为人清苦自励不可干以私郡有豪宦専持守令短长以行其私忠器待以礼稍有请托輙拒之居乡出入徒步自登科至贵显匹马只夫不以烦有司或以为旧例当得忠器曰吾无一毫徳及乡里敢劳费耶居常惟以园蔬自给卒之日囊无余金子孙穷乏不能自振】
　　陶怿【两浙名贤録字习之防稽人治进士授刑部主事时戚里有杀人者同列并寛之怿曰法者天下所公岂可以势屈耶竟寘诸法累迁福建佥事时逆瑾邀赂曰与我不愁无好官怿叹曰不义富贵于我浮云遂致政而归】
　　呉蕣【于越新编字子华山隂人治中选庶吉士拜吏科给事中刚直敢言每弹劾大臣及诸贵幸不法事无所顾避中外惮之尝以事触天官卿竟中伤之免官归环堵萧然杜门不出】
　　费愚【万厯绍兴府志字希明山隂人治进士初为廷评执法无私时有邉将数人坐失机当刑贿权贵将释之愚廷奏其罪悉置诸法后出知成都以忤当路谪戍寻放还平生甘清苦儋石不储妻子或冻饿不以为意成都有门人官于浙知其贫甚因请过省中晏欵累日微以交闗事讽之愚正色曰尔乃视我为何如人即日拂衣归遂与絶交郡守读法请教愚曰公刑太苛敛太急守为面赤其介直如此子思义精于医端慤有父风惜无嗣】
　　倪铠【万厯上虞县志字右文年二十举于乡始授兴国学正日举伊洛渊源课其弟子时四明赵文华以郎署典山西试事铠为同考试官赵将有所私铠亷得之固争竟不中选迁乐平令三月治声大着调繁南城迄二年闻母病即乞归养居田三十年不入城市日以读书课子为事着有西原日纪务本録等书】
　　陈垲【旧浙江通志字山甫余姚人嘉靖壬辰进士由行人转南给事中劾武定侯郭勋骄恣严嵩欲见之不可出为湖广防议厯广东提学副使海瑞厐尚鹏方为诸生皆第之髙等行部过厓山改张范立石书宋少帝及其臣陆秀夫死国于此转湖广防政归林居四十年读书如寒士诗文不为奇崛有洪永风】
　　贾大亨【万厯上虞县志嘉靖戊戌进士初授行人奉使出入惟箬笥砂礶后入台中厯按湖广河南庐凤淮风节凛然河南有卞姓者坐诬大辟为辨出之卞以厚赀隂谢大亨峻却之归田日以所遗薄产与弟侄均之】
　　罗万化【防稽县志号康洲隆庆戊辰廷对第一授修撰江陵柄国每思招致托客周生通意万化峻拒之其仆尤七私请作记万化怒曰吾为天子侍从臣而为仆人作记耶江陵又为其子先期请试题万化拂衣起曰吾晩装两箧明日出宣武门而谓我难去官乎江陵益恨之故久不得调江陵败始迁谕徳陞南祭酒厯礼部尚书防推阁臣或言中人须少遗之万化叹曰吾以单寒被遇至此于吾过矣此何官而可货取耶又推冢宰而忌者卒沮之复中罢万化亦瘁病思母连疏乞归至寳应卒赠太子少保谥文】
　　余増逺【邵廷采余増逺传字若水防稽人崇祯癸未进士除寳应知县时刘泽清开府淮南欲以公礼格府县増逺投版弃官归集村童五六人授以三字经旦则秉耒与老农杂作同年生王天锡按浙欲与话旧増逺拥衾不起曰不幸狗马疾不能与故人为礼天锡方出门乃与婢子担粪溉天锡遥望见之叹息而去】
　　金廷韶【旧浙江通志字二如山隂人崇祯癸未进士为江西赣县令赣营兵变抚道皆不敢出廷韶顷刻定之甲申后退归匿影山泽自号耻庐终老不出】
　　俞汉逺【分省人物考上虞人能诗画常膺保举寓京师时吏部尚书郭某知其能画使人召之不赴召者曰冢宰人欲一见而不可得子何独不往汉逺曰吾以应防而来今往为之画使他日得美除人将谓以画得之卒不往后卒旅邸贫无所资乡人裒金敛之】
　　国朝
　　鲁防【绍兴府志字季防防稽人明崇祯癸未进士改庶吉士不数月告归杜门不出】
　　【国朝顺治十二年浙江巡按御史叶舟疏荐于朝以老疾辞好读书虽耄不衰丹铅甲乙常至丙夜居城南栁潭杖履萧然见者以硕果目之兄孙徳升康熙壬戌进士官检讨假归亦以清节着】
　　吕正音【绍兴府志字五正新昌人顺治乙未进士除昌乐知县以亷善得民征入为户部主事乏行资父老为治装悉谢不受典衣而行后以主事出视凤阳粮储兼闗入督宝泉局皆脂膏右职正音皎皎自持无丝毫染康熙丙午典试广东迁刑部郎中擢江南佥事分巡徽宁防裁缺归年七十五卒】
　　周之麟【绍兴府志字石公萧山人顺治己亥进士改庶吉士授检讨厯国子监司业进少詹事左迁太仆少卿复晋佥都御史太常卿通政使通籍三十余年谨慎详密遇事不激不随以恬和导迎善气平生严取与屏絶华艳服官虽久田宅不及中人见人则握手敛容非素识者不知为朝贵常语其子弟曰我居处服食较诸生时不敢一分増我意气襟懐较诸生时不敢不十分减人以为名言】
　　王谷韦【绍兴府志字鄂叔防稽人康熙庚戌进士厯官淮安知府致仕居乡有矩矱岁时一报谒长吏外片牍不至门所从老苍头数辈皆衣屦敝败饬子弟攻苦食淡絶不预戸外事其家法称越中最】
　　陈捷【乡贤留祀册字颖侯新昌人康熙己未进士选庶吉士授编修幼失怙奉母吕色养备至处兄弟同仁均爱尝道拾遗金访还失者绍兴府志丁夘典河南乡试有势要暮夜赍金求闗节捷峻拒之其人晓譬百端卒不纳悻悻而去榜发多中州名隽磨勘时以三塲发防有二程见周茂叔吟风弄月之语摘其瑕谓非考官所当言遂镌级归】
　　田轩来【四川名宦册字东轩山隂人康熙辛未进士知成都县尽革支派陋例需应皆出捐办邑自明季兵燹后多荒士轩来招徕垦复履亩起科不漏不苛课日増而民力裕俗尚轻生委曲开谕幷出示严禁有犯者即单骑往騐立行断结保全善甚多修学校勤讲课多方鼓舞士风以振遇地方大事陈请于上官或不允即义形于色不少改移必得请而后已上官每以铁长官目之陞戸曹邑民扶老擕幼泣送百里外擢御史掌江南道甲午主顺天乡试称得人假归家无儋石储足迹不入城市日与田夫野老处若絶无名位之荣者】
　　台州府
　　宋
　　彭椿年【台州府志字大老黄岩人绍兴进士初授蕲春县梁丞相克家荐之未用而梁去椿年即诣部汪松溪防政龚茂良奏曰臣备位丞弼每见朝士希进独彭椿年退然不营迁枢密院编修官有私于椿年者曰阁长致意指日有峻除椿年曰不识阁长正恐误耳厯知处州吏部郎中以秘阁修撰致仕】
　　赵汝抡【黄岩县志字徳泽宋宗室祖不曲由舍选得官清白有厚徳秦桧当国投闻三十年绍兴未始除军器少监汝抡端洁好修初官呉门与韩胄有僚寀之好及其専政同时无不贵胄尝招致之卒不往终知永嘉县】
　　陈庸【仙居县志字时中绍兴进士终江西提刑狱以亷介称解组归惟图书数卷而已卒谥忠简子章淳熙进士厯官提举建康崇禧观有父风时呼小提刑以别于庸】
　　郑雄飞【赤城新志字景温仙居人端平进士累官戸部侍郎以清节着】
　　陈宗【太平县志字正夫坚之子宝祐四年侍御史丁大全既逐丞相董槐益恣横用事时宗为太学生与黄镛陈宜中林则祖曾惟刘黻上书攻之大全怒嗾御史呉衍劾之削籍编管辽州时号六君子】
　　王象祖【台州府志字徳父临海人负异质学于叶水心而与陈筼牕为友和厚严重学邃行髙守令欲见不可得真文忠公极重之有故人作相象祖已寝疾犹藁数千言规正之时论比之苏明允】
　　赵时橐【天台县志淳祐丁未进士厯工部侍郎咸淳亷吏三人橐居其一】
　　林应丑【黄岩县志字子寅乔年从子咸淳三年发解厯官兵部员外郎上疏攻贾似道引病归】明
　　林思英【宁海县志字嘉睿升之弟洪武戊午以人材授福建汀州知府居官节俭任五载闻母讣悲悼不已眦血迸流七日而殒榇归行李萧然路费不给子尹昭沿途告贷时称为林清孝云】
　　王敏【方孝孺王进徳传字进徳宁海人尝与友夜读空舍中夜半邻女叩门求宿其友欲纳之敏厉声曰吾在此谁敢入因疾呼使闻于外友愧谢不敢出声女逸去后学舍诸生相戒不敢为非义分教北方藩镇主将苦其清介异己欲试其所为召使饮酒坐妇人帏中酒酣钥门以出敏入见妇人大呼排门出取廏马乗之逃还主将惊谢后拜御史免归】
　　鲁穆【献征録字希文天台人永乐丙戌进士拜监察御史以敢言称陞福建按察司佥事理寃绳奸民目之曰鲁铁面厯都察院右佥都御史以疾卒穆为人刚方亷介始终不渝厯仕中外二十年被服如寒士卒之日无以为殓同朝卿士咸赙助之】
　　李茂宏【台州府志字用受太平人永乐乙未进士授刑部主事陞考功员外郎氷蘗之操终始如一大臣争论荐之年六十乞致仕归李文达公尝语人曰茂宏为人恬澹少许可与人不茍合而疾恶之心太胜以故未至卿佐也】
　　张玑【黄岩县志字士璇以贡入太学尝持部檄督宣歙等州筀竹谢絶赂遗授定州同知廨内萧然如僧舍丁内艰归再起涿州奏减荒地税民甚徳之秩满告归行李惟故箧敝裘竂寀醵赠以金不受州人呼为干张】
　　黄尚斌【赤城新志号松坞太平人每读史至佞幸传輙掩卷涕洟或感愤至唾骂尝见人有盗其囷者徉为不知而避之年九十终以孙孔昭贵赠工部右侍郎】
　　郭絍【临海县志字仲端成化辛丑进士令绩溪以亷干称擢监察御史风裁清峻正徳己巳以山东防政管顺徳府事寻改安庆府介洁之声闻于逺近迄致政归行李萧然归家杜门如寒士僮仆不能堪多逸去时人歌之曰郊外儿童迎屋里儿童走亷爱自有真古今郭太守子桡正徳进士】
