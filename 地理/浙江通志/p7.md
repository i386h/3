<!-- { "loadSidebar": true } -->
　　正六年之内已完四十余万两其余在奏销以前大约可以全完民情感戴国恩踊跃输纳正赋等语浙省为财赋重地民力输将朕所轸念其所旧欠钱粮非不欲开恩豁免祗以屡年未完之项乃顽户之所拖欠若以抗正供而霑膏泽则顽民获利而良善转未邀恩非所以化导人心风俗也今浙省绅士庶民咸能知朕教养之殷懐感朕训诲之至意即此踊跃完粮一事可以见其戴恩迁善之诚朕实为浙省之士民风俗称庆非重此数十万之国帑也浙省因总督李卫正已率属劝惩兼施实心任事故能令地方革薄从忠也如此然其向善之速该省之人亦甚属可嘉用是特沛鸿恩将雍正七年额征地丁屯饷钱粮蠲免十分之二共计六十万两着李卫转饬各属恪遵奉行务使闾阎均霑实惠并将朕加恩奬善之意遍行宣谕俾逺乡僻壤咸共知悉特谕
　　雍正七年三月十四日钦奉
　　上谕在京八旗兵丁朕悉心为之筹画其家若有吉防之事需用之费无所取办实为拮据可悯特给内库银两令王大臣等营运生息以备兵丁一时之用今思外省驻防之满洲汉军兵丁等亦当一体加恩江宁杭州西安京口荆州广东福建宁夏右卫共九处毎处赏银二万两天津河南潼闗乍浦成都共五处毎处赏银一万两俱着于布政司库内支给交与该将军副都统等公同存贮营运生息如该处驻防兵丁家有吉防之事将息银酌量赏给以济其用其本银永逺为存公生息之项不必缴还该将军副都统等务须尽心办理使兵丁均霑实惠倘该管大臣官员有私自侵蚀那移或委任非人以致本利亏缺者定行从重治罪仍于该管及委用等官员名下严追还项其营运利息之处亦必公平办理倘指称官银名色或占夺百姓行业或重利刻剥闾阎与商贾小民争利扰累地方着各督抚不时稽查即行叅奏倘督抚徇隐不奏经朕访闻必将该督抚一并议处此项本利银两毎年出入之数交与在京八旗都统副都统查核一旗或管一省或管二省着怡亲王大学士等酌量定毎年岁底各省该管大臣官员等造册賷送各该旗查核奏闻再各省督标抚标提标兵丁等亦仿此例每标或给银一二万两或给银数千两按兵丁之数分别银两之多寡亦着怡亲王大学士等酌量定其银即交与各该督抚提督委员料理以惠济兵丁均照驻防之例行其前后接任之时将此造入交代册内查核至于各省镇标兵丁等一时难以遍及量国用之出入次第加恩陆续降防特谕
　　雍正七年六月二十一日钦奉
　　上谕我朝肇造区夏
　　天锡人归
　　列圣相传中外从乂逮我
　　圣祖仁皇帝继天立极福庇兆民文治武功恩施徳教超越百王亘古罕有此普天率土心悦诚服虽深山穷谷庸夫孺子以及凡有血气之伦莫不尊亲者讵意逆贼吕留良悍戾凶顽好乱乐祸自附明代王府仪賔之孙追思旧国愤懑诋讥夫仪賔之后裔于戚属至为疎贱何足比数且生于明之末季当流寇防北京时吕留良年方孩童本朝定鼎之后伊亲被教泽始获读书成立于顺治年间应试得为诸生嗣经岁科屡试以其浮薄之才每居髙等盗窃虚名夸荣乡里是吕留良于明毫无痛痒之闗其本心何曾有髙尚之节也乃于康熈六年因考校失利妄为大言弃去青衿忽追思明代深怨本朝以博学宏词荐则诡云必死以山林隐逸荐则欲薙发为僧按其岁月吕留良身为本朝诸生十余年之久矣乃始幡然易虑号为明之遗民千古悖逆反覆之人有如是之怪诞无耻可可鄙者乎自是着邪书立逆説丧心病狂肆无忌惮其实不过卖文鬻书营求声利而遂敢于
　　圣祖仁皇帝任意指斥公然骂诅以毫无影响之事慿虚撰述所着诗文以及日记等类或镌板流传或珍藏秘密皆人世耳目所未经意想所未到者朕繙阅之余不胜惶骇震悼盖其悖逆狂噬之词非惟不可枚举抑且凡为臣子者所不忍寓之于目不忍出之于口不忍述之于纸笔者也今姑就其中数条畧为宣示内外诸臣庶天下后世共知其诪张感愤之荒唐大吠狼嘷之忿戾自生民以来乱臣贼子罪恶滔天以奸诈凶顽盗名理学大儒者未有如吕留良之可恨人也其文集有云德祐以后天地一变亘古所未经又其行状云有故人死于西湖为位以哭壊墙裂竹拟于西台之恸又云将以小庄为桃花源为不知有汉无论魏晋之人又云遂削发为僧茍延性命又辞山林隐逸之荐答友人书云有人行于途卖饧者唱曰破帽换糖其人急除匿已而唱曰破网巾换糖复匿之又唱曰乱头发换糖乃惶遽无措曰何太相逼留良之薙顶亦正怕换糖者相逼耳又示诸子戒庆生辰云如其有重于生也则偷息一日一日之耻也世有君子曰夫夫也何为至今不死也则其僇严于斧钺又何庆之有使以辱身茍活者为庆将置夫年不满一二十义不顾门户断头飞首以遂其志义者于何地也乂日记内诗句云若论五百年间事紫色鼃声总正传又云麻剌吉出城送者填塞饥渴易为饮食如此观我民狼狈不知所归可怜可痛也又云李雯华亭人甲申后入北幕与史道隣书及下江南诏皆其笔也中有六合一而泰阶平礼乐兴而干戈息之句人传嗤之又云沈天彜为妺求旌贞节且云其尊公弃车先生遗命不请有司之旌予曰尊公之识高其命正当遵也弃车先生遭变后十余年闭门不见賔客颠毛全好天彜忽以酒灌醉尽髠之醒为号痛而已所著述将及栋天彛尽取焚之恐其刺触累己也嘻亦异矣又祭友人云斯文将丧逆天者亡顾我逆天死反得后等语此即其梗化不臣明目张胆指我朝为闰统托吠尧以自文者皆此类也夫吕留良食本朝之粟履本朝之土且身立胶庠深被本朝之恩何得视如仇敌而毫无顾忌曾蜂蚁之不若乎又文集有云人心恶薄日甚即杀运所开聊避睹闻窃恐不免又日记云吴三桂乞撤之语甚有愤懑不平之气三桂老不足虑其下恐未必安又云滇中于甲寅元日寅时即王位取四寅也今按其时正彼中日食云又云董允瑫出其新作乃平凉颂也予不看曰先须改题目去首字改颂作叹又云闻吴三桂死有吴国贵者立清遣人往讲割云贵罢兵又云闻闽乱为范承谟激成承谟亦死于闽又其行状内云夙兴夜寐终日干干等语夫普天之下莫非王土率土之濵莫非王臣吕留良于我朝食徳服畴以有其身家育其子孙者数十年乃不知大一统之义平日之谓我朝皆任意指名或曰清或曰北或曰燕或曰彼中至于与逆藩吴三桂连书之处亦曰往讲若本朝与逆藩为隣敌者然何其悖乱之甚乎且吴三桂耿精忠乃叛逆之贼人人得而诛之吕留良闻其称兵犯顺则欣然有喜惟恐其不成于本朝疆宇之恢复则怅然若失转形于嗟叹于忠臣之殉难则汚以过失且闻其死而快意不顾纲常之倒置惟以助虐迎寇为心不顾生民之涂炭惟以兵连祸结为幸何吕留良处心积虑残忍凶暴之至此极也且干干夕惕易经传注皆以为人君之事而其子孙公然以加吕留良之身不更肆且妄乎又云永厯帝被执时满汉皆倾心东宫勒马前行以鞭梢东指则东边满汉兵皆跪西指则西跪弑之日天地晦霾日月失光百里之内凡闗壮缪庙皆被雷击等语查伪永歴朱由榔本窃立于流寇之中在云贵广西等处其众自相攻剽劫夺贻祸民生后兵败逃窜缅甸顺治十八年定西将军爱星阿等领兵追至缅城先遣人传谕缅酋令执送朱由榔否则军临城下后悔无及大军随至城下缅人震惧遂执朱由榔献军前杀伪侯王维恭等一百余人于是全获朱由榔眷属以归此伪永歴之实迹乃中外之人所共知者朱由榔穷蹙无归为我朝满汉大兵所共擒获岂有擒获寇贼之人转于伊马前行跪之理乎其时之汉人兵丁亦耻而不为之事况于满人乎此等瞽説荒唐鄙谬无中生有不知何自而来也至云闗壮缪庙皆被雷击尤为荒唐之甚朱由榔之死实由
　　上天诛殛而人力岂能强为耶闗圣帝君与雷神皆爲奉天司令之人何以有凡闗庙皆被雷击之事于理亦甚为不顺且本朝用兵以来事事皆仰荷
　　上天眷佑之恩百神呵防之徳即如我兵之守永兴也士卒不过千人贼以重兵相攻势甚危急防真武之神显化神兵布满岩谷狂寇寒心褫魄众遂溃逃而散此有
　　御制之碑文详记其事者其克复云南城也则有金马飞腾之兆而逆寇即日荡平此皆见之志乗万目共观之事天下所共知者然此不过举一二事而言其他不可枚举吕留良独不闻之乎总之逆贼吕留良于本朝实有征应之事迹则概为隐匿而不书而专以造作妖诬欲快其私愤伊之妄诞伎俩能逆天乎又文集内云今日之穷为羲皇以来所仅见等语夫明末之时朝廷失政贪虐公行横征暴敛民不聊生至于流寇肆毒疆埸日蹙毎岁糜费数百万悉皆出于民力乃斯民极穷之时也我朝扫靖寇氛与民休养于是明代之穷民咸有更生之庆吕留良岂毫无耳目而乃丧心昩理颠倒其説转言今日之民穷乎况逮我
　　圣祖仁皇帝爱育黎元海内殷庶黄童白叟不见兵革蠲租减赋之政史不胜书民何由而穷至为羲皇以来仅见之穷乎试问
　　圣祖仁皇帝六十余年久道化成休养生息物阜民安内外升平兆民乐业即羲皇以来屈指而数防
　　上天之眷佑可以比并我朝之盛者果可多得乎而乃云羲皇以来未有之穷不太甚乎即吕留良懐不逞之心动云万金结客而其刊刻我朝时文货卖谋利富仍不赀观其日记所载米盐琐碎算及粪壤营营求利之心
　　惟日不足尚得谓之穷乎又日记内云四月末京中起怪风三日其色大红着人面皆红又云石门镇堰桥水忽立二丈许舟中芦蓆有飞至南髙桥复还原舟者又云有大星如椀后有细星随之如彗又云十二月二十九日夜雨甚大防然大电随发震雷甚响而长不知明年作何运数耳又云初五日午后日光磨荡有黑日如鬭状又云日有三枚日旁有一差小者色白不甚动白日旁又一小者色赤而动甚又云河南郏县有鳯至百鸟朝防数日有二赤鸟长丈许以身蔽鳯凰身五色陆离鸣如箫韶邑人怪之驱牛压胜牛俱股栗不前路上死鸟甚众又有死金色鲤狼藉地上时予作鳯砚铭云徳未尝衰尔或不来善以道鸣必圣人生而忽闻此又一异也等语凡此毫无影响妄揑怪诞之记载甚多总由其逆意中幸灾乐祸但以揑造妄幻惑人观听为事其荒诞不经皆不顾也夫灾异亦古所时有上天垂象原以儆戒人君令其修省进德未有事不实而可为鉴者也若如吕留良之记载一一皆虚天地间未有之事何以示儆于将来假令传诸后世以影捕风之语或信为实有之事必以从前太平盛世尚有如此非常竒怪灾异倘遇日月星辰水旱之灾必轻忽为无闗于治乱而漫不经心其所以启后世人君之怠玩者其罪不可胜数矣又日记云康熈甚吝吴中顾云珵者写真甚精供奉内庭不许其遍游公侯之门一日入朝仓遽用旧服康熈曰此要银子也荐之一王子送元寳二百两及縀康熈收之临行时康熈止予二十四两而已等语不但岂有此事而怪诞悖乱何至于此极也吕留良以此诬
　　圣徳夫韩昭侯藏敝袴曰欲待有功者史册相传以为美谈今一写真之人即
　　圣祖仁皇帝不轻加厚赐亦
　　圣祖慎重赏赉之盛徳耳而吕留良揑此浮言讥为吝惜财物乎
　　圣祖仁皇帝在位六十一年除水旱赈恤外
