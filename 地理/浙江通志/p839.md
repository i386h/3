<!-- { "loadSidebar": true } -->
　　周啓明妻张氏【题旌册年二十四夫亡舅姑赖氏十指供菽水二十余年以夀终子稍长令习一技子亦诚实勤俭仅免饥寒守节六十　一年　以上四氏俱雍正十二年具题奉】
　　【旨建坊旌表】
　　王鼐继妻吴氏【题旌册年二十二结褵阅一载鼐亡前室遗一子甫五岁舅姑病氏奉汤药衣不解带舅姑相继殁拮据棺殓室如悬罄子长娶妇生一孙媳亡复为续娶不逾年又亡抚遗孙荼苦倍至守节三十二年】
　　沈廷标妻吴氏【题旌册年十九夫亡遗一子殇以族侄为嗣事舅姑生养死葬无失礼守节二十八年】
　　凌美在妻施氏【题旌册年二十九夫亡子幼事舅孝谨有小圃半畆亲植果蔬以为养守节三十六年】
　　汪□妻沈氏【题旌册年十九适□二十一而寡姑老子甫晬氏闺门严肃言笑不茍事姑孝姑殁防葬尽礼延师训子弱冠游庠守节三十三年】
　　潘兰发妻陈氏【题旌册兰发患瘵疾氏脱簪珥访名医治之终不痊疾笃语氏曰吾母在堂事之当如吾生时以兄次子为嗣时氏年二十八后竟能不负夫言守节四十四年】
　　蒋渭飞妻潘氏【题旌册年二十一适蒋甫九月而寡舅姑老而病家贫甚氏纺织以供汤药及卒殡葬诸费竭蹷经营抚族侄为子殇又抚族孙为嗣守节四十二年】
　　金贞女【题旌册金啓周女年二十许字孙朝贤未婚而朝贤卒女年二十三闻讣易服奔防夫弟生子即鞠育为嗣夫弟夫妇亡遗孤氏俱抚之父母止一弟早殀无依氏迎养于家以夀终守贞二十八　以上　七氏俱雍正十三年奏闻候】
　　【防旌表】
　　沈杰妾张氏【旧浙江通志年二十九卒有欲夺其志者氏日夜怀刃自衞强暴畏之不敢犯兵燹流离孑身抚两孤僦居庑下依亲故以终】
　　张伯庆妻沈氏【乌程县志顺治九年有姜汝成以索负为名值伯庆他出逼奸不从自缢死】
　　沈秀姑【乌程县志马溪沈栥女许字丁彦昭未归而彦昭亡秀姑闻讣即坐卧一小楼足不逾阃期年父母欲改字秀姑侦知之闭戸投缳而死康熙十五年巡抚给扁旌曰闺秀水操】
　　沈宗甫妻陈氏【乌程县志宗甫死氏年二十侍病姑在牀十余年久而弥笃遗孤汝愚止两岁抚之成立同堂妯娌温氏沈与京妻年年二十二而孀且无嗣与陈苦节同】
　　夏开衡妻姚氏【沈近思夏烈妇传年二十三归开衡四年生子女各一开衡成进士官翰林氏留家侍舅姑嵗庚子子痘殇氏念夫年逾三十似续尚虚竭蹷置妾擕幼女同至京抵寓一日而女殇开衡亦疾作医药罔效濒死屡顾氏哽咽氏泣曰果有不讳吾誓不独生开衡颔之而逝氏视殓后闭户投缳以救免既而瞿然曰吾死如灵輀何因勉营归计扶榇而南嫡媵相依呼号凄切隣舟闻者咸谓不减范杞梁妻过淮之日以衣饰质钱市白绫手缝命服至姑苏买命妇冠拟送柩至墓以殉无何停棺萧寺念非死所遂返故庐入拜舅诀曰新妇夫亡无子只有一死耳舅命以叔子为嗣答曰叔子为嗣诚善然长养成立惟叔是頼未亡人何能为舅知不能止第令家人守之氏俟众寝自缢为仆妇解救次早乗灵筵朝奠左右无人服命服戴命冠自缢而死】
　　张翼妻戴氏【吴兴张烈妇征诗引翼为张韬侧室子最少而韬老絶爱怜之为聘乌程王某女为妇以翼托某委以赀为置产焉后韬卒翼长婚不数年王女殁翼续娶戴浩女于归三年王某之子性鸷而贪欲吞其产诱翼至家勒令作収札不从殴之垂毙挤龙溪水中戴在家心动趣人往求之舁归已不能语但瞠目视戴戴泣曰君如不讳我一弱女子势不能为君复仇且无子当以死从随啮一指自誓越七日翼死戴氏絶粒服卤家人解之不死既而碎磁屑吞之作楚万状又不死诘旦引刀自裁颈已伤救之又不死后十七日乗间自经带间得絶命诗三章时年二十一】
　　费景燮妻张氏　费天玑妻沈氏　张帆妻沈氏丁梦暠妻蒋氏　沈嶰妻王氏　　茅允亷妻温氏凌义业妻陆氏　严翀妻沈氏　　沈抚蒸妻徐氏

　　浙江通志卷二百六
　　钦定四库全书
　　浙江通志卷二百七
　　列女【六】
　　湖州府
　　归安县
　　元
　　孟之缙妻赵氏【两浙名贤录名妙惠之缙卒后以补防事携子淳至京有近臣悦其色请于世祖欲委禽焉使者传旨到门赵曰妾寡妇请于帘内受旨既而出见使者则薙发毁容矣使者大惊上其事乃已】
　　洪春春【静志居诗话洪德源女至正十八年兵乱父引之避居新市贼至匿空舍中贼入将逼之女投水死】
　　明
　　卞文铭妻张氏【治湖州府志夫早卒父母悯其年少子幼讽之改嫁氏入闺良久而出则发皆剪矣正统间旌表】
　　林文妻王氏【张寜林节妇诗卷序吴兴王景贤之女年十九适林方九日而林以事死于官节妇不再从未防其娣亦以孀居愿守家法迄三十余年所志无愧里人歌咏之久而成卷题其首曰无价珍】
　　施敏妻王氏【归安县志敏客湖湘遇盗死氏于是夕梦夫语以故及寤号恸斋素逾月而凶问至时年甫二十余毁容屏守婢亦感化终身奉之】
　　陈敏八妻倪氏【西吴里语许字未婚而敏八从征不返传闻匕死氏守志不嫁逾五十载敏八归还成姻礼时氏年六十一陈年六十八时号白头花烛】
　　张贞女【归冇先张女贞节记张裕女许聘乌程严大临大临疾甚将死女闻闭门悉敛平时所制女工及装送衣物焚之家人惊问女曰吾已无用此矣语闻严氏姑遣妪徃觇之女私谓妪曰病不可为当归汝家没吾世而已舅姑感动遣人徃迎父母难之大临卒张氏徃哭遂居次不迁是时女年十九因为置嗣及长娶妇而嗣子亦卒遂妇姑相守以终】
　　严四英【筹海图编桂林知府鳯之从女宼入乡伤其父掳四英以行至跳街桥曰英投水溺焉山隂徐渭为之立传】
　　蒋衍章妻陆氏【旧浙江通志年十六未嫁间夫疾笃遂徃奉侍汤药甫三日而夫卒坚守六十余年万歴中具题建坊】
　　严正度妻施氏【归安县志早孀励志里中有无行者隔垣窥之施大声疾呼遍告宗党自刎死时方炎暑越三日始殓顔色如生郡守陈幼学遣官致祭】
　　张氏三节【归安县志徐氏张问仁妻年二十二夫亡无子守节三十二年周氏张存义妻年二十夫亡无子守节三十年黄氏张体信妻年十八夫亡无子守节三十年藩司表其庐曰一门三节】
　　潘翊卿妻沈氏【归安县志年二十四而寡事孀姑孝后姑老患痿扶掖牀第间躬亲汤药寒暑无间虽垢秽必亲涤如是者三年竟以积劳成疾而卒】
　　吴景元妻顾氏【归安县志景元病笃迎氏到门未一月景元卒守志不移继侄啓新为后娶陆氏啓新又殀姑妇孀居年皆八十余人称双节】
　　沈臻卿妻臧氏【归安县志夫殁子钟观在襁褓臧号恸欲絶姑劝慰之强起抚孤遇盗欲刃其姑氏请以身代得免后俱以夀终】
　　王瑞图妻沈氏【归安县志年十七归瑞图未三年夫殁遗言必罄家力行善事沈乃悉典簪珥倾囷粟凡施舍赈救事无巨细有闻必行抚遗孤成立年六十四无疾而终】
　　应道和妻卢氏　孙溥妻李氏　　唐谨妻潘氏沈镗妻简氏　　沈复妻孙氏　　施艮妻沈氏项奕显妻沈氏　沈儆灿妻吴氏　张维妻陈氏沈儆防妻王氏　沈輶妻严氏　　张承亮妻刘氏张郧锡妻黄氏　陆警凡妻张氏　应霖妻张氏张日省妻费氏
　　国朝
　　徐廷贤妻吴氏【归安县志年二十五夫亡氏毁容砥节誓死靡他事姑嫜抚幼孤屡值歉岁艰苦备尝顺治中巡按王元曦具题奉旨建坊旌表】
　　杨敬塘妻王氏【归安县志夫亡氏年十九生男女各一矢志守节宗族因其年少劝之嫁氏佩刀欲刎如是者二十年康熙十一年具题奉旨建坊旌表】
　　卢明栋妻马氏【旧浙江通志康熈二十年巡抚李本晟具题奉】
　　【旨建坊旌表】
　　沈鎏妻董氏【题旌册结褵七载夫亡事翁姑至孝抚继嗣成名守节三十七年康熙三十九年具题奉旨建坊旌表】
　　王炳鳯妻陆氏【题旌册年十六归炳鳯半载炳鳯亡事姑孝抚遗腹子成人经史皆由亲授贞操六十载康熈四十四年具题奉旨建坊旌表】
　　费尔庄妾蒋氏【题旌册年十五归费二十三岁夫殁抚孤成立苦节三十二年康熙五十八年具题奉旨建坊旌表】
　　崔寀妻严氏【题旌册年十五归崔三十岁夫亡守节四十一年雍正二年具题奉】
　　【旨建坊旌表】
　　俞尔鼎妻金氏【题旌册年二十五而寡守节五十九年】
　　王永昌妻费氏【题旌册年二十而寡抚遗腹子守节五十一年　以上二氏俱雍正三年具题奉旨建坊旌表】
　　史啓昱妻朱氏【题旌册年二十九而寡姑患痹症体如蜂螫不能就席氏以身翼姑衣不解带及姑愈翁又瘫痪十年氏拮据汤药艰苦备尝训子严而有法子园登丙午乡荐氏守节二十年雍正四年具题奉旨建坊旌表】
　　钮献琛妻曹氏【题旌册年二十五而寡守节三十七年雍正五年具题奉】
　　【旨建坊旌表】
　　沈坦妻严氏【题旌册年二十一而寡事舅姑歴久弥敬以夫棺未葬积二十年澼絖之资搆地营窀穸抚子直方成立守节三十二年】
　　王燿妻江氏【题旌册年二十三而寡事孀姑养葬尽礼抚侄承祧守节二十四年】潘旭妻周氏【题旌册年十八而寡奉衰翁抚犹子为嗣守节五十七年】
　　鲍溶妻髙氏【题旌册年二十九而寡事翁姑抚子守节五十一年】
　　沈士俊妻江氏【题旌册年二十九而寡守节四十一年　以上五氏俱雍正六年具题奉】
　　【旨建坊旌表】
　　潘兆发妻倪氏【题旌册年十七夫亡抚侄为嗣家贫训女徒自给守节三十四年】潘子韩妻吴氏【题旌册年二十九夫殁守节四十二年】
　　吴杰妻卞氏【题旌册年十九归吴甫一月夫殁继侄峙泰为嗣长为娶妇生孙三月而媳亡氏又抚孙成立守节三十三年　以上三氏俱雍正七年具题奉】
　　【旨建坊旌表】
　　潘志英妻沈氏【题旌册年二十夫亡遗腹生一女继侄承祧守节三十二年】潘燕发妻孙氏【题旌册年二十九夫亡止一女抚侄承祧守节四十年】
　　沈正妻孙氏【题旌册年二十夫殁长孤方二龄遗腹复生一子昼夜缝纫奉翁姑抚二孤守节五十九年】
　　徐济善妻杨氏【题旌册年二十二济善殁抚子借女红自给守节二十五年】章宸策妻沈氏【题旌册年十九夫亡继甥为子守节五十六年　以上五氏俱雍正八年具题奉旨建坊旌表】
　　沈氏二节【题旌册姚氏沈铨妻陈氏铨子澈妻铨亡姚年十六无子继侄澈为嗣姚上事孀姑下抚继嗣尝身受冻馁而姑与子衣食不缺所居仅数椽亲操井臼外人无识其面者故时人为之语曰铜墙铁壁姚氏之室守节三十二年卒澈亡陈氏年二十八恪承家法鬻手以奉孀姑教两孤有成守节三十二年】
　　黄士元妻蔡氏【题旌册年二十四而寡事姑孝姑殁防葬皆出自十指训继嗣严而有法守节二十七年而卒】
　　施介膺妻严氏【题旌册年二十三而寡姑早亡后姑性卞急氏委曲承顺姑亦化之抚侄为嗣并抚无母之侄共七人由襁褓以至嫁娶靡不尽心守节三十七年卒】
　　慎莳彦妻张氏【题旌册年二十四而寡遗孤仅三龄翁姑老氏事之益谨训子以义方守节三十二年而卒】
