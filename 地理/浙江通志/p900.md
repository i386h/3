<!-- { "loadSidebar": true } -->
　　治水判官黄公祠　嘉靖定海县志在县西北灵绪乡武功村祀宋浙东转运司判官黄恕【郑清之黄公祠记庆元之属县曰定海者东濵沧溟世苦潮患治北走二舍则庄阙村之新土塘也稍北则武功村之和尚塘也界　　流淖淤荡防莫测其底南北相距百余丈　袤数　横亘阡陌之间尝聚土列石甃之比将成水从下涌泛溢无际时或静夜有声如鼓翌日必大决海潮阙应涛汹入桑田殚为斥卤岁或十余决迩年尤数众共神之望洋蹙额束手浩叹而已值太府卿知府事兼沿海制置使章君大淳莅职大濬湖渠百废具举乃共以状控之时公领转运判官素以廉干闻章君遂属以厥事公慨然任之露处野宿躬荷锸督役运土石垂成而复决者屡焉乃广募良策有术士排众直前曰是地也无物而声无风而涛龙罔象所蛰也投以生人彼畏阳而缩功可立奏公色忿然瞠目视曰修此以为民也杀人以求成功何心哉必尔捐吾身耳厥明沐具少牢以奠再拜为民请命少顷其下复有声众骇惧扰乱旁有峻崖公防马临之谂于众曰吾死于此若辈奋力语未究崖崩如雷公并马溺焉众号擗声震原野已而波涛恬然乃如公命投土不复淖决三日封土与两塘连接忽塘右数十步外水起如注众方惧复决俄涌公尸出防鞍揽辔顔色如生民争出资具衣冠殓焉时淳祐戊申夏四月八日也公舍人欲归其柩民攀舆泣曰我公袪百世之害当享百世之报愿乞衣冠葬而祠之章君以闻于朝勅进秩宣抚判官听民立庙三旬庙成公讳恕字文揆别号东浦】
　　张越国公祠　镇海县志在县东北二里巾子山上祀宋忠臣张世杰
　　卞公祠　成化四明郡志在县东北五里元至正二十八年朝列大夫卞焘痛父枢宻承防卞良辅死于王事因于山下立祠
　　表功庙　嘉靖浙江通志在县东南隅祀信国公汤和赐庙额岁春秋祭
　　海道谭公祠　镇海县志在县东二里威逺城内明嘉靖四十一年知县何愈建祀廵视海道副使谭纶【张时彻谭卢二公祠记东南夷寇之患起于积弛天子博咨才硕以任驱除梅林胡公实专节钺时则有若廵海副使谭公纶文武兼资有若都督同知卢公镗宿嫺韬畧胡公试于有众倚为腹心二公相与议曰定海海壖奥区而招寳则郡治之门户也此其山去县城百武而近贼如登而据之飞炮其上则县城瓴甓碎耳即夷船尾啣而入亦何以制之为战守计者宜莫如城招宝便乃以其意裁于胡公公辄报诺卜日鸠工于时文武吏士懽欣鼓舞以为更生之赐乃为祠以祀胡公已复为祠祀谭卢二公兵志曰上兵伐谋又曰善师者不战其三君子之谓乎祠而祀之夫谁曰不可】
　　都督卢公祠　镇海县志在县东北二里明嘉靖四十一年为都督卢镗建【翁大立都督卢公生祠记公树勋海上五十余年矣以年逾七十请老于朝上未允所请而濵海士民恐公一旦悬车亟谋肖公像为祠尸祝嗟乎公身经数百战前后俘斩万余海上之勋无逾公者昔信国封公广宁封伯朝廷今以两者待公公胡遽言去也公名镗别号北山以处州卫指挥起家其子相有父风临阵身先士卒父子一时崇功伟业照耀海内亦古今之所难者欤】
　　都督俞公祠　镇海县志在县东半里镇逺门内明嘉靖三十五年为都督俞大猷建【丰道生俞公生祠记舟山者定海之塞也贼据山阅岁公图于副使方湖王公授畧于指挥张四维纵兵击且焚殆尽擒百四十献于胡公其民归于田屋舍妻孥晏然复矣于是诏进公都督同知总兵开府定海定海之士民相与薙壤构祠而尸祝之】
　　忠义节孝祠　二祠俱在学宫东偏
　　国朝雍正五年知县田长文奉文建
　　象山县
　　先农坛　在城东三百歩
　　国朝雍正四年知县马受曾奉文建立坛宇并置耤田
　　四亩九分
　　社稷坛　象山县志在县西彭姥岭下
　　风云雷雨山川坛　象山县志在县西南半里邑厉坛　成化四明郡志在县北八十歩
　　城隍庙　象山县志旧在治西南四百歩东岳庙之前唐神龙二年建明洪武三年迁于县之东北一里东塘山下嘉靖二十年令毛徳京筑城工毕徙县东南文峰塔之右
　　普济庙　嘉靖浙江通志祀龙神宋南渡初赐额曰灵济明改赐今额【蒋景高普济庙记象山踞海而邑大县东南三十五里山势垂尽入大海中抑而复昂岛屿角立山之下岩窦空洞中垂石柱如踞龙湫宅其内潮汐冲撞旦夜不息惟暮春之三日水退人可逰焉石乳岩花缤纷欲坠盖龙之所居云岁早祷祈即应故立庙以祀之庙在东山之隈赤岩之阳宋熙寜间县令黄顔为记及高宗南渡舟幸海道风涛震惊神之功曹柳氏昆弟三人显忠效灵以济艰危由是赐灵济庙额元之季年屋久而圯治癸丑冬主簿孙徳仁乃经始而谋度之县丞贾行简典史张克已又从而赞襄之爰出稍廪以先士民甲寅孟夏新庙告成】
　　顾长官祠　延祐四明志在县城内长官名方字正夫丹阳人宋皇祐末登进士调象山令劝善惩恶建学舍教子弟逾年民大化后卒邑人思慕相与立祠
　　陈元帅庙　象山县志在县西南二十里又名灵济庙【周希程陈元帅庙记元帅宋丞相宜中从子名失行十五少负勇畧拜议郎理宗时屡立战功擢大元帅徳祐中扈从舟次象境金井湾得疾知不可起遥向帝舟叩头长恸而逝遂葬于姥岭之麓麾下死义者四人殉葬墓侧一夕乡民梦神语曰元兵至矣我将拒之数日果见元舟蔽海而下乗风径入一乡辟易元帅率隂兵列海岸元兵望两岸皆军遂退去明日复来又如之民得保障因立庙塜上祀焉明嘉靖三十八年倭寇百余屯四都海道谭纶部兵来勦神効灵助顺遂捐资修庙更建石坊匾曰神武】
　　钱尚书祠　宁波府志在治西尚书讳唐明万厯三十六年立祠春秋有祭
　　忠烈庙　嘉靖宁波府志在县东北四十里祀明死事千户易绍宗
　　毛公祠　象山县志在治东南城隍庙右明嘉靖十九年令毛徳京建象城功在不朽民祀之
　　忠义节孝祠　忠义祠在县学左侧节孝祠在县治东隅
　　国朝雍正四年知县马受曾奉文建
　　定海县
　　先农坛　在东门外一庄
　　国朝雍正五年知县李灼奉文建立坛宇并置耤田四
　　亩九分
　　社稷坛　定海县志在西城外半里祈雨山下风云雷雨山川坛　定海县志在南城外半里观山之麓
　　邑厉坛　定海县志在北城外北山之麓半里许城隍庙　祭附山川坛
　　国朝康熙中始建【缪燧新建城隍庙记邑之祀城隍所以崇保障祝安厘也定邑洊经废徙庙亦因革无定展复以来剏置简畧仅蔽风雨而已余抵任即与镇府蓝公斥俸鸠工己夘复偕阖邑衿庶捐资重建规模粗就仪卫改观蔚然与坛壝学校并峙于城郭数里之内】
　　岱山庙　延祐四明志在北海中世传隋末陈稷没后显灵于此
　　天妃圣母祠　定海县志在治南岑港岙明万厯间建【屠隆天妃圣母祠记州治南去里许阻山下即南闗津渡处山之阳天妃圣母宅焉頽垣败宇焚修久废登览者凄然夫东南恃舟师以寜舟师恃神庥以济厥灵弗妥当事者之过已万厯辛巳参戎表侯来守是邦登山谒圣母祠顾而叹曰泽国洪济实式凭之我军民所共乞灵者其屑越之也辄捐俸如干聚材鸠工涂垩完整洪流滙前蓉峰环错朝暾夕晖顿成胜览于是人具瞻而神庥普矣甲辰春仲告成】
　　成仁祠　定海县志在北门外
　　国朝康熙四十二年知县缪燧建祀呉钟峦张肯堂等
　　数十人
　　忠义节孝祠　二祠在明伦堂左偏
　　国朝雍正六年知县李灼奉文建







　　浙江通志卷二百二十
　　钦定四库全书
　　浙江通志卷二百二十一
　　祠祀【五】
　　绍兴府
　　山隂县【附郭】
　　会稽县【附郭】
　　先农坛　在五云门外一都一啚
　　国朝雍正五年山隂县知县石秘会稽县知县张我观奉文建立坛宇并合置耤田九亩八分
　　社稷坛　绍兴府志在迎恩门外数百歩运河之南山隂会稽之祭附焉地山隂【陆游社坛记县社在礼禋坊曰社曰稷曰风师曰雨师曰雷神凡五坛皆废不治四明王君时会之来为令乃即其地为垣八十丈筑室四楹有门以时其啓闭有库以储其器物用宋之栎丰之枌榆故事蓺松五十凡稽合制度藁秸筦席币篚樽爼豆簠簋勺羃莫不如式粢盛酒醴牲牢莫不共给献有次祝有位斋有禁省馔食爵奠币饮福望燎望瘗有仪祝事各以其日礼成而退无违者】
　　国朝康熈二十九年知府李铎重建于社旁隙地种松竹植桑柘嵗取其租以共修葺五十四年知府俞卿重修
　　风云雷雨山川坛　于越新编在会稽山之隂绍兴府志山隂防稽附焉乆圯
　　国朝康熈二十九年知府李铎会稽知县王风采重建郡厉坛　绍兴府志山隂会稽共祀在昌安门外乆圯其地为民居侵占
　　国朝康熈五十六年知府俞卿复之修其祭坛
　　城隍庙　山隂县志在卧龙山麓山之上下各有殿上殿西偏有星宿阁前列梅岭诸峯最为胜絶再西有湖山一览堂下瞰王公池前鉴湖下殿之东有思敬堂前有池曰凝碧绍兴府志神姓厐讳玉为越州总管惠泽在民既卒郡人追怀之祠以为城隍神梁开平二年呉越王钱镠奏为崇福侯【钱镠城隍庙记浙东地号奥区古之越国当舟车辐凑之会是江湖冲要之津自隋末移筑子墙因迁公署据卧龙之髙阜雉堞穹崇对镜水之清波风烟爽朗惟深固宜叶扶故唐右卫将军总管厐君玉顷握圭符首临戎政披榛建府吐哺绥民仁施则冬日均和威肃则秋霜布冷堵墙爱戴黔庻謌謡寻而罢军兴嗟余芳不冺众情追仰共立严祠镇都雉之岗峦宰军民之祸福殿堂隆仪卫精严式修如在之仪仰托储灵之应往载衅生刘氏妖起罗平予躬禀睿谋恭行天讨数年擐甲两复越樯皆资肹赉之功以就戡平之业特为重增仪像严洁牲牢迩来四野无尘重门罢柝丁夘嵗旌东渡巡抚军民躬奠椒浆目瞻灵像每畅呉风越俗共欲道泰人安昔为两镇之疆今作一家之庆遂驰笺表请降封崇所冀朝恩与汉牧齐标美称共秦峦对耸寻防天泽果赐允俞颁崇福立嘉名陞五等之尊爵其所奉勅命员列如左梁开平勅镇东军城隍神厐玉前朝名将剧郡良材顷因剖竹之辰实有披榛之绩创修府署绥辑吏民岂独遗爱在人抑亦垂名终古况钱镠位隆三镇功显十臣能求福而不回致效灵而必应愿加懿号以表防符宜旌岌嶪之功用显优隆之泽宜赐号崇福侯】宋绍兴元年赐额显宁封昭佑公三十年加号忠顺乾道五年加号孚应八年加号显惠淳熈三年封忠应王后又加号昭顺灵济孚佑万歴绍兴府志明洪武三年去前代封号称绍兴府城隍之神万厯十二年下庙殿灾知府萧良榦重新之【谢迁谒庙诗迤逦冈峦隔市尘嵯峨台殿集髙真天低象纬先分曙地接蓬壶独贮春大府建牙森棨防仙坛煮石足荆榛满前多景真奇絶老眼于今又一新】
　　国朝康熈五十四年知府俞卿重修上下二庙其上庙
　　星宿阁乆燬惟池基畧存
　　山隂县城隍庙　山阴县志明嘉靖二十一年知府张明道知县许东望新建于太清宫侧后知县耿庭栢移建于演武塲东紫金坊
　　国朝康熈四十年知县顾防修
　　会稽县城隍庙　会稽县志在县东二十余歩正徳十五年知县徐岱修嘉靖十九年知县呉希孟重修
　　国朝雍正五年知县张我观修
