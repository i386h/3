<!-- { "loadSidebar": true } -->
　　谢安【晋书本传字安石年四岁时桓彜见而叹曰此儿风神秀彻后当不减王东海及总角神识沉敏风宇条畅王导亦深器之初辟司徒府除佐著作郎并以疾辞寓居会稽与王羲之及高阳许询桑门支遁游处出则渔弋山川入则言咏属文无处世意常往临安山中坐石室临濬谷悠然叹曰此亦伯夷何远既累辟不就安妻刘惔妹也见家门富贵而安独静退乃谓曰丈夫不如此也安掩鼻曰恐不免耳始有仕进意时年已四十余征西大将军桓温请为司马顷之征拜侍中迁吏部尚书寻为尚书仆射加后将军及中书令王坦之出为徐州刺史诏安总阅中书事安义存辅导时彊敌寇境边书续至安鎭以和靖驭以长算德政既行文武用命不存小察以大纲威怀外着人皆比之王导谓文雅过之苻坚强盛疆埸多虞安遣弟石及兄子等应机征讨所在尅防拜卫将军开府仪同三司封建昌县公性好音乐期防不废又于土山营墅楼馆林竹甚盛每携中外子侄往来游集安虽受朝寄然东山之志始末不渝每形于言色雅志未就遂遇疾笃乃上疏逊位寻薨赠太傅諡文靖二子瑶琰瑶袭爵官至琅琊王友】
　　谢【嵊县志字幼度为叔父安所器重授散骑常侍会稽内史初父奕为剡令乐其山水有寓居之意因归剡嶀山东北太康湖于江曲起楼楼侧桐梓森郁人号桐亭卒諡献武葬始宁】
　　戴逵【晋书本传字安道谯国人少博学好谈论善属文能鼓琴工书畵其余巧艺靡不毕综总角时以鸡卵汁溲白瓦屑作郑碑又为文而自镌之词丽器妙时人莫不惊叹太宰武陵王晞闻其善鼓琴使人召之逵对使者破琴曰戴安道不为王门伶人后徙居会稽之剡县性高洁尝以礼度自处深以放达为非道乃为著论孝武帝时以散骑常侍国子博士累征辞不就郡县数敦逼不已乃逃于吴吴国内史王珣有别馆在武邱山逵潜诣一游处积旬会稽内史谢虑逵远遯不反上疏曰伏见谯国戴逵希心俗表不婴世务虽防命屡加幽操不回陛下既已爱而器之宜使其身名并存请絶其召命帝许之逵复还剡后王珣为尚书仆射上疏复请征为国子祭酒散骑常侍复不至太元十二年病卒长子勃有父风义熙初以散骑常侍征不起】
　　王修龄【世説名胡之常寓东山甚贫乏陶范为乌程令以米遗之不受直答云王修龄若饥自当就谢仁祖索食不须陶胡奴米】
　　孙统【晋书孙楚传楚孙统字承公太原中都人幼善属文征北将军禇裒闻其名命为叅军辞不就家于会稽性好山水乃求为鄞令居职不留心碎务纵意游肆名山胜川靡不穷究后为余姚令卒子腾嗣以博学著称位至廷尉腾弟登少善名理注老子行于世仕至尚书郎】
　　孙绰【晋书孙楚传绰字兴公博学善属文少与高阳许询俱有高尚之志居防稽游放山水作遂初赋以致其意所居斋前种一株松恒自守防隣人谓之曰树子非不楚楚可怜但恐永无栋梁日耳绰答曰枫柳虽复合抱亦何所施耶尝作天台山赋辞致甚工以示友人范荣期云卿试掷地当作金石声征拜太学博士迁散骑常侍领著作郎时大司马桓温将移都洛阳朝廷畏温不敢为异人情疑惧并知不可莫敢先谏绰乃上疏桓温见绰表不悦曰何不寻君遂初赋知人家国事耶寻转廷尉卿领著作于时文士绰为其冠温王郗庾之薨必须绰为碑文然后刋石焉】
　　许询【两浙名贤录字度高阳人父旼为会稽内史因家焉询有才藻善属文能清言与太原孙绰齐名隐居不仕筑室永兴之南山萧然自放一时名士无不倾慕刘惔尝曰清风明月辄思度后终于剡山天中记许询征司徒掾不就乃杖防披裘凭树构堂常与沙门支遁谢安石等同游】
　　阮裕【晋书阮籍传裕字思旷陈留尉氏人居防稽剡县拜临海太守少时去职复除东阳太守寻征侍中不就还剡山有肥遯之志有以问王羲之羲之曰此公近不惊宠辱虽古之沉防何以过此在剡曾有好车借无不给有人葬母意欲借而不敢言后裕闻之乃叹曰吾有车而使人不敢借何以车为遂焚之久之复征散骑常侍金紫光禄太夫并无所就或问裕曰子屡辞征聘而宰二郡何邪裕曰屡辞王命非敢为高也吾少无宦情兼拙于人间既不能躬耕自活必有所资故曲躬二郡耳】
　　孙盛【晋书本传字安国太原中都人父恂颖川太守在郡遇贼被害盛年十岁避难渡江及长博学善言名理于时殷浩擅名一时与抗论者惟盛而已盛尝诣浩谈论对食奋掷尘尾毛悉落饭中食冷而复暖者数四至暮忘食理竟不定由是知名起家佐著作郎桓温伐蜀以盛为叅军赐爵安怀县侯出补长沙太守笃学不倦自少至老手不释卷着晋阳秋词直理正咸称良史两浙名贤录盛渡江居于会稽】
　　南北朝
　　王之【宋书本传字方平琅琊临沂人少孤贫为外祖征士何准所育从叔献之及太原王恭并贵重之性好山水求为乌程令寻以病归荆州刺史桓伟请为南蛮长史义熙初年何无忌又请为右军司马高祖命为徐州治中从事史除员外散骑常侍并不就家在会稽上虞从兄敬爲吏部尚书奏为庶子不就乂陈之高行苦节宜招空谷以敦冲退之美元嘉四年征为通直散骑常侍又不就敬常解貂裘与之即着以采药性好钓上虞江有一处名三石头之常垂纶于此经过者不识之或问渔师得鱼卖否之曰亦自不得得亦不卖日夕载鱼入郭经亲故门各以一两头置门内而去始宁汰川有佳山水之依岩筑室谢灵运顔延之并相钦重卒年六十三】
　　孔淳之【南史本传字彦深鲁人也少高尚爱坟籍居会稽剡县性好山水每有所游必穷其幽峻或旬日忘归除著作佐郎太尉叅军并不就居丧至孝庐于墓侧服阕与征士戴颙王之王敬等共为人外之游防稽太守谢方明苦要之不能致使谓曰茍不入吾郡何为入吾郭淳之笑曰潜游者不识其水巢栖者非辨其林飞沉所至何问其主终不肯往茅室蓬户庭草芜径惟床上有数帙书元嘉初复征为散骑常侍郎乃逃于上虞县界家人莫知所在】
　　阮万龄【宋书本传陈留尉氏人少知名自通直郎为孟昶建威长史时袁豹江夷相继为昶司马时人谓昶府有三素望万龄家在会稽剡县颇有素情永初末自侍中解职东归征为秘书监加给事中不就元嘉二十五年卒年七十二】
　　何【梁书本传字子季之弟也庐江灊人师事沛国刘瓛受易及礼记毛诗又入钟山定林寺听内典其业皆通起家齐秘书郎永明十年迁侍中郁林嗣位为后族甚见亲待虽贵显常怀止足建武初已筑室郊外恒与学徒游处其内至是遂卖园宅欲入东山拜表辞职诏许之以防稽山多灵异往游焉居若邪山云门寺初二兄求并栖遁求先卒至是又隐世号为大山为小山求曰东山永元中征太常不就高祖践阼诏为特进光禄大夫遣领军司马王果宣防谕意果至单衣废巾执经卷下床跪受诏书因谓果曰吾年已五十七月食四斗米不尽何容得有宦情果还奏闻乃勅聚徒受业于是遣何子朗孔寿等于东山受学以若耶迫隘不容生徒乃迁秦望山山有飞泉西起学舍即林成楥因岩为堵别为小阁室寝处其中躬自启闭童仆无得至者还吴居虎邱西寺学徒复随之大通三年卒年八十六】
　　王籍【梁书本传字文海琅琊临沂人七岁能属文及长好学博涉有才气乐安任昉见而称之尝于沈约坐赋咏得烛甚为约赏天监初除安南王主簿厯余姚钱塘令并以放免久之除湘东王谘议叅军随府会稽郡境有云门天柱山籍尝游之或累月不返至若耶溪赋诗其畧云蝉噪林逾静鸟鸣山更幽当时以为文外独絶还为大司马从事中郎迁中散大夫卒】
　　江总【陈书本传字总持济阳考城人幼聪敏有至性及长笃学有辞采家传赐书数千卷总昼夜寻读未尝辍年十八解褐丹阳尹何敬容开府除敬容府主簿迁尚书殿中郎范阳张纉琅琊王筠南阳刘之遴并高才硕学雅相推重为忘年交侯景寇东都总避难会稽郡憇龙华寺乃制修心赋其畧云太清四年秋七月避地于会稽龙华寺此伽蓝者余六世祖宋尚书仆射州陵侯元嘉二十四年之所构也侯之王父晋防军将军彪昔莅此邦卜居山阴都赐里贻厥子孙有终焉之志寺域则宅之旧基左江右湖面山背壑东西连跨南北萦纡聊与苦节名僧同销日月防修经戒夕览图书寝处风云凭栖水月情可知矣元帝平侯景征为明威将军始兴内史陈天嘉四年以中书侍郎征还朝入隋为上开府开皇十四年卒】
　　辛普明【于越新编河南人侨居山阴少就关康之受业家贫与兄共处一帐兄亡以帐围柩蚊多不得寝处之怡然及葬乡人争以金赙后至者不复受人问之答曰本以兄墓不周故不逆亲友之意今葬费已足岂可利余赠耶征为议曹从事不就】
　　王知元【陈书孝行传高宗世有太原王知元者侨居于防稽剡县居家以孝闻及丁父忧哀毁而卒高宗嘉之诏改其所居清苦里为孝家里】
　　唐
　　李白【唐书本传字太白其先隋末以罪徙西域神龙初遁还客巴西白之生梦长庚星因以命之十岁通诗书既长隐岷山州举有道不应喜纵横术击剑为任侠轻财重施更客任城与孔巢父韩凖裴政张叔明陶沔居徂徕山号竹溪六逸天宝初南入会稽与吴筠善筠被召故白亦至长安往见贺知章知章见其文叹曰子谪仙人也言于宗召见金銮殿供奉翰林】
　　朱放【全唐诗选传字长通襄州人隐于越之剡溪嗣曹王臯鎭江西辟节度叅谋贞元初召为拾遗不就】
　　陆参【两浙名贤录字公佐吴郡人蚤孤与兄隐居于会稽有佳山水率子弟耕汲其中因修桑门之法摈落人事贞元初兄既殁始为宗姻士友所强慨然有应世之心由试佐环卫厯大理评事摄监察御史后征拜祠部员外郎出为歙州刺史参为人器度夷远同心定交造次以之从善亲仁发于肺腑文章朗有作者风】
　　齐抗【嵊县志字遐举高阳人少値天宝乱奉母居会稽初栖剡岭后迁玉笥山未二纪而登台】李绅【全唐诗录传字公垂亳州人嵊县志贞元十八年绅为布衣东游天台过剡令崔某座中有僧修眞谓曰君异日必当鎭此修予所居元和三年绅以前进士为故薛苹常侍招致越中眞已卧疾使人相告幸勿忘前言太和癸丑绅以检校左骑省廉察莅越果符其言僧徒悉殂谢寺更頽毁因捐钱三十万率诸僚施俸以饰寺字工成绅有龙藏寺记】
　　宋
　　刘安世【宋史本传字器之魏人登进士第不就选从学于司马光咨尽心行已之要光入相荐为秘书省正字后宣和六年待制中书舍人安世仪状魁硕音吐如钟正色立朝扶持公道一时无不敬慑家居未尝有惰容久坐身不倾倚作字不草书不好声色货利其忠孝正直皆则象司马光年既老名贤畧尽而岿然独存名望益重成化新昌县志安世母太常博士新昌石亚之女故自幼游学新昌石溪义塾】
　　韩肖胄【宋史本传字似夫祁州安阳人以荫补承务郎徽宗问其家世赐同上舍出身绍兴三年拜端明殿学士充通问使至金国金人知其家世甚重之往返才半年与朱胜非议不合力求去以旧职知温州提举临安府洞霄宫五年除资政殿学士知绍兴府寻奉祠与其弟应胄寓居于越几十年事母以孝闻卒諡元穆】
　　夏荣【万厯上虞县志字子显世居汴梁以诗礼名家俛就武职髙宗南渡扈驾东征髙桥之战身被五十余创忠愤益奋大呼而进金兵大败遁去封两浙制置使守越后退老上虞諡曰英】
