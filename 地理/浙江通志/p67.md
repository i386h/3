<!-- { "loadSidebar": true } -->
　　康济泉　嘉靖浙江通志在县东南二十五里灵康庙后宋乾道三年令顔度祷雨于庙见堦前水津津迸溢遂穴地得泉【杨万里康济泉诗东泉千年流不休西泉千年亦不涸临海使君一念作猿鸟未知泉已觉殿角西头枯石根向来原无泉眼痕一朝擘崖迸膏乳却与东泉作宾主令君已升金掌中白鹤古祠烟雨蒙父老思君难再得登亭饮水三叹息祝君令台夀千百】
　　丹井泉　临海县志在天庆观昊天殿后旧传茅盈链丹于此
　　仁泉　台州府志在县东北三十里宏光寺后大旱不涸灌田千余亩俗名旋塘
　　枫山泉　临海县志在海门白枫山顶广盈四丈深丈有咫寒冽甘洁湛碧浮蓝在山巅而不涸近海畔而不咸
　　海　台州府志在县东一百八十里潮汐自海门直至县西三江与天台仙居二水相接宋洪迈志东海中有尾闾与海门马筋相值自高山望之其水湍急防为大涡十余舟楫不可近旧传东海泄水处南由黄岩太平达温州北由寜海达寜波黄岩县
　　永寜山　赤城志在县东五里因古县而名岩壁峻峙四望皆方正故一名方山
　　大仁山　赤城志在县东十五里山巅有二池大旱不涸上有大仁寺
　　委羽山　嘉靖浙江通志在县南十里俗名俱依山赤城志山东北有洞世传仙人刘奉林于此控鹤轻举常堕翮焉故名按真诰云委羽山天下第二洞天号大有空明之天【王十朋游委羽山诗龟山敛翠日开屏羽客逍遥此闭扃早起留云闲放鹤夜来伴月静繙经岩前方石看多好灶里丹砂且是灵应有赤城鸾鳯过一声长啸入青防左纬防委羽山诗委羽不知何处是倩人扶上木兰桡欲寻去路花梢宻争认行云酒浪摇流水忽如山脚转洞天疑把杖头挑逡巡不觉东风晚始有仙人弄王箫】
　　屏山　舆地纪胜在县南八十里东西二石耸立如屏有古藤纒络之冬寒不凋西屛因风雨仆为二矣
　　石磕山　洞天福地记第三福地在台州黄岩县唐门山　黄岩县志在县北五里中有将军岩甚钜松岩山　舆地纪胜在县西十五里沿崖而上石梯数百级劲直如削或云王仙姑轻举之地【黄绾松岩诗扪葛黄昏上翠微天风松影正交飞石坛坐处闻秋叶鸟道行时见古扉入海泥牛今几嵗埋云真骨未传衣惟余岩下同禅席客至还来不忍挥】
　　东山　台州府志在县东二十五里
　　西山　台州府志在县东二十五里东山对峙故名石壁山　明一统志在县南八十里上有石壁揷水中宋虞仲房刻诗于石云野草闲花洞口春碧潭如鉴净无尘江山好景携不得漾入酒尊和月吞
　　东镇山　赤城志在县东二百四十里中有四墺极险峻山上望海中突出一石舟之往高丽者必视以为准焉
　　三童山　黄岩县志在县西南一十七里山有三峰各髙十余丈逺望似童子香积寺记云昔有三童子出没其侧迹之皆化为石故名
　　三山　赤城志在县西六十里初至下则两山夹一水而入其胜处号云庄风磴次至中二里许两石蹲踞号石门又四里即上有洞空濶尤胜
　　岱石山　赤城志在县西南一十七里又有一石横前如柜号石柜山
　　灵岩山　名胜志在县北一十里又名鹫峰后有飞瀑垂崖而下潴为潭深不可测
　　翠屏山　台州府志在灵岩之右山如屏障俗呼翠屏
　　黄岩山　明一统志在县西一百二十里一名仙石山俗传仙人王方平居此
　　鸡笼山　嘉靖浙江通志在县南二十五里值晦防之夜辄有光熖天日晴霁则满山若金玉然
　　大屛山【一名尖峰】　台州府志在县南一十五里其山逆水上走又名金字岩【张羽大屏山诗小槛钩处晴央倚碧空林腰云气白秋水泛芙蓉】
　　下洋山　黄岩县志在县南一十八里相传地震惟此山不动
　　徐山　台州府志即彭城山县南三十五里
　　龙鸣山　嘉靖浙江通志在县南一百二十里上有龙湫旧传龙鸣其上
　　柏嘉山　台州府志在县西三十五里每旱祷山鸣即雨又云鸣山
　　大田山　黄岩县志在县西三十五里上有莲花峰下有龟屿
　　华岩山　台州府志在县西四十五里
　　笃孝山　黄岩县志在县西三十五里宋南渡后有鲍雍者自饶徙居山下孝养其亲故名
　　马家山　台州府志在县西四十里
　　灵石山　赤城志在县西五十里以甘露降名甘露山临海记云山上有竒石当孙恩叛毁木为船石从空自堕贼以伤去故名为灵石
　　夏鸟山　台州府志在县西六十里
　　平田山　黄岩县志在县西六十里山极崇峭至巅有地平衍故名
　　浮山　舆地纪胜在县西七十里特起田间四无聨属俗传一夕风雨浮至故名
　　青龙山　台州府志在县西七十里其形蜿蜒如龙故名
　　尘山　台州府志在县西南三百里永寜江源出此瑞岩山　名胜志在县西北四十五里山石皆紫【朱熹瑞岩山诗踏破千林黄叶堆林间台阁鬰崔嵬谷泉喷薄秋逾响山翠空蒙昼不开一壑只今藏胜槩三生畴昔记曽来解衣正作留连计未许篮舆却便回】
　　李家山　黄岩县志在县西北一百五十里
　　六潭山　台州府志在县北一十五里朱文公常著书于此名为小樊川题曰溪山第
　　观音岩台州府志在县极东瞰大海有穴可坐数十人其中常有光明
　　幞头岩黄岩县志在县西四十五里状如幞头夜晦防或有火如炬
　　西岩　台州府志在县西七十里金溪中有窍久晴鸣则雨久雨鸣则晴
　　五部岭　黄岩县志在县西一百一十里东连五部村西连乐清西北连永嘉东北连苍山东南连桐岭故名五部
　　义城岭　黄岩县志在县西五十里按临海县旧志云其南二十五里即茅畬铺
　　大唐岭　台州府志在县南三十五里接太平界佛岭　台州府志在县西南三十五里与乐清分界山客岭　台州府志在县西六十里入乐清界新岭　台州府志在县西北四十里最高峻北抵临海界
　　大有空明洞　名胜志在委羽山昔有道士秉炬入洞中行数日闻橹声返辍耕録委羽山特立不倚形如落鳯故得名中藏洞穴所谓空明洞天也【范宗尹游大有空明洞诗暂到山中礼法坛空明云气逼人寒当年孤鹤知何处遥想天风堕羽翰】
　　永寜江　赤城志源出县西北三百四十里有大小二源大源出尘山小源出黄岩山从县北入于海
　　青湖　台州府志去县三十里俗传晋时孙恩常解金甲于其中湖底有一窍深不可测土人谓与耀珠潭相通
　　黄岩溪　黄岩县志在县西一百里源出黄岩山为诸川凡五十余【孙应时黄岩溪诗得雨溪声壮无风云气多山花依翠竹滩石乱寒莎樵父谷中出牧儿牛背歌逢人问尘世扰扰意如何】
　　九溪　台州府志在县西三十五里柏嘉山下诸溪凡九西角二大溪合流以达永寜江
　　日溪　嘉靖浙江通志在县西六十里黄岩县志西北有小谷曰金玉湾
　　军营溪　台州府志在县西三十里源出佛岭宣和中官军御寇结营于此故名
　　锦溪　台州府志在县西七十里两岸多桃李花时望之如锦故名每大旱水忽自涨次日必雨
　　白龙潭　赤城志在县东一十里方岩其穴有三大仅如瓮常有云气罩之居人见龙出入色白故以名潭
　　赤颊潭　黄岩县志在县西五十里乱山中龙出入必大风雨故近山无居人旁有大木皆无肤叶父老言有龙黒身赤颊遂名潭
　　栅眉潭　赤城志在县西九十里柏都洞南怪石壁立过者悚惧年丰则有云气覆其上虽炎日不散歉嵗则否
　　藏雪潭　赤城志在县西北一十里即鸣山之鸣川潭旧传五六月间积雪不消遂更今名
　　天台县
