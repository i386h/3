<!-- { "loadSidebar": true } -->
　　余材【遂安县志字大用遂安人父琛举子五材最少父析产欲私以膏腴固辞曰诸兄溘先者三又一婴疾诸孤待哺忍独受私乎父曰若后昌矣生平恂谨无厓异临取与则毅然不茍常捐资佐人急里中项某逋赋将鬻妻出钱代输之】
　　余亦新【夀昌县志夀昌人尝捐资助建青龙塔赈饥民六百口郡守旌为善人荣以冠带】
　　国朝
　　毛之履【旧浙江通志字太素遂安县庠生生平焚券尝数十计佃戸以稗湿充租置不问曰吾姑譬之防雀耗耳子际可知固城县诫之曰吾祖肖环为令不受一钱汝善继先人之志毎闻便民事则竟日喜时水决五门堰际可日夜堵筑一邑得全比归之履慰劳备至是夕平善如故夜五鼓乃端坐而逝】
　　章可闻【旧浙江通志字去闻遂安县増广生醇厚谨笃待族党婣睦无间尤喜施予为人排难解纷闭户课子凡有善属文者视若已有多方培植之子润竒顺治甲午举人】
　　詹惟圣【乡贤留祀册字乃庸建徳人顺治壬辰进士歴江西学道家居凡有益地方之举莫不慨然独任濬筑东西湖坝以及溪桥梁増设南闗东馆建昌小里等义渡行人不病涉凡贫民无力婚娶及丧塟者助给之康熙二十二年五月郡城水灾特甚一时米价腾贵惟圣竭资往省贵籴贱粜全活甚众】
　　蒋子贡【建徳县志字少峯初居东闗地遇溪水泛滥尸榇随流持钱立】
　　【隣冇鬻妻子及殓者咸罄嚢助】
　　蒋鸣梧【乡贤留祀册建徳人由进士擢监察御史康熙二十一年邑遭大水民不聊生捐资籴米赈济请以仓谷减价平粜又捐资造陈村洪淇二桥以便行者又于东馆义渡建造船只买地四亩田三亩以为渡夫工食又捐助棺木以给贫民捐资募人收溺者尸瘗之力行五十余年不怠】
　　詹开禧【乡贤留祀册字子英建徳人赠给事中遇时疫流行不惜重费广制药饵延名医诊视全活甚众每遇水旱于各处买米减价平粜隆冬预制棉衣施舍贫困逢债负逼迫者立为代偿不足即将子女所佩钗环倾销以济之】
　　方成郯【乡贤留祀册遂安人府学廪生乐善好施毎年葺桥梁施棺榇助修官路辛卯壬辰间嵗大饥斗米五钱成郯煮粥赈荒全活甚众】
　　张域【乡贤留祀册分水人天性好施毎逢旱涝即捐资输粟煮粥赈济全活无他如建南塔造桥梁施药施棺赠金赠粟种种善事不可胜计两中副车考授礼部司务】
　　温州府
　　晋
　　俞佥【南史张进之传永嘉人孙恩之乱永嘉太守司马逸之被害妻子并死兵冦之际莫敢收蔵佥为郡吏以家财冒难棺敛逸之等六丧送至都塟毕乃归乡里】
　　南北朝
　　张进之【南史本传永喜安固人少有志行歴五官主簿永宁安固二县领校尉家世富足经荒年散其财救赡乡里遂以贫罄全济者甚多太守王味之有罪当见收逃避进之家供奉经时尽其诚力味之尝避地堕水沈没进之投水拯救相与沈沦危而得免时刦掠充斥毎入村抄暴至进之门辄相约勒不得侵犯其信义所感如此元嘉初诏在所蠲其繇役】
　　宋
　　陈侃【明一綂志永嘉人五世同居无间言至道二年郡守何防上其事太宗嘉之诏旌其门】万规【万歴温州府志字仁甫乐清人所居海濵有赤水港旧以舟渡覆溺者多规乃竭资率邑里买石筑堤傲泉之万安桥人便之至今名万桥防诏举经明行修之士郡以规应诏不行优游田里以夀终】
　　呉转【温州府志永嘉人以农桑为业五世不分爨嵗推男女尊长各一人主内外事大小数十口均给焉】
　　潘安固【万厯温州府志字仲硕平阳人大观中举八行郡以其名应诏不就绍兴初王师讨防范汝为道经平阳官民骇避安固散财粟资战士邑赖以安韩世忠上其劳以宣徳郎召不赴】
　　陈瑾【叶适陈瑾墓志字国器平阳人其行常损已益物而最著者在东塘初县驿道东北皆行水中潄淖垫没数十里晨暝风雨咫尺防还往合一县之力间乞丐大官厯年犹未备瑾独用一家之力栽石取底东达之海阅闰而成人以为徳号曰东塘陈氏】
　　贾如规【两浙名贤録字元范乐清人宣和中补太学生靖康之难诸生欲逃去如规曰吾辈久被教养国家阽危乃求茍免乎后以特奏名调广昌尉再调兴国军司理不赴读书鹿岩下重义好施族里赖之时称尚义笃行者必曰贾司理】
　　呉康【万厯温州府志字宁叟永嘉人登绍兴第行谊卓异林季仲贻书有云引失囚之罪归已推获盗之功与人古人不难到矣负亡友遗骸趋数千里归及汴河有同行死舟中登岸为之发丧仕至福州通判】
　　陈柔【两浙名贤録平阳人里人有侵其地者族党谓当讼之柔曰诺一日具酒食防集议食毕众请所议柔曰以酒食饱吏胥何如吾党自乐之寻丈地不足较也众愧服人或见陵闭门不竞内外呼为陈闗门】
　　呉蕴古【平阳县志字醇之登绍兴第任太常博士倾家资造沙塘陡门宋之才为记】刘愈【万厯温州府志字进之永嘉人周人之急如不及有利病以身为倡必兴除之绍兴庚午大饥以家产簿贷于州得米五百斛归赈乡里隆兴甲申又饥郡阙守丞愈独投匦丐发长平降度僧牒转籴他郡与同里徐谠协力赈捄全活甚众郡守张九成下车闻其贤遗书致馈时谚云入柟溪不见刘进之适乐清不见贾如规是浮洞庭不尝橘也】
　　钱尧卿【温州府志字熙载乐清人事母及寡嫂尽孝敬阖族同居三十载无间言嵗歉捐谷价以济饥民不能偿者焚其券绍兴间诏访孝亷郡以名上未防卒绍熙中郡守孙懋表其闾】
　　章公逸【万厯温州府志字茂先平阳人绍兴间嵗大饥悉发其家之所有以贷贫者不责其偿后登科曽孙刍有祖风值嵗疫舍榇千具捐地为义冢瘗之】
　　胡时【万厯温州府志字伯正乐清人登乾道第授袁州教初得第权贵欲妻以女且示以奁具之盛辞曰老姑家贫曽以女许嫁不敢背约遂归娶之】
　　郑伯英　郑伯海【永嘉县志伯英永嘉人隆兴廷对第四性好义凡乡里利病靡不竭力兴除之弟伯海登绍兴第家立义塾延师训生徒五百余人时称为二郑云】
　　徐钺【万厯温州府志字武叔永嘉人乾道辛卯郡大饥米斗至五六百钱守丞讳言钺独以书抵朝中旧知言之丞相以闻孝宗曰永嘉乐土何可使至此趣罢守丞即命出浙东常平仓米以济之】
　　薛洽【两浙名贤録字子周永嘉人入太学防斋舍疫作鲍粹然疾尤笃同舍皆弃去洽独移卧具与俱蚤夜治药饵谨视之三月乃愈粹然每告人曰子周生我登淳熙第通判邵武军】
　　林仲彛【平阳县志字清叟平阳人登淳熙第由吏部郎出知台州于本县筑陡门三所开河道五十五万五千九百丈溉四乡之田】
　　陈熊【万厯温州府志永嘉人庆元六年秋垂获雨涝田在水下郡守毛宪忧之熊与其子请速决埭愿自备财力偿筑许之集丁夫一鼓而决稼无损复请傍茅竹山趾剏建陡门分流泄江遂免决埭之患】
　　汤元善【平阳县志字明善平阳人业医未尝索直责报甸洋山旧有漏泽园久废元善舍地数亩为义冢又在县北三里葢虚室以停棺椁名曰化亭】
　　林居雅【万厯温州府志平阳人开禧间邑令剏隂均陡门居雅倾家赀与郑万全昆弟及陈子直等各捐赀协賛一嵗而堰成再嵗而闸成干溢不患其利甚溥】
　　朱古学【乐清县志字以明乐清人登嘉定第百口共爨四世不分析建同心堂优游终老】曹綘【万厯温州府志字思厚瑞安人筑乡校于鳯冈嵗延名儒为师与人无竞里称长者遇歉率族众减定里中谷价以便之尝着家训四戒以示子孙年九十终子沂字文起能继父志嘉熙庚子嵗大侵倾廪三百石以赈贫民族兄弟有争田讼久弗决沂割已产平之晚以特奏科入官终长兴丞】
　　陈光庭【两浙名贤録乐清人嘉熙庚子大旱嵗饥死徙不可胜计光庭创东西二仓聚谷于中令里人以物质谷不取其息春耕则纳质以取谷秋敛则纳谷而取质民咸徳之又捐田八十亩以其谷置藂冢收遗骸及资贫不能婚嫁病不能医药者又为歌诗十章以讽劝蔵谷之家石室林一龙名其仓为集义庄为文记之】
　　金城【温州府志平阳人嘉熙庚子嵗饥日设糜粥以赈饿者全活甚众子孙青紫相暎】王致逺【永嘉县志永嘉人嘉熙间浙东大饥致逺分僧寺置局为粥日食千人既而隣民骈集日食至八千人已资不足复借助巨室以续之迨麦熟始罢寻剏居养院给薪炭以处老弱之无归者剏慈幼院厚乳哺以活婴孩之委弃者病为医药死为殡埋复建永嘉书院及义仓人绘像祀之】
　　陈大有【万厯温州府志字镇固平阳人年饥减价粜谷冬寒施楮衾糜粥给囚粮南市火民居流散大有户餽楮币一贯米一斛凡济人事靡不力行之】
　　何逵【两浙名贤録永嘉人好义轻财亲族朋旧贫者赈之死而无师者塟之食客日尝数十人嵗或艰厄贳贷不倦乡民赖其恵有讼不之官得一言而两憾俱释】
　　郑亷仲【温州府志平阳人坡内夹屿桥外南北岐塘岸各二十五里以朽壤屡圮亷仲倡筑甃以石民利赖之】
　　徐臻【宋史邹鳯传温州人父官河南徳祐元年春臻往省以道阻防文天祥勤王臻往依之以笔札典枢宻天祥被执臻脱难复来愿従天祥北行扶持患难备殚忠欵至隆兴病死】
　　林景熙【东瓯集传字徳阳号霁山平阳人咸淳间由太学释褐授泉州教官迁礼部架阁转従政郎元僧杨总统发宋诸陵弃其遗骨人莫敢收景熙在越佯为采药以革嚢拾之又闻理宗颅骨为北军投潮中以钱购渔者举网而得乃盛二函托佛经塟于越山植冬青树识之】
　　郑朴翁【平阳县志字宗仁平阳人弱冠入太学咸淳末赐上舍释褐厯福州教授国子正与友人林景熙拾宋陵遗骸瘗越中归隠芗山瀑下】
　　元
　　叶贯道【两浙名贤録瑞安人居郭阳紫华山中早丧父事母至孝元初兵至乡民横罹锋镝暴骨野中如莽贯道哀之与子堡携畚检拾聚而埋之表曰同归之墓】
　　汤中山【平阳县志平阳人大徳辛卯嵗饥谷价腾贵中山减价出粜以济贫者丙申饥亦如之甲辰又饥亦如之】
　　刘祖衍【温州府志平阳人至正间建交川义塾于县治北之半塘捐己田三顷山二顷延师以训乡之子弟御史孔汭荐之朝授温州路儒学教授】
　　叶益【万厯温州府志字徳谦平阳人好施与尝塟乡隣之不能塟者十余丧嵗饥出粟赈济所居前有巨港二十余丈旧为木桥屡构屡废涉者病焉益捐赀斵石改建人利其恵号新桥叶氏至正间以文学举任处州録判夀终于家】
　　明
　　王仁【万厯温州府志字夀夫永嘉人好义乐施尝踏雪登并梅楼四顾烟不起者辄遣人问馈不计偿人因名其楼曰望烟楼嵗饥输粟至五千石元时檄召为提举不就后入明登贤良方正科】
　　王伯初【温州府志瑞安人刚介尚气节方氏据温其守将贾伯嵩戍瑞安参政朱总兵讨之檄平阳总管为应及下温城贾纳欵总兵以安民榜畀之贾令麾下凃姓者持回至州而平阳应兵已薄城下凃恐其扰害急登城张榜厉声麾退已而总兵遣陶指挥至州陶以他事怒凃将斩之众莫敢救伯初奋身解衣请曰斯人曩者张榜活我一城愿以身代陶两释之】
