<!-- { "loadSidebar": true } -->
　　铺舍　赋役全书冲要一十九铺县前舘头添仙湖潢塘下石泉新城白沙大林新市乌石盘山石臻司兵各五名大荆缆屿大圣冈驿前黄山驿头司兵各四名偏僻四铺长林湖务司兵各二名长山司兵一名浦江司兵三名
　　平阳县
　　铺舍　赋役全书偏僻三十一铺县前铺司兵五名迎恩平安官园蔡店江口包桥长山鹭鸶夏口峯后同双牌柒溪蒲门壮士黄禅渔沥石塘司兵各三名陌城萧渡塘下横渎灵溪西陈泗州象口烽火大驿仙口汾水司兵各二名
　　瑞安县
　　馆驿　瑞安县志在济民桥慕德坊内【今裁】
　　铺舍　赋役全书偏僻二十三铺县前飞云新塍岑畸司兵各五名迁岩帆游山司兵各四名沙园钱桥项岙五尺团屿石牌潘山戈溪汪屿官岩大洋滩坤黄楼溪苔湖黄山司兵各三名
　　泰顺县
　　皇华馆　温州府志在东门外
　　铺舍　赋役全书偏僻十铺县前铺司兵四名周坑赤坑上忽方村林岙白水漈方岙洪口陈大司兵三名
　　赋役全书温州府驿站银叄百陆两贰钱陆分加闰银叄拾陆两壹钱玖分伍厘壹毫伍丝肆忽壹微玖尘叄贰漠贰埃伍沙养膳应差夫四十名雍正十三年盐驿道册开
　　【乐清县均平縴夫一十二名共工食银捌拾叄两肆钱遇闰加银柒两壹钱贰分壹厘陆毫柒丝陆忽壹微肆尘肆渺肆漠肆埃伍沙】
　　【象浦驿水夫一十四名共工食银壹百两遇闰加银壹拾捌两捌钱陆分陆厘壹丝柒忽捌微肆尘捌渺柒漠捌埃内永嘉县征给银伍拾两加闰银捌两伍钱贰分贰厘柒毫　平阳县征给银伍拾两加闰银壹拾两叄钱肆分叄厘叄毫壹丝柒忽捌微肆尘捌柒漠捌埃　支应银贰拾贰两捌钱陆分瑞安县征给】
　　【西臯驿水夫一十四名共工食银壹百两遇闰加银壹拾两贰钱捌厘壹毫陆丝贰微乐清县征给】处州府
　　括苍驿　处州府志在府治西嘉靖三十六年知府高超重建【现设驿丞一员】
　　丽水县
　　铺舍　赋役全书冲要九铺府前铺司兵七名九里岩前俞岭刘山菱青下河金村宝定司兵各五名偏僻八铺峡岭九龙周瑞碧湘玉溪均溪司兵各五名
　　青田县
　　芝田驿　处州府志在县南濵溪洪武初因旧县尉司改建万厯间知县梅时雨建仪伏库于其后【康煕元年奉裁归并青田县典史兼摄】
　　铺舍　赋役全书冲要一十五铺县前铺司兵六名携仁沙埠司兵各五名戈溪北岸东岙礌石练岙小洋腊溪小郡海口金水司兵各五名腊口古竹司兵各五名
　　缙云县
　　丹峯驿　处州府志在水南旧名云塘在三里街元燬迁今址隆庆三年防议徐云程重建【康熙元年奉裁归并缙云县典史兼摄】
　　铺舍　赋役全书冲要七铺县前铺司兵六名东渡荆坑隘头黄龙溪黄碧司兵各五名偏僻五铺仙岩深渡胡陈马面冷水司兵各四名
　　松阳县
　　铺舍　赋役全书冲要七铺县前青防宏口石马净居郑店堰后司兵各五名偏僻四铺五里城头赤溪陈寮司兵各三名
　　遂昌县
　　铺舍　赋役全书偏僻三铺县前铺司兵三名杭头咨口司兵各三名
　　龙泉县
　　云水驿　括苍彚纪在县北绿漪坊即今灵顺庙基【今裁】
　　梧桐驿　处州府志在县东十五里【今裁】
　　荆言驿　括苍彚纪在县东观光门外左偏【今裁】大石驿　栝苍彚纪在县东二十二都【今裁】
　　铺舍　赋役全书冲要一十六铺县前临江白雁杨梅硃均大石武溪井水豫章独田青坑藤滩下保大梅独山蛤湖司兵各五名
　　庆元县
　　铺舍　赋役全书偏僻七铺县前金村菊花黄荆司兵各三名梓亭大泽风树司兵各三名
　　云和县
　　铺舍　赋役全书冲要七铺县前云坛小顺石塘摭下临海七赤司兵各五名偏僻一铺沈庄司兵三名
　　宣平县
　　铺舍　赋役全书偏僻七铺县前铺司兵四名竹塎司兵二名通仙杉坑曵坑横溪槁岭司兵各三名景宁县
　　铺舍　赋役全书偏僻三铺县前铺司兵三名北岸中峦司兵各二名
　　赋役全书处州府驿站银捌百伍拾伍两伍钱贰分伍厘加闰银玖拾壹两肆钱肆厘捌毫叄丝叄忽养膳应差夫一百三十八名
　　雍正十三年盐驿道册开
　　【丽水县均平绛夫六十一名共工食银贰百玖拾玖两肆钱伍分捌厘遇闰加银叄拾陆两陆钱陆分陆厘伍毫叄丝叄忽】
　　【缙云县均平縴夫四十二名共工食银贰百玖拾陆两陆钱叄分柒厘遇闰加银贰拾伍两贰钱栝苍驿水夫一十四名共工食银壹百两遇闰加银壹拾壹两柒钱陆分捌厘缙云县征给　运夫七名共工食银伍拾壹两遇闰加银陆两贰厘遂昌县征给　驿皂二名工食银捌两肆钱叄分丽水县征给】
　　【丹峯驿水夫一十四名共工食银壹百两遇闰加银壹拾壹两柒钱陆分捌厘叄毫内青田县征给银伍拾两加闰银伍两捌钱捌分肆厘贰毫　松阳县征给银伍拾两加闰银伍两捌钱捌分肆厘壹毫】









　　浙江通志卷八十九
<史部,地理类,都会郡县之属,浙江通志>
　　钦定四库全书
　　浙江通志卷九十
　　兵制【一】
　　古者寓兵于农自管子作内政而兵与民分要所以卫民则一也迨汉之屯田唐之府兵明之设卫制皆近古而法久备弛我
　　朝禁旅云屯戍卒碁布两浙扼山海之要制置尤详盖未尝一日无备斯可百年不用矣志兵制
　　周礼夏官凡制军万有二千五百人为军军将皆命卿二千有五百人为师师帅皆中大夫五百人为旅旅帅皆下大夫百人为卒卒长皆上士二十五人为两两司马皆中士五人为伍伍皆有长
　　周礼夏官中春教振旅中夏教茇舎中秋教治兵中冬教大阅
　　左传申公巫臣请使于吴吴子夀梦説之乃通吴于晋以两之一卒适吴舎偏两之一焉与其射御教吴乗车教之战陈
　　【谨按两浙兼吴越故地吴兵乘车战陈之制自巫臣始】
　　史记越世家吴王北防诸侯于黄池【索隐在哀公十三年】吴国精兵从王惟独老弱与太子留守句践乃发习流二千教士四万人君子六千人诸御千人伐吴
　　汉书刑法志高祖踵秦置材官于郡国至武帝平百粤内增七校外有楼船皆嵗时讲肄修武备云【文献通考易氏曰以汉史考之大抵巴蜀三河颍川诸处止有材官上郡北地陇西诸处止有车骑庐江浔阳会稽诸处止有楼船三者之兵虽各随其地之所宜而郡国之兵其制则一】
　　玊海汉髙祖用闽越兵孝景用东瓯兵武帝用会稽兵皆水军步骑未尝募之西北也
　　后汉书世祖纪建武七年三月诏曰今国有众军并多精勇宜且罢轻车骑士材官楼船士及军假吏令复还民伍【汉官仪平地用车骑山阻用材官水泉用楼船军假吏谓军中权置吏也今悉罢之】
　　三国呉志朱桓传迁荡寇校尉授兵三千使部伍吴会二郡鸠合遗散期年之间得万余人
　　三国呉志陆逊传时会稽丹阳多有伏匿会稽大帅潘临所在毒害厯年不禽逊以手下召兵讨治深险所向皆服部曲已有二千余人逊建议曰山寇旧恶依凭深地腹心未平难以图逺可大部伍取其精鋭权纳其策以为帐下右都督遂部伍东三郡强者为兵羸者补户得精卒数万人
　　三国呉志全琮传权以为奋威校尉授兵数千人使讨三越因开募召得精兵万余人
　　三国呉志太平二年科兵子弟年十八以上十五以下得三千余人选大官子弟年少有勇力者为之将帅
　　文献通考晋元帝南渡有大将军都督四镇四征四平之号然调兵不出三吴大发无过三万
　　隋书文帝纪开皇九年陈国平诏曰往以吴越之野干戈方用积习未寜今率土大同含生遂性太平之法方可流行戎旅军器皆宜停罢武力之子俱可学文
　　唐书兵志府兵之制起自西魏后周而备于隋府有郎将副郎将坊主主以相綂治又有骠骑车骑二府皆有将军后更骠骑曰鹰扬郎将车骑曰副郎将别置折冲果毅
　　资治通鉴贞观十年更命綂军为折冲都尉别将为果毅都尉凡十道置府六百三十四凡上府兵千二百人中府千人下府八百人三百人为团有校尉五十人为队队有正十人为火火有长每人兵甲粮装各有数皆自备输之库有征行则给之年二十为兵六十而免其能骑射者为越骑其余为步兵【玉海淮南道扬州有府四江南道越州有府一大学衍义补府兵之法人具弓一矢三十刀一其介胄戎具皆藏于库有所征行则给之畨上宿卫者给弓矢横刀而已】
　　旧唐书职官志诸府折冲都尉一人左右果毅都尉各一人别将一人长史一人兵曹参军一人録事一人校尉五人每校尉旅帅二人每旅帅队正副队正各二人凡兵马在府每嵗季冬折冲都尉率五校之属以教其军阵战鬬之法
　　唐书方镇表建中二年合浙江东西置节度使寻赐号镇海军文徳元年置忠国军治湖州景福元年赐杭州防御使号武胜军中和三年升浙江东道观察使为义胜军节度使光启三年改为威胜军干寜元年改为镇东军
　　旧唐书韩滉传大厯十二年拜苏州刺史浙江东西都团练观察使寻加镇海军节度使训练士卒鍜砺戈甲称为精劲【栁氏家学録滉之于两浙置子弟军大州一千小州八百强者习弓弩弱者习排枪缓则修农急则为兵】
　　呉越备史广明元年冬十一月杭州始建八都【杭州建八都余杭陈晟于潜吴文举盐官徐及新城杜棱唐山饶景富阳文禹龙泉凌文举各聚四千人以卫乡里临安则为董昌钱镠副焉景福元年七月镠率十三都兵八都外有紫溪保城龙通三泉三镇是为十三都洎役徒二十余万众新筑罗城】
　　旧唐书昭宗纪龙纪元年七月诏杭州置武威军景福二年九月以武威军防御使钱镠为镇海军节度使
　　五代史呉越世家光化元年移镇海军于杭州改镠素所居营曰衣锦营天祐四年升衣锦城为安国衣锦军
　　十国春秋梁干化元年吴越筑城屯戍于徳清之憾山号曰奉国城又遣兵戍乌程之东九十里曰乌戍八年置都水营使以主水募卒为都号曰撩浅军亦谓之撩清命于太湖旁置撩浅卒四部凡七八千人
　　十国春秋文穆王晋天福三年十二月大阅马步军泊艛艪于碧波亭
　　十国春秋忠懿王周显徳三年命从兄知中吴军节度事文奉为水陆应援诸军都綂使屯于本州备徴发
　　十国春秋建隆元年宋授王天下兵马大元帅干徳元年大阅战舰于西湖大平兴国二年五月王下令文轨大同封疆无患凡御敌之制悉除之境内诸城有白露屋及防城物亦令撤去三年朝见帝于崇徳殿遂上表愿以所部十三州一军八十六县户五十五万六百八十兵一十一万五千二十六献
　　宋史兵志宋之兵制大槩有三天子之卫兵以守京师备征戍曰禁军诸州之镇兵以分给役使曰厢军选于户籍或应募使之团结训练以为在所防守则曰乡兵
