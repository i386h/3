<!-- { "loadSidebar": true } -->
　　太平寰宇记永定三年改信安县为信安郡
　　陈书文帝纪天嘉三年东阳郡平
　　【谨按天嘉三年三月司空侯安都破留异于桃支岭东阳郡平四月赦东阳郡度缙州之省即于是年而通典有云陈置金华郡则东阳郡又名金华郡矣】
　　陈书文帝纪以防稽东阳临海永嘉新安新寜晋安建安八郡置东扬州
　　陈书后主纪贞明元年割扬州吴郡置吴州割钱唐县为郡属焉
　　隋书地理志平陈改吴州曰苏州东扬州曰吴州置总管府钱唐郡废置杭州永嘉郡开皇九年置处州废信义吴兴临海郡废陈留郡省大徳故鄣安吉原乡入绥安县金华郡废置婺州
　　隋书地理志处州十二年改曰栝州
　　隋书地理志仁夀三年置睦州杭州置总管府置湖州
　　隋书地理志苏州大业初复曰吴州
　　隋书地理志吴州总管府大业初府废置越州杭州总管府大业初府废
　　隋书地理志宣城郡统县六宣城泾南陵秋浦永世绥安吴郡统县五吴常熟昆山乌程长城会稽郡统县四防稽句章剡诸暨余杭郡统县六钱唐富阳余杭于潜盐官武康东阳郡统县四金华永康乌伤信安永嘉郡统县四括苍永嘉松阳临海遂安郡统县三雉山遂安桐庐
　　【谨按浙冮之属于新安者至是尽归遂安郡而新安别为一郡矣又按隋志扬州疆域最广在今之浙者防稽余杭东阳永嘉遂安五郡又吴郡之乌程长城二县宣城郡之绥安一县】
　　唐书地理志武徳四年改吴郡置苏州改余杭郡置杭州于乌程县置湖州改遂安郡置睦州改防稽郡置越州改东阳郡置婺州于信安县置衢州于临海县置海州改永嘉郡置括州于武康县置武州于绥安县置绥州又名雉州析故句章县置鄞州以桐庐分水建徳置严州于乌伤县置绸州于剡置嵊州于余姚置姚州于永康置丽州于龙邱置縠州于松阳置松州
　　旧唐书地理志武徳四年平李子通置越州总管府管越嵊姚鄞浙绸衢縠丽严婺十一州
　　【谨按嘉靖浙江通志云省桐州为冨阳县属浙州自注杭志云李子通以富阳为桐州武徳四年复为县以浙江南永兴县置浙州县复属焉考新唐书地理志及杜氏通典文献通考诸书并未有浙州一州惟隋书苏孝慈为浙州刺史是隋时已有浙州唐武徳时越州总管管十一州浙亦与焉然置省之年总未详悉杭志所云附载以俟叅考】
　　唐书地理志武徳五年以永嘉县置东嘉州
　　旧唐书地理志武徳七年改越州总管为都督督越婺鄞嵊丽五州
　　唐书地理志武徳七年以于潜县置潜州睦州曰东睦州废武雉姚绸四州八年废潜嵊縠丽严松鄞七州东睦州复旧名
　　【谨按雉州废省原乡以长城属湖州又按武徳四年置安吉县属桃州七年省桃州入长城自是今之浙地不复入于宣城矣】
　　旧唐书地理志武徳八年越州都督督越婺二州旧唐书地理志贞观元年废嘉州
　　资治通鉴贞观元年分天下为十道【通鉴纲目质实开内河南河东河北山南陇右淮南江南劔南岭南】
　　【谨按是时浙江诸州俱属江南道】
　　旧唐书地理志上元二年分栝州之永嘉安固二县置温州
　　旧唐书地理志垂拱二年分婺州之信安龙丘置衢州通鉴纲目开元二十一年分天下为十五道【通典京畿闗内都畿河南河东河北山南东道山南西道陇右淮南江南东道江南西道黔中劔南岭南通志地理畧江南道闰常苏湖杭歙睦衢越婺台温明栝建福泉已上东道】
　　旧唐书宗纪开元二十六年分越州置明州旧唐书地理志苏州天寳元年改为吴郡湖州改为吴兴郡杭州改为余杭郡改越州为防稽郡明州为余姚郡台州为临海郡改婺州为东阳郡衢州为信安郡睦州为新定郡温州为永嘉郡括州为缙云郡吴郡乾元元年改为苏州吴兴郡复为湖州余杭郡复为杭州防稽郡复为越州余姚郡复为明州临海郡复为台州东阳郡复为婺州信安郡复为衢州新定郡复为睦州永嘉郡复为温州缙云郡复为括州
　　【谨按大歴十四年又改括州为处川】
　　唐书方镇表至徳二载置江东防御使治杭州乾元元年置浙江西道节度使领升润宣歙饶江苏常杭湖十州治升州寻徙治苏州未几罢领宣歙饶三州兼余杭军使治杭州二年废浙江西道节度使置观察使更领丹阳军使治苏州复领宣歙饶三州上元二年浙江西道观察使徙治宣州罢领升州杭州刺史领防御使大厯元年浙江西道观察使罢领宣歙二州十二年浙江西道观察使罢领丹阳军使十四年合浙江东西道置观察使建中元年分浙江东西道观察使为二道二年合浙江东西二道观察置节度使治润州寻赐号镇海军贞元三年分浙江东西为二道复置浙江西道观察使领润江常苏杭湖睦七州治苏州四年江州江西观察使元和二年陞浙江西道观察使为镇海军节度使四年废浙江西道节度使复置观察使领镇海军使六年浙西观察罢领镇海军使大中十二年复置镇海军节度使十三年废镇海军节度使置观察使咸通三年置镇海军节度使八年罢镇海军十一年置镇海军节度使文徳元年置忠国军节度使治湖州龙纪元年置杭州防御使景福元年赐杭州防御使号武胜军二年陞武胜军防御使为苏杭等州观察使寻废徙镇海军节度使治杭州
　　唐书方镇表乾元元年置浙江东道节度使领越睦衢婺台明处温八州治越州大歴五年废浙江东道节度置观察使十四年废浙江东道观察使以所管州浙江西道建中元年复置浙江东道观察使二年废浙江东道观察使以所管州浙江西道中和三年陞浙江东道观察使为义胜军节度使光启三年改义胜军为威胜军节度干寜三年改威胜军为镇东节度
　　【谨按乾元初分置浙江东西二道大厯十四年合建中元年分二年又合贞元三年又分自是东西二道不复合矣】
　　唐书地理志苏州县七吴长洲嘉兴昆山常熟海盐华亭湖州县五乌程武康长城安吉徳清杭州县八钱塘盐官余杭富阳于潜临安新城唐山睦州县六建徳清溪夀昌桐庐分水遂安越州县七防稽山隂诸暨余姚剡上虞萧山明州县四鄮奉化慈溪象山衢州县四西安龙丘须江常山处州县六丽水松阳缙云青田遂昌龙泉婺州县七金华义乌永康东阳兰溪武成浦阳温州县四永嘉安固横阳乐成台州县五临海唐兴黄岩乐安寜海【谨按唐扬州江南东道统润升常苏湖杭睦越明衢处婺温台福建泉汀漳十九州而在今之浙者湖杭睦越明衢处婺温台十州又苏州之嘉兴海盐二县】
　　五代史职方考自浙东西十三州为吴越【文献通考杭苏越湖衢婺台明温秀处睦福凡十三州】
　　【谨按吴越十三州在今之浙者杭越湖温台明处衢婺睦秀十一州】
　　十国春秋吴越于嘉兴置开元府割华亭海盐二县属焉
　　十国春秋唐长兴三年罢开元府
　　文献通考吴越王钱元瓘奏以苏州之嘉兴海盐华亭置秀州
　　【谨按秀州之置在晋天福五年此后遂不更属苏州】
　　十国春秋杭州镇海军越州镇东军湖州宣徳军婺州武胜军明州奉国军温州静海军台州徳化军
　　十国春秋西府杭州领县十一钱塘钱江盐官余杭富春桐庐于潜安国新登横山武康东府越州领县八防稽山隂诸暨赡余姚萧山上虞新昌湖州领县四乌程徳清安吉长兴温州领县四永嘉瑞安平阳乐清台州领县五临海黄岩台兴永安寜海明州领县六鄞奉化慈溪象山望海翁山处州领县六丽水龙泉遂昌缙云青田白龙衢州领县四西安江山龙游常山婺州领县七金华东阳义乌兰溪永康武义浦江睦州领县五建徳夀昌遂安分水青溪秀州领县四嘉兴海盐华亭崇徳
　　宋元通鉴淳化四年始分天下郡县为十道【河南河东闗西劔南淮南江南东西浙东西广南】
　　玊海至道三年始定为十五路天圣八年又増三路为十八路【文献通考京东京西河北河东陜西淮南江南东江南西荆湖南荆湖北两浙福建益州梓州利州夔州广南东广南西凡十八路】
　　宋史地理志元丰三年析天下为二十三路【玊海京东东西京西南北河北东西永兴秦鳯河东淮南东西两浙江南东西荆湖南北成都利梓夔福建广南东西凡二十三路】
　　元丰九域志大都督府杭州余杭郡寜海军节度大都督府越州防稽郡镇东军节度上湖州吴兴郡昭庆军节度上婺州东阳郡保寜军节度上明州奉化郡奉国军节度上温州永嘉郡军事上台州寜海郡军事上处州缙云郡军事上衢州信安郡军事上严州新定郡军事上秀州军事
　　宋史地理志温州永嘉郡应道军节度严州新定郡遂安军节度陞建徳军节度
　　宋史地理志杭州大观元年陞为帅府领浙西路兵马钤辖越州陞为帅府领浙东路兵马钤辖秀州军事政和七年赐郡名曰嘉禾
　　宋史地理志杭州建炎元年带本路安抚使领杭湖严秀四州
　　文献通考建炎三年髙宗自建康幸杭陞临安府以为行在所兼浙西安抚使绍兴元年越州陞为绍兴府置浙东安抚司
　　宋史地理志庆元府本明州绍熙五年以寜宗潜邸陞为府
　　宋史地理志嘉兴府本秀州庆元元年以孝宗所生之地陞为府嘉定元年陞嘉兴军节度
　　宋史地理志湖州寳庆元年改安吉州
　　宋史地理志瑞安府本温州咸淳元年以度宗潜邸陞府建徳府本严州咸淳元年陞府
　　宋史地理志两浙路熙寜七年分为两路寻合为一九年复分十年复合府二平江镇江州十二杭越湖婺温台处衢严秀县七十九南渡后复分临安平江镇江嘉兴四府安吉常严三州江隂一军为西路绍兴庆元瑞安三府婺台衢处四州为东路
　　宋史地理志临安府县九钱塘仁和余杭临安富阳于潜新城盐官昌化绍兴府县八防稽山隂嵊诸暨余姚上虞萧山新昌安吉州县六乌程归安安吉长兴徳清武康婺州县七金华义乌永康武义浦江兰溪东阳庆元府县六鄞奉化慈溪定海象山昌国瑞安府县四永嘉平阳瑞安乐清台州县五临海黄岩寜海天台仙居处州县六丽水松阳遂昌缙云青田南渡后増县一庆元衢州县五西安礼贤龙防信安开化建徳府县六建徳淳安桐庐分水遂安夀昌嘉兴府县四嘉兴华亭海盐崇徳
　　【谨按宋浙西路临安平江镇江嘉兴四府安吉常严三州江隂一军在今之浙者临安嘉兴二府安吉严二州浙东绍兴庆元瑞安三府婺台衢处四川】
　　元史地理志临安府至元十三年平江南立两浙都督府又改为安抚司安吉州陞湖州路建徳府改安抚司庆元府改置宣慰司衢州改衢州路总管府婺州改婺州路绍兴府改绍兴路瑞安府置温州路台州置安抚司处州立处州路总管府
　　至元嘉禾志至元十三年改嘉兴府为安抚司十四年改为嘉兴路总管府
　　元史地理志建徳府至元十四年改建徳路庆元府改为庆元路总管府台州改台州路总管府
　　元史地理志秀州属邑陞为华亭府十五年改松江府仍置华亭县以之
　　【谨按华亭别置为松江府与今浙之嘉兴不复相属】
