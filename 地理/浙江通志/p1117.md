<!-- { "loadSidebar": true } -->
　　赠金华隠者　　　　　　　　【明】髙　启
　　我闻名山洞府三十六一一灵迹纪真箓金华秀出向东南逺胜阳明与句曲楼台缥缈开烟霞天帝赐与神仙家灵源有路不可入但见几片流出云中花子房之师赤松子三千年前亦居此飞行恍惚谁解寻漫説至今犹不死松花酒熟何处游瑶草自緑春岩幽羣羊卧地散如石老鹿耕田驯似牛闻有隠君子乃是学仙者自从入山中不曽到山下世人莫知其姓名以山呼之不敢轻樵夫忽见苦未识识疑便是黄初平嗟我胡为在尘网逺望髙峯若天壤茯苓夜煮倘许餐铁杖来敲石门响
　　湖州乐　　　　　　　　　　【明】孙　蕡
　　湖州溪水穿城郭傍水人家起楼阁春风垂栁緑轩窗细雨飞花湿帘幙四月五月南风来当门处处芰荷开呉姬画舫小于斛荡浆出城沿月回菰蒲浪深迷白纻有时隔花闻笑语鲤鱼风起燕飞斜菱歌声入鸳鸯渚
　　送钟钦礼还防稽　　　　　　【明】王　鏊
　　防稽山人其姓钟丹青之外诗仍工若耶溪上弄云水谁将姓字彻九重文华殿前见天子受厘三日居斋宫东厢落笔风雨疾指盼屡得回重瞳重瞳一一分甲乙御茟亲书为第一峯峦惨淡李营邱烟云灭没王摩诘
　　西湖歌寄方思道　　　　　　【明】皇甫涍
　　西湖窈窕三十里栁丝含烟拂湖水春山荡漾春风来苏公堤邉花正开玉缸春酒映江碧几醉江花栁花白城头日出照髙楼银筝翠管喧行舟呉姝如花卷绡幕山水倒入金屏流朝来复脱千金骏还有牀头紫绮裘人生行乐莫顾惜落日松风吹古丘我忆京华旧逰地渔浦东看动愁思醉里空歌镜湖月梦中尚识孤山寺信安使君还旧溪应对花巵惜解擕白沙翠竹无人问湖上孤吟闻马嘶
　　自钱塘由富春桐江抵七里滩　【明】王叔承
　　鸣榔晓发钱塘江波开緑酒浮春缸江风吹帆三百里春山片片随船窗山头挂天根插水两岸隂森那可已游郎如望防云来人家尽住瑶屏里三江烟树嗟空濶谁道泷中更竒絶岩岚翠寒扑肌拂手藤花洒香雪荆扉女儿扬茜裙映栁窥人半明灭山村酒价不用钱笑减春粳沾竹叶风波相遇皆行迈死生肯付乾坤外采芝昨上桐君庐占星又宿严陵濑
　　西湖舟中　　　　　　　　　【明】李　奎
　　春半出门春可怜黄鹂隔岸啼春烟垆头沽酒饮不醉更向西湖呼酒船葡萄荔枝酒色红银缸金椀须臾空但令一醉卧明月莫使醒来看春风鳯凰山头春草緑金牛湖上花成簇日落歌声水面来画栏笑倚人如玉
　　南明篇为翰撰诸君　　　　　【明】徐　渭
　　天姥迢迢入太清更分一壁作南明为龙学鳯看俱是削障裁屏望即成别有双峡中天起青云不度髙无比嵗嵗开花似画中年年度月如窗里含竒吐秀无穷极出云入雨谁能得叠岫许可作莲花逺峯翻借蛾眉色里中词客本神仙去住山中年复年躭逰李白时飞梦乗兴王猷毎泛船有时引翠来窗牖无日将青去几筵文章本许江山助藻翰元抽草木妍一自山南走燕北露雨文深元豹隔对防时成一万言传胪竟压三千客昨日新从杏苑行今朝已得侍承明词臣旧自推枚乗史笔今来让长卿贱子逰燕何草草相逢下马长安道未出家园两字书却问山灵比前好我欲归君尚寓君如有字寄山灵为君寄向山灵去
　　蕺南篇为时君　　　　　　　【明】徐　渭
　　西施初浣清江水越王愁絶呉王喜一自龙舆返越台一心欲报行成耻越山髙髙蕺草长越王自采充饥肠至今行人指山路犹识君王采蕺处时君卜居水一涯扉临戸敞浮光华青山不改当年色蕺草时抽旧日芽更有山池傍山侧右军汲洗毫端墨君今学书逼右军洗毫亦向池中汲年来束带复垂缨去越之燕住玉京也应遥忆山南蕺春去秋来长几茎
　　四月晦日泛若耶至云门寺以起坐鱼鸟间动摇山水影为韵十首【选五　　　明】陶承学
　　两崖十里苍筤根中藏一溪云月髓嫩粉生香笋出林老枝压地花成米溪上老翁撑竹船摘米炊枯弄清泚月下何人见往来惟有山猿同坐起
　　结叶垂花老桤树四山无人午刚挫攀花防叶桥畔凉葛屦生衣安穏坐田家初饱麦上场溪雨新过水推磨林间起歩余睡清青梅满盘雀卵大
　　五云山前盘古栖曽见前朝老谢敷六寺钟声何处尽僧残惟有粥呼鱼笋天已过麦地痩一饭山鲑菜无青鞵布袜客何意担水揭揭来浇蔬
　　夏首新热叶气蒸细路危桥得幽悄桤柯成林已快人况有鸣泉覆深篠松髯石发雅能浄竹穉乌雏怜最小何时一牀卧僧阁饱聴凌晨醒来鸟
　　双溪港口泊幽梦石帆山下朝炊动荒村客到松鼠奔小市人喧竹排重我生百事松上鍼虽有寸长何所用石田千亩云外闲去采灵芝为君种
　　五泄　　　　　　　　　　　【明】袁宏道
　　银河夜长天隄绽空中现出琉璃变雷布云奔一垂山都尽吼白龙战四壁隂隂吹雨足画峦活舞玲珑玉天孙夜夜踏歌来一曲飞珠二万斛
　　国朝
　　三潭采莼篇　　　　　　　　　施闰章西湖三月莼始生含花卷叶浮緑茎质柔肤滑不留手白汁盈盈成水晶浸之经宿愈肥美旋摘生新兰芷春山雨涨緑波深欲浮不浮难出水故人招我放生池画船红袖吹参差神鱼拨剌动雷雨冯夷出没搴旌旗酒阑却向湖心泊缓带登楼气磅礴急呼艇子撷莼丝雪脍盐豉佐觞酌凝脂腻泽难禁煮玉笋锦葵谁似汝滑翻碧盌匹冰浆清絶香羮酪奴乳嚼腐餐肥良可憎五侯七贵知未曾谁言此物系归思千载常懐张季鹰
　　西湖歌送友　　　　　　　　　汪　琬君不见西湖流水碧于玉沙草如烟绕湖緑西泠桥邉花正开落花片片随风来木兰艇子蜻蜓尾櫂入花间三十里垆头少妇调银筝娇歌一曲最有情当窗卷却青绡幕花香水气传歌声行人日午相倚聴劝尽丝绳双玉缾仙郎家近西湖住暂乞
　　君恩赋归去燕台日落风凄凄道旁相逢惜解擕羡君南行向湖隄向湖隄防马蹄湖水平湖草齐
　　海盐女　　　　　　　　　　　陈维崧海盐徐氏女许嫁印家儿印家阿翁昼下帷谁何发屋抉扊扅提刀跃入白差差公然灶下横其尸儿旁惊怖发狂痴防唆疭□牛羊□媪令女妪来致辞已无防理休然疑女今决絶勿复迟他家新妇须好为阿女仰天言一一泪作珠子垂女是徐氏女当年许嫁印家儿印家门戸剧破碎亟须健妇相为持登车不返顾入门搰搰操帚箕翁家楄柎何累累叠若醤瓿盐醪瓻一儿卧蓐如死灰旧鬼乞食新鬼饥妾身只十指手筑马鬛为封之上堂奠病夫还复待哺糜茹荼虽苦甘若饴隣娃切莫代妾悲但知同牢谊遑恤闱房私妾年已过而立嵗只今自为画蛾眉
　　湖心亭大风雨歌　　　　　　　王士禄湖楼梦破朝徘徊呉君叶君折简催欲以胜游荡羁思金尊兰桨容趋陪一醉湖亭好风日四山静緑如春苔忽忽殷雷起山脊黑云压槛声焞焞夔牛鼔震日月落驱山铎掣陵峦摧急雨注射激万弩层波黝黝争喧豗回风云旗飒出没鼋鼍鼔沫江妃哀恍如轩辕张乐洞庭野蛟龙杂遝缠尊罍又如神禹行水过桐柏巫支腾踔羣灵猜山胁乍穿怒涛涌危桥欲坼神鞭廻狂生顾视臆才豁奴子屏息顔如灰须臾势过万态息翠屏玉鉴亭亭开湘灵鼓瑟九疑静李謩吹笛清风来我醉湖山亦已屡大抵好女临妆台久对令人少志意兹来壮观真竒哉山川情状出明晦丈夫意气生风雷歌成长啸兴未巳好呼山月浮深杯
　　登呉山顶放歌　　　　　　　　严我斯凤凰岭畔呉山髙凤凰岭下翻江涛江云片片白如练江风五月声怒号有客攀萝踞峯顶手弄青霞白日泠嵯峨崇观连天髙俯瞰鳞鳞千万井中有道士华阳巾琉璃之琖松花醇拂拭南窗青玉簟殷勤邀我倾干廵回看西湖西子面明妆翠黛光灔灔木兰双桨娇晴波桃花玉勒如飞电须臾黑云起雷峯吹笙雨脚挂晴空疑是秦王渡海时驱山鞭石形离竒又如万弩射江潮轰雷蹴浪鼋鼍骄于时当筵四顾骇心目淋漓急进杯中緑尊前狂客呼李謩横吹玉笛撼山木笛声皦皦动江濆吹破江天万里云忽然云端好月起银楼玉阙何氤氲君不见苏公既往风流歇处士亭邉荒草没湖山变幻在须臾何必沧桑人代殊我今不饮胡为乎城头落月空啼乌
　　苕溪四时歌　　　　　　　　余　懐
　　兰苕发春香喷玉风篁拔地敲新竹雪花分水合四溪浅草茸茸遍山谷文舠拥酒看桃花緑叶青青是妾家屋里镜奁藏小凤门前杨栁散啼鸦锦旗雾暖遮团扇腻蘂蟠花覆氷簟燕语雕梁翦緑云莺啼别院摇红线鳊如车轮笋如斗夹山钱山浪西吼栁恽逍遥杜牧狂项王马埒飞剑光我有玲珑秋玉佩赠君箧中三尺水桂华烂漫湘娥愁飞入呉潭打蛟起烟梧露井隔银塘美人弹筝坐曲房倒转天河冩明镜碧湖射落青天影冷光融融碎银浦龙堆积雪鬭哮虎一路荆榛啼午鸡小槽滴沥倾云母金炉煨芋墨花寒插貂披裘近彩鸾千峯万峯半夜白赋成枯树归未得
　　大涤山行赠余蛟巽　　　　　　李邺嗣明州城东有余子黙坐嶙峋骨常峙素波潋潋翦双瞳异彩离离散五指十年卜筑能相傍夜雨燃灯光各向垣衣已蔽幽人门山鬼欲来处士巷翩然一夕辞草堂独游问尔真何方春水生矣忆苕水微风导之下禹航禹航苕水须臾度山山浮霭俱相晤谷鸟遥呼箨笠人溪花独照芒鞋路芒鞋发我入山行大涤晴岚片片迎金堂窈窕求龙蜕玉室谽谺访凤瞑凤瞑龙蜕求无处玉草丛生窜仙鼠九峰袅袅多归云七洞淙淙尽垂乳此地栖真千载闻藏书万笈覆灵雯元同先生不得见洞霄弟子曽相亲何君扶犂耕峭壁吕翁荷斧采嵒砾兴来招聼云璈声醉后同眠酒瓮石闻尔诛茅将不还迷岩诡壑几流连西洞幽寻亦偶尔东台回眺终茫然君归来无徘徊防稽以东接靉叇丹山之天匹元盖我将结屋芙蓉巅需尔辞名共元对
　　越溪舟中　　　　　　　　　　曾　灿萧山县里一舟渡衰草寒城天欲暮为语篙师且忍饥我欲黄昬望翠微十年心爱山隂道灭烛看山识山好川桥竹路有几湾夜静无人独往还
　　琼台双阙　　　　　　　　　　潘　耒琼台屹立中天孤削削亭亭不用扶灵芝根茎苍雪肤台山之心仙所都百神上下风雨俱积髙中央削四隅俯瞰絶壁临虚无双阙岩岩夹云衢灵溪百转羊肠纡绕溪秀矗千芙蕖云中之君朝香炉玉女鹄立羣真趋万玉璀璨万锦敷老龙守戸垂其胡灵湫百丈山腹刳猿惊鹤立无来途而我阑入心胆麄髙攀天梯扪天呼下搜云窟餐云腴曷不少留作仙徒自顾落拓难牵拘仙班礼法当不踈不如逍遥作凡夫问天不荅忧狂愚
　　常山山行　　　　　　　　　　朱彞尊常山玉山相去百里许山行十人九商贾肩舆出担走不休四月温风汗如雨劝客胡不安坐湖口船船客万斛穏昼眠荅云此间苦亦乐且免闗吏横索钱
　　送李司训之括州　　　　　　　朱彞尊我闻括州洞天福地有其四近在缙云丽水青田间广文先生此去主郡学芙蕖面面峰回环毋嫌籖程逺毋惮行旅囏扬帆七里濑舍櫂双溪湾我昔逢雨雪冰胶磴滑不易攀子今乗清秋一日可以超重闗恶溪亦不恶终日水潺潺隘口亦不隘终日车班班青衿胄子载酒至往往剥啄鸣枢龙泉碧盌蛛丝斑香茹菜笋饭赤防全家志在洁白养三簠之禄足以怡慈顔况同此地僻且闲有腰免使陶潜弯热官何如冷官好宴坐但看门前山新诗相忆肯相寄老夫为子方便删
　　姜尧招登香罏峰絶顶同姜廷梧商征説
　　毛竒龄
