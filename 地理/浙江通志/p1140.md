<!-- { "loadSidebar": true } -->
　　南北双峯云气绕玉削芙蓉迥出青天表金碧浮圗瞻缥缈朱甍绣槛临黄道　下界红尘飞不到东望彤庭日出扶桑晓愿借谪仙希有鸟瑶笙吹上蓬莱岛国朝
　　满江红【钱塘观潮】　　　　　　　曹　溶浪涌蓬莱髙飞撼宋家宫阙谁荡激灵胥一怒惹冲冠髪征帆都卸了海门急鼓声初发似万羣风马骤银鞍争超越　江妃笑堆成雪鲛人舞圎如月正危楼湍转晚来愁絶城上吴山遮不尽乱涛穿到严滩歇是英雄未死报讐心秋时节
　　丑奴儿令【月夜泛舟西湖】　　　　龚翔麟一湖风漾当楼月凉满人间我与青山冷澹相看不等闲　藕花社榜疎狂约緑酒朱顔放进婵娟今夜纱窻可忍关
　　木兰掀荡波光碎人似乘潮何处吹箫轻逐流萤度画桥　白鸥睡熟金铃悄好是萧条多谢双髙折简明朝不用招
　　清辉依约云鬟緑水作菱花苏小夭斜不见留人驻晚车　湖山符牒谁能管譲与天涯如此豪华除却芳樽一味賖
　　菩萨蛮【春日忆西湖次陆荩思徐竹逸倡和原韵】
　　陈维崧
　　划波曽向西泠去掠入緑痕难唾处疎簟杂眠鸥真成自在游　如今佳兴歇闷过春三月刚见摘兰芽山村又焙茶
　　水调歌头【送惮南田之钱塘并柬毛稚黄】
　　陈维崧
　　蹑屩上灵隠吹笛下吴淞送君恰直新爽纎月印船篷犹忆冷泉亭上百道跳珠喷雪飞瀑挂杉松一别十八载吾老渐成翁　故人去擕笔墨防空蒙不知老已将至挥洒醉偏工为讯盐桥毛子果否别来无恙底事断诗筒人世作达耳长邑鬰焉穷
　　贺新郎【鸳湖烟雨楼感旧】　　　　陈维崧水宿枫根罅尽沽来鵞黄老酿银丝鲜鲊记得筝堂和伎馆尽是仪同仆射园都在水边林下不闭春城因夜醼望满湖灯火金吾怕十万盏红毬挂重游陂泽偏潇洒剩空潭半楼烟雨玲珑如画
　　人世繁华原易了快比风樯阵马消几度城头钟打惟有鸳鸯湖畔月是曽经照过倾城者波织簟船堪借
　　永遇乐【送园次归吴兴】　　　　　陈维崧古渡西风乱山落照明日将雨手内金樽桥头画艇渐到销魂处踏臂狂歌掉头长啸万事总随花絮叹英雄古今无主夜来酒边曽诉　路出横塘船经夹浦莫问师师举举且减柔情还凭老手只种金城树学士亭边醉翁亭在多少名贤来去喜到日一湖碧浪全家团聚
　　南楼令【泛月至湖心亭】　　　　　沈　进落日四无尘天青雁几羣倚轻桡客过前津未老芙蓉秋有恨对妆镜翠蛾颦　亭子隔湖心花深月转深听宵钟空外遗音丝竹不分山水兴约明日再登临
　　栁梢青【西湖后游】　　　　　　　沈　进十二重楼是谁珠箔双卷银钩桃叶春潮杨花暮雨一段闲愁　飞来沙际轻鸥芳草外春风旧游团扇歌残罗衣试罢人在兰舟
　　齐天乐【苕南道中】　　　　　　　李　符野塘水漫菰城路晓来载酒移槛栁恽汀荒邱迟宅坏急雨鸣蓑千緑芜如染映翠藻参差鹈鹕能占沽酒何邨花明独树小桥店　昔游如昨日耳记深深院宇绮罗春妆阁悬蛛舞衫化蝶满目繁华都减湿云乍敛露浮玉遥峯相看无厌渔唱沧浪荻根灯又闪
　　栁梢青【和沈山子西湖后游】　　　李　符前度芳游裙腰草外緑漾轻舟渡口飞花波心掠燕人倚红楼　重来缓控嘶骝悄不见疎上钩一镜空香双螺斜照都是春愁
　　八归【同周筼谷查声山集龚蘅圃玉玲珑阁】
　　李　符
　　门临水市楼观海日西风摇落江栁无端泛梗钱塘路不分仙郎宅里乍逢良友除却书床拈赋笔有何事可消清昼只愁对剩水残山厯厯在檐牖怪尔轻蓑短櫂行歌并发已过秋香时髙峯
　　南北横桥十二更问黄花开否把蕉筒检明日还期载尊酒谱新声须寻防妓付与檀槽听伊调素手
　　青玉案【送施韩友归南湖】　　　　沈岸登仙舟几日临淮浦打两桨平江路最忆南湖来往处渡头杨栁门前乌桕总是青青树　藤隂尽好销炎暑况有深杯斟緑醑何事留君君不住秋风准拟尊羮菰饭吾亦全家去
　　山花子【西泠游女】　　　　　　　沈岸登绣领鸳鸯刺未工好春吹到栁丝风谁唤停鍼寻鬭草断桥东　裙折映来新似月鞵帮试处小于弓最爱湖边山一对两髙峯
　　忆王孙【夜泛鉴湖】　　　　　　　朱彞尊天边新月两头纎镜里晴山万尖小櫂乌篷不用帘夜厌厌渐觉微风衣上添
　　梅花引【苏小小墓】　　　　　　　朱彞尊小溪澄小桥横小小坟前松栢声彩云停碧云停凝想往时香车油壁轻　溪流飞徧红襟鸟桥头生徧红心草雪初晴雨初晴寒食落花青骢不忍行
　　百字令【富春道中】　　　　　　　朱彞尊柁楼侵晓望樟亭木末雾收川浄谁把钱塘犀弩射冲落惊涛千顷霸业孙郎髙风严子毕竟看谁胜西台寂寞更何人扫岩磴　最爱踯躅花繁画眉啼处髙下穿红影十载重来头已白愁看清江如镜沙际鸬鷀门前乌桕引我移家兴罛师渔父结隣尽许相并
　　满江红【钱塘观潮】　　　　　　　朱彞尊罗刹江空设险有海门双阙日未午樟亭一望树多于发乍见云涛银屋涌俄惊地轴轰雷发算隂阳呼吸本天然分吴越　遗庙古余霜雪残碑在无年月讶扬波重水后先奇絶齐向属镂锋下死英魂毅魄难消歇趁髙秋白马素车来同弭节秋霁【泛舟西湖薄暮坐湖心亭待月】龚翔麟买酒西泠正萧萧雨歇白羽风浄别浦喧禽长堤无栁六桥空带烟暝采菱歌静划波又见拏鱼艇但目极南北两峯斜照乱鸿影　湖心亭子游屐都归留与吾曹夜凉饮谢多情纎阿放彩鸳鸯露宿不知冷半被朗吟惊乍醒梦粱堪忆红蕖种满芳塘月中香逺一奁秋锦
　　台城路【送桃乡农归长水】　　　　龚翔麟江城又是经年别山中疎栁多少院雨梧桐池香菡蓞嬴得凄凉懐抱乡程更杳纵有梦难寻鸳鸯湖小水驿西风这番输尔赋归早　一绳新雁横处霜林飞小骑鞭扑红枣鸦嘴锄儿鸭头艇子屏当还家诗料柴门闭好怕楚尾勾留雪中才到老屋溪南蜡梅应放了
　　吴山青【湖上遇雨】　　　　　　　龚翔麟南髙峯北髙峯好在空蒙雨色中烟鬟雾鬓重藕花红蓼花红不比当年秋兴浓采香何处逢栁梢青【西湖后游和沈山子】　　　龚翔麟十二桥边红消燕夜緑涨莺天杨尾梳风樱珠捎雨日上歌船　依然钿翠生烟认亭子湖心扣舷劝酒僧归镵诗壁壊梦忆婵娟
　　南乡子【乌石山房即目】　　　　　龚翔麟千缕袅茶烟消受松风一榻前小雨初收帘试卷山四面洗出佛头青万
　　忆秦娥【西溪小筑】　　　　　　　汪　森城隅嫩栁浮烟色溪桥一带花遮宅花遮宅峭寒风雨最难禁得　半篙新涨沙痕碧篱根细糁苍苔迹苍苔迹春泥藜杖到来吴客
　　莺啼序【西湖懐古】　　　　　　　黄媛贞【闺秀】苏堤栁下维画舸凭栏逺眺叹西陵买断繁华两峯螺黛如扫忆往日香车油壁六桥三竺青葱好更桂香荷艳玻瓈冷浸霜晓　洪谷兴酣北苑意得呌絶游仙櫂但满眼刍牧樵苏极悬崖控絶岛徧亭臯桃林歇马采莲歌换关山调抚流波荇涟漪瀫纹留照　游鱼吹浪飞燕翔空惯听笙歌閙乘好景晴和淑媚吟赏湖光灏楼开妆镜舟移芰浦南屏爽气排林表羡逋仙笑指梅花老孤山鹤梦冰雪绕渐暖日嘶风骅骝龁尽芳草　湘帘澄碧緑水揉蓝载笔墨妙约畧烟岚疎树瞻顾从容拟拾幽苹白云胶扰蝉鬓飃丝蟾辉映雪幸西家尚容衰耄趂稀龄少寄临风傲斜阳一曲瑶琴放艇湖心水香月皎







　　浙江通志卷二百七十八
<史部,地理类,都会郡县之属,浙江通志>
　　钦定四库全书
　　浙江通志卷二百七十九
　　杂记【上】
　　史采稗官书徴謡俗网罗放失自昔为然浙中掌故具载遗文其轶乃时时见于他说上下千百年间璅事竒闻芳程懿诫有足以宣理道而示来兹者何可任其没没乎诠次丛言附之末简亦拾遗补阙之一借云志杂记
　　吴越春秋禹即天子之位五年周行天下归还大越登茅山以朝四方羣臣示天下悉属禹也乃大会计治国之道内美釡山州镇之功外演圣徳以应天心
　　述异记昔禹会涂山执玉帛者万国防风氏后至禹诛之今南中有姓防风氏即其后也越俗祭防风神奏防风古乐截竹长三尺吹之如嘷三人披髪而舞
　　刀剑録夏禹以庚戌八年铸一剑长三尺九寸后藏之会稽秦望山腹上刻二十八宿文有背面面记星辰背记山水日月
　　左传定公十四年吴伐越越子句践御之陈于檇李灵姑浮以戈击阖闾阖闾伤将指取其一屦还卒于陉去檇李七里
　　防籛笔檇李汉书注又作醉李越絶作就李史记作隽李
　　芦浦笔记春秋定公五年书于越入吴注云于发声也史记又书为于越注云与于同然则于于皆越语之发声犹吴人之言句吴耳
　　吕氏春秋越王之栖于会稽也有酒投江民饮其流而战气自倍
　　吴越春秋越王句践五年五月与大夫种范蠡入臣于吴羣臣皆送至浙江之上临水祖道军阵固陵遂登船径去终不返顾
　　越语句践之地南至于句无北至于御儿东至于鄞西至于姑蔑广运百里
　　吴越春秋吴封地百里于越东至炭渎西止宗周南造于山北薄于海
　　越语越王句践灭吴返至五湖范蠡辞于王曰臣不复入于越国矣遂乘轻舟以入于五湖莫知其所终极王命工以良金写蠡之状而朝礼之浃日而令大夫朝之环会稽三百里者以为范蠡地曰后世子孙有敢侵蠡之地者使无终没于越国皇天后土四郷地主正之
　　水经注句践霸世徙都琅琊后为楚伐始还浙东吴郡图经续记御儿者地名也国语曰句践曰吾用御儿临之而俚俗之言以御为语曰范蠡献西子于吴道中生子至此而能语又从而为之说曰吴既亡西子从范蠡以行杜牧亦云西子下吴邦一舸逐防夷夫蠡之智足以显君而保躬必不蹈于汚也
　　焦氏笔乘越絶书郑夹漈以为子贡所作殊无据此书终篇业具姓名读者未审耳云以去为姓得衣乃成厥名有米覆之以庚禹来东征死葬其疆又云文属辞定自于邦贤以口为姓承之以天楚相屈原与之同名去得衣乃袁字米覆庚乃康字禹葬会稽是会稽袁康着耳文属辞定自于邦贤此书非康自作口承天是吴字与原同名是平字是邑人吴平所共定
　　耆旧续闻史记秦始皇至钱唐临浙江水波恶乃西从狭中渡所谓狭中者即今富阳县絶江而东取紫霄宫路是也江流至此极狭去岸才一二百歩水波委蛇始皇正从此渡取暨阳界至会稽山今暨阳县外有始皇祠宇乃经从之处徐广注史记直以为在余杭非江流之所经也
　　越絶书秦始皇帝以三十七年东游之会稽以正月甲戍到大越留舍都亭取钱唐浙江岑石石长丈四尺南北面广六尺东西面广尺六寸刻文于越东山上是时徙大越民置余杭乃更名大越曰山隂
