<!-- { "loadSidebar": true } -->
　　天台山　天台山志在县北三里按旧图经载陶隠居真诰云髙一万八千丈周回八百里山有八重四面如一当斗牛之分上应台宿故曰天台又十道志谓之顶对三辰登真隠诀谓大小台处五县中央【五县谓余姚句章临海天台剡县孙赋中所谓五界也】或号灵越孙兴公赋所谓防牛宿以曜峰托灵越以正基是也【或谓天台山据越地之灵以正基址尔非以灵越为天台也】今言天台者葢山之都号如桐柏赤城瀑布佛垅香炉华顶东苍皆山之别名大概以赤城为南门石城为西门防神邕所记如此而徐灵府小录又以剡县金庭观为北门葢指山之所至言抱朴子内篇云诸山不可炼金丹以其皆有水石之精惟太华少室缙云罗浮及大小台正神居之助人为福可以修炼又山防云曲豆女台可以避灾然则地为灵仙所宅尚矣明一统志山去天不远路由福溪水险而清前有石桥广不盈尺长数十丈下临絶涧惟忘其身然后能济济者梯岩壁援藤葛始得平路见天台山蔚然竒秀双列于青霄上有琼楼玉阙天堂碧林醴泉仙物毕具也【孙绰游天台山赋天台山者葢五岳之神秀也渉海则有方丈蓬莱登陆则有四明天台皆元圣之所游化灵仙之所窟宅夫其峻极之状嘉祥之美穷山海之瓌富尽神人之壮丽矣所以不列于五岳阙载于常典者岂不以所立防奥其路幽迥或倒景于重溟或匿峯于千岭始经魑魅之途卒践无人之境举世罕能登陟王者莫由禋祀故事絶于常篇名标于竒纪然图像之兴岂虚也哉非夫遗世玩道絶粒茹芝者乌能轻举而宅之非夫逺寄防捜笃信通神者何肯遥想而存之余所以驰神运思昼咏宵兴俛仰之间若已再升者也方解缨络永托兹岭不任吟想之至聊奋藻以散懐太虚辽濶而无阂运自然之妙有融而为川渎结而为山阜嗟台岳之所竒挺实神明之所扶持防牛宿以曜峯托灵越以正基结根弥于华岱直指高于九疑应配天于唐典齐峻极于周诗邈彼絶域幽窈窕近智者以守见而不之之者以路絶而莫晓哂夏虫之疑氷整轻翮而思矫理无隠而不彰启二竒以示兆赤城霞起而建标瀑布飞流以界道睹灵验而遂徂忽乎吾之将行仍羽人于丹丘寻不死之福庭茍台岭之可攀亦何羡于层城释域中之常恋畅超然之高情被毛褐之森森振金防之铃铃披荒榛之防茏陟峭崿之峥嵘济楢溪而直进落五界而迅征跨穹窿之悬磴临万丈之絶防践莓苔之滑石抟壁立之翠屏揽樛木之长萝援葛藟之飞茎虽一冐于垂堂乃永存乎长生必契诚于幽昧履重险而逾平既克隮于九折路威夷而修通恣心目之寥朗任缓歩之从容借萋萋之纎草防落落之长松觌翔鸾之裔裔听鸣鳯之嗈嗈过灵溪而一濯防烦想于心胸荡遗尘于旋流发五葢之逰防追羲农之絶轨蹑二老之踪陟降信宿迄于仙都双阙云竦以夹路琼台中天而悬居朱阙玲珑于林间玉堂防映于髙隅彤云斐亹以翼櫺皎日炯晃于绮防八桂森挺以凌霜五芝含秀而晨敷惠风伫芳于阳林醴泉涌溜于隂渠建木灭景于千寻琪树璀璨而垂珠王乔控鹤以冲天应真飞锡以蹑虚骋神变之挥霍忽出有而入无于是防览既周体静心闲害马已去世事都捐投刃皆虚目牛无全凝思幽岩朗咏长川尔乃羲和亭午游气高褰法鼓琅以振响众香馥以扬烟肆觐天宗爰集通仙挹以王之膏潄以华池之泉散以象外之説畅以无生之篇悟遣有之不尽觉涉无之有间泯色空以合迹忽即有而得释二名之同出消一无于三幡恣语乐以终日等寂黙于不言浑万象以防观兀同体于自然李白送杨山人归天台诗客有思天台东行路起忽涛落浙江秋沙明浦阳月今防方厌楚昨梦先归越且尽秉烛懽无辞凌晨发我家小阮贤剖竹赤城边诗人多见重官烛未曽然兴引登山屐情催泛海船石桥如可渡擕手弄云烟孟浩然寻天台山诗吾友太乙子餐霞卧赤城欲寻华顶去不惮恶溪名歇马凭云宿扬防截海行高高翠微里遥见石梁横李郢重游天台诗南国天台山水竒石桥危险古来知龙潭直下一百丈谁见生公独坐时贾岛送僧归天台诗辞秦经越国归寺海西峯石涧双流水山门九里松曽闻清禁漏却忆赤城钟妙字研磨讲应齐智者踪贯休春日行天台山诗重重太古色蒙蒙花雨时好峰行不尽流水语相随黒壤生红术黄猿引白儿因思石桥路曽与道人期王十朋过天台山诗目送神仙路丹城未暇跻雪深封佛陇云暗鎻桃溪流水无复有乱山髙且低欲寻刘阮洞归路恐成迷郑善夫天台杂诗一夜雨声吹不防国清寺前溪水鸣欲过天台拾瑶草秋风无限石梁情韩昌望天台诗望里天台近羣峯秀防重回看青嶂防忽有白云封絶壁垂樵径春泥防虎踪石桥今夜月应为照长松】
　　赤城山　赤城志在县北六里一名烧山又名消山石皆霞色望之如雉堞因以为名孙绰赋所谓赤城霞起以建标是也絶顶有浮屠七级梁岳阳王妃所建支遁天台山铭序云往天台山当由赤城为道而神邕山图亦以此为台山南门云天台县志山之麓有岩极深广晋义熙初僧昙猷造寺号中岩齐僧恵明复就塑一佛名卧佛又有岩二曰结习曰释籖葢灌顶湛然遗迹也西有玉京洞北有金钱池上有仙人井飞流喷沫冬夏不竭神僧传赤城山有孤岩独立秀出干云释道猷抟石作梯升岩宴坐接竹传水以供常用王羲之闻而辄往仰峰髙挹致敬而返
　　桐栢山　天台山方外志在县西北二十里七十二福地之一唐司马子微隠此旧图经云周灵王太子主金庭治桐栢山即此也太平寰宇记登真隠诀云金庭不死之乡方四十里
　　琼台双阙两山　天台山方外志自崇道观西北行二里至元应真人祠由真人祠取道仙人迹经龙潭侧凡五里至琼台转南三里至双阙皆翠壁万仞森竦相向孙绰赋所谓双阙云竦以夹道琼台中天而悬居是也【夏竦琼台双阙铭琼台嶻嶪左右如阙直上相等萝交蔓结启闭云气出入日月千流万线羣峯如屑凌霄压海吞吴跨越】
　　寒岩山　方舆胜览在县西北七十里亦名寒石其山幽防当暑有雪天台县志因寒山子得名前有磐石曰宴坐峰上有石室旧名拊石洞后米芾题曰潜真四山环峙如郛郭上矗云汉其下嵌空置佛屋不用瓦覆由宴坐西有石梁可数尺架两崖间险峻不可陟南有泉如屋霤寺僧縻竹绠引之前距山腹一里有道人洞转西二里乱石洒流岩窦间散若虬髯因号龙须洞台山絶胜处也临海记云石室前有立石参差五色逺望如绶带旧传为绶带山【寒山子山居诗登陟寒山道寒山路不穷溪长石磊磊涧涧草防防苔滑非闗雨松鸣不假风谁能超世累共坐白云中郭三益寒岩山诗道人栖碧山云居在空曲十年海潮音外物縁已熟时擕贝叶书歩入深林读宵视防禅虎昼引穿花鹿庵中三昩语药我贪嗔毒何当脱双鳬藜杖追髙躅】
　　明岩山　天台县志在县西七十里旧名暗岩岩之前峭壁屹立势摩穹苍亦号幽石其下窍穴逶防日光穿漏中有僧全宰栖真洞转北数歩怪石森然上有两峯倒侧号合掌岩西有泉蔽岩而下涣若垂箔寺僧亦用竹绠引之从髙下坠号曰水索由寺北扪萝而下至重岩磐石品列即三隠啸咏之地常有光如月号石月寺东有响岩击之声铿然寒山子诗所谓重岩我卜居鸟道絶人迹是也
　　方瀛山　赤城志在县西北二十八里唐长庆中徐灵府居此寳歴元年赐今名
　　东横山　名胜志在县东十里俗名覆船山本天台山足其山坦夷中有三溪冬温夏冽【许浑宿东横山瀬诗孤舟路渐赊时见碧桃花溪雨滩声急岩风树势斜狝猴垂弱蔓鸂睡横槎漫向山林宿无人识阮家】
　　鳯皇山　台州府志在县东十一里
　　折山　天台县志在县西十六里神邕山图云峭崿险折而中峯防立孤秀旧传王乔控鹤于此又名鹤峯
　　苍山　赤城志在县东四十里按神邕山图云其山凌映桐栢絶顶睇沧海
　　司马悔山　云笈七籖在天台山北系第十六福地李明仙人所治之处天台山方外志旧传司马承祯隠天台山被召至此而悔因以为名
　　大盆山　名胜志在县西一百八十里西接东阳南界仙居遥望如覆盆即婺江之源也
　　始丰山　台州府志在县西南十五里旧以状类盘龙名龙山唐天寳中更今名
　　灵墟山　天台山方外志在县北三十里白云先生隠处图经云七十二福地之一
　　瀑布山　天台山方外志在县西四十里嘉靖浙江通志一名紫凝山有瀑布陆羽品为天下第十七水与福圣国清二瀑为三云名胜志神异记云余姚人虞洪入山采茗遇一道士牵三青羊引至瀑布下曰吾丹丘子也闻子善具饮常思见惠山中有大茗可以相给
　　寳华山　天台山方外志在县东三十里产花蕊石八峯山　天台县志在县西北六十里中有万年寺所谓八峯明月婆罗香炉大舍铜鱼藏象烟霞应泽是也
　　覆盆山　天台山方外志在县西四十里形家以为台郡临海山川之美皆自此胚胎迤衍发秀
　　千佛山　始丰类稿在天台西五十里层峦叠嶂森鬰秀防与赤城玊霄华顶诸峯角胜
　　鹧鸪山　宋濂天台广济桥记天台县西二十里有山曰鹧鸪二水发源其间合流至长洋复折而西与大溪滙龙湫志要常有鹧鸪鸣故名
　　银山　天台山方外志在县南十里宋元祐间因矿发故名天台县志明万厯间三次开采无银遂废
　　方山　天台山方外志在县西六十里高峻千余丈周十五里自足至顶皆方故名
　　妙山　台州府志在县东二百歩延袤一里邑之镇山也
　　华顶峰　赤城志在县东北六十里葢天台第八重最髙处髙一万丈少晴多晦夏有积雪絶顶有望海尖弥漫无际下瞰众山如龙虎蟠踞旗鼓布列之状草木薰郁殆非人世僧智顗与司马子微常晏坐修真焉【李绅题华顶峯诗欲向仙峰炼九丹独瞻华顶礼真坛石标琪木凌天碧水挂银河映日寒天外鹤声随绛节洞中云气隠琅玕浮生未有从师路空诵仙经想羽翰】
　　五峰　赤城志在县北一十里国清寺侧其峰有五曰八桂曰灵禽曰祥云曰灵芝曰映霞前有双涧合流南注大溪
　　九峰　嘉靖浙江通志在县西北三十里周围九峰曰紫霄曰翠微曰玊泉曰卧龙曰莲花曰华琳曰玉女曰玊霄曰华顶矗立霄汉逺近相向王羲之与支道林常往来此山赤城志旧名九垄唐天寳六年改今名【皮日休寄题玉霄峯叶涵象尊师所居诗青防向上玉霄峯元始先生戴紫蓉晓案琼文光洞壑夜坛香气满杉松闲迎仙客来为鹤静噀灵符去是龙仔细扪心无偃骨欲随师去肯相容陆龟防和诗天台一万八千丈师在浮云端掩扉永夜只知星斗大深秋犹见海山微风前防露青旄节雪后应披白羽衣南望烟霞空再拜欲将飞魄问灵威】
　　九折峰　赤城志在县东北三十里孙绰赋所谓既克济于九折路威夷而修通是也
　　百丈岩　赤城志在县西北二十五里崇道观西北与琼台相望
　　翠屏岩　赤城志在县东二十五里孙绰赋所谓抟壁立之翠屛者是也龙湫志要山形壁立如屛故名
　　灵岩　天台县志在县西五十里岩洞虚迥有石如案与浙崷山相连中有小屿号曰文屿左右鱼石盘列映带
　　八桂岭　天台山方外志在县北五十里地理记天台山有八桂岩孙绰赋所谓八桂森挺以凌霜是也
　　杜潭岭　天台县志在县南二十五里与临海分界闗岭　天台山方外志在县西北四十里与新昌分界
