<!-- { "loadSidebar": true } -->
　　文献通考睦州唐属江南道
　　唐书地理志建徳永淳二年复置雉山文眀元年曰新安夀昌永昌元年析雉山置载初元年省分水如意元年复置更名武盛神龙元年复故名夀昌复置
　　太平寰宇记开元二十年改新安为还淳县
　　通志地理畧开元十道图睦州江南东道
　　清类天文分野之书天寳元年改新安郡乾元元年复为睦州
　　唐书地理志青溪永贞元年还淳更名
　　唐书方镇表浙江东道节度
　　【谨按开元二十一年睦州江南东道至是乃浙江东道节度又考唐书地理表贞元中浙江西道观察亦领睦州】
　　唐书地理志睦州新定郡上县六建徳青溪夀昌桐庐分水遂安
　　清类天文分野之书光化三年钱氏以桐庐属杭州十国春秋呉越睦州领县五建徳夀昌遂安分水青溪
　　宋史地理志太平兴国二年桐庐来
　　文献通考睦州为遂安军节度
　　宋史地理志宣和元年升建徳军节度
　　清类天文分野之书宣和三年改睦州曰严州青溪县曰淳化
　　宋史地理志两浙路严州
　　续文献通考绍兴中淳化县始名淳安
　　文献通考严州属浙西路
　　宋史地理志建徳军咸淳元年升府县六建徳淳安桐庐分水遂安夀昌
　　元史地理志至元十三年改建徳府安抚司十四年改建徳路
　　元史地理志江浙等处行中书省为路建徳
　　元史地理志江南浙西道肃政亷访司建徳路元史地理志建徳路上领县六建徳淳安遂安桐庐分水夀昌
　　续文献通考眀初改建安府寻改严州府
　　眀实録移置浙江行省于严州【万厯严州府志洪武八年罢中书省】眀一统志浙江等处承宣布政使司领严州府续文献通考严州府领建徳淳安桐庐遂安夀昌分水六县
　　国朝定为严州府属浙江布政使司领县六建徳淳安
　　桐庐遂安夀昌分水
　　建徳县
　　通典汉富春县地
　　太平寰宇记呉黄武四年分富春地置建徳县属呉郡
　　【谨按晋宋齐并因之】
　　清类天文分野之书梁分属东阳郡
　　【谨按通典梁陈置金华郡隋平陈置婺州大业初州省置东阳郡则建徳在梁陈时当云属金华郡】
　　隋书地理志长山废建徳入改为呉寜县
　　清类天文分野之书唐武徳四年置建徳属严州唐书地理志武徳七年省入桐庐雉山永淳二年复置
　　唐书地理志睦州新定郡建徳【上】
　　十国春秋呉越睦州领县建徳
　　宋史地理志建徳府县建徳【望】
　　元史地理志建徳路领县建徳【中倚郭】
　　旧浙江通志眀建徳县属建安府寻属严州府
　　国朝建徳县属严州府附郭编户八十六里
　　淳安县
　　旧唐书地理志汉歙县地属丹阳郡
　　【谨按建安中孙氏以叶乡为始新县立新都郡于始新】
　　清类天文分野之　书晋为新安郡
　　【谨按宋齐梁陈并因之】
　　严陵志隋开皇九年平陈废郡为新安县大业初改曰雉山
　　隋书地理志遂安郡统县雉山
　　旧唐书地理志文眀元年复为新安开元二十年改还淳永贞元年避宪宗名改为青溪
　　唐书地理志睦州新定郡青溪【上】
　　十国春秋呉越睦州领县青溪
　　宋史地理志宣和初改淳化【严陵志平方腊改曰淳化】南渡后改今名
　　宋史地理志建徳府淳安【望】
　　元史地理志建徳路领县淳安【中】
　　旧浙江通志眀淳安县属建安府寻属严州府
　　国朝淳安县属严州府编户六十一里
　　桐庐县
　　元和郡县志本汉富春县之桐溪乡
　　宋书州郡志呉分富春立桐庐【元和郡县志黄武四年分置桐庐县以居桐溪地因名桐庐】
　　晋书地理志呉郡统县桐庐
　　宋书州郡志呉郡太守领桐庐
　　【谨按齐梁陈并仍旧】
　　名胜志隋开皇中并入钱唐
　　隋书地理志桐庐仁夀中复
　　【谨按仁夀中桐庐属睦州大业初属遂安郡】
　　旧唐书地理志武徳四年于县置严州七年废州以桐庐属睦州
　　唐书地理志睦州新定郡桐庐【】
　　严陵志光化三年钱镠割县杭州
　　十国春秋呉越西府杭州领县桐庐
　　清类天文分野之书宋太平兴国中仍属睦州宋史地理志建徳府桐庐【上】
　　元史地理志建徳路领县桐庐【中】
　　旧浙江通志眀桐庐县属建安府寻属严州府
　　国朝桐庐县属严州府编户五十三里
　　遂安县
　　严陵志汉歙县南乡之地
　　元和郡县志呉大帝使贺齐平黟歙县之南乡安定里置新定县
　　【谨按呉属新都郡】
　　宋书州郡志遂安晋太康元年更名
　　【谨按晋宋齐梁陈并属新安郡】
　　隋书地理志平陈废仁夀中复
　　隋书地理志遂安郡统县遂安
　　唐书地理志睦州新定郡遂安【上】
　　十国春秋呉越睦州领县遂安
　　宋史地理志建徳府遂安【中】
　　元史地理志建徳路领县遂安【下】
　　旧浙江通志眀遂安县属建安府寻属严州府
　　国朝遂安县属严州府编户六十四里
　　夀昌县
　　元和郡县志本汉富春县地
　　宋书州郡志夀昌呉分富春立新昌县晋太康元年更名
　　【谨按县属呉郡晋宋齐并因之】
　　清类天文分野之书梁普通二年改属新安郡【谨按陈仍梁旧】
　　严陵志隋开皇九年废新安郡并夀昌入新安县旧唐书地理志夀昌永昌元年分雉山县置载初元年废神龙元年复
　　唐书地理志睦州新定郡夀昌【上】
　　十国春秋呉越睦州领县夀昌
　　宋史地理志建徳府夀昌【中】
　　元史地理志建徳路领县夀昌【中】
　　旧浙江通志眀夀昌县属建安府寻属严州府
　　国朝夀昌县属严州府编户三十六里
　　分水县
　　太平寰宇记本桐庐县之西乡
　　严陵志唐武徳四年置严州治桐庐乃析桐庐七乡别为县名分水盖取桐江水中分之义
　　清类天文分野之书武徳七年并入桐庐如意元年复置改名武盛
　　旧唐书地理志神龙元年改为分水
　　唐书地理志寳应二年析置昭徳县大歴六年省唐书地理志睦州新定郡分水【上】
　　十国春秋呉越睦州领县分水
　　宋史地理志建徳府分水【中】
　　元史地理志建徳路领县分水【中】
　　旧浙江通志眀分水县属建安府寻属严州府
　　国朝分水县属严州府编户一十八里
　　温州府
　　通典春秋战国并属越
　　【谨按楚灭越后地属于楚】
　　史记东越列传秦并天下以其地为闽中郡
　　史记东越列传汉孝恵三年举高帝时越功曰闽君摇功多立为东海王都东瓯
　　【谨按元封元年入东越诏军吏皆将其民徙处江淮间东越地遂虚】
　　汉书地理志防稽郡回浦【十道志温州永嘉郡防稽之东境】
　　舆地志后汉光武改为章安县
　　【谨按回浦乃今奉化县回浦乡即寜海县地在后汉为章安】
　　太平寰宇记永和三年置永寜县
　　【谨按宋书州郡志一作永建四年立】
　　资治通鉴呉属临海郡
　　宋书州郡志安固呉立曰罗阳改曰安阳晋太康元年更名
　　宋书州郡志横阳晋太康四年以横藇船屯为始阳仍复故名
　　晋书地理志太寜元年分临海立永嘉郡统永寜安固松阳横阳四县而扬州统永嘉郡
　　【谨按永嘉置郡四县属于永嘉与临海郡不复统摄矣又孝武帝置乐成县则晋末永嘉郡当统永寜松阳安固横阳乐成五县】
　　晋书地理志寜康二年分永嘉郡之永寜县置乐成县
　　万厯温州府志宋孝建元年置东扬州统永嘉郡永光元年以东扬州并入扬州仍统永嘉等郡
　　宋书州郡志永嘉太守领县五永寜安固松阳乐成横阳
　　【谨按宋永嘉所领五县在今之温州府者永寜安固横阳乐成四县松阳则属今之处州府又按南齐永嘉郡所领五县与宋同】
　　梁书高祖纪普通五年分扬州置东扬州【万厯温州府志置东扬州统永嘉七郡】
　　陈书文帝纪天嘉三年以永嘉八郡置东扬州【谨按永嘉郡统县梁陈二书不志地理难于详考大畧与宋齐相同】
　　万厯温州府志隋开皇九年平陈废永嘉郡置处州改永寜为永嘉省横阳入安固十三年改处州为栝州省安固乐成入永嘉统栝苍永嘉松阳临海四县
　　太平寰宇记大业复为永嘉郡
　　【谨按隋时置郡于栝苍即今处州非今之永嘉县】
　　唐书地理志永嘉武徳五年以县置东嘉州并析置永寜安固横阳乐成四县七年乐成省入永嘉贞观元年州废省横阳永寜以永嘉安固栝州
　　唐书地理志温州上元元年析栝州之永嘉安固置【图经永嘉民李行抚诣阙请置州制以永嘉安固二县置温州其地自温峤山西民多火耕虽隆冬恒燠故名谨按今之温州府地晋眀帝以前属今之台州府眀帝以后与今之处州府或合或分自唐上元置温州乃自为一郡不复相统摄矣】
　　文献通考温州唐属江南道
　　唐书地理志载初元年复置乐成县大足元年析安固复置横阳县
　　通志地理畧开元十道图温州江南东道
　　旧唐书地理志天寳元年改为永嘉郡
　　太平寰宇记乾元元年复为温州【唐书方镇表浙江东道节度】唐书地理志温州永嘉郡上县四永嘉安固横阳乐成
　　十国春秋晋天福四年勅建温州为静海军节度十国春秋呉越温州领县四永嘉瑞安平阳乐清【谨按瑞安即安固县平阳即横阳县乐清即乐成县】
　　宋史地理志太平兴国三年降为军
　　宋史地理志两浙路温州
　　宋史地理志政和七年升应道军节度建炎三年罢军额
　　文献通考温州属浙东路
　　宋史地理志瑞安府本温州咸淳元年以度宗潜邸升府【万厯温州府志时有禾异畆同颖知州王亚夫以闻故升府】
　　宋史地理志瑞安府县四永嘉平阳瑞安乐清元史地理志至元十三年瑞安府仍为温州
　　元史地理志江浙等处行中书省为路温州
　　元史地理志浙江海右道肃政亷访司温州路元史成宗纪元贞元年陞平阳瑞安县为州
　　元史地理志温州路上领县二永嘉乐清州二瑞安平阳
　　续文献通考眀改为温州府洪武二年瑞安平阳复改为县
　　眀一统志浙江等处承宣布政使司领温州府眀从信録景泰三年立泰顺县
　　续文献通考眀温州府领县五永嘉乐清瑞安平阳泰顺
　　国朝定为温州府属浙江布政使司领县五永嘉乐清
　　平阳瑞安泰顺
　　永嘉县
　　清类天文分野之书汉东瓯地东海王都
　　后汉书郡国志永寜永和三年以章安县东瓯乡为县【资治通鉴注防稽东部都尉治】
　　万厯温州府志呉太平三年以东部都尉为临海郡永寜属之
　　清类天文分野之书晋为永嘉郡治
　　宋书州郡志永嘉太守领永寜
　　【谨按齐梁陈并仍旧】
　　隋书地理志永嘉旧曰永寜置永嘉郡平陈郡废县改名焉
　　唐书地理志武徳五年以县置东嘉州并析置永寜县
　　唐书地理志贞观元年州废省永寜以永嘉栝州旧唐书地理志上元二年置温州治于此县
　　唐书地理志温州永嘉郡永嘉【上】
　　十国春秋呉越温州领县永嘉
　　宋史地理志瑞安府永嘉【】
