<!-- { "loadSidebar": true } -->
　　唐书地理志台州临海郡黄岩【上】
　　十国春秋吴越台州领县黄岩
　　宋史地理志台州临海郡军事县黄岩【望】
　　元史地理志黄岩州元贞元年升【下】
　　元史地理志台州路领黄岩州
　　台州府志明复为县属台州府
　　旧浙江通志明黄岩县属台州府
　　国朝黄岩县属台州府编户一百五十六里
　　天台县
　　赤城新志汉章安县地
　　元和郡县志吴分章安置南始平县
　　太平寰宇记晋太康元年更名始丰
　　【谨按元和郡县志武帝以雍州有始平改为始丰通典晋永康元年更名始丰永康系惠帝年号与此异】
　　晋书地理志临海郡统县始丰
　　宋书州郡志临海太守领始丰
　　【谨按齐志亦仍旧】
　　旧唐书地理志隋末废武徳四年复置八年又废贞观八年复为临海县上元二年改为唐兴
　　唐书地理志台州临海郡唐兴【上】
　　吴越备史梁勅改唐兴县为天台县
　　册府元晋天福七年改唐兴为台兴县【十国春秋注按欧阳忞云唐兴朱梁改为天台后复故石晋改为台兴邑名屡改故前后易溷又顺存录载开平三年改唐兴为新兴未详是非】
　　十国春秋吴越台州领县台兴
　　赤城志宋建隆初改今名
　　宋史地理志台州临海郡军事县天台【上】
　　元史地理志台州路领县天台【中】
　　旧浙江通志明天台县属台州府
　　国朝天台县属台州府编户四十二里
　　仙居县
　　舆地志晋永和三年分始丰南乡置乐安县属临海郡宋书州郡志临海太守领乐安
　　南齐书州郡志临海郡乐安
　　清类天文分野之书隋开皇九年省
　　唐书地理志武德四年析临海置乐安八年省上元二年复置
　　唐书地理志台州临海郡乐安【上】
　　续文献通考五代时钱氏奏改永安
　　十国春秋吴越台州领县永安
　　赤城志宋景徳更今名【万歴仙居县志王温防宅上升郡以上闻遂更邑名曰仙居】宋史地理志台州临海郡军事县仙居【上】
　　元史地理志台州路领县仙居
　　旧浙江通志明仙居县属台州府
　　国朝仙居县属台州府编户九十五里
　　宁海县
　　清类天文分野之书汉鄞县地
　　舆地广记晋析回浦鄞二县地置宁海县【太平寰宇记永和三年置】晋书地理志临海郡统县宁海
　　宋书州郡志临海太守领宁海
　　【谨按齐梁陈并因之】
　　元和郡县志隋开皇九年废郡并入章安县
　　【谨按隋书有临海县无章安县当是废临海郡而并入临海县也】
　　唐书地理志宁海武徳四年析临海置七年省入章安永昌元年复置
　　唐书地理志台州临海郡宁海【上】
　　十国春秋吴越台州领县宁海
　　宋史地理志台州临海郡军事县宁海【望】
　　元史地理志台州路领县宁海【上】
　　旧浙江通志明宁海县属台州府
　　国朝宁海县属台州府编户一百十三里
　　太平县
　　太平县志县故黄岩南壤
　　赤城新志明成化六年析黄岩南乡置太平县【章纶建县记台之属邑曰黄岩东南距邑八九十里连乐清界征徭赋役往往后时知府阮勤具奏且谓泉溪太平乡土地肥美居民繁庶无异县治于是经野画界起黄岩三十都至五十都为县名曰太平台州府志成化十二年又析乐清之山门玉环二乡以附益之】
　　旧浙江通志明太平县属台州府
　　国朝太平县属台州府编户五十里
　　金华府
　　太平寰宇记春秋战国时为越之西界
　　通典秦属防稽郡
　　太平寰宇记汉初属荆吴二国
　　汉书地理志防稽郡县乌伤太末【文献通考二汉置防稽西部都尉】后汉书郡国志注乌伤初平三年分为长山县太末分立新安县
　　后汉书郡国志注诸暨兴平二年分立吴宁县宋书州郡志丰安兴平二年孙氏分诸暨立
　　【谨按丰安废县在浦江县西南宋书所载是也后汉郡国志注建安四年孙氏分太未立丰安县似有误】
　　宋书州郡志吴赤乌二年分太末立平昌八年分乌伤上浦立永康
　　三国吴志寳鼎元年分防稽为东阳郡【名胜志以其地在金华山之南縠水之东因以为名】
　　晋书地理志吴扬州统东阳郡
　　晋书地理志东阳郡统县九长山永康乌伤吴宁太末信安丰安定阳遂昌
　　【谨按晋东阳郡统县九内惟长山永康乌伤后属金华府吴宁并入金华县丰安废于隋其定阳太末信安后属衢州府遂昌后入处州府】
　　万歴金华府志宋孝建元年分扬州之五郡为东扬州东阳与其一
　　【谨按永光元年省东扬州并扬州则东阳郡仍属扬州矣又按南宋南齐东阳郡领县九皆与晋同而万歴金华府志云齐肖吴宁丰安考呉宁丰安后并废省于隋正史具在特附正之】
　　文献通考梁置金华郡
　　【谨按金华置郡梁书帝纪不载考资治通鉴注元帝时于东阳郡置婺州梁末又置缙州寻复为东阳郡通考未知何据存以俟考】
　　陈书文帝纪天嘉三年东阳郡平
　　【谨按东阳郡平谓司空侯安都破留异也而通典云陈置金华郡意是年即省缙州改名金华郡矣】
　　隋书地理志平陈置婺州废建徳太末丰安三县入长山改为吴宁县【太平寰宇记开皇九年平陈省郡分长山等九县为呉州十三年又于此郡旧处复置婺州盖取其地于天文婺女之分以为州名焉】
　　隋书地理志大业初置东阳郡
　　隋书地理志东阳郡统县四金华永康乌伤信安【谨按金华县即长山也隋改名吴宁后改金华废太末丰安入金华其定阳置而复废遂昌废入处州故曰领县四也】
　　旧唐书地理志武徳四年以乌伤置绸州并析置华川县置婺州领华川长山二县永康置丽州七年废绸州及华川县改乌伤为义乌县以县属婺州八年废丽州以永康来属废长山入金华县
　　文献通考婺州唐属江南道
　　唐书地理志兰溪咸亨五年析金华置东阳垂拱二年析义乌置
　　旧唐书地理志天授二年分永康置武义县【寻改武成】通志地理畧开元十道图婺州江南东道
　　旧唐书地理志天寳元年改婺州为东阳郡
　　唐书地理志浦阳天寳十三年析置
　　旧唐书地理志乾元元年复为婺州【唐书方镇表隶浙江东道节度】唐书地理志婺州东阳郡上县七金华义乌永康东阳兰溪武成浦阳
　　十国春秋吴越武肃王改浦阳为浦江武成复名武义
　　十国春秋晋天福四年勅升婺州为武胜军
　　【谨按十国春秋藩镇表载天福五年升武胜军九域志作武阳通志又云升为武胜府与此互异】
　　十国春秋吴越婺州领县七金华东阳义乌兰溪永康武义浦江
　　宋史地理志淳化元年改保宁军节度
　　宋史地理志两浙路婺州
　　文献通考婺州属浙东路
　　宋史地理志婺州上东阳郡县七金华义乌永康武义浦江兰溪东阳
　　元史地理志至元十三年改婺州路
　　元史地理志江浙等处行中书省为路婺州
　　续文献通考元贞元年升兰溪县为州
　　续文献通考浙东道宣慰司都元帅府元治婺州大徳六年移治庆元置浙东海右道肃政廉访司
　　元史地理志婺州路上领县六金华东阳义乌永康武义浦江州一兰溪
　　名山藏至正十八年明置中书分省于婺州改曰宁越府洪武二年复以兰溪为县二十年复名宁越府曰金华
　　明一统志浙江等处承宣布政使司领金华府续文献通考成化七年析龙防金华兰谿遂昌置汤溪县
　　续文献通考金华府领金华兰谿东阳义乌永康武义浦江汤溪八县
　　国朝定为金华府属浙江布政使司领县八金华兰谿
　　东阳义乌永康武义浦江汤溪
　　金华县
　　太平寰宇记本汉乌伤县地
　　后汉书郡国志注后汉初平三年分县南乡为长山县【舆地广记本曰长仙赤松子采药此山因以为名名山纪畧有长山在东北因之为名隋改为金华即长山别名也】
　　舆地广记三国吴为东阳郡治【清类天文分野之书晋宋齐梁陈并因之】隋书地理志平陈改为吴宁县十二年改曰东阳十八年改名金华
　　隋书地理志东阳郡统县金华
　　【谨按武徳四年复析金华县置长山县同华川领于婺州】
　　唐书地理志武德八年省长山入金华垂拱四年曰金山神龙元年复名金华
　　唐书地理志婺州东阳郡金华【望】
　　十国春秋吴越婺州领县金华
　　宋史地理志婺州东阳郡金华【望】
　　元史地理志婺州路领县金华【上倚郭】
　　金华县志明洪武初仍为吴宁县寻复为金华旧浙江通志明金华县属宁越府寻属金华府
　　国朝金华县属金华府附郭编户二百五里
　　兰谿县
　　舆地广记本金华县地
　　清类天文分野之书唐咸亨五年分金华之西部三河戍置兰溪县【名胜志东阳记云兰溪县治西南六里有兰隂山故名以其横截大溪名兰溪】
　　唐书地理志婺州东阳郡兰溪【】
　　十国春秋吴越婺州领县兰溪
　　宋史地理志婺州东阳郡兰溪【望】
　　元史地理志婺州路领兰溪州元贞元年升【下】旧浙江通志明洪武二年复为兰谿县属宁越府寻属金华府
　　国朝兰谿县属金华府编户二百六十九里
　　东阳县
　　清类天文分野之书汉兴平二年分诸暨置吴宁县【谨按三国吴隶东阳郡晋宋齐梁陈俱因之】
　　清类天文分野之书隋开皇中县罢分五乡入乌伤名胜志唐垂拱二年分乌伤及废吴宁县治置县【谨按县名因东阳旧郡而立】
　　唐书地理志婺州东阳郡东阳【望】
　　名胜志梁开平四年钱镠奏改东塲
　　十国春秋吴越婺州领县东塲
　　清类天文分野之书宋咸平中复曰东阳
　　宋史地理志婺州东阳郡东阳【上】
　　元史地理志婺州路领县东阳【上】
　　旧浙江通志明东阳县属宁越府寻属金华府
　　国朝东阳县属金华府编户二百二里
　　义乌县
　　汉书地理志汉防稽郡乌伤【异苑东阳顔乌以淳孝着闻后有羣乌衔鼓集顔乌所居之村乌口皆伤一境以为至孝故致慈乌欲令孝声逺闻又名其县曰乌伤谨按乌伤本秦县也汉因之平帝时莽改乌孝建武初复旧】
　　清类天文分野之书三国吴属东阳郡
　　【谨按晋宋齐梁陈皆因之】
　　隋书地理志平陈置婺州统乌伤
　　太平寰宇记唐武徳四年于此置绸州分乌伤立华川县七年州县并废改乌伤为义乌县【金华府志唐武徳中割乌伤一县立绸州分置乌孝华川二县七年州废复合华川乌孝为一县易名义乌】
　　唐书地理志婺州东阳郡义乌【】
　　十国春秋吴越婺州领县义乌
　　宋史地理志婺州东阳郡义乌【望】
　　元史地理志婺州路领县义乌【上】
　　旧浙江通志明义乌县属宁越府寻属金华府
　　国朝义乌县属金华府编户一百四十五里
　　永康县
　　清类天文分野之书汉乌伤县地
　　资治通鉴注吴大帝赤乌八年分上虞乌伤立永康县属东阳郡
　　晋书地理志东阳郡统县永康
　　宋书州郡志东阳太守领永康
　　【谨按齐梁并仍旧】
　　隋书地理志隋东阳郡统县永康
　　【谨按隋开皇九年永康革入吴宁县隋末复之】
