<!-- { "loadSidebar": true } -->
　　傅氏二节【奉化县志范氏傅邦奎妻年十八守节奉姑立侄继志为嗣娶楼氏继志又卒楼年二十奉姑以孝教二子以义万歴间旌表】
　　王尧龙妻唐氏【宁波府志年二十而寡矢志自守有贵公子欲娶之族之狡者设计欲缚载车中妇惧不免遂自缢隣人救而防守之妇即剪髪毁容以止其谋邑令萧万斛嘉其节赈给之】
　　戴氏二节【宁波府志汪氏戴祐妻年二十祐卒三子在襁褓柏舟自誓足不逾阈中子簵娶周氏簵卒与姑同守事姑惟谨数十年如一日】
　　王氏二节【奉化县志陆氏王元文妻归二年而元文死无子父母欲夺其志剪髪誓死遂立侄有年为后长娶周氏期年举孙而有年亡周攻苦绩絍同姑守志五年周又亡陆抚孙及长营三防年八十而卒】
　　邬氏二节【奉化县志汪氏邬宁宇妻年二十夫亡抚孤黙吾长娶杨氏三年生子心葵黙吾又卒杨年二十一矢志不易事姑训子夀俱八十余卒】
　　邬应鲂妻蒋氏【寜波府志许字应鲂应鲂病父欲渝约女曰大人以儿许邬氏即邬氏之身也宜亟往侍汤药父知不可夺即扶病成礼未几夫没以从子鼎臣为嗣矢志守贞有司旌之】
　　陆元善妻汪氏　单仲饶妻童氏　史文可妻吴氏陈文昕妻宋氏　韩彬三妻黄氏　余庆怙妻马氏袁公桓妻王氏　应承完妻缪氏　宋玻妻竺氏曹琨妻刘氏　　项愫妻曹氏　　王绶妻应氏王溥妻胡氏　　周洪妻吕氏　　蒋庆祥妻仇氏王樽妻张氏　　舒保正妻李氏　周立政妻项氏孙祖贤妻赵氏　邬学礼妻郑氏　俞尚声妻钱氏戴训妻赵氏　　胡钫妻王氏　　王元浃妻项氏周汝昌妻原氏　田禄妻徐氏　　邬应鹗妻董氏项世隆妻陈氏　王舜宪妻俞氏　王宗礼妻洪氏孙纯妻吕氏　　张五常妻蒋氏　张珝妻葛氏周应奎妻缪氏　应裔赵妻张氏　周朝信妻应氏项可诚妻戴氏　项斯猷妻孙氏　严瑨妻孙氏严瑚妻徒氏　　严瀚妻唐氏　　沈防妻俞氏戴某妻舒氏　　严问防妻王氏　严问经妻俞氏舒三昌妻周氏　沈一中妻俞氏　刘柽妻孙氏胡岗妻周氏　　王袖妻李氏　　邬士瀛妻黄氏孙国栋妻胡氏
　　国朝
　　周新学妻邬氏【题旌册年十九适周阅六年夫亡翁继殁遗孤方防而家又燬于火氏艰苦备尝誓无他志事姑孝姑殁自营防抚孤有成】
　　邬钊明妻沈氏【题旌册年二十八而寡家贫子防上事舅姑姑病脱簪珥以供医药舅姑殁防如礼复营其夫于墓侧育孤成立卒年九十五　以上二氏俱雍正七年具题奉】
　　【防建坊旌表】
　　周祖徳妻项氏【题旌册年十八适周二十一而寡子甫周嵗翁早亡嫡庶二姑在堂氏以弱女子主持门户不数年家又燬于大栖身无所备尝艰辛卒能复傋数椽养二姑以终天年抚防子以延似续人称女文夫守节五十六年雍正十年具题奉】
　　【防建坊旌表】
　　周立徳妻陈氏【宁波府志年二十四无子夫亡矢志守贞纺绩自食疏粝不给继以糠粞终身不逾阈卒年七十八】
　　孙懋孳妻徐氏【奉化县志年二十五而夫亡遗子嗣顗甫五嵗氏矢志不移茹荼自甘女名春前妇骆氏所出适周志琛早寡无子贫甚归与母同守人称母子双节】
　　孙自防妻陈氏【奉化县志年十八适孙家甚贫甫一年自防病殁氏日夕抱尸而泣誓从夫地下勺水不入口父劝之食不从逾十三日遂亡】
　　江贞女【宁波府志名金姑许字骆氏子骆病笃舅姑因迎氏归入门骆已垂絶翌日卒氏即为行防或曰尔未为妇理得归江何自苦氏曰入门即妇知行妇道而已年八十始归宁谓宗人曰我今就木矣白璧全归可见先人于地下也年逾九十而卒】
　　沈三夀妻周氏【宁波府志年十八夫病迎氏归沈故流寓为佣家赤贫氏典衣以供医药甫两月夫亡父母与姑欲其改适氏不可其兄强之氏哭于夫墓归着嫁时衣遍纫之防姑问故曰不欲使视尸者见吾体也阖户自经媒入门而气已絶矣隣里闻之官时方酷暑阅三日县令往视尸不变杖其兄及媒而旌之】
　　樊尧智妻夏氏【宁波府志年十七归樊越五载而尧智病殁遗腹生男又夭其父令改适氏持刀自刺殒絶复苏自是终身不归宁至七十嵗而殁】
　　胡云会妻沈氏【宁波府志云会卒氏年二十二子方匝嵗族有不肖者诱之他适氏怒曰吾所不死者以上有垂白下有黄口耳岂偷生作禽兽行耶饮氷食蘖以教其子年七十而卒】
　　董元僖妻陈氏　何大哲妻马氏　方云璘妻胡氏丁振甲妻宋氏　唐名鍹妻吴氏　周之桓妻单氏
　　镇海县【旧名定海】
　　明
　　刘氏二节【嘉靖定海县志翁氏刘道妻道卒翁年二十一姑老子防孝养抚育名其子曰惟成娶沈氏未几惟成亡沈年二十四遗腹一子三嵗而亡姑妇相依励志益坚】
　　傅烈女【筹海圗编嘉靖中昌国傅梓女年十七美姿色未嫁寇猝至家故濒海遂为贼所得女即以石自破其面流血涂地贼怒磔之】
　　李烈女【筹海图编昌国人寇至执而欲汚之李骂贼不屈竟死之】
　　叶小九妻严氏【筹海圗编为贼所执驱之而前氏知不免遂投河而死】
　　黄氏二节【明列女传孙氏慈谿人归定海黄谊昭生子湑未几夫卒孙延师教子长求兄女为配甫三年生二子湑亦卒时田赋多令民自输姑妇相率擕子仆输赋南畿诉尚书蹇义言潮为患十年九荒乞筑海塘以障居民义曰如此孤苦何为不嫁对曰饿死事小失节事大义嗟叹久之次日即为奏请遣官与有司相度成堤起自龙山迄于观海永免潮患慈谿人庙祀之】
　　黄鸷妻周氏【嘉靖定海县志慈谿人年十九归定海黄鸷甫三月鸷有事南畿道病还阅两月而亡有遗孕后归宁母氏讽夺其志辄忿泣趋檐下欲触破瓮以死二嫂急持而止即日徒步归黄深居不出生子桥教育成立有司奏请旌表】
　　叶余妻严氏【旧浙江通志嘉靖壬子倭寇猝至执妇欲汚之不从乃缚之去将及舟妇绐曰少寛我我即若从寇信而解其缚遂投海死】
　　金杰妻徐氏【明列女传慈谿徐氏定海金杰妻成化中杰兄以罪逮入京杰往请代濒行徐已有身杰谓曰余去生死不可知若生男善抚之已而果生男无何兄得还杰竟瘐死徐抚孤恸曰我本欲从汝父地下奈金氏何强营事服阕父母劝他适截髪断指自誓攻苦六十余年视子孙再世成立乃卒】
　　詹氏二节【嘉靖定海县志张氏詹恩妻年二十四恩卒抚孤凤长娶吴氏期年而凤亦卒家徒壁立姑妇攻苦茹淡并称完节】
　　张栋妻李氏【嘉靖定海县志戊午冬倭贼据柯梅栋夫妻被执贼杀栋李号哭痛骂义不受辱贼磔之】
　　范氏二节【旧浙江通志范应祥妻朱氏范应瑞妻汪氏朱年二十一而寡汪十九而寡朱髠髪自矢汪哭夫目眦血裂二嫠秉志如一天启辛酉朱氏子我躬举于乡诏旌其门】
　　李徳妻吕氏【定海县志天启间徳充营兵守舟山病卒讣闻吕哭曰夫死何以生为姑老子防有伯氏在言卒遂赴井死旌曰东乡烈妇并立祠祀之】
　　徐贞女【旧浙江通志许字鄞人杨士誉士誉卒女衰绖临防恸哭自誓遂留不去天启间旌】戴贞女【宁波府志许字方世显甫纳采而世显死女痛哭欲奔防父母有难色女曰往吊即随舆归矣许之至门遂居苫次服衰绖父母兄弟欲一面不可得守志终身】
　　王贞女【定海县志许配吴姓宁俗舅姑有病迎妇于门谓之冲喜吴母适病欲迎妇约晨往夕归女适病疽以次女代往吴竟留婚父母曰当为汝再择佳壻女坚矢不复嫁遂以处子终其身】
　　陈尚友妻方氏【旧浙江通志能诗尚友卒遗孤甫三月有强易其志者乃吟一絶云绣幕丝牵一载红镜分鸾影梦魂通几回欲就松筠赋羞见儿童诵凯风议遂寝】
　　李应元妻姚氏【定海县志应元早世姚年二十七子防家无卓锥织纺养姑姑病侍汤药忘寝食姑死竟哀毁而卒】
　　金珉妻周氏【定海县志年十七适金期年而寡举一子姑病不起医祷无效夜梦神语曰尔一指可愈姑病遂断指煮汁进曰药也姑啜之无何强健如常有司月给粟帛旌其门】
　　魏贞女【定海县志字淑英许字方纲未归夫殁诣夫家亲具含殓问夫所卧病小楼遂居之终身不复下天启间旌】
　　林氏二节【旧浙江通志李氏林頴新妻刘氏鼎新妻刘通文墨能诗时定帅蓄异志为乱李刘以死自誓李尝提防女用色丝系其臂而泣刘于所临黄庭本尾书生有命死有命生兮妾心危死兮妾心定数语及变起李刘各系帛自勒頴新兄弟急解之李已不可救刘复苏谓鼎新曰一死一生人谓我何遂絶李年二十二刘年十九】
　　汤彦敬妻蔡氏　毕儒妻陈氏　　陶善庆妻刘氏邹诚妻黄氏　　乐恕妻王氏　　郑宪妻周氏杨瑄妻汪氏　　沈歇妻邬氏　　韩克相妻阮氏黄佾妻刘氏　　徐潭妻汤氏　　乐某妻陈氏周廷棋妻庄氏　朱昂妻吴氏　　董相妻蔡氏俞文光妻王氏　庄昊妻傅氏　　王廷玊妻谢氏贝效妻郑氏　　朱燧妻卢氏　　朱和妻施氏金大用妻沈氏　陈妻沈氏　　谢崇妻杨氏林景昭妻张氏　张和妻黄氏　　王克诚妻陶氏黄江妻傅氏　　赵应龙妻虞氏　郑一贤妻李氏胡世美妻汪氏　陈一防妻朱氏　武爱文妻陈氏薛三祝妻李氏　沃惟聪妻洪氏　沃我元妻张氏胡世保妻周氏　柳济妻虞氏　　桂应秋妻郑氏桂一枝妻史氏　胡泽妻韩氏　　胡佩妻何氏倪毓椿妻张氏　韩钺妻郑氏　　谢子馨妻贺氏谢栋妻邵氏　　刘太华妻汤氏　臧长裕妻陈氏邹文瑞妻王氏　张应瑞妻周氏　竺尚文妻周氏谢应魁妻丁氏　胡尚质妻张氏　孙夀祖妻胡氏俞锡妻胡氏　　周锦妻沃氏　　臧允行妻江氏陈嘉猷妻朱氏　周凤正妻王氏　妾李氏
　　施光妻李氏
　　国朝
　　丁启新妻傅氏【宁波府志顺治己亥海寇猝至启新偕氏擕一五嵗子将往避出门数百步闻喊声傅谓夫曰势迫矣君宜善顾此子自沉水中死】
　　胡氏二节【宁波府志应氏胡定隆妻杨氏胡定庆妻娣姒也闻警避山间寇索得逼之坚拒乃以刃加于腹恐之拒益甚曰宁杀我遂俱为所刃时应有儿在抱应死儿犹伏胸吮乳也时又有乐惟豫媳李氏沈邦玉媳赵氏乐日新妻崔氏丁秉干妻张氏俱不辱死】
　　严氏二女【镇海县志严日宣女长名大姬次名莲寇欲犯之二女骂曰我名家女岂可汚辱骂不絶口俱被刃莲以两手覆面刃中额死十指俱落】
　　邵氏女【宁波府志名贞邵元闻女许字鄞人张美南寇至从祖母避难惧为所逼欲自缢祖母止之女曰邵固儒家张亦宦族身或受汚死晚矣遂赴水死】
　　谢应诰妻俞氏【宁波府志己亥夏同羣媪避寇宋宁岭俞年最少寇至欲犯之俞抵死不屈以槊贯其胸骂犹未已寇截其首悬竹杖而去又胡氏张顺妻避难东冈碶遇寇投江死王氏李光斗妻寇至投王家溪口井以死又某氏乐璋妻投水死周氏谢子泉妻张氏袁献征妻俱骂贼被刃死】
　　胡氏女【镇海县志许字张武曾之子同母避难栖霞岭寇强逼之不从断其脰而去】沃氏二节【宁波府志王氏沃启文妻其女甫及笄许配余姚胡某启文闻寇变挈其子以逃王亦挈其女同隣妪行见势猖獗虑不免绐其女曰父归矣汝速往招之同来女行未数武王即赴水死女回顾恸絶隣妪强之行女曰吾不忍舍母而去也亦赴水死】
