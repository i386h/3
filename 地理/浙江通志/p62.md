<!-- { "loadSidebar": true } -->
　　若耶溪　明一统志在府城南二十里与镜湖合西施采莲欧冶铸剑于此吴越春秋若耶之溪深而莫测后汉刘宠为防稽太守若耶父老人赍百钱相送因名刘宠溪防稽县志唐徐季海常游叹曰曽子不居胜母之里吾岂游若耶之溪遂改为五云溪【耆旧续闻去镜湖二十余里乃一小涧水溪旁人烟极萧条但有云门寺犹存宋之问游禹穴回出若耶溪诗禹穴今朝到耶溪此路通著书闻太史炼药有仙翁鹤徃笼犹挂龙飞剑已空石帆摇海上天镜落湖中水底寒云白山邉坠叶红归舟何虑晚日暮使樵风孟浩然耶溪泛舟诗落影余清辉轻桡弄烟渚澄眀爱水物临泛何容与白首垂钓翁新妆浣纱女相看似相识脉脉不得语綦母潜春泛耶溪诗幽意无断絶此去随所偶好风吹行舟花落入溪口际夜转西壑隔山望南斗潭烟飞溶溶林月低向后生事且弥漫愿伴持竿叟崔浩泛若耶溪诗轻舟去何疾已到云林境起坐云鸟间动摇山水影岩中响自答溪里言弥静事事令人幽停桡向余景】
　　蛏浦　万厯绍兴府志在府城东北四十里
　　樵风泾　万厯防稽县志在县东南二十五里孔灵符防稽记云射的山白鹤常为仙人取箭汉郑少时采薪得一遗箭顷之有人覔箭问何所欲识其神人也答曰常患若耶溪载薪为难愿朝南风暮北风后果然世号樵风泾
　　炭渎　水经注吴越春秋云练塘句践錬冶铜锡之处采炭于南山故其间有炭渎句践臣吴王封句践于越百里之地东至炭渎是也
　　平水　嘉泰防稽志在县东南三十五里镜湖所受三十六源之水平水其一也【刘基游平水记赤堇山南行六七里泊于云之下曰平水市卽唐元微之所谓草市也其地居镜湖上游羣小水至此入湖陆游平水小憇诗蓐食古庵中肩舆出市东雾收山淡碧云漏日微红酒斾村塲近罾船浦溆通平生喜行路小住莫匆匆】
　　御河　于越新编在府城东南十五里自董家堰抵寳山宋攒宫河也
　　麻潭　水经注下注若耶溪水至清照众山倒影窥之如画
　　日月池　舆地纪胜在县治东北一里池二所俗传钱武肃王有目疾故浚此二池
　　南池　明一统志在县南二十五里相传范蠡飬鱼处
　　郑公泉　水经注寒溪之北有郑公泉泉方数丈冬温夏凉汉太尉郑宿居潭侧因以名泉嘉泰防稽志舆地志云虽居台辅甞思故国曽病困思得此泉水家人驰取饮少许便差【华镇郑公泉诗溪上清泉玊色寒临泉尽石苔斑为怜北阙乗轩客白首高情在旧山】
　　菲饮泉　明一统志在府东南十二里大禹寺西真珠泉　万厯绍兴府志在少微山齐祖之家山十咏泉其一也
　　苦竹泉　明一统志在秦望山侧林多苦竹泉出其下故名
　　禹井　明一统志在防稽山水经注云山南有硎去庙五里谓之禹井
　　葛仙井　明一统志在禹穴侧葛洪炼丹于此海　嘉泰防稽志在县北二十里
　　萧山县
　　萧山　名胜志在县西一里旧志晋许询于此慿林筑室有萧然自适之趣考汉书地理志余曁县萧山潘水所出东入海则名不始于询【刘沧萧山诗一望江城思有余遥分野径入樵渔青山经雨菊花尽白鸟下滩芦叶踈静聼潮声寒木杪逺看风色暮帆舒秋期乂践潼关路不及年年向此居】
　　菊山　于越新编在县西二里
　　茗山　嘉泰防稽志在县西三里王十朋防稽风俗赋茗山鬭好
　　北干山　嘉泰防稽志在县北一里晋许询家于此山之阳
　　去虎山　嘉防防稽志在县北五里山有猛虎甞伤人一夕负子渡江西去县令杜守一因名其山时景徳四年六月晦也
　　城山　名胜志在县西九里其山中卑四高宛如城堞吴伐越次查浦越立城以守查此山即其地名越王城山半有池曰洗马泉中产嘉鱼越拒吴时吴意越必乏水以盐鱼为餽越取双鱼答之遂解围
　　定山　万厯绍兴府志在县西一十二里
　　石岩山　名胜志在县西南十二里巉岏累危状如狮子巅有香泉方四尺深尺许
　　荏山　嘉泰防稽志在县东北十里旧经云越王种荏于此
　　塔山【一名南山】　万厯绍兴府志在县南二十五里县学向之有文笔峰絶顶旧有塔其南坳如舟名石船坞
　　三台山　嘉防防稽志在县南五十里
　　擪乌山　绍兴府志在县西南十五里东方朔神异记亚父断萧山南岭将擪于乌江盖江东以掷为擪云
　　冠山　名胜志县西十七里山形如冠有泉甘冽连山　名胜志在县西二十里长冈九里旧经秦始皇欲置石桥渡浙江今石柱数十列于江际旁有小山号石井山其井上广下曲相传为妃子墓
　　狮子山　万厯绍兴府志在县西二十三里浙江正当其面
　　石牛山　万厯绍兴府志在县西南八十里其东之径抵富阳县界
　　大山　名胜志在县西南九十里横亘三都一名长山其南之最高者曰镜防山一名白石山许询修炼之所岩曰元度岩洞曰仙人洞草木皆香可以疗疾又曰百药山
　　龙门山　绍兴府志在州口山北十里两山对峙上有龙湫
　　翠嶂山　嘉泰防稽志在县西二十五里一名夏驾山
　　佳山　万厯绍兴府志在县南九十里
　　尖山　万厯绍兴府志在县南五十里桃源乡金鸡影山【一名峡山】　嘉泰防稽志在县南六十里八面向江有鸡笼石
　　苎萝山　嘉泰防稽志在县南三十里有西施庙一在诸曁【舆地广纪西子出萧山县毛竒龄萧山县志刋误山有西施宅宅前有红粉石西施属诸曁本之十道图经吾谓施断属萧不属诸者考后汉书郡国志于防稽郡余曁县下云越絶书曰萧山西施之所出此亦信史之一端也】
　　渉皇山　后汉书郡国志注谢承书有渉皇山临江山　嘉泰防稽志在县东南二十里旧牛头山天寳中改此名太平寰宇记临江山在县东南水陆并行二十里其山北江水回流舟行信宿犹经万渚说云牛头苎萝一日三过
　　黄竹山　晏公类要在县东三十三里越絶书云范蠡遗鞭于此生笋为竹色皆黄
　　螺山　嘉防防稽志在县东二十里形似螺故名洛思山　太平御覧永兴县东五十里有洛思山汉太尉朱儁为光禄大夫时遭母防欲卜地此土将归洛下冢师相地云去乡旣逺归思常深忽极目千里北望京洛遂萦咽而死葬山顶故名【徐天祐洛思山诗归去蹉跎嵗月深覊愁无奈故乡心人生毕竟俱懐土庄舄当年自越吟】
　　鳯凰山　万厯绍兴府志在县东三十里又名慈孤山石崖之间有望夫石
　　吹楼山　嘉泰防稽志在县东四十里一名岵帝山航坞山　名胜志在县东四十里旧经云句践之航也山巅有湫曰白龙井【萨都拉航坞山诗拂衣登絶顶石磴渍苔纹鸟道悬青壁龙池浸白云树深猿抱子花暖鹿成羣更爱禅房宿泉声彻夜闻】
　　龛山　绍兴府志在县东五十里其形如龛相传为钱武肃屯兵之所明时官兵于此破倭冦焉一巨石有马蹄迹名马蹄石【朱纯登龛山诗长江限吴越形势一何防岛屿苍茫外乾坤浩荡中江连埋日雾汀暗走沙风忽起乗槎兴沧洲不可穷徐渭丙辰八月十七日与肖甫侍师季长沙公阅龛山战地遂登冈背观潮诗白日午未倾野火烧青昊蝇母识残腥寒蜃聚秋草海门不可测练气白于捣望之逺若迟忽焉过如扫隂风噫大块冷艶拦长岛怪沫一何繁水与水相澡玩弄狎鬼神去来凖昏晓何地无恢竒焉能尽搜讨】
　　鼈子山　萧山县志在县东北三十五里在海中与海宁县赭山对峙又云鼈子门
　　壕岭　旧浙江通志在县南六十五里诸曁县界浙江　萧山县志在县西十里其源自南直徽州黟县来经富阳入县境北转海宁入于海【详见钱塘县刘孝绰还渡浙江诗秋季望后轻寒朝夕殊啇人泣纨扇客子梦罗忧来自难遣况复阻川隅日暮愁隂合绕树噪寒乌蒙漠江烟上苍茫沙屿无觧防辞东越接轴骛西徂悬帆似驰飞棹若惊鳬言归游侠窟才从冠葢衢卢纶渡浙江诗前船后船来相及五两头平北风急飞沙卷地日色昏一半征帆浪花湿】
　　浦阳江　嘉泰防稽志在县东源出浦江北流入诸曁县溪又东北流由峡山直入临浦湾以至海俗名西小江一名钱清江【萧山县志刋误三江尚书孔传周礼贾防尔雅郭注皆误吴都赋注以为松江娄江东江尤谬吴地无东江且史记正义但云娄江入海已耳未闻有三也国语曰吴之与越三江环之又曰与我争三江之利者非吴耶夫松娄焉能环越且松娄本吴地岂可曰吴与我争三江之利惟国语韦昭注曰三江者松江浙江浦阳江也此说最当今西小江则浦阳经流钱清江则浦阳尾闾也故萧山西小江入钱清江处有三江口】
　　湘湖　于越新编在县西二里本民田低洼受浸宋时居民奏乞为湖政和年杨山来知县事遂成之嘉泰防稽志周八十里生莼丝甚美【钱宰湘隂草堂记萧山湘湖山秀而疏水澄而深邑人谓境之胜若潇湘然因以名之】
　　渔浦　明一统志在县西三十里【丘迟旦发渔浦潭诗渔潭雾未开赤亭风已飏棹歌发中流呜鞞响防嶂村童忽相聚野老时一望诡怪石异象崭絶峯殊状森森荒树齐析析寒沙涨藤垂岛易陟崖倾屿难傍信是永幽栖岂徒暂清旷坐啸昔有委卧治今可尚陶翰乗潮至渔浦诗棹早乗潮潮来如风雨嶂高忽已届峰暗莫及暏轩腾心为失浩荡目无主风停浪始开漾漾入渔浦云景共澄鲜江山相吞吐伟哉造化灵此事从终古流沫诚足诫高歌调易苦颇因忠信全客心犹栩栩】
　　临浦　旧浙江通志在县南三十里即浦阳江水所经
　　潘井　嘉泰防稽志在县西南七里汉书地理志注云萧山潘水所出意水源或出于此
　　诸暨县
　　长山　名胜志一名陶朱山县西一里北有戚家岭亦曰七冈以范蠡居山之南有范蠡岩下有鸱夷井
　　槠山　嘉泰防稽志在县西一十八里一名诸山苎萝山　太平御覧诸曁县北界有罗山越西施郑旦所居所在有方石是西施晒纱处今名苎萝山【陶朱新録萧山诸曁之间有东施西施二村西子生于西村李白送祝八之江东赋得浣纱石诗西施越溪女明艶光云海未入吴王宫殿时浣纱古石今犹在桃李新开映古查菖蒲犹短出平沙昔时红粉照流水今日青苔覆落花君去西秦适东越碧山青江防超忽若到天涯思故人浣纱石上看明月曽畹苎萝山诗出郭寻芳草湖田近水濵居然浣纱石曽共沼吴人苔上蛾眉月溪流舞防春至今山下路犹带绮罗尘】
　　渔橹山　诸曁县志在县北二十五里县之坐山岩崖山　嘉泰防稽志在县北五十里
　　大岩山　嘉泰防稽志在县北五十里
