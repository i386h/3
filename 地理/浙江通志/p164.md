<!-- { "loadSidebar": true } -->
　　滴翠轩　郑明选游岘山记山之巅有滴翠轩万竹干天緑阴如晦
　　岩桂轩　万厯湖州府志在武康县旧治东堂后宋绍兴三年令钟爕建
　　白露亭　西呉里语呉兴郡志梁栁恽寄呉兴呉均诗云相思白露亭永望秋风渚恽守呉兴引均为主簿此别后寄声耳
　　墨妙亭　西呉里语在郡圃孙莘老知湖州作【蘓轼墨妙亭记熙宁四年髙邮孙莘老移守呉兴其明年作墨妙亭于逍遥堂之东取凡境内自汉以来古文遗刻以实之呉兴自东晋为善地号为山水清逺其民足于鱼稻蒲莲之利寡求不争賔客非特有事于其地者不至焉故凡守郡者率以风流啸咏投壶饮酒为事自莘老之至而歳适大水土田不登湖人皆大饥莘老大振廪劝分躬自抚巡所活至不可胜计当是时朝廷方更化立法使者旁午以为莘老当日夜治文书赴期会不能复雍容自得如故事而莘老益喜賔客赋诗饮酒为乐又以其余暇网罗遗逸得前人赋咏数百篇为呉兴新集其刻书尚存而僵仆防缺于荒陂野草之间者又皆集于此亭余以事至湖周览叹息而莘老求文为记或以谓余凡有物必归于尽而恃形以为固者尤不可长虽金石之坚俄而变坏至于功名文章其传世垂后犹为差久今乃以此托于彼是久存者反求助于迷坏此则昔人之惑而莘老又将深檐大屋以铜留之推是意也其无乃防于不知命也夫余以为知命者必尽人事然后理足而无憾君子之养身也凡可以卫生者无不用其治国也凡可以久存者无不为此之谓知命是亭之作殆无足争者而其理则不可以不辨故具载其説而列其名物于左云】
　　清樾亭　治湖州府志在墨妙亭南
　　快哉亭　治湖州府志在子城东北隅
　　挽翠亭　治湖州府志在子城东北宋庆元间李景和建于六客堂北
　　丽泽亭　爱山亭　治湖州府志并在子城内通判防宋治平三年张大宁建【呉兴杂録宋时丞防内有爱山台盖呉兴山水清逺怡人性情即命名不嫌其同耳】
　　桂香亭　治湖州府志在佥判防城上宋治平中状元许将建徐仲谋名之
　　东亭　崇祯乌程县志在县内池上唐纪李绅堕水事立碑弁山法华寺会昌间令李式移立于县治盖欲存县之故事也【治湖州府志东亭在东门外三里临获塘】
　　桃露亭　松桂亭　清閟亭　万厯湖州府志在乌程县旧治内并宋建
　　隐真亭　梅尧臣隐真亭诗注乌程史尉署
　　溪光亭　治湖州府志在归安旧县廨名胜志宋开禧初令郑昭先建【范公榘重建溪光亭记呉兴山水之秀以清逺闻苕霅二溪源自天目分贯于城中交流蜿蜒一泻二百里而达于震泽四山环拱光景晦故昔人以水晶宫称之霅水东通归安县治县楼相直有亭翼然屹乎其前粤自宋开禧间邑宰郑昭先创之掲名溪光厥后没为民廛迨有元丁卯邑长柏春恢理旧址式建新之壬辰燬于兵丙午濠梁王侯仁卿来令是邑顾瞻旧址因谋于僚佐曰邑有治所以昭政令也溪有亭所以彰游息也县治已葺斯亭寜无建乎不浃旬而新亭落成檐楹栏槛宏敞洞豁奂然映于治署公余退食之暇二三竂宷徜徉吟玩俯视水光山影烟云鱼鸟澄清泳飞之趣寓于心目虽面重湖之胜不越是矣故仍以溪光名之述其梗防于右】
　　水亭　崇祯乌程县志定安门外即古驿尉防唐耿湋赋水亭聨句诗即此【蘓轼城南县尉水亭得长字诗两尉鬰相望东西百步挥旗蒲栁市伐鼓水云郷已作观鱼槛仍开射鸭堂全家依画舫极目乱红妆防防波头细疎疎两脚长我来闲濯足溪涨欲浮牀泽国山围农孤城水影傍欲知归路处苇外记风樯】
　　蟾桂亭　西呉里语在归安县治宋嘉定中濡须王捄创
　　乌亭　太平寰宇记在乌程县石斗山王羲之游处欧阳亭　名胜志升山越王无疆之子蹄封于欧余山之阳为欧阳亭侯汉书云乌程有欧阳亭即此
　　葛栖亭　乌程县志在县西北葛栖园中葛洪所居显亭　寰宇通志岘山在乌程县南本名显山晋太守殷康于山上起显亭【施注苏诗显亭后改曰岘山亭】
　　车盖亭　崇祯乌程县志在车盖山顶殷康建南亭　西呉里语在湖州府治南下瞰苕溪
　　西亭　名胜志玉湖有浮玉亭原名西亭治湖州府志在西门内临苕溪栁恽造后人称柳恽亭又改名浮玉亭【顔真卿西亭记湖州乌程县南水亭即梁吴兴太守柳恽之西亭也缭以逺峰浮于清流包括气象之妙实资游宴之美观夫构宏材披广榭豁达其外睽罛其中云轩水閤当亭无暑信为仁智之所创制原乎其始则柳呉兴恽西亭之旧所马世増崇之不易其地按呉均入东记云恽为郡起西亭毗山二亭悉有诗今处士陈羽罔记云西亭城西南二里乌程县南六十步跨苕溪为之昔柳恽文畅再典呉兴以天监十六年正月所起以其任呉兴郡理西故名焉文畅尝与郡主簿呉均同赋西亭五韵之作由是此亭胜事弥着间歳颇为州僚处而有之日月滋深室守将壤而文人嘉客不得极情于兹愤愤悱悱者久矣邑宰李清请而修之以摅众君子之意役不烦费财有羡余人莫之知而斯美其也清皇家子名公之裔忠肃明防以将其身清简以成其政歌二歳而流庸复者六百余室废田垦者二百顷浮客臻凑迨乎二十种桑畜养益于数万官路有刻石之堠吏府有飱钱之赀敦本经久率皆如是略举数者其余可知矣岂必夜鱼春跃而后见称哉清之筮仕也两参隽人之列再移仙尉之任毗賛于蜀邑子男于呉兴多为亷使贼府之所辟荐则知学诗之训闲缉之心施之于政不得不然也县称旧矣今诏升为望清当受代而邑人已轸去思之悲白府愿留者屡矣真卿重□耆老之请啓于十连优诏以旌清之美也夫知邑莫若州知宰莫若守知而不言无乃过乎今此记述以备其事惧不宣美岂徒愧词而已哉大厯一纪之首夏也张籍西亭晩望诗霅水碧悠悠西亭栁岸头夕阳生逺岫斜照逐回流此地动归思逢人方倦游吴兴耆旧尽空见白苹洲】
　　毗山亭　太平寰宇记在毗山梁太守柳恽创与郡主簿呉均有毗山赠答诗
　　临湖亭释皎然有冬日游法华寺高顶临湖亭诗三癸亭　名胜志在杼山鲁公为陆鸿渐建其时为唐大厯七年癸丑歳冬十月癸卯朔二十一日癸亥落成故名【顔真卿三癸亭诗杼山多幽絶胜事盈跬步前者虽登攀淹留恨晨暮及兹纡胜引曾是美无度歘构三癸亭贤惟陆生故高贤能剏物疎凿皆有趣不越方丈间居然云霄遇巍峩倚修岫旷望临古渡左右苔石攅低昂桂枝蠧山僧狎猿狖巢鸟来枳棋俯视何楷台傍瞻戴颙路迟回未能下夕照明村树】
　　黄浦亭　顔真卿乌程县杼山妙喜寺碑寺前有黄浦桥桥南有黄浦亭宋鲍照赋诗处【呉兴掌故黄浦出黄蘗涧因名讹传松江大浦亦名黄浦郡志附为黄歇所开谬甚】
　　烟雨亭　崇祯乌程县志在县东南唐令李和建洼樽亭　万厯湖州府志亭内有李相石樽唐大厯中建【崇祯乌程县志岘山上有石窦如樽可注十酒唐开元中李适之为郡别驾儶所亲登山恣饮后入相因呼李相石樽顔鲁公守郡亦与门生弟侄宴集联句】
　　五花亭　呉兴志在岘山为韦氏建唐选士用五花判事韦琮韦南金韦景先三世为郡守因名
　　垄山亭　太平寰宇记在乌程县北垄山临眺四旷浮碧亭　郑明选游岘山记湖山之胜如浮碧亭所见益旷
　　笑月亭　爱山亭　治湖州府志俱在道山伏虎岩上
　　甘泉亭　崇祯乌程县志在道埸山瑶席池之上余不亭　释皎然有余不亭重送卢孟明游江西诗四水亭　治湖州府志在定安门马公桥宋宣和中葛胜仲建【名胜志四水曰苕溪前溪余不溪及北流水】
　　少岩亭　徐咸西园杂记谢公岩在岘山晋谢希逸游此故名其东复有一岩予作亭其上名曰少岩
　　旷逺亭　刘一止毗山呉约仲旷逺亭诗序唐呉均诗平湖旷以远莫子及取以制名盖呉均旧隐也
　　卞峯亭　梅尧臣有陪胡武平游雅上人房卞峯亭诗
　　濯缨亭　崇祯乌程县志在定安门内瞰余不溪宋绍兴中知州事朱胜非建为迎饯之所
　　迎春亭　治湖州府志在东门内唐杜牧建长烟亭　郑明选游下菰城记四面累土如山其内松树千章寻至一亭曰长烟亭
　　宜晩亭　望湖亭　西呉里语并在道山
　　湖山絶胜亭　湖山一览亭　乌程县志并在岘山霞披亭　呉师道题赵明仲霞披亭诗云石曾营霅水傍霞披更出弁山阳
　　仰高亭　泊宅编朱正夫致仕居呉兴城作仰髙亭弄雪亭　崇祯乌程县志在西余山
　　涧亭　沈与求有过弁山次韵朱仰止涧亭絶句古梅亭　治湖州府志古梅亭在乌程县梅泾聚芳亭　崇祯乌程县志在晟舍元隐士闵天福作芳菲亭　太平寰宇记白苹洲上有顔真卿芳菲亭五亭　呉兴志郡有五亭曰白苹集芳山光朝霞碧波名胜志白苹洲在霅溪东南刺史杨汉公建五亭于其上【白居易五亭记湖州城东南二百步扺霅溪溪连汀洲洲一名白苹梁呉兴守柳恽于此赋诗云汀洲采白苹因以为名也大厯十一年顔鲁公真卿为刺史始作八角亭游息焉后又数十年至开成三年农杨君为刺史乃疏四渠濬三池树三园构五亭卉木荷竹舟桥廊室洎游宴息宿之具靡不备观其架大溪跨长汀者谓之白苹亭介三园阅百卉者谓之集芳亭面广池目列岫者谓之山光亭翫晨曦者谓之朝霞亭狎清涟者谓之碧波亭五亭间开万象迭入向背俯仰胜无遁形每至汀风春溪月秋花繁鸟啼之旦莲开水香之夕賔贤集歌吹作舟楫徐动觞咏半酣飘然恍然游者相顾咸曰此不知方外也人间也又不知蓬瀛昆阆复何如哉大凡地有胜境得人而后发人有心匠得物而后开盖是境也实栁守滥觞之顔公椎轮之杨君缋索之三贤始终能事毕矣岂偶然哉君名汉公字用义开成四年记】
　　叠翠亭　三滙亭　治湖州府志在白苹亭北宋庆元中李景和重建北为三滙亭众溪皆会于此
　　归雁亭　归安县志府治北天庆观郡守孙莘老作【名胜志莘老治湖时作于天庆观中道士崇恱乞名于东坡坡以归雁与之白玉蟾归雁亭诗坡仙曾此数归程归雁因而扁此亭草劲风刚苕水绿木枯雪老弁山青霜翎去去賔沙漠云足翩翩影洞庭渠亦偶来还自去弋人何用慕青防】
　　鸥波亭　郑明选游月湖记在月湖上赵子昂遗址云臻亭　名胜志在琏市司徒墓傍
　　卷雨亭　踏云亭　治湖州府志并在长兴县旧治防后宋建
　　共赋亭　逍遥亭　玉方亭　振彩亭　治湖州府志在长兴旧廨后圃俱宋建
　　顾曲亭　积春亭　直钩亭　治湖州府志在长兴县旧尉防内
　　若溪亭　嘉靖长兴县志在县治尉防宋令赵汝燧建今废址在县廨【治湖州府志又改名按节】
　　南浦亭　嘉靖长兴县志在县治东一里宋嘉定癸未尉史岩之建【治湖州府志按节南浦二亭皆迎饯使客之处】
　　五劝亭　嘉靖长兴县志在县治东南回溪桥宋皇祐中令许遵建
　　庱亭　治湖州府志在长兴悬脚岭下呉孙权擒虎于此唐沈法兴将蒋元超战庱亭即此
　　境会亭　嘉靖长兴县志一名芳岩在悬脚岭唐时呉兴毘陵二郡守分山造茶宴会于此【白居易夜闻贾常州崔湖州茶山境会亭欢宴诗遥开境会茶山夜珠翠歌钟俱绕身盘上中分两州界灯前合作一家春青娥对舞争妙紫笋齐尝各鬬新自笑花时牕下客蒲黄酒对独眠人】
