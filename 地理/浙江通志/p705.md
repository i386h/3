<!-- { "loadSidebar": true } -->
　　郯韶【列朝诗集传字九成吴兴人好读书慷慨有气节辟试漕府掾不事奔竞淡然以诗酒自乐作诗追踪盛唐杨铁崖以为与北州李才辈相上下】
　　王防【列朝诗集传字叔明吴兴人赵文敏之甥畵山水师巨然得外氏法然不求妍于时为文章不尚矩度顷刻数千言可就隐于黄鹤山自号黄鹤山樵人以此称之元末官理问洪武初为泰安州知州】
　　车昭【治湖州府志字叔明徳清人不事产业惟嗜学结楼置书数百卷检阅其中无间寒暑洪武中本县辟为儒学训导昭能诗长于古选有临清集】
　　许德华【治湖州府志长兴人少笃志于学尝置别业于卞山蔵书数百卷自号潜斋州郡累辟不起卒年八十有潜斋集】
　　杨复【两浙名贤録字遂初长兴人刻苦问学善古文词力还古雅不修藻缋元言空部无不研解尝日抄唐韵数过得字义之精永乐初领浙江乡试第一丙戌成进士拜监察御史累迁大理少卿决狱无寃有土苴集五十卷】
　　李龄【治湖州府志字长年归安人幼从外祖沈梦麟学诗长于唐律有学古集十卷】沈溥【嘉靖湖州府志字洪济乌程人力学敦行所交尽海内名流为诗文不事剽袭而兴致洒然所着有苹洲集霅川渊源録以乡举选授苏州府通判】
　　吴珫【长兴县志字汝琇世居吕山宅傍有井泉甚甘因自号甘泉珫所出防少孤頴异絶伦而不习举子业蔵书数屋建环山楼于董隖键户冥搜积十年不下遂精皇极经世之学抉邵子阃奥郡守刘太和北靣受业刘之夫人亦妙解推测亲执弟子礼析义质疑若栁惔之于道蕴也宸濠以币交峻却之尝游白门涂遇舆榇累累占有异启逻者发之则逆瑾所寘兵器也瑾谋自是折焉其知几如神此武宗诏征至中途遄归卒所着有元元集皇极经世铃解太乙统宗太乙陶金六壬金锁匙天文要义等书又三才广志三百卷史六百卷环山集六卷】
　　唐广【列朝诗集传字惟勤湖州人尝为安吉医官自号半隐面如红玉目光闪闪如畵中人善谑好饮手抄异书不惜示人吴兴邱太祐有诗名丽似温李广一变为中唐冲淡韦栁张渊子静其所造也】
　　赵金【静志居诗话字淮献乌程人正徳中诏征不起居南浔著书阛阓间入其门者有如深壑恒坐小艇出入五湖陶然自酌南坦箬溪二尚书结岘山防造庐请入社不应也年八十九而卒有浮林集其诗不蹈时习取境故超】
　　邱吉【列朝诗集传字太祐归安人天性淡约游眺吴越山水间飘然逺俗其诗繊丽主温李为吴兴诗人领防唐惟勤张子静继之】
　　施侃【嘉靖湖州府志字邦直归安人肆力于学经史之余凡阴阳律吕兵卜竒秘无不钩勘有得辄书于册为古文防浑深懋诗先气格意兴清远与山人孙太初游其诗才亦相当嘉靖丙戌成进士有菁山集】
　　张渊【传详孝友】
　　闵如霖【乌程县志字师望号午塘嘉靖壬辰进士选庶吉士厯官南礼部尚书致仕才名重一时三典文衡简阅精审所奨拔在文艺尺幅之外戊戌得袁炜冠礼闱癸卯顺天拔瞿景淳于弃卷中以兀灯决之教庶吉士日与商论国家大故不以雕琢文字为工故最号得人着午塘集】
　　骆文盛【分省人物考字质甫武康人嘉靖乙未进士改庶吉士授编修一时同馆之士多重其文无何乞病还终不起溪居惟诗酒自娱其用意深远盖有托而逃者蔡白石称其诗冲淡尔雅摛句整秀孙文恪称其文简古多思尤深于诗婉切冲雅似唐人有遗稿十二卷杂文二卷】
　　施峻【列朝诗集传字平叔归安人嘉靖乙未进士授南刑部主事厯郎中出知青州以内讣罢官有琏川诗集八卷时推其七言今体谓可方唐应徳云家居楼栖如斗典籍甚具署曰甲秀非同调不与登歌诗欢饮以终其身】
　　茅坤【列朝诗集传字顺甫归安人嘉靖戊戌进士知青阳丹徒二县擢部曺出为广西按察使佥事迁副使备兵大名中吏议归林居五十余载年九十乃卒坤自命有文武才好谈兵在广西府江贼据鬼子等砦坤请简练五千人自署以往多纵反间擕其党与以竒兵直捣其巢连破十七砦嘉靖末年东南患倭胡宗宪为督府虗心资访用其防为多为文滔滔莽莽谓文章逸气司马子长之后千余年而得欧阳子又五百年而得茅子疾世之伪为秦汉者批选唐宋八家之文以正之】
　　董份【旧浙江通志字用均乌程人嘉靖辛丑进士由庶常厯官礼部尚书古文诗词书法并有髙出一世之概着有泌园集】
　　凌震【分省人物考字时东乌程人由嵗贡授黔阳学训导提督寳山书院开陈启迪士习改观未几请老归埽迹城市杜门自养兴到独歩林壑风度悠然与刘清恵孙太初为一时名交卒于嘉靖乙未震有俊才博综羣籍善古文尤长于诗所着有练溪集行世】
　　王济【列朝诗集传字伯雨乌程人以赀为横州判官与刘南坦孙太初张允清结岘山社所居有长吟阁寳岘楼图史鼎彞夺目充栋顾元庆诗话称其人物高逺所着宫词善托今词归古意王建难称独歩矣】
　　徐中行【两浙名贤録字子与长兴人少能古文词十六补邑诸生嘉靖庚戌成进士授刑部主事当是时济南李攀龙娄江王世贞同为诸曺郎以古文词名中行交两人甚欢而同年中若梁有誉宗臣吴国伦咸来相劘切中行遂取旧章悉焚之自是诗非开元而上文非西京而上无述也出知汀州补汝宁中察归乆之得长芦转运判官擢山东佥事云南叅政福建按察使江西布政使一夕卒中行寛然长者于诗格高调逸近体丽悲壮读之神耸文歩趋古昔所立卓尔有青萝馆集续集天目山堂集行于世】
　　姚绍科【长兴县志字伯道嗜古善诗诗儗摩诘与盛明七子唱和尝构白雪斋凌云阁贮汉唐以来敦彞图史书绘于其中三吴韵士赏鍳者舳舻相啣也有白雪斋诗稿若干卷】
　　范应期【旧浙江通志字伯桢廷对第一人授修撰厯中允典南北文武试经筵讲书神宗重之所着有玉拙堂集】
　　臧懋循【长兴县志字晋叔长兴人万厯庚辰进士授荆州府教授擢南国子监博士懋循博闻强识畋渔百氏官南中时与名人览六朝遗迹命题分赋或至丙夜忌者遂以沉湎中之归辑古诗所唐诗所并为骚坛大观工书法所着有负苞堂集行世】
　　茅维【列朝诗集传字孝若归安人父坤万厯间苕之能诗者臧懋循吴稼竳吴梦旸而维与之抗行为四子不得志于科举以经世自负有十赉堂集数十卷流覧篇什才调斐然】
　　茅瑞征【静志居诗话字伯符归安人万厯辛丑进士除知泗水县调黄冈擢兵部郎中终南京光禄寺卿有澹朴斋集瑞征为坤从孙家世饶裕耽情吟咏厯官有廉吏之目壮年即解组归自号苕上渔公】
　　范汭【列朝诗集传字秉生乌程人徙居吴门凿池种竹攻苦读书沈趾唐人之诗讽咏其清词丽句苦吟精思寝食尽废引洞庭吴鼎芳为同调务尽刋甘醲肥厚献酬佣雇之词辑全唐诗千余卷胝手瘃足迄无宁夕鼎芳定其诗四卷而序之以为不傍古不縁今不拘律不适耦迂回而涵特穷窕而竒幻自简练以至纯粹防绚之具针巧之饰文章然知为神于法者也】
　　韩敬【崇祯乌程县志字求仲万厯庚戌防试廷对俱第一授翰林院修撰为忌者所中迁行人寻闲住性卓荦遭踬后著书自娱诸所选辑为后学津梁】
　　厐太初【归安县志字上古万厯末年居菱湖诗才清妙与王穉登陈继儒为逸友尝游五岳徧厯九边所过辄留题咏着岳阳山人集行世】
　　嵇元夫【列朝诗集传字长卿呉兴人少起贵介放迹不覊为乡里所中坐法下狱寻释厚自濯厉苦心为诗有白鹤园集】
　　张睿卿【归安县志字心岳归安人博雅豪迈游厯山川以著书为乐所撰述有经鉴正宗唐五家诗岘山长超山志易説五大游记吴兴风雅苕记等书】
　　吴稼竳【静志居诗话字翁晋孝丰人以例除光禄典簿迁云南通判有元盖副草又北征南谐滇游诸稿乐府如健儿骑骏马左右驰突靡不如意近体颇合西昆归自滇南里居极丝竹云林之趣自号大涤先生】
　　凌稚隆【崇祯乌程县志号磊泉承先世家学笃于典故所辑有史记汉书评林左传评注测义五车韵瑞等书行世】
　　董斯张【静志居诗话字遐周乌程人国子监生洽闻周见尝以所作投太守吴季騧季騧寓书韩求仲云在郡两年不识有董生吴兴守眼可抉也近得其诗如飞天仙人不着一烟火字其倾倒若是】
　　吴梦旸【列朝诗集传字允兆归安人性强直不避权贵薄游长安与宋西寕张圣标为文酒之交好吟诗诗不就竟夜不交苦思刻镂必得当而后已有射堂诗钞】
　　国朝
　　陈元防【旧浙江通志字玉仍徳清人拔贡构书盈架沉酣经史所着有河渠志则象考栁堂集人伦矜式録】
　　韦人鳯【旧浙江通志字六象武康人与兄人龙弟人驹皆好学善属文少隐万山中后梢出举明经性孝友亲没茹素终身寡嫂孤侄赡之曲尽礼意弟子如云居尊显者不胜数四库六籍无不淹贯尤工诗着有万里志缑城集又撰显宁寺志未成而卒学者称为缑城先生】
　　卓彞【旧浙江通志号静岩武康人负才好学每与人掀髯指画上下古今闻者叹服顺治丁亥成进士入秘书院上常幸院中彞得独对】
　　【上嘉其勤慎特进一级后累迁左春坊左庶子】
　　严我斯【乡贤留祀册字存庵归安人康熙甲辰一甲第一名进士授修撰厯官礼部左侍郎致政家居以著述为娱文章品行鬱然为乡邦之望卒赐祭着有尺五堂集行世】
　　蔡启僔【旧浙江通志字石公徳清人康熙庚戌第一人及第厯翰撰学士典试京闱英才毕举归以著述卒】
　　徐倬【乡贤留祀册字方虎号苹村徳清人十嵗就试冠一军十七游会稽以诗文受知倪文正元璐遂执经于门文正复挈之谒刘蕺山宗周自是以正学为依归崇祯之季社事朋兴争欲引重而倬耻事征逐讲学于羌山荷浦之间从游者日进康熙癸丑成进士选入史馆授编修乞归养者十年服阕赴京转司业癸酉主顺天乡试寻致仕时年已七十学老文钜灵光岿然碑版之文照烂四方求请者踵相接乙酉圣驾南幸驻跸西湖】
　　【召试在籍诸臣以倬为第一随进全唐诗録御制序以冠其端遂授礼部侍郎辛卯倬年八十有九特洒宸翰书夀祺雅正四大字褒美之逾年卒】
　　胡渭【公举事实原名渭生字朏明徳清人友信曽孙内行修洁攻举业力追先正诗词骈体并典赡工丽以邑庠生入太学博极羣书至老不倦而尤邃于经学考订精核汉唐注疏多所厘正着有周易图明辨周易揆方禹贡锥指洪范正论大学翼眞及删后诗唐诗玉渊唐诗表防唐诗丽则他山録庾开府集注呉兴典録等书行世而禹贡锥指曾进】
　　【乙览康熙乙酉上南巡献平成颂召赴】
　　【行在御书耆年笃学四字赐之】
　　胡会恩【公举事实字孟纶徳清人康熙丙辰一甲第二名进士授翰林院编修凡纂修之役皆与焉入直南书房扈】
　　【驾征厄鲁特大防奉命祭告太昊以下六陵累陞内阁学士礼兵二部侍郎
　　充经筵讲官恭遇】
　　【圣驾南巡扈跸皆得请假省墓改吏部侍郎陞刑部尚书以勤慎称前扈从时上问及家世以高祖友信对特赐友信名文实政匾额奉顔家庙告归迁其亲遂
　　及同父弟四人并亲属十七棺一时并举人咸义之事毕囬京逾年卒】
　　沈三曾【公举事实字尹斌帅安人康熙丙辰进士改庶吉士授编修分校礼闱先后分纂】
