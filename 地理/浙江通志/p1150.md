<!-- { "loadSidebar": true } -->
　　菽园杂记严州山中灌田之法有水轮其制约水靣至岸髙若干尺如其度为轮轮之辐以细木榦为之每辐出栒处系一竹筒但微系其腰使两头活动可以俯仰置轴半岸贯轮其上岸上近轮处置木槽以承水溪水散缓则以石约归轮下使急水急则轮转如飞每筒得水则厎重口仰及轮至上则筒口向下水泻木槽分流田中不劳人力而水利自足盖利器也
　　菽园杂记新昌嵊县有冷田不宜早禾夏至前后始插秧秧已成科更不用水任烈日暴土不恤也至七月尽八月初得雨则土蘓烂而禾茂长此时无雨然后汲水灌之若日暴未久而得水太早则稻科冷瘦多不丛生山隂防稽有田灌盐卤或壅盐草灰不然不茂寜波台州近海处田禾犯盐潮则死故作碶堰以拒之严州壅田多用石灰台州则煅螺蚌蛎蛤之灰不用人畜粪云人畜粪壅田禾草皆茂蛎灰则草死而禾茂故用之
　　嘉兴县志相河俗名相家荡距城外东塔寺十余里而塔影现湖中真如寺塔影映射殿壁七层皆具其影倒垂他处无有亦一竒也
　　静志居诗话柿林今之新城镇也去嘉兴府治西北三十里近城本作塍宋曽鲁公尝监秀州新塍酒税
　　经锄堂杂志霅川自唐末五代以来不经兵火此非天幸盖其地险可守也城外险处南路陆路当守何山岭水路当守衡山东门当守旧馆升山水路当守河口毘山青塘门西门当守法华仁王山路水路当守永夀北门水路当守大钱等处险不能拒然后守城尽拆桥梁辇去石环城港皆施桩陆路当掘坑用油泥茭葑暗施鐡蒺藜苦竹枪使之川陆无路舟马皆不可近城先之以守逺险次之以守近险然后守城是三重城也
　　静志居诗话王氏为永嘉族望其先世毓生七子七子生二十八子二十八子生九十四子九十四子生二百六子二百六子生三百五十子三百五十子生四百九十子其枝叶亦防昌矣

　　浙江通志卷二百八十
