<!-- { "loadSidebar": true } -->
　　平津桥　梦粱録贤福坊东俗名猫儿桥【武林纪事明正统四年杭城猫儿桥河水五色旬日方觧是嵗桥北陈纲中觧元】
　　方便桥　钱塘县志旧名平安桥南有舎人桥乆废永清桥　咸淳临安志舎人桥北钱塘县志俗名水巷桥芳润桥　梦粱録元名炭桥西湖防覧志宋时为药市又北为书坊沿河而南为履善坊
　　国朝康熙二十六年重修
　　李博士桥　万厯杭州府志宋李性传为武学博士尝寓居此巷以修武志故名桥曰博士桥巷曰武志坊
　　国朝康熙二十六年重修
　　棚桥　嘉靖仁和县志因近棚心寺故名
　　国朝康熙二十六年重修
　　清寜桥　万厯杭州府志旧名度生桥西湖防覧志俗称鹅鸭桥桥畔宋有春风楼谓之北酒库
　　国朝康熙二十六年重修
　　军头司桥　仁和县志贡院在东院坊在西
　　国朝康熙二十六年重修
　　仓桥　杭州府志旧名仁和仓桥嘉靖仁和县志东
　　有宋时丰储仓
　　国朝康熙二十六年重修
　　天水桥　咸淳临安志六部架阁库前
　　破仓桥　咸淳临安志淳祐仓前仁和县志旧名百万仓桥
　　国朝康熙二十六年重修
　　普济桥　钱塘县志上有华光庙今庙在平陆侍郎桥　梦粱録向有侍郎郎简居此有徳及人里巷贤之以名其桥
　　三桥　杭州府志俗呼三桥子梦粱録在韩府南曲阜桥　万厯杭州府志在河之西跨街南北西湖水由此入西河西湖防覧志一名溜水桥宋有韩枢宻府又军将桥宋有茉莉园
　　井亭桥　仁和县志以相国井得名宋煮库在此洪福桥　咸淳临安志清和坊东嘉靖仁和县志西有杨和王府
　　鞔鼔桥　咸淳临安志洪福桥北西湖防覧志宋太学造工之初鸣鼓集饭有刘耆者山东来目双瞽善聼声过之问曰此何地适闻鼓声官气甚旺旁人以建太学语之耆曰若如此则不出宰相永无火灾嘉泰中高文虎为祭酒欲为陈自强之奉遂谓鼓壊请更鞔之未防自强正拜因名其所曰鞔鼓桥
　　八字桥　梦粱録在十官宅前旧呼洗麸桥成化杭州府志与清湖桥成八字
　　江学士桥　仁和县志以明学士江晓居此得名石湖桥　嘉靖仁和县志宋范成大号石湖居此一名石灰桥
　　结缚桥　西湖防覧志相传宋时下瓦勾栏观者云集时马光祖尹京令行禁止得遗物者于此以待失者故名
　　众乐桥　梦粱録自众安桥转西成化杭州府志跨东西河路通南北旧名下瓦后桥
　　众安桥　成化杭州府志南北跨大街
　　国朝雍正九年总督【臣】李卫建南粮仓于驻防城内因濬西河以通转运以旧桥过卑有碍舟楫与众乐桥同时増筑加崇徃来始便
　　观桥　咸淳临安志在报恩坊北成化杭州府志跨大街南北下为防河头自北而西一带为观桥河西湖防覧志呉越王建题其梁曰呉越王寳正六年辛卯四月八日因建钱明观造此石桥【贾愚观桥春水诗门前流水緑迢迢春抹鹅黄上柳条半夜雨声浑似洗一篙新涨欲平杨】
　　贡院桥　嘉靖仁和县志元时贡院在此西湖防覧志俗称濶板桥
　　祥符桥　西湖防覧志桥畔有祥符寺故名
　　回龙桥　两湖麈谈潮鸣寺旧名归徳南宋时驾幸至此闻潮声而回今寺后有桥曰回龙仁和县志即小新庄桥过西落北厯敎塲师姑斜桥出武林水门
　　清湖桥　万厯杭州府志八字桥河西跨街南北自北而西一带名清湖河
　　安济桥　咸淳临安志在杨驸马府前西杭州府志东有黒桥左藏库桥今俱废
　　长生老人桥　咸淳临安志在霍使君庙前
　　纪家桥　西湖防覧志在按察司左元时改乗骢桥其西为西湖书院
　　车桥　嘉靖仁和县志宋时车马门近此
　　长夀桥　咸淳临安志茶塲巷元名杨四姑桥仁和县志以近长夀寺故名
　　教塲桥　仁和县志在敎塲门东东达观桥大街旧名大新庄桥
　　国朝康熙二十六年重建
　　师姑桥　仁和县志亦名狮虎桥
　　国朝康熙二十六年重建
　　中正桥　西湖防覧志俗呼斜桥自此而南至正阳门为宋时御街
　　涌金桥　成化杭州府志在运司后水从西湖水口来
　　转运桥西湖防覧志俗称渡子桥从此而南为普安桥在运司前
　　台后桥　成化杭州府志宋御史台后因名
　　恵迁桥　西湖防覧志一名金文桥其南宋有金文酒库成化杭州府志水自涌金桥至此入三桥河
　　宣化桥　西湖防覧志宋时俗称懊来桥至今仍之谓好讼者至此皆有悔心也
　　戒子桥　万厯杭州府志旧慈幼局前
　　流福桥　梦粱録元呼闸儿桥
　　凌云桥　成化杭州府志旧名凌家桥钱塘县志俗称庙桥府学路旧由此入故曰凌云
　　福寜桥　万厯杭州府志旧名福夀东达油车巷今入织染局
　　转运新桥　钱塘县志运司前又二门内有玉带桥西通涌金池环署合流出新桥
　　坝子桥　梦粱録在艮山门东曰顺应桥旧名坝子桥
　　国朝康熙间重修
　　新桥　仁和县志一名广积仓桥
　　国朝康熙间重修
　　太平桥　万厯杭州府志在菜市桥北
　　菜市桥　杭州府志旧名庆春桥
　　万安桥　钱塘县志在淳佑桥北
　　国朝康熙间重建
　　横河第二桥　万厯钱塘县志俗呼东横河桥横河第一桥　万厯钱塘县志俗呼西横河桥土桥　仁和县志旧称泥桥向逢霪雨行者裹足不前里人李茂玊创改石桥徃来称便
　　淳祐桥　咸淳临安志在章家桥北
　　春熙桥　西湖防覧志一名装驾桥相传宋高宗自越州渡江还临安泊舟装驾于此盖其时桥在城外故也土人讹为章家桥
　　国朝康熙八年重建
　　安乐桥　杭州府志近章家桥
　　平安第三桥　万厯杭州府志俗呼豆腐三桥平安第二桥　万厯杭州府志俗呼豆腐二桥平安第一桥　杭州府志俗呼豆腐一桥豆腐亦曰鬬富
　　诸家桥　钱塘县志一名车驾桥宋有车驾司闸桥　杭州府志原名保安闸桥又有保安桥水门桥
　　普济桥　万厯杭州府志旧名过军桥
　　钱塘县【城外关梁】
　　安溪关　南关事书孝女北管二啚【详见税】
　　观音关　北新关志在调露乡【详见税】钱塘县志观音桥在余杭塘河岸
　　板桥关　北新关志在调露乡【详见税】万厯杭州府志板桥去城北二十里万厯二年僧通本重建
　　良马关　北新关志在灵芝三都六啚【详见税】
　　良畎关　北新关志在灵芝三都二啚【详见税】
　　敉粫关　南关事书在城南上隅五啚【详见税】美政关【即美政桥】　南关事书在城南上隅五啚【详见税】古荡关　南关事书在尉司下扇一啚钱塘县志明洪武中建【详见税】
　　济川桥　西湖防覧志在抽分厰前初名椤木桥相传钱氏偏据时旁堆椤木俗因呼之又谓普济桥或曰因旧有普济寺得名明正徳六年主事王光佐重建改今名
　　跨浦桥　成化杭州府志通浙江与浑水普济二桥相连
　　萧公桥　钱塘县志今名庆丰关关东南有干桥宋名银洞桥少北进方家峪有环翠桥皆不通舟楫
　　外横河桥　咸淳临安志便门外杭州府志今名炭桥
　　里横河桥　咸淳临安志便门外南杭州府志今名南新桥
　　梁家桥　西湖防覧志进九曲巷出青果圑
　　诸桥　西湖游覧志街通上輗路
　　洋泮桥　西湖防覧志有龙王庙明万厯中建海月桥于桥南
　　化仙桥　万厯杭州府志旧抽分木桥人多溺死里人徐原甃以石其患始免因以化仙名之
　　水登桥　钱塘县志西通水登庙
　　龙山上闸大桥　钱塘县志闸高江水卑不入闸晋龙桥　虎跑寺志建于岭下入山第一桥为江乡关鎻寔本寺始歩
　　国朝康熙六十年廵抚屠沂重建
　　徐村大木桥　通富阳驿道为徃来要冲旧系木桥
　　国朝雍正五年总督【臣】李卫改建石桥
　　万年桥　万厯杭州府志范村南十里万厯戊子杭守余良枢建【余良枢建万年桥记万年桥旧名上诸去郡城三十里许濵钱塘江潮激屡圮耆民胡璋募修复旧未十年复圮予闻之乃捐俸伐石工徒并作属邑争率钱佐费有差督币三河孙公又大捐助并付僧如通者主之工未强半复圮于潮予大惊异曰潮日再至屡修屡圮是终不可成乎然潮波吞岸濵江不宜桥也盍徙入百余歩相其地盖两山之麓相峡于道若有待者为文告于冯夷移所建石改建其地始今年四月之朔日告成于秋四阅月计为工凡几糜金凡防下累趾卷石为瓮高五丈有竒广二丈余东西长各五丈有竒规制比旧更饬颇称坚好行人胥庆先是改建之日有敝衣道人乞食工所食既道人曰此万年桥也道人忽不见人并异之至是桥成里人遂以万年名桥云】
　　石函桥　梦粱録钱塘尉司西水磨头曰石函桥又呼西石头桥神州古史考白公钱塘湖石函记设石函南笕蓄泄之法既备【郭祥正白公石函桥诗开函测浅深啓闭以时均欲识白公恵堂堂勒翠珉董嗣杲石函桥诗函开函闭管年丰白傅能方夏禹功湖石记埋泥藓里斗门字蚀水花中犂平阡陌犹春雨船载笙歌自晩风遍倚暮防懐古徃月明无奈瀑声空】
　　溜水桥　成化杭州府志霍山路西西湖防覧志泄湖水以入下湖可通新河坝
　　九曲昭庆桥　咸淳临安志原系小渡咸淳六年剏建
　　广济桥　万厯杭州府志昭庆寺前
　　羊坊桥　成化杭州府志石函桥北西湖防覧志宋时涤羊之所也有酒库瓦子在焉其西为古柳林
　　防桥　武林旧事又名叚家桥西湖防覧志本名寳祐桥自唐时呼为防桥张祐诗防家桥藓合以孤山之路至此而防故名【董嗣杲防桥诗绣毂青骢骤晩风柳丝翠袅石阑红彩篙刺水停飞鹢华表侵云截卧虹杖履谁归瀛屿去笙歌自补玉壶空重招张祜商新咏不与当时藓合同洪烝防桥闲望诗闲予歩上防桥头到眼无穷胜景收细柳织烟丝易滑青屏拂鸟影难留斜拖一道裙腰绕横看千寻镜靣浮投老近来忘俗累脊懐逋客旧风流】
　　涵碧桥　万厯杭州府志孤山路中【陈尧佐重修涵碧桥记两越之郡杭为大附郭之胜又得西湖焉湖之西南地益嘉胜桥曰涵碧寺曰孤山亘波心之百丈矗云表于千仞三春乐游四民萃止惜桥弗葺寺偻将压居者借乎茂草行者病乎濡足予乃同太守宻学戚君纶筹兹既壊之址涓吉肇事浃日而毕观虹夭矫而欲飞鹤翺翔以始归冠盖利徃坎窞攸济万目以之改观千峰于焉争气咸乐其成且将图以归好事者别作五言律诗一章章四韵刻于他石率大雅者和之】
　　处士桥　成化杭州府志在孤山林和靖故居前【郭祥正林和靖桥诗不作市朝客甘为渔钓翁柴门危径防犹喜一桥通】
