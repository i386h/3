<!-- { "loadSidebar": true } -->
　　锦石　严陵志淳安县锦沙村林木森耸波流澄澈映石如锦寰宇记云锦石舒文【云麓漫抄自浙江东南溪行溪水浅涩湍急深五七寸碎石作底小者如弹大者不过盆椀齿齿无数五色可爱】
　　青碧石　万厯严州府志淳安县龟鹤二山两峯相值其山昔产青碧坚石
　　薪　方回建徳府节要图经序物产之宜万山丛蔽山居八田居二往往樵薪为生万厯遂安县志五都民无重资而负薪为业
　　炭　桐庐县志白云源林麓茂盛乡民采薪为炭数州烝防之用皆取给焉【老学庵笔记髙宗诏严州进炭止用土产不用琴様胡桃文鹁鸽青】










　　浙江通志卷一百六
<史部,地理类,都会郡县之属,浙江通志>
　　钦定四库全书
　　浙江通志卷一百七
　　物产【七】
　　温州府
　　谷　瑞安县志福全山顶陶隐居尝种白谷于此色如玉因名其地为种玉畦【谷谱瑞安有磊晩无芒与他谷异】
　　稻　温州府志温州多美稻其稻有白散地暴水棱占城软孕稻百箭白西龙兴磊晩早糯红罗障金裹银金水糯青糯【谷谱浙江温州稻嵗两熟】
　　麦　温州府志有大麦小麦荞麦米麦光头麦豆　温州府志有黑豆白豆六月乌绿豆白扁豆赤豆蚕豆豌豆八月白云豆寒豆紫豆刀豆三收豆珍珠豆
　　芝蔴　温州府志亦名脂麻温产最佳
　　莙荙菜　隆庆乐清县志一名甜菜食甚甘其茎和灰汁可澣衣
　　　瑞安县志有数种有从小甜有摇棚落惟篮味尤美
　　芋　温州府志有儿芋山芋麫芋紫芋又有水旱二种
　　蹲鸱　李孝光雁山记鴈山土膏肥种蹲鸱大如斗【芋属】
　　薯蓣　雁山志有红白二色产于岩石竹树间者味清而甘堪入药圃种者味佳不堪入药【温州府志圃种极大者重可四五斤出岩石者名山薯蓣】
　　防笋　笋谱自瓯越以南七月生至八月尽龙芽笋　笋谱出永嘉大罗山长四五尺稀节人取必有大风雨雷电人下山则止其笋春二月生
　　莼　万厯温州府志乐清莼湖产莼【王十朋莼湖诗水晶绿线满湖中遥与呉江气味同我辈他年罢游宦思归应不待秋风】
　　蕈　山蔬谱永嘉人以霉月断树置深林中密斫之蒸成菌【俗名香菇有冬春二种冬菇尤佳】
　　山粉　万厯温州府志春蕨根舂为粉俗名山粉出泰顺
　　百合　雁山志根可食一名鬼蒜荒年山中人取以疗饥
　　石发菜　嘉靖浙江通志温州产石发菜亦名海藻苔菜　万厯温州府志鹿角苔菜生海岩
　　松　王十朋岩松记有以岩松至梅溪异质丛根柏叶桧身而得松气象焉亦草木之英竒者
　　五粒松　万厯温州府志永嘉华盖山麓有松五粒倒生松　温州府志巽山丹崖有倒生松【王应辰咏倒生松诗世间有松皆直榦夭矫修条拂层汉此种何年分偓佺游龙倒挂丹崖前垂阴落落华盖偃翠黛离离尘尾骈风防亦解奏丝竹雨过浑如泽膏沐初疑灭迹同隐仙乍见翻身似鸾鹄五株不用比防封一粒真堪生大谷须信栖根良得宜嵗寒千载常瓌竒即教盘错有如此本性凌霜何必知】
　　榕　瑞安县志邵公屿有榕树盘郁其上清荫数亩樟　万厯温州府志树大堪为船
　　桧　万厯温州府志有香桧垂桧
　　杉　万厯温州府志有刺杉细杉瑞杉
　　□　万厯温州府志实可食其木可为宫室
　　椤　嘉靖浙江通志温州椤木置箱柜器物轻而利用【温州府志其木坚而香】
　　椅桐　永嘉县志吹台山产椅桐梁太守丘迟尝采以制琴
　　丁冬　万厯温州府志即頳桐俗名丁冬
　　桦桃　万厯温州府志其皮土人用以为烛
　　乌桕　万厯温州府志实如鸡豆液可为烛
　　松萝木　王十朋松萝岩诗注乐清松萝岩上产万年春　永嘉县志木有万年春
　　藤　平阳县志平阳白云山有深涧道絶不通有巨藤盘绕其上行人援之以进是曰藤道
　　梅　温州府志平阳梅溪古称梅源
　　鸳鸯梅　嘉靖浙江通志温州有鸳鸯梅
　　杏　万厯温州府志圆曰金杏扁而青者曰木杏梨　永嘉郡记青田村人家多种梨名曰官梨子大一围五寸恒以供献名为御梨吏司守视土人有未知味者其实落地即融汁
　　温柑　橘録真柑在品中最贵可珍其柯木与花实皆异始霜之旦园丁采以献风味照座北人有未之识者一见而知其为真柑矣一名乳柑谓其味之似乳酪温四邑之柑推泥山为最南塘之柑比年尤盛【全芳备祖柑者橘之属橘出温郡然多种柑韩彦直着録其别种有八曰真曰生枝曰海红曰洞庭曰朱曰金曰木曰甜而乳柑推第一故温人谓乳柑为真柑橘亦出苏州台州闽广皆木橘耳不敢与温州齿敢与真柑争髙下耶且温四邑俱种柑而出泥山者又杰泥山尽平阳一孤屿延袤只三二里许无连冈阴壑非有风气之浸滛出三二里外香味益逺不逮或曰温并海地斥卤宜橘与柑而泥山特斥卤佳处故独与他异予谓不然夫姑苏丹丘七闽两广往往多并海何独温而又岂无二三里得斥卤佳处如泥山者自屈原司马迁张衡潘岳王羲之谢惠连韦应物辈皆言呉楚间出者而未尝及温温最晩出而羣橘尽废物之变化出没其浩不可考如此羣芳谱柑出泥山为最其味似乳酥故名其木婆娑其叶纎长其花香韵其实圆正其肤理如泽蜡其大六七寸其皮薄而味珍胍不黏瓣食不留滓一颗仅二三核亦有全无者擘之香雾噀人为柑中絶品云麓漫抄永嘉人呼柑之大而可留过嵗者曰海红按古今注柑实形如石榴者谓之壶柑苏辙毛君恵温柑诗楚山黄橘弹丸小未识洞庭三寸柑不有风流呉越客谁令千里送江南】
　　狮子柑　瑞安县志俗名皱柑与乳柑不同
　　佛手柑　永嘉县志柑不一有佛手柑【陈邦屏咏佛手柑诗玉液分仙品金衣借佛尊掌擎承露瓣爪破落霜痕色未空诸相香犹滞六根洞庭曾作醸独种给孤园】
　　朱栾　游宦纪闻永嘉之柑有一种名朱栾花似橘其香絶胜乃好柑之祖栽接之法取朱栾核洗浄下肥土中一年而长名曰柑澹其根蔟蔟然明年移而踈之又一年木始大盈握遇春则取柑之佳品或橘之美者接于木身则尽为佳者矣朱栾乃枳也【万厯温州府志朱栾多刺花如莲子掇其英以蒸沉速二香芬馥清洌全芳备祖橙别种有五曰橙曰朱栾曰香栾曰香橼曰枸橘】
　　蜜橝　万厯温州府志永嘉有蜜橝
　　橘　橘録产于温者其种十四曰黄橘塌橘包橘绵橘沙橘荔枝橘软条穿橘油橘绿橘乳橘金橘自然橘早黄橘冻橘【瓯江逸志永嘉之土宜树橘韩守彦直之谱足徴宋世产于西山叶正则诗云有林皆橘树无水不荷花是也厥后盛于隔江之河田而上冈而南仙洋渐至于呉田地气之迁徙昔西北而今东南矣按东嘉之橘与浙西之蜜橘相似其味甘美以无核者为上广舆记所云乳橘即此也羣芳谱橘出苏州台州西出荆州南出闽广抚州皆不如温州为上叶适橘枝词蜜满房中金作皮人家短日挂疎篱判霜剪露装船去不唱杨枝唱橘枝】
　　金豆　瓯江逸志柑之小者曰金豆独名罗浮者或产于江北之罗浮其品最佳故以地名之温人去核浸以白糖入口香美茶絶胜
　　葡萄　隆庆乐清县志味最甘
　　　本草纲目永嘉有寒甚大可蔵至春即西也则五代之前种已入浙东但无西名耳
　　莲　温州府志永宁门外双莲桥产莲花并蒂午时莲　万厯温州府志花白而小非午则合菱　隆庆乐清县志菱三角其色有红有绿
　　海棠　万厯温州府志红色以木头接之则白有黄海棠又垂丝海棠花淡红以樱桃接
　　丁香　隆庆乐清县志花色有紫白有金丝叶杜鹃　雁山志有四种绯红粉红蓝色碧色随处有之惟雁山书院左右最盛碧者亦难多见【万厯温州府志有川鹃自川来者王十朋杜鹃岩诗注乐清杜鹃岩在戏防岩之东顶平上多杜鹃花故以花名岩一名岩笑花】
　　四季杜鹃　稗史彚编王顺伯为平阳尉尝以九月诣村墅道间见杜鹃花一本甚髙花正开几数千朶色如渥丹照映人面皆頳讶其非时询之土氓皆云此种只出此山谷中一嵗四番开春秋为盛顺伯欲访求小者竟不可得云
　　木芙蓉　花史温州江心寺文丞相祠中有木芙蓉盛开其本髙二丈榦围四尺花几万余畅茂散漫有红白变色者名醉芙蓉【瓯江逸志温州芙蓉髙与梧桐等八月杪即放花九月特盛遍地有之登楼一望但见红霞灿烂亦竒观也最妙者名醉芙蓉晨起白色午后淡红晩则变为深红其树宛若梧桐殊堪玩赏瓯江又名芙蓉江者盖谓此也】
　　兰　隆庆乐清县志一茎一花浓者为瓯兰【瓯江逸志温州兰有四季又有秋兰皆不可多得惟夏兰家家有之不以为珍】
　　挂兰　草花谱产温台山中岩壑深处悬根而生人取之以竹为络挂之树底不土而生花防黄肖兰而细不可缺水时当取下浸湿又挂亦竒种也【羣芳谐风兰榦短劲花黄白取大窠者盛以竹篮或束以妇人头髻铜铁丝头发衬之县于不见日处朝夕噀以冷茶清水或时取下水中浸湿又挂至春底自花即不开花而随风飘扬冬夏长青可称仙草最怕烟烬一云此兰能催生将产挂房中最妙】
　　茉莉　瓯江逸志温州地气和暖故茉莉最盛冬间置檐下不畏风不须遮防逢春发叶甚茂有髙一二丈者开花无算其小者亦丈许花亦不可胜计
　　簇蝶　酉阳杂俎簇蝶花花为朶共簇一蘂蘂如莲房色如退红出温州【云麓漫抄卫公草木记云有永嘉之簇蝶今此花来于浙东四布如蝶中有攅蘂晏元献云疑是簇蝶也公有玉蝴蝶诗注此于下苏子由有万蝴蝶诗云谁唱残春蝶恋花一团粉翅压枝斜美人懒向钗头插犹恐惊飞避髩鵶则知簇蝶万蝴蝶即今之玉蝴蝶也】
　　山矾　万厯温州府志极香木髙数尺土人以其叶腌鲊
　　洛阳　万厯温州府志一花五色俱备纎腻可爱金沙　温州府志郡圃中有金沙花【王十朋种金沙花戏呈景卢诗春光骀荡楚天涯李白桃红次第花未向名园看铁树聊于郡圃种金沙】
　　扶桑诸花　永嘉县志温地暖多竒花有扶桑玉瓯美人蕉占红萝佛紫燕五叚锦莺花水枝花温州府志有紫梅花
　　防竹　隆庆乐清县志促节肉厚可为弩【天中记竹之良者惟有防竹谢灵运所游之涧今在雁荡其自干笋谓之仙人杖灵运游名山志云神子溪南山与七里山分流去斤竹涧数里有从斤竹涧越岭溪行诗此云防竹似误】
　　蒯竹　舆地志平阳仙坛有蒯竹风来成韵自成宫徴石上常浄了无尘箨
　　竹　笋谱出温处如苦竹长节而薄可作屋椽芦竹　竹谱有竹象芦因以为名东瓯诸郡縁海所生肌理匀浄筠色润贞凡今之篪匪兹不鸣
　　淡竹　隆庆乐清县志可造纸及取沥
　　方竹　雁山志体小而方可作杖用山中人每取其枯瘦有棱节者刻其根为人物以赠人
　　石竹　万厯温州府志夏生笋味甘可为纸
　　桂竹　隆庆乐清县志火烧其汁可以散痰
　　苦竹　隆庆乐清县志可为枪用以杀虎
　　观音竹　雁山志茎小叶细长不满三四尺人家多植园圃中石上苍翠经冬不凋
　　江南竹　瑞安县志春笋节长
