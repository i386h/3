<!-- { "loadSidebar": true } -->
　　大石桥碶【在县东一里童育二山之水自此入江嵗乆湮塞宋淳祐间郡守陈垲遂于桥下作平水石堰而于浦口置闸立桥内可泄水外可捍潮元末浦涨堰闸皆废明嘉靖三十九年尚书张时彻力言于府县寻故道而复之永絶水患】　五乡东西碶【在县东三十五里阳堂乡即回江东西碶因定海知县宋继祖别碶定海之东冈而废回江二碶连日雨东七乡之田皆成巨浸复大石桥碶又于王驻洋之周家堰四都之杨木堰各设碶以补回江之废则七乡之水不为灾矣】　开庆碶【在县东十里手界乡旧名雀巢碶废宋开庆元年判府吴潜重建更名】　萧臯碶【在县东南十五里明天顺五年郡守陆阜重修】　贝则碶【在县东南三十里手界乡宋淳祐间建明天顺六年郡守陆阜重修隆庆间修理完固】　云龙碶【在县东南三十里手界乡又名荻埭碶宋熙宁间邑簿黄宁创筑令曹隲成之元大徳丁未县丞卢廷信重修明天顺五年郡守陆阜修治八年郡守张瓉毕工】　欤碶【在县东南四十里】　东周碶【在县东南四十二里】　古塘碶【在县东南四十二里俱在丰乐乡】　樟木碶【在县南三十五里鄞塘乡明天顺五年郡守陆阜修理嘉靖间派沾利乡民一都起至三十二都协出工费修筑】　练木碶【在县南三十五里宋寳祐间郡守吴潜建明正徳间县令丁洪复修嘉靖间壊重葺】　茅针碶【在县南四十里俱在鄞塘乡】　史家碶【在县南四十五里】　乌金碶【在县西南三十八里俱在句章乡又名上水碶宋嘉定间重建魏岘重建乌金碶记出城南五十五里有堰曰它山唐鄮令王侯元伟所建水自越之上虞厯四明山万壑争流演迤砰湃南注于江自堰之立约水入河乘除有数鄞西七郷为田数千顷借以灌溉其流贯于城之日月湖阖郡之人饮焉食焉堰之利溥矣然视水之大小而提阏碶之助为多野老谓侯由堰口浮三瓢听所止而止殆神其事今自堰出东十有五里为乌金又东三里为积渎又东二十七里为行春皆相地之宜而为之节惟乌金首枕上流嵗乆倾圯嘉定辛巳耆老以请大丞相史鲁公素知本末慨然下其事于郡出给调度一不以属吏民咸劝趋于是旧址二尺许身东西五丈二尺有竒南址七尺臂东二十七丈西十三尺桥五丈五尺而长髙九尺阔称之合石为之柜植石为之櫺规模宏壮工力缜密相继来牧者皆捐金佐费始终共成初并请修行春碶筑朱濑堰浚江东道士堰河至是悉以次就绪盖给于朝者钱十万助于郡者四百万总为工万有九千越三月而毕岘幸赞是役因书之碑　明嘉靖四十四年本县发官银修筑】积渎碶【又名下水碶在县西南三十五里宋嘉定七年提刑程覃摄守复修】　行
　　春碶【又名南石碶在县西南十五里俱在光同乡】　进阁碶【在县西南四十五里元潘梦桂叠石为碶以时蓄泄】　风棚碶【一名望碶在县西南三十里光同乡宋熙宁中令虞大寜置今废】　周大悲碶【在县西南三十五里】　竺迦碶【在县西三十五里桃源乡废】　朝泊碶【在县西三十五里废】　桃源乌金碶【在县西三十五里】　育王碶【在县东南九十里宋寳庆间育王寺所筑元皇庆元年县尹王思义修】　余丰碶【在县西二里废】　保丰碶【又名永丰碶在县北三里宋淳祐壬寅郡守陈垲亲至其地建闸二座立石柱三造板桥于浦口以便往来开庆元年判郡吴潜于其右创为五柱四门阔三丈六尺深四丈余嵗乆湮塞老人吴夀甫建言复加修理明嘉靖间郡守孙宏轼于碶相去数丈许内设备塘一带以防冲决】
　　江东碶闸【在县东一里许即钱家道头闸宋淳祐二年士民上言江东米行河旧有碶闸随时启闭内通东湖水脉外障大江潮汛沿河两岸各有石磡近年塌塞乞行开濬复还古迹郡守陈垲倡属开淤塞去瓦砾重修浦口疏水二闸明嘉靖三十八年知府周希哲重开濬屠大山开河修闸记明郡城东渡浮桥之左曰江东江东故有米行河河故有碶碶故有闸闸曰浦口碶曰江东实滨大江而桥于上亦曰浦口东去二十余武复有闸曰疏水夫闸浦口矣复闸疏水何防溃决也宋淳祐二年修撰陈垲出守重濬河修治碶闸桥改今名民享其利至今殆四百年于兹湮塞故道碶闸日就圯东七乡水西注实导此入江近筑东冈碶定民称便鄞水行颇回逺时浸溢为灾议者谓复兹诸故碶闸实两利焉即五乡碶废无害也嘉靖三十八年郡守周希哲请于大司马张公时彻言米行河碶闸废置事公慨焉肩之周侯檄鄞主簿张纁治江东碶即日兴事役出于里日不过三戸无上下均用厥力所治河起东岳庙前至于江为丈者二百有竒碶闸可仍者仍之易其石之泐者而加木焉】　林家道头闸【在县东三里许废】　浑水闸【在县西二里】屠氏桥闸【在县西南二十里】　回风闸【在县西南三十五里】　回
　　沙闸【在县西南五十里宋淳祐二年置其地则它山堰吴家桥之旧址林元晋建回沙闸记庆元表东海地枕江抱湖水政举则多丰年不则为沴淳祐改元冬可斋陈公由少司农秘阁修撰出镇二年春创碶一曰保丰复碶二曰斗门曰大河桥修碶号为喉者曰食曰水曰气是嵗东西俱歉于涝明独有秋公曰今所导者流耳盍治其源城内外为河为港鄞西七乡以饮以溉皆源于它山而邦人知利未知其害者居半也它山而上则又大溪之源越水所注夹岸之沙雨则与水俱下长官堰上下级皆三十六其上沙没殆尽下不没者五六溪流防断于是并皆汲卤田苦竭泽嵗浚至三四尺役工数万计民亦劳止间有涨自西岸而下湮塞尤甚公曰与其浚于既积不若遏于未至水轻清居上沙重浊居下宜闸以止之水平则启通道如故沙聚于外则去之易为力乃度地吴桥去大溪五十寻而近经始营之起秋八月迄冬十月　元至正二年本路总管王元恭囙堰去闸一百八十步官为起夫淘浚后命守闸人户自行淘浚永为定式】　大嵩河闸【在大嵩塘国朝雍正六年总督臣李卫委鄞县知县杨懿开濬大嵩河建闸】
　　慈谿县
　　管山河　在县东南五里成化四明郡志大江由丈亭分派四十五里至夹田桥桥南五里民田阻之江流不得直达旱无沾溉潦则泛溢宋寳祐五年丞相吴潜以钱市民田垦河五里长七百丈有竒濶三丈六尺深一丈六尺水由是达于茅针碶鄞慈定皆利焉
　　文溪　在县东一十五里眀隆庆间开濬
　　慈湖　在县东北一里旧名普济湖广袤一百五十亩至正四明续志唐开元间令房琯开凿之以溉民田成化四明郡志宋景定五年令金昌年疏浚之广隄防置则水碶明洪武二十八年重加修治
　　国朝顺治十二年知县王绣开濬淤塞清复占地花屿湖　在县东南一十里古有小塘潴水多鱼及莼菱湖民资以爲利成化四明郡志唐贞元十年刺史任侗劝民修筑灌溉田畴至正四明续志宋嘉祐间主簿成立筑隄修碶【自爲记】成化四明郡志元大徳天厯间累筑为田而累复之明洪武三十一年邑人邵功建言复以湖为田官为踏量除积水池荡河沟外为田一十三顷九十亩既寝其议永乐五年定海衞老军陈详奏复为田七年以原定亩数俾民耕种起科输粮
　　清水湖　在县东北三十五里灌东乡田万亩杜白二湖　在县西北六十里杜湖广三千七百余亩白洋湖广一千七百亩成化四明郡志杜湖古有湖址唐刺史任侗重加浚筑鸣鹤一乡之田仰灌溉焉俗号第二天宋庆元初主簿周常开筑湖岸修治碶闸沾利尤溥白洋湖唐景龙中余姚县令张辟疆修筑水利图説明隆庆间知县吴道迩于漾塘之内退入一里许于南北湖渠中置两闸一在洪桥一在韩家桥
　　大理渠　在县南五里通积水灌髙乡之田
　　洪家塘【在县东南二十里】
　　门家堰【在县东九里】　黄沙堰　梁家桥堰【俱在县东十里】　陈童堰　丁堰【俱在县东十七里】　葛家堰【在县东十九里】　皂荚堰【在县东二十里】　沈忠堰　茒风堰　胡卿堰　前庄堰　方盈堰　齐拱堰　祝家堰　猪栏堰【俱在县东十七里徳门乡】　梨木堰　沈家堰【俱在县东南十里】　新堰【在县东南十二里宋寳祐五年修筑辇石以甃江岸二十余丈堰下水步一所慈定二邑之田无斥卤浸滛之害元至正七年重修】　大杜湖堰　顔家堰【俱在县东南十五里】虞庄堰　马家堰【俱在县东南十六里】　洪家堰【在县东南二十里】金墩堰【在县东南二十六里】　潺浦堰　黄家堰【俱在县东南三】
　　【十里废】　青林堰　茶浦堰【俱在县东南三十五里】　梅林堰【在县东南三十八里明万厯五年旱甚堰裂令坊长督沾利人户修筑培坚旱涝有备】　李溪堰【在县东南四十里】　陆家堰【在县南十里】　孔家堰【又名蔡家堰】　苓径堰【俱在县西南五里】　金家堰【在县西南十三里】　砖窰堰　清溪堰【俱在县西南十五里】　薛家堰【在县西南二十里】新河堰【又名防水堰在县西南二十五里】　谢家堰　河口堰沈家渡堰　施虎庙堰【又名郎墅堰】　唐支堰　牛栏堰　潘家堰【俱在县西南三十五里】　李家堰【在县西南三十七里】沙堰【在县西南四十二里】　利家堰【一作李家堰在县西南六十五里障蓝溪之水溪之东南曰洪荘保其田二十余顷常苦于旱宋元祐间礼部郎中张宏浚长沟二千七百余丈接蓝溪当溪之冲置堰以固之归三分于越之杨溪至李家闸注于江引七分于沟以溉洪荘保之田后溪流归杨溪修堰浚沟始复其利】　塘头堰【在县西南六十里】　下洋西堰【在县西南六十六里】　周家堰　葛塔堰　洪荘堰　余家堰　乌山堰　蚬浦堰　张押直堰　邵泾堰【俱在石台乡】　沈婆堰【在县西六里】　罗城古堰【在县西七里】金墩堰【在县东北二十五里又名康山堰】　枫林堰【在县东北二十六里】五绪泾堰【在县东北六十里旧名新界堰元至正间县尹陈文昭重修】　双河堰【在县西北七十里慈之鸣鹤乡与余姚之上林郷接上林地势髙鸣鹤地势低乆雨上林之水东注旧置闸以限然舟行闸启水患如故里人曹阅于闸之左为双河堰以便舟车宋开庆间塞双河闸元大徳间义士童金重修】　戴邻堰【在县东十里】　张郎堰　白洋堰【俱在县西北七十里鸣鹤乡】　虞氏白洋堰　戴家堰徐家堰　枝浦堰　檀木堰　康宋堰【俱在西屿乡】桂胜堰【在四都去县四里此堰障水灌溉且系本县运河宜以时修筑】
　　慈湖东西碶【旧志作蒋湖碶误】　萧家碶【俱在县东西屿乡】　慈湖碶【在县东废】　黄沙碶【在县东十里】　花屿湖碶【在县东南十里】李家碶【又名李溪碶闸在县东三十五里潴文溪香山之水以溉民田宋绍兴四年通判陈耆夀邑簿胡大猷重修寳祐五年制使易置于旧碶之东两旁甃石立四楹分五眼上建石梁外障江之咸潮内限河之溢元大徳四年重修】　黄泥埭碶【在县西北六十里宋浙东提举季镛捐二千缗助民爲之涉嵗弗绩寳祐五年判府吴潜委县丞罗公镇竟其事明永乐二年移置松浦】
　　砖桥闸　顔家闸　黄沙闸【俱在县东十里宋隠士潘昌建】　文溪闸　化纸闸　四港口闸　抱子闸【废俱在县东十二里】横山闸【在县东南十里】　茅洲闸【在县东南十五里元至正元年王元恭于旧闸东南三十余丈创置明天顺六年郡守陆阜修】　樊公闸【在县东南十六里因旧有支浦
