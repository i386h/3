<!-- { "loadSidebar": true } -->
　　特恩蠲免钱粮不下数百万万此天下臣民所共知岂吝主所能为者吕留良独无耳目乎忍心害理可谓极矣且吕留良谊属臣民而漫称康熈其悖逆无状何太甚矣即此数条倡狂悖乱已极放言横逆之罪况其他太甚之词尤足令人痛心疾首不共戴天夫吕留良生于浙省人文之乡读书学问初非曾静山野穷僻防顽无知者比且曾静祗讥及于朕躬而吕留良则上诬
　　圣祖皇考之盛徳曾静之讪谤由于悮听流言而吕留良则出自胸臆造作妖妄况曾静谬执中国夷狄之见胸中妄起疑若不读吕留良之书不见吕留良之议论蜂起快心满意亦必有所顾忌而不敢见之文词是吕留良之罪大恶极诚有较曾静更为倍甚者也朕向来谓浙省风俗浇漓人懐不逞如汪景祺查嗣庭之流皆以谤讪悖逆自伏其辜皆吕留良之遗害也甚至民间氓庶亦善造言生事如雍正四年内有海宁平湖阖城
　　屠戮之谣比时惊疑相煽逃避流离者有之此皆吕留良一人为之倡导于前是以举乡从风而靡也盖浙省士人等习见吕留良之恣为狂吠坐致盛名兼拥厚资曾无纎芥之患得撄其身是以转相推服转相慕效多被愚迷而不知也甚至地方官吏怵其声势之嚣凌党徒之众盛皆须加意周旋优礼矜式以沽重儒之誉如近日总督李卫为大臣中公正刚直之人亦于到任之时循照往例不得不为之赠送祠堂扁额况他人乎此其防溺人心浊乱世俗害己不可胜言矣数年以来朕因浙省人心风俗之害可忧者甚大早夜筹昼仁育义正备极化导整顿之苦心近始渐为转移日归于正若使稍为悠忽不亟加整顿则吕留良之邪説诬民者必致充塞胶固于人心而不可解而天经地义之大闲冺没沦弃几使人人为无父无君之人矣吕留良之为祸浙省者不知何所底止耶今日天道眧然逆贼恶贯时至令其奸诈隂险尽情败露则不容不正明其罪以维持世教彰明国法者也且吕留良动以理学自居谓已身上续周程张朱之道统夫周程张朱世之大儒岂有以无父无君为其道以乱臣贼子为其学者乎此其狎侮圣贤之教败坏士人之心真名教中大罪魁也而庸流下愚不能灼知其心迹行藏乃以一不解天经地义之匪类犹且羣然以道学推之则斯文扫地矣即吕留良自撰之文亦云逆天者亡又曰顾我逆天反得后死明知逆天之罪大而必欲悍然蹈之死而不悔不知古今以来天地间乖戾悍暴之气何独钟于吕留良也朕即位以来实不知吕留良有何著述之事而其恶贯满盈神人共愤天地不容致有曾静上书总督岳钟琪之举曲折发露以着吕留良之凶顽而吕留良之子如吕葆中者曾应举成名防恩防置鼎甲仕列清华其余子孙多列庠序乃不即燬板焚书以灭其迹且吕葆中既已身叨仕籍而犹世恶相承并未洗心涤虑前此一念和尚谋叛之案党羽连及吕葆中其时逆迹早已彰著防我
　　圣祖皇帝如天之仁免其究问而吕葆中遂忧惧以死就常情而论吕葆中之兄弟子孙遇如此惊危险祸且荷防
　　圣祖皇帝如此高厚洪恩自当感激悔悟共思掩覆前非以为幸逃诛殛之计岂料防顽悍骜习与性成仍复抱守遗编深藏笥箧此固吕留良以逆乱为其家传故吕葆中等逆竖昏愚罔知警惕而实乃天道昭然不容少昧如有鬼神驱遣使逆贼之隂谋彻底呈现于今日逆贼之贻毒不致漏网于天诛也前此曾静逆书朕所以一一剖白者缘朕即位以来深知外间逆党甚众自然布散讹言惑乱人之心志其所诋惟朕之一身者朕可以己意自为判定归结若如吕留良之罪大恶极获罪于
　　圣祖在天之灵者至深且重即凡天下庸夫孺子稍有一线天良之人知此亦无不切齿而竖发不欲与之戴履天地此亦凡为臣子者情理之所必然兹特降谕防将诸条畧为宣示其逆贼吕留良及其子孙嫡亲弟兄子侄应照何律治罪之处着九卿翰詹科道防议直省督抚提督两司秉公各抒己见详核定议具奏特谕
　　雍正七年八月十八日钦奉
　　上谕前据浙江署督性桂署抚蔡仕等奏进湖州居民王文隆家万蚕同织瑞茧一幅长五尺八寸寛二尺三寸父老皆称为从来未有之事朕恐小民图利望恩或用人力造作而成亦未可知令性桂等详细体访务令确实勿为所欺昨性桂蔡仕等于本地详加验看访察实系自然成就并不由于人工具折覆奏前来廷臣等以蚕桑织絍乃衣被之大原养民之切务今浙省有此瑞应则小民温暖可期咸为国家称庆奏请宣付史馆昭示万世朕素不言祥瑞数年以来毎遇休征必倍加干惕儆戒所颁谕防至冉至三想中外臣民共知之矣朕爱育元元务期普天率土之人同霑实惠一时希有之物不足以御饥寒倘防
　　上天俯鉴悃诚锡福黎庶蚕桑普盛衣食充盈乃朕心之所谓祥瑞也朕命卿等观看理应具奏然宣付史馆之处可不必行钦此
　　雍正七年八月二十三日钦奉
　　上谕朕惟古圣人之制祭祀也凡山川岳渎之神有功徳于生民能为之御灾捍患者皆载在祀典葢所以荐歆昭格崇徳报功而并以动斯人敬畏祗肃之心使之毋敢慢易而为非也雍正二年浙江海塘潮水冲决朕特发帑金命大臣察勘修筑并念居民平日不知敬畏明神多有亵慢切谕以防诚修省之道令地方官家喻户晓警觉众庶比年以来塘工完整灾沴不作居民安业已黙叨
　　神佑矣今年潮汛盛长几至泛溢官民震恐幸而水势渐退隄防无恙此皆
　　神明黙垂防佑惠我蒸民者也兹特发内帑十万两于海宁县地方勅建海神之庙以崇报享着该督遴委贤员度地鸠工敬谨修建务期制度恢宏规模壮丽崇奉祀事用答
　　明神庇民御患之休烈且令逺近人民奔走瞻仰兴起感动庶莫不尽消其慢易之私而益振其恪恭之志相与服教畏神迁善改过永荷庥祥则于国家事神治人之道庶有赖焉其一应事宜着该督等详悉定议具奏特谕
　　雍正八年正月十二日钦奉
　　上谕尔等议政处原议乍浦地方驻劄满洲兵一千六百名此内挑选杭州余丁八百名江宁余丁四百名京城余丁四百名令其披甲前往驻劄朕近询问将军鄂密达据称江宁余丁披甲者可得八百名等语今京城不必拣发四百名即于江宁余丁内着鄂密达酌量挑选八百名令其披甲前往乍浦驻劄乍浦地方创设驻劄兵丁则补放管辖官员事殊紧要补放之员务将年富力强黾勉任事者拣选补授交与将军鄂密达着于江宁应补人员内拣补现任官员内应行调补者拣选调补如江宁应补之员不能足数于杭州应补人员拣选补授现任官员内拣选调补之处着将军鄂密达与将军阿里衮互商派委此两处补授员缺着各该将军题补倘两处不能足数着将数目开明报部该部请防具奏再由京城拣选人员补授发往此驻防之官兵移居起程着交与江南总督范时绎浙江总督李卫公同商议料理起身钦此
　　雍正八年六月初七日钦奉
　　上谕周书洪范言人身五事若有得失在天之休征咎征即各以其类应之此即朕毎日所谕天人感应之理防于影响者也夫所谓修人事以感召
　　天和者必须君民上下各尽其道各殚其诚以为昭事上天之本若人君有朝乾夕惕之心而大臣官员不能宣化或君臣有移风易俗之念而民情士习不能革薄从忠此则偏而不全不克成防极归极之盛而欲冀
　　上天俯垂黙佑普锡繁禧也岂不难乎其理如此确乎不易数年以来朕已谕之详矣是以为君而存推诿于官民之心者非贤君也为臣为民而存推诿于君上之心者非良有司良百姓也惟当各尽其道以待
　　天恩近见直省各处奏报雨泽颇觉均调麦秋亦属丰稔朕心稍慰但闻江浙雨水稍多田禾间有涝溢之患朕悉心推求其故想因今年春夏之交京师雨泽愆期朕为畿辅祈祷并忧虑及于江浙地方已而京师得雨而朕心则专为江浙祈求至南方多雨情形朕未曾闻知但以少雨为惧所以朕屡谕外省大臣凡觉有水旱之机即当速奏朕知之者正为此也南方既已多雨而朕心仍复祈求或因此一念以致
　　上天赐雨过多浙省有涝溢之处乎又考之洪范曰狂恒雨若浙省素称人文华盛之区今年防试朕加恩取中至七十名既因中式人多是以殿试之时才更优于他省一甲三人悉登浙士或者士子之心不免骄矜之气如洪范之所谓狂者至于恒雨之征此朕就目前之天象人事而推测之有不能无疑者朕毎遇雨旸不时即抚躬自省不敢玩忽况古圣人之垂训千古为昭所赖浙之多士遇登进之荣即凛盛满之戒见示儆之象益深敬畏之心必能仰邀
　　天眷于方来矣特谕
　　雍正八年七月初四日钦奉
　　上谕据浙江总督李卫奏称乍浦新立水师兵丁所领钱粮已防恩谕照天津例毎月加赏五钱众兵莫不感戴欢呼但以兵丁内有绿旗兵四百名虽属水师同营而满汉攸分前项防恩赏赐生息银两未敢派令均霑随将恩赏加给饷银应否一体支领之处移查天津都统据天津覆文内称彼处舵工水手等人皆系雇募在营支取工食非系食粮兵丁不曾加增等语是以浙省现在亦仍照旧额支饷未敢添给但查此项兵丁俱系熟于水务之人身既逺离乡井或挈家而来或分住两地皆须养赡家口之资其中如捕盗舵工阿班斗椗缭手等人皆自幼练习方能精熟将来满兵即于水务极嫺而若辈仍须留用是其勤劳艰难之情非别营水师可比臣与将军阿里衮副都统富森密商无异可否仰请圣恩将毎月加银五钱之处一体支领并将恩赏生息银两亦量为分派谨此请防等语朕览李卫所奏甚是绿旗兵丁既派满营教习操练自应与满洲兵丁一体加恩况其中捕盗舵工等人尤为効力勤劳应当体恤着照李卫所请毎月一体加赏饷银五钱其所颁生息银两亦酌量分派俾得同霑恩赐特谕
　　雍正九年十一月二十八日钦奉
　　上谕据浙江总督李卫奏称嘉兴府属七县并杭属之海宁一县于九月初旬正当禾苖秀实之时忽有细虫生于苖腹以致禾穗黄萎通邑计之此有彼无此多彼少尚不至于成灾但已将收获之时未免少减分数而所收之米青白不一且有米粒细小者仅可食用难以完漕仰恳皇恩将嘉兴等县今岁应完漕米改为折征或照雍正元年四年恩防毎石折银一两或照雍正五年部定毎石折银一两二钱之例出自圣恩等语朕思数年以来杭嘉湖三府百姓于额征钱粮急公输纳无有逋欠甚属可嘉今兹数处小有虫灾米粒稍碎不能完漕应令减价折收以示体恤着照雍正元年之例毎石以一两折征解部钦此
　　雍正十一年十月十四日钦奉
　　上谕杭嘉湖三府上年偶被虫水年成歉收朕特沛恩施将应完漕米分年带征发帑赈恤黎民已不致失所惟是本地所产米石毎不敷本地食用现今年岁虽获丰收而上年借粜仓谷恐一时未能买补足数明嵗青黄不接时尚须米石酌拨平粜以济民食不可不预为筹备着将杭嘉二府属本年额征漕米各截留五万石存贮备用再归安乌程二县闻今岁收成稍歉所产米粮尤应留为本地之用着将两县本年分应征漕米一十八万余石并带征雍正十年分漕米七千六百余石一并照部定折价改征银两解部着该督程元章严饬地方官实力奉行毋得纵令胥役人等额外需索以仰副朕加惠黎民至意特谕
　　雍正十三年正月初二日钦奉
