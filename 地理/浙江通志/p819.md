<!-- { "loadSidebar": true } -->
　　严仪煌妻朱氏【题旌册年二十七而寡越四年翁姑继殁拮据殡殓人劝其暂厝浅土氏曰缓葬非礼遂竭蹶营窀穸教前室子在昌及己子璲严而有法同登庚戌进士人以为节孝之报】
　　潘□妻吴氏【题旌册年二十六夫亡悲哀成疾行不数歩辄喘息然犹强起事姑梦神授以药沉疴顿愈未防室庐被火构一椽奉姑以居姑殁鬻屋殡殓附居戚属教子国昌为诸生守节三十二年】
　　王应凤妻俞氏【题旌册年二十三而寡事舅姑抚遗腹子守节四十一年】
　　吴琇増妻程氏【题旌册年二十四而寡继侄为嗣守节三十余年忍饥禁寒纺织缝纫手瘃足瘏不少辍守节三十四年】
　　屠树楷妻金氏【题旌册年二十而寡家贫积麻易粟养姑训子义方守节三十一年】徐啓恒妻刘氏【题旌册年二十九而寡抚遗孤守节四十一年】
　　陈嗣芳妻谈氏【题旌册年二十二而寡事舅姑抚继嗣守节二十九年】
　　舒贞女【题旌册许字陈朝焜未婚朝焜卒女泣请往吊遂不归居年余父私受聘于盛氏及请期始告女遂欲自尽以救解盛讼于县鞫时令谕女从父女大恸曰吾知终身于陈而已令叹息命其父还盛聘俾女终其志焉女不苟言笑终歳纺绩至老不衰卒年五十四　以上四十一氏俱雍正九年具题奉防建坊旌表】
　　钱徳智妻陈氏【题旌册年二十五而寡遗孤二家日以落氏勤纺织持门戸抚子成立守节四十年卒】
　　郇鸾妻陈氏【题旌册年二十三而寡守节二十三年】
　　周维新妻叶氏【题旌册年二十一而寡继侄为嗣守节四十年】
　　吕祧妻俞氏【题旌册年二十而寡抚子守节四十九年】
　　丁鼎相妻沈氏【题旌册年二十九而寡舅姑老二子炳煜俱幼氏以一身仰事俯畜孝慈兼尽守节二十二年】
　　章妻夏氏【题旌册年二十九而寡抚侄为嗣守节二十四年】
　　陆圣存妻李氏【题旌册年二十九而寡遗孤一氏勤针黹以奉舅姑教幼子守节二十七年】
　　张曾妻汪氏【题旌册年十七而寡截髪置夫棺内以矢靡他事舅姑孝茹素终身守节三十八年】
　　叶世宠妻程氏【题旌册年二十七而寡事孀姑抚子守节二十七年】
　　应琦璜妻朱氏【题旌册年二十八而寡抚孤成立守节三十年】
　　沈子佩妻吕氏【题旌册年二十五而寡无子赘壻承夫祀守节三十年】
　　黄樊渟妻许氏【题旌册年二十六而寡事舅姑抚子守节二十八年】
　　沈昆妻倪氏【题旌册翰林院庶吉士倪天騄女年二十三而寡抚子守节三十二年】鲍安鼎妻叶氏【题旌册年二十而寡事孀姑抚遗腹子守节三十二年　以上十四氏俱雍正十年具题奉防建坊旌表】
　　唐辛妻朱氏【题旌册年二十三而寡孀姑在堂祖翁祖姑俱年八十余氏一身兼子孙之职生事死葬必诚必敬遗孤三嵗教育动遵礼法故子亦能孝其母守节五十四年】
　　施妻陆氏【题旌册年十九而寡奉事舅姑及殡葬俱尽礼训子读书子登戊子乡荐守节五十三年】
　　沈上勲妻顾氏【题旌册年二十七而寡抚侄为嗣守节四十一年】
　　王为楫妻郎氏【题旌册年二十一而寡奉事舅姑极尽诚敬无子抚幼侄以继宗祧守节二十二年】
　　潘光宗妻徐氏【题旌册年二十而寡守节六十一年】
　　金建烈妻方氏【题旌册年二十九而寡抚子守节五十九年】
　　夏瑞芝妻徐氏【题旌册年二十九而寡事姑抚子守节二十二年】
　　髙维三妻冯氏【题旌册年二十五而寡事舅姑抚子守节二十四年】
　　张灏妻章氏【题旌册年二十七而寡奉事舅姑生则尽养死则尽哀抚遗孤慈严交至守节二十五年】
　　林邦基妻曾氏【题旌册年十五归林十三年而夫殁诀时许以身殉家人百计阻之不得鸣于官谕以舅在且老宜代夫供子职母徒死氏乃不死事其舅敬谨无失逾三年舅殁经营丧葬讫氏曰吾今乃可践吾言矣赋絶命诗一章不食十四日而死】
　　俞玉倍妻曾氏【题旌册年二十九而寡事舅姑抚子守节三十四年】
　　钮如恒妻傅氏【题旌册年二十七而寡翁姑在堂备极孝养殁后脱钗梳以营丧葬遗孤六龄抚育教训至于成立守节四十六年】
　　陈起凤妻俞氏【题旌册年二十八而寡上事孀姑甘防无缺脩瀡必恭抚二孤慈严并至守节三十七年】
　　吴宗楷妻张氏【题旌册年十九夫亡絶粒数日不死翁姑之柩在室亲兜土石以营窀穸抚孤子以义方未尝姑息因得成立守节二十四年】
　　邱贞女【题旌册生有至性母患瘫瘨亲尝汤药闻有议婚者辄号泣不食誓奉终身母疾忽愈父许字邓正时年已二十七矣将婚夫殁闻讣蓬首过门抚尸恸哭晕絶数次因留邓氏侍奉老姑暨前室所遗子女仰事俯育终身长斋布素家日贫苦惟勤纺绩以供朝夕守贞四十一年】
　　翁元鼒妻蔡氏【题旌册年二十九而寡事舅姑身兼子职殁则尽哀尽礼无子以侄为嗣恩勤顾复一如己出守节三十一年】
　　朱大复妻张氏【题旌册年二十四夫亡誓欲从死孀姑谓之曰我一子止有二雏汝死必不能成立我将何托因勉为未亡人奉姑极其诚敬姑殁丧葬尽礼为二孤娶妇必择诗礼之门勿计奁资之厚薄守节三十二年】
　　顾嵩生妻吴氏【题旌册年二十九而寡事姑抚子守节三十一年】
　　钱顺元妻黄氏【题旌册年二十而寡奉事翁姑承顔顺志无子夫有胞弟尚在髫年为之婚配得生子抱立为嗣守节三十六年】
　　程祚璡妻张氏【题旌册年二十四而寡事舅姑抚侄为嗣守节三十四年】
　　陈永昌妻汤氏【题旌册年二十七夫疾每夜祝天愿以身代夫临终嘱曰孀姑幼子托赖于汝子职父道汝其兼之慎勿轻生以贻我忧氏勉从夫命称未亡人奉姑如母教子义方岁时墓祀必陈说夫命惟恐稍致陨越有负初志也守节二十九年】
　　江俨若妻沈氏【题旌册年二十五而寡家无储蓄日谋甘脆以奉舅姑皆寿至八十而终丧葬尽礼守节四十二年】
　　陈曾藙妻周氏【题旌册年二十一夫亡恸絶复苏者再依夫弟及前妻所生二子以居勤俭自守不茍言笑守节三十一年】
　　陆廷相妻都氏【题旌册年二十夫亡恸絶而苏翁卧疾数年侍奉匪懈姑目失明小叔小姑赖其抚育婚嫁从厚妯娌雍睦未尝析箸翁姑送终咸合古礼抚侄为嗣守节四十五年】
　　冯长仁妻王氏【题旌册年二十七而寡抚子守节二十九年】
　　翁世焜妻黄氏【题旌册年二十五而寡事舅姑抚侄为嗣守节四十二年】
　　胡家珍妾汪氏【题旌册年二十二而家珍卒投缳数次姑与嫡勉之曰尔懐孕数月冀生男稍延胡氏一线因泣拜受命竭力女红佐嫡以奉姑后嫡及姑相继亡经理丧事无遗憾家业中替命子服贾四方训课诸孙俾克成立守节四十七年】
　　陈廷武妻诸氏【题旌册年二十八夫亡哀毁欲以身殉縁翁老思尽子职躬承菽水得其懽心殁则奉姑合葬飨祀极其诚敬子奉母教家声因以振起守节四十六年】
　　唐世琏妻沈氏【题旌册年二十七而寡事姑抚侄为嗣守节二十七年】
　　张正玉妻王氏【题旌册年二十而寡舅姑在堂日事女红以供甘防既殁尽脱簪珥以营丧葬无子抚侄为嗣守节三十四年】
　　王荩臣妻杨氏【题旌册年二十四夫亡翁姑在堂孝养备至相继殁丧葬尽礼遗孤复殁立侄为嗣守节三十年】
　　沈贞女【题旌册许字钱继芳未婚继芳病故女年二十二父母欲令改适女不从舅思子成疾女卖衣倩兄寄与及殁尽鬻所剩妆奁以营殡殓守贞三十一年　以上三十二氏俱雍正十一年具题奉防建坊旌表】
　　徐宗洛妻童氏【题旌册年二十三夫亡舅姑老子甫孩提氏健持门户于舅姑生养死葬无不尽礼训其子成立守节三十年】
　　张声逺妻朱氏【题旌册年二十九夫亡遗子女各一上有两世姑嫜氏养生送死无遗憾完子女婚嫁守节二十五年】
　　张绍德妻吴氏【题旌册年十九结褵甫五月而夫亡遗腹生女抚长择配每念继嗣无人泣曰吾空守一生何以见良人于地下至临没时始得襁褓堂侄立以为子曰吾死无恨矣守节三十五年】
　　叶懋仪妻钱氏【题旌册年十九适懋仪三载生一子而夫亡家贫棺衾无措鬻衣殡殓勤纺绩抚教孤子成立守节五十年】
　　严肇标妻傅氏【题旌册年十八归肇标生子女四人肇标病将革嘱氏曰吾上无伯叔中鲜兄弟此四幼穉者惟尔是赖言讫而瞑氏时年二十九卒能抚教子女俾各成立守节二十三年】
　　郭日复继妻沈氏【题旌册年二十二归日复日复卒氏年二十四前室遗女五人时舅姑已先亡祖姑在堂同祖伯仲叔三房俱早世无子季有一子甫成童俟其娶妇生子即抚以为嗣事祖姑克尽孝养五女长择壻遣嫁俾俱得所守节三十三年】
　　成之淙继妻周氏【题旌册年十六归之淙二十四夫亡抚前室子及己子无异视终身茹素衣褐日事女红守节三十六年】
　　沈凤岐妻钱氏【题旌册年十九适凤岐甫三载夫亡舅姑老氏曲尽孝养以寿终抚侄为嗣又早殀复抚其幼孙成立守节三十年】
　　王云生妻杨氏【题旌册年二十八夫亡抚教子女四人长为婚嫁孙曽林立守节五十九年】
　　翁国梓妻沈氏【题旌册年二十二夫亡事舅姑虽处困约必具羞腆子瑞征出就外傅修脯之费皆出自十指间守节三十三年】
　　梅朗寒妻华氏【题旌册年二十九而寡事姑孝教子以义方姑没鬻衣餙治殓具负土成坟守节四十三年】
　　朱必先妻姚氏【题旌册年二十八而寡无子截髪投棺以示不二家贫炊烟常絶淡如也氏叔怜而迎养之独居一室足迹不出户积数年女红所入为舅姑及夫营葬事守节四十年】
　　陆光扬妻马氏【题旌册年二十五夫亡事舅姑孝抚孤长娶妇生孙氏以积劳致疾临没呼子告妇曰太翁姑年逾八旬我死汝善事之以慰我于地下遂卒守节一十八年】
　　顾寅生妻沈氏【题旌册年二十一夫亡无子以犹子为子家贫凡虀盐薪米无不出自十指而律身甚严虽老足不逾户守节五十五年】
　　陈六谦继妻华氏【题旌册六谦为溧水县令卒于官氏年二十九贫不能归舅病于邸舍经营医药及没力为殡殓荼苦备尝子三长嘉防出继官永寜知州后归宗次子三子俱自襁褓中抚教成立守节六十三年】
　　韩奕明妻孙氏【题旌册年二十九夫亡抚三子成立舅姑早卒有孀娌逺居他郡氏迎养于家择地葬夫亲负畚锸成坟守节五十九年】
　　俞文征妻钮氏【题旌册年二十八夫亡一子抚长娶妇又早殀复抚遗孙得延一线守节五十二年】
　　田元成妻鲁氏【题旌册年十八归元成二十四而寡立继承祧家贫借女红以仰事俯育舅姑没丧葬尽礼守节三十年】
　　沈之锷妻谈氏【题旌册年二十五归之锷甫二载而寡遗孤廷涵未睟氏上事衰翁下抚幼子终歳织絍以佐饔飱虽严寒酷暑不辍守节二十八年】
　　苏继瞻继妻何氏【题旌册年十九归继瞻二十五夫亡抚前妻孟氏劳氏子女悉为婚嫁守节四十四年】
　　徐谦继妻潘氏【题旌册年二十二适谦次年谦卒抚前室遗女长归士族继侄禧为后训诲成立守节二十九年】
