<!-- { "loadSidebar": true } -->
　　梁中书侍郎丘迟墓　舆地纪胜在霅水乡淋谷元和四年立墓碑【详文苑能改斋漫録沈太虚侍郎言昔湖州有人古冢得碑乃南朝邱迟其言迟乃左史邱明之后然则邱明竟不姓左耶韵会邱姓出吴兴河南二望风俗通曰鲁左邱明之后稿简赘笔亦云吴兴邱墓一村之人皆姓邱有大碑刻其墓上称左史邱明之后】
　　梁司空康绚墓　崇祯乌程县志在县西北十三里陈五兵尚书庾宗墓　乌程县志在县西北十四里唐丞相李绅墓　舆地纪胜在里山治湖州府志在县南三十里干宁三年立墓碑【详寓贤】
　　唐南康尉沈亚之墓　崇祯乌程县志在福山【详文苑杜牧吊沈下贤诗斯人清唱何人和草径荒苔不可寻一夕小敷山下梦水如环佩月如襟】
　　唐进士龚轺墓　吴兴掌故在卞山南【杜牧龚进士墓志防昌五年十二月某自秋浦移守桐庐路由钱塘龚轺袖诗以进士名来谒舟中阅其诗有山水闲淡之思后四年守吴兴因与进士严恽言及鬼神事严生曰有进士龚轺去嵗来此坐客馆中若有二人召轺者轺命马甚速如跨鞍马惊堕地折左胫旬日卒予始了然忆钱塘见轺时徐徐如昨日因知尚殡于野乃命军吏徐良改葬于卞山南去州城西北一十五里严生与轺善亦不知其乡里源流故不得记大中五年辛未五月二日】
　　宋天章阁待制胡瑗墓　明一统志在何山万厯湖州府志元至元中墓为广化寺所侵踣其碑总管郝鉴掘得所踣碑复其墓洪武中知县孙成复加封树成化中知府岳璿劳累加修建嘉靖四年知府冯曽増置墓田西吴里语其子杭州察推志康亦葬于旁【详名宦牟应龙湖州路总管郝侯祠记安定先生葬于湖州何山至元间墓地忽为邻僧所夺毁其瓦伐其树碎其碑以絶省扫之路郝侯始至慨然曰守土之职风化是先先贤之墓未复事有大于此乎会经界法行有土者皆得自实侯躬率属官徃谕以理僧知墓非寺地始归之遂命甃其茔域缭以垣墉揆日之吉偕同僚暨诸生行释菜礼亷访佥事萨勒迪黙色书安定文昭公之墓八字刻石置之塜上侯名鉴字子明卢龙人张羽复墓序洪武间遣吏度民田僧乗计帐未定复诡墓为寺地四明孙侯成知县事始其隠复加封树前建亭堂三间以祀神旁为屋三间以栖守者上其事于朝诏下复宋元故事秩祀着为令湛若水胡安定先生墓田记嘉靖四年太守冯君曽始涖湖郡乃考图志誓于里正曰其墓在何山麓者其守墓之田若干畆在某里某里者其悉以白余尔所不白则有恒罚于是胡氏之裔孙聨芳者以墓田见侵之状白于府府尽得其状田尽复而墓可守中丞陈公鳯梧至郡躬谒其墓视亭堂之圮壊命新之乃并重封其墓而增祀焉】
　　宋都官郎中张先墓　治湖州府志在卞山多寳寺西【详文苑湖録陆振孙曰本朝有两张先皆字子野其一博州人天圣三年进士欧阳公为作墓志其一天圣八年进士则湖州人也志俱作康定初进士】
　　宋叶清臣母永安太君墓　吴兴掌故清臣欲葬其母梦有秀才来谒云松蒲落处即是穴翌日至弁山倪坞适有松蒲堕其前遂卜地于此
　　宋进士知山隂县陈舜俞墓　治湖州府志在苏湾【详循吏黄鲁徳陈贤良墓诗何水东流绕九墩至今不解识真坟白牛曽踏风流路故老时时说隠君陆道干过陈舜俞墓诗泾上何人跨白牛鹭飞鸥逐共优防春风短调梅花夜月髙酣瓠子瓯一疏青苗天下计千年白简史臣留篁墪旧迹存遗祀碧草黄云古墓秋】
　　宋宗正少卿姚舜仁墓　崇祯乌程县志在赵村【详儒林】
　　宋崇信军节度使叶梦得墓　吴兴掌故在卞山圆证寺左【详寓贤】
　　宋直学士諡文端费若墓　嘉兴归安县志在射村鹿苑寺后【乌程县志若字如川元符进士官直院学士充崇政殿说书绍兴间赐葬】
　　宋清河郡王张俊墓　乌程县志在菁山石台尚存【详名宦】
　　宋尚书左仆射沈该墓　治湖州府志在县西三十五里
　　宋尚书右仆射朱胜非母墓　崇祯乌程县志在县西三十五里【西吴里语绍兴三年四月二日朱胜非卜地于吴兴华严山嘉防寺前葬其母夜梦十骑入山衣服锦绣鞍马鲜华回旋寺前以一马系于林中余复驰去次夕又梦有衣冠之士容状甚伟跣其二足入寺厉声言我定地寺有寄居石大顺秀才亦梦之因请于朝以嘉防为坟寺改崇因荐福塜前起敞堂以梦马扁云】
　　宋大学士陈与义墓　治湖州府志在广徳乡上强里礼部侍郎张嵲撰墓铭【详寓贤】
　　宋少保諡文定葛邲墓　崇祯乌程县志在县西南五十里【详名臣西吴里语乌程栅岭有邲墓】
　　宋寳文阁学士諡文节倪思墓　崇祯乌程县志在县西北一十五里【详名臣】
　　【谨按绍兴志云思晚爱浙东山水徙家防稽墓在余姚贺溪附録俟考】
　　宋司封员外郎张祹墓　吴兴掌故在下山祹字圣休
　　宋刑部尚书程公许墓　万厯湖州府志在县南三十六里【详寓贤】
　　宋端明殿学士髙斯得墓　乌程县志在西崦【详名宦】宋孝子曹清墓　崇祯乌程县志在西阳村【详孝友】宋资政殿学士牟子才墓　乌程县志在菁山【详寓贤】宋大理少卿牟巘墓　治湖州府志在三碑乡九里山赵子昻撰墓志铭
　　宋直学士刘一止墓　万厯湖州府志在澄静乡上基山石柱犹存【详名臣】
　　元上元主簿牟应龙墓　崇祯乌程县志在三碑乡【详儒林虞集隆山先生墓志铭先生娶杨氏知邵武军恪之女先十二年卒再娶程氏将作监绳翁之女男五人必逺必大必达必胜必昌女四人年七十有八泰定甲子五月乙酉葬于湖州乌程县三碑乡兊山之原铭曰学孰为博寳藏有作运化参错掇拾偏驳欺世之怍文孰为雄江汉之东浩浩不穷补葺弥缝嘻嘻麤工有余而藏不足而张我懐先生岂私其乡斯文有五世不诬铭以信之不其逺乎】
　　明太常寺丞张羽墓　吴兴掌故羽浔阳人居于戴山东卒葬九里冈【详寓贤】
　　明工部尚书严震直墓　崇祯乌程县志在西塞山【详名臣严氏家乗先司空于壬午七月廿三日出都至九月十二日没于山西泽州之馆明年癸未正月十九日归葬襄事忠诚伯茹瑺撰神道碑可据并无在云南遇建文君吞金而死之说他如吾学编续藏书等所云槩不敢载九世孙祗辨】
　　明都御史陆矩墓　乌程县志在下菰城【详武功】明刑部尚书諡庄懿闵珪墓　吴兴掌故在金盖山【详名臣】
　　明处士孙一元墓　吴兴掌故在道塲山归云庵之东【详寓贤谢肇淛吊孙太初墓诗路入归云一径幽青山落日满松楸老僧废寺瓢犹挂词客荒坟草自秋九月空林闻蟋蟀百年残碣上蜗牛共将杯酒浇千古肠断沧江天际流】
　　明工部尚书諡恭靖蒋瑶墓　崇祯乌程县志在金盖山【详名臣】
　　明兵部侍郎陆穏墓　乌程县志在汪家山【详武功】明刑部主事唐枢墓　乌程县志在妙喜寺陈村【详儒林】
　　明工部尚书潘季驯墓　乌程县志在三墩【详名臣】明修撰韩敬墓　乌程县志在仁王山【详文苑】
　　明徽州府推官温璜墓　乌程县志在道塲山【详忠臣】明大理寺卿谥忠介凌义渠墓　乌程县志在骥村北湖州知府吴绮捐俸买地【详忠臣】
　　明御史吴振缨墓　吴氏家谱在栖贤山枫树岭后明知广昌县姚舜牧墓　乌程县志在潘店之金斗山【详儒林】
　　归安县
　　吴大将军朱治墓　治湖州府志在县南二十里【传详武功】
　　吴当阳侯施绩墓　万厯湖州府志在县南十六里【详武功】
　　吴九江太守姚渠墓　万厯归安县志在县南六十里
　　吴荡寇将军程普墓　治湖州府志在县东南十九里【吴志本普字徳谋右北平土垠人从孙坚征伐坚卒复随孙防以功拜荡寇中郎将领零陵太守防卒与张昭等共辅孙权领江夏太守迁荡寇将军】
　　【谨按江西通志程普墓在瑞昌县安泰乡桂林桥西南旧志所载未知何据】
　　宋南郡太守丘道防墓　名胜志在县东南一十九里
　　宋松阳令钮滔墓　成化湖州府志在县东十里【西吴里语滔吴兴人举孝亷为松阳令盖晋人而仕于宋者】
　　青州刺史董知达墓【未详时代】　治湖州府志在县南六十里
　　宋秀安僖王子偁墓　治湖州府志在菁山【宋史新编子偁居秀州髙宗选子伯琮育宫中子偁累官左朝奉大夫致仕卒时伯琮为普安郡王解官持服既为太子加赠太师中书令封秀王諡安僖配张氏封王夫人光宗立始即湖州秀园立庙奉神主如濮王故事】
　　宋嗣秀王諡宪靖伯圭墓　万厯湖州府志在菁山【宋史新编孝宗兄伯圭字禹锡厯知台州明州有政绩淳熙中自安徳军节度使充万夀观使又封荥阳郡王至少傅光宗迁至太保封嗣秀王后判大宗正事超拜太师宁宗诏赞拜不名卒追封崇王諡宪靖】
　　宋张文刚墓　吴兴掌故在鳯凰山【王安石张常胜墓志常胜乌程县人名文刚好学能文孝友顺祥再举进士不第年二十七卒熙宁六年二月五日葬于鳯凰山曽祖任祖维赠刑部侍郎父先尚书都官郎中致仕君妻予从父妹也故君从予学】
　　宋户部侍郎赵与訔墓　治湖州府志在车盖山子昻父也子昻撰阡表今石柱犹存【西吴里语郡城南石柱头是也】
　　宋资政殿学士牟子才墓　治湖州府志在菁山端明殿学士髙斯得撰墓铭【详寓贤】
　　元亷访司佥事宇文公谅墓　治湖州府志在长超山【详儒林】
　　明工部尚书温祥卿墓　嘉靖长兴县志在仁王山西北麓【详寓贤】
　　明长芦运使严敬墓　归安县志在松亭乡之三圩【于谦运使严敬行状敬字克恭号如登永乐辛丑进士第由监察御史陞今官涖任之初夙弊尽革未半载疾卒于官娶庄氏子四人】
　　明大理寺卿陈恪墓　嘉靖归安县志在黄山【详名臣】明御史陆昆墓　万厯湖州府志在芗林乡【详名臣】明佥事陆澄墓　嘉靖归安县志在樊泽【详儒林】明赠兵部尚书諡恭靖沈子木墓　归安县志在县治南十六里区孔三圩之阡崇祯壬申赐葬【详名臣】
　　明广西按察副使臧懋中墓　长兴县志在归安县菁山【详循吏】
　　国朝
　　赠资政大夫兵部右侍郎吴铖墓　在下沈山南麓铖字玉嗣性至孝亲没躬亲负土营葬于此而自为宅兆于其侧就窆日有羣乌数万集于墓上人谓孝感为建乌集亭长沙陈鹏年撰记
　　左赞善沈三曽墓　在归安县东林山麓【详文苑】内阁学士沈涵墓　在归安县竹墩村
　　左都御史赠礼部尚书諡端恪沈近思墓　在县南埭溪【详名臣】雍正六年
　　赐祭葬
　　长兴县
　　陈夀陵　万厯湖州府志在下箬寺西阳乌山【成化湖州府志齐太常卿陈道巨墓陈髙祖之祖也后尊为陵陵西有小渎曰石人溇以有石人仆其下故名】
　　陈瑞陵　治湖州府志在县西北五里陈髙祖追尊为景皇帝陵曰瑞陵【南史陈髙祖纪追尊皇妣董太夫人曰安皇后】
　　陈嘉陵　嘉靖长兴县志在县北五里【南史陈髙祖纪追尊前夫人钱氏为昭皇后陵曰嘉陵】
