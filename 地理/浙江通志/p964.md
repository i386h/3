<!-- { "loadSidebar": true } -->
　　宋马将领墓　金华府志在天皇寺西南渡初溃卒任士安犯城将领拒战于藕塘众溃被执死之葬此
　　宋徽猷阁待制潘良贵墓　金华县志在县北二十里【传详名臣】
　　宋资政殿学士郑刚中墓　名胜志在招福原【传详名臣】宋赠资政殿学士叶衡墓　金华县志在县东南十里【传详名臣】
　　宋少师諡文定王淮墓　金华府志在县西北十里宋提刑唐仲友墓　金华府志在宝华寺侧【传详儒林】宋崇政殿説书王师愈墓　金华县志在白沙乡朱文公撰墓志【传详循吏】
　　宋端明殿学士王埜墓　万厯金华府志在东弥塘侧【传详武功】
　　宋北山先生諡文定何基墓　万厯金华府志在殿讲山循理乡油塘之原正徳十年郡守刘修复【详儒林刘请复何文定墓地碑记北山先生以咸淳五年己巳十二月壬申葬金华县南山油塘之原豪右据而有之子孙莫之能直正徳甲戌春正月知府事刘率同官展修祀事墓已夷且陷惟趺独存商生大辂复亷得完碑于油塘匿孔尚无恙乃绳其豪于法还其碑于趺正其田于籍归其佃甲于隣壤伐巨石以封若堂而萦之以垣墙竖享堂四楹旁建连甍以处佃丁规制粗备庶几有司崇儒重道砺世磨俗之万一焉】
　　宋赠承事郎諡文宪王柏墓　金华县志在婺女乡金村之原【详儒林】
　　元白云先生諡文懿许谦墓　金华府志在婺女乡许官山嵗久荒圮明成化间推官林沂重为立石治间同知薛敬之题道左曰处士许白云之墓【详儒林】
　　元昭勇将军张英勇墓　万厯金华府志在县北五里元戊戌年从越国公定婺有功辛丑年征绍兴阵亡葬此
　　明越国公胡大海墓　金华府志在生姜陇【详名宦】明归全先生叶仪墓　万厯金华府志在东塘之原【详儒林】
　　明纯孝先生范祖干墓　金华府志在赤山之原【详儒林】
　　明衢州教授胡翰墓　金华府志在智者桥东【详儒林】明布政使章聪墓　金华县志在西峯寺侧【详循吏】明佥都御史钱学孔墓　金华县志在凤凰山侧【详名臣】
　　明工部郎中姜防墓　金华县志在白竹【详介节】明赠右副都御史周凤岐墓　永康县志在后郑明崇祯间赐祭葬【传详忠臣】
　　国朝
　　总督河道兵部尚书朱之锡墓　义乌县志在孝顺街【详名臣】康熙年间
　　赐祭葬
　　兰谿县
　　唐刑部侍郎舒元舆墓　兰谿县志在惠安寺侧【详文苑】
　　宋赠少傅苏迟墓　万厯金华府志在灵洞栖真寺之侧【传详寓贤】
　　宋香溪先生范浚墓　金华府志在宝惠寺侧【详儒林】宋龙图阁待制徐良能墓　万厯金华府志在太平乡界岭【传详介节】
　　宋左丞相諡文肃范钟墓　万厯金华府志在惠安寺傍【详名臣】
　　宋叶臻墓　兰谿县志在清江里应氏坞【吕祖谦叶君墓志始予道兰谿叶君介其子来见视其貌恢然长者也进之语质朴少雕琢意虽浮湛闾里而协族辑隣若尝知书者家故窘缩衣啬食资其子学甫収一科以养而君不能待也铭曰置也馌之簋也夺之罔极之酬匪爵是縻】
　　宋知贵州章如愚墓　万厯金华府志在八石谿【详儒林】
　　元仁山先生諡文安金履祥墓　兰谿县志在纯孝乡仁山后垅【传详儒林许谦挽仁山先生诗徳粹身尝润时艰志莫舒治安曾献策私淑幸遗书方寸涵千古襟怀湛太虚哲人今已矣吾道竟何如统绪朱子渊源继鲁翁诲人沛时雨对客蔼春风志立修身本诚存作圣功遗言犹在耳一恸閟幽宫】
　　元礼部郎中呉师道墓　金华府志在铜山乡中徐【详儒林】
　　元大司徒银青光禄大夫陈萍墓　万厯金华府志在甘棠乡青山【传详武功】
　　明副都御史邵玘墓　慈谿县志在纯孝乡花塘【传详名臣】
　　明礼部尚书諡文懿章懋墓　万厯金华府志在竹塘【详儒林】
　　明工部尚书諡恭惠章拯墓　金华府志在黄大山【详名臣】
　　明吏部尚书諡文襄唐龙墓　兰谿县志在浩然观【传详名臣】
　　明赠太常少卿陆震墓　兰谿县志在瑞山乡胡磡督学胡瑞表曰皇明忠直之臣【传详忠臣】
　　明太仆少卿郑本立墓　金华府志在平渡西北梅堂山都御史徐栻撰墓志
　　明赠太傅諡文懿赵志臯墓　兰谿县志在横山乡清湖堡【传详名臣】
　　东阳县
　　汉张掖太守韩晏墓　万厯金华府志在马鞍山下【传详循吏】
　　汉合浦太守陈修墓　金华府志在张墓山兰谿童品记【传详介节】
　　呉廷尉斯伟墓　成化东阳县志在孝义塘【东阳县志伟本姓史仕呉为廷尉】
　　呉孝子斯防墓　万厯金华府志在后吕村【传详孝友楼钥斯许二孝子墓碑跋束阳在婺为壮县议者以东乡旷逺别置一尉余里人姚宣伯师虎为之以书来曰管内有许斯二孝子墓许墓在蓝硎村所居孝顺里及其亲塜尚有识者斯墓在后吕村地名孝义塘事并见图经二人皆常表其门闾今不复存欲立巨石以表其墓且各刻其事于碑隂以诏邑人使慕焉其书之余既书其碑又以此劝宣伯并刻之】
　　晋孝子许孜墓　东阳县志在蓝硎保坐东向西宋熙宁六年知县王都官给凭绍兴元年立石碑【详孝友】
　　【谨按名胜记云此乃孜营其亲墓也孜墓在县东北五十里资福院侧见王象之舆地纪胜象之东阳人其言当必有据録之以备防攷】
　　楼湛然墓【未详时代】名胜志在白兆村
　　梁仆射杜晓墓　名胜志在县西五里晓字明逺昭宗时痛父让能死非其罪晦迹不出后仕梁官至尚书卒于难赠右仆射
　　唐容州刺史厉文才墓　金华府志在马蹄坑【传详循吏】宋知处州贾廷佐墓　金华府志在广由寺【传详寓贤】宋冲素处士张志行墓　东阳县志在张公山【传详隠逸】宋赵彦棫墓　金华府志在花墙坞
　　宋工部尚书諡端献葛洪墓　东阳县志在宝山寺后府志云在县南五里者当是其先墓也【传详名臣】
　　宋赠朝散大夫李诚之墓　东阳县志在七星墩【传详忠臣】
　　宋监察御史乔梦符墓　金华府志在县西七里【传详循吏东阳县志据本宗谱云在六十四都坊前去县二十里】
　　宋赠太师諡文惠乔行简墓　万厯金华府志在泗渡之原【传详名臣】
　　宋刑部尚书李大同墓　东阳县志在黄山【传详名臣】元国史院编修胡助墓　金华府志在漕塘【传详文苑】明副使马廉墓　东阳县志在十八墩【传详介节】
　　明尚宝少卿陈显道墓　东阳县志在东黄之原【传详武功】
　　明给事胡泽墓　金华府志在西□峯下【东阳县志泽字叔霖永乐乙未进士初授行人陞兵科给事中】
　　明副使杜瑄墓　金华府志在师姑洞下【传详循吏】明御史陆永安墓　金华府志在林坞
　　明布政使金淛墓　东阳县志在大地塔即其宅居之后是也淛字汝东嘉靖进士以河南布政司引疾归卒
　　明赠光禄少卿卢洪春墓　东阳县志在象山之阳与父怀莘同葬天启初遣使谕祭【详名臣】
　　义乌县
　　秦孝子顔乌墓　明一统志在义乌县东四里万厯金华府志在崇徳乡其西三步孝子父墓也宋大观间徐秉哲为建亭绍兴间知县黄袤立石以表之乾道间知县林元仲修茔域后魏了翁又为题表之曰秦顔氏乌伤墓【传详孝友何恪顔孝子墓碑记永嘉林侯元仲宰义乌下车未遑他事首访顔孝子之墓曰邑由孝子名长吏宜致敬焉即束带趣驾出邑之东四里展拜墓下礼容甚肃见二冢累然蔽丛棘中狐交迹樵牧不禁侯愀然易色曰何以底民孝哉越明年政成将去部刺史列其治状上于朝侯于是证图牒尽反民所侵地缭以崇墉严扃钥以限薪槱畜蹂莳松槚数十百株表顔孝子墓四大字于道周使过者必式之庀工于乾道丙戌秋七月阅月而就黄溍过顔孝子墓诗丹青像设始何年翁仲遗墟自古时有北人来下马不知秦树几啼鹃牧童解指看碑路野衲分耕祭墓田回首长安西日外茂陵松柏正苍烟】
　　呉东海太守朱桓晋临海太守朱泛墓　金华府志并在双林乡蜀山里之下宋升明初子孙招魂迁葬
　　梁侍郎楼偃墓　义乌县志在香山
　　唐临海丞骆賔王墓　名胜志塜记云墓在义乌县东三十里上枫塘【传详文苑】
　　宋平昌刺史刘豪墓　成化金华府志在平山【义乌县志明隆庆戊辰裔孙尚恭重修墓碑掘数尺见坟台台上有磗方尺许刻晦庵卜墓数云天圣戊辰葬此邱防十八纪出公侯子子孙孙垂不替绳绳武武永无休五百四十一年损十六七世裔孙修戊辰戊辰新一石重修重修千百秋吕祖俭为之记云右数八句为卜刘公之墓天圣六年十月三日卜葬东平山先茔之原公讳豪字有开裔出汉光武封太孙于乌伤国除因家县治南遂为乌伤人迨晋宁公万章始为王官歴唐曰者翰林学士公以文学迁平昌刺史致仕曽孙辉熺同登乾道进士并游东莱晦庵二先生门故晦庵卜其祖墓之防有裔衍家昌千嵗之久余因识大畧于台上以俟后日之騐云】
　　宋学士楼瑶墓　义乌县志在蜀山青龙岗
　　宋宝谟阁待制諡文清徐侨墓　万厯金华府志在智者乡五云山智度寺后【详儒林连一鸣徐公墓碑记公在赵宋时为宝谟阁待制文章理学彪炳朝野晚而退老于林泉时探五云之胜赋诗见志葢有甚乐于此者子孙成其初志殁葬于兹山而肖像于寺所有田地山俾僧时其祭祀数百年来守而不失今者寺日毁田日芜赋日逋僧且去之惟恐不速公之云仍惧先泽之湮没也质诸令令曰田属诸寺祭责诸僧有旧章在无事更张惟愼择住僧急为整顿毋旁挠毋朘削籍嵗之所入供赋税奉烝尝败栋頽垣以时修葺则名贤俎豆借以长存因勒于石以贻来禩】
　　宋吉州守楼图南墓　义乌县志在东溪
　　宋録事参军何恪墓　金华府志在和溪【传详文苑】宋太常丞喻良能墓　义乌县志在智者乡
　　宋太常少卿朱质墓　万厯金华府志在双林乡岩庵
　　宋朝议大夫虞复墓　金华府志在水磡溪西之原【详儒林】
　　宋侍郎龚应之墓　义乌县志在马拗岭下
　　宋朝散大夫黄梦炎墓　金华府志在上者塘之原元进士戚仲咸墓　万厯金华府志在双林乡下仲咸永康人黄文献溍铭墓【传详儒林】
　　元进士王炎泽墓　义乌县志在湖阳山【传详儒林黄溍王先生墓志铭南棱先生至顺三年八月十三日以疾卒享年八十十月十日葬县南崇徳乡湖阳山先墓之次铭曰婺女之墟孝子之里以儒起家肇自王氏世科世禄恒不乏人重珪叠组萃于一门是似是续蝉聨十叶复抱遗经修其世业先生承之弗坠益振如木有本如水有源教施于乡佩衿济济道之将行乃止不仕尚克有子而又有孙余润所有才彬彬趾美于前休垂于后呜呼先生是谓不朽】
　　元侍讲学士諡文献黄溍墓　明一统志在东埜山之原【传详儒林杨维桢黄文献墓铭大星煜煜兮绣水穆穆兮文之毓兮大星翳兮绣水防兮文之逝兮唯文之鸣兮大音在廷尔镛尔筦兮我瑟我笙防之甹兮防之成兮气一并兮有元氏之声兮吁嗟今黙黙兮孰见古人之沨沨□响以上驰兮膏吾车其昌从】
