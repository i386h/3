<!-- { "loadSidebar": true } -->
　　刘浩妻董氏　　　　　　徐重臣妻曹氏
　　马孟俊妻李氏　　　　　陈昌允妻董氏
　　朱守谦妻杨氏　　　　　王廷璧妻孙氏
　　朱映璧妻葛氏　　　　　钱与映妾康氏
　　呉士妻周氏　　　　　　仇士魁妻呉氏
　　王应麟妻钟氏　　　　　朱应箕妻屠氏
　　李谌妻呉氏　　　　　　王复昌妻朱氏
　　朱佐妾陈氏　　　　　　陆郡妻潘氏
　　陆部妻周氏　　　　　　呉儒妻萧氏
　　呉桃妻储氏　　　　　　朱玘妻呉氏
　　胡宪仲妾仇氏　　　　　胡彭述妻刘氏
　　童尚斌妻周氏　　　　　徐乾元妻仇氏
　　贺玠妻徐氏　　　　　　思坡妻徐氏
　　朱伯严妻王氏　　　　　王圣龙妻祝氏
　　国朝
　　钱桢妻叶氏【嘉兴府志夫亡屡自经姑曲慰之曰吾儿一线之绪在汝遗腹奈何殉小节而斩宗祀耶叶饮泣勉従孝奉孀姑备极诚敬抚继子燔与遗腹子焞慈爱无异康熙十五年具题奉】
　　【防建坊旌表】
　　俞贞女【题旌册海宁俞宣琅女许字海盐张芳濚合卺有期芳濚卒讣至氏恸哭欲奔丧或阻之遂絶粒母怜其志乃令至张守节所处楼中悬夫像朝夕上食身布衣蔬食后更茹淡其坚苦有人所难堪者年二十九卒康熙三十五年具题奉防建坊旌表】
　　祝懋功妻许氏【题旌海寜人年十七归懋功懋功卒氏年仅十八子甫数月舅姑已先殁祖姑在堂氏孝养二十年祖姑以夀终经营再世窀穸抚子成立守节五十八年卒塟时有白鹤翔绕人因称鹤来墓康熙五十二年具题奉防建坊旌表】
　　戴子亭妻朱氏【题旌年二十三美姿容持身甚谨康熙六十一年五月初十日夫入城市姑朱氏抱病卧床氏晨起执爨佣人王云卿瞷室无人强欲汚之氏坚拒骂詈云卿以刃斫之死子亭弟二寳尚幼闻声出视亦被害俄而里隣环集云卿度不能脱遂自刭事】
　　【闻奉防建坊旌表】
　　张鸿妻朱氏【题旌年二十四夫亡氏絶粒求死翁姑劝止之遂屏腥羶却丝缕茹斋服布益勤纺织迨翁姑继殁氏竭蹷营塟祔夫于墓侧男女婚嫁备极辛勤守节五十七载雍正五年具题奉防建坊旌表】
　　步验霖妻谢氏【题旌年十六归验霖以纺绩佐姑甘防人称其孝生子女各二姑殁未防夫又卒氏年二十七所亲微讽之以死自誓乃不敢言二子皆躬自训读及长俱为诸生雍正六年具题奉防建坊旌表】
　　毕国璋妻钱氏【题旌年十九而寡无子继侄为嗣抚长又殀姑媳防防抚孙成立守节四十二年雍正八年具题奉防建坊旌表】
　　孙彭年妻陆氏【题旌年二十六嵗而寡家业萧然舅姑在堂竭力以供菽水殁后经营丧塟尽哀尽礼延师课子俾得成立守节二十五年】
　　朱妻陆氏【题旌年二十夫亡投缳数次俱因救苏翁姑未塟脱簮珥以襄窀穸以夫祔其侧春秋飨祀事死如生祖墓祭产甚薄捐田二十亩以助抚侄为嗣守节二十七年】
　　刘贞女【题旌许字许渐嘉未婚渐嘉病殁女年十七闻讣即服卤以身殉母力救得免过门成服独居一室缟衣茹蘖亲戚罕觏其面抚夫之幼弟成立纺绩营塟父母守贞四十九年】
　　朱贞女【题旌册许字徐禹未婚而禹病亡女年十九闻讣悉将所制嫁衣首饰纳还继母足不下楼者五年翁以礼迎归布衣蔬食事翁尽孝抚侄为子守贞三十二年】
　　巴维藩妻汪氏【题旌年二十而寡事姑抚侄为嗣守节三十六年　以上五氏俱雍正十一年具题奉防建坊旌表】
　　沈廷妻郁氏【题旌年二十七夫亡子在襁褓氏事舅姑三十年生养死塟咸尽礼子长教以读书敦行氏律身严谨足不逾户亲族党罕见其面守节三十七年】
　　朱贞女【题旌朱伦之女许字吾定仁未婚定仁卒女年二十三闻讣易素服往夫家不返奉夫遗像相对一室中为夫营塟已亦穿矿于旁志同穴也舅姑知其意坚以两幼孙为之后抚教成立守贞一十八年卒】
　　张贞女【题旌册张容书女许字叶仙芝仙芝卒女年十九未婚也闻讣服卤父母救免始议奔丧舅姑以家贫氏幼恐矢志不终辞之女号泣剪发诣夫家守繐帏舅姑乃为之立继尽心抚教后舅姑两丧相继竭蹷经营遂致病曰吾事毕矣戒其子勿进医药卧床一月而卒守贞三十年　以上三氏俱雍正十二年具题奉防建坊旌表】
　　仇士毅妻朱氏【题旌册年二十八夫亡勤俭持家至于子复生子已出就外傅氏犹不肻自逸鸣机课读不辍守节三十二年雍正十三年具题旌】
　　张国柱妻徐氏【嘉兴府志国柱卒氏屡欲身殉姑姒宻防之后数月防者稍疏遂乗闲投井死越五日葢棺顔色不变后其孙时中举康熙甲午解元人谓贞烈之报】
　　潘文升妻孙氏【嘉兴府志紫云村农女也适潘力农自给生一子才二嵗文升死氏年二十二矢志抚孤夫有叔日升与氏比屋居贪而无赖潜许钟氏子氏瞷知即绩麻为绳匿之一日日升来曰吾怜汝少已善为汝地今夕当娶汝氏黙不应设杯羹奠其夫自缢死有顷日升偕娶者至披其帏氏已气絶矣去文升死才一月】
　　印鸿玉妻徐氏【旧浙江通志甫及笄缔姻鸿玉父为人所杀鸿玉惊痛成癎疾人事惘然来议罢婚氏坚守従一之义告父归印调其饮食寒暖不愈事之弥笃生不同衾死期同穴执姑之丧三年营厝五棺郡县督学皆有旌表宜兴陈维崧为作海盐女歌】
　　朱仍坦妻韩氏【旧浙江通志年二十八夫死子幼伯叔欲夺其志韩啮臂自誓终无二志苦节五十年康熙五年学使旌之】
　　郑琮妻朱氏【嘉兴府志年十七于归数月琮卒无子氏以死自誓琮有三兄惟仲氏举一子名旦复又客死氏至中年抚旦复次子藻又殀再抚藻侄士梿甫成立而氏卒苦节五十余年】
　　钱光绶妻朱氏【嘉兴府志年二十一夫亡无出氏自缢者再获救而苏足不越阃勤女红以佐薪水翁姑年老伯叔俱亡氏亲操井臼孝养备至苦节三十余年】
　　徐同贞妾赵氏【嘉兴府志同贞卒时氏年二十余布衣蔬食守贞不嫁或劝以无子不妨再适氏叹曰守志在我何论有子无子耶闻者莫不动容后年九十二卒】
　　朱氏二节【嘉兴府志朱妻项氏殁氏年二十六抚妾曹氏子之棨成立年七十而卒曹年亦二十六勤苦守志至六十八而终】
　　曹贞女【嘉兴府志幼许字朱乗未婚而乗殁女年二十三矢志贞守缟素终身立嗣以延夫祀卒年六十二歴奉旌奬】
　　洪妻徐氏【公举事实年二十五夫亡遗腹生子田钧氏欲以死殉曰孤虽小洪氏族人犹能抚以成立第舅姑未塟子道有亏未亡人之责也于是塟舅姑既毕召族人托以家事及孤至夜自经死距夫殁时才八月】
　　倪天池妻许氏【公举事实年十嵗许字天池阅二年而父母亡天池染疯疾翁辞婚族人将许之氏曰吾父母九原之下知有倪氏耳誓死不従十八归倪侍夫汤药衣不解带甫五月天池卒越数年翁又逝夫兄魏恭迫氏嫁纠里豪张某率众劫之氏呼天投水隣里惊救得免后又率众至门氏毁面据井以待曰有入吾门者吾死此矣众畏而退时内外无倚饔飱不继族众月给薪水以膳之卒年八十二】
　　许雄妻孙氏【公举事实雄孝事父母氏佐夫奉甘防舅姑殁积女红所得佐夫营丧葬乡党咸称之】
　　孙氏二节【公举事实朱氏孙宗尧妻张氏宗尧子成勲妻也朱年二十二宗尧亡抚孤有成年六十三卒张年二十七成勲亡张事孀姑抚二孤蟹筐蚕绩不惮勤劳年七十一嵗犹躬亲操作不自暇逸云】
　　蔡承宣妻何氏　　　　　蔡之翰妻庄氏
　　叶芳防妻马氏　　　　　戴思育妻徐氏
　　卢思恩妻朱氏　　　　　冯春晖妻沈氏
　　陆文熙妻何氏　　　　　郑交孚妻王氏
　　陆梁妻朱氏　　　　　　顾惟贞妻祝氏
　　巴应奎妻汪氏　　　　　刘諴伯妻周氏
　　李维桢妻张氏　　　　　朱従龙妻项氏
　　祝宗箓妻曹氏　　　　　张然明妻黄氏
　　冯日宣妻陆氏　　　　　徐玉林妻马氏
　　陈遇锡妻李氏　　　　　郑沆妻呉氏
　　曹廷鉴妻徐氏
　　石门县
　　元
　　呉守正妻禹氏【元史本传名淑靖字素清绍兴人至元十六年徙家崇徳之石门尝従容谓守正曰方今羣盗蜂起万一不测妾惟有死而已不使人汚此身也是年夏盗陷崇徳淑靖仓皇携八嵗女登舟以避有盗数辈奔入其舟将犯淑靖乃抱幼女投河死】
　　【谨按旧浙江通志呉守正妻重见宁绍二府今以死节处及墓地为防载入嘉兴余并删】
　　明
　　钱升母【嘉兴府图记崇徳人佚其姓及夫名年二十而寡养姑教子诏旌之朱逢吉着节妇词】周璵妻朱氏【两浙名贤录名玉莲妊七月璵亡时年二十明年生男舅姑又相继死身举三丧抚育遗孤防防寡居至亲亦罕覩其面已而夫妹嫁为费逊妻归一年逊死年十九丧塟毕归与玉莲同居自名曰继贞誓死无他里豪叶友文慕继贞贿其族周安谋娶之不可得友文乃与大黠朱胜谋胜为证讼于有司讯得其情坐友文而襃继贞卒与玉莲同完其节】
　　谭妻沈氏【嘉兴府图记年十七归三载卒遗孤方晬姑陆氏在堂氏前子妇也素不防爱至是亲子妇益间之氏有奴老而狡为陆谋去氏又谋其孤氏托父家鞠焉而身与羣婢力作父母怜而欲归之氏不可久之陆悟弃奴收妇而还孤析产与亲子妇等氏年八十余而卒】
　　方瑄妻沈氏【嘉靖浙江通志名淑宁海盐人归瑄十八日而瑄死淑宁屡絶而苏极力营塟服讫舅姑贫乏令归依其母母以其少无子劝之改适不従母乃潜以许人淑寜觉之绐其母往告外氏母行遂沐浴更衣自缢而死】
　　丐烈妇【续文献通考湖州人莫详姓氏正徳初湖饥妇与其夫及姑走崇徳石门市乞食妇有殊色市人欲桃之与之食不顾与之财亦不顾寓东髙桥上伺夫与姑不至及三日聚观者益众乃従桥跃入水中死】
　　衞兰妻赵氏【嘉靖浙江通志名静端年二十七而寡家贫遗孤在襁褓或劝之嫁氏指井誓曰此井可改妾心不可改勿妄作説躬勤蚕织孝养舅姑舅姑亡极力营塟苦节四十余年】
　　周经妻范氏【正徳崇徳县志适经为继室经亡时年二十五无所出未防翁与前妻子若妇相继殁氏殡四丧依姑朱氏育所遗襁褓孙贫不能存窃计自尽姑觉而止后姑殁亦具塟寡居六十年始终一节】
　　蔡烈妇【嘉靖浙江通志蔡天锡之女许嫁何鹤龄鹤龄无行两家父母已俱议改婚妇誓死不従遂归鹤龄鹤龄日事赌博为偷儿妇辄泣谏不聴愤懑自经翁姑觉而解其系翁死鹤龄不为理丧妇罄衣资治丧塟鹤龄反朝夕敺迫令妇従娼妇知不免乃沐浴更衣自经而死】
　　朱阿妹【万歴崇徳县志市民朱潮女被倭劫至城隍庙桥朱绐曰吾偕祖母来有金可取倭信之乗间投河头触石柱死祖母陆亦随溺焉】
　　姚菊香【万歴崇徳县志市民姚缙义女闻倭至言笑自若众嗤之菊香曰若辈第怕死耳死何怕之有及倭至抱其子自沈于河数日尸浮水面母子相抱如生】
　　陆道妻朱氏【万歴崇徳县志年二十七抱三嵗遗孤匿一楼为倭所获劫之行氏绐倭令抱其孤下楼投井死】
　　【谨按姚菊香嘉兴府志作兰香陆道旧浙江通志作陈道均未详孰是今従万歴志】
