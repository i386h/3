<!-- { "loadSidebar": true } -->
　　义仓【在复礼乡明陆光祖建冯梦祯复礼乡义仓记秀水旧无义仓至隆庆年始有他都亦无义仓惟复礼乡三十都独有盖始五台陆公少时甥馆于斯睹其地濒湖荡水比爲灾民多贫徙赋复繁重慨然思所以恤之而仕版蚤登厯靡暇后以太常卿谢归复游其地则民之困穷且增剧矣心益加恻焉輙命捐田三百余亩并米数百余石贮之东禅寺建爲义仓春放冬收以给民耕种岁侵量蠲之余而赡里役表贤逸蜡祭赛神余而治徒杠葺祠宇以教民孝敬礼让能自给者不得与科条纎悉定爲式以垂诸永久嗣君比都员外郎基忠前府参军基恕同心继述续增田至五百余亩米八百余斛所贷始于都之内渐及于都之外乡之民遂安居乐业孝弟力田曩时流离转徙之苦如距斯脱而礼让渐兴盗稀讼息此所谓阜民善俗之明效大验至章着矣窃惟天下事不难创始而难主守主计一不当彼且爲窟穴爲径窦不者爲具文爲故事而茍简应之法即良且日皆窳民竟安所赖哉五台始事时畴咨其乡之父老髦俊得张君守约而掌之张君兢兢愼饬主之二十年法无害两目忽眚告于五台而谢其事众乃推太学陶君九文陶君重方命乃受讫君固以精勤起家而治仓事尤谨秉公持正以计出纳而程赢缩诸所支留取予悉按故所条定行之又念惠生而遗于惠死乃复捐田出助爲亡者之需盖泽及泉壤矣夫一乡者四方之标也标建则人竞趋斯是仓法岂仅仅行于复礼一乡已哉将天下以爲标也余敢爲复礼乡之民庆又庶几行之于四方以爲四方之民庆是爲记】
　　常平仓【四所一在陡门一在濮院一在新城一在王江泾】
　　预备仓【在县东北三百步天宁寺东偏】　雍正七年添建仓厫一十八间八年添建一十六间
　　嘉善县
　　广济仓【在县治西北今废】
　　常平仓【四所知县章士雅创】
　　太平仓【在县治西一里】
　　预备仓【在太平仓右】　雍正五年添建仓厫八间毎间贮谷五百石七年添建一十八间八年添建一十六间
　　海盐县
　　广储仓【在县西南】
　　开济仓【在县西北】
　　常平仓【四所】
　　预备仓【在县治西】　雍正五年添建仓厫九间每间贮谷五百石七年添建一十六间八年添建一十六间石门县
　　广盈仓【即常平仓】　康熙十一年建
　　预备仓【在永丰仓侧】　康熙十一年建雍正五年添建仓厫一十一间每间贮谷三百五十石七年添建一十八间八年添建一十六间
　　平湖县
　　俸给仓【在学宫】
　　义米仓【在学宫】
　　常平仓【四所万厯中建】
　　预备仓【在县东半里】　雍正五年添建仓厫九间每间贮谷五百石七年添建一十五间八年添建一十六间
　　桐乡县
　　常平仓【四所】
　　预备仓【在焕文街】　雍正五年添建仓厫一十五间每间贮谷三百二十石七年改建小仓二十二间八年添建一十六间
　　湖州府
　　永宁仓【在府治东唐宋时旧址明宣德间并西仓入东仓俗名东仓又名泰定仓】
　　乌程县
　　预备仓【一名义仓在县仪门东】　雍正七年行文修葺旧仓厫一十八间八年添建一十六间
　　归安县
　　义役仓【在两平桥】
　　预备仓【在县南对河知县戚贤修建】　雍正五年添建仓厫六间毎间贮谷五百石七年添建一十八间八年添建一十六间
　　长兴县
　　义役仓【在县治东南】
　　预备仓【四所今并废】
　　畱余仓【在县西知县向鼎建】　雍正五年添建仓厫八间每间贮谷五百石七年添建一十八间八年添建一十六间
　　德清县
　　义役仓【在县治内仪门西】
　　预备仓【在清河坊余不庙之南临溪东向】　雍正七年添建仓厫一十八间每间贮谷五百石八年添建一十六间武康县
　　义役仓【在县西】
　　预备仓【在县西】
　　俸给仓【在县西】　雍正五年修建仓厫六间毎间贮谷五百石七年添建一十二间八年添建一十一间安吉州
　　义役仓【今名督儒馆在州治东百二十步】　雍正五年添建仓厫六间毎间贮谷五百石七年改建仓厫十三间八年添建一十一间
　　孝丰县
　　预备仓【二所一在松坑一在天目山】　雍正五年添建仓厫七间每间贮谷五百石七年添建一十五间八年添建一十一间
　　宁波府
　　永宁西仓【在月湖西】
　　广盈西仓【在月湖西】
　　永宁南仓【在月湖前】
　　广盈南仓【在采莲桥西】
　　鄞县
　　预备仓【四所明正统间知县杨夀建】　雍正五年添建仓厫四间七年添建六间八年添建一十三间
　　慈谿县
　　济畱仓【县东庑元延祐中建】
　　义仓【二所】
　　预备仓【凡四所】　雍正五年添建仓厫六间每间贮谷六百石七年添建一十三间八年添建一十三间奉化县
　　预备仓【四所明洪武二十九年燬】
　　存畱仓【在县治西廊后】　雍正五年添建仓厫二间毎间贮谷六百石七年添建五间八年添建九间
　　鎭海县
　　惠民仓【在县治西后废】
　　广安仓【在县北一里】
　　常盈一二三四五仓【正统间建】
　　预备仓【二所一在县南一里一在县北一里明嘉靖元年徙县治仪门内左右】　雍正五年添建仓厫五间七年添建八间八年添建九间
　　象山县
　　广积一二三四仓【明正统八年知县孙枢建】
　　预备仓【二所东仓在十八都西仓在十七都】　雍正七年添建仓厫一间八年添建四间
　　定海县
　　广安仓【在县北二里】
　　常盈一二三四五仓　雍正八年添建仓厫八间绍兴府
　　如坻仓【在府治东北一里】
　　大有仓【在谢公桥北】
　　预备仓【在大禅寺】
　　山隂县
　　三江仓【在三江所城中】
　　社仓【六所】
　　义仓【四所废】
　　预备仓【在县头门内土谷祠后】　雍正五年添建仓厫六间每间贮谷五百石七年添建一十八间八年添建一十六间
　　防稽县
　　预备仓【在县堂侧】　雍正五年添建仓厫一十八间每间贮谷五百石七年添建一十间八年添建一十六间
　　萧山县
　　预备仓【在便民仓右明隆庆间知县陆承宪改造】　雍正五年添建仓厫一十八间每间贮谷五百石七年添建一十间八年添建一十六间
　　诸暨县
　　预备仓【在城隍庙侧】　雍正七年添建仓厫一十五间八年添建一十一间
　　余姚县
　　常丰仓【凡五所】
　　预备仓【在幕次防东】　雍正五年添建仓厫九间每间贮谷五百石七年添建一十六间八年添建一十六间
　　上虞县
　　常平仓【在县仪门东南】
　　预备仓【附便民仓】　雍正五年添建仓厫九间每间贮谷五百石七年添建九间八年添建一十一间嵊县
　　预备仓【在城隍庙侧】
　　义仓【东西南北四所】
　　常平仓【在丞前】　雍正五年添建仓厫五间毎间贮谷五百石七年添建一十三间八年添建一十一间新昌县
　　义仓【附预备仓】
　　预备仓【在县西】　雍正五年添建仓厫七间每间贮谷五百石七年添建一十五间八年添建一十一间台州府
　　永盈仓【在府治东北一里】　康熙元年裁
　　临海仓【在县门外】
　　天台仓【在洗马池】
　　仙居仓【在观桥】　康熙年间别建三仓
　　临海县
　　广储仓【四所】
　　预备仓【旧附永盈仓】　康熙六年邑令吕象恒于县仪门内置仓三间雍正五年添建仓厫六间每间贮谷七百石七年添建四间八年添建一十三间黄岩县
　　际畱仓【在县治西】
　　预备仓【在布政分司东】　康熙年间更置厫于行书巷雍正五年添建仓厫一十间每间贮谷八百石
　　天台县
　　际畱仓【在县治西廊】
　　助济仓【在县侧宋丁大荣建宋之瑞助济仓记国家惠养元元诏天下郡县置常平义仓爲凶荒备法至善也后之爲令者迫于簿书期防往往先催科而后抚字追呼鞭棰穷日夜之力犹惧勿给幸而集事则世指爲能吏其甚健者则肆爲摧剥务求増羡籍以供苞苴而饰厨传尚奚睱忧深思逺以遗后日之利益哉毘陵丁君大荣天资开敏勇于立事始至深惟兹邑地褊民贫富室素罕蓄藏岁一不登饥民嗷嗷率仰食县官公庾赈乏所出有限令虽恻然疚懐而缚手无防其势决至流徙因痛节浮费一载有奇除用度外赢三千缗乃预于县侧创屋十间以助济名防隣邑大熟遂籴谷三千二百石以实之仍括责公田逋租岁可百石脱遇旱暵虽未能蠲以予民而裁价贱粜式遏翔涌庶几子本循环长有余蓄以爲常平义仓之助公之用心及物广矣乌可以无纪嘉泰元年十月】
　　义社仓【宋里人张士雅建黄超然义社仓记天台县太平乡张君士雅率郷之同志鸠田聚谷剏置义社以备急徴防罄匮遏呌嚣倡辑睦条简而虑周辞正而情洽其说曰此孟子出入相友守望相助疾病相扶持意也仓成求记于余惟先王和民善俗之政虽节目至钜然其先无不于乡是故乡遂比闾以安其业乡师稽器以共其事乡射以序德乡饮以宾贤又加乡老于大夫之上以示尊祀先王于社以久所敬使其乐生重本之心固故各知爱愼而其教也易入恭长慈幼之习胜故不相暴犯而其化也易成民生斯时其相友相助相扶持者岂特淳风未散使然哉上之人实造就之也今张君生于千载之后独能合一乡之善士相煦以湿相濡以沬遂剏斯社外以膺赋役之需内以协闾里之好谆谆焉惟义之戒可谓有见也已抑余尝蹑屩负笈经从台岳之下望琼台赤城卒嵂盘礴幽然以深閴然以达卓然其弗可企也意必有君子栖息其间如古所谓乡先生云者而世特未之见也诸君家是乡其仰高是山者素矣灵秀之禀视他邑当敻异更愿抱璞以益求其志观善以益端其趋使异日传襄阳之耆旧绘荀陈之德星不但义社而已佘故乐爲之记】
　　常平仓【在县东】
　　预备仓【在县治西舍之后】　雍正五年拆建仓厫十五间现贮谷三千七百六十九石五斗八升七年添建十二间八年添建九间
　　仙居县
　　慈济仓【在酒坊巷】
　　平济仓【在显庆寺左】
　　际畱仓【在仪门外西】
　　预备仓【在县治南】　雍正七年添建仓厫六间八年添建四间
　　宁海县
　　存畱仓【在县治仪门东】
　　预备仓【与存畱仓相对】　雍正五年添建仓厫一十间每间贮谷三百石七年添建九间八年添建九间太平县
　　广盈仓【四所】
　　际畱仓【在县仪门东廊】
　　预备仓【在县仪门东廊】　康熙元年知县张国栋建雍正五年添建仓厫二十七间毎间贮谷三百二十石金华府
　　永济仓【在府治西三百余步宋贡院故址】
　　金华县
　　预备仓【五所】
　　常平仓【在县治西燬于火】　顺治年间邑令王世功就故址改创康熙三十一年邑令赵防甡重修雍正五年添建仓厫九间每间贮谷六百石七年添建二间八年添建一十三间
　　兰谿县
　　际畱仓【在幕次防东】
