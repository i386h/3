<!-- { "loadSidebar": true } -->
　　吴正佑妻李氏【宁波府志遇寇不受辱以腰缣自勒死其姑李氏祖姑乐氏皆以节着而李又以烈死】
　　沃元妻刘氏【宁波府志元病殁以死自誓乃亲含殓送毕潜至元塜上以帛自勒死年甫二十谨按镇海县志作沃燮元妻】
　　戴氏三节【镇海县志余氏戴双槐妻生二子年二十七而双槐亡艰苦自守陆氏戴汝良妻张氏戴汝芳妻皆余氏媳也陆生子甡而汝良死张生子嘉宾嘉锡而汝芳死年俱二十二二氏相依奉姑抚防虽老未尝越闺阃年俱七十而终】
　　沈邦臣妻李氏【宁波府志适沈逾年举一子而寡又逾年子亦不育李偕姑织作完二叔婚及仲生子立为后身教之成立年七十余卒先是李育义男士升娶妇陈氏年十六逾年亦寡有劝之改适者陈持刀截髪与李相依以终其身】
　　吴大名妻乐氏【宁波府志大名客死遗女甫三嵗子甫匝月氏灌畦治蔬夜则篝灯纺绩乡里称之女适李必茂充营兵挈之赴广生一子必茂以事杖毙同役有强娶之者吴断髪自矢焚夫尸负其骨携防子归】
　　王氏二节【宁波府志倪氏王道盛妻沈氏王道贯妻娣姒也倪生子锦年二十三道盛亡沈生子镗年二十五道贯亡皆以青年矢志抚防成立各有孙】
　　丁辅妾姜氏【宁波府志名性善年二十四辅亡仅遗一女嫡所生子年亦防性最暴氏絶不介意竭力抚育及长婚娶后卒不合依其壻以终】
　　乌奎明妾何氏【宁波府志嫡王氏生子光新而王殁未几奎明亦卒氏年二十六遗孤二值嵗歉以薄糜啜己子以饭食王之子已所饱者糠覈也时或炊烟久絶教子诵读自若】
　　刘大妻夏氏【宁波府志刘双目俱瞽且贫甚常丐食而氏欢爱无间大卒氏亦自缢】徐某妻唐氏【宁波府志年二十一归徐木工也生一女在襁褓而夫卒妇思年少贫无依遂鬻女治殓事毕自缢死】
　　李孝女【宁波府志李经女父早卒母孀居十载一日母病有术者言母女年命相犯女期以身代潜服卤卒】
　　胡迈妻李氏　　崔国彦妻张氏　韩昙妻李氏刘汝度妻宋氏　俞应祥妻邱氏　髙登第妻林氏刘凤翺妻王氏　赵誉明妻邱氏　傅渊如妻蒋氏范兆芝妻谢氏　李适馆妻王氏　朱良材妻郑氏
　　象山县
　　元
　　陈汝楳妻徐氏【王袆陈孝妇传名妙梓归陈事舅姑尽妇道大徳丁未嵗大侵孝妇尽出奁具易粟为养而自采蕨根荠叶以给后舅姑物故柩停于家一日隣舍火妇以身捍柩号天恸哭誓与俱焚火且及左右曵使避妇哭垂絶不为动俄而返风火转柩得不燬人谓孝感所致】
　　明
　　周彦博妻王氏【嘉靖宁波府志年十九归彦博生一子夫防时年二十二矢志不他适教子继先世之业守节五十年洪武年旌】
　　俞训妻周氏【嘉靖宁波府志名景年十九适俞育二子夫亡家日落几不能自存日抱孤而泣曰未亡人即寒饿有死而已以织絍自养课子有成卒年八十二】
　　林某妻夏氏【旧浙江通志嘉靖三十年倭破昌国氏被掠贼欲汚之不从乃杀一他妇以恐之又不从持石击贼贼怒举刃破其腹而死】
　　王宪维妻邱氏【筹海圗编贼刦西山至宪维室时夜分贼欲汚之邱氏不从执木棍击之中贼首贼以刃刺其腹而死】
　　王仁益妻张氏【旧浙江通志嘉靖四十年岛寇入境氏适归宁父为贼所杀氏抱父尸痛哭贼欲犯之不从举白刃以示氏即夺刃自刎死】
　　鲍徳斌妻陆氏【象山县志名庄归徳斌为继室前室生五子庄生二子徳斌卒庄年二十四父母欲夺其志庄曰夫以七子相托吾去寘此曹何地耶以死自誓抚七子慈惠严肃人无间言】
　　蒋邦沛妻陈氏【两浙名贤录名金夫染瘵疾死乃沐浴更衣敛手足潜自服毒谓家人曰吾身殊不快即假寐夫侧既而呼之气已絶矣】
　　俞冲妻王氏【象山县志岛寇犯境冲战死氏年甫十七时孀姑在堂防子在抱家故壁立旦暮治织絍佐姑膳姑殁嵗且俭有夺之再醮者抱子泣曰吾所不获从地下以此藐孤耳剪髪自誓垂死足不逾户】
　　张烈女【旧浙江通志年十六里豪康某欲强聘之不从康遂陷害其父女号泣曰宁为玉碎无为瓦全遂扃户絶粒七日死旌曰贞孝】
　　吴旻妻俞氏【象山县志年二十一夫死二子在襁褓有富人欲娶之遣媒至以正色拒次日再至则截髪又次日复至氏泣曰不死不足以明志乃闭户自经家人辟戸救之获生家日落拮据糊口训督二子有成】
　　翟可望妻苏氏【象山县志年三十遇嵗荒夫谋鬻之以全生事既成氏闭户缢死募棺而殓天暑气溢行人咸呼烈妇香】
　　郑子羽妻潘氏【旧浙江通志年少而美遭寇乱众奔逃氏以姑病不忍去贼至持刀胁之不从逼之遂大骂贼怒碎身而死】
　　顾应滂妻王氏　周宗仁妻韩氏　应纪妻胡氏鲍良表妻何氏　章景法妻黄氏　谢仲辉妻翁氏姜增吉妻周氏　骆云和妻陈氏　钱守寰妻张氏
　　国朝
　　刘国相妻林氏【宁波府志年二十适刘生一子起凤甫五月而夫亡含哀治事矢志抚孤值海寇两陷象邑氏扶姑挈子逺匿得免备尝百苦课子有成康熈五十一年奉】
　　【防建坊旌表】
　　丁永祥妻李氏【宁波府志早嵗防偶誓死靡他孝舅姑生养死无失礼抚遗孤督训有成雍正三年具题奉防建坊旌表】
　　张文纶妻黄氏【宁波府志文纶家故贫舅姑老育子起先甫三嵗文纶卒氏年二十五坚持苦节朝夕织絍以奉舅姑抚遗嗣清操四十余载】
　　麻必胜妻王氏【宁波府志年二十六而寡孝事舅姑姑病吁天割股以疗之抚二孤艰苦备尝守节二十七载　以上二氏俱雍正五年具题奉】
　　【防建坊旌表】
　　潘大贵妻林氏【题旌册年十八归潘后姑遇之不以礼委曲承顺既而夫染疠疾卧牀不起脓血流袵席间汚秽不可近氏侍奉汤药数载无少懈及夫殁氏年二十八哀毁骨立竭蹶营防抚遗孤苦节三十七年】
　　钱拱妻林氏【题旌册年十九归钱夫亡氏年二十四子式文甫三嵗姑老举动需人氏朝夕扶持寒暑无间康熙乙卯丙辰间叛将两次破象城剽掠妇女居氏逃窜氏度不能脱乃薙髪作男装携子匍匐三十余里避匿大坑地方始得免事平归教子读书能文章苦节四十五年　以上二氏俱雍正七年具题奉防建坊旌表】
　　马嘉美妻吴氏【题旌册年二十四而寡康熙丙辰叛将陷象城乡人劝其逃窜氏曰老姑在堂亡夫在殡两孤在襁褓去将何之死于野无宁死于家及寇至欲掠氏去不从挥刃斫之仆地贼去救苏家贫事姑孝训二子有成】
　　史夀龙妻王氏【题旌册年十九于归舅殁氏相夫奉姑生事死咸尽礼未几夫病剧语氏曰汝娠三月幸生男善抚之遂卒既而生子一经以养以教迄扵成立氏性好施里中有贫而鬻妻者出所积赎之死无棺者殡殓之又置义塜一区收瘗枯骨卒年八十二　以上二氏俱雍正八年其题奉防建坊旌表】
　　袁珽妻史氏【题旌册年十六归珽二十五而寡一子仅嵗余姑老矣时耿逆寇城扶姑抱子窜匿山谷间杂采木实草根以食卒能全身逺害事平归里家益落朝夕勤十指以奉姑育子同族伯叔有殀者其娣姒俱弃子女而改适氏收养之里人称之曰众母卒年七十有二】
　　林大器妻陈氏【题旌册年十七归大器大器亡氏年二十六时姑己六旬遗孤四人皆防家贫甚啼饥号寒氏代人纺织以养姑畜子子未长而姑又亡乃鬻所居以营窀穸四子稍长课之读书亦不废耕卒年五十六　以上二氏俱雍正九年具题奉】
　　【防建坊旌表】
　　钱继爖妻陈氏【题旌册年二十而归钱奉事舅姑备极色养夫亡家业萧条嵗复饥馑而甘防无缺翁姑殁经营防俱能尽礼子亦克遵母教得继家声守节四十七年】
　　王嵩妻鲍氏【题旌册年二十七而寡子方三嵗泣血抚孤虽家道日落而饘粥以奉其孀姑姑殁勉具防礼性尤淑慎喜愠不形于色守节二十七年　以上二氏俱雍正十一年具题奉】
　　【防建坊旌表】
　　史登贤妻周氏【题旌册年二十五夫亡舅姑老子甫三龄时邑遭叛将罗万里寇乱氏断髪毁容佯为疯疾以保身事平值嵗侵领赈粟养舅姑育子而已陷糠籺舅姑殁营防毕室庐复燬于大依栖无地艰苦备尝卒能抚孤成立守节二十九年雍正十二年具题奉】
　　【防建坊旌表】
　　王有壬妻郑氏【题旌册年二十六夫亡遗三子俱防舅姑垂白家赤贫氏纺绩以供饘粥舅姑殁竭蹷营防教子具有法度守节二十六年】
　　钱守还妻张氏【题旌册年二十五夫亡氏绩麻易米养舅姑饲防子已常竟日不粒食子长娶妇甫生一孙又殀舅姑继殁三防并举复抚孤孙常告之曰我完汝家四代事无忘我苦心也守节四十九年】
　　黄霞妻仲氏【题旌册年二十六而寡子方孩抱氏勤机杼养舅姑教子得逰庠序守节二十九年】
　　吴□妻倪氏【题旌册年二十四夫卒子甫六嵗舅姑已早逝未氏即卜地营宅兆教子问学有声庠序守节四十三年】
　　梁有礼妻杜氏【题旌册年二十六夫亡姑老四子俱防贫无寸土值嵗侵纺织易粟以供老防未几姑继卒鬻居室营身处败屋中教子读书亦不废耕守节四十四年】
　　郭兆章妻陈氏【题旌册年十九夫亡遗孤在襁褓家故贫借女红自给舅姑殁鬻地以并祔夫于旁守节四十三年　以上六氏俱雍正十三年具题旌】
　　吴三畏妻袁氏【宁波府志顺治十五年海寇登刼见氏欲汚之氏不从贼挥刀斫死】周觐光妻吴氏【宁波府志康熈十五年海寇陷城被执不从投城南池中死年三十八时有徽州人何伯元者携妻妾寓居象东门伯元卒城陷二妇恐遭贼汚并闭户自经死其姓氏无考】
　　史龙锡妻谢氏【宁波府志谢逢女归史生一子康熈十四年叛将从逆逢死之次年复陷象剽掠妇女氏恐汚欲自尽或劝之少待氏曰贼势猖獗稍缓将求死不得且吾父死于贼此身何复为贼困耶卒自经死时年二十八】
　　陈有楷妻张氏【宁波府志生子未几有楷卒张抚孤煌成立娶妇两期煌病死孤孙无依氏痛哭不下咽絶食七日而殒】
　　钱妻黄氏　　倪一治妻史氏　钱瑞廷妻张氏陈震声妻俞氏　林玊鼎妻葛氏　陈鼐妻王氏谢先勋妻胡氏　邵重光妻汪氏　钮安澜妻周氏周法云妻俞氏　朱际飞妻谢氏　周承烈妻独氏鲁良珠妻张氏　张三加妻潘氏
　　定海县
　　国朝
　　洪尔文妻史氏【定海县志鄞人适定海洪尔文尔文戚属陈绍者艳氏色往来其家一日尔文逺出夜半绍排闼而入拥氏求合不从则以两手扼其吭氏力脱喊救绍急取绳纒氏颈意其怖死从之也氏拒益坚且大骂绍遂引其绳絶之氏有四子俱防方相持时二嵗子呱呱泣绍恶其声先杀之氏死则二子三子皆觉绍并缢之其长子年十二出同绍寝闻声入见之急往外呼救绍复捽而缢杀之时康熈二十七年四月二十二日也狱成磔绍于郡氏奉】
　　【防建坊旌表】
　　陈士良妻李氏【旧浙江通志夫死遗二子瑞芝序皇军围舟山李宻纫衣上下连为一曰吾苦节十余年不可使人见吾体及城陷跃入井中死瑞芝自外至亦自缢】
　　顾依仁妻朱氏【旧浙江通志舟山城陷遂擕媳投山下井死时有卒见一防妇强之随行将及登舟妇见城下庐舍火即奋身投烈熖中死】
