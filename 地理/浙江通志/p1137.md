<!-- { "loadSidebar": true } -->
　　西湖闻笛　　　　　　　　　【明】范　言
　　月白霜寒客梦醒笛声迥出栁洲亭莫教吹过孤山去风里梅花不耐听
　　月夜下桐江闻孤雁　　　　　【明】王叔承
　　烟月满江渔火寒一声孤雁下芦滩隔天总有家书到水碧山青不耐看
　　镜湖竹枝词二首　　　　　　【明】徐　渭
　　越女红裙娇石榴双双荡桨在中流憨妆又怕旁人笑一柄荷花遮满头
　　杏子红衫一女郎鬰金衣带一苇杭堤长水濶家何在十里荷花分外香
　　题赵文度画西溪梅花　　　　【明】谢三秀
　　欲雪不雪天凄凄南枝北枝开渐齐因访梅花过桥去始知春在西溪西
　　梅溪　　　　　　　　　　　【明】董　份
　　云似鱼鳞压市低竹簰载笋出梅溪逢人闲问昆山路葛岭西头更向西
　　葛隖作二首　　　　　　　　【明】董　份
　　笋鞭横出欲穿篱松子才生鼠不知细雨一林山鬼语白鸥浴起葛公池
　　鸦衔朱柿坠秋坡竹笕疎篱带碧莎野菊满头山下女也能学唱采茶歌
　　西湖有长年小许每以小舠载予往来湖中临行
　　乞画戏题　　　　　　　　【明】李流芳
　　常在西湖烟水边爱呼小艇破湖烟今朝画出西泠路乞与长年作酒钱
　　赠翁鄞县　　　　　　　　　【明】钱希言
　　四明二百八峯盘雾阁云窻緑玉寒不信谢郎为县令三年骑马未曽看
　　防稽竹枝词　　　　　　　　【明】王　翃
　　秋风秋雨正凄凄荷叶荷花香满溪越女荡舟愁日暮歌声尽在若耶西
　　鸳鸯湖　　　　　　　　　　【明】髙承埏
　　两湖秋水抱城斜缥缈楼台带落霞日暮鸳鸯看不见数声风笛起芦花
　　南屏归艇遇雨　　　　　　　【明】谭贞竑
　　望里南宫泼墨山小窻残烛放舟还从容毕竟输渔父藕叶菱花泊浅湾
　　夜泊常山　　　　　　　　　【明】胡甲桂
　　淙淙滩响上舟迟到面山容未即移更喜月明迎短櫂吴吟细听隔船词
　　西湖月夜二首　　　　　　　【明】祝　渊
　　落月鳞鳞水面浮露华浓滴桂丛秋不知何处鸣柔橹惊起一双雪色鸥
　　佛火鱼灯渐寂寥推篷起坐已中宵夜来极浦滩声急知入西陵第几桥
　　西湖　　　　　　　　　　　【明】徐　颖
　　水中树影树中山山自无心水自闲明月两堤人不见小舟独向断桥边
　　国朝
　　西湖泛月　　　　　　　　　　范承谟团团十里尽青山遍挿荷花绕水湾莫怪游人清兴逺扁舟更载月明还
　　西溪探梅　　　　　　　　　　范承谟醉眼朦胧望夕晖素枝斜映玉烟飞髙歌一曲拈花带载得春光午夜归
　　鄮东竹枝词　　　　　　　　　李邺嗣太平海国久无尘雨瑞风祥四序均虎不啮生龙不怒沙何物得浸人
　　出郭先经东鄮桥緑杨树下且逍遥村翁相约来乘兴一字田头看揷苖
　　东湖水满便堪凭髙下田禾尽望登最喜太平好官长官粮不作十分徴
　　小筑曽居邱氏村苍髯三树看拏云春风常约扶藜去扫石先披孝子坟
　　山水东乡足快游石溪佳句一聨抽轻便度岭双肩轿小巧穿桥独橹舟
　　往年香客徧东家万里来瞻小白华七塔寺前先礼拜鸟音已得听频伽
　　小瓮黄虀送草南换来佳味看来馋一缾蠏甲纯黄酱千箸鱼头细海咸
　　扫叶新生行灶烟适逢客至素甆传只云水味它山好试品东乡小白泉
　　象坎人家接栎斜春来白处尽梨花树头裹箬深冬摘一颗真消氷雪查
　　渡口寻春路不迷管弦楼下緑杨丝寻常留客都教住唱得当年栁七词
　　鄮西竹枝词　　　　　　　　　万斯同天井山髙不可攀龙藏五窟絶人寰鹿亭樊榭无多路独有仙人此往还
　　西村资福古招提碧岫为楼岭作梯门外水波千涧落檐前山影万峯齐
　　望春桥上望春波草绿苹香鳬鸭多最是城西好风景共霑
　　帝力听田歌
　　鄞俗由来不尚华布衣麄饭足生涯田家有子皆知学
　　文治东渐及逺遐
　　独喜林村蚕事稠一村妇女防家休织成濶幅生丝绢杼轴咸思
　　贡篚修
　　戏咏醉李　　　　　　　　　　吴　绮歌舞无端失旧恩苏台响屧总消魂多情只有王戎李犹带东牕指甲痕
　　闻张公绶谈武康山水　　　　　王士祯吴兴清逺水晶宫转入前溪路不穷最爱放船人日好野梅脩竹古防风
　　毛大可招饮湖舫同钱宫声倪鲁玉聂晋人
　　尤　侗
　　十里荷花栁七词至今犹放两三枝此中消夏差堪可髙卧孤山月上时
　　送季伟公归钱塘　　　　　　　尤　侗楚尾吴头路几遥蝉鸣堤栁影萧萧君归湖上西泠口已过钱塘八月潮
　　归去南屏自结庐不须长盻越江书青荷碧荇莼丝菜紫蠏红虾篛叶鱼
　　莺脰湖二絶句　　　　　　　　宋　荦垂虹亭畔峭颿开莺脰湖中激箭来我是沧浪濯缨客寄声鸥鸟莫相猜
　　孤舟落日漾波心湖树湖烟四望深空际一声闻欸乃钓徒何处许追寻
　　洞霄宫题壁　　　　　　　　　朱彞尊天柱峯髙倚晚晴琳宫消歇断碑横砂牀竹卜搜难得卧听山禽药声
　　鉴湖　　　　　　　　　　　　朱彞尊狂客当年归四明经过遗迹不胜情澄湖一曲明如镜身在山隂道上行
　　若耶溪二首　　　　　　　　　朱彞尊若耶溪头春水深南风北风樵采音浣纱女儿不得见清江日暮愁人心
　　渡口乘潮漾北风轻舟如马泝江东明朝又是山隂道身在千岩万壑中
　　西湖竹枝词六首　　　　　　　朱彞尊西子湖平镜面揩雷峯倒影象金钗云鬟妆就石新妇香草为裙笋作鞵
　　山到防留城下平桥从庆忌塔前横郎家侧近水仙庙可识水仙王姓名
　　西曲谁家窈窕嬢独开小店松毛塲何年偷得江陵样织就女儿黄竹箱
　　岳王祠外舞台偏半在湖塘半在田怕值油车蘓小小劝郎骑马不如船
　　养鱼庄説养鱼肥放鹤亭看放鹤归妾在鳯凰山下住生来不见鳯凰飞
　　湖面莼丝寸寸长为郎情好作羮汤朝云吹散峯头雨日出团团鸡子黄
　　南镇春游词　　　　　　　　　毛奇龄春船两桨白苹开十里横塘晩未逥南镇祠前北风急夏王陵上雨飞来
　　鹢头艇子鹿头车山路深深雨又斜何处相逢増懊恼凌家山下看桃花
　　香罏峯峻少人登两两三三上禹陵陵前草深花似雾山头风急雨如绳
　　泛舟西湖夜半始归　　　　　　周起渭钱塘门外烟如织放鹤亭前水似油櫂拨緑醅衣染翠小舟一叶漾中流
　　城中拄颊见青山寄与飞鸿落照间烟霭殢人行不进楝花风里櫂舟还
　　烟水弥漫晚櫂迷峯岚出没翠鬟低数声短笛临风急千缕残霞落水西
　　轻烟淡粉各丛丛水色山光晚尽融却是画师描不就夜山灯火碧流中
　　南湖　　　　　　　　　　　　唐梦赉瑟瑟云林晚照湖亭亭波影立浮圗摄衣絶顶凭栏去便近诸天星宿无
　　闲亭水木见苍凉小艇潆洄一櫂长双鹤都随和靖老渔家鸥鹭自成庄
　　雨中过萧山　　　　　　　　　龚翔麟归田不觉一年半欲到山隂竟未能今日始偿山水债斜风细雨渡西兴
　　西湖四首　　　　　　　　　　汤右曽放船已过贾亭西一带丰茸草没隄忽听危楼动残角断桥囬首便凄迷
　　舞裙歌板小婵娟词客偏于别恨牵小小家春在否几株杨栁认门前
　　疎星几防渐窥檐天际空蒙水欲黏待遣老龙吹铁笛催将银海上金蟾
　　似此欢游未偶然风埃蓬勃动经年明朝人事侵寻去媿与山灵续后縁
　　湖上春词　　　　　　　　　　洪　升满湖春水荡晴烟几处春隂散碧天月出惯留歌舞席风生不送别离船
　　湖上漫兴　　　　　　　　　　王式丹康乐游山兴未孤寻诗今更到明湖西泠桥畔天如水留得一枝如盖无【予十六年游湖上咏西泠桥古松云一枝如盖暮天清】
　　南屏春暮好闲行徙倚斜阳见落英树底一方春水緑塔巅十丈晚霞頳
　　送李梧冈还东阳　　　　　　　周炳曽君出梅关暑亦徂我行有待食霜鲈紫微岩里栖刘峻蜡屐亭边问阮孚
　　词
　　渔父歌　　　　　　　　　　【唐】张志和
　　西塞山前白鹭飞桃花流水鳜鱼肥青篛笠緑簑衣斜风细雨不须归
　　钓台渔父褐为裘两两三三舴艋舟能纵櫂惯乘流长江白浪不曽忧
　　霅谿湾里钓鱼翁舴艋为家西复东江上雪浦边风笑着荷衣不叹穷
　　忆江南【杭州　　　　　　　　唐】白居易
　　江南忆最忆是杭州山寺月中寻桂子郡亭枕上看潮头何日更重游
　　沁园春【吴兴懐古　　　　　　宋】陈人杰
　　落日都门买得扁舟乘兴而东正苕川半夜月寒似水苹洲一路秋老多风擕妓溪山寻春嵗月往事黄粱昨梦中髙楼上问何人懐古湖海元龙　诸君邂逅相逢更休问奚奴金错空向琐窻看镜鬂无霜白玉舠挥酒脸有潮红莼美鲈肥橙香蠏壮风味不如归兴浓明朝去有西门一水直与天通
　　酒泉子　　　　　　　　　　【宋】潘　阆
　　长忆西湖湖水上尽日凭防楼上望三三两两钓鱼舟岛屿正清秋　笛声依约芦花里白鸟成行忽惊起别来闲整钓鱼竿思入水云寒
　　长忆孤山山下麓山矗湖心如黛簇僧房四面向湖开轻棹去还来　芰荷香喷连云阁阁上清声檐下铎别来尘土汚人衣空役梦魂飞
　　长忆西山山骨痩灵隠寺前三竺后冷泉亭子几经游三伏似清秋　白猿时见攀髙树长啸一声何处去别来几向画圗看终是欠峯峦
　　长忆髙峯峯一对峯上塔髙尘世外昔年独上最髙层月出见微棱　举头咫尺疑天汉星斗分明在身畔别来无翼可飞腾何日得重登
　　望海潮　　　　　　　　　　【宋】栁　永
　　东南形胜三吴都防钱塘自古繁华烟栁画桥风翠幕参差十万人家云树绕隄沙怒涛卷霜雪天堑无涯市列珠玑户盈罗绮竞豪奢　重湖叠巘清佳有三秋桂子十里荷花羌笛防晴菱歌泛夜嬉嬉钓叟莲娃千骑拥髙牙乘醉听歌鼓吟赏烟霞异日圗将好景归去鳯池夸
　　木兰花【吴兴寒食　　　　　　宋】张　先
　　龙头舴艋吴儿竞笋柱秋千游女并芳洲拾翠暮忘归秀野踏青来不定　行云去后遥山暝已放笙歌池院静中庭月色正清明无数杨花过无影
　　河满子【陪杭守泛潮夜归　　　宋】张　先
　　溪女送花随处沙鸥避乐分行游舸已如圗障里小屏犹画潇湘人面新生酒艳日痕更欲春长　衣上交枝鬭色钗头比翼相双片段落霞明水底风纹时动妆光宾从夜归无月千灯万火湖塘
　　醉垂鞭【钱塘送祖择之　　　　宋】张　先
　　酒面灔金鱼吴娃唱吴潮上玉殿白麻书待君归后除勾留风月好平湖晓翠峯孤此景出关无西州空画
　　圗
　　天香引【游嘉禾南湖　　　　　宋】文　同
　　三月三花雾吹晴见麟鳯沧洲鸳鹭沙汀华鼓清箫红云兰棹青纻旗亭　细看来春风世情都分在流水歌声剪燕娇莺冷笑诗仙击楫扬舲
　　天香引【拜和靖祠　　　　　　宋】文　同
　　正当时处士山祠渐以南枝春事些儿枫渍殷脂蕉撕故纸栁死荒丝　自寒澁雌雄鹭鸶翅叅差母子鸬鷀再四嗟咨撚此吟髭弹指歌诗
　　南歌子【钱塘晚眺　　　　　　宋】苏　轼
