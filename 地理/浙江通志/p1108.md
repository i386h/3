<!-- { "loadSidebar": true } -->
　　稽山髙入云鉴湖逺浮空夏后留遗迹晋宋多名公我来岁及周梦寐懐清风兹欣天气佳扶桑欲曈昽驾言天衣游盍簪尽鸳鸿经夕戒行李如期集仙宫联骑出城南行行指秦峰千岩竞吐秀眼界殊清空招提在何许十里松阴浓林端忽钟磬与客为先容羣簮拥花界双佩鸣寒淙试将比天台大畧如思丰【天台有思丰堂】首读邕浩碑妙理开昬防细观元白诗邱壑罗胸中萧壁尚堪面梁薪防经烘【寺有梁时薪火】兹宫现有相禅客谈无同朝阳最崭絶白云抹其胸杜鹃天下无至今满山红鸡僧始开山道业闻清思举照不起髙价倾江东袈裟缕黄金宫女百针工昭明亲抱送礼意何太恭白马忽渡江台城困英雄国破遗衣在丹青落尘客【寺旧有昭明像】我軰皆书生意气飘如虹蜡屐共寻幽宁求香火功载酒懐贺老招隐思戴颙赋诗追吹台一饭敢忘忠况我贤使君德宇尤疏通楚醴饷百榼白衣走山中嗟予何为者天资愧空侗谬与酒中仙适同蕺山松【蕺山有八松】同年妙词章况有山水供古诗如古琴山髙水溶溶背嚢小奚奴捧砚长髯翁胜游与佳作二美悉具逢品题徧羣英波澜及竒踪掬水弄花句比拟犹凡庸兹会如兰亭同行荀龙盛事在诗史奚用呼画工
　　同钱用明用章游白石岩　　　【宋】王十朋
　　谢公好山水得郡古东瓯造物惜佳境雅志多不酬松萝蔽雁荡烟霭埋龙湫行田经白石不到仙山头寥寥数百年天赋黄冠流巍然万仞崖壁立东南州谁将补天手化出白玉楼两龛藏洞府中有羣仙游上通尺五天下接三神洲飞泉落岩腰碧涧鸣山陬羣峰真培塿沧海为渠沟隘视人间世万象同蜉蝣我家鴈荡阳崎岖厌经邱翩翩钱公子呼我寻岩幽初惊小雨密忽扫羣阴浮杖履穷防岏一洗尘埃眸山林有真乐富贵何足求但愿乞二山不愿万戸侯
　　度雁山　　　　　　　　　　【宋】王十朋
　　雁山五经眼兹行尤可观初冬天气佳雁归山未寒有日照幽谷无云翳层峦入境见祥云振衣登马鞍瀑水飞玉龙羽旗导翔鸾石柱屹天外卓笔书云端灵峰观石室杖履穿防岏山禽知我来好音若相欢羣峰列春笋丹青状尤难行色愧匆匆更约它时看
　　过瑞安　　　　　　　　　　【宋】王十朋
　　我家古乐成老未识安固偶把清源麾首问南塘路解维日已晏入境天欲暮张子自陶山扁舟惠然顾沈君壮年别相见髪埀素访旧多不存来观莫知数平原二十人邂逅喜相遇谓我宜少留欲敕不腆具我驱不敢疾曲为一宵住临江有髙阁登览可以赋澜同孟子观目作少陵注灯火照鱼龙谈笑惊鸥鹭含杯乡意浓窃食君恩误晨起酒未醒潮来报催渡
　　夜出偏门还三山　　　　　　【宋】陆　游
　　月行南斗边人归西郊路水风吹葛衣草露湿芒屦渔歌起逺汀鬼火出破墓凄清醒醉魂荒怪入诗句到家夜已半伫立叩蓬戸穉子犹读书一笑慰迟暮
　　稽山行　　　　　　　　　　【宋】陆　游
　　稽山何巍巍浙江水汤汤千里亘大野勾践之所荒春雨桑柘绿秋风秔稲香村村作蟹椵处处起鱼梁陂放万头鸭园覆千畦姜舂碓声如雷私债逾官仓禹庙争奉牲兰亭共流觞空巷看竞渡倒社观戏塲项里杨梅熟采摘日夜忙翠篮满山路不数荔枝筐星驰入侯家那惜黄金偿湘湖莼菜出卖者环三郷何以共烹煮鲈鱼三尺长芳鲜初上市羊酪何足当镜湖滀众水自汉无旱蝗重楼与曲槛潋灔浮湖光舟行以当车小繖遮新妆浅坊小陌间深夜理丝簧我老述此诗妄继古乐章恨无季札听大国风泱泱
　　石堰村　　　　　　　　　　【宋】陆　游
　　木落山不蔽水缩舟自献寒日晚更明村巷曲折见小妇鸣机杼童子陈笔砚农家虽苦贫终胜异乡县君看宦游子岂无坟墓恋牛一死在故乡切勿慕乘传
　　于潜道中　　　　　　　　　【宋】洪　迈
　　山行厌荦确理策扶欹危绿野三两家一息知可期冉冉青林端炊烟袅晴晖居民丰且乐恐是太古遗那知都邑间百索困鞭笞繁华今何有半作道旁羸
　　钓台阻风去得风便　　　　　【宋】薛季宣
　　先生非钓名鱼钓清冷水太空长廓然浪迹秋光涘人忧我何忧忘怒亦忘喜建武非汉元讵有留侯起神明旋地轴姓氏更七里云台已埋没严濑殊清泚峩峩二钓台髙挿烟霞里首阳逺相比万祀恒不圯我来经旧庐敢卜瞻遗几东风廻我舟江歩时须舣仰观严像设敬拜豁烦鄙层台畅登临无复徒仰止萦纡古道屈望望攀萝藟崇基介岩石特立端不倚削成二山碧平止章如砥众山郁青葱环合纷碨礧清尘森万象触同一视古人不可见可见安仁美旅情殆忘返回棹西风驶青蒲挂一席入望俄城市瞥如周变秦物物非古始乃知主人意待我非朱紫送迎因下风忙遽均倒屣烹茶出清泉盘馔罗双鲤饫之以珍羞浣濯予尘滓相忘语黙间不假谈名理去留维我意今昔交尔汝此情固防契何必亲之子
　　宿石门　　　　　　　　　　【宋】叶　适
　　好溪泻百壑南北倾万峰山凡堆阜俗映岸羞为容石门忽秀出老干荫渟洪舍舟从口入便已离尘中众芳拱窟宅环峒献竒秾藤萝异态度尺寸疑施功锦茵翠织成照耀无春冬水行千丈髙歕薄不可穷更有洗头盆云深雾常封昔年谢康乐筑居待其终继作者邱裴语言亦称雄邈然百世后未忝骚人风栖栖三羽衣日晏斋厨空之子歇过桨暂洗氛埃胸自叹苦淹留寂莫不易供嗟我老无用佞山久成翁结庐防昌侧势落鱼虾丛种竹似束苇栽松如断蓬小児饾盆盂何时至周公防当同此住代输助之舂
　　入余杭县　　　　　　　　　【宋】髙似孙
　　明发遵西陆驱车月流光佳山迎车来知是古余杭危树露如雨平野日未阳支流滀清源弱羽无髙翔人家丛灌下世载山水乡扣门作午憇白飰羞文鲂邂逅有足欢离合非其常主人不予鄙予留亦徜徉
　　重经洞霄　　　　　　　　　【宋】周文璞
　　曩既负幽讨今敢萌遐心扶桑下阳驭砮磬浮空林琼台渺泆荡蘂佩栖髙深屡见仙骥舞遥聆元女吟如遂都开辟那复忧﨑嵚抱关职贵重启闭非所任灵飚掣虬戸同此琅琅音愿并翠绡水写之朱丝琴
　　月夜泛舟姚江　　　　　　　【宋】楼　钥
　　秋暑不可耐防思泛中川晩来兴有适溪船偶及门凉月才上平潮可黄昏倚楫纵所如卧看龙泉山长虹跨空濶过之凛生寒坐稳兴益佳夜气方漫漫草虫鸣东西飞鸟相与还仰头数明星埀手摇碧澜坐客惜此景不及擕清樽无酒要不恶徜徉足幽欢幽欢有何好叩舷澹无言
　　求仲抑招游山归途遇雨　　　【宋】楼　钥
　　竹舆绕湖濵宿雾尚厌浥径到玉岑下坐久客始集起穿灵石山万松介而立梅天气清润空翠行可挹古藤防百年枝蔓两山及见説暮春时花繁红熠熠直疑老潜虬初起夜来蛰俯玩嵗寒泉齿冷不敢吸相将上龙尘鞅谢覊馽洞有灵兽居临深心岌岌鱼游明镜中巨浪无三级寒苔载水去万顷润原隰蒙蒙山雨来归仆鸟飞急野兴殊未巳日昃不暇给冲泥上湖船雨阵遽奔袭飘风将急防回旋惊四入中流益荡兀短篷不当笠停篙亦久之怒势不少戢我徒方啸歌弗为改豪习但耻缾罍罄莫问衣裳湿
　　送□丞上虞　　　　　　　　【宋】楼　钥
　　我老不复仕行将挂衣冠两子俱贰令官职恰一般列川且书考上虞亦之官人言易捧檄归奉重亲欢我意正不尔期汝政可观食焉怠其事古训戒舍镘汝职去民亲簿书当细看一邑无不问正尔良独难江海匝三埀长堤捍惊湍埭髙几如山潮至不留残宣和有遗迹能使潮浸滩陂湖谨蓄泄可以救旱干长沟济漕运浚治令通寛此皆丞所职勿惮心力殚江头有东山永懐谢家安邑有李与丰况复居二潘尚友更从游问学加研钻平时固知汝廉谨无欺谩渉世终未深戒汝能无言故乡去帝乡舟驭多往还失己固不可待人亦多端罔求违道誉善遣非意干穷达自有时此理真如丹聚散不足较岂得长团栾闲静我所便汝其自加餐有时或乘兴往来二子间蹈雨送汝行浮家当游般走笔如家书谁能苦雕剜
　　过舒临海故宅　　　　　　　【宋】谢　翺
　　破壁湿海藓水边日气蒸云是舒公宅其孙艾且仁昔公初作尉视事即斩人上书称臣亶待罪沧海濵天子有诏至汝亶可治民尔时荆文公上方邑之鄞闻此輙异之久防公秉钧谓此非狂狷引用至中丞立朝思蹇谔庶以报君亲苏公下诏狱谗者用事新于此与有力岂为重其身晴风吹海雨山川尚横陈俛仰勿太息徒为惊尔邻
　　会稽秋日观山　　　　　　　【宋】陈鉴之
　　荒塍间流水槖落风飕飗前山与幽人亭亭共清秋逺近日明晦隐见云去留木末一叟归犬鸣茅舍幽忆昔典午东劒佩森名流胜地慰逺懐兹焉久绸缪渔矶与樵径今有斯人不池石老苔髪空余螺蚌游世有古今异郢歌聊自酧醉眼时摩挲此山即前修
　　洞霄宫　　　　　　　　　　【宋】林景熙
　　洞天有别云福地无凡土嘉名此兼擅灵气适专聚峰峦互重掩云雾自吞吐飘然乘泠风一瓣谒琼宇住山老黄冠迎客琪树午鱼鱼美少年华裾集斋鼓往者修链人飞升接髙武尔来何寂寥山川亦今古甲第疑王侯亿万富仓庾所以气体移学道不精苦吾闻郭许俦卓庵老林莽终日对白云餐松饮石乳
　　大涤洞天　　　　　　　　　【宋】林景熙
　　九鎻絶人寰一嶂耸天柱自从开辟来着此洞天古竒石千万姿元不费神斧帝勅守六丁山夔孰敢侮白昼中防防游者必持炬或绚若霞敷或蹙若波诡或竪若旌幢或悬若钟鼓或虎而爪锯或鳯而翅舞异状纷献酬清音起撃拊不知金堂仙恍惚在何许褰衣下侧径层岚结琼乳迳极罅转深幽潭蓄风雨劣容童竖入恐触蛟龙怒凛乎不可留长啸出岩戸
　　游仙华山　　　　　　　　　【宋】方　鳯
　　仙华矗万仞我乃庐其东日夕与山对今兹踏玲珑起左信奔鹿当前任啼狨大啸厓石裂一览天宇空苍松饱风雨絶壑挂老龙樵斧不得睨抚根憇吾躬邈哉轩辕氏问道由崆峒龙髯一以逺千载非遗弓犹传少女灵链玉于髙宫山林重帝胄香火明我衷我来重懐古揽涕临西风何当刺飞流一洗磊磈胸



　　浙江通志卷二百七十一
　　钦定四库全书
　　浙江通志卷二百七十二
　　艺文【十四】
　　诗　　五言古
　　桐庐道中　　　　　　　　　【元】赵孟頫
　　歴歴山水郡行行襟抱清两崖束沧江扁舟此宵征卧闻滩声壮起见渚烟横西风林木浄落日沙水明髙旻众星出东岭素月生舟子櫂歌发含词感人情人情苦不逺东山有遗声岂不懐燕居简书趋期程优游恐不免驱驰竟何成我生悠悠者何日遂归耕
　　送赵虚一道士降香南海诸名山【元】袁　桷
　　振策峨眉巅身轻瞥飞鸟悬崖饮崩流侧石穿暗篠髙骞荡心目毎恨所歴少捧香南溟使絶足腾騕褭龙渊明玕秀恍惚百灵皦乗飚讯八公挂席招五老岩光隂晴水气变昬晓神君层峦倚商祭通杳眇念昔结空寂厓厂絶登眺希彼巢居子寝作止林杪钟鸣驿吏动危坐万籁悄余龄水赴壑歴块迹电扫韬精习澄观俯瞩八纮小
　　送俞元明之官仙居县　　　　【元】贡　奎
