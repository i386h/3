<!-- { "loadSidebar": true } -->
　　生菜　万厯杭州府志以油酱和醋拌之可生食苋菜　本草纲目有赤白紫三种又有野灰二种灰苋之有红心者不可食【韦骧红心苋诗色若栖文雉圆如揷绣幢春葩应有并新卉合无双】
　　白菜　万厯杭州府志杭人呼长梗白冬月之菜惟此宜久藏【杨万里食白菜诗新春云子滑流匙更嚼冰蔬与雪虀灵隠山前水晶菜近来种子阙　西注初食白菜因名以晶菜】
　　南　农书浙中一种隂宜隂地种之秋熟色黄如金皮肤稍厚可藏至春食之如新即南也
　　萝卜　成化杭州府志大者出钱塘方家峪等山青头萝卜俗名为苏州儿红萝卜出仁和郊外【万厯杭州府志黄者名湖萝卜出仁和】
　　山药　咸淳临安志形如手掌者名佛手山药茭白　农桑谱茭白二种城东田多种之【钱惟善食茭白诗西风吹雨饱秋菰卸却青衣见玊肤客里尝新成一笑不图今日见西湖】
　　芋　杭州府志岸芋也有白有紫叶似蹲鸱【本草纲目钱塘最多味莶不可食种芋三年不采则成梠别有野芋名老芋形叶相似根不可食】
　　茄　草木子一名落苏土人于花时采叶布路间令践之则子繁谓之嫁茄【咸淳临安志有一种圆白莹嫩者名为水茄】
　　韮　万厯杭州府志郡城人最贵其初出时数十茎以十余钱易之
　　姜　明一统志临平出姜【万厯杭州府志仁和小林近苏家圩多种之东坡杂记余昔监郡钱塘有僧号聪药王年八十余顔如渥丹自言服生姜四十年取姜乳蒸饼或作饭和丸食之】
　　葱　咸淳临安志葱出板桥【万厯杭州府志葱有一种夏间茎端生数芽者名五爪葱】
　　莴笋　咸淳临安志其菜名莴苣食取其根名莴笋甘露子　咸淳临安志三四节连生如贯珠
　　笋　旧浙江通志春笋一名圆笋钱塘古荡法华山并余杭出茅笋茅竹所生边笋夏月从土中掘得之冬笋俗名潭笋杭四时不乏味特甲于诸蔬【诚斋诗注临安人食笋自十月至四月】
　　哺鸡笋　咸淳临安志出稍早最肥和靖诗烟崖早笋肥是也
　　苦笋　咸淳临安志端午前杭俗多以充馈遗以其性凉也【周紫芝刘主簿许饷苦笋诗未肯烦君便指囷且看分笋不论觔此君自是盘中虎空想斑斑箸下人注杭人重苦笋呼为吓饭虎】
　　紫桂笋　笋谱钱塘多紫桂笋自余斑狸缃缥不可胜言
　　燕笋　笋谱钱塘多生其色紫苞当燕至时生故俗称燕笋
　　黄莺笋　梦粱録临安笋有数名有黄莺笋
　　白象牙　梦粱録笋之品有曰白象牙
　　笋脯　余杭县新志笋四时不絶其煮晒为脯则曰玉版一曰咸笋干而青笋为最
　　莼　杭州府志出西湖初生无叶名雉尾莼又名马蹄莼叶舒长名丝莼至秋则无人采矣【西湖志余近出西湖第三桥不减湘湖虞淳熈食莼菜诗玳筵金馔防舟停取醉明湖酒欲醒戏采緑莼调碧椀一时轻薄五侯鲭】
　　香蕈　咸淳临安志多生山谷松竹间东坡与参寥智果寺得黄耳蕈诗云老楮忽生黄耳蕈是也其大者浄白名玉蕈最贵黒者名茅蕈赤者名竹蕈皆下品【蔬谱土人号为香蕈】
　　蓬　四民月令杭人于二月二日取以煎糕
　　木耳石耳　万厯杭州府志木耳生桑树者佳石耳生山县絶壁间
　　蕨粉　于潜县志土人捣蕨根漉粉可以疗饥醯蔬　元览临安有酸角之醯蔬
　　把鲊　袖中锦临安东华门把鲊为天下第一他处效之终不及
　　香豉　名医别録豉出钱塘者香美而浓取中心者佳
　　香椒　万厯灵隠寺志灵山旧产香椒与川蜀无异今无
　　桑　杭州府志有女桑山桑出富阳者最佳余县接种者亦名富阳桑仁和县寗公塘所产睦州青四乡多种此
　　万年松　新城县志南安乡仙人石上有万年松其状如柏
　　天目松　咸淳临安志松有数种惟天目山者针短而犀健栝子松三针华山松四针【袁宏道天目逰记天目山松形如葢髙不逾数尺一株值万余钱】
　　缨络栢　万厯杭州府志本不甚大园亭间植之槐　仁和县志叶可荐茶花黄可染色根可作神烛用
　　楮　仁和县志叶茁花防并堪作茹造纸练布撚氊乌桕　宣德富阳县志桐洲中沙之民多栽乌桕树为业秋叶绀红映江颇称佳境【万厯杭州府志叶可染皁子可取蜡核可笮油】
　　防榈　武林旧事慈云岭满山皆防榈【武林纪事其笋土人用蒸煨食之味防苦】
　　杨栁　咸淳临安志湖堤植栁最盛垂者长条可玩峡川志杨园在峡石西方四五里古以其地多生垂杨
　　黄杨　钱塘县志杭人取其木坚腻作梳刻印最佳霜木　水经注于潜县北天目山极髙峻崖岭竦疉山上有霜木皆是数百年树谓之翔鳯林
　　青神鳯集　平泉草木记木之美者天目之青神鳯集【咸淳临安志此二木名】
　　梅　名胜志西溪多古梅二月始华香雪霏霏四面袭人宣德富阳县志包家墅种梅约一里许树皆数百年物古干可爱其实亦佳
　　早梅　梅谱早梅胜直脚梅吴中春晚二月始放独此品于冬至前已开故得早名钱塘湖上有一种尤早余尝重阳日亲折之有横枝对菊开之句
　　红梅　咸淳临安志郡有红梅阁东坡亦有红梅诗今土人所种有福州红潭州红柔枝千叶邵武红等种皆多结实
　　绿萼梅　咸淳临安志孤山之梅唐时已着今此花有数品绿萼千叶尤清絶也钱塘县志西溪录萼结实尤佳他处莫及
　　鸳鸯梅　盘洲集偶得梅一枝色防红而五出之上复有一重皆并蒂双实杭人呼为鸳鸯梅
　　桃　方舆胜览包家山多植桃春时都人防观最为胜赏名胜志西湖栖霞岭上桃花色绚如霞杭州府志仁和臯亭山特盛【万歴杭州府志早桃俗曰五月桃最大者曰白桃油桃毛桃扁桃又十月熟者名寒桃】
　　李　万厯杭州府志李莫盛于西山满觉衖花时如雪其名有青消紫粉鵞黄数种
　　石榴　羣芳谱富阳榴实大者如碗咸淳临安志唐时孤山有石榴花见白乐天诗又灵隠旧亦多海石榴
　　白果　旧浙江通志银杏俗名佛指甲又名白果临安产者特长大
　　枇杷　咸淳临安志一名卢橘有一种无核者名椒子枇杷出嘉防门外于潜黄岭前乌巾山小锡塘坞出者尤珍白色者上黄次之
　　林檎　洪武苏州府志今呼花红此种出宋绍兴间接种禁中花开或贵戚大官折赐一枝后传至中吴凡园圃皆植之
　　杨梅　天中记杨梅坞在南山烟霞岭近瑞峰石坞内有金姆家甚盛俗称杨梅坞咸淳临安志十八涧亦盛亭山产者尤甜【旧浙江通志有早色晚色熏色数种东坡诗注杭人呼白杨梅为圣僧】
　　枣　咸淳临安志枣出盐官者最著名然不甚大【万歴杭州府志核小味甜他处不及故名盐官枣今俗呼羊冠枣又一种山枣名杨桃出昌化县】
　　榧　杭州府志山县多产富阳顔坞为佳以火熯食甚香
　　木　咸淳临安志土产木色青而小土人切作片暴干入药都人以糖煎名熝木
　　橘　元和郡县志富阳县王洲出橘为江东之最【仁和县志橘之美者皆接生子种者不结实】
　　宻橘　朱彛尊鸳鸯湖櫂歌注杭州塘栖市与石门接壤产橘粗皮而小无核味最甘
　　西　咸淳临安志西有青白黄等色其有金皮沙皮瓮算筒等名土人尤称周家青皆不若出谢村栎林者酥白而大【西湖防览志杭州月塘皆沙田土宜宋有周姓者善种之号周家】
　　荸荠　嘉靖仁和县志近产独山者佳
　　甘蔗　咸淳临安志旧贡今仁和临平多种之以土窖藏至春夏可经年味不变小如芦者曰荻蔗亦甘
　　莲　万厯杭州府志红花为上白花次之以江干鸿雁池及西湖所产为最【都城纪胜聚景园后湖中者名绣莲极贵】
　　藕　咸淳临安志钱塘有西湖下湖者仁和有北新桥北防安村产扁眼者最著名【万歴钱塘县志藕花白者香而结藕】
　　菱　咸淳临安志初生嫩者名沙角菱硬者名馄饨菱湖中生如栗様者极鲜秋末古荡产大红菱尤甘脆【今北关外产者名窰头菱最著名】
　　芡　学圃杂疏芡实一名鸡头最补益独杭州多而佳【杭州府志今钱塘之良渚仁和之临平湖所产特佳西湖者尤胜然不多也可筛为粉周紫芝芡实诗鸡头子熟客新尝今日空怀各异乡红线绿荷香梦里十年灯火记钱塘】
　　牡丹　牡丹荣辱志牡丹有钱塘花咸淳临安志昌化富阳者颇大杭城中吉祥寺东坡曾赏之又有一种冬月开者和述古有诗【苏轼吉祥寺赏牡丹诗人老簮花不自羞花应羞上老人头醉归扶路人应笑十里珠帘半上钩又和述古冬日牡丹诗一朶妖红翠欲流春光囘照雪霜羞花工只欲呈新巧不放闲花得少休花开时节雨连风却向霜余染烂红漏泄春光私一物此心未信出天工】
　　芍药　咸淳临安志艮山门外范浦镇多植此花冠于诸邑有早绯玉白缀露又有千叶白尤贵
　　海棠　咸淳临安志罗隠为钱塘令手植海棠于县署王元之有诗纪之【王禹偁钱塘县罗江东手植海棠诗江东遗迹在钱塘手植庭花满县香若使当年居显位海棠今日是甘棠】
　　紫阳花　咸淳临安志禅宗院有山花一本色紫而香无人知名白乐天名为紫阳花有诗
　　辛夷　万歴灵隠寺志唐时灵隠寺有此花鲜红可爱【白居易题灵隠寺红辛夷花戏光上人诗紫粉笔含尖火焰红胭脂染小莲花芳情香思知多少恼得山僧悔出家】
　　桂　咸淳临安志有红黄白三色天竺多有之南部新书杭州灵隠山多桂寺僧曰月中桂也至今中秋夜往往子坠寺僧曾拾得【羣芳谱即今山桂天竺最多生子如莲实离离下垂天竺僧称为月桂其花时常不絶枝头叶底依稀数亦异种也涌幢小品绍定间舒岳祥读书馆中中秋月色皎然闻瓦上声如撒雹启门视之乃曰此月中桂子也尝得之天台山中呼童子拾得二升大如豫章子无皮色白如玉有纹如雀卵其中有仁嚼之作芝麻气味囊之杂菊花作枕清芬袭人其収拾不尽散落甎隙者旬日辄出树子叶柔长经冬犹秀僧遵式桂子诗序天圣辛夘八月十五夜月有浓华云无纎翳天降灵实其繁如雨其大如豆其圆如珠其色有白者黄者黑者殻如芡实味辛识者曰此月中桂子播种林下一种即活梦粱録木犀有黄红白色者甚香且韵顷天竺山甚多天长桥庆乐园有数十株士夫尝往赏此竒香昔年高宗在徳夀宫时赏桂尝命画工画为便面制诗分赐羣臣本草拾遗桂子大于貍豆破之辛香相传月中下也灵隠寺种得一株北方无之山桂犹可入药况月桂乎】
　　【谨按桂有金色银色之分有早花晚花之别惟天竺月桂诸説载在旧籍耆民亦往往见之他处则无岂山灵使之然耶别有一种花后结子累累又一种四季桂一年数花皆不常有】
　　山茶　咸淳临安志马塍栽接有一本而十色者蜡梅　咸淳临安志万松岭上多有见东坡诗此花亦有数品以檀心磬口为佳
　　木芙蓉　咸淳临安志苏堤岸湖多种木芙蓉秋如霞锦今放生池尤盛
　　娑罗花　名胜志昌化千顷山生娑罗花初夏开时其香逺闻
　　凌霄　全芳备祖钱塘西湖有诗僧清顺居其上自名藏春坞门前古松各有凌霄花络其上子瞻过之为作木兰花词
