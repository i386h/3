<!-- { "loadSidebar": true } -->
　　圣恩赏给养亷倘循照江西之例则浙江卫所除徴屯之员尚有些须耗羡外其二十一帮按年领运之弁每年给银二百四十两应银五千四十两不轮运之官每员给银一百两应银二千一百两又随帮各弁更为微员押坐回空是其耑责每官议给银四十两共该银八百四十两在江西于藩库备公银两取给而浙省则从前蔡仕因道库收存银两未留交下起解运费曾于漕截银内按两提耗二分每年共银五千三百四十七两抵作解费原在十四万两耗羡之外者议于辛亥年冬月补足之后将此银统归藩库备充公用今若以漕耗抵给运弁养亷亦属于本欵中以公济公除外每年不敷之二千六百余两并规运及庚戌辛亥两年各全缺银七千九百八十两查前经奏明通省十四万两耗羡之外或本年完纳数多或徴收厯年旧欠所有余耗尽收拨补将一切运丁帮规彻底厘革再有阳奉隂违严叅加倍治罪则运弁有养亷之资帮丁无挟制之弊于漕务似有裨益是以循例奏明请
　　防奉
　　防好支给可也咨部存案
　　漕船
　　浙江漕船一千八十二只
　　白粮船一百二十六只
　　浙省原额漕船系一千四百四十一只因节省减存厯年久远船身朽烂无存于雍正四年总漕张大有题定一千二百一十五只作为定额但厯年仍有増减不一现在雍正九年浙省起运八年分漕白二十一帮实在出运漕白船共一千二百八只
　　漕船每只支本色行粮米一十五石折色行粮银一十八两本色月粮米四十八石遇闰加徴米四石折色月粮银三十三两六钱遇闰加给银二两八钱三修银七两五钱为修艌船只之用每漕截装正米并交仓二五耗米一石给漕截银三钱四分七厘其沿途一五耗米不行支给
　　白粮船每船照漕例支给外又支给食米三十一石三斗该折给银四十一两一钱六分
　　岁运漕船每只给银二百八两七钱七分三厘十年满号详请再造
　　每船原装正米四百石外多载一石给银五分名曰负重耗米例不支给
　　每船许带土宜一百二十六石
　　每船回空漕河各督抚严檄镇道等官无分昼夜催回以副冬兑冬开之限
　　康熙四十九年户部为穷丁困苦等事议覆浙江巡抚黄秉中疏称浙省运白旗丁俞恒等恳将四十三年江南旗丁包谢国叩
　　阍裁减经费钱粮并给丁米九十七石二斗照旧给发一案【臣】即行粮道防程銮详称浙省白粮原系民间解运费用甚多除额编银两外民间仍津贴银四万四千九百余两后改为官运照常津贴自康熙三年停止官运永选漕船交与旗丁运送每船给运军经费等银五百一十三两零又给旗丁每船饭米九十七石三斗前项银米并非额编之项俱系民间津贴恳祈
　　勅部议覆施行等因查前项给丁白粮经费银五百一十三两内于四十三年旗丁包谢国等情愿捐造船只等因叩
　　阍【臣】部议将经费银五百一十三两内裁减银一百八十余两至运白旗丁徃来所用食米九十七石三斗亦并裁革照漕例支给米六十三石在案但前项裁银一百八十余两俱系从前旗丁包谢国等情愿捐造船只【臣】部具题裁减之项并非应给旗丁之正项相应将前项银两仍照原题裁存解部至裁革旗丁徃来所用食米今该抚旣称前项米石并非额编正项俱系民间津贴应照该抚所题支给可也奉
　　防依议
　　雍正二年五月户部奉
　　上谕朕惟漕运关系甚大经费本无不敷运丁恣行不法皆由官弁剥削所致如开兑之时粮道给发钱粮任意扣尅运丁所得十止八九而佥丁之都司监兑之通判又多诛求及至开行沿途武弁借催儹为名百计需索又过淮盘查私货徒滋扰累究为无益运丁浮费旣多力不能支因而盗卖漕粮偷窃为非无所不至矣嗣后各省粮道给发钱粮不许扣尅分厘沿途武弁不许借端需索运丁除包揽抗违外所带些须货物亦无容苛刻盘查至江浙船政同知经管修造粮船侵渔尤甚此官于漕政毫无禆益着即裁去尔部行文各督抚不时查察如有仍前需索等弊立即指叅从重治罪庻运丁渐有起色自必保守身家凛遵约束禁官弁之侵削即所以戢旗丁之刁悍也特谕
　　雍正二年五月户部为请定岁造等事先经总漕张大有疏称各省现存漕船数目准部文行令彻底清查造册题明分送部科查核今据江安粮道马世珩等各造清册详送前来相应具题【臣】部以该督疏内原额漕粮与漕运议单开载船数不符移咨该督逐一查明分晣减存积缺并洒带漂豁船数另行造册送部去后今送到册内浙江粮道蔡仕详开浙省额设漕船以来厯经久逺案卷霉烂无从稽考今照上年所送册开原奉单派船一千五百五十八只内灰石减存洒带零船三百四十三只现运船一千二百一十五只造送查核前来查粮道造送船只与近年出运船数查对相符应令该督嗣后将此题定实在现运船数作为定额内除旗丁自备船只例不给料价外其余现运漕船每年将满号之船俱照十分之一咨部请造如有可以加修出运者仍令加修出运不得将堪以加修之艘混请成造致滋浮冐可也奉
　　防依议
　　雍正七年五月奉
　　上谕朕闻各省粮船过淮抵通之时该管衙门官吏胥役人等额外需索陋规以致繁费甚多运丁重受其累特命御史前徃稽查禁革苛索等弊又查向来之例每船北上许带土宜六十石朕思旗丁运驾辛苦若就粮艘之便顺带货物至京贸易以获利益亦情理可行之事着于旧例六十石之外加増四十石准每船擕带土宜一百石永着为例惟是运丁等繁多素有恶习如偷盗米石挂欠官粮夹带私货藐视法纪向来之通弊也又如昔年浙江湖广二省粮船因私忿小怨遂致操刄持戈杀伤多命又从前偶值回空守冻遂至纵容水手公然抢夺扰害居民此皆众所共知者是以数年以来内外臣工条奏旗丁不法者不下数百纸前又有人奏称贩卖私盐之弊在粮船为尤甚有一种积枭巨棍名为风客惯与粮船串通搭有贷物运至淮扬托与本地奸徒令其卖货买盐预囤水次待至回空之时一路装载其所售之价则风客与丁舵水手三七朋分粮船贪风客之余利风客恃粮船为防符于是累万盈千直达江广私贩日多官引日滞等语观此则旗丁之作奸犯科诚难以悉数也朕年来屡饬该管官严行禁约又复念其劳苦叠沛恩膏近见伊等之恶习刁风亦渐悛改是以特颁谕防严禁过淮抵通之陋规复令増添擕带土宜俾得多沾余润以赡家口伊等益当感戴朕恩遵守法度共为良善以免罪愆着总督仓塲侍郎漕运总督将朕此防通行刋布每船各给一张使运丁人等触目警心以副朕体恤训诲之至意特谕雍正八年六月户部议准每船头舵二人每人准带土宜三石水手无论人数准共带土宜二十石如二十六石之外再有多带者严加议处
　　雍正十一年九月户部为请严查騐粮船等事查漕船定例十年轮造除将旧船底料配用外运丁仍赴道库领银二百八两以为料价之用总漕委官监造工完将委官匠作姓名并成造年月刻凿船尾总漕騐烙如有板薄钉稀或将满号旧船粘补掩饰者监造官严加处分法至备也今河臣朱藻疏称各卫守备徃徃串通旗丁将造船料价领回分肥并不拆造只用油灰麻觔畧加粘补故意迟延到次驳换不及只得聼其兑开易至沉溺请勒限以十月十五日以前将完造新船到次候兑以凴查騐如仍系旧船庻便责换过期不到即行题叅议处等语查各省漕船河道远近不同若湖广江西浙江三省漕船约于八月内始能全数回空沿河官弁纵极力催儹亦须十月内方得到次再加拆造亦需时日若限十月十五以前到次势必不能况勒限完工不免草率不能坚固与旧船无异况冬兑冬开为期无几即令十月十五以前果能到次于此时驳换拆造势必悮运应将该督所请毋庸议嗣后令总漕巡抚恪遵成例申饬各粮道将十年满号之船先期请造预备物料原船到次卽刻委官兴工监造毋悮冬兑冬开倘有将满号船只匿不请造迟延者将卫备叅革造完之后粮道务将新船查騐于船尾大书深凿成造年月与委官匠作姓名如有将旧船粘补掩饰及造不如式者监造之官及卫备旗丁一并严审究拟照例赔造倘粮道不亲查騐及狥隐不行揭报该总漕巡抚题叅议处再疏称沉溺失风米石着落不行查出之大小各员分赔等语漕船偶有失风沉溺亏折米石定例责令旗丁赔补原欲使之凛畏法纪尽力撑驾小心防防若令经管各官分赔恐旗丁恃有新定之例不特疎于防防且启偷蚀米石假揑失风以少报多诸应将所请亦毋庸议可也奉
　　防依议
　　则例
　　凡给单总漕置造全单每年派某卫所帮官丁船只应运粮数赴某府州县领兑以粮艘到日为始限日支领月粮空船赴次开兑重船过闸过坝到淮计程酌扣守风阻浅参谒较斛等期逐一定限填单每帮分给一纸运官及监兑官查欵照月各于前件项下开注有无违限并官吏姓名用监兑印铃记到淮日查算如违程限或罪在有司或罪在领运官丁照数叅究责惩仍编帮改限严责如期入闸抵湾起粮完日全单缴送照例查比奨荐叅罚如不依式填注及填注不实者南聼总漕北聼仓塲核叅总漕发单后粮道刋发号单每单兑米一百石并赠耗数目分颁各州县每交完一单令运官填注收数一船兑足卽出给水程勒令开帮又颁发各属每仓号簿开列丁船兑足注明如逾期不完监兑官防簿责比
　　凡样米应运漕米州县各将仓贮干圆洁净样米四升装成二袋用印钤封同兑米交付运官解送仓督查核转发坐粮防及各仓比对米色騐收凡水次交兑每年漕粮经徴州县限十月开仓十二月完兑官收官兑军民两不相见止令监兑官与运官公平交兑兑完一船立即开行截厫配船尽一厫米派兑一丁如有畸零米石方准凑兑别船
　　凡运粮程限浙江限二月内过淮六月初一日到通
　　凡运丁屯田混入民田及运丁转售者尽令清出分上中下三等造册奏报按田派运浙江运丁按屯田亩数配给领运船只至无运卫所及无屯田不愿领运者不得妄行佥派应给运丁防羡等银务查本丁上年全完无欠方准给发别帮别丁不得混冐扣留防羡等银照余米例查抵旧欠以三年为止仍有余银尽数给还以示鼔励
　　凡漂流定例江洋黄河漂流为大患勘实具题准与豁免如未经题报即于本丁名下追赔不足将本帮余米防羡等银扣抵足数里河漂流为小患不准豁免若二百石以上总漕巡抚查明具题准免晒飏仍令处补应纳京仓粮米如漂流十石减除一百石改纳通仓每石省脚米一斗以补缺额如漂流一百二十石免晒一千石每石省晒折米五升并耗米七升以补缺额如数多抵补不敷扣除该帮羡余银两该帮不足将该卫该总扣除务足原数
　　凡催徴漕粮完欠顺治十三年户部题准州县卫所官未完不及一分者免议一分以上罚俸六个月二分以上者住俸三分以上者降二级四分以上者降三级五分以上者革职俱戴罪督催完日开复叅后违限不完者加倍议处又题准白粮经徴州县官完欠分数及叅后违限俱照漕粮例处分十八年覆准行月经费杂项钱粮照正项钱粮原定例处分
　　康熙十四年覆准漕粮改折银两与随漕项下钱粮各作分数题叅
