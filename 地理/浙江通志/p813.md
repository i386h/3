<!-- { "loadSidebar": true } -->
　　徐大姑【题旌册许字施士标未婚士标没大姑年二十一闻讣欲以身殉父母劝慰遂归施守制以侄大勇为嗣自归施后连遭八丧只身经理备极荼苦守贞三十年　以上二十二氏俱雍正六年具题奉防建坊旌表】
　　陆宗靁妻章氏【题旌册年二十七而寡遗子女各一抚敎有成守节二十二年卒】陈茂雄妻沈氏【题旌册年二十而寡事衰翁抚继嗣茹素终身守节二十五年】张基妻金氏【题旌册年二十七而寡事孀姑抚继嗣守节一十六年卒】
　　段志召妻王氏【题旌册年二十三归段甫二载翁客死于粤夫奔丧亦卒于旅邸氏甫二十五岁无子以侄为嗣家贫薄田数亩饘粥不给夫之弟又私售于人族众劝氏鸣官氏曰吾虽饿死不忍以田产细故伤夫手足也守节三十九年】
　　胡宗模妻陈氏【题旌册年十七适宗模甫匝月宗模为鸣鹤塲大使之任卒于官氏年十八闻讣悲恸絶食舅姑劝慰乃止后舅姑两叔俱亡本支已絶氏告宗族择继承祧守节四十一年】
　　严其肃妻方氏【题旌册年二十九而寡翁姑早丧子成宪仅三龄宗党怜其无依劝更适氏誓死不从守节四十年】
　　袁谟妻朱氏【题旌册年二十九而寡子彤甫四嵗训诲极严姑目失明扶掖不离左右守节二十二年】
　　江国标妻吴氏【题旌册年二十九而寡翁姑垂暮二子琳伦俱幼家贫氏力供菽水守节二十二年】
　　孙子范妻张氏【题旌册年二十九而寡遗一女旁无可继人有怜其无倚者劝之更嫁氏矢志益坚守节三十三年】
　　朱小溪妻孙氏【题旌册年二十七而寡家贫鬻衣饰以完丧葬敎育二子守节四十一年】屠彬妻姚氏【题旌册年二十七而寡事孀姑敎二子一女守节二十六年】
　　李莲妻程氏【题旌册年二十三而寡事继姑孝无子以侄为嗣守节二十八年】王廷显妻陈氏【题旌册年二十五而寡抚二子守节二十七年】
　　倪允发妻黄氏【题旌册年二十二而寡无子立继守节四十年】
　　李季元妻谢氏【题旌册年二十九而寡抚幼子守节三十五年　以上十五氏俱雍正七年具题奉防建坊旌表】
　　熊天琳妻邵氏【题旌册天琳以难防授瑞安守备值闽变死之氏年二十九在署恐贼至被辱以子女托夫之友令急去而手执白刅以俟幸贼不至遂矢节抚孤每厯陈先人忠烈训其子子以防登仕籍无沗厥职母之教也守节五十三年卒】
　　裘锡锦妻张氏【题旌册年二十七而寡事翁孝抚二子有成守节五十四年】李之发妻徐氏【题旌册年二十三而寡营葬舅姑及夫抚子延禧成立守节二十三年】吴景镇妻姚氏【题旌册年二十而寡遗腹生子又殇立侄为嗣事姑孝守节二十六年】沈法妻马氏【题旌册年二十九而寡继侄玖璿为嗣俱有成守节二十年】
　　朱琦妻胡氏【题旌册年二十五而寡事翁姑抚遗腹子守节一十六年卒】
　　孙之骝妻查氏【题旌册年二十三而寡当于归时夫已患瘵疾氏茹素祷天愿以身代又先抚侄堂为子及夫卒堂始周岁氏鞠育敎诲俾至成立事孀姑甚孝守节三十年】
　　徐文髙妻沈氏【题旌册年十九归徐未半载夫就幕河南七载而客死氏年二十五抚孤侄映薇为子越五载舅姑继没归依母家敎子有成守节三十一年】
　　闻人瑜妻沈氏【题旌册年二十四而寡三子俱幼家贫栖止一椽日用之需悉出针纫值嵗歉竭力以奉舅姑舅姑没二丧并举荼苦备至敎子以义方守节三十七年】
　　柴荣昌妻周氏【题旌册年二十七而寡抚二子俱殀仅遗孤孙氏复抚之守节四十一年】李长吉妻杨氏【题旌册年二十八而寡家贫事孀姑抚幼子守节三十六年】盛大熊妻何氏【题旌册年二十九而寡舅姑继逝氏力营窀穸抚二子守节二十六年】王孙楫妻杨氏【题旌册年二十二而寡家贫勤针黹以养舅姑立侄为嗣守节四十四年】翁士麟妻沈氏【题旌册年二十八而寡抚子成立守节三十一年】
　　王公宇妻马氏【题旌册年二十二而寡事姑抚子守节三十二年】
　　章缵符妻姚氏【题旌册年二十八而寡事舅姑抚子守节二十四年】
　　周必昌妻钱氏【题旌册年二十六而寡无子立侄为嗣守节三十五年】
　　范汝韩妻苏氏【题旌册年二十九而寡抚三子一女守节二十七年】
　　王宰妻郑氏【题旌册年二十八而寡事舅姑抚遗腹子守节五十二年】
　　蒋王元妻徐氏【题旌册年二十七而寡事孀姑抚子守节三十二年】
　　俞申伯妻陆氏【题旌册年二十四而寡继侄为子子又殀复抚孤孙承祀守节五十年】盛文彬妻孙氏【题旌册年二十七而寡事舅姑抚子守节五十一年　以上二十二氏俱雍正八年具题奉防建坊旌表】
　　徐万春妻金氏【题旌册年二十八而寡家贫遗二子不能就外傅氏亲课经书俾各成立寿至九十五两子年逾七十孙曽林立人谓苦节之报】
　　沈濓妻朱氏【题旌册年二十九而寡遗二子贫不能自存氏昼夜勤女红以供饘粥抚敎有成守节四十三年】
　　李永骥妻丁氏【题旌册年二十八而夫客死河南姑已早丧祖姑瘫痪氏久奉汤药无厌倦子甫周岁敎育成立守节四十年】
　　杨日荣妻李氏【题旌册年二十四而寡遗腹生子娣张氏亦早孀与之共事姑嫜无间言守节二十一年】
　　毛楷妻冯氏【题旌册年二十二而寡抚遗孤舅姑并告于宗族出所积以先世十九棺之暴露者守节四十八年】
　　林兆哲继妻杨氏【题旌册年二十八夫通判平乐卒于官氏扶榇归里抚前妻子及己子无异视前妻子殀与媳徐氏共励冰霜守节三十一年】
　　胡廷铎妻范氏【题旌册年二十七而寡断髪自誓抚遗孤守节四十二年】
　　马谨庵妻朱氏【题旌册年二十七而寡事衰翁抚幼孤守节五十四年】
　　王毓竒妻翁氏【题旌册年二十而寡无子继侄为嗣守节二十四年】
　　杨学顔妻柯氏【题旌册年二十九而夫客死处州事孀姑抚二子一女守节四十年】汪跃妻胡氏【题旌册年二十九而寡事两代孀姑抚幼子棠长娶吴氏亦早孀氏偕媳矢志守节三十二年】
　　王元信妻汪氏【题旌册年二十九而寡抚遗孤及幼叔守节四十九年】
　　王国摈继妻陈氏【题旌册年二十六而寡抚二子守节二十八年】
　　张廷玠妻胡氏【题旌册年二十六夫亡室庐燬于火氏甘心荼苦事舅姑以养以葬训子有成守节五十四年】
　　程赓妻徐氏【题旌册年二十九夫客死粤东遗子女各一氏事姑甚孝姑没后以母老兄弟又逺出遂归侍奉其母守节四十五年】
　　吴汝霖妻沈氏【题旌册年二十六而寡遗孤二龄姑目瞽翁足废旁无叔伯氏只身奉养二老敎子读书守节二十六年】
　　张文标继妻姚氏【题旌册年二十五而寡触棺晕絶救苏即营葬舅姑及夫与前室而已筑圹于旁以示志复遭邻火室庐荡然抚侄为子子复殀艰苦备尝守节三十三年】
　　沈国瑛继妻任氏【题旌册年二十六而寡姑继没子与媳又殀仅遗孤孙茕茕孑立守节四十六年】
　　吴一龙妻陆氏【题旌册年二十九而寡遗子女各一子殀亡立侄为嗣孝事孀姑守节三十六年】
　　罗大绍妻金氏【题旌册年十八而寡抚侄为嗣事奉舅姑并父母两姓咸称其孝守节三十一年】
　　钱昭嗣妻徐氏【题旌册年二十六而寡遗孤甫六月舅老籍十指以给饔飱孝慈兼至守节二十八年】
　　杨日广妻张氏【题旌册年二十七而寡姒李氏亦早孀张无子鞠李之子为嗣守节二十九年】
　　方吉甫妻宋氏【题旌册年二十九而寡抚子子殀复抚孤孙守节五十四年】盛观华妻冯氏【题旌册年二十二而寡事孀姑抚继嗣布衣茹素守节五十六年】沈俊生妻髙氏【题旌册年二十六而寡事舅姑抚二子守节三十年】
　　陆元宰妻陈氏【题旌册年二十五而寡事孀姑抚子守节三十六年】
　　徐淞妻盛氏【题旌册年二十八而寡事衰翁抚继嗣守节三十六年】
　　茅秀芝妻沈氏【题旌册年二十八而寡事舅姑抚子守节四十五年】
　　张继祖妻沈氏【题旌册年二十四而寡事孀姑抚子守节四十年】
　　吴维正妾胡氏【题旌册年二十九而寡亲族以家贫令再醮氏以死自誓事其嫡甚谨嫡无子止氏一子训之极严守节三十二年】
　　杨二姑【题旌册杨学顔女生甫弥月而父亡及能言见母柯氏常哭问父何在母告之遂抱母号恸自是母哭未尝不相对哭也闻其孝者争欲求婚二姑不许戚党劝之姑曰吾非母无以至今日母非吾无以终天年人各有志可相强乎遂侍奉其母母死哀毁成疾而卒】
　　胡贞女【题旌册许字江承麟未婚承麟卒女年十五闻讣欲殉父母防之谨遂归江守节孝舅姑立继嗣贞操三十余年　以上三十二氏俱雍正九年具题奉】
　　【防建坊旌表】
　　李祖望妻邵氏【题旌册年二十三而寡抚族侄为嗣守节四十年】
　　张起涛妻何氏【题旌册年二十九而寡抚子守节四十三年】
　　沈仲新妻李氏【题旌册年二十八而寡抚侄孙为孙守节五十一年】
　　范体仁妻吾丘氏【题旌册年二十八而寡抚子守节三十年】
　　莫与兆妻唐氏【题旌册年二十九而寡抚子守节五十三年】
　　方时澄妻王氏【题旌册年二十三而寡时澄为孝子声子氏结褵仅四载守节三十一年克循妇道与长姒潘氏并以贤孝着】
　　娄邦宪妻陈氏【题旌册年二十八而寡守节五十年】
　　俞士鳯妻杨氏【题旌册年二十八而寡守节二十一年】
　　徐中吉妻汤氏【题旌册年二十一而寡抚子守节四十八年】
　　吴嘉曾妻张氏【题旌册年二十七而寡舅以伤子疾痿氏防事不敢懈抚幼子守节二十四年】
　　金紫庵妻沈氏【题旌册年二十九而寡抚子守节二十四年】
　　汪涛妻杨氏【题旌册年二十五而寡事祖舅姑及舅姑殡殓尽礼抚子守节二十九年】顾佩锟妻沈氏【题旌册年二十七夫亡孀姑在堂纺织以供甘旨姑病三年亲奉汤药衣不解带没后奉姑柩与翁合葬并以夫棺祔于旁躬自负土不避风雨哀感行路抚训遗孤俾得成立守节三十四年】
　　李志良妻陈氏【题旌册年二十八而寡抚子守节二十九年】
　　蔡赐英继妻陈氏【题旌册年二十九而寡抚前室子女守节二十四年】
　　沈仁嗣妻江氏【题旌册年二十九而寡抚子守节五十二年】
　　马绍恒妻蔡氏【题旌册年二十七而寡事姑抚子守节二十八年】
　　鲍守恩妻章氏【题旌册年二十七而寡事舅姑抚侄为嗣守节四十三年】
　　陈国安妻冯氏【题旌册年二十九而寡事舅姑抚子守节五十一年】
　　滑吉登妾陈氏【题旌册年二十九而寡抚子守节三十年】
　　萧元宰妻叶氏【题旌册年二十九而寡事舅姑一子二女皆殀继侄为嗣守节二十六年】陈学尼继妻陈氏【题旌册年二十六而寡抚前室子及己子皆成立守节二十五年】张起鼎妻林氏【题旌册年二十九而寡事老姑抚子守节二十二年】
　　沈士芳妻周氏【题旌册年二十八而寡事舅姑继侄为嗣复殀继孙承后守节四十六年】徐任保妻张氏【题旌册年二十八而寡抚子守节三十二年】
　　沈君选妻夏氏【题旌册年二十二而寡事孀姑抚子守节四十八年】
