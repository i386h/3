<!-- { "loadSidebar": true } -->
　　智藏【髙僧传姓皮氏西印度种族留心律藏最为精敏大厯三年游豫章因隶名天宫寺贞元中遇大寂禅师笃明心要及游防稽于航坞山顶筑小室安禅乃着华严经妙义宣吐亹亹学者归之元和十四年无疾而终焚收舍利圆净者建塔于院北峯】
　　灵一【续文献通考越中云门寺僧持律甚严尤善诗与刘长卿皇甫冉严维相倡和有诗集一卷】灵澈【桂苑丛谈越僧灵澈得莲花漏于庐山传江西亷使韦丹防稽风俗赋注防稽汤氏子善歌诗与刘栁善续文献通考居东林寺字澄源与呉兴诗僧皎然游皎然荐之包佶李纾以是名显元和十一年终于宣州开元寺建塔天柱峯有诗二十卷】
　　澄观【指月録姓夏侯氏山隂人才供二笔撰华严疏钞穷圆顿之防化后门人见有金甲神人空中西逝拜问神何为曰取华严菩萨牙归供养耳门人啓塔视之师容貌如生而失二牙以是知为华严菩萨也佛祖统纪开成三年勅终南山石室宰相裴休撰铭】
　　良价【佛祖通载防稽人姓俞氏幼嵗出家年二十一往嵩山受具首谒南泉次谒沩山到云岩问无情说法犹涉疑后因过水覩影大悟前防大中末于新丰山接诱学徒其后盛化于髙安之洞山】
　　【国朝雍正十二年勅封净觉悟本禅师】
　　寂然头陀【舆地纪胜太和二年春有头陀曰寂然来游沃洲山见道猷支遁遗迹泉石尽在恋不能去时浙东廉使元相国始为卜筑寂然振起禅风白黑之徒附而化者甚众乐天有沃洲山禅院记】
　　希圆【髙僧传姓张氏姑苏人居防稽宝林山寺与时寡合多事防黙或问之则曰吾逍遥乎无形之场同师子游戯耳景福中着元中钞数卷恒劝人急修上生之业且曰非知之难行之为难圎居小房即琅琊山顶相传従琅琊台飞来有井应大江之潮候甚多灵怪一云此处禹鏁浙江蛟蜃之属其名曰蛆蛆有双耳其色苍黄或縁竹木必风雨至矣圆为之受归戒令勿作风雹之妖暨圆终多暴风雨】
　　五代
　　全付【十国春秋防稽人至豫章闻禅防之盛遂抵宜春仰山礼南塔已而还东府文穆王特加礼重赐紫方袍不受改赐衲衣号纯一禅师天福二年东府戎将为辟云峯山建院名曰清化开运中坐化有大风振林木逾时乃定】
　　惠举【旧浙江通志隐法华山梁武帝征之不至昭明太子以金缕木兰袈裟遗之天衣寺名始此】宋
　　老叶道人【老学庵笔记龙舒人不食五味年八十七而平生未尝有疾居会稽舜山天将寒必增屋瓦补墙壁使极完固下惟设多储薪炭杜门终日及春乃出弟子曰小道人尝归淮南省亲至七月望日邻有住庵僧召老叶饭饭已亟辞归问其故则曰小道人约以今日归僧笑相去二三千里岂能必如约哉乃送之归及门小道人者已弛担矣】
　　武元照【续文献通考萧山女子方孩母或茹荤即终日不乳及菜食乃乳母异之稍长忽梦神告曰汝本玉女坐累暂谪人世可絶食及觉欲不食母强食之又梦神怒曰违我戒剖腹涤之因授灵宝法以符水疗人一日诣数十家聚话访之已死矣】
　　陈明【夷坚志越州攒陵铺兵也人呼为陈院长往来行歌无所定止能知未来事祁寒烈暑皆不畏避雪中不施一缕卧野桥上气腾如蒸眼色正碧好以白垩书地且读且歌字画类五铢钱文观者莫识中贵人典领攒宫者怜其寒常遗以衣乃转与贫者淳熙辛丑嵗久不雨乡民叩以丰凶应曰木灾竹灾鱼灾贫道灾俄而髙冈发洪山水暴至所经竹木尽防鱼鼈扫空陈大病不食防月腹皮皆凹入附骨隐隐见五脏人谓其必死俄复如初有蜀客来道堂见之焚香作礼曰先生正爲乡里化縁造桥安得来此众始悟其为异人神游在彼云】
　　蔡华甫【于越新编新昌人为县从事遇道人授以术遂能驱使鬼神其婿常过华甫见园中有二虎仓皇惊走华甫曰无惧我当呼来即驯伏于地暮年丹成服之曰我将逺游矣遂尸解时有从子在天台见其乗青骡从二童子问之曰道友邀我游桐柏宫】
　　仲休【于越新编越州人精习天台教而禅寂不接人事得紫衣海慧之号间作诗有天依十峯咏】从朗【嘉泰会稽志居萧山祗园寺年逾百嵗门常昼掩毎诵莲经众鸟衔花匝坐潘阆一日谒之仍闭门不纳阆留诗于门云门掩多年生緑苔想师心地似寒灰劳生扰扰休来此我是闲人尚不开】
　　梵卿【嘉泰防稽志受具入台之东液山谒法眞听天台教一日论经王义法眞叹曰子得元妙于性相之外更谒照觉总禅师从容问荅心凝神释游钟山居第一座入室常数百人住越之象田象田久废师至乃复兴今为名刹】
　　端裕【五灯防元呉越王之裔六世祖守会稽因家焉师生而眉目渊秀十八受具往依浄慈一禅师未防偶闻僧击露柱曰你何不説禅师忽微省去谒龙门逺甘露卓泐潭祥皆以颖迈见推晚见圆悟于钟阜顿去所滞命掌记室防稽县志年十八投大善寺则忠落髪受具见佛果勤和尚与语大恱遂往依勤住蒋山命典记室慈宁太后召裕演法于灵隐赐金襕袈裟绍兴十八年移四明之阿育王倡道无倦二十年十一月示寂茶毘烟凝五色如车盖收舍利无数弟子奉遗骨塔于鄮峯西华初赐号佛智大师至是諡曰大悟塔曰宝胜】
　　了演【嘉泰防稽志少依东山广化聴秀禅师夜叅即有省发趋衡阳投大慧禅师宗杲一见器许杲谓其徒曰若辈如针刺窗防见光影耳演乃一踏鸿门两扇开也自临安移住象田继移灵隐】
　　慧晖【续传灯录防稽张氏子幼依澄照道凝染削进具甫二十谒宏智智举当明中有暗不以暗相遇当暗中有明不以明相覩问之语不契初夜定囬往圣僧前烧香而宏智适至师见之顿明前话次日入室智举堪嗟去日顔如玉却叹囬时鬓似霜诘之师曰其入离其出微自尔问荅无滞绍兴丁巳法补陀徙万寿及吉祥雪窦淳熙三年勅补净慈七年退归雪窦十年仲冬沐浴而逝窆全身于明觉塔右】
　　净全【寳庆防稽续志诸暨人姓翁氏甫冠即出家入径山投大慧宗杲杲曰汝有何能荅曰能打坐曰打坐何为全曰若问何为直是无下口处杲遂知其为法器全生长田家朴野不知书一日集众采椒全亦预焉同辈戯云汝试作一椒颂如何全即应云含烟带露已经秋颗颗通红气味幽突出眼睛开口笑这囬不恋旧枝头众皆叹异】
　　志逺【于越新编姓吕氏余姚人于上虞等慈寺为僧遍游诸方参听天台宗教尝讲于朝锡师号遂为防稽讲席之冠年七十卒经五日茶毗于烈熖中身不欹侧齿根不坏】
　　重喜【老学庵笔记防稽灋云长老重喜为童子时初不识字因归寺廊忽若有省遂能诗其警句云地炉无火客囊空雪似杨花落岁穷拾得断麻缝坏衲不知身在寂寥中】
　　济【稽古续集字同舟天岸其号也会稽姚氏子从宝积寺舜田满公出家授法华经輙能记忆既为大僧精持律学深究敎乗修忏恳切于观定中见一尊者授以犀角如意自是辨博无碍开法于万寿圆觉寺呪沙掷地以救海岸之崩后主显慈集庆二寺迁主会稽圆通修念佛三昧诏住大普福寺归清镜阁是年寂】
　　法慈【宝庆防稽续志上虞长庆寺僧洒扫一室终日晏坐庭有花竹泉石士大夫多造之慈善谈论焚香煮茗延纳无倦嘉泰初忽谢客闭门其行童辞往行在所慈戒其速囬久之无耗一日还慈喜曰汝归甚好时方盛暑即令具汤沐澡洁毕易衣端坐其徒往视之已将瞑目亟呼云和尚何不留一颂乃云不曽生来无始劫今日当场又随灭又随灭万里炎天覔雪语仅脱口而逝】
　　仲皎【于越新编居剡明心寺参竟禅学尤好篇章尝于寺西星子峯前筑白塔结庐其下号闲闲庵】元
　　陈嘉【于越新编字志谟诸暨人文辞超迈每应举主司必喜其文第以狂语见黜自号龙坛居士后为沃州山道人尸解去】
　　戴眞人【防稽县志性超旷逍遥物外行业为世所推尝游京师归越朝士大夫多以诗送其行虞集送以诗曰戴先生日饮五斗不得醉再饮一石不肯眠昨从桃源来两袖擕风烟长安道上小儿女拍手拦道呼神仙马如游龙花如雨蹴踏春秋作朝暮东方不作窻间戯上帝还令海边去海边玉虹夜不收贝宫珠阙皆蛟蚪芝田玉树久相待天上老仙那肯留戴先生鉴湖之水三千丈不可以鉴可以酿明朝亦脱锦袍去与汝酣歌钓船上】
　　与恭【治绍兴府志字行已号嬾禅余姚九功寺僧戒行髙洁博通儒释至杭题诗冷泉亭吴兴赵孟頫见而异之遂定交焉后游苏州定惠寺端坐树下而逝寺僧检其囊无余物但有雁峰诗云官路迢迢野店稀薄寒催客早添衣南分五岭云天逺雁到衡阳亦倦飞】
　　元长【稽古续集字无明号千岩萧山人族姓董始通九流百氏次习法华究律部于灵芝寺律师后参狗子无佛性话中峰为之决择印正往乌伤伏龙山兴复圣寿伽蓝名闻朝廷降名香以宠嘉之赐僧伽黎衣及普应妙辨之号】
　　时习【治绍兴府志字定门山隂叶氏子延祐中以髙丽王荐召至京令说法于南城寺顶门忽现异光萦结如盖赐号佛音眞应禅师南还主越之大能仁广演妙义法名逺播】
　　善继【献征录字絶宗诸暨娄氏子母梦神人授白芙蕖乃生始能言见母举佛号合爪随声和之长客山隂灵秘寺窥三藏诸书叹曰欲求出世非释氏将畴依投其寺僧思恭祝髪习天台教观天厯己巳住良陼大雄教寺讲金光明经至正壬午移住天竺荐福甲子陞主天台能仁一夕集众曰吾殆归矣遂书偈而逝】
　　明
　　金鬔头【于越新编防稽人治间住富盛之方泉桥生平不栉沐服垢衲人呼为金鬔头在青塘村幻出一舍有女织其中与金赓和已忽不见尝于武林逢道者共饮已而覆杯去渡江道者掷双履令渡金难之履忽化为舟道者竟渡金遂返过所饮肆哗聚百余人云道者所覆杯胶不可啓金至启之中有洞賔二字】
　　钵仙【会稽县志不知姓名年嵗常手捧数十瓦钵人叩之惟曰孝弟二字冬月赤身睡雪中体常温一夕卒众殓之检其钵有银适如买棺之数将为营举棺甚轻开视之敝衣而已】
　　元瀞【稽古续集字天镜号朴隐会稽倪氏子谒径山元叟端禅师明单传直指之道端公称是般若中人洪武初召入内庭问道赐食而退后主灵隐卒】
　　自悦【于越新编余姚人戒行髙洁通儒书陶安毎与谈易有异术能呪潮水不至洪武初被征称防】僧玘【厯代小史号太璞余姚人专心禅学藏经五千四百卷无不成诵太祖雅爱之一日问曰为僧不了其报云何玘对曰为僧不了永堕阿鼻地狱上曰出何典玘曰出藏经第防卷上变色曰然则吾当何报邪玘叩头曰天生圣人为生民主岂同于凡类邪上曰此又出何典玘曰出藏经第防卷命取经阅之信然大悦谕诸大臣曰卿等虽各有才不若是僧之忠诚也临终沐浴更衣请上告诀适有事不见玘望位叩头曰臣有生縁无死縁上闻知其语叹曰噫玘死矣使人视之果卒遣人谕祭驿送还乡】
　　溥洽【列朝诗集传字南洲山隂人族姓陆氏放翁之后于郡之普济寺礼雪庭祥公禅定之余肆力词章洪武二十二年召为僧录司右由左阐教陞左善世永乐四年诏修天禧寺浮屠车驾临幸命公庆赞仁宗即位数被召问乞居南京报恩寺养老宣徳元年示寂年八十有二塔于长干西南之鳯岭郑晓今言靖难兵起溥洽为建文设药师灯忏长陵闻其事囚之十余年姚恭靖疾革车驾临视问所欲言于榻上叩首曰溥洽系狱久矣即日释之白髪长数寸覆额】
