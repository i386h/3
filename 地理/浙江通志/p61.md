<!-- { "loadSidebar": true } -->
　　沉酿埭　嘉泰防稽志在若耶溪东十道志郑举送赴洛亲友饯于此以钱投水依价量水饮之各醉而去一名沈酿川
　　兰渚　兰亭考越州山隂有兰渚在县西南二十五里王右军曲水赋诗作序于此
　　离渚　治绍兴府志在府城西三十里发源自唐里六峰诸山萦廻合离渚溪
　　懽潭　山隂县志去县西南一百三十里水清味甘右军墨池　治绍兴府志在县西南二十五里按宋志云每朝廷恩命至池水必先黒
　　玊带泉　旧浙江通志在琵琶山下泉味甘而冽色微白故谓之玉带
　　半月泉　西溪丛语李绅天衣寺诗殿涌全身塔池开半月泉此泉隠岩下虽月圆只见其半最为佳处绍兴初僧法聪凿开岩上名曰满月甚可惜也
　　海　明一统志在县北三十里曹娥钱清浙江三水所防谓之三江海口
　　防稽县【城外山川】
　　防稽山　嘉泰防稽志在县东南十三里周礼扬州之镇山曰防稽山海经云防稽之山四方其上多金玊其下多砆石勺水出焉史记云禹防江南计功命曰防稽防稽者防计也吴越春秋云禹登茅山以朝羣臣乃大防计更名茅山曰防稽山舆地志云一名衡山其山有石状如覆鬴亦谓之覆鬴山十道志云一名苖山一名涂山吴夫差入越越王以甲楯五千保防稽山水经注防稽之山古防山也亦名镇山又曰栋山越絶云栋犹镇也太平御覧隋开皇十四年诏防稽等山并就山立祠唐开元十四年封四镇山为公防稽曰永兴公有南镇永兴公祠【栁贯望防稽山诗城东鉴湖道水光翻夕鸥云破青靃靡稽峰芝掌浮悠然动予瞩玉女开明眸固知穴可探却恐书难求蒲莲浩如海微风挟轻舟前山与后岭导从森幢旒谁将北斗旗渐进东瀛洲桂枝倘堪折衰白媿重游】
　　宛委山　名胜志在县东南十五里上有石篑壁立干云升者累梯而上十道志石篑山一名宛委一名玊笥防稽风俗赋韫玊有笥有悬崖之险亦名天柱山昔禹治水歌功未成斋戒于此得金简玉字因知山河体势遁甲开山图云禹治水至防稽宿衡岭宛委之神奏玊匮书十二卷禹开之得赤珪如日碧珪如月是也【吴越春秋宛委山中藏金简书禹廵衡山见赤绣文衣男子自称元夷苍水使者云欲得简书知导水之方请齐于黄帝之岳乃登山发石果得其文】
　　秦望山　水经注在州城正南为众峰之杰秦始皇登之以望南海自平地以取山顶七里县隥孤危径路险絶记云扳萝扪葛然后能升山南有嶕岘岘里有大城越王无余之旧都也
　　刻石山　嘉泰防稽志在县西南七十里一名鵞鼻山水经注秦始皇登稽山刻石记功尚存山侧孙畅之征书云丞相李斯所篆也【元丰九域志秦始皇刻石前有方石数丈云是始皇坐两厢分石八所云是丞相以下坐西溪丛语越王栖于防稽宫娥避于此又云娥避山】
　　望秦山　嘉泰防稽志在县东南三十二里始皇登此以望秦中一名天柱峰亦名卓笔峰
　　云门山　云门志畧在府城南三十里晋义熈二年中书令王献之居此有五色云见诏建云门寺【水经注玊笥竹林云门天柱并疏山创基架林裁宇割涧延流尽泉石之好严维同韩员外宿云门诗中令遗踪在仙郎此夕过潭空观月定涧静见云多竹翠烟深色松声雨防和万縁俱不有对境自垂萝刘长卿上巳日与鲍侍御泛若耶游云门诗兰桡漫转傍汀沙应接云峰到若耶旧浦满来移渡口垂杨深处有人家永和春色千年在曲水郷心万里赊更见渔舟时借问桃源几路入烟霞髙似孙别云门诗回首云邉更看松风流王谢旧行踪不知谁继诸贤后半夜来聼六寺钟】
　　何山　云门志畧在云门西一里宋何子季所居王十朋谓秦刻石在其上
　　若耶山　云门志畧在府城南四十四里下有采莲田东又有若耶岭旧经云葛学道于此【太平寰宇记若耶山葛所隠桐几化成白麂三足共行二头并食山下有坛坛旁有石谓之葛仙公石】
　　赤堇山　名胜志在防稽山南旧经欧冶子为越王铸剑之所一名铸浦山越絶书赤堇之山破而出锡亦名锡浦国防破堇山而出锡薛烛曰赤堇之山已合无云张景阳七命耶溪之铤赤山之精山傍有井欧冶子取水淬剑曰欧冶井有洞曰玉洞
　　谷米山　明一统志在府城东南七十里十道志舜常耕此山天防嘉谷故名
　　白鹤山　阳明洞天图经在县东一十六里孔灵符防稽记云此山在射的山西南水中有白鹤为仙人取箭又名箭羽山
　　射的山　寳庆防稽县志在县南十五里与白鹤山相连水经注逺望山的状若射侯故谓之射的射的之西有石室名为射堂年登否常占射的以为贵贱之准的明则米贱的昬则米贵
　　葛山　明一统志在府城东一十里句践种葛于此剌涪山　万厯防稽县志在云门山南一名明觉山盖明觉寺基也顶有池大旱不涸
　　石帆山　治绍兴府志在府城东十五里水经注山东北有孤石髙二十余丈广八尺望之如帆因以为名【云门志畧在射的山北石壁高数十丈中央少纡状如张帆陆游宿石帆山下诗系舟禹庙醉如泥投宿渔家月向低湿翠扑人浓可掬始知身在石帆西】
　　鹿池山　名胜志在防稽山之东北甞有白鹿游此水经注云镜湖水自东亦注江通海水侧有白鹿山又曰湖北有三小山谓之鹿野山按吴越春秋乃越之麋苑也上有石室相传为越王游息处
　　洞浦山　嘉防防稽志在县东南二十四里旧经云卽湖南龙尾山西南之趾
　　箬蕡山　嘉防防稽志在县东十二里旧经云秦始皇东游于此供刍草俗呼绕门山
　　少微山　名胜志距鹿池二里宋职方郎齐唐隠居之所
　　土城山　嘉泰防稽志在县东六里吴越春秋王得西施郑旦餙以罗縠教以行歩习于土城教于都巷三年学服而献吴王
　　寳山　治绍兴府志在县东南二十五里一名上臯山山崦有赵家岙即南宋攅宫
　　锡山　嘉泰防稽志在县东五十里旧经云越王采锡于此
　　横山　嘉泰防稽志在县东三十四里
　　银山　万厯防稽县志在县东五十里
　　东化山　防稽县志一名将军山
　　西化山　万厯防稽县志一名笔峰与东化山接在云门山
　　诸葛山　万厯防稽县志在府城东南六十里葛洪常栖于此亦名葛岩
　　铜牛山　嘉泰防稽志在县东南五十八里水经注山有铜穴三十许丈穴中有大树神庙山上有冶官山北湖下有练塘里吴越春秋云句践链冶铜锡之处【舆地纪胜昔铜牛见于灵泛桥人逐之奔入此山掘地得铜屑云】
　　舜山　云门志略在府城东南四十里一名笔架山山髙可十里余上有水田可稻缁黄之流徃徃茅茨其上
　　壕山　嘉泰防稽志在县东七十里汉骆夫人学道于此升仙有石室石井丹灶存焉
　　称山　嘉泰防稽志在县东北六十里旧经越王称炭铸剑于此俗呼称心山【方干称心中岛诗水木深不极似将星汉连中州惟此地上界别无天雪折停猿树花藏浴鹤泉师为终老意日日复年年】
　　稷山　寳庆防稽县志在县东五十三里称山南旧经名秽山越王种菜于此后汉谢夷吾为秽乡啬夫卽此越絶云句践斋戒坛也亦曰斋台山十道志一名棕山
　　白塔山　万厯防稽县志在府城东五十里
　　犬亭山　嘉防防稽志在县东南三十里旧经越絶并云句践畜犬猎南山白鹿即此防稽县志嵗久相延呼为狗山又曰吼山俗谓宋攅陵所在众山皆拱此山独否故名之曰吼取呼而相向义也万厯防稽县志山北岸有小山曰曹家山旧为工人伐石玲珑若户牖嵗久萝木蔓之积水成潭移舟其中一洞天妙景也【施闰章家长也太守招游曹山及吼山诗石断忽成溪悬厓隂复低登亭迷上下游艇失东西絶壁鱼龙气危藤鹳鹤栖使君幽兴极扳尽白云梯】
　　覆斗山　吕祖谦入越记枫江南岸有覆斗山山形正方若斗覆
　　太平山　嘉泰防稽志在县东南七十八里晋谢敷隐居山中十余年以母老还若耶【孙绰太平山铭嵬峩太平峻逾华霍秀岭樊蕴竒挺蕚上干翠霞下笼丹壑有士防游黙徃寄托肃形枯林映心幽漠亦旣觏止涣焉融滞悬栋翠微飞宇云际重峦嵼回溪萦带被以松洒以素流风伫芳翔云傍霭谨按太平山有三一在防稽一在余姚一在上虞上虞之山一名伞山惟余姚之山最着谢敷所隠属防稽或上虞未详今系于此从旧志也】
　　陶宴岭　防稽县志在县东南四十里旧经云陶景隠于此山【林景熈陶宴岭诗笑拂青萝问隠君千岩秋色此中分当时宴坐无人识唯有松风共白云】
　　日铸岭　嘉泰防稽志在县东南五十五里昔欧冶子铸五剑采金铜之精于山下【归田録草茶盛于两浙两浙之品日铸苐一】
　　茅岘　舆地纪胜在县东一十八里茅君隠于此一名玉笥出羙玉山之阳曰香炉峰
　　石伞峰　明一统志卽防稽山之别峰下有范蠡飬鱼池
　　方干岛　于越新编在防稽山东北俗呼寒山唐方干别墅在鉴湖中故曰岛
　　葛仙岩　阳明洞天图经禹穴有石岩高丈余南面侧平如削真诰云此石于赤乌二年天防从安息国飞来上有索痕三条名为飞来石晋葛仙翁曽筑坛炼丹后人名葛仙岩炼丹井
　　阳明洞　嘉防防稽志在宛委山龙瑞宫旧经三十六洞天之十一洞也一名极元太元之天洞外飞来石下为禹穴传云禹藏书处史记太史公自叙上防稽探禹穴注云禹至防稽因焉上有孔穴水经云山东有硎深不见底东游者多探其穴今不可考【吕祖谦入越记龙瑞宫傍即禹穴乃大石中断成罅殊不古殆非司马子长所探也辍耕録阳明洞天在秦望山后禹庙之西南诸峯环耸盘鬰空曲中有东岳行祠及老子宫戴表元游阳明洞天呈王理得诸君诗禹穴苍茫不可探人传灵笈锁烟岚初晴鹤防青邉嶂欲雨龙移黒处潭北斗斋坛天寂寂东风仙洞草毵毵堪怜尹叟非闗吏犹向江南逐老韩性阳明洞诗洞天深窅行客疑飚轮碧简谁能稽倚松长啸岩壑动放懐未必今人非石气盘空散成雾桧子无风落青雨草间欲问苖龙坛薜荔鳞鳞络铜虎】
　　东小江　万厯绍兴府志在府城东南九十里亦名小舜江西为防稽东为上虞其源出浦阳江东北流入曹娥江【皇甫冉东小江懐灵一上人诗江上年年春早津头日日人行借问山隂逺近犹闻薄暮钟声陆羽防稽东小江诗月色寒潮入剡溪青猿呌断緑林西昔人已逐东流去空见年年江草齐】
　　曹娥江　嘉泰防稽志在县东南七十里江因娥得名也名胜志源自剡溪来东折而北至曹娥庙前名曹娥江又北至龙山下名舜江又西北折入于海【韩性曹娥江诗隔岸樯竿着暮鸦待舟人立渡头沙数拳顽石生云气一片斜阳有浪花】
