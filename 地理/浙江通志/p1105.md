<!-- { "loadSidebar": true } -->
　　采药大布山　　　　　　　　【梁】吴　均
　　我本此山北缘涧采山麻九茎日返照三叶长生花可以蠲忧疾聊持驻景斜景斜不可驻年来果如沤安得昆仑山偃蹇树三株三株树如荄綘叶凌朱台玉壶白鳯肺金鼎青龙胎韩终及王子何代无仙才安期傥欲顾相见在蓬莱
　　别夏侯故鄣　　　　　　　　【梁】吴　均
　　白马黄金覊青骊紫丝鞚新知关山别故人河梁送置此一函书爲予达云梦
　　富阳浦口和朗上人　　　　　【梁】何　逊
　　客心愁日暮徙倚空望归山烟敛树色江水映霞辉独鹤凌空逝防鳬出浪飞故郷千余里兹夕寒无衣
　　上虞郷亭观涛　　　　　　　【梁】刘孝绰
　　昔予筮賔始衣冠仕洛阳无赀秖有任一命忝爲郎再践神仙侧三入崇贤坊东朝礼髦俊虚薄厠贤良游谈侍名理搦管创文章引籍陪下膳横经忝上庠谁谓服事浅契濶变炎凉一朝谬爲吏结绶去承光烹鲜徒可习治民终未长化鸡仰季智驯雉推仲康此城临夏穴橚植茂筠篁孝碑黄绢女神涛白鹭翔遨游佳可望释事上川梁秋江冻雨絶返景照移塘纎罗殊未动骇水忽如汤乍出连山合时如高盖张漂沙黄沫聚礐石素波扬榜人不敢唱舟子讵能航离家复临水眷言思故郷中来不可制奕奕苦人肠泝洄若无阻谢病返清漳
　　入若耶溪　　　　　　　　　【梁】王　籍
　　艅艎何泛泛空水共悠悠阴霞生逺岫阳景逐回流蝉噪林逾静鸟鸣山更幽此地动归念长年悲倦游
　　登天台山　　　　　　　　　【梁】李巨仁
　　台山称地镇千仞上凌霄云开金阙迥雾暗石梁遥翠微横鸟道珠涧入星桥风急清溪晩霞起赤城朝寓目幽栖地驾言逸绮季避世桃源士忘情园吏抽簪傲九辟脱屣轻千驷沈防负俗心潇洒凌云意苍苍耸极天伏眺尽山川叠峯如积浪分崖若断烟浅深闻过渡轻重听飞泉采药逢三岛寻真値九仙藏书凡防代看博已经年逝将追羽客千载一来旋
　　黄蘖洞　　　　　　　　　　【梁】江　淹
　　长望竟何极闽云连越边南州饶竒怪赤县多云仙金峯各蔽日铜石共临天阳岫照鸾采阴谿喷龙泉残矶十代木廧崒万古烟禽鸣丹壁上猿啸青崖间秦皇慕隐沦汉武愿长年昔负雄豪威弃剑藏名山况我葵藿志松木横眼前所愿同游好临风载悠然
　　罢古鄣县　　　　　　　　　【陈】阴　铿
　　秩满三秋暮舟虚一水濵漫漫遵故道凄凄对别津晨风下散叶岐路起飞尘长岑旧知逺莱芜本自贫被里恒客吏正朝不系民惟当有一犊留持赠后人
　　浣纱篇赠陆上人　　　　　　【唐】宋之问
　　越女顾如花越王闻浣纱国微不自宠献作吴宫娃山薮半潜匿苎萝更遮一行覇句践再笑倾夫差艳色夺人目斆嚬亦相夸一朝还旧都靓妆寻若耶鸟惊入松网鱼畏沉荷花始觉冶容妄方悟羣心邪钦子秉幽意世人共称嗟愿言托君懐倘蓬生麻家住雷门曲高阁凌飞霞淋漓翠羽帐旖旎防云车春风艳楚舞秋月纒胡笳自昔专娇爱袭玩惟矜奢达本知空寂弃彼犹泥沙永割偏执性自长薰修芽擕妾不障道来止妾西家
　　景龙四年春祠海　　　　　　【唐】宋之问
　　肃事祠春溟宵斋洗尘虑鸡鸣见日出鹭下惊涛鹜地濶八荒近天回百川防筵端接空曲目外惟雰雾暖气物象来周游晦明互致牲匪元享禋涤期灵煦的的波际禽沄沄岛间树安期今何在方丈蔑寻路仙事与世隔防搜徒已屡四明背羣山遗老莫辨处抚中良自慨弱龄忝恩遇三入文史林两拜神仙署虽叹出关逺始知临海趣赏来空自多理胜孰能喻留楫竟何待徙倚忽云暮
　　宿云门寺　　　　　　　　　【唐】宋之问
　　云门若邪里泛鹢路才通夤缘緑篠岸遂得青莲宫天香众壑满夜梵前山空漾漾潭际月飗飗杉上风兹焉多嘉遯数子今莫同鳯归慨处士鹿化闻仙公樵路郑州北举井阿岩东永夜岂云寐曙华忽葱茏谷鸟啭尚澁源桃惊未红再来期春暮当造林端穷庶几踪谢客开山投剡中
　　郡宅中斋　　　　　　　　　【唐】宋之问
　　郡宅枕层岭春湖绕芳甸云甍出万家卧览皆已徧渔商汗成雨廨邑明若练越俗镜中行夏祠云表见兹都洵盘郁英逺常栖眄王子事黄老独乐恣游衍谢公念苍生同忧感推荐灵越多秀士运濶无由面神理翳青山风流满黄卷揆予谬承奨自昔从缨弁瑶水执仙覊金闺负时选晨趋博望苑夜直明光殿一朝罢台阁万里违郷县风土足慰心况悦年芳变淮廪伫滋实沂歌非所羡讼寝归四明龄頽亲九转微尚本江海少留岂交战惟余后凋色窃比东南箭
　　登东阳沈隐侯八咏楼　　　　【唐】崔　融
　　旦登西北楼楼峻石墉厚宛生长定岚俯压三江口排堦衔鸟衡交疏过牛斗左右会稽镇出入具区薮越岩森其前浙江漫其后此地实东阳由来山水郷隐侯有遗咏落简尚余芳具物昔未改斯人今已亡粤余忝藩左束髪事文场怅不见夫子神期遥相望
　　夜泊越州逢北使　　　　　　【唐】沈佺期
　　天地降雷雨放逐还故都重以风潮事年月戒回舻容顔荒外老心想域中愚憇泊在兹夜炎云逐斗枢防防萦海若霹雳耿天吴鳌抃羣岛失鲸吞众流输偶逢京华使握手泪相濡饥共嗜齐枣眠共席秦蒲既北思攸跻将南睿所图往来固无咎何忽惮前桴
　　严陵祠　　　　　　　　　　【唐】洪子舆
　　汉主召子陵归宿洛阳殿客星今安在隐迹犹可见水石空潺湲松篁尚葱蒨岸深翠阴合川廻白云徧幽径滋芜没荒祠羃霜霰埀钓想遗芳掇苹羞野荐高风激终古语理忘荣贱方验道可尊山林情不变
　　和登会稽山　　　　　　　　【唐】孙　逖
　　稽山碧湖上势入东溟近烟景昼清明九峯争隐嶙望中厌朱绂俗内探元牝野老听鸣驺山童拥行轸仙花寒未落古蔓柔堪引竹磵入山多松崖向天迥云从海天去日就江村陨能赋邱尝闻和歌参不敏搜信冲漠多士期标凖愿奉濯缨心长謡反招隐
　　送杨法曹按括州　　　　　　【唐】孙　逖
　　东海天台山南方缙云驿溪澄问吏隐岩险烦登陟潭壑随星使轩车绕春色傥寻琪树人爲报长相忆杭州北郭戴氏荷池送侯愉　　【唐】崔国辅
　　秋近万物肃况当临水时折花赠归客离绪断荷丝谁谓江国永故人感在兹道存过北郭情极望东菑乔木故国意鸣蝉穷巷悲扁舟竟何待中路每迟迟
　　送缙云苖太守　　　　　　　【唐】王　维
　　手疏谢明主腰章爲长吏方从会稽邸更发汝南骑按节下松阳清江响铙吹露冕见三吴方知百城贵
　　泛若耶溪　　　　　　　　　【唐】丘　爲
　　结庐若耶溪左右若耶水无日不钓鱼有时向城市溪中水流急渡口水流寛每得樵风便往来殊不难一川草长绿四时那得辨短褐衣妻儿余粮及鸡犬日暮鸟雀稀稚子呼牛归住处无邻里柴门独掩扉
　　酬綦母校书梦耶溪见赠之作　【唐】储光羲
　　校文在仙掖每有沧洲心况以北窗下梦游清溪阴春看湖水漫夜入廻塘深往往缆埀葛出舟望前林山人松下饭钓客芦中吟小隐何足贵长年固可寻还车首东道惠言若黄金以我采薇意传之天姥吟
　　送欧阳会稽之任　　　　　　【唐】王昌龄
　　懐禄贵心赏东流山水长官移会稽郡地迩上虞郷缓带屏纷杂渔舟临讼堂逶迤廻溪趣猿啸飞鸟行万室霁朝雨千峯迎夕阳辉辉逺洲映暧暧澄湖光白髪有髙士青春期上皇应须枉车歇爲我访荷裳
　　宿天竺寺　　　　　　　　　【唐】陶　翰
　　松栢乱岩口山西微径通天开一峯见宫阙生虚空正殿倚霞壁千楼标石丛夜来猿鸟静钟梵响云中岑翠映湖月泉声乱溪风心超诸境外了与悬解同明发惟改视朝日长崖东湖色浓荡漾海光渐曈昽葛仙迹尚在许氏道犹崇独往古来事幽懐期二公
　　游天竺寺　　　　　　　　　【唐】崔　颢
　　晨登天竺山山殿朝阳晓厓泉争喷薄江岫相萦绕直上孤顶髙平看众峰小南州十二月地暖氷雪少青翠满寒山藤萝覆冬沼花龛瀑布侧青压石林杪鸣钟集人天施飰谢猿鸟洗意归清浄澄心悟凡了始知世上人万物一何扰
　　谢陆处士杼山折青桂花见寄之作【唐】顔真卿
　　羣子游杼山山寒桂花白绿荑含素萼采折自逋客忽枉岩中诗芳香润金石全髙南越蠧岂谢东堂策会惬名山期从君恣幽觌
　　赠僧皎然　　　　　　　　　【唐】顔真卿
　　秋意西山多别岑萦左次缮亭歴三癸趾趾邻什寺元化隐灵迹始君启髙致诛榛养翘楚鞭草埋芳穗俯砌披水容逼天扫峰翠境新耳目换物逺风尘异倚石忘世情援云得真意嘉林幸勿翦禅侣欣可庇卫法大臣过佐游羣英萃龙池防清激虎节到深邃徒想嵊顶期于今没遗记
　　登江中孤屿赠白云先生王迥　【唐】孟浩然
　　悠悠清江水水落沙屿出回潭石下深绿篠岸旁密鲛人潜不见渔父歌自逸忆与君别时泛舟如昨日夕阳开返照中坐兴非一南望鹿门山归来恨如失
　　将适天台留别临安李主簿　　【唐】孟浩然
　　枳棘君尚栖匏吾岂系念离当夏首漂泊指炎裔江海非堕游田园失归计定山既早发渔浦亦宵济泛泛随波澜行行任舻枻故林日已逺林木坐成翳羽人在丹邱吾亦从此逝
　　早发渔浦潭　　　　　　　　【唐】孟浩然
　　东旭早光芒渚禽已惊聒卧闻渔浦口桡声暗相拨日出气象分始知江湖濶美人常宴起照影弄流沫饮水畏惊猿祭鱼时见獭舟行自无闷况值晴景豁
　　经七里滩　　　　　　　　　【唐】孟浩然
　　予奉埀堂诫千金非所轻爲多山水乐频作泛舟行五岳追向子三湘吊屈平湖经洞庭濶江入新安清复闻严陵濑乃在兹湍路叠嶂数百里沿洄非一趣彩翠相氛氲别流乱奔注钓矶平可坐苔磴滑难歩猿饮石下潭鸟还日边树观竒恨来晩倚櫂惜将暮挥手弄潺湲从兹洗尘虑
　　云门寺西六七里闻符公兰若最幽与薛八同往
　　【唐】孟浩然
　　谓余独迷方逢子亦在野结交指松柏问法寻兰若小溪劣容舟怪石屡惊马所居最幽絶所住皆静者云簇兴座隅天空落堦下上人亦何闻尘念都已舍四禅合真如一切是虚假愿承甘露润喜得东风洒依止托山门谁能效邱也
　　越中逢天台太乙子　　　　　【唐】孟浩然
　　仙穴逢羽人停舻向前拜问余渉风水何处逺行迈登陆寻天台顺流下吴会兹山夙所尚安得问灵怪上逼青天髙俯临沧海大鸡鸣见日出常觌仙人斾往来赤城中逍遥白云外莓苔异人间瀑布当空界福庭长自然华顶旧称最永此从之游何当济所届
　　送崔十二游天竺寺　　　　【唐】李　白
　　还闻天竺寺梦想懐东越每年海树霜桂子落秋月送君游此地已属流芳歇待我来岁行相随浮溟渤
　　同友人舟行游台越作　　　　【唐】李　白
　　楚臣伤江枫谢客拾海月懐沙去潇湘挂席泛溟渤蹇予访前迹独往造穷髪古人不可攀去若浮云没愿言弄倒影从此链真骨华顶窥絶溟蓬壶望超忽不知青春度但怪绿芳歇空持钓鳌心从此谢魏阙
　　天台晓望　　　　　　　　　【唐】李　白
　　天台邻四明华顶髙百越门标赤城霞楼栖苍岛月凭高登逺览直下见溟渤云埀大鹏飜波动巨鳌没风潮真汹涌神怪何翕忽观竒迹无倪好道心不歇攀条摘朱实服药錬金骨安得生羽毛千春卧蓬阙
