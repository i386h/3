<!-- { "loadSidebar": true } -->
　　赵士芳妻邵氏【题旌册年二十八夫亡子甫五嵗舅姑老氏上事下抚勤俭操作终身茹素子长而氏心力已瘁晩年多疾病子能孝养守节三十七年】
　　金武妻马氏【题旌册年十八适武二十一夫亡遗子方睟氏尽心鞠育俾得成立事舅姑生养死葬守节三十三年】
　　髙应龙妻吴氏【题旌册年二十六夫亡抚侄为嗣事舅姑以孝闻闺门整肃亲戚罕见其面守节二十五年】
　　文尔镶妻盛氏【题旌册年二十五夫亡抚子廷标成立事舅姑先意承志舅卒事姑益谨守节二十八年】
　　汪天荣妻吴氏【题旌册年二十九而寡三子皆幼延师督课克继家学夫有二妾孙氏洪氏谕以大义皆同氏守志亲旌有贫乏者咸周之守节三十一年】
　　陈载式妻夏氏【题旌册年十九适载式明年载式卒无子氏誓以身殉姑泣谕始止氏孝于姑和于妯娌抚侄以为夫后守节三十五年】
　　吕允斌妻姚氏【题旌册年二十二而寡子甫周嵗家贫饔飱不给氏日事机杼供舅姑甘防无缺教子以义方守节三十二年】
　　沈羙千妻张氏【题旌册年二十八而寡事舅姑二十余年得其欢心没为营葬教子廷元有成守节三十八年】
　　沈行千妻莫氏【题旌册年二十九而寡家贫纺绩以养舅姑抚幼子舅姑没竭蹷营丧葬咸尽礼守节四十四年】
　　江祖相妻孙氏【题旌册年二十七适祖相二十九而寡舅姑老子甫周嵗氏以一孀妇撑持门户备极劳瘁舅没鬻衣餙为殓具事姑愈孝姑登上寿守节二十三年】
　　倪琏继妻严氏【题旌册年十八适琏琏亡氏年二十五事孀姑以孝闻夜漏三下犹勤女红而令子读书于旁亲族婚丧无力者多方周恤无吝色守节二十六年】
　　叶豸臣妻韩氏【题旌册年二十九夫亡二子幼氏辛勤抚育俱早卒乃继侄以续烝尝守节二十六年】
　　冯明臣妻顾氏【题旌册年十七适明臣十九而明臣没遗孤方睟抚至九嵗而殇遭隣火室庐俱燬栖托无所乃归依父母有幼弟氏抚之长弟感其德事之如母守节四十年】
　　沈朝相妻方氏【题旌册年二十八夫亡子方五岁女在襁褓家贫纺绩自给守节三十年】徐祖妻焦氏【题旌册祖力学敦行中康熙癸酉举人一上公车归即卒氏年二十六家贫无子舅姑老氏力勤女红奉养甘防无缺舅姑没鬻簮珥以营窀穸并以夫柎焉抚侄为子教以义方守节三十九年】
　　沈兴国妻吴氏【题旌册年二十三夫亡舅姑老旁无伯叔遗孤在抱氏以一身上事下抚荼苦备尝守节三十三年】
　　陈啓元妻杨氏【题旌册归啓元二载而啓元卒氏年二十九事孀姑甚孝抚子至长教之诚实勿使习浮伪故子亦循谨能孝养守节二十六年】
　　胡学猗妻赵氏【题旌册年二十八夫亡舅姑悲悼不已氏泣拜于前曰夫不幸早丧遗孤甫二龄媳惟两老人是赖设以悲致疾奈何舅姑始慰卒能孝事不懈抚孤有成守节二十三年】
　　沈宏宗妻陈氏【题旌册年二十六夫亡先是舅姑没贫不能襄事氏脱簪珥以营防葬至是夫没子方二龄旁无伯叔氏归与母相依借针黹为饔飱计抚孤成立守节四十年】
　　沈伊仁妻冯氏【题旌册年二十九夫亡无子舅病氏侍汤药衣不解带舅亡事姑尤孝年八旬扶持不离左右继周嵗族子抚教有成守节二十五年】
　　陈武功妻孙氏【题旌册年二十二夫亡无子小叔玉书年九嵗庶姑出也氏求父母以妹配之举二子氏子其长子玉书又亡防防二嫠黾勉有无郷党咸称之氏守节二十九年　以上四十二氏俱雍正十二年具题奉防建坊旌表】
　　项景仁继妻周氏【题旌册年二十四适景仁甫一月而景仁卒前室遗子方周氏忍死抚孤至六嵗又殇时无可继之人欲自裁夫兄议以孙继之教养勤劬守节四十五年】
　　许麒继妻马氏【题旌册麒官建寜知县卒于任氏年二十八子幼氏扶榇归葬家徒壁立昼夜针黹给饘粥子长又卒复抚遗孙守节五十五年】
　　俞天祐妻唐氏【题旌册年二十七夫亡舅姑继没叠遭大故艰苦备尝抚遗孤成立守节一十八年】李烺妻翁氏【题旌册烺素有瘵疾婚半载而卒氏年十七抚孤侄侄女为子女家贫以缝纫为生舅病奉汤药歴久不懈守节二十七年】
　　徐国祥妻胡氏【题旌册年二十八夫亡二子幼勤十指以事舅姑姑没事舅二十五年人称其孝守节三十四年】
　　沈士琦妻姚氏【题旌册年二十九而寡无子继侄为嗣抚长为娶妇生孙而子复殀乃偕媳抚孙沈氏之绪赖以不坠守节三十三年】
　　范观铭继妻归氏【题旌册年二十九夫亡前室遗一女己生二女皆幼舅年八旬氏生事死葬尽礼女长遣嫁前室女奁赠视己女有加焉抚族侄为嗣守节四十四年】
　　金长茂妻周氏【题旌册夫亡氏年二十五姑孀居年迈病卧两载氏亲调汤药始终不懈及没防葬如礼抚二子成立守节二十九年】
　　吴龙文继妻沈氏【题旌册年二十九而寡止一女立侄为后事姑孝母周孀居无依氏迎养于家越数载姑与母相继没棺衾兆域皆经营尽礼守节二十二年】
　　张辅臣妻沈氏【题旌册年二十六夫亡子未周嵗家贫勤女红以养舅姑而己常饥馁无防微愁苦意舅姑卒以三棺未葬益勤操作积赀营窀穸抚子成立守节三十八年】
　　顾时臣妻李氏【题旌册时臣母早寡抚时臣长娶李氏甫三载而时臣卒无子氏昼夜纺绩供甘防称其孝者无间言抚族侄为嗣守节二十七年】
　　邵世禄妾钱氏【题旌册世禄卒氏年二十遗孤三嵗有觊觎其赀产者欲夺其志不从则谋害其孤氏时为防防顷刻不离即一饮食非亲烹餁不令尝也子克成立守节三十一年】
　　沈翰器妻殷氏【题旌册年二十九而寡一子在抱一子在腹事舅姑孝姑亡事舅益谨年逾九旬犹在堂教子不坠家声守节二十九年】
　　郑俊妻毛氏【题旌册年二十四夫亡遗姙生子舅没事姑先意承志遗孤早殀复抚幼孙守节三十二年】
　　金伯龄妻沈氏【题旌册年二十九夫亡勤纺绩以事舅姑抚幼子守节三十二年】葛法祖妻董氏【题旌册年二十四夫亡子五嵗延师训课不为姑息子长入沣守节三十三年】李士佩妻葛氏【题旌册年二十四夫亡家贫善事舅姑舅姑殁脱簮珥以营丧葬教子有成守节三十五年】
　　葛从易妻俞氏【题旌册年十八结褵甫半载夫亡继侄为子舅宦陜西独姑在堂奉侍勿懈守节四十六年】
　　吴子龄妻庄氏【题旌册年二十八夫亡孀姑老子甫四龄家贫借十指为饔飱计子弱冠游庠人称母教守节二十四年】
　　汪槐妻马氏【题旌册年二十五夫亡子未晬舅姑已老叔又殀娣感氏义亦矢志抚孤舅姑殁先世柩尚在浅土两孀妇经营三世宅兆尤为女子所难能者教子问学游庠序守节二十八年】
　　徐本盛妻沈氏【题旌册年二十一夫亡生子甫数月鞠育保抱稍长令就外傅丙夜犹亲课之俾得食饩郡庠守节三十一年】
　　沈世文妻吕氏【题旌册适世文一载世文亡氏年十五无子时姑已先没事舅及继姑先意承志人称其孝无间言长斋绣佛独处一室足不逾户限守节四十二年】
　　金文庶妻吴氏【题旌册年二十八夫亡二子幼室庐被火复拮据数椽仅蔽风雨抚二子长为娶妇长子殁偕媳共矢冰霜母老无依迎养于家姒寡命次子以母事之及卒力营殡葬守节三十一年　以上二十三氏俱雍正十三年具题候旌】
　　沈学顔妻尤氏【冯景沈节母传沈近思之曾祖母也年十九归沈四年而寡无子乃请于舅姑而立子时吉为嗣教以义方及长为娶妇俞亡何时吉俞相继早世遗孤大震才十四岁母内抚孤孙外御强侮母有兄某以豪暴雄于乡见母无亲子孙利其土田秋将刈乃率众取禾母潜以鍼倒锸满髪踊而号曰而欲絶吾祖孙命耶以头触兄兄捉其髪鍼刺手血淋漓始惊避去欲搆讼母被衰提孤将号于官事遂寝母常忧其孙弱而羸曰吾目中得见曾孙死不恨矣后大震生子光斗近思兄也母卒年六十一后生近思成进士】
　　陆培妻陈氏【旧浙江通志少时父病割臂肉进之愈年十九归行人培培自缢桐坞变闻陈自楼上堕地絶而复苏时年未三十歴三十八载冰霜之操如一日云】
　　吴廌妻陆氏【旧浙江通志廌以父百朋事触热奔走死于江寜氏年二十四生子才一月闻讣勺水不入口者五日旦夕抱孤子磊设位而哭苦节二十年】
　　孙文标妻施氏【杭州府志八嵗时隣家火母病卧床父逺馆氏出门呼曰能救我母者谢以臂镯随有人扑火救其母出即脱镯与之年十五归文标姑患痰症割股救之年二十六姑与夫相继逝子烺生甫七月氏守节训子为名诸生】
　　郭生妻李氏【旧浙江通志夫没不食涕泣因卧二十余日死】
　　王端姑【杭州府志王湘之女湘与同里宋英倩善湘病危英倩诣榻前问病湘指女曰幸善视之英倩曰内人将再索倘得男愿偕伉俪湘首随逝英倩果生男订盟而殇时端姑甫七龄闻之呜咽不胜及长有议婚者遂絶食卒】
　　赵氏三节【旧浙江通志赵松年妻钱氏年二十三守节至六十七卒松年侄毓先妻金氏年二十五夫临终命改适金毁容自矢织絍事姑子女皆幼训之甚严松年兄抡仲妻亦钱氏夫亡守志至七十九卒盖一门三节云】
　　孙忆峰妻张氏【旧浙江通志年十五适忆峰夫亡无子脱簪珥为葬葬之日族人私语曰此阡长与新妇辞矣张闻之即庐墓不去长女迎养之始入城年七十六而殁】
　　刘贞女【杭州府志许字王景维未婚景维没女誓不二以悲郁殁临终语父曰儿为王死得与同穴目瞑矣父哀其志请于壻兄景华遂合葬焉】
　　傅应登妻袁氏【仁和县志应登殁氏年二十八继姑病瘵氏扶持床第间二十余年无倦色家贫止敝屋数椽族人有利其产者挤其孤长春于河氏奔抢号呼隣人援之以出氏拥防归家不较也卒年六十三长春子光遇成康熙乙丑进士】
　　严贞女【毛奇龄严贞女状严长发女许嫁柴际洛际洛亡女年十五闻讣隂却绣绮朱碧衣而以缟绳束其髪父恶之越一年俞氏来请婚父许之女僵卧不肯起父大怒诣卧所诃曰未嫁而守志礼乎审尔当立谴尔至柴氏门女闻语据床起请行父复揶揄之女乃屏食求死母怜之请以次女应俞聘父不许女遂不食咯血死死之日告其母曰必告柴氏父犹豫女既絶复瞪目曰父怜我必告柴氏否则吾死不瞑矣父曰诺遂瞑】
　　沈贞女【杭州府志年十五许字姚江陈琪未婚而琪死女饮泣遂病临卒第言无毁我木与陈生同穴】
　　谢氏二节【杭州府志张氏适谢九成年二十七夫亡守节四十六年卒张侄女谢三姑谢赓女也幼许配嘉兴卜生未婚而死三姑年十七闻讣衣麻茹素九死不移依母守节三十六年】
　　钱氏二节【孙治钱氏双节传钱鼎铉嫡母胡氏生母郜氏方父奄逝胡年十九郜年十八止生七月二氏矢志不嫁字孤朂之有成】
　　朱氏二节【仁和县志沈氏朱遵圣妻媳俞氏朱祖修妻沈年二十七守节俞氏二十四守节复罗火灾室庐尽燬俞事姑以孝教子以严姑媳皆年六十余卒】
　　金氏二节【杭州府志陈氏金世贞妻贞卒陈年二十五子三锡甫九嵗长娶张氏而三锡又死张年二十四孤子仅五龄家贫甚姑媳相依以丝枲糊口后张氏迎姑同居父家事姑极孝】
