<!-- { "loadSidebar": true } -->
　　行端【续传灯录号元叟临海何氏初叅藏叟于径山寻以灵隐山水清胜往挂锡焉大徳庚子出世湖之资福名闻京国特防赐慧文正辨禅师平章张闾举师主中天竺皇庆壬子迁灵隠有防设水陆大会于金山命师升座説法竣事入觐加赐佛日普照之号至治壬戌径山虚席宣政行院请师补其处三被金襕袈裟之赐慕其道者鳞萃至无所容以至正辛巳书偈诀众垂一足而死】
　　本无【稽古续集号我庵黄岩人依寂照于中天竺即有省更依湛堂澄公精研敎部寂照惜之寄以偈曰依教入禅今古有从禅入教古今无一心三观门虽别水满千江月自孤师后出世祝湛堂夕照二香初主四明延庆后迁杭之上天竺无疾而蜕】
　　明
　　陈岳【黄岩县志字甫申元末隐居委羽山守道自髙间出游阛阓中人问其里居则指山示之嗜学能诗文善书画明初游江湖已而返故山闭门谢事注道德经及元牝赋后莫知所终】
　　吴栖霞【太平县志栖霞二十都消村人居郡城栖霞宫天旱众请祷雨吴以天谴不能多求随持呪嘱云行雨三分寄雨一分寄往太平二十都中是年消村借此有秋】
　　慧日【献征录号东溟天台人依平山等公落髪渡浙河拜竹屋净公于上竺观音敎寺时下竺灵山敎寺灾至正元年宣政使髙纳麟谓非师无以膺起废之任师至修普贤大士殿四年又迁住上天竺洪武改元诏入京时师年最髙白眉朱顔其班前列帝问以升济沉防之道师备述其故帝恱顾众言曰金刚楞伽皆摄心要典茍有不通质诸白眉法师可也辞归天竺山十二年七月朔日梦青莲花生方池中清芳袭人曰此生净土之祥也至四日书颂而寂】
　　宗泐【名山藏临海人始生坐即趺跏人异之八嵗从全悟学经藏过目成诵自是深入秘密兼通古文词与僧来复齐称髙帝致天下髙僧泐首应诏至主天界寺奉使西域帝喜之命与吴印蓄髪将授之官印蓄髪拜官泐竟不受】
　　慧昙【献征录姓杨氏天台人年十六受具戒学律于明庆果公习教于髙丽敎公眞积力久忽叹曰截断众流一超直入非禅波罗密曷能致之时笑隐防公说法于中天竺师往造焉洪武元年三月开善世院特授演梵善世利国崇敎禅师住持大天界寺三年六月奉使西域至省合剌国国王馆于佛山寺待以师礼九月庚午示防疾趺跏而逝王斵香为棺聚香代薪筑坛而茶毘之祔其国舍利塔中】
　　无愠【稽古续集字恕中临海陈氏依径山元叟出家剃度于昭庆律寺受戒性爱静隐虽两住名山甫及三载而退后日本国主以水晶数珠峨山石研为贽请命太祖祈师往化师以老病辞弟子居顶迎住于鄞之翠山是年七月书偈而逝于唐岙之原有二防语录续大慧竹山颂古山庵杂录净土诗偈颂等若干卷行世】
　　裘圣僧【天台山方外志邑人幼嵗出家住国清寺后游外二十年而归常擕一小孙出游途遇虎驯伏于侧孙归语家人师摩其肩曰莫説莫説遂失音师化后乃能语世传伏虎禅师后身也】
　　国朝
　　灵睿【旧浙江通志号摄庵姓钟太平人在襁褓即手不触秽长娶某氏女定情之夕忽弃去有同行人指往大慈寺及门忽不见心怪之是日即薙髪时有门大师讲台宗遂秉其戒私谓妙义当不止此防搜广讨始有心得逺近道俗宗师之越二十年始主讲席发明台教宗防契理文符了无碍滞弟子从者日众晚年键戸不出创度亲庵于北固山麓卒年八十一】
　　金华府
　　汉
　　刘严【龙城录金华山有仙洞俗呼为刘先生隐身处其内有三十六室广三十六里有石刻以炬照之云刘严字仲卿汉射声校尉当恭显之际极谏贬于东陬隐迹于此莫知所终道士萧至元记】
　　赵炳【后汉书方术传字公阿东阳人能为越方时遭兵乱疾疫大起以其术疗病与闽人徐登遇于乌伤溪上各试所能登乃禁溪水水为不流炳复禁枯树树即生荑二人相视而笑其道贵尚清俭礼神惟以东流水为酌削桑皮为脯但行禁架所疗皆除后登物故炳东入章安百姓未之知炳乃故升茅屋梧鼎而爨既而爨熟屋无损又尝临水求渡船人不和之炳乃张盖坐其中长啸呼风乱流而济于是百姓神服章安令恶其惑众收杀之人为立祠于永康至今蚊蚋不能入也抱朴子赵炳以气禁人人不能起禁虎虎伏地低头闭目便可执缚以大钉钉柱入尺许以气吹之钉即跃出射去如弩箭之发异苑赵侯以盆盛水吹气作禁鱼龙立见】
　　晋
　　黄初平【神仙传兰溪人年十五家使牧羊有道士见其良谨将至金华山石室中四十余年翛然不复念家其兄初起行索初平厯年不得后见市中有一道士善易问之曰吾弟牧羊失之四十余年不知存亡所在愿君占之道士曰昔见金华山中有一黄初平非君弟乎初起闻之惊喜即随道士去求弟果得相见悲喜语毕兄问初平曰牧羊何在荅曰近在山东初起往视之杳无所见但有白石累累曰山东无羊也初平曰羊在耳兄自不见初平叱羊起于是白石皆起成羊数万头兄曰我弟独得神仙道如此可学否弟曰好道便得耳初起于是舍妻儿留就初平服松柏茯苓至万日日中无影顔如童子乃俱还乡里亲戚略尽乃复去临行以方教南伯逢初平改字为赤松子初起改字为鲁班东斋记事婺州金华山赤松观乃其飞升之地】
　　徐公【仙苑编珠金华乡里人也入山见数道士饮酒乃与公一杯饮讫醉卧觉来见其地成一湖归家已数代孙至今金华山中有徐公湖】
　　路光【神仙通鉴又名大安西蜀大宁军内黄县人后徙居婺州舍家修道游至河阳假舍驿亭吏曰不可宿驿中有妖光曰吾有神剑能斩邪怪遂投宿夜半风寒凛凛瞑目视之庭隅中有妇人悲楚告曰眞官乞赐救防此乃张氏古宅向为寇劫掠杀妾而埋此也若得收葬方遂往生翼日掘之果得连环白骨遂之于髙陵晋太康五年纵步姑射忽于古桧下见一老叟衣黄裘踞石而坐乃再拜求道叟以六天如意大法经箓谓之曰依此行持济生度死妙用难悉拂袖而去复反顾曰修半纪相防自是往华山仙掌峰修炼至永康元年三月秦地血雨降妖星昼见疫毒流行敬施符水混元灯越三旬方息二年正月虎兕入城民心揺动莫能禁止王戎奏帝召入内依混元法摄召虎兕自空飞至呪水噀之化为蝇蟆布气吞之一城安静帝喜赐以绿纨朱服青丝縚碧玉环及以金帛赠之笑而不受遂居华山以混元箓传之丁义以混元经传之郭璞以混元法传之许旌阳以混元针灸传之妙通朱仙大安元年八月十二日倐忽飞举升天而去】
　　陈雷【笔丛东阳人幼出许长史门长史常使典守经书颇加训授得长史自步七元星图长史去后因还东阳义熙十三年与东阳太守任城魏欣之兄子二人共合丹丹成三人前后服之皆有神异化遁而去】
　　南北朝
　　孙游岳【云笈七籖字頴达东阳人尝步赤松磵缙云堂遂卜居之宋太初中简寂先生至自庐岳乃抠衣而趋嗣承奥旨授三洞经法并所秘杨眞人许掾手迹因茹芝却粒服谷仙丸六十七年顔彩轻润齐永明二年诏主兴世馆门弟子数百人惟陶景入室焉】
　　惠约【续髙僧传字徳素姓娄东阳乌伤人母梦金像而有孕及诞日光香充满身白如雪因名灵粲泰始四年于上虞东山寺剪髪时年十七事南林沙门慧静又随静住剡之梵居寺竟陵王作鎭禹穴闻约夙徳雅相叹属汝南周颙为剡令钦服道素于钟山雷次宗旧馆造草堂寺便有终焉之托齐太宰褚渊请讲净名胜鬘渊遇疾昼寝见梵僧云菩萨当至俄而约造焉遂豁然病愈即请受五戒后还都又住草堂少傅沈约隆昌中外任擕与同行在郡惟以禅诵为乐还住本寺天监十一年始勅引见大同元年九月现疾而卧异香满空合掌入湼槃春秋八十有四于独龙山宝志墓左瘗之】
　　傅大士【佛祖统纪中大通六年乌伤居士傅翕至松山结庵双梼树间自号双林善慧大士令弟子奉书诣阙帝预勅锁门以观其异大士袖出木槌一扣诸门尽开见帝于善言殿婺书字元风遇胡僧与语因地大士不应僧令临水照之乃见缨络庄严法相具足即悟前因因问修道之地僧指松山下双梼树曰此可矣大士因阖室修道数见光怪所居恒有虎以余食投之自是驯伏大通六年诏供养于钟山后还松山两树根株异植枝叶连理因于其间置刹为轮藏以转诸经太建元年示疾卒】
　　唐
　　元朗【佛祖通载如意中得度就防稽叩宗法师商畧律部依恭禅师研究心法行头陀敎初南岳惠文禅师悟法华宗防以授惠思思授天台智顗顗授章安灌顶顶授缙云智威威授东阳惠威朗奉事东阳尽传其道独处岩穴凡三十年宴坐左溪因以为号每曰泉石可以洗昬防云松可以遗身世吾以此始亦以此终春秋八十有二弟子神邕元净法灯消辨湛然等数十人传其敎】
　　元策【续文献通考金华人尝游河洛往谒六祖后归金华大开法席】
　　道悟【符载碑记姓张氏婺州东阳人年十四出家依明州大徳祝髪二十五受戒于杭州竹林寺初叅国一于径山大厯十一年隐于四明大梅山建中初谒江西马祖二年叅石头乃大悟遂隐当阳紫陵山后于荆城东天皇废寺入寂法嗣三人曰慧贞曰文贲曰幽闲】
　　灵黙【五灯防元五山灵黙禅师毗陵人姓宣氏初谒马祖遂得披剃受具唐贞元初住白沙道场复居五元和十三年三月二十三日沐浴焚香端坐告众奄然顺化】
　　干俊　干辅【因话录江南多名僧贞元元和以来越州有清江清昼婺州有干俊干辅时谓之防稽二清东阳二干】
　　神暄【髙僧传俗姓留建阳人客游婺州入开元寺出家诵七佛俱胝神咒昬晓不絶纳戒毕于金华山北洞止息不构庵室作露地头陀有神人吐紫色云气覆之遐望冉冉犹独柱观焉金华山北多寒少阳神人问曰师须何物曰吾在此山之隂苦于凛冽神曰此小事耳至夜闻喧阗之声明旦见一小峰移矣】
　　文举【髙僧传姓张氏东阳人身量六尺余其形如山其貌如玉静若止水动如浮云与佛窟则公禅道并驱相髙勅为国清寺大徳先是智者大师立七日金光明道场毎年九月黒白二众无逺弗届主事僧清蕴咨谋于举置寺庄田十二顷自此光明会不闻告乏以防昌二年五月化去立塔于寺之西峰】
　　神智【髙僧传义乌人俗姓力舍家就云门寺惟孝为师年十二一食断中持大悲心咒应法登戒峻励恪勤大中初年廵游暨阳老于禅室恒咒水杯以救百疾饮之多差大中间入京兆相国裴休奏请院额曰大中圣寿仍赐左神策军钟一口天后绣防藏经五千卷裴君为书殿额以光啓丙午十二月终于东白山迁座归暨阳南山入塔焉】
　　俱胝【五灯防元金华山俱胝和尚初住庵时有尼名实际戴笠子执锡绕师三匝曰道得即下笠子三问师皆无对逾旬天龙到庵师乃迎礼具陈前事龙竪一指示之当下大悟自此凡有学者叅问师惟举一指无别提唱将顺世谓众曰吾得天龙一指头禅一生用不尽言讫示灭】
　　德谦【指月录在婺州智者寺居第一座防常不受净水主事嗔曰上座不识触净为什麽不受净水师跳下牀提起净瓶曰这个是净事无语师乃扑破临迁化问侍者昔释迦如来展开双足放百宝光遂展足曰吾今放多少侍者曰昔日世尊今宵和尚师以手拨眉曰莫孤负麽乃説偈曰蓦刀藂里逞全威汝等诸人善防持火里鐡牛生犊子临岐谁解凑吾机偈毕端坐而逝】
