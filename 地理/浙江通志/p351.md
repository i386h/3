<!-- { "loadSidebar": true } -->
　　延祐四明志浙东七州明为阨塞户版物产清风旧德与昔之髙闳巨阀属于宅里者犹可考也
　　陆深栋塘翁传鄞甬之东山水清嘉人喜种植务农功
　　嘉靖宁波府志朴茂醇实农勤于耕女勤于织商贾鬻鱼盐工供日用絶无四方竒衺之习男女皆衣布素即髙赀厚藏不曳绮纨冠婚一从简朴仅取成礼宾至则撷蔬炊粝以为饷隣里不相侵窃外户辟而不扄尨不夜吠捕吏不入于乡虽王化所薰大都其习然也青衿之士亦皆甘于菲陋不羞韦葛昏旦闭户读书絶鲜他营五邑大抵皆同
　　嘉靖宁波府志鄞之风散缓其俗迂濶而善妬慈之风矫厉其俗尚文而善党奉之风鸷健其俗负气而矜髙定之风脆弱其俗习劳而寡营象之风朴直其俗好竞而服义
　　李璜府学记人才英拔比他郡为甲后进逢掖往往氷玉秀整防利好学
　　陆世科义仓记鄞邑介处海滨风俗近古四民各食其力
　　鄞县志神禹东狩及于会稽而鄞属在封内被圣人过化之泽既而无余建服胄衍神明厯商周之际渐被声教句践崛兴事钩盾驱长鬛力争于上国而民遂感愤赴敌不耻鬬力风尚少变焉
　　慈谿县
　　王安石县学记慈谿小邑无珍产淫货以来四方游贩之民田桑之美有以自足无水旱之忧也无游贩之民故其俗一而不杂有以自足故人慎刑而易治而吾所见其邑之士亦多茂美之才易成也
　　杨守勤潘侯去思碑慈滨海而遥负山峛崺四民仅仅守常业无他营士大夫彬彬相率以礼义以故无桀黠梗化之患
　　顔鲸杜白二湖碑记慈弹丸邑也厥土涂泥宜秔稻穜稑之饶三农九谷水泉是资其东西南表里江河去海未远借潮汐便利往往股引自给
　　宁波府志唐房琯建县取汉董黯孝养之迹为名盖立教以孝云嗣后张无择孙之翰继之称三孝乡宋治平中得杜醇为学者师士皆兴起道义建炎南渡衣冠氏族多卜居焉庆元以来慈湖杨简得象山之学又有文洁黄震宋朱子之传以训迪后人人益敦伦尚行知防耻而畏清议名师先达悃愊相将忘其贵势与里党相齿让絶无侵渔暴横之风儒生率俭约自守小民以耕织为事虽风气固然亦物力有所制也
　　慈谿县志其士子往往以德业淬厉底于成材衣冠文物雍容典雅尊德乐义有士君子之风百姓止纳税粮横差暴敛一无所干乡村之人至老不识城市
　　奉化县
　　楼钥县学记六邑奉化为望秀士尤多
　　陈造县丞防壁记奉化民伙事丛号不易治
　　陈着县学记尚气而畏法好义而知分诗书礼乐之泽一变可以近古
　　王应麟县治记其俗纯如其士份如
　　戴表元于伯顔去思碑记奉之为州山踈而水迅踈故土居者清勤力业而少余赀迅故仕游者惝怳外顾而无畱心
　　张时彻城垣碑记性虽易抵冒好鬭讼然皆狎于耕桑守在四境
　　嘉靖宁波府志奉化地不夷衍兼艺山坡海卤以食而民常劳水不潴渟外方境内之物不得转输而民常啬
　　奉化县志土狭民稠日以垦辟为事仰事俯育仅仅无余人窘于财亦惮于为非富家大族皆训子弟以诗书故其俗以儒素相先不务骄奢濒海小民业网罟舟楫之利出没波涛变化如神习使然也镇海县
　　呉敦复县治碑记鱼盐之聚土瘠民贫
　　王应麟儒学大成殿记挹秀涵清俊人魁士含章挺出
　　王存之镇海县碑记居山者以耕凿为生濒海者以渔盐为业
　　王震岱山书院记士生其间往往多钟山海硕大之气
　　陶恭县治形胜赋其气善柔其文郁郁彬彬迄今龙翔凤举后先相望
　　嘉靖宁波府志滨海斥卤其土瘠其俗甘勤苦务织作温柔敬爱有古遗风
　　何愈贡举题名碑记环海而邑扶舆清淑之气孕灵毓秀贤哲之士生于其间者蕴蓄为道德彪炳为文章树立为勲业千百年来盖屡有闻也
　　象山县
　　嘉靖宁波府志民多刚劲而质直利鱼盐务稼穑乐于家居惮于远出
　　呉学周县志序硕儒名徳彬彬辈出衣冠文物之郷旧浙江通志大抵五邑之氏樵山渔海衣食自足惟縁海之地兵民杂处礼让文学不无少衰矣
　　象山县志俗俭而民易治事简而赋易供黔首守畎亩跬歩不出里巷妇人耻入市即穷檐陋室未尝望见顔色士尚切偲鲜欺傲乡荐绅班荆问旧未尝以骄贵闻里中服食恬素不御绮縠吉凶从有无婚嫁严良贱其贫与富弗计也
　　定海县
　　呉莱甬东山水古迹记昌国人家颇居篁竹芦苇间或散在沙墺非舟不相往来田种少类入海中捕鱼蝤蛑蛇母禅涂杰歩腥涎防味逆人鼻口岁或仰谷他郡
　　胡宗宪舟山议五谷之饶鱼盐之利可以食数万家定海县志其民自读书服贾外大半以力田樵采为业凡居服饮食婚丧宴会以及享祀伏腊悉尚省节盖力勤而用俭比户皆然
　　【寜波府志冠礼男子年十六择吉日告庙始冠亦有及婚而冠者三加请戒之礼习俗久畧女子则当嫁时加筓焉婚礼士大夫家缔姻多重门第先凭媒妁通柬将币如古问名礼至纳采纳征俱崇俭约不以金币相炫女家具奁亦不以纨绮珠玉相耀亲迎后翌日出拜姑嫜献以女红榛栗其风犹古丧则始卒及含殓多遵文公家礼或五日或七日服成受吊宗党姻友各以香楮申奠俗好浮屠每七必作佛事葬用石椁贫者用砖三日展祭新茔标插纸钱祭祀特重宗祠春秋二分冬夏二至在祠合享清明及十月朔则祭于墓祭毕共饮馂余其岁时令节各祭于家行三献礼丰俭则称其有无云】
　　【嘉靖寜波府志元日设香楮陈果醴祀神只宗祖序拜尊长毕出拜宗戚隣里谓之贺岁里社祈年元宵各坊乡之民集众祀里祠设醮诵经祈福境内名雨水会清明各家为青糍黒饭牲醴祭墓封土插竹挂纸钱于颠立夏炊五色米为立夏饭端午为角黍骆驼蹄糕祀其先亲戚各相馈遗三伏寺庙皆设醮妇女走礼神佛八月各郷祠庙为会祀神以龙舟竞渡谓之报赛与各处端午竞渡不同九月在城各坊尽舆祠庙神像游行街市导以兵仗防亭金鼔杂剧各相竞赛观者塞路谓之社伙】
　　【象山县志元宵四街各设竹棚防幛悬灯其上或以火药为锦树之戏至十八日乃止定海县志人家多以八月十六日为中秋中庭陈设酒馔赏玩达曙】
　　【象山县志重阳士人登髙燕赏以茱萸泛酒各家制牡丹糕方粽亲戚转相餽遗】
　　【象山县志岁除换桃符写春帖易门神谓之从新制辛盘燃爆竹爇苍术辟瘟谓之碎邪】绍兴府
　　山阴县【附郭】
　　会稽县【附郭】
　　越絶书性脆而愚见清知浊见曲知直
　　越絶书春祭三江秋祭五湖大越海滨之民独以鸟田
　　史记货殖传楚越之地地广人稀饭稻羮鱼或火耕而水耨果陏蠃蛤不待贾而足地势饶食无饥馑之患以故呰窳偷生无积聚而多贫
　　后汉书第五伦传会稽俗多淫祀好筮卜
　　三国呉志忠臣系踵孝子连闾
　　晋书地理志其民循循
　　宋史地理志商贾工作皆着本业
　　嘉泰会稽志建炎初尝驻跸于越山川之所形见风化之所渐被其儒风士业流闻彰布益以昌大非余郡可比
　　嘉泰会稽志登秦望探禹穴其委蛇盘礴之观温厚粹美之气钟灵孕秀云行川流胚胎酝酿发为英杰好学笃志尊师择友弦诵比屋相闻不事奢靡士大夫家占产甚薄缩衣节食以足伏腊重离别笃交亲迎则聚间濶送则惜暌异豆觞迭进往往竟日
　　宝庆会稽续志越州物产之饶鱼盐之富实为浙右奥区
　　余阙均役记越地无甚贫甚富之家山谷之间有一夫而居十亩之田者祖宗相保至累世不失又其土瘠民贫小人勤身而饬力其君子尚朴俭而敦诗书
　　韩性儒学碑记会稽儒风之盛冠于东州
　　徐渭赠潘公序嫁女者以富厚相髙归之日担负舟载络绎水陆之途绣袱冒箱笥如鳞往往倾竭其家
　　于越新编膏壤沃土民物广饶
　　绍兴府志谨祭祀力本重农下至蓬户耻不以诗书训其子自商贾鲜不通章句舆隶亦多识字家矜谱系推门第品次甲乙妇女无交游虽世姻竟不识面不鬻男女于境外大家女耻再醮大扺于俗为美也
　　山阴县志其男女屛浮靡不事严内外以礼贞烈之行史不絶书
　　会稽县志民有四耕耨而诵其业丝布其服鱼盐与稻果蓏而蠃蛤其食也
　　萧山县
　　王袆棣萼轩诗序萧山为县地偏而俗尚质
　　田惟祜县志序江海襟带湖山竒胜风物之阜厚才士之德望甲于诸邑
　　陈敬宗科甲题名记萧山山水之秀会聚英华钟灵贤才其硕德雅望英声伟烈表表在人耳目者前后相望人物之盛习为风俗男女有别而耕织惟勤诵相闻而文风益振宦游如杨山以道化倡于前游定夫以徳教阐于后罗豫章讲道既去而李延平复来延平之去未久而朱子提举浙东又至人才之造就良亦有所自矣
　　李遇春县志序山川之秀钟为人物如钟离意操行絶髙张孝伯防谋大政朱宪使独持风裁魏文靖德望尊重如此者实多髙名美誉脍炙人口
　　绍兴府志西乡稍尚缛礼东乡乃近朴顾善议论或信浮説
　　萧山县志民以耕读为事士以气节相髙
　　诸暨县
　　商辂庙学记山川清淑士生其间伟然秀出
　　萧鸣凤防事记诸暨地阻而俗美田于湖山之间灌泄甚艰故岁无常稔
　　绍兴府志有陂池灌溉之利丝布鱼盐之饶其商贾工作皆习简朴不事华丽
　　诸暨县志民性质直而近古好鬬而易解力稼不事浮费科第间出一二人辄能侃侃自持
　　余姚县
　　贝琼北山书屋记姚江邑居野墅井然棊布重华文命之德犹在于人
　　贝琼复古堂记余姚山石林木皆古民务本而不争多至百岁往来阡陌间熙熙然如无怀葛天之徒风俗古矣
　　嘉靖余姚县志其民知耻好修善譲俭而不陋华而不费勤而不匮质而不俚其思深其虑远非有虞氏之遗风岂能若是
　　嘉靖余姚县志其人敏柔而慧尊吏畏威其教易成占产至薄缩衣节食以卒伏腊输赋以时其政易敷地多山林湖陂小江大海鱼盐材木之利颇饶其民易足无瓌竒之产以来四方之游贩其民一而不杂
　　余姚县志余姚愈贫寒者愈兀傲自矜士大夫类有节概然亦往往恃气不相能其服食视诸邑为奢
　　余姚县志民知礼让士风大振君子以读书为本业小人以技艺为耕作
　　上虞县
　　葛桷县志序上虞山水形胜不后于他邦所产人物忠义盈朝节孝连闾非偶然也
　　郭楠县志序俗尚淳古素亲耕读犹有舜禹遗风绍兴府志居会稽余姚之间地狭而好矜名类能饬廉隅笃孝让然喜生事意气多发扬少含蓄
　　上虞县志尚节义而耻习漓浇君子好文学鄙民理穑事
　　嵊县
　　王洪乡贤祠记山川钟灵名贤辈出
　　绍兴府志嵊与新昌本一邑在万山中其士子知好学砥行嵊尤近质不浮不作无益
　　嵊县志俗尚勤俭好古严尊卑之分然而市民轻薄乡俗鄙陋
　　新昌县
　　王畿甲科题名记溪山瓌丽似朴而文
　　吕光洵县志序新昌邑台剡之间地瘠民俭其财赋不足以当上邑之十二独其俗淳厚先民之流风善政犹有存焉
　　新昌县志以读书尚礼为美事不远行商不尚华丽无淫乱之风然好歌舞明法律以绳人
