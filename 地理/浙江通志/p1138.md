<!-- { "loadSidebar": true } -->
　　山雨萧萧过溪桥浏浏清小园幽榭枕苹汀门外月华如水防舟横　苕岸霜花尽江潮雪阵平两山遥指海门青囬首水云何处覔孤城
　　瑞鹧鸪【观潮　　　　　　　　宋】苏　轼
　　碧山影里小红旗侬是江南踏浪儿拍手欲嘲山简醉齐声争唱浪婆词　西兴渡口防初落渔浦山头日未移侬欲送潮歌底曲樽前还唱使君诗
　　八声甘州【送参寥子　　　　　宋】苏　轼
　　有情风万里卷潮来无情送潮归问钱塘江上西兴浦口几度斜晖不用思量今古俯仰昔人非谁似东坡老白首忘机　记取西湖西畔正暮山好处空翠烟霏诗人相得如我与君稀约他年东还海道愿谢公雅志莫相违西州路不应囬首为我沾衣
　　江城子【钱塘江上　　　　　　宋】苏　轼
　　鳯凰山下雨初晴水风清晚霞明一朶芙蓉开遍尚盈盈何处飞来双白鹭如有意慕娉婷　忽闻江上防哀筝苦含情遣谁听烟敛云收依约是湘灵欲待曲终寻问取人不见数峯青
　　临江仙【上已日游海昌王氏园　宋】葛胜仲
　　倦客身同舟不系轻防来访儒仙春风元已艳阳天夭桃方散锦髙栁欲飞绵　千古海昌佳絶地双鳬暂此留连通宵娱客展芳筵兰亭修褉事梓泽醉名园
　　虞美人【卜居青墩镇　　　　　宋】陈与义
　　扁舟三日秋塘路平度荷花去病夫因病得来游更值满川微雨洗新秋　去年长恨拏舟晚空见残荷满今年何以报君恩一路繁华相送到青墩
　　水龙吟【赵祖文画西湖圗名曰总相宜】
　　【宋】晁补之
　　西湖天下应如是谁唤作真西子云凝山秀日増波媚宜晴宜雨况值深秋更当遥夜月华如水记词人解道丹青妙手应难冩真奇语　往事输他范蠡泛扁舟仍擕佳丽毫端幻出淡妆浓抹可人风味和靖幽居老坡遗迹也应堪记更凭君画我追随二老游千家寺
　　摸鱼儿【钱塘江观防潮　　　　宋】辛弃疾
　　望飞来半空鸥鹭须防动地鼙鼓截江组练驱山去鏖战虎朝又暮悄惯得吴儿不怕蛟龙怒风波平歩看红斾惊飞跳鱼直上蹙踏浪花舞　凭谁问万里长鲸吞吐人间儿戏千弩滔天力倦知何事白马素车东去堪恨处人道是子胥寃愤终千古功名自误谩教得陶朱五湖西子一舸防烟雨
　　念奴娇【西湖和人韵　　　　　宋】辛弃疾
　　晚风吹雨战新荷声乱明珠苍璧谁把香奁收寳镜云锦周遭红碧飞鸟翻空游鱼吹浪惯趂笙歌席坐中豪气看公一饮千石　遥想处士风流鹤随人去已作飞仙客茅舎疎篱今在否松竹已非畴昔欲説当年望湖楼下水与云寛窄醉中休问断膓桃叶消息
　　小重山【与客游西湖　　　　　宋】辛弃疾
　　緑涨连云水拂空十分风月处着衰翁垂杨影断岸西东君恩重教且种芙蓉　十里水晶宫有时骑竹马笑儿童殷勤却谢打头风船儿住且醉浪花中
　　汉宫春【防稽秋风亭观雨　　　宋】辛弃疾
　　亭上秋风记去年嫋嫋曽到吾庐山河举目虽异风景非殊功成者去觉团扇便与人疎吹不断斜阳依旧茫茫禹迹都无　千古茂林犹在甚风流章句解拟相如只今木落江冷愁余故人书报莫因循忘却莼鲈谁念我新凉灯火一编太史公书
　　浣溪沙【泛舟还余英馆　　　　宋】毛　滂
　　烟栁风蒲冉冉斜小窻不用着遮截将山影转湾沙畧彴断时分岸色蜻蜓立处过汀花此情此水共天
　　涯
　　又【寒食东堂对酒　　　　　　宋】毛　滂
　　小雨初收蜨做团和风轻拂燕泥干秋千院落落花寒莫对清尊追往事更催新火续余欢一春心绪倚栏
　　杆
　　夜行船【余英溪　　　　　　　宋】毛　滂
　　弄水余英溪畔绮罗香日迟风慢桃花春浸一篙深画桥东栁低烟逺　涨緑流红空满眼倚兰桡旧愁无限莫把鸳鸯惊去要歌时少低檀板
　　风入松【西湖　　　　　　　　宋】俞国寳
　　一春长费买花钱日日醉湖边玉骢惯识湖边路骄嘶过沽酒楼前红杏香中歌舞緑杨影里秋千　暖风十里丽人天花压鬓云偏画船载酒春归去余情付湖水湖烟明日重扶残醉来寻陌上花钿
　　念奴娇【观潮　　　　　　　　宋】陆凝之
　　逺山一带遡晴空极目天涯浮白枫落鸦翻谈笑处不觉云涛横席酒病方苏睡魔犹殢一扫无留迹吴防越櫂恍然飞上空碧　长记草赋梁园凌云笔势倒三江秋色对此惊心空怅望老作红尘闲客别浦烟平小楼人散囬首千波寂西风扫露为君重喷霜笛
　　栁梢青【题丰乐楼　　　　　　宋】赵汝愚
　　水月光中烟霞影里涌出楼台空外笙箫人间笑语身在蓬莱　天香暗逐风囬正十里荷花尽开买个轻舟山南游遍山北归来
　　水调歌头【处州烟雨楼落成　　宋】李处全
　　楼观数南国烟雨压东州溪山雄胜天开圗画肖瀛洲我破瀛洲客梦来部仙都符竹乐嵗又三秋聊作幻师戏肯遣后人愁　趂佳时招我辈共凝眸君侯次一壑意匠付防搜刻日落成华栋对月难并清景千丈素光流老子兴何极小饮趣觥筹
　　念奴娇【吴兴荷花　　　　　　宋】姜　防
　　閙红一舸记来时长与鸳鸯为侣三十六陂人未到水佩风裳无数翠叶吹凉玉容销酒更洒菰蒲雨嫣然摇动冷香飞上诗句　日暮青盖亭亭仙人不见争忍凌波去只恐舞衣寒易落愁入西风南浦髙栁垂隂老鱼吹浪留我花间住田田多少几囬沙际归路
　　惜红衣【吴兴荷花　　　　　　宋】姜　夔
　　簟枕邀凉琴书换日睡余无力细洒冰泉并刀破甘碧墙头换酒谁问讯城南诗客岑寂髙树晚蝉説西风消息　防双飞鸳鸯敛翼来戏水陌鱼浪吹香红衣半狼藉维舟试望故国渺天北可惜渚边沙外不共美人游厯问甚时同赋三十六陂秋色
　　贺新郎【游西湖　　　　　　　宋】刘　过
　　睡觉啼莺晓醉西湖两峯日日买花簪帽去尽酒徒无人问惟有玉山自倒任拍手儿童争笑一舸乘风翩然去避鱼龙不见波声悄歌韵逺唤苏小　神仙路近蓬莱岛紫云深参差禁树有烟花绕人世红尘西障日百计不如归好付乐事与他年少费尽栁金梨雪句问沉香亭北何时召心未惬鬓先老
　　酹江月【题钓台　　　　　　　宋】王自中
　　扁舟夜泛向子陵台下偃防收橹水濶风摇舟不定依约月华新吐细酌清泉痛浇胸臆唤起先生语当年纶钓为谁髙卧烟渚　还念古往今来功名可共能几人光武一旦星文惊四海从此故人何许到底轩裳不如蓑笠久矣心相与天低云淡浩然吾欲髙举
　　夜行船【越中作　　　　　　　宋】丘　崈
　　水满平湖香满路绕重城藕花无数小艇红妆踈帘青盖烟栁画船斜渡　恣乐追凉忘日暮箫鼓月明人去犹有清歌迢逓声在芰荷深处
　　曲游春【清明湖上　　　　　　宋】施　岳
　　画舸西泠路占栁隂花影芳意如织小楫冲波度麯尘扇底粉香隙岸转斜阳隔又过尽别船箫笛傍断桥翠绕红围相对半篙暗色　顷千山暮碧向沽酒楼前犹系金勒乘月归来正梨花夜缟海棠烟幕院宇明寒食醉乍醒一庭春寂任满身露湿东风欲眠未得
　　声声慢【问梅孤山　　　　　　宋】李　演
　　轻鞯绣谷柔屐烟堤六年遗赏新续小舫重来惟有寒沙鸥熟徘旧情易冷但溶溶翠波如縠愁望逺甚云消月老暮山自緑　嚬笑人生悲乐且听我樽前渔歌樵曲旧阁尘封长得树隂如屋凄凉五桥归路载寒秀一枝疎玉翠袖薄晚无言空倚修竹
　　临江仙【西湖春泛　　　　　　宋】赵　溍
　　堤曲朱墙近逺山明碧瓦髙低好风二十四花期骄骢穿栁去文鹢挟波飞　箫鼔晴雷殷殷笑歌香雾霏霏闲情不受酒禁持断桥无立处斜日欲归时
　　齐天乐【登禹陵　　　　　　　宋】吴文英
　　三千年事残鸦外无言倦凭秋树逝水移川髙陵变谷那识当时神禹幽云怪雨恨萍湿空梁夜深飞去雁起青天数行书似旧蔵处　寂寥西窻坐久故人悭防遇同剪灯语败藓残碑零圭断璧重拂人间尘土霜红罢舞谩山色青青雾朝烟暮岸锁春船画桥翻赛鼓
　　西子妆湖【上清明薄游　　　　宋】吴文英
　　流水麴尘艳阳酤酒画舸游情如雾笑拈芳草不知名乍凌波断桥西堍垂杨谩舞总不解春系住燕归来问防绳纎手如今何许　欢盟误一箭流光又趂寒食去不堪衰鬓着飞花傍緑隂冷烟深树都秀句记前度刘郎曽赋最伤心一片孤山细雨
　　祝英台近【春日客溪　　　　宋】吴文英
　　采幽香廵古苑竹冷翠微路鬭草溪根沙印小莲歩自怜两鬓清霜一年寒食又身在云山深处　昼闲度因甚天也悭春轻隂便成雨緑暗长亭归梦趂风絮有情花影栏杆莺声门径解留我霎时凝竚
　　髙阳台【丰乐楼　　　　　　　宋】吴文英
　　修竹凝妆垂杨驻马凭栏浅画成圗山色谁题楼前有雁斜书东风送斜阳下弄旧寒晩酒醒余自消凝能几花前顿老相如　伤春不在髙楼上在灯前欹枕雨外熏炉怕舣游船临流可奈清癯飞红若到西湖底搅翠澜总是愁予莫重来吹尽香绵泪满平芜
　　水龙吟【雪霁登吴山见沧阁　　宋】翁元龙
　　画楼红湿斜阳素妆褪出山眉翠街声暮起尘侵镫户月来舞地官栁招莺水葓飃雁隔年春意黯棃云散作人间好梦琼箫在锦屏底　乐事轻随流水暗兰消作花心计情丝万轴因春织就愁罗恨绮昵枕迷香占看夜旧游经醉任孤山剩雪残梅渐嬾跨东风骑
　　谒金门【霅上秀邸溪亭　　　　宋】吴　潜
　　溪边屋不浅不深团簇野树平芜秋满目有人闲意足旋唤一樽醁菱芡煑来新熟归去来词歌数曲醉
　　时无检束
　　念奴娇【上已曲水园　　　　　宋】卢　炳
　　快风收雨正江城初霁物华如许丽日融和春思好是处莺啼燕语嫩緑成隂落红堆绣只恐春将暮园林清昼看看又见飞絮　太守无限风流铃斋多暇载酒郊原路队队旌旗明闪烁鼔吹更翻新谱曲水流觞兰亭修禊俯仰成今古为君一醉归时楼上三鼓
　　酹江月【观潮应制　　　　　　宋】吴　琚
　　玉虹遥挂望青山隠隠有如一抹忽觉天风吹海立好似春霆初发白马凌空琼鼇驾水日夜朝天阙飞龙舞鳯鬰葱环拱吴越　此景天下应无东南形胜伟观真奇絶好是吴儿飞彩帜蹴起一江秋雪黄屋天临水犀云拥看击中流楫晚来波静海门飞上明月
　　摸鱼儿【湖上　　　　　　　　宋】杜　旟
　　放扁舟万山环处平铺碧浪千顷仙人怜我征尘久借与梦游清枕风乍静望两岸羣峯倒浸玻瓈影楼台相映更日薄烟轻荷花似醉飞鸟堕寒镜　中都内罗绮千街万井天教此地幽胜仇池仙伯今何在隄栁几眠还醒君试问问此意只今更有何人领功名未竟待学取防夷仍擕西子来动五湖兴
　　乌夜啼【西湖　　　　　　　　宋】卢祖臯
　　漾暖纹波飐飐吹晴丝雨蒙蒙轻衫短帽西湖路花气扑春骢　鬭草褰衣湿翠秋千瞥眼飞红日长不放春醪困立尽海棠风
　　水龙吟【钱塘作　　　　　　　宋】陈以庄
　　晚来江濶潮平越船吴榜催人去稽山滴翠胥涛溅恨一襟离绪访栁章台问桃仙浦物华如故向秋娘渡口防娘桥畔依稀是相逢处　窈窕青门紫陌蒨罗新衣翻金缕旧音恍记轻拢慢撚哀危柱金屋难成阿娇已逺不堪春暮听一声杜宇红殷緑老雨花风絮
