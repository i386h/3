<!-- { "loadSidebar": true } -->
　　不辞巘险访龙潭潭底无穷碧似蓝乱石鸣滩溪过九飞泉防瀑堑分三虽然道士能相引不比樵人得尽谙惆怅飞桥无路到乗风应许御云骖
　　不谓山行得此晴有名胜处必须经玉田草满春无极石窦人稀夜不扄自料俗情应厌倦谁知幽意在空冥碧桃却似传消息一曲琼歌月满庭
　　西天目　　　　　　　　　　【宋】施　枢
　　苕水之源出此山地如邾鲁始跻攀三池浚泽髙冈上一勺为霖反掌间着脚不知苍汉近无心直共白云闲何时结屋枕泉玉涤尽尘根学大还
　　重游大涤洞天　　　　　　　【宋】张　蕴
　　涧水泠泠石发新松花香靓翠崕深云生不没仙人迹丹化犹啼捣药禽洗眼人多求圣水醒心吾独爱清音杖藜更欲过新洞无奈春风又作霖
　　赠天目吴君实　　　　　　　【宋】林景熙
　　诗兴翩翩度雪溪岩云犹防旧留题梦回残月苍梧晓家在春风秀麦西萱草堂深衣屡寄桃花观冷酒重携故山石镜无人问空与寒猿照影啼
　　括城　　　　　　　　　　　【宋】林景熙
　　寒芒曽动少防星一水溶溶叠嶂横落日渔舟吹逺笛断烟戍屋带荒城沙鸥欲近如招隠闗树无多亦厌兵却忆莺花亭下路太平箫鼓沸春声
　　重游镜曲次韵　　　　　　　【宋】林景熙
　　青眼重逢白发新旧游却恐是前身野鸠妬客招呼雨江燕随人管领春曽附仙舟追李郭独提诗律继黄陈镜中恨不移家住山水苍苍老钓纶
　　西湖圗　　　　　　　　　　【宋】真山民
　　两袖春风一丈池等闲踏破栁桥西云开逺嶂碧千叠雨过桃花红半溪青斾有情邀我醉黄莺无恨为谁啼东风正在桃林外多少游人逐马蹄
　　泊舟严滩　　　　　　　　　【宋】真山民
　　天色防茫入暝钟严陵滩上系孤篷水禽与我共明月芦叶同谁吟晚风隔浦人家渔火外满江愁思笛声中云开休望飞鸿影身即天涯一断鸿
　　永嘉秋夕　　　　　　　　　【宋】真山民
　　风战枯桐敲纸窗拥衾无寐夜偏长谯楼三鼓夜将午云雁数声天正霜寓世此身惊逆旅寛怀何处不吾乡江头风景日堪醉酒美蟹肥橙橘香









　　浙江通志卷二百七十五
　　钦定四库全书
　　浙江通志巻二百七十六
　　艺文【十八】
　　诗　　七言律
　　杭州拱北楼　　　　　　　　【元】赵孟頫
　　城上髙楼接太霞令严钟鼓静无哗提封内向三千里比屋同封百万家心在江湖存魏阙身随牛斗泛仙槎举头便觉长安近时倚阑干望日华
　　弁山佑圣宫次孟君复韵　　　【元】赵孟頫
　　意行骑马到林间晴雾都沈逺近山琼树着花春自早翠禽双语意相关一杯到手先成醉万事无心触处闲犹欠抱琴来托宿静中规写水潺潺
　　德清闲居　　　　　　　　　【元】赵孟頫
　　已无新梦到清都空有髙情与隠居贫尚典衣贪购畵病思弃研厌求书圉人焚积夜防虎谿女叩扉朝卖鱼困即枕书饥即饭谋生自笑一何疎
　　同杨心卿过孤山访静传不遇自游和靖祠下明
　　日奉寄二髙士　　　　　　【元】仇　逺
　　飞仙又向别峰游竹下闲房且小留满鬓朔风吹客防倚栏落日在渔舟梅花路冷难寻冡葑草田荒半作洲独徃独来沙鸟怪山空木落使人愁
　　秋日西湖园亭　　　　　　　【元】仇　逺
　　西湖一曲百泉通漠漠青山绕梵宫故国园林秋色净明朝风雨桂花空银笙玉笛清歌外畵舫珠帘落照中人物风光两相称儿童遮莫笑山翁
　　越州道中　　　　　　　　　【元】熊　鉌
　　野田秋溜正潺潺新翠乔林绕舎环淡日凝烟横别浦斜风吹雨过前山柴扉初放牛羊出渔艇方携蟹蛤还自笑平生爱游览天敎长在水云间
　　桐江舟中　　　　　　　　　【元】尹廷髙
　　又摇柔橹下严滩一片离情强自寛鸦噪暮云天寂寂鴈归极浦水漫漫敲篷雪霰和愁碎拍枕江声入梦寒今夜客帆何处宿乱山青外是长安
　　送人赴浙东木绵提举　　　　【元】程钜夫
　　曽厯金华三洞天风流厯厯记山川桕林白绽梅花小柿实红垂橘弹圆访古但闻羊化石因君又喜木生绵霜风浑似当时峭愁絶双溪八韵篇
　　送戴道士住天台　　　　　　【元】程钜夫
　　君承恩命住天台万壑千峰绕绛台门外霞川浮溟涬杯中云海接蓬莱时同野鹤看桃去或领山猿采药回三十年前吾亦到旧题应入白云堆
　　蘓堤秋宴　　　　　　　　　【元】元　淮
　　南北髙峰鎻翠云山藏楼阁带烟轻欲雕杨桞犹贪舞半破芙蓉未老成波底畵桥天上动湖边珠翠镜中行水晶万顷浮波面照出孤山分外清
　　和继学郎中送友归越中　　　【元】马祖常
　　蓟门东望海无波谁许山人问薜萝雀舫春声留水鷰鹄袍秋影动天鹅鉴湖草满芙蓉少鄞县潮来牡蛎多羞见京尘遮防顶羊裘亦欲换渔蓑
　　游西湖　　　　　　　　　　【元】曹伯啓
　　郁郁覊愁暑不堪畵船西出事竒探栁边和气苏公路梅底清风处士庵已觉湖山入胷臆更容丝竹荐肥甘锦云一叚三千顷记取平生作盛谈
　　游灵隠　　　　　　　　　　【元】曹伯啓
　　岧嶤鹫岭梵王城秋气平分寳界清火宅久居心独苦云林初识眼増明禅关已被猿叅透仙洞谁敎鬼凿成渐负半生泉石约蹔来偷暇洗尘缨
　　送韩伯高佥宪淛西　　　　　【元】虞　集
　　正月楼船过大江海风吹雨洒船窗云消虹蜺横山阁潮落鼋鼍避石矼阙下谏书谁第一济南名士旧无双湖隂暑退多鱼鸟应胜愁吟对怒泷
　　钱塘怀古二首　　　　　　　【元】杨　载
　　斜界钩陈通大道中分魏阙对层峦云生殿上金鑪暗露下庭前玉井寒江汉飞龙俄窅窅沧溟泛鹢竟漫漫中天会合寜非数坐见苍生奠枕安
　　山回禁籞入云长无复陈兵衞两厢千古金钟埋野草万年珠树落秋霜龙文不徙阳人聚鸟篆终降轵道旁九市缁尘来衮衮一江波浪去茫茫
　　题拱北楼　　　　　　　　　【元】杨　载
　　殷地鼓鼙迎日出倚天梁栋与云浮北瞻帝阙三千里南控臣藩二百州江海无波沉罔象旌旗乘野驻貔貅鸾廻丽榜多深意绣衮于今有魏牟
　　暮春游西湖北山　　　　　　【元】杨　载
　　愁耳偏工着雨声好怀长恐负山行未辞花事骎骎盛正喜湖光淡淡晴倦憇客犹勤访寺幽栖吾欲厌归城緑畴桑麦盘樱笋因忆离家恰岁更
　　游天竺寺　　　　　　　　　【元】白　珽
　　山转龙一径深岚烟吹润扑衣巾松萝掩映似无路猿鸟徃来如有人讲石尚存天寳字御梅尝识建炎春城中遮日空西望自与长安隔两尘
　　游智者寺　　　　　　　　　【元】鲜于枢
　　四围松是只园树三面山开舍卫城游子心随仙境化老禅诗似石泉清几人邂逅有今日半载趦趄成此行安得尽抛身外事长年来此学无生
　　送人游天台　　　　　　　　【元】邓文原
　　此去兰亭修禊后平明驱马试征衣海边山尽天无尽花底春归人未归一雨潮生鱼入市逺岩月上鹤投扉旧游二十年前路孤负东风赋采薇
　　三月晦游道塲山宿清公房与成父同行二首
　　【元】邓文原
　　絶顶轩窗纳晩晡下方灯火听钟鱼天连震泽涵元气地涌浮图切太虚凉立松风观石澑晩寻樵径扣僧庐孤亭山麓荒苔积犹想幽人夜读书
　　涧石萦纡紫竹丛晴云吹落水晶宫夜寒身宿羣峰顶花尽春归万木中傥买山田营破屋时过僧寺驾孤篷只应轩前路杖履长陪鹤髪翁
　　次陈辅贤游雁山韵　　　　　【元】李孝光
　　竹杖防鞵去去赊一春红到杜鹃花山椒雨暗蛇如树石屋春深燕作家老父行寻灵运屐道人唤吃赵州茶明朝尘土芙蓉路犹忆山僧饭一麻
　　入雁荡山　　　　　　　　　【元】李孝光
　　兴国年间路始开前朝碑墨半苍苔雁横宕月知秋到僧踏湫云看瀑来一岭未敎灵运识万松谁道了翁栽此山曽共秋风约説与山猿不用猜
　　赋得越山越水　　　　　　　【元】李孝光
　　贺家湖上又秋风放翁宅前东复东两行云树忽逺近十里荷花能白红游人濯足银河上越女梳头青镜中我欲张帆上南斗扶桑碧海与天通
　　题雪窦妙高台　　　　　　　【元】黄　溍
　　偶为清游宿梵宫凌晨试上最髙峰水翻雪色寒犹落云掩丹光逺更重旧有一僧能跨虎近闻三洞尽藏龙下方车马应难到烟际惟闻日暮钟
　　次韵方子践浙江观潮　　　　【元】黄　溍
　　潮生潮落几时休朝暮吴儿几白头被髪秖夸迎骇浪侧身寜解障奔流江吹碧瓦人声晓云闪朱旗海气秋后夜月明天在水有谁能此赋登楼
　　诸暨休日偶书　　　　　　　【元】黄　溍
　　一室萧然似冷官更无车马驻江干天清不断丝丝雨春浅犹生阵阵寒公事痴儿何日了云山图畵要人看轻风正满新黄桞谁与相从试凭栏
　　送王正臣经歴赴浙东　　　　【元】栁　贯
　　仙掌浮空紫翠重金华秀出浙河东绣衣幕府云霄上丹笔刑书雨露中溪酿独称双醖美津船才许一帆通送君因寄思乡梦为问青山旧桂丛
　　送叶道士归天台　　　　　　【元】桞　贯
　　北斗光中曵翠旂五城楼观极巍巍采山不铸黄金鼎佩印空垂白羽衣石井剑花飞夜气玉田芝草艳春晖天台仙子应招隠万壑梯颷看鹤归
　　浦阳十咏　　　　　　　　　【元】桞　贯
　　冰柱浮空晓色防海波摇动玉珑九清内景游纷外五岳真形太素中防月升坛初映鹤长云连野不惊鸿仙姬晏坐瑶池上催捧蟠桃献木公【仙华岩雪】
　　白石灵山望赞皇湫潭此复见苍苍飘扬直欲陵三际肤寸犹能雨八荒空外金精县太白泉中虬彩化长黄传芭奏罢神弦曲松盖成隂泽气凉【白石湫云】
　　两环日月似飞梭鼇背棱棱窣堵坡朱鸟前头森赑屭苍龙左角见嵯峨玉函舍利朝光现珠斗阑干午影过浩荡浮云开万象宝华离遝散芬陁【龙峰孤墖】
　　一勺曹谿未是甘刺山容易出飞泉消融太古岷峨雪澄映中秋沆瀣天挂树青猿窥洗钵眠沙白鹿伴安禅岩龛无缝身如石逆数髙僧入定年【寳掌冷泉】
　　有盈有泚即寒泉犹隔芦峰道里千岳麓云深藏防处匡山人老读书年松楠叠影青浮几华树生香晩入筵稽首堂中两夫子六经言逺视如天【月泉春诵】
　　溪水添流到石矼小家残戸占渔商蛟龙未解乘云气鱼鼈安能避泽梁两防栎林藏曲折一篝松火照防茫谁夸固有蠙珠颗徃徃钩深得夜光【潮溪夜渔】
　　千峰不尽夕阳孤敛翠浮舟入画图墖庙傍连山影直石梁中互水痕枯白鱼在汕将逾尺红稻登场稍似珠玉露金风秋最爽跳身何用市间壶【南江夕照】
　　半里官桥出市阛一团秋色破孱顔云开浩荡初疑曙日出苍凉不见山断雁残鸿飞杳杳緑芜红叶映斑斑去年菊蕊今年发拾得篱边句子还【东岭秋隂】
　　滥觞初不满瓶盆百谷浑浑一壑吞自此安流输渤澥放渠髙浪蹴昆仑出山未适帆樯便竭泽毋庸罔罟繁谢客题诗曽宿处孤云落日是何邨【深褭江源】
　　芝掌中开颢气青云軿双驾鳯凰翎因山不啓轩辕鼎化石犹联婺女星磴道芳春琪树长岩扉清昼碧华零真仙帝遣司风雨唤起渊龙听指令【昭灵仙迹】
