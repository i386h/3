<!-- { "loadSidebar": true } -->
　　严滩　　　　　　　　　　　　潘问竒漫整荷衣酹逸民滩声犹自动星辰富春近日谁渔父天子当年有故人名到先生才是隠贤如光武不曽臣羊裘去后烟波濶留得桐江一钓缗
　　富春山中吊谢皐羽　　　　　　徐　夜晞髪吟成未了身可怜无地着斯人生为信国流离客死结严陵寂寞邻拟向西台犹恸哭思当南宋合酸辛我来凭吊荒田曲朱鸟魂归若有神
　　郡城秋眺　　　　　　　　　　李邺嗣有客江城共揽衣登临不尽望斜晖水从唇口中门入山自峨嵋半夜飞千载纯钩余剑草一编越絶问渔矶邨东渐听人声近知向荒﨑采鲒归
　　雨中憇吴山道院　　　　　　　周茂源石坛髙馆郁峥嵘香雾防茫卷翠旌玉女窻涵山雨润仙人楼瞰海潮平瑶笙白鹤空中举锦树繁花坐外明夜向朝元探寳箓双珂俨作步虚声
　　夜泊钱塘　　　　　　　　　　周茂源津亭极望海门遥水国轻寒夜泬防隔防青山神禹庙中流白浪伍胥潮春星万连渔火宿雨兼旬变栁条咫尺桐江图画里牵舟无奈石尤骄
　　桐江晚眺　　　　　　　　　　周茂源击汰扬舲起櫂歌楼船功业愧蹉跎春江贳酒临江近水市张灯入夜多客渡风湍黄石防人家烟雨碧山阿虎头若在堪乗兴应冩沧洲满越楼
　　灵隠　　　　　　　　　　　　王鸿绪西湖梵宇知多少灵隠珠林昔所闻夜静朗悬三竺月天明髙落两峰云隔山钟磬时时应合寺岩泉处处分览胜却来当日午僧厨一饭觉清芬
　　韬光　　　　　　　　　　　　王鸿绪又访韬光厯翠防山门分径转春霏峰头泉瀑联珠下城上江潮匹练飞绕树好花频扑面穿林细雨欲沾衣到来一借僧房住祗觉云深何处归
　　冷泉亭　　　　　　　　　　　潘　耒寺门泉水澹沦漪水面灵峰对不移黄叶一天霜落早白松满院月来迟濯缨清彻三生梦照影寒惊两鬓丝自是心情爱孤冷独行惟有涧猿知
　　赤城　　　　　　　　　　　　潘　耒不共千山叠翠看独将秀骨戞云寒琼楼削出三层峻霞彩装成一色丹影动天风孤塔迥门迎海日两岩寛玉京只在人间世未洗中肠欲到难
　　石梁观瀑布宿方广寺　　　　　潘　耒岂必湔肠访化城岩边古寺最幽清僧于绀髪光中坐客在银虹顶上行不夏松杉含雨气无眠楼阁撼涛声应真留我遥招手一堕红尘便隔生
　　谒方正学先生祠　　　　　　　潘　耒太平良相学优为事到艰难节始竒力以一丝谁九鼎忍将十族博专祠潮青缑里啼鹃惨月冷龙冈语鹤悲后裔可怜仍死国一堂爼豆最相宜
　　表忠观　　　　　　　　　　　朱彛尊城边碧瓦树灵旗庙口明湖濯翠防罢听缓歌归夜月独存丰碣对闲扉钱塘白马回犀弩玉座青苔上锦衣保障东南功不细祠官异代岂相违
　　禹庙　　　　　　　　　　　　毛竒龄夏王四载告成功别禅苖山起閟宫玉帛千秋新祼荐衣冠万国旧来同金书瘗井封泥紫窆石悬花映篆红一自百川归海后长留风雨在江东
　　重过祁中丞寓山别业　　　　　毛竒龄中丞别业寓山庄垂栁依然覆野塘北砦旧扉岩下逺南湖髙阁雨中凉幽阑石竹翻鸦子敞殿金花供象王止水可怜沉剑履重来拟检碧霞方
　　塘栖道中　　　　　　　　　　周起渭淡霭浓光作意铺逺山如有看如无云林几叠溪流曲夏木千章野鸟呼紫翠浮来烟岛出夕阳明处水亭孤六桥此去无多路清梦今宵已到湖
　　重泛西湖留别　　　　　　　　周起渭熟梅雨足涨晴波柔艣声来碎芰荷出浴峰峦当境好起眠杨栁受风多青山处处余诗酒别眼昏昏对绮罗晕碧裁红心力减自惭无奈晩烟何次韵临平道中禊日逢寒食　　　龚翔麟久矣青鞵倦逺探无端江北忽江南归程刚到半山半春事恰逢三月三细雨斜风作寒食流觞曲水侈空谈感时不觉吾衰甚诗力人前较未堪
　　紫阳山丁野鹤亭　　　　　　　王修玉草阁平临古涧寛流泉疎竹绕斋坛人归化鹤长遗世客到题诗独倚栏紫蔓着花秋色老苍松落子雨声寒寻真更向峰头去洞里仙人碧玉冠
　　泊富春城下　　　　　　　　　王修玉孤城一片水云间黄叶丹枫满目斑今日已无黄子久谁人能画富春山沙汀渔舟聚烟雨霏霏宿鸟还自笑此行无一事虚随估舶度江关
　　题天竺定上人山居　　　　　　张竞光屏迹春山枕翠防竹房寂厯偃荆扉六尘缥缈黄云静三径隂森白日稀天竺先生怀古处南宗高士蕴清机深花碧草垂垂发槛外流泉百道飞
　　禹庙　　　　　　　　　　　　方士颖藏书宛委记东廵庙辟稽山近与邻千禩豆笾传子姓一堂圭璧列君臣衣冠窆石文无字风雨梅梁画有神俗尚春游夸胜事笙歌十里泛舟频
　　海忠介公祠　　　　　　　　　方士颖曽编治谱泽斯民劲烈风追古大臣抗防枫宸还折槛持纲柏府尚埋轮衣冠座凛威仪旧爼豆坛昭典制新一曲空潭寒贮月澄光永照骨嶙峋
　　八咏楼旧址　　　　　　　　　方士颖凭髙胜迹倚城开劫火昆明阅几回啸咏尚余梁翰墨登临无复宋楼台华峰北峙青岚叠瀔水西流緑涨洄欲和遗诗寄遥慨苍茫不尽夕阳頽
　　次兰溪　　　　　　　　　　　方士颖楼台露郭影涵波一带帆樯聚客艖塔卷林烟髙入岫桥吞涧水曲通河随舟菜鬻芜菁早满市花陈茉莉多深夜不愁溪路暝傍崖灯火照人过过龙游驿雨甚舟行日不能数里　方士頴江城始报及龙游欲挂轻帆阻石尤谷雨涨髙侵栁叶茶玗烟濶覆苹洲支篷惨淡昏如暮拥裌凄清冷似秋挽入林崖纡可泊啼鹃故引客心愁
　　万松书院即事　　　　　　　　方士頴凭将宋址拓经营曲嶂周遭拥画楹制拟胶庠崇至圣名方岳麓萃诸生城边雨散江湖濶岭外烟浮野市平共仰普天敷
　　敎泽人文式化已观成
　　癸巳暮春重游西湖喜晤武林诸同志
　　王式丹
　　日傍山椒溯水涯芒鞵几两踏烟霞大招岳墓兼于墓小憇林家与葛家髙岭双尖蟠老木平湖四角长新葭荡胷自要寻邱壑吊古懐人一倍加层岩岝防俯清流骋目登临占上头近郭烟横不断树隔江山入最髙楼窻摇竹色精庐迥门听潮声古刹幽坐对竒峰忽忘返欲移家具住杭州
　　同淮江登东湖弄珠楼　　　　　查慎行但令兴到便行船我得同游亦偶然疎磬晩潮孤影塔暖云浓树四垂天称心图画凭栏外经眼亭台落照前却笑诗成无杰句骊龙依旧抱珠眠雨中奉陪座主徐公韩丈子蘧放舟夹山漾欲游栖贤不果归登岘山作四首　　查慎行
　　过尽回谿十里长孤城回首渐防茫风腥晓气鱼虾簖水减秋痕雁鹜乡菱蔓欲牵丝已脆荷花虽败叶犹香船头忽指前游处白塔红亭认道塲野色天光入望竒融成一片緑琉璃展开手卷王防画收拾才情杜牧诗毕竟清游宜寂寞尤难好景是迷离桃花莫被渔翁误秋在斜风细雨时选胜初期汗漫游栖贤不到恨空留桥低忽碍寻山路兴尽非闗冐雨舟瓦灶分泉烹紫笋印泥开瓮试清篘买田合向吴兴住蠏舍渔庄一网收乱石多成劈斧皴洼樽亭外势嶙峋一州文物传孤碣前辈风流剰两人屏拥卞山髙簇簇簟铺霅水细鳞鳞名园长泊鸥波畔细数陪游第几巡
　　登寳婺楼　　　　　　　　　　查慎行斗杓倒插势凌虚髙出城端五丈余一鸟自投天际没羣山浮动雨来初别开户牖通呼吸旁引风云入卷舒八咏门荒诗境改让他仙子占楼居晓晴发清湖镇舟中望江郎山　　查慎行碓床石濑响泠泠爱入归人旧耳听岸草緑痕移蟋蟀水花红影带蜻蜓樵争晚市秋初霁风转荒湾櫂一停云雾不遮南望眼三峰回首偪天青
　　山隂道中喜雨　　　　　　　　查慎行谢家双屐旧曽擕转觉清游爱防稽白墖红亭山向背赤栏乌榜岸东西波光拂镜羣鹅浴竹气通烟一鸟啼野老岂知身入画满田春雨自扶犁
　　三月二日偶游硖石精舍　　　　查慎行三月风光连上已人如蛱蝶鬭裙衫两山钟磬东西寺十里烟波逺近帆拄杖我来寻履迹题诗僧乞署头衔箧中亦有新排集倘许经房贮一函从东山大悲阁步上南道院　　　查慎行山北山南一径通又从绀宇叩琳宫千年树老根穿石百尺梯危势转空上界神仙风肃肃下方楼阁雨蒙蒙羽人何福能消受长在晨霏夕霭中
　　湖州　　　　　　　　　　　　陆世楷轻烟细雨过苕溪浮玉诸峰望尽迷栁下闲眠春后犊桑巅逺听午时鸡境通震泽帆樯聚山傍孤城雉堞齐此地风流怀杜牧緑隂几树接前堤山隂潘烈女诗【潘公调之女年十四许同里袁氏子袁轻狂无行将别求婚欲渝盟而不得造作秽语以汚之烈女闻遂投井死炎天蒸郁尸久停不腐逺近惊以为神醵金即其
　　地祠焉】　　　　　　　　　　　周炳曽
　　鸳谱中间错几行红丝偏系黑衣郎将珠投暗真如砾以鸩为媒岂必鲂清白一肌不受污毒炎五月忽飞霜道旁井渫心为恻碧血千年恨未忘贫家好女净梳头月扇难遮一面羞休比潘妃缒辱井争如鲁妇赴清流露筯未报蚊虻毒精卫宁忘渤海仇血散血凝大块里三生因果费追求
　　夏日雨中游云林　　　　　　　杨绪一雨连山暑气防拨云开处见禅扉泉声清客知为冷山势惊人认作飞踏屐欲寻三竺路打包又趂一僧归探幽正起无穷思忽被村童笑绣衣
　　金莲池用韬光答乐天韵　　　　徐陶璋髙僧卓锡响林泉曽坐蒲团日晏眠乳穴常流新玉液洼池犹长旧金莲禽心静息花间梦鱼影空摇水底天我亦暂离尘土思风吹清磬落岩前
　　天台杂咏　　　　　　　　　　朱伦瀚巨灵开凿是何年引出飞流百丈泉一片竒云横絶壁半空灵雨下晴天雷惊电掣看奔谷雪净霜明讶饮川惆怅孤亭零落尽溅珠无复上阶圆【古有观瀑亭今废】
　　日午停骖佛陇西迢迢钟磬度招提空山尚説金银地【二岭名】野水还分青赭溪【二溪名】一缕烟防僧饭后半竿幢露讲筵低穿岩更入圆通洞【洞在高明寺后】万壑松声杂鸟啼








　　浙江通志卷二百七十六
<史部,地理类,都会郡县之属,浙江通志>
　　钦定四库全书
　　浙江通志卷二百七十七
　　艺文【十九】
　　诗　　五言排律
　　游云门寺　　　　　　　　　【唐】宋之问
　　维舟探静域作礼事尊经投迹一萧散为心自杳防龛依大禹穴楼倚少微星沓嶂围兰若回溪抱竹庭觉花涂砌白甘露洗山青雁塔鶱金地虹桥转翠屏人天宵现景神鬼昼潜形理胜常虚寂縁空自感灵人禅从鸽绕説法有龙听刼累终期灭尘躬且未寜摇摇不安寐待月咏岩扃
　　早发诸暨　　　　　　　　　【唐】张子容
　　征夫懐远路夙驾上危峦薄烟横絶巘轻冻涩回湍野雾连空暗山风入曙寒帝城临灞涘禹穴枕江干橘性行应化蓬心去不安独掩穷途泪长歌行路难
　　自乐成赴永嘉枉路泛白湖寄松阳李少府
　　【唐】张子容
　　西行碍浅石北转入谿桥树色烟轻重湖光风动摇百花乱飞雪万岭叠青霄猿挂临潭篠鸥迎出浦桡惟应赏心客兹路不言遥
　　登越州城　　　　　　　　　【唐】孙　逖
　　越嶂绕层城登临万象清封圻沧海合鄽市碧湖眀晓日渔歌满芳春櫂唱行山风吹美箭田雨润香秔代阅英灵尽人间吏隠并赠言王逸少已见曲池平
　　樟亭观涛　　　　　　　　　【唐】宋　昱
