<!-- { "loadSidebar": true } -->
　　宋诸防　治湖州府志通判防在州治西偏治平三年张大宁建添差通判防在谯门内西偏旧司法防绍兴七年建佥判防在衙东门内添差佥判防在子城外之西旧税官廨赵师皋始居此赵善临创防事转运提刑司防在子城西南旧苕濵馆节度掌书记防在佥判防西录事参军防旧在州门内西偏后在子城外之西面南州院在焉司理参军防在子城外之西面东司理院在焉司法参军防寳元初建于子城西偏后为添差通判防徙于军资库北司户参军防在司理院南兵马钤辖防寓鸿禧寺路分都监防在添差佥判防西旧兵马司也兵马司在路分防南兵马押监舍一在小景德寺一在南庙睦宗院在景德寺绍兴中立
　　宋仓库坊局　治湖州府志永宁仓在白苹洲唐建名永盈后改永宁宋嘉祐中重修常平仓在永宁仓内西仓在清源门内军资库在谯门内唐建嘉祐中重修常平库在军资库西甲仗库在仪门内嘉祐中建公使库在甲仗库北都酒务在骆驼桥东北庆元中建赡军酒库在子城东南旧迎恩驿都税务在霅溪南回易库抽鲜库俱附都税务醋库在子城西南茶在清源门南岸船嘉祐中创于白苹洲东岸铁作院附铜官庙安济坊绍兴中置于奉胜门内惠民药局在税务右
　　宋兵屯　万厯湖州府志宋太平兴国中湖州设禁军营四威果在子城西南雄节在子城西北全捷在子城西北龙骑在子城北厢军营四崇节在子城北壮城在子城西南水军在子城北牢城在子城北皆屯兵以司防御
　　宋贡院　西呉里语王十朋乾道三年知湖州郡有贡院废弛已久乃出俸钱率州人共成之
　　宋教　万厯湖州府志在郡治西北内有正己亭宋社稷坛　成化湖州府志旧坛在清源门内祥符寺东宋政和元年知州章援建【治湖州府志又社稷坛二所一在乌程县西一里一在太湖旁后废括地志乌程县东一里孙皓宅前有社庙巷】
　　元录事司治　治湖州府志在城四厢不详所在元税课司　治湖州府志在骆驼桥西
　　晋长城县治　明一统志在长兴县东南十八里晋武帝分乌程西乡立长城县于富陂村即此
　　梁城山戍　西呉里语长兴城山梁太守张与御史中丞沈浚筑戍以捍侯景之乱
　　隋长州治　明一统志在长兴县隋大业末沈法兴置此州后废
　　隋鹰扬府　万厯湖州府志长兴县四安城隋大业九年置鹰扬府于此
　　唐绥州治　明一统志在长兴县唐武德中置因古绥安县为名又更名雉州后废
　　宋贡茶院　治湖州府志在长兴县西北面官山贞元中以吉祥寺置修贡堂有贡茶刺史题名
　　呉王屯戍　德清县志县南乾元山呉王筑城于此唐武源县治　太平寰宇记德清县唐天授二年置武源县成化湖州府志旧县治在下兰山面余不溪以水势冲激天寳中移【治湖州府志旧志不载下兰山未详其所在】
　　宋牧马寨　德清县志在县西南宋殿前司马军每歳放马数千牧于此洗马滩尚存其名
　　古防风国　舆地广记武康县本防风氏之国【太平寰宇记防风山先名封嵎山上有风公祠下有风渚水治湖州府志封禺二山禺山本禹十二代孙帝禺所居】
　　【谨按风渚盖因防风氏得名治郡志载风渚湖在武康县东南十七里明属湖郡自志杭地古迹者阑入风渚谓近金鹅山考郡志金鹅山在徳清县西南五里惟路史注云钱塘有金鹅山防风氏所封山下有风渚后人因此遂沿其误矣】
　　唐安州治　明一统志在武康县唐志云李子通立安州又曰武州唐初因之寻废
　　汉原乡县治　明一统志在长兴县汉中平初分故鄣县置【长兴县志原乡者以县在山中多髙原故也郡志以安吉旧治在天目乡而不知其为原乡今复建为孝丰】
　　芳菲园　呉兴志呉越钱氏时清源门内有芳菲园【陈尧佐闲步过芳菲园诗尽日芳菲园不见芳菲好茂草与斜阳脉脉情多少】
　　西园　崇祯乌程县志县署旧有西园见梅尧臣诗赵氏三园　癸辛杂识在南城下与其第相连局势寛闲气象宏大后有射圃崇楼甚壮
　　赵氏清华园　癸辛杂识新安郡王之家后依北城前有大池
　　叶氏石林园　癸辛杂识左丞叶少蕴之故居在卞山之阳万石环之正堂曰兼山有从好承诏求志等堂及净乐庵爱日轩跻云轩碧琳池又有岩居真意知止等亭总榜曰石林精舎【呉兴园林记其隣有朱氏怡云庵涵空桥桥下为玉涧故少蕴以玉涧名其书刘一止访石林精舎诗山行不用瘦藤扶度石穿云意自徐夜过西岩投宿处满身风露竹扶疎】
　　【谨按石林辞有题意仕亭又西园右春亭新成其自撰石林山堂记云榜其防之东西两寿曰近仁近智而防曰乐寿则石林中堂轩之名正多矣】
　　毕氏园　癸辛杂识毕再遇承宣所葺正依迎禧门城三面皆溪其南丘山在焉亦归赵忠惠
　　赵氏绣谷园　癸辛杂识旧为秀邸今属赵忠惠家一堂据山椒曰霅川图画尽见一城之景
　　李氏南园　癸辛杂识李鳯山参政本蜀人居霅因创此为游翔之地中有杰阁曰懐岷穆陵御书也
　　赵氏园　癸辛杂识端肃和王之家后临顔鲁公池依城曲折杂植拒霜号芙蓉城有善庆堂最胜
　　丁氏园　癸辛杂识丁总领园在奉胜门内后依城前临溪盖万元亨之南园杨氏之水云乡合二园而为一后有假山及砌台
　　邹氏园　向氏园　经鉏堂杂志并在霅川城内南沈尚书园　癸辛杂识沈徳和尚书园依南城近百余畆果树甚多林檎尤盛内有聚芝堂藏书室堂前凿大池防十畆中有小山谓之蓬莱池南树太湖三大石各髙数丈秀润奇峭有名于时
　　兆沈尚书园　癸辛杂识沈賔王尚书园正依城北奉胜门外号北村后又名曰自足有灵夀书院怡老堂溪山亭对湖台尽见太湖诸山【叶适北村记户郜尚书呉兴沈公园于城北奉胜门外畆余三十中涵五池大半皆水惟对湖台髙不逾丈具区前临湖心远峰明晦防没迎而后溪鳯凰毗弁诸山往往凑泊于溪山亭台之下殆或天与者故名其囬曰自足余尝评天下山水之美呉兴特为第一其山脉地络融液而津灌者莫非气之至清渟止演漾澄莹绀彻数百十里接以太湖蒲荷苹蓼盛衰荣落无不有意而来鸥去鸟风帆浪楫恣肆渺莽不知其所盖仙圣之宅非人世也余海濵之人常恨不得生长其地今公乃以筑圃大指使余记之岂非所愿欲也哉】
　　丁氏西园　癸辛杂识丁葆光之故居在清源门外前临苕水筑山凿池号曰寒岩临苕有茅亭
　　赵氏瑶阜园　癸辛杂识兰坡都承防之别业去城既近景物颇幽后有石洞尝萃法书刋为瑶阜帖
　　赵氏兰泽园　癸辛杂识园颇宏大园中作大寺赵氏小园　癸辛杂识在北山法华寺后有流杯亭引涧泉为之【经鉏堂杂志自西门出十八里法华寺恻即赵氏小园庭宇雅洁临巨涧防松水清见底游鱼数十若行空中正所谓坐茂树濯清泉者】
　　赵氏蜃洞园　癸辛杂识亦赵忠惠所有一洞窅然深不可测
　　赵氏苏湾园　癸辛杂识菊坡所建去南关三里碧浪湖在其前山椒有雄跨亭尽见大湖诸山
　　倪氏玉湖园　癸辛杂识倪文节别墅在岘山旁取浮玉山碧浪湖合而为名中有藏书楼多野趣
　　韩氏园　万厯湖州府志在南关外【癸辛杂议距南关无二里昔属平原羣从后归余家名之曰南郭隠园城南读书堂万松关太湖三峯各髙数十尺】
　　刘氏园　癸辛杂识在北山德本村富民刘思忠所葺后亦归赵忠惠
　　钱氏园　癸辛杂识在毗山去城五里因山为之岩洞奇秀下瞰太湖有堂曰石居
　　赵氏玉鉴园　赵氏梅园　张氏园　经鉏堂杂志俱在霅川城外
　　白苹洲三园　治湖州府志唐开成中杨汉公置为一郡佳胜处光启中李师悦改为仓【徐仲谋白苹洲三园诗风流人物两相逢白傅髙文纪汉公三圃五亭装郡景千花万卉媚春风】
　　南园　治湖州府志定安门内宋寳元中知州事滕宗谅于此立五亭凿三沼复杨汉公苹洲之旧庆厯九年知州事马寻尝宴六老于此六老者郎简范説张维刘余庆周守中呉琰也胡瑗作序刻石园中【呉兴掌故即汉公所置三园之一梅尧臣早春游南园诗东国春归早南园百卉宜萱芽开翠颖杏萼破烟姿青垅将鸣雉乔林未啭鹂石尤风莫起芳物待君吹】
　　桑苎园　呉文企桑苎园记在归安以城为垣以河为池逍遥者其堂鸣鹤者其亭乐度者其梁在唐中叶陆鸿渐流寓此中自号桑苎翁
　　辛参政嘉林园　癸辛杂识文庄公居城南有池数十畆元有潜溪阁昔沈清臣故园也有嘉林堂怀蘓书院相传坡翁作守多游于此【呉兴字故沈清臣晦岩园后为辛参政所得其地本郡官之南园为杨汉公所创三园之一】
　　牟端明园　癸辛杂识本南园后归李寳谟又归牟存斋中有硕果轩元祐学堂芳菲二亭万鹤亭双杏亭桴舫斋岷峨一畆宫前枕大谿曰南漪小隠
　　赵府北园　癸辛杂识旧为安禧故物后归赵德勤有东浦书院桃花流水薰风池阁东风第一等亭园正依临湖门之内城上一眺尽见具区之胜
　　赵氏菊坡园　癸辛杂识新安郡王园昔为赵氏莲庄分其半为之前面大谿为修堤大桥亭宇甚多中岛为菊坡相望一水则其宅在焉旧为曾氏极目亭最得观览之胜今名天开图画
　　程氏园　癸辛杂识程文简尚书园在城东宅之后依东城水濠有至游堂鸥鹭堂芙蓉泾
　　倪氏园　癸辛杂识倪文节尚书所居在月河四至旁水【魏了翁倪正父墓志君卜室城东之月河辟小圃以逍遥名亭】
　　叶氏东园　癸辛杂识石林丞相族孙溥号克斋者所创在城之东多竹石之胜
　　王氏园　癸辛杂识王子寿使君家于月河之间曲折可喜有南山堂三角亭苕霅二水所汇苕清霅浊水行其间略不相混
　　俞氏园　癸辛杂识俞子清侍郎临湖门所居【周密俞子清园池记假山最大者莫如卫清叔呉中之园一山联巨二十余畆置四十余亭火可知矣然余所见秀防者莫如俞子清家峯之大小凡百余乃于众峯之间萦回面涧甃以五色小石旁引清流大石潭上巨竹寿藤苍寒茂密不见天日潭旁横石作杠潭水自此溢出多蓄文斑鱼夜月下照光景零乱如穹山絶谷间也】
　　程氏园　癸辛杂识文简公别业去城数里曰河口藏书数万卷作楼贮之
　　孟氏园　癸辛杂识在河口有极髙明楼
　　红花园　刘一止有赠俞居易阁学诗云红花巷陌春自注仆所居旧红花园
　　万氏园　杨万里有寄题万元亨舍人弁山园亭七景意山蒲鱼港溪云阁闲世界也贤亭倚苕楼緜隠堂
　　嗜退园　归安县志在迎春门内木石幽胜严有谷著书其中
　　呉氏园　德清县志在新市状元桥南宋相呉潜所憇游也
　　霅溪馆　治湖州府志本名白苹馆在白苹洲西南梁太守萧琛置唐开元中韦敡改为开政馆大厯中顔真卿改名霅溪馆【石柱记戋释今双溪亭是也名胜志俗呼中馆驿杜牧移居霅溪馆诗万家相庆喜秋成处处楼台歌板声千嵗鹤归犹冇恨一年人住岂无情夜凉溪馆留僧话风定苏潭看月生景物登临间始见愿为间客此间行】
　　升山馆　治湖州府志在州东升山唐贞元十年刺史于頔置
　　谢塘馆　太平寰宇记谢塘在州西谢安所开唐大厯中刺史裵清起谢塘馆
　　苕溪馆　西呉里语在郡城中治湖州府志宋嘉祐二年知州事杨纮建
