<!-- { "loadSidebar": true } -->
　　嵊县治【在剡山之阳】　嘉靖浙江通志旧治在江东呉贺齐为剡令始徙今所宋宣和间改嵊县治元燬明洪武初重建嵊县志天顺中燬治间知县李春等相继葺
　　国朝顺治四年知县罗大猷重建中为治防顔曰亲民治防东为幕防防北为册库南为吏廊治防西为龙亭库康熙八年知县张逢欢重建北为银库南为吏廊治防后为燕思堂堂后为儆斋斋后为令廨【宋政和中建迎薰堂有东园及四山阁后圯嘉定八年令史安之重建増敞之东有霞书堂北有面山堂累石为山注水为池杂艺卉竹凡十余所元至正间燬明初重建复燬成化治间重建后相继修葺顺治六年知县罗大猷重修】丞廨在县廨东其西为典史廨
　　新昌县治【在五山乡南明山后】　万歴绍兴府志宋太平兴国中县令张公良创立宣和三年燬绍兴十三年知县林安宅重建元至正二十六年燬二十八年县令完顔从忠再建至正末又燬明洪武元年知县周文祥鼎新之中为治防后为川堂有爱竹堂废碑存后为龙亭库夹以两楹堂左为幕防右为库房南有戒石东西为吏廊南为仪门直南为大门上为谯楼五间
　　国朝康熙九年知县刘作梁鼎建公廨后为正衙正衙
　　后为丞衙稍南为典史廨
　　台州府
　　台州府治【在城西北大固山之麓】　嘉靖浙江通志汉治临海后徙治章安隋改临海郡治唐改台州治大歴间徙今所赤城新志元至元十三年燬置安抚司十四年改总管府至正末复燬明洪武初范守明敬始创之台州府志万歴丙子李守时渐重建后堂
　　国朝顺治八年知府徐化成修建正堂康熙二十一年知府鲍复泰重修堂后为川堂为后堂为霞起楼【宋淳熙中守尤袤建明天啓中改为楼】为月桂斋【鲍复泰月桂斋记唐垂拱四年三月夜月中桂子降于郡治之东斋芳香味甘食之和畅台州司马孟洗冬官侍郎狄仁杰以闻余自戊午春来守是邦兵火之后独老桂一枝灵芬苍翠若有呵防者亟葺是斋仍顔之曰月桂云】为静镇堂【宋嘉祐中建康熙二十年鲍复泰重修】忠爱堂左为经歴司前为甬道为戒石亭左右为吏舎前为仪门门外为绿荷塘左为广积库东为土地祠西为礼宾馆前为大门上有徳风楼【康熙五十九年知府张联元重修题曰海天保障】门外有端本澄源二坊治南为同知防经歴衙西为通判防东南为鼔楼【康熙五十三年建曰镇海楼】
　　海防同知【在府治东】　中为正堂左右为吏舎前为甬道为仪门为大门为内宅有防轩寝室
　　粮捕通判【在府治西】　中为正堂前为仪门为大门为后堂为内宅
　　校士馆【旧布政分司在府治东二百步】　台州府志布政分司明正统中李守性建成化间刘守忠更作之宋初贡院在州东三百步后徙兠率院再徙巾子山北嘉定初应试者至八千人馆不能容于是齐守硕拓福安废院地以广之按府治图当在今新开巷一带圯乆明试士就察院司
　　国朝初年巡道杨应魁重建贡院后圯康熙六年临海县教谕胡云客率两县诸生构试馆二十间十三年坏今就布政分司搭盖棚厰考试
　　台协城守副将【在黄坊桥】　台州府志顺治四年始设协镇台州副总兵驻黄坊桥分司十四年调定海总兵张杰至郡借住城内王中丞宅后移镇黄岩复驻协镇副将康熙二十八年协镇苏侃仍驻黄坊桥司
　　协标右营都司【驻劄前所寨汛新城】
　　协标宁海营参将【驻劄宁海县城】
　　协标太平营参将【驻劄太平县城】
　　临海县治【在府治南二百三十步】　嘉靖浙江通志宋皇祐间令崔黄臣建乾道间火淳熙六年令彭仲刚重建台州府志绍定二年大水冲坏明年令叶奭重修赤城新志元至元十三年燬令王锐重建至正末再燬明洪武初令王贵重建台州府志治七年令陈钊重建崇祯七年令周瑞旭重修
　　国朝顺治中知县叶裳华稍加修葺康熙甲寅堂前后俱圮二十一年知县赵之□重建中为大堂东为丞廨西为尉廨后为后堂【旧名正已】左右为两库又后为内宅堂之前为甬道为戒石亭两旁为吏廊前为仪门门前为平桥东寅宾馆前土地祠西为狱平桥前为大门
　　镇守黄岩等处地方总兵官【在大寺巷】　旧设水师右路总兵官驻劄临海县
　　国朝顺治十一年总兵官张杰移驻黄岩暂住民房康熙三年总兵官李荣始建署于大寺巷中为大堂曰靖海堂五十一年总兵官李近重修大堂后为勤政堂总兵官史成立额后林达更名一徳堂雍正六年总兵官李灿复题曰无愧堂上悬
　　御书福字扁额进后为毅堂堂之西有亭曰一草亭东偏假山一带山下复为亭曰友兰皆灿建灿复于毅堂后构防事五间题曰正静堂旧有箭防在署东顔曰绎亭总兵官呉进义另于署西新辟箭道为较阅骑射之所题曰徳立功成大堂之外为仪门为大门辕门西为大寺塔东有楼曰镇东楼
　　镇标中军中营游击【驻劄黄岩县城】
　　镇标左营游击【驻劄黄岩县东】
　　镇标右营游击【驻劄海门卫城小北门】
　　黄岩县治【在城内】　嘉靖浙江通志宋宣和五年令王然建赤城新志宋末燬元至元中令孙谔重建元贞初陞为州仍旧治至正末复燬明洪武初知州唐宏重建寻复为县宣徳中周令旭鉴乃更作焉台州府志嘉靖壬子燬令髙材重建署县通判傅倌成之
　　国朝顺治十二年知县李何炜重新正堂川堂康熙二十二年知县甘国辅重新后堂正堂额曰忠爱后堂额曰慎独【旧曰再思】东庑为仁政阁又东为无倦轩后为摘星楼东北为丞廨西为尉廨前为甬道为戒石亭为仪门为谯楼县西有园宋有民和堂清心堂舫斋飞盖亭容光台今皆不存县署内东有来紫堂后改曰介石后有峄山书院皆甘国辅建后堂东偏有迎仙楼康熙三十四年令刘寛建
　　天台县治【在赤城山南六里】　嘉靖浙江通志宋庆元初令常建重修赤城新志元至元丙子燬令张徳进重建至正末再燬明洪武初令邓林重建台州府志永乐八年令张坰重新之正统六年令呉昌建正堂治七年丞杨兰建后堂
　　国朝顺治六年知县蔡含灵建坦荡亭正堂东为幕防为库房东南为尉廨后为后堂为内宅宅东为东楼西即坦荡亭正堂前为甬道为戒石亭东西为吏廊为仪门东为土地祠为宾馆西为狱大门上有鼔楼
　　仙居县治【在北峯之下】　台州府志旧治在盂溪前金家店晋永和四年令羊欣徙今城内嘉靖浙江通志宋建炎二年令张亨重建赤城新志元至元丁丑燬县尹王徴重建至正丙申复燬明洪武初令王从古重建台州府志嘉靖丙辰燬丁巳同知毛徳京署县事重新之
　　国朝初年知县蒋成栋新其堂顺治十六年知县刘之浩重建仪门康熙十一年知县郑録勲重建土地祠正堂后为后堂为东西二库东北为内衙后堂东为尉廨正堂前为架阁库为戒石亭左右为吏舎前为仪门东为土地祠前为大门为鼔楼
　　宁海县治【在广度里】　旧浙江通志晋初设白峤唐徙海游永昌元年徙今处宋皇祐二年令李纯师重建隆兴二年令薛抗重修元燬明洪武初知县李茂复建台州府志明令余亢郭绅张宜江徴戴显相继修葺万歴辛夘令曹学程更建
　　国朝康熙六年知县黄命贤复加修葺后圯十四年知县崔秉镜重建中为若保堂【旧名忠爱】堂后为川堂为芝台【台左右连产二芝故名】东为内衙旧有楼名补山康熙十六年衙圯楼存崔秉镜重建正堂东为丞廨西为尉廨前为甬道为戒石亭东西为吏舎前为仪门门左为迎宾馆为土地祠前为大门为谯楼
　　太平县治【在百干山南】　嘉靖浙江通志明成化五年台州知府阮勤奏析黄岩置县六年知县常完建治
　　国朝康熙八年知县孙如兰建省观堂二十年知县曹文珽重建左右耳房及东西两廊仪门土地祠中为亲民堂后为川堂为省观堂为后乐堂堂之前有来蜂亭【曹文珽来蜂亭记辛酉春予视事三月公余偶憩忽有蜂聚如斗顾而异之有老吏前谒曰明嘉隆间蜂穴于堂嵗数登民殷厚今复来集其休徴欤余乃伐竹缉茅作亭其上顔曰来蜂】堂左为丞廨丞廨前为尉廨











　　浙江通志卷三十一
　　钦定四库全书
　　浙江通志卷三十二
　　公署【下】
　　金华府
　　金华府治【在子城内府山南】　嘉靖浙江通志唐婺州治宋改保寜军治元改婺州路总管府明改寜越府寻改金华府万厯金华府志元置浙东宣慰司于此遂迁婺州路于宋添差通判址即今府治也成化治中知府李嗣周宗智韩焘相继修葺万厯乙亥黄焯守郡改建府宅于后堂之北丁丑王懋徳守郡重建仪门大门
　　国朝顺治十年知府夏之中重建中为宣化堂后为川堂为义理兼制之堂又后为内宅有退省堂正堂之左为军器库右为昌济库东为经厯司翼以六房西北为架阁库后为司狱司治北为照磨所堂之前为露台为甬道为戒石亭又前为仪门为大门大门东为亲贤堂为土地祠右为通判防
　　粮捕通判【在府治大门内之右】　金华府志大门外西南隅建大观亭内为仪门为大堂后为川堂为内宅
　　校士馆【旧察院行台在府治东北】　金华府志察院行台乃宋之州治也元初改浙东道宣慰司大徳六年司徒庆元改按察为肃政防访而徙治其地泰定二年重建元统元年重修明改为察院行台后壊正徳间知府刘茝建又名大司
　　国朝提督学政校士于此中为防威堂【旧名澄清】后为自公堂为川堂为寝室后有亭前为甬道东西为席厰前为仪门为土地祠为大门为府县候防前有坊表曰浙东第一台外为谯楼据城上其下为古保寜门
　　金协城守副将【在醋坊岭】　金华县志都督府今改为协镇府
　　协标中军左营都司【驻劄鐡岭头】
　　协标右营都司【驻劄义乌门内】
　　金华县治【在府治西二里】　嘉靖浙江通志旧在府治东唐元中刺史梁猷徙今所宋皇祐初令沈振重建金华县志淳熈间木昺来任重修【唐仲友重修县治记金华为婺治其山水清逺土田沃衍物阜而俗美冠于属邑治创于五代修于皇祐寖就倾陊今宰木君检漏入约浮费鸠工庀材纎悉计防一毫不以烦民葺聴事之堂与西偏便防撤中门而新之辟堂之东建斋以便寝处为役盖不细而民不知可谓善矣】万厯金华府志明宣徳八年知县郭瑛建门廊治间知县曹斆林钊继建万厯四年知县张名藩重建内衙防楼修大门及外屏墙中为素丝堂后为川堂为后堂又后为退思堂为内宅堂西为耳房库东为幕防幕防左为丞前为尉堂南前为甬道为戒石亭东西为吏廊又前为仪门门西为喜闻堂后为土地祠前为大门南有坊曰长山古治
　　兰谿县治【在城东隅】　嘉靖浙江通志宋宣和四年建元陞为州治明洪武二年仍改为县治知县贾存义重建万厯金华府志成化间知县范希瑊唐韶増修治九年燬知县许翺重建万厯六年知县张新重建正防中为正堂旧名勤政后堂名清心东为令宅【治十六年知县蘓琰建】西为补过轩乐胥堂桂桃馆正堂之左为幕防为库前为甬道为戒石亭东西为吏舎为架阁库又前为仪门为谯楼仪门外西南为丞为尉
