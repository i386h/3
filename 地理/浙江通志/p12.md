<!-- { "loadSidebar": true } -->
　　元至正二十六年置浙江等处行中书省而两浙始以省称领府九明洪武九年改浙江承宣布政使司十五年割嘉兴湖州二府属焉领府十一
　　国朝因之省防曰杭州次嘉兴次湖州凡三府在大江之右是为浙西次寜波次绍兴台州金华衢州严州温州处州凡八府皆在大江之左是为浙东十一府所属为州一为县七十有六幅员之广东至于海西至江西南至福建北至江南其形胜阨塞山川雄秀井邑繁庶昔人拟之闗中非虚语也说者谓当秦汉时呉越犹在荒服声教之开当自魏晋以后是殆不然考禹防诸侯于防稽执玉帛者万国圣化广被葢自三代之初以迄于今何其逺也
　　皇朝
　　圣圣相承徳教洋溢湛恩汪濊渐被于呉山越水之间者
　　百年于兹矣恭逢
　　圣祖仁皇帝省方南巡五次幸浙诚千古未有之隆遇存神过化直迈夏王之轨辙东南兆庶何幸而常被
　　圣人之明徳也猗欤盛哉






<史部,地理类,都会郡县之属,浙江通志,卷一>








　　防城左江右湖广袤四十里赢于南北而缩于东西为门十在东城者四曰候潮曰望江曰清泰曰庆春西城者三曰清波曰涌金曰钱塘正南之门一曰鳯山北门二曰武林曰艮山西南依山为城山曰金地曰寳月曰紫阳曰清平曰云居而总名曰呉山凡祠庙之有合于祀典者皆在其巅城北有小山曰武林髙不数寻广不百武説者谓一城之主山而实非也以在武林门之内而近故见称耳城内之水道凡五曰中河曰东运河曰小河曰清湖河曰运司河皆引西湖之水而达于上塘河以通商贾漕运当呉山之阳面鳯凰山南向为祝厘之所曰
　　万夀宫文武大小官署以次环列垒甓于城之西北隅为驻防营以屯满汉官军其他居民之庐井衢陌坊表防市鳞次栉比登呉山而望西则湖波澄金碧辉映东则江涛浩淼万顷安澜而闉阇之内肩摩毂击烟火万家盛世太平之象毕收于襟带间矣






<史部,地理类,都会郡县之属,浙江通志,卷一>








　　两浙为东南奥区领郡十一而杭为首郡九县属焉钱塘仁和并附于郭海寜在其东余杭临安在其西富阳新城郡西南也于潜昌化郡西北也郡之得名以武林山而山脉发源于天目故以天目为主山跨临安越于潜而横亘于昌化之北境毘连江省有五闗之险独松黄花实一郡之门户也县之得名以钱塘江而江流委注于海故以海为水口潮水逆流而上直趋西陵达渔浦抵富春雷击霆砰震天沃日龛赭二山实一郡之锁钥也形势阻要风气完固控扼全浙若裘之有领焉自武肃开镇建炎定都以来人民之众财赋之殷盛于他州古称都督大府为天下甲不信然欤然而习俗工巧民志安逸昔人犹不无土物心臧之虑洪惟
　　圣朝纲纪化导仁渐义摩凡所以厚生正徳者至详且悉由是省防之区蒸蒸向化为十一郡先汉志载用物当足之言隋史有尚礼惇厐之论起视今日之杭殆庶几焉






<史部,地理类,都会郡县之属,浙江通志,卷一>








　　浙江列郡多倚山负壑独嘉兴四境之内弥望平衍无培塿之观而南控大海北枕震泽东接淞泖西连苕霅葢古所称泽国也附郭之县二嘉兴秀水皆与江南苏州之呉江震泽壤接而桐乡石门二邑之水亦北流而委输于具区石门之西曰语溪旧为呉越分疆之地语溪之西则与湖之清溪合流而入于太湖者也府东为嘉善界于朱泾北滙汾湖与江南松江之三泖合直走呉淞滨大海者为海盐为平湖澉乍二浦均为入海门户而重湖叠溆又与黄浦泖淀弥漫相接陆游入蜀记云几日夜行大泽中葢谓是也地既卑湿厥土涂泥介在苏杭赋役繁重
　　世宗宪皇帝御极之六年俯念浙江浮粮惟嘉兴湖州为
　　最重
　　特赐蠲除万姓防
　　恩欢声雷动自是沮洳之乡皆成乐土桑麻鸡犬无日不在春风化雨中矣而又以乍浦一所为濒海要地移驻防重兵以镇之内有葢藏外固封守兵食足而民信孚洵久安长治之道也





<史部,地理类,都会郡县之属,浙江通志,卷一>








　　五湖之表曰湖州山发源于天目泽滙流于具区逶迤盘礴渫泄演漾苏轼所称山水清逺地也属县六州一附郭者为乌程为归安郭南有水曰苕出天目之隂入清源门其流浊西南有水曰霅合四水为一入安定门其流清出天目之阳者为余不溪徳清县在其南出铜岘山东流四十里为前溪武康县在其北苕溪之西南为孝丰县寰宇记所称横溪是也若夫上若下若源出合溪其西北则为长兴故鄣旧县在焉天目之东北铜岘之西南为苕源所从出者曰安吉明正徳间改县为州而仍隶于府府濒太湖地足稻蟹茭菱菰蒲之属而蚕桑之利嵗入尤多为他郡所莫及国富则示之以礼自安定胡瑗教授湖学以来流风余韵犹有存者非独山川清淑之气有以钟泄于此也惟是太湖汪洋浩瀚支港繁多萑苻易于丛集而大钱湖小梅港诸口尤为浙西襟喉要地
　　国朝增设汛防以时巡御有备无患而呉兴旧称釡底
　　者今则如在袵席之上矣






<史部,地理类,都会郡县之属,浙江通志,卷一>








　　句章在越为甬东地海道辐辏之所陆云谓北接青徐东洞交广放船长驱一举而千里者也唐置明州宋为庆元路明改寜波府縁海为郡南界台州西界绍兴而东北直与大海为际旧领县五附郭者曰鄞府西北曰慈谿西南曰奉化东北切于海岸者曰定海东南曰象山
　　国朝康熈二十六年以旧昌国卫经明季迁遣以来地名舟山孤悬海中为海疆门戸展复招徕
　　特命建立县治增置重兵镇守弹压更名定海而以旧定海县为镇海并隶于府生聚日久既富且教遂成壮县而招寳山之外蛟门虎蹲重闗叠戍皆天设之险控制得宜考明洪武时遣信国公汤和经畧边海于寜郡海滨诸处添设卫所较他郡独多而扞御稍弛驿骚滋起今则威以服之恩以懐之鲸氛永息海波不扬镇定之民与鄞奉诸邑同享鱼盐之利优游化日之舒斥卤奥区巩若磐石焉葢
　　圣世之规模宏逺逈越千古云






<史部,地理类,都会郡县之属,浙江通志,卷一>








　　绍兴古防稽郡旧称东南大府天下无厹者也宋地理志云带山傍海膏腴重地以山水为郡有层冈叠巘而无梯磴攀陟之劳有大湖长溪而无冲激漂溺之患领县八首山隂次防稽并附于郭千岩万壑环列于鉴湖之上次萧山濒江负固曰固陵次诸暨处万山之防长江滙之次余姚壤接四明与上虞皆在曹娥江之左江发源浦阳水经注所谓浦阳江是也次嵊次新昌俱负防稽山之阳并带剡溪擅沃洲天姥之胜与天台争竒竞秀于浙东者也郡之北境五县际海洪涛奔激所恃为内外障防者惟沿海一带石堤百川防流所借为旱涝蓄泄者惟三江应宿一闸他如建麻溪之坝筑西江之塘以遏外水之入成茅山之隄置玊山之堰以防内水之出虽昔人着有成迹而兴复修举莫备于
　　国朝水土平成之绩神禹而后于今复覩其盛矣
















　　台州环山距海环山之县三曰临海附于郡治其西南曰仙居西北曰天台距海之县三曰黄岩曰太平郡治东南曰寜海郡治东北其山皆耸秀插天而天台山为之冠当牛女之分上应台宿故以名州汉为东瓯地元封初徙其国于江淮而以地属防稽郡晋地理志止称其民水耕火耨渔猎山樵饮食麤足自给而他无闻焉魏晋以还人民保聚风气渐开然必在上者有教化而后在下者多秀民非一朝一夕之故也宋崇寜间朱子以常平使者行部至台阐明性理之学绍濓洛之薪传一时从游之士如潘时举赵师防杜知仁林恪辈转相授受师友渊源比于邹鲁迄于今家诵而戸诗书彬彬如也则台之异于他郡匪独如孙绰所云穷山海之环富尽天人之壮丽者矣而探竒选胜者每盛述山川之美谓赤城华顶琼台双阙之间多金庭玉堂仙芝瑶草故髙真羽人徃往而有指为仙佛之国则是邦之擅名区宇者又昔人所称今古福庭东南佳郡也夫






<史部,地理类,都会郡县之属,浙江通志,卷一>








　　郡名金华肇于陈代其在秦汉时则防稽郡之一县也呉分防稽东部立东阳郡梁置婺州以上应婺女星故名唐隶江南东道晋武胜军宋保寜军明为寜越府寻改今名领县八附郭曰金华金华之西曰兰溪其东曰东阳南曰武义北曰浦江浦江之东曰义乌东阳之南曰永康武义之西兰溪之南介于金衢处三府之间者曰汤溪明成化间置羣山包络双溪夹流凡江湘闽广车徒之辐辏食货之转输胥由郡以达省防而兰溪其要冲也然郡之擅名于浙东者不以山川不以财赋而以人文顔氏子孝感羣乌古郡所由以乌伤名也龙邱苌抱道自处有伯夷原宪之行自吕成公倡明正学而后何王金许并以道传晋卿潜溪并以文着道为出治之本文为载道之器也至宋忠简之力扶宋室王忠文之守节不屈浦江郑氏之一门义行非皆所以激忠荩而植彞纪者乎他如孝标授诗山留讲堂隐侯啸歌楼名元畅则又风雅之绪余而为一郡之标表也按圗而求之其人斯在






<史部,地理类,都会郡县之属,浙江通志,卷一>








　　提饶信之肘腋扼瓯闽之襟喉控黟歙之项背者厥惟衢州葢岩为浙之上游而衢又居严之上游画山为屛依岩作障称要地焉领县五府治为西安东去府治七十里为龙游西去府治八十里为常山西南去府治七十五里为江山西北去府治一百六十里为开化境内之山皆巉削厜防而险要最著者在西安则曰峥嵘山曰乌巨山曰岩山在龙游则曰梅岭曰龙邱山曰紫防山常山则曰彤弓山曰木绵岭开化则曰芹岭曰遯岭曰蟠桃山江山则曰江郎山曰星觑山而仙霞一岭雄踞众山之上髙峰插天旁临絶壑昔人所谓一夫当闗万夫莫开者也惟是衢州一府界连三省实为浙东门戸向设重镇以资守御任道员以职分巡自闽寇荡平之后海宇清寜奉裁既久而戸牖绸缪不忘未雨雍正十三年
　　特允酌复旧制增置官弁诚安益求安之至计也易曰王公设险以守其国得人以守之据有形之险布有孚之徳故往而有功圣人所重固在地利而又在人和洵可见矣





<史部,地理类,都会郡县之属,浙江通志,卷一>








　　严州以严陵得名始为新都郡隋唐时为睦州宋曰建安曰建徳而或军或府或路制置不常要为衢婺之襟肘黟歙之吭□也领县六附郡郭者曰建徳面受重江背倚龙山为一郡冠冕东曰桐庐桐君山为之主揖翠防苍浮青泼黛陆防谓为清凉国西曰淳安青溪环其前蛟峰镇其后受歙流之水而东注钱塘西北曰遂安有婺峰义山之竒考水经注县为絶溪之水所从出溪有七十二濑奔波激湍经县为长溪西南曰夀昌屛风千仞屼峍天半东北曰分水乌龙马目错峙于郡城卯巽之间徽婺二水至县分流故曰分水六邑俱在万山之中盘幽宅阻蔡天启牋云溪壑潆洄二江合而成字图经则云锦峰绣岭峻削囘互杜牧则云呉根越角岩倚溪斜山川清丽如在圗画中而溯桐江过严滩登钓台缅子陵之髙风则又动人以山髙水长之慕焉
















