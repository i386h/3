<!-- { "loadSidebar": true } -->
　　金溪　嘉靖宁波府志在县东五十里源发金莪山东北过白杜河北入北渡江
　　隐潭　四明龙荟在县西北五十里潭居两岩之下两岩相抗壁立数百仞仰以窥天仅如数尺瀑泉循崖而落水寒石洁耸人毛骨每遇旱祷旋应如响【郏修辅隐潭诗在昔知何人凿破青山骨飞泉直下来千尺泻倐忽两壁苍翠间一阵风雷突傍无尘埃迹中有蛟龙窟寒气不可向猛势岂能屈安得当旱年为霖济万物】
　　耀碑潭　延祐四明志在州东二里故老云官清则潭清【陈着耀碑潭诗微风篆水自成碑清月磨潭不受疵万里此通归去路扁舟堪载送行诗】
　　灵济泉　名胜志在县西南旧名包家潭
　　透瓶泉　延祐四明志在州东三里以磁器贮之水透瓶外
　　里港海　奉化县志在县南六十里自湖头渡分港入天门山至鲒埼接宁海浮溪
　　镇海县
　　印山　延祐四明志在县东二里嘉靖定海县志地涌一石形方如印【详奉化县】
　　梓防山　延祐四明志在县东一里宁波府志东北石壁陡起下有泉水
　　巾子山　成化四明郡志在县东北二里与候涛山对峙为风涛蔽障
　　招宝山　吴莱甬东山水古迹记东偪海或云他处见山有异气疑下有宝或云东夷以海货来互市必泊此山嘉靖宁波府志县东北二里旧名候涛山之东南峙一小山仅髙寻丈名昌国山潮汐于此分流舟行可达昌国【谢翺采药候涛山宿山顶精蓝夜中望海诗蛟门南去岛此地望迢迢积湿侵幡黒生寒入梦飘见灯归舶夜闻偈解衣朝土植皆为药山枝不满樵暗光珠母徙秋影石花消拟候槎回汉宁甘客老辽却寻徐福岛因问始皇桥于彼看日出羽旌焉可招】
　　金鸡山　延祐四明志在招宝山外屹立海中蛟门山　名胜志在县东海中约十五里一名嘉门山环鎻海口吐纳潮汐有蛟龙穴处时兴风怪浪古称蛟门虎蹲天设之险即此
　　虎蹲山　嘉靖宁波府志在县东五里屹立海口以形得名
　　游山　延祐四明志在县东二里海中
　　乌石山　嘉靖定海县志在县东南四十里山巅石色黝黑故名有巨人迹濶六寸长一尺五寸云佛迹世传舍利始自此山飞入阿育王山
　　盘岙山　延祐四明志在县东南七十里水绕太白山隂而出凡三十六盘宋儒习庵先生陈埙墓在焉
　　慈岙山　延祐四明志在县西南九十里古传左慈隐此
　　伏龙山　嘉靖定海县志在县西北八十里一名箬山首尾跨东西海门蜿蜒如龙中有千丈岩刺史门石坛乳井海眼泉
　　泽山　延祐四明志在县西北八十里旧名栎山宋吏部郎黄震改今名
　　施公山　延祐四明志在县西北九十里北瞰大洋商舟往来多苦海防元至元间县达鲁花赤张进剏巡检司民乃安居嘉靖宁波府志今置烽堠其上
　　龙头山　嘉靖定海县志在县东南十二里侧有葫芦峤县令金九成筑寨峤口建楼于上以防海
　　石门岙山　宁波府志在县西南二十里陈山在东龙山在西俨若二门故名
　　徐家岙山　宁波府志在县西北七十里有五岭通往来
　　石同门山　旧浙江通志青雷头山东南海中数峰崛起潮汐经流其中旁午为十六门亦名十六门山
　　瑞岩山　嘉靖定海县志在县东南八十里有十二峰宋大中祥符五年有芝草生于青松峰之上守臣康孝基奏闻勅奬纪瑞云
　　雁门岭　宁波府志在县西北六十五里西南慈溪界
　　大浃江　名胜志在县南城外自蛟门海洋分派为支江向西泝流七十里抵郡城三港口分流西南六十里至鄞县它山堰西北二百里抵上虞县之通明坝【舆地广记定海有大浃江越灭吴将迁吴王夫差于甬东韦昭以为句章东浃口外洲是也宁波府志晋安帝时孙恩防上虞刘戍句章出战退还浃口宋髙宗航海亦由浃口而出】
　　黄﨑江　宁波府志在县东南一百十里自﨑头海洋分派为支江西北流约半潮至蛟门出大海
　　梅江山　宁波府志在县东南十里自﨑头海洋发潮西北流入乌﨑头山港经大嵩通于海
　　灵绪湖　嘉靖定海县志在县西北灵绪五都周环二十里
　　凤浦湖　嘉靖定海县志在县西北灵绪三都周环十八里
　　西河　旧浙江通志在县西北四十里灵绪一都自慈溪县香山发源东流至灵绪二都由澥浦入海西流向斗门山十五里合大河
　　澥浦　旧浙江通志在县西北五十五里即古之渤澥
　　玉泉　延祐四明志在县东北三十里广福院前味甘色白烹茶为胜
　　象山县
　　象山　成化四明郡志在县治北半里形如伏象其峰圆耸又名圆峰东首大老岩岩下有圆峰故祠
　　凤跃山　成化四明郡志象山聨峰唐干符二年有凤翔于上
　　王字山　象山县志在县东五里顶平夷如王字因名
　　鼓吹山　延祐四明志县东八里其峰崒然孤峻天将雨先有声如鼓吹鸣
　　甸平山　成化四明郡志在县东三十里其顶平广数十亩
　　双泉山　嘉靖宁波府志在县东四十里大海中上有二穴出泉味极甘冽岩上有巨人迹上马石相传安期生常游于此故又名道人山
　　瑞龙山　嘉靖宁波府志在县东南十里又名乌龙山周回盘屈如伏龙故名
　　爵溪山　嘉靖宁波府志在县东南三十里
　　小睦山　象山县志在县东南四十里
　　大睦山　象山县志在县东南海中一百里
　　西殊山　象山县志在县东南海中六十里
　　东殊山　象山县志在县东南海中八十里
　　韭山　象山县志在县东南一百里大海中产大韭遍地云岚初霁则蜃气焕发楼台殿阁龙凤之形变态万状最为奇观
　　马鞍山　嘉靖宁波府志在县东南一百二十里其形类马鞍故名
　　秋闬山　象山县志在县东南海中一百四十里大薤山　嘉靖宁波府志在县东南二百里山产大薤自小睦至此俱海中山过此则巨浸茫茫一望无际
　　瑞云山　嘉靖宁波府志在县北十里逶迤起伏状如飞云
　　东臯山　嘉靖宁波府志在县东北十里内有小穴泉涌不竭名曰旱井又名甘泉
　　洪水山　嘉靖宁波府志在县东北二十里
　　西山　珠岩山　嘉靖宁波府志俱县东北三十里大莱山　旧浙江通志在县东北二十五里山峰秀出如笔
　　新罗岙山　旧浙江通志在县东北二十里旧传暹罗人系舟于此以暹为新俗音之讹
　　屏风山　旧浙江通志在县东北三十五里过此为湖头渡乃鄞奉之地
　　珠山　嘉靖宁波府志在县东北三十里山顶一石圆耸如珠因名蟠延广濶镇都凡四
　　玉泉山　嘉靖宁波府志去珠山十里山下出泉色莹如玉味极甘冽
　　炼丹山　名胜志在县治西一里梁陶贞白修炼于此
　　郑行山　延祐四明志在县西北十里旧有郑行居此岙
　　万松山　名胜志在县西北三十里麓有智门寺【李濂游万松山诗秋出越王关丛林牛斗间坐看东海月飞上万松山有客乗骢至逢僧射蜃还石床如可借终夕聼潺湲】
　　塔岭山　旧浙江通志在县西北十里
　　大雷山　嘉靖宁波府志在县西二十里盘踞数十里
　　白岩山　嘉靖宁波府志在县西北三十里
　　下沙山　旧浙江通志自白岩东过数步由此至虾蟆嘴可入于海
　　蒙顶山　成化四明郡志在县西北四十五里上有岩曰花气岩夏旱少有云气必雨
　　五雷山　嘉靖宁波府志在县西北四十里有峰相叠而下故名谢仙所生故址
　　姜屿山　嘉靖宁波府志在县西北五十里由此越海登陆则为奉化境
　　横山　嘉靖宁波府志在县西北五十里自蒙顶山与苍盖山交峡横于台明之境故名
　　白石山　嘉靖宁波府志在县西北六十里海港中为奉象之境
　　乌屿山　嘉靖宁波府志在县西北八十里孤悬海中圆如小珠为鄞奉分境
　　鸡笼山　延祐四明志在县西南五里下有鹤庙玉几山　延祐四明志在县南十五里县治案山冠盖山　嘉靖宁波府志在县西南三十里顶列五峰如冠盖相望
　　五师山　延祐四明志在县西南四十里昔有五僧修道于上
　　灵岩山　嘉靖宁波府志在县西南四十五里岩石奇怪极其天巧有瀑布倒流百余丈
　　太平山　象山县志在县西南五十里
　　玉女山　象山县志在县西南九十里
　　石浦山　嘉靖宁波府志玉女南去五里中为石浦所
　　环翠山　从家山　嘉靖宁波府志俱县南十五里三萼山　延祐四明志山有三峰春时杂花交发绮丽可观
　　鸡鸣山　嘉靖宁波府志在县南七十里
　　瓦山　师姑岙山　面现山　嘉靖宁波府志面县治而案海上一望无际俱县南八十里
　　青部山　版场山　嘉靖宁波府志俱县南九十里后门山　嘉靖宁波府志在县南一百里跨山而城为昌国衞
　　东门山　嘉靖宁波府志在县南一百二十里海中两峰对峙即汉书所载天门也髙二百丈周二十五里明初建衞于此有昌国旧城先未析象山时以山在南海中接宁海之东境故名东门亦海道之要冲也【互见奉化】
　　大门山　石坛山　嘉靖宁波府志俱县南一百三十里
　　东西涛山　嘉靖宁波府志在县南海中一百二十里四面风涛未尝少息因名
　　大佛头山　名胜志髙出海中诸山数百丈周一百余里日本入贡以此山为向道内平旷膏腴耕种甚利事林广记有东仙源为海中福地即此
　　台明屿山　嘉靖宁波府志两山对峙于中流为台明二郡分境俱县南一百五十里
　　秋芦门山　杨大屿山　嘉靖宁波府志逾此则为东瓯境俱县南二百里
　　石门岭　嘉靖宁波府志在县西北六十里宁象分界
　　西溪岭　宁波府志在县西南五十里象宁分境黄部岭　嘉靖宁波府志在县西南九十里
　　黄枝岭　嘉靖宁波府志在县西南八十里界宁海司头岭　嘉靖宁波府志在县西南一百二十里莲花岩　嘉靖宁波府志在县西十里色赤如千叶莲花
　　鬼洞岩　嘉靖宁波府志在县西五十里岩洞空濶容十数人上有天窗下有石几
　　佛头岩　延祐四明志在县南二十五里岩髙千余丈上如佛首中断如蜂腰岌然欲摇又名摇环岩
　　定风岩　象山县志在县东十里许一名旋倒山上八面风起至此独息因名
　　锯门洞　四明龙荟在县东南三十里在锯门山岩半壁中濶三丈许其圆如规洞内有二潭中一石笋如柱下有横石如阈洞口石壁两分如左右手内案小睦山如圆珠外案大睦山如笔架潮至洞下声震如雷宋宝庆志云世传五龙聚会于此每岁上已邑人候潮退入洞观之有岩花石乳缤纷悬坠下有五色石子莹润光洁类宝石可爱岁旱或投以朱书铁简风雨立至
　　北港　嘉靖宁波府志东达于洋西距鲒埼由陈山渡一潮至方门再潮至乌埼三潮至府城下
　　玉带溪　象山县志源出凤跃山流至永安桥自西而东经儒学前入长乐桥以其环绕县市中故名玉带溪
　　海　嘉靖宁波府志东曰钱塘南曰大睦西南曰东门皆蕃舶闽船之所经自钱塘而北则定海自东门而南则台温
　　定海县
　　定海山　在县东元名舟山有山崒如枕海之湄以舟之所聚故名旧昌国县山也明初县废昌国衞
　　国朝康熈二十五年海氛荡平开复舟山
　　圣祖仁皇帝御书定海山三字勒石建亭永镇东溟二十
　　七年建县治即
　　赐名定海县而改旧定海为镇海县
