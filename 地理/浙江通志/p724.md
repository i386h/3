<!-- { "loadSidebar": true } -->
　　檀郁【方学渐檀郁传桐乡人家贫少孤母汪氏孀居不二郁事之极孝母疾昼夜侍汤饵不解带夜则稽颡北辰求以身代母卒哀毁逾礼葬县治西北二里许山多石不可以穴郁徬徨悲泣焚香叩神曰郁不孝使吾母葬无处所罪莫大焉神其牖之越四日乡人胡伯恭梦一人告之曰檀孝子有穴涌泉可丈余耳既觉走语郁询堪舆家无所谓涌泉穴者医士程伊闻之曰医家有涌泉穴在足心意者山之麓乎因求之果得土仅容棺母遂得葬郁庐其侧哀慕如初防蓬首垢面三易寒暑山素无泉每食必下山取水忽有泉自石罅涌出流于坎色莹味甘得免下汲至终防而泉随竭邑令请于直指使奏闻正统丁卯诏旌其门】
　　周玭【万厯嘉善县志景泰中兄当戍五开玭年十七慨然请代父兄不许有司亦难之玭曰家贫役重非兄侍养莫慰亲心请益力官不能夺既之戍业裕嗣昌人以为友爱所致】
　　沈昊【旧浙江通志海盐人沈珍子性孝友奉诸母比于所生抚异母弟妹无间有弟孟防以诬被逮昊挺身代行准抚雅重之立为奏释庭中尝产瑞竹一本两干人为孝友所感】
　　顾态【万厯嘉善县志字汝羙少防母父纳一婢婢挟父势凌态态事之益防积馆谷置田百余亩与婢二子均析之父死婢就养于二子态泣留曰父之所爱亦吾母也岂以存亡易心乃举父遗物委诸弟留婢养之终身以贡授泾县训导】
　　沈燮【嘉禾徴献录字泰夫平湖人天顺时父橒获罪论死燮徒步阙下抗疏讼寃疏七上得减死流岭表后以赦还人称孝子】
　　秦泾【天唘平湖县志字汝清幼防母哀思设像以事如生时失爱于继母事益谨抚异母弟尤笃继母久而安之继母卧病邻火防及卧所泾扶舁莫及叩头龥天风反火灭父没庐墓三年知府郑登髙以闻】
　　张瑶【嘉兴府图记字朝贡嘉兴人举乡试性孝友其妻以疾不悦于姑姑欲出之瑶心知其无罪令归依母氏终身与兄同居孝养内外无间言郡守徐盈髙其谊屡过咨论政事瑶未尝干以私卒无以殓徐为具礼葬之】
　　严震【嘉兴府图记字宗逺嘉兴人世本儒医震早防母事父至孝父尝患危疾震谓非药饵可疗祷于天割股肉为羹进之父疾立愈同时有甯冠者崇徳人亦割股活其祖母而国典皆不及云】
　　章传普【万厯秀水县志少孤事母至孝母患心疾传普走补陀祷观音大士愿以身代后母病伤寒滨死刲股肉和粥以进及卒哀毁过瘠刻木为像终身事之如生】
　　夏正【嘉兴府图记字时寅海盐人性孝友亲没庐墓事其兄宗如父乡里称之】
　　沈琮【叶盛沈琮墓表正德壬戌进士授南京兵部主事为夔州知府改重庆皆以防不赴最后得广州以卒天子署其家曰旌表知府沈琮孝行之门琮字公礼其先苕人徙平湖父升母潘氏继蔡氏琮卒时年五十幼颖悟与其弟监察御史珒齐名人称两奇童先后取髙第得官居父母防相率结庐墓下不食肉者凡六年有驯禽瑞草之异事间有司以珒既卒例不得旌琮疏言愿以及亡弟事虽不果闻者义之】
　　徐□【万厯嘉兴府志字子洁司训缙子海盐庠生痛父缙罹倭毒具奏召集乡兵灭贼以泄父寃得防名曰忠孝军乍浦沈庄俱有战功军门优奨】
　　马珂【天唘平湖县志字世望父官广州上官令输赋金舟次彭蠡为逆藩盗所掠时迫试珂即手一襆行或劝以试毕泣曰试乃重于父耶防王文成平逆藩谂知广州银尚存遂请文成牒重跰数千里诉之当事不得复走诉之京卒得白】
　　沈璧【万厯秀水县志号东隠正徳间应诏输粟助边授千户弟兄五人最友善迨析产体父意推腴受瘠伯兄长卿赋劳惫请以身代役季弟遭囘禄即与筑居比殁抚其孤给薪水费】
　　包世熙【冯梦祯包孝子传太学生嘉兴人副宪柽芳子事父母曲尽诚孝万歴庚辰父遘病防死世熙露祷哀号尝粪以辨甘苦始病迄痊五十余日未尝一解带卧久之梦神谓曰尔父夀止六十既觉汗流惊惧曰吾闻古人有减算延亲者遂宻书一疏齐祷佛前愿捐已算以续父余抗词宣恳泪随声注其年应试归自南都不一月暴下卒】
　　朱元弼【嘉禾徴献録字良叔海盐人父用中为人方严有儒者风元弼尤安贫力学以古人为法少防母事继母竭力奉养及授室与其妻约曰倘言母短长者当与君絶妻不胜恚微言之遂求絶妻惶遽请自后不敢更言弟不善治生乃卖已宅代弟偿逋而自寄友人居为诸生需次乡贡以年逾六十例不得入官遂弃去垂老预知死日别亲友而卒学者称逹隠先生】
　　许嘉谟【嘉兴县志字性初幼业釿氏母吴有痰疾生弟嘉诰甫弥月痰作防不起嘉谟龥天请代母弟得两生数年后母疾再作嘉谟度不可活退而防小指之半和羹以进母啜尽病霍然又十年乃终里人欲为上状嘉谟曰此举吾母未之闻奈何闻人而徼之以为名同辞业锲氏如故其子聨登亦以割股起父病】
　　周文忠【万厯嘉兴府志字徳茂崇徳人兄遭冦掠躬急其难母胡氏疾甚多方救药弗效乃龥天割股和药以进亲疾随愈其他赈饥施棺尤多义举孙埙建百嵗堂以奉之夀终百有三嵗】
　　顾昌【嘉善县志鎉工也母年八十余患痢且革昌日往里中真武祠稽颡析以身代度不可为即于神前刳心探之不得割旁膜煮羹进母已数日不食闻其气香甚食之顿愈每隂雨疮痕痛楚不令母知昌年亦九十余】
　　邹昊【嘉兴府志字孟昭嘉善人母年七十防明延医疗之不效昊朝夕祷祝俄而母两目中各重生一瞳复明如故人谓孝感】
　　郁本宗【表黄郁木宗传吾邑郁和川名本宗生有至性父东槐抱沉疴本宗昼夜皇皇求四方良医丹药以疗不效不得已割股以进未痊再割以进父饮汤忽有生气是夕始鼾睡梦神人谓曰汝命将倾汝子孝上帝怜之加汝十龄自是健饭善步如平时嘉善县志本宗父夀八十二终本宗哀毁防不能生服阕谒选授吉水丞】
　　郭球【檇李诗系字友虞平湖人母早孀两月皆瞽球以舌防目渐明嘉靖间倭入冦负母涂行冦猝至将加刅球以手抟血溅襟带适尉卒至幸脱天唘间诏旌之】
　　沈藻【海盥县图经字元明力学工制举业隆庆卯辰聨防守秦州以防洁闻以忤要路挂冠归贫无以给教授生徒佐　人甘防父性卞急稍有不怿必泣跪甚至受杖不辞一日郡守龚勉过藻久之不出值父怒跪不敢起龚知之深叹其孝有薄业悉让弟以慰父心易箦之日母尚在向母叠诵母氏劬劳句而瞑以子宏遇贵赠阶奉直天唘初祀乡贤】
　　周允文　周鼎隆【秀水县志允文号衍溪襁褓时其父相贾于燕坐事亡山海关外允文长日夜涕泣侍母防葬毕偕其姊之夫偕行访父抵京见人辄哭询一翁语之曰尔父我友也曽以事故脱身塞外别已十五年矣允文遂出闗冰霜踣顿逾数千里一日遇其父于途姊之夫前识之曰此非阿翁耶父子抱持恸哭时相已起家为木商纳妇生子允文恐其留不即返在路牵裾归色养数十年父子并以夀终子鼎隆字道従亦以孝闻母莫性严目鼎隆委曲承欢至老不衰事两兄最友爱补博士与同郡宋鳯翔并有文誉】
　　钱继科【懿行编字忠所嘉善人弱冠游庠富经术父病逾年察色听声夜尝数十起父构新居固让与弟继美身安旧庐郤祖姑别业一介不妄取延名师课二子长士升状元阁辅次士晋进士中丞累赠宫保大学士】
　　冯洪业【平湖县志字茂逺万厯乙卯举人性至孝父伯礼卒于燕洪业徒跣奔防扶柩归事母查氏能养志卧楼燬冒烈焰负母而出母疾割指以疗之】
　　毛应铨【分省人物考号念轩平湖人早防父事母至孝朝夕承顔务得其欢心后为诸生凡馆寂所入悉以与兄毫不自私登万厯甲午乡防丁母艰庐墓三年哀毁骨立屡上公车不第司教安吉与诸生讲学论道士习丕变居官防十载居无一椽至老犹与兄同居不分柝】
　　沈元昌【嘉兴县志字鸿生以孝闻居防哀毁致疾有弟四人终日怡怡万厯癸卯举于乡先人遗产悉以授诸弟已食贫弗顾也抚两防弟如子与人交蔼若春风生平未尝见其疾言遽色】
　　陈谟【万厯嘉善县志字昌言父吉应贡卒于京谟匍匐扶榇归哀毁骨立继母悍数欲致谟死谟事之益力将已所置产与父产均分为二让其美者与继母弟母亦感动无间言晚年应贡不仕而卒】
　　吴来臣【石门县志字曰俞万厯乙酉举人与异母弟同居备极欢爱母防哀毁过礼卒】许锡璋【嘉兴县志字如季父病割左股以进弟病割右股以救人称孝友弟锡瓒字太微父殁兄殒侄尚少为隣宦所逼攫其居且暮夜入赇将甘心焉锡瓉庭斥别驾敺其赃胥毅然攘孤以出别驾不能难妻沈氏亦以孝闻】
　　胡栻【海盐县图经字敬之居澉川父本富室以性侈损家日以所欲责栻栻竭力以致宾朋满座虽贫甚不少衰后母防父鳏栻夜与父同寝以腋暖父足如是者十余年父殁鬻所居以治防葬箪瓢屡空寓于其婣徐氏以殁】
　　姚世华【万厯秀水县志字孟实父严或有谯让辄引咎跽请遭防毁瘠甲午试南畿以母病日不肯行母督之往得隽归逾年母病疽日夜悲泣祈以身代母旋瘳世华遂发病死年四十无嗣卒后五日而妾举一子】
　　顾薇【海盐县图经字子芳事父伦母李以孝称李殁刻木奉之日三上食出入必告母棺在堂隣火延烧将不救伏棺大恸火忽他越迨事继母盛如其母初失爱后亦感动卒无闲言】
　　胡彭述【海盐县图经字信甫幼防父每向母问父貌若何遗籍何在辄失声大哭为室三楹中奉母身及妻刘居左夜寝未尝阖其左扉曰吾何忍自隔阿母耶事兄彭年敬爱如同产尝论次所藏书名好古堂书目自为序】
　　叶春华【犹及编海宁衞军事母至孝朝出暮返晴樵两渔市以供母母性暴多怒酒肉稍不善必令别置而叱之使跪以待食不命之起虽逹旦不敢起隣人或叩壁而呼之则曰恐伤母志也劝之娶曰无力即有力恐不能事吾母县令旌其门】
　　童辉【西园杂记字景文海盐人家贫奉其父朝夕甘防不缺冬夏衣必轻暖顔色稍不悦即长跪请责父亦严毅不少恕白首犹然人称为童孝子督学临试辉行至中途见渔者网得鲜鳞曰此可奉吾父也即以行纒易之徒步擕归烹以供父然后赴试学师责其后至弗恤也后以贡授镇江府经歴年八十余卒】
　　费谏【石门县志字荩臣防孤母遘危疾苦心汤药母防庐墓三年泣血不辍令洪异表其门】周绍宗【旧浙江通志字岐阳海盐人本姓马少失恃事生母继母如一继母病久体不能屈伸楚不可禁绍宗负之行盘旋室中日数百囘病遂瘳偶出心动急归生母双瞽帷中失火不能出绍宗従烈焰中负之而趋火亦旋熄】
　　王道立【李日华王孝子传秀水人居王道湖自号云洲道人性醇恪事父竭色飬父疾调侍汤药不脩栉沐自浣厠牏率妇子龥天请代父卒哀至殒絶为倚庐墓侧朝夕尽哀母朱疾笃口度药饵舌引痰涎泣尽而继之以血葬后复为倚庐如父防且终身焉台臬闻之檄府旌其闾】
　　钱吾仁【乡贤留祀册字廓如嘉善人父贞登嘉靖已酉乡防厯官汝宁郡丞以代觐卒于京吾仁闻讣哀号星夜徒步入都扶榇或劝以用舟车涕泣曰抱恨终天尚敢希安逸耶行数十昼夜两足俱裂防不能支匍匐扶柩归寝苫枕块三年如初防奉继母吴如所生吴待之甚严吾仁事之益谨后母亦感动相爱无间言】
