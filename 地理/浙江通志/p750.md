<!-- { "loadSidebar": true } -->
　　张常徳【宁海县志字徳盛宁海人家故饶裕父为里豪所并贫甚常徳既长治产十余年不减其初族人常为巨量受租常徳走撞破之至正末浙东饥发廪济其乡人不足令昆弟继之又不足则徧説富人继之人多赖以全活已而盗起大掠其乡常徳度不能拒具牛酒迎之愿无苦小民盗竟不犯其乡】
　　丁梦松【台州府志字仁仲天台人尝塟族丧六嫁孤女二至正间嵗饥赖以活者数百家】娄治安【宁海县志字原佐宁海人读书笃义其家以粮役被罪议产多者逮捕羣従相顾莫肯赴治安产最下挺然独当羣従愿割产以酬治安曰吾赴急义耳何以利为一无所受遂就狱输作干州行冒雨雪卒咸阳道上】
　　呉文虎【黄岩县志字文翁黄岩人嵗饥贸粟千余斛下其直以济邑人贫无以籴者赈贷之购石甃城南路以便行者筑馆延师以训邑子弟举进士者数人有司以文学荐辞不受】
　　张真【台州府志幼育于临海陈氏元末丁未兵入郡城民居被燬老稚仓卒走匿真独抱主人幼子祚出遇悍卒胁令弃祚以従真不可哀吁再四卒欲杀祚真以身翼庇被数刃不动卒乃舍之而去真抱祚还创甚或慰之真曰吾素受主恩止此一息何忍弃之吾今死无憾矣越三日而卒陈氏子孙懐其徳嵗时享祀必及之】
　　明
　　黄中徳【赤城新志字观成黄岩人幼颖悟受学于乡先生潘伯修之门及伯修为方氏所害乃叹曰人生于三事之如一讐其可以不复耶闻明兵至婺即持书间道诣军门请为师复讐防方氏归附事乃寝】
　　郑士利【方孝孺郑士利传字好义家宁海少为县诸生洪武九年天下考校钱谷策书空印事起凡主印吏及署字有名者皆逮繋御史狱凡数百人丞相大夫皆知空印者无他罪可恕莫敢谏适星变求言士利乃为书数千言言空印事最详以为诚故深罪空印者恐奸吏得挟空印纸为文移以虐民耳臣以为文移必完印乃可今考校策书合两缝印非一印一纸之比縦得之亦不足用况不可得乎且钱谷之数府必合于省省必合于戸部其数诚不可悬防预决必至户部而后定省府逺者去户部六七千里近者三四千里待策书既成而后用印则往来之难非期年不可至故必先用印而后书此权宜之务所従来逺矣何足深罪书奏上大怒令丞相大夫杂问必有主谋者士利曰顾吾书可用与否耳且吾业为国家言事自分受祸人谁为我谋乎辞卒不屈遂输作终身】
　　林徳世【台州府志字一元临海人通经史大义明习世故宁海令李茂一见竒之辟以为佐徳世为立法以度田着成册书每按之以定赋役无不均嵗余令迁定海防嵗旱郡守禁民诉灾徳世賛令力为民请守怒请益力竟得免民有兄弟争财致讼者徳世谕以伦理讼竟息有以田诡寄他户避役者令欲徙之徳世曰诚信未洽民之为诈非特民罪也乃得不徙其因事利民多此】
　　冯咏【临海县志字处夔临海人永乐间嵗连饥里人王徳章以重逋无偿鬻妻子咏闻而贷之粟徳章感激绘其像祀之江右盐商有覆舟者窘迫求贷不留券与以金】
　　余学夔【台州府志宁海诸生当逮捕方氏时金陵魏尚书泽谪官宁海典史得方先生遗孤才九嵗百计覆匿学夔知之毁形佯狂乞食于市迓魏公城隅作狂歌乞食魏公黙防于意乃宻致书劄将方文稿并稚子尽付之学夔逃赴海上匿岛屿间弥月沿及海边各镇抵松青村与其僮日治网易米以给华亭有俞允任勉皆正学畿府所造士学夔潜入城访之三叩始得见出魏公手劄乃大惊遂得安置焉后十四年允以养女纳方氏孤为馆甥因冒俞姓是时党禁严俞以为嫌复改姓余名徳宗字必昌迁白沙里生三子长友直次友谅友竹五传至采司训南昌弟塾以太学除海宁丞万歴时始归宗】
　　盛希年【黄岩县志王叔英乡人也为广徳州祠山道士革除间叔英募兵广徳知事不可为因目希年所蔵棺谓之曰人生得此足矣且问所直希年莫测其意将死以白金及书遗之曰可塟我祠山之麓希年始悟比卒人莫敢视希年竟敛以其棺塟之如其所指】
　　王湑【仙居县志字懐玉仙居人正綂间嵗饥输粟二千石以赈乡之老弱事闻诏旌其门】柳耦【台州府志字承嘉临海人兄为委吏罢而贫割腴田归之乡人贷而不能耕者率置不问取山木为槥死不能敛者给之里有渡病涉则造舟以济往来复置田立屋以居守者六旬初度诸子议开筵为乐弗许乃度其费以贷里之逋官输者卒之嵗悉取其券焚之】
　　叶希圣【黄岩县志黄岩人清修为乡里所重季父咏谪戍于淮托以孀妇童孙并其家财付之咏后归见妇孙植立财帛如故叹曰吾侄托孤之节当于古人中求之】
　　金孟防【宁海县志宁海人所为多师古挽俗之事创屏山书院以训宗人喜积书毎用重金购之尝积粟四千斛以济乡人全活甚众有司上其事赐爵承务郎】
　　陈彬　陈【台州府志太平人彬字儒珍号敬所弱冠为诸生与黄文毅孔昭以文行相激励立义学以教宗族乡党士之従游者嵗恒百数又率宗族立大宗祠堂行冠婚丧祭之礼斥去淫祠立里社每日早起参谒祠堂教戒弟侄然后与诸生讲论经史如是者三十余年弟字儒敷邑令袁某命监邑中仓有规利者防以白金五十两却不顾袁由是益知其可任时以讼狱之难决者予之决即裹粮亲诣其地集耆老剖判咸得其情于是人之有质者往往不之官而之家故贫恒躬耕质者至辍耕立防郡邑大夫至恒与抗礼为主賔尤急于为义宗族之死而无归者皆为揜埋有孤无依者率收养之逺近来游学于敬所之门者薪水毕具然无代力恒亲身为之】
　　赵岩【太平县志字维石太平人同弟维捐资筑二石闸溉田凡数千亩乡人徳之】
　　汤箴【天台县志字仕器天台人建桥济众赈饥周贫尝代偿官赋以苏一邑之困卒年九十】叶琰【台州府志字文岩临海人少慕方正学为人尝辑其遗文摭述家状以传世闻正学有遗裔在云间访求累嵗嘉靖乙丑以贡入京过南都有闻乃为振发幽竒册又致书正学裔孙学博采海宁丞塾谕其复姓归里守正学祠琰为诸生时尝捐仙岩祖遗楼房以祠文文山及杜浒张和孙】
　　蔡智榥【黄岩县志字元升黄岩人其先五世合食既而中析智榥乃与弟智诤承其父志合族人数千指同居共爨轻财乐施姻戚贫者赈之死者塟之立塾延师以教里人子弟嵗出粟数百石代之输课税义声翕然】
　　赵元铭【两浙名贤録字廷时天台人尝寓武林馆人女夜奔之元铭即拂衣起去家贫好赈乏节衣食以务施无倦色将嫁女买孥询是良家子即择配先以女奁嫁之人以元铭行不媿古人皆以赵古人称之年九十余无疾而逝】
　　潘泰【旧浙江通志字永寛临海人平生重信义黄岩孙静之仙居彭南容各寄白金百两于其家一夕隣火延及泰不顾他赀独取所寄金以出已而各归其主有司顔其门曰真义士】
　　童悦【黄岩县志字思道黄岩人嵗大疫贫民率委沟壑悦捐资施棺郡县表其门曰一乡善士】陈子元【天台县志字时善天台人尝买潘氏屋居间者携其价数十金至中途遗之子元念其家窘竟不问佃人亏租欲鬻其子以偿不许且捐谷全活之亲族有老而无依者皆赡养之】
　　章士麟【台州府志字祉盛宁海人慕阳明先生学凡言动取与无不准诸道义年未三句丧偶或劝之娶则曰有子继嗣足矣不复娶后以义夫旌家惟四壁而性乐施与屡举乡賔人称灵泉先生】
　　呉子龙【仙居县志字性之仙居人友人欲以子缔婚于子龙未成言而友人死遂以女妻其子曰向己心诺之矣以序当贡其次老而贫固让之后为滁州司训将之任寄三百金于某家比返匿其金子龙笑而不问】
　　钱文洲　范宗　陈珊【宁海县志并宁海人万厯间嵗饥各捐谷二百余石备赈有司旌之】
　　应巨【台州府志仙居人饶于赀急然诺好施予人有求无不应防里中大疫比户相染皆避去巨遍诣诸病所探之捐赀为市药求医所活百余人子匡字伯泉能承父志乡先达王刺史存忠以女妻之存忠精堪舆术尝与匡卜兆以厝父匡曰信佳当与従昆弟并受之遂蠲吉以祖暨诸伯父合塟焉存忠曰天地鬼神实临汝心厥嗣其昌无烦地脉为也年二十饩于庠以所得廪禄分赡同庠之贫者洎贡又三譲其次或诘以故曰彼亲老家贫而齿复加于我岂市恩哉子大猷大桂俱进士】
　　杨继思【旧浙江通志宁海人万厯间见摘星岭峻絶为行人所病捐金五百甃之不避寒暑者五年向为鸟道顿成坦途今之新岭其创改始名也遂易名杨公岭】
　　杨师儒【宁海县志宁海人万厯间洪水冲壊溪桥徒步者苦之师儒捐赀三百两五载落成】呉文虎【旧浙江通志字文翁临海人自奉甚薄而乐施予嵗歉贸粟千余斛下其直以济邑人购石甃城南路筑馆延师以教乡人子弟有司以文学荐辞不就】
　　王彦【旧浙江通志字汝翼台州人孝友义譲着于乡闾年八十卒妻罗以余赀赈隣里】胡梯【台州府志字徳升宁海人万厯己丑嵗饥梯作糜赈之存活甚众有潜鬻其牛者梯置不较称贷者负之不问有贫不能婚塟者辄助之邑令髙其谊每单车造庐】
　　葛承杰【台州府志字鼎生又字匡鼎黄岩人精经学喜谈忠孝大节讲学澄江环堵萧然崇祯丙子冬有番贾数十人飘舟窘急排闼掷金数万求援承杰委曲全活不受其报所着有周易要言礼记别解四书新义较正天文等集】
　　国朝
　　陈球【旧浙江通志字君命号一鸣恭愍六世孙幼失恃朝夕哀慕逢忌辰斋三日如初丧时立义田建义庄积谷以济贫乏顺治丙申嵗侵道殣相借煮粥以赈全活甚众乡民未朝采以贫鬻妻券已就夺而焚之给以资全其夫妇毛应智年迈鬻子于他方为赎回然终身未尝与人言而其人自言之】
　　张之藩【台州府志字则价临海人天资纯厚喜隂行善事凡焚券已责助婚助塟皆乐为之嵗饥里人艰食发粟赈济举賔筵固辞不赴年八十有六饮食如少壮时一夕呼其子孙立堂下勅防家事毕端坐而逝】
　　叶臣遇【乡贤留祀册临海人正红旗教习贡生歴任湖广直郴州知州尝立宗祠以合享祖先留薄产而以腴田让弟族戚之冠婚丧祭靡勿竭力以济康熙十三年闽寇水陆犯境时制府暨平南将军驻二衢鞭长不及台郡兵单粮少甚危急臣遇尽散家财以济军需励士庶为城守计郡赖以全又尝捐资葺方正学祠且割产以供祭祀其他置棺槥施药饵赎仳离之士女葺頽圯之津梁声称借甚康熙二十八年入祠】













　　浙江通志卷一百八十八
<史部,地理类,都会郡县之属,浙江通志>
　　钦定四库全书
　　浙江通志卷一百八十九
　　人物【八】
　　义行【下】
　　金华府
　　宋
　　呉圭【金华先民传字彦成义乌人倜傥好施与太学生程绩従故人贷钱三千万将塟其亲同舍生汉臣给取之俾归受偿于其兄留滞弗与圭如数代偿焉至京道遇乡士叶祖信为太学陈生裒具棺敛圭遽曰溽暑如此须众则事缓矣立如所费周之】
　　陈慎【永康县志永康人宣和中纳粟赈饥授中州助教冦乱积骸平野躬率二子良臣良能收之绍兴中二子并登第授官乾道间嵗大歉为粥以食饥者邻有逋税代偿之复建桥三处曰上降下降东济甃道以便行役孙五人亦相继贵显人以为施徳之报】
　　郑淮【揭傒斯郑淮传字巨源浦江人通春秋最悯人穷靖康年饥尽破其产活之】
