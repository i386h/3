<!-- { "loadSidebar": true } -->
　　东阳县治【在城西北隅】　嘉靖浙江通志宋宣和间令裘移忠建万厯金华府志元燬至元十五年县尹王世英重建泰定四年县尹赵钟修明永乐元年知县詹奎彰益加修拓天顺二年知县缪樗重修
　　国朝康熙十四年知县胡啓甲重建正堂谯楼【杜时萼重修东阳县治记都人请曰非徒建堂是谋而并审向是虑盖斯堂错向之后邑无寜嵗筮改斯吉乃审察旧向正对婺之二度明末所向误为四度因仍改向二度】堂名琴台后为川堂为后堂曰内省堂为观风楼最后为台曰呉寜台上有楼名应宿【明治间知县谢琛建其下清沼环之为亭二曰玊寒曰爱莲后废隆庆间知县郑凖改治之】为水鉴亭为夜告亭【郑凖池亭记维婺上防呉寜宅焉山鬱而巍水湍以纡环流数百里巉岩防洞澄流飞瀑莫可数计而涓流疏于街衢烟霞溢于城郭邱林盟主水石铨衡非假逺取聿臻幽致矣署北有垣垣外有池池隂有台台之巅崇楼覆焉台之四垂乔木交防焉乃从署左竟取台东架木为桥命曰衡桥凿垣为户因垣施楹双扉中啓与楼相当台南夹石梁建双亭曰水鉴曰夜告池之四隅稍増筑之筑工甫竣多景旋集草木生色禽鱼亲人公庭地切灵境天成事非民勤景与人防聊湏文墨用代丹青】川堂西为葵向堂正堂左为库为廊廊下为賔馆馆前为土地祠后堂西为丞正堂东南为尉东为幕防前为甬道为戒石亭为仪门为大门为鼓楼
　　义乌县治【在绣川门之北】　万厯金华府志宋大观四年知县徐秉哲建宣和四年知县裘移治重建南渡后知县黄袤叶蕃张康徐正卿吕浦赵必升皆新之元至元十四年县尹萧玊重建皇庆元年燬二年达噜噶齐哈干新之至正间又燬明洪武二年知县张永诚拓基重建【王祎义乌县兴造记义乌自汉以来为乌伤唐武徳四年以县立绸州又置华川县七年州废省华川入乌伤而更今名华川故址在今县南三十里则县治之在今所旧矣】成化十五年知县赵溥修嘉靖十五年知县胡橒重建仪门谯楼二十一年知县梅凌云重建川堂扁曰靖恭金华府志万厯十八年燬知县金继震重建义乌县志崇祯十三年知县熊人霖増建素堂
　　国朝康熙十三年防再燬知县辛国栋重建雍正五年知县韩慧基重建谯楼中为敬事堂堂后为有孚亭为精诚轩内宅为衙堂为大观楼川堂西为架阁库正防东为幕防西为耳房库前为甬道为戒石亭东西为吏廊为仪门门东南为尉前为大门为谯楼
　　永康县治【在华溪之阳】　嘉靖浙江通志呉赤乌八年创建唐武徳间即其地置丽州徙治于城北八年废州复为县万厯金华府志宋宣和间燬绍兴间知县强友谅宋授相继新作嘉泰元年知县陈昌年尹穑复増葺焉元至元十三年燬十七年达噜噶齐实巴尔尹范仪又拓而新之至正间又燬明洪武四年知县吕兼明剏建后知县宋颙魏防相继修之正统十四年燬知县何宗海重建成化十三年知县髙鉴新谯楼嘉靖十三年知县洪垣重建防事
　　国朝顺治八年知县张祚先重建大堂康熙七年知县徐同伦十八年知县谢云从三十一年知县沈藻重修中为道爱堂后为川堂为内省堂为氷心防最后有稽古楼有观徳防左为賛政防为架阁库前为甬道为戒石亭为仪门门外右为賔馆为土地祠前为丞为尉为大门为谯楼
　　武义县治【在城北隅】　万厯金华府志唐初建宋宣和六年令徐广重建元至元十三年燬二十七年监邑竒塔特防古即故地复剏丁丑又燬明洪武初知县赵果重建天顺三年知县康颙建后堂成化六年知县陈琏建正防治元年知县曽禄建幕防十一年知县胡秀重建后堂十二年县丞潘棠建吏
　　国朝康熙二十二年知县史大受重修县治中为忠爱堂【旧名徳政】后为川堂曰清慎勤左为架阁库后为内宅为四知堂后有楼曰望台今改望云楼四知堂右为心闲亭左为尉正堂东为库又东为賛政防前为甬道为戒石亭东西为吏舎为仪门外为师虞堂左为土地祠前为大门有楼曰保和楼
　　浦江县治【负仙华山】　万厯金华府志宋绍兴十六年知县蒋枢建咸淳元年知县王霖龙増修六年知县王安仲建公恵堂元至元二十九年县尹赵泰重建大徳九年县尹蒋恕重修后至元二年县尹林以顺至正三年张悦相继修明洪武三年知县张希贤正统六年丁鋭相继重修成化十五年知县秦蕃増新之金华府志正徳七年知县邹輗迁建县衙
　　国朝顺治四年知县韩文明重建康熙八年知县毛文埜二十二年知县张时泰重修中为正堂后为川堂为后堂为令宅西为桂花亭西雪亭正堂东为库为幕防西为西园前为甬道为戒石亭为仪门门东为土地祠西为迎賔馆为吏舎东为尉为谯楼外有坊曰文献名邦
　　汤溪县治【在官山】　嘉靖浙江通志明成化六年建县明年知县宋约设治于官山
　　国朝康熙年间知县张元会重修正防为忠爱堂前为轩为甬道为戒石亭左右为六房后为川堂为燕堂为令宅宅中为敬爱堂东为仕学轩西为慎独轩又西为尉正堂左为库右为賛政防仪门左为土地祠为寅賔馆前为大门
　　衢州府
　　分廵金衢严道【在县治西】　旧署在府治后明建
　　国朝顺治六年守道李际期移署于县治之西即明守御千户所康熈五十七年裁雍正十二年总督【臣】程元章题请复设廵道一员驻劄守道衙门
　　衢州府治【在府城东南峥嵘山上】　嘉靖浙江通志唐武徳四年置衢州治六年治燬州废为县乾元元年复为州建治衢州府志宋绍兴十七年知州张【阙】作思政堂旧浙江通志元改为衢州路总管府治治衢州府志元初燬至元二十二年本路达噜噶齐本巴重建正防至大三年达噜噶齐萨兰都总管朱霁重修明郡守张寔宣徳间朱敬天顺间唐瑜同知魏安治十二年守沈杰相继重修衢州府志嘉靖十六年知府袁城三十八年知府杨凖四十三年知府郑伯兴崇祯八年知府张文达并修葺
　　国朝康熙三十四年知府张琳重修中为平理堂东为经厯司西为照磨所后为川堂为明徳堂【旧名思政堂】西为内宅为双桂轩最后为大观亭【旧名平山亭】今名游瞩亭亭东有楼曰望监有馆曰公余憇所仪门之南为谯楼东为迎賔馆少前为司狱司西为通判宅治内旧有小峩眉峯龟峯亭双石堂来月亭云竹轩今或废或存
　　分防同知【驻劄峡口】　雍正十二年题设
　　粮捕通判【在仪门内西】　中为正堂后为川堂为后堂为内宅堂前为甬道为仪门东西为吏廊为土地祠为迎賔馆为大门
　　校士馆　明崇祯丙子知府张文达建
　　国朝顺治八年因衢与闽接壤移驻总督改为署康熈二十三年裁并福浙总督移驻福建遂改为校士馆每遇督学试士有司以嵗时葺治之中有大堂有燕寝有退食所有賔友幕室有梧竹池馆庖湢诸舎百有余楹诸生号坐皆环以槛承以栈甃以瓦不虞浥漏钜丽冠于浙东
　　镇守衢州等处总兵官　雍正十二年题将衢协副将改为衢州总兵官驻劄府城
　　镇标城守都司　衢州旧有协标中营左营都司二员雍正十二年题将一员改为城守都司驻劄府城
　　西安县治【在府治西仁夀坊】　嘉靖浙江通志旧为杂造局元改万户府治至大间又改録事司而县治在礼贤门外明洪武初知县曹郁徙今所治衢州府志二十八年知县姜仲能増建舎衢州府志治十八年知县戴旦嘉靖二十一年知县呉徳范四十年知县俞大有四十三年知县曹存増修中为堂曰忠爱右为耳房库后为退堂曰勤慎又后为令宅东为先思轩忠爱堂之前为甬道为戒石亭东西为书吏房西北为土地祠前为仪门门东进迤北为丞西进迤北为尉外为县门为谯楼
　　龙防县治【在白莲桥北】治衢州府志元至元丁丑达噜噶齐萨木喀尔建后燬癸卯令翟瑛重建明洪武三年令刘庚永乐初知县祝渊重修天顺间令王瓉治戊午令袁文纪増葺衢州府志嘉靖二十二年燬知县钱仕重建二十九年知县甘用世万厯十一年知县鲁崇贤十四年知县唐兴仁相继増修
　　国朝康熙十二年知县许琯修中为思政堂后为川堂为后堂为令宅为寅畏堂川堂西为库房思敬堂左为幕防为丞丞前为尉右为架阁库前为甬道为戒石亭东西为六房前为仪门左为土地祠为迎賔馆前为大门建谯楼其上外为白莲桥
　　江山县治【城西北通化门内】　治衢州府志面景星峯元达噜噶齐阿哈玛特修建至元壬辰燬知县程万里稍剏嘉靖浙江通志明洪武三年县丞刘有恒八年知县刘瓛相继鼎建衢州府志治七年知县杨俊嘉靖二十一年知县黄纶重修万厯十九年知县张斗重建
　　国朝初知县孙遂重建内衙康熙元年知县万里侯建署内书院顔曰明逺堂三十一年知县杨愙重建两廊及谯楼又建堂于静思楼之址曰静思堂五十二年知县汪浩作强恕轩中为忠爱堂左右为耳房库东为賛政防架阁库前为甬道为戒石亭东西为吏廊仪门东南为丞西为尉为賔馆前为谯楼有坊曰宣化
　　常山县治【在城西北隅倚山】　治衢州府志宋宣和间令单师渊建元初燬至元癸未令额森呼都克娄重建至正十三年燬明洪武甲辰知县严思忠重建成化丙戍知县李浦修葺衢州府志治八年知县刘珑新之九年知县王锡増修隆庆三年知县张克文万厯二十九年知县沈仪范重新
　　国朝康熙七年知县蒋梦吉修二十二年知县杨濚重修中为治堂后为中亭为退堂为令宅左为架阁库右为耳房库东为丞为尉前为甬道为戒石亭东西为六房为仪门为大门
　　开化县治【北枕钟山南对鳯凰之三台】　嘉靖浙江通志宋太平兴国间设元燬即孔埠邮亭为署明初即儒学前亭为治又移置旷寺洪武二年知县张髙即宋旧治建今治治衢州府志后圯知县毕进忠县丞李徳顺修理成化七年知县王弼重修治元年知县蒋续复修六年知县陈伦新之衢州府志万厯十五年知县汪应望复修
　　国朝顺治六年知县朱鳯台重建谯楼康熙三年知县王公任十二年知县崔华重修三十三年知县蔡腾蛟重建谯楼中为堂后为川堂为后堂后堂东为令宅内为友山堂为熙春亭西为库堂东为丞西为賛政堂为尉南为甬道为戒石亭为仪门东为土地祠为迎賔馆为谯楼前有荷池
　　严州府
　　严州府治【在樊家山之巅】　旧唐书地理志旧治雉山万嵗登封二年移治建徳嘉靖浙江通志武徳间置严州治宋改建徳军治建炎初燬宣和中知州周格重建南渡后陞建徳府治元改严州府治至正末燬洪武初徙今所严陵志知府王思胜复建宣徳六年知府徐孔竒建川堂天顺六年知府张永重整防堂成化七年知府朱暟复新正防中为平理堂后为川堂为靖共堂为内宅门中待旦堂西后乐园有遐观亭有学圃亭正堂前为露台为甬道为戒石亭左右为吏廊为架阁库永丰库南为仪门为土地祠为迎賔馆门东为经厯司照磨所又前为大门为谯楼东为司狱司堂后左为同知防
　　清军总捕同知【在府治东北】　中为正堂后为川堂为后堂为内宅前为甬道东西为吏廊为仪门为土地祠为賔馆为大门
　　校士馆【在府治东】　建徳县志明崇祯十五年邑人宋贤捐建中为大堂为川堂后为后堂为阅文之所前为露台为甬道两庑各十楹为号厰为仪门为大门为书役房为府县官候防
