<!-- { "loadSidebar": true } -->
　　宋史兵志禁军建隆以来之制神射【两浙州兵旧号腰弩雍熙四年改今名淳化元年部送阙下选其强者为广武次等复为本军】鞭箭【雍熙三年选两浙兵为鞭箭次等者为忠节鞭箭端拱二年并为一后废】清塞【宋初选本军子弟补其缺太平兴国三年又得泉州两浙兵以益之】虎翼【大中祥符六年选江淮习水卒于金明池按试战棹立为虎翼军江浙淮南诸州亦淮此选置七年改为虎翼水军】顺圣【太平兴国中部送两浙兵归京师立】威武【太平兴国四年征太原立分左右厢以江南归化兵补左厢两浙顺化兵补右厢】平寨弩手【本两浙顺化军拣其强壮立为弩手又以江浙逋负官物隶党务徒役者为拣中平寨】顺化【太平兴国三年以两浙兵之次等者立】宣毅【庆歴中京东京西河北河东淮南江南两浙荆湖福建九路募健勇或选厢军为之指挥二百八十八两浙路杭二越苏明湖婺润温衢常秀处各一】熙寜以后之制宣毅【一百七十四隶京东京西河北河东淮南江南两浙荆湖福建九路两浙路杭二越苏润各一皆改威果湖婺温衢常处秀各一不充额】威果【二十五荆南江寜杭扬庐潭各三洪越福各二防一宣和三年严州增置一】敢勇【宣和四年诏越州招敢勇三百人拨充两浙提刑司捉杀差使】
　　宋史兵志厢兵建隆以来之制崇节【两浙路杭越苏湖温台衢婺处睦秀】采斫【处衢温】捍江都【杭】船务【杭婺】本城【秀】江桥院【明】碇手【明】山塲斫军【温婺睦】本城剩员【诸州并有】旧水军【两浙】楼店务【杭】清务【杭婺温】熙寜以后之制两浙路步军之额自捍江而下三并改号曰崇节凡五十一指挥一万九千人水军【诸州军】船坊【明】船务【杭婺】采造【明】楼店务【杭】江桥院【明】堰军【张安杉青】清务【杭婺温】捍江【杭三】本城【秀】
　　玊海开寳七年十一月泰寜军节度使李从善部浙中及江南水军凡千三十九人并籍为王师以归圣归化为军额
　　宋史兵志元符元年诏江湖淮浙六路合造神臂弓三千箭三十万淳熙九年衢州守臣制到水鹤嘴弩二千箭十万
　　宋史兵志凡戍更有程两浙路三年治平九年以三千人散戍东南杭扬江寜诸州以备盗贼
　　文献通考元丰二年诏处州枪仗手五百三十六人为定额每嵗农隙按阅武艺以备奸盗
　　宋史神宗纪元丰四年二月分东南团结诸军为十三将【玉海淮东一淮西二浙西三浙东四江东五江西湖北湖南全邵福建广东广西邕州自六至十三东南兵三千以下惟置单将】
　　宋史兵志大观元年十一月两浙东西路各增置禁军宣和三年五月江浙淮南等路宣抚使童贯奏勘会江南东路两浙东西路各有东南一将平日未尝训练武艺昨睦寇初发遣令上项将兵捕贼遂致败衂今睦贼讨平之后非增戍兵镇遏无以潜消凶暴臣今拟留戍兵二万五千七十八人分置江南东路两浙东西路州军防把一年满替出军一次依平蛮故事每月别给钱三百嵗给鞋钱一千其兵并隶本路安抚司綂辖训练诏从之是年权知婺州杨应诚奏凡屯戍将兵须隶守臣使兵民之任归一则号令不二然后可以立事诏从之五年制置所奏江浙增屯戍兵相度节镇增添两指挥处余州各一指挥各不隶将内两指挥处将一指挥以威果为名一指挥以全防为名余州并以威果为名从之诏两浙盗贼寜息其越州置捕盗指挥可均填江东淮东三路州军缺额七年诏京东西淮南两浙帅司精选诸军骁鋭发赴京畿辅郡兵马制置司
　　宋史高宗纪建炎元年九月命淮浙沿海诸军增修城壁招训民兵以备海盗二年七月选江浙州军正兵土兵六之一赴行在四年七月诏江浙州县谕豪右募民兵据险立栅防遏外寇绍兴四年十二月诏江浙荆湖十四郡各募水军五百人名横江军两浙十郡沿江海州县招捕巡检土军五年十二月汰横江水军三之一三十一年五月选两浙诸州禁军弓弩手之半部送枢密院按试
　　文献通考建炎元年右仆射李纲言当于沿河沿海沿江帅府置水兵二军要郡别置水兵一军次要郡别置中军招集善波操舟便利之人拟立军号曰凌波楼船军从之
　　宋史兵志建炎后禁厢兵威果【安吉嘉兴杭严绍兴庆元温台婺处衢】全防【中兴立杭婺安吉绍兴庆元】雄节【杭安吉嘉兴严温绍兴庆元台婺处】武卫【绍兴温婺】威防【杭温绍兴婺】雄防【中兴立绍兴】威胜【中兴立庆元】雄畧【中兴立衢】建炎后厢兵捍江【杭】崇节【中兴立杭安吉严温庆元台婺江东西】修江【中兴立杭】横江【巾兴立杭】寜节【中兴立台】清务【中兴立婺】山塲【中兴立婺】都作院【中兴立杭】小作【中兴立杭】清湖闸【中兴立杭】开河司【中兴立杭】北城堰【中兴立杭】西湖广济【中兴立杭】楼店务【中兴立杭】长安堰闸【中兴立杭】壮城【帅府望郡立之】鼔角匠船务【中兴立杭】建炎后乡兵巡社【建炎元年诏诸路州军巡社并以忠义巡社为名隶宣抚司后募乡民为之每十人为一甲有甲长有队长四队为一部有部长五部为一社有社长五社为一都有都正于乡井便处驻劄绍兴初罢之】建炎砦兵两浙西路临安府十三砦【外沙海内管界茶槽南荡东梓上管赭山黄湾砍石奉口许村下塘】安吉州七砦【管界安吉秀塞吕小幽岭下塘北豪臯塘】常山五砦【管界小河马迹香兰分界】严州五砦【威平港口凤林茶山管界】两浙东路庆元府十砦【浙东鲒埼三姑管界大嵩海内白峰岱山鸣寉公塘】温州十三砦【城下管界馆头青奥梅奥鹿西浦门南监东北三尖北监小鹿大荆】台州六砦【管界亭塲呉都白塔松门临门】处州二砦【管界梓亭】
　　建炎以来朝野杂记平江许浦水军本明州定海水军也旧隶沿海制置司乾道中改隶殿前司以三千人为额五年冬又改为御前水军八年春并归许浦镇其后殿司又有澉浦水军
　　玉海绍兴三年正月诏御前忠鋭第七将徐文以所部屯定海县聴沿海制置司节制
　　宋史兵志马政绍兴四年置监临安之余杭及南荡玊海乾道五年正月诏浙东弓弩手名御前忠鋭军置正副准备将八年二月置忠武军选二浙土兵弓手为之八月诏二浙拣中厢军名曰御前忠勇军九年四月密院言忠武军艺已精归之州县
　　元史世祖纪至元十三年二月行中书省承制以临安为两浙大都督府都督蒙古岱范文虎入城视事巴延悉罢宋官府散免侍卫禁军六月罢两浙大都督府立行尚书省于临安设诸路宣慰司
　　元史兵志至元十六年二月命万户富珠哩敬领其麾下旧有士卒守湖州七月命实喇特穆尔以戍杭州军六百九十人赴京师十八年十一月诏以征东留后军分镇庆元上海澉浦三处上船海口二十二年正月立行枢宻院于江南三省其各处行省见管军马悉以付焉十二月江浙省募盐徒为军得四千七百六十六人选军官麾下无士卒者相叅綂之以备各处镇守
　　元史世祖纪至元二十二年二月诏改江淮江西元帅招讨司为上中下三万户府中万户杭州下万戸湖州处州设逹噜噶齐万户副万户各一人以隶所在行院【旧浙江通志元设嘉兴路总管军万户府建两翼有千百户镇抚官后改镇守衢州府设立镇守保甲万戸府】
　　万厯金华府志元置浙东道宣慰使司设宣慰使等官至元二十九年分绍兴路幵县翼万户来镇以为之属大徳六年宣慰使加都元帅府冬十月移治庆元镇遏海道皇庆元年复调幵县翼亦往驻焉乃以庆元路沿海翼上万户府来镇设逹噜噶齐万戸各一员副万户一员领千户翼一十九【内七翼分镇处州其在婺者十有二】每千户翼设逹噜噶齐千户副千户各一员又弹压一员镇抚一员各綂百户有差其各县镇守千户所凡七【一在兰溪州一在义乌县一在永康县一在武义县一在浦江县一在东阳县东南隅一在东阳县东七十里玊山】镇守百户凡二【一在永康县东黄碧村一在永康县东北灵山】
　　元史兵志大徳二年三月诏各省合并镇守军江浙所置者合为二百二十七所五年三月诏河南省占役江浙省军一万一千四百七十二名除洪泽芍坡屯田外余令发还元翼八年二月以江南海口军少调蕲县王万户翼汉军一百人寗万戸翼汉军一百人新附军二百人守庆元自纳延拉济古军三百人守定海
　　况逵文浙东道宣慰司题名记浙东宣慰使司大徳六年中书奏陞为都元帅府七郡兵民之政悉隶总裁
　　元史兵志诸路府所辖州县设县尉司巡检司捕盗司皆为立巡军弓手职巡逻专捕获官有纲运及流徙者至则执兵仗导送以转相授受外则不敢役示专其责焉
　　续文献通考洪武元年以太史令刘基奏立军卫法乃自京师逹于郡县皆立军卫大率以五千六百人为卫一千一百二十八人为一千户所一百一十二人为一百户所设总旗二名小旗十名管领钤东通以指挥使等官领之大小相维以成队伍抚绥操练务在得宜有事征伐则诏总兵官佩将印领之既旋则上所佩印于朝廷军士则各归其卫而大将军单身还第其权皆出自朝廷不敢有所擅调
　　明实録洪武三年十一月曹国公李文忠奏置浙江七卫曰钱塘曰海寜曰杭州曰严州曰徳清曰金华及衢州守御千户所计兵五万二千五百一十三人从之后改严州金华二卫为守御千户所【嘉靖浙江通志洪武三年建杭州卫都指挥使司八年改浙江都指挥使司领卫一十有六曰杭州前曰杭州右曰绍兴曰寜波曰台州曰处州曰温州曰海寜曰昌国曰松门曰临山曰金乡曰海门曰定海曰磐石曰观海凡卫皆设经歴司镇抚司左右中前后千户所其所之直隶都司者六曰海寜守御千户所曰嘉兴守御千户所曰湖州守御千户所曰严州守御千户所曰金华守御千户所曰衢州守御千户所各卫附各府县】
　　明泳化编洪武十六年令天下卫所选善射者十之一于农隙月轮班赴京较试不中者指挥千百户有罚
　　明实録洪武十七年九月置昌国卫于寜波之象山县十九年十月置澉浦乍浦二守御千户所隶浙江都指挥使司十一月置观海卫都指挥使司于寜波之慈溪县【旧浙江通志明设卫所在寜波者四为寜波定海观海昌国每一指挥辖五千户所每一千户辖十百户卫有指挥使指挥同知指挥佥事镇抚所有正千户副千户镇抚百户寜波卫辖五所额军五千六百名定海卫指挥使辖五所外辖霩大嵩及中中中左四所洪武三十年信国公汤和徙昌国于象山存中中中左二所隶定海卫二所共辖二十百戸观海卫指挥使司宋于濒海置向头鸣寉两水军寨洪武二十年汤和度两寨间筑城置卫调军戍守为中左右前后五所外辖龙山千户所】
