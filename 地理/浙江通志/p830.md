<!-- { "loadSidebar": true } -->
　　张棠妻金氏【题旌年二十九夫亡姑唐丧夫时年犹盛至是子又夭遗孤幼穉家日落痛不欲生氏多方劝慰以养姑抚子自任为人縁履毎两受值九文日可数两隆冬丙夜手指皲瘃不能持鍼线以水温之复作少顷手复僵以灯油和醤敷创处痛刺心痛已指稍伸又作不已亲党有死丧虽不能备镪必遣子往拜曰礼缺贫耳拜不可废也姑没营丧塟率子亲持畚锸守节四十四年雍正十三年具题候旌】
　　姚贞女【旧浙江通志姚遂昌女许字王景直年十三父遘危疾女祷三昼夜得药丸于衣裾间父服之愈十七而景直殁女过门谒舅姑成服立嗣未防翁亡子亦殇女截发誓死督学谷应泰旌之】
　　丁元徳妻周氏【秀水县志元徳卒氏哀毁目盲终丧即絶粒死】
　　髙贞女【秀水县志母早亡事父鸿最孝许配王氏子未结褵而壻防陷狱氏骤闻而投杼曰我少失恃今又失所天不若従母于地下矣遂閤户自经】
　　陈琦标妻沈氏【秀水县志年十八归琦标甫六载夫死越七日遗孤复殇乃拜别翁姑嘱伯叔以孝养姑惊而防防之翌辰姑少懈遂阖扉自经年二十有三】
　　袁福生妻李氏【秀水县志年十八适袁九月而福生卒氏痛哭投缳救苏七终蔵卤一罂急仰之灌救得不死未防呕血数升归别父母父母强留疗治疾笃曰儿欲归死于表起而仆叹曰不能归矣奈何遂卒】
　　严氏三节【嘉兴府志严嘉训继妻仲氏年十六夫亡抚前妻子禧守节四十五年嘉训弟嘉祚聘姚氏未婚而夭时姚年甫十三闻讣哀泣奔丧依侄禧以终后禧亦早卒妻潘氏年二十五子甫五龄抚而教之歴四十九年时称一门三节】
　　仲晋妻金氏【嘉兴府志晋殁氏年二十九誓以身殉号恸不已絶粒七日而死】丘永侯妻顾氏【嘉兴府志丧夫无子纺织养姑一十六年里豪张某纠党谋娶氏佯允诺梳妆整衣闭户自经邑令任之鼎给扁曰节烈可风】
　　金惟恭妻毛氏【秀水县志惟恭卒氏年二十二抚子泳之年三十一又夭遗孙自南复抚育之自南又没自夫至孙三世夭絶境愈苦而节弥坚年七十二而终】
　　髙隆翔妻金氏【秀水县志年二十四夫亡遗孤甫周嵗或劝之更适氏泣指庭前黄杨曰此我夫子手植也作黄杨操以矢志年六十八卒塟黄杨亭侧里人称为黄杨亭节妇云】
　　周英妻呉氏【秀水县志年十九夫亡无后事姑孝敬姑女暨姑女之女俱赘夫于家贫无以给氏奉姑遗命膳养二十余年后四人相继殁氏殡塟之以是家产悉废处濠上河濵破屋中里人罕见其面】
　　钟贞女【嘉兴府志未婚守节巡抚各司道旌奬】
　　萧贞女【嘉兴府志许字朱鸣盛未婚而殁萧闻讣易服登朱门衰绖擗踊姑怜其志以长子之子为之后事姑抚子茹荼二十载年四十卒】
　　沈贞女【嘉兴府志沈琛之女方二嵗许配姚正宗年十四而夭氏未婚守节至二十六嵗父欲更缔姻氏忧忿而卒】
　　谢贞女【嘉兴府志钱塘人幼字秀水卜叔明贫不能娶旋夭氏闻讣即归卜守志父怒遂絶往来艰苦一生以卒】
　　仲世隆妻呉氏【嘉兴府志年二十一而寡操家苦节耄不见齿遗腹女适徐王昱亦二十一而寡母女相依冰操益着】
　　沈光裕妻项氏【嘉兴府志归沈四载夫病笃以死自誓夫亡哭临毕扃戸服卤死】范介如妻某氏【嘉兴府志夫病瘵剧氏泣告曰倘有不测愿即相従地下夫旋殒号痛絶粒而亡时年二十四双棺并举逺近嗟异】
　　盛重妾张氏【嘉兴府志名绣年十五归重未二十而重殁与嫡相依事姑抚继子服阕姑令改适不従又数年其母欲其别嫁百方劝诱终不为动既而家益落继子亦亡绣尽力纺绩以佐晨昏防防嫡妾凄然相对者三十年有兄乡居其嫂来探之极相得然终不一至其家】
　　周明雅妻谢氏【嘉兴府志年二十四夫亡无子族妪动以防言辄涕泣诟詈后年五十九值嵗荒饿死】
　　陈向髙妻虞氏【嘉兴府志向髙卒虞年甫十八屡欲自经舅姑曲谕之乃佯应诺终日涕泣不离殡所未防竟絶食死】
　　顾贞女【嘉兴县志幼丧父随母嫁于邱许字长兴王某氏未婚而寡誓不再嫁既而母改许沈氏女整衣裳服卤死年二十四将死宻戒隣母曰我死无受沈姓片楮汚我及死沈果来唁隣家羣起却之时康熙已亥正月十九日也】
　　呉熙妻虞氏【公举事实年二十六而寡无子抚三嵗侄攀麟为嗣家贫不举火者尝一二日氏昼夜纺绩易糠麸作饼充饥教其子成立苦节三十三年】
　　马钥妻陆氏【公举事实年十九而寡无子阅三月姑生小叔姑即患病氏力抚幼叔侍汤药五载无懈继侄为后又夭哭泣丧明复继侄孙为后守节六十四年】
　　王逸古妻范氏【公举事实年二十六而寡无子有叔不逼之嫁氏毁容力拒未防其叔暴卒姑亦随亡氏归依母家纺绩度日守节三十四年】
　　葛君英妻范氏【公举事实年二十一而寡遗一子复殇有幼叔寄养他姓携归抚养为娶妇生子氏即育之为子葛氏之绪赖以不坠守节三十一年】
　　胡氏三节【公举事实闗氏胡闗得妻钱氏王氏其妾也闗氏素瘵疾醴尩羸不能妊子请于舅为夫纳二妾各举一子夫殁舅继卒三氏年俱二十七家日落钱善织闗与王善纺日成二布以易米薪寒暑无间事舅姑暨本生庶姑孝抚二子长令就学有成立闗与钱先卒王守节四十年】
　　徐开焘妻石氏　　　　　卜祖学妻陆氏
　　姜懋芳妻周氏　　　　　呉永嘉妻袁氏
　　杨秀峯妻潘氏　　　　　朱文朝妻秦氏
　　朱茂昞妻贺氏　　　　　陆元焘妻徐氏
　　戴长治妾李氏　　　　　毛麟瑞妻浦氏
　　邵宗彞妻薛氏　　　　　郑典妻宋氏
　　韩肇祯妻唐氏　　　　　卜淇妻屠氏
　　钱升妻俞氏　　　　　　王希导妻陈氏
　　项全斌妻王氏　　　　　吕化龙妻黄氏
　　项奕显妻沈氏　　　　　项克巩妻顾氏
　　范睦妻呉氏　　　　　　顾文进妻王氏
　　钱必选妻李氏　　　　　王期妻浦氏
　　岳继忠妻范氏　　　　　顾良升妻魏氏
　　俞晋叔妻呉氏　　　　　周恭先妻范氏
　　金世瀜妻乔氏　　　　　曹颖浩妻呉氏
　　罗有极妾朱氏　　　　　金黄妻施氏
　　沈芸晖妻邹氏　　　　　方道仲妻李氏
　　姚梦爵妻归氏　　　　　仲学海妻姚氏
　　黄季翁妻朱氏　　　　　陈徳基妻蒋氏
　　朱崖妻徐氏　　　　　　倪元璧妻胡氏
　　曹曽锡妻王氏　　　　　沈烽妻陆氏
　　陆賔来妻汤氏　　　　　张心琴妻胡氏
　　朱顾逺妻张氏　　　　　呉邦彦妻张氏
　　仲大年妻邵氏　　　　　屠子庄妻仲氏
　　邵瑢妻徐氏　　　　　　章天锡妻王氏
　　屠有禧妻董氏　　　　　邱亷逺妻于氏
　　呉大木妻龚氏　　　　　沈衍曽妻呉氏
　　钟应枚妻沈氏　　　　　顾天铭妻屠氏
　　徐正域妻祝氏　　　　　黄元璧妻呉氏
　　沈永年妻周氏　　　　　曹继登妻沈氏
　　仲学曽妻金氏　　　　　曹大宗妻陆氏
　　程子哲妻沈氏　　　　　杜元镇妻沈氏
　　张康侯妻沈氏　　　　　呉望妻张氏
　　蒋钺妻何氏　　　　　　邵嘉生妻程氏
　　陆望之妻胡氏　　　　　蒋鼎臣妻王氏
　　王文殊妻黄氏　　　　　汪子贤妾冯氏
　　汪福生妻蔡氏　　　　　沈世佳妻徐氏
　　陈志发妻沈氏　　　　　钟賛夔妻陈氏
　　金中和妻钱氏　　　　　沈春妻呉氏
　　钱燀妻沈氏　　　　　　傅大溶妻张氏
　　陆交泰妻仲氏　　　　　沈衡妻张氏
　　周胥原妻张氏　　　　　徐纲妻陈氏
　　卜史妻屠氏　　　　　　卜定命妻张氏
　　陈升之妻王氏　　　　　陈绂麟妻陆氏
　　曹公度妻吕氏　　　　　张君妻许氏
　　陶宗恺妻屠氏　　　　　朱承溪妻陆氏
　　周防妻陆氏　　　　　　程学江妻钟氏
　　张钺妻许氏　　　　　　袁守诚妻朱氏
　　严重华妻孔氏　　　　　江公润妻沈氏
　　朱某妻陈氏　　　　　　张羽修妻陈氏
　　万人伟妻胡氏　　　　　周国荣妻呉氏
　　呉洪芳妻戴氏　　　　　万兆卿妻呉氏
　　髙妻宋氏　　　　　　陈旬麟妻于氏
　　潘懋妻沈氏　　　　　　钟朱甲妻闻人氏郑圣孚妻徐氏
　　嘉善县
　　明
　　薛宗永妻沈氏【治嘉兴府志适魏塘薛宗永洪武初举孝亷拜监察御史以失朝被黜而卒沈年方二十孀居事姑甚谨以纺绩为业终无二志姑卒尽卖其衣资以营塟乡里称之】
　　李文逺妻张氏【治嘉兴府志文逺卒张年二十八父母将改嫁之氏誓且泣曰吾闻妇人以贞为贵夫死而易其操禽兽不若也父母感其言乃止孀居二十八年诏表其门复其家】
　　徐孝女【明列女传徐逺女也年六嵗母患臁创甚女问母何以得愈母谩曰儿吮之乃愈女遂请吮母难之女悲啼不已母従之数日果愈】
　　俞杰妻周氏【嘉兴府图记名桂兰年二十七杰亡家贫子幼殊不可存父欲夺其志哀恸不従抚教其子泽举进士】
　　陆衍妻糜氏【正徳嘉善县志年二十衍卒初衍病革注目于氏者久之氏作色曰君疑我耶遂毁容变服誓无他志既而遗孤亦夭乃与妇周防居无聊者二十余年时人谓之双节】
　　莫佐妻周氏【嘉靖浙江通志名嘉平鼎之孙女年十六适佐甫七月遗妊而佐死妊生又女也姑重怜之讽使再适氏誓曰有不従姑终身者不出此户嫠居六十余年而终】
　　陆孝女【嘉兴府图记陆澄女名喜真澄疾喜真尝刲股愈之澄疾又作喜真乃剖胷刳肝作羹以进澄觉之不食疾辄愈喜真亦无恙】
　　【谨按正徳嘉善县志万歴嘉兴府志俱作陆喜真旧通志讹嘉真】
　　周阿香【嘉兴府图记农家妇也正徳庚午饥夫与姑欲卖以自活阿香誓不従数棰楚之遣有日矣前一夕赴水死乡人具棺塟焉】
　　郁自鲁妻冯氏【万歴嘉善县志年二十六夫殁哀恸絶食愿以身殉亲戚强慰谕之泣曰夫亡无嗣求生何为死能完名无所恨舅姑谨防之居数月手书辞父兄乗夜沐浴更衣従容自缢及旦视之衣尽聨缀面如生】
　　叶烈女【万歴嘉善县志叶雷之女许聘钱氏未婚嘉靖甲寅母子为倭所执欲辱其母女时年十七绐以身代求释母贼舍母得脱遂骂贼投水死嘉善县志更有曽岩妻张氏遇倭不辱亦投河死】
　　沈春雷妻张氏【万歴嘉善县志少值倭乱举家避难甫出门即遇寇执春雷之父将刃之春雷泣请代遂遇害时张在舟中手抱一孩仓皇泣曰吾死儿安归然吾不能以此身为贼人汚也竟赴水死时遇难死节者有孙三妻郁氏亦不受辱投河】
　　许应鲤妻何氏【嘉善县志嘉靖甲寅倭乱夫妇与婶母冯氏同出遇倭何年十九冯年三十俱赴水死应鲤得脱终身不娶万厯中巡按御史旌其墓石】
　　卞理妻顾氏【万歴嘉兴府志年二十二夫卒抚遗孤铸娶媳徐氏铸复死与媳并守称双节】闵塾妻孙氏【两浙名贤録年十九塾死无子兄欲夺其志叹曰兄所利者财也悉以奁田归之矢心守节立族子为后年五十三值嵗饥而死知县于业塟之】
　　孙言妻王氏【万歴嘉兴府志年十九夫卒以死自誓继姑病悲号累日愿以身代夜梦神女曰念汝孝锡汝姑百嵗以慰汝心姑果年九十五而终】
