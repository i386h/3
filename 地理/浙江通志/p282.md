<!-- { "loadSidebar": true } -->
　　皇恩赈济【臣】查现在被灾里民近今犹有残粒浥米可以糊口惟至来年二三月间青黄不接之际实属艰难伏念发赈原以济急当现在稍可自济之时暂缓散给留至过歳二月前后求食艰难之日散赈使之实得借以糊口一转移间先后缓急似为得宜等因前来查仁和等州县所被灾里民该抚既称现在稍可自济暂缓散给应令该抚俟青黄不接之时出示晓谕照例按口散赈务使真实灾民均沾实惠可也奉
　　防依议
　　雍正五年二月初九日钦奉
　　上谕【恭纪首卷】浙江杭嘉湖三府収成歉薄着动库银四万两或开河道或修城垣令小民佣工糊口【互见城池】雍正五年九月十二日戸部奉
　　防朕闻浙江近水之地有数处被水着浙江巡抚李卫动用库银一万两于应用之处散赈务令穷民均沾实惠该部知道
　　雍正五年十月二十七日钦奉
　　上谕【恭记首卷】嘉湖二府额徴浮粮共豁免银八万七千二
　　百两零永着为例
　　雍正五年十一月戸部为彚报偏灾等事覆
　　准浙江仁和钱塘余杭临安新城安吉长兴武康德清鄞十州县并杭州前右二卫本年七月间山水暴涨被淹田亩应免银一万四千六百五十九两三钱零又石压水冲成溪田亩应免无徴银三十八两九钱零米二十二石五斗零应照例蠲免其本年应徴钱粮缓至雍正六年麦熟后催徴至漕米照浙省支给运丁行粮例每石以一两二钱折徴完报
　　雍正六年三月初四日戸部奉
　　上谕君民上下之间休戚相同本属一体论语曰百姓足君孰与不足是民间之生计即国计也自古人君有不恤民之灾济民之困者无此情理而至于歉歳蠲免之数徃徃多寡不同者则时势赢绌为之出于不得已也如明洪武时凡水旱地方税粮即与蠲免成化时凡被灾之地以十分为率减免三分治时全荒者免七分九分者免六分以是递减至被荒四分免一分而止我朝顺治初年凡被荒之地或全免或免半或免十分之三以被灾之轻重定蠲数之多寡顺治十年议定被灾八九十分者免十分之三五六七分者免十分之二四分者免十分之一康熈十七年议定歉収地方除五分以下不成灾外六分者免十分之一七分八分者免十分之二九分十分者免十分之三此例现在遵行凡此多寡不同之数或旋减而旋増皆因其时势为之亦非先后互异意为损益也尝见地方有司每不愿蠲免太多者盖恐蠲赋则并减其耗羡不利于已耳此贪吏之见也朕尝谓若于蠲免之时有所吝惜而平日不能禁官吏之侵渔是将灾黎之脂膏饱奸贪之欲壑矣数十年来虽定三分之例然
　　圣祖仁皇帝深仁厚泽爱养斯民或因偶有水旱而全蠲本地之租亦且并无荒歉而轮免天下之赋浩荡之恩不可胜举而特未曽更改旧例者盖恐国家经费或有不敷故仍存成法而加恩于常格之外耳朕即位以来命怡亲王等管理戸部事务清查亏空剔除端悉心经理数年之中库帑渐见充裕以是观之治赋若得其人则经费无不敷之事用沛特恩将蠲免之例加増分数以惠烝黎其被灾十分者着免七分九分者着免六分八分者着免四分七分者着免二分六分者着免一分将此通行各省知之朕视万民实为一体痌瘝念切怀保情殷因思自古无不爱民恤下之人君亦断无不急公亲上之黎庶秖以时势所值各有不同今就目前国用计之可以加惠吾民使沾渥泽是以斟酌分数定为规条倘将来国用益饶更可加増于此数之外假若经费或又不足凡尔百姓自然共知共谅踊跃输将则此例又可变通必不因朝廷格外之恩而遂忘奉公之本念也如此则君民一心上与下各尽其道太和翔洽感格
　　上苍将见灾沴全消雨旸时若丰亨有庆旱涝无闻岂不美欤并令各省督抚转饬有司遍谕乡村众庶咸使闻知特谕
　　雍正七年二月二十六日钦奉
　　上谕【恭纪首卷】本年额徴地丁屯饷钱粮蠲免十分之二共
　　银六十万两
　　雍正七年九月初四日戸部为报明江邑蛟水情形等事覆
　　准浙江衢州府属江山县六月十七日东南山乡峡口地方蛟水陡发田禾被淹于备公项下即动支银两赈恤仍作速遴选贤员查勘被水田亩一面题报一面加意抚恤毋致小民失业
　　雍正九年十一月十一日钦奉
　　上谕【恭纪首卷】浙江嘉兴府属七县并杭州府属之海宁一县小有虫灾本年应完漕米照雍正元年例每石折徴银一两
　　雍正十一年五月浙江总督管巡抚事【臣】程元章为陈奏事查嘉兴府属之石门桐乡湖州府属之归安乌程等县于雍正十年九月初九日偶被冰雹打伤田禾查勘被灾情形请动支备公银两赈恤
　　圣恩俞允钦遵在案除石门一县据该县勘明被雹较轻小民尚可谋食毋庸赈恤外其桐乡归安乌程三县被雹贫民委员防同地方官逐戸查明实在乏食名口饬令每大口赈银三钱小口赈银一钱五分共赈过贫民大口一万五千四百八十八名口小口三千五百八十五名口共赈银五千一百八十四两一钱五分俱于备公银内动支给发相应取具册结题销奉
　　防该部察核具奏
　　雍正十一年十月浙江总督管巡抚事【臣】程元章为咨明事查浙省上年田禾间生小虫収成畧减惟平湖海盐武康诸暨等县较重又安吉州天目山发水田禾浸淹委勘虽不成灾而被虫水之戸催令完漕未免艰于办理酌令借动仓谷碾米应兑俟今歳早谷登塲每米一石折徴银一两买谷还仓至于各府间被虫水之田先经酌动备公银两助给资本令其补种菜豆饬各属查明实在乏食贫民按戸赈恤节次具奏荷防
　　圣恩俞允钦遵在案今据布政司王纮详称杭州等府属之海宁等五十一州县并玉环同知赈济过乏食穷黎自本年二月起至四月底止煮粥散赈并各因地制宜赈米赈银不等通共赈过大口三十二万四千五百四十八口小口一十二万八千四百二十九口共赈过米二万二千八百八十九石三斗八升零谷二百五十石四斗零银一千五百三十七两零系动支生俊捐谷捐监银两
　　恩赏备公并盐道库等案内米谷银两及玉环同知徴存谷价俱各查明按口逐日赈给造具各册详送【臣】覆核无异理合题销奉
　　防该部察核具奏
　　雍正十一年十一月浙江总督管巡抚事【臣】程元章为彚报被雹情形等事查海宁石门桐乡乌程遂安等五县本年三月间被雹打伤春花经【臣】委员勘实成灾田亩赈给籽本银两业经造册具题在案查石门县上年今春两被雹伤被歉穷民自应倍加赈恤其海宁桐乡乌程遂安等四县确查灾戸实在乏食贫民从前虫案未曽受赈者按戸口大小口数分别总给银米五县共赈过穷民二万一千五百六十四戸内男妇大口五万九千九百八十四名口小口二万六千五百一十一名口共赈过米三千三十六石七斗银二千六百七十三两八钱系动支雍正八年买贮漕谷砻米并司库雍正十年分
　　恩赏备公银两应用造具册结理合题销奉
　　防该部察核具奏
　　雍正十一年十月十四日钦奉
　　上谕【恭纪首卷】浙江杭嘉湖三府各截留本年漕米五万石存贮平粜以济民食湖州府之归安乌程二县本年应徴漕米并带徴雍正十年分漕米俱照部定折价改徴【互见积贮漕运】
　　雍正十二年十月戸部为彚报浙属山田被水等事议覆浙江总督程元章疏称浙属昌化淳安遂安寿昌等县地处山乡田多傍溪缘本年五月间霉雨过多一时泄防不及以致禾苖被淹经【臣】备叙情形题报并声明各县被水田禾小民空费资本饬令酌给料种资本劝谕及时补种其酌给资本银两统于备公项下动支核实题销在案随又委员踏勘去后今据布政使张若震详称除昌化寿昌二县被水田禾天晴水退补种有日不致成灾外查淳安等县勘实成灾田亩通共给过籽粒资本银一千三百九十三两零在于雍正十二年备公项下动支给发理合题请蠲免以广
　　皇仁再淳安遂安二县被灾田地应徴钱粮请暂缓催输以纾民力实在乏食穷民并请照例动支仓谷赈济以免失所等因前来查该督册报淳安遂安二县被灾田地分数应免银两与例相符昌化等四县散给资本银两系应给之项应准其蠲免散给淳安遂安二县被灾田地钱粮应准其缓至乙邜年麦熟后开徴乏食穷民动支仓谷赈济仍令该督将蠲免银两赈济谷石造册题销可也奉
　　防依议
　　雍正十三年正月戸部为彚报浙属山田被旱等事覆
　　准浙江杭州府属之新城县严州府属之分水县上年夏末秋初雨泽愆期髙阜山田间有被旱勘实成灾田亩蠲免钱粮并将乏食穷民动支赈济共赈过男妇大口三万一千七百三名口小口一万一百七十九名口
　　雍正十三年九月初三日钦奉
　　恩诏内开
　　一各省民欠钱粮系十年以上者着该部查明具奏候防豁免
　　一军民年七十以上者许一丁侍养免其杂泛差役八十以上者给与绢一疋绵一觔米一石肉十觔九十以上者倍之
　　雍正十三年九月二十三日总理事务王大臣等奉
　　上谕各省民欠钱粮十年以上者已于恩诏内槩予豁免其余未完民欠尚系应征者朕思缵绪方初惟当继述我
　　皇考惠养黎元之至意俾服畴力穑之人均沐恩膏积逋全释若未蠲之项尚事征収民间不无烦扰兹特再行降防于恩诏外将雍正十二年以前各省钱粮实欠在民者一并寛免从前江南积欠钱粮内曽有官侵吏蚀二项乃从民欠中分出者比时差徃大臣官员办理原不妥协亦着照民欠例寛免此朕仰体
　　皇考诚求保赤之仁深愿吾民厚生正德之意各省军民人等身受国恩至渥自应感动天良屏除陋习明守法奉公之大义循则壤成赋之常经共为良民免追呼之扰累倘疲玩性成不知悛改则是吾民中最为愚顽之人既无畏威之念亦鲜懐德之心国法具在朕亦不能为之寛贷也尔等即交部遵行钦此雍正十三年十月初七日钦奉
　　上谕豁免雍正十三年以前民欠漕项芦课学租杂税
　　等银并令嗣后遇有
　　恩诏俱将各项入于豁免之内永着为令【互见漕运】
　　雍正十三年十月戸部为彚报秋禾被水等事议覆浙江巡抚程元章疏称浙省地方今歳二麦丰収之后雨旸时若民间播种及时田禾俱各畅茂秀发惟台州府属之仙居金华府属之东阳永康温州府属之永嘉处州府属之缙云等五县于六月初二初三等日山水骤发凡涌过之处田禾被淹房舍冲坏除飞饬各该府县将被水穷民加意抚恤毋致失所并委员星驰防勘果否成灾取结另题外所有被水情形合先题报再各县被水之家佃种小民未免拮据应饬查明将应完钱粮暂缓催徴稍舒民力等因应令该抚即将被水穷民逐一加意抚恤毋致失所至应纳钱粮准其缓至丙辰年麦熟后开徴可也奉
　　防依议速行
　　雍正十三年十一月十二日钦奉
　　恩诏内开
　　一各处养济院所有鳏寡孤独残疾无告之人有司留心养赡毋致失所
　　雍正十三年十一月二十一日钦奉
　　恩诏内开
　　一直各省妇女年七十以上者给与布一疋米五斗八十以上者绢一疋米一石九十以上者倍之百歳者题明给与建坊银两
　　雍正十三年十二月初八日户部奉
