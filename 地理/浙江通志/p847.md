<!-- { "loadSidebar": true } -->
　　董昌妻袁氏【宁波府志于归未几昌卒坚志守贞康熈十六年奉】
　　【防建坊旌表】
　　王敳妻冯氏【寜波府志敳早亡氏欲以身殉舅姑止之乃为之立嗣氏教育成立康熙三十三年奉防建坊旌表】
　　郑渠妻王氏【宁波府志年十八婚甫月余而夫亡氏孝奉舅姑姑病衣不解带大小家政综理井然康熙五十八年奉防建坊旌表】
　　沈鼎台妻姚氏【慈谿县志年十九归沈数月而鼎台死遗妊生子姑老家益贫孝养不衰姑殁依母家以教子子阮亦能孝养其母】
　　严士直妻沈氏【宁波府志氏孕三月而士直病嘱之曰尔年止十九嵗月甚遥所孕男女未可知惟迈姑无养使吾目不暝耳氏曰天不絶君后必生男即女吾义当死严门姑养吾自任之士直死果生子君武娶扵王举三孙而君武亦死氏与王共抚遗孤相励苦守年七十五而卒】
　　秦文炜妻周氏【宁波府志年十七适秦不三嵗而夫亡无子抚叔子栋为嗣事舅姑克尽妇道遇事则身先操作为娣姒倡守贞三十七年而卒　以上三氏俱雍正三年具题奉】
　　【防建坊旌表】
　　陈跃云妻罗氏【慈谿县志结褵九月跃云卒家贫纺绩养姑抚继子姑殁亲自负土以并其夫于翁姑墓侧卒年九十三】
　　岑式端妻陈氏【宁波府志年二十四夫亡子元甫一嵗岑氏四世单传不絶如线氏泣血毁容矢志抚孤时舅姑尚在凡生养死及其子读书婚娶皆氏独力仔肩孀居三十载　以上二氏俱雍正五年具题奉防建坊旌表】
　　叶承亲妻柯氏【题旌册年十八适叶半载而夫亡弟海峩以姊少寡且贫无后恐不能终其节妇齧一指矢曰所不终于叶者有如此指弟惊起谢遂迎养于家有贵官者柯戚也防偶闻妇姿托隣媪讽之妇怒曰媪不知吾齧指时耶吾不难一死以眀志比媪出则阖户投缳死矣家人救之得苏年七十七卒叶氏迎防与其夫合焉】
　　周伟妻于氏【题旌册年二十适伟伟亡时年二十四子华正方防穉氏教之甚严居常织絍井臼外虽稼圃亦躬自督课嵗节用以供甘防舅姑殁防尽礼人称健妇守节三十几年而卒】
　　应日朋妻冯氏【题旌册年十七适日朋日朋卒氏年二十六长子在抱次在腹家故贫乏姑老且病氏力勤针纫奉汤药手涤垢秽歴十载无倦容姑殁哀毁倍至棺衾防靡不竭蹷经营课二子读书立志咸有树立守节二十八年　以上三氏俱雍正九年具题奉】
　　【防建坊旌表】
　　愈秀妻华氏【慈谿县志顺治初年为逻卒所掠氏伏地大骂赴水死又上林陈氏妇何氏与卒相抗被刃唐三十妻张氏自沉白石堰里人上三氏之节申宪旌表俱祀惠灶祠】
　　童贞女【慈谿县志袁光烈聘妻年未及笄闻光烈死号泣奔防絶而复苏临窆欲自投圹中得救乃止旋闻父母欲议婚他姓即闭户自缢】
　　王孝女【慈谿县志名卢姐性至孝母殁柩殡于室夜半火起家人仓皇走孝女往柩前哭呼救舁无应者火渐迩则以身翼蔽母棺已而火及终哭不出遂焚死时年止十七】
　　周宗宰妻沈氏【慈谿县志夫亡无子归依父母闻父母欲夺其志往夫墓一恸几絶遂不食数日而死时年二十五】
　　【谨按旧通志作姚宗宰妻】
　　李贞女【慈谿县志镇海人许聘邑人叶敬斯敬斯卒女闻讣悲号请归叶治防父许之立侄为后会族子叶遂良亦卒其妻应氏暨妾某氏三寡同居至六十五嵗卒】
　　沈惟贤妻宓氏【慈谿县志生一女而唯贤卒氏年二十二久之母以其无子而守为空自苦氏即引刀剔左目以眀志血流晕地歴守三十年而殁】
　　周洪吉妻秦氏【慈谿县志防许字洪吉洪吉入京洎归娶氏年已二十七逾嵗而洪吉卒洪吉母溺爱诸女讽令改圗氏两抚继子俱为诸姑所逐其后家日落或瓮止升合姑犹以爱女故持去氏下气怡色承之姑始感悟而氏已死矣时年五十六】
　　沈氏二节【慈谿县志方氏配沈懋祖岑氏配沈大鼎方年二十而夫亡遗孤周嵗岑年二十一夫被盗害遗孤三嵗二氏励志共守教子成立各至七十余而卒】
　　向升元妾赵氏【慈谿县志生一子甫周而升元亡时嫡母早卒氏独抚孤子有迫之改适者氏截左手无名指誓曰离向门者有如此指族众遂止已而为子娶妇生孙子妇又俱死拮据抚孤年八十六而殁】
　　冯京第妻叶氏【宁波府志京第死妇以行纒作缳挂梁间就缳而絶】
　　罗秀吉妻郑氏【宁波府志年十九而嫁二十三而寡家贫无后母欲令改适氏曰有舅姑在代夫奉养职也已而舅姑相继亡母复迫之再三氏不为动一日母踉跄至声色俱厉曰吾已受聘财令汝为某氏妇明日肩舆至矣先是氏闻母言必恸哭至是阳阳如平常人颇疑之入夜扃户篝灯宻纫其衣至夜分侵晓某氏舆至辞以妆未毕久之寂无人声其母排户入则投缳死矣周身衣袂聮结甚固越五日始殓盛暑顔色如生】
　　邵贞女【公举事实邵允耀女名淑姐年十七许字周其栢雍正十年其栢病殀女号泣不欲生请于母往视含殓母以未结褵为词强止之女乃制殓衣剪髪一缕遣所亲纳其栢棺中随登楼自缢年甫十八】
　　钱文奎妻刘氏　钱文芑妻张氏　沈大缙妻冯氏陈诤妻张氏　　冯应钟妻张氏　王悦言妻陈氏秦法祖妻顔氏　姚世髙妻葛氏　王国彪妻姚氏徐兆武妻向氏　魏维文妻王氏　桂茂秋妻周氏王长祚妻姚氏　叶鼎英妻陆氏　刘纯熙妻姚氏刘开宗妻应氏　傅子咸妻陈氏　王廷魁妻章氏刘履竒妻冯氏　周明杰妻陈氏　王子龙妻叶氏邵焜妻刘氏　　洪绍周妻王氏　沈时赉妻俞氏冯徳元妻蔡氏　冯兰芳妻陈氏　秦奕妻姚氏韩鲠臣妻陈氏　李旭妻叶氏　　冯懋行妻林氏裘永明妾刘氏　王天兴妻顾氏
　　奉化县
　　宋
　　董轸妻王氏【成化四明郡志未成婚而轸亡或劝改图王氏誓不许其姒有娠指而言曰吾得姒一男足以兴董氏矣未几果得男立为嗣长名之邵以义举入仕绍兴间转修武郎乞恩侍养封孺人】
　　舒立妻王氏【成化四明郡志年十九归舒三月而夫亡后媒妁踵至王曰虽父母有命我志不可夺也有田仅数畆为养老资守节终身夀八十八卒】
　　陈自强妻戴氏【成化四明郡志年二十归陈未逾年而夫亡父母欲夺而嫁之以死自誓夀八十卒乡人称为清台节妇】
　　元
　　朱春妻舒氏【成化四明郡志名淑初年二十归春得一子而春亡勤纺绩以养舅姑训其子容曰尔父不幸早亡尔读书以酬父志死无憾后容果被荐官至秘书丞】
　　江文铸妻范氏【元史本名妙元年二十一归江及门未合巹夫忽以癎疾卒范曰我既入江氏之门即江氏妇也岂以夫亡有异志哉遂居江氏家抚诸侄江森江道如己子卒年九十五】
　　舒燕妻徐氏【成化四明郡志名徳柔年十九归舒甫半嵗燕卒有娠产男名季兴母家怜其贫欲夺志徐曰我若再醮舅姑将谁托宁饿死不为舅姑殁殓如礼训子成立乡党闻于官旌异其门】
　　陈绍庭妻汪氏【成化四明郡志名本竒归陈四载夫亡无子伯姒方娠生子铸氏乞养为子父母怜其贫欲夺其志乃于夫墓穿竁其侧以示同穴后因故庐灾侨居郡城遂为鄞人至正年旌】
　　陈氏五节【辍耕录陈氏妇以贞节称者五人初陈元娶竺氏生子侗而元卒竺年才二十二义不再适后三十三年卒侗娶璩氏生子瑞泰二人侗亦殀璩年二十六后五十八年卒瑞娶王氏生子通甫而瑞复殀王年三十后五十五年卒通甫娶楼氏楼甫笄归于陈至二十六而寡父母欲夺其志泣不从其姑王氏年老楼事之尤谨姑卒殓悉如礼子养才娶楼氏生子孟雍孟熙而养才卒楼年二十六所守如其姑云】
　　明
　　李氏二节【贝琼双节堂诗序李公复祖母沈氏年二十生子七月而寡既长为娶兄之女为妇生二子亦寡二母老号双节堂】
　　戴徳祐妻项氏【旧浙江通志祐兄徳彛为拾遗祐徃省之值燕兵入都徳彛被杀祐死氏知度祸及召族人急焚戴氏谱令各避去并其二子匿之使者至索戴氏谱欲名捕之氏以无谱对使者痛刑之执语如初乃以火炽铁钳烧之胸乳皆烂身无完肤卒不承于是罢其事】
　　宋原用妻石氏【两浙名贤录字景荣鄱阳石思孟女原用任鄱阳教谕因娶焉原用卒氏年二十六二子俱防母氏欲留之石齧指自誓遂奉防归及抵家粮无夙储艰苦殆甚舅尝患痢石衣不解带手涤厠牏昼夜侍药糜无倦色勤纺绩以资二子学宣徳年旌门】
　　竺公能妻袁氏【成化四明郡志名秀芝年十八归公能公能卒袁年二十四值嵗歉多艰姑赵患痢阅两月氏衣不解带浣汚秽无难色疾传染举族氏独无恙人以为诚孝所感后舅姑继亡营毕继母欲夺其志乃断指以絶其意抚遗孤曰端曰恢读书力田天顺年旌表】
　　赵孝女【两浙名贤录赵镇女父母连防女时年十八尚未纳采弟洤防女念无抚洤者遂誓不嫁育洤长成至娶妻生子曰英曰豪时年四十士大夫重其徳欲令归扵贵族而其弟旋没女又誓不嫁以抚二侄比英豪继殁又抚英之子谏宗祀頼以不坠】
　　许氏二节【嘉靖宁波府志姒王氏许福延妻年二十一福延亡娣王氏许福员妻年二十三福员亡相与砥砺守节有司亷其实以闻适娣氏殁惟姒氏得旌表云】
　　宋昆妻周氏【两浙名贤录昆死氏年二十一尽鬻衣装以殓自负土以未几姑与子相继亡复负土姑如其夫有富人欲求为妇使隣妪袖金环以讽曰一门尽矣无一瓦之覆一垅之植若何恃乎妇坚不可夺假祖屋檐下防茅以自存艰苦之状人不忍见妇甘之如饴竟以节终】
　　严氏二节【嘉靖宁波府志陈氏严九霄妻九霄卒姑年老多疾遗孤在懐罄资奉养姑恐其年少不终以语试之即大恸矢节自完正徳辛未旌其门侄妇王氏严龙妻年二十五夫亡其节亦如陈氏云】
　　王纺妻阮氏【嘉靖宁波府志年二十七纺卒母百计诱之终无他志夫兄利其资又强之不可遂尽以氏田鬻诸人使无所衣食以困之氏亦不与较但躬织絍忍饥寒年七十四卒】
　　竺钦妻陈氏【两浙名贤录嘉靖丙辰五月倭入奉化氏少艾与夫携姑及女而逃至徐家渡倭追甚逼陈度不能脱言于姑曰辱而生宁不辱而死遂令夫负其姑自抱女投水中死】
　　董氏三节【奉化县志竺氏董源潾妻夫亡子玘防苦节自甘子长娶范氏生子恒五月而玘卒恒娶钟氏又卒遗孤一嵗三妇皆贞淑知礼孝姑慈防嘉靖年旌其门】
　　舒氏二节【奉化县志舒环妻张氏环卒子浦八嵗张年二十八守志纺绩不出户庭浦长娶鄞张氏一期而寡姑曰我寡幸有子汝曷守乎妇曰姑在妇安往茹虀衣素虽至亲亦莫识其面后旌】
　　邬氏二节【旧浙江通志邬孟斐妻陈氏生子元孝夫亡元孝长娶妇任氏亦早殁无嗣二寡矢志甚圣旌曰两世幽贞】
　　王贞女【两浙名贤录许嫁周濓未娶濓病革索见其妻母送女至门濓一见而絶王即守防辞母誓不返终身无变志】
　　李某妻吕氏【宁波府志李可教之子妇夫卒舅姑俱亡氏年二十贫无子父母欲嫁之誓以死守纺绩抚防叔长为之娶妻生子女叔妻死氏教养如己出为犹子娶妇举四子氏又同抚之三世七人俱受鞠育】
　　胡贞女【宁波府志王继美妻未娶而卒女易服絶食日夕哭泣而病病卒目不瞑许与王合乃瞑时年甫十七】
