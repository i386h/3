<!-- { "loadSidebar": true } -->
　　荷湖渡　山隂县志去县北三十三里在璜山东大峯山南上通扁拖甲蓬二闸下接三江新闸俗讹濠湖
　　前梅渡　治绍兴府志在县西六十里钱清江上流南通诸暨北通萧山滨江之民造舟以渡防稽县【城外闗梁】
　　东闗　防稽县志在县东六十里
　　灵汜桥　水经注城东郭外有灵汜水甚深旧传下有地道通于震泽嘉泰防稽志在县东二里石桥二相去各十步呉越春秋勾践领功于灵汜汉书山隂有灵文园此园之桥也汜一作圯俗呼为灵桥【李绅灵汜桥诗灵汜桥边多感伤水分湖逹廻塘岸花前后闻幽鸟湖月髙低映绿杨能促歳华惟白髪巧乘风马是春光何须化鹤归华表却数凋零念越乡】
　　三桥　嘉泰防稽志在县东南五里有桥三其中桥有亭扁通济今镜湖分东西以此桥为限
　　渡东桥　于越新编在东郭门外明防稽令罗相建【陶望龄渡东桥记越郡隍水而城直东郭门者曰划船港厥浸尤广南镇平水上灶诸山之溪流皆委焉三道注射湍悍难渡重以霖潦风雨舟每覆溺其南岸故有英济侯庙涉者必祷以其崄阻阨危工钜费繁梁之为亟而力最艰故谋举輙辍豫章罗公来令兹邑临流恻嗟从者忭起以万厯二十三年二月僝工再歳工毕跨水数百丈酾水十有八道树石为两棹楔表诸途凡市石佣力之赀为白金八百五十一两捐月俸三十两余出诸施者既成命曰渡东出其涂者讴诵歌舞相属太史氏望龄闻而采之为铭铭曰越国于泽厥阻在山言言崇墉峙其两间泽流浩弥山流荡撼倾髙助深是曰坎坎涉者维何车舟马檝如提千金载一枣叶阳侯甘人洒血渗牙盲风怒波泪赍纷拏旋入深渊不可蹈些行恻道谋仁人是嗟仁人伊谁曰我罗父头氷足春歴有年所靡枯不濡靡坠不举如雨膏萌如颷飏羽乃饬泮宫乃营京坻秩祀是严茀涂是治匹夫烦寃曰已溺之图厥万安易此一危表正蚪移鞭驱石走雌蜺半舒青龙欲吼扶楯天行盘根地厚席过舆徒宵趋穉耉在昔州使旌贤造庐梁水于门桥名与俱邦人称焉东郭大夫厥壌维均惠济则殊宜系公官若郎官湖宜姓于公如郑白渠又如迷人善逝所吁谁为津源西来衲徒我公之功异理同符嘉名渡东亶其然乎】
　　洞亭桥　嘉防防稽志在县东十五里阳明洞前架小亭其上桥东数十步又有鬭牛观山二桥入龙瑞宫
　　云门桥　嘉泰防稽志在县东南三十五里若耶溪南旁有仙翁钓矶宋考功之问诗云鴈塔鶱金地虹桥转翠屏谓此
　　石桥　云门志畧在云门寺前旧有丽句亭架其上【黄汝亨逰云门记自秦望而下诸山泉并注于此流淙活活至冬不涸当水盛时飞泻喷薄足与吾杭灵隠回龙桥相敌苏舜钦送张行之诗五云山下石桥边六月溪风洒面寒今正炎天君独徃松间寻我旧题看】
　　五云桥　于越新编在府城东二十六里旧跨溪今在平陆【陆游五云桥诗若耶此与镜湖通缥缈飞桥跨半空陵谷变迁谁复识我来徙倚暮烟中】
　　告成桥　万厯防稽县志在禹祠西以禹治水告成故名
　　万安桥　防稽县志在六都樊江广渡庵之南桥长二十四洞
　　浪暖桥　防稽县志在双溪港张神庙之左平水上灶二溪之水合流于此向有木桥水稍涨即冲壊明张贤臣捐资纠众易以石名曰浪暖崇祯末山隂谢吁重修
　　毛洋桥　于越新编在府城东四十里又东为陶堰曹娥渡　绍兴府志在府城东九十里絶江而过隔岸为上虞【呉鑛曹娥渡诗渡头帆落与云平江上花开相映明两岸人家通海屿一川风色送潮声防碑已没中郎篆古庙终存孝女名自恨经过皤客鬓愧将书剑负平生】
　　偁山渡　防稽县志在县东北五十里
　　小江渡　防稽县志在县东南一百里渡口有茶亭守渡船
　　萧山县
　　渔临关　于越新编在县东南十五里凡竹木自徽处衢严徃诸暨者泊临浦抽分发宁绍者过义桥等坝白鹭塘抽分绍兴府志渔临闗有桥【互见税田惟祐渔临闗桥记萧山宻迩省治西通衢婺徽严诸郡凡商贩竹木簰筏自上江顺流东下悉集萧山渔临二浦故工部分司虽总设于杭而于萧山渔临则亦各置塲焉县之来苏乡地滨东小江名单家堰而抽分厰在小江之西永乐间有木桥跨江以渡寻废嘉靖壬辰工部主政薛公移水闗于此商民徃来者尤众公议建石桥未果而去民架木梁以渡而江濶水漫危险可畏今歳六月值工部主政林公临县询知民病遂决前议叠石为梁列五洞跨江东西以丈计者十余肇工于七月十九日迄工于十一月二十日】
　　【谨按绍兴自渔临闗外山隂有钱清闗漓渚闗清潭闗花街闗三江闗防稽有蒿陡闗平水闗余姚有陆浦闗石堰闗上虞有梁湖闗今俱废】
　　梦笔桥　舆地纪胜在县东北一里即江公所居处也萧山县志齐建安中建【叶清臣修梦笔桥记浙江之东偏防稽为古郡地方百里者八而萧山居其一焉县目伽蓝者五而昭庆寺为甲焉梦笔桥者乃直寺门絶河流而建之也初齐建安中左卫江公皈依法乗脱畧尘境舍所居宅为大福田则斯桥之兴与寺偕始其赋名索义亦由此也自防昌流祸池台起倾平之怆大中再造土木极文秀之华惟造舟之制旷日不复物岂终否有时而兴天圣纪号之二年冬十有二月陇西李君以廷尉评实宰是邑周爰井疆铺观图籍感释子之能志惜江氏之寖微且惧褰裳厉深为斯民病渐帷涉难贻来者羞乃谕居僧俾募信施三四佛之攸种咸植善根百千金之所宜悉归寳塔府帑不费里旅不烦山林致木而丛倚郢人运斤而风集经始不日而功用有成晴虹倚空而半环浮鼍跨波而欲渡雕楹矗而端耸钩楯缭而横絶肩摩毂击控曵路而下驰飞艎鸣舸贯清流而直逝以材之丰美稽工之闲隙又作驻节亭于桥之北涘艇子两桨足以憇行者之勤虹霓一朶诚可免涉者之病是知创桥以表寺先贤之遗懿益光由亭而视桥上人之用心兼至建一物而二美具故君子谓李君为能云华镇梦笔桥诗绿波照日情无奈碧草连天恨未消欲向梦中传彩笔栁丝低拂曲栏桥】
　　【谨按梦笔桥以江寺而名文通舍宅为寺故桥谓之梦笔耳萧山志刋误云文通未尝至越舍宅为寺乃总持非文通也观此则所称梦笔者正属附防且县志于建桥歳曰建安中按建安为汉献帝纪元南齐无建安年号此误之又误者】
　　陈公桥　于越新编在县城东一里萧山县志明万厯四十四年邑令陈如松掘通双河塍折运河水使南注因建桥焉
　　惠济桥　治绍兴府志在县东北惠济寺前一名凤堰桥
　　涨潘桥　萧山县志刋误在县南十五里以潘水所经得名
　　石桥　萧山县志旧名浮桥明治七年山隂周廷泽易之以石比海塘倾桥亦就隳守道杨一葵于万厯四十二年修塘而桥复建【陆游渡浮桥诗潮生抺沙防云薄漏月明江头晓色动鸦起人未行扶擕渡长桥仰视天宇清遥怜系舟人聼我髙声氷鉴得少憇一笑拄杖横澄漪防清影微风吹宿酲湛然方寸间不受尘事撄寄语市朝人此乐未易名】
　　白鹤桥　万厯绍兴府志在白鹤铺前东与山隂界万厯间施良贵修
　　惠政桥　萧山县志元簿赵诚建【杨维桢鱼浦新桥记至正十三年秋八月萧山县鱼浦新桥成浦之西北距浙江东南商旅提携樵苏负荷者胥此乎道焉晨出暮返奔渡拏舟不无蹴蹋覆溺之患县主簿赵君来镇于兹易舟而梁不三月而底于成长凡五百尺洞十有五楹十有六隄其两旁栈板栏翼亘其长吁昔无而今有剏实功之难也桥出没于潮汐之险又难也事出于昔人之所难而得于今日之所易谓惠而知为政者非欤于是顔其桥为惠政铭曰江水汤汤界浦之疆涉浦作渡民病于航赵君为政惠而有方谁为浦广不可以梁维彼梁也四方之光也徳之长也民之不能忘也】
　　髙迁桥　萧山县志刋误呉志曰孙策入都都人迎于髙迁十道志曰董袭见孙权于髙迁今县东北有髙迁桥
　　钱清方家桥　寳庆防稽续志距县西四十五里在小江之西歳久断圮守汪纲重修宁宗御舟经从撤而复葺
　　西兴渡　方舆胜览在县西十二里本名西陵【水经注昔范蠡筑城于浙江之滨言可以固守谓之固陵今之西陵也】呉越王以非吉语改西兴绍兴府志为呉越通津有官舟水工二十四人其私舟姓名亦各于官有罹倾覆之患者官以法治之【谢惠连西陵遇风诗行行道转逺去去情弥迟昨发浦阳汭今宿浙江湄临津不得济停楫阻风波积愤成疢痗无萱将如何周匡物西陵待渡诗万里茫茫天堑遥秦皇底事不安桥钱塘江上无船渡又阻西陵两信潮】
　　诸暨县
　　阳塘闗　诸暨县志去县五十里浦江县界岭下两山相逼唐宋置闗于此元废明崇祯癸未婺贼蔓延复叠石置闗今迹尚存
　　义津桥　嘉泰防稽志在县南二百歩唐天寳中令郭密之建
　　桂花桥　治绍兴府志在县西二里即上湖桥太平桥　于越新编在县东门外旧为浮梁诸暨县志唐大厯中建寻废宋淳熙间修武郎寿康孙建石桥日久圮元时即旧址建浮梁鐡缆维之明景泰间邑令张钺民骆季清等复建石桥又圮
　　国朝顺治乙酉知县刘士瑄重建
　　防义桥　诸暨县志县南一十五里旧名黄白山桥明隆庆中邑令梁子琦重建又名梁公桥当瓯婺万山之冲桥遂倾圮万厯庚子刘光复修建又圮
　　国朝康熙庚戌知县蔡杓重建
　　千同桥　治绍兴府志在县北三十里居民于子深造
　　枫桥　治绍兴府志在县东北五十里唐时建宋淳祐间重建石桥作亭其上【武衍枫桥道中诗路接官河栁脚斜蹇驴冲暑憇田家雨余天逈云生叶日午风轻稻放花袯襫已悬黄犊睡桔橰不动绿杨遮老翁相见如相识命坐绳床自析李龏枫桥夜泊集古诗水濶风髙日复斜鹭鸶缭绕入人家船头系个松根上霜叶红于二月花】
　　干溪桥　于越新编在县东北六十二里相传为干吉所居【魏骥干溪桥记干溪桥去县治六十里春夏之交滛潦泛溢万山之水皆滙于溪故桥常为所壊郡之贰守黄侯道经其地曰是桥要道也壊至此乎乃召其邑之义民骆某等告以其由将兴役适郡守洪侯来莅郡事曰此吾之事也遂首出已俸为倡骆某等亦皆以资力为助召匠需材肇工于成化五年之月日毕工于成化七年之月日洪侯名楷闽之莆田人黄侯名璧江右浮梁人陆游过千溪桥诗南剑归来席未温南行浩荡信乾坤峯囘内史曽游地竹暗仙人旧隠村白发孤翁锄麦陇茜裙小妇闯篱门行行莫动乡闗念身似浮萍岂有根】
　　善感桥　诸暨县志在双溪系浙东诸郡徃来之冲明万厯三十二年王友艰于嗣故建随得数子因名善感
　　义士桥　治绍兴府志在县西八十里里人陈志宁创义于此故名
　　晩浦渡　诸暨县志晩浦东联越郡西接苏杭商贾徃来之所向有义渡久废
　　国朝顺治间有傅应麟者置船恐久复废捐田五亩作船夫工食又捐屋三间收税作修船之费义渡自此永存矣
　　余姚县
　　澄清桥　治绍兴府志在县东二百五十步近按察司故名
　　黄桥　嘉泰防稽志在县西二百步绍兴府志水经注江水东迳黄桥下盖黄昌宅桥也
　　明星桥　治绍兴府志在县东南一里
