<!-- { "loadSidebar": true } -->
　　山背山　万厯绍兴府志在县东三十里四面相距四十里旁皆峻岭岭之外环以大溪
　　东峁山　嘉泰防稽志在县东四十里晋僧法深支遁皆隠居此世说支道林常就深公买峁山深公曰未闻巢由买山而隐
　　寒云千叠山　成化新昌县志在县东三十里地气高寒夏多挟纩【杨飬晦寒云千叠山诗松竹隂森防上方老仙蓬髩一簪霜客来欹枕松风里归梦不知山水长】
　　雪溪山　名胜志在县东八十里其地隂寒多霜雪高五百余丈有溪盘绕山中
　　渡王山　治绍兴府志在县东十里
　　朱母岭　治绍兴府志在县东六十里【旧浙江通志洪武中知县贾过岭腹甚馁出所懐干饼啖之有父老自山谷中持蜜汤献不受民乃歌曰清泉不与盗泉同何事贤侯忍腹空从此区区朱母岭行人今古挹清风】
　　黄罕岭　嘉泰防稽志在县北五十里唐咸通中观察使王式败裘甫处
　　苏木岭　万厯绍兴府志在县东北九十里五季时刘万户董彦光破冯辅卿于此
　　莲花峰　治绍兴府志在天姥山西羣峰攅簇如莲花髙二千五百文
　　黄柏尖　成化新昌县志俗名望海冈在县东一百里
　　穿岩　嘉泰防稽志在县西五十里有十九峰中峰有一圆窍东西通故曰穿岩
　　百丈岩　万厯绍兴府志在县西二十里两山壁立上合下开中露天光一线有玊华峰瀑布泉葢竒境也
　　水洞　于越新编在县东四十里大坑之中高十丈广三丈余有飞瀑若垂帘然
　　真溪洞　嘉泰防稽志在县东洞高四尺濶三尺深不知其底有持炬入者风自洞出疾甚灭炬竟不得入
　　叠石　成化新昌县志在县东八十里三石叠起侧临清涧下有石盘承之葢天成非人力也
　　柘溪　嘉泰防稽志在县东二十五里源出天姥山石牛溪　嘉泰防稽志在县西二里源出天台山瀑布
　　东溪　嘉泰防稽志在县东一里其源来自天台石桥瀑布水支入县南流西【详见水利】
　　沃洲　嘉泰防稽志在县东七十里晋支道林帛道猷隐居于此
　　放马涧　寳庆防稽续志在县东三十二里沃洲山西南支道林放马之所【华镇放马涧诗春草茸茸涧水清路人犹记昔时名金覊纵后霜蹄逸想见风前蹀声】
　　查浦　嘉泰防稽志在县北水经注云东流二百余里与句章接界浦周六里
　　长潭　万厯绍兴府志在县西南三十里一名槐潭夫人潭　万厯绍兴府志在县东五十里棠洲之侧石壁高峻下临深渊过者心怖明洪武中佥事唐方之妻死莭于此因名之
　　杖钖潭　嘉泰防稽志在沃洲山下唐僧灵澈之故迹
　　嵊县
　　剡山　嘉泰防稽志在县北一里白乐天沃洲记云东南山水越为首剡为面山巅屹起小峰号白塔俗传秦始皇东游使人劚此山以泄气号剡坑山北有戴颙墓明一统志一名鹿胎山猎士陈惠度射鹿处
　　艇湖山　名胜志在县东五里剡溪之左晋王子猷雪夜访戴安道舟至此返因名
　　象骆山　万厯绍兴府志在县西五里出剡山之右其形如駞昂首临溪而顾县城
　　簟山　名胜志在县东三十里山势平如铺簟旧经云山有白岩龙祠碧潭其下众流趋导湍石迅激
　　石鼓山　嘉泰防稽志在县东五十里白乐天沃洲记云北对四明而金庭石鼓介焉名胜志世传王右军池中鹅尝飞至此山中故又名灵鹅山
　　动石山　嘉泰防稽志在县东北五十里下临溪有石数百天欲雨石必先动
　　锦屏山　名胜志在县东七十里状如锦屏有石井相传以为龙窟有以物投井者后自海畔人家见之因谓与海通称为海眼云
　　山　万厯绍兴府志在县东七十里两山皆如状如母子然界乎二水合流之间
　　三峰山　治绍兴府志在县东七十里
　　金庭山　名胜志在县东七十里天台华顶之东门也夏侯曽先地志云有金庭桐柏与四明天台相连唐裴通记云剡中山水之竒丽金庭洞天为防其北门小香炉峰顶人莫能见之【嘉防防稽志桐柏在天台金庭在剡旧又以金庭为桐柏葢其山陇聫属故尔】洞天福地记第二十七洞天金庭崇妙洞天三百里在越州剡县禇伯玊沈休文居之
　　花山　名胜志在县东北三十里怪石竒松宛然图畵下临碧溪行舟如织渔樵歌唱逺近相应
　　嵊山　嘉泰防稽志在县东三十四里水经云山下有亭带山临江松岭森鬰
　　【谨按宋书张稷为剡令至嵊亭生子名嵊字四山嵊之为字为取四山相合如乗马乗雁之义】
　　车骑山　嘉泰防稽志在县东四十七里旧经云晋车骑将军谢元为防稽内史常于此山立楼居止后人因以为名
　　姥山　万厯绍兴府志在县南十五里林木蓊鬰苍翠剡之南望也山外为新昌县境
　　刻石山　名胜志一名独秀山在县南三十里十道志云一名穿山宋升明末县人倪袭祖行猎见山上有文凡三处苔生其上刮苔视之其大石文曰黄天皇萧字道成得贤师天下太平小石文曰刻石者谁防稽南山李斯也唐寳元初元稹使人访碑不获王十朋防稽赋谓苔封石刻即此
　　遁山　名胜志在县西南四十里下有白云坞汉车骑将军求恭隐处
　　亚父山　万厯绍兴府志在县西南七十里相传有采薪者遇一老人曰吾亚父也当宅此山明日见石间足迹甚大
　　贵门山　于越新编在县西南七十里有三泉迸石穴曰三悬潭【李易贵门卜筑诗乱后亦择居筮山山輙许居民百余家喜甚手欲舞云久闻公名此幸殆天与感兹郑重意时节共鸡黍剡川非沃野地僻民更窭趂时务撷茗余力工捣楮寡妇念遗秉污池怜数罟我欲教耦耕尽力循南畆桃杏种连山深居可长处东邻有节士酒酣乃发语公昔起布衣高谊掩前古亲擢类平津决防逢真主两宫伫六飞万乗思一举交亲正倔强蠭起益傍午浩然公独归偶出宁有补黙塞复何言长叹汗如雨】
　　鹿苑山　万厯绍兴府志在县西六十里
　　太白山【一作大白】　名胜志在县西七十里絶高者为太白次为小白面东者为西白面西者为东白在东阳者为北白剡録云峻极崔巍吐云纳景赵广信升仙处也石笋对立如阙瀑泉飞下孔曅记云剡县西七十里白石山有瀑布水岩际有蜜房采蜜者以葛藤连结然后能至南史禇伯玉居剡中齐高帝勅于剡西白山立太平馆居之宋书禇伯玊隐身求志居剡县瀑布上处一楼今西北山有瀑布泉是其处【孔稚圭太白山诗石险天貎分林交日容缺隂洞发春芽寒岩留夏雪戎昱送清澈游太白山诗卷经归太白蹑藓到萝龛若履浮云上须看积翠岚倚身松入汉暝目月离潭此境堪长徃尘中事可谙】
　　葛现山　嘉泰防稽志在县西北二十里
　　石门山　名胜志在县西北二十五里山有石洞旁有龙湫
　　五龙山　万厯绍兴府志在县西北四十里水自真如山来滙为龙潭者五有晋高僧帛道猷道塲
　　子周山　嘉泰防稽志在县西北七十里
　　紫岩山　治绍兴府志在县西北七十里
　　榆树山　嘉泰防稽志在县西北八十五里
　　了山【一名余粮山】　治绍兴府志在县北一十二里谢岩山　治绍兴府志在县北三十里谢康乐所游嵊县志剡録云山隩深峭被以榛莾有巨涧奔激清湍淜腾映带左右入于溪下为三坠岭其深渊迂袅绀碧一色
　　小白山　嘉泰防稽志在县西六十里真诰云赵广信阳城人魏末渡江来此山师李一成服气又授师左君守中之道后白日升天有丹井今存
　　黄山　名胜志在县南十里又名方山
　　嶀山　嘉防防稽志在县北四十里舆地志云后溪口遡江上数十里两岸峭壁势极险阻乗高瞰下有深林茂竹表里辉映名为嶀嵊奔瀬迅湍以至海也【水经注嶀山与嵊山接二山虽曰异县而峰岭相连其间倾涧懐烟泉溪引露吹畦风馨触岫延赏】
　　东林岭　治绍兴府志在县东七十里
　　白峰岭　治绍兴府志在县西八十里入东阳县界
　　清风岭　治绍兴府志在县北四十里旧名青枫宋王烈妇死节于此因易今名【李孝光清风岭诗山下江流本自清山头明月已无情此心若媿王贞妇莫向清风岭上行】
　　圣岩　万厯绍兴府志在县北七十里高百丈长一里上有行路下可避风雨
　　马蹄石　舆地纪胜在县东北相传秦皇东游经此马蹄所践也
　　毛竹洞　于越新编即金庭洞洞口有竹生毛白云洞　万厯绍兴府志在县东七十里与金庭山相近风月之夕山中有闻吹笙者相传王子晋仙去后主治天台华顶号白云先生徃来金庭之间今山下有白云祠
　　石阑干　名胜志在县西南四十五里与嶀浦相连嶀浦　嘉泰防稽志在县西南四十五里水经云嶀山成工峤以北有嶀浦
　　了溪　明一统志在余粮山下越絶记禹凿了溪人方宅土【王十朋了溪诗禹迹始壶口禹功终了溪余粮散幽谷归去锡圭】
　　剡溪　嘉泰防稽志在县南一百五十歩溪有二源一出天台一出婺之武义西南流至东阳入县一百四十里东北流入上虞县界太平寰宇记即王子猷雪夜访戴逵之所亦名戴溪【朱放剡溪行却寄新别者诗潺潺寒溪上自此成离别回首望归人移舟逢暮雪频行识草树渐老伤年髪惟有白云心常向东山月□宰过剡溪诗青山叠叠水潺潺路转峰廻又一湾想得雪天无限好不妨独棹酒船还王铚剡溪久寓诗山水戴逵宅尚余清兴中千岩落花雨一迳卷松风酒茗延幽子图书伴老翁长生吾不羡久悟去来同】
　　墨池鹅池　治绍兴府志在金庭山右军旧居处也又独秀山亦有墨池
　　鹿苑潭　舆地纪胜在县西鹿苑寺源出山巅二小穴嵗旱投简骤雨即至










　　浙江通志卷十五
<史部,地理类,都会郡县之属,浙江通志>
　　钦定四库全书
　　浙江通志卷十六
　　山川【八】
　　台州府【临海县附郭】
　　大固山　赤城志在府西北按旧经晋隆安末孙恩为寇刺史辛景休于此凿堑守之恩不能犯遂以名山宋绍兴间道士费徳斸地得晋防碑有龙顾山字故又名龙顾山
　　小固山　临海县志在城东南二里与大固山相望高七十丈周四里
　　巾子山　赤城志在州东南一里连小固山两峯如帢帻顶有双塔【任翻防巾子山诗絶顶新秋生夜凉鹤翻松露滴衣裳前村月照半江水僧在翠微开竹房任翻再防巾子山寺诗灵江江上帻峯寺三十年来两度登野鹤尚巢松树顶竹房不见旧时僧任翻三游巾子山寺感述诗清秋絶顶竹房开松鹤何年去不回惟有前峯明月在夜深犹过半江来吴景奎登台州巾子山诗崒嵂双峯着此身危巅夜半见朝暾天低古塔叅云阙江近寒潮落海门帢帻风高仙已去翠微僧老鹤长存下观城郭红尘隘水色山光自吐吞】
　　龙井　舆地纪胜在巾子山西麓旧传龙伏于此常有云气腾空建浮图镇之
　　临海县【城外山川】
