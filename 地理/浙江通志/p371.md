<!-- { "loadSidebar": true } -->
　　葛　嘉靖浙江通志台州兼丝葛以葛杂丝而织之有黄白二色
　　玉版纸　赤城志苏文忠杂志云吕献可遗余天台玉版过于澄心堂又米元章用黄岩藤纸硾熟揭其半用之有滑净软熟之称今出临海者曰黄檀曰东陈出天台者曰大淡出宁海者曰黄公而出黄岩者以竹穰为之即所谓玉版也
　　呈文纸　万厯仙居县志出朱溪
　　甲香　太平寰宇记台州产
　　枫脂　赤城志可为香名山记云天姥山有长枫十余丈今无之
　　草席　太平县志出渭川莞田
　　铁厢席　万厯仙居县志仙居之货有铁箱席朱砂　台州府志楼旗山惠众寺西砂状如铁研之可为砂
　　柘丝　太平县志山产柘取其丝作琴清亮胜桑蚕
　　棉花　太平县志山田多产色白者上淡黄者下鸦椀　黄岩县志以螺殻为酒盏俗呼鸦椀
　　金漆　临海记东镇山有金漆木用涂器物与黄金不殊【赤城志其木似樗成林收漆时截竹管鋭其首以刀砍木寸余入管取之】
　　藤杖　避暑録话晁任道自天台来以石桥藤杖为赠自言亲取于悬崖间柔韧而轻坚如束筋余自许昌归得大坛藤杖外圆与此不而中相若【李汶游天台纪畧万年藤为杖苍黝纠结不知经几风霜当是瓌奇物朱彞尊万年藤杖歌我有天台万年藤持赠吴下遂初翁想当李明柏硕迹未到此藤久已生山中偶然拾自金庭宫携归晓夜但拂拭重之不异长生桐翁昔史馆文最雄南狐东马卓有前贤风即如诗篇也压萧范陆长城笑把偏师攻欧阳黄九栁秦七新词往往传歌童翁今归来双耳聪厯头六十更二十顔貌却如四十同况有才子籍早通兼珍之膳洁且丰人生快意亦已足岂必入海求方蓬西堂日暖花满栊杨梅渐紫樱桃红翁来期我花下酌清晨扶杖葑门东茧纸戢戢抽诗筒看翁游览兴未穷水循练渎山穹窿长松树底芝草丛四方上下与翁逐杖兮杖兮借汝功】
　　华顶杖　天台纪胜天台山出仙树杖【皮日休华顶杖诗金陵仙树杖过客自携持探洞求丹粟挑云覔白芝量泉将濯足阑鹤把支颐以此将为赠唯君尽得知陆和袭美华顶杖诗万古隂崖雪灵根不为枯痩于霜鹤胫奇是墨龙须拄访元谈客持看泼画图披云如有路兼可到仙都】
　　银　赤城志出天台赤岩
　　铅　赤城志出天台赤岩郭婆坑等处
　　铜铁　赤城志宁海县龙须山产
　　铁砂　崇祯宁海县志东溪出冶者陶链成之方石　辍耕録委羽山中藏洞穴其侧产方石周正光泽五色错杂虽加琢磨殆不是过大者三四分小者比米粒碎之亦无不端方
　　印石　天台山方外志石之丹者如霞青者如黛然求其美者不可得惟宝花山所出者可为图书潢水山所出仅可为研
　　碑石　台州府志太平县石苍山产石可为碑黄监山石可为桥梁柱础居民利之
　　花乳石　天台山志宝华山产色如瑇瑁莹润坚洁可爱李徳裕谢寄石诗闻君采奇石剪防赤城霞林逋谢天台僧寄石枕诗防石自何许枕之懐赤城皆谓此也
　　花药石　万厯仙居县志出三十八都大洪地后为里人焚碎不可用
　　茘枝石　万厯仙居县志出四都又有羊肝石宝拳石　宣和石谱天台县石多华出土中其质颇与莱州石相扣有声色微白纹理斑斓土人镌礲作器皿或为铛铫但经火不甚坚久






　　浙江通志卷一百五
　　钦定四库全书
　　浙江通志卷一百六
　　物产【六】
　　金华府
　　香粳　万厯金华府志金华府元贡香粳米【东阳县志粟以香秔为上自金华县外诸县均无贡由山田多故也其种有籼有糯色有黄有黑有丹其实有坚有疎有长短髙地多种盖山乡多火种凡山平侧而上疏者养柴二三年輙火之乗火气掘垦撒种殻尝裂而作声不移时而长无他工费但拔去其草而所入自倍如是数年即复养柴所谓休其地力也闻之谚曰田荒如草山荒如寳殆甚言之欤又稻种早有六十日严州早皆四月种六月收而六十日尤早在田仅六十日此耕农所借以接乏非食租者所尝也玉山乡有仙居早收与平原中稻同中则金成为总名有铁马鞭毛弃齐兰溪矮白枇杷黑枇杷长枇杷矮枇杷鵞黄白落场青诸种而以头水金成为佳又有长稻湖广籼味香美而晩收晩稻有芒皆旧志所谓秔也晚有二种一为籼俗名雪稻有早雪长秆濶邉乌嘴马头蘸齐头黄冷水清诸种俱八月收一为稬有平头黄殻黑嘴红皮黄芒乌节胭脂子白羊草鞋诸种皆性软而粘用以造酒及作果饼甚佳平头尤尚子最晩为山田所种今平原亦有之其早者名赶陈糯种与中稻同而收同早稻又有红芒雪红芒糯芒甚尖长山中人谓之野猪哽名虽麤而不可弃也且其粒独大为诸种所不及别种为旱稻宋时所给占城种也粒似糯防小虽大旱有收而所入不多故山乡有之而平原不种大槩早中二种成熟虽异而取用略同晚二种取用各异而成熟则同平原上暖日蒸稻熟不出八九十日以四月种七月收八月而毕山郷地气髙寒每日不满一晷故须百二十日始熟以五月种九月收十月而毕谚云阳乡一饱七月半山乡一饱重阳防此其常也原田蚤者或以社前浸子立夏前揷秧谓之春田而山田之稻有迟至十一月刈者谓之寒稻久而不落亦地气然也】
　　□穄　万厯金华府志黍稷之山乡多种之【东阳县志按释名稷一名粢又名穄中央之谷中央土五行为尊故稷为五谷长今农家于隙地树之间以作果饼色绛而味甘然不作饭也陶隐居生江南不识穄为何米盖亦废而不种久矣今祭祀所称粢盛犹仍其名本草云以早熟且清香因以供祭祀然味极淡诸谷惟此为下种之祗以防荒耳此语颇有异同其别种为早铃米相而色白乃是稻种】
　　麦　正徳兰谿县志瑞山产瑞麦【东阳县志其有大小二种大小中又各有数种惟胡大麦最早即所称麦犹之大麦也大蒜红等次之小有淮麦蚕青三月黄胭脂红铁丁头等名蚕青无芒淮麦不染瘟黄诸病为佳收时多值阴雨宜速不宜迟谚云收麦如救火又云带青收一半合熟收一半过熟则虽天晴实亦易落别种为荞麦与二者不同白露前撒子至霜降后收开花结子收刈皆以十八日为期或经霜则败故俗又名花麦农家以此为救荒之谷嵗旱则此谷易生而有收盖地力未尽故也】
　　豆　农政全书婺州以南平原有白豆田豆撒豆诸种山乡惟山豆可莳【东阳县志白豆喜燥以二月末三月初种六月收亦有迟至四月种者齐民要术云春大豆须植谷之后二月中旬为上时三月上旬为中时四月上旬为下时地不求熟锄不过再即此也田豆喜湿早中二稻收后始种颇费工其未收而间撒其种于隙者谓之撒豆工费较省然不甚贵重皆七月种十月收畏霜山豆色黄而粒大以四月种八月收火种者工费更易大槩诸豆工费都省不比稻麦也又大豆俗名园里豆多于家圃中种之乌豆种塍间俗名田塍豆可入药亦有白色者与青豆菉豆赤豆虎爪羊赈诸豆皆不多种惟佛豆蚕豆广种于未熟时刈之以料田不以供食佛豆一名豌豆农政全书曰二豆于百谷中最先登蒸煮皆可食荒年宜多种汜胜之云大豆保嵗易为宜古之所以备凶年也】
　　扁豆　东阳县志皆附木而生又一种名鸡爪亦名老少年荚肥厚又有紫扁豆花荚皆紫亦胜其别种为刀弰但可糟食
　　麻　格物论九谷之一也山乡多植黑者入药麻榨油更香烈【东阳县志麻有数种园地多种苎沤治为布坚而耐久精治之作缣丝胜葛芙蓉麻但于水岸田塍植之作防索而已又一种名络麻髙丈许用与芙蓉同按月令仲秋天子食麻今但取皮为布而实皆弃之然亦有无实者传曰有实名苴无实名枲今所种皆有实而且多询诸父老云麻子仁入药病者煮粥食之何得云不可食今以隙地种之刈后更不锄治来年所发皆夙根安得有佳实哉以一邑推之谷之最失其本者矣】
　　薹菜　蔬谱即油菜东阳人谓之芸薹以其交春抽薹也【东阳县志此菜香味鲜美其子榨油取用甚多其查用以料田名油篐胜他物故多留以蓄子】
　　窠菜　东阳县志其形似窠托田中土人多连根挑之甜美可食
　　九心菜　万厯金华府志蔓菁之一颗丛生邑人以法制食辛辣逾姜桂其子入药【东阳县志蔓菁菜与北方形不同三春惟此为盛夏月干之用盐和蒸香味皆佳瓣濶而白者曰白菜惟九心种生煮最佳】
　　争春菜　东阳志南乡有一种柔条木榦先诸卉而萌土人谓之争春菜味苦而清鲜菹皆可啖
　　红花菜　金华府志取嫩苗干作蔬名红花菜莙荙菜　东阳县志色白微黄其瓣极濶肥美异常抽心则不可食
　　莴苣　东阳县志莴苣名善菜但食其叶虽抽心亦采心尽乃止
　　苋菜　东阳志有红心菜即苋【东阳县志此菜与映山红闘色须乗其未开种之则易长最耐人采采尽复生数浇培则新种老作干甚佳五六月不可得食更布种亦易生不甚长而味甚鲜别种为马齿苋生野田中香味更别采作干兼理腹病】
　　南　万厯金华府志山乡多植可为蔬【东阳县志此土也花实皆金色四周有瓣痕其皮色碧緑而光圆者名北明万厯末应募诸土兵从邉闗遗种还结实胜土一本可得十余颗遂徧种之山乡尢盛多者荐食外以之饲猪若切而干之如蒸菜法可久贮御荒】
　　田　金华府志田中所种可生啖不可多食人家以诸色醤腌之为防蓄比他处特佳蜜煎亦作果品【东阳县志黄鲜食不能多醤食不可乆】
　　西　东阳县志红瓤黑子者佳然红子为多其佳者产孝徳乡
　　茄　东阳县志亦名落苏有紫白二种夏食为宜秋茄则味苦土人以中元和面为饼名拖茄
　　芋　东阳县志水芋种水田中禾榦紫色为紫芋体润而滑山芋不甚需水禾榦色黄抽心开黄花谓之黄芋盖农家煮之以饱腹非止作菜也香芋须一二年掘用其子根乃大而香园圃中偶种之
　　姜　东阳县志邑中种姜收数倍之息人多以谷易之择肥嫩者和以酒糟或米麦醤可久蔵
　　萝卜　东阳县志煮食自佳熟而干之亦可久用盐压生干不及也山乡用火种法重至数斤鑢成丝干之四逺通行
　　野菘　山家清供东阳人每用盐淹菘字义云菘四时常青有松之操此惟野菘为然种则不出也
　　山药　农政全书薯蓣为杂植第一所在居民种之【东阳县志俗谓薯药另一种为甘藷俗名红山药种法凿坎方广令深但壅土而已不须锄治用力少而利多一亩可收数十石】
　　蒜苗　东阳县志大为大蒜小为小蒜蒜苗不甚采食俟抽条取浸之用以辟暑善蓄者用糖醋浸之经年愈妙
　　麦葱　东阳县志与麦同收者曰麦葱又有四季葱山间有不种自生者曰胡葱与小蒜相似
　　山粉　万厯金华府志即蕨粉以其出于山故名蕨随处有土人能淘之成粉功力甚费而所直不多若他处解作粿面当盛行【东阳县志根可作粉淘汰多者色纯白名粉心用作粿面甚佳每当嵗歉时就山中择地掘取细舂浸之力加淘洗以菜调之作羮可饱玉山瑞山等郷不荒亦取土商贩至苏杭绢帛行多买以作浆舍此不可用】
