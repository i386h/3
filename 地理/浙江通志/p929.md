<!-- { "loadSidebar": true } -->
　　紫极观　西呉里语在县西文墅山梁大同间呉兴太守沈道思请以故宅舍为观宋治平二年改今额德清县志元罹于火明洪武初重建
　　开元宫　德清县志在县西百寮山之隂元初道士王寿衍号月溪常提举杭州开元宫祷祀斋箓徃来京阙既谢老择地于邑预营夀藏因建开元道院至元间特赐宫额至正辛巳燬明万厯庚戌重建
　　武康县
　　证道教寺　武康县志在县西二百歩呉兴掌故南齐秘书郎沈密故宅建元元年舍为齐昌寺宋治平二年改为证道寺万厯湖州府志元末燬明洪武九年重建
　　显忠崇孝资福禅寺　湖州府志在县东南三十五里宋绍兴二十六年杨和王存中建髙宗赐御书寺额武康县志明永乐间燬崇祯末僧灵机结茅于此恢复寺址
　　国朝康熙五年殿堂廊宇告成备极宏丽
　　铜山寺　武康县志在县西北铜山之下【呉康侯铜山寺兴复记寺建自石晋天福三年后周显德中名资福宋治平二年改名隆教院神宗时无畏禅师维琳居之与苏子瞻毛泽民酬唱其地益着熙宁五年子瞻通判杭州以琳名行俱峻招住径山后退居铜宫建无畏庵寺盛于宋燬于元洪武六年僧宗惠募构景泰二年僧道恺始迁居十二都乌青山下为铜山寺下院相去葢八里故县有两铜山寺自乌青卜度以后铜山故刹百有余年浸为荆棘而山园竹木豪右房氏遂攘为已有矣所不絶如线者独无畏庵寺片石耳僧通译寂闻道力雄厚与同道海义矢志兴复防呉江周季侯来令武康义遂投牒断归寺基时万厯四十三年乙卯寺即于本年十月初六日重建周公题额无畏庵亦渐就圯次年丙辰撤而新之庵既落成通译寂闻仍居之而铜山寺则海义住持焉恐后之人渐忘其所自也记其兴废本末如此】
　　石颐寺　武康县志在县西北石颐山唐咸通五年建名防国禅院侃禅师开山元废明洪武十一年僧净孚重创【毛滂昼寝石颐寺诗何人支枕古邯郸孤卧僧房四面山故遣白云遮谷口不教幽梦落人间】
　　龙山禅寺　万厯湖州府志在县东龙山下晋天福十三年建号福庆宋治平二年改名防戒禅寺元末燬明洪武二十年重建二十四年改今额武康县志天启间废
　　国朝顺治十六年僧智贞智章建法堂三间
　　乌回禅寺　万厯湖州府志在县北乌回山宋太师忠靖邢公建元末燬明洪武十九年重建【冯圣泽乌回寺记寺建自宋绍兴七年经始而精蓝之则太师邢公孝也歴有年所瓦邻于砾垣日以頽鎌而理之木石傲睨中塈茨法堂三间两楹则崇祯间所谓头佗智周者也鳞构不甚宏敞坚朴静好其后殿不失茅檐板屋之旧香积方丈咸虚左揖客且因山作势小阁数椽丛竹菁菁凡此贞澄两僧善于搴云易纲乌回寺诗乌回佳处梵王宫逈隔人寰有路通楼阁暗藏山色里鼓钟遥落水声中参天老柏摩云翠绣地繁花映日红顾我政余来小憇不妨回首月明东】
　　建寳华禅寺　武康县志报恩禅寺在县西南金车山麓相传唐宋古刹宋大觉禅师入山放生有放生潭潭内产异螺元断崖禅师养母于此有度亲坞证果庵明崇祯甲戍临济正宗罄山天隐和尚开堂説法丙子玉琳禅师继席焉
　　国朝顺治十五年师奉
　　召入京后还居天目继席者为栖云美发二师道风逺播衲子云臻为丛林最外有坊曰金轮第一山康熙四十四年
　　圣祖仁皇帝赐名寳华寺雍正十一年奉
　　重建十二年
　　御书净域常春扁额
　　赐悬大殿
　　静林寺　武康县志在县西三里孟宅保之西梁大同四年建唐咸通六年齐侃禅师因旧基更造寺瞰溪流特为胜絶【释灵一静林寺诗静林溪路逺萧帝有遗踪水击罗浮磬山鸣于阗钟灯传三世火树老五株松无数炳霞色空传昔卧龙】
　　定空寺　武康县志在县东烟霞坞梁普通六年僧广誉建名永昌宋治平二年改今额元燬明洪武三年僧白玉妙义重建
　　寳巗寺　武康县志在县东秀峰山下宋叅政陈义中建玊禅师开山元燬明洪武二十一年僧妙觉复立万厯间广权重修
　　柏山寺　武康县志在县南二十里宋绍兴三年润节赵卫王建元废明洪武三年僧宗华重建
　　大慈教寺　万厯湖州府志县东一百五十歩梁普通六年建名寳相湖州府志宋治平二年改今额武康县志元燬明洪武十四年重建后并入证道寺永乐元年复立
　　国朝康熙五年僧真至创建大悲阁五间
　　皇觉教寺　湖州府志在县东北一十里呉兴掌故汉沈戎故宅后舍为懐德寺宋治平间改为皇觉寺武康县志元燬明洪武四年重修万厯四十八年僧德顗重建
　　修真观　万厯湖州府志县东唐村元泰定间建武康县志元燬明洪武二十四年复建
　　国朝康熙六年道士余体崖重建
　　升元报德观　武康县志在县东南三十五里禺山之麓宋绍兴二十六年建元燬明洪武二十四年道士袁居安重建
　　安吉州
　　雾山教寺　名胜志在州南雾山呉越钱氏建号祗洹寺西呉里语又名大明心寺因在雾山故改今名【防凖过雾山寺诗青红楼殿枕寒溪门外天斗柄低啼鸟不知春向背落花依旧水东西半桥霜月光相照一带松烟色未齐谁谓百年榛莽地香云今日绕轮蹄】
　　乐平教寺　万厯湖州府志在州东梅溪镇嘉靖安吉州志宋元嘉元年信义太守施彬舍宅建【刘公寿乐平寺诗名蓝古幽絶花木深禅房门轩俯芳流竹风终日凉谓此已胜絶坐可雄诸方谁知槿篱外古木郁苍苍下有湍激涧珠玉鸣琅珰何当开松门两岸安石床尽发溪山奇枕流洁其芳他年我重来君子留徜徉】
　　常乐禅寺　嘉靖浙江通志在州治西呉兴掌故呉越骠骑将军呉顼故宅舍为罗汉院宋治平间改为常乐寺万厯湖州府志寺西庑有拂尘壁庑外有静蛙池【姚孝孙常乐寺诗烟岫晨寒重风暮爽轻短墙笼竹色虚户纳松声弄笔花笺满煎茶石鼎盈谁知杉桧月独卧夜禅清】
　　程闻寺　湖州府志在州东北梅溪滩始名施水庵唐贞观中建
　　严真观　西呉里语在安福乡宋崇宁中真武示见赐额真君观政和八年改今名万厯湖州府志西庑有枕流横璧二轩尽见长兴四安诸山【郭绰枕流轩诗招提避雨寄孤眠夜静溪声到枕边引得江湖清入梦拍天波浪一渔船】
　　玉枢道院　嘉靖安吉州志州南百二十歩宋治平中建
　　孝丰县
　　广福教寺　万厯湖州府志县北灵奕乡呉越钱氏建名修道寺宋绍兴二十二年改今额
　　百福寺　孝丰县志在灵峰山梁开平元年建明崇祯丁丑僧智旭因蜀僧心是请藏入山重建大殿
　　太平教寺　湖州府志在县西北太平乡
　　国朝康熙八年僧惠灯重建
　　净竹院　孝丰县志在董岭石晋开运元年钱氏建号寳德禅院宋治平中改今额【王美中净竹院石笋诗玊立凭虚槛掺掺瘦影奇何年分鹫岭此地长孙枝落照留残月分灯赋晚诗还将萧瑟意相对磥砢姿】
　　普慈教院　孝丰县志在古浮山谭志云石晋天福四年建名安乐院宋治平中改今额
　　戒香院　孝丰县志在浮玊乡谭志云宋干德二年号龙禅院治平中改今额【俞汝尚游戒香院诗崎岖穷谷翠屏围却讶游人到此稀修竹拂云当户耸暗泉鸣玉绕亭飞春风欲老茶含斾暑雨初収水带矶扰扰红尘何处好使人回首重忘归】
　　紫阳观　万厯湖州府志县西南天目山梁大同五年建昭明太子勒碑记傍有石室









　　浙江通志卷二百二十九
　　钦定四库全书
　　浙江通志卷二百三十
　　寺观【五】
　　宁波府【鄞县附郭】
　　天宁禅寺　嘉靖浙江通志在府治西南惠政桥北延祐四明志唐为国宁寺大中五年置宋崇宁二年改崇宁万寿政和元年改天宁万寿绍兴七年改报恩广孝是年又改报恩光孝成化四明郡志后又名天宁报恩建炎间寺燬【先建隆间节度使钱亿建铁塔徙奉化岳林寺深沙神于西廊乃工人王百艺为之极雕刻之巧尝现光明鼠雀不敢近及寺燬而神之室巍然独存】元至元十九年复燬僧可举重建至大二年燬于倭至治元年僧善德重建明洪武二十年佛殿圯住持嗣昙重建永乐五年建山门宣德十年郡守郑璐建钟楼正统六年建藏殿十年建千佛阁景泰二年建方丈成化元年建罗汉堂
　　国朝顺治间重修佛殿康熙六年建山门二十三年三
　　月燬五十八年僧明文重建
　　万寿禅寺　嘉靖宁波府志在县治南大梁街延祐四明志唐咸通十三年使臣周景遇舍廨宇以建赐额慧灯宋开寳间重建太平兴国七年改崇寿政和八年改广慧建炎四年燬重建嘉定十三年燬即复成化四明郡志或云慧字从心从彗皆火防为额不利郡闻于朝绍定元年改今额元至元十九年燬至大二年又燬住持子文复建明洪武三十年殿圯永乐三年重建方丈二十年建大雄殿山门廊庑视昔有加遂成丛林
　　国朝康熙十年僧永慈重修
　　延庆讲寺　宁波府志在县治东南日湖中周广顺三年建名报恩院延祐四明志宋至道中僧知礼讲天台教行学闻于朝真宗累遣使加礼之是为法智大师延庆纪畧大中祥符三年改为延庆院【石待问改延庆寺记明州保恩院者沙门知礼座主舍旧谋新之所作也座主俗姓金氏世居鄞江七嵗出家于州之兴国寺洎从寳云通法师受天台智者教二纪之余一志于此用能博极三乘周知四谛六尘不染五蕴皆空故得缁流蚁慕信士骏奔若鳞宗龙而羽宗鳯也先是此院缔构年深頽毁日甚思得能者从而兴之众议所归得请为幸粤以至道三祀乘召而至肇兴法防要结檀那亲制疏文训释精义卒使一方响应千里悦随运斤三载工乃讫役观其基宇宏邈土木瑰丽金碧交映玊毫増辉轮奂之盛异乎他郡待问通守竹符函亲松柄防兹胜槩告厥成功承列疏以见贻遂抽毫而为识时大中祥符二年嵗在己酉四月六日】绍兴十四年改赐寺额延祐四明志嘉定十三年燬丞相史鲁公重建扁曰南湖福地元至元二十六年火僧善良重建至正四明续志泰定元年火元统元年僧本无重建成化四明郡志明永乐六年重修寺为天下讲宗五山之第二山【洪常延庆寺诗何处堪寻物外交罗云丈室絶纷嚣老僧扫榻应相童子开门不待敲花外雨腥龙出钵松间云暖鹤归巢满懐清思浑无寐卧防流萤度竹梢】
　　国朝顺治间建大悲殿康熙十一年重建钟楼
　　崇教教寺　宁波府志在县治西南旧名甲乙院唐干符元年建宋大中祥符元年赐今额建炎间燬绍兴二年重建元至元二十五年至大二年连燬延祐元年重建明永乐二年殿圯十三年重建
　　天封讲寺　鄞县志在县治东南延祐四明志唐通天登封年间建僧伽塔髙十有八丈以镇郡城【闲中今古录旧传造于唐髙宗干封年间落成于武后通天间因取天封二字名之】汉干祐二年建天封塔院宋大中祥符三年改今额建炎间燬绍兴十四年郡守莫将重建嘉定十一年火废为民居成化四明郡志元至元二十三年复建泰定三年塔圯至顺元年僧妙寿重建至正二十一年修明永乐八年重修十年雷火燬塔三层复修嘉靖宁波府志嘉靖三十六年七月飓风作塔顶坠郡守周希哲修鄞县志天啓崇祯间屡葺
　　国朝顺治十六年重修雍正九年分廵道孙诏知府曹
　　秉仁劝募鼎新之
