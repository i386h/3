<!-- { "loadSidebar": true } -->
　　天台独夜　　　　　　　　　【唐】徐　凝
　　银地秋月色石梁夜溪声谁知屐齿尽为破烟苔行
　　别杭州　　　　　　　　　　【唐】姚　合
　　醉与江涛别江涛惜我游他年婚嫁了终老此江头
　　七里瀬渔家　　　　　　　　【唐】张　祜
　　七里垂钓叟还傍钓台居莫恨无名姓严陵不卖鱼
　　思天台　　　　　　　　　　【唐】许　浑
　　赤城云雪深山客负归心昨夜西斋宿月明琪树隂
　　题西施浣纱石　　　　　　　【唐】胡幽贞
　　一朝入紫宫万古遗芳尘至今溪边花不敢娇青春
　　和晏相公湖上四首　　　　　【宋】韩　维
　　雾霁山髙牖天寒水落沙试披深岸草往往见黄花获水登红稻篙舟割紫菱杯盘见秋物江海思飞腾风枝挂危叶飞动夕阳中莫遣儿童撼留看着露红折苇随风色枯荷尽雨声平波极眼净好放画船行
　　泊上虞驿来日行　　　　　　【宋】陈　造
　　梁湖莽苍外后去未云迟县市容吾恋江潮不汝期
　　书寿昌驿　　　　　　　　　【宋】程　俱
　　岁暮白日速风髙黄叶稀归心与寒鴈一夜向南飞
　　人日出游湖上　　　　　　　【宋】杨万里
　　去时数防雨归时数片雪雨雪多不多山路双清絶城中雪一尺山中雪一丈地上都已消却在松梢上去岁游春屐苔痕故可寻人家随岸逺墖影落湖深友人自杭回建寄别三首　　　【宋】谢　翺
　　同来不同去离别暗消魂闽浙若同水扁舟送到门潮信到严濑水色过衢城寄潮不寄水潮去有回程水到衢城尽梅花上岭生不如寄明月步步送君行
　　蘓隄　　　　　　　　　　　【元】宋　旡
　　汉苑花何处唐陵柏已空相逢大隄栁令我忆蘓公寳林八咏为别峰同禅师赋　　【元】纳　延飞来峰
　　千仞琅琊石飞来镇越州江波欲浮动还被白云留
　　应天墖
　　独上峰颠墖秋清曙色开凭阑望东北潮向海门来
　　大布衣
　　大布僧伽衲流传六百年携来香满袖犹是御炉烟
　　铁鉢盂
　　铁鉢溪头洗冰花六月寒山僧偶弹舌引得老龙蟠
　　罗汉泉
　　锡杖虚空落灵泉发地中忽看流菜叶始信石桥通
　　霛鳗尹
　　甃石潴山溜蜿蜒竹色青风来忽凉冷雨气隔林腥
　　深竹堂
　　一笏清凉地森森万玉齐月明时倚杖闲看鳯来栖
　　盘翠轩
　　石磴藤花落山牕岚气浮晩来髙树暝一榻似新秋
　　湖上感事漫成　　　　　　　【元】杨维桢
　　湖水碧于天湖云薄似烟鸳鸯不惊乱飞过岳坟前
　　月夜湖上　　　　　　　　　【明】周　鼎
　　移舟烟水上吹笛藕花前衣薄露如雨杯空月在天
　　石门曲　　　　　　　　　　【明】周　鼎
　　采桑复采桑蚕长桑叶齐妾住石门东郎住石门西
　　冷泉亭　　　　　　　　　　【明】王穉登
　　暮瀑浮花急春流饮鹿浑潺湲一片雨终日在山门
　　越溪女　　　　　　　　　　【明】宋登春
　　越溪素足女婉笑春眉扬泛水采芙蓉归来衣更香和陈伯孺西湖十咏二首　　　【明】桞应芳
　　偶向武林游曽于天竺住明日欲离山晴霞故变雨夜半髙峰望防茫海日光下方未觉晓应是蔽扶桑
　　游弁山　　　　　　　　　　【明】范　汭
　　一峰际苍苍遐瞩了无碍湖色上人顔崖隂落鸟背
　　严陵　　　　　　　　　　　【明】袁宏道
　　谿深六七寻山高四五里纵有百尺钩岂能到潭底国朝
　　石门县　　　　　　　　　　　王士禄落日石门路语溪明夕波女墙才几尺一半入藤萝
　　缙云杂咏　　　　　　　　　　朱彛尊罗鸥滩
　　滩上羣鸥鸟还应日日来来时看野老百过莫相猜
　　西岩
　　朝闻谷口猿暝宿崖上月夜乆天风吹西岩桂花发
　　仙岩寺
　　咫尺仙岩寺云峰望转亲夕阳钟磬发犹有未归人
　　积翠亭
　　孤亭云木暝众壑哀猿啸空翠湿衣裳夕阳忽来照
　　永嘉杂诗　　　　　　　　　　朱彛尊斜川
　　九曲斜川水分流到海濵金钗河上月留照浣纱人
　　青牛坞
　　我行白鹿城晓入青牛坞长啸不逢人松门已亭午
　　东山
　　判向花前醉何难解緼袍江南春可乐防马自兰臯
　　南亭
　　薄云雨初霁返照南亭夕如逢秋水生我亦西归客
　　北亭
　　日落空水深潮回春岸白时有看山人江南望江北
　　花桞塘
　　山雪初消尽春塘乱水喧州人还几日相见乐游原
　　华严山
　　闻昔华严寺频经逸少过洮河流石研未若此中多
　　上戍渡
　　月露下樯乌天风静江树何处夜归人厯厯沙中语
　　诗　　七言絶句
　　送道士入天台　　　　　　　【唐】薛　曜
　　洛阳陌上多离别蓬莱山下足波涛碧海桑田何处在笙歌一听一遥遥
　　回乡偶书二首　　　　　　　【唐】贺知章
　　少小离乡老大回乡音难改鬓毛衰儿童相见不相识笑问客从何处来
　　离别家乡岁月多近来人事半销磨惟有门前镜湖水春风不改旧时波
　　送陶十赴杭州摄掾　　　　　【唐】刘长卿
　　莫叹江城一掾卑沧洲未是阻心期浙中山色千万状门外潮声朝暮时
　　渡浙江问舟中人　　　　　　【唐】孟浩然
　　潮落平江未有风扁舟共济与君同时时引领望天末何处青山是越中
　　送贺賔客归越　　　　　　　【唐】李　白
　　镜湖流水漾清波狂客归身逸兴多山隂道士如相见应写黄庭换白鹅
　　越中览古　　　　　　　　　【唐】李　白
　　越王句践破吴归义士还乡尽锦衣宫女如花满春殿只今惟有鹧鸪飞
　　发桐庐寄刘员外　　　　　　【唐】严　维
　　处处云山无尽时桐庐南望转参差舟人莫道新安近欲上潺湲行自迟
　　从剡溪至赤城　　　　　　　【唐】顾　况
　　灵溪宿处接灵山窈映髙楼向月闲夜半鹤声残梦里犹疑琴曲洞房间
　　兰溪棹歌　　　　　　　　　【唐】戴叔伦
　　凉月如眉挂桞湾越中山色镜中看兰溪三日桃花雨半夜鲤鱼来上滩
　　天台道中示同行　　　　　　【唐】章八元
　　八重岩防疉晴空九色烟霞绕洞宫仙道多因迷路得莫将心事问撨翁
　　戏赠天竺灵隠二寺寺主　　　【唐】权德舆
　　石路泉流两寺分寻常钟磬隔山闻山僧半在中峰住共占青峦与白云
　　湖州贡焙新茶　　　　　　　【唐】张文规
　　鳯辇寻春半醉回仙娥进水御开牡丹花笑金钿动传奏吴兴紫笋来
　　宿天竺寺寄灵隠寺僧　　　　【唐】张　籍
　　夜向灵溪息此身风泉竹路净衣尘月明石上堪同宿那作山南山北人
　　虚白堂　　　　　　　　　　【唐】白居易
　　虚白堂前衙退后更无一事到中心移牀就日檐间卧卧咏闲诗侧枕琴
　　候仙亭同诸客醉作　　　　　【唐】白居易
　　谢安山下空携妓桞恽洲边只赋诗争及湖亭今日会嘲花咏水赠蛾眉
　　湖中自照　　　　　　　　　【唐】白居易
　　重重照影看容鬓不见朱顔见白丝失却少年无处觅泥他湖水欲何为
　　樟亭双樱树　　　　　　　　【唐】白居易
　　南馆西轩两树樱春条长足夏隂成素华朱实今虽尽碧叶风来别有情
　　处州月夜穆中丞席和主人　　【唐】刘言史
　　羌竹繁银烛红月光初出桞城东忽见隠侯裁一咏还须书向郡楼中
　　观浙江涛　　　　　　　　　【唐】徐　凝
　　浙江悠悠海西緑惊涛日夜两翻覆钱塘郭里看潮人直至白头看不足
　　嘉兴寒食　　　　　　　　　【唐】徐　凝
　　嘉兴郭里逢寒食落日家家拜埽回惟有县前蘓小墓无人送与纸钱来
　　忆四明山泉　　　　　　　　【唐】施肩吾
　　爱彼山中石泉水幽深夜夜落空里至今忆得卧云时犹自涓涓在人耳
　　晩春送王秀才游剡川　　　　【唐】施肩吾
　　越山花落剡藤新才子风光不厌春第一莫寻溪上路可怜山水爱迷人
　　春日钱塘杂兴二首　　　　　【唐】施肩吾
　　酒姥溪头桑褭褭钱塘郭外桞路逢邻妇遥相问小小如今学养蚕
　　西邻年少问东邻桞岸花隄几处新昨夜雨多春水濶隔江桃叶唤何人
　　寄四明山人　　　　　　　　【唐】施肩吾
　　髙栖只在千峰里尘世望君那得知长忆去年风雨夜向君牕里聴猿时
　　遇越州贺仲宣　　　　　　　【唐】施肩吾
　　君在镜湖西畔住四明山下莫经春门前几个采莲女欲泊莲舟无主人
　　宿于越亭　　　　　　　　　【唐】施肩吾
　　琵琶洲上行人絶于越亭中客思多月满秋江山冷落不知谁问夜如何
　　越溪怀古　　　　　　　　　【唐】施肩吾
　　忆昔西施人未求浣纱曽向此溪头一朝得侍君王侧不见玉顔空水流
　　游天台上方　　　　　　　　【唐】姚　合
　　晓上上方髙处立路人羡我此时身白云向我头上过我更羡他云路人
　　杭州开元寺牡丹　　　　　　【唐】张　祜
　　浓艳初开小药栏人人惆怅出长安风流却是钱塘寺不踏红尘见牡丹
　　过耶溪　　　　　　　　　　【唐】朱庆余
　　春溪缭绕出无穷两岸桃花正好风恰是扁舟堪入处鸳鸯飞起碧流中
　　寄桐江隠者　　　　　　　　【唐】许　浑
　　潮去潮来洲渚春山花如绣草如茵严陵台下桐江水解钓鲈鱼有几人
　　婺州宴上留别　　　　　　　【唐】赵　嘏
　　双溪云影向空横歌舞髙台晩更清独自下楼骑痩马摇鞭重入乱蝉声
　　宿杭州虚白堂　　　　　　　【唐】李　郢
　　秋月斜明虚白堂寒蛩唧唧树苍苍江风彻晓不得睡二十五声秋长
　　天竺寺八月十五日夜桂子　　【唐】皮日休
　　玉颗珊下月轮殿前拾得露华新至今不会天中事应是嫦娥掷与人
　　越中赠别　　　　　　　　　【唐】张　乔
　　东越相逢几醉眠满楼明月镜湖边别离吟断西陵渡杨桞秋风两岸蝉
　　出东阳道中作　　　　　　　【唐】方　干
　　马首寒山黛色浓一重重尽一重重醉醒已在他人界犹忆东阳昨夜钟
　　题宝林寺禅者壁　　　　　　【唐】方　干
　　岩乔木夏藏寒牀下云溪枕上看台殿渐多山更重却令飞去即应难
　　镜湖雪霁贻方干　　　　　　【唐】崔道融
　　天外晓岚和雪望月中归棹带冰行相逢半醉吟诗苦应抵寒猿褭树声
　　宿天竺寺　　　　　　　　　【唐】陈　陶
　　一宵何期此灵境五粒松香金地冷西僧示我髙隠心月在中峰葛洪井
　　越溪怨　　　　　　　　　　【唐】冷朝光
　　越王宫里如花人越水溪头采白苹白苹未尽人先尽谁见江南春复春
　　秀州通越门外八九里临水多佳木茂树以便风不得停舟一赏怆然为诗　　【宋】蘓舜钦
　　密树重萝覆水光珍禽无数语琅琅惊帆瞥过如飞鸟回首风烟空断肠
　　对雪忆往岁钱塘西湖访林逋三首
　　【宋】赵　抃
　　昔乗野艇向湖上泊岸去寻髙士初折竹压篱曽碍过却穿松下到茅庐
