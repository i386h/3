<!-- { "loadSidebar": true } -->
　　雍正八年七月浙江总督管理巡抚事务【臣】李卫题为敬陈禁城重地等事该【臣】防得杭城周围四十余里地方广濶向于十城门及水门瓮城等处设有满洲汉军緑旗官兵轮班防守而城上未设暮夜巡逻之兵是以奸巧棍徒每有包揽商税于夤夜深更伺巡兵已过将货物缒城偷漏等屡经拿获分别究处各在案上年经署将军臣性桂条议请于城上派委官兵栖宿专司巡逻稽查酌动盐务节省盈余之银建造营房等因钦奉
　　谕防此项当动用公用银两另议具奏钦此咨移到【臣】遵即行司查估省会十门城上应建营房窝铺除望江门起至潮门止中有水门系满兵防守又潮门起至凤山门止相近未及一里均无庸添造外其余惟凤山清波庆春艮山四门因跨山近河偷漏较便应于凤山门起至清波门止共建三处清波门起至涌金钱塘武林等门各建一处武林门起至艮山庆春等门各建二处其庆春门至清泰望江等门各建一处以上共建窝铺一十二处每处铺房三间灶披一间木坑三口请于雍正八年
　　恩赏公欵银内动支兴建现在于此十二处会同将军臣阿里衮酌量委官每处派兵八名轮班书夜专司巡查奉
　　防该部议奏部覆应如所请行奉
　　防依议
　　嘉兴营【隶总督管辖】额设游击一员【原设副将顺治十一年改设游击驻劄海盐县】左营守备一员【驻防府城】千总一员把总四员右营守备一员【驻防乍浦】千总二员把总四员
　　【康熙五十年闽浙督臣范时崇题为请酌冲缓等事准改游击为副将驻劄府城弹压七邑左营守备移驻海盐县城】
　　额设马歩战守兵丁一千三百七十九名【原设一千四百六十九名康熙二十一年为各省保泰之微权事陆续裁减无马战兵二十五名守兵二十五名三十五年为钦奉上谕事裁去无马战兵三十名守兵一十名现在兵丁共一千三百七十九名内有马战兵一百四十二名无马战兵二百四十三名守兵九百九十四名】各官坐马自备兵丁官给马五十匹
　　快唬船共三十只
　　驻劄嘉兴府城副将一员中军都司一员【旧设中营都司佥书等官顺治七年裁十一年又裁左右营都司佥书各一员雍正七年九月添设中军都司一员系严协右营都司裁补】千总一员把总一员
　　马歩兵丁共四百三十二名
　　快唬船五只
　　驻防海盐县城左营守备一员【康熙五十年奉文移驻】马歩兵丁共一百七十五名快唬船三只台寨九座驻防乍浦所城右营守备一员千总一员【康熙五十七年将斜塘汛千总一员兵丁二十名归入乍浦营额内分防西山嘴汛其斜塘汛并余兵分入嘉善王江泾二汛】马歩兵丁共二百一十三名快唬船二只【向设台寨一十九座康熙五十六年闽浙总督觉罗满保阅视沿海事宜题请増筑乍浦天妃宫西山嘴等处炮台拨兵守御】
　　分防澉浦所城把总一员马歩兵丁共一百名快唬船一只台寨九座
　　分防石门县城千总一员马歩兵丁共一百一十名快唬船四只
　　分防桐乡县城把总一员马歩兵丁共七十六名快唬船二只
　　分防濮院汛把总一员马歩兵丁共六十六名快唬船三只
　　分防新城汛把总一员马歩兵丁共四十名快唬船一只
　　分防平湖县城把总一员马歩兵丁共九十九名快唬船三只台寨二座【今添筑独山寨炮台一座拨兵守御】
　　分防嘉善县城把总一员马歩兵丁共七十四名快唬船二只
　　分防嘉兴汛把总一员马歩兵丁共六十九名快唬船一只
　　分防王江泾汛千总一员马歩兵丁共五十六名快唬船三只
　　嘉协快唬船共三十只【雍正八年奉文将十只仍照旧式修造其二十只改造中様巡船二十只小様廵船二十只】
　　现存红衣炮四十三位【内安设海平二县炮台汛口二十三位海盐乍浦城二十位】铜炮一位【存营】铁炮五十五位【内安设海平二县炮台汛口二十位澉浦乍浦城十五位存营二十位】荡宼小炮八十四杆【俱给兵操演】嘉协营演武塲【向在望吴门外二里逼近城埤迁于杉青闸之北以便操演府治西北广平桥南旧有废察院行台其南即副总衙署今营兵习射于此名内教塲】
　　乍浦水师营【隶提督管辖】叅将一员守备一员千总一员把总二员【乍浦原属定海镇右营汛地雍正二年闽浙总督觉罗满保为请更闽浙等事题准添设乍浦水师营归提标管辖雍正七年浙江总督臣李卫为遵】
　　【防议覆事将陆路嘉协右营分防乍浦守备归乍浦水师营游击管辖水师营游击听嘉协副将节制又将嘉协右营原防之西山嘴炮台天妃宫汛地改归乍浦水师营拨千总一员轮防九年题准改游击衔为叅将不属嘉协副将节制】
　　外委千总一员外委把总二员【俱于雍正五年添设】
　　战船一十只【系定海镇标三营拨归乍浦营其海洋汛界及乍浦口址俱详见海防】现存红衣炮八位【俱配战船】百子炮四十位【俱配战船】劈山炮二位【俱配战船】
　　营房五百间【雍正二年于乍浦城南门外教塲官地建一百间于乍浦城内兵备道署旧基东首官地建一百问十年为饬行查议事将城内一百间改建于乍浦城南门外教塲官地又增建三百间共五百间】
　　教塲【一在乍浦城南门外今盖造水师营房一在惹山地方离乍浦城五里雍正八年建官防三间圏栅一座旗台照墙各一座周围二十一亩二分零】
　　雍正二年九月兵部为请更浙闽等事议覆福浙总督觉罗满保疏称嘉兴所属之乍浦与江南洋面交界最为要【臣】拟于乍浦营设兵五百名拨定海镇标战船十只以副巡防此应设兵五百名于水陆各营内酌量改拨浙省瑞安营原设马兵九十八名镇海营原设马兵一百二十六名今既设为水师毋庸安设马兵查马兵月饷二两马干一两共三两战兵月饷一两五钱是马兵一名每月饷干可募补战兵二名请将瑞安镇海二营马兵二百二十四名改为水战兵四百四十八名除归还瑞安镇海原额二百二十四名外其余二百二十四名拨归乍浦营令其招募配防止须加给月米毋庸另添兵饷再乍浦营所辖水汛原属定镇右营水汛今既设乍浦营毋庸定镇右营巡防乍浦应于定镇右营拨水守兵一百名连人调赴乍浦巡防再于浙省陆路各营内抚标二营提标五营象协二营寜海二营太平营共十二营每营抽守兵十名大荆营抽守兵五十六名共抽守兵一百七十六名各原营遇有逃亡事故裁缺不补归于乍浦营招募巡防合之乍浦营设水战兵二百二十四名水守兵二百七十六名以足五百名之数等语应如该督所请准其改设抽拨又防称磐石营原设兵六百八十四名兵数微少今既改为水师亦不必安设马兵该营原有马兵七十三名今改添为水战兵一百四十六名则磐石营共有兵七百五十七名不必添饷银止添七十三名兵米其瑞安镇海磐石三营原有之马可以分给有马各营遇缺填补又疏称镇海营既改水师其原防陆路之穿山昆亭霩各陆汛应就近改归浙江提标左营管辖拨千把总三员兵三百二十名分汛巡防以专责成并磐石营之陆汛改归乐清营管辖瑞安之陆汛改归温镇右营平阳营管辖又疏称原题象协哨船四只拨归磐石营提标哨船四只拨归镇海营俱请改为唬船其唬船平底难以出洋毋庸改造等语均应如所请行可也奉
　　防依议
　　雍正七年怡亲王等会同兵部为遵
　　防议覆事覆浙江总督李卫条奏水陆营制事宜一折内一欵奏称沿海营汛辖属宜有统摄也查乍浦当江浙之冲为海洋要口向有嘉协右营守备驻劄分防陆汛而水师洋面则系定海镇右营汛地相隔遥逺巡防不及雍正二年添设水师营游击诚属因地制宜但一城之中水陆两营不相统属呼应不灵应以嘉协右营原防之西山嘴炮台天妃宫汛地改归乍浦水师营拨千总一员轮防陆路弁兵撤囬另行派防将嘉协右营守备并听乍浦游击管辖乍浦游击听嘉协副将节制使彼此聨属不致号令两岐惟选技员弁水陆技艺不同仍照旧例自行起送再象协陆路则属黄岩镇洋汛则属定海镇一营两辖诸事纷岐且该营陆路至黄逺而水路至定近应将象协水陆俱归定镇统辖若绍兴协向虽统辖于定海镇而隔逺寜波声息难通较之抵黄虽属陆路而无风波之险应改归黄岩统辖则塘汛聮络调度易周寜波城守营与提督同城既属象协管辖复隶黄镇凡有考抜文册辗转呈送亦觉未宜应照江闽二省松江泉州等营竟归提督管辖之例画一改正不但耳目较近而考拔调遣更免往返迟悮之虞等语查乍浦原系嘉协所属向派嘉协右营守备分防西山嘴炮台天妃宫陆汛其水汛洋面俱系定镇右营将备轮流配船巡哨嗣经乍浦添设水师游击将水汛责之乍浦游击陆汛令嘉协右营守备管辖水陆将备原不相统属今该督请将嘉协右营守备原防陆汛改归乍浦营派拨千把总轮防该守备并听游击管辖游击听嘉协副将节制彼此聮属交相控制似属得宜应如该督所请准其改拨管辖至象协副将所属陆汛去黄岩较逺水汛去定海较近绍协副将辖于定海逺隔大洋抵黄陆路与台协接壌自应就近改隶寜波城守营与提督同城耳目所及更为亲切均应如所请将象协水陆改归定镇绍协改隶黄岩寜波城守竟归提督管辖庶军务易于调度而营伍亦无混淆牵制之矣奉
　　防依议
　　湖协城守营【隶提督管辖】经制额设副将一员【旧设中营都司佥书等官顺治七年裁】左营都司佥书一员守备一员千总二员把总三员右营都司佥书一员守备一员千总二员把总四员
　　【康熙四十五年五月为详请裁汰冗员等事裁右营都司一员仍留中营都司一员兼管左右两营事务】
　　安吉营守备一员千总一员把总四员
　　城守两营外委千总二员外委把总四员安吉营外委把总一员【俱于雍正五年添设】
　　额设兵丁共一千二百二名【内有马战兵五十名无马战兵二百七十三名守兵八百七十九名康熙三十四年十二月奉文裁汰战守兵六十名实存一千一百四十二名雍正七年十月为遵防议覆事裁浙省京拨兵添拨杭嘉湖三协湖协营添歩战兵二十一名守兵五十一名并原挂本营歩战兵三名守兵五名共八十名】
　　各官自备坐马六十匹【康熙四十五年裁自补马四匹实存坐马五十六匹】兵丁官给马五十匹
　　快船并小巡船共五十只
　　驻劄湖州府城副将一员中军都司一员左营把总一员左营外委把总二员
　　左右两营存城马歩战守兵丁共四百七十六名快船一十三只【内在省听差二只】
　　左营分防【内有官大汛五处兼管小汛十三处】
　　防守东防林汛守备一员【系归安县地方】歩战守兵丁五十名快巡船三只
　　防守徳清县各汛千总一员协防外委千总一员马歩战守兵丁三十四名快巡船四只
　　防守新市各汛千总一员【系徳清县地方】歩战守兵丁四十二名快巡船四只
　　防守含山各汛千总一员【系归安县地方】歩战守兵丁四十二名快巡船四只
　　防守菱湖各汛把总一员【系归安县地方】歩战守兵丁三十九名快巡船五只
　　右营分防各汛【内有官大汛六处兼管小汛十三处】
　　防守四安汛守备一员【系长兴县地方】歩战守兵丁五十名快巡船三只
