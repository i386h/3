<!-- { "loadSidebar": true } -->
　　章讷【防稽县志年九嵗母张氏卒每恸即絶遂不火食惟啖果以活三年服阕恸絶始苏父兄强之始进饮食终身茹素无喜笑容世称竒孝年七十有五】
　　朱元鎭【余姚县志徽国文公之裔母病危笃元鎭年十五泣祷于天愿以身代母病顿痊父疾元鎭年十八刲股和药以进病遂愈父因字之曰孝先后父殁庐墓三年猛虎不敢犯】
　　任元龄【萧山县志字九如入太学有声父朝诤为郴州参军以桂藩工获谴有司逮家属弟九龄已被逮元龄时客逺方闻之星驰诣狱曰家有长子当逮我备受酷刑终无异词当事者悯之为白父寃子云蛟领顺治丙戌乡荐】
　　陈泰交【上虞县志字日章山寇焚劫父尧仁被擒入山泰交挺身代父贼不许乘夜逃归鬻家产不足至以身质曰我父不归何由得钱仍冒死向贼哀告贼怜其孝父子皆得释】
　　张惟眀【山隂县志膺拔贡例晋太学乃弃科举一意孝养父母殁皆庐墓三年有白兎来驯之瑞巡抚疏请建坊旌之】
　　李廷孚【山隂县志字鳯山忠襄之裔幼孤贫受生徒以养母及壮任腾骧卫经歴迁广西奉义州判因母疾终养歴十六载割股疗母建义学以成父志孝行浃闻崇祯九年旌表】
　　髙朗【绍兴府志防稽庠生父岱崇祯庚午举人以甲申之难絶食将死朗前泣拜曰父素教儿忠孝国不可无臣家亦不可无子遂奔向偁江兄澄出而追之曰予长子当随父死汝次子当养母生朗厉声曰死而随父易贫而养母难吾为其易者言毕跃入水中死】
　　张中【绍兴府志宋新昌令珦之后眀末山寇出掠父年逾八旬中负父二十里遁入西山知父意安之遂以一身供饘粥不借僮仆力逾数年先父卒妻俞氏代其夫终养里人称为双孝】
　　王观昉【绍兴府志字子初山隂人官锦衣鎭抚父应遴甲申殉节观昉覔父遇山贼被酷拷双足俱溃匍匐负父尸归葬间闗数千里居家与兄弟观鼎观巘辈日训子姓以忠孝之义子国英防稽诸生】
　　张自伟【绍兴府志上虞庠生山寇杀其父自伟觅父首不得诉诸神夜梦神曰汝父首在南池随往果得始获殓誓报父仇逾年贼赴县投诚自伟遇之举利刃刺贼中喉死守道而赦之】
　　娄墨林　娄永叔【绍兴府志诸暨人父越凡为山寇所杀墨林痛父被杀持戈以鬬杀三人贼众环攻其弟永叔翼兄以受刃兄弟同时俱被害族人收三尸越七日顔色不变墨林两目如注永叔尚俯墨林背墨林聘朱氏米娶闻讣自经人谓越凡死义墨林死孝永叔死弟朱氏死节尽出一门】
　　国朝
　　厉世昌【绍兴府志字周鼎防稽诸生父允让好客游眀崇祯十六年乡人有为南海主簿者邀允让与俱甫抵广而允让卒大兵下岭南广西道梗及事定世昌鋭意求父骸而主簿家尽没南海踪迹茫然世昌昼夜哭日祷于城隍神求梦及得梦乃凝思其意境而彷佛之果往得父棺于义塜墙下埋浅土中启之骨已黝黑髗边有髻簪旧物也囓指血洒骨间渗入乃大恸负而归葬芝山之麓世昌年九十二以寿终雍正六年奉旌】
　　唐允思【旧浙江通志字伯文防稽人母病侍汤药足不履房闱者逾三载既属纩良久尚抱持母不释泪尽继之以血着有周易传义诗经图解行世】
　　莫之永【绍兴府志字予锡防稽人父可尚为靖江王府掾卒于广西值明亡絶音问之永年十八孑身赴粤行八百里无人烟几为狼虎贼盗所害流离万状卒得父榇归乡贤留祀册之永母终庐墓着有孝经句解行世】
　　苏和鷟【公举事实字丹生号拙严余姚人幼有至性年十五母病甚吁天而泣刲股肉和药进之立瘳其后母思食瓜而方患下痢医苦禁之不敢进而母卒和鷟遂终身不啖瓜每瓜时辄泪下承睫初和鷟父元璞建姚江书院祀王文成以诸弟子配食之每朔望大昕伐鼔以儆众讲习丽泽承听者尝数千百人元璞既殁和鷟振其坠绪请邑中黄宗羲为都讲规画措置秩然如经始时甞注过庭家训诏子姓昼之所为夜必书之族有不才子见絶于父久矣和鷟召与共食乘间为陈大义及情之不能自已者垂涕泣道之其人忽以颡搏地曰吾不可以为人嗣是父子如初二子滋忭滋恢俱成进士】
　　杨学泗【乡贤留祀册字鲁峄诸暨庠生幼颖悟读书辄能自解年十四丧父哀毁骨立勺水不入口者五日啜粥茹素祭奠哀号三年如初丧母病躬亲汤药衣不解带者累月病亟医药罔效学泗以鍼刺肉血淋漓下书词告天愿减己筭以益母寿如是几昼夜母病果愈居恒羞瀡必躬凡可以娱母心者必竭力罗致里人称曰杨孝子先是康熙甲寅山寇盘踞紫阆当富春诸暨要隘两邑震惊泗奉母避乱偪处其地乃纠集乡勇探其出没尽得贼虚实适制府以贼至暨密陈方畧领兵进殱厥巨魁报防制府欲于疏内议叙学泗力辞曰老母在堂以功名故缺奉养岂子心所安酬以金帛亦不受制府动容起敬年九十一卒】
　　胡拱轸【山隂县志年四十父母并八旬夜火拱轸起救方负母出火愈炽仍入救父楼倾身与父同尽次早得尸以身蔽父体手防父面俨然如生妻周氏与子周同时烧死浙江巡按王元曦具题建坊】
　　周乐【山隂县志字观六山隂人家贫力学至性过人八嵗丧母哀毁骨立父洪寜疾笃与妻金氏同刲股作糜以进疾乃瘳后数年父殁躬亲畚锸以营窀穸馆谷所积捐置祭产以垂久逺性复好施遇族党冇贫困者多方赒恤乡里称之】
　　呉人纪【旧浙江通志字肇殷弟希圣字再希萧山人兄弟自相师友尝读书于白鹤寺盗入其室所得止衣襆盗怒而缚之欲沈诸水既而盗曰盍舍其一兄弟争死盗义而两释之】
　　竺王姐【嵊县志二十二都人竺思圣义子康熙庚戌春里中猛虎为患思圣为虎噬从兄思文往救被囓死王姐奔与虎抱同溺水塘中寻脱走负父尸归力乏死】
　　俞愼宪【新昌县志御史志虞子随父官蜀中母吕疾昼夜视汤药衣不解带母殁扶榇南还峡道艰险劳瘁备至及父鼎革殉难南北道梗愼宪从兵火中载柩归葬尤歴困苦】
　　丁应正【乡贤留祀萧山贡生父病亟具疏遍祷诸神愿以身代家人莫知也越旬日身殒而父疾竟瘳检其书箧得疏稿情词哀恳出于至性邑人嗟叹称为丁孝子】
　　赵万全【公举事实防稽人甫离襁褓父即逺游迨长痛父不归日夜号泣请于母往寻父縁崖涉水七更寒暑抵大同遍覔无踪遇父旧徒指往父墓一恸几絶启墓有金蝶自内飞出扑入万全懐中人谓孝感负骸归里卜葬后庐墓三载朝夕哭奠作思亲録以遗后人】
　　胡惟【公举事实字大生会稽人父应麟患痼疾医药罔效惟自集方书昼夜侍侧衣不解带者十五年疾渐愈雪夜父渇思食梨惟遍求野外不得欲入城而门已闭绕隍号泣忽有一军士指负堞一舍引之至得梨以归诘旦往谢堞下不复有□惟闗忠义祠在焉始悟为神使父殁营葬东湖躬负土石沼隄植水橘数十丈人称孝子隄年七十二卒有息吹堂文集】
　　赵璧【题旌册诸暨人嵗饥卖薪负米以供二亲父患肺痈越险采药及卒三年庐墓侧雍正四年奉旌】
　　胡廷赞【公举事实字梦锡防稽人康熙庚子举人年十三母周氏病笃刲股和羮以进母即愈人称孝童授室后竭力奉养龥天以己寿益父母母年八十三父年八十八母疾衣不解带者数月母殁同父卧寝六载及父病医者欲以蟋蟀和药廷赞先取二蟋蟀跪祷于天自吞之而后进母嗜鲜银鱼殁后见鱼辄呜咽不忍食生平濳心理学辨晰朱陆同异多所发眀每朔望必集家人宣眀家法虽盛暑不去衣冠乡党奉为模范】
　　徐振【公举事实防稽人父万化家颇饶裕康熈甲寅耿逆猖獗伪将方徳功啸聚嵊邑执万化索助饷时振甫九嵗奋身追至逆寨号痛于门逆威以军法神色不变遂释其父囚置散室中两月后以监役醉卧与父乘闲脱归夜行昼伏越五日抵家父避难遭寒湿左足生腕疽拇指将溃振为吮毒月余疽竟愈奉母顾孝养尤至振子威逺其母章性嗜鱼病中思食青鱼羮隆冬无覔威逺跳入池中捕之果得人谓孝感母卒庐墓终丧寝苫枕块遭沙土之毒诸兄劝之归不从后父殁哭踊几絶呕血数升复庐墓上而沙上之毒愈深两足至不能步履卒年仅三十二人谓徐氏世孝】
　　张锦【题旌册防稽人年七嵗母病龥天求代者三十余日得愈母殁哀毁骨立三年不茹晕饮酒父瑛官云南浪穹知县卒于任闻讣徒步奔丧值呉逆叛道梗锦披荆榛冒白刃扶榇归里亲负土筑坟庐墓侧朝夕哭拜雍正十三年具题候旌】
　　台州府
　　三国呉
　　邓卢叙【三国志注防稽典録处士邓卢叙弟犯公宪自杀乞代】
　　许孝子【名胜志许孝山在临海县之北四十五里旧传有许姓者居丧至孝每一恸则羣鸟悲鸣因以名之】
　　【谨按许孝子时代名氏俱失传附録于此】
　　宋
　　郭琮【杜范郭孝子碑至道二年台州黄岩孝子郭琮年七十四事母张氏备极恭顺勤奉甘防寅夕不懈逺妻子寝处母室不饮酒茹荤者三十年诵梵典礼佛塔积膜拜之数以七十余万计甘于勚劳用祝母寿张年一百四嵗视听不衰饮食尚强里党异之闻于转运使使驰诣其家召其母与之坐饮以醇酎嗟赏良久遂奏上太宗览而嘉之亟诏旌表其闾除其徭役】
　　杜谊【宋史本传字汉臣台州黄岩人事父母至孝父刚严谊独失爱惴惴不自容伺颜色而后进继丧父母号恸昼夜不絶卜葬负土为坟往来十余里日渡塘涧泥水没骭虽大雨雪未尝少止手足皲裂血流以漆涂之每覆一畚必三绕坟号而后去既葬苃舍墓傍负土终丧眀年呉越大水山皆发洚推巨石走十数里台州山最髙而水又夜至旁山之民居庐墓田畜牧漂没者甚众独不及谊邑人状其事以闻诏书嘉奬事族父衍甚谨衍爱之均诸子以祖垂象廕入官至赞善大夫尝知永城县后通判梓州卒子揆才十六嵗哭谊墓旁卒】
　　鲍雍【平遇黄岩山水记县西南笃孝山宋南渡后有鲍雍者徙居山下孝养其亲以孝表闻】陈彞行【台州府志字清臣临海人徽猷待制公辅之子绍兴二年进士初宰欲大用其父彞行献书曰日暮途穷倒行逆施此最不可若尔则平生名节扫地矣父感其言遂以鲠直终】
　　周彦通【台州府志黄岩人绍兴中葬母药山庐于墓下二纪乾道四年连夕甘露降墓松上陈守岩肖状以闻彦通力辞乃纪以诗】
　　潘仁丑【赤城防通记字景商天台人少丧父哀毁几絶事母至孝溪流暴涨母病仁丑尚穉能架木以济寇至以身捍母伏桥下母得不死母亡居丧尽礼邑令刘俨闻于朝乾道间表其门后人名其坊曰旌孝桥曰孝义】
　　呉沆【仙居县志字仲元淳熙二年武科知昭靖二州以母老乞养母病刲股及故庐墓三年】项玑【虞集项孝子墓志临海项氏有子曰玑有至性丧亲致毁过时犹孺慕身负土为茔庐居三十年朝夕奠如初丧兵部侍郎商飞卿为立传】
　　许鲁瞻【朱文中许孝子传天台人嗣从子母徐守志抚之成立适寇逼城徐年八十有四卧病不能起谕鲁瞻行子伯通亦请肩舆避难鲁瞻曰汝尽子情我亦自尽子道勿多言侍母不去竟死于刃元旌其闾曰母子节孝之门】
　　呉处仁【赤城新志仙居人父为元军所驱巡山呼子索银以代死处仁趋军语曰银吾所藏也容归取以赎父及发窖则已为人所得矣乃曰银无存者吾以吾头来代父死其弟困又请代兄众义之俱获免】
