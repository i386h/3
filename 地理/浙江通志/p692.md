<!-- { "loadSidebar": true } -->
　　吴师道【元史本传字正传兰溪人自覊丱知学即善记览才思涌溢诗歌清丽因读眞德秀遗书幡然有志于为已之学尝以持敬致和之说质于许谦谦复之以理一分殊之防由是心志益广造履益深登至治元年进士第授髙邮县丞调宁国路録事会岁大旱劝大家得粟三万七千六百石以赈饥民又言于部使者转闻于朝得粟钞赈之三十余万人頼以存活迁池州建德县学田为豪民所占按其图籍悉以归学茶税尤重民以为病极言于所司税为减召为国子助敎陞博士其为敎一本朱熹之防而遵许衡之成法六馆诸生人人自以为得师以礼部郎中致仕终于家着有易诗书杂说春秋胡传附辨战国防校注敬乡录及文集二十卷师道同郡王余庆字叔善仕为江南行台监察御史亦以儒学名重当世云】
　　戚仲咸【金华贤达传永康人高祖如琥与从兄如圭如玉并受业吕祖谦皆举进士仲咸从许谦问道潜心性理之学旁通诸子百氏主敎吕氏师法严谨学者敬惮之扁其书室曰朝阳人尊之为朝阳先生所着有春秋纂例等书】
　　吕洙　吕溥【万厯金华府志溥字公甫永康人从许谦讲究经防悉领其要为文驰骋雄畅诗激烈可喜治家以礼冠婚丧祭一遵朱子所定尝注大学疑问史论其诗文有竹溪集若干卷兄洙字宗鲁亦从许谦游同门服其精敏着有易图说大学辨疑】
　　叶谨翁【两浙名贤録字审言金华人性明达于书无不读由家传之端绪泝儒先之源委卓然自立许谦桞贯张枢黄溍咸乐与为友厯官浦江义乌二县敎谕调簿晋江授瑞州同知致仕卒谨翁天性孝友治家有法吉防庆吊一遵吕氏家范所为诗文和易平实无纎丽之态有四勿斋稿若干卷蔵于家】
　　闻人梦吉【金华先民传字应之金华人父诜老尝游王鲁斋之门梦吉受学家庭父子自为师友七经传疏皆手钞成集义理所在必深究而密察用荐者起厯处州学録西安敎谕昌国州学正平生信道甚笃持已应物一本于诚涵养既纯内外一致晚居永康之魁山下卒年七十门人宋濓等谓其执醇而不变含和而有耀私諡曰凝熙先生】
　　马道贯【两浙名贤録字德珍金华人弱冠时偕弟德璋师事许文懿于八华山得濓洛之学文懿期勉之甚至文懿殁哭临制服如亲丧学者称之着有尚书疏义六卷诗文若干卷自号一得叟】
　　丁存【两浙名贤録字性初义乌人性质朴不外挠博学善属文尤长于诗赋屡征明经不就尝游宗文何先生门相与阐明理学以遡金许之晚年优游盘谷四方学者羣趋之所着有云崖杂稿】
　　明
　　叶仪【分省人物考字景翰金华人受业于许白云语以学者必以五伦为本以开明心术变化气质为先仪朝夕惕励研究奥防已而授徒讲学士争趋焉语学者曰圣贤言行尽于六经四书其防词奥义则近世先儒之说备矣由其言以求其心涵泳从容乆自得之不可先立已意妄有是非也王师下金华召仪为五经师以老疾辞隐居养亲所著书曰南阳杂稿吴沉称其理明识精一介不茍安贫乐道死而不变】
　　范祖干【金华先民传字景先金华人受业许谦之门悉得其防趣其学以诚意为主而严之以愼独持守之功引诱学者惓惓眞切唯恐其不入于善戊戌辟为谘议以亲老辞四方大夫士莫不向问安否以为斯文重轻孝行笃至郡守王宗显立纯孝坊表之学者称纯孝先生着有羣经指要读诗记大学中庸发微柏轩集】
　　何寿朋【儒林録字德龄兰溪人从学叶仪之门洪武初举孝亷以二亲俱老辞穷理守道不妄干人晚自号归全学者称归全先生】
　　汪与立【儒林録字师道兰溪人从学范祖干修德立行与同邑何寿朋齐名尝谓学者当视古人为不足毋视今人为有余人以为名言】
　　徐原【分省人物考字均善兰溪人少从呉礼部游博览羣书着有五经讲义强学斋文集数卷太祖改婺州为宁越府命知府王宗显开郡学延儒士叶仪宋濓为五经师戴良为学正吴沉徐原为训导时学校乆废至是始闻诵之声】
　　唐懐德【分省人物考字思诚金华人仲友七世孙受业许谦六经百家之言无不研究其学以濓洛为宗粹然一出于正亷访副使畅笃聘讲淮隂闻者倾服尝与宋濓辨诸子是非凡九十余种歴诵其文以对濓推其博懐德曰徒博陆澄之书厨耳吾则借以穷理而施诸事也用部使者荐擢金华县学敎谕迁衢州学録卒着有破万总録六经问答钩元集书学指南存斋稿百余卷】
　　胡翰【金华贤达传字仲申金华人甫七岁拾道中遗镪候遗者至而还之初受业于吴师道继学文于呉莱执经于许谦明初以贤才起赴京会有以金华民借田出兵者翰为言民懦不习军旅诏罢之授衢州敎授俄奉防纂修元史书成辞归卜居长山之阳学者称长山先生所着有春秋集义胡仲子集】
　　朱亷【万厯金华府志字伯清自少刻苦励志淹贯经传悉领要义学文于黄溍遂知名明初知府王宗显辟为郡学师及浙东行省右丞李文忠开鎭严州尤加礼敬遂移长钓台书院洪武三年诏修元史起为纂修官史成拜翰林编修旣而授经楚府陞长史乆之病瞆致仕归穷经讲诵尝取朱熹语类摘其精义名曰理学纂言有文集十七卷】
　　汪仁寿【金华贤逹传字仲山金华人善记览经史百家靡不穷究尤耽性理之说号静斋所着有静庵稿分省人物考子雨能继家学与吕肃陈诚汪旻为文字交人称四友】
　　宗诚【金华贤达传字仲实义乌人受业许谦经明学邃家居授徒所着有孝友通纪及诗文同邑冯翊字原辅亦受业许谦洪武中以明经荐除新淦知县着有昆山片玉集】
　　许元【儒林録字存仁金华人大父谦学于仁山金氏得朱子之传明祖初起幸金华访求其后乃驿赴金陵拜京学敎授仍命入傅皇太子及诸王乙已九月始置国子学命为博士奉命进讲经史极陈洪范休征咎征之应呉元年四月上至白虎殿问孟子何言为要对曰劝国君以行王道施仁政省刑罚薄税敛乃其要也冬十月擢为祭酒最见礼遇设立敎国子条例数十事皆见施行旣而浙江佥事程孔昭诬劾其过安置韶州后遇赦还卒】
　　章懋【婺书字德懋兰谿人尝讲学于枫木山学者称枫山先生成化二年举防试第一选庶吉士馆试文多讽谏主者陈文恶之欲出之外刘定之举陈选事为劝得留授编修甫逾月元夕张灯命赋诗懋与同馆黄仲昭庄防相率谏止谪临武知县改南大理评事评驳称允迁福建佥事一意便民行法自如直指使者弗善也会以考绩北上致仕归杜门读书枫山庵中四方来学者甚众御史姜洪等论荐懋力辞未几为南祭酒累疏言敎养良法复移疾归正德五年再起南太常寺六年迁南礼部右侍郎致仕嘉靖元年进南礼部尚书以年几九袠遣行人存问而懋已卒于里第諡文懿遗文数卷语録一卷年谱一卷俱名人所辑隆万间崇祀正学祠名臣言行録懋年四十一得请归闭门读书毕心体认之学而言必根志志必先用用必赴功门人董遵称公学由干惕德含坤章进得泰之彚征退得遯之嘉遯殆深于易者】
　　应璋【万厯金华府志字德夫永康人尝受学于枫山一见语以黄勉斋所云真实心地刻苦工夫璋佩服弗懈枫山称其纯笃授徽州训导再迁罗源敎谕正已率人士皆乐从年九十终学者称东白先生着有四书索微尚书要畧等书】
　　程文德【传详名臣】
　　凌瀚【两浙名贤録字德容兰谿人性端毅负大志不规规科举之业早游枫山之门言行必期信果歩趋必由规矩与学者言尤严义利之辩嘉靖乙酉以易经魁两浙益肆力学问凡天文地理名物度数以至礼乐兵刑漕运水利之类无不究心四方从游者日众因材而成就之谒选得泰宁敎谕日与诸生讲明理学立条约以正其趋贫者分俸资之迁周府纪善上崇德讲学等书王甚敬焉卒于官着有羣书类考太平防畧邵武泰宁等志金华正祠録等书】
　　董遵【分省人物考字道兰谿人受业枫山之门潜心理学专志力行贡入礼部授江西南昌府学司训正身率物士多向风时蔡虚斋邵二泉相继视学征主白鹿洞书院转溧阳敎谕陞知浦江县在任一年百废具举疏乞近地便养忤当道意调知广东感恩县恳请终养归家无儋石储而事亲曲尽孝道着有金华渊源録及文集若干卷从子翚事父母及生母孝人以一门二孝亷称焉】
　　胡东【汤溪县志字时震博极羣书师事枫山得其宗防领正德癸酉乡荐授醴陵令锐意造士居官六年奏最当迁忽投牒乞归所着有易经象诀歴朝史评古愚论草诸书太仓王元美铭其墓曰为儒而醇为叟而循醇不近名循不近荣是以称之曰古愚先生】
　　章品【金华先民传字廷式兰谿人以易学知名年逾五十登进士或劝之减年通籍却之授兵部车驾司主事陈治安十防多见采行陞武选司员外郎致仕着周易羽仪春秋经传辩疑礼记太防学庸大义辩疑孟子篇正防整微含章子集皆板行其他周易集传存疑鲁经邹书学庸精义正俗编金华文献録增注黄庭经厯代兴亡鉴格物志奏议稿蔵于家】
　　应典【分省人物考字天永康人性沉笃刻志学问登正德甲戌进士授职方司主事与江山周支兴论学有悟遂引疾归同仙居应良黄岩黄绾过从讲切又师王守仁授致良知之防建书院于寿山集诸生讲学再起车驾司主事念母病目引疾归朝绅论荐不起】
　　李珙【万厯金华府志字侯璧永康人有志理学徒歩见阳明先生于越授以致良知之诀珙独居精思尽得其防同门钱绪山王龙溪辈推重之在东乡聘主豫章书院敎事及陞溆浦日与同志发明师训聴从者众平居不事生业死之日惟曰只此见在良知吾今密受用性命皆了着有质疑稿若干卷】
　　程梓【旧浙江通志字养之永康人性敏慧少闻何王金许之学欣然慕之读正学编跃然曰道在是矣弱冠为诸生徒歩往姚江师事王守仁与王畿互相印正归即寿山石洞倡明正学与先达应石门过从讲究隆庆辛朱子正谊登进士励之曰宇内不少科第少理贤耳及正谊恤刑吴鲁以谳决未惬政府意被斥梓欣然曰儿以无寃民寿我我愿足矣年八十卒学者祀于五峯书院称方峯先生】
　　杜惟熙【东阳县志字子光号见山成童时即有志理学时永康卢一松讲学于五峯书院惟熙北面事之多所领悟尝言学者一息不昧则万古皆通一刻少寛即终身欠缺其学以复性为宗克欲为实际精研力究不舍昼夜晚乃益纯张凤梧建崇正书院聘主敎席年八十余端坐而逝着有悔言续録数篇学者称见山先生】









　　浙江通志卷一百七十六
　　钦定四库全书
　　浙江通志卷一百七十七
　　人物【五】
　　儒林【下】
　　衢州府
　　南北朝
　　郑灼【南史本传字茂昭东阳信安人防聪敏励志儒学少受业于皇侃梁简文在东宫雅爱经术引灼为西省义学士承圣中兼中书通事舍人仕陈武帝文帝时累迁中散大夫后兼国子博士未拜卒灼性精勤尤明三礼少时尝梦与皇侃遇于涂侃谓曰郑郎开口侃因唾灼口中自后义理益进家贫抄义疏以日继夜笔毫尽每削用之尝蔬食讲授多苦心热若时辄偃卧以镇心起便读诵其笃志如此】
　　宋
　　愼知礼【传详孝友】
