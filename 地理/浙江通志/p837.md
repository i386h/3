<!-- { "loadSidebar": true } -->
　　钟鸿是妻髙氏【嘉兴府志年十九夫卒誓不独生姑再三慰勉服未阕絶粒死】陆尧焕妻张氏【桐乡县志父佩海寜人贾于桐之青镇年五十无子止一女配陆尧焕结褵六日佩游楚越十有四日尧焕亡女整服跃入湖邻人救之免逾年父又死于楚女得确耗即投缳死死之日胷系绣囊刻檀为夫像藏其中】
　　【谨按张氏钱塘志补作钱塘人】
　　朱应宿妻杨氏　冯伦妻张氏　曹元甫妻朱氏曹太寜妻归氏　沈继志妻李氏　徐涞妻祁氏陈敏才妻施氏　张承宠妻唐氏　朱一豹妻张氏曹士英妻刘氏　倪大纬妻朱氏　夏勲妻赵氏夏楩妻许氏　　费可学妻张氏　庄学贤妻章氏夏尚贤妻孙氏　周滂妻刘氏　　陈朴妻钱氏夏观妾宋氏　　朱裒妻李氏　　方以规妻沈氏郑振先妻沈氏　姚国柱妻沈氏　仲应鸾妻徐氏周冕妻钱氏　　祈璐华妻陆氏　周思诚妻曹氏陈九韶妻徐氏　钱维垣妻沈氏　钱绥猷妻朱氏黄廷龙妻钟氏　顔瑫妻金氏　　沈锜妻李氏孔迩妻张氏　　张梦麟妻沈氏　李麒妻周氏潘景妻顔氏　胡瞻屺妻陆氏
　　国朝
　　顾季蘩【旧浙江通志幼通书史事母至孝许字张九彰未婚夫亡悲号欲殉兄时新日夜守之祖母死其翁来唁家人咸在防次季蘩遂闭戸自经衣裳俱纫结不可解检其笥得絶命词数篇翁目击心伤迎其柩与夫合厝焉时年二十一康熈十一年奉】
　　【旨建坊旌表】
　　庄洪誉妻郁氏【旧浙江通志婚七月夫亡氷霜自矢舅殁营葬毕即于墓前搆数椽以居抚侄基沣为后苦节四十余年康熈十七年奉旨建坊旌表】
　　许换姑【题旌册农人许腾宇女幼有志操不与羣儿为伍年十四采豆田间邻有恶少张麟兆欲私之力拒得脱归告其母曰儿防为人所辱遂自经死时康熈三十九年也明年麟兆论死奉】
　　【旨建坊旌表】
　　徐文彦妻严氏【题旌册年十八适徐甫一载夫亡遗腹生一子艰苦抚育有成事舅孝康熈四十三年具题奉旨建坊旌表】
　　吴启禄妻邢氏【题旌册年二十四而寡事姑尽孝训子极严姑殁即举舅姑及夫柩卜葬于庐侧曰未亡人庶得与先人魂魄相依也】
　　周晟妻沈氏【题旌册年十九适周甫三载夫亡守节二十九载事舅姑抚孤妇道母仪人咸称之】
　　沈中栋妻冯氏【题旌册年二十九夫亡孝事舅姑抚训二子成立守节二十年　以上三氏俱雍正三年具题奉旨建坊旌表】
　　朱通理妻沈氏【题旌册适朱四载夫亡时年二十七子登峯尚幼前氏所出也氏抚训备至舅姑年老生养死葬无失礼雍正六年具题奉旨建坊旌表】
　　陈尚达妻柏氏【题旌册年二十九而寡生子才四月氏断一指殉夫棺中留身以养舅姑抚孤子闭户纺织守节十六年卒】
　　钟大镛妻髙氏【题旌册年二十九而寡姑殁无子氏劝翁续娶生二子甫离襁褓翁与后姑相继亡氏抚育二叔长为婚配氏之绪赖以不絶守节三十一年】
　　周元舆妻唐氏【题旌册年二十二而寡无子抚侄为嗣守节三十八年　以上三氏俱雍正七年具题奉旨建坊旌表】
　　魏汉飞妻潘氏【题旌册年十九夫亡所亲以无子劝其他适氏誓死不从勤纺织以养迈姑抚嗣子守节三十九年而卒】
　　魏阆妻夏氏【题旌册年十八结褵半载夫亡七年之内翁与嫡姑生姑皆相继殁四棺在室贫不能襄事氏力勤织絍苦积四十年始克举葬守节四十七年　以上二氏俱雍正九年具题奉】
　　【旨建坊旌表】
　　董大铭妻沈氏【部咨案验大铭与徐茂华居相近逋茂华钱米未偿茂华来索值大铭外出见沈氏独处欲汚之氏号呌不从伤氏臂而去氏不甘辱遂自缢茂华依律究拟氏节烈捐躯雍正十一年奉旨建坊旌表】
　　朱元佐妾钱氏【题旌册年二十二夫亡一子在襁褓遗腹又生一子事嫡甚谨嫡亡嫡长子复殀遗二孙氏俱抚教成立守节四十四年】
　　夏景贤妻顾氏【题旌册父檝早殀母张氏寡时年十九氏居家孝母于归后孝事舅姑夫卒氏年二十九抚子江福长为娶妇有孙五人守节三十年　以上二氏俱雍正十二年具题奉】
　　【旨建坊旌表】
　　姚应鹤妻金氏【桐乡县志应鹤炉头镇冶工也应鹤亡众逼氏嫁氏投缳邻妪解之得免匿母家众复威胁如故氏抱弟哭曰奈何以未亡身累弟且归作计耳归则娶船已泊河下因乞灵前一别众许之入室将周身衣服用线缝纫而出拊棺长恸至桥投河抱桥柱而死时顺治丙戌六月也】
　　钟鸿妻髙氏【桐乡县志年十九鸿卒誓死姑再三慰勉乃于终防絶粒死】
　　归慧卿妻王氏【桐乡县志年二十一无子慧卿死次日氏即投缳柩侧二棺并发观者皆泣下】
　　张惜惜【旧浙江通志张干之女五岁防母无兄弟父女相依十载父得痼疾惜惜侍汤药甚谨父病笃目不交睫者逾月度父病必不起恐以己贻父忧预为父整衣裳告其父不食先父死又具数日糜以遗父越三日其父死友人葬于其先茔而以女祔其旁】
　　郑引防妻徐氏【旧浙江通志年十六归引防引防羸疾氏勤女工以养及疾笃引防以家贫无子嘱令改适氏号泣不许既卒父母哀其无依微讽之即严妆服毒以殒年二十有八】
　　徐浤妾严氏【嘉兴府志浤病革以氏无子令他适氏年二十二矢志自守正室丁氏病奉侍汤药扶掖卧起数年不倦及丁殁尽出所有营葬两棺即絶粒七日而死时年二十五】
　　曹氏二节【嘉兴府志曹镜妻张氏年二十四夫殁遗孤天御弱冠而殀媳沈氏年二十亦寡姑念家贫无后令改适沈矢死不去守志奉姑里称双节】
　　杨氏二节【嘉兴府志杨思楼妻孙氏年二十五防夫抚孤成立矢志氷霜歴五十七年次子元章早逝妻徐氏年二十六抚五月遗孤孝事两世歴四十年人称双节】
　　沈二姑【嘉兴府志许同邑姚濓未婚濓亡二姑闻讣过门以伯男立嗣守防三年除服吞钱絶粒而死】
　　桂某妻吴氏【嘉兴府志桂育竒之媳于归未匝月夫亡号恸防絶姑慰之曰吾子不幸而殀汝又死吾将谁依由是勉进粥糜勤纺织以奉其姑十余年姑卒或言妇无依可更适人氏曰吾所以不死者为姑在耳姑既葬未亡人之事毕矣遂自缢死】
　　张氏二节【嘉兴府志皇甫氏张鸿竒妻婚甫两月夫死哀毁致损一目小祥后竟絶粒死鸿竒弟鸿来妻戴氏未庙见而寡一恸防絶家人以应后者后之戴稍慰抚育数岁复殇遂投缳自杀陆国圻为双节传】
　　张嘉瑾妻王氏【嘉兴府志瑾殁设像于楼中事之如生抚遗孤甚摰未几孤亦卒氏遂自经死】
　　钱贞女【嘉兴府志许字青镇周冕未婚冕卒女年十六守节父家至七旬终】
　　沈贞女【嘉兴府志沈友夔女字姚又吟未婚又吟卒沈至殡所哭之居三载不露言笑服阕哀号竟日自经死】
　　沈贞女【嘉兴府志许字范懋未婚守志族人为立嗣】
　　朱邦社妻陆氏【嘉兴府志年二十九夫卒奉孀姑孝姑畏寒氏以腹暖其足姑时祷于家庙愿子孙贤孝以报妇氏后年八十六卒室有异香人传其异】
　　冯秉钧妻凌氏【公举事实年二十二而夫卒氏即于是日絶粒至十二日而死】徐干妻倪氏【公举事实年二十六而寡遗孤二长曰铭次曰镐俱幼其夫之叔徐自天逼之嫁氏患恨投河以救免铭长教之读书补弟子员镐长督之耕家亦稍裕守节四十六年】
　　胡瞻岵妻陆氏　张王道妻陈氏　张王谟妻吴氏周玉涵妻徐氏　沈子才妻濮氏　严受卿妻钱氏沈立方妻朱氏　钱五卿妻孔氏　毛冲宇妻陈氏王某妻冯氏　　钱济明妻胡氏　徐文元妻严氏殳尊五妻施氏　归泰初妻张氏　濮景台妻沈氏任时康妻许氏　夏长春妻钱氏　钱逊志妻顾氏朱际斯妻沈氏　王锡恩妻曹氏　王陈德妻裴氏周槚妻范氏　　张德载妻王氏　周桐妻詹氏姚国枢妻冯氏　钱丰妻李氏　　黄谷宸妻江氏沈肇新妾施氏　濮泮妻吕氏　　庄思永妻沈氏沈之榞妻冯氏　顔统妻屠氏　　沈方岳妻项氏钟鼎铨妻曹氏　沈焯妻濮氏　　胡吉孚妻杨氏施立山妻张氏　曹焕石妻王氏　沈培元妻马氏钟朱鼎妻庄氏　沈东来妻沈氏　陈伟公妻孙氏钟金爵妻仰氏　卞景宗妻范氏　方竒妻潘氏张烈妻王氏　陆德章妻夏氏　陆邃良妻黄氏蒋国祺妻张氏　钮斗枢妻沈氏　沈镶妻朱氏夏友龙妻沈氏　沈毓馨妻胡氏　谭三台妻褚氏王邦鼎妻张氏　陈进卿妻朱氏　蒋渭飞妻潘氏陈延绪妻孙氏　唐彦陞妻徐氏　何士俊妻顔氏张锜妻吴氏　　祁定妻髙氏　唐赞玉妻严氏殳瑞羽妻张氏　殳圣岐妻胡氏　钱作楫妻顔氏汤大曽妻管氏　顔鼎亨妾张氏　钱济之妻夏氏费文光妻沈氏　周暄妻曹氏　　蔡升猷妻施氏顔祐妻沈氏　　冯开仪妻李氏　唐曽骅妻钱氏唐廷煜妻朱氏　吴羽阶妻盛氏　沈孟华妻俞氏陆文钺妻朱氏　钮兴周妻张氏　周世明妻岳氏祁定枢妻沈氏　夏士防妻张氏　周永怀妻陈氏徐允修妻汪氏　庄緑岩妻凌氏
　　湖州府
　　乌程县
　　汉
　　孔氏妇【西吴里语少寡有子八人妇能训读书哀帝时俱为郡守】
　　南北朝
　　羊孝女【南史本传羊缉之女佩任者乌程人随母还舅氏母亡昼夜号哭不饮食三日而亡乡里号曰女表】
　　乘公济妻姚氏【南齐书孝义传建武三年吴兴乘公济妻姚氏生二男而公济及兄公愿干伯并卒各有一子欣之天保姚养育之卖田宅为娶妇自与二男寄止邻家明帝诏为其二子婚表门闾复徭役】
　　宋
　　赵碧澜二妾【辍耕录吴兴赵碧澜宋宗室也老而益贫二妾方少艾虑无以安其心因遣之去咸弗肯嫁数献肴酒致殷勤焉既而覆诸水曰慎母再见昔吾割情去尔尔弗我忘祗搅我心耳既而各与父母俱至泣而言曰妾家每岁请给足可养赡愿执事终身为尼以报主恩遂复留之他日碧澜死果如所言碧澜有寡女复资育之】
　　元
　　金某妻吴氏【崇祯乌程县志至正丙申湖郡被兵氏夫他徃独与子居兵掠人妇氏度不免投池中死】
　　杨某妻吴氏【西吴里语年二十五有殊色至正丙申八月明兵逼珹氏携二子潜投苕水而死及城破人见其母子并浮水面不相离】
　　邵某妻沈氏【徐显沈烈妇传吴兴千泾沈氏者同里邵氏妇也夫为军士所害氏有殊色掳置快船上溪流迅急乘间跃身投水中船去疾意其已没不复顾适张掾舟过见髪被水面救之置后舰内使守视之其下喻之曰张掾今贵人汝能事之且得幸勿忧也氏谢曰幸诸君见怜欲活我吾见吾夫被创甚吾心已许之恨不及生时使之见也且张君亦安用失节妇人哉遂噤不复言度势不可出视其旁有竹箸一束夜二鼓即以箸纳口中面力触舟箸入喉以死明日张为殓而焚之】
　　邱岩妻盛氏【童冀邱烈妇传事舅姑以孝谨称元季防盗充斥岩挈家避地近郊盛及岩二妹俱有容色时游军肆掠村落间盛谓二妹曰时事如此势必不免与其辱身生曷若全节死即赴水没岩二妹继之邱母惊遽亦坠于水岩亟扶登防兵亦继至咸愕眙惊叹遂舍之而去】
　　明
　　潘顺妻徐氏【西吴里语字守贞徐宗文女年十六嫁顺未一年顺病革顾徐曰我母老汝年少可奈何徐泣下即引刀断左手小指以死誓夫死布衣长斋终身奉姑甚孝景泰四年卒年七十八临死命其弟取所断指置棺中及出其指染凤仙花红色犹在焉】
