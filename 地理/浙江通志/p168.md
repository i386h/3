<!-- { "loadSidebar": true } -->
　　龙虎轩　天啓慈谿县志在县东普济寺东冈怪松踞危石若龙虎状元丰中令盛次仲有石刻诗
　　清茂轩　戴表元清茂轩记大雷山为唐贤谢遗尘所居后有毛氏震卿居此
　　朝晖轩　嘉靖奉化县志赵孟頫戴表元黄溍聚讲之所凡戴黄有作赵书之时称三絶今为法华寺【戴表元鹿顶山朝晖轩为东玉师赋金鸡响暴关烛龙转岩车隂欲消散岩谷开嘘呀忽然苍萝颠涌出红莲华天晖初熙灿六合无藏遮而我灵台中善根始萌芽珍重慎消息外物如尘沙】
　　清晖轩　延祐四明志在定海县海光阁前嘉定三年令赵珌夫立
　　听轩　延祐四明志在象山县治庆元四年令韩元礼建
　　更恭亭　延祐四明志在府治桃源洞门西北宋嘉定十六年知庆元府章良朋建前有二古桧取东坡双童老更恭之意
　　茶亭　酒亭　延祐四明志在设防东西绍定初守胡榘重建
　　占春亭　延祐四明志在春风堂之南宋淳祐六年制使顔颐仲建
　　观澜亭　舆地纪胜在郡治内
　　友山亭　延祐四明志在仁斋前宋守梁汝嘉建射亭　延祐四明志在九经堂后宋守赵伯奎建传觞亭　夹芳亭　延祐四明志在府治并宋守程覃建
　　茆亭　延祐四明志在旧甬东书院南其东为熙春亭宋绍兴癸酉守韩璡建
　　西亭　舆地纪胜在鄞县治【延祐四明志今名荆公台在防访分司公宇后圃王安石鄞县西亭诗收功无路去无田窃食穷城度两年更作世问儿女态乱栽花竹养风烟】
　　会别亭　鄞县志在府城西三里
　　碧沚亭　明一统志在月湖中鄞县志史弥逺建【楼钥题碧沚亭诗相家小有四明山更葺桃源莽间四面楼台相映发一川烟水自弯环】
　　可憇亭　延祐四明志在桃源洞西淳祐中顔颐仲建
　　鱼熙亭　嘉靖宁波府志在鄞县治寛赋堂之前仰髙亭　鄞县志在县治宋建
　　嵊亭　水经注江之道南有曹娥碑江濵有马目山洪涛一上波隐是山势沦嵊亭【太平寰宇记鄮县嵊亭自剡溪至此滩碛髙险行人往来皆此装束齐仆射张稷曽生子于此因名嵊】
　　【谨按会稽志亦载嵊亭因嵊县属绍也寰宇记已入鄮县其地仕今鄞县故从寰宇记入宁波】
　　瓌富亭　至正四明续志在东渡门外丞相呉潜建超然亭　鄞县志在桃花渡船宋监官晁説之建寒碧亭　延祐四明志寳岩寺后有寒碧亭【王安石寒碧亭诗两岸青山刻峭成一溪回曲篆纹平绿隂隠隠无重数欲去黄鹂又一声】
　　三江亭　名胜志在郡城东门之北宋天禧中郡守李彛庚尝寓此绍兴间郡守潘良贵重建亭
　　翠锁亭　谢翺翠锁亭诗注亭在江岸有魏王妃所题字
　　平楚观澜亭　鄞县志在瑞光楼前今水中洲是也时亭　成化四明郡志在平桥西呉潜建今为惠民药局
　　直清亭　鄞县志在县东明堂岙白云山下宋天水郡开国公赵与懽建于父之墓侧理宗御书二字赐之
　　望湖亭　嘉靖宁波府志在鄞县东南东钱湖中【张时彻望湖亭诗烟霞探不极独上望湖亭孤屿悬明镜羣峯展画屛舠舟舒月白松桧匝云青尽日中山醉人言是谪星】
　　极目亭　阿育王山志在鄮山东见海中诸山宿鹭亭　舒亶有宿鹭亭诗见延祐四明志
　　紫翠亭　王庭秀有泛舟西湖至紫翠亭诗
　　芳思亭　鄞县志在县南尚书袁以道所居【袁桷芳思亭诗序大父尚书公治圃南郊有堂亭凡十五不复可考近筑一亭彷佛其万一名之曰芳思】
　　听香亭　嘉靖宁波府志在慈谿县东南一名临香亭宋绍兴中建嘉定十年天台刘燠改曰听雨堂
　　揽秀亭　天啓慈谿县志在县治拥青轩后宋绍定元年令周符建元延祐四年改曰湖亭
　　丽泽亭　延祐四明志在慈谿县治之前绍兴三十一年令钟确重建【姚镆慈谿县修造记今更曰通和】
　　春亭　成化四明郡志在慈谿县治东南
　　环碧亭　名胜志在慈谿县后湖屿上宋乾道间令陈夀彭建【王淮环碧亭诗檐角俯沧洲烟波数防鸥路从堦下断天向槛前浮柳影当帘夏苹香入座秋百年清景絶谁放防舩游】
　　柳意亭　胜览亭　袁桷慈谿县治兴造记县治之后有小湖湖之中为洲花竹四列风莲水栁映翳缭绕为亭曰柳意胜览以乐其神此昔乌玛喇忠显之所成也【慈谿县志敬思佐治胜览栁意此四亭俱在县后湖屿中并乌玛喇建】
　　涵碧亭　天啓慈谿县志在县东湖屿中旧名清音宋天圣中令孙知古建大观中令唐昌期更今名
　　邻月亭　成化四明郡志在慈谿县东北一里龙虎轩北宋元丰八年令崔熙建
　　砥疏亭　嘉靖宁波府志在慈谿县普济湖东南隄上宋令金昌年建
　　野航亭　仁天亭　天啓慈谿县志并在县东北宋景定二年令金昌年建
　　咏春亭　嘉靖宁波府志在慈谿县东北一里宋令金昌年建旧名咏归咸淳八年令周涛改今名
　　濯缨亭　成化四明郡志在慈谿县东南二里回澜亭　天啓慈谿县志在县西南十三里宋淳祐中制使顔颐仲建
　　防亭　延祐四明志在慈谿大寳山麓创自熙宁以前泉甘宜茶又名寳泉亭绍兴间令陈良翰重建
　　丈亭　天啓慈谿县志在县西四十五里乃老尉廨宇方筑丈室故曰丈亭今有老尉浦【王淮过丈亭诗出县四十里西来是丈亭江分三派白山拱两边青逺树云问坞香蒲雨后汀舟人潮至饭罢即舲】
　　寒碧亭　翠光亭　天啓慈谿县志在寳庆寺后【王安石寒碧亭诗风吹洞口云水动山头月野客时问人前村多少雪】
　　四景亭　宁波府志在慈湖之北元至元间令富德庸建
　　清斯亭　成化四明郡志在奉化县治得初堂后【王应麟重修奉化县治记防事东西吾名以节爱清安两帘翼焉名以一清四畏堂曰得初以息以燕亭曰清斯有沼有荷挹爽西山扁以髙清殖殖其楹防防其门粲然一新曷敢视官舍为递传而怠厥事】
　　乌峯亭　李濂游雪窦记在日岭上乌峯日岭别名偃盖亭　隐秀亭　听泉亭　嘉靖宁波府志俱在雪窦山
　　御书亭　寜波府志在雪窦藏宋理宗应梦名山四字
　　鲒埼亭　汉书地理志鄞有鲒埼亭注鲒音结蚌也长一寸广六分有一小蟹在其腹埼西岸也【嘉靖奉化县志析为奉地在县南五十里属十八都其中多鲒故名】
　　飞雪亭　妙峯亭　潄玉亭　舆地纪胜奉化雪窦山有瀑布上下有三亭丹碧照耀飞檐鳞鳞蔚在青嶂间晨霞暮霭遮露万状尤为胜槩【曽巩飞雪亭诗玉蝌垂处雪花翻四序雷声六月寒凭槛未穷千丈势请从岩下举头看】
　　鹿亭　丹山洞天图咏集梁隐者孔祐居升仙祠侧有鹿中矢来投祐为牧豢而去因建鹿亭【陆防鹿亭诗鹿亭岩下置时领白麛过草细眠应久泉清饮自多认声来月坞寻迹到烟罗早晚吞金液还将上绮河】
　　琅玕亭　延祐四明志在奉化馆羣山绕之
　　航津亭　延祐四明志在定海县东南宋元丰元年建为髙丽使往还赐宴之地
　　海晏亭　嘉靖定海县志旧名镇海亭宋守胡榘建永赖亭　成化四明郡志在定海县海石塘与海晏亭皆在塘之左右明洪武五年邑丞许伯原重建
　　柔逺亭　嘉靖定海县志在县南旧名巨川宋崇宁中徐禋重建改名其侧有翠湥亭
　　观澜亭　延祐四明志在象山县北宋治平中令林旦建【许将观澜亭诗危亭髙处倚岩隈西望蒲昌海浪回山戴鳌头天外出水游鯂穴地中来千重侧崦扶摇没万里分流混沌开令尹观澜知道大三年穷邑更淹才】
　　灌水亭　延祐四明志在象山县西一百步西谷之南宋治平中令林旦建
　　濯缨亭　延祐四明志在象山县西谷宋治平中令林旦建
　　香风亭　更好亭　延祐四明志皆在象山县治西宋庆元初令赵善与建
　　照香亭　延祐四明志在象山县治宋令赵善与建圆峤亭　延祐四明志在象山县东三里东谷桃花溪之南宋嘉定十二年令赵善防建
　　方壶亭　延祐四明志在象山县鳯跃泉之南林木隂翳岩崖卓峭嘉定十二年令赵善防建
　　涤尘亭　延祐四明志又名东谷泉亭在象山县东北嘉定十二年赵善防建
　　白鹿饮泉亭　嘉靖宁波府志在象山员峯山北相传白鹿饮泉于此后人创亭其侧
　　斵云亭　防泉亭　浮香亭　延祐四明志并在昌国治后
　　冰壶亭　延祐四明志在昌国县芙蓉洲旧名清逺宋乾道六年簿赵善誉易之
　　受降亭　定海县志在观山明嘉靖时总制胡宗宪总兵卢镗受降汪直建
　　明秀楼　延祐四明志在府治清心堂西宋守程覃建
　　镇海楼　延祐四明志在府堂之东偏宋寳庆二年守胡榘建【呉潜镇海楼诗鄮山湥处古明州新有江南客倚楼鳯阁天连宜望日蛟门海宴不惊秋头颅已近残年景身口聊为卒歳谋萧飒西风吹落叶满林清露自难收】
　　甬江楼　吕祖俭新建甬江楼记舶务东负郡城乾道元年监务事杨芾仲章建楼于其上距今二十年楼名未立通守丹阳苏公实临舶事览其山川之胜而一新之因名以甬江【鄞县志府治东南灵桥门里】
　　双瑞楼　延祐四明志在春风堂南宋守程覃建适民以骈干之粟来献而名之
　　明逺楼　至正四明续志在帅府南子城上宋至治元年建
　　瑞光楼　名胜志元末东瓯高则诚主于栎社沈氏之楼居因作琵琶记成时清夜按拍几上蜡炬二枝光忽交合遂名
　　万金楼　延祐四明志冯氏有万金楼【周锷万金楼诗防年江上梦黄鹤意悠悠百尺独临水万金难买秋杵声喧药市阑影枕渔舟应有壶中客分身向此游】
　　东楼　西楼　天啓慈谿县志东西郭皆有酒楼东楼自东郭桥至接官亭西楼乃今山川坛基宋元以来皆为戱台歌皷之声不断台之四面皆楼楼前商舶云屯往往于楼上宴乐
　　介白楼　嘉靖宁波府志在慈谿县西北二十里茅山散人故宋礼部郎中刘扬祖也入元后徙家云湖寺山之东原建介白楼为读书之所
　　宣明楼　嘉靖奉化县志为县之外门始于宋令娄绍元知州周仲厚为石台置漏以警晨昏
　　拥翠楼　贝琼拥翠楼记奉化依山为县处士汪幼海徙家县治东即后圃建楼为登眺之所
　　观蜃楼　宁波府志在镇海县伏龙山
　　望稔楼　延祐四明志在象山县治西圃左宋庆元初令赵善与建
　　十洲阁　嘉靖宁波府志在月湖之濵
　　澄辉阁　嘉靖宁波府志在月湖之濵【周锷澄辉阁诗防连俯空濶下赡霄汉浮眼将云漠漠心寄水悠悠日暖鸟飞镜月凉鱼弄钩行期分此景家在甬西头】
　　红莲阁　名胜志在月湖中宋章得象倅郡时建经纶阁　舆地纪胜在鄞县治因王安石作徐度记临云阁　舒亶有临云阁诗见延祐四明志
　　沧洲阁　朱翌广生堂记复放生池于西湖因创阁宸奎阁　宁波府志在鄞县东五十里阿育王山广利寺内宋大觉禅师怀琏建苏轼为记其碑尚存
　　海光阁　延祐四明志旧名多稼亭在定海县治西北宋嘉定间令崔端学建
　　百花台　成化四明郡志在桃源洞前宋守曹泳建自逺台　至正四明续志在郡圃即木香台【宁波府志宋呉潜建】
　　读书台　宁波府志在鄞县治宋庆厯七年王安石宰鄞时所筑遗址尚存成化四明郡志鄞县东四十里梨花山有史嵩之读书台
　　钓台　成化四明郡志慈谿县西南二十五里钓鱼山上世传谢灵运钓于此
