<!-- { "loadSidebar": true } -->
　　天封寺　嘉靖浙江通志在县北五十里天台山方外志陈大建七年僧智顗建初顗入山见一老父告云师卜庵遇盘石可止其后果如所告遂结庐焉因自号灵墟盖第五思修地其注湼槃经处号智者岭中有卓锡泉北望一峯摩云即华顶也隋开皇五年赐号灵墟道塲汉干祐中改智者院宋治平三年改今额旧有瑞云阁
　　万年报恩光孝寺　天台县志在县西北六十里赤城志唐太和七年僧普岸建初兴宁中僧昙猷憇此四顾八峯回抱双涧合流以为真福田也遂经始焉唐大中年号镇国平田梁龙徳中改福田宋雍熙二年改夀昌建中靖国初火崇宁三年重建号天宁万夀绍兴九年改报恩光孝先是太平天禧中累赐袾衣寳葢及御袍履诸珍玩甚众有亲到堂妙莲阁览众亭淳熙十四年日本国僧荣西建三门西庑仍开大池香积有釜极深广世传闇提首那尊者所铸东南十里有岭曰罗汉巨杉偃蹇絜之大百围凡供五百大士必于是邀请云天台县志明万厯十五年李太后赐藏经知县毛鹤腾建藏经阁【张舜民题万年寺诗休论雪窦与云峯且看天台剑防丛万水千山来阁上一花六叶见池中谁将色界填空界不离香风席祖风有底妙莲谈不尽却成赋笔与兴公陈知柔万年寺诗古寺来投宿云岩第几层有诗堪供佛无事且依僧小阁泉喧枕修廊雨暗灯好峯看未足幽梦几回登洪适雨中宿万年寺诗梦回深夜耿秋灯泉窦争流一味清过雁不闻天外影寒松长送枕边声饕风可但久无赖急雨那能便寝行已问琼台双阙路此心何必羡层城】
　　国朝顺治初燬僧无碍重兴
　　翠屏寺　台州府志在县西南三十五里唐干符二年建先是吴赤乌中有周禅师居此以山如屏峙名翠屏庵宋治平三年改净安院今为翠屏寺【赵师秀翠屏寺诗石岩看不见翠色自重重春雨生松叶山风响铁钟碑顽工废墨草嫩緑添茸住院吴僧老相迎忆旧逢】
　　慈云寺　赤城志在县西北三十五里旧名安国云居院天福五年建葢僧徳韶第二道塲宋大中祥符元年改今额隆兴初并入防国今复兴有双松亭天台山方外志寺废明万厯间僧真清与弟子如惺重新之【晁公为游慈云寺诗云间龙躩千寻榦地底雷奔万仞泉寄与庐山旧游客此中端不减栖贤】
　　白岩寺　天台县志在县西北十四都宋末僧普耀初憇此地有神江白郎告曰此吾居也以师徳业尊广愿推此室相奉遂呼白岩隋大业中僧纯陀徙平地五十步唐贞观十年赐号白岩寺会昌中废咸通二年重建宋大中祥符六年改赐妙智寺今复为白岩旧有列秀亭王羲之墨池
　　髙明寺　台州府志在县东北十一都按旧经本名髙明唐天祐七年建今攷钱氏所藏遗墨乃清泰三年号智者幽溪道塲今殿前有石经幢刻云天福二年舍入幽溪禅院可验也宋大中祥符元年改净名不知何时复今额故老相传谓先此惟乔木参天薜萝翳坎防麏是居樵牧罕至智者大师时居佛陇讲净名经忽经为风飘翩翩不下乃杖锡披荆寻经所诣行五里许风息而经憇此大师乃即其地以营净居智者十二刹此其一也明嘉靖间寺废万厯中僧传灯重建内有元云洞看云石【王范髙明寺诗偶来穿竹迳迤叩山名怪石堆成洞幽泉喷作声防云僧入定冒雨客偕行一夜昙花发灵根何处生】
　　无相寺　赤城志在县西南三十五里旧名瑞龙岩北号戯龙唐咸通二年建时有僧师简以杖叩卧龙起雨故名逺近胜槩凡十宋大中祥符元年改今额治平中徙今处
　　崇善寺　天台山方外志在县北赤城山下太元二年建先是兴宁中僧昙猷依岩造寺号中岩后多赤蚁徙平地宋大中祥符元年改今额放生池在焉【许浑题中岩寺诗苍苍松桧阴晓月露西岑素壁秋灯暗红炉夜火深厨开山鼠散钟尽陇猿吟行役方如此逢师懒话心】
　　【谨按旧经作太康初建寺考髙僧传昙猷兴宁中至台岭若以为太康则至猷已有寺百余年矣】
　　通圆定慧寺　天台县志在县北十一都周显徳四年建徳韶国师第一道塲也宋大中祥符元年改净名院明天啓壬戌僧圆悟重兴仍旧额
　　国朝康熙壬戌僧善酂复修
　　宁国寺　天台山方外志在县西四十五里梁普通三年僧智达伐翳结庐毎诵经则羣鹤翔空紫云覆顶故山名紫凝后建寺名栖禅唐会昌中废大中五年重建宋大中祥符元年改今额天圣四年僧居昱新之明初废今重建
　　寒岩寺　天台山方外志在县西北寒石山旧名崇福梁开平元年建盖寒山子栖隐处周显徳中改圣夀昭仪孙氏重新之由明岩北五里而上四山耸秀水流乱山间锵如环佩院宇周阿并置岩下窻扉轩户开阖于烟云紫翠中故南山之标胜者推寒明二岩宋大中祥符三年改福善院今称寒岩寺【洪适题寒岩寺诗峭壁挿青层岩覆化城空中清磬发幽处慧灯明万瓦是云气四檐无雨声丰干不饶舌此地孰知名许广大寒岩寺诗幽寻入藤萝谷转樵径少夕阳度逺岑钟声出林杪阴风吹空壑招提极深窅中有茹芝人搜事幽讨挥手谢时人髙蹈羣峯表石床思旧游春林忽啼鸟夜来山雨多岧嶤落清晓】
　　明岩寺　赤城志在县西北明岩五代时僧全宰栖焉入门两石夹峙号石门前对幽石横敞飞阁岩窦嵌空堂宇半居其下大槩如寒石山台州府志宋大中祥符元年改为大梵今复为明岩
　　慈圣寺　天台县志在县西北十五都旧名迹圣宋治平三年改今额后圯
　　国朝顺治八年庠生陈必逢捐香灯田重建
　　净慧寺　赤城志在县西九十里旧名宝慈唐干化元年僧景瑫建盖天台十八刹之一也旧为隋髙僧飞锡处及是瑫卓庵已而造寺燃栢香密祷以烟至处为址焉宋大中祥符元年改今额台州府志旧传葛元尝植芦数本故今寺前有芦峯
　　广严寺　台州府志在县西五十里旧名长陇唐光启三年建凡三徙至今地宋治平元年改今额旧传寺铸钟久不就有老妪投一钱于冶中钟即成而钱宛然号贫婆钟有懐容罗汉真身在焉
　　真觉寺　台州府志在县北二十三里隋开皇十七年建僧智顗瘗焉龛前置双石塔号定慧真身塔院宋大中祥符元年改今额
　　九明寺　台州府志在县东北三十里汉干祐二年建僧智顗宴坐九折道塲
　　普门寺　台州府志在县西南七十里汉干祐三年建宋祥符元年改福应僧徳韶第六道塲今复为普门
　　天宫寺　台州府志在县西三十里旧名旃檀瑞像院吴越时僧徳韶建号第十一道塲宋干符元年改今额
　　开岩寺　台州府志在县西南四十里梁普通三年建初有异僧璧开此岩六瑞缤纷如雪赐额曰天花尊者开岩院宋祥符元年改镇国院明洪武中废重建名开岩
　　普光寺　台州府志在县西北三十里僧徳韶第十三道塲旧名大觉普光塔院宋祥符元年改慧觉后复为普光
　　清心寺　台州府志在县东十里山名招隐下有石如釜昔智顗放螺溪中旧号螺溪院宋治平三年改今额
　　金地庵　台州府志县西二十五里石晋开运三年建梁大同初僧定光卓庵居之巽峯有枯石数片屹然林莽间谓之招手石语云定光金地遥招手智者江陵暗头今废
　　宿佛寺　台州府志在四顾坪明正徳间佛树禅师装五百圣僧像万厯间僧理殊新之司寇王宗沐题曰宿佛
　　桐栢崇道观　天台山志在县北二十五里赤城志旧名桐栢观唐景云二年为司马承祯建台州府志曰环有九峯曰玉女卧龙紫霄翠微玉泉莲花青琳香林玉霄自福圣观北盘折而上及至洞门长松夹道吴赤乌二年葛元即此炼丹有朝斗坛洎承祯建堂有云五色因禁封内四十里无得樵采又传承祯所居黄云常覆其上故有黄云堂【崔尚桐栢观碑记桐栢山髙万八千丈周回八百里中有洞天号曰金庭宫即右弼王子之所处也古观荒废久矣故老相传云昔葛仙翁始居此地而后有道之士徃往因之坛址五六厥迹犹在洎乎我唐有司马錬师居焉景云中天子布命于下新作桐栢观其髙居八重之一俯临千仞之余背隂向阳审曲面势东西数百步南北亦如之连山皆碧茂树常青大岩之前横岭之上双峯如阙中天豁开长涧南泻诸泉合潄一道瀑布百丈悬流仙花灵草春秋互发幽鸟青猿晨夜合响总括奥秘郁为秀絶非天神与仙宅其孰能致斯哉然后为虚室以凿户起层台而累土经之殖殖成之翼翼花散金地香通元极真侣好道是游斯息微我錬师孰能兴之朝散大夫使持节台州诸军事守台州刺史上柱国贾公名长源谓别驾蔡钦宗等曰道以含徳徳以致美美而不颂后代何观乃相与立石纪颂其辞曰邈彼天台嵯峨崔嵬下临沧海遥望蓬莱漫若天合呀若地开烟云路通真仙时来顾我錬师于彼琼台链师链师道入微噏日安坐凌云欲飞兴废灵观錬师攸赞道无不为美哉轮奂窈窈茫茫通天降祥保我皇唐如山是常】太和咸通中道士徐灵府叶藏质新之梁开平中改观为宫周广顺二年道士朱霄外建藏殿宋大中祥符元年改今额绍兴二十二年杨和王存中重建三清殿曹开府勋建三门曹又于观北结庵赐号冲啬云【天台县志观中旧有元晨坛炼形室凤轸台朝真坛龙章阁又有众妙台以篆八分三体写道徳经于巨幢置台上故名屡朝宣赐则有宋太宗真宗御书共五十三卷祥符中御衣四事髙宗史汉事实翰墨志用髙丽僧统所织成经二帙裹吴越国王所舍铜像天尊一十身连金银铜所铸火熖台座檀香三清像一龛计二百六十身玉花八株铜三清像金银字经二百函睦亲宅昭成太子宫圣迹四十轴】天台山方外志明吴元年观燬洪武中道士金静观提吴惟敬相继营建永乐十年道纪鲍了静又新之观中碑刻十数独崔尚所作碑颂存【宋之问寄天台司马道士诗卧来生白发览镜已成丝逺媿餐霞子童顔长自持旧游惜疏旷微尚日磷缁不寄西山药何由东海期李峤送司马先生诗蓬阁桃源两处分人间海上不相闻一朝琴里悲黄鹤何日山头望白云孟浩然宿天台桐栢观诗海泛信风防夕宿逗云岛缅寻沧海趣近爱赤城好扪萝亦践苔辍棹恣穷讨息防憇桐栢采芳弄芝草鹤唳清露垂鸡鸣信潮早愿言解缨绂从此去烦恼髙步凌四明挑迹得二老纷吾逺游意学彼长生道日夕望三山云涛空浩浩任翻宿桐栢观诗飘飘云外客暂宿聚仙堂半夜人无语中宵月送凉鹤归髙树静萤过小池光不得多时住门开自是忙周朴桐栢观诗东南一境清心目有此千峯揷翠微人在下方冲月上鹤从髙处破烟飞岩深水落寒侵骨门静花开色照衣欲识蓬莱今便是更于何处学忘机】
　　国朝雍正十年奉
　　防动帑鼎建遣官督视于十二年正月讫工
　　福圣观　台州府志在桐栢山西南瀑布岩下吴赤乌二年为葛元建旧名天台额乃元飞白书西北枕翠屏上有三井号三絶之一泄为瀑布蔽崖而下状如垂蜺数百丈有溅珠亭又有隐真中峯盖梁徐则所居之处唐咸通中刺史姚鹄建老君殿宋大中祥符四年改今额绍兴十一年置九天仆射祠按众真记夷齐死为九天仆射治天台山三十年侍郎杨偰妻赵氏以老君殿建三清殿明初并入桐栢观
　　紫阳观　在县南三十里百步溪宋紫阳真人张用诚显化于此旧有真人石像
　　国朝雍正十一年奉
　　勅建祠名紫阳观
　　佑圣观　天台山方外志在县东一百步妙山上旧系城隍庙基宇宣和间徙于县之东北隅南渡后曹开府勋建观而境民崇奉香火不废
　　仙居县
