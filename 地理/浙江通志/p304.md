<!-- { "loadSidebar": true } -->
　　命发管场各员内挑选明白强健者一人再派千把总一员发给盘费专在崇明要口驻劄并可往来稽察灶地其盐应禁者严禁应收者酌收令其转运发商办课其私贩小则移知营县协缉大枭就近禀报总兵严拏解交苏松道审究分别治罪翦除顿毋许流入内地实于江省盐政大有禆益至浙之宁处二府尚有官盐一半温台壅引久不行销此非专系私贩众多之故实缘枭棍强横动成命案各商但有本钱者俱不肯往彼处贸易现在止有消乏数人每家不过三二百金大处不能行运始向此等地方賖欠灶盐拉扯零卖搜索微利【臣】前疏业将四府场员亦在更换准行之内但收买盐觔彼时若一齐并举诚恐遥逺难以照应未敢率请今民颇知守法宜当一体动项广收发给官商分头运销于产盐多处添造厫座出入要路堵防隘口增课何止加倍即如从前诸义浦等县枭徒泼横难治之地业已渐次敛迹大销引目此其明验以上事宜【臣】恐具题迟缓等候部示往返需时有悮秋冬乗时办理因敢仰渎
　　天听伏乞
　　圣鉴批示钦遵抑或原折发议知照到日即当举行为
　　此谨奏奉
　　防怡亲王张廷玉蒋廷锡议奏钦此随以应如所请议
　　覆奉
　　防依议速行钦此部咨到【臣】随经转饬所属一体钦遵在案今自雍正六年九月初六日至雍正七年十二月底所有支发帑银收买灶户余盐配销正余引目课费及额外盈余等项数目据盐驿道王钧造册详送前来【臣】覆加察核如支发帑银一项查奏留公费分规银八万两给与各镇府场商收买灶盐银六万七千六百四十三两内已解还银五万八千一百一十二两五钱一分一厘【臣】于上年十月回任后即在此内续给各场商买盐银五万七千四百六十二两六钱四分通计存库未放银一万三千六两八钱七分一厘存各场商银六万六千九百九十三两一钱二分九厘现在随引按数交还接济收买余盐归于雍正八年嵗底造报此八万两之数所当仍暂存留作本源源放给余息出有前数应用即将原动银两归还充饷者也如收买余盐一项查从前灶户所煎盐觔在行销之地商人或因乏本不能尽收而枭贩充斥之处则商人竟至裹足不前穷灶待以糊口不得不以之济私今发帑广收通计江浙各场除商人自行收买外共官厫收过余盐一十九万八千六百九引凡此所收之盐昔日尽售于私今已皆归官卖此亦私枭敛迹之明验也如配销正余引目一项查台温二所年额止应销引二万七百七十八引二分五厘尚多壅滞未完松属华娄奉金上南青福各县额引三万三千三百十七引歴来大半不销又江属之嘉定寳山浙属之徳清富阳诸暨义乌浦江等县亦皆私贩霸踞引目难以疏通今除各商销运正余引目之外所有发帑收买之盐共配销雍正七年正引及补销六年壅引预销八年额引计共三万三千二百一十四引共完正珠引课及公费银一万四千四百五十三两八钱八分五厘零俱于各该年题销案内分晰彚册造报又配销雍正七年请领额外余引八万四千七百九十三引共该正珠引课及公费银四万二百六十五两二分四厘零现归雍正七年额外余引案内彚册题报以上止就帑盐一项计之而所销正余引目较之歴年原额不啻加倍官引既多私贩自少此行之已有成效者也至于正引余引之外又有溢额盈余【臣】通盘查核共有三项一系台温二所暨镇海县嵩玉场余盐及台温松三所官厫销卖肩贩渔盐共计八万六百二引各则科算正珠引课公费共银一万九千七百七十一两三钱二分八厘零此因正引已完余引未到而民食不能稍缓渔汛更难愆期暂以印照配卖接济急需一系台温镇府暨松江提标中营叅将等处将所收灶户余盐照时价发卖民食除归还盐本及赏给弁员养防巡兵工食以及建造盐厫官署运盐脚价拨充玉环城工经费等银外共存银二万二千一百九十九两五钱五分五厘零在民既免食私之累又无贵价之虑皆称两便一系各商人将官收余盐领去销卖除配纳正课公费外其盐本银两如系一掣缴还者每百两加银五两五钱五分五厘若两掣缴还者每百两加银十两此外余利悉归商得计共应缴余利银七千五百三十三两四钱四分一厘零此皆商人既得官盐配销又获多沾余利悉皆踊跃急公随引缴还者也以上额外盈余共又得银四万九千五百四两三钱二分四厘零现在已解道库银一万五千四百四十八两五钱五分四厘零存贮镇府营场银共二万八千六百九十二两八钱一分七厘零存贮商店银五千三百六十二两九钱五分二厘俱为陆续收买余盐源源接济并【臣】从前分晣陈明如关地方要有益民生公务即于此项额外盈余银内动拨应用仍俟本年嵗底另行造册报销惟是前项溢销引盐课费盈余银两皆仰頼
　　皇上洪福雨旸时若场盐旺产俾得因地制宜随时设法广销溢额非系将来每年一定之数盈缩难以预期相应一并声明伏乞
　　皇上睿鉴
　　勅部查照施行奉
　　防该部知道
　　雍正八年六月为敬陈盐法相沿陋弊酌议调剂清厘等事议覆浙江总督兼理两浙盐务李衞将两浙盐政事宜酌陈四欵具题前来一称盐课钱粮额徴欵内有各州县功绩等银七千八百一十五两滴珠银七千八两一钱五分内除各县地丁项下编征抵课水手银九百二十二两五钱五分九厘有欵可征外其余银六千九百七十两五钱九分一厘并无原欵可征此项课银派于各州县解纳照县分大小分别多寡限定一年获变私盐船物之价起解充饷少者罚令赔出在州县以为有欵无征又皆责之盐捕弓兵赔垫完纳此项钱粮乆列额征欵内未便竟请豁除而每年实获船盐变价罪赎等银又不足七千八百一十五两之数再四思维查各处商家本多引少者向系租赁本少乏商引目配掣每张给银五六七八分不等今额外所发余引俱系给商不须租价止有交部引张纸硃及往来领缴路费为数无多【臣】拟自雍正八年为始凡有情愿请领余引之商人每引输银四分内以六厘留为纸硃领缴路费以三分四厘交贮盐驿道库所有功绩项下银六千九百七十两五钱九分一厘除将每年实获船盐变价罪赎等银解抵之外其余不敷数目即于余引租价之三分四厘内补解抵欵不复再派各州县捐解惟是余引行销多寡无定若遇销多之年抵解有余即留为下年凑解倘遇有销少不敷之时于盐务准留应用公费十二万五千两节省之项暂行垫解俟次年余引充裕仍行扣完补项务使年清年欵不致额至于此外各县编征抵课等银九百二十二两五钱五分九厘原系地丁项下之欵请从雍正八年为始令各县照编解交藩司解部造入地丁题销案内声明彚算考成毋庸再入盐政以滋牵混又称歴任盐臣销过残引例应追出缴部其中或有水火盗贼遗失及肩挑小贩道路碎裂醎□渔户波涛漂没不能完全从前每将后任残引抵数缴送又拨解定限止有八十日之期而行销州县共有一百余处未能如期解足故有后引先到者即行垫解而以续解之前引反抵后发之引其事不知起自何时至今数十余年歴任皆照前例而行【臣】兼理以来严饬设法清查惟将本任销过之引随时追缴贮库不许那移牵混而在已往者莫可究诘所缺残引至今未能追清【臣】查每年引目数十万张分散各处行销原不能一无缺少在当日初起之时岂能保无重照之弊今逺年旧引难于影射亦属无用谨据实题明将歴任现在者尽数缴销其已经抵还别任及实系遗失无着者免其辗转追究此后逐年清出次岁逓缴果属水火遗失肩贩渔户损坏取具官商印甘各结声明存案扶同揑结加倍治罪又称两浙引课除江南松所外杭所每引征课银四钱四分零嘉所每引征课银四钱二分三厘零绍所每引征课银三钱四分零在当日原因地方冲僻行销难易分别等差酌定课则今各处私盐渐少官引疏通完课似应画一【臣】经饬行盐驿道王钧委令寜绍嘉松两分司传集各所众商公同酌议三所引目通共五十八万八千七百六十七引七分五厘课银二十三万四千二百二两一钱四分九厘零照额摊算杭嘉绍三所每引均纳课银三钱九分七厘零使额课均平不致偏有轻重羣情允洽相应一并题明均于本年遵照奉行又称前任盐臣噶尔泰题定每引输脚价七厘乃就年额八十万引目计算今【臣】题请之余引系额外之欵不入考核已有每引六厘为纸硃路费不复另输脚价以滋重复等语均应如该督所议可也奉
　　防依议
　　雍正十一年十一月户部为遵
　　防议覆事议覆浙江总督管理两浙盐务程元章疏称据浙江盐驿道张若震详称江南靖江一县久隶两浙地虽逼淮场而从前题明包纳浙课不归淮属者诚以靖江以南即属江隂武进丹徒无锡及长洲元和呉县各县俱系行销浙盐之地若一运销淮盐则奸商巨贩借官行私连艘飞渡苏常引地尽为淮私透越在浙之官引必致壅滞而淮商之课盐亦难疏销今浙商杨恒裕既承认行销则靖江食盐自应仍归浙省母庸改拨淮商更张旧制至于现在包课银五百八十九两零系照下下则例计算引二千二百六十九引今该县户口繁盛暂以三千引为率在于每年余引内照数配运但浙盐路逺费繁难同淮盐科则应请仍照康熙十八年题定下下则例每引完课二钱五分九厘零共完课银七百七十八两八钱三分三毫零倘销不及数责商赔补额数有增再行陞报惟靖邑与通州之场灶接壤向食淮私今既行运浙盐应专令靖江文武官弁协力稽察添设巡役分路查缉所需工食商人自行捐给缉获私盐照例充饷其一切审详私盐案件仍由浙省盐政衙门管理所有三江营同知巡缉核转之处伏候题明更正再淮盐已经运卖应请掣回饬令浙商杨恒裕运盐接济其包课银两原于地丁摊收应请于雍正甲寅年豁除【臣】谨防题等因查靖江一县向纳浙课自应行销浙盐应如所请将靖江食盐仍归浙省销售专令靖江文武员弁协力稽察添设巡役分路查缉缉获私盐照例充饷一切审详件案仍由该盐政衙门管理从前三江营同知巡缉核转之处准其更正已运淮盐速饬掣回令该商运盐接销其靖江县包课银两相应准其豁除可也奉
　　防依议
　　雍正十三年十一月总理事务庄亲王等为遵
　　防议奏事据署副都御史陈世倌条奏三欵内称一盐课额外之虚名宜停止也查盐课引有定额觔有定数按引办课未必定有竒赢即获微利亦何妨留与商人裕其资本乃近年来多有以随例归公者且狡诈之徒仍于暗中令商人重出故在官多一分之归公在商反添一分之诛求此商之受其者也请嗣后秪是按引办课但令纲不堕压课不欠便为称职一切归公捐助等项虚名永行停止等语查盐规既已归公止应如数完纳岂得复于归公之外勒索病商嗣后倘有不肖官员暗勒商人重出以饱私橐者许该商控告治罪并令该督抚盐政时加访察违者即行叅处毋得狥隐至所奏捐助一事现奉
　　谕防禁止官吏勒派并将督抚失察及狥庇者均照例分别处分在案嗣后盐政等官倘有借名捐助而暗谕商总勒令公派者该督抚即将该盐政等据实题叅如督抚有失察狥庇等情一经发觉将督抚一并议处可也奉
　　防所议甚是依议速行









　　浙江通志卷八十四
　　钦定四库全书
　　浙江通志卷八十五
　　盐法【下】
　　浙盐官制
　　两浙巡盐御史一员【详见职官】
