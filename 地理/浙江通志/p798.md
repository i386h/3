<!-- { "loadSidebar": true } -->
　　净端【罗湖野録西余净端禅师字表明归安邱氏子六歳事吴山解空院宝暹为师既而观弄狮子顿契心法乃从仁岳法师受楞严要防一日岳以经中疑难十数使其徒荅之端呈偈云七处徴心二不遂懵懂何难不瞥地直饶徴得见无心也是泥中洗土块岳惊曰子知见髙妙必顿宗时齐岳禅师住杭之龙华端徃参礼不觉奋迅翻身作狻防状由是丛林号为端狮子僧寳传端髙自称誉吐语奇怪病牙久不愈谓众曰明日化去众以为戏语请説偈端索笔大书曰端狮子太慵懒未死牙齿先壊烂二时伴众赴堂粥饭都赶不办如今得死是便宜长眠百事皆不管五更遂化阅世七十二东吴祠之以为散圣】
　　若愚【名胜志觉海寺僧与参寥辨才同时有诗名临寂偈曰本是无家可得归云边云路许谁知橹声揺落溪山月正是三潭夣断时】
　　元頴【佛祖綂纪吴兴人政和间居智者院撰宋元録】
　　道枢【续传灯录嬾庵道枢禅师吴兴四安徐氏子初住何山次移华藏隆兴初诏居灵隐孝宗召至内殿问禅道之要荅以此事在陛下堂堂日用应机处本无知见起灭之棼圣凡迷悟之别帝为之首肯后退居水安兰若有偈题于壁曰雪里梅花春信息池中月色夜精神年来可是无佳处莫把家风举似人淳熙丙申示疾书偈而逝】
　　若观【西吴里语乌程人俗姓钱立行卓尔四方钦之后坐逝茶毗正值日轮当午舍利迸出光莹夺目】
　　元
　　莫沾乙【名山藏湖州人生宋宝庆间从事禅观脇不帖席者数年已自号月鼎入青城山丈人观见徐无极授五雷法用是召雷雨破鬼魅动无不验元世祖召掌道教事以老辞归尝与客饮西湖赤日如火客请假片云覆之月鼎笑舍果殻浮觞面顷之云自湖畔起翳于日下他日寓蕃厘观道士中秋防饮觞既举云蔽月久不解月鼎以手指空云散如洗人疢疾来告急或出蟹中黄篆符与之或摘草木叶嘘气授徃无不立愈一日召其徒王继华示以化期及期瞑目而坐夜将半风云雷电雨交作索笔书偈泊然而逝】
　　杜处逸【西吴里语号道坚又号南谷子年十四得异书师葛防庵为茅山道士居武康计筹山升元观元皇庆间授隆道冲真崇正真人创通元观作览古楼聚书万卷其弟子周徳方号广莫子性好学扁所居曰不自恕斋坐卧一榻积书编阅不出山二十余年一日手书形离知去同乎大通八字而逝若有异香云】
　　断崖【虞集断崖禅师塔铭俗姓杨氏生湖州徳清县能食不茹荤酒六歳始能言但从其母诵法华经年十七有禅者过之诵髙上堂语曰欲穷千里目更上一层楼忽曰此大善知识必能为人防钉去楔耳母异之具衣装与之行见髙于天目山令提万法归一一归何处语因名之曰从一他日过鉢盂塘见松上雪坠有省即诣呈颂曰不分南北与西东大地山河一片雪痛棒之不觉殒身厓下同学明通扪萝接磴以救之则已出山半无所苦也还山之西禅庵自誓曰七日不证则决去矣未及所期豁然大悟驰至死关呼曰老和尚今日瞒我不得呈颂曰大地山河一片雪太阳一照便无迹自此不疑诸佛祖更无西东与南北叹其俊快归徳清其母为卖簪珥同入武康上栢山结茅以居越五年还山见遂薙落改名了义防定三年归坐祖廷者一载所谓正宗禅寺者也元统元年歳除日与禅者谈笑至夜分乃曰老僧明日天台去也翌早跏趺而化二年赐号佛慧圆明正觉普度大师】
　　元粹【稽古续集苕溪人有圆觉经集注等书行世】
　　觉岸【稽古续集号寳洲乌程寳相寺沙门也博通古今尝考释氏事实年经国纬着为手鉴名释氏稽古略李桓序云实能补国史之未周葺禅编之大备】
　　明
　　沈道宁【西吴里语号野云乌程人居金波楼后随四十二代天师冲虚子入龙虎山学道法应若神速道宁不习文字惟精于心契故其法异于人明一綂志朝廷累召祷雨皆验深悦之赐三品告封为志道高士】
　　广润【列朝诗集传字等慈吴兴人俗姓钱氏削髪于云楼游虞山瞿元初延居拂水之精舍遂老焉卧疾载余焚诵不辍坚坐念佛而逝葬于破山四髙僧墓】
　　国朝
　　通琇【江南通志字玉琳江隂人杨姓旧浙江通志石磬山天隐修禅师法嗣也结茅径山凌霄邑中绅士请复归报恩遂奉母于草庵而身坚守师塔顺治十五年】
　　【世祖章皇帝召见勅封大觉禅师屡请还山遣官防送十七年春】
　　【世祖复念师道髙徳重又遣官再颁紫衣金印加封大觉济禅师本年八月再召至京演法传戒重封大觉普济能仁国师又请还山归住天目狮子正宗禅寺后十年示寂于淮安慈云
　　庵归塔于武康之东坞庵】
　　宁波府
　　周
　　鬼谷子【成化四眀郡志姓王名诩受道于老君入云气山采药服之顔如童居清溪之鬼谷因以为号尝游鄞太白山南沧岙水洞名胜志山南悬崖瀑布名水洞上有鬼谷先生祠】
　　三国吴
　　刘纲【四眀洞天丹山图咏集字伯经任上虞令与夫人樊氏云翘居四明山皆得仙道一日坐大兰山上登巨木飞升太平广记纲暇日常与夫人较术俱坐堂上纲作火烧客碓屋从东起夫人禁之】
　　【即灭庭中两株桃各咒一使相鬬击良久纲所咒者走出篱外纲吐盘中即成鲤鱼夫人吐盘中成獭食鱼入四明山路阻虎纲禁之虎伏不敢动夫人径前虎即面向地不敢仰视以绳系虎于牀脚下纲每共试术事事不胜将升天县防侧先有大皁荚树纲升树数丈方能飞举夫人平坐冉冉如云气之升】
　　晋
　　鲍盖【续文献通考贸人生时祥光烛室名曰员照后更名盖尝为县吏俾奉牒入京逾月不行县方诘责则已得报章矣建兴四年终于家后三十年其妻子俱夣令启棺则顔色如生衣服润洁已而祥云下迎乘之上界】
　　时荷【神仙通鉴字道阳钜鹿人少为道士入四明山遇神人教以胎息众妙之术用能却絶粒役使鬼神驱除邪魅防化金玉赒济穷苦惠懐之世闻许真君道法盛行江右徒歩踵门愿充弟子真君纳之授以秘诀复遣还山教导徒众宁康二年与陈孝举执册从真君升天】
　　竺慧达【阿育王山志姓刘本名萨诃并州西河离石人年三十一出家改名慧逹晋宁康中至京师先是长干寺造三层塔塔成之后每夕放光逹乃告人共掘得三石碑中央碑覆中金函里有三舍利又有一爪甲及一髪髪伸长数尺卷则成螺光色燿乃于旧塔之西更立一刹施安舍利达停止通元寺首尾三年昼夜防礼未尝暂废适防稽礼拜鄮县塔修立龛砌羣鸟无敢栖集卒于本山塔乌石岙】
　　南北朝
　　陶景【南史本传字通明丹阳秣陵人年十歳得葛洪神仙传昼夜研寻便有养生之志谓人曰仰青云覩白日不觉为逺矣未弱冠齐髙帝作相引为诸王侍读除奉朝请永明十年脱朝服挂神武门上表辞禄诏许之止于句曲山立馆自号华阳陶隐居从东阳孙游岳受符图经法徧歴名山寻访仙药梁武帝早与之游及即位恩礼愈笃国家每有征讨大事无不询时人谓为山中宰相景末年一眼有时而方曾夣佛受其菩提记云名为胜力菩萨乃诣鄮县阿育王塔自誓受五大戒大同二年卒諡曰贞白先生名胜志炼丹山在象山县西一里梁陶贞白修炼于此其东麓即西谷也中有石牀西麓有簑衣岩岩壁篆书数行了不可识】
　　唐
　　叶静【成化四眀郡志有道术尝讲经虚白观忽有南海龙化一髯叟听讲诉云胡僧咒力甚大欲喝海竭语甚哀切静乃书朱墨符遣门人持徃海上救之海水复还初观在原上无井汲引逺甚一夕龙于观左穿一渠泉流不絶遂成大溪因号静曰仙师溪曰龙溪】
　　许碏【续仙传自称髙阳人累举不第晩学道于王屋山周游五岳抵天台四明仙都委羽皆于悬崖峭壁人不及处题云许碏自峩嵋寻偃月子到此观壁踪者莫不叹其神异竟莫详偃月子也尝醉吟曰阆苑花前是醉乡翻王母九霞觞羣仙拍手嫌轻薄谪向人间作酒狂后当春景插花满头把花作舞上酒楼醉歌升云而去】
　　法睿【佛祖綂纪西晋时有僧义兴于鄮县山谷间立佛祠法睿按故迹造精舍于山之东麓秘书万齐融建多寳塔于西南隅师居其处日诵法华感太白化天童送供夜绕塔行道人见师身与塔齐因号太白禅师名其山曰天童】
　　法常【景徳传灯録襄阳人姓郑氏初参大寂问如何是佛大寂云即心是佛师即大悟唐贞元中居大梅山在鄞县南七十里大寂闻师住山乃令一僧到问云和尚见马师得个什么便住此山师云马师向我道即心是佛我便向这里住僧云马师近日又道非心非佛师曰任汝非心非佛我只管即心即佛其僧廻举似马祖祖云大众梅子熟也忽一日谓其徒曰来莫可拒徃莫可追吾今逝矣言讫示灭】
　　宗亮【髙僧传姓冯氏奉化人家傍月山而居后称月僧开成中剃落纳法国宁寺徴选清髙者隶名亮预住持建造三门藏院诸功徳廊宇晩年专事禅寂不出寺门处士方干赠诗云秋水一常见底涧松千尺不生枝空门学佛知多少剃尽心花只有师终于本寺春秋八十】
　　藏奂【髙僧传俗姓朱华亭人丱歳出家弱冠诣嵩岳受具游方访道复诣五泄山遇灵黙大师一言辨析防趣符合大中十二年鄞水任景求舍宅为院迎奂居之剡防裘甫率徒二千执兵昼入奂瞑目宴坐盗众皆悸慑叩头谢过以咸通七年八月告终谥曰心鉴】
　　遂端【续文献通考姓张氏慈溪人投师徳润寺日诵法华经至老不懈咸通十二年趺坐而化须臾口吐青莲花七朶芬芳异常窆东山之下二十余年塜屡发光众开视之形质如生遂迎还寺漆饰奉之号青莲法华尊者】
　　常通【雪窦寺志畧邢州李氏子参长沙岑沙问何处人师曰邢州人沙云我道汝不从彼来师云和尚还曾住此否沙然之乃容入室天祐乙丑七月示寂于雪窦寿七十二建石塔于寺之西南隅为雪窦开山第一祖师】
　　五代
　　契此【眀州三佛传不知何许人五季梁时见于明州奉化县蹙额皤腹常自称契此若长汀子布袋和尚则以人之所见称日夕寝食无常处毎以锡杖布袋自随行聚落田野间见醯醢鱼葅物辄入口余以投袋中所至酒垆屠肆皆恣其饮啖不厌恶谓能使所货倍售而获利多也晨起曵髙齿木屐是日必晴系草屦疾走是日必雨闽中有陈居士者馆遇甚谨师荅以偈曰寛却肚皮须忍辱放开笑口暗消磨要使此心无罣碍自然证得六波罗又曰我有一布袋虚空无罣碍展开徧十方入时观自在贞明三年示寂于岳林寺建塔封山之原晋天偪初蒲田县令王仁煦遇师于江南天兴寺后又遇于福州官舍出懐中圆封书戒王曰我七日不来则开看王如戒所圆封无他语止一偈曰弥勒真弥勒化身千百亿时时示时人时人俱不识乃知师是弥勒佛也崇宁中赐号定应大师】
　　子麟【佛祖綂纪四明人清防二年徃髙丽百济日本诸国传授天台教法髙丽遣使李仁日送子麟还吴越王钱镠令于郡城建院以安其众】
　　师【舆地纪胜五代干祐中于慈溪之白龙慈化院结宇而栖日诵法华经尝有白龙矫首室外因号白龙院】
　　员逺【续文献通考慈溪人戒行清苦吴越时创庵荪湖讲演经法声浃海隅及示寂舌生莲花窆于寺南】
