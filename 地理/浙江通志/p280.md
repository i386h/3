<!-- { "loadSidebar": true } -->
　　一江南浙江福建江西山东等处题派绫纱纸张及三色榜纸龙沥纸价姑念地方初定通免三分之一仍分三运起解
　　一漕船缺额已准动轻赍银两责令运官自雇不得重派地亩又拏民船以苏苦累
　　一各省府州卫所旧有养济院皆有额设米粮该部通行设立给养该道府官从实稽察俾沾实惠一各直省儒学贫生该地方官核实申提学官于学田内动支银米赈给
　　顺治十年戸部覆
　　准浙江各属旱灾被灾八九十分者免十分之三五六七分者免十分之二四分者免十分之一有漕粮州县卫所准令改折
　　顺治十二年六月二十二日钦奉
　　恩诏内开
　　一顺治六七两年地亩人丁本折钱粮拖欠在民者悉与豁免
　　一顺治七年分厯日祭祀牛羊药材本折钱粮拖欠在民者悉行蠲免
　　顺治十二年戸部覆
　　准令各省地方官照京师例设厰煮赈以救饥民顺治十三年七月初七日钦奉
　　恩诏内开
　　一罚赎积谷原以预备赈济今歳水蝗为灾秋冬之际恐民生艰困各廵按御史确察灾荒地方除蠲免正粮外其流离无告者即动前项赎谷赈济
　　一十二年以前各省牛角料果有未解完者工部照例改折以纾民力
　　顺治十三年十二月二十五日钦奉
　　恩诏内开
　　一顺治八九两年地亩人丁本折钱粮该督抚确察果系拖欠在民者具奏豁免
　　一顺治八九两年分厯日祭祀牛羊药材本折钱粮拖欠在民者该督抚确察具奏豁免
　　一十三年以前各省牛角皮料等项未解完者工部确察照例改折以纾民力
　　顺治十四年三月初十日钦奉
　　恩诏内开
　　一派徴钱粮俱照万厯年间则例其天啓崇祯年间加増尽行蠲免通行已乆如有贪官汚吏例外私派多徴扰民者该督抚按官紏察重处
　　一贫民失业流落各地方官有能赈恤全活五百人以上者核实纪録千人以上者即与题请加级其有
　　乡宦富民尚义出粟全活贫民百人以上者该地方官核实具奏分别旌劝
　　顺治十五年正月初三日钦奉
　　恩诏内开
　　一顺治十十一两年地亩人丁本折钱粮该抚按确察果系拖欠在民者具奏豁免
　　一顺治十十一两年分厯日祭祀牛羊药材本折钱粮拖欠在民者该抚按确察具奏豁免
　　一顺治十四年以前各省牛角皮料等项果有未解完者工部确察照例改折以纾民力
　　顺治十五年戸部覆
　　准浙江宁绍二府属龙飓霪雨被灾田亩按分数免本年正额钱粮
　　顺治十七年正月二十五日钦奉
　　恩诏内开
　　一顺治十六年以前直省拖欠钱粮差亷干满官前徃清查果系拖欠在民俱与蠲免
　　顺治十八年正月初九日钦奉
　　恩诏内开
　　一军民年七十以上者许一丁侍养免其杂泛差役八十以上者给与绢一疋绵一觔米一石肉十觔九十以上者倍之
　　康熙三年钦奉
　　恩诏内开
　　一直省顺治十五年以前拖欠各项银米药材防绢布疋等项钱粮槩行蠲免
　　康熙四年三月初五日钦奉
　　恩诏内开
　　一直省顺治十六十七十八年各项旧欠钱粮着照蠲免十五年以前钱粮一体蠲免其盐课积逋催徴不得者着察明亦准酌量蠲免
　　康熈六年十一月二十六日钦奉
　　恩诏内开
　　一近来徴収钱粮天平法马太重多加火耗民受困苦着督抚司道等官严饬有司务要遵依较定法马不许私自増加仍不时密察指名叅奏及上司差役催提横加需索凌逼属官扰害百姓者并着严行禁戢督抚各官不行觉察者一并治罪
　　一各处养济院所有鳏寡孤独及残疾无告之人有司留心以时养赡无致失所
　　康熈八年十一月二十五日钦奉
　　恩诏内开
　　一康熈元二三年直各省地丁正项钱粮拖欠在民不能完纳者该督抚察明奏请豁免
　　一罚赎积谷原以备赈冬月严寒恐鳏寡孤独无以为生者着直各省督抚责令有司官将积谷酌量赈济
　　康熈九年五月初六日钦奉
　　恩诏内开
　　一地方灾伤已经察勘蠲免赋役者有司不遵仍行滥派及但免有力之家穷民不沾实惠者事发决不饶恕
　　一军民年七十以上许一丁侍养免其杂泛差役八十以上者给与绢一疋绵一觔米一石肉十觔九十以上者倍之
　　一各处养济院所有鳏寡孤独及残疾无告之人有司留心以时养赡无致失所
　　康熈九年戸部覆
　　准嘉湖被灾漕白折徴耗米及赠贴钱粮俱行免徴康熈十年十一月初九日钦奉
　　恩诏内开
　　一康熈四五六年直各省地丁正项钱粮实系拖欠在民不能完纳者该督抚察明奏请蠲免
　　康熈十二年戸部覆
　　准浙省被灾州县许以籼米兑运
　　康熈二十年十二月二十日钦奉
　　恩诏内开
　　一康熈十七年以前民欠钱粮税银及带徴钱粮该督抚查明保题到日豁免
　　一康熈十七年各行盐地方起増闰月课银除已完外如有拖欠者该廵抚御史查明保题到日豁免此后闰月停其増収
　　康熈二十三年九月二十四日钦奉
　　恩诏内开
　　一江南浙江江西湖广省分自用兵以来供应繁苦宜加恩恤康熈二十四年所运漕粮着免三分之一一自康熈十三年起至二十二年拖欠漕项钱粮着自康熈二十三年每年带徴一年以免小民一时并徴之累
　　一各处孤贫口粮已复存留经管地方官务须从实给散以赡穷独
　　康熈二十六年五月初三日钦奉
　　恩诏内开
　　一康熈十三年以后加増各项杂税银两该部查明俱与豁免
　　康熈二十六年九月戸部覆
　　准浙省西安等八县上年被水田地免本年正额钱粮
　　康熈二十七年十月二十三日钦奉
　　恩诏内开
　　一浙江康熈二十八年应徴地丁各项钱粮俱着蠲免
　　一军民七十以上者许一丁侍养免其杂派差役八十以上者给与绢一疋绵一觔米一石肉十觔九十以上者倍之
　　一各处养济院所有鳏寡孤独及残疾无告之人有司留心以时养赡毋致失所
　　康熈二十八年二月戸部覆
　　准浙省宣平县上年旱蝗被灾田亩按分数免本年正额钱粮
　　康熈二十九年十二月十八日戸部为彚报秋灾等事覆
　　准浙省余姚上虞诸暨慈谿四县被灾田亩应免银三万七千九百一两一钱零照例蠲免
　　康熈三十年十二月初四日戸部奉
　　上谕【恭纪首卷】蠲免浙江康熈三十三年应输漕米
　　康熈三十三年二月戸部为彚报夏灾等事覆
　　准浙省余姚上虞三县被灾田亩应免银二万六千一百五十六两五钱零照例蠲免
　　康熈三十四年十二月十七日钦奉
　　恩诏内开
　　一浙江等省康熈三十三年以前厯年积欠及带徴未完银米俱着豁免
　　康熈三十六年七月十九日钦奉
　　恩诏内开
　　一罚赎积谷原以备赈冬月严寒恐鳏寡孤独贫民无以为生着直各省督抚责令有司将积谷酌量赈济
　　康熈三十七年三月戸部为谨陈处属等事覆
　　准浙江处州府宣平县上年被灾田亩应徴银一千六十六两零照例蠲免
　　康熈三十八年三月二十六日戸部奉
　　上谕【恭纪首卷】蠲免浙江康熙三十四五六年未完民欠地
　　丁钱粮粮米杂税
　　康熈三十八年九月戸部为彚报水灾等事覆
　　准浙省龙游兰谿二县被灾田亩应免银六千二百二十两又为续报水灾等事覆
　　准西安江山常山三县被灾田亩应免银二万一千六百四十两五钱零其应免本年钱粮照例蠲免仍令将各县贮仓谷石查明真正灾民计算戸口赈济
　　康熈三十九年正月戸部为彚报水灾等事覆
　　准浙省鄞诸暨青田三县上年被灾田亩应免钱粮六千四百八十三两六钱零又覆
　　准余姚县上年被灾田亩应免钱粮俱照例蠲免仍动支贮仓谷石遴委贤能道府等官亲临赈济康熈三十九年十月戸部为彚报旱灾等事覆
　　准浙省西安常山三县并衢州所被灾田亩应免银二万一千八百七十四两四钱零又为续报旱灾等事覆
　　准开化县被灾田亩应免银三千九百九十九两三钱零十一月又为续报旱灾等事覆
　　准江山县被灾田亩应免银两俱照例蠲免仍动支仓谷遴委贤能道府等官亲临赈济
　　康熈四十年正月戸部为彚报秋灾等事覆
　　准浙省金华等五县上年被灾田畆应免银三万五千六百三十九两零照例蠲免仍动支存仓谷石赈济
　　康熈四十一年十二月戸部为彚报秋灾等事覆
　　准浙省缙云县被灾田亩应免银一千九百二两四钱零照例蠲免仍令查明真正灾民动支谷石赈济
　　康熈四十二年三月十八日钦奉
　　恩诏内开
　　一军民年七十以上者许一丁侍养免其杂泛差役八十以上者给与绢一疋绵一觔米一石肉十觔九十以上者倍之百歳者题明给与建坊银两
　　一各处养济院所有鳏寡孤独及残疾无告之人有司留心以时养瞻毋致失所
　　一杂派项疑应永行禁革以安民生该督抚严察禁革如有仍前滥徴者或经叅奏或经发觉定行从重治罪
　　康熈四十二年十月戸部为谨报遂邑水灾等事覆
　　准浙省遂安县被灾田亩应免银两又为彚报水灾等事覆
　　准西安龙防常山江山开化建德桐庐丽水等八县衢严二所被灾田亩应免银两俱照例蠲免仍令动支仓谷赈济
　　康熈四十三年正月戸部为彚报秋灾等事覆
　　准诸暨淳安缙云宣平五县上年被灾田畆应免银二万四千六百八十九两二钱零照例蠲免仍动支存仓谷石赈济
　　康熙四十三年十月初七日戸部奉
　　上谕【恭纪首卷】浙江康熈四十四年通省应徴地丁银米等
　　项除漕粮外俱行蠲免
　　康熈四十五年十月二十五日戸部奉
　　上谕【恭纪首卷】浙江等省四十三年以前未完地丁银二百一十二万二千七百两零粮十万五千七百石零按数通行豁免或旧欠已完在官而现年钱粮未完足者准其扣抵
　　康熈四十六年十月戸部为续报夏旱等事覆
　　准浙省钱塘富阳寿昌分水四县并湖州所被灾田亩应免银一万九百六两五钱零十一月又覆
　　准新城等八县衢严二所被灾田亩应免银四万七千七百一十六两照例蠲免仍动常平仓米谷赈济
　　康熈四十六年十一月初二日戸部奉
　　上谕【恭纪首卷】康熈四十七年江南浙江通省人丁共额徴银六十九万七千七百余两悉与蠲免其今年被灾浙江二十州县一所应徴地亩银九十六万一千五百余两粮九万六千余石四十七年亦俱免徴所有带徴银米亦暂停徴俟开徴时一并输纳康熈四十七年九月二十四日钦奉
　　恩诏内开
　　一江南浙江二省今歳俱有被灾州县应酌留漕粮为平粜散赈之用每省应截留若干石该部确议具奏又浙省余杭等州县秋月狂风暴雨致民间屋庐倾圮生齿仳离江船漂损人口淹没田禾悉被灾伤殊可悯恻着该抚行该地方官察明人戸数目应作何赈恤速议具奏
　　一闻浙江湖州府属地方米谷失収民多逃散着遣贤能司官作速赈济毋致失所
　　一各处养济院所有鳏寡孤独及残废无告之人并一切顚连道路流离失所者有司留心体察以时养赡务俾实有济益
　　康熈四十七年十月十六日戸部奉
