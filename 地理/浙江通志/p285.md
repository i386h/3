<!-- { "loadSidebar": true } -->
　　上谕湖广今岁收成丰稔着动支库银采买谷石收贮此时只宜陆续采买若民间谷价稍昻即便停止俟明年再行采买江南浙江今岁俱获丰收着落该抚就近商酌若亦可动项采买着即一面定数奏闻一面采买钦此经前署抚臣傅敏准咨行司钦遵去后兹据布政使佟吉图详称杭嘉湖绍四府属县于秋成收谷之后尽行礲米贮谷者少应俟今岁秋成采买同存谷数多之象山定海黄岩太平永嘉乐清瑞安平阳泰顺丽水青田遂昌云和龙泉庆元景宁等县毋庸购买其宁台金衢处等府系产谷之处但浙江潮湿难于多贮今应量爲陆续采购雍正三年分耗羡解司积储银一万七千五百六十两六钱一分不敷备谷之需应再酌动库银一万三十九两三钱八分通共银二万七千六百两先匀给鄞县慈谿奉化鎭海临海宁海金华兰谿东阳义乌永康武义浦江西安龙游江山常山建德淳安等十九大县毎县各发银一千两又天台仙居汤溪开化遂安寿昌桐庐分水缙云等九中县毎县各发银八百两又松阳宣平二小县毎县各发银七百两共符前数饬令各属采买可得谷五万五千余石俟各县送到实贮仓收之后核价验明报部照例盘查以备不时赈粜之需等因请题前来理合奏
　　闻其今秋买谷之处容【臣】细加酌量另行请
　　防等因应令该抚将分发鄞县慈谿等县买补谷银二万七千六百两速令采买谷石贮仓仍委员不时盘查毋致浥烂亏空至杭嘉湖宁绍台金衢严处等府属县俟今岁秋收再行酌量分别多少买谷存贮之处应令该抚细加酌量另爲题请可也奉
　　防依议
　　雍正四年九月戸部爲遵
　　防酌议预备等事议覆浙江巡抚李衞疏称福建地方今年米价昻贵浙江所产米谷即丰年不足食用原无多余可以协济查四川米价较各处颇贱若就川省多行购买庶于闽浙两省民食均有攸赖【臣】前具折奏请奉
　　硃批甚好速具题前来臣钦奉
　　谕防即于浙省存库盐院笔帖式等归公项内借动银十万两委员星赴四川地方分头买米十月冬收之时即可买齐年内陆续运到再爲酌定再各省米价贵贱难以预料倘遇川省米价亦昻将解去之银暂存川省藩库乘其贱时再行买运等因应令该抚俟川省买米运到之日酌量闽浙两省缓急通融以济民食至运到之米或系存贮或应作何动用之处逐一分晰报部查核可也奉
　　防依议
　　雍正四年十月巡抚浙江都察院右副都御史【臣】李衞题爲遵
　　防事准戸部咨开雍正四年八月内阁交出大学士等
　　奏称【臣】等遵
　　防议得据高其倬奏报目今福建已经得雨田禾茂盛米价大减小民不忧乏食但须商酌积贮备用之法前奉
　　防令江西运米十五万石往闽济用今改爲三十万石谷由海运闽是福建已得谷三十万石矣伏思我
　　皇上轸念闽省欲令多贮米谷以备用请将浙江漕粮截畱十万石易谷二十万石就近运送最爲妥便等因奉
　　防依议钦此行文到【臣】除行司遵照外查杭嘉湖三府民间收获之后即砻米完租纳银不存稻谷向例已久若令以谷二石抵完漕米一石则事属创始民情未谙且今年谷颇湿润恐难久贮若俟收米易银买谷必待来年秋成方能购齐运闽又致稽迟【臣】再四思维现于钦奉
　　上谕事案内奉
　　防浙江今年采买谷石预备积贮【臣】已先后二次题明动银十二万七千余两分发各县预爲采买约可得谷二十余万石今现有【臣】题明赴川买运之米今冬来春运回可以接济此项谷石原系积贮备用莫若于此谷内除不通海口之处仍行贮仓外其余可通水路之县将现买谷石运至海口知会闽省领运即将截畱漕米十万石抵补此数存贮浙省分积各属俟来春青黄不接之时粜米易银于秋成仍然买谷照数发给还仓一转移间闽浙皆有积贮彼此两无岐悮矣奉
　　防着照该抚所请行该部知道
　　雍正四年十二月戸部爲众商感沐
　　圣恩公输积贮等事议覆浙江巡抚兼理两浙盐务李衞疏称两浙杭嘉绍松等所商人汪中立等呈称商等生逢
　　盛世共乐升平又荷
　　皇仁轸恤蠲课加斤浮费尽除
　　恩膏叠沛商等无不乐効挽输争先销办今年正引指日销足羣商愿竭顶踵之微以効涓埃之报伏念
　　皇恩养育万民加意积贮见奉动支公帑买谷备储众商愿公输银十万两分作三年交纳解归藩库分发买谷以备积贮等情【臣】不敢壅于上
　　闻伏乞
　　皇上睿鉴施行奉
　　防据李衞奏称两浙众商公输银两爲地方预备积贮甚属可嘉着议政大臣大学士九卿悉照两淮盐义仓之例定议具奏钦此钦遵该【臣】等会议得两浙盐商愿输银十万两分作三年交纳运归藩库用备积贮杭州府治爲浙江省会之区即隣省亦舟水相通于此建仓实爲便利应令该抚李衞将众商愿输银十万两分作三年完纳交与该盐政照两淮盐义仓之例遴选老成殷实之商交其办理一面建造仓厫建仓之地务择高燥寛闲之处或于城内或于城外分作几处应建若干座约费银若干两着该抚李衞督率办理之商酌量妥议先将众商第一年所输银两料理建仓若工用有余畱爲买米之用如或不足于第二年商输银内支补其第二年第三年商输银两分年就产米之处照时价分路采买或应贮米或应贮谷亦着该抚李衞与办理之商斟酌定议所贮米谷交与选出之商管理该盐政仍不时稽查毎年于青黄不接之时照存七粜三之例出陈易新或于米贵之时开仓平粜总至秋成时籴补倘地方有赈济之用该抚一面题请一面动支管理之商人每年将出易粜补动支之数呈报该抚核实奏报其出陈易新平籴平粜之内或有盈余即以增买米谷如此则贮藏日富缓急足恃于商民均有裨益俟三年交完之日该盐政将捐输商人姓名分别造册具题到日交与该部照例议叙可也奉
　　防依议
　　雍正五年四月戸部爲仰体
　　圣衷敬陈管见事议覆浙江巡抚李衞疏称足民之道积贮爲先查浙省储备未丰臣于雍正四年八月间将从前已准开捐之仰体
　　圣衷等事一案具题请仍照河工捐纳贡监之例接捐买备常平部覆以照江南旧例数目收捐数月以来报捐不过三五人盖縁米数既多价亦过昻且江南常平捐监之例又经议改准照河工事例数目将银两折收米谷如俊秀捐监比浙省少米七十余石其他以此递减人情莫不避重就轻岂肯趋多弃少臣查江浙两省戸口之繁庶相等上年之被水皆同仓储积贮均属急务今各省事例数目皆少而浙江独多势必有开例之名无捐收之实仰恳
　　皇上天恩准照江南现行河工事例米谷数目一视同仁使生俊踊跃急公于积贮庶有实济等语查浙省捐补截漕先经原任浙江巡抚屠沂于康熙六十一年间题准照河工事例捐纳贡监续于雍正四年八月内准浙江巡抚李衞题请仍照河工捐纳贡监之例接捐常平【臣】部以漕米既经捐足所有各属应捐常平米石应改照江南常平事例米数捐纳等因议覆奉
　　防依议钦遵去后今该抚李衞以江南常平捐贡监例又经议改准照河工事例数目将银两折收米谷江浙两省相同恳照江南现行河工事例使生俊踊跃急公应如所请将浙省常平仓准其循照江南常平比照河工事例捐收米谷不论红白听其兼纳则生俊不致趋少避多而仓储易于充裕矣又疏称前抚臣黄秉中原题常平仓止议捐米七十万石【臣】查浙省人民众多各县存谷无几积贮本宜加充兼之浙闽接壤闽省或有需用米谷浙江海运接济尚易请于前题捐数之外加増一倍共捐足米一百四十万石照大中小县分别积贮庶可缓急通融有备无患等语查闽浙两省均属海疆该抚李衞既以浙省各县存谷无几积贮本宜加充兼之闽浙接壤闽省或有需用接济尚易应令该抚将浙省常平仓捐米一百四十万石分别州县之大中小酌定应贮米谷之多寡俟各该县米谷捐足之日即行具题停止可也奉
　　防依议
　　雍正五年八月巡抚浙江都察院右副都御史【臣】李衞爲题明事该【臣】防得浙省居民稠密戸口繁多而杭嘉湖三府本地又多种桑麻是以产米不敷民食向借湖广江西等省外贩之米接济【臣】于上年题明动银十万两赴川买米运浙以备平粜于本年闰三月陆续运到除沿途损折外实买回浙斛米十万五千余石縁浙省杭嘉湖三府属去冬今春雨水过多米价较往年稍昻随于川米运到时分发三府属委员设法减价平粜城乡市鎭以及偏僻地方无不周遍民间得食平价之米不致苦难又奉
　　防动银修理城河塘隄令穷民佣工趂食一时士庶兵
　　民莫不感颂
　　圣恩欢呼载道是此番买回川米实于浙省大有裨益
　　矣本年仰赖
　　圣主洪福雨泽涵濡早禾俱已丰登晚禾虽未收获然
　　皆加倍茂发知爲大有可以上慰
　　圣怀虽目下有杭湖接壤之区临安山内突尔起蛟山水骤发冲伤数处隄岸不无数邑低洼之处被泥水浸没田禾现在确查加意抚恤另爲具题然已约知大槩不过偏隅于全省大势年成仍无甚减惟是浙省常年亦向食外省客贩之米在商人贱买无论丰歉皆思贵鬻若官米充足则于民米价高时发出减粜如民米平贱时即行收贮以备不时粜卖自可永杜刁商乘机长价之弊其或闽省米价高昻亦可将浙米运往接济平粜诚属两便可以踵行但浙省今岁丰稔似可不必如上年之数【臣】请今年再于粜米归欵原银内止借动银五万两仍赴购米以爲储蓄之备此外又有两浙各商捐银十万两分作三年完交购备米谷积储荷防
　　俞允部行以首年所完之银料理建仓今已完一年银三万三千三百三十两零建仓工料约计费一二万金实不用一年捐银之数若将余银存畱虚贮徒属无益今各商具呈情愿将本年所完银内提出三万两付与往川购米之员顺带搭买运回储备其建仓费用已有银三千三百三十两零连下二年零数合算共该银一万两犹可通融应垫即有不敷伊等愿爲公捐补足已据各商踊跃同情【臣】思川米运浙有需时日若不于岁前购回恐来年长途春雨淋浸米色不能干燥难以收贮查今次请买平粜之米止议动银五万两仰承
　　皇上加惠浙省地方无所不至是以不候部覆即已委员共领二项买米银八万两于七月内起程采买再查湖广原系产米地方而川米又多贩至其地以待外省转贩随谕领买官员前走楚省彛陵州川江总隘探有客贩川米果然价平即于此处采买倘客贩希少米价高昻仍赴四川重庆府购买再查上年赴川买米川民得浙省价银完粮使用甚爲利便而彼处米石亦不因浙省往购致昻但恐时价先后不同或今番重庆米价亦贵不但浙省重价买回无益并恐彼地米价因之加长随又复饬买米官即将原银寄放该府贮库乘其贱时再行买运务期彼此均有裨益【臣】谨具题伏乞
　　皇上睿鉴勅部查照施行奉
　　防该部议奏十月初五日戸部以应如所请议覆奉防依议
　　雍正六年二月十七日奉
