<!-- { "loadSidebar": true } -->
　　瀛岩亭　舆地纪胜在宁海县东崖防险絶下蘸海中上有小亭石壁刻瀛岩二字【崇祯宁海县志二字为宋令髙逑袭明书髙述登瀛岩诗悬崖塔影蘸寒川落木钟声渡野船潮去潮来几朝暮不移一片白鸥天】
　　柘浦亭　赤城志在宁海县傍紫溪铁
　　适志亭　崇祯宁海县志在治西宋庆元四年主簿胡宗建
　　蟠松亭　宁海县志在梁王寺前宋令方懋烈建会缌亭　嘉靖太平县志县西北王城山北有缌山旧名杜山有会缌亭
　　夀台楼　王象祖夀台楼赋序仓使寳谟叶公再造台之明年作楼于旧栝苍之上扁以夀台欲此城与台星长久为民之意无穷也宋绍定己卯落成
　　和丰楼　赤城志在天台馆南宋庆元四年守叶籈建
　　多防楼　赤城志在三酒务北宋庆元四年守叶籈建
　　神秀楼　陈耆卿神秀楼记台州九门各有楼神秀独南峙更雄丽焉丞相赵忠定自太史守台时建
　　半江楼　台州府志在临海县城外旧名映江楼宴海楼　陈函煇跋傅郡公宴海楼记楼在郡南城敌楼之上
　　丹凤楼　台州府志临海县葢竹山上有丹凤楼为游览之胜
　　八景楼　旧址无攷【髙似孙八景楼记山水之壮莫如海风物之神亦莫如海六鼇出没三山沐浴乾坤一碧万顷天琛水怪鲛室珠宫何有何无秘怪恍惚不可一景名也陈君尧章甘栖其濵凡海情状以智受之为其游息之物髙明之具虽未得拍斯阑固已翛然望蓬莱之云气懐乗桴之壮游】
　　摘星楼　赤城志在黄岩县治燕堂后宋嘉定四年令杨圭重建
　　黄山楼　黄岩县志在县治北利渉桥南宋宣和间令王然建【名胜志宋参政楼钥书】
　　【谨按明一统志作令杨圭建考台州职官志王然以宣和四年令黄岩而杨圭以开禧中为令则此楼或是圭重修圭与楼钥同时故为书榜而建楼之始当是王然一统志误也】
　　明徳楼　赤城新志在天台张可敬建【徐一夔明徳楼记吾邑张可敬氏一日手一卷见余于授经之堂发而视之则前内翰鄱阳周伯温甫所篆明徳楼三字周公以篆书名世而此三字端劲圆润得斯氷之妙已而问楼之面势与名楼之义可敬进曰吾居在邑中先大父为处州学官而归爰作兹楼以务穷理尽性之学适周内翰过天台尝登吾楼为书此三字掲之楣间以示正学之有在】
　　栖云楼　张存游国清寺记楼最为幽胜
　　脊青楼　万厯仙居县志在县署元至元中建友菊楼　万厯仙居县志在县南硃溪宋吕六松构齐清楼　曹质有齐清楼诗见仙居县志【质宋皇庆中令仙居】清风楼　万厯宁海县志在县尉署旧名一览宋绍熙中尉马逈建
　　翠微阁　赤城新志在郡城巾山上宋寳祐中守赵与諲建【戴复古巾子山翠微阁诗双峯直上与天参僧共白云栖一庵今古诗人吟不尽好山无数在江南】
　　清平阁　舆地纪胜在州治节爱堂右山下贺允中以守萧洽清平而名【黄阁清平阁记客游乎郡治彷徉四顾有阁翚飞上冠新亭下临清池可以观政可以燕賔可以赏心而娱情郡侯黄公所筑也既成而掲以清平取梁太守萧洽为政之防问其名则参政贺公之所命也其书则戸侍钱公之笔挹清风之徐来瞰平波之不兴左顾右盼朋体俪美岂直登玊霄上参云为极目之荣观而已哉公名章字仲微】
　　凝香阁　赤城志在静镇堂左宋嘉定六年守俞建建
　　见山阁　舆地纪胜在州宅后
　　东山阁　赤城新志在郡治东
　　莲风阁　赤城志在通判防宅堂后侧有流花渚漾花池后有翠麓
　　分绣阁　方舆胜览在添倅防通判洪适建【洪适分绣阁记天台郡践山作郛而余麓及屹立之峯废不可庐者亦十一二故官寺民区鲜钜丽之所十数年中监州始有以员外置者侨于城之巽隅距黄堂七百歩而赢其职业之商谳僚宷之谒请不足以为便乃徙幕曹之舍为今所居与正员相东西焉然规恢下窄荣奥埃墨无复明轩虚牖尚佯敞豁之胜独东偏有地斗大培基建阁以夏四月课材阅月而斤斧论功其髙四寻衡袤二十有七尺南北不及者九之一羣山萦环垂光献状可以分绣名风箨云梢映烛左右目其堂曰清閟阁之后旧有蔬畦更以嘉葩中穿小池可容蒲荷登临亘望则岩姿之四时烟霏云采之隐见茂木敷隂幽禽喈声过耳娱目景与意防闲日觞朋命寀奕棋援琴放歌洒然不自觉其在尘坌中也】
　　髙闲阁　旧址无考【赵师回台州推官防事记宋嘉定二年余为推官重建防事斋阁思昔达尊尝入此幕如正献何公天性超融其诗冇髙共白云闲志尚可想乃扁阁曰髙闲】
　　观阁　赤城志在州东顺感院后【赵企题观阁诗一上危梯一解顔重冈复岭四周环山川尽出登临外天地都归俯仰间飞鸟直随双目断游云尝与片心闲文书了却无余事日午须来日落还】
　　标霞阁　赤城志在天台县治宋嘉泰初令丁大荣建
　　玊霄阁　名胜志天台山玊霄峰下有小阁临官道傍陆游名之曰玉霄阁【陆游玉霄阁诗竹舆冲雨到天台緑树隂中小阁开榜作玉霄君会否要知小吏按行来】
　　翠微阁　万厯仙居县志在南峰北麓宋张朴构梅台　方舆胜覧在郡圃赤城竒观前宋开禧元年守钱文子建下临巨壑有梅数十本
　　观苍台　赤城志在通判防后山上后改为云水亭月台　赤城志在通判防宅堂右宋嘉定十四年通判何洙筑
　　阆风台　舆地纪胜临海县北天门山西麓拔起千仞上有阆风台【王士登阆风台诗碧落箫音隔彩霞阆风台见地仙家手携青杖万年竹髻插锦桃千嵗花月上髙松留白鹤云封古洞毓丹砂中天絶顶无人到流水华源莫放槎】
　　容光台　黄岩县志在县署宋嘉定中令蔡范建见山台　谢直黄岩县尉防记四明杨璘尉黄岩宅西有地平旷累台以望山
　　吹箫台　临海记黄岩圣岩山有子晋岩相传王子晋吹箫其上
　　问松台　赤城志在天台县治宅堂后有大松如偃葢旧为松风亭宋嘉泰三年令丁大荣筑为台
　　琼台　王士性游天台山记自桐柏行五里至琼台台在大壑之心石山空起状如削瓜下俯百丈潭
　　丹丘台　正徳天台县志东横山方顶上
　　竹溪钓台　天台志要在县东南六里溪南下黄有徐竹溪书院竹溪钓台在其傍
　　望月台　摘星台　庆云台　万厯仙居县志并在景星岩葢邑之最胜处宋吴康肃尝读书其地
　　偃松台　台州府志在仙居县东岭台下旧有大松防数亩为人所伐旁发一枝不数年而成围
　　望海台　嘉靖太平县志在缌山会缌亭侧
　　郑公台　台州府志太平县灵湫山傍
　　许迈宅　台州府志临海县葢竹山有石室晋许迈尝宅于此旧传汉末有陈仲林等四人入此山得道【余爽玉京洞许迈宅诗东临沧海宴羣仙误入桃源小洞天一局残碁消几刻老龙须甲巳苍然】
　　陶景宅　赤城志在临海县灯坛观旧经云陶景结庐于此
　　顾况宅　舆地纪胜在临海况有临海所居诗郑防宅　舆地纪胜在州东戸曹巷以唐郑防为戸曹日居此
　　叶裕宅　台州府志唐殿中侍御史叶裕旧居台城后弃官隐宁海县之东仓
　　闾邱氏宅　临海记临海闾邱山昔有逸民闾邱氏居此故以名山
　　綦宗礼宅　台州府志在临海治东宋绍兴中綦内翰宗礼以忤秦桧谪台居此
　　秦国长公主宅　台州府志在郡城东北隅宋仁宗第十女南渡时尚存髙宗极尊礼之奉居台州子钱忱孙端礼曾孙象祖开禧三年守李兼为建美徳坊今石柱尚存
　　于履宅　台州府志后唐于履隐居不仕居黄岩叶茶寮山自号药林
　　谢伋宅　台州府志伋上蔡人参政克家之子宋绍兴初侍父寓居黄岩灵石后居三童号药寮居士
　　徐中行宅　黄岩县志在委羽山与其子庭筠皆宋髙士今称二徐宅
　　左防宅　黄岩县志在邑东桂林桥防兄弟皆中第故名丛桂坊
　　林鼐宅　叶适二林墓志二林黄岩之大儒鼐字伯和鼒字叔和今表其所居曰景贤坊【黄岩县志在邑东景贤巷】
　　池从周宅　黄岩县志在县治西街
　　彭年椿年宅　黄岩县志在邑东南
　　王居安宅　黄岩县志在县东岩魁坊俗呼郏家巷【嘉靖太平县志居安字资道宅在方岩乡大溪金山之南】
　　车若水宅　黄岩县志在讴韶
　　赵师雍宅　黄岩县志在西桥
　　杜范宅　台州府志在灵岩【黄中徳重修杜清献公祠堂记丞相台之黄岩人宋淳熙元年生于杜曲里后葬于黄杜岭即其山为造五凤楼】
　　褚伯玉宅　徐灵府山居记在天台桐柏观之小岭柳泌宅　晏公类要天台观东有柳泌宅基【天台山方外志丹霞小洞在天台县西北唐柳泌授州刺史不之郡于此修药今天台观是其所居也赤城志天台县福圣观前对灵溪其东有柳泌使君宅号紫霄山居】
　　司马承祯宅　晏公类要桐柏观白云先生之居唐景云中为司马子微置
　　徐灵府宅　天台山方外志县西北方瀛山唐长庆中徐灵府居此
　　郑至道宅　正徳天台县志在闗岭宋令郑至道去任邑人攀恋不忍舍遂留家焉今其裔犹有存者
　　杜京产宅　正徳天台县志在招隐岭
　　贺允中宅　天台志要在万年寺西
　　潘子善宅　万厯天台县志县西思贤桥因宋儒潘子善故宅而名
　　刘伭宅　正徳天台县志晋黎护将军刘伭宅在县西永坊后舍为阐法寺及寺徙伭庙食其地
　　项斯宅　万厯仙居县志相传在介山下三学寺张阜宅　赤城志仙居县张阜山逸民张阜居此林达本宅　台州府志仙居县东山宋林达本隐此吕逢时宅　台州府志仙居县白岩宋吕逢时隐此蒋晋宅　仙居县志柘溪有宋蒋晋宅
　　梅盛宅　台州府志晋梅盛令章安遂徙宁海县之宁和居焉有凤集其庭今其宅为丹丘寺
　　葛元宅　赤城志宁海桐柏山有桐柏里葛元居此友鹿翁宅　台州府志不传姓名宋末隐居宁海县耆山下方逊志为传
　　舒岳祥宅　台州府志宁海雁苍山宋舒岳祥隐此叶梦鼎宅　台州府志宁海县状元峯宋叶梦鼎读书于此
　　方孝孺宅　台州府志宁海县跃龙山方正学先生世居山下后因建祠其家徙城内其故居义井尚存【名胜志国初刑部尚书魏泽谪临海典史时捕正学家不许容留一人公为出其孤谢文肃诗所谓孙枝一叶存泽有过孝孺故居诗笋舆冲雨过侯城抚景令人感慨生之句】
　　王乔宅　台州府志太平县晋源山相传晋王乔居此下有晋湖【嘉靖太平县志县东屏山南有晋源明觉寺有小碑其文曰晋王游适处】
　　蔡镐宅　林昉先贤祠堂记镐世居太平方岩乡之白山因建闸功后与朱子并祀【蔡镐山居诗水从白塔流玉环门对葛洪丹井山老去腰鎌更垂钓时与渔樵相往还】
　　戴良齐宅　嘉靖太平县志县治南宅前街宋戴少监良齐宅于此
　　于恕宅　台州府志太平县桃溪宋于恕遗址在焉虞似良宅　台州府志太平县横溪宋虞司马似良寓居其上号横溪真逸
　　戴复古宅　石屏诗集小传复古字式之黄岩人所居在南塘石屏山其父敏字敏才号东臯有东臯集石屏之从孙昺号东埜有东埜农歌戴氏之名于诗者葢三世矣【太平县志戴敏世居石屏山俗名塘下子式之因以为号戴敏小园诗小园无事日徘徊频报家人送酒来惜树不磨修月斧爱花须筑避风台引些渠水添池满移个柴门傍竹开多谢有情双白鹭暂时飞去又飞来】
