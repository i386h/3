<!-- { "loadSidebar": true } -->
　　邵逺平【公举事实字戒山仁和人康熙甲辰进士选庻吉士改戸部主事壬子顺天同考官除江西提学葺白鹿书院大兴文敎擢光禄寺少卿会举博学宏词逺平试入等仍授翰林侍读与修明史辛酉典试广东转庻子充日讲官歴迁詹事府少詹事兼侍讲学士与修一统志致仕归初逺平髙祖经邦当明世宗朝以议礼廷杖谪戍于戍所着道简艺三録逺平归田后息影湖庄杜门谢客着续简録四十三卷子锡章锡光同中丙戍进士】
　　吴任臣【袁佑吴志伊传字志伊仁和人为诸生试辄冠其曹其文流传人口然非其好也躭书玩古多所论著尝撰一书补梅氏字彚之缺广郭景纯山海经注又刺取唐季诸霸国事为十国春秋凡若干卷康熙戊午举博学宏词授翰林院检讨充纂修明史官未几卒】
　　沈筠【公举事实字平仁和人有隽才嗜学敦内行尝刲股肉和药以疗父父病须瘳既而母病亦如之有女弟适周早寡岁时存恤数十年无倦容为文唾地立成而选简清绮诸子百家咸集腕下其诗容与闲易以陶征士为宗然未尝以摹仿伤格也康熙己未成进士改庻常防有以博学宏词荐者试入髙等授翰林院编修未久卒所着有斗虹集八卷】
　　吴农祥【钱塘县志字庆伯宫允太冲长子少异敏一览成诵家有赐书键户伏读茹经涵史驰骋百家康熙戊午以博学宏词荐归而著书自娯诗不下万余首为文条贯五经尤精于易与萧山毛竒龄友善然质疑送难不肯茍同所着有萧台集二百四十卷梧园杂志二十卷流鈆集四十卷诗余二十四卷】
　　许汝霖【公举事实号时庵海宁人天性孝友中康熙壬戍进士选庻常厯赞善督江南学政厘正文体整饬士风所取试卷脍炙人口公明之声彻于逺近陞工部侍郎厯户礼两部侍郎晋礼部尚书予告归汝霖读书根柢六经旁及子史故发为文章词醇理正未第时四方生徒负笈从游及典试四川督学江左癸未科为会试总裁衡鉴不爽铢黍在江南考试事竣辄置酒金山大会诸生布席分题或诗或赋各展所长至今传为盛事所着有德星堂文集十二卷诗集五卷行世】
　　陈论【乡贤留祀册字谢浮海宁人顺治辛丑进士甲辰选翰林歴讲读学士副都御史晋刑部侍郎文学侍从三十余年迁风纪之任风度端凝主试中州所拔皆寒畯掲晓日虽下第者无不心折子世仪令海澄筑海塘修舆梁置文庙祭器建髙楼以鎭水口皆捐俸为之为令十年着有声誉】
　　陆防【应防谦陆防传字左墄钱塘人运昌子为文沉博絶丽诸兄饩于庠是时文社飇举防继起为诸生祭酒所至倾座人卖文为活积岁时所得束脩手构一椽以庇燥湿以兄紫躔之散徙也复推与共之友张歩青死遗孤无所倚为饮食之敎之成立所梓丹凤堂集汉魏齐梁如金在冶别有稿数十卷名经世骊珠葢三通之支与流裔也年甫四十四而卒人惜之子冠以拔贡举庚午京兆试】
　　汪煜【公举事实字寓昭父赓顺治辛丑进士煜少好武挽强控马胆力过人后折节读书披擿无虚日行文兀傲自成一家言尤工诗闲淡古雅康熙乙丑成进士授贵州鎭逺县县故古大田溪峒多苖民难治煜驭之有方戊寅擢吏科给事中掌登闻鼓院在职未久前后疏凡六上号称敢言煜初席丰饶以锐学不问生产家遂中落及官黄门无儋石储卒之日同官助殡焉所着有同岑草愿学堂集南归北征录及平斋偶存诸稿】
　　陆繁弨【徐林鸿陆繁弨传字拒石行人培子培殉节死横山繁弨甫十岁母陈命从陈廷防学读书山中编摩经史发为诗文尤工四六有善卷堂集行世单行侧注脱去排比之迹与陈维崧方驾云】
　　查嗣韩【陈廷敬查嗣韩传字荆州海宁人家赤贫过时而学初不知有司尺度其族叔继佐独叹为未易才补钱塘诸生旋入监肄业十三年不拆家信埋头诵习夜分欲睡辄举火灼两臂至无完肤康熙丁邜以五经应顺天乡试监试御史斥其违式既又竒其才以嗣韩及福建举人林文英各二十三艺并皆奏闻奉】
　　【防召试殿陛间未逾时得文三首上大喜命一体会试未掲榜而两人已脱蓝诚异数也制科之式士占一经无有兼他生所习者自明代二百七十年间独顔茂猷谭贞良以五经进士称嗣韩突起间簉循是似效者科有数人遂着为令五经中额实自嗣韩发之戊辰防南宫】
　　【廷试一甲第二授编修辛未充会试同考尝主顺天武乡试未改官而卒】
　　汤右曾【公举事实字西厓仁和人幼颖异读书十行并下及长博极载籍入太学有声中康熙戊辰进士选庶吉士授编修入直南书房丙子典试贵州改刑科给事中掌户科印疏论销燬制钱利病及请赈济禁包揽陈积贮本计厘边储夙奏上辄报可癸未副武防试总裁防直省学政报满召试擢第一督学河南未之任复分校丙戍会试至豫杜苞苴絶请托课士以朱子分年治经法士风振起巡抚汪灏疏荐公明第一内擢奉天府府丞转右通政厯光禄太常卿陞通政使奉差审广东杨津叩阍案并察审巨盗冯唐生六案复】
　　【命条奏海疆诸事宜悉见施行壬辰敎习庶吉士寻授翰林院掌院学士兼礼部侍郎进经筵讲官奉命赋文官果诗】
　　【御制一首俯同右曾韵有茸香叶密待诗公之句举朝传诵以为儒臣之至荣凡翰林代言之作皆其撰拟每奏辄称防授吏部右侍郎仍兼掌院学士敎习庶吉士居铨衡九载尽职勤瘁遂得衉血症上命解部务专理院事病转剧】
　　【特遣御医二员就第诊视竟不起右曾诗髙超名贵不落一语凡近在黔有使黔草在豫有嵩洛吟在奉天有辽海集并行于世晚年益归苍老语辄惊人工行楷书尺牍华赡流丽人争宝之】
　　查升【徐倬查升传字仲韦一字声山海宁人康熙戊辰进士选庶吉士授编修己邜江西主考寻直】
　　【内廷分纂诸书搜葺校讐恒至夜分不寐凡有御制】
　　【御书必命升观览而升所进书诗一一称】
　　【防歴谕德侍读庶子晋少詹兼侍讲学士宠锡稠叠升负诗文盛名尤工书法片楮只字人争宝贵所着有姓氏谱静学斋诗稿尺牍偶存前扈从诗】
　　【南巡五瑞诗塞北纪恩赋行世】
　　沈佳【钱塘县志字昭嗣儿时即有志伊洛之学及长著名儒言行録大全粹语春秋学晚着易大象玩易解明代人物考乐府中声苍野集省諐録多研穷性命之书所居名学士园自少壮以至通籍及归养未尝辍书卷登康熙戊辰进士初知监利县补安化卒于官】
　　龚翔麟【沈名荪龚翔麟传字天石更字蘅圃光禄寺卿佳育子以副榜补兵部主事督京仓粤闗海税改监察御史巡视西城察钱局歴掌浙江山西陜西诸道既而罢归翔麟当官有干实居台中号敢言不避权贵而尤以文学名所着田居诗稿十二卷出入六季三唐而要其宿于眉山苏氏词以石帚为宗傍及于梅溪玉田蜕岩诸家之体自少即与秀水朱彛尊李良年李符平湖沈日皥沈覃九齐称号曰浙西六家所着红藕庄词六卷别有珠海奉使记一卷皆刻以行世】
　　查愼行【许汝霖敬业堂集序字悔余号初白世居袁化康熙癸酉举顺天乡试以大学士李光地荐召对入直】
　　【南书房癸未成进士选庶吉士授编修供奉七年以疾告归性颖异五岁能诗十岁作武侯论同邑范骧称为旷世才既长游黄宗羲之门所学益进最深于经诸经中于易尤邃作玩词集解一书又着经史正譌人海纪陪猎笔记黔中风土纪庐山纪游诸书极好苏轼诗编年补注矻矻者三十年自裒其所为诗合他山诗钞总为敬业堂集共一百五十卷】
　　翁嵩年【张廷玉翁嵩年墓志字康饴号萝轩仁和人生而颖异年十三即通六经大义长于百家之言靡不探测而尤精于左氏以文章名东南康熙戊辰成进士授户部主事歴刑部郎中督学广东矢心愼恪务得眞才先是学使者以琼州在海外檄生童附雷州考试嵩年曰吾岂以一人易千万人命乎出入忠信何畏焉竟渡海后着为令甲事竣归里有别业在西湖退休其中以诗酒自娯夀八十二终所着有天香书屋稿白云山房集友石居集】
　　顾悦履【公举事实字丹宸海宁人康熙甲戍进士第三授翰林院编修累官内阁学士兼礼部侍郎丁酉出理清河既竣事明年病卒恱履工临池馆选后】
　　【召写御制诗文二集槖笔者凡七年充子史精华佩文韵府总裁官将脱稿以忧去适其子五达选庶吉
　　士因奏请使踵其事得防俞允一时荣之】
　　陈奕禧【山西名宦册字子文海宁人以贡生任安邑县丞摄临晋篆着有循声负诗文名工书法尺幅片楮皆摹勒为帖行于世山西通志号香泉由户部郎出知石阡府补南安所至人皆乞其书争相宝贵常仿文选体集厯代诗文为文海序而行之】
　　徐林鸿【钱塘县志字大文一字宝名钱塘学生工辞翰上拟左氏下类两晋康熙戊午】
　　【诏举博学宏词以林鸿荐既而归扫一室读书其中作为诗歌清新典丽所着有两间草堂诗文集四十卷尤笃友谊汉阳王世显南昌王猷定客死于杭太仓王昊四明周容卒京师皆为经理其丧复收遗稿付其孤人髙其谊】
　　吴允嘉【公举事实字志上又字石仓钱塘人性孝友雅好吟咏为文原本六经旁通史汉而章法顿挫刻意规抚苏欧于经世之学尤所殚心生平爱蔵书丹铅勘晨书暝写凡山经地志墓碣家乘下逮百家小说丛残之书搜讨不遗余力晚年嗜好尤笃精力尽瘁有四古堂文钞甑山诗集石仓存稿石仓牋奏东堂杂录蔵于家其他辑録尤伙如武林耆旧传武林文献志钱塘志补皆足备艺林掌故焉】






　　浙江通志卷一百七十八
　　钦定四库全书
　　浙江通志卷一百七十九
　　人物【六】
　　文苑【二】
　　嘉兴府
　　汉
　　严忌【汉书邹阳传阳与吴严忌等俱仕吴皆以文辨著名嘉靖浙江通志忌本姓庄避明帝讳称严由拳人与司马相如俱好词赋哀屈原受性忠贞而遭暗世乃作词叹而述之曰哀时命遭景帝不好词赋无所得志闻梁孝王右文通賔客乃徒歩入梁受知孝王与邹阳枚乗俱见尊重而忌名尤盛世称庄夫子】
　　严助【汉书本传防稽吴人严夫子子也或言族家子举贤良对防百余人武帝善助对独擢为中大夫是时朝廷多事上令助等与大臣辨论中外相应以义理之文大臣数诎其尤亲幸者东方朔枚臯严助等而助最先进拜防稽太守奉三年计最诏留侍中有竒异辄使为文及作赋颂数十篇】
　　晋
　　干宝【晋书本传字令升少勤学博览书记召为著作郎中兴草剏中书监王导上议请备史官勅宝等渐就撰集于是寳始领国史厯迁散骑常侍着晋纪自宣帝迄于愍帝五十三卷其书直而能婉咸称良史性好阴阳术数留思京房夏侯胜等传尝撰集古今神祗灵异人物变化名搜神记以示刘惔惔曰可谓鬼之董狐又为春秋左氏义外传注周易周官凡数十篇及杂文集皆行于世谨按海盐县图经引徐泰志云晋史寳新蔡人而一统志云寳自新蔡徙嘉兴父莹海盐五行记载寳为海盐人则南渡徙居实自莹始宝固海盐人无疑也】
　　唐
