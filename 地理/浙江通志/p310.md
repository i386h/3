<!-- { "loadSidebar": true } -->
　　恩诏议准各闗赢余银两尽行裁去每年将应征额税银两照数充解外如有赢余另行据实奏报雍正七年续准部颁添发商人亲填红簿凡七务六小闗等处每季一扇令商完税之时即行亲自填写按季送闗一年彚送户部其底单各月送闗磨对
　　雍正九年正月内准户部咨奉
　　上谕辛亥年春拨解部银两照从前余平之银减去一半该部即行文各省嗣后着将一半留存以充公用钦此本闗遵照旧例每两扣留添兑银三分咨院交贮藩库除遵
　　防听解一半外其余留存以备公用
　　本闗季钞银每季完银一钱六分有认一季及二三四季不等总之皆是秤手有不认钞者即为私牙私秤差役往各县征收按季完纳每年计征银三千五百五十三两八钱六分计共二十八县此项于康熙四十年间批归各县征收按季解闗今于雍正九年本闗防同总督部院颁行钤印闗票发县填给牙户按季征输解完印票仍令季终彚收送阅缴销其仁钱二县额征钞银并归七务大使分催完纳亦按季解闗【马如龙北闗季钞説王者捐山泽之利以与民未尝物物而取之也夫一丝一粟必有牙人一出一入必由行户然天地之生物日盛民间之贸易无穷岂能尽数而稽乎牙人领帖逺近不齐行户应行大小各异乃货物之交易不常游手之往来莫测岂能比户而求之乎是故一人也而有春夏秋冬之不同一名也而有一二三四之互见方春认纳而入夏不改则一时而四季兼之矣此才输纳而彼复借名则一票而数人充之矣况十室之邑三家之市有物产即有土棍有土棍即有借季钞名色以吞噬乡曲者夫季钞行而使不逞之徒多借口于闗部若闗部又无从核其实其为弊可胜言乎至于征收之法前代髙君凌溪许君天赠荆君之琦论之详矣向第谓其查核不至则经收并得侵渔于是附闗近地议责保人隔属逺方派分该县而王君宫臻以为有司各止征收该管钱粮犹尚虑有逋负今若以闗役催征未便而委诸州县无论输解不至难以考成即使州县力为催输岂无房书之额派衙役之征求复闗于库藏转解于北闗其为烦费固当不少善哉斯语今亦不必更议改弦也愚谓厘剔之法止照定额征收按季催取记籍必清交纳必核给票必审苛索必严则闗役自不得为奸而课额亦不致偶缺矣】本闗便商牙行认纳长单钞银每年增减不一约四百余两
　　本闗七务税银每年尽收尽解本闗颁发循环二簿循去环来印给三连合缝由单一缴本闗查对一给该商于经过地方照验裁缴一给商人收照其中缝裁缴不许本务自裁以杜弊窦每五日各务呈报收银数目务书赴内柜交纳【杭州通衢四达往往奸商地棍偷走包送陆续搬运本闗差役巡查每五日于各口址查验往来货物如遇奸商偷走僻路或以多报少以细报麤并货票不同者即刻呈送到闗审明按律惩治若经过士客赍带礼物并小民无知偶犯与前项奸商地棍不同酌量发放　七务六小闗各地方有大起货税或包头扳先人等积惯顿偷漏搬运等项即刻禀送大闗听讯实分别发落惩罚其罚税俱赴内柜交纳以凭登簿给单】
　　南闗旧额
　　南闗事书本厰初立例取本色解淮安清江卫河二提举司造浅船成化十六年因解户不便部议奏解折银本年解四千两十七年解五千五百两十八年至二十一年各解七千两治元年解九千五百两二年至十三年俱解一万八百七十两十四年起每年俱解一万四千四百四十两遂为常数【内清江一万三千二百四十两卫河一千二百两】嘉靖四年为营建宫殿将本年及五年该给清江卫河二提举司料银并板枋余银俱差官解部以济大工支用自六年后仍给二提举司其板枋余银部题为供应器皿坐派本厰每年折解杉板料银四千七百八十二两五钱俱以余银解部十年部题加派一件查催拖欠料银内开供应家伙急缺物料及备用冠顶等银一千二百四十两七钱九分六厘七毫又一件急用物料造办家伙以备铺设银二万七千三百六十两每年俱以余银解部至四十四年补完因交代过期二提举司银渐有积欠本年议定解清江卫河二提举司正额一万四千四百四十两以每年十二月每月三十日扣算每日该银四十两一钱一分一厘一毫为正额有剰悉为余银四十五年余银题留浙江布政司凑给织造縀疋隆庆元年余银仍尽数照旧解部又议定照日扣算仍逐年清结不得逾年过月自隆庆二年正月初一日为始至十二月终彀足前数贮府库听解外日剰及闰月俱为余银解部以给器皿厰及补工需万厯一十七年差内监刘成征一应课税因及木本厰主事王在晋议得米税十分抽一较之别税百取其一者大相迳庭若増一税监木商必至窜去定额必至不敷力持者乆之本闗得免横抽
　　国朝税额
　　大清防典南抽分嵗额税银二万二千八百两顺治十五年增银一千二百两康熙二十五年増银二千五百七十二两共额银二万六千五百七十二两【今额税银三万二百四十七两五钱】每年额留织造银四千七百八十二两五钱额解淮安造漕船银一万四千四百四十两额解铜觔银七千三百四十九两本闗解部铜觔节省水脚银三千六百七十五两本闗解司杉板料银四千七百八十二两五钱本闗税银厯任监督系年满自行解部至康熙五十五年间以巡抚兼理题明税银存贮司库俟有解饷便员搭解其解部水脚银额定每两一分本闗解部随平银向例每两六厘六毫六丝雍正二年正月奉文改为饭费随正额解部每两银一分五厘
　　康熙六十年十二月内尚书孙渣齐等议定南新闗除正额钱粮外每年加增赢余银六千两雍正二年四月户部为钦奉
　　恩诏事议准加增银两尽行裁去如有赢余另行防实
　　奏报
　　本闗解部添兑银两雍正三年三月内巡抚酌定每两银三分
　　每年解翰林院帮帖庶吉士俸银三十两
　　每年请领部科亲填册档给发银一百五十两每年期满考核批差吏书赍奏及部科各项公费银六百两又每年给发册书攒造奏销册籍费银五十两又包箱纸张工费银一十二两
　　每年解司牙税银一百五十两
　　每年给吏书节赏银二百两
　　每月给发吏书心红纸劄银一十两
　　每月给发吏书工食银八钱
　　各府属木牙领闗帖输税每名纳银六钱加二耗一年约收银二百六七十两不等除解司一百五十两外余银同季税羡余补入正闗额税
　　各铺户认纳季税每名每季完税三四钱不等加二耗一年约收银八九十两不等
　　诸浦小贩每年认完税银一十六两加二耗本闗设立卖买两牙商人木植交易从中酌估定价每两取用二分七厘以七厘缴官名为葺办一年约收银六七百两不等以供请领奏销册档并给发心红纸劄及吏书节赏等费仍设正闗交易簿一本续报交易簿一本饬着牙行将交易木植字号银数登填缴查
　　本闗设立拢塘簿凡商人木植拢塘着令牙行查明清数登填簿内俟装清排甲赴闗抽分对同销号仍置循环簿二扇挨填总数每五日赴署倒换如有以多报少匿朦胧即行查究
　　本闗抽分后该保头将某商应完税银若干登记亲填簿内值日包簰将本日抽分若干号开具总单交该书填入循环簿一并送阅仍设坐簿俟完纳钱粮一并销号其抽分过木植仍留坝上俟商人完纳钱粮发串票方许过坝若商人木植在城及城隅发卖不必过坝者向例统限一月内完税今改十日差追
　　本闗分设十小口每月掣差委役给发鸳鸯票往口协同内使闗总巡查税务凡有大起竹木仍令民人报单差役查估若零星小贩差役即填票收税美政北新观音板桥敉粫古荡六闗五日一回税数良畎安溪渔临富新四闗半月一回税数渔临闗逺隔江表最为要恐有奸贩串同委总匿偷漏应委干办内使严加稽察
　　美政闗亦属紧要除零星版片毛木围圆六七寸以下者准照例在口填给小票若毛木八九寸以上者及八九寸以下有官眼之木仍赴正闗报抽又杉板拢塘商贩赴闗报单随差内使执板印协同板行人赴美政闗抽验即将板印封缴仍于正闗量篾科税
　　安溪闗遇春水充足则竹货盛行应不时差查以免偷漏所有呈报方簰即差竹厰行人查騐量明丈尺科税毋许花竹填心以亏额课
　　西涵盘竹衖瓶窰化湾闸系产竹之所例设循环簿二扇给发闸夫竹行人在地巡查凡遇竹货经过查明报数并往某口抽分登簿内半月送署倒换以凭查核
　　海闗税额
　　国朝创设海闗嵗额税银三万一千九百五十二两四
　　钱三分八丝
　　本闗正额梁头货税银三万二千三十两六钱二分外增长江税银一百二十七两六钱一厘八丝又加征丝税银五十二两二钱【旧额四十八两二钱四分】通共税银三万二千二百一十两四钱三分八丝内除动支各役工食银二百五十八两实征净银三万一千九百五十二两四钱三分八丝每年解贮藩库
　　本闗派解铜觔水脚银三千七百五十两
　　康熙六十年十二月内尚书孙渣齐等议定浙海闗除正额钱粮外每年加増银一万两雍正二年四月户部为钦奉
　　恩诏事议准加増银尽行裁去将每年应征额税银两
　　照数完解如有赢余另行据实奏报
　　【谨按海闗初设嵗无定额嗣后洋舶日増梁头货税等项额定三万二千余两每年赢余无多雍正六年防理闗务台州府知府江承玠于额征外报收赢余银五万四千余两七年至八年寜绍台道孙诏监收实征赢余银五万九千六百有竒葢江海风清梯航云集从未有如斯之盛者也】额设红毛货税银一万两闗徴收解司充饷【缪燧番舶贸易增课始末按红毛即英圭黎国在身毒国西其人有黒白二种白贵黑贱背髙凖碧眼髪黄红色中土呼为红毛又呼为鬼子其国以贸易为务军需国用皆取给焉自英圭黎至中国水程数万里舟行约半年余船式夹板头尖尾大篷桅随风逐节増减与中国殊虽逆风亦可戗驶船舱极深梯级上下凡三层船底夹帮双板涂灌松脂柏子油坚硬若铁能敌风浪往来于广东岙门福建厦门间有乗风至定海者地方文武官不敢擅留康熙三十三年监督常在具题谓初设海闗时定海尚未置县故驻劄宁城凡商船出洋回洋出入镇海口往还百四十里报税给票候潮守风又蛟门虎蹲水急礁多绕道陟险外国番船至此往往回防而去请移闗定海嵗可增税银万余两部议移闗定海府城市廛必致弃毁定邑又须建造仍令驻劄宁波差役前往收税三十五年监督李雯复题请移闗镇海县照闽省设闗厦门粤省设闗岙门之例设红毛馆一座外国商船必闻风而至部议移闗殊毁成功设馆恐糜正帑俱未准行三十七年监督张圣诏题定海岙门寛广水势平缓堪容外国大船可通各省贸易海闗要区无过于此自愿设法捐造衙署一所往来巡视以就商船之便另设红毛馆安署红毛夹板大船人众可增税一万余两府城廛市仍听客商贸易不致毁壊部议覆允奉防依议钦遵康熙三十九年六月到有红毛船二只船主一名未氏罗夫一名未里氏乂八月到卢咖唎船一只九月到飞立氏船一只一时称为盛事云】雍正元年八月初二日钦奉
