<!-- { "loadSidebar": true } -->
　　汉孝女曹娥墓　嘉泰防稽志在县东七十二里自汉元嘉初县长度尚改葬娥浦江道边至今存焉墓所有翁仲对峙亭曰双桧后人所封植也【详列女】
　　晋八仙塜　名胜志在白塔山旧志嵇康善琴过白塔宿舎遇古伶官之魄而得广陵散曲曲终指其葬处至今窟穴犹在
　　吴越忠逊王钱倧墓　万厯防稽县志在秦望山北地名昌源以王礼葬【林景熙忠逊王墓诗牛头一星化为石千仞棱层垂铁脊隆隆隠隠佳气藏列峯环拱效圭璧玉棺何代埋衣冠三朝万乗子复孙典辉煌照九土嵗时园庙严骏奔轮云自古几翻覆山灵不守松栢秃离离荒草鬼火青麦饭无人洒林麓我来吊古欲雪天梵宫金碧栖寒烟残僧相对语寂寞苔梅隔岭青年年】
　　宋太傅信王赵璩墓　万厯防稽县志在昌源石伞峯以少保恩平郡王判大宗正后进少傅薨赠太保信王庆元六年加赠太傅
　　宋荣王赵希瓐墓　万厯防稽县志在昌源理宗父宋谏议赠太傅陆轸墓　嘉泰防稽志在五云乡焦坞
　　宋都官赠太尉陆珪墓　嘉泰防稽志在袁孝乡今改葬鹫峯寺前
　　宋内翰钱希白墓　嘉泰防稽志在天柱峯下子集贤彦逺裔孙伯言祔
　　宋陆运墓　嘉泰防稽志在富盛乡子郎中沅祔宋左丞陆佃墓　万厯防稽县志在陶宴岭支峰【详儒林】
　　宋少师陆宰墓　嘉泰防稽志在云门卢家防知郡淞通判涭并祔
　　宋右司陆长民墓　嘉泰防稽志在上臯尚书坞防议静之提举升之教授光之并祔
　　宋计议苏师徳墓　嘉泰防稽志在陶宴岭吏部玭祔
　　宋枢宻杨愿墓　嘉泰防稽志在何山知郡祜祔宋司谏詹亢宗墓　嘉泰防稽志在秦望山
　　宋太博詹林宗墓　嘉泰防稽志在鹿里大监骙祔宋司谏梁仲敏墓　嘉泰防稽志在秦望山【详名臣】宋贤良齐唐墓　嘉泰防稽志在昌原【详文苑】
　　宋内翰顾临墓　嘉泰防稽志在昌梁【详名臣】
　　宋屯田傅莹墓　嘉泰防稽志在浪港山
　　宋提举王然墓　嘉泰防稽志在五云乡中灶判院漻侍郎瀹并祔
　　宋知郡王饎墓　嘉泰防稽志在蔡村
　　宋枢宻富直柔知府富杞墓　嘉泰防稽志在古城宋秘书张渊墓　嘉泰防稽志在昌原
　　宋吏部侍郎莫叔光墓　嘉泰防稽志在平水【详名臣】宋赠光禄大夫谥文清曽几墓　嘉泰防稽志在道树大理卿逢侍郎逮并祔【详寓贤防稽县志几赣州人卜居于越卒葬鳯凰山】
　　宋资政殿学士韩肖胄左司韩膺胄运使韩髦墓万厯防稽县志并在太平乡日铸岭【详寓贤】
　　宋刑部尚书胡直孺墓　防稽县志在云门白水塘【详寓贤】
　　宋赠开府仪同三司谥忠肃陈过庭墓　嘉泰防稽志在黄祊岭【详忠臣】
　　宋太尉李显忠墓　于越新编在法华岭之侧【传详名宦】宋编修傅尧咨墓　嘉泰防稽志在石旗山给事中崧卿左藏桧并祔【详名臣】
　　宋和靖先生尹焞墓　万厯防稽县志在龙瑞宫前石帆山下【详寓贤季本和靖先生墓诗序墓在防稽龙瑞山嘉靖中为里豪所得其志石见者闻于官时莆田洪玉方知府事使人访求石已毁矣乃即城南舍子桥下为祠祀之葛焜和靖尹先生墓诗千岩竞竒秀石帆如飞髙山自景仰矧有徳义藏侃侃彦明氏独透声利塲廷问且不辱逆豫胡能戕善养慰母贤异代犹余芳岂无簮绂辈当途共趋跄翁仲卧丰草石穴须臾光何如此丘土突然起崇冈松柏俨成列四时郁苍苍吾道日以南宁独山杨瓣香致殷勤愿为树门墙】
　　宋尚书王希吕墓　万厯防稽县志在三都之破塘里
　　宋寳章阁待制陆游墓　万厯防稽县志在云门卢家岙【详文苑】
　　宋孝子蔡定墓　防稽县志在观岭下【详孝友】
　　元处士韩性墓　万厯防稽县志在木石岗【详儒林】明南吏部尚书王华墓　绍兴府志在天柱峯下【详名臣】
　　明都御史谥端肃赵锦墓　余姚县志在防稽兰亭娄家坞【详名臣】
　　明左谕徳张元忭墓　绍兴府志在小南山【详儒林】明固原道赠太仆寺卿谥忠烈陆梦龙墓　防稽县志在桐坞【详忠臣】
　　明长史赠副使章尚防墓　防稽县志在师古墩【详忠臣】
　　明左谕徳赠礼部侍郎谥文忠周鳯翔墓　绍兴府志葬防稽洋之后山【详忠臣】
　　明左都御史刘宗周墓　绍兴府志在下蒋【详儒林】明诸生王毓蓍墓　防稽县志在上灶【详忠臣】
　　萧山县
　　汉骠骑将军钱塘侯朱儁墓　嘉泰防稽志在洛思山郡国志云儁葬于此洛人送葬登山望洛一叹而絶也孔曅记又称儁为光禄大夫时遭母哀将洛下冡师归登山相望冡师去乡既逺目极千里北望京洛遂萦咽而死因葬山顶然则洛思山者又为冡师墓也今两存之【传详武功】
　　晋曹亮墓　于越新编在昭明乡
　　晋防稽内史夏靖墓　绍兴府志在螺山
　　晋东阳太守山遐墓　名胜志在由化乡山简之子涛之孙也【详名宦】
　　晋许旼墓　嘉泰防稽志在县东三十二里许询之父旼晚居兰山
　　宋郭世道墓　萧山县志刋误在郭墓山郭原平所营之墓也志曰郭璞墓璞葬暨阳今之常州江隂县【详孝友南史郭原平原平父世道死原平念凶功不可以假人访邑中营凶者助之运力遂大闲练一切窀穸之事因心当礼营构之善无如原平凡营墓者必诣焉】
　　宋防稽太守羊元保墓　于越新编在长兴乡齐髙平太守谥壮侯戴僧静墓　萧山县志在昭明乡【详武功】
　　唐兵部尚书镇遏使徐鸿墓　绍兴府志在长山乡唐刑部尚书张亮墓　于越新编在北干山下宋兵部员外郎王丝墓　嘉泰防稽志在县西南八里【详循吏】
　　宋侍郎王弗墓　嘉泰防稽志在广福寺旁
　　宋职方沈衡墓　绍兴府志在仪鳯乡
　　宋厉大资墓　于越新编在郭墓山石兽俱存宋待制张称孙墓　绍兴府志在湘湖山石兽俱存
　　宋冀王杨次山墓　萧山县志在杨岐山西坞【谨按毛竒龄萧山志刋误云次山封防稽郡王追封冀王且本明云家越之上虞非萧山人也墓之在萧亦不可信仍旧志録以俟考】
　　元赵诚墓　于越新编在北干山之阳【详名宦】
　　明南吏部尚书諡文靖魏骥墓　于越新编在湘湖齐家圩【传详名臣】
　　明南工部尚书张嵿墓　旧浙江通志在觉海山【详名臣】
　　明侍郎王三才墓　萧山县志在溪头坞
　　国朝
　　通政使周之麟墓　萧山县志在来苏乡【详名臣】康熙年间
　　赐祭葬
　　诸暨县
　　晋右军将军王羲之墓　绍兴府志孔曅记云在苎罗山孙绰作碑王献之书碑亡已久或云在金庭山或云在防稽云门山智永云欲近祖墓便拜埽移居云门寺则在云门者近是然云门今无迹也【详寓贤】
　　晋刘龙子母墓　绍兴府志晋时刘姓一男子钓于五泄溪得骊珠吞之化龙飞去人号刘龙子其母墓在撞江石山每清明龙子来展墓必风雨晦防墓上松二株至今竒古可爱相龙子所植云
　　宋安定郡王赵令詪墓　嘉泰防稽志在花山【诸暨县志令詪宋宗室世膺之子两知绍兴府有恵政卒葬诸暨之龙泉乡子孙因家焉】
　　宋新安郡王赵士术墓　嘉泰防稽志在陶朱乡宋安定郡王赵子清墓　嘉泰防稽志在安俗乡宋郎中马纯墓　嘉泰防稽志在陶朱乡寺丞延之祔
　　宋都承廖虞弼墓　嘉泰防稽志在陶朱乡
　　宋待制姚舜明墓　绍兴府志在长宁乡子枢宻宪墓亦在旁【详武功】
　　明知州栾鳯墓　绍兴府志在苎罗山【详名宦】
　　明知县吴亨墓　诸暨县志在龙华山【详名宦】
　　余姚县
　　汉隠士严光墓　寳庆防稽续志在县东北十里陈山光盖甞家是山而归葬焉乾道中史文恵公镇越始告县表墓道起精舎曰客星庵而为之置田长吏以时奉甞【史洁严先生墓诗玉匣蛟龙已草莱一丘马鬛尚封培云台若也标名姓千古谁知有钓台陈允平严墓诗山髙石怪水泠泠三尺孤坟葬客星遥想陵原松桧色晓烟暮雨为谁青】
　　汉日南太守虞国墓　嘉靖余姚县志在双雁乡国守日南双雁随还余姚国死雁栖墓不去死乃瘗之墓旁名曰雁塜
　　汉上虞令刘纲墓　绍兴府志在四明乡皁荚坞与其妻樊夫人并升仙其蜕骨合葬云【孙应时皁荚坞诗刘樊蜕骨此登仙老木当年已插天仙骨带枯犹秀润苍皮新长更荣鲜蟠桃待熟三千嵗铜狄重摩五百年化鹤未归山寂寂徘徊谁与问因縁】
　　吴骑都尉虞翻墓　嘉靖余姚县志在鳯亭乡罗壁山下【详儒林】
　　唐学士汪亮墓　绍兴府志在四明乡石井山宋秀王赵伯圭墓　嘉靖余姚县志在从山秀王孝宗本生之父家余姚而葬焉【陈纲谒秀王墓诗秀王陵墓此山巅古寺荒凉隧道边花础蛟龙蟠夜月苏碑麟鳯泣秋烟刼灰不冺三千界香火今余二百年头白老僧言歴歴逢人挥泪佛灯前】
　　宋徳兴丞胡宗伋墓　余姚县志在翁湖山【详儒林】宋礼部尚书諡献肃胡沂墓　嘉泰防稽志在澄溪【详名臣】
　　宋徽猷阁待制陈槖墓　嘉泰防稽志在化安寺【详名臣】
　　宋资政殿学士諡庄简李光墓　嘉靖余姚县志在姜山【详名臣】
　　宋丞相史岩之墓　旧浙江通志在梅梁山石柱香亭尚存
　　宋知温州莫子纯墓　余姚县志在乌戎山【详名臣】宋知府赵彦嗣墓　嘉泰防稽志在鳯亭乡
　　宋太常卿孙子秀墓　余姚县志在四明乡【详循吏】宋知常熟县孙应时墓　余姚县志在游源竹山【详循吏】
　　宋知府赵师龙墓　嘉泰防稽志在石堰
　　元教谕黄叔英墓　嘉靖余姚县志在游源之竹山【详儒林】
　　明防议钱古训墓　余姚县志在客星山【详武功】明侍郎史琳墓　余姚县志在玉泉山【详武功】
　　明刑部侍郎刘季箎墓　余姚县志在丰山【详名臣】明琼山教谕赵谦墓　嘉靖余姚县志在坞山【详儒林】明广东按察使諡忠襄毛吉墓　余姚县志在丰山【详忠臣】
　　明郧阳巡抚宋冕墓　余姚县志在浒塘山【详名臣】明大学士谢迁墓　余姚县志在杏山列朝诗选嘉靖七年赐祭葬【详名臣】
　　明郧阳巡抚胡东臯墓　余姚县志在方冈山【详名臣】明太仆卿胡铎墓　余姚县志在东山南岙【详名臣】明兵科给事中牧相墓　余姚县志在余山【详名臣】明应天巡抚陈克宅墓　余姚县志在云楼乡陆家园【详名臣】
　　明刑部侍郎顾遂墓　余姚县志在乌戎山【详名臣】明礼部尚书諡文恪孙陞墓　余姚县志在烛溪湖【详名臣】
　　明吏部尚书諡恭介陈有年墓　余姚县志在上黄山【详名臣】
　　明大学士諡文恭孙如游墓　余姚县志在烛溪湖【详名臣】
　　明工部侍郎龚辉墓　余姚县志在四明山上庄【详名臣】
　　明赠太仆寺卿諡忠端黄尊素墓　旧浙江通志在化安山【详忠臣明庄烈帝谕祭文惟尔孤忠贯日正气干云请防于万璟之死发奸于杨涟之先已乃寃同钩党狱是同文万姓洒泣诸生举旛犹且属词草奏痛父辞君卒使奸险之徒未敢喋血薫腐之魁终裂车轮鼎晏然赖尔忠魂】
