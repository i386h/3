<!-- { "loadSidebar": true } -->
　　防监收二年巡抚黄叔琳题请以主事管理三年署巡抚傅敏监收四年巡抚【臣】李衞题委盐驿道王钧管理七年总督【臣】李衞题请将北闗税务交与杭州织造许梦□暂管一年经部议覆奉
　　防依议九年十一月织造隆升接任监收
　　【北新钞闗志旧例凡役于官者听事官四员书办吏一名听事吏四名书办三名造册书手五名书算手一十七名解户八名隂阳生六名门子二名皂隶九名铺兵二名听事夫一十六名总小甲一十八名轿伞夫一十二名军牢八名或奉公事役或应徭役或以力役俱不可缺但裁节之使不冗而已其船户及掌守栅巡风之役与夫过塘主人店户船埠头止递数以防欺官未尝役之也谨按各闗多设吏役则日有侵冒而奸弊易生国朝顺治十年禁闗役包揽报单康熙四年禁各闗不许复用旧役十一年裁各闗典吏攒典迩来司者正闗亲自騐放早晚二次其余小闗各口遣内使协同差役查验限期回明税数庶侵蚀者少而弊窦亦塞矣】
　　南闗监督　杭州府志明成化七年三月杭州增置抽分厰以工部属官往浙江于杭城之南专理抽分
　　大清防典顺治初差工部汉司官一员四年归并户部八年仍归工部十二年添差满司官笔帖式各一员十四年裁满司官及笔帖式康熙元年复差满司官笔帖式四年归并地方官管理【归并杭严道或以杭同知兼摄】八年复差满汉司官笔帖式各一员六部兼差十一年题准杭闗不拘满汉止差司官一员笔帖式一员
　　康熙五十五年巡抚徐元梦奉
　　防监收五十七年巡抚朱轼题委杭州同知金上志管理嗣后俱委同知管理雍正二年巡抚黄叔琳题请以主事管理三年仍委杭捕同知四年巡抚【臣】李衞题委盐驿道王钧管理七年总督【臣】李衞题准以杭州织造兼管
　　【南闗事书旧例设听事官二十二员听事吏四名隂阳生十二名舍人四名书办算手一十六名取供书手三名正闗写单书手四名小闗写单书手二名造册书手七名门子六名水口看防门子一名渔临闗看守分司门子一名皂隶十六名看厰皂隶八名轿伞夫十二名听事夫十一名铺兵一名甲首八十名军牢十二名木行人五十二名板行人六名竹行人四十三名厰夫三十二名包簰三十一名正闗保家二十名渔临闗保家四名安溪闗保家五名沙板保家五名卖木中牙二十五名买木中牙二十四名各小闗把门总甲二名水口总甲一名撑闗火夫十名义桥新坝歇家二名外江歇家一名外江总甲一名纲首六名驮木脚夫头三名小闗保家二名】
　　【谨按南闗吏役为数多于北闗如厰夫木牙之自不可缺至听事官纲首之名久经裁革除正闗外十小闗委役估单俱遣内使协同查验仍不时稽察以杜侵渔防闲庶为周密】
　　海闗监督　宁波府志监督浙海钞闗一员笔帖式一员
　　国朝康熙二十五年设
　　【谨按海闗监督不分满汉自康熙二十五年后俱差部员详见职官门内】
　　康熙六十一年奉
　　防以巡抚屠沂兼理雍正元年题委宁波府同知赵永誉监收二年委宁波府通判三年以宁台道王一导署理五年以候补知府江承玠署理六年以宁绍台道孙诏防理浙海钞闗印务七年八月总督【臣】李衞以孙诏一年期满题请仍令接管海闗税务并循例兼管乍浦税口其温州口商税与本闗相距遥逺先经附请委令温处道就近监收今亦仍令温处道芮复传接管其钱粮总归海闗考核十年以宁波府知府曹秉仁署理海闗印务十一年委宁绍台道王溯维管理十二年委宁波府知府王坦接管
　　【本闗办事书吏有稿房洋房闽房梁头房分四项门皂轿伞夫之属例同南北两闗其余杂役因时增减】
　　税额
　　北闗旧额
　　明防典杭州本色钞一百九十万余贯钱三百八十一万余文折色船料商税正余银三万六千八百余两
　　北新钞闗志七税课司局原额嵗钞二百三十八万八千八十贯九百八十一文【春季五十七万七千五百八十二贯九十六文夏季五十九万七千二百六十一贯八百七十三文秋季六十四万七百七十二贯四百四十六文冬季五十七万二千一百四贯五百六十六文如遇闰月年分各以本季额钞额钞派为三分加三之一】
　　【谨按浙省商税宋无定额元至元七年遂定三十取一之制二十二年增商税契本每一道为中统钞三钱二十六年大增天下商税至大二年契本一道复增至元钞三钱至天厯之际天下总入之数视至元七年所定之额不啻百倍明初祗征本色钱钞其后改令折银而税额亦渐增矣】
　　北新钞闗志宣徳四年本闗初立取本色船钞解送内府交纳正统七年十一月令商税存留给官军俸成化元年税料俱钱钞中半兼收治元年至六年钱钞改收折银本闗嵗料约计银四千余两十年复收钱钞正徳元年奉例每商税钞一贯折银二厘七司局税钞共折银四千七百七十六两一钱六分一厘零六年本闗兼收商税原额并羡余银两仍发布政司收贮嘉靖二年始以商税余银解本部八年船料钱钞改解折色二十二年始解钱钞余银以后额课嵗増酌计一年船料买钱钞银四千七百五十四两三钱八分九厘二毫五丝余银一千五百六十四两八钱一分七厘七毫五丝商税原额银四千七百七十六两一钱六分一厘九毫零附余银二万三千八百七十九两八钱八分七厘零共银三万四千九百七十五两二钱五分六厘八毫零着为额
　　南户部志杭州钞闗税料之数一年总船料钞共一百七万八千八百八十九贯铜钱二百一十五万七千七百七十八文买钱钞余银一千五百六十四两八钱一分七厘零商税原额银四千七百七十六两一钱六分一厘零附余银二万三千八百七十九两八钱八分七厘零【春季船料钞二十四万五千二百一十七贯铜钱四十九万四百三十四文买钱钞余银三百二十七两三钱一分五厘零商税原额银一千一百五十五两一钱六分四厘零附余银五千七两三钱一分三厘零夏季船料钞二十九万六千八百二十四贯铜钱五十九万三千六百四十八文买钱钞余银四百六十一两八钱六分二厘零商税额银一千一百九十五两二钱四分三厘零附余银六千二百三十二两四钱五分五厘零秋季船料钞二十六万五百六十五贯铜钱五十二万一千一百三十文买钱钞余银三百六十七两三钱三分零商税额银一千二百八十一两五钱四分四厘零附余银六千五百二十三两三钱二分九厘零冬季船料钞二十七万六千二百八十三贯铜钱五十五万二千五百六十六文买钱钞余银四百八两三钱九厘零商税额银一千一百四十四两二钱九厘零附余银六千一百一十六两七钱八分九厘零】
　　北新钞闗志隆庆元年令船料尽数折银解部济边各路费俱于余银内支给万歴二十六年部议加兵饷银一万两本年增解税料银六千两至二十八年每年共解四万二千两有零复因添设税监抚按二院防题以所增六千两充内臣额数抵助大工又据商民告困每征银一两认加四钱完纳本闗解遂加带征税料并海税糖靛月票牙侩嵗增二万一千七百两三十九年主事黄一腾仍有羡银增解税料七千余两每年四万九千七百两零为额其带征自四十二年内奉诏减免三分之一自此止征解银一万四千四百六十六两六钱零四十六年至四十七年实收过银总数【一本闗船料银共一万二千八百三十两七钱八分一厘俱经分算本色折色垫库等项起解助边并收买钱钞上纳　一本闗商税银共三万八千八百八十六两五钱九分内除奉文遵拨本闗商税凑充船料均解外实共银三万六千九百七十四两六钱九厘通计一年零八日共收解税料银四万九千八百五两三钱九分】带征税料银实数【一带征商税银一万八百一十三两五钱八厘　一带征船料银一千五百六十八两九钱九分七厘　一七务四闗带征商税银二千三百二十五两九钱三分三厘　一四务四闗带征船料银八十二两四钱三厘　一城南务糖靛月票银一百九十八两四钱九分一厘共银一万四千九百八十八两九钱六分二厘照数征解布政司】
　　国朝税额
　　大清防典北新闗税额一十万七千六百六十九两原额八万九千三百七十六两顺治十三年增五千二十四两康熙二十五年增一万三千二百六十九两征茶课银在外顺治十一年覆准凡纳银数多给票数少者许商民首告议处康熙四年题准地方官征收闗税以受事日为始扣至一年督抚题报考核八年题准闗税欠不及半分者罚俸一年半分至一分以上者降一级调用二分以上者降二级调用三分以上者降三级调用四分以上者降四级调用五分以上者革职缺额钱粮免其追赔溢额不准议叙至商税不令亲填簿册及不给红单者俱罚俸一年如将部颁税薄用伊印添送或将税簿红单不按季报部者俱罚俸半年【收税单簿送部限期北新闗限四十五日】十四年题准各闗欠不及半分者降一级留任余照前例全完者纪录一次溢额每一千两者加一级至五千两以上者以应陞缺先用十六年题准各闗税额二万两以下者仍照前例议叙二万两以上者额税全完纪録一次溢额半分以上加一级一分以上加二级一分半以上加三级二分以上加四级三分以上以应陞缺先用数多者递准加级十七年令闗税足额者不准议叙十八年
　　谕各闗额外横征差役四出扰害商民者该部严禁察叅二十五年议准嗣后税银四季报解部科簿单候任满日彚报有溢额者停其议叙
　　本闗额办铜觔三十万七千六百九十三觔每觔部定价银一钱于春夏两季内动支银三万七百六十九两三钱交给商人采买解赴钱法堂交纳又每觔本闗自贴水脚银五分共银一万五千三百八十四两六钱五分此项于康熙四十五年四月内准到部文铜价银两不在各闗给发在江苏藩库支领其水脚银两造入稽考簿内解交户部计每年课税正额并铜觔水脚共银一十二万三千五十三两六钱五分四季解交户部其解饷水脚等费在外
　　本闗茶税一百觔为一引毎引纳银二分九厘三毫八丝每年额销茶引一十四万道货未到闗先具折开报完银填给闗封领引运行其茶引截角于年终奏销解部每年约收银四千两不等本闗商税船料银存贮闗库催齐七务六小闗各口便商等银每季填批咨院转发藩司贮库听候便员附搭解部
　　本闗征收钱粮于康熙五十五年间巡抚徐元梦定额每两加贴解银八分以为解饷并奏销考核解册等费及修理衙署书吏柴米各役工食各口房租等项支给
　　本闗区行埠钞银有武林区陆家区城南区永昌区新如区前右区北新区艮山区临平区长安区保安区观音区观音下区四板区东新区回回区徳胜区各按季差役征收完后印给小票每年盈缩不一约有三百余两此项于康熙五十七年巡抚朱轼监收时捐俸免征
　　康熙五十七年准户部咨每年解部税银每两解随平银三分二厘每两水脚银一分至雍正元年四月内准咨嗣后随平银两停止解送又于雍正二年正月内准咨各省税银应解饭银散碎者每两一分五厘水脚银一分俟解员起行之日赴本闗当堂给发雍正二年五月准户部咨从前巡抚等奏报北新闗每年赢余银三万二三千不等康熙六十年十二月内尚书孙渣齐等议定北新闗每年额定解赢余银四万两今奉
