<!-- { "loadSidebar": true } -->
　　雍正九年编审旧管人丁陆千柒百贰拾陆丁口伍分新收人丁陆百壹丁口开除人丁肆百壹拾伍丁口实在人丁陆千玖百壹拾贰丁口伍分【内原额完赋人丁陆千肆百伍拾柒丁口伍分每口徴银捌分玖厘伍毫共徴银伍百柒拾柒两玖钱肆分陆厘贰毫伍丝外实盛世滋生増益土著人丁肆百伍拾伍丁永不加赋】以上实徴银伍百柒拾柒两玖钱肆分陆厘贰毫伍丝
　　云和县【前系照人起丁今改照田起丁】
　　原额人丁伍千伍百捌拾贰丁口伍分康熈二十年实在人丁叄千柒百叁拾壹丁口伍分康熈六十年原报原额人丁除清缺外实该人丁叄千玖百叄拾叄丁口伍分雍正四年实在人丁叄千玖百伍拾伍丁口伍分【赋役全书原额田内除奉免籍田外实该田伍百壹拾肆顷玖拾玖亩贰分壹厘贰毫肆丝伍防每田壹拾叄亩捌分贰毫伍丝贰忽贰防派人丁壹丁】
　　雍正九年编审旧管人丁叄千玖百伍拾伍丁伍分新收人丁捌百柒拾肆丁开除人丁柒百叄拾壹丁实在人丁肆千玖拾捌丁伍分【内原额完赋人丁叄千防百叄拾壹丁伍分每丁徴银伍分贰厘共徴银壹百玖拾肆两叄分捌厘每丁徴米壹升捌合叄勺共徴米陆拾捌石贰斗捌升陆合肆勺伍抄外实盛世滋生増益人丁内别省寄居人丁贰百壹拾柒丁浙省土著人丁壹百伍拾丁共増益人丁叄百陆拾柒丁永不加赋】
　　以上实徴银壹百玖拾肆两叄分捌厘实徴米陆拾捌石贰斗捌升陆合肆勺伍抄
　　宣平县【前系照人起丁今改照粮起丁】
　　原额人丁伍千伍百捌丁口伍分康熈二十年实在人丁伍千伍百捌丁口伍分康熈六十年原报原额人丁伍千柒百肆拾贰丁口伍分雍正四年实在人丁伍千柒百柒拾壹丁口伍分【赋役全书原额田地山塘除积荒荒逋外实共徴银柒千叄百柒拾两陆钱捌分陆厘玖毫壹丝叄忽伍防每银壹两叄钱叄分捌厘伍丝陆忽玖防捌尘柒渺壹漠壹埃捌沙派人丁壹丁】
　　雍正九年编审旧管人丁伍千柒百柒拾壹丁口伍分新收人丁壹百肆拾玖丁口开除人丁壹百壹拾伍丁口实在人丁伍千捌百伍丁口伍分【内原额完赋人丁伍千伍百捌丁口伍分每丁徴银捌分玖厘共徴银肆百玖拾两贰钱伍分陆厘伍毫外实】
　　【盛世滋生増益人丁内别省寄居人丁壹拾丁口浙省土著人丁贰百捌拾柒丁口共増益人丁贰百玖
　　拾柒丁口永不加赋】
　　以上实徴银肆百玖拾两贰钱伍分陆厘伍毫景宁县【前系照人起丁今改照田起丁】
　　原额人丁柒千贰百柒拾伍丁伍分康熈二十年实在人丁陆千伍百壹拾贰丁伍分康熈六十年原报原额人丁除清缺外实该人丁陆千柒百伍拾捌丁伍分雍正四年实在人丁陆千柒百捌拾丁伍分【赋役全书原额田除荒弃并蠲免籍田外实该田柒百陆拾捌顷肆拾玖亩陆分贰厘伍毫伍丝柒忽每田壹拾壹亩捌分叄丝贰忽柒防玖尘壹渺捌漠陆埃壹纎伍沙派人丁壹丁】
　　雍正九年编审旧管人丁陆千柒百捌拾丁伍分新收人丁肆百伍拾贰丁叄分肆厘柒毫陆丝开除人丁叄百叄拾叄丁实在人丁陆千捌百玖拾玖丁伍分【内原额完赋人丁陆千伍百壹拾贰丁伍分每丁徴银捌分捌厘共徴银伍百柒拾叄两壹钱外实盛世滋生増益人丁内别省寄居人丁肆丁浙省土著人丁叄百捌拾叄丁共増益人丁叄百捌拾防丁永不加赋】
　　以上实徴银伍百柒拾叄两壹钱
　　玊环
　　玊环志户贰千柒百捌拾贰男壹万肆千贰百贰拾陆丁女伍千叄百玖拾口共壹万玖千陆百壹拾陆丁口










　　浙江通志卷七十四
<史部,地理类,都会郡县之属,浙江通志>
　　钦定四库全书
　　浙江通志卷七十五
　　蠲恤【一】
　　周礼保息之政王者所以养民故乡师以王命施惠而民鲜囏阨不独散利薄征为荒政所有事也
　　圣朝重熈累洽固已比戸可封乃犹勤求民瘼时沛恩膏凡所谓养老慈幼安富恤贫者悉着为盛典至偶侵之蠲租赐复浙民沾被尤为深渥已志蠲恤
　　汉
　　后汉书和帝本纪永元十四年四月振贷会稽流民下贫糓有差
　　后汉书安帝本纪元初六年四月会稽大疫遣光禄大夫将太医循行疾病赐棺木除田租口赋
　　后汉书顺帝本纪阳嘉二年二月诏以吴郡会稽饥荒贷人种粮
　　三国吴
　　三国呉志赤乌十三年八月故鄣水溢诏原逋责给贷种食
　　晋
　　晋书成帝本纪咸康二年七月会稽饥开仓振给晋书孝武帝本纪咸安二年三吴旱人多饥死诏所在振给宁康二年四月诏三吴会稽遭水之县尤甚者全除一年租布其次听除半年受振贷者即以赐之
　　南北朝
　　南史宋文帝本纪元嘉七年吴兴水遣使巡行振恤十二年六月吴兴水以米糓赐遭水人八月原除遭水郡诸逋负
　　南史宋武帝本纪孝建二年八月三吴饥诏所在振贷大明元年五月吴兴水人饥遣使开仓振恤七年浙江东诸郡旱遣使开仓振恤听受杂物当租
　　南史齐髙帝本纪建元元年九月诏以二吴义兴三郡遭水减今年田租
　　南史齐武帝本纪建元四年六月吴兴遭水县蠲降租调永明九年八月吴兴水蠲租
　　梁书髙祖本纪天监二年六月诏以东阳信安丰安三县水遣使周履量蠲课调
　　陈书髙祖本纪永定三年闰四月诏吴州缙州去歳蝗旱遣中书舍人江德藻衔命东阳与令长二千石问民疾苦仍以入台仓见米分恤
　　陈书髙宗本纪太建十二年十一月诏吴兴等郡即年田税禄秩并各原半其丁租半申至来歳秋登
　　唐
　　唐书髙祖本纪武德七年四月给复扬越一年唐书代宗本纪广德二年十一月免越州今歳田租之半给复温台明三州一年
　　唐书宪宗本纪元和四年正月免浙东今歳税唐书穆宗本纪长庆三年浙东西旱遣使宣抚理系囚察官吏
　　唐书武宗本纪开成五年六月浙东蝗疫除其徭唐书宣宗本纪大中九年七月罢浙西冬至元日常贡以代下戸租税
　　唐书僖宗本纪干符三年五月免浙东西一岁税唐书昭宗本纪景福元年八月免浙西逋负
　　宋
　　宋史太宗本纪太平兴国三年五月两浙给复如漳泉【按是年漳泉给复一年】六年四月罢湖州织罗放女工七年十二月蠲两浙诸州太平兴国六年以前逋租雍熈二年九月蠲江浙诸州民逋租淳化元年二月除两浙诸州渔禁四年二月江浙饥遣使巡抚五年七月除两浙诸州民钱俶日逋负
　　宋史眞宗本纪咸平二年三月江浙发廪振饥四月诏江浙饥民入城池渔采勿禁景德二年正月罢江浙増酤钱是歳夏两浙饥遣使分振大中祥符四年七月除闽浙歳丁钱五年五月两浙旱给占城稻种教民种之七年八月除两浙被灾民租天禧三年江浙饥振之四年二月遣使安抚江浙饥民五年十月蠲淮浙被灾民租干兴元年正月蠲秀州水灾民租二月苏湖秀州民饥贷以廪粟
　　宋史仁宗本纪明道元年三月除婺秀州丁身钱五月废杭秀二州盐塲景祐四年八月越州水赐被溺民家钱有差皇祐二年三月诏两浙流民听人収养三年八月遣使安抚两浙饥民四年二月蠲湖州民所贷官米嘉祐六年七月诏江浙水灾差官体量蠲税
　　宋史英宗本纪治平元年杭州水遣使行视疏治振恤蠲其赋租
　　宋史神宗本纪熈宁八年八月诏发运司体实两浙米价州县所存上供米减直予民斗钱勿过八十
　　宋史哲宗本纪元祐六年七月振两浙水灾绍圣四年两浙旱饥诏行荒政移粟振贷
　　宋史徽宗本纪崇宁四年苏湖秀三州水赐乏食者粟五年四月停免两浙水灾州郡夏税宣和三年四月擒方腊诏浙江被贼州县给复三年七月振温处等八州
　　宋史髙宗本纪建炎四年四月振明州被兵民家六月蠲绍兴府三县湖田米【按二年五月废余姚上虞湖田为湖溉民田】绍兴元年正月蠲两浙夏税二年十二月临安府火振被火家五年十二月振浙东饥民六年正月振浙东饥民八年正月减临安府夏税折输钱二月减绍兴府和市绢万匹十三年七月蠲浙西贫民逋负丁盐钱十四年二月蠲江浙诸路逋欠钱帛三月蠲江浙京湖积欠上供钱米六月蠲江浙州县酒税坊塲纲运仓库积年逋负振江浙被水民十五年七月免处州三县民家绸绢十七年九月减江浙诸州折帛钱十八年十一月振绍兴府饥十二月振明越秀婺诸州民借给被灾农民春耕费蠲被灾下戸积欠租税二十一年三月蠲江浙等路中戸以下积年逋负二十三年七月寛理湖秀二州被水民夏税二十八年九月蠲绍兴湖州被水民逋赋二十九年二月振湖秀诸州饥民三月除湖州绍兴流民公私逋负闰六月罢江浙沙田芦塲所増租课九月蠲江浙蝗潦州县租三十一年正月免湖州増丁所输绢八月蠲江浙等路上供米
　　宋史孝宗本纪隆兴元年两浙水旱蝗悉蠲其租二年二月蠲秀州贫民逋租乾道元年正月诏两浙振流民二年二月振两浙饥九月遣官按视温州水灾振贫民四年十二月减两浙明年夏税和市之半五年四月振恤衢婺州流民十月振温台二州被水贫民淳熈元年十月再蠲临安府民身丁钱三年三年绍兴府台婺州水并振之五年六月蠲秀州民折帛钱六年十月除绍兴府民逋赋十二月蠲临安府征税一年七年三月再蠲临安府民身丁钱四月除明州积欠诸司钱八年七月绍兴水出秀婺州米振粜严州水诏被灾之家蠲其和买三等以上戸减半八月诏绍兴府诸县夏税和市折帛身丁钱绢之不以名色截日并令住催十一月蠲富阳新城钱塘夏税己亥振临安府及严州饥民庚子再诏临安府为粥食饥民九年正月诏江浙旱伤州县贷民稻种计度不足者贷以桩积钱三月遣使按视江浙振济六月给临安府贫民棺瘗钱八月诏绍兴民戸去歳已纳夏税应减者三十万缗理为今年之数十年四月再蠲临安府民丁身钱三年十一年五月蠲崇德等十六县民淳熈十年欠税十二年九月诏恤湖州台州被水之家十三年十二月振临安府城内外贫乏老疾之民十四年七月减秀州经总制籴本钱半年除绍兴新科下戸今年和市布帛
　　宋史光宗本纪淳熈十六年闰五月蠲临安第五等戸和买绢一年仍出钱二十三万缗振临安贫民八月减两浙月椿等钱歳二十五万五千缗九月减绍兴和买绢歳额十一月减江浙月桩钱额绍熈元年正月再蠲临安府民身丁钱三年二年二月振京城贫民三年正月蠲秀州上供米四月蠲临安民元年二年逋赋四年正月蠲临安府民身丁钱三年六月振江浙被水贫民蠲临安増民税钱八月丙申蠲绍兴丁盐茶租钱戊午振浙西旱伤贫民十二月振江浙流民五年五月寛绍兴民租税
