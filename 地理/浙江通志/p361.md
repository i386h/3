<!-- { "loadSidebar": true } -->
　　獭　万歴嘉善县志他处獭祭鱼则四方陈之避而弗食惟本县近河多小庙獭必进鱼于庙祭之
　　金鱼　名胜志秀水县月波楼下为金鱼池唐刺史丁延赞得金鲫于此后为放生池方舆胜览云在城外呉陆瑁池即今之南湖也【陆老金鱼池诗池上春风动白苹池边清浅见金鳞新波已纵游鱼乐调笑江头结网人】
　　鲫鱼　天启平湖县志乌背者佳出本县塔院南刀鲚　朱彞尊鸳鸯湖櫂歌注鲚亦作鰶春初肥美白鱼　万歴嘉善县志叶氏避暑录云太湖白鱼实魁天下今本县到处有之但来有定期必成羣而过
　　异色鱼　朱彞尊鸳鸯湖櫂歌注隠真院在城东昔有方士于此修炼化去中有一池生鱼多异色
　　银鱼　万歴嘉善县志色白如银大者如箸细者如鍼北乡荡中有之
　　斑鱼　万歴嘉善县志似河豚而小怒则腹胀如鼓色斑有味亦美肺尤佳前人有诗云忽忆夏湖风味美斑鱼黄雀寄来无
　　黄鱼　天启平湖县志本县例该岁进黄鱼三百尾每年佥役解贡嘉靖三十年粮长与苏州氷厰相争诉遂免鱼贡
　　河鲀　天启平湖县志鮧鱼即河鲀湖中间亦网得薰防　嘉兴府志补食之品有薰防
　　海族　海盐县图经鳞之品有黄鱼鳘鱼鲈鱼鲻鱼鲚鱼鯋鱼□鱼鳓鱼梅鱼鲥鱼□鱼马臯鱼比目鱼河鲀鱼青虾白虾黄虾海虾及水母介之品有鲎蝤蛑白蟹蟛蚏瑟蟹蛏白蚬白蛤黄蛤土蛈【见只编海上业捕鱼者约二百家名鱼户户纳鱼课始得捕捕之法有□有关网有石断有退箓及钩垦等法逺捕用舩近捕用箄并橹摇橹亦能破浪行也箄以大竹贯叠以篾绞草札缚成之□亦网口濶二丈口周方绿着四竹先以大木穿竹索捶入海底二文许索浮海面必长八丈方足击□与潮极满之势等潮至口东向退又西向随潮迎去受鱼最多张□近者得鱼少必逺置乍浦鬭牛山东大海中此山洋水至深水族所聚鱼船日乗潮一往谓之捞□鬭牛之□以十月始张六月乃撤海物着网即死夏秋道逺多臭腐不可市耳惟近海□所得鱼鲜好足趂人口四时不撤矣又有草□但以草绳结□张近处用捕海月关网以竹缀网签着浅水处髙四尺余长百丈空其一面潮至网没潮退截水得鱼也石断叠石如城髙丈许为费颇多大小惟人力是视所谓扈也得鱼因潮犹之关网断多在秦山左右惟关网在近郭三四里间家户买鲜必问关断则又胜于近海之□矣取近□之鱼用箄退箓用竹织成口大底尖长二三尺千百连带以竹插置涂泥上惟鲻鱼嗜泥自入箓中尤多钩用双须者长三尺许以钩蛏垦用銕□沙虎穴最深须田家大四齿铁□蚬与蛤蜊黄蛤用小四齿□大较海物亦按时见美如正月则贵河鲀徃时人罕食者渔人得此弃不顾今则珍为名馔价亦璔贵蚬生沙涂中殻如蛤而薄惟春月肉圆肥无沙梅鱼长不过五寸小黄鱼然别是一种也二月鲚鱼长尺余有子者佳稍不及江产鲜蛤一云黄蛤形小味鲜入土甚深垦得防捉迟即缩入泥中至六月便不可食三月板鱼扁薄板一名箬鲽四月鲳鱼马皐鱼二鱼皆无鳞鲜而易溃马皐多烘以为腊贮罂饷逺此时白虾以朱脑菊花心见称葢子在腹间如黄粟然用椒酒烹口咋肉脱名酒发虾五月黄鱼虽盛自从洋山网捕盐则不能多得鲨鱼犁头燕尾有翅无鳞周身裹沙齿锋利得鱼必向空戏掷而后食常有啮人一髀一足去者土人骂箄户曰鲨鱼残最所啣恨此鱼入石断乃为人所捕又有虎头鲨身黑尾尖得之惟堪炙油不中食葢即江豚矣□鱼圆大如箕腥而骨嫩尾长端有铦刺人以手捉能运尾击之口刺毒腐至骨乃已至鲥鱼最称上品但一二见不能与江产争多六月黄甲即蝤蛑两螯极大得即缚蒸食美缓縦则介裹腥水较让明州殻中黄实也鳓鱼防雄白殊胜腹子者鲟鱼鼻与身等带甲愈佳而脆美黄腻不减娄东城七月白蟹形似蝤蛑稍白食泥而肥海蛰身圆白头戴垒块而赤浮水蠕动得之易而且多质成于水干之正复无几八月青虾只有重三四两者渔者腊之曰对虾凡虾自四月至此为盛人家烘贮以饤盘案又银鱼细短不若产于河者九月土蛈自八月至此月不复食泥吐白脂晶莹涂上比他月稍佳贫儿手拾盈桶不过三四钱十月沙虎即蟛蚏一独深居沙土约一二尺故殻软而肥然垦得不易至贸钱只四五也惟蟛蚏虽穴处而散出听人攫拾十一月蛤蜊亦垦沙而取肥大少逊通州蛏处深穴故必钩取以大者为美十二月鲈鱼状与防相似味不大佳若四时皆有莫若鲻鱼蛇头鯶身味甘骨松俗称海蔗子最细美熏制薄切明如琥珀片比明海杂著他子散细腥黄美恶自判也他如防鱼亦时时有大者与鲨□二种有重百觔者又比目与箬鲽彷佛不见贵重惟海鳗肥者可角河鳗其他若孱鱼之软烂瑟蟹之细碎封皮鱼之瘠薄虾涂之作酱鲎之多殻皆下品不足言也大都蟹蛤蛏蚏月满渐瘦月黑乃肥介属隂随月之暗体为消长耳又水族虽逐时见珍然春夏秋三时种种各具但冬春之际多食泥率皆色黑腴减不中盘餐也】
　　蟹　正德嘉善县志汾湖半属呉江一名分湖周二十余里中产蟹紫螯殊美【陶振汾湖赋紫蟹剖呉下之膏腴注各处蟹皆白须惟汾湖紫须】
　　虾　名胜志嘉善县祥符荡中产巨虾
　　螺　明一统志螺潭在府城南相传有白色细螺生其中嘉兴府图记范蠡湖有西施妆台池产异螺隂雨輙舒五采【张尧同范蠡湖诗少伯曾居此螺纹吐防丝一奁秋镜好犹可照西施】
　　牡砺　万歴嘉善县志北乡湖荡多蛎其首向左者为牡砺
　　沙虎　乍浦九山补志产高宫山南不甚大与蟛蚏等糟食甚美又呼为沙狗
　　海蜇　尔雅翼防一名水母又曰鲊鱼又名樗蒲鱼今浙西通呼虾防又名海靻俗云潮之来也防随之而来羣虾拥之若竹槎然槎者障塞之名潮退则虾弃之陆故为人所获或曰在海中不浄海神恶焉驱与人食之【天启平湖县志一名海月俗呼海蜇】
　　蚕　万歴秀水县志三月蚕妇浴种及桑齐养蚕谓之蚕月三眠作茧缫丝次为绵谚云江村四月闲人少才了蚕桑又插秧【海盐县图经蚕之初收也以衣衾覆之昼夜程其寒暖之节不使有过过则有伤是为防种其初生也则以桃叶火炙之散其上候其蠕蠕而动濈濈而食然后以鹅羽拂之是为摊乌其既食也乃炽炭于筐下并其四周剉桑叶如缕者而谨食之又上下抽番昼夜廵视火不可烈叶不可缺火烈而叶缺则蚕饥而伤火致病之源也然又不可太缓缓则有漫漶不齐之患矣编绖曰蚕荐用以围火恐其气之散也束秸曰叶墩用以承刀恶其声之着也是为看火食三四日而眠眠则擿眠一二日而起起则餧是为初眠自初而之二自二而之三其法尽同而用力益劳为务益广是为出火葢自此蚕离于火而叶不资于刀矣又四五日为大起大起则薙薙则分箔薙早则足伤而丝不光莹薙迟则气蒸而蚕多湿疾又六七日为熟巧为登簇巧以叶葢曰贴巧验其犹食者也簇以藁覆曰冐山济其不及者也风雨而寒则贮火其下曰炙山晴暖则否三日而辟户曰亮山五日而去借曰除托七日而采絸为落山矣每蚕忙时有小鸟连叫曰撒山看火蚕室用火育者倦极常患失火鸟葢警之也山者用柴帚以禾草为之长尺有咫大可一握散布登蚕其上有至二三重者凡蚕之性喜温和恶寒热太寒则闷而加火太热则疏而受风蚕房宜卑卑则温蚕簇宜高高则爽又其收种时须在清明后谷雨前大起须在立夏前过此不宜也至于桑叶尤宜干而忌湿少则布挹之多则箔晞之能节其寒暖时其饥饱调其气息常使先不逾时后不失期而举得其宜故所收率倍常数时谓得养蚕术焉】
　　促织　朱彞尊鸳鸯湖櫂歌注严将军墓前每年产一促织为冠里人争取之佳者名为紫金翅
　　嘉锦　嘉兴府志嘉兴出锦名嘉锦
　　云绢　嘉靖浙江通志嘉兴出
　　画绢　杜氏画谱密机绢极匀净出魏塘赵子昻多用此作画
　　濮院防　桐乡县志花纺防出濮院名色甚多遍行天下
　　【谨按嘉锦之名颇着而实不称惟濮院所产纺防与西机绫练丝熟净组织亦工是以濮院一镇之内坐贾持衡行商麕至终岁贸易不下数十万金居民借此为利葢由勤以致之也】
　　杜纱　万歴嘉善县志出县思四等区随用染色但比官纱可浣濯至于绵纱穷民无本不能成布日卖纱数两以给食故谚云买不尽松江布收不尽魏塘纱
　　桐乡绢布　桐乡县志邑人工于纺织绢有花素官绢箩筐绢素绢帐绢画绢绫有花绫锦绫素绫罗有三梭五梭花罗素罗纱有花纱脚纱绉纱布有龙潭布桐乡布眉公布麻布陡门布建庄布乌镇布簆布苎布
　　绵防　桐乡县志出青镇
　　细布　天启平湖县志灵溪水秀沙明产细布人争市之
　　木棉纱布　万歴嘉善县志木棉本出闽广宋时始传种种于松江之乌泥泾今南乡高田种之【涌幢小品地产木棉花甚少而纺之为纱织之为布者家户习为恒业不止乡落虽城中亦然往往商贾从旁郡贩绵花列肆吾土小民以纺织所成或纱或布侵晨入市易绵花以归仍治而纺织之明旦复持以易无顷刻间纺者日可得纱四五两织者日成布一疋防脂夜作男妇或通宵不寐田家收获输官偿债外卒岁室庐已空其衣食全赖此澉浦俗善绩苎更以织苎布为业然地实不产苎市之他方布亦不大精非贵人所御也】
　　香　嘉兴府志补有合香带梅花笑兰衣香
　　蔷薇露　朱彞尊鸳鸯湖櫂歌注蚕月最多野蔷薇开白花田家篱落间处处有之蒸成香露可以泽发
　　墨　春渚纪闻沈珪禾人善制墨谚云沈珪对胶十年如石
　　髹器　辍耕录嘉善斜塘杨滙髹工鎗金鎗银法以黑为地鍼刻山水树石花竹翎毛亭台屋宇人物调雌黄韶粉以金银箔傅之【春明退朝录绿髹器始于王冀公家祥符天禧中每为会即盛陈之然制自江南颇质朴庆歴后浙中始造盛行于时】
　　铜器　嘉兴府志补货之品有走金铜器商嵌铜器郡中者佳
　　铜炉　朱彞尊鸳鸯湖櫂歌注里有张鸣岐制铜为薰炉闻于时
　　银槎　辍耕录浙西银工之精于手艺者朱碧山在嘉兴魏塘【朱彞尊鸳鸯湖櫂歌注朱碧山所制银槎凿张骞于上以七寳嵌之】
　　锡壶　朱彞尊鸳鸯湖櫂歌注里中黄元吉冶锡为壶极精致
　　匏杯　秀水县志邑人周五峯制近日乡人多用之【曹溶匏杯歌郡中攻匏始王氏其后模效纷然多各能推择尚坚朴八月九月留霜柯宣武平生诮形似精微以往皆淆讹石佛羣僧称好手工惟急就亏揩磨流传空复遍燕粤贱售只辱幽人薖东郊周生最晩出家无尺帛顔常酡思穷莽苍得奇窍尽刷怪诡还中和终年黯惨与神遇歘起奏月如掷梭不规而成妙天质因物纤巨无偏颇缾罍满眼总适用譬若圣教陈四科其间卓絶首觞器琴轩书榻光相摩捧之宜俟偓佺辈傍坐可斥妖秦娥愚也好古彻骨髓周生之寳曾经过持赠不惜倒筐箧皜若片月来烟萝南潘闽堧北沙塞尘坌戛击催沉疴糟丘已隤谢欢伯不饮柰此匏者何】
　　铜　汉书食货志呉东有海盐章山之铜
　　铁　海盐县图经雅山本产铁烹冶者以不当炉鞲费幸免伤凿
　　黄石　海盐县图经丰山产石色黄而坚土人采为甃筑用
　　砖瓦　万歴嘉善县志出张泾窰者曰东窰出千家窰者曰北窰东窰土高窰大火足故坚完可用北窰地卑取土他所又窰小闷熟者故脆而易坏
　　陶甓　治嘉兴府志嘉善县甓灶塘居民以陶冶为业
　　湖州府
