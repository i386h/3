<!-- { "loadSidebar": true } -->
　　王十朋送叶秀才序谊理之学甲于东南笔横渠而口伊洛者纷如也取科第登仕籍多自此途出
　　王袆送顾仲明序永嘉东南名郡山川峻清伟人间出号称六艺文章之府
　　嘉靖浙江通志始东瓯王信鬼故瓯俗多敬鬼乐祠瓯江逸志东瓯向称沃壤名小杭州
　　瓯江逸志温州自夏徂秋常观云以候风一日之间风稍息则雨大倾雨稍霁则风复作谓之风痴居民海贾咸以为忧
　　万厯温州府志永嘉尚礼文重丧制妇女无故不出户庭耻向官府不行鬻于市
　　林汝诏游雁荡记东瓯去浙逺其间地僻民醇城市清楚人好修饰
　　旧浙江通志君子尚文小人习于机巧
　　温州府志土薄难艺民以力胜故地不宜桑而织絍工不产漆而器用备
　　永嘉县志晋立郡城生齿日繁王右军导以文教谢康乐继之乃知向方自是家务为学至宋遂称小邹鲁
　　永嘉县志其俗剽悍其货纎靡其士风任气而矜节
　　乐清县
　　王十朋待士说乐士服诗书勤职业圣贤之是师臭味之与游谨门户时租税忍以省讼愼以免祸
　　万厯温州府志乐清多刚直尚节概
　　乐清县志东瓯限山阻海而乐尤土瘠竭力稼穑仅支一嵗地多桑柘女勤纺绩濒海之家多借鱼盐
　　乐清县志山水奇迥仕多忠亮剀靖之臣校多介孤正之士民多磊落俊特之耆
　　平阳县
　　万厯温州府志平阳尚简朴不事争鬭
　　平阳县志平阳濒海礼乐文物至宋而盛时陈经正兄弟陈殖林湜诸君子皆从游程朱之门家洙泗而户濂洛学有渊源名士相继而显至今敦尚诗书勤于教子义塾之设殆徧闾里
　　平阳县志俗淳厚尚朴素男子务耕种不事商贾女子不尚刺绣夏绩苎冬纺棉昼夜无间虽高门巨室始龀之女垂白之妪皆然
　　瑞安县
　　陈傅良义学序家务为学人务省事其俗甚厚万厯温州府志瑞安俗近永嘉然尚俭约
　　瑞安县志恭叔笃行水心正学忠定如陈学士正定如卓侍郎道德文章代有称述
　　泰顺县
　　万厯温州府志泰顺俗视平阳更质
　　泰顺县志泰居瓯极西山势高下大小有序无刻峭顽怪状水清澈可鉴而鲜奔溃故风土温和民质不戾
　　泰顺县志土瘠民贫男耕女织其俗有唐风蟋蟀之遗民而秀者齿让相先虽至贵不相假诵之声居然小邹鲁也
　　【温州府志民间久不行冠礼惟士大夫家间一行之议婚以男女生辰互易卜算名曰开合卜筮既吉媒妁通好其纳采曰起帖具礼仪外多致红笺茶果以通知女氏宗戚纳币曰言定备钗钏羊酒之属以白金代色缯请期曰送日纳币时有未备者此时补之昏日妇至门未下车壻揖妇者四妇乃入门交拜拜舅姑毕归房合巹三朝庙见以女红献尊长以次分送姻娅有差丧大殓时亲邻皆至名曰送殓丧家多备筵席士大夫家多用鼔乐崇尚浮屠多作佛事葬日亲串来视不其赙临衢多设路祭主人受之即以馂余饷客阅三日复祭于墓标插纸毬而归祠祭近家礼俗节及祖考忌辰诞日献时食于寝室或献于家堂清明孟冬则展祭于墓终身不忍废也】
　　【温州府志元旦祀先序拜尊长毕出谒亲族邻里或留饮月朔至五日谓之节假立春日烧樟叶燃爆竹啖栾实煑茗以宣逹阳气名曰煨春端午各乡俱操龙舟竞渡祈年赛愿七夕以防缕穿针陈瓜果以乞巧腊月二十四日前扫尘净宇迨此夕则祀灶鸣爆竹谓之交年】
　　【平阳县志上元通衢上结竹棚挂防夜间悬各色花灯放花炮装鳌山庙宇尤盛近多滚龙狮子沿门庆贺七夕作巧食以啖以巧食掷屋脊上谓雀含此布桥以使牛女相防是夕羣儿取瓦片敲击以庆其防】
　　处州府
　　丽水县【附郭】
　　王袆少微倡和集序州在浙东最左僻其土俗简以质其田赋薄以寡自昔易为
　　陈希劝储仓记括苍负山为郡土田瘠薄泝溪而西几三百里为邑曰龙泉其地与闽接平时小民重本力穑仅仅自足然非舟车走集之便稍遇旱涝则移粟告籴于他邦者倍费事力
　　崇祯处州府志躬俭啬尚朴素
　　崇祯处州府志其地多山少田勤于树艺而衣食自足安土重迁虽贫不至鬻子女但信鬼尚巫虽士大夫之家亦不免
　　丽水县志俗尚俭啬人重本业守礼奉公颇称易治
　　青田县
　　刘基湖山义塾记士多俊彦室常殷阜
　　宋濂县学记素称文华之邦声猷相尚
　　青田县志俗尚简朴衣用大布饮食不贵异物贫士带经而锄里巷市防所至辄闻读书声
　　缙云县
　　崇祯处州府志自郡守李蕃兴学之后家习儒业杨亿与章廷评书狱讼甚稀赋输素办
　　宋濂树萱堂记躬服俭素弗惮勤劳
　　括苍彚纪道当瓯婺之冲疲于陆运拮据树艺丰年仅资俯仰
　　缙云县志士厉廉隅俗尚俭节庶几太古之遗力田敦行敬业乐羣士风闺操为十邑最
　　松阳县
　　程愉松阳县经界记邑号乐土闾井周联风俗淳厚以赋入后期为耻
　　松阳县志人崇信义家置祭田地无他业一意力本硗确之区蓄泄及时始有秋男女尽力于耕织安土重迁儒雅以俭啬自持
　　遂昌县
　　古括遗芳遂昌虽山邑诗书之族后先相望其间或以名节着或以经学闻在山泽有韬晦而闾阎有孝义
　　遂昌县志民甘俭约而勤耕读士崇礼义而尚儒雅古称好讼而喜鬬今殆庶几
　　遂昌县志崇礼甘俭不尚浮屠各建家祠有古立宗法崇祭祀之意人文彬起礼让成俗而好气夙习稍衰
　　龙泉县
　　崇祯处州府志民力耕种尚俭啬商旅惮于逺出贸迁不越邻封积书教子宦业相望
　　龙泉县志平居里巷诵相闻重本力穑仅仅自足其士操觚较艺好学而尚文其农则火田粒食力勤而尚俭
　　庆元县
　　崇祯处州府志地僻民朴舟楫不通市无商贾耕读之外无余事士守名节妇不外见敦诗书饬廉隅安土重迁宁变产输将不忍受辱事非切已不至公庭
　　庆元县志敦让厚别号为易治近矜尚服物转薄文艺无一登乡荐者
　　云和县
　　崇祯处州府志山多田少土瘠民贫俗俭啬尚朴素李邺侯兴学以后儒业文风渐盛
　　崇祯处州府志质实浮靡彼此相半
　　云和县志俗敦廉耻尚节概力耕勤织衣食聊足自给惟工艺贸易悉资外贩故流移侨居者十六宣平县
　　王深源通迁渡记宣慈土壤衍沃民物富庶商旅肩踵相摩属
　　崇祯处州府志俗本古朴始以坑冶致患民习不淳继乃崇俭务本渐异于旧
　　宣平县志民多惑于浮屠而讼讦求胜夙习犹有存者
　　景宁县
　　崇祯处州府志山谷遐阻商贾罕集人惟力田务穑争讼鲜少士务礼让自昔记之
　　景宁县志颇习靡丽礼让未兴山居朴鲁犹为近古【处州府志重亲迎礼姻娅皆肃衣冠陪壻至门奠雁礼甚整聘遣宴贺从俭丧礼不事观饰不举音乐亲朋赙赠厚意犹存岁春秋聚族合祭其祖于家庙生辰讳日各祭于家新岁寒食祭于墓虽极贫不敢弛】
　　【处州府志元旦姻里交贺家折柏枝肖凤形系橘柿于中俗呼百事吉悬中堂上元节市巷皆悬灯神庙竞列古铜器名画以比赛于通衢迎春日士女皆出观各坊以童子妆像古人故事皆乘牛以应土牛之令五日为角黍悬蒲艾乡都各造龙舟竞渡士女泛舟观游八月望日大潮至清溪门女子着淡素衣于门外浣手徘徊江月以当祓除之意至日家为小米米调以姜糖祀其先家人共相劝食为延年之祀腊尽餽脯栗相酬酢除夕用粉蒸糕设馔为分嵗饮亲朋更相邀致以敦欵好】
　　圣训
　　康熙九年十月初九日钦奉
　　上谕朕惟至治之世不专以法令为务而以教化为先其时人心醇良风俗朴厚刑措不用比屋可封长治久安茂登上理葢法令禁于一时而教化维于可久若徒恃法令而教化不先是舍本而务末也近见风俗日敝人心不古嚣凌成习僭滥多端狙诈之术日工狱讼之兴靡已或豪富陵轹孤寒或劣绅武断乡曲或恶衿出入衙署或蠧棍诈害善良萑苻之刦掠时闻讐忿之杀伤叠见陷罹法网刑所必加诛之则无知可悯宥之则宪典难寛念兹刑辟之日繁良由化导之未善朕今欲法古帝王尚德缓刑化民成俗举凡敦孝弟以重人伦笃宗族以昭雍睦和乡党以息争讼重农桑以足衣食尚节俭以惜财用隆学校以端士习黜异端以崇正学讲法律以儆愚顽明礼让以厚风俗务本业以定民志训子弟以禁非为息诬告以全良善诫窝逃以免株连完钱粮以省催科聨保甲以弭盗贼解讐忿以重身命等项作何训迪劝导及作何责成内外文武该管各官督率举行尔部详察典制定议具奏特谕
　　雍正元年二月十三日钦奉
　　上谕致治之要首在风化移风易俗莫先于鼓厉良善使人人知彞伦天则之为重忠孝节义之宜敦古帝王劳来匡直所以纳民于轨物者舎是无由也朝廷每遇覃恩诏欵内必有旌表孝义贞节之条实系钜典迩来直省大吏往往视为具文并未广谘逺访祗将有力之家嘱托赂遗者漫凭郡县监司之申详即为题请建坊而山村僻壌穷民耕织之人或菽水养亲大性笃孝或柏舟矢志之靡他乡隣嗟叹为可钦而姓氏不传于域邑幽光湮郁潜徳消沈者何可胜数尔部即传谕督抚学政诸臣嗣后务期各属搜罗虚公核询据本人乡评实迹题奏旌奬勿以匹夫匹妇而轻为阻抑勿以富家巨族而滥为表扬以副朕成俗化民实心彰善至意特谕
　　雍正二年二月初二日
　　御制
　　圣谕广训序
　　书曰每岁孟春遒人以木铎徇于路记曰司徒修六礼以节民性明七教以兴民徳此皆以敦本崇实之道为牖民觉世之模法莫良焉意莫厚焉我
　　圣祖仁皇帝久道化成徳洋恩普仁育万物义正万民六六十年来宵衣旰食祗期薄海内外兴仁讲譲革薄从忠共成亲逊之风永享升平之治故
　　特颁上谕十六条晓谕八旗及直省兵民人等自纲常名教之际以至于耕桑作息之间本末精粗公私钜细凡民情之所习皆
　　睿虑之所周视尔编氓诚如赤子
　　圣有谟训明徴定保万世守之莫能易也朕缵承大统临
　　御兆人以
　　圣祖之心为心以
　　圣祖之政为政夙夜黾勉率由旧章惟恐小民遵信奉行
　　久而或怠用申诏诫以示提撕谨将
　　上谕十六条寻绎其义推衍其文共得万言名曰圣谕广训旁徴逺引往复周详意取显明语多直朴无非奉先志以启后人使羣黎百姓家喻而户晓也愿尔兵民
　　等仰体
　　圣祖正徳厚生之至意勿视为条教号令之虚文共勉为谨身节用之庶人尽除夫浮薄嚣凌之陋习则风俗淳厚家室和平在朝廷徳化乐观其成尔后嗣子孙并受其福积家之必有余庆其理岂或爽哉雍正四年十月初六日钦奉
　　上谕【恭纪首卷】以王国栋为浙江观风整俗使
　　雍正四年十一月二十七日钦奉
　　上谕【恭纪首卷】停浙江乡防试
　　雍正五年三月初三日钦奉
　　上谕自古帝王致治諴民莫不以重农为首务书陈无先知稼穑之艰难诗载豳风备叙力家之力作论语云百姓足君孰与不足孟子云民事不可缓也盖国以民为本民以食为天农事者帝王所以承天养人久安长治之本也我国家抚绥寰宇
