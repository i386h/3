<!-- { "loadSidebar": true } -->
　　防社仓捐谷听民自便不可绳以官法朕颁发谕防至再至三各省督抚办理此事但当将已交在官而官吏侵蚀者查令追赔若民间一时虚报数目而力量实不能完者悉令催交小民必致扰累此处朕亦屡行晓谕今据马会伯奏称天门县劝输谷石实欠在民应饬地方官于来年秋收时劝催里民交纳等语所奏甚属错误此项谷石不必催追听从民便输纳吴文煊亦从寛免议并将此晓谕各省督抚知之该部知道钦此
　　雍正六年四月初十日钦奉
　　上谕积贮米谷原以备旱涝缓急之需民命攸关最爲切要朕无时不加训饬严其考成务期地方有司实力奉行庶可有备无患又念积贮谷石首重仓厫若厫座不坚必有霉烂亏折等弊是以雍正四年谕令各省地方加意修理务使坚固以爲储蓄之计但恐有司视爲其文奉行不力且新旧官员未定仓厫交代之例或去任之员以损坏渗漏之厫座任意交代贻累于后官或接任之员有霉烂亏空等情而借口旧日仓厫之不修诿咎于前任似此种种弊端皆于积贮之政大有关系嗣后着将各府州县仓厫入于交盘项内新旧交代若有木植毁烂倾圮渗漏之处着接任官即行揭报不准接受倘有狥情滥受者即系接任官之责除照例处分外仍令赔修如此则有司各顾其考成而于积谷养民之道实有裨益其如何定例之处着九卿会议具奏特谕
　　雍正七年七月戸部爲请酌定直省仓储之法等事议覆浙江总督管巡抚事李衞疏称防得足食所以养民有备始能无患近因部臣励廷仪条奏行令以州县之大小酌定积谷之多寡将米多仓少之处粜出余银批发仓多米少之州县一例买谷存仓此亦酌盈济虚之善防但或不细心体会部臣之议而止就仓厫之多少以爲米谷之去畱设遇人口繁多产米稀少又系水陆适中转输便易之县而因其仓厫原少遂将现贮之外尽行发粜则有不足之虞若处偏僻需米无多是以仓有空闲者必欲购买贮足亦恐徒滋红朽【臣】愚以爲部臣所议州县之大小定积谷之多寡实爲至当之论其仓多仓少之处止可计米以定厫未可就厫而定米也即如浙省温处各属旧存谷石有一二万三四万不等若嘉湖宁绍等处少者四五千多者亦不过七八千惟省城永济仓捐纳补漕案内原议应购补兵米共四十四万余石除分贮金衢严三府及备借米外其余悉贮本仓【臣】再四筹画省城旗营驻防较之外府州县更爲紧要永济仓应酌贮谷四十万石抵算米二十万石以备储用其余米石尽可粜买将所粜及从前存司未买银内于通省中按县分大小水陆冲僻或仅爲本地之储积或可备隣境之转输酌定数目除原存米谷外少者均爲添拨发价买贮将原议买补之四十四万余石除贮省外其余一米二谷计算共该买谷四十八万余石分之通省各县毎年存七粜三秋成补还则存仓之成色必高而积久之折耗可减其于储备似爲有益今【臣】现在将永济仓米动拨先就省城并宁台一带沿海需米之处运往平粜一面饬令布政司将捐纳补漕一案已买未买米数并现在出粜及将来应行拨贮各数分晰造册另咨送部再永济仓厫房原止一百二十间仅贮米十七万余石将来以米易谷需厫愈倍而省城居民栉比难得有此寛广之区惟查南粮仓向贮解省南粮厫座虽不多而基他尽可盖造应增添厫房将永济仓再买之谷移入南粮仓厫同旧仓一并收贮其南米原以备给省城满汉旗营兵糈今副都统傅森现在移驻乍浦所有旧衙署已属空闲虽房屋无多而地基亦大【臣】与将军鄂密达商妥可以改爲南米仓厫此地既在旗营之内就近放给便于兵粮而【臣】与鄂密达各派官员防守则防范更爲严密一转移间甚属两便至分拨外府州县之谷除原有空厫之处只须酌量修葺粘补毋庸更议外若入官房屋一项非逐县所有而住房之式亦与仓厫不同应俟查有可改之房即行改建若缺少者仍须酌量添造所有省县各处盖仓工费查原存捐纳银两除照数买补米石外尚多余剩即将此内动支再有多余全数添买谷石收贮则工费出于捐项之中不必再动正项相应一并题请等因具题前来均应如该督所请行奉
　　防依议
　　雍正七年闰七月二十六日钦奉
　　上谕各州县之设立常平仓积贮米谷原以备地方一时缓急之需所关甚重朕爲此备极焦劳多方筹画务期仓储有赖旱涝无虞年来所颁谕防亦深切着明矣夫收贮米谷必须仓厫坚固始可爲经久之计是以从前降防将仓厫之完整与否一并入于交盘之内以爲州县官之考成今闻各省之中偏僻之邑竟有向来无仓厫而有司茍且因循不行详请督抚藩司等亦忽焉不察致将养民备荒之具或寄顿于寺庙或借放于绅士富戸之家而霉烂亏折生事滋扰之弊多由此起大非朕愼重民储之意凡各省未有仓厫之州县着该督抚详悉查明商酌即行建造其造仓之费或动用正项钱粮或支给存公银两着该督抚酌量本地情形悉心定议具奏特谕
　　【雍正八年署浙江布政司粮道朱伦瀚爲请酌定直省仓储之法等事查得浙省开捐贡监案内收存司库永济仓补漕价银内除雍正七年院题明划出米价一十五万石分派各属买谷储备并添建仓厫工料外尚存银三十三万余两但上年分发各属购贮谷石虽据报买而原发之价俱称不敷其核实准销已找给者无几尚有应找各县之价并移建南粮仓厫房工料银两外约余银三十万余两应遵檄饬分发各属购谷贮备今查永济仓原存截畱漕米四十万石内除先拨五万石分发金衢严三府存贮并上年划出米价一十五万石分发各属购谷储备外本仓已有米二十万石易谷储备但杭城爲省会重地人居稠密生齿浩繁应于三十万两银内动支银一十万两买谷存贮永济仓则积储足备丰歉有资设需拨济亦属便易至通省州县现在存仓谷石按大中小三等计算除大县黄岩县已贮谷二万三千三百石永嘉县已贮谷四万七千六百石零中县瑞安乐清平阳三县已各贮谷三万三四五千余石龙泉太平二县已各贮谷二万一千至二万七千余石小县庆元泰顺云和三县已贮谷一万五千至一万八千余石俱存贮已多并仁钱二大县系附郭首邑同在省城设冇需用自有永济仓米谷可恃均无庸再行分派买贮外其余大县计三十县查现贮谷自一万余石至一万四千余石中县系二十四县现贮谷自一万至一万一二千余石小县计十一县现贮谷自七八千至一万余石均计存仓多寡不甚相悬积贮亦未爲足备应动支银二十万余两分别大中小三等均匀分派给领买贮除大县仁和钱塘黄岩永嘉四县不派外计共三十大县毎县添派贮谷八十石中县除乐清瑞安平阳太平龙泉五县不派外计共二十四中州县毎县添派贮谷五千三百石小县除庆元泰顺云和三县不派外共计十一小县毎县添派贮谷二千六百五十石以上共添买谷三十九万六千三百五十石饬令各赴司领银买贮则承买既无偏多偏寡之弊而存贮亦皆有备无患矣再查浙省出产米谷无多而杭嘉等府向系前赴上下两江邻省采买运回储备凡上游山僻不通运道者即于本地买贮附近水口可通舟楫者于本境或邻封别省各计收获分数随便采买运贮又永济仓拨银十万两亦须委员前往江省产谷地方及时采买但以数十万之数一时购办分头四出恐价値高昻是各属派买之谷倘今岁未能通买照从前之例次年购足其永济仓听买谷银十万两亦应酌存银二三万两畱爲下次再行采买抑或永济仓积贮已多仓厫一时不及齐备此畱买之十万两谷价统俟下年再爲买贮至于各属所买谷石均需建造仓厫应照上年之例每间准动银二十两如杭嘉湖绍四府不产木植者毎间贮谷五百石金衢严宁台处六府系产木之区毎间贮谷六百石至应需添建仓厫银两亦令于所存米价内动支饬领建造俟买足贮仓核实准销之日如有多余畱存司库待后再行陆续添买又永济仓添买之谷亦应酌覔广大地方周围筑墙建造坚固厫房采买存贮应需工料银两亦在谷价内酌量动用建造所有分派采买补漕谷石并各属添建仓厫数目拟合造册详请咨部等因随奉院批仓谷闗系储备趂此收获之后正宜及时买足不便迟缓仰速委员并饬各属飞即领价上紧分头采买一面赶造仓厫完固以备收贮毋任延悮仍据详咨明缴】
　　雍正九年三月戸部爲遵
　　防题明等事咨覆浙江总督管巡抚事李衞题称本年夏秋之交淮北山东接界州县适有水警已防
　　皇上大沛殊恩蠲免钱粮又复给发帑银动支仓谷特命大臣分道赈恤数郡兆民咸安袵席昔年闽省偶尔歉收即拨江浙米石接济缓急相通总使需米之处聚集既多价値自能平减诚爲至计谨遵
　　防题明将浙省永济盐义二仓及附近水次各县查明分别存贮拨运数目预备船只酌动水脚银两派委诚谨官员于新春开冻时运至江北山东接界黄运二河两岸可通舟楫者探明何处需用食米押往会同本地有司平粜收回价银存俟秋成照数买补在各地既因米谷数多可以平价而浙省旧存仓谷又得出陈易新彼此均有裨益至于发运数目统于酌拨起运后再行报部等因雍正九年二月十四日奉
　　防凡爲督抚者能经理所属地方事务便称尽职总督李衞公忠体国视隣省如同本省将米谷筹画运送以备平粜之用甚属可嘉凡爲督抚皆能视国政如家事不分彼此如此存心则裨益之处更广矣李衞着交部议叙其运米谷前往淮北山东之处着照所奏速行该部知道钦此除移咨吏部外相应行文浙督将动拨各项存仓谷石速行运往江北山东平粜俟平粜完日将粜过价値及用去水脚银两分晰造册报部查核并知照江南山东督抚可也爲此合咨前去查照奉
　　防内事理钦遵施行【通计发运江省赈济米一十八万四千二十一石九斗一升五合内动永济仓米一十三万三千二百五十石盐义仓米四万三千石嘉秀等五县米七千七百七十一石九斗一升五合】
　　雍正十一年五月初九日钦奉
　　上谕各省州县设立社仓原以便民济用若遇应行借给之时该州县官一面申详上司一面即速举行方可以济闾阎之缓急倘其中有假揑虚冒等弊自难逃督抚等之耳目闻直隶百姓借领社谷必待督抚咨请部示而后准行往返动经数月小民悬待维艰仍不免重利告贷之苦着该督李衞酌量定例变通办理咨部存案嗣后遵照施行特谕钦此
　　雍正十一年七月戸部爲预筹备粜米粮等事覆浙江道监察御史翁藻条奏该【臣】等查得浙省杭嘉湖等府属自上年九月及本年三月间偶被偏灾叠奉
