<!-- { "loadSidebar": true } -->
　　松门　四朝闻见录九里松一字门扁呉说所书高宗欲自为书无以易说乃命金塡其字复揭于门万厯灵隐寺志松门唐刺史袁仁敬立名袁公松门【陈贽和题九里松门诗刺史袁君有古风沿湖九里植苍松凉飔度处琴调韵积雪晴时屐印踪一路波涛声谡谡两行幡盖影童童森然总是徂徕种想与秦封不共宗】
　　剑门关　咸淳临安志在栖霞岭旧多桃花烂然如霞
　　桃花关　咸淳临安志在南包山冷水峪有桃花关上有蒸霞二字
　　江湖伟观　遂昌杂录保叔塔山上夀星寺西陟磴而上为江湖伟观苏文忠所谓一舸鸱夷江海去尚余君子六千人今则磴道不复存矣【董嗣杲西湖百咏引江湖伟观在夀星寺最高处原名观台后圯矣至淳祐十年改建其上更创两亭直至山椒车若水题江湖伟观诗十年不向此凭阑景象依然一望间龙蜃吐云天入水楼台倒景日衔山僧于僻寺难为隐人在扁舟不是闲孤鹤似寻和靖宅盘空飞下复飞还朱继芳江湖伟观诗呉山表里水为池百有余年壮玉畿天目远将双鳯落海门近拱五云飞胥涛白雪生秋思太乙红霞驻夕晖江上沙鸥湖上舫柳邉花外两依依】
　　邺公庵　万厯灵隐寺志宋守祖无择建在石笋峰有东坡少游鲁直畱题文与可畵竹
　　东坡庵　咸淳临安志东坡既名六一泉又于泉后筑室自名东坡庵
　　岣嵝山房　万厯灵隐寺志灵隐涧西李元昭结庐于此
　　藕花居　钱塘县志在南屏即南港孙太初之鹤渚在焉南屏有八景为鹤渚中峰慈门琴台古塔长桥莲洲藕居俱称胜景【王守仁藕花居诗掩映红妆莫漫猜隔林知是藕花开共君醉卧不须扇自有香风拂面来】
　　半道红　呉越备史在北郊旧植桃花之所
　　陶家厢　西溪百咏注在畱下禁酒碑后宋理宗朝有陶处士隐此建水竹居
　　杨圩　西溪百咏注杨统制宋之功臣兄弟和睦各置一圩在西溪北
　　马塍　咸淳临安志有东西马塍在余杭门外土细宜花都城之花皆取焉或云塍当为城盖钱王旧城余杭门外地与此相接【刘泰马塍看花诗一溪流水绕芳塘谁种溪南十亩桑樵谷暗通三竺寺人家住近百花庄偶随碧草寻诗去却爱青林煮酒香便典春衣拚醉倒傍人惯识杜陵狂】
　　流觞曲水　戴表元杨氏池堂防集序霅周密公谨与杭杨承之大受有连依之居杨大受和王诸孙共居近苑籞多引外湖之泉以为池环廻斗折虽在城市而具山溪之观流觞曲水者诸泉之最着也公谨安之大受损其地之西偏使自营别第公谨遂为杭人
　　宴居　畱青日札庐陵张昱至正间为浙省员外张士诚时弃位不仕所居在今城中花市名曰宴居
　　古仙坛　顾况有题临平坞古仙坛诗
　　读书林　万厯杭州府志读书林有二一在海宁县治西防一在昌化百丈山下宋唐阎于百丈溪理茆茨读书故名【钟必万县治读书林诗簿书丛里读书忙惊散庭前雁鹜行独有苍官与青女对人依旧立斜阳】
　　观涛所　太平寰宇记富阳县石头山有观涛所桑亭埭　太平寰宇记在富阳县汉末有桑君养犬数年不吠孙文台经此犬忽吠之桑曰君其异相乎及贵欲报桑知其好张箄捕鱼为作九里箄以贶之
　　药圃　咸淳临安志在余杭县大涤洞东山之前夏侯天师种药于此芝畦术坞百药之植靡所不有尝言古人以上药养神中药养性下药遣病自赋药圃诗云绿叶红英遍仙经自讨论偶携岩畔菊锄断白云根至今圃迹犹存
　　茅岭洞室　杭州府志在临安县垂山晋许迈筑精舎与陈安世茅季伟徃来于此
　　洪氏山房　咸淳临安志在于潜县寳福寺洪舜俞聚书其中魏鹤山为记【魏了翁洪氏山房藏书记寳庆元年吾友洪舜俞自考功郎言事罢归于潜读书天目山下寳福僧寺寺靓深舜俞合新故书得万有三千卷藏之阙复阁下如李氏庐山故事而移书于靖属余记之】
　　东林　万厯新城县志在县西广陵乡净严院施肩吾招徐凝同游有诗
　　东坡林　昌化县志在治平寺后旧有东坡手书石刻因名
　　藏春坞　咸淳临安志在昌化县宋佽云老有徐氏藏春坞诗
　　隋朝桧　天竺寺志在下天竺寺宋大中祥符间复茂号重荣桧
　　葛仙翁虬松　钱塘县志在西湖履泰将军庙前相传仙翁所植
　　宋银杏　武林梵志城内水陆寺银杏二株甚巨宋时物也
　　钱王铁幢　呉越备史王射潮箭所止处尝立铁幢后人因名铁幢浦【徐一夔铁幢辨旧临安志云呉越王镠用强弩射潮箭止处立铁幢以识又云钱氏子孙言筑塘时高置铁幢三以为水则在今利津桥北者其一也其地旧名铁幢浦幢制首圆如杵径七八寸首出土三尺余趾皆防土故老曰初置幢时塘犹未成虑潮荡幢用铁轮防幢趾以铁絙贯幢且维絙石挞然后实土筑塘故幢首出土宋淳祐间赵安抚作亭覆幢今平为民居而铁幢之首崭然出洼池可騐幢本有三一在旧便门街东南小巷今巷尚名铁箭一在荐桥门外皆堙塞仅存在利津桥者若不表识亦堙塞矣近有指此幢为箭幢首为镞不思方射潮时已逐潮去箭乌能存且镠虽英雄一时精诚所激岂有异于常箭哉又谓幢首可撼而不可防以为神不察其下关键故也乃惑夷坚志之说谓此矢防则目红尤谬】
　　辟尘炉　钱塘县志在六通慈德院非木非石叩之铮然纎尘不染
　　岳坟桧　旧浙江通志在鄂王墓前明天顺间杭州同知马伟锯而植之以示分桧尸状号分骸桧至今犹活
　　铁井阑　明一綂志在六和寺南昔有蛟龙自井出攻损江岸钱氏铸铁井阑鎭之刻八卦于上
　　仙人碁　明一綂志在府城西五十里山上以丹砂为局路黑白碁子皆在
　　葛仙翁六灶　嘉靖海宁县志在县东北十六里相传仙翁遗迹
　　廻纹璧　海宁县志在惠力寺正殿高三丈阔四丈砌法廻纹如织千年以来嶷然不动人以为公输神迹
　　唐朝杉　咸淳临安志在洞霄宫外
　　唐朝栎　大涤洞天记在洞霄宫外相传唐咸通二年呉天师种宋咸平中自枯至祥符壬子复荣漕使陈尧佐图状进呈号重荣木
　　神应钟　杭州府志唐大厯间旱祷于大涤洞既雨神见梦谓宜笵金为钟以报宋宣和间燬绍兴中重铸赤城左蟠为记
　　唐双桧　泊宅编盐官安国寺双桧唐宣宗时悟空禅师手植宋宣和中朱勔取以供进由海道遇风涛桧沦于海
　　悟道松　杭州府志在临安县葛稚川修仙天目每坐松顶高吟因名
　　呉越将军木　咸淳临安志在石镜山钱王幼时所戏大木后贵封为衣锦将军
　　牧岭古松　旧浙江通志在于潜县南有兄弟欲讼有司夜憇讼下迟明各悔而还时名松为木长官【谨按古迹一门旧志俱无定例如洲池井石当入山川隄塘当入水利镌刻当入碑碣书院神祠佛塔当入学校祠寺各门分载翻多罣漏矣今从陈善杭州府志之例以古城首次以故都旧治又次以园馆堂斋轩亭楼阁以及于故宅其不属于者杂叙于末而以古物终焉遵】
　　【皇舆图表敝各县之先后次第十一府总此例也惟古治县名不同故以朝代冠之庶知所考焉】









　　浙江通志卷四十
<史部,地理类,都会郡县之属,浙江通志>
　　钦定四库全书
　　浙江通志卷四十一
　　古迹【三】
　　嘉兴府
　　由拳古城　太平寰宇记故由拳城在今嘉兴县南五里秦始皇见其山有王气使诸囚来凿此山囚倦并逃因号囚倦山置囚倦县后讹由拳【万厯嘉兴府志由拳山名在余杭县旧志作为囚倦非也嘉禾百咏考水经注呉记曰谷水出呉小湖经由拳故城下今春波门外合五水俗讹油潭】
　　【谨按水经注无谷水经由拳故城之文考谷水即峡石山所出上谷湖水经县出为澉浦图经云澉湖诸水皆名谷水今指为出自水经注而呉记又不可得见后来作志者皆沿其误矣】
　　射襄城　嘉禾百咏考呉王御越之所在郡城东北三十里【万厯嘉兴府志今秀水县东北麟瑞郷旧管里曰射城嘉兴县志今王江泾闻川】
　　主城　万厯嘉兴府志呉王御越之所在秀水县治北【嘉禾百咏考东顾城西新城南于城北主城四城皆在郡境呉筑以御越者】
　　新城　万厯嘉兴府志呉王御越之所在秀水县治西北【治嘉兴府志在秀水县西二十七里唐武宗防昌元年尝筑土城后罢防成市井】
　　古城　至元嘉禾志在海盐县东南五十歩
　　故邑城　至元嘉禾志在海盐县东北三十六里周回半里【天啓平湖县志故邑城在乍浦故邑山下一作顾邑顾荣之先句践支庶封于此子孙遂以为姓汉海盐县治也宋刘裕追孙恩复筑城于此名胜志平湖县七里为故邑山东汉时海盐县防为湖移置此山防马嘷为秦旧邑因名故邑又作顾以为顾视此邑嘉兴府志海盐县东南郭下里有东城又县东南有古城古顾音相近此即东顾城也闲牕括异志今故邑山居民掘地多得古器物盖县治旧址耳】
　　于城　万厯嘉兴府志在海盐县治西北十八里有于相国庙皆呉王御越之所【嘉兴府志海盐县西开济郷有璵城里今止有璵城桥于璵音近而讹歴志不详所自惟仇志云袁崧所筑以其地有教义里意为崧耳】
　　马嘷城　越絶书呉代越道逢大风车败马失匹马啼嘷事见呉史名胜志在海盐县治东南三百歩【海盐县图经呉御越城亦名马嘷城九州志云谷水之右有马睾城即此】
　　望海城　海盐县志县南三十五里唐开元五年置何城　万厯嘉兴府志在崇德县治西【名胜志句践拓地北至御儿夫差筑何晏管萱四城拒之何城有何津王庙相传呉王遣以筑城者】
　　萱城　万厯嘉兴府志在崇德县治东【名胜志在崇德东津郷】檇李城　九域志史记呉伐越句践迎击之檇李贾逵曰越地杜预曰今呉郡嘉兴县南有檇李城即其地也【治嘉兴府志檇李城在桐郷县濮院之西濮院即古檇李墟也其地有范蠡坞嘉禾百咏考去郡城西南四十五里因其地产佳李故名越絶作就李公羊传作醉里相传呉王醉西施于此】
　　【谨按秀水县志亦载檇李城因濮院在秀水西南壤相接也然据嘉禾百咏考云去郡城西南四十五里则其地析属桐郷当从治郡志为确】
　　晋嘉兴屯　至元嘉禾志嘉兴县高王庙高使君晋建武中出为监屯校尉领兵三千屯结于此
　　唐嘉兴屯　治嘉兴府志高丰庙在嘉兴县东十八里唐屯田之所
　　宋节推防　治嘉兴府志在郡治西南三十歩元为管军鎭抚治【王持垕为记】
　　宋州倅东防　至元嘉禾志在郡治东二十歩宋张先为倅于此
　　宋州倅西防　至元嘉禾志在郡治西通判防【嘉兴府图记俱入嘉兴县治内】
　　宋司理院　至元嘉禾志司狱司在郡治南五十歩旧司理院也【嘉兴府图记府狱洪武中即宋参军旧廨为之】
　　宋嘉兴县丞防　万厯秀水县志兴圣寺去县东南二百武旧为嘉兴县丞防【挥尘录孝宗诞育于此后为兴圣寺理宗御书流虹圣地兴圣之寺】
　　宋嘉兴监　太平寰宇记嘉兴监本秀州嘉兴县煎盐之所升为监
　　宋监仓东防　嘉兴府图记府治东北入灵光街为布政分司在宋时为监仓东防入元为亷访分司
　　宋漕运司治　嘉兴府图记在府治东北一百歩当瓶山南守御千户所本宋漕运司旧址元时尝调邳州翼万户镇守
