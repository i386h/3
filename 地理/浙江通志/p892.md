<!-- { "loadSidebar": true } -->
　　胡令公庙　杭州府志在长安鎭祀唐胡暹【徐圆胡令公庙碑令公字进思婺州东阳义乌人唐宪宗朝佐中丞裴度平淮西以功陞武任将军宣宗时奉命至海昌召禅门齐安国师师演法谢恩就坐而化将军回至长河过海神祠亦立化于庭有司申闻宣宗遣桑称以御带追封齐安为悟空禅师进思为升平将军与海神共祀至宋康王南渡乘骏过长河无船可渡入庙叩之出门忽有大舟迎王王问其名居曰桑称二姓木里胡进思家人也建炎元年王遣官召进思并桑称二人里中并无因庙中有胡将军碑载将军往海昌召齐安国师事迹州官申复降诏勅封令公海神与桑称皆进王号同祀土谷庙号威烈赫灵之殿泰定问复有方太守入庙祷祀蝗不入境之异其父方虗谷任婺州路侯备知令公事迹婺州见有永康县胡公祖庙太守命里人重立碑石云】
　　福济庙　万厯杭州府志在金牛山下祀唐苏臯二将军相传二将逐黄巢至此不获死之因立庙【名胜志金牛山稍北为庙山深窅廻曲其巅则苏臯二将军庙在焉宋髙宗祝文义气同禀刚毅莫俦何焉来此縁逐金牛牛没尾掉空回可羞抜剑自刎曾无怨尤人亡庙存英气横秋】
　　安化王祠　海宁县志在三管墩去邑治五十里祀宋王禀杭州府志天启中知县鲍观光移建县东偏隙地嵗时致祭【许三礼安化王祠碑记邑中旧有安化王祠王于靖康元年以都统与子荀守太原兵单力竭太守张孝纯议降王叱之列兵守死城防王父子相随入原庙负太宗御容同赴汾水以殉国难髙宗驻跸临安念王父子殉节追封为安化郡王諡忠壮子荀赠右武大夫思州刺史】
　　张文忠公祠　万厯杭州府志在城南书院中祀宋礼部侍郎赠太师谥文忠张九成【于有成张文忠公祠记无垢先生张公九成以绍兴二年廷魁天下官至礼部侍郎髙宗欲大用之适与时宰议论不合谪居南安十有四年放还守永嘉未几奉祠归里终于盐官绍定二年县宰赵汝艁来首率诸僚建祠于浄居寺之堂上】
　　朱将军庙　成化杭州府志在县东三十六里黄冈杭州府志神为邑人朱彞能防牛尾倒行宋治平初溺海为神着灵应寳祐三年勅封佑灵将军【元大徳二年封赠文盐官州海神阐灵浙右安宅海隅江汉朝宗无远勿届雨时若有感必通比闻髙岸之倾摧能免下民之垫溺导水波而潜伏益固隄防足财计以阜通仍输斥卤尝阅省臣之奏具知神力之雄肇锡嘉名丕昭令问聿严庙貌特俾恩封可赐号灵感祐公】
　　钱公庙　海宁县志在洛塘前歩桥北祀里人钱通元泰定间通有徳于乡死而祀之水旱灾疾祷之辄应邑人谈迁譔记相传庙南河洲即公处
　　贡尚书祠　海宁县志在安国寺东祀元尚书贡师泰【朱嘉徴贡尚书祠记元至正间先生以秘书召嗣擢大司农被命治粟闽粤时道梗留居余家小桃源内九世祖质夫公鐩执经焉明兴先生耻事二姓有终焉之志宋文宪濂衔命往强起之先生无言一夕仰药而卒万厯七年公诸孙贡礼卜地安化坊于安国寺东建祠肖像题额贡尚书祠】
　　致忠祠　万厯杭州府志在城内祀副千户吕忠【详忠臣】
　　周将军庙　杭州府志在黄山祀明都指挥周应祯嘉靖三十三年倭宼掠袁花市应祯战殁邑人建祠致祭
　　忠义节孝祠　忠义祠三间碑一座在学宫櫺星门内西甬道侧节孝祠三间牌坊一座在学宫外泮池西
　　国朝雍正三年知县钟维楷奉文建
　　富阳县
　　先农坛　在城外一里东郊地名花坞口
　　国朝雍正六年知县崔宣奉文建立坛宇并置耤田四
　　亩九分
　　社稷坛　富阳县志在县西二百歩
　　风云雷雨山川坛　成化杭州府志在县东一里观山之上杭州府志明宣徳十年知县吴堂重葺后移小龟山上
　　邑厉坛　万厯杭州府志在县北二百歩
　　城隍庙　富阳县志在县东二百歩洪武丙午行省平章政事朱文忠重建正统四年知县吴堂重修
　　仁惠龙王庙　富阳县志在寳山院齐永明中有僧昙超居杭之灵苑山有龙化为老人诣超曰吾龙也昆弟五人吾居其长迩乡民耕山逼吾居室羣龙并怒闭膏泽以害稼吾不忍民困苦闻师道行请至富春鹿山以化伏诸弟超允其请未即往龙乃感梦于官民迎超至观山结坛戒众浮舟诵经雨大霑足前龙复请超居湖南山岩山峻不能陟龙化为白马载师以登至今石上马迹犹存焉岩下有池名龙潭水中产一种四足五爪状若蝘蜓土人号为龙子嵗旱祷之则雨嘉定三年赐额仁惠
　　赤松子庙　咸淳临安志在县东一十里【舆地志赤松子神农时雨师也】
　　严先生祠　咸淳临安志在观山淳祐乙巳令李迪建有堂曰耕春【名胜志孙氏建道观于石头山顶故名观山有严君祠及耕春逸云虗全三亭聂大年严先生祠记先生辞谏议之职去耕钓富春山中富春今属杭邑而桐庐旧境也邑东有赤亭山相为先生钓游之处固宜有祠吴君为令能以昔贤遗迹作祠肖像以风厉其邑人可谓知所先务矣】
　　灵惠庙　咸淳临安志在县西一里按郭氏家谱云侯名成字元礼仕吴为黄门侍郎封永兴富春二县侯后人因为立祠嘉熙四年勅以灵惠为额封英济侯
　　通圣侯庙　咸淳临安志在县南十五里五代末县令陆仁璋因祈祷有应请于朝封为通圣侯杭州府志旧名宋明王庙即今罗桥庙
　　张明府君庙　万厯杭州府志在县北宋大中祥符间尝宰是邑有惠于民民感而祠之祠下有泉嵗旱不竭祷之则应
　　福祐庙　万厯杭州府志在长寿巨石洪山下祀神宋恭宋咸淳四年大旱祷雨立至御灾捍患屡有灵验六年勅封昭泽侯立祠祀之
　　正学祠　富阳县志在县北三十五里开化村祀宋周濓溪邵康节张横渠程明道程伊川朱晦庵明薛文清胡敬斋陈白沙王阳明十先生
　　永济庙　富阳县志在驯雉村旧名石八郎庙一作十八郎里人何永年建以已谷贮于庙侧嵗赈乡民因名永济
　　胡公祠　富阳县志在县南十里太平村孤山祀杭郡守胡濬濬于天顺间行县修筑水闸民受其利祀之
　　报功祠　杭州府志在恩波桥西南祀明知县吴堂宋时儒施得阳三公俱有功徳于富阳邑人共祀之天启间知县萧岫重葺
　　忠义节孝祠　忠义祠三间石碑一座在学宫节孝祠三间石牌坊一座在东门外馆驿基
　　国朝雍正四年知县崔宣奉文建
　　余杭县
　　先农坛　在南门外东南隅二啚
　　国朝雍正五年知县李汧奉文建立坛宇并置耤田
　　四亩九分
　　社稷坛　万厯杭州府志在溪塘之北去县治西二里
　　风云雷雨山川坛　成化杭州府志在县东南一里邑厉坛　成化杭州府志在县治之北
　　城隍庙　成化杭州府志在县治之东余杭县志洪武初知县魏本初建治五年知县孙冕重建嘉靖七年知县王确重建万厯丙辰知县戴日强重修
　　国朝康熙三年知县宋士吉重修
　　嘉应祠　成化杭州府志在县西南一十八里洞霄宫西庑后祠下抚掌泉与大涤泉源通号龙井宋绍兴九年诣洞投铁简得雨封嘉应侯【宋咸淳六年加封勅文韩愈有言龙不得云无以神其灵然则出云者山川也是必有神也以司凡近畿之地渊泽井泉沉深碧间者旱干之祷油然沛然龙乎神乎虽变化有不可测而民之受赐博矣特申锡徽名尚褒阴号】
　　髙冈福善王庙　咸淳临安志在县东北一十五里唐大厯二年县西湖塘为大水冲壊邑人甚恐走钱塘崇化乡观山祷于祠下大水为之絶流事闻于官立庙封为福善王
　　仇王庙　名胜志仇山在余杭县十五里上有仇王庙故名下为仇溪咸淳临安志庙城周围七里约髙一十丈有洗马池灵鸡堆养马场绍兴二年县令张承嗣重建【白居易祷仇王庙文余杭县自去年冬迨今秋虎暴者非一居易与师儒猥居牧宰惭无政化不能使渡河出境是用防告于神正直聪明盍鉴于斯】
　　沂泊侯祠　万厯杭州府志在县西北一十五里孝行乡宋时乌珠兵迫城下神助其力乡人拒之三日不得进事闻于朝封侯立祠祀之
　　诸葛使君庙　咸淳临安志在县南一十四里禅山下祥符旧志县人诸葛琮有贤徳后汉时为河间太守居禅山卒其旁降神于巫能兴云致雨邑人庙而祠之唐贞观二年建梁干化五年封永昌侯
　　太平灵衞王庙　成化杭州府志在县治之东后汉陈浑为县令有功百姓祠之为镇城土地以叚主簿郭典案从祀皆当时赞力之人也【扈大亮灵卫王庙记王自东汉熹平间尝宰是邑百姓为之立祠后唐长兴中封太平灵卫王葢余杭为大溪横截而众山之水合流其中每遇雨天目之源一决则湍悍犇溢势不可御邑人患之王以溪南大野其地污下足以潴水于是筑塘环绕凡三十余里号曰南湖即湖之西北凿石门以通大溪钟泄其水遂亡垫溺之患而又徙置县治葺城池造舟梁置堰开濠至今赖其赐治平末县令齐君新其庙貌大亮书此于石以乆其传焉】
　　惠泽祠　万厯杭州府志在县南湖塘旧为龟山书院祀宋县令杨时明成化间増祀汉县令陈浑唐县令归珧【严沆重修恵泽祠记邑南有巨湖汉令陈公浑所凿通苕溪以泄水者也唐令归公珧能循其迹有宋杨公时兴水利拒蔡京相塜之谋宋人筑祠以祀称龟山书院厯乆湮薶鞠为疏圃明少保邹康靖公榦寻复故址因念三贤之功徳及民者大从诸父老意请于官合祠而奉之顔曰惠泽沈仲璘恵泽祠诗一鉴湖山老三朝惠泽新桑麻防匝地桃李沐长春天柱青排障鼇亭碧洗尘夕阳依故院留照古今人】
　　归府君庙　杭州府志旧址在南湖塘今徙山川坛南祀唐县令归珧又归夫人庙在县东二里山西园夫人与珧俱死水难尸流至此显异立庙祀之
　　正儒祠　万厯杭州府志在儒学礼殿之东祀宋杨时朱熹明嘉靖二十一年建
　　朱文公祠　余杭县志在县西南一十八里【马煃朱文公祠记学南十里余有洞霄宫存紫阳夫子遗像夫子固配享文庙者也而洞霄之祀乏焉夫子同里志初程侯嵗壬寅来主是邑游洞霄谓像不可无祠也捐俸购田为公祠计而邑人洪都慨然以己田应焉】
　　广福李王庙　杭州府志在县东南一里许南渠河土人指为宋李显忠庙自元迄今邑民奉之明洪武六年重建永乐六年知县林源修正徳二年邑人邹煜复新之
　　旌徳祠　余杭县志在鳯山【邹虞旌徳祠记苕邑之南曰鳯山邹氏二世祠堂在焉先永乐二十一年文敏公殁坟而不祠洪熙改元之初始建祠以祀成化五年再祠以祀康靖文敏讳济字汝舟康靖讳榦字宗盛】
　　忠义节孝祠　忠义祠在县学内节孝祠在山西园东南一啚便民仓旧址
　　国朝雍正四年知县阎绍祖奉文建
　　临安县
　　先农坛　在城东门外南北鄙一啚
　　国朝雍正六年知县张桐奉文建立坛宇并置耤田四
　　亩九分
　　社稷坛　嘉靖临安县志在县西半里
　　风云雷雨山川坛　嘉靖临安县志在县南半里邑厉坛　万厯杭州府志在县北
　　城隍庙　嘉靖临安县志在县东五十歩南北乡独山庙　临安县志在治东安义乡山下有潭遇旱祷之即应五代唐同光五年吴越王封其神为镇水山王立庙祀之勒制于石明洪武八年旱甚令贾鹏程率士民祷于庙日方午祷毕雨至
　　灵泽庙　成化杭州府志在径山能仁寺神为龙神嵗旱祷多应宋绍兴八年赐额累封显应孚佑昭济龙王
