<!-- { "loadSidebar": true } -->
　　射圃【在学南】名宦祠【祀江逌以下九人】乡贤祠【祀龙邱苌以下一十六人】社学【四所一在学西一在王村一在灵山一在湖镇】
　　九峰书院【在县东九峰山下】　万歴龙游县志唐侍郎徐安贞读书处【圯】
　　鸡鸣书院【在儒学北】　万歴龙游县志隆庆六年知县凃杰建二十一年知县郁徳据改为宪台后改按察司
　　枫林书院【在县南】　龙游县志明督学方应祥集诸生防文处【圯】
　　常山县儒学【在县治西】　治衢州府志旧在县治东南宋绍圣丙子令林卞建后迁于县之西寻废绍兴辛巳令胡伯能复旧址重建元至元甲午令李亨建成徳堂大徳己亥令郑玊增建斋庑元綂乙亥令李盘重修衢州府志明洪武七年知县刘利用建射亭九年知县李希顔建膳堂十一年县丞朱贞立东西二斋永乐元年知县仇经重建正綂十二年知县周文重修【汪芳为记】万歴常山县志成化初提学佥事刘釪命知县李溥重修嘉靖浙江通志嘉靖九年知府赵可与建于今所【邹守益为记】常山县志崇祯间署县事通判汤莹重修
　　国朝顺治五年署教谕丁应聘修十四年训导夏之璜修知县王明道成之【孙鲁为记】康熙二十一年知县杨濚重修【自为记】
　　射圃【在县治东南】名宦祠【祀严思忠以下三十人】乡贤祠【祀江景房以下一十六人】社学【三所并在城】
　　石门书院【在定阳郷】　治衢州府志为宋赵鼎立今遗址存
　　江山县儒学【在县治西】　治衢州府志旧在县治东前俯小河沿河为墙后以言者撤之宋绍兴十四年邑令丁昌朝辟而新之为门造飞梁絶河以渡正徳江山县志淳熙二年尉熊可量修【朱子江山县儒学记建安熊可量为衢州之江山县尉始至以故事见于先圣先师之庙视其屋皆坏漏弗支而礼殿为尤甚因问其学校之政则废坠不修已数十年矣于是俯仰叹息退而以告于其长汤君悦请得任其事而一新焉汤君以为然予钱五万曰以是经其始熊君则徧以语于邑人之宦学者久之乃得钱五十万遂以今年正月癸丑始事首作大成殿逾月讫工栋宇崇防貎像显严位序丹青应图合礼熊君既以复于其长合羣吏率诸生而释菜焉则又振其余财以究厥事列置门防扁以奎文师生之舎亦葺其旧于是熊君乃复揖诸生而进之使程其业以相次第官居禀食诵以时邑人有识者皆嗟叹之以为尉本以逐捕盗贼为官茍食焉而不旷其事则亦足矣庙学兴废岂其课之所急哉而熊君乃能及是是其志与才为何如耶熹时适以事过邑闻其言则以语熊君曰吾子之为是役则善矣而子之所以为教则吾所不得而闻也抑先圣之言有之古之学者为己今之学者为人二者之分实人材风俗盛衰厚薄之所系而为教者不可以不审焉者也予顾不足以议此子之邑故有儒先曰徐公诚叟者受业程氏之门人学奥行髙讲道于家弟子自逺而至者常以百数其去今未逺也吾意大山长谷之中隘巷穷檐之下必有独得其传而深藏不市者为我访而问焉则必有以审乎此而知所以为教之方矣熊君谢曰是则敬闻命矣然此意也不可使是邑之人无传焉愿卒请文以识兹役而并列之熹不得而辞也因悉记其事且书其说如此俾刻焉既以励熊君且以视其徒又以告凡后之为师弟子而食于此者使知所以自择云尔】嘉定间知县黄汝嘉修【章颖为记】嘉靖浙江通志元至元间逹噜噶齐玛哈穆特徙今所【何梦桂为记】天启江山县志延祐初马合谋建礼殿斋庑至正庚寅尹宣圣五十三代孙孔淮重修文庙防门建讲堂两庑明洪武初知县程鹏重建县丞刘有恒创射圃永乐初知县潘锐辟东偏为门衢州府志天顺间知县李景修修成化八年知县戴璋黄寯二十年知县何泽二十二年知县王进相继修之治八年知县王奎正徳五年知县赵迁十一年知县刘节十四年知县吴仲相继修之嘉靖二十一年知县黄纶重修三十九年知县陈汤敬修明伦堂两斋及号房隆庆初知县余一龙重建明伦堂天启三年教谕张大基修启圣祠六年知县袁一鼇重修【方应祥为记】崇祯十七年训导梅友松重修
　　国朝顺治九年教谕龚瑛训导梅梦熊重修康熙六年知县万里侯重建明伦堂邑人郑文纲重建名宦祠十八年教谕严曽业汪珝重建防门二十一年教谕钟定训导沈九如重建櫺星门乡贤祠二十二年知县佟国琪建启圣祠教谕钟定建习安堂三十四年知县杨愙教谕朱长吟训导吕际发重修四十年知县朱彩重建启圣祠
　　射圃【在文庙西】名宦祠【祀熊可量以下十八人】乡贤祠【祀周颖以下二十人】社学【四所一在寳成寺一在海防寺一在施水寺一在灵寳经堂】
　　景行堂　衢州府志宋淳熙十二年知县邵浩建【朱子景行堂记江山县学故有三贤堂以祀正介先生周君颖赠宣教郎徐君揆逸平先生徐君存而今知县事金华邵侯浩又益以故諌议大夫毛公注赠朝请郎毛公防更其扁曰景行之堂而状其事且为书来告曰愿有记也熹考其状既知五君子之学行气节真足以风厉当世而兴起后来读其书又叹邵侯所以教人者僃而待其人者逺也葢正介之行信于乡而闻于朝其立言垂训褒善贬恶又皆足以为后世法虽其事业不得见于当年然其所立已不但为一乡之善士而已也谏议遭时遇主奋不顾身排击巨姧夺其政柄当是时天下庶几望至治焉不幸不究其用而废絶以死有志之士至今恨之然不特为公恨也至于叔缜骂贼不屈以明官守之义宅捐躯敌营以纾君父之急其事尤难其节尤伟而逸平受业程氏之门人得诸心成诸行又能推其说以教人仪刑音防之传于今犹未逺也夫以区区百里之问而其先贤之学行气节可以风厉当世而兴起后来者如此可谓盛矣昔人之祀之也其意岂不羙哉然得其三而遗其二又限其目而不使后人复有勉慕企及之思也是则识者犹或病之邵侯于此乃能增益而葺修之且易其名以致其俛焉孳孳之意而撤其限以示若有待于来者是不亦教其人之僃而待其人之逺乎是可书也已抑熹又尝窃有说焉葢士有学有徳而后其言行有可观有行有言而后其节义有可贵此士君子立身行道次第始卒之常而不可易者也然人之所禀不同而其所遭亦异故得于身者或无以验其事成于终者或无以考其初此论世尚友者所以每恨全徳之难而欲择其所从者又不免有多岐之惑也然则登是堂而有志夫五君子之事者又可不知其所务之先后而循序以求之哉邵侯读大学之书而有感于絜矩之一言其平居论天下事而有所不平未尝不慨然发愤而抵掌太息也然则其于五君子者固已非茍知之而亦庶几得其所以求之之序矣此其为学夫岂偶然而已哉因为之识其本末而并记此意以示其学者云】明治八年知县王奎重建逸平书院【在骑石山下】　正徳江山县志旧名南塘在县西五里宋逸平先生与朱子讲道之所后废明正徳十五年知县吴仲改建于骑石山下易今名【朱子吊逸平诗不到南塘久重来二十年山如龟背拥地与焉鞍连徐子旧书址毛公新墓田青松似相识无语重凄然】
　　江郎书院【在县南郎山上】　正徳江山县志宋祝维建【圮】克斋书院【在独秀峯西】　正徳江山县志侍郎徐复殷退居学易之所宋理宗御书扁【圯】
　　崧山书院【在长台镇】　正徳江山县志宋咸淳中邑人柴氏立【圮】
　　清漾书院【在县南】　正徳江山县志镇安毛氏建赵一斋主之【圯】
　　集义书院【在独秀峰西】　江山县志宋著作郎张恪同弟太学生正恢建【圮】
　　仰山书院【在县南】　旧浙江通志明嘉靖间知县黄纶即东岳行宫改建
　　景濂书院【在石门】　江山县志明周二峰建
　　留斋书院【在石门】　江山县志明赵方泉建今存石亭
　　三益书院【在石门】　江山县志明赵洙建【圮】
　　东溪讲舎【在寳成寺后】　江山县志明徐东溪讲学处
　　开化县儒学【在县治东西】　治衢州府志旧在县治西宋政和间令李光徙县南【程俱为记】宣和中燬淳熙乙未令朱庆迁于溪濵元初兵燹至元二十一年令陈宜孙重建大徳元年复以水坏令曹祚建庙宇斋庑其后延祐泰定元綂至正间尝修理明初知县歩从信修建【鲁贞为记】治开化县志洪武三年知县张髙建两斋筑射圃十年知县毕进忠重修成化二十一年知县蒋绩县丞陶瓉辟而广之治六年知县程伦重建明伦堂嘉靖浙江通志治十四年复燬十六年知县叶录重建衢州府志嘉靖五年佥事孙从一重修【方豪为记】十八年知府李遂迁于县东南万歴三十三年知县苏珵复迁于望极门外钟山之麓【徐公敬为记】崇祯四年知县朱朝藩重修【徐世防为记】
　　国朝顺治六年知县朱凤台修【自为记】康熙十九年知县吉祥重修【丁澎重修开化县学记古者天子诸侯自国至于乡邑皆有学凡朝廷礼乐兵刑之事无不在其中不特弦歌洗爵养老劝农乡射合学以修考艺选言之政也其在诗曰矫矫虎臣在泮献馘则出师必受成于学及而释奠以告成功故兴崇徳化曰文戡定不率曰武先王寓武功于文治之中士所观而习者无非干戈羽籥之事使作其气以励其操往往欢欣鼓舞而不倦者所以収文武并用之材也今天子临雍拜道文教诞敷逺被海澨而么防蠢动尚有逆我颜行者康熙十三年三月闽防告变东道孔棘吾浙三衢界瓯越之冲谿岭险阨开化僻处闽豫咽喉州将纳垦户为内应胁邑令崔君华欲以城降崔令诸生抱礼器入山野募乡兵二万人呼跃破围城遂复时制府大中丞兵部尚书李之芳奉诏移镇姑蔑民情大悦贼众踞木寨营北源口燧遥相望全浙震动公以帷幄重臣亲冐矢石勦抚互用分守梁万防郡守王仁为制府左右手转饷临冲夜不解胄戮力销镝中凡三载自八月巳及戍不五日东浙悉平当是时】
　　【国家承平日久父老子弟相安于春秋读法目不见兵革渐摩于礼义者深且厚一旦猝然有变有以激发其忠信勇敢之气故乱可复治而治亦垂久而无敝独非庠序之明效乎归徳吉祥来宰是邑覩学宫鞠为茂草捐赀庀工葺頽圮而新之因从士民请奉制府尚书李公祠于庙梁少参王郡守崔邑令得祔焉志不忘也岂非以功在社稷施及于民之义有合于祀典者与】二十七年知县董铎教谕姚夔重修四十一年知县韩云重修明伦堂四十八年知县王克兴重修大成殿康熙六十年贡生詹锡武请捐赀重建庙学教谕查谨训导陈昕烈具详各宪明年徙起凤门内今址鼎新其制轮奂改观【觉罗满保重建开化县学记】
　　【国家设立学宫自京师以至郡邑虽山陬海澨僻逺之地莫不有学所以育贤才羙风俗法至善也开化邑在万山中旧有学宫屡废屡修明万歴间迁于城外之钟山离县治少逺师儒之弦歌月吉之读法不能具举于是日就頽圮官斯土者有志修复而力未逮邑孝秀詹锡武奉其父奎光之遗命鋭意营建而学谕查谨偕训导陈昕烈具文通详经如于康熙六十一年三月告成于雍正元年九月积屋之楹若干而门序正位讲艺之堂休息之卢至于庖湢库廏咸具用缗钱若干落成之日请记于余余嘉詹生之孝而趋事之敏也因招开士而告之曰尔知】
