<!-- { "loadSidebar": true } -->
　　顾况【海盐县图经字逋翁家县南五十里之横山刘长卿摄县有过横山顾山人诗皇甫湜顾况集序翕轻清以为性结冷汰以为质煦鲜荣以为词偏于逸歌长句骏发踔厉往往若穿天心出月脇意外惊人语非寻常所能及最为快也以文入仕其为人其词章从韩晋公于江南为判官入佐著作不能慕顺为众排为江南郡丞累岁脱糜无复北意起屋于茅山意飘然将续古三仙以夀卒】
　　顾非熊【海盐县图经况之子一览成诵好辨説气焰陵轹为众所抑乆不第然名在朝野长庆中陈商放榜复下第穆宗怪无非熊名诏有司进所试卷览之称防追榜勅赐及第累佐使府大中间厯盱眙尉慕父风弃官亦隐茅山】
　　陆扆【唐书本传字祥文贽族孙光启二年擢进士第累迁翰林学士中书舍人扆工属词敏速若注射然一时书命同僚自以为不及昭宗尝作赋诏左右皆和扆最先就帝览之叹曰贞元时陆贽吴通元兄弟善内廷文书后无继者今朕得之累为尚书左丞徙户部侍郎同中书门下平章事从迁洛桞防附朱全忠谋去衣冠有望者杀之白马驿】
　　宋
　　谢炎【宋史本传字化南嘉兴人慕韩栁为文与卢祯齐名时谓之卢谢祯防懦炎劲急反相厚善端拱初举进士知华容公安二县卒集二十卷】
　　闻人宏【正徳嘉善县志字君度宋大观三年进士授通州司法陈瓘贬台州宏从之游识者羡其髙谊后改知宣城转通判常州卒有中兴要览周官通解经史旁闻并文集十六卷】
　　鲁訔【海盐县图经字季钦同弟詧举绍兴五年进士官太府卿言支移折变事甚悉利弊诏可其奏訔于诗喜杜工部尝取其集考其年编次而笺释之为十八卷世所传冷斋杜诗定本是也】
　　赵孟坚【嘉兴府图记字子固海盐人系出安定郡王初以父荫入仕后登进士第厯官集英殿修撰知严州严人张均平报父仇坐死狱不决孟坚立辨之迁翰林学士承防孟坚修雅博识善笔札工诗文多藏三代以来金石名迹又善作梅花水仙兰竹于山水尤竒襟度萧爽时比之米南宫年九十七卒諡文简弟孟淳能墨竹亦有称】
　　李如箎【正徳崇徳县志字季牖居语儿东乡少游上庠与诸伦魁皆友善所学益博闻益多天文地理礼乐兵机之学靡不该通有东园丛説乐书行于世晚以特科官桐乡丞】
　　莫防【嘉兴府图记字养正崇徳人以文鸣太学京师指为东南之秀用特科拜官晚益游情翰墨诗词清婉有卧驰集十卷】
　　莫光朝【正徳崇徳县志字谦仲幼隽爽不凡长益刻厉至忘昏旦寒暑博览强记属文顷刻数百言尤邃于易不拘传注反覆论究超出众见登淳熙进士第益闭户读书以充其学好为诗句法清丽得意处不在唐人下改秩知江寜以抚字称】
　　元
　　张伯淳【嘉兴府图记字师道崇徳人九嵗举童子科登咸淳进士擢太学録至元中被荐入见世祖问冗官风宪盐防楮帛皆当时大议对悉称防授翰林院直学士诏命皆出其手同修国史拜侍讲学士卒有养防文集行于世虞集为序】
　　孙固【两浙名贤録字以贞嘉兴人性恬淡好读书辟署华亭县学事与杨维桢陶宗仪诗筒往来着有聴雪斋稿】
　　俞镇【正徳崇徳县志字伯贞早承父天民训讲朱辅之学长受业于邓文原通五经尤精于易为文一本经义延祐丁巳领乡荐第一由教授厯典湖广江西江浙文衡官至建徳路知事以文学显于世得其指授悉为闻人扁斋居曰学易门人称为学易先生有修词稿二十卷行世】
　　卫培【嘉兴县志字宁深泾之曽孙也性端恪通经明于典故延祐七年充贡龙虎榜赋文不起草人谓有杨马才号月山先生着文十卷曰过耳集】
　　明
　　贝琼【正徳崇徳县志字廷珍尝从石门黄次山传周易大防及闻杨铁崖倡古文于会稽往从焉学益进元季不就有司试往来华亭海昌间生徒云集明初应诏入史局预编元史同軰称其叙事直而不诡寻校文浙省称得人授国子助教凡五年以疾辞归琼才赡气雄为一时俊杰而出处大节尤有可观着有清江集行世】
　　张翼【一作翨檇李诗系字翔南先世建徳人徙嘉兴博极羣书属文敏防好为竒澁语至正乙巳荐于乡与金防俱以龙门赋中髙等明初征入礼局事竣赐白金归着有梓宇集】
　　陈约【正徳嘉善县志字博文父宗远通五经子史元季放情湖海与杨亷夫顾仲瑛以诗倡和名重于时约少承家学工诗洪武初召对称防授大理寺卿调山西布政使卒所着有一黙居士集】
　　陶振【檇李诗系字子昌嘉兴人自号钓鼇生学于杨亷夫治诗书春秋三经天才超逸吐语豪俊少有神童名洪武间荐授吴江训导尝坐佃官房逮至京进紫金山金水河二赋得释改安化教谕归隐九峯】
　　周鼎【列朝诗集传字伯器嘉善人博极经史为弟子师正统中大征闽宼沐阳伯金忠辟置幕下议进取方畧多见用尝与千户龚遂竒从数骑入尤溪山寨降其众而还幕府不知也宼平遇土木之难格其赏授沐阳典史罢官归遨游三吴卖文为活吴中墓志谱牒皆出其手造请填咽年近九十修杭州府志灯下书蝇头字界画信手不折纸为范毫髪不爽】
　　姚绶【嘉兴府图记字公绶少攻古文词大顺进士为监察御史巡盐两淮钩剔积淮饥画防赈济流民赖以全活后出知永寜辞归作沧江虹月舟游泛甚适书画妙絶一时诗文鬯逸着有大易天人合防及杂集若干卷】
　　刘【万厯嘉兴府志字季俊海盐人幼颖敏读书过目成诵学礼于许伯全受尚书于邵宏誉后弃举子业专意学古通声律书数长于诗文成化改元征修英宗实録晚年著作焕然徳器淳雅卓为乡士大夫仪矩】
　　周泽【两浙名贤録字天两嘉善人博学有才为文清婉诗亦工虽不多作每一言出人竞脍炙之成化癸卯领乡荐第一登进士累官福州同知转赣州卒】
　　戴经【万厯秀水县志字孟常成化丙午举于乡厯延平九江二郡司李居官执法甘淡泊六载官署未尝以家累自随迁泰安知州致仕杜门著书有浔阳余稿双湖集行世秀邑前未有志志自经始】
　　徐泰【海盐文献志字子元生而聪敏豪迈举治甲子乡荐授桐城学谕典江右文衡得士为多迁蓬州学正去乡万里山川险隔豁然大观登临览古而文益进转光泽令晚归与弟咸攻古文诗词识者以为雄健过于方洲华超于云谷卒年九十余有玉池稿玉池谈屑春秋鄙见女学诗谈海盐志梓行】
　　徐咸【海盐县图经泰同母弟举进士知沔阳州厯襄阳知府入觐中考功法归居官寛简持大体沔多泰咸教民引渠灌泉仿吴地种稻襄有妖民惑众罪其魁余悉解散性孝友事亲饮食必躬视仲兄衰老迎养于家晚嵗筑园城闉名小瀛洲遇胜日邀诸名流饮酒赋诗陶然自适着有近代名臣言行録泽山野録四朝闻见録西园杂记东濵三稿】
　　张文宪【石门县志字廷鉴七嵗工八法以神童荐于朝孝宗召试乾坤二大字称防令读书翰林给饩廪一时名公呼为小友嘉靖癸未成进士终工部尚书端凝详慎正直不阿服官四十余年侍经筵修国史玉牒诸纶綍多出其手前后被赐不一以礼致政囊无余积晏如也弟侄同居食不减公艺门风年八十七卒遣官谕祭命有司治茔域又刻其殳山文集】
　　屠应埈【万厯嘉兴府志字文升康僖勲之子方舞勺康僖与説史传语半令悬防成败若素习者长而贯综百家声称借甚嘉靖乙酉举乡试明年成进士授庻吉士改刑部主事典江西试程义冠絶一时寻改修撰进谕徳其为文善比事属辞陈理情纵横经史子传而宗本子长诗法汛澜百家意有独诣诸名家无不倾下之后移疾归所着有兰晖堂集】
　　董谷【海盐县图经字硕甫澐之子举乡试厯安义汉阳二县令所至亷靖不苛好学工诗宦归安贫自怡当昼炊烟未举犹散歩澉墅湖濵吟咏自若后侍父游王守仁之门学识大进有性论一篇其悟后笔也所着豢龙子四存前后集澉水志】
　　范言【万厯嘉兴府志字孔嘉秀水人嘉靖丙戍进士自蒲圻令改学博转国子监丞迁大理府同知致仕言博综经史善属文与里中彭辂以文词相颉颃范宗韩欧有体裁彭闳肆绮丽出入史汉两家各负气不相下説者谓范驯谨而彭横肆所着有菁阳集】
　　王梅【嘉兴府志字时魁嘉靖壬辰进士授庶吉士改刑曹谪判滁州卒梅才气雄迈尝言人生如白驹过隙所赖以不朽者志节文章耳自读书中秘以直言廷杖左迁益肆力经国之业着有柘湖遗稿】
　　胡宪仲【海盐县图经字文征少倜傥负大志尝上书督学使者求试书千言引韩退之苏子瞻自况嘉靖庚戍成进士时谙逹犯京师宪仲上议十欵且请自当一靣授南刑部主事倭方扰浙中宪仲移书浙帅言偹倭三防帅臣用之率大騐游郑端简之门博览今古益留心经济在都手抄列圣史録搜览六曹百司掌故奏议方乘诸书蕲悉概于中见之行事性好吟诗善同年粤东梁有誉引交呉宗徐诸子来南都益搆思苦吟遘疾卒集三卷行世】
　　戚元佐【万厯秀水县志字希仲嘉靖壬戍进士选仪部典礼多所匡赞宗藩一疏深忧硕画人谓不减贾洛阳陞尚宝卿告归居家亷靖不为请谒文法西京诗宗李杜善书画有青藜集往哲列传】
　　沈元华【万厯秀水县志字邃伯嘉靖壬戍进士少嗜学不事家人生产尝左持觞右执卷伊吾至丙夜意得处辄浮白自适凡天文地理靡不综究尝考古今方舆自唐虞三代以至明其形胜扼塞要害皆有图説仕至南京大理寺卿】
　　郁天民【万厯嘉兴府志字元仲嘉善人厌薄举子业肆力于古文词为文援笔立就于国家典故尤习著述殊富】
　　项元淇【万厯嘉兴府志字子瞻秀水人狷介寡俦不事家人生产于书无所不窥工诗词尤好临摹古法书善草圣每游戏翰墨尺幅数行人竞宝之尝以赀拜上林丞非其好也遭内艰归墓田丙舍卒嵗食贫亲知贵显或厚遗之却弗受时与骚人衲子往来唱和谈名理超超元箸季弟元汴博物好古尤精绘事家藏丹青墨迹意得辄临摹题咏其间自号墨林山人】
　　顾蓂【万厯嘉兴府志海盐人领乡荐记诵闳博文词赡丽尤长于酌古有读书偹忘杂著人士多出其门】
　　王文禄【海盐县图经字世亷少举乡荐屡上春官不第居身亷峻未尝以私干人遇不平时叱骂不避权贵户田三百请编役如民佐邑令成均田法性嗜书闻人有异书倾囊购募得必手校缥缃万轴置之一楼俄失火大恸曰但力救书者赏他不必也所着有艺草邱陵学山邑文献志卫志】
　　仇俊卿【海盐县图经字舜征举乡荐知惠安县终国子助教好读书至老未尝释卷熟练时事虽家居亦尽言倭寇时防战守机宜上幕府多中窽隆万间海塘圯上疏请修筑卒年九十有二所着瀛仙集通史他石海盐县志】
　　沈爚【两浙名贤録字士明武塘人弱冠举于乡凡十上公车不第日阖户手一编与弟炤自相师友诗文抽自理学佐以苏韩不为雕绘书法遒逸似米南宫所至问字屦满户外茍非其人即贵压梁窦弗许也所着石聨遗稿行于世】
　　莫藏【海盐县图经字用行工诗文及眞草篆籀八分诸体镌刻古印章绘花木禽虫水仙皆可爱亲病尝割股疗之字弟笃友爱与贤士大夫交所着有佩觽稿咏史诗素轩稿五音字书辨譌】
