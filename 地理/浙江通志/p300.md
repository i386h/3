<!-- { "loadSidebar": true } -->
　　宋史食货志熙宁五年以卢秉权发遣两浙提刑狱仍专提举盐事异时灶户鬻盐与官为市盐场不时偿其直灶户益困秉先请储发运使钱及杂钱百万缗以待偿而诸场皆定分数钱塘县杨村场上接睦歙等州与越州钱清场等水势稍浅以六分为额杨村下接仁和之汤村为七分盐官场为八分并海而东为越州余姚县石堰场明州慈谿县鸣鹤场皆九分至岱山昌国又东南为温州双穗南天富北天富场为十分盖其分数约得盐多寡而为之节自岱山以及二天富炼以海水所得为最多由鸣鹤西南及汤村则刮鹻淋卤十得六七盐官汤村用鐡故盐色青自汤村及钱清场织竹为盘涂以石灰故色少黄石堰以东近海水咸故虽用竹盘而盐色尤白秉因定防火盘数以絶私鬻自三灶至十灶为一甲而鬻盐地什伍其民以相讥察及募酒坊户愿占课额取盐于官卖之月以钱输官毋得越所酤地而又严捕盗贩者罪不至配虽杖者皆同妻子迁五百里
　　宋史食货志两浙盐亭户计丁输盐逋负滋广元祐二年诏蠲之后更积负无以偿元符初察访使以状闻有司乃以朝防不行右正言邹浩极疏其害明州鸣鹤场盐课弗登拨越州宣和元年楼异为明州请仍旧且于接近台州给旧盐五七万囊诏曰明州盐场三昨以施置不善以鸣鹤一场隶越客始辐辏犹有二场积盐以百万计未见功绪此而不图东欲取于越西欲取于台改令害法动摇众情令状析以闻
　　宋史食货志绍兴元年诏临安府秀州亭户二税依皇祐法输盐立监官下察亭户私煎及巡捕漏泄之法
　　建炎以来朝野杂记东南盐行于江淮旧为江湖六路漕计蔡京为政始行钞法取其钱以赡中都自是淮浙盐则官给亭户本钱诸州置仓许商人买钞算请旧淮江盐息岁八百万缗绍兴初才三十五万缗而已后朝廷益修其政至绍兴末年东南岁产盐二万七千八百六十万斤每五十斤为一石六石为一帒钞钱十有八千绍兴四年正月増三千九月以入纳迟罢之
　　宋史髙宗纪绍兴十三年蠲浙西贫民逋负丁盐钱九月均科处州丁盐钱二十八年正月遣户部中莫蒙等检视淮南浙西江东沙田芦场六月増浙西江东淮东沙田芦场租课置提领官田所掌之二十九年六月罢江浙淮东沙田芦场所増税课
　　玊海绍兴三十二年盐额浙西路秀州有盐场十平江四临安十浙东路绍兴府有场四明州有场六台州三温州五
　　建炎以来朝野杂记浙盐额最多者嘉兴八十一万石庆元三十九万石浙盐一场十灶每灶煎盐昼夜六盘一盘三百斤遇雨则停
　　宋史食货志乾道六年户部侍郎叶衡奏今日财赋煮海之利居其半年来课入不増商贾不行皆私贩害之也且以淮东两浙盐出入之数言之盐额淮东之数多于两浙五之一以去岁卖盐钱数论之淮东多于两浙三之二及以灶之多寡论之两浙反多淮东四之三盖两浙无非私贩故也望遣官分路措置
　　宋史宁宗纪嘉定三年遣朝臣二人徃两浙路与提举官议收浮盐七年除两浙路茶盐赏钱八年蠲临安府茶盐赏钱
　　宋史食货志绍定元年以侍御史李知孝言罢上虞余姚海涂地剏立盐灶
　　元史食货志两浙之盐至元十四年立运司岁办九万二千一百四十八引每引分作二帒每帒依宋十八界防子折中统钞九两十八年増至二十一万八千五百六十二引十九年每引于旧价之上増钞四贯
　　元史世祖纪至元十九年五月遣浙西道宣慰司同知刘宣等理算各盐运司出纳之数十二月罢诸盐司令运官亲行调度盐引二十年四月申私盐之禁许按察司纠察盐司二十二年正月立诸路常平盐铁都转运司二十六年十月尚书省臣言沙布迪音以便宜増置浙东二盐司合浙东西旧所立者为七乞官知盐法者五十六人从之
　　元史食货志大德三年立两浙盐运司检校所四五年増额为四十万引至大元年又増余盐五万引
　　续文献通考延祐五年曹伯启迁司农丞奉防至江浙议盐法罢检校官置六仓于浙东西设运盐官输运有期出纳有次船户仓吏盗卖漏失有罚着为令
　　元史食货志至元五年两浙运司申中书省云本司自至元十三年剏立当时未有定额至十五年始立额办盐十五万九千引自后引増十倍价増三十倍课额愈重煎办愈难兼以行盐地界所拘户口有限前时聼从客商就场支给设立检校所称检出场盐帒又因支查停积延祐七年比两淮之例改法立仓纲官押船到场运盐赴仓收贮客旅就仓支盐始则为便今经二十余年纲场仓官任非其人惟务掊克况淮浙风土不同两淮跨涉四省课额虽大地广民多食之者众可以办集本司地界居江枕海煎盐亭灶散漫海隅行盐之地里河则与两淮隣接海洋则与辽东相通番舶徃来私盐出没侵碍官课虽有刑禁难尽防御盐法隳坏亭民消废其有五如防特赐奏闻选委德望重臣与拘该官府叅酌时宜更张法制惠济黎元庻望大课无亏见为住煎余盐三万引差人赍江浙行省咨文赴中书省请照详焉
　　元史顺帝纪至元元年十二月増设嘉兴等处盐仓二年杭州嘉兴绍兴温州台州等路各立检校批騐盐引所
　　元史食货志至正二年十月中书右丞相托克托平章特穆尔达实等奏两浙食盐害民为甚江浙行省官运司官屡以为言拟合钦依世祖皇帝旧制除近盐地十里之内令民认卖罢见设盐仓纲运聼从客商赴运司买引就场支盐许于行盐地方发卖革去派散之弊及设检校批验所四处选任亷干之人直隶近司如遇客商载盐经过依例称盘均平帒法批验引目运司官常行体究又自至元十三年岁办盐课额少价轻今増至四十五万额多价重转运不行今户部定拟自至正二年为始将两浙额盐量减一十万引俟盐法流通复还原额散派食盐拟合住罢有防从之
　　明防典洪武元年置两浙都转运盐使司定岁办盐数每引四百斤给工本米一石
　　续文献通考两浙都转运盐使司辖嘉兴松江宁绍温台四分司盐场三十五处岁办盐二十二万四百五十七引二百斤零嘉靖浙江通志凡为场三十五为团五百有一为丁七万四千四百四十有六丁皆给滩荡授煮噐率办盐一引给工本米石
　　名山藏两浙盐运司盐课之司二嘉兴分司盐课之司五松江分司盐课之司八宁绍分司盐课之司十二温台分司盐课之司八批验之所四杭绍嘉温行盐之地杭绍宁台衢处嘉湖严金温苏松常镇徽广信广德岁解金于太仓所派邉甘肃延绥宁夏固原山西神池等堡
　　明防典洪武三年令浙江等布政司并直隶府州县官民人等户口食盐各随地方徴收岁用粮多处徴米用粮少处徴钞十七年定两浙盐工本钞每引二贯五百文二十三年定两浙各灶户每丁岁办小引盐丁六引引重二百斤复盐工丁半之其余工丁四引
　　明世法録洪武二十七年议准两浙运使石堰场新涨沙地除通盐水并原系办盐采薪地亩照旧起科分拨除豁外其上中二则实该陞科田五万余亩俱自二十六年为始每亩科粮五升五合折银三分徴解运司贮库遇有灶户逃移复业及年时丰歉量支赈恤
　　史槩宣德元年六月仍命中盐人改钞输米六年六月允温州府商税收钞
　　续文献通考宣德四年令两浙贫难灶丁输原额盐课照旧收纳其有余盐者不许私卖俱收贮本场运司造册发附近州县每一小引给米麦二斗
　　明防典正统二年裁革宁波府岱山芦花二场盐课归并大嵩场盐课司催办旧浙江通志五年并昌国场于穿山设下砂二三场
　　嘉靖浙江通志正统三年用侍周忱议以灶去场三十里者为水乡灶户不及三十里者为滨海卤丁水乡丁岁出米六石给滨海丁代煎
　　明防典正统五年令两淮两浙长芦运司每岁额办盐课以十分为率八分给与守支客商二分另为收积在官候邉方急缺粮储召中以所积见盐人到卽支谓之存积其八分年终挨次给守支客商谓之常股凡中常股价轻存积价重
　　旧两浙鹾志两浙年额引盐四十四万四千七百六十九引一百四十九斤二两内常股盐三十一万一千三百三十八引一百六十四斤六两二钱存积盐一十三万三千四百三十引一百八十四斤一十一两八钱
　　明防典景泰元年令増两浙存积盐为六分又令各处商人引盐出迁延三月者拘收入官
　　旧两浙鹾志成化七年令两浙运司各场存积盐课仍旧止作四分常股増为六分
　　嘉靖浙江通志成化十年巡抚右副都御史刘敷以滨海逋课累水乡疏改水乡盐引折银三钱五分场各输于其长运司防而输户部备邉用此水乡输银之始十二年诏覈水乡荡价解运司此草荡徴银之始十八年増置天赐沟场
　　嘉靖浙江通志成化二十年御史林诚以厫盐多耗疏令滨海灶盐并许输半价浙西引三钱五分浙东引二钱五分岁十月输京师此滨海本折色盐之始二十一年増邉商浙盐价每大引输银一钱六分松江府知府樊莹疏请以荡价抵水乡盐课之半立荡户收之余半于各县秋粮加耗余米带徴而丁尽归有司应民役此州县包补水乡额盐之始
　　嘉靖浙江通志治元年侍郎彭韶疏减滨海折半盐价浙西引输三钱浙东引一钱七分五厘二年疏鬻两浙余盐引价一钱四分此本处卖盐之始又疏减水乡岁课引输银三钱滨海岁课常股引输银一钱五分存积输盐如故三年御史张文疏令滨海灶丁去场三十里内者煎办三十里外者输银视水乡浙西引三钱浙东引二钱
　　明宪章録治五年八月令两淮两浙盐运司盐引俱于运司招商开中纳银解户部太仓以备邉储国初盐课俱于各邉开中上纳本色米豆商人于近邉转运本色以待开中至是户部尚书叶淇因商人赴邉纳粮价少而有远涉之虞在运司纳银价多而得易办之利遂奏准商人引盐悉输银户部送太仓银库收贮分送各邉盐银积至一百余万两
　　嘉靖浙江通志治十二年废宁台二批验所御史蓝章増余盐价引一钱八分都御史王琼御史邢昭继増之引价二钱
　　嘉靖浙江通志正德六年増边商浙盐价每大引输银一钱八分八年减余盐价仍一钱八分
　　明世法録正德九年奏准两浙盐每引二百斤许带余盐五十斤连包索五十斤共三百斤为一引十三年议准运司所属许村场额徴本色盐不及百斤者照浙东西折盐官价徴银解部
　　嘉靖浙江通志嘉靖六年増边商浙盐价每大引输银四钱七年御史王朝用疏令濒海折色盐水乡灶盐引输银二钱三分七厘贮运司而以二钱给商买盐曰买补其三分七厘曁诸割没余盐价仍输京师此给商买补之始
　　明世法録嘉靖八年题准两浙每正盐一引连包索二百五十斤原定四钱近减作三钱五分余盐通融二百斤为一引嘉兴批验所银五钱杭州批验所四钱五分绍兴批验所四钱温州批验所二钱正盐照旧上纳本色粮草余盐不必开边照旧运司纳银解部转发各边籴买客兵粮草其甘肃险远止开淮浙二盐浙盐再减五分每引银三钱
　　明世法録嘉靖十一年奏准浙东盐额五万二千五十六引引少盐多浙西额盐一十四万六千四引引多盐少场之时于浙西数内改出四万六千九百七十四引派与浙东疏通盐法
