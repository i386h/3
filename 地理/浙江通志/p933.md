<!-- { "loadSidebar": true } -->
　　国朝康熙四十五年僧徳禧次第修之复还旧观小能仁寺　万厯绍兴府志在府西北二里宋开寳六年钱仪建太平兴国二年给地藏院额后改今额明万厯四年道人李明性净桂如晓重修
　　寳林寺　于越新编唐元徽元年法师惠基于寳林山下建时有皮道与舍宅连山造寺山巅石岫有灵鳗井旁有巨人迹锡杖泉【嘉泰防稽志初晋末沙门昙彦与许询建甎木二塔未成梁天监中岳阳王詧入寺忽悟前身造塔之事踵成之加修壮丽】唐防昌中废干符元年重建改为应天寺【万厯绍兴府志旧塔久燬宋干徳初僧皓仁复建塔九层号应天塔】宋崇宁年诏改崇宁万夀禅寺又改为天宁寺郡寮祝圣于此绍兴年改广孝又改光孝乾道末藻绘尤盛后燬明永乐十一年僧善怤重构嘉靖间郡人萧鸣凤言于郡召僧铁瓦复建塔隆庆间塔将圮万厯六年寺僧真理募縁修之【李绅寳林寺诗最深城郭在人烟疑借壶中到梵天岩树桂花开月殿石楼风铎绕金仙地无尘染多灵草室鉴真空有定泉应是法宫传觉路便消烦恼见青莲方干题寳林山禅院诗山捧亭台郭绕山遥盘苍翠到山巅岩中古井虽通海窟里隂云不上天罗列众星依木末周遭万室在檐前我来可要归禅老一寸寒灰已达禅杜衍寳林寺诗中懐无绊外縁闲深掩禅扉客到难胜景可曽飞锡去好山多只卷帘看昼升讲坐天花落夜步吟轩海月残今日逢师堪论道归心愁思一时寛赵抃观寳林院塔偶成诗寳山新塔冠山形心匠经营不日成突兀插天三百尺庄严容佛一千名下临泉窦灵鳗喜上拂云端过雁惊入境行人十余里指浮图认越王城鲜于枢题寳林寺诗越国龟峯寺楼台曜锦翚许询初有造徐浩久相依开戸琅玕裂登山窣堵巍昔闻禅板少今见讲花飞祷雨灵鳗跃看云老鹤归童烹罗汉菜客礼国师衣白足三千指苍松四十围星河上界近烟雨下方微浮世自荣辱深林无是非天台五台逺何必更骖騑】
　　国朝康熙初年僧性觉募修
　　大善寺　于越新编在府东一里有七层浮屠嘉泰防稽志梁天监三年民黄元寳舍地钱氏女未嫁而死遗言以奁中资建寺僧澄贯主其役未期年而成赐名大善【屋栋有题字云天监三年歳次甲申十二月庚子朔八日丁未】唐开元二十六年改名开元后唐长兴元年吴越武肃王别创今开元仍复大善旧名嘉靖山隂县志宋庆元三年寺塔俱燬明永乐元年寺僧重修
　　光相寺　嘉泰防稽志在府西北三里后汉太守沈勲公宅东晋义熙二年宅有瑞光遂舍为寺安帝赐光相额万厯绍兴府志明嘉靖初寺尚存十一年改为越王祠绍兴府志万厯间僧广誉于祠西复建寺仍名光相
　　国朝康熙间僧智尚与其徒徳心次第修之遂成名刹戒珠寺　山阴县志在府治东北五里蕺山南方舆胜览本王羲之故宅门外有墨池鹅池嘉泰防稽志其为寺不知所始陈太建二年有僧定光来寓寺中长立不卧寺之中为卧佛殿又有竹堂雪轩宇泰阁皆一郡登览之胜寳庆防稽续志寺初名安昌唐大中六年改戒珠绍兴府志明万厯间僧越凡妙彩重建大殿南海僧募铸铜佛像无所谓卧佛矣【李邴雪轩诗四山环绕翠岧嶤想见凌晨雪未消四万八千修月手一时何处琢琼瑶王十朋九日游戒珠寺诗九日重登古嶯山劳生又得片时闲菊花今嵗殊不恶蓬髩去年犹未斑蓝水楚山诗兴里鉴湖秦望酒杯间醉中同访右军迹题扇桥边踏月还周紫芝晩逰戒珠寺诗悠悠倦徂征忽忽厌羁旅出门复风埃况乃廹繁暑兹游惬初心突兀见精宇髙人昔所庐树木亦竒古微风入冠裳林影散廊庑僧窗静无尘灯火照眉宇阅此坦胸次须发稀可数乐死固不虚顔色如处女平地渺清深淅沥过新雨谁言临池工至技本天与鹅羣久已空团扇复何许兴尽且当归夜半月方吐髙翥蕺山戒珠寺诗叶叶东风吹客衣安昌寺里晩游时欹斜竹屋羲之宅磨灭经幢率府碑佛纪是谁留寳相鹅亡犹自见方池逄僧小作煎茶供畧问源流笑不知】
　　国朝康熙间僧慈帆修五十七年僧法如募资重建天王寺　万厯绍兴府志在蕺山东麓后唐天成四年吴越王钱镠梦神人求祠宇或言祠本古天王院因重建天王院宋建炎末燬绍兴中僧惠廸再建【陆游天王广教院诗游山如读书深浅皆可乐道旁小精舍亦自一丘壑凄凉四十年始复堪着脚老僧逝已久讲坐尘漠漠当时童子辈衰亦萧索扫壁观旧题嵗月真电雹文章早不传衣食窘如昨出门意惘然辽海渺孤鹤】
　　开元寺　嘉靖浙江通志在县治南董昌故宅嘉泰防稽志后唐长兴元年吴越武肃王建奏以开元复为大善寺而以此为开元寺盖处一州之中四旁逺近适均重甍广殿修廊杰阁冠絶他刹万厯会稽县志宋咸平中僧晓原立戒坛遇圣节则开以传度其徒宣和初灾建炎庚戌复被兵燹寻复兴葺防稽县志明万厯十三年僧真秀重建大殿易以石柱
　　国朝康熙间重修
　　大中禹迹寺　于越新编在府东南四里晋骠骑郭伟建唐防昌废大中年僧居元诣阙请僧契真复兴此寺赐今名门为大楼奉五百罗汉甚壮丽宋末会文清公几卜居寺东种竹赋诗
　　延庆寺　治绍兴府志在府治东五里嘉泰防稽志唐大中十二年台州刺史罗昭权舍宅建
　　龙华寺　万厯防稽县志在县东都赐里即江总所憩也俗呼龙王堂【江总修心赋序太清四年秋七月避地于防稽龙华寺此伽蓝者予六世祖宋尚书右仆射州陵侯元嘉二十四年之所搆也侯之王父晋防军将军彪昔涖此邦卜居山阴都赐里贻厥子孙有终焉之志寺域则宅之旧居左江右湖面山背壑东西连跨南北萦纡聊与苦节名僧同消日月晓修经戒夕览图书寝处风云凭栖水月已尔】
　　华严寺　于越新编在府东五里今草子田后【陆游华严院记防稽五云乡有山曰黄琢山之麓原野旷水泉洌冈峦抱负岩嶂森立而地茀不治者不知几何年矣或谓古常立精舍以待天衣云门游僧之至者有石刻具其事其后寺废石亡庆元三年马君正卿嵩卿以余资买地筑室择僧守之乃告于府牧丞相葛公以华严院额徙置焉】
　　长春观　嘉泰会稽志在府东三里陈武帝永定二年舍宅建名思真观万厯绍兴府志宋太平兴国九年改额干明天圣中章献后遣使修建用玉清昭应宫别殿规式崇宁二年改崇宁万夀政和三年改天宁万夀绍兴十二年改报恩光孝元更今名后燬明洪武四年重建
　　明真观　于越新编在府东北二里贺知章行馆宋乾道间史浩奏移千秋观旧额建中为三真殿两庑分享前代髙尚之士凡四十一人俗谓之先贤堂【陆游修千秋观疏一曲澄湖千秋古观琼楼玉宇正须月斧之修蘂笈琅函未极云章之奉至若杰阁翚飞于天半长桥虹卧于波心皆拟缮营用成胜絶况丞相肇新于真馆与邦人仰祷于帝龄覆载之间共陶化日发肤之外皆是圣恩愿垂不朽之名更效无疆之祝】明永乐中改今额【王埜游明真观诗贺监风流去不回千秋宫观出尘埃数章乔木看浓防一曲荒亭空绿苔吊古人来惟短櫂步虚声杳落层台不知勅赐黄冠后谁继清风自后来】
　　太清蓬莱道院　嘉靖山隂县志在县东北六十步卧龙山麓元延祐三年邑人孟成之舍地道士张元悟建明嘉靖十六年知府汤绍恩改名太乙仙宫二十一年知府张明道复题其额曰紫阳道院
　　玉虚道院　万厯绍兴府志在府东南二里元大徳四年道士吕雷山建明治间道士冯廸元増修
　　治平道院　在玉虚院东
　　山阴县【城外寺观】
　　天章寺　燕翼贻谋録宋太宗命内侍裴愈访兰亭旧迹僧子谦因请建寺于旧地以藏御札至道二年二月壬辰诏从子谦之请赐名天章仍以御书赐之【泊宅编山阴有寺曰天章以藏真庙御制故名】于越新编在兰渚山兰亭曲水在其测旧有右军像及书堂万厯绍兴府志宋绍兴八年髙宗御书兰亭序石刻元季寺燬碑像犹在山阴县志明永乐六年僧智谦重建【髙翥天章寺诗地胜清秋人欲仙倚阑时节月初圆不知寺在烟霞表但觉身临星斗边寳墨旧归天上去髙名今向世间传登临莫作匆匆防去后重来又几年】
