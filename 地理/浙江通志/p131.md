<!-- { "loadSidebar": true } -->
　　昱岭闗　昌化县志县西七十里高七十五丈为徽杭通衢有石刻江东路徽州界六字山势险阻元董霄破红巾防于此上有碑亭【王祎昱岭閟铭并序昱岭闗在杭徽之交因山为险与千秋独松称三闗而三闗莫险于昱岭至正十六年二月剧盗自徽来犯昱岭帅臣望风退北盗遂入闗侵掠内境于潜昌化皆杭属县师防众暴鞠为盗区今江南行台监察御史檇李沈公时为行省左右司都事受丞相命总督戎事首布书檄开谕黎庶示之恩信使与贼携遂分诸军四道而进约并会闗下复遣一军逾闗而出设为疑伏截其奔冲号令坚明莫或逾越三月既望我军抵昌化与贼屡战乘胜追逐过车盘岭二十八日诸军如约会集闗下即以其日收复闗门盗虽有险不能以为固矣时骄将或杰骜不用命公单骑自临安道新城度浮云岭趋于潜召父老慰抚之众皆感泣请归顺自新因率民兵与大军合据闗为守声威益扬遐迩震叠未几徽境相继率平矣公推忠立义以制师律昭信布德以牖民克绥叛徒式遏乱略宜勒铭诗用示永世其辞曰皇元在御天清地寜孰作弗靖干我泰平有蠢防徒蚁聚蜂结乘间窃发搆祸兴孽杭徽之交巍巍大山维天设险界山为闗其险伊何势胜形阻剑门陋蜀武冈鄙楚防徒凭陵闯我闗门我险彼据事乖理屯冇伟沈公其气浩浩乃率王旅乃致天讨兵威所临遏逭殄殱鲸鲵虺蜮踪消迹潜亦有乱人昔我亦子思言载加请命効死维时沈公恩威并宣底定披攘夷视阻艰岩岩兹闗我险我有孰犹敢闚瓌我之守昔坏今完昔塞今通佥曰匪他沈公之功公曰敢哉丞相命我丞相之勲我居其可丞相曰咈天子明明凡兹武功厥繇皇灵皇灵攸被与山无极纪石作诗刻在山石谨按昱岭关地势险阻右当歙郡之口东瞰临安之郊南出建德之背置闗于此葢三郡之要会也元至正十二年徐寿辉遣项普畧等掠徽饶信诸州遂防昱岭闗攻杭州董霄击却之已而羣贼复自昱岭闗防于潜霄击之复收昱岭闗十七年徽州为贼所破元将李克鲁会军昱岭闗败贼兵于闗西遂复徽州既而明太祖自金陵南下寜国克徽州道昱岭败克鲁之军取建德路于是两浙版图以渐平定昱岭信为西面之咽喉矣】
　　长春桥　明一统志在县治东旧名光化成化杭州府志洪武二年知县李质重建改今名
　　綘桥　万厯杭州府志在芦岭铺下余永隆建塌水桥　万厯杭州府志在县西七里邑人徐泾徐仁倡众同建邑令黄升记石
　　白牛桥　昌化县志县西八里许玫何珍贵率众建御史杨誉记石
　　晚溪桥　咸淳临安志县西九里昌化县志一名东清桥
　　巨溪桥　杭州府志县西十五里水湍急民多溺明邑人义官陈子猷独建此桥
　　永安桥　杭州府志县西十五里巨溪桥西亦陈子猷建原名骆子桥吴继良重建改今名
　　梯云桥　成化杭州府志县南三十里宋居人章鉴兄弟聨第得名状元留夣炎书扁
　　俞村桥　昌化县志县西南五十里宋季俞村人建五圣桥　万厯杭州府志县西五十里王满童子相协众同建昌化县志后废休寜吴继良重建【程嘉燧临安山水记五圣桥路缘岩斗折下临澄溪十余丈路险仄高下岸间松柽珑防溪路时出其杪有庙阁嵌絶壁下临岑岩桥所由名也周颂孙复修五圣桥记邑西五十里有五圣桥休寜太学生吴继良所复建也予按行过桥停车覩其屹峙中流俨有飞虹揷蝀之胜爰询先后为功于桥者佥谓建自吴君而接踵于邑庠潘生之瀛此桥未复水涨则渡以扁舟至雷雨骤集羣流翼注两岸往来濡溺比比继良捐囊金鸠工伐石经始修复约长八寻广二寻桥岸立五圣神镇之故因以名利济者数十年厥后蛟挟巨浸来桥因冲裂潘生复葺之挥金葢数百计利泽被行路者彰彰焉倘有闻潘生之风而兴者则吴君之功德永赖以不坠矣】
　　玉泉桥　成化杭州府志县西南五十里下有潭澄清故名
　　林村渡　昌化县志县西二十里旧制桥名平政后废明洪武十年邑簿陈景中设夫船后船废人病渉堪村姚伦言于官复设
　　嘉兴府【嘉兴秀水二县附郭】
　　瑞虹桥　至元嘉禾志在府治前
　　廻龙桥　万厯秀水县志在通越门内水西寺前五柳桥　明一统志在县治西又名庆丰桥秀水县志宋孝宗登极因田禾一茎九穂改庆丰【陆防老五桞桥诗五柳先生倦折胺孤眠千载仰风标青衫令尹头如雪不厌朝昏过此桥张尧同五桞桥诗为怀陶靖节无复见其人谁种桥邉树犹含旧日春】
　　百歩桥　嘉兴县志在莲花浜【张尧同百歩桥诗旧址依然在荒墟未百年还分一桥水流入几家田】
　　震桥　至元嘉禾志在府东二百三十五歩其上飞宇翼然俗呼为东亭桥又名虹桥宋政和间邑令姚舜明作亭以鎭之
　　蹲賔桥　嘉兴县志在府治西俗名蒸饼桥【朱彛尊鸳鸯湖櫂歌河头时有浣衣人处处春流漾白苹桥下轻舟来往疾南经娱老北蹲賔】
　　众安桥　治嘉兴府志在望吴门南二十歩嘉兴府图记北有仓桥府县仓在其两涯
　　菩萨桥　檇李诗系在秀水县治东【张尧同菩萨桥诗片云初出岫南北自飞扬旧日桥边路犹闻履舄香】
　　孩儿桥　闲括异志嘉禾北门有孩儿桥桥栏四角皆石刻孩儿因名歳时既久遂出为怪或夜出叩人门户求食或于月夜游戱于市有胆勇者至夜宻伺果见二三石孩儿徐徐自桥而下遂大呼以刀逐至其处斫之怪遂絶【朱彛尊鸳鸯湖擢歌女墙官柳遍啼鸦小阁临风卷幔斜笑指孩儿桥下水雨晴漂出满城花】
　　西亭桥　至元嘉禾志在府治西二百八十歩飞阁于上今名丽津桥
　　毓秀桥　治嘉兴府志旧名长生老人桥在通越门东北二百歩
　　红桥　至元嘉禾志在通越门东北一里一百歩杨公桥　嘉兴府图记杨公港有太守杨公祠祠前有杨公桥
　　蔡十郎桥　嘉兴县志在澄海门北一里二十歩【朱彛尊鸳鸯湖櫂歌酒市茶寮总看塲金风亭子入春凉俊游改作乌蓬小蔡十郎桥低不妨】
　　迎仙桥　至元嘉禾志在府东南四百歩邑人沈学谕仙访之而不识后悔无及遂捐资造道堂建桥梁而命名焉
　　嘉兴县【城外闗梁】
　　宣公桥　檇李诗系在郡城东春波门外相传为陆宣公建【陆防老宣公桥诗当时仓卒倚鸿筹清白堪封万户侯陵谷已非家世远画桥依旧水东流张尧同宣公桥诗祗因裴少保功业败垂成往往桥边客今犹恨未平周邠宣公桥诗几从行处借前筹莫叹功成广不侯自惜归题桥柱后年华冉冉水东流】
　　熙春桥　嘉兴县志俗名牙前桥百货所萃明嘉靖中重建万厯初重修
　　天马桥　明一统志在府城东北通宋叅政吕鸣植宅宋史云淳熙初秀州吕氏家氷瓦有文楼观车马人物并蒂芙蓉重荚牡丹长春萱草经日不散即此嘉兴县志今名西马桥
　　驷马桥　嘉兴府志补在春波门外三里吕文懿公子防官太常卿家居见乡民入市艰渉因建此桥嘉兴县志今名东马桥明天啓二年里人倪继宗修
　　会龙桥　嘉兴县志双溪南潴汉塘东注当湖水势浩议建桥溪东明嘉靖间里人张淮鸠工创建郡守郭公名之曰会龙桥万厯末里人钱周钱福征相继重修【赵汉会龙桥夜泊诗五龙水会双溪水龙防桥成壮百川闻有达官施寳带便令驱石效神鞭星攀牛手吴中地气吐虹霓海上天题柱欲援司马笔载书先泛米家船】
　　登云桥　治嘉兴府志在县东南三十四里
　　国朝康熈六年知县梁冲霄重建里人陈嘉谟捐募【梁冲霄重建登云桥记禾郡之东曰新丰鎭其地向有巨桥三中曰中塘右曰妙峯左曰登云登云葢自元至正间创造明万厯时圮邑人顔公经营重建无何复欹于是父老合辞以请上官咸是其言亟命厘举是役始壬子秋讫丙辰冬五歴寒暑而桥成中洞广四丈一如旧制凖漕艘之高下左右二洞各广二丈葢旧制所无今増设之所以杀水之湍激也予喜是桥之成又因诸生之请故记】
　　万程桥　嘉兴县志在县东白马堰鎭明嘉靖庚申义商曹旸谋建桥于南津乃倡捐鸠工三年未成曹耻之遂抱石沉水众惊援之徽商程沂韩应鲤等咸激于义各捐助不一年落成
　　白苎桥　治嘉兴府志在县东一十里跨苎溪嘉兴府志俗呼堰桥【张尧同白苎桥诗徧陇敷青緑桑麻共几家满城罗绮子应笑不栽花】
　　鹤道桥　嘉兴县志徐家坟后
　　国朝康熙甲子重建
　　檇李桥　檇李诗系在嘉兴治东五十里入平湖界【王穉登檇李桥歩月诗泽国菰芦色星桥檇李名乱枫丹染寺高柳碧萦城月白虹蜺卧天寒驷马行越姬歌并起一半采莲声】
　　秀水县【城外闗梁】
　　五龙桥　秀水县志澄海门外鸳鸯湖
　　潦波桥　万厯秀水县志一名双湖桥在县南二里半
　　竹桥　治嘉兴府志在县西三里
　　西丽桥　至元嘉禾志在县西南二里秀水县志明崇祯癸未知县李向中重建
　　端平桥　秀水县志在县北三里
　　国朝顺治年重建
　　北丽桥　嘉兴府图记在望吴门外相传秀水在桥东天和景明水光五色秀士见之多擢第选人见之輙美迁常人见之亦获福利
　　国朝顺治中知县孙继儒重建【朱彛尊鸳鸯湖櫂歌青粉墙低望里遥红泥亭
　　子栁干条郎船但遂东流水西丽桥来北丽桥】
　　迎春桥　治嘉兴府志一名秋泾桥在县东北三里半秀水县志明崇祯初重建【朱彛尊鸳鸯湖櫂歌秋泾极望水平堤厯厯杉青古闸西夜半呕哑柔橹发亭前灯火落帆齐】
　　桃花庙桥　嘉兴府志补在澄海门外七里世传里人多种桃名桃花里桥亦由名
　　泾桥　嘉兴府志在县北十五里【许恂如泾桥诗泾桥蜿偃控龙湫泾水遥连笠泽流回首阖闾遗恨处半规新月似纯钩】
　　【谨按袁志泾水在五里亭北吴王阖闾与越战纯钩伤指即此旧志作金桥者悮】
　　百歩桥　秀水县志县北六里【朱彛尊鸳鸯湖櫂歌百歩桥南解防初香醪五木隔年储不须合路寻鱼鲊俱向分湖问蟹胥】
　　寿香桥　朱彛尊鸳鸯湖櫂歌注城北王江泾有射襄桥俗讹为寿香桥即射襄城故址【朱彛尊鸳鸯湖櫂歌踠地垂杨絮未飘兰舟上已祓除遥射襄城北南风起直到吴江第四桥】
　　余庆桥　嘉兴府志补在县南三十里宋天圣五年余庆大佛寺僧文受建故名明正统初僧智圆重修
　　问松桥　嘉兴府志补在县南三十六里古传南军杀伐至此问松树云前不可去已松为头桥亦随断军不得渡而止故名【许恂如问松桥诗垂虹蜿蜿水溶溶耸壑惊看百尺松忽觧头军散去论功应晋大夫封】
　　嘉善县
　　熙寜桥　治嘉兴府志在县西五十歩万厯嘉善县志俗称卖鱼桥跨伍子塘嘉善县志宋熙寜间建
　　国朝康熙壬子邑人柯维桢郁乔郁广重建
　　青龙桥　万厯嘉善县志书院前本名通济桥万厯中改修称思贤桥【孙一元青龙桥诗石梁无病渉杖履毎相逢昔见横空霓今看跨水龙倪玑青龙桥诗万里乘风云远跨沧江上野水映长衢行人自来往】
　　永丰桥　治嘉兴府志在县东一里今名王真桥万厯嘉善县志隆庆六年医生钱晓重建俗称东亭桥跨西菖蒲泾口后陆鸣重修
