<!-- { "loadSidebar": true } -->
　　毛梓孙【松阳县志字守庸崇祯处州府志好轩岐术受业于顾希武时御史吴叔润病瘠环医无措梓孙以数剂瘥之程恩与病恶寒已易□梓孙曰可生使掘穽寘火设纩令卧其上覆以重衾用釡煮药蒸之即起人以神医目之】
　　陈言【括苍彚记字无择青田人敏悟絶人长于方脉治病立效有不可捄者则预告以期晷无爽作三因方论研穷受病之源用药之等医者宗之其徒王硕为易简并三论行世文献通考言撰三因极一方六三因者谓内因外因不内外因其説出金匮要畧其所述方论徃徃皆古书也】
　　元
　　张夣庚【两浙名贤録松阳人遇异人授易元末召居将幕推歩有验后复垂帘于市卖卜一日有叶姓者无子多娶妾求卜夣庚以诗二句授之曰不是桃花贪结子更教人恨五更蜂持归谓此老风字且不识何谈理数乎其人豢蜂数十筒一旦蜂逸冐而收之忽集其面蟞而死人以为神】
　　明
　　陈伯光【刘基赠陈生序以医名于括括故多良医而伯光为能世其祖父业传有之曰医不三世不服其药盖其传之也逺而试之也详其可信而无惑也宜矣伯光尝曰三才一理治道无二天地将病祲祥豫形人生将病气色先徴病之将至其几乃萌防徴遏几百病不生几动形见力倍功半知及此者其神人乎予甚韪其言】
　　祝定【崇祯处州府志字伯静丽水人以医术鸣洪武初授本府医学提领转正科注窦太师标幽赋医学咸宗之】
　　陈徳顔【书畵谱松阳人善畵真宋濓赠传神陈徳顔序京都之间天下艺为之所萃至如徳顔者什伯之中仅一见焉】
　　郑孟纯【两浙名贤録丽水人多艺术尤精音律洪武初诏州县儒学以雅乐释奠颁其成书于天下时无知者孟纯独能按其音律以教诸生上闻而嘉之诏入成均与冷谦等共定一代之乐】
　　徐进【括苍彚记字公蕴缙云人性机巧学丹青尤精于写神凡人一经目虽数十年后写出逼真子廸得父术】
　　吴金陵【括苍彚记龙泉人字邦畿父游太学生于金陵学舍因名读书过目輙成诵善畵鹰妙传神尤长于琴所着有畵鉴直指琴谱指南】
　　周汉卿【名山藏松阳人以医名括苍蒋仲良为马所蹄睛突出如悬桃羣工曰丝络既损法当眢汉卿封以神膏越三日目如初华州陈明逺瞽十年矣汉卿曰尚可鍼为之翻睛刮翳欻然辨五色武城男子病胃痛不可忍奋掷乞死勿得汉卿纳药其鼻窍中俄吐出赤虫寸余口眼咸具痛旋止诸暨黄生背曲须杖行医以风治之汉卿曰血澁也为刺两足昆仑穴顷之技杖去其神效如此】
　　俞存熙【崇祯处州府志龙泉人能诗善畵山水师事永嘉赵仕谦而笔趣过之永乐中召为金门畵士未几引疾还子原泽亦善畵】
　　聂莹【括苍彚记得湖州凌汉章针法针至病起虽厚衣可按穴而定不以钱帛介意人争迎致之】吕文英【戒庵漫笔处州人孝宗朝畵士吕纪以翎毛吕文英以人物一时皆被恩宠人呼文英为小吕】
　　宋宗逺【崇祯处州府志缙云人丰仪峭古多术能文工畵山水笔格遒劲得烟峦之竒态为畵者所宗】
　　项贤辅【两浙名贤録龙泉人能诗工草书人有得其书以易盐者商计字酬之毎字酬盐百斤遂擅名一时称曰草贤】
　　吴伯参【括苍彚记精太素脉指晰人修短祸福无勿验】








　　浙江通志巻一百九十七
　　钦定四库全书
　　浙江通志卷一百九十八
　　仙释【一】
　　三教虽殊其理则一盖三归二谛原本自修抱一守中实叅儒训究其指趣皆足以觉牖羣防助扬教化浙地蕴灵毓秀缁流羽士多托迹于此考宗风而披仙箓其人斯在有可称述者志仙释杭州府
　　上古
　　赤松子【列仙传神农时雨师也杭州府志富阳赤松子山相传赤松子驾鹤徃来时憩于此故山以名】
　　周
　　董双成【欧阳经妙庭观记西王母之侍女其得仙不知几千百年之久而金丹迄今不变富春西北有山秀防云烟缥缈邑人曰此董双成宅也富阳县志宅即临湖妙庭观双成炼丹宅中丹成自吹玉笙驾鹤升仙邑人立桥望之因名望仙桥宋绍兴初道士董行元掘土得铜牌有字云我有蟠桃树千年一度生是谁来窃去须问董双成字画精楷其背有王母乗鳯傍有云气亦一竒事云】
　　汉
　　张道陵【神仙通鉴字辅汉留侯八世孙建武十年生于吴郡天目山时黄云覆室紫气盈庭年及冠身长九尺二寸厐眉广颡绿睛朱顶垂手过膝羙髯望之俨然从学者十余人天目山南三十里西北八十里皆有讲诵之堂临安神仙观余杭通仙观即其地也永元四年乐蜀之溪岭深秀遂隐其山按方炼龙虎大丹三年丹成年六十余饵之而容貌益少永寿二年九月九日在巴西赤城渠亭山中太上遣使者并五帝部从持玉册授正一真人之号以盟威都功等诸品秘箓斩邪二劔玉册玉印授其长子衡于云台峰白日升天时年一百二十三歳也笔丛道陵教法凡祈祷服罪之人以三符授之一着山上一地下一水中】
　　桃俊【太平御覧字翁仲钱塘人少为郡吏汉末弃世入增城山中学道遇东郭防平防平秦时人久隐增城得道者也教俊服九精炼气辅星存心之术俊修之道成】
　　晋
　　葛洪【晋书本传字稚川句容人性寡欲不好荣利游余杭山见何防道郭文举目击而已各无所言时或寻书问义不逺数千里崎岖冐渉期于必得尤好神仙导养法从祖得仙以丹术授弟子郑隐洪乃就隐学悉得其法后师鲍以女妻洪洪传业兼综医术咸和初选为散骑常侍不就闻交趾出丹砂求为勾漏令乃止罗浮山炼丹优游閍养着内外篇凡一百一十六篇自号抱朴子因以名书仙苑编珠年八十一兀然若睡而蜕方舆胜覧天竺山乃葛稚川得道之所】
　　杜子恭【宋书自序钱塘人通灵有道术东土豪家及京邑贵望并事之为弟子执在三之敬搜神后记子恭常就人借刀其主求之子恭曰当即相还耳既而刀主行至嘉兴有鱼跃入船中破鱼腹得刀南齐书孔稚圭传稚圭父灵产东出过钱塘北郭辄于舟中遥拜杜子恭墓】
　　许迈【初学记字叔元一名映尝谓余杭垂霤山延陵之茅山是洞庭西门濳通五岳陈安世茅季伟常所游处于是立精舍于垂霤而徃来茅岭之洞室晋永和二年移入临安西山登岩茹芝渺然自得有终焉之志乃更名元字逺游着诗十二首论神仙事尝与王羲之书曰自山阴至临安多有金堂玉室仙人芝草左元放之徒汉末诸得道者在焉后人莫测逺游所终好道者谓之羽化名胜志大涤山其中曰白鹿山又名严山山有许迈升天坛及丹灶遗迹】
　　杜昺【洞仙传字叔恭钱塘人早孤事后母至孝师余杭陈文子受治为正一弟子夜有神人降云我张颠南也汝应传吾道法故来授诸秘要昺每入静烧香能见百姓三五世祸福章书符水应手即验桓温北伐问以防不昺云明年三月专征当挫其锋温至枋头水涸粮尽为鲜卑所蹑谓弟子桃叶云恨不从杜先生言苻坚未至寿春车骑将军谢领兵伐坚问以胜负昺曰我不可徃徃必无功彼不可来来必覆败是将军効命之秋也坚果败隆安中示期化去诸道民弟子为之立碑谥曰明师】
　　裴氏姥【名胜忘余杭人嫁西湖农家方舆胜覧姥采众花醖酒经数年忽有三人至姥所各饮数斗不醉谓姥云予非常士知姥当仙故来相命因授药数九姥饵之月余不知所在王介甫诗緑浄堂前湖水緑归来正复有荷花花前若见余杭姥为道仙人忆酒家】
　　慧理【佛祖统纪咸和元年西天沙门竺慧理至钱塘武林山惊曰中天竺灵鹫小岭何年飞来此地邪因名天竺山飞来建寺曰灵隐仙翁葛洪书额释氏稽古略有洞旧有白猿呼之应声而出宴坐之岩号理公岩今瘗墖存焉】
　　寳掌【西湖髙僧事略中印土人魏晋间东游自云六百七十三歳周威烈王十二年丁卯生左手握拳有珠在掌中因以为名始抵峨嵋五台南返衡庐入建邺与逹摩遇于梁朝遂扣法焉洎来二浙爱天竺之胜结茅而居者四十五年复徃匹明天台及诸名山游歴将遍唐贞观十五年还竺久之移居浦江寳岩显庆二年正旦手揑一像九日而成与其貎无异即告徒曰吾誓住世千歳自来支那忽四百歳今已过七十有二年矣说偈而化世称千歳和尚遗记灭后有僧来取吾骨勿拒越五十四年刺浮长老至彼作礼墖户倐开得其骨皆连鎻金色因持来别建墖藏之为中竺开山始祖】
　　昙翼【莲社高贤传余杭人初入庐山依逺公后入关中见罗什东还防稽入秦望山诵法华经十二年有女子身披防服筠笼一白豕蒜两根至师前曰妾入山采日已斜豺狼纵横归无生理敢托一宿师却之力复哀鸣不已遂令居草牀上夜半号呼腹痛告师按摩师辞以持戒不应手触女号呼愈甚师乃布裹锡杖遥为按之翌日女以防服化祥云豕变白象蒜化双莲凌空而上谓师曰我普贤菩萨特来相试郡太守孟顗闻于朝勅建法华寺初余杭山沙门法志常诵法华有雉巢于庵侧翔集座隅若听受状如是七年雉殒即为瘗之夜夣童子拜曰因听经得脱羽今生山前王氏后其家设斋志方踵门儿曰我和尚来志抚之曰汝我雉儿也解衣视腋下有雉毳三茎七歳出家十六落髪以腋有毳因名以异】
　　南北朝
　　慧静【咸淳临安志本姓邵余杭人励行精苦容止可观顔延之叹曰荆山之玉惟静是焉着文翰集十巻】
　　僧瑜【咸淳临安志本姓周余杭人宋孝建二年灭度后十有四日房中生双桐其徒以为娑罗寳木因号为双桐沙门吴郡张辨为传赞】
　　昙超【佛祖通载居钱唐灵苑山一夕有异人至曰此邦防师留苍生之福然富阳民无故凿山麓断壊羣龙之室龙忿不致雨今二百日矣欲法师一徃诲龙为苍生请福岂有意乎超曰此檀越事吾何能为神曰弟子力能吐云不能致雨超诺之至赤庭山为龙説法俄大雨因止临溪县令闻超在办舟迎之超即日遁还灵苑西湖髙僧事略超姓张氏清河人常夜讲经有一老人来听诘其姓曰我龙也师曰吾此地无水汝能致之乎老人即抚掌泉自涌出今玉泉是也嘉定三年赐号灵悟大师】
　　僧旻【续髙僧传天监七年帝以法海浩瀚浅识难寻敕庄严寺僧旻于定枯上寺缵众经要钞八十八巻咸淳临安志本姓孙富阳人普通后隐居虎邱时萧昂出守吴兴欲过山展礼旻曰吾山薮病人无事见二千石尧遁去】
　　寳逵【髙僧传号利利法师以持密咒为恒务其院中有印沙牀照佛鉴浙江潮大至激射湖上诸山逵哀其桑麻之地悉变为江遂诵咒止之夜有伟人冠未衣谓逵曰师慈心为物员闻命矣自尔西岸沙涨弥年还为百姓殖利后罔知所之】
　　隋
　　贞观【西湖髙僧事略字圣逹钱塘范氏世本显仕师生有奇相出家通经律论谒天台智者请受禅观智者以师齐年止为法兄弟开皇十五年于灵隐山头陀石室宴坐众建南天竺寺请师居焉是为开山始祖常讲法华以为心要感臯亭神请讲舍祠宇为佛殿每盥洗余滴地不为濡人尤异之师有雅操文帝三徴秦王两延皆以疾辞大业中因山行自标葬地夣与智者同軰翼佛还山觉而叹曰吾六十二应终以讲法华力延一纪今七十四生期毕矣中夜入寂墖在东冈天中记贞观左掌仙丈右掌人字口流津液充润荣府八歳通诗礼和庾尚书林檎之作沙门洪偃谓曰颧髙多知耳白有名我有四絶尔具八能谓义导书诗辨貌声恭是也时人语曰钱唐有贞观佛法当天下一半】
　　唐
