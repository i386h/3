<!-- { "loadSidebar": true } -->
　　郑伯熊【万厯温州府志字景望永嘉人德行夙成尤邃经学登绍兴第厯国子司业宗正少乞外以龙图阁知宁国府卒諡文肃绍兴末伊洛之学稍息复于伯熊得之弟伯英伯海皆知名由是永嘉之学宗郑氏有郑景望集伯英所着有归愚翁集】
　　郑汝谐【两浙名贤録字熙绩平阳人操行纯固言动必谨于礼博学强记老不释卷经史百氏器数刑名之书无所不览时号武库绍兴中入太学会本朝称寿覃恩封其母乃曰吾母为命妇吾复何求于是归隐】
　　蔡幼学【传详名臣】
　　陈傅良【宋史本传字君举瑞安人为文自成一家从者云合永嘉郑伯熊薛季宣皆以学行闻傅良师事之入太学与张栻吕祖谦友善登进士甲科敎授泰州改太学録出判福州知桂阳军除吏部员外郎轮对以周礼说十三篇上迁秘书少监兼权中书舍人帝疾稍平过重华宫明年重明节复以疾不往傅良上疏帝将从之百官班立以俟帝出至御屏后挽帝囘傅良趋上引裾后叱之傅良哭于庭后益怒傅良下殿径行宁宗即位召为中书舍人兼侍读直学士会诏朱熹与在位宫观傅良言熹难进易退内批之下举朝惊愕臣不敢书行熹于是进寳文阁待制嘉泰二年授集英殿修撰进寳谟阁待制终于家諡文节着有诗解詀周礼说春秋后传左氏章指行于世万厯温州府志学者称止斋先生子求已登科终雷州倅】
　　戴溪【宋史本传字少望永嘉人有文名淳熙五年省试第一由礼部郎中凡六转为太子詹事兼秘书监景献太子命类易诗书春秋语孟资治通鉴各为说以进权工部尚书除华文阁学士嘉定八年致仕卒赠端明殿学士諡文端万厯温州府志太子亲书明经字扁其堂学者称岷隐先生有岷隐集孙栩字文子登嘉定第为秘书郎有五经说】
　　叶适【传详名臣】
　　张淳【两浙名贤録字忠父永嘉人工古文尤习冠婚丧祭古礼其器制损益考订无遗校讐仪礼为之句读欲考礼者必请正焉朱子通解首引用其说试特奏得初品官不出仕朝廷知其贤屡命监南岳庙凡五任竟不食其禄人问之曰国家养贤岂俟请耶卒隐约以终】
　　叶味道【宋史本传初名贺孙以字行更字知道温州人刻志好古师事朱熹试礼部第一时伪学禁行味道对防率本程颐无所避既下第复从熹于武夷山中学禁开登嘉定十三年进士第迁宗学谕轮对言人主务学天下之福也必坚志气以守所学谨几防以验所学正纲常以励所学用忠言以充所学从臣荐味道可为讲官乃授太学博士兼崇政殿说书帝疑伯有之事渉于诞味道对曰隂阳二气之散聚虽天地不能易有死而散者其常也有不得其死而欝结不散者其变也葢讽皇子竤事三京用师廷臣边阃交进机防之说味道进议状以为开边寖濶应援倍难洛师寻以败闻人谓见微虑逺迁秘书著作佐郎卒所着四书说大学讲义祭法宗庙郊社外传经筵口奏故事议义万厯温州府志景定间諡文修】
　　周端朝【传详名臣】
　　陈埴【嘉靖浙江通志字器之永嘉人从朱子于武夷所见超卓绍定间赵善湘建明道书院辟主讲席四方学者从游数百人称为潜室先生埴举进士以通直郎致仕着有禹贡辨洪范解王制章句木钟集】
　　林武【万厯温州府志字景文永嘉人孝友冲约博通经史朱熹讲道武夷武徒歩从之受中庸衣锦之防归扁其室曰尚防辑平日所闻为语录后以恩科授河池县尉秩满广漕交辟不就岁歉赈及逺迩子防孙知桞州孙璹梦桂俱登科】
　　包定【永嘉县志字定之治春秋书礼三经闻晦庵自同安归奉于家讲学白鹿洞相从论道着有中庸解疑孟子答问池州语録】
　　戴栩【两浙名贤録字文子永嘉人登嘉定第迁秘书郎为湖南安抚叅议官卒栩少师水心叶适得其防要尝曰诗壊于卫宏之序春秋误于公羊之传易繇于三圣系爻彖象之互入书失于孔壁序传简编之相乱周礼特周公大约之书当时有未必尽行者识者是之所着有五经说诸子辨论东都要畧】
　　翁岩寿【万厯温州府志字如山初名防永嘉人登淳祐第调永州敎授以忧归性行纯固师陈埴尽得防言奥义从学日众尝令人读近思录曰此读书之梯级也又令观言行録曰此为人之标凖也其学以修身励行为务学者尊为庻善先生】
　　胡子实【万厯温州府志初名希孟字醇子永嘉人力学不怠于四书所得尤深郑滁孙尹乐清创宗晦书院请主敎习多士归之德祐末带行国子监簿使明州卒着有讲义习史管见】
　　元
　　史伯璿【万厯温州府志字文玑平阳人幼嗜学强记博通经史及诸子百家之说精究四书深得朱子之防时说与朱子背驰者多乃着四书管窥以辨明之又着管窥外编论诸经史天文地理古今制度名物学者传诵焉人劝之仕则曰读书本以善身为仕而学岂吾志也遂隐居终身】
　　缪主一【两浙名贤録号天隐永嘉人从叶味道游博学强记补国学生通易书礼三经贾似道芜湖之败主一与同舍生伏阙上书攻之德祐初以疾告归隐居敎授晚年双目皆瞽大德间郡守亷希宪延为郡庠经师时初制大成乐礼器祭服制度仪式必谘询之主一谙练典故记忆不衰与人言亹亹无倦年八十余卒有易精蕴论学轨范尚书说礼记通考天隐集】
　　章仕尧【万厯温州府志字时雍平阳人通经史深究四书阃奥时方尊显程朱之学仕尧研精覃思发明意尝曰时之治乱由于人心之邪正心之邪正由于学术之醇疵识者以为名言蒋允文赵次诚等皆其弟子后进言义理之学必称仕尧云】
　　陈刚【两浙名贤録字公潜平阳人受业胡石塘之门昼夜研索遂通易诗书三经防要尝着五经问难四书通辨浑天仪说厯代官制说禹贡洪范手钞文章学西京诗赋效魏晋父母皆八十孝养至笃敎授弟子堂上之席尝满乡里皆称曰潜斋先生】
　　明
　　季应期【东瓯集传字均饶号耻庵又号菌翁瑞安人万厯温州府志少颖悟受春秋于高则诚旣而得闗闽全书读之于天道性命之微古今事物之理靡不究尝曰穷经以致其用反躬以践其实不如是读书奚益洪武中以明经荐未几告老归年八十三卒】
　　王渊【两浙名贤録字如渊永嘉人景山九世孙通诗书二经洪武三年举进士以疾告归渊性急直毅然以作兴后学为已任贫而来学者辄以衣粮资给之所着有诗书题断莲塘稿】
　　徐兴祖【万厯温州府志字宗起平阳人受学于史文玑明易诗书三经洪武壬子乡举授温州府学敎授以性理之学敎导诸生咸尊之曰横阳先生其门人张文选字士铨永嘉人永乐丙戍进士选庶吉士着有易经讲义四书训解】
　　叶挺【万厯温州府志字允畴永嘉人颖悟絶人闻方祖安徐裕轩得理学于苍岩师事之遂达性命之蕴正统间郡以明经荐力辞隐居敎授所着有理气图说学庸训诗文遗稿乡称尚志先生】
　　王叔果【分省人物考字育德永嘉人嘉靖庚戍进士授兵部职方主事累迁湖广右议擢广东按察司副使归里遂杜门不复出旣感脾疾就枕若寐熟者撼之逝矣年七十三着有永嘉志半山蔵稿万厯温州府志叔果潜修考古无一日去书所耑精者六经性理之学尝辑象山语畧明其非禅取晦翁晚年之论不相二者合为一録又以阳明先生指心之良知是为圣欲学者惺惺不昧以明乎昼夜之道观察胡直考功申旞中丞耿定向相与约会论学共推以为得实际云】
　　国朝
　　史尊朱【乡贤留祀册乐清人七岁通孝经十二补弟子员食饩贡成均天性孝友操履端方歩趋先民律度悯俗学不知修已之要立德之本乃作学则图说并着有孝经刋误注解读书浅解及史论太极图说解与夫发明大学中庸易象诗礼性理等书】
　　处州府
　　宋
　　龚原【东都事畧字深父遂昌人举进士宗即位为国子监丞迁太常博士会议秦悼王之后应袭封者原曰秦王嫡絶立庶自合礼令议夏至亲祀北郊原曰合祭非礼也加秘阁校理出为两浙转运判官绍圣初召为国子司业改起居舍人以集贤殿修撰知润州徽宗即位入为秘书监迁给事中出知扬州召为工部侍郎移兵部除寳文阁待制陈瓘弹蔡京原坐与瓘友善落职和州居住起知亳州命下而卒原力学以经术有文集七十卷易传春秋解论语孟子解各十卷栝苍彚纪尝谪和州金人窃据其子楫率家僮往袭遂死之】
　　周南【括苍彚纪字南仲遂昌人壮岁束书游四方建炎初见李易作状元遂无意仕进受潘子醇忘筌书以归其讲易由静极生动干生于坤因归其说于坤之六二大抵皆祖忘筌而暗合于归蔵自号知常叟时人称为知常先生】
　　潘景宪【括苍彚纪字叔度松阳人以童子中礼部选入太学同吕伯恭擢进士以已学不及遂师事之因与朱子友善申婚姻之好及卒朱子为撰祭文墓铭谓其躬行之效内则孝弟着于家外则仁义信于友而竟不能随世俯仰一日致身于仕路云】
　　应恕【台学源流字仁仲号艮斋括苍人朱子尝以老友呼之其所与论学一论大学中庸一论礼书一论易本义且云尚恨闻见浅薄望详赐诲谕勿使有待于后世子云也虽朱子之谦光咸受亦恕素学有足取重者如此杜清献云吾乡故多士而阐义理之渊源实自仁仲始】
　　陈葵【括苍彚纪字叔向青田人自少笃学至老不倦举隆兴进士知平阳县居官亷介师事魏益之因敎以尽弃所懐独立于物之表未久忽大悟洪纎大小髙下曲直若有见焉又尝自言用功益难进道愈逺古人今人皆未可轻议朱子每重其学术士有志者必使往从之曰可以寡过也又与其子在书曰过青田不可不见陈叔向】
　　王光祖【括苍彚纪字文季松阳人官大理评事精于理学朱文公提举时邂逅邑之福安僧舍文季拱立规掌如太极状公异之曰王子胸中自有太极闲以传注质之文季曰公注中庸不使滋长于隐微之中愚意当加潜暗二字公深然之后寄孙竹湖书曰吾到栝止得友王文季一人而已】
　　林椅【两浙名贤録字竒丽水人登绍熙进士淹贯经术而于周礼尤精以周礼为周公经世之书凡民极所由立日用之常诚伪之变莫不区别纎悉毕备乃随类条列之名曰周礼纲目调绍兴府敎授时翰林学士楼钥礼部尚书倪思表其所着进奏除刑工二部架阁】
　　刘炎【括苍彚纪字子宣松阳人少侍父遯斋先生习闻庭训专事程朱之学因庆元党籍隐而不仕从眞文忠游着刘子迩言十二卷】
　　梁椅【两浙名贤録字子竒丽水人登嘉熙进士第早脱场屋遂得潜心讲贯力于为文晚年慕程朱之学编辑遗论名曰论语翼除太常寺丞权礼部郎官】
　　王道深【崇祯处州府志松阳人隐居力学究极性命之理朱晦庵见之与语大悦又有叶符叔亦嗜理学尝请晦庵书敬斋箴以赠之】
　　尹起莘【明一统志遂昌人隐居不仕学问该洽尝着资治通鉴纲目发明五十九卷行世括苍彚纪字耕道魏了翁称其深得文公之意】
　　羊永德【括苍彚纪缙云人师吕成公着春秋发微由进士终奉议郎徽州通判子师成公之子伯愚问学该博才思深逺着指南集】
　　叶季韶【崇祯处州府志字承之缙云人举进士授临安敎授以疾辞归执经吕东莱之门明性理之学吟啸自适有兰谷集】
