<!-- { "loadSidebar": true } -->
　　髙察书堂　万厯天台县志县北察岭与金地岭接汉髙察所隐之处旧有读书堂故址
　　顾欢书堂　天台胜迹録天台顾儒岭旧名东岇有齐顾欢读书堂【天台县志今普庆寺即其故址】
　　太白堂　王士性游天台山记度华顶有王右军墨池上为太白堂其堂前有三娑罗树四月花开如芍药【贾诗太白书堂诗太白千载豪神游渺湖海漠漠此山中而有书堂在崖断緑萝深涧寂寒泉洒抚景一懐思彷佛瞻云采】
　　双清堂　天台县志在大隐峰宋钱厚之建王铚记玊辉堂　王士性游天台山记巾子山半为玊辉堂登堂见灵江来自西北环抱于前
　　雷峯堂　天台胜纪在兴国寺上傍有智顗繙经台岩老堂　名胜志在仙居县治宋皇祐元年令陈襄建【舆地纪胜按陈襄仙居诗自注云尝凿池引水经竹林间以环流钓翁名台习坎嘉鱼名亭未知在县治何处今不可攷矣陈襄岩老堂诗手持养性书此地学樵渔身龙蛇蛰情深木石居先迷成逺复正静得中虚何必求深隐幽防是所庐】
　　安乐堂　赤城志在仙居县治绍兴中令杜师旦建秀岐堂　仙居县志在县治宋庆元中令尤棐建爱山堂　仙居县志在县治宋嘉定中令董履道建众乐堂　仙居县志在县圃宋淳熙中令唐仲温建鼎山堂　赤城新志仙居县西有桐江书院宋方斵本唐方干之裔因朱熹因行部过此为书鼎山堂扁王十朋为书东南道学世家
　　鉴玊堂　台州府志在仙居南峯宋应雷构理宗赐榜【仙居县志应雷祖觉轩与朱晦庵游凿山南桃花洞筑书院于上王鲁斋诗云药鼎香浮栖鹤寺书堂影压钓鱼船郭磊卿诗云鸟飞塔畔云低树忽听清流棹客船皆纪实也】
　　三瑞堂　方舆胜览政和四年洪皓为宁海主簿建时以荷花桃实竹干并有连理之瑞已而生子适故名【洪适以贰车行县过三瑞堂诗久已驰魂梦今登三瑞堂故山有乔木近事话甘棠展骥惭充位占熊忆问祥白云留不住极目是吾乡】
　　寳勅堂　崇祯宁海县志宋提刑罗适建
　　赤城书堂　王应麟赤城书堂记宁海之先贤曰赤城先生罗公徳业为元祐名臣逾二百年前进士胡君元叔倡率乡人仿古闾塾之制即公游息之地创为书堂令乡之俊秀子弟淑艾之
　　新田书堂　赤城新志在宁海宋石斗文建
　　月桂斋　名胜志在台州郡署唐垂拱四年月中桂子降台州司马孟説冬官侍郎狄仁杰以闻【互见公署】
　　集寳斋　赤城志在州治清平阁右旧在双岩堂左治平四年守葛闳建集葛元司马承祯柳公权及近世名人翰墨刻其间嘉定元年守李兼徙今处
　　依正斋　赵师囘台州推官重建防事记舍人孔公在官日庭植双桧后曾文清命其堂曰遗直赋诗十二章有百年依正直之句榜其斋曰依正【孔公见前遗直堂】
　　舫斋　黄岩县志在县治宋开禧中令赵汝伯建雪斋　宁海县志在阆风里宋逸民刘次臯吟室双瑞轩　赤城志在郡圃内赤城竒观后嘉定四年守黄防以粟九穂麦两岐故名
　　持节轩　赵师囘台州推官重建防事记依正斋之西辟小轩手种梧竹名以持节
　　与清轩　赵汝囘重建録事防记寳庆二年余来为録事植竹数十更挹翠轩曰与清
　　【谨按台州府志庆元四年赵师回为添差通判嘉定初有赵思回为推官而无赵汝回疑旧志録此记有误也】
　　拥青轩　瘦轩　赤城志并在临海县治瘦轩嘉定十六年令朱中直建
　　思隐轩　林仰临海县尉防思隐轩记金华王季海作临海尉葺旧屋用梅子真故事名曰思隐轩
　　广轩　方舆胜览州东南巾子山北有广轩下瞰闉阇南眺郊薮市防山川之盛一目俱尽
　　蹙云轩　方舆胜览在巾子山【台州府志作碍云轩】
　　无倦轩　黄岩县志在县防东宋蔡范题
　　双桧轩　台州府志黄岩赵占家有轩面双桧人呼为双桧隐士宣和中寇乱相戒无犯是轩
　　蓝光轩　趋稼轩　舆地纪胜在仙居县南峰有南塔二轩下瞰大溪【叶翥蓝光轩诗出郭才咫尺便觉山意幽招提立絶顶寳塔凌空浮小轩足娯客下有清溪流翠岫供逺眺直欲明双眸平芜草肥软饱饲眠呉牛沙头水色静飞上驯白鸥人稀日亭午野渡横孤舟坐久意逾爽吹袂风飕飕想当三伏天凛然如素秋乗兴偶登览不谓成胜游平生志所愿一壑与一丘脚力到佳处须作信宿留南峯只在眼不必劳防搜当时辋川图景物有此不学责守所见出处各异谋渊明亦髙哉未肯屈督邮】
　　至元轩　叶翥有至元轩诗见仙居县志【翥宋绍兴中为县尉】梅轩　万厯宁海县志在尉防嘉定十六年尉叶象翁建【徐允翀梅轩诗香老虬枝古花开傍短扉昨宵微雪洒四槛玉鳞飞】
　　不负轩　万厯宁海县志在治南塘头宋赵孟礼建存髙宗勅赞
　　东屿轩　嘉靖太平县志在金山下宋王居安作松桂轩　嘉靖太平县志在洞黄元黄谷春所居又有集怡楼陈铿有记
　　参云亭　赤城志在州治山上庆厯七年守元绛建前有罗汉树颇竒怪【元绛参云亭记州治据大固山介天台栝苍之间北直大海潮汐遡江薄城而羣山阸束水不得肆庆厯五年夏海溢漂室庐明年余来守兹土拊视凋瘵乃循周官聚养万民之法招徕安辑之因新城出帑金以购材募工旬嵗而功既乃取賸材于二山之交作双岩堂縁山椒作参云亭天空地逈万象在下射有长圃饮有曲水日为文酒之乐州人纵游鼔舞于庭除之下春秋之法兴作始事必书予是以为之记】
　　驻目亭　天台要览庆厯七年元绛守台作驻目亭于山上凭髙眺逺极为旷朗
　　玉霄亭　赤城志在参云亭左绍兴十七年守曾惇建取玊霄峰而名尤袤有记嘉定十六年守齐硕修后轩
　　舒啸亭　舆地纪胜在参云亭后赤城志旧名匿峰淳熙四年守尤袤建绍熙元年守江乙祖更今名
　　澄碧亭　名胜志在静镇堂左旧名兴移
　　解缨亭　赤城志在参云亭东嘉定四年守黄防建瑞莲亭　赤城志在节爱堂前池心旧名玉虹嘉定四年守黄防以平桥获瑞莲更今名
　　云海亭　台州府志宋时通判防上有云海亭万壑风烟亭　方舆胜览在倅防后赤城志在山上万山拱揖一江演迤井邑粲然在目最为竒胜庆元三年通判赵彦卫建【陈观重建万壑风烟亭记官舍负大固山余旧闻有亭得登临之胜暨来丞郡公退寻访即斯亭故基敞为一堂基辟于新名承其旧】
　　舞漪亭　赤城志在添差通判防清閟堂后
　　飞跃亭　呉子良飞跃亭记临海县治北里许小坡蜿蜒号环翠山旁濒驿河绍兴二年令黄君凖始面山凿池又筑亭负山而临池名之曰飞跃
　　石桥亭　元丰九域志葢竹山有石桥天台记云桥上有小亭桥龙形背驾在壑上有两涧合流于桥下泄为瀑布【舆地纪胜在临海县】
　　秀野亭　临海记在县东普济院后其地多梅花【元绛秀野亭诗亭占青山口郊原四望平遥林连崦黒白水隔田明翠麦波涛动飞泉剑佩轻长年便野趣拟欲解尘缨】
　　樵夫亭　王士林樵夫亭诗注在东湖中
　　东湖亭　赤城志在临海县东湖上乾道五年建浣月亭　冯苏东湖书院记临海东湖正中为湖山寺寺南为浣月亭其北为樵云阁
　　流杯亭　舆地纪胜在东湖共乐堂之前【赤城志钱守暄立址于湖心水光山色为春夏行乐胜境台州府志治中改名薰风】
　　皇华亭　飞仙亭　赤城志郡城中津桥北即皇华真人上升处又有飞仙亭在其傍
　　隔尘亭　舆地纪胜临海县东掖山上有隔尘亭【石象之隔尘亭诗山椒亭榭适徘徊一片烦襟觉顿开若有尘埃何处隔此中自是少尘埃】
　　飞盖亭　黄岩县志在县治宋嘉定中令陈梦建建净凉亭　黄岩县志飞盖亭北宋嘉定中令赵湜建传香亭　谢直黄岩县尉防记宅之西翼以憇者曰传香之亭
　　云波亭　赤城新志在黄岩县酒税务侧宋绍兴中令杨炜建
　　方山亭　台州府志黄岩县永宁山俗号方山山下有亭夹岸梅花绵亘十余里不絶
　　擘翠亭　黄岩县志黄岩县灵岩有飞瀑垂崖而下宋庆元四年令常濬孙亭其上曰擘翠【赤城新志樊川书院为晦庵先生与南湖方山二杜公讲学之地旁有擘翠亭亦先生所建】
　　来鹤亭　赤城新志在黄岩县委羽山元刘徳元建二公亭　黄岩县志在灵岩黄绾建以待王阳明湛甘泉者
　　少谷亭　黄岩县志在翠屏黄绾为郑善夫来访因建此亭以待之
　　多锦亭　赤城志在天台县圃嘉定中令邵继元建墨池亭　列秀亭　天台县志在华顶峰王羲之墨池上
　　浮杯亭　郑至道天台刘阮洞记迎阳峰之下有石偃于山腹寺僧因石址结亭于上
　　阮郎亭　天台胜纪在天台羊愔尝游崖上旧有字世传刘阮所题愔醉亭畔七日方醒梦食青灵芝嗣后日可行数百里
　　溅珠亭　赤城志天台桐柏山瀑布岩下有瀑布蔽岩状若垂蜺数百丈宋时有溅珠亭【天台县志又名喷雪亭】
　　昙华亭　王士性游天台山记石梁山壁对峙一巨石如长虹横架广不盈咫前临万仞壑上游涧水二并流堕石梁下上有昙华亭楹半外垂王龄碑刻存焉
　　先照亭　赤城志在天台县石桥庵应真阁傍伫真亭　天台山方外志在石梁下恵济潭侧【天台县志祷雨祈龙旧于昙华亭后以其凭髙视下乃建亭于潭侧而祷焉】
　　许来亭　响空亭　瞻风亭　方广亭　卢濬游石桥诸山记石桥下有诸亭悉归草莱矣
　　雨华亭　天台山方外志在国清寺后岩
　　栖凤亭　舆地纪胜天台县北紫箨山与天台接旧名竹山唐天寳中明皇梦竹山神来翼日有凤翔之异因名瑞峰上有栖凤亭
　　流花亭　天台山方外志在桃源
　　金波亭　天台胜纪在墨湖上
　　善利亭　天台县志在桐柏岭上有石臼泉注其中清甘可爱旧柱上有题云建炎四年拱卫大夫博州防御使前充髙丽国信使韩衍记
　　凝香亭　送紫亭　列逺亭　万厯仙居县志并在县后圃俱宋淳熙中令唐仲温建
　　真趣亭　仙居县志在县治宋嘉定中令董履道建第一香亭　万厯仙居县志在丞防后
　　尽美亭　名胜志仙居县福应山得邑地之胜陈述古名曰福应朱晦庵更名尽美宋绍熙中建亭于上【张景修为记】
　　斗起亭　赤城志仙居县万安院后有万竹源左升崇冈重峦复岭如屏列可眺可咏旧有斗起亭宋建炎中左丞薛昻居之
　　緑筠亭　台州府志在仙居县韦羌山上
　　涵青亭　万厯仙居县志南峯山桃花洞最擅山水之胜古有涵青亭
　　翫景亭　明一统志仙居县景星山万仞壁立宋令陈襄建亭
　　东山亭　杨崈有题东山亭诗见仙居县志【崈宋大观中令仙居】
　　前山亭　杨筠有题前山亭诗见仙居县志【筠宋绍兴中令仙居】
　　镇亭　赤城志在宁海县西北八十里台明越三界间
　　岸帻亭　赤城志在宁海县圃宋建炎元年令魏贲建
　　云锦亭　万厯宁海县志在治西圃莲池中【徐允翀云锦亭诗亭立波心小芙渠绣绮纹似裁千片锦散作一池云】
　　交翠亭　舆地纪胜在宁海簿防宋政和五年主簿洪皓建【洪适题交翠亭诗三十年中事鸾栖筑小亭寒声长新箨清閟拂疎櫺水转前时緑山浓逺处青重来勤问讯此别记秋萤】
