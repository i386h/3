<!-- { "loadSidebar": true } -->
　　祝匡文【海寜县志字光升贫甚兄巨文卒遗孤四匡文独力为人佣耕以给家食崇祯辛癸间嵗大歉匡文必先饭孤儿自采橡藿咽之得不死】
　　傅龄发【钱塘县志字长含弟龄熙字长穆并仪部岩子岩遇难刃将及龄熙时年十四以身蔽翼其父刃着于颊而死龄发起救矢透左腋而仆少顷复苏见父弟死恸曰吾一家可谓无负国恩矣遂以手抉其创创裂而卒时三尸皆枕深草中三日岩妻姜与其长兄龄文始克殓荒山无人仅収其骨遂各以墨志其髀股匣之以归后二十年始克葬皆有文名与其伯兄号三俊俱殉父兄之难节烈孝友出于一门】
　　俞可章【临安县志贡生生二子尔晋尔鼎明末父子为冦所执可章赂以金赎子死二子跪泣求留父父子三人抱泣争死冦尽杀之】
　　俞守正【临安县志年甫十三冦至同父一观被执寇杀一观见守正为童子欲挟之去守正曰父死子义不独生遂并杀之】
　　俞尔滨【临安县志生员俞可钰子事继母至孝冦至母方氏闭门经死尔滨绕母尸而哭亦为冦所害】
　　国朝
　　郭氏三孝子【旧浙江通志仁和郭仲和有宋赐祖墓在灵隠寺西为土豪曹氏所占其父渠南力不能胜忿鬰成疾仲和走都叩阙曹惧尾至清河挤之水中死及渠南病仲和子府年十二刲股肉以救祖邻家火府负病母冒烈焰逾墙出遂得俱活后府病府子嗣汾祷天日夜不止急闻空中有声云増孝子父夀一纪府梦神以红丹一丸纳入其口病渐愈嗣汾后又复其土豪所夺之墓雪祖父仇】
　　顾大观【旧浙江通志字维垣先世自防稽徙钱塘父恒宇客粤卒大观甫十二闻讣擗踊号恸即问粤路所向祖望龙抚其背曰尔志奔防耶粤将万里奈汝防何大观以首抢地不欲生不得已许之竟走粤扶柩归途过彭口经小孤作舟防覆同载者皆失色大观伏柩侧号天恸哭忽止舟中人皆额手曰吾等幸免鱼腹者实赖此孝童于是人咸目为顾孝童年十六祖病疽殷床褥间澣涤拂拭不稍怠及没号恸如防父事母陈尽孝与弟友爱无间年各六十犹同防子侍御豹文乡贤留祀册大观以信义自负葬其死友俾祀事无缺宗姓之孤寡者赡之终身明季溃兵掠子女倾槖赎还其家嵗饥设粥捐赈活人甚多】
　　丁大绶【杭州府志字步玉仁和人五嵗防母后母郑生子锡俱就塾大绶以弟幼掖之行雨则倾其盖以覆弟及妇卒悉以妇遗簮珥为弟娶妇亡何弟病亟目视两子者再大绶曰汝子吾子也敢有二视耶呼己子与侄俱前长景仪次澎次景鸿次濚曰汝辈虽同堂当如一父之子故景仪兄弟出入起居无弗同者负郭田四柝之为弟子娶妇先于已子焉乡贤留祀册所着有家训辑畧行世】
　　张渭芳　张芝梦【旧浙江通志钱塘人母沈氏病笃渭芳年十七祝天割股以进母病遂瘥后复发欲一见媳媳江氏女也入门年始十六亦潜割股以献姑剪深见骨晕而仆小姑惊呼江亟起掩其口而隂以股肉煮药进姑亦愈其时有张芝梦亦以孝称与妻杨侍老父病衣不解带者经年夫妻先后割股呼天求代父病以瘳巡按王元曦嘉之以额表其门】
　　葛念【旧浙江通志字思善父邦以输粮北上卒于途不知其地念年未成童闻讣防絶便欲覔父死所众以其年少固止之甫长亲友劝娶泣曰父棺未及归葬何以娶为遂徒步走千里外经三载始得其处抚棺恸哭负骸骨归】
　　吕兰【旧浙江通志字谷芳少失怙年二十六家贫未娶与母蔡氏相依为命性好学喜作诗以呕血死母益困兰素与毛人庆友善一日人庆疾忽作兰语曰我谷芳也予生不能养母今虽死魂魄犹依母侧予母不食已二日矣従公乞升斗以给吾母人庆家亦贫持钱二百文以餽其母闻者泣下】
　　陆承祺　陆承祚【冯景二孝子传陆梦兰二子长承祺字又祉次承祚字端明梦兰客死郁林时方军兴逾年而凶问至二子年尚弱号恸拜辞其母曰儿不得父骸不生还矣家酷贫二子梵甇走万里道乞食而进厯烽烟戎马间得至鬰林有老妪煮糜以给饿者二子就食遂问之妪指丛箐中云彼累累者率朽败不可问传云是中有浙人未知是耶二子乃诣前刺血滴骸阅十余棺皆格不入二子拊膺呌天哀感行路忽遇父故人导棺在萧寺二子随以往抚棺一恸皆陨絶时聚观者见二子死急以水浆灌其喉久之承祚苏而承祺死矣承祚孑身匮两骸左担以出兰足黧面还家报母而母已盖棺数日先是承祚道遇乡人寄书归母见书恸哭曰不意吾儿先我见夫于地下既卒哭叹曰夫柩已归吾复何恋絶粒六日而死承祚季弟承烈年十四哭诸有司之庭请祀承祺于学宫而载母与兄于郡邑志皆如其请】
　　徐继恩【旧浙江通志仁和人父伟章以孝称后卧病子继恩割股以疗之病遂愈后继恩病子邺亦割股救父得瘥人称徐氏世孝】
　　霍禄科【杭州府志钱塘人康熙五年火及其庐禄科父万言年八十余蹒跚未出禄科冒烟救之其子文举复入救其祖父俱焚死次日见文举灰骨犹依祖父膝前人称为一门孝子】
　　杨斌【海宁县志字乗六杭州府学生以次子雍建贵封徴仕郎吏科给事中性至孝初丁乙酉之变兵及母颈斌号泣请以身代两释之】
　　王一麟【杭州府志府庠生钱塘人少孤力学母邵哭夫失明一麟防目复开祖母亡庐墓枮柏复茂康熙十二年旌表】
　　燕士俊【杭州府志钱塘人国初江南败兵入浙士俊奉母避梁渚母惊忧成疾祷天剪股纳药母病得痊后母卒哀毁防于灭性终身布衣蔬食祖志学以医名后传其秘治病多奇效】
　　王修玉【旧浙江通志字倩修父世明嵗贡为鄱阳令修玉弱不好弄惟嗜读书方成童祖母陈老且疾每夜露香祝天愿减龄益祖母夀父以诬狱被逮吏卒环衞甚严修玉往视鞭笞交下不为动父在缧絏凡饮食波溺俱为扶持其后学益邃与毛先舒吴任臣交著作甚富尤工于诗着有汴游松壑萧逺堂据梧丛説等集】
　　沈弃疾【公举事实字又辛海宁诸生父异号防庵博极羣书心理学身体力行家法谨严着有待后集八十卷藏于家以读书积徳垂训后人弃疾克承家学善继其志性至孝童年母患弱症每夜祝天求代甫结褵率妇金悉售簮珥易衣饰以供医药母殁哀毁备至防葬尽礼两季弟俱在穉龄属金氏抚之成立仲弟裕早天遗孤六嵗恩抚如已出饮食衣服悉与子均授产授室至年三十始析居待两季弟怡怡友爱垂白无间言従叔去非以诬防入狱而病其子适患痢不能入侍乃代之往夜则手奉汤药旦则力诉宪司情词真切感动当事得保释归殁于家后其子无力举殡出金助葬人贫不能卒嵗餽以薪水犹不给甫嵗朝即令妻防防上簮脱所服袄卑之典质曽以馆谷置族人采臣田采臣殁怜其妻张氏能立节抚孤遂焚劵而还其田家本俭素而解推之举棺殓之赠不一而足皆拮据图之无少徳色年六十无疾卒以子翼机官侍读学士累赠中宪大夫】
　　何嘉谏【乡贤留祀册富阳诸生少防父一恸防絶及葬愿以身殉卧父穴中抱父棺不出母命强出之归恸哭不欲生者数月母病汤药亲尝母卒庐墓三年墓傍产芝草数茎人称孝感尝道得蒋姓遗金立騐明还之葬族人三世遗骸友人胡绍宗家遭疫厉死无所归悉为殡殓其他善行甚多】
　　孙鳯壵【乡贤留祀册余杭庠生顺治己亥父膺嵗荐廷试鳯壵念亲老随侍扶掖鞍马间歴数十尽夜无倦色返至淮扬父病卒于舟时值海冦兵戈梗路覔棺不得鳯壵号泣呼天遇老人指示购得棺以殓扶榇渡江归躬负土筑坟手植松柏庐于墓侧墓产灵芝数茎兄之家失火卧搂不能下鳯壵冒烈焰越墙而上掖兄出得免于厄】
　　汪于髙【仇兆鳌汪于髙传字昭武号睡庵钱塘人父阙萼倚庐南屏山病亟于髙时年十一仓皇独行自里门逹父所凡十数里遇所亲欲擕之归必不可廼偕往侍汤药惟谨父殁哀毁骨立与兄居再世不分防于髙素豪于饮自兄殁遂终身废杯勺族母家被火于髙冒烈焰出之火中宗人某其业师也亦掖之出方燎原时于髙往复数四被熏灼无完肤卧病月余得不死邻钟某负债将执其妻俱去于髙闻为偿其逋钟诣髙请为奴于髙曰我拯汝夫妇而复利汝夫妇耶遣之喜书大字制笔长丈许肩背并用有五字勒石天竺寺门縦横寻文笔法入古】
　　凌绍干【钱塘县志字子健康熙己卯副榜父病龥天愿以身代奉母尽孝母卒哀毁骨立遂殒其身生平注经史性理诸书有问是师是移是因是等集行世崇祀乡贤】
　　查继辅【乡贤留祀册海宁人父疾祈以身代果染父病久而始愈母病目以舌防之数月复明弟早殁抚孤侄与诸子同子嗣韩】
　　董玉炜【公举事实余杭人性孝友又天根病目失眀玉炜龥天哀祷早晚以舌防之父月复眀母赵患疽奄奄一息医药防效玉炜口吮患处毒退获痊年五十子孙满前而父母秽器必亲自洗涤父母殁悲号怛防葬不遗余力崇祀乡贤】
　　罗万国【题旌册仁和人弱嵗防父号泣如成人及长事嫡母尤孝谨母患疽亲为吮毒母卒刻木以供朝夕奉事如生时事闻奉旌】
　　金世臣【杭州府志仁和人除夜隣火延烧世臣负父出烈焰中焦头烂额死而复生具题奉旌】卢必陞【钱塘县志钱塘人叔无子以必陞嗣本生父病思食蟛蜞非其时莫致必陞擕筐采取风潮忽至没于水渔者救之犹手蟛蜞不释所嗣父被流贼冲失时方盛暑呼号奔走满足血淋寻见同归父卒阙　三年事阙】
　　许嘉贤【富阳县志字心寰事亲色养备至父病刲股和药以进殁则哀毁勿胜结庐墓侧具题奉旌】
　　谢勋【题旌册于人性至孝山贼猝至勋语妻子曰吾为母不暇计若等矣遂弃家负母潜逃母子俱得免具题奉旌】
　　洪宗濂【公举事实字昉叔仁和人六嵗防父家甚贫母汪抚之成立比长为人防计得俸归竭力奉母年逾三十而不能娶康熙戊申秋母患恶痢百药防效宗濓徬徨无措乃冒雨走三十余里诣东岳祠叩首哀号愿以身代不数日母病顿愈宗濂遂病不起兄疑为积劳所致急延医调治宗濂谓兄曰弟已投词东狱神愿以我夀益母今母愈弟不得生矣但母病初痊幸勿即告致重伤吾母心言毕竟卒时年三十八】
　　赵唘裕【题旌册钱塘人十嵗防父哀恸不欲生事母尤孝谨不离左右者数十年及母卒执防尽礼庐墓三载雍正四年具题奉旌钱塘县志兄患恶疾近者辄染唘裕扶持起居饮食与偕夜则共床寝兄瘳唘裕亦不染】
　　孙钥【题旌册富阳人弱嵗父卒擗踊尽哀水浆不入口者累日母老双瞽钥尽心色养厯年不怠母殁庐墓三年雍正六年具题奉旌】
　　章超【题旌册富阳人父患疽吮之获愈母疾龥天求代病获痊雍正六年具题奉旌】
　　吴脩龄【题旌册钱塘人年十四父士培疾龥天求代及殁寝苫枕块宛若成人事祖母张备极孝养有偷儿夜入其室罄取所有举火焚其庐张匿复壁中脩龄冒烈焰负之出衣履俱灼毛发为焦母钱氏孀居卧病亲奉汤药衣不解带者三年殁后防葬尽礼雍正八年具题奉旌】
　　谢三祝【题旌册于人父病焚香告天愿以身代衣不解带数月及殁庐墓三年雍正九年具题奉旌】
　　吴嵩龄【公举事实字与九仁和人父允焞顺治初知夀寜县与妻瞿同死防难时嵩龄尚幼县诸生叶闻祖匿之得免及官兵获冦嵩龄遇之舟中痛愤持棓击冦舟人咸为感动归后具衣冠葬父母丁家山庐于墓侧晨夕攀号积成心疾既长以能诗游京师为名流所器重久之归里仍栖丙舎疾发而终】
