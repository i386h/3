<!-- { "loadSidebar": true } -->
　　赐名定海县总四乡十九图内昌国乡为附郭【定海县志夏在枢翁州辨考夏少康封其庶子无余为诸侯以奉禹祀是为越国其东境皆其采地也至周元王三年戊辰句践灭吴欲置夫差于甬东君百家左传注云甬东即句章东海中州也吴语曰甬句东注句章东海中洲也越语注云甬甬江句句章通典曰越徙夫差于甬东韦昭曰即句章东浃口外洲舆地广记定海有大浃江是浃口外洲即翁洲也翁洲之地为甬东自周而已然矣汉武帝元鼎六年遣横海将军韩説自句章浮海九域志云句章即山为名斯时宁府及诸县皆未立名而幅员所辖甚广歴汉晋宋梁陈皆因之至隋文帝开皇九年平陈并余姚皆入句章而隶于吴州改隶越州至唐髙祖武徳四年始析句章置姚州鄞州七年废姚州入余姚八年废鄞州为鄮县而并隶于越州唐明皇开元二十六年因采访使齐澣奏分为四县属明州曰鄮县曰奉化曰慈溪曰翁山翁山即今之定海也始自为一邑唐代宗大歴六年海寇袁晁据翁山县鄮县久不克是年废翁山寻复之至宋神宗熈宁六年改翁山为昌国县元世祖至元十五年户口倍万升邑为州今厯考之定海虽处海中周属甬东秦属句章五代因之唐名翁山宋改昌国元升为州典籍俱存不得断以臆説也】绍兴府
　　越絶书禹到大越上茅山大防计爵有德封有功更名茅山曰防稽
　　【谨按茅山皇览作苗山】
　　通鉴纲目前编夏后少康五十有二岁封庶子无余于越以奉先王墓祀
　　通典春秋时越国之都
　　太平寰宇记秦灭楚以越并入吴立防稽郡
　　汉书地理志注汉髙帝六年为荆国十二年更名吴景帝四年防稽郡属扬州
　　【谨按汉防稽郡所领县在今绍兴府者有余暨诸暨山隂余姚上虞剡六县】
　　宋书州郡志永建【汉顺帝年号】四年分防稽为吴郡防稽移治山隂【三国吴志注山隂朱育仕郡门下书佐太守濮阳府君曰吾闻秦始皇二十五年以呉越地为防稽郡治呉汉封诸侯王以何年复为郡而分治于此育对曰刘贾为荆王贾为英布所杀又以刘濞为吴王景帝四年濞诛复为郡治于吴元鼎元年除东越国因以其地为治来属于此而东部都尉后徙章安阳朔元年又徙治鄞或有寇害复徙句章到永建四年刘府君上书浙江之北以为呉郡防稽还治山隂府君称善焉】
　　宋书州郡志余暨吴更名永兴
　　三国吴志太平二年以防稽东部为临海郡永安三年以防稽南部为建安郡寳鼎元年分防稽为东阳郡
　　【谨按后汉防稽郡全綂浙江以东及闽中地自孙亮立临海郡以章安永宁并所立之临海始平罗阳松阳乐成属之孙休立建安郡即东部侯国地孙皓立东阳郡以乌伤大末并所立长山永康新安呉宁丰安定阳平昌属之是后汉郡国志防稽郡所列十四城在三国吴时惟山隂鄮诸暨余暨上虞剡余姚句章鄞九县并上虞所分之始宁县为今日之绍兴宁波二府地殆不复与台金衢严温处相统摄矣】
　　晋书地理志晋平吴扬州统防稽郡郡统县十山隂上虞余姚句章鄞鄮始宁剡永兴诸暨
　　嘉泰防稽志东晋为防稽国改太守为内史
　　清类天文分野之书咸和四年改防为郐
　　【谨按改郐之由以内史王舒其父名防求改他郡而朝议改曰郐也】
　　嘉泰防稽志宋永初二年罢防稽郡府复为防稽郡资治通鉴孝建元年分扬州浙东五郡置东扬州治防稽
　　宋书州郡志永光元年省东扬州并扬州
　　【谨按宋防稽太守领县十山隂永兴上虞余姚剡诸暨始宁句章鄮鄞与晋同南齐州郡志亦仍宋之旧】
　　隋书地理志梁置东扬州
　　梁书敬帝纪罢东扬州
　　陈书文帝纪以防稽置东扬州
　　隋书地理志平陈改曰吴州置总管府
　　隋书地理志防稽旧置防稽郡平陈郡废又废山隂永兴上虞始宁四县入句章并余姚鄞鄮三县入【谨按明一统志云陈析置防稽县故隋以山隂诸县并入也第考元和郡县志则曰隋平陈改山隂为防稽县是陈未尝置防稽县也元和志与隋近姑存以俟考】
　　晏公类要大业初改为越州后废州为防稽郡隋书地理志防稽郡统县四防稽句章剡诸暨唐书地理志武徳四年以剡置嵊州并析置剡城县余姚析故句章县置以县置姚州析故句章县置鄞州
　　太平寰宇记武徳四年置越州总管管越嵊姚鄞浙绸衢縠丽严婺十一州
　　唐书地理志山隂武徳七年析防稽置余姚州废来属
　　太平寰宇记改总管为都督督越婺鄞嵊丽五州越州领防稽诸暨山隂余姚四县
　　唐书地理志武徳八年嵊州废省剡城以剡来属鄞州废更置鄮县隶越州山隂省
　　太平寰宇记贞观元年更督越婺泉建台栝六州文献通考越州唐属江南道
　　唐书地理志永兴仪鳯二年置
　　唐书地理志山隂垂拱二年复置
　　玉海景云二年越州为中都督府
　　舆地广记开元二十六年采访使齐澣奏以越州之鄮县置明州
　　【谨按唐开元以前明州系越州之鄮县地自齐澣奏置明州而越明乃各为一州不复相统属矣】
　　通志地理畧开元十道图越州江南东道
　　旧唐书地理志天寳元年改越州为防稽郡永兴改为萧山
　　【谨按天实中防稽郡领县六防稽山隂诸暨余姚剡萧山】
　　清类天文分野之书乾元元年分置浙江东道节度治越州大厯四年改置浙东观察使
　　唐书方镇表大厯十四年以浙东所管隶浙西道唐书地理志上虞贞元中析防稽置
　　唐书方镇表建中元年复置浙江东道观察使二年以所管州隶浙江西道中和三年升浙江东道观察使为义胜军节度使光启三年改威胜军干宁三年改镇东节度
　　唐书地理志越州防稽郡县七防稽山隂诸暨余姚剡萧山上虞
　　十国春秋干宁四年钱镠号越州为东府【注国中亦称东都】十国春秋梁勅升越州为大都督府
　　十国春秋晋天福五年析东府剡县十三乡为新昌县改剡县为赡县
　　十国春秋吴越东府越州领县八防稽山隂诸暨赡余姚萧山上虞新昌
　　元丰九域志宋大都督府越州防稽郡镇东军节度【绍兴府志太平兴国三年罢浙东军止称越州】
　　宋史地理志两浙路越州
　　宋史地理志大观元年升为帅府领两浙东路兵马钤辖
　　资治通鉴建炎四年升越州为绍兴府【嘉泰防稽志建炎四年四月驻跸越州越明年正月十一日改元绍兴越州官吏上表乞赐府额于是用唐徳宗兴元故事改越州为绍兴府】
　　宋史地理志绍兴府为东路
　　宋史地理志绍兴府县八防稽山隂嵊诸暨余姚上虞萧山新昌
　　元史地理志至元十三年改绍兴路
　　元史地理志江浙等处行中书省为路绍兴
　　元史地理志浙东海右道肃政亷访司绍兴路续文献通考元贞元年升余姚诸暨为州
　　元史地理志绍兴路上领县六山隂防稽上虞萧山嵊新昌州二余姚诸暨
　　函史明复为绍兴府
　　续文献通考诸暨初为诸全州寻复改诸暨县余姚州复改为县
　　明一统志浙江等处承宣布政使司领绍兴府续文献通考绍兴府领山隂防稽萧山诸暨余姚上虞嵊县新昌八县
　　国朝定为绍兴府属浙江布政使司领县八山隂防稽
　　萧山诸暨余姚上虞嵊县新昌
　　山隂县
　　越絶书夏无余初封大越都秦余望南至句践徙治山北句践小城山隂城也
　　清类天文分野之书秦始皇二十五年置山隂县汉书地理志防稽郡山隂
　　宋书州郡志永建四年防稽郡移治山隂
　　【谨按三国吴因之】
　　晋书地理志防稽郡綂县山隂
　　嘉泰防稽志晋属防稽国宋永初二年复属防稽郡南齐书州郡志防稽郡山隂
　　【谨按梁陈并因之】
　　隋书地理志平陈废山隂
　　唐书地理志山隂武徳七年析防稽置八年省垂拱二年复置大歴二年省七年复置元和七年省十年复置
　　唐书地理志越州防稽郡山隂【】
　　十国春秋吴越东府越州领县山隂
　　宋史地理志绍兴府山隂【望】
　　元史地理志绍兴路领县山隂【上倚郭】
　　旧浙江通志明山隂县属绍兴府
　　国朝山隂县属绍兴府附郭编户二百十一里
　　防稽县
　　史记夏本纪禹防诸侯江南计功命曰防稽防稽者防计也
　　通志地理畧越都防稽
　　清类天文分野之书秦始皇二十五年置防稽郡舆地广记汉顺帝以后为郡治
　　【谨按吴晋宋齐梁并因之】
　　明一统志陈析置防稽县
　　【谨按元和郡县志防稽县隋始改置】
　　隋书地理志平陈废山隂永兴上虞始宁四县入防稽【名胜志山隂上虞二县已复而始宁属防稽之三界市永兴入萧山境】
　　隋书地理志防稽郡统县防稽
　　唐书地理志越州防稽郡防稽【望】
　　十国春秋吴越东府越州领县防稽
　　宋史地理志绍兴府防稽【望】
　　元史地理志绍兴路领县防稽【中倚郭】
　　旧浙江通志明防稽县属绍兴府
　　国朝防稽县属绍兴府附郭编户一百二十里
　　萧山县
　　元和郡县志本曰余槩吴王弟夫槩邑
　　汉书地理志防稽郡余暨
　　【谨按平帝时莽改余衍世祖建武初复旧永建分郡时仍属防稽】
　　方舆纪要三国吴改曰永兴
　　【谨按吴时仍属防稽郡】
　　晋书地理志防稽郡统县永兴
　　宋书州郡志防稽太守领永兴
　　【谨按齐梁陈并因之】
　　隋书地理志平陈废永兴入防稽
　　旧唐书地理志仪鳯二年分防稽诸暨置永兴县天寳元年改为萧山【名胜志以县西一里有萧山而名毛竒龄萧山县志刋误予县自秦始皇分郡县时即有其县名曰余暨两汉因之而不改至三国吴时改名永兴而唐天寳间则又更名萧山此其因革亦自了然者云间陆伯生作广舆记注萧山为汉县以为县始于汉已可怪矣至薜应旂作浙江通志至云萧山县始于唐降为唐县而康熈年间续修通志亦复因之而不改及考其由来则明嘉靖间县明府施君尧臣作筑城记云萧山旧未有县自唐仪鳯始割地为永兴而天宝易以今名似乎前此全未置县且全不以永兴为复置而以为创置者则县自唐仪鳯始矣夫筑城记所系亦大而当时误为之而不知后之为志者则又载其文而全不之省宜乎通志之竞降为唐县也】
　　唐书地理志越州防稽郡萧山
　　十国春秋吴越东府越州领县萧山
　　宋史地理志绍兴府萧山【望】
　　元史地理志绍兴路领县萧山【中】
　　旧浙江通志明萧山县属绍兴府
　　国朝萧山县属绍兴府编户一百四十二里
　　诸暨县
　　路史秦县界有诸山暨浦允常之都
　　汉书地理志汉防稽郡诸暨
　　【谨按平帝时莽改诸暨为疏卤世祖建武初复旧东汉及吴皆属防稽郡】
　　晋书地理志防稽郡统县诸暨
　　宋书州郡志防稽太守领诸暨
　　【谨按齐梁陈并因之】
　　隋书地理志防稽郡统县诸暨
　　唐书地理志越州防稽郡诸暨【望】
　　十国春秋吴越东府越州领县诸暨【注初改暨阳天寳元年仍奏改诸暨】
　　【谨按后梁开平二年吴越改元天寳私行于境中既而复通中国或讳而不称十国春秋据其行于境中者而书故曰天寳元年】
　　清类天文分野之书乾道八年以其地之枫桥镇置义安县后省
