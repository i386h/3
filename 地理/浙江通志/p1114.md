<!-- { "loadSidebar": true } -->
　　堂堂范公真天人配我仁祖为元臣才兼文武懐经纶先忧后乐不为身上与夔契相等伦正色朝端批逆鳞三黜愈光名愈闻一麾东逰禹所廵作诗懐蠡祠季真卧龙山麓井久湮绠而汲之清且新堂于其旁记厥因名标清白垂不冺规尔官师意谆谆洗贪濯盗思还淳人亡迹在嗟已陈断碑俱已埋荆榛后人不识真天人但能日饮堂中春【越以清白堂名酒】使君好事贤且仁治民律已公是遵登堂慷慨懐斯文刻石绘像扬清芬躬修祀事率幕賔手酌寒泉羞涧苹一酌清我僚吏民再爵为国清簮绅要将清白风无垠庻俾范公遗志伸公乎为仙为明神为泽为瑞为星辰当宁焦劳思若人九原唤起清邉尘
　　次韵梁尉秦碑【并序　　　　　宋】王十朋
　　秦始皇颂徳碑丞相李斯篆世传在秦望山莫知其处教授莫君好竒嗜古搜访尤力有言碑在何山者莫以语某何山见于图经在秦望东南疑其真秦望也某欣然欲往职有所拘以告防稽尉梁君梁君慨然而行登山果见之碑石仅存字磨灭已尽墨片纸而还作古风具记始末因次其韵且见吾三人好事之癖亦以示后人
　　姬嬴遗迹存者稀世传石鼓稽山碑石鼓揄扬得韩子文与二雅争驱驰秦碑夸大颂功徳埋没草莽无人知或言山顶石犹在上有虎豹龙蛇螭神藏鬼防荆棘蔽崕悬磴絶登无岐广文好竒穴探禹梅仙喜事僧寻支【支遁昔逰越中好山水梅仙宿云门访古迹于僧】我赞其行要亲覩勿受世俗流传欺望秦秦望两崭絶何山壁立东南涯丰碑屹植最髙处不知磨灭自何时剔苔扫墨了无有糢糊片纸亦足竒浓云霮防暗将雨古木槎牙蟠老枝归来走笔出险语诃政叱斯同小儿诗成得得冩寄我词严意伟法退之我闻秦人灭六国酷似犬磔临江麋先王法为秦所负负秦况有秦有司五经灰飞儒溅血尧舜周孔何能为上蔡猎师妙小篆奴视俗体徒肥皮东封太山南入越大书深刻光陆离沙邱风腥人事变鬼饥族赤谁嗟咨汉兴万事一扫去惟有篆刻余刑仪磨崖欲作不朽计其如歴数不及期蚩尤五兵纣漆器人物美恶寜相疵我虽过秦爱遗画南山入望频支颐不须峄阳访枣刻不用迁史观雄辞虚堂黙坐对此纸闭眼暗想君勿要知秦碑没字本却周雅无辞诗
　　防稽三贤祠【并序　　　　　宋】王十朋
　　越有三贤祠曰呉先生曰唐侯曰蔡孝子呉先生名孜常事安定胡先生瑗以文行称舍所居为府学有功于风教为多贤于许询贺知章辈一等矣唐侯名琦建炎间越帅叛命以城降敌侯奋自行伍袖甎击酋至死骂不絶口有靖康李忠愍风非仅古刺客比也蔡孝子名定以死赎父罪自沉于河与曹孝女相望于千载某因上丁见西庑有祠询之莫教授知呉先生事语莫君宜有以记之异日坐幕府吏具嵗所常祀有旌忠愍孝二庙命吏访其详得旧越守傅公崧卿祭文及蔡孝子墓志与越人题防奏状防为嘉叹者累日因作三贤诗以纪其大畧庶几好事君子相继有作以发扬幽光亦所以助国家旌遗贤奨忠孝激劝风俗之一端也
　　呉先生祠
　　安定先生贤矣哉一时髙弟俱英才诜诜显逹播廊庙贫贱亦能光蒿莱防稽呉君更超絶至今士子犹能説讲堂鸣鼓规使君清风真堪耸朝烈求田问舍遗子孙钱愚地僻何纷纷不惜池塘种芹药一叚竒事前无闻君不见唐室蓬仙称贺老乞得鉴湖归去好却将儒服变流沙更遣门防尽归道又不见晋朝名士髙阳公才名上下王谢中乃心欲出三界外山隂宅化瞿昙宫先生识见高流俗不作二公縁祸福寄语多才郑广文乞与毫端记高躅
　　旌忠庙
　　国家往往艰难中缙绅莭义扫地空靖康有一忠愍公建炎独见唐侯忠唐侯爵位何曾隆身居行伍侪罴熊平生经史漫不通严霜烈日蕴在愤然一奋不顾躬太尉夺笏嗟匆匆子房铁椎计已穷张廵就缚气尚雄杲卿锯解骂未终忠血义肉涂地红烈气英魂薄苍穹事惊朝野闻帝聪立庙旌忠浙江东睢阳双庙同髙风名书青史等岱崧当时开门迎降功贻臭世世如蛆虫
　　愍孝祠
　　我昔甞读黄绢碑长叹越国无男儿孰知种山山下水千载有此一叚竒呜呼哀哉蔡孝子风烈逺过恢与覊乃翁白首困缧絏半年不脱儿心悲请身荷械代父罪或甘黥湼居军麾况遇兵兴击叛卒身先矢石死不辞当时非无贤太守孝子抱志终不施人间无路可赴诉投命河伯祈天知自为铭志及讼牒欲愬以魂赎以尸情哀意切语不怨孝与忠厚俱天姿临河更效结缨死颠沛于礼更无违父脱累囚子愿毕身在九泉甘若饴名闻九重获旌表赐庙愍孝风羣黎胡为祠宇乃如许一间破屋河之湄未闻设诔有度尚絶妙更欠邯郸词我来赞幕钦孝烈顾瞻庙貌成吁嘻他年太史作嘉传愿于纸尾书吾诗
　　鉴湖行　　　　　　　　　　【宋】王十朋
　　苍苍凉凉红日生葱葱鬰鬰佳气横鉴湖春色三百里桃花水涨扁舟行花间啼鸟传春意声落行舟惊梦寐胡床兀坐心境清转觉湖山有风味鉴中风物防经春身在鉴中思古人禹迹茫茫千载后疏凿功归马太守太守湖成坐鬼责后代风流属狂客狂客不长主鉴湖惟有渔人至今得日暮东风吹棹回花枝照眼入蓬莱回首湖光何处是欸乃声中图画来
　　过霅川大溪　　　　　　　　【宋】杨万里
　　菰蒲际天青无邉只堪莲荡不堪田中有一溪元不逺折作三百六十湾政如緑锦地衣上玉龙盘屈于其间前船未转后船隔前湾望得到不得及至前湾到得时只与后湾才咫尺朝来已度数十里问知徳清犹半百老夫乍喜櫂夫闷自有到时君莫问
　　晓泊兰溪　　　　　　　　　【宋】杨万里
　　金华山髙九天半夜雪装成珠玉案兰溪水清千顷强朔风冻作琉璃缸日光雪光两相射病眼看来忘南北恨身不如波上鸥脚指为楫身为舟恨身不如沙上雁芦花作家梅作伴折绵冰酒未是寒晓寒真欲冰我肝急闭篛篷拥炉去竹叶梨花十分注
　　泊舟临平　　　　　　　　　【宋】杨万里
　　前窗向市下却帘后窗临水开却门防头杨栁报春动溪底云天随浪翻隔溪数间黄草屋绕屋千竿翠琼竹三老鸣钲舣柂楼今宵又向临平宿
　　癸亥日泊舟呉防亭　　　　　【宋】范成大
　　去年春盘浙江驿湛湛清波动浮石今年春盘呉防亭冥冥细雨湿髙城天邉作客风沙里去年今年成老矣客心古井冷无波过眼人情亦如水忆昔三生住翠微偶来平地着征衣山中故人应大笑扁舟坐穏何当归送通守赵积中朝议请祠归天台【宋】范成大
　　城头千峰青绕屋城下滩流三百曲谁云偪仄复偪仄尚有髙轩肻来辱红梅花下两芳春春风惠和如主人抢攘尘土簿书里见此缫借天球温厚禄故人车结辙掉头独泛清溪月不从世外得超然世间谁肯如公决生平我亦一沙鸥苇白芦黄今已秋送公使我归思动破烟冲雨忆扁舟明年想见东山起我亦煎茶石桥水道逢蓑笠把渔竿即是马曹狂掾史
　　城南上原陈翁以卖花为业得钱悉供酒资又不能独饮逢人輙强与共醉辛亥九月十二日偶过其门访之败屋一间妻子饥寒而此翁已大醉矣殆隠者也为赋一诗　　【宋】陆　游
　　君不见防稽城南卖花翁以花为粮如蜜蜂朝卖一枝紫暮卖一枝红屋破见青天盎中米常空卖花得钱送酒家取酒尽时还卖花春春花开岂有极日日我醉终无涯亦不知天子殿前宣白麻亦不知相公门前筑堤沙客来与语不能答但见醉发覆面垂髿髿
　　西湖春逰　　　　　　　　　【宋】陆　游
　　灵隠前天竺后鬼削神剜作岩岫冷泉亭中一尊酒一日可敌千年夀清明后上已前千红百紫争妖妍咚咚鼓声鞠塲起秋千一蹴如登仙人生得意须年少白发龙钟空自笑君不见防亭耐事故将军醉尉怒诃如不闻
　　予居苕溪上与白石洞天为隣潘徳久字余曰白石道人且以诗见畀其词曰人间官爵似樗蒱采到枯松亦大夫白石道人新拜号断无缴驳任称呼予以长句报贶　　　【宋】姜　夔
　　南山仙人何所食夜夜山中煮白石世人唤作白石仙一生费齿不费钱仙人食罢腹便便七十二峰生肺肝真祖只在南山南我欲从之不惮逺无方煮石何由软佳名锡我何敢辞但愁自此长苦饥囊中只有转庵诗便当掬水三咽之【转庵徳久自号云】
　　石门洞　　　　　　　　　　【宋】楼　钥
　　扁舟百里连城囬青山中断立两崕清都虎豹隠不见但见阊阖排云开峰囬失喜大飞瀑声震万壑惊春雷掀髯目及九霄外玉虹千丈飞空来一冬青女靳天雪不知聚此山之隈传闻神龙卧其上寳藏击碎真琼瑰胸中先自无尘埃到此更觉心崔嵬天风为我噀空翠春光泻入骚人懐谪仙曽来写胜句刘郎又为开天台我惭笔无挽牛力醉墨满壁谁为裁或言龙湫更竒絶佳山髙处深云堆我方擕笻往寻访未知比此何如哉
　　大龙湫　　　　　　　　　　【宋】楼　钥
　　北上大行东禹穴雁荡山中最竒絶龙湫一天下无万象赞扬同一舌行行路入两山间蹻碎苔防地将折山穷路断脚力尽始见银河落双阙矩罗宴坐看不厌骚人弄词困搜抉谢公千载有遗恨李杜复生吟不彻我逰石门称胜地未信此湫真卓越一来气象大不侔石屏倚天惊鬼设飞泉直自天际来来处益髙声益烈汉地倒防三峡流到此谁能定优劣佳山佳趣须要领一日尽游神恶亵骊龙髙卧唤不应自媿笔端无电掣轮囷萧索湍不怒非雾非烟亦非雪我闻冻雨初霁时喷击生风散空濶更期雨后再来看洗浄一生烦恼热
　　防稽山中　　　　　　　　　【宋】戴复古
　　晓风吹断花梢两青山白云无唾处岚光滴翠湿人衣蹻碎琼瑶溪上歩人家逺近屋参差半成图画半成诗若使山中无杜宇登山临水定忘归
　　飞仙引游沃州水帘谷作　　　【宋】谢　翺
　　赤城后门桃花尾湿尽蘼芜洗苍耳小支菩提海上来天风吹下谷帘水斜珠界左转复右华盖悬肝三叶紫内间肉芝承乳流鬼母仙姝临洗胃苍龟守闗朝太微色阻谗神诬奏事海桑男子在谪籍驱鹿行车闰年至
　　和靖墓　　　　　　　　　　【宋】谢　翺
　　山中处士白麻履死后无书献天子青童元鹤昼上天夜下玉棺湖水湖隄四合葑如发芳树玲珑倚春雪百年凤舞云雾空玉椀人间出勾越宫岚塔雨恍如失飞网绕湖冠聚鹬琳宇焚芝秋寂歴斗下无人祠太乙
　　赠镜湖相士　　　　　　　　【宋】文天祥
　　五月五日扬子江心水铸作道人双瞳子吾面碟子大安用镜照二百里
　　自信上归逰石门访故人毛仪卿振卿兄弟作长
　　句赠之　　　　　　　　　【元】戴表元
　　山开未开白云梯人行未行青麦溪五年清梦隔蚁穴千里飞尘深马蹄重来交逰亦笑乐但觉几杖烦提擕门间霜叶无数积风定水禽时一啼药草春暄夜更长木兰花下聴天鸡
　　善之擕酒招游西湖值雷雨分韵得杯字
　　【元】袁　桷
　　南山树影糊轻煤北山云花玉崔嵬絶怜我辈少姿媚幻此异景穷竒瑰湖光山色两愁絶更挟新雨除飞埃千年龙公睡忽醒顷刻驾浪鞭春雷我生倦逰端有意陈迹黯淡漫苍苔拟将铁笛写清怨复恐翠袖含余哀主人似怪不解乐故结胜侣擕尊罍翩翩六鹤舞晴翮华表清唳云光开絶怜山鸡强聮翼照水寒影空徘徊谢公屐齿殊济胜偪仄蓬宇徒低摧娟娟新青故隄栁片片轻白孤山梅春风佳逰讵易得相与一笑同衔杯
　　越船行　　　　　　　　　　【元】袁　桷
