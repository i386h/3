<!-- { "loadSidebar": true } -->
　　上谕朕顷因亲阅河工济江而南至于浙省见民间生聚殷繁菜畦麦陇逺近弥望农事可冀丰穣朕心用以稍慰凡车驾临幸之地必大敷膏泽以下逮黎元而各省钱粮屡次逓蠲浙江本年地丁银米又经全免无可加恩惟是刑狱为民命攸闗朕每当重罪奏谳之时常深切矜恤今乗舆所至父老子弟夹道欢迎而身陷囹圄之人独自新无路朕甚悯焉浙江福建两省康熙四十四年四月初八日以前凡犯罪诏欵不应赦者不赦外其余死罪以下已发觉未发觉俱着减等发落四十三年秋审奉防监候缓决者一并减等发落仍开具人数奏闻尔等其体朕为民巡省布德好生之意即详慎察明遵行特谕
　　康熙四十五年十月二十五日戸部奉
　　上谕朕子育黎元日求所以休养利济之道念惟赐租减赋实有裨益于民生直隶各省钱粮次第全蠲一年者业经数举独是歴嵗逋负积累加増旧税新徴势难兼办纵使少寛民力分年带输而督令续完仍多拮据朕睠懐及此深切轸恤是用蠲逋已责大沛恩膏俾闾阎获免追呼官吏亦不罹防罚直隶山东积欠钱粮今年俱已蠲免其山西陜西甘肃江苏安徽浙江江西湖北湖南福建广东各省自康熙四十三年以前未完地丁银二百一十二万二千七百两有奇粮十万五千七百石有奇着按数通行豁免或旧欠已完在官而见年钱粮未完足者亦准扣抵谕防到日各该抚立行所属张示徧喻如有不肖有司以完作欠朦溷销算及开除不清者该督抚即时题参严加治罪尔部即遵谕行特谕
　　康熙四十六年四月十一日钦奉
　　上谕朕顷因视河驻跸淮上江浙两省官员及地方绅士军民咸环道逺迎恳请临幸朕勉顺羣情渉江而南循省风俗所至郡县见雨旸应时麦苗蕃殖比闾乐业可冀盈寜虽山东一路尚未悉覩而江浙田畴郁葱在望深惬朕懐方今二麦垂熟正将刈获之时一切扈从人员皆以次舟行不致蹂踏诚恐百姓沿途迎送老稚扶携动盈千万越阡度陌未免践伤朕心甚为轸恤虽民情依恋出于悃诚但农事方殷应令所过地方悉停止岸傍迎送且车驾来时小民业已瞻觐兹节候渐热朕舟行乗夜迎凉亦未可定民虽逺来无由亲见尔等督抚可张示徧加晓谕使各知悉俾无负朕重农爱民之意特谕
　　康熙四十六年十一月初二日户部奉
　　上谕江浙地方赋役殷繁倍于他省朕屡经巡歴时切轸懐比年以来业已节次敷恩频行蠲贷顷因两省偶被旱灾随命按数减征豁免漕欠竝分截本年漕粮令该督抚亲往散赈犹念民间素鲜储蓄生计不充非更加格外滋培则荒歉之余未能骤臻康阜兹特再施膏泽用休养康熙四十七年江南浙江通省人丁共额征银六十九万七千七百余两着悉与蠲免其今年被灾安徽巡抚属七州县三卫江寜巡抚属二十五州县三卫应征地亩银共二百九十七万五千二百余两粮三十九万二千余石浙江二十州县一所应征地亩银九十六万一千五百余两粮九万六千余石四十七年亦俱着免征所有旧欠带征银米竝暂停追取俟开征时一并输纳务使小民一岁之内絶迹公庭安处陇亩俾得优游作息经理农桑庶防闾阎气象可以日加丰豫谕防到日该督抚体朕孳孳惠爱黎元至意各饬有司实心奉行仍张示通晓令咸知悉倘蠲除不实致有侵冒察出定治重罪尔部即遵谕行特谕
　　康熙四十六年十一月二十三日钦奉
　　上谕朕在宫中无刻不以民间疾苦为念恐遇旱涝必思豫防至巡幸各省于风俗民情无不谘访即物性土宜皆亲加详考每至一方必取一方之土以验试其燥湿今岁南巡江浙见天气久晴所经河渠港荡之水比旧较浅即虑夏间或有亢旸之患是时麦田虽甚丰稔然南方二麦用为麯蘖者多不似北方専资麫食南方惟赖稻米北方则兼种黍稷粱粟有携北方黍稷及蔬菜之类至南方种植者多不收获此水土异宜不可强也且江浙地势卑下不雨则蒸湿人不能堪有雨则凉人皆爽豁虽地称水乡而水溢易泄涝岁之为患尚浅旱岁则为患甚剧北方经月不雨亦尚无碍南方夏秋间经旬缺雨则田皆坼裂禾苗渐槁矣喜雨亭记云十日不雨则无禾葢谓此也江浙农功全资灌溉今河渠港荡比旧更浅者皆由素无潴蓄所致雨泽偶愆濵河低田犹可戽水济用髙仰之田力无所施往往三农坐困朕兹为民生再三筹画经久之计无如兴水利建闸座蓄水灌田之为善也江南省之苏松常镇及浙江省之杭嘉湖诸郡所属州县或近太湖或通潮汐所有河渠水口宜酌建闸座平时闭闸蓄水遇旱则启闸放水其支河港荡淤浅者并宜疏濬引水四达仍酌量建闸多蓄一二尺水即可灌髙一二尺之田多蓄四五尺水即可灌髙四五尺之田准此行之可俾髙下田亩永逺无旱涝矣尔等其以朕意晓谕诸臣详议以闻特谕
　　康熙四十七年七月十五日钦奉
　　上谕去岁杭州等处田亩被灾民生疲弊这支河港荡淤浅之处若劝谕百姓开濬恐地方官员借此私派害民亦未可定况需费无多着动用正项钱粮速行疏濬特

　　康熙四十七年十月十六日戸部奉
　　上谕朕屡次南巡见闾阎殷阜之象逺不逮于旧时故于民生风俗无不一一谘访虽不时蠲免额赋停征积逋仅可支吾卒岁絶无余蓄且今承平既久生齿日蕃食渐不充用多不给亦理势之所必致朕每念及此未尝
　　不为恻然去年江南浙江二省俱被旱荒多方轸恤始苏民困迨今岁复报潦伤旋经照例蠲赈并下诏书留漕资济但嵗再不登生计益匮欲令办赋力必难供朕于国家一切经费屡年撙节帑藏充裕以此涣敷膏泽藏富于民俾得尽力农桑衣食滋殖百姓既足国用何忧康熙四十八年除漕粮外江南通省地丁银四百七十五万四百两有奇浙江通省地丁银二百五十七万七千两有奇着全行蠲免所有旧欠带征银米仍暂停追取此朕因江浙二省为东南重地特于格外施仁用休养之至意该督抚各饬有司张示遍谕务令穷乡蔀屋咸共知悉傥或别借事端侵冒征派事发定从重治罪尔部即遵谕行特谕
　　康熙四十八年正月二十三日
　　浙江巡抚黄秉中凡为督抚者但能清以持已实心
　　办事不交通近侍不夤缘部院则无往而不可矣朕涖政四十八年如尔陈奏素无夤缘者所见不可胜数此皆浮词耳未足为据日后真伪当自明也至地方遇有防荒蠲免钱粮发仓给米煮粥分赈别无奇防止在地方官实心奉行斯有济耳朕尝南巡灼知江浙风俗如湖州地方乃系水乡雨水既多则鱼虾菱芡之利俱可资以度日但北方人日止再食南方人虽遇荒歉亦必三餐州县官平时并不留心听民间耗费直至窘迫始具文题请命下之后上司又不过虚张告示而止小民无知但能现成就食岂有长计谋生且农民愚而读书人巧往往受其愚弄至于困乏饥饿而死而终不悟所以致死之由以此思之良可矜悯尔到地方宜令州县官时时为百姓豫加区画庶防可以有备而无患也其调补保举之事皆有情弊寜波府介在海濵地方要知府陈一防不必与湖州更调特谕
　　康熙四十八年七月初十日戸部奉
　　上谕湖广江西米粮在江南浙江贩卖者甚多而米价并不曽减令尔等防议今览尔等与九卿所议大畧相同
　　却于朕意迥相悬殊如尔等议将収买米石堆贮者定例禁止傥因此借端妄行摉查则徒为衙门人役之利于百姓丝毫无益而且有损虽将稽察不清之督抚等降处亦不知畏何济之有尔等所议者枝叶耳根本处全未讲求朕意将此米石于根本处详加稽察则収米堆积之弊自除湖广江西之米或江南浙江官民及贸易之人或本地方百姓及他处贸易之人在某马头某镇店将某家米买卖若干及姓名察明甚易行文湖广总督巡抚江西巡抚令差贤能官员于有名马头大镇店内察明买卖人姓名米数至月终即具折奏闻江南浙江总督巡抚处亦照此奏折咨防若如此行而湖广江西之米不至江南浙江贩卖则更于何处贩卖耶凡此米石人皆共知买卖事情不待禁约而贩卖者必多似于百姓大有禆益朕此防并尔等所议奏折付九卿同阅若皆以为是着交与该部将朕谕防作速咨行湖广江西江南浙江总督巡抚若更有应议之处另议具奏特谕
　　康熙四十八年十月十六日钦奉
　　上谕江南浙江连岁灾荒地方困苦又今年两省疾疫盛行人民伤毙者甚众虽该省督抚未经奏闻朕访知灾病之状深用恻然民命至重朕宵旰孜孜惟以矜全百姓为念一切刑狱奏谳尤加钦恤比年江浙盗案叠见凡犯盗劫者悉皆依律坐罪今阅秋审情真各案所议情罪俱属允协但念灾荒疾病之余复将数十罪犯一时正法朕心甚为不忍江浙两省应处决情真人犯俱着停止一年钦此
　　康熙四十九年十月初三日戸部奉
　　上谕朕恭膺
　　天眷只承
　　列祖鸿庥统御万方子育黎庶厪懐至治宵旰靡寕幸际海宇同风邉隅向化遐迩中外帖然袵席之安者是皆仰荷
　　天地
　　祖宗福佑之所致也方朕八龄践阼之初
　　太皇太后问朕何欲朕对臣无他欲惟愿天下治安生民乐业共享太平之福而已迄今五十年矣惓惓此心未尝一日少释每思民为邦本勤恤为先政在飬民蠲租为急数十年来除水旱灾伤例应豁免外其直省钱粮次第通蠲一年者屡经举行更有一年蠲及数省一省连蠲数年者前后蠲除之数据戸部奏称通共防计已逾万万朕一无顾惜百姓足君孰与不足朝廷恩泽不施及于百姓将安施乎朕每嵗供御所需概从俭约各项奏销浮冒亦渐次清厘外无师旅饟餽之烦内无工役兴作之费因以歴年节省之储蓄为频岁涣解之恩膏朕之蠲免屡行而无国计不足之虑亦恃此经画之有素也比来省方时迈已歴七省南北人民风俗及日用生计靡不周知而民生所以未尽殷阜者良由承平既久戸口日繁地不加増产不加益食用不给理有必
　　然朕洞瞩此隐时深轸念爰不靳敷仁用苏民力明年为康熙五十年思再沛大恩以及吾民原欲将天下钱粮一概蠲免因众大臣集议恐各处需用兵饷拨解之际兵民驿逓益致烦苦细加筹画悉以奏闻故自明年始于三年以内通免一周俾逺近均霑徳泽直隶奉天浙江福建广东广西四川云南贵州各巡抚及府尹所属除漕项钱粮外康熙五十年应征地亩银共七百二十二万六千一百两有奇应征人丁银共一百一十五万一千两有奇俱着察明全免并厯年旧欠共一百一十八万五千四百两有奇亦俱着免徴其五十一年五十二年应蠲省分至期候防行民间旧欠既经豁免嗣后每年额征钱粮务如数全完倘完不及额或别有亏空托称民欠则负国甚矣即责令督抚以下官员偿补仍从重治罪夫地方大吏以及监司守令皆与吾民谊均休戚者也诚克体朕孳孳保赤之懐实心爱飬力杜侵牟朘削则闾阎咸得衣食滋殖无有失所而为官吏者亦身名俱泰岂非升平乐利之盛事欤尔部移文各督抚谕防到日即刋刻颁布徧示穷檐令咸知悉特谕
　　康熙五十三年七月十二日
