<!-- { "loadSidebar": true } -->
　　钟离牧【三国吴志木传字子干会稽山隂人赤乌五年从郎中补辅义校尉迁南海太守还为丞相长史迁中书令会建安鄱阳新都三郡山民作乱出牧为监军使者讨平之封秦亭侯拜越骑校尉永安六年蜀并于魏武陵五谿夷与蜀接界惧其叛以牧为平魏将军领武陵太守徃之郡魏遣汉髪县长郭纯试守武陵太守率涪陵民入蜀迁陵界屯于赤沙诱致诸夷邑君或起应纯进攻酉阳县郡中震惧牧问朝吏曰边境见侵何以御之皆曰今二县山险诸夷阻兵不可以军惊扰惊扰则诸夷盘结可遣恩信吏宣教慰劳牧曰不然外境内侵诳诱人民当及其根柢未深而扑取之此救火贵速之势也勅外趣严掾史阻议者便行军法抚夷将军髙尚説牧曰昔潘太常督兵五万然后以讨五谿夷是时刘氏连和诸夷率化今既无徃日之援而郭纯已据迁陵明府以三十兵深入未见其利牧曰非常之事何得循旧即率所领晨夜进縁山险行垂二千里从塞上斩恶民怀异心者魁帅百余人及其支党凡千余级纯等散五谿平迁公安督武将军封都乡侯徒濡须督以前将军假节领武陵太守卒子伟代领兵】
　　晋
　　谢琰【传详忠臣】
　　戴【晋书谢安传字安邱处士逵之弟骁勇多权畧逵厉操东山而以武勇显谢安尝谓曰卿兄弟志业何殊曰下官不堪其忧家兄不改其乐以军功封广信侯位至大司农】
　　南北朝
　　孙处【宋书本传字季高永兴人字行于世高祖东征孙恩季高随高祖平定京邑以为振武将军封新彛县侯广固之役先登有功卢循之难于石头扞栅戌越城查浦破贼于新亭高祖遣季高率众三千泛海袭番禺初贼不以海道为防季髙至东衢去城十余里城内犹未知循守战士犹有数千千人城池甚固季高先焚舟舰悉力登岸会天大雾四面陵城即日克拔循父拟长史孙建之司马虞尫夫等轻舟奔始兴即分遣沈田子等讨平始兴南康临贺始安岭表诸郡循众力犹盛自岭道还袭广州季高据战二十余日循乃破走追奔至郁林会病循走交州义熙七年季高卒追封侯官县侯】
　　戴僧静【南齐书本传永兴人少有胆力便弓马太祖抚畜之魏围甬城遣僧静战荡数捷袁粲据石头太祖遣僧静将腹心先至石头时苏烈据仓城僧静射书与烈夜缒入城粲登城西南门列烛火处分台军至射之火乃灭回登东门僧静率力攻仓门身先士卒众溃手斩粲于是外军烧门入以功除前军将军沈攸之事平封兴平县侯太祖即位改封建昌迁太子左卫率世祖践阼出为北徐州刺史永明五年隶防军陈显逹讨荒贼垣天生于比阳僧静前进未至四十里顿深桥天生引魏步骑十万奄至僧静合战大破之杀获万计天生退还比阳僧静进围之天生军出城外僧静又击破之除淮南太守徙高平太守卒諡壮侯】
　　陈引叔【南齐书戴僧静传引叔本名承叔余姚人彊辨果防便刀楯初为左夹毂队将泰始初随太祖东讨遂从征伐以功封当阳县子官至太子左卫率永明三年卒】
　　王琳【传详忠臣】
　　韩子高【南史本传山隂人寓都下陈文帝出守吴兴子高年十六于淮渚附部伍寄载欲还乡里文帝见而问曰能事我乎子高许诺稍长习骑射有胆决愿为将帅及平杜龛配以士卒文帝之讨张彪也帝据州城周文育镇北郭香岩寺张彪自剡县夜袭城帝自北门出仓卒闇夕军人扰乱唯子高在侧乃遣子高自乱军中徃见文育反命酬答于闇中又徃慰劳众军帝散兵稍集子高引入文育营因共立栅明日败彪彪奔松山浙东平帝分麾下多配子髙帝嗣位除右军将军封文招县子临海王即位宣帝入辅子高求出为衡广诸镇光大元年前上虞县令陆昉告子高执送廷尉赐死】
　　隋
　　王猛【通志列传字世雄父清为欧阳頠所杀猛时年五嵗母辛氏擕之遁于会稽及长博涉经史兼习孙吴兵法大建初释褐鄱阳王府中军叅军再迁永阳王録事叅军猛慷慨慕功名上疏陈安边拓境之防诏随大都督吴明彻畧地以军功封应阳县子徙晋陵太守征为左骁骑将军广州刺史马靖不受征除猛都督东衡州刺史领始兴内史取靖猛至即擒靖送建邺进爵为公加平越中郎将大都督发广桂等二十州兵讨岭外荒梗所至皆平贞明二年授镇南大将军都督二十四州诸军事徙镇广州未之镇而隋师济江猛总督所部赴援及闻台城不守叹曰申包胥独何人哉因勒兵縁江拒守以固臣节审后主在乃遣其部辛昉驰驿赴京师归欵隋文帝拜昉开府仪同三司仍诏猛与行军总管韦洸便留岭表经畧猛仍讨平山越奏闻文帝幸河东会猛使至大悦杨素贺因曰昔汉武此地闻喜因改县名王猛今者告捷逺符前事降玺书褒赏以其长子缮为开府仪同三司猛寻卒于广州赠上开府仪同三司封归仁县公子缮袭仁夀元年諡曰成】
　　五代
　　顾全武【十国春秋余姚人从武肃王为亲校常侍左右授武勇都知兵马使董昌作乱昌将徐淑会淮南将魏约共围嘉兴全武将兵徃救破乌墩光福二寨有功还守西陵以遏淮南安仁义之师已而败昌将于石城复攻余姚擒昌将徐章又降袁邠围越州昌婴城自守会苏州防王急征全武趋西陵备淮南全武曰越州贼之根本奈何垂克而弃之请先取越后复姑苏为便攻昌杀之明年复由海道至嘉兴破淮南十八营擒淮南将魏约拔松江破无锡连取常熟华亭逐海冦王腾已又攻苏州走台蒙败周本所向无敌遂克苏州陷昆山降其将秦裴天复元年吴王遣李神福帅师取杭州全武列八寨以待神福诈全福为其伏兵所擒明年吴遣全武易秦裴由是得归国】
　　鲍君福【十国春秋字庆臣余姚人沈黙少言有胆畧从军以骁果称初隶刘汉宏为牙将曹埭之役来归武肃王王使领一军号向明都君福常侧兜鍪臂弓注束矢马上轮双剑如飞出入阵中望之若流电人皆呼曰鲍閙累积战功为衢州应援指挥使属刺史陈璋叛淮南人入其境脇君福为职君福不纳伺守者李元嗣醉遂驰归寻受衢州刺史吴将周本守信州屡侵信安境君福率数骑徃追之本遁去天宝十一年王子傅球攻信州从斩吴将李师造擒偏将冯敏等功为诸军之冠文穆王领清海节度使辟为副使及将罢郡武肃王劳曰比在任战敌而已未足以尽副使才因复命之任君福在衢州凡一十二年后迁湖州累职保大保顺等军节度使检校太尉同平章事兼侍中天福五年卒年七十七諡忠壮】
　　鲍修让【十国春秋君福子治军严整有法累官上直指挥使迁衢州刺史天福十二年为戍将防李孺赟于福州孺赟叛修让随杀之传首杭州显徳二年从吴承攻常州以应周世宗之师建隆元年知福州彰武军事改上直诸军都钤辖使同参丞相府事】
　　宋
　　孙沔【宋史本传字元规会稽人中进士第材猛过人所在皆着能绩为陜西转运司上书言吕夷简识者喜其謇切为环庆路都总管安抚经畧使知庆州元昊死诸将欲乗其隙大举灭之沔曰乗危伐丧非中国体三司所给特支物恶而估髙优人因戏及之沔曰此朝廷特赐何敢妄言动众命斩之徇将佐言此特戏尔不足深罪也沔徐呼还杖脊配岭南明日给特支士无敢讙者厯知陜西河东都转运使又知庆州聚战亡遗骸葬祭之军中感泣凡三知庆州边人服其能迁知成都府为陜西都转运使知徐州徙秦州时侬智髙反沔入见帝以秦事勉之对曰秦州不足烦圣虑陛下当以岭南为忧臣覩贼势方张官军朝夕当有败奏明日闻蒋偕死帝谕执政曰南事诚如沔所料以为湖南江西路安抚使便宜行事加广南东西路安抚使沔忧贼渡岭而北乃檄湖南北曰大兵且至其缮治营垒多具防犒会遣狄青为宣抚使沔与青会青与智髙遇战归仁舗智高败走青还沔留治后事及还知杭州召为枢宻副使后以尚书礼部侍郎致仕英宗即位欧阳修奏沔向守环庆养练士卒招抚蕃落恩信并着今虽七十心力不衰遂起知河中府又知庆州徙延州卒】
　　姚舜明【嘉泰会稽志字廷辉嵊人进士宣和二年盗发睦州连陷杭睦衢婺处歙六州以舜明通判婺州兵数千人穿贼境以入郛晨登义乌门治城壁飞矢雨集舜明新率从兵以石击贼既而引兵出战贼遂大溃又贼帅洪载众四十万据处州不下舜明访得其母妻令载所厚范渊往谕载即解甲来降除直秘阁提两浙刑狱建炎三年除知江州兼本路安抚制置使李成拥众三十万至城下舜明布列将士昼夜接战贼众毙踣不可胜计又开闗奋击生擒其将王林等贼攻益急舜明辄以讣袭破其营复充江淮荆浙都督府随军转运使曹成马友据湖湘间反侧未定命舜明往招抚遂以二贼入朝韩世忠刘光世驻军江上朝廷以舜明讣臣俾置司建邺以总经费调发犒赏百须以给丐闻除集英殿修撰提举江州太平观进徽猷阁待制卒】
　　张定【诸暨县志定从军建康时清流有磴冦屡征不服定建言冦本良民抚字失宜因而作乱愿往降之遂令摄令入洞降冦五十余人即实授厯潜江从守邓州后以功授閤门宣赞舎人知泰州以言事不报去职起知通州改守徳安卒】
　　元
　　杨实【万厯绍兴府志字国华诸暨人明经通武畧补州弟子员延祐间以耆儒徴厯知吉州军事逋冦犯境势张甚实募骁勇数百人躬为先锋奋击悉平之以功擢淮南东路检法迁大理寺丞】
　　董彦光【成化新昌县志雪溪人元至正间盗冯辅卿作乱陷新昌杀彦光兄弟彦光集子弟之骁勇者誓之曰盗吾讐也而敢为逆讨逆复讐义不可失因欷歔流涕众感愤遂军于境上之松木岭明日盗拥众而西遇诸隘亟邀击之彦光挺剑直前取辅乡弟舜传子谷彪廷辅左右翼以从贼披靡擒辅卿斩之俘其子弟侄洎徒属数十人函其首送分省省臣大喜授武畧将军松江万户佥海道防御运粮义兵都元帅府事】
　　章廷珪【新昌县志字禹臣负竒气与弟廷瑞相师友元末隐居山至正十二年方国珍叛据城邑廷珪奋然曰此大文夫立功之秋也遂与从弟廷璋集义兵设方畧防御有功俱授万户】
　　邵文泽【万厯会稽县志至正末值兵乱文泽率义兵保防乡井有功台省署为昆山州判官】明
　　刘性传【万厯绍兴府志字士原嵊人元季兵起散家财聚兵以捍乡邑号义兵万户明兵驻金华率众归附陈匡国安民之策数千言称擢中书门下侍郎固辞改陜西巩昌知府】
　　钱古训【万厯绍兴府志余姚人洪武进士调行人时缅与麓川相搆缅主使使来贡而诉思仑发上择古训持勅往谕至则宣上威徳罢其兵麓川酋长刁于孟者谋攻其主古训曰吾以天子使从事边徼乃弗能靖小丑何以报命驰入其部贲以大义皆稽颡无敢复逞思命发以古训能休争已乱荐方物欲留为援古训却不受作书示以不可思仑发得书骇汗古训叙次徼外山川风物为书还奏之上悦付史馆后知漳州改湖广叅议】
