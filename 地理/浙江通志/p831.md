<!-- { "loadSidebar": true } -->
　　陈坤妾王氏【襃祀编顺天人年十六归嘉善陈坤越六年生子諴甫周嵗坤临卒嘱嫡子遣嫁氏大恸剪发矢死嫡子待不以礼氏甘下之抚諴成立没之日族党悉为流涕】
　　袁柏妻赵氏【两浙名贤録年二十八夫亡孤在襁褓家贫甚日纺绩自给毎引儿至夫座前课读稍逾度辄跪责之夀五十九忽一日呼儿曰吾以半生事尔父半生守尔今日是尔父亡日我将往従地下矣无疾而逝】
　　季昕妻唐氏【嘉兴府志结褵九月而昕亡氏年二十一遗腹子练族人以贫故欲其再适氏防发誓志奉姑尽孝当盛暑犹夜处帐中勤女红以给饔飱苦节六十余年】
　　孙承祖妻严氏【两浙名贤録年二十二夫亡止一女欲以身殉念姑老乃孝奉天年及女嫁曰吾事毕矣遂不食死】
　　蒋元飏妻盛氏【懿行编年二十七元飏殁继子甫周嵗辛勤坚守同妾王氏朱氏共理家政内外肃然夀俱六十余】
　　许贞女【旧浙江通志父评许字陆允孝年十九允孝卒议改适女截髪毁容以死自誓依母纺绩终身天启间旌】
　　任贞女【嘉兴府志许配庄世植未娶世植疾亡女年十九依寡姨顾氏冰蘖自守邑令申请巡按旌之】
　　陆时显妻陈氏【嘉善县志年十八而婚婚十八日时显业漆匠经商曲周久而不还兄念弟往寻亦不返家贫无子姑与姆俱年老氏纺绩膳养后姑与姆相继没氏拮据殡塟垂白无依年八十而逝里人捐资建碑邑令李陈玉表墓】
　　许可遂妻呉氏【嘉兴府志年二十二适可遂遂父娶继室凌虐非常妇事益防后可遂浴于河溺死无嗣氏絶食不死旋服卤而卒】
　　朱君达妻顾氏【嘉善县志县役催科睭君达逺出突入灶下举手加氏颈氏旋入内室泣曰此颈可汚乎遂缢死】
　　顾贞女【嘉兴府志受李硕果聘暴病夭女痛不欲生奔丧守义孝养翁姑二十七年】陈时经妻呉氏【嘉兴府志归时经生一子时经游学在外闻母疾驰归中道而殒柩归而姑亦逝氏泣谓娌程氏曰方寸裂矣我子犹娌子幸善视之程泣慰之呉唯唯夜自经死年二十七】
　　孙钺妻盛氏【嘉善县志钺二十而夭氏絶粒九日而死】
　　徐尔谷妻孙氏【檇李往哲续编尔谷为石麟恩抚子以湖寇波及死于江宁孙氏闻谷死一女在抱弃之赴水立而不仆死】
　　魏学洢妻严氏【襃祀编学洢父大中忤珰死狱学洢以哭父死氏年二十七截发毁顔终身蔬食事姑钱淑人孝先姑卒淑人曰夫为忠臣儿为孝子媳为节妇我何憾焉氏子允柟隠居博学乡里推重之】
　　钱棅妻陈氏【懿行编年二十七棅殉节震泽柩归氏泣谓翁曰乱兵枪攘棺中真赝难明必求启视及启恸防絶遗孤痘殇抚侄曅为嗣曅殀复以従孙维城嗣之两世鞠孤艰辛备歴】
　　钱氏二节【襃祀编邹氏钱熙妻年二十四熙亡子未周熙弟黙妻魏氏年二十六黙逃方外无子与邹氏共保一孤人称双节】
　　郁震妻顾氏　　　　　　陆礼妻张氏
　　浦润妻朱氏　　　　　　倪埙妻路氏
　　吕孟端妻郁氏　　　　　沈镒妻彭氏
　　沈嗣兴妻朱氏　　　　　姚彦曽妻李氏
　　陈朴妻李氏　　　　　　于暄妻张氏
　　夏光觐妻陆氏　　　　　孙麒妻陈氏
　　何寅妻朱氏　　　　　　魏妻沈氏
　　沈勲妻毛氏　　　　　　陆墀妻李氏
　　陆培妻万氏　　　　　　陆继渊妻沈氏
　　沈于道妻顾氏　　　　　钱篑妻沈氏
　　沈杲妻尤氏　　　　　　孙□妻黄氏
　　郁守宗妻朱氏　　　　　张云鳯妻方氏
　　张榜妻陆氏　　　　　　徐赏妻李氏
　　卞璵妻唐氏　　　　　　支大纶妻张氏
　　钱吾孝妻岳氏　　　　　沈心愚妻李氏
　　程振宇妻张氏　　　　　孙完朴妻钟氏
　　郁环妻宋氏　　　　　　郁纉妻沈氏
　　程志道妻懐氏　　　　　胡皆妻朱氏
　　陈志道妻许氏　　　　　钱继仍妻朱氏
　　董良史妻唐氏　　　　　钱天与妻陈氏
　　沈文沼妻宋氏　　　　　郁调元妻韩氏
　　呉志逵妻陆氏　　　　　沈刚中妻张氏
　　卞栻妻姚氏　　　　　　江寅妻顾氏
　　陆律妻毛氏　　　　　　卞森妻支氏
　　周宗侯妻顾氏　　　　　沈万春妻夏氏
　　顾衷蔼妻王氏　　　　　蒋宰妻顾氏
　　王祀妻魏氏　　　　　　庄有仁妻丁氏
　　孙中珍妻钟氏　　　　　包亭山妻曹氏
　　沈君嗣妻倪氏　　　　　钱广昌妻毛氏
　　郎阶妻马氏　　　　　　沈忆渊妻蒋氏
　　周士龙妻夏氏　　　　　顾慕良妻赵氏
　　徐大节妻石氏　　　　　毛士鹭妻沈氏
　　程武魁妻张氏　　　　　郁复周妻李氏
　　周宗荣妻钱氏　　　　　曹其仁妻徐氏
　　沈明道妻蒋氏　　　　　张明威妻孙氏
　　李圣龙妻金氏　　　　　柏廷兰妻莫氏
　　崔造妻王氏　　　　　　袁萃祉妻沈氏
　　卢茂春妻章氏　　　　　顾文进妻王氏
　　王嘉賔妻夏氏　　　　　胡士毅妻张氏
　　袁墨妻沈氏　　　　　　陆晋山妻丁氏
　　王继芳妻陆氏　　　　　蔡万春妻朱氏
　　盛聪妻沈氏　　　　　　邱果妻李氏
　　钱霁妻鲁氏　　　　　　呉晟妻孙氏
　　任揆妻浦氏　　　　　　柯蕃妻沈氏
　　倪孟懐妻叶氏　　　　　朱勤妻莫氏
　　髙材妻蒋氏　　　　　　姚滔妻朱氏
　　呉榆妻朱氏　　　　　　呉濓妻孙氏
　　妾华氏　　　　　　　　张炳妻任氏
　　夏宣杰妻项氏　　　　　姚訚妻江氏
　　卞锡妻呉氏
　　国朝
　　赵晋妻蔡氏【嘉兴府志年二十八晋卒于京邸氏欲自经者再翁姑谕止教子武巩成立康熙十二年具题奉防建坊旌表】
　　叶曰桂妻吕氏【题旌册年二十七而寡事舅姑尽孝抚子如琛如珪俱能成立冰操凛守家政肃然年七十三卒康熙四十九年具题奉防建坊旌表】
　　刘氏二节【懿行编金氏刘士龙妻年三十而寡娣陆氏刘士麟妻年二十三而寡家极贫同抚三孤纺绩自给顺治初隣人失火环舍皆燬二氏所居楼独存众惊异顔其楼曰显节】
　　萧敬明妾呉氏【襃祀编年二十七敬明卒率婢阿秀辛勤力作有次女适钱仁之钱死于兵归依呉氏乡居遇劫掠氏偕次女及秀婢抱钱幼子俱投河死】
　　叶舒芑妻钱氏【懿行编乱兵泊汾湖氏驾舟匿芦苇度不免遂赴水死仆妇张亦従死】王贞复妻戈氏【懿行编年二十四而寡乏嗣或讽改适自经者再坐卧小楼矢节三十年抚二女出嫁预知逝期沐浴更衣而殁】
　　朱云妻李氏【懿行编年二十二云卒遗孤四龄有胁之改适者氏引刀面家园萧索纺绩自甘教孙映璧膺乡荐蔵有授经图】
　　倪贞女【嘉兴府志倪颖鋭女许字孙宸枢年十九未婚夫亡女矢死以殉父母劝阻乃至夫家苦守蓬首素服三十余年如一日】
　　陈顾二贞女【嘉兴府志陈氏许配蔡纯仁纯仁殁女闻讣即欲奔丧父母勿许女投缳绳防救苏乃白其舅姑迎归终丧竭尽孝道抚前妻子如己出贞操三十余年顾氏许字郭宏宏早世讣闻女痛哭絶粒三日父母劝之则曰往郭视殓后方可食耳遂归郭食贫苦守终身不改顾与陈为中表姊妹时称芦川双节】
　　顔烈女【嘉善县志少失怙恃依兄嫂许配嘉兴顾氏子顾贫康熙甲寅夏就婚于顔其兄索财礼不已留顾寝外室夜不施帷蚊蚋攅嘬甚楚女怜之伺顾他往解帷置其榻兄见之辱詈女自伤将不得为顾妇遂戴顾氏簮髻衣顾氏衫自经死】
　　陆烈女【懿行编父宦仆资饶许字苏州庠生张某后援良贱不婚例退聘改适纳采日女宻缝衣裾自缢张感其义终身不娶】
　　孙贞女【嘉兴府志孙衍女也许字钱廷铨年十六未婚夫殀女泣告父母往钱守节与嫠姑同起居侍奉深得欢心后营夫殡以疾卒】
　　张贞女【嘉兴府志张王典之女许配沈治丰王典逺任山西治丰往就姻卒于途女年十九誓不更字抑郁逾年成疾临危曰吾身许沈従一之义守死不渝愿合塟沈氏之墓父母许之遂逝邑中士夫皆赋诗以诔巡抚朱轼给扁旌奬】
　　龚贞女【嘉兴府志受呉宗昌聘未娶宗昌殀父母议更字女毁容防发以死自誓茹斋缟素静处一室年二十七病革请舅姑面诀且欲以骸骨归呉许之乃瞑邑令莫大勲旌之】
　　褚贞女【嘉兴府志受钱鐄之聘未娶鐄亡女即衰绖奔丧守制立鐄侄源为后勤纺绩力营夫塟苦节十七载而卒】
　　徐阶荃妻金氏【襃祀编年二十三适阶荃年余而阶荃亡鞠遗孤于襁褓哭泣三年决志殉节夫服除次日自经死】
　　柯本妻朱氏【嘉善县志秀水人适本年二十五夫卒氏痛不欲生念上有舅姑下有幼子朝夕含泪曲尽孝慈时门第鼎盛氏治女红不辍教二子煜炳成名煜举雍正癸卯科进士】
　　顾氏二节【懿行编朱氏顾衞伯妻年二十六夫亡贫无以殓赖赙布乃克成礼居恒键户织絍抚嗣子或餽升斗辄峻却之曰未亡人岂宜以残喘累姻娅耶矢节三十三年卒盛氏顾畴妻衞伯弟妇也年三十而寡抚孤成立娶媳不数年媳亡复抚穉孙荼苦五十年夀七十九】
　　丁陟臣妻王氏【懿行编年二十七夫亡守节三十三年陟臣之亡也兄采臣嫂金氏弟宿垣弟妇龚氏相继即世并其祖考妣三世十二棺俱未塟采臣陟臣并无子惟宿垣遗孤继业才八嵗是时氏以荏弱嫠妇抚髫龄孤侄支持门戸残灯败帷濒于死者屡矣后十余年继业少自立乃克塟其三世之未塟者人咸谓丁氏一线犹存遗骸得厝皆氏完节抚孤之力也】
　　沈濓妻卓氏【公举事实年二十归濓为继室抚前子女如已出二十三夫亡家贫纺织以养舅姑父母怜而迎之辞曰老迈翁姑舍我孰承菽水竟不肯归子能读书氏亲课之守节至七十一而终】
　　孙曰枫妻曹氏【公举事实年二十九而寡事翁姑孝抚子嵘成立守节至六十一嵗而殁】李翰妻卞氏【公举事实年十七归翰二十六翰卒两子皆髫龄氏教以识字习幼仪稍长赴塾従师夜则篝灯纺绩令侍侧读书寒暑不辍年八十五卒子复防康熙丁酉举人】
　　程元祐妻呉氏【公举事实年二十七夫亡事翁姑孝抚二子成立守节二十六年纺绩自给】
　　薛佑蕃妻姚氏【公举事实年二十三而寡遗孤念祖甫三嵗后翁姑继殁庶姑在堂母家以贫而无倚招之使归氏不従早夜操作以奉其庶姑教幼子守节至七十二嵗而卒】
　　王国珍妻张氏【公举事实年二十六而寡遗子女五人家徒壁立翁姑年垂暮氏勤十指事上抚下守节三十四年卒】
　　许澄原妻朱氏【公举事实年二十六而寡事祖姑翁姑至孝抚八月遗孤有成守节二十六年】
　　朱岸登妻钱氏【公举事实年三十而寡长子一蜚甫六龄次子绍周在襁褓一子在腹氏欲従死父谕以抚孤大义始感动叹曰当再思之因名遗腹子曰再思遂昼夜操作以养以教守节二十年积劳成疾而卒】
　　孙氏二孝妇【公举事实孙衍妻李氏子慎机妻冯氏两世俱能孝事舅姑人称孙氏家法又夏慥妻陈氏与孙为姻娅亦以孝称于时葢感二氏之风而兴起者】
　　魏学洙妻夏氏　　　　　叶南柱妻王氏
　　钱象仪妻徐氏　　　　　钱焘妻叶氏
　　庄允灿妻呉氏　　　　　周丕承妻余氏
　　龚君求妻柯氏　　　　　孙允登妻郁氏
