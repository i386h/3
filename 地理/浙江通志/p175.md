<!-- { "loadSidebar": true } -->
　　江彪宅　太平寰宇记山阴郭北有江桥晋江彪居此【嘉泰会稽志江揔传云揔于会稽龙华寺制修心赋云晋防军将军彪昔莅此邦卜居山阴都阳里寺域则宅之旧基左江右湖面山背壑东西连跨南北纡萦寝处风云凭栖水月按晋书江彪传永和中尝为防军将军出补会稽内史当即彪也按江桥因彪而名今郡人乃以为江文通故居】
　　施肩吾宅　治绍兴府志在山阴【陈尧佐过施肩吾故宅诗幽居正想飡霞客夜久月寒珠露滴千年独鹤雨三声飞下岩前一株柏】
　　严维宅　嘉泰会稽志严长史维宅唐大厯中郑槩裴冕等聨句赋诗与长史凡六人长史句云落木秦山近衡门镜水通以诗攷之可想见其处矣【山阴县志在县北长史村又云在鉴湖皇甫冉秋夜宿严维宅诗昔闻元度宅门对会稽峯君住东湖下清风继旧踪秋深临水月夜半隔山钟世故多离别良宵讵可逢】
　　秦系宅　于越新编秦隠君系所居在会稽若耶溪上【秦系将移耶溪旧居留赠严维诗鸡犬鱼舟里长謡任兴行那邀落日醉已被逺山迎书笈将非重荷衣着甚轻谢安无个事忽起为苍生】
　　朱山人别业　万厯绍兴府志在山阴县南【刘长卿送朱山人归山阴别业诗越州初罢战江上送归桡南渡无来客西陵自落潮空城故柳旧业废春苗闾里相逢夕莺花其寂寥】
　　唐翊宅　治绍兴府志在府城新河坊翊宣和中鸿胪少卿
　　陆游宅　山阴县志宋宝谟阁待制陆游所居在三山地名西村游自着居室记【于越新编三山在府城西九里鉴湖中与徐瓶鼎峙陆游所居陆游懐镜湖故庐诗临水依山偶占家数间茆屋半欹斜云边腰斧入秦望雨外舞簑归若耶从宦只思乗下泽对人常悔读南华病来更怯还乡梦频鬻帘泉试露芽谨按剑南诗集有以风月名小轩诗有渔隠堂独坐诗有北园杂咏诗有新筑龟堂诗有新葺东轩诗有小葺东园诗有晨起至参倚斋示子聿诗有南堂夜兴诗有老学庵北作假山诗冇鲁墟诗自注先太傅旧宅有道室诗自注予道室以还婴名之是皆宅中名也特拈出之】
　　全后宅　名胜志会稽迎恩门外宋理宗母全后家也理宗童时育于母宅【万厯绍兴府志山阴浴龙宫在迎恩门外虹桥理宗童时与弟与芮浴于河余天锡梦龙负舟即此地】
　　郑宅　水经注寒溪之北有郑公泉汉太尉郑宿居潭侧【太平寰宇记郑所居在会稽县若耶溪东】
　　陈嚣宅　嘉泰会稽志汉太中大夫陈嚣宅在礼逊坊去会稽县东二里初嚣与纪伯为隣伯窃嚣藩地自益嚣益徙地与之伯惭惧归所侵地其中乃为大路鸿嘉二年太守周君刻石旌表号曰义里长檐路
　　钟离意宅　嘉泰会稽志府城东会稽地有钟离桥汉钟离意仕至尚书仆射此其所居
　　王献之宅　嘉泰会稽志在会稽县南三十里晋义熙三年有五色祥云见安帝诏建云门寺
　　何充宅　嘉泰防稽志在会稽县东南七十里充尝为会稽内史居此今福庆寺乃其旧宅
　　郭伟宅　嘉泰防稽志晋骠骑大将军郭伟宅在会稽县东南大禹迹寺是也
　　谢敷宅　嘉泰会稽志在防稽五云门外一里或云在云门寺东唐僧灵一诗春山子敬宅古木谢敷家又宋攷功云门诗樵径谢村北学井何巗东是也【太平寰宇记余姚县南有四明山高峰轶云连岫蔽日即谢敷居所】
　　何子平宅　绍兴府志在会稽东土乡刘宋何子平仕为海虞令有孝行
　　何允宅　名胜志齐何允仕至中书令后弃官隐会稽若耶山云门寺后以逼隘不容学徒遂迁秦望起学舍即林成园因岩为堵【嘉泰防稽志衡阳王元简守会稽时山发洪水漂拔树木此室独存元简令钟嵘作瑞室颂以旌羙之】
　　江淹宅　太平寰宇记在防稽县招贤坊【嘉泰会稽志宅在招贤坊又萧山县东北一百三十步有江淹故宅今为觉苑寺寺前有梦笔驿亦以文通得名按文通城中已有宅萧山者殆别墅也】
　　【谨按江淹故宅在山防者由江彪而讹也在萧山者由江总而讹也但诸志相沿已久姑录之】
　　陶景宅　于越新编会稽县陶晏岭陶景隠此贺知章宅　嘉泰防稽志唐贺秘监宅在会稽县东北三里八十步后以宅为千秋观
　　徐浩宅　嘉泰防稽志在会稽县五云桥之东有遗址存溪山竒丽过者犹属目焉
　　张志和宅　嘉泰防稽志元真子张志和隠居在郡之东郭唐大厯中观察使陈少游往见为终日留表其居曰元真坊以门隘为买地大其闳号曰回车巷【车阳志志和本名龟龄金华人兄鹤龄亦有文学恐志和浪迹不返乃于防稽东郭买地结茅以居之一闭竹门十年不出】
　　方干宅　治绍兴府志防稽县澄波坊方干所居【华氏攷古雄飞门巷虽改故池未湮名曰方干池】
　　齐唐宅　防稽三赋注少微山在五云门外职方员外郎齐唐所居【宝庆防稽续志唐天圣八年进士致仕后家于鉴湖顾临职方集序鉴湖东北有山岿然公亲率箕畚栽培其上而辟其下为寝疏泉沼植花卉爲圃与湖之西南会稽禹祠相望为山水竒伟之观自名其山曰少微山】
　　赵宗万宅　嘉泰防稽志在防稽县东南照水坊宗万字伸渊祥符中被召不赴求为道士即其家赐羽衣以遂其志尝有诗云斗悬金印心难动屏列春山眼暂开盖自述也
　　张复初宅　万厯萧山县志宋理宗勅建驸马张复初宅号张家府
　　范蠡宅　于越新编在诸暨长山侧今为翠峯寺【吴处厚诸暨浄观院碑陶朱公俗传诸暨人今浄观院其故居也乡曰陶朱井曰鸱夷张蠙经范蠡旧居诗一变姓名离百越越城犹在范家无他人不见扁舟意却笑轻生泛五湖】
　　西施宅　太平寰宇记诸暨县巫里句践得西施之所【万厯萧山县志县南有苎萝山属苎萝乡山下有西施宅上有红粉石】
　　于吉宅　治绍兴府志诸暨县干溪吴方士于吉所居
　　杨维桢宅　名胜志诸暨县乌芾山有铁崖崖石如铁元末杨亷夫世居于此因以铁崖为号
　　虞国宅　嘉泰防稽志汉日南太守虞国宅按舆地志云余姚县西有屿山山南有虞国宅国在日南爱及民物出有双雁随轩秩满还家雁与偕至其宅今为百官仓
　　黄昌宅　治绍兴府志汉大司农黄昌宅在余姚黄桥南
　　郗愔宅　名胜志虞国别墅在余姚罗壁山洛阳人云岩囿大势具体金谷郗太尉愔遍游诸境栖情此地后以司空临郡遂卜宅居之
　　虞翻宅　嘉泰会稽志在余姚县灵绪山会稽记云昔虞翻尝登此山望四郊诫子孙曰可留江北居后世禄位当过于我声名不及尔然相继代兴居江南必不昌今诸虞氏由此悉居江北也
　　贺循宅　于越新编贺墅在云楼乡晋贺循所居【岑全贺墅诗深村车马惊鸾鹤散骑茆堂见杜兰氷玉自甘山水味漫劳甲第赐长安】
　　虞世南宅　宋元禧虞家城旧宅记余姚梅川乡有虞家城相传为虞世南宅基按会稽记云虞国宅在屿山南而世南宅基在梅川乡人自其盛者传之但知国宅不知永兴尝居是乡耳
　　王冕宅　治绍兴府志冕诸暨人余姚九里山种梅千树自题为梅花屋
　　孟尝宅　嘉泰会稽志汉合浦太守孟尝宅在上虞县南有孟宅桥又县东有还珠门取合浦还珠之义
　　谢安宅　嘉泰会稽志谢安本传云安寓居防稽与王羲之及高阳许询桑门支遁游处相传今上虞县西南五十四里国庆寺乃太傅旧居山上有东西二眺亭【宝庆防稽续志上虞东山文靖故居也絶顶有谢公调马路白云明月二堂遗址嘉泰防稽志东山因太傅而名者三一在临安一在金陵非故居之东山也惟始宁东山乃其故居其证甚明世说王羲之与刘倓曰若安石东山志立当与天下共推之注引续晋阳秋曰安石家于防稽上虞县优游山林六七年间征召不至虽弹奏相属继以禁锢晏然不屑也自咸康初辟召不起高卧厯年所以放情丘壑正在此山自东汉末析上虞之始宁乡为始宁县东晋有上虞始宁二邑阳秋所载得其实矣】
　　谢元宅　水经注太康湖晋车骑将军谢元田居所在右濵长江左傍连山平陵修通澄湖远镜于江曲起楼楼侧悉是桐梓居民号为桐亭楼尽升眺之趣芦人渔子泛滥满焉湖中筑路东出趣山路甚平直山有三精舍高甍凌云檐带空俯眺平烟杳然在下水陆宁晏足为避地之乡矣【嘉泰会稽志上虞江有琵琶圻临江有石牀名钓鱼台为谢元所居之地田居当是旧居之讹】
　　孙绰宅　孙绰遂初赋序经始东山建五亩之宅【世説孙绰赋遂初筑室畎川自言止足之分斋前种一株松柏手自壅治之】
　　葛洪宅　水经序三石头丹阳葛洪遯世居之基井存焉
　　魏伯阳宅　名胜志上虞县南百楼山魏伯阳居之周元吉宅　万厯上虞县志自金罍而南曰长者山宋周元吉所居尝赈突不烟者乡人徳之因名
　　戴逵宅　嘉泰会稽志戴公旧居剡中郗超每闻欲高尚退者輙为办百万资并为造立居宇在剡为戴起宅甚精整戴始往旧居与所亲昼曰近至剡如官舍事见世说【治嵊县志在剡源乡有戴溪后徙桃源乡其村多戴姓号戴村其遗氏也又孝节乡有别业遗址其地称逵溪】
　　王羲之宅　剡録在金庭山其子孙世居金庭之侧【裴通王右军故宅记越中山水竒丽剡为最剡中山水竒丽金庭洞天为最洞在县东南循山趾右去得小香炉峯峯在洞天北门谷抱山围云重烟宻花光照夜而常昼水色含空而无底真天下絶境也是以琅邪王羲之家于此山书楼墨沼旧制犹在至南齐道士禇伯玉于此山置金庭观正当右军之家书楼在观之西北墨池在殿之东北处所遐深风景秀异即所谓赤城丹霞第六洞天者也通以元和二年三月与二三道友裹粮而游登书楼临墨池但见山水之异其险如崩其耸如腾其引如肱其多如朋不四三层而谓天可升再宿而还以书楼阙壊墨池荒毁语于邑宰王公微王氏子孙之在者理荒补阙使其不朽即题兹实录而已】
　　阮裕宅　剡録裕居会稽剡山志存肥遯
　　朱放宅　剡録放于剡溪征辟皆不就
　　张嵊宅　治嵊县志在桃源乡为梁侍中开府仪同三司谥忠贞张嵊遗址
　　王绪宅　治嵊县志唐王绪居剡一曰王公别业【皇甫冉送王绪还剡中别业诗不见阎山去何时到剡中已闻成竹木更道长儿童篱落云常聚村墟水自通朝朝忆元度非是对清风】
　　袁稠宅　治嵊县志在剡溪【李端寄袁稠诗花洞晚阴阴仙坛隔杏林潄泉春谷冷捣药夜窗深石上开仙酌松间对玉琴戴家溪北住雪后去相寻】
　　吴处士宅　治嵊县志在溪屿【贾岛忆吴处士诗半夜长安雨灯前越客吟孤舟行一月万水与千岑岛屿夏云起汀洲芳草深何当折松叶拂石剡溪阴】
　　阮肇宅　宝庆防稽续志嵊县南十里阮仙翁庙阮肇故宅也【王十朋阮仙旧宅诗再入山中去烟霞鎻翠微故乡遗宅在何日更来归】
　　姚舜明宅　治嵊县志在永富乡为宋太师开国男姚舜明遗址
　　李易宅　治嵊县志在贵门里宋给事李易当宋末于剡中初寓独秀山下有卜筑诗
　　王铚宅　治嵊县志在灵芝乡铚忤贾似道去职居剡自号雪溪居士【王铚自题幽居诗我家住在剡溪曲万壑千岩看不足却笑当年访戴人扁舟一夜去何速】
　　鳯林　华氏攷古在五云门外世传禹受图籍时麟游其庭鸾结其巢鳯凰鸣飞依于林木
　　南林　吴越春秋范蠡在越处女善剑隐于南林【嘉泰防稽志南林在山阴县南】
