<!-- { "loadSidebar": true } -->
　　县儒学【在县治西南】　治绍兴府志唐时在县东南宋庆歴间县令沈振丁寳臣迁于县西南【王安国为记】嘉泰防稽志宣和中燬建炎元年令应彬建孔子殿后三年范仲将置廊庑又明年姜仲开始大之【王铚为记】乾道癸巳丞相谢深甫尉剡时与主簿江涛増葺【周汝士为记】寳庆防稽续志嘉定七年令史安之移建于县西南继锦坊【袁燮迁建县儒学记古剡也剡溪蕴秀异欲罢不能忘杜少陵之诗云尔夫秀异之气周流磅礴钟为人物必有资禀英粹为时翘楚者维古盛时待士厚长养磨淬良心徳性日益着明于是乎皆为善士即今之士类而以古人长养磨淬之道与之周旋迟以嵗月则亦当有不可胜用之才四明史侯之为宰也悼学宫之壊栋桡柱欹俊秀肄业无所欲一新之旧学在城之隈境非爽垲气郁不舒周览以求胜处廼得今地临流负山面势宏杰经始于去秋而告成于今春殿堂斋序仓库庖湢凡屋百间坚壮轩豁士业其中雍雍愉愉有云飞川泳之适侯太史之孙今丞相之从子生长金玊渊海之间益自砥砺不溺豪习而留意于学宫可谓知本务矣诸生亦惟静劝此心与天地同本与圣贤同类充火然泉达之端谨牿亡茅塞之戒更相磨厉儒风大振则侯之至望也哉】治绍兴府志元至正九年知县赵琬作仰高堂二十三年兵燬守帅周绍祖复建于越新编明洪武暨治嘉靖中次第増建县志嘉靖九年知府洪珠知县吕章迁庙于明伦堂左万歴二年敎谕王天和建聚奎堂三年知县朱一柏重建乡贤祠三十二年知县文典章重建庙庑櫺星门乡贤名宦祠崇祯四年知县方叔壮易殿楹以石十四年知县邓藩锡重建明伦堂
　　国朝顺治十六年知县史钦命康熙二年县丞门有年五年训导龚自淑九年知县张逢欢训导谢三锡先后増修【朱尔铨为记】
　　射圃　名宦祠【祀张稷以下五人】乡贤祠【祀王义之以下二十人】社学【在城隍庙西】
　　二戴书院【在县北】　县志故戴逵及其子颙读书所元元贞二年浙东佥事完顔真尹余洪建至正五年令冷瓒重修【宇文公谅为记】二十四年守帅周绍祖重建【许汝霖为记】后毁明成化十年知县许岳英重建【王洪为记】
　　渊源堂【在东曦门外】　于越新编宋周瑜建王十朋尝居师席台温秀士多从之
　　慈湖书院【在北门内】　绍兴府志明嘉靖中提学副使阮鹗檄知县吴三畏为杨简立
　　鹿山书院【在鹿山之巅】　旧浙江通志明万歴十五年邑士建
　　宗传书院【在鹿山书院之前】　县志明万歴中周汝登建初称海门书院门人余懋孳作山隂令扁称今额防稽陶望龄顔其堂曰事斯堂后圮
　　国朝康熙三年邑人吴天璿孙周捷重建
　　艇湖书院【在县治东】　绍兴府志明万歴邑人王嘉相建【久圯】
　　长春书院【在北门外】　绍兴府志明州倅尹如度建
　　新昌县儒学【在县治东南】　成化新昌县志旧在县治东宋宣和三年燬于寇绍兴十四年知县林安宅徙县东南重建即今址也治绍兴府志寳祐中令王世杰始建乡贤祠宋亡兵火元初令完顔从忠复建明一统志洪武初重建万歴绍兴府志宣徳成化间知县周文祥钟簴毛鸃先后修之新昌县志隆庆间知县谢廷试重建明伦堂绍兴府志明知县曹天宪萧敏道田琯姜地先后増修
　　国朝康熙间知县刘作梁重葺
　　射圃【在学右】名宦祠【祀张珦以下一十六人】乡贤祠【祀石待旦以下三十九人】社学【在县西久圮】
　　石鼓书院【在西石鼓山】　旧浙江通志宋太傅石亚之建后废明嘉靖间知府洪珠复建
　　万卷堂【在县南八里】　新昌县志宋石待旦建堂贮书为石溪义塾
　　克斋　旧浙江通志宋石子重藏修所
　　师友渊源堂【在平台村】　新昌县志宋义士陈雷建西塾东塾【在桂山】　旧浙江通志桂山陈氏所建厐公祠义学　绍兴府志康熙间知府李铎改祠为之
　　台州府
　　台州府儒学【在府治东南】　嘉靖浙江通志宋初祀孔子于州治北景祐二年守范説徙东城康定二年守李防建学今所赤城志皇祐二年吕守士宗创屋五十楹寻壊绍兴十九年宗守颖三十一年黄守章乾道元年黄守然七年朱守江皆重修之淳熙七年唐守仲友始大修【唐仲友修台郡学记本朝以恢儒为家法自庆歴迄绍兴命敎益广矧在甸服敢不钦承仲友奉命假守至郡既谒先圣行视学宫将就倾圯惕然念非宣化所宜乃议修学集乡之缙绅推其贤能者二人庀役事择僚属四人助之始作于庚寅孟春毕于首夏材良匠能可支百载夫以天子命郡置学选明师敎士以徳行道艺以培植风化震荡习俗使人知有礼义乃王道之本生民之命不可一朝缓也兹郡迩辟廱而以水火风旱之相仍补败不给顾视叹咨以迄于今又因循而不修守之罪大今捐数千缗而贤士大夫乐与共成岂独守之责塞实亦成前人之志副多士之愿非天子之徳厚而朝廷之化深欤喜其成而推其本言之不足而至于咏歌诗其可无作诗曰有学之宫既久斯圯匪乡之英孰葺而起伊乡之英匪为我劳辟雍之化其流滔滔有庑斯修有门斯闶多士复来居移气壮台山巍巍江水逶迤有学之宫与江山齐既安尔居既鼓尔箧青青子衿曷逊尔业我风斯移我俗斯羙诏尔多士毋负天子】大成殿嵗久欲压开禧元年叶守笺重建嘉定四年黄守防作櫺星门创小学十五年齐守硕重建櫺星门葺众斋赤城新志元至元十三年燬于兵达噜噶齐总管石国华建大成殿刘克昌朱霁次第増修泰定初总管赵凤仪建先贤祠元末燬明洪武初郡守范明敬重建正统中壊于风雨周守旭鉴复建成化初阮守勤修易櫺星门以石【杜寜为记】成化末叶守贽更新之马守岱悉撤而更作焉嘉靖浙江通志正徳三年燬重建台州府志崇祯间为风所壊巡道盛仲龙摄府事与司理蒋鸣玉重建
　　国朝康熙六年知府王纲肃重葺先师庙十年巡道卫绍芳知府岳贞再葺十六年知府高培建启圣祠十七年知府鲍复泰同知李徳燿修【洪若臯为记】四十七年飓风掀掣殿庑诸祠并圮五十一年知府张聨元重建【汪漋重建台州府学记台处万山中风俗朴茂近古唐肃宗初郑防广文司户此州尝叹东鲁圣人泽加天下譬之阳春无私其照隂崖独后因慨然以敎化为己任而士习渐振至宋淳熙间朱子以常平使者行部于州一时从学之盛渊源师友郁郁彬彬有邹鲁遗风厥后渐摩涵浸凡文章黼黻之儒皆能砥立名行亮节清风照映今古者有敎以为之本也今张侯由吏部来刺是邦以兴学为先务凡逾年庙貎整饬自殿廊门观以及讲舍射圃次第井井顿易旧观岂徒以守土之责为然哉葢所以望台之人士而引掖奬劝作新鼓舞俾知激厉以自奋也今】
　　【国家文敎诞敷化成久道而兹郡又为文献名区前修在望复得使君邦伯之贤为之薰沐而甄陶则上之所好下有甚焉将见贤才辈出名世挺生嗣宋元明之典型流风而日进逾上此道徳之归养成之验岂独张侯重葺学宫之意可以大慰即余之只承】
　　【帝命夙夜冰兢得以一至再至且三四至者与尔诸生拭目以观其盛矣】雍正六年知府
　　江承玠修九年知府张若震重修
　　射圃【在文庙西】名宦祠【祀毕士安以下五十四人】乡贤祠【祀罗适以下八十有五人】
　　上蔡书院【在元妙观右】　赤城新志宋上蔡先生谢良佐遭党禁未解而卒台守黄防祀于州学后建书院于东湖上元至元中燬徙建今地明成化初佥事辛访叅政何宜属知县阮勤重建
　　鉴溪书院【在府城东】　赤城新志元邑人柯釂建赤城书院【在白云山麓】　台州府志明知府周志伟同知朱世忠王建干建并立射圃
　　近圣书院【在府学西】　台州府志康熙五十六年郡守张聨元建
　　临海县儒学【在县治东南】　赤城志庙在县西南景祐四年令师道即庙建学【按职官志景祐间临海令为范师道而赤城志及嘉靖浙江通志俱无姓台州府志又作赵帅范皆误】崇寜中学徙附于州后乾道五年火淳熙二年赵守汝愚复新之台州府志寳庆间令刘栋移建今地徳祐二年燬于兵元至元间学官梁至道至大间达噜噶齐马拜扎纳总管王居敬相继建葺至正末火临海县志明洪武三年令王贵敎谕胡继善重建十三年火令厐惟方重建二十七年又火令段凯重建宣徳时令谢恂修正统二年令刘刚主簿卓宜购地増辟讲堂后令李文序孙振望禇祚方进继修治间郡守马岱陈相令陈钊相继拓治正徳三年火十五年郡守顾璘徙元妙观地【秦文为记】嘉靖十八年令胡亷复还旧址
　　国朝顺治十一年知县徐珏康熙十二年敎谕倪尧章二十一年知县赵之□相继重修康熙四十七年为飓风所圮五十年知县王郊敎谕钱有炜重建射圃【圮】名宦祠【祀孙绰以下三十二人】乡贤祠【祀徐中行以下一十三人】社学【二所一在县东一在县西】
　　溪山第一书院【在龙顾山侧】　临海县志宋建朱子书额尚存
　　白云书院【在府治后龙顾山】　台州府志明陈检讨璲建东湖书院【在旧洪水园】　台州府志冯侍郎苏建南冈书院【在巾子山墖下旧名小寒山】　临海县志洪若臯建东璧书院【在县西】　临海县志洪若臯建
　　黄岩县儒学【在县治南】　赤城志庙旧在县东宋治平三年令许懋即庙建学元丰六年令翁仲通徙今地宣和二年燬于寇五年令王然重建开禧元年火二年令赵湜又新之嘉定九年令陈梦建作直舍赤城新志元至元丙子燬时学官阙学儒徐绍先等修治之旧浙江通志元贞二年陞州学明洪武时复为县学台州府志宣徳中令周旭鉴重建【黄淮为记】自是而后令祝茂邝文李葵王钦皆加拓治嘉靖辛丑庙壊于风令林人纪重建【黄绾为记】庚戍令高材建明伦堂黄岩县志嘉靖壬子燬于寇惟存明伦堂令汪汝达重建庙及两庑启圣祠【应大猷为记】崇祯间敎谕费翃重葺庙庑建明伦堂
　　国朝顺治间敎谕罗士尤骆维恭相继修葺康熙九年庙学燬十年知县张中选敎谕徐光旭建明伦堂二十六年总兵林本直敎谕潘防余训导何如敎建庙总兵赵宏灿落成之四十七年飓风毁郡守张联元总兵林达及绅士兴建
　　射圃【在庙西】名宦祠【祀范仲淹以下一十七人】乡贤祠【祀杜范以下四十八人】社学【在大寺巷久圮】
　　樊川书院【在杜家村】　赤城新志晦庵先生与南湖方山二杜公讲学之地
　　回浦书院【在县东五十里】　续文献通考元元贞中建【久圮】文献书院【在委羽山】　赤城新志元枢密副使刘本仁建以朱文公尝施敎于台杜清献公得其传因祀文公于此而以清献配焉【危素朱右俱有记】
　　柔川书院【在柔极山中】　台州府志元黄夀云子中玊建祀二程子朱子以夀云配【张翥为记】
　　九溪书院【在茅畬】　台州府志元牟楷尝讲学于此后人因以祀之
