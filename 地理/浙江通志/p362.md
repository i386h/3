<!-- { "loadSidebar": true } -->
　　稻　治湖州府志稻之八月白稻八月熟一名鲤花红一名观音稻一名熟稻赶冬舂稻言其早熟可接陈米雁来枯稻雁来时即枯绽来乌稻其色初白至熟即乌三穗千稻其穗长一穗三百余粒防州种自防州来其米红色下马看稻其色齐熟言其好看也野雉斑稻色如雉鸡之斑斓麻子乌稻米粒如麻子而色乌鹅脚黄稻色如鹅掌老赤须稻至熟时芒赤师姑粳稻言其无芒黄梗鲜稻其梗黄胭脂糯稻其色红羊须糯稻芒长而白其稻早熟即早糯也马鬃糯稻芒如马鬃而色赤懒晒糯稻色易变不晒而变也乌香糯稻色乌而香铁梗糯稻其梗硬而不倒赶陈糯稻早糯也泥里变糯稻其米不待晒而变长兴县志稻属有宜兴白宣州白七月白三朝齐鹅子黄戤塘青武康县志有大黄稻小白稻红稑晩稻金裹银稻【吴兴掌故湖耕深而种稀其土力本饶沃种不稀者至秋多病虫尝见老僧言吾田先用人耕继用牛耕大率深至八寸故倍收又湖之老农言下粪不可太早太早而后力不接交秋多缩而不秀初种时必以河泥作底其力虽慢而长伏暑时稍下灰或菜饼其力亦慢而不迅疾立秋后交处暑始下大肥其力倍而穗长矣】
　　旱稻　崇祯乌程县志即占城稻自宋真宗取于福建者湖人因有占米之称名曰旱稻【呉兴掌故山中往往旱荒乞得旱稻种耐旱而繁实且可久蓄高原种之岁岁足食种法大率如种麦治地毕豫浸一宿然后打潭下子用稻草灰和水浇之每锄草一次浇粪水一次至于三即秀矣】
　　黄龙稻　崇祯乌程县志郡大水陈郡侯幼学访有黄龙稻可播购求以济潘士达诗云相传白鸟能招水却道黄龙可济民
　　麦　治湖州府志大麦即麰麦也早熟而粒大小麦有赤白二色又有无芒者名火烧头麦即落麦也麦粒如大麦即穬麦也
　　菜　治湖州府志大头菜其头白甘软可食亦宜腌藏御冬脆嫩味佳西呉里语湖州白菜出郡城东门外者嫩白甚佳移种他处则为青菜油菜其品味变矣与郡之溪中鳊鱼同称谓之大头菜小头鱼【万歴湖州府志长兴有爼中山菹腌藏菜也昔呉王于山中种蔬为军人冬食之备西呉枝乗呉兴槎头鳊为海内佳味东门外之葫茯与之齐名土人称大头菜小头鱼云】
　　【谨按湖地宜菜四时皆有冬春为市而冬月尤多闻之谚云冬月菜茎小雪小行大雪大行冬至不行今则竟有三熟直至腊尽青青满畦湖民资其利者溥矣】
　　乌菘菜　治湖州府志青菜亦名乌菘菜春间煮晒为干蔬
　　荠菜　呉兴掌故湖人不甚食荠荠和肝气明目夜则血归于肝肝气和则血脉流通津液畅润东坡与徐十三荠羮书以为天然之珍虽不甘于五味而有味外之美天生此物以为幽人山居之禄
　　萝卜　崇祯乌程县志一名芦菔一名蔓菁春末生者谓之杨花萝卜形细长夏生者为夏菘萝卜形圆秋生者为秋菘萝卜形长而大俱出太湖旁谚云太湖萝卜赛过金坛藕
　　蔓菁　吴兴掌故蔓菁根能济饥若萝菔止主消食蔓菁薹苗可作菜子可作油诸葛种之蜀中有自也
　　【谨按本草诸书萝卜与蔓菁皆并载是属二物乌程志谓萝卜一名蔓菁者误也】
　　生　治湖州府志尝一名生可糟腌出太湖傍
　　山药　呉兴掌故山药本名薯蓣以山土所宜故名山药然黒土不如黄沙土平地种者无益予以供早旦下食兼作东坡玉糁羮及作酒方在本草
　　姜　蔬谱出太湖傍者枝红
　　茄　呉兴掌故湖中诸佳蔬易办而美惟茄不如松江之肥大其余皆可以养老省击鲜也
　　葱　蔬谱出太湖傍者为湖葱头白而长
　　笋　万歴湖州府志笋出栖贤山者佳【崇祯乌程县志栖贤康山之间专种猫竹笱有重至二三十觔者其种法稀留竹本每年锄二次并无草根清明前后见地有气眼即知下有大笋用力掘出其白如玉立夏后渐无刚竹笋夏出边笋秋出团笋冬出呉兴掌故笋亦有毒须用姜或茱萸酱制之一説滑利大肠而益于肺谓之刮肠笓一云竹实少阳之气而尅脾土】
　　笋脯　笋谱天目山生笋其色黄今人以天目笋脯见馈其色绿少有黄者闻其煮法旋汤使急转下笋再不犯器即绿矣
　　酸笋　呉兴掌故深山梅溪以上皆荒山笋然路逺不能及时逺致作笋虀卖之极软滑可供盘飱名酸笋【山家清供尝见山僧作笋粥幽尚可爱其煮笋用大块云薄则味脱大块久煮其味自全】
　　莼　太平寰宇记长兴县西湖一名呉城湖湖中出佳莼尝贡治湖州府志茎叶如小荇但茎上有氷涎滑泽可食出乌程苏湾者佳【呉兴掌故湖中多莼镏孟希云永兴湘湖莼菜三月尽采卖至秋则无人采矣孟希此语止一方之见耳春莼如乱髪成本此则犹常菜不足异秋莼长丈许中止一二尺生氷甚滑一二尺外皆弃物且春莼嫩不可作羮秋风之思在此一二尺间耳以菜体计之宜永兴之不知采也】
　　蕈　呉兴掌故湖中大旱乏食采菌蕈食之山人云凡色大红及黑白色者俱不可食惟淡红色者无毒葢蕈受湿热之气谨疾者宜详之两河初夏生麻菰即蕈也极大者亦不可食惟种出者无毒种以烂楮木数寸碎之埋土中以米泔灌即生
　　石耳　名胜志安吉州梅溪石门中产石耳食之止热
　　蕨粉　呉兴掌故湖中采蕨其苗曰蕨箕春初可作菜其根深者至三四尺每根二觔捣取粉水澄细者可充一夫一日之食自九月至二月可采至三月穿芽则根虚不可食可救半年荒也
　　桑　涌幢小品湖州畜蚕者多自栽桑否则租别姓之桑俗曰抄桑凡蚕一觔用叶百六十觔谚云仙人难断叶价故栽与抄为最穏否则谓之看空头蚕有天幸者往往趣之【呉兴掌故蚕桑之利莫盛于湖大约良地一亩可得叶八十个计其一岁垦鉏壅培之费大约不过二两而其利倍之自看蚕之利复稍加赢而其劳固已甚矣俗呼小录湖州以桑叶二十觔为一个】
　　　述异记顾渚山有子树其木如玉色渚人采之以为杖
　　桐柳　吴兴记乌程县南百里有桐墟百五十里有柳墟又有柳湖
　　枫栎　太平寰宇记长兴县飞云山多产枫栎檀　万歴湖州府志生罨画溪旁有连理枝者苔梅　梅谱苔梅惟呉兴有之他虽花盛开苔皆剥落惟自武康即不变移【呉兴掌故其枝虬曲万状苍苏鳞皴封满花身又有苔须垂于枝间或长数寸风至绿丝飘飘可玩初谓古木久歴风日致然详考所产虽小株亦有苔痕葢别是一种予从会稽移植十本一年后花虽盛苔皆剥落殆尽惟湖之武康所得者即不变此风土使然会稽隔一江湖苏接壤土宜亦异则同也冯子振苔梅诗姑射仙人翳翠鸾蒙蒙香雾湿飞翰夜深舞罢霓裳落留得防裾防晓寒】
　　消梅　治湖州府志出道塲山下青脆殊甚其实尤早
　　乌梅　嘉靖浙江通志湖州出【呉兴掌故安吉之梅溪以梅得名而乌梅特为名产他方所制取自残落安吉特摘完好者为之】
　　杨梅　元丰九域志长兴县石椁山生杨梅愼防逰黄龙洞记自府城出北门至弁山之下杨梅树以数万计青翠满林不减闽之荔枝自是沃壤又一奇观也【羣芳谱呉中杨梅种甚多名大叶者最早熟味甚佳次则卞山本出苕溪移植光福山中尤胜西呉枝乗果实芰藕菱芡皆佳而杨梅殊絶出太子湾者大几如卵甘不胜口】
　　樱桃　成化湖州府志一名含桃出道塲山下者最佳
　　木瓜　太平寰宇记呉兴土产木瓜糁煎重杬子长兴县志木瓜出长兴者其实大【牛巘四安道中所见诗木已过折山来黄帕封林未敢开想见白沙红照里绣纹磊落见奇瑰注木园入折山数里供进后方敢卖土人取埋其半于沙中以纸镂花贴上以溪水洒之日晒乃红】
　　梨　治湖州府志出安吉名金花梨佳
　　栗　万歴湖州府志出安吉孝丰
　　橘　避暑录话惟洞庭山最盛近处好事者园圃移植之橘比田利数倍而培治之功亦数倍于田橘下之土几于用节不使见纎草地必面南为层级次第使受日每岁大寒则于上风焚粪壤以温之
　　橙　崇祯乌程县志味酸极香用糖制成小饼或用盐配桂花入茶香橼亦可切片糖制
　　西　崇祯乌程县志出太湖傍地不若常州来者今山地有沙亦佳
　　藕　崇祯乌程县志出桑渎者佳以红荷莲白荷藕为贵花红者莲腴而藕硬花白者莲嫩而藕甜
　　风菱　崇祯乌程县志出菱湖秋晚采入竹箔曝干为风菱【治湖州府志菱湖人焙干食之可疗饥谓之曰菱米】
　　洛如花　就印录呉兴山中有一树竹而有实似荚状乡人见之以问陆澄澄曰名洛如花郡有文士则生
　　珠藤　太平寰宇记长兴县紫花涧生珠藤至三月紫花满涧
　　重台莲　平泉草木记其水物之美者有白苹洲之重台莲太平寰宇记白苹洲旧有千叶莲【李德裕重台芙蓉赋并序呉兴郡南白苹亭有重台芙蓉本生于长城章后旧居之侧移植苹洲至今滋茂余顷岁徙根于金陵桂亭奇秀芬芳非世间之物因为此赋以代美人托意焉昔柳恽为呉兴太守顾座客而叹曰游汀洲以采苹忆潇湘之故人见白日之已晩惜靑春之不返且欲舍琼蘂于桂山折瑶华于兰畹客乃称曰彼有清川爰生瑞莲红葩炜而毕曅翠叶小而田田愿得荐佳名于君子悦丽色于当年于是纵兰棹泛沦涟吟朱鹭于邃管鸣鹍鸡于瑟临漪澜以逺望叹华艶之何鲜是日际海澄廓微风不起涵丽景于碧湍烂朝霞于清沚鲜肤秀颖攒立丛倚疑西子之顔酡自馆娃而戾止逺以意之若珠阙玲珑叠映昆峯聚玉女之光色抗霓旗以相从廹而察之若桂裳重复郁挠丹谷思江妃之窈窕发红罗之芬郁尔其映兰芷出苹萍掩萋萋之众色挺嫋嫋之修茎清露以濯秀流鲜飚而发精虽草木之无情亦独立而倾城若乃行潦既收秋光始静见凉野之夕隂怅囘塘之余景思摘芳以赠逺更临流而引领翡翠失其辉鲜珠玑夺其光頴惟斯物之特丽宜独秀于寥天在灵境而向降居下泽而何偏有繁华而不实嗟淑而莫传念庄姜之无子非巧笑之未妍彼天意之所属谅难得而知焉刀为歌曰呉山秀兮烟景媚因淑女兮感斯瑞莲虽多兮无厥兰徒芳兮何足贵人已去兮代一不留独含情兮托兹地】
　　五花莲　咸淳临安志淳熙中孝宗同太上至德寿宫冷泉堂时莲花盛开太上指池心云此种五花同干近伯圭自湖州进来前此未见也
　　芦　方舆胜览苕溪两岸多生芦苇秋时则花荻　名胜志荻塘产荻花最茂
　　白苹　呉兴志白苹洲乃越女采苹处梁柳恽为呉兴守赋汀洲采白苹诗即此
　　筀竹　治湖州府志其篾柔韧可为器用【避暑录话筀竹色深而叶密始得此山即散植竹畧有三四十竿杂众色有之数年后所向皆竹矣有告予种竹法者但取大竹善掘其鞭无使残折从根断取其三节就竹林烧其断处使无泄气种之一年即发细笋掘去勿存次年出笋便可及母插柳者烧其上一头则抽条倍长鬻牡丹者烧其柄或蜡封即不蔫葢一术也种竹须当五六月世言五月十三为竹醉日不必此日凡夏皆可种也】
　　箬竹　崇祯乌程县志其叶大可编篷
　　径尺竹　竹谱可为甑出湖州
　　箭箬　太平寰宇记长兴县箬溪夹溪悉生箭箬荈　茶经呉兴记乌程县有温山出御荈
