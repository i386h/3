<!-- { "loadSidebar": true } -->
　　宋史宁宗本纪绍熈五年十月减两浙路和市折帛钱蠲丁盐丁身钱一年是歳两浙水旱振之仍蠲其赋庆元元年正月乙巳蠲台严湖三州贫民身丁折帛钱一年诏两浙収养遗弃小儿辛亥以乆雨振给临安贫民四月临安疫出内帑钱为贫民医药棺敛费及赐诸军疫死者家九月壬午蠲临安府水灾贫民赋己酉蠲台严湖三州被灾民丁绢二年二月再蠲临安府民身丁钱三年三年十二月蠲绍兴府贫民明年身丁折帛绵绢四年正月诏有司寛恤两浙流民四月蠲临安绍兴二府租税有差十二月再蠲临安府民身丁钱三年五年五月以乆雨民多疫命临安府振恤之是歳严衢台水振之六年严衢婺水振之嘉泰元年三月戊寅临安大火四月辛巳诏有司振恤甲申内降钱十六万缗米六万五千余石振被灾死亡之家七月复振被火贫民十二月复免临安府民身丁钱是歳浙西旱振之仍蠲其赋四年二月蠲临安府逋负酒税三月丁夘临安火庚午命临安府振焚室七月蠲两浙阙雨州县逋租十二月再蠲临安府民身丁钱三年开禧元年正月蠲临安府逋负酒税八月蠲两浙阙雨州县赃赏钱十二月诏永除两浙身丁钱绢是歳江浙诸州旱振之二年正月蠲两浙路身丁绸绵嘉定元年二月诏临安府振给流民闰四月蠲两浙阙雨州县贫民逋赋二年三月庚申命浙西及沿江诸州给流民病者药壬戍出内库钱为临安贫民棺槥费六月命浙西诸州谕民种麻豆毋督其租命江西福建二广丰稔诸州籴运以给临安仍偿其费三年四月戊辰出内库二十三万缗赐临安军民己巳诏临安府给细民病死者棺榇是歳临安绍兴二府严衢二州水振之仍蠲其赋四年三月临安府振给病民死者赐棺钱六年两浙诸州水振之七年六月蠲两浙路诸州赃赏钱十月出内帑钱振临安府贫民命浙东监司发常平米振灾伤州县八年三月以旱蠲临安府茶盐赏钱五月发米振粜临安府贫民六月诏两浙路谕民种杂粟麦麻豆有司毋収其赋田主毋责其租七月蠲临安绍兴二府贫民夏税九年六月振恤浙西被水州县寛其租税九月诏两浙监司覈州县被水最甚者蠲其租十年十一月诏浙东提举司发米十万石振给贫民十一年六月诏湖州振恤被水贫民十四年浙东旱振之十五年十二月发米振给临安府贫民十七年二月癸巳蠲台州逋赋甲午命临安府振粜贫民闰八月申严两浙诸州输苖过取之禁
　　宋史理宗本纪嘉定十七年十二月雪寒免京城官私房赁地门税等钱自是祥庆灾异寒暑皆免寳庆元年二月发廪振在京细民四月振在京细民二年十二月发廪振赡在京细民绍定二年十月诏台州水灾除民田租及茶盐酒酤诸杂税三年十二月振赡在京细民淳祐四年九月台臣言严州及绍兴萧山等县征商烦苛诏罢之九年正月给官田五百亩命临安府创慈幼局収养道路遗弃初生婴儿仍置药局疗贫民疾病十年九月以严州水复民田租十二年六月严衢婺台处水遣使分行振恤存问除今年田租八月诏以缗钱四十万振恤在京军民寳祐元年七月温台处水诏发丰储仓米并各州义廪振之十月诏出缗钱二百万振恤京城军民二年六月罢临安府临平镇税塲九月诏山隂萧山诸暨会稽四县水其除今年田租开庆元年二月发平粜仓米减直振在京民五月婺州水发义仓米振之十月诏给还浙西提举常平司歳収上亭戸沙地租二百万永勿复徴景定三年二月临安安吉嘉兴属邑水民溺死者众诏守臣给槥瘗之闰九月诏绍兴府火给贷居民钱今后二载民贫可悯悉除勿徴
　　宋史度宗本纪咸淳元年正月诏临安免征商四月丁未免徴临安官私房僦地钱戊申再免在京征商三月发米赡京城民闰五月乙巳乆雨京城减直粜米自是米价髙即发廪平粜以为常丁未发钱赡在京小民丁巳以钱三十万命临安府通变平物价二年六月以衢州饥命守令劝分诸藩邸发廪助之六年十月诏台州发义仓丰储仓米振遭水家闰十月安吉州水免公田租十一月嘉兴县水免田租七年正月诸暨县湖田水免租五月发米诣衢州振粜六月丙申发米振诸暨县遭水家戊午绍兴府饥振粮万石八年八月绍兴府六邑水灾发米振遭水家十月己亥绍兴府五县水诏减田租有差庚戌以秋雨水溢诏减钱塘仁和两县民租什二防稽湖田租什三诸暨湖田租尽除之
　　元
　　元史世祖本纪至元十三年二月诏谕临安新附府州司县官吏凡公私逋欠不得徴理所在山林河泊除巨木花果外余物权免徴税十二月诏浙东西府州军县官吏凡故宋繁冗科差圣节上供经总制钱等百有余件悉除免之十八年二月浙东饥发粟赈之二十四年十二月免浙西鱼课听民自渔是歳浙西诸路水免今年田租十之二二十五年正月以杭州连歳水赈其尤贫者四月尚书省臣言杭湖秀复大水请辍上供米审其贫者赈之帝是其言二十六年二月绍兴水免未输田租八月台婺二州饥免今歳田租二十七年二月浙东诸郡饥给粮九十日二十八年二月遣行省行台官发粟赈杭之临安余杭于潜昌化新城等县饥民三月杭州路饥发粟赈之仍弛湖泊蒲鱼之禁四月弛杭州西湖禽鱼禁听民网五月以杭州饥免今歳田租八月婺州水免田租二十九年六月甲子湖州嘉兴绍兴等路水免至元二十八年田租丁亥湖州嘉兴大水免田租
　　元史成宗本纪至元三十一年十月江浙省臣言陛下即位之初诏蠲今歳田租十分之三所蠲特及田主其佃民输租如故宜令佃民当输田主者亦如所蠲之数从之元贞二年四月台州路黄岩州饥杭州火并赈之六月绍兴蝗发粟赈之大德元年九月温之平阳瑞安二州水以粮给之二年二月浙西嘉兴水旱并赈恤之七月江浙水赈饥民三年十一月杭州火发粟赈之四年七月杭州路贫民乏食以粮万石减其直粜之十二月赈浙东饥民粮六年六月湖嘉杭婺庆元绍兴等路饥以粮赈之七年六月浙西淫雨民饥赈粮一月仍免今年夏税并各戸酒醋课八年八月杭州火发粟赈之
　　元史武宗本纪大德十一年七月江浙水民饥诏赈粮三月酒醋门摊课悉免一年十一月杭州饥发粮赈之至大元年正月绍兴台州庆元路饥戸月给米六斗赈之十一月诏免绍兴庆元台州田租绍兴被灾尤甚今歳又旱凡佃戸止输田主十分之四山塲河泺商税截日免之诸路小稔审被灾者免之闰十一月以杭州绍兴等路歳比饥馑今年酒课免十分之三
　　元史仁宗本纪延祐元年八月台州水发廪减价赈粜九月杭州水发廪减价赈粜
　　元史英宗本纪至治二年十二月杭州火赈之三年三月台州路黄岩州饥赈粮两月
　　元史泰定帝本纪泰定元年二月绍兴庆元路饥发粟赈之五月杭州路属县水民饥赈粮有差九月绍兴路饥赈粮有差十二月温州路乐清县盐场水民饥发义仓赈之二年二月庆元路象山诸县饥赈粮二月十一月衢州路饥赈粮二月十二月杭州饥赈粜有差四年四月衢州路属县饥赈粮钞有差六月发义仓赈盐官州民七月衢州水发廪赈饥给漂死者棺
　　元史文宗本纪天厯元年十一月杭州火赈之二年四月江浙行省言湖州庆元诸路饥民当赈从之至顺元年二月杭州火赈粮一月四月台州临海等县饥各赈粜米五千石闰七月杭州庆元绍兴嘉兴湖州等路水民饥诏赈之二年三月赈浙西盐丁五千余戸八月乙未杭州火赈被灾民百九十戸丁酉湖州安吉州水漂死者九十人人给钞二十贯瘗之存者赈粮两月九月安吉乆雨太湖溢溺死男女百五十七人命江浙行省赈恤之
　　元史顺帝本纪元统元年十一月江浙旱赈之二年二月杭州嘉兴水旱疾疫勅有司发义仓赈饥五月江浙饥赈之至元二年九月台州路饥发义仓粟赈之三年三月赈江浙等处饥民开所在山场河泊之禁听民樵采至正元年四月以两浙水灾免歳办余盐三万引二年十月权免两浙额盐十万引
　　明
　　明实録洪武元年八月以浙西长兴安吉劳于供饷免明年秋粮
　　吾学编洪武三年三月免浙东田租【按明实録三月免严州金华衢州处州今年租税】
　　明实録洪武四年正月免诸暨水灾田租
　　杭州府志洪武四年四月免两浙今年夏税秋粮明实録洪武七年五月免嘉兴夏税九年三月免浙江今年夏秋税粮
　　吾学编洪武九年七月嘉湖大水免其田租【按嘉兴府志十二月遣戸部主事赵干等赈之】十年正月赐嘉湖等府民旧歳被水者戸钞一锭二月赈嘉湖等府民去歳被水者戸米一石
　　明实録洪武十年三月赈钱塘仁和余杭民被水者戸米一石减嘉湖二都重租粮额十之二
　　吾学编洪武十年九月浙西大水免其田租【按明实録以绍兴金华衢州水赈之】
　　嘉兴府志洪武十一年五月以嘉湖民屡被水灾再遣使存问仍济饥民六万二千八百四十四戸命戸赐米一石免其逋租六十五万二千八百二十八石十二月命悉罢河泊所免其税课以其利与民今歳鱼课未入徴者亦免之【按明实録八月免长兴安吉今年田租】
　　吾学编洪武十五年免浙江田租【按明实録四月免浙江今年夏秋税粮杭州府志诏浙西税粮官田减半民田尽免】
　　明实録洪武三十五年七月诏今年夏秋税粮浙江蠲免一半
　　明实録永乐二年六月嘉湖等郡水赈之十一月以嘉湖杭水蠲今年租十二月除嘉兴等府戸絶田租税
　　续文献通考永乐三年命戸部尚书夏原吉都察院俞士吉左通政赵居任大理寺袁复等赈济苏松嘉湖饥民八月命戸部覈实嘉湖杭等府被水灾民悉免今年田税
　　明实録永乐九年六月赈龙防县饥七月湖州乌程等县雨没田免今年租
　　史槩永乐十年六月免湖州役田逋粮十七余万石嘉兴县志永乐十年七月以水灾免浙西粮
　　明实録永乐十一年三月赈湖州五县饥四月衢严等郡县饥给糓贷之八月赈仁和嘉兴二县饥十二年七月赈仁和诸暨诸县饥
　　嘉兴府志永乐十二年十一月蠲苏松嘉湖杭五郡水灾田租四十七万九千七百余石
　　明实録永乐十三年四月桐庐西安二县饥赈之十二月免浙江府州县粮刍十四年八月衢州金华水遣人赈恤十九年六月赈西安县饥二十年正月赈龙防饥二月除乌程戸絶田粮二十二年十月于潜乐清两县饥赈之
　　杭州府志洪熈元年十二月海宁流徙复业民奉诏免税粮
　　史槩宣德元年四月免黄岩县粮税
　　明实録宣德三年九月赈于潜新昌龙防四县饥十一月赈临安新城二县饥
　　杭州府志宣德四年仁和海宁以江患诏免田租万厯绍兴府志宣德五年防稽余姚旱遣官驰传赈济
　　史槩宣德六年六月免温州府商税収钞并免逋盐粮三万四千余石
　　明实録宣德六年十月赈于潜县饥七年九月乌程归安德清长兴武康嘉善乆雨没田蠲其租
　　明实録正统五年十一月免嘉湖等府水灾田粮史槩正统六年二月发官廪三十五万杭州平籴九年五月免浙江被灾粮十四万六千余石
　　明实録正统十年七月绍兴宁波台州疫蠲死者所负租税八月蠲嘉湖等府水灾田粮十一年五月免台州府去年灾伤田粮
　　史槩正统十一年六月免湖州嘉兴台州粮十一万余石
　　明实録正统十二年三月免杭州湖州嘉兴去歳被灾税粮
　　史槩正统十三年四月免浙江江西秋粮六十万五千余石
