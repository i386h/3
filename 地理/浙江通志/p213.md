<!-- { "loadSidebar": true } -->
　　碶【在灵绪四都】　张师浦碶【在崇丘四都】　板桥浦碶【在崇三都】　东冈碶【在崇丘四都明嘉靖三十五年知县宋继祖建溉田一万三千余亩张时彻建东冈碶记宁波治邑鄞与定海错壊鄞东三十五里有东钱湖横纵八十余里合七十二溪之源而潴之溉田百余万顷鄞东七乡暨定崇丘资之甲寅嵗宋侯来令定海爰度东冈山之下江水稍浅横亘仅二十余丈曰是可堰西去二十余丈即土田疏之以杀水势曰是可碶堰以蓄水碶以泄水请于当道可之工肇于四月迄于十月自是堰以上为河其下为江卤水不得内涌河渠不得外泄昔日瘠卤之地尽变而为沃壤】　长山碶【在灵岩二都明嘉靖壬戌知县何愈重修范钦重修长山碶记定海所领六乡负海抱江江以南灵太二乡实当水冲旧设海隄四十余里名曰千丈塘中列碶五曰长山大碶曰小山碶曰杨家碶曰贝家碶曰通山碶外捍内潴应时宣泄昔人之模逖矣嵗月滋长海水吞齧荡然嵗壬戌何侯愈询民之瘼于是伐石输工采桩集夫首营诸塘徐及五碶下广上鋭开阖翼如肇于九月迨十月工竣】　青屿浦碶　石湫碶　乌金碶　石莲湾碶　金川碶　石方碶【俱在灵岩二都明正徳十五年知县郑余庆修筑】　贝家碶　杨家碶　荡子碶　外鼠碶　内鼠碶　小山碶　太庆碶【俱在太丘一都】　穿山碶【在太　三都宋庆厯七年王安石宰鄞于是筑隄捍浦为河于隄西凿三窍为碶濶三丈六尺髙三丈】　东山碶　傅家碶　钱丰湫碶　通山碶【俱在太三都】　四浦碶　东浦碶　许家碶　木碶　朱家碶　广修碶【俱在太四都】　夏林碶明慧寺碶　小芦浦碶　沈家碶【俱在海晏一都】　寳
　　圣庄碶　夏岙碶　董家碶【俱在海晏三都】　五台寺庄碶【在海晏四都】
　　新闸【在小南门外】　车堰闸　陈家闸【俱在东管二都】　善庆闸【在东管三都】　徳门闸【在西管六都】　黄沙闸【在灵绪一都明嘉靖壬戌知县何愈重修】　芦黄碶闸　和尚塘闸　澥浦闸　白沙湖闸【俱在灵绪二都】　梅林闸　徐家浦闸　凤浦闸凤浦湖大闸　凤浦湖东闸　凤浦湖西闸
　　金墩浦闸【俱在灵绪三都】　丁家浦闸　沈窰湖中闸【俱在灵绪四都】　湖门湫闸　杜门湫闸【俱在灵绪五都】
　　象山县
　　大河　在县治南又名旧河源出凤跃山合三十六涧灌上洋田六万余亩
　　国朝雍正二年知县马受曾疏濬
　　新丰河　在县治南来薫门内象山县志明万厯间令陈天祥开
　　沙河　在县东三里淤塞成田
　　国朝雍正二年知县马受曾复濬为河
　　主簿河　在县东南十里象山县志宋隆兴三年主簿赵彦逾浚
　　孤山堰【在县南十五里】　苏堰【在县南二十里】　李郎堰　城隍堰【俱在县西南十五里废】　王家堰【在县西五十里】
　　朝宗碶【在县南十里俗名大碶头此与百丈岸碶胡家碶三处为合县水利攸闗宋元祐六年知县叶授建绍兴七年令宋砥重修廉布重修朝宗碶记象山负海环山县治东南洋有田四百余顷上枕大河以资灌溉下接潮港以决涨溢自唐以来为堰有四曰朝宗理川灵长会源而朝宗为诸滙之要国朝瑞龙寺僧曰蔡伐木为闸以时啓闭民甚利之治平中县令林君旦复增益元祐六年县令叶授始作石碶自是无水旱之忧距今五十年旧址隳圯邑人病之绍兴七年莆阳宋砥国平为令兹邑明年即山伐石以为柱始于八年之秋成于十月之吉　隆兴元年主簿赵彦逾重修】永丰碶【俗名百丈岸在县南十三里】　庆丰碶【在县南十五里】　塘
　　碶【俗名蒋家碶在县南十五里】　秀才碶　会源碶【俱在县南十五里宋嘉定十二年令赵善朁建】　灵长碶【俗名胡家碶在县西南十五里】　南塘碶【在县南三十里明嘉靖九年知县夏津建】　中央碶【在县南四十里】　三眼碶【在县南九十里】　髙平碶【在县南十五里废】　陈□碶【在县东北四十里明成化间知县凌傅建】　枫屿碶【在县西五十里】　理川碶【在县南十七里废】定海县
　　白泉湖　在县东北旧名万金湖周广三十里潴水灌田二百余顷值旱则桔橰凑集又名富都湖今渐淤爲田矣
　　黄马溪　在县西北五十里民田赖以灌溉
　　九溪　在县北十里灌田五百余顷
　　河溪　在县东北二十五里溉田七百余顷
　　东港碶　青山大碶　青山小碶　拗山碶　盘屿碶　定海碶【俱在甬东岙】　衙头碶　小碶【俱在吴榭岙】卓家碶　曹山碶　罾棚碶　陆家碶【俱在洞岙】　芦花碶　鹳峙碶　大蒲岙碶　夹屿碶　外碶【俱在蒲芦岙】　史家碶　灯碶　司湾碶　茶湾碶料缴碶【俱在舵岙】　小展碶　白礁碶　茅洋碶【俱在大展岙】　北墠碶【在北墠岙】　大柯梅塘小碶　小柯梅塘小碶　竹桥里塘小碶　大支碶　唐家岙塘小碶　小支碶【俱在白泉岙】　小芦碶　金鉢碶　朴树碶　蒲荷碶【俱在干榄岙】　小舟碶　三江碶【俱在马岙】小沙碶【在小沙岙】　青岙碶　大沙碶　小碶　江战碶　竒岙碶【俱在大沙岙】　椗齿碶【在岑椗岙】　天童碶天童大碶　董家碶　里岙塘小碶【俱在紫防岙】　野岙碶　谢衙碶　鹿颈塘小碶　螺头碶　晓峯碶　小山碶　犁头碶【俱在盐仓岙】　白泉碶　庙下碶【俱在白泉岙】　南浦岙碶【在秀山】　北浦岙碶【在兰山谨按以上诸碶俱沿海塘随塘修建以泄淫潦捍卤潮者也】
　　张家闸【在南城内宋居民张氏引东北上流以资灌溉后县令王阮建大桥于上】　平水闸【在南城半里明成化五年总督张勇建洪常为记嘉靖四十一年知县何愈改建于教塲浦支港尽塞民甚利焉万厯四十六年副使张可大因故址增设巨石甃碶以蓄泄】




　　浙江通志卷五十六
<史部,地理类,都会郡县之属,浙江通志>
　　钦定四库全书
　　浙江通志卷五十七
　　水利【六】
　　绍兴府【山隂会稽二县附郭】
　　府河　在府东一里跨山会界河之在市其纵者自江桥南至殖利门北至昌安水门其横者自都泗门至西郭门中间支河甚多皆通舟楫万厯绍兴府志府河为市民所侵渐淤隘嘉靖四年知府南大吉疏辟之后知县张鉴濬学河民亦便之山隂县志崇祯癸酉邑人御史金兰相视淤浅白于有司捐资倡诸绅士分董其役逾月而水道悉通舟楫无阻
　　国朝康熙五十二年知府俞卿令民开濬深必三尺广必及两岸始于各城门鳞次递进以一里为程不一月工竣五十四年又令尽撤城中水阁恐久而渐弛乃琢石碑二一立于府仪门下一立于江桥张神祠
　　山隂县【城外河道】
　　西小江　在县西四十五里今为河万厯绍兴府志明正统十二年诏从山隂人王信奏命萧山山隂两县起役濬之天顺元年知府彭谊建白马山闸以遏三江口之潮闸东尽涨为田自是江水不通于海
　　运河　在府西一里自西兴抵曹娥江亘二百余里厯三县界迳府城中嘉泰会稽志晋司徒贺循临郡凿此以溉田治绍兴府志宋嘉定十四年郡守汪纲开濬万厯会稽县志明嘉靖四年知府南大吉濬之
　　新河　在府城西北二里唐书地理志元和十年观察使孟简开
　　镜湖　在府城南三里一名长湖又名大湖亦名鉴湖沿湖开水门六十九所溉田万顷跨山会两县周三百五十八里总纳两县三十六源之水通典汉永和五年太守马臻始筑塘界湖为二溉田九千余顷绍兴府志宋祥符后民渐盗为田二湖合为一【南湖属山隂境东湖属会稽境】熙宁中庐州观察推官江衍被遣至越不能建议复湖乃立牌于水以牌内之湖听民入租为田至郡守王仲嶷又并牌外者尽田之【占湖为田者二千四百余顷】今则皆为起科之田湖尽废俗呼白塔洋为镜湖长十五里葢其一处耳【谨按山隂诸湖见万厯府志者一十五而废者有十镜湖之是也镜湖开自汉以来为会稽一郡水利攸闗自唐迄宋日侵月削废为田者屡矣曾巩有鉴湖序王十朋有鉴湖三説徐次铎有复湖议及宋史河渠志会稽志皆欲复湖以为潴水之区明里人张元忭云曾王徐三公之议非不凿凿然昔之为湖特以潴水葢山会萧三县之水直防于海而无渟蓄故也今既设三江闸则镜湖之潴水溉田直可稍缓古今异势缓急异宜畧载兴废之由以偹考证其曾王徐三公之文具蛓艺文志中】
　　菱塘湖　在县西五十里嘉靖山隂县志湖多菱葑故名广三千七百余亩洪武中筑隄建闸溉田一万八千余亩近被侵占为田水不甚蓄
　　官塘【跨山会两县在山隂者为南塘西自广陵斗门东抵曹娥江百六十里即古镜湖塘也束汉太守马臻筑以潴水水髙于田田髙于海各丈余旱则泄湖之水以溉田潦则泄田之水以入海沿塘置斗门堰闸以时启闭有十一堰五闸今堰闸或通或塞或为桥往往为居民填占明嘉靖十七年知府汤绍恩改筑水浒东西横亘百余里遂为通衢】　中塘【即运道塘自迎恩门起至萧山唐元和十年观察使孟简开宋嘉定十四年郡守汪纲増筑之明治间知县李良重修甃以石万厯间主事孙如法捐资修筑十余里亦甃以石国朝康熙间邑庠生余国瑞同僧集忠捐资倡修逺近乐翰万余金阅八年而功成】　界塘【在府城西五十里唐垂拱二年始筑与萧山县分界】古塘【在县西南二十五里晋太守谢輶筑】　昌安塘【在昌安门外直抵三江海】
　　【口三十里明洪武二十年筑】　西小江塘【在府城西北三十里宋嘉定间太守赵彦倓筑】　大江隄【在府城西南一百余里】
　　【谨按山隂之堰大率皆在镜湖今湖废堰亦不存且具载徐次铎复湖议中已见艺文此不録】
　　麻溪坝【在县西南一百二十里明成化间知府戴琥筑于天乐乡四十一都之地以捍外水之入而山会萧三县水患始息万厯十六年萧山知县刘会加石重建下开霪洞广四尺每旱则引水以溉田后霪洞淤塞邑绅余煌广大之国朝康熙二十一年坝毁于潮福建总督姚启圣修筑改洞为三各广六尺后复圯五十六年知府俞卿重修】　临浦坝【在县南三十里半属萧山明宣徳中筑以断西江之水正徳以来商舟欲取便乃开坝建闸甚为害嘉靖十三年知县王聘塞之】
