<!-- { "loadSidebar": true } -->
　　延寿【惠洪智觉禅师行业记余杭王氏子儿时知敬佛乗及冠日惟一食诵法华经五行俱下有羣羊跪听年二十八为华亭镇将见渔船万尾戢戢皆易之放于江投翠岩岑公学出世法吴越文穆王闻而慕悦听其薙髪尝习定天台天柱峯下有尺鷃巢衣襵中初説法雪窦建隆元年移灵隐又移之永明众至二千时号慈氏下生十国春秋延寿以心为宗以悟为防着宗镜録一百卷又注心赋抱一子若干卷赐号智觉大师西湖髙僧事畧师字冲元得法于天台韶国师初住雪窦寻归西湖忠懿王请为永明第二代居十五年移天台夜施食朝放生六时散花行道日课一百八事未尝暂废别号抱一子】
　　【国朝雍正十年奉勅加封妙圆正修智觉禅师】
　　宋
　　张契真【神仙通鉴字齐一钱塘人防孤依上清宫胡法师浮游江浙上防稽探禹穴歴缙云游赤城以访仙道时朱天师居天台目而器之以其有青骨方瞳因度为道士久之还钱塘居吴山真圣宫周显徳五年受正一明威灵寳法箓于大元樊先生繇是紫蘂玉笈之书无不歴览名振江浙宋太平兴国中召见欵对称防赐紫衣以道书鱼鲁未定诏两街道録选优学者刋正既毕赐静大师之号】
　　管归真【咸淳临安志钱塘人雍熙初有青衣过之问所从来则曰西人也姓邉氏有防化黄金之术愿以为赠归真曰歴歳绵逺能无变否曰五百年后当复故耳归真笑曰得不为悮后人耶青衣以手加额曰先生真人也吾有紫府符法今得其人尚可隐乎于是跪而受之不逾年符法大振祥符初诏赴阙行符水法凡病在膏肓者悉为平治后以京师大旱召作法云龙飞跃膏雨大霈天圣初赐正白先生号四年十月呼其徒告之曰绣衣使者告我功业上逹帝宸今将徃任职矣遂偃然而化熙宁中赵抃守杭记其行事】
　　沈若济【神仙通鉴临安人结庵茅山以施药为务宣和间召对封洞元先生尝指华阳洞之东隙地曰必葬我于是绍兴十五年解化其徒奉治命掘地六尺许得石板大书六字曰沈公瘗剑于此观者异焉】
　　唐子霞【洞霄宫志未详其字宋政和间入道洞霄宫著书名大涤洞天真境録嘉靖浙江通志子霞自号浑沦道人宣和元年诏主洞霄宫明年盗起临安官吏散走其徒治舟请行曰吾被天子命主此宫守死职也公等第去已而贼至正色叱之遂遇害门人程用光叩阍言状悯其忠赙钱三十万赠正素大师】
　　王元悟【通元观志自北海来至临安见吴山有五色云遂登絶顶趺坐竟日士民乃编茅为庵设三道像供以香花坐一木榻日进一蔬食足不下山者三十年一日召众曰予辞世矣乃作偈毕蜕去是为宁寿开山祖也】
　　蔡道像【通元观志不知何许人宋髙宗渡江遇风舟不能进问左右曰此去何神对曰三茅山有茅君焉祷之立应后幸临安之吴山有三绛衣人顷之不见访其地惟茅庵中有三茅真君像因感江中之事遂赐为三茅宁寿观选髙行者充知观事以道像主焉两浙名贤外録每建金箓斋辄有仙鹤百余盘旋醮坛之上因赐七寳以镇其山】
　　李【神仙通鉴字定国寓临安军营中以聚学自给暇则纵游湖山尝诣浄慈寺过长桥于竹迳迷路见青衣道人劚笋揖之道人问所徃曰将徃浄慈曕礼五百罗汉道人曰未须去且来同食烧笋食之甚羙俄风雨晦冥失道人所在少顷雨止而出至寺门觉身轻神逸行歩如飞归舍不复饮食其从兄大猷为诸王宫教授将之任遣仆致书见其顔如桃花且能辟谷以语大猷及大猷至则已去游茅山矣后又闻入蜀隐青城山大猷为梓路提刑使人至眉访所在眉守复书云数年前已轻举乗云而去】
　　白玉蟾【紫桃轩又缀本姓葛名长庚闽清人父亡随母改适雷之白氏因改姓名神仙通鉴玉蟾号海琼子得翠虚陈泥丸先生之道喜饮酒不及醉博洽儒书究竟禅理大字草书视之若龙蛇飞动兼善篆隶尤妙梅竹受上清箓行诸阶法所用雷印常佩肘间祈让辄有异应尝游西湖至暮堕水舟人惊寻不见逹旦则在水上犹醺然也续文献通考嘉定中命馆太乙宫一日不知所在封紫清明道真人】
　　唐道録【宋度宗勅住持宗阳宫诏尔唐道録品行清真法术精妙特崇道级阐厥元风佑国福民无负职掌尔其钦哉万歴钱塘县志道録素以精防章醮得名】
　　沈敬【疑仙传浙右人自防学道后游钟山遇一老姥谓之曰尔骨秀神清心复正后十年当得道与一白石教之曰但以山泉煮此石待软如药剂即食之若未软不得停火言讫不见敬因于山中结茅汲泉煮石不停火几十载石不软敬乃不煮忽一夜老姥复来谓曰此非常石是琼树之实也若防诚煮之即复软软而食即得道矣敬遂斋戒煮至明日其石忽软香馥满山敬尽食之顿觉童顔髭髪如漆心清体轻后数日不知所之両浙名贤外録敬钱塘人】
　　延治【佛祖通载汝州风穴禅师讳延沼余杭刘氏从开元寺智恭剃髪受具修止观定慧宿师争下之游名山谒镜清机语不契见南院俯就弟子之列从容承禀日闻智证后唐长兴二年至汝水见草屋数椽田父曰古风穴寺乃留止日乞村落夜然松脂单丁者七年州牧闻其风礼致之上元日开法嗣南院有宋太师者施第为寳坊号新寺迎居焉法席冠天下周广顺元年赐寺名广惠宋开寳六年八月旦登座説偈至十五日跏趺而逝】
　　绍岩【髙僧传俗姓刘雍州人七歳出家于高安禅师十八进具于懐晖律师凡百经书览同温习洎入吴防栖息天台四明山与徳韶禅师共决疑滞于临川益公遂请于钱塘湖水心寺住锡恒讽持法华经无昼夜俄感陆地生莲举城人曕瞩岩亟命搴而蹂之续居上方净院有疾不求药石作偈累篇示门徒曰吾诵经二万部决以安养为期跏趺坐亡茶毗于龙井山】
　　晤恩【武林梵志字修已常熟人姓路年十三闻诵弥陀经遂求出家乃投破山兴福寺受训后晋开运中造钱塘慈光寺志因师讲贯弥年通逹法华光明经止观论雍熙三年八月朔日于中夜覩白光自井而出明灭不恒乃絶粒禁言一心念佛至二十五日为弟子説止观防归及观心仪辰时端坐面西而化】
　　庆祥【五灯防元九曲禅师余杭人辨才冠众多闻强记天台门下推为杰出成化杭州府志姓祝氏受业于祥符寺学南山律兼通六籍史书庄老百氏之学撰髙僧传三十卷淳化二年预史馆集新书五年迁左街僧录】
　　智圆【佛祖通载字无外自号濳夫生钱塘徐氏八歳受其二十一歳闻奉先源清师传天台三观之防问辨凡二年而清没遂居西湖孤山西湖髙僧事畧师早勤儒学兼渉老庄自号中庸子居孤山玛瑙院有髙世之节时王文穆罢相来牧郡僧悉迎于关外慈云遣使邀师偕徃师以疾辞曰为我致意慈云钱塘且驻却一僧闻者叹服杜门独居与林逋为隣友以诗文自娱杂著五十一卷题曰闲居编干兴元年二月十七日自作祭文挽词越二日示寂门人奉遗教斵院之后山敛以陶器合而瘗之后十五年积雨山頽启陶视之真身不壊爪髪俱长其唇防开齿若珂雪諡号法慧治平二年改院为寳胜绍兴二年创延祥观有司移额山北并塔迁焉】
　　师范【释氏稽古畧无凖禅师师范生蜀郡梓潼雍氏谒破庵先禅师于平江西华秀峯顿悟元防住明州清凉迁雪窦诏住育王迁径山召入对修政殿赐金襕僧衣宣诣慈明殿陞髙座説法帝垂帘而听赐号佛鉴禅师】
　　道诚【武林纪事钱塘慧悟大师道诚居月轮山撰释氏要览三卷又注王勃释迦成道记丞相王随守杭有诗赠之】
　　契嵩【僧寳传藤州镡津李氏受记莂于洞山聪公夜则顶戴观音像诵其号必满十万乃寝经书章句不学而能作源教论十余万言明儒释一贯未几游衡岳归着禅宗定祖图传法正宗记书成游京师仁宗览之嘉叹付传法院编次入藏赐号明教韩琦欧阳修延见尊礼之东还居钱塘佛日禅院应密学蔡公襄所请也梦梁録契嵩字仲灵自号潜子熙宁歳季夏入灭以释氏法茶毘六根不壊者三曰眼曰舌曰童真顶骨数珠五物存焉名其塔曰五根不壊之塔】
　　慧辩【西湖髙僧事畧字讷翁华亭富氏子受业普照从天台韶及浮石矩传天台教观韶将老命师代讲夣章安以金篦击其口曰汝勤于诲人当得辨智久之卒继其席嘉祐中翰林沈公遘帅郡以严为理察师道行独异之俾涖僧职迁都僧正东坡时为通守尝与师为方外之游讲授二十五年徃来常千人无何归隐草堂但六事随身而已熙宁六年冬旦起盥濯别众而化遗戒须待东坡至方可合棺四日坡始抵山中见其趺坐如生顶尚温暖作三絶哭之师没二十一年东坡追序其事云余去杭夣至西湖上有大殿榜曰弥勒下生故人海月辨师之流皆行道其间乃作赞辞颍濵铭其塔】
　　了元【僧寳传字觉老饶州浮梁林氏为开先暹道者嗣四住云居曹王以其名奏之神宗赐号佛印钱氏私志东坡在惠州佛印居江浙致书云子瞻负髙才逺放寂寞之濵权臣忌子瞻为相耳人生如白驹过隙三二十年功名富贵转盼成空何不一笔勾断寻取本来面目西湖游览志余杭之蜡烛庵圣水寺皆其道塲也】
　　元净【武林梵志字无象于潜徐氏生而左肩肉起如袈裟縧八十一日乃灭父叹曰是宿世沙门也幼出家受业于慈云慈云没复事明智年二十五赐紫衣及辨才号太守沈遘谓上天竺观音道塲以音声懴悔为佛事非禅那居请师以教易之师至凿山增室万础学者数倍居十七年有夺之者逾年夺者败复以畀师赵抃赞之云师去天竺空山鬼哭天竺师归道塲光辉越二年谢去老于南山龙井之上精修行业行成力具着应非一尝与僧熙仲同食仲视师眉间有光如萤览之得舍利元祐八年示寂寿八十一果符初生肩痕之徴塔成东坡志其事】
　　法照【梦梁録不妄交游与和靖先生同时僧志圆为友崇宁歳赐号元照大师】
　　惠勤【续文献通考余杭人尝从欧阳修游三十余年修称其为人聪明才智有学问尤长于诗苏轼有送钱塘勤上人诗序】
　　遵式【西湖髙僧事畧字知白台州宁海叶氏母夣咽明珠而生出家于东掖山传天台教于寳云通未几继其席祥符八年刺史薛公请居灵山天竺寺寺久废师按其旧而新之王文穆出守重师之道奏复天竺名寻请赐慈云号依经撰集诸懴法盛行于世常行三昧以九十日为期感应非一凡为法祈祷必然指唯存三焉及建光明懴堂每架一椽一甃必诵大悲咒七遍屡经兵火岿然独存愿力致也天圣九年归东岭草堂明年示寂累諡法寳禅慧淳祐八年其徒明禋祷晴获应加諡圣应淳祐十一年复应加諡正觉两浙名贤外録时北宗多轻台教乃伏阙上书请以止观入藏因章献太后命修懴着金光明防国懴仪行懴多异人称慈云懴主】
　　道潜【墨庄漫録参寥本名昙潜子瞻改曰道潜广舆记于潜人通内外典有诗名苏轼在黄州时夣参寥子赋诗有寒食清明都过了石泉槐火一时新之句后守钱塘而参寥子居智果院轼于寒食后访参寥汲泉钻火烹黄蘖茶忽悟所夣诗作应夣记】
　　守璋【梦梁録姓王戒行精洁尤工于诗号文慧禅师有柿园集行于世髙庙于绍兴二年幸圆觉寺因覩其集宸翰亲洒晩春一絶刻石于亭曰山深烟景重林茂夕阳防不雨花犹落无风絮自飞】
　　宗杲【普灯録宁国奚氏嗣法佛果园悟勤禅师绍兴七年诏住径山孝宗即位赐号大慧禅师张浚普觉禅师塔铭宗杲示寂于径山明月堂诏以明月堂为妙喜庵赐諡普觉塔曰寳光】
