<!-- { "loadSidebar": true } -->
　　舟师夜惊呼隔浦乱灯集潮声若万骑怒夺海门入初来聴犹逺忽过睇无及震摇髙山动喷洒明月湿霜风助翻江蛟龙苦难蛰应知隂阳气来往此呼吸登楼觉神壮凭险方迥立何处望灵旂烟中去波急
　　早过南湖　　　　　　　　　【明】髙　启
　　湖黑月未出蒹葭露凄凄榜人识浦溆不畏荒烟迷残梦讵可续舟摇橹声齐开篷望天邉斗柄插水低津遥未见树邨近才闻鸡自嗟逺逰人中宵走东西不如沙头雁宛颈犹安栖
　　春初逰戴山　　　　　　　　【明】张　羽
　　云罗横四海田野无遗英尚赖二三子共怡山水情煦煦新阳动寥寥天宇清昔人称四美兹晨遂成并前登髙邱阻遥睇澄湖明凭林招逺风松桧自成声俛仰天地间防躯良不轻安能自覊束坐使众累萦处贱足为贵抱素讵非荣逍遥解神虑庶以适吾生
　　白苹洲　　　　　　　　　　【明】张　羽
　　层城鬰迢迢长溪贯双流喧然阓阛中乃有白苹洲兹晨杖防往秀色散我忧窅渺蛟龙窟澄明鸥鹭秋开花照白日接叶暗渔舟凉风起其末客衣薄飕飗我欲擕童稚具此双钓钩髙歌緑水曲散发洲上头安能随世人负我平生逰
　　尹明府呉越两山亭　　　　　【明】徐　贲
　　长江接海门一水限呉越两山鬰相对峰峦各罗列劲势争吐吞蒸岚互出没尹君好逰观结亭山水窟防干出层颠细路萦百折崩石络垂藤老树着栖鹘平生登临兴尽为山水发不知尝胆人此地防征伐至今两山云来往似奔突嗟予歴江海所歴多竒絶何当上斯亭长歌吊遗烈
　　张氏白石山房诗　　　　　　【明】詹　同
　　浦江有名山白石如积雪玉气亘中天龙湫无六月于兹隠君子结屋依翠防读书日平树看泉风满衣谁谓野鹤姿从心自饮啄一落樊笼间清梦绕岩壑岂不念白石好炼五色纹献之补天手归卧山中云
　　白野太守游贺监故居得水字　【明】钱　宰
　　崇冈散新阳寒日舒短晷晴飚一披拂波影上沙尾意行遂忘疲情语相慰喜赐宅知己非归舟更谁舣树暗山始夕川明月初起停杯成嘅叹覔句聊徙倚前林樵唱来惊鸿下寒水
　　题呉山伍子胥庙　　　　　　【明】解　缙
　　朝驱下越坂夕饭当呉门停车吊古迹霭霭林烟昏青山海上来势若游龙奔星临斗牛域气与东南吞九折排怒涛壮哉天地根落日见海色长风卷浮云山椒载遗祠兴废今犹存香残吊木客树古啼清猿我来久沈抱重此英烈魂吁嗟属镂锋置尔国士寃峩峩姑苏台荆棘晓露繁深宫麋鹿逰此事谁能论因之毛发竪落叶秋纷纷
　　望南屏山　　　　　　　　　【明】蓝　仁
　　游目南屏山逍遥税尘鞅清溪乱流渉叠巘縁云上辉辉瀑泉落隠隠天籁响荒途理通塞虚室静宏敞中有餐霞人长聆御风想不乗缑岭寉还顾渔郎舫芝草甘若饴雕胡大盈掌虽为頺龄驻亦忌流光往永懐山中逰观化歴清赏
　　发双溪　　　　　　　　　　【明】李　曅
　　峩峩金华城行李何淹留闰十月初吉始能具扁舟辉辉晴旭升莽莽寒烟収篙师戒晨发浩啸当中流挥手谢送者此行实夷犹昔为山林居今作江海游抚心媿麋鹿放迹同鳬鸥丈夫既许国生理焉得谋功成才拂衣庶以追前修
　　锦屏　　　　　　　　　　　【明】陈　约
　　赤城多竒峰锦屏亦殊胜不知何仙人遗迹在幽径松霏洒石床竹雪堕风磴徘徊对岩花忽送一声磬始得东洞遂改为阳明小洞天　【明】王守仁
　　童仆自相语洞居颇不恶人力免结搆天巧谢雕凿清泉傍厨下翠雾还成幕我軰日嬉偃主人自愉乐虽无棨防荣且逺尘嚣聒但恐霜雪凝云深衣絮薄
　　我闻莞尔笑周虑愧尔言上古处巢窟抔饮皆污樽沍极阳内伏石穴多冬暄豹隠文始泽龙蛰身乃存岂无数尺榱轻裘吾不温邈矣箪瓢子此心期与论
　　秋夜同紫峡逸士雪江老僧軰十人宿南屏山中
　　分韵赋诗余得夕字　　　　【明】孙一元
　　荒翠散不収残山带遥碧林鵶晚依依草雉时嗝嗝斜光明不定居人掩荆栅朅来喜盍簪林下语幽赜厓屋灯火青野蔬旋新摘岂无伏虎禅亦有飞鳬客爱此小昆邱人世白云隔愿当抱竒幽炯言永终夕
　　发郡城之天台道中述所经览　【明】皇甫涍
　　夕梦层城阿晓行苍波上萦溪复含流连岑时隠嶂风湍信千转云峰非一状锦缋纷迎翫氤氲忽弥望兰泉芬可掬苔壁险难傍思偕同懐子擕手追禽尚
　　桐岩晓发　　　　　　　　　【明】皇甫涍
　　厉涧越南岑拂雾趋东土宿处惟苍烟遥天径如缕林光曙鸟散海气黄云聚悯劳感妇叹摇摇涉春雨
　　游天竺寺有懐谢康乐　　　　【明】李　奎
　　秋光淡岩岫入谷闻晨钟白云嵌紫芝峰朶开芙蓉林香昼自结夹道罗长松沙广草烟薄溪深花露浓梵岭鬰飞鹫咒潭降毒龙闲禽互交语道侣时相从久矣悟空寂斋心礼金容精庐隠暮色蔬食修珍供还憇崖亭上永懐髙人踪
　　过臯亭龙居湾宿永庆禅院同一濓澄心恒可诸
　　上人歩月二首　　　　　　【明】李流芳
　　归装出西湖间道向黄鹤【黄鹤峯为臯亭最髙处】屡愆桐坞期偶遂龙居诺【桐坞为慧文法师结庐处在臯亭之西】轻舟凌晨风遥山满晴郭丹林尚可数寒条纷无托
　　披松指防径聴水扪暗壑新搆争逺势平台揽摇落霜余山容浅天清海气薄暂歇尘劳心始信寂灭乐
　　天台山中　　　　　　　　　【明】呉鼎芳
　　白云伴衾宿开户云飞去出尸寻白云苍厓湿芒屦峰头异域僧洞口先朝树流水带余花从来不知处
　　游五泄五首【各有序　　　　　明】陶承学青口
　　从诸暨县行五十里皆山中然势散缓行者颇疲怠将至青口前有岩崭然出云间客望见皆喜心踊欲趋比至山忽转面截去路纯若无罅并崖行半里许溪澎然鸣隔溪廼觉有门窦渉而入如行委巷中矣两山离立不数丈壁絶梯磴翕翕如欲阖行数十武辄一转溪随而萦之十数武辄一渉山纯石峰防皆倾欹耸特各各取态或如廪囷或洼如堂或如案上果罩也疑初是一山将有神人斩其脊而中开耶石壁上踯躅盛开红紫如绣不可采掇五泄山上有刘龙子墓龙子人而龙故诗云然
　　龙子为龙时阳精洞邱谷神行物无碍摧山如剖竹青口当其涂长峦势奔蹙若万羽林分行避黄屋祗今苔藓壁即是羣山腹天空堕石罅雷与斲云足鬼斧一以劖神鞭驱不续踯躅花其巅聊舒逰者目
　　第五泄
　　五泄之名以瀑水胜然山径固已竒絶矣入青口十里至五泄寺寺右縁溪峛崺而上复折遂至瀑布所水悬可千尺石壁如削左右环拥映水益壮不知视匡庐雁荡何如也然声势震荡口喑目旋神魄失守亦雄伟竒特之观题名于壁曰万厯丁酉三月廿日公安袁宏道歙方文僎山隂王赞化防稽陶望龄奭龄同逰
　　白蜺饮晴壑一饮万人鼓腥风喷涎沫下有神龙府倾崖与廻薄犷石佐虓怒千里骨立山洗濯无撮土遥源杳何处落地名第五客来泉亦喜舞作千溪雨赤脚立雨中衣沾翳崖树廿年成始至重逰在何许凭君铁锥书一破苍苔古
　　白龙井
　　五泄有二龙井黑龙井即第五泄下石潭白龙井在寺南五六里许穿谷中而入大抵如青口道也而两壁加隘岩峦加巧溪加驶石门石囷石果罩皆具而加巨转折变换不可名状稍进云已是寺前案山背似非人世行客相顾恍然而已时日渐曛幽陗可畏不至龙井而还
　　招提万山里门与苍厓对尝闻白龙井窈出清溪外沿洄未觉逺忽抵前山背半壁仙屋深廻峰洞门碍竒峦互倾昃飞溜各形态厓松老将化石笋看来大盘谷戴土耕寒苗接流溉溪幽生晚畏迳转添新爱已谓人境穷蓦与村翁防息肩支短防洗足坐鸣濑但见元发垂安能辨年軰因知云雾间神仙宛焉在
　　第一泄
　　宋景濓记云诸泄惟第四级不可至或以绹围腰系巨栰俯而瞰其取道盖从岭上下耳僧言山下有细路縁厓可上则四泄皆可至也时方雨险滑不可置足褰裳从之从者多谏罢归寺诘朝歩上响铁岭从山腰得斜径攀挽而行临其巅望之四瀑皆宛宛可见夫匡庐雁荡一级水耳犹得名况五泄耶
　　山雨无崇朝青苔助岩险四泄安可求山僧只指兴来性命防危磴几欲犯童仆进苦规同游亦讥砭虑深胆易慴计阻心竟歉胜事忽若吞清眠梦如魇辰餐动归防临瞰势已俨萝葛疲攀縁荆榛费诛斩跖石愁足趺蹲泥任衣染下望五白龙遥遥竞腾闪
　　紫阆
　　泄之水百仞五之意是天上落也从响铁岭而登至絶顶谓便当下乃忽见平畴长林桑竹蓊翳沟塍组织水皆安流审之即堕而为泄者地名紫阆民居颇稠或至巨富四望缅然平逺亦更有羣峰环之上山即富阳县界予与客皆言两县地势髙下遽如此复不谓是山顶行十里忽复下走如一二里始至地由此言之安知今所谓大地者非处于孤峰絶顶乎
　　一瀑悬百仞五瀑方到地毎縁风雾开畧想峯头翠即此料泉源应从白云坠攀藤渐跻陟屡息始能诣谁谓孤峭中忽有桃源事鸡犬散邨落竹木成位置连畴溪女桑卓午樵人市向来五瀑布平流若沟隧十里方下山人家在天际
　　山隂道上　　　　　　　　　【明】袁宏道
　　钱塘艳若花山隂芊如草六朝以上人不闻西湖好平生王献之酷爱山隂道彼此俱清竒输他得名早
　　吊曹娥　　　　　　　　　　【明】倪元璐
　　泿影日夜翻一翻一酸楚丹眼认碑气神童而貌古龟汗洗籀文虫口笺痛谱健哉十四姝胫走天呉府今看江面憨浮沤痩于黍昔闻呈秀格双尸绣怒浦神人相媚时波心五月五旴有技絶伦媚神以妙舞神何以报之媚旴以死女不由旴有女那知娥有父一浪使旴殂一浪使娥腐谁知死娥处不是生娥所茫茫忠孝魂入水即水主近从胥江头割来潮一缕一衣带水耳翻出竒如许
　　初入剡中　　　　　　　　　【明】陈子龙
　　夙昔躭竒异久负名山期讵意肃于役心赏获在兹髙峰叠遥巘曲径沿廻溪沉沉迷积翠霭霭含轻晖泄云岫时没急雨濑屡移青萝被修坂绛树灼隂崖廻互见别趣登降各异姿硕人昔考卜荒途恒若斯心迹既杳防衡宇亦参差抗懐感人代尚志徴前规终焉协要妙迟暮良可悲
　　晓发诸暨大雾不见苎萝　　　【明】陈子龙
　　长山既西廻浣江亦东注凌晨理骖服出闉遵轨路初旸失清晖寒郊无荣树弥弥塞虚寥漫漫混苍素平川蒸乱云宿莽凝瀼露我思倾城人绮罗如可遇芳懐耿不明红顔向烟雾縁流号无津蹑嶝渺难度越客心悠悠俯仰劳嵗暮
　　国朝
　　泛舟至雷峰歩登南屏絶顶下憇浄慈寺
　　袁启旭
　　轻烟袅素波花明见防磴舣櫂栁港隂遂跻层峦胜浮图积古色石竹隠凌竞山风何飘飘吹袂上萝径苔藓重逾腻松栢森犹劲峰回万象开水迥孤霞映绀宇嵌空冥精蓝窈深靓一叩苍扃幽便涤尘襟浄邈然人代感缅想真如境浮生胡攘攘至理谁复证安排在岩栖朝昬永游泳
　　循烟霞洞下岭至石屋洞　　　　袁启旭晨兴渉乱山亭午憇修畛岩髙哀狖吟树宻春禽隠交藤路渐披独鹤径徐引石窦閟元防巨霛真境开凿自何年潜虬遯虚牝海气通平逺寒烟锢深迥雕锼非一壑险仄有孤岭仙室越隂凉人世异朝防渴欲潄乳泉饥将摘松菌于此托赏心无劳慕张邴
