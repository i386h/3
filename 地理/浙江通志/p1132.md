<!-- { "loadSidebar": true } -->
　　涛来势转雄猎猎驾长风雷震云霓里山飞霜雪中激流起平地吹涝上侵空翕辟乾坤异盈虚日月同艅艎从陆起洲浦隔阡通跳沫喷岩翠翻波带景红怒湍初抵北却浪复归东寂听堪增勇晴看自发防伍生传或谬枚叟説难穷来信应无己申威亦匪躬冲腾如决胜廻合似相攻委质任平视谁能测始终
　　送阎校书之越　　　　　　　【唐】邱　为
　　南入剡中路草云应转微湖边好花照山口细泉飞此地饶古迹世人多忘归经年松雪在永日俗情稀芸阁应相望芳时不可违
　　舟行入剡　　　　　　　　　【唐】崔　颢
　　鸣棹下东阳回舟入剡乡青山行不尽緑水去何长地气秋仍湿江风晩渐凉山梅犹作两谿橘未知霜谢客文逾盛林公未可忘多惭越中好流恨阅时芳
　　送荀八过山隂旧县兼寄剡中诸官
　　【唐】刘长卿
　　访旧山隂县扁舟到海涯故林嗟满歳春草忆佳期晩景千乱晴江一鸟迟桂香留客处枫暗泊舟时旧石曹娥篆空山夏禹祠剡溪多隠吏君去道相思
　　奉寄婺州李使君舍人　　　　【唐】刘长卿
　　建隼罢鸣珂初传来暮歌渔樵识太古草树得阳和东道诸生从南依逺客过天清婺女出土厚绛人多永日空相望流年复几何崖开当夕照叶去逐寒波眼暗经难受身闲剑懒磨似鸮占贾谊上马试廉颇穷分安藜藿衰容胜薜萝只应随越鸟南翥托髙柯
　　留题李明府霅溪草堂　　　　【唐】刘长卿
　　寥寥此堂上幽意复谁论落日无王事青山在县门云向髙枕渔钓入前轩晚竹疎影春苔双屐防荷香随坐卧湖色映晨昏虚牖闲生白鸣琴静对言暮禽飞上下春水对清浑远岸谁家柳孤烟何处村谪居投瘴疠离思过湘沅从此扁舟去谁堪江浦猿
　　越江秋曙　　　　　　　　　【唐】萧頴士
　　扁舟东路远晓月下江濆潋滟信潮上苍茫孤屿分林声寒动叶水气曙连云暾日浪中出榜歌天际闻伯鸾常去国安道惜离羣延首剡溪近咏言懐数君
　　与崔二十一游镜湖寄包贺二公【唐】孟浩然
　　试览镜湖物中流到底清不知鲈鱼味但识鸥鸟情帆得樵风便春逄谷雨晴将探夏禹穴稍背越王城府掾有包子文章推贺生沧浪醉后唱因此寄同声
　　腊月八日于剡县石城寺礼拜　【唐】孟浩然
　　石壁开金像香山倚铁围下生弥勒见回向一心归竹柏禅庭古楼台世界稀夕岚增气色余照发光辉讲席邀谈柄泉堂施浴衣愿承功徳水从此濯尘机
　　送友人寻越中山水　　　　　【唐】李　白
　　闻道稽山去偏宜谢客才千岩泉洒落万壑树萦廻东海横秦望西陵绕越台湖清霜镜晓涛白雪山来八月枚乗笔三吴张翰杯此中多逸兴早晚向天台
　　送纪秀才游越　　　　　　　【唐】李　白
　　海水不归眼观涛难称心即知蓬莱石却是巨鼇送尔游华顶令余发舄吟仙人居射的道士住山隂禹穴寻溪入云门隔岭深緑萝秋月夜相忆在鸣琴
　　送卢郎中除杭州府任　　　　【唐】岑　参
　　罢起郎官草初分刺史符海云迎过楚江月引归吴城底涛声震楼端蜃气孤千家窥驿舫五马饮春湖柳色供诗用莺声送酒须知君望乡处枉道上姑蘓
　　入睦州分水路忆刘长卿　　　【唐】李嘉祐
　　北阙辞明主南方随白云沼洄滩草色应接海鸥羣建徳潮已尽新安江又分回防严子瀬浪咏谢安文雨过暮山碧猿吟秋日曛吴洲不可到刷鬓为思君
　　秦中送李九赴越　　　　　　【唐】髙　适
　　携手望千里于今将十年如何每离别心事复迍邅适越虽有以出闗终耿然愁霖不可向长路或难前吴防独行客山隂秋夜船谢家徴故事禹穴访遗编镜水君所忆莼羮予旧便归来莫忘此兼示济江篇
　　奉和独孤中丞游云门寺　　　【唐】严　维
　　絶壑开花界耶溪极上源光辉三独坐登陟五云门深木鸣驺驭晴山耀武贲乱泉观坐卧疎磬发朝昏苍翠新秋色莓苔积雨痕上方看度鸟后夜聼吟猿异迹焚香对新诗酌茗论归来还抚俗诸老莫攀辕
　　中秋夜临镜湖望月　　　　　【唐】陈　羽
　　镜里秋宵望湖平月彩深圆光珠入浦浮照鹊惊林澹动光还碎婵娟影不沈逺时生岸曲空处落波心迥彻轮初满孤明魄未侵桂枝如可折何惜夜登临
　　早春西湖闲游怅然兴懐忆与微之同赏因思在越官重事殷镜湖之游或恐未暇偶成十八韵
　　寄微之　　　　　　　　　【唐】白居易
　　上马复呼賔湖边景气新管弦三数事骑从十余人立换登山屐行携漉酒巾逄花看当妓遇草坐为茵西日笼黄柳东风荡白苹小桥装鴈齿轻浪甃鱼鳞畵舫牵徐转银船酌慢廵野情遗世累醉态任天真彼此年将老平生分最亲髙天从所愿逺地得为隣云树分三驿烟波限一津翻嗟寸歩隔却厌尺书频浙右称雄镇山隂委重臣贵垂长紫绶荣驾大朱轮出动刀鎗队归生道路尘雁惊弓易散鸥怕鼓难驯百吏曕相面千夫捧拥身自然闲兴少应负镜湖春
　　留题天竺灵隠两寺　　　　　【唐】白居易
　　在郡六百日入山十二回宿因月桂落醉为海榴开黄纸除书到青宫诏命催僧徒多怅望賔从亦徘徊寺闇烟埋竹林香雨落梅别桥怜白石辞洞恋青苔渐出松间路犹飞马上桮谁敎冷泉水送我下山来
　　和微之春投简阳明洞天五十韵【唐】白居易
　　青阳行已半白日坐将徂越国强仍大稽城髙且孤利饶盐煮海名胜水澄湖牛斗天垂象台明地展图瓌竒填市井佳丽溢闉阇句践遗风霸西施旧俗姝船头龙夭矫桥脚兽睢盱乡味珍蟛蚏时鲜贵鹧鸪语言诸夏异衣服一方殊练蛾眉婢鸣榔蜗角奴江清敌伊洛山翠胜荆巫华表双栖鹤联樯几防乌烟波分渡口云树接城隅涧逺松如畵洲平水似铺緑科秧早稻紫笋拆新芦暖蹋泥中藕香寻石上蒲雨来萌尽达雷后蛰全蘓柳眼黄丝纇花房绛防珠林风新竹折野烧老桑枯带亸长枝蕙钱穿短贯榆暄和生野菜卑湿长街芜女浣纱相伴儿烹鲤一呼山魈啼稚子林狖挂山都产业论蚕蛹孶生计鸭雏泉岩雪飘洒苔壁锦糢糊堰限舟航路隄通车马途耶溪岸回合禹庙径盘纡洞穴何因凿星槎谁与刳石凹仙药臼峭佛香炉去为投金简来因挈玉壶贵仍招客宿健未要人扶闻望贤丞相仪形美丈夫前车驻旌斾偏坐列笙竽刺史旟翻隼尚书履曵鳬学禅超后有观妙造虚无髻里传僧寳环中得道枢登楼诗八咏置砚赋三都捧拥罗将绮趋跄紫与朱庙谟藏稷卨兵略贮孙吴令下三军整风髙四海趋千家得慈母六郡事严姑重士过三哺轻财扺一铢道觥歌宛转嘲妓笑卢胡佐饮时炮鼈蠲酲数鲙鲈醉乡虽咫尺乐事亦须臾若不中贤圣何由分智愚伊予一生志俄尔百年躯江上三千里城中十二衢出多无伴侣归只对妻孥白首青山约抽身去得无
　　东楼南望八韵　　　　　　　【唐】白居易
　　不厌东南望江楼对海门风涛生有信天水合无痕鹢带云帆动鸥和雪浪翻鱼盐聚为市烟火起成村日脚金波碎头钿防繁送秋千里雁报暝一声猿已豁烦襟闷仍开病眼昏郡中登眺处无胜此东轩
　　寄题余杭郡楼兼呈裴使君　　【唐】白居易
　　官厯二十政宦游三十秋江山与风月最忆是杭州北郭沙隄尾西湖石岸头緑觞春送客红烛夜廻舟不敢言遗爱空知念旧游凭君吟此句题向望涛楼
　　送王协律游杭越十韵　　　　【唐】元　稹
　　去去莫凄凄余杭接防稽松门天竺寺花洞若耶溪浣渚逄新艳兰亭识旧题山经秦帝望垒辨越王栖江树春常早城楼月易低镜呈湖面出云疉海潮齐章甫官人戴莼丝姹女提长干迎客閙小市隔烟迷纸乱红蓝压瓯凝碧玉泥荆南无底物来日为侬携
　　酬乐天早春闲游西湖颇多野趣恨不能与防之同赏因思在越官重事殷镜湖之游或恐未暇因成十八韵见寄乐天前篇到时适防予亦宴镜湖南亭因述目前所睹以成酬荅末章少示暇诚则势使之然亦欲粗为恬养之赠耳
　　【唐】元　稹
　　雁使欲回賔风声乍变新各携红粉妓俱伴紫垣人水面波疑縠山腰虹似巾柳条黄大带茭葑緑文茵雪尽才通屐汀寒未有苹向阳多晒羽依岸小游鳞浦屿﨑岖到林园次第廵墨池怜嗜学舟井羡登真雅欲游方盛聊非意所亲白头辞北阙沧海是东邻问俗烦江界搜畋想渭津故交音讯少归梦往来频独喜同门旧皆为列郡臣三刀连地轴一苇碍车轮尚阻青天雾空曕白玉尘龙因雕字识犬为递书驯胜事无穷境流年有限身将闲气力争鬬野塘春
　　渡西陵十六韵【并序　　　　　唐】李　绅
　　七年冬十有三日早渡浙江寒雨方霖军吏悉在江次越人年谷未成霪雨不止田亩浸溢水不及穗者数寸余至驿命押衙裴行宗先赍祝辞东望拜大禹庙且以百姓请命雨收云息日朗者三旬有五日刈获皆毕有以见神之不欺也
　　雨送奔涛逺风收骇浪平截流张斾影分岸走鼙声兽轴冲波涌艨喷櫂轻海门凝雾暗江渚湿云横雁翼看舟子鱼鳞辨水营骑交遮戍合戈簇拥沙明谬履千夫长将询百吏情下车占黍稷冬雨害粢盛望祷依前圣垂休冀厚生半江犹惨澹全野已澄清爱景三辰朗祥农万庾盈浦程通曲屿海邑媚重城弓日鞬櫜动旗风虎豹争及郊挥白羽入里卷红旌恺悌思陈力端庄冀表诚临人与安俗非止奉师贞
　　杭州观潮　　　　　　　　　【唐】姚　合
　　楼有樟亭号涛来自古今势连沧海濶色比白云深怒雪驱寒气狂雷散大音浪髙风更起波急石难沈鸟惧多遥过龙惊不敢吟坳如开玉穴危似走琼岑但禠千人魄那知伍相心岸催连古道洲涨踣丛林跳沫山皆湿当江日半隂天然与禹凿此理向谁寻
　　题杭州天竺寺　　　　　　　【唐】张　祜
　　西南山最胜一界是诸天上路穿岩竹分流入寺泉蹑云丹井畔望月石桥边洞壑江声逺楼台海气连塔明春岭雪钟散暮松烟何处去犹恨更看顶莲
　　题杭州隠寺　　　　　　　【唐】张　祜
　　峦开一掌朱槛几环延佛地花分界僧房竹引泉五更楼下月十里郭中烟后塔耸亭后前山横阁前溪沙涵水静涧石防苔鲜好是呼猿久西岩深响连
　　杭州卢録事山亭　　　　　　【唐】朱庆余
　　山色满公署到来诗景饶解衣临曲榭隔竹见红蕉清漏焚香夕轻岚视事朝静中看锁印髙处见迎潮曵履庭芜近当身树叶飘傍城余菊在歩入一仙瓢
　　和处州韦使君新开南溪　　　【唐】朱庆余
　　地理光图防樵人共説深悠然想髙躅坐使变荒岑疎凿因殊旧亭台亦自今静容猿暂下闲与鹤同寻转斾驯禽起搴帷瀑溜侵石稀潭见底岚暗树无隂跻险难通屐攀栖称抱琴云风开物意潭水识人心携榼廵花徧移舟惜景沈世嫌山水僻谁伴谢公吟
　　嘉兴县内池阁　　　　　　　【唐】方　干
　　指画应心成周廻气象清牀前沙鸟语案下锦鳞惊细柳风吹旋新荷露压倾防芳緑岸落迸笋入波生舴艋舟中醉莓苔径上行髙人莫归去此处胜瀛
　　寄献湖州从叔员外　　　　　【唐】郑　谷
　　顾渚山边郡溪将罨画通逺看城郭里全在水云中西阁归何晩东吴兴未穷茶香紫笋露洲迥白苹风歌缓眉低翠杯明蜡翦红政成寻徃事辍棹问渔翁
　　和睦州卢中丞题茅堂十韵　　【唐】吴　融
