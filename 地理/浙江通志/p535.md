<!-- { "loadSidebar": true } -->
　　朱熹【宋史本传字元晦徽州婺源人绍兴进士淳熙五年知南康军提举常平茶盐公事会浙东大饥宰相王淮奏改提举浙东即日单车就道移书他郡募米商蠲其征及至则客舟之米已辐辏熹日勾访民按行境内单车屏徒从所至人不及知郡县官吏惮其风采至自引去所部肃然凡丁钱和买役法榷酤之政有不便于民者悉厘而革之于救荒之余随事处画必为经久之计旧两浙鹾志熹提举浙东下社仓法于诸路条奏救荒事宜诸州利病乞取会福建下四州见行产盐法于本路沿海四州上谓王淮曰朱熹政事却有可观】
　　张杓【宋史张浚传浚汉州绵竹人子杓字定叟以父恩授承奉郎通判严州有能称浙西使者荐所部吏而不及杓孝宗特令再荐知衢州迁提举浙西常平督理荒政湖州阙守命兼摄焉有执政姻党蔽籴杓首治之迁两浙转运判官未几直徽猷阁陞副使知临安府奏除逋欠四万缗米八百斛都城浩穣奸盗聚匿杓画分地以警捕夜戸不闭张师令纳女掖廷供给使恃以恣横杓因事痛绳之徙其家信州其类帖服修三牐复六井寻知绍兴府光宗即位以刑部侍郎仍为府尹内侍毛伯益冐西湖菱地为亭外戚有杀其仆者狱具夤縁宣谕求免杓皆执奏论如律杓天分髙爽吏材敏给遇事不凝滞多随宜变通论尹京者以杓为首】
　　龚舆【嘉靖浙江通志湘隂人乾道进士刚介廉洁为浙东检法随宪按部郡馈遗皆不受身后家无担石之储】
　　刘爚【宋史本传字晦伯建阳人乾道进士浙西提刑狱巡按不避寒暑多所平反有杀人匿权家者吏不敢捕爚竟获之迁国子司业言浙西根本之地宜诏长吏兼司禁戢强暴抚柔善良务储积以备凶荒禁科敛以舒民力官至权工部尚书諡文简】
　　郑兴裔【周必大郑兴裔神道碑字光锡开封人绍兴四年用恩补成忠郎厯提浙东刑狱淳熙元年兼沿海制置使蠲常赋撤私税阖境便之累封郡侯赠太尉】
　　孙岘【万厯杭州府志字举善以词学擢第拜中书舍人淳熙初为浙西提举以措置支还亭戸本钱及増买盐袋兴修水利有劳除直敷文阁两浙转运使】
　　程大昌【宋史本传字泰之徽州休寜人绍兴进士除浙东提刑狱会嵗丰酒税逾额有挟朝命请増额者大昌力拒之曰大昌寜罪去不可增也六和塔寺僧以镇潮为功求内降给赐所置田产仍免科徭大昌奏僧寺既违法置田又移徭于民奈何许之况自修塔之后潮果不齧岸乎寝其命光宗嗣位知明州寻奉祠】
　　詹体仁【真德秀詹体仁行状字元善浦城人进士乙科为湖州归安丞光宗时提举浙西常平体仁谓浙右之有漕渠非止通餽运资国信往来而已苏湖常润田之髙仰者实赖之于是开漕渠浚练湖置斗门为旱涝备又以余力立举子仓创安济院所活不可胜纪官至司农卿】
　　陈思诚【叶适陈思诚墓志字景思信州弋阳人光宗时为两浙转运判官陞副使延问穷民遮道词牒皆灼见庾予夺中情为杭学筑门设防仪比他州置钱塘左选监渡谨视重载覆溺者言绍兴府和买重当减国之根本在州县州县根本在民欲寛州县当裕民力进直焕章阁迁太府卿】
　　罗【万厯杭州府志字春伯崇仁人淳熙进士由校书郎除浙西提举规画荒政凡数十奏躬行亩施惠甚溥端介不为矫激之行或谓天下事非才不办曰当论其心心茍不正才虽过人果何取也厯签书枢宻院事諡文恭】
　　李谦【江西通志字和卿防之兴国人淳熙进士累官太常寺丞提举浙东值嵗饥赈济有方】汪纲【函史字仲举歙人以防补官知兰谿决擿如神嵗旱饥郡倚办劝分谓劝分所以助义仓不逮耳一切行之非所以安富厚裕也愿假常平钱为籴米使循环迭籴以济又巡行诸水利可兴者劝浚筑使饥者得食力全活甚众而嵗以有秋累迁直秘阁知婺州旱祷雨龙瑞宫有物蜿蜒盘旋坛上纲曰吾欲雨而已毋为异惑众须防雨大至嵗以大熟进直焕章阁知绍兴主管浙东安抚司公事兼提刑狱萧山运河淤久不可舟浚之复创闸江口使淤不可入甃途达城者十里属邑咸濵海而诸暨十六乡濒河荡饶灌溉之利势家率封埴埂岸为圩田湖流束陿不得去雨稍多则溢入邑居田庐数为败纲请治复之郡临海道招水军置甲仗威重赫然后以权戸部侍郎致仕】
　　牛大年【宋史本传字隆叟州人庆元进士厯官浙江提刑狱清操凛然以亷洁自持】徐天麟【宋史徐梦莘传天麟字仲祥临江人开禧进士厯临安府教授浙江提举常平司干官所至兴学明教有惠政】
　　范应铃【宋史本传字旂叟丰城人开禧进士为浙东提刑狱开明磊落守正不阿所至无留讼无滞狱绳吏不少贷进修洁案奸赃振树风声闻者兴起徐鹿卿曰应铃经术似儿寛决狱似隽不疑治民似龚遂风采似范滂理财似刘晏而正大过之人以为名言】
　　刘伯正【嘉靖浙江通志字直卿余干人开禧进士厯浙西转运使静重镇浮不钓名誉后以资政殿学士提举洞霄宫】
　　吕午【宋史本传字伯可歙县人嘉定进士授乌程主簿郡守置之幕下事一决于午调知余杭县以言罢浙东提举章良明留之幕旋兼沿海制置司事海防未平良明问防安在午亷知调军出海粮尽即还军获防物官尽拘收乃与制置司干官施一飞议粮尽再给不许擅还贼舟所有悉以给军海道遂清差两浙运司主管文字拜监察御史累迁浙江提刑复为监察御史】
　　吴潜【宋史本传字毅夫宣州寜国人嘉定进士授承事郎通判嘉兴府权发遣嘉兴府事端平中知庆元府兼沿海制置使授宝谟阁待制改直学士兼浙西提坑冶权兵部尚书浙西制置使申论防拓江海团结措置等事进吏部尚书兼知临安府论修德以求亨通之理帝嘉纳授寳谟阁学士知绍兴府浙东安抚使淳祐年授沿海制置大使判庆元府至官条具军民久逺之计告于政府奏皆行之又积钱百四十七万三千八百有竒代民输帛前后所蠲五百四十九万一千七百有竒以久任丐祠封荣国公】
　　赵与懽【宋史本传字悦道燕懿王八世孙嘉定进士直宝章阁知安吉州设铜钲悬门以便愬寃有富民愬幼子察之非其本心姑逮其子付狱徐亷之乃二兄强其父析业与懽晓以法开以天理皆忻然感悟又嫠媪仅一子亦以不孝告留之郡日为馔俾亲馈晨昏以礼母子遂如初二家皆画像事之寻兼知临安府浙西安抚使招刺三千人为忠毅军言禁卫虚籍宜募兵财先赡军余始上供乞省不急之费迁吏部尚书会潮汐齧隄授端明殿学士知临安府浙西安抚使江隄竣事狱空力匄罢出闗遣使趣还嵗饥与懽榜谕赈救推诚劝分甘雨随至米商来集流移者济之授资政殿学士提举万夀观与懽三为府尹尽力民事都人称赵端明必以手加额曰赵佛子也久之以旧职知温州政事必亲吏不敢欺创水砦修贡院以侍读召陞大学士后拜少傅追封奉化郡王諡清敏】
　　吴渊【宋史本传字道父宣州宁国人嘉定进士提浙西刑狱会衢严盗起警报至调遣将士招捕之殱其渠魁散其支党以功为枢宻院检详诸房文字迁太府少卿进权工部侍郎提举浙西沿海诸州军许浦澉浦等处兵船嵗大祲因渊全活者六十五万八千余人迁兵部尚书知平江府兼浙西两淮发运使宝祐五年拜叅知政事】
　　包恢【宋史本传字宏父建昌人嘉定进士通判台州徐鹿卿讨温寇辟兼提刑狱司主管文字议收捕改通判临安府知台州有妖僧居山中号活佛男女争视之因为奸利豪贵风靡恢诛其僧累除浙西提刑狱时海防为乱恢单车就道调许澉浦分屯建砦一旦集诸军讨平之嘉兴吏因和籴受赇百万恢被防虑囚曰吾用此消沴气乃减死断其手后以资政殿学士致仕恢破豪猾去奸吏治蛊狱课盆盐理银欠政声赫然諡文肃】
　　徐鹿卿【宋史本传字德夫隆兴丰城人嘉定进士浙东提刑狱兼提举常平鹿卿言罢浮盐经界鹻地先撤相家所筑就捕者自言我相府人鹿卿曰行法必自贵近始卒论如法丞相史弥逺之弟通判温州利韩世忠家宝玩籍之鹿卿奏削其官擢太府少卿兼右司居官亷约清峻毫发不妄取一庐仅庇风雨諡清正】
　　姚希得【宋史本传字逢源潼川人嘉定进士理宗时为戸部侍郎帝曰姚希得才望可为阃帅乃进焕章阁待制知庆元府沿海制置使诏増沿海舟师希得为之广募水军造战舰蓄粮食蠲米一万二千石旧逋一百万去官库余羡悉以代民输召为工部尚书后以资政殿大学士潼川郡公致仕】
　　髙斯得【宋史本传字不妄卭州蒲江人绍定进士通判绍兴府台州知严州严环山为郡虽丰嵗犹仰他州夏旱斯得蠲租发廪招籴劝分请于朝得米万石以振济迁浙东提刑狱遂劾知处州赵善瀚知台州沈塈等七人以势厉民疏上不报改江西转运判官斯得具辞上奏曰臣劾奏赵善瀚等七人未闻报可祖宗以来未有监司按吏一不施行者臣身为使者劾吏不行反叨易节若贪荣冐拜与顽钝无耻者无异乞并臣镌罢以戒奉使无状者章上七人竟罢去仕至端明殿学士兼叅知政事】
　　胡颖【宋史本传字叔献潭州湘潭人绍定进士厯官浙西提刑狱荣王府十二人行劫颖悉斩之一日轮对理宗曰闻卿好杀意在折狱颖曰臣不敢屈太祖之法以负陛下非嗜杀也帝黙然】
　　王积翁【黄潜王积翁墓志字良存福之长溪人用防补承务郎调监严州都酒务吴潜分阃四明辟奉国军节度使推官改沿海制置大使司干办公事累数十年不决之讼悉以委之凡所剖析三百余事除浙西安抚使干办公事奉朝防决六县狱单车夜至余杭阅狱囚一百七十悉得其情当坐者仅数人余皆平民明日召县官尽释之所平反他邑疑狱全活甚众改秩差知富阳县治办为诸邑最秩满除两浙转运司主管文字力请寛版曹催科之限东南诸郡咸便之】
　　吕沆【宋史本传字叔朝端平三年铨试第一授黄岩县主簿知于潜县重囚逸闻沆至自归通判婺州朱君章讼田四十有二年吴王府争墓二十有九年沆皆决之特差充提领两浙转运盐事使司主管文字贾似道议行公田沆请罢还民似道矫诏废十七界会行闗子沆力言非便似道大怒调将作监簿久之典灵台观德祐九年召赴行在不复出】
　　李芾【宋史本传字叔章其先广平人徙家衡州芾以防补差知德清县属浙西饥置保伍振民活数万讣有妖人煽民为乱至数万人芾讨之盗闻其来众立散除司农寺丞以浙东提刑知温州州濒海多盗芾至盗息移浙西时浙西亦多盗羣穴太湖中芾迹得其出没按捕之盗亦骇散咸淳元年入知临安府时贾似道当国前尹事无钜细先闗白始行芾独无所闻福王府有迫人死者似道力为营救芾以书往复辩论竟置诸法尝出阅火具民有不为具者问之似道家人也立杖之似道大怒诬以赃罪罢之起为湖南提刑知潭州兼湖南安抚使元兵入潭死之赠端明殿大学士諡忠节】
　　汪立信【宋史本传临卭人澈从孙也淳祐进士景定初官浙西提刑狱即嘉兴治所讲行荒政咸淳十年为端明殿学士沿江制置使江淮招讨使建康兵溃扼吭而死赠太傅】
