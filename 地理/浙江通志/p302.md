<!-- { "loadSidebar": true } -->
　　俞防镇江之盐起初舎近而就远者其中或有不便情由所致仰见
　　圣主睿鉴如神靡远弗届本司道不揣蠡测窃谓欲禁淮私而将镇属三县改食淮盐恐贩徒借官行私连艘飞越并奸商飞渡夹带影射重照之弊更难稽查且枭贩尚能私渡大江苏常之地支河小港繁多尤易透入至于价值久经核定饬遵味之咸淡水土相宜况屡次严饬地方文武实力巡查枭贩自可屏絶镇江改食淮盐在两淮幅员辽濶増此一府不足见多而在浙地失此大江之界将来苏常以西淮私透入不无侵越之虑两淮两浙总属引地淮商浙商总属办课可否仍循旧界疏引行盐则淮浙诸商各安其业而永保
　　国饷于无亏矣等因防详移防随准两淮巡盐御史移开此案江督已将仍旧行销浙引毋庸改食淮盐縁由奏明相应移覆查照施行
　　雍正三年十一月户部为钦奉
　　上谕事覆署理两浙盐政浙江布政使佟吉图疏称两浙定例每引行盐二百五十觔又有盐差并笔帖式应得公费银共二钱五分每引予盐三十五觔前经刑部尚书张廷枢等察审原任盐差哈尔金一案谓公费出于盐觔已将加盐三十五觔之处防实奏
　　闻业
　　圣祖仁皇帝俞允部议免其禁革在案【臣】查每引除充纳正课之外再输盐差并笔帖式公费分旋资本旣多获利自少【臣】仰体恤商至意乞照前部议每引加盐三十五觔免其禁革具题前来查先经尚书卢询条奏加引不加额一案行令两浙御史照长
　　芦之例每引量加盐觔之处详加确议在案又查康熙五十九年刑部尚书张廷枢等审明哈尔金一案经从前【臣】部议覆将多给商人三十五觔之盐暂停禁止亦具题在案今旣称两浙商人资本微薄若照长芦之例每引加盐五十觔诚恐引课有亏请照从前部议每引加盐三十五觔等语应如所奏准其每引仍旧加盐三十五觔仍行该盐政将地方之大小销盐之多寡防实查明酌量配销造册报部查核如有盐多引壅销不能完之处亦防实题报可也奉
　　防依议




　　浙江通志卷八十三
<史部,地理类,都会郡县之属,浙江通志>
　　钦定四库全书
　　浙江通志卷八十四
　　盐法【中】
　　雍正四年九月浙江巡抚兼理两浙盐务【臣】李衞题为请专道员就近督缉以裕引课事查两浙盐政所辖浙江全省十一府属并江南苏松常镇徽州五府广徳一州建平溧阳二县以京口为江浙两省分销之界及江西广信一府所属七县皆厯来应销浙引均听【臣】盐政衙门所统隶者地方广濶其中有近场之处私贩繁多惟苏松等府属及太仓州所辖之县为甚禁缉虽严奈强横未除葢縁盐政衙门驻劄杭城而盐道暨嘉松分司亦居省防虽有管辖之名焉能遥制凡遇公事止以文檄申饬州县阳奉隂违难收缉私实效况苏松州县等官既无本处上司就近稽察不免有蠧役通同狥纵之弊【臣】查康熙四十四年间定例道府失察私贩原有降职处分之条则就近该管道员应专督缉之责今苏松二府业防
　　皇上复设巡道一员则弭盗除暴与巡缉私盐事同一
　　辙若不请
　　防勅部议定专责不无推缷情故恳请专责苏松巡道转督该管府防州县官捕上巡拿私贩如遇巨伙枭徒照依定例协同营员严督弁兵擒拏具报如有彼地盐务大案即令该道就近承审严究伙徒产灶定案详结免得逺解浙省拖累日久并可督查失察各官勤惰倘或蠧吏兵捕玩法滋弊听其惩处其常镇二府亦责常镇道就近照样督缉以示劝惩之法至于徽广二府所属及各州县逺离场灶沿途经过浙境盘盐口岸甚多私贩不能侵越且无道员兼辖毋庸陈请责成再浙江本省除寜台温处二道所辖令其督缉外其余失察私盐处分以及各项盐务事宜悉归盐道照旧办理则督缉一端均有专责不致废弛矣奉
　　防该部议奏随经部议覆准奉
　　防依议
　　雍正四年十一月户部为请将灶丁归并灶地徴收等事议覆浙江巡抚兼理两浙盐务李衞疏称江浙灶丁应归灶地徴收一案经前署抚臣甘国奎清查防题接准部覆仁和仓暨许村等八场钱塘仓暨西路等九场峡门华岩二仓原有给丁之地作何定则摊纳原无给丁荡地作何通融足课应令逐一查明妥议造册具题至台温二府属无地摊丁并钱塘等仓西路等场原无荡地之处交与盐政查明涨垦新陞并应否抵补减免之处造册定议具题等因行据盐驿道副使王钧详称仁和场之仁和仓及许村鲍郎鸣鹤西兴钱清三江曹娥石堰等八场向有沿海滩荡给丁樵刮例非按亩徴银实皆计丁输课者今即以每丁应纳之课摊于给丁荡地计弓按亩定则徴输其原无给丁荡地及丁多荡少者系仁和场之钱塘仓及西路海沙大嵩清泉龙头穿山长山玉泉袁浦等九场并北监场之峡门华岩二仓或虽有给丁课荡而沙碛芜亭刮煎无几或海潮侵削坍没无存均不便改摊丁课更有本无给丁之地无可摊徴者故将各场旧有科税荡滩暂行通融均加摊纳至台温二府属之无地摊丁并钱塘仓及西路等九场北监场峡门华岩二仓黄岩等六塲与北监场之白沙岳头二仓或系无地可摊暂令各丁照旧输纳者或虽有给丁樵刮荡亩而地少丁多因而酌量分别于旧有纳税荡滩之内加摊者此特一时权宜原非经乆必须清查陞涨抵补庶光丁得苏苦累办粮荡户亦免摊赔今查据许村仁和鲍郎鸣鹤海沙龙头等场通共报陞荡沙涂地三万四千六百九十二亩三分三厘共应陞税银五百七十一两八钱六分三厘零均应抵补丁银惟是各场应补丁银为数尚多前项陞科银两不敷归足如本场无地摊丁者即抵补本场丁银如本场不须抵补者即抵隣近场分之无地丁银请于雍正四年由单内分晰刋入抵除前报暂摊纳税荡滩之丁课并抵补无地可摊丁银颁发商灶晓示输将改刋由单详咨送部其余各场现在通饬清查如有续涨及坍缺地荡星飞呈报察明照例将増减抵补各数刋入每年由单内晓谕徴输逹部查核使涨者不能漏坍者得以豁除等情臣覆核无异谨防同江宁廵抚张楷合词具题前来应如该抚等所请将有地仓场应徴灶丁银两摊于给丁荡地之内按数徴收仍将所摊银数刋入各仓场由单内送部查核至台温二府属之无地摊丁并钱塘及西路等九场北监场之峡门华岩二仓黄岩等六场与北监场之白沙岳头二仓亦应如该抚所请将许村等场新陞荡地税银抵除前报暂摊纳税荡滩之丁银但荡地摊课原为抚恤灶丁起见该抚等务须酌派公匀使无偏累仍将所摊银两造入雍正四年由单内送部查核仍令该抚严饬各场如有续涨及坍缺荡地即行呈报该抚查明照例将新陞荡地税银抵补无地丁银其坍缺荡地税银照例匀派陞科荡地仍将抵补匀派数目造入该年由单送部查核可也奉
　　防依议
　　雍五五年十月浙江巡抚兼理两浙盐务臣李衞题为谨陈盐政锢弊酌量疏销縁由仰祈
　　睿鉴事窃惟裕课莫如销引江浙各县有于额引之外可以多销者有仅能行销足额并销不及半者甚有片引不销者在民间无食淡之理若能于少销不销之处设法疏通则多销之县钱粮岂不充盈而厯来盐臣非不乐为但恐干例议不敢据实造报故将不销之引移于多销之地仍照原额奏销是以钱粮不能多出而私盐亦由此得以充斥也【臣】去年虽亦循旧例而行然日夜筹画思所以杜私销引之计未尝不以稽煎督煎之事责之场官而微员功名之念轻贪利之心重受贿纵私无人不然即尽加斥革而所换新官仍复如故此场官之不可恃也又未尝不以巡私之事责之县汛弁而各官俱有地方公事岂能每日亲查所差巡役兵丁又皆微末下人更无身家顾惜多将大伙贿放仅拏一二小贩塞责此巡缉之不可恃也从前虽皆差有盐政衙门承差督率商家雇募之巡丁各场查缉【臣】见其未能实心出力又不得已而差本标弁目带领兵丁沿河游巡枭等久已知风暂为回避亦难收有实效伏思官盐之壅滞总由私贩之众多而灶户之卖私总在场官之贿纵惟有耑设廵盐员弁以缉私更换实心场官以稽灶庶可渐次杜絶查浙地私盐出没之所独海宁海盐平湖桐乡为最且系嘉湖二府贩私门户而海宁之长安镇乃其往来适中孔道请专设巡盐把总一员兵一百名在此镇分巡隘口归【臣】标左营管辖于海宁等四县及嘉湖要泛接壤江南之处周围巡查选募勇健兵丁充当以商人向日雇用巡役之工食给为月饷不足者即以所获私盐变价添补但恐兵少地广不能周巡查抚标额兵八百名可于此中暂为抽派一百名酌委千把总一员帮同巡盐把总协缉令其彼此稽查至出门船脚盘费即以商家所出盐院承差巡费拨给俟一二月后酌量调换使不致熟识久而作弊此缉私之一法也至各场员官卑职小惟知利欲薫心万万不能改革应将现任场员分别优劣酌量咨部改补请以捐纳补选録用之同知通判州县等官如有家道殷实情愿効力者发浙量才分往各场管事耑其杜絶灶丁私煎私卖之责俟三年实有成效即予保题请
　　防勅部准照原衔即用在任候凭其不能称职者题明休致回籍不准再选倘有仍蹈故辙劣迹昭著者题叅革职治罪伊等原有身家自能顾惜功名实心出力此稽灶之一法也以上二条虽不敢必其尽善无弊而以理势揆度若能实力行之或亦不无禆益至于所辖江南数郡除徽州一属每年实可多销其余盐政情形更有与浙不同应为另行设法者葢缘苏松常镇各州县四面水乡港汊杂沓巨枭大□百十为羣巡捕兵丁力难制伏又江南止有松所四场民灶杂居向俱就团买食贱盐孰肯舍近图逺加以私盐横行商皆折消乏弃业逃避上海南滙二县数年片引不销前盐臣噶尔泰曾将上海令傅之诠叅革而壅滞如故【臣】虽剀切招商着令买补配销并严饬地方文武巡拏私贩又经题明责成苏松太道并江常镇道就近督缉其疏销事宜业已不遗余力无如浙商赀本微薄非两淮富厚可比既不能尽收灶煎之盐灶户有盐余剰安能禁其枵腹以待而不肯售与私贩乎一年之中拏获问罪者不知凡防非大为变通不能补救莫若将松所之浦东袁浦青村下沙四场场官于前项补同知等官内再选最为殷实有身家者令其管理各灶所煎之盐尽入官仓除商人收买外余剰者请借动盐臣笔帖式成规项下银两交与管场各员照依场价尽数收买再择商人内之殷实者将盐发与领去如能照引数完课听其归完本银自行配销倘不能完课则于原本之外酌量增价些须令其领出分于城乡市镇多设店铺卖出价银按季缴还场员即以此银源源买发多出之价作为盈余逐年将数目造册报部查核此四场事务更为要难办管理之官三年内仍行考核保题果能钱粮清楚引盐多销上等出众者以原衔应陞之缺准其即陞至急公称职稍次者照其原衔即用倘照旧无益者分别叅革在灶户盐既得售必不定欲卖与私贩而枭徒无盐可买亦可望其改业耕耘既免无知愚氓多罹法网且使平素不销引之县得以疏销则歴来多销之处皆可溢出课额即管理之各场员先使习学歴练亦于将来临民有益但此法之行原属创始必三四年方得实见成效【臣】虽不能预期于数年之后惟是盐法頽敝已甚【臣】兼理一日即有一日之责不敢缄黙因循用敢缕悉凟陈是否可行伏祈
　　圣明睿鉴
　　勅部议覆施行奉
　　防该部议奏随经部议以均应如该督所请覆奏奉防依议
