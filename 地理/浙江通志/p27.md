<!-- { "loadSidebar": true } -->
　　元史地理志安抚司十五年改为杭州路总管府元史地理志立中书省一行中书省十有一岭北辽阳河南陜西四川甘肃云南江浙江西湖广征东江浙等处行中书省江南浙西道肃政亷访司杭州路领县八钱塘仁和余杭临安新城富阳于潜昌化州一海寜湖州路领县五乌程归安安吉徳清武康州一长兴嘉兴路领县一嘉兴州二海盐崇徳建徳路领县六建徳淳安遂安桐庐分水夀昌浙东道宣慰司都元帅府庆元路领县四鄞县象山慈溪定海州二奉化昌国衢州路领县五西安龙游江山常山开化浙东海右道肃政亷访司婺州路领县六金华东阳义乌永康武义浦江州一兰溪绍兴路领县六山隂防稽上虞萧山嵊新昌州二余姚诸暨温州路领县二永嘉乐清州二瑞安平阳台州路领县四临海仙居寜海天台州一黄岩处州路领县七丽水龙泉松阳遂昌青田缙云庆元
　　【谨按元江浙等处行中书省杭州湖州嘉兴平江常州镇江建徳庆元衢州婺州绍兴温州台州处州寜国徽州饶州集庆太平池州信州广徳福州建寜泉州兴化邵武延平汀州漳州三十路松江一府江隂铅山二州在今之浙者杭州湖州嘉兴建徳庆元衢州婺州绍兴温州台州处州一十一路】
　　严陵志至正十八年明改建徳路为建安府
　　明从信録至正十八年改婺州路为寜越府
　　明大政记至正十九年衢州改为龙防府【治衢州府志丙午年龙游府复为衢州府】
　　明大政记至正十九年处州改为安南府【栝苍彚记改处州路总管府为处州府】
　　【谨按至正十九年十一月胡大海攻处州胡深来降遂克之改为安南府而栝苍彚记止云改处州路总管府为处州府夫大政记据洪武实録而书断无有悮岂改安南之后即改为处州府栝苍记因畧而不书耶】
　　明大政记至正二十年改寜越府为金华府
　　严陵志至正二十五年改建安府为严州府
　　成化湖州府志丙午年定为湖州府
　　【谨按至正十六年张士诚据湖州易号吴兴郡后复为湖州路至是乃改定焉】
　　万歴杭州府志改杭州路为府
　　明从信録至正二十六年开浙江等处行中书省于杭州
　　治嘉兴府志丁未年改嘉兴路为嘉兴府
　　赤城新志改台州路为台州府
　　明大政记至正二十七年改庆元路为明州府万歴温州府志洪武元年改温州路为温州府万歴绍兴府志洪武二年绍兴路复为绍兴府名山臧洪武九年改行中书为承宣布政使司明大政记洪武十四年改明州府为寜波府
　　明实録洪武十五年以直嘉兴湖州二府浙江【朱彛尊浙江分地考浙江布政使司初设所辖九府而已嘉兴湖州统于直故实録洪武九年十二月书直湖州嘉兴诸府水灾遣户部主事赵干等赈给十一年五月勅工部定嵗造军器之数其书嘉兴湖州亦冠以直字至十四年四月复置巡检司嘉兴府一嘉兴县之杉青牐湖州府三乌程县之后潘徳清县之下塘新市仍以直文冠之宋濓京畿乡闱纪録序云洪武辛亥秋八月洊当乡贡之期凡畿内三州十七府之士皆懽忻相告裹粻而奔走仪曹具以状闻所云十七府者直之府十四其一广徳四年以后始降为州合嘉兴湖州而共计之也天台徐一防送赵乡贡序云元置行省于浙领郡三十二抗焉今领郡九杭亦焉崇徳贝琼谷江渔者诗序云洪武五年秋校文浙江太末徐复礼迫有司命起与九府之士俱遂与四十人之选鄞人郑真跋同年録云洪武壬子秋浙省承诏防合九郡之士试之得四十人上诸京师又送何本道还金华序云洪武五年诏命三年疉试于是浙江所属九郡以其名上之行省而金华何本道与焉其云九郡者嘉兴湖州不在其内逮洪武十四年十一月始以二府改浙江攷清类天文分野之书于洪武十七年进呈二府沿革秖书今属浙江布政司语焉勿详后之人罔闻知由是柳琰邹衡赵瀛刘应钶志嘉兴劳钺栗祁张铎志湖州俱不言分地本末惟仁和夏时正撰杭州府志独云元至正二十六年十一月大祖平浙置浙江等处行中书省领府九洪武九年改为浙江等处承宣布政使司十五年割直嘉湖二府浙江领府十一又云洪武三年诏开科举浙江行省即杭州府学之西为贡院合试九府之士书之特详嘉靖中武进薛应旂修通志言郡县志可采录者十无一二顾夏氏之书具在何漫无考稽夫画野分疆地志之大纲乃置而弗书后之纪方舆者率本通志则纰缪多矣】
　　广舆记明分天下为两京十三省北直南直山西山东河南陜西浙江江西湖广福建四川广东广西云南贵州
　　续文献通考浙江等处承宣布政使司杭州府领仁和钱塘于潜海寜昌化富阳余杭临安新城九县湖州府领乌程归安安吉孝丰徳清武康长兴州一县六嘉兴府领嘉兴秀水嘉善海盐平湖桐乡崇徳七县寜波府领鄞县慈谿奉化定海象山五县衢州府领西安龙游江山常山开化五县金华府领金华兰谿东阳义乌永康武义浦江汤溪八县绍兴府领山隂防稽萧山诸暨余姚上虞嵊县新昌八县温州府领永嘉乐清平阳瑞安泰顺五县台州府领临海黄岩天台仙居寜海太平六县严州府领建徳淳安桐庐遂安夀昌分水六县处州府领丽水青田缙云松阳遂昌龙泉庆元云和宣平景寜十县
　　皇清定天下为两京十四省直盛京江南浙江江西湖广福建山东山西河南陜西四川广东广西云南贵州置浙江等处承宣布政使司统辖各府州县凡布政司者府一十一州一县七十六杭州府
　　通典春秋越国之西境【咸淳临安志周敬王四十六年吴伐越句践保于防稽杭地属吴句践臣吴归越夫差封以地西至欈李杭地复属于越】
　　【谨按浙西地春秋时吴越错居阖闾时与越争欈李至句践保于防稽而浙江以西始属吴后句践入越尽复吴所侵地则浙江以西地仍属越唐诗到江吴地尽隔岸越山多亦就一时言之耳国语伍子胥曰吴与越三江环之范蠡曰与我争三江五湖之利者非吴耶然则三江五湖皆吴越境内之地以杭専属于吴非通论也】
　　舆地广记战国属楚
　　咸淳临安志秦始皇二十五年置县杭城属防稽郡县曰钱唐余杭富春海盐
　　史记秦始皇本纪三十七年过丹阳至钱唐临浙江【正义钱唐今杭州郡】
　　咸淳临安志汉髙帝六年杭属荆国十二年属吴国景帝三年复属防稽郡
　　通典顺帝以后属吴郡
　　太平寰宇记建安十六年分余杭立临水县
　　清类天文分野之书吴大帝置盐官县
　　太平寰宇记黄武五年析富春置新城县
　　【谨按县于府府以统县凡属县之建置即一府之建置也故于府提其纲仍于县列其目其间或合或分为沿为革始秩然可考杭州府领县九凡九县建置俱先叙于此以下各府皆同】
　　三国吴志注寳鼎元年余杭临水于潜分为吴兴郡【谨按汉书地理志后汉书郡国志于潜皆属丹阳郡至是改吴兴郡】
　　通典杭州晋属吴兴吴二郡地宋齐梁因之【晋书地理志吴郡统县盐官钱唐富阳吴兴郡统县临安余杭于潜宋书州郡志吴郡太守领县盐官钱唐富阳新城吴兴太守领县余杭临安于潜南齐书州郡志吴郡钱唐富阳盐官新城吴兴郡余杭于潜临安万歴杭州府志梁太清三年杭属吴州大宝元年杭属吴郡】
　　【谨按临水晋改名临安及余杭于潜属吴兴郡富春晋改名富阳及盐官钱唐属吴郡宋南齐二书州郡志皆同惟新城一县晋书地理志不载详见新城县建置宋南齐二书州郡志并属吴郡梁书无志亦仍齐旧杜氏云晋属吴兴吴二郡地宋齐梁因之固无可疑也】
　　文献通考杭州陈以为钱唐郡【成化杭州府志杭城属钱唐郡县二富阳新城】
　　清类天文分野之书于潜属钱唐郡
　　隋书地理志平陈废郡并所领新城入钱唐
　　太平寰宇记开皇九年以吴郡之盐官吴兴之余杭合四县置杭州在余杭县【名胜志开皇十年杭州移治钱唐】
　　隋书地理志仁夀中置杭州总管府大业初府废置余杭郡
　　【谨按隋书地理志有平陈新城入钱唐之文唐书地理志又有武徳新城省入富阳之文是大业年间必有复置新城事而正史竟无可考详见新城县建置】
　　隋书地理志余杭郡统县六钱唐富阳余杭于盐官武康
　　【谨按武康原属吴郡隋时改余杭郡】
　　太平寰宇记唐武徳四年平李子通置杭州领钱塘余杭富阳三县六年复没于辅公祏七年复置杭州又置潜州领于潜临水二县八年省潜州及临水县以于潜县来属
　　【谨按隋书地理志余杭郡统县六大业初又置新城凡统县七不当云六县也唐武徳初平李子通于武康置武州盐官东武州又李子通以富阳为桐州唐省桐州为富阳县而以浙江南永兴县置浙州富阳复属浙州七年富阳乃属杭州又省新城入富阳则改余杭郡为杭州之日宜云领钱塘余杭于潜新城四县不当止于三县且有富阳在内也】
　　唐书地理志盐官武徳七年省入钱塘新城省入富阳
　　文献通考杭州唐属江南道
　　旧唐书地理志盐官贞观四年复分钱塘置新城永淳元年分富阳置紫溪垂拱二年分于潜置临安二年分余杭于潜置紫溪万嵗通天元年改为武隆其年依旧
　　通志地理畧开元十道图杭州江南东道
　　旧唐书地理志天寳元年改余杭郡乾元元年复为杭州
　　唐书方镇表至徳二载置江东防御使治杭州【谨按开元二十一年杭州属江南东道乾元元年属浙江西道贞元三年仍属浙江西道龙纪元年复置杭州防御使】
　　唐书方镇表景福元年杭州号武胜军光化初镇海军节度治钱塘
　　唐书地理志杭州余杭郡上县八钱塘盐官余杭富阳于潜临安新城唐山
　　【谨按唐山即紫溪也武康于武徳七年湖州故唐杭州余杭郡无武康县】
　　十国春秋光化二年唐勅陞杭州为大都督府【地理表注吴越谓之西府后国中亦称西都】
　　五代史梁太祖纪开平二年改临安县为安国县十国春秋梁勅改唐山县为吴昌县【舆地广记作金昌】改新城县曰新登吴越改富阳曰富春置钱江县
　　咸淳临安志后唐同光初改金昌县复为唐山册府元龟晋天福七年改唐山县为横山县
　　十国春秋西府杭州领县十一钱塘钱江盐官余杭富春桐庐于潜安国新登横山武康
　　【谨按桐庐原属睦州于光化三年杭州武康于开平元年复杭州】
　　文献通考宋淳化五年改寜海军节度
　　宋史地理志大观元年陞为帅府领两浙西路兵马钤辖
　　宋史地理志两浙路杭州【此系至道天圣间所分之路】
　　宋史髙宗纪建炎三年陞杭州为临安府
　　文献通考杭州属浙西路【此系元丰间分路所属】
　　宋史地理志临安大都督府杭州余杭郡县九钱塘仁和余杭临安富阳于潜新城盐官昌化
　　【谨按五代杭州领县十一太平兴国二年桐庐睦州三年武康湖州自是杭州府止领九县】
　　元史世祖纪至元十三年二月以临安为两浙大都督府六月罢两浙大都督府立行中书省于临安设安抚使
　　元史地理志至元十五年改杭州路总管府二十一年迁江淮行省治于杭
　　元史世祖纪至元二十八年改江淮行省为江浙等处行中书省治杭州
　　续文献通考置江南浙西道肃政亷访司于杭州统杭州等路
