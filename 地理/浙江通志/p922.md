<!-- { "loadSidebar": true } -->
　　觉王寺　海宁县志在县西北长安镇唐长兴四年建旧名正觉宋治平二年改今额元末兵燬明洪武初重建二十四年立成丛林【僧惟肃觉王结大界碑记浙西杭为巨藩盐官为杭所属之邑长安复为盐官所属之镇觉王寺在镇之西始乎李唐有正觉寺名逮钱氏之世屋宇堕废但存堦基莲花幢石尊像而已是时文穆王为太史令公判府事有邑民盛瑫吴廼者具状陈乞欲就旧址重建蓝宇公从其请实宝正六年十月也至宋治平二年改赐今额自宝正距今元丰九年一百五十有七载矣虽山门佛殿法堂方丈僧房廊宇悉备惟大界未结尚存自然之地是犹基址不筑欲栋宇安立其可得乎子嘉祐庚子嵗为主僧惠嵩请居方丈尸讲席凡十载未尝一日不思结界焉无何以师老却归因而弗果越十五年又为主僧智渊敦勉复来方丈繇是准毘尼秉羯磨立标相以结之即元丰丙辰嵗正月十一日也噫予之往来此寺也二纪有余矣攷乎再创仅二百年而结界之务今才成办乃知劫大不壊之法岂偶然而得行与】
　　太平广福寺　成化杭州府志在县东黄冈市唐齐安寺基宋建隆中有僧结茅栖止歴四十年干徳二年额曰太平庵熙宁元年赐今额明洪武二十四年立成丛林海宁县志明末渐圮台宗法师灵闻重开方丈像饰一新【寺有老栢半枯苍枝古干唐宋间遗植也】
　　崇惠寺硖川志在县东北硖石紫薇山东麓俗称北寺元至大间僧西岩建明洪武十八年增建法堂二十四年立成丛林永乐初海盐大理少卿朱逢吉为记
　　惠力寺　万厯杭州府志在县东北硖石紫薇山下硖川志畧东晋宁康间尚书张延光舍宅建初名志愿唐乾元元年勅支本县税钱修饬唐末燬宋干徳二年营将吴仁受捐资复建大中祥符二年赐额惠力寺宋季又燬重建于元至正二年明洪武二十四年拓为丛林嘉靖三十七年僧惠铭仍庀材鸠葺【周肇引惠力寺诗侵晨入古寺山色霭防茫峦峯防乔木清樾生夏凉老僧闻客到扫径开松堂治厨接槛溜烹茗兼蕨香啣花想鹿女献果拟雁王假榻倚空翠流梦闻松篁竹风何泠泠吹润满衣裳乐此清供因不知山日长】
　　崇教寺　海宁县志在县东北妙果山前五代长兴二年建梁江州刺史戚衮夫人舍园为寺宋末废元至顺四年重修明洪武二十四年立成丛林
　　西山广福院　武林梵志在县东北硖石紫薇山顶宋天禧五年邑人宋坦舍宅建熙宁元年赐夀圣额隆兴元年改今额兵燬元大徳间重建【硖川志寺有宋李肩白碑记赵子昻篆额殿外东南隅有钟委地青翠斑驳古色照人唐时物也今作亭悬之章孝标西山广福院诗野寺孤峯上危楼耸翠防卷帘沧海近洗鉢白云飞竹影临经案松花衲衣日斜登望处湖畔一僧归】院后旧有五显祠
　　国朝康熙二十三年改为文昌殿雍正八年重修里人于广福院前建魁星阁悬崖叠石榱桷凌虚俯瞰南湖澄如镜逺眺海上诸山环列几席洵硖川之大观也
　　碧云寺　硖川志在沈山东北钵盂岭下竹树森密泉石幽峭旧多合抱大树三伏如清秋也唐大厯三年俱胝禅师开山创元末燬明洪武二年僧懐宗建殿宇斋堂万厯四十四年僧云浪重建佛殿僧竂拓为丛林雄壮修洁遂擅一方兰若之胜崇祯八年僧通秀建藏经阁于俱胝岩下【朱朴宿碧云寺诗墖影萧萧夕照间碧云黄叶满秋山空堂夜冷无灯火惟有贫僧乞米还杨汝允碧云寺诗何年卓锡寄遐踪岩壑廻看紫翠重地僻故应无暑到林深当自有云封千山夜雨闻飞瀑半壁朝隂翳古松已觉人天坐超忽况余清籁度疎钟】
　　国朝顺治间僧汉文募建并禅堂僧竂俱新之
　　真如寺　万厯杭州府志在县东黄湾菩提山东晋干宝舍宅为寺周显徳二年建轮藏武林梵志宋治平二年赐今额海宁县志明洪武二十四年立成丛林【张九成游南路菩提山寺次刁文叔韵诗髙僧超物外有户昼常扄海濶如天大泉甘识地灵一帘春月静数越山青便卜归与计移文休勒铭】
　　智标墖院　硖川志在东山絶顶宋僧智标建故名下有墖院明嘉靖间燬万厯四十三年蜀僧瑞林募修【唐俞登智标墖诗古墖盘空山天风吹髩寒山河开世界日月到阑千气欲凌霄汉身疑生羽翰云深徒极目何处是长安潘廷章登沈山智标墖诗浩劫凌虚上鸿蒙足逺搜空明金作界窈窕玉为楼檐挂扶桑树门迎采药舟石幢飘紫鳯绣栱卧苍虬法雨晴中落空香象外浮越台分北望秦节驻南游一气环三岛诸天近十洲奋飞珠树隔身是一沙鸥】
　　国朝康熙三十五年黄湾僧通感潮音而至矢志复
　　修雍正八年里中士民捐助重建
　　奉真道院　海宁县志在县西北二百五十歩元至元二十九年建赵学士孟頫题额明末燬邑光禄卿葛徴竒建复燬
　　国朝顺治戊子本院提朱胜祖捐产张文煃倡缘重
　　建
　　南山道院　杭州府志在沈山南麓宋景祐间建旧有翠云亭海宁县志殿后有玉宸阁【陈用翠云亭诗山川无处问丹砂因过仙人海上家燕子不来寒食尽一帘疎雨又棃花】
　　国朝顺治十七年燬康熙元年重建
　　富阳县
　　慈修防圣禅寺　嘉靖浙江通志在县治西近江潮汐可观往来者多游息焉武林梵志唐大中间建名保宁元至顺间改今额元末燬明洪武元年重建富阳县志二十四年立成丛林永乐十三年僧防钦拓地重建佛殿法堂华严阁【鲜于伯机书额】崇祯时僧普亮复募建佛殿佛像一新【杨维桢慈修寺华严阁诗华严髙阁倚层霄布地黄金嵗月遥学士题楣飞鳯舞禅僧说法雨花飘天开山色千年画风送江声万里潮到此凭阑凝睇久独能无意伴渔樵】
　　偃松寺　武林梵志在县西南驯雉村宋嘉泰四年建前有大松盘防因名元末燬惟殿宇及法堂存富阳县志明洪武十一年僧真初重建二十四年立成丛林
　　国朝顺治六年僧普润重立大殿兼塑诸佛相
　　永乐吉祥寺　名胜志在小隐山上富阳县志唐大中年间鸟窠禅师建明洪武二十四年并入偃松寺后毁万厯四十七年僧融通出家舍宅为寺复旧名曰吉祥明末燬【吴莱吉祥寺诗一昔逢寒食行吟采物华风生敲槛竹雨湿堕船花曲隝青龙树长滩白鹭沙回看江上水直去到君家】
　　国朝顺治初僧圆济重建
　　能仁寺　武林梵志在县西南太寺村后唐天成元年建名云霄院宋咸淳元年请今额元至正丙申兵燹明洪武初重建富阳县志二十四年立成丛林
　　国朝顺治五年僧如樟良润重建
　　法相寺　富阳县志在县东南丽景村旧名报恩唐咸通十二年符禅师建宋大中祥符元年赐今额明洪武二十四年立成丛林内有玉泉亭含润轩富春三十六寺此为最胜永乐十四年燬宣徳八年雪岛师重建【叶士彦法相寺虚舟亭诗道人亭子号虚舟身与乾坤日夜浮髙槛倚空山叠浪小池承溜雨生沤渔歌响答穿蓬户晚饭经行忆舵楼茶灶笔牀安榻畔江湖长任散人游】
　　净居寺　成化杭州府志在县南大源村石晋天福八年建名净福宋治平二年改今额宋末燬元至顺间重建明洪武二十四年立成丛林
　　大雄寺　杭州府志在县西南五十里十国春秋后唐长兴三年吴越丞相许明舍富春宅为寺名曰许明寺富阳县志宋治平二年改今额元末燬明洪武初重建二十四年立成丛林崇祯十三年僧如奎重建
　　国朝顺治十六年僧渭然复兴
　　真寂寺　成化杭州府志在县东南灵峯村宋绍兴六年建元末燬明洪武初重建富阳县志二十四年立成丛林正统四年邑人赵晨重修崇祯十七年倾圯【俞膺游真寂寺诗平地涌招提诸峯自迥防石壁听泉流溪桥见僧度松桧千年姿不受冰霜妬花卉四时春疑有神灵助景物良可嘉徘徊屡忘暮贤哉支许俦因之重懐慕】
　　国朝康熙五年僧正辉重建
　　妙智寺　万厯杭州府志在县西南善政村永安山之阳唐太和元年僧防遇建旧名骊峯钱武肃王时改名永安宋大中祥符元年改今额宣和间燬建炎四年邑人提刑李鞉施财新之富阳县志明洪武二十四年立成丛林崇祯时僧道奎重加修葺
　　净因院　富阳县志在县东春明村旧名云峰宋太平兴国二年建治平二年赐额明末燬【苏轼净因院竹轩诗前轩有竹百余竿节节浑如玳瑁斑雨过风清谈般若琅玕声撼半空寒】
　　国朝康熙初年僧云台圣一重修
　　宝林院　富阳县志在县西南仪鳯村宋大中祥符四年大徳禅师建旧名双林治平二年改今额院有香岩阁可赋轩明洪武中并能仁寺巳而复旧【范成大宝林寺可赋轩诗十里江声寺声道旁无处濯尘缨宝林寺里逢修竹方有诗情约畧生】
　　国朝顺治十八年僧普戒重修
　　崇亲思孝宫　万厯杭州府志在县南三十五里初于大源山建崇夀殿宋绍熙二年有防崇奉本命嘉泰元年勅改
　　余杭县
　　径山兴圣万夀禅寺　径山志在县西北五十里乃天目之东北峰唐代宗时僧法钦结庵于此永泰中有白衣士来求度为沙弥钦即剃度名崇恵后如长安与方士竞法既胜代宗问其师承曰臣师径山僧法钦召赴阙赐号国一禅师逾年辞归诏杭州即其庵建寺曰径山干符六年改为干符镇国院宋大中祥符六年改赐承天禅院政和七年改径山能仁禅寺开禧间孝宗御书额赐径山兴圣万夀禅寺【吴泳兴圣万夀禅寺记自东天目熊腾马奔凌深拔峭发越而为梵释之宫者径山也国一禅师卓锡于此兴废逮今盖四百余年矣先是庆元己未冬龙王殿灾精庐佛宇一夕而烬僧元聪治故而复新之后三十五年夏再燬无准范师以精进心转不退轮以勇健力挝无畏鼓度材于山视昔所植可以为椽为梁为杗为桷者适饱厥用则鸠工聚粮命干力之僧相其役一念才起诸天响合上方颁赉甚渥公卿士大夫乐施舍南国之好善者不祈而助货不命而助力越三年告成殿堂楼观靡不毕具】由宋迄元为禅林之冠元末兵燬明洪武间重建【范成大题径山寺楼诗落日苍茫水扪星缥缈楼神光来烛夜夀木不知秋海内五峰秀天涯双径游爱山吾欲住衰病嬾乘流】
　　永安寺　武林梵志在县东南二里元至元元年建至正二十四年燬明洪武元年重建余杭县志二十四年立成丛林
　　法喜寺　名胜志在县东半里旧名吉祥院余杭县志唐光化二年僧清辩开山宋大中祥符八年改今额绍兴五年徙学于此以旧学基为院元至正末燬明洪武元年僧自能重建二十四年并永安寺嘉靖三十年教谕李鹏举太守孙环山以堪舆说复旧基还今址为法喜寺万厯间圮知县戴日强以此寺为习仪祝圣之所重建殿宇一新【王安石法喜寺诗门前百道水萦回门外青莎间绿苔杂树绕花莺引去壤檐无幕燕归来寂寥谁共尊前酒牢落空留案上杯我忆故乡归未得可怜啼鴂重相催】
　　南山普宁禅寺　万厯杭州府志在县东北常熟乡宋白云通教大师创庵以居绍兴间改庵为院曰传灯又改普安淳熙七年改今额元末燬明洪武三年重建
　　显圣寺　咸淳临安志在县东南二里旧名白墖院宋开宝四年建治平二年改今额余杭县志明洪武二年重建二十四年并永安寺万厯三十年僧立斋重建【范仲淹过余杭白墖寺诗登临溪上寺迁客独依依逺水欲无际孤舟曾未归乱峰藏好处幽鹭得闲飞多少天真趣遥心结翠防】
