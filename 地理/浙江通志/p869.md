<!-- { "loadSidebar": true } -->
　　楼士恭妻厉氏　丁复兴妻方氏　骆柱妻虞氏黄宗武妻赵氏　徐越妻陈氏　　吴嘉谋妻黄氏龚福兴妻冯氏　吴湘妻楼氏　　龚滔妻方氏龚廷亨妻王氏　王兆庆妻陶氏　陈暎妻谢氏毛一松妻王氏　毛一兰妻沈氏　沈时学妻戴氏刘守廉妻王氏　沈宾国妻张氏　龚一清妻谢氏骆元达妻楼氏　胡德盛妻陈氏
　　国朝
　　陈之镛妻骆氏【旧浙江通志义乌人年十九夫亡遗孤子玺甫数月氏念衰老在堂孤子在抱忍死含痛一志守贞康熙十二年具题奉防建坊旌表】
　　吴之艺妻倪氏【义乌县志名仁吉浦江人归义乌呉之艺能诗善书画夫病革矢以身殉夫力阻之且属以立嗣奉姑仁吉含泣顺承时年二十恸絶复苏事姑犹母抚教为后三子行不窥堂衣不易素姑亡刻像奉之间以吟咏自适有凝香阁稿康熙十二年具题奉】
　　【防建坊旌表】
　　丁贞女【题旌册名昙娘许字同邑沈敦年十二敦随父任云南之曲靖卫越四载病故讣闻女立志守节家故贫以纺绩自给岁时祭奠其夫必极哀事寡母孝养备至及母殁遇闽寇之变女随婶母避地东阳寇过不忍犯其庐里舍赖以保全先是其叔与兄欲嫁之女截发自誓人咸笑其愚及遇乱能择地自全人莫不称其智焉有婢名冬菊感其苦节相依不忍去女年六十三冬菊亦五十余矣康熙二十七年具题奉防建坊旌表】
　　【谨按旧浙江通志及金华府志皆作丁团娘许字沈名登学道张衡丁贞女传亦同惟义乌县志作昙娘沈名登作沈敦系十七都人今查题旌册与县志同盖县志作于题旌之后自当以题旌册为据】
　　商德茂妻贾氏【题旌册夫染疯疾欲遣妇改适氏闻断指自誓及夫亡有逼其再嫁者遂赴塘水而死康熙五十八年具题奉防建坊旌表】
　　骆喜娘【题旌册寡妇骆张氏之女许字龚姓年十八未归持身谨慎从不妄出戸外一日奉母命寻鸡至舍侧园磡有恶少年直前抱持求合喜娘坚拒大呼弟妹闻声至恶少逸去时喜娘即欲自尽而弟妹强扶归家哭诉于母誓不欲生邻里劝阻者络绎不絶皆不应勺水不入口越日登楼缢死雍正六年具题奉防建坊旌表】
　　童应宪妻王氏【题旌册年二十而寡遗孤一训抚至长娶妇王氏生孙世选世逵一训卒王年二十八氏偕媳苦守抚孙成立既而孙世选卒妇季年二十四世逵卒妇龚年十七皆能矢志抚孤童氏四世皆王氏一身所繋苦节六十三年】
　　吴洪溥妻黄氏【题旌册年二十三而寡家贫无子姑年迈里有富人欲娶之氏曰吾所以不死者有姑在也挠之百端不为动勤女红易粟以奉姑而自甘忍饿一日为姑买絮衣缝补内得藏珠一串氏欲留还售衣者后竟不至遂为姑置棺衾人以为孝感所致苦节四十九年】
　　虞枝连妻童氏【题旌册年二十七而寡一子尚幼虞氏两世单传舅姑早没氏辛勤抚育教训成立苦节四十四年　以上三氏俱雍正六年具题奉】
　　【防建坊旌表】
　　冯士身妻刘氏【义乌县志顺治二年方国安溃兵肆掠氏被执挟之登骑氏以头触石兵抱之口断兵指兵怒奋刀乱斫剖其尸时年三十一】
　　蒋达妻王氏【义乌县志年十七归达康熙甲寅邻寇起氏家临江一骑卒逼之跃入江潭死】陈升绍妻楼氏【义乌县志夫病临终遗言数代单传今无子当广延继嗣氏颔之夫卒氏几絶者数四后月余集夫党述夫遗言就亲房中各继一子又捐田于学修祖墓既又分还各僮仆身契侍女皆择配嫁焉一日忽曰吾事毕矣偃牀瞑目而逝家人逆计其絶粒者已八日云】
　　陈某妻傅氏【义乌县志年十七归陈夫贫外佣不数年翁姑与夫相继亡一子甫周既无立锥又无周亲资纺绩以自活子年十二复以拾薪遭虎噬氏入山寻血迹覔其子剰骨归哀惨之状观者无不悲痛或讽其改志誓死不从卒年四十七】
　　许细娘【义乌县志幼字金永颛未过门永颛亡氏立志不他适年十九归至夫家继族侄为子勤治女红坚贞自守足迹未尝至户外年三十六而卒】
　　王贞女【义乌县志许蒋舜咨子巨川聘而未娶巨川死女忼慷引决舜咨迎而合葬焉】楼庆达妻何氏【义乌县志庆达游学江右客死氏痛哭欲自尽妯娌劝止欲亲往扶柩归葬又为家人劝阻日夜悲泣乗夜自投门前塘内死时年三十三又方以昌妻王氏家贫夫往都贸易得疾归氏焚香告天愿以身代未几夫殁遂勺水不入口七日而卒】
　　刘之龙妻朱氏　贾之仪妻童氏　楼国遴妻朱氏季启元妻王氏　朱蜚英妻楼氏　曹鲲妻叶氏吴茂妻陈氏　　骆文燮妻边氏　金之善妻吴氏蒋廷峙妻金氏　陈作霖妻吴氏　王应松妻徐氏黄世封妻楼氏　王士厚妻吴氏　丁有澄妻王氏陈升妻何氏　　傅无诩妻虞氏　陈忠敏妻吴氏王应旂妻丁氏　童世选妻李氏　王明霞妻成氏龚蕴美妻杨氏　王明长妻陈氏　丁溍妻冯氏胡叶仕妻蒋氏　龚起环妻王氏　陈我旗妻楼氏金来仪妻陶氏　冯焕宷妻戴氏　叶邦傅妻冯氏金辂妻卢氏　　朱鸿飞妻孙氏　朱起能妻陈氏王国琏妻鲍氏　楼祖防妻骆氏　陈逢彰妻金氏朱时瑛妻丁氏　虞思汉妻吕氏　虞思沂妻宗氏虞思洸妻何氏
　　永康县
　　宋
　　杜陈二女【陈亮二烈女传杜氏永康大姓女也生而端庄且丽宣和庚子冬妖腊起所在啸聚相剽杀里有悍贼辈谒杜氏门大言曰以女遗我即已不即族汝矣其家惊泣欲与不忍不与祸且及言于女女曰无恐以一女易一家曷为不可待我浴而出趣具汤其家以告贼相与欢笑以俟既浴取镜施朱粉具衫衣尽饰俄登几而立縻帛于梁而圏其下度不容冠抽之笼其首整发复冠乃死其家遑遽号哭贼闻惊舍去宣和辛丑官军分捕贼所遇乗势抄掠道永康将之缙云及境富民陈氏女为所执植其刃于旁曰从我我妇之不则死女掠发伸颈请受刃官军斫之】
　　【谨按陈氏女嘉靖浙江通志及栝苍彚纪俱作缙云人旧通志遂两载之今从陈龙川集载入金华而去处州之重见者】
　　章氏二节【两浙名贤録应氏章俣妻及其姒周氏相懽如同产宣和间方腊作乱所过杀掠咸望风走避应病足与十岁儿居周欷歔不忍舍去应曰妾以足致死命耳姒何不亟避周曰生死共之何避焉未几贼至肆威迫怵周扶应氏相与骂贼而死方杀应时儿泣谓贼曰宁杀我勿杀二母贼怒幷杀之】
　　周氏女【万厯金华府志许嫁鲍勤鲍家日替父欲改嫁不从有陈姓者恃势将脇娶之女投水救得不死胁者愈急乃缢而死】
　　元
　　何颀妻吕氏【万厯金华府志颀早卒遗腹生子甫二月值至元丙子兵刼嚢箧如洗人劝其更适吕曰一马不被二鞍况人乎鞠育孤子至于成立年逾九十而卒至治二年旌表】
　　吕元明妻朱氏【两浙名贤録元末盗起元明与东阳陈显道各举义兵撃贼有功遂欲乗胜讨方国珍时台官多受贼赂为之内主遣宣差伪召元明杀之并害其子堪朱闻报即徒跣号泣走诉于陈显道防里中义勇者数十人从朱氏疾追之及宣差于中道遂擒以还朱设夫灵焚香防烛生取其心以祭义烈之声震天下云】
　　明
　　葛吉甫妻徐氏【贝琼贞素堂记永康徐氏女归于葛事继姑尤谨吉甫卒时年二十有七誓养舅姑弗再适经营其家事俾二子从名师读书乃筑室大塘之文山顔之曰贞素厯四十余年】
　　吕堪妻何氏【万厯金华府志永康人归太平吕堪堪父元明聚义讨贼为台官所杀堪亦遇害时和年十九无所出以侄三锡为嗣守节至六十八而终洪武辛巳年旌】
　　王和钦妻陈氏【嘉靖浙江通志年二十九夫亡遗孤仅岁余苦志守节孤名德中性亦至孝尝因母病吁天求代果获痊一日东邻失火将延及德中向火稽首大遂西转洪武年旌】
　　徐与道妻叶氏【万厯金华府志年二十六夫亡一子三歳姑怜其少且贫间语之曰与其相守而苦莫若各处而安叶曰饥苦事小失节事大誓死守志洪武中旌表】
　　王士濂妻曹氏【嘉靖浙江通志夫亡截发置棺中曰妾不即死以从君地下者以有遗孤在也三年衰绖不去体力勤絍织资家以训子年防七十乡老议上其事曹氏闻之曰此妇职常事毋庸此也】
　　李氏三节【续文献通考李轲妻俞氏年二十五居孀守节子禄妇吴氏年二十九夫亡无子誓继姑志孙齐娶陈氏年十九亦寡因自誓曰守节妇女常事况李氏世徳有自乎台州王一宁题其堂曰一门三节妇四世九贤孙】
　　胡盖妻陈氏【万厯金华府志正綂乙巳处寇掠境子走避遇寇弃子于岸投水而死】徐仕妻李氏【万厯金华府志年二十仕亡家贫无子有富室求之叔伯受赂延媒氏欲自杀以絶之年逾八十而终】
　　李淳妻卢氏【两浙名贤录嫁三载而寡家贫绩絍自给有劝嫁者輙以死誓归依母氏兄弟得赂胁之再适氏自知不免绐之曰吾所以不从者夫亡未荐服饰未备耳众以为然乃潜治衣衾丧具及期置夫神主哭祭之夜自缢而死】
　　金氏二节【万厯金华府志陈氏金亹妻与亹弟和妻周氏俱年二十而寡嘉靖年旌表】程济妻吕氏【万厯金华府志年二十五夫亡遗孤在褓冰蘗自甘子孙相继而殁三世一身年及百岁】
　　楼伟妻朱氏【万厯金华府志年十九夫亡或拥兵欲夺之自投于水以救得免抚侄文升为嗣终不易志】
　　程浪妻朱氏【永康县志年十八归浪未一月浪游学南都遘疾亡朱誓不再适有黄某者欲求之朱泣告舅姑曰烈女不更二夫愿终吾志必欲嫁我惟有一死舅姑潜许黄某朱闻沐浴更衣自缢死事闻旌表】
　　李汀妻吕氏【两浙名贤录名主奴汀赴姚泉汲水失足溺死吕痛哭仆地水浆不入口者数日舅姑怜其少寡强更适之吕闻乃缝衣秉烛赴汀溺所死】
　　胡鈇妻徐氏【两浙名贤録归二年而鈇死无子矢志苦操坐卧夫柩傍足迹不越戸阈邻大延及寝室众劝其出氏坚抱柩呼曰得同烬幸矣须臾反风火灭年八十二无疾卒】
　　章韫奴【陈调元贞烈传年十二许字马氏越七载马氏子害疹不救韫闻欲往省父母恐不测乃听往至则马氏子已不省韫擗顿啼呼马氏子觉张目言负汝负汝而絶韫哀痛髽麻亲爪栉饭含视袭殓凭棺约尔前遅我我为尔图后事逾年抱叔氏子从海嗣孝敬雍睦性不耐逸岁周甲子台宪上其事旌曰贞烈之门】
　　王师宪妻周氏【金华府志年二十四夫亡目不窥牖舅疾割股疗之王世德为传】陈章甫妻黄氏【旧浙江通志年二十夫亡剪发系夫手誓同死遂絶饮食依夫像号泣泪尽继之以血旬日死】
　　王世庆妻应氏【永康县志年二十寡居避寇青山口闻警赴水殁覔其尸衣袴皆连结不可开】
　　应氏三节【金华府志周氏应子圣妻年二十三夫亡抚子惟介娶朱氏年十九介又亡遗腹子君发娶朱氏年二十一发又亡姑媳三代孀节凛然寿俱九十余周凤岐有三节妇传】
　　李防妻陈氏【永康县志年十七夫亡有潘姓者欲娶之氏乃大防族人自矢不二引刀断发守节终身】
　　程懋修妻卢氏【金华府志年二十六夫亡苦节抚孤子又亡赤贫坚守志节凛然】程氏二节【永康县志程国瓒妻应氏年二十四夫亡艰苦抚孤年六十病笃子旭灿割股救疗乃差瓒兄国化妻李氏年十九夫亡无子剪发自誓立应氏子旭煐爲嗣妯娌孀节兄弟笃孝】
