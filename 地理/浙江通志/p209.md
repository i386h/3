<!-- { "loadSidebar": true } -->
　　家港　鸡笼港　杭渎港　卢渎港　殷南渎港金鸡港　釡浦港　福縁港　石渎港　后村
　　浦　竹塘港　徐家港　百步港　新开港　花桥港　泼港　卢港　白茅港　窦渎港　迳山港【俱在县治东北通太湖旧传有七十二港吴越钱氏时沿湖有隄港各有闸嵗乆湮废所存止此】　杨渎【在县东五里】　防渎【在县东南四十里一名范渎】　盛渎【在县东五里】　乔渎【在县东南四十里】　周渎【在县西六十里】　荆渎【在县西六十三里】　大陈渎【在县北二十里】　纪费渎【在县西三十五里】　黄墩港【在县东南三里】　方家港【在县东南】　硃砂港【在县东南十五里】　陈王港【在县西南七里】　雁翎港【在县西南十里】　隔塘港【在县西南二十里】　斜塘港【在县西南二十五里】　何家港【在县西南三里】　金迳港【在县西南三十五里】　下诸港【在县北五里】　生身港　南阳港　车渚港【俱在县北十里】　隔山港【在县北十五里】　后坟港【在县北二十里】　坛渎港【在县北二十五里】　夹浦港　新塘港【俱在县东北二十里】　汤家港　王渎港　周村港　霍家港　赵家港【俱在县南二十里】　孙渎港【在县南三十五里】　青山港【在县南六十里】　坍缺港【在县东北四十五里明嘉靖十六年仪真贺恩以刑部主事谪安吉州同知来署县因乡民温良镗建议于坍缺港口凿石通子河一道竟达小梅口于湖邉筑堤一百余丈障之舟从子河行商舶頼之无患顾应麟筑缺口隄碑记长兴东北区地濒震泽与乌程接壤弁山界乎其间弁之余曰小梅山迤逦直入湖际舟行者率取道蔡浦循湖而东出入鲸波数里一遇风涛则颠覆沈溺十恒八九不逞之徒因而恣其剽掠为患非一日矣傍小梅之麓有一小港曰坍缺港与乌程三徐溇港口相望二百余武乱石林立于荒陂萑苇间议者咸谓于此筑隄濬一里河以通舟楫可免昔日之患嘉靖戊戌春秋官主事贺君左迁安吉二守来署邑篆乃以其情达于贺君君毅然即下里胥估工费银一百五十两有竒乃命敦匠伐石工甫就绪而去杨君至则又给官帑若干稽其程限八阅月而石隄告成髙一丈有竒下广称是上广杀五之二长为丈一百有十内铺以土外植以苇里河广三丈有四尺长如其地濬坍缺港广准里河长一百三十丈有竒既而杨君被召贺君复来署邑益以官帑濬徐溇港一百四十丈有竒于是往来舟楫率繇里河脱险就夷如履平地仍嵗佥役丁二人以防崩溃着在令甲勒石以垂永乆　万厯改元知县顾其志重修石隄温良镗子绍卿绍恩复竭力濬筑】
　　蠡塘【在县东三十五里相传越范蠡筑】　胥塘【在县南四十五里相传伍子胥筑】臯塘【在县东北二十五里相传臯伯通筑以障太湖之水】　荆塘【在县南九十里荆王刘贾筑】　孙塘【在县西南八十五里孙皓为乌程侯时筑】　方塘【在县南三十五里】　周村塘【在县南四十里】　盘塘【在县西四十里】　陶坑塘【在县西三十里】　官塘【在县南七十里晋太守谢安所筑一名谢公塘】　七贤塘【在县南五十里】　沙干塘【在县南七十里】　青姥塘【在县西南三十五里】　湖门塘【在县北三里】　曲塘【在县北十里】　横塘【在县东北十五里】山塘　弁山塘　吕山塘【俱在县东南二十里】　西仓塘【在县东南三十五里】　红星塘【在县东南四十里】
　　【谨按长兴水利与乌程畧同而长则三面环山一隅濵湖上六区田多髙阜旱则苦暵下六区地势卑下涝则患溢又往往山泉时发浸没田庐故开沟洫以备潴泄则髙田皆有所赖疏下流以导壅决则低田尽获其利此濬港渎筑隄防为不可缓也】
　　徳清县
　　市河　当县治前即所谓北流水是也
　　国朝康熙十一年知县侯元裴濬治民甚便之
　　内河　在县南三里余不溪之支流也徳清县志城南十七都之田于溪桥特剏斗门旱则引溪水入其乡涝则先下栈木以时隄防
　　洛舎漾【在县北三十里】　齐眉漾【即洋溪在新市西】　苎溪漾【在县东北三十五里】　韶村漾【在县东北三十七里】　蠡山漾【在县东北十五里】湖墩漾【在湖墩村西】　西葑漾【在县东三十五里】　敢山漾大海漾　王婆漾　半段漾【俱在县东】　大麻渎【在大麻村金鹅乡国朝雍正七年总督臣李卫动给帑银一百三十两委员重修筑大麻一带塘岸】　乌山港【在县东南三里】
　　石塘【在县东十八里临大溪】　三里塘【在东门虹桥之东】　险塘【在县南塘东十七都十六都数万顷之田所赖设十七都地方民夫専守以防冲决谨隄筑】　俞塘【在四都】　东审塘　西审塘【俱在六都】　新塘【在八都】　秀王塘【在十四都】　南塘　下塘【俱在十六都】
　　南坝　北坝【俱在十二都】　邓家坝【在十三都】　胖罗坝　朱家坝　斗门坝　胡家坝　刘金坝【俱在十四都】　苏家坝【在十六都】　金龙坝　社田坝　回坝【以上俱在十七都国朝雍正七年总督臣李卫动给帑银八百两有竒委员修筑回坝并劳家陡门】　南木坝　北木坝【以上俱十七都】　潘家□　冷饭□　倪家□　南舍□　金家□【以上俱在十一都今建斗门】
　　【附胡嘉生清邑水利议清邑西南接壤钱塘余杭武康每遇霖则各邑之山溪野涧一时骤溢百川贯盈遥注于清邑天目余英天泉莫干诸水倘横流肆虐民其鱼矣然则当如何防御乎邑之西南隅水势暴涨惟髙筑圩塘可以堵截顾塘非累石为髙立见崩溃无役夫以守亦难永逺今十七都设夫四十名以守险塘其由来乆矣然溪塘既筑而防坝未设则亦旱涝莫救于是立劳家陡门塘京陆门回陡门又立朱家坝金龙坝徐家坝以备节宣皆所宜修饬者也邑东南隅地势分裂星罗碁置港汉错杂支流实多居民防盗堵塞小港亦有地方射利佃为鱼池更有两岸塌倒因以成地小民侵占以致阻水不能通流若遇干旱无以车戽此为今日之积害当细察开复然此特讲求在于境内而境外之洪流巨浸不能归墟赴壑则境内之水患终难宁息清邑西北之水注于太湖者大畧出于乌程之三十六溇明洪武年设溇之制每溇有役夫十名铁钯十把箕箒兼备守御所中毎年拨一千户以董事同于长兴之三十六溇去淤泥以通水利不独便舟楫往来也今地方畏盗往往填溇自衞各溇能保无沮乎清邑东北之水向石门归安由禾郡以注太湖者如吴江城外筑隄四十里中开长桥寳带桥以通太湖长桥厯年既逺其洞门淤塞过半葑菱泥沙悉阻水势今宜通其遏抑庶无阻絶之虞故疏濬下流为清邑苏民命也】
　　武康县
　　后溪　在县东北一里即县后之溪也治湖州府志宋庆元间知县丁大声募民濬治自龙尾桥至狮子山长一千二百丈公私便之
　　新溪　在县东三里自后溪东注治湖州府志宋淳熙三年知县蔡霖以沙碛涨塞自溪口废旧港徙水道东北注五里合长安大溪邑人便之号蔡公溪
　　五官渎【在县北二十里】　横渎【在县东南十八里】　湛星港【在县东南十里】直塘【在县东十九里路出徳清】　张公隄塘【在县东明嘉靖间知县张宪筑隄民号张公隄国朝雍正七年总督臣李卫动给帑银七百两有竒委员修筑张公隄等处塘岸】
　　白龙堰【在北界】　永昌堰　乌溇堰【在八都】　防门堰【在五都】　黒龙堰　马头堰　五漕堰　青龙堰【在桂枝桥灌一都田】　青林堰　湖潭堰　响潭堰　飞【阙】堰郑汀堰　新溪堰【后溪分流于此】　张栅堰　【阙】　堰东坡堰　剑池堰　豸山堰　乌程堰　【阙】　堰赵家堰　桥堰【在十三都】
　　【谨按武康县志云陂堰武康水利之急务也凡田之带山及附郭者咸资灌溉旧有七十二所今存者仅二十有三余皆莫可考矣至洪武府志所载湖塘堰皆乆已湮废故不録】
　　安吉州
　　五湖　州东七里曰五龙湖西南三里曰姚湖南九里曰获湖北二里曰西亩湖东二里曰四龙湖皆有灌溉之功【详见山川】
　　马家渎【在顺安乡】　浑水渎【在梅溪乡】　寺桥港【在顺安乡】　丁埠港【在昆山乡】　沙埠港【在荆溪乡】　小溪港【在荆溪乡】
　　吴塘【在州北一里吴山下】　横塘【横亘里溪之东与吴山相望】　朱塘【在州北一里宋嘉定中陈季永率乡民筑是三塘】　魏塘【在州北五十里】　小山塘【在州东南二十五里铜山中扇眀洪武二十八年开】
　　石鼓堰【在州北十七里唐圣厯元年县令钳耳知命所造长十四里阔五十步溉田百顷】东海堰【在州北三十里亦钳耳知命所开】
　　刘家坝　西绍溪坝　朱墓溪坝　散车坝　范埭坝　后干坝　罗家坝　陆分坝　范家埭坝严埭坝　杨家坝　成村坝　乌墩坝【在顺零乡】　水碓坝【顺零乡】　簸箕坝【顺零乡】　长衖坝　朱板桥坝【顺零乡】　横山坝【顺零乡】　原潭坝【顺零乡】　灯心坝李山坝　堂山坝　分水坝　长闰坝　永丰坝贵山坝　九功坝　新塘章山坝【顺零乡】　炭坞
　　坝　梅家坝　陂坝　花潭坝　张塔坝【顺零乡】官路桥坝【顺零乡】　下堰坝【顺零乡】　黄坑坝【以上三十六坝俱明洪武二十八年置】
　　【谨按安吉之水发源于龙潭者为景逺至沿干桥分为二流环绕境内注于震泽各乡俱凿沟设坝引灌田亩而又髙筑防圩以防溪涨此安吉水利之大畧也】
　　孝丰县
　　苕溪　在县西南三十五里【详见湖州府城】
　　荻浦　亦在县治西南
　　庙山塘【在灵奕乡】　龙塘【在西圩】　前塘　蒲荠坝塘【在天目乡知县郭治重修】
　　庐村坝　永丰坝　青山坝　上青山坝　大山坝五亩坝　水碓坝　圣堂坝【以上俱在浮玊乡】　百沸
　　坝　小黄干坝　仓基坝　沙沸坝【以上俱孝丰乡】分水坝　五山坝　石沿干坝【以上俱在灵奕乡】　蒲荠坝　井潭坝　上圩坝　青碧坝　彭家坝　仲塘坝　赵坞坝　牛轭坝　八亩坝　比思坝湖头坝　翁山坝　唐庐坝【以上俱在天目乡】　陈安坝朱家干坝　陈碧干坝　汪汪坝　髙家坝
　　牛皮坝【以上俱在广苕乡】　走马坝　南埠坝　西圩坝大碧坝　寨下坝　何村坝　荻草坝　黄市
　　坝【以上俱在太平乡】　大坑坝　子福坝　马迹坝【以上俱在金石乡】　东坞坝　西冲坝　经坞坝　回车坝横山坝　陈墓坝　青山坝　里村坝【以上俱在鱼池乡谨按治湖州府志孝丰载三十一坝旧省志载三十七坝考之县志大半不符盖前后称谓不同古今废置不一兹照县志采入】





　　浙江通志卷五十五
　　钦定四库全书
　　浙江通志卷五十六
　　水利【五】
　　宁波府【鄞县附郭】
　　日湖　在城中东南又名细湖纵一百二十丈横二十丈周回二百五十丈
　　月湖　在城中西南又名西湖纵三百五十丈横四十丈周回七百二十丈有竒至正四明续志日月两湖源于四明山旁通市湖滛潦泛溢则有水喉食喉气喉三碶以泄于江盖四眀漫流无潴其涸可立而待江河通潮以之灌溉田皆斥卤三碶者一邦之大利也嘉靖宁波府志三碶乆而湮塞今南北分泄行春保丰二碶
