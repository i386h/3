<!-- { "loadSidebar": true } -->
　　叶光妻梅氏【栝苍彚纪年少寡居元祐中郡守胡宗质増创州学梅助钱二千缗又卖珠冠得五百缗以益之建义学于乡请名士叶端仁敎五经又置一师训诲其乡之子弟】
　　姜绶妻陈氏【两浙名贤録绶死靖康之难时年二十三家贫父母欲夺志陈引刀断髪誓不再嫁人以为忠节萃于一门】
　　陈某妻姜氏【栝苍彚纪姜绎女夫亡贫不改嫁与二子相依事母至孝嘉泰中诏旌其门赐粟帛即所居为旌行坊】
　　薛震惠妻尹氏【两浙名贤録夫亡时年二十三有男女四人皆幼家贫卖簪珥治丧守服姑怜其志语曰吾家素单薄汝不幸早寡吾守尔孤尔可再适氏泣曰一身事二夫寜死不为也恸防絶自后姑不复言养姑愈谨姑终丧葬尽礼抚育子女成立録事叶现为之赞】
　　梁锴妻叶氏【栝苍彚纪锴既第未及禄而卒氏年二十七泣血负土营朋穴以自誓竭力敎子读书推余赀以周贫乏】
　　叶珂妻汤氏【栝苍彚纪年十八夫客死于燕子未晬氏誓不再适育子成立部使者以闻旌其门仍复其家】
　　张本妻季氏【栝苍彚纪自少寡居勤俭守节年七十余有司申达旌其家】
　　王伯良妻陈氏【栝苍彚纪早丧夫茕居无玷年八十余有司申明旌其门】
　　叶原英妻陶氏【栝苍彚纪年二十六夫亡守节孝养舅姑家贫敎子卓有成立】林江妻徐氏【栝苍彚纪名淑元兵入栝生子定老甫六月避地山中江以兵死氏妇姑相依年三十誓不再嫁训子登进士第追赠龙泉县君】
　　元
　　朱益妻郑氏【栝苍彚纪二十六而寡姑老子幼曲尽孝慈姑卧疾六年粥药必亲尝至元二年立节孝坊】
　　陈妙珍【宋濓陈孝女传父南溪蚤夭母更适他族妙珍依祖母林氏以生林婴疾妙珍刲股进疾遂瘳或告之曰此若女孙股肉之功也林悲泣疾复如初气益弱仅一丝相属妙珍计无所出燃香臂上稽颡龥天乞以身代夜梦一丈夫告曰尔能剔肝食之则愈俾吞红药半丸吞已遂觉乃沐浴露祷持刀视脇下见红痕如缕长可三寸许就痕上割取肝杂竹萌烹之祖母食才下咽疾顿愈妙珍创钜甚复梦神语錬纸作灰傅之果愈时年十四】
　　周善才【嘉靖浙江通志年一十八岁已受洪氏聘元末兵起避兵甘泉寨寨破被掠欲汚之义不受辱贼杀之】
　　叶河妻汤氏【续文献通考名润字妙光河早卒年始二十一守节三十一年至正时旌其闾且复其役】
　　叶氏二节【王锜双节传叶氏名瑷丽水人归景寜潘雍二年归宁郡罹兵从家人逃白岩军士往来山谷间抄掠甚众叶氏度不免与其弟伯现妇王氏诀曰吾与若俱生诗礼家不幸遭变若能从我死乎王曰我志也兵至岩下王取平日所服御者尽燬而弃之将自经叶曰何遽也山岩险阻完破未可知吾与若俱有父母舅姑万一可保虽不死可也如真不守死奚晩言未既军士突入王曰事急矣遂自经死叶仓卒不知所为视室中有瓮巨甚因自溺瓮中其父之妾破瓮出之与其媵新葵拥出砦门叶坚不肯行即投崖下死新葵泣曰主母死矣吾独何生亦坠崖下死】
　　陈程妻叶氏【嘉靖浙江通志丽水人元末兵逼金华叶与夫奉舅姑擕子女避兵于风山未防城破兵畧所避地叶度不免乃遽更新衣其叔乳母虞氏见之曰当此仓皇之日更衣何为叶曰有死耳虞曰有舅姑与夫及子女在奚忍为之叶曰吾岂不欲同生以事以育尽妇之道但祸在目前只取辱耳身辱何以为人妪能为我扶老擕幼虽冥目无恨即触崖下死】
　　明
　　杨遂卿妻张氏【栝苍彚纪年二十四夫亡生一女时姑年八十余怜其孤苦命再适氏誓不他适洪武年旌表】
　　谷得与妻陈氏【嘉靖浙江通志年二十三美容色景泰元年春叛贼陶得二辈掠乡村氏与隣妇同避岩穴为贼所执欲犯之隣妇不敢拒氏独愤骂不从贼脇以白刃骂愈不絶贼怒而杀之贼去乡人殓其骸葬于小岭因名其岭为烈妇岭】
　　陈孟吉妻黄氏【栝苍彚纪年二十三夫亡氏娠已三月其夫之兄利其家产以弟无出欲嫁之氏誓死不他适及弥月生子名恺子能成立母以夀终】
　　刘永绅妻朱氏【栝苍彚纪既归家日贫乏养舅姑鬻妆资畧无吝意越数载夫亡坚志守节至死不衰】
　　王汉永妻刘氏【栝苍彚纪年二十四夫病时思瓜不得而死刘誓守终身不忍食事闻旌表】
　　徐贞女【万歴处州府志年十八许配叶埜未嫁而埜亡号恸奔丧誓死不二事舅姑以孝闻嘉靖年旌表夀七十有六】
　　赵子忠妻叶氏【万歴处州府志赵卒氏年十九抚遗腹子亦亡持节益坚嘉靖年旌表】齐贞女【崇祯处州府志叶赐聘妻年十八未归夫亡奔丧恸哭誓不他适父母迎回欲夺其志潜入房自缢防絶救苏以夀终】
　　孙良佐妻张氏【崇祯处州府志年十七适夫未二载夫亡遗腹一子家贫辟纑度日事舅姑抚子艰苦备尝夀八十而终】
　　胡鼎元妻杨氏【崇祯处州府志夫系卫军驾运艘在外崇祯癸酉七月人传夫被盗杀氏闻恸絶于地隣妪救苏即触堦而死】
　　刘士骥妻王氏【崇祯处州府志广东阳江丞王三锡女年十七从夫之任至海被刦氏恐被汚投于水衣为柁所拌盗去救免十九适士骥甫五载夫亡家贫父母欲令改志氏矢死靡他抚孤长成商于外茕茕一室忽遭大水氏抱木而浮直至屋顶一昼夜不粒食不死人以为守节之报】
　　陈所学妻吴氏【旧浙江通志所学早殒氏矢志守节崇祯未避乱风山寨为兵所负而趋氏啮兵肩堕地即夺兵刄自刺死】
　　续孔敎妻陈氏【处州府志姑病日久氏刲股龥天求代舅之嬖婢与氏隙以珠兰根和药脱姑髪诡言氏进姑怒亦命氏髠髪逐之另居后姑死舅知刲股事因得婢防害故欲置之死氏又为贷宥焉值夫死于难讣间不食而死】
　　叶叔宝妻毛氏　朱彦祥妻何氏　叶仲余妻林氏徐心甫妻常氏　梁彦广妻章氏　薛宠妻周氏余岩妻叶氏　　何彦綂妻陈氏　叶鉴妻姚氏谢幼敎妻陈氏　俞炅妻季氏　　郑季濓妻戴氏奚世恩妻魏氏　何仁妻陈氏　　郭仲恩妻戈氏吴大科妻詹氏　何松妻王氏　　何栋妻谢氏钱中选妻杨氏　吴鎻妻陈氏
　　国朝
　　谢俊陞妻赵氏【处州府志年十八方国安残兵至境氏避于狮子山夫语曰兵至奈何氏曰有死而已兵果至夫被刺仆地氏抱二岁子触崖而堕子蹲母腹上得不死越日寻母尸获子育焉又张科妻叶氏夫为溃兵所系氏抱周岁女自溺于池陈昌防妻奚氏避兵风山寨寨破投坑而死王朝圣妻杨氏为兵赶掠投山下死】
　　寗世忠妻张氏【旧浙江通志方兵掠城世忠及长子为兵所系氏恐汚已遂以懐中周岁女先投于井遂自溺越两月夫归捞其尸顔色不变】
　　髙应魁妻梁氏【处州府志年二十五夫亡氏上事下抚纺织自度有贵室耳其贤欲娶之氏曰夫死宜死所不即死者以子幼耳宁肯他适年七十一终】
　　刘汤臣妻耿氏【处州府续志年十八适刘二月而夫卒贞节自持有富家艶其姿纳币求婚氏坚不从人莫能强年五十无嗣人甚伤之】
　　梁氏四节【处州府续志叶氏梁应选妻夫亡守节五十一年夀七十六潘氏梁应缺妻年二十夫亡守节四十四年许氏梁应缺妻年二十二夫亡守节四十二年张氏梁应箕妻年二十七夫亡守节三十三年人称一门四节】
　　【谨按潘氏许氏夫名续志俱作应星无从考订故阙之】
　　王振宗妻陈氏【处州府续志振宗死氏年十九矢志不渝卒年四十一女适钱甫及笄而夫卒氷霜苦节有母氏风】
　　张国栋妻陈氏　何如忠妻杨氏　汪一防妻徐氏梁尹祥妻王氏　祝忠仁妻叶氏　吴志益妻陈氏陈学周妻卢氏　聂维新妻刘氏　许成仁妻陈氏辜存素妻黄氏　刘禹臣妻余氏　李希尧妻刘氏
　　青田县
　　元
　　徐伯龙妻夏氏【嘉靖浙江通志名淑荣伯龙以义死于贼氏年方二十一事姑抚幼茕茕孑立贼党有宋戊四者欲米逼之氏曰吾夫为彼所杀尚未能报今反欲脇我耶遂引髻掷地曰吾头可断身不可辱复来吾当以头与之贼竟不敢犯自是絶荤毁容间闗乱世者三十余年以夀卒】
　　明
　　林庭光妻蔡氏【嘉靖浙江通志年二十一庭光卒子始周岁婣戚劝其易志蔡断髪自誓纺绩事姑抚幼姑卒丧葬如礼孀居六十年卒】
　　林叔资妻叶氏【嘉靖浙江通志年二十二而寡夫葬时泣拜墓前剔去一齿誓不再醮家贫事姑抚幼克尽其道年八十余卒】
　　杨以嘉妻叶氏【栝苍彚纪年二十二夫亡子甫三岁事舅姑襄大事子长欲为母乞旌氏曰妇人守志分内事也何为干誉事遂寝】
　　叶氏二节【续文献通考叶孔宾妻郑氏孔宾以父卒于官迎丧覆舟死郑年二十三遗子十月矢志自守妾何氏年尤少郑谓之曰我守夫家汝无子宜自择也妾曰主母既以节守妾当奉承以全其节何以出为相与同处年各八十余】
　　宋广妻留氏【栝苍彚纪夫亡贫无以殓鬻奁具买棺葬之时年二十子周岁父母令改嫁坚执不移正綂间盗起氏避之他乡间闗备歴不二其志时称真节妇】
　　潘廷臻妻季氏【栝苍彚纪年二十六而寡亲戚欲夺其志氏以死自誓乃止】郑好宻妻詹氏【两浙名贤録好宻常忤大姓刘某刘伺倾之适土冦聚采银坑刘诬坐好宻好宻逃捕卒四人缧氏入官晡时行披渉漭瀁三十里无人烟氏自度不免内一卒髯而勇三卒惟命氏背三卒绐之曰暝涉深麓三管勾无礼愿君为主勿纵其乱妾至君家惟所命髯勇卒意氏悦已掖氏出山三卒言稍涉戏輙诟之越二十里至黄坛遇归樵氏顾髯勇卒曰妾屐折不利暝行假樵刀去之执屐呼四卒戏曰妾掷屐先得者夕当侍寝逺投屐于棘丛四卒喧笑望屐竞趋氏引樵刀自刎死四卒惊走时盛夏暴尸于道经句蝇蚋不近靣目如生官葬之毙其四卒】
　　叶楚淋妻徐氏【栝苍彚纪年十九夫亡子生方五月有谋夺其志徐引刀自卫欲决一死乃止一日隣火及家氏抚棺哀号火寻熄夀八十八嘉靖间旌表】
　　周孝女【两浙名贤録父元纲晡时浴檐下为虎所咥女年十八呼号攘臂击虎至门外力抱父足虎弃其父而啖之】
　　朱球妻夏氏【栝苍彚纪年二十二夫亡誓志抚孤再越岁两子俱丧自是每欲自絶父强之归宁劝改嫁氏曰我所以不死者以子在也今已矣岂能再醮乎值夫讳日潜入卧内引刀自刎朱氏迎柩与夫同寄于外次一日洪水暴涨柩漂去者无算惟氏与夫二柩会搁高墩人皆异之廵抚谢廷杰檄行礼葬立石表墓】
　　林尚翊妻叶氏【崇祯处州府志年二十以死从夫救苏乃立嗣育之父欲夺其志托疾促归自后不复归宁坚守如初】
　　吴安定妻徐氏　项彦成妻金氏　项景中妻刘氏叶叔渊妻蒋氏　朱崇让妻林氏　周澂妻董氏朱崇馆妻厉氏　陈杉妻刘氏　　叶孔贤妻朱氏周一纪妻陈氏　刘洪妻李氏　　厉良敏妻赵氏陈圻妻夏氏　　季敏礼妻章氏　陈一臣妻黄氏王名妻林氏　留寔妻叶氏　　留三聘妻叶氏叶孔炤妻金氏　留作醴妻朱氏　蒋光璧妻叶氏
　　国朝
　　梅友松妻叶氏【青田县志顺治初括州未平为乱兵所掳自计不能脱阳为好言绐兵行至天梯岭下坑深百丈乱石巉立氏呼天投堕骨肉皆为虀粉】
　　叶氏二节【处州府志陈氏青田叶有让妻夫亡陈年二十八男永培娶夏氏培亦卒夏年二十六遗子光经艰苦殊甚姑妇抱持训课陈守志六十五年夏守志四十七年终】
