<!-- { "loadSidebar": true } -->
　　运河　在县治前通衢之南东接通明堰西距梁湖坝绵亘三十里宋史河渠志绍兴初髙宗次越以上虞县梁湖堰东运河浅涩令发六千五百余工委本县令佐监督濬治万厯绍兴府志旧有则水牌二一在九狮桥侧一在姜家桥南今皆湮没城内河向为居民所侵明嘉靖三年知县杨绍芳归河南侵地为牵路约广六尺自通明门抵昼锦门自后往来舟皆由城内颇称便十四年知县张光祖复归河北地自通济桥至水馆亭约长五十丈广八尺连南者共二丈九尺
　　新河　在县东北十里万厯绍兴府志明永乐九年鄞人郏度以通明江七里滩阻塞不便上言将县后旧沟开濬名后新河置西黄浦桥直抵郑监山堰复旧通明坝又开十八里河直抵江口坝官民船皆由之路虽不甚便然免潮之难嘉靖三年知县杨绍芳拆西黄浦桥作凳桥舟复由城中行而黄浦桥东至十八里河则仍郏度迹不改
　　西溪湖　在县西南二里湖周七里上虞县志宋令戴延兴为堤七里以障之又名七里湖可溉田二千余顷后渐废元至正间县尹林希元有复湖议明仍元旧陞税为田者久之万厯间县令朱维藩修濬诸港湖得稍复犹未能还其故址也
　　夏葢湖　在县西北四十里北枕大海周一百五里万厯绍兴府志湖有三十六沟引灌五乡十三万亩兼有菱芡芙蕖鱼虾之利俗谓日产黄金方寸宋熙宁中县尉张渐废为田元祐四年吏部郎中章楶奏复之政和中又废为田建炎四年傅崧卿守郡余姚陈槖上书陈利便【陈索上傅崧卿论夏葢湖书上虞余姚所管陂湖三十余所而夏葢湖最大周回一百五里自来防注上虞县新兴等五乡及余姚县兰风乡此六郷皆濒海土平而水易泄田以亩计无虑数十万惟借一湖灌溉之利今既涸之为田若雨不时降则拱手以视禾稼之焦枯耳其他诸湖所灌注皆不下数百顷在余姚若汝仇牟山烛溪上林余支千金渔浦黄山乐安等湖所灌田动以数百顷值利人户倚以为命而乃尽夺之一遇旱暵非惟赤子饥饿僵踣道路而计司常赋亏失尤多虽尽得湖田租课十不满其三四又况每遇旱嵗湖田亦随例申诉官中检放与民田等昨见上虞丞言曾防上司差委相度湖田利害因对靖康元年建炎元年湖田租课除检放外两年共纳五千四百余石而民田縁失陂湖之利无处不旱两年计检放秋米二万二千五百余石只上虞一县如此以此论之其得失岂不较然民间所损又可见矣但当时以湖田租课归御前与省计自分两家虽得湖田百斛而常赋亏万斛嬖佞之臣犹将曰此百斛者御前所得也不剏湖田何以有此省计亏羡我何知哉今湖田租课既充经费则漕台郡守固当计其得失之多寡而辨其利害夫公上之于民一体也有损于公有益于民犹当为之况公私俱受其害可不思所以革之耶槖见建炎二年春邑民常诉湖田之害于抚谕使者使者下其状于州县上虞令陈休锡遂悉罢境内之湖田翟帅以未得朝廷指挥数窘之陈不为变是嵗越境大旱如诸暨新嵊赤地数百里农夫无事于铚艾独上虞大熟余姚次之其冬新嵊之民籴于上虞余姚者属路不絶向使陈令行之不果则邑民救死不暇况他境乎夫以一县令尚能为之槖之所望于左右宜何如】嘉防会稽志绍兴二年上虞县令赵不摇言湖为田不便吏部尚书李光奏一方利害无甚于湖自政和以来以湖为田者乞复为湖万厯绍兴府志嘉熙元年或献于福王府民张康等争之得免元元贞间傍湖之民辄于髙处填为田至数十亩至正十二年县尹林希元定垦田数余悉为湖十六年或乗间窃种尹李睿复之十八年或献于长鎗军县尹韩谏言于督军郎中刘仁本已之其水灌上虞之新兴等五乡之田而陈仓堰闸之水则灌余姚之兰风一都四五七九十保之田后上虞不肯与余姚同利明洪武六年知府唐铎悉复古规令教授王俨作记志其本末
　　【谨按上虞陂湖甚多惟夏葢则为湖甚广为利甚大为一邑水利之最余虽资以防田其名已见山川兹不复载】
　　孔堰　奚家堰【俱在二都】　石堰　驿亭堰　小越堰河清沟堰　蒋家堰　皂角堰　俞植堰　两贯珠堰　五乂堰【俱在三都】　横山堰　施家堰　杨湖堰　夹堰　徐林堰　徐少堰　杜兼堰　柯山堰【俱在四都】　徐浒堰　王婆堰　丁家堰　陈仓堰李监堰　中堰　西防堰【俱在五都】　思湖堰【在六都】花公堰　梅林堰　窦堰【俱在七都】　黄家堰【在八都】茭葑堰【在九都】　炭堰　柯庄堰　新建堰　百
　　官堰【旧名龙山堰】　穰草堰【俱在十都】
　　中坝【又名新通明坝在县东十里郑监山下宋时在急递铺侧名通明北堰明洪武初鄞人郏度建言开浚移郑监山下嘉靖间有奸民私置幽洼泄水知县杨绍芳鸠工坚筑焉】　通明坝【在县东三里二都宋嘉泰元年置】　梁湖坝【在十都曹娥江东岸风涛冲激迁徙不常元至元庚辰迁曹娥驿西邑簿马合麻重建明洪武初设官掌之嘉靖间江潮西徙涨沙约七里县令郑芸浚为河移坝江边以通舟楫】　蒿坝【在十一都近蒿山】　横泾坝【一在南门外明万歴五年县丞濮阳傅重修甃以石此附郭水利之最要者也二十五年县令胡思伸剏为斗门时其蓄泄一在东门外新安闸南胡思伸造闸仍增拓其址】　屈家坝【在十都】池湖坝【在十四都】
　　张家闸【在一都】　孔家闸【在一都】　西陡门闸　石堰闸小越闸【俱在三都】　横山闸【在四都】　夏葢山闸　陈
　　仓堰闸【俱在五都明洪武二年置】　穰草堰闸　洪山湖闸陡门闸　孔泾闸【俱在十都即孔堰牐元至正庚子改堰为之】　嵩陡门闸　小陡门闸【俱在十一都与会稽接壤】　龙山陡门闸【在十四都闸坐江口截定流水灌田一千余亩闸废民甚苦旱明万歴三十三年县令徐待聘建】虞家港闸　湖头闸　龙舌闸　郑家闸【俱在二十一都上二闸俱朱维藩建】　清水闸【在二十二都宋嘉泰元年尉钱绩修建孙应时复清水闸记上虞运渠贯邑而西二十五里属于曹江其堰曰梁湖地势髙邑东十二里属于姚江其堰曰通明地势下水容于两堤间髙于田丈余而夹堤皆深浦故渠数决为患不小嘉泰之元吴越钱君绩为尉询其故或曰上管有酾水之道曰清水闸渠涨则北泄之于浦今废数十年而故址则存钱君行视信然乃上创石桥下甃斗门启闭以时一追旧规又缮治近堤广五十丈袤二千尺土石坚宻渠得不决　后圯府史王永修之】　孟宅闸【在县东二十二都宋嘉泰初县尉钱绩修后圯府史王永以旧闸小窄不足防水就故址更加深广】　四水闸【在县东南二十二都宋县令袁君儒建】　清河坊闸【在二十二都】　永济闸【在二十三都】新安闸【在县东五里包村港明万厯二十四年县令胡思伸建凡三洞每洞阔一丈余】
　　【两岸皆甃以石置田以资修理定闸夫六名以司启闭胡思伸新安闸记万厯丙申子出令于虞考虞疆西截姚江旧滙为沙湖导自运河中通皂李成巨浸可一舍而抵县治治南水发源自百云巽溪澌流灌于城内分流而为玉溪郊外旧有横坝闸以障其流而回波转注焉久皆湮没无存矣运河而东则由治直达通明去治东半里向南有孟宅闸闸下之水盘旋至包村港实巽水所滙处为江潮之咽喉水口之闗锁而地势髙仰苦泻直走姚江宁惟一方旱涝是虞实四境风气攸闗则莫如闸包村是急余乃次第经营既为修筑沙湖蓄一邑之水源又为更新横坝濬玉溪之壅阏而尤注意于包村佥谓兹水之灌田者亩可万计不闸时苦旱不登闸则嵗可倍收化瘠为今第量其承灌之浅深为输钱之多寡分为三则则无逾二钱于是卜日兴工任事者协心悉力殆无遗计而闸事始竣自闸事竣与前二闸鼎峙而后虞之水利可谓大备已闸名新安余新安产也民识不忘倘亦郑渠苏隄之比乎】　柯家闸【在镇都又名长坝】　韩家闸【在镇都明洪武七年置宋濂建柯家韩家二闸记上虞有湖名夏葢渠之下流建二石闸湖并于海卤水或乘潮而入旧尝造堤捍其冲至是暴溃洪武辛亥冬临淮唐侯铎出守会稽上虞侯视决堤与民共约度田次会粟因口以赋庸凿石为堤自莲花池至纂风合万有三千尺始与故堤属堤幸成会侯召入为卿太常遂命僚属集事其柯家闸广二十有四尺深如广之数而嬴其一其韩家闸广减前闸之半深比广倍之始事于甲寅七月讫于十有二月】
　　嵊县
　　新河　在县东北三里万厯绍兴府志往昔剡溪由西而北环城出艇湖及后水涨溪南徙不由故道古溪遗址尚存明隆庆六年知县朱一栢自东门外引河流迤北入古溪两岸筑以石堤邑人立石题曰朱公河万四年夏知县谭礼议濬署县教谕王天和县丞林济卿主簿郑辂协力治之嵊县志万厯七年提学副使乔因阜檄县重濬今复淤
　　何家塘【在县东十里崇信乡七都】　任帡塘【在县东二十五里八九十都】　嬭乌塘【在县东四十里十四都】　西山塘【在县东五十里十五都】　清隠塘【在县东七十里十六都】　爱湖塘【在县南七里一都】　黄塘【在县南八里二都】　洌洁塘【在县南二十里五十三都】　丽湖塘　古迹坑【俱在县西南十五里五十一都】　道塘　贵家堰【俱在县西二十五里四十六都】新塘　东湖塘　西湖塘【俱在县西三十里四十八都】　官
　　塘【在县西四十里三十六都】　普惠塘【在县西五十里四十二都】　芦塘【在县西五十里三十七都】　沃塘【在县西五十里二十都】　广利塘【在县西北二十里界十九二十都二十五都】　汉塘【在县西北二十里二十五都】　俞家塘【在县北十九里二十都久圮国朝康熙间县丞胡玒修濬诸塘民享其利】
　　陈塘砩【在二都】　桃花砩　吴家砩【俱在三都万厯三年修筑今塞】大岩砩【在五都】　守山砩　临安砩　纵枝砩　前花砩【即东郭砩今圯】　桃花砩【俱在六都】　黄济渠砩　赖石砩　黄泽砩　岩头砩　大浅砩【俱在八九十都】　许宅砩　任泉砩【俱在十三都】　梅林砩【在十五都】　于浦砩曹娥砩【俱在二十二都】　油草砩　道士砩【俱在二十三都】　秋头砩　黄城砩　澄溏砩【俱在二十六都】　相家砩　黄岩砩　黄石官砩　青水砩【俱在二十八都】　油草砩【在二十九都明崇祯间湮废国朝康熙间县丞胡玒督濬】　胡洋砩【在二十九都】　下黄坂砩　様头砩　秋緑砩【俱在三十一都】　城后砩　黄家塘砩【俱在三十二都】　下齐砩【在三十三都】　苦竹大砩【在三十四都】　苦竹砩【在三十五都】　铛黄砩【在三十六都】　新石砩　石□砩【俱在三十七都】　八亩砩　白肚砩　横溪砩【俱在三十八都】　古砩【在三十九都】　沿岩砩【在四十都】　前田砩　石古砩　苦竹砩【俱在四十一都】　通渠砩　胡家砩　菖蒲砩【俱在四十二都】　泉砩　沈郎砩　史鐡砩【俱在四十三都】　皂角砩　新桥砩【俱在四十四都】　宋家砩【在四十五都】　康郎砩【在四十六都】　俞家砩　卑溪砩　新石砩【俱在四十七都】　碑石砩　戚家砩【俱在四十九都】　浩江大砩　石鼓砩【俱在五十都明崇祯间乡民李嘉夀倡筑】
