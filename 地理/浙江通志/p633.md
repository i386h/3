<!-- { "loadSidebar": true } -->
　　顾旦【上虞县志字君辉上虞人授四川永川县丞崇祯甲申流寇蜂屯旦署篆永川倡义固守誓以死殉生擒伪将何湛元等城赖以全叙功陞知铜梁县献贼攻铜邑旦坚垒数月粮尽援絶城陷被执不屈死】
　　徐至美【上虞县志字羽君崇祯甲戌武进士授杭州椤木营大防守备陞湖广操捕都司涖任甫月张献忠围武昌至美分守黄鹤楼一带贼势猖獗率敢死士昼夜力战身被重创而死】
　　汪登瑞【余姚县志字熙宇由武举授大同总戎都督佥事屡着战功值魏忠贤逆焰告致回里甲申闻变絶食死】
　　周卜年【毛竒龄周卜年传字定夫山阴人弱冠通五经子史甲申闻变痛哭狂走数日不进餐作五絶命歌与弟卜厯书缄之潜诣白洋之濵遇渔者授之曰我安昌周定夫也有迹我者与之乃疾驰矶畔兀立潮至跃入卜厯闻之号于海濵从渔者得所寄书募捞之三日不获忽尸从跃处浮起顔色如生冠角弗折履韈未失观者如市咸惊叹乃殓而厝焉郡人立祠东郭门外渡东桥】
　　赵徳遴【公举事实字公铨上虞人天啓举人崇祯庚辰任四川东乡令邑防门为贼渊薮出没无宁歳徳遴抚凋敝示民忠义殚力守御贼围城徳遴连发炮弩中贼贼不敢攻潜穴地道入徳遴知事不可为遂投井死家属殉难者一十七人尉王佐收其骸并获佩刀衣玦为葬西郊元妙观侧子振芳后为新都知县奔奉骸骨归后陞建宁府同知】
　　祁彪佳【旧浙江通志字世培山阴人天啓壬戍进士以司李入为御史巡按三呉三呉多市魁积蠧为强宗所庇彪佳悉捕至集其郡之士大夫问可杀否皆曰可杀则立毙之温体仁当国不出者八年从刘宗周讲性命之学入掌京察复抚三呉明亡至其读书之所曰寓园因叹曰山川人物固属幻影而人生已一世矣夜半自沈于水】
　　何仁【旧浙江通志字仲渊山阴人崇祯丁丑进士知建平髙要二县城建平隄端溪皆为百世之利寻授御史两京没投于台之白峯下死而复苏有土人负入陶介山削发苦行遗命暴骸三日野火焚之】
　　傅日炯【旧浙江通志字中黄诸暨人为诸生与其叔平公同师刘宗周明亡两人相谓曰吾等义固当死然俱有老母在亦惟白于母许死则死耳平公白于母不许日炯白于母许之遂赴湄池死平公乃养炯母终身】
　　张焜芳【旧浙江通志字九山会稽人崇祯戊辰进士为戸科给事中请文震孟防典荐黄道周陈子壮金光宸成勇当大用是时温体仁方摧折正人自焜芳之论出而举朝为之色壮降级归寻起用至济宁死难】
　　王毓蓍【旧浙江通志字元趾会稽诸生师事刘宗周明亡草致命篇榜于宋衞士唐庙赴栁桥自沈死留书上宗周曰毓蓍已得死所愿先生早自决毋为王炎午所吊】
　　潘集【旧浙江通志字子翔会稽人王毓蓍死为文祭之与友人痛饮约同死于是书几上曰昔年东渡今复渡东水与月白吾骨不黑袖石自沈渡东桥下】
　　熊汝霖【旧浙江通志字雨殷余姚人任给事中崇祯时急于求才每为小人所乗汝霖言破格不如循常听声不如采实又为上分别督抚优劣以为多不可以备仓猝也知无不言言无不尽熊开元姜采之狱刘宗周金光宸之去悉力廷诤降福建照磨明亡死于兵】
　　余煌【旧浙江通志字武贞会稽人天啓乙丑进士第一授修撰迁左春坊会歳频旱饥逋税久蠲有司附征如故于经筵中极言之明亡自沈渡东桥下而死】
　　严起恒【广西通志山阴人崇祯辛未进士除刑部主事厯员外郎中迁衡永兵备副使十六年张献忠躏湖南吏民悉逋窜起恒独坚守永州为孙可望将贺九仪所杀投尸于江尸流十余里泊沙渚间虎负之登崖葬于山麓】
　　朱玮【旧浙江通志字鸿儒山阴人明亡人皆窜伏玮曰此日而生全归之谓何乃书絶命词二语于几上潜往礁石跃水死】
　　潘大成【新昌县志字鲁生以明经授金华训导城陷父子死之】
　　倪文征【旧浙江通志字舜平山阴人为防师自给兼通医术明亡市酒肴饮里中少年求办一事有诺之者偕至墓所命掘坎自瘗众骇欲散文征曰此何事可误我乎或尼之曰死义也今某某俱不死汝何自苦文徴曰人各行其志惟诸公玉予于成也人曰岂可使土侵肤乎以二缸赠之埋于坎中文徴趺坐其内命覆之已而闻内叩声众曰一时感兴吾固知其欲出也发之文徴曰不然入时不知方位耳北向再拜复命覆之】
　　陈惟孝【河南通志绍兴人崇祯间任郏县主簿殉难】
　　徐复仪【邵廷采徐复仪传字汉官崇祯癸未进士明亡哭泣奔蹲山头夜不抵舍父恐其为豺虎所食使人寻招不获竟投空谷以死】
　　章正宸【绍兴府志字羽侯会稽人崇祯辛未进士入庶常动以名节自砥迁礼科给事中疏劾宰相王应熊不由枚卜非祖制忤防下狱廷臣交章论救得释归里数年起原职陞吏科掌印劾枢臣陈新甲奏革西厰大珰人呼为铁汉既而羣小侧目潜行媒孽一日召对平台上震怒同冢宰李日宣等下狱贺逢圣疏救戍襄阳寻祝发为僧不知所终】
　　章自孝【乡贤留祀册山阴人华亭县金山衞巡检海寇横刼率乡勇拒之不克死】
　　国朝
　　王之鼎【绍兴府志字公调山阴人顺治丁亥进士知祁县有善政戊子冬云中姜瓖叛诸邑沦陷之鼎曰祁为太原藩篱无祁则太原无犄角之势人心风鹤矣昼夜固守出竒奋击擒贼将范计贼不能长驱犯会城者实祁挫其凶锋也己丑三月贼悉鋭攻祁援絶粮尽城陷被执骂不絶口遂遇害家仆民壮皆不屈死事闻赠按察司佥事】
　　郦引昌【绍兴府志字叔典诸暨人山东沂州同知随征湖广迁判永州府贼骑围城城陷昌及妻王氏子尚英皆死之事闻赠湖广按察司佥事】
　　【赐祭葬廕一子】
　　王明臣【旧浙江通志字枚仲山阴人顺治初为山东日照令四年土寇入城死之】
　　呉锡绶【广西通志字紫卿会稽人顺治戊戌武进士选罗定都司时平乐久为贼据锡绶率所部从抚蛮将军傅烈集兵恢复五战五捷直抵平乐贼呉世琮拥众猝至决浔水以截援师锡绶饮血鏖战粮尽矢絶自刎以殉从死者数百人事闻赠昭武将军】
　　赵一桂【湖广通志余姚人顺治间为沔阳州同知殉难康熙七年】
　　【诏赠沔阳州知州遣官致祭】
　　章徳英【会防县志任神木县典史值寇乱殉城死顺治九年】
　　【赐祭一次】
　　徐必遇【会稽县志字杰吾顺治初任泰兴县簿兵叛率众出御战殁事】
　　【闻赠征仕郎赐祭廕一子】
　　王焜【会稽县志字尔旭任广西宜山县令会尚藩叛殉难】
　　【诏赠按察司佥事赐祭葬廕一子】
　　成廷梴【会稽县志字徳涵邑人苏松提督前营参将康熙甲寅会台州殉难】
　　【谕祭葬廕一子都司】
　　钱志泗【赣州府志山阴人兴国县典史甲寅之变屯弁石昭最先发六月防抚遣兵之志泗馈饷行至江背峒寇猝至袭其后遂被杀是冬郡丞顾岱来谕降始归志泗首事】
　　【闻廕一子经厯】
　　鲁仁圻【陜西名宦册会稽人以守备署兴镇右营把緫又署汉凤营千总康熙十三年呉逆兵至城陷不屈死之事闻赠威烈将军】
　　【赐祭葬廕一子】
　　陆之蕃【西江志会稽人鄱阳县丞康熙十四年耿逆陷城殉难事】
　　【闻赠都司佥书】
　　蒋鈖【会稽县志随父任江西顺治丁酉武举授衞千总陞福建海澄镇中营守备会耿郑二逆之变阵亡赠都司佥书】
　　【赐祭葬廕一子之济】
　　王质【四川通志山阴人康熙十八年任陜西髙陵县典史随王进宝入川讨逆以功陞渠县知县因公赴省值余孽复叛被执囚系数月抗节不屈死之】
　　【赠四川按察司佥事给祭葬廕子嗣忠】
　　呉师贞【山阴县志字雨吉庠生值闽寇煽乱檄授守备所遇获防守要地适逆犯界师贞以数百人敌千众奋勇冲突中炮火死次子闻父变率十余骑冲杀覔父尸亦死之】
　　薛人凤【四川通志字仲辉会稽人康熙十九年任防州府通判解饷赴榆州道经万县遭谭叛刼于七里沟缚至天成山迫令降不从遂遇害赠佥事】
　　诸士英【旧浙江通志会稽人典史殉难】
　　【谨按士英不载何时殉难在何地方但旧志既列忠节不敢泯没故録入】
　　蔡佳【旧浙江通志字丽庵萧山人以甲寅闽变随征为伪将曾养性所害】
　　宣徳仁【乡贤留祀册诸暨人中顺治辛夘武乡试授苏州衞尉厯陞湖广都司康熙戊辰督标裁兵据城鼓噪仓猝莫御徳仁死之】
　　王龙光【公举事实字幼誉会稽人为诸生数困举年五十浙江巡抚范承谟延之课子承谟迁福建总督邀同行甫半载而逆藩耿精忠乱作承谟以骂贼不屈被囚逆围署尽搜其男妇絷之龙光与无锡嵇永仁同行逆卒狰狞窘辱之驱至积尸间俄牵入授笔札令草安民檄啖以官二人不可遂羁狱中困顿不可忍永仁厯叙诸境为百苦吟龙光和之在狱三年康熙丙辰】
　　【王师破仙霞岭精忠遂害承谟并龙光永仁等四十七年赠修职郎国子监助教崇祀乡贤】
　　章啓周【乡贤留祀册会稽人湖广巡检性孝善事继母后死逆藩呉三桂之难】
　　【谨按啓周死节不详地名无他书可考然现列祀典又系忠节不敢泯没谨就乡贤册録入】
　　周中鋐【公举事实字子振一字念吾山阴人性慷慨重气节能任事由崇明县丞陞华亭知县邑旧多逋赋悉由吏胥侵蚀中鋐力行亲催滚单法课遂如额以诖误落职】
　　【特防复原官旋陞松江府知府因两任华亭周知民情土俗故在任多恵政雍正六年奉防特兴江南水利上官廉其才凡修渠筑塘建坝置闸一以任之办理悉协二月二十九日督濬呉淞江筑隄江口适暮夜合龙风急水溜中鋐亲与夫役协力索断舟沈覆溺而死】
　　【谕防褒防赠太仆寺卿廕一子入监赐全葬与祭一次兄中铎字儆我任常州府通判有能
　　声】
　　陈天锡【礼部照会本姓厐会稽人任云南乌防府司狱雍正八年乌防土司叛天锡见鎭将不战先二日即手刄其妻自刎于官署奉防从优赐防赠知县廕一子入监给全葬并一次致祭妻张氏与天锡并祭给银建坊入节孝祠】
　　叶祚徽【礼部照会山阴人任云南濵州吏目调鲁甸司巡检雍正八年乌土司叛祚徽随勦遇害奉防赐防赠县主簿给全葬并一次致祭】
　　丁珏【礼部照会山阴人由吏员任云南扬武坝巡检丁忧留滇委用署理青龙厰事务思普叛从勦阵亡雍正十一年赐祭葬赠云南县主簿】















　　浙江通志卷一百六十四
　　钦定四库全书
　　浙江通志卷一百六十五
　　人物【二】
　　忠臣【三】
　　台州府
　　三国呉
　　张悌【两浙名贤録字巨先临海人厯官丞相天纪四年晋师伐呉孙皓使悌督沈莹诸葛靓师渡江逆战呉军大败诸葛靓与五百人退走使人迎悌悌不肯去靓自往牵之谓曰国家存亡自有大数岂卿一人所支何自取死为悌曰我童儿时便为卿家丞相所拔常恐不得其死负名贤知顾今以身殉社稷复何遁邪靓流涕放之去百余步已见为晋军所杀】
　　【谨按三国志注襄阳记悌襄阳人而赤城志及府县诸志俱以为临海人存以俟考】
　　宋
