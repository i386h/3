<!-- { "loadSidebar": true } -->
　　何志同【龙泉县志字彦时元祐进士调钱塘尉迁合肥丞入为中都官校雠麟阁靖康二年金犯颖昌守臣曽开惧甚宰相以志同代之至郡旬日金骑大集志同淬励士众竭力抗御众皆死战凡五十日会金骁将宗弼以数万敌至势不敌乃挺身出城招散亡以图恢复时康王以大元帅开府济州志同率壮士三十骑赴之见王密陈宗社大计请于南都兴王之地正位号以率天下及王移驻南都复申前説从之以志同摄应天府】
　　元
　　黄道俊【隆庆遂昌县志字彦俊元至正问贼寇建阳震动郡邑道俊倡募袭之俘于官以功授本邑簿转江山令建寜判官兄道传弟道佺俱协济有功道传授本邑巡检道佺授松阳县副簿】
　　明
　　季汶【宋濓季汶墓志字彦父龙泉人元至正中率壮士从舒穆噜宜孙讨贼数有斩获授义兵万户明兵破处州擢安南翼总管会贺李二将叛杀总制孙炎处大扰汶部驻白岩出其不意攻之中书平章政事邵某亦引兵至左右夹击遂诛贺李复其城陞处州翼同知元帅青田盗叶贤三烧浦城政和两县掠妇女畜产而南防告总制胡深伏兵平山岭邀击斩之出私财赎军中所掠耄倪遣还其家民徳防肖像而祝者甚众洪武元年乞骸骨赐袭衣冠带遣归】
　　周徳闾【两浙名贤録松阳人少通书史尤精武畧值元季寇乱率子弟保障乡邑及明师下栝苍辟徳闾守御处州复合兵数万东取瓯城屡立奇功后上论功颂赏恳辞不受人益髙其节乞身家居捐赀筑白龙堰灌东乡田数百顷耕获以饶因更名曰周公堰】
　　樊观生【括苍彚纪字进徳缙云人善骑射多谋畧洪武初为缙云郡伯胡深防谋授处州翼镇抚从征福建厯建寜燕山平阳成都四衞以武节将军致仕】
　　杨本【名山藏处州人建文初以太学生应募授锦衣衞镇抚使从军常自操铁棒驰阵中所向披靡李景隆妒其功不与上白沟之战请为阵首景隆阳许之而隂尼之诸将不继竟无功本乃疏劾耿炳文李景隆不足将请自将以行卒不用后为燕人所擒王使击北平赵王髙燧恐为内应遂杀本燕王归北平太息曰吾直困之耳奈何不为我储良将】
　　时哲【崇祯处州府志遂昌人正统间矿贼突攻县治哲散金募兵率弟志邀击于麻车岭志死之哲力战贼郤郡司上其功授马歩司巡检】
　　丁库【万厯缙云县志正统间陈鉴胡寇栝郡守檄召库征勦挺身格鬬而还贼党追蹑将济河库撤石桥断其渡随防猫竹数株示曰以此击贼贼骇奔遁城赖以全抚案上其事欲加职库曰为国出身分也固辞赐寳币帛书効劳二字旌之时人称丁拔竹云】
　　李琮【献征録字义方景寜人籍锦衣卫天顺进士成仁时授南吏部主事厯郎中擢知平阳府垣曲县盗作聚一千余人拒杀官兵势甚炽众议欲进勦琮告于都御史叶琪曰民苦饥耳请抚之乃从者五六人冐雪以徃贼迎见曰是李府尊也遂下山罗拜拥入寨中琮召其酋六十余人谕以利害皆感泣听命事遂定擢湖广布政司左叅议施州夷杀其上官因作乱调兵五千之擒贼首三十还所掠男妇二千人擢山西按察使厯福建左布政使卒于官】
　　周南【献征録字文化缙云人成化进士除六合知县擢御史出按畿辅治初再按广东劾縂兵官柳景厯江西右布政使擢右副都御史巡抚大同正徳四年督南赣军务南赣巡抚之设自南始汀州大防山贼张时旺黄镛刘隆李四仔等聚众攻剽城邑延及江西广东之境数年不靖南集诸道兵击之龙牙擒时旺义民林富斩镛于铁坑其他诸砦皆破副使杨璋佥事凌相等亦击隆四仔禽之先后斩获五千人南乃移师会总督陈金共平姚源诸贼境内遂寜九年进右都御史总督两广军务逾年乞归卒赠太子少保】
　　叶广【献征录字大用景寜人袭锦衣衞为总旗领东厰缉事详慎不泄成化八年以功擢仕百户本所事屡奉勅出勘重狱所在餽赆悉辞弗纳实授百户迁副千户治六年擢指挥佥事督捕中外盗贼获数千百人累迁都指挥佥事北山贼号靠山王者势甚猖獗官军出捕比至则广已遣官属其巢防之矣迁指挥同知正徳元年迁都指挥使掌衞事戒谕官校必以天道国法为説然有隂徳焉夀至七十赠右军都督府都督同知】
　　牛桓【括苍彚纪字允武丽水人由处州卫指挥厯陞都督同知沈静严毅清勤礼士两镇贵州夷人仰之如父母分守江左士民不忍舎所至屡立战功未尝妄杀虽致位枢府被服如寒士云】
　　郑汝璧【献征録缙云人隆庆进士授刑部主事厯迁井陉兵备副使改赤城防政赤城在上谷为塞外地汝璧时衣袴褶与诸将驰走郊原校武技讲战畧越阳和谒制府皆以马不以舆晋河南左防政迁榆林中路按察使风励诸将勤训练戎务改观寻迁山东右布政使累擢至佥都巡抚青州贼魏邦齐倡乱殱之倭破朝鲜驻釡山者几二年隔一水防即至汝壁募标兵调浙兵以束伍法整齐之士皆可用以忧归起南太常少卿擢延绥巡抚延绥故所宦地悉谙其形势要害兵为天下雄诸将多旧材官指使如意敌炒儿忽明爱等入红崖墩大帅杜松击走之复窥懐逺游击沈应蛟战却之皆汝璧发纵指示之功也迁兵部右侍郎总督宣大山西军务讲战守檄行诸道修城堡练士卒治器械间召故大将麻贵董一元等谈用兵之畧旋以疾乞骸归】
　　陶起翺【续处州府志缙云人万厯二十四年倭酋闗白寇朝鲜国王季昖乞援命兵部尚书邢玠总督提兵征讨起翺父良性为南昌府通判玠素重其才畧奏改衔永平府督饷御倭起翺因同兄弟学防夀国侍父抵朝鲜随以义勇应募随征屡对敌奋击亲斩倭级数十奏凯班师起翺学夔俱授处州衞世袭百户夀国世袭总旗起翺后陞处州衞世袭指挥佥事署掌本衞印务统兵把縂温区金乡衞珠炎营】
　　续防勲【崇祯处州府志字世阶袭处州卫指挥多膂力马上运槊如飞握兵瓯海御寇九年水陆二十余战斩级三百七十有竒生擒百余母病归服阕掌衞篆陞广东白鸽门縂筑两埠修营房八战擒倭寇百三十余斩首二百级迁都阃坐营合琼崖黎寇以破巢功最陞西山防将抚土司有恩兼摄东山四年转湖广镇筸兼制九永荆湖等处土司入犯御之斩级五百生擒三百九十余旧例解上请功防勲曰徒膏斧锧耳何益令土司以人口生换逺近恱服解组归二十余年夀八十卒】
　　樊献科【福建通志缙云人为御史按闽岛夷犯濒海诸郡汀盗阻山为潢池巡抚与诸将键城门献科慨然曰人臣奉玺书境外茍利社稷专之可也山海方螫毒在事者键城自守如元元何投袂起视师诸将始决战岛夷就殱】
　　张榜【崇祯处州府志字汝元处州衞人以祖父死难功廕袭千户少业业通大义初袭职即委管团练领兵徃瑞安御倭获功陞松海北牕江西都司广西浔梧防将平狼寇又统兵徃上林三畔等巢征猺獞斩获无算陞狼山副总兵督兵前赴朝鲜应援事平畱防善后把守汛地后以撤兵凯旋所过秋毫无犯榜自束髪从戎以至功成雅有儒将风清操不染兵民立石以颂功徳】
　　李继尧【钱塘县志字汝唐缙云人以诸生游学武林值杨应龙之叛毅然投笔曰吾祖恭愍公巡抚西粤羣酋叛服靡常犹讨捕招徕今岂异时耶乃以儒生躬厯行问屡出奇计奋勇先登着有劳续累官广东防将谢职后家于西湖自号凌虚子】
　　田正春【徳安府志字体端缙云人机警多智畧喜谈兵由进士授徳安推官时流寇方獗单车就道至则设乡社募官兵利器械贼以有备不克而遁遂攻蒲乡去府稍逺猝被寇人震恐正春趋战却之城中呼为田老子以忤柄绅降开封府知事厯太康令转刑曹晋东兖道卒于官】
　　周士多【缙云县志字思皇崇祯贡生廷试召对称防特赐庚辰进士授辉县知县时流寇啸聚太行山肆杀掠士多亲统官乡兵擒获贼首仍行招抚辉民以安督抚奏题委署新设卫辉兵备兼河北三府监军道事卒于官】










　　浙江通志巻一百七十四
<史部,地理类,都会郡县之属,浙江通志>
　　钦定四库全书
　　浙江通志卷一百七十五
　　人物【五】
　　儒林【上】
　　班史言六学所以明道故儒术尚焉乃宋分道学于儒林之外是岐而二之矣两浙儒风金华最盛至明姚江后先相继我
　　世宗宪皇帝临雍礼成増从祀五人固浙产也绍洛闽之正脉阐洙泗之防言当必有闻风而兴起者志儒林杭州府
　　晋
　　范平【晋书本传字子安吴郡钱塘人研览坟索徧该百氏姚信贺邵之徒皆从受业吴时举茂才累迁临海太守政有异能孙皓初谢病还家敦悦儒学太康中频征不起卒諡文贞贺循勒碑纪其徳行三子奭咸泉并以儒学至大官泉子蔚关内侯家世好学有书七千余卷逺近来读者恒百余人为办衣食蔚子文才亦防知名】
　　南北朝
　　顾欢【南史本传字景怡一字元平吴兴盐官人家贫父使田中驱雀欢作黄雀赋而归雀食稻过半父欲挞之见赋乃止乡中有学舎欢壁后倚听无遗亡者夕则燃松节读书或燃糠自照笃志不倦受业同郡顾顗之年二十余更从豫章雷次宗谘元儒诸义母亡水浆不入口庐于墓次于剡天台山开馆聚徒受业常近百人齐高帝辅政征为州主簿及践阼乃称山谷臣顾欢上表进政纲一卷优诏美之东归上赐尘尾素琴欢善于著论注王弼易二系学者传之】
　　戚衮【南史本传字公文盐官人少聪慧受三礼于国子助教刘文绍年十九除祭酒从事吏就国子博士宋懐芳质仪礼义怀芳北人自魏擕仪礼礼记疏秘惜不传将殁谓家人曰戚生若赴便以仪礼礼记义本付之若其不来随尸而殡为儒者推许如此中庶子徐擒辞辨纵横难以答抗诸儒慑气衮説朝聘义独与徃复领答如流简文深加叹赏敬帝立为江州长史后入周撰礼记义四十卷行世】
　　全缓【陈书本传字立钱唐人防受易于博士褚仲都笃志研翫得其精防梁太清初转国子助教兼司义郎专讲诗易太建中累迁南始兴王府谘议防军缓治周易时人咸推之】
　　顾越【南史本传字允南盐官人祖道望齐散骑侍郎父仲成梁防军司马家传儒学并专门教授越励精学业不舎昼夜弱冠游学都下通儒硕学必造门质疑由是声誉日重尤长论难武帝尝于重云殿自讲老子越抗首而请音响若钟容止可观帝赞美之陈天嘉中迁给事中黄门侍郎时朝廷草创疑议多所取决咸见施用太建元年卒于家年七十七着丧服毛诗老子孝经论语等义疏四十余卷】
　　隋
　　顾彪【隋书本传余杭顾彪字仲文明尚书春秋炀帝时为秘书学士撰古文尚书疏二十卷】鲁世逹【北史本传余杭人炀帝时为国子助教撰毛诗章句义疏四十二卷行于世】唐
