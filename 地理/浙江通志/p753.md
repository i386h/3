<!-- { "loadSidebar": true } -->
　　华庆【开化县志开化人正统三年邑大饥输粟千余石助赈有司以闻赐玺书奨谕后孙华檀亦以输粟助边授七品散官】
　　徐俭【衢州府志号亷溪开化人隠居好施正统三年朝廷有赈边防俭慨捐粟千石疏闻钦赐冠带子仕端克承父志成化五年亦输粟千石赈济灾民事闻赐秩文林郎】
　　郑黼明【西安县志西安人正统四年例劝民有出谷二千一百石者赐勅一道劳以羊酒立碑旌为义民时以黼明为首】
　　王士参　徐庭立【江山县志并江山人正统间士参输谷一千二百石助赈有司以闻赐勅一道免差役三年庭立亦江山人正统间输谷千余石助赈诏免差役】
　　余章【万厯龙游县志字达夫励志笃学动循礼法宗党有袒裼坐者闻其至辄反走以无子买妾杭州闻其女言父母为怨家所陷乃焚券遣归得遗金道上访其人还之】
　　金綋【天启衢州府志字士珫开化人同宗一门疫死二十余人无敢视者綋独周旋其间为之殡埋綋卒之日至无以为殓】
　　周延熙【正徳江山县志江山人隠居读书尝建义仓辟义塾施药与棺乡人徳之】
　　詹斯【常山县志字宗理喜急人之困馆賔李仁病疫仆畏传染弗敢近乃躬与寝处药弭扶掖无阙卒愈歙商汪兰来籴逸四十筹召还给之尝收责至东门见王髙四怜其馁反给鱼米慰遣之乡民江伯明等以逋赋被系棰挞防死为代输逾百金陈真有负而寠将鬻妻以偿急焚券以止之】
　　方景温【天启衢州府志西安人父童以人才举任福建盐运司运判景温省父道拾遗金三百两待失主不可得义不欲以自利为市槥与衣衾施不能塟者施日浸广所获遗金不足以父所与三百金继之已又析产继之至老不倦殁而身无以殓也】
　　郑春熙【衢州府志常山人成化间里民郑广为贼所诬防死力辨其寃得释嵗旱籴米赈饥虽倾箧弗惜经商遇道殣棺殓之有病暑仆地者亟救以药得苏亦不问其姓名】
　　尹防【万厯龙游县志龙游人性好义急人之难尝出棺瘗里中贫而死者嵗歉辄免乡人租逋】余宗洪【天启衢州府志字应大西安人善生息以供二亲甘防祖墓久荒为置祀田立宗祠里中殁而无主者设义冢以埋之设义田以祀之嵗饥捐谷二千石以赈之桃源冦起募义兵赴敌贼走获其余孽】
　　蒋宗明【衢州府志江山人四世同居房无私蓄人称其敦睦】
　　吾琰【天启衢州府志字廷瑞开化人饶冦之变琰以义民协谋调济邑赖以安居乡务成人美有急难即为排释无不感服昆弟业已分资因兄老侄幼兼为总理置产俱为均分】
　　徐九同【开化县志开化人学宫之迁钟麓也其地多九同业捐之无难色邑士咸诵其义】郑骝【天启衢州府志字徳孚江山人正徳辛未进士居乡悯族党之寠特创义仓遇荒施赈更设义塾人知向学敦行】
　　江铤【乡贤留祀册常山人正徳间嵗贡生任玉山敎谕生平嗜礼好古对子孙臧获无惰容冠婚丧祭一遵家礼嵗饥设义仓以赈邻族国朝雍正元年祀乡贤】
　　毛仲【江山县志江山人嘉靖丙戌大旱倾廪赈饥全活甚众】
　　徐洙【衢州府志字东鲁常山人好施予赒穷恤匮虽倾嚢弗吝也输粟义仓筑造官坝葺闗帝祠于迎恩门外以己地益之】
　　蒋永庆【衢州府志字廷余开化人睦族善邻防里中疫人莫敢近永庆手剂汤药以疗之多所全活殁者为之措棺给事中郑瑞铭其墓】
　　叶厚元【西安县志西安人任上林监署正嵗侵输谷赈饥边警捐资助饷倡义鼎建学宫修城修桥助嫁殡蠲逋券周亲多赖以举火歴被旌奨】
　　汪朝寅【开化县志开化人太学生万歴己亥捐谷千石赈饥郡邑旌奨】
　　叶朝鳞【衢州府志西安人年八十五足迹不履公府急公仗义赈恤不吝千金造管家塘下陀桥二处石梁里人称之】
　　国朝
　　徐开锡【乡贤録常山人由贡生歴陞彰徳府同知慷慨仗义凡有所求无不倾槖以给毫无徳色助修学宫凡桥梁道路不时捐资修造人无病涉康熙四十一年祀乡贤】
　　江上达【衢州府志字仲显开化人父殁遗券二箧悉焚之存心施济寛厚温和人以望见顔色为幸明季寇盗充斥过其门皆曰此长者居勿入也子南龄成进士封奉政大夫年八十六卒】
　　詹奎元【乡贤留祀册开化县庠生孝友无间言族侄有不能婚者出资助之佃户贫不能纳租者免之里党死不能殓者施棺槥以瘗之遇嵗荒减价平粜煮粥赈饥全活甚众同图有逃亡絶戸欠纳虚粮者为置田给里民收租补输国课一方赖之族人詹西来常山庠生尝捐赀修大成殿建崇圣殿并祀乡贤】
　　杨有材【开化县志字石卿每遇嵗饥出粟赈济推解不倦尝设策补垫图赔里中赖之三举賔筵】张延曅【公举事实字蔚生开化县庠生少孤事母以孝闻康熙甲寅寇变伯兄为贼弁所执挺身赴救艰苦备尝季弟早殁弟妇徐矢志自誓抚恤于流离困苦中卒完其节甲申嵗饥米价腾贵慨然出资籴米首倡平粜邑东南乡咸倚赖之】
　　严州府
　　宋
　　胡庄【建徳县志字吉乡建徳人推江淮总干补将仕郎乾道乙酉桃源寇作庄画计擒之淳熙辛丑水旱相仍饥殍甚众庄以己之山林縦人樵采民赖以生】
　　项训【万厯严州府志淳安人父肆字处约登绍熙四年进士第为湖口县令时诏给官价买义役田训欣然割己田应诏不受官价县令陈曅嘉叹因其所居清溪乡曰和义千仞里曰归善里】
　　郑璹【严陵志字伯夀颖之子仿范文正公义田置仁夀庄以周宗族】
　　方万里【建徳县志字子万嘉定四年进士赵汝述守平江遇之甚至汝述卒賔客散去万里独防丧归】
　　方元龟【淳安县志号友山家饶于资时县裒民财治防事元龟慨然曰小民疲弊吾请独当之遂捐资僦工不匝月而就令旌其义】
　　元
　　姚椿夀【杨维桢姚椿夀墓志字大年唐宰相崇曽孙秘书监合尝守睦因家焉椿夀丰姿伟特读书辄了大义辟乐育馆嵗聘海内名师教子弟及里中儿性端直平生无二言与人交始终见底里于义利曲直必严其辨乡邻有争者得一言即解去嵗饥周人之急惟恐勿及称贷者久则焚其券创世济桥于峨溪上桥置亭嵗五六月施茗饮饘粥于行者邦大夫薛超吾道经桐庐枉道过门以处士礼礼之】
　　明
　　余郁【两浙名贤録字公文淳安人洪武初以荐辟入朝授陜西道御史寻坐事谪夔门时太史宋濓卒于蜀塟无定冢郁结庐其上守防唯谨后有郑楷者濓弟子也为蜀藩长史过夔郁泣而嘱之曰吾为若师守墓三十余年今子来有托矣启诸献王改卜成都夔人髙其谊立祠祀之】
　　呉文宪【淳安县志淳安人尝途中值暑浴于河有前浴者遗金四十两而去文宪见之即托疾卧其处及晩见金主仓皇而返迎谓曰勿忧吾为汝守金主愿以其半酬之固拒不取】
　　程懋正【淳安县志淳安人任医学训科正统间捐资赈济诏旌义民子敏恭亦好善乐施尝遇余姓者鬻妻以偿官租敏恭恻然叩其所直遂出已资代完其租后应诏授承事郎】
　　马景福【建徳县志建徳人独力起家资产分推诸弟嵗饥周恤乡邻有称贷者久则取券焚之以闾里艰于汲疏凿甘泉井方广丈余覆以石栏井眼有六郡守万观旌曰徳沛甘泉】
　　仇文政【建徳县志建徳人五世同居天顺间郡旱文政输粟八百斛奉勅旌其闾曰义门子纲成化间又输粟五百斛藩司行府立石万歴四年其族孙錬钺二人复输粟二百五十斛府给冠带以荣其身】
　　阿寄【田汝成阿寄传淳安徐氏仆也徐氏昆弟别产而居伯得一马仲得一牛季寡妇得阿寄阿寄年五十余矣寡妇泣曰马则乗牛则耕踉跄老仆乃费我藜羹阿寄叹曰噫主谓我力不如牛马耶乃画防营生示可用状寡妇悉簪珥之属得银一十二两畀寄寄则入山贩漆期年而三其息积二十年而致产数万金为寡妇嫁三女婚两郎赍聘皆千金又延师教两郎既皆输粟为太学生而寡妇则阜然财雄一邑矣顷之阿寄病且死谓寡妇曰老奴马牛之报尽矣出枕中二楮则家计钜细悉均分之曰以此遗两郎君可世守也言讫而终徐氏诸孙或疑寄私蓄者窃启其箧无寸丝粒粟之储一媪一儿仅敝緼掩体而已阿寄见徐氏之族虽幼必拜骑而遇诸途必控勒将数百武以为常见主母不睇视女使虽幼非传言不离立也】
　　何永敬【严陵志建徳人昆季四人并敦义让父道崇治家严肃尝训诸子曰吾逺祖起家以来皆以孝义着闻由髙祖希绍至吾相继不堕又已四世若等其遵承之勿替永敬诺不忘至天顺间葢七世矣一门六百余指皆同居共爨庭无间言成化元年知府张永以事闻于朝诏旌其门弟永庆侄珷成化中皆尝输粟赈饥永庆旌为义民珷授七品散官】
　　余仲济　余际阳　俞则仍　周宗泽　洪増　洪肃【万厯遂安县志并遂安人成化十七年奉诏输粟五百石赈济饥民赐勅旌异】
　　呉定【夀昌县志字原正夀昌人累举孝亷縁亲老力辞不就延师开义学期以造就一方辟地构公堂用以聨属合族建桥梁修道路救灾恤患悯匮周穷汲汲如不及】
　　王景贵【建徳县志建徳人性好施予见义勇为县北胥村路当孔道环以大溪往来病涉景贵捐数千金建石桥长十余丈郡守李徳恢为文纪其事题曰胥村义桥其他建安仁桥砌钓台路凿塘筑堤人多利赖郡邑嘉之授以义官孙大年亦以赈粟旌奨】
　　毛彦恭【万厯遂安县志遂安人自其祖希成行义乐施为乡闾冠至彦恭子姓益繁乃建家庙以聨宗族延师儒以教子弟躬行率众同居六世食指数百雍如也嘉靖十四年监司以闻于朝旌其门曰义门】
　　蒋时庆【万厯严州府志字元吉遂安人为诸生时以行优七庠督学旌异迨举孝亷絶迹公庭里有以事相嘱者义形于色叱之去曰毋汚我有称贷者贫不能偿即面焚其券市中偶见鬻妻者诘其故曰迫于责即捐资代偿值嵗大饥倾嚢赈济其好学循礼至老不衰】
　　洪国史【夀昌县志字君鉴夀昌人万歴壬子中北闱副车慕范文正公之风捐田二顷半输县半输学以济族众邑人有义田録记其事】
　　商汝泰【淳安县志字景亨文毅公辂之孙尝作劝世直説戒火塟论乡人多化之自港口至文岭山路险隘多坍塌汝泰开拓修砌行者便之凶嵗乡民贷谷不取息有不能偿者焚其券遇野有殍捐棺以掩埋之累举乡饮賔不赴】
　　毛志宸【遂安县志号养初遂安人兄弟共釡而炊析箸日相向涕泣宗党义之贫民贷粟不能偿辄自引避志宸慰抚之更贷焉免其券】
　　蒋试鼇【建徳县志字后峯建徳人同里洪子恩逋粮鬻女试鼇代偿遣嫁闽商林飏庭挟资千金过严病笃封识寄鼇鼇乃厚殓之遣示其家越三年若子来取前银封识如故其他置渡砌桥不一人呼为蒋老佛】
　　詹应夔【乡贤留祀册建徳人万歴间有陈明者因逋粮甚急计卖其媳应夔慨然代纳之崇祯间嵗饥疫疠流行贫无资者不能含敛暴露不下千百应夔买木置棺悉为埋塟又创舍棺义防悉力施舍国朝康熙十三年祀乡贤祠】
　　呉叔文【夀昌县志夀昌人好施不望报邑令李睿新县治首以巨材输焉邑营学宫助资甚厚尝奉救荒例输粟三百斛义得立石力辞之】
　　程炜【淳安县志字克明淳安庠生以麟经名専门逺近负笈者云集开义塾于西坡每嵗输谷二百石以赡来学一时科贡咸出其门】
