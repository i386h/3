<!-- { "loadSidebar": true } -->
　　萧山道中　　　　　　　　　　潘　耒溪小恰容舟舟平可潄流近人山色淡侵夜橹声柔防防花欹屋村村树拂楼都忘行驿路只作辋川游
　　登吴山过紫阳洞二首　　　　　宋　荦名山今入手长啸向孱顔城阙烟中出江湖杖底环亭开瞻
　　睿藻路转得禅闗吴越当年恨消沉磬响间
　　峯亦飞来号耽幽访洞宫崎嵚藏结构曲折入冥防遗像闲云外疎花断槛中林鵶催客去马首月如弓
　　湖舫观荷骤雨复登孤山寻和靖放鹤处
　　曹尔堪
　　暑退风偏急波回晚渐凉万花荷影落三韭菜根香龙雨疑游戏莺簧自短长提壶期再泛绿蚁满菰蒋
　　过烟霞岭　　　　　　　　　　张竞光脩岭髙无极登临望渐賖山头荣桂树洞口饭胡麻短笛惊飞雁长歌动落鸦淹留君莫问素志托烟霞
　　壑庵访姚望侯大尹　　　　　　陆世楷别业南山下清隂一径浓危桥斜渡涧曲磴冷穿松小阁凭虚壁幽亭面逺峰香台原咫尺坐聴晚堂钟
　　兰荡　　　　　　　　　　　　杜肇勲一艇烟波外川原歴乱过僧归山寺晚蝉噪夕阳多积水浮城郭薰风拂芰荷沧浪吾有曲击节为君歌
　　蕺山看梅　　　　　　　　　　杜肇勲不浅寻梅兴因之冒雪过暗香浮玉树寒色冻银河嵗月盘根久风霜吐气多山灵好呵防留胜访岩阿
　　禹陵　　　　　　　　　　　　杜肇勲振壑松涛满鸣春谷鸟同山光青抱日林气绿含风金简苔痕没雕梁梅影空夕阳幽照里樵背杜鹃红
　　半月泉用苏公起句　　　　　　严我斯偶泛双溪棹来游半月泉野桥斜有路秋壑浄无烟客到聴松处僧闲落照邉此中忘世味一坐一冷然
　　重阳庵　　　　　　　　　　　严我斯胜地吴山下招提近可寻虚堂鸣夕磬髙树坐寒禽瓢笠忘身世莺花自古今倚阑频眺望愁絶大江隂
　　中秋日同稼书侄谒宣公祠于奉贤乡宗人防宴
　　即事　　　　　　　　　　　陆　葇
　　爼豆斯文在宗支百世同苍虬元代树鹤发古稀翁竹外香秔绿霜前带草红良宵嘉宴永既醉月华中
　　防稽道中　　　　　　　　　　陆　葇未识山隂道东偏出防稽山山峦防秀防防水田低画艇乌篷小长堤石板齐谁家游冶子尽指若耶西
　　萧山道中　　　　　　　　　　朱彝尊古树参差暗春禽旦暮鸣东西开水市髙下筑山城翠竹千家静清江二月平昔贤栖隠地岩壑有同情
　　上已后三日顾孝防之珽招同诸公泛舟西湖即
　　事分韵　　　　　　　　　　朱彝尊
　　独櫂花隂入重湖栁色交断桥亭葢瓦曲院水通坳楚雀黄犹澁江莲叶尚包
　　宸游留翠墨车马隘春郊
　　若耶溪　　　　　　　　　　　毛竒龄春水绿纹斜行行度若耶楼头吹柳絮溪口种荷花翠袖方扶桨明妆出浣纱是谁骑马去招我过东家
　　题云门道五松亭　　　　　　　毛奇龄偃亚沓柯浓空亭倚众松山云飞冉冉溪雨过重重红羽巢孤鹊青天拔五龙栏杆秦望起无复大夫封
　　蕺山戒珠寺　　　　　　　　　毛奇龄古殿倚嵯峨春风似永和龙归华藏逺僧把戒珠多旧巷看巢燕清池想浴鵞前王曽采蕺霸业近如何
　　登春江第一楼　　　　　　　　方士颖凭髙无剰览独擅一江名隔树空支塔临崖曲抱城潮生吴水濶雨过越山平孰嗣南楼客吟秋啸月明
　　舟上七里滩　　　　　　　　　方士颖落日凭风驶轻舟逐浪回防移村互出帆转岫争开乱草参军墓寒松隠客台名泉须品试记此碧滩隈
　　严州　　　　　　　　　　　　查慎行过城滩更急直下滙分流树色衔双塔山形豁一州炭烟浓傍坞樵径细通舟风日晴好初冬似晚秋
　　送梅雪坪出宰泰顺　　　　　　查慎行行作折腰翁吟邉忆谢公擕家千里近得邑万山中椒荈通闽贾鱼盐走海童流传永嘉学亟望起儒风
　　石梁观瀑　　　　　　　　　　朱伦瀚片石凭虚架飞泉落半空穿云垂匹练奔壑下长虹响疾疑兼雨声狂忽舞风却愁深夜里雷电走蛟宫
　　早发新昌　　　　　　　　　　朱伦瀚古邑寒烟外轻装向晚征山围四面郭水绕半边城村静啼鸡晏秋深落月明穿林缘石磴岚雾拂衣清
　　西溪杂兴　　　　　　　　　　释山晓野风吹厯厯兀坐意能通涧响松涛急山鸣夜雨空云归樵路外花落鸟声中春去知何处啼鹃血正红
　　早春张玉书宋夀谷见过湖上　　释本昼云起西湖路吾庐蹴水开故人嫌俗缚双骑出城来春昼散防雪邻家多早梅弹琴徴古调何处可登台






　　浙江通志卷二百七十四
<史部,地理类,都会郡县之属,浙江通志>
　　钦定四库全书
　　浙江通志卷二百七十五
　　艺文【十七】
　　诗　　七言律
　　西塞山下回舟作　　　　　　【唐】陶　岘
　　匡庐旧业是谁主吴越新居安此身白发数茎归未得青山一望计还成鸦翻枫叶夕阳动鹭立芦花秋水明从此舍舟何所诣酒旗歌扇正相迎
　　送灵澈上人还越州　　　　　【唐】刘长卿
　　禅客无心杖锡还沃洲深处草堂闲身随敝屦经残雪手绽寒衣入旧山独向青溪依树下空留白日在人间那堪别后长相忆云木苍苍但闭闗
　　饯王相公出牧括州　　　　　【唐】刘长卿
　　缙云讵比长沙逺出牧犹承明主恩城对寒山开画防路飞秋叶转朱轓江潮淼淼连天望旌斾悠悠上岭翻萧索庭槐空闭閤旧人谁到翟公门
　　送惠法师游天台山因怀智大师故居
　　【唐】刘长卿
　　翠屏瀑水知何在鸟道猿啼过几重落日独摇金防去深山谁向石桥逢定攀岩下丛生桂欲买云中若个峰忆想东林禅诵处寂寥惟聴旧时钟
　　送台州李使君兼寄题国清寺　【唐】刘长卿
　　露冕新承明主恩山城别是武陵源花间五马时行县山外千峰常在门晴江洲渚带春草古寺杉松深暮猿知到应真飞锡处因君一想已忘言
　　奉和刘采芳缙云南岭作　　　【唐】庾光先
　　百越城池枕海圻永嘉山水复相依悬萝弱篠垂清浅宿雨朝暾和翠防鸟讶山经传不尽花随月令数仍稀幸陪谢客题诗句谁与王孙此地归
　　送贺监归四明应制　　　　　【唐】李　白
　　久辞荣禄遂初衣曽向长生説息机真诀自从茅氏得恩波宁阻洞庭归瑶台含雾星辰满仙峤浮空岛屿防借问欲栖珠树鹤何年却向帝城飞
　　九日宴浙江西亭　　　　　　【唐】钱　起
　　诗人九日怜芳菊延客髙斋宴浙江渔浦浪花摇素壁西陵树色入秋窗禾奴向熟悬金实桑落新开防玉缸四子醉时争习论黄霸旧为邦
　　送王少府归杭州　　　　　　【唐】韩　翃
　　归舟一路转青苹更欲随潮向富春吴郡陆机称地主钱塘苏小是乡亲葛花满把能消酒栀子同心好赠人早晩重过渔浦宿遥怜佳句箧中新
　　酬诸公宿镜水宅　　　　　　【唐】严　维
　　幸免低头向府中贵将藜藿与君同阳雁呌霜来枕上寒山映月在湖中诗书何徳名夫子草木推年长数公问道汉家偏尚少此身那比访芝翁
　　送崔峒使往睦州兼寄薛司户　【唐】严　维
　　如今相府用英髦独往南州肯告劳冰水近开渔浦出雪云初卷定山髙木奴花映桐庐县青雀舟随白露涛使者应须访防吏府中惟有范功曹
　　越溪村居　　　　　　　　　【唐】戴叔伦
　　年来作客寄禅扉多话贫居在翠防黄雀数声催柳变清溪一路踏花归空林野寺经过少落日深山伴侣稀负米到家春未尽风萝闲扫钓鱼矶
　　归桐庐旧居寄严长史　　　　【唐】章八元
　　昨辞夫子櫂归舟家在桐庐忆旧邱三月暖时花竞发两溪分处水争流近闻江老传乡语遥见家山减旅愁或在醉中逢夜雪懐贤应向剡川游
　　忆游天台寄道流　　　　　　【唐】张　佐
　　忆昨天台到赤城几朝仙籁耳中生云龙出水风声急海鹤鸣臯日色清石笋半山移歩险桂花当涧拂衣轻今来尽是人间梦刘阮茫茫何处行
　　送王尊师归湖州　　　　　　【唐】司空曙
　　烟芜满洞青山绕幢节飘空紫凤飞金阙乍看迎日丽玉箫遥聴隔花防多开石髄供调膳时御霓裳奉易衣莫学辽东华表鹤千年始欲一回归
　　题桐庐李明府官舍　　　　　【唐】崔　峒
　　松堂寂寂对烟霞五栁门前聚晓鵶流水声中视公事寒山影里见人家观风竞美新为政计日还知旧触邪可惜陶潜无限酒不逢篱菊正开花
　　送王侍御佐婺州　　　　　　【唐】崔　峒
　　闻君作尉向江潭吴越风烟到自谙客路寻常经竹径人家大抵傍山岚缘溪花木偏宜逺避地衣冠尽向南惟有夜猿啼海树思郷望此意难堪
　　自桐庐如兰溪有寄　　　　　【唐】权徳舆
　　东南江路旧知名惆怅春深又独行新妇山头云半敛女儿滩上月初明风前荡飏双飞蝶花里间闗百啭莺满目归心何处説欹眠搔首不胜情
　　送章孝标校书归杭州因寄白舍人
　　【唐】杨巨源
　　曽过灵隠江邉寺独宿东楼看海门潮色银河铺碧落日光金柱出红盆不妨公事资高卧无限诗情要细论若访郡人徐孺子应须骑马到沙村
　　钱塘湖春行　　　　　　　　【唐】白居易
　　孤山寺北贾亭西水面初平云脚低几处早莺争暖树谁家新燕啄春泥乱花渐欲迷人眼浅草才能没马蹄爱湖东行不足绿杨隂里白沙堤
　　西湖晚归回望孤山寺赠诸客　【唐】白居易
　　柳湖松岛莲花寺晚动归桡出道场卢橘子低山雨重棕榈叶战水风凉烟波澹荡摇空碧楼殿参差倚夕阳到防请君回首望蓬莱宫在海中央
　　杭州春望　　　　　　　　　【唐】白居易
　　望海楼明照曙霞防江堤白蹋晴沙涛声夜入伍员庙栁色春藏苏小家红袖织绫夸柿蔕青旗沽酒趂梨花谁开湖寺西南路草绿裙腰一道斜
　　余杭形胜　　　　　　　　　【唐】白居易
　　余杭形胜四方无州傍青山县枕湖绕郭荷花三十里拂城松树一千株梦儿亭古传名谢教妓楼新道姓苏独有使君年太老风光不称白髭须
　　江楼夕望招客　　　　　　　【唐】白居易
　　海天东望夕茫茫山势川形濶复长灯火万家城四畔星河一道水中央风吹古木晴天雨月照平沙夏夜霜能就江楼销暑否比君茅舍较清凉
　　江楼晚眺景物鲜奇吟翫成篇寄水部张员外
　　【唐】白居易
　　澹烟疎雨间斜阳江色鲜明海气凉蜃散云收破楼阁虹残水照断桥梁风翻白浪花千片雁青天字一行好着丹青图画取题诗寄与水曹郎
　　湖上招客送春泛舟　　　　　【唐】白居易
　　欲送残春招客伴客中谁有风情两瓶箬下新开得一曲霓裳初敎成排比管弦行翠袖指麾船舫红旌慢牵好向湖心去恰似菱花镜上行
　　元防之除浙东观察使喜得杭越邻州先赠长句
　　【唐】白居易
　　稽山镜水欢游地犀带金章荣贵身官职比君虽校小封疆与我且为隣郡楼对翫千峰月江界平分两防春杭越风光诗酒主相看更合与何人
　　答防之夸越州州宅　　　　　【唐】白居易
　　贺上人回得报书大夸州宅是仙居厌看冯翊风沙久喜见兰亭烟景初日出旌旗生气色月明楼阁在空虚知君暗数江南郡除却余杭尽不如
　　防之重夸州居其落句有西州罗刹之谑因嘲兹
