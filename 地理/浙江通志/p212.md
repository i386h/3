<!-- { "loadSidebar": true } -->
　　闸乆废　　　　　　国朝康熙年间邑令樊琳建】　支浦闸【在县东南十六里废】　詹家闸【在县东南二十五里旧名詹家堰元至正二十六年改为闸潴水灌徳门乡田一万五千亩】　香山闸　陈家底闸　孙家闸【俱在县东北三十里】唐家闸　永眀闸【在县西西屿乡】　彭山闸【在县西南五里水出羣山间迤而东来未至县五里抵彭山入于江江濵有闸潴水以备旱霖涝则泄之嵗乆闸废水无所潴潮入河淤宋淳熙十三年邑簿赵汝积撤故闸址悉以石为之复修斗门通下流贯邑中因旧河而复之广一丈五尺深七尺中广二丈六尺深如之舟楫通行邑之下田资以灌溉】　石渤闸【在县西南七里】　洪桥闸【在县西南十里】　石埠闸【在县西南十三里】小隠闸【在县西南二十五里】　黄家浦闸　九里浦闸【俱在】
　　【县西南二十里】　麻车闸　石甃闸　朱童闸【俱在县西南三十里明成化二年郡守张瓒同知刘文显修】　椿浦闸朴木闸【俱在县西南三十五里】　东湫闸　西湫闸【俱在县西北十里宋潘守仁建乆废明正徳二年乡士阮行恕复之】　钓鱼闸　鸡鸣湖闸【俱在县西北十二里】　洞桥闸【在县西北四十五里】　松浦闸【在县西北四十里明永乐二年知县余琯建】双河木闸　石湫碶闸　淹浦闸　洋浦闸
　　白洋东闸【俱在鸣鹤乡今并废】　白洋西闸　杜湖东闸杜湖西闸　杜湖西碶闸　古窰闸【俱在县西北六十里宋庆元间置元至元间修】　海塘石碶闸　斗门闸　上下南洋闸　徐洋闸　洪庄保闸　裘家闸　胡家港闸【俱在西屿乡】
　　奉化县
　　新河　在县东南五里至正四明续志市旧有河上通资国堰下接郑家窨沙莽湮塞宋延祐七年知州马称徳开濬自市河达于北渡车耆等处相悬六十里立堰埭三处潴水灌田数十万亩又通舟楫以便商贾往来【袁桷开新河记奉化诸溪至龙潭毕会汪洋衍滙陂塘涧沟合流赴资国埭纡行凡六十里始达于江嵗霖雨不时溪江相迎上下交射漂没庐舍于是筑埭善防潦至则泄旱则潴以灌输由资国埭注市桥循三山爲广平湖湖之下有斗门必严其水则至是通郑家窨溪循名山稍折爲杨桥水将达江复限之为置闸曰进林曰常浦又益限之以埭曰车耆提阏有程则水旱不病马侯称徳至州遂穷上源首资国耆老咸言市桥达车耆有故河往嵗舟楫聮络濬广复旧则民其有瘳遂遵市桥至陈桥具畚锸表深广未及终日而遗石断圯旧迹俨着至何家埭积为豪民利于是决隄仆石埭复置卒守水门易资国埭为水门亦如之别立小栅以谨通塞广平增斗门昔之言纡行六十里皆得舟行以达于江矣延祐庚申记】嘉靖宁波府志知州李枢复开之【杨彝重开新河记按州东南五里资国埭分大溪之水别于攴港东流于市河又纡行六十里而达于江所溉民田三万七千余亩而市河即今所谓新渠是也至元丙子至延祐庚申四十五年渠自市桥以北湮塞知州广平马侵称徳尝一浚之自庚申至今又四十二年渠之湮废益甚而李侯复开之其广三丈至五丈随地为断其深二丈视旧有加焉由市桥至车耆者三皆重筑之建以贞木甃以密石为碶者二曰进林曰常浦亦时察焉以严其水则而资国之源涤治为谨由是水循三山厯广平湖下斗门皆复其故以达于江矣】
　　赵河　在县北二十五里至正四明续志自常浦至王董二堰皆赵河唐元和间令赵察开溉长夀乡田八百余顷
　　白杜河　在县东二十五里至正四明续志唐元和中令赵察开溉民田四百余顷
　　范家河　在县北一十里通大江口潮溉田四百余顷奉化县志明万厯丙辰县令赖愈秀同邑绅宋宗周重开崇祯初淤吏部戴澳捐田复浚纵广倍前始通舟楫至石坡岭砌路十里水通宁绍陆接温台为南北孔道
　　莼湖　在县东南五十里宋绍兴间置积水溉田八百余亩
　　沙塘【在县东一里由市西鸭緑桥至方胜碶南二里许明万厯间里人孙银筑】　青锦塘【在青锦山下国朝顺治十一年县令王奂筑隄康熙十年县令陈愫又增筑之】　栗树塘【在周公隄下北接长汀明主簿罗良侪修】　长汀塘【在县东北八里】　天宁塘【一作善塘在长汀塘对岸宋待制仇悆率乡民自岳林至金钟墩筑七百余丈明成化间洪水冲决知县曹澜筑之嘉靖八年决知县陈缟复筑隆庆三年知县髙应旸修令主簿罗良侪补砌】　长塘【在县东六里明里人李保改筑】　仁湖塘【在县东北十里】　周公堤【在栗木长汀两塘内先是长堤水决乃为堤于塘内以捍之明宣徳八年水复决令周铨重筑】
　　沙堰【在县东北一里宋待制仇悆因沙堰伐石为碶沾利者二十七里常加修筑】　斗门堰【在县北一都旧为闸元延祐七年知州马称徳改筑为堰灌田数千亩】　吴胜堰【在县东一里即吴家小堰】　土埭堰【在县东八里唐天祐三年奉化县开国子郑准所筑】资国堰【在县南五里元至治元年知州马称徳新其碶闸置堰以遏其冲民田沾溉者】
　　【三万八千余亩】　广平堰【在县北十里旧有闸曰斗门元延祐庚申知州马称徳开浚新河易闸为堰】　郑家堰【在县北十里旧名郑家窨元延祐七年知州马称徳改筑为堰】新城堰　石砥堰【俱在县西一十五里】　松洋堰【在县南十八里】
　　【元至正十三年知州李枢筑】　戚家堰【在县东南十里元延祐七年知州马称德置髙三尺石砌三层横长三十丈濶六尺两旁用木桩石条甃砌于堰之上畔开河一条濶一丈五尺长四十丈深六尺凡遇水涝于堰上流溢水泄流入堰河】　和尚堰【在县东南十里元延祐七年知州马称徳修】　黄庄堰【在县东南十五里宋崇寜间置元至正中知州李枢更石为碶横五丈髙二丈】　双溪堰【在县南十五都元至正二十三年知州李枢重修】大堰　聚堰【俱在县南半里宋政和间令周因建】　连山大堰【在县】
　　【西南七十里】　宋家堰【在县西南三十里】　名山堰【在县西南四十里元至元间筑明洪武九年县丞乔鉴重修】　洞潭大堰【在县西七十里明成化间里人单叔轩凿石通剡溪水溉田】　黄家堰【在县东二十二都明嘉靖乙未通判张源重修】髙大堰【在县北六十里宋璧筑】　横溪堰【在县东北三十一都】　孟
　　婆堰【在县北三十六都】　宣家堰【在县北三十五都已上三堰俱元知州马称德修各溉田三千余亩】　沬葭堰　镇北堰【俱在县北二十里】　车耆堰【在县北三十五都】　黄埭堰【在县东北三十一都元知州马称徳修溉金溪乡田三千余亩】　归家堰【在县北三十六都元知州马称徳修溉田三千余亩】　宣门堰　牌门堰　丫角堰　庙前堰　碶后堰【俱在三十六都】　上下许家堰【在县北三十九都】　牢岩堰【在县西南十里明崇祯间杭人凌震寰借堰水激轮作碓并溉田禾】
　　方胜碶【在县东北庆登桥南宋元嘉中令谢凤置嵗乆圯绍兴中县丞陈耆夀复筑之元至元三十年县尹丁济修】　会通碶【在县南二里】　榆木碶　镇东碶新溪碶【俱在县东二都】　资国碶【在县东南三都元至治元年知州马称徳】
　　【建】　黄庄碶【在县南二十里】　史家塘碶【在县东南十八都】　江家塘碶【在县南十七都】　青山碶　庙头碶【俱在县南十六都】陈阜头碶【在县东三十里】　考到碶【在县东三十二都元知州马称徳修】湖芝碶【在县东三十二都元知州马称徳修明主簿罗良侪复筑】　钱堰碶【在县东三十三都】　蒋家碶　刘大河碶【俗名王家碶俱在县北三十三都宋熙宁间邑人王元章之祖建建炎二年元章重修】　进林碶【在县北三十六都宋绍兴乙丑令刘廷直用邑人吴琳言修筑淳熙元年复修元延祐六年知州马称徳重修翁元臣重修进林碶记距州治可一舍有进林碶水源南出连山镇亭北至定海县入于海东接鄞之茅山鄞塘西入鄞县小溪大江因三方潮汛所滙之地立碶闸通潮入沟渠河港有百余里灌奉化长夀金溪三乡旁及鄞田数千顷广平马侯来守是州先将本渠前后碶闸稍有壅塞者疏之接山溪通江海乃注意此碶命作坝以防江潮之来旁疏水源入江碶横亘五丈二尺甃隄以直其两旁起延祐庚申十月至治辛酉四月成　明洪武中县丞乔鉴正统初县丞黄宁复修】　铜山碶【在县北二十四都唐干寜中建】　朴木碶　吴山碶　吴家碶　下塘碶　大欧碶【俱在县北三十五都】　常浦碶【在县北三十五都宋元祐中舒亶立石题云两县三乡之所取济常浦进林互相接引不可缺一元至元三十年经厯韩居仁申明常浦进林水利重修】　广利碶　昆山碶【俱在县东北三十都】　新堰碶　大马碶　毛公石碶【俱在县北三十七都】　栁公碶周长官碶【俱在县北三十九都宋县令周因置】　马家碶【在县北四十一】
　　【都】
　　普平港口闸【在县北十里即斗门小闸】　进林小闸【在县北三十六都进林碶】仁湖塘小闸【在县北仁湖塘北】　万家湖小闸【在县东北三十】
　　【五里】　阐家闸【在县东北二十里】
　　镇海县【旧名定海】
　　西河　在县西北四十里成化四明郡志宋徳祐元年提督齐黄震浚治
　　沈窖湖　在县北一百里周环二十八里溉田一百顷水利图説明嘉靖三十五年知县宋继祖相湖地势南北髙下中建土塘长八百六十余丈置闸二
　　白沙湖　在县北六十里周二里五十步灌田一千余亩
　　顔公渠　自县西市抵鄞桃花渡绵亘六十里至正四明续志宋淳祐六年郡守顔頥仲以桃花渡至定海县一带旧有河港皆湮塞乃浚治故河广五丈深一丈二尺置碶闸民便其利嘉靖定海县志明嘉靖丙申县令王文贡复疏之
　　慈孝堰　章拗滙堰【俱在东管二都】　杨家堰　横河堰陈家堰　严婆堰　姚家堰　管家堰　大寺堰【俱在东管三都】　严家堰　另窎堰　潘家后堰　陶家堰　上陈堰【俱在西管四都】　乌隘堰　七亩堰　张家堰　庄家堰　压赛塔堰　倪家堰　虞家堰钟家堰【俱在西管五都】　周家斗堰【在灵绪一都古有通潮石沟在底】洪家堰　梅林堰　下塘堰【俱在灵绪三都】　严家堰【在灵绪四都明嘉靖壬戌知县何愈重修】　宣家堰　奉公堰　洞桥堰【俱在灵绪四都】　鹭鹚堰　东虚步堰【俱在灵绪五都】　张门堰庄家堰　夏家堰【俱在崇丘一都】　吴家堰　湖水深
　　堰　汪家堰　石桥堰　杨家堰　黄满堰【俱在崇丘二都】　槎堰【一名蛇堰废】　东冈堰【俱在崇丘四都】　槎浦堰【在灵岩二都】　太博堰　坉埭堰【俱在太丘一都】　杨木堰　大堰　吴源湫堰　冷水堰　胡家堰　大泽堰洪桥堰　石曹堰【俱在太丘三都】　清水堰【在海宴一都】　龙爪堰【在海宴三都】
　　干碶【在县西二里】　张鉴碶【在东管二都】　孔浦碶【在县西四十五里】庄家碶　蒋家碶　澥浦碶【俱在灵绪二都】　朱家石
