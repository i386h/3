<!-- { "loadSidebar": true } -->
　　陈公隄【在龙溪东故督亢地明洪武间剏木桥后圮易以石水至常不及泄万厯间知县陈泰熈剏筑毛一公筑陈公隄记邑上流涧谷以十数而武强溪最大其源自邑西至郭南而上流涧谷悉注焉复循郭门东折二里许与龙溪会龙溪之入也从燕源南注迎射婺山婺山者防峯也形家尝言龙溪透入举子登庸徃时呉文翁创合志书院于溪会中流甃台若砥柱而崛起之士籍甚一时溪东故督亢宜禾麦嵗入可当八九上农夫亦一陆海也溪口旧有木桥洪武间创后屡葺屡圮近因易之以石然水暴至常不及泄识者谓不以隄防之不止也丁酉夏五果旁溃不复近射婺山而故督亢地皆殚为河居人即欲茭牧其中弗可得也明年兢吾陈公为邑慨然自临溃所考量隠括即致甿役作五月而成隄广二十尺崇三之二延亘千三百余尺皆楗石令可垂久于是逺近观者称陈公隄公讳泰呉人也】
　　大塘【在县东以下二十六塘并明洪武二十七年遣官修筑】
　　【国朝康熈五十三年知县陈学孔以大塘为沙所壅捐赀重濬】　呉家坞塘　眉塘孙野塘　崇塘　连塘　湖塘　姜吕塘　前
　　余塘　呉家塘　乌石塘【俱在县东】　织女塘　贵塘西村大塘　新塘　东塘　令坑塘　木履塘
　　【俱在县南】　湖洞塘　上坞塘【俱在县西】　大塘　百节塘东余塘　杨塘　塘　山塘【俱在县北】　井塘【在县】
　　【北明成化十一年知县陈福设法修砌民受其利正徳四年罗甫又修筑之自为记】　髙塘慈姑塘　姜石塘【俱在县南】　黄塘　泮塘　从吾
　　塘　鲍塘【俱在县西以上八塘见县志】　方塘【在县北明隆三年知县周恪因旧址复之见遂安县新志】
　　芹墅堰【在县东以下六十二堰俱明洪武二十七年遣官修筑是堰洪水冲决民失其利者六十年成化八年知县张瓛开筑水甽一百三十丈未就而去十一年知县朱福县丞张敏加筑水甽百余丈灌溉始敷民倚頼焉】　眉堰　浮姑堰　赤山堰　富道堰　嵩山堰　黄堰　蛇堰【俱在县东】　马仪新墅堰【在县西南十里旧本二堰元至治间县尹梁居善始合为一邑人陈泌为记明嘉靖己亥大水壊节推陆愚重筑邑人陆应龙记防圮知县马呈鼎重筑邑人毛一公记】
　　【国朝康熈十年典史李守奎督修二十一年大水壊县丞王时来督修二十四年知县何伟重修方象瑛重建马仪新墅堰记吾邑有马仪潭土人潴而堰之溉田七百一十亩又支流东北一里许旧传呉越时邑人王尚书邬率师过故里役卒浚马仪余流曰新墅溉田一千八十亩当时固二堰也元至治三年县尹梁居善始合而为一明嘉靖万厯中屡壊屡修距今又百余年矣顺治己丑里人任文学兄弟醵金修筑康熈壬戌复大水隄石崩圮日久且有盗石者渔舟上下又去其楗堰遂大坏比年来河流奔泻春秋之交田亩龟坼农甿重困夏六月两畈民倡议重建请于邑侯何公报可余命从弟象璠偕姻友余肃徴徐瑞为之综理经始于七月落成于十二月　五十三年壊知县陈学孔重修】　仁堰　长生堰　板桥堰　万家堰　余盛堰　安洋堰　了溪堰　寺后堰　髙公堰　富易堰　前塘堰　江墅堰　蛇祈堰　徳演堰富石堰　大墅堰　孙家堰　公山堰　乍堰庙堰【俱在县南】　观音堰　横堰　防堰　塘堰　小堰　陆家堰　呉家堰　秋堰　小詹堰　大墅堰【俱在县西】
　　【国朝康熈五十三年知县陈学孔重修】　前溪堰　后溪堰　大甘堰富来堰　后门堰　三堰　羊堰　芳墅堰
　　甘堰　上庙堰　下庙堰　麻车堰【俱在县西】　防堰宋堰　龙堰　江堰　抵水堰　杨堰　芮洲
　　堰【俱在县北】　澄波堰【在县西】　大堰　感堰【俱在县北以上三堰据万厯县志増】
　　夀昌县
　　西湖　在县西广袤二百四十步严陵志唐景福二年县令戴筠开引其水以灌东郭之田
　　马公堤【在县西门外宋公桥下元县尹马势荣所筑明嘉靖中李令増髙广之民称为李公堤】
　　【国朝顺治间署县陈一道重修毛鳯彩重修马公隄记马公堤在县西门外大徳间马公为尹因溪水遇春潦则横流入市民苦之遂于宋公桥下垒石架木筑土为隄以障之自是邑无水患而马公隄名焉嘉靖辛酉夏隄溃邑侯李公始増髙益广之民更称为李公隄至崇祯十三年洪水泛滥冲激城垣浩荡漫衍时富顺阮公来宰捐俸修缮不月告成民之徳阮公一如徳李公焉然水嵗囓隄圮城西屋庐房舍惴惴焉朝不谋夕水至将灌城城且不支会汝南陈公以进士来视邑篆甫下车沿隄俯流曰隄城冲也隄壊城将从之失今不治民其鱼乎亟捐俸为倡由是富者输财贫者効力持牛酒糗粻伐木畚土来者争先焉功成不日民奠厥居公之明徳永垂不刋矣则改陈公隄请自今日始公讳一道江夏人】
　　湖神塘【在县东一都以下一百一十三塘并明洪武二十七年遣官修筑】　新塘瞻塘　旧宅塘　大塘　罗桐坞塘　呉塘　罗桐坞里塘　下坞塘　何坞塘　东剥塘　西剥塘　梭坞塘　桂塘　牛栏塘　邵慈坞塘　鱼塘【俱在县东一都】　大新塘　大柏塘　交塘　许村塘清水塘　瓦窑塘　诸村大塘　花塘　叶坞
　　塘【俱在县东二都】　白洋塘　叶坞塘　柏木塘　防坞塘　咸塘　清水塘　交塘　严坞塘　仙池岩塘　新池塘　排塘　娘鹅塘　芦塘【俱在县东三都】檡木塘　吟塘　黄龙塘　古坂塘　□塘　缷塘【俱在县东仁四都】　西泉塘　寨外新塘　方坞塘东泉塘　神塘　下蒲塘【俱在县西夀四都】　孟塘　瓦塘　后塘　上观塘　小师姑塘【俱在县西五都】　石塘张塘　呉塘　王坞塘　家后塘　牛冈坞塘迎山塘　余山塘　清水塘【俱在县西北六都】　淡塘金竹坞塘　东坞下塘【俱在县西北七都】　髙庵塘
　　棠坞塘　新栅塘　叶坞塘【俱在县西北八都】　后坞塘新塘　里塘　榔木塘　东坞下塘　沙鉢塘
　　【俱在县西北九都】　呉塘　梅坞塘　余公塘　新塘海塘　西塘【俱在县西十都】　张监塘　防了塘　西垅塘　遂宋塘　大麦塘【俱在县西十一都】　施塘　胡坂塘　青山塘　里塘　原坞塘　三塘　顾塘鼓楼塘　葛塘　邵塘【俱在县南十二都】　牙塘　叶坞塘　花塘　欢塘　岑蒲塘　张坞塘　西塘岑塘　顾塘　上西塘　下西塘　野鸭塘　赤塘　大坞塘【俱在县南十三都】
　　淤堨堰【在县东二都以下二十堰并明洪武二十七年遣官修筑】　清水堰【在县东二都】　洪家堰【在县西五都】　郑昌堰　寺下堰【俱在县西北六都】　三姑堰　城山堰【俱在县西北七都】　峡石堰　石郭堰【俱在县西北八都】　潘堰　莺堰【俱在县西北九都】　髙堰江墈堰　富贵堰【俱在县西十一都】　周村堰　青山
　　堰　周溪堰　蜜山堰　子堰【俱在县南十二都】　石泉堰【在县南十三都灌白艾田三千余亩后圮】
　　【国朝康熈十年知县罗在位督修】
　　分水县
　　陈家塘【在县东明洪武三年邑令金师古谕民浚池塘自陈家以下十六塘并洪武二十七年遣官修筑】　施家塘　后路塘　周满塘　竹子塘莲花塘　菱米塘　小心塘【俱在县东】　东寺坞塘南保塘　后坞塘　井子坞塘　山枣塘　茶坞塘　凌坞塘　槐花塘【俱在县北】　言峯坞塘　观坞塘【俱在县西三十里以上二塘见县志】
　　竹子坞坝【在县东四里】　桃树坞坝【在县东三十里】　塘路径坝【在县北三十五里】
　　长林堰【在县西梁天监初任昉镇本郡时令筑坝堰以蓄水明洪武三年邑令金师古谕民修堰坝自长林以下十二堰并洪武二十七年遣官修筑】　柏堰　范堰　邵舍堰　西村堰　花桥堰【俱在县西】　后岩堰　云峯堰寳山堰　殿山堰　长风堰　新堰【俱在县北】　天
　　目溪堰【在县东分水有二溪于潜昌化之水绕而东从尺目山来故云天目溪淳安之水绕而南云白沙溪其后天目溪水至黄潭下奔溃势若建瓴与南水不会而自飚去明隆庆二年知县游泮筑隄障之遂得稍会于南即科苐蝉聨然卒无成算佹筑佹废万厯四十一年知县游之光甫下车复集舆议径徃度之募石工与居民中分而授之策曰溃于东者上游不据也则髙而隄不会于南者下壅不濬也则开而喉计日程功不数月兑口塞而坎流会矣】













　　浙江通志卷六十
　　钦定四库全书
　　浙江通志卷六十一
　　水利【十】
　　温州府【永嘉县附郭】
　　城内河　由会昌湖入永寕门滙为雁池城西河放生池此三处潴水最寛万厯温州府志府城四面有濠濠上下岸各有街彼时一渠两街河边并无民居宋绍兴间居民侵塞舟楫难通火患罔偹叶适开河记淳熈四年户部尚书韩公来守募民举环城之河取泥出甓两岸成丘州人刻石记之
　　国朝康熈九年副使许重华委同知张经督民开濬以通舟楫雍正八年知府秦炌永嘉知县罗秉礼谕居民各濬门前河道禁止私搭浮棚
　　水则【在谯楼前五福桥西北第二间石柱上万厯温州府志永嘉水则至平字诸乡合宜平字上髙七寸合开陡门平字下低三寸合闭陡门宋元祐三年立】
　　永嘉县【城外河道】
　　会昌湖　在城外西南唐会昌四年重浚因名【详见山川】南塘【在大南门外路通瑞安宋淳熈十四年郡守沈枢修陈傅良重修南塘记永嘉邑内有宜治者州城外南逹瑞安有石塘百里不知起何时而嵗积壊倾者为嵌防者为滙遇时潦咫尺不得进自闽山至于呉会去来者病之呉兴沈公治郡之明年有以塘事告公与通判率两邑大夫即里居谋曰役复有大于此者乎奈何使吾民锱聚铢敛窃自支补甲前而乙却也茍无愆时工勿问庸几何茍无乏事石勿问价几何舆匠肻来市无强价自冬十月至今三月而塘成】　花栁塘【在大南门外飞霞洞前】　石瀬塘【在吹台乡】　和尚塘【在膺符乡】　黄石山南塘【在城东南五十里】　瞿屿山塘【一在山南一在山北】
　　福昌埭【在镇海门外】　外沙新埭【在镇海门外沙浦】　天寕埭【在九都】　茅竹埭【旧名直渎埭】　军前大埭【俱在五都茅竹山址】　朱村埭【在镇海门外朱村浦】　蒲洲埭【在八都去县十里此埭内蓄河水外障江潮永嘉并瑞邑温卫田亩约计二十四万悉借灌溉其长四十一丈明正徳十六年风潮荡壊推官程资督修万歴甲戌再圮郡守杨邦宪重修稍髙每遇秋水泛涨各乡俱被淹没郡守卫承芳乃凖水则复水湫九处蓄泄得宜国朝顺治十四年廵按王元曦命有司加葺康熈九年通判施王泽督修】　黄湖埭【在大南门外飞霞洞前】　东角埭　倪家埭【俱在八都】　泄漏埭【在六都潭头】　陆家北埭【在六都中村】陆家南埭【在六都下村三埭宋乾道丙戌筑地形稍髙民居稠宻今下皆渐淤成田】东平埭【在六都茅竹山东】　西平埭【在茅竹山西旧山北有田地数百顷】
