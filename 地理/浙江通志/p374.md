<!-- { "loadSidebar": true } -->
　　真红桃花　名胜志江山县浮盖山上有仙洞有真红桃花而不结实
　　兰　西安县志山兰正月雪中开春夏之交有九节兰亦自山中采取城市土性不宜故少种莳惟建兰最贵盖闽中气候暄暖较西安不同难于培养其花自五月至八月清芬相续不防然必善为浇灌方可嵗开至闽中所重玉茎兰西安亦未见也【万厯龙游县志衢郡接壌闽地气渐煗建兰茉莉经冬不萎】
　　朱兰　天启江山县志花有朱兰
　　仙兰　闽部疏仙兰于仙霞岭得之
　　山鹃　衢州府志花千瓣深红色江南人呼为浙鹃旧志指为杜鹃其实非也杜鹃花出蜀中其花叶俱狭而长先叶后花花单瓣硃砂红色内一瓣有湘妃泪纹江南人家间有之浙东无此种也
　　茉莉　西安县志夏月放花性畏寒建兰木本者佳邑中处处有之
　　桂　名胜志开化县桂岩上有秋香一株自石罅出婆娑掩映与岩相对峙万厯常山县志桂岩上有桂树百余株不种自生遇秋花发风送清香数里
　　木芙蓉　万厯龙游县志大者榦如扶疎可爱碧莲　名胜志江山县江郎山顶有池生碧莲青莲菊　西安县志菊兼众色培养最难有一种号青莲者最贵
　　石岩花　万厯常山县志状介石竹杜鹃之间支竹　水经注定阳县夹岸縁溪悉生支竹及芳枳木
　　方竹　治衢州府志开化县出
　　孝义竹　治衢州府志江山县出
　　鳯尾竹　天启江山县志邑产鳯尾竹
　　方山早茶　治衢州府志龙游县方山之阳草坡袤广不过百余步出早茶味絶胜可与北苑双井争衡龙游县志此茶入贡品【叶楘游方山诗方山古刹白云隈紫茁芽发石苔忽遇道人天外至幽香移入小壶来】
　　北山茶　西安县志邑中出茶不多惟北山者佳石室酒　周紫芝风流泉铭序石室酒出三衢名倾浙右余得其法于衢人以授富水兵防使醸之既成取以酌客无不喜者以为深醇雅健自是一种风流因名以风流泉而为之铭【铭徳恶刚暴酒欲媚娬伊何人斯醸此秫黍观其清醇而近道温厚而不武则含浊醪之妙而嗣元酒之古也至于风流醖借盖张曲江之为人而若饮醇酎则与周公瑾而语也维彼世人喜饮酷烈太白在手转喉耳热谓此君子非我俦列嗟嗟我友妙韵胜絶不险以巇不隙其末誓当忘言以对玉雪】
　　芍药　治衢州府志常山县出
　　石南　本草纲目叶似防草凌冬不凋江山以南者叶长大如枇杷叶无气味
　　草犀　本草拾遗生衢婺间苗髙二三尺独茎生水中者名水犀
　　枳殻　西安县志枳殻枳实此二种即橘之未成者春夏取之向入嵗办橘树遭冻以来往往缺少
　　山茨菰　天启衢州府志出开化入药最良
　　何首乌　衢州府志旧志云山产佳槩言山之似者耳今耑指府治峰非也
　　龙脑叶　衢州府志山中有之与薄荷性不同借用者误
　　钟乳花　治衢州府志常山县碧玉洞有钟乳其乳下积如坛有花若雕题
　　紫荷车　衢州府志一名金丝重楼土人称七叶一枝花
　　常山草果　旧浙江通志去老痰积饮为治疟要药倒生藤　名胜志开化县钱王祖墓上至今倒生藤蔓根皆下垂
　　灵草　万厯龙游县志野狐墩昔有异人采药于此相传其上旧产灵草
　　紫草　万厯常山县志山产紫草可以染烛
　　马鞭草　万厯常山县志草之有马鞭草三白草金精草
　　龙须草　太平寰宇记龙游县龙丘山生
　　白鹇　万厯常山县志禽有白鹇
　　鸳鸯　万厯常山县志水禽有鸳鸯
　　鹿　万厯常山县志山产虽有难致故祭恒以羊代熊　衢州府志深山中间有之有人熊猪熊犬熊竹防　西安县志即竹豚肥美称邑中方物之胜石岩鱼　治衢州府志西安县塘台山大乗寺有池深不可测中有石岩鱼絶大
　　金鲤　万厯常山县志红色者谓之金鲤
　　白鳊　西安县志此种鱼向来西邑所产惟龙游间一有之今嵗或亦数见信乎地气之自北而南也
　　石轮鱼　龙游县志鳞介之品与他邑同惟山中产石轮鱼味稍胜然亦不可多得【西安县志又名石鳞鱼深山中有之极肥美方物之佳品也衢州府志形似蛙而大可疗疳疾】
　　白鰕　名胜志开化有白鰕池宋赵抃镇蜀以白鰕遗余仁合仁合放之池其后生息不絶有他蓄者鰕色辄变遇旱水涸絶而复有
　　野蜂　万厯常山县志蜜岩半崖其石下洼多野蜂刮蜜
　　防　常山县志丝粗而寡间有织为开化防鵞毛素者
　　麻布　常山县志绩青麻为之若黄麻只可绞索纸　常山县志大小厚薄名色甚众曰厯日纸赃罚纸科举纸册纸三色纸大纱窗大白榜大中夹又曰十九色纸白榜白中夹大开化小开化白绵连三结实连三白连七白绵连四结实连四竹连七竹奏本白楮皮小绵纸毛边中夹白呈文青奏本又间一用之曰玉版纸帘大料细尤难抄造他若客商所用各随贩卖处所宜名色不可枚举凡江南河南等处赃罚及湖广福建大官纸俱来本县买纳【衢州府志藤纸绵纸竹纸三种并皆细品菽园杂记衢之常山开化等县以造纸为业其法采楮皮蒸过石灰浸三宿揉去灰又浸水七日舂烂漂入胡桃藤等藤以竹帘承之俟其凝结掀置砖板以火干之】
　　烧纸　万厯龙游县志货品中惟多烧纸胜于别县【西安县志邑之纸以草杂竹丝为之色黄粗糙止供楮币及包裹之用不中书也出南北山上方上轮源诸处】
　　松烟　墨经古用松烟墨衢州柯山皆产松之所柯山品下【癸辛杂识三衢叶茂实造软烟法近水作暖阁髙足其上以纸地为怅髙七八尺于阁下用碗数十贮油炷灯闭之宻室油气透顶与他煤絶异胶法甚竒中用紫矿当归秦芃脑麝画燕支没石子之盖取其活胶而不满也故经久而色光不少渝】
　　金星砚　万厯常山县志砚山出金星石可为砚四方人多贸易
　　玉带砚　常山县志有紫石有黑石紫石中有白一条其名曰紫袍玉带颇贵重然不可得矣
　　草席　常山县志邑产草席
　　棕荐　常山县志邑产棕荐及棕套
　　竹器　万厯龙游县志南山多猫竹土人用以制器茶笼　鸡肋编开化山僻人鲁而制茶笼铁锁亦佳锁　常山县志铜锁铁锁本邑制造
　　凉靸　常山县志土人用棕或席草制
　　漆　西安县志出南山湖南岭头诸处常山县志十九都有之
　　黄蜡柿漆　龙游县志货之品有黄蜡柿漆
　　蜡烛　常山县志邑产白蜡造为烛坚凝可当风铜　天启衢州府志铜山在西安县西旧经云是山出铜常山县志矿出铜山矿坑盖跨西遂徳常四县之境先年开矿者矿百觔煎银三十两或二十两后止四五两脉且尽矣其煎取之法有明炉而又有罐炉作用亦自不同【西安县志铜山在县西北百里宋时出铜铅锡今出矿前此徽处二州人羣聚取矿推官刘起宗逐散迄己未春复聚至万数构庐成市猖獗甚守杨凖患之与同知薛应元通判张泽推官任秀谋议协一具请于监司可之乃调所属五邑兵阅于教塲凡七日先期移檄谕以干犯禁令散归从事本业去者不追遣官守卫通衢开其归路地方毋得乗机杀夺时有感悟而散者中宵火其庐死者千数公甚矜之其顽梗拒命者出师絶其油粮分道进矿徒畏惧修词服罪溃散不遗一矢旬日班师其后矿徒复聚又行委西安县知县俞大有集兵逐散之大抵利之所在民争趋之散而复合理之必然若非防维芟薙处置得宜鲜不至于蔓延滋害流毒地方司民牧者其尚加之意云邑令陈鹏年铜山辨按此山即今所谓银坑是也铜山则别有一源本名桐山亦非铜也其音地之所以讹者意由初开矿日淘沙挖矿之徒恐干禁网假此名以欺饰观听耳明时自世宗至神宗矿厰几遍天下银坑盗起蹂躏数邑而西安被害尤甚相传戚大将军亲率兵定之因于衢州设兵备道置守戍兵千人衢之有兵自矿盗始自万厯三十二年诏停采矿大吏檄行于银坑四路皆立碑永禁设防御甚严今诸碑具在夫开采之害其起自公家者则中贵人主之炉头佥役嗾之因以恣睢暴虐延害生民固已若乃不公家而私自采取则主之者必地方之巨奸附之者皆异乡之匪其为祸更有不可胜言者何则所谓奸民匪者率皆穷困不能自振之徒竭其智巧机诈无所得财徒欲儌幸于此而甘心焉其心固已不可测矣而父老皆言此矿年久隧道阻塞矿脉细防尚不足以充税额一旦举事而工费不继心力不一有所得则必争无所得则必散此辈皆一时乌合无能统领而控驭之者争则非刑法之所能平散则非芟薙之所能尽以致蔓延溃决醸为大患若仅作奸以蹈法负税以累官又直其害之防焉者也】
　　花石　名胜志常山县金川溪中花石如叠
　　常山石　宣和石谱常山县思溪又地名石洪或云崆石出水底侧垂如钟乳杂沙泥不相聮接采人车戽深水甚难得之或大或小不逾数尺竒巧万状多是全质一石则有聮续尖铣十数峰髙下峭拔嵌空全若大山气势亦有如拳大者有于巉岩崄怪岩窦中出石笋或欹斜纎细互相撑柱之势盖石生溪中为风水冲激融结而成竒巧又有峰峦耸秀洞穴委曲相通底坐透空勘施香烬若烟云萦绕乱峰间一种色深青石理如刷丝扪之辄隐手又一种青而滑或以磁末刷治而然率皆温润扣之有声间有质朴全无巧势此石性稍矿不容人为非灵壁可增崄怪
　　开化石　宣和石谱开化县龙山深土中出石磊块或巉岩可观色稍燥扣之有声又地鼈滩亦多产石水中色稍青润石质骨麄而肉细率皆全质间有羣峰前后罗列若大山气势比之思溪无崷崪势扣之亦有声
　　锦川石　万厯常山县志石形如山条分缕析各成拱把或三四尺有至一二丈者肤纹粲然有若锦绣【詹涛锦川石诗条条石笋短长眠脉络分明痩且坚人力不须施巧天工自尔闘鲜妍四围看似身穿锦三品齐如字冩川谁道古根移不动也应逺索置平泉】
　　煤　西安县志明时人家皆用炊防今人不复采鬻民间亦不复用然西山南山皆有之
　　土炭　西安县志九仙岩有屋空架石上屋下细土以旋风抟捖皆成毬破之中有细炭可以疗疾严州府
　　谷　严陵志秔有早稻晩稻红稻白稻糯有秋糯晩糯粟有秔粟糯粟麦有大麦小麦荞麦麻有黄麻白麻豆有黄豆緑豆青豆黑豆蚕豆【桐庐县志洋洲周回十五里其陆地宜麻粟菽麦】
　　面　方回次韵张耕道诗面滩船欲澁茗务井还深自注睦有近城滩民以船载磨治面城中茶塲大井汲者众故有面滩船茗务井之句
　　豆　桐庐县志豆有田豆佛豆虎爪虎斑猫儿蜂儿诸名品不一
　　羊角豆　方回治圃杂诗豆荚恶肥田自注羊角诸豆必瘦地乃结
　　乌稗　严陵志建徳县黄饶村产乌稗絶佳甲于州境
　　乌麻　嘉靖淳安县志其子名巨胜更有黄白黑三种
　　蔊菜　嘉靖浙江通志严州蔊菜俗名山芥菜【齐民要术蔊菜味辛】
　　蔓菁　万厯遂安县志花果山古有僧化身于此居者不种蔬但焚其地而锄之蔓菁之自出
　　茄　方回治圃杂诗茄藤宜硬地自注茄须于硬地穴以种
　　緑葱根　海瑞济饥草木气臭须换水浸洗七十二次不然有毒
　　松花蕊　海瑞济饥草木松花时取其蕊用饮汤调食经久不饥和米麦面蒸食亦可济饥
　　蕨粉　海瑞济饥草木蕨根洗浄捣碎用水澄粉自九月至三月粉多四月初抽青粉少兼食嫩茎可济饥
