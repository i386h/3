<!-- { "loadSidebar": true } -->
　　兰　兰谱杭兰其花如建兰香甚一枝一花叶稍阔有紫花黄心色若胭脂有白花黄心白若羊脂甚可爱用横山黄土拣去石块种之浇以羊鹿粪水鸡鵞毛水若浇灌得宜来嵗花发其香胜新栽白者名荪出法华山【毛诗陆疏广要江南人以兰为香祖又云兰无偶称为第一香兰之种甚多如竹兰石兰伊兰崇兰风兰鳯尾兰珍珠兰玉柱兰不可枚举凡吴越皆有之】
　　水仙　名胜志海宁县钱山产水仙花
　　蔷　咸淳临安志园圃多用以编篱屏有寳象月季等名
　　玫瑰　杭州府志杭人采花及脑麝作香囊虎林杂记花贩持盘唱卖以助闺襜晨妆
　　酴醿　咸淳临安志有黄白二种白而心紫者尤香瑞香　咸淳临安志旧真觉院有此花今马堘种最多大者名锦薫笼
　　山矾　遵生八牋生杭之西山三月着花细小而繁香馥甚逺俗名七里香
　　鳯仙　仁和县志其色不一白者佳杭人浸酒饮之能好顔色
　　真珠　咸淳临安志土人名蘸水青条白蕊粲然可爱
　　茉莉　消夏録临安六月士女泛湖多挿茉莉徘徊　咸淳临安志此花极香苑中以杂脑麝为佩带珠
　　菊　菊谱南宋临安有长沙菊满堂金夀安真珠孩儿白全芳备祖花色极多临安花市菊花时制为花塔【杨万里经和宁门外卖花市见菊诗老眼讐观一束书客舍莩葭菊一株看来看去两相厌花意萧条恰似无清晓肩舆过花市陶家全圃移在此千株万株都不看一枝两枝谁复遗平地拔起金浮屠瑞光千尺照碧虚乃是结成菊花塔蜂作僧僧作蝶菊花障子更玲珑翡翠六扇排屏风金钱装面宻如积金钿满地无人识先生一见双眼开故山三径何独怀君不见内前四时有花卖和宁门里花如海】
　　观音菊　百菊集谱天竺花是也五月开花头细小其色纯紫枝叶如嫩栁干之长与人等
　　白苹　万歴灵隠寺志生湖中色白香清
　　红蓼　万歴灵隠寺志生于湖濵俗呼水红【或作水葓】指甲花　草花谱生杭诸山中花小如色而香甚用山土移归盆中亦可供玩
　　金鉢盂　灵隠寺志生湖中单瓣
　　金莲　径山志出寺中放生池移植他处即槁灵隠寺志生湖中重台
　　堂花　癸辛杂识马塍艺花如艺粟非时之品真足以侔造化凡花之早放者名曰堂花其法以纸饰宻室凿地作坎置花其上粪土以牛溲琉黄尽培溉之法然后笕沸汤于坎中俟汤气薫蒸则扇以防风盎然盛春融淑之气经宿则花放矣【按堂一作唐】
　　木竹　笋谱灵隠山其笋可食今人采作杖可爱或与同
　　鹤膝竹　咸淳临安志出灵隠山节宻而内实略如天坛藤间有突起者故名鹤膝
　　新妇竹　谈荟出武林山其竹圆直韧可以作篦【笋谱可为篾笱】
　　天亲竹　谈荟浙中有天亲竹末皆两岐
　　斑竹　万厯灵隠寺志有斑文竹种自逺来峡川志硖石东山有斑竹园竹干最钜而纹最深朗不减湘妃禾人购以织帘作器具最工雅其在丹井下坡者干细而少纹矣
　　紫竹　大涤洞天记青梓山多紫竹嘉靖浙江通志杭州紫竹宜为箫管
　　双竹　笋谱今武林山西旧为双竹院所产修篁皆对抽并节王子敬竹谱云钱塘扶竹葢此双竹即扶竹也是竹为笋有合欢貌
　　碧玉间黄金　梦粱録竹品有碧玉间黄金
　　文武竹　余杭县前志心实性坚又名雪竹文山出者可作笔管武山出者可作箭杆
　　曲竹　紫桃轩杂缀洞霄宫生曲竹可为杖杭州府志仁和县安隠寺有曲竹可为杖【林次麟曲竹诗直节棱棱是此君耳孙却以曲为名首阳山下知难种只可斜封向管城】
　　石竹　杭州府志劲利可削为刀
　　绀箬　大涤洞天记山周囘百里多生绀箬叶大无骨樵者往往临防得之有好事者攀縁幽讨终年不可得
　　笋箨　余杭县新志广竹所脱者为花笋箨苦竹所脱者为苦笋箨箭竹所脱者为青箨皆有利于物用
　　茶　咸淳临安志嵗贡见旧志钱塘寳云庵产者名寳云茶下天竺香林洞产者名香林茶上天竺白云峰产者名白云茶钱塘县志翁家山亦产茶最下者法华山石人坞俱名本山茶【苏轼僧怡然以新茶见饷报以大龙团诗妙供来香积珍烹具大官拣芽分雀舌赐茗出龙团晓日云庵暖春风玉殿寒聊将试道眼莫作两般看】
　　龙井茶　煮泉小品武林诸泉惟龙入品而茶亦惟龙山为最其上为老龙寒碧倍之其地产茶为南北山絶品
　　【谨按杭郡诸茶总不及龙井之产而雨前细芽取其一旗一枪尤为珍品苐所产不多宜其矜贵也】
　　天目茶　茶经杭州茶生临安于潜二县天目山者与舒州同【煮泉小品天目固次品叶清臣云茂钱塘者以径山稀今天目逺胜径山而泉亦天渊也洞霄次径山】
　　径山茶　梦粱録径山采谷雨前茗用小缶贮之以馈人
　　昌化茶　紫桃轩杂缀昌化所产大叶如桃枝栁梗其味乃极香
　　酒　鹤林玉露顷在临安太学同舍以思堂春合润州北府兵防以庆逺堂合严州潇洒泉饮之甚佳余曰不刚不柔可以观徳【谈荟宋南渡御库有流香三省激赏库有碧香思春堂殿司有鳯泉祠祭有玉练塠京醖有雪醅真珠泉皇都春有美堂中和堂皇华堂荣邸有万象皆春秀邸有庆逺堂曲洧旧闻杭州酒名有竹叶清碧香白酒】
　　花醖　晏公要仙姥墩东晋初有裴氏姥居此采众花醖酒
　　蔷露　老学庵笔记禁中供御酒名蔷露赐大臣酒谓之流香酒
　　梨花春　酒谱杭人趁梨花时酿酒名梨花春白乐天诗青旗沽酒趁梨花
　　盐　咸淳临安志汉置盐官吴王濞煮海为盐之地也【泊宅编元丰初卢秉提刑狱防朝廷议盐法秉谓自钱塘县杨村上流接睦歙等州水势稍澹以六分为额杨村下接仁和县汤村为七分葢取海水炼盐所谓熬波者也汤村则刮鹻以淋卤织竹为盘涂以石灰故色少黄竹势不及铁则黄色为嫩青白为上黑即多卤或有泥石不宜久停嘉祐杂志吴春卿迁临安召铺戸诘验盐法云煮盐用莲子为十莲者官盐也五莲以下卤水漓私盐也私盐色红自烧稻灰染其色以仿官盐于是嗅以辨之】
　　茯苓　武林旧事小麦岭无垢寺偃松下有茯苓因名泉为茯苓泉【杭州府志山县俱产】
　　麦门冬　旧浙江通志笕桥所产以肥大者为佳益母草　咸淳临安志生龙井山谷中最佳亦名草天麻
　　于术　万歴杭州府志白术以产于潜者佳称于术【清异録潜山产善术以其盘结丑怪有兽之形因号为狮子术】
　　黄精　于潜县志黄精为潜药上品出天目
　　藁本　图经本草杭州有之叶似白芷香又似芎防五月有白花七八月结子根紫色
　　黄皮木　名胜志雷峰塔产黄皮木咸淳临安志生于潜
　　菝葜　本草纲目浙人谓菝葜又名王草根曰金刚根
　　地龙藤　本草纲目生天目山树绕蟠屈如龙故名小天蓼　本草纲目天蓼生天目山四明山树如栀子冬月不凋能逐风而小者为胜
　　千金草　咸淳临安志生仁和蠒桥
　　羊踯躅　梦粱录根名天门冬生钱塘富阳
　　甘菊　万厯杭州府志菊花有甘苦二种又野菊土人于立冬日多采以煎汤浴身又用之囊枕极清目【今城墙产野菊香味清美及时采之胜于诸品】
　　山石膏　嘉靖仁和县志石膏山出石膏如雪盐硝　西溪丛语出县东十里炼成朴硝又有冬月自地中涌起硝通透光莹者名霜花亦名剑脊硝药中用为元明粉紫雪之属
　　寒水石　咸淳临安志轻者寒水石硬者石膏生南髙峰塔下
　　砺石　嘉靖仁和县志临平山细砺洞出砺石【本草一名越砥俗称羊肝石】
　　石燕　昌化县志云谷山石燕洞其深莫测时见石燕飞出【梦梁録九邑山洞中皆有之】
　　竹沥　旧浙江通志竹品甚多惟淡竹苦竹三种煎沥入药良
　　赤萍　富阳县志姥岑山上有沼赤萍生其中映水如濯锦
　　荻　西溪梵隠志涡水曰蒹葭深处秋深荻花如雪苕　名胜志苕溪发源天目经余杭达钱塘溪岸多苕花
　　菖蒲　蒙斋笔谈钱塘郎简筑别馆于径山下即涧傍种菖蒲数畆嵗采取以自饵山中人目之为菖蒲田
　　菰米　尔雅翼苽蒋草也生下泽者根既相结嵗久则并土浮于水上土人谓之葑田刈去其叶便可耕植其苗有茎梗者谓之菰蒋至秋则为此米大抵葑是其根菰是其叶耳
　　夹麦青　四民月令清明时土人取以捣汁和粉为果饵食之
　　金星草　嘉靖仁和县志金星洞在鳯凰山洞生金星草
　　独帚草　万厯杭州府志一本可为一帚出山县虎须蒲　万厯杭州府志杭人多植于盆以充玩好苔　大涤洞天记丹泉之傍苔藓常作紫晕
　　烟草　杭州府志一名防菼本产于闽今土人多种此为业
　　黄雀　余杭县新志麦黄时有细雀漫天而集名曰黄雀土人以丝网罥之美逾常味
　　鹁鸽　四朝闻见録东南之俗以养鹁鸽为乐羣数十百望之如锦灰褐色为下纯黑为贵以粟食之既则系金铃于腰飞而飏空风力振铃铿如云间之佩
　　山鸡　名胜志海宁县茗山多山鸡
　　飞生　续博物志浙中有鸟名飞生狐首肉翅四足如兽飞而生子即随母后人有难产以其爪安胸腹间立验
　　药禽　大涤洞天记药禽止有二伏藏深树间昼夜间鸣宛然捣药声
　　马　咸淳临安志昔钱氏牧马于钱塘门外东西马塍其马蕃息当时号马海
　　【谨按马非杭产今防城有满汉八旗驻防以及镇抚水陆各营皆牧马水草得宜故马亦蕃庶】
　　麂　万厯杭州府志似鹿而小皮甚细土人制以为鞾
　　獭　万厯钱塘县志土人取獭皮为女帽名一盏灯玉面貍　咸淳临安志于潜昌化山谷有之
　　猫　咸淳临安志都人畜猫有长毛白色者名曰狮猫不捕鼠徒以饰观
　　鲥鱼　咸淳临安志六和塔江邉生者极鲜腴旧浙江通志四五月间富阳江中有之
　　石首鱼　万厯杭州府志一名黄鱼产于海四五月中杭人载冰出洋贩至省城贸之【王右军帖鱼首有石是野鳬所化】
　　篛鱼　成化杭州府志其形似篛葢比目之俗书作鰙非时出惟富阳五月有之
　　鲫鱼　杭州府志乌背紫鳞产西湖者尤鲜美横鱼　余杭县前志四月从太湖逆水上大者百觔石斑鱼　嘉靖浙江通志生山涧中身有斑味鲜美土防鱼　成化杭州府志或作吐哺旧浙江通志土步鱼清明前者为佳
　　逆鱼　余杭县前志产苕溪中长寸许怀子满腹过五月不复见
　　五色鱼　名胜志吴山井有五色大鱼数十时出防泳人不敢取又玉泉寺方池清澈可鉴蓄五色鱼游泳如畵
　　金鲫鱼　能改斋漫録杭之西湖有金鲫鱼投饼饵则出然不妄食也苏子美诗云松桥叩金鲫竟日独迟留东坡游西湖诗云我识南屏金鲫鱼重来拊槛散斋余皆纪其实
　　金银鱼　花史昌化县千顷山上有龙潭产金银鱼祷雨多应
　　金鱼　桯史今中都有豢鱼者能变鱼作金色以洿渠之小红虫饲之初白如银次渐黄久则金矣又别有雪质而黒章的砾若漆曰玳瑁鱼尤可观惟杭人能饵畜之【咸淳临安志今钱塘门外多畜养入城货卖名为鱼儿活万厯杭州府志其异品者若梅花鹤顶红二色分之名甚众説者谓鱼本傅沫而生即红白二色因雌雄相感而生花斑之鱼以溪花郎与白鱼相感而生翠色之鱼又取鰕与鱼感则鱼尾酷于鰕有二尾三尾者】
　　金色蛇　万厯昌化县志千顷山盘蛇石中有金色小蛇人呼为圣蛇
