<!-- { "loadSidebar": true } -->
　　【国朝康熙间典史毛鼎督濬】　陈村砩【在五十一都】　深林砩　潭遏砩　胡塍砩【俱在五十三都】　源通砩　益通砩【俱在五十四都明万厯间为洪水冲坍邑人赵明峯修治之】　陈大砩【五十五都】
　　新昌县
　　东溪　在县东一里其正派从北流过县后西北流为三溪出嵊县为剡溪嘉泰会稽志其源东南来自天台石桥瀑布水支派入县南流西溉田一万二千亩
　　东堤【绵亘三里以捍溪潦宋知县林安宅所筑宝间知县赵时佺咸淳间知县吴均佐重修厯二百年又圯明成化十二年知县李楫修筑治间知县唐防筑大堤邑绅尚书何鉴时为御史实持其议未几复坏于水知县杨琛累石重修増筑子堤髙广视昔三倍李杰文重修东堤记县治东南接天姥诸大山溪涧众水奔注百余里滙为东溪环于县东而北折为剡溪一遇霖雨山水暴至则东溪泛溢汹涌势不可御宋绍兴间水决覆船山坏民田冲县治时闽人林安宅知县事筑大堤捍之起自小东门逾北门而止又筑子堤于外以杀水势正统间水决虎队岭成化丁酉为患弥甚治癸丑县令唐夔筑大堤起自龙山接于旧堤计一百六十余文丙辰夏水溃所筑数十文县令杨君琛累石塞之增筑子堤其长视大堤三分之二广三分之一治十三年记　嘉靖间水复决推官陈让知县吴希孟董役因旧址增筑知县万鹏成之隆庆间知县萧敏道捐金募工修筑】后溪堤【在县西十里明万厯间知县田琯令典史朱琳督工修筑以捍水患】
　　孝行砩【在县南一里宋知县林安宅所开长十余里溉田一万三千亩民赖其利后知县凃相宋贤相继修理之后因水利不均民莫肯修明万三年嵗旱知县田琯视之得其故乃谕民协力修濬五年复募民増修沿砩加土坚筑甃以石板于大佛桥泄水之处设巨石以防旱涝立均水牌以均灌溉】　醴泉砩　青山砩　鼓泉砩【俱在四都】　青泉砩【在五都】　谷陈砩【在五六都】　梅渚砩【在七都】　下意砩龟岩砩　左于砩【俱在八九都】　左过砩　穿岩砩
　　【俱在十都】　津溪砩　染口砩　大用砩　磕山砩【俱在十二都】　练使砩【在十三都】　长照砩　□嵔砩【俱在二十都】竒岩砩【在二十四都】　中溪砩　三坑砩【俱在二十七都】　新泽砩【在二十九都】　丹坑砩　香林砩　小溪砩【俱在三十三都】　支浅砩　螺蛳砩　马郎砩　茹葫砩【俱在三十八九都】
　　【谨按新昌在万山中地势欹仄故鲜陂湖沟浍止溪流三派引以溉田其利害所闗则惟在东堤与诸砩而已】







　　浙江通志卷五十七
　　钦定四库全书
　　浙江通志卷五十八
　　水利【七】
　　台州府
　　临海县
　　杜渎河　在县东一百五十里承恩乡台州府志海水涨入沟浍成渎广袤二三里溉田百余顷民甚利焉
　　国朝雍正七年总督【臣】李卫檄台州府知府江承玠开濬并筑堤以御咸潮修建七闸以为蓄泄曰轻盈曰三石曰涂下曰嵩浦曰西浦曰竹屿曰推船沟由是数千顷砂碛斥卤之地俱成沃壤
　　百步溪　在县西北六十里赤城志前后二滩石险湍激俗号大小恶溪舟者病之宋淳熙中令陈居安命工淬凿始无患台州府志明洪武二年郡守马岱疏凿别道七百余丈后邑绅蔡潮募工重修之舟始无患易名为大善滩
　　芳溪　在县西三十里台州府志流出栝苍山土民于下流为十二圳溉田甚多
　　江隄【在府城外元至正九年重修周润祖重修江隄记元尽隳天下城郭独台城不隳备水患也城下为堤又捍城也按台襟江带河南滙为龙湫盘石踞江面大水西南万壑水至直盘石怒涛横啮城下至与潮汐鬬势益张宋庆厯中城决西南民半入鱼腹城距今滋久隄且弗固至正九年达噜噶齐僧珠总管达噜噶齐特穆尔同牧是邦选善任事者六人授以方画给以义助钱辇石髙山取灰于越外聨大木筑之抵坚以壮其趾内积巨石累之极深以果其腹地之卑者封之而致髙壤之虚者除之以布实亢其背而不淀奠其壆而不潄不淀则外不淫不潄则内不讧延袤崇广周孔坚缜视昔倍蓰焉】
　　盐塘　姥堀塘　交塘【俱在宁化乡明洪武二十四年办事官孔良弼监筑】岭里塘　水塘　上湖塘　官市塘　观山塘象龛塘　和尚塘　仇家塘　章家塘　漩塘道士塘　上猷塘【俱在太平乡明洪武二十八年人材邓逺开筑】　泉水塘　兴国塘【俱在安乐郷邓逺开筑】　广化塘【在瑞仁乡邓逺开筑】　清塘【在延夀乡邓逺开筑】　忻家塘【在重晖郷明洪武三十年人材王整开筑】　井头塘【在承思乡】　浦北塘【在保乐乡】　枕坑塘长湾塘　庐岙塘　金山塘　施家塘　林家塘化山塘　董家塘　山湾塘　茭塘　古湾塘
　　【俱在太平郷王整开筑】　岭下塘【在太平乡明永乐中通判陈岩修筑】　白竹塘　和尚塘【俱在重晖乡】　龙疉塘【在保乐郷】　蔡岙塘横山塘　寳花塘【俱在长乐乡明陈岩修筑】
　　髙湖堰　洋岙堰　吴承有堰　下堰　吴超堰长潭堰　黄肚堰　中沙堰【俱在大固乡明洪武二十四年办事官孔良弼监筑】　芝溪堰　清潭堰　洛西堰　下村堰【俱在承恩乡明洪武二十八年人材邓逺开筑】　卢家堰　朱家堰【俱在太平郷】　石仓堰　注潭堰　涌泉堰【俱在保乐乡】　涌泉堰【在清化乡】　溪堰【在承恩乡俱系邓逺开筑】　方溪堰　左桥堰　童坑堰　伍溪堰【俱在太平乡明洪武三十年人材王整开筑】茅竹湖堰　下屿堰　溪川堰【俱在太平乡】　方溪
　　埭【在太平乡】　黄屿埭　陈官埭【俱在明化乡】
　　广济坝【在保乐乡】　清潭坝【在承恩乡】　赤缪坝　潘岙坝【俱靖安乡】
　　东湖闸【在崇和门外闸下之水沿城濠南达于江嵗久淤涨自筑坝通明桥东畔引溪水仍入东湖因并濬濠深广倍之】　横溪闸　鳯桥闸　岭下闸【俱在长乐乡明洪武二十四年办事官孔艮弼监筑】　古溪闸　汪家潭闸　能仁塘闸　莲桥闸　赖屿土桥闸【俱在保乐郷总兵杨文筑】囘龙闸【在保乐乡】
　　茆湖砩　竹家砩　罗家砩　黄湖砩　江家砩葛家砩【俱在太平乡明永乐中通判陈岩修筑】　吴家砩　乌石潭砩　路西砩　道塲砩　光明砩　丁岩砩　大川砩　马磡砩　韩坑砩【俱在安乐乡】　定光砩【在义城乡】黄家砩　严店砩　于家砩　沙砩　桥下砩十女箩砩【俱在靖安乡】　黎岩砩【在清化乡】　于山砩【在延】
　　【夀乡通判陈岩修筑】
　　广福塘陡门【在承防乡】　永庆塘陡门　鎻铺庄陡门双陡门【俱在保乐乡】
　　黄岩县
　　官河　在县东南一里赤城志自南浮桥南至温岭一百三十里广一百五十步又别为九河各二十里支为九百三十六泾以丈计者七十五万分为二百余埭其名不可殚纪绵亘灵山驯雉飞鳬繁昌太平仁风三童永宁八乡溉田七十一万有竒建闸十有一以时启闭曰常丰清浑斗门蛟龙鲍步长浦【俱属黄岩】周洋回浦永丰黄望金清【今太平】万厯黄岩县志宋绍兴九年令杨炜赋功开深淳熙元年令孙叔豹复濬之越十年丞刘文直又濬之又十五年丞何坦濬之又二十六年令蔡范按视疏治常平使者齐硕为请于朝得防分命乡官士民濬之【王居安重濬官河记黄岩县为田可百万亩而水乡之田实居大半言水利者惟濬河置闸二事而已而二事又复不审不宻昔之为河者虑未及闸也是之谓不审其为闸者虑未及河也是之谓不宻元祐以前初未有闸大率为埭以堰水颇为髙田之利而下田病之水潦大至下乡之民十百为羣挟梃持刀以破埭遂有鬬争格杀之事于是乡先生罗公适提刑本路始议建闸酌髙下以谨启闭解仇怨以全乡井意则美矣然继述匪人诸闸既立开时常少闭时常多潮水一石其泥数斗潮汐淤塞寖成平陆时当巨浸闸虽启而流实壅于是下田被害反咎夫闸之闭水曾不若埭之可以破决其泄水易且速也柬嘉蔡君范来宰我邑深究水之利初年遂疏决闸内外诸港使水有所泄明年遂开濬田间诸河稍令广大使水有所潴又用叶森议建为爬梳之法设长铁爬及辊江龙因潮之方退合人力以鼓荡之泥淤乗流而下力少而功倍此不特于河有功而闸亦永利矣】元大徳己亥知州韩国寳又复濬治明嘉靖己亥郡守周志伟濬之增置永通闸【周志伟请开河疏臣窃见黄岩太平两县负山濒海形如仰釡雨则众流奔趋顿成湖荡稍旱即诸原隔絶辄成斥卤故水利之在两县尤为切要宋元祐间提刑罗适开河置闸地始可耕淳熙九年提举朱熹奏请官钱增修诸闸继之勾龙昌泰精思力行遂迄成効今仍在黄岩者五闸长浦鲍步蛟龙陡门委山是也分太平者六闸金清回步周洋黄望永丰细屿是也潦则泄之旱则蓄之潮则捍之而乂立为爬梳之法以时洗荡之经画区处至为详备其间田亩约计七十余万尽为膏景泰天顺间两次差官修筑民获其利治以来有司废不之讲启闭不时旋复壅塞频年旱涝束手无谋臣到任初访之父老士人皆云此河不复民无生日臣于去年冬督同黄岩县知县方介太平县知县曾才汉往来相度故闸虽存诸河淤塞率与田等遂行两县起倩人夫协力开濬又见各闸去海颇逺潮淤日积未免有尾塞不通之患乃请巡按御史传鳯翔动支无碍官银于近海之地建闸一所窃惟诸闸之复不惟旱涝有备两县粮运皆由此逹较之往年海运陆运风波之险人力之繁利已数倍但数十年间旋修旋塞其最为患者海潮耳海水一石其泥淤数斗积之旬日即以丈计最要者启闭耳两县去闸颇逺率难照应臣查得黄岩县南监地方先年设有河泊大使一员専管沿海课米仍复此官使之兼理诸闸责之启闭爬梳各以其时为此具本差吏奏闻】
　　新河　在县北五里万厯黄岩县志宋开禧二年里人杜思齐开凿
　　天赐河　在县东南五十里溉田千顷
　　簇路塘【在县西五十七里】　大泽塘【在县西北四十五里僧慈保兴筑】净土埭【在一都】　新塘埭【在二都】　建山埭　陈牛埭【俱在三都】　陡门僊埭【在十七都原名陶家埭】　赵家埭【在茅畬铁骑庙西南】髙家埭　西僊浦埭　郑戌埭　孝顺埭【俱在二十】
　　【四都】　杨公埭　新泾埭　石湫埭　髙公埭　邱家埭【俱在二十八都】　周家埭【在二十九都】　洋屿埭【在五十一都】长浦埭【在五十四都】　郑公埭　水墈埭【俱在六十一都】
　　闻郎埭【在六十二都】　章师埭　蛟龙埭【俱在六十三都】　僊浦埭【在六十四都】　观木埭　鲍步埭【在六十五都】
