<!-- { "loadSidebar": true } -->
　　朱寜九妻徐氏【题旌册海寜农家妇也羙姿容秉性贞洁闾里咸敬慕之康熙四十年四月采桑湖畔有渔人章四欲犯之氏厉声大呼章怒搤其吭而死章四按律究拟徐氏节烈捐躯奉】
　　【防建坊旌表　坊在水侧后有舟经其地者语涉防狎忽风浪涌起覆其舟往来者咸相戒弗敢犯】查继序妻许氏【公举事实年二十四而寡抚子嗣防令从刘宗周游力学敦行姑目丧明寝馈一室奉事惟谨以孙升贵赠太恭人康熙四十四年】
　　【御书节孝流徽四字旌其门】
　　陈恂永妻查氏【题旌册年二十九而寡事翁姑孝姑病侍汤药者二十余年抚教子女有成守节四十余载康熙四十四年具题奉防建坊旌表】
　　俞君亮妻施氏【题旌册年二十二归俞甫九月夫患瘫痪翁姑又同时染疫死家贫甚止遗卧榻布衣数种鬻为棺殓明年生子圣洪而夫卒族人讽之改适不从则私受聘于某氏及期鼓乐肩舆突至廹之行氏触柱晕絶隣党惊救始散去氏矢志益坚训子成立康熙四十七年具题奉】
　　【防建坊旌表】
　　杨中惺妻劳氏【题旌册石门人年十八适杨甫七月而夫卒遗孤表匡表翊前妻出也氏抚育婚配表翊夫妇又早殁子正讲在廷纯熙俱幼氏复抚训成立康熙五十二年具题奉】
　　【防建坊旌表】
　　陈维申妻黄氏【公举事实年十九归陈甫三载夫卒丸熊教子守节四十一年以子邦彦贵封太淑人康熙五十六年御书节孝二字旌其门】
　　朱郭二节【题旌册郑氏朱国佐妻年二十三而寡遗孤周嵗誓死不二朱氏国佐女弟也适郭洪年二十一洪亡家贫无倚归与嫂同居互相砥砺共抚遗孤人称双节】
　　朱元英妻范氏【题旌册年二十九而寡遗孤廷相幼氏辛勤节俭积余赀先葬舅姑后葬夫柩训子以义方守节三十余年】
　　葛纯妻张氏【题旌册年二十而寡遗娠生子宗璜氏悉返嫁时妆具布衣疏食纺绩以育子旋遭姑丧遗两幼叔氏兼抚之守节三十年】
　　陆楷妻朱氏【题旌册年二十六而寡事姑课子子卒刻苦训孙守节五十年　以上五氏俱康熙五十七年具题奉防建坊旌表】
　　鲍枚妻王氏【题旌册年二十八而　躬操絍作毕子女婚嫁葬舅姑守节　十年康熙五十九年具题奉防建坊旌表】
　　朱世英妻吴氏【题旌册年二十六而寡无子依弟糊口守节四十七年雍正元年具题奉】
　　【防建坊旌表】
　　吕国璐妻吴氏【题旌册年二十八而寡姑又寝疾氏侍奉汤药三载无倦容抚孤成立】范氏二节【题旌册范三台妻蒋氏范璵妻姜氏娣姒也蒋年二十六而寡遗腹生子士豪姜十九而寡无子二氏事耄姑生养死葬共抚孤儿成立蒋守节三十五年姜守节四十年】
　　王杞妻陈氏【题旌册蚤寡力勤组织养老抚孤守节三十三年】
　　王圣荣妻蒋氏【题旌册年二十九而寡孝事孀姑遗孤娶妇生孙子妇并死氏又抚孙成立守节四十五年】
　　许日霁妻钱氏【题旌册年二十五而寡遗孤殇抚侄文源为后又卒偕媳抚孙守节四十七年】
　　姚公逊妻宓氏【题旌册年二十五而寡姚故以装潢为业家县治左往来者如织氏闭戸绩纺抚子广涵成立至老人未识其面守节四十余年　以上七氏俱雍正二年具题奉】
　　【防建坊旌表】
　　徐源妻董氏【题旌册年二十七而寡孝事姑嫜抚子成立】
　　李大纯妻郭氏【题旌册年二十八而寡遗娠生子徳祚卒勤纺织持门户守节三十余年】许文源妻葛氏【题旌册年二十六而寡事孀姑孝训子迁有成守节二十八年　以上三氏俱雍正三年具题奉防建坊旌表】
　　张禹公妻褚氏【题旌册年十九而寡无子子犹子又殀先世积棺盈庭贫不能举氏昼夜勤织絍铢积寸累者有年始得毕葬守节四十四年】
　　吴仲嘉妻李氏【题旌册年二十三而寡越三年姑又亡氏力营丧葬教子有成】宓彩生妻陆氏【题旌册蚤寡两子皆幼一在腹氏艰辛抚育营葬舅姑及夫皆以礼兄嫂亡又迎养其母兼抚其侄】
　　宋士琏妻陈氏【题旌册年二十九而寡无何姑殁子又殇乃继侄为嗣长为婚配侄又死守节五十一年】
　　章凤起妻陆氏【题旌册年二十六而寡家贫鬻针黹以奉舅姑抚侄为嗣又殇守节三十八年　以上五氏俱雍正四年具题奉防建坊旌表】
　　许惟櫺妻吕氏【题旌册年十九适许五月而寡事姑孝抚侄勉勲为嗣躬纺织为夫营葬后姑卒谓其子曰吾可相从于地下矣遂絶粒而逝雍正五年具题奉】
　　【防建坊旌表】
　　周学舒妻朱氏【题旌册年二十七而寡事舅姑及本生舅姑俱孝遗孤奕年甫五龄氏恒于机杼旁亲自督课奕亦自知刻励康熙辛卯举于乡凡四上公车卒于旅邸氏更抚训其两孙诗书之泽赖以不坠守节五十四年】
　　周之谟妻陆氏【题旌册早寡守志善事孀姑抚教孤子有成　以上二氏俱雍正六年具题奉防建坊旌表】
　　张巩藩妻周氏【题旌册年二十而寡孝舅姑抚子守节三十五年】
　　俞广思妻陈氏【题旌册年二十而寡翁姑继殁遗两叔俱幼氏绩纺抚教有成及叔生子氏即育为己后守节四十七年】
　　沈士亷妻冯氏【题旌册年二十而寡继侄为嗣葬舅姑及夫守节三十二年　以上三氏俱雍正七年具题奉防建坊旌表】
　　宋振麟妻屠氏【题旌册年十七而寡姑继殁翁老家贫氏纺绩奉养后殁医药棺衾皆十指所出因无子遂百计谋葬土成坟闻者咸叹惜焉守节五十五年】
　　张大观妻周氏【题旌册年十九而寡事太姑先意承志继侄承祧守节三十二年】祝宗泰妻居氏【题旌册年二十五而寡事舅姑以养以葬抚侄为嗣守节二十七年】孙在公妻陈氏【题旌册年二十二而寡无子事翁姑孝翁姑殁孑身无倚归母家织絍自给守节二十九年】
　　祝贞女【题旌册祝安国女许字朱协中未婚协中殁女年十六决意过门守志性刚正同室咸敬惮之卒年三十一　以上五氏俱雍正八年具题奉】
　　【防建坊旌表】
　　朱济任妻查氏【题旌册在室时母老且病氏决志侍奉不适人及母殁服阕始受聘归朱为继室年已二十六矣甫百日夫亡前室杨遗一子二女抚如己出教子廷彬能读父书为邑诸生女亦有归娣李亦早孀氏勉以大义同励冰操氏守节二十二年卒】
　　王鼎谟妻张氏【题旌册年二十九而寡抚前室三子一女躬亲操作寒暑不辍毕婚嫁守节二十八年】
　　查嵋继妻葛氏【题旌册年二十而寡遗腹生子珪娶妇张氏珪卒遗孙复殇媳哭夫哭子又卒氏乃立侄为后守节四十八年】
　　陈之琳妻郑氏【题旌册年十九而寡家贫无子勤织絍以奉衰翁翁殁拮据营葬两世守节四十一年】
　　朱孟直妻钱氏【题旌册年十八而寡无子抚侄为嗣守节五十二年】
　　陈为章妻朱氏【题旌册年二十一而寡时归甫百日告翁姑抱侄为嗣守节五十三年】都彦妻何氏【题旌册年二十六而寡子女俱殇伯氏夫妇继殁遗孤甫周歳氏抚以为子及长以伯为大宗仍命为本生后而别抱孙承祀焉守节三十八年】
　　朱羽臯妻李氏【题旌册年二十一而寡继侄为嗣拮据营葬舅姑与夫守节三十年】范南溟妻庄氏【题旌册年二十一而寡孀姑继逝抚侄侄殇复立继娶媳又殀防防无倚守节四十六年】
　　钟继英妻顾氏【题旌册年二十七而寡抚前室子及己子女无异视事翁妾如姑守节四十年】
　　祝翼隆妻蘓氏【题旌册年二十一而寡事翁姑孝翁姑殁力营丧葬抚子成立守节三十三年　以上十一氏俱雍正九年具题奉防建坊旌表】
　　董光图妻朱氏【题旌册年二十七而寡抚遗孤守节二十八年】
　　吴士锦妻张氏【题旌册年二十五而寡无子遗女仅弥月抚侄作楫为后老年多病犹勤十指或劝其稍节劳答曰未亡人二十年来止欠一死安敢辞劳守节三十二年】
　　陈齐贤妻屠氏【题旌册年十九而寡事舅姑抚侄为嗣守节三十八年】
　　陈有义妻吴氏【题旌册年二十三而寡孀姑年迈遗孤仅八月家贫凡米盐丝枲氏昼夜勤十指以资不给守节二十七年　以上四氏俱雍正十年具题奉】
　　【防建坊旌表】
　　顾廷芳妻朱氏【部咨案騐廷芳外出氏独处廷芳小功服兄顾耀山入室犯之氏不从抓伤其面耀山逸出氏诉知廷芳廷芳诉于耀山之父父惩责其子乃懐忿揑造秽言玷氏名节氏忿投河死耀山按律究拟朱氏节烈捐躯雍正十一年具题奉】
　　【防建坊旌表】
　　陈学乐妻周氏【题旌册结防甫六月而夫亡氏年十九欲以身殉舅姑止之为立嗣子长娶妇生孙舅姑享上寿奉事不懈守节三十二年】
　　王松山妻张氏【题旌册年十九适松山二十一而寡无子事舅姑三十余年凡甘防之奉皆出十指舅姑卒丧葬尽礼抚侄为嗣长为娶妇守节三十九年　以上二氏俱雍正十二年具题奉防建坊旌表】
　　张与三妻吴氏【题旌册与三以父老家贫服贾四安卒旅舍氏年二十九四子俱幼勤蚕织以给衣食阅十载舅卒拮据丧葬命四子各习一业或务农桑或专贸易向之赤贫者转而为温饱之家子各娶妇有孙十四人并及见曾孙而卒守节三十七年】
　　张瑞芝妻程氏【题旌册年二十三夫亡遗孤甫三月姑老常病卧床褥氏侍汤药歴久不懈姑卒营丧葬训子有成守节二十六年】
　　祝锳妻吴氏【题旌册年二十八夫亡勤女红以养舅姑抚子遇嵗歉百计供菽水而己常终日不饱后以姑没舅病经营棺殓又中夜龥天愿减已算延翁寿如此者七十日舅愈而氏病不起守节一十六年】
　　陈克奭妻汤氏【题旌册年二十七夫亡一子又殇继侄坚孝为后抚长娶妇生孙媳亡子舌耕外出氏复抚训其孙积二十余年纺绩所入购屋旁地葬夫曰使吾长得与墓相依也守节五十三年】
　　严廷用妻胡氏【题旌册年二十六夫亡孝事六旬姑嫜阅二十四载以寿终抚教三子咸有成立守节三十三年】
　　朱协勲妻王氏【题旌册年二十六夫亡时结褵未及一载舅继殁姑病叔幼氏以一身任家政经营两丧叔长授室生一子即抚以为嗣又殇姑卒营窀穸祔夫于旁守节三十一年　以上六氏俱雍正十三年具题候旌】
　　吴正宗妻许氏【旧浙江通志顺治初土寇蠭起氏被掠挟上马三次坠马詈誓不从行至沙河堤于马上夺刀拽兵同投于河兵怒以枪刺之死年未三十】
　　沈兆广妻朱氏【杭州府志年二十五而寡子珩甫二周上无承怙下无倚毗且族繁而竞视孤嫠弱雏朝暮不保氏秉礼执义伺隙者皆敛戢年七十四以寿终子珩中康熙甲辰会试第一】
　　管贞女【旧浙江通志许字石门劳之芳将婚而之芳卒讣闻女请往父母弗从女曰儿请立死以骨往殉乃许之抵劳氏椎髻布衣不事铅餙后感疾卒】
　　查亦林妻冯氏【旧浙江通志亦林年二十三而没冯以节自矢时有隂欲夺其志者氏遂自缢】
　　许丕润妻周氏【海寜县志丕润死所遗破屋数椽宅边地二亩氏年二十三二子幼义不再辱地故有桑久芜躬率其子椎髻而前未明而作日入而息不数年其地所出良倍嵗畜蚕夜则弄机杼逹曙不休衣食粗给又数年家稍赡二子娶妇舅姑及夫并克葬年六十七卒】
　　陈侯邦妻黄氏【海寜县志年二十六丧夫贫不能举火抚遗腹子壮而殀又抚一嵗孙至长百折不挫】
