<!-- { "loadSidebar": true } -->
　　灵隠何年寺青山向此开涧流元不断峰石自飞来竹覆空王苑花藏大士台防探有元度莫遣夕阳催
　　泊鸳鸯湖迟友不至　　　　　【明】冯皐谟
　　野客饶春兴轻舟坐夕曛湖光天下上暮色水氤氲戍鼓连城动渔歌隔防闻参差吹未巳伫立望夫君
　　题岘山济公房　　　　　　　【明】蔡汝楠
　　禅榻澄湖上山光似镜中疎钟摇落叶细雨带秋虫峰竹虚窻映炉香别院通何期碧云合一酌对休公自严滩至新安途中纪兴　　　【明】胡应麟
　　一滩髙一文滩尽到天都叠嶂云飞动隂厓日有无辛夷残紫落踯躅乱红敷独歩行云庙分明入峡圗
　　入桐江　　　　　　　　　　【明】徐中行
　　奔流千折下峭壁两厓分樵径冲江雨渔舟宿岭云布帆林杪见水碓月中闻独有披裘客千秋不可羣
　　桐江夜泊　　　　　　　　　【明】吴　扩
　　系舟人语静纎月映江波木叶秋交下山烟晚更多隔云孤磬杳照水一萤过渔子闲相狎中宵发浩歌
　　登上天竺阁　　　　　　　　【明】姜　龙
　　欹阁倚危巅疎钟破暝烟涧回遥带合峰抱翠涛连无复容尘地刚余看月天想应风雨夜枯坐更通元
　　紫阳庵丁真人祠　　　　　　【明】王穉登
　　丹壑断人行琪花洞里生乱厓兼地破羣象逐峰成一石一云气无松无水声丁生化鹤处蜕骨不胜情
　　越中　　　　　　　　　　　【明】沈明臣
　　乐游何处好爱越中山人坐午溪寂鸟眠秋水闲云横独树上雨在数峰间欲作苏门啸苍茫不可攀
　　送张丞纁赴睦下邑　　　　　【明】沈明臣
　　君向严陵去云移画舫低驿程疎雨外山色大江西讼简知花落官闲聴鸟啼却忘身是吏随意坐青溪与客游北山偶过普福寺寻葛洪丹井
　　【明】李　奎
　　古寺随缘到云霞晚自闲僧房开竹里仙路入花间斜日明秋水薄烟凝暮山偶探勾漏迹惆怅欲忘还
　　严先生祠　　　　　　　　　【明】徐　渭
　　碧水映何深高踪那可寻不知天子贵自识故人心山霭消春雪江风洒暮林如闻流水引谁聴伯牙琴聚法师将往天台止其徒玉公庵中余为留信宿
　　【明】徐　渭
　　欲向天台去先为剡水寻秋行万山出夜宿一庵深燕语调花气猿啼带讲心年年石梁兴送尔益沉吟
　　人日岘山遣兴　　　　　　　【明】李应徴
　　人日人为客春风春可怜烟波浮宅逺邱壑寄情偏柏叶乌程酒椒盘下若鳊如从习池饮醉卧岘山边
　　送义公结庐天台　　　　　　【明】徐　桂
　　海上栖禅境披云访石桥一瓶依涧壑疎磬落山椒华顶经年雪松门半夜潮预愁支遁去谁与共逍遥
　　由桐庐经钓台下作　　　　　【明】朱国祚
　　药草仙人录星文钓客槎祠开髙下屋江溜浅深沙绿树绵蛮鸟丹崕踯躅花谁歌竹如意怀古一长嗟
　　湖上　　　　　　　　　　　【明】朱国祚
　　峰头宝叔塔湖上水仙王芳草年年绿风荷防防香靸鞋拚细雨对酒易斜阳不计重门逺皮上小航
　　西湖春游词　　　　　　　　【明】吴　兆
　　堤暖百花齐湖春万柳低管初沸日罗绮已空闺上已连寒食车轮间马啼游人争向处多在断桥西桥外倚当罏楼隂碧树扶水筵移防酌越女唱吴歈一径穿孤屿重光带两湖匝波舟楫动处处起鸥鳬晴光上栁条结伴戏花朝歌近舟沿防人闲马度桥雷峰看塔迥葛弄泉遥日暮争门入衣香满路飘游路背湖分林陬复水濆年传秦代石人拜宋时坟塔影双峰见松声九里闻不知天竺近香气霭成云
　　苕溪　　　　　　　　　　　【明】王心一
　　细雨苕溪曲防风泛小航有园多种竹无屋不围桑语觉吴侬近流分震泽长乌巾春店近白酒熟盈觞
　　东湖杂诗　　　　　　　　　【明】陈熙昌
　　乍浦瀛壖曲遥连芦沥场迎船桑叶白系缆菜花黄塔影开初地钟声落上方孤城非铁瓮先事慎隄防
　　送齐越石守绍兴　　　　　　【明】姚希孟
　　万壑争流处溪山属剡东扁舟仍雪夜五马自春风官舍朝岚满人烟夕照同蓬莱譲仙吏安坐翠防中泛西湖同清照彦叔观公　　　【明】吴鼎芳
　　新语报黄鹂捎花坐栁枝山晴意自好湖晚醉相宜风起水香处月来烟灭时同舟贪夜寂移傍白公堤
　　和靖祠前晚坐　　　　　　　【明】吴鼎芳
　　山翠出林杪祠前芳杜洲孤烟生后暝双鸟去邉秋灯影参差水歌声逺近舟梅花无复主曽有暗香浮
　　钓台怀古　　　　　　　　　【明】郑士竒
　　择地逃新室披裘对故人星原占是客帝岂得而臣濑急回潮信坛髙费钓緍不知梅福女偕隠几冬春
　　春晓归云庵留题　　　　　　【明】冯梦祯
　　细草迷岩路平田带寺门春风游客少宿鸟见人喧山翠当虚坐花红落小轩清幽惬所好况对道林言
　　严陵城下　　　　　　　　　【明】江禹奠
　　背郭千村合中流一刹孤轻隂阁秋雨残照落平芜入市鱼虾少归舟雁鹜呼客囊任羞澁解佩问当罏
　　会稽道中少憩　　　　　　　【明】屠本畯
　　鸟道纡回入千岩绿树低转留空翠处少憩石桥西别涧潺湲防丛林桑扈啼坐看鳬与鹿引子过前溪
　　钱清夜行　　　　　　　　　【明】沈瑞徴
　　秋涨乗流好孤村夜泊稀渔榔过桥逺萤火傍舟防堤没闻争渡凉生欲授衣梦归懐土切山水愿多违
　　过桐江　　　　　　　　　　【明】董　份
　　薄暮棹歌声看山不计程江晴船作市地僻县无城蜃气连虹暗龙腥杂雾生钓台犹可望缓楫未须行
　　山隂晚泊　　　　　　　　　【明】李　埈
　　落日山隂道孤舟带逺汀秋林红叶重夕浦黑风腥客梦碪前断渔歌镜里聴来朝余兴在何处访兰亭
　　严州道中　　　　　　　　　【明】陶汝鼎
　　曲江流不尽寒气凛初严野泊纷渔艇遥帆酒帘枯河冬雨活湿壁冻云黏不分多归思萧萧与梦添
　　送友人游天台　　　　　　　【明】谢梦莲
　　细雨蘼芜绿扁舟渡若邪春流飞竹箭暮霭隔桃花佞佛何妨酒游仙莫问家倘怜人外癖分我赤城霞
　　建徳道中　　　　　　　　　【明】黄端伯
　　青天霜气迥匹马立平沙逺道风千里寒城月万家乱山盘径险深树引隄斜夙昔悲秋意偏于作客賖
　　十六夜湖上望月　　　　　　【明】魏　璧
　　今夜西湖月仍同十五圎徘徊临碧海依旧上青天何处歌钟起谁家珠箔悬玲珑相望里清啸不成眠
　　嘉兴道中　　　　　　　　　【明】袁宏道
　　弥野桑成市排溪栁作衙菜香齐吐甲树暖欲蒸花天色淡如卵江容滑似纱酒帘青带上三五聚村家
　　灵隠路上　　　　　　　　　【明】袁宏道
　　柳缕时常罥花谿不断飞因寻涧底水忽过树旁扉面熟逢僧问心闲数客归沿流多石趾尽可作渔矶
　　天真书院阳明讲学处　　　　【明】袁宏道
　　百尺頽墙在三千旧事闻野花粘壁粉山鸟煽罏煴江亦学之字田犹画卦文儿孙空满眼谁与荐荒芹
　　西陵初晴　　　　　　　　　【明】陈子龙
　　积雨闲愁满新晴野望开潮平海门树春到越王台江栁含烟细林花入照催物华欣有托尽日此徘徊
　　吴兴　　　　　　　　　　　【明】陈子龙
　　蔼蔼吴兴郡辉辉震泽隂山川纷断续浦溆淡浮沉稉稲春田足芙蓉秋屿深南楼重怀古暇日此登临卷幔双溪下清虚出画圗人烟吹雁鹜城郭入菰蒲暮霭平千嶂秋风落五湖罗衣汀草外何处采明珠飞燕昼初长陌头行采桑春风一垂手日暮尚擕筐宻茧温如玉新绵白似霜何劳使君问无暇织流黄雨暮过汀洲江深菡蓞秋碧云天际合青嶂镜中收菰米侵唇冷菱丝入腕柔更闻西塞下渔唱落轻舟国朝
　　过南屏访无生上人　　　　　　吴伟业谓此一公住偶来闻午钟山容参雪峤佛火隠雷峰路细因留竹云深好防松精庐人不到相对话南宗
　　嵗暮送穆苑先往桐庐二首　　　吴伟业客中经过嵗又上富春船烛影欹寒枕江声聴夜眠石髙孤防迥雪重半帆偏明日停桡处山城落木天
　　知尔贪乗兴冲寒蜡屐忙鹤翻松磴雪猿守栗林霜官醖移山榼仙棊响石房严光如可作故态客星狂
　　天台　　　　　　　　　　　　黄周星胜迹天台路移情入杳冥乱泉秋后寺絶壁古时亭槲叶防多湿莲花峰更青白云吾语汝且向石梁停
　　望天台　　　　　　　　　　　韩　畕望里天台近羣峰秀几重回看青嶂断忽有白云封絶壁垂桥径春泥防虎踪石桥今夜月应为照长松
　　钓台　　　　　　　　　　　　周茂源钓台髙百尺缥缈客星寒天子平生意幽人物外看千秋违汉腊七里尚严滩解识沧洲趣羊裘入梦难
　　雨中泝富春江　　　　　　　　周茂源烟雨片帆开凌空望钓台龙湫穿石下鸟道拂云回终古沧江色千山木落哀同行惊旅鬓吟眺独徘徊
　　禾中作　　　　　　　　　　　王士禄江城还擕李望古一踟蹰老寺裴休宅春沙范蠡湖逺烟明渚鸟斜日冷樯乌太息东流水年年漫绿芜
　　送同年蒋大参之武林　　　　　王士祯持节钱塘去金焦二月时江山南渡迹风物表忠碑河漕劳输挽
　　朝廷仰度支到逢寒食后槐火试双旗
　　蒋脩撰述天台之逰　　　　　　王士祯太史三茅隠朱顔薄世荣言寻沃洲路遥向赤霞城语识寒山妙诗同太白清石梁横地底今夜梦经行
　　送刘宰之建徳　　　　　　　　王士祯送者自崖返君真建徳游桐庐萧瑟水木况清秋橘柚纷千树渔商聚一洲新安江见厎应见古羊裘
　　送吴园次湖州太守　　　　　　王士祯六代吴兴守常须第一流君才如栁恽吟向白苹洲官阁临苕霅人烟杂鹭鸥谁言露冕客仍是五湖游
　　送陈兴公归武康　　　　　　　王士祯清絶苕南路归防望已遐寒林孟郊井古屋沈戎家天目羣峰合前溪一水斜烟霞成独往不羡曲江花
　　送许竹隠之绍兴二首　　　　　王士祯一櫂西陵去名山入剡中放衙临鉴水行部逐樵风江渚鸢乌集苏台麋鹿空沼吴兼覇越怀古意无穷
　　蝉声集深树驿路徧槐花黄鹄逝千里浮云天一涯莺啼范蠡宅草长谢敷家迢递相思处春风满若耶
　　苎萝山　　　　　　　　　　　曽　畹出郭寻芳草湖田近水濵居然浣纱石曾共沼吴人苔上蛾眉月溪流舞袖春至今山下路犹带绮罗尘
　　严陵山　　　　　　　　　　　张　英千嶂桐庐道清风几溯洄不知天子贵犹是故人来垂钓本无意披裘亦浪猜翻嫌烦好事髙筑子陵台
　　游憩南屏寺　　　　　　　　　余　怀小雨催孤櫂湖南别有天几家临水住一墖倚山悬声出花边磬香流树杪泉絺衣浑欲冷高屐破云烟
　　常山道中　　　　　　　　　　梁佩兰山气鸿蒙似云光草树开逐羣樵斧去报晓寺钟来鹿迹留干叶霜痕渍古苔此间宜一憩登眺有髙台
　　富阳县　　　　　　　　　　　梁佩兰百里钱塘路清江入富阳人家还水曲山势压城墙客思天同逺秋来柳渐黄望中风物满枫叶更含霜
　　桐庐县　　　　　　　　　　　梁佩兰树色重重隠桐庐入望劳逺山帆影曲争石水声髙沙屿排渔簖田沟转桔槹一羣鸥鹭立潇洒刷霜毛
