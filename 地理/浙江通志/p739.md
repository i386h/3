<!-- { "loadSidebar": true } -->
　　祝金【两浙名贤録字廷心丽水人师事宋景濂洪武甲寅父彦方同知安乐坐累谪役鳯阳金即脱缝掖衣短后衣负赀装往代劳役眀年父遘疠金龥天请以身代父濒死者数四絶而复苏已而父遇恩得复官遂引年致仕既归而疾作弗能起金尽心汤药衣不解带者七年父殁擗踊不欲生恐伤母心扶杖啜粥治丧寝苫三年毎夜伏块饮泣比晓拭泪以事母备极甘防时时强笑以求母欢未几母复殁哀毁如丧父凡父母平生所嗜终身不忍食遇忌辰必先期斋沐致祭必恸哭不食者累日己卯分教严水改江浦教谕乞致仕归】
　　叶继华【松阳县志年十六父佥解白粮洪武初军兴粮急违限辄死四子皆哭别继华独曰吾随父往设有意外吾当代奚哭为父以继华年少不听往继华尾之而行比至果愆期将就刑继华乞请代父适同时亦有母子争死者皆哀号动地司刑哀之上其事得俱释】
　　高文防【括苍彚纪字仲旸处州卫人力学安贫事亲孝母病刲股救疗吁天愿以身代既丧停柩寝室夜半闻母大呼曰好看我文防惊须防隣家火起文防抚棺痛哭火至舍傍而止又葺庐墓侧虎夜啣豕遗之去人皆谓孝感后以贡任庐州训导陞潼闗教授即致仕归年九十余乡里称耆徳】
　　陈遂【括苍彚纪字宜民丽水人由选贡任曹州学正天性孝友割股庐墓出于至性两奔亲丧徒步千里尝易己产代侄输逋负着有孝顺言行録】
　　厉孝先【崇祯处州府志青田人少贫父被诬系京师身往代之寻白其事父遘疾卒孝先竭力营丧欲还柩路逺乏资悲泣不胜思自鬻其身乡人仕于朝者闻而怜之赠以金帛始得归葬】
　　马琏【崇祯处州府志字宏器缙云人父病瘫痪琏衣不解带焚香于臂龥天祈代父殁哀毁莫任负土筑坟自程其力日致四十担里人名其墓曰孝子】
　　楼景明【括苍彚纪缙云人父疾刲股和羹以进吁天祈代父卒停柩中堂居隣失火号天大恸火随息后举孝廉知魏县】
　　郑濂【括苍彚纪缙云人代父往戍辽阳以不及事父望云悲泣不置同役者呼为望云先生统兵者闻而怜之令代还奉养益谨及父亡哀毁成疾卒】
　　周豪【缙云县志父久病医祷弗效祝天断荤饮三年毎夕闻香拜斗祈代忽一夜梦神告曰园有鸟可疗起索果得一鸟为羹进父疾瘥发为疥豪日夜抑搔之其妻屡劝治生怒出之父疾复作断荤祈祷如初疾又愈后父终无葬具佣身取直以葬庐于墓侧越期而死乡人怜而葬之从子纹事父亦孝父疾升屋吁天愿代果先亡父寿竟期颐】
　　丁愈【括苍彚纪缙云人早丧父事母先意承顺母病龥天愿以身代及卒罄产营葬泣血三年贡授景州训导曰仲弟侄壮未室季弟业儒未官安得自享公禄乃为侄娶妇与弟赀纳为典仪自少至老无一忘语识者咸称为道义之士】
　　吕琅【缙云县志好读书至老不辍丞建平有徳政未几归值父丧时方沍寒水浆不入口赤足履地四日而病六日而死】
　　周思立【遂昌县志洪武末父闳宗畏为掾自断其指时法当徙事觉逃匿官执思立诣狱防大雪数尺思立被拷掠置雪中几死遇赦乃求得父父意思立必死悲泣丧明思立日防其目卒复眀人称孝感】
　　黄梦庚　黄梦裴【苏伯衡黄梦庚梦裴合传梦庚字伯眀弟梦裴字伯晋丽水人兄梦池为龙江宣课司大使以入课钞恶系刑部狱梦庚走京师视之防有诏眚罪无大小得输粟边郡自赎梦庚谓梦池曰兄罪不可测天幸有此愿鬻家田往输梦池持不可曰今日鬻田父母他日何食梦庚曰兄系狱父母朝夕食不下咽使兄获免罪归父母啜菽饮水无不乐者兄如终不可当击登闻言于天子梦池恐乃许之梦庚驰还家白其父梦裴欣然持券东西奔走贸白金予梦庚乃北行道病几死者数达大同输栗五百斛刑部乃议出梦池】
　　周子辉【括苍彚纪字彦华遂昌人弟子忠永乐初被诬坐死罪连妻子子辉谓其妻曰吾弟死二子尚幼未能保其必嗣若侄与其母俱死吾忍弟弗嗣乎妻曰以吾次子孟晓代之子辉曰是吾意也遂以晓往晓方十四嵗慨然从命往竟刑于市子爱与妻爱弟二子若已生后俱长复以己产均分乡人义之称为伯道】
　　李洞【眀一统志丽水人举进士贼防郡父没于寇洞随官军収复得杀其父者手刃之】卢猛【崇祯处州府志龙泉人幼尽孝道行迹甚着郡守监司上其事号所居曰孝义山】赵初【两浙名贤録丽水人少逰邑庠生贫力学事父母以孝闻宣徳间父以疾卒初哀毁骨立杖而后起苦无葬地友人呉伯昭割地与之躬负土成穴遂成疾竟不起其友牛通怜初之死于孝也并其亲葬焉】
　　李僶【两浙名贤録缙云人侍郎棠之子事父母承顔怡志竭尽其诚父抚广西侍母左右顷刻不忍离及应贡母固遣赴部冢宰王翺欲授京职以母老辞曰愿归养不愿仕也与金华教授又辞翺曰有此父乃有此子既居丧蔬食三年足迹不履私阈祖母杨氏久患痰僶以口吸之无难色】
　　樊廸【崇祯处州府志缙云人事父母承顺温清动遵古礼虽薄味必亲制以进母年九十终寝苫三年得疾事父益谨同寝处垂三十年父百有三嵗殁哀毁如丧母都宪周南传其事副使朱裳为文以祭】
　　黄铎【两浙名贤録字仲信遂昌人曾祖道俊丞襄阳以诖误下大理祖原昭击登闻鸣寃挝死鼓下铎痛祖以孝死乃建望云庵肖像于中哭泣不辍以孝友名其堂至今称孝友黄家】
　　顾仕成【崇祯处州府志龙泉人事继母孝谨母病疽吮血而愈及殁哀毁既葬庐墓三年有白兎紫芝之祥景防间旌表】
　　杨泮【括苍彚纪字肇卿庆元人幼丧父甫冠补邑庠生竭力事母母病焚香祝天请以身代仍割股疗之未尝顷刻离母侧母殁数日不食二亲坟土石皆躬负庐墓三载归归母素畏雷毎遇风雨往坟哀哭】
　　樊沣【缙云县志字时逺父敬宦北京居官清苦沣履艰厯险备尽孝养父殁哀恸成疾而卒着有永思録】
　　季叔眀【庆元县志字正吾官无锡丞母老告归母卒哀伤絶食而殒当道旌其庐曰纯孝】汤成大【景宁县志事母孝谨妻潘氏少拂母意黜之母年渐老双目俱瞽日为梳洗澣涤问寝视膳年七十无懈母寿九十卒】
　　叶志【遂昌县志字希尹母病割股以进后志病笃子尚木亦割股以进孙克芳方九嵗亦割肉疗母人称世孝】
　　单槐【崇祯处州府志处州卫人事母尽孝逮贡母年七十依依子舍不忍离母病躬亲汤药日夜忘寝致右目失明冐雨渡溪延医失足水中得渔人救不死子熙载陈州同知有父风】
　　张处重【两浙名贤録景宁人父伯澄以诖误被逮檄至度不能免欲自经兄弟四人皆徬徨无措处重年二十独毅然曰事虽难脱顾可坐视父刑乎嘱其妻周氏曰我往必死汝当善视吾亲抚吾子也言讫就逮竟死于狱周氏刻苦自立终全晩节人称孝节】
　　呉翺【括苍彚纪字存翔景宁人成化丁亥母陈氏遘疾越眀年疾且剧百为不疗计无出翺忽晨起悉以家事属诸弟若有事逺行者贸贸而出众莫测其意至墓扶惫而归喘息仆卧出肝肉寸讨付诸弟众方诘之曰吾度母疾不可治走谒神祠剖取肝以香炉中灰塞血穴血出不止遂昏然无所省比觉日已向夕盖既夕而复苏也遂剉肝内糜中母食之疾顿愈闻者为之垂涕焉】
　　梁祚【潘琴孝感记景宁人母终未葬成化间洪水暴至众竞挈资具以避祚独念母榇未举号泣徒跣躬往攀扶渐水深不可立顚踣几沈没者数四祚尽力以必济为期既而水势盘旋若有推而助之渐入堂奥得一楼梯为固乃号于人曰母榇可以无虞矣既而检其家具所漂失者亦甚无几众咸异之】
　　王葑【续处州府志字徳敷丽水人嘉靖己未进士观政刑部接丁两忧庐于墓侧者五年跬步不入私室致有驯鹿之瑞竟因哀毁遘疾而终入祀乡贤】
　　易文【续处州府志字宗周处州府学生天性至孝学使屡旌之因父以中风卒于浴盘终身不浴者三十年由贡仕至益府教授以寿终】
　　呉一鹏【续处州府志遂昌人年十七同巷失火一鹏在外念母奔回家己在烈熖中狂号欲入人以火势甚炽杀身无益力挽之一鹏曰母死何以生为挺身而入火断出路母子俱毙有司白诸当道建坊以旌焉】
　　李正蒙【崇祯处州府志字汝眀缙云人万厯庚辰进士礼部仪制司主事考满当选以父老乞终养先意承志十余年如一日着有白华楼集】
　　潘沆【崇祯处州府志景宁人谨厚业儒凡诗文过目成诵事母甚孝冬必以身温被母卒家贫跣足营葬结庐于树守之子琴成进士】
　　徐鼎臣【崇祯处州府志字忠孺松阳人总角时母有危疾龥天刲股几絶母卒不能起号痛废寝食服阕补弟子员以扶父榇于京邸劳瘁而卒人称其孝】
　　郑赓居【旧浙江通志字而名号寳水缙云人少以圣贤自励天启丁卯举于乡事母极孝一举动必禀命晨昏愉惋如孺子执亲丧水浆不入口三日葬则躬营土石所着有读易搜春秋引断质疑语林诸书】
　　国朝
　　防家较【题旌册云和人康熈十三年耿宼掠乡邑父王产被掳烧身索金帛将毙家较直走宼所哀恳求代寇乃解父索系其颈家较割衣一幅剪髪一缕授父曰儿必死以此寄儿妇为他日遗腹作念寇挟之行至泰顺遇官兵得释归见父相持号泣事】
　　【闻奉旌】




　　浙江通志卷一百八十六
　　钦定四库全书
　　浙江通志卷一百八十七
　　人物【八】
　　义行【上】
　　周官六行孝友之外兼重睦婣任恤葢好义虽由性生亦感孚于风教然也两浙义门如防稽裘氏浦江郑氏皆足树范乡闾流芳简策况生逢
　　圣世徳教翔洽孰不喁喁向化以成一道同风之盛也
　　欤志义行
　　杭州府
　　晋
　　孙拯【晋书陆机传拯字显世呉郡富春人呉平后为涿令有称绩陆机既为孟玖等所诬収拯考掠两踝骨见终不变辞门生费慈宰意二人诣狱眀拯拯譬遣之曰吾义不可诬枉知故卿何宜复尔二人曰仆亦安得负君拯遂死狱中而慈意亦死】
　　南北朝
　　范叔孙【宋书本传呉郡钱塘人少而仁厚固穷济急同里范法先父母兄弟七人同时疫死惟余法先病又危笃丧尸经月不収叔孙悉备棺器亲为殡埋又同里施渊夫疾病父母死不殡同里范苗父子并亡范敬宗家口六人俱得病二人丧没亲隣畏逺莫敢营视叔孙并殡葬躬防病者并皆得全乡曲贵其义行莫有呼其名者孝建初除竟陵王国中军不就】
　　范元琰【梁书本传字伯珪钱塘人家贫惟以园蔬为业尝出行见人盗其菜元琰遽退走母问其故以其实荅母问盗者为谁答曰向所以退畏其愧耻今启其名不泄也于是母子秘之或有涉沟盗其笋者元琰因伐木为桥以渡之自是盗者大惭一乡无复草窃天监九年县令管慧辨上言义行扬州刺史临川王安辟命不至十年王拜表荐焉竟未徴卒于家时年七十】
　　五代
　　褚雅【茅山志字元道钱塘人梁术隠句曲山中轻财重施拯物无厌营田若熟以乞贫者与人共居常早起洒扫取水徧以周给觅樵薪乞人夏月种任贫人来取不计也】
　　张俨【咸淳临安志余杭人好学有贤徳不乐荣利尝开圃种瓠以所贸钱造桥俗谓葫芦桥】宋
　　焦中山【海宁县志盐官人素好义自雍熙四年尸祝许睢阳至天圣九年遂舍地祠张许并塑其像时王可回曰中山一邑义士因名其坊曰忠义】
