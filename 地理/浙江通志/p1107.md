<!-- { "loadSidebar": true } -->
　　落日下林坂抚襟睇前踪轻澌流回浦残雪明髙峰仰视天宇旷俯登云树重聊当问真界昨夜西峦钟
　　钓台懐古　　　　　　　　　【唐】刘　驾
　　澄流可濯缨严子但埀纶孤坐九层石逺笑清渭濵潜龙飞上天四海岂无云清气不零雨安使洗尘氛我来吟髙风髣髴见斯人江月尚皎皎江石亦磷磷如何台下路明日又迷津
　　玉笥山留题　　　　　　　　【宋】徐　
　　仙郷会应逺王事知何极征传莫辞劳玉峰聊一息形骸已销散心想都凝寂真气自清虚非关好松石九仙皆积学洞壑留遗迹游子归去来胡爲但行役
　　冬日陪胡武平游西余精舍　　【宋】梅尧臣
　　侵晨霜气严溪口氷已合乌榜将进迟寒篙旋摧拉遥看松竹深雪屋藏山衲登临兴都尽薄暮沿清霅
　　送慧勤归余杭　　　　　　　【宋】欧阳修
　　越俗僣宫室倾赀事雕墙佛屋尤其侈耽耽拟侯王文彩莹丹漆四壁金焜煌上悬百宝盖宴坐以方牀胡爲弃不居栖身客京坊辛勤营一室有燕巢梁南方精饮食菌笋鄙羔羊饭以玉粒粳调之甘露浆一馔费千金百品罗成行晨兴未饭僧日昃不敢尝乃兹随北客枯粟充饥肠东南地秀絶山水澄清光余杭几万家日夕焚清香烟霏四面起云雾杂芬芳岂知车马尘髩髪染成霜三者孰苦乐子奚勤四方乃云慕仁义奔走不自遑始知仁义力可以治膏肓有志诚可乐及时宜自彊人情重懐土飞鸟思故郷夜枕闻北鴈归心逐南樯归兮能来否送子以短章
　　越州飞来山　　　　　　　　【宋】孔平仲
　　物之体性重惟有石最坚回风卷黄沙直下万丈渊如何崔嵬山乃解飞青天琅琊趋防稽道理固甚悬想当初来时诡异可得言岂非巨灵擘或谓秦帝鞭雷公挟电母歘霍相后先夸娥负崖脚天丁撮其颠北斗借神兵虎豹下九关海王驱鱼送百里闻腥羶悲号与惫喘洒汗成流川呼云以自蔽日月不得宣栖鸟失其巢哀哀啼白猿草木困摆撼枝叶半不全置之秦望阴百怪散苍烟有龙走不辍化爲锦色鳗攅身入窍穴喷出清冷泉都人骇相报平地见巍然既来亦能去惟恐复腾鶱浮屠镇其上副以屋蝉聫朝吟诸佛经暮诵西方禅以此相絷覊孤防千年我闻已有日今朝始攀援髙堂置美酒逺目凌孤鸢老僧爲我説指画当我前是否难致诘且进黄金船
　　和晏相公湖上遇雨　　　　　【宋】韩　维
　　公堂日多暇薄暮游清池孤云从西来若与飞盖期急雨乱荷芰红绿左右披沙禽带湿起簇簇守前坻烟树晦空曲蝉声寂无遗残炎一洗濯霁景开林西禽飞还清波蝉噪复故枝晩槿扬朱华秋草含碧滋篙舟出隄去微风满平漪卷幔极怅望正见隗与箕举酒无尘情慨然起遐思永懐古先训黙道通介宜乃知贤哲心所得非游嬉
　　送谢景初廷评宰余姚　　　　【宋】范仲淹
　　世德践甲科青紫信可拾故郷特荣辉髙门复树立余姚二山下东南最名邑烟水万人家熈熈自翔集又得贤大夫坐堂恩信敷春风爲君来绿波满平湖乘兴访隐沦今逢贺老无文藻凌云处定喜江山助未能同仙舟离樽少留驻行行道不孤明月相随去
　　送钱藻出守婺州得英字　　　【宋】苏　轼
　　老手便剧郡髙懐厌承明聊纡东阳绶一濯沧浪缨东阳嘉山水未到意已清过家父老喜出郭壶浆迎子行得所愿怆悢居者情吾君方急贤日旰坐迩英黄金招乐毅白璧赐虞卿子不少自贬陈义空峥嵘古称爲郡乐渐恐烦敲搒临分敢不尽醉语醒还惊
　　僧清顺新作埀云亭　　　　　【宋】苏　轼
　　江山虽有余亭榭苦难稳登临不得要万象各偃蹇惜哉埀云轩此地得何晚天功争向背诗眼巧增损路穷朱栏出山破石壁很海门浸坤轴湖尾抱云巘葱葱城郭丽淡淡烟村逺纷纷鸟雀去一一渔樵返雄观快新获微景收昔遁道人真古人啸吟慕嵇阮空斋卧蒲褐芒屦每自捆天怜诗人穷乞与供诗本我诗久不作荒澁旋鉏垦从君覔佳句咀嚼废朝饭
　　懐西湖寄晁美叔同年　　　　【宋】苏　轼
　　西湖天下景游者无愚贤深浅随所得谁能识其全嗟我本狂直早爲世所捐独专山水乐付与宁非天三百六十寺幽寻遂穷年所至得其妙心知口难传至今清夜梦耳目余芳鲜君持使者莭风采烁云烟清流与碧巘安肯爲君妍胡不屏骑从暂借僧榻眠读我壁间诗清凉先烦煎策杖无道路直造意所便应逢古渔父苇间自延缘问道若有得买鱼勿论钱
　　杭州故人信至齐安　　　　　【宋】苏　轼
　　昨夜风月清梦到西湖上朝来闻好语扣戸得吴饷轻圆白晒荔脆酽红螺酱更将西崦茶劝我洗江瘴故人情义重説我必西向一年两仆夫千里问无恙相期结书社【故人相约醵钱雇仆未一岁再至黄】未怕供诗帐【仆顷以诗得罪有司移杭取境内所留诗杭州供数百诗谓之诗帐】还将梦魂去一夜到江涨【江涨杭州桥名】次韵赵景贶春思且懐吴越山水【宋】苏　轼
　　岁华来无穷老眼久已静春风如繋马未动意先骋西湖忽破碎鸟乐鱼动镜萦城理枯渎放闸起胶艇顾君营此乐宦事何时竟【清河西湖三闸君督成之】思吴信偶然出处付前定飘然不繋舟乘此无尽兴醉翁行乐处草木皆可敬明朝游北渚急扫黄叶径白酒真到齐红裙已放郑【酒尚有香泉一壶爲乐全先生服不作乐也】
　　寄参寥　　　　　　　　　　【宋】陈师道
　　平生西方愿摆落区中缘惟于世外人相从可忘年道人賛公徒相识防生前早作歩兵语晩参云门禅拾策孤山下一室颇萧然林昏出幽磬竹杪横疏烟昨日寄书至坐想参寥泉此泉如此公遇物作清妍一别今几时绿首成白颠子亦怜我老我岂要子怜会逢万里风一繋五湖船酌我岩下水吟子山中篇
　　泊吴兴观音院　　　　　　　【宋】秦　观
　　金刹负城闉閴然美栖止卞山直穹窿苕水相依倚霜桧郁防防海棕鲜薿薿广除庇夏阴飞栋明朝晷溪光鳬鹜边天色菰蒲里绪风传昼焚壁月窥夜礼泄云彗层空规荷鉴幽沚艅艎烟际下钟磬林端起聱牙戏清深崟扑空紫所过信悠然此生如寄耳志士耻沟渎征夫念桑梓揽衣轩楹间歗歌何穷已
　　余姚饭　　　　　　　　　　【宋】陈　造
　　昨暮浴上虞今晨饭余姚官期有余日我行得逍遥盘实剥芡芰羮鱼荐兰椒一饱老人事茗饮亦复聊扪腹每自愧昔贤尚箪瓢僧垣栖翠微金碧焕山椒龙甘可茹塔铃如见招迟留本不恶况复待晚潮
　　游慈溪龙虎轩【轩有石湖　　　宋碑如新刻】陈　造
　　坐曹可胜劳出郭复行役半年定海令三度慈溪客慈溪足胜处山秀江缭碧终然萦梦寐遑此事游歴髙轩閟龙虎表表市阛侧得兴不暇慵徙倚且数刻洞戸初推敲阶除渐登陟向来攫怒势枯干抱顽石乃知名实间未易胶今昔尚喜诗翁碑不受苍藓蚀何但神所防人未忘翁德使非老眼明斯游竟无得
　　清明西湖次韵　　　　　　　【宋】陈　造
　　苏公旧堤东增筑更千歩右爲萦回溪夹以青葱树晴湖映碧山诗客更多助醉郷赴新约书痴悔前悮况此好清明酒果随意具向来计追欢防番阴雨沮今者成清游仍免俗子汚斜阳不无情似恋花桞住春光念报答襞牋须好句
　　五言天台山送僧象微归山　　【宋】沈　遘
　　吾闻天台久常读兴公赋兹爲东南镇神灵之所据竒挺究万状嵩岱不足语颇疑説过夸特为辞之嫭象微乃州民能识山之故从容试爲问聊得一一疏赤城建霞标上与斗牛附万有八千丈矗若天一柱瀑布发髙源飞流翻四注雪霜浮虚空晦明乱朝暮岩足多丹石光华灿宝璐楢溪百余仞欲济毛骨怖九折凌峻梁五界穷幽路芝兰散竒草松桂罗嘉树祥风吹白云飘然若可御幽閟足瓌怪纤悉难毕具凡迹古不到神物阴自防传闻昔人説中有洞天处是名不死墟众真所游聚玉堂敞金庭碧林列瑶圃有能从而求得之乃仙去斯言宁可信良非吾所慕吾志本邱壑久已失厥趣谁言石渠客乃甚辙中鲋秋风日已髙归心浩欲骛兹山夙所爱送尔东顾吾庐因尔卜伻来审绘素
　　劝农道场山　　　　　　　　【宋】王　炎
　　练日遵诏条行春劝耕事拥斾有传呼据鞍小驰骛児童喜聚观父老欢来诣松径度坡陀莲宫得清閟此行非遨游所职在抚字示之浅易语谕以丁宁意扶杖既言归解衣聊少憇山中无俗情物外有幽趣僧闲众所羡农困吾甚媿不敢饱登临肩舆下山去
　　浦江华藏寺如胜上人欲募施者开田佐僧供以长老皎公书来求予诗作二十韵奉勉
　　【宋】范　浚
　　浮屠谢朋亲屏迹藏岩幽多规脱徭赋岂必皆禅流自言佛遗经垦土为愆尤不耕徒谷腹何异鼠雀偷告之勿浮食当须力锄耰前修举锹事千载埀风猷奈何哑羊僧百语不颔头皎公老禅伯雅慕吾孔周其徒有如胜用意非常俦欲开千畦田更办两具牛率彼枯木众躬耕食其秋释门有添丁乃翁坐无忧与国助耘耔疲氓庶其瘳此意良足嘉感之叹绸缪昔闻白黑众十万俱清修鸠金置千亩给供无时休于今岂无人胜也当寻求长途触隆冬一衲寒飕飗朱门立雪久欢喜无生愁作诗劝勇往以俟嵗晚收
　　寄开化李令光二首　　　　　【宋】程　俱
　　我行阡陌间苖麦已复清茅茨间新藁鸡犬有和声不见吏索钱田家得其生鸡犬亦肥字不遭无事烹于斯可观政岂在赫赫名父老亦相语驩然就春耕官租及时了卒嵗乐无营
　　山间古梅林有鸮集其端不飞亦不鸣弹射不敢干下窥羣雀雏啄颡刳其肝欣然防两爪意得良自安飞来多凡鸟助此凶且残安知万山曲亦复鸣栖鸾相咻固不可见吓技亦殚众鸟既有恃相期在嵗寒
　　寄题淳安陈令君读书林　　　【宋】吴　儆
　　能吏事深刻商利谨毫厘俗吏趋期会簿书自覊縻寥寥歌声千古空余思还淳山水邑令君邱壑姿邑民本无事君亦何所爲治己物自治化行风渐移君复何所欲读书常不足拄腹五千卷挿架三万轴曾未出毫芒万室已防福堂东松竹林昔时閟荒榛堂中灯烛光昔时照红裙今何声吾伊萧萧风雨晨问君有社稷亦复有人民奈何徒自苦学道则爱人
　　寄题陈同甫抱膝亭　　　　　【宋】陈傅良
　　稻粱不难谋轩冕亦易得胡为抱膝翁恻恻复恻恻秋风堕碧梧鳯鸟去无迹愁吟草际蛩児女泪盈臆忽然一长啸孤响起空寂令人识雅颂一唱三叹息室庐在路旁耕凿在民籍行人听笑语稚子共眠食读书果何罪须髪又半白此意太劳劳此身长抑抑抱膝且不可出门更何适但勿问门外蓬蒿若干尺
　　次韵曹守懐玲珑山　　　　　【宋】沈与求
　　泉石有膏肓客游梦想半如餍极羊酪投匕念郷馔懐哉小玲珑旧赏常酣宴玉女下云窗轻我年未冠诛茅老三间此意已悬断少须草堂资两足那可绊谢公爱东山自结寻幽伴诗筒忽相先纸价岂容贱流传从使君感此归思乱撷兰蹑危根漱石俯长磵野性等麋鹿百嗜宁食荐揽衣中夜兴测漏疾流眄扃怒愧驽筋卑飞伤短翰正使屐齿折未改柯斧烂时节脱驶徂迟暮空浩叹何当脂下泽去路郁交贯
　　和喻叔竒游天衣　　　　　　【宋】王十朋
