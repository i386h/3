<!-- { "loadSidebar": true } -->
　　安期生隐处　延祐四明志安期生洞在昌国马秦山【呉莱望马秦桃花诸山间安期生隐处诗此去何可极中心忽有思乱山插沧海千层壮且奇信哉神仙宅而养云霞姿雕锼鬼斧觖刮濯龙湫移坎窞森立剑槎牙割灵旂微涵赤岸水暗产琼田芝老生今安在方士不我欺往过燕齐靡出没楚汉危挟山作书镇分海为砚池残花锦石烂淡墨珠岩披东溟地涵畜北极天翰维玉舄投已逺桑田变难期誓追凌波步行折拂日枝羽丘杳如梦元国深更疑岂无抱朴子去我乃若遗空余炼药鼎尚有樵人知】
　　灵山石皷　太平寰宇记鄮县灵山有石皷临涧若鸣则野雉翔鸣
　　庆安古松　天啓慈谿县志县西北庆安寺前古松夹道绵亘数里其一最巨而奇蜿蜒若龙飞偃如盖临池之上【冯輗止伐庆安寺古松诗寒松一干老苍苍古寺门前歳月长匠作偶图舟楫利弹翁方患斧斤伤得全此日同齐木勿剪他年比召棠可但与君期久逺相将俱列大夫行】
　　古棠　名胜志奉化县髙公塘唐武德初设镇于此本晋孙兴公游四明得棠一本植之后讹棠作塘
　　藤龛　名胜志奉化县雪窦山上【李濂藤龛诗雪山万年藤蘝蔓樛为龛禅师与世絶巢卧参瞿昙夜雨涧边磬秋风云外庵余访逺公社思投陶令簮】
　　古樟　嘉靖奉化县志青锦山下有古樟木甚巨藤绕其上状如虬龙
　　秀峯柏　成化四明郡志定海县东南六十里秀峯山下古柏甚巨唐朝旧物
　　浙江通志卷四十三
　　钦定四库全书
　　浙江通志卷四十四
　　古迹【六】
　　绍兴府【上】
　　越古城　吴越春秋越王曰寡人欲筑城立郭分设里闾欲委属于相国于是范蠡乃观天文拟法于紫宫筑作小城周千一百二十一步一圆三方西北立龙飞翼之楼以象天门东南伏漏石窦以象地户陵门四达以象八风外郭筑城而缺西北示服事吴也不敢壅塞内以取吴故缺西北而吴不知也城既成而怪山自来范蠡曰臣之筑城也其应天矣昆仑之象存焉【太平寰宇记废郡城在山阴县南三里万厯绍兴府志越时古城以今地考之在西南西北二隅之内】
　　越小城　越絶书句践小城山阴城也周二里二百二十三步陆门四水门一【嘉泰会稽志今废惟趣王台遗址尚存】
　　越王城　嘉泰会稽志山阴越王城在府西南四十七里旧经云越王墓在古城村今城虽不可攷然地名犹曰古城也
　　阳里城　越絶书阳城里者范蠡城也西至水路水门一陆门二【万厯绍兴府志山阴阳里城地名阳城里】
　　北阳里城　越絶书北阳里城大夫种城也取土西山以济之径百九十四步或为南安
　　苦竹城　越絶书苦竹城者句践伐吴还封范蠡子也其僻居径六十步因为民治田塘长千五百三十三步范蠡苦勤功笃故封其子于是去县十八里【水经注山阴县有苦竹里里有旧城句践封范蠡子之邑嘉泰会稽志在山阴县之西南二十九里万厯绍兴府志凡越絶所称县皆山阴县也】
　　石城　万厯绍兴府志山阴石城在府北三十里名石城里【吴越备史干宁三年武肃王讨董昌自西陵趋石城】
　　古城　治绍兴府志周一里许吴时朱然为山阴令所筑岁久湮废不可考
　　会稽山上城　越絶书会稽山上城者句践与吴战大败栖其中因以下为目鱼池其利不租【图经在县东南一十里句践为夫差所败以甲楯五千保于此城也】
　　会稽山北城　越絶书会稽山北城者子胥浮兵以守城是也【嘉泰会稽志吴王城在会稽县东一十里夫差围句践于会稽山伍员筑此城以屯兵华氏攷古有大吴王村小吴王村并是阖闾夫差伐越所舍处也今吴王里尚沿其名】
　　南小城　越絶书东郭外南小城者句践氷室去县三里曰氷室者所以备膳羞也
　　侯城　嘉泰会稽志侯城在会稽县东五十八里史记云夏后氏少康封子无余于越所都即此城也
　　土城　吴越春秋越王使相者国中得苎萝山鬻薪之女曰西施郑旦习于土城临于都巷三年学服而献于吴【名胜志今五云门外有土城村西施里是其遗迹】
　　西陵城　越絶书浙江南路西城者范蠡敦兵城也其陵固可守故谓之固陵水经注范蠡筑城于浙江之滨言可以固守谓之固陵今之西陵也【寳庆会稽续志西城在萧山县西十二里吴越武肃王以陵非吉语遂改曰西兴今按越絶书浙江南路西城者范蠡屯兵城其陵固可守故谓之固陵详此即今之西陵也图经前志俱未引及】
　　【谨按会稽志既列西陵城在萧山县西十二里又列越王城在县西九里据会稽续志之辨证之水经注之文是会稽志误一城为二也又攷会稽志引皮光业钱武肃庙碑有城西陵事云旧基在明化寺南当是钱王又増筑城因有改陵为兴之语遂指越王城为越王建西陵城为钱王建失越絶水经注之义矣】
　　钱清城　治绍兴府志钱清城在钱清镇今废嵩城　嘉泰会稽志在上虞县西北六十里其城断絶横亘数里乃古垒也晋史载安帝隆安间孙恩自海攻上虞朝廷遣刘牢之袁崧筑扈渎垒沿海备恩嵩城之名当始于此【太平寰宇记上虞县故城今县西废城是也】
　　剡城　元和郡县志汉旧县故城在今剡县西南十二里剡録汉剡县城在今县东北【嘉泰会稽志在嵊县西十五里唐武徳四年置嵊州及剡城县八年废治绍兴府志剡城按旧志在县西十五里旧经云在县西四十五里与旧志不同址不可攷】
　　新昌土城　万厯新昌县志新昌土城久废无攷惟存迎恩镇东候仙拱辰四门名而已窃疑东堤旧址首起龙山尾接北镇其迹略如城制或即此耳
　　越王无余旧都　水经注秦望山南有嶕岘岘里有大城越王无余之旧都也
　　越王宫台　越絶书句践小城今仓库是其宫台处也周六百二十步柱长三丈五尺三寸霤高丈六尺宫有百戸高丈二尺五寸稷山者句践斋戒台也龟山者句践起怪游台也东南司马门因以照龟高四十六丈五尺二寸周五百三十二歩驾台周六百步今安成里离台周五百六十步今淮阳里丘美人宫周五百九十步陆门二水门一今北坛利里丘乐野者越之弋猎处大乐故谓乐野其山上石室句践所休谋也去县七里中指台马丘周六百步今高平里丘北郭外路南溪北城者句践鼓钟宫也去县七里其邑为龚钱舟室者句践船宫也去县五十里吴越春秋东武起游台其上东南为司马门立增楼冠其山巅以为灵台【水经注怪山者越起灵台于山上又作三层楼以望云物】起离宫于淮阳【越旧经淮阳宫在会稽县东南二里】宿台在于高平【越旧经中宿在会稽县东十里】驾台在于成邱立苑于乐野【十道志乐野句践以此野为苑今有乐渎村】燕台在于石室【越旧经燕台在州东南十里】斋台在于襟山【越境无襟山当作稷稷山在会稽县东五十三里】句践之出游也休息食室于氷厨水经注鼓吹山之西岭有贺台越伐吴还而成之故曰贺台
　　句践宗庙　水经注句践所立宗庙在城东明里中甘滂南
　　灵文园　元和郡县志山阴故灵文园也【明一统志汉文帝母薄太后之父会稽人卒葬于此追封灵文侯故置园】
　　汉都尉治　越絶书汉文帝前九年会稽并故鄣郡太守治故鄣都尉治山阴【太平寰宇记山阴县本秦旧县置在会稽山北龟山西汉以为郡都尉所居嘉泰会稽志文帝时会稽吴王濞封国汉不当置都尉攷汉纪景帝中二年始更郡尉为都尉则文帝时其官称亦未应有都尉之号也】
　　唐府佥防　名胜志蓬莱阁之东唐大厯中皇甫温建御史大夫崔元翰为记后唐天复间改建安抚佥防即镇东军监军使院宅也
　　唐浦阳府　隆庆山阴县志在县西四十里唐书云会稽有府曰浦阳葢唐之兵府也
　　古敎塲　治绍兴府志自晋以来敎塲并在五云门外唐迁城西迎恩门外今谓之古敎塲宋时有二一在稽山门内一在卧龙山上
　　吴越王东府　吴越备史唐干宁三年武肃王平董昌改威胜军为镇东军拜武肃镇海镇东军节度遂有越州之地梁开平二年陞为大都督府谓之东府周广顺元年大元帅吴越国王即越州东府筑宫室治园圃花卉山石池塘亭苑【嘉泰会稽志卧龙山之东麓是为镇东军节度即子城之东为军门榜曰镇东军东向大河即旧经所谓箪醪河也是即府治吴蜕镇东军使院记元帅彭城王平难帝命兼而镇之上将军汝南周公监防之乃命军吏揆日经始累月工毕重门列楹显敞丰博东厢西序窈窕深邃越城之中称为一絶时天复元年也】
　　宋行宫　中兴小厯高宗以越州治为行宫【嘉泰会稽志绍兴元年九月高宗驻跸会稽以州治为行宫会当郊祀乃行明堂大礼即以设防为明堂】
　　宋福王府　万厯会稽县志在府东坊宋嘉定十七年理宗即位以同母弟与芮奉祀父荣王开府山阴蕺山之南府东大池其台沼也
　　宋提刑司治　舆地纪胜在府治之东前临运河与蓬莱阁相望
　　宋提举司治　舆地纪胜在府衙东一里绍兴末以赐皇侄恩平郡王璩而迁仓司于镇东门外寻以新衙改赐恩平而司复还其旧今治所是也
　　宋通判防　嘉泰会稽志北防在府东六十步南防在府南六十四步东防在府东南八十五步
　　宋路钤辖廨　嘉泰会稽志在府东北一里二百五十五步
　　宋曹官廨　嘉泰会稽志签书节度判官廨在府治西南二百七十步观察判官廨在府治南二百六十步观察推官廨在府治东北一里録事防军廨在府治西南宣诏亭下司理防军廨在府治南狱在焉司户防军廨在府治东南一里司法防军廨在府治东南二里
　　宋军营　沈立越州图序越为畿辅其军营制度皆准禁卫厢兵之法【嘉泰会稽志雄节系将第一指挥营在第五箱秦望门威防系将第二指挥营在第一厢都亭桥威果系将第念二指挥营在第四厢鲤鱼桥威果系将第念三指挥营在第三厢水沟坊全防系将第四指挥营在第五厢秦望门全防系将第五指挥营在第三厢水沟坊威果不系将第五十四指挥营在第五厢卧龙坊全防不系将第十三指挥营在第五厢秦望门防守步军司指挥营在攅宫禁围外崇节第七指挥营在第五厢秦望门崇节第八指挥营在第一厢钱武肃庙壮城指挥营在第一厢北善法寺侧牢城宁节第二指挥营在第一厢马坊桥东屯驻营在第五厢附威果营都泗堰营曹娥堰营在会稽县东南梁湖堰营在上虞县西钱清南堰营在山阴县西钱清北堰营在萧山县东打竹索营通明堰营在上虞县东西兴捍江营在萧山县西三江寨属山阴县曹娥寨属会稽县龛山寨西兴寨西兴都巡寨鱼浦寨新林寨属萧山县庙山寨三山寨眉山寨属余姚县长乐寨属嵊县管界寨紫岩寨属诸暨县】
