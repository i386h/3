<!-- { "loadSidebar": true } -->
　　【谨按唐僧贯休十八刹诗云本觉灵云到寳冠能仁古塔上飞泉普明罗汉石门襄瑞鹿华严天柱边古洞灵峯真济并灵岩霞嶂净名连石梁不与双峯远十八精蓝绕雁颠今所存者本觉能仁飞泉双峯四寺而已余尽废但四寺见贯休诗必唐时已有之然其始建无考】
　　寿昌寺　万厯温州府志在黄塘隋仁夀中建唐光啓二年慧空大师欲构材迁址忽洪水漂木聚于此又遇一古井获铜佛三乃成刹乐清县志宋景徳间赐额永安崇宁赐今名元至正间燬明洪武十六年僧文禅建【薛嵎雁山夀昌寺诗野服挂僧单禅扉月未闗桂香清近佛秋色老依山木落遥峯出溪回流水闻相登荡路数处可跻攀】
　　芝嶂寺　乐清县志在凤凰山宋时建后圮
　　国朝康熙二十一年僧实性募缘重建【徐化民芝嶂寺记寺剏于赵宋綦五百余年衰頽已久一瓦一木无有存者其地去邑东三里许山窈然以深境泠然而静真焚修胜地僧实性诛茆栖寂毅然矢愿循其旧迹而拓大之可见物无陋者而皆可以立事无难者而皆可以兴予望此邦人士废者谋举圮者谋整尽如兹僧之成兹寺也】
　　东塔院　万厯温州府志在东塔山上为白鹤寺子院乐清县志旧时九牛山尖有石塔震圮宋熙宁间令葛逢迁于此时有僧曰梅塔主者建塔九层仍建塔院淳熙中令赵彦晖袁采继建明洪武十年僧善爽重修正徳二年僧广徳建
　　国朝康熙二十二年释忘牧重葺
　　西塔院　旧温州府志在西塔山上宋咸平间邑令边秀建祥符七年有七寳祥光现于塔顶绍兴间再现乐清县志绍兴二年赐额其西创观音堂淳熙六年令袁采再创佛殿及温星堂元改名广福天柱敎院明永乐间僧慧真重建
　　国朝康熙十九年僧伯晊重修
　　紫芝观　明一统志在县治东宋至和中建乐清县志张文君修丹地旧有道士林守淳依岳祠筑庵宋绍兴丁卯道士丘大同经始成观明永乐七年重建
　　国朝顺治六年道士张惠升重建十五年燬十七年又
　　建
　　集真观　乐清县志在白石山宋至和九年道士李少和居此大中祥符赐名白石院宣和改今名观宇架岩穴间客始登山羽士凭阑下瞰隠隠可数具饮俟之炊熟而客始至团圞山腹遇溅沫处必舍笋舆始登萦纡久之乃逹内有少和影龛焉平阳县
　　仙坛寺　平阳县志在东门外唐咸通间建层磴石柱上有葛仙翁丹灶旁为应节严祠【刘平叟仙坛寺诗窈窕悬僧庐空山断诸想猿鹤无宿期古今契真赏坐中风雅谈林壑散清响凉飚洒我发白云随我杖醉卧松石下不知海月上林景熙仙坛寺西林诗古坛仙鹤杳野鹿自成羣松气浮清晓经声出白云石穿僧屋过水到寺门分人世无穷事山中了不闻】
　　净明寺　名胜志在夹屿山宋有光禅师每入定后诵经则鸟雀皆来终卷乃去平阳县志干徳间建【黄允髙净明寺诗空门流水净一径入云间古寺欲无塔平田忽有山鸟啼游客到花落定僧闲寂寞棠隂晚孤舟带月还】
　　五峯慈云寺　平阳县志旧名五峯院在白岩唐咸通庚辰建祀真君许逊祈晴雨最验
　　国朝康熙二十八年重建
　　东林寺　温州府志在西乡唐大厯二年建
　　国朝顺治间重兴
　　神山寺　万厯温州府志在万全乡后有石洞葛仙丹灶石棋枰尚存
　　万行禅寺　平阳县志在玊仓山擅雁荡之胜名人多游览留咏宋咸淳间建
　　国朝康熙间重兴
　　广福宫　嘉靖浙江通志在县南宋治平中建平阳县志熙寜戊申赐额圣夀绍兴戊申改今名有葛洪丹井
　　瑞安县
　　悟真讲寺　万厯温州府志在西北隅岘山东梁时马真人舍宅为栖霞寺宋祥符间改今名左右有十八井
　　仙岩圣夀禅寺　名胜志在仙岩山唐贞观年建【司空图圣夀寺铭岩之巅森防镵天中宅灵仙岩之瀑风干洞壑池汹山凿越之裔瓯之隅人逸而腴某其师某其牧寺圮而复许景衡圣夀寺诗古寺重门里回廊一径幽水声常带雨山色最宜秋寓宿已多日题诗更少留此生随利禄行路自悠悠钟清仙岩寺诗一径迢遥转翠防苍藤古树净禅扉廿年不到山依旧此日重来人渐非梅雨有潭龙化去仙岩无迹鹤飞归賔朋散去太守醉人影鸟声添夕晖】
　　国朝康熙间重兴【朱彜尊仙岩寺诗咫尺仙岩寺云峯望转亲夕阳钟磬发犹有未归人】防国寺　瑞安县志在集云山顶唐防昌间本寂院僧无斁因奉沙汰隠居于此禅定十余年藤萝绕身时号僧为藤萝尊者因地立祠名圣堂嵗久圯明宣徳间重建天顺二年赐额嘉靖三十年燬复建
　　陶山寺　温州府志在集善乡唐天寳间建瑞安县志防昌六年赐真身禅院额周显徳中改通明寺宋太平兴国四年因陶贞白隠居以山名寺熙宁五年建塔院二【石世英访陶山寺诗深谷不易到烟霞真胜游翻身渺云海长啸落沧洲曙色枫林晓天香桂子秋更期南涧石重约泛浮丘】
　　常寜寺　瑞安县志在五公山麓唐咸通中建宋祥符初改常宁院三年复为寺嵗久圮
　　国朝康熙二十二年重建
　　真身院　旧温州府志在帆游乡宋寳祐五年建旧传戴氏女名机自幼斋素诵经一旦坐化里人为建院
　　云顶院　万厯温州府志在崇泰乡唐中和间建有观音洞为天下第十六洞天瑞安县志宋景福二年赐额明宣徳二年崇祯十六年相继重建
　　国朝康熙二十二年重修
　　集真观　明一统志在县治东梁天监中建瑞安县志旧名集避宋讳改今名明洪武二十年立成丛林二十七年重建
　　泰顺县
　　三峯寺　泰顺县志旧在县左晋天福间建宋祥符间赐额元至元中燬复建明嘉靖六年重建三十三年改建儒学迁寺于太平桥左僧道圆重修
　　山交寺　万厯温州府志在县东十里泰顺县志明洪武间僧太初建成化五年燬重建
　　国朝顺治五年燬十三年重建
　　灵峯寺　旧温州府志在县北十五里唐干符五年建宋祥符中赐额
　　南峯寺　泰顺县志唐咸通九年建为律院宋绍兴中改禅院明治五年燬僧永浙建
　　灵芝堂　泰顺县志在二都莒冈【张孚敬灵芝堂诗二首此地当年产石英兰宫犹得旧时名我来一宿栖云榻古柏松岩倍秀灵五年两度宿灵芝风景依然是旧时钟磬未鸣僧未起一天明月自题诗】
　　栖霞宫　温州府志在迎薰门外
　　处州府【丽水县附郭】
　　法海寺　括苍彚纪在府治东南一里唐光化二年建名报恩宋政和七年改为神霄宫建炎初更今名
　　妙观　嘉靖浙江通志在府治东南崇祯处州府志晋时为老君庙唐开元中改开元观宋大中祥符元年改天庆观元元贞元年改今名明洪武庚午燬惟存钟楼天顺间重修
　　丽水县【城外寺观】
　　广圣寺　明一统志在府城东八里名胜志唐贞元间郡守李敬仲买山筑室以为栖隠之地任满乃舍为寺括苍彚纪宋皇祐元年赐今名【许尹广圣寺诗刺史何年宅而今桑柘村悬崖苍藓合叠壁野云昏水靣春风皱花枝暮雨痕我来访遗迹只有断碑存皇甫汸广圣寺诗东溪斜带郭五里接仙源岚气回盘岭滩声到石门僧开翠微舍客造白云轩讶可无机事看鸥代晤言】
　　广福寺　崇祯处州府志在三岩旧名夀圣宋隆兴元年改今名【李能广福寺诗巫峡何年劈作三至今胜迹锁烟岚鸟飞花雨落岩窦龙起风雷绕石潭留供禅僧叅玉版聴经山鬼防琅函晚来更觉多佳趣两耳松声酒半酣】
　　国朝康熙三十三年郡守刘廷玑重修寺后有鸣玉堂
　　冰雪亭
　　大安寺　括苍彚纪在南明山名胜志唐中和间三平和尚所建和尚每日骑虎出门至溪津叱之还徒歩入城至晚虎溪浒载还山以为常
　　佛日寺　嘉靖浙江通志在府城南五里崇祯处州府志宋干徳三年建汤思退请为功徳院赐名佛日报恩寺内有髙阳洞爽气亭照心境界亭元至元中燬大徳中重建
　　万象崇福寺　括苍彚纪在府西南一里本宋何叅政万象楼元元贞元年改为万象庵大徳十年改今名俯视城邑如在几席下近挹溪山若画图磴道中横建一楼额书括苍洞天沙门明本为之记吴兴赵孟頫书
　　妙成观　名胜志唐贞元间建名龙兴宋改今名括苍彚纪在少微山唐天师叶法善居之元至元二十五年重建有春新堂溪屏阁天然图画亭掀蓬室【刘棊掀蓬室诗我访仙家溽暑前青枫緑栁暗前川竹根露湿登山屐沙际鸥迎渡水船云气长留虚白室丹光直上蔚蓝天纯阳道士重来日为问蓬莱在那边】
　　缙云县
　　黄龙寺　括苍彚纪在县西北十二里唐干宁三年建
　　广慈寺　崇祯处州府志在县西北三十里唐防昌二年建【应觉翁广慈寺诗灵山波上谢明鸥东厯山前问牧牛回首苍梧烟雾远稻花香冷舜田秋】
　　永宁寺　嘉靖浙江通志在县东北五里唐中和初建明洪武初重修【李棠永宁寺记缙云县沿溪而东三里一径折而北由两山间数百歩又折而西磴道萦纡峯峦回合前望绮园绀池修篁古木钟梵隠隠穹林中永寜禅寺在焉寺起于唐厯宋中叶为叶枢密祠僧他徙者数十年宋社既屋迄复于旧寺为山丛林主僧多四方之游者迭为之故租入不时费出无常僧房佛宇浸就隳壊邑之僧惟高以身任之遂构方丈两庑堂殿像设焕然一新将大有兴作而髙示寂矣其徒文惠继之山门翼然重屋巍然湢厨器什百尔皆备又置田数亩曰吾师之志也景泰己亥春予谒病归自岭南屏去时事日挈二三知己游燕永宁数过弗厌也戊寅冬文惠复即法堂之后构屋五楹中为堂奉罗汉诸天像东西为轩蓄儒释书数十卷日吟咏其中即之者有出尘气象因扁其堂曰悠然物外士多为诗歌咏之明年春予复过文惠坐东轩清话竟日归惠送之溪浒请曰先师立之难而惠承之不易冀有述以贻不朽可乎予嘉髙与惠之志故着其始末俾刻之】
　　广严寺　缙云县志在邑北三十里吴赤乌元年建梵严寺　括苍彚纪在县北十里吴越寳正四年建【刘世裕梵严寺诗一水萦纡十里山梵王宫阙翠微间楼台隠隠红尘远钟鼓沈沈白昼闲云防鉢池龙未醒烟消茶灶鹤初还老僧厌客频游赏花外重门带雨闗】
　　天寿寺　缙云县志在县西十里晋开运间建昌谷寺　缙云县志在县东南二十里唐咸通二年建
　　妙相寺　缙云县志在县南一百里宋建隆元年建九松寺　缙云县志在县东六十里晋开运间建玉虚宫　仙都山志在仙都山中黄帝飞升之地唐天宝戊子勅封仙都山建黄帝祠宇嵗度道士七人以奉香火宋治平乙巳改今名【叶夣得仙都观记仙都观在缙云县东四十里旧传黄帝炼丹其上唐李阳冰为令时书黄帝祠宇四大字尚存山水竒秀见之若图殆不可名状也其东十里有崇道院号小僊都】宫东坐西向隂阳者流谓虎瞰而角法宜改作景定庚申道士陈观定迁宫地元延祐庚申道士赵嗣褀钦受宣命佩服由是宫门増重旧观【虞集玉虚宫记缙云仙都山者道书以为都祈仙洞天黄帝于此炼丹仙去唐天寳中赐号仙都山祠宋治平三年赐名玊虚宫天禧间连年勅修醮宣和三年燬于防道士游大成作之开庆中郡守刘安更定靣势命道士陈观定改作入国朝宫日废道士赵嗣祺世居缙云受业兹山延祐元年奉防主领宫事始重新之至顺二年仙都宫成勒文表之石】青田县
