<!-- { "loadSidebar": true } -->
　　宋右司谏王缙墓　万厯严州府志在县西十五里茅山【传详名臣张栻王公墓志铭缙年八十有六卒娶詹氏子二人日休日勤铭曰士或逺实浮华是滋凡厥言行曷据曷依观公平生惟实之务陈言谏省质直靡嫮有所毁誉皆心所安久而益信是则为难其在郡邑悃幅平夷唯其有常去辄益思其在闺间孝友融怡岂唯其家乡党是仪子陵之山千古苍苍清芬不磨唯公之藏】
　　宋防议王日休墓　万厯严州府志在县东对溪茅冈【传详文苑】
　　宋尚书刑部员外郎王日勤墓　万厯严州府志在县东五里前湾【分水县志与兄日休同年进士】
　　宋中书舍人何逢原墓　严陵志在县北二十五里圣塘【传详儒林】
　　宋国子监丞俞诚一墓　万厯严州府志在县北十八里后岩村【传详介节】
　　宋太守王知元墓　名胜志在县西延洪寺后山江公望为墓志
　　明长史王舆墓　分水县志在县西庙后舆字行之明洪武十三年以荐除司经局洗马改楚府长史
　　明副使徐朝宗墓　万厯严州府志在县东三十五里箕山【严陵志朝宗宣徳二年进士厯陞副使天顺间致仕】
　　明知府徐球墓　分水县志在县西八里蠡湖球成化二十六年乡举
　　明通政何云鴈墓　万厯严州府志在县北四十里龙翔寺【分水县志云鴈字时賔明嘉靖辛丑进士厯陞南京通政使】
　　温州府
　　永嘉县
　　汉东瓯王墓　明一统志在府城西五里瓯浦【万厯温州府志王名摇姒姓邹氏自王东瓯为秦所废汉髙帝立为东海王殁葬瓯浦】
　　唐宗室李集墓　永嘉县志在茶山集避乱居永嘉卒葬于此
　　呉越钱令公墓　万厯温州府志失名在西山紫芝峯
　　宋孝子仰忻墓　万厯温州府志在吹台甸洋【传详孝友】宋监察御史娄寅亮墓　永嘉县志在十一都正岙【传详名臣】
　　宋吏部尚书呉表臣墓　万厯温州府志在十二都南柳【传详名臣】
　　宋赠端明殿学士张阐墓　万厯温州府志在瞿溪【传详名臣】
　　宋敷文阁待制諡忠简薛弼墓　永嘉县志在太平山【传详武功】
　　宋宝文阁学士諡文定叶适墓　万厯温州府志在城内慈山【传详名臣】
　　宋兵部尚书諡恭翼薛叔似墓　永嘉县志在稽斯【传详名臣】
　　宋处士包定墓　永嘉县志在象浦定同朱晦庵讲学白鹿洞杜门证道以终其身【传详儒林】
　　宋光禄薛强立墓　万厯温州府志在华葢山前【永嘉县志强立元丰进士】
　　宋大理正諡文宪薛季宣墓　永嘉县志在慈湖【传详名臣】
　　宋刑部侍郎諡文忠周端朝墓　万厯温州府志在渚浦君子峯【传详名臣】
　　宋洗马陈年墓　永嘉县志在云霞岙【温州府志年字永昌登淳熙第官太子洗马】
　　宋知和州张秀樗墓　叶适张公行状在瑞鹿西冈【详循吏】
　　宋太常薛绍墓　温州府志在清凉山【叶适薛太常墓志铭绍字承之登乾道进士第官至太常少卿直秘阁致仕娶洪氏子四铭曰薛氏之茔清凉之麓千尺飞流百寻老木有美一人薜裳笋冠自种小草即山而盘山既深幽草亦茂好人兮不留噫铭是考】
　　明大学士諡文简黄淮墓　明一统志在大罗山麓勅葬【详名臣】
　　明状元周旋墓　永嘉县志在慈湖【传详文苑】
　　明赠太师文渊阁大学士諡文忠张孚敬墓　万厯温州府志在黄岙【传详名臣】
　　明佥都御史王诤墓　万厯温州府志在丁家岙【传详名臣】
　　明副使王叔果墓　永嘉县志在石坛【传详儒林】
　　明兵科给事中王良心墓　永嘉县志在黄岙【传详循吏】明布政使侯一元墓　永嘉县志在郭溪【传详文苑】明四川按察使王继明墓　温州府志在黄岙【传详循吏】明按察副使项维聪墓　永嘉县志在郭溪【温州府志维聪字懋徳万厯戊戌防魁官广西按察副使卒于家】
　　明赠太仆少卿王徳墓　万厯温州府志在上朱洋王世贞撰墓表【传详忠臣】
　　明布政使王维夔墓　旧浙江通志在二都金墩【温州府志维夔字邦佐万厯己未进士官江西布政使卒于家年八十】
　　明知州周一奎墓　永嘉县志在郭溪【温州府志一奎字元六以选贡厯安刑守州人徳之】
　　明右副都御史周应期墓　旧浙江通志在瞿溪西岙【传详名臣】
　　明郧襄佥事王瑞栴墓　永嘉县志在茶山【传详忠臣】明右副都御史张天麟墓　温州府志在夹屿【传详武功】明处士何白墓　永嘉县志在瞿溪金岩【传详隠逸】
　　国朝
　　阳武知县谢包京墓　温州府志在十九都宋岙【传详义行】
　　乐清县
　　宋龙图阁学士諡忠文王十朋墓　乐清县志在左原梅岙【传详名臣】
　　宋宝谟阁直学士赵立夫墓　乐清县志在石塘岙【传详名臣】
　　宋孝亷钱尧卿墓　乐清县志旧志孝亷居白石有白石塾在焉郡志则云居龙穴山相传东八家孝亷其一也【王十朋挽钱孝亷诗浑金朴玉古淳儒一卷周官用有余谀墓纷纷琢山骨唯公无媿蔡邕书谨按尧卿墓地旧志俱失考其在白石塾与龙穴山未可定也】
　　宋著作佐郎钱易直墓　乐清县志在狮岩【叶适钱君墓志君祖尧卿孝友任防君字季庄绍熙元年试礼部第一为著作佐郎卒葬孝亷里东偏曰狮岩】
　　宋艺堂先生汤建墓　温州府志在县城内东垟【详儒林】
　　宋防知政事諡忠肃刘黻墓　万厯温州府志在左岭【传详忠臣】
　　宋宗学教谕林公一墓　温州府志在县南沙岙【乐清县志公一字道初景定己未廷对第二授兴国判官宗学教谕卒】
　　元秘书监丞李孝光墓　乐清县志在柚树岭【传详文苑】明山西右布政使赵新墓　万厯温州府志在县东隅芝障【乐清县志新字彦铭明洪武中授开封知府陞山西右布政后以翰林院修撰致仕卒年八十一】
　　明吏部尚书諡恭毅章纶墓　乐清县志在横屿遣官祭葬【传详名臣】
　　明刑部尚书諡襄简髙友玑墓　乐清县志在十一都髙岙温州府志明治中赐祭葬【传详名臣】
　　明刑部左侍郎陈璋墓　万厯温州府志在一都万岙乐清县志明嘉靖初赐祭葬【传详名臣】
　　明湖口令章元梅墓　乐清县志在二十一都鉢盂山【温州府志元梅字和徳治乙卯乡荐授湖口令宸濠乱解官归】
　　明大理卿李显墓　温州府志在涌泉山显字崇防【传详武功】
　　明山西布政使赵廷松墓　温州府志在葢竹屿山【传详循吏】
　　平阳县
　　钱王墓　万厯温州府志在松山
　　【谨按平阳县志松山注内有俗传钱令公入闽五子从行宴此岂钱王即钱令公耶但令公墓已载永嘉县西山依旧志存疑】
　　宋布衣朱黻母墓　万厯温州府志在崇化院后有石刻宋孺人杨氏墓旁镌曰蔡沈为孝子朱黻书【朱彝尊永嘉朱氏纪年总辨序永嘉先生者宋平阳布衣朱黻文昭也陈君举讲学东瓯文昭年相差次首着録门下又与叶正则定交二公出仕文昭奉母杨氏躬耕雁宕山君举谓其屡不第而业益修谢客深居而士益附续史家之绪撰论不休正则谓其有贤母教以篇章书成百卷母年八十有六而终实教之笔削见正则挽诗诗云文昭有贤母白首教篇章义竝三迁峻书成百卷长古今归石室笔削记萱堂鹿扰乌驯处森森宰树苍】
　　宋宝谟阁待制諡忠文徐谊墓　温州府志在鸣山【传详名臣叶适徐待制墓铭古之闻道以身为言开干阖坤圆方如旋后之闻道以言为身因其已行笔舌之陈人实不狭而易安公胡早悟婴此百难绍熙讧讧天作闵凶举世惊哀莫敢弭锋公初何营裂肝碎脑公后何成宗国是保彼谮人者不祀忽诸畀尔枕席诒我泥涂生不求荣死不求諡人臣之义惟以自致鸣山高髙终风续涛爰居时来助其永号】
　　明大理卿汤宗墓　温州府志在呉岙【传详名臣】
　　明山东防政杜整墓　万厯温州府志在呉岙【平阳县志整字思齐戊戌进士】
　　明云南左防政陈宣墓　温州府志在一都鸣山【传详介节】
　　明赠太仆少卿呉宝秀墓　温州府志在呉家陇【传详循吏明熹宗谕祭文天启五年七月二十五日谕祭原任江西南康府知府赠太仆寺少卿呉宝秀并妻封孺人陈氏曰维尔磊落才猷嶙峋风节枫庭升俊棘寺持平迨分星渚之符或满江城之诵属貂珰之骄横痛苌楚之无知力折虎冠而身甘囊木血倾螭陛而影落长林匡庐憩召伯之棠殿上留朱云之槛食贫綦缟当年共泣牛衣佐宦羔紽此日遽投雉索为人臣与为人妇义萃一门烈丈夫与女丈夫名芬千古悼惜良深爰加锡宠唯尔英爽尚歆承之】
　　国朝
　　赠游击熊应凤墓　温州府志在一都凤岙【传详忠臣】顺治十五年
　　赐祭葬
　　瑞安县
　　宋少保髙世则楚国夫人周氏墓　明一统志在崇泰乡世则宋英宗宣仁后侄孙累官至少保出判温州卒葬于此
　　宋知磁州周泳墓　万厯温州府志在芳山乡杉坑里【瑞安县志宋嘉祐间知磁州卒赠正议大夫】
　　宋儒志先生王景山墓　万厯温州府志在芳山乡潮漈【传详儒林】
　　宋资政殿大学士諡忠简许景衡墓　旧浙江通志在帆游乡白门【传详名臣】
　　宋秘书省正字周行己墓　瑞安县志在芳山乡杉坑【传详儒林】
　　宋知閤门事谢佃墓　瑞安县志在集善乡谢岙梅垄山【传详儒林】
　　宋塘奥先生林石墓　瑞安县志在帆游乡【传详儒林】宋敷文阁待制諡文简宋之才墓　瑞安县志在清泉乡周岙【传详儒林】
　　宋吉州刺史蔡必胜墓　旧浙江通志在来暮乡上洞【传详名臣】
　　宋宝谟阁待制諡文节陈傅良墓　明一统志在帆游乡【传详儒林】
　　宋著作郎项模墓　瑞安县志在来暮乡戴岙宋吏部尚书薛良朋墓　旧浙江通志在帆游乡李岙【瑞安县志良显弟字贵益登绍兴第见宋史孝义传】
　　宋右文殿修撰陈武墓　瑞安县志在帆游乡洒岙理宗在青宫赐泉山阡三字【温州府志武字蕃叟庆元初除国子正后兼司业进秘书监左谕徳乞补外以右文殿修撰知泉州未几卒】
　　明太常卿任道逊墓　万厯温州府志在清泉乡焦石【传详介节】
　　明通政使周令墓　瑞安县志在清泉乡南岙【传详文苑】明福建布政使钟清墓　温州府志在周岙【瑞安县志景泰辛未进士以寛博忠谨称】
　　明少詹事林增志墓　瑞安县志在帆游乡白门吹台山【温州府志增志号任先明崇祯戊辰防魁授蒲圻令特擢翰林院编修歴少詹事后入山为僧终于永嘉密印寺】
　　泰顺县
　　唐进士陶乔墓　泰顺县志在西隅陶家埠乔字迁于婺州人长庆辛丑进士孙史登咸通庚辰第
　　唐祭酒陶史墓　万厯温州府志在四都洪村双桥洋底【泰顺县志字用文仕至国学祭酒】
　　唐光禄大夫呉畦墓　旧浙江通志在三都库村【传详寓贤】
　　宋朝散大夫董甲溪墓　旧浙江通志在县北俊垄【泰顺县志甲溪举论秀科仕至朝散大夫】
　　宋朝散大夫林待问墓　温州府志在五雷峰下【泰顺县志以兄待聘防官朝散大夫】
　　宋殿前太尉曾光墓　温州府志在八都东溪【传详武功】宋忠训郎徐震墓　泰顺县志在拱辰门外里许【传详忠臣】
