<!-- { "loadSidebar": true } -->
　　郭世琯妻程氏【青田县志年方艾康熙乙卯闽防防邑被掠贼出美衣好食诱之拒不受又连杀数妇人以恐脇氏即引颈求死贼强其上马复自投地数次贼怒乱砍死】
　　胡忠盛妻王氏【青田县志年二十八而寡歴十五载值闽乱为贼所掠触崖死】杨元纲妻詹氏　陈其学妻郑氏　叶凤京妻蒋氏章焕然妻王氏　蒋光国妻叶氏　陈余音妻叶氏朱正伦妻林氏　林梓妻孙氏　　林鋋妻周氏林秀芝妻周氏　杨吉妻陈氏　　留长奎妻叶氏叶日嘉妻林氏　董万英妻陈氏　詹士修母周氏
　　缙云县
　　唐
　　陶氏【栝苍彚纪建中间夫亡早寡事姑克孝姑病竭力医祷及卒一号三絶负土成坟县令李繇作文为碑表其墓至今呼为孝妇坟】
　　宋
　　施源妻赵氏【栝苍彚纪孀居守志家极贫刻苦树立人称为女丈夫】
　　朱拱妻方氏【栝苍彚纪拱早世氏年二十寡居六十余年】
　　朱象妻张氏【栝苍彚纪寡居五十二年邑人叶逢之表其墓】
　　田材妻陶氏【栝苍彚纪材卒陶尚少守节教子渭官至提举】
　　明
　　赵氏二节【明实録洪武三年旌表缙云县民赵叔范妻陈氏与其子妇梅氏为双节初陈氏夫亡守节六十九年夀九十七其子道生早亡妇梅氏亦守志五十一年夀八十事闻旌之】
　　张氏二节【栝苍彚纪章氏张如璋妻朱氏如璋男文髙妻父子俱早逝朱谓姑曰妾孕且数月天不斩张氏后当有子后果生子又殀章老双目丧明饮食皆朱纺织以给妇姑相守若双璧然】
　　宋氏二节【栝苍彚纪朱氏名佩宋俊杰妻早寡子鼎娶周氏生男赐宝未防鼎与周偕亡赐宝室项氏名松赐宝亦亡松时年二十佩曰吾年未三十而哭夫五十而哭子今七十三矣又哭其孙何以生为松曰儿有孕幸而生男宋氏之宗犹可延也后六月生男天祐长又死有利其赀者多方説之松以死誓乃止赵琏传其事】
　　赵烈女【两浙名贤録讳璚笄年未嫁时流贼犯境居民奔避父卧疾不忍离被执璚绐贼曰少入安慰吾父即当从汝贼听之即解裙带自经死贼重其义遗白金为殓具咨嗟而去】
　　丁泽妻杨氏【栝苍彚纪年二十四而寡垢靣恶衣织纺敎子奎正綂间栝冦乱杨擕奎避山中遇虎不咥人谓守节之报】
　　施锡妻吴氏【栝苍彚纪年二十而寡父强其嫁氏矢志不二奉姑以孝事闻旌其门】丁杲妻应氏【两浙名贤録年二十五而寡三孤俱幼鞠育成立比隣屡失火皆逼其庐而灭丁酉之火先梦神告之曰无恐与西风以寜尔已而东隣火居于西者皆惶惶无措应以所梦告果返风灭火】
　　徐朴妻樊氏【栝苍彚纪年二十三而寡家贫励操长男器五岁次男年甫八月隣火逼氏抱朴柩哭殒地兄至擕出忽闻室内声复往见一儿酣睡乃年也遂抱出人共异之】
　　郑鋹妻朱氏【两浙名贤録年二十五无子为鋹娶妾生二子鋹得疾将属纩以孤托之氏曰天乎妾为君谋至矣今何忍见其若此亟为夫治后事更衣自缢】
　　孙绰妻赵氏【栝苍彚纪年二十三绰见杀于族之横者横愿以财偿众劝之赵曰何靣目见夫于地下寜我俱死不愿财也逾七年横者死狱中乃止哭遗腹一女招壻侍养终身】
　　赵充妻沈氏【栝苍彚纪年二十二寡或劝再适沈曰一姑在堂一子在抱若离赵氏其如赵后何纺织抚孤竟以夀终】
　　李素妻郑氏【万歴处州府志年十九适李未逾年夫亡舅继殁鬻奁产殡葬从一之操贫而愈烈】
　　王应龙妻刘氏【万歴处州府志年二十八夫亡坚贞自矢后因族众逼嫁自缢而死事闻旌表】
　　樊贞女【崇祯处州府志郑应聘妻未合巹夫亡守贞事姑三院题请建坊】
　　施万琼妻李氏【崇祯处州府志年二十二夫亡无子且贫甚人多讽以他适氏以苦节自甘】
　　应鈇妻陈氏【崇祯处州府志年十九夫亡遗腹举子名琪甫朞痘殇抱越宿时呵以生气忽复苏亲族皆异焉年九十有八孙曽绕膝人谓贞节之报】
　　樊为正妻李氏【崇祯处州府志年十七归樊阅三岁夫亡事寡姑以孝闻孤六岁輙敎之句读年十一遂为诸生】
　　朱允正妻郑氏【崇祯处州府志年十九而寡一意殉夫哀痛防絶及姑逝身为含殓擗踊呕血遂不药卒年二十八】
　　李斐然妻郑氏【处州府志斐然官襄阳流防逼城适斐然摄篆光化氏泣嘱两儿曰汝家世笃忠贞节烈之义夙闻之矣不愿见贼入此城也惟有姑在堂弗能侍奉为恨遂扄户自缢死巡抚王扬基彚题旌表】
　　杜某妻李氏【处州府志美姿容早年夫丧矢志守节有府差郑立者倚势逼娶之不从复强之月余氏绐其媒曰伊择吉吾当改妆及期遂闭户自经事闻郑立论死旌表其闾】
　　张文佐妻陈氏　何天泽妻李氏　陈子名妻施氏施叔伟妻叶氏　羊惠妻朱氏　　周伯妻田氏朱仕清妻陈氏　朱尧妻樊氏　　陈纲妻虞氏郑钺妻李氏　　李舜臣妻丁氏　郑春元妻李氏朱爱妻应氏　　李继承妻周氏　卢俊夀妻施氏陈九贡妻麻氏　朱秉思妻徐氏　叶继茂妻朱氏应文奎妻丁氏　李希思妻丁氏　樊同德妻胡氏李永隆妻施氏　虞良璧妻麻氏
　　国朝
　　陈兆基妻丁氏【题旌册年二十九而寡家极贫有劝其改适者截髪割靣以死自誓上事耄姑甘防罔缺下育幼子课读有方自守制后靣无笑容遇有喜庆事輙闭户不出守节二十七年雍正十一年具题奉防建坊旌表】
　　李含章妻杨氏【处州府志顺治戊子冦乱氏奉姑出避遇单骑追廹虑不得全遂溺水死】朱泰来妻李氏【缙云县志顺治间山冦乱作氏为所执欲汚之氏大骂不屈行数百步遇塔潭深渊跃入水死又朱持献妻沈氏为冦所执触石而陨】
　　应九思妻徐氏【缙云县志年十九而寡生男甫六月舅以家贫子幼听其他适氏泣曰衰老舅姑谁与奉养数月孤儿谁与抚育矢志靡他纺绩度日孀居四十载院道给米旌其门】
　　田氏二节【缙云县志李氏田国泰妻年十九而寡养堂侄兆甲为继甫弱冠娶郑氏未三载而兆甲卒李以痛子成疾而亡又遭防乱家计荡然郑立从子于磻为继尽毁衣余葬舅姑及夫并夫之本生父母人称女中丈夫】
　　陶国俊妻杜氏【缙云县志康熙乙卯闽变氏避难深山为兵所执痛哭大骂卒怒杀之越五日国俊收其尸顔色不变其畜大守尸七日氏殡讫犬赴水死又朱以钦妻陈氏被掠即赴水死】
　　王正心妻章氏【缙云县志艾龄孀守有豪富强委禽焉声言抢夺氏度不可御绐以次日成礼是夜更衣自缢从容完节】
　　朱之彦妻卢氏【缙云县志年二十三夫亡子幼家贫亲隣交劝改适卢矢志不移冻饿流离滨死者屡而贞益坚教子成立】
　　田时昌妻郑氏　田芳春妻李氏　陈有时妻叶氏朱色锦妻田氏　李继承妻周氏　朱芝兰妻田氏李时彦妻应氏　杨正仁妻施氏　虞曰都妻马氏李维锡妻丁氏　赵溢妻李氏　　田同言妻郑氏郑孕蕙妻朱氏　施绳元妻李氏　卢应承妻吕氏李端飚妻郑氏　李受采妻潘氏　沈得时妻李氏陈所学妻麻氏　沈汝福妻朱氏　郑铭瑛妻虞氏
　　松阳县
　　三国吴
　　柳朱【三国志虞翻传注松杨柳朱一醮守节丧身不顾】
　　宋
　　张玉娘【松阳县志字若琼父授以孝经女训遏目成诵能为诗文号贞一居士择配沈生从父宦游病羸不起时玉娘年二十四矢志守节恨不同死未逾月竟不食而殒父母痛之与生并葬于枫林玉娘旧畜能言鹦鹉及侍儿翠红俱悲啼死并以殉塟名其塜曰鹦鹉玉娘遗稿曰兰雪集学士虞伯生欧阳读其诗至山之髙月出小月之小何皎皎我有所思在逺道一日不见兮忧心悄悄抚几叹曰可与国风草虫并称】
　　元
　　周妇毛氏【元史本传美姿色至正十五年随其夫避乱麻鹥山中为贼所得脇之曰从我多与若金否则杀汝毛氏曰宁剖我心不愿汝金贼以刀磨其身毛氏因大詈曰碎卨贼汝碎则臭我碎则香贼怒刳其膓而去年二十九】
　　周惠妻王氏【栝苍彚纪惠早亡王守节不二至正间闻于朝旌表之】
　　毛彦清妻叶氏【栝苍彚纪长子三岁次在孕姑老彦清出游荆襄值元季兵乱莫知所之叶奉始抚子无不切至每以荆花荣茂事论二子曰兄弟和则家道昌二子遂顺母克和厥家五世不分】
　　明
　　杨进佳妻刘氏【栝苍彚纪年二十七夫亡无子母令再适引刀自刎家人救之得免以血寄母誓无他志夀八十四】
　　徐禄妻陈氏【栝苍彚纪年二十夫亡无子姑染痹疾不能行氏晨夕扶持誓志不改】吴质妻潘氏【嘉靖浙江通志正綂间宣平冦起避难横山贼攻寨兵溃贼至欲脇以行潘不从抱子投崖而死】
　　周廷辉女【嘉靖浙江通志年十八有姿色正綂间避难横山冦至欲廹去不从即以刄按其颈脇之女曰欲杀即杀决不汝从遂被害乡人塟之】
　　包仁女【栝苍彚纪年十九正綂间乡人乗乱欲逼而娶之女不从自缢死】
　　吴荣妻项氏【两浙名贤録有姿色在楼绩麻夫兄名鸥童者窥而戏之氏即叱怒堕楼死隣族闻于官刑其罪人礼塟之旌为烈妇】
　　吴四妻杨氏【栝苍彚纪生子五月而夫亡姑欲移其志氏不从姑乃阴纳配里之巨族氏觉遂引刀断喉死时年二十四】
　　徐铨妻郑氏【栝苍彚纪铨卒父欲再醮氏矢志不易父以计强之氏度不免乃佯言沐浴更衣如内良久众疑之啓户已缟衣自缢矣】
　　叶三妻蔡氏【明列女传三贫负薪为业氏小心敬事三久病织絍供药饵病笃执妇手诀曰及我生而嫁无受三年苦妇梳洗更衣袖刀前曰我先嫁矣刎颈死三惊叹亦死】
　　徐梦旐妻詹氏【栝苍彚纪性柔顺孝谨梦旐病将危割左股疗之病复作又割右臂及卒引刀自刎死】
　　包惟政女【栝苍彚纪幼孝母卒父欲以女许人女曰父鱞弟幼女嫁则亲何依辟纑养亲父病躬药不离左右月余不解衣带父殁丧塟尽礼卒以夀终】
　　徐扬辉妻毛氏【崇祯处州府志年十八夫亡子松幼有欲令其改嫁者痛哭防殒以栢舟自誓训子有画荻风】
　　潘氏二节【崇祯处州府志毛氏潘元义妻夫卒矢志守节子国玺娶徐氏未期年夫亡朝夕恸哭遂自缢】
　　髙仅妻徐氏【松阳县志年二十生一子夫溺于水徐氏索尸不得欲投水尸忽浮出氏每欲以死报夫一日沐浴更衣绞襟结带以自缢】
　　王家士妻叶氏【崇祯处州府志家贫多逋负夫以骨哽毙氏即不欲生翁不揣其意曰若不患无夫也氏颔之处夫逋解分毕仰药卒数日目光如烱】
　　潘经妻包氏　　包旦妻吴氏　　毛德妻叶氏周天民妻叶氏　叶挺妻刘氏　　徐大载妻叶氏徐度贞妻叶氏　潘伯正妻周氏　毛凤周妻周氏刘孔敎妻毛氏　刘德性妻叶氏　叶良俊妻杨氏周一兰妻丁氏　詹希元妻叶氏　周复妻毛氏毛汝文妻刘氏　潘国举妻周氏　何曽六妻周氏叶继忠妻刘氏　程大秀妻杨氏
　　国朝
　　髙攀桂妻徐氏【处州府志早年丧夫矢志守节顺治丙戌夏方兵入境刦掠强辱不从遂自缢而死】
　　徐日华妻叶氏【旧浙江通志年十八避乱山谷贼强逼不从坠崖而死】
　　叶起凤妻潘氏　王梦日妻洪氏　周继康妻徐氏毛凤华妻刘氏　董伯思妻叶氏　叶公荣妻徐氏
　　遂昌县
　　元
