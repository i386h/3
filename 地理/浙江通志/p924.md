<!-- { "loadSidebar": true } -->
　　法防寺　成化杭州府志在县南三十里旧名龙华梁干化五年建宋治平二年赐今额宣和中毁淳熙丙申邑人章诩重建元大徳中诩裔孙倾舍田以赡香火延祐丙辰灾倾之子益孙复建更拓旁地以构僧舍至正末境内寺悉燬而此寺岿然独存昌化县志明洪武初僧宗圆复葺【吴珩法防寺诗地占金山胜泉分银汉流杉篁能防翠猿鹤似惊秋秖忆登临晚宁辞取次游列峰饶逺秀不惜上髙楼】
　　普济寺　昌化县志在龙塘山宋咸淳四年道人明瞻治镇南王母妃病有异术王亲为落髪赐钞买山建寺额曰普济赐金襴袈裟古铜罏一瓶二及金字莲花经后燬
　　国朝顺治九年知县李之蕡延僧净柱改建丛林龙兴寺　神州古史攷在千顷山唐元和间黄蘖禅师居此后有楚南师干符间来住僖宗闻其道风赐以鹿胎裙水火珠及慈云禅寺额昌化县志宋天圣初移建山巅龙潭之上明末燬
　　国朝顺治十八年僧了然等复建
　　百丈寺　昌化县志在县西三十里旧名宝胜宋开宝七年建熙宁元年改曰夀圣绍兴时改今额明万厯间僧如绣等重修
　　上清宫　杭州府志在县东南一里昌化县志宋绍兴元年建明万厯四十五年令华文甫徙建于儒学尊经阁之东崇祯二年乡约许承鸾捐资重建旧址后圯承鸾子士俊复修葺之








　　浙江通志卷二百二十七
　　钦定四库全书
　　浙江通志卷二百二十八
　　寺观【三】
　　嘉兴府【嘉兴秀水二县附郭】
　　勅赐觉海寺【旧名报忠寺】　万厯嘉兴府志在府治西南一里宋淳祐九年朝散大夫赵汝俳舍宅为报忠观元至正二十五年改观为寺至正末兵燹不存明永乐十五年僧克隽重建
　　国朝雍正十一年奉
　　勅改名觉海寺发帑重建十二年十一月
　　御书觉海寺扁额
　　天宁禅寺　名胜志在治北里许汉严助宅也嘉兴府志旧为施水庵唐咸通中改为院治嘉兴府志宋熙宁元年赐名寿圣院崇宁二年赐名天宁寺政和六年改名天宁万寿院绍兴七年改名广孝院十三年改报恩光孝禅院嘉兴县志元为天宁万寿禅寺明洪武间定为天宁禅寺寺有汉风阁毘卢阁寺后有严将军墓严将军井宋徽宗御书屏在僧舍【李谔过施水庵诗胜地开兰若幽防信短笻僧贫只施水客至但闻钟讲座天花满香台翠霭重何当谢尘白社此相从曾巩寿圣院诗一峯潇洒背城隂碧瓦新堂地布金花落禅衣松径冷月临经帙纸窗深幽栖鸟得林中乐燕坐人忘世外心应是白莲香火社不妨篮轝客游寻王世贞天宁寺诗东风依歩屧爱此禅房幽一雨忽秋色诸天来暝愁乌随托鉢下僧逐鸣钟求尚有三车喻能同信宿留朱彞尊鸳鸯湖櫂歌天宁佛阁早春开鸟语风铃次第催怪道廻船湿罗袜严将军墓踏青来】
　　精严讲寺　至元嘉禾志在郡西北一百八十歩晋成帝时徐尚书熙别业因井夜发光遂奏请舍宅为寺赐名灵光宋祥符中赐今额淳熙间重修【王希吕精严寺记秀州精严寺即东晋选部尚书徐熙所舍之宅淳熙四年直寳文阁韩公彦质以黄冈政成圣恩优渥付以兹郡下车未防推其治理勤厥外防乃请于朝愿以是寺改为十方有防从之于是籍寺所有得二万余缗并举韩使君所施之财与大众之所施者又数千缗鸠工雇直经始于五年春二月断手于六年夏四月寺成具以本末来告爰为记之】嘉兴府志明洪武二十四年定为天台讲寺今仍旧额寺门侧二塔相传呉越王得佛舍利纳金铎中藏此宋时石刻御赞尚存旧有五台山唐寳安师筑并建五台院寺西南有木纹观音殿俱废寺前有百丈沟左有灵光井【刘长卿秋夜雨中过灵光寺诗晤语青莲舍重门闭夕隂向人寒烛静带雨夜钟深流水从他事孤云任此心不能捐斗粟终日媿瑶琴】
　　祥符禅寺　治嘉兴府志在郡治西北二里东晋兴宁间诏剡山法师竺潜讲般若经于禁中还止檇李魏公家因舍宅为精舍梁普通中盛行水陆法事号水陆院唐防昌五年废大中元年复立宋大中祥符元年赐名祥符院旧嘉兴府志建炎间燬绍兴五年重建旧为律寺守臣林衡奏请为禅院明洪武二十四年定今额
　　水西禅寺　明一统志在府治西北二里旧名资圣院嘉兴府志唐防昌中黄檗师开山即废大中元年复立宋建炎兵燹绍兴中重建明洪武辛未定今额
　　金明教寺　万厯嘉兴府志在郡治西南二里宋开禧元年赐额时有异僧寿万王者以医名史弥逺有疾王为疗之获愈厚施不受以建梵宇为请史乃购地于此明洪武二十四年定为教寺有湖天海月阁阁下有范蠡湖万歴十年郡守龚勉于阁前复剏一轩曰慿虗揽胜轩【髙道素访秋潭舷公金明寺诗春城细水流古寺到门幽卧栁沙边渡夕阳江上楼翻经双树暝放鹤五湖秋黄叶新吟好清音拟惠休朱国祚金明寺访秋潭上人诗不逺金明寺支公旧法堂鸱夷范蠡宅程史岳珂坊过雨花盈砌抽梢竹覆墙由来方外社主客意都忘】
　　楞严寺　名胜志在治西北二里三十歩地势爽垲林木蓊郁石桥流水似不与人境接至元嘉禾志宋嘉祐八年百姓钮咸有地在慈恩塔东因舍入本院后僧永和在院讲楞严经蔡丞相书楞严牌揭之门遂以为名嘉兴府志元末兵燬明洪武初重建嘉靖中废万歴中复建神宗母后建禅堂及天王殿遣内臣赍赐藏经五千卷及防藏紫衣观音【项忠楞严寺重建佛殿记宣德甲寅住持道□建殿宇新佛像继□有净蕙蕙所度弟子曰知觉补席以来慨然以兴复为已任罄捐已槖兼裒众施市材僦工权舆于成化辛丑阅二寒暑克底于成规制宏敞视旧有加髹雕藻绘灿霞焕日法相庄严金碧晃耀花香供具备完无缺觉求记于予以垂不朽予谓觉之功有足书者庸记之】
　　国朝康熙四十四年
　　御赐藏海慈波额
　　崇道宫　嘉兴府志郡治西南二里呉越武肃王建初在南城外后移入城古万寿宫基旧名崇福宫宋治平中赐额俗呼为南宫万厯嘉兴府志宫内有一枝堂毎大比士人取一枝之防多防于此
　　洞眞道院　万厯嘉兴府志在郡治西南二里元至正癸夘道士赵樗轩剏嘉兴府志明洪武庚戌祷雨有验建听雨轩永乐癸未重修
　　隐眞道院　治嘉兴府志在府治东南六十歩宋崇宁间建或谓绍兴初吕纯阳刘髙尚二仙常至此故名隐眞刘髙尚夜宿院中晨起援笔题四十三字于柱间笔画透柱如漆郡人有疾者刮其字煎饮之即愈
　　国朝雍正六年嘉兴府知府阎尧熙于观南倚城培址建阁三层中奉文昌神并祀魁星于其上
　　嘉兴县【城外寺观】
　　东塔讲寺　名胜志在治东郭外汉朱买臣故宅梁天监中建寺嘉兴府志隋仁寿年置塔塔前二池分青白色唐广德中赐报国禅院额宋初为泗州大圣塔院至元嘉禾志政和六年因在城寿圣教院改为天宁万寿寺郡闻于朝以寿圣教院名就塔院立之绍兴三十二年改名东塔广福教院嘉兴县志嵗久塔圯仅存二级淳熙中僧清雅重建宁宗召讲华严经赐紫衣号寂照御书华严经阁雷音海印二堂名赐之元燬明洪武重建定为东塔讲寺【王英重修东塔寺记元中猷法师别号复闇永乐庚子主嘉禾东塔华严讲寺寺因兵燹殿宇倾废法师至怃然有感遂捐衣鉢之赢及募诸施者简材鸠工薙榛汰砾栋接甍连深严邃髹雕黝垩金辉碧映俨若竺干鹫岭之势工兴于是年秋讫于宣德戊申冬王士禄晚过东塔寺诗兰若萧梁古风流想六朝化城围绿水孤塔上青霄珠阁浮林影金园絶市嚣依幡防刹近缘响趁钟遥树偃时遮磵途纡屡过桥到门苔滑滑入寺竹翛翛古碣何年失尘襟此际消皴防侧柏暮色隐甘蕉长史遗坟在诸天法界标跨虹通石径对砌敞松竂居士才还辨头陀偈定超禅灯龙象黯佛日鼔鱼销洗鉢诚微尚长斋况久要劫波巾拟解屈眴服思邀便好从初地相依结一瓢沧洲仍有役白社欲无聊怖鸽栖将稳樯乌待尚遥前期须嵗月客意向风颷支许应非忝宗雷倘见招徘回未能去仙梵晩萧萧】
　　漏泽教寺　至元嘉禾志漏泽院在县东二里三十歩宋崇宁三年陈舜俞孙舍宅为之嘉兴府志明洪武辛未定为教寺嘉靖甲寅寺废万歴中僧道梅建金汤室天啓中僧大贤建弥陀殿
　　国朝顺治间重建天王殿大殿禅堂东西方丈
　　白莲讲寺　万厯嘉兴府志县东八里旧名接待院后废为赵倅隽之锦庄宋绍兴二年重建明洪武初定为讲寺嘉兴府志永乐元年僧宗镜修建天啓中邑令汤齐改名白莲
　　智觉教寺　至元嘉禾志在县南二十六里旧为营田都务宋开寳八年立为梵刹咸平六年赐太平天寿院治平元年改今名万厯嘉兴府志明洪武初为禅寺二十四年并归资圣禅寺永乐元年里人张福信重建
　　净土教寺　至元嘉禾志在县东三十六里本邑人陆求宅清泰元年舍为安福寺宋祥符元年赐今名内有亭名碧鲜多竒竹嘉兴县志明治十年建观音殿【闻人安道碧鲜亭诗植竹敞虗亭清幽涤襟虑盛暑生凉隂穷冬见苍翠我爱主人贤坚如筠箭美愿师持此心与境常无媿陈贤良碧鲜亭诗潇洒阑干碧玊丛昔来游赏是儿童萦廻修竹探繁影刻画新诗绕翠筒十载雪霜林色改防畨风月酒尊空子猷老去心长在终拟为隣作醉翁】
　　石佛教寺　嘉兴府图记在县东南二十七里唐至德初除基获四石佛因剏石佛院万厯嘉兴府志宋天圣元年赐名保圣院明洪武十五年定为教寺寺多奇石游者甚众
　　灵源寺　嘉兴府志补在县南二十六里元至正二年翰林学士王昌源舍宅建元末兵燬明洪武七年重建
　　圆通教寺　万厯嘉兴府志在治东三十六里旧有废址周显德五年居民茅承翰申汉南王乞于旧址立宁国寺宋治平元年改圆通寺明洪武二十四年定为教寺寺有银杏二株歴唐宋至今
　　先福寺　至元嘉禾志在县东一十八里唐乾元间剏防昌间废咸通六年复立九年改为先福院万厯嘉兴府志元末兵燹明正统三年僧道澄重建
　　兴善教寺　嘉兴府志在县东南三十里梁天监二年置周显德五年改报恩院宋治平元年改兴善院旧有舍利双塔明洪武二十四年定为教寺景泰天顺间増建殿阁万歴间修
　　郁秀观　治嘉兴府志在县东二里宋咸淳三年道士刘一清建元至正二十七年燬明洪熙初道士沈野云仍旧额徙建白纻里
　　玊枢道院　嘉兴府志县东北二里俗呼天尊阁元至正己酉里人杨道贞舍宅建明永乐元年重建嘉靖甲子殿燬万歴丙子再修
　　太古道院　治嘉兴府志在县东北三里元至正间道士鲁逺一剏建明洪武二十四年并归元妙观永乐元年重建
　　秀水县【城外寺观】
