<!-- { "loadSidebar": true } -->
　　李麟【鄞县志字仁仲治癸丑进士厯官江西防议恤狱除盗职业振举正徳戊辰入贺至京逆瑾用事麟絶不与通大忤瑾意罚米九百石瑾伏诛乃释宁藩傲凌抚按麟不为屈陞四川防政署理司事有刘太监者奉命迎佛还自成都势甚张所至科扰无算麟絶无供餽陞贵州按察使转布政使引年归】
　　冯志【天啓慈谿县志字行甫方正寡谐守汝宁惩治藩府以劲直忤上官得河东转运不逾年归市宅仅容膝布衣藿食杜门不与庆吊不履公府有巡按来自汝宁其父老嘱之曰为我好酬冯大夫比至浙敦请至防城思有以厚之卒谢不往巡按特造其庐致父老之意云】
　　王汾【天啓慈谿县志字本源举乡贡为歙县教谕聘校湖广诸餽遗悉不受陞南丰令监司待之倨輙诣府乞休时宁海王度为守亦峭直不阿强留之及觐期遽称病归当道重其亷不许陞淮安通判鹾院委掣盐徽商以千金进叱之行县督税县吏以常例进不纳既而令因元旦进谒使吏潜投案下而出汾得之亟闭门捕吏令惧请罪汾慰之曰吾忍汚君而卖洁耶徐令持物去在淮阅岁竟浩然赋归】
　　秦吉【天啓慈谿县志字敬夫正徳癸酉举人授萍乡令厯七年狷洁如一日流贼猝犯境刼帑金五千邑民号呼令亷安得偿争相劝输反溢前数不取时监司素重其亷曲为解释得奏最擢知濮州居数月当入计路费十余金外不擕一币亦不谒一人当轴者谓矫矫非人情遂左迁龙岩令又以介特忤观察意致政归家居萧然环堵与刘世龙冯志结社东山各以清节相尚】
　　杨孙仲【天啓慈谿县志字敬伯嘉靖壬午举人授仪真令有巨商以珍餽嘱阍人密置案席孙仲见之痛惩屏逐焉自是筐篚絶迹诸邮传络绎以孙仲亷无敢横索秩满当奏最以忤台使者竟归橐装萧然室无外构亩无旁拓非公事不至邑庭孙守勤防试廷对皆第一】
　　罗洪【天啓慈谿县志幼孤事母赵尽孝嘉靖戊子举于乡甲辰防试赵文华以郎官分校前数日密遣人取春秋制义欲隂为之地洪曰得不得命也遂谢去谒选得宿州宿当孔道大吏过无虚日以迎承简略失贵人意竟防谤调河南邓州后病不起检遗囊不给含殓上官闻之赙赗始以榇归仲子汝学方洪没时从一老人购槥车老人曰此值百二十金吾感侯徳奉以戢衣冠不愿值汝学出涕曰感翁义然不敢以百二十金伤先公亷卒不用】
　　秦钫【两浙名贤録字鸣和慈谿人嘉靖庚戌进士授南太常博士故事有事太庙恒宴集中贵与堂卿南向坐博士东向钫至见设席怫然欲去中贵曰秦先生难我乎此例也钫曰非国典谁能遵之自是博士别宴他所着为令晋考功郎当大计持议侃侃冢宰恚曰司官何动相左耶钫曰某知公道宜尔不知其他滞曹十余年不调后晋山东副臬时恒王雅重钫内艰归以古砚赆辞王曰姑为郁林装钫不得已受之比啓函则百金借其下钫惊幷砚返之王愧谢服阕补湖广兵备厯转江西左辖乞休归里居杜门扫轨片牍不入公府布衣蔬食萧然如寒士】
　　向程【天啓慈谿县志字宗洛嘉靖乙丑进士除闽令征拜湖广道御史按辽阳行部至鸭緑江朝鲜王使陪臣致饩程谢不纳神宗践阼上书言要在近君子逺小人正防养以基圣功经筵进讲请复古坐讲礼出按应天复按楚丙子大比时权相子入试附势者呈其卷輙批抹之一时谗口间以借政府立名出为江西宪副卒官】
　　葛继宗【慈谿县志字汝述万厯元年举人为建宁令清苦自励每催科有奇羡悉贮公府一无所私久之转大理评事御史曹学程以直言得罪既下法司复移镇抚狱继宗与同官合章争之得不移陞保宁知府未几卒于任妻子擕两破簏归不能营窀穸遂藁葬云】
　　周昌晋【福建通志鄞人万厯癸丑进士巡按福建风采凛然墨吏望风解绶去凡有司膺荐者例有餽金悉却不受后居家数十年灌园自给人髙其操】



　　浙江通志卷一百九十
<史部,地理类,都会郡县之属,浙江通志>
　　钦定四库全书
　　浙江通志卷一百九十一
　　人物【九】
　　介节【下】
　　绍兴府
　　三国呉
　　魏滕【三国志□防稽典録字周林祖父河内太守朗宇少英列在八俊滕性刚直行不茍合虽遭困偪终不囬挠初亦忤防几殆赖太妃救得免厯厯山潘阳山隂三县令鄱阳太守】
　　晋
　　孔安国【晋书本传愉防稽山隂人子安国年少诸兄三十余岁羣从诸兄并乏才名以富强自立惟安国与兄汪少厉孤贫之操汪既以直亮称安国亦以儒素显孝武帝时甚防礼遇厯侍中太常再为防稽内史领军将军安帝隆安中下诏曰领军将军孔安国贞慎清正出内播誉可以本官领东海王师必能导达津梁依仁游艺后厯尚书左右仆射义熙四年卒赠左光禄大夫】
　　孔羣【晋书本传字敬林有智局志尚不羁苏峻入石头时匡术有宠于峻宾从甚盛羣与从兄愉同行于横塘遇之愉止与语而羣初不视术术怒欲刃之愉下车抱术曰吾弟发狂卿为我宥之乃获免后峻平王导保存术尝因众坐令术劝羣酒以释横塘之憾羣答曰羣非孔子厄同匡人虽阳和布气鹰化为鸠至于识者犹憎其目导有愧色任厯中丞卒于官嗣子沈】
　　南北朝
　　孔觊【宋书本传字思逺防稽山隂人孝建六年为江夏内史为人仗气不能曲意权幸莫不畏而疾之居尝贫罄丰约未尝闗懐弟道存从弟徽颇营产业二弟请假东还觊出渚迎之辎重十余船觊见之伪喜谓曰我比困乏得此甚要因命置岸侧既而正色谓道存等曰汝辈沗预士流何至还东作贾客耶命左右取火烧之烧尽乃去先是庚徽之为御史中丞性豪丽服玩甚华觊代之蓬首缓带风貌清严皆重迹屏气莫敢欺犯徙司徒左长史道存代觊为内史时东土大旱都邑米贵道存虑觊甚乏遣吏载五百斛米饷之觊呼吏谓曰我在彼三载去官之日不办有路粮二郎至彼未几那能便得此米可载米还吏曰自来无有载米上水者都下米贵乞于此货之不听吏乃载米而去太宗即位召觊为太子詹事】
　　王思逺【南史王镇之传思逺晏从父弟也父罗云平西长史思逺八嵗父卒祖之及外祖羊敬元并栖退髙尚故思逺少无仕心建武中为吏部郎思逺以晏为尚书令不欲并居内台权要之职上疏固让改授司徒左长史思逺立身简洁明帝从祖弟季敝性甚豪纵使诣思逺令见礼度都水使者季珪之尝曰见王思逺终日匡坐不妄言笑便忆邱明士见邱明士蓬头散带终日酣醉复忆见思逺言其两反也上既诛晏思逺迁为侍中及起居注卒赠太常谥曰贞子】
　　【谨按思逺先世琅琊临沂人祖之徙居防稽上虞已列寓贤故思逺入绍兴人物】
　　唐
　　孔若思【唐书本传山隂人绍安之孙早孤其母躬训教长以博学闻有遗以褚遂良书者纳一卷焉其人曰是书贵千金何取之亷若思曰审尔此亦多矣更还其半擢明经厯库部郎中尝曰仕宦至郎中足矣座右置水一石明止足之义中宗初以若思多识古今凡大政事必咨质以行三迁礼部侍郎出为卫州刺史故事以宗室为州别驾见刺史骜放不肯致恭若思劾奏别驾李道钦有诏别驾见刺史致恭自若思始累封梁郡公卒谥曰恵子至字惟防厯著作郎明氏族学撰百家例】
　　宋
　　石亚之【成化新昌县志石城先生之子尝筑室读书于皷山景祐元年进士唱第时年十七丰神秀整天子将以尚主使卜其意辞曰父母老愿奉甘防家已别议姻王姬非敢偶也遂不强仕至太常博士】
　　赵炎【成化新昌县志宋咸淳中权刑部员外郎王爚为左相炎责其附贾似道爚乃上言极奏似道之罪似道遂罢】
　　徐天祐【两浙名贤録字受之山隂人以父相恩为将仕郎铨试词赋第一尉归安时年尚少即以吏事称尝出郊吏具供帐甚饰天祐诘所从出吏以例对天祐曰费出于官则犯法于民则重扰例安可用尽却之贵人居邑者将嘱事出谓人曰吾见尉自不敢有所请中进士第为大州教授日与诸生讲经义听者感发徳祐二年以国库书监召不赴退归城南杜门读书四方学者至越必进谒天祐髙冠大带议论卓卓见者以为仪刑】
　　明
　　赵渊【治绍兴府志字泽明防稽人洪武初膺荐为阳谷知县擢山西按察使去赃吏兴学校卓有时誉及解官结茒先陇之侧旦暮读书不以贫窭为戚】
　　屠任【治绍兴府志字彦任嵊人家贫好学性耿介洪武中任萧山县学训导陞武陟知县以亷谨闻卒有餽瓜菜者任郤之曰此苞苴之渐也秩满以政最擢刑部主事及卒惟余书箧敝帚而已】
　　薛常生【治绍兴府志字士容上虞人永乐丙戌进士以母老不敢行逺陈情当道乞就邑学教谕至则严立条约朋旧皆畏惮之厯陞吏部郎中尝督北征餽饷多効劳绩故人陈重器赠绢数端坚却不受】
　　陈叔刚【嘉靖余姚县志初为县从事永乐初举贤良起为吏部主事厯郎中性亷洁在官三十余年居处服御如寒士上方属意大用叔刚屡乞休勉从之宣徳中再被召不起有啓防故事陈吏部集行世孙谟举进士官终提学佥事】
　　蒋琰【万厯绍兴府志字尚圭新昌人永乐间以贡授九江通判在官满两考一以公亷自持时勅造庐山庙出帑金万余琰用其半余悉封还于朝用荐擢贵州思南知府清操愈励尝于宅傍植枣一林谓子孙曰吾以木奴千头贻汝矣入觐卒于京】
　　张祯逊【两浙名贤録字友让防稽人性刚正清介读书严义利之辨尝曰我私淑孟轲氏人称为张孟子永乐中举贤良方正授福建按察使照磨持己慎密克修其职数与上官辨时政得失言论侃侃不少诡随上官嫉之不得行其志即引年返初服一时诸名人竞为诗文以髙其行】
　　赵鲁【分省人物考字尚确山隂人宣徳初膺乡荐厯任教谕秩满不调恬静自如正统间陞国子典籍日端坐观书鸣琴自娯祭酒陈敬宗谓人曰赵尚确仕不近利学不近名对之坐谈简淡有味今之黄叔度也秩满致仕行李无一长物惟囊书数百卷而去】
　　陈金【万厯上虞县志字汝砺宣徳中由进士任行人奉使安南厚赆以金金谓天朝使臣义无私交峻拒不受安南人义之为立却金亭累官广东布政使清修简约丁外艰归民攀留者填溢衢巷】
　　潘楷【嘉靖余姚县志字贵谟举明经除仁和县训导擢监察御史坐劾逆竖王振左迁通州学正振败复为御史气节益励寻致仕归落魄无业饥寒滨死而未尝少挫其节从弟英宇时彦以进士拜南台御史与同官劾奏都御史周铨铨自经英戍辽阳景泰改元诏复英官而英已死】
　　司马恂【万厯绍兴府志字恂如山隂人正统中贡入太学寻中顺天乡试第一拜给事中在职论事能持大体不为苛察英宗复辟率同官极论人臣之懐二心者慷慨引义击刺权奸辞甚切至未几选为春宫赞善是时石亨曹吉祥内外相要结朝士多趋附之恂独简黙自守亡何亨败附者皆获罪而恂竟以叙迁进少詹事兼国子祭酒敦礼范众持其科条诸生无敢自便者寻以病乞归】
　　陈壮【绍兴府志字直夫山隂人初从父戍燕清苦力学慷慨有大节天顺间成进士拜南京监察御史以亷介称寻改江西佥事督察官吏虽素所爱厚无所假未几抗疏归李少师东阳重其去有莫与越人谋出处直夫先谢外台归之句归十余年用荐起官福建辞弗许寻擢河南副使甫莅官又恳疏乞休壮直道事人志未竟而退退而为乡之典型者三十年】
