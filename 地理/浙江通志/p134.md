<!-- { "loadSidebar": true } -->
　　国朝雍正八年总督【臣】李卫重修【李卫重建歩云桥记德清县东南歩云桥江浙往来取道湖属者所必经陆通行旅水利舟楫邑之漕艘出入由是隣近州县率履不越不独一邑之便实通津焉明万厯丁未郡守陈防学重修去今百二十年不知圮于何时陆行既阻其驾长风缚巨帆者溪流迅驶下复有坏椿旧石误触致损过者恒惴惴桥之废其不便亦不止一邑也嵗庚戌署县事钱学洙详请重建予奉天子命节制江浙凡桥梁津渡堰闸塘岸其有便于民率不惮修举矧兹去不便以就便泽梁不修刺史之过与其偿租车何如一举而永利也爰檄湖守唐绍祖为之经理而令太学生茅瀚董其事经始于是冬十二月阅十月而告成较旧址加广高称之向之坏桩旧石沉于渊者悉起佐用而増以新材良工坚役不及民计用帑金一千一百两有奇而工竣今而后水陆俱便凡江浙往来取道湖属者皆得出于其途矣岂止为一邑利哉歩云桥旧名也云塘前陈守重修而易以新也桥废久而俗之名桥者仍其旧予亦顺民之便而已为作重修歩云桥记】
　　三登桥　明一统志在县东北四十里宋袁説友张严王大有皆寓居此相继登第里人荣之故名
　　菩萨桥　德清县志在新市镇相传昔溪涨忽一巨木横于桥下羣视之畧似大士像命工刻成之今觉海寺长观音是也张敏叔诗云野桥横渡木观音因名
　　望仙桥　德清县续志即大麻高桥始建无考明成化三年重建歳久圮
　　国朝雍正九年知县钱学洙详请重建【程元章重修望仙桥碑记王政之大务在利民昔郑子产乘舆济人子舆氏以为不知为政葢即济人一事而徒杠舆梁固有所当务焉余曽任总藩于僚属谒见輙以此谆勉迨陞抚上江未及两载复荷】
　　【殊恩节制全浙入境至徳清之麻溪溪故有桥曰望仙因年久坍毁邑令钱学洙详请前部院拨项兴修经湖郡守唐绍祖总理规制高广工料坚固视昔有加予目击焉既下车钱令以桥工告竣请为之记余按是桥也地届官塘为漕艘出入所必经吴越行旅往来之要道其创建之由已莫可考旧记自明成化三年里人沈本源创捐修葺厯今又二百六十余载石既倾圮梁亦頽坏舟楫有触石之虞商旅有褰裳之虑守兹土者宜亟为整葺方称厥軄乃钱令请动公项银一千一百六十两有奇不期月而成此钜工无俟人人而济而人无不济是举其实获我心矣方今】
　　【圣天子宵衣旰食轸念元元凡在臣工勤劳翼赞庶绩咸熙而百废具新利民之务又岂独区区桥梁道
　　路间乎爰志其事而并与为政者共朂之】
　　状元桥　万厯湖州府志在新市鎭以宋吴潜及第故名
　　武康县
　　姚坞闗　武康县志在县北三十里青山岭下千秋桥　万厯湖州府志县南三国黄初间建武康县志明洪武二年知县李大春重建正德十四年圯嘉靖二十年知县廖暹三十五年知县余棨相继重修【余棨千秋桥碑记千秋桥之水发源于西境诸山合流数十里至县而始大桥梁不建每春夏间洪水泛涨冲激人咸以为危于是耆老相与谋曰盍聚货建桥以为百世之利乎远近应之者有布有帛有金有粟约计钱五百余缗以为鸠工石材苇之资筮日缮工邑宰主其事者始于陆继以廖裁其事者分廵道艾公谭公厯六七载而工始告毕桥分六洞深四尺长四十丈濶一丈七尺与桂枝桥东西对峙始号官桥今新以千秋欲巩固不朽为武康千载之利也】
　　碧泉桥　武康县志县北一百八歩宋宣和三年知县朱容建
　　国朝康熈十年知县冯圣泽重建
　　迎恩桥　万厯湖州府志俗呼湖桥武康县志县东一里宋乾道八年建
　　桂枝桥　嘉靖浙江通志在县东一里宋绍兴间建余英溪水经其下入于太湖武康县志明洪武六年知县张居敬重建治间圮嘉靖十年知县张宪重建【唐枢重建桂枝桥记桂枝桥跨余英溪旧枕儒学故名桂枝肇于宋绍兴十三年范尹普修于国初洪武六年张尹居敬兹废五十余年砌具尽失正德十年大学士桂蕚欲撤滛祠新之值内艰不克事继尹是邑今主山西司刑事张宪守之乃嗣成焉制分六洞深三丈长三十六丈濶一丈六尺经始嘉靖七年正月落成九年八月监防乃事者詹丞化继之者宋丞瀛王典史景严民姚呈等若干人咸任奔走焉】天啓间知县贺鼎重建
　　蔡公桥　治湖州府志宋知县蔡霖建武康县志县北二里
　　国朝康熈十一年知县冯圣泽重建
　　黄山桥　嘉靖浙江通志在县东北一十里宋绍兴间建武康县志明洪武六年知县张居敬重建嘉靖九年圮十三年县丞宋瀛建
　　国朝顺治年间圯复建
　　望仙桥　武康县志县南十八里元皇庆间建明洪武间僧浄目修
　　众善桥　嘉靖浙江通志在县东南二十里宋景定二年建
　　通济桥　武康县志县东南二十二里宋嘉祐间邑人杨福建
　　国朝顺治九年僧通济同邑生姚明募助重建寿昌桥　嘉靖浙江通志在县东二十五里武康县志宋咸淳间邑人姚智建
　　安吉州
　　独松闗　广舆记在独松岭上名胜志宋建炎三年金完顔宗弼自安吉进兵过此叹曰南朝可谓无人若以羸兵数百守此吾岂能度哉
　　【谨按山自天目而北重冈叠涧廻环数百里独松岭峙其中路险狭东南则直走临安西北则通安吉趋广德为江浙二境歩骑争逐之交唐武德四年李子通据余杭杜伏威将王雄诞击之子通以精兵守独松岭雄诞遣别将将千人乘高据险逼之多设疑兵子通遁走宋建炎中乌珠自广德趋临安亦过此闗德祐元年以元兵渐廹遣将列戍要害命罗琳戍独松闗元将阿勒哈自建康分兵出广德四安鎭犯独松闗遂防之临安震惧其与独松相近者又有百丈闗在百丈岭上幽岭闗在孝丰县东南三十里幽岭上谓之独松三闗元至正十二年徐寿辉将项普畧等屡犯杭州攻独松百丈幽岭三闗董霄击之以兵先守双溪双溪者三闗要路也既又分为三军一军出独松一军出百丈一军出幽岭然后防兵捣贼巢遂乘胜复安吉又进克广德平徽州盖自昔为险要之地矣】
　　中治桥　万厯湖州府志州治前
　　登云桥　万厯湖州府志学宫前
　　北川桥　嘉靖浙江通志在拱宸门外【伍余福北川桥碑记浙水自天目下为广苕泧防沮洳厯陈安七渡始扺沿干为桃城即今职方氏号安吉州者是也州匝万山独一川北折而东或秋雨大至城尻者毎悬鱼鼈忧深不可渡故桥焉横亘北川上嵗久圮矣吴封君州人也属命石工以壬辰秋八月起事阅半载厥功告成予按浙西水利单锷论之首以天目一派为宗其源逺其流长盈科则行行至霅川则四水激射之荡为苕溪出震泽归崇明靡有底极其扶危拯溺之功盖自桃城始可无书乎封君名松字寿卿】
　　白云桥　嘉靖安吉州志一名秦公秦公敏者桧之父也曾为主簿于此建之后更名白云恶桧以及其父也
　　万湾桥　万厯湖州府志在定安乡
　　国朝康熙九年知州曹封祖重建
　　圣棠桥　乐平桥　万厯湖州府志俱在梅溪乡并全桥　安吉州志初名浮塘桥明崇祯元年知州孙防孜觐回之五日大水涨柴舟触断桥三柱议修之至七日后神工修成十里外闻斧凿声近则不闻其柱复合不失尺寸遂祭告立石纪之更今名
　　国朝康熙九年知州曹封祖重修
　　万埭桥　安吉州志在安福乡
　　国朝康熙九年知州曹封祖重修
　　龙湾桥　桐木桥　万厯湖州府志俱在晏子乡
　　孝丰县
　　幽岭闗　孝丰县志县东三十五里余杭界
　　【谨按幽岭闗独松三闗之一也有幽岭水流为碧溪东北入于苕溪又有乌山闗在县南五十里与临安县接界郎采闗在县西南三十里与于潜县接界皆为设险之处又县西七十里有唐舍闗西南六十里有孔夫闗皆接寜国县北四十里有苦岭闗西北五十里有五岭闗皆接广德州】
　　迎恩桥　治湖州府志在县治东北知县杨达建嗣济桥　孝丰县志威凤门外第一桥耆民漏守功捐建
　　凤凰桥　嘉靖浙江通志在县东一里孝丰县志凤凰山下居民夏兰修
　　白慈桥　孝丰县志县西北五里傍有观音堂沿干桥　万厯湖州府志县北灵弈乡达安吉州龙溪桥　孝丰县志施文相助田有碑吴啓新漏守功等助建
　　插虹桥　孝丰县志上下二座县东北二十里结絶桥　后干桥　汪王桥　万厯湖州府志俱在县西南广苕乡
　　五山渡　孝丰县志县东北灵弈乡为丰邑要津明知县郭治编筏以渡递举递废万厯庚子知县黄朝选置船以渡
　　寜波府【鄞县附郭】
　　平桥　成化四明郡志县治西南旧名四明桥有亭唐太和三年刺史李文儒建燬于宋建炎之兵乾道五年守张津重建嘉定十三年亭废开庆元年守吴潜于亭之北桥之西立石为水则故改今名
　　升平桥　嘉靖寜波府志四明驿东一名憧憧东桥成化四明郡志建于宋天禧五年转运使陈尧佐题名嘉祐间守钱倚修乾道五年守张津重建有亭今废
　　尚书桥　成化四明郡志县治西南旧名澄清桥一名憧憧西桥建于宋天禧五年转运使陈尧佐题名嘉祐间守钱倚修乾道五年张津重建有亭今废明天顺八年守张瓒为司宼陆瑜立坊改今名
　　衮绣桥　鄞县志以史弥远有衮绣坊故名又名感圣桥以其地旧有保圣崇教二寺今呼水仙庙桥因其在庙侧也
　　锦里桥　成化四明郡志县治西南旧名五马桥鄞县志竹洲之西宋学士赵彦逾宅此又曰五马街以彦逾尝典乡郡也俗呼庄衙漕桥者即其故址
　　渡母桥　成化四明郡志县治西一名纯孝桥因地有董孝子祠故名宋天禧五年建有亭久圮乾道五年守张津重建绍定元年守胡榘修元至正间邑人谢崖重修
　　水月桥　成化四明郡志县东南延庆寺前【舒亶题水月桥诗长空莹如磨平湖浄无滓万里夜寥寥清光堕寒水松风吹更圆沙鸟睡不起徒劳野猿捕谩作元珠比相对倚朱栏时有逍遥子】
　　桂芳桥　鄞县志东达大街西达长春道院成化四明郡士心宋高闶兄弟五人皆登科第故名鄞县【城外闗梁】
