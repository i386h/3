<!-- { "loadSidebar": true } -->
　　自大嵩岭上二十里至福泉精舍　李邺嗣舍舟上樵径晴眺分纎毫循涂凡屡盘获竒随所遭崩厓露云根长风势渐饕诸峦徐束体始识身已髙过雨忽足下发上天气交在舆尚若疲何况舁者劳首虐乗人车筋力嗟尔曹斗上复稍垂豁然辟林坳老松得成鳞岩土抽春毛梵僧搆幽栖人龙同一巢入门气得苏豆笋罗山庖到此惭浮名徒为猿鸟嘲我何不径然将家住藤稍
　　寓山夜游作　　　　　　　　　宋徴舆清酒泛玉尊繁灯燿幽馆月华流云中前墀素辉满主人启名山客子不辞逺扬舟骇潜鱼入林走栖鼹白云湛深池明水照修坂陟径无遐蹊聿凭千仞巘阁际星影疎林间露光万里揽碧烟泠然御风善遥闻荒鸡鸣始悟归志晚嗟此秉烛逰怅彼秋夜短
　　寄万开来永嘉　　　　　　　　王士祯昔有谪仙人清风照寥廓文采映江表翺翔出东洛遂渡永嘉来言寻谢康乐康乐不复有但存谢公岩赤霞自照耀緑水犹潺湲放懐山水外跂脚天地间开元儵千载斯人杳难攀万公具仙骨妙笔余清妍昔者东莱城防帻吟三山至今海上鸥犹思使君贤传闻去金陵秋江正澄清过江富文流尽识使君名牙樯朱丝繂鹿子趁风汐送君石头城去作永嘉客永嘉何菁葱叠嶂入晴空龙湫落千丈海日乱苍红雁荡七十曲曲曲尽珑容裔玉甑云摇曵吹台风斋阁倚青壁秋香金桂丛风物固洵美定复思谢李把酒问前贤主賔更相似吾家陆士衡公门称国士玩世诚踈狂高义托君子自公南渡后结袜风邈矣长謡写心胸逺寄东瓯水
　　送汤荆岘侍讲于赤山礼部使浙江　王士祯我爱西子湖夙昔梦见之湖光与山緑乐事输呉儿譬客谈江瑶未免思朶颐闻君往东南起舞轩两眉緑蒲十幅帆西风美满吹初下南徐州三山已丽﨑行行过震泽万顷青玻璃夜航到临安高枕殊未知新笋晚花过橘緑橙黄时湖水雄鸭头緑浄相参差掩映湖上山影娥照清池钱唐八月潮诡异天下竒疾雷震百里蛟龙竞躨跽潮头坐灵胥重水汨后随三千彀强弩射潮胜雄师至今击西陵铁幢髙以危酾酒临樟亭江海为东驰壮观今古无寄之于声诗歌送潞河船邮籖报画旗
　　南屏精舍　　　　　　　　　　龚翔麟东风西子湖鳞鳞緑于酿呉侬刺钓船拏烟闯肥浪树杪见孤塔移船埠头傍蜡鞵缚两脚扶篙雁齿上跬歩到寺门花宇十层壮我寻南渡迹圆照井无恙井南有细路黄犬吠深巷沉沉松插云戛戛竹鸣嶂蹒跚未半里丈室牖南向背不缭粉垣依山作屏障米囊花满街春残萼未放书幌借地停吟饮两无妨乡僧亦解事汲泉挑笋饷指慧日峯引我试画杖侧眺锦军城红埃卷蹄辆何如事幽探寄情得遐旷
　　懐西湖次东坡原韵　　　　　　宋　荦西湖东南美游眺多髙贤白苏两寓公领畧得其全繄余爱山水出郭疾病捐譬如蜂就蜜所性良由天盘山与庐阜入手自往年西湖咫尺耳徒闻好事传今夏六月中缅想荷花鲜秋怜湖上峰娟秀萦云烟何待段桥畔桃栁争芳妍晴空毎矫首清夜或废眠几日冷泉亭佳茗手自煎一枝老藤杖须趁腰脚便胜地如胜友堪结嵗暮縁鸭觜船易买已办囊中钱
　　扈
　　跸西湖纪事　　　　　　　　　　　宋　荦平生慕西湖闻说便神王呉越咫尺耳七载劳怅望何意奉
　　宸游夙懐得一畅朝出涌金门耳目忽清旷水泼葡萄醅山矗翡翠障白苏勾留处西子譬允当追随豹尾间未敢防笻杖
　　圣情厪民依物外聊探访
　　御墨洒湖亭勾陈入云嶂
　　召许侍从臣小憇就画舫亭午独徘徊迢逓闻渔唱六桥宛沿縁两峯屹相向指从山僧脱帽廻堤上瞻拜武穆坟酹酒发悲怆还过冷泉亭兀坐茶烟飏竒峰真飞来惊叹莫能状胜地难久停归趁湖波涨道人索题诗留待后来偿残阳挂断塔古色落防榜薄暮趋
　　行宫劒佩依仙仗
　　西湖　　　　　　　　　　　　王鸿绪夙闻西湖名直比西施靣薄宦阻胜逰梦寐思一见今朝扈
　　跸来天假人之便清晨出城闉全湖浄如练周围三十里中流耸楼殿春风驾画桡波纹划深靓十景烟霭重六桥桃栁绚山长刹影明水濶花光何石不鸾鶱何溪不珠晛吾观西北山无水乏婉娈载观东南水无山寡峭蒨山与水相涵固维此尽善乾坤毓竒秀乃萃呉越甸况兼白与苏风流昔所擅遗迹至今存好事争修缮人来胜地清女竞春时倩珠幰带诗筒画舫飘歌扇拨云或独往拾翠还擕串是处可浮觞小憇亦花院尽日无归情相看曽不厌素懐聊足酬幽赏顾未徧明朝发前途数月有余恋
　　吾邑于前明宣徳年间析自盐官古迹无可稽考偶阅宋人括异志有数则近古者各系以诗附于
　　邑乗之末　　　　　　　　　　陆世楷当湖【志云南北十二里东西六里东北泖港直通太湖今湖日浅土日増矣】
　　陵谷常变迁传闻今昔异陆沉自何年昏垫谁复记民居渐以稠蛟龙亦知避岂有灵物存银铛尚拘系【志云渔者获一铁链长不计极舟满防覆惧而弃之或云系蜃于此】出郭俯澄澜遥堤互葱翠浓淡分画屏海上峰十二春风飏轻舟晨夕杂歌吹左瞻梵刹雄右顾园亭丽栁岸与花田在在恣游戏孤城浮水濵毋乃廹危地广袤非旧观襟带渺焉寄桑田迹未湮井木久沦弃寸壤及尺波咸资巨室利芳洲名偶同髙楼日陵替休夸作赋才能言众所忌
　　金山忠烈王汉博陆侯庙【志云建炎间建】
　　堂堂博陆侯庙食自汉世椒房宠已移麟阁功未替岂同若敖馁而享非其祭廓然天壤间正气日蟠际兹方偶鉴观于时特凭契睠兹东海隅萑苇成弃地大泽多龙蛇骄陵恣为厉驱除奋神威金汤万家庇行宫启湖濵云旗逺来贲纵横征伐年往往着灵异【明嘉靖倭乱时隂助守城】岳降遡清和祈赛纷焉至赳赳部曲雄帷幄凛叅侍英风俨在兹过者尚送刺
　　白沃史君庙
　　水患方滔天四望鲜髙阜史君何神术跃马东南走挥鞭使倒流蛟螭遂弭首邱原乃可依厥民安井臼园庐渐以完村村徧花栁微君我已鱼遗恩颂耆耉白屋焕朱屝榱筵崇不朽旱涝輙有祈嵗时荐椒酒丛祠满寰区文绣被土偶稽古洵足徴徳馨庶能久捍患与御灾丰碑在人口鼎据雄三方孰为龙虎狗【志云史君兄弟三人一在沙腰一在乍浦一在白沃】
　　齐景乡
　　北海去南海悠悠几千里古云风马牛越国逺难鄙如何勾呉乡亲辱齐侯趾乡以景公名曷由辨其始千驷民莫称二桃士为死功徳媿生前没世谁崇祀岿然青墩傍古庙丹青峙思昔战艾陵荐食忧封豕未覩越溪来终抱齐门耻牛山収泪余魂魄寜留此野语昉齐东遵海漫无纪三老泥前闻娓娓谈孟子
　　陈山龙母塜【志云毎嵗七月风雨人谓龙洗墓】
　　诞降有嘉徴梦中龙据腹奈何神灵物戕毋以自育崔巍陈山巅有墓拱其木青峰绕佳城幽宫协天卜圻堛即飞腾于毛岂有属犹念鞠我恩嵗嵗来洗沐一侍巾缾孝思常在目安得防飞泉分流遍岩谷海濵多逸民防杖访林麓咄咄骇异闻两石自相触石如雀鼠穿而不损墉屋【志云庙后观音庵忽有两石半山鬬坠而下一从殿后壁滚入一坠殿之西屋瓦无所损】昭昭龙之灵磊磊石之族动静理固然幻态惊反覆君子道其常龙潜而虎伏
　　宿韬光山房　　　　　　　　　潘　耒招提宅山巅而有清泉防涛声乱隂晴瀑势无冬夏殿门俯层峦万象森在下湖帆曵林空海日升岩罅我来嵗已晚枫菊犹未谢白石浄可餐流云驶堪驾浮生如窗尘防人得休暇遇坎且当止茅斋倘相借
　　杭州水利不治者累百年矣廵抚赵公考城河故道悉濬治之乡人来述喜而作诗凡二十四韵
　　朱彛尊
　　武林古泽国十八涧九溪当年宋宫阙沟水流东西陈迹渐已湮深谷皆成蹊民居日湫隘编竹兼芘莉猛火一燎原悲焰百室迷涂彻大小屋繘井愁难跻女丁配夫壬相顾但怆凄吏治狥目前孰能防祸梯中丞溢世才利器剸水犀下车命丞倅故道资考稽率钱具畚锸曾不烦鉏犂经始底告成嵗序尚未暌坐令阛阓间无异苏白堤红防雁齿列赤石羊肝刲呕哑小航船蹀躞快马蹄停鞭市莲藕倚槛来鳬鹥栁隂谷犬鸣露脚莎鸡啼祝融廻其驭妇子方安栖乃知济时防不在拯颠隮公之治水术岂独过白圭泉清原隰平名与召伯齐我家由拳城闾巷多蒿藜愿公祛墨吏如决浊水泥上以答
　　天子下以宁羣黎
　　桐庐雨泊　　　　　　　　　　朱彞尊桐江生薄寒急雨晚淋漉炊烟起山家化作云覆屋居人寂无喧一气沉岭腹白鹭忽飞翻让我沙际宿
　　南山杂咏十四首　　　　　　　朱彞尊苍天入夏寒一泉自温谷其流浸兰蕙其音喻琴筑然石扇开飞出白蝙蝠【水乐洞】
　　山泉可用汲酌以长颈匏虎迹久已湮深穴犹窙窌松隂转三靣未肯囬秋鞘【虎跑泉】
　　涩磴上招提不知几十级入厨笕泉枯过雨佛身湿石乳滴空嵌髣髴龙象泣【烟霞寺】
　　一亭四无邻栋壊柱已折山僧惯迎客不忍过溪别偶语莎草间夕曛信明灭【过溪亭】
　　我行杨梅坞惜是孟夏初是时果未熟但见柯叶舒思包緑荷饭五月来精庐【杨梅坞】
　　一停山坳过者不敢唾虽然龙窟宅亦许鬭茶坐起摹襄阳碑惜为僧所涴【龙井】
　　峰头石缥缈岂异一片云有时风雨过独立云中君安得五丁手移置长水濆【片云石】
　　朅来给孤园玩此萨埵石石上生莓苔千年晕浓碧不见飤虎人且铺苮草席【萨埵石】
　　溪廻凡几折早已涤尘虑静看三树松深隂坐箕踞客去鹤飞来客来鹤飞去【纳翠山房】
　　寻遍十五寺九溪鸣淙淙下无一寸鱼上有百尺松縁流思濯足奈此菖蒲茸【九溪】
　　暮经南山南曲涧一十八山桥往而复山路坱兮圠夕阳渐催人延首望香刹【十八涧】
　　句曲一道士爱住山之幽褰裳虑深渉卖彼白玉钩筑桥访诗侣兹事宜千秋【玉钩桥】
　　岩岩翁家山松花满深坞村民髙下居少长齐捕虎但夸弓弩强不识耕稯苦【翁家山】
　　桂树花不实何年种山椒良由山中人嵗暮不自聊殷勤与我期秋日来逍遥【桂坞】
　　晚过寳林山寺　　　　　　　　朱彞尊春风从何来吹彼芳树枝客心坐惆怅日夕千里思出门异南北独往任所之眷言登兹山已见西日驰羣峰趋尸外出没成参差置身空蒙间恍忽飞来时向下聼鸡犬极视穷髙卑沉沉西林路光闇从此辞囬瞻白云合林外钟声迟
　　雨中游飞英寺　　　　　　　　查慎行春隂覆城堞花浅游人稀爱此北郭幽晨征夕忘归盘旋上窣堵恣眼穷清晖东风拂面寒细雨湿我衣客来僧启钥客去僧掩扉迹在有送迎心空无是非
　　登道塲山　　　　　　　　　　查慎行船廻浦溆浅径转村坞小不觉坡陀高腾身万松杪菰城浸薮泽白塔云表浮气荡一州湖波白渺渺天长接遥翠目极青未了渐上伏虎闗羣峰忽环绕清飔吹戸牖古殿深且窈脉络引槛泉渟滙池沼长廊百余歩旁入逾幽悄苍鼠窜别枝投空攫啼鸟岿然翠微阁中敞外见少野火不到山荟蔚复谁燎坐令杉桂材防茸委蓬蓼飞虫昼轰聚高蔓晴天矫老僧守空庖恐作山中殍军持乞米出厌寂喜胶扰我来久徘徊爱此吟风篠春深花澹澹日暮云袅袅余晖带踈钟诗境堕空杳古今一大梦囬首失昬晓
