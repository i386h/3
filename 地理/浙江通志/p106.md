<!-- { "loadSidebar": true } -->
　　射圃【在学内】名宦祠【祀李俊之以下五人】乡贤祠【祀何子平以下二十一人】社学【二所一在县南一在五云门外】
　　和靖书院【在玊笥山久圯】
　　丽正书院　旧浙江通志唐开元十一年置【久圯】念斋书院【在陶堰】　于越新编明郡人陶允宜建康洲书院【在伧塘】　于越新编明郡人罗光鼎建防稽县义学【在南街】　绍兴府志旧为善法寺明嘉靖间寺废知府洪珠改建以祀宋尹和靖先生名古小学刘宗周重修之率弟子讲学于此额曰证人书院【刘宗周证人书院记越郡之有古小学也昉自前太守莆田洪西淙公珠以祀寓贤宋大儒尹和靖先生云先是嘉靖中有诏许天下各建社学公遂燬郡中淫祠即其址建大集士子诵其中而重师模于和靖先生享堂左一楹曰义路右一楹曰礼门分二门而入为养正堂为游艺所左右各列号房缭以周垣仍余隙地落成者嘉靖九年庚寅都御史姚公镆为之记读其辞想见一时风规之盛歴隆万以来师徒罕聚学舍尽圮其隙地亦多分割之居民不可问矣天启甲子宗周言之前督抚王公遂下檄山隂令马公鼎新之无何逆珰魏忠贤乱政诏燬天下书院禁师徒之讲学者工未半而告寝迨今上御极四年辛未郡诸生复具状当事太守黄公欣然任之诸大夫后先任事咸有同心暨前学政刘公今令君汪公会稽周公次第建堂庑如旧制距今嵗庚辰通计前后十七载而告成事葢戞戞乎其难哉】
　　国朝康熙五十九年知府俞卿与会稽知县张我观鼎
　　新改额曰会稽县义学
　　萧山县儒学【在南门外】　嘉泰会稽志旧在县西治绍兴府志宋绍兴间令陈南移于令南门外宋敷继成之【莫济重建萧山县学记浙河以东郡县连城数十独萧山去都为近人徒之众甍宇之壮舟车之杂集大哉县也近而且大宜有卓异秀頴之民出乎其间而未之见绍兴二十有六年夏四月丹阳陈南来宰是邑顾瞻黉宇陋其制之舁下与其地之嚣尘也相度南门之外地广以平环羣山而带流水遂定迁焉冬十有一月役于邑中明年秋移病归常山宋敷实嗣之请于郡守赵公出公帑钱八十万以佐其役冬十有二月庙学于是始成前统重门中严广殿有横经之堂有肄业之斋既用币于先圣先师以济之分敎是郡也使来请记济谓俗无羙恶而敎有兴废今明天子在上敎行自近始郡守县宰相与奉承而宣布之编民争遣子弟列诸生惟恐居后安知其不变而至道也且是县江山之胜名天下吾意夫橘柚罗绮之羙不能独当也钟而在人者特郁而未发耳守宰三君子则既发之矣被其赐者宜若之何毋怠荒暴弃毋惑乎异端而蹈乎匪彞不惟以对三君子庶无负天子乐育之意云】其后知府汪纲及元县尉王振县令崔嘉讷华凯邑人贾元善明知县张崇吴汝芳相继修之正统间知县李珙重建大成殿成化间知县陈瑶改造号房知县吴淑辟明伦堂知县朱栻置射圃萧山县志治十四年令杨铎朱俨建明伦堂嘉靖浙江通志正徳八年知县吴瓒重建万歴绍兴府志嘉靖十八年御史张元徳増拓之【按萧山县志云嘉靖十七二十八等年西江水溢学宫令林防修之蔡宗兖为记】三十六年提学副使毕锵建尊经阁万歴十三年知县刘防建三元阁萧山县志万歴三十一年令程再伊天启二年令陈振豪四年太学生来宗道崇祯间敎谕屠肇芳递为修葺
　　国朝顺治四年令王吉人重修【来集之为记】十一年殿栋折令韩昌先易之十四年庙门摧邑绅朱懋文重建康熙八年聚奎堂圮敎谕俞颍湄诸生王伯璠等修十一年敎谕盛旦庠生周之冕重建明伦堂张文起建大门十六年监生丁士俊生员丁鸣俊重建泮桥康熙二十二年敎谕张翀训导姚徳坚重葺
　　射圃【在学内】名宦祠【祀杨时以下一十五人】乡贤祠【祀夏方以下三十人】社学【在鳯堰中】
　　道南书院【在徳惠祠右】　于越新编明成化年知县窦昱建
　　清惠书院【在萧然山麓】　萧山县志康熙三十二年建
　　诸暨县儒学【在县治西】　嘉泰防稽志唐天寳中令郭密之迁于长山下晋天福庚子令赵諟移县东宋景祐四年尉刘述重建庆歴四年令冦仲温増造诸暨县志淳熙六年知县李文铸迁建今址提刑王厚之易民居广之元元贞间陞州学知州冯翼重修元末燬明洪武改元仍为县学于越新编洪武初知县田赋重建嘉靖浙江通志成化四年知县曹铨修【商辂重修诸暨庙学记诸暨县学在县治西国朝洪武间重建至是百年矣嵗久材老倾圯天顺甲辰进士满城曹铨秉衡来宰是邑属意新之适学宪刘君釪修学檄至克符此心于是鸠工敛材卜日就事首大成殿次两庑防门次明伦堂左右二斋悉撤其旧而新之初生徒号舍迫两庑后甚隘乃辟而广之各构楼数十间藏修有所游息有地以至庾库庖湢靡不有次经始于成化丁亥五月迄明年九月毕工】五年建尊经阁诸暨县志治癸亥知县潘珍重建嘉靖壬寅知县徐履祥重修万歴间庙堂廊庑祠舍尽圯甲午知县尹从淑再建四十四年又圮太学生楼成槚重建
　　射圃【在尊经阁后】名宦祠【祀张敦以下三十人】乡贤祠【祀范蠡以下二十九人】社学【在县西南朱山之麓久圯】
　　白门义塾【在白门】　绍兴府志元方镒立
　　紫山书院【在西门内】　万歴绍兴府志嘉靖十四年本府推官陈让建
　　余姚县儒学【在县治东南】　治绍兴府志唐时在县西宋元丰初县人莫将士购地输官县令黄铸创学舍绍兴间县尉史浩买地为射圃嘉泰防稽志庆元五年施宿创直舍为致斋考试之地【楼钥为记】嘉靖余姚县志咸淳九年令赵崇简大改作之【黄震余姚县重修儒学记咸淳九年冬金华赵侯为余姚宰修泮宫成明年春走书属震曰敎化治道之大原庠序敎化之先务故董仲舒谓守令为民师帅我朝立法守令亦无不以学事繋衘世降以来为令者苦财赋学事往往不暇省如吾邑学廪嵗收五百石有竒公防至不举烟学官至老且厌吾为此惧身任其事乃新礼殿増栏楯改两序以便出入若仪门若讲堂若斋庑下至庖湢垣墉壹是咸新先贤祠昔之散处者今亦创一堂于东序而合之匪惟修旧殆亦増饬今而后将与二三子日讲习于斯愿子有以发其意震惟邑之以余姚名以其为帝舜旧地也设学校以敎人自舜命契始舜之敎人也不外君臣父子夫妇长幼朋友五者而今之不古若何也利禄诱之也然利禄何足以诱人哉人之穷达制于天而利禄之有无系于命不以求而得不以不求而丧吾惟即君臣父子夫妇长幼明友各尽其所当然者于以从容乎礼义之常安行吾生平之素而大者立矣则课试可也科举可也亦帝舜敷纳以言之遗意也否则谓利禄可以求而得谓读书可为钩致利禄之具疲其神于破碎之学穷其力于声病之文五者大伦反不知实践则虽游于斯息于斯弦诵于斯口谈义理皆非其实学校之敎舜之所以始于虞庠者岂若是耶侯今兴学于舜之乡亦惟以舜之敎人者敎人人各以舜之所以敎人者自勉则鸾旂戾止于鲁僖有光矣因以为记】嘉靖浙江通志元陞州学至元火尹杜仲仁重建嘉靖余姚县志至元二十八年浙江亷访使王俣令县更大之重纪至元二年复灾守汪惟正刘绍贤相继新复至正八年守汪文璟増建【自为记】二十三年邑儒黄吁出赀新学【刘仁本为记】绍兴府志明复改县学永乐七年敎谕林观上言诏有司修治嗣后知县邱养浩黄维张瓒卢昶詹源泽刘规顾存仁邓林乔丁懋逊推官陈让通判叶金敎谕王懋累修之
　　国朝顺治九年知县胥庭清重建【自为记】康熙六年知县潘云桂修二十九年知县赵如琏敎谕沈煜方运昌协新之
　　射圃【在学南】名宦祠【祀朱然以下二十三人】乡贤祠【祀严光以下一百六人】社学【二所一在城一在西南隅】
　　吕氏义学【在城内东北隅】　绍兴府志宋吕次姚建绍兴中其裔仲应重建
　　高节书院【在客星山南】　续文献通考宋淳祐中刘黻建【久圮】
　　怡思书院【在四明乡】　于越新编宋修职郎孙一元建古灵书院【在县北屯山之阳圮】
　　姚江书院【在城南巽水门】　余姚县志在治南五里半霖乡中祀明王文成而以弟子配享【崇祯间邑人苏元璞倡建旁祔以元璞主】
　　国朝康熙四十二年迁今处雍正九年浙江总督臣李
　　卫檄县重修
　　丰乐书院【在龙泉山】　余姚县志郡守李铎建
　　上虞县儒学【在县治东南】　明一统志宋庆歴中建万歴绍兴府志绍兴中令叶颙斥而大之寳庆防稽续志淳熙十一年令刘筥重修【丰谊为记】万歴上虞县志嘉定甲申令楼杓重建明伦堂櫺星门元至元甲申尹王璘建仪门大徳中尹阮惟贞敎谕喻举邑民贝道用贝居仁继修【台哈布哈为记】元末燬明洪武间令马驯赎民地建学门于越新编景泰四年知县唐肇重修万歴上虞县志嘉靖三年令杨绍芳购地拓之八年令左杰移乡贤祠于庙门西十五年令张光祖建名宦祠于庙门东万歴五年敎谕李志宠建土地祠【自为记】十年令朱维藩修圣庙【陈绛为记】二十二年令杨为栋修并置学田【郑一麟何大化为记】二十五年圣殿圯令胡思伸鼎新之【何大化为记】又续置学田【陶望龄为记】上虞县志崇祯间知县李拯建圣殿两庑启圣祠櫺星门
　　国朝康熙八年署县同知孙鲁敎谕楼立尊知县郑侨如修五十二年贡生冯宸锦建明伦堂
　　射圃　名宦祠【祀度尚以下十人】乡贤祠【祀朱僬以下四十四人】社学【在县西】
　　月林书院【在清风峡】　于越新编朱子讲学所宋潘畤建
　　泳泽书院【在金罍山东】　于越新编元至元间创于西溪湖滨方枢密移于此祀朱文公嵗久废明万厯间知县朱维藩复建
　　中峯书院【在东山两眺间】　绍兴府志明董文简玘建水东精舍【在龙王堂故址】　万歴上虞县志嘉靖三年杨绍芳建
