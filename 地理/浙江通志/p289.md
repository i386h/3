<!-- { "loadSidebar": true } -->
　　预备仓【旧在东门外明知县王倬改建县东门内章懋新迁预备仓记所司出官钞以易谷而储之郷社以备凶荒以恤艰阨谓之预备仓其即周人之委积隋唐之义宋朱文公社仓之遗意也兰谿始冇东西南北四乡之仓视岁丰歉而敛散之民是以不饥太平无事年谷屡登长民者懈于其职监视弗防所储蓄者积而不散往往干没于豪滑之手而仓随以坏治壬子春昆山王侯倬简自天官来字吾民下车之初岁适大侵民穷无告亟发廪以赈之而视其仓屋皆坏漏弗支所储之谷失亡大半而在庾者又皆陈腐不可食侯访诸父老咸谓是仓地处幽僻四无民居监临以政务纷冗弗遑时至而主守之人又皆一二十年弗与更代久而易懈至有死亡逃散而莫之守者其势易爲侵盗又在大河之滨盗者不劳负担夜舟满载而之四方者不知其几加以水滨卑湿隂润所蒸在仓而腐者亦冇之仓储亏耗职此之由而守仓人役以亏耗责偿而破荡其家者甚众则是仓虽曰惠民而适以爲民害也侯曰法久弊生不有以变而通之其可久乎乃相地于县治之东得废寺焉其土燥刚无卑湿也附城而近监临可常至也去水而逺盗舟弗能达也在阛阓中十手目之所指视奸宄无所容也将谋改作而部使者少叅韩公行部至闻侯之议深以爲然乃具其事白于鎭巡藩泉诸司得报如其请侯于是以义劝富人之谙事者授之规画分其程度俾各以力自占撤其旧以即于新中爲防事防事之北爲厫者三而左右对列亦各爲厫者三屋之以间计者凡四十有五其旁余地又皆可续而厫焉外则周以垣墙皆石其址而覆以瓦几二百余丈前后重门以严出纳而轮奂一新矣是役之兴公不费官私不扰民经之营之在侯一心而义以感人其应如响凡富室之任其役者运材効力如治其私趋事赴工争先恐后肇始于其年季冬之月而落成于来岁之春子来之政何其易耶守仓之役前此多以乡民往来守视非其所便今易以市人则朝夕不离乎是仓矣先以久无更代亏耗数多难以责偿今定爲岁一交盘之法则无久役而民不困矣仓虽既成人犹惧其储蓄之不广侯以是岁当重造版籍推割产税受田之家皆随其所收多寡计亩而劝之得白金二千七百余两易谷万有千石自足当前亏损之数非复向之名存实亡者矣仓廪既成储备有具邑之父老谋伐石以永其功俾爲文以记嵗月】雍正五年添建仓厫一十三间每间贮谷六百石七年添建二间八年添建十三间
　　东阳县
　　际畱仓【在县东南隅】
　　预备仓【一曰在城仓去县治一里】　雍正五年添建仓厫一十八间毎间贮谷六百石七年添建三间八年添建一十三间
　　义乌县
　　际畱仓【在县西二百步】
　　预备仓【旧在西郭明隆庆间邑人朱应和纳价三百三十一两改迁于仪门左】　雍正五年添建仓厫一十二间每间贮谷五百石续建仓厫四间毎间贮谷七百石七年添建一间八年添建一十三间
　　永康县
　　际畱仓【在县治后】
　　预备仓【在兴圣寺】　康熙八年知县徐同伦建二十二年知县谢云从重葺三十三年知县沈藻又建大仓六间雍正五年添建仓厫一十五间毎间贮谷二百九十一石六斗零又添建四间毎间贮谷三百五十石又添建二间每间贮谷六百石又添建三间每间贮谷六百石七年添建八间八年添建一十三间
　　武义县
　　际畱仓【在县仪门之东】
　　预备仓【四所】　雍正五年添建仓厫十四间每间贮谷六百石又添建三间每间贮谷五百石八年添建八间
　　浦江县
　　际畱仓【二所在县治东西庑下】
　　预备仓【在县谯楼外】　雍正五年添建仓厫一十五间每间贮谷六百石又添建二间每间贮谷六百石七年添建五间八年添建九间
　　汤溪县
　　际畱仓【在县治西南】
　　常平仓【四处一在开化保一在厚大保一在西祝保一在花园保各去县治十里】
　　预备仓【在县治仪门之外东首】　雍正五年添建仓厫四间毎间贮谷六百石七年添建五间八年添建九间衢州府
　　广盈仓【在府治西北明治间知府沈杰即其中筑军储仓】
　　乐丰仓【在府治东隅明崇祯间知府张文达建】
　　西安县
　　预备仓【去县治五百余步】
　　常平仓【在广盈仓内】　雍正五年添建仓厫二十二间每间贮谷六百石八年添建一十三间
　　龙游县
　　永积仓【在亭步驿前】
　　义仓【二所一在归仁保湖田下一在官庄保水北天新山】
　　预备仓【在县东二里东华山下明袁文纪建王鏊预备仓记县大夫袁文纪起预备仓于县治东先是有诏劝民出粟以备饥嵗然多露积不垣君曰能聚之不能廪之其与几何乃相地于东华庙之隂寛衍燥刚程物量功令民过举者赎不能者往投罚防抵入谷民乐趋之经始于癸丑七月迄今乙卯八月乃成爲屋凡八十有一左一十二扁以六徳六行右亦如之扁以地支居谷凡五万七十有奇出纳有次防计有方缭以周垣扁以石门其大要则丰收而歉散焉】　雍正五年添建仓厫八间每间贮谷六百石又添建五间每间贮谷六百石七年添建三间八年添建一十三间
　　常山县
　　际畱仓【在县治仪门东】
　　义仓【在集眞观北明徐洙等建詹莱义仓记督抚军门工部侍郎兼副都御史常熟徐公涖治之期年下教部中曰周礼司徒荒政首曰散利顾匪积曷散也是故仓人藏粟入之余旅师聚野粟遗人掌县都之委积皆以待凶荒而颁之此其本具也且六属之中若乡师以嵗时赒艰阨司救当天患民病则施惠皆以王命行之司稼则均食以赒急而平其兴则所积又不以一而足也今制郡县止有预备一仓耳而法又多废倐有不虞之患将奚以给之凡吾部民有素好行义而赢谷积者可自以其意输县官满百石者优以章服比下士半者旌其闾别爲仓以储之且使有司修常平之法以需赈贷知常山县邹公宣奉惟谨于是义官徐洙等凡若而人争辇负应教共出谷几三千石又筑于南山之爲仓凡若而具既竣工名之曰义仓属莱爲记予惟古之御天下者不曰治而曰平平则治矣故絜矩莫先于理财理财莫先于制义义者利之所以和也所以平天下之防括也夫旱干水溢虽造化不能以自慗今既先事以爲之备是天地莫能灾此其平丰歉之候一也衣毳与曳绮者偶甘粃与厌粲者俱孰无忮求之心哉今均有余以资不足分愿俱慊此其平贫富之情二也春夏则时其贵而散之以和籴使旧有所泄秋冬则时其贱而敛之以收羡使新有所资此其平农贾之权三也一举而备三善谓之以义爲利非耶虽然制事者知其利又不可不知其害其害维何守支之害二始曰虚闗继曰干没弊在厮斗出纳之害二始曰抑配继曰和籴弊在胥吏茍若是则不平孰甚焉今之仁贤其精勤可杜也后来者其愼诸】
　　预备仓【在城北后徙倂际留仓】　雍正五年添建仓厫四间每间贮谷三百二十石又添建十二间毎间贮谷六百石八年添建九间
　　江山县
　　预备仓【在分司后】
　　常平仓【四所】
　　永裕仓【在县左】　雍正五年添建仓厫一十五间每间贮谷六百石八年添建九间
　　开化县
　　预备仓【四所一在县东一百步一在县西粟江去县三十里一在县南庄步去县二十五里一在县北马金去县四十里】　雍正五年添建仓厫一十间每间贮谷二百石又续建八间每间贮谷六百石七年添建三间八年添建九间
　　严州府
　　和丰仓【在府治东北即宋都仓故址】
　　建德县
　　预备仓【四所一在县东二十五里一在县南三十里一在县四二十五里一在县北三十八里】义仓【明万厯间知府杨守仁建】
　　存畱仓【在县治仪门外西】　雍正七年添建仓厫六间每间贮谷六百石八年添建一十三间
　　淳安县
　　预备仓【四所一在龙山乡一在仁寿乡一在梓桐乡一在常乐乡】
　　广惠仓【在仪门左】
　　存畱仓【在谯楼北】　雍正七年添建仓厫五间每间贮谷六百石八年添建一十三间
　　桐庐县
　　东仓
　　西仓【原名存留预备二仓在幕防东】　雍正七年添建仓厫七间毎间贮谷六百石八年添建九间
　　遂安县
　　存畱仓【在县治东】
　　预备仓【在县治南城隍庙左】　雍正七年添建仓厫二十七间每间贮谷二百石八年添建九间
　　寿昌县
　　预备仓【在县仪门外西】
　　预备新仓【在县治东至孝乡】
　　东仓【在仁丰乡】
　　南仓【在仁丰乡】
　　西仓【在永平乡】
　　北仓【在夀昌乡】
　　存畱仓【在仪门内】　雍正七年添建仓厫九间每间贮谷六百石八年添建九间
　　分水县
　　存畱仓【在县防东】
　　预备仓【在仪门左】　雍正七年添建仓厫三间毎间贮谷六百石八年添建四间
　　温州府
　　平定仓【在府治后】
　　预备仓【在府治新街】
　　永嘉县
　　广丰三仓【在寜村所城内】
　　预备仓【在永宁门内旧大云寺基改创】　雍正五年添建仓厫九间每间贮谷八百石
　　乐清县
　　广丰仓【五所一在磐石衞城一在蒲所城内一在寜村所城内一在海安所城内一在新城所城内】
　　预备仓【凡三处惟县门内仓厫仅存】　雍正五年添建仓厫一十八间每间贮谷六百石
　　平阳县
　　广丰仓【在千戸所前】
　　广济仓【三处一在金郷城内一在沙园城内一在蒲门城内】
　　义仓【在蒲门所城内】
　　预备仓【三所一在县治西一在县坡南一在五都栁洋】　雍正五年添建仓厫一十五间每间贮谷九百石
　　瑞安县
　　丰积仓【在西北隅岘山下】
　　广丰四仓【在海安】
　　预备仓【在城隍庙侧】　雍正五年添建仓厫一十五间每间贮谷一千三百石
　　泰顺县
　　庆丰仓
　　预备仓【原在县治右后改迁西门内冈上】　雍正五年添建仓厫一十三间每间贮谷六百石
　　处州府
　　永丰仓【在府治南半里】
　　丽水县
　　预备仓【在县堂东西】　雍正五年添建仓厫一十四间毎间贮谷六百石七年添建三间八年添建十三间青田县
　　存畱仓【在县治内】
　　预备仓【在县东百步旧涌泉寺基】　雍正五年添建仓厫四间每间贮谷六百石修仓一十间每间贮谷六百石八年添建四间
　　缙云县
　　存畱仓【在县东七十里】
　　预备仓【四所一在县东七十里一在县西二十五里一在县南十五里一在县北十里今废】社仓【在县北三里】
　　常平仓【知县霍惟腾建】　雍正七年添建仓厫八间八年添建九间
　　松阳县
　　预备仓【五所一在惠洽乡一在九芝乡一在布和下乡一在旌义乡一在移风乡】
　　存畱仓【在县仪门外】　雍正五年添建仓厫五间每间贮谷四百石八年添建四间
　　遂昌县
　　预备仓【四所一在二都一在二十都一在十六都一在十二都】
　　社仓【在报愿寺前】
　　义仓【在报愿寺前】
　　留济仓【在县仪门内】　雍正八年添建仓厫四间
　　龙泉县
　　预备仓【五所一在县北隅一在安福一在独田一在高浦一在县北六十里】
　　际留仓【在县仪门外】
　　劝储仓【在县谯楼左】
