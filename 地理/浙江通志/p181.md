<!-- { "loadSidebar": true } -->
　　乔氏园　东阳续志在东阳县孔山之上宋乔行简别业左有孔山堂右有双岘楼临溪有水馆钓台皆理宗御书今沿河水磡尚存【卢士儁乔宅园遗磡诗鲁国新封甲第开园林髙下列池台几湾冻老氷花岸曽説当年上已杯】
　　南湖园　石洞遗芳集东阳郭钦止创石洞书院其居在南湖之北由西园至南园有塘有池百亩号曰南湖有依緑堂明善堂三友堂怡偲堂东涧吟所【王梾有南湖记依緑堂见记中汤致有西园明善堂记戴岷隐有三友堂记孙徳之有怡偲堂记又为东涧吟所记并见石洞遗芳陆游郭氏山林十六咏清旷亭胜游谢车马从此始青鞵俗士洗褊心达人増旷懐桂壑小山有桂枝名自骚人传我欲辩其族衰病空慨然月峡我昔泝三峡仰天如疋练安得中天月正用此时见小烂柯山中一枰棊尘世底事无若复计胜负与彼亦何殊倾月种梧待凤雏此计乃可笑不如看月堕与子舒清啸髙碧岩我诵明逸诗豹林不可到斯山幸不逺何日欹纱帽閟云闗白云如髙人择友当傲世朱门客三千一不可致壶天阁吾庐在目中日可理轻防乃知壶中天端胜缩地脉石井酌泉咽氷玉肝腑生惨凛老夫桑苎家颇欲续水品玉泉擿玉毁珠玑防荘有深防向郭不能传千载付吾子飞雪我昔游青城六月对雪山呉蜀渺万里安得在此间玉佩羣仙停鹤驭玉佩摇空山金丹定分子往缀通明班韫玊岩苍岩韫白璧欲上渺无路但传太史占虹气贯寳婺笙鹤亭兹山多异境飞仙亦税驾勿遣俗客来恐妨笙鹤下倚剑悬瀑若剑立空潭如镜平未能照魑魅且用斩长鲸药圃采芝夏黄公卖药韩伯休吾友子郭子髙趣可与谋　考陈傅良有石洞十咏刘过有石洞二十咏】
　　【谨按石洞遗芳集石洞乃郭氏自命其园之名非山洞也虽名书院内有园亭诸名故録诸园之列】
　　隐趣园　陈樵有题胡伯玉隐趣园诗见东阳县志经鉏园　倪尚忠浦江西湖塘记余于湖之西偏规为园曰经鉏门曰湖西小隐
　　邵氏园　成化汤溪县志邵囦故园在县北十五里地名邵园墙址屋基宛然败甓有今是堂字迹
　　水馆　韦荘有婺州水馆重阳日诗
　　双溪馆　万厯金华府志在府治东宋绍兴间辟为三馆双溪居中东曰赤松西曰清和
　　竹马馆　明一统志在金华兰谿两界之间
　　青霞馆　正徳兰谿县志县北解石山一名小桃源有青霞馆丹井丹灶之胜
　　披云馆　万厯金华府志在兰谿县西宋绍兴中建陈氏义荘　东阳续志在东阳县南宋开禧间陈徳髙建陆游为记
　　众乐堂　万厯金华府志在州衙后宋政和间知州吕淙建
　　移忠堂　万厯金华府志在府治宋绍兴间知州钱端礼建【明一统志旧名耐寒轩】
　　鱼水堂　名胜志在郡圃堂下有池池中有台跨梁其上小艇容与其间宋绍兴间知州周纲重建更名与春堂
　　澄清堂　一公堂　章懋重建澄清堂记元大徳中尝即故郡治建肃政廉访司今为廵按分廵出政之所其听政之堂曰澄清作于至治癸亥燕处之堂曰一公作于元统乙亥外门扁曰浙东第一台仍宋府治名也
　　爱人堂　万厯金华县志在县治后圃宋绍兴十二年令余翔建
　　熙熙堂　万厯金华县志在治后圃宋绍兴中令朱冠卿改名四知堂十八年令郑鋭夫改名清燕堂
　　五柳堂　王十朋有婺女广文官舍五柳堂诗山桥书堂　东阳山水记金华山芙蓉峰宋王埜归隐其地理宗赐扁曰山桥书堂【王埜始得山桥隐居记金华山峙州城之北屹若屏障所谓长山者是也山之可游者左赤松右智者三洞居其西北洞之胜闻于天下山之水縁涧而出者赤松智者二源然皆无悬絶竒伟之观惟徐公湖居北山之峰絶顶水分两派而下其泻乎山之阳者由山桥而达于溪其注乎山之隂者由鹿田而入氷壶洞杳黙险怪水悬穴中穿双龙洞而出临者股立山桥一涧奔崖转壑如绅如练乍分乍合者凡数处盖其地之胜不特水也自潜岳寺縁涧登山可十里两岩对峙于千仭之表皴岩怪石层见突出如鬭如揖如划如辟而悬瀑当其中横槎渡涧叠石梯山回首南望则山川城郭极目千里为吾乡登览之冠嘉泰间郡守曹公防尝亭其上嵗久而圯予自建安归过而乐之欲谋隟地为书室因寻二仙遗迹游鹿田过山桥望两岩间有竹一坡竹外有石一拳意其中必有佳处渉涧而观之涧多乱石水虵行斗折或或激夹岸林樾幽防森爽其东即竹坡也竹中巨石林立错若置棋其极大者有二一卧坡上如垂鹏翼一跨竹外如负鳌背二石夹乎两崖之间仰视岩巅崖壁苍峭草木荟蔚夸竒竞秀殆不可状竹外则瀑泉泻其右支流防其左峥嵘喷薄细若操琴壮若奔雷水激风生凛乎不可久立坡上者俯瞰羣山之顶下视飞鸟之背天日清明直南数百里之山若开画图双溪蜿蜒城郭环绕楼观隐见于杳霭之中塔寺参差于苍茫之外萦青缭白上与天际如凌倒景俯尘寰也此二石之胜虽三洞不能兼其美赤松智者风斯下矣山旧为胡氏业以予爱之遂举以贸明年春始往度其地结庐筑亭为游息之所大抵游之旷而敞者无窈窕之趣奥而邃者乏轩豁之观兼而有之惟兹山为然顾不为吾州之甲欤】
　　梦仙堂　在金华见王栢长啸山游记
　　季原书堂　万厯金华县志在县南罣罳山王鲁斋栢与倪公度兄弟讲学于此今洗研池万卷阁遗迹犹存
　　见山堂　万厯金华府志在兰谿县治东今际留仓春华堂　兰谿县志在桃花坞潘慈明之居
　　防衣堂　金华先民传在兰谿苎竿山之阳乡人范宏作堂以悦其亲仁山先生为书扁
　　自牧堂　金华府志在兰谿县紫岩乡呉履读书处春晖堂　兰谿县志在城中唐龙建董玘为记世賔堂　兰谿县志在天福山徐宗衡宅
　　慈教堂　兰谿县志在十字街赵珙兄弟事母孝因名
　　老老堂　许谦有老老堂颂见东阳县志
　　三槐堂　金华府志在义乌县治内元建
　　信美堂　万厯义乌县志在旧簿防宋宣和六年簿徐璪建
　　憇堂　万厯永康县志在县西大观初令徐嘉言建道爱堂　万厯永康县志在县治宋绍兴十九年令宋授建尹穑为记
　　退思堂　万厯金华府志在武义县治后圃宋绍兴中令卫秬建
　　公恵堂　万厯金华府志在浦江县治宋咸淳六年知县王安中建
　　清心堂　清华堂　万厯金华府志在浦江县治内宋建治内又有清华堂
　　月泉书堂　嘉靖浦江县志在浦江县西北宋咸淳间知县王霖龙建【金华杂识元浦江呉渭字清翁创月泉吟社延谢翺方凤呉思齐评其髙下共收二千七百三十五卷选二百八十卷刻诗六十名以罗公福为第一其所命题则春日田园杂兴也月泉吟社集吴渭誓诗坛文曰乡邦之胜友云从湖海之英游雷动古囊交集钜作横陈能雄万夫定羞与绛灌为伍如降一等乃待以季孟之间欲辛甘燥湿之俱齐固甚难以曲直轻重而见欺亦不可念伟事或偶成于戏剧彼谗言特借誉而揄扬我诗如鄫曹何幸纵观于诸老此声漫梁楚誓将不负于齐盟一无他三辰在上】
　　裕斋　东阳志在太师里理宗赐马光祖御书鲁斋　何基鲁斋箴序金华王子防之居名其斋曰鲁既为记以自警复俾作箴掲之
　　讷斋　正徳兰谿县志香溪范伯通之居范浚记乐顔斋　万厯兰谿县志张景留龙舒人侨居兰谿筑乐顔斋黄溍为记
　　愚斋　　兰谿县志范茂清筑其兄浚为铭
　　緑竹轩　金华府志在府署内今名澹宁堂
　　月镜轩　金华府志在府署内澹宁堂侧
　　氷壶轩　苏伯衡氷壶轩记魏郡钟侯守金华创清风轩　苏伯衡清风轩记府经厯防事之后第一轩　王栢长啸山游记金华鹿田寺后有断崖大石离立于竹树间故相叶养空榜曰第一轩
　　浸碧轩　王栢长啸山游记法清寺精庐倚翠曲池涵泚有养空所书浸碧轩
　　髙明轩　万厯兰谿县志香溪范栗之居呉礼部师道名之呉学士沉为铭
　　临池轩　万厯金华府志在兰谿县学士陈达之居【吴沉临池轩诗集贤学士相门孙八法通神似右军奉诏曽题金殿榜承恩更号玉如君山中铁限穿成穴池上墨花凝作云一代几人称絶品家鸡野鹜浪纷纷】
　　蜗殻轩　兰谿县志赵良恭所居呉沉有记
　　如意轩　乔行简如意轩诗注在东阳法兴寺絶唱轩　东阳续志在东阳县陈樵投笔之所双柏轩　钓轩　义乌县志并在绣湖旁
　　菊轩　万厯永康县志在冈谷韩循仁筑宋濂铭芙蓉亭　万厯金华府志在州衙后宋元丰二年春甘露降于亭知州钟离景伯易名甘露亭
　　野声亭　万厯金华府志在州衙后宋大观四年知州詹适重建改名自公堂
　　双溪亭　赵抃有题婺州郡圃双溪亭诗
　　极目亭　名胜志在子城上旧双溪阁址万厯金华府志宋绍兴间知州曹琏建【韩元吉极目亭记婺之牙城东西隅有亭才数椽守周彦广尝取未元章所书极目亭三大字榜其上然栋宇狭甚予再为婺之明年乃辟而新焉婺城临观之胜有三中为双溪楼西为八咏楼东则此亭二楼不可频至惟极目亭在后圃之隙不必命驾得与賔客共之溪光山色竒花美卉无日而非我有也陆游极目亭诗尚书曳履上星辰少为东阳作主人朱阁凌空云缥缈青山绕郭玉嶙峋】
　　采謡亭　万厯金华县志在子城前宋知州吕淙建廓然亭　涵碧亭　万厯金华县志并在极目亭北宋知州周纲建
　　一览亭　万厯金华府志在金华县学后宣徳三年郡守钱润建【杜桓一覧亭记郡城西南隅有老氏之官曰光孝观观之后有小坡隆然而起北山玉壶金盆芙蓉诸峰望之蔚然深秀东南之层峦叠嶂如万马奔驰或驻或跃献秀争竒人莫能穷其状西见兰江诸山逺在天际双溪二水蜿蜒如白龙西飞至城下合流而去至于原野冈陆星罗碁布于烟云杳霭之间与夫山城雉堞之睥睨寺观楼阁之参差一举目而尽得之诚竒观之地也观今改为金华县学】嘉靖间守朱麟以太祖尝登览于此重建名圣览亭
　　通波亭　金华县志在通济桥绍兴中令朱冠卿建最髙亭　名胜志在府治北宋叶蘅园内【陆游最髙亭诗髙亭新筑冠鳌峯眼力超然信不穷肤寸油云泽天下大千沙界纳胷中春游到处羣花拥夜饮欢然百榼空刘白老来忘世味只将诗酒伴裴公】
　　可友亭　东阳志郑刚中居坦溪上未仕时建可友亭自为记后贵复加増葺又自为记【潘义荣可友亭诗君不见子猷嗜酒与俗殊爱竹不可一日无又不见太白清狂世絶伦举杯邀月独相亲风流二子去已逺尘埃那复闻髙人郑侯未遇身更闲躬耕自得园圃间开轩容膝日寄傲坐对嶣嶤崒嵂之西山西山苍翠如堆玉松奏竽簧云作屋澄鲜爽气日月佳不学世情易翻覆田文唾面真小儿翟公署门良可悲悠悠权利亦何极乐哉此友谁能知郑侯与我论心久年少相从今白首对山勿着絶交书要须着我成三友】
　　望西亭　东阳山水记金华县北鹿田寺后最髙处翫云亭　东阳山水记在州北密印院后山巅池亭　金华杂识在金华山智者寺有碑刻陆放翁所撰池亭记
　　御风亭　泠然亭　并见吕祖谦游金华赤松记玉乳亭　枕流亭　雷音亭　在赤松山并见王柏长啸山游记
　　椒亭　名胜志金华县三洞下洞之右有椒亭亭上望洞古若铁瓮
