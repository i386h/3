<!-- { "loadSidebar": true } -->
　　会一堂　括苍彚纪遂昌县西玉井峰有隠士尹廷髙会一堂
　　籍桂堂　崇祯处州府志在龙泉县治东宋治平中因邑中五人登科建
　　清节堂　龙泉县志在县西五都木岱元守帅舒穆噜宜孙建
　　双莲堂　括苍彚纪宋绍兴丁夘龙泉主簿韩元吉防前遍池开双头莲花因建堂名双莲
　　三贤堂　龙泉县志在玉峰寺宣和间邑人为邑令沈希稷并摄丞陈沔进士叶植立
　　舫斋　名胜志在推官防宋王孝严建【杨亿与章廷评书郡斋岑寂宛在深山狱讼甚稀赋输易办引领西月羣峰倚天清溪南奔浅深见底人家栉次多在岚烟中修竹乔林宛如图画】
　　苦斋　刘基苦斋记龙泉章溢先生所居之室也室十有二楹在匡山之巅建溪之水出焉【马城苦斋诗辛苦年来只自知苦中乐事最相宜青茶入馔甘如荠黄蘖供茶味胜饴谁识长吟梁父日独怜垂钓渭濵时少陵自是长忧国未必清癯只为诗】
　　夕霏轩　喻良能旧州治记沿修廊至夕霏轩壁间尽刻名贤法书括苍彚纪郡守李尧俞建
　　拥青轩　青田县志在县治宋绍兴初县令杨筠建撷芳轩　竞秀轩　崇祯处州府志并在仙都山对吟轩　名胜志在遂昌县治宋县丞韩允寅建云谷轩　括苍彚纪在云和县凤凰山王恕康建西亭　崇祯处州府志在旧治西杨亿建【杨亿西亭即事诗郡斋退食复何为纵目西亭景物竒叠翠雨余泉眼出澄潭风静钓丝垂城临古戍寒芜濶路转荒村野径危防处唱歌闻白苎谁家沽酒见青旗蝶随游骑穿花径犬吠行人隔槿篱桃李成蹊春尽后鱼盐为市日中时桑麻万顷时氛散丝竹千门夕照移吟际岭云飞冉冉望中陇麦秀离离烟迷乔木莺迁蚤水满芳塘鹭下迟车盖翻然肯相顾主人终宴岂知疲】
　　拟滁亭　喻良能旧州治记由照水堂而下至拟滁亭前对溪山下临絶壑南眀诸峰相距无一里横陈洲渚渔舟贾檝出没烟波中欵乃之声不絶于耳括苍彚纪郡守苏简建
　　夕霏亭　明一统志在府治宋建吴説书扁
　　拂云亭　崇祯处州府志在旧治少微阁下郡守钱竽建
　　易亭　方舆胜览在旧治南园括苍彚纪通判司马伋建
　　栁邉亭　名胜志在丽水县税务后秦少游建莲城一览亭　括苍彚纪在城中万象山崇福寺东披云亭　崇祯处州府志在丽水县望京门内知津亭　括苍彚纪在丽水县济川桥南宋郡守范成大建
　　緑波亭　明一统志在府城济川门外下临南溪一名如锦亭【栝苍彚纪后为清波亭】
　　放生亭　括苍彚纪郡城清香桥爲净池即古放生池宋绍兴十五年郡守徐度建亭其上
　　思贤亭　崇祯处州府志在好溪唐郡守李敬仲筑室于此后人因建亭【王十朋思贤亭诗段公不到溪岂好李守已亡诗更竒我向思贤亭上坐爱溪兼爱昔人诗】
　　得月亭　括苍彚纪在郡城通惠门净池北岸【皇甫汸得月亭诗清溪一何湛源深白云曲望舒忽东升浮光浙西陆芜址匪旧存芳亭焕新筑碎璧时复沈散金如可掬虽乏谢监悰聊寄庾公瞩谁谓旷音尘古来共幽独】
　　溪雨亭　名胜志在丽水县灵山宋绍兴中郡守刘泾创
　　千里亭　方舆纪要府南七里有南明山旧有千里亭以髙旷得名
　　献花岩亭　见王顺游丽水县南明山记
　　冷泉亭　白云亭　明一统志丽水县西白云山山半有冷泉亭山麓有白云亭
　　来鹤亭　留舄亭　括苍彚纪在丽水县紫虚观东山巅
　　招鹤亭　青田县志在县治后堂之右
　　八角亭　名胜志在青田县南宋陈汝锡建【蒋存仁八角亭诗由来只説四檐亭今日先生八角成最喜潇潇春夜雨一檐分作两檐声】
　　见一亭　名胜志在青田县东百步宋郑汝谐建亭后石壁其平如削髙二丈许水从石裂中出清泠不竭后山有石榻可坐上篆刻宓羲台三字
　　石门亭　明一统志在青田县西宋建王安石记银河万古亭　括苍彚纪青田县石门山临溪两峯壁立髙数百丈飞瀑千仞中断蒙蒙作雨状瀑次有亭曰银河万古又有飞泉亭
　　喷雪亭　方舆胜览青田县石门洞有亭曰喷雪憇雾亭　石门洞记洞前有憇雾亭
　　易亭　青田县志县西三架防下有丹井因叶法善明易象乃建易亭
　　驻碧亭　括苍彚纪在青田县登云山下絶涧为桥亭曰驻碧
　　问丹亭　青田县志在县三坊游丹山者皆憇于此又名谢桥亭
　　吏隠亭　缙云县志在吏隠山上
　　醉月亭　缙云县志在赤岩前李阳氷建
　　松壑亭　缙云县志在县西松臯之阳山水清胜元黄溍吕伯良时游咏于此
　　共亭　崇祯处州府志在缙云县东五里永泰院宋庆厯四年尉毛维詹建取松竹风月岩沼径花之属为十题
　　雨松亭　缙云县志步虚山斗岩有二松大数十围每日晴则雨滴隂晦则无旧有雨松亭
　　巽亭　名胜志缙云县毛翁岩下宋龙图阁学士詹适建【苏轼次韵詹适宣徳小饮巽亭诗君方梦谪仙我亦吊文园江上同三黜天涯共一尊涛雷殷白昼梅雪耿黄昏归去多情雨应随御史轩】
　　阮郎亭　云笈七籖在缙云县阮客洞
　　问渔亭　明一统志在缙云县旸谷洞前
　　驻鹤亭　照水亭　回澜亭　并见仙都山志种秫亭　名胜志在松阳县舍【黄镇周种秫亭诗有田不种秔往往遭妇责女子竟何知吾心固不择折腰来作吏一饱定易获所忧乏斋酿供祭与饷客公田二亩余种乃前防初当插秧青便拟浮瓯白相将小槽头溜溜闻夜滴古来有竒士爱酒轻百谪嗟余唯不嗜一酌宁复索名亭恐无实远愧陶彭泽】
　　东臯亭　名胜志在松阳县望松岭下
　　半山亭　括苍彚纪松阳县南岩【松阳县志县西南南岩山半有亭唐会昌间建东有抱膝亭又名大观亭今改为小吴亭可以眺逺】
　　寒岩亭　见山亭　松阳县志并在县西上方山栖鹫亭　松阳县志在县西南大明山
　　翠微亭　括苍彚纪在遂昌县黄山
　　廓然亭　括苍彚纪在遂昌县黄山邑令黄养防建
　　嗣服亭　遂昌县志在县之石飞岭
　　南观亭　东望亭　疑雷亭　括苍彚纪并在遂昌县磐溪
　　最髙亭　名胜志在龙泉县九姑山宋邑令范纯孝建【周庄最髙亭记治平初南昌范纯孝为剑川令防杖得九姑山作亭遂为括苍胜游絶冠厥后歌弗嗣亭废不修垂三十年济川姚公为县又新之亭负鹤岭隂崖薄云青壁斗絶下控石马重复百里势决奔浪横倚县治西北隅骧首寥廓间若拏紫雾欲腾去而亭特峙其上宣和六年公治多暇坐日照堂隠几频望苍翠森如遂临絶顶四顾而兴叹命诛藤蔓裴徊旧址曰慿虚高峰泠然御风蓬壶游也乃饬能吏董其役未防告成榈跳白日顶摩苍穹皎皎飞出空际岩壁溢秀烟霞涨彩不动容色灿金碧丹雘于頽垣茨棘之间云山千里松竹万家景与目共岂能赋者足以诧美哉为是游者将抗懐逺览飘飘凌云必有抟扶摇九万踵前人遐辙以遂最髙之名因酌酒为夀靖康元年记何志修最髙亭诗万瓦翚飞见茫便疑亭在斗杓傍地髙每与风云会天近常依日月光缥缈仙韶迎耳过缤纷天雨散花香慿澜下瞰乘槎路一带长虹跨洛阳】
　　叠嶂亭　崇祯处州府志在龙泉县集福院上忘机亭　括苍彚纪在龙泉县金沙山上
　　烟云万顷亭　惟天在上亭　清髙亭　环中亭宋濂看松庵记龙泉匡山章君三益结庐其间庵之西南有深渊者三蛟龙潜于其中云英英腾上君爲构烟云万顷亭庵之东北山益髙峯峦益峭君复构惟天在上亭庵之东南林樾苍润空翠沈沈君复构清髙亭庵之正面诸峰皆竞秀令人爱玩君复构环中亭君诗书之暇厯游四亭退坐庵庐亦一乐也
　　鞠亭　崇祯处州府志在庆元县治内
　　松源形胜亭　崇祯处州府志在庆元县今改为小蓬莱
　　冷水亭　掬水亭　庆元县志并在八都
　　魏溪亭　蕉坑亭　庆元县志并在县北
　　觉是亭　括苍彚纪云和县沙令桥南倚溪之侧吴浩建
　　清趣亭　括苍彚纪在云和县凤凰山上王志衡建【苏伯衡清趣亭诗山林长往者岩壑最幽处探竒厯防宻信步忘杖履渔樵席屡分妻子首恒聚村酒任意沽野防随宜具清心但焚香遣兴聊覔句闲即把书读困还隠几睡游鱼泳深池好鸟鸣髙树物性一何适俯仰本同趣此事真足乐其人良可慕子永谢樊笼吾犹绊羁馵安得为近居朝暮共来去】
　　瑞麟亭　萧彦瑞麟亭记大学士徐阶父丞宣平县公实产于此后人因建亭于县东隅社学之前
　　观澜亭　括苍彚纪在景宁县拱辰门
　　洗心亭　括苍彚纪景宁县玉泉山有泉清莹如玊邑人胡岳建亭于下又题曰鹤溪洞天
　　烟雨楼　喻良能旧州治记由好溪堂层级三休至烟雨楼凭栏四顾目与天远方舆胜览在州治范至能书括苍彚纪郡守杨嘉言建【钱竽烟雨楼诗人在神仙碧玊壶楼髙壮丽壁城隅风云出没有时有烟雨空蒙无日无但得绿尊闲对酌何须红袖醉相扶郭熙去后丹青絶賸作新诗当画图赵廱烟雨楼诗画栋飞云暮霭寒楼台城郭有无间烟收雨霁曽看否见尽东南万叠山】
　　见山楼　括苍彚纪在通判防通判董居谊建梯山为基势甚雄伟楼下植梅百本【栾继宗见山楼诗慿栏一望三百里顿豁两眸如酒醒浮云不动暮天濶秀色入户羣山青】
　　好溪楼　明一统志在府城东旧名济逺宋郡守赵善杠重建
　　贤星楼　括苍彚纪在旧郡治东有处士星君祠洞天楼　明一统志在府城南因栝苍洞天而名香风楼　括苍彚纪宋时有香风楼在丽水县治西应星楼　括苍彚纪在丽水县大市东跨桥为之南挹山光下临溪水尽登临之胜
　　髙明楼　龙泉县志在县西邑人俞徳建元王刚升记
　　花楼　龙泉县志在县北云水驿中
　　揽秀楼　龙泉县志在县治东南邑人张君实建望京楼　括苍彚纪在景宁县拱辰门
　　眺阁　名胜志在推官宅宋建
　　双清阁　崇祯处州府志在佥判防旧名尽心阁【明一统志郡守钱竽改今名有郡治十二咏龛于壁】
　　文英阁　名胜志在丽水县学山下旧执礼坊隠士毛氏故居宋绍圣间秦观监酒税尝与毛氏游此阁【秦观游文英阁诗醡头春酒响潺潺垆下黄翁寝正安梦入平阳旧池馆隔花螭口吐清寒】
　　慿虚阁　名胜志在丽水县南明山
　　清辉阁　缙云县志在县西西岩上元达噜噶齐刘哈达建
　　蟾峰阁　括苍彚纪松阳县独山山形若蟾又名蟾峰有蟾峰阁
　　妙髙阁　括苍彚纪在松阳县南岩
　　登瀛阁　旧浙江通志在遂昌县学宋乾道中知县李大正建
　　双峰阁　括苍彚纪在遂昌县学宋建
　　清华阁　名胜志在遂昌县东西明山【徐昱清华阁诗晩来徐步上危楼极目滁湖一色秋止水无痕青似靛月钩如钓下沧洲】
　　双清阁　括苍彚纪在遂昌县东乡
　　丹清阁　崇祯处州府志在龙泉县治宋建【闗杞丹清阁诗画栋飞檐屋数楹上临山色下溪声等闲欲作丹青阁未必丹青画得成】
　　留槎阁　方舆胜览在龙泉县南济川桥上【名胜志留槎阁三字苏轼书陈舜俞留槎阁诗闻説槎洲似沃洲一溪分作两溪流长桥跨岸虹垂地髙阁凌空蜃吐楼浩荡乾坤供醉眼凄凉风雨送行舟慿谁为问槎邉客未必无人犯斗牛】
　　拜香台　喻良能旧州治记月台旧名拜香台天王峰居其前石僧峰出其侧山之翠微近在杖履下
