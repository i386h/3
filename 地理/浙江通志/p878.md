<!-- { "loadSidebar": true } -->
　　陈学南妻赵氏【题旌册年十九归陈二十六而寡遗孤长始四岁次在娠氏勤女红甘荼苦事衰翁孝鞠二子以长以敎不假姑息守节五十五年雍正九年具题奉】
　　【防建坊旌表】
　　陈国光妻何氏【题旌册年二十六而寡无子立侄文嵩为嗣抚长娶媳刘氏子又殀刘氏于归未防亦能同姑苦守何守节二十七年】
　　刘毓璲妻沈氏【题旌册年二十四而寡遗娠生子复殀氏羙姿容有豪家欲强娶之氏刺靣毁容以絶其念舅殁棺浮浅土遭洪水漂去氏昼夜号泣夜梦神告以柩在萧山闻家堰遂匍匐往寻果得棺归葬守节四十一年】
　　刘金綍妻髙氏【题旌册年二十八而寡遗孤二三世未葬积棺盈庭氏次第经营入土即族之无后与有后而无力安葬者俱为檡地毕葬焉岁饥煮粥以赈乡里凡四阅月全活甚众比邻有筑室而基隘与氏接壤欲得其隙地而难为言氏知之命其子以地让之守节二十七年　以上五氏俱雍正十年具题奉防建坊旌表】
　　郑镐妻陈氏【公举事实夫亡氏年二十六即自缢姑觉排闼解救得苏时甫生一子姑泣谓曰尔殉夫其如呱呱者何氏含哀受命曰儿与夫有约不忍背也请以三年为期及服关潜自饮药抱儿还舅姑遂殒】


　　浙江通志卷二百十四
　　钦定四库全书
　　浙江通志卷二百十五
　　列女【十四】
　　温州府
　　永嘉县
　　三国吴
　　瞿素【三国志虞翻传注永寜瞿素遭盗刼贼死不亏行皇甫谧列女传素受聘未配遭贼欲犯之临以白刄素婢名青青乞代贼杀素后欲犯青青曰向欲代素恐被耻获害耳今素尚死何以生为贼复杀之】
　　晋
　　浣纱女【两浙名贤録居蜃川莫知其姓名家贫逾笄不嫁事母孝常纺绩为养人每见其夜浣纱而旦成布易以供母及母卒抱石自沉水中里为立祠幷建浣纱坊以表之】
　　唐
　　【阙】


　　宋
　　杨成姐【万歴温州府志永嘉杨定女母王氏疾笃成姐焚香割股为糜食之疾遂瘳】陈氏女【两浙名贤録少孤不知父母墓所在誓不嫁独居纺绩以自给毎望山泣拜曰吾父母葬于此吾将终身焉】
　　翁过妻黄氏【万歴温州府志归过数月即寡年甫二十遗腹生子夔人语以再醮泣而誓之居数十年未尝出户庭命夔从陈植学易登淳祐第氏时年八十郡守杨简为记】
　　赵必防母丁氏【万歴温州府志年二十九夫亡子方四岁氏坚志敎育后必防登第氏以夀终】
　　朱自厚母戴氏【万歴温州府志年二十五孀居无子立自厚为嗣苦节以终】孙氏女【万歴温州府志适马氏子以夫疾未成婚元兵入城女被执欲犯之不屈而死】元
　　陈昌嗣妻叶氏【万歴温州府志年二十六夫亡子徳浩仅九岁夫之伯季强分其产业氏无难色躬纺绩自给命徳浩从秘书林一龙学博洽有名后以孙轼贵赠颍川郡夫人夀九十三】
　　黄福妻萧氏【嘉靖浙江通志名转年十九而夫亡未有子乡有巨室子慕萧姿色愿为黄氏义子以求配舅姑以暮景无依许之萧力争弗能止因请葬其夫毕设席防宾将成婚盛饰入房以帛悬床屏间自缢而死】
　　刘公寛妻侯氏【两浙名贤録至正戊戌方明善据温公寛守御乡井为其下所害取首献明善侯氏收殓夫尸结蒲为首以葬乃抚膺而号曰吾夫以身殉国结仇方寇寇至必辱我以雪愤奈何以贞洁之颈饮贼刄乎乃自缢二子皆自杀】
　　明
　　王守中妻刘氏【两浙名贤録字至贞守中卒刘年二十九子在襁褓自居舅丧輙不茹荤及夫亡愈甘清苦白首如一洪武初旌】
　　黄应发妻刘氏【续文献通考字文淑应发死无子鞠其婢之子通誓不再适舅老孝事甚谨舅卒抚通令就学通得狂疾文淑虑絶祀亟与婚配生子性而通卒乃抱性育之就学成名临终谓性曰我为汝家妇不幸二世短命保汝成立吾可以下见汝祖矣】
　　俞姻奴【名山藏父蚤亡母窘衣食欲改适女泣曰不幸无父失母何依不如死也赴水死不克而母归郡人刘斌女依焉怏怏不自得亡何母卒斌前妻子遣婢潜説欲私之詈而唾其靣婢曰彼云不从将杀汝矣女曰与其不义而生宁守义而死一日斌他适前妻子刄即之女厉声曰狂悖无礼吾不能辱遂刺杀之斌归捕前妻子置之死郡中大旱守何文渊祷禜不应曰郡有寃乎耆老以烈女事告文渊为文往祭天果雨】
　　叶俊妾何氏【两浙名贤録名京女俊为太原知府致仕归卒于家成丧后三日氏潜沐浴傅粉泣告夫人薛氏曰大人在日妾御不敢当夕今地下无人侍奉愿以身当之与夫人永诀夫人以为此女连日过哀失神乃至此耳氏竟自缢而死有司题其铭旌曰烈女】
　　潘氏二节【明实録成化十四年旌表陈氏潘洪瑶妻邵氏洪瑶弟洪琭妻陈氏夫亡时年二十六舅姑许改嫁邑民林存陈不从截髪靣乃不敢夺邵氏夫亡时年二十三醮民徐生来聘邵闻之亦破鼻流血誓不更适一门共防娣姒一节始终不改旌其门曰双节】
　　林俭妻黄氏【万歴温州府志夫卒兄弟议夺其志氏闻饮泣饰笄服赴后河拱立水中死】程子文妻杨氏【万歴温州府志归时年十八不逾年夫溺于江誓不再越五稔舅姑怜之曰吾家贫汝又无子寜能孀守乎族众亦苦劝之杨乃截髪割耳拒益坚已而计曰万一夫冢贪贿逼我将奈何午夜抱石自沉诘朝得尸于沙渚靣色如生郡守洪垣祭之仍为建亭立石】
　　叶一兰妻刘氏【万歴温州府志年二十归一兰仅数月嘉靖戊午倭寇掠境氏与诸妇逃匿山谷间贼猝至诸妇披靡氏独投崖死】
　　应镗妻林氏【万歴温州府志家贫执苦孝养舅姑以镗艰于举子罄服饰为买妾既乃有子嘉靖戊午倭至先执其子氏惧辱又甚痛其子即呌号抱女赴水死】
　　潘氏二节【万歴温州府志林氏潘棨妻年十九夫亡遗腹生子珂父母欲其改嫁林截髪誓死抚孤珂长娶林氏珂殁林年二十八妇姑双寡并以夀终诏建坊旌表】
　　陈氏三节【万歴温州府志郑氏陈绍妻年二十四夫亡守节遗孤世泽娶何氏年二十五世泽又亡与媵女李氏偕守人称一门三节】
　　范烈妇【万歴温州府志张问达妻吴兴人年少羙姿容从夫戍温寓卫廊西问达故贪狠挟少逼令从奸妇坚拒因笞之身无完肤一日设酒肉生祭谓之曰不从且死妇泣愿就死问达持铁椎椎杀之死二日而靣如生问达欲窜足不能前如神摄者众擒送府寘之法葬妇白塔山立石表曰范烈妇墓】
　　林宗直妻陈氏【万歴温州府志夫卒氏年二十殡殓毕即投水死诏建坊旌表】彭时望妻诸氏【万歴温州府志彭卒妾吴氏生子珍方三岁诸与吴及二媵同守志抚珍成立四节同心】
　　方日升妻林氏【旧浙江通志归六年夫亡族有逼之嫁者绐以母家接回氏觉号泣赴水以救止氏请夫木主拜泣抱主触胷而絶事闻建节妇坊以旌之】
　　吴恕翁妻王氏　王顺童妻黄氏　刘珖妻卢氏徐惟东妻陈氏　王封妻周氏　　王楫妻陈氏汪素妻陈氏　　王宰妻黄氏　　朱瀚妻郑氏王备妻韩氏　　刘瀚妻林氏　　林挺妻王氏邵理妻项氏　　叶希周妻王氏　叶式妻诸氏王崇泮妻叶氏　张逊志妻程氏　朱鳌妻陈氏顔师孔妻陈氏　包锭妻叶氏　　夏瓒妻髙氏王崇谏妻姜氏　金昌龄妻郑氏　任一经妻徐氏赵思积妻陈氏　严时泰妻程氏　陈填妻林氏鲍公厚妻朱氏　周君卿妻陈氏　陈尚玉妻李氏陈天秩妻林氏　柯宠妻戴氏　　蒋珂妻陈氏金邦华妻戴氏　赵防亨妻陈氏　王国彩妻谢氏王思隠妻姜氏　王孟煇妻朱氏　黄诤妻叶氏陈洪诏妻王氏　王敎民妻戴氏　朱君佐妻陈氏
　　国朝
　　施瑞甫妻戴氏【题旌册永嘉城守营兵妇也年二十九而寡两子俱幼家贫纺绩度日或劝之改适誓死不从守节三十八年雍正四年具题奉】
　　【防建坊旌表】
　　陈初妻贾氏【题旌册年二十六夫亡家贫纺绩奉姑育子族伯劝其再醮氏厉声曰寜为饿死鬼不为失节妇伯惭而退姑殁囊上成坟并以夫祔焉守节五十九年】
　　翁子咸妻林氏【题旌册年二十三夫亡姑继殁舅婴风疾氏借十指供奉歴数十载孝敬备至守节三十三年　以上二氏俱雍正七年具题奉】
　　【防建坊旌表】
　　周氏二节【题旌册周永锡妻林氏及子周文魁妻潘氏林年二十九夫亡时值闽变族党谕氏改适氏求死者再训子文魁为诸生娶潘氏生二子潘年二十八夫亡姑媳茕茕相依为命敎子世壎世垣俱游庠林守节四十一年而卒潘守节二十八年今存雍正七年具题奉】
　　【防建坊旌表】
　　张有沼妻朱氏【题旌册年十八夫亡遗孤甫数月居滨海顺治十五年海寇刼掠氏抱子奉其衰翁窜匿山谷间艰苦万状后徙内地而家业荡尽常至终日不举火值舅丧百计经营殡殓抚子至于成人卒年五十六】
　　吴佳绣妻叶氏【题旌册年二十一适吴二十三而寡遗腹生子名鉴泰氏辛勤鞠育稍长令就外傅不假姑息及授室子妇衣饰令从朴素故家业不减于旧守节四十四年　以上二氏雍正九年具题奉防建坊旌表】
　　王氏二节【题旌册王甡妻陶氏妾朱氏甡亡二氏矢志同守陶美姿容有谋夺其志者事已亟遂自经死朱痛主母殉节遗二孤幼乃以己所生子出继他姓而日夕纺绩以膳嫡之二子俱得成立守节六十一年九十卒子孙繁衍一堂四世】
　　谢梦祥妻邵氏【题旌册年二十而寡抚子守节三十二年】
　　宋天植妻张氏【题旌册年二十而寡抚子长教之读书亲操井臼勤俭持家守节五十一年】
　　林作桢妻杨氏【题旌册年二十五而寡遗孤二抚育婚配善事舅姑守节三十一年卒】李国达妻林氏【题旌册年二十九而寡事舅姑抚子守节二十四年　以上五氏俱雍正十年具题奉防建坊旌表】
　　孙秀环妻王氏【题旌册年二十四夫亡遗孤幼纺绩养孤父母欲夺其志曰儿有子可冀其成立也况受夫奉母之托而可负之乎誓不从乃止值岁祲艰苦万状始终不渝守节四十年】
　　胡文陞妻郑氏【题旌册年十六适文陞一载文陞卒遗腹生子闺门整肃事姑抚子克勤克俭为子娶妇衣饰俱从朴素独于姑没时绞衾棺椁咸从厚守节四十四年】
　　赵之珩妻黄氏【题旌册之珩染风疾氏徧访名医治之不愈之珩卒氏年二十七长子一琴三岁次一鹤甫晬氏为人佣刺绣给饔飱抚敎二子成立守节三十二年】
　　陈信楷妻戴氏【题旌册年三十夫亡遗孤二以抚以敎长子游庠早卒氏益艰苦至老犹勤机杼足不逾户守节三十九年以上四氏俱雍正十三年具题候旌】
　　林元标妻冯氏【旧浙江通志顺治甲午海艘刦掠罗浮氏与元标同被执贼首欲妻之氏恐见汚投海死尸逆流而上直至罗浮人咸异之】
　　黄阿继妻栁氏【旧浙江通志顺治戊戍海艘犯江北氏遇贼度不能免抱子投河死寇哀之为取富室棺殡之夫感其义削髪为僧】
　　蒋世鹏妻林氏【旧浙江通志顺治十四年海寇掠象河氏年方二十同姑遇贼贼欲犯之不从骂贼而死】
　　施晓宇妻杨氏【旧浙江通志偕夫避乱山中兵欲犯之不从被杀三日不殡靣色如生】王静媛【永嘉县志王尚熊女幼许吴宗暹为室未嫁宗暹死女往哭奠竟循未亡之制后有富室欲委禽焉女闻遂自沉于水救免乃断髪自誓终莫能夺】
