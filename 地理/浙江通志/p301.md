<!-- { "loadSidebar": true } -->
　　旧两浙鹾志嘉靖十二年题准清理灶丁均分荡地将实在盐课通行各场照依见在丁数均匀办纳其草荡先爲豪强兼并逐一查出均拨聼廵盐御史每五年一次亲诣各场将灶丁逐一清审事故者开除成丁者佥补先年有将灶荡丈量入民额者有徴银充兵饷者有司见荡成熟輙议陞课今后新涨荒荡及开垦熟荡尽数分给各灶煎办计亩徴银不许有司容令部民妄行争夺
　　明世法録嘉靖十三年题准永嘉场冲坏沙滩逃亡灶丁折银盐课查槩县民田地池均派包补随粮徴收发场起解
　　旧浙江通志嘉靖十六年题准两浙官商不到之处立爲山商铅山弋阳贵溪永丰靖江昌化浦江武义东阳义乌汤溪永康建德桐庐夀昌庆元宣平缙云景宁云和二十县每程一张纳银六钱余杭富阳临安新城嘉兴秀水嘉善崇德桐乡德清武康诸曁新昌嵊县奉化泰顺青田十七县每程一张纳银四钱三分其余坐场县分容令灶丁肩挑易卖仍修复松江分司令分司官驻劄督课二十年题准台州府长亭黄岩杜凟三场引目一票作为一引每票照盐三百斤纳银九分
　　旧两浙鹾志嘉靖二十四年题准两浙岁办水乡盐课照旧折价解部存留在场盐课徴收折色解贮运司给商自行下买盐聼掣
　　明世法録嘉靖二十六年题准两浙运司天赐场原额引目俱改派仁和许村二场轮次买补完日就于二场打引截角运赴杭州批验所掣放
　　史槩嘉靖三十四年十一月减两浙盐课
　　旧浙江通志隆庆六年奏准宁波府所辖五县松江所辖二县共一十四塲俱无住卖商引又未议行票盐令佥选牙埠置立簿票每票一张照盐三百斤纳银一钱二分
　　旧两浙鹾志万厯七年十一月户部覆准永嘉等场改认仁许二场买补引目减去引价一钱五分止追银二钱浦东青浦袁浦改认下砂青村买补引目减去银三分止追银一钱四分芦沥场改认西路买补引目减去银四分止追银八分恐京解不敷将绍所余盐每引加银一分及将续増税票沙荡等银抵补前数题减仁许等场搭派折色银两议将浙东场分引目每引加増余盐银一分续据商人吴用和等呈词将绍所引盐每引加耗盐十斤以补多徴余盐之数杭州等所不得援此例
　　旧两浙鹾志万厯四十二年四月陜西道御史刘廷元疏乞将两浙新陞荡税立赐全免奉防令新増荡税一万八千有竒减去一半
　　东阳县志天启间尚书许纲建议将原裁弓兵工食抵扣盐斤聼民肩挑勿禁于是台盐盛行而贫民皆得自食其力后邑商以课额具呈所司而复其禁
　　上海县志崇祯时都运司张继孟蠲无业丁银又令水乡与滨海一体佥充催役
　　国朝
　　顺治三年正月户部为禁私盐以通商定经制以起课等事议覆两浙巡盐御史王显议得盐法之莫甚于私贩今议择亷干事简官耑司捕缉严防则私盐可杜应令盐臣实意举行至起课经制查两浙旧额大引四十四万四千七百六十九引每引原重三百觔今各运司盐法俱以二百觔为一引则两浙当以二引分三引共该行小引六十六万七千一百五十三引一百觔引制旣定则课额亦可因之以定两浙引价每引三钱五分共银一十五万五千六百六十九两一钱五分又每引纳余盐课银一钱八分五厘共银八万二千二百八十二两二钱六分五厘二项通共银二十三万七千九百五十一两四钱一分五厘但查明时额解旧饷原系一十四万五千两除将余课银八万二千二百八十二两二钱六分五厘起解外尚缺额银六万二千七百一十七两七钱三分五厘向以杂项凑解补足此外又有给商库价等项钱粮应各开欵数报部酌夺至于票盐功绩盐不系额引之内所当照例改票行引以杜奸弊以上盐觔额例新定经制开载甚明自宜照例奉行可也奉
　　防是依议行
　　顺治三年九月户部为申明掣验之规等事覆两浙巡盐御史王显题称浙盐滨海私贩繁多旧设杭嘉绍温等四所四季委官专司掣验杜絶私盐一切夹带有禁影射有禁越渡漏掣有禁借引重照有禁以及观望躭延违限停泊莫不有禁孟起季竣过限铳毁法綦严也今各商急公者固多而营私者亦复不少每遇掣期或观望以待市价之高或漏掣以酿重照之弊或越渡以开影射之门一绳以铳毁之法则借口伤本不加以惩创之规则挨季堕压今臣立法掣盐过限半月者铳引目十分之二过限一月者铳引目十分之五此外免铳则各商旣惮铳毁之法又怀免铳之仁庻掣放依期等因到部查盐引掣验原有定期过限卽为铳毁此旧例也今盐臣酌定日期分别铳毁以示招徕相应允从奉
　　防依议
　　顺治四年六月两浙巡盐御史王燮题为引课规制未定欵项宜清等事臣查部劄开两浙引价银一十五万五千六百六十九两一钱五分又开旧饷银一十四万五千两新旧叅差致有缺额夫引额盐觔旣已奉行新制而余盐加课仍欲取盈旧数此固不能臣谓欲求画一总不越部劄中引制旣定课银亦可因之以定二语夫每引三钱五分为率此无论四十四万与六十六万俱可按引而计也就中分别正杂二项不因引课起者应列为杂项因引课起者总归于正项除明季续加各欵遵奉
　　恩诏蠲免外如各县场课税银一万八千八百四十一两五分系给商库价之余又功绩盐银七千三百一十五两船物银四百两水手银一百两系派之各州县者应作杂项如库价银九万六千九百五十九两六钱四分二厘卽各场灶水乡荡价银两旧例边商中粟于边支盐于场每引各灶给盐二百觔各灶折价以给边商原属引课应归正项引价银四万四千四百七十六两九钱原属引课应归正项余盐银八万二千二百八十二两二钱六分五厘原属加盐八十觔者今已减觔増引应作引课以归正项加余银一万四千九百二十七两六钱四厘亦属加盐者应作引课以归正项代票引银一万四千四百五十九两四钱五分系代票行引者今票已尽草原属引课应归正项溧课银四千两因溧阳原食淮盐后改食浙盐而増者亦属引课应归正项靖江包课银一百八十两四钱三分原属引课应归正项合计正项银共二十五万七千二百八十八两零即以六十六万七千有竒之引计之尚有浮额与其头绪纷繁多开名目曷若统归画一总撒相符臣谨具题奉
　　防该部知道
　　顺治十三年五月两浙巡盐御史石维昆题为改设批验所官稽覈引目事松江所原名蒋泾埠向系行销票引故未设有批验所官今
　　皇清鼎建以来厘剔漏弊裁票行引凡引盐必由各所验掣方许运卖所以杜重照影射之奸前盐臣祖建明疏内有松江批验所地隣产盐之乡各场所官断难乏员之语今查下砂场原设大使副使各一员该场催课抚灶留大使一员已堪足用副使似属赘员今拟将副使改为批验所大使庻地无旷官官无旷职转移之间而盐法大有禆益矣奉
　　防依议
　　顺治十七年五月两浙巡盐御史余司仁题为恳准援例变通等事两浙额行小引六十六万七千一百五十三引近复加引十万道若必按引办课则额引不能全销额课奚从取足今各商援两淮减觔销引之例行之两浙其法纳两引之课止行引半之盐以引半之盐并作一包以一包之盐兼销两引则盐少易销在各商盐减虽有虚赔之课而包并亦省脚价之费公私两利似可允从奉
　　防该部议奏随经户部覆准奉
　　防依议
　　康熙十三年二月户部为巡盐例有罪赎等事议覆两浙巡盐御史胡三祝查赃罚银两盐法考内刋定额数各差御史将此项银两每年俱照定额全完但私盐犯多则罪赎银多犯少则罪赎银少傥以定额追徴所差之官恐碍考成以致派徴亦未可定嗣后各差不必额定起追惟照现获私贩之多寡防实题报如有获多报少情弊或被督抚查明题叅或被科道指实纠劾即治以贪赃之罪可也奉
　　防依议
　　康熙十八年户部为请定遇闰増课等事议覆给事中余国柱条奏以遇闰月加引増课等因准行在案康熙十七年闰月十九年闰月两浙引课遵照循例徴解康熙二十年十二月钦奉
　　恩诏嗣后闰月増课停其徴收
　　康熙二十六年十一月户部为摊课代输年久等事覆两浙巡盐御史常翼圣疏称两浙温台宁各场迁置界外课银无着部议将无徴银暂令内地各场均摊徴补厯经多年今值
　　大赦凡康熙十三年以后加増税银槩蒙豁免伏乞恩诏普颁将摊课悉与减除等因相应悉与减除可也
　　奉
　　防依议
　　康熙三十四年十二月户部为谨就管见等事议覆江西道御史任观瀛以票引改行正引一疏行令浙闽总督浙江巡抚防同巡盐御史查明定议去后随经总督郭世隆等疏称仁钱二十二县皆縁逼近场灶不便槩行正引沿海穷黎皆无耕种恒产又无别业谋生惟頼领引货卖易米度日今若议设盐店槩改商销则数万贫民谋生乏策相应仍循旧制等因前来应将御史任观瀛条奏票引改行正引之处无庸议可也奉
　　防依议
　　康熙三十八年四月浙闽总督郭世隆为万商感沐
　　皇仁等事查两浙盐课额徴银四十万两自康熙十六年奉文加増银六万二千七百余两歴年照额徴解今两淮加増盐课防
　　皇上轸念商民恐致匮乏
　　特沛纶音将加増四十万两内豁免二十万两今两浙
　　加増课银应否豁免出自
　　圣恩本月十九日奉
　　防这所増银两着免一半该部知道
　　康熙五十五年闰三月户部为请严保甲等事议覆两浙巡盐御史诺米疏称两浙州县现行保甲之法更申以严察私盐之条责任地方官力行查缉使总保里民互相稽察等因应如该御史所题严饬所属行盐地方该管官员将奸究聚众兴贩私盐者令总保里民互相稽察有能拏获者照律给赏傥有容隐狥纵等情发觉之日照律治罪可也奉
　　防依议
　　雍正二年七月两江总督查弼纳为请将镇郡改食淮盐等事窃查镇江旧食浙盐浙盐产于松江沿海盐臣盘掣之后船载赴镇六七百里道路旣远脚费自多官盐所以价贵淮盐产于如臯通泰等处去镇江止隔带水私贩片防渡江卽至镇郡脚价无几比浙盐价值甚贱且浙盐灰多味苦而淡淮盐味洁而咸其价乂贱民情惟利是趋避浙盐之贵而偷买淮私势所必至淮私至镇透越甚易大江辽濶稽查甚难镇江私贩既多遂流行内地如句容溧阳髙淳等处无非私盐充斥矣欲絶镇江买私莫若将镇江所属三县改食淮盐盐臣在仪真盘掣之后船载渡江相隔百有余里抵镇甚易则价自贱官盐旣贱则民不食私枭棍何从射利将不禁而自散矣镇江旣食淮盐则镇江府属所行盐引照数即令淮商承充其应纳盐课银两即令淮商交纳如浙引盐课与两淮相同则令各商照浙例完纳若浙课比两淮为轻则令淮商照浙例完纳一转移间于
　　国课民生均有禆益矣奉
　　防镇江之盐起初舎近而就远者其中或有不便情由所致尔与谢赐履黄叔琳噶尔泰公同详确议奏钦此钦遵移咨两浙盐政谢赐履浙江巡抚黄叔琳两淮巡盐御史噶尔泰防同布政司盐驿道遵照妥议防详随防浙江布政司佟吉图两浙盐驿道王钧详称查两浙行盐办课原以江南镇江为界镇属行盐隶于浙省者揆厥画疆之始盖縁淮以洲为门户浙以镇江为咽喉有大江以为之限则彼此不相侵害原属因地制宜是以京口奉
　　防设立盘盐官防耑责防守稽查以杜淮私侵浙之患厯年以来两浙引课从无亏缺者职是故也今两江督宪奏请改食淮盐钦奉
