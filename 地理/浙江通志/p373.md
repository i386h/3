<!-- { "loadSidebar": true } -->
　　灵草　万厯金华府志阳春洞仙坛上多产灵草席草　东阳县志其体三棱善织者价值苏席之半剪草　本草纲目剪草惟婺州者可用今遍访无有识者或云即茜草
　　定风草　武义县志邑产定风草
　　龙须草　元和郡县志出金华山赤松子得道处太平寰宇记又有比龙须粗大者名为虎须
　　乌　东阳县志顔乌孝子筑塜时羣乌啣土故至今多乌其地名鸦塘
　　槖駞鸟　嘉靖金华县志金华山顶有鸟名槖駞羽毛五色
　　长尾媳　万厯义乌县志鸟有长尾媳
　　白蝙蝠　正统义乌县志黄山洞白蝙蝠有翼盈尺山羊　永康县志永康民有以山羊献于县问所从来则曰羊与虎闘不胜匿于隘巷获之县令纵之其羊有大力牛身犀蹄头则羊也血能疗创
　　玉面貍　东阳县志俗名柿猫性喜食杮其肉肥美而香脂多不腻旧以充贡
　　竹狗鸭狗　万厯义乌县志毛之属有竹狗鸭狗薰蹄　东阳县志俗谓火腿其实烟薰非火也淹晒薰收如法者果胜常品以所淹之盐必台盐所薰之烟必松烟气香烈而善入制之又及时如法故久而弥防另一种名风蹄不用盐渍名曰淡腿浦江为盛本邑不多
　　白鱼　永康县志邑产白鱼清而肥
　　斑鱼　东阳县志如石之斑味琴鱼干则尤胜神鱼　成化汤溪县志白马潭相传有白马潜于水化为巨防至今游鱼出没人不可捕或谓神鱼【杨与立白马潭观鱼诗溪头石硙坐盘桓时见修鳞自往还可是水深鱼极乐不须妄意一投竿】
　　蟹　万厯浦江县志潮溪出佳蟹
　　红蟹　万厯金华府志兰谿县玉华峯之麓神祠前有池方四五尺中有金色红蟹
　　罗　万厯金华府志宋贡含春罗花罗浦江元时贡刀罗
　　红边罗　鸡肋编婺州红边罗丝缕中细不可与无极盐禄等比
　　防　东阳县志丝织明浄谓之东防织花者名花防绵丝织者为绵防皆坚厚清水耐用
　　花布　东阳县志匠织者谓之腰机农家自织者谓之女机黑白相间或成五色谓之花布蚕丝间织名梭布缫入蚕丝为两梭纺织成文者名斜纹苎织名苎布杂以蚕丝为兼丝皆长四丈濶二尺
　　纸　墨薮纸取东阳鱼卵虚柔滑浄者【嘉靖金华县志梁山近盘泉旧有纸厰造纸东阳县志寻常所用皮纸大者名呈文绵纸大防皆用桑皮笋殻煮成而以藤汁浇之万厯浦江县志兴贤乡出纸】
　　藤器　东阳县志利省藤可作大索又一种女藤构房屋用
　　蚌珠　成化汤溪县志白马潭产蚌有珠
　　紫硃　万厯金华府志兰谿县柱竿山多紫石如硃可磨以冩字他山所未有也
　　蜡烛　东阳县志俗以桕子油为蜡块亦美其名耳烛以蓬秆为心绵花裹之耐照而劣或致省下辄另浇之便发光盖以灯草为心故也
　　仙人麻　郑东白游仙华山寳掌洞记攀援乱石有异草如丝缕状生峭壁上旧仙人麻苎之遗
　　白石　成化汤溪县志白沙溪出
　　羊石　宣和石谱婺州金华山有石如羊蹲伏角尾足彷佛形似髙六七尺传云黄初平叱石成之
　　龙石　云林石谱婺州金华县智者三洞洞中产石巉岩如雪余于洞上获一石大如拳髙数寸若二龙交尾纒绕鳞鬛爪甲悉备石之中有数窍疑亦钟乳化
　　五色石　武义县志在白阳山累累如欲坠旧传色随时换黄则嵗丰俭则或青或白黄隐弗见也
　　涵碧石　云林石谱婺州东阳县有涵碧池唐令于兴宗得其胜槩凿池面瀑布有二大石鱼置沼面鱼之前有石一块髙二尺许崄岩可观石之半间凹然如掌罗江东昔避地著书尝以为研
　　松化石　録异记婺州永康县山亭中有枯松树因断之误堕水中化为石取未化者试于水随亦化焉其所化者枝榦及皮与松无异有未化者数叚相兼留之以旌异物焉【云林石谱婺州永康县松林顷因马自然在上一夕大风雨忽化为石仆地悉皆防絶大者径二三尺尚存松节脂脉纹土人运而为坐具至有小如拳者亦堪置几案间】
　　石枕琴荐　陆龟防二遗诗序二遗诗者何石枕材琴荐也石者何松之所化也东阳多名山永康之地蝉聮其间中饶古松往往化而为石盘根大柯文理曲折好事者得而致于人间以为耳目之异太山羊振文得枕材赵郡李中秀得琴荐皆兹石也【陆龟防二遗诗谁从毫末见防天又到苍苍化石年万古清风吹作籁一条寒溜滴成穿闲追金带徒劳忆静格朱丝更可怜幸与野人俱散诞不烦良匠更雕鑴】
　　础石　金华府志龙鳞山石色皆赤阶础所资石灰　万厯金华府志兰谿白坑山石皆白可燔为灰
　　炭　东阳县志白炭松炭栗炭皆人家所用煎银炭铺户买之此与各色材木并堪致逺今惟玉山乡一二处走绍郡余不能也
　　衢州府
　　谷　衢州府志谷有建阳早天公早江西早俱六月熟金裹银太平早七八月熟晩稻十月收俱谓之尖米本郡无所谓团米者【万厯龙游县志谷之品白禾六十日禾秋初早熟龙泉禾红禾江山早太平早金裹银俱早熟浙西谓之尖米价轻于晩禾食者少浙东以供饔飱】
　　糯　万厯龙游县志白殻糯红殻糯铁浆糯白芒糯草鞋糯胭脂糯鸟嘴糯俱晩熟用之醸酒有余则贩易他县
　　黍　衢州府志有赤白二种树髙粒长榦叶可代薪土人不食淘浸磨漉为馃饵
　　粟　衢州府志有淮粟芦粟皆可作酒
　　神仙稻　万厯龙游县志惟此稻旱地可艺
　　佛豆　衢州府志此豆种成即犁去并其茎壅水潴之以肥田
　　虎斑豆　治衢州府志出江山县
　　豆芽菜　天启衢州府志黄卷即豆芽菜出常山冬菜　西安县志诸菜皆产近得一种于杭曰冬菜　治衢州府志开化县出金
　　兎头　天启江山县志之有兎头
　　瓠　天启衢州府志大腹细颈者刳其瓤为葫芦有一种长身者曰芋瓠
　　萝卜　稗史彚编衢州最大味甘冬月尤美其魁如六斗斛人家得此不敢卖戚友以鼓乐导迎至家设酒谓之菜玉以为一嵗丰亨之祥
　　赤萝卜　西安县志小而赤者曰湖萝卜种自湖州得之
　　薯蓣　万厯龙游县志邑产最多有紫白二种旧志云即山药非也其种为薷不及北方入药之品
　　茭白　西安县志近濠田始种颇杭州产者诸村间有之
　　芋　治衢州府志龙游县方山产芋大且甘异于他产
　　姜　天启衢州府志姜必取隔年者名曰母姜可食其八月采者曰温姜不可食
　　小笋　衢州府志以湖山为佳
　　冬笋　西安县志凡竹皆有笋惟猫竹冬取者佳岑山笋　万厯龙游县志岑山产竹笋焙蔵最美然不多得
　　蕈　太平寰宇记衢州产号曰生子蕈
　　蕨粉　天启衢州府志山中产蕨最广根可作粉充饥【龙游县志舵楼兴山产蕨及葛可疗民饥】
　　松　龙游县志杨树山上有五粒小松数株相传从华山移植
　　桐　万厯常山县志有数种梧桐油桐皆结子惟白桐花不结子其材最美可作琴瑟
　　槐　万厯常山县志有数种叶细而青者土人谓之木槐花可作染
　　乌桕　万厯常山县志土人取其子榨油
　　栟榈　万厯常山县志邑中多产其皮可月一取之以为簑衣为履套为荐为靸鞋
　　杉　崇祯开化县志开地田少民间惟栽杉木为生三四十年一伐谓之拚山邑之土产杉为上姜漆次之炭又次之合姜漆炭之利只当杉利五之一闻诸故老当杉利盛时嵗不下十万以故户鲜逋赋然必仰给于徽人之拚本盈而呉下之行货勿滞也【开化县志明万厯二十六年矿税事起有谓开化六都大尖坞八都乌哨坞及四都三处矿洞可开者时采矿曹内监委官马忠挟诸商至县起工先挖大尖坞开两月采矿砂四千斤约百斤烹得银一两不偿所费于时邑令刘防范周详奸徙敛戢及内监亲临令不激不随调停上下然矿利既目击乌有又不肯空返令不得已议将云雾山官木召拚得四百金抵充矿价内监既去矿洞仍封民不知役地方晏然仁侯之力也后三十年而有议采木云雾之事云雾山者先邑绅宋氏山也在二十四都界徳兴延袤颇广而中阻深嘉靖间有吾氏与宋搆讼吾黠甚扬言此山薮盗为不轨以耸当道而倾宋勘者至则植帜举烟以惑之宋宦长者不与争入山于官而讼遂息官为令每五年一焚林箐迨万厯中刘令有拚木抵矿之议土人李辛戒等纳价四百拚之盖宋氏所遗尽于此矣不知因何山名四驰奸徒垂涎天启初有耸两台愿自备工本采木助饷者事下本邑已而竿牍纷至皆大力者主之王令曰此非躬勘无以塞馋口遂深入其阻据实申报邑人亦始知此山之无木也乃奸徒意未巳竟走京师适大工兴旁搜利孔言路遂有摭其説以闻者甚谓山方千里木可楝明堂地可兴屯防既下浙上下愕眙利害叵测邑巨姓及隣山居民汹汹将逃徙时但令方下车毅然身任之亟往勘如王令言陈七不可一不必侃侃争之未几巡道孙某郡守舒某覆勘知令议不可夺遂详巡抚疏请罢采当是时珰鋭意黄山之役以为云雾即黄支别于是浙缙绅在京者合疏称云雾属浙与黄山了不相干得防报罢浙民欢呼若更生云往矿税之使四出在处告变有司不善调停几至糜烂开邑幸而后先得神君力若此虽然深山金木若有若无防奸人搆衅即开人亦未能了然矿洞之无金云雾之无木也故备志始末使后来者得以考镜焉】
　　【谨按开邑木山本为利薮然开民不能自有其山往往贸之他郡商贾所至每因界画不明以之启讼如前明伐山之事又出其变幸有良宰以息争端王令名家彦但令名宗臯罢采之力但令居多特为拈出】
　　桃　治衢州府志龙游县龙丘山三叠岩前有一桃树食甚甘非山中物莫知谁植
　　杨桃　治衢州府志江山县出
　　石榴　西安县志出峡口者佳衢州府志又一种白者味酸
　　柿　衢州府志有一种緑柿小者曰牛乳杮
　　榛　治衢州府志江山县出
　　核桃　治衢州府志常山县出
　　落花生　衢州府志种自闽中堆沙植之花落沙上结实如蚕
　　梨　天启衢州府志出西安前坞者佳【万厯常山县志梨有数种有青皮梨糖头梨栌梨大而甘脆者雪梨可治伤寒然无真栽自诸梨苞接而成】
　　橘　衢州府志有朱橘緑橘狮橘豆橘有漆碟红有金扁有抚州诸种惟朱橘大而盛行故称衢橘【西安县志邑产在明时惟县西航埠二十里上下栽橘今近城埠头及洋村并城中隙地遍栽然数遭冻萎其利尚不及曩时之半诸橘中惟狮橘皮厚耐寒可逹京师而色味逺不逮朱橘近商贩多用木桶捆载得免冻麬仅有至京者近日多就园户摘其佳者以充供奉于是朱橘盛行于京师朱彛尊篁步诗江臯有篁步地似果园坊渐逺鱼虾市真成橘柚乡株株当暑绿颗颗入秋黄输与村夫子经冬自在尝】
　　黄香橘　郑元祐送毛彦昭归三衢诗橘熟黄香压树低【此即蜜橘】
　　橙　天启衢州府志出西安石塘西安县志皮香脆瓤酸
　　香橼　西安县志黄润有香可资清供其味稍劣蜜罗柑　天启衢州府志出西安石塘西安县志香美皮瓤皆可食
　　蔗　西安县志有紫白二种紫者产龙游供咀嚼白者种自闽中来可碾汁炼糖但土人不知以糖为霜耳
　　藕　天启衢州府志出府城内东北隅【西安县志藕细而淡不及杭产】
　　芡　西安县志芡实不及杭产逺甚以燥而枯也梅　龙游县志梅岭多梅花
　　绯桃花　江郎山志山多绯桃华而不实
