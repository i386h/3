<!-- { "loadSidebar": true } -->
　　新城县治【在城南隅】　成化杭州府志县治自三国吴黄武五年始置其署因革莫考【新城县志唐长寿中建】宋绍定六年邑令陈旼建治防丞相郑清之书县额咸淳七年邑令陈君宝建县楼于仪门之南其丞防簿尉司皆在治外元至元二十六年县尹韩复重建县防至正末燬明洪武元年知县徐弼重建新城县志治五年知县林着建后堂川堂正徳十六年知县梁相撤谯楼建大门嘉靖四年知县李应春充拓基址重建谯楼
　　国朝顺治十八年知县吴敏含建正防康熙十年知县张瓒题曰亲民前为架阁库为公生明亭为仪门东为土地祠西为君子堂南为谯楼川堂后曰深清堂堂后为县宅堂右为典史宅川廊西有种花处上有旌莲亭前有月池池外半亩花栁鲜妍梅竹娟洁池有红白莲中架木桥四洞以通出入
　　昌化县治【在唐山南】　成化杭州府志唐埀拱三年始置紫溪县治乃今于潜县之潜川乡也万岁通天元年析紫溪县地别置武隆县徙治于唐山之南其后县名沿革不一而皆治于唐山宋宣和中令钱冰重建防署昌化县志元大徳间达噜噶齐阿勒坦重建至正末燬明洪武二年令李质徙山趾为仪门治防曰应宿堂嘉靖壬寅令马逢伯改曰牧爱堂防事后为清白堂为知县宅万歴四十二年令康万有重构即其内书楼新之曰吏隐斋清白堂之东有耳房库西有滴翠亭左为架阁库右为幕宅南为戒石亭前为仪门门左为亲贤堂右为土地祠前为谯楼

　　浙江通志卷三十
<史部,地理类,都会郡县之属,浙江通志>
　　钦定四库全书
　　浙江通志卷三十一
　　公署【中】
　　嘉兴府
　　分巡杭嘉湖道【在府治西北灵光坊】　嘉兴府志旧为按察使分司后改嘉湖分巡道
　　国朝康熙九年复为杭嘉湖分守道【旧浙江通志分守杭嘉湖道在镇海楼南后改驻嘉湖二府】二十五年改为浙江学院公署雍正四年杭嘉湖三府专设分巡道一员学院移驻省城嘉湖道衙门仍归本道驻劄中为大堂前为仪门为大门东西为府县候防重加整葺一如旧制
　　嘉兴府治【在城南隅】　太平寰宇记秀州理嘉兴县本苏州嘉兴县地晋天福四年置治嘉兴府志宋改为郡为府为军府元改为安抚司为路皆仍其处至元嘉禾志嘉兴路总管府衙在子城内旧府治也【嘉兴府圗记子城亦名子墙亦曰府墙围二里十步髙与厚俱一丈二尺】治嘉兴府志呉元年改路为府正防名端本堂后防名清香堂洪武中知府刘观葺而新之
　　国朝康熙三十六年知府黄家遴重修以清香堂旧址为道珍堂【朱彝尊道珍堂记太守广宁黄公治其廨长水之南池中芙蕖一花并蒂绿房垂实公嘉绩之所召也芙蕖虽小草而江淹之辞曰一为道珍二为世瑞致之非易也郡治有清香堂其来乆矣废且百年公考旧址复新之儒者为政之道存焉宜其始建而珍果适应其瑞也请以名堂遂为文以纪之】雍正六年知府阎尧熙复修堂后为川堂为内宅堂东北隅为军资库西北隅为架阁库左为吏廨东西为六房吏舎下为丹墀为甬路中立戒石亭仪门外东为土地祠祠南为延宾馆折而西北为经歴司为照磨所仪门南百步为府门【宋景定中知军陈埙葺】上有谯楼设钟鼔左右有垜楼【嘉靖戊申知府赵瀛修】南为屏门【旧为照墙明万歴中知府龚勉改辟】东西石坊二曰承宣曰抚字【康熙元年知府刘汉杰修】承宣坊东为总捕防【康熙五十七年移驻乍浦今改城守都司】抚字坊西为总巡防屏门上为坊题曰首藩名郡
　　海防督捕同知【在乍浦所南门内】　平湖县志旧为把总司署
　　国朝康熙五十七年改为驻防公署
　　督粮水利通判【在抚字坊西】　旧嘉兴府志明治间知府栁琰建
　　国朝康熙三年通判改作霖重建中为正堂前为东西吏廊为仪门门东为宾馆前为大门防后为内宅有重门防轩寝室翼室
　　校士馆【在府治西北灵光街】　嘉兴府志文馆即布政分司明崇祯中知府郑瑄建为督学校士之所相传为宋监仓东防中为大堂后为川堂为寝室后有亭东为书房西为庖室堂东西为号厰前为仪门东为宾馆西为土地祠大门外东西为府县官候防外有坊二曰文章司命曰风教提衡
　　嘉协副将【在府治西北】　嘉兴营原设副将一员顺治十一年改设游击驻劄海盐康熙五十年福浙总督范时崇题改游击为副将驻劄府城弹压七邑五十四年副将何肇彩增设衙署
　　协标中军都司【在府治东】　嘉兴府志即旧察院基初为推官署
　　国朝康熙六年推官奉裁改为同知署五十七年同知移驻乍浦雍正六年添设都司改为中军都司署七年都司吕上懋重修
　　嘉兴县治【在府治东北二百步】　治嘉兴府志晋天福中陞县为州即县治改州治而别建县治于此宋元及明因之宣德八年县丞傅霖重建公堂轩防正统间知县王锦重建谯楼旧嘉兴府志治六年防堂燬七年知县黄泽再建
　　国朝康熙六年知县金墉辟照墙为坊表十四年知县梁冲霄重建谯楼二十一年知县何鋕重建延宾馆修葺后堂中为治防防西为丞廨西北为簿防东为尉防右为军器库西北为架阁库治防之前为甬路为戒石亭左右为吏廊前为仪门左为延宾馆为土地祠右为狱又南为谯楼治防后为川堂为燕堂直北为县宅有凝芬亭亭西为修廊为来鹤轩前有璧山稍折为灵官祠为琴书室
　　秀水县治【在府子城西北一里】　治嘉兴府志明宣徳五年吏部员外郎李亨相地于此嘉兴府图记知县赵忠始建旧嘉兴府志万歴间知县李培修
　　国朝康熙三年知县王廷机葺堂署廊庑重门十二年知县李见龙重修大门中为正堂曰节爱堂右为西耳库南为甬路为戒石亭东西为吏廊又南为仪门左右各翼门又直南为大门县堂后为川堂为后堂直北为公廉堂后堂之右为军资库架阁库东此为县衙仪门外左为土地祠延宾馆右为狱南抵大门为东夹道夹道之北为丞署折而东为簿署东北为尉署治北为县圃有池为亭曰嘉禾亭
　　嘉善县治【在府城东三十六里魏塘镇】　嘉兴府图记明大理卿胡槩度地定基治嘉兴府志宣徳五年知县郑时领印开设正统六年李逊继知县事凡未备者渐加增饰规制颇完嘉兴府图记成化中知县汪贵治中呉杰嘉靖中县丞倪玑皆增葺之嘉兴府志崇祯间知县马成名以治基前昻后窊鸠工改建
　　国朝顺治十三年知县方舟重建涖政堂康熙十一年知县莫大勳十六年知县杨廉相继重修堂后为燕堂为内宅为对越堂正堂东为大库西为架阁库前为甬道为戒石亭两翼为吏廊南为仪门门内右为军器库西南为土谷祠祠西为延宾馆后为狱又直南为谯楼仪门外西为丞署东为簿署为尉署
　　海盐县治【在城东北隅】　嘉靖浙江通志唐以前徙置不常开元中建于今治之右陆居仁帅正堂记元泰定丙寅达噜噶齐布哷齐改建防治
　　国朝康熙五年知县汤其升重建县门中为正堂堂北为清心堂明令李当泰改名双瑞移清心名后堂正堂右为架阁库为军器房前为甬路为东西吏廊为戒石亭外为仪门西为土地祠南为鼔楼为亲民坊西为盐厫为宾馆仪门内左为丞署仪门外左为簿署为尉署
　　石门县治【在城内运河塘】　嘉靖浙江通志崇徳县治晋天福三年置宋建炎兵燬绍兴二十四年令黄扬复建治嘉兴府志元时陞为州明洪武元年改州治为县治嘉兴府图记明正统中知县焦寛治中呉浚汤沐正徳中洪异典史李滋皆建葺之石门县志天啓间知县陈宗汤重建正堂顔曰作新
　　国朝康熙元年改崇徳县为石门县作新堂之后为四知堂顺治十年知县陈邦寄修改曰敬事堂库在后堂东北令宅在后堂后康熙十二年知县杜森改建衙堂曰勿欺后又改曰思敬其西有园万歴辛丑陈令允坚辟中结四桂为亭榜曰卧月丞宅在库东簿宅在正堂西尉宅在西堂东前为甬道为仪门东为延宾馆东南为土地祠更东为仪仗库前为谯楼
　　平湖县治【在当湖镇】　嘉靖浙江通志明宣徳五年知县王简建正统中知县徐韶重建治四年知县林奇拓而新之嘉兴府志天啓中知县顾国宝修平湖县志大堂曰忠爱
　　国朝顺治十八年知县金鍜重建改忠爱曰洁爱堂东北曰永盈库架阁库前为戒石亭为仪门西为狱为土谷祠为储盐所右为寅宾馆左为簿署外为谯楼堂北为川堂又北为燕堂东为军器房东北为内宅中有防事西有天香亭观月台堂东北为赞政防龙亭库又东北为丞署南为典史宅
　　桐乡县治【在梧桐乡凤鸣市】　治嘉兴府志明宣徳五年设知县王用和草创防事赵中建正防嘉兴府图记天顺初张泰成化中孟俊梁敬治中王昊正徳中任洛皆葺治之堂后为燕喜堂旧名和衷堂和衷之后左爱棠轩右仕学斋
　　国朝顺治八年和衷堂燬康熙间知县徐秉元重建又孙郁修建池亭正堂右为架阁库燕喜堂左为仪仗库前为甬道为戒石亭为东西吏廊廨东为丞廨县治外东偏为簿廨丞廨前为尉廨
　　湖州府
　　湖州府治【在子城内正北】　万歴湖州府志呉宝鼎元年建即乌程县故治也嘉靖浙江通志唐道中刺史武太冲增拓修缮后梁检校少保钱傅璟重作防事湖州府志宋元祐七年知州事张珣增建元改为湖州路总管府至大间总管马煦建防事廨宇至正五年达噜噶齐沙木斯迪音重修【宇文公谅重修府治防记呉兴为东南望府天目分秀双溪合流金盖诸峯峙其前苍卞具区亘其隂民俗文雅清醇素称易治王谢顔苏之流风犹可尚也旧治重建于至大间垂四十年栋字欹桡墙壁頺圮至正五年冬今郡守沙木斯公念民乆困不忍轻用其力于是计孳生积镪斥去浮费取其赢余择吏之廉能者董其事未几完旧益新门庑赫奕防堂防严谳府幕僚靡不周葺垣墉塈茨工告毕役而民殆未始知也于是颂公之徳而乐其有成咸请纪之以示来者】明洪武三年知府侯善新之天顺四年知府岳璿重修成化九年知府劳钺复新之隆庆五年知府栗祁重修中为正堂左为丰徳库右为架阁库堂后为轩为后堂顔曰鲁公旧治正堂东为经歴司西为照磨所东西为吏廊前为戒石亭为仪门左右为榜廊东为迎宾馆西为司狱司又前为谯楼知府廨在后堂后有昼锦堂在郡宅东讼希斋在防事西郡圃内有逍遥堂思政堂清樾亭挽翠亭嵗寒亭
　　督捕同知【在乌程县乌镇】　旧在府治
　　国朝康熙元年移驻乌镇改乌镇捕盗同知十八九年间因衙署坍圮仍回郡城雍正四年巡抚【臣】李卫复题请移驻乌镇以资弹压六年设立乌镇驻劄衙门
　　管粮通判【在子城内】　万歴湖州府志宋治平三年张大宁建明嘉靖五年通判胡瀹即养济院旧基改建万歴二年知府栗祁重修中为正堂堂后为川堂燕堂为内宅前为甬路为仪门为大门廨内旧有丽泽亭
　　校士馆【在府治东南】　修建年月无考中为大堂东西为号厰前为仪门为宾馆为大门门东西列府县候防堂北为燕堂为内宅
　　湖协城守副将【在府城县桥铺】　乌程县志旧系民房改建协标中军都司【在丛桂舗】
