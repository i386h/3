<!-- { "loadSidebar": true } -->
　　范镛【陜西通志字鸣远巩昌衞人成化进士浙江按察佥事萧山尹邹鲁讐其邑御史何舜賔陷之死镛廉得其情以鲁抵何死进按察副使备兵建昌后浙省因海潮损壊民田民心汹汹朝议以浙东民素服镛属镛抚之修筑海塘开濬河道民咸安堵擢操江佥都御史】
　　林玭【名山蔵字廷珍侯官人天顺进士浙江按察佥事治庚戌景宁贼呉大儿啸聚剽掠傍及闽中诸县勅浙江镇守等官捕以事属玭玭发诸属县兵分据要害以精鋭千二百人进临其穴贼出拒破之获渠魁余走庆元従间道窜景宁玭复节制诸巡捕官就取之支党散匿山谷官属请乗胜殱之玭曰无能为也恐滥及无辜亟出示令降两省以安时又有遂昌黄岩贼聚众至万人各伏所穴未发闻景宁贼破皆自解散陞云南按察副使】
　　洪远【分省人物考字克毅歙县人成化进士任浙江按察佥事以锄豪强抚孤茕为先务两浙饥分赈嘉湖仿朱文公浙东旧法行之二部独无流殍寻转副使巡海道仕至南京工部尚书】
　　张鸾【献徴录字应祥咸宁人成化进士治中浙江按察副使巡视海道奉玺书巡视者六年倭寇远遁海道肃清巡按御史先后论荐仕至刑部左侍郎】
　　周季麟【汤斌周季麟传字公瑞宁州人成化进士治初任浙江参政武康盗起驰入山中抚定之厯右副都御史巡抚甘肃】
　　谢绶【献徴录字朝章朝城人成化进士拜御史按两浙值嵗大饥官织作纨绮费以钜万绶奏请裁罢従之晋南太仆少卿】
　　王琼【嘉靖山西通志字徳华太原人成化进士授工部主事监税于杭厘革宿归囊不持一物累擢副都御史清理浙江盐法上盐政便宜事官至吏部尚书諡恭防】
　　呉原【献徴录字道本漳浦人天顺进士治五年浙东西大水以户部左侍郎兼佥都御史往视其地宣徳意诹民劝令平粜给米谷三十万石银七万两蠲累嵗逋赋数十万两他如修海隄塞银冶严禁溺女中婚礼旧制援古人政迹着为编刋布诸郡民甚徳之】
　　李赞【献徴录字惟诚芜湖人成化进士任浙江布政使浙俗侈靡賛教之敦本实崇俭朴嵗饥躬厯郡邑蠲逋负发仓廪拊问存防所全活甚多属刘瑾专横籍故钱都御史家賛怜其无辜调护之瑾衔之勒令致仕杭之老稚遮道泣留不得至留其一履以志思焉】
　　屈直【韩邦竒屈直传字道仲华阴人成化进士正徳初浙江按察使鞫问纠治一以至公处之菲约自持门无私谒法无枉縦仕至运都御史】
　　邵寳【嘉靖浙江通志字国贤无锡人成化进士厯陞浙江按察使寻转右布政郡县官视若严师禁革郡县解户秤头火耗时镇守中官欲奏开处州银矿力言其扰民得不偿失止之陞南京礼部尚书諡文庄】
　　袁宗儒【献徴录字醇夫雄县人正徳进士授御史按浙江浙俗嫁女费侈或因以贫故多有不举女者严为之禁仍戒谕使节省又多惑风水之説有亲死除丧而未塟者谕以人死归蔵之意又贫民不克塟者多畀诸水火为置义民咸赖焉仕至户部左侍郎】
　　林瀚【道南源委字亨大闽县人成化进士累官南京吏部尚书改兵部刘瑾擅政出为浙江右政致仕居官洁修为人内柔外温至方若圎至勇若怯有非意相干者始知其不可犯也赠太子太保諡文安】
　　白圻【献徴录字辅之为浙江参议时刘瑾柄攻有承风防开处州银穴者圻曰目前之利小意外之变大乃以赎金充内帑事得已鄞有少年为日本赘婿已乃随使入贡鄞人执之以闻日本人大噪圻曰少年者予之无损治体夺之或启衅端縦之逸长兴有田齧于水凡八十顷而粮固在民甚病之圻为奏免仕至右副都御史】
　　彭泽【嘉靖浙江通志字济物兰州衞人治进士浙江按察副使纯诚直谅持宪严明好善嫉恶一洗脂韦软媚之习仕至少保兵部尚书】
　　陶琰【汤斌陶琰传字廷信绛州人成化进士治中浙江布政正徳时江西贼王浩八入衢琰以右都御史巡视浙江浩八聴抚会宁绍濒海地风大作居民漂没琰出帑金赈救而大筑堤于萧山会稽凡五万余丈乃奏设兵备道守要害地防浩八党出没遣击斩其渠魁遂城开化常山遂安兰谿境内以靖仕至南京兵部尚书諡恭介】
　　张缙【旧浙江通志字元素巴县人正徳中按浙江宸濠置心腹毕真为浙镇守潜图防应缙知状佯示欵好练兵储粟以备不虞濠反镇守传令三司期来日四鼓下操众疑其为变缙定计以是日出表比礼竟则天已曙谋不得行复与郡守留志淑议先伏兵真府外诸司尽入遂胁真使去诸左右尽得府中蔵甲以属吏两浙得安】
　　席书【吾学编字文同遂宁人治进士正徳八年按察浙江擒治豪右逐贪酷吏释寃狱臬政一新陞南京兵部侍郎礼部尚书武英殿大学士諡文襄】
　　周期雍【雷礼周期雍传字汝和江西宁州人治进士正徳中浙江参议分守嘉湖诸郡居官恤民虽深山穷壌皆亲阅履会温处矿贼周六等为乱檄期雍征期雍先发粟赈贷结民心次行招抚许令自新然后四出游兵以分其众直覆其巢遂缚渠魁以功录廕擢参政仕至刑部尚书】
　　方良永【名山蔵字夀卿莆田人治进士正徳中任浙江左布政时钱宁遣仆鬻钞于浙索银三万两镇守太监谋欲抑取于民良永疏言国家财赋尽出东南浙居其半民财尤当爱惜今浙东西诸郡自冬徂春雨雹为灾蚕麦不和待哺之民嗷嗷千里钱宁攫取民财有司追价急于星火夤缘为奸望急勅巡按御史会同镇守三司等官已敛之价尽给还民未敛之数即行停止宁留疏不下遣校尉三人来浙缉捕鬻钞者而自饰下令散还前价良永遂乞致仕】
　　李承勋【名臣言行畧字立卿嘉鱼人治进士厯陞浙江按察使事事持大体凡贪墨吏虽亲故不曲庇或本廉吏而为毁者所中伤力伸雪之宪纪肃然仕至兵部尚书】
　　蒋升【广西通志字诚之全州人成化进士正徳中浙江按察使转右布政锄奸薙恶不遗余力莅政临事悉揆之以理少有未安毫发不敢茍论者谓其居官真无愧于古人云】
　　王润【旧浙江通志字敷仁临颍人正徳间按浙盐课性鲠介耻以公法徇人时刘瑾要贿赂诸道部使者率厚饷之润独抗然不挠瑾逮治之觊得重赂或欲为润称贷润曰吾本以耿介忤权竖乃为生死变屈非吾心也闻者叹其毅直系久得释瑾诛起擢副使致仕】
　　黎磐【广东通志电白人正徳举人任两浙盐运司运判时刘瑾索贿诸盐吏皆谨事之磐独谓同知罗钦曰豺兽之性饱之无餍判虽防秩天子吏也岂能腼顔丧气取貂珰懽耶瑾中以祸后瑾败起官】
　　刘瑞【四川通志字吉士内江人成化进士正徳中浙江按察副使提学较士公明先徳行后文艺所行条约切于身心后仕至南京礼部侍郎】
　　梁材【世法录字大用南京金吾右衞人治进士授徳清令刻苦而勤敏一日重囚越狱去材祷于城隍未防就擒材诘之曰汝既遁何复为我擒贼曰有一绯衣人尾之欲脱不能耳正徳六年知杭州杭以繁富名材至愈以清约自励入觐槖中无一长物寻进按察使会宸濠变起濠去浙迩倚镇守中人毕真为内应御史张缙谋于材曰事急矣材即就案草檄调兵方畧布置一日悉具又自往説真令撤兵衞两浙以安仕至刑部尚书諡端肃】
　　戴恩【献徴录字子充上海人正徳进士授工部都水司主事监浙江抽分事值嵗课不登人谓难为之处恩曰吾宁以是获戾不能效掊克吏也御史王尧封特为奏免】
　　阎睿【献徴录字汝思祁门人治进士浙江按察副使奉勅巡视海道海接东南诸夷倭冦乗时刼畧势要开洋覔利睿至水操舰战豪右敛迹不敢犯海道为之肃清】
　　刘大谟【献徴录字远夫仪封人正徳进士任浙江佥事首革菜戸于私衙既而分巡金衢时宸濠搆变乃勒兵常山先声四逹两浙赖以无恐仕至四川巡抚】
　　髙贯【献徴录字曾唯江阴人治进士正徳中浙江按察副使分巡衢严署按察司篆数月宪度贞肃中监某在市舶雅敬重贯比迁镇守意属心膂而贯顾疏之于是请托之不戒而息举廉黜贪各得其情】
　　马卿【献徴录字敬臣林虑人治进士正徳中任浙江按察副使温处兵备厯进浙江右布政使中官张志聪呉勋造币于杭自擅权利又縦行头色料既不中程而挟金以逋十年不讫工卿檄杭守查仲道以平价易色料于商他无与也中官奏卿仲道抗命卿谪鹤庆知府后至漕运都御史】
　　何钺【献徴录字勲伯江宁人正徳进士为两浙巡按至则清理寛滞摘发吏奸严禁和买锄治豪强弹击贪污不职者数人藩臬郡邑防不敬惮】
　　许讃【嘉靖浙江通志字廷美灵寳人治进士厯陞浙江左布政使不激不随甚多恵政仕吏部尚书兼文渊阁大学士諡文简】
　　留志淑【徐问留志淑墓志字克全永春人治间进士授温州府推官厯迁杭州知府诘奸理枉厚本节浮作士气均粮役平物直禁和买杭当要冲王人使客络绎交道镇守织舶中官相继渔猎志淑一切裁正或寘之法移知徽州杭民老幼攀留塞道有垂涕者累转浙江按察使风声凛如再转布政使】
　　傅钥【献徴录字希准广宁人正徳进士嘉靖初任浙江按察司巡海副使缘海所设守御衞所错列大岛钥自乗巨舰擐弓矢出入风涛中惩惰劳勤其修置战舶收给月粮之法着为条令永可遵行仕至河南巡抚】
　　李逊学【旧浙江通志字希贤上蔡人成化进士浙江按察佥事提督学政教人寛而有制以敦行尚实为本人才髙下甄别不爽其有奔竞者裁抑之士习翕然一变累迁礼部尚书】
　　朱裳【名山蔵字公垂沙河人正徳进士嘉靖初浙江按察副使转左布政使吏私书其案曰清如水难到底裳手续之曰如水清饥杀伧裳妻就馆裳敝衣冠执爨收生媪至以为佣也仕至总理河道諡恭简】
　　淦【广西通志字汝洁全州人正徳进士嘉靖三年知严州府兴利革四境靖肃暇则进弟子员辨析经义亲为论定累擢浙江左布政使清操益厉谕子弟曰他日决不敢挟重资以还栁浦故食无兼味衣无重帛位居方伯无异寒素位至工部右侍郎】
　　刘节【献徴录字介夫大庾人治间进士嘉靖初浙江右布政使转左戊子賔兴疏増解额浙藩出纳最冗亲阅文籍尽革吏晋山东巡抚官至刑部右侍郎】
　　王尚防【洛学编字锦夫郏县人治进士任浙江右布政使巡按御史李佶傲蹇妄摭论列尚防曰御史为朝廷耳目官乃怙势凌人尚可仕乎遂弃官归吏部奏李佶论事不实复移檄起尚防于家仍莅浙居官亷以率属慈以爱民卒于任】
　　顾璘【世法录字华玉上元人治进士正徳中知台州府台州武衞错居俗悍而喜讦胥吏并缘为奸璘求得利次第兴除之故事武衞诸城郡为修筑费率为主者干没恒嵗一筑筑辄壤璘钩得所侵渔悉没入为城费择人经理故所三城特完郡濒海贫民业盐自食苦逻卒窘之璘为弛禁俾得负贩出郡下而薄其税入往军饷不时给贫军多称贷驵侩得肆侵牟璘支放有期军皆给足郡南濒江多水患有中津桥且壤璘修复之因筑石堤而楼其上凡数十楹人莫喻其防已而夏潦猝至居民得依楼以避所活以千计始服璘先见继起防藩左辖日益练达若赋发科谪调补吏胥皆吏蠧蟠结璘批根絶蔓振剔不少縦】
