<!-- { "loadSidebar": true } -->
　　西陵桥　西湖百咏在孤山西即古之西村唤渡处武林旧事又名西林又名西泠又名西村【葛天民元夕西陵桥观月诗年头半月雪漫漫防就姮娥月一团老子今宵竒絶处西陵桥上独凭阑董嗣杲西林桥诗水竹云山拱画图因懐唤渡想东都雨遗晴蝀衔西照风遏春船入里湖阑曲祗供游子凭林间今有隐人无隔墙莫是神仙宅红白梅花五百株祝时泰西泠桥夕泛诗春游不柰晩钟催路转西泠一棹回倦鸟避人还选树归云无主自成堆半林红照斜光映隔岸青山倒影来余兴肯随明月尽柳亭灯火夜樽开高应冕西泠桥夕泛诗兴到西泠已暮鸦犹扶春醉泛仙槎青山半掩夕阳寺白鸟低飞烟水家桥防石分苍藓出湖虚云挂柳丝斜沧浪曲尽情无限归向桃源数落花萧士璘月夜西泠桥诗雾鬓烟鬓逐处娇轻风着面酒初消月明故国三千里人在西泠第一桥】
　　外六桥　西湖月观堤南一桥曰映波对西岸六桥旧有旌徳观先贤堂虚舟雪锦二亭祀许由而下四十人曰仰高祠二桥曰鎻澜对西岸五桥旧有湖山堂前拥双塔后植两峰四望洲回浦合三贤堂祀白蘓林三公三桥曰望山斜对西岸四桥水曰花港旧有雪江草堂四桥曰压堤对西岸第三桥旧有崇真道院石台笼灯以照夜船有水仙王庙一名龙王祠以乐天和靖子瞻附祀两庑井曰荐菊取蘓诗一盏寒泉荐秋菊五桥曰东浦对西岸第二桥六桥曰跨虹斜对西岸第一桥稍北为西冷桥【高得旸六桥烟柳诗画桥六曲绕湖头最爱晴烟柳上浮浅水笼烟横晻霭防风薫暖弄轻柔金梭隐见闻黄鸟锦缆萦纡出防舟徧倚赤栏频注目为怜张绪旧风流】
　　里六桥　七修藁正徳间知府杨孟瑛开复一带西岸亦作六桥西湖月观第一桥近净空院玉泉之水出焉曰环璧西通耿家埠第二桥金沙滩之水出焉题曰流金西通麯院路游灵竺者停桡其间第三桥近龙潭有时祥光浮水曰卧龙西通茅家埠第四桥绕丁家山而东沿堤屈曲苍翠掩映题曰隐秀西通花家园第五桥西挹高峰旧有三贤祠题曰景行西通麦岭路第六桥从定香桥而入近发祥寺虎跑珍珠二泉之水出焉曰濬源
　　玉带桥　在金沙港雍正九年总督臣李卫欲通里六桥之路筑堤六十三丈中建石桥覆亭于上逺瞩山翠平挹湖波中为三洞环如玉带故名
　　定香桥　名胜志在赤山埠江干行旅所必由其水曲为浴鹄湾元张伯雨构有亭轩于此
　　袁公桥　成化杭州府志旧先贤堂前
　　东行春桥　西湖防覧志宋时为左军敎塲有马三寳墓至元十五年掘发之得鐡劵一题曰雁门马氏葬横冲桥始知行春桥乃横冲桥也
　　西行春桥　咸淳临安志九里松左军敎塲大路【邵绖邦行春桥诗岐路行春侧亭台一亩宫雨前蕉賸緑霜后栗添红种芋青晶饭移蔬玉指葱频来鸡犬吠此地葛天翁】
　　集庆寺桥　万厯杭州府志集庆寺北
　　合涧桥　武林旧事灵竺二山之水防合于此名胜志北涧自灵隐而下南涧自天竺而下合流于此号为泉源【郭祥正合涧桥诗两涧飞来处云深合一桥更无岐路别从此入烟霄张昱合涧桥诗两涧何年合一桥终日闲桃花逐流水未觉是人间贝琼合涧桥诗横水东西落幽人日夜过宛宛龙赴壑隐隐鹊填河缅想赤城路潜通沧海波逺公不送客芳草涧邉多】
　　回龙桥　西湖防覧志在龙洞之左
　　瀑雷桥　万厯杭州府志冷泉亭下
　　归隐桥　咸淳临安志在龙井路口因东坡易名曰过溪【杨杰归隐桥诗道人从此归影不入防市端坐笑浮云徃来太多事】
　　【谨按蘓轼诗序云辨才师退居龙井不复出入轼徃见之常出至风篁岭左右曰逺公过虎溪矣因作亭岭上名曰过溪桥当由此易名】
　　新河桥　成化杭州府志麦岭口西湖防覧志路入西山桥下为新河坊口乃张士诚所开
　　永福桥　西湖防覧志俗称饮马桥呉越宋时皆牧马于此
　　恵因桥　湖山胜槩秦少防游龙井记所谓濯足于恵因即此
　　长桥　咸淳临安志在净慈寺东七修藁西湖南入路宋名双投桥西湖防覧志长桥颇短而以长名者先时水口甚濶桥分三门有亭临之壮丽特甚其后浸淫填塞两旁皆民居其南旧有澄水闸南闸宋时钱湖门内诸山之水分为三道雨甚则侵浊西湖故穿城至海子口流出省马院后为水渠引至澄水闸入湖而南闸者亦分方家峪之水引归长桥谓之三渠皆有石桥今湮废【郭祥正长桥诗桥短故名长路穿云水乡防人欲归去濯足弄残阳董嗣呆长桥诗南港虚名架石梁寺楼钟鼓防斜阳相传亭跨危基壮谁见桥横古道长澄水闸荒沙草碧清波门近市尘黄鳯凰山在防干外玉抹烟屏鹭一行】
　　学士桥　西湖防覧志自清波门过流福水桥濒湖为学士桥当宋聚景园前盖城中鐡冶岭诸山之水出钱湖门委输于西湖者必经桥下大小岐若夹字然故称夹字港港长九十六丈后人讹为学士港桥乆废郡人王辀捐赀重建题其桥曰学士桥盖从郡人称名之便也
　　小溜水桥　西湖防覧志俗称水磨头其下为棕毛塲
　　得仙桥　西谿梵隐志宋绍兴间有老翁朱姓者不火食能前知翛然坐桥而化桥跨小涧以仙翁得名【释大善得仙桥诗昔人坐此升仙去此地空遗得胜桥溪下白云常潄雪树头清响自吟潮秋风嵗嵗烧丹火空径时时长药苖一卷秘书留不识至今传诵作歌謡】
　　普寜桥　普明寺志在寺后东北即旧所谓乌盆桥也释净初募修更今名
　　金桥　西谿百咏在西谿市北宋建炎间金四将军为先锋从张伯英阵亡其妻西谿人归守祖居捐金建桥为夫作防福故乡人称曰金四妈桥桥下垂杨独盛【释大善金桥柳诗为布虹梁吊武臣沿堤弱柳过桥春挂梢斜月偏留客咂影防鱼不畏人枝上杜鹃啼战血叶间花絮忆闺贞金桥姓氏依然在忠烈千秋似隔晨】
　　左家桥　西湖防覧志北有春融楼谓之北外库望佛桥　万厯杭州府志左侯祠东妙行寺南归锦桥　成化杭州府志左家桥北西湖防覧志俗称卖鱼桥
　　梭橹桥　钱塘县志归锦桥北
　　女儿桥　西湖防覧志在山庙北地邻余杭相传呉越王女儿建【呉介还河渚诗鸡鸣村上雨潇潇竹覆青溪緑不消千里归来惊嵗晚斜晖犹照女儿桥】
　　仁和县【城外关梁】
　　南关　南关事书在仁和似兰隅【详见税公署】
　　北关　北新关志仁和芳林乡附关有桥曰北新故以名关【详见税公署】杭州府志北新桥在香积寺北明治辛酉镇守太监麦秀监察御史陈铨重建【李旻重建北新桥记出杭之武林门北逾十里有桥跨河东西名曰北新肈建于宋嘉定癸未洪武初尝加修葺自始迄今嵗乆倾圮水浮陆走者咸以为病镇守太监麦公秀监察御史陈公铨相与谋曰是桥乆壊盍思所以撤而新之于是择地违旧基以北数十歩而近鸠工广材措画廪饩始事于治辛酉夏四月冬十二月而告成桥之高二丈五尺去一尺以为广袤则十倍于广之数下为三洞以通舟楫其广皆出入五丈之间上为扶栏际桥两趾既成而高大壮固视昔有加焉】
　　鳯山关　南关事书在似兰隅四啚【详见税】
　　东新关　北新关志在一都七啚【详见税】万厯杭州府志东新桥在兴福桥东【朱南杰东新桥值雪诗间关入帝乡飞雪防羁膓天地皆明白山川忽老苍柳眉遮旧影梅额上新妆客里急先务湖邉问短航】
　　打鐡关　北新闗志在太平乡【详见税】
　　拱宸桥　钱塘县志在北新关外圣湖苕川之水交滙于关河由此宣泄明崇祯四年举人祝华封等募建
　　国朝顺治辛卯圯康熙辛卯里人呈请兴复布政使叚志熙倡率捐修云林寺僧慧辂募助始事于甲午二月竣工于丁酉十二月桥长三十四丈五尺高四丈八尺未乆渐至漏裂欹倾雍正四年总督【臣】李卫率属捐俸重修视旧加厚二尺加濶二尺有余自春及冬工成坚固完好民称利渉焉【李卫重建拱宸桥碑记当今圣天子爱恵元元凡地方攸繋百废具兴如海塘湖堤特加修筑万世永頼予奉简命来抚兹土事无钜细靡不推广】
　　【皇仁曲加区画阅武林记载有拱宸桥者肈自前明建于关外横跨大河地形水势关繋防城术家咸谓杭乃离龙入首而坎水直泻不能成既济之功借兹闗鎻以制祝融庶有成效后经倾圮垂六十年至康熙甲午始克鸠工重建数载以来民免胥溺火无大灾斯桥之利亦信而冇徴矣乃落成未及一纪而漏裂堪虞若不急为规画势必至毁弃前功乙巳秋士民曽筹工庀材既以费用浩繁作而复辍此僧人浮木特以重修请也夫兴废举坠牧民者事也当此毂击肩摩之地行李徃来固资利渉矧其可以拦截逝水渐使气结沙回捍灾御患胡可一任倾頽不为先事之谋则欲观厥成固湏共襄其美与诸僚采相为鼓劝分俸捐助赖谨厚善士寔心肩任诸工用命罔敢欺贰寔以石灰加以寛厚规模整坚寔完好以长至前落成此仰体】
　　【圣慈登吾民于衽席之一端未敢自以为功亦以志乐利之休垂久逺之绩勿忘前劳永图巩固云尔是
　　为记】
　　普济桥　杭州府志俗名炭桥在鳯山吊桥南浑水闸桥　咸淳临安志便门外鲞圑前
　　嘉防桥　嘉靖仁和县志通泥路大街宋时有嘉防门故名西湖防覧志桥通贴沙河之水入城贴沙河一名里沙河舟筏所经北抵艮山门者
　　大通桥　万厯杭州府志去城一里通大路
　　四板桥　嘉靖仁和县志去城东北一里今改石桥【呉农祥四板桥记杭城清泰门郭外不一二里有四板关江水入城河大道也关有桥近圯僧圣基慨然思修复已叠石成柱独无巨石为函盖艰于费且止里贤王君圣如谓僧若试营我为若成斯事约曰某日予来则斯桥且成矣至日圣基具板干载防索戒工徒督匠石而王君已采巨石至观者色喜工者邪许辇至而所辇巨石千钧失势堕江水中江水迅疾石下随流而没圣基叹息曰兹事幸有善人得终始吾愿今石一去永无望矣号于江曰江神有灵尚辅相予七日夜则石涌起所没处若有物凭之者试以孱夫数十人汨而戴之则轻如一叶随手上岸于是众杂然欢曰江果有神桥屹然为通津要途吾友钱君裔尚为余道此事曰是不可以无记桥创于康熙辛酉十一月成于壬戌六月朔日】
　　海鲜桥　明一统志在宋大内其石有鱼虾花草形状故名
　　茧桥　咸淳临安志艮山门外仁和尉司前
　　无星桥　成化杭州府志艮山门外嘉靖仁和县志昔居民有俞姓者因目上星后目愈故建桥以无星名
　　丁桥　武林纪事丁兰故居在艮山门外三十六里地名丁桥
　　兴福桥　成化杭州府志旧名潮王桥徳胜桥东余杭桥　西湖防覧志宋端平二年建东通猪圏坝其时有北郭税务
　　得胜桥　明一统志在府城北八里西湖防覧志旧名堰桥宋韩世忠掩击苖刘于此故人称为得胜
　　寳庆桥　西湖防覧志旧名黒桥成化杭州府志夹城巷东北洪武初建成化十年重修
　　江涨桥　梦梁録江涨税务东曰江涨桥西湖防覧志在归锦桥北元末开河构木而渡明宣徳间僧觉改建石桥嘉靖间圯今复建
　　通市桥　西湖游覧志在江涨桥南明宣徳间僧觉澂建
