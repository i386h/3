<!-- { "loadSidebar": true } -->
　　王奇【分省人物考字世英天台人为诸生通天文星数卜筮之学或曰有异传焉游金陵三原公在兵部方为权贵所尼属奇筮之曰公归矣越三载其起当铨衡乎已而果然刑部逸重囚奇筮之遇恒之大过曰五为囹圄贼入矣其焉逃之计其获日与时皆不爽陈指挥妻死将敛其女病问命于竒竒曰女固无恙其母亦未死后当生二子即欲敛其必越午至午时妻复生后果生二子王郎中应奎问命竒曰是火气太盛若官之南所至必有火灾后守台州郡中灾十室九烬尝游欢谷山中仰见星象叹曰客星主急变奈何越三日复观焉则喜曰无事矣未几逆瑾败此数事其尤异者両浙名贤録竒性至孝有所得付其弟以养母母年九十余奇为婴儿以悦之有佳果必袖以奉然介甚茍非义虽千金不顾也终身不受室以犹子宗元为之子】
　　赖宾国【万厯宁海县志居十八都膂力过人能手博猛兽缸窰乌鹊一发叠中城东朱鼎善奕世无与敌时称寜海三絶云】
　　邱良仁【张谷邱良仁传台州人正徳间推命多竒中百户陶炳以命扣之云将星入命御敌必得竒功当陟二级世袭千户时承平无虞人笑之八年开化江西宼起总制陶琰举炳将才从参帅李隆勦宼有功果陟二级世袭炳作洞彻元机巻求缙绅诗文以赠之】
　　王干【献徴録字一清临海人以轻墨浅彩作禽虫果花草间出山石林薮芥苍幽岑徃徃极妙尤妙寒塘野水拍泳朝暮之态间作茅屋竹树云气逗人物洒洒益可玩干既卒虽尺幅人皆寳之】
　　潘爵【天台县志字明秩善占气之术尝诣所亲黄某谓曰汝家十年行且败矣时黄方鼎盛后渐凌替揆之果十年也褚某者乗马经其门曰此人三日后必死至其日果然其家走市中鬻麻布或绐爵曰子言某三日后死今复乗马过何耶爵曰鬻麻布耳人咸异之】
　　赵与庆【黄岩县志号草堂县西桥人精岐扁术人有疾求治无不立愈一日有恶疾人卧道中秽甚行者皆避之与庆独就前为诊视曰六脉延延必是大仙其人即授以二鍼忽不见自是其术益神】
　　林益道【黄岩县志号心月牟村人四歳读书日记千言十五歳当七夕与羣儿戏浴江湄有一叟置盖于水乱流而济众莫见惟益道指示羣儿叟至以手摩其目曰好眼好眼归即双瞽卧病二年叟复至其家授以禄命书邻人为之口授一简其字即灭自是语祸福无不竒中】
　　金华府
　　隋
　　舒绰【両浙名贤録东阳人宰相杨恭仁欲迁葬防阴阳家五六軰皆海内知名恭仁未之决遣人驰徃取葬地四隅土各一斗方面形势悉书于歴密缄之出土示众言人人殊独绰定一土泚笔识之与恭仁所书之歴无毫髪差绰曰此土五尺外有五谷得其一即是福地世为公侯恭仁延绰至其处掘地七尺得一穴如五石瓮贮粟七八斗是地昔为粟田蚁啄之入穴故然时以绰为圣】
　　唐
　　陈昭【太平广记仆射房琯相国崔焕并贬任睦歙州官时有婺州人陈昭相之云后二公并为宰相然崔公为一大使来江南及至徳初上皇入蜀房崔二公同时拜相崔后为选补使廵按江东】
　　娄千寳　吕元芳【云溪友议浙东李褒闻婺女娄千寳吕元芳二人有异术发使召之既到便令止从事防从事问曰府主八座便作何官元芳对曰适见尚书但前浙东观察使恐无别拜干寳所述亦尔从事黙然罢问及见李李曰仆他日何如二人曰嵇山耸翠湖柳垂阴尚书畵鹢百艘正堪游观昔人所谓人生一世若轻尘之着草何论异日荣瘁自后李归义兴未几物故是无他拜也又杜胜给事在杭州日问千寳以已为宰相之事曰如筮得震卦有声而无形也当此之时或阴人所譛若领大镇必忧悒成疾可以修禳后杜为度支侍郎草麻待宣府吏以上于杜门构板屋将布沙隄忽有东门骠骑奏以小疵而承防以蒋伸侍郎拜杜出镇天平忧悒不乐去乃叹曰金华娄山人之言果应矣欲令招二人又曰孤云野鹤不知栖宿何处杜寻亦终于郓州】
　　马生【定命録天寳十四年赵自勤合入考有东阳县瞽者马生相谓云足下必不动纵去亦却来于此禄尚未尽后至三品着紫又云自六品即登三品自勤其年果不入考至冬有勅赐紫乾元二年九月马生又来自勤初诳云厐仓曹家生揑自勤骨云合是三品与赵使君骨法相似所言年寿并官政多少与前时所説同】
　　宋
　　潘衡【墨史金华人苏子瞻云衡初来儋耳起灶作墨得烟丰而墨不甚精因教其逺突寛笼得烟几减半而墨乃弥黒其文曰海内松煤东波法墨皆精者也衡今在钱塘竟以东坡故售墨价数倍于前然衡墨自佳可与九华朱瑾上下也】
　　李明甫【両浙名贤録东阳人善医尤精针法义乌令病心痛垂死明甫视之曰有虫在肺下药所不及惟砭乃可然非易也谬谓于肯上穴密取水以噀之令方惊而鍼以入曰虫已死矣既而腹大痛下黒水数升虫亦去遂愈】
　　卢鸿【万厯金华府志字硕父举进士善仙卜乡人周师鋭既中省问之曰当魁多士且曰熟读程易师卦已而廷对问师律之防遂举第一人又善驱邪有条桑者忽堕地呕血而死鸿曰行持可也宜静听之顷四山皆鬼呌病者忽呻吟呕血数升而苏】
　　陈尧臣【挥尘后録婺州人善丹青宣和初登科为畵学正王黼荐于上擢水部员外郎假尚书使辽尧臣即挟畵学生二员俱行绘天祚像以归并图其山川险易以上上大喜擢右司諌】
　　汤衡【文献通考汤氏婴孩妙诀二卷东阳汤衡撰衡之祖民望精小儿医有子曰麟登科衡麟之子尤邃于祖业】
　　汤晙【正徳武义县志邑之妃山人少读书累举不第遍游淮汴间归结庐以居号曰黙庵素能医中年既絶仕进而术益精妙建炎间婺守室女患虫病医皆不效郡倅以晙荐使胗祝晙曰非虫也已成胎孕矣然犹可治守不乐其言晙遂谢去倅曰彼既言可治何不试之复追晙至晙命作一大桶盛水女坐其中既饮女药复以药投水中俄产一物其状如蛟但无角耳家人惊愕失色晙曰无恐此因舟经江湖为蛟蜃所感耳今可贺矣复以药调治平复如初】
　　范畴【万厯金华府志字复初金华人宋建绍间得江西张九午蓍易之占神妙莫测杭有无籍子胡婆寿负罪而逃捕者即畴求筮爻成畴曰可于北方树中得之如言迹至临平果获于空杨柳中遂系狱后防赦出欲报畴持刀晨叩畴门绐以卜欲杀之畴决以占知其将不利于已隔门问之曰欲卜可掷下手中刀胡闻之骇服犹以刀画其门而去畴由是避居于苏设肆来问莫不神异】
　　王用和【志雅堂杂钞贾师宪用婺州碑工王用和翻刻定武兰亭凡三年而后成至赏之以勇爵丝毫无遗憾几与定武本相乱】
　　元
　　厉周【山居新语婺州人精卜术天歴间游京师一日扬琚冩一上字卜之厉即对本钞録姓名出处之説皆如所见后一叚云商量更改事佳防喜金羊寅巳同申主好事喜非常其应果在十年后岂非万事皆分也】
　　朱震亨【婺书字顔修义乌人所居曰丹溪或称曰丹溪生习医于罗司徒知悌治疾徃徃以意为之巧发竒中按之书无有也诸医皆惊已而讪且排之卒乃大服其名借甚遍浙东西以至吴中罕不知有丹溪生者所着有宋论一卷格至余论若干卷本草发义补遗若干卷金华逹逹传彦修闻许谦承考亭之绪抠衣至门执弟子礼后母病延医因自悟曰人子而不知医或委之庸夫寜无失乎于是参究医学所治多获竒效】
　　王镜泽【正徳兰谿县志纯孝郷人家贫好读书不偶于时遂肆力医学游大都窦太师汉卿之门二十余年悉传其术以归窦嘱之曰传吾术以济人使人无病即君之报我也遇人有疾施针砭无不立愈至元初徴领扬州教授以母老辞所着有重注标幽赋传于世】
　　明
　　刘日新【金华杂识日新金华星者太祖下婺召推命曰极富极贵太祖怒其不言官职刘请屏左右曰极富者富有四海极贵者贵为天子上喜洪武四年召至问所欲富贵皆对不欲惟欲求一符遍游天下上题所御白扇赐之识以御寳刘持之遍游焉】
　　戴思恭【今言编字元礼以字行金华人学于丹溪朱顔修初任御医事太祖药饵輙效洪武三十一年五月召诸医官治疾无状者尽付狱独召原礼至榻前曰汝仁义人也事无预太孙即位诛诸侍医者独拜原礼太医院使婺书初文皇为燕王时尝患瘕久不愈召原礼视之因问王嗜何物曰生芹曰得之矣投一剂夜暴下视之皆细蛭也遂愈两浙名贤録松江诸仲文盛夏畏寒常御重纩饮食必令极热始下咽防温即呕他医投以胡椒煮伏雌之法日啖鸡者三病愈剧原礼曰脉数而大且不弱刘守真云火极似水此之谓也椒发阴之火鸡能助痰祗益其病耳乃以大承气汤下之昼夜行二十余度顿减纩之半后以黄连导痰汤加竹沥饮之竟瘳姑苏朱子明之妇病长号数十声暂止复如前人以为厉所凭莫能疗原礼曰此鬰病也痰闭于上火鬰于下故长号则气少舒经云火鬰则发之是已遂用重剂涌之吐痰如胶者数升乃复初卒年八十二着有订正丹溪先生金匮钩元三卷间以己意附着其后又有证治要诀证治方证用药总若干巻皆櫽括丹溪诸书而为之】
　　虞搏【万厯义乌县志字天民博览羣书能诗因母病攻医精于脉理诊人死生无不验韩方伯闻其名聘令驿送徃见雅敬重焉治病之余叩问医道搏告以节嗜欲戒性气慎言语谨服食乃摄养之要韩益加礼敬着有医学正传方脉发防百字吟半斋稿行于世】
　　杨云【両浙名贤録武义人业医名动一时宣徳乙卯召至京师入对称防超授御医适英宗勿怡药进有效陞太医院使赏赉甚厚旧名荣英宗以其与杨尚书名同不便宣召赐更名云】
　　王药【六砚赍笔记字子约金华人善畵竹多用钩勒与兰谿徐良甫梅徐舜举书号三絶苏伯衡尝为钩勒竹歌以美之】
　　朱月槛【畵髓元诠逸其名兰谿人以善畵荷花得名所居之傍有小池植荷数品于其中构亭其上终日坐观以察荷之消长荣悴苖叶花实容色态度方摹其真得之者以为珍玩号月槛荷云】
　　孟态【嘉靖金华县志任医学训科精于针灸其所穴不循常法徃徃有神验自后其法鲜有能知之者】
　　章明道【东阳县志善医长于伤寒李进士谋与仆王四同日病章诊之曰进士脉顺可生王四脉逆当死七日进士大汗而解王四死又尝与同游道旁一家哭甚哀因问之伤寒死矣明道曰容吾一视之或可生也其人曰死半日且小敛矣明道入视之曰此厥耳与药灌之立苏】
　　金养素【东阳县志邑之十九都人精太素切脉决人寿夭死生悉应如向至仓卒奇症众医束手却避养素谈笑治之无不效者】
　　郭桂【金华府志字时方其先有汪夫人者以善医妇人显于宋掌内府药院事以功封温国太夫人子孙世承其业随宋南迁散居于浙之东西杭绍者其族也而金华之族有名化龙者又迁于兰谿后生桂医道甚明起死回生百不失一】
　　叶容【正徳兰谿县志字可法横山乡人博通羣书贯穿史籍尝从邓太史习天官之学事之数十年精于其业言天象休咎证应亳厘无失其所着有太乙三辰显异经十巻】
