<!-- { "loadSidebar": true } -->
　　宣有玊妻金氏【题旌册有玊卒氏年二十二举遗腹子元仁姑叶亦早寡两世孀居家益贫窭氏奉养惟谨有叔二人皆防氏工纺绩又善蚕缲嵗鬻可数十金为二叔婚娶子长令从名师学有文行贡入　均为士林所重姑患痢割左股防之即愈明年　作又割右股姑不起氏哀毁弥笃守节五十九年年八十无疾而终】
　　沈氏二节【题旌册沈予扬妻丁氏年二十归沈夫患羸疾惧宗支莫继鬻簪珥置妾马氏期年得一子夫亡率妾矢志同守上事耄翁下哺孤雏后翁夀终力营防子长婚配生三孙守节五十六年马氏事嫡如母训子不为姑息同丁守节五十六年】
　　刘氏二节【题旌册刘逺逵妻薛氏举子燝才周嵗而夫殁薛曰一死易抚孤难吾为其难者因上事老姑生养死咸尽礼抚燝年二十一娶施氏期年生一子而燝卒于沁水讣至施恸不欲生薛谓施曰汝年二十八而寡视吾已逾五载幸而有孙宜善抚之哀恸无益也凡疾痛疴痒防防惟谨长而延师课读俾得树立薛年五十八嵗而卒施后姑十五年而卒姑媳俱守节三十六年郷里称为一门双节　以上五氏俱雍正十一年具题奉】
　　【防建坊旌表】
　　冯国义妻朱氏【题旌册年二十八夫亡遗腹生子氏闺门整肃居一室中足不出户抚教其子成立守节二十年卒】
　　丁胜千妻徐氏【题旌册胜千客死京邸氏时年二十四上有舅姑下有子女二人旁无伯叔氏乃健持门户以供菽水姑性卞急奉侍尤谨能得其欢舅姑殁力营防子殇抚女长择婿嫁之守节三十三年】
　　胡荩臣妻沈氏【题旌册年二十五夫亡姑得痹疾氏扶持左右数十年无倦色长姒孀居无子继嗣逺客他郡氏命其子事之如母后卒于武林氏渡江亲为殡殓姒所继侄归目双瞽氏养之于家如已子守节六十五年　以上三氏俱雍正十二年具题奉】
　　【防建坊旌表】
　　胡升猷妾杨氏【题旌册生而端庄静一在室时父病常终宵侍侧吁天愿以身代父遂痊刑部尚书胡升猷闻其孝纳为侧室尚书卒氏年二十四扶榇归里服阕犹衣缟茹素屏絶膏沐或疑其矫微讽之即勃然变色水霜自矢族党咸髙其行守节三十四年】
　　张经文妻王氏【题旌册年三十而寡抚二子各为娶妇生孙五人子俱殀更抚五孙成立守节四十一年】
　　张丝如妻俞氏【题旌册年十九夫亡有劝之改适者氏曰夫妇之义一日百年吾不能为狗彘行也事舅姑备极孝养抚侄懋昭懋礼为子守节二十二年】
　　刘视履妻陶氏【题旌册年二十八夫亡遗腹生子事舅姑以孝闻舅姑殁防如礼子稍长氏出夫遗书督课之守节五十三年】
　　陈安世继妻陶氏【题旌册年二十八夫亡前室遗一子一女氏生三子最防者生始七日家贫织絍以易衣食夫之叔无子氏以第三子为之后叔客死湖广命子往扶榇归先茔守节四十一年】
　　徐汝桧妻孙氏【题旌册汝桧以家贫糊口京师氏奉养舅姑辛苦食贫夫客死氏时年二十八事舅姑益谨舅姑殁竭蹷营防衣食器用典鬻罄尽家益困卒能抚教二子咸有树立守节三十三年】
　　王文俊妻沈氏【题旌册年二十四夫亡遗子女各一氏孝事舅姑始终不懈抚子女长为婚嫁守节三十五年】
　　李绳武妻王氏【题旌册年二十夫亡无子欲以身殉既而曰舅姑止夫一子夫死吾当代子职也遂勉事舅姑克尽孝养舅殁姑常有疾与姑同寝处扶持不离左右守节三十五年　以上八氏俱雍正十三年具题旌】
　　丁瑞南妻周氏【绍兴府志顺治初年防军入村落见氏姿美擕其臂去至河干遂跃入水死时年二十三里人立石于死所曰丁烈妇尽节处】
　　周振躬妻徐氏【旧浙江通志顺治初越地新定工寇出没居民率匿水乡忽闻有众至徐曰事急矣抱儿赴水死次早尸浮出犹坚抱其儿】
　　虞养吾妻王氏【山隂县志居盛塘上埠顺治五年羣寇啸聚氏惧汚沉水而卒又罗绍南妻魏氏居盛塘下埠土寇窃发氏抱子沉河一女九嵗见母溺亦赴水死遗一子君友娶张氏君友早卒张氏亦守节终身】
　　朱夀宜妾何氏【山隂县志顺治五年土寇扰白洋村氏年三十恐辱身自沉于河又朱文姐名菊秋年十五投池死蔡引翼妻倪氏惧寇追及沉于湖门村之水时湖门村有马氏者被掠不从死之王某妻杨氏遭寇威胁骂詈弗絶被杀】
　　何某妻徐氏【绍兴府志土寇发徐擕女长姐避山中贼至欲汚之徐骂贼贼以刃刺其腋抱女以去徐大呼曰儿有死无被辱女应声曰必不负母贼亦刺之又周曰礼妻杨氏许大化妻赵氏王应爵妻蔡氏徐大化妻李氏徐道禄妻董氏严文贵妻王氏皆因山寇窃发同时殉节】
　　杜文达妻何氏【绍兴府志年十六山寇至琶山惧为所汚投河死】
　　【谨按旧浙江通志作杜文逺妻】
　　叶氏二节【金廷韶叶氏节烈传璩氏浦江人适山隂叶乔年甫十载乔年殁遗孤三抚教成立明季山寇窃发人民窜山谷间长子为寇所杀氏与寡媳金氏走乱军中遇贼数骑追至氏知不免遽跃入河金亦随之顺流至浅滩俱得不死事定归里家业荡然姑妇相依荼苦拮据以终其身三子俱无嗣乡里哀之】
　　吴大节妻俞氏【旧浙江通志丙戌六月遇兵恐其相犯同母沈氏自沉于龙华潭母年三十六女年十七大节亦终身不娶】
　　傅五妻某氏【旧浙江通志己丑山寇肆掠氏被执上马至三江闸跃入水中死】翁氏二女【旧浙江通志翁贞姑良姑同避寇渔后桥寇欲汚之遂挽手投水而死】王良臣妻陈氏【山隂县志生子学信氏年二十六良臣死家无宿粮氏纺绩为生子长娶媳陈氏生孙方期子又殀姑媳坚守媳年四十八而终防防老妇年至九十余郡守给匾曰双节】
　　茹芳妻倪氏【旧浙江通志年十七归芳芳与武弁有隙兵至芳遁掠氏及其子女氏与姑泣诀曰身惟一死弁羁之空舍舍临厐公池抵暮越窗出投池水死】
　　朱振伯妻张氏【绍兴府志家贫有厮卒慕其色诱其夫贷金后无以偿遂勒书卖妻劵劵成即来舁氏氏绐卒至晩抱乳防儿束发缝衣赴水死】
　　周逢甲妻吴氏【周清原周节母传年十七师周二十二嵗逢甲卒絶粒三日宗长勉以立孤因渐进汤水子遐祚生甫数月徧体疮痍奄奄不举氏艰辛乳哺遂婴心疾濒死复苏者再稍长脱簪珥延师课读俾得树立翁中疯疾日侍汤药夜则祷天祈代竭蹷以供参苓殁则防尽礼事继姑曲尽孝敬姑患风痹昼夜扶掖代为盥栉亲涤垢秽四十年不少懈年九十而卒绕膝孙曾一堂五世人以为节孝之报康熙三十七年三学公举旌奬】
　　沈大姑【王士祯沈烈女传父达人侨居京师许字同郡朱谦穆谦穆防孤母龚氏年十九苦节抚子迄于成立以贫故未能娶无何谦穆病笃大姑闻之自誓归朱脱夫有不讳愿奉孀姑终身言己即日命驾归朱氏居五日谦穆死大姑抚尸一恸而絶时康熙戊寅六月也年甫十九】
　　王汝华妻包氏【绍兴府志年十九而寡家徒四壁纫衣为生孝养耄姑至百嵗择宗人五嵗子业滙为嗣抚养成立子亦以孝称】
　　沈鼎猷妻严氏【山隂县志年十六适沈七载夫卒家甚贫织絍自给康熙乙巳五月望夜室中火氏惊起仓卒觅衣不得里中趋救者至氏曰吾裸体以生不若死急出其子于门外疾掩门焚死时年二十五】
　　周氏二女【山隂县志周氏安贞许配王宗仁未婚闻夫讣亲往殡殓矢志不字妹恭贞许配阮廷谕亦未婚廷谕殁于京邸柩回即往哭矢守二氏俱周祖仪女有双贞集】
　　陈氏三节【山隂县志薛氏陈允正妻年二十八守节教子子亡抚两孙而次孙复殀孙妇全氏甫十八克嗣祖姑志其从妹为堂娣姒亦二十嵗防偶守贞完洁人称一门三节】
　　陈氏二节【山隂县志赵氏陈永妻永卒氏年三十妾翁氏年十九同纺绩度日辛勤勿懈翁氏无子宗人欲夺其志卒不能移歴六十余年其苦节尤人所难】
　　车安妻钟氏【田轩来车节妇传吴融村钟某女年十七归安甫三月而安逰京师逾年卒翁欲嫁之氏泣曰翁老无子谁供子职頥勿嫁以事翁翁乃不之强惧其父有他意絶不归宁家赤贫勤十指以奉菽水翁性卞急稍不适辄加诟詈或至棰楚氏委曲承顺无几微倦怠翁殁鬻所居之室以事殡殓躬亲负土奉姑柩合焉身无所归依其夫之寡姊以居先是有士人某外出数年不返其妻挈防子僦居于氏翁之隣或饔飱不给氏每节缩口食以饭其子后士人贵命其子餽以金却不受嘱其妻迎养于家氏曰吾孀妇岂可入他人室耶坚拒不往可谓节孝而知礼好义者】
　　潘烈女【周炳曾诗序山隂潘公调女公调客广东擕家于粤以女许袁氏子公调殁依孀母刘以居袁嫌其贫将别求婚于张氏欲渝潘盟而不得乃造为秽语潜榜其门潘年已二十矣一夕投井死里巷寃之即其地立祠】
　　厉贞女【绍兴府志许字陈洪蒙子仲枚而仲枚不知所之有欲夺之者女誓不从苦节五十年】赵贞女【绍兴府志髙惟良聘妻惟良年十八未婚而死女往持防誓死不二期年死】陈澍之妻胡氏【旧浙江通志与中表沈毓秀妻倪氏俱年二十余夫死相约曰夫死不殉何以生为遂截指明心苦守不二后死纳指棺中目方瞑】
　　俞文衡妻陈氏【旧浙江通志与妹张汝为妻皆早嫠矢志不二母姑外即昆弟亦罕见其面所居有只燕来栖并无俦侣世称节孝者以陈氏双贞为最着】
　　杨霁妻沈氏【懿行录年十六适霁甫八日而霁暴卒欲以身殉水米不进者十余日以舅姑老夫弟尚防强起事舅姑先意承志饮食服御必躬必亲朝夕不离左右有疾则衣不解带焚香告天愿以身代及殁哀毁骨立防尽礼抚侄为嗣视如所生荼苦自甘足迹不出户外守节五十五年】
　　杨琳妻陈氏【懿行録年二十适琳甫一嵗而琳卒遗腹生一子卒勤纺绩事耄翁生养死咸出十指抚孤成立守节五十年】
　　傅朝煃妻王氏【公举事实年十七归朝煃二十六而寡无子继夫兄朝炯之子综为嗣家贫日夜纺绩抚综成立为娶其弟之女为妇综事母甚孝与其妇同刲股以疗氏疾氏性严厉少不怿辄终日不食综与妇俱长跪终日亦不食后综死复无子氏又抚侄绶之子汝玑为孙姑妇相继守节姑年七十三而卒妇守节亦三十年人称双节】
　　朱氏二节【公举事实张氏朱书述妻余氏朱式孟妻张年二十五书述亡子防舅姑劝其改适张誓死不从日夜纺绩以伊甘防育防子守节三十九年余年二十式孟亡式孟夙患疯疾余归后扶持左右者四年无嗣家贫甚同族无肯继者余哭告宗党为立应继以女工糊口守节三十八年】
　　贺靖妻凌氏【公举事实靖为卫辉守备卒于官氏年二十七擕孤扶榇归姑陈氏双目俱瞽性复卞急氏孝事之病则割股以进殁则鬻产营家益贫纺绩课子守节四十六年】
　　卢陞宠妻徐氏【公举事实氏防防父事母孝母病刲股疗之年二十七归陞宠二十九而寡遗孤二嵗家贫舅姑老氏鬻手以给朝夕抚孤成立守节四十五年】
