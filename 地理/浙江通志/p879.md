<!-- { "loadSidebar": true } -->
　　陈氏二节【温州府志陈宗曽妻翁氏年二十四夫卒生子宣章仅逾周抚之长娶妇戴氏年二十二宣章亦卒姑媳同织絍以给薪水育孙成立】
　　郑应酂妻戴氏【温州府志土寇啸聚氏恐见汚乘夜投溪而死后夫为襄陵令赠孺人】黄厥昌妻董氏【温州府志康熙十四年避乱禁山兵突至被胁遂投峭壁下死郑国干妻徐氏杨敬舆妻陈氏俱投溪死】
　　陈世徳妻金氏【永嘉县志年二十四夫亡同妾姜氏方氏矢志抚孤一门三节】何氏二节【永嘉县志何彦淳妻方氏年二十四夫亡子际期甫七岁长娶林氏年二十四际期复卒二氏同守节】
　　李象干妻赵氏【温州府志防稽赵崇宪女适象干年十九而夫殁遗腹生子挺矢志抚孤事舅姑孝姑殁氏曰吾可以报夫子命矣遂卒】
　　戴大圣妻王氏【温州府志年十八归戴生子志逵甫二龄夫卒号恸不欲生已而念姑耄子幼乃矢志苦守备歴艰辛逵稍长读书氏刺指血书其案曰汝不识父靣汝当知母心诗书手泽在何必累千金后志逵力学有成】
　　陈以肇妻张氏【温州府志年二十三夫亡同妾连氏孀守后氏病笃子炜彰刲股以疗母】林占春妻童氏【温州府志闽逆之变避乱陈雅山寇至掠羣妇闭一室中氏知不免取竹簮自钉耳中不死乃抽贼刄断其喉寇亦嗟唶而去】
　　朱昌国妻叶氏【温州府志年二十二而寡矢志不二未几一子一女皆殇或讽之曰汝不去以有孤在今孤复殀何自苦为氏曰谁谓无嗣之妇遂可失节耶守节五十年卒年七十二】
　　黄君泽妻沈氏　赵可顺妻王氏　叶茂秋妻诸葛氏王一链妻林氏　赵方来妻汪氏　黄象鼐妻林氏冯时雍妻张氏　潘一镇妻黄氏　黄一鹗妻张氏林义孙妻陈氏　刘应泰妻陈氏　夏亨侯妻杨氏郑之端妻张氏　徐天聪妻王氏　王端棣妻何氏厉宗文妻张氏　金思毅妻包氏　林汝琏妻黄氏王文昌妻项氏　朱日晶妻王氏
　　乐清县
　　宋
　　鲍氏二女【黄绾义烈记宋末元兵下温州乐清鲍君任二女嫆娘婉娘皆絶色匿西坑山元将见而欲得之二女乃登髙投崖下死】
　　元
　　柯大名妻苏氏【万歴温州府志年二十五夫亡无子丧毕或欲其再醮氏坚拒不许其弟怜而迎养之年七十病笃扶还柯门卒】
　　叶景芳妻王氏【万歴温州府志年二十六景芳卒长男二岁次男遗腹家贫坚志誓守能孝养舅姑皆夀逾八十所居近市人罕识其靣】
　　盛贞女【郑夏盛女传乐清盛叔浩女许嫁鲁宜民未及归宜民坐事赴阙愬寃而卒时女方笄为服斩衰誓不二志迎其母王氏以姑礼事之士君子称之曰节义】
　　章文宝妻某氏【许浩复斋日记文宝聘某氏未成婚纳妾有娠而文宝得疾将死氏闻请往视父母不许氏坚欲往文实一见而逝氏抚妾守丧妾生子纶亲教读书后遣就外传竟第进士官至礼部侍郎氏自为诗见志云谁云妾无夫妾犹及见夫方殂谁云妾无子侧室生儿与夫似儿读书妾辟纑空房夜夜闻啼乌儿能成名妾不嫁良人瞑目黄泉下】
　　林贞女【万歴温州府志许配李全明全明卒悲恸逾年誓不适人其兄叔统继亡乃与嫂朱氏同处一室氷操愈坚久之夫家迎养不可则使从子岠岁时往拜氏苐于帷中呜咽礼之后以夀终】
　　朱元斗妻陈氏【万歴温州府志年二十五夫亡誓守不嫁茅屋二间不蔽风雨里人有强娶之者先赂其夫之兄弟伺夜大风雨则以肩舆侦门外欲夺之陈觉逃匿邻家豕圏中事乃已绩絍度日以夀终】
　　侯惟銮妻张氏【万歴温州府志年二十七夫卒其兄防讽之张怒遂与兄絶侍婢进髻张引刀截之誓不复髻以从子廷弼为嗣夀八十一终】
　　陈瑞妻吴氏【万歴温州府志年二十七夫卒矢志自守父母怜而劝之即引刀断右指闭门不复出以夀终】
　　阿钏【万歴温州府志李傅之妾有艶姿傅妻陈氏生子未朞而傅卒陈有异志輙劝止之有闻钏之美者乃求陈兾并得钏陈宻许之钏觉泣告曰主父有子何复从人陈不听先行而盛遣人迎钏钏度不能拒乃设酒馔醉饱其人绐俟明日遂潜出投河死】
　　李槃妻卢氏【万歴温州府志槃病氏自刺掌血和药家贫无以谢医泣解耳环跪致之医不受槃病日剧潜焚香刲股肉以进遂愈后槃卒氏絶饮食而死】
　　施氏三节【万歴温州府志方氏施恭谔妻年二十七夫亡断髪誓守子从梗妻孔氏年二十一亦寡孙慈恩妻卢氏年二十四复寡三世守节】
　　杨良足妾林氏【万歴温州府志林阿女嘉靖壬子扶主母赵氏避寇白沙塘赵病足不能前寇至举刀斮赵阿女以身当之遂被重伤且死犹问曰主母无恙乎语卒而絶】
　　钱氏女【万歴温州府志父名雁嘉靖戊午寇刦白石女年十八与诸女走匿米筛洞中已而寇入钱知事急乃跃下千仞崖死事闻旌表复其家】
　　钱氏女【万歴温州府志父名泳寇至泳与妻女俱被执至龙泉潭女绐贼曰妾愿从行盍释我父母乎贼喜听之乃麾其父母亟去而身随贼行至合湖桥度父母已逺贼不能及乃跃投于水贼怒以戈刄之死又黄颢女嫁南经者遇贼投潭畧如钱女】
　　徐某妻王氏【乐清县志王諴女戊午岁倭至王欲避之其夫玩防弗聼乃夜纫其衣襦附身者为必死计次早登舟将发而寇至于是以儿并首饰授其婢谓曰必活吾儿语卒自沉死】
　　周思兼妻林氏【乐清县志戊午贼掠村落氏与弟妹走避之遥望见贼惧不免即以儿授夫曰君抱儿去我轻身易遁耳既前数步即自投于水而死】
　　王崇瑞妻管氏【乐清县志年二十三夫亡一子仅二月守节十三年而寇至匿盐窖中贼搜得驱之去坚拒不从贼怒磔杀之并其子又方寛妻氏陈文辉妻吴氏戊午乙未倭连至前后各遇贼皆不辱投河死】
　　翁烈妇【万歴温州府志其夫惰农也去而为兵六年不返纺绩自给及还欲嫁之弗从缢而死】李宗来妾马氏【万歴温州府志名阿梅宗来娶赵氏生子守继甫期而宗来卒外氏夺赵志携阿梅他适濒行阿梅逾垣而避时年十九誓志抚孤守继补弟子员马氏夀终守继呈请守制督学允所请仍旌之】
　　赵氏母女二节【乐清县志王氏赵文珙妻年二十四丧夫儿女俱在抱氏屛簮珥守志女笄适李守腆年亦二十四而守腆卒无子克绳母志守节云】
　　李氏二节【乐清县志林氏李霞明妻年二十五夫卒守抚二孤其姑蔡氏邦樵妻亦二十七守志皆以夀终】
　　冯德新妻周氏　朱垕妻徐氏　　周见妻郑氏林叙妻叶氏　　南升妻林氏　　黄谨逸妻周氏卢季甫妻潘氏　周韶妻李氏　　方篆妻陈氏杨永仪妻余氏　李鹏妻南氏　　金权妻吴氏周弁妻屠氏　　梁宗稔妻朱氏　吴九成妻任氏侯守衡妻周氏　朱元壬妻方氏　郭鹏妻张氏郑笃妻陈氏　　黄一椿妻髙氏　陈钜妻方氏朱恩妻王氏　　李岐妻髙氏　　焦明理妻郑氏陈世云妻林氏　翁慎妻柯氏　　连浼妻陈氏陈昭妻郑氏　　张迎妻郑氏　　陈仓佲妻倪氏钱顿妻叶氏　　吴九韶妻陈氏　陈璿妻林氏周钥妻梁氏　　赵性简妻叶氏　叶必灿妻余氏余雍妻南氏　　赵嗣汴妻钱氏　项必暹妻虞氏蒋助妻童氏　　周存厚妻余氏　朱聘妻陈氏方豫中妻章氏　赵君宁妻董氏　周镡妻吕氏陈星妻方氏　　金防妻赵氏　　蒋一澄妻卢氏林栋妻陈氏　　郑辉妻王氏　　刘绰妻张氏髙爽妻胡氏　　王梅鼎妻潘氏　吴一规妻郑氏陈旭志妻郑氏　李绍新妻朱氏　方守仅妻施氏陈九英妻赵氏　赵应爵妻鲍氏　李庆所妻汤氏周允谙妻郑氏　刘如川妻林氏　蔡凤鸣妻赵氏
　　国朝
　　宋廷栋妻侯氏【题旌册乐清贫家妇也年二十三夫亡遗女二氏誓不二天勤防绩以易粟养姑训二女长适士族抚犹子续夫后自居孀足不逾闗隣里无识其靣者守节三十四年】
　　朱尹邦妻金氏【题旌册年二十四夫亡子未周岁家贫有欲谋娶之者氏截髪自誓事姑孝训子严尝为隣家织絍得值以供朝夕守节四十九年　以上二氏俱雍正九年具题奉】
　　【防建坊旌表】
　　赵存洵妻髙氏【温州府志于归二载夫遘危疾氏登屋龥天而夫已逝坠檐折足几殒殓夫后归母家罄衣资以遗内外子侄遂絶粒卒】
　　吴德馨妻汪氏【温州府志顺治间海寇掠南阳获氏胁以行大骂不从寇怒碎刄之】赵应彩妻戴氏【温州府志海寇防县城氏走匿双瀑潭为所获氏绐贼下山至潭际跃入水死】
　　东湖烈妇【乐清县志不知其姓氏康熙十四年八月闽寇乱避难山谷中遇寇掠至望莱桥投水死】
　　赵君妻张氏【乐清县志同夫避难鸡笼岩遭掠至湖边遂跃入水中死】
　　赵氏二节【乐清县志李氏适赵兴敏年二十八而寡子鼎爕长为诸生未防又卒媳陈氏年二十六遗孙尚在襁褓姑媳孀居课孙入泮俱以夀终】
　　方世哲妻南氏　徐潮灨妻赵氏　赵兴鹄妻包氏
　　支廷梅妻蔡氏　媳徐氏　　　　周道进妻万氏卢君荣妻余氏　王谟妻陈氏　　赵君质妻李氏梁桢妻顾氏　　周王函妻董氏　谷慎甫妻王氏王伯晓妻叶氏　周坛妻吕氏
　　平阳县
　　宋
　　林孝妇栁氏【万歴温州府志居莒溪善事舅姑姑殁舅老而足苦疮日为洗足傅药久之痛甚不可近防三年忽遇异人语之曰汝舅疮恶苐吸醋和药吮之可活也孝妇如其言吮至数月果瘳后三子待聘待问待举皆贵显年八十终】
　　薛归大妻林氏【万歴温州府志林孝妇栁氏四世女孙也自幼慕孝妇事母疾割股疗之长适薛三年而夫亡兄欲夺其志弗许终身不出户姑病复割股和药遂愈】
　　元
　　周元德妻郭氏【万歴温州府志广州人元德任歴山县尉因娶焉未几元德卒无子其兄弟强之再嫁不许遂携夫骨及义女涉数千里归葬平阳孝事舅姑至正间旌之】
　　陈彦道妻胡氏【苏伯衡陈节妇传年十九归陈三年生一子而彦道卒族人以再行风之不动则强逼之妇曰我知之矣欲我他适而夺吾之田尔田与节孰重即弃田以夫之族而日夜纺绩以养姑育子铢积其余以葬其夫子长聘宋女为之室姑年八十乃终以礼丧葬嫠居五十一年年七十一】
　　赵氏女【续文献通考年二十未嫁为贼所执绐贼取藏金自投于厠而死】
　　孙信妻黄氏【两浙名贤録至正十四年为贼所掠以兜子舁之黄氏自坠于地时贼方焚烧居民火甚炽乃赴火死】
　　周诚德妻陈氏【两浙名贤録方明善攻平阳诚徳率仪旅御之战败与氏逃于邑之径口氏曰吾不能从汝去贼至必汚我乃自缢而死诚德坎而瘗之贼至被执竟为明善所杀】
　　明
　　潘氏二节【万歴温州府志潘啓洪妻孔氏生子彰士甫二岁而啓洪卒时孔年二十九誓不他适及子壮娶郑氏年二十五亦寡抚子养姑成化间邑令王献以闻】
　　张宗惠妻孙氏【万歴温州府志知书能文年二十四宗恵疾笃氏哽咽啮指出血为誓夫卒奉姑侍疾经年靡间昼夜有谗于姑者姑怒之终不自辨姑卒感悟尝有诗曰良人梦入九泉深妾在清河守至今夜雨青灯孤枕泪秋风素节百年心不图丹诏沽名誉誓作哀词苦自吟白玉无惭氷雪里愁防明月防升沉时又有黄叔安妻陈氏周朝宰妻龚氏俱以节着诏并旌之】
