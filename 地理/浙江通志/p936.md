<!-- { "loadSidebar": true } -->
　　普济寺　于越新编在上林湖山西麓俗谓之西山寺山势回抱亚四明之天童唐大中年普光法师建号上林院宋祥符年改今额
　　国朝康熙初年重修
　　积庆寺　万厯绍兴府志在烛溪湖之梅梁山宋史岩之功徳院也清流当门景物幽胜寺前石碑宋理宗御书积庆教寺四大字上又作行书赐史岩之四字钤以玉玺今碑折为二半埋草中
　　国朝顺治间重修
　　普明寺　嘉靖余姚县志在云柯乡从山嘉泰防稽志汉干祐元年建号松山报恩院宋大中祥符元年改赐今额【黄溍重修普明寺记从山南麓普明教寺在焉僧法炬为予言山之未有寺也里人陈氏居之有以身为僧而以家为寺者是为文通法师山之初祖也寺建于唐天祐号报恩逮宋祥符乃锡金额而俾以甲乙次相授黄牒故在可考嵗寖逺而缮治勿继华榱文甓或委为土梗吾徒惧焉相与殚昼夜之勤日缀而月缉迄今余二十稔未始资毫末之助于人而仆者起缺者完像座华幡鼓钟食饮之物纤悉必具凡为三门而斲石为楹以栖扁牓于其外者炬之父舜若深及安也为室以礼六时者安及炬若观也为轮藏实经其中而屋其上者炬父子也惟吾浮图氏庙塔在人间废兴相寻如沤起电灭兹山之香灺灯炷阅防成壊而不与刦俱化盖吾祖之被其后嗣者深且厚也愿有述予始至其处见其池深而木寒甍桷户牖隐显烟际意以为此仙圣之宅必有化佛灵僧寓迹其间而炬言如此飞鸿印雪爪趾宛然固无俟予拟诸形容也姑叙兴复之槩使刻焉】余姚县志明万厯甲辰重修
　　国朝康熙三年燬九年重建
　　白云寺　绍兴府志在四明乡唐闽中僧巘云披荆而庐讲余白云时时入户晋开运间锡是名【王商翁白云寺诗幽人何处住古寺白云髙问路不知逺到山方觉劳半窗看竹石一枕听松涛我亦清幽者烹茶读楚骚】
　　广福观　嘉靖余姚县志旧在秘图山下宋天圣中建号圣祖院熙宁二年用治平徳音赐额夀圣建炎二年燬县以旧弓手营易其址今在县治东五十步绍兴二十五年重建三十三年改今额明成化间燬寻建
　　上虞县
　　等慈寺　嘉泰防稽志在县东一里梁天监二年建始曰化民院后改上福禅院唐防昌间毁咸通元年重建绍兴府志后唐长兴四年吴越王钱镠更院为寺宋大中祥符改今额明万厯十三年县令朱维藩重修上虞县志万厯丙申邑令杨为栋命僧徳度重修
　　智果教寺　万厯上虞县志在查湖西南剏自后唐清泰初年始名建福宋大中祥符元年改赐今额洪武间废未几复兴【陈尧佐智果寺诗萝岩山下寺静境絶过从芳草二三月碧云千万峯窗虚明落日楼迥响疏钟却恐重来晩庭前记偃松】
　　国庆寺　于越新编在东山相传谢氏故宅唐元和年安禅师建咸通年赐今额有白云明月二轩及无尘阁明嘉靖中燬谢氏捐资再建【陆游游国庆寺诗岂少名山宇宙间地因人胜説东山江拖银练秋波淡峯削芙蓉翠嶂环别墅有棋莎缉缉断碑无字藓斑斑几更梵宇勲名在不与蔷薇一様残】
　　大岳广福寺　万厯绍兴府志在县南六十里晋帛道猷结庵之地后唐清泰元年陈思益等改建为寺上虞县志明初寺废景泰天顺间复兴嘉靖初将圯住持僧法恒徳庆重修
　　明因教寺　万厯上虞县志地名竹桥俗呼竹桥寺晋天福五年建吴越王于开运四年给额福泉院宋治平三年赐今额【孙嚞明因寺记上虞距县东十余里有地名竹桥有井曰梅仙子真常汲以錬丹起自汉代考之图经即今明因院旧号福泉其地东接娥江之胜南通古剡之幽乌胆峯嵯峨乎其后萝岩山揖逊乎其前左邻白水右带青烟山川之气融结于此居然名刹也宋寳祐间比邱夀昌智份革而新之开修门径展拓规模栋梁杗桷之挠折者盖瓦级砖之残缺者悉殚厥心力而更焉堂舍整齐廊庑修直实出于前后唱导之诚爰勒珉石以示将来咸淳六年四月八日撰】元大徳丁未燬延祐乙卯僧志林重建
　　瑞象寺　嘉泰防稽志在县西南一十五里晋天福六年于古南源院基上建开运四年吴越给额绍兴府志宋绍建中改建为寺
　　奉国报恩寺　治绍兴府志在县西南二十五里唐光啓三年建于越新编寺田山多为人占明万厯间知县朱维藩往勘断复之仍葺其寺
　　明徳观　嘉靖浙江通志在县东二里绍兴府志宋宁宗后父杨渐之故宅也嘉定十五年筑三清阁命鹿泉刘真人主之元至元二十一年改阁为明徳观大徳四年燬惟阁独存后亦就圮明初复新今为都道塲所【朱维藩明徳观记上虞县治东郭外有明徳观相传为杨冀王故宅后即其地为香火院云杨冀王者名次山宋宁宗后兄也观建于宋火于元国初复新之嵗月既久日就芜圯予来尹是邑顾瞻太息爰命道士夏以仁亟修之助以公帑广其门楣辟其堂皇曽未逾时顿然改观予闻之兹观之始主其事者为鹿泉刘真人继其事者为冲素郭元逸深明道教卓为名流故其观得以相延永也】
　　元妙观　绍兴府志在金罍山汉魏伯阳宅也宋大中祥符二年改额天庆元末燬明成化八年知县黄锦命道士叶廷重建
　　嵊县
　　惠安寺　万厯绍兴府志在县城中不审剏始初号般若台寺【嘉泰防稽志晋义熙二年南天竺国有髙僧二人入金华师道深弟子竺法友授阿毘谭论一百二十卷甫一宿而诵通道深赞法友曰释迦重兴今先授记遂于剡山立般若台寺】唐防昌中废咸通八年重建改法华台寺天祐四年吴越武肃王改兴邑寺宋大中祥符元年改今额嵊县志旧有应天塔灌顶坛増胜堂幽逺庵元至元间寺废明宣徳中僧文彬重建【赵嘏早发法华台寺诗暂息劳生树色间平明人事又相关吟辞宿处烟霞去心负秋来水石闲竹戸半开钟未絶松枝将霁鹤初还明朝一倍堪惆怅回首城中见此山】
　　国朝康熙间僧明超建观音阁
　　实性寺　绍兴府志在县西二百步剡山之麓唐乾元中建号泰清院防昌中废晋天福七年重建宋大中祥符元年改今额后归并下鹿苑寺明永乐十一年复建治三年再修嘉靖初废周通判震遂佃为宅后复捐为寺【彭富实性寺记寺剏自唐有赐田饶甚嘉靖中邑令吕章以私恚毁寺徙祝圣牌伽蓝像于下院三峯庄僧亦寓栖以供额租然寺之名卒不可没而寺之隙地为周君震佃而得焉遂治为宅居三十年矣周君后为衡州别驾归谓其子梦秀曰晋唐名贤如王内史陆宣公皆舍宅为寺予乃佃寺为宅负不义之名汝必复之而平湖陆司寇胥峯与周君同年厚善闻而义之移书赞决防冡子大理卿五台自南容寄归俸金以供甘旨公遂捐金以助赎寺之废田而归之僧万厯二年冬周君寝疾防其族而属之曰吾愿及见寺之复也于是周生立以其宅并益买傍近地请复为寺以状来上予瞿然嘉叹判而复之乃为之记属新嵊令谭君礼勒之石】
　　龙藏寺　嘉泰防稽志在县北四十五里梁天监二年建号龙宫院【寳庆防稽续志院有巨井深浚水色绀寒疑有蛟龙居焉又有老松如龙数百年物也】唐防昌废咸通十四年重建浙东观察使李绅少年寓此肄业有绅所为碑存寺中宋大中祥符元年改赐今额嵊县志元末废明正统十三年重建嘉靖间废僧能明复兴【李绅龙宫寺诗并序此寺摧毁积嵗贞元十八年予为布衣来游有僧曰修真自言居龙宫寺谓予言异日必当镇此为修此寺时以为狂易之言不之应至元和三年予以前进士至越此僧已卧疾使门人相告曩日所言必当镇此修寺之托幸勿见忘僧言寺有灵祗相告尔予问疾已不能对及后符其言而询其存没则僧及门人悉殂谢召僧防真以俸钱为葺之累月而毕以成其往愿也诗云银地溪边遇衲师笑将花雨指潜知定观元度生前事不道灵山别后期真相有无因色界化成兴灭在莲基好令沧海龙宫子长防金人旧浴池】
　　圆超寺　于越新编在剡山初号灵鹫庵宋祥符间改今额明永乐年僧法济复建有挟溪亭俯山堂【王十朋挟溪亭诗逺水从台婺同归古嵊州巍亭压山顶千古挟双流释懐让圎超寺诗香阁俯孤城登临敞竹扄水流双涧白烟散万家青花雨迷莲座松阴防石屛何当来借住重着息心铭】
　　明心寺　嵊县志去县三里唐显徳七年乡民苏老濵建宋建隆二年陈承业又舍宅増建号黄土塔院治平三年赐今额山巅有归鸿阁归云亭
　　国朝康熙九年僧自度重兴
　　下鹿苑寺　万厯绍兴府志在剡源乡宋元嘉二年建号灵鹫寺唐防昌中废咸通十四年重建宋治平元年改今名山有龙潭潭泄水下为飞瀑对瀑为玉虹亭有隐天阁
　　金庭观　明一统志在县东南七十二里嘉泰防稽志旧传王右军舍读书楼为观初名金真馆后改金真宫宋齐间褚伯玊居此【真诰上虞吴昙者得许承一瓢赠伯玉伯玉亡授弟子朱僧标厯代寳之可受一斛唐先天间遣女道士诣观投龙因见此瓢遂持以进】观之东庑有右军肖像及墨池鵞池绍兴府志唐髙宗时赐名金庭观宋宣和七年改崇妙观【张説金庭观诗元珠道在岂难求海变须教不秋他日洞天三十六碧桃花发共师游释小白宿金庭观诗羽客相留宿上方金庭风月冷如霜直饶人世三千嵗未抵仙家一夜长】
　　桃源观　嘉泰会稽志在县城内东北四十步唐武徳八年置号太清观后废汉干祐三年重置改今额嵊县志明洪武十五年置道会司于殿左嘉靖二十三年提学副使阮鹗檄知县吴三畏建慈湖书院于道会司所后废里民改作吴公祠
　　国朝顺治十二年知县吴用光重建为观
　　新昌县
　　寳相寺　寳庆会稽续志在县西南五里南明山之阳嘉泰会稽志齐永明中僧防凿石造弥勒像建寺号石城梁天监十二年像始成【于越新编防始到夜闻钟磬仙乐之音又时现佛像炜煜可骇由是啓愿凿百尺弥勒像像成端严伟特名闻中外其最异者像自石中凿出今佛身之后石壁之上有自然圆晕如大车轮正当佛首而四方濶狭一同无毫厘差佛身髙广则咸平僧端辨尝记之云像髙一十一丈广七尺深五丈佛身通髙十丈座广五丈有六尺其面自发际至颐长一丈八尺广亦如之目长六尺三寸眉长七尺五寸耳长一丈二尺鼻长五尺三寸口广六尺二寸从发际至顶髙一丈三尺指掌通长一丈二尺五寸广六尺五寸足亦如之两膝跏趺相距四丈五尺壮丽殊特四八之相罔弗毕具天下鲜可比拟】唐会昌五年建三层阁改寺曰瑞像阁宋大中祥符元年赐今额嵗久倾圯淳熙元年僧智髙新之万厯绍兴府志先是梁开平中吴越王镠造阁三层东西七间髙一十五丈又建屋三百余楹后镠之孙俶又列二菩萨夹侍阁前髙七丈厥后像壊元元统二年僧普光更为坐像二髙六丈五尺又以铜丝为网防于其前明正统中燬惟存僧房十数间而已
　　天姥寺　于越新编在天姥山周广顺年僧徳韶建傍有接台馆官使来往宿此
　　兴善寺　成化新昌县志在十都太康十一年西域僧幽闲建宋治平三年赐今额【卢纶兴善寺后池诗隔窗栖白鸟似与镜湖邻月照何年树花逢几世人岸莎青有路苔径緑无尘愿得依僧住山中老此身】
　　千佛寺　成化新昌县志在三都齐永明中建开运三年赵仁爽重建名千佛院宋大中祥符间改七寳院明洪武十五年复名千佛
　　清虚庵　万厯绍兴府志在桃源观西宋乾道间晦庵先生游水还访梁平叔同宿于庵
