<!-- { "loadSidebar": true } -->
　　张元藩【广西通志山隂人官生嘉靖辛亥以后府经厯知平乐府时江南苦倭徴发连数省郡境猺獞窃发兵饷不支抚无定议元藩与佥事茅坤谋曰今朝廷方有东顾忧何暇及此惟公便宜除其首恶余党自平坤乃定雕勦之防贼首莫良三蓝孟干等次第受阖郡宴然癸丑计□还里引疾不出】
　　吕光午【新昌县志号四峯有膂力善诗文工画喜谈兵嘉靖倭乱督抚胡宗宪养僧兵于杭之禅寺光午与少年入寺僧兵谑之光午怒击五百人皆流血被面倭攻桐乡急督学阮鹗被困光午单骑破围杀倭数百救出鹗欲官之不可赠米五百石使入太学万厯初年闗白犯朝鲜聘天下将畧者七人光午居第二辞不赴】
　　朱燮元【传详名臣】
　　来斯行【萧山县志字道之万厯进士授刑曹厯陞登莱道白莲贼徐鸿儒倡乱斯行提兵协勦次广川与贼党遇进克滕邹生擒鸿儒献俘阙下陞少叅移贵阳按察使水西安酋煽乱恃苗长田阿秧为援斯行购素习阿秧者伪奔入巢斩阿秧首以献诸酋震慑晋福建右布政使引年乞归子彭禧字商老从父行间多所筹佐以太学生恩例授太平府通判燕禧字周老随父任击贼擒鸿儒授贵州游击世袭杭州前卫镇抚】
　　俞相廷【绍兴府志字中岳新昌人万厯乙酉举人为南江令当奢贼肆乱民力疲敝特以缓徴课练乡勇为事贼入蜀逼邑境城守特固料敌自通江来必从山麓行预率民兵伏髙山乘其前后队进滚木摧石自髙而下毙贼以千计城得全调云阳令陞御史】
　　徐人龙【毛奇龄徐人龙传字亮生上虞人万厯进士授工部主事督学湖南崇祯乙亥任岭北分守道以旧城庳隘冦屡陷増拓赣南五城迁苏松兵备道会郴桂贼起围长沙攻衡州上命两广江防会楚合勦而檄人龙监军时沅抚首请议抚人龙曰兵未动而遽议抚此冦之所以窥我也先勦后抚力足以死之而后得以情生之抚然其言斩贼曾冬保等以狥乃阳言楚兵当勦但暑不兴师俟秋而前六月二十一日天雨夜晦防忽下令三鼓入牛矢寨贼不虞兵至大溃焚其寨牛矢为贼寨冠既破诸寨皆胆落先是文吏轻武弁人龙在防首擢游击谢志良叅将董大胜引之后幕讣治盗事脱所絓食刀以赠至是以志良为前军大胜继之志良遂自效乘胜连破数寨擒贼雷天召蒋明宇等遂以七月从临武与楚兵合大胜以偏师继进连破数寨生擒渠帅刘红鼻刘思荣等八月与粤兵合又破髙獠紫獠二源并搜檀源山破寨一其余走罗源者愿输万金犒军中以求免不许会大胜自蓝山还道经罗源人龙指授方畧破殱之以数骑追获李荆楚于大板冲防闻迁武昌道晋叅政拜都察院右佥都御史巡抚山东请告归】
　　童朝仪【山隂县志字令侯天啓武进士任楚阃陞大同副总兵励精边务征西前将军王朴镇云中雅相敬重事必经区画而后行杨嗣昌总督宣大首集文武询边事人莫敢发独朝仪从容为言缓急形势及熢燧储备各务歴歴如指掌嗣昌瞠目曰名将才也后屡奏勦御功调征河南流冦报防擢陞后军都督时杀虎口方开马市以朝仪久云中得内外心命之往措置合宜崇祯十二年以疾予告归卒】
　　国朝
　　沈文奎【绍兴府志字清逺会稽人佚宕有大志客游辽东】
　　【太宗文皇帝选士登第一人充秘书院纂修官顺治元年扈从入闗特命巡抚畿南次年总督漕务时区宇初定江淮多伏莽文奎绥缉多方自客游至顺治初与母妻相隔十有八年至是始拜疏迎养擢文院学士已丑充会试总裁再督漕运适有胶州将海时行之叛率先会勦朝廷嘉其绩晋兵部尚书予防值白粮愆期镌级后以防政督理陜西粮储勦平叛将身先士卒劳瘁成疾乞休卒乡贤畱祀册文奎两任漕督赈济淮扬等处饥民全活无数】
　　吴执忠【山隂县志字匪公山隂人游学辽左歳甲申扈从】
　　【世祖章皇帝入闗任丰润令授御史迁福建叅议备兵漳泉值黄吴逞兵海上执忠轻舸入险昭布徳威梧即率所部降扵军前寻备兵山西懐隆转湖广粮储叅政适李孽煽乱三省会师征勦供应亿万执忠防履行间兵食充裕寻谢病乞休年七十三卒】
　　杨懋经【公举事实字九有山隂人性沉雄有勇善射顺治丙戌游京师江苏巡抚张忠元邀与俱南甲午湖贼钱应奎肆出焚刼忠元委为太湖营总巡都司以勦之懋经出哨斩其前锋红孩儿贼众奔窜海濵以功授崇明守备时崇明有海冦总兵梁化鳯方被围北岸粮艘数十只敛不敢发懋经即乘艘以济围解化鳯倚之为左右手己亥海冦郑成功陷京口围江寜化鳯将兵四千驰入江寜城屯教塲懋经请决一死战遂勒所部三百人旦蓐食既摩敌垒乃大呼奋击敌出不意自相蹂躏生擒其将张顺而还六月十七日成功与其属会饮神防门门临大江自明初闭塞懋经穿塞而出直捣中坚化鳯夹击之贼兵溃走乘胜复镇江成功败还率余众犯崇明懋经奉令驰救至七了港值贼船一百三十余号一鼔破之化鳯上其功晋崇明镇左营都司世袭拜他喇布勒哈番迁广东恵州游击陞督标中军副将陞平阳总兵未任疾卒子二长柱承世袭次谦恩防生】
　　姚啓圣【乡贤留祀册字熙止会稽人奉天籍中特科举人台湾府志始任香山知县以诖误去官甲寅率义兵破紫狼山贼起温州府同知加温处道随大兵平闽为福建布政使擢总督首陈平海十疏己未移驻漳州大开修来馆悬赏格招贼任贤使能一材一艺之士靡不兼收数月贼稍有降者啓圣厚赏之伪将军来天贵率师来降启圣引入帐中相与同卧起出就馆器具供帐更厚天贵大喜过望以故竭诚致命无有二心又遣兴化知府卞永誉泉州知府张仲举往説贼降而伪行人传为霖心持两端啓圣定宻讣使自相贼杀为霖果伏诛后数日啓圣忽从数骑行城市中见宅髙大者辄锁扄之榜其门曰某镇公馆某将军行台盛陈供具至晚得贼侦啓圣佯曰若非某将军人乎归语尔主某日之期不可爽信予酒食遣归得他侦亦如之海上喧传贼遂自相猜忌源源纳欵矣庚申二月二十二日啓圣乘贼懈遣兵攻破陈洲马洲观音山石马等处十九寨次日复遣游击张定国都司张玺笔帖式罗密等引兵直抵海澄城下计诱伪将苏侃等内变攻破城门降其众二千余人恢复海澄县是夜又差知县黄金从等乘潮分渡直入海门等处降其将郑元堂黄瑞陈珍张雄张治等水陆目兵一万二千余人遂复金门厦门贼退保澎湖晋秩太子少保兵部尚书辛酉啓圣具疏请内大臣伯施琅为靖海将军既至啓圣运筹决策琅率舟师而前啓圣具糗粮于后以康熙癸亥六月十四日从平海进兵二十二日克澎湖七月二十七日郑克塽降台湾平卒扵官】
　　吴兴祚【绍兴府志字伯成执忠子以贡知萍乡县改无锡县康亲王征福建知其才荐授福建按察使时耿逆已降郑经遁归厦门惟延建诸山多奸人啸聚奉朱统锠为渠帅势甚张兴祚抚勦互用举兵直抵西山遥布声势遣壮士持檄开诚谕之其大校陈龙何应元等先后输欵解散万余人独统锠潜赣州山中兴祚阳曰赣属江西非我部不奉诏不敢深入遂下令班师而黙察降帅中可任心腹者令蓄髪奔统锠导以趋闽统锠果乘间来设伏擒之支蔓悉平擢巡抚同时姚啓圣晋总督两人以同里相善军旅指画如应桴鼓郑经将刘国轩攻围泉漳二郡啓圣御漳州兴祚救泉州从乱山攀藤而进大败贼众复永春徳化数县国轩宵遁泉城获全于是防扫厦门分三路进兵如期会发郑经溃防闻进兵部尚书予世职寻迁两广总督】
　　台州府
　　五代
　　孙琰【十国春秋临海人骁勇有智时人谓之孙百计积功至牙将守苏州淮南将周本吕师造围苏州攻法凡百出不可穷最后推洞屋攻城若帡幪然琰随机应敌置轮于竿首垂絙投锥以掲之攻者尽露及礟至张纲以拒礟遇网輙止竟无所施淮南兵遂夜遁】
　　宋
　　贾涉【宋史本传字济川天台人慷慨有大志金犯光州涉知盱眙军淮人季先沈铎説楚州守应纯之招山东人李全等以其众至先招石珪杨徳广通号忠义军珪等反毙铎扵涟水纯之罢通判梁丙行守事欲省其粮使自溃珪等渡淮焚掠几尽谓朝廷欲和金人置我军何地涉上书曰降附踵至而金乃请和此正用髙澄间侯景遗防恐山东之祸必移于两淮至若忠义之人不立定额处之北岸安能以有限之财应无穷之须饥则噬人饱则用命其势然也授淮东提刑狱兼楚州节制本路忠义人兵涉遣傅翼论珪等逆顺祸福自以轻车扺山阳徳广等郊迎伏地请死誓以自新金仆散万忠数十万大入涉遣陈孝忠向滁州珪向濠州先徳广趋滁濠全要其归路以翼监军数日孝忠防至珪屡破金人金人不敢窥淮东者六七年诸军在涟水山阳者既众涉分珪孝忠为两屯李全军为五砦又用陜西义勇法湼其手合六万人汰三万有竒正军常屯七万余使主胜客嵗省费十三四涉遣李全取海州复宻潍王琳以寜海州归遂收登莱二州青州守张林以宾棣淄州降又收济沂等州恩博景徳邢洺等十余州相继请降涉檄中原擢制置副使兼京东河北节制金十余万犯黄州淮西帅赵善湘请援于朝涉遣全等赴之金人破黄陷蕲安庆甚危全驰至遂定与京湖制置使赵方掎角连战俱胜先是蕲州受围余晖徃援鼓众宵遁金乗间登城前帅不问涉斩晖以徇诸将畏惧用命势大震金将三道渡淮涉以张惠当之惠金骁将归宋所部花防军有纪律率诸军出战金人大败陷失大半涉以所获京河版籍及金银牌铜印之属上于朝】
　　元
　　叶应槐【始丰稿字文举以字行临海人身长七尺倜傥有气概儇防过人善骑射至正初海上冦起应槐奋袂起曰此吾取功名时也因结乡兵图之朝廷置水军万户府行省丞相逹实特穆尔承制募应槐补水军千户应槐以所部乡兵就募驻杭州应槐素谙海上利害条陈殄冦之防如指诸掌丞相韪之寻陞水军万户行省方议大出舟师而海冦欵伏犹以海防为务调应槐出镇海寜州之园花镇会眀兵渡江南御史台移治绍兴御史大夫庆通选属帅守御台城应槐以所部徃应命三年外兵无敢犯境者实授明威将军平江等处水军都万户府副万户庆通罢去张氏遣其部将据台城应槐将取道于海入元时海上未靖遂止明兵下苏州徙凡故有官者于开封应槐在徙中居开封十有七年卒】
　　明
　　李匡【两浙名贤录字存翼黄岩人宣徳进士授太常博士改御史陞四川按察副使时播州苗贼作乱委匡带领官军抚捕克敌一十五次景泰元年以军功陞左佥都御史巡抚四川播州未平叙州夷蛮又乱焚刼九县全蜀骚扰复领勅勦捕而四川军伍数少匡乃召民间壮丁凡九千余教练操习杂处部伍匡号令严明措置有方屡战屡防羿蛮始息而播州余冦尚未尽灭贵州总督王来咨请会兵攻草塘期而进兵至则来咨违期匡被围乃坚守营寨偃旗鼔息刁斗五日一战而防盖由示弱而胜天顺六年兵部尚书马昂奏保勅巡抚宣府匡亲厯边陲增塞堡斥堠崇宻鸡犬相闻八年乞归卒于家】
　　蔡潮【传详循吏】
　　戴徳孺【西江志字子良临海人治进士厯工部员外郎迁临江知府宸濠反遣使収府印徳孺斩之与家人誓曰脱有急若辈沉池中吾不负国也即日戒严据临江以障逆锋会赣抚王守仁至徳孺以临江兵共灭宸濠世宗以徳孺驭军最整独増三秩为云南右布政使舟次徐州覆水死赠光禄寺卿予一子官】
