<!-- { "loadSidebar": true } -->
　　潇洒亭　新定续志在建徳县光孝寺后山上【钱可则登潇洒亭诗有縁结得南山境潇洒亭髙最可人此景古今吟不尽熙熙客里且行春方回两至南山饮潇洒亭诗悠悠桐江水寓庐十二年重来六日内两日登南山南山有何好高阁西北偏隔江三千家一抹烟霭间问槛一巨松挺出众水前野性所酷爱老藤相纠緾亦如我与僧相对谈幽禅稍遂物外性屡写酣中篇故侯复齐民鬒髪成华颠念当舍此去焉得长周旋】
　　泳泽亭　新定续志在湖隄上与湖心寺相望傍为二亭曰净碧曰泛清景定辛酉知州钱可则建
　　湖光亭　严陵志在府治西和平门外跨西湖绍兴七年知州胡寅建
　　圣泉亭　方回圣泉亭记建徳县尹卜君元奠祷雨乌龙山既而送泉还山有井木出古湫底取视则昔人所书圣泉二字令尹乃议复其旧而识之
　　晨光亭　严陵志在建徳县湖心寺东一名浸云安流亭　新定续志在郡治东朝京门外江浒要津亭　万厯严州府志在建徳县南济川桥景定庚申知州钱可则建
　　凭远亭　秋风亭　深秀亭　环碧亭　严陵志并在淳安县治圃内宋建
　　昌亭　严陵志在淳安县东十里梁天监二年郡守任昉于此亭送客
　　物外亭　舆地纪胜在淳安县南山上林木隂翳青溪胜槩亭　嘉靖淳安县志在县南南山下百丈桥南岸【严陵志旧名南峯亭后改为楼】
　　溪山风月亭　宋用张溪山风月亭记环淳皆山也青溪之南有梅花峯其下风潭百顷今程子以中构亭其间名之曰溪山风月
　　泉亭　嘉靖淳安县志在仙翁井一名冷水亭皆喜亭　嘉靖淳安县志在县南七十五里辽岭之巅其山峻絶至此皆喜
　　鹤迹亭　嘉靖淳安县志在合山之下狮子山仙翁庙侧
　　更清亭　西麓亭　山亭　新定续志并在桐庐县圃【万厯桐庐县志淳熙间县令向澐建更清亭明正徳中知县张得更清石刻于土中置于后壁】
　　丰亭　严陵志在桐庐县西社稷坛上宋嘉祐中令刘公臣建
　　合江亭　严陵志在桐江口旧名济亭宋治平间令曾黯改名临江亭元绛复改为合江亭后为合江楼亦登览之胜也【新定续志淳祐中知县杨瑱重建王埜书扁吴子良为记李恭合江亭诗一丝风下碧云天亭上牕开霁色鲜严子钓台青树里桐君丹灶白云边千家画栋前朝屋百里清江过客船潇洒桐庐防兴废野花山鸟自年年】
　　舣棹亭　桐江游録桐庐南濒江其地颇雄胜宋嘉定十七年令赵汝惮建亭于上
　　望江亭　万厯桐庐县志在县北凤宫岭严陵志宋时髙僧仪凤山立
　　乳泉亭　严陵志桐庐县珠山之侧有乳泉上有亭遐瞩亭　桂崖亭　名胜志在桐庐县东凤凤山宋丞相曾懐尝寓此筑遐瞩桂崖二亭以资游息
　　砥如亭　万厯桐庐县志在县西北宋绍兴中里人袁升建
　　拱翠亭　严陵志在桐庐县西舞象山前宋绍定元年令张拱新之
　　凤凰亭　万厯桐庐县志在桐君山
　　东台亭　西台亭　新定续志钓台有东西二台东台旧有亭更为亭于西台对立相望淳祐辛亥知州赵汝厯建
　　客星亭　程敏政客星亭记严先生祠之东故有客星阁治丙辰巡按吴公瀚至严州询阁之故址不获乃于祠西得地焉易阁为亭以还旧观
　　天下十九泉亭　严陵杂志钓台下泉甚甘茶经品第天下水味此泉居第十九旧时江岸有天下十九泉亭
　　玉泉亭　万厯桐庐县志在富春山下宋淳熙十一年郡守陈公亮以泉色如玉建亭江濒榜曰玊泉
　　锦峯绣岭亭　万厯桐庐县志在富春山峡中元至正元年总管罗廷玉建
　　三公不换亭　严陵志在富春山前元至正元年总管罗廷玉建
　　许剑亭　宋遗民録钓台对岸谢翺墓右有许剑亭其友方凤以翺作许剑録故作此亭从翺志也【万厯严州府志桐庐严侣以翺无子与社中友买地钓台南之筑此亭】
　　汐社亭　严陵杂志在钓台南宋谢翺有汐社因以名亭
　　清心亭　登云亭　饱山亭　鲂桥亭　贮清亭新定续志并在遂安县治
　　岩姿亭　新定续志在遂安县治依山为之
　　薫风亭　严陵志在遂安县治元达噜噶齐邉玉律建
　　潺湲亭　名胜志在遂安县唐会昌六年县令李公亷建去治南二十五里
　　山亭　新定续志遂安县山亭记知县孙应时撰云宅亭　新定续志遂安县云宅亭记吏部员外郎朱异撰
　　大观亭　万厯遂安县志在县北瀛山书院
　　极目亭　新定续志在夀昌县治山上山川之胜映带左右
　　南昌胜景亭　新定续志在夀昌县衙景定庚申知县黎举徳建亭之南榜曰屏山第一峯
　　涵碧亭　嘉靖夀昌县志在县治宋景定庚申令黎举徳建其亭仿舟爲之
　　龙首亭　新定续志在夀昌县东青龙山景定间知县黎举徳与邑人徐南一筑亭其上
　　圣水亭　嘉靖夀昌县志在东岳行祠元至元乙亥知县尹子玊作
　　小兰亭　嘉靖夀昌县志在九曲洞濬沟作九曲以泛觞题咏甚多
　　清风亭　沈周有夀昌清风亭诗
　　白云亭　晏公要在分水县唐罗万象隠于紫逻山筑白云亭而居
　　髙青亭　严陵志在分水县学宋张即之书扁望江亭　新定续志在分水县东五里
　　洼泉亭　分水县志在县东南白沙岭宋建
　　濯缨亭　新定续志在分水县甘泉寺东
　　潇洒楼　新定续志郡治正堂北旧名紫翠严陵志宋宣和中知州周格建【范仲淹潇洒桐庐郡十絶潇洒桐庐郡乌龙山霭中使君无一事心与白云空潇洒桐庐郡开轩即解顔劳生一何苦日日面青山潇洒桐庐郡全家长道情不违歌舞事绕舍石泉声潇洒桐庐郡公余午睡浓人生安乐处谁复问千钟潇洒桐庐郡春山半是茶轻雷何好事惊起雨前芽潇洒桐庐郡家家竹引泉令人思杜牧无处不潺湲潇洒桐庐郡千家起画楼相呼采莲去更上木兰舟潇洒桐庐郡清潭百尺余溪翁应有道所得是嘉鱼潇洒桐庐郡严陵旧钓台江山如不胜光武肯教来潇洒桐庐郡身闲性亦灵降真香一烓临老悟黄庭谨按范仲淹以仁宗景祐元年为郡守周格以徽宗宣和四年为郡守是潇洒楼之名起于周格因仲淹有此十絶而名之也】
　　皷角楼　严陵志在府治仪门外宣和三年知州周格建
　　洪音楼　万厯严州府志在府治西上有巨钟勅书楼　万厯严州府志在府学宋乾道五年知州张栻建
　　甘棠楼　严陵志在府治西善利门北城角俯临西湖自唐有之
　　光风霁月楼　新定续志在添差通判公防左宋淳祐十一年通判潘墀建
　　聚星楼　严陵志在淳安县马岩山方逢辰读书之所
　　天边风露楼　嘉靖淳安县志在县东二十里濒江宋邑人卢珏建【方逢辰为记卢珏天邉风露楼诗十二防千俯碧溪凭髙一覧万山低晴滩厯厯轻帆转烟树重重幽鸟啼但觉兴随流水逺不知身与白云齐年来先寄东君信多种梅花在屋西】
　　登云楼　严陵志在淳安县东九十里相传为方逢辰读书之所蓬莱山人爲记
　　白云楼　名胜志宋淳安邵炳筑楼名曰白云隠其上时称白云先生【严陵志在淳安县东灵岩源】
　　庆丰楼　新定续志在桐庐县衙东酒垆寄焉遂髙楼　严陵志在桐庐县钓台前宋淳祐十一年郡守赵汝厯建
　　竹楼　万厯严州府志在桐庐县西北安乐乡【万厯桐庐县志晋戴颙寓桐江王羲之往访之因游于此作竹楼】
　　玉华楼　新定续志在分水县衙东酒坊在焉面山阁　新定续志在郡治锦窠亭之东
　　潺湲阁　新定续志郡治荷池之东为潺湲阁夕晖阁　严陵志在府治西安泰门外西馆
　　观风阁　严陵志在府治北拱辰门外
　　竹阁　万厯严州府志在府治西能仁寺南偏宋景祐中范仲淹守郡日尝赋诗后人更名思范亭绍兴九年重葺复旧名严州府志思范亭即竹阁基明知府刘纲塑文正像其中以吕成公配之【范仲淹和章岷推官同登承天寺竹阁诗僧阁倚寒竹幽襟聊一开清风曾未足明月可重来晓意烟垂草秋姿露滴苔佳賔何以竚云瑟与霞杯刘述和题竹阁诗竹阁寒相倚云晓共开闲身方外去幽意静中来声响风随箨隂移石上苔迟留更清夜待月露盈杯名胜志右二诗治平中刓石置于思范亭】
　　【谨按竹阁诗见于范文正公集郡志作阮逸误也】
　　江阁　方干有桐庐江阁诗
　　灵香阁　严陵志在建徳县西北兠率寺宋熙宁中学士苏颂为记
　　昙华界阁　建徳县志在城西西湖寳华洲上潇洒阁　方回有南山寺潇洒阁诗见桐江续集圣醮阁　严陵志在桐庐县治北城隍庙侧宋建今为公馆
　　竞秀阁　明一统志在桐庐县东下瞰长江景爲一邑之冠宋米芾书扁严州府志昔人号为小金山【朱翌竞秀阁诗辋川遥展右丞图盘谷中藏李愿居龙睡潭深飞客棹鳯鸣枝老结吾庐但令蜡屐去前齿安用鸱夷托后车西望子陵三十里烟云来往问何如】
　　髙风阁　严陵志在钓台东宋绍定元年郡守陆子遹建
　　客星阁　新定续志在钓台书院绍兴四年知州顔为建
　　云峯烟水阁　新定续志在钓台书院临流为阁宋淳祐辛亥知州赵汝厯建后改为山髙水长阁元至正元年总管罗廷玊修
　　凤鸣髙阁　万厯桐庐县志在桐君山
　　清芬阁　万厯桐庐县志在白云源宋景祐中范文正守睦谒方干故居有诗云幽兰在深处终日自清芬后人因建阁名曰清芬
　　清晖阁　严陵志在遂安县郭内相传宋时建郡人姜师仲记
　　戴星阁　新定续志在遂安县治
　　泠风阁　严陵志在府治东髙风堂北即千峯榭之基
　　月台　新定续志郡治思范亭之北为月台
　　钓台　晏公要桐庐县西二十九里有严陵钓台严陵杂志富春山上东西二钓台汉严子陵隠钓处【水经注桐庐县凡十有六瀬第二是严陵瀬瀬带山山下有石室严子陵之所居也严陵志严子陵钓台山邉有石名为钓坛东西对峙髙百余丈下瞰大江古本丛林鬱为麓薮宋景定中范文正守睦乃建严先生祠堂于台下其东岩絶壁乃唐处士方干旧隠由其地胜景絶人多留题元祐八年县令郑琡集古今诗文二百余篇名曰钓台集钓台考证宋开禧元年郡守孙叔豹于富春山絶顶榛莽中得废田项许又见屋址砖石之当是严先生田庐先生故居在严山之下今有严村居人皆严氏自以为先生之后云许浑钓台诗天晩日沈沈孤舟繁栁隂江村平见寺山郭逺闻砧树宻猿声响波澄雁影深荣华暂时事谁识子陵心又钓台絶句潮去潮来洲渚春山花如锦草如茵严陵台下桐江水解钓鲈鱼有防人】
　　思台　嘉靖淳安县志在县东南卢溪元孝子姜兼所居兼终防时陟其上望墓哀号因名思台【方道叡思台文集序姜君之里为卢溪居钓台上游水尤清激旁小阜特起宛与钓台君终防未归犹旦暮登陟其上遥望隔浦松栢向墓号恸以写蓼莪无穷之戚表其台曰孤苦望思太守覃懐薛公起吾为之记】
　　江公望宅　严陵志在府治西南里仁坊宋諌议大夫江公望所居【严陵杂志内有天井】
　　方俨宅　严陵志淳安县都督山汉方俨所居俨尝为大都督因以名山
　　方昊宅　名胜志在淳安县五代方昊以节义自髙讲学上贵精舍以终其身
　　邵晃宅　万厯严州府志淳安县霖岩洞昔邑人邵晃读书于此其子炳复筑室于洞侧隠居焉元祐中通判杨备访之为名其洞曰霖岩
