<!-- { "loadSidebar": true } -->
　　程引彪妻翁氏【题旌册夫亡姑殁事衰翁二十余年以居孀故终身不复归宁课子以义方】
　　蒋德崇妻郑氏【题旌册夫亡抚孤成立事舅姑孝谨以上四氏俱雍正四年具题奉】
　　【防建坊旌表】
　　方耀臣妻姚氏【题旌册年十六夫亡遗腹生一男誓无二志事舅姑克尽孝养抚孤成立荼苦三十六年】
　　郭崇防妻孔氏【题旌册年二十六夫亡事姑孝姑病侍汤药衣不解带者数月姑卒氏以劳勚成疾犹强起襄事擗踊哭泣乡党称孝无间言】
　　栁嵩龄妻李氏【题旌册年二十五夫亡事舅姑抚孤备极艰苦　以上三氏俱雍正五年具题奉防建坊旌表】
　　赵体嘉妻栁氏【题旌册夫亡遗孤二抚育辛勤不三年而俱殇氏欲求死家人以似续为大劝勉之乃立犹子为嗣抚如已出事舅姑生养死葬以一身拮据任之】
　　金世恱妻张氏【题旌册夫亡誓不欲生舅姑曰尔有遗腹倘得男尔夫为不死矣既而果】

　　【生一男氏辛勤抚育至于成立守节四十二年】
　　范文声妻章氏【题旌册夫亡抚遗腹子成立】
　　吴肇鹏妻范氏【题旌册夫亡遗孤幼守节四十年事上抚下孝慈并着】
　　郑瑗妻吴氏【题旌册幼读书夫亡家贫甚抚子稍长即口授句读亲为讲解子长为诸生守节三十余年】
　　呉上依妻方氏【题旌册夫亡能孝舅姑训子　以上六氏俱雍正六年具题奉】
　　【防建坊旌表】
　　章贞女【题旌册受范文颖聘未婚文颖病笃氏请于父母往侍汤药未几夫卒居丧不返孝事舅姑立嗣为夫后守节数十年雍正七年具题奉防建坊旌表】
　　董长姝妻吴氏【题旌册氏以礼持身为强暴者所逼力拒死之时雍正八年二月也狱成具题奉防建坊旌表】

　　赵养生妻杨氏【金华府志年十八归赵期年夫亡氏送殡遂跃入池中以救免自缢亦救免姑与母环守之进汤饮氏裂其碗割喉以死】
　　徐燮妻章氏【兰谿县志年二十而寡明末溃兵肆掠同邻妇避兵碧霞宫被搜出氏奋身就死兵拔刃恐之引颈就刃臂为断兵去刀创不药自合后无疾而终】
　　俞贞女【旧浙江通志许字郑大全年十五以夫病剧迎归未谐伉俪大全卒抗志守贞久之或劝改适则敛容曰女受聘即为人妇犬豕之言何以入吾耳家贫纺绩以供朝夕年六十七而卒】
　　朱贞女【金华府志许字童左生未嫁左生死女闻恸哭易服奔丧父母止之不得居期年父母怜其幼欲夺其志女泣曰人之所以异于禽兽者以有义也如无义禽兽不如矣矢死不从逾年卒】
　　赵应祖妻黄氏【兰谿县志年十六嫁应祖未四年而夫卒氏痛哭絶食而殒】郑邦辅妻童氏【兰谿县志年十六归郑生一子二十二而夫亡族长欲夺其志以刀断发破面为信家贫纺绩度日其后子卒与媳陈氏卧起相依抚孙成立年七十八而终】
　　唐贞女【金华府志许字赵世庠年十四适翁卒迎归依姑未覩夫面卜三年后成礼未及期世庠病卒始面庠永诀女絶而复苏拔簪折为三誓曰倘不坚守有如此簪足不出户数十年如一日】
　　郭贞女【旧浙江通志郭骥图女许字赵赞化年十七巳卜期先二月赞化痘亡女闻讣即变食易衣自誓守志届原卜之期哭请于父母归赵父母曰果如此亦吾族光但为节妇难为贞女尤难耳女即欲自刃以殉乃归夫家竭力奉事孀姑以完其节】
　　郑景中妻张氏【兰谿县志景中幼婴羸疾冠犹童身愿退婚而氏坚志归景中贫无立锥毫无怨色景中亡纺绩苦守郑族重其节岁给祠谷养之卒年七十虽节妇实贞女也】
　　唐起大妻翁氏　徐上翰妻余氏　郑如萼妻吴氏毕邦述妻郑氏　赵世宁妻徐氏　徐汝瑚妻朱氏洪应霖妻童氏　余宪妻周氏　　董星伟妻郑氏赵世福妻郭氏　姚【缺名】妻朱氏　　徐【缺名】妻胡氏叶【缺名】妻严氏　　徐【缺名】妻范氏　　陈【缺名】妻刘氏方【缺名】妻李氏　　胡琦妻张氏　　诸葛邦立妻汪氏郑时学妻朱氏　邵俸妻章氏　　诸葛大义妻张氏徐【缺】辰妻黄氏　余德基妻胡氏　范樽妻方氏诸葛凝妻陈氏　童文玉妻何氏　吴应绶妻童氏赵希典妻童氏　赵启元妻童氏　滕【缺名】妻叶氏刘【缺名】妻【缺姓】氏　　章泰亨妻何氏　朱良臣妻金氏赵凤辇妻胡氏　章友直妻鲍氏　赵初妻童氏张明良妻胡氏　董召高妻朱氏　方哗妻朱氏徐见綂妻姜氏　徐文魁妻王氏　童曰英妻鲍氏章尚忠妻赵氏　何思忠妻罗氏　邵廷珍妻金氏盛学忠妻滕氏　方绰妻诸葛氏　严光裕妻张氏徐如峸妻章氏　胜临妻郑氏　　童体元妻吴氏童志尹妻水氏　徐大畏妻范氏　徐贞吾妻王氏张廷立妻舒氏　姚嘉懋妻江氏　叶有参妻章氏
　　东阳县
　　宋
　　李诚之妻许氏【东阳县志诚之为蕲州守城防将巷战归语其妻其妻率阖门妇女同时赴水死事闻赠令人子妇孙女皆赠安人】
　　胡德广妻朱氏【东阳县志元兵入东阳德广见杀朱义不就俘死之】
　　元
　　傅贺妻陈氏【栁贯傅节妇传陈师道女适贺生一女而贺亡妇时年二十四养姑甚谨又三年姑亡内外婣怜其无子而贫咸劝之改适妇曰吾宁饿死岂肯幸生乃益劬躬殚志五年始克举其舅姑与贺之丧域而之以从子似嗣教之学而尤不废耕防高阳许先生栖隐八华山中遣似从学似闻其讲说知义理之绪遂能承节妇之志终植其家】
　　马氏女【嘉靖浙江通志名淑年十九将嫁而夫死淑乃望夫家拜哭因制衰服终丧未几姑死亦如之父母欲更嫁之淑曰既许为人妇安可再乎以死自誓竟全女节以夀终】
　　金与贤妻冯氏【台州府志与贤为黄岩务大使遘疾贫甚冯解衣市药割股肉以进疾少间复作而死冯尽瘁营殓葬毕沐浴更衣遂自刎死乡人沈希中捐钱以殓焉】
　　刘义妻程氏【万厯金华府志名清张士诚寇掠东阳清携子奔窜山谷寇逼之不从杀其子清骂愈烈寇遂杀之有祠在独山】
　　明
　　徐元良妻周氏【万厯金华府志名惠奴年二十八夫亡无子育犹子景清继嗣姑笃疾竭力奉事无怠年九十卒洪武癸亥旌其门】
　　李道琰妻马氏【万厯金华府志名佛奴嫁一年而夫亡时年十九无子育其侄徽继嗣誓不易节嫠居三十五年洪武年旌表】
　　卢尧明妻蒋氏【万厯金华府志名金娘年十七适尧明时尧明已病躬亲汤药弗怠居三年尧明卒终身郤膏沐守素帏人无覩其面者抚孤成立人皆称之】
　　【谨按旧浙江通志作卢克明】
　　赵杰妻徐氏【万厯金华府志嫁五年而杰卒二孤子方孱弱而同室者狂悖多方诟侮欲乱其志而嫁之氏恬不为动纺绩是务卒敎二孤成立人称贞妇贤母云】
　　李宗悌妻杜氏【万厯金华府志名贞年二十四宗悌从父戍辽阳濒行嘱曰吾逺涉万里回否未可知老母弱女两须爱养奈何贞以死守诺之后果卒戍所父母怜其早寡微言讽之贞遂引刀断指誓无他志卒年六十八】
　　郭贞女【东阳县志许字陈应兆未醮而应兆卒氏欲奔丧父母不从更嘱其亲择壻女乃悉焚其所蓄珠翠锦绮絶铅粉椎髻终夫丧坐一楼以死自誓父母知其志坚从之】
　　李贞女【东阳县志许字张希麐希麐病请于父往视父使婢偕行令一至即返至则昼侍汤药夜与姑同寝使婢侍疾麐卒婢有孕举一子遂抚育之以绍麐后又李方产妻赵氏将嫁产遘疾不起赵氏往视为调汤药进饮食十日而方产卒守之十年亦卒】
　　赵为潜妻徐氏【续文献通考名莹年二十七为潜没抚遗孤昼夜哭者累年有为言礼妇人不夜哭自是夜惟饮泣间诵孝经论语小学以节哀痛气且絶犹诵目不视邪色耳不听淫声诸语唧唧不絶口妇郭氏亦以孝闻有司两上其事诏皆旌之】
　　张泋妻麻氏【东阳县志天台人年十九归泋于东阳越二年泋输粮金陵以疾卒氏闻讣恸哭三日不食姑慰勉之翼日忽沐浴整妆至夜自经于寝时正德己巳三月也】
　　【谨按金华府志亦作张泋旧浙江通志作张沂妻今改正】
　　张大防妻厉氏【万厯金华府志名珍夫病断指作羮以进竟不起时年二十八父母欲夺其志乃潜缢于夫柩傍母觉救免嫠居四十年嘉靖戊戌旌其门】
　　张墩妻马氏【万厯金华府志名湛年十八归墩四载墩亡遗腹生一子夫兄强之再适湛断发不从避归母家纺绩自给抚孤成立卒年八十八】
　　吴钺妻陈氏【万厯金华府志名润瑛钺遘奇疾药不治氏割股救之不愈竟卒时氏年二十七父母欲再嫁之氏抱神主号泣自誓嫠居四十余年养姑抚子事闻旌其门】
　　许阳妻陈氏【东阳县志生二子二十八而孀伯叔欲夺其志绐以归宁舁之再适中道觉自舆投地几死乃止依孀妇王氏家纺绩自给以养二孤成长而归年八十余卒】
　　陈时思妻赵氏【东阳县志二十四而孀时思系继子母性悍二孤幼旁有力者又睥睨其间氏当之四十年艰难荼苦卒成其志】
　　方云凤妻韦氏【东阳县志名聪年十九适云凤云凤殁每自求死时懐孕将产妯娌劝其节哀以续夫后及弥月而产女也乃不食三日卒】
　　卢鍧妻胡氏【东阳县志年二十一鍧遘疾家贫以纺绩供医数年不怠及卒悲号欲自经妯娌劝止父母怜其少令更适遂絶粒而死嘉靖年旌其门】
　　赵绰妻孙氏【旧浙江通志嫠居久一日邻家失火将延及众悉趋避氏独据室不动且曰死得其所矣瞬息反风火灭人咸异之抚男成立氏遘疾其子欲延医拒之不食药而卒】
　　赵氏六节【金华府志陈氏赵贤诚妻年十九诚亡抚子明峻长娶郭氏峻又早卒郭年二十八抚孤忠遂亦娶郭氏忠遂又早卒氏年二十三三代守节始终不渝东阳县志贤诚族弟贤行妻郭氏媳郭氏孙媳亦郭氏亦三代守节】
　　卢懋琦妻王氏【金华府志年二十九懋琦为王某所杀兄弟皆幼不能理氏亲诣官讼其事狱成而潜以贿脱氏叹曰夫雠不报何以生为遂裹夫骨走防城控法宪厯六七年卒置仇于法】
　　张思选妻徐氏【金华府志年二十举子方一月夫亡姑向患足痛氏昼勤纺绩夜抱姑足于懐以止其痛如是者十余年抚孤全孝以寿终】
　　赵涤妻张氏【东阳县志年二十一夫亡家贫其弟受陈姓重贿计使归宁夺之氏闻即剪发自誓纺绩养姑终身无二】
　　王黓妻许氏【东阳县志年十六归王二载夫往广东别娶数载客死家贫无子翁怜之欲令再适绐之归宁氏知之剪髪自誓后兄弟与翁复逼之即自缢邻母救苏竟以寿终】
　　卢伯义妻赵氏【旧浙江通志未归而伯义病欲辞婚父母亦不欲嫁卢氏请行甚坚嫁之日未能成礼自后药饵饮食悉出于氏未及期伯义卒哀毁骨立伯姒以其次男懋悌继之悌入太学氏偕行就养病作媳蒋氏刲股和药以进事闻大司成集六馆诸生旌异焉】
　　李学顔妻蔡氏【东阳县志十五归李其姑生四子而独憎学顔一日母笞之学顔走适氏织遂笞氏曰尔为夫受杖氏无所忤亡何夫病疗死子秀方在抱姑欲嫁氏计将强纳他聘絷氏于舆而去氏思曰姑意吾多藏耳遂纳所有而孝敬不衰姑为之感动卒抚秀成立以寿终】
　　张汝昆妻陆氏【东阳县志年二十四夫亡家贫姑老氏力勤自守既习纺织复事耕耘有以再醮劝者峻却之一子稍长即命力田子耘田中氏耘田畔见者悯其志有以米粟餽者谢之不受】
