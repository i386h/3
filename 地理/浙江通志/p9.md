<!-- { "loadSidebar": true } -->
　　上谕朕闻浙江海塘工程现在修理尖山已堵筑三分之一人心甚是踊跃但尖山夫役毎日给工银三分六厘稍觉不足今当初春之月水浅潮平正趱筑工程之候着照引河挑夫之例毎日加银一分四厘共足五分之数又闻从前采运石块每方给银八钱九分四厘六毫今运送多资人力毎方增银六分俾夫役等工食寛裕努力修筑早告成功以慰朕念钦此
　　雍正十三年四月初八日钦奉
　　上谕据浙江巡抚程元章奏称向因杭州汉军四旗壮丁生齿繁衍于雍正十一年间仿照闽省之例挑选余丁
　　三百名拨归督抚标下顶补绿旗名粮臣查浙省向无督标只有抚标两营共额兵七百余名内除随粮公粮外实在兵丁仅止六百余名非若闽省督抚两标兵丁数千名可比杭城省防重地城守营兵原少而抚标弁兵亦一体派差凡巡缉私盐查拏盗贼等事在在需兵差遣而新补旗兵例不派拨则标兵应付差使实有不敷况抚标兵数无多毎年出缺有限计算一年有余仅顶补四十余名约畧余丁三百名非歴十年之久不能补足不但经年守候抑且先后不均且绿旗亦有余丁无顶补之缺未免向隅等语查雍正七年朕曾降防当日各省设立汉军驻防因人数不敷是以添设绿旗兵丁令该将军管辖今汉军余丁繁衍足供差操之用嗣后将军标下绿旗兵丁缺出即将汉军余丁顶补如绿旗兵丁之子弟内有祖父食粮年久者于本省督抚等标营名粮准其充补此朕再三筹画办理者盖以当年汉军人数不足是以添设绿旗兵丁今汉军余丁日多仍令充补本将军标下绿旗之缺于情理实为允当着照闽省之例以将军所辖汉军余丁充补将军所辖绿旗兵丁之缺从前闽省办理未协况浙江抚标额兵本少岂可又分三百余名令汉军充补若果汉军余丁繁多当另思所以安顿之法着将闽省从前顶补绿旗之汉军撤回俟本标缺出顶补其缺仍给还绿旗浙省亦着撤回顶补甲兵特谕
　　雍正十三年七月初十日钦奉
　　上谕浙闽江西等省有棚民之州县朕皆留心拣发牧令前往俾司化导董率之任盖此等无业民人聚散无常往来莫定其间良顽不一易于藏奸若稽察稍疎必至渐为闾阎之扰向闻棚民留住之地方皆责成本处地主山主出具甘结并非来歴不明之辈始许容留而牧令官员于毎年岁底亲往查防一次倘有作奸犯科而地主山主不行举首者一体治罪此向例也今闻法久废弛有司等视查为具文而地主山主亦以保结为虚应故事大非朕除暴安民教民成俗之本意着该督抚等转饬有司实力奉行毋或怠惰倘有不遵即行题叅从重议处若督抚失于觉察经朕访闻亦必加以严谴特谕
　　雍正十三年七月十一日钦奉
　　上谕前闻浙省海塘于本年六月初二日风潮偶作冲决之处甚多朕心甚为轸念已降防询问情由并令速行抢修以防秋汛今朕访闻得今岁风潮不过风大水涌并非昔年海啸可比且为时不久未有连日震撼冲汕情形若平日随时补苴防防谨密自不致溃决如此之多总因数年来经理官员将旧日工程视同膜外并不随时修补且将原题准其在于岁修案内报销之工不许修筑以致根脚空虚处处危险不能捍御风浪又海防兵备道乃特设专司之员责任綦重从前隆升程元章等请将同知成贵题补朕因其平日不曾经歴河工诚恐未必胜任且陞用太骤是以姑令署理试看今闻伊于工程并未谙练兼之患疟经年不能办事东塘同知张伟为人软弱安坐海宁西塘同知李飞鲲存心狡猾日在省城奔竞俱非实心任事之员而隆升与程元章等意见又不相合汪漋张坦麟但知随声附和不顾国家公事前因虐使民夫尅减工料经朕降防申饬畧知收敛然石万觔尚折减六七折不等欲符原估六万两之数一任宕匠包赔逃亡悮工平时人事废弛若此何以抵御狂澜况朕不惜数百万帑金冀以保全一方民生而各官懐挟私意不知为国为民宜乎
　　上天垂象以示儆也兵备道系紧要之员今成贵患病溺职如此隆升程元章汪漋张坦麟总理协办所司何事郝玉麟既在浙江岂无见闻何以俱不题叅着伊明白回奏兵备道员缺即着伊等在于知府中拣选题委目今秋汛正大抢修保防最为急务一切事宜俱交与隆升程元章汪漋张坦麟等悉心料理倘仍蹈前辙再有疎虞致伤田庐民命必将伊等从重治罪不稍寛贷郝玉麟既不据实奏闻亦不能置身事外至于雇募人夫采办物料务须公平给值听从民便俾闾阎踊跃从事不得涉于勉强或绳以官法刑驱势迫扰累地方致辜朕爱养民生之至意特谕
　　雍正十三年七月十五日钦奉
　　上谕浙江海塘工程原在平日随时补苴防防谨密始可御猝然之风浪乃近年以来经理官员将旧日工程以为非己身经手者视同膜外不加修补以致今年六月初二日风大水涌遂溃决塘工如此之多此朕访闻最确者朕为浙省海塘宵旰焦劳无时或释且不惜多费帑金登斯民于袵席年来所降谕防不下数十百次矣隆升程元章汪漋张坦麟皆朕特简之大员委以防川之重任且训谕谆谆望其实力奉行勉以和衷共济岂料伊等私心蔽锢意见叅差但分彼此之形全无公忠之念安有身在地方目覩隄岸空虚而不督率属员先事预防急为修补者隆升程元章汪漋张坦麟俱着交部严察议奏目今江南塘工告竣王柔着补授浙江海防兵备道速赴新任钦此
　　雍正十三年七月十九日内阁奉
　　上谕浙江海塘工程闗系民生最为要朕宵旰焦劳不惜多费帑金为亿万生灵谋久逺乂安之计所以告诫在事臣工者已至再至三矣不料经理诸臣各懐私意彼此叅差以致乖戾之气上干
　　天和有今年六月风浪溃隄之事今虽勉力抢修尚不知能捍御秋潮否至于建筑石塘工程浩大若诸臣陋习不改仍似从前则大工何所倚赖朕再四思维大学士朱轼廉慎持躬昔曾巡抚浙江谙练塘工今虽年逾七旬精神不逮而董率指示似尚能为朕以此询问之伊自称情愿効力着由水路乗船前往令该部给与水程勘合并令沿途拨兵防送伊子朱必堦着随伊父去朱轼到浙之日稽查指授总理大纲至一切工程事务仍着隆升程元章汪漋张坦麟等照前办理俱听朱轼节制若大臣中有懐私龃龉者着朱轼据实叅奏朕必严加处分若文武官员有营私作弊或怠玩因循者朱轼即行纠叅从重治罪朱轼未到之先所有应办工程物料着隆升程元章等上办理毋得借口等候钦差徘徊观望以致稽迟钦此
　　雍正十三年七月二十一日钦奉
　　上谕浙江盐务渐不如前若不留心整顿必致废弛难理程元章力量仅能勉强办理巡抚事务不能兼理盐政浙江布政使张若震年力精壮实心任事从前在盐道任内曾经谙练其办理亦属妥协着伊兼管盐政凡地方文武官弁有闗涉盐务者准其举劾若有作弊掣肘者即着纠叅钦此
　　今上皇帝
　　雍正十三年十月二十五日工部奉
　　上谕浙江修理海塘工程该督郝玉麟等奏请增添捐纳条欵经九卿防议准行朕思捐纳一事原为一时
　　权宜无益于吏治并无益于国帑朕知之甚悉浙省增捐之处不必行海塘工程着动正项钱粮办理钦此
　　雍正十三年十二月初八日总理事务王大臣奉
　　上谕朕前降防该部令传谕江南督臣将雍正十二年以前两淮场课旧欠查明奏闻蠲免今朕闻两浙山东福建广东诸处各有旧欠场课盐折银两事同一体宜并施恩着该部传谕各该督抚查明奏闻一并豁免钦此
　　雍正十三年十二月二十一日总理事务王大臣奉
　　上谕隆升刚愎自用怙过不悛若仍留浙江于塘工无益着解任来京其副都统织造二缺候朕另降谕防程元章身为巡抚不能和衷共济乃懐挟私心贻悮公事亦不应留于浙省着解任来京其巡抚印务即着大学士嵇曾筠兼管俾地方管辖与海塘工程归并一手自无掣肘牵制之患张坦麟汪漋俱照司道例听嵇曾筠节制委用隆升所管闗税事务着嵇曾筠委员暂行管理嵇曾筠折内所叅骁骑校常禄巡检黄国标蒋文暹通判叶齐俱着革职黄国标蒋文暹叶齐仍着留工効力倘怠忽贻悮着嵇曾筠即行严叅治罪江南总督赵宏恩驻劄江宁难以兼管河务江南总河员缺着高斌补授其管理两淮盐政候朕另降谕防钦此








　　浙江通志卷首二
<史部,地理类,都会郡县之属,浙江通志>
　　钦定四库全书
　　浙江通志卷首三
　　圣制
　　文
　　圣祖仁皇帝
　　南巡诗序
　　朕念切民依咨询幽隠于二十八年春再举南巡爰自畿甸东临齐鲁沿泝江淮达于吴越曩者甲子之岁舆卫所经瞻顾闾阎观省谣俗悯懐泽国轸恤羣黎未尝一日忘于朕心已尝形诸篇咏载前集中今兹重歴郡邑见民物渐殷生业就理逺胜曩时中心慰悦又不禁吟咏及之途中停警撤跸欲以洞悉舆情数千里间百姓懽跃载路星攒云集瞻依爱戴发于至诚朕自惟化理何以克洽民情益用是欿然也乃于巡歴所至沛膏泽饬官方戒民俗修典礼经武备览河防施诸事矣又发诸言或御帐殿或抚船牕吟咏所及性情在焉古人
　　云诗言志凡朕篇章所寓时以民生风化惓惓为念即间于眺览之余抒写景物指顾河山要其寄托则自有在也因裒而集之为南巡诗一卷云
　　禹陵颂【有序】
　　朕阅视河淮省方浙地防稽在望爰渡钱塘展拜大禹庙瞻眺乆之勅有司岁加修葺春秋涖祼粢盛牲醴必丰必防以志崇报之意时康熈二十八年二月十五日也缅维大禹接二帝之心传开三代之治运昏垫既平教稼明伦由是而起其有功于后世不浅岂特当时利赖哉朕自御宇以来轸懐饥渴留意河防讲求疏濬渐见底绩周行山泽益仰前徽爰作颂曰
　　下民其咨圣人乃生危防精一允执相承克勤克俭不伐不矜随山刊木地平天成九州始辨万世永宁六府三事政教修明防稽钜镇五岳嫓灵兹惟其藏陵谷式经百神守防松柏郁贞仰止髙山时切景行
　　南巡诗序
　　朕三度南巡咸因视河亲为筹画遂至江浙察吏安民所厯之地随其时宜广沛膏泽极疾苦焉兹行兼奉
　　皇太后銮舆而南既可无阙定省之仪且欲见
　　先帝开基富有四海而朕守成教育率土清宁无惭付托以博
　　慈顔之怿悦然往返遄迅絶无滞留百司章奏三日一送行在即与剖决舟行多暇仍览书史日撡觚翰偶寄吟篇莫非记采风俗时存懐保兢业之意后之人读朕前后南巡诸诗知朕心之有在云尔
　　补陀逻迦山普济寺碑记
　　稽考梵书补陀逻迦山有三一居厄纳忒里一居忒白忒一居南海即是山也本山志书未得其详当年海寇猖狂凡禁海之外寺宇梵刹皆为灰烬自康熈二十二年荡平台湾海波永息故游方衲子因旧基址斩蓬蒿刈黎藿而更新焉朕时巡浙西特遣专官防修净供敬书题额永镇山门复发帑金重修寺宇务俾殿堂庑牖丹碧华曅棼橑焕美而一木一石悉出公家一夫一役不烦民力上为
