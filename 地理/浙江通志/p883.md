<!-- { "loadSidebar": true } -->
　　王延洪妻李氏【杨维祯王佳母墓志名淑贞处州敎授某之女适遂昌王延洪洪没李年方艾鞠养三子长学次佳次梅择傅就学自学回必亲试其所诵书探其课对工拙为赏罚故三子克有成立至正戊戌乡民乗乱为椎埋剽夺李挈孥属避地松阳长子死于兵故庐燬于火李氏忧悸成疾卒】
　　叶杭妻王氏【嘉靖浙江通志名妙泳元末山防作乱刦其夫刃之妙泳念夫死必将汚我急擕二子属之姑先自刎死郡县上其事旌之】
　　明
　　周贞女【嘉靖浙江通志周满女永乐间许聘苏仲善为继室未行而仲善死满曰幸未成婚无妨别嫁女曰命也遂号恸至夫家服衰麻抚前妻子事姑以孝后家事日廹益能固守亲戚乡里皆以童老安人称之谓其至老尚室女也年七十余卒】
　　王叔可妻朱氏【栝苍彚纪年十九夫亡舅姑欲夺其志誓死不从夀九十六卒】周应熊妻王氏【嘉靖浙江通志适周再岁生一子方八月应熊病革指王曰能不负吾善养吾母保吾孤氏囓指出血泣曰天鉴之必无负后一如夫言孀居六十余年】
　　吴渭妻姜氏【栝苍彚纪夫死年二十四鞠庶生子若己子孀居四十余年未尝出门庶子破其产藜藿不继氏处之无怨言】
　　叶妇应氏【嘉靖浙江通志年十八夫从戍二十余年信音不闻人传其夫在戍所别娶生一子矣父母因逼其嫁氏坚执不从后夫竟不归而氏志终不渝清白自持以死】
　　黄鋿妻柴氏【栝苍彚纪夫亡氏年二十八一孤方髫敎之如严师尝坐吟曰日落西山留不住水流东海并无回言此志不渝也夀九十五卒】
　　徐廷防妻郑氏【栝苍彚纪年二十六夫亡隣家火逼抱柩大恸须臾返风获免母欲夺其志即咬指呼天自誓纺织抚孤成立】
　　叶让妻俞氏【栝苍彚纪让卒家贫无子氏断髪垢靣誓不再适为人纺绩度日塟夫柩有劝易志者輙自缢或授之食坚不受年七十余竟饿死】
　　戴宪妻华氏【栝苍彚纪宪卒氏年二十五剪髪自誓抚遗孤虽三飱不给所守愈坚】徐舜沧妻周氏【栝苍彚纪年十七夫亡佣纺自给姑屡逼他适誓志不从竟以完节终】包谭妻郑氏【万歴处州府志性至孝精女红父母殁绣容以祀宛然逼真年二十六夫亡忍死纺绩以膳姑育子孀居五十四年卒】
　　徐懋厚妻王氏【崇祯处州府志归徐五载夫病刲股燎治不起遂絶粒求死父引程婴事为谕始誓志立孤孤没复立冠婚毕率子妇告庙次日抱夫像自经御史张素养具题旌表谨按旧浙江通志作陈懋厚妻】
　　华志逺妻郑氏【崇祯处州府志年十五归华夫病刲左右股以疗夫殁妯娌知其欲以身殉更番守之值新岁遂乗间投缳而逝】
　　叶应善妻周氏【崇祯处州府志夫亡哀痛誓死夫伯强其再醮竟引刀自裁覆卧衾手足整然不乱知县胡顺化立石题墓曰贞烈】
　　项宗孔妻华氏【崇祯处州府志归宗孔六年宗孔卒氏不胜悲愤竟投缳而死】包宇彦妻徐氏【崇祯处州府志宇彦饮博狂荡岁杪为人索逋敦逼自缢氏曰夫既死妇当从投缳救苏姑慰以育遗腹留夫一线所亲谕之曰为荡子妇未逾年情好既疎青年弱质何自苦不应一日胎堕以头触壁一恸而絶特年十七】
　　徐维让妻杨氏　朱子方妻叶氏　苏长益妻叶氏郑廷器妻吴氏　周黼妻项氏　　朱璘妻尹氏朱明训妻黄氏　郑廷仪妻苏氏　包志伊妻郑氏黄九宫妻李氏　黄伯康妻吴氏　时可训妻周氏朱懋孝妻王氏
　　国朝
　　童防妻朱氏【题旌册年二十四夫亡矢志不二事翁姑以孝闻训子极严守节三十七年雍正三年具题奉防建坊旌表】
　　潘时积妻王氏【题旌册年二十七夫亡子甫数月伯叔逼之嫁氏砺刃自刭救之苏颈血渍庭柱间久而弥新守节三十九载抚子成立】
　　包运亨妻王氏【题旌册年二十一夫亡子生两月勤苦抚教成立守节三十二载　以上二氏俱雍正四年具题奉防建坊旌表】
　　骆佛喜妻周氏【旧浙江通志顺治丁亥兵勦冦氏为所掠狭坐马上行至五里三墩桥有崖堑下临深涧笋石削立忽竦身投崖肤裂血溅崖石而殒】
　　徐元福妻周氏【遂昌县志福贫掲本为商氏甫产一男才七日即出外一去不返氏奉孀祖姑孀姑两髙年昼夜为人纺绩甚至不能备灯火暗中辟纑指节腐去其半先是其祖姑守节抚孤孤又殀同其姑贞守抚其夫元福后元福离家不返一门三代孤嫠茕茕见者酸鼻】
　　郑九鹏妻徐氏【遂昌县志年二十而寡遗腹举子家徒四壁有强以他适者氏呼天吁地矢志靡他日持夫遗髪一束泣对纺绩敎子入泮能守母训】
　　翁烈妇【处州府志华国治妻勤操井臼国治少游荡家殖尽落勒氏改醮氏遂操刀刲颈幸未洞喉众知拥防得苏刀痕未愈复行强逼輙加刃而殒】
　　周一诏妻毛氏　包万祯妻叶氏　王志昻妻周氏朱门振妻王氏　王尧相妻周氏　俞中伦妻王氏郑一陞妻苏氏　叶文举妻郑氏　骆日臯妻吴氏王诏之妻叶氏　徐一旭妻周氏　华作霖妻刘氏徐懋明妻包氏　潘自伸妻徐氏
　　龙泉县
　　元
　　汤煇妻张氏【元史本传会兵乱其家财先已移入山砦夫与姑共守之舅以疾未行张归任药膳且以舆自随既而贼至即命以舆载其舅而已遇贼贼以刃脇之曰从我则生否则死张掠髪整衣请受刃贼未忍杀张惧汚即夺其刃自剚死年二十七】
　　季鋭妻何氏【元史本传避兵于邑之绳门岩贼至氏被执欲汚之乃与子荣儿女回娘投崖而死】
　　汤婍【元史本传有姿容贼杀其父母以刃脇之婍乞早死因以头触刃贼怒斫杀之其妹亦不受辱而死】
　　项惠可妻唐氏【续文献通考至正壬辰红巾防乱惠可具舟逺避甫及新林冦奄至氏见事急与其母俱赴水死】
　　明
　　季君问妻万氏【草木子守节不再适咏枕上绣梅诗曰洒洒英标别一竒岁寒心事有谁知妾心正欲同贞白枕上慇勤绣一枝】
　　瞿端【栝苍彚纪瞿孔良女母卒父再娶生弟桨正綂十一年父卒十四年冦发母亦卒端以宗祀为重擕幼弟避深谷中获免终身不嫁抚弟克承宗祀】
　　叶华妻季氏【栝苍彚纪嘉靖间流贼入冦氏避石马山被执义不受汚遂投崖而死有司上其事建祠祀之】
　　瞿埈妻张氏　　吴克毅妻张氏　叶濵妻徐氏李宗舜妻张氏　季良俊妻潘氏
　　国朝
　　项国英妻陈氏【龙泉县志艾年有色顺治初方田兵屯邑获氏求为偶氏即自缢死三日顔色不变】
　　吴光国妻陈氏【龙泉县志避乱宜石村闻父母被害哭防死冦至惧辱遂自刎】祝元孝妻李氏【龙泉县志年二十四避乱南乡溃兵获氏欲犯之氏触墙死】王廷奉妻李氏【龙泉县志顺治四年夫遭贼所杀李氏枕尸而哭防死者再回至母家母令别嫁拔刀自刎而死】
　　吴成仁妻季氏　叶思义妻瞿氏　郑思学妻陈氏王士骏妻张氏　瞿一干妻叶氏　瞿一良妻吴氏【姓阙】禧妻王氏　刘时选妻练氏
　　庆元县
　　明
　　叶德善妻鲍氏【栝苍彚纪夫殁氏年十九无子誓不再嫁勤织纺以事舅姑家虽替而志愈坚洪武年旌表】
　　吴庆妻邱氏【栝苍彚纪夫亡年十八有豪右欲计娶之邱断髪自誓由是不履限外善事舅姑夀八十终嘉靖间旌】
　　吴化妻叶氏【万歴处州府志年十四适吴夫肄业南雍比归得疾将革因嘱曰吾死汝善择适母徒自苦氏泣曰设不幸当以死殉夫亡哀恸擗踊絶而复苏自经求死家人严守之不可得遂絶食七日而殒氏年二十】
　　姚信妻吴氏　　叶妻余氏　　姚□妻吴氏吴埙妻季氏
　　国朝
　　吴熀妻曽氏【题旌册庆元人年二十五夫亡不二志守节二十六年雍正四年具题奉】
　　【防建坊旌表】
　　吴淑姬【题旌册许字叶良英未婚良英卒闻讣往吊誓不肯归遂奉姑守贞歴三十六年雍正五年具题奉防建坊旌表】
　　吴公望妻周氏【题旌册名鸾姑年十七归吴合之夕夫忽中恶而卒氏誓不再适姑知其意坚告之曰尔娣有娠倘得男即以嗣尔夫既而果产一男氏抚如己出长又殀仅遗幼孙氏复抚之守节六十二年雍正八年具题奉防建坊旌表】
　　叶养姑【庆元县志许配吴良彩未合良彩死时女年十六赴吴守节父欲夺其志女引刀自刺血溅闷地舅姑知其意坚乃立嗣子家贫饘粥不给日勤组织市梁肉以食舅姑年七十余而逝】
　　吴廷馨妻叶氏【庆元县志年二十一夫亡守节孝事祖姑时山贼窃发祖姑令氏避氏泣曰八十祖姑病笃岂有孙媳逺去之理苐吴氏一块肉不可蹈不测随将幼儿寄外祖家贼至氏被执欲犯之氏嚼血喷贼贼怒劈其颅骂不絶口而死知县郑国位旌其门曰节烈】
　　周贞一妻吴氏【处州府续志康熙十四年耿逆防城氏子三锡死之氏泣曰儿死于难吾不死必辱遂投缳死贼至氏二目怒张贼惧而退及贼殱阖邑呈详学道给扁旌奬】
　　吴德芳妻杨氏　叶廷章妻吴氏
　　云和县
　　明
　　徐汪妻王氏【栝苍彚纪年十七夫卒有娠三月生子而家日贫抚之成立】
　　徐夀妻梅氏【两浙名贤録年二十二夫亡长子珉二岁次在娠家贫姑谕再适梅以死誓纺织易粟以养姑育子岁凶设三等食养姑以米哺子以麫已则取麸饼充饥二子成立县表其门】
　　刘仁寛妻张氏【栝苍彚纪年二十四夫亡氏念嗣絶鬻奁赀为翁娶姑李氏生叔仁龙嗣赖不絶守节以至白首督学分巡二道表其门】
　　王汉妻陈氏【栝苍彚纪年二十五夫亡子在襁褓有豪右悦其姿欲谋为妻氏以死自誓孀居五十余年】
　　叶贞女【两浙名贤録名洁叶鳯梧女许字吴伯鳯未嫁而伯鳯卒女誓无变节父母改聘何氏女日夜涕泣及期乃沐浴更衣自经死吴母先一夕梦妇归及早讣闻即迎柩归与伯鳯合塟】
　　王曰善妻潘氏【崇祯处州府志年十八于归方七日而夫亡姑老前妇遗子幼孝慈备至姑丧殡塟子亡偕媳梅氏抚幼孙以夀终】
　　【谨按云和县志王曰善妻作梅氏与孀姑吴氏同守训子万乗教授三衢与此稍异故特拈出又潘氏失载其夫名但云年十八生子万夀而夫死砥志抚孤媳梅氏亦年十八子死姑媳同抚幼孙闾族嘉其节与崇祯府志所载若符是否一人存以俟考】
　　王浥妻吴氏【崇祯处州府志年十九夫亡育一子夙有羸疾卒同媳梅氏抚孤孙家贫茹苦氷操凛然】
　　汤之龙妻王氏【崇祯处州府志年十六于归甫期夫亡姑令再嫁誓死不二】王肇宝妻吴氏【崇祯处州府志年二十一夫亡子在襁褓舅命再嫁氏自缢防絶子亡偕媳汤氏抚孙卒年七十三】
　　陈其蕴妻吴氏【崇祯处州府志年二十夫亡无子叔伯强其再嫁氏誓无他志以夀终】王授妻柳氏【旧浙江通志年二十一夫死子在襁褓叔廹之改节氏坚志不渝敎子一纶官学训夀九十四终】
　　吴秉达妻王氏【云和县志年二十五夫死二子尚幼遗腹又生一子氷霜矢志勤纺绩以抚二子守节五十年】
　　吴一蛟妻柳氏【云和县志年二十二夫死孀居七十载不妄言笑不出户庭】顾仕玘妻郑氏　吴闰照妻陈氏　顾以清妻魏氏郑湘妻林氏　　王存许妻梅氏　李仕贵妻潘氏李仕贤妻王氏　汤崇训妻徐氏　徐有遇妻王氏吴秉和妻徐氏
　　国朝
　　吴择姑【题旌册受柳继官聘未婚继官客死于京择姑闻讣哀恸决意守贞独处小楼不下纺绩自给雍正五年具题奉防建坊旌表】
