<!-- { "loadSidebar": true } -->
　　张亷【治湖州府志字孟介归安人防政翼之子成化丙戌进士授刑部郎中遇事不避权要曽使四川封王坚辞餽礼厯贵州按察使】
　　韦厚【嘉靖湖州府志字元载长兴人成化丁未进士除贵溪知县迁黄州同知常禄之外一无所取后以疾卒于湖之僧舍太守何显治其殡殓】
　　黄定【治湖州府志字叔志玠之孙由国子生授吏部稽勲主事转考功郎中迁山东布政使端重清约与人语欵恳若恐咈人意遇不合则毅然不与之茍同年七十七卒于家】
　　姚岳【迩训长兴人治懐宁清介严毅布衣疏食宴如也正徳丁夘入觐时珰瑾擅权有司行贿多取办于民岳空囊而行民称其亷有道献钱者岳曰媚灶以茍容不义剥民以自全不智郤之铨部亷其清复任】
　　陈良谟【分省人物考字中夫湖州人嘉靖壬辰进士工部主事改刑部郎再改仪部逡巡郎署者十年始得湖广防议迁副臬考满防政贵州致仕归御史先后荐数四竟弗起为防议时督太和山铢两不私中贵人守太和于诞日袖数百金及他珍物为夀急麾出长跽谢过乃已归而垂橐萧然山田百亩自甘藜藿有巨商介以书为沈侍御居间始心许之徐出千金为夀遽入内竟不复出虽家无儋石储而姻党宗族有待以举火者人以恩施即一饭弗忘也着有天目山房存稿摘稿诸书】
　　严杰【乌程县志字子俊嘉靖庚戌进士授中书舍人拜监察御史为中贵所嗾谪判临清有部使者欲致庭跽不为屈迁赣州司理不赴归】
　　呉珦【福建通志字良瑞孝丰人嘉靖间司训懐安诸生有餽悉不受士之贫者随力助之时诸生忤藩司督学欲尽加黜治珦白曰士不可过辱遂止】
　　严大节【归安县志字厚溪嘉靖间贡士清介不阿父凤令分宜以正直称为南昌郡丞摄府篆出巡得官米闻其孙在署患痘以一斗见遗大节曰此官米止可官用岂宜入私室亟送还父闻而嘉之】
　　严正邦【归安县志号一醇万厯戊戌进士任太常博士耿介无依附十年不调久之迁刑部主事厯员外郎执法不挠以清静称尝应诏陈言语切时弊陞广信知府未任卒贫不能殓同官助丧得归着有白云小言行世】
　　骆从宇【武康县志号干沙万厯甲辰进士厯任翰林官迁礼部侍郎清介中立时魏珰摧戕正从宇遇诸朝不一盼睐珰客说之拒益峻夺职里居珰败晋南礼部侍郎卒】
　　黄雄【贵州通志乌程人进士为普安州守每巡行粮自给丝毫无取明察善断从前积弊一时尽除】
　　徐应聘【长兴县志字仲觉为诸生励志好修不茍言笑天啓辛酉举乡试益折节自励誓不请谒公府身衣布素数年不一易遇公正则昌言之兢兢名节疾不起至无以为葬人推为真孝亷】
　　国朝
　　凌焜【乡贤留祀乌程人事母孝家贫弱妹继他姓号泣负归顺治戊戌成进士任皖江司李每夜秉烛平反惟恐失入有宣城富民被诬暮夜投金焜正色却之及廷鞫无辜竟为申雪在任六载劳瘁卒于官】
　　沈涵【公举事实字度汪归安人康熙丙辰进士由翰林厯任内阁学士兼礼部侍郎立朝勤敏谨恪壬午督学福建入仙霞闗誓于神曰徇一私者不得归度此闗闽旧例新进士各出银餽学使名盐菜银总计约三万余金补廪出贡亦各有例涵下车严行禁革苞苴干请一槩杜絶有新进生入谒喜形于面涵诫之曰生喜耶吾忧方大耳汝等一有废业败检者皆吾责也闽人服其教将代为构祠乌石山阳涵闻而力止之令别祀闽中先儒及去后闽人卒肖其像以配焉】
　　蔡彬【徳清县志字与端康熙庚辰进士授罗源知县设义学课士手定甲乙海滨翕然有诵声家素封岁遣人取资于家以办官事或家问不至輙仰屋而咨无以代匮也督抚以亷能荐陞吏部郎中】
　　宁波府
　　宋
　　曹粹中【寳庆四明志字纯老定海人中宣和六年进士丙科为李光壻与闻绍兴国论丞相秦桧欲一识粹中粹中时待次无为校官曰吾已有差遣见丞相何为退谓其妻曰吾观而父与秉权者势不两立岂久居此者由是仕不偶自号放斋以著书为乐桧死方以举主脱选调有诗説三十卷行世】
　　郑若冲【成化四明郡志字季真鄞人力学能文与同里汪大猷陈居仁楼钥相善后三人既贵显未尝一造其门自置书塾聚书数千卷延师训子虽卧病不废书家仅支伏腊躬自节约邻族有急拯之惟恐后方盛年时梦入深坞后营山墅俨如所梦乃字其溪曰梦溪以自号享年七十九子清之相理宗累赠至太师鲁国公】
　　赵汝擢【嘉靖宁波府志字待用奉化人亷谨不苟取官至承宣使嘉定五年南安郡西溪洞尹彦辉跳梁挺身谕之彦辉顿首泣谢曰天赐公活我郡赖以平后被命经理蕲春事撙节有方虽府库充实未尝一开宴濒行有牙契钱七十缗吏白当得斥不受教官叶以母夫人年髙为劝汝擢自指其颊曰鄙陋相岂更望温饱耶后死无以殓朝廷闻之给丧葬费以表贞白封奉化郡公】
　　史弥巩【宋史本传字南叔弥逺从弟嘉定十年登进士第时李开鄂阃知弥巩持论不阿辟谘幕府事端平初入监都进奏院出提江东刑狱徽之休宁有淮民三十余辈操戈刼人财逮捕法曹以不伤人论罪弥巩曰持兵为盗贷之是滋盗也推重情者僇数人一道以宁召为司封郎中以兄子嵩之入相引嫌丐祠提举崇禧观卒真徳秀尝曰史南叔不登宗衮之门者三十年未仕则为其寄理已仕则为其摈排皭然不汚有如此】
　　赵彦彬【西江志四明人嘉定间为贵溪令亷以律己严以御吏寛以恤民其座右书曰俸薄俭常足官卑清自尊及代去百姓遮道攀辕请留涕泣送之广信府志前此宰贵溪者无亷吏谚语云饮却三山堂下水縦非汚者也成汚彦彬曰自爱槛前山有意谁云堂下水汚人】
　　陈卓【延祐四明志字立道居仁子登进士第守江州宁国道由临安丞相欲见之卓谢不往丞相深器之卒为翰苑李全反淮安卓草诏至淮人益自励太庙灾草罪已诏京师争感动端平元年以卓为签书枢密院事未几丐祠归里平生不营产业以赞书所酬金筑世纶堂退居十有六年年八十有六諡清敏将葬事不能具丞相呉潜闻之为作书阃帅以助】
　　方山京【嘉靖宁波府志字子髙慈溪人父季仁第进士为南安军教授山京登景定三年廷对第一或以防尾简短勉令増入山京正色曰吾生平所学在无自欺今既彻上览将谁欺乎闻者竦敬授承事郎签书平江军节度判官时有星孛于井色焰竟天山京适衡文天府用防诸士极言内帑之私公田之扰比出院言者希上意疏劾之遂拂袖归杜门教子萧然自适度宗登极徴用得疾不起】
　　陈肖孙【延祐四明志字伯岩奉化人进士以提刑狱守嘉禾郡帑不妄用絶互送礼蠲逋钱二十万米四万子侄合食唯蔬食脱粟人呼为菜汤知府防安吉寇作以措置失宜罢丞相署曰陈肖孙一亷可取当官其子】
　　汪元春【福建通志字景新奉化人咸淳二年以宗正博士知军事妻子不之官郤例钱不受每食蔬饭一盂事至立决甫二月而卒卒之日民以金助丧归其弟与子恐污之泣辞不受】
　　元
　　舒庄【嘉靖宁波府志字子临奉化人性介特以名节自励至正间仕浙东道都元帅府都事改知奉化州因方国珍僭号隠居退避后荐辟竟辞不赴】
　　孙元防【嘉靖宁波府志字正甫鄞人尝为郡庠司训一言少忤遽引去郡守谢留之不得俾摄鄞学事食其禄固辞不受家贫僦屋而居讲学自给尤笃于伦理与人交乆而益敬翰林栁贯黄溍危素皆重之】
　　明
　　郑本忠【甬上耆旧传字本忠少笃学从舒卓受尚书时方氏据浙东三郡擅爵禄人惟本忠与方遯庵义不受伪署益杜门读书同时胡世佐林清叔诸人并相与资益洪武中举明经不起以荐为昌国训导改秦府保安王教授卒于官有遗集行世】
　　茅维【天啓慈谿县志字维扬永乐乙未进士授监察御史台中奏疏及诸道谳狱当否皆出其裁择厯官至四川按察使所至有亷名归田之日囊无羡金邑人钱源诗以美之曰山中此日赋归来共説清风似寇莱四十二年簪獬豸曽无寸地起楼台】
　　陈治【定海县志邑人家甚贫志操髙洁登永乐九年进士授监察御史清介自守执法不阿后陞河南按察司佥事风节益励未乆挂冠归厯官二十余载囊无余蓄家徒四壁衣食无以自给子宪永乐戊戌进士授监察御史巡按江西有父风不为权贵少屈一切宿弊靡不厘革时人谓之陈一埽】
　　李山如【嘉靖宁波府志字伯伟鄞人永乐间授兵部郎中忤尚书陈汝言致仕归厯官四十余年清苦一节非奉母不御酒肉贫寒不改韦布比归抱书瓮牖间读之环堵数椽躬任执作时人称为谷郎中尘生甑釡饔飱不能自给恩诏岁给月食米五石进阶朝列大夫及卒有司襄葬事子徳字克明读书能诗文以鬻书糊口】
　　杨范【嘉靖宁波府志字九畴鄞人践履诚确虽燕居恒盛服端生读书至夜分不懈教授里中视世之毁誉荣辱蔑如也永乐间有巫称龙神道人祸福如响家趋戸迎官不能禁范作文喻之弗止躬往见巫捽其首匍匐于地时拥巫罗拜者百数十人皆惊悟散去郡守郑珞邑令张铎咸宾致以访政事初号栖芸晩年更号思诚叟】
　　邵玉【两浙名贤録字徳温鄞人宣徳十年乡试授汝州学正迁河间府学教授转顺天府学用荐擢云南按察司佥事提督学政已乃以足疾纳禄归玉性至孝痛母早丧即宦輙万里必将父以养其教士先严义利之辨以身为范尝三典文衡在山东宿传舍逢囊金来谒者矢天却之在山西惩前事防作誓神诗以自见比在江西得人尤多而严洁之衷始终如一尝有鬻首饰者直可百金妻取而玩之輙谓曰汝欲之乎使妇饰百金难乎其为夫矣以清约终其身子庄举进士仕至按察副使】
　　张恺【两浙名贤録字徳和鄞人宣徳中以太学生补江陵知县时王府不法恺白守曰王不可绳以法而吏又不得问宜密闻于朝遂与守列上其事王遂废锢迁工部主事周忱抚南畿特奏恺同行每到州县輙言恺不可犯松守欲尝恺以美绫二百疋置舟中来迎比登舟见之悉封库欲举劾守恳祈得免由是守长皆自重犯法进常州知府命下而卒】
　　陆珪【天啓慈谿县志字廷璧正统初授教谕厯常州袁州封邱令陞辽府长史成化四年乞归杜门不出凡二十年里人罕识其面居仅环堵风雨不蔽善诗有桥南唱和集行世】
　　田玹【奉化县志字廷玉正统八年进士授刑部主事持法不阿门无私谒以勤劳致疾疾且亟有指挥坐重律以白金五百贿之玹不纳或劝之玹曰吾疾且死得无愧于心足矣宁忍以五百金亏平生志节乎卒之日无一钱之蓄自司寇而下皆致赙始克殓归丧】
　　宗显【嘉靖寜波府志字必彰鄞人正统九年举人任宜兴知县辨察民寃一介不取人为之谣曰二三万戸皆传説八九十年无此官陞大兴知县厰卫官校见其清苦亦不忍犯陞南京都察院经厯服阕不乐仕进遂家居贫不能存子佑庚戌进士任刑部员外郎】
　　张文曜【象山县志天顺八年进士自少力学任行人奉使外国餽遗一介不取清节着朝宁年三十余卒家贫至不能治殡】
