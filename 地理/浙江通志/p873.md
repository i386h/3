<!-- { "loadSidebar": true } -->
　　刘敦厚妻詹氏【衢州府志适刘两岁生一女而敦厚殁族人尽鬻其田氏防绩以给朝夕年五十六卒】
　　余瓘妻徐氏　　尹恢妻张氏　　龚世亨妻叶氏张季芳妻徐氏
　　国朝
　　席廿二妻方氏【旌表册廿二置酒宴客同席有尹眷广者知廿二与妻异室而寝席散即于是夜潜入氏室欲犯之氏惊起大呼持刄力拒眷广夺刄伤氏咽喉而死时雍正二年七月二十五日也狱成具题奉防建坊旌表】
　　舒明逸妻张氏【龙游县志年二十余明逸卒将以身殉念遗孤在抱欲抚之成立遂身刺守节二字深入肤里年四十余卒溧阳陈名夏为作传】
　　张旭初妻胡氏【衢州府志归二载而夫卒将自殉舅姑以遗孕慰止之及生女姑贫欲夺其志氏度不免投药酒中饮之而卒时康熙八年年三十】
　　汪懋典妻徐氏【龙游县志未嫁时懋典即患风疾不起父母舅姑皆欲离婚徐矢志不从遂适懋典匝岁生子而懋典卒徐苦节自甘年逾七十媳祝氏亦少寡人称双节】
　　王淑斌妻师氏【衢州府志家贫事舅姑孝康熙三十六年淑斌卒无子氏视含殓毕因祭于祖庙伏鸩而死】
　　余爙妻徐氏　　陈世炳妻舒氏　陈世炳媳余氏毛光翼妻祝氏
　　常山县
　　明
　　何与适妻范氏【续文献通考年二十夫亡抚孤儿奉舅姑虽极贫窘终无二志正綂间旌】郑俨妻杨氏【嘉靖浙江通志夫早卒子憺甫周岁守志养姑百艰不变成化间旌】王孚妻郑氏【治衢州府志归王一载夫殁励志守节抚孤子养病姑以老有司上其事】张贞善妻杨氏【嘉靖衢州府志年二十夫亡无子姑欲更嫁氏曰吾知为张氏鬼耳成化年旌】
　　郑纯英【崇祯衢州府志郑璜之女许聘注璇璇溺死桐江纯英闻悲号欲自尽父母令人守之女夜佯狂大呼有鬼守者皆走遂自缢死成化二年五月也璇柩经其门不能进璜出吊告以女死故舟遂行】
　　鲁贞女【万厯常山县志幼孤育于叔父母许配徐洛将娶洛死女请往视殓不得去膏沐居一室家人以其长别议婚女窃知其期因沐浴出其时服夜深敛于体自缢死】
　　郑氏二节【衢州府志俞氏郑汝兴妻汝兴父洁早死母祝氏年二十余守节汝兴既娶妇以解粮死于道俞氏婚才一年或劝之再醮氏曰吾一身志节何足计即为吾夫酬嫠母恩亦天海苍茫罔止极也县旌双节】
　　詹天涵妻江氏【万厯常山县志天涵病疠江氏来归相爱无斁也以小失姑怒而出之父劝之嫁江曰吾既不娴于姆训失爱于姑负慙多矣吾夫又不幸病废若乗其小异而有他志人其谓我何俟姑怒少怠吾且归视夫病望无出此言父私与开化人约得三十金江闻之惧其见强自缢而死】
　　詹启元妻王氏【万厯常山县志启元不知谁氏子詹如金丐于京师逆旅中名为己子欺王氏而娶焉既归始知之启元又戅嘉靖间如金之家燬既而遭讼客死启元防氏依妇翁翁耻之欲逐启元王泣曰始之不审即吾命矣逐启元吾必死翁不敢逐乃诱启元出王氏将别嫁之王觇知乃缢而死】
　　江子宏妻徐氏【衢州府志名蓉姑年十八子宏殁无子有欲夺其节者輙唾之家贫其姑樊亦早寡坐卧一室若母子然嘉靖年县旌双节】
　　徐金闺妻郑氏【衢州府志年十九金闺亡久之小叔负官镪被逮姑年老惊悸氏脱簪珥鬻田产以代偿叔始免氏年七十饼金闺同族金澄妻赵氏金清妻樊氏俱早年守节时称双井头徐门三节】
　　郑平姑【万厯常山县志许字詹人伟未婚人伟亡讣闻立志苦守三年父母劝其改适遂断髪碎面氷霜砥操二十余年而卒】
　　杨子善妻徐氏【万厯常山县志隆庆六年二月夜有数盗入子善家呼之出擒缚外庭徐氏与妾在室中盗在门脇之曰汝可从我否则与汝夫同死氏度不免使妾以好言欵贼而身急趋出房后门投井死兵廵道戒县大索贼廵捕官无以塞命谋托诸奸以自解士民不平操文刑牲祭之然后廵捕之谋不行而徐节始暴】
　　徐镰妻戴氏【衢州府志镰死无子氏年二十一家贫纺织事姑姑病疫昼夜扶持无少懈后年老不能自给族人徐深馈以薪米凡守节七十一年】
　　胡公赞妻江氏【常山县志年二十夫亡遗腹生子家贫敬养舅姑舅姑卒子亦殀或劝之改嫁剪发毁容誓不易节】
　　郑晃妻徐氏　　詹琼妻徐氏　　徐锦妻樊氏徐光陞妻郑氏　樊良樟妻徐氏　江本妻胡氏张应善妻徐氏　程名冈妻詹氏　詹尚淳妻姜氏
　　国朝
　　程舜日妻鲁氏【衢州府志夫亡年二十七家贫夫兄欲令改适氏毁容破面守节六十年康熙十年奉防建坊旌表】
　　杨瑞举妻徐氏【题旌册年二十七夫亡二子幼事舅姑孝姑病疯氏日奉汤药夜侍床侧厯久不懈】
　　徐浑妻邵氏【题旌册年二十五夫亡二子幼矢志守节事舅姑以孝闻　以上二氏俱雍正五年具题奉防建坊旌表】
　　徐敦彞妻章氏【题旌册敦彞应试姑病氏祷天求代及没倾箧笥以殓人称其孝年二十八夫亡二子在襁褓一子在腹家贫有谋夺其志者氏引针刺右目血淋漓以示乃止纺绩课子皆入泮】
　　汪广洙妻徐氏【题旌册年二十六夫亡无子将葬其夫命工营二穴以见志侍姑病十二年朝夕扶掖不懈　以上二氏俱雍正六年具题奉】
　　【防建坊旌表】
　　樊尧广妻张氏【题旌册年二十二夫亡无子抱叔子之钥为嗣年仅三龄氏辛苦抚教有成守节三十三年雍正七年具题奉防建坊旌表】
　　王佩琚妻徐氏【题旌册年二十四夫亡子幼力营三世宅兆延师训子不为姑息守节三十一年雍正十二年具题奉防建坊旌表】
　　张秉荐妻徐氏【衢州府志顺治初马士英驱众南奔大肆刼掠秉荐为乱兵所掳氏脱簮珥往救兵见氏色丽欲逼之大骂兵加以刃即引颈受兵终爱其色不忍杀牵其袂氏即断袂兵怒三斫其尸月饬秉荐归殓顔色如生】
　　毛应兆妻江氏【衢州府志应兆任镇江守备氏在家顺治四年四月白寇李能七等刼掠氏为贼所获欲汚之不从至麻溪滩死焉】
　　江氏三节【衢州府志张氏江之昆妻曹氏其媳也甲寅夏之昆为贼所杀张氏曹氏求自尽孙女如娟大呼曰请先母死毋取辱贼怒先勒杀之二氏亦皆自缢】
　　徐氏四节【衢州府志詹氏名三娘徐明备妻素有节概甲寅夏贼入城氏恐辱与女小答俱投隣井死数日贼退出之顔色如生时又徐秀姑徐明琦女贼薄城姑年十六夜与父诀明旦闭楼自缢死又王氏棠姑徐文瑛妻夫妇避兵村中文瑛病卒氏哭泣将死家人以舅姑在谕止之数日贼至掠之去氏曰我宁死岂为贼所逼以首触刃贼断其喉而去】
　　姚绅妻杨氏【衢州府志甲寅夏贼掳妇女数十人缚之去氏亦在所系中既登舟乘间跃河而死时年二十又王氏名富妹周正征妻为贼所掳不从投井死又常山妇不知其姓氏贼将犯之不屈死又一女未笄贼驱之入营投井死】
　　俊姑【衢州府志徐生之妾生一子甲寅被掠俊姑沿途骂不絶贼惧以刄益大骂遂死贼去且数里其子犹伏尸而乳贼有后至者异之令他妇抱之起尸忽张目视乃以土掩之访徐生而归其子】
　　徐光旭妾王氏【衢州府志氏昌化人常山徐光旭纳之闽贼破常山氏自缢以救苏七窍流血双目突出贼见而义之勿犯其家是年八月光旭为黄岩教谕以拒逆命避山中不食死氏守节二十四年而卒】
　　叶日光妻程氏【常山县志年二十九夫亡四子俱幼教育有成少子馨中康熙辛夘副榜后氏年七十四命诸子葬父即絶饮食谓诸子曰我今可报汝父于地下矣遂逝诸子即卜日合葬焉】
　　邵礼培妻徐氏【常山县志年二十一夫亡子殇家故贫纺绩以佐晨昏平时闭阁静处不茍言笑守节五十余年卒】
　　徐应鉁妻程氏【衢州府志夫亡氏年二十四家贫事姑育子姑殁负土筑坟有羣乌啣土之瑞】
　　徐铭珣妻金氏【衢州府志年二十八铭珣亡家贫子幼守节数十年后以饥死】郑振象妻程氏【衢州府志年二十夫亡家赤贫有廹之改适者輙引绳自缢人惊救获免绘夫像于堂朝夕奉膳如生厯三十余年以苦节终】
　　徐起时妻祝氏　郑伯药妻邵氏　詹日灿妾金氏詹见选妻徐氏　詹人栋妻程氏　徐采嶶妻韩氏徐守璵妻王氏　詹尔膏妻郑氏　徐慈元妻郑氏杨名耀妻洪氏　汪士堦妻陈氏　邵简妻华氏郑蕡母徐氏　　徐光锡妻赵氏　周旭生妻王氏徐建治妻毛氏　毛光耀妻徐氏　王良弼妻呉氏郭有美妻祝氏　徐必耀妻朱氏　徐一福妻江氏叶良璧妻唐氏　邵忠培妻徐氏　徐允诚妻陈氏徐允诏妻刘氏　徐大器妻汪氏　陈迖莱妻汪氏徐焕妻杨氏　　詹际熙妻徐氏　郑允祚妻程氏郑启豫妻张氏　詹尔序妻郑氏　徐瑞嘏妻叶氏徐珍妻毛氏　　郑明经妻鲁氏　徐锦妻樊氏徐灏妻汪氏　　詹期妻樊氏
　　江山县
　　宋
　　毛宁妻黄氏【正德江山县志夫早死子豫方三嵗誓不妻二姓及豫为绍兴名臣封恭人】徐应镳妻方氏【江山县志随夫寓临安学舍咸淳末元师将至劝其夫归隐不从投后园瑞莲池死女元娘伯顔次临安同其兄琦崧作自悼诗二首随父登梯云楼纵火自焚以救免翼日投井死】
　　明
　　徐祥妻蔡氏【治衢州府志年二十四夫亡誓不改节所生惟一女立嗣以奉宗祀遭元季丧乱虽流离之际志操益坚洪武初旌表】
　　吴氏二节【江山县志张氏吴士规妻徐氏其弟吴士矩妻兄弟相继死王事二氏年俱二十共抚三雏以守节称洪武初旌表姜德政为作传】
　　徐某妻毛氏【正德江山县志毛冀州女妻于徐早寡家欲夺其志氏避归独与母居抚孤守节其伯欲强嫁之凌逼百端终不听舁者夜且至毛度不免乃绐之曰俟作衣履明旦从之未晚何至相廹众以为然退而安寝毛乃沐浴更衣自缢以死】
　　杨忠妻王氏【衢州府志忠死贼难氏年二十二守节抚孤至八十而卒】
　　毛显聪妻姜氏【正德江山县志年十九而显聪没家人勒其嫁氏涕泣不食曰生为毛氏妇死作毛氏鬼遂割髪垢容示不易志】
　　王建妻金氏【衢州府志名西娘年二十夫亡遗腹生子夫弟使改嫁氏以死誓年七十卒】王政妻徐氏【衢州府志名绫娘年十九夫亡夫弟王辉亦早卒与辉妻吴氏同守节吴名贞娘后俱以寿终】
　　席家郎妻郑氏【正德江山县志嫁未逾月而席死郑方十九家贫有欲嫁之者郑砺白刃自卫曰必杀媒而后已纺绩自活守志不渝】
　　檀亭妇【正德江山县志氏名莫详年二十适某氏子未婚病死妇誓无嫁意或谓之曰未接袵席之欢且无可生之资将能自存乎妇不为动佣女工自给凡六十余年凛然风节】
　　刘梦觉妻严氏【衢州府志夫亡毁形自匿足不逾阈年近八十有虎入其室手撄之而去邑人异之】
　　徐忠妻周氏【江山县志生二子一日随夫往母家夫抱幼子过罗娘桥忽堕水死周大恸嘱其长子归依祖母遂挽髪投水死】
　　王举妻江氏【崇祯衢州府志年二十五夫男竝亡与其娣毛氏苦志守节有司以闻旌其门】徐源妻姜氏【衢州府志归三载而源死子化龙尚幼适有寇或劝其依人逃匿者氏引锥剔目目化龙后登乡荐知河源县以政绩闻】
　　王毛妻刘氏【衢州府志名科姑归二载毛死无子氏阖户纺绩隣人失火几及庐氏不行卒免年八十有司旌之】
