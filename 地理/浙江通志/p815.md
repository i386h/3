<!-- { "loadSidebar": true } -->
　　周玺妻仲氏【题旌册年二十九夫亡遗二子一女絶无依倚氏矢志不二工蚕岁常倍收有转贷其种者亦如之自是名闻逺迩争贸周节妇家蚕种家稍裕遂得抚其子女毕婚嫁守节二十四年】
　　黄巨源妻蒋氏【题旌册年二十六夫亡遗腹生子嗣瑗抚之长教以义方为娶妇诸孙绕膝守节三十六年】
　　龚培和继妻丘氏【题旌册年二十八夫亡子女四人前室出者二家素贫复遇歉岁氏上事老姑下抚子女凡虀盐薪米无不出自十指间守节三十六年】
　　俞俊妻邵氏【题旌册年二十夫亡时曾祖姑祖舅姑舅姑三世俱存痛俊蚤殀遗孤孱弱虑氏年幼难自立氏誓不二天闺门整肃三代尊人相继没丧葬如礼子长娶妇生孙守节三十八年】
　　方绎如妻孙氏【题旌册年二十八夫亡子方周岁家贫衣食不给归依父母抚训其子成立守节二十九年】
　　顾元吉妾马氏【题旌册元吉卒氏年二十八正嫡年逾六旬生四女氏一子氏事嫡如姑佐之婚嫁嫡亡哀毁过礼敎子有成守节二十三年】
　　黄献可妻余氏【题旌册年二十七夫亡子幼氏抚训成立事舅姑生则尽养没为营守节五十六年】
　　方尚震妻吴氏【题旌册年二十四结褵甫三月夫亡立侄肇贤为嗣事孀姑孝姑卧病经年侍奉汤药无少懈及没力营丧不以贫而俭其亲守节四十五年】
　　裘峵生妻陈氏【题旌册年二十七夫亡子女俱幼勤纺绩以事姑完子女婚嫁守节二十六年】
　　陈昌妻闵氏【题旌册年二十二夫亡舅姑在堂舅妾生一子氏念夫无后似续惟叔是赖自襁褓至成人皆氏抚训守节三十八年】
　　仲贞女【题旌册仲子亮之女许字吴廷俊婚有日矣廷俊亡女阖户投缳救苏父母环守之乃缟素奔丧事舅姑能得懽心抚侄为子以延夫祀守贞三十四年　以上十九氏俱雍正十三年具题旌】
　　【谨按前明列女悉据旧籍登载我朝敎化日隆表章特着故穷乡僻壤妇人女子皆知励名节敦孝行较之前代尤不胜书凡已邀旌典者均据题旌册年次先后备列于前其有册内失载或未经旌表散见志乗文集及由地方官据各学公举核实申报者均附录于后至志乗中之事迹略同限于卷帙不能备采立传者谨纪姓氏如前例】
　　赵氏二节【钱塘县志劳氏广徳州守赵景和妻秦氏其妾也值马士英乱兵沿途杀掠过州景和不纳士英怒縦火攻城遂遇害劳欲自刭庶姑朱以藐孤当抚止之崎岖戎马间扶榇归杭荼苦备至敎子苍璧成进士官御史秦氏闻景和被杀宻缝衣裾升楼跃入眢井死州民殓之顔色如生】
　　章一桂妻髙氏【旧浙江通志归章十月而寡姑徐寝疾厠牏澣濯逾年不厌姑且死执髙手曰愿来生更为而妇髙经理姑丧贫益甚苦节六十年而卒】
　　施氏二节【钱塘县志徐氏施继山妻继山卒氏年二十遗孤三人家贫以针纫为业每沥粥为饭饭子而自饮其沈其次子有坤妇经氏年二十余夫死守节绰有姑风】
　　【谨按有坤旧通志府志俱作施士今从施氏苦节录改正】
　　张氏四节【杭州府志沈氏张埁副室汪氏张尧彩妻朱氏张翥妻周氏张英妻沈年二十四埁没服卤而死汪年二十二夫故厯四十九载完节而终朱与周其侄妇也朱以翥没屡欲自尽父防之严不得死及抚孤稍长遂从容成其初志以瞑周亦早嫠苦节四十余年人以为一门四节】
　　许鼎昌妻尚氏【旧浙江通志事姑以孝闻姑死长号曰姑舍我去安往乎一恸而絶】吴至乙妻姚氏【旧浙江通志结褵期年至乙疾姚刲左臂进卒不起未防姑疾刲右臂为糜卒亦不起两臂创甚养疴母家已病且革舁绳牀归强扶再拜与亲诀曰非不知魂魄依父母也顾女有家义不可去仍返吴氏之寝曰得死所矣遂瞑】
　　汪亢宗妻鲍氏【钱塘县志亢宗病亡氏欲以身殉舅姑勉以立孤乃止已而二子俱殇氏遂闭户服卤死】
　　徐茂芳妻孙氏【旧浙江通志年十七适徐甫五载而茂芳卒遗孤仅六月且茂芳同胞二人皆贫早逝无子孙氏旦夕焚香告天曰徐氏三枝共此一儿愿天佑使成立惟敎以义方不为姑息长姒赵亦早寡守志有同徳焉】
　　项毓祯妻张氏【杭州府志毓祯覆舟死氏奔赴投江以救得生守节抚孤始终如一迨子景修婚毕遂决意絶食而死其媳何氏夫丧亦矢志茹斋缟素人交颂之】
　　蒋佺妻徐氏【旧浙江通志佺未婚失明姻戚谓佺无受室理徐闻之曰古人不以妇瞽弃成言吾敢以夫瞽有他志耶誓死嫁佺甫二年佺卒立志守贞以终其身】
　　顾氏二节【杭州府志蒋氏毛氏妯娌也蒋为顾儒英妻儒英死蒋剪髪明志茹苦食贫敎子读书儒英弟竒英娶毛氏婚十月而竒英没无子女空楼独处五十三年年七十余卒】
　　沈杰妾张氏【杭州府志杰卒张年二十九家贫父母欲夺之不可防豪强强委禽张啮指出血断髪自誓昼夜织作以事其嫡嫡疾割股以进杰柩未殡百计营敎两孤成立年六十六卒】
　　张所修妻汪氏【旧浙江通志年二十四所修得疾不起以目视汪曰吾死汝何如汪泣即举刀断一指曰设有不虞以此指先殉君地下吾当忍死敎孤敢有他志乎所修乃瞑汪后夫三十年卒】
　　胡云鹏妻王氏【旧浙江通志年二十三夫没以簪刺喉流血仆地子遵仁八岁痛哭抽簪出乃得苏于是散髪毁面穷居守贞课子成立】
　　邵周书妻陆氏【钱塘县志年十九归周书周书卒时陆方娩身抱孤陨涕曰天如不絶邵氏我当作未亡人十五年闻者弗为意也名孤曰芳迨年十五出应试陆谓曰汝可自立我将报汝父地下矣芳惊讶陆曰戏耳诘旦自缢死制衰绖及遗命皆预存簏中殓之日容色如生】
　　查梓妾王氏【钱塘县志梓客秦娶氏年十五挈归浙中食贫操作者十年梓没氏即服卤死】吴锡妻戴氏【毛竒龄吴烈妇墓志钱塘学生吴锡字天与比邻戴氏女年十嵗父死哭泣过哀防失明人以孝女呼之因聘焉年十六合十八天与乡试下第遂致病越三年死当天与病时戴侍汤药不脱衣知不治请先死天与曰吾未死而汝死是以死促我也戴泣而止天与将属纩呼弟钥曰汝嫂将必死我死嘱家人伺之天与死戴以首触棺碎首血被面家人环伺之绞以巾刺以裙刀凡求死者七最后吞金不得死乃宻坏玻璃瓶吞其廉肠断呕碧血数升死距天与死时凡四十二日时康熙二十七年某月日也年二十二里人建祠于西湖葛岭下曰吞金祠】
　　髙良妻童氏【钱塘县志良佣舂其舅陈四为舆夫佣巨商家瞰甥妇有姿色故虐使良不令与其妇合未逾年良死四隂计欲以氏献某商为妾氏哭詈弥甚絶粒七日而没未防四暴疾卒】
　　翁常节妻孙氏妾滕氏【杭州府志常节没滕絶食死未防子骏业亦死孙与媳孙氏共厉志守节】
　　郭贞女【钱塘县志海宁郭斗山女钱塘呉唐所聘也唐卒氏登门拜姑嫜服衰绖守繐帷厝夫棺于祖墓侧翁姑没父挈归海宁衣缟茹素不闻语卒与吴唐同穴】
　　熊氏二烈【公举事实熊应凤妻陈氏及其妾缪氏也应鳯官游击守温州磐石营顺治十五年海寇陷城应鳯不屈死二氏曰吾夫尽节我二人不死临难茍免非烈女子也遂相与投缳而絶时陈年三十镠年二十三】
　　罗育万妻杨氏【公举事实年二十二归罗三年夫没姑已亡惟翁在堂子甫襁褓氏忍死事翁抚子越四载翁没子痘殇氏泣曰吾所不死者以有子也今已矣遂絶食死时年二十九】
　　周墀妻俞氏【公举事实夫亡止一子铮甫离襁褓鬻手以给饘粥子稍长督课甚严中雍正癸卯副榜人称母敎云】
　　徐嘉谟妻金氏【公举事实性至孝年九岁母疾焚香告天终夜号泣愿以身代及归徐事舅姑先意承志姑尝患痈医不能治氏以口吸脓血手奉汤药衣不解带者三十七昼夜姑遂瘳翁贫而好施有姚姓以饥鬻子翁怜其幼而不言氏典衣餙以赎之嘉谟卒于京邸柩不能归氏纺绩二年常防火不举而积资以奔丧后长子殁媳厐氏以死殉人称节孝萃于一门】
　　张世韺妻姚氏【公举事实世韺馆于外氏事继姑孔克尽孝敬姑性严厉氏委曲承愿一饍必察其旨否一寝必时其寒暖先意承志能得其懽姑患乳痈至危笃氏侍汤药拂拭吮防不辞汚秽至痛楚輙吁天求代姑没哀毁逾节相夫力举三防宗党咸称其孝】
　　陈氏三节【题旌册庠生陈嘉起字又虞之妻王氏年十七归又虞甫七载而寡事舅姑能尽子职岁乙酉潞王窜杭人心煽惑氏奉姑暨母孤孥避严州建徳之大洲村值方马弄兵抗】
　　【王师贼首艶氏才色强委币聘氏曰吾固有以报夫子贼至搴帷视之赫然髪絶容毁血流衣裾矣相顾骇愕戒勿犯而去姑则惊悸不起治棺衾如礼贼平迎丧归葬又值耄舅大故赤手拮据如礼一如丧姑时守节三十七年子士录字甄侯妇方氏孙嗣源妇汪氏皆以节孝闻方氏年十六归甄侯既失所天哀毁防絶念姑以节烈待旌而哀哀遗孤又一线千钧之重非抚以长何以慰吾姑强起敎育成立守节二十五年汪氏本世儒家知大义事孀姑尽孝敎子以文名而恬恬愉愉能以苦节自甘者守节二十五年长子梓以三氏节孝请题俱得奉】
　　【防旌表】
　　吴士龙妻丁氏　吴兴周妻冯氏　金志逺妻唐氏金大章妻毛氏　裘昌嗣妻徐氏　凌克开妻陶氏朱志达妻车氏　杨天驑妻汪氏　金万钧妻沈氏姚垣妻陆氏　　姜士鉴妻徐氏　段起鸿妻陈氏严渤妻陆氏　　吴俊妻侯氏　　王予宾妻潘氏曹守纪妻王氏　王世祚妻许氏　童必昌妻韩氏张懋徳妻李氏　徐可大妻严氏　金祖锡妻张氏傅相妻路氏　　沈昭逺妻刘氏　陈博学妻陆氏周羽侯妻冯氏　钱彪妻李氏　　钱俸妻于氏杨志明妻张氏　王英妻许氏　　梁欲济妻徐氏吴果妻髙氏　　潘开旸妻翁氏　窦尚琏妻苏氏沈起龙妻俞氏　吴农复妻章氏　吴容妻陈氏吴爽妻张氏　　吴望中妻汪氏　俞徳舆妻章氏
　　刘廷献妻程氏　妾惠氏　　　　王聘妻陈氏朱頴蕃妻赵氏　翁遵厚妻何氏　戴原育妻潘氏马必科妻李氏　李茂芳妻严氏　蔡岑妻余氏刘兆选妻吴氏　朱南妻吴氏　周奭妻沈氏金之翰妻吴氏　胡尔橙妻吴氏　张昌裔妻赵氏陆鸿妻俞氏　　徐实妻陈氏　　卢程京妻陈氏吴徳同妻程氏　徐徳厚妻沈氏　周攀桂妻黄氏孔闻韶妻沈氏　章茂叔妻屠氏　胡云上妻范氏郑渊妻张氏　　姜与濓妻诸氏　潘士第妻汪氏苏瓒妻王氏　　范武音妻朱氏　孙渊妻裘氏宋绪山妻沈氏　钱允昌妻汤氏　金頴实妻钱氏钟卞妻钱氏　　金建烈妻方氏　洪云渼妻陆氏孙允昌妻程氏　张文治妻汪氏　吴宾贤妻程氏彭继周妻朱氏　陈其善妻徐氏　谢天恩妻王氏查克澂妻徐氏　陈焕妻郁氏　　陈有相妻沈氏赵启祯妻金氏　潘杓焕妻陈氏　潘尧日妻陈氏卢鸿勲妻邵氏　戴允中妻徐氏　劳伟妻张氏汪元璇妻毕氏　茹兆之妻顾氏　胡承虞妻方氏







　　浙江通志卷二百二
<史部,地理类,都会郡县之属,浙江通志>
　　钦定四库全书
　　浙江通志卷二百三
　　列女【二】
　　杭州府
　　仁和县
　　元
　　陈文举妻蒋氏【嘉靖仁和县志名淑贞归学正陈文举元季海防方鹤臯兵薄郡濠文举卧病贼及寝门欲兵之见氏姿艳觊得之氏意觉绐贼以脱夫计其去逺乃俟隙赴水死】
　　明
