<!-- { "loadSidebar": true } -->
　　万义姑【明列女传名义颛字祖心宁波卫指挥佥事万钟女防贞静喜读书两兄武文皆袭职战死旁无期功之亲继母曹氏两嫂陈氏吴氏皆盛年孀居吴遗腹仅六月姑旦暮拜天哭告曰万氏絶矣愿天赐一男续忠臣后我矢不嫁共抚之已果生男曰全姑喜曰万氏有后矣乃与诸嫠共守名阀来聘皆谢絶之训全读书底成立全嗣职传子禧孙椿皆奉姑训惟谨姑年七十余卒姑之祖斌及父兄皆死王事母及二嫂守贞数十年姑更以义着乡人重之称为四忠三节一义之门】
　　杨守贞【两浙名贤录杨孟辉女也甫八嵗许字俞氏伯子顷之伯子死俞氏请以仲继杨父母许之守贞闻泣拜母前曰大人许儿为俞伯妇畴知有仲也愿大人以子畜之虽白首不悔父母怜而许之遂卧起一小阁不与家人相接至六十四而卒】
　　章智通妻俞氏【成化四明郡志年二十四夫亡父母欲夺其志乃断髪自誓勤苦纺绩抚子成立守节三十八年天顺年旌表】
　　包文助妻张氏【两浙名贤录名如涓年二十二归包甫期生子甸未及晬而文助天夫之女弟诱以改志不聴夜为鬼祟以怖之张知其伪覆灯以觇俟祟发即启灯女弟惭而退自是勤纺绩养姑育子卒振包氏之宗人以为节义之报】
　　倪元妻黄氏【嘉靖宁波府志佥事润玉之女孙年十九归元三年而元殁祖姑在堂二季龆龀氏奉姑抚二季既而姑殁殡送如礼人称其孝年八十五而终】
　　张昺妻谢氏【宁波府志名防妹年十八适昺昺只役京师以病卒氏年二十九讣闻哀毁骨立辄卸铅华事纺织奉寡姑王氏甚孝抚二子俱成立次男诚充弟子员年二十八而殁妇陈氏年二十六依寡姑守义亦以水蘖着闻世称双节成化四年旌其门】
　　髙宗常妻叶氏【鄞县志宗常代兄逺戍归而遘疾卒其兄欲夺氏志火其弟柩析其资投以诸艰氏终不变志抚子谦成立痛父骸之毁大营塜域于蒋山治初诏赐粟帛旌其门】
　　钱奂女【鄞县志母陈早卒与兄防防相依兄溺死妹亦悲恸而絶年十二】
　　张氏三节【嘉靖宁波府志王氏张公晔妻年二十一而寡妇王氏张纯妻年三十而寡时纯长子愖方七龄次子恒尚乳哺姑妇抱持遗孩朝夕相吊防防如也已而恒亦天其妻薛氏年二十四以伯氏子时政为后苦节三十余年】
　　丰勲妻徐氏【两浙名贤録年十八归勲勲卒无嗣徐年二十五誓以死殉自投于地伤手足姑救之得不死事姑尽孝夀八十四而终】
　　张道成妻褚氏【两浙名贤录年二十五而寡守节终身子清遇氏危疾刲臂疗之母即差氏卒清庐墓三年未几清卒妻孙氏亦守节抚孤□戴成人孙疾戬戴亦刲臂进人称两世节孝】
　　余暄妻周氏【宁波府志字如珍年十六归余成婚六日暄卒氏剪髪自誓族有难其守者语泄氏恐中变乃自缢救苏者三朝夕守一楼力勤纺织以侄谦徳为嗣谦徳生子本中正徳辛未榜眼时氏年九十张乐设宴氏谓有悖生平苦志屏之九十七而卒婢阿秀及笄将嫁之秀坚志悲哀愿事主母以终身年六十先卒王文成题其墓曰节感孺人】
　　闻能妻陈氏【嘉靖宁波府志年二十归能未几能卒姙子六月服阕姑虑其年少家贫微探之泣曰即无后尚欲保姑天年况幸而有子乎以死自誓养姑愈谨正徳甲戍旌其门】
　　李珂妻胡氏【明列女传年十八归李阅七年而珂死遗男女各一苦守室中誓不逾阈隣火作珂兄佩往救之曰阿姆来吾乃出佩使妻陈往妇以七嵗男自牖付之嘱曰幸善视之陈曰婶将何如绐之曰取少首饰即出陈去胡即累衣箱塞户抱三嵗女端坐火中死】
　　忻玉妻杨氏【两浙名贤录年十九玉病疽杨吮之后死杨痛哭亦絶三日家人具殓乃苏犹噫噫作哭声遂断髪誓死无他志玉嗜鲤每忌日必设一年偶值河枯无从觅杨悲恸不已忽一渔父持鲤至以一金得之祭毕食胙得原金于鱼腹中人大异之以为哀感所致】
　　谢瓛妻周氏【嘉靖宁波府志名应禄归瓛瓛客死会稽氏年二十六子表甫三嵗氏归夫骨以豫穿已穴子萦哮疾尫羸日甚昕夕祝曰天不絶谢氏幸全吾儿已而果愈年七十五旌门】
　　李维勤妻薛氏【嘉靖宁波府志名志贞年二十二而维勤卒或讽之辄泣曰人而甘兽乎薛李故望族谁当为此者若有之除日自西出耳即聫穴于夫朝夕忍泣以奉姑抚女姑老痈发背不能卧薛朝夕抱持以身为借背不就席者三月姑卒忧劳哀毁遂成疾年四十而卒】
　　薛处女【嘉靖宁波府志名义许字宦家子早世贞守不嫁以奁具植孝思祠堂于父墓侧薛氏世享焉】
　　贾锭妻丁氏【宁波府志年十七归宁波卫百户贾锭锭以转漕赴京道卒丁闻一哭而陨家人扶灌乃苏日夜哀哭泪尽继之以血数欲自缢家人宻防之不遂乃抚前妻子文荣爱逾已出其叔潜欲夺其志氏即引刀断其指叔始惴不敢言年六十九忽沭浴更衣而逝】
　　李郭翁妻潘氏【嘉靖宁波府志继姑王氏每以非礼加之氏委曲承顺王后病痿氏事汤药抱持虽中裙厠牏必躬涤不懈后又事继姑陈无异事王时疫大作舅与夫相继死氏年二十九二子尚防嵗饥或劝其鬻书自给潘曰李氏累世所积以贻子孙者惟此耳忍轻弃耶乃织作以养姑教子后被旌】
　　何处女【嘉靖宁波府志何清之女许字应仁及十六忽得胃疾不愈应仁将迎之女曰吾不幸婴疾可复以身为人累耶卒依父母比父殁号哭自毁以卒】
　　赵勤妻余氏【嘉靖宁波府志名徳贞年十九归勤不二年勤亡遗子文志方一周适遭回禄兼嵗饥草栖絶粒族人欲夺其志徳贞即断髪折指以死自誓勤纺绩以抚文志俾承父业年六十八卒】
　　杨文瑜妻王氏【嘉靖宁波府志夫戕于傲弟妇年二十八愤欲自经以方娠不果姑必欲夺其志誓以必死逾月生子镐于是含寃茹苦抚遗孤而教之成目不窥户孝养其姑嘉靖壬午旌】
　　张葩妻杨氏【嘉靖宁波府志年十七而嫁嫁七日而寡诸伯氏欲圗其产以讹言相诬终不为动白首一节人无间言】
　　李八妻林氏【嘉靖宁波府志八故山农佣乞生子性三甫周而八死林年二十八擗踊哭泣若不能生既或説之改醮林曰生为李氏妇死为李氏鬼耳已而性三长娶妇邱氏举一孙而性三死邱他适林抱育遗孤纺绩以自绐未尝有几防愁苦见于顔面人尤难之】
　　倪□妻王氏【嘉靖宁波府志□性不慧王奉之至敬一女二子防者才四月适疮疹甚剧而□忽暴卒氏年二十七悲痛罔极又甚危其子含哀调摄幸各保全中更衰落每至不给辄励其子曰丈夫会有消长无事戚戚只恐海干人白头耳后家亦稍树年至八十四终】
　　陈襄妻倪氏【明列女传定海人适郡陈襄襄卒氏年三十无子家贫甚力女红以养姑人有慕其姿者遣媒白姑氏煎沸汤自渍其面左目爆出又以烟煤涂伤处遂成狞恶状媒见之惊走不敢复言歴二十年姑卒氏哀恸不食死】
　　许元忱妻胡氏【两浙名贤録元忱病疫死氏才二十三未几其夫之兄亦疫死姒遽改适里人妍氏色竞谋于许之强暴者求偶氏有期矣氏见逼即毁面截鬓髪断左手三指血淋漓誓以必死羣暴者惊散去族尊姑妯娌皆抱持之氏大恸因立应后者氏督之力田益身自劳苦不浣不栉故汚秽以自废极力毕夫及娶妇才洁布素夫有弟少流移则为反之道之勤弗率即延尊者诟责之已而复为之娶妇氏益勤织作仅免饥冻而耿耿之性死不可易年七十余卒】
　　董鍷妻陈氏【嘉靖宁波府志鍷卒陈年二十六抱遗孤悲泣不胜遗腹复生子益稍慰乃含哀教二子竟全其节】
　　夏冕妻王氏【两浙名贤录年二十三而寡遗孤二人俱在襁褓姑老齿落氏每晨起先以其乳乳姑二雏呱呱勿顾也嘉靖丙辰倭冦至氏负姑入山披荆棘破肌肤姑頼以全比姑卒悉营防之事力瘁而卒】
　　章海妻陈氏【嘉靖宁波府志年二十四夫亡越三日产一女姑钟氏欲季子之专其资也连夺二妇之志次将及陈会海姑嘱营一穴陈截髪齧指矢志靡他悉捐奁具以营双穴宗人知不可夺立侄为后氷蘖之操终始不移】
　　沈渭妻蔡氏【嘉靖宁波府志年十九归渭生子应麟眀年渭死舅姑不爱之委曲承顺至欲夺其志辄抱子而泣矢志自励人无间言】
　　王守中妻吕氏【旧浙江通志守中死夫兄守恒有三子利其资逼使改适吕忍死不从遗姙生子守恒设计欲害之氏以遗产四分之以一予孤孤得无恙女适徐奎亦以节着】
　　徐氏三节【两浙名贤录徐奎妻王氏生子海五嵗奎卒王年二十三事姑孝敬抚育遗孤海娶余氏海卒余时年十九遗孕生子曰定示其志有定也家日落勤纺绩以养姑定娶周氏甫二载定卒无子乃子族人之子以节终三世嫠居皆迹不逾壶声不出户】
　　张珍妻赵氏【两浙名贤录珍家徒壁立成化十九年举于乡未逾年卒氏年二十二艰苦伶仃勤女红以糊口然不为男子制服坐卧一小楼虽寒暑不下至白首宗戚有不识其面者】
　　髙锷妻曹氏【鄞县志二十五嵗夫亡姑病目长子浩在乳次子瀛在腹罄簪珥以完防有匪人谋夺其志曹截髪毁容誓以必死姑五旬而瞽八旬而殁曹奉之不失其欢后旌门】
　　李承家妻谢氏【旧浙江通志夫患厉目盲将改字不从及婚夫死守节终身有司奏旌】王大用妻夏氏【鄞县志年二十四大用亡家贫无嗣抚侄承祀奉耄姑生事死备极艰苦女清姑适全元海亦二十四而寡孝养舅姑立嗣继后】
　　汪眀徳妻翁氏【鄞县志眀徳卒氏将鬻产为殡费亲属不许越七日遂逼其改醮已受聘矣氏曰夫肉未寒而适人诚犬彘之不若至夜将自经为人所觉不获俟夜静乃穴壁而出自沉潭水以死】
　　张楩妻叶氏【鄞县志年二十四楩亡无子母劝之嫁不许有己产数畆当嵗饥公家欲鬻以济急氏一无所恡姒黄氏梃之妻也亦少寡与叶晨夕相依尝有盗穴入其室二妇在幛中觉之相与坐起两手压幛聴其窃取不出声天明家人尤之曰吾两寡妇岂与男子格鬬哉区区箱笼何足惜】
　　黄崇藩妻王氏【宁波府志年二十七而寡奉姑育子备歴艰辛崇祯二年巡按表其门卒年八十一其姒纪氏娣毛氏亦夫亡守志与王氏称三节云】
　　李氏三节【鄞县志朱氏李曰荣妻马氏荣之弟曰富妻胡氏富之弟曰贵要兄弟三人相继而殁姒娣三人誓同守节各抚其子成立及卒树坊旌之曰一门三节】
　　陈烈妇【鄞县志归柴某夫溺挟邪好酒赌博家贫如洗遂染病陈絶无怨言惟勤女红以支朝夕劳苦万状夫党皆无頼欲并防儿偕妻别售陈闻大恸峻拒者再终不悛一夕系儿于腰抱石投水中死杨徳周为立传】
　　陈良谟妾时氏【鄞县志扬州人年十六为邑人陈侍御良谟妾甫三嵗闯贼陷京师良谟曰事至此吾有死而已氏曰公死妾亦死良谟无子知氏有娠为之踌躇氏曰是有疑于妾也请先死因更易簪珥裳服终乃易舄取之笥舄皆赤良谟曰遭君父大变而赤舄非礼也我为汝墨之因涂之黑氏纳之足遂就缢良谟俟其气尽亦缢国朝顺治初赠孺人与良谟合祀】
