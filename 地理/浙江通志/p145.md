<!-- { "loadSidebar": true } -->
　　姜公桥　万厯温州府志在澄清坊邑令姜光建【黄诜重修姜公桥记乐成为邑负山濒海东西两溪左右阙治其委甚远入于东海民居介乎其旁鳞集栉比旧有桥以接通衢淳熙己亥倾于洪涛令尹袁公重修复坏于淳熈丁未几二十年渡以畧彴行者惴焉公来宰是邦力自撙节百废具兴乃视旧址斥而广之尉商硕賛其议为桥五间雄壮轩伟往来憧憧如行康庄虽阴雨晦防不吾蹶惊飚怒涛不吾怖经始于嘉泰壬辰之良月成于明年之孟夏为钱二百万敛不及民而用度足役不违时而工力备邑父老取公姓镌于桥以示无穷之思诗所谓恺悌君子公其有焉】
　　文峯桥　温州府志在东山下外有登瀛桥在城内东小河上
　　八接桥　明一统志在县南门外宋时方腊党俞道安来寇先锋将张理同李振出门迎敌渡此桥桥断马蹶溺死
　　胡公桥　乐清县志在县治西南又名文虹桥明天启丙寅县令胡良臣建其高略与城齐层级以上中广而坦旁有石防游者憇息焉时有耆民李廷芳捐资助建
　　迎恩桥　万厯温州府志又名寿宁桥在西臯驿路嘉靖间里人赵景裴重建万厯间景裴子裒修
　　万桥　万厯温州府志在县东二十五里以宋万规建故名【万规万桥记涉沧海者先虞其险不可以届其达登泰山者先忧其危不可以造其高是岂忘高远哉无高逺之志不防之诚乐于须防而忽于持久故耳吾于兹桥之谋始也患力之未济思有同志者偕成既不可得越三年而谋独成方靖其趾未逾岁月以洪湍奔突而颠仆者几半再越三年更募海民运石以趾之民方惮其险而不应募者数日会海乏鲜食濒海民无以为生翕然相率就工日不下百余艘凡两月积五千余运遂筑成东西两滩上下一百寻截江三千丈方秋雨大集山溜盘涌复冲坏其滩众皆曰劳而无成愚亦甚矣吾亦不惮劳复增石以固之加二十余艘厥址固矣乃累横石为四柱其形锐而大一柱之广纵二寻横二寻有半共三寻有畸埋滩淤之下出滩之上者裁二寻有半上跨木为梁其柱疏以立其间迂而濶以石不能跨故也经始于岁之丁卯讫工癸酉之春凡费钱三百有余万而桥成】
　　行春桥　鴈山志在能仁寺前西谷诸水由桥下出筋竹涧入于海
　　星桥　鴈山志在浄明寺前傍视桥下空明如星极其精固至今畧无震动俗传昔僧富镕铜铸作而成者
　　柽冈渡　温州府志在十六都即清江本名缆与渡明嘉靖间改于山内十里曰金沙渡【洪垣柽冈渡记东乡旧有柽江渡当山外海口每遇风辄哮激中流篙子索钱往往罹溺朱公諌建议易巨艘复往视谓必迁于山内今王汝襄度其处南金鸡山北沙步山去前渡近十里许江狭水缓成路二十余里马道八十余丈】
　　石门渡　温州府志在县东百里石门潭去潭百步溪浅可涉或遇暴涨则令溪旁居民以竹筏济之【章可象石门渡诗海国天初霁羣峰翠欲浮舟横春水渡人倚夕阳楼岩屋缠青蔓江沙起白鸥杖藜何处叟扶醉过溪头】
　　横春渡　乐清县志又名馆头渡江船旧有帆每多覆溺邑侯俞文荣令悉去帆存橹于是渡者鲜溺人便之【袁业泗横春渡诗畵舫冲寒待晓光淡烟笼水碧茫茫黄茅野店鸡号月红叶山村犬吠霜到枕钟声催客梦眠沙鸥鸟笑人忙为官三载成何事嬴得新诗满锦囊】
　　平阳县
　　江口闗　海防图略属平阳县去府城一百三十里【谨按江口闗下临横阳江为往来冲要明设江口水寨在县南金乡卫东南临大海控五屿等岙外接琵琶长腰陌成洋屿等大洋为平阳门戸嘉靖三十一年倭犯平阳前仓泾口诸处从此港入南至舥阙炎亭北至瑞安飞云鳯凰皆其哨探处也】
　　镇下闗　海防图略属平阳县明治年间因蒲壮二所船料缺额故废隆庆四年军门谷中虚题设【谨按镇下闗坐临大海其东有官岙舟师驻泊处也出岙直冲台山小洋倭犯镇下関必取道官岙守御最切】
　　县前桥　嘉靖浙江通志在县治前平阳县志即州桥
　　抗云桥　温州府志在县治北即鼓楼桥
　　飞龙桥　温州府志在学前知县胡宾造
　　文昌桥　平阳县志在儒学南七弦水经其下即荡洋桥
　　水仓桥　万厯温州府志在东门外
　　元扈桥　平阳县志在北门外署县同知姚棨因县治水直冲捐俸筑埭并建桥后令许光岳竟其事
　　白石桥　万厯温州府志在西门外
　　西浦桥　万厯温州府志系浙闽通津潮势迅疾屡筑屡圯成化间令王岳修万厯二十一年令朱邦喜重修
　　河峥桥　万厯温州府志在江口巡检司后
　　萧家渡　万厯温州府志在凤林乡宋侍郎萧振创故名明天顺间渡者索钱商旅病焉坡南周尚志妻曹氏置义渡以济邑人孙崇祥建亭于渡之北涯以便行旅憇息扁曰雨旸一憇亭【王十朋萧家渡诗渡头问舟子此渡何名萧舟子笑答我使君家匪遥岂不闻侍郎名徳重本朝屡为二千石两置万里桥渡旁乃其宅人亡木惟乔阴徳满乡闾佳话传渔樵近同池号谢远江称姚赧顔谢舟子讲闻非一朝恨生晩且贱无由际清标苏公不识欧韩子思之侨敬瞻通徳门魂往不可招】
　　平安渡　嘉靖浙江通志旧名江口渡在东乡九都平阳县志元大徳十年滕天骥因两岸石道倾圯捐修北岸长一百二十丈南岸倍之高广各七尺两岸各为石门顔曰平安渡延祐四年郡守赵鳯仪重修明治四年坏令王约重筑置官船佥渡夫四名给以工食
　　国朝顺治十八年迁弃马道又倾南岸尤甚康熈十七年左营守汛把总胡大倡捐兵民乐助重砌南岸马道五十余丈建天妃宫于渡旁
　　瑞安县
　　飞云闗　海防图略属瑞安县去府城八十里【谨按飞云闗在飞云渡安阳江津济处也波流汹涌横截南北往来者必出于此渡西有中洲东出为飞云水寨海防攷云飞云水寨西去金乡卫百三十里此为温州适中之地南临海港外接鳯凰山内逼府城郡境之冲要也】
　　睂石北隘　两浙海防攷续编东至大海南会陌城寨西平阳所北会门极为冲要
　　太平桥　瑞安县志在治前新街西
　　广济桥　万厯温州府志在东门内广济庙前仓桥　瑞安县志俗名谢婆桥在秀岘街西仓前通济桥　嘉靖浙江通志在县西南瑞安县志旧名通津
　　新渡桥　万厯温州府志原在永安市洪水冲坍万厯十五年邑令章有成改筑清风山畔上有桥屋行人便焉
　　平安桥　瑞安县志在飞云江南岸河头大路西锦湖桥　嘉靖浙江通志北湖在城北一名锦湖有锦湖桥
　　云聚桥　瑞安县志在筼筜河内为沙塘上下庄及筼筜三岙要路
　　国朝康熙丙寅六月有龙乗黑云至此坏石桥今复修
　　建
　　穗丰桥　瑞安县志跨官塘河旧有水则刻桥柱上飞云渡　名胜志安阳江在县南旧名安固又名罗阳又名瑞安又名飞云渡瑞安县志在城南门外浙闽要津明嘉靖间额设官渡十只止存其四揽载多人屡有覆舟之患令刘畿察知其弊造官渡十只分布两岸岁久舟坏
　　国朝康熙十六年民陈克受等募民制为义渡副将刘顺复捐俸创渡舟八只往来称便【林景熙飞云渡诗人烟荒县少澹澹隔秋阴帆影分南北潮声变古今断碑僧塔逺初日海门深小立芦风起乘槎动客心】
　　中洲渡　万厯温州府志在横山邑令刘畿重建【林桴中洲渡记瑞邑濒江而城南门有飞云渡迤西上游七八里许地名中洲其视飞云也形势减五之一湍涛杀十之二道路之所出足迹之所经其为要且剧者如之但居民辽尠林莽萧条暑无所休雨无所庇风波簸荡无所信次势必冒涉没溺之患时亦有焉刘侯亷其状叹曰兹民病也廼为之益舟分济典司稽覈之规悉凖飞云仍召耆民李允宪等谓曰中洲为渡古矣北涯有基旧名千秋椽宇草剏汝其饬之南涯之野荒閴无依行道艰勚汝其营之遂捐资聚财十日鸠工建亭三间乃辇巨石筑甬路十数丈起自亭前而下属之江经始于甲寅季冬不逾月而工告成】
　　泰顺县
　　分水闗　泰顺县志在八都【马森分水闗诗出闗闽土尽征路楚山迎晓雾连空暗炎天过雨清人来千树杪鸟杂百泉声每憾箯舆阔难从石罅行徐阶分水闗诗峻岭开闽服重闗限楚氛星随分野异地渐燠凉分人语听难辨山名得未闻所嗟南逝水不似北归云谨按分水闗与平阳县西南之松山相接泉发陇上东西分流以限闽浙山下地名平水达前仓江可通舟楫吴越尝守此以与闽人相拒海防攷云分水岭隘当浙闽之交自闽而东必由此至平水过牛皮岭一路由萧家渡至县东自县抵瑞安道二百五十里一路由莒冈至县西自县抵青田道二百余里又由县东北达桐岭可竟至府城此控扼之要也】
　　罗阳第一闗　泰顺县志在洪口东渡之西明隆庆二年令吴敦本建
　　【谨按罗阳第一闗在县东四十里道出瑞安其地有防溪滙入龙潭谓之洪口溪流环达有东西二渡水陆往来者多出于此又有桂峯东南闗在县南七十里其地有桂岭旁立两闗以路通闽栝故设置于此】
　　太平桥　万厯温州府志在县东正徳间洪水冲坏令刘桐重建嘉靖二十六年令蔡芝复建【吴国器重修太平桥记泰顺治之北有溪流发源于栝苍迂迥曲折绕泮宫之右湍流而号不息直走闽地正徳十有四年邑人张琏伐木为桥久之而頽且圮矣嘉靖己酉秋蔡侯至举废兴坠乃语张氏之后曰太平桥之建也始于汝祖汝其新之以继汝祖之美耆民曰张坦医官曰张賛咸驩然趋事侯乃取能于其工焉取力于其壮焉木者石者陶者咸中式经始于八月四日告成于十月望日更题曰登云桥】泰顺县志崇祯二年圮知县潘仲兰重建
　　仙居桥　嘉靖浙江通志在县治东十五里万厯温州府志令郭显宗建成化十九年洪水冲坏令范勉重建嘉靖三十九年复坏四十二年令区益重建【董坎为记】
　　国朝康熈十二年里人复造
　　镇东桥　万厯温州府志在宣阳门外泰顺县志明隆庆四年造
　　镇南桥　泰顺县志在迎薫门外半里明正徳间知县刘桐建万厯间署县通判车登云重建知县凃鼎鼐重修
　　爱薫桥　万厯温州府志在迎薫门外旧名平溪嘉靖三十年令区益建泰顺县志崇祯三年知县潘仲兰建知县凃鼎鼐完其功改名兴文
　　国朝康熙六十年知县张仕骧重建
　　东渡桥　泰顺县志在城东四十里明正徳间训术陶器创建嘉靖己未燬隆庆五年知县王克家重建【曽申为记】崇祯四年知县凃鼎鼐重修
　　国朝雍正九年知县朱国源重修
　　桂峰桥　泰顺县志在四都旧桥狭隘明隆庆四年陶汝仁改立大桥舍租四十贯赡守者使备商旅薪水之需
　　南院水尾桥　万厯温州府志隆庆四年令王克家建
　　东溪渡　嘉靖浙江通志在县南八十里泰顺县志旧以漂没为患饶文始倡首告县岁编夫船仍自募众置田以赡渡夫
　　洪口渡　温州府志在县东四十里
　　国朝雍正六年知县朱国源设渡船并添给船夫工食
　　处州府【丽水县附郭】
　　应星桥　明一统志在府治东南名胜志界在南明行春二门之间以郡应处士星故名
　　耐心桥　崇祯处州府志在府治前以讼者至此宜惩忿自抑而止其竞心也
　　树徳桥　崇祯处州府志在县前百余步
　　丽水县【城外闗梁】
