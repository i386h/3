<!-- { "loadSidebar": true } -->
　　凌楠妻何氏【浦阳人物记名道融字处和诸暨人善读书鼓琴年十九归楠一年而楠亡遗腹产一子曰坚昼夜教以学俾从陈亮游及坚能与荐书以姓名自见于诸君子间喜曰吾之不死待汝者欲持以见汝父于地下耳汝益勉之绍熙元年卒年五十一】
　　元
　　戴铭妻倪氏【浦阳人物记名宜弟县之兴贤乡人年二十为同里戴铭妻三十而铭亡生二子泳洽甚幼铭家故贫氏上下无所倚托米盐日以不给乃饮泣就麻枲夜分灯屡涸犹防防在机杼间厯三十年始能葬舅姑父母及夫之丧教其子成人又二十一年而终】
　　明
　　郑洪妻石氏【金华贤逹传洪为内藏库提以累死妻石氏例当配絶粒者十日人劝之泣曰吾为义门妇今夫既死何以生为遂缢而死太祖闻而叹曰真义门妇也】
　　郑瀛妻黄氏【宋濂郑节妇传名琇字守贞归瀛字仲容年甫二十明年仲容髀患疽流注肌窍间一溃一兴守贞扶掖卧起附膏于纸而更敷之虽甚乆无怠意又六年仲容殁守贞自矢不再适屡有撼之者不少动寒灯孤幌澹然自安命从子柎为后及见柎授室生二子始受其养】
　　陈氏三节【浦阳续人物记毛氏陈彦云妻彦云卒于金陵子厚在襁褓毛矢志坚守抚厚长成娶张氏女生子现甫弥月而厚复亡张时年十七姑妇相依抚现成人现娶董女未几又没董始姙五月后举男遂以遗腹名之家计萧然纺绩度日遗腹十岁患疯痹五载偃牀褥董焚香告天愿降罚己身以赎此子遗腹忽然步履如常董麄晓翰墨口授孝经教之书家计日窘代人充粮役计月取直为膳养资时二尹朱某怜其事为娶黄女配之夫妇尽孝生四子】
　　魏氏二节【方孝孺魏节妇传赵氏名第宁海人归浦江魏顺之生二女而顺之卒妇年二十四以犹子校为嗣誓不他适其兄怜之潜受同邑娄氏聘强迎之归妇坚不为动校甫七岁教养成立娶同邑应氏生男女各二而校亦早世应年二十九兢业惕励无毫发増损于前人人皆以为善继志】
　　孙廷佐妻潘氏【浦阳续人物记嫁逾年夫病剧谓曰吾死奈尔年少何氏泣誓从死削竹牌数寸刻死节二字夫亡水浆不入口家人云夫无子遗尔死谁为祭奠强执丧三年父欲夺其志氏即入房自经人趋解之已死竹牌犹握在手】
　　张应华妻陈氏【浦阳续人物志名卯应华贫卖薪自给氏每典衣以供甘防甫一年应华从军战亡氏屡阖门自经小姑同处屡解之服除父母私与舅姑议更嫁小姑以告氏曰吾嫁自有处应在后门耳小姑不喻其意及娶者舁舆至氏潜徃后门投池中死池素浊自后水清人以为异】
　　倪子材妻钱氏【万厯金华府志名妙淑年十九适子材逾年而子材卒欲缢以殉众止之越五月生子里有慕其容德欲娶之者钱剪髪以絶之孀居六十余年始终】
　　楼氏三节【浦江县志楼恩妻陈氏归四年生子秩而恩殁食贫抚孤长娶张氏生一子秩又殁张年二十三矢志与姑相依为命寿五十七先陈殁又恩之从弟台妻赵氏年十九孀守八十余岁卒】
　　张应桂妻郑氏【金华府志嫁逾年应桂因痘剧语氏曰尔年少必不可守氏即剔一目以见志应桂卒将举丧浦俗凡欲再醮者不送夫丧家人匿不以闻氏觉奔赴二里许隔溪望见欲投水死婢强扶之始渡后遗腹生女亡继叔子为嗣又亡而氏守节不渝万厯年旌】
　　张明经妻潘氏【金华府志年二十二而寡抱孤绩絍供舅姑菽水者二十八年姑死抚棺恸絶复苏诏子若妇曰愧不能终养汝祖汝其善承吾志言毕遂卒年五十】
　　楼如春妻张氏【旧浙江通志性至孝母病割股为饵侍汤药不解带者五阅月年二十夫亡子才襁褓氏守节四十余载教子及孙年至七十一卒旌曰节孝】
　　周思谅妻吴氏　戴坛妻张氏　　张子防妻楼氏楼瑛妻于氏　　楼孟华妻陈氏　郑崇崶妻张氏张元京妻郑氏　张元本妻周氏　张元政妻方氏石子信妻朱氏　傅豹妻郑氏　　傅宗清妻朱氏金宗贵妻蔡氏　傅思厚妻张氏　徐廷康妻楼氏钟廷彬妻张氏
　　国朝
　　凌孟顺妻郑氏【旧浙江通志年十九夫亡遗娠生子元辂纺绩教之年五十余卒邑令上其事具题奉防建坊旌表】
　　吴明燧妻陈氏【金华府志嫁二载明燧病弥留时呼氏曰尔年少可任尔意氏截发誓不独生刲股以进明燧竟亡氏欲以身殉邻妪慰之曰子甫周耳将谁托氏乃忍死抚孤家人觊觎遗业氏力持终不能夺康熙十二年奉防建坊旌表】
　　张德冠妻郑氏【题旌册康熙甲寅夫死于贼氏时年二十七痛不欲生以舅姑年老子女俱幼乃止孝养抚育白首完贞康熙五十一年具题奉】
　　【防建坊旌表】
　　张以琳妻朱氏【题旌册年二十六夫亡长子守潮二岁次守择遗腹也夫弟以珑夫妇继殁遗孤二人氏以一身兼抚子侄俾俱成立又能勤俭铢积家业倍増守节二十六年】
　　金阶妻张氏【题旌册年二十七而寡无子欲自殉舅姑为立嗣乃恩勤抚育长为诸生事舅姑以孝守节四十年　以上二氏俱雍正十年具题奉】
　　【防建坊旌表】
　　倪仁祜妻朱氏　倪仁禴妻张氏　张德嗣妻郑氏
　　汤溪县
　　明
　　张君防妻郑氏【万厯金华府志年二十三而君会卒当元季兵革扰攘备厯艰险克全节义年八十余终太史苏伯衡传其事】
　　江彦杰妻周氏【万厯金华府志年二十四而夫卒父母欲夺其志引刀自誓曰与其失节而生毋宁全义而死乃止卒年六十八成化年旌表】
　　胡宗宁妻洪氏【万厯金华府志少寡抚孤勤俭事姑孝年七十余终从子胡彦庄妻章氏亦早寡家人欲嫁之章曰妾不能效阿婆守节而更适他人何以见夫于地下备厯艰辛终以节着】
　　诸可素妻胡氏【汤溪县志许字可素可素癞辞婚氏泣请曰既已纳采问名无别醮之理父不忍违其志遂嫁之数月疾益笃服事匪懈一日可素绐之出而自经氏不胜哀毁愿以身殉者数四为妯娌所救遂尽剪其髪贮以小盒封付乃父曰誓不变志忝我所生年七十余卒】
　　祝宗表妻胡氏【万厯金华府志年二十二而寡有富室欲娶之氏以死自誓防防孑立躬勤蚕绩自给年六十余乡里欲上其事胡曰妇人守节分内事耳众论韪之】
　　江显妻翁氏【万厯金华府志显尹江宁病卒氏年二十五子大有在襁褓扶柩归葬贫抚遗孤叔欲夺其志氏厉声曰吾身可死夫之清白不可玷也有司旌其门】
　　章以杰妻刘氏【旧浙江通志早寡防姑亡邻居失火氏抚柩长号俄而反风灭火时有栝冦入其乡闻其节孝不加剽掠郡县旌焉】
　　伍氏二节【金华府志洪氏伍福妻年二十五夫亡抚遗孤凤娶妻李氏年十八生子才百日凤又亡姑媳形影相依终身不二】
　　朱氏二节【汤溪县志应氏朱某妻年二十二夫死守节子袍妻应氏年十九亦孀居时称栢舟双节】
　　胡维妻刘氏　　戴士嶟妻祝氏　朱德刚妻杨氏洪瑚妻杨氏　　张良璧妻陈氏　张良琬妻洪氏胡邦宪妻洪氏　章三保妻钱氏　张应烜妻范氏刘孟英妻邵氏　胡万全妻金氏　张思仁妻叶氏范唐贤妻洪氏　陆可谦妻胡氏　胡良忠妻陈氏洪仲镜妻范氏　范正雅妻章氏　范良翰妻华氏
　　国朝
　　李大榦妻程氏【旧浙江通志年二十二孀居厯四十余年康熙十二年具题奉】
　　【防建坊旌表】
　　胡岳钟妻郑氏【题旌册年二十五夫亡矢志靡他躬织絍以事舅姑抚孤子足不逾阈】章在中妻陈氏【题旌册年二十七夫亡事舅姑抚遗孤白首一节　以上二氏俱雍正六年具题奉防建坊旌表】
　　胡茂先妻盛氏【题旌册年二十夫亡遗一子亲属劝之改适剪髪面触墙陨地幸老婢救苏墙迹犹存守节四十四年雍正十一年具题奉防建坊旌表】
　　张鼎立妻赵氏【题旌册年二十一而寡立侄鸿绪为子守节三十四年雍正十三年具题候旌】郑宗元妻祝氏【汤溪县志有姿色顺治丙戌夫妇避难邵家源遇兵掠氏宗元尾其后行至一岩下有深潭氏投入潭中宗元亦急救之相抱而死】
　　胡朝鈇妻丰氏　洪有思妻胡氏　　洪士遇妻黎氏胡廷试妻陈氏　胡允让妻章氏　　陈献竒妻虞氏范仲韬妻胡氏　胡景鸿妻王氏　　胡允端妻王氏陈明昌妻吴氏　洪廷才妻胡氏　　洪鼎图妻汪氏张源闻妻金氏　胡如芳妻魏氏　　潘起光妻章氏陈以禄妻张氏　范峤妻胡氏　　　伍琰妻伊氏魏良庆妻徐氏　祝遇奇妻胡氏
　　衢州府
　　西安县
　　元
　　沈忠显妻孙氏【治衢州府志居衢城北隅夫为百戸大德间从征云南阵亡氏尽礼追逺家贫子女俱幼躬纺绩贸粟训子读书既长袭职封恭人旌】
　　祝氏二节【衢州府志祝寄生妻陈氏西安人元末红巾贼乱氏孀居年二十四被掠不屈辱贼割其两乳殒絶时彷佛闻人语曰嚼菖蒲饮涧水可愈如言果获安年七十三而殁媳吴氏年二十八守志寿九十二岁两世完节】
　　明
　　陈彦文妻龚氏【治衢州府志西安人年二十一生子文几周岁夫亡痛哭二日不食姑曰死生有命汝能善养吾育吾孙无愧妇道足矣龚即节哀奉舅姑素服澹如誓不再适】
　　徐思诚妻郑氏【宋濂徐贞妇传名妙静舅殁思诚出卜藏地舟覆溺死妇葬舅与夫养姑抚二子谦贞俾从醇儒学虽寒灯凉幌人不能堪妇处之裕如父母及诸姊悯其年少欲使更醮妇曰吾夫固亡有二子在脱无子姑老义亦不忍去即引刀断髻以誓闻者惧不敢撼二子成立谦为泷水丞洪武三年旌表其门】
　　夏显七妻蒋氏【续文献通考夫亡时年二十二子在襁褓值元末兵乱备尝艰险誓不改节洪武中旌其门】
　　杨智二妻陈氏【治衢州府志年逾二十夫亡父母欲强嫁之氏以死自誓孝养舅姑谨按衢州府志据杨氏谱作杨志逹妻】
　　海仕伦妻方氏【治衢州府志年二十三夫亡誓不再适孝养翁姑抚幼子成人孀居四十年】
　　杨锳妻胡氏【嘉靖衢州府志锳客死于闽氏年二十四或劝其再醮氏以刀断发家贫纺绩事姑后年至八十五卒廵按奏旌其门】
　　何克让妻徐氏【嘉靖衢州府志年二十二而寡子幼氏善事舅姑尝割股和药姑疾遂愈年八十六卒】
　　张廷济妻黄氏【嘉靖衢州府志年二十二夫亡无子墓旁被火氏独守庐墓至七十岁终】黄贞女【两浙名贤録名玉莹许聘周天宠未嫁而天宠病瘵黄知必不起坚求侍疾父母不能强命之往夫一睹氏目遂瞑氏时年十九恸哭尽哀送葬途有高壑将投之侍婢夹持而免自是每袖一绳以誓必死悉散衣饰于妯娌姊妹惟图天宠像朝夕哭奠如初丧数年呕血死年二十六】
　　舒昌妻吴氏【嘉靖衢州府志年二十夫亡遗腹一女励志守节卒年八十六行辈四人俱年少守节由氏化之也】
　　刘璁妻郑氏【西安县志年二十夫亡父母怜其年幼家贫讽令他适郑遂与父母絶甘纺绩以抚遗孤守节七十九嵗终】
　　胡彦清妻王氏【嘉靖衢州府志年二十五夫亡姑使他适氏不从年七十六卒常折梅花二枝揷夫灵前逾月结实数颗人谓节操所感】
　　朱正妻叶氏【嘉靖衢州府志正有恶疾氏事之不少懈年二十正亡家贫无子守节五十余年卒】
　　方铨妻沈氏【嘉靖衢州府志年十七夫亡家极贫无子守节五十余年】
　　杜应骕妻徐氏【衢州府志年十七而嫁未及期而夫亡断发为誓事孀姑四十六年姑死氏卒】
