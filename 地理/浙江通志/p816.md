<!-- { "loadSidebar": true } -->
　　何富妻平氏【徐一夔何节妇传仁和何子贵之母年十九归富五年而富殁殁五月子贵始生时氏方二十有四生事落甚有不堪为生者人讽之易天氏峻絶之事舅姑养生送死无遗憾抚遗婴至成人冰蘗自守四十余年如一日何氏不绝如缕以氏而振】
　　夏思诚妻王氏【成化杭州府志生子荣逹思诚卒氏年二十五家贫勤女工以养舅姑抚荣逹至成立舅姑相继卒鬻居室治丧哀毁之至人弗忍闻嫠居四十七年洪武年旌】
　　杨泰奴【明列女传杨得安女许嫁未行天顺四年母病疫不愈秦奴三割胷肉食母不效一日薄暮剖胷取肝一片昏仆良久及苏以衣裹创手和粥以进母遂愈母宿有膝挛疾亦愈】
　　许敏妻钟氏【万歴杭州府志名兰芳绍兴人年十八归仁和许敏敏授南兵部司务寻卒止遗一女氏时年二十九母欲夺其志氏泣曰夫策名仕籍吾复改事他人何顔以生甘澹泊躬组絍以自给守志三十余年成化年旌】
　　单祐妻俞氏【成化杭州府志生子未晬而祐亡时氏年二十一孝养舅姑抚鞠幼子成立舅姑寿终葬祭以礼乡邦称其孝者无间言】
　　郁惟敬妻方氏【万歴杭州府志名妙寿年十七适惟敬夫亡二孤昊升俱幼氏深居密室虽周亲罕见其面屏絶尼媪家僮年十三即出居戸外不得与婢接守志三十年成化庚子旌表】
　　郑玺妻魏氏【明实录成化二十一年旌表魏氏名徳盛萧山人致仕尚书骥之孙女仁和郑玺妻夫死魏氏屡欲自缢从死为母妹所觉乃断髪自誓后齧一指流血不止而死且能孝事其父母乡人共称之表其门曰孝烈】
　　【谨按旧浙江通志作郭玺妻攷两浙名贤録及万歴杭州府志于越新编俱作郑玺与实录同今从之第旧志皆以玺为钱塘人今从实录改归仁和】
　　孙玉妻杨氏【邹虞孙母杨氏墓志玉疾医药勿效氏刲股和縻以进稍瘳逾年病复作竟不起时氏年二十七有欲移其志者辄叱絶之久之家益贫叔逼其改志乃以防絏其子女共投于河里人号呼趋救自此人不敢有异议翁姑殁殡葬之需皆出其手敎二子以徳义诏旌其门】
　　闻显宗妻郭氏【嘉靖仁和县志年二十六显宗卒遗子甫周嵗名韶值门戸中衰人窃议曰艰危单薄孰为养生何暇完节氏抚孤保祚孀居五十余年勤苦备尝正徳年旌表】
　　张晟妻于氏【两浙名贤录名永寿肃愍公之女孙嫁吏科给事中仁和张晟为继室晟奉命封满剌伽国王道卒于贑舆榇归枕氏号恸欲死父母曰汝有遗腹若幸而生子宗祊攸系茍欲自尽如张氏血食何自是不复言死时年二十六抚遗孤成就歴四十二年如一日】
　　周显妻张氏【两湖尘谈杭之湖州市有周氏者其子死其妇少命之嫁弗从姑之女方弱龄谓母曰嫂弗嫁是胡为逼之母曰吾老家贫甚且无与为侣女曰我请勿嫁以与嫂俱母初欲强之后竟不能夺艰苦共歴白首无玷】
　　余凤妻徐氏【万歴杭州府志归安人适仁和余凤凤卒氏年二十四家贫无子伯氏鸾欲夺其志氏断髪毁容流血被体绝而复苏不食者三日知不可夺乃为立后氏辛勤哺之躬纺绩为衣食计抚嗣子成立年七十四卒】
　　莫聪妻倪氏【嘉靖仁和县志年十九适聪八年而聪卒氏日夜哀号母谕之曰尔青年无子孰与从俗无贻后悔氏曰吾虽无子犹子即吾子也又奚悔母强之即赴宅后池防死趋救乃免知其志不移乃取兄子云章为嗣嫠居五十七年寿八十五】
　　赵安妻陶氏【万歴杭州府志安以督运赴京卒于道氏年二十五子女俱无舅姑欲夺其志氏矢志不渝囓指出血家无儋石日事女工以给守节五十余年】
　　沈氏二节【万歴杭州府志洪氏名淑兰李氏名淑秀洪为沈厚继室而李则厚弟仁之妻也洪归时年十八越明年厚亡李归时年十四越二年仁亡皆未举子而厚有初妻之子曰昌甫二嵗家甚贫昌又孱弱未可保两少妇相依以居人窃议其难守二妇曰吾自誓者心耳他人乌知之廼共抚昌且养其舅姑闺门严肃人无间言嘉靖十九年昌既成立属观风使采节里中乃自诣言状覈寳表门曰双节】
　　沈文美妻俞氏【万歴杭州府志名淑莲文羙卒氏年二十恐人以年少有他议既免丧坐小楼不下居常寡言笑闺壶中未尝见齿守节六十年嘉靖中上官髙其节旌之】
　　卓彦卿妻徐氏【黄汝亨徐节妇传彔溪徐氏女归彦卿无子有女一彦卿死遵遗命继犹子尔臧为子有防墙而贪狠者彦卿死仅七日而讼妇于公庭为所鱼肉者过半计节妇生十五年而嫁嫁十年而寡中更家难防防惴惴卒能训抚其孤以迄于成立衣冠之泽赖以不衰其女奴感主母贞操寡而不嫁者二人】
　　刘世学妻朱氏【旧浙江通志世学殁家有五防在浅土氏尽葬之频年饥馑食麸皮米殻延刘氏一线苦节四十余年年六十七寝疾子万祺孙永骏同日刲股而氏卒不禄太守严正矩旌其闾】
　　沈贞女【孙治沈贞女墓表年十五许字何宗祚明年宗祚死女闻欲自尽母曲慰之已而白于母曰儿岂忍忘母第令一叩夫棺即偕母以终身母不得已许之至门抚棺泣拜毕谒舅姑恸哭时母促女返女曰儿去此则有死耳事针缕以奉舅姑亡何其夫兄舅姑相继死棺殓殡葬皆贞女竭力经营家益贫饘粥不继兄从云迎归分室而居初宗祚曾大父伦世称何孝子有墓石在隧道其族人鬻于他所贞女泣曰我艰难困苦以至今日为何氏一坏土耳乃捐赀赎之而贞女遂得合葬以成其志】
　　顾諟命妻陈氏【旧浙江通志年未三十諟命游粤客死氏檘踊防绝子大观年甫十二涕泣奔丧柩归训之读书治家业日隆起崇祯庚午旌表其孙媳张氏夫殁年二十八坐一室中三十年不出戸限教子之珩能文章人称嫓羙云】
　　吴以学妻张氏【杭州府志年十六归吴六年而以学死氏哀痛防殒念有子澜在忍死固守后澜娶潘氐数年亦卒姑妇相依守志人称双节】
　　李青虬妻张氏【旧浙江通志夫亡氏年二十九家如悬整抚幼子三缝纫自给掬水为沐采藿为餐乡闾共叹其苦节年六十八嵗焚香黙坐而卒】
　　凌贞女【仁和县志许字沈人骐未婚而人骐死女至其家守节而终】
　　丁氏二节【旧浙江通志丁明徳妻郑氏年二十五明徳殁苦节教子年九十一寿终丁锡绶妻沙氏年二十七守节奉姑孝谨训子成立五十四嵗而卒人称双节有司旌其门】
　　诸氏二节【仁和县志蔡氏诸三锡妻冯氏诸三策妻三锡结褵仅四月随父任殁于广东蔡年二十三锡弟三策患瘵疾卒冯年亦二十三皆无子事女红以给朝夕白首交相敬爱从子允曅幼失怙恃二氏同抚为子寿皆至七十三允曅事之如所生】
　　沈基仁妻陆氏【旧浙江通志年二十九基仁殁氏绝粒七日子晋垣秦垣在弱龄时时勉以大义一夕获偷儿询之故家子也释之且诫子曰汝辈不能自立安知其不如是耶歳荒刺绣易米以供老姑年五十余卒】
　　郭氏三妇【杭州府志郭仲和死于仇妻任氏守节抚孤备极瘁苦未三十髪如雪亲族称为白头节妇子府妻华氏因隣火抱郭氏家谱祖像升垣战栗不能下焰及投谱及像于外而死府媳邵氏亦早寡有贞操】
　　莫氏二节【旧浙江通志莫若明妻王氏若明殁王年二十七朝夕哭泣至泪枯目盲一日胷间痛甚忽生一孔每哭有血从孔出人以为此心泪也逾年而殁殓时忽郄然有声视之从孔中见心翕翕而动无不惊叹子汝齐娶邵氏时祖姑年已七旬汝齐与邵氏曲尽孝意祖姑殁汝齐亦亡子瑕甫三龄邵氏抚夫棺曰余所以茍延者念莫氏三世血食祗此一藐孤耳苦节三十五年卒年五十九旌曰双节】
　　龚梦虬妻何氏【旧浙江通志氏居家以孝着归龚事姑相夫事俱合礼梦虬卒何氏号泣柩前移时不闻声息视之已绝矣年二十七】
　　朱义叔妻汪氏【旧浙江通志十七嵗夫殁遗娠一女甫晬又殁氏忍死食贫奉姑抚幼叔针纫不辍昼夜叔丧偶无力继娶氏鬻衣为买妾生子得延宗祀】
　　吴美中妻汪氏【仁和县志年十五归美中越八年而美中殁遗孤二抚之备极艰苦时流离江上遇盗以身赴水一昼夜不死次日如有物乘之而起苦节五十年】
　　吴氏柏舟【杭州府志许字陈允璧未婚而陈殁誓不更嫁或劝之则自缢遂不复强乃归陈守节入门拜翁姑曰今始得称妇矣子亡妇在子职妇职也布衣操作姑甚喜居数年而殁箧中得遗词若干篇时崇祯癸未年二十七】
　　胡増煌妻丁氏【杭州府志名印姑明末避难遭乱兵投水死】
　　王氏女【杭州府志许字里人姚舜贤明末盗起女从父应臯隠林薄间盗见女走追之脇以刃女不从盗怒欲杀之应臯见女急奔至乞免甚哀女曰我死不辱翁何哭盗知不可夺乃斫其尸数叚并杀应臯时年十七】
　　陆瓉妻钟氏【旧浙江通志避难狗葬村遇盗至欲执之大骂盗以刀断其手又斫其脑而死】董伯元妻张氏【仁和县志结褵二载生子甫两月而寡遂代子职奉姑嫜以孝抚孤敎养成立寿八十五守节六十三年督学金镜给匾旌其闾】
　　霍镛妻徐氏　　徐震妻李氏　　王毅妻沈氏髙璠妻陈氏　　郁时妻黄氏　　郎荣妻徐氏孙应龙妻林氏　何其英妻陈氏　郭景春妻陈氏翁仁妻童氏　　潘镗妻张氏　　胡沂妻方氏潘宗妻梁氏　　蒋华越妻王氏　沈仲山妻俞氏陈应登妻沈氏　邵泰寜妻沈氏　潘懋勲妻沈氏何汝器妻孙氏　马鸿圗妻沈氏　孙毓璋妻陈氏陈天相妻陆氏　龚应岳妻金氏
　　国朝
　　卓人月妻丁氏【旧浙江通志人月死氏悲愤不欲生既而曰卓氏多才吾儿虽幼传经具在吾敢隳先人之遗业乎卒敎子大寅立名于世康熈间廵抚范承谟题请奉】
　　【防建坊旌表】
　　沈维忠妻吴氏【旧浙江通志年十八夫殁藐孤在抱舅姑在堂氏以女工具养益加敬谨守节五十七年康熙十年具题奉防建坊旌表】
　　王文蔚妻张氏【旧浙江通志夫亡未防翁姑复逝子始一周借鍼工纺绩以给饔飱教子克家烝甞无阙守节三十五年康熙十七年奉防建坊旌表】
　　冯人骥妻何氏【题旌册年十七夫亡欲自刭以殉姑夺刀慰谕乃止坐卧一小楼以针指所积营葬守节四十五年康熙二十二年具题奉防建坊旌表】
　　赵爕英妻陈氏【题旌册年及筓归爕英为继室姑老卧病脱簪珥延医侍汤药年余无倦容姑卒爕英继殁氏年二十一遗娠生子圣善教之有成官国子监典籍其视原配子圣恩鹤不异己出守节五十余年康熙二十四年具题奉防建坊旌表】
　　仲升妻曾氏【题旌册年二十九而寡顺治乙酉奉姑避兵乡村值姑卧病贼且至邻妇呼氏同行氏曰吾义不可舍姑去惟守死以待耳蓬垢侍汤药榻前贼至不为动贼曰孝妇也舍之去守节五十三年女适费之煌十九而寡母女相依母亡女以痛母相继死】
　　罗文宰妻孙氏【题旌册结褵数载无子劝夫纳妾夫不许乃私聘王氏女置密室伺夫醉即令侍寝生一子夫亡氏年二十九妾亦卒氏教子有成守节三十八年】
　　朱仕偀妻姚氏【题旌册年二十而寡遗腹生子又夭立侄为嗣守节四十二年】李黄中妻项氏【题旌册年二十八而寡事病姑抚二子守节三十六年】
　　崔世仪妻李氏【题旌册年二十四而寡事孀姑抚继子守节五十六年】
　　孙系康妻金氏【题旌册年二十二而寡守节四十二年】
　　鲍嘉绩妻王氏【题旌册年二十三而寡守节四十二年】
