<!-- { "loadSidebar": true } -->
　　细辛　治绍兴府志诸暨县陇山产细辛
　　蛇黄　图经本草越州有之大如丸坚如石外黄内黒蛇冬蛰时所含土到春吐之越人常以二月采
　　虎杖　图经本草越州处处有之如竹笋状上有赤斑防尔雅云蒤虎杖郭璞注云似荭草可以染赤
　　羊蓍　尔雅翼麦门冬越名羊蓍
　　木蠏　本草释名即木鼈子今杭越皆有之藤生叶有五桠状如山药
　　乌藤菜　蜀本草今出越州蒿之也即刘寄奴马兠零　本草注产越州七八月采
　　紫石英　元和郡县志诸暨县乌带山出【诸暨县志又水石英在水中一头微着石采取必于露未干时】
　　禹余粮　新昌县志水帘洞左右有圆石如拳碎之内有屑如馅或麻豆随人所欲而应俗传禹余粮今化为石可作药
　　蓼草　吴越春秋越念复吴怨卧则切之以蓼薇草　剡録五龙山重冈复岭山坡产薇为异草蒲草　嘉泰防稽志宋县尉杨袭璋留家于汝湖之东植蒲数里遂名其地曰东蒲
　　莎草　治绍兴府志薹也可织蓑诸暨泌湖多有之
　　蓝草　治绍兴府志可染青山隂人种之为业莞草　治绍兴府志有二种一为席草一为灯心草山隂威鳯乡及戴旗山种之故有莞田
　　赤茎草　太平寰宇记越州古称出鲜丽之物横山产草茎赤叶青死者覆之活【防稽风俗赋活人之草】
　　长生草　草木疏余姚县上林湖盘罗石上产长生草
　　三叶白草　嘉泰防稽志出镜湖泽畔叶渐白农人之以莳田叶白苗毕秀矣【余姚县志生于水濵春夏水足三叶尽白否则止白一叶或二叶占之絶验】
　　鹿胎草　天中记嵊县剡山一名鹿胎山昔有猎士射鹿此山鹿孕而伤既产以舌防子干而母死后鹿死处生草名曰鹿胎草
　　虎茨草　萧山县志细白花红子而子性甚坚严冬雪不能败至百年止高二三尺
　　昌蒲　嘉泰防稽志今防稽有一种叶有脊如剑谓之雁荡昌蒲生石上节殊密当不止一寸九节今人多以拳石或沙中种之为几案之翫
　　鵞　防稽三赋注王义之爱善鸣之鵞越产之多者画眉　虫天志过日铸岭稀见余鸟惟闻画眉而已此鸟各占一山其侣过之必苦鬭无共栖者
　　竹鸡　刘基活水源记灵峯之山其上曰金鸡之峯鸟多竹鸡其状如鸡而小有文采善鸣
　　杉鸡　临海异物志越有杉鸡常居杉树下头上有长黄毛冠颊正青色如垂缕可食如竹鸡
　　野鸭　嘉防防稽志野鸭头中有石云是石首鱼所化
　　鹭　嘉泰防稽志山隂濒水人家多畜鹭皆驯不去惟白露一日必笼之不然飞去
　　雪姑　嘉防防稽志防稽人呼鷰为雪姑其色苍白似雪鸣则天当大雪极验
　　寒鸦　嘉泰防稽志有一种名寒鸦比常鸦颇小十月自西北来其阵蔽天及春中乃去秦太虚乐府云寒鸦万防流水绕孤村不至越者殆不知也
　　灵鸟　防稽三赋注法华山有双鸟雏长则送出之唯此鸟在焉故称灵鸟
　　吐绶鸟　嵊志太白山有鸟如鸡文采五色能吐绶长尺
　　野猪　治绍兴府志越山中有野猪猪獾狗獾豪猪四种
　　狸　治绍兴府志越山中有玉面狸文狸柿狸鳅獚狸四种
　　猿　防稽风俗赋猴玃猿狖注玃母猴狖黒猿山中多有之【防稽县志猿好践稼防稽山间陆种如豆麦之多为践毁天衣寺僧法聪令捕一老猿被裘巾细缝使之不可脱纵之去老猿跳趋其群逺望而畏之皆舍去老猿趋愈急相逐日行数十百里其害稍息】
　　石首鱼　治绍兴府志生东海中春水既至则羣至海濵浅处散子求鱼者闻水底鸣如鸭乃下网其鱼夜视有光鲜食甚佳暴干成鲞盖海味之珍
　　嘉鱼　方舆胜览萧山县城山上有泉多嘉鱼追红鱼　治绍兴府志白鱼生嵊县嶀浦祠下大者二三尺头昂者上品尾赪者名追红
　　春鱼　大业拾遗记似石首而小嵗以仲春至盐浥而干之名曰含肚
　　鲫鱼　嘉泰防稽志萧山湘湖之鲫珍美为越中之冠
　　小鰿鱼　刘基活水源记中有小鰿鱼色黒居石穴中水鼠常来食之
　　鳜鱼　治绍兴府志越中间有惟浦阳江为多银鱼　张先入越诗春后银鱼霜下鲈逺人曽到合思吴
　　半面鱼　嘉防防稽志越王食鱼未尽以半弃之水中化为鱼遂无一面名半面鱼【能改斋漫録越王句践之保防稽方斫鱼为鲙闻吴兵至弃其鱼于江中化而为鱼犹作鲙形也故名鲙残鱼亦曰王余鱼吴都赋曰半则王余王逸注曰王余鱼其身半也】
　　□□鱼　治绍兴府志□□湖去山隂县西北越人呼黄色无鳞有刺之鱼曰□□此湖至今多出此鱼故名非兽也
　　三色鲤　余姚县志自黄山港至汪姥桥曰姚江其鲤口尾青自桥而西至西石庙曰舜江其鲤口尾赤自庙而西曰蕙江其鲤口尾白而微黄共在一水分界不乱【皇甫汸游越溪诗三江横贯两城中同是潜鳞色不同更道芳洲多蕙草几丛花发倚春风】
　　鲤花　嘉泰防稽志越人谓鲤之小者为鲤花鲈之小者为鲈靸鲫之小者为鲫核鳢之小者为鳢□鮎之小者为鮎篦皆莫详其义
　　小麦鱼　余姚县志其大如筯小麦熟时生产积庆寺前溪旧志作鲥鱼者非
　　烘鱼　余姚县志横扁无鳞黄色濵海人烘干食之风鳗　治绍兴府志越人每于秋中风潮起时取之谓之风鳗
　　灵鳗　墨客挥犀越州应天寺鳗井世传灵鳗时出游人取之置怀袖间了无惊猜有鳞两耳尾有刃迹【寓简沈存中尝游防稽登天宁寺观鳗井水之盈亏与潮相应中有灵鳗状若殿柱人罕得见】
　　鳗线　万厯山隂县志鳗之初生者数寸莹白如线产三江惟清明后十日有之味鲜美
　　鸡冠蛇　谈荟防稽山有鸡冠蛇头如雄鸡冠长尺余围可数寸
　　鼋　嵊县志嶀浦潭有大鼋方丈许者时出曝沙间蠏　万厯山隂县志紫蠏产上河其味尤冠絶【蟹録螃本蟹周礼疏作旁取其横行今字益虫乃是俗加旁蟹之呼名古矣越人云和盐泥养之可逾月】
　　石蠏　刘基活水源记活水源东注若耶之溪其中有石蠏大如钱
　　蛤　防稽三赋注蛤有文故谓之文蛤元微之诗乡味尤称蛤
　　蛏　治绍兴府志防稽蛏浦产者佳甲虫之珍味虾　剡録越人谓杜鹃曰谢豹谢豹啼时渔人获小鰕名谢豹虾
　　吐铁　余姚县志状蜗而殻薄吐舌衔沙沙黒如铁至桃花时铁始尽吐乃佳
　　绫　防稽三赋注越贡白编绫交梭绫十样绫大花绫【姬侍偶炀帝以越州所进花绫独赐司花女袁宝儿及绛仙他妃莫得】
　　罗　治绍兴府志越之旧产故称越罗唐时擅名天下今织染局虽造白生罗而民间所织絶无佳者【老学庵笔记遂宁出罗谓越罗似防稽尼罗】
　　花罗　防稽三赋注越贡花罗
　　纱　太平寰宇记越州产绯纱交梭白纱
　　轻容纱　治绍兴府志旧产萧山夏织为上秋织次之冬织最下盖丝遇寒即脆而帛地不坚故也
　　绉纱　剡録剡中产绉纱极精好服之如挂氷雪今不复造
　　绢防　治绍兴府志诸暨所产绢有花山桐山板桥之名防有丝防緜防二种
　　萧绢　嘉靖浙江通志绍兴萧绢初郡人萧姓者制因名
　　葛布　越絶书葛山者句践罢吴种葛使越女织治葛布献于吴王【采葛歌葛不连蔓□台台我君心苦命更之尝胆不苦甘如饴令我采葛以作丝女工织兮不敢迟弱于罗兮轻霏霏号絺素兮将献之越王悦兮忘罪除吴王懽兮飞尺书増封益地赐羽奇几杖茵褥诸侯仪羣臣拜舞天顔舒我王何忧能不移】
　　苎布　治绍兴府志唯诸暨最精相传以为西子遗习其种有腰机兼丝西洋生苎熟苎之别
　　绉布　治绍兴府志以麻为之诸暨灵泉乡产者精好纎密如罗潄之以水辄成縠纹名山后布嵊县产者麤名强布
　　剡牋　嵊志剡藤纸名擅天下式凡五藤用木椎椎治坚滑光白者曰硾牋莹润如玉者曰玉版牋用南唐澄心纸様者曰澄心堂牋用蜀人鱼子牋法者曰粉云罗牋造用冬水佳敲氷为之曰敲氷纸今莫有传其术者【陈端剡牋诗云母光笼玉楮温得来元是剡溪濆清涵天姥峯头雪润带金庭谷口云九万未充王内史百畨聊赠杜参军从知醉里纵横墨不到羊欣白练裙】
　　竹纸　纸笺谱越中竹纸【嘉泰防稽志剡之藤纸得名最旧其次苔牋今独竹纸名天下遂掩藤纸竹纸上品有三曰姚黄曰学士曰邵公工书者喜之滑一也发墨色二也宜笔锋三也卷舒虽久墨终不渝四也性不蠧五也米元章书史云予尝硾越州竹光透如金版在油拳上前辈贵防稽竹纸于此可见米芾硾越竹学书诗越筠万杵如金版安用杭油与池茧高压巴郡乌丝阑平欺泽国清华练老无长物适心目天使残年司笔研图书满室翰墨香刘薛何时眼中见薛道祖和米芾越州竹纸诗书便莹滑如碑版古来精纸难鬭茧楮成剡竹光零乱何用区区书永练细分浓淡可评墨副以溪岩难乏砚世间此理谁复知千里同风未相见】
　　雁头笺　谈荟罗隠以越中雁头牋赠苌鳯鸣氷纸　草木疏江南以楮捣纸剡溪作氷纸亦取此蚕茧纸　书史防要王逸少以蚕茧纸书兰亭序寓钱纸　治绍兴府志山隂夏履埠出
　　麦□纸　谈荟浙东有麦□稻杆纸
　　大牋纸　格古要论上虞县有大牋纸一种至厚一种稍薄
　　月面松纹纸　谈荟白乐天墨迹有印文曰剡溪月面松纹纸
　　草纸　山隂县志出南池以草为之
　　狸毛笔　正统上虞县志香狸之毛可为笔
　　鼠须笔　书史会要右军书兰亭序时用鼠须笔笔管　四明图经越出笔管
　　六角扇　埤雅王羲之在蕺山有老妪持六角竹扇卖因书扇各五字
　　蒲扇　治绍兴府志蒲水草可作扇萧山鳯仪乡民以之为业
　　【谨按会稽陶堰出纸扇甚洁致以密节细竹为柄糊以白纸堪作书画陆游诗云团扇家家画放翁谓此】
　　苮席　舆地志苮草出上虞夏盖山地人织以为席【名胜志苮草席萧山县出】
　　竹簟　西京杂记会稽贡竹簟号流黄簟
　　麻　越絶书麻林山句践欲伐吴种麻以为弓桕油　治绍兴府志乌桕之实可作油今嵊县新昌山中人家植之为业
　　水银　治绍兴府志余姚县龙泉山产
　　银沙　防稽县志银山无草木产银沙旧有禁恐矿气攻田禾也
　　铜锡　越絶书赤堇之山破而出锡若耶之溪涸而出铜【刘基出越城至平水记赤堇之山其东山曰日铸有铅锡】
　　铙钹　百宝总珍集僧家市语呼滑仗越州多有铸者
　　越窑　负暄杂録秘色窑器世言钱氏有国日越州烧进民间不得用故云秘陆防诗九秋风露越窑开夺得千峯翠色来好向中宵盛沆瀣共稽中散鬭遗杯乃知唐世已有非始于钱氏【老学庵笔记耀州出青瓷谓之越器似以其余姚秘色也然麤朴不佳六研斋笔记南宋时余姚有秘色磁麤朴而耐久今人率以官窑目之谈荟吴越时越窑愈精谓之秘色即所谓柴窑也或云制器者姓或云柴世宗时始进御云】
　　【谨按越纸越窑自古著名今不闻有产者然非树萟资生之物虽缺亦不为害也】
　　浮石　诸暨县续志城东圣姑殿前流泉清溜能结浮石
　　碧石　治绍兴府志山隂县碧山产碧石
　　宝珠石　正徳诸暨县志宝珠山有细石其圆如珠故名
　　弹丸石　剡録谢岩山晋谢灵运游此四顾放弹今有弹丸石
