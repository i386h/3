<!-- { "loadSidebar": true } -->
　　定海衞【洪武十二年置定海千戸所二十年改衞在定海县治东今镇海县地南临港口嘉靖中有靖海营团兵操守招宝山髙耸海口极为要害山巅筑威远城屯劄军兵冇犄角之势】指挥以下等官九十一员旗军四千四百八十名辖烽堠十三曰髙山【衞治西北四十里】曰竺山【衞治东南十二里即小港海口】曰小山曰鸬鸶曰候涛山【即招宝山近城】曰打鼓山【衞治东南二十里后有黄茅山】曰张师浦【衞治东南二十五里后有蛟门】曰大尖冈【衞治东南二十五里后对烈港】曰大鱼湾【衞治东南三十五里斜对黄牛礁】曰长山【衞治东南七十里】曰季屿曰鸬□曰汪家路巡检司三曰管界巡司弓兵一百名【在今镇海县西北六十里宋曰水陆管界巡检寨在县城内嘉祐中迁蟹浦上洪武二十年徙于县西四十里与髙山烽堠蟹渤山相连】曰甬东巡司弓兵一百名【在今镇海县东南十五里甬东桥旁旧在府东五里甬东隅洪武二十年徙竹山海口与招宝山相对】曰长山巡司弓兵一百名【在今镇海县南四十里旧为海内东寨洪武初徙于长山盐场之右二十七年徙今所与大碶头隘相连】
　　大嵩所【洪武二十年建在今镇海县东南百三十里去海三里西北去府城九十里东援霩南连钱仓东南为大嵩港对峙韭山直冲大海】千戸等官一十七员旗军一千一百二十名辖烽堠八曰大千【所治东六十五里与梅山港相对】曰昆亭【后有挺子港相对】曰黄嵓【所治东五里后有六横山相对】曰尖碕【所治东一十五里前有孝顺洋东西两岙】曰港口【离城一里】曰横山【所治南十五里又有横山隘在所治西十里】曰慈岙【所治东二十五里今镇海县东南九十里有慈岙山】曰蛤岙【所治东二十里与海中温洲屿相对】巡检司一曰塔山巡司弓兵一百名【在奉化县塔岭上】
　　霩所【洪武二十年建在今镇海县东南百二十里去海半里西去府城百八十里滨海孤悬其东南为梅山港东至碕头大洋南至双屿港俱约五十里西至大嵩港约百里北五里为三塔峰最险要】千戸等官一十六员旗军一千一百二十名辖台一曰三塔山烽堠五曰盛岙【即碕头洋】曰髙山【所治东三里有地名平岩头为深水要冲】曰梅山【隔海十里北与沍泥港相对乂有梅山隘为戍守要地】曰观山【所治西五里有梅山港与双屿港相对】曰虾【所治西十里地名深水埠头近海口】巡检司二曰霞屿巡司弓兵一百名【在今镇海县南百里旧为海内西寨宋嘉定问徙于县南洪武初改碕头巡司正统十三年改今名后有轮港相对】曰太平巡司弓兵一百名【在今镇海县南六十里正统十三年置名头隘左右乌礁山东山相夹易于防守】
　　穿山后所【洪武二十七年建在今镇海县东南九十里西北去府城百五十里东南接霩南接大嵩所东临黄碕港最为要地】千户等官十七员旗军一千一百二十名辖台一曰神堂【所治东十五里】烽堠九曰西山【所治东北五里悬海】曰碶头【所治西北一里前有大榭山】曰所后曰锅盖曰白峰曰嵩子山曰屿山曰撩虾埠曰黄﨑【临黄﨑港】巡检司一曰穿山巡司弓兵一百名【在今镇海县东南百二十里宋建炎中置白峰巡司绍兴中渐徙而南洪武初徙穿山旁改穿山巡司二十八年徙此】舟山中中中左二所【洪武十三年设舟山守御千户所十七年改卫二十年徙衞于象山改置中中中左二所在舟山上】千户等官三十七员旗军二千二百四十名辖寨三曰干□【在今定海县北三十五里】曰沈家门【在所东八十里沈家门山外通莲花洋内有赵岙南防芦花防大防去寨三五里以大岭口为阻截要路七十里至补陀山】曰西碶【唐家山北】台一曰青雷头【在青雷头山地名毕家湾】烽堠二十一曰外湖【地名晓峰】曰石墙山【在石墙墩临海】曰包家墩【在海口】曰石同曰鹿颈【鹿颈山在今定海县西南十五里临海】曰蒲沙【地名天同防在岑江司东南】曰西山【在今定海县西三十五里】曰碇齿【在所西五十里与烈港相对密迩岑港】曰赤石【赤石山在今定海县东北五十里】曰接待曰竒岙【在所西北本名大沙】曰小展【小展山在今定海县东四十里有小展岙】曰钓屿【在岱山巡司西切近海口为汛守要地】曰程家墩【地名炭山离海四里】曰石墠【与柯梅岭相连】曰谢浦【谢浦山在今定海县东二十五里】曰舟山曰沈家门曰郎家碶【在所西北东距竒岙西距沙岙与西碶寨相连中为小沙岙】曰袁家碶【地名沙岙在岑港之东有长白山两头洞其相近者为马岙】曰螺峰【所城西南十五里前有丁家礁】巡检司四曰螺峰巡司弓兵七百名【在螺头岙宋名螺头元名螺峰】曰宝陀巡司弓兵一百名【在补陀山】曰岑港巡司弓兵一百名【在岑港距本所东北二十里乃冲要海口也】曰岱山巡司弓兵一百名【在岱山所东南三十里】
　　昌国把总统陆兵一总水兵三枝【游哨南哨北哨】驻劄昌国衞陆营名色把总一员部领哨官五员兵五百四十一名平时屯劄昌国卫操练防守汛期分发各兵在于沿海冲要地方往来巡逻会哨
　　游哨本总部领哨官一员大小战船三十四只兵七百三十名汛期本总督同哨官伏截韭山汛地【韭山象山县东南百里海中形势嵯峨岛屿深远昌国第一险要又东南百里冇大薤山卓然孤立凭据大洋直望日本倭船往来视此为准】东游钱仓爵溪西游昌国石浦往来巡逻
　　南哨林门哨哨总官一员部领大小战船一十二只兵二百五十五名汛期外哨金齿【金齿山在象山县南百六十里岛屿颇多有金齿门港倭舶往来每栖泊于此亦南路要冲也】八排【八排门港在象山县南百四十里与佛头山相连港内多腴田地下便于栖泊嘉靖中有兵巡守】等处海洋南与本区三门哨【三门港在象山县西南百里港口为石浦巡司及上湾番头一带三门去石浦稍远而与朱门海洋邻近戍守最切】官兵会哨北与本区下湾门【下湾门港在石浦所东南外即坛头大洋内则旧城东门港濶潮急且与火炉头山对峙又四门入路总会于此此守下湾门要地也】官兵防哨　三门哨领哨官一员部领大小战船一十只兵二百二十九名汛期外哨空山洋白礁茅头瓦碟屿大佛头【大佛头山象山县南一百五十里高出海中诸山数百丈周一百余里其地名南田海中十洲此为第一日本入贡每望此山为向道有斗底虾岙乌头青后城壶底等岙中甚平旷地皆膏腴宜耕稼稍西为台明屿两山对峙中流为台明二州分界处】等处海洋南与松海总大佛头官兵北与本区林门哨【林门山在朱门之东为金齿朱门之喉舌岛岙亦多】官兵互相会哨　下湾门领哨官一员部领大小战船八只兵一百七十一名汛期外哨三坑南□大沙湾等处海洋内防石浦前后二所城池南与本区林门哨官兵北与本区牛栏基【牛栏基港在石浦所北为石浦关之后户外洋必由之隘也有山环抱可避东北风分哨南北此为适中之地】官兵互相会哨　牛栏基领哨官一员部领大小战船一十四只兵三百一十四名汛期外哨坛头【坛头山即石坛山有南北□壳菜等岙可以避风泊船与石浦关相隔一潮】北□三岳【三岳山系外海悬岛乃昌国前后所喉襟最为险要】半边山【半边山象山县东海中三岳山西】锁门【锁门山象山县东南海中至半边山十里】后沙等处海洋内防昌国衞城池南与本区下湾门官兵北与本区旦门官兵互相会哨　旦门哨【旦门港在昌国衞东北系悬海大洋外有东旦山与韭山相对】领哨官一员部领大小战船一十三只兵二百七十八名汛期外哨东西旦龙洞口大小睦【大睦山象山县东南海中一百里小睦山象山县东南四十里】等处海洋南与本区牛栏基官兵北与本区青门官兵互相会哨北哨千门哨【千门港在象山县西北钱仓所南距石浦关百余里】哨总官一员部领大小战船一十二只兵二百九十四名汛期外哨孝顺洋东西厨【东厨即东殊山距象山县东南八十里西厨即西殊山距象山县东南六十里】乱礁洋等处海洋内防钱仓所城池北与定海总青龙哨官兵及本区湖头渡百畆田官兵互相会哨　青门哨【青门港在象山县西爵溪所东南有山囬抱可以避风泊船内接公屿外卫四礁与韭山相对极为冲要】领哨官一员部领大小战船一十一只兵二百五十六名汛期外哨牛门鞍子头白严洋等处海洋北与本区百畆田官兵南与本区旦门官兵互相会哨　百畆田哨领哨官一员部领大小战船八只兵一百六十四名汛期外哨道人山【道人山一名双泉山象山县东四十里海中】四礁乱礁洋等处海洋内防钱仓所城池北与本区千门哨官兵南与本区青门哨官兵互相会哨　湖头渡哨【湖头渡在象山县东北三十里大嵩所有湖头关移此自湖头渡而西百二十里而达奉化渡盖为三邑要口】领哨官一员部领大小战船六只兵九十五名汛期泊湖头渡南隅海洋内防象山县地方北与定海总青龙哨南与本区千门哨官兵互相防哨
　　定海把总旧为定临观总于嘉靖二十八年分为二总【定海一临观一】其定海总统水兵三枝【游哨南哨北哨】驻劄定海与昌国临观二总并隶分守宁绍防将
　　游哨本总部领大小战船一十六只兵二百六十名汛期泊乌沙门【乌沙门在舟山东南白沙港之南】东哨至东霍山青帮庙子湖【东霍山昌国东北海中青帮舟山外洋西为庙子湖】与宁绍防将正游左哨官兵会哨南哨至韭山与昌国总游哨官兵会哨西哨至海闸门温州屿与本区南青南右二哨官兵会哨北哨至鼠狼湖衢东洋由徐公上下川至羊山与总镇中游左哨官兵会哨兼顾落华花脑浪冈海礁茅草蘓州大小七山等洋仍与直隶浙西二总官兵会哨
　　南哨青龙左哨哨总官一员部领大小战船一十三只兵三百三十三名汛期泊迹屿东哨温州屿与本区青龙右哨官兵会哨仍过洋哨至韭山与昌国总游哨官兵会哨西哨至湖头渡南哨至大麦坑过洋与昌国总千门哨官兵会哨北哨至﨑头洋沍泥港与本区南右哨官兵会哨　青龙右哨领哨官一员部领大小战船一十二只兵三百二名汛期泊温州屿【温州屿山在象山县东海中】东哨至茶铳山海闸门与本区南右哨官兵会哨西哨至大麦坑迹屿与本区青龙左哨官兵会哨南哨至韭山与昌国总游哨官兵会哨　南左哨领哨官一员部领大小战船一十三只兵二百九十五名汛期泊钓鱼礁东由顺母涂哨至白沙港与本区南中哨官兵会哨南出乌沙门哨至赤磡山外洋与本区南右哨官兵会哨西哨至﨑头洋仍与本区南右哨官兵会哨北由莲花洋哨至梁横山与本区梁横官兵会哨　南右哨领哨官一员部领大小战船十只兵二百一十七名汛期泊沍泥港东由石帮港哨至马顺门外海至乌沙门与本总官兵会哨南由茶铳山过洋至韭山与昌国游哨官兵会哨西由海闸门白马礁至温州屿与本区青龙右哨官兵会哨北由﨑头洋至钓鱼礁与本区南左哨官兵会哨　南中哨领哨官一员部领大小战船一十二只兵二百七十三名汛期泊白沙港【在舟山东南北至普陀】东哨至霍山庙子湖与宁绍防将正游左哨官兵会哨南哨至乌沙门与本区南左哨官兵会哨西哨至普陀巡检岙与宁绍防将正兵哨官兵会哨北哨至鼠狼湖与本区北右哨官兵会哨
