<!-- { "loadSidebar": true } -->
　　黄金娘【崇祯衢州府志黄良之女许配王子智子智亡金娘请于父母徃王氏成服服除有富民胡姓欲聘为子妇母劝之不从守节五十余年卒】
　　孔闻勉妻徐氏【西安县志夫疾侍奉汤药衣不解带者三年兼事舅姑亲操井臼夫亡发引逾七日赴井而死贴体衣裳密缝缄线已被旌万厯间督府委官祭奠立石于墓】
　　徐和妻吴氏【崇祯衢州府志和亡氏年十八遗腹生子家贫或劝其改嫁不从后抚孤成立诏旌其门】
　　吴氏二节【旧浙江通志吴铨妻桂氏铨亡桂矢志守贞育子孟杰亦早卒妻黄氏与姑共矢氷蘗纺绩自给】
　　郑氏二节【旧浙江通志郑樟妻杜氏夫亡守节子烓娶毛氏烓没毛氏与姑矢志同守】叶氏二节【崇祯衢州府志张氏叶十二妻十二死氏年十八遗腹生女父母欲嫁之不从立从子良桂为嗣娶郑氏良桂亦亡郑守节与姑俱以寿终叶族为二氏立祠置祀田致祭】
　　孙氏二节【崇祯衢州府志郑氏孙正记妻年二十二正记亡子枝美娶叶氏年二十七枝美亡妇姑俱以节着】
　　叶元防妻陈氏【崇祯衢州府志元防死孝事舅姑舅姑卒氏缢而死】
　　杨仲然妻郑氏【旧浙江通志嫁半载夫亡无子事翁姑孝抚叔子为嗣孀居五十三年谨按西安县志作杨仲熊】
　　徐氏三节【衢州府志叶氏徐良斌妻年二十八夫亡守节五十五年子应衢娶郑氏年二十应衢亦亡亲族逼之改嫁郑防子大成居母家守节五十二年大成亦娶郑氏大成亡郑年三十事姑训子卒年五十三】
　　胡可及妻徐氏【旧浙江通志年二十四夫亡抚孤成立事继姑尤谨姑病吁天愿减已寿以愈姑疾隣火及庐烈熖遽返人谓苦节所感年七十一而卒建坊旌表又胡可宗妻邹氏年十九夫亡守节五十余年有司旌其苦节】
　　王招娘【衢州府志守备王英女年方及笄明末兵至惧爲所汚赴余氏祠池中死】
　　郑道翼妻方氏【衢州府志明末为乱兵所获氏乗间赴河而死又马氏叶应恺妻乱卒将犯之氏大骂从楼上赴池死刘氏程国骏妻兵入其家氏恐辱以簪珥散掷之乗间投井死周氏程四妻为卒所掠亦投井死】
　　陈景山妻郑氏　陈余旦妻孔氏　徐孔晟妻余氏徐愔妻程氏　　孔彦纁妻邹氏　徐旻妻王氏徐泰妻叶氏　　沈浃妻刘氏　　王文光妻胡氏郑孔谟妻王氏　郑廷璘妻石氏　叶九功妻徐氏王家传妻杨氏　王良材妻叶氏　余璧妻朱氏潘孔德妻刘氏　杜永恭妻徐氏　杜瑀卿妻郑氏翁义寳妻王氏
　　国朝
　　郑道贯妻酆氏【衢州府志顺治丙戍道贯为游兵所刃氏年二十二兵欲擕之去氏以头触柱血喷面佯死卒乃已氏寻夫尸以床褥裹之哭守于傍三日乃得殡家贫事舅姑无缺职守节五十余年康熙二十四年奉防建坊旌表】
　　刘一钟妻吕氏【题旌册夫亡事孀姑孝姑年九十双目瞽氏朝夕以舌防之目复明抚孤子家贫不能从师口授诗书俾得成立雍正三年具题奉】
　　【防建坊旌表】
　　骆玉狮妻祝氏【题旌册年二十四而寡有不谅其志者遂号泣曰吾上不得尽妇道下不得尽母慈不若一死以谢亡人遂破额仆地以求自尽人言顿息于是孝养舅姑丧葬尽礼抚育遗孤克成家业守节四十三年雍正十一年具题奉防建坊旌表】
　　孔尚朝妻叶氏【旧浙江通志圣裔孔衍祯之母年十九夫殁事舅与继姑备尽妇道鞠育藐孤朂以祖德至今前承宗祧上荷皇恩皆母以一身慈节开之】
　　周良俊妻李氏【旧浙江通志年二十夫亡叔欲夺其志遂断一指以示无二家贫甚炊烟常不举鍼纫糊口已食糠饼而勉致甘防以奉姑次子召筮仕鳯县氏得受封年七十二而终】
　　孔贞澄妻叶氏【西安县志夫亡年二十翁姑垂白生子弥月百计支持养老字孤甲寅避乱窜身草莽林栖穴处以草芽木甲充食事定归里结茅以蔽风雨卒年六十七】
　　余光杰妻吴氏【西安县志夫亡氏年二十三生三子方鼎革时氏防子奉姑匿敝楼复屋上为卒窥见惧辱遽触楼下死卒去乆之苏竟折一臂家贫辛苦拮据仅给姑与子饘粥而已常竟日不食晚年三子成立年五十一卒】
　　呉氏二节【衢州府志余氏吴一尊妻年二十六夫亡守节六十年子时初娶陈氏亦殀陈年二十三遗腹生子宪家贫事姑训子以节孝称年七十二卒】
　　余尚谔妻郑氏【西安县志夫亡氏年十九遗孤三龄断发自矢事姑抚幼辛勤备至临殁戒其子不得举佛事废丧礼尤闺阃所难】
　　郑荣组妻徐氏【衢州府志荣祖父为族弟所击荣组徃救之遂死其冬荣组父亦死明年氏子五元七元遇其人于途啮之堕其鼻其人控于县县逮五元兄弟氏诣县诉之署令不省氏触石碑而死时康熙戊辰六月也典史为置槥露置于城西铁塔下乙亥春知县陈鹏年卖地备礼以葬复建孝烈祠于墓傍以祀之】
　　郑文显妻徐氏【西安县志夫亡氏年十九家无期功之亲以只身事祖姑及姑三世孀居一堂奉养尽瘁训子严毅有法年八十二而殁】
　　徐学诗妻余氏【西安县志学诗家贫与氏依苫茅咽糠秕度日康熙乙亥迫于逋负值岁暮惶急自经死氏抚尸一恸为薄置殡具藁葬讫即阖门自缢于夫死处距夫死恰一日时年三十】
　　杜斌妻徐氏【衢州府志年二十余夫疾割股者再夫死孝事舅姑舅姑殁氏哭泣丧明卒】方应璁妻徐氏【西安县志夫亡氏年二十七二子幼家贫纺绩度日洎子长择配既成礼曰可报亡者于地下矣一恸遂絶】
　　徐敦一妻王氏【西安县志年十九夫亡遗孤殇继夫弟敦三子又殀老而益贫虽虀盐不自给】
　　左秀方妻龚氏　郑元霖妻王氏　郑维藩妻梁氏徐应科妻张氏　吴国祥妻叶氏　吴应先妻叶氏郑鸿翼妻叶氏　邹兆鹏妻郑氏　余应震妻吴氏徐应金妻郑氏　范维鼎妻徐氏　叶九馥妻徐氏杨在镐妻郑氏　叶文豹妻黄氏　孙天锡妻孔氏王大厦妻蔡氏　徐元造妻张氏　邹邦镇妻陆氏叶时璠妻郑氏　郑钟璟妻陈氏　余和中妻郑氏余兆贤妻徐氏　张于翼妻刘氏　徐可敬妻程氏留道妻徐氏　吴学仪妻郑氏　吾某妻余氏陈尚珧妻梁氏　叶钟颖妻黄氏　叶景富妻郑氏叶上乔妻吴氏　叶时増妻黄氏　程国定妻王氏郑升亨妻方氏　郑新鼎妻魏氏　尹永八妻倪氏邵尚仁妻黄氏　胡国采妻祝氏　范维暹妻郑氏胡永锡妻黄氏　胡崇德妻杜氏　胡永忠妻王氏余兆登妻徐氏　留大伦妻徐氏　张义峻妻徐氏郑中銈妻徐氏　吴天贵妻严氏　叶嘉猷妻徐氏潘瑢妻陈氏　　江应麟妻郑氏　吴学广妻李氏吴学政妻郑氏　徐钟韑妻李氏　余亨泰妻郑氏叶某妻邹氏
　　龙游县
　　宋
　　刘愚妻徐氏【宋史隠逸传龙游人在家时其母将以嫁姑子之富者徐泣曰为富人妻不愿也遂归于愚居破屋中一事机杼愚尝懐白金归徐怒曰我以子为贤而若是亟具归愚出书以示束脩得也乃已有梁鸿之风焉】
　　元
　　何烈妇【草木子至正间衢州防龙游有一大家妇何氏为兵所掠裂帛题一诗云江静从教沉弱质月明谁与吊孤魂只愁父母难相见愿与来生作子孙书毕即投于江而死】
　　明
　　夏氏三节【明一统志夏应保妻王氏文达妻袁氏文质妻邵氏俱青年丧夫相继守节厯元末乱离中无少玷缺洪武初旌其门为夏氏三节妇】
　　夏道顺妻黄氏【治衢州府志嫁未期道顺出为商越三年病归卒宗人利其产将夺其志矢死靡他守节没齿】
　　劳载是妻董氏【续文献通考字贵珍年二十适劳未三月而载是卒服阕姑怜其少无子劝改适贵珍剪发自誓姑不复强孀居三十七年诏旌之】
　　叶延庆妻周氏【治衢州府志名菊娘年十八嫁延庆甫一载延庆客死菊娘守志始终一节事闻旌表】
　　陆奎妻杜氏【嘉靖衢州府志年二十三夫亡家人强其再适因剪髪示志年八十五卒事闻旌表】
　　徐莲姑【万厯龙游县志许字方钟钟流落死于外莲姑闻之即缟素举哀力请归方舅姑难之时杜谦求为配姑哀恸断发欲自刃以救免谦他日给公家帖来脇姑大骂裂其文后度不免佯许入具膏沐人不为备乃闭戸更衣自经死时年二十八嘉靖中诏立贞烈祠祀之】
　　余克量妻徐氏【万厯龙游县志克量死有娠三月家人投药堕其胎徐大恸归母家母家贫复虑为所夺因蓬首垢面扃一室独居避人卒获全节】
　　余乆龄妻徐氏【嘉靖衢州府志名仪姑年十八嫁乆龄越岁生子甫七日久龄亡族人欲夺其志不从乃以子归母家俟子成立而还年六十卒】
　　叶饶宗妻傅氏【万厯龙游县志年二十三而饶宗死遗二孤人利其嫁为议婚乃断髪持儿恸曰是覆叶宗必欲吾嫁有如此发议者惭而退守节终老】
　　祝公亷妻吕氏【万厯龙游县志名菊姑公廉父以里胥输赋死南京公廉亦寻卒氏年十九有遗腹三月乃货簪珥至丧所扶柩归孝事其姑克家昌后】
　　陆荣妻劳氏【钱德洪陆节妇传名葵年二十归陆八年而夫亡时子顺中在姙哀顿屡絶先是生子皆不育及生顺中忧不弥月病鬰成瘕常指誓曰吾身视此子为存殁比长病亦渐间欲延徐右山为顺中师人曰行峻难近对曰严师所以尊道也延徐数年不就他塾卒年五十有六】
　　项永实妻呉氏【万厯龙游县志永实容死岭南吴闻抓地哭十指流血夫丧归誓欲殉家人共守之少怠即沐浴服斩衰内外衣手自聨缀自经死年二十四】
　　尹泗妻王氏【万厯龙游县志泗病经歳日事汤药火扑伤左目泗垂絶数顾王不能舍氏泣曰君其欲妾同死耶妾不即死欲具君后事耳因自经于榻后先是泗兄濬妻吴氏亦以节旌】
　　何氏二节【万厯龙游县志王氏何克誉妻归一年誉卒随自经众救得免誉弟克兴妻叶氏年十五兴病瘵卒抚育遗孤与王氏竝以节终】
　　叶六姑【崇祯衢州府志许字方世荐世荐死六姑闻讣哭絶而苏以瓯掷地曰所不坚女节奉姑嫜绍后嗣者有如此瓯遂焚刺绣絶饮食号恸四日夜父母知不可夺归于方侍姑辟纑治生姑病割股以疗万厯间旌表】
　　徐荣广妻钱氏【衢州府志年二十五而夫亡子寻死族人勒之嫁氏詈而拒之年七十卒】毛一清妻李氏【万厯龙游县志年二十嫁一清一清客粤死丧归口齧断绋欲入殉以救免三年姑逼之嫁誓死不从死之日防骨无人形】
　　周锦姑【万厯龙游县志许字胡松松商乆不归其翁往覔松竝死于道讣闻即奔归侍姑姑将诺他聘锦姑泣曰妇方痛夫若舅奈何夺妇志遂辞归母家纺绩养亲年七十余卒诏旌其门】
　　方昊祖妻汪氏【衢州府志年十八而昊祖亡姑王亦早寡氏事姑以孝姑死哭谓其子曰吾向之不哭尔父者惧伤姑心也岂忘尔父哉人以孝称之卒年九十五】
　　龚崇勲妻张氏【衢州府志年十九而寡家贫纺绩养姑夫兄强之嫁以死誓年八十卒】陈贞女【龙游县志许字陆世世死乞奔丧父不得已命往因留不去事姑以孝称防叶氏适世弟世明亦早寡妯娌共居一阁及姑殁既葬陈恸曰妇道毕矣瞑目坐逝若羽化焉】
　　张恒妻叶氏【衢州府志恒卒氏年二十坐卧一楼婢仆过十三者即摈不用不下楼者五十余年卒年八十六】
　　叶宗武妾赵氏【衢州府志崇祯二年兵围蓟州宗武战没于阵氏被执死之】张尚恺妻徐氏【衢州府志尚恺死矢志抚孤孤未几亦殀氏遂不食死】
