<!-- { "loadSidebar": true } -->
　　旗纛庙　旧浙江通志明洪武征南副将军廖永忠建在绍兴卫西南陬嵗霜降镇将卫所守御官祭之绍兴府志后移于防稽县东南法济里
　　南镇庙　万厯会稽县志在防稽山之隂周礼职方氏州之镇山曰防稽秦并天下以防稽为名山祭用牲犊圭璧晋咸和八年从祀北郊隋开皇十四年就山立祀唐天宝十年封永兴公以南郊迎气之日祭宋淳化二年从秘书少监李至言以立夏日祀永兴公于越州后加封永济王元改封昭德顺应王【邓文原南镇庙碑东南控带江海层冈峭岭圭立屏峙莫可殚状而防稽之山秀崒无俦明灵所司由隋唐暨宋祝号祭式公王次升大徳己亥诏尊南镇防稽山为昭徳顺应王与岳渎同祀至大己酉嘉议大夫多尔济来守兹土进谒祠下顾视兴慨曰守臣职在藩宣事神训民曷敢不钦厥事乃集羣议将大撤而新之请于帅府给缗钱二万五千四百有奇经度故址为亩二十五有半因地得石具识深广北东西临溪南直玉笥峯纪以宋大中祥符之二年视旧加斥克厥规岂神之宿留告晓于人固如此哉】明洪武三年诏去前代封爵止称防稽山之神每嵗以春秋二仲月祭后禹陵一日【唐之淳南镇庙诗维昔作巨镇此地压荆计功自神禹望祀及秦皇冯陵任厚坤歘吸半炎方昔闻周祀典近者自隋唐噐物及仪文制侔侯与王层宫列象设错落丹青光烟鬟夹雾縠出入人鬼傍嶂聚金碧气树多灵鸟翔象羣怪蔼蔼图百祥飘飘紫盖矗懆懆朱丝张不知谁为助意乃惑愚厐山川固明灵在徳非馨香防祠旣靡用古典或可详骋词代巫祝自天祈降康】
　　国朝顺治八年遣孙廷铨致祭
　　御祭文
　　惟神秀竞千岩灵钟万壑带江襟海育物福民朕统御寰中敬修祀典昭兹殷荐卫我南藩尚飨
　　顺治十八年遣李敬致祭康熈六年遣王清致祭二十一年遣李仙根致祭二十四年遣郑重致祭二十七年遣阿山致祭三十五年遣裘充佩致祭三十六年遣温逹致祭四十二年遣王绅致祭
　　圣祖仁皇帝御书秀带岩壑四字奉悬庙中复勒石焉御祭文
　　惟神徳配祝融望隆于越灵威丕赫作镇南方朕祗承休命统驭寰区夙夜勤劳殚思上理歴兹四十余载今者适届五旬海宇升平民生乐业见舆情之爱戴沛下土之恩膏特遣专官防申秩祀尚凭灵贶益蕃禧佑我国家共登仁寿神其鉴焉
　　康熈四十八年遣觉罗满保致祭五十二年遣拉都浑致祭五十八年遣薄有徳致祭六十一年十一月
　　世宗宪皇帝即位遣呉廷揆于雍正元年二月告祭御祭文
　　惟神秀挺越山功施浙水威灵有赫作镇南方朕缵受丕基新承景命窃念
　　皇考膺图以来百灵效顺四海从风坐享升平六十余载兹当嗣位之始宜隆祀享之仪特遣专官防申昭告惟冀时和嵗稔物阜民安淳风遍洽乎寰区厚徳长孚于率土尚其歆格鉴此精诚
　　雍正十三年九月
　　今上皇帝即位遣赵之垣于是年十二月告祭御祭文
　　惟神秀挺千岩名标百越带江襟海炳曜炎邦朕缵承大綂仰绍前徽伏念
　　皇考临御以来敬礼明神肃将禋祀灵祗孚应昭受鸿庥清晏奠安茂登上理兹当嗣位之始宜隆望秩之仪
　　特遣专官防申告祭惟冀雨旸时若年谷顺成万方防乐利之庥兆姓荷帡幪之徳尚其歆格鉴此精诚虞舜庙　述异记防稽山有虞舜廵狩台下有望陵祠治绍兴府志在郡境者四所一在防稽县东南百里一在余姚县歴山一在上虞县西北四十里一在上虞县梁湖北
　　大禹庙　嘉泰会稽志在县东南少康立祠于陵所梁时修庙唯欠一梁俄风雨大至湖中得一木取为梁即梅梁也宋政和四年勅庙额曰告成东庑祭嗣王啓而越王句践亦祭别室庙下为放生池临池有咸若亭明逺阁懐勤亭治绍兴府志郡境尚有四所一在山隂县西余山一在山隂县防捶山一在嵊县了溪上一在新昌县南名公塘庙绍兴府志山隂庙在涂山南麓宋元以来咸祀于此明时始即防稽山陵庙致祭兹庙遂废大禹陵庙每嵗有司以春秋二仲月祭
　　【谢惠连祭禹庙文谨遣左曹掾奉水土之羞前荐夏帝之灵咨圣继天载诞英徽克明克哲知章知微运此宏谟防彼民忧身劳五岳形瘦九州呱呱弗頋防防是钦物贵尺璧我重寸隂乃元圭以告成功虞数旣改夏徳乃隆临朝总政廵国观风淹留稽岭乃徂行宫恭司皇役敬属晖融神惠畧荐乃昭其忠宋之问谒禹庙诗夏王乘四载兹地金符峻命终不易报功畴敢逾先驱总昌会后至伏灵诛玉帛空天下衣冠照海隅旋闻厌黄屋便道出苍梧林表祠转茂山阿井讵枯舟迁龙负壑田变鸟耘芜旧物森如在天威肃未殊元夷届瑶席玉女侍清都奕奕闺闼防斩斩仗卫趋气清连曙海云白洗春湖猿啸有时答禽言常自呼灵歆异蒸糈至乐匪笙竽茅殿今不袭梅梁古制无运逢日崇丽业盛答昭苏伊昔力云尽而今功尚敷揆才非箭羙精享愧生刍郡职昧为理拜空宁自诬下车霰已积摄事露行濡人隠冀多祜曷难霑薄躯李绅禹庙诗削平水土穷沧海畚锸东南尽防稽山拥翠屏朝玉帛穴通金阙架云霓秘文镂石藏青璧宝检封云化紫泥清庙万年长血食始知明徳与天齐林景熈谒禹庙诗万国曾朝会羣山尚鬰盘严祠镇元璧故代守黄冠入云根湿梁归雨气寒年年送春事来拂藓碑看】
　　国朝康熈二十八年
　　圣祖仁皇帝南廵阅视黄河念大禹神功
　　特幸防稽二月十四日昧爽
　　诣庙致祭
　　赐帑金二百两给其后裔増守祠二人
　　御书地平天成四字扁额
　　御制江淮河汉思明徳
　　精一危微见道心对聨一副恭悬正殿绍兴府知府李铎増葺祠宇五十二年知府俞卿重修而旧祠规模狭隘嵗乆渐圮雍正七年钦奉
　　上谕着加谨修葺总督【臣】李衞钦定察勘动帑兴修伯益庙　于越新编在山隂县承务乡一名稽山庙【傅揆重稽山庙柱聨稽唐虞二典烈山泽驱蛇龙佐禹以平水土三江是底故带砺特存乎两浙读山海一经刊草木爚鱼虫配稷而粒烝民九土攸同寜爼豆仅盛于八乡】
　　越王祠　嘉靖山阴县志嘉靖十一年知府洪珠即光相寺基改建以祀越王句践在府西北二里治绍兴府志郡有二所一在府西北一在会稽县东南十二里【王十朋越王祠诗寂寂霸图歜堂堂祠庙留余休障一国往事忆千秋苦蕺山中采香醪湖上投平呉端在此可与后人谋】
　　江东庙　名胜志在城东北二里神石姓讳固秦时赣人庙食于赣江之东汉陈婴讨南越神以防闻此庙越之始
　　项羽庙　于越新编在项里溪上治绍兴府志一在山隂县西南二十里一在上虞县西南五十里
　　朱太守庙　名胜志在文应桥西即朱买臣有破瓯越功人民徳之【张世昌朱太守庙诗会稽太守呉门客昔年负薪人不识衮龙天近日易明金马门深露犹滴汉家天子登夔龙百年礼乐唐虞风金印归来大于斗锦衣直照天南东丈夫英雄誓许同生当封侯死庙食乌啼老屋起秋风泪痕湿透羊公石】
　　梅福庙　名胜志在梅里尖之麓今即梅山寺立像祀之绍兴府志明知府张明道立【张乔梅福庙诗梅真从羽化万古是须臾此地名空在西山云亦孤井痕平野水坛级上春芜纵有防飞鹤多年松已枯】
　　郑太尉庙　治绍兴府志在会稽县东南十五里之樵风泾祀汉郑【华镇郑太尉庙诗幷序郑相起樵风用郡守第五伦之荐致位三公与伦并列可谓盛矣祠宇之下至今犹有风朝南暮北鸣玊锵金汉上公当年荣与旧君同故山庙食千秋后来往犹乘旦暮风】
　　马太守庙　绍兴府志一在鉴湖东跨湖桥南祀东汉郡守马臻以臻开镜湖筑塘蓄水遗利甚溥民立祠以祀山阴县志一在县西六十里广陵陡门上【王十朋马太守庙诗会稽疏凿自东都太守功从禹后无能使越人懐旧徳至今庙食贺家湖徐天祐马太守庙诗澄湖昔在镜中行总是当年畚锸成莫讶灵祠荒藓合烟波万顷已春耕】
　　国朝康熈五十八年知府俞卿重修
　　徴爱祠　绍兴府志在卧龙山东麓明嘉靖三十一年知府梅守徳即大节祠改剏祀汉太守刘宠宋太守范仲淹乆之祠圮乃移二像入明知府王升期祠内
　　国朝康熈十一年知府张三异撤而新之易额曰义爱
　　后又増入明知府许如兰并
　　国朝知府张三异合宋义士唐珏并祀于右楹康熈五
　　十四年知府俞卿重修
　　曹娥庙　于越新编初属上虞后改隶会稽在府城东九十二里宋大观年封灵孝夫人政和年加封昭顺淳祐年复加封纯懿且封其父为和应侯母为庆善夫人又熈宁中会稽令董楷以朱娥配享明因之不改嘉靖间知府南大吉廓之以合郡烈女从祀两庑万厯四十五年送诸娥入祀配享号三美祠【传详列女潘防曹娥庙诗曹娥庙前秋草平曹娥庙里秋月明扁舟一夜炯无寐近聼江声似哭声王十朋曹娥庙诗恸哭无寻处投江竟得尸风髙列女名重外孙碑荒草没洪涛舂古祠懐沙为谁死翻愧是男儿钱惟岳曹娥庙诗曹娥庙貌树丰碑千古行人痛色丝苦恨当年题八字不旌贤孝只旌辞】
　　国朝顺治五年里绅沈文奎捐金重建
　　闗帝庙　会稽县志在西府坊白马山下绍兴府志又有庙在龙口镇东阁侧
　　国朝康熈五十五年知府俞卿修【按境内庙所在多有惟山隂之大云桥及
　　西郭之至大寺灵爽尤着】
　　王右军祠　万歴绍兴府志在蕺山戒珠寺东寺即右军别业嘉靖十年知府洪珠移置于佛殿之西寺门外鹅池墨池尚在【吴莱谒王右军祠诗小立天地窄前登万山阻越王采蕺处秋绿空榛芜古祠复何人遗像寄梵宇桞老题扇桥荷香弄鹅浦典午当衰乱神州淮楚经畧欲驰兵保障期安堵奸温多大志诞浩却浪许防军曾参综牋疏极心膂庙谋不可胜野战徒争武内外未协和英雄偏豪举泗口聊进屯谯城遽奔沮事势日趋异朝廷孰撑拄去官宁忤违誓墓独酸苦父子但法书功勲总尘土青缃每收拾防笔余图谱草隶俱入妙云竞竞掀舞崔蔡须抗行羊殷岂俦伍鳬鹥或有识野鹜纷难数平生破布被谩以指画肚起叩放墨池长鲲战风雨】
　　国朝康熈五十七年知府俞卿修
　　贺监祠　会稽县志在镜湖上唐秘监贺知章祠也【诸葛兴贺监祠颂山簇簇兮环湖水森森兮萦纡人何游兮明镜鸟何飞兮畵图懐贺老兮今昔想逸致兮林庐老之兮天濶老之神兮秋月飞翰兮龙鸾吐词兮氷雪际熈运兮开元司缛典兮春官凌玉箫兮倚华盖骖鹤驭兮升西昆俄清梦兮绵绵恍乘云兮登仙觐紫皇兮玉宸聆九奏兮钧天牋天公兮遂志鼓予枻兮锦里吾朋兮鸥鹭吾宾兮烟水野服兮蹁跹斑衣兮娭戏髙贤兮非茍于去就庻几兮东门之傅鸱夷之子王十朋贺监祠诗贺老祠堂枕鉴湖霓裳羽化宅荒芜无人更问君王覔转使髙风千载孤】
　　钱王祠　嘉靖浙江通志在县南五里祀吴越王镠皮光业撰庙碑【见艺文志徐天祐钱王庙诗石槛山前结驷游故乡霞锦徧林邱只今东府空遗庙露立唐碑老树秋】
　　髙氏五王祠　山阴县志在府城西六十里祀宋太尉髙琼琼封卫王子继勲封康王孙遵甫封武功郡王进楚王曾孙士俊封武宁郡公追封武宁郡王元孙公纪封晋宁郡公追封晋宁郡王靖康末少保髙世则扈跸南渡领越州观察有功于越奉勅建祠
