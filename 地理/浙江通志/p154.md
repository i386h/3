<!-- { "loadSidebar": true } -->
　　舒啸亭　武林梵志在烟霞洞傍
　　秀江亭　武林梵志在开化寺傍【毛万龄登秀江亭望海诗层楼落日海门开千里涛声一瞬来我欲慿阑看起处晴江白雪满瑶台】
　　问水亭　玉莲亭　万厯钱塘县志俱在涌金门外【钱塘县志问水亭明孙隆建游人归憇湖舟皆集于下张遂辰问水亭归船诗银烛碧笼纱归船喧防家仍呼小兰叶月下理琵琶】
　　栁洲亭　钱塘县志即丰乐楼旧址明嘉靖间郡守陈仕贤建初名柳洲别馆【广羣芳谱南渡后自涌金至钱塘沿城五里徧揷垂柳】
　　望湖亭　成化杭州府志在寳石峰之阳【万厯杭州府志唐时在孤山之北宋时徙寳石峰国初复故址四面玲珑夏月最快】
　　种德亭　苏轼种德亭诗序处士王复家于钱塘为人多技能而医尤精筑室候潮门外作亭榭以与士大夫游人徒知其接花艺果之勤而不知其所种者德也乃以名其亭
　　湖心亭　万厯杭州府志在西湖之中旧有湖心寺寺外三塔鼎峙治中寺与塔俱燬嘉靖中知府孙孟防遗址建亭万厯四年按察佥事徐廷裸重建万厯钱塘县志湖心寺旧有三塔其中塔南塔乆废乃即北塔基建亭于上名湖心亭【西湖游览志万厯四年佥事姑苏徐廷裸大叅海虞王竺钱塘尹西蜀姜召同建亭额有太虚一宛在水中央之题司礼孙隆重建四碪上植桃柳改曰喜清阁】
　　国朝康熙三十八年
　　圣祖仁皇帝省方廵幸
　　御书静观万四字额又
　　御制湖心亭诗二首【恭纪首卷】
　　放鹤亭　万厯杭州府志在孤山北元至元间儒学提举余谦葺林处士墓构梅亭于下郡人陈子安构鹤亭配之并废明嘉靖中钱塘知县王釴建兹亭以续旧
　　国朝康熙三十四年
　　圣祖仁皇帝命刑部员外郎宋骏业督工重建
　　御书放鹤二字扁于亭楣又书舞鹤赋刻石立亭上岁寒亭　遂昌杂录孤山之隂一亭在高阜上曰岁寒缭亭皆古梅
　　乔木亭　戴表元乔木亭记亭在清河张君燕居之东其先世忠烈王以功开国于循而置邸于杭子孙五世所居邸之坊至今称清河焉
　　梅亭　四朝闻见录陈谠题呉山三茅观梅亭诗有云竹密不知云欲雨山高尽见水朝宗
　　驾霄亭　齐东野语张功甫镃于南湖园作驾霄亭于四古松间以铁絙悬之半空而覊之松身梯登之眞有挟飞仙之意
　　留云亭　武林梵志在南湖张家寺内宋建其地今为赛西湖
　　江湖一览亭　万厯杭州府志在七寳山三茅观西左右有门曰凌虚独歩
　　涵镜亭　万厯杭州府志在柳洲亭西北四面皆池中创一亭
　　霁云亭　积翠亭　发幽亭　白云亭　释契嵩游南屏山记由山麓而上东则霁云亭西则积翠亭由积翠亭而上抵于发幽亭由发幽而东至于白云亭从麓至顶岩石皆竒世所无有盖湖山絶胜处也
　　居然亭　净慈寺志宗镜堂上为莲花洞有居然亭秀爽特甚
　　江湖伟观亭　万厯杭州府志在慈云岭之巓清晖亭　钱惟善题清晖亭诗段家亭子近呉山映发亭　杨蟠西湖百咏有映发亭诗
　　西水亭　杨蟠西湖百咏有西水亭诗
　　清芳亭　万厯钱塘县志江上有清芳亭
　　钟翠亭　钱塘县志在三茅观前明孙隆建
　　赞元亭　钱塘县志在云居寺后山顶称枫林顶明总制胡宗宪建
　　望云亭　万厯钱塘县志在金龙山宋谢绪读书处曲水流觞亭　嘉靖仁和县志在县内尊胜寺又有望江亭
　　锦香亭　成化杭州府志在海宁县署
　　仰高亭　嘉靖海寜县志在县治西防宋建元时迁于正堂之后花木森然为游息之所
　　瑞隐亭　方干有盐官王长官新创瑞隐亭诗潄玉亭　硖川志在紫微泉上宋淳熙中令钟必万建
　　紫微深隐亭　硖川志在西山百歩石右
　　望呉亭　硖川志在硖石湖北相传越屯兵于此以望呉兵水口有望呉坝
　　泗水亭　海寜县志在洛塘许睢阳读书处唐乾元初公子珉即亭建庙
　　水月亭　硖川志在湖南宋时设砦处
　　双清亭　富阳县志在县防事后宋令程珌植以梅竹
　　胜览亭　折柳亭　咸淳临安志富阳县观山横截大江上有亭曰胜览又山下有折柳亭客使多饯于此
　　春山伟观亭　咸淳临安志在富阳县西南又名望仙亭
　　近天亭　咸淳临安志在富阳县权县赵师燿建参政楼钥书
　　迎秀亭　宣德富阳县志前临大江对峙西南诸峰据邑治之胜宋令赵汝崖建
　　会江亭　成化杭州府志在富阳江口据大江之胜宋令程珌建
　　孙亭　宣德富阳县志在亭山因晋处士孙晷得名稽亭　名胜志稽亭山在余杭县南九里上有亭基秦始皇筑以望会稽
　　鳌亭　晏公要在余杭县南以其在湖中山上因号鳌亭【咸淳临安志亦名南亭又曰嘷亭声之讹耳唐贞元初令卢鹏建大涤洞天记晋郭眞君居大涤以虎自随晩则虎嘷故曰嘷亭】
　　部伍亭　咸淳临安志在余杭县东北二里呉将凌统家余杭募乡兵置部伍于此【万厯杭州府志今其南有部伍桥亭废桥存】
　　放龟亭　咸淳临安志在余杭县南五里石丛起有类龟形唐贞元中令卢鹏建
　　望湖亭　万厯杭州府志在余杭县南湖塘上唐寳厯间令归珧建
　　湖心亭　南湖纪游亭在南湖中望洞霄诸峰若列屏幛春时水发亭势若浮
　　宜霜亭　大涤洞天记洞霄宫东南青檀山东坡与蔡准呉天常乐富国闻人安道俞康直张曰华游此后人名其岩曰来贤作亭其上即取坡诗名之
　　清音亭　余杭县新志在大涤洞丹泉池上【咸淳临安志亭在洞路之后数丈乃天柱泉发源之窦水流沿洄亭间循除以入于沼清泠可爱亭名取左太冲山水有清音之句】
　　鉴亭　咸淳临安志在余杭县南百歩清流如鉴九曲亭　余杭县新志在县西南九曲岭上宋淳熙中建
　　翠蛟亭　明一綂志在余杭县西宋高宗歩月至此建亭摘苏轼庭下流泉翠蛟舞之句为名
　　倾盏亭　万厯杭州府志在余杭县径山
　　绿野亭　苏轼有宿余杭法喜寺后绿野亭望呉兴诸山怀孙莘老学士诗
　　祥光亭　大涤洞天记在大涤洞口宋祥符中中使至五色云出自洞中表奏其事因建亭【咸淳临安志钱武肃王微时尝卧巨石上指而言曰异时或富贵当建亭覆此石及衣锦回颇盛饰其石今亭下】
　　翠微亭　武林梵志在洞霄宫上【陈尧佐登翠微亭诗谷口停骖上翠微五云宫阙辟金扉不知何处朝元防却是龙鸾队里归】
　　瑞亭　中和亭　咸淳临安志并在临安县治南青亭　东亭　丁岘亭　北湖亭　嘉靖临安县志并在县之东俱宋建
　　西亭　东风亭　章村亭　马溪亭　咸淳临安志西亭在临安县治西在西北者为东风亭在西南者为章村亭在东北者为马溪亭
　　立玉亭　天目山志在西天目过天关为立玉亭危道如线趾半垂在外眞若羊肠
　　牛眠亭　眞际亭　天目山志在西天目自观音岩循牛眠亭而上逾半山桥上眞际亭则高丽王问法高峰时所署者
　　环锦亭　嘉靖临安县志在县南西新乡宋邑人俞氏山园【赵善卞西平俞氏山园环锦亭诗百世垂芳在一经茂林修竹读书声园池日渉皆成趣景物天然分外清聊复垂纶藏渭钓等闲释耒起莘耕知君自有眞良贵岂羡斯亭锦得名】
　　迎晖亭　嘉靖临安县志在县北寳林院山南遥见浙江宋建
　　豁然亭　嘉靖临安县志在县北二十里福胜寺之北山宋建
　　锦野亭　咸淳临安志在临安县西山
　　【锦野亭诗者宋吏部侍郎临安俞烈若晦为钱氏而作也】
　　空飞亭　咸淳临安志在临安县九仙山上眉山王橚建
　　海风江月亭　咸淳临安志在临安县九仙山瀑布前邑令家之巽建
　　三休亭　施注苏诗临安县玲珑山之絶顶名曰九折岩行百歩许有亭下瞰百里名曰三休亭此坡公诗所云三休亭上工延月九折岩前巧贮风是也
　　览胜亭　嘉靖临安县志在县南龙山巓
　　望锦亭　万厯杭州府志在临安县南石镜山之椒【盛杲望锦亭诗并引石镜山崖壁间昔尝照武肃而有衣锦之封今遗迹尚存实亭之旧址也余因辟而亭之因赋絶句锦壑清风倦鸟还镜山高处小亭闲锦南锦北无穷景都在登临一眺间】
　　月华亭　扶春亭　万厯杭州府志并在于潜县旧治宋寳庆中令方熙建
　　凌寒亭　绣香亭　成化杭州府志并在于潜县旧治宋建
　　野翁亭　咸淳临安志熙宁间于潜令刁璹建因东坡赠诗而创【苏轼于潜令刁同年野翁亭诗山翁不出山溪翁长在溪不如野翁来徃溪山间上友麋鹿下鳬鹥问翁何所乐三年不去烦排挤翁言此间亦有乐非丝非竹非蛾眉山人醉后铁冠落溪女笑时银栉低我来观政问风谣皆云吠犬足生牦但恐此翁一旦舍此去长使山人索寞溪女啼】
　　山翁亭　咸淳临安志在于潜县圃令张大猷建后令胡卫易于山巓以临香亭旧址为之
　　溪翁亭　咸淳临安志在于潜县淳熙初令张大猷立于县西北之潘洲
　　双溪亭　咸淳临安志潜之潘洲在二水合流之中令胡卫筑亭其上
　　款乃亭　咸淳临安志在于潜县野翁亭北
　　潺湲亭　嘉靖于潜县志在县治西旧城外
　　清白泉亭　于潜县志在岝防山下宋令邵文炳建【邵文炳清白泉记余令于潜方经营浮溪桥廼观山麓有泉澑泠然因筑亭其上其泉甘冽取以作酿即以清白名其酒云】
　　明秀亭　明一綂志在于潜县元山之半
　　怀谢亭　嘉靖于潜县志在岝防山南中路世传谢安尝游此后人因建亭
　　跨虚亭　叠嶂亭　嘉靖于潜县志在岝防山塔北有跨虚亭亭下崖壁数丈有仙人坛殆类凿成亭正在石壁险絶处又山上有叠嶂亭
　　更好亭　万厯杭州府志在于潜县清白泉右元皇庆间建
　　转山亭　咸淳临安志在于潜县西菩山取东坡路转山腰之句
　　翠微亭　嘉靖于潜县志在观山半岭
　　招隐亭　万厯杭州府志在于潜县柱石山北濯缨潭上宋参寥子建
　　春波亭　咸淳临安志在新城县登平桥之东端平元年令陈旼建
　　识春亭　四并亭　咸淳临安志新城县七贤乡唐氏林亭也
　　舒啸亭　万厯杭州府志在新城县东南狮子山至元间邑丞张世荣建今亭据鼍江上
