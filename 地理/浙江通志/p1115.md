<!-- { "loadSidebar": true } -->
　　越船十丈青如螺小船一丈如飞梭平生不识漂泊苦旬日此地还经过三江潮来日初晚九堰雨悭河未满当时却解傍朱门醉眼看天话长短年来官府催发纲经月辛苦鬓已霜布裘漫作解貂具入门意气犹猖狂自古鱼鲑厌明越明日今朝莫论说买鱼沽酒不计钱被髪江头傲明月劝君莫作越船妇一去家中有门戸沙上摊钱输不归却向邻船荡双艣
　　次韵虞彦髙逰阳明洞　　　　【元】杨　载
　　忆昔神禹奠九州兹山防计功始休诸侯玉帛渺何许但见万水从东流衣冠永闭阳明洞夜闻鬼哭岩之幽珠宫贝阙号龙瑞天造地设非人谋槎枒怪树冻不死化作千丈苍玉虬丹洞呀然仙掌裂翠峰巧矣蛾眉修梅梁飞去铁鎻断往往雷雨生灵湫轩辕缑神极秘怪海上笙鹤时相投平生闭门读史讴子乃探穴先吾逰明当挟子期汗漫题诗更在最上头不妨山水乐吾乐岂有饥溺忧民忧故家乔木尚可求有子有孙百世留卧横玉箫泛归舟吹散万斛江南愁
　　霅溪翁雪霁望弁山图　　　　【元】钱　选
　　至元二十九年余留太湖之濵雪霁舟行溪上西望弁山作此图且赋诗云
　　弁山之阳冠呉兴峮嶙望不平焕然仙官隠其下众山所仰青复青雪花夜积山如换乗兴行舟须放缓平生不识五老峰且写吾乡一竒观
　　夜泊钓台　　　　　　　　　【元】萨天
　　双崕屹立几千仞下有一叶之孤舟繁星乱垂光曅曅长藤古木风飕飕荒祠幽黑山鬼集怪石如人水邉立锦峯绣岭云气深万壑千岩露华滴山僧对话夜未央不知风露满衣裳唤船振锡渡江去林黑无由归上方髙寒宇宙无人语乱石滩声溅飞雨欲从严子借羊裘坐待船头山月吐
　　仙居县杜氏二真庙诗【幷序　　元】纳　延
　　东阳杜氏二女子蚤防父母鬻饼市中厨人挑之二女子愤杀厨人走匿仙居之盂溪夜雨水涨皆溺死其尸阁巨木上苍藤纒束俨若棺椁时隋大业间也唐令令狐取其遗骨塑像建庙溪上宋令古灵陈襄祷雨屡应刻石祠下国朝至正壬寅东阳陈君元祥以浙省员外督制兹邑水旱之祷显有竒征明年君督漕入京请诸中书命太常议封贞惠贞淑二真仙元祥因征赋诗庙壁云
　　君不见潇湘江上斑斑竹雨洒踈林泪痕緑又不见金溪县里两婵娟身化白金金渐复至今九疑山下大江西窈窕祠堂依古木仙居更有杜贞娥千古清风凛相续贞娥鬻饼东阳市厨人相挑愤投齿捉刀夜断贼奴头勇力真同丈夫子脱身窜匿来盂溪木食涧饮幽岩栖防防姊妹自相保天寒愁聼哀猿啼夜雨奔流溢山趾月黑溪深黯无底呜呼双娥同溺死玉骨藤纒髙树里开兀贤令衔余哀筑祠却傍苍崕开悲风萧萧落山叶精灵日莫犹归来陈侯自是古灵后来作仙居民父母衔香赤脚祷龙湫秋日甘霖起枯朽去年飞章彻九阍紫绫裁诰褒贞魂鸾车孔盖蔽白日彷佛来谢朝家恩男児堂堂躯七尺忍垢含羞污简册何如贞惠贞淑两真仙万古千秋具庙食
　　五泄东原有地度可十数亩后负山前则石河如带幽敻深窈盖隠居学道者可筑室偶赋一诗
　　属陈彦正　　　　　　　　【元】呉　莱
　　越中五泄古名山东源峻岭空云间老石崚嶒欲见骨天河防破莓苔湾蛟龙缩身似蜥蜴魑魅出没司神奸雷公一声忽下击鸟迹不到犹重闗青华仙真旧治所碧落侍从登清班穴疑防狻据一柱戸想铜兽衔双环凤驭鸾鞭白羽瓘芝楼菌阁朱茎殷梯梁未絶或可值洞府寖逺多愁顔向曽褰衣得揭渉别拟凿径通茅菅寛宏颇占十数亩夐静粗觉非人寰涧流带绾玉缭绕峦翠髻拥花斓斒截断尘埃与世隔搆成栋宇寜吾悭陈君寻常有道力况此跬歩临幽潺虚室光明白不动寳炉温养丹将还丈夫出处我已定驰字早寄孤飞鹇休拘昆仑并涨海遇有胜处同跻攀
　　桐庐夜泊　　　　　　　　　【元】呉师道
　　合江亭前秋水清归人罢市无余声灯光隠见隔林薄湿云闪露青荧荧楼台渐稀灯渐逺何处吹箫犹未断凄风凉叶下髙桐半夜仙人来絶巘江霏山气生白烟忽如飞雨洒我船倚篷独立久未眠静看水月摇清圆
　　冷泉亭　　　　　　　　　　【元】周　权
　　昔人来自天竺国缥缈孤云伴飞锡天风吹落凝不去化作竒峰耸空碧至今裂峡余云髓桂冷松香犹未巳翠光围住玉壶秋不放晴云度山趾道人宴坐无生灭炯炯层胸照氷雪夜深坐定汲清泠寒猿啼断西岩月
　　浙江观潮　　　　　　　　　【元】周　权
　　钱塘江上风飕飕谁驱逆水廻西流海门山色暗蛾緑翕忽澒洞惊呉艘飞亷贾勇咄神变倒掀沧溟跃天半阗阗霹雳驾羣龙髙击琼崕卷氷防初疑大鲸嘘浪来瀛洲银山雪屋烂不収又疑当时捍筑射强弩至今水战酣貔貅溪盈壑满留不住怒无泄处濳囬去乗除消长无停机断送人间几朝暮呉侬何事观不休落日沧波万古愁汀苹沙雁年年秋海云一抹天尽头
　　冯公岭　　　　　　　　　　【元】许　谦
　　层峦叠嶂危相倚乱若飘风涌秋水寒松荒草间苍黄照眼峥嵘三十里初如井底观天门一峯巍然中独尊萦回百折至絶顶俯视众岭来儿孙人言此山插霄汉马不容鞭仆夫叹攀援何异蜀道难气竭人疲背流汗熟视徐行路觉平心寛意适歩更轻志须预定自逺到世事岂得终无成我来正值穷冬月倚杖岩前嚼松雪午店烟生野饭香阳坡日近梅花发寄语悠悠行路人乾坤设险君勿嗔胸中芥蔕未尽去须信坦道多荆榛
　　岳武穆王墓　　　　　　　　【元】郑元祐
　　栖霞岭南湖水隂墓木两株髙百寻鬼神防防霜雪干日夜怒号风雨音山僧纸钱毎自挂陇首金椎那得侵精忠既已塞天地英爽尚尔盘山林恨虽无血可化碧世故有人能笵金恭惟父子一抔土尚想君臣千载心万松岭前行殿废五国城头寒漏沉空令遗黎痛至骨荒坟一上一哀吟
　　夏葢山石鼔謡　　　　　　　【元】张　宪
　　临平石鼓不自鸣直待蜀桐鱼作形陈仓石鼓载文字徒有鼓形无鼓声夏葢之石或自鸣葢石一鸣三呉兵呜呼三呉十年厌干橹不縁夏葢鸣石鼓
　　送铁崕先生归钱塘　　　　　【元】张　宪
　　团花染累呉蚕五色文绫出金翦海风吹度滕王宫南浦西山画帘卷天狗夜吠声如雷东奎西壁昬煤炲土洲自可驾黄犊铁箸何用画寒灰牛酥煼花春未老湖上同谁翦芳草真珠酒防紫葡萄金错刀镌红玛瑙六桥杨栁香雾深呉娃一笑千黄金莫邪不知老龙舞铁管自成丹凤吟软舆送别湖源道红花照人日杲杲长风吹送书画船先生眼空方醉眠
　　送吕养浩之绍兴　　　　　　【元】倪　瓒
　　贺监宅前路荷花今亦无空余湖上月照见水中蒲送尔作官幽絶处钱塘江头飞栁絮聴事临隄满夕岚时有沙鸥自来去
　　帖侯歌【并序　　　　　　　　元】王　逢
　　昌国州达噜噶齐髙昌特穆尔平章迈珠之犹子也海寇犯境侯连与战破之众寡不敌或劝侯遁去侯曰是吾死所也遂死之江浙省参政樊执敬为文遣使致祭请諡于朝逢为作歌云
　　仙居县丞寇海邦白昼突入干矛鏦帖侯亲骑大宛马快劒跃出苍龙双须张眦裂赫如虎杀气雄风助虓武髑髅掷地血飞雨短兵未接寇偃鼓天南弧矢夜掩光狼角赭赤云元黄洪涛鲸鲵去咫尺再战身与城存亡艨艟千百水犀手主者谁欤仆旗走岳立不转鏦杀之殉忠国家艮亦厚君不见台州牧长金兜鍪气莭自是名臣流情钟儿女挫坚锐卒堕贼计空贻羞男儿真伪那能识长松古柏寒増色鸿飞冥冥我何及落日荒山泪横臆
　　王氏莭妇诗【并序　　　　　　元】钱惟善
　　丙子嵗天台王氏妻为兵所掠至嵊县青枫岭齧指题五十六字石上投嶀江而死迄今血书宛然泰定初邑徐丞始上其事请立庙旌之晋张仲举首倡作诗一章邀好事者同赋又闻丙子间襄阳贾尚书儿妇韩魏公五世孙也岳州破被虏之明日以衣帛齧指书长诗渡江中流自溺而死其诗多有可称者有江南无谢安塞北有王猛之句士大夫咸脍炙之因感其莭同其事故并及之云
　　昔年襄阳贾尚书儿妇韩氏身鱼当心血溅云锦襦至今波荡青琼琚齧指堂堂丈夫气乃见苍茫甲兵际倚舷不忍渡中流翻然直向龙宫逝嗟嗟赤城王氏妻青枫岭滑愁云低嶀江水黒幽魂啼峭壁万仞无由梯望夫不来归路迷石痕雨碧风凄凄流离失国时所偶儿女防家我何有丹精贯日昭不朽朝廷立庙嶀江口荆扬孰谓风俗媮呜呼贞莭无与俦二女允也忠义流他年太史烦编搜
　　题余姚叶敬常州判海隄卷　　【元】丁鹤年
　　隂霓夜吼风雨急坤维震荡元溟立桑田变海人为鱼叶侯诉天天为泣侯奉天罚诛妖霓下平水土安羣黎嶙峋老骨不肯朽化作姚江捍海隄海隄蜿蜒如削壁横截狂澜三万尺隄内耕桑隄外渔民物欣欣始生息潮头月落啼早鸦柴门半启临沤沙栁根白舫卖鱼市花底青帘沽酒家花栁村村各安堵世变侯仙倐成古侯虽已矣遗爱存时聴丛祠咽箫鼓人生何必九鼎荣庙食贵有千载名君不闻一杯河水决瓠子沉马亲勤汉皇祀又不闻一带江波泛蜀都刻犀厌胜秦人愚江平河塞世犹骇何况堂堂障沧海论功不啻济川才砥柱东南千万载呜呼只今四海俱横流平地风波沉九州苍生引领望援溺州县有官非叶侯御灾谁复忧民忧
　　葛岭行　　　　　　　　　　【元】陈　孚
　　葛岭相君之故居昔年甲第临通衢钱横花间甃作径锦铺泉底疏为渠后庭三千倾城姝歌舞絶世氷肌肤麒麟银裳龙绡裾佩以文螺木难珠相君出拥万虎士各操阘防左右趋劒履上殿帝赐坐驼蹄七寳分御厨望尘拜者颂元老伊尹周公所不如岂知一旦事瓦解银铛铁鎻载以驴我偶过此访废址狐免纵横草焦枯琨台瑶砌不复见已有野人来种蔬却怪当时凿隧道挟诈出入潜如狙大臣一身佩天下板墙复壁何谬欤山童从我一壶酒囬首落日悲欷歔摩挲仆碑共踞坐尚是御赐凌烟图
　　鉴湖雨　　　　　　　　　　【元】李孝光
　　越角鉴湖三百曲雨余曲曲添新緑八月九月风已髙诗人夜借渔船宿渔翁城中沽酒来筐底白鱼白胜玉当时贺老狂复狂乞得鉴湖此生足
　　龙湫行送轩宗冕归山　　　　【元】李孝光
　　大龙湫小龙湫青天倒防银河流海风吹练白杲杲雪花满面寒飕飕维那大士濯足处碧波下见长黄虬山僧洗盋白云动涧猿饮子苍岩幽神踪隠见不可测幻境变化谁能求道人此地昔追逰泠然一锡辞神州天香飘飘满衣袖散作雨露东南陬老夫送别歌龙湫芙蓉花开溪水头永嘉妙语犹可续永夜松声消客愁思君何处寄清梦三十六峯明月秋
　　赵李倪三居士建凌霄防　　　【元】释行端
　　双径在呉浙实为山之雄天目如屏拥其北钱塘如练纡其东重峦叠巘不知几千万但见五峯秀色崷崪摩青空下有防陀神龙窟上有都史夜摩宫晴云暖霭生岩松朝开暮合无终穷祖师据此鞭麟凤森罗万象明真宗纳须弥于芥子卷法界兮鍼锋本源自性有常分寜须妙用求神通俨如鹿园与鹫岭紫金光聚人天中说法至今犹未散天华似雨飘空蒙
　　宛委山　　　　　　　　　　【元】韩　性
