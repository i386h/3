<!-- { "loadSidebar": true } -->
　　矿　处州府志龙泉县铜山唐书地理志云山出铜松阳县产银铅锡宣平县产铁【龙泉县志黄银即淡金其采炼之法与白银略不同此矿脉浅无穿岩破洞之险每得矿不限多少俱舂碓成粗粉然后以水浸入磨成细粉仍贮以木桶浸之用杨梅树皮渍搅数次石粉浮而金粉沉乃用金盆如洗银法洗之即加铅烹和再过灰锅煎干成银矣每黄银一钱直白银四钱近得一法将黄银或淡金用土釜销化入石硫黄些小三四次出火锤去青黑松皮中心遂成赤色黄金若色犹未赤再销如前其青黑松皮加铅镕化入灰锅煎干乃汞银也原淡金一两得黄金七钱必得白银三钱煎法以淡金打成薄片用黄泥包文武火烧一昼夜遂成金其白银渗入泥中无复出脱期矣然近时匠人甚巧每于人家出色金首饰其洗落药水纸贮镕铅过灰窠成金首饰一两折一钱又白银烹炼法按五金之矿生于山川重峰峻岭之间其发之初惟于顽石中隐见矿脉防如毫发有识矿者得之凿取烹试矿色不同精粗亦异矿箩重三十斤呼一篰得银多至二十两少或三四钱矿脉深浅不可测有地面方发而遽絶者有深入数丈而絶者有甚防久而方濶者有矿脉中絶而凿取不已复见兴盛者此名为过壁有方采于此忽然不见而复发于寻文之间者谓之虾蟇跳大率坑匠采矿如虫蠧木或深数丈或数十丈或数百丈随其浅深防絶方止取矿则携尖铁及铁锤竭力击之凡数十下仅得一片又有不用锤尖唯烧爆而得矿石既采则入碓房舂碓极细是谓矿末次以大桶盛水投矿末于中搅数百次谓之搅拈凡桶中之拈有等浮于面者谓之细拈桶中者谓之梅砂沉于底者谓之粗矿内若细拈与梅沙用尖底淘盆浮于淘池中且淘且汰泛飏去粗留取其精英者其粗矿内则用一木盆如小舟然淘汰亦如前法大率欲淘去石末存其真矿以桶盛贮璀璨星星可观是谓矿肉次用米糊搜拌团如拳大排于炭上更以炭尺许覆之自旦发火至申时住火候冷名曰窖团次用银炉炽炭投铅于炉中候化即投窖团入炉用鞴鼓扇不停手盖铅性能收银尽归炉底独有滓垢浮于面凡数破炉爮出炽火掠去炉面滓垢烹炼既熟良久以水灭火则银铅为一是为铅驼就地用上等炉灰视铅驼大小作一浅灰锅置铅驼于灰窠内用炭围叠侧扇火不住手初铅银混镕然于灰窠之内望面有烟云之气飞走不定久之稍散则雪花腾涌雪花既尽湛然澄彻又少顷其色自一邉先变浑色是谓窠翻窠翻乃银铅之名烟云雪花乃铅气未尽之状铅性畏灰故用灰以銿铅铅既入灰惟银独存自辰至午方见浄银铅入于灰名为灰坯乃生药中蜜陀僧也续处州府志万厯中开采黄岩坑先用辇水役徒数百人増车至一百三十五辆动糜帑千余迨涸烹砂不足以偿工食炽炭之费又庆元坑场旧有十处或岩闭洞塞或水积渊深俱经往时采壊即有一二处出鑛所得不足以偿所费且地界闽浙鑛徒啸聚輙为地方害又云和县原有阴岩鳯尾二坑鑛脉尽絶见今封闭仅有三都土名大砻金坞铁冶二处可得防利万厯中知县陈文照建议于春夏秋三季播种之时浊水有害禾苗严禁不许淘洗惟冬季始许洗烹】
　　铁砂　栝苍彚纪青田县阁公方山出铁砂可炉铸冻石　崇祯处州府志青田县阁公方山出图书石如玉【青田县志县南有图书洞洞穴深邃入其中冬温夏凉出石如玉柔而栗宜刻印章亦可琢玩器俗名青田冻七修稿图书古人皆以铜铸至元末会稽王冕以花乳石刻之今天下尽崇处州灯明石果温润可爱也】
　　花石　龙泉县志槎洲之东有花石滩滩中石子有黑白黄紫青赤等色
　　松石　名胜志松阳县卯山时有怪石如松有枝叶上犹石　宣和石谱处州上犹县山土中出石防紫质稍麄多浅黑斑两晕外晕緑色堪作水斛或阑槛好事者往往鑴礲甃地上全若玳瑁
　　石棋子　名胜志遂昌县牛头山唐叶法善尝与道侣对奕于此局终掷棋子于地化为石后人于其地每得一卷石中有小石棋子圆滑绀白初出土尚温软可擘取
　　薪　栝苍彚纪缙云管溪官山薪竹之饶民利赖之自然碓　缙云县志东岩一石拳根矗立涧水走其下相传为仙人药碓







　　浙江通志卷一百七
　　钦定四库全书
　　浙江通志卷一百八
　　祥异【上】
　　洪范休咎有徴春秋禨祥竝纪汉唐以来五行符瑞史不絶书而于凝承修省之道尚多畧焉
　　盛朝景运郅隆浙省嘉祥叠见而
　　圣心常懐干惕不言瑞应特以天人相感之理
　　宣谕臣民谆谆诰诫所以迓天庥而儆人事者至深切
　　矣志祥异
　　汉
　　汉书天文志景帝元年正月癸亥金水合于婺女宋书符瑞志汉髙后景帝时防稽人朱仲献三寸四寸珠
　　汉书天文志建平二年二月彗星出牵牛七十余日
　　后汉书天文志永平七年正月戊子流星大如杯从织女西行光照地
　　后汉书天文志建初元年八月彗星出天市入牵牛三度积四十日
　　后汉书和帝本纪永元六年四月会稽大疫
　　后汉书天文志元初四年九月辛巳太白入南斗口中后汉书天文志永建六年十二月壬申客星芒长二尺余色苍白在牵牛六度
　　后汉书天文志永和二年八月庚子荧惑犯南斗后汉书天文志永和四年七月壬午荧惑入南斗犯第二星
　　后汉书天文志熹平元年十月荧惑入南斗中三国
　　册府元龟黄龙三年夏吴兴野蚕成茧大如卵由拳野稻自生十月防稽嘉禾生
　　宋书符瑞志赤乌五年三月海盐黄龙见井中二宋书符瑞志赤乌十二年六月宝鼎出临平湖八月癸丑白鸠见章安
　　三国吴志五鳯元年十一月星茀于斗牛
　　三国吴志太平元年九月壬辰太白犯南斗
　　册府元龟永安三年三月西陵赤乌见是嵗得大鼎于建徳县
　　晋书五行志天玺元年呉郡临平湖自汉末塞是时一夕忽开除无草
　　宋书符瑞志呉孙权时灵龟出会稽章安
　　晋
　　晋书五行志泰康四年会稽彭蜞及蟹皆化为鼠甚众大食稻
　　宋书天文志晋泰康八年九月星孛于南斗长数十丈十余日
　　通志灾祥畧泰康九年春正月会稽吴兴地震宋书天文志晋永康元年五月荧惑入南斗
　　宋书天文志晋永兴元年九月太白入南斗
　　宋书符瑞志永兴二年白乌见海盐
　　通志灾祥畧晋永嘉六年秋七月火木金聚于牛斗之间
　　宋书符瑞志晋建兴三年八月甘露降新昌
　　晋书元帝本纪建兴四年玉册见于临安
　　宋书天文志晋大兴元年七月太白犯南斗
　　晋书五行志大兴二年呉兴东阳无麦禾大饥晋书五行志永昌二年五月吴兴大水
　　通志灾祥畧大宁元年夏五月吴兴大水
　　万厯温州府志大寜元年初立永嘉郡建城时有白鹿衔花遂名白鹿城三年又有白鹿衔花止于固安之白岩山
　　晋书五行志咸和元年十月己巳会稽大雨震电晋书五行志咸和三年九月二日壬午立冬会稽雷电
　　通志灾祥畧咸和四年秋七月吴兴会稽大水通志灾祥畧咸和九年春三月丁酉会稽地震宋书符瑞志晋咸和九年四月甘露降钱唐右乡东巷栁树
　　晋书五行志咸康元年六月大旱防稽余姚特甚宋书符瑞志咸康二年四月甘露降永兴县戊午降山阴县又降武康县庚申又降武康
　　宋书天文志晋咸康二年九月太白犯南斗因昼见宋书天文志晋永和六年八月辛夘太白昼见在南斗
　　通志灾祥畧晋太和中六月会稽大旱灾火烧数千家延及山阴仓米数百万斛炎烟蔽天不可扑灭
　　晋书五行志太和中会稽山阴县起仓凿地得两大船满中钱钱皆轮文大形至眀旦失钱所在惟有船存
　　通志灾祥畧太和六年夏六月吴兴临海大水晋书简文帝本纪咸安二年三吴大旱
　　宋书天文志晋宁康二年正月有星孛于女
　　宋书天文志晋太元元年四月丙戌荧惑犯南斗第三星丙申又掩第四星
　　通志灾祥畧晋太元十一年春三月客星在南斗至六月乃没
　　晋书五行志太元十五年吴兴长城夏驾山石鼓鸣晋书五行志太元二十年五月癸夘上虞县雨雹通志灾祥畧元兴元年夏四月辛亥有流星起斗东北行到须女
　　晋书五行志元兴二年十月钱唐临平湖水赤万厯绍兴府志义熈三年若耶山五色云见
　　通志灾祥畧义熈八年春三月壬寅山阴县地陷方四丈
　　宋
　　宋书符瑞志永初元年七月戊戌鳯凰见防稽山阴册府元龟元嘉三年闰正月己丑甘露降吴兴宋书符瑞志元嘉十一年六月海盐获白乌以献通志灾祥畧元嘉十二年夏六月吴兴大水
　　宋书符瑞志元嘉十三年甘露降武康董道益家园树
　　宋书符瑞志元嘉十三年九月己酉会稽郡西南向晓忽大光明有青龙腾跃凌云久而后灭吴兴诸处并以其日同见
　　宋书符瑞志元嘉十八年八月庚午防稽山阴获白鸠眼足俱赤
　　宋书符瑞志元嘉十九年四月余杭获白龟以献二十年四月复获白龟
　　宋书符瑞志元嘉二十年七月吴兴郡后池芙蓉二花一蒂
　　宋书符瑞志元嘉二十一年十月己丑永嘉永寜见黄龙自云而下
　　册府元龟元嘉二十三年嘉兴盐官野稻自生三十许种
　　宋书符瑞志元嘉二十四年四月白雀产盐官民家七月乙夘木连理生诸曁防稽太守羊元保改连理所生处康亭村为木连里
　　宋书符瑞志元嘉二十五年八月辛亥黄龙见会稽宋书五行志孝建元年八月防稽大水
　　宋书天文志孝建二年五月乙未荧惑入南斗十月甲辰又入南斗
　　册府元龟孝建三年七月庚午嘉禾生吴兴武康宋书符瑞志大明元年二月己亥诸曁县献白麂通志灾祥畧大明元年夏五月吴兴大水
　　册府元龟大明四年六月戊戌木连理生防稽山阴宋书符瑞志大明五年四月辛亥甘露降安吉乙夘又降乌程
　　通志灾祥畧大明七年浙江东诸郡大旱
　　宋书符瑞志永光元年四月己亥白雀见防稽宋书符瑞志泰始元年嘉禾生会稽
　　宋书符瑞志泰始二年八月丙辰四眼龟见防稽丙寅六眼龟见东阳九月乌程献白乌
　　宋书符瑞志泰始六年四月木连理生防稽
　　宋书天文志泰始六年八月壬辰荧惑犯南斗册府元龟泰始六年九月己巳八眼龟见吴兴宋书符瑞志泰始七年二月戊寅木连理生钱唐宋书符瑞志泰豫元年四月乙酉醴泉出山阴宋书天文志元徽三年九月癸夘太白犯南斗第三星
　　宋书符瑞志元徽四年十一月乙巳甘露降乌程余山道人慧获苍玉太守萧惠开以献
　　南齐书祥瑞志元徽四年醴泉出昌国白鹿山宋书五行志升明二年二月于潜翼异山一夕五十二处出水漂流民居
　　宋书符瑞志升明二年十一月甘露降吴兴长城卞山齐
　　南齐书祥瑞志建元二年五月白雀见会稽永兴上虞县枫树相去九尺合成一榦
　　南齐书五行志建元二年吴兴大水
　　南齐书祥瑞志永明元年盐官内乐村木连理南齐书天文志永明元年八月甲戌荧惑犯南斗第五星甲申太白犯南斗第四星
　　册府元龟永明二年五月白雀见防稽永兴县南齐书祥瑞志永明二年七月乌程陈文则家木连理
　　南齐书天文志永明三年八月丁巳荧惑犯南斗第五星
　　南齐书祥瑞志永明六年山阴县孔广家园柽树十二层防稽太守隋王子隆献之种芳林苑鳯光殿西
