<!-- { "loadSidebar": true } -->
　　后哨哨官一员部领大小战船十三只兵三百三名汛期驻泊北渔山东哨至两头洞与本总左哨官兵会哨南哨至蠏渤山烈表港与本总游哨官兵会哨西哨至许山与本总官兵会哨北哨至大小七羊山与浙西官兵会哨
　　国朝经制额设绍协城守营【顺治六年设】副将统辖左右两营都守千把外委等官三十一员兵一千八百七十二名【详见兵制】除驻守府城分防内地各汛外其沿海仍设临山观海二衞三江海二所又增设夏盖山周巷等汛
　　三江所【东至偁浦三十里与海所接界西至行伍山四十五里与萧山县汛接界南至羊望村市东村一十里与山隂县汛接界北至海塘十里抵海】左营千把总轮防驻兵五十名【康熙二年提督改驻绍兴府城绍协副将移防三江所八年提督移驻宁波府绍协副将仍旧驻府城其三江所拨右营都司防守后改设千把分防】辖台五口次一　山台【山即乌峯山一名曰白洋山在山阴县西北五十里滨海东至党山台五里】　党山台【党山一名碧山在山阴县西北四十八里东至池台二十里】防池台【东至宣港台十里】　宣港台【东至桑盆台十里】　桑盆台【东至偁浦五里】　偁浦口次【康熙五十六年增设东渡偁浦江十里与海所接界本所原设乌峯宋家溇镇塘马鞍四台于康熙五十六年奉裁又龛山一台改归萧山县汛】海所【东至上虞县六都二十里与夏盖山汛接界西至防稽县三十三都抵海南至上虞县七都偁浦江与三江所接界北至防稽县三十三都半里抵海】左营千把总轮防驻兵九十四名【原系右营都司驻防康熙四十七年都司移驻临山衞以原防浒山所把总移驻本所改归左营管辖】辖台二口次一　北门台【东十里至踏浦台】　踏浦台【东五里至万寿庵与夏盖山汛接界】　西滙嘴口次【康熙五十六年增设东至本所城五里西北抵海】
　　【本所原设判官新炮二台于康熙五十六年奉裁】
　　夏盖山汛【东至上虞县五都陈仓堰与临山汛接界西至上虞县六都万寿庵与海所汛接界南至上虞县雁埠南塘三十里与余姚县汛接界北抵海】右营千把总轮防临山守备兼辖驻兵二十九名辖台二　荷花台【本台倒入海中】　顾家台【东至黄家路十里乌盆地方与临山汛接界西至夏盖山十里】
　　临山衞【东至徐家路十五里与周巷汛接界西至陈仓堰十五里与夏盖山汛接界南至长霸四十里与余姚县汛接界北抵海】左营中军守备防守驻兵一百四十四名【原系都司驻防康熙四十七年都司改驻余姚县以原防海所守备移驻本衞】辖台二口次一　谢家台【东至方家台十里】　方家台【东至道塘台与周巷汛接界西至谢家台十里】　黄家路口次【康熙五十六年増设东二十里至谢家台】
　　【本衞原设周家路一台于康熙五十六年奉裁】
　　周巷汛【东至余姚县破山五十里与观海衞汛接界西至徐家路二十里与临山汛接界南至李港河十五里与余姚县汛接界北抵海】右营千把总轮防驻兵九十九名辖所城一台五　许山所城【原系千把总专防康熙四十七年原防把总移驻海所改归左营管辖本所并归周巷汛　东北至胜山台二十里】胜山台【西至赵家台十里东至曲塘台十里与观海衞接界】　道塘台【西至方家台十里与临山汛接界东至周巷十里】　垫桥台【西至周巷十里东至崔家台十里】崔家台【西至垫桥台十里东至赵家台十里】　赵家台【南至浒山城二十里】
　　观海衞【东至慈谿县松浦闸桥二十五里与镇海营龙山所接界西至破山二十里与周巷浒山所接界南至慈谿县土湖岭三十里与慈谿县接界北抵海　浙之重地在宁绍而绍之重地在观海观海安则自余姚上虞会稽山阴萧山以抵钱塘海冦难于出没故衞城为二郡之重地】右营千把总轮防驻兵一百十九名辖台七　曲塘台【西至胜山台十里与周巷汛接界东至鸣鹤塲二十五里】　东山台【东至下宝台三里】　下宝台【东至□浦台十里】　□浦台【东至旗山台十里又至古窰台五里】　旗山台【西至□浦台十里东临海】　古窰台【东至松浦台五里】松浦台【东至闸桥半里与镇海营龙山所接界】
　　【本衞原设新浦一台于康熙五十六年奉裁又本衞所辖龙山所改归镇海营统辖】
　　台州府
　　台州三面阻山一面滨海南自温州蒲岐北抵宁波昌国海岸五百余里临黄宁太之间四塞孤悬七港错列论适中之地在新河论形势之急在海门由海门而上直薄府城增设兵船严御港口与桃渚健跳松门分守合备当不在随汛出洋之例矣【海门港一名椒江渡港水流入二十里之中一分台州城下一分黄岩城下为台郡之咽喉论者谓海门之防视镇海为急镇海水港既狭港外连山远近皆可泊船分哨今海门港一潮之远止有三山一座形小势弱并无隐蔽港外四望汪洋更无山防囘抱且西去府城仅九十里故其所系甚重也　松门港纡萦屈曲东岸为朱门山乂东为捣米门积谷山及下洋大陈防诸处外即大洋直抵日本北至化屿龙王堂鲤港横门大潭深门诸处与新河三港接南至鸡脐钓棚峒嶕鹿头爿屿骊洋邳山诸处与灵门接隘顽在其南隘顽冇急此港责守也　灵门港东近海中鸡脐山与松门港接南接楚门洋坑下接峒嶕山　中州港南出海中茅堰山与蒲岐港接北出海中邳山与灵门港接　桃渚港外接大海北达健跳有盐塘除下仙岩诸海湾　健跳港有长洛渡濶四百余丈出海往茅头大洋上接海中茶盘山至练陀等处下接海中青屿黄毛□至牛头桃渚诸处　新河港港口浅狭大船难入】
　　明洪武初置台州衞防守郡城其沿海特设松门衞【领隘顽楚门二所】海门衞【领前千戸新河桃渚健跳四所】并隶松海备倭把总统辖
　　松门衞【洪武二十年建在太平县东五十里西北去府城百八十里去海一里本宋松门寨改置衞东即松门港】指挥以下等官五十二员旗军二千二十五名辖台一曰小髙烽堠十曰甘岙【左与海中石塘山相对】曰苍峯曰乌沙【在乌沙浦距太平县四十里南一里抵海】曰车路【在车路浦】曰沙角曰磊石【在磊石山南距海与海中铜嶕山对】曰荒岙【与海中片屿相对】曰蛤浦【与海中深竹山对】曰盘马【盘马山在太平县南三十八里海上】曰松门寨巡检司二曰沙角巡司弓兵八十名【在太平县南二十五里洪武二年设于岐头山下二十年徙此】曰盘马巡司弓兵八十名【在太平县东南四十里】
　　隘顽所【洪武二十年建在太平县南三十里衞西南五十里去海一里北衞太平南阻楚门城外四面皆山髙插天表东北有慢游岭为松门之阻隘】千戸等官一十四员旗军五百六十七名辖台一曰白嵓【与灵门对】烽堠九曰长沙【所城东北山下面水可以屯泊】曰岐门【近城】曰骊头曰后湾曰江馆【与骊头相连】曰灵门【直冲灵门海洋】曰长山【与水桶岙相连】曰曾篷曰雀海坑巡检司一曰小鹿巡司弓兵八十名【在太平县西南四十里】
　　楚门所【洪武二十年建在太平县西南六十里衞西南百二十里去海三里对岸为温州蒲岐南隔一小港为玉环山西北有东门港由所城至太平温岭江之道也沿山滨海而行山林茂密水港出入又十五里髙山环海为南湾岭】千户等官九员旗军五百六十七名辖堡寨一曰楚门漩【漩门山西南距海前与玉环九屿相对】烽堠十五曰渔井【切近深海】曰洋坑【前与海中派爿山对】曰梅岙曰泥湖【与前山相对】曰楚门【前与大鹿山对】曰丫髻【在玉环乡地名山外】曰石桥【前与海中黄坎门对】曰清港【清港渡在太平县西南三十五里为三山楚门往来冲要】曰东门曰西门【前与茅堰山对阙海阙玉环山】曰苔山【在乐清县东南七十里海中】曰塔山曰小青山曰大青山【并在玉环海中】曰马鞍山【在太平县南四十里又十里至玉环山】巡检司一曰三山巡司弓兵八十名【在太平县西三十里前与玉环山对】
　　海门衞【洪武二十年建在府东南九十里去海里许衞北即海门港三面阻水为浙东门户水陆重镇滨海散漫无险可依有三山峙立椒江南岸为衞境之望】指挥以下等官五十四员旗军六百八十三名辖台二曰东中【在城内】曰中镇烽堠一曰外水【在山上左与郁江相对可了新河】巡检司一曰长浦巡司弓兵一百名【在黄岩县东南四十里本界首巡司】前千戸所【洪武二十八年建在衞城北七里去海二里南临椒江与衞城仅隔一水两城对峙势若辅车交扼互援均为重地东北有连盘港港深而长背山面水健跳桃渚二港皆会于此】千户等官一十四员旗军一百九十六名辖台一曰畵眉山【与外海担门山相对近陈岙】烽堠四曰中山【左对担门山】曰长沙曰轻盈【前对上下竹】曰磊石【左对大勘头】
　　新河所【洪武二十年建在衞南五十里去海十里去松门隘顽黄岩各五十里所谓适中之地也东南即新河港陆冇藤岭及横山诸处俱为戍守要地】千户等官一十八员旗军八百六十三名辖烽堠四曰洋屿【前对海中东西洛山】曰霓岙【左与三山相对】曰净应【左对深门】曰新塲【左对狼机山】桃渚所【洪武三十年建在衞东北五十里为衞城府治之藩翰东即桃渚港东北十里有昌埠港昌埠岭南有肯埠岭北有白莲岭东有安圣寺诸处皆为冲要】千户等官一十七员旗军四百一十一名辖台一曰桃渚头【右对大磡头】烽堠十二曰石柱【近所城】曰停屿【临桃渚港】曰长跳曰涸井【右对开海八达门地名盐塘】曰昌埠【在东北昌埠岭】曰大荆山曰狮子山【在宁海县南九十里近牛头山】曰屿头曰舥孛头【山下即牛头门】曰下旧城【与东江隘磊石相连】曰望火楼【去牛头七磡三里】曰中旧城巡检司一曰蛟湖巡司弓兵一百名【在府东一百二里】健跳所【洪武二十年建在宁海县南一百二十里衞东北一百十里去海五里三面阻山皆羊肠鸟道惟东南山前距海东即健跳港】千户等官一十一员旗军二百四十一名辖台一曰髙湾【左有长洛港】烽堠五曰茅头【近屿】曰拆头【与武典隘相连】曰后沙【近所城】曰小渔西曰大渔西【与开海头陀山相对】巡检司五曰曼岙巡司弓兵一百名【在寜海县南七十里】曰窦岙巡司弓兵一百名【在宁海县东南八十里】曰越溪巡司弓兵一百名【在寜海县东二十三里】曰长亭巡司弓兵一百名【在宁海县东百里】曰铁塲巡司弓兵一百名【在宁海县北六十里海口】
　　松海把总统水兵十二枝【游哨漩门灵门鹿头猫头深门海门关主山东西矶牛头门静寇门大佛头】驻劄海门衞隶分守台金严防将游哨本总亲统大小战船四十一只兵八百五十三名汛期泊大陈游哨各外洋山岛有警会合本防游哨兵船及策应所在汛地协勦无事巡督各汛地兵船哨防
　　漩门哨哨官一员部领大小战船八只兵二百三十四名汛期泊漩门东南哨至大鹿海洋与金盘总黄坎门官兵会哨东北哨至邳山派爿与本区灵门官兵会哨
　　灵门哨哨官一员部领大小战船九只兵二百四十七名汛期泊灵门东南哨至邳山派爿与本区漩门哨官兵会哨北哨至峒礁外洋与鹿头哨官兵会哨
