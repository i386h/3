<!-- { "loadSidebar": true } -->
　　罗汉桥　崇祯浦江县志在县东十七里先有巨石屹立溪中相传石为罗汉所摄即石建桥因名左溪山水所经
　　石斛桥　浦江县志在县东三十里【吕祖谦入越记石斛桥溪流潺潺岸旁大石如屋西走浦江道也】
　　席塲桥　崇祯浦江县志在县北三十里岩坑山水所经宋寳庆初邑人毛日严建【林子燕席塲桥记聚席塲桥者几百家山为垣溪为阃溪沿羣山斗折蛇行迢迢三里居民编木以渡今天子践极元年毛君日严捐帑廪鸠匠石剏桥于徃来之津长二十八丈广一丈八尺翼以阑楯镇以鱼虎计工四万有竒三年而成予闻而髙之曰利人本其仁任事本其勇不寳货财本其亷能通人情本其恕本是四者可以观其人矣】
　　孝门桥　万厯金华府志在县东三十里浦江未置县时地属义乌北鄙因顔孝而名
　　泰平桥　浦江县志在县东三十五里治平寺边【郑棠为记】
　　定龙桥　崇祯浦江县志在县东三十五里官岩山麓为浦阳山水所经路最要冲万厯甲申僧广伦募建
　　汤溪县
　　黄石桥　嘉靖浙江通志一名黄路桥在县北六里双龙桥　万厯汤溪县志在县北十里罗梦鹃造马村桥　汤溪县志在县东北十里章勤造
　　表忠桥　万厯金华府志在县南十五里忠烈陶公庙后
　　白马桥　万厯汤溪县志在县北十五里章琛章继同剏
　　官桥　金华府志在县西十五里森琳湖畔
　　白龙桥　金华府志在县东北二十五里明万厯甲申知县陈茂鷟始创石桥
　　叶湾渡　万厯汤溪县志在县北二十里【张文濓叶湾渡记出城西二十里为叶湾西南接衢括诸郡水而北合东阳新安江为浙东上逰之要津行旅需扁舟济者指千万计而一二榜人挟阳侯之势以制行旅缓急生死之命亡谁何者邑侯汪公进诸父老问计对自赵宋以来邑人江衍尝造舟为梁方是时仅衣带水耳今洪涛澎湃虹梁非防也莫如官为造舟募水工以济行者便侯曰诺遂捐赎锾首事而风诸善良以义乐赴者数十人鸠工庀材为船三艘复计所以利永久者以羡赀买田二十亩择人掌其歳入以为修葺费既成长老属予为记遂不辞而为之书】
　　衢州府【西安县附郭】
　　三凤桥　衢州府志在郡治东正街明郡守杨凖建寳坊桥　西安县志在郡治东察院南郡守杨凖建朝真桥　治衢州府志在朝京泉大井东衢州府志旧时用石平铺架屋其上
　　国朝康熙四十六年疏濬城河里人募赀重建特令髙
　　濶以通舟筏入城
　　西安县【城外闗梁】
　　通和桥　天啓衢州府志在朝京门外水亭埠万厯四十四年郡守洪纎若邑令刘有源剏造
　　国朝顺治庚寅巡道李际期知府韩养醇知县成晋征修造颇如旧制【李际期通和浮梁碑记衢治城西朝京渡浮舟为梁始万厯壬子郡邑贤大夫洪纎若刘有源从绅士方应祥等十有三人共底乃绩更谋踵事籍腴产若干歳入镪二百八十有羡备详通和桥录中歴半周甲民称利赖鼎革间废且复寻又废顺治己丑秋予由督学奉命廵金衢咨衢士民遂以畅月鸠工越歳火西告竣践舟二十有六编木架之广二寻虹跨中流髙视广川徒行絶水橹行絶梁舟钜丈有仞维以鐡絙左右抵岸各千尺制皆从朔既成偕郡守韩养醇邑宰成晋徴酹而祝之董其役则门下士徐国珩徐应瑜徐应晋余兆斗王大成徐国亷叶其珵凡七人助财劝功别勒贞石并告来者】甲寅之乱仅存栟木驾敝舟康熙癸亥春总督王国安捐金更新之
　　东迹浮桥　衢州府志县东去城十里明万厯间金梅造今废
　　迎恩桥　嘉靖浙江通志在光逺门外衢州府志旧用木平铺凡三截后去其二易以石虹上用石板平砌两傍石防
　　国朝康熙四十八年知府杨廷望知县王涵重建改名
　　光逺
　　高桥　天啓衢州府志在拱辰门外二里旧以木为桥随作随壊成化间王玩易以石
　　驿马桥　治衢州府志在县南五里即今落马桥俗云黄巢到此落马遂不敢入城因名
　　章戴桥　治衢州府志在县北二十里一名东津桥宋绍兴四年守李信甫属陈羾率众为之嘉定八年守魏豹文重修【毛宪章戴桥记章戴之水夏秋滛潦輙奔放汹涌绍兴甲子桥壊官责四里正仅成畧彴以济随圮李公信甫来典州顾竂吏曰桥梁之设有先于东津者乎以钱二百万属寓居故徽州通判陈公羾召匠虑材经营缔建寺丞萧公忱继之捐钱且百万叅政娄公机时知西安县亦二十万总钱一千五百万陈公董视斯役不惮寒暑桥成才几年而石将泐木将挠前官告院陈君汶一日访予曰先君有志东津桥殆无遗力今漫弗訾省实所甚惧盍为我筹之余曰今太守魏侯下车甫期月政平讼息事有可为次第毕举君盍试以东津之役言之陈君是余言诣郡白前故魏侯亟领纳曰此郡邑责也遂属役庀工越三月役终侯取废寺及没入官之田可四十亩赡僧区画周尽足利悠永落成之日东西行者欢欣呼舞是役也陈君得以成其先子之志魏侯又有以成陈君之志一举而兼二善焉是不可以无述】西安县志明万厯丙戌改铺石面今毁二节居民用板补之
　　百灵桥　崇祯衢州府志界江山县浙闽孔道徃来病涉崇祯癸酉通判汤莹署印江山捐俸倡建西安令花上苑协成
　　莲花桥　治衢州府志在县北三十里宋绍兴二十七年易之以石衢州府志歳久毁壊用木筏撑渡
　　国朝康熙初有僧济澄自灵来寓莲花寺寒夜风雨中感堕水呼声设愿构桥改置桥墩于一里之下髙三丈卷石梁五矼每矼濶四丈桥面濶一丈六尺两埵五墩共计长三十五丈桥面砥平傍采青石为栏左右一百二十槛始于康熙己酉九月成于庚戌冬杪约费四千金为西邑溪梁之最胜者
　　安仁渡　天啓衢州府志在县东三十五里【杨万里游衢州仙岩过安仁渡诗明发溪山一雨余觉来暑气半分无行人道是三衢逺穏挂东风十里蒲】
　　盈川渡　西安县志在县北五十里
　　龙游县
　　白莲桥　嘉靖浙江通志在县南跨濠水衢州府志宋乾道中令林自立尝种白莲其下周甃以石
　　通驷桥　治衢州府志在县东百步宋绍兴甲戌令陶定建淳祐间枢宻马天骥重建元至正间壊于水达噜噶齐特黙齐重修明洪武间燬永乐初知县祝渊因旧补完正统间县令张惠构石卷矼龙游县志天顺中知县王瓒重増石卷矼仍覆以屋【商辂通驷桥记通驷桥宋淳祐间枢密马天骥所建石其墩而架以木行者便焉歴年既久风摧雨蚀木朽腐不支行者病焉天顺庚辰农王君出宰是邑政教兼行士民向应乃进耆老于庭而告之曰徒杠舆梁之成见于周礼诚为政之先务也矧通驷为桥西通百粤东达两京使车之徃来王程之迟速系焉非但商旅之经行而已乃命善工斵石卷而成之空其中以酾水者十其长以丈计者八十有竒而费以缗计者若干工力弗与焉始事于壬午之秋落成于癸未之冬因为记以传来者】衢州府志嘉靖十年知县陈越二十六年知县刘梁四十五年主簿张蕡相继修隆庆六年知县凃杰重修万厯二十七年中圯四矼知县郁徳重修三十四年燬知县吴应试重修崇祯十二年复燬后止架木为梁无复盖屋不数年輙朽朽輙再易云
　　文昌桥　衢州府志在永安门外邑人余邦辅募缘为墩六为矼五架木以通行者缘无覆屋架木渐圯万厯三十六年知县万廷谦复行募捐架巨木盖屋三十余楹上有文昌像故名【万廷谦建文昌桥记龙邑故多桥桥于治前者白莲也桥于灵源者通驷也第通驷筑而望气者忌其下流居空砂水飞走以致邑里萧落科第晨星乡大夫松野余公病之乃聚族而谋募义鸠工驱石为礅卷墟为矼阅六载始告成焉无何而以无覆屋将就圯也防子来领邑事复节肺石之余以充费工讫凡三十楹浮屠七级文昌祠岿然居首费金一十有竒桥遂翼然改观自是襟带山河连环织锁地脉轮转人物蔚兴架梁之功岂曰小补之哉】龙游县志崇祯十三年为水所壊十六年知县黄大鹏重建
　　国朝顺治十五年桥燬于火康熙二年知县艾朝栋重建十六年复燬十九年知县卢灿县丞何应武典史李斌重建
　　縠水桥　明一统志在县五里宋嘉祐间建
　　九里桥　衢州府志在县西九里明永乐间义民余希哲建嘉靖间吕廷宣重建
　　马报桥　万厯龙游县志在县东十五里相传扶风守徐战死家人不知其所乘马驰归报始觉因名明嘉靖间知县甘用世重修隆庆间知县凃杰重建为矼五墩四广二丈长十五丈
　　筑溪桥　治衢州府志在县东二十里景防间知县张惠重建万厯龙游县志偃王筑室居此故名嘉靖间知县甘用世重建为矼五墩四广二丈长二十丈
　　笋墩桥　龙游县志在县北六里义民余缉建广一丈五尺长十丈为矼四为墩三
　　国朝顺治年间邑人余宏重修
　　仙迹桥　治衢州府志在县北三十五里旧名上虹万厯龙游县志洪武间里人龚子礼建有异人过掷钱赉匠氏钱迹印石犹存故名
　　通济渡　崇祯衢州府志在通济门外
　　常山县
　　仁寿桥　常山县志在城内南隅坑头
　　观风桥　万厯常山县志在县东文笔门外下跨龙潭旧名迎恩成化间知县余完建圮于水嘉靖元年知县侯正纲重建覆屋九间改今名
　　广济渡浮桥　嘉靖浙江通志跨县东大溪治衢州府志明初知县刘利用建名灵济桥寻废永乐间知县仇经设渡夫以舟济治戊午知县王锡等仍建浮桥【吾哻常山浮桥记常山广济渡故未设桥涉人告病治丁巳浙藩大参湖湘呉公纪行部至县谓知县王锡曰古者辰见角而雨毕则除道天根见而水涸则成梁有司者可恝然乎三侯曰诺乃造舟二十束板其上旁翼以楯聨以鐡绳系于两崖之石以原设渡夫十二人易名桥夫俾专视守葺兴事于丁巳冬十月讫工于戊午秋八月】衢州府志正徳初舟壊知县陶金筑石墩十座架木梁于其上鐡鎻桥夫如故遂为经久之规
　　鎭安桥　衢州府志在县小东门外明万歴间邑人陈朝等募建
　　新溪桥　万厯常山县志在大南门外嘉靖间邑人汪文鳯建
　　傥溪桥　崇祯衢州府志在县北五里万厯常山县志旧以舟渡名金川渡治间分巡呉纪知县王锡建浮桥于其上正徳初改为石桥嘉靖末年圮隆庆三年魏诰等重建
　　岩口桥　万厯常山县志在县西南乡七里岩岭下【僧永増岩口桥题碑溪之水一雨则涨涉者病焉在城詹斯詹潜詹琼詹辉思有以济之正徳乙亥秋捐赀创建石桥一所属予董其役告成甫五载而水壊斯乃独力了结前缘髙坚益加于旧虽雨病涉者免矣实正徳辛巳仲春望日也】
　　龙绕桥　衢州府志在县西北六十里桥旁两峯峻削相传有髙僧日坐河壖诵经募钱每人止取一文积数年成此桥后有龙欲逾桥去不能乃爪攫东壁山飞去防遂安北乡今两处皆有迹可騐
　　永安桥　常山县志在七都球川石潭头【徐烈永安桥诗两岸青山一水遥桃花三月涨春潮何缘谷口通樵客恰好沙湾架石桥】
　　湖澄渡　万厯常山县志在县北二十里【詹山湖澄渡诗漠漠烟云午未开危楼独倚漫徘徊行人待渡心方急隔岸小舟来未来】
　　招贤渡　治衢州府志在县东三十五里
　　江山县
