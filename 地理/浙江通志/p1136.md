<!-- { "loadSidebar": true } -->
　　游人抵死惜春韶风暖花香酒未消须向先贤堂上去畵船无数泊长桥
　　过杭州故宫二首　　　　　　【宋】谢　翺
　　禾黍何人为守阍落花台殿暗消魂朝元阁下归来燕不见前头鹦鹉言
　　紫云楼阁防流霞今日凄凉佛子家残照下山花雾散万年枝上挂袈裟
　　重过　　　　　　　　　　　【宋】谢　翺
　　复道垂杨草欲交武林无树着凌霄野猿引子移来往覆尽花枝翡翠巢
　　余杭樵歌　　　　　　　　　【宋】谢　翺
　　樵斧丁丁响翠防頳肩半脱汗身衣因来避雨岩前洞裹得山蜂和蜜归
　　舣舟江心寺　　　　　　　　【宋】谢　翺
　　数声清磬出晴暮落木人家散烟雾风送年年江上潮白云生根吹不去
　　钱塘晩望　　　　　　　　　【宋】谢　翺
　　钱塘江上夜潮过秋静寒烟白露多吴越青山明月里舟人齐唱异乡歌
　　过崇德县　　　　　　　　　【宋】方　回
　　枯桞无风影不摇败墙頽屋意萧萧忽然唤醒承平梦犹有红阑夹畵桥
　　晓发富阳县　　　　　　　　【宋】方　回
　　长山礲石片帆斜小雨初晴日沙回首遥看富阳县青烟低罩一丛花
　　三天竺道中　　　　　　　　【宋】方　回
　　三天竺路渐平登髙似雷峰墖几层山到无人行处好松隂万树立孤僧








　　浙江通志卷二百七十七
　　钦定四库全书
　　浙江通志卷二百七十八
　　艺文【二十】
　　诗　七言絶句
　　湖上莫归　　　　　　　　　【元】赵孟頫
　　春隂栁絮不能飞雨足蒲芽緑更肥政恐前呵惊白鹭独骑欵段绕湖归
　　湖州　　　　　　　　　　　【元】戴表元
　　山从天目成羣出水傍太湖分港流行遍江南清丽地人生只合住湖州
　　西兴马上　　　　　　　　　【元】戴表元
　　去时风雨客悤悤归路霜晴水树红一抹淡山天上下马蹏新出浪花中
　　西湖行春　　　　　　　　　【元】黄　庚
　　画船无复沸笙歌湖水年年自碧波囬首苏公隄上桞緑隂不似旧时多
　　临平泊舟　　　　　　　　　【元】黄　庚
　　客舟系缆桞隂傍湖影侵篷夜气凉万顷波光摇月碎一天风露藕花香
　　西湖絶句　　　　　　　　　【元】萨都拉
　　涌金门外上湖船狂客风流忆往年十八女儿摇艇子隔船笑掷买花钱
　　惜春曽向吴船宿酒渴吴姬夜破橙蓦听郎君呼小字转头含笑背银灯
　　待得郎君半醉时笑将纨扇索题诗小红卷春波緑渡水杨花落砚池
　　箫台八景　　　　　　　　　【元】李孝光
　　古帝南巡事已非土阶茅屋尚依依夜深月底吹箫去度得云门一曲归【云门福地】
　　蝙蝠翻云似白鸦石林玉气乱晴霞山中鸡犬应相笑溪上红桃几树花【盖竹洞天】
　　雨洗天根云洞幽黑蛟飞雹舞长湫只应壮士思酣战组练相衔夜不收【双瀑飞泉】
　　山月峥嵘露映环石楼香冷白云间玉箫吹裂阶前竹骑鹤仙人去不还【箫台明月】
　　风约踈钟下杳冥天南曙月飐飞星驼鸣阊阖嚣声起老鹤巢深梦未醒【白鹤晨钟】
　　萧萧清磬出云迟月上空林日气微重过紫芝山下路壊桥灯火照人衣【紫芝晩磬】
　　海月四更移塔去天风万里劈松开烟销日出无人到独自看云山上来【东塔云烟】
　　山上行人如冻蝇西崖日出澹青荧太隂积雪草木缩留得孤松长茯苓【西岑松雪】
　　钱塘懐友　　　　　　　　　【元】黄清老
　　舟泊枫林一鴈声白苹红蓼共思君月明江水多于海雨后秋山碧似云
　　九日登玉霄峯四首　　　　　【元】曹文晦
　　九日登山正自佳松梯微露湿青鞵重岩细菊斑斑出一路题诗寄客懐
　　岭头囬首是官塘野树青红天雨霜清气着人吟不尽玉霄峯顶过重阳
　　白云如屋深复深白云之外松树林别峯线路入云去直恐西通天姥岑
　　洞门云气合黄洞里仙人白罽裳见説金钟飞去逺不应鸡犬不腾骧
　　九曲樵歌十首【并序　　　　　元録七】曹文晦
　　昔考亭朱子作武夷九曲櫂歌余少小爱之诵甚习近登桐柏岭路盘囬亦有九折因仿之赋桐柏九曲樵歌固不敢较先贤之万一亦效颦而忘其丑也
　　琼阙峩峩接太清五云洞口问长生欲知岭上无穷景听取樵歌四五声
　　一曲初过乱石硿两山松栢翠重重下方楼阁天台观坐听残阳数杵钟
　　三曲天开罨画屏松风吹鬓不胜情山城石甃无苍藓絶爱铿然放杖声
　　四曲崚嶒上石梯乌岩千仞与云齐岩前风起藤花落一个画眉松上啼
　　五曲翻身看晚霞平川厯厯见人家桐溪水滙清溪曲山似游龙水似蛇
　　七曲弯弯翠栎林风吹万叶自清音行人已在长松杪囬首原田似井深
　　九曲岩腰坐碧苔吹箫人去有空台云深不见来仪鳯野鸟自啼花自开
　　过鉴湖二首　　　　　　　　【元】贡性之
　　归思关心路转遥打头风急滞兰桡夕阳江上秋无数血蜻蜓立碧苕
　　南风吹断采莲歌越渚船开小似梭却恐红妆不成态背人偷照鉴湖波
　　兰亭　　　　　　　　　　　【元】张天英
　　酒醒风雨湿衣巾曲水荒凉几莫春檐外萧萧修竹在相逢如见永和人
　　钓台【并序　　　　　　　　　元】贡师防
　　严陵钓台诗古今作者甚多或髙其隠或议其果二者皆不为无见故并存焉观者应为一莞也
　　百战关河血未干汉家宗社要重安当时尽着羊裘去谁向云台画里看
　　桐江道中　　　　　　　　　【元】吴师道
　　东风緑水动微波晚泊滩头理钓蓑唤起江湖昔年梦一帆寒雨听渔歌
　　西兴　　　　　　　　　　　【元】朱徳润
　　八月海门天气凉潮头如雪上钱塘斜阳更比归人急又引轻帆入富阳
　　柯亭　　　　　　　　　　【元】　黄镇成
　　金碧楼台宅梵王柯亭无处问中郎何当截取如椽榦吹起昆丘紫鳯皇
　　临安访古六首　　　　　　　【元】张　昱
　　旧日婆留井未湮石防苔藓上龙鳞而今率土皆臣妾莫愿皇天产异人【婆留井】
　　峯头石墖表功臣五百年前是佛身莫问蓬莱水清浅野藤犹蔓劫余春【功臣墖】
　　钱王功业与天齐百里旌旗照此溪从此波中铺锦后至今光景浄无泥【锦溪】
　　将军官重执金吾不比秦朝列大夫王为锦衣归故里遂令老树有称呼【将军树】
　　东山尚存环翠阁谢傅来游经几年可是旧曽擕妓到粉香犹在画栏邉【环翠阁】
　　祥符额赐海防寺囬首年来弹指过试问竹林桥下路往还曽见几东坡【浄土寺】
　　吴兴道中二首　　　　　　　【元】张　雨
　　眠溪大树不见日牧鵞小儿兼钓鱼南风相送玉河口舟子饭时吾读书
　　扁舟偶趁采樵风题扇书裙莫恼公何处人间无六月碧澜堂上雨声中
　　三衢道中三首　　　　　　　【元】张　雨
　　大溪中道放船流船压山光防碧油三百里滩欹枕过买鱼酾酒下严州
　　东风恶剧雨飞花被底春寒水涨沙兰茝溪香小囬首一峯晴雪是金华
　　界道飞流山翠重杜鹃无语杜鹃红归人一舸贪新水浑堕丹青便面中
　　西湖竹枝词　　　　　　　　【明】束宗癸
　　初三月子似弯弓照见花开月月红月里蟾蜍花上蝶怜渠不到断桥东
　　晓发秀州　　　　　　　　　【明】徐　贲
　　路出双湖烟树东舟行长是雨兼风梦囬重有离家恨惆怅春寒此夜中
　　送张景则归天台　　　　　　【明】徐　贲
　　浙江东去有名山路逺天台鴈荡间我未得游空怅望是君乡里喜君还
　　淳安櫂歌　　　　　　　　　【明】汪广洋
　　淳安县前江水平越女唱歌兰叶青山禽只管唤春雨不道愁人不愿听
　　兰溪櫂歌二首　　　　　　　【明】汪广洋
　　凉月如眉挂栁湾越中山色镜中看兰溪三月桃花雨夜半鲤鱼来上滩
　　野鳬晴蹋浪梯平越上人家住近城箬叶裹鱼来换米松舟一个似梭轻
　　题林处士观梅图　　　　　　【明】钱　宰
　　放鹤仙人不可招断河残月夜闻箫别来欲问真消息花落西泠第二桥
　　西湖竹枝词　　　　　　　　【明】丁　麟
　　涌金门外春水多卖鱼船子小于梭三三两两唱歌去惊起鸳鸯飞奈何
　　贞溪初夏四首　　　　　　　【明】邵亨贞
　　雨后深林竹笋肥渡头风急栁花飞柴门不掩緑隂静人在闲窻试苎衣
　　巡檐燕子掠晴丝隔坞茶烟出院迟草色入人不到午风吹暖梦囬时
　　楝花风起漾微波野渡舟横客自过沙上儿童临水立戏将苹叶饲新鵞
　　小巷缫车霜茧熟前村社鼓野人来鹁鸠声在树隂里竹下柴扉昼不开
　　盘山道中　　　　　　　　　【明】林　温
　　盘山岭头春雨多天台鴈荡云相摩鹧鸪啼入竹林去我行不得君奈何
　　杭州歌　　　　　　　　　　【明】张以宁
　　西陵渡口潮水平十十五五放舟行楼中燕子惯见客不怕渡头津鼓声
　　过桐庐　　　　　　　　　　【明】张以宁
　　江边三月草凄凄緑树苍烟望欲迷细雨孤帆春睡起青山两岸画眉啼
　　夏日忆西湖　　　　　　　　【明】于　谦
　　涌金门外桞如烟西子湖头水拍天玉腕罗裙双荡桨鸳鸯飞近采莲船
　　西湖夜宿　　　　　　　　　【明】李　进
　　蹇驴冲雪岸乌纱夜醉西湖卖酒家十六吴姬吹鳯管卷烧烛看梅花
　　葛岭懐古　　　　　　　　　【明】陈　雝
　　山上楼台湖上船平章醉后嬾朝天羽书莫报樊城急新得蛾眉正少年
　　载酒过湖　　　　　　　　　【明】刘　英
　　寒食清明次第来紫苞红梦裹池台东风似与人商畧最好花枝最后开
　　题许上舎家梅花　　　　　　【明】聂大年
　　西湖曽繋木兰桡湖上残云雪未消报道南枝春信早移船更近段家桥
　　桐溪　　　　　　　　　　　【明】李　蕃
　　万年禹凿东连海百折清流曲抱村风浪不惊鱼鸟尽桐花开到邑侯门
　　南湖即事　　　　　　　　　【明】周　瑾
　　湖水空明静不波荡舟人逺夕阳多秋来无限相思意欲采芙蓉奈晚何
　　春日湖上四首　　　　　　　【明】镏　防
　　浴鹄湾头荡桨过雨声昨夜涨湖波落梅天气寒偏峭未许春衣试薄罗
　　歩逐东风踏软沙背人惊鹭去斜斜两株红杏踈篱外知是湖村卖酒家
　　小鬟扶处醉瞢腾落日寒生半臂绫燕子不来春尚浅湖隂留得未消冰
　　樱桃花发向阳枝便觉韶光暗有期明日重来应烂漫双柑斗酒听黄鹂
　　湖上暮归　　　　　　　　　【明】镏　防
　　小防醉踏残花柔緑隂中一迳斜日暮归来问童子春衣当酒在谁家
　　断桥分手二首　　　　　　　【明】史　鉴
　　日暮桥边酒櫂囬更因残唱送余杯人生易老春光暮能为看山几度来
　　近水人家半掩扉两山楼阁尚斜晖断桥无数垂杨桞总被行人折渐稀
　　寄杭州友人　　　　　　　　【明】史　鉴
　　西湖湖上水初生重叠春山接郡城记得扁舟载春酒满身花影听啼莺
