<!-- { "loadSidebar": true } -->
　　秦山几千仞翠入蓬莱城城中望山色明暗分隂晴老夫散防山前路为爱看云不归去仰看惊怪鹭飞来回头忽见云生处崦中孤起如炊烟乗风腾上苍崕颠崕颠宿云喜迎接横空一幅兜罗绵天风吹散银千缕淡处是烟浓是雨云师拗怒不肯回露出峰头尺来许一雨三日溪水肥老夫欲归不成归云师知我惨不乐故出小谲相娯嬉老夫作诗一笑领举袖収云散空迥倚松絶呌上下人仰看云峰起山顶
　　灵山　　　　　　　　　　　【元】潘伯修
　　玉环诸山灵山深环以大海根太隂空青水碧淡相映散为风露来萧森嗟予赋命落台雁调笑鱼鸟成滞滛南游华盖动连月胜地在近徒歆歆风帆径渡不再宿绶裹长劒擕青琴种玉琼田中吹笙玉山岑吾将于兹养年命岐路四断谁能寻
　　兰亭　　　　　　　　　　　【元】王　冕
　　东晋风流安在哉烟岚漠漠山崔嵬衰兰无苗土花盛长松落雪孤猿哀满地红阳似无主春风不独黄鹂语当时诸子巳寂寥真本兰亭在何许欹檐老树縁女萝崩崖断壁青相磨旧时觞咏行乐地今朝鱼鼓瞿昙家荒林昼静响啄木流水潺潺绕山曲游人不来芳草多习习余风度空谷去年载酒诵古诗今年拄杖读古碑年年慷慨入清梦何事俯仰成伤悲故人不见天地老千古溪山为谁好空亭回首独凄凉山月无痕修竹少
　　送卢思敏归天台　　　　　　【元】贡性之
　　天台山髙四万八千丈神仙之徒往往窟宅乎其间我尝探竒恣元览直上絶壁穷跻攀松风流水声瑟瑟桃花玉洞春漫漫曽逢两仙人对奕犹未残□□白髪长被耳千二百嵗如童顔手擕緑玉杖劒佩黄金环见我拂衣起念我行路难问我何从来延我启重闗授我长生诀饵我金霞丹餐松齧柏饮沆瀣伐毛洗髓涤肺肝吁嗟凡骨不易脱失身又复归尘寰始知神仙有术终不可以遽学使我梦寐至今夜夜空与相往还卢郎天台人防屋天台下年少事逺游仗劒歴中夏才华擅文藻富贵若土苴曵裾耻王门望云念亲舍浩然欲归养即日具鞍马上堂奉防甘载拜献杯斚适此舞防欢胜彼途路者父母见子归喜气扬双眉亲戚馈壶浆隣里将豚鸡慰藉逺归人老幼咸熙熙但谙风俗淳不识乱与离因君重念山中好归来已觉输君早汨没尘埃徒我惭顦顇形容渐枯槁今君往矣诚难留殷勤为谢羣仙道明年二月春正繁期尔山中拾瑶草
　　鴈荡吟　　　　　　　　　　【元】陈徳永
　　鴈之荡兮乃在瓯越之野瀛海之堧有万菡苕镵青天东南形胜此其最我尝着屐周览于其间厥初宰物孕雄怪元气混沌何由穿巨灵运斤凿鬼窍列缺吐火施神鞭遂令后尔万万古见此错愕难为言上疑日车解辔倾侧过下恐地轴挠动相钩牵昨梦寻君拂烟去有拥芝葢导我前崩崖旁豁瞰空洞回溪不定行蜿蜒狂雷砰訇起何处白龙喷薄飞层巅熊蹲豹掷若怒若啼霞明雾拥倐闪倐开重重掩掩变幻不可以极兮我方矫首倪立乎云梯南望海水不满杯湾环下绕山足来仰攀玉女驾笑踏飞鸾低羣仙集倒影杂佩中徘徊耸身直上浩无际海月正挂吹箫台于焉得深悟扶桑警天鸡蘧蘧惊觉在枕席但闻落叶如雨风凄凄君来谢我欲西迈惜此不及穷扶擕我知君身有灵气世上尘土胡能迷推仁泽物本我事成功敛退真竒哉碧桃花发俟君到勿使引领双眉摧
　　青萝山房歌赠宋景濓　　　　【明】刘　基
　　若有人兮乃在大江之南浙河之东连山特拔瀛海上上与河鼓天津通忆昔四女下天来遗鬟堕髢根厐鸿仙华杰出最怪异望之如云浮太空嵚崟峛崺不可上荟蔚杂树昬朣胧虎龙咆号猿鹤呌山鬼呵歘生悲风嗟哉若人兮何为乎其中梁檀楠兮柱桂枫结青萝兮以帡幪不翦不伐兮不盬以攻晨岚暮霭滴晴雨烟条雾叶相防笼縿縿兮纚纚菶菶兮蓬蓬缭纠要结兮若苍龙垂胡降元穹棽丽披离兮若翠鸾振迅飞氋氃鹂黄和鸣桑扈应髣髴牙旷之丝桐幽泉发窦锵玲珑六月赤日収蕴隆阳凌隂蓄春融融岩花涧草纷白红有时黄初平清夜骑羊朝帝宫琼防羽葢氷玉佩华月闪烁光成虹松吹笙兮竹舞翿影斾斾兮声沨沨娱口悦目兮乐不可言世间尘土何梦梦山有芝隰有蘴石凿凿兮水漴漴猗若人兮美且充饥食倦息兮可以保我躬逍遥兮栖迟何必访广成于崆峒
　　潜溪歌为宋景濓赋　　　　　【明】刘　基
　　金华山水天下希潜溪龙门尤絶竒羣峰峻极河汉上一峯独立芙蓉陂先生结庐在其下文追班扬兼贾马遂令此山増壮观野有朴皆梧槚上清道士来方壶乗兴为作潜溪图丹崕翠麓神仙居东望日出树如苏溪流穿林还度谷十里一逵五里伏龙湫吐景生白虹藤萝振雨松呼风却忆往时清夜月帝女乗云下天阙钟镛铿鍧箫鼓发霓裳羽衣飘灭没初平骑羊前启行长髯鬖髿飞玉霜秦娥吹笙元鹤舞牵牛河鼓凝寒芒相思迢迢频入梦梦驾两鸾从一凤觉来毛髪犹爽淅目送征鸿度空碧山有蔬水有鱼幽涧有泉清可何时上疏乞骸骨寄声先遣双飞鳬
　　题界画卧龙山楼阁图　　　　【明】刘　基
　　巍巍乎大海之西浙河之东是曰防稽夏后所封吞云吐雨隔躔次阖辟光景调春冬地平天成五千载职贡长与中华通洞天石室神仙宫香炉紫气腾芙蓉禹穴窈窕潜蛟龙玉书金简今无踪但见苍翠松柏晻暧闭白日猿狖呌啸生悲风卧龙何蜿蜒向前离立如孩童上有朱甍碧瓦缥缈浮元穹流星穿窗月挂户下视水木光玲珑多年不见尝胆处野花自落莓苔中緑苹香飘杨栁浓渔舟一叶波溶溶黄冠贺老已寂寞淡烟细两空青枫雁山狂客意匠工能以翰墨偷天功对此使我心神融便欲筑室依巃嵸短衣痩防寻葛洪咽服石髓餐晴虹翩然逺逐浮邱公不须懐古意惨戚伯夷绮里俱蒿蓬
　　为詹同文题浙江月夜观潮图　【明】刘　基
　　君不见四时平分成嵗功以秋继夏独不同炎官挟长握天柄七月赤日熺元穹蓐収抱钺蹲白水野气赫赫摅頳虹阳侯喘汗河伯暍少昊上诉愁天公防须万物长养遂期以仲月虚宵中此夜姮娥魄正满命驾四蟾骖两駥指挥禺强出元渚荡涤歊熇清霾河汉发源牛斗下曲江上与天津通初看一髪起溟徼如曵组练来于东渐闻殷辚鼍鼓发倐忽万雷声撼风天呉掉尾出溟涬马衔扬鬐招海童霓旌缟帐鹭羽帱瑶台十二浮空蒙蘂珠仙人乗玉辂腾驾鹤鹄飞氋氃长庚歘霍掞光耀电母扶龙嘷戞铜宓妃起舞素女从琼佩綷防云帡幪冰绡雾縠纷飒纚霜旂雪旛髙翳空鲸鱼呀呷鲛鳄遁蒲牢哮吼冯夷宫瞿塘巫峡起平地灔滪若象鏖回潨先驱已过赤亭嶂后从始发龛山谼商声爽淅合羣籁泽国凛凓寒欲冻先生翫月坐楼上夜气澄寂神和冲凭栏快覩烦暑退呼儿命酒浇喉咙自舞自歌歌自作月照白髪三千总歌声迤飏林壑应竹树戞击丝与桐渊鱼跃波栖鸟作紫桂绕屋清香融君歌曲终响未终我歌激烈留征鸿瞠眸相视俱老矣况有众病来交攻圣明天子御宇宙威惠与天相比隆首丘倘许谢鞿绊犹有古月光朣胧行当唱和三百首永与潮汐流无穷
　　蛟门春晓图歌【幷序　　　　　明】宋　濓
　　勾章王君景行嗜学好修之士子也其所居曰蛟门正临大海巨涛舂撞顷刻万变平旦东望霞光烛天红日大如簁冉冉上升诚海东第一伟观髙士王叔明作蛟门春晓图景行出以示予使人飘飘然有凌三山跨十洲之意为赋长歌一篇其辞曰
　　瀛海无垠波涛吐吞涵浴日月叅契鬼神怪石如云自天坠万丈壁立蛟为门南有金鸡之俯啄北有猛虎之雄蹲值狞飚兮奋扬束怒涛兮腾奔掷玉毬兮干霄洒轻雾兮飞尘雪山氷崕之可怖可愕兮帆樯荡不可遏恍疑上下于星辰晨鸡一鸣海色白层霞绚彩光如璊纵横闪铄防不定海神推上黄金盆灵境飘摇在世外髣髴直至扶桑村何人结屋于其间云是甬东才子开琼闗吹箫双鹤下坐聆环佩声有时共谈三十六洞之秘笈緑文赤字可以镌苍顽猿拾花兮春防鱼泳昼兮晴湾日媚嫣红桃风入凉翠松翻翻胸襟濯尽万斛之黄埃兮不知声利是何物便思紫府跻真班黄鹤仙人列仙儒九霞为冠青绡裾手提五色瑚株幻出一幅真形图令人毛骨动飒爽思乗浩气超清都中有十二楼往来尽是琼姬俦金符玉莭锦臂韝白台度曲弹箜篌双成按拍歌莫愁我愁正孤絶我兴欲飞越矫首东南望神光应迅发蓬壶春残瑶草殷麟洲芝生翠环结我爱仙人萼緑华面如莲花双鬓鸦防年相期饭胡麻至今不来云路遐何须龙虎鼎中求丹砂何须天河穏泛牛斗槎但今坎离交媾翻三车气母不动生黄芽我赋蛟门歌细看铜狄时摩挲长绳孰为羁羲娥白石应泐金还磨不学长生将奈何不学长生将奈何
　　梦游秦望山歌送客归越　　　【明】贝　琼
　　秦望何崔嵬削如青莲开下临七十二湖之浩荡上接三十六洞之萦回梦中夜度浙江水轻如鹤背乗风来欲求轩辕上天处白云尚鎻烧丹台徒知有弱水安可覩蓬莱但闻松声万壑兮夹飞湍之喧豗赤日惨淡而无色复殷殷之雄雷逾干盘兮歴百折香炉玉笥左右列山中二女问何迟桃花落尽燕支雪金鸡三呌失所在惟想参差白银之观阙龙绡寄别泪三载犹未灭有美一人兮佩昨游呉门复东还吾愿从而上下兮呌安期于云间囬首隔千里可望不可攀
　　雪蓬小朶歌送奎方舟还灵鹫　【明】贝　琼
　　蓬婆雪岭髙崔嵬横絶青天飞鸟廻山中小朶更竒峭石作莲花千叶开巨灵擘山断山脉一峯夜向东南掷千秋干竺空有名万里峨嵋尽无色攒青叠翠分西湖洞口白猿犹可呼咸和之年有慧理卓锡尚爱飞来孤木林髙僧两眉雪身如池水青莲洁繙经石上不知年桂子年年落秋月
　　凤凰山歌　　　　　　　　　【明】贝　琼
　　大城周廻三百雉紫薇阁对呉山起天目飞来为凤凰苍然不过钱塘水玉辇金舆北去賖行人折尽上阳花杜防夜呌葛洪井燕子春归苏小家燕归不识更新主王气凄凉作风雨城南杨栁鬰金黄一束纎腰为谁舞
　　青萝山房歌【幷序　　　　　　明】贝　琼
　　青萝山在仙华之东仙华为黄帝少女升天处其山峭千仞而支别为青萝翰林学士宋公景濓读书其下名其所曰青萝山房絶岭云烟长溪鱼鸟皆接于耳目之间公虽去此而眷眷不忘间属予赋予闻适意山林者抗公侯而争名朝市者讥处士皆得此而失彼惟公不然昔之藏也非必于山林安其时也今之仕也非必于市朝行其道也在青萝不为损视草北门不为加隠显一机喧寂同趣孰得而窥其际耶公擅一代之文章多行于世而贮于山房者必有光气烛天与山之寳玉同不冺矣遂为之歌曰
　　仙华之山何崭絶插天万仞青相磨山势东来忽平地蜿蜒不断为青萝青萝隠隠如崩石夸娥负山山为拆欲呌轩辕向何处千古万古空遗迹玉女得道登云车凌空直上太清家云车不复返落尽金茎花风凄凄兮欲下雨行人惨兮子规语山回路尽或逢花知是青萝山人结茅宇山人紫府神仙客今年六十头尚黒胸蟠五色天女丝手炼五色神娲石丝可为君成天章石可为君补天隙一朝寘之白玉堂青萝寂寞顿无光何年借我白石牀卧看明月来东方与君酌酒歌我曲君归早访初平羊
　　送迮士林归天台　　　　　　【明】贝　琼
　　赤城云气神仙家千树万树蟠桃花十二楼台起苑外石门水长通胡麻当时刘郎亦草草出山始忆山中好莫信丹邱日月长玉人已共桃花老山空水流云自飞刘郎看花须早归
