<!-- { "loadSidebar": true } -->
　　杨渊妻管氏【江山县志年十七夫亡家贫纺绩以养姑姑卒葬祭如礼母勒之改嫁氏不从投河河水逆行十余里若有神扶之者得救而起年八十二卒事闻建坊】
　　胡鼎妻施氏　　徐霆妻赵氏　　毛和妻姜氏姜妻徐氏　　姜成妻毛氏　　徐显荣妻胡氏程锡妻徐氏　　周曽妻毛氏　　邵惟信妻毛氏徐世承妻王氏　王尚文妻郑氏　毛伏妻徐氏吴绍妻章氏
　　国朝
　　周子仪妻徐氏【题旌册年二十五夫亡事孀姑以孝闻雍正三年具题奉】
　　【防建坊旌表】
　　毛柱妻周氏【题旌册年少夫亡守节至八十一而卒】
　　徐文炌妻毛氏【题旌册年二十一文炌亡守节至七十一而卒　以上二氏俱雍正六年具题奉防建坊旌表】
　　毛大鹤妻王氏【题旌册年十七归大鹤甫一年而大鹤卒遗娠五月生女乃抚幼侄为嗣皆有成立姑两目俱瞽氏扶持左右亲调汤药者十八年守节三十二年卒雍正十年具题奉】
　　【防建坊旌表】
　　毛柱妻胡氏【衢州府志年二十七夫亡家极贫事姑尽孝姑病革嘱曰吾以幼子楷累若姑卒殡葬如礼后楷成立氏之力也顺治初寇乱氏子被获将刃之或云此节妇子不可杀郡守袁国梓旌之】
　　林士鼎妻毛氏【衢州府志名逊娘甲寅闽贼陷江山氏姑令士鼎先行而自同逊娘走至城隅与姑相失因涕泣覔姑不可得防日暮至陈村宿焉时同行诸妇皆已卧氏独不寐曰吾夫既他去姑存亡不可知吾何用生为遂自经死明日士鼎至藁葬之陈村感其义终身不娶】
　　吴三让妻周氏【毛苍吴烈妇传名亥贞周子仪女年二十三嫁吴逾年生女三让病将殆谓曰吾误汝吾死期年汝即可他适对曰妾当随君后耳三让死氏号恸欲殉姑及娣姒谨伺之七日馈食于柩前既毕乃入室自缢死时康熙丙子十二月也年二十六】
　　王文焜妻郑氏【江山县志年二十四夫亡子甫一周抚长娶妇郑氏得孙一周而子亦亡姑妇嫠居苦志四十余年先后全节而终】
　　陆世久妻王氏【衢州府志年二十生子夫即世夫有堂兄弟三艳其财欲夺而嫁之誓死抵拒抚孤子产孙四曾孙数十人年八十余】
　　刘秉珪妻毛氏　夏国光妻周氏　毛希哲妻王氏周三桂妻詹氏　王廷铨妻毛氏　王用光妻毛氏毛起蛟妻徐氏　徐代妻王氏　　柴国佩妻郑氏徐时椿妻余氏　蒋肇基妻王氏　王佐龙妻郑氏胡见彦妻姜氏　王极妻毛氏　　徐鸣喈妻王氏胡进吉妻周氏
　　开化县
　　明
　　潘仲岳妻程氏【嘉靖浙江通志永乐间仲岳戍辽东程氏送之行解戍者见其色美戯之氏怒解戍者遂以军政挟与偕行法不能阻仲岳与氏计恐在途遭辱氏曰妾自为计君勿忧也绐以整装故还家自经死】
　　徐泗妻汪氏【杨守陈徐节妇传汪泰亨女名妙善年十八归泗逾年生子德升甫三月泗病亟语之曰吾旦夕且死汝年少将不能自持吾老父婴子孰顾耶氏泣齧一指血淋漓以誓曰妾二天者有如日始其舅老制于悍妾季氏不礼其姑尽收其赀用去而别居姑以忧忿卒至是泗又卒室如悬罄单居无仆婢躬操井臼昼夜纫缝以为活季欲挠其节屡毁挫之不为动舅卒季不顾汪氏殡葬尽礼后季卒其壻女不顾氏复殡葬之德升间不率輙痛责卒以善闻于乡既老家日丰裕年七十五卒】
　　时文璧妻魏氏【续文献通考年二十二而夫亡子嵩尚在襁褓氏育幼养姑誓不再适年七十余志节如一呉绅陈敬宗皆以诗美之】
　　江仕美妻余氏【治衢州府志名智奴年十九适江甫半载夫亡励志守节年七十余卒】余熙昂妻汪氏【衢州府志成化丙戌山寇窃发里有恶少年数十辈乗机掠熙昻财物因而戕之氏年二十有遗腹恐不能保潜匿外祖家生子聨明教养备至且日夜悲泣以复父仇为训聨明年十三即索父仇讼于诸司置于法副使方师道以为节孝双全云】
　　江瑞英【嘉靖衢州府志江德之女有殊色正德八年饶寇破马金营瑞英从母匿白马岩下寇获之欲杀母瑞英解耳环首饰遗母买命母去瑞英投岩而死时年十八】
　　徐悦妻方氏【衢州府志名大姑饶寇作乱悦与大姑各负一儿匿坞间大姑先遇贼贼杀其所负儿且挟大姑去悦至贼又将杀之大姑曰释二命吾则从汝因目悦悦负儿去大姑随贼行度去已逺因拔贼佩刀自刭贼怒夺刀斩之方豪为之传】
　　叶天赦妻张氏【开化县志名琼奴遇饶寇欲犯之抱子投河而殁】
　　程廸妻刘氏【嘉靖衢州府志年十七夫亡父欲其再嫁氏断指为誓守节七十五年】程氏菊英【屠隆程烈女传许字里人张氏子青阳富人儿徐生者慕氏色求婚其父拒之曰吾女已许张氏义不可易徐百计图之不能得赂乡大夫之有权力者言于督府檄下郡县发卒围程氏时氏父死矣絷氏母若兄而刼氏将婚于官母且行且泣氏盥栉罢更衣尽缝其衵衣而外束以带甚固懐短刀焉呼其嫂曰妾不忍偷一朝之生以贻万世羞家有老亲幸善事之嫂涕泣不能仰视遂行氏兄赴县县官刑之惨毒备至氏行至半途就舆中以带自缢而死少时天地昼晦风沙障人如伤烈女寃者伍伯趋白县官官大悔命归而葬之】
　　徐缤妻金氏【衢州府志缤卒氏年二十四家贫父母讽之嫁不从守节四十余年卒】方维宪妾汪氏【衢州府志年十六生子不数月夫亡既除服姑遣之嫁氏泣誓以抚孤自任守节四十余年】
　　虞鉴妻汪氏【衢州府志年二十二夫亡二子幼家贫或劝之嫁輙叱拒之乡里贤其节】徐洪妾王氏【崇祯衢州府志洪继娶刘氏生子公迎刘性严侍氏不以礼后刘疾革而托公迎于氏未逾月氏自生子泣曰吾业已许孺人矣因不育已子而子公迎未几洪卒氏年二十四抚育公迎既长有室矣而殀氏哀痛成疾而卒】
　　方懐珍妻余氏【衢州府志年二十夫亡遗孤甫周氏励志守节姑惑星家之说讽之嫁氏恸哭几絶家贫训子里人悲其遇而高其节】
　　金惟义妻方氏【衢州府志名良蕙年二十夫亡或劝之曰而家徒四壁姑老子幼奈何氏曰贫病在天姑孤在我惟力是视何言为于是训子养姑凡十有六年而孤立年八十四终】
　　程淳妻方氏【衢州府志年二十三夫亡氏奉姑同处一室家贫孝养隣失火姑坠楼伤足氏事之益谨卧起必负姑于背姑竟愈隣里举其孝】
　　蒋应妾夏氏【开化县志年十六适应十七生承敬周岁夫亡与正室徐氏矢志双守厯四十年如一日】
　　吾天示妻汪氏【开化县志天示与兄天行同病卒时氏年才二十遗孤周岁汪与姆宋矢节抚孤姑性严二嫠曲意事之备厯艰苦人无间言】
　　汪宗尧妻程氏【开化县志年十六归汪未百日夫亡剪发絶食求死姑百端劝谕之乃絶烟火仅饮水嚼菓以延余生事姑未尝少离形骸骨立年五十卒】
　　夏氏一芳【开化县志吾士通幼孤母为娶氏年俱十四未合巹也夫病笃姑令氏手一茶与诀而卒女持服甚哀里中有谋娶者女闻日夜泣不食未几骨削如柴卧床不起姑以药投不受曰活我何为一日起拜姑曰吾今可以见夫矣连呼其夫而絶】
　　吾惟守妻方氏【衢州府志年二十一夫亡有勒之嫁者氏截髪见志守节四十年】郑应选妻叶氏【衢州府志名春绯明末避乱山中为兵所执脇之行氏义不受辱遂遇害】胡致禧妻吴氏【衢州府志名多姑避乱丰源楼上兵骤入氏知不免遂以幼儿付其夫而自坠楼以死】
　　张国翰妻郑氏【衢州府志避乱与娣姒十余人走匿谷岩中为逻卒所得氏磨笄自刺血流如注因以血涂诸妇面而自赴池死同匿者获免】
　　魏良防妻徐氏　吾天伦妻胡氏　江镛妻金氏刘璇妻汪氏　　余钝妻江氏　　夏衎妻方氏胡鎕妻徐氏　　施佩妻胡氏　　施孔立妻吾氏魏国衡妻徐氏
　　国朝
　　孙文辉妻程氏【题旌册年二十四夫亡矢志抚孤值甲寅闽变奉姑匿山谷间家赀尽为贼掠遂挈家迁武林子早卒抚两孙长孙又不禄三世抚孤】
　　汪光彩妻余氏【题旌册年二十九夫亡家贫事姑至孝抚子及孙成立守节三十余年以上二氏俱雍正三年具题奉防建坊旌表】
　　胡贞女【题旌册胡肯堂女邑人方严肃丧偶闻女贤聘为继室未婚严肃卒讣至即截发毁容誓不更适舅姑迎之归抚前室子彪如已出事舅姑孝养备至守贞三十年雍正十三年具题候旌】
　　黄贞女【开化县志父德初农业卖酒女生八嵗许余生为媳年十四夫以痘殇寄衣为诀氏着衣大恸时父方他出母往碓舂米乃防幼弟付母讣以凶问归而揽结衣裳寸寸密缝没于河尸流数里仍逆流而上止其家门】
　　汪氏二节【开化县志汪二蛟母徐氏妇戴氏康熙甲寅夏闽贼破常山未几开化陷二蛟挈家匿城东十里许贼至缚二蛟驱其母妻以行抵大泽戴忽厉声曰得死所矣徐应声曰待我贼急持戴袖袖絶遂沉于水而徐亦一跃而下二蛟大呼索尽絶亦赴水死】
　　杨有华妻叶氏【衢州府志名月娥年十八而有华卒守节二十余年甲寅夏为贼所获氏拔簪自刺未殒过溪桥赴水死知县崔华旌其门曰节烈名其桥曰节妇云又鲁氏刘大通妻贼获鲁氏其父亦被执贼斩之氏夺刀十指俱堕骂贼而死】
　　刘起雨妻徐氏【开化县志甲寅贼破栗江被掠至桃林坝氏懐抱一子方四月手携一子大焕甫六嵗行至半桥带子踊身入水幼子与氏俱殒大焕抱母项沉浮忽为浪泊至岸得苏又余文教妻刘氏抱子偕里妇避山谷中贼搜山氏见走者被曳不堪遂随贼行至桃林渡跃入深水死余大英妻徐氏名丹桂年二十闻子女多被掳度不能逃暗藏利刃贼获之大骂自刎三日容如生】
　　洪氏二烈【开化县志独山农洪大伟妻余氏媳徐氏徐氏名芳年二十三闽寇起徐闻妇人有辱于贼者心窃耻之次年郭寇再犯开化徐氏与姑避难山中贼搜得之妇触石破额血流被面贼知不可活手刃之姑见媳亡且哭且骂亦触死于妇之旁】
　　郑起熉妻余氏【旧浙江通志名爱娥年十六归起熉岁余而起熉卒誓以身殉母泣谕之乃止乙夘贼朱敬欲强娶之氏曰须三日后乃可诘朝妆罢更着新衣徧礼舅姑娣姒畧无戚容舅姑以为疑夜令娣同卧比曙氏促娣曰可早起晨炊恐贼舁至耳娣出阖戸投环而絶时年二十三贼露尸二十余日顔色不变如平时】
　　刘章寿妻徐氏【衢州府志刘光汉之子妇先汉骂贼不屈以义烈闻丙辰三月城再陷氏年十九贼欲逼为妇不屈置氏于楼上令两卒守之氏佯谓卒曰幸语若主必成礼乃可守者以告贼喜盛服佩刀而上氏改容迎之为解所佩刀置案上佯笑曰何不为我具衣饰来贼欣然下氏引刀自刺守者夺之氏断其右臂遂自刭死贼忿甚五截其尸而去又詹氏夏祈祯妻遭掠驱之过隘即奋入深溪死时年二十六蒋氏名如娣汪日炯妻归甫期闻贼至近村即闭门自经死】
　　徐国壕妻李氏【开化县志名文姬国壕卒以有遗腹冀延一脉阅六月而孤产悉心抚育至七岁孤又夭遂潜往厝内自缢而卒】
　　余宜诠妻徐氏【开化县志宜诠卒矢以死殉舅姑疑有遗孕慰谕再四强延三月自知非孕遂絶粒七日而卒】
　　胡云上妻夏氏【开化县志年二十归云上五载夫卒絶粒十余日将卒倩小姑扶起栉沐谢太姑翁姑及夫灵毕就寝长号呕血数升而絶】
　　江大敦妻方氏【开化县志年十九归江甫两载夫卒矢以死殉恐以叠丧伤舅姑心茍延残喘既虞遂絶粒八日而逝】
