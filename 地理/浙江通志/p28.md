<!-- { "loadSidebar": true } -->
　　元史地理志元贞元年陞盐官县为州天厯二年更曰海寜
　　元史地理志杭州路上领县八钱塘仁和余杭临安新城富阳于潜昌化州一海寜
　　明实録太祖罢浙东行省开浙江等处行中书省于杭州
　　函史明改杭州府
　　旧浙江通志洪武二年改海寜州为县
　　明一统志置浙江等处承宣布政使司领杭州府续文献通考杭州府领仁和钱塘于潜海寜昌化富阳余杭临安新城九县
　　国朝定为杭州府属浙江布政使司领县九钱塘仁和
　　海寜富阳余杭临安于潜新城昌化
　　钱塘县
　　太平寰宇记秦旧县防稽郡
　　【谨按东汉朱隽封钱唐侯注引钱唐记云郡议曹华信作塘以捍海潮募人致土石一斛与钱一千遂名曰钱塘元和郡县志太平寰字记同咸淳临安志云秦置防稽郡为县二十四钱唐居其一始皇三十七年东游至钱唐临淛江岂待华信而后名乎字本不从土至唐时始加土后遂因之诸説以咸淳志为优】
　　汉书地理志防稽郡县钱塘【注西部都尉治】
　　【谨按平帝时莽曰泉亭咸淳临安志云后汉光武帝省今考后汉书郡国志所载防稽吴郡诸城与前地理志合独不载钱唐范序云凡前志县名今不载者皆世祖所并省考世祖本纪建武六年并省四百余县此葢其一也后灵帝光和二年封朱隽钱唐侯钱唐至此再见】
　　三国吴志吴郡都尉治钱唐
　　晋书地理志吴郡统县钱唐
　　宋书州郡志吴郡太守领钱唐
　　南齐书州郡志吴郡钱唐
　　【谨按梁初仍宋齐之旧惟太清三年以钱唐为临江郡当是侯景所立】
　　隋书地理志旧置钱唐郡平陈废郡
　　隋书地理志余杭郡统县钱唐
　　唐书地理志杭州余杭郡钱唐【望方舆纪要唐以唐为国号加土焉】十国春秋吴越西府杭州领县钱塘
　　宋史地理志临安大都督府杭州余杭郡钱塘【望绍兴中陞赤】
　　元史地理志杭州路领县钱塘【上倚郭】
　　旧浙江通志明钱塘县属杭州府
　　国朝钱塘县附郭属杭州府编户一百三十五里
　　仁和县
　　太平寰宇记钱塘盐官之地
　　十国春秋吴越割钱塘盐官各半置钱江县割富春二乡入钱江
　　【谨按吴越王钱镠始分钱塘盐官及富春之长夀安吉乡置钱江县太平寰宇记云唐麟徳二年析置于州郭新旧唐书皆不载又册府元龟云晋天福中勅县名有与髙祖同者悉改之欧阳志舆地广记云避髙祖名改钱塘曰钱江后别置钱塘县与钱江分治但不详别置分治于何年咸淳志云长夀安吉二乡今属钱塘亦非仁和境】
　　元丰九域志宋太平兴国四年改钱江县为仁和县宋史地理志临安大都督府杭州余杭郡仁和【望绍兴中陞赤】
　　元史地理志杭州路领县仁和【上倚郭】
　　旧浙江通志明仁和县属杭州府
　　国朝仁和县附郭属杭州府编户二百四十八里
　　海寜县
　　汉书地理志注海盐县故武原乡有盐官【舆地广记吴王濞煮海为盐在此】
　　宋书州郡志吴立为海昌都尉
　　治嘉兴府志吴析海盐置盐官县属吴郡【海盐县图经自赭山浙口并海东至黄湾乌龙间旧名盐官亦名海昌者本海盐南境故地前后汉志无盐官县名至晋始志之当是吴时析置明矣旧唐书盐官汉海盐县地有盐官吴遂名县陆逊传载孙权为将军逊从权幕府出为海昌屯田都尉领县事此其析县始证欤惟宋书以盐官为汉县非吴置考权之为将军在建安五年此时启土江南尚袭称汉名爵县虽析自吴云汉县宜也】
　　晋书地理志吴郡统县盐官
　　宋书州郡志吴郡太守领盐官
　　【谨按齐梁皆仍旧】
　　清类天文分野之书陈永定二年置海寜郡盐官属焉
　　隋书地理志余杭郡统县盐官【清类天文分野之书大业三年属余杭郡】唐书地理志武徳四年东武州
　　元和郡县志武徳七年省入钱塘县贞观四年复置唐书地理志杭州余杭郡盐官【】
　　十国春秋吴越西府杭州领县盐官
　　宋史地理志临安大都督府杭州余杭郡盐官【上绍兴中陞畿】
　　续文献通考元以户口繁多陞为盐官州天歴二年改海寜州
　　【谨按元史云海寜东南皆濵巨海自唐宋常有水患大徳延祐间亦尝破其害泰定四年命都水少监张仲仁往治之文宗即位水势始平故名海寜云】
　　元史地理志杭州路领海寜州【中】
　　旧浙江通志明改州为海寜县属杭州府
　　国朝海寜县属杭州府编户三百有三里
　　富阳县
　　咸淳临安志秦始皇置富春县防稽郡【郡县释名富春江在邑南即浙江之上流也葢以此名】
　　汉书地理志防稽郡县富春
　　【谨按平帝时莽改诸嵗世祖建武初复旧】
　　后汉书郡国志吴郡城富春
　　三国吴志黄武五年置东安郡【吴録郡治富春】
　　三国吴志黄武七年罢东安郡【万歴杭州府志富春仍属吴郡】元和郡县志晋孝武帝改春为阳【宋书州郡志晋简文郑太后名春孝武改曰富阳】
　　晋书地理志吴郡统县富阳
　　宋书州郡志吴郡太守领富阳
　　南齐书州郡志吴郡富阳
　　【谨按梁初仍因齐旧至太清三年侯景以富阳为富春郡见景传中而陈书袁泌传王僧辩表泌为富春太守在侯景平后则省郡为县当在陈武帝初年又按富阳在陈属钱塘郡】
　　隋书地理志余杭郡统县富阳
　　唐书地理志杭州余杭郡富阳【】
　　十国春秋奏改西府富阳县为富春县
　　【谨按吴越武肃王与淮南杨氏不协凡县名有阳字者俱易之故仍旧名】
　　十国春秋吴越西府杭州领县富春
　　宋史地理志临安大都督府杭州余杭郡富阳【绍兴中陞畿】
　　【谨按富春仍名富阳在太平兴国三年】
　　元史地理志杭州路领县富阳
　　旧浙江通志明富阳县属杭州府
　　国朝富阳县属杭州府编户七十二里
　　余杭县
　　后汉书郡国志注秦始皇至防稽经余杭立为县汉书地理志防稽郡余杭
　　【谨按平帝时莽曰进睦世祖建武初复旧永建中改属吴郡】
　　资治通鉴注吴分属吴兴郡
　　晋书地理志吴兴郡统县余杭
　　宋书州郡志吴兴太守领余杭
　　南齐书州郡志吴兴郡余杭
　　【谨按梁吴州陈因之】
　　隋书地理志余杭郡统县余杭
　　旧唐书地理志隋置杭州后徙治钱塘
　　唐书地理志杭州余杭郡余杭【望】
　　十国春秋吴越西府杭州领县余杭【方舆纪要吴越时号为清平军】宋史地理志临安大都督府杭州余杭郡余杭【望绍兴中陞畿】
　　元史地理志杭州路领县余杭【中】
　　旧浙江通志明余杭县属杭州府
　　国朝余杭县属杭州府编户七十三里
　　临安县
　　三国吴志贺齐传汉建安十六年贺齐表言分余杭为临水县
　　【谨按吴寳鼎元年立吴兴郡以临水分焉】
　　宋书州郡志临安吴临水县晋武帝太康元年更名晋书地理志吴兴郡统县临安
　　宋书州郡志吴兴太守领临安
　　南齐书州郡志吴兴郡临安
　　咸淳临安志唐武徳七年置临水县【注宋志太康元年更名临水县为临安唐志武徳七年又书置临水县中间必有并省嵗月乾道志云隋开皇九年省钱唐郡置杭州并新城临安县淳祐志亦云隋省今考歴代史志齐尚有临安县吴兴郡隋志不载恐县省必在梁陈之间正史既无可考不敢以旧志为据】
　　旧唐书地理志武徳七年潜州领临水县【成化杭州府志武徳八年临安县复省入于潜县】
　　元和郡县志垂拱四年巡抚使狄仁杰奏复置临水县【唐书地理志析于潜余杭地以故临水城置】
　　唐书地理志杭州余杭郡临安【】
　　【谨按临水之改临安在光化三年】
　　五代史梁太祖纪梁开平二年改临安县为安国县十国春秋吴越西府杭州领县安国【宋史地理志钱镠奏改衣锦军】元丰九域志宋太平兴国三年改安国县复为临安宋史地理志太平兴国四年改顺化军县复旧名五年军废
　　宋史地理志临安大都督府杭州余杭郡临安【望绍兴中陞畿】
　　元史地理志杭州路领县临安【中】
　　旧浙江通志明临安县属杭州府
　　国朝临安县属杭州府编户三十二里
　　于潜县
　　汉书地理志丹阳郡于朁【方舆纪要吴録曰县西朁山葢因山以立名咸淳临安志按丹阳所诸县葢今升润宣歙之境于潜昌化二邑实与宣歙接壌而近但不知置县始于何时地理志潜字本作朁师古注音潜东汉郡国志始加水作潜以后诸史皆同惟隋书地理志作于灊互异耳】
　　【谨按吴寳鼎元年立吴兴郡以于潜分焉】
　　晋书地理志吴兴郡统县于潜
　　宋书州郡志吴兴太守领于潜
　　【谨按齐梁并因之】
　　方舆纪要陈属钱唐郡
　　隋书地理志余杭郡统县于灊
　　旧唐书地理志武徳七年置潜州领于潜县八年废潜州于潜还杭州
　　唐书地理志杭州余杭郡于潜【】
　　十国春秋吴越西府杭州领县于潜
　　宋史地理志临安大都督府杭州余杭郡于潜【绍兴中陞畿】
　　元史地理志杭州路领县于潜
　　旧浙江通志明于潜县属杭州府
　　国朝于潜县属杭州府编户一十二里
　　新城县
　　元和郡县志汉富阳县地
　　咸淳临安志吴黄武七年置新城县寻省并桐庐【注宋书州郡志新城在浙江西南名桐溪吴立为新城县后并桐庐晋太康地志无张勃云晋末立疑是太康末立寻复省也今考晋地理志平吴之后分改郡县吴郡十一县无新城有桐庐则新城在吴时已省但置省嵗月皆无可考】
　　宋书州郡志晋咸和九年又立
　　宋书州郡志吴郡太守领新城
　　南齐书州郡志吴郡新城
　　【谨按梁属吴州陈属钱唐郡】
　　方舆纪要隋省入钱唐
　　淳祐临安志大业十四年置
　　唐书地理志武徳七年省入富阳【咸淳临安志隋平陈省钱唐县并新城入钱唐唐武徳七年省新城入富阳平陈在开皇九年至武徳七年凡三十六年中间必有复置新城嵗月而书无可考淳祐志书云大业十四年置按大业十三年已改义寜并无十四年姑存以俟考】
　　太平寰宇记永淳元年分富阳之地又置新城县唐书地理志杭州余杭郡新城【上】
　　十国春秋梁改新城县曰新登
　　十国春秋吴越西府杭州领县新登
　　宋史地理志太平兴国五年复名新城
　　元丰九域志淳化五年以南新塲为昭徳县六年改昭徳县为南新熙寜五年省南新县为镇入新城
　　宋史地理志临安大都督府杭州余杭郡新城【上绍兴中陞畿】
　　元史地理志杭州路领县新城【上】
　　旧浙江通志明新城县属杭州府
　　国朝新城县属杭州府编户一十五里
　　昌化县
　　元和郡县志汉于潜县地
　　唐书地理志垂拱二年析于潜置紫溪县万嵗通天元年曰武隆其年复为紫溪又析紫溪别置武隆县圣歴三年省武隆入紫溪长安四年复置神龙元年更武隆为唐山大歴三年皆省长庆初复置唐山
　　唐书地理志杭州余杭郡唐山【中】
　　吴越备史梁改唐山为吴昌
　　【谨按舆地广记作金昌县】
　　十国春秋后唐复改为唐山晋天福七年勅改曰横山
