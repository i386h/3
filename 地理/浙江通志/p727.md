<!-- { "loadSidebar": true } -->
　　潘振【归安县志字生崇祯庚午举人性纯孝痛父不及见捷书辛未不上公车庐墓三年天唘初直指以孝子请旌力辞振为孝防二十八载不通干谒子广福顺治辛卯举人】
　　董樵【崇祯长兴县志唐兴山负薪人也母年七十患心疾思肉食无能办樵剜胷前肉熟而荐之疾以瘥诸生姚光佑闻于县县令熊明遇召询之血痕故在遂月给米一石又与之妻山中人但呼曰董樵】
　　潘乔【乌程县志字元増广生幼龄防父事孀母孝析防复将已产分给其侄抚之如子有族弟被访将逮乔以百口保之得免终未有一言也着有焚余草】
　　施新【嘉靖湖州府志归安人弟震以催科杀人法应抵罪新念母爱所钟以身当之防赦免】严有芑【归安县志字丰思年十六补博士弟子员父觉令居巢崇祯乙亥流冦破巢为贼所害有芑以身蔽父尸号恸骂贼不已贼磔之肩臂俱防犹怒目而视越三日始殓面色如生同时殉难死者有三孝子注一姓易一姓万失记其名偕有芑为三焉】
　　沈【归安县志字麟弓孩提丧母六嵗时焚母灵长号恸絶即抱母主跃入烈焰中左右惊掖之出折其一股终身举股念母泪出不止事继母严至孝严没一恸仆絶家人救之被囓防一指始苏】
　　王家零【孝丰县志割股庐墓墓前产灵芝数本人以为至孝所感】
　　国朝
　　朱鼎【旧浙江通志字冠英长兴人少失怙哀毁骨立事大母及母至孝抚诸弱弟备极恩勤祖姑父三柩在殡祝融震邻鼎抱輀号吁风焰顿息营山中忽遇虎奋袂前行虎旋敛迹及母殁合葬庐墓十年长兴县志巡抚朱昌祚表其门曰孝友】
　　严廷瓒【戴严孝子传骥村人震直九世孙父逊修为侄某所杀廷瓒甫二龄母朱氏抚之稍长泣述父寃死状廷瓒泣血囓指即蓄利刅自随迁于雉城训蒙养母或劝之婚以他故辞间归故里且与讐昵共饮食康熙己未春廷瓒一夕语刃曰我与若同寝食二十余年盍亦思用命乎刅作铮铮声晨起告母曰儿年二十有八矣父仇未报更奚待号恸累日托辞归里适春社演剧讐在俦伍中乃防腰间刃奋击之中脑脑裂复斫其颈毙焉遂弃刃入郡自酋请就狱县令嘉其志欲上间宥之未果竟死狱中】
　　严有谷【乡贤留祀册字既方归安人崇祯癸酉副防父觉明末居鄛令死流冦之难有谷従乱离中负骨归葬躬自负土手指俱裂夜有虎至墓门盘旋而去葬后庐墓三年所着有嗜退轩语存语皆警世】
　　周国璠【题旌册徳清人父病龥天请代衣不解带者四十余日及卒居丧尽礼庐墓三年雍正四年具题奉旌】
　　陈子英【题旌册字念斋乌程人十嵗防父哀毁如成人事庶母克尽子职亲不怿辄长跪请罪必得欢心乃已雍正四年具题奉旌】
　　杨汝钦【题旌册徳清人年十六丧父家甚贫负土成坟每覩亲所嗜即悲伤号泣事母善承色笑母年八十一而卒庐墓三载始归雍正六年具题奉旌】
　　宁波府
　　汉
　　董黯【纯徳録字叔达句章人江都相仲舒六世孙居阙湖之涘少孤力学事母黄氏惟谨母恙思大溪水逺莫时致黯筑室溪滨板舆就养疾瘳乃归后斵土塪居傍进以奉母泉味如大隠佥谓孝感所致比隣王寄甚富縦酒无行其母与董母相善谓董母曰我衣食颇足而瘠且弱汝不吾若而肥且健何也曰吾虽贫黯孝心常泰而健耳王母归以喻其子冀其有所悔悟而寄反懐忿伺黯出遂欧董母黯还而母卧床不知所为跪而言曰黯不孝贻母之忧乎曰非也我失言致寄辱耳黯极力祈疗母竟不起哀毁负土营葬庐于墓侧思复大怼以寄母在未忍枕戈不言俟其母卒且终三年防手刃寄首祭于母墓自囚以告有司有司以为抱义而行仁复讐而全法事闻和帝嘉其异行遣考功郎邱霖赍诏释専杀罪召拜为谏议大夫累徴不就年八十终勅封孝子命即故居立祠灵应庙西赠慈母贤淑夫人由是以慈名溪以溪署县云三国志虞翻曰句章董黯尽心色养丧致其哀单身林野鸟兽归懐怨亲之辱白日报讐海内闻名昭然先着】
　　唐
　　张无择【成化四明郡志无择字君选慈溪人永隆初由进士举明经刺史和州丁父叙忧奉防归里三年不栉七日絶浆都督窦懐正闻于朝属神龙初国家多事未遂旌表服禫辞禄庐墓以夀终宋嘉定十四年邑令赵崇附祠于董孝子庙之东焉楼钥董孝子庙记唐神龙中有张孝子无择父墓在慈溪之虎脾山结庐负土有涌泉芝草之异仕至和州刺史】
　　宋
　　杨庆【宋史本传鄞人父病贫不能召医廼刲股肉啖之良已后母病不能食庆取右乳焚之以灰和药进焉入口遂差久之乳复生绍兴十三年诏表其门】
　　张超【延祐四明志昌国县人年十九父萦患气疾寖笃恳祷无效超乃刲胁取肝煮粥以进不逾日父病愈乾道二年十二月守赵伯圭举杨庆例命县厚加优防嘉泰四年令葛洪与免徭役仍封植其父母墓禁樵采】
　　孙之翰【延祐四明志字文举慈溪金川乡鸡鸣山人母疾革刲体取肝为粥以进越夕母如醉自醒乃底于宁郡守赵伯圭将闻于朝之翰曰本心救母他无所觊年六十六卒】
　　吴璿【延祐四明志定海人父璋以边功补副尉璋妻宋氏病璿刲股疗之而愈年九十三乃终璿与妻杨氏更病男安礼安时皆刲股以进安礼疗其母且至再焉守李沐闻于朝嘉泰三年有防存防县令王自揆建崇孝门以旌之】
　　袁镇【嘉靖宁波府志奉化人事亲奉养备至端平初父年七十病羸医祷弗效乃一再刲股和药以进父病垂絶复存者十五年异母兄有虐之者友事益谨孝弟之称无间戴表元为作迁祔记以表其行】
　　陶椿卿【嘉靖定海县志字均夀以礼经魁宋末癸酉覆试又魁父回孙登咸淳进士倅平江府卒椿卿庐墓终身元初被选举力辞不赴乡邦异之】
　　元
　　夏永庆【戴良夏孝子诗序字章甫定海人父文徳大徳中转粟以供京师浮海而北舟至海津镇溺焉永庆仓皇号救跃入洪波载其父以出文徳得不死永庆以力竭沉水舟人求之弗获人皆惊叹称曰夏孝子厥后三弟痛其兄之死孝也益以孝义维其家居同室食同防有司上于朝旌其门曰孝义之门】
　　陈汝檝【嘉靖宁波府志字传岩象山人亲殁未葬邻家失火将及与妻徐氏伏柩号恸誓不独存既而风返火熄柩获全人皆谓孝感弟汝舟疾且死以幼子为托汝檝泣曰而子即吾子忍异视耶汝舟死育其子长为娶妇以其遗物畀之】
　　唐辕　唐毂【续文献通考鄞人父复礼以匿官鹾事被陷拘以归京师辕诣吏代父命叩头流血吏闵其请脱父梏梏之行至越州毂自杭回遇诸涂请代兄行辕不従毂曰兄讷于言往必不免弟有一计可生竟夺其梏加己手吏亦闵而従之毂抵京系狱旬日近臣奏其罪得免】
　　华韶【嘉靖寜波府志鄞人生未睟父亡母沈氏家贫不能自存父母欲夺其志誓死弗许勤纺绩以教育其子后病亟昭尚幼刲左股和药以进母愈至正十年尹许广大书节孝字以表其闾】
　　史懋祖【陈墓史孝子传字时可鄞人新昌主簿贺之孙公麟之子懋祖甫三嵗而母卒未防父亦卒庶祖母莫氏与两叔公焘公秀及懋祖二妹独存初主簿有田八十亩为钱塘浮屠所侵主簿与公麟相继诉官不能复家用益落莫氏复携公焘公秀与懋祖二妹往诉浙江行省复不省窘不能归乃弃懋祖及二妹于人懋祖再转为时贵家奴每思其亲辄呜咽至夜率泪渍其枕如是者十有七年防时贵以罪斥因得放还莫氏洎公焘公秀尚无恙家徒四壁势不能存懋祖尽变衣装竭力奉养父骨寄僧舍四十年至是始买地营葬泣血如初丧莫氏俄伤足病卧床褥懋祖扶侍疗治得愈寻人仆于火体煅溃殆半复侍疗半载始瘥因念奉蒸尝者惟田耳田不复祖父之志未伸也乃奋力与浮屠争于官总管范公察其实悉防还之懋祖得田即以分诸叔后公焘公秀莫氏卒防葬各尽礼家门雍睦子亦克肖云】
　　明
　　卢显　卢敬【两浙名贤録鄞人父祥卿洪武初以世职漕运命督造海运船已而船破运折坐侵渔逮狱将就戮显敬诣阙请代显泣诉曰督造虽臣父名而侵渔实臣显臣罪当死敬曰兄显佐父周旋运事造船之谋敬独知之臣罪当死上矜之防得其寃遂两释之】
　　乐枅【名山藏定海亭戸也洪武中防稽钱许二家嵗输盐厚自缩而迫小民倍输以掩已数上闻以浙东亭戸悉起赴京鞫讯坐罪输作枅亦在逮中方治行弟棁请往枅曰吾行虽生死不可知顾吾有三子尔未也棁走诣县请代枅白县曰力盐皆枅也棁乌能知之使往必失对遂行一一舍许棁追及枅叱之去不听即乗危垣以块提棁垣之块去者半枅行已逺棁恸哭而还枅至京师果死】
　　陈思礼【徐一夔书宋学士所书陈思礼孝事后思礼四明儒家甫七嵗父蚤世母石氏鞠育之母殁思礼创钜痛深欲随母死亲戚力慰解之乃止年二十四亲友劝之娶思礼掩耳不答众迫之曰娶妻以为养也亲殁何以娶为既而亲友据义责之不得已乃従及期合危坐诵蓼莪之篇凡七昼夜不辍哀恸路人后以贡至京师入太学为上舍朝士咸称之】
　　李仕开三子【两浙名贤录仕开鄞人操履方正州曲有争必往质之三子长孝谦次悌谦次忠谦皆天性孝友依依亲侧弗忍斯湏去有事兄必先弟而弟恒代兄亲瘵蹙额聚谋分走东西求医药旦夕迭侍床下亲食后食亲或旬日不食则水饮充腹而已终弗御匕箸洪武初郡国例造战舰官以仕开富室率编户成之既成使者騐舰以苦窳坐法逮谳秋官时孝谦弱冠请代父囚曰父老我壮宜往悌谦甫十八已出为従伯后请曰兄素多疾弗能任劳愿留养亲我当往使者恐其非情两械之而侦其所以兄弟终不易辞遂囚其长者孝谦至秋官论输作都门涉氷雪负土石手足痠瘃流血备尝艰苦阅嵗防赦免归居十年仕开又以富室主科量米耗法当坐辟忠谦年十九即荷械诣官曰盗米者囚罪在囚身幸释吾父官其气貌许之送御史院有防免死黥而戍竟没于辽东父卒二子号哭防絶永乐中屡举孝谦明经以母老乞终养辞不起比母卒二子哀毁如丧父己亥诏天下纂修图志太守汪馗起孝谦总裁郡乗书成而卒后七年悌谦亦卒】
　　陈敬【成化四明郡志奉化人年十三家贫业樵洪武十一年十一月五日随父入山虎攫其父去敬攘臂大呼疾追及之乃履其尾而以杖击之虎怒舍其父囓敬而啖之其父尸赖以全乡人哀之】
　　李道宗【定海县志年七嵗父世显以吏员中祸戍甘肃二十余年道宗长补弟子员日夜西望号泣告大父及母往寻之徒步抵玉闗时世显为边帅记室遇于途闻道宗语南音诘所従来知为父子抱持相向泣中丞防得之欲以戍籍留应甲子秋试道宗长跪曰大父与吾母望父二十余年今相遇而淹留非初意中丞知不可强檄镇道释世显仍捐俸助之而还道宗初号怀西谓父在西也至此更曰见泉以父号东泉故云】
