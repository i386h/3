<!-- { "loadSidebar": true } -->
　　唐珏【西湖游览志字玉潜山隂人家贫聚徒授经营瀡以养母元至元十五年总江南浮屠嘉木喇勒智发宋陵寝防残肢体攫珠襦玉匣焚其胔弃骨草莽间珏时年三十二嵗闻之痛愤亟货家具得白金百星许执券行贷得白金又百星许乃具酒醪市羊豕邀里中少年若干辈狎坐轰饮酒且酣少年起请曰君儒者若是将何为珏具以告众谢曰诺中一少年曰事露奈何珏曰余固筹矣今四郊多暴骨取窜以易谁复知之乃斵文木为柜复以黄绢为囊各署其表曰某陵某陵分委而散遣之蕝地以蔵为文而告诘旦事讫来集出白金酬之戒勿泄越七日瘗浮屠下令裒陵骨杂牛马枯骼筑一白塔压之名曰镇南总浮屠死山隂人始有借借传珏事者未防越有袁治中为子求师有以珏荐一见置賔馆一日问曰吾渡江闻有唐氏瘗宋诸陵骨子岂其宗耶左右指曰此是已袁大骇曰君此举豫让不能抗也曳之坐北面而纳拜焉礼敬特加情款益笃叩知家徒四壁恻然嗟矜语左右曰唐先生家甚寒吾当料理使有妻有田不数日二事俱惬人固竒珏之节而又竒珏之遇】
　　元
　　胡忠【万厯绍兴府志字景庄余姚人元贞间饥疫忠贷钱谷以赈闾里而塟其死者明年大穰里人赍钱谷酬约忠叹曰饥民近得一饱吾忍取其宿逋耶悉取券对众焚之】
　　陈志宁【两浙名贤録诸暨人尝割田一千亩山五千余亩造屋三百余楹为义庄义塾聚族党之贫者养之未知学者教之人以为一乡之父师事闻旌为义门】
　　赵孟冶【于越新编山隂人家世业儒尚义皇庆中捐田三顷为学田又捐田三顷入义廪给乡人无以婚塟者事闻有诏旌之子由钟行义有父风丁未嵗大饥设粥于道所活饿莩甚众】
　　方镒【于越新编诸暨人好修行尝割田千亩山若地有差取嵗入赡其族之贫者建义塾礼聘名士黄叔英项炯呉莱辈主教事造就学者一时儁彦云集宋濓郑深尝来访之】
　　黄新【两浙名贤録诸暨人汝楫六世孙倜傥好义祖遗义庄阅久已废新购复之以赒族人嵗侵乡人持券物来质粟不较其值而与之所居当婺越之冲为饮食以待困乏者年七十余尽出所质文券约三万余缗悉焚之曰吾非敢以此市义也吾生无徳于乡人无庸留此以益身后之过】
　　戴成之【治绍兴府志萧山人好周恤贫匮其乡常患水旱乃创闸小江以备旱涝工役之费弗及于人恒亲操杵镢沙土水趵久之不成成之仰天呼号翌日忽成人以为至诚之感】
　　任子仁【治绍兴府志萧山人治生勤俭遭时饥乱推食解衣济人寒馁乡人不能塟者塟之无可依者育之士大夫之贤者至则馆谷之勇于行义人称长者】
　　呉宗元【两浙名贤録字长卿诸暨人轻财重义元季兵兴避地者多依之周给一无所吝教子孙无析居殁之日识不识皆叹曰义士死矣奔哭墓下者数百人太史宋濓志其墓】
　　明
　　秦初【两浙名贤録字性初山隂人卓有行谊居太学时同舍生以使命出妻死无主初为之经纪丧事甚周有金安者除后山衞经厯当之任贫无以治装初解所乘驴资遣之徒步以归永乐中举进士官翰林检讨】
　　丁能【于越新编山隂钱清舟人也尝夜载众贾至东闗诘旦众散去遗金一囊能舣舟贾久不至归明日将复往妇阻之能曰我岂不欲财耶物故有分彼辛苦营之而卒然失去悔且丧身吾何忍终往得金主感谢欲酬坚拒不受】
　　髙宗浙　呉渊【两浙名贤録字叔胥山隂人尝捐山七十亩为义阡给槥以塟贫者里有簪缨之裔盗其牛或以其人告辄讳而隠之正綂庚申嵗大饥籴傍郡米七百斛归给乡人全活甚众明年饥又出私廪助公贷后二年又饥亦如之时同邑呉渊亦出粟千石助赈有司上其事诏遣行人廖恂賷勅旌之】
　　周端【韩邦问周义民墓表字孟端号介庵山隂人父茂没端年十六与兄孟璇协力塟父母缪氏盛年守志兄弟协力以事遂振其家正綂五年出粟二千五百石助赈有司闻于朝遣行人廖庄賷勅劳之旌为义民晚尤加意族党倾所有施匮者未尝形徳色】
　　魏资善　姜伯延【于越新编俱余姚人正綂间各出谷二千石赈饥旌为义门】成器【今言编余姚人正綂末闻刘忠愍球死狱即邑中龙泉山顶为文祭之厯述古今权奸之祸凡三千余言人谓之祭忠文今其地谓之祭忠坛】
　　赵诚【治绍兴府志字一诚上虞人娶同邑杜氏生子而杜卒诚年二十七族之长老劝诚娶诚谢曰不闻伯竒孝己事乎吾既有子可无娶矣闻者髙其义景泰中应贡授徳安府学训导时有同知刘英欲妻以女诚告以向意不従鳏居五十余年无妾媵之侍八十卒】
　　周用彰【万厯绍兴府志嵊人元提举承祖之孙家业颇殷为人好善率长子泽荣辈施药以济贫病煮粥以食狱囚夏则施茶冬则建桥造船为万石长无一毫茍取】
　　夏叔恢【两浙名贤録嵊人天顺初客越城中饮于酒肆时傍坐客被酒忘其嚢去叔恢获嚢视之约五十金疾追其人弗及明日仍俟其处失金者号泣而来遂挈以畀之】
　　张祓【萧山县志号直叟早丧妻终身不娶成化壬辰嵗灾出银三百锭粟六百石癸巳又灾复出粟一千石丁酉甚灾尽出所积以赈之事闻勅授宣义郎表其闾曰义门子珏字良毓佐父发粟赈饥捐银三万两代输本邑嵗课巡抚刘敷题旌亦授郎秩】
　　周廷泽【万厯绍兴府志字舜龙山隂人富而好施每嵗饥辄捐粟作糜粥以赈或病死则为义棺义冢以之乡人有屡负其租者子鬻于市廷泽闻之遂蠲其租又尝捐金为钱清石桥工费钜万往来者赖之】
　　陶仕成【万厯绍兴府志防稽人正綂间以富民供大珰阮某其后阮仓卒被命入意不测宻召仕成以私积六千金托之成持归投井中居数年阮竟死仕成出井中金走白守呉某守曰金无知者尔物也盍取诸仕成固谢防饥悉以散赈乡人以是称陶长者后数十年卒陶氏簪缨相继人以为皆仕成所种云】
　　徐文彪【万厯上虞县志字望之上虞人正徳间举贤良以母老辞有司敦趣乃行是时逆瑾方専恣而谢文正迁以忤瑾谢事去文彪至京试吏部用萧傅恭显语瑾览策以为文正乡人怒甚下之狱榜掠防死械戍镇番镇番接壌流沙在中国万里外文彪处之怡然诸武弁子弟相率来学二子子奎子厚闻父难奋以死従防部檄提家属赴京兄弟主仆械繋刑狱寻得释阽危百端乃达戍所逾年瑾败乃赦得归结庐山下絶不谈往昔事性复好施创义田开义学乡人徳之】
　　张贤臣【绍兴府志防稽余贵村人敦善行贫无炊寒无襦死无槥颠倒无告者力拯之三十年无倦态山隂县西北有湖曰□□縦横十里许风狂舟辄覆贤臣议以石筑塘其间使舟行塘内则避风舟不复覆阅七嵗而塘成所费数千金皆捐赀为之】
　　曹同徳【绍兴府志字同野上虞人虞邑官塘圮数百丈积雨则淹连水际同徳捐资甃以石悉成坦道行人颂义遇嵗歉作糜广赈全活无】
　　周梦秀【万厯绍兴府志字继实嵊庠生时有例廪生限年起贡当及梦秀一生年逾六十不得贡梦秀曰我犹可待若不贡无后期卒推以让之其父别驾尝佃实性寺为宅既数十年増饰堂搆且数百金梦秀以为非义请于父复舍为寺别僦数椽以居风雨不蔽无愠也既卒乡人祀之学宫】
　　呉士骖【绍兴府志字少愚萧山人万厯庚子嵗大饥赈米三百石院府并奬之其后家益饶善益积有除夜入其室行窃士骖见之赠以金劝使改行而秘其姓名虽子孙无知之者】
　　王鉴之【献征録字明仲号逺斋山隂人笃于伦叙虽失爱兄嫂事之益恭谨兄子渊业举不就又习医为之延引得为医学官遂以有立李氏姊之子泽民周氏姊之子济皆教养之及长皆为之婚娶女皆为治奁具择良士归之嘉靖山隂县志鉴之以进士知元氏县擢御史督南畿学政歴刑部尚书】
　　何汝敷【萧山县志字奏言性节约遇任防则倾嚢无吝嵗蝗设捕格以米易蝗民竞趋之不为灾输米赈饥全活甚众北郭嵩里多暴骨以私财每嵗募掩之】
　　任振龙【绍兴府志字羽祯萧山人一人有夙负欲鬻其妻振龙遽止之负者曰吾非独为汝再赠之多金以全其室每嵗除夕设松盆取贫人券焚之曰勿留此恐他日萦吾方寸也】
　　俞绘【王激俞绘传字本素越人就歙训导为举子时赴礼部试过沛贷沛令冯十金令实同郡人官歙时冯下世矣遗金还其子珏珏以无券弗受绘曰贷金无券尔父信我也若遂弗偿负尔父多矣使尔父复生其谓我何固与珏乃受任恵州过赣按察佥事陈壮以卒送之道经南康卒谓尹曰过賔乃陈姻家也尹信之厚致赆绘曰吾非陈姻卒绐君矣固弗受】
　　周方苏【绍兴府志字君谟山隂人兄弟有所逋负累数千金代偿之族侄黄门洪谟以劾魏珰被谴携眷数人贸贸无投止方苏扫室留之嵗歉籍饥人口治粥食之或给以米死丧者出山地之祖廷泽尝捐造钱清石桥久而将圮居人患之方苏曰此吾为子孙者事罄赀新之】
　　徐廷玠【旧浙江通志字元度上虞人従刘宗周讲学于证人堂阐明性理崇祯辛巳嵗大饥鬻产赈济全活甚众嵊邑饥复同陈际春及嵊绅邢大忠设法拯救全邑得免流移】
　　沈懋庸【绍兴府志字季平山隂人六合令绾之子有声士林亲党中有贫不克婚塟者有负逋将鬻妻者悉委曲以恤之崇祯辛巳郡大饥鬻产赈济存活甚众】
　　丁师孔【萧山县志字乃愿邑人父元庆好义乐施捐田助学殁后士大夫髙其义请于官入报功祠师孔能踵其行凡婚嫁丧塟无赀者欣然相助值嵗饥逺则给米近则施粥所活万计】
　　周绍元【旧浙江通志字云门萧山人西江塘山防萧三邑民命所系绍元嵗捐资修葺终身不言人过然匪僻者恒见而惮之恐为绍元所知人比之王彦方焉】
　　张陛【旧浙江通志字登子山隂人元忭孙崇祯庚辰郡大饥陛赈米三千余石当事建坊以旌倪元璐题一联于棹楔云分人以财由已饥溺笑懐清女师千仓自衞従父之令与尔邻里胜麦舟父子一士私沾】
　　国朝
　　陈文焕【广西名宦册上虞人为广西巡抚马雄镇幕客康熙十三年逆帅孙延龄叛雄镇被幽文焕等义不忍去亦同械繋患难相依周旋四载后逆贼呉世琮趋桂林延龄执雄镇诣贼营不屈遂遇害十七年王师下苍梧文焕脱奔白其事于军前巡抚傅烈入奏奉防陈文焕冒险来归忠荩可嘉着従优议叙后授安邱县知县卒祀乡贤】
　　邬恩武【旧浙江通志字望隆余姚人宁海潮涨得遗嚢于水际恩武待至日中两人号呼而至举嚢还之不问姓名台州夜火防胧中有以一箧授者恩武蔵之邸舍平明一人哭于火所云一家生命系此箧中仓卒不知授之何人恩武排众而前曰吾昨受一箧岂君物耶同至邸舍发之人愿分其半恩武不顾而去】
　　周维屏【绍兴府志字自求萧山人事亲以孝交友以诚隣有患疫者辄亲汤药殡殓江塘冲决维屏曰此吾邑大利害也命长男之冕躬督修葺十余年竟无水患以子之麟贵赠如其官祀乡贤】
　　姚时可【旧浙江通志字雨若防稽人性慷慨喜结纳遇人患难窘阨挥千金无防防难色人有负者不能偿即取券焚之以例入北雍不遇归益以济人课子为事子启圣少保尚书总督八闽】
　　毛秉镜【旧浙江通志萧山人然诺不茍急难者俱归心焉隣某以负债累讼不息秉镜力为排解鬻产代偿】
