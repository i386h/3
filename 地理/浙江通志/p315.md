<!-- { "loadSidebar": true } -->
　　上谕查驿站关系重大经朕屡加严谕然其间积弊难以尽诘有在官之累有在民之累如直隶山西差徭更爲浩繁虽驿马足数亦供应不敷乃内而兵部外而驿道于给发马匹时官吏通情受贿徃徃所给浮于勘合之数且行李辎重皆令驿卒乘马背负多至八九人不等所到州县以见马换马向有旧例不敢诘问至督抚提鎭经过之处更惟命是从嗣后照勘合之外有敢多给一夫一马者许前途州县即据实揭报都察院以听纠防如该县容情不揭而被一县揭报者并该县一并治罪其督抚提鎭骚扰驿递者皆照此例庶少苏在官之累至若河南山东诸省离京稍远谓耳目易欺每驿额设马匹不过十存三四其草料工食仍照旧开销且逐年详报倒毙侵蚀买补之价差使一至则照里科派将民间耕种牲口硬遣当差令其自备草料跟随守候种种累民尤属不法着该地方督抚将所有驿站逐一彻底清查缺额者勒令买补至派借民间牲口尤当勒石永禁违者即从重治罪特谕
　　马快船
　　各省水驿各按冲僻设船五只至二十只不等每船量设水夫其船只有因毁废修补者有因闲冗裁汰者厯年增减不一附载于后
　　浙江原设袍差红站等船四百一十一只康煕十五年裁船一百七十九只十七年裁船三十七只二十四年裁船十只
　　驿站钱粮
　　直隶各省驿站俱有额设钱粮康煕十五年议裁十分之四二十年
　　恩诏于裁四之中仍复二分二十四年后裁减不一今
　　载额数于后
　　浙江原额银壹拾壹万玖百玖拾柒两贰钱伍分零
　　存银陆万陆千伍百玖拾捌两叄钱伍分
　　盐驿道册开
　　康熈二十五年裁袍船十只船料银叄百捌拾贰两贰厘归入驿站裁四银内册报兵部充饷是年又裁袍船水手银壹千壹百叄拾陆两加闰银叄拾陆两原编布政司项下归入藩库充饷又奉兵部行令加征各驿夫马闰月银叄千叄百陆拾叄两肆钱捌分肆厘肆毫伍丝捌忽叄微叄尘叄叄漠叄埃贰纎壹沙内除扣出裁四各款应充饷银壹千陆百陆两陆钱壹分捌厘陆毫肆丝陆忽玖微伍尘壹贰漠壹埃八纎玖沙外存留闰银壹千柒百伍拾陆两捌钱陆分伍厘捌毫壹丝壹忽叄微捌尘贰壹漠壹埃叄纎贰沙
　　康熈二十七年裁连山窰岙岭店三驿驿皂银壹拾伍两捌钱玖分柒厘贰毫叄丝伍忽捌微贰尘玖叄漠陆埃玖纎玖沙并入裁四银内充饷加闰银叄两俱归布政司起运项下
　　康煕三十二年奉部于藩库每年拨补浙省座仙船只不敷修造船料银肆百柒拾两玖钱玖厘陆毫玖丝柒忽
　　康煕三十九年裁车廐赤城象浦三驿驿皂银贰拾玖两贰钱陆分陆厘伍毫陆丝伍忽叄微叄柒漠壹埃玖纎捌沙加闰银叄两径解布政司充饷
　　康熈四十九年裁站河船一十四只船料银贰拾贰两伍钱径解布政司充饷
　　雍正三年裁病故河船水手二名工食银壹拾肆两肆钱加闰银壹两贰钱径解布政司充饷雍正四年裁各县驿马匹工料银贰百叄拾两玖钱捌分捌厘玖丝伍忽陆微捌尘柒陆漠叄纎捌沙径解布政司充饷
　　雍正五年裁双溪驿驿皂工食银壹拾贰两径解布政司充饷
　　雍正六年裁各驿馆夫二十一名工食银壹百伍拾两捌钱叄厘加闰银壹拾贰两陆钱径解布政司充饷是年又裁座仙站船三十九只工食银壹千壹百肆拾贰两柒钱肆分玖厘叄毫加闰银玖拾陆两解贮道库候拨充饷又雍正八年爲始每年该裁船料银柒百肆拾壹两贰分伍厘除将藩库原拨补不敷船料银肆百柒拾两玖钱玖厘陆毫玖丝柒忽全裁应听布政司充饷外尚应裁银贰百柒拾两壹钱壹分伍厘叄毫叄忽解贮道库候拨充饷
　　【以上编入运布二司项下并扣裁各项充饷共银陆万伍千伍拾伍两叄分叄厘柒毫玖丝柒忽玖微肆尘伍捌漠伍埃玖纎捌沙加闰银叄千肆百贰拾玖两伍钱叄厘捌毫玖丝玖微肆尘陆埃陆纎玖沙　现在存留县驿夫马等项银陆万肆千叄百壹拾两捌钱伍分贰厘捌毫肆丝伍忽叄微贰尘壹肆漠陆埃伍纎叄沙加闰银肆千贰百伍拾贰两肆厘肆毫伍丝肆忽肆微玖尘捌玖漠壹埃玖纎柒沙】
　　浙省县驿差马一百匹于敬陈管见事案内钦奉
　　恩加棚厰槽□银壹百肆拾贰两奉部行令自雍正六年爲始每年于本省驿站支应余剰银内动给
　　驿传官制
　　浙江驿传道一员康煕四十九年奉裁归并运司兼管改爲盐驿道
　　各府属现设驿丞共一十六员
　　杭州府
　　武林驿　成化杭州府志在府治东四里呉元年在武林门外洪武七年徙今处钱塘县志在芝松二图洪武七年改元财赋都总管府爲之【现设驿丞一员】
　　呉山驿　成化杭州府志在城北洪武七年建曰杭州驿九年改呉山驿仁和县志在武林门侧【现设驿丞一员】
　　钱塘县
　　浙江驿　钱塘县志在县南十里濒江龙山闸左洪武中建成化中修万厯五年复民侵地【现设驿丞一员】
　　南驿　七修稿名樟亭今跨浦桥南江岸【裁倂】都亭驿　七修稿今泥路西管伴外国使处【裁并】铺舍　赋役全书冲要八铺万松浙江洋泮司兵各五名进龙范村新沙淳桥社井司兵各四名偏僻九铺北新司兵六名板桥良犬宦塘奉口洛渎观音蒋公老人司兵各三名
　　仁和县
　　北驿　七修稿名北郭今卖鱼桥南【裁并】
　　铺舍　赋役全书冲要八铺北廓司兵六名桐扣司兵五名东新百家臯亭赤岸石目莲花司兵各三名偏僻五铺太均汤鎭太平夏新方家塘司兵各三名
　　海宁县
　　长安驿　海宁县志在县西北二十里唐贞观五年置桑亭驿八年改义亭驿宋因之元设水马二站至元间改长安水驿明革
　　赋亭驿　海宁县志唐开元中柳遵立元至元间倂作长安水驿
　　铺舍　赋役全书冲要四铺夏村许村费村骆家司兵各五名偏僻十一铺县前定南司兵各三名陈桥谈村褚村下管松林谢家蔡家邵家谈山司兵各二名
　　富阳县
　　会江驿　富阳县志在观山东宋嘉定六年建于通济桥以富春据闽广江浙之会故名会江明洪武三年徙今地正綂四年知县呉堂重建【现设驿丞一员】
　　古驿　富阳县志在县西梁贞明间立今废
　　高风驿　富阳县志在永宁寺后宋县令楼防建今废
　　铺舍　赋役全书冲要六铺县前赤松庙山歩社安道黄山司兵各五名
　　余杭县
　　苕溪驿　成化杭州府志在县南今革
　　岑山驿　成化杭州府志洪武二年建后革
　　铺舍　赋役全书冲要四铺县前横渎灵源丁桥司兵各五名偏僻四铺邵墓麻车招儿古城司兵各三名
　　临安县
　　安丰驿　成化杭州府志在县南三十歩【今裁】
　　铺舍　赋役全书偏僻六铺直县铺司兵一名青山五柳郎山凌村潘村司兵各三名
　　于潜县
　　潜溪馆　成化杭州府志在县西二里旧名潜水驿绍兴四年令邵文炳迁于县南门外
　　铺舍　赋役全书偏僻六铺市门方圆太阳戴日藻溪横塘司兵各三名
　　新城县
　　铺舍　赋役全书冲要四铺白塔干坞官塘上坞司兵各五名
　　昌化县
　　双溪驿　成化杭州府志在县南一百歩【今裁】
　　铺舍　赋役全书偏僻八铺城下铺司兵三名芦岭司兵二名下营堪村义干米柳桥铺云溪司兵各一名
　　赋役全书杭州府驿站银壹万玖千玖百伍拾肆两伍钱贰分肆厘玖毫玖丝贰忽玖微贰尘捌玖漠陆埃伍纎捌沙加闰银壹千叄百伍拾陆两壹钱贰分柒厘捌毫伍丝捌忽柒微陆尘叄壹漠陆埃贰纎贰沙养膳应差夫一千九百六十二名馆夫四名养膳应差马六十匹座站仙船【阙】　四只
　　雍正十三年盐驿道册开
　　【仁和县均平縴夫三百一十一名共工食银贰千壹百捌拾贰两柒钱贰分贰厘玖毫遇闰加银壹百捌拾壹两捌钱玖分叄厘肆毫捌丝　马银柒百两贰钱内给兜应差银贰百壹拾肆两贰钱外实银肆百捌拾陆两养马一十五匹马夫七名共工料银叄百玖拾玖两陆钱尚余银捌拾陆两肆钱应拨给石门县马不敷工料遇闰加银伍拾捌两叄钱伍分内本县马匹马夫止该加闰银叄拾叄两叄钱尚余闰银贰拾伍两伍分内应拨给嘉兴县马不敷闰月工料银柒两贰钱秀水县马不敷闰月工料银壹拾伍两石门县马不敷闰月工料银贰两捌钱伍分】
　　【钱塘县均平縴夫一百六十七名共工食银壹千贰拾贰两肆分遇闰加银捌拾伍两壹钱柒分马银肆百肆拾伍两壹分壹厘玖毫肆忽叄微壹尘贰叄漠玖埃陆纎贰沙养马一十五匹马夫七名共工料银叄百玖拾玖两陆钱外尚余银肆拾伍两肆钱壹分壹厘玖毫肆忽叄微壹尘贰叄漠玖埃陆纎贰沙应拨给石门县马不敷工料遇闰加银叄拾玖两陆钱内本县马匹马夫止该加闰银叄拾叄两叄钱尚余闰银陆两叄钱应拨给嘉兴县马不敷闰月工料】
　　【富阳县均平縴夫二百三十五名共工食银壹千肆百捌拾陆两伍钱陆分贰厘玖丝壹忽玖微贰尘捌玖漠陆埃伍纎捌沙遇闰加银柒拾肆两叄钱捌分壹厘肆丝伍忽肆微贰尘玖捌漠贰埃玖纎　武林驿走递夫三百一十八名共工食银贰千贰百捌拾玖两陆钱遇閠加银壹百玖拾两捌钱内仁和县征给银壹千贰百贰拾捌两肆钱加闰银壹百贰两叄钱陆分陆厘陆毫陆丝陆忽陆微陆尘陆陆漠陆埃陆纎陆沙　钱塘县征给银壹百叄拾两捌钱加闰银壹拾两玖钱海寜县征给银柒百陆拾捌两肆钱加闰银陆拾肆两叄分叄厘叄毫叄丝叄忽叄微叄尘叄叄漠叄埃叄纎肆沙　余杭县征给银壹百壹拾壹两陆钱加闰银玖两叄钱　临安县征给银叄拾玖两陆钱加闰银叄两叄钱　于潜县征给银壹拾两捌钱加闰银玖钱　小轿夫四十名共工食银贰百捌拾捌两遇闰加银贰拾肆两仁和县征给　支应银壹千两内钱塘县征给银壹百捌拾两　海寜县征给银肆百伍拾捌两　余杭县征给银贰百两　临安县征给银壹百贰拾两　新城县征给银壹拾肆两　于潜县征给银壹拾肆两　昌化县征给银壹拾肆两　驿皂二名共工食银壹拾贰两仁和县征给】
