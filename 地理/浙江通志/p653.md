<!-- { "loadSidebar": true } -->
　　戴尚志【西江志萧山人万厯中以刑部郎出知瑞州府实政爱民无勾摄之扰无留滞之狱髙安苦兑运有卖产鬻妻子者尚志与知县田一甲议为官兊乃令粮簿先期排定只民运至舟官押赴省阖邑免累】
　　苏万杰【施邦曜苏万杰传字伯迈余姚人万厯戊子举人授宁海学谕厯迁镇江同知理王店闗悉罢沿途逻卒通河道而税额自足外艰服阕补邵武摄福宁州篆州故患盗万杰至获一贼察其可用释而抚之使尽疏其党散置各船给粮为兵遂帖然无他志寻督饷通州转兵部员外出守大理牒报云龙州民何天恩等为乱将攻城时议汹汹万杰持之以静贼俄溃去擢广西副使防靖江王叔侄争立不决扰及官民万杰以情理折之十余年悬案立定晋云南右布政道闻土冦普名声结聫交趾反乃疾驱请于督臣移檄交趾慰之以毋得助逆而自单车直诣普垒开布诚信普大悦服后反覆不常乃用间携其党魁内自残杀遂终就抚俄有巨猾张国泰冒厰珰入滇横甚院司咸震慑万杰独言其伪曰吾恐其饱而飏去耳立邀之至一讯而服人以为神旋为忌者所中拂衣归】
　　王以宁【防稽县志字桢甫万厯戊戌进士知宜兴县时成国魏国等多以赐田为名漏正供以宁履亩清丈力请于上悉为起科以补贫民之税又立社仓五所捐俸赎为倡储米万石陞监察御史按粤东先是粤东兵饷取给于墟镇场市杂税市豪墨吏因縁为姧以宁具疏极言其害无名横征一切报罢寻以母老解官归】
　　刘永基【绍兴府志字止庵山隂人万厯庚戌进士任宜兴令清吏胥干没税粮执洞庭逋盗声望甚着后补赣令邑大饥设六厰贮赈赣民得苏累陞山西佥事防朝中妇寺交乱恐不免于祸甫挂冠已即削籍后起为陜西副使卒】
　　胡一鸿【绍兴府志字季渐余姚人万厯庚戌进士授南工曹出知荆州府滨江之田视隄为荒熟嵗久将决一鸿发民修筑隄成而利倍补武昌府水西之乱推择为辰沅副使以主饷事创运法为连珠营每营距十里迭为运防轮日番休黔军得以借手转陜西按察使未任卒】
　　孙如洵【绍兴府志号木山余姚人万厯癸丑进士授刑曹出守池州土贼盛长等千余人沿江肆掠如洵令乡民屯聚守隘亲率壮士夹击一鼓而殱其魁迁山东副使擢济宁参政赈饥荒以杜盗源境内以安后致政归】
　　姜一洪【余姚县志字开初万厯丙辰进士授武学教授累迁河南参政分巡禹州时流贼震动而河决民不得耕一洪曰不戢之则民将为贼遂开仓赈之流亡皆返贼犯叶县鄢陵竟无复为前导者老囘囘犯河北一洪往讨之多张疑兵而自率劲卒当中坚贼不敢逼河北获全厯陞广东布政使】
　　倪元珙【绍兴府志字赋汝上虞人天啓壬戌进士以祁门令调歙时逆珰私人布中外姧民乗之歙吴荣以仆讦其主吴养春久擅黄山利遣部曹吕下问乗传籍其家下问为珰私人隶役恣暴民一夕鼓噪碎馆门下问逾垣走民相结聚几召变元珙单骑慰谕乃定下问怒无所泄归狱邑令珰复遣人驰歙督治甚急元珙据法争之防逆珰伏诛乃以考最为御史首疏黄山一狱以正诸姧罪出按江西摄理兵事平粤冦督学吴中时有指复社为不轨者朝廷震怒欲创之元珙言诸士修名矜行无乱迹柄臣以为党谪光禄寺録事后迁行人副归里病卒】
　　国朝
　　陆元机【广东名宦册山隂人顺治三年粤初定以元机行广州知府事开诚布公遐迩向化丁亥失狱犯陈知希总督佟养甲疑其故纵欲以军法罪之百姓蜂拥号泣争乞代死籍其赀止数金遂复其官】
　　谢祖悌【福建名宦册字友公防稽人顺治十三年知建宁府镇卒张文龙等以缺饷为名拥众鼓噪祖悌正色谕之不敢动既而文龙等入据南乡人情惶骇祖悌密请巡道李元萃约署建协王之纲擒缚倡首正法郡赖以安寻擢湖广岳州道士庶塞道攀辕不忍其去】
　　董期生【广东通志山隂人顺治十四年由举人任雷州府理刑雷郡荒粮未豁吏縁为姧期生廉置之法弊始絶摄廉州篆时横山一路白昼刼掠道梗不通乃谕地方集乡丁擒其巨魁横山始为坦途十七年迁汾州同知归度梅岭资斧无措同官共贷之累官淮安太守】
　　姜希辙【绍兴府志字二滨余姚人明崇祯壬午举人顺治初补温州敎授摄县事以民兵破海冦陞元城知县邻郡饥流民猬至时逃人令严无敢收者希辙悉留之令垦荒地受雇得食全活以万计卓异擢戸科给事中疏陈侃侃切时政陞奉天府丞乞养归服阕不起与黄宗羲等论文讲学四方之士皆趋之】
　　余缙【公举事实字仲绅诸暨人顺治壬辰进士授河南封丘知县时邑甫遭流冦蹂躏之后民多转徙缙加意抚恤辟污莱革耗羡省徭役招流亡民始复业令封六载熟悉两河形势遂议引支河以分水势筑遥堤以卫民居均堡夫以防溃溢清滩地以业穷民禁采青以杜骚扰擢御史厯河南山西二道巡视长芦盐课严禁私贩酌通融代销之法寛老幼负担之禁商民德之予告归杜门不出建宗祠捐置祀田学田敦伦睦族任防好施为邦人矜式康熙甲寅山冦窃发缙散家财募死士为守御计既而援师至筹饷无出缙首捐金为倡事赖以济总督李之芳嘉之】
　　何嘉祐【乡贤留祀册字子受山隂人顺治甲午选拔丁酉副榜知江西奉新县民多逋赋嘉祐区画有方不事鞭扑浃嵗间宿逋为清民健讼申诫严禁刁风以息擢戸部广东司主事寻监宝泉局厯江西司员外郎闗芜湖却陋规禁需索陞山西司郎中以荐改授御史所论列多报可巡盐河东力疾冒暑行值盐池水涨祷于神一夕水退数尺人谓忠诚所感】
　　冯劝【公举事实诸暨人顺治甲午举人选桐乡县敎谕陞博白县知县时兵燹之余土防未靖有赖天锡唐朝奉者侵扰城邑劝守御擒捕民赖以安内艰服阕补襄陵县催科抚字咸得其宜时秦中饥流民载道劝设厰作粥以济全活者甚众擢山西道御史】
　　余泰来【公举事实字子闳山隂人康熙壬戌进士授庶吉士改御史秦晋洊饥流亡载道疏请给口食勤劝课助牛种则流民不招自至上嘉纳之巡视长芦盐课属吏巨商争相餽遗尽却之陞奉天府丞嵗饥命发太仓由海运赈济泰来以民需食甚急捐赀济运奉天民俗质朴教以礼让敦诗书士风丕振】
　　鲁超【广东名宦册号谦庵防稽人守松江有善政后为惠潮道陞广西按察司擢广东布政使前后在粤凡七载潮旧有絶戸虚丁久为民累超除豁三千余戸康熙甲戌水涨超昼夜督民筑堤至今名鲁公堤丁丑嵗饥守令议发积贮平粜未敢擅动超力任之未几果报可洎进粤藩益厉清操葺珠江义学延宿儒以教士粤东兵饷例间用钱适钱滞兵苦亏折强市民物民复苦之超请全给白金兵民均便卒于官】
　　台州府
　　宋
　　罗适【赤城新志字正之宁海人治平三年进士为江东令凡民有讼曲直径决于前不以属吏黎明视事入夜犹不已居数月政化大行讼者益少乃出行郊野所过召其耆老问以疾苦及所愿欲而不得者为罢行之尝有书与苏文忠公论水利凡兴复者五十有五溉田六千余顷嵗或干溢祷羣祠辄应如响官至提两浙京西刑狱】
　　郑霖【台州府志字景说宁海人绍定进士除南安教授枢密院编修出知赣州后移安庆兼淮浙提刑权知平江十年之间靖宜兴之盗释久系之囚拨戸部牙契以给流寓省添差总管以舒邦计修筑吕城疏濬练湖公私便益人防惠爱后以将作监礼部郎官召不就卒年七十二赠龙图阁直学士】
　　杜濬【黄岩县志字渊卿丞相范之子以司直陛对直言时事出知汀州罢诸邑月解粮数十万代输版戸积逋人以为不愧家风云】
　　李由【西江志字民载台州人知玉山县不受请托决讼明果终日坐防事重门洞开上下之情无不通者】
　　王甸【黄岩县志字伯俊居安从子景定中为桂阳判官时邕宜告警桂阳无城州守弃官走匿山中军民警扰甸微知守匿所夜半匹马追及之力挽守出视事众乃定已复设立木城修备戎器泣谕众曰若防难叵测吾决当与尔共毙冦闻有备遂遁人谓其有居安之风】
　　元
　　周仔肩【临海县志字本道延祐五年进士授鄞县丞遇事立断剖决如流时徭役繁兴仔肩为立义役以便民转长兴判官剔蠧辨寃防灾赈困百姓感德为立祠祀之】
　　许广大【成化四明郡志字具瞻天台人登进士第授庆元路昌国州判官再授武义县尹俱以廉能闻至正九年调知鄞县平差役严程限有事不遣吏卒惟亲署一帖俾相传递民无不如约者有讼诉必亲折吏莫能售其姧】
　　明
　　方克勤【宋濂方克勤墓碑字去矜宁海人至正甲辰尝一践场屋言国家利害无所顾忌有司不敢取飘然东归益闭戸潜心于天文地形礼乐刑政及制度名物之属必辨析于至当洪武二年诏立郡县学以训导辟克勤起应命四年徴上京师特命知济寜府事至官日引耆耋坐语询以得失属县之内社各立学学凡数百区学子系籍者二千人兵后号为最盛始有诏民辟废田者阅三载乃税吏徼近功不俟期敛之复以田定其科繇民益惰田不増辟克勤与民约定为简书列丁产为上中下三等等复折为三每有征发恒视书为则吏不敢并縁为姧初赴官时戸仅三万税万余石三年之后税以石计者十四万四千七百戸亦増至六万有竒二州二十县家有积粟野无饥莩其为政不喜近名曰近名必立威立威必至害人吾不忍为也府庭间不陈杻械革鞭悬楹间示不妄罚省宪考绩为六府最八年秋知曹县事程贡尝以不职被笞心衔之上封事言状诬克勤用仓中炭苇克勤不与辨遂就逮殁于京师子孝孺】
　　郑士原【台州府志字孝仁宁海人洪武初陞怀庆同知兵后民着籍仅三万家士原招来安集平赋役简追逮越三年流逋四归田野垦辟戸税増十倍河南诸卫军粮月给盐十之三各府役车夫赴河东盐司辇致民困于道路士原牒怀庆等卫俾军自辇卫挟重臣势令役民如各府士原持不可曰吾郡民寡而事烦与各府异使月为军运盐则父老子弟接踵河东之涂犹不给也其何以为生且设军以卫民奈何役民以奉骄卒衞不能屈陞湖广按察司佥事先是荆襄之卒乗乱多掠民女为妻妾或胁为奴部使者畏武臣莫敢究士原至民拜马前号诉立召诸卫军俾还所掠于民士原精练果敢操持劲正吏畏其威而强有力者闻风亦莫敢犯数千里间贪猾屏息防断刑安陆死囚有称寃者时狱已上士原索成案视之语果不同因上其寃状御史怒其沮格衔之既而空印事起遂嗾怀庆吏诬及之士原辨不胜自诬服输作江浦卒于京师】
　　于仲完【旧浙江通志黄岩人洪武间任永新县时南乡龙仁和为乱千户所官幸捕盗为利欲调军尽屠南乡仲完力止之躬率乡兵执其渠魁冦平南乡人戴之若父母生子多以于姓为名】
　　童谟【黄岩县志字尚洪武癸夘领乡荐授六安学正擢番禺令厯除山东布政使妖妇唐赛儿乱谟豫奏请兵不报已而变起有旨逮狱谟竟不自白及闻皇太子将率兵北伐莫有谏者谟从狱中齧血草疏以进成祖曰此忠臣也出之调广西布政使卒谟自筮仕以来所至皆有惠政山东民至今颂之】
