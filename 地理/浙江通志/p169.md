<!-- { "loadSidebar": true } -->
　　妙髙台　名胜志在奉化县雪窦山
　　鲤台　延祐四明志在奉化横山上有石文如篆晓峯台　定海县志在县西南晓峰山可望日出徐偃王宅　成化四明郡志隐学山在鄞县东东钱湖畔旧名栖真徐偃王隐学于此一云在翁洲王十朋会稽赋翁洲访偃王之卢
　　董孝子宅　嘉靖宁波府志在鄞县西南百余步孝子名黯其宅今为纯德庙旧志谓即其故居立庙则黯本鄮人也鄮故鄞地虞翻谓为句章人据其徙居慈谿言之而唐崔殷庙碣乃仍其误
　　张平子宅　四明山志四明山连脊起峰中有三峯铛足以立汉张平子居焉
　　梅福宅　成化四明郡志鄞县东南七十里大梅山盖梅福隠宅也按福传王莽専政福一朝弃妻子去后有见福于会稽汉时鄞属会稽山中有石洞仙井药炉丹灶遗迹犹存
　　徐浩宅　嘉靖宁波府志在鄞县南四明山下浩先居越为唐中书舍人贬明州别驾遂居于此
　　贺知章宅　嘉靖宁波府志鄞县西南句章乡小溪之马湖世传贺监旧宅【成化四明郡志鄞县西南君奢桥西唐贺知章所居有众乐亭相距三里名贺家湾其地贺姓甚多贺监后徙剡川有回乡诗张时彻府志存疑贺知章按旧唐书与会稽志俱为越州永兴人考永兴乃今萧山县古今之志四明者并载之非以其自号四明狂客故耶四明山在会稽跨寜绍之境不専属鄞今郡城中月湖上有贺监祠故传为贺监读书处鄞之句章乡小溪有马湖云贺氏洗马池相距三里有贺家湾至今贺姓者尤多又掘土得防碑有会稽郡贺府君六字耆老皆谓贺监故宅始实居此后徙剡川然剡乃嵊地实与奉化接壤奉亦有剡溪我明郡水源皆自剡也况马湖又与奉连壤地而贺监子曾子故为会稽郡司马六字碑岂其墓碣耶是皆不可考然贺监舍宅为观名千秋考会稽志今天长观是也云去府东南十二里又请周宫湖为放生池一曰永周湖今池去府东南十里史浩为安抚使又于其地为亭名懐贺种种古迹遗翰如知章三告龙瑞宫记等多在山会问其墓在山隂县东南九里其地因名九里墓在山巅乡人呼为贺墓其为越人明矣】
　　【谨按知章宅故在越因旧志所有且有张时彻之辨故存之】
　　黄晟宅　嘉靖宁波府志在鄞县东二十五里鄞塘乡任佽飞兵马使后迁明州刺史遂家于此【万厯象山县志象山县东北四十里荷花桥冇黄晟宅今十七都二十四都黄姓皆其苖裔】
　　谢遗尘宅　四明山志唐谢遗尘隐于四明南雷访陆龟防语以山中之奇品为九题曰石室过云云南云北鹿亭樊榭潺湲洞青櫺子鞠侯皮日休和之
　　钱埙宅　名胜志东钱湖在鄞县东三十五里旧名西湖宋钱埙世居湖上好学有节槩与同里髙友文以谈经史相资廓落世务
　　赵善湘宅　鄞县志县治南一里握兰坊左宋宗室赵善湘所居称赵王府
　　楼异宅　成化四明郡志在鄞县西南昼锦坊【郡县志异以孙钥贵赠太师称楼太师府故里名昼锦】
　　丰稷宅　嘉靖宁波府志在鄞县西南五十里董母墓北稷仕至工部尚书致仕归由小溪镇之蕙江徙居于此【曾巩送丰稷归故里诗桃花染破南山青汉江此时春水生客舟相语人夜起劲艣乱江羣雁声夫君飘泊动归思告我举装千里行闳才壮思风雨发緑鬓少年冰雪清读书一见若经诵下笔千言能立成精微自得有天质操行秀出存乡评嗟从薄禄困流滞能诱鄙俗消纷争歌躬劝士强学田里安堵人力耕嗟予据案但画诺遇事缩手方成虽知璞玉难强献欲挂尘空谷情嵗寒不变乃知确物理先否终当亨维舟且尽今夕语明日帆随白乌轻】
　　魏杞宅　嘉靖宁波府志在鄞县南小溪镇官学士既罢归卜居小溪之上手不停披着山房集
　　陈瓘宅　成化四明郡志在鄞县治南之西湖瓘字了翁南剑人尝摄明州倅寓居湖上着四明遵尧集
　　陈之翰宅　嘉靖宁波府志鄞县治西南月湖之上处士陈之翰读书之所
　　汪大猷宅　洪迈友恭堂记友恭堂者鄞江汪氏所立也其宅在鄞县西三十里嘉靖宁波府志鄞县西山之潘岙宋敷文阁学士汪大猷所居【赵汝愚送汪大猷归鄞诗尚书天官贵持经侍帏幄青防欲无际白首非故约连樯动南浦父老望岩壑下车入里门执手问欢乐十年防风雨寒鸡呌屋角勤劳毕吾分帝赉出宠渥我适奉香火禁直连六阁遂令宣室思从今问晦朔朱熹送汪大猷归里诗濯濯才华耀禁林翩然忽起故园心九天得请恩方重一舸东归春未深照眼湖山非昨梦及时诗酒合冋襟不应便作真狂客讲殿行思听履音】
　　陆寘宅　至正四明续志鄞县南四十里梅溪滩上宋会稽陆判官寘卜居于此奉祠垂三十年工诗及书法
　　史浩宅　鄞县志在县治西南一里月湖之东太师宅乃宋之赐第故称史府
　　王珩宅　嘉靖宁波府志鄞县西三十五里桃源乡宋宗正少卿王珩所居父说建桃源书院
　　王次翁宅　嘉靖宁波府志鄞县治西南二里西社坛桥宋参知政事王次翁所居次翁善太元数未老致仕治第西湖为退休之所
　　赵竴宅　成化四明郡志在鄞县南五十里宋隐士赵竴待制粹中之子于茅山之阳屡荐不起
　　赵彦逾宅　成化四明郡志在鄞县西南锦里桥北宋绍兴间郡人学士赵彦逾仕资政殿大学士知庆元府兼沿海制置使所居故名锦里
　　张即之宅　书史鄞县西南有林村市宋学士张即之之祖邵居此其家近资教寺故寺多其墨迹云
　　袁甫宅　鄞县志在县治西北一里鉴桥下之西宋尚书袁甫以状元及第故傍有状元坊
　　陈埙宅　鄞县志在县东四十里寳幢市埙以省元任吏部侍郎里有省元坊
　　范楷宅　嘉靖宁波府志在鄞县东楷以权工部尚书言李全罢归筑室万龄乡至今称尚书村
　　傅行简宅　嘉靖宁波府志在鄞县治西北五十余步鉴桥头行简宋嘉泰二年状元宅傍有状元桥
　　王应麟宅　嘉靖宁波府志鄞县治南一里宋尚书王应麟所居其父防为崇政殿説书理宗御书飞白汲古传忠四字扁其堂至今称王家府
　　阚泽宅　成化四明郡志慈谿县东北十里阚峯山呉太子太傅都乡侯阚泽所居【慈谿县志唐大中二年令李楚臣立为徳润院】
　　虞喜宅　嘉靖宁波府志慈谿县北鸣鹤山【四明山志大隐山北峯为四明东麓晋虞喜尝隐此山三召不起】
　　虞九皋宅　名胜志在鸣鹤山唐元和间虞九皋字鸣鹤居此【天啓慈谿县志九皋世南之孙世南宅即在此】
　　孙惟晸宅　嘉靖宁波府志慈谿县西南四十里孙家坪唐静海军节度使孙惟晸所居
　　吕珂宅　天啓慈谿县志在县西南二里唐仪鳯三年邑大夫吕珂以所居舍为寺今为永明寺
　　张无择宅　嘉靖宁波府志在慈谿县治西南孝子名无择为唐刺史今即其宅为庙祠之
　　黄震宅　天啓慈谿县志县北五十里地名古窰有卧床桥为宋文洁先生黄震读书处
　　孙梦观宅　嘉靖宁波府志在慈谿县治西街宋侍郎孙梦观即节度惟晸之后今有孙家桥
　　张虙宅　嘉靖宁波府志慈谿县东南二十里宋侍郎张虙所居俗称小鄮州
　　杨简宅　慈谿旧景董孝子庙之西为野航桥桥之西宋慈湖先生卜居于此后为慈湖书院【嘉靖奉化县志县东一百里为瑞云山杨文元公生于此始生时有五色云起盖山上乡人异之因名瑞云山】
　　方山京宅　嘉靖宁波府志在慈谿县东之大方桥宋景定三年进士及第方山京所居
　　姚登孙宅　名胜志慈谿县双峯山宋末姚登孙隐此
　　孙郃宅　嘉靖宁波府志在奉化县东北唐右拾遗孙郃所居其裔名沔者为宋名臣宅今为净惠寺
　　杜胜先宅　嘉靖奉化县志在县北杜胜先东阳人唐长庆间为御史中丞居县之招贤墟即今杜坂
　　楼郁宅　嘉靖宁波府志在奉化县东正议大夫楼郁所居今为吉成寺
　　林逋宅　嘉靖宁波府志奉化县东黄贤村宋处士林逋所居后隐杭之西湖
　　竺汝舟宅　名胜志奉化县桃花坑昔隐士竺汝舟与太白禅师往来至此居之留偈云昔是神仙宅今为长者居
　　蒋浚明宅　嘉靖宁波府志奉化县北三岭村宋金紫光禄大夫蒋浚明居此
　　舒璘宅　嘉靖奉化县志在县东五里广平里璘諡文靖其子孙即所居之傍创广平书院
　　王宗道宅　嘉靖奉化县志县东二里东市宋王宗道所居别号怡斋乃时叙之子今名双桂坊
　　仇悆宅　嘉靖宁波府志奉化县北五里沙堰宋开国伯仇悆之宅今子孙即所居之傍立庙祀之
　　陈着宅　嘉靖宁波府志奉化县西六十里三石村宋秘书监陈着所居
　　曹孝先宅　嘉靖宁波府志奉化县西六十里三石村宋承直郎曹孝先所居
　　戴表元宅　嘉靖宁波府志奉化县西坑村元戴表元所居人称江南夫子【戴表元质野堂自记剡源先生幼而嚣居长而浪游老而羁栖以为异时倘得余闲营一区之宅则将名之质野大徳丙午始议兴筑不三月而堂成以次充安阁岧嶤亭缩轩雪镜诸役仍旧名而增新备凡一百三十六楹溪山面势烟云情亲无不欣合幸得成之而得自名之而何不可乐乎　按赵孟頫松雪斋集有缩轩记】
　　任士林宅　嘉靖奉化县志县南五十里鲒埼村宋松乡先生任士林所居
　　乐仁规宅　嘉靖宁波府志定海县南四十五里灵岩乡唐尚书乐仁规与弟尚书仁厚所居
　　余天锡宅　嘉靖定海县志县东二百里甬东村宋叅知政事余天锡所居
　　沈焕宅　嘉靖定海县志县西南东山下宋沈端宪焕所居县东有南山书院为焕讲学之地
　　倪九畴宅　万厯象山县志九畴平阳人唐昭宗时官招讨副使抵象之绘棚岭遂卜居焉
　　俞懋文宅　万厯象山县志九都金字山下宋侍郎俞懋文及孙承简世居于此
　　杨王休宅　嘉靖宁波府志象山县治后宋尚书杨王休居此
　　应防宅　嘉靖宁波府志昌国城中宋参知政事应防所居后徙于鄞
　　四明窻　成化四明郡志在郡治吴潜既增浚旧池跨两虹于上而辟虚堂于中公谓四明洞天为石窻此堂戸牖四达遂题曰四明窻
　　桂林　嘉靖宁波府志鄞县西二十里地名桂林宋初忠宣公俞鼎由呉兴来镇浙东卜居于此
　　义门　嘉靖宁波府志鄞县南一里元提举蒋明道所居内有宋建义门祠堂一所
　　菊村　嘉靖宁波府志鄞县西二里宋忠臣袁镛之孙士元所居士元为翰林国史院检阅晩隐城西别墅种菊数百本自号菊村老人
　　瑞室　鄞县志薛维字持国敦尚古道结庐张村宋淳熙间遭回禄所居独完楼钥题曰瑞室
　　防庵　鄞县志在县西六十里密岩山下宋尚书陈显因沮用蔡京贬知越州归作防庵以自晦
　　万竹庐　嘉靖奉化县志县西南六十里髙元之所居元之本鄞人以父世植葬奉化之察防冈因是结庐万竹之间故称万竹先生
　　金钟墩　成化四明郡志在奉化县北十里大溪间昔传钱氏载大金钟过此沉焉涨沙成墩
　　万松窝　万厯象山县志在县东宋卞大亨以丞相范宗尹荐避迹钱仓结窝山隈植万松于径
　　思孝庐　万厯象山县志在县西金龟山孝子名缺父母没哀毁骨立既葬筑庐于墓前郡守胡榘为之立碑扁其庐曰思孝
　　梅子真炼药处　呉莱甬东山水古迹记在昌国梅岑山
