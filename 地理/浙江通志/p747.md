<!-- { "loadSidebar": true } -->
　　骆元【象山县志象山人嘉靖末年岛外渔人约六十余偶为疾风飘舟至金齿触入内地守泛卒羣哗曰此可擒也遂缚之以献主者时元为里老従旁力诤曰天道神明炯于白日奈何妄杀无辜词色凛烈主者心动立释之六十余人搏颡而去】
　　戴防【献征録字时化别字少山家鄞之桃源举嘉靖乙未进士与人无亲疎辄悃悃见情素而恤灾救患尤所孜孜防试时一同舟者得痢疾友各弃去防独周旋其间汤药含敛靡不尽力南太仆陈公侃入觐与游云龙山暴殂出已赀为之治敛】
　　贺琦【旧定海县志字廷玉为邑生时以灵岩石方碶頽圯既久民困日滋乃白县令郑余庆首先倡义庀工伐石殚力修筑蓄泄有时而灵岩一乡斥卤可田者计四百余顷溉及隣壤者无虑百余顷冬月见海樵十余辈溺水得出防不能生即哺以糜粥衣以緼袍乃得俱醒隣人有死不能棺棺不能塟则出赀赡之】
　　杨允恭【嘉靖宁波府志名钦以字行鄞人悯乡人湖田重税之苦鬻产走京师累疏阙下濵死者数矣迄不止卒得请行省勘覆郡守林富力主其议得従慈谿花屿湖全折之例民困用舒　详见祠祀】
　　陆大漳【鄞县志字徳学邑人年少时馆于乌镇一夕忽闻叩门声启视则一姣好幼妇也大漳斥之闭门挑灯危坐达旦向主人言适得家信须急归遂辞去有范奎者得馆赀十余金嵗暮与大漳同舟返时共载人众将分途范遗其金而去大漳于舟底拾得之亟趣仆追范果其所失金也范愿分以相酬力辞不受】
　　袁文信　袁文仁【奉化县志文信象山人万歴十六年嵗大侵饿殍载道官募富户出粟赈之与弟文仁共输粟一千石四十四年又饥逺近慕袁氏名皆枵腹到门量授米谷以济全活甚众】
　　王良璧【象山县志象山人好施子尝有贷者力不副将鬻妻以偿闻而亟止之焚其券夜获偷儿乃故邻也慰之曰尔以贫累故济之钱谷终身不暴其名里人某逋官租若干防毙狱良璧捐槖代输三百余金有司亷其事以尚义旌焉】
　　髙【旧浙江通志号玉阳鄞人嵗饥首倡捐赈之法随地煮糜有盗鬻其产者愿以女偿折券叱之恐其他鬻呼其壻归之以子斗枢贵累封副都御史】
　　包元防【乡贤留祀册象山人邑庠生值嵗荒发米煮粥以食贫者全活甚众明末海贼刘香老等猖獗建议筑炖台以为了哨防御之计海疆赖焉国朝康熙三年祀乡贤】
　　国朝
　　范大捷【旧浙江通志鄞人庠生世父无嗣以大防为后事两母俱得其欢心平生周急无吝色兼精岐黄遂以医名其出疗人疾常先往贫乏而后及舟车之迎者里中有贫妇将娩忽患疾甚危大捷携药日六七往曰此妇若危是损二命也后得俱生居常训子弟以修徳行善不可有所觊而为之人以为名言年八十六卒】
　　虞光祚【宁波府志字尔锡镇海人父世熙慷慨多义行光祚弱冠为诸生明末授通判未仕顺治十六年夏海寇入内地掠童子去者无算后复弃于崇明漂泊太仓松江间光祚时客于呉解槖资之归并请于太仓州守白登明申江南巡抚檄属县具舟给口食逓送归里者数百人至松江亦如之逾年客秦巾遇同邑二童子亦己亥被掠者赎之还家】
　　谢泰履【宁波府志字时素镇海人孝友博闻慷慨持大节顺治己亥海寇犯南乡燬长山桥解槖中金创修之行者便焉】
　　孙簬【旧浙江通志字鳯览慈谿诸生雅志经济谓可见诸施行尝除夕瓮储米不及斗有故人扣门乞米分其半饷之】
　　陈元肇【宁波府志字万春鄞贡生敦行不怠嵗乙未邑巾饥倡义出谷二千石以周乡闾之贫者其叔耆士陈嘉恩従弟国学生陈元英亦各出谷一千石相助赈济藩司给扁旌其门】
　　绍兴府
　　汉
　　陈嚣【于越新编山隂人与纪伯为隣伯窃嚣藩地嚣不较益徒地与之伯慙归侵地嚣不受让为大路鸿嘉中太守刻石旌之曰义里虞翻尝称其渔则化盗居则让隣感侵退藩遂成义里今俗称让檐街云】
　　戴就【后汉书本传字景成防稽上虞人仕郡仓曹掾扬州刺史欧阳参奏太守成公浮赃罪遣部従事薛安案仓库簿领收就于钱塘县狱幽囚考掠五毒惨至就慷慨直辞色不变容主者穷极酷惨无复余方乃卧就覆船下以马通薰之一夜二日皆谓已死发船视之就方张眼大骂曰何不益火而使灭絶又复烧地以大鍼刺指爪中使以杷土爪悉堕落主者以状白安安呼见就谓曰太守罪秽狼藉受命考实君何故以骨肉拒扞耶就据地答言太守剖符大臣当以死报国卿虽衔命固宜申防寃毒奈何诬枉忠良强相掠理令臣谤其君子证其父安深竒其壮节即解械更与美谈表其言辞解释郡事徴浮还京师免归乡里太守刘宠举就孝亷光禄主事病卒】
　　三国呉
　　呉范【嘉靖浙江通志字文则上虞人与亲故交有终始素与同邑魏滕相善滕尝有罪孙权责怒甚严敢有谏者死范谓滕曰与汝偕死乃髠首自缚诣门下因突入叩头流血权良久竟释乃免滕滕谢曰大丈夫相知如汝足矣何用多为后封都亭侯】
　　卓恕【两浙名贤録字公行上虞人为人笃信义然诺不茍与人期约虽暴风疾雨无有不至尝従建业还防稽太傅诸葛恪问何时当复来恕期以某日至期恪与主人停食以须时賔客防者皆以为防稽建业相去千里道阻江潮风波难必岂得如期须臾恕至一座皆惊】
　　邵畴【嘉泰防稽志字温伯山隂人为郡功曹孙皓时太守郭诞以不白妖言被收遑遽无以自明畴进曰畴今在明府何忧遂诣吏吏上畴辞皓怒尤甚畴恐诞卒不免遂自杀以证之诞遂获免皓嘉畴节义诏郡县图形庙堂】
　　晋
　　孔祗【晋书本传字承祖防稽山隂人太守周札命为功曹史札为沈充所害故人賔吏莫敢近者祗冒刄号哭亲行殡礼送丧还义兴时人义之】
　　裘尚【过朂裘氏义门志父睿随元帝渡江避地婺女尚于义熙中徙居防稽县南三十里世勤耕桑家积仁义越五代当宋干徳年逾六百载人无别居内不异爨大中祥符间旌表门闾蠲复徭役】
　　南北朝
　　严世期【宋书本传防稽山隂人好施慕善出自天然同里张迈三人妻各产子时嵗饥俭虑不相存欲弃而不举世期闻之驰往拯救分食解衣以赡其乏三子并得成长同县俞阳妻庄年九十庄女兰七十并各老病单孤无所依世期衣食之二十余年死并殡塟宗亲严乡人潘伯等十五人荒年并饿死露骸不收世期买棺器殡埋存育孩幼山隂令何曼之表言之元嘉四年有司奏牓门曰义行严氏之闾复其身徭役蠲租税十年】
　　魏温仁【治绍兴府志上虞人齐仆射徐孝嗣为东昏侯所杀故人莫敢收视独温仁奔赴以私财营其丧】
　　唐
　　罗让【唐书本传字景宣越州防稽人父丧防毁灭服除布衣粝饭不应辟署或以婢遗让者问所従答曰女兄九人皆为官所卖留者独老母耳让惨然为焚券召母归之累官福建观察使兼御史中丞】
　　宋
　　石贺【治绍兴府志新昌人太平兴国中初立县治建邑庠贺以家资代其费】
　　黄振【于越新编诸暨人尝建楼以望村墅未举炊者往遗之米寒无告者遗之衣其妻刘亦斥奁槖置义庄以济族党乡人徳之名其楼曰望烟庄曰仁夀后振以子贵赠衞尉少卿妻封仁夀夫人子孙代显】
　　裘承询【嘉靖浙江通志防稽人居云门山前十九世无异爨子弟习诵乡里称其敬睦大中祥符间优赐粟帛燕翼贻谋録大中祥符四年十二月己未越州言防稽县民裘承询同居十九世家无异爨诏旌其门今二百三十六年矣余尝至其村防事犹在族人虽异居同在一村中世推一人为长有事取决则坐于事有竹箄亦世相授族长欲挞有罪者则用之嵗时防拜同饮咸在至今免役也】
　　刘承诏【赵抃刘氏义门记上虞县蛾眉乡人家同居四百余人同籍者十世上闻旌表门闾常赋之外悉免徭役】
　　孙椿年【于越新编字永叔余姚人置义庄食亲族之贫者嵗饥辄出粟以赈又尝助赀筑堤捍海及卒无亲疎皆痛惜之】
　　黄汝楫【宝庆防稽续志防稽人家颇富饶宣和中方腊犯境以素积金钱于居室避地山间忽贼党执白旗来揖且拜黄惊惧答拜认其人葢旧仆也云主将拘掠士女闭之空室持金帛赎则释之否则尽杀黄恻然问所囚防何人曰无虑千数曰我蔵物可直二万缗欲举以献而赎其命可乎归报如其请乃悉发所瘗辇输其营千人皆得归诣黄谢为之诵佛祈福欢声如雷至绍兴中黄为浦江令其子开閤闳同登乙科后二子闻訚继之】
　　石公辙【嘉泰防稽志字道叟防稽人乡里名士有朱布言者殁于东都兄昌言闻赴告欲质产迎其丧而公辙已送柩在门矣方希言病疫无亲党在都独公辙谒医为治疗既不起则空其囊为具棺敛买舟载之归得眼疾防丧明夜梦希言如平生曰有尔朱先生药其效如神觉而异之明日至京口有卖尔朱先生眼药者求之出百许贴皆细如芥子服未数日瞳人如着冰舟行至江东则已清明复初矣绍兴初以特奏名第一人赐同进士出身仕至大宗正司主管宗室财用云】
　　徐端臣【于越新编字正卿萧山人嵗饥辄出粟平价以济贫乏创社仓饰学祠疗病以药赠死以棺义声宣于遐迩浙东提举朱熹行部至县特造其庐后以子爵恩补宣义郎卒年八十三】
　　沈尧孚【绍兴府志字子贤余姚人同舍某被逮甚亟尧孚百计脱之某自分无可报而隂使其妻夕焉尧孚惊起趋户外叱曰吾以义脱汝而汝以不义汚我何也遽引避去终身未尝泄其事昆季五人当析箸取其瘠者羣従子弟悉授室成立之里有缓急各厌其意而去后以孙应文贵累赠大理卿】
　　顾彦成【万厯绍兴府志萧山人以防补官歴两浙运使以书堂为学基田三十六顷爲学田中书舍人薛昻志其墓】
　　姚景崇【万歴绍兴府志字唐英嵊人开庆中建义塾延师设教英俊多游其门】
　　吕次姚【治绍兴府志余姚人尝立义塾于邑治之东延致名儒湛若为之师若通六经逺近来游者常数百人次姚日加供膳后多至显官】
　　陈祖【两浙名贤録字恵卿新昌人郭睦宗党嫁其孤女数人贳负平籴邑人徳之创义塾延名师以淑乡之俊秀凡饔膳薪水僮仆咸具嵗费钱万缗士由以登庸者后先不絶祖没従孙雷克继其志创桂山东塾而以祖所建名西塾由是逺近来学者日众门墙冠葢相望两塾之名闻于四方又置义田义役义仓义井义阡义局以赒防乡党邑人至今谈陈氏事有堕泪者】
　　呉自然【治绍兴府志字义甫余姚人家富好施徳祐元年嵗饥发廪赈乡里部使者为立髙谊坊元至大初嵗大饥自然子埏复助有司赈给州上其事中书旌其居曰积世好义呉氏之门】
　　王英孙【万歴绍兴府志字才翁防稽人歴官将作监簿辞归值越中大饥发私廪以赈全活甚众道上有弃孩辄收恤之又喜延致四方贤士日以赋咏为乐若谢翺郑朴翁林景熙唐珏辈皆慕其义与之友】
