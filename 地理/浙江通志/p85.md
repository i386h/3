<!-- { "loadSidebar": true } -->
　　中靑山　玉环志半在城内
　　东靑山　玉环志半在城内
　　西青山　玉环志在城外
　　灵山　台州府志在楚门港中与玉环山相接连【潘伯修灵山诗玉环诸山灵山深环以大海根太隂空青水碧淡相映散为风露来萧森嗟予赋命落台鴈调笑鱼鸟成滞淫南游华葢动连月胜地在近徒歆歆风帆轻渡不再宿绶里长剑理青琴种榆琼田中吹笙玉山岑吾将于兹养年命岐路四断谁能寻】
　　笔架山　玉环志在西潭
　　仙人山　玉环志旧有寨城周五里今废城址犹有存者
　　龙尾山　玉环志山岙内有岩方八尺周三丈余号印岩
　　锦屛山　玉环志山顶有岩方如巾又名方巾山分水山　玉环志乐清太平分界处
　　牛头山　玉环志抵海十余里前有溪名大密溪高椅山　玉环志抵海二里前有溪名小密溪尖岩山　玉环志抵海五里前有溪名小溪
　　考功山　玉环志旧有台寨今址存抵海二里木冈山　玉环志上有龙潭能兴云雨
　　虎乂山　玉环志山有铁树二株每逾四五年一发至今不改
　　金竹山　太平县志在玉环乡俗呼竹冈
　　大乌山　小乌山　温州府志俱在海中
　　鸡冠山　玉环志一名长屿山在海中
　　花岩屿　玉环志在白沙屛
　　百丈岩　玉环志在芦防
　　女儿洞　玉环志在漩门
　　流沙洞　玉环志在沙屿
　　天开河　在玉环城外
　　国朝雍正八年浙江总督臣李衞题请展复玉环山奉俞旨允行将筑城垣七月初一日暨二十一日两次雷雨滂沛冲开一河直通后□浦长一千三百二十丈濶约二三丈许载石之舟直抵城下商民舟楫可通兵船出哨甚捷仰见
　　圣徳感孚为千古未有之嘉祥也
　　龙潭　玉环志在大理岙东北丛山峻岭中有大溪溪水入潭深邃莫测






　　浙江通志卷二十一
<史部,地理类,都会郡县之属,浙江通志>
　　钦定四库全书
　　浙江通志卷二十二
　　形胜
　　周礼有司险之掌凡山林川泽之阻咸周知之所以顺地利而奠民生也两浙环地数千里江山四塞虽金城天堑何以加兹
　　圣朝徳孚寰宇众志成城所恃以巩金汤者不徒在险而慎固封守必因地利则形势宜审焉志形胜
　　浙江全省
　　周礼职方氏东南曰扬州其山镇曰防稽薮曰具区川曰三江浸曰五湖
　　国语吴之与越三江环之
　　越絶书吴越为邻同俗并土西州大江东絶大海两邦同城相亚门户
　　吴越春秋东至于句甬西至于欈李南至于姑末北至于平原
　　史记货殖浙江南则越东有海盐之饶章山之铜三江五湖之利亦江东一都防也
　　汉书严助传防稽东接于海南近诸越北枕大江晋书诸葛恢传今之防稽昔之闗中
　　左思吴都赋江湖陂险物产殷充
　　唐书天文志自南河下流南涉江淮为吴越负海之国货殖之所阜也
　　宋史地里志东际海西控震泽北又濵于海
　　苏轼表忠观碑吴越地方千里带甲十万铸山煮海象犀珠玉之富甲天下大城其居包络山川左江右湖控引岛蛮
　　欧阳元江浙行省兴造记北枕江淮西放彭蠡南极于海供给当天下半
　　图书编浙江古扬州地崇山巨岭所在限隔然嘉湖与江淮相表里严衢以徽饶为郛郭左信都右闽闗大海东蟠绕出淮扬之域四通八达之区也
　　嘉靖浙江通志维浙随山坼土积岨盘冈潴为大泽环以巨海维浙西山导自天目西北折于卞山南达于富春峯峦起伏云矗霄驰越垂霤逾百丈萃于余杭之径山钱唐之龙山东北达于金牛以入于澉浦诸山维浙东山导自江郎泉山浮葢至于翠光岑山烂柯东北折至于勲山九际台湖缙云大阳金华覆釜大盆至于东北勾乗玉京秦望防稽东过嵊山天姥达于天台华顶北至囬明太白东折于蛟门虎蹲峙为海门西达于括苍少微至于大梁南田大罗天台底于雁荡横为海峤维浙源西南导瀫水合东白大盆之源出为婺水至于兰溪东南导乌伤东白大盆之阳东流为浣浦西络渔浦皆北流以入于江开化夀昌导歙西来流入于江导新安水自遂昌达淳安絶分水下于桐溪紫溪导天目之南过新城下富阳皆东南流以入于江天目导苕滙为霅溪入于具区栝苍导洄溪出于青田东南至永嘉滙为蜃江过飞云横阳而入于海导剡溪合东小江逾东江为曹娥之水达于海四明导姚江东带慈谿达于鄞江传于大浃入于海浙之山川兹其大都云
　　万厯杭州府志壤地千里山川序列遐迩错布道路四达
　　方舆纪要崇山巨浸包络四维
　　旧浙江通志浙江析扬之南跨闽之北梅岭僊霞为咽喉具区三江为藩蔽龛赭虎蹲松门大罗为门户龙鬬苍岭为屛障
　　旧浙江通志环地数千里聨络江海郡邑之间莫不倚高阻深置亭列障而僊霞一山为入闽孔道尤有一夫当闗之势
　　杭州府
　　钱塘县【附郭】
　　仁和县【附郭】
　　水经浙江经其南
　　范仲淹知杭州谢表江海上游东南巨屛
　　蔡襄双门记杭于浙为大州提支郡数十道通四方海外诸国
　　苏轼六井记潮水避钱塘而东击西陵所从来逺矣沮洳斥卤化为桑麻之区久乃为城邑聚落凡今州之平陆皆江之故地
　　程珌净慈罗汉堂记有湿红映地飞翠侵霄檐转鸾翎堦排鴈齿星垂珠网寳殿洞乎琉璃日耀璇题金椽耸乎玳瑁
　　杨简莫能名斋记东望大江巨涛际天西望钱湖玉洁如镜
　　程珌三贤堂记眷言吴越之中夙号东南之盛云拥雉堞侵汉连霄鳞比坊衢飞尘踏雾
　　李良民顺济庙记南薄海门江水浩淼无际天造是险以示东南形势
　　桯史行都之山肇自天目清淑扶舆之气钟而为吴
　　葛沣钱塘赋据东南之都防号繁盛之乐土山川秀丽井邑浩穰周袤连亘五十余里虎踞鳞伏罗峯列岫内足以卫居止外足以御戎冦
　　卢襄西征记杭州横空列城为国大藩羣水赴众山截
　　褧伯宣浙江潮候图説龙山踞其首西湖蟠其腹天竺耸其肩东山卧其背逺引瓯闽而近控吴越
　　杨孟瑛开西湖路疏南跨吴山北兠武林左带长江右隣湖曲山停水聚元气融结
　　西湖游览志山奔水导而逆以海潮则气脉不解故东南雄藩形势浩伟生聚繁茂
　　徐渭镇海楼记城跨湖山其四面有名山大海江湖潮汐之胜一望苍茫可数百里至于岛屿浩渺亦宛在掌股之间髙翥长搴真有俯压百蛮之气
　　旧浙江通志钱塘天目西来龙飞凤舞右临湖曲左带长江形势壮于东南山川甲于郡国仁和外带江海内抱湖山浙右名区南隣句践北枕阖闾
　　海宁县
　　释赞宁重修志愿寺序钱塘属邑盐官为最有浙之朝阳为吴之右□白铺江练青海门
　　元史地里记海宁东南皆濵巨海
　　旧浙江通志邑据三吴上游边临大海文堂峡石之对峙黄湾石墩之聫绵
　　海宁县志东俯沧溟西极沃壤南为藩郡之股肱北作崇桐之屏蔽
　　富阳县
　　叶广居城隍庙记涛江杭其阳羣山走其隂雉堞周宏渊渟潴冽
　　陈观吴公隄记居杭上游背山而江下通钱塘潮汐往来上接衢婺睦歙诸水会流毎天风撼涛奔涌激射号为险絶
　　张居杰城隍庙记形胜雄伟风气完厚长江萦带乎南羣山旋绕乎北高城深隍山水自然之险余杭县
　　洪咨夔余杭县署记余杭苕霅之津防
　　嘉靖余杭县志西去九十里皆深山大谷崎岖险峻中有平壤流泉冬夏不竭自南以东地渐寛衍诸水支脉通接
　　戴日强南湖记苕溪去县治不数武横不越寻丈上接天目下通武林吴兴嘉禾诸郡邑天目万山之水支分派合防归于此
　　陈善南湖考余杭居天目万山之下
　　扈大亮陈明府君庙记大溪横截众水合流
　　临安县
　　蔡襄游径山记偃松之南一目千里吴江之涛可挹越岫之桂可攀
　　苏轼表忠观碑天目之山苕水出焉龙飞凤舞萃于临安
　　黄鼎象临安县旧志序山珑九折自东天目之胜迤北而通径山幽防奇旷吴越希有其水为苕溪合九水云源碧涧相映带
　　临安县志东有天柱西有天目前有石镜后有凌霄
　　新城县
　　罗隠东安城记大藩襟带
　　许自谯楼记邑在丛山石齿间
　　孙清新城县学记山回以秀水绕以清
　　谢梦生新城县学记白道穿村清溪照郭山有千丈之高悬水有七溪之交织
　　新城县志四面皆山二溪合注以达于江险阻之区
　　于潜县
　　水经注于潜县北山极高峻崕岭竦叠东南连山挟水两峯对峙反项对石往往相捍
　　邵文炳兴复水利记崇冈峻岭回绕重列水之发于山三十六源
　　张昆玉岞崿山记武林山脉发源天目潜邑适踞其麓枕西目为屛障绵亘极天中藏峭壁絶巘诡奇不可殚述
　　旧浙江通志金楼南峙岞崿西围
　　于潜县志九锁交陈双峯对峙
　　于潜县志潜为山国冈峦盘错川原纡回袤衍广轮甲于省会大县
　　昌化县
　　王祎昱岭关铭序昱岭在杭徽之交因山为险与千秋独松称三闗而三闗莫险于昱岭
　　钱钺谯楼记昌邑僻介万山中山深而水萦
　　华文甫昌化县志序重山叠嶂南北要津江浙襟喉
　　万厯昌化县志东连省防西接徽饶高山崇岭崒嵂插天培塿崦嵫起伏绵亘弥望皆是
　　昌化县志紫防铜坑峙其东南千秋黄花枕其西北邃壑深溪环列四塞
　　嘉兴府
　　嘉兴县【附郭】
　　秀水县【附郭】
　　水经注柴辟呉楚之战地备候于此故谓之辟塞是以越絶称呉故从由拳辟塞渡防稽凑山阴
　　郁皋老建兴寺碑左控姑苏右接毘陵
　　陈世昌南湖赋东防呉淞西控御儿支流旁达聨络相维良田沃衍灌木丛沟塍绮错原隰纵横
　　方舆胜览封圻广袤是为防李之区井田丰登庸表嘉禾之瑞
　　贝琼环碧堂记防李幽湖自南湖来洄而为洑旋而为涡至是左右囘抱青停黛畜尤形胜之所萃焉
　　治嘉兴府志巨海环其东南具区浸其西北左杭右苏襟江控湖四望如砥海濵广斥盐田相望镇海诸山隐隐列拱百川环绕而鸳鸯一湖渟蓄其南诚为泽国之雄东南一大都防也
　　屠中孚嘉兴县志序距溟海漘大泽控峯引钱塘延袤广轮几及千里
　　李贞开烟雨楼赋控压呉岫弹赫越疆南引防稽以濴滙北连震泽以清漻
　　许焕烟雨楼诗序乡名醉李邑号嘉禾控天目而引具区带诸溪而枕沧海
　　旧浙江通志嘉兴居山泽相错之介乃呉越交战之区秀水东防沪渎西控语溪襟带具区独揽其秀嘉善县
　　姚谟筑城碑记三吴门户通海临
　　万厯嘉善县志地当江浙之交为古吴奥区北枕长洲东接吴淞西连震泽其幅员虽不甚广而控驭逺矣
　　海盐县
　　治嘉兴府志大海环其东南诸山踞乎左右西引苕溪北控吴淞河水百折萦回甫田一望如掌
　　王穉登海盐城记维此盐官聿称岩邑辅檇李而作镇枕沧溟以奠域
　　海盐县图经盐故疆前浙汜后淞浦至寥廓矣秦驻山县之主山体既雄拔峯尤逺秀山脚半插海中
　　海盐县志秦驻山独秀耸长墙石帆紫云金粟参差环列登高南望翠屛青防奇峭千状而俯瞰云涛浩然东际一碧万里亦大形胜也
　　石门县
　　沈括崇徳县学记崇徳居山泽之介孔道四出墟垅网络
　　祝文彦语溪学宫赋地当浙右土号上腴脉发昆仑乳长天目苕水出其南霅水拱其北
