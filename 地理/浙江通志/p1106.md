<!-- { "loadSidebar": true } -->
　　越中秋曙　　　　　　　　　【唐】李　白
　　越水绕碧山周廻数千里乃是天镜中分明画相似爱此从防搜永懐临湍游一爲沧波客十见红蕖秋观涛壮天险望海令人愁路遐迫西照岁晚悲东流何必探禹穴逝将归蓬邱不然五湖上亦可乘扁舟
　　宝林寺作　　　　　　　　　【唐】徐　浩
　　兹山昔飞来逺自琅琊台孤岫形在深泉鳗井开越王屡登陟何相传词才塔庙崇其巅规模称壮哉禅堂清溽暑髙阁无恢炱照耀珠吐月铿轰钟隐雷揆予乆缨弁末路遭邅回一弃沧海曲六年稽岭隈逝川惜东驶驰景怜西頽腰带愁疾减容顔衰悴催頼居兹寺中法士多瓌能洗心听经论礼足蠲凶灾永愿依胜侣清江乘渡杯
　　谒禹庙　　　　　　　　　　【唐】徐　浩
　　亩浍敷四海川源涤九州既膺九命锡乃建洪范畴鼎革固天启运兴非人谋肇开宅土业永庇昬垫忧山足灵庙在门前清镜流象筵陈玉帛容卫俨戈矛探穴图书朽卑宫堂殿修梅梁今不壊松祏古仍留负责故郷近朅来申爼羞爲鱼知造化叹鳯仰徽猷不复闻夏乐惟余奏楚幽婆娑非舞羽镗鞳异鸣球盛德吾无间髙功谁与俦灾被凶慝助圣拥神休出谷莺初语空山猿独愁春晖生草树柳色暖汀洲恩贷题舆重荣殊衣锦游宦情同械系生理任桴浮地极临沧海天遥过斗牛精诚如可谅他日寄防搜
　　有懐台州司戸郑十八防　　　【唐】杜　甫
　　天台隔三江风浪无晨暮郑公纵得归老病不识路昔如水上鸥今如置中兔性命由他人悲辛但狂顾山鬼独一脚蝮蛇长如树呼号傍孤城嵗月谁与度从来御魑魅多爲才名误夫子嵇阮流更被时俗恶海隅微小吏眼暗髪埀素黄帽映青袍非供折腰具平生一杯酒见我古人遇相望无所成乾坤莽回互
　　东阳郡斋中诣南山招韦十　　【唐】钱　起
　　霁来海半山隐映城上起中峰落照时残雪翠微里同心乆爲别孤兴那对此良会何迟迟清扬瞻则迩
　　西陵口观海　　　　　　　　【唐】薛　据
　　长江漫汤汤近海势弥广在昔胚浑凝融爲百川泱地形失端倪天色浑滉漾东南际万里极目逺无象山影乍浮沉潮波忽来往孤帆或不见櫂歌犹想像日暮长风起客心空振荡浦口霞未收潭心月初上林屿几邅回亭臯时偃仰岁晏访蓬瀛真游非外奬
　　严公钓台作　　　　　　　　【唐】顾　况
　　灵芝产遐方威鳯家重霄严生何耿洁托志肩夷巢汉后虽则贵子陵不知髙糠粃当世道长揖夔龙朝扫门彼何人升降不同朝舍舟遂长往山谷多清飚
　　酬房杭州　　　　　　　　　【唐】顾　况
　　郡楼何其旷亭亭广而深故人牧余杭留我披胸襟满箧阅新作璧玉诞清音流水入洞天窅豁欲凌临辟险延北阜薙道陟南岑朝从山寺还醒醉动笑吟荷花十余里月色攅湖林父老惜使君却欲速华簪
　　严陵滩下寄常建　　　　　　【唐】奚　贾
　　日入溪水静寻真此亦难乃知沧洲人道成仍钓竿漾檝乘微月振衣生早寒纷吾成独往自昔耽考槃已息汉阴诮且同濠上观旷然心无涯谁问容膝安
　　奉使过石门观瀑【并序　　　　唐】丘　丹
　　谢康乐宋景平中爲永嘉守有宿石门岩上诗余六代叔祖梁中书侍郎天监中有过石门瀑布诗后亦爲此郡小子大歴中奉使窃有继作虽不足克绍祖德追踪昔贤盖造竒懐感之志也
　　溪上望悬泉耿耿云中见披榛上岩岫峭壁正东面千仞泻联珠一潭喷飞霰嵯防满山响坐觉炎氛变照日虹霓从风似绡练灵竒既天造惜处穷海甸吾祖昔登临谢公亦游衍王程惧淹泊下磴空延眷千里雷尚闻峦回树葱蒨此来共贱役探讨愧前彦永欲洗尘缨终当惬此愿
　　烂柯山三首　　　　　　　　【唐】刘　迥
　　白云引策杖苔径谁往还渐见松树偃时闻鸟声闲豁然喧氛尽独对万重山
　　石桥架絶壑苍翠横鸟道凭槛云脚下頽阳日犹蚤霓裳倘一遇千载长不老
　　绳牀宴坐久石窟絶行迹能在人代中遂将人代隔白云风飏飞非欲待归客
　　游烂柯山四首　　　　　　　【唐】李幼卿
　　拂雾理孤策薄霄眺层岑迥升烟雾外豁见天地心物象不可及迟囬空咏吟
　　巨石何崔嵬横桥架山顶傍通日月过仰望虹霓迥圣者开津梁谁能度兹岭
　　二仙自围棊偶与樵夫会仙家异人代俄顷千年外笙鹤何时还仪形尚相对
　　石室过云外二僧俨禅寂不语对空山无心向来客作礼未及终忘循旧形迹
　　游烂柯山四首　　　　　　　【唐】李　深
　　寻源路不迷絶顶与云齐坐引羣峰小平看万木低双林春色上正有子规啼
　　嵌空横洞天磅礴倚崖巘宛如虹势出可赏不可转真兴得津梁抽簮永游衍
　　羽客无姓名仙棊但闻见行看负薪客坐使桑田变懐古正怡然前山早莺啭
　　稽首期发防吾师岂无説安禅即方丈演法皆寂灭鸣磬雨花香斋堂饭松屑
　　游烂柯山三首　　　　　　　【唐】羊　滔
　　歩登春岩里更上最逺山聊见宇宙濶遂令身世闲清辉赏不尽髙驾何时还
　　石梁耸千尺髙盼出林岭亘壑蹑丹虹排云弄清影路期访道客游衍空井井
　　沙门何处人擕手俱灭迹深入不动境乃知真圆寂有时归罗浮白日见飞锡
　　游烂柯山三首　　　　　　　【唐】薛　戎
　　登岩已寂歴絶顶更岧嶤响像如天近窥临与世遥悠然畅心目万虑一时销
　　圣游本无迹留此示津梁架险知何适遗名但不忘只今成佛宇化度果难量
　　二仙行自适日月徒迁徙不语寄手谈无心引樵子防分一丸药相偶穷年祀
　　游烂柯山三首　　　　　　　【唐】谢　剧
　　独凌清景出不视众山中云日遥相对川原无不通自致髙标末何心待驭风
　　仙奕示樵夫能言忘归路因看斧柯烂孙子髪已素孰云遗迹久举意如旦暮
　　仙僧会真要应物常渊黙惟将无住理转与信人説月影清江中可观不可得
　　早发杭州泛富春江寄陆三十一公佐
　　【唐】权德舆
　　候晓起徒驭春江多好风白波连青云荡漾晨光中四望浩无际沈忧将此同未离奔走途但恐成悲翁俯见触饵鳞仰目凌霄鸿缨尘日已厚心累何时空区区此人世所向皆樊笼惟应杯中物醒醉为穷通故人悬圃姿琼树纷青葱终当从此去共结兰桂丛
　　严陵钓台下作　　　　　　　【唐】权德舆
　　絶顶耸苍翠清湍石磷磷先生晦其中天子不得臣心灵栖颢气缨冕犹缁尘不乐禁中卧却归江上春潜驱东汉风日使薄者醇焉用佐天子持此报故人人知大贤心不独私其身弛张有深致耕钓陶天真奈何清风后扰扰论屈伸交情同市道利欲相纷纶我行访遗台仰古懐逸民矰缴鸿鹄逺雪霜松桂新江流去不穷山色凌秋旻人世自今古清辉照无垠
　　越中山水　　　　　　　　　【唐】孟　郊
　　日觉耳目胜我来山水州蓬瀛若髣髴田野如泛浮碧嶂几千绕清泉万余流莫穷合沓歩孰尽别游越水浄难汚越天阴易收气鲜无隐物目视逺更周举俗葱蒨连冬撷芳柔菱湖有余翠茗圃无荒畴赏异忽已逺探竒诚淹留永言终南色去矣销人忧
　　桐庐山中赠李明府　　　　　【唐】孟　郊
　　静境无浊氛清雨零碧云千山不隐响一叶动亦闻即此佳志士精微谁相羣欲识楚章句袖中兰茝薰
　　送超上人归天台　　　　　　【唐】孟　郊
　　天台山最髙动蹑赤城霞何以静双目扫山除妄花何以洁其性滤泉去泥沙灵境物皆直万松无一斜月中见心近云外将俗賖山兽防方丈山猿捧袈裟遗身独得身笑我牵名华
　　代杭人作使君一朝去二首　　【唐】元　稹
　　使君一朝去遗爱在人口惠化境内春才名天下首爲问龚黄軰兼能作诗否
　　使君一朝去断肠如剉檗无复见氷壶惟应镂金石自此一州人生男尽名白
　　郡中即事　　　　　　　　　【唐】白居易
　　漫漫潮初平熈熈春日至空濶逺江山晴明好天气外有适意物中无繋心事数篇对竹吟一杯望云醉行擕杖扶力卧读书取睡久养病形骸深谙闲气味遥思九城陌扰扰趋名利今朝是双日朝谒多轩骑宠者防悔尤权者懐忧畏爲报髙车盖恐非真富贵
　　严十八郎中在郡日改制东南楼因名清辉未立标牓征归郎署予既到郡性爱楼居宴游其间颇有幽致聊成十韵兼戏寄严【唐】白居易
　　严郎置兹楼立名曰清辉未及署花牓遽征还粉闱去来三四年尘土登者稀今春新太守洒埽施帘帏院桞烟婀娜檐花雪霏防看山倚前戸待月阐东扉碧窻戛瑶瑟朱防飘舞衣烧香卷幕坐风燕双双飞君作不得住我来幸因依始知天地间灵境有所归
　　三年爲刺史二首　　　　　　【唐】白居易
　　三年为刺史无政在人口唯向郡城中题诗十余首慙非甘棠咏岂有思人不
　　三年为刺史饮氷复食蘖唯向天竺山取得两片石此抵有千金无乃伤清白
　　天竺寺七叶堂避暑　　　　　【唐】白居易
　　郁郁复郁郁伏热何时毕行入七叶堂烦暑随歩失檐雨稍霏防窻风正萧瑟清宵一觉睡可以销百疾题天竺南院赠闲元旻清四上人【唐】白居易
　　杂芳涧草合繁绿岩树新山深景候晩四月有余春竹寺过防雨石迳无纤尘白衣一居士方袍四道人地是佛国土人非俗交新城中山下别相送亦殷勤
　　越女词　　　　　　　　　　【唐】鲍　溶
　　越女芙蓉妆浣纱清浅水忽惊春心晚不敢思君子君子纵我思宁来浣溪里
　　宿吴兴道中苕村　　　　　　【唐】鲍　溶
　　浮客倦长道秋深夜如年久行惜日月常起鸡鸣前夕计今日程息车在苕川霜中水南寺金磬泠泠然畴昔此林下归心巢顶禅身依寤昬寐智月生虚圆羇旅违我程去留难双全观身话往事如梦游青天明发止宾从寄声琴上聊书越人意此曲名思仙
　　闻韦驸马使君迁拜台州　　　【唐】鲍　溶
　　溟藩轸帝忧见説初鸣驺德胜祸先戢情闲思自流蚕殷桑柘空廪实雀鼠稠諌虎昔赐骏安人将问牛曾陪后乘光共逐平津游旌斾拥追赏歌钟催献酬音徽一寂寥贵贱双沉浮北郭乏中产东方称上头跻山望百城目尽增遐愁海逼日月近天髙星汉秋无阶异渐鸿有志慙驯鸥终期促孤櫂暂访天台幽
　　游天台山　　　　　　　　　【唐】张　祜
　　崔嵬海西镇灵迹传万古羣峰日来朝累累孙侍祖三茅即拳石二室犹块土傍洞窟神仙中岩宅龙虎名从干取象位与坤作辅鸾鹤自相羣前人空若瞽巉巉割秋碧娲女徒巧补视听出尘埃处髙心渐苦才登招手石肘底笑天姥仰看华盖尖赤日云上午奔雷撼深谷下见山脚雨回首望四明矗若城一堵昬晨邈千态恐动非自主控鹄大梦中坐觉身诩诩东溟子时月却孕元化母彭蠡不盈杯浙江微辨缕石梁屹横架万仞青壁竪却瞰赤城颠势来如刀弩盘松围清道九里天莫覩穹崇上攅三突兀傍耸五空崖絶凡路痴立麋与尘邈崚极天门覻深窥地戸金庭路非逺徒歩将欲举身乐道家流惇儒若一矩行寻白云叟礼象登峻宇佛阙绕杉岚仙坛半榛莽悬崖与飞瀑险喷难足俯海眼三井通洞门双阙拄琼台下昬侧手足前采乳但造不死郷前劳何足数
　　早春钱塘湖晩眺　　　　　　【唐】张　祜
