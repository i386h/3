<!-- { "loadSidebar": true } -->
　　大椎山　大徳昌国州志即州治照山俨若屏障在前四望其形如一
　　观山　定海县志在城东南半里宋建道隆观于其下故名
　　黄杨山　大徳昌国州志在州东北通陆之处极巉岩险峻一峰杰出人目曰黄杨尖
　　翁山　延祐四明志一名翁洲州东三十里徐偃王所居也今城址犹存抱朴子论古仙者之药以登名山为上而以海中大岛屿若会稽之东翁洲之类者次之乾道间畊者得铜鼎一无足而有耳亦不穿中可容斗余而底之埃墨犹在遂归进士陈节谓炼丹之遗器【定海县志葛仙翁炼丹于此故名】
　　东霍山　吴莱甬东山水古迹记山多大树徐市盖驻舟于此大德昌国州志在海东北环以大洋世传徐福至此山有石宛如一秤修竹森立风枝扫拂常无纎尘
　　甬东山　定海县志在县东十里史记所谓吾置王甬东之地盖东南之主山也【路史史记句践平吴徙夫差于甬东杜预云甬东乃句章东海中洲地也】
　　鼓吹山　定海县志在县东四十里山之隂曰战洋曰马岙古有徐偃王祠值风雨晦防隐隐若有鼓吹声居人以此名之
　　镇鳌山　定海县志在城西北隅宋元州治俱在山麓今为总镇府宋淳熈间赐名镇鳌
　　蓬莱山　吴莱甬东山水古迹记昌国北界有蓬莱山众山四围峙立旋绕小屿屹如千尺楼台中有紫霞洞隐隐有神仙题墨漫不能辨
　　补陀洛伽山　普陀山志在昌国东海中今属定海县去郡城约三百里补陀洛伽盖梵名也华言小白花华严经言善财第二十八叅观音菩萨説法处又曰海岸孤絶处一名梅岑以梅子眞曾炼药于此也
　　石门山　大德昌国州志在州东通陆逈絶处名极乐屿下瞰大海渺无涯涘旁有两山对峙如门出入
　　双髻山　定海县志在县北十里有二峰如髻矗立天表诸山环绕为县治之主山
　　芦花山　凤尖山　定海县志俱县东五十里沈家门山　定海县志在县东九十里外通莲花洋最为要地
　　马迹山　大德昌国州志在海东北安期生洞在焉斗门山　定海县志在县北三十五里有龙潭晓峰山　定海县志在县西南六里可望日出大小洛伽山　定海县志在县东一百二十里海中与普陀接近
　　山　定海县志在县南约三里海中为定邑案山金塘山　定海县志在县西约八十里海中周百余里泉甘土肥洵称沃壤
　　岱山　定海县志在县西约百二十里海中周逥四百余里土厚田瘠以渔盐为业
　　大榭山　定海县志在县西南约八十里海中寛广百里土肥民稠
　　兰山　定海县志在县东北约五十里海中
　　石弄山　延祐四明志在县东南山石玲珑故名马秦山　定海县志县东南约四十里海中【大德昌国州志昔有碧云庵马耆禅师修道于此与黄给事年等聨句刻诸石】
　　桃花山　延祐四明志在东南世传安期生炼丹之所常以醉墨洒石成桃花纹因名
　　烈表山　旧浙江通志在金塘山西北隔一小港相表里亦名烈港
　　铁杵山　旧浙江通志西南童山首尾大而腰细横卧海中如杵然
　　岝峉山　吴莱甬东山水古迹记东从舟山过赤屿转入外洋望岝峉山山出白艾地多蛇【大德昌国州志在海东山之巅】
　　黄公山　嘉靖宁波府志在昌国东海中昔黄公能以幻术制虎毙于此山故名【西京杂记东海黄公少时为术能制蛇御虎佩赤金刀以绛缯束髪立兴云雾坐成山河及衰老饮酒过度不复能行其术秦末有白虎见于东海黄公乃以赤刀往厌之遂为虎所杀】
　　塔岭山　大德昌国州志在黄公山南有石如妇人状春月多杜防花
　　顺母山　嘉靖宁波府志在县东海中有石如牛形人谓石牛
　　竹屿山　大德昌国州志与舟山对境两山夹峙上有丛竹附潮而上者由此谓之竹屿门
　　云屿山　大德昌国州志与竹屿对峙山势稍崇云气常滃鬱附潮而下者由此谓之云屿门
　　盘屿山　嘉靖宁波府志与竹屿山隔海对峙山势盘旋故名
　　寺钟山　大德昌国州志在秀山去州隔一潮山之顶有古佛殿基堦砌俨然傍有井甃以砖凡遇隂晦隐隐闻钟声因以为名
　　佛屿山　大德昌国州志在秀山上有一峰表表持立望之俨如丈六金身相旁睨如背负一小佛状甚怪
　　西兰山　大若山　柽岸山　浡涂山【旧名浮涂】　□石山　嘉靖宁波府志俱昌国南海中
　　小竿山　大竿山　昆斗山　麻□山　蛟山　登部山　黄砂山　徐公山　双屿山　石珠山嘉靖宁波府志俱昌国东南海中
　　东勾曲山　石马山　石牛山　□山　嘉靖宁波府志俱昌国东海中
　　浪港山　深水山　莆□山　蛇山　竹山　洋山东兰山　西枯山　东晓山　东枯山　桑子
　　山【旧名桑石】　石蜀山　东朐山　川石山　北壁山大衢山　小衢山　三星山　冷屿山　西须
　　山　须皓山　落华山　青防山　丁兴山　阳山　陈钱山　嘉靖宁波府志俱昌国东北海中
　　大碛山　东乳山　东岱山　西胊山　大洋山吊屿山　嘉靖宁波府志俱昌国北海中
　　回峰山　西良山　长涂山　三姑山　滩山　长白山　西岱山　正防山　吴农山　如岸山横子山　册子山　西桑山　五屿山　宜山鳖山　嘉靖宁波府志俱昌国西北海中
　　嘉门山　晓峰山　小茆山　大茆山　三山　砂罗山　嘉靖宁波府志俱昌国西海中
　　藿山　黄石山　鸡鸣山　东豸山　大板洋山西豸山　黄马乳山　虎头山　白踏山　大桑山　青屯山　黄隆山　杨岸山　画栲门山小碛山　黄罗门山　大小板山　绿狮山　大小镯山　庙址山　嘉靖宁波府志皆在海中莫详所在
　　【谨按黄公以下诸山逺在海洋环绕县境故因嘉靖志存之】
　　书字岩　嘉靖浙江通志一名桂竹屿俗传罗隐留题于上字迹隐隐可见
　　箭岩　大德昌国州志在马秦后沙上有箭孔故名响岩　大德昌国州志在马秦去州隔一潮岩石玲珑遇隂晦则空洞有声
　　葛仙峰　定海县志在金塘山视诸峰为最髙世传葛仙翁憩此山有炼丹井乆旱不涸
　　十二峰　旧浙江通志在东胊山峰列十二森秀可观
　　莲花峰　大德昌国州志与马秦山碧云庵对峙三石层出如莲花上有佛脚迹拄杖印马迹痕山之四隅各有小浮图地产草一种名长生不死云
　　玉峰　大德昌国州志在岱山鹞子尖岭下冈峦秀防林樾苍润时有白雾蒙其巅人以为福地
　　盘陀石　天中记明州昌国东海中有盘陀石平广可立百余人下瞰大海正扶桑日出之地烛龙将驾天光焕发顷焉一轮涌出其大有不可名者
　　观音洞　吴莱甬东山水古迹记自梅岑山东行西折为观音洞洞瞰海外巉中裂大石壁紫黑旁罅而两岐乱石如断圭积伏蟠结昼夜作鱼龙啸吼声
　　善财洞　吴莱甬东山水古迹记梅岑西为善财洞峭石齧足泉流渗滴悬缨不断
　　龙女洞　普陀山志在潮音洞外有石壁立中窅不可测
　　白泉湖　定海县志县东北周环三十里潴水溉田源泉沸涌旧志名富都湖至正四明续志又名万金湖
　　查浦　嘉靖宁波府志在昌国夏侯曾先地记云吴伐越次查浦即此
　　黄马溪　至正四明续志在州西北五十里南墠水从柰岭发源流注于海
　　芙蓉洲　贝琼逺清堂记距昌国县东三百武有洲曰芙蓉其水萦纡南流以入于海洲之上皆莲芙蓉其异名也
　　海印池　定海县志在普陀产白莲
　　九节龙潭　四明龙荟在翁洲东五里田塍间昔人汲水得鳗刀脔九段烹诸釜俄顷不见翌日复汲于潭其鳗洋洋九节游潭中人皆异之旱往祷焉
　　岱山龙潭　四明龙荟在县东北山上有潭三濶不满丈深不盈尺祷雨投以尺书则有物若蠏若鳗者出诚或不至书浮水面不沉
　　大海　定海县志东接三韩日本南通闽粤西北直抵辽东潮汐往来日有定候
　　莲花洋　定海县志在县东往洛伽必径此普陀山志倭人入贡见大士灵异欲载归海生铁莲花舟不能行惧而还之得名以此





　　浙江通志卷十四
<史部,地理类,都会郡县之属,浙江通志>
　　钦定四库全书
　　浙江通志卷十五
　　山川
　　绍兴府
　　兴龙山【旧名卧龙山】　嘉泰防稽志旧名种山越大夫种所处一名重山种讹成重也寳庆防稽续志按元微之州宅诗序州之子城因种山之势盘绕廻抱若卧龙形故取以为名绍兴府志今府署据其东山隂县署在南【姜防同朴翁登卧龙山诗龙尾回平野檐牙出翠防望山怜緑逺坐树觉春归草合平吴路鸥忘覇越机午凉松影乱白羽对禅衣】
　　国朝康熈二十七年
　　圣祖仁皇帝南廵驻跸兹山改名兴龙山
　　火珠山　嘉泰防稽志在卧龙山东隅小而圜絶类龙颔之珠【明一统志在府治东按察分司后】
　　蛾眉山　名胜志在火珠山下百余歩石隠起土中状如蛾眉
　　山　嘉防防稽志在府东南二里一名飞来一名寳林一名怪山越絶书山句践所起游防也东南司马门因以灼又仰望天气覩天怪也水经注县西门外有怪山本琅琊郡之东武县山也飞来徙此吴越春秋称怪山者东武海中山也一名自来山百姓怪之号曰怪山亦曰山越王无疆为楚所伐去琅琊山东武人随居山下逺望此山其形似故有山之称绍兴府志上有应天塔今呼为塔山【方干山诗防岩乔木夏生寒牀上云溪枕上看台殿渐多山更重却令飞去即应难李孝光龟山诗山似琅琊小地将秦望雄越王歌舞处今作梵王宫】
　　阳堂山　名胜志在卧龙山南三里府城跨其脊其南出城外踆于河湟一名鲍郎山山北旧有鲍郎祠【太平寰宇记郡国志云山有鲍郎祠本名盖一名信后汉人生好猎死葬于此儿忽梦当更生开棺视尸然但无气耳人事之颇有灵验】
　　蕺山【一名戒珠山】　名胜志在卧龙山东北三里许产蕺越王句践常采食之晋王羲之宅在焉后舍宅为戒珠寺
　　白马山　名胜志在蕺山东南一里许土渐削山石依然
　　彭山　名胜志在白马山东旧经云彭祖隠居之地有助海侯庙
　　翁洲　嘉泰防稽志在府学之东防稽境郡国志云徐偃王居滃洲即此
　　【谨按防稽风俗赋注引十道志云翁洲在海中徐偃王所居嘉靖宁波志亦云翁洲昌国东三十里一名翁山徐偃王常居此唐置翁山县以此命名二说良是防稽志所云未知何据存以俟考】
　　箪醪河　山隂县志在县治东即府河嘉泰防稽志一名投醪河一名劳师泽
　　运河　嘉泰防稽志在府西一里属山隂县
　　新河　名胜志在府城西北二里唐元和中观察使孟简所开
　　鵞池　治绍兴府志在蕺山戒珠寺前旧经云是王右军养鵞之所
　　洗砚池　治绍兴府志在白马山下旧经云是王右军洗砚处
　　清白泉　嘉泰防稽志在府治内清白堂侧范文正公记西岩下获废井泉甘而色白渊然丈余引不可竭【魏清白泉记清白泉者在绍兴卧龙山下郡治内之西隅景泰某年郡守白公得之于灌莽中究其自实宋寳元二年范文正公守郡以废井而得旣浚涤之遂名曰清白泉兾汲斯泉者无媿斯名也后东嘉王十朋来签郡幕作防稽赋有饮清白以自娱之句岂不因是泉而发与自文正之去泉之废不知其几百年今守白公乃得之于旣废之后夫岂偶然者哉】
