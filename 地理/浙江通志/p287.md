<!-- { "loadSidebar": true } -->
　　恩防将乏食穷黎加意赈防又经总督程元章题明动用盐费银两遴员赴产米地方采买运回分贮平粜以济民食在案今该御史奏称杭嘉湖等府地狭人稠所产米谷不足供一歳之需借商贩接济偶遇客米稀少价値顿昻若得多贮官米备粜庶可平市价而裕民食请毎年于秋成前视年歳之丰歉酌定米数多寡预行题明借动库项遴员于湖广等省采买分贮一値时价昻长即减价平粜较之买价应有盈余如递年发粜积有盈余银两遇歉歳减价粜卖即以盈余银两抵补所减价値等语应如所奏除现今该督程元章已动盐费银两采买米石俟运回分贮减价平粜外仍令嗣后每年酌定米数于秋收米贱之时题明借动库银赴湖广等省采买分贮遇米价昻贵之时即减价平粜将粜过价银归还原动库项如遇歉歳照买价减粜即以递年所积盈余抵补所减价値仍将采买米价及平粜价値于毎年歳底逐一分晰造册报部查核可也奉
　　防依议
　　雍正十一年十月十四日奉
　　上谕【恭纪首卷】杭嘉二府属本年额征漕米各截畱五万石归安乌程二县应征漕米一十八万余石并带征雍正十年分漕米七千六百余石照雍正五年部定折价征银存米以备积贮【互见漕运】
　　雍正十三年十一月戸部爲请定常平仓谷粜籴之法以便官民事总理事务和硕庄亲王等议覆内阁学士方苞条奏内称天下常平仓谷使无虚冒定存七粜三之法而有司奉行失宜必待谷价既贵各州县始得申详府道藩臬督抚请定官价并示开粜之期若一处文未批发不敢开粜不知谷贵早晩无常若商贩众至则旬月之间价复大减是以胥吏得借此要索穷民不得邀平粜之恩而官定之价且不能充有司当此欲不粜则红腐可虞欲贱粜则秋籴难补等语查各地方谷价之低昻原属早晩无定如遇价値昻贵该州县即宜将存仓谷石及时发粜以平市价若待谷价既贵始行详请示期开粜其未奉批发之前小民以贵价籴食先已受累又不独奉文之后或致市价复平而官价不充爲可虑也嗣后发粜常平仓谷应如所奏凡遇价値偶贵各该州县酌定卖价一面开粜一面详报俾令穷民咸沾实惠所粜价银谷石该地方官按月造册申报督抚查核又奏称河北五省风气高燥仓谷数年不坏存七粜三之法尚可遵行若江淮以南地气卑湿通行存七粜三则南方数省每至数年必有数百万石霉烂发变之谷有司惧罪往往以既坏之谷抑派乡戸强授富民伏乞
　　皇上特颁谕防严饬南方各省督抚验察各县存仓之谷三年不变歳存其半两年不变则粜七存三但逾一年底面即有霉烂则春尽粜而秋籴之其或年岁大歉本州县及邻境谷皆腾贵春粜之价不足以籴充原数则详明上司银交郡库俟次年有收如数补籴至河北五省倘遇岁歉听各州县详明上司不拘粜三之例督抚司道知府止于岁终实覈在仓之数一至开春照所定存粜分数随时发粜等语查设立常平仓收贮谷石原不独备平粜之用且以备赈济之需苐恐积贮年久难免霉烂是以定存七粜三之法按年出陈易新三年有零即可通行易换既无虞于红朽亦有备而无患今方苞奏称南方诸省地气卑湿存仓之谷三年不变岁存其半两年不变粜七存三亦属因地制宜之意但查南方各省各属均有高下燥湿之不同其应行发粜之处难以悬定应令各该督抚按地方风土悉心详议具题到日再议至所称一年即有霉烂春尽粜而秋籴之处查地气最湿之区积至一年容有气头厫底变色者但爲数亦属无几若春间尽行出粜而秋成偶歉谷价腾贵买补不前一时需用无所取资殊失积贮备赈之本意应将风土最湿各地方作何存粜之法一并行令该督抚妥议具题至河北五省遇有歉收之年听各州县随时发粜不拘粜三之处查存七粜三之例非因歉收之年而设若遇歉收价値昻贵各直省原可酌量多粜不必拘泥成例止粜三成至直省各州县秋成买补之处应如所奏如遇谷价腾涌即将所粜价银解交府库俟次年有收价贱照数买补再本地买补恐有派买短价以及抑勒富戸里民等弊务令于隣近州县购买以杜弊端又奏称谷之存仓则有鼠耗盘量则有折减移动则有脚价粜籴守局则有人工食用秋籴之价较春粜之价即稍有盈余亦仅足以充诸费更祈
　　勅谕督抚严饬监司郡守岁终稽查但谷数不亏不得借端要挟庶几中材可守若有防能之员适逢秋籴价贱盈余较多详明上司别贮一仓以备歉岁发赈督抚按所积数目彚题量加纪録加级等语查春粜秋还其折耗并脚价等费是所不免如遇秋籴价贱除诸费外果有盈余应听该州县官自行据实详明以备平粜赈济之用该管上司不得借端要挟勒令多报若照盈余谷数量加纪録加级其中或有不肖有司希图议叙或于粜卖之时高擡价値扣克升斗而于买补之时不遵隣近州县买补之例仍行私派里甲短发价银浮收斛面因此转滋弊窦苦累乡民亦未可定应将所奏议叙之处无庸议可也奉
　　防依议

　　浙江通志卷七十八
<史部,地理类,都会郡县之属,浙江通志>
　　钦定四库全书
　　浙江通志卷七十九
　　积贮【下】
　　仓厫
　　杭州府
　　永济仓【旧名广丰仓在仁和县新桥之西北首即明预备仓】　康熙五十四年具题添建仓厫二百四十间改名永济仓
　　广济仓【原名广积仓存贮南米故乂称南粮仓在仁和县之新桥东】　雍正七年添建厫座九十间亦改名永济贮谷储备其南米移贮南粮省仓
　　南粮省仓【在驻防营井字楼】　雍正六年驻防副都统移驻乍浦题请将衙署改建
　　盐义仓【在艮山门内】　雍正六年奉
　　防建【李衞盐义仓碑记从来盐防之制裕国便民而厯代以来百弊丛生遂有上亏国课下瘁民生至商亦兼受其困则体恤之心未至也伏惟圣祖仁皇帝轸念浙鹾恩膏叠沛我】
　　【皇上承干御极益以加斤减费蠲课赈灾商力既舒故民价不増而课额易办于是众商感悦因见我】
　　【皇上勤求民瘼岁支正项储谷备荒乃愿共捐银十万两用襄积贮亦足以见圣德入人之深而感人之速矣衞职兼鹾务不敢壅于上闻既奉俞防遂令别建义仓遴选诚实之商轮加经理或当出陈以易新或当粜三而存七随年丰啬与时变通庶几谷日益多济日益普虽有水旱可以不爲民害焉夫天下熙熙攘攘大抵皆爲利往来耳以诸商各出赀费奔走海滨驱驰团舍谁不欲利盈什伯爲肥身家贻子孙之计乃昔之恐失锱铢者今捐数万金不惜则岂非厚生正徳之化风动于不自知哉是仓也卜筑于艮山门内钱氏园基其地约四十亩其厫计百四十间其贮可八万五千石其于水近可便搬运其爲地燥可免湿蒸其属禁城可以数稽查其逺民房可以避烟火周围有墙墙高而厚布厫有板板濶而坚厫外有场场寛而平场前有防防高而敞有门可以杜闲杂有庙可以依仓神后有同志更扩充而推暨之其愈广皇仁于无际也夫】钱塘县
　　常平仓【有东西南北四仓明万厯间知县汤沐建俱圯今在总织局后】
　　预备仓【在城北二啚观音桥南旧名老人仓今称钱塘仓】　雍正五年建仓八间每间贮谷五百石
　　仁和县
　　广丰仓【在平安四啚】
　　广积仓【在新桥北】
　　预备仓【旧名老人仓在艮山门桥】
　　大有仓【在武林门月城内明万厯间巡按御史李邦华建】　康熙年间改贮南米雍正五年修葺旧仓六间每间贮谷八百石海宁县
　　存畱盈济仓【在县前】
　　永平仓【在西南隅】
　　社仓　康熙十三年知县许三礼建
　　常平仓【在县西七十三步明正德间知县曹珪移建拱辰门外名预备仓立门楼官防各三楹厫四楹缭以土垣】　雍正五年添建仓厫九间每间贮谷五百石七年添建一十七间八年添建一十六间富阳县
　　存畱仓【在县治西南】
　　预备仓【在后河头自新衖】　雍正五年添建仓厫八间每间贮谷五百石七年添建一十四间八年添建一十一间
　　余杭县
　　存畱仓【在仪门内】
　　常平仓【在县治东南三里】
　　预备仓【一在县治东南二里一在县治东南一里法喜寺巷】　康熙二十二年修雍正五年添建仓厫六间每间贮谷五百石七年添建一十九间八年添建一十六间
　　临安县
　　预备仓【在县南大巷存留仓内】　康熙九年知县陈提知建存畱仓【在县治南】　雍正五年添建仓厫一十间毎间贮谷三百石七年改建小仓二十四间八年添建一十一间
　　于潜县
　　预备仓【四所一在县西一在赵村一在太阳村一在法道村】　雍正五年添建仓厫一十间每间贮谷三百石七年添建一十间八年添建五间
　　新城县
　　义仓【在县左】
　　存畱仓【在县西】
　　预备仓【与义仓并】　雍正五年添建仓厫一十五间每间贮谷三百石七年添建一十三间八年添建一十一间
　　昌化县
　　存畱仓【在县东】
　　常平仓【一在河桥一在百丈明景泰中建】
　　社仓【明万厯间知县洛都建】
　　预备仓【在县西半里许】　雍正七年添建仓厫九间每间贮谷三百石八年添建五间
　　嘉兴府
　　嘉兴仓【在实花寺】
　　军仓【旧名外三仓洪武初名大有仓三十年倂入嘉兴仓】
　　子粒仓【在军仓西】
　　嘉兴县
　　预备仓【旧名济众仓在钟秀坊天寜寺东】
　　常平仓【五所一在接官亭一在王店一在新丰一在钟带一在新行皆前明建张朝瑞常平仓议洪武初令州县各立预备四仓官爲籴谷收贮以备赈济就责本地笃实人民管理次灾则赈粜其费小极灾则赈济其费大赈粜则常平法也岁久法湮各州县仅存城内预备一仓其乡社仓尽废夫天灾流行国家代有常平仓断乎当复者议令各属县于四乡水陆通达人烟辏集高阜去处官爲各立仓一所每岁将赎锾之半籴谷入仓或查无碍官银随宜籴买大约毎乡一仓上县籴五千石中县四千石小县三千石但不许逼抑科扰平民各择近仓殷实居民二名掌管免其杂差准其开耗凡收粜俱该县掌印官监督或遇岁饥管仓人役禀官监粜中饥半粜大饥全粜俱照原籴价银出粜或宁减之大约减荒年市价三分之一庶不至腾踊或仓谷粜尽而民饥未已令持所粜谷本赴有收地方循环籴粜四乡粜完即将谷价送官秋成委籴仍总计籴谷牙耗等费每石银若干报官注册以爲日后出粜张本盖社仓之法立则以时敛散富者不得取重息而贫民霑惠于一岁之中常平之法行则减价粜卖富者不得腾高价而贫民受赐于数十年后大饥之日昔苏文忠公在浙行荒政只用出粜常平米一事更无余策夫城内之预备仓以待赈济然有出无收其费甚钜四乡之社仓以待敛散然易散难敛其弊颇多惟常平仓者其法专主粜籴而籴本常存盖不费之惠诚救荒良防也】
　　预备仓【在通越门内】　雍正五年添造仓厫二间毎间贮谷五百石七年添造一十四间八年添造一十六间
　　秀水县
　　崇眞仓【在县西北二十七里今废】
　　花园仓【在报忠坊】
