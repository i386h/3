<!-- { "loadSidebar": true } -->
　　方希文妻项氏【明列女传名淑羙适希文希文好蓄书值方国安溃兵掠江浒希文挈家避山间载书以往防幼子病疹希文出延医氏与一妪一婢处是夕乱兵突至纵火肆掠婢挽氏衣欲与俱出氏叱之曰出则死于兵不出死于火等死耳死火不辱时妪已先去见火出复入呼曰火已至比落诸妪皆匿某所奈何弗出氏不应急取书堆左右髙与身等坐其中须臾火廹书尽焚遂死贼退希文归则余烬旋而成堆若防其骨者一恸灰即散乃收骨瘗于先兆】
　　叶迎妻卢氏【淳安县志明末乱兵刼掠一卒获氏欲汚之不从逼以利刃杀其懐儿氏抱树大骂卒刎其首而殒时胡世宰妻缪氏亦不屈死】
　　项文举妻徐氏　王文蕙妻唐氏　王坚妻钱氏何珧妻方氏　　任裕妻戴氏　　周忭妻商氏何廷智妻呉氏　方晖妻周氏　　余璧妻解氏方渌妻邵氏　　应恪妻呉氏　　童景春妻洪氏童朋妻方氏　　方彦显妻鲁氏　周尔行妻张氏王应元妻徐氏　卢应箎妻徐氏　汪良臣妻王氏童汝弼妻方氏　方啓常妻任氏　应德新妻呉氏郑台妻方氏　　徐九采妻童氏　方梦龄妻呉氏方惟棨妻任氏　徐宝妻方氏　　张继志妻姚氏徐良弼妻李氏　胡世相妻郑氏　方待征妻卢氏
　　国朝
　　方贞女【题旌册方茂春女许配呉纲纲以痘殇女年十五闻讣奔防守志为夫营葬立孤养孀姑守节六十余年康熙四十九年具题奉防建坊旌表】
　　余光斗妻王氏【题旌册年二十四夫亡时舅姑早防祖翁姑在堂氏奉甘防十七年敬谨不怠子琼玉生甫八月抚至成人葬夫三代之在浅土者守节五十载雍正三年具题奉】
　　【防建坊旌表】
　　呉茂泰妻卢氏【题旌册年十九夫亡子琰在襁褓氏教育成立又夭遗孙景濓氏又抚之守节四十余年】
　　吴咏妻方氏【题旌册年二十一夫亡守节四十一年抚侄承祧】
　　吴敬庭妻方氏【题旌册年二十三夫亡遗孤蕃昌亲自督课有成】
　　邵士鸿妻李氏【题旌册年二十适士鸿未一载士鸿卒遗腹生女继侄日煌为后守节四十年】
　　汪应潢妻严氏【题旌册年二十四夫亡生子甫六月上无翁姑旁无伯叔父母怜其无倚劝之改适氏誓死不移蓬首垢面三十余年课子有成守节六十二载　以上五氏俱雍正四年具题奉防建坊旌表】
　　吴绎熊妻邵氏【题旌册年二十一夫亡无子氏投缳触石絶粒百方求死舅姑苦劝乃止舅姑殁遗叔止六龄氏恩勤育养叔又早逝乃育叔子毓芝为嗣训诲成名守节五十三年】
　　吴敬传妻徐氏【题旌册二十五而嫁二十七而寡抚幼叔成立继侄为后守节二十八年】童近圣妻吴氏【题旌册夫亡事翁姑孝勤女红训子读书夜分机杼声与书声相间也以上三氏俱雍正五年具题奉防建坊旌表】
　　方乘如妻邵氏【题旌册年十七适乘如乘如患瘵疾有年矣结防后即日侍汤药至废寝食逾年而夫卒无子育侄涣然为嗣事孀姑如事父母姑卒出十指所积以营窀穸祔夫于旁而自穿生圹于夫之右守节三十八年】
　　鲁楠妻吴氏【题旌册年二十三适楠二十八而寡遗娠生一女又殇氏矢志靡他以奉养舅姑舅姑殁力营丧葬育侄为子守节二十五年】
　　胡光典妻姚氏【题旌册年十七归光典二十七而寡誓死不二事孀姑抚幼嗣严以律身俭以持家乡党咸奉为矜式守节至五十三岁而卒　以上三氏俱雍正九年具题奉】
　　【防建坊旌表】
　　童宗琯妻方氏【题旌册年二十九而寡遗子骝督训极严不为姑息家素封缩衣节食以周贫乏故家业不减而亲隣咸被其德守节四十五年】
　　邵之纯妻方氏【题旌册年二十九而寡遗孤幼舅姑早逝三世棺在浅土氏昼夜纺织铢积始得购地卜葬训子有方守节四十年　以上二氏俱雍正十年具题奉】
　　【防建坊旌表】
　　周仁元妻应氏【题旌册年二十九岁而寡择师督课其子二子俱游庠终身缟素闰门严肃戚属罕觏其靣守节二十八年雍正十一年具题奉】
　　【防建坊旌表】
　　应校妻徐氏【题旌册年二十六夫亡事姑孝抚遗孤成立持身谨严频笑不茍守节二十年卒】
　　徐尚元妻胡氏【题旌册年二十五夫亡舅姑垂白遗孤仅六月家故贫纺绩以给飨飱舅姑没百计营敎子有方守节五十三年以上二氏俱雍正十三年具题候旌】
　　方翘妻吴氏【方象瑛吴节妇传适翘十九日而翘没氏奉姑惟谨姑病至以手承其秽不解带者累月姑性素卞急至是叹曰吾得妇是无子而有子也越二十九年姑卒氏痛之甚逾二年亦卒年五十一嫠居三十余年】
　　周贞女【淳安县志遂安人许配邑人阮若咸年十四未嫁若咸感疾且剧氏往视随婢侍汤药及若咸卒誓不改嫁事祖姑及姑孝敬备至年十七祖姑殁扶柩号恸欲絶时有欲夺之者氏闻之不食而死康熙六年督抚给匾旌奨】
　　方棻如妻吴氏【方象瑛方节妇传年及笄归棻如棻如病瘵氏刲股为羹剪髪燎药祈以身代而叶如竟死氏年二十四防身如律言不逾阃鬻手以供舅姑之养而抚犹子为嗣教之成立砥节四十年而卒】
　　桐庐县
　　明
　　吴徳逺妻徐氏【严陵志名妙贤徳逺卒氏年二十四织絍以养舅姑舅姑殁哀毁几死洪武年旌表夀百岁】
　　汪希圣妻戴氏【阎皥汪节妇传名巧字妙贞年十八归希圣甫七载希圣病亟乃断髪誓无嫁意及希圣卒事舅姑惟谨元末羣盗蜂起汪族择板山之洞匿焉氏以男女当别嫌遂奉姑于洞旁之茒舍寇至举火燔洞匿者皆死氏伏丛草中得免于难茕茕抚孤纺绩度日虽豪贵百计强求輙厉声严拒卒能完节保孤克昌厥绪】
　　王宗玊妻毛氏【严陵志名妙秀生子甫三月而宗玉卒氏年二十有一姑怜其幼欲嫁之氏以死自誓孀居五十余年教子成立成化年旌表】
　　王镠妻卢氏【严陵志名妙清生子一岁而镠卒氏年二十一以死自誓姑屡欲夺其志氏坚拒不从成化年旌表】
　　邓中华妻王氏【李绍贤邓列妇传字淑媛年十四适中华中华遘危疾妇躬汤药衣襦不解体者凡数月中华执妇手泣下语半不即吐妇喻所指也曰死生契濶夫妇同穴夫即不讳誓以身殉数日中华死越三日卜葬妇先一日栉沐更衣登楼缢死时年十九】
　　柴梁妻戴氏【桐庐县志年二十而寡家贫子幼纺绩自赡缺食则命子取山菜野果以充饥人皆悯其苦节未防子丧冰操益坚年至九十六卒】
　　陆氏二节【桐庐县志姚氏陆东山妻年十九东山卒有孕未育及产子氏泣曰陆氏宗弗坠矣孝姑抚子备尽劳瘁其子亦聘姚氏为妇年二十一亦卒姑媳死守而终】
　　吴克文妻王氏　张敞妻徐氏　　王永孚妻袁氏姚克诚妻陈氏　章叶妻骆氏　　吴贯妻汪氏赵继臯妻姚氏　俞凤妻赵氏　　姚明之妻袁氏姚昌妻汪氏
　　国朝
　　宋绍昌妻李氏【题旌册年二十一夫亡有强暴者欲汚之氏坚拒不从而死时康熙五十四年五月事也五十七年具题奉防建坊旌表】
　　徐承礼妻李氏【题旌册年二十六夫亡守节四十六载雍正元年具题奉】
　　【防建坊旌表】
　　屠氏二节【题旌册屠士裔妻钟氏年二十三夫亡抚侄承祧守节四十二载屠士衮妻倪氏年二十八夫亡训子有成守节三十三载二氏俱孝事舅姑雍正五年具题奉】
　　【防建坊旌表】
　　戴廷予妻徐氏【题旌册年二十四夫亡家贫甚一子止二龄矢志不二守节五十一载雍正六年具题奉防建坊旌表】
　　吴永年妻张氏【题旌册年二十二夫亡事舅姑孝教子严而有法守节五十载雍正八年具题奉防建坊旌表】
　　王始成妻孙氏【题旌册年十七归王二十四而寡遗二子俱幼家贫半菽不饱勤女红糊口教育二子至于成立营葬舅姑及夫三丧守节五十二年雍正九年具题奉】
　　【防建坊旌表】
　　章日炳妻戴氏【题旌册年二十八而寡事舅姑抚子守节四十八年】
　　赵尚瑗妻王氏【题旌册年二十四甫生子而夫亡上有孀姑氏仰事俯畜备极劳瘁守节三十四年　以上二氏俱雍正十年具题奉防建坊旌表】
　　赵日暄妻王氏【题旌册年十七而寡家贫尽鬻嫁衣以奉翁姑无子立侄为嗣勤纺绩操井臼翁姑先后病殁尽礼尽哀继子殀复抚一孙以延夫后守节六十二年】
　　方大衔妻傅氏【题旌册年二十八而寡事姑葬舅抚子成立　以上二氏俱雍正十一年具题奉防建坊旌表】
　　章日选妻姚氏【题旌册年二十四夫亡家故贫复遭隣火室庐荡然氏只身从烟防中抱幼子逸出流离困苦终无异志子长即营葬舅姑及夫守节四十一年雍正十二年具题奉】
　　【防建坊旌表】
　　邵观光妻吴氏【题旌册年二十六夫亡家赤贫昼夜勤女红养姑抚子次子士杰游庠有孙七人咸以耕读为业守节四十二年】
　　吴士大妻邵氏【题旌册年二十五夫亡事姑孝无子以侄遂亨为后辛勤抚训弱冠游庠守节二十九年　以上二氏俱雍正十三年具题侯旌】
　　张坤妻吴氏【桐庐县志年二十六坤卒生子有镇甫三岁姑亦早寡家贫纺绩易食养姑年七十余尚与姑同寝处姑年九十二卒子及媳亦相继死氏抚孤孙经营丧葬尽礼年七十四卒】
　　皇甫国球妻张氏【公举事实年二十一而寡遗子兆亨甫周岁家贫姑老氏昼夜勤纺绩易粟养姑姑婴风疾氏左右扶持歴久不衰教子以义方守节五十二年卒】
　　徐志达妻张氏【公举事实年二十四夫为山寇所杀家贫姑老遗三子俱幼氏以节自矢事姑生养死葬咸尽礼抚子成立守节五十二年】
　　吴焌妻邵氏　　赵懋鉴妻柯氏　王孟辉妻吴氏王日升妻俞氏　王日啓妻戴氏　袁九宠妻濮氏
　　遂安县
　　明
　　周宗明妻方氏【严陵志年二十七宗明卒人或怜其少继子顺五尚幼讽其改醮方曰弃姑与子禽兽之行也吾忍为之乎宁死不易志邑人余复为立传】
　　余钦妻方氏【刘元余母贞节传方璹女筓而归钦越三年生子涌三月而钦卒时年十八矢志不二所亲讽其他适泣曰从一而终妇道也敢以存亡易志恪供妇职抚育遗孤孀居严肃涌长为之授室姑殁丧葬尽礼嘉靖丁酉上其事表厥宅里】
　　詹氏二节【万歴严州府志詹瑞妻卢氏詹轩妻余氏卢以二十三岁而寡余以十九岁而寡舅姑强其嫁矢志益坚嘉靖辛亥卢年八十二余年七十八知县罗衮以闻匾曰双节之门】
　　余氏二女【遂安县志长妙姿次妙善余方女也姿许字洪氏洪后衰替不能聘方渝盟更以字富室汪姓妙姿不从洪讼诸臬司以有聘断女归汪妙姿截髪折齿誓不改移终身不嫁与妹妙善索友爱妙善亦誓与同志父母讽喻百端终莫能夺乃给产半诸子而以宻室处之二女性勤俭□门整肃晚年赞财颇裕遂以益诸弟年至耄耋而殁】
　　余模妻王氏【万歴遂安县志年二十四模亡明年子女亦相继殁父母讽使他适矢志不易年七十三卒临卒谢妯娌曰吾今方可言不失节前此未敢言也】
　　徐椅妻沈氏【遂安县志年二十二椅亡誓不改适有遗腹日夜叩天兾生子为徐后积忧致瞽生子应韶双目复明割股疗姑疾卒年九十二万暦年旌表】
　　陆府妻蒋氏【万歴严州府志年十九府卒剪髪纳府棺中自缢求死以姑救不得遂乃杜门毁容谨事舅姑一日隣火将近抱棺恸哭愿与俱焚俄而反风灭火万厯年旌表】
