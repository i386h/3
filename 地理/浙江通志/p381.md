<!-- { "loadSidebar": true } -->
　　宋史孝宗本纪乾道四年五月乙亥月入南斗宋史五行志乾道四年七月壬戌衢州大水壊城漂民庐孳牧诸暨大水害稼
　　宋史五行志乾道五年夏秋温台州大水漂田庐害稼黄岩县为甚
　　宋史五行志乾道六年夏浙东旱温台为甚秋浙西为害七年春秀婺州皆旱
　　文献通考乾道六年衢州西安县有物怪鸡首人身髙丈余昼见于野
　　宋史五行志乾道九年婺处台温州久旱无苗麦九月温州火经夕燔县治及民居七千余家
　　宋史五行志淳熈元年浙东饥台处为甚七月壬寅钱塘大风潮决江隄一千六百六十余丈漂民居六百三十余家仁和县濒江二乡壊田圃
　　宋史五行志淳熈元年秀州民吕氏冰瓦有纹楼观车马人物芙蓉牡丹萱草藤萝之属经日不释
　　宋史五行志淳熈二年秋浙西郡县螟
　　宋史五行志淳熈三年四月癸巳天台临海二县大风雹伤麦八月台州大风雨连日海潮合溪流激决江岸壊民庐癸未大雨壊徳胜北新江涨三桥及仁和钱塘余杭三县田湖秀州害稼浙东西郡县多水婺州会稽嵊县为甚
　　宋史五行志淳熈四年五月己亥夜钱塘江潮大溢败隄八十余丈庚子又败隄百余丈九月丁酉连日大风雨驾海潮败隄三百余丈余姚县败隄二千五百六十余丈上虞县败隄及梁湖堰运河岸眀州大风驾潮坏定海鄞县海岸七千六百余丈
　　文献通考淳熈五年浙西旱
　　宋史五行志淳熈六年夏衢州水秋温台湖秀等州皆水壊圩田
　　宋史五行志淳熈七年八月台州军民大饥是嵗浙郡县皆饥
　　宋史五行志淳熈七年绍兴台婺皆大旱自四月不雨至九月
　　宋史天文志淳熈八年五月己夘荧惑入南斗宋史五行志淳熈八年五月壬辰严州绍兴大水漂民居十万余家田稼尽腐自七月至十一月临安府越婺衢严湖州皆旱
　　文献通考淳熈九年春大无麦于潜昌化人食草木湖州绍兴衢婺严明台州饥
　　宋史五行志淳熈九年六月乙夘飞蝗堕仁和县界宋史五行志淳熈十一年二月新城县深浦雨黒水终日六月甲申龙泉县大雨水浸民舍壊杠梁七月壬辰明州大风雨山水暴出
　　宋史五行志淳熈十二年十二月台州雪深丈余文献通考淳熈十三年二月庚申钱塘龙山江岸有大鱼如象随潮汐复逝
　　宋史五行志淳熈十三年八月戊寅安吉县枣园村暴水发漂庐舍田稼殆尽
　　文献通考淳熈十四年七月秀州饥临安府九县饥文献通考淳熈十六年六月甲辰钱塘傍江居民得鱼备五色鲫首鲤身事闻有司令纵之
　　宋史光宗本纪绍熙二年三月温州大风雨雹田苗叶果荡尽瑞安壊屋杀人
　　宋史五行志绍熈二年七月壬申天台仙居县大水连夕漂没民居壊田伤稼
　　文献通考绍熈四年夏绍兴府无麦
　　宋史五行志绍熈五年春浙东西郡县自去冬不雨至于夏秋七月壬申慈溪县水漂庐决田乙亥防稽萧山余姚上虞大风驾海潮壊隄伤田八月辛丑钱塘临安新城富阳于潜大雨水漂没田庐安吉县平地水丈余冬无麦苗浙东西皆饥明州为甚人食草木
　　宋史五行志庆元元年六月壬申台州属县大风雨海涛山洪并作没田庐溺人无算
　　文献通考庆元二年六月辛未黄岩县大雨水有山自徙五十里余声如雷草木冢墓皆如初而故址为渊潭时临海县清潭山亦自移
　　宋史五行志庆元三年秋婺州山阴萧山富阳盐官淳安县嘉兴府皆螟
　　文献通考庆元四年秋浙东西洊饥道多殣
　　宋史五行志庆元五年六月浙东西霖雨至于八月台温衢婺州水漂民庐多溺死
　　宋史五行志庆元六年五月严衢婺州皆大水积五日漂庐害稼冬燠无雪桃李华虫不蛰
　　文献通考嘉泰元年浙西郡国洊饥嘉兴为甚宋史天文志嘉泰二年正月丁巳填星荧惑嵗星合于南斗
　　宋史五行志嘉泰四年五月不雨至于七月浙东西郡国皆旱
　　宋史五行志开禧元年夏浙东西不雨百余日越婺严衢州大旱
　　文献通考开禧二年绍兴府衢婺州无麦
　　宋史五行志开禧二年五月庚寅东阳县大水宋史五行志嘉定元年五月浙江大蝗七月壬辰台州大风雨驾海潮壊屋杀人
　　宋史五行志嘉定二年七月壬辰台州大风雨驾海潮漂二千二百八十余家
　　宋史五行志嘉定三年四月甲子新城县大水五月严衢婺州富阳余杭盐官新城诸暨淳安大雨水圮田庐市郭首种皆腐
　　宋史五行志嘉定四年四月丙申临安府梵天寺火七月辛酉慈溪县大水圮田庐人多溺者八月山阴县海水败隄漂田四十里斥地十万畞
　　宋史五行志嘉定五年五月严台州水壊田庐文献通考嘉定六年六月丙子严州淳安县地震宋史五行志嘉定六年六月丙子淳安县长乐乡山摧水涌丁丑淳安县山水暴出陷清泉寺漂五乡田庐百八十里丁亥于潜大水戊子诸曁县风雷大雨山洪暴作漂十乡田庐钱塘临安余杭安吉诸县皆水十二月余姚县风潮壊海隄亘八乡
　　宋史五行志嘉定七年六月浙郡蝗
　　宋史五行志嘉定八年八月浙郡皆旱明台衢婺温州为甚
　　宋史五行志嘉定九年五月大水绍兴府严衢婺台处等州漂田庐害稼浙东蝗
　　文献通考嘉定十年台衢婺州饥台为甚
　　宋史五行志嘉定十一年六月戊申武康安吉大水漂官舍民庐人畜九月己巳万松岭民居火燔四百八十余家
　　宋史五行志嘉定十二年盐官海潮冲平野二十余里
　　嘉靖宁波府志嘉定十四年七月十五日象山县庆云见于西山五彩间错自是五谷丰登
　　宋史五行志嘉定十四年明台温婺衢等州蟊螣为灾
　　宋史五行志嘉定十五年七月萧山县大水时久雨衢婺严三州暴流与江涛合圮田庐害稼
　　宋史五行志嘉定十六年浙郡国皆无麦禾
　　文献通考嘉定十七年春余杭钱塘仁和三县饥万厯绍兴府志嘉定间新昌俞时中家产芝草白玉蟾为记
　　续文献通考宝庆二年二月壬午太白嵗星填星合于女十一月荧惑填星合于女九月丁夘台州大水壊屋溺民
　　续文献通考绍定元年六月温州火燔六百余家九月又燔五百余家
　　宋史天文志绍定元年七月戊戌荧惑犯南斗续文献通考绍定二年九月台州海溢壊城
　　宋史五行志嘉禧四年绍兴临安严州饥
　　续文献通考嘉禧十年八月台州大水十二年六月台州又大水
　　续文献通考嘉禧十三年七月辛丑严衢婺台处等州大水冒城郭溺人
　　续文献通考淳祐六年十一月永嘉县东门大火燔六百余家
　　续文献通考淳祐十二年十一月临安大火
　　宋史理宗本纪宝祐三年五月浙江大水
　　续文献通考景定元年五月荧惑入南斗留五十日宋史理宗本纪景定三年二月临安安吉属邑水五月丙寅雨雹
　　嘉靖宁波府志咸淳元年天雨钞于鄞县姜山陈氏共二日飞钱盈室名其堂为天钞堂
　　万厯金华府志咸淳五年兰溪县纯孝乡产瑞麦宋史度宗本纪咸淳六年八月甲申瑞安乐清县嘉禾生异亩同颖
　　续文献通考咸淳六年九月台州大水
　　宋史度宗本纪咸淳八年八月会稽萧山诸暨余姚上虞大水
　　元
　　元史天文志中统元年五月乙未荧惑入南斗留五十余日
　　温州府志至元五年芝草生于温州郡城之松台山状如连云文彩煜然
　　元史五行志至元十四年九月湖州长兴县有金沙泉自唐宋以来不能常有忽瀵然涌出可溉田数百顷有司以闻锡名瑞应泉
　　元史五行志至元十八年二月浙东饥
　　续文献通考至元十九年丽水县樟树生梨可食元史五行志至元二十二年秋庆元路大水伤人壊庐舍三千九百九十区
　　元史五行志至元二十三年六月杭州路水壊田万七千二百顷
　　续文献通考至元二十五年三月浙西大水杭秀湖三州壊田稼
　　元史天文志至元二十五年九月癸夘荧惑犯南斗十二月乙酉太白犯南斗
　　元史五行志至元二十七年四月婺州螟害稼忽雷雨大作螟尽死嵗乃大稔
　　元史五行志至元二十八年浙东水
　　元史五行志至元二十九年嘉兴湖州绍兴等路水续文献通考至元二十九年十一月温州大火次年正月又大火
　　元史五行志元贞二年杭州火燔七百七十家续文献通考元贞二年九月温州拱北门火延燎城市大半
　　续文献通考大徳元年七月十四夜温州飓风暴雨海溢浪髙二丈壊田四万四千余亩屋二千余区
　　元史五行志大徳六年六月杭州嘉兴湖州绍兴庆元婺州等郡饥
　　元史五行志大徳七年六月台州风水大作寜海临海二县溺人
　　元史天文志大徳七年九月辛未荧惑犯南斗乙亥太白犯南斗
　　元史五行志大徳八年五月杭州火燔四百家续文献通考大徳九年六月二十八日缙云县水壊民舍
　　元史五行志大徳九年八月海盐县蝗
　　元史五行志大徳十年五月嘉兴水害稼
　　元史五行志至大元年春绍兴庆元台州大疫元史五行志延祐元年七月台州饥
　　续文献通考延祐二年八月二十七日温州拱北门火延燎至瑞安
　　元史五行志泰定元年二月庆元绍兴二路饥八月杭州饥九月绍兴又饥十二月盐官州海溢堤坏侵城郭以石囤木柜扞之不止
　　元史五行志泰定二年四月杭州饥
　　元史五行志泰定三年八月杭州火燔四百七十余家盐官州大风海溢壊堤广三十余里袤二十里徙民居以避之九月长兴州民家牛生一兽鳞身牛尾口目皆赤堕地即大鸣
　　元史五行志泰定四年正月盐官州潮水大溢壊堤二千余步四月又壊堤十九里发丁夫二万余人以木栅竹落砖石塞之不止
　　续文献通考泰定四年十二月杭州火燔六百七十余家
　　元史五行志致和元年三月盐官海堤复壊益发军民塞之置石囤二十九里
　　元史五行志天厯元年八月杭州嘉兴湖州水没民田数千顷
　　元史五行志天厯二年四月浙西饥八月湖州旱元史五行志至顺元年闰七月嘉兴湖州二路大水壊田万六千六百余顷绍兴杭州庆元等路水没田数千顷
　　元史五行志至顺二年二月嘉兴郡饥
　　元史五行志元统元年三月戊子萧山县大风雨雹拔木仆屋杀麻麦伤人夏绍兴旱自四月不雨至于八月六月甲申杭州火
　　元史顺帝本纪至元元年十月甲寅荧惑犯南斗十二月太阴犯南斗
　　元史顺帝本纪至元二年三月乙丑太阴犯南斗浙江旱自春不雨至于八月民大饥
　　元史五行志至元三年二月绍兴大水
　　元史顺帝本纪至元四年正月庚申太阴入南斗太白犯牛宿
　　元史天文志至元五年六月甲辰荧惑退入南斗魁内七月辛酉荧惑犯南斗魁尖星壬戌复如之甲子复如之
　　元史天文志至元六年三月壬申太阴犯南斗五月甲子庆元路奉化州山摧水涌六月西安龙游二县大水庚戌松阳龙泉二县积雨水涨入城深丈余遂昌县尤甚水三丈余桃源乡山摧压民居五十三家十月丁酉太白入南斗
　　元史五行志至正元年四月辛夘台州火乙未杭州火燔官舍民居万五千七百余间
　　元史五行志至正四年七月衢州西安县大水温州飓风大作漂民居溺人
　　元史五行志至正六年庆元奉化州旱
　　元史五行志至正七年五月庚戌黄岩州无云而雷八月壬午杭州浦中午潮退而复至
