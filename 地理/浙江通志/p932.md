<!-- { "loadSidebar": true } -->
　　妙胜禅寺　延祐四明志在县西三十里唐清泰中名永安宋治平初改今额【郑佃妙胜寺记明卅定海县有禅院名妙胜濒海之上环水之中居处陋而有风涛漂注之患五代清泰中居人姚绾始以其地易而新之凡百有四十余年而院之存者无几矣熙宁五年众列状以告于州愿以为十方住持举所知淡交者居之数年信慕祈向持金帛而至者迹相接于路于是为之复新其费累数百万皆不烦求而自应工既毕交公于是日与其众谈无上之法转无碍之轮以防利于众此众之所为愿记也元丰三年三月望日记】
　　佛嵓禅寺　嘉靖定海县志县南七十里唐天复初建名啓霞宋寳庆元年改崇梵后改今额旧定海县志山有大佛嵓净瓶石鹦山颇称佳胜【邵辅忠佛嵓寺诗避世栖岩谷经年对薜萝寺灯凉似月云气泛如波竹长留风住松髙引鹤过前溪听不厌队队采茶歌】
　　灵峯禅寺　旧定海县志在县南三十里周广顺元年建名保安宋治平初改今额明崇祯初重建改向【邵辅忠灵峯寺诗爱此溪山好褰衣时一登穿云惟谷鸟绕屋有枯藤方竹留仙迹悬崖挂瀑氷中天一片月夜夜照松陵】
　　国朝顺治十三年僧自闻重兴
　　渊德观　成化四明郡志县东北二里宋元丰元年建渊圣广德王庙崇宁三年诏天下建天宁万寿观以崇寿宫改置四年请其额寘本庙宣和五年改今额建炎四年火绍兴二年重建
　　象山县
　　等慈禅寺　延祐四明志在县西北一里旧名鳯跃院宋元嘉初置治平初改今额象山县志明洪武二十四年立为丛林嘉靖四年重建
　　智门禅寺　嘉靖浙江通志在县西二十五里周显德初建旧名保安院宋治平间改今额【徐敏求智门寺记县西有佛院曰智门最为佳处院僧相继居之殿宇芜秽勿除勿治崇宁元年六月僧众请于有司愿更为十方禅居太守陆公命僧昙慧住持慧公操髙能事曽不阅月倐然革圯陋为梵释龙天之宫方袍至者修洁尽敬人游其地善心以生予方宿官于此推行朝廷善令仁政使海濵之人渐于道化而慧公颇能知佛之本心与众为善蠲治塔庙亦可嘉矣予故乐为之书】象山县志明洪武二十四年立为丛林嘉靖二十八年重修【方九成智门寺诗古殿临空敞回廊傍水开云霞栖岛屿钟梵出香台路向花间入泉从树杪廻长歌移晚兴猿鹤下山来李濂宿智门寺诗秋出越王关丛林牛斗间夜防东海月飞上万松山有客乘骢至逢僧射蜃还石牀如可借终夕听潺湲】
　　延寿禅寺　延祐四明志在县北七里旧名龙寿汉干祐初置治平初改今额象山县志后圯明成化间重建嘉靖三十七年重修【应云鷟游延寿寺诗汗漫曽虚千载游偶携藜杖到溪头雨余树色连山晚石上泉声六月秋萝幌已无僧入定竹林应有客寻幽相防莫惜尊前醉回首斜阳满戍楼】
　　保宁讲寺　成化四明郡志在县南二十五里旧名保宁院周显德五年建宋熙宁元年赐寿圣额绍兴三十二年改今额【王廷锦保宁寺诗古刹玲珑翠霭深登临消却利名心山云破处月穿阁溪雨过时风满林黄叶声寒秋寂寂紫檀香冷昼沉沉掀髯一笑天空濶万象森罗入醉吟】
　　常乐禅寺　旧象山县志在县东北三十里唐干宁中刺史黄晟建宋干德初改名寳庆治平初改今名明永乐四年重建
　　蓬莱禅寺　象山县志在县西三十里旧名蓬莱院汉干祐元年建宋熙宁间改名寿圣绍兴三十二年改今额【刘渭蓬莱寺记象山境之西南有佛刹焉佳巘苍岫周遭映带朝阳暮蔼露花霜竹出没于空旷有无之间恍然若图畵中太仆卿林公旦甞宰是邑叹基址頽圮堂隘宇上破旁穿因命释永净主院事乃始即其旧而新之三门列峙两庑翼张轮焉奂焉一切鼎新既又辟田三百亩以赡供羞植松十万本以表众山之森列皆永净与其徒恊心联力而又卒之以不私如是宜其有成也崇宁元年三月一日记】
　　栖霞观　延祐四明志在县西南二百五十歩蓬莱山下旧名蓬莱观秦徐福梁陶景皆隐迹于此隋大业元年废唐天寳十三年台州刺史袁仲宣复置大中元年令杨正重修宋治平二年改今额淳熙末迁于山之西嘉定十三年道士张太原于旧址重建象山县志后圯明洪武元年重建嘉靖三十二年筑城知县毛德京徙城内下旧址二十歩
　　大瀛海道院　至正四明续志在县东二十里爵溪元至元二十七年里人王一真建【呉澄大瀛海道院记象山县之东二十里曰爵溪潮汐齧冲贾舶络绎世传神仙安期生之属所往来也故其民好道而其乡曰游仙至元癸未乡人王翁弃妻子改名一真结屋其隈前代善书者有大瀛海三字购而得之因以为扁大德丁未天台崇道观道士吕虚夷为县令祷雨有应王翁一见莫逆遂与共处王逝而吕嗣主教者命之世守方将大其居又欲资一言久其名也于是乎书以遗之时延祐第六春也】定海县
　　勅建普济禅寺　普陀山志在补陀山南梁贞明二年日本僧慧谔得观音相于五台山将迎归本国舟触新螺礁谔祷曰使我国众生无缘见佛当从何所立精蓝有顷舟向潮音洞泊焉居民张氏目覩斯异遂舍所居筑室奉之号为不肯去观音院宋元丰三年改建赐额寳陀观音寺置田度僧绍兴三年殿摧赐钱万缗修饰七年殿成御书圆通寳殿以赐僧德韶创龙章阁藏之元大德四年命治演法堂【刘赓寳陀寺记庆元之补陀洛迦者奇峦复嶂幽洞灵岩错立层出华严经所谓善财二十八叅观音与诸大菩萨围绕説法即其地也寺曰寳陀创始于宋元丰间其在东南无论遐迩卑尊靡不皈依瞻仰皇后福德日盛乃大德二年春特命中御府臣李英驿降祝香使还复命修缮像设明年春宿卫臣博啰等再驰祝香内出中金百两饬江浙行省遣吏同涖其役又明年春宿卫臣魏额森塔尔楚三驰祝香御命饭僧周阅贝典今年春仍命塔尔楚偕李特穆尔布哈持五防旛旌祐祝香以往又出内寳币二千缗治演法堂暨庐舍之圯腐者又饬行省捐土田之在官者二十顷畀之俾毎嵗以寅午戌月讽诵祈祷至是命中正院传命翰林臣俾用文字刻贞石以永久谨诠次如右】元统元年宣让王施钞千锭建太子塔于寺南明洪武二十年信国公汤和徙居民入内地焚其殿宇供瑞相于郡栖心寺仅留铁瓦殿一所正德十年僧淡斋于潮音洞南建正殿五间方丈二十间嘉靖二十年总督胡宗宪迁殿宇于定海之招寳山迎大士像供焉余舍尽焚隆庆元年五台僧真松来山稍为修复万厯六年僧真表创天王殿云防堂十四年建藏经殿颁赐藏经立静室五十三处二十六年火金石尽烁惟大士寳躯独存三十年发帑遣太监张随更建藏殿三十三年正月复发帑金遣张随重建圆通等殿赐额防国永寿普陀禅寺定海县志后嫌旧基浅隘迁灵鹫麓今其址也【王安石游洛伽山诗山势欲压海禅宫向此开鱼龙腥不到日月影先来树色秋擎出钟声浪荅回何期乘吏役暂此拂尘埃髙翥昌国县普济寺小亭诗鲸海中流地龙峯小洞天亭髙先得月树老久忘年大士居邻境闲僧指便船若为风浪息更结普陀缘丁鹤年题昌国普陀寺诗神鼇屹立戴崔嵬俛瞰沧溟水一杯积翠自天开罨畵布金随地起楼台祈灵汉使乘槎到传法梁僧折苇来若使祖龙知胜槩岂应驱石访蓬莱沈一贯礼洛伽山诗近有三生紫竹缘何须十地与诸天独骑香象开龙国故击灵鼍撼蜃川银浪秋掀天影澹金轮朝发海光圆但将一勺澄心地举目千花尽是莲】
　　国朝顺治八年夏燬大殿独存康熙十年徙僧内地二十八年定海总兵官黄大来奏请重修
　　钦差侍卫万尔逹等赍帑金一千两分赐普陀法雨两
　　寺重建佛殿三十八年
　　圣祖仁皇帝南廵复赐帑金五百两重修
　　勅改今名
　　御赐自在观世音一尊银制吉庆阿哥一尊寳印一颗渗金佛三尊金刚经一部佛塔心经金字心经各一部临米芾书单条一幅
　　御书普济羣灵潮音洞皓月禅心扁额四十二年又御书大圆通殿狮子窟二额四十三年
　　御制南海普陀山重建普济禅寺碑文勒石寺中【恭纪首卷】又御书宣布声闻四字四十六年又
　　赐旃檀林五十九年又
　　御书海月常辉诸扁额雍正九年奉
　　防赐帑金遣官修建
　　御制普陀山普济寺碑文勒石寺中【恭纪首卷】
　　勅建法雨禅寺　宁波府志在白华顶左光熙峯下普陀山志有麻城僧真融明万厯八年来普陀结茅数楹于峯下渐建圆通等殿以海潮名庵二十二年郡守呉安国改额曰海潮寺真融徒如寿等又为増建殿宇规制宏丽二十四年太监党礼请于朝赐额防国镇海禅寺
　　国朝康熙二十八年
　　圣祖仁皇帝赐帑金同普济寺重建三十八年复赐帑金重修
　　勅改今名
　　御赐救度佛母一尊赤金大士一尊
　　御书天花法雨梵音洞并修持净业诸扁额又
　　御赐金刚经一部临米芾书一幅四十三年
　　御制南海普陀山重建法雨禅寺碑文勒石寺中【恭纪首卷】雍
　　正九年奉
　　防赐帑金重修
　　御制普陀山法雨寺碑文【恭纪首卷】勒石寺中
　　祖印寺　至正四明续志在城东南元在朐山旧名蓬莱山晋天福五年建宋治平二年赐今额嘉熙二年邑令余桂迁于此以接待寺并为一定海县志明废县迁入城中宣德间都指挥张翥重建正统七年灾成化五年总督张勇复新之后燬独大殿岿然独存
　　国朝康熙三十一年总兵蓝理增建
　　普慈寺　定海县志在城北二里至正四明续志唐大中十四年名观音院宋治平元年赐今额庆元间重建淳祐五年火复建成化四明郡志明洪武
　　二十年殿圯永乐二年僧志辨于旧址重建【龙德孚游普慈寺诗山廻碧海外寺在翠防中落木晴鸣雨疎钟晚度风最怜尘世隔况与故人同礼佛谈遗像方知色相空】
　　万寿寺　成化四明郡志在城东北三十里旧名永福宋建隆元年建治平元年赐今额定海县志后燬今复建旧传有秋荪绿叶紫茎生于山名万寿香盖在寺旁云
　　石佛庵　定海县志在大周岭西溪山曲折蓬海之别洞天也明洪武间僧法通从慈谿回见石佛浮来创此庵天啓初僧如登重建
　　柏子庵　普陀山志僧心一建




　　浙江通志卷二百三十
<史部,地理类,都会郡县之属,浙江通志>
　　钦定四库全书
　　浙江通志卷二百三十一
　　寺观【六】
　　绍兴府【山隂防稽二县附郭】
　　大能仁寺　嘉泰防稽志在府南二里晋许询舍宅建号祗园寺后废吴越王时观察钱仪复建号圆觉寺宋咸平六年从康戬之请用承天节名改赐承天寺政和七年改为能仁寺是嵗诏建神霄玉清万夀宫以僧寺壮丽富赡者改建而越以能仁为之建炎中兴命神霄复为僧寺而能仁寺复故州又有能仁院故郡人谓能仁寺为大能仁寺绍兴府志元初燬至正间重剏明嘉靖间有司议鬻诸寺院以助军兴能仁遂废大学士吕本以其地建别业名樛木园崇祯十五年祁凤桂买之仍为大能仁寺【陆游宿能仁寺诗小雨暗江城倦客寄僧榻孤灯如秋萤清夜自开阖遥怜萍青青厌听鼃閤閤窗明竟无寐卯酒倒残榼释溥洽送防天住绍兴能仁寺诗许询故宅只园寺童穉嬉游不记年楼阁参差霄汉上山川迢递斗牛边萦池昼引芙蕖水负郭秋登防防田今日送君迷迹他时回首定依然】
