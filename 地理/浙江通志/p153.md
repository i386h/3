<!-- { "loadSidebar": true } -->
　　困学斋　戴表元困学斋记鲜于伯机为杭三司史掾方营一室名曰困学之斋
　　选徳斋　万厯杭州府志在海宁县西防之后思政斋　嘉靖于潜县志在县治宋宝庆中令方熙重建依山占胜为他邑之冠
　　石林轩　乾道临安志在旧府治后至和中郡守孙沔建初号燕思阁又取临安浄土寺立石七株置之阁前苍然奇怪号七贤石元祐中郡守蒲宗孟改名石林轩
　　听雨轩　咸淳临安志在府治中和堂后景定五年安抚刘良贵建取东坡诗中和堂后石楠树与君对床听夜雨之句为名
　　清明平轩　咸淳临安志在府治简乐堂后咸淳五年安抚潜说友揭诸便坐
　　乐清轩　徐一夔乐清轩记姑孰郑君芳桂擢知钱塘治其公署之东偏为退食之所顔之曰乐清
　　勤清轩　万厯杭州府志在旧钱塘县治
　　南屏轩　四朝闻见録小南屏山面对南屏轩此君轩　董嗣杲西湖百咏引在寿星寺西廊寺门坡下又有亭名一击轩基不得而攷
　　一笑轩　万厯灵隐寺志在灵鹫
　　借竹轩　钱塘县志在吴山旧瑞隆院傍宋秦观曾宿轩中梦天女以维摩像求賛
　　学士轩　成化杭州府志在保叔塔右元集贤学士黄游杭僧炬为筑此轩舍之
　　兰芳轩　贝琼兰芳轩记永嘉李至刚侨居钱塘城东辟室树兰其前顔曰兰芳
　　君子轩　戴表元张园玩月诗序元大徳戊戌八月合防于君子轩之圃圃主清河张楧仲实其族子焴烈客剡源戴表元钱塘屠约龙泉陈康祖会稽王润之戴锡嘉兴顾文琛并集焉
　　醉墨轩　徐一夔醉墨轩碣钱塘俞和子中所居元至正时朝廷修宋辽金三史行文浙江行省缮写镂版属子中校正
　　万玉轩　西湖游览志在石人岭后时思荐福寺侧地近西溪最多古梅游河渚者必至焉
　　友梅轩　刘基友梅轩记臯亭之山有隐者以友梅字其轩环其居皆梅也隐者王姓防名
　　挺立轩　咸淳临安志盐官县丞防
　　环緑轩　嘉靖海宁县志在长安镇环水宋濓为镇人游氏赋云水竹佳致诗书雅怀乐只君子悠哉悠哉
　　楝花轩　旧浙江通志去海宁县五十里环溪多栋因以名溪宋安化王之裔构数椽于上明青田刘基署曰楝花轩
　　双桧轩　海宁县志在悟空塔前苏文忠公有双桧诗又有问牛轩亦在塔前盐官令张昱有诗
　　掬月轩　万厯杭州府志在富阳县后堂
　　天趣轩　万厯杭州府志在余杭县南湖治间尚书邹干重建
　　有秋轩　嘉靖临安县志在县廨西北宋景定三年令家之防建
　　深明轩　咸淳临安志在于县治宝庆丁亥令方熙重建
　　此君轩　嘉靖于县志旧名緑筠东坡行县题诗后徙于县治宋宝庆初易名此君在今儒学后轩【洪咨夔此君轩记轩旧隶寂照精舍东坡倅杭行县为赋不可居无竹之诗隆兴初徙于县治衮绣堂之东开禧间尝重建宝庆初避上嫌名桐江方侯熙易名此君仍用坡诗取晋王防之语也苏轼于僧緑筠轩诗可使食无肉不可居无竹无肉令人瘦无竹令人俗人痩尚可肥士俗不可医傍人笑此言似高还似痴若对此君仍大嚼世间那有扬州鹤】
　　日哦轩　嘉靖于县志在县丞防宋建【娄机日哦轩诗高轩多暇日安寐独怡神风俗无今古云山自主宾滩平分燕尾松老半龙鳞徙倚清阴下吟成愧昔人】
　　緑筠轩　舆地纪胜在昌化县治
　　掬云轩　衔翠轩　夕霏轩　昌化县志并在县治俱宋令卞圜建
　　中和轩　万厯杭州府志在昌化县后元建
　　桃竹轩　咸淳临安志在昌化县参寥子道潜有题王悦道桃竹轩诗
　　鉴轩　万厯杭州府志在昌化县




　　浙江通志卷三十九
　　钦定四库全书
　　浙江通志卷四十
　　古迹【二】
　　杭州府【下】
　　忘筌亭　古迹考在郡圃内唐时建咸淳临安志在鳯凰山旧治今存其名【白居易忘筌亭诗翠巘公门对朱轩野径连只开新户牖不改旧风烟虚室闲生白高情淡入酒容同坐劝诗就满城传自笑沧江畔遥思绛帐前亭台随事有争敢比忘筌】
　　西亭　钱起有九日宴浙江西亭诗【又作严维】
　　钱塘府亭　罗隐有钱塘府亭诗为钱武肃王作碧波亭　晏公要在子城北门外吴越备史天福三年十二月王大阅马歩军楼艣于碧波亭咸淳临安志亭临水面濶数丈元丰四年郡守张诜重建
　　南园巽亭　乾道临安志庆厯三年郡守蒋堂于旧治之东南建巽亭以对江山之胜崇宁三年蒋之竒作诗纪其事【苏舜钦南园巽亭诗公自登临辟草莱赫然危缔压崔嵬凉翻幙】
　　【潮声过清入琴尊雨气来畴肯登临何处好平生怀抱此中开东南地本多幽胜此向东南特壮哉】望越亭　乾道临安志在旧治后庆厯中郡守蒋堂建政和元年郡守张阁迁巽亭于此
　　曲水亭　咸淳临安志在鳯凰山旧治治平中守沈遘建
　　清风亭　乾道临安志在中和堂侧直望海门鳯凰亭　咸淳临安志在府治南通判北防
　　隆礼亭　乾道临安志祥符旧经云在郡城钱塘旧治之南到县一十三里
　　敦礼亭　乾道临安志祥符旧经云在郡城钱塘旧治之南到县一十二里
　　崇礼亭　乾道临安志祥符旧经云在郡城钱塘旧治之南到县一十一里
　　安济亭　乾道临安志在钱塘旧治南到县二十里浙江亭　乾道临安志在钱塘旧治南到县一十五里
　　集贤亭　乾道临安志在丰豫门外湖堂前
　　潺湲亭　乾道临安志古称阿闪佛塔亭旁有沟牐引湖水以注相国井遂名潺湲亭
　　通远亭　乾道临安志祥符旧经云在钱塘县旧治北到县四里
　　古泉亭　太平寰宇记钱塘古泉亭有紫水如霞梦谢亭　晏公要灵隐山畔旧有梦谢亭谢灵运父居会稽因不宜子息乃于钱塘杜明师舍寄养师夜梦东南有贤人来访及晓灵运至故作梦谢亭【名胜志一名客儿亭卢元辅诗絶顶客儿亭是也成化杭州府志谢屐亭在上天竺】
　　南亭　万厯杭州府志在郡城东南隅唐建【杜牧南亭记赵郡李子烈播立朝名人也自尚书比部郎中出为钱塘钱塘于江南繁大雅亚呉郡子烈少游其地委曲知其俗蠧人者剔削根节断其脉络人随化之三笺干丞相云涛壤民居不一焊锢败侵不休诏与钱二十万筑长堤人益安喜子烈曰防越古今多文士来吾郡游登楼倚轩莫不飘然而増思吾郡之江山甲于天下信然也乃作南亭于城东南隅江平入天越峯如髻越树如髪半夜酒余殷殷浪声起于月外东闽两越宦游善地也予知百数十年后登南亭者念仁圣天子之神功美子烈之防迹覩南亭千万状吟不辞已四时千万状吟不能去作为歌诗次之于后不知防千百人矣姚合题杭州郡斋南亭诗旧隐即云林思归日日深如今来此地无复有前心古石生灵草长松栖异禽暮潮檐下过溅浪湿衣襟】
　　冷泉亭　方舆胜览在飞来峰下唐刺史元藇建【名胜志相传冷泉二字白居易书亭字苏轼续书白居易冷泉亭记东南山水余杭郡为最就郡言灵隐寺为尤由寺观冷泉亭为甲亭在山下水中央寺西南隅鬲不倍寻广不累丈而撮竒得要地搜胜槩物无遁形春之日吾爱其草薰薰木欣欣可以导和纳粹畅人血气夏之夜吾爱其泉渟渟风泠泠可以蠲烦析酲起人心情山树为盖岩石为屏云从楝生水与阶平坐而翫之者可濯足于牀下卧而狎之者可垂钓于枕上矧又潺湲洁澈粹泠柔滑若俗士若道人眼耳之尘心舌之垢不待盥涤见輙除去潜利隂益可胜言哉斯所以最余杭而甲灵隐也杭自郡城抵四封丛山复湖易为形胜先是领郡者有相里君造虚白亭有韩仆射臯作仙亭有裴庶子常棣作观风亭有卢给事元辅作见山亭及右司郎中河南元藇最后作此亭于是五亭相望如指之列可谓佳境殚矣能事毕矣后来者虽有敏心巧目无所加焉故吾继之述而不作长庆三年记梅询冷泉亭诗古窦鸣幽泉苍崖结虚宇六月期客游披襟苦徂暑开窻弄清浅吹鬓疑风雨不见白使君烟萝为谁语毛友冷泉亭诗并序昔人以为冷泉未极其妙因加小亭其上然冷然水光滃然山翠以故去者过半予以谓不必加工但去其尤赘者斯善也如明镜中而加缋畵非不美好所以为清明者逝矣拂拭菑翳旧观复还可也面山取势俯山中亭外安亭自蔽蒙眼界已通无碍物胷中陡觉有眞空试寻橹响惊时异却听猿声与旧同万事须叟成转易我来阅世一初终曹既明冷泉亭诗朱檐日转轩窻冷碧嶂云低草树香山影倒沉波底月夜阑相对防寒光张履信冷泉亭诗水石一阑干僧归四山静擕琴谱涧泉月浸夜深冷】
　　候仙亭　咸淳临安志唐守韩臯建乆废安抚赵与更造【自居易仙亭诗蹇歩垂朱绶华缨映白须何因驻衰老只且有欢娯酒兴还应在诗情可便无登山与临水犹未要人扶沈亚之题候仙亭诗新创仙亭覆石坛雕阑峻宇入云端岭北啸猿高枕听湖南山色卷帘看】
　　虚白亭　咸淳临安志唐守相里君造
　　见山亭　咸淳临安志唐守卢给事元辅建【钱塘县志在灵隐寺后一名巢云】
　　观风亭　咸淳临安志在冷泉亭侧唐庶子裴常棣建【武林旧事四亭俱废惟冷泉存】
　　壑雷亭　咸淳临安志在冷泉亭侧宋淳祐中安抚赵与创
　　袁君亭　万厯灵隐寺志后人思慕唐刺史袁仁敬建
　　紫薇亭　咸淳临安志郡守紫薇舎人唐询暇日至灵隐山顾访胜防后建亭于此因名
　　翠微亭　万厯灵隐寺志在飞来峰半韩世忠建韩公因岳飞登池州翠微亭诗有特地防芳上翠微之句故以名亭亦隐痛之也
　　曲水亭　董嗣杲西湖百咏引曲水亭在下竺寺前一曰流杯亭有水台盘在亭心宋淳祐间重建【梅询曲水亭诗鹤髪山中人流水凿幽石如凭青玉案分递白云液泠泠溅鼎爼瑟瑟穿瑶席醉坐三伏中烦襟自消释】
　　月桂亭　古迹考在月桂峰下
　　望海亭　万厯灵隐寺志在北高峰顶
　　石桥亭　咸淳临安志在武林山中路近翻经台介亭　咸淳临安志在鳯凰山对排衙石熙宁中郡守祖无择作天风泠然有缥缈慿虚之意【苏轼登介亭饯杨次公诗篮舆西出登山门喜与我友防仙村丹青明灭风篁岭环佩空响桃花源前朝欲上已蜡屐黑云白雨如倾盆今晨积雾卷十里岂畏触热生病根在家头陀无为子乆与青山为弟昆孤峯尽处亦何有西湖镜天江抹坤临高挥手谢好住清风万壑传其言风回响答君听取我亦到处随君轩】
　　听泉亭　武林梵志近法相寺里许沿坞而上苏轼题榜
　　忠实亭　武林梵志在介亭傍宋高宗御书
　　橘园亭　嘉靖仁和县志在丰乐桥北傍水宋高宗创亭其上其地多美橘至今称橘园亭乾道临安志在盐桥之南乾道五年郡守周淙重修
　　驭舟亭　乾道临安志在盐桥之北
　　红亭　咸淳临安志外沙河自竹车门北去绕城东过红亭税务
　　武林亭　四朝闻见录太乙宫后有小土阜曰虎林山亦称武林山上有亭曰武林环以花竹【咸淳临安志在城内虎林山高士堂后】
　　过溪亭　施注苏诗辨才法师退居龙井东坡守杭作亭风篁岭上名过溪因东坡诣师师送至岭上亦曰二老亭
　　垂云亭　苏轼有登垂云亭饮参寥泉诗
　　畅亭　瀹俗亭　咸淳临安志俱在栖霞洞外宜对亭　名胜志在九里松叶绍翁书
　　如此江山亭　成化杭州府志在呉山梓潼庙香月亭　清新亭　挹翠亭　香莲亭　成化杭州府志并在孤山
