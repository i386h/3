<!-- { "loadSidebar": true } -->
　　蒋涣　　　　　　　　季广琛【使别见已上后】
　　钱传瓘【梁时】　　　　　　钱元□
　　钱元珪【任见前已上后】　　　　钱元防【唐时任后】
　　钱元祐【晋时任后】　　　　　钱儇【汉时任见前后】
　　钱仁俊【周时任宋初未纳】
　　处州刺史【土时任制置】
　　沈承礼【使别见后】　　　　　曹仲达【梁时任本名达临平】秀州刺史
　　钱元弼【人后唐时任崇德人】　　钱郁【后晋初置州时任吴越忠献王第二】两浙诸军都铃辖使
　　沈承礼【宋初未纳土时任】
　　钱塘县节度讨击副使
　　方铢【后梁时任】
　　吴越国相
　　沈崧【字吉甫闽人】　　　　　吴程【见前】
　　元德昭【字明逺抚州南城县人】
　　吴越讨军使
　　阚璠　　　　　　　　张筠
　　赵承泰
　　吴越大将裨将
　　章德安　　　　　　　李文度
　　邵可迁【裨将】　　　　　　曹圭【嘉兴都将】
　　吴越内都监
　　杜昭达
　　吴越镇遏使
　　吴公约【西佳镇遏使】　　　　吴重裕【公约子袭拜西佳镇遏使兼义
　　和镇】　　　　　　　　王逵之【嘉兴镇遏使】
　　屠龙骧【澉川镇遏使吴越功臣都指挥使瓌智子】













　　浙江通志卷一百十二
　　钦定四库全书
　　浙江通志卷一百十三
　　职官【三】
　　宋【上】
　　节度使
　　文献通考宋兴节度使事务悉归于本州知州通判兼总之节度使无定员宣和末节度使至六十人中兴后诸州升改节镇凡十有二
　　观察诸使
　　文献通考宋沿唐制置诸州观察使防御使团练使唐防御使在团练之下宋升之于上诸州刺史无定员
　　都督府
　　宋史职官志都督府长史左右司马录事叅军司户司法司士司理文学叅军助敎旧制建官如上南渡后以见任宰相充都督次有同都督有督视军马多执政为之虽名称畧同然掌总诸路军马都护诸将非旧制比也设属谘议军事叅谋叅议并以从官充书写机宜文字干办官凖备差遣前后员数不一
　　制置使
　　宋史职官志制置使不常置掌经画邉鄙军旅之事中兴后置掌本路诸州军马多以安抚大使兼之地重秩髙者兼制置大使或置副使以贰之隆兴以后或置或省又有沿海制置使以明州守臣领之肃清海道节制水军大使置属叅谋叅议主管机宜书写文字各一员干办公事一员凖备差使差遣各一员余随时势轻重而增损焉
　　宣抚使副使
　　宋史职官志宣抚使不常置主宣布威灵抚绥邉境及统护将帅督视军旅之事以二府大臣充其属有叅谋官叅议官机宜干办公事宣抚副使掌贰使事
　　安抚使
　　宋史职官志经畧安抚司安抚使一员以直秘阁以上充掌一路兵民之事听其狱讼稽其钱谷甲械出纳之名籍而行以法若事难专决则具奏即于机速邉防听以便宜裁断其属有干当公事主管机宜文字准备将领准备差使宣和三年诏杭越州守臣并带安抚使建炎初李纲请于沿河沿淮沿江置帅府以文臣为安抚使带马歩军都总管武臣一员为之副许辟置僚属将佐措置调发其后诏加裁定员额诸路或随地轻重而损益焉
　　嘉泰防稽志初钱氏国除杭守带钤辖提举两浙路州军兵甲贼盗而浙东限涛江议者以为非杭所能兼领皇祐三年十二月始分两浙为东西两路杭越守臣各兼两路屯驻兵马钤辖而越守自魏瓘始五朝皆因之至宣和二年有方腊之变五月己亥臣僚言睦贼已平虑班师之后余孽尚在乞以杭越知州并兼本路安抚一方乃诏杭越江宁守臣并带安抚使此浙东安抚使之始也
　　走马承受
　　文献通考走马承受诸路各一员宋仁宗时置以三班使臣及内侍充经畧安抚总管司无事嵗一入奏有邉警则不时驰驿上闻大观中诏许风闻言事政和六年改为防访使者靖康初复为走马承受
　　发运使
　　宋史职官志发运使掌经度山泽财货之源漕淮浙江湖六路储廪以输中都兼制置茶盐泉寳及举刺官吏之事
　　宋史太宗本纪淳化五年置江淮两浙发运使仁宗本纪景祐元年罢淮南江浙制置运使诏淮南转运兼发运事四年复淮南江浙制置运使
　　宋史职官志宣和三年方腊初平江浙诸郡皆未有常赋乃诏陈亨伯以大漕之职经制七路财赋绍兴二年省罢以职事分委漕臣八年再置经制运使九年废乾道六年复置是冬废其职
　　转运使
　　宋史职官志转运使掌经度一路财赋以足上供及郡县之费嵗行所部检察储积凡吏蠧民瘼悉条以上逹及専举刺官吏之事有军旅则供馈钱粮或令本官随军移运或别置随军转运使一员或诸路事体当合一则置都转运使以总之随军及都转运废置不常而正使不废若副使若判官皆随资之浅深称焉其属有主管文字干办官各一员文臣准备差遣武臣准备差使员多寡不一
　　咸淳临安志太平兴国三年始置西南路东北路转运使副至道三年分天下为十八路两浙合为一独得视京东西等并置使副或皆为使或皆为副或为同转运使或以一员为判官熙宁七年沈括乞分为两路于杭州置司诏从之建炎四年于东西二使外添差一员専一随行在应办钱粮又置随军转运未防省至绍兴二年添差亦罢淳熙初始置一员或除运副或由判官而升后为定制
　　宋史髙宗本纪绍兴二年初置江浙等路都转运使
　　抚谕使
　　文献通考抚谕使掌慰安存问采民之利病条奏而罢行之亦不常置或不以使名则称抚谕官所至以某州抚谕使为名具宣恩言俾民知徳意提刑狱
　　宋史职官志提刑狱公事掌察所部之狱讼而平其曲直及举刺官吏之事
　　宋史太宗本纪雍熙二年遣使按问两浙路诸州刑狱
　　文献通考宋淳化二年以十一人分充诸路转运司提刑狱四年省景徳四年置诸路提刑狱公事天圣二年罢眀道二年复置治平元年罢归转运司熙宁二年复差
　　宋史职官志旧志参用武臣熙宁初神宗以武臣不足以察所部人才罢之六年置诸路提刑司检法官绍兴初两浙路以疆封濶逺差提刑二员其属有检法官干办官
　　提举常平司
　　宋史职官志提举常平司掌常平义仓免役市易坊场河渡水利之法皆总其政令仍専举刺官吏之事
　　宋史神宗本纪熙宁二年差官提举诸路常平广恵仓兼管勾农田水利差役元丰元年増置两浙提举官
　　宋史食货志元祐元年诏提举官累年积蓄钱谷财物尽桩作常平钱物委提刑狱交管罢各县専置主簿
　　宋史哲宗本纪绍圣元年复提举常平官徽宗本纪宣和七年罢提举常平官属髙宗本纪建炎元年省诸路提举常平司绍兴五年并诸路提举常平入茶盐司十五年改诸路提举茶盐官为提举常平茶盐公事
　　宋史食货志隆兴二年遣司农少卿陈良弼检浙东常平等仓
　　提举茶盐司
　　宋史职官志提举茶盐司掌摘山煮海之利以佐国用给卖钞引通商阜财时诣所部州县廵历觉察禁止私贩按劾不法其属有干办官
　　宋史太宗本纪淳化四年置诸路茶盐制置使宋史职官志崇寜三年始别差官提举茶盐政和改元诏江淮荆浙六路共置一员既而诸路皆置中兴后通置提举常平茶盐司建炎元年常平职事并归提刑司二年复置常平官未防罢绍兴二年复置主管其后置经制司改常平官为经制某路干办常平等公事未防经制司罢复为常平官十五年诏诸路提举茶盐司改充提举常平茶盐公事
　　提举坑冶司
　　宋史职官志提举坑冶司掌收山泽之所产及铸泉货以给邦国之用
　　文献通考江淮荆浙闽广之地皆有监系运使兼提至景祐二年始置江浙等路都大提坑冶铸钱一员元丰二年三司言江浙等路一员廵按不周欲増一员分路提从之遂定为两司在饶者领江东淮浙七闽在防者领江西荆湖二广焉至元祐元年以坑冶铸钱通为一司
　　宋史食货志政和六年令两浙漕臣皆领坑冶宋史髙宗纪绍兴二十九年复置江淮荆浙等路提坑冶铸钱官
　　宋史职官志乾道六年倂归发运司运司罢复置提两司如初其属有干办公事二员检踏官六员秤铜官催纲官各一员
　　提举市舶司
　　宋史职官志提举市舶司掌蕃货海舶征贸易之事以来逺人通逺物
　　文献通考宋咸平二年令杭州眀州各置市舶州县兼领元丰中始令转运司兼提举【两浙以转运副使周直孺兼提举催行】而州郡不预后専置提举而转运亦不复预矣
　　宋史徽宗本纪崇宁元年诏杭州眀州置市舶司髙宗本纪建炎元年省两浙提举市舶司二年复置孝宗本纪乾道二年罢两浙提举市舶司
　　文献通考建炎中兴罢两浙福建市舶司归转运司眀年复闽浙二司乾道二年罢两浙提举委知通知县监官同行检视而令转运司提督
　　提举学事司
　　宋史职官志提举学事司掌一路州县学政嵗巡所部以察师儒之优劣生员之勤惰而专举刺之事
　　宋史神宗夲纪熙宁二年置诸路学官徽宗本纪宣和三年罢诸路提举学官髙宗本纪绍兴十三年七月命诸路有出身监司一员提举学事九月诏诸州守贰提举学事县令佐之管学事
　　提举保甲司
　　文献通考提举保甲司掌什伍其民敎之武艺元丰初置于开封府界遂下其法于诸路悉置提举官如府界焉
　　知临安府　尹　少尹
　　宋史职官志临安府旧为杭州领浙西兵马钤辖建炎三年改为临安府其守臣令带浙西同安抚使时置帅在镇江府绍兴驻驆临安遂正称安抚使置知府一员通判二员签书节度判官防公事节度推官观察判官録事叅军左右司理叅军司户司法叅军各一员领县九乾道七年太子领尹事废通判签判职官置少尹一员判官二员推官三员少尹比知府判官比通判推官比幕职官九年太子解尹事临安府知通签判推判官并依旧置权知军州事　知府事　州军监　通判　幕职官　诸曹官　教授
　　宋史职官志宋初分命朝臣出守列郡号权知军州事诸府置知府事一人州军监亦如之掌总理郡政宣布条敎其赋役钱谷讼狱之事兵民之政皆总焉别其地望之髙下与职务之烦简置之分曺以理之而总其纲要凡属县之事皆统焉
　　文献通考宋干徳初始置诸州通判建隆四年大郡置两员【杭益等州】余置一员掌倅贰郡政凡事可否裁决与守通签所部官得刺举以闻建炎初诸州二员减一员绍兴以后旋行申省添置
　　宋史职官志签书判官防公事两使防团军事推判官节度掌书记观察支使掌禆赞郡政斟酌可否白于其长而罢行之员数多寡视郡小大及职务之烦简
　　宋史职官志诸曹官旧制录事叅军掌州院庶务纠诸曹稽违户曹叅军掌戸籍赋税仓库受纳司法叅军掌议法断刑司理叅军掌讼狱鞫勘之事
　　文献通考庆历四年诏诸路州军监各立学学者二百人以上许更置县学又置敎授以经术行义训诸生掌其课试之事而纠正不如规者委运司及长史于幕职州县官内荐或本处举人有徳艺者充当时未朝廷也熙宁六年诏诸路学官并委中书门下选差至是始命于朝廷矣建炎三年罢绍兴十三年诏诸州军并置若试敎官则始于元丰添差教授则始于政和
　　县令　丞　簿　尉
