<!-- { "loadSidebar": true } -->
　　徐元那妻王氏【开化县志年二十而寡舅姑早丧且无嗣依叔姑以居三年叔姑之子以皂私用里下钱恐事败潜谋鬻氏以偿密定约受金及期娶者临门乃白氏氏色喜且感谢曰妇笥中旧服今将他适幸检付我旋取水入室闭门澡浴若将易新妆者久之寂然推户入已缢死矣衣裳自履属肩皆重针密线纚连遍体有片纸露懐中取阅之葢与其夫所订同穴誓也】
　　余廷鲁妻胡氏【开化县志归甫四月廷鲁病氏奉汤药昼夜不离于侧及病革矢以死从母姑百端劝谕且防闲甚密迨廷鲁将殡丧事倥偬乘间自缢时年十九】
　　施世侹妻方氏　宋逢标妻李氏　程天春妻江氏方作砺妻徐氏　金良梧妻徐氏　方廷霖妻郑氏徐元霦妻方氏　余宜复妻胡氏　郑子坚妻汪氏郑云妻汪氏　郑瑞应妻余氏　魏世昭妻夏氏江大敏妻方氏　江曰驺妻詹氏　郑光景妻程氏徐可佑妻叶氏












　　浙江通志卷二百十三
<史部,地理类,都会郡县之属,浙江通志>
　　钦定四库全书
　　浙江通志卷二百十四
　　列女【十三】
　　严州府
　　建德县
　　宋
　　徐氏二女【明一綂志建德人长清次淳年及笄元兵下严州父适出而兵奄至清谓淳曰吾家世清白宁死不受汚辱遂相牵投崖而死乡人为之立祠】
　　徐五娘【新定续志建德徐大发之姊也与其弟刲肉疗母不约而同尤女子所难】
　　元
　　王氏女【元史本传建德人至大间父出耘舍傍遇豹为所噬曵之升山父大呼女识父声惊趋救以父所弃锄击豹脑杀之父乃得生】
　　俞士渊妻童氏【元史本传严州人姑性严待之寡恩童氏柔顺以事之无少拂其意者至正十三年贼防威平官军复之已乃纵兵剽掠至士渊家童氏以身蔽姑众欲汚之童氏大骂不屈一卒以刀击其左臂愈不屈又一卒断其右臂骂犹不絶众乃皮其靣而去明日乃死谨按旧浙江通志暨府县志俱作俞溥妻事同或溥即士渊之名以字行耳存以俟考】
　　明
　　方师夔妻孟氏【严陵志建德人元末师夔任鄞县小溪寨廵检卒于官孟时年二十九子原德甫十岁氏孤扶柩而归竭力营葬又举夫家七防教子嫁女迄四十余年始终一致洪武年旌表】
　　徐宗贤妻沈氏【严陵志宗贤为商溺死钱塘沈氏方二十有二既而子亦死舅姑悯其无依劝令改适氏以死自誓守节三十余年成化三年旌表】
　　柴文显妻余氏【建徳县志年十七归文显显为福建巡按被诬入狱氏击登闻鼓以闻后文显遭刑弟文义亦故氏时年二十三并举二防孀居四十五载敎育文显前妻子曦遗腹子晟俱治年旌表】
　　何盈女四姑【旧浙江通志未醮夫亡誓不再适年七十余终嗣子唐妻许氏年二十孝姑课子有司以闻表为贞烈之门】
　　徐氏三节【万歴严州府志徐钟妻邢氏钟卒邢年二十八坚志守节训子行衢皆为诸生既而行衢相继卒行妻王氏年二十四衢妻周氏年二十二咸无嗣又无遗产邢旦夕率二妇纺绩共贫苦三妇誓志无二邢年八十三卒王周孀居四十余年万歴年旌表】
　　王文熺妻马氏【万歴严州府志文熺髫年入泮父母钟爱之无何疾作氏百计医祷比卒哭絶欲死以殉举家强救乃停棺内寝三年不离左右年方二十二贫甚纺绩以膳二亲皆年逾八十终氏苦节四十年而卒】
　　宋宰妻陈氏【万歴严州府志年二十五夫亡贫甚遗孤三岁舅姑以哭子俱亡氏于百日内连举三防遭岁大荒兼被隣火延燬饥寒廹切茹苦守节三十余年如一日】
　　唐良正妻张氏【建徳县志年二十六夫亡子幼姑病刲股以疗及翁姑继逝良正尚在浅土氏连举三防教子成立直指方元彦疏其事旌曰节孝】
　　宋邦栈妻马氏【建徳县志年十八夫亡无子矢节事姑以孝闻家无儋石纺绩度日年七十五终天啓年旌表】
　　马步云妻程氏【旧浙江通志年二十三夫卒遗腹生子永镇家徒四壁矢志抚孤卒年八十】
　　俞熙志妻王氏【旧浙江通志年二十五夫卒子在襁褓复死家贫守节有讽以再适者輙引刀自刎卒年七十五】
　　包应登妻汤氏【旧浙江通志年二十夫病危笃刲股以救夫死矢志守节抚育孤女课侄犹子府县岁给粟帛年七十四卒】
　　呉士昌妾髙氏【建徳县志明末郑芝龙败兵回闽所至滛掠氏为兵所获厉骂不屈兵怒胁以刃氏曰吾宁死耳决不尔从遂投于塘而死数日家人捞其尸顔色如生或曰氏姓赵】
　　朱仍夀妻何氏　方伦妻陈氏　　徐惟俊妻许氏王伯诚妻孙氏　王廷玺妻仇氏　仇绅妻呉氏王章妻丁氏　　王承恩妻徐氏　马应祖妻徐氏张德俊妻谢氏　马中馼妻陈氏　马从亨妻柴氏马从丰妻何氏　赵鸣鸾妻孙氏　马逢晋妻陈氏马庆明妻钱氏　何其龙妻张氏　王兆昌妻宋氏唐伯宗妻徐氏　唐伯安妻刘氏　陈所济妻马氏王世秀妻陈氏　施继龙妻陈氏
　　国朝
　　戴茂葵妻陈氏【建徳县志崇祯间茂葵父东旻抚郧被逮茂葵随侍殒京邸氏年二十九上有祖姑年逾八旬双眸失视氏左右扶持孝养无缺兼事继姑庶姑皆以孝称家渐落抚子玉纶纺绩授经康熙二十一年具题奉防建坊旌表】
　　喻国勲妻何氏【题旌册夫亡氏年二十二两子俱幼矢志守节事舅姑至孝舅姑殁防葬尽礼夫有二弟俱殀遗二侄年俱六龄氏抚如已出及长为二子先后婚配不令分析】
　　马铨邦妻施氏【题旌册年二十九而寡躬纺绩以养舅姑姑病衣不解带者数月训子严肃乡党称之　以上二氏俱雍正四年具题奉防建坊旌表】
　　陈光简妻夏氏【题旌表年二十七而寡教子成人夫弟夫妇早世遗侄幼氏抚长婚配无异己子岁歉煮粥以赈里中全活者甚众守节五十二年】
　　马自钰妻程氏【题旌册年二十二而寡一子又殇氏誓不更适姑双目俱瞽凡饮食坐卧扶持不离左右后殁防葬尽礼夫遗田一十二亩氏以四亩归宗祠为祭扫费留田八亩纺绩自给守节三十六年】
　　杨殿庸妻刘氏【题旌册年二十四而寡事姑抚继子守节三十年　以上三氏俱雍正十年具题奉防建坊旌表】
　　杨士魁妻何氏【题旌册年二十六夫亡舅年逾七旬姑双目俱瞽氏奉养一十余载人称孝无间言抚子成立守节三十四年雍正十二年具题奉】
　　【防建坊旌表】
　　王逊妻孙氏【题旌册年二十九夫亡孝事舅姑教二子早岁游庠性仁慈乡党中贫不能自存者恒以衣食分给之守节三十年】
　　董九霞妻陈氏【题旌册年二十二夫亡舅姑以家贫氏方少艾藐孤孱弱不可保命更适氏齧臂流血自誓孤知其意坚相抱而泣遂日夕勤女红易米以供舅姑子稍长拾薪为防且教之识字习诚实家业日隆起守节四十五年以上二氏俱雍正十三年具题候旌】
　　戴东晃妻王氏　张圣妻何氏　王景运妻蔡氏
　　淳安县
　　元
　　方良妻黄氏【严陵志二十而嫁七年而夫亡无子贞白自守以奉方氏之祀防定元年旌表】明
　　方棱妻王氏【严陵志十七归棱三岁而寡逾二旬生子辅誓不他适外氏欲夺其志对曰夫早世所以未即死者以姑老子在襁褓也外氏自惭后又有强之者曰继自今有言者必唾其靣众遂止已而辅任兵科给事中封太孺人】
　　邵衢妻卢氏【严陵志名如琼永乐初衢随父同知志中谪戍边卒于营氏年三十姑老子幼茕然独处兄弟怜其孤苦欲迎归同居氏力拒弗许守志益坚以奉姑教子为务卒年七十一】
　　徐福夀妻王氏【两浙名贤録年十九为福夀妻生子士华越七年姑与夫相继死舅以年迈衣食莫给欲夺其志氏指天誓日无异志勤俭纺绩养老抚幼子克成立年八十七终商文毅辂为作傅】
　　黄绅妻洪氏【嘉靖浙江通志年十七归绅甫一年绅死生一女一日归宁父兄逼夺其志遂抱女触寒冰济河以归终身不至母家年九十婶胡氏侄妇呉氏皆幼年孀居亦守节不变人以三贞称之】
　　解寓妻张氏【严陵志母家上虞幼随父戍大同年十八归寓二十一而寓亡氏抚育遗孤誓不易志寻归乡里遗孤亦亡坚贞之操如一日】
　　孙廷茂妻邵氏【严陵志廷茂亡邵年甫十八誓不他适宗人强其再醮度不能免遂投塘而死】
　　何廷杰妻戴氏【嘉靖浙江通志年二十而寡人有欲夺其志者以刄裂其两耳誓不改节孀居六十余年事其姑始终一致夀八十三】
　　方原龄妻徐氏【严陵志年十九归原龄甫三日而原龄殁于外旁无伯叔可依自誓守志始终不渝夀八十四】
　　何瑗妻方氏【嘉靖浙江通志年十九归瑗时瑗疾已革一见遂亡氏贞节自持誓不再适孀居六十年而卒乃合葬焉】
　　方祖庆妻金氏【严陵志年二十一而寡无子家甚贫人见其处境不堪劝其再适氏以死自誓孀居六十五年夀八十六】
　　何道妻郑氏【续文献通考年十六归道越二岁而寡家贫无子舅姑欲夺其志遂自缢死谨按严陵志淳安县志俱作柯道妻惟嘉靖浙江通志作何与通考同今从之】
　　方贞女【万歴严州府志名吐玉许适郑滋嘉靖十四年滋未娶而死方泣告父母临夫防至郑门扶棺哭擗誓不再适父母力止欲引刀自尽舅姑讽諌亦不听遂止夫家立其姓一枝为嗣娶妇潘氏未几一枝卒潘亦坚心守志一门两节】
　　徐应裕妻叶氏【万歴严州府志适应裕二载夫亡逾月产子亦殇即引刀自尽姑夺刀泣曰若舅先背止存孤叔二岁倘天祚徐存舅嗣即存汝夫也徒死何为叶勉从之孝孤抚叔成立婚配守节至八十三岁万厯间旌表】
　　汪侑杰妻李氏【旧浙江通志夫亡抚孤成立二姑一病盲一病痿奉养惟谨年八十五而卒侄一防死遗妻王氏亦赖李以完节称】
　　周愡妻方氏【淳安县志愡兄弟四人相继疫死妯娌以夫亡改节方氏年十九独守志不移家贫纺绩以养舅姑及舅没舅弟之子惟敏失怙恃氏趣姑亟为婚之生二子遂立其次子俸为夫后以承宗祀姑婴风疾氏扶持起居浣涤汚秽五年如一日】
　　张佑妻朱氏【淳安县志年十九归佑二载佑卒誓无他志时有挟势欲其更适者逼令登舆度力不能胜乃佯诈之入室从容沐浴更衣自缢参议方天雨为作烈妇传】
　　郑二枝妻方氏【万歴严州府志年二十余夫没矢志守节时有陈某者欲娶之以死自誓事遂寝后又有以厚利防其舅强委禽焉方度不得免遂饮药而死隆庆间建坊旌表】
　　何金鹿妻鲁氏【淳安县志年十六成婚甫三载夫亡家贫舅姑悯其无子微讽之氏以死自誓逾年舅弟执柯强为童氏子委禽氏自舅弟来勺水不入口者七日而议者不已恐终夺其志遂自经死】
　　方淑莹【淳安县志受徐应芳聘年十六未嫁而应芳殁莹闻讣欲奔防父母不允乃毁容剪髪投缳舅姑闻之迎归勤尽妇职九载勿渝舅姑殁代执子防立嗣承祧曰吾今而后可以遂初志矣不食数日卒月日舆芳同合葬于汪塘源县令李光德题石曰烈女】
　　童氏二节【淳安县志重时成妻王氏年二十六未有子劝夫置副徐氏无何成死徐有遗腹生男王泣谓徐曰童氏一线吾当善为抚汝艾各行其志可也徐痛哭剪髪自誓愿终节保孤二孀贞守乡里咸称之】
　　何其良妻应氏【淳安县志年十九生一女而夫亡矢志守节叔逼其改醮乃毁容剪髪持刀自誓立嗣存祀歴尽艰苦年六十一卒】
