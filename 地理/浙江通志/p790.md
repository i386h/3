<!-- { "loadSidebar": true } -->
　　徐应明【涌幢小品号濲溪兰谿人少与赵文懿公同学赵日有名应明意不自得一日谓文懿曰汝医国吾医民各行其志可乎赵曰国医赊且不必效民医实人求而我应之造化在手矣遂从时师游厌而去之遇异人有别传决生死逺近皆奇验游楚中诸名公争致之有欲传其术者曰必有活人心地则可苏中翰维霖有隐疾诊之言状约于一年前无一字虚发苏将师事之忽一日卒人以为遗蜕也】
　　孙橹【金华府志号南屏东阳人性颖异精岐黄五都有单姓妻将产死三日心尚温橹适过之一剂而苏竟产一男又有人头生瘤痒甚橹曰此五瘤之外名为虱瘤决破之果取出虱椀许遂痊着有医学大成活命诀脉经采要等书】
　　国朝
　　徐应显【金华府志字子祐永康人业儒精医术多所全活晩年益精歴游公卿间贫寒以疾请葡匐救之所着有医方积验御史牟云龙表其庐曰儒修相业年八十余卒】
　　衢州府
　　宋
　　张鬼灵【春渚纪闻三衢人其父使从里人学相墓术忽自有悟见因以鬼灵为名蔡靖安世先墓在富春白升岭其兄宏延鬼灵至墓下视之谓宏曰此墓当出贵人然必待君家麦瓮中飞出鹌鶆为可贺也宏曰前日某家卧房米瓮中忽有此异方有野鸟入室之忧鬼灵曰此为克应也君家兄弟有被魁荐者即是贵人是秋安世果为国学魁选】
　　余听声【夷坚志三衢余山人善相气色又工听器物声尝至婺源邑士李熙仲家试其术使立户外而自登廊上鼔梯执两椎敲击数四乃呼入问之曰鼔有双声当应两子弟喜庆事是歳淳熙十三年及秋试二子皆荐名】
　　祝不疑【春渚纪闻近世士大夫棊无出三衢祝不疑之右者绍圣初不疑以计偕赴礼部至都为里人拉至寺庭观国手栱刘仲甫在焉众请不疑与仲甫就局始下三十余子仲甫拱手曰敢问官人姓氏乡里众以信州李子明对仲甫曰仲甫虽不出国门闻衢州祝不疑先軰名品高着若审其人则今日适有客集不获终局当俟亲诣行馆尽艺祗应也众以实对仲甫再三叹服曰名下无虚士后虽数相访竟不复以棋为言盖自知不敌恐贻国手之羞也】
　　叶茂实【癸辛杂识三衢人造软帐烟法以木作暖阁高足其上以纸罩地为帐高七八尺于阁下用椀数十贮油炷灯闭之宻室油气透顶其轻且逺与他煤絶异胶法甚竒中用紫矿当归秦芁脑麝畵燕支没石子之盖取其活胶而不满也故经久而色光不少渝】
　　元
　　沈裕【杨维桢送沈序三衢沈生裕自其大父东臯子代为墨以絶艺继古闻人之称故裕所若有心法之秘者非人之所能识也】
　　顔辉【畵法年纪字秋月江山人善畵道释人物匏翁家藏集秋月畵鬼尤工笔法竒絶有八面生意】明
　　朱晖【万厯龙游县志字徳明善天官家少从鄱阳赵友钦学得其革象新书日夜研究业遂精胡大海取金华晖献平天下三防大海异之命领兵从攻衢州所撰有三振显异经子谦斋尤精卜筮以术授方明明后以地理闻所葬地多验】
　　时俨【四友斋丛説字若思号晴川开化人以焦墨作山水人物皆可观衢州府志俨尝自题云书法即畵法也晦翁之秃笔秃而有致取妍则惑矣松江何良俊称新安汪海云法近正而墨气逺不及俨他如蒋三松张平山辈俱不堪供揩抹其见推服如此】
　　伍子安【正徳江山县志防通经史长邃于医请者如市皆不责报郡守张实荐为御医所着有活人寳鉴十卷学士宋濓志其墓孙敬中尤能世其业疗竒疾甚众】
　　虞谦【开化县志号樵谷善琴尝听人读大学圣经倚而谱之作商调曰读书声其高弟汪一恒为续中庸语孟之首篇知音者竟赏之】
　　徐旸【常山县志字用辉邑之东山人自其先梅友翁以医名于宋至大显善于脉理精穷防妙江山一少年每患阴雨骨疼旸诊之曰隐毒深逺非遗体即胎体也其人愕然不省归询其母盖孕时巨痏未全瘉也众始神之又有徐氏妇患疾卧床旸诊之曰此千日病药与否期满则起后果如其言】
　　余世规【万厯龙游县志善轩岐术凡经其药石者罔不获效求者无贫富咸济之衢州府志正统间授本学训科】
　　祝望【崇祯衢州府志号海鹤龙游人善琴为浙操之师尤长于诗】
　　严州府
　　唐
　　孙晤【闻竒録家于七里濑善葬法尤妙相坟即知其家贵贱贫富官禄人口数亦知穴中男女老少因某病而卒兼精三竒时杨集统师收复睦州至一岩下砦军次忽一大石盘陊下杨占之曰此岩上有二十五人兵收之获居民二十人还杨曰合有二十五人何欠五人也民曰某等初闻大军将至遂与二十五人同避于此内一人孙晤善卜到时立草舍毕有双雉飞下孙曰军至此矣宜徃别处不然遭擒某等不顺其言有信之者四人相随去矣杨曰得此人可师事之新定平后复在濑上渔】
　　五代
　　方生【天中记钱元懿为新定时有士方生人号为龟精常疏卜辞以贻元懿曰太乙接天河金华寳贝多君六十六别处下经过后皆如其言】
　　元
　　李康【续简録字宁之桐庐人书畵琴奕冠絶一时】
　　林文耀【建徳县志字防斋防即工书笔法遒劲中年失明临池之兴终不能忘乃剪纸为字势飞动若龙蛇画不差毫髪人骤见之初不辨其为剪字也室人装潢成轴易薪米以自给至今传曰林剪称絶技焉】
　　明
　　方叔和【严陵志字节之建徳人由儒医授本府医学正科精医兼读儒书成化中陞授御医治四年奉防视岐王疾屡受白金文绮之赐八年陈乞归田英国公张懋保国公朱永暨士大夫咸为文以赠】
　　吴嘉言【万厯严州府志分水人世以医名尽得素难等书妙授太医院吏目有名誉礼部尚书潘晟祭酒余有丁皆有赞赠所着有医学统宗鍼灸原枢等书行世子学易亦以医名后授雷州吏目】
　　仇凤翔【建徳县志字敬寰防习医比壮通悟方脉诸书尤善疗小儿疾不用药饵但视其经络所至以手摩按令汗出立愈】
　　余徳【遂安县志字懋之精堪舆之学衢严之吉兆多其裁定同时周俨亦以地理学齐名】温州府
　　唐
　　蒋直【太平广记永嘉人天寳十二载直云郡城内有白幕太守李江忽丁忧李欲归江北蒋又云公至缙云郡却回当有一绯一緑一碧人来相推按然终无事后果采访使张愿着绯大理司直杜乔着緑判官张璘着碧来按遇赦而止】
　　宋
　　叶谷【春渚纪闻永嘉人作油烟墨絶妙与潭州胡景纯相上下】
　　毛信卿【图绘寳鉴失其名温州人放意诗酒畵竹自给号筼山杭人得其片幅转售于市輙争取之自言大竹畵形小竹畵意得法于赵牧之】
　　何生【癸辛杂识平阳县八丈村人虽为佣而能谈五行有一士人以命来叩何云有孕方可免灾问弄璋耶弄瓦耶答曰也弄璋也弄瓦不知为何等语而去后果孪生一男一女】
　　刘拱辰子【万厯温州府志永嘉人逸其名徽宗政和问以方技至京师甚见宠幸封为纯和处士名其里曰纯和里】
　　马宋英【畵史防要温州人至钱塘游净慈寺写古松于壁题云磨残一锭两锭墨扫出千年万年树月明乌鹊误飞来踏枝不着空归去丁大全丞相赏其诗畵急命索之人忌其能闷不令出卒不遇此成诗谶作墨梅竹更妙】
　　释仁【旧浙江通志永嘉人善畵一夕夣见龙四百条自是益臻神妙每醉挥墨汁醒后乃补之人物花鸟形状极肖】
　　元
　　王振鹏【畵法年纪字鹏梅永嘉人工山水畵史防要官至漕运千户界画极工致仁宗春爱之赐号孤云处士道园学古録振鹏之学妙在界画运笔和墨毫分缕析左右髙下俯仰曲折方圆平直曲尽其体而神气飞动不为法拘尝为大明宫图以献世称神品】
　　陈时敏【温州府志瑞安人号复心有智慧通经史尝玩后天图及璇玑玉衡之説家设一石盆刻周天度于上自构巧法占之仍于髙山平衍处凿竹为圭冬夏测景夜则仰观星辰次舍虽迟留伏逆之难齐者推算皆晰时司天歴法颁行多不验闽浙间尽用其歴称为温歴至正壬辰正月朔日食榜示司天台初食刻数时敏辨其差讹果如其言后徴不起荐其友张洙应命洙以其法入台局正其舛误台歴遂得其宜】
　　陈相心【杨维桢拆字説赠陈相心永嘉人以折字名于公卿间推原祸福考索成败无不验】陈宗山【両浙名贤録平阳人究心歴数遍游江湖未得其要及归欲受业于陈时敏适时敏卒得遗书研精覃思得不传之妙于文字间时敏之徒所推歴多有舛讹宗山校正之十数年言歴者皆推宗山温州府志子子盛亦以通知歴数授歴官】
　　夏廸【书畵谱字简伯温州人工畵山水竹石】
　　明
　　郑希诚【瑞安县志年十八入山遇异人与语授以果老五星一帙为别自此意见旋发举五星推之輙验求推者填门其法问人生辰即书所生之七政四余及千支化曜于盘上倒悬之仰观至旬月人之寿夭祸福穷通歴歴言之锱铢不爽尝与友对饮谈及生命郑曰明日我与汝各有官刑汝更倍之其友素信郑乃拉避寳香山寺郑曰不可避也第为之至期果有县尉诣寺覔僧不至索得二人怒以为僧侣各杖之友私念竒验顾郑而笑尉怒倍杖之其占应率此卒后书不传今所撰占词七十二张行世永乐中汪庭训效其术亦名取验】
　　谢廷循【万厯温州府志永嘉人善绘永乐宣徳间恩赉最优授锦衣卫千户寻陞指挥】郭纯【东里集永嘉人初名文通精绘事事太宗赐名纯擢营缮所丞洪熙初陞阁门使水东日记长陵于畵最爱永嘉郭文通有言夏珪马逺者輙斥之曰是残山剰水宋偏安之物也何取焉东海集文通充内供奉宣庙尝面促之畵不即执笔以死怵之对曰苦书乐畵宁死不敢草草上为霁威】
　　金子性【万厯温州府志永嘉人其先世尝遇异人授以内消丸一方永乐六年取就内府药院中制丸以进授太医院未久赐钞归田养老】
　　虞君平【乐清县志其先永嘉人仕太医院永乐初乐清大疫君平药之悉愈邑人徳之遂留居焉子孙世其家】
　　包容【永嘉县志善书畵工篆章万歴间授中书舍人张江陵当国雅爱重之一日以玊章相属已镌就促之急容怒磨而返焉遂拂衣归】
　　周躔【乐清县志为人沉静工奕永嘉小鲍技絶天下独称其咄咄逼人乃心畏之】
　　虞侊【温州府志永嘉人字君大工书真草篆隶无一不臻其妙万歴间朱宗伯之蕃考入儒士上等凡宦游于瓯者无不礼重焉至今瓯人善书者必以为得虞家笔法云兄岱亦以善书名】处州府
　　宋
　　王伋【括苍彚记字肇卿一字孔彰其先汴人祖讷因议王朴金鸡歴有差众排之贬居江西赣州伋防务举业再举不利因弃家浪游江湖爱龙泉山水遂家于松源伋生而颖悟明菅郭地理之学纳交于何管鲍张诸家为之卜葬随有何太宰管枢宻鲍制置张谏议者出卒后门人叶叔亮传其所着心经及问答语録范纯仁防之】
　　刘夣求【陈亮赠术者刘梦求序括苍刘夣求未尝得邵氏先天数而知人休咎説防昧中事如烛照而面诘也或曰有术或曰是有神焉刘术行于三衢今遂为衢人士大夫之过衢者以不问夣求易卦为恨】
　　赵初旸【两浙名贤録字必复缙云人生而神异右掌有雷使二红字学道术能役使鬼神治疾无不愈歳旱呼吸可致雷雨时令小儿伸掌书一雷字握之开手则雷鸣兼能辟邪常卖雨于临安市墨汁咒符雨皆黒人皆称为赵雷使】
