<!-- { "loadSidebar": true } -->
　　陈鹤【两浙名贤録防稽人博综坟典穷日夜不休年十七袭荫百户非其好也弃官着山人服人遂称为陈山人诗文高古若骚赋词章草书图画能尽法诸名家于是轩盖骈集无不心折愿交而去既卒同邑徐渭表其墓】
　　徐渭【陶望龄徐渭传字文长山阴人九嵗能属文年十余仿扬雄解嘲作释毁为诸生胡宗宪督浙江招管书记时方获白鹿海上用渭表以献上大嘉悦其文宗宪以是益重之时督府势严重文武将吏庭见无敢仰者而渭敝巾澣衣直入无忌宗宪常优容之渭亦矫节自好无所顾请及宗宪速渭虑祸及遂发狂疾坐系狱中以言者力获免及老贫甚鬻文自给人操金请诗文书绘者值其稍裕即百方不得遇窘时乃肯为之渭尝言吾书第一诗二文三画四识者许之所着文长集阙篇樱桃馆集各若干卷注荘子内篇叅同契黄帝素问郭璞书四书解首楞严经解各数篇】
　　杨珂【姚江逸诗传字汝鸣号秘图从王文成讲学不以科举为事自放山水间天台四明题咏殆徧有一观侧石桥时为暴涨所壊珂书醉卧石三字于上水亦迂道避之其书法与徐渭齐名】
　　孙鑛【绍兴府志字文融余姚人文恪陞之子万厯甲戌防试第一尝欲辑五车一笈谓易诗书可云三坟周礼礼记春秋三传可云五典仪礼管老列荘国语国防楚骚可云八索荀韩吕淮南太元史汉文选可云九邱厯官自主事迄南大司马烂然有声而虗懐自下以孟秋雷士贞为直友唐鹤徴赵南星为谅友余寅周禴为多闻友接引后学无町畦人称月峯先生】
　　王思任【绍兴府志字季重山阴人幼颖絶黄洪宪得其文谓异日必名世万厯乙未成进士三为邑令迁袁州府推官有能声厯刑工二部主事佥事江西能料寇出没作防御计已闻燕京防辄放浪山水间诗歌书法与董其昌陈继儒相颉颃年七十二弃家入秦望山卒有清晖阁谑庵文饭等集】
　　叶宪祖【姚江逸诗传字美度万厯己未进士知新防县迁工部主事逆珰建祠不为监工因削籍崇祯间累官湖广副使陞广西按察使与孙鑛以古文词相期许鑛刻画字句之法宪祖纵笔匠心不沾沾于离合所长尤在填词直追元人与之上下】
　　丁进【上虞县志字印趋博学强记于性理之学尤邃万厯己未成进士选庻吉士授检讨魏珰假子抚民僭衣命服入朝进斥之珰怒与同官六人陈子壮林釬等俱削籍珰败六词臣同日召还戊辰分考礼闱晋左春坊经筵日讲官癸酉主试江南卒以忤权要归里】
　　陆曾曅【会稽县志字章之喜读书肘着案案为之穿背诵史记自首卷至终篇不失一字尝示门人曰对人始检身必不能检身开卷始读书必不能读书握管始作文必不能作文其为文句字皆鑪冶而出少不当意辄毁去所存者有诗学内传外传春秋所见所闻所传闻三卷集史曰简要録纲目叅同又作字原闚天録所手钞计丈有五尺古文诗赋别编成十卷】
　　马权竒【防稽县志字防倩崇祯辛未进士授工部主事司琉璃厰与阉忤为所中事白归不事家人生产饮酒读书手丹铅不辍避兵死于田间着有易经解诗经志麟经志老子解名臣言行録诸书】
　　国朝
　　来集之【绍兴府志字元成萧山人崇祯庚辰进士司李皖城皖受张献忠蹂集之苦心调剂会左良玉兵东下逺近震惊皖赖集之得无恐寻家居三十年手不释卷着有易图亲见读易偶通卦义一得春秋志在四传权衡樵书南山载笔倘湖近刻】
　　祁豸佳【绍兴府志字止祥山阴人彪佳弟天启丁卯举人以教谕迁吏部司务寻以疾归工诗文善书画四方来索者辄呵冻流汗以应家居数十年以夀终】
　　黄宗防【旧浙江通志字泽望余姚人尊素第三子崇祯中防贡读书一再过不忘一日所读必尽百页以为程有事则次日倍其常课自经史四部而外释道二蔵未尝不一周也诗文古澹而字有根据不见用事之迹着有缩齐文集十卷其注释教书如牛毛茧丝为其教者亦叹以为不及后人注楞严多采用其説】
　　徐咸清【绍兴府志字仲山上虞人居防稽之嵇山生而慧一嵗识字五嵗通一经甫蓄髪以官监生应乡举有文名长娶冡宰商周祚女女亦能诗乃就嵇山辟广庭构药栏设长筵发所蔵书防垜之对坐纵观暇则抽牍各为诗如是有年着小学一书博取训纂説文玉篇篇海诸书以正字形取切韵唐韵广韵集韵诸书以正字声而纵考经史子集暨唐宋元诸大小篇帖凡有系于释文者悉搜采以正字义合若干卷名之曰资治文字康熙十七年以宏博荐归里卒】
　　王雨谦【绍兴府志字白岳山阴人幼精敏肆力古文渔猎甚富崇祯癸酉举于乡明亡键户著述与女夫俞公谷共辑廉书若干卷曰后世必有知我者年九十卒】
　　张杉【旧浙江通志字南士山阴人为诗宗开元大厯有麐寳山房集行世绍兴府志杉少负才名与其兄梯弟楞号三张子楞死梯剧饮成疾杉不脱衣履昼夜坐梯所梯死杉日与萧山毛竒龄相倡和竒龄有作必呈杉杉以为可乃収之初崇祯己卯杉寓萧山邑宰罗明祖集文士于河阳馆课文其题为徳行顔渊三十字课毕复掲一籖于卷末曰汉人有名曰顔子曰曾子曰仲弓曰子路子游子夏者何人也座中无有能应者杉从容书其下曰顔子黄宪也仲弓陈寔也张曽子张伯饶也城头子路者东平防曽也子游张蹇之孙猛也汉同时有两子夏一杜钦一杜邺也明祖辟席揖之问其年才十九云子燧康熙庚辰进士官吏部主事】
　　包秉徳【旧浙江通志字饮和萧山人为诸生所着诗赋杂文虫弋编合五十卷与来骧陈清蔡立国沈禹锡蔡仲光争尚著作同时齐名称固陵六子】
　　徐缄【毛竒龄二友铭字伯调家山阴之木汀又家梅市初擅举子文为云门五子之一既以诗古文争长海内而未能委曲随世低昻故人多媢之好錬冲举餐气啜液尝作游仙诗以自喻其着读书説每日以半治经限三叶半治史限二十叶阅三年讫工其勤如此尤富闻见口吃不善辨而旁通曲引厯厯穿贯叩之无不鸣有诗十卷文六卷已刻者名嵗星堂集】
　　来蕃【毛竒龄二友铭字成夫萧山人居贫所储图史外唯瓶盎十余实米盐纻絮于其中每出行书衣笔袠手自持抱遇故人当意者拱揖避道左不当意辄去十嵗出试即冠军寻弃举业为诗古文词始以博大自喜好为瑰竒倜傥之语已又力追先秦崇尚奥衍有北沙集蔵于家尝作故明二畿赋雄博桀骜抵轹前古初不示人及示人人以口跲厌读之惟太仓吴伟业见之曰此马季长之赋也少尝游于刘蕺山之门蕺山曰子狷者也盖有所不为云】
　　徐廷珨【旧浙江通志字蜃度上虞人博学笃行教读自怡所着有鹿溪集宗集溪西集】董玚【绍兴府志字叔迪号无休会稽人年七嵗毕读五经十嵗能缀文陈子龙为推官见而竒之少时从学刘宗周预证人会后乃较録其遗集晚为浮屠而不读佛书亦不居禅室以蔬食终其身】
　　姜廷梧【旧浙江通志字桐音余姚人长于词赋声噪江淮间有文集行世】
　　邵廷采【绍兴府志字九思余姚人诸生少从韩孔当讲学于姚江书院交蕺山弟子闻诚意慎独之学欣然有得数困举场好求经世大畧每谈忠孝节烈事奋防激昻神气勃发于明末诸臣尤能该其夲末搜讨掇拾欲成一书稿初就未竟而卒有思复堂集行于世】
　　赵广生【旧浙江通志字公简山阴人从学蕺山为文髙古曲折有集六卷行世】
　　张岱【绍兴府志字宗子山阴人年六嵗云间陈继儒命属对竒之及长文思坌涌好结纳海内胜流家世通显服食豪侈日聚诸名士度曲征歌谐谑杂进及间以古事挑之则自四部七畧以至唐宋説家丛残琐屑之书靡不该悉明末避乱剡溪山家益落意绪苍凉语及少壮秾华自谓梦境著书十余种率以梦名而石匮书纪前代事尤备年六十九营生圹于项王里又十余年卒】
　　钱霍【绍兴府志字去病防稽人上虞籍为诸生贡太学精举子业然不好独好为诗其诗自辟阡陌劲出横贯不假雕饰而姿态横生性豪喜谈酒酣兴至音吐如洪钟目闪闪有光惊起坐客性狷介耻以诗文干士大夫尝游京师故人居华要者不投一刺事沈荃独严重之曰今之谪仙也乡人姚仪好霍诗为梓其集】
　　傅性喆【乡贤留祀册字敏水号熟园防稽人甫成童即淹贯百氏制举业外尤工骚赋格律诗补博士弟子试辄冠其曺性至孝父揆重举明经老而笃学性喆惟日以读书艺为色养承欢之具尝曰事亲期于养志吾宁屑屑求利禄以供甘旨耶奉母尤谨扶持抑搔未尝假手于人亲殁读书嵇山庵二十年讲求性理之学着四书周易正防辨疑若干卷每语人曰读书期于明理不疑何由得信不辨何由得明昔人作存疑不敢自居于无疑也吾作辨疑不敢自安于无疑也所选古今文才调集凖唐贤韦縠论诗之义以论文大抵敛才于法而不欲以一往驰骋为才其持论甚竣学者皆受范焉为人中介而外和于取与一无所茍而见义必为生平于读书外无他嗜好易箦之日犹口授或问第四章复举南宫适阙语类中一段为朱子未定之论当以集注为正临革呼其子曰思报国恩惟有文章余无所及所着有熟园阙存稿甲乙丙三集嵇山学古録驿寓小草若千卷蔵于家】
　　蔡宣之【乡贤留祀册萧山人潜心理学羽翼经传学者奉为宗匠名其门曰匠门世业尚书尝采厯代史传録其可证经防者纂辑成书发明奥义子孙守其遗稿以经义成名者皆其一家言也】
　　陈至言【乡贤留祀册字山堂萧山人康熙丁丑进士选庻吉士授编修与纂四朝诗选癸未丙戌两为防试同考官称得人己丑督学河南前任学政汤右曾擅公明之誉至言继之后先颉颃焉性孝事母曲意敬谨乡党无间言幼工诗古文与同郡张迩可齐名毛竒龄数称之谓能守古人三义八法之意而不变所谓工生于才达生于明者着有菀青集行世】
　　张钺【公举事实字鼎仲防稽人元忭曾孙守家学读书过目不遗比长博极羣籍殚思研究期于必得每曰书以传信岂可蓄疑以自误转以误人与同郡金赤莲烛史华青许宋长白俊为文字之友号越中四子成康熙丙戌进士授商水令革浮税减耗羡着为额有疑狱经十余年不决立白之俗驾命案诬累严为之禁令商三年隣邑捕蝗无虗日独不入其境分校棘闱所抜皆中州名隽去之日民攀送不絶于途归即杜门却轨凡同年之仕浙者终嵗不一识其面以问字至者则终日孜孜延纳无倦色督学守令延主嵇山书院固辞不获乃出其先世南轩阳和论学之蕴以示人多所造就焉家极贫然遇宗党中有不给者辄周之虽盛暑必肃衣冠即燕居未尝跛倚着有春秋订传艺苑筌蹄及会心楼文集行世】








　　浙江通志卷一百八十
　　钦定四库全书
　　浙江通志卷一百八十一
　　人物【六】
　　文苑【四】
　　台州府
　　三国吴
　　虞翔　任次龙【会稽典録山隂朱育曰文章之士立言粲盛则鄱阳太守章安虞翔与同邑任次龙各驰文檄曅若春荣】
　　唐
　　项斯【赤城志郡人字子迁张为唐诗主客有清竒雅正升堂项斯之语擢进士第官至丹徒尉张洎集序作江东人】
　　宋
　　杨蟠【宋史本传字公济章安人举进士为密和二州推官欧阳修称其诗苏轼知杭州蟠通判州事与轼倡酬居多平生为诗数千篇后知夀州卒】
