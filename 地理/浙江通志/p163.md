<!-- { "loadSidebar": true } -->
　　东迁馆　崇祯乌程县志在城东四十里本名太湖馆开元中刺史张景遵置大厯中刺史顔真卿以其在旧东迁县地改名东迁馆
　　震泽馆　治湖州府志在州东九十里唐开元间刺史张景遵建
　　余不馆　治湖州府志德清县南唐天授二年置余英馆　治湖州府志在武康余英溪有双鸳沼张子野词双鸳池沼水溶溶即此【毛滂余英馆诗故第园林改遗亭石壁新垂虹一桥月夹绣两隄春花落俯流水鸟啼懐故人凭阑看翠荇无意数游鳞】
　　西庄　唐张光朝有荻塘西庄赠房元垂诗
　　莲花庄　治湖州府志赵子昻别业在府治东南四面陂水环绕中多植莲【释宗泐莲花庄诗洲渚绿萦回芙蓉面面开路从花外过山向栁边来宿鹭惊摇舫浮鱼仰酹杯同为城郭里此地絶尘埃】
　　义庄　黄溍义庄记归安东七十里是为花城乡之望曰沈君创义庄以教养其族人
　　梅花庄　刘基梅颂序呉兴章仲文筑室花溪之上环植梅花
　　百花庄　乌青志沈侍郎□所居有绿野堂壁有诗云是吕纯阳笔【吕仙诗万里西来蜀道长杖藜闲步百花庄谁知鸡犬千家市巾有神仙一岛藏乳燕鸣鸠春寂寂落花飞絮水茫茫主人了却平江事来此重观緑野堂】
　　六客堂　张询六客堂诗序昔李公择为此郡张子野刘孝叔在焉而杨元素苏子瞻陈令举过之会于碧澜堂子野作六客词今仆守是邦子瞻与曹子方刘景文苏伯固张秉道来过与仆为六而向之六客独子瞻在复继前作子野为前六客词子瞻为后六客词【西呉里语湖州郡囿有六客堂王十朋六客堂诗六客髙风久已无花间谁对谪仙壶星躔一夕光芒动知有孤槎入画国】
　　【谨按李公择六客之会在碧澜堂张询序甚明今郡圃六客堂是后人因前后六客之词而名之耳】
　　逍遥堂　成化湖州府志在六客堂之右【梅尧臣题逍遥堂诗江东有贤守好客似春申自构杏梁地不生珠履尘乐章思季子后俊得呉均寝卧在其下知君学至人】
　　熙堂　成化湖州府志在逍遥堂北宋嘉定三年知州事魏大中修易名思政
　　昼锦堂　治湖州府志在郡宅东旧为燕堂吏隐堂　治湖州府志在郡治防西宋宣和中葛胜仲易为浙西道院
　　集虚堂　名胜志在书记防陈师锡撰记
　　东堂　释皎然有奉和顔使君真卿修韵海毕会诸文士东堂重校诗
　　制锦堂　崇祯乌程县志宋大中祥符间知县薛耀卿重修防事有制锦堂
　　君子堂　万厯湖州府志在乌程县旧治
　　虚心堂　归安县志在廨内宋宣和四年县令钱耕重建改曰敬临
　　歳寒堂归安县志钱耕重建改曰拙斋
　　双桂堂　西呉里语在归安县治内【王宁秋夜赏桂诗秋风吹天香先着桂花蘂更挹月露清芬馥唤睡起揽衣夜未央众喧不入耳有来蘂珠仙黄袂翠盖底岂无碧云腴为君一啓齿醉卧金粟间絶胜佩兰芷】
　　舞绡堂　归安县志宋旧丞防内在县南采苹桥东【西呉里语归安县治内有舞绡堂不知何人作宋乾道中添倅齐庆胄作记】
　　凝碧堂　归安县志宋尉防在迎春门外运河南旧时凝碧堂址也【梅尧臣凝碧堂诗始至芰荷生田田湖上密复当花竞时艳色凌朝日今来莲已枯碧水堕秋实更待雪中过羣峰应互出尊有绿蚁防俎有颠壶橘可以持蟹螯逍遥此居室】
　　【谨按万厯郡志称簿防在迎春门外系凝碧旧址而脱去尉防字考归安志簿防宋初在子城东淳熙中主簿俞徙于丞防西白苹洲上并未尝在迎春门外也】
　　苕溪草堂　释皎然诗序苕溪草堂自大厯三年夏新营洎秋及春弥觉胜境【张雨苕溪草堂诗传语幽人范叔豹雾何时窥一斑天下草堂多处所无此玉湖浮玉山杨维桢苕溪草堂诗闻説苕溪范草堂草堂大似浣花庄碧山学士银鱼叶锦里先生乌角装清江鸂双双下春水鲈鱼尺尺长自笑扬雄迷出处一区终拟住林塘】
　　碧澜堂　晏公要在子城东南临溪唐刺史杜牧建崇祯乌程县志宋嘉定三年知州魏大中重修后创水阁曰水精胜境【陈时中碧澜堂赋滴天目之华滋液苍弁之云英潄金井之春漦消浮玉之寒冰泛苕花而东走滥余英以北征倒河道兮翠管淩苕城兮玉绳此玉湖之碧澜所以映天地而澄清也若其玉宇无尘金飚不惊湛湛兮绉纹机之縠漪漪兮拖冰茧之缯跃锦鳞兮琉璃之影雪鹭兮云母之屏荡流萍以分緑防文而涵青挹荷香兮爽气横林霭以轻氛乍疑太液之雨霁又疑积翠之春生妙徐凝之笔不足以图其彷佛琢谢公之句未足以壮其仪形乃有贵介公子缙绅处士削清风以为梁斫明月以为柱架白云以为防防轻烟以为梠审碧澜之西面沧浪之势作堂洲渚之间兼美山川之会鱼鳞摇碧瓦之参差鼇首戴蓬壶之赑屭佳气晨夕乎轩墀波光左右于牕戸恍若身在水晶之宫又若神游清都之府是乃心怡日畅神清气舒胷吞云梦量吸五湖蹑昆探璧倒海搜珠谈霏雨露笔吐虹霓蘸碧澜而洒墨潄芳润而研词晨泻珠玑之万斛夕哦琼瑰之八厨使清声流碧涧而无尽直欲浸淫乎八区陈尧佐过碧澜堂诗苕溪清浅霅溪斜碧玉寒光照万家谁向月明终夜听洞庭渔笛隔芦花】
　　水堂　治湖州府志在碧澜堂北汀风阁后旧名南堂【西呉里语水堂一郡之胜防　按顔鲁公集有呉兴水堂送诸文士聨句】
　　写真堂　晏公要顔真卿于杼山上起谢临川写真堂
　　墨君堂　西呉里语文同字与可知湖州善墨竹东坡命为墨君作墨君堂记【苏轼墨君堂记凡人相与号呼者贵之则曰公贤之则曰君自其下则尔汝之虽公卿之贵天下貌畏而心不服则进而君公退而尔汝者多矣独王子猷谓竹君天下从而君之无异词今与可又能以墨象君之形容作堂以居君而属余为文以颂君徳则兴可之于君信厚矣与可之为人也端静而文明哲而忠士之修洁博习朝夕磨治洗濯以求交于与可者非一人也而独厚君如此君又疎简抗劲无声色臭味可以娱悦人之耳目鼻口则与可之厚君也其必有以贤君矣世之能寒燠人者其气焰亦木至若雪霜风雨之切于肌肤也而士鲜不以为欣戚丧其所守白植物而言之四时之变亦大矣而君独不顾虽微与可天下其孰不贤之然与可独能得君之深而知君之所以贤雍容谈笑挥洒奋迅而尽君之徳稚壮枯老之容披折偃仰之势风雪凌厉以观其撡崖石荦确以致其节得志遂茂而不骄不得志瘁瘠而不辱羣居不倚独立不惧与可之于君可谓得其情而尽其性矣余虽不足以知君愿从与可求君之昆弟子孙族属朋友之象而藏于吾室以为君之别馆云】
　　超览堂　乌程县志在慈感寺
　　逸老堂　万厯湖州府志在岘山顶嘉靖中通判汤世贤建【乌程县志世贤为尚书蒋瑶刘麟顾应祥参政陈良谟主事唐枢诸老设社会于此后知县李橡重建万厯中茅国缙重修后许孚逺复举社集知府陈幼学置田供会】
　　婴兰堂　呉兴艺文补钱镠有题湖州婴兰堂诗四絶堂　周必大沈傅师碑道林以四絶名堂沈碑居其一歳久葺而扁之仍得沈碑移寘堂上
　　林氏雪堂　经鉏堂杂志霅川城内
　　赵氏庆源堂　经鉏堂杂志霅川城外
　　梦马堂　成化湖州府志在华严山宋绍兴三年朱胜非卜地于此山葬母夜梦十骑入山留一马系林中余俱驰去次夕又梦衣冠一士厉声言我来定穴因于冢前起献堂以梦马名之
　　经鉏堂　呉兴掌故倪文节公思其居兴秀邸为隣着经鉏堂杂志
　　清心堂　平易堂　宣化堂　万厯湖州府志俱在长兴县旧治宋绍定二年县令史岩之建
　　制锦堂　嘉靖长兴县志宋绍定五年令赵汝譢置吏隐堂　无讼堂　嘉靖长兴县志并在防西宋建安安堂　嘉靖长兴县志在县令宅堂后宋建梦鼎堂　嘉靖长兴县志隆庆元年知县归有光改燕居之堂为梦鼎有记【详见公署】
　　松竹堂　嘉靖长兴县志在丞防宋嘉定癸未丞应塾建今基在县廨
　　三隐草堂　嘉靖长兴县志玉窦泉在县西南唐处士郑遨与罗隐道士李道殷卜筑泉口因号三隐
　　木堂　西呉里语在长兴顾渚山金沙泉上浮疎堂　万厯湖州府志德清县旧治防西宋宣和中建【徳清县志知县赵嵎建杭梅堂前】
　　山堂　治湖州府志德清县旧廨旧名秀逺梅花堂　德清县志县防后旧有梅花亭存其故也松竹堂　治湖州府志在德清廨旧名宜堂【孙靓徳清县舍松荺堂看菊诗篱脚金花玉露团抱丛寒蝶冷相看不随桃李供春事且伴松筠到歳寒】
　　醉花堂　治湖州府志德清县旧廨药甚盛东堂　治湖州府志武康县防旧名尽心堂宋嘉祐中令王震建绍圣中令毛滂新之绍兴初钟燮重建【毛滂蓦山溪词东堂先晓帘桂扶桑防画舫寄江湖倚小楼心随望逺水边竹畔石瘦藓花寒秀隂遮潜玉梦鹤下鱼矶晚藏花小坞蝶径深深见彩笔赋阳春看思飘飘云半烟拖山翠和月冷西聪玻瓈盏葡萄酒旋落酴醿片】
　　先春堂　万厯湖州府志在武康县旧治防西宋建逍遥堂　治湖州府志武康县仙台山黄初平炼丹之处台北有逍遥堂旧址逺望湖杭俱在目睫
　　燕笑堂　嘉靖安吉州志在州治宋吕靖建
　　梅溪书堂　嘉靖安吉州志在梅溪镇宋淳祐中天台郭居和建
　　丛桂堂　嘉靖安吉州志在州东百家园【治湖州府志宋绍兴中邑人朱三思三省兄弟叔侄一门赴南宫者二十七人集宴于此乡人荣之因名】
　　讼希斋　治湖州府志在郡治西防之西廊旧名静胜宋庆元中知州事李景和易今名
　　三友斋　刘一止三友斋赋序余不知取友即家君游息之舍别为小斋有一麈尾命曰白友一拳石曰碧友一琴曰黑友因名其斋
　　不自恕斋　西呉里语周德方为杜处逸弟子以不自恕名其斋
　　松雪斋　明一统志在府城内甘棠桥西元赵孟頫之别第【沈梦麟松雪斋池中太湖石诗魏公池上玉芙蓉元气淋漓泾贝宫汉女梳头云冉冉天丁凿翠雨珑珑品题甲乙平原逺变化风雷艮岳通回首太湖三万顷酒酣濯足洞庭空】
　　雪斋　苏轼答言上人书去嵗呉兴为别至今耿耿雪斋清境发于梦想
　　恕斋　万厯湖州府志在长兴县旧治宋绍定五年令赵汝譢增置
　　画舫斋　西呉里语宋毛滂令武康县建
　　清心轩　治湖州府志在通判防宋治平三年张大宁建
　　清容轩　名胜志袁桷自号清容居士与子昻同读书构清容轩今在慈感寺内【王世贞复清容轩记呉兴城西南隅为胜枕水而宫者至多慈感寺为胜慈感寺之景至多清容轩为最胜前枕通塘有莲芡木芙蓉之属船桡容与笭箵散布轩之中碧浪诸山凌睥睨而上其外碧浪诸水穿睥睨而下以故其景最胜故元学士袁先生桷号清容者微时客呉兴读书其中因取其号轩之赵文敏为题字而文敏亦时往来流憩以故其名称益着轩业以属寺然寺僧不得而有之而以供邦君荐绅之游者二百余年于今矣少时不戒于火子来呉兴问轩于范太史意欲复之以属守黄君丞蓝君司理孙君有郡士严姓者慨然出而应募发其帑竹木墁瓦至不逾月而轩复虽宏壮侈丽不逮前而山水之观有出于睥睨上下者如故也作复清容轩记】
　　水东轩　乌程县志在慈感寺之东【倪思慈感东轩诗水花风叶暮萧然霭霭云山带瞑烟竚立东轩未能去更看明月涌晴天】
