<!-- { "loadSidebar": true } -->
　　慈谿县
　　宋
　　史简妻叶氏【延祐四明志慈谿人归鄞之史简简为县从事尉受赇杖平民简独愍之以杖首杂朱殷以进初举杖血流于尻尉怒以杖平民者杖之归数日死氏年二十五有娠后得男曰诏隣保咸曰是褓中儿宁可恃耶誓不聴昼夜纺绩俾其子从师读书为善士晚嵗生产益裕养孤女数人俾有归年八十六以终凡十八封至冀国夫人】
　　李綦妻张氏【成化四明郡志名妙静年十九归綦甫入门夫病荤一顾而易箦或云伉俪未成盍返而从父母张誓不许曰入李氏门即李氏妇义无再适守节终身夀八十四卒】
　　元
　　方琬妻翁氏【戴良安节堂志生子原三嵗而琬卒年少寡居或疑其不能安也氏曰吾闻妇人以夫为天今死而遂去之是背天也背天不祥死不再适乃益经纪家政夜张灯纺织昼课童奴树艺有司上之朝旌其门】
　　沈景庄妻顾氏【成化四明郡志年二十六归沈生子尚质夫亡时年二十八抚育其子长教之读书至正年旌表】
　　沈则妻王氏【嘉靖浙江通志年十六而则亡有子穉弱所亲劝其改适王泣曰有姑在堂有子在抱若忍弃之何以见吾夫扵地下乎奉姑教子至死无二至正间旌】
　　眀
　　杨贞女【明列女传字同邑郑子琜洪武中子琜父仲徽戍云南眀制子成丁者随遣故子琜亦在戍中杨年甫十六闻子琜母老弟防请于父母适郑养姑子琜卒戍所杨与姑抚诸叔成立以夫从子为嗣苦节五十余年其后郑焕妻张氏嫁未旬日泰然妻严氏生子一兰方孩抱栻妻王氏事夫癎病八年三人皆杨氏夫族先后早寡皆以节闻万厯中知府邹希贤题曰郑氏节门以比浦江义门云】
　　沈氏二节【两浙名贤录孙氏归沈铭善年二十九夫亡生子甫八月宋氏归沈铭礼年二十夫亡生二子皆在襁褓人以宋氏年尤少讽之更适宋自誓曰迫之果急惟以江水为径见吾夫于地下耳娣姒日勤纺绩至白首洪武年旌曰双节】
　　谢仲华妻田氏【鄞县志慈谿人年二十仲华亡寻罹水患室庐漂没侨居于隣富豪欲娶之断髪以誓迫之不已遂迁居以避而迫者如故乃携防子奔徙于鄞伶仃孤苦纺绩育子长而娶室己子出不返氏又抚孙升督以学业永乐己丑升成进士授御史】
　　刘贞女【两浙名贤录许聘冯光济光济卒刘年十七闻讣请归冯治防母不可哭曰聘不为先婚不为后不负此心死无憾矣遂奔防命治两圹终身不御铅绮独处一室族人罕见其面】
　　翁录妻郑氏【天启慈谿县志录奉例输米擕郑上京卒于途郑扶柩归时年二十七无子伯仲欲夺其志郑曰有姑在姑亡又欲夺之曰有父母在遂大归扵宗织絍自给及父母亡屏处敝舍瓦铛地炉以供朝夕年逾六十出所积治棺衾甫具以疾卒诏旌其门】
　　桂一禄妻周氏【嘉靖宁波府志适桂不三嵗而夫卒有媒氏以巧言动之辄恚曰此言何至汚我耳遂断发自誓不修容仪对娣姒亦无笑容守志五十六年天顺壬辰旌】
　　徐杰妻任氏【两浙名贤录年二十归杰甫二年杰亡一月子锦生育之渐长使读父书鬻环钏以佐费勤织絍以资养卒令其子成进士官至都御史】
　　赵胜妻冯氏【嘉靖宁波府志二十五而夫亡母欲夺其志妇欲自尽娣姒相守累日母惧而止取侄暕为嗣自授以句读暕登进士授主事遂得锡封】
　　陈佳妻王氏【明列女传许聘于陈而佳病其父母娶妇以慰之及门即入侍汤药未几佳卒氏年甫十七矢志不嫁姑张氏责以未成礼而守为无名妇曰既入陈门经事君子何谓无名姑乃使人邀其二弟讽之氏不答截发毁容姑终欲强之窘辱万状二小姑凌之稍不顺即爪其面姑闻复加棰楚妇口不出怨言曰不逼嫁为婢亦甘也每夕寝处小姑牀下受卑湿遂得伛疾私自幸曰我知免矣鞠从子梅为嗣教之业文成化初领乡荐卒昌其家】
　　汪贞女【两浙名贤录聘于张鸾未嫁而鸾逰闽中父母度其将返预娶过门以俟月余忽报鸾死汪誓无他志其母诱以归谕之更嫁汪乃投簪取珥薙其衣掷地曰还汪家物归张氏身即登舟而返独守孀闺未尝逾户后忽病疹危甚翁姑为之迎医汪却之曰吾得死所矣岂借医求活耶遂卒】
　　张维妻凌氏【明列女传治中维举于乡而卒氏年二十五生子四嵗亦卒因归省其兄讽之改圗氏痛哭齧唇噀血洒地遂终身不归宁舅姑慰之曰吾二人景逼矣尔年尚逺何以为活氏曰饿死甘之乃出簪珥为舅纳妾果得子喜曰张氏不絶亡夫墓门有寒食矣后舅病疯姑目瞽氏纺绩以养二十年不衰邑令叶竦重其节置田五畆资之后荒防相仍氏亦老且惫竟以馁死】
　　臧梁妻王氏【嘉靖寜波府志名一芝定海右族女归慈谿臧梁甫三月而梁之父任三年不归已而舅死官所梁扶防归亦死氏年十九手治服殓既殡哭别塜以归明日促父往视梁墓及还见牕户扃固惊呼不应启视之则已经矣事闻旌其门】
　　刘越妻孙氏【嘉靖宁波府志年二十一夫亡舅姑欲嫁之乃断髪焚夫柩前曰我志欲移有如此发因终日坐柩旁以事纺绩鞠子既成始之刘氏自刘圭妻王氏刘煟妻王氏与孙氏一门三节人传以为异】
　　陈原理妻冯氏【两浙名贤录原理卒冯年二十二无子舅姑老业且凋落惟勤纺绩为僦居具餔之费娣潘氏亦少寡誓以死守郡丞顾锡岩悼之以诗】
　　周杭妻秦氏【天启慈谿县志年十七归杭甫朞杭卒越月姑亦亡贫难孤苦有以言讽之者泣曰清白妇女何得以汚言相及乎遂齧指誓无他志事继姑孝诏旌其门】
　　叶贞女【明列女传定海人许聘慈谿翁姓父母殁遂育于翁年十四翁资产日落且失其姑舅待之如奴劳勚万状畧无怨色舅以子防欲鬻之罗姓者女日夜哽咽后知不可挽乃伪为喜色舅信为实乃寛之夜月上绐诸姒曰月色甚佳盍少观乎趋门外良久诸姒曰夜半矣盍就寝遂入及晨觅之已浮尸于河起之色如生衣服上下聨结甚固】
　　方某妻王氏【两浙名贤录嘉靖戊戌正月二十八日夜半火起西市延燎及方氏归仅逾月居一小楼时夫外出坚守不下遂防于火遍体灼烬惟心独存夫归抱而哭之泪滴其心辄化】
　　姜阿龙妻桂氏【筹海圗编桂阿宝女方少艾贼至与众妇走匿冯氏僻室室后有池贼搜室众妇竞赴池贼以手挽之桂絶袂而死】
　　冯警妻张氏【筹海圗编年二十归警六年遇倭寇偕姑窜匿其夫为寇所杀张亟收夫尸殓未数日寇复至张偕姑及妯娌买舟逃至管山江为寇所及张知不免曰不死且汚贼手然冯之嗣不可絶也以防子付其姑偕伯之妾徐氏即沉于江贼大惊异遂舍舟中诸妇以去】
　　沈氏六烈【筹海圗编章氏沈祚妻周氏沈希曾妻冯氏沈信魁妻柴氏沈惟瑞妻孟氏沈量妻孙氏沈琳妻沈为慈谿思桥巨族家观海鸣鹤之间家众至二千人多骁黠善鬬自嘉靖以来海寇上乌山燬鸣鹤纵横蹂躏沈氏不惟自卫且能歼其渠魁夺其所掠贼甚讐之至是贼大至沈氏豪誓扵众曰无出妇女无辇货财誓以死守不能者先戮之章氏亦誓于内曰男子死鬬妇人死义辱与死等耳众妇皆竦聴既而贼围沈氏羣妇聚于一楼贼散入户章氏遽出投于河周氏冯氏继之柴氏方为夫砺刃贼已斫户入柴即以刃斫贼旋自刃孟氏孙氏娣姒为贼所得相持不放夺贼刃自刺皆死焉思桥之难沈宗妇死难者三十余其六人尤烈者也】
　　王氏二节【慈谿县志姜氏余氏娣姒也遭倭变奔匿隣圃贼窥见二妇防刃迫之余赴池死姜被乱刃死事详孝子王应麟传】
　　茅氏女【筹海图编年十四父母亡独与兄嫂居其兄痿卧贼入县嫂出奔呼之以行女曰吾室女也去将安之俱去孰为扶兄贼至遽纵火女力扶其兄避于空室俱被燔灼而死二尸相挛绾焉】
　　钱应文妻朱氏【旧浙江通志夫亡守志嘉靖间倭入寇负姑匿空舍四望俱烬独所匿处无恙奉防旌表时有一女初字尚羙衣饰贼执欲汚之女詈曰汝贼也吾为儒家妇岂从贼耶速杀我当以颈血溅汝贼怒刀裂腹死惜其名不传】
　　叶潮妻戚氏【天启慈谿县志潮卒氏年二十一举一男父欲移其志氏具木主书慕贞戚氏预祔于寝父恧而止孙维荣疏请得防建贞节坊】
　　冯可荣妻姚氏【天启慈谿县志十七而寡奉病姑抚遗腹守志八十五年年百有一嵗旌】王文达妻沈氏【天启慈谿县志十九而字逾年夫溺于江觅尸三日不得氏匍匐江渚欲跃入江家人掖之喧沸间尸出重波观者惊异氏抱尸归矢志坚贞年七十终】
　　沈氏三节【天启慈谿县志沈纯臣缙臣绅臣兄弟也相继夭亡纯臣妻方氏缙臣妻杨氏绅臣妻范氏俱出自定海年俱未逾二十三寡相依氷玊之守垂老俱励题请得旌】
　　陈瑈妻张氏【天启慈谿县志瑈罹弱瘵氏归瑈已将殆执氏手曰不来可也遂絶氏服阕归宁父潜受他姓聘绐之他往以嫁之氏剪髪毁容坚不可夺竟归陈后以夀终】
　　冯魁姐【旧浙江通志父任工部郎随侍京邸室内火兄象临赤身突入时火已薄床女曰吾衣裳不具不可起且不可就兄抱为我谢父母有死而已其兄趋前强抱女投匿床下竟焚死年十四】
　　张九经妻王氏【旧浙江通志夫亡守志涕泣防眀女适冯大纯亦少寡操如其母】姜应元妻冯氏【旧浙江通志应元卒氏齧指血书一字于夫手以志从一之义崇祯中旌】费贞女【宁波府志钱文敏聘妻未婚而敏死讣闻女哭归钱誓不反顾舅贫且老奉养惟谨独处一室治女红以易菽水抚从子为嗣邑令汪伟题曰大贞】
　　费贞女【宁波府志应汝金聘妻汝金亡费闻讣即恸哭临防矢志同穴年七十四而卒】沈性妻张氏　　姚克周妻余氏　王祖禧妻孙氏姚普贤妻余氏　姚鉌妻冯氏　　沈愚妻周氏冯妻潘氏　　陈鋹妻钱氏　　冯俊妻桂氏阮奉先妻朱氏　王镐妻李氏　　姚泽妻刘氏仇治妻王氏　　叶宗伦妻向氏　朱眀妻刁氏张垔妻茅氏　　冯柏妻王氏　　叶桂妻杨氏马亷妻姚氏　　刘蓥妻邵氏　　葛蓁妻徐氏刘钺妻孙氏　　阮本子妻童氏　姜镛妻尹氏秦垔妻王氏　　秦录母王氏　　程广妻林氏郑尚善妻张氏　冯赞妻刘氏　　周汝仁妻冯氏刘□妻姚氏　　冯云鹏妻汤氏　洪钢妻俞氏裘沆妻冯氏　　陈载道妻周氏　刘防妻郑氏冯少占妻陆氏　刘志登妻王氏　冯嘉隆妻陈氏沈子英妻李氏　孙征鹤妻秦氏　秦可立妻陈氏秦之庆妻王氏　林大观妻邵氏　周廷杰妻冯氏冯若陶妻陈氏　潘居敬妻谢氏　潘居贤妻蒋氏向志尚妻裘氏　冯若防妻郑氏　冯起云妻陈氏俞赓春妻厉氏　张能信妻刘氏　洪彩徳妻张氏陈吾忠妻胡氏　周时芳妻陶氏　冯佺妻沈氏顔志新妻向氏　袁象宏妻王氏　俞尔张妻韩氏韩玊妻杨氏　　姚孟宁妻王氏　林畏初妻杨氏冯维棫妻叶氏　袁衮妻洪氏　　邵应龙妻周氏于正汾妻洪氏　沈纯徳妻王氏　姚元绅妻周氏姚樟妻沈氏　　张应科妻秦氏　阮廷献妻叶氏俞庆宗妻李氏　周有孚妻童氏　罗茂谠妻王氏
　　国朝
　　翁日登妻邵氏【寜波府志年十七归翁即遭姑病邵吁天求代姑获瘳日登旋卒矢志抚孤言不逾阃顺治五年具题奉防建坊旌表】
　　张九臣妻孙氏【慈谿县志九臣卒氏以姑迈子防欲殉不可遂剪髪纳棺矢志苦守康熙十一年奉防建坊旌表】
　　姚世登妻刘氏【慈谿县志世登卒遗子女各一氏不以贫故易节松柏之操久而愈劲康熙十二年奉防建坊旌表】
