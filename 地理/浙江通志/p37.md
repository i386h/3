<!-- { "loadSidebar": true } -->
　　元史地理志温州路领县永嘉【上倚郭】
　　旧浙江通志眀永嘉县属温州府
　　国朝永嘉县属温州府附郭编户二百八十四里
　　乐清县
　　万厯温州府志本东汉永寜县地
　　宋书州郡志乐成晋寜康三年分永寜立
　　宋书州郡志永嘉太守领县乐成
　　【谨按齐梁陈皆因之】
　　万厯温州府志隋省入永嘉属栝州
　　唐书地理志武徳五年析置乐成县七年省入永嘉旧唐书地理志载初元年分永嘉复置
　　唐书地理志温州永嘉郡乐成【上】
　　十国春秋呉越温州领县乐清【注避梁王父讳改】
　　宋史地理志瑞安府乐清【上】
　　元史地理志温州路领县乐清【下】
　　旧浙江通志明乐清县属温州府
　　国朝乐清县属温州府编户一百三十六里
　　平阳县
　　太平寰宇记本永嘉安固之地
　　万厯温州府志晋太康初析横藇船屯置始阳县寻改曰横阳
　　晋书地理志太寜元年立永嘉郡统横阳县
　　宋书州郡志永嘉太守领横阳
　　【谨按齐梁陈并因之】
　　万厯温州府志隋省入安固
　　旧唐书地理志武徳五年分安固县置贞观元年废大足元年复分安固置
　　唐书地理志温州永嘉郡横阳【上】
　　十国春秋呉越武肃王时改平阳【郡县释名横阳取横藇及横阳江之义后梁干化间横阳既平故曰平阳】
　　十国春秋呉越温州领县平阳
　　宋史地理志瑞安府平阳【望】
　　元史地理志温州路领平阳州元贞元年升【下】旧浙江通志眀复为平阳县属温州府
　　国朝平阳县属温州府编户二百四十一里
　　瑞安县
　　元和郡县志本汉回浦县地后汉改回浦为章安方舆纪要三国呉析置罗阳县寳鼎三年改曰安阳晋太康初改曰安固属临海郡【太平寰宇记因境内安固山名】
　　晋书地理志太寜元年立永嘉郡统安固县
　　宋书州郡志永嘉太守领安固
　　【谨按齐梁陈并仍旧】
　　万厯温州府志隋开皇十二年省入永嘉属栝州旧唐书地理志武徳八年分永嘉县置属嘉州贞观元年废嘉州安固属栝州上元元年属温州
　　唐书地理志温州永嘉郡安固【上】
　　十国春秋呉越温州领县瑞安【注唐天复三年有白乌栖县之集云阁武肃王闻于朝诏改今名】
　　宋史地理志瑞安府县瑞安【】
　　元史地理志温州路领瑞安州元贞元年升【下】旧浙江通志眀复为瑞安县属温州府
　　国朝瑞安县属温州府编户一百三十八里
　　泰顺县
　　眀一统志本瑞安平阳二县地
　　万厯温州府志景泰二年割瑞安十二里平阳六里立为县以民心向化赐名泰顺【眀従信録兵部侍郎孙原贞奏立】
　　旧浙江通志明泰顺县属温州府
　　国朝泰顺县属温州府编户一十八里
　　处州府
　　太平寰宇记古缙云之墟
　　栝苍彚纪春秋战国时属越越亡入楚
　　太平寰宇记秦防稽郡地
　　【谨按处州府秦防稽郡地太平寰宇记图经清类分野书皆同明修一统志亦因之惟陆广防志胜云秦属闽中郡栝苍彚纪亦云秦始皇以其地为闽中郡考处州系临海永嘉二郡分出台温在秦时乃句践之后废其君长以其地置闽中郡者也当以属闽中郡为是】
　　太平御覧汉初为东瓯地后为回浦县【文献通考汉属防稽郡】清类天文分野之书后汉改为章安
　　栝苍彚纪松阳县建安八年立
　　资治通鉴呉大帝赤乌二年分太末立平昌县【宋书州郡志晋太康元年更名遂昌县】
　　【谨按松阳县属临海郡平昌县属东阳郡】
　　晋书地理志太寜元年分临海立永嘉郡统永寜安固松阳横阳四县而扬州统永嘉郡
　　【谨按永嘉郡所统四县惟松阳一县乃今之处州府后虽増置乐成亦不与处州统属也】
　　栝苍彚纪隋开皇九年废二郡为县分松阳之东乡置栝苍县以栝苍松阳永嘉临海四县置处州十二年改为栝州【名胜志处士星见于分野置处州以州治在小栝山之巅改名栝州】
　　文献通考炀帝时复置永嘉郡
　　旧唐书地理志武徳四年平李子通置栝州置总管府管松嘉台三州括州领括苍丽水二县八年废松州为松阳县来属省丽水入括苍遂昌并入松阳
　　旧唐书地理志贞观元年废都督府省嘉州以永嘉安固二县来属
　　文献通考栝州唐属江南道
　　唐书地理志缙云圣歴元年析栝苍及婺州之永康置青田景云二年析栝苍置遂昌复置
　　通志地理畧开元十道图栝州江南东道
　　旧唐书地理志天寳元年改为缙云郡乾元元年复为栝州
　　唐书地理志龙泉乾元二年析遂昌松阳置
　　太平寰宇记大歴十四年改为处州【旧唐书地理志避徳宗讳栝苍改为丽水】
　　唐书方镇表建中元年浙江东道观察使
　　唐书地理志处州缙云郡上县六丽水松阳缙云青田遂昌龙泉
　　十国春秋呉越处州领县六丽水龙泉遂昌缙云青田白龙
　　【谨按松阳钱氏初改长松又改白龙】
　　宋史地理志两浙路处州
　　宋史地理志庆元三年分龙泉松源乡置庆元县文献通考处州属浙东路
　　宋史地理志处州上缙云郡军事县七丽水龙泉松阳遂昌缙云青田庆元
　　元史地理志至元十三年立处州路总管府
　　元史地理志江浙等处行中书省为路处州
　　元史地理志浙东海右道肃政亷访司处州路元史地理志处州路上县七丽水龙泉松阳遂昌青田缙云庆元
　　续文献通考眀改为处州府
　　眀一统志浙江等处承宣布政使司领处州府明从信録景泰三年置宣平云和景寜三县
　　续文献通考处州府领县十丽水青田缙云松阳遂昌龙泉庆元云和宣平景寜
　　国朝定为处州府属浙江布政使司领县十丽水青田缙云松阳遂昌龙泉庆元云和宣平景寜
　　丽水县
　　清类天文分野之书汉回浦县地属防稽郡
　　栝苍彚纪后汉章安县地
　　崇祯处州府志呉晋为松阳县地属临海郡
　　【谨按晋太寜中属永嘉郡宋后并因之】
　　名胜志隋开皇中分松阳之东界立栝苍县
　　隋书地理志永嘉郡统县栝苍
　　旧唐书地理志武徳四年栝州领栝苍丽水二县八年省丽水入栝苍
　　旧唐书地理志大厯十四年改为丽水县州所治【名胜志唐大厯为避徳宗讳与州并改以县北七里有丽阳山故以丽水为名】
　　唐书地理志处州缙云郡丽水【上】
　　十国春秋呉越处州领县丽水
　　宋史地理志处州县丽水【望】
　　元史地理志处州路领县丽水【中倚郭】
　　旧浙江通志眀丽水县属处州府
　　国朝丽水县属处州府附郭编户一百十五里
　　青田县
　　栝苍彚纪隋栝苍县地
　　唐书地理志青田景云二年析栝苍置【名胜志分松阳栝苍二县置永嘉记青田有草叶似竹染碧名为竹青此地所丰故名青田】
　　唐书地理志处州缙云郡青田【中】
　　十国春秋呉越处州领县青田
　　宋史地理志处州县青田【中】
　　元史地理志处州路领青田【中】
　　旧浙江通志眀青田县属处州府
　　国朝青田县属处州府编户一百四十六里
　　缙云县
　　旧唐书地理志万嵗登封元年分括苍及婺州永康县置缙云县【栝苍彚纪嗣圣初分金华永康及处州丽水余地置缙云县以仙都有缙云山故名】
　　【谨按嗣圣中宗年号更十二年乃武后万嵗登封元年栝苍彚纪与唐书互异当以旧唐书地理志为正】
　　唐书地理志处州缙云郡缙云【上】
　　十国春秋呉越处州领县缙云
　　宋史地理志处州县缙云【上】
　　元史地理志处州路领县缙云【中】
　　旧浙江通志眀缙云县属处州府
　　国朝缙云县属处州府编户一百九十里
　　松阳县
　　元和郡县志本汉回浦县之地属防稽后汉分立此县【呉地记县东南临大溪有松树大八十一围腹中空可容三十人坐故取此为名括苍彚纪建安八年立】
　　崇祯处州府志呉太平二年临海郡
　　晋书地理志临海郡统县松阳太寜元年立永嘉郡统松阳县
　　宋书州郡志永嘉太守领松阳
　　南齐书州郡志永嘉郡松阳
　　【谨按梁陈隋并仍齐旧】
　　栝苍彚纪唐武徳三年改为松州
　　旧唐书地理志武徳八年废松州为松阳县来属唐书地理志处州缙云郡松阳【上】
　　五代史职方考处州长松故曰松阳梁改曰长松清类天文分野之书晋天福四年改为白龙县【十国春秋注天福四年旱县令陈时祈雨百仞山有白龙见以闻遂改为白龙】
　　十国春秋呉越处州领县白龙
　　崇祯处州府志宋咸平二年复为松阳县【栝苍彚纪郡守杨亿请复】
　　宋史地理志处州县松阳【上】
　　元史地理志处州路领松阳【中】
　　旧浙江通志眀松阳县属处州府
　　国朝松阳县属处州府编户一百六里
　　遂昌县
　　清类天文分野之书汉太末县地
　　后汉书郡国志建安二十三年立遂昌县
　　崇祯处州府志呉赤乌二年分置平昌县属东阳郡宋书州郡志晋太康元年更名遂昌
　　【谨按晋宋齐梁陈俱属东阳郡】
　　栝苍彚纪隋属处州
　　【谨按隋书东阳永嘉二郡各统县四并无遂昌县则在隋时已省】
　　资治通鉴注唐武徳八年省入松阳
　　【谨按隋省遂昌当是李子通擅置而唐初因之至武徳八年复省入松阳耳】
　　旧唐书地理志景云二年分松阳县复置【名胜志刺史孔琮奏复置】
　　唐书地理志处州缙云郡遂昌【上】
　　十国春秋呉越处州领县遂昌
　　宋史地理志处州县遂昌【上】
　　元史地理志处州路领县遂昌【中】
　　旧浙江通志眀遂昌县属处州府
　　国朝遂昌县属处州府编户七十四里
　　龙泉县
　　清类天文分野之书本松阳括苍遂昌三县地旧唐书地理志乾元二年越州刺史独孤屿奏请于括州龙泉乡置县以龙泉为名从之【名胜志栝苍黄鹤镇有剑池世传欧冶子铸剑于此号龙渊唐避高祖讳改曰龙泉】
　　唐书地理志处州缙云郡龙泉【中】
　　十国春秋呉越处州领县龙泉
　　宋史地理志宣和三年改为剑川县绍兴元年复故宋史地理志处州县龙泉【望】
　　元史地理志处州路领县龙泉【中】
　　旧浙江通志眀龙泉县属处州府
　　国朝龙泉县属处州府编户一百六十五里
　　庆元县
　　舆地纪胜本龙泉县之松源乡【栝苍彚纪本周七闽地为东平乡五代王审知改名松源镇属龙泉】
　　宋史地理志庆元三年分龙泉松源乡置县因以年纪名
　　宋史地理志处州县庆元【中】
　　元史地理志处州路领县庆元【中】
　　崇祯处州府志明洪武三年革县治为廵检司十四年复建县处州府
　　国朝庆元县属处州府编户五十九里
　　云和县
　　眀一统志本丽水县地
　　名胜志景泰三年析丽水之浮云元和二乡置县名曰云和
　　【谨按眀正统十二年土人叶宗留聚众抄掠景泰年中事平兵部侍郎孙原贞奏立云和宣平景寜三县】
　　旧浙江通志眀云和县属处州府
　　国朝云和县属处州府编户五十九里
　　宣平县
