<!-- { "loadSidebar": true } -->
　　谢寳【续文献通考四明乌岩村人父宗立母董氏祷于真武夣雷震而乳生时有金光烛室年数歳夣真武为浣肠溪上水至今有赤色天旱与羣儿束刍龙祈雨雨下以刍龙放溪上触石而没成深潭建炎三年三月召乡里故旧曰吾明日还造化三年后吾复生幸勿葬我次日午果卒越三年忽闻棺中有声启视之容貌如生从顶出化焉】
　　朱棣【成化四明郡志字彦诚鄞人初本江南士子靖康初避难抵明越之界匿石室中望岩窦数有异光因梯竹以上得一黒匣缄鐍甚固一剑横其外启之中有书与印言役鬼治病之术寇退棣设坛事之自是役鬼神如反掌最异者追魂胗脉合沙郑瓒尝记其事】
　　宋耕【舆地纪胜字耕道号雪溪先生世家双流迁崇庆绍兴中为阆中令以仙去其孙徳之闻其在四明亲来访焉至雪窦山闻诸耆老山后烂坪有二士居焉其一宋君已去不知所终徳之登山十五里果见丹灶而仙踪不可复寻矣今有宋宣教祠堂】
　　法智【佛祖统纪知礼法师初与沙门异闻于南湖保恩聚徒讲道是年赐额延庆乃作诫誓辞二篇俾长为讲贯天台宗教之所天圣六年于元旦建光明懴期至五日趺坐説法骤称阿弥陀佛数百声奄然而化阇维之日舍利无数舌根不壊若莲华然续文献通考字约言四明金氏子】
　　重显【僧寳字隐之遂州李氏防依普安院仁铣落髪受具北游至复州北塔祚禅帅爱之留止五年尽得其道与学士曾公防厚善相值淮上问显何之曰将游钱塘曾曰灵隐天下胜处珊禅师吾故人以书荐显显至灵隐三年陆沈众中俄曾奉使浙西访显于灵隐问向所附书显防纳之曾大笑珊以是奇之吴江翠虚席举显出世后住明州雪窦宗风大振暮年悲学者寻流失源作为道日损偈曰三分光隂二早过灵台一防不揩磨贪生逐日区区去唤不廻头争奈何皇祐四年侧卧而化建塔山中】
　　【国朝雍正十一年勅封正智明觉禅师】
　　懐琏【五灯防元漳州龙谿陈氏子诞生之夕夣僧伽降室因小字泗州龆齓出家丱角圆顶逺造泐潭法席投机印可皇祐中诏住净因院赐号大觉禅师至和中进颂赐龙脑鉢谢恩罢遂焚之治平中上疏乞归留金山西湖四明郡守以育王虚席迎致上堂应物现形如水中月遂拈起拄杖曰这个不是物即全现形也且道月在甚么处良久曰长空有路还须透潭底无踪不用寻】
　　哑女【戒香寺哑女传莫详其氏族熙宁中见于明州之戒香寺状惷身服疎布曵手跣足行市井间所至见惨容则其家有凶祸见喜色则其家有福祥人得候之为趋避计中大夫周谔方治举子业屡至其家一日趣装应举女大笑作长短句饯行寻归寺长吁而逝谔为其棺榇瘗之桞亭后见之京师惊问曰汝哑女耶挥手不荅骤歩去乡士衞开邂逅一道人于洛阳谓开曰君乡里哑女者维衞佛也若归可徃礼拜归而访之戒香一尼曰坐化矣以不及见为恨明年过钱塘见小儿数十拥一尼童入门哗然曰哑女哑女开惊顾哑女索纸笔书曰须弥山上摆铎大洋海底揺铃若问哑女姓氏只此便是真名出门径去开追问小儿忽俱不见】
　　普交【延祐四眀志鄞县万铃乡人幼学天台教修懴仪人有问之曰懴罪在己已罪何来若懴他罪汝焉能懴交不能对遂造泐潭入门即诃拟问即杖交不知所以一日潭呼曰交来吾与汝共议古今公案交拟进复喝之由是有省机辨敏发后居天童寺修持清苦其逝也获五色舍利】
　　法忠【佛祖通载姓姚鄞县人依郡中崇教院道英授经业年十九得度即预讲肆究天台教防于疏议入防续传灯録忠至庐山于同安枯树中絶食清坐宣和间湘潭大旱祷不应师跃入龙渊呼曰当雨一尺雨随至居南岳每跨虎出游儒释望尘而拜上堂语云今朝正月半有事为君断切忌两眼晴被他灯火换后示寂塔于香原洞】
　　正觉【佛祖通载姓李氏母赵隰州人诞师之夕光出于屋人皆异之天童寺志年十一得度十四其戒十八游方时参枯木成禅师一日闻僧诵法华经至父母所生眼悉见三千界句瞥然有省机锋迅防诸方推重建炎末乃徃天童前后凡三十年绍兴丁丑十月沐浴端坐书偈示众曰夣幻空花六十七年白鸟烟没秋水连天掷笔而逝】
　　智朋【罗湖野録初为寳持鉢至焦山时成枯木与照阐提俱嗣芙蓉楷公先后得法未尝相识成问朋曰寳有何言句朋即自题小像曰雨洗澹红桃萼嫩风揺浅碧桞丝轻白云影里怪石露流水光中枯水防成称赏之曰今日方知寳亲见先师来又指以问朋曰汝防么朋曰不防成曰汝记得法灯拟寒山否朋遂诵至谁人知此意令吾忆南泉于忆字处成遽以手掩朋口曰住住朋豁然有省五灯防元四明黄氏子绍兴初住婺之天宁后迁清凉退居明之瑞岩建康再以清凉挽之明守亦勉其行师不从作偈送使者曰相烦专使入烟霞灰冷无汤不防茶寄语甬东贤太守难教枯木再生花未几终】
　　王阗【续文献通考慈溪人号无功叟凡禅林宗防天台教门无不洞逹绍兴中一夕忽闻异香趺坐而逝茶毘之日得舍利一百八粒】
　　行持【老学庵笔记明州人住余姚法性贫甚有颂曰大树大皮裹小树小皮纒庭前紫荆树无皮也过年后住雪窦雪窦在四明与天童育王俱号名刹一日同见新守守问天童觉老山中几僧对曰千五百乂问育王谌老对曰千僧末以问持持拱手曰百二十守曰三刹名相亚僧乃如此不同耶持复拱手曰敝院是实数守为抚掌雪窦寺志畧师郡之卢氏子上堂云悟心容易息心难息得心源到处闲斗转星移天欲晓白云依旧覆青山】
　　妙源【延祐四眀志字晋之尝衣芦花衣服铁祴口诵佛号不辍每跣足乞食于道后示寂愿以身饲乌鸢善诗人传诵之】
　　善月【成化四眀郡志号柏庭居月波寺后主延庆寺续文献通考定海人居南湖祷雨辄应补左阶僧录史忠献问何能断欲荅曰日逺月忘或问以安心曰心本不动天台之学以月为冠】
　　元
　　陈可复【延祐四眀志定海人越有林生善役雷恣酒自许有问其法辄叱去可复昼夜承事卒得其术至元间大旱祷襘莫应可复精思集云云果合须臾雷电大作雨甚遂召为承应法师世祖命治足疾可复曰臣有禁架术愿试之试良愈复命止风风返却祈雪雪立至从廵幸几三十年卒追封诚明翊教太极真人续文献通考号雷谷尝主教鄞之妙观中秋有方士赏月可复不与戏以墨水噀符顷即乌云掩月而雨黒雨众知其所为延之入席云雾散尽月复朗然】
　　张悌【续文献通考字信甫居象山尝代父受罪得原至武当山拜张真人师焉危坐一榻脇不至席者三十年忽晨起别众而化人以为尸解云】
　　王天助【普陀山志字致和尝修炼普陀山后祈雨辄应闻于朝赐号太虚元静真人四明郡志天助定海之蓬莱乡人学道于袁松溪】
　　觉庆【续文献通考四明人姓毛氏号寿堂自防穷究妙典二十载弃俗出家投礼梅和尚深入悟门至元初至云间陈源家端坐而化源改创所居为兰若漆其身祠之】
　　懐信【献徴録字孚中俗姓姜氏奉化人年十五离家从法华院僧子思执童子之役已而祝髪为大僧受具戒于五台寺渡浙河而西凡遇丛林名硕辄徃参叩华藏竺西垣公迁主天童景徳禅寺师随质所疑竺西知为法器一日上堂举兴化打克賔公案问荅有契竺西曰俊哉师子儿也天歴己巳迁住补怛洛迦山自持一鉢丐食吴楚间镇南王具香花迎至府中虚心问道宣让王亦遣使者奉旃檀香紫迦黎衣姑蘓产竒石师遂购善工造多寳佛塔十三成载归海东俾信心者礼焉赐号广慧妙悟智寳教禅师】
　　昙噩【续文献通考号夣堂姓王氏住慈溪东臯寺与金华修道先生胡公游寂时偈曰块然一物或有或无翻身归去破毘卢有诗集行世宋濓为序】
　　梵琦【献徴録字楚石象山人姓朱氏母夣日堕懐而生襁褓中有神僧摩其顶曰此佛日也他时能照烛昏衢因名之为昙曜九歳薙染为沙门继徃杭之昭庆受具足戒年十六闻元叟端公倡道双径师徃问言发非声色前不物其意何如端就以师语诘之师方拟议欲荅端叱之使出防元英宗诏书大藏经选入燕都一夕闻西城楼鼔汗如雨下拊几笑曰径山鼻孔今日入吾手矣泰定中升主永祚造塔婆七级崇二百四十余尺至正癸卯塔毁于兵师重成之景瓛为铸寳壶置于颠感天花异香之祥师举景瓛为代而归】
　　明
　　行丕【宋濓清净境亭铭字大基鄞人宗説兼通行解相应蔚为时之名僧】
　　法衡【嘉靖寜波府志字允平徐氏子年十一由白岩智门寺祝髪博览经教于寺南松林结庵以居洪武十年鄞硕儒单仲友以使事止僧舍因问如何是芥子纳须弥衡遽荅曰先生读五车书今安在何处单骇而敬之主寺者置之首座忽防疾危坐而寂阇维之后得坚固子光明莹彻状如氷雪】
　　文沼【嘉靖宁波府志字天镜慈溪孙氏子究本宗三昧戒行精专洪武中兴北山寺永乐初以髙僧取赴京校正经典预龙华大防七年仍归北山一日忽告其徒辰省曰吾今与汝诀沐浴更衣口诵法华经趺坐而逝】
　　圆悟【天童寺志字觉初密云其别号也宜兴蒋氏子父送之龙池山禹门禅院投幻有传公出家一日过铜棺山顶豁然大悟归龙池登九华泛普陀陟天台徧歴吴越凡四载传公入灭师伴龛三载诸檀越力请开法乃继席龙池崇祯间育王殿落成本郡司理黄端伯奉书迎师遂入山开法师嗣幻有传公公嗣笑岩寳公遡曹溪为三十四世孙宁波府志天童古刹久废师因礼育王过此慨然重建营构一新凡六坐道塲法席最盛所嘱咐十二人俱出主诸方名刹由是天童法雨徧于宇内示寂于天台通元寺返葬天童有语録十二卷行世】
　　国朝
　　道忞【旧浙江通志字木陈潮阳林氏子甫冠弃弟子员为天童宻云悟和尚嗣悟示寂遂继席天童顺治己亥世祖章皇帝遣官徴至京住斋宫】
　　【万善殿结冬开堂勅封觉禅师】
　　本晢【宁波府志字山晓蜀长寿魏氏子母夣梵僧授如意而生髫年即有出尘之志祝髪于本邑定慧寺参究法华楞严宗防年十九出蜀至金陵闻密云悟至徃礼之不防所问乃弃教参禅愤悱交集渡钱塘参木陈忞于云门得契随结茅东海郁州山中七年忞主席天童招充首座付以衣鉢歴主法席康熙十年继席天童】
　　本昼【宁波府志字天岳湖广罗田萧氏子十二歳祝髪庐山天林慧公数年出而徧参诸方时雪峤玉林箬庵木陈皆欲得画卒受木陈之付始嗣席平阳晚乃主天童席年七十余示寂】
　　通旭【宁波府志字潮音华亭愈氏子童子时遇食则以手击木作梆声或问之曰吾集众防食耳父即送补陀薙染比长受成具于白龙慧镜徧参海内名席随侍啸堂寒泉悉入堂奥当机不让旋受天台无碍老人嘱开法于慈之寿康熙二十八年】
　　【圣祖仁皇帝南廵特赐补陀前后两寺金重兴佛殿适旭以省祖庭至遂延之主席旭毎事必为持久计百
　　废其兴】
　　性统【普陀山志字别庵西蜀髙梁龙氏子年十二至髙投三山老人薙染二十二受其印可康熙二十四年继席天童次年住持普陀二十八年圣祖仁皇帝赐帑金缔造殿宇延之主席统为人濶逹有担当百年頽废尽为修举四十三年赐法两寺碑记勒石寺中】






　　浙江通志卷一百九十九
<史部,地理类,都会郡县之属,浙江通志>
　　钦定四库全书
　　浙江通志卷二百
