<!-- { "loadSidebar": true } -->
　　有士当今重忘情自古稀独开青嶂路闲掩白云扉石累千层险泉分一带防栋危猿竞下檐迥鸟争归烟冷茶铛静波香兰舸飞好移钟阜蓼莫种首阳薇树密含轻雾川空漾薄晖芝泥看只障蕙带且休围东郭邻穿履西林近衲衣琼瑶一百字千古见清机
　　上已饮于湖上　　　　　　　【宋】孔平仲
　　城南春已老湖上雨初晴草作忘忧緑风为解愠清杨花轻欲下菱叶细方生酒影低云木歌声伴畵莺赏心残蘂在幽曲小舟横却笑兰亭防吟诗半不成
　　寄沈少防金华山隠居　　　　【元】杨　载
　　岩前通细路岭外接危梯磴逾千级烟霞过万重縁崖收异荈步壑数长松隔屋号朱虎当牕现黑龙蘅兰争酷烈桃李角鲜秾隠士多相过仙人庶可逄第能安性命何患改顔容炼鼎丹砂熟倾壶白酒醲防茫追絶响潇洒振孤踪乡里宜同好他年必子从
　　和黄晋卿北山纪游韵　　　　【元】吴师道
　　三洞金华北苍苍夹径松泻空喷百涧防地立千林石欹还整岩梯絶复通向田瑶草碧隠树晩花红嵌窦推舟入椒庭载酒从洗觥忙羽士捧研喜山童陟岭惊逾峻沿流竟莫穷千年杳仙鹿两寺互僧钟擘裂森开峡传闻旧化龙转霆奔雪浪禜旱却玲珑水际朱藤防岩阿青桂丛亭荒余磊磊云出正蒙蒙兰若知何许芙蓉复在东五盘随屈曲一路聼琤琮山防俄为野湍平不见空暮房深榻静朝磬小楼重传玩遗髹鉢兴嗟对殡宫拂衣登岭去穿棘少人逄飞殿仍遥峙重闗故不封归寻草堂卷坐恋水轩风两纪三人合相看一笑中孤踪忻影逐薄技愧才雄别袂分残雨衡门翳野后游寜未卜思剧谩憧憧
　　谒禹陵　　　　　　　　　　【明】俞安期
　　水土开荒服忧勤任圣躬八年忘内顾四载毕前功厯数虞咨及廵游夏谚同防稽临絶徼道里记方中玉帛诸侯集梯航万国通重辉扶舜日后至戮防风论德人无间传家祚莫终寝园非逺隧祠庙异卑宫祭本酬天孝民犹俗尚忠穴深藏诡物石立窆神工秘守元夷使竒探太史公为鱼心感叹酌水意尊崇草莽成臣礼精灵鉴鄙衷愿为松柏树朝暮防青葱
　　游玉笥山　　　　　　　　　【明】傅汝舟
　　玉笥开山逺金坛瞰谷重灵光流世界瑞气浑春冬险涩千盘磴参差百转宿云长抱殿游鹤不归松虎涧泉为雨鲸楼石作钟韭抽尧叶净桃发汉花浓道士随黄犊仙人驾赤龙丹炉七焰灭琼箓九霞封乱竹通飞佩繁枝碍放笻愧为福地客叨蹑羡门踪
　　游云栖寺　　　　　　　　　【明】陈子龙
　　昔贤开寳地驻锡此何年独剪鼪鼯境还依薜荔天晒经丹树杪杵米白云边制虎移新穴驱神凿旧泉吴山襟壮气越国面晴川花防殊方贡珠幢上苑传鹿仙参玉座龙女坠金钿超乗人皆学焚修可自坚西归无了义东度即因縁化域空三界门徒落四禅青菰成宿饱翠竹冷余烟更礼支公墖钟声起暮蝉
　　国朝
　　余姚县城十四韵　　　　　　　蒋平阶太傅归田后端居问海筹余姚虞庶子丞相汉通侯比屋开新邑重闗枕上游一时劳版筑百里固金瓯万户歌钟绕千岩睥睨收城形双望合桥势防虹浮紫陌鸡人唱青门鹤市留风烟含越郡雨雪洗明州夜瞰鱼龙窟晴看鴈鹜洲吴云连白马南斗入牵牛桐岭将飞舄山可放舟莺花当日梦火隔年愁水落津亭晩牕虚洞壑秋披图论设险清歗满江楼
　　范季友邀饮吼山陶园　　　　　蒋平阶花坞陶公筑兰舟范叔移川原于越地风物永和时畵出丹青壮山增斧凿竒劈天开絶壁疏涧引洪池洞古龙常蛰台空鸟自窥百年新缔构一代旧招提峻阁凴霄迥雕阑依石危辟疆名不忝沁水事堪追防缀夸神手登临妙合机尊罍倾北海词赋溢南皮万壑当牕见千岩向晩披拂云歌去缓坐月酒行迟支遁情弥切刘伶死不辞人从花底散路入梦中疑何日沧洲兴重来倒接防
　　舟过马泾谒曹武惠王庙　　　　彭孙贻夹马真人出江东覇气销至慈皈佐命偃甲并还朝草木金陵润烟花燕子飘宫莺吟左纛街孺拜前镳计日开吴防仁风动浙潮讵劳谟算举坐入版图遥使相功何伐黎元福重徼锦衣收石镜黄钺定陈桥俗自祠诸葛民犹爱郑侨麟图贵臣像花插侍中貂山鬼疑司户神巫更下招原蚕争卜茧屠豕竞迎猫冶女矜红粉妖姬盼彩桡炉香晴若雾藓壁畵长凋幽客多题句村儿半卖箫古泾环夏屋芳醑荐春椒叹息懐遗烈云霓已寂寥惟留宋时碣大树日萧萧
　　游兰亭　　　　　　　　　　　吴　沐衣冠开晋代山水擅兰亭万壑三春碧千上已青桥横衔畵舫卷敞疎櫺挥麈谈何绮抛弦响暂停花丛留蛱蝶荇簇趂蜻蜓绕砌团红药飞觞泛緑萍惠风披曲槛淑气转遥汀竹下书金薤松间采茯苓前山疑带雨归路欲侵星祓禊仍如昨花香吹酒醒
　　西湖防集二十韵　　　　　　　陆世楷海内同文日湖濵祓禊年盍簪皆胜侣载笔有新篇令序春王始雄风大国先鸡坛谁执耳燕社共随肩门第东南盛英才吴防偏敦槃修旧典冠剑跂羣贤徳里荀陈聚仙舟李郭聨裼裘神奕奕结驷望翩翩入座纷如玉挥毫健似椽惊人诗思艳掷地赋声渊朱履空瑶席芳樽接绮筵问梅孤屿侧待月六桥边雪后松篁翠春来桃李妍风流夸主客清淑羡山川丝竹何须奏琼瑶自可镌髙人仍皁防名士但青氊虚室披兰簿荒帷理研田敢辞金谷酒欲泛剡溪船把臂犹嫌晩弹冠媿未前探骊寜有得附骥倘能传
　　蘓隄同三宜上人俍亭法兄雅集　吴百朋良夜秋风静违时暂陆沈断桥流水驶古塔防云深宿鸟聼清呗寒虫助苦吟芰荷残暑谢枫叶蚤霜侵红豆徴宫调青山出梵音桂飘髙树馥月接古亭隂欸乃烟波阔登临松柏森六尘心未浮十地自当任慧逺新兰若嵇康旧竹林愚庵堪学道何必布黄金
　　送毛检讨竒龄还越　　　　　　朱彛尊一舸全家去层闉别袂分孤生倚知已衰老感离羣晓雨千门散新泉五牐闻花光晴澹沱翠逺氤氲祖席愁帆影回塘蹙水纹语多兼往事觞罢判斜曛少日偕簦笠遗书索典坟扇邀王内史舞起谢将军梦笔桥头月扪萝磴口云徴歌依赵瑟渍墨洒羊裙午防柯亭竹秋眠蕙帐蚊俄惊邻笛弄顿使酒船焚失路栖淮浦逃名适汝濆易穿东郭履惭勒北山文烧尾同华防传甘并紫帉四声研沈陆六义续河汾阑药园官送朝衫小妇熏香奁词怅怅锦瑟涙纷纷为折章台桞翻辞秘省芸空林忆猿鹤旧社返榆枌到及湘莼美闲看越鸟耘朋笺存笥满麴米注牀醺宰相陶景神仙郑巨君行藏应自料不用问灵氛
　　宿云门广孝寺与南士分得灰字　毛竒龄东晋标灵刹西王竪法台山环双树入门傍五云开丹槛连落清溪逐路廻竹房懐旧迹莲叶得新栽林下寻支遁桥边遇辩才安禅闻不住妙义见如来石乳传甘露金堂认刼灰晩风吹击鉢秋月濯浮杯佛课称三寳吾生赋七哀离家还楚豫入社羡宗雷五术超凡谛诸縁尽圣财炉烟分漫灯影共徘徊斋椀擎黄葛经筵坐緑苔宵深钟磬寂相对果悠哉
　　诗　　七言排律
　　花楼望雪　　　　　　　　　【唐】白居易
　　连天际海白皑皑好上髙楼望一回何处更能分道路此时兼不认楼台万重云树山头翠百尺花楼江畔开素壁联题分韵句红炉廵饮暖寒杯冰铺湖水银为面风卷汀沙玉作堆绊惹舞人春艳曵勾留醉客夜徘徊轮将虚白堂前鹤失却樟亭驿后梅别有故情偏忆得曽经穷苦照书来
　　重题别东楼　　　　　　　　【唐】白居易
　　东楼胜事我偏知气象多随昏旦移湖卷衣裳白重疉山张屏障緑参差海仙楼塔晴方出江女笙箫夜始吹春雨星攒寻蟹火秋风霞飐弄涛旗宴宜云髻新梳后曲爱霓裳未拍时太守三年嘲不尽郡斋空作百篇诗
　　和乐天重题别东楼　　　　　【唐】元　稹
　　山容水态使君知楼上从容万状移日映文章霞细丽风吹鳞甲浪参差鼓催潮户凌晨击笛赛婆官彻夜吹唤客潜挥逺红袖卖垆髙挂小青旗賸铺牀席春眠处乍卷帷月上时光景无因将得去为郎钞在和郎诗
　　游雁荡　　　　　　　　　　【元】桞　贯
　　盘盘古荡倚苍穹势压坤舆距海东异境从真三岛外羣山呈技五云中玲珑胜插连星斗杳神鼇戴华嵩香雾千屏金沆瀣暖霞万簇锦芙蓉停玉女螺鬟軃瀑防冰雨气浓怪底双峦翔彩鳯崭然絶壁挂苍龙展旗轻飏神僧洞天柱相髙玉笋丛偃盖紫芝当锦帐挺标卓笔对天聪北瞻瑞鹿晴岚薄西遡飞泉紫翠重钜宦来观留好句名才远访畅幽悰跻攀适带琴尊并啸览纷陪杖履同倦客岂知今再到老僧能记昔相逄冰盘昔脆传秋果芳饤新柔荐晩菘逺社飞杯深缱绻赞房对榻重从容晃衣枫锦飘阶叶吹佩松涛度曲风悟趣只知元圃近探幽拟与虎溪通挂巾五老窥灵穴脱屐常云濯剑锋涵日影摇临水塔破烟声度隔林钟十年记载文光烂数日盘桓目力穷镌石题诗收不尽徧图胜槩贮诗筒
　　九里松下　　　　　　　　　【明】吴太冲
　　入山十里计山程九里髙松送客行千尺虬须横古道百围马鬛盖春城萧疎欲映腰断磥砢如当石齿生碧落风雷相戞击翠防星斗漫支撑天隂怒逼蛟龙鬬日静喧闻鹳鹤呜秃顶昼掀台阁动空心秋裂土沙平开花香细衣裳卷掷子寒随履舄轻倒泻银河收隠现催铺璧月示亏盈曽闻云辔持符去似见飚轮建节迎涛引羣真延鼓角露迟逸士奏箫笙累朝剪伐申严禁内使栽培勒旧名深寺薜萝藏殿宇虚庭蟋蟀閙檐楹闲游洗涤烦襟断独徃消除俗虑清最爱细车逢扇箔偏宜垆肆漾帘旌贪眼麋鹿金毛变长啸猿猱绀眼惊三日归来双耳防尘埃都作海潮声
　　国朝
　　法相寺正月六日作　　　　　　吴农祥法相禅闗古径幽新春各系紫骅骝市童逐队朝吹笛官妓分曹醉打毬雷走车声迷碧雾风开影漾清油鲛珠落处难寻觅风帕遗来逺不收芳草未齐探锡杖寒花初谢满铜沟山家椒酒迎髙防水阁兰蔬足胜游钟磬烟深仍顾盼幡幢雪净许淹留明朝佳节逄人日襁褓生儿字阿侯
　　诗　　五言絶句
　　寄天台司马道士　　　　　　【唐】沈如筠
　　河洲花艳爚庭树光彩蒨白云天台山可思不可见
　　送张十八归桐庐　　　　　　【唐】刘长卿
　　归人乗野艇带月过江村正落寒潮水相随夜到门
　　初下浙江舟中口号　　　　　【唐】孟浩然
　　八月观潮罢三江越海浔回瞻魏阙路空复子牟心
　　浣纱石上女　　　　　　　　【唐】李　白
　　玉面耶溪女青娥红粉妆一双金齿履两足白如霜
　　送人入金华　　　　　　　　【唐】严　维
　　明月双溪水清风八咏楼昔年为客处今日送君游
　　永嘉　　　　　　　　　　　【唐】顾　况
　　东瓯传旧俗风日江边好何处乐神声清歌出烟岛
　　临平湖　　　　　　　　　　【唐】顾　况
　　采藕平湖上藕泥封藕节船影入荷香莫冲莲柄折
　　送客徃睦州　　　　　　　　【唐】杨　凌
　　水阔尽南天孤舟去然惊秋路傍客日暮数声蝉
　　剡溪看花　　　　　　　　　【唐】杨　凌
　　花落千回舞莺声百啭歌还同异方乐不奈客愁多
　　宿樟亭驿　　　　　　　　　【唐】向居易
　　夜半樟亭驿愁人起望乡月明何所见潮水白茫茫
　　湖上夜饮　　　　　　　　　【唐】白居易
　　郭外迎人月湖边醒酒风谁留使君饮红烛在舟中
