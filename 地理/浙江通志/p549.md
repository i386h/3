<!-- { "loadSidebar": true } -->
　　赵士麟【杭州府志字玉峰云南河阳人进士康熙二十三年以副都御史巡抚浙江莅任初民爲营债所苦酿成大案士麟移咨将军掣缴票约捐资代偿浙中豪右衙蠧骄悍不法廉得其状悉置之法强暴敛迹省城内河淤塞几百年士麟下令治河半载讫工水道疏通舟楫利便以次缮治城隍修葺学校凡讲学兴贤重农务本诸政无不具举而陋例亦革除殆尽未几移抚江苏兵民于西湖敬一书院肖像祀之官至吏部左侍郎】
　　张鹏翮【杭州府志字运青遂宁人顺治庚戍进士康熙二十八年以佥都御史巡抚浙江屏絶各官餽遗革除一切陋例于吏治精密谨严事无巨细亲爲裁决用法公而不私寛厚有断情理既得则始终持之确如也尝曰理政之道以教化爲先虽政事殷繁而宣讲】
　　【圣谕及课督士子必躬亲训迪尝筑书院于万松岭廪饩诸生极厚而自奉则蔬食菜羹而已四川乡贤册鹏翮涖浙六载兵民相安地方宁谧陞兵部右侍郎行李萧然官至文华殿大学士諡文端】
　　蒋毓英【名宦畱祀册奉天盖州人官生初任温州府同知値闽变郡接贼巢毓英抚绥黎庶严行保甲大军驻衢转运粮饷一无违悮康熙三十一年陞浙江布政使访知台州衞屯粮荒歉无征即爲详请蠲免明年浙省旱灾买米平粜劝谕郡县倡捐米谷散赈加给育婴堂口粮民咸颂德】
　　查木杨【名宦畱祀册满洲人康熙三十三年鎭守浙江将军约束八旗兵丁不得生事扰民每月朔望宣讲上谕俾兵民咸知忠孝大义支放钱粮以官斛量收无浮满旗厮牧马禁残伤禾稼践踏坟茔军牌不时巡缉毋许放营债以剥民利毋许纵扒手以滋民害卒于官士民建祠西湖諡敏恪】
　　顔光斆【公举事实字学山山东曲阜人复圣裔康熙戊辰进士由庶常授翰林院检讨三十三年督学浙江杜交游絶请托往例提调官荐儒童一二人自光斆涖任无敢以私干者丙夜衡文搜罗寒畯不遗余力杭郡代倩特甚取岁进新生扄戸另题覆试得文理荒谬与原卷迥异者黜之并黜代倩保结之人所刻试牍风行海内垂三十余年士林诵习不异于初试竣入都行李惟图书敝簏而已既祀名宦浙江士复念之不巳专祀西湖春秋致祭】
　　赵申乔【名宦畱祀册字松伍江南武进人康熙庚戌进士以刑部员外郎里居辛巳春授浙江布政使受事三日首革南粮布袋之弊他若加平餽献兵饷挂发一切禁止时届编审下令均山阴坊乡田亩以絶差徭偏枯宁波黠民倡照地派丁之説与巨室相持申乔草片檄谕之无敢哗者藩库旧有贴解费在任积二千金有奇将受代封识以付新司武进距杭甚迩家人来辄载米数十斛以给饔飱未逾年陞浙江巡抚自藩迁署器什惟襥被一肩书数簏而已钱塘江逼近杭城潮汐昼夜拍岸者再旧塘倾圯申乔躬亲相度地当冲齧者易土以石镕铁贯其中筑子塘防焉尝谕吏役曰吾无幕客案牍皆手理汝曹若相欺能保一事不败乎答言如公者尚相欺天良何在非惟不敢抑亦不忍是年大比请增额视江南旋奉命往湖南会审鎭筸红苗改偏沅巡抚厯官戸部尚书諡恭毅雍正元年加赠太子太保十年奉防建贤良祠入祠致祭】
　　郎廷极【名宦畱祀册字紫衡辽东人康熙三十一年任浙江都转运盐使恤灶惠商善政频举大计特荐四十一年任浙江布政使北关监督时议虑商民间道偷越疏请移务增税廷极议曰北新杭关也岂可逺越湖绍稽征茍能轻耗省费验放以时商旅孰肯舍近逸就劳逺哉督抚允议疏入报可壬午提调乡闱增设号舍士咸德之陞江西巡抚厯漕运总督諡温勤】
　　姜橚【山西乡贤册字仲端保德州人康熙乙丑进士以鸿胪寺少卿提督浙江学政文取清眞一变肤腻浮诡之习间不足额则访录前代忠孝理学之裔以补之有荐于朝者曰姜橚一钱不要一情不听盖公论也四十二年圣祖仁皇帝南巡】
　　【御书廉静二字以赐之厯陞吏部右侍郎卒驰驿归葬恩赐褒卹】张泰交【名宦畱祀册字公孚山西阳城人康熙壬戍进士四十二年以兵部右侍郎巡抚浙江】
　　【圣祖仁皇帝南巡御赐推诚遇人扁额居官清正仁恕表率羣僚尤畱意兵民重务每逢大阅躬诣罗木营整饬队伍训练官兵缮甲胄修器械而尺籍隐冐之弊以除浙省滨海玉环东洛南麂诸山贼艘所出入也编保甲谨斥堠俾絶盗源修江塘易土以石立庙鎭之运使高熊征开书院于紫阳别墅泰交亲至督课与诸生讲谕经史大义并倡行乡约于朔日宣讲】
　　【上谕士民翕然向风乙酉以疾请告特遣中书存问卒于官浙人肖像祠于孤山】
　　高熊征【两浙盐法志字渭南岑溪人顺治副榜康熙十三年吴逆搆乱蔓延粤西熊征倡义率乡兵拒之补桂林府敎授调思明土府陞井陉令四十年超擢浙江都转运使官商陋例概行革除一切公费自爲捐解于正课外不派分毫前官存引几八万熊征设法疏销一清逋欠通商恤灶转输自足更以造士爲心捐建紫阳别墅督课诸生振兴文教两署臬篆惟允惟平卒于官萧然旅榇商民有叹息泣下者】
　　彭始抟【河南乡贤册字直上南阳邓州人康熙戊辰进士选庶吉士授检讨改御史旋复入翰林四十五年提督浙江学政衡文一本经史老成绩学操劵而售丙夜一灯吚唔弗辍未尝就枕惟隐几交睫而已逾年须发尽白尝曰庠序至肃名器至重墨者懦者癖者惰者衡文之贼也人以爲名言圣祖仁皇帝南巡】
　　【御书公明尽职四字以赐任满还朝归舟莫办附粮艘至京擢内阁学士兼礼部侍郎假归卒浙士思之建
　　祠西湖曰南阳书院】
　　吴开圻【公举事实字果亭陜西宁夏人康熙戊辰一甲第三名武进士授喜峰口游击卓异】
　　【赐蟒服陞昌平州叅将随围应制赋诗赐泥金御书四十五年擢杭协水师副将捐制旗帜盔甲并鸟鎗藤牌又捐造沿江巡船缉御盗贼闾阎安枕搜勦大岚山匿匪擒贼众张念一等调台协副将署黄岩总兵官督提会题保举调衢州副将署处州总兵官所至明饬纪律训练士卒简阅队伍军容整肃兵民帖然五十六年调云南元江副将署鹤丽总兵官擒获白龙厰谭八等雍正元年】
　　【特颁圣祖仁皇帝御用弓矢】
　　【赐之以疾归卒子进义亦官台协副将调杭协陞黄岩总兵官】
　　杨宗仁【名宦畱祀册字天爵辽东人康熙五十三年任浙江按察使清节自持有冷面寒铁之概遇命盗大案审察至再然后定谳狱无寃滥而豪强巨猾廉访得实痛惩禁毙未尝少纵于有司词讼严禁滥差悉令自拘民无扰累浙风俗浮靡力崇节俭婚丧务遵典礼五十四年丁艰归厯广东巡抚湖广总督】
　　段志熙【公举事实字百惟河南济源人康熙五十二年任浙江布政使以先任宁台道凡浙中山川风土民生利弊靡不洞悉藩库相沿陋规尽行裁革收发赋饷躬亲验兑吏胥不得上下其手间遇水旱辄多方赈恤务获安全杭城地居省会民庐稠密向多火灾形家言北关拱宸桥圯水不制火志熙即捐俸倡修厯五载讫工城内大小诸河自前抚赵士麟疏濬后岁久复淤志熙力爲开濬计工授食民不劳而事集海宁海塘数为风潮冲激汕刷大为民病志熙亲诣海堧躬授指画督修海晏河清民安物阜八字号塘三千七百余丈尤加意学校时巡抚朱轼重建敷文书院集诸生肄业逺迩向风至者日众岁费廪饩千金志熙力任其事捐俸资给士风振起】
　　何世璂【公举事实字坦园山东新城人康熙己丑进士庶吉士授检讨改御史雍正元年督学浙江夤缘请托一不得行弊窦剔除殆尽而不以苛刻爲明整饬士习每与诸生讲诚意无欺之学学租悉以散给贫生无毫发染指试未竣转两淮盐运使擢贵州巡抚以吏部右侍郎署直隶总督卒于官赠礼部尚书諡端简】
　　方觐【公举事实字觐文江都籍歙县人康熙己丑进士由庶吉士授编修累迁戸科给事中雍正六年擢浙江按察使尝谓盗之不弭吏爲之市也严地方抑勒讳匿之禁絶捕役豢养尅赃之弊设窝藏科别惩创之条盗遂衰止辨色而起夜秉烛治官书每案牍纷拏符檄塡委目览手答咄嗟立办老吏无所窜其手迁陜西西安布政使挟病就道至六合卒于途】
　　【上闻其疾亟遣医调治谕止弗行】
　　【赐人参讣闻赠太常寺卿】
　　杭州府
　　后汉
　　陈浑【咸淳临安志熹平二年爲余杭令开上下湖溉公私田一千余顷】
　　三国吴
　　陆逊【吴志本传字伯言吴郡吴人本名议年二十一始仕幕府厯东西曹令史出为海昌屯田都尉并领县事县连年亢旱逊开仓谷以赈贫民劝督农桑百姓防赖时会稽山贼潘临厯年不禽逊召兵讨治所向皆服拜定威校尉权以兄防女配逊数访世务会稽太守淳于式表逊枉取民人愁扰所在逊后诣都言次称式佳吏权曰式白君而君荐之何也逊对曰式意欲养民是以白逊若逊复毁式以乱圣听不可长也权曰此诚长者之事顾人不能爲耳黄武元年拜辅国将军领荆州牧封江陵侯赤乌七年代顾雍爲丞相】
　　周鲂【吴志本传字子鱼吴郡阳羡人少好学举孝廉为宁国长钱唐大帅彭式爲寇以鲂为钱唐侯相旬月之间斩式首及其支党迁丹阳西部都尉】
　　晋
　　范甯【晋书本传字武子少笃学多所通览为余杭令在县兴学校养生徒洁已修礼朞年之后风化大行自中兴以来崇学敦敎未有如甯者也在职六年迁临淮太守拜中书侍郎】
　　庾羲【晋书庾亮传亮次子为吴兴内史时穆帝颇爱文义羲至郡献诗颇存讽谏因上表曰事役殷旷百姓凋残以数州之资赡四海之务其为劳疲岂可具言臣受恩奕世思尽丝髪受任到东亲临所见敢献丹愚方见授用而卒】
　　王珣【万厯杭州府志字元琳导之孙繇侍中为吴国内史在郡爲士庶所悦征爲尚书左仆射】南北朝
　　何叔度【宋书何尚之传叔度庐江潜关人爲金紫光禄大夫吴郡太守加秩中二干石太保王每称其清身洁已】
　　刘损【南史刘粹传字子骞元嘉中爲吴郡太守成化杭州府志东土残饥太祖遣扬州治中沈演之东入赈恤以损绥抚有方称爲良守　按损沛郡萧人】
　　刘眞道【册府元爲钱唐令元嘉十三年东土饥上遣扬州治中沈演之巡行所在演之表荐眞道政绩爲治民之良宰帝嘉之赐谷千斛以爲步兵校尉】
　　刘道锡【万厯杭州府志元嘉间令余杭与钱唐令刘眞道咸用治最为使者沈演之所荐同赏谷千石而演之疏中尤称道锡能率先吏民筑塘捍水着异绩云】
　　张祐【宋书王歆之传祐高平人厯临安武康钱唐令并着能名宋世言长吏者以祐爲首】萧赤斧【南齐书本传南兰陵人宋大明初攻战有勳封永安亭侯除晋熙王抚军中兵参军出为钱唐令治政为百姓所安吏民请畱之时议见许后迁给事中太子詹事】
　　孙谦【南史本传字长逊东莞莒人齐初爲钱唐令御烦以简狱无系囚及去官百姓以谦在职不受饷遗追载缣帛以送之谦辞不受每去官辄无私宅借空车廐居焉梁天监九年以老征爲光禄大夫谦自少及老厯二县五郡所在廉洁居身俭素牀施籧篨屏风冬则布被莞席夏日无帱帐而夜卧未尝有蚊蚋人多异之】
　　何洵【富阳县志永明三年任冨阳令定寇乱集散亡邑以治称】
　　王籍【南史本传字文海临沂人仕齐爲余杭令政化如神善于擿伏目下莫能欺又爲钱唐县下车布政咸谓数十年来未之有也梁天监中为轻车湘东王谘议参军】
