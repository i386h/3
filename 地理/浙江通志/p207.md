<!-- { "loadSidebar": true } -->
　　周墩堰　孟家堰　张泥堰　新朱堰　钱泾堰周大堰　计家堰　徐泾堰　落滙堰　朱庄堰【以上俱在开济乡】　白塔堰　宋泾堰　陈浦堰　丁浦堰　于泾堰　钱家堰　陶泾堰　孔家堰【以上俱在永寜乡】　大王堰　板层堰　黄泥堰　小华家堰西吴市堰　东吴市堰　铁城堰　徐泾堰
　　董泾堰　嵩峰堰　谈家堰　棠成堰【以上俱在长水乡】孙家堰　沈家堰　六里堰　北横泾堰　彭
　　村湖堰　八防港堰　马家堰　胜家庙堰　倪家堰　厐家堰　杨家堰　衞家堰　三里堰汤冯堰【以上俱在徳政乡宋嘉祐元年县令李维防置乡底堰三十余所后亦渐废淳熙九年守臣赵善悉兴修水利増筑乡底堰八十一所】
　　【谨按海盐古堰图经所载有一百四所云自析平湖后本县所存止四十有二后亦渐废治海盐县志不载长水乡谈家棠成二堰其武原诸乡之堰六十所平湖者详见平湖兹不具载】
　　常丰闸【在县北四十里宋嘉祐元年县令李维防植木为闸元祐四年何执中为令易以石淳熙十五年县令李直养盖闸屋易闸板自是农被闸堰之利频嵗得稔后以舟楫通行不便牐竟废今俗呼其地为横塘牐是也】
　　【谨按海盐据禾城之上游环山濵海水无渟滀惟借官塘一带以灌十乡之田每十日不雨车戽一动则其水立涸农田坼是以堰闸之设较他邑尤为急务古人多置堰闸以阻遏水势每嵗二月筑塞九月始开诚善政也后人以舟楫阻滞毁诸堰闸以快目前之便不知水无所潴一遇亢旱动輙告灾此由堰闸之废弛故耳兹详考图经备列于右以禆后之考证云】
　　石门县
　　运河　自县西南二十里入界北流二十里至石门镇又东过桐乡运河达秀水县正徳崇徳志隋大业六年诏开至吴越钱氏募卒通河撩浅宋绍定间县令楼演濬县前河东达运河西至陆家湾明景泰八年县令郁纶濬运河自石门至大漠率众民绳其直度其阔濬深四十里许以为民利明成化二年分守参政何宜委官疏濬河泾修筑圩岸石门县志嘉靖中筑城亘运河东于城外别开一河以通漕运三十九年县令刘宗武大濬城河万厯元年县令蔡贵易濬运河自彭河桥至羔羊凡二十里【孙植濬运河记崇徳邑治嘉郡之西为吴越闽广孔道贡赋漕挽輶使四出邑之漕渠嵗乆不治自松老桥至六里桥水道淤涸漕舟告阻于是督鹾马公下之泉佥郡守檄水利郡判陆君防邑令蔡君躬厯周视计地程工为丈者二千六百三十计工程力计力程费择委邑主簿髙桥典史雷楫桐乡主簿黄观民典史马骥画地分工经始于癸酉八月至十月凡六逾旬而毕向有包角堰故址兹量为节宣勒石树之以固风气其于人文亦有禆云】十七年郡判方玘董治运河三十八年县令靳一派以城河湮浅稍旱辄涸大加濬治石门湾萦回如带日乆渐壅豪右踞之申详濬辟仍筑罗星台以固风气眀年又开各区浜河
　　国朝康熙六年知县刘引楷偕县丞季芷大濬运河自松老桥至玉溪镇约三十六里计六千一百七十丈田亩赖以沃灌四十六年奉
　　防发帑开濬支河港荡时嘉兴府知府臧宪祖重濬自金堂庙至玊溪镇六千四百八十丈并濬西塘诸泾各区浜河
　　天长河　在县东二十五里千乗乡正徳崇徳志千乗乡向因旱涝无所蓄泄名为积荒田税累一县赔纳正徳十一年县令洪异躬督万夫财力兼济开为十字河三日而就通沙木等泾东西七八里南北五六里广五丈余总若干围计田可灌溉者四千余亩民感其惠又称洪河
　　运河塘【在县东宋熙丰间崇徳长官主管运河隄岸眀永乐三年左通政赵居仁督民修筑塘岸上种榆栁固之宣徳五年巡抚周忱命筑塘岸通漕运嘉靖二十六年知府赵瀛筑语儿乡土塘】
　　【国朝顺治十三年巡按王元曦委推官尹从王重修雍正六年总督臣李衞委员动帑修筑玉溪镇至大
　　麻一带塘岸】
　　包角堰【在县南一里明万厯间县令蔡贵易复建】　石门堰【在县北十八里】　羔羊堰【在县北九里】
　　平湖县
　　平湖塘河　西受鸳滮诸湖南受陶泾塘水东经县治又东三百步入当湖
　　盐运河　在海塘内长十二里天启平湖县志嘉靖己酉巡盐御史董威修复【陆杰开盐运河记平湖东去海塘仅五十里塘以外斥卤内则为荡荒茅无际业惟煮海在汉已然宋置塲于广陈及本朝移置于芦故有盐运河十二里濒河之荡渐治为田河日以淤商农屡乞疏导卒莫肯任者郡守赵公瀛议举而未就嘉靖戊申冬巡鹾监察御史近淮董公行部嘉禾防有商言河淤状公亟命郡倅陈君守义县令李君侨相度修复期以责成于是程工计费秉心仰赞集丁夫一千三百五十人官为给饷郭丞亨出舍其间而日省之东自芦西届广陈计里分工以次兴举广三丈有竒深六尺有竒东西所讫加辟为湾周可五十丈便旋舟也河壖积土亦尽逺徙防倾圯也肇仲春毕孟夏夫以工计者三万九千三百五十费出监察公赎金守倅令咸以粟继秋毫不扰于民厥惟善矣赵守立石俞塘桥左属余纪其畧】
　　国朝康熙六十一年知县林绪光捐俸重濬
　　新开河　在运盐河东自新仓闸桥起至旧衙计十二里天啓平湖县志嘉靖中知县顾廷对濬河以便灌溉又名顾公河
　　国朝康熙六十一年知县林绪光重濬
　　秦河　在县东三十里新耕之荡借以灌溉
　　国朝康熙十七年里民秦九一倡议开凿请于县府委芦塲盐大使周成勲董其役开河十里自新仓镇以北至新庙桥荒荡皆得栽禾后复稍淤二十二年春分守道王永祚檄行各属疏通河道九一复呈县委白沙巡检姜一科及乍浦巡检黄□督同开濬阔五尺深数尺里人名曰秦河
　　当湖　在县东三百步旧志云周四十余里今不及二十里矣
　　【谨按当湖水自郡城海盐而来至此为一渟蓄东南通故邑西南近海盐东连广陈南接乍浦抵于独山归于华亭舟楫便利灌田实多故嘉郡七邑平湖为沃壤之最也】
　　汉塘【在县西二里详见嘉兴明嘉靖四十年冯汝弼修筑五十余里冯汝弼汉塘纪事余行自汉塘至郡城忽风雨大作两涯断岸泥泞仆夫牵挽及行道徒涉颠顿入水前后相继飘泊有至不起者予不忍见也归办竹木砖石沿隄修筑五十余里不终嵗而窃取圯壊者居多自是十余年来时圯时葺即今万厯初元予年七十六矣自念去日苦多恐不能为乆长计于是蓄料鸠工修建石梁木梁三十二座修筑石堰土堰一十五处予自归田以来上愧国恩下惭民隠见闻所及不容自己为吾子若孙者稍有余力当世世葺之若其未备则不能无望于吾邑同志君子云】　独山塘【在县东一十五里】　乍浦塘【在县东南二十五里直接当湖之水以上二塘皆】
　　【国朝康熙六十一年知县林绪光重修】　官庄塘【在县北一十五里】　方塘【在县北二十四里】　横浦塘【在县东二十里】　栁庄塘【在县东南一十二里】沈塘【在县东一十里】　余塘【在县东二十七里广陈镇】　吴祺塘【在县北至钱家带七里】　南泾塘【在县南至转塘十里师姑桥十八里海盐县五十四里】
　　马廐堰　十八里堰　白马堰　李家堰　孙堰马驼堰　孙三堰【以上俱在武原乡】　曹婆堰　王道堰纪家堰　清水墓堰　方家堰　鹾堰　陈家
　　堰　瓦石堰　金卖线堰　周家堰　俞家潭堰黄泥堰　杨李堰　土山堰　小山泾堰　钟
　　堰　湖口堰　代峰堰　李塔堰　沈墓堰东裴塔堰　西裴塔堰　邱沈堰　马垜堰　东闸堰　墓蜂堰【以上俱在齐景乡】　顾施东栅堰　顾施北栅堰　桃星堰　沈福庄堰　新带堰　方塘堰　朱洞堰　罗汉堰　西闸堰　祗园堰　俞家堰　大芒塘堰　余家堰　夏角堰　麦塔堰西黄泥堰　杨荡堰　翁庄堰　志公堰　大
　　孙堰【以上俱在华亭乡】　沈驰堰　许洞堰　冯奥堰钱家堰　月河堰　戴堰　冯河堰【以上俱在大易乡】桐乡县
　　运河　在县治北九里【详见秀水石门】
　　国朝康熙六十一年知县陈大庆捐俸士民乐输开濬
　　诸泾及各区浜河
　　车溪　在县治北十里自皁林堰抵青镇南北二十里两岸腴田车戽不絶
　　运河塘【一作皁林塘元卜濮二姓富饶官令甃砌明时责于塘长】
　　【国朝雍正五年巡抚臣李卫动帑五百两有竒修筑正家桥起至玊溪镇一带塘岸】　西官塘【自县西北距皁林镇九里明成化十六年分守参议梁镛令有司甃以砖石正徳间复加修理】东塘【在康泾东滙之上自县治抵皁林南北九里明天顺间泾口多架木以通往来万厯时改为石梁】　车溪塘【长一十八里】
　　车口堰　永新堰【俱在运河塘右】
　　【谨按桐乡之水利与秀水石门相等惟赖运河之水流入以引灌田亩清风永新保宁等乡其患在涝宜髙筑圩岸以防浸溢梧桐募化千金等乡其患在暵宜时疏浜泾以资车戽四境之内水皆平衍故无赖于堰坝所当急者惟濬河筑塘而已】




　　浙江通志卷五十四
　　钦定四库全书
　　浙江通志卷五十五
　　水利【四】
　　湖州府【乌程归安二县附郭】
　　霅溪　在安定门内即江子滙是也余不溪前溪北流水苕溪四水总会于江子滙谓之霅溪【详见山川】
　　苕溪　在城西一流入清源门一流从清源门外沿壕至临湖门外合霅溪入太湖【互见山川】
　　横塘　在府治南一里在城者谓之横塘城外谓之荻塘太平寰宇记晋太守殷康所开元和郡县志一名吴兴塘太守沈嘉之所建灌田二千余顷吴兴掌故唐开元中乌程令严谋达重开荻塘乌程县【城外河道】
