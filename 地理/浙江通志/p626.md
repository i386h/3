<!-- { "loadSidebar": true } -->
　　徐从治【嘉兴府志字肩虞海盐人万厯进士知桐城筑堤一万七千余文以息水患居官强直棒杀豪贵苍头掠夺民妻者厯陞知济南府济南多大盗从治求勇士孙玉增等二十三人厚糈畜之以待用陞副使分巡兖东携玉增等赴沂州白莲敎徐鸿儒反郓城攻陷邹滕峄县聚众数十万掠漕艘僣服改元从治监诸军进讨大破之槛鸿儒送京师进右防政备兵济南论平贼功加山东右布政使以病归起山西左布政使备兵蓟州喜峰路兵乏饷而哗围抚道于遵化城从治单车入营变立定蓟抚王元雅忌其能因请终养再起山东左布政使武徳兵备道兵叛于吴桥陷登州执巡抚孙元化从治监军救登州将孙玉增等八十骑而东敌筑三台礟击城楼一角从治命植栅补坏垣募死士夜斫营焚三台敌穿地道穴城从治亦穿濠城中以断之缒絙掷火罂焚穴中臭达于外相持七月余尸山积从治巡城中飞礟陷颅卒赠兵部尚书赐祭葬立祠廕一子锦衣卫千戸】
　　吴麟征【檇李往哲编字磊斋天启壬戍进士崇祯五年授吏科给事中时谏官章正宸抗言触王应熊被诏下狱麟征特疏讼寃又上罢中官疏时行人熊开元上书刺首辅周延儒科臣姜采继之皆下狱麟征申救上盛怒麟征从容言曰小臣爱君忘所禁忌日者天下首辅安所辞其责延儒涊汗伏地谢死罪流寇廹畿甸麟征奉命守西直门亲桴鼓冲矢石蓐宿城上贼数十万猝至郭外戍卒四散贼围城数重中夜发礟堕丸火碎几案麟征神色自若贼伪树勤王旗叩门请入中官欲纳之麟征不可麾卒推石布土壍塞之俄而兵部骑士持招勤王帜飞至请出麟征拒之因转赴徳胜门同守者曰为之奈何麟征曰事去矣愿见天子言状至午门遇相魏藻徳藻徳曰上入宫谁为趣起今火石轰然城雉严峻何遽言事去麟征度不能达望阙叩颡号泣而去止道旁祠下曰吾得死所矣遂入戸自缢国朝顺治间赐諡贞肃】
　　徐世淳【湖广通志字中明秀水人万厯戊午举人兵部尚书必达之子崇祯问由重庆府推官知随州时流寇倡乱兵无纪律世淳力为居民保防贼罗汝才围城募士死守亲身登陴屡请救不应城陷世淳犹率乡兵巷战中数十创骂不絶口贼手刃之妻妾仆婢同时赴难次子肇梁抱父尸且哭且骂贼刃交加临死告州人以印所藏处事闻诏赠太仆卿谕祭葬肇梁赠国子监助敎】
　　汤执中【嘉兴县志嘉兴人以掾史选江西庐陵丞崇祯壬午粤寇入吉安永丰直抵泰和白羊防百戸梁学兵寡被杀渐逼郡城执中率民勇集乡兵御贼贼突至杀巡检龙徳新民家尽被搜掠执中与贼战于木湖洲奋勇刄贼坠地被害奉防褒防】
　　陆灿【嘉兴府志字振玉平湖人崇祯甲戍进士授南推官平反寃系絶馈遗济人尸祝之己卯陷城死】
　　徐一源【河南通志字宙盂海盐人归徳卫经厯崇祯十五年流寇犯归徳一源分防北门杀贼甚众城破犹巷战被执骂贼而死】
　　李士标【嘉禾征献録字霞举嘉兴人入国学以积分试上等授上林苑丞迁山东宁海州州同崇祯壬午冷口兵入围州城甚廹厯三月城中食尽士标疾笃卧起于城上督守益力竟卒于雉堞间城遂陷士标妻沈氏率其妾婢僮仆凡二十三人同日死之】
　　陆士铉【平湖县志字古雪八岁能诗性至孝以岁荐授训导甲申闻变大恸絶粒死】彭期生【嘉兴府志字观民海盐人宗孟子万厯进士为徽州府学敎授厯陞南昌知府巡抚杨邦宪风有司建魏忠贤生祠期生力持不可诸院司捐助数千金檄府董其成卒不发一缗丁忧服阕起济南知府首罢车戸之役及厉民者数十条一郡若更生因重囚越狱坐谪献贼陷袁临吉左都御史李邦华请于朝陞湖西道分巡佥事单车西行黄縠为巾朱丝绳繋剑曰斯二物所以报国而狥身者送者失色已而檄守赣州仍守岭北赣州被围滇越兵招之出走期生曰此吾死所将安往乎书絶命词五纸分授五苍头曰五人未必皆生还有一人者归此即讣音矣徐起自经死】
　　李毓新【旧浙江通志字乔之自河南徙居嘉兴崇祯间以进士授潮州司理上官亷其才令摄四篆时惠潮流寇作乱制府属毓新监纪卒用其议以平寇摄肇庆篆藩兵与民格鬭寇乗间窃发毓新步行劝谕肇赖以安未几闽寇姜世英等犯饶平大埔先后十余战防奏列毓新首功行取未赴明亡遂遇害次子祯先抱父尸死】
　　徐石麒【旧浙江通志号虞求嘉兴人举进士授营缮主事会逆阉张焰杨左相继瘐死坐赇各累千石麒约同里为魏大中偿所坐黄太仆尊素为石麒乡举房师石麒独力称贷以输阉闻而嗛之坐是落职特防改考功温体仁当国石麒斥其私人寻转应天府丞时大司寇郑三俊以特谳失上意下于理石麒极陈清直大臣以执法久系上累至徳上谕羣臣曰非不知三俊清安可自恃析律骫法召入为左通政厯冢宰痛时事不可为引病归及明亡北面再拜自缢妻孙氏一女在抱弃之赴水死立而不仆】
　　吴尔壎【旧浙江通志字介之石门人成进士授庶吉士时闯贼警逼召对徳政殿奏聨络土司抚用义士卓有成画明亡防佩刀断一指授孝亷祝渊曰愿寄吾家为信遂死之】
　　陆清原【嘉禾征献録字嗣白平湖人光祚曽孙崇祯甲戍进士知增城县地瘠多盗清原至引数骑抵贼巢温言慰谕贼惊投戈乞命按籍遣归壬午召对陈时政十事上嘉纳之授监察御史条上安攘七议出按福建行部至漳漳故多山寇清原亷得其奸细在城者絶其内应募壮士七百人皷而出获其渠魁斩以狥明亡自沈于江而死】
　　沈方【嘉禾征献録初名士端字彦方后改名方字大愚桐乡人崇祯己卯副榜授荆门州同知李自成与罗汝材合兵至白马渡方下车数日巡按宋一鹤知其才檄调往黄陂适革左六营自鳯皖西上犯黄安方以舟师破之江上一鹤欲留方军中而贼决河灌汴秦督丁启睿师溃川兵二万调过荆门知州以疾去官方驰还摄州事至即诣蜀师劳问开晓大义军中肃然无犯汝宁陷死之家口十八人皆死】
　　胡振芳【嘉禾徴献録字来子嘉兴人天启丁酉举人授慈谿敎谕迁知峄县降汉阳经厯壬午以荐量移蕲水县流寇聚英霍间遂及蕲州邑距寇不百里振芳早夜防御凡九十日乗城数十战不能支为贼所执廹降不从防刀斫其肩气絶复苏旧役徳之力负以趋山中有门生遇之将还家调防未几卒】
　　张龙徳【嘉禾征献録字鲲化以乡贡为溧阳县丞地滨大江寇盗充斥条江防十二事上之不报转湖都司经厯罢归城破与妻侯氏俱死女适同邑徐世淳子肇梁亦自缢】
　　项嘉谟【嘉禾征献録字君禹嘉兴人太学生工诗画以武健授蓟辽守备时事掣肘弃官归明亡尽束所着诗文于懐率其二子翼心及妾张氏投天星河而死】
　　国朝
　　屠洪基【广东通志嘉兴人顺治八年令阳山西逆马宝犯城洪基缮糗粮督义勇登陴固守贼不能破总镇郭升援至洪基出城夹击围解截其归路斩获甚众招徕难民还定安集次年宝复与党曹志建等攻陷连山连州进攻阳山洪基坚守如前贼党高必正复率步骑万余环城夹攻凡四日夜城陷被执不屈骂贼死之逾月郭升督兵至覔洪基遗骸得之河南坪】
　　钱楞【福建名宦册字芃生嘉善人中丞士晋子顺治三年随征入闽署将乐令会山寇吴长文谢七宝等窃发建宁失守将乐被围城中无兵楞与丞方抗督领乡勇登陴拒之坚守九月城破率家丁夏允中沈贵巷战手刀二贼马蹶被杀家丁死者数人雍正五年楞孙礼部侍郎以垲陈情事下阁部查议奉防防廕赠按察司佥事祀功臣庙】
　　张行健【表忠册海盐人任徽州祁门大洪岭兼良禾司巡检康熈十三年饶寇犯境被执贼胁之降大骂不屈贼怒斫其两臂骂益甚纳之坎中以刄剚其腹呼曰我死必为厉鬼以灭汝遂殒胥役方茂胡振并从死】
　　湖州府
　　三国吴
　　吾粲【三国志本传字孔休乌程人孙河为县长粲为小吏河深竒之河后为将军得自选长史表粲为曲阿丞选为长史治有名绩孙权为车骑将军召为叅军校尉黄武元年与吕范贺齐等俱以舟师拒魏将曹休于洞口値天雨大风诸船绠绁断絶漂没着防为魏所获或覆没沉溺其大船尚存者水中生人皆攀援呼号他吏士恐船倾没皆以戈矛撞击不受粲独令船人取之左右以为船重必败粲曰船败当俱死耳人穷奈何弃之所活者百余人迁会稽太守粲募合人众与吕岱讨平山越入为屯骑校尉少府迁太子太傅适二宫之变抗言执正明嫡庶之分欲使鲁王覇出驻夏口遣杨竺不得在都邑又数以消息语陆逊逊时驻武昌连表谏争由此为霸竺等所谮害下狱诛】
　　晋
　　沈劲【晋书本传字世坚武康人父充与王敦搆逆为部曲将吴儒所杀劲当坐诛乡人钱举匿之得免劲少有节操哀父死于非义志欲立勲雪耻以刑家不得仕进郡将王胡之异之防劲清操诏听之升平中慕容恪侵逼山陵时冠军将军陈祐守洛阳劲自表求助効力因以劲补冠军长史令自募壮士得千余人助祐击贼以寡制众粮尽援絶祐惧不保会贼寇许昌祐因以救许昌为名留劲以五百人守城祐率众而东会许昌已没祐奔崕坞劲志欲致命欣获死所寻为恪所攻城陷被执神气自若恪竒而将宥之中军将军慕容防曰劲虽竒士观其志度终不为人用赦之必为后患遂遇害恪还言于慕容暐曰定洛而杀沈劲实有愧于四海】
　　南北朝
　　丘冠先【南史本传字道元乌程人少有节义齐永明中位给事中时求使蠕蠕国尚书令王俭言冠先虽名位未升而义行甚重若为行人则苏武郑众之流也于是使蠕蠕蠕蠕逼令拜冠先执节不从以刄临之冠先曰能杀我者蠕蠕也不能以天子使拜戎狄者我也遂见杀】
　　沈浚【梁书本传字叔源武康人厯山阴建康令入为中书郎尚书左丞侯景逼京城迁御史中丞是时外援并至景表求和许之既盟景知城内疾疫复怀奸计迟疑不去皇太子令浚诣景所景曰即已向热非复行时十万之师何由可去还欲立効朝廷君见可为申闻浚曰将军此论意在得城城内兵粮尚支百日将军储积内尽国家援军外集十万之众将何所资而反设此言欲胁朝廷耶景横刄于膝瞠目叱之浚正色责景曰明公亲是人臣举兵向阙圣主申恩赦过已共结盟口血未干而有翻背沈浚六十之年且天子之使死生有命岂畏逆臣之刄乎不顾而出景曰是真司直也然宻衔之及破张嵊乃求浚害之】
　　章华【南史本传吴兴章华字仲宗家本农人至华独好学通经史善属文侯景之乱游岭南居罗浮山寺欧阳頠为广州刺史署为南海太守頠子纥败乃还都后主时除太市令非其所好乃辞以疾祯明初上书极谏其大畧曰陛下即位于今五年不思先帝之艰难不知天命之可畏溺于嬖宠惑于酒色祠七庙而不出拜三妃而临轩老臣宿将弃之草莽谄佞谗邪升之朝廷今封疆日蹙隋军压境陛下如不改易张臣见麋鹿复游于姑苏矣书奏后主大怒即日斩之】
　　隋
