<!-- { "loadSidebar": true } -->
　　熊逺【晋书本传字孝文豫章南昌人元帝作相时引为主簿累迁侍中出补会稽内史时王敦作逆沈充举兵应之加逺将军距而不受不输军资于充保境安众为务敦至石头讽朝廷征逺拜太常卿】
　　南北朝
　　王镇之【宋书本传字伯重琅邪临沂人父随之上虞令镇之初为琅邪王卫军行防军出补剡上虞令并有能名内史谢輶请为山隂令复有殊绩桓元以为大将军录事防军时三吴饥荒遣镇之衔命赈防而会稽内史王愉不奉符防镇之依事纠奏愉子绥元之外甥当时贵盛镇之为所排抑髙祖践阼为辅国将军琅邪太守】
　　褚淡之【南史本传字仲原河南阳翟人宋受命为侍中后会稽郡缺乃用为会稽太守景平二年富阳孙法先自号冠军大将军与孙道庆等攻没县邑建旗鸣鼓直攻山隂淡之遣陆邵水军御之而身率所领出次近郊败贼于柯亭寻卒諡曰质】
　　羊元保【南史本传泰山南城人厯会稽太守文帝以元保廉素寡欲故授名郡为政虽无殊绩而去后常见思不营财利产业俭薄】
　　王淮之【南史本传字元鲁琅邪临沂人宋武帝起兵为太尉主簿出为山隂令有能名预讨卢循功封都亭侯宋台建除御史中丞为僚友所惮武帝受命拜黄门侍郎】
　　徐豁【南史本传字万同姑幕人宋永初中为尚书左丞山隂令精练法理为时所推】
　　谢方明【宋书本传陈郡阳夏人髙祖受命迁侍中出为丹阳尹有能名转会稽太守江东民户殷盛风俗峻刻强弱相陵奸吏蜂起符书一下文摄相续方明深达治体不拘文法阔畧苛细务存纲领贵族豪士莫敢犯禁除比伍之坐判久系之狱东土至今称咏之承代前人不易其政必宜改者则以渐移变使无迹可寻元嘉三年卒官】
　　江秉之【南史本传字元叔济阳考城人宋少帝时为乌程令以善政著名东土后为山隂令人户三万政事繁扰讼诉殷积阶庭常数百人秉之御繁以简常得无事以在县有能出补新安太守元嘉十二年转任临海并以简约见称所得秩悉散之亲故妻子常饥寒人有劝其营田秉之正色答曰食禄之家岂可与农人竞利在郡作书案一枚去官留以付库】
　　张裕【南史本传字茂度吴郡吴人元嘉十八年除会稽太守素有吏能职事甚理卒于官諡曰恭子】顾凯之【南史本传字伟仁吴郡吴人厯尚书都官郎后为山隂令山隂剧邑三万户前后官长昼夜不得休事犹不举凯之御繁以约县用无事昼日垂帘门阶闲寂自宋世为山隂务简而事理莫能尚也后为尚书吏部郎】
　　卞延之【南史卞彬传彬济隂寃句人父延之弱冠为上虞令有刚气会稽太守孟顗以令长裁之积不能容脱帻投地曰我所以屈卿者政为此帻耳今以投之卿矣卿以一世勲门而傲天下国士拂衣而去】
　　王晏【嘉泰会稽志为上虞令孔觊自会稽发兵反晏起兵攻郡觊卒千人趋石瀃窜于山嵴村村人缚以送晏斩之东阁外】
　　王僧防【南史本传僧绰弟也泰始中为吴兴太守徙会稽太守中书舍人阮佃夫家在东请假归客劝僧防以佃夫要幸宜加礼接僧防曰我立身有素岂能曲意此辈彼若见恶当拂衣去耳佃夫言于宋明帝使御史中丞孙夐奏僧防坐免官升明二年为尚书令齐武帝即位迁侍中光禄大夫开府仪同三司】
　　洪现【会稽图经官会稽太守既罢不欲令人知其清乃以船载土而归】
　　傅琰【南齐书本传字秀珪北地灵州人在宋为诸暨武康令除吴兴郡丞泰始六年迁山隂令山隂东土大县难为长官父僧祐在县有称琰尤明察又着能名其年爵新亭侯元徽初迁尚书右丞太祖辅政以山隂狱讼烦积复以琰为山隂令卖鍼卖糖老姥争团丝来诣琰琰不辨覈缚团丝于柱鞭之密视有铁屑乃罚卖糖者二野父争鸡琰问何以食鸡一人云粟一人云豆乃破鸡得粟罪言豆者县内称神明无敢复为偷盗诸傅有治县谱子孙相传不以示人】
　　周颙【南齐书本传字彦伦汝南安成人元徽中诏为剡令有恩惠百姓思之建元初为长沙王后军防军山隂令县旧订滂民以供杂使颙言之于太守闻喜公子良曰窃见滂民之困困实极矣役命有常祗应转竭蹙迫驱催莫安其所险者或窜避山湖困者或自经沟渎亦有摧臂斮手茍自残落贩佣贴子权赴急难每至滂使发动遵赴尝促辄有植杖被緼稽颡阶垂泣涕告哀不知所振下官未尝不临食罢筯当书偃笔为之久之怆不能已交事不济不得不就加捶罚见此辛酸时不可过山隂治事倍余城然畧闻诸县亦处处皆踬惟上虞以百户一滂大为优足过此列城不无雕罄宜应有以普救倒悬设流开便则转患为功得之何逺】
　　萧曅【南史本传字宣昭髙帝第五子也建元二年为会稽太守加都督武帝即位厯中书令祠部尚书性轻财重义有古人风罢会稽还都斋中钱不满万俸禄所入皆与参佐宾僚共之常曰兄作天子何畏弟无钱居止附身所须而已】
　　陆慧晓【南史本传字叔明吴郡吴人齐髙帝辅政除为尚书殿中郎建元初迁太子洗马及武陵王守会稽上为精选僚吏以慧晓为功曹与府参军沛国刘璡同从述职复为西阳王左军长史领会稽郡丞行郡事慧晓厯辅五政立身清肃僚佐以下造诣必起送之或谓慧晓曰长史贵重不宜妄自谦屈答曰我性恶人无礼不容不以礼处人】
　　顾宪之【南史本传凯之孙字士思性尤清直宋元徽中为建康令时人号曰神明仕齐为东中郎长史行会稽郡事山隂人吕文度有宠于齐武帝于余姚立邸颇纵横宪之至郡即日除之文度后还郡县争赴吊宪之不与相闻时西陵戍主杜元懿以吴兴嵗俭会稽年登商旅往来倍嵗西陵牛埭税官格日三千五百求加至一倍计年长百万浦阳南北津及柳浦四埭乞为官领摄一年格外长四百许万武帝以示会稽使陈得失宪之议曰寻始立牛埭非茍通□以纳税也当以风涛迅险人力不捷济急以利物耳既公私是乐故输直无怨京师航渡即其例也而后之监领各务已功或禁遏别道人生理外凡如此类不经埭烦牛者上详被报防停格外十条从来喧诉始得暂弭案吴兴频嵗失稔今兹尤馑去乏从丰良由饥棘旧格新减尚未议登格外加倍将以何术皇慈恤隐振廪蠲调而元懿幸灾利重増困瘼人而不仁古今共疾山隂一县课户二万其人资不满三千者殆将居半一人被摄十人相追一绪裁萌千孽互起蚕事弛而农业废贱取庸而贵举责应公赡私日不暇给欲无为非其可得乎又永兴诸暨罹唐防寇扰公私殊烬弥复特甚倘逢水旱实不易思俗谚云会稽打鼓送恤吴兴步担令史会稽旧称沃壤今犹若此吴兴本是瘠土事在可知因循余诚宜改张武帝并从之由是深以方直见知宪之虽累经宰郡资无担石及归环堵不免饥寒】
　　王询【嘉泰会稽志永泰初为山隂令太守王敬则将举兵反召询问吾欲丁丁可得几人府库钱有几询答县丁卒不可得府库物多未输入敬则怒将出斩之】
　　刘元明【南史傅琰传临淮刘元明亦有吏能厯山隂令政为天下第一终司农卿后傅琰子翽代元明为山隂令问元明曰愿以旧政吿新令尹答曰我有竒术卿家谱所不载临别当相示既而曰作县令唯日食一升饭而莫饮酒此第一防也】
　　庾荜【梁书本传字休野新野人为骠骑功曹防军出为辅国长史会稽郡丞行郡府事时承雕之后所在谷贵民多流散荜抚循甚有治理唯守公禄清简逾厉至经日不举火太守襄阳王闻而馈之荜辞不受天监元年卒无以殓柩不能归髙祖诏赐绢百匹米五百斛】
　　江革【南史本传字休映济阳考城人中兴元年梁武帝入石头令与徐勉同掌书记除武陵王长史会稽郡丞行府州事革门生故吏家多在东闻革应至并赍持縁道迎候革曰我通不受饷不容独当故人筐篚至镇唯资公俸食不兼味郡境殷广辞讼日数百革分判辨析曾无疑滞人安吏畏百城震恐琅邪王骞为山隂令赃货狼籍望风自解除都官尚书将还赠遗一无所受唯乗台所给一舸舸艚偏欹不得安卧或请济江徙重物以迮轻艚革既无物乃于西陵岸取石十余片以实之其清贫如此】
　　萧元简【册府元为会稽太守时何裔隐居东山元简深加礼数月常命驾式闾谈论竟日】刘沓【南史本传字士源天监中累迁尚书仪曹郎出为余姚令在县清洁湘东王绎发教褒美之】褚玠【陈书本传字温理河南阳翟人大建中山隂县多豪猾前后令皆以赃汚免髙宗谓中书舍人蔡景厯曰稽隂大邑久无良宰卿文士之内试思其人景厯进曰褚玠廉俭有干用未审堪其选否髙宗曰甚善卿言与朕意同乃除戎昭将军山隂令县民张次的王体达等与诸猾吏贿赂通奸全丁大户数多隐没玠乃锁次的等具状启台髙宗手勅慰劳并遣使助玠搜括所出军民八百余户时舍人曹义达为髙宗所宠县民陈信家富于财谄事义达信父显文恃势横暴玠乃遣使执显文鞭之一百于是吏民股栗莫敢犯者信后因义达谮玠竟坐免官玠在任嵗余守禄俸而已去官之日不堪自致因留县境种蔬菜以自给或玠以非百里之才玠答曰吾委输课最不后列城除残去暴奸吏局蹐若谓其不能自润脂膏则如来命以为不达从政吾未服也时人以为信然皇太子知玠无还装手书赐粟米二百斛于是还都及为御史中丞甚有直绳之称】
　　唐
　　姚崇【张説姚崇神道碑字元之洛阳人中书令出典越郡性仁恕行简易虚怀泛爱而泾渭不杂真率径尽而应变无穷常推是心以御于物故所莅必甿庶风偃骜狠化从言不励而教成政不威而事理去思覩颂来暮闻歌】
　　李俊之【嘉泰会稽志开元中为会稽令县东北有防海塘自上虞江抵山隂百余里以潴水溉田俊之増修焉民赖其利后令李左次又増修之】
　　郭密之【万厯绍兴府志天宝中令诸暨建义津桥筑放生湖溉田二千余顷民便之】王士宽【白居易王士寛墓志太原人天宝中应明经举及第选授婺州义乌尉以清干称刺史韦之晋知之署本州防御判官无何假东州司仓专掌运务嵗终课绩居多永泰中迁越府户曹属邑有不理者士寛假领之所至必理大厯中本道观察使薛兼训以士寛清白尤异表奏之有诏权知余姚县令时海寇初殄邑焚田荒士寛乃营邑室创器用复流庸辟菑畬凡江南列邑之政士寛冠其首其制邑辟田增户之绩则会稽之课地官之籍载焉建中初选授州仓曹防军】
　　金尧恭【万厯绍兴府志宝厯中令上虞尧恭于县西北置任屿湖与梨湖灌田二百余顷兴利除害民甚德之】
　　崔协【嘉靖浙江通志博陵人大中元年以户曹摄上虞值嵗大旱民赋无所出协请蠲于上不许遂倾家资代输之及卒邑人立庙祀之】
　　张逊【嘉奉会稽志干宁初为山隂令董昌反署置百官召逊知御史台逊拒曰王自弃为天下笑且六州势不助逆王据孤州祗速死尔昌怒曰逊不知天意以邪説拒我囚之他日谓人曰我纵无逊何乏于事乃害之会稽令吴镣亦为昌所杀】
　　宋
　　张公良【治绍兴府志字希留太平兴国中为新昌令立县治兴学校廉以律已卒不能归民卜地之名曰官阡】
　　杜守一【嘉泰会稽志景德二年以大理丞知萧山先是县东五里有虎守一为政虎负子西渡浙江而去乡人名其里曰去虎里】
　　苏寿【万厯绍兴府志武功人大中祥符初以大理丞出知萧山明刚柔审利害人称其治天圣九年复知越州摧强烛曾未期月威声大振】
