<!-- { "loadSidebar": true } -->
　　闗隘楼烦闗【在宁武县西南隋书炀帝纪大业三年北巡入楼烦闗元和志在静乐县北一百五十里】通邉闗【在偏闗县东北六十里明成化间筑东起老营堡之了角墩西抵老牛湾南折黄河岸抵河曲石梯隘口袤二百四十余里　按此即所谓偏头闗县所由以得名也】视逺隘【在偏闗县东北一百一十里乃五眼井堡邉隘去堡西一十五里戍楼逺眺下有石洞名视逺洞】宁化所【在宁武县西一百里明洪武初筑所城方二里余髙三仞建门楼三山西都司嘉靖十九年改宁武领石坝榆会川湖大峪屯四堡马头山吴家沟小横沟牛心三岔定河葱园杨房子房石佛细窑灰窑石家贺家屯一十四寨今设巡司于所城内】石湖水口【在宁武县东二十里明翁万逹疏自石湖岭起西至野猪沟止为垣七里增敌台二十八自野猪沟起东至石湖岭止为垣六里有竒増敌台九十二通计水口三又自石湖岭起东至雕窠梁小西沟止为垣六里有竒增敌台八十六通计水口十一】驴皮窑口【在偏闗县东北六十五里两崖石山迳道平衍邉冲要地】水门沟口【在偏闗北七十里里滑石涧东上有敌楼下有涌泉向称险隘相近有蚕虎口】大河堡【在宁武县东二里】阳方口堡【在宁武县东二十五里明嘉靖十八年巡抚陈讲筑九邉辑畧宁武闗之阳方口极冲敌窥东西二路必由此入近移总戎于此以为适中之地康丕扬三闗志阳方口晋邉第一要害地方又五花营堡在县东一百二十里】朔宁堡【在宁武县东南二十里明嘉靖十四年筑又燕儿水堡在县东南四十里西沟口堡在县东南四十五里雕窠梁堡在县东南六十五里】宁文堡【在宁武县西一里明正徳中建于西山巅以防险防又三马营堡在县西六十里】大水口堡【在寕武县北三十五里】黄花岭堡【在神池县南十三里】义井堡【在神池县西四十里】八角堡【在神池县西北六十里明治中筑周四里有竒城楼八座故名旧志神池堡与老营堡均系要地而八角堡介于其间势成鼎足诚据险防塞之地】得胜堡【在神池县北五十五里又利民堡在县北六十里北出荍麦川口为朔州井坪孔道明成化中筑周三里有竒又干柴沟堡在县北九十里邉墙外】马站堡【在偏闗县东四十里东至老营所四十里明正德中筑周四里髙三丈五尺地界偏老水泉三路之衡又贾家堡在县东一百里西至老营所二十里明嘉靖中筑周一里有竒】老营堡【在偏闗县东八十里北去邉墙一里明成化初筑堡城方五里髙三仞建门栖三领贾家五眼井马站永兴四堡今设巡司】永兴堡【在偏闗县东南四十里明正徳中筑周一里有竒】楼沟堡【在偏闗县南四十里明隆庆初筑周不及一里】滑石涧堡【在偏闗县北六十里东至邉墙三里北至邉墙一里明宣徳九年建隆庆三年重修周一百八十丈堡前有滑石涧】老牛湾堡【在偏闗县北八十里北至邉墙一里明崇祯九年筑周一百二十丈东接滑石涧西临黄河当西北之衡】草垜山堡【在偏闗县北少东六十里北至邉墙五里明治中筑周三百八十四丈五尺堡突出崇山真望三十余里为沿邉传烽之首】水泉营堡【在偏闗县东北六十里北至邉墙二里明宣徳九年筑广三里一百七十步其营在堡城东少南为红门口】红门口堡【在偏闗县东北八十余里东西俱至邉墙口近水泉营乃厰沟也明宣徳九年以沟通塞外建敌台桥洞一座外设邉墙一道壕堑品窖三层万歴中增左右甎台以备侦望】五眼井堡【在偏闗县东北一百里北至邉墙三里明崇祯十年筑周百丈翁万达曰了角五眼井为外邉内邉之要枢】三坌堡【在五寨县北六十里明嘉靖中筑东达神池西达岢岚北达偏闗当三路之衡故名】窖儿墕【在偏闗县东北八十里又塌崖沟在县东北八十五里胥偏头东北要道】靳家窊【在宁武县东南四十里又金家嘴在县东南八十里】
　　津梁巩西桥【在偏闗县西一里明嘉靖中建上有飞楼环眺山河为闗西胜境】广济桥【在偏闗县西迤东五里为府省通衢明嘉靖中建】二道河桥【在五寨县东三里乆圮本康熙中重建】店坪山桥【在五寨县南四十里深沟峭壁赖以涉险】镇口山大桥【在五寨县东南五里】河儿桥【在五寨县西北三里】官庄桥【在五寨县东北六十里】唐家防渡【在偏闗县西七十里通陜西界】
　　陵墓明万世徳墓【在偏闗县界内】周遇吉墓【在宁武县东南一里许有明刘玉瓒碑】
　　祠庙台骀庙【在宁武县东南宁化故城南二十余里定河村乡人至今祀之　按台骀汾神也郡有汾源故祠之通志作昌寕公庙非是】天池神祠【在宁武县南二十里燕京山通志隋开皇间建唐志有天池祠宋史载辽人求天池庙地河东帅厐籍访于都监郭逵逵以太平兴国中故牍证为宋土辽人愧服】芦岳神祠【在寕武县北九十里芦芽山通志由阳曲西北至偏闗保徳羣山以芦芽为宗故尊之曰岳而立祠焉】弥涟池神祠【在五寨县南六十里芦芽山通志水最灵异故祀之】李牧庙【在偏闗县东八十里老营堡】忠义祠
　　【在寜武县西一里寜文堡内祀明总兵丁璋逰击周宇总兵李涞】忠武祠【在宁武县城内有新旧二祠祀明总兵周遇吉及其夫人刘氏】寺观铁佛寺【在偏闗县城内通志世传唐开元时有自来铁佛一尊至罗汉坪而止土人建寺】华严寺【在五寨县南六十里芦芽山明万歴中重修相近有紫峯秀峯小天涧乾元诸寺又乾元寺左有西照庵明嘉靖间释月空建又于老营堡建圆对庵印造大藏经二部分贮二庵】清涟寺【在五寨县东南六十里清涟河上通志河侧石畔有佛足迹肉文胥见相传佛沐浴于此】经堂寺【在五寨县北一百里元至元间建】
　　名宦宋　刘永锡【咸平中知寕化军制手炮以献诏邉塞仿造之充用　按郡自汉魏已来乃雁门诸郡之邉鄙耳辽宋以后始専置军城故逺代名宦人物著称颇少今志名宦自宋始人特自明始欲以核实未敢夸多也】赵滋【开封人仁宗时管勾河东经畧司公事建言代州寕化军有地万顷皆肥美可募人田作教战射为堡砦人以为利】何灌【开封祥符人知宁化军黄河东岸有水泉敌常越境来汲灌拒遏之敌举众争直薄灌军灌迎射之发辄中或着岩石皆没镞敌骇为神遂敛去】金郭秀【为武州军判官兴定三年元兵下武州秀死之】明滕渊【祥符人正统间以岚县典史戍偏头闗草宿枕戈与士卒同甘苦及满去惟琴书而已】林忠【防州人以武弁起家累官后军右都督正统十二年以本官镇守偏头闗综理周密号令严明又以闗城狭隘不足容众乃憎筑之屹为巨镇威名甚盛套部望风逺去】吴道宁【河内人治中山西副使整饬三闗兵备道创筑寕武新城设宁武所及沿邉堡寨募军充实武备一新】陈经【正徳间以太原在卫指挥佥事任宁武守备值邉警战死敕赐昭勇将军立祠春秋祀之】丁璋【嘉靖中山西副总兵二十年俺答入宁武闗璋大战于石湖岭与游击周宇死之赠防如制】孙吴【初名国寳其先当涂人后家于老营嘉靖中以武畧登进士任广武守备时以斩级功赐名吴累迁都督佥事为协守老营副总兵官吴以老营地当絶寨屡经大敌乃大修城垣守御之具毕备且请建立学较训练之暇则以讲艺敌屡入扰多所斩获】李涞【容城人嘉靖中山西总兵官俺答矙三闗以涞拒险不敢入俄突神池利民堡涞迎战于野猪沟驱之出境晋署都督同知】秦可大【咸宁人隆庆中山西行太仆寺卿备兵宁武有政绩】李采菲【河间人万歴间山西行太仆寺卿兼整饬宁武兵备道逾年以外艰归百姓遮道泣留】陈昌祚【福建人万歴中偏闗兵备道有清亷誉安辑兵民尤加意学校所部咸徳之】李修吉【同州人万歴中以户部主事出理宁武粮储度支明允宿弊一清又条议时宜四事皆经国要务疏上深见采纳】周遇吉【山西总兵拒流贼于宁武闗战死详见总部】王允懋【霸州人宁武兵备副使李自成既陷太原遣使説降允懋斩之与周遇吉固守城陷自刎死妻杨投井殉之】吴鋐【贵州人太原中路同知与周遇吉守闗城陷死之】髙日晄【保徳州宁武闗游击同周遇吉力战死之之】
　　本朝金光祥【奉天人顺治五年任宁武兵备佥事道姜瓖之乱宁武兵应之光祥自缢死赠光禄少卿祀忠烈祠】李吉【宁武副将姜瓖之乱部下徧从贼执使降吉力斥之投缳死】张国缨【京卫人偏闗叅将姜瓖变作时已告疾得请闻变不去官出战被杀时宁武营把总邱登戎亦死之恤其家祀忠烈祠】
　　人物明万世徳【字伯修偏头闗人隆庆进士授南阳知县歴元城寳坻皆以能名生有膂力知兵法善骑射歴西宁兵备佥事遇敌入邉毎战皆防时出塞捣其巢穴累迁右布政使倭奴犯朝鲜以佥都御史经理朝鲜大败倭兵特命总督蓟辽在任寛大简静以息兵宁人为务卒于官】潘文【宁武人万歴进士知汉中府矿贼俞士干聚众数十肆为刼夺文设防招之使充牙兵未一载杀人如故文以计擒之一日殱焉】贾三光【字孟明偏关人客宁武周遇吉所李自成围城遇吉促之行三光曰公为君死吾宁不为公死乎城陷自尽又宁化张学李霖俱殉节死】刘举【宁武人以世袭百户积功官河保营叅将流贼入境时举已擢右卫副总兵需代者或劝疾趋右卫以避其锋举慨然曰吾家世为将种志在灭贼报国敢托辞避事以负初心乎召麾下励以大义咸为感奋迎战于土沟贼众大义举众寡不敌突陈死之】
　　本朝韩万善【字复初偏闗诸生母杨性严少有拂即加笞扑卧病十余年万善朝夕奉事无少懈比卒常恸曰求母扑责不可得矣学使旌之】赵玉【字小河偏闗人盐贾万某之客姜瓖之变万欲从逆玉力谏不聴涕泣继之卒不聴遂走郊外古庙中自缢死懐中自书一纸曰吾妻贤子孝无可死缘主人祸将作故先期死盖以尸諌也万讫不悟遂罹祸】弓大成【字乐天偏闗人姜瓖之乱其党攻围老营堡堡将罗他出求援大成登城呼曰堡小无兵愿降但昏夜难办俟黎明启门贼信之屯城外已潜发大礮击贼多死罗亦引兵还贼众大溃堡获全罗给守备劄固辞不受】张化枢【偏闗人顺治初以明经为右卫训导姜瓖之乱守官多遁化枢独诣明伦堂再拜自缢】杨光祖【寕武人少从军歴官江西南昌水师游击有平抚州功进兵驻南丰讨贼贼知其单弱以数万众来攻城陷光祖率兵巷战夺门出走间道竟为贼所杀】武扬【偏闗人四世同居人以百计量才授任家无间言弟名能守其教又王嘉賔亦四世同居以义称】
　　列女明潘政妻施氏【宁化所人夫亡守节子姓四世同居施亲为抚育嘉靖间旌表】任桐妾王氏【偏闗人桐亡请于桐妻郝氏曰家贫无养守节不能改适不可若不殉夫地下相持大恸同缢棺侧郝防防坠地复苏王即死时年二十九】
