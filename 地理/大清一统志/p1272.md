<!-- { "loadSidebar": true } -->
　　【赐諡忠节】曽凤韶【庐陵人洪武末年进士建文时为御史燕王入觐驰御道且不拜凤韶劾王大不敬以至亲不问及燕王称帝以御史召不赴寻加侍郎又不赴乃刺血书衣襟嘱其妻李子公望勿易衣即以此殓遂自杀年二十九李亦自经福王时赠太仆卿諡忠毅妻諡贞愍　本朝乾隆四十一年赐諡忠节】邹瑾【永丰人建文时大理寺丞靖难兵至与魏冕等殴都督徐増夀于殿前燕王入不屈死福王时赠大理卿諡文愍同族邹朴为秦府长史闻瑾死亦不食卒或曰朴即瑾子　本朝乾隆四十一年赐諡节愍】魏冕【永丰人建文时御史燕兵至金川门都督徐増夀徘徊殿庭有迎纳意冕率诸御史殴之防死帝仓皇辍朝冕与邹瑾大呼请速诛増夀明日宫中火起或劝冕归附冕厉声叱之遂自杀　本朝乾隆四十一年】
　　【赐諡节愍】王艮【字敬止吉水人建文初进士对策第一以貌寝置第二授修撰与修太祖实録诸大著作皆综理之又数上书言时务燕兵薄都城艮与妻子诀曰食人之禄者死人之事吾不可复生矣遂自鸩福王时赠礼部侍郎諡文节　本朝乾隆四十一年】
