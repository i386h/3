<!-- { "loadSidebar": true } -->
　　【镇太原以为牙将后以为府州刺史晋出帝与辽败盟从阮以兵攻辽取其城堡十余迁本州团练使汉髙祖入立于府州建永安军以从阮为节度使控扼西北中国赖之】周史彦超【云州人周太祖入立为虎防都指挥使以战守功累拜感德军节度使周兵围汉太原辽救汉出忻代世宗遣符彦卿拒之彦超为先锋战忻口勇愤俱发解而复合者数四遂殁于阵赠太师优恤其家焉】宋折德扆【从阮子从阮事周世宗建府州为永安军以德扆为节度使显德中率师攻下河市镇破沙谷砦屡败太原军擒其将干徳二年卒赠侍中弟徳愿亦有战功】李汉超【云州云中人仕周为殿前都虞宋初以从平李重进等迁齐州防御使在郡十七年政平讼理吏民爱之后为闗南巡检卒汉超善抚士卒与之同甘苦死之日军中皆流涕子守恩骁果善战有父风累官至陇州刺史知灵州战殁特赐洪州观察使】折御卿【徳扆子从太宗征河东破岢岚军淳化五年拜永安军节度使辽兵入御卿大破之于子河汊歳余被病辽谍知之率众来侵御卿力疾出战其母使人召归御卿曰世受国恩死军中分也翊日卒赠侍中子惟昌为洛苑使知州事破言泥族防黄砦累拜兴州刺史惟信与赵保吉战殁于阵惟忠最知兵累官云麾将军卒惟忠子继闵为西京作坊使嗣知府州】毕士安【字仁叟云中人事继母以孝闻干徳四年举进士太平兴国初呉越钱俶纳土选知台州言钱氏张侈赋数今宜一用旧籍诏从之累迁翰林侍读学士景徳初辽人谋入境士安陈选将饷兵理财之策真宗嘉纳与冦凖同拜平章事辽引兵大掠与凖条所以备御状又合议请幸澶渊定和议未几赵徳明亦内附中外晏安卒赠太傅中书令諡文简士安饬躬慎行有古人风仕至辅相无田园居第没未终防家用已屈真宗感叹赐白金五千两】折继祖【字应之继闵弟嗣知府州累转成州团练使韩绛城啰兀继祖深入敌帐降部落戸八百加解州防御使有子当袭请以授兄子克柔诏从之弟继世延州东路巡检嵬名山内附继世以骑歩万军懐宁砦分名山之众万五千戸居大理河夏人来攻再战皆捷録功领忠州刺史说韩绛城啰兀以抚横山因画取河南之防绛以为然以果州团练使卒】折克行【字遵道继闵子夏人寇环庆克行与战于葭芦川斩级四百降戸千马畜万计诸老将矍然曰真折太尉子也擢知府州讨夏国每出必胜夏人畏之益左厢兵専以当折氏城葭芦筑八砦皆用克行策在邉三十年善拊士卒战功最多羗人呼为折家父官至秦州观察使】折可适【克行从子少隶延州屡与夏人战皆败之东兵乆不得食千人成聚籍于军门或欲掩杀以为功可适曰此以饥而逃耳非叛也单马出诘之皆回面流涕谢再生各遣归羗夏人入寇大破之于尾丁硙又分骑据西山转战至髙岭间道设伏邀其归路敌赴厓涧死者如积论前后功至成州团练使夏人有桀黠用事者哲宗诏可适宻图之可适遣兵夜袭俘其族属三千人遂取天都山以其地为西安州累拜懐康军节度使】辽邢抱朴【应州人保寜初累官翰林学士加礼部尚书统和四年山西州县被兵命抱朴鎭抚之民始安十年拜参知政事按察诸道守令能否而黜陟之大协人望尝两决南京滞狱人无寃者卒赠侍中】陈昭衮【云州人勇而善射累官敦睦宫太保兼掌围埸事开泰五年秋大猎帝射虎马驰太速矢不及发虎怒奋将犯跸左右辟易昭衮拾马捉虎两耳骑之虎轶山终不堕地伺便防佩刀杀之辇至上前即日设宴悉以席上金银器赐之特加节钺迁围场都太师命张俭吕徳懋赋以美之厯西南面招讨都监卒】金苏保衡【字宗尹云中天成人赐进士出身补太子洗马累官工部尚书大定二年伐宋保衡行戸部于闗中兼纠察黜守令不法者十余人邠守傅慎微忤用事者被谗搆下狱且死保衡立救之得免入为太常卿迁礼部尚书拜参知政事进右丞称贤执政】康元弼【字辅之大同云中人正隆三年进士由汝阳簿累迁大理丞大定二十七年时河决曹濮间朝廷遣元弼往视相其地如盎而城在盎中请改筑于北原曹人赖焉官至南京路转运使】刘从益【字云卿浑源人登大安元年进士第累官监察御史坐与当路辨曲直得罪去起为叶县令有古良吏风未几被召百姓诣尚书省乞留不听入授应奉翰林文字卒从益精于经学为文章长于诗子祁字景叔太学生甚有文名金末丧乱作归潜志以纪其事修金史多采用焉】雷渊【字希顔一字季黙应州浑源人渊庶出诸兄不齿父殁发愤入太学读书后从李之纯游遂知名登至宁元年词赋进士甲科累拜监察御史弹劾不避权贵出巡郡邑所至有威举官至翰林学士卒】髙汝砺【字岩夫应州金城人登大定进士第莅官有能声擢左谏议大夫时遇奏事台臣亦令回避汝砺言国家置谏臣盖欲周知时政以参得失岂可疏逺乞自今有司奏事谏臣得预闻从之累拜戸部尚书时钞法不能流转汝砺随事上言多所更定民甚便之贞祐四年拜尚书左丞高琪欲从言事者岁阅民田徴租又议油汝砺言其不可遂寝俄进右丞封夀国公】元孙威【浑源人沉鸷有功思授义军千戸从军攻潞州破鳯翔皆有功善为甲尝以意】
　　【制蹄筋翎根铠以献太祖亲射之不能彻大悦授顺天安平懐州河南平阳诸路工匠都总管每从战伐恐民有横被屠戮者輙以搜简工匠为言而全活之卒諡忠恵子拱袭父官巧思如其父尝制叠盾张则为盾敛则合而易持世祖以为古所未有厯保定路治中岁饥先发粟赈民而后请于朝曰缓则民馁死矣苟见罪吾自任之累官益都路总管兼府尹卒諡文庄】赵璧【字寳仁懐仁人世祖为亲王闻其名召见呼秀才而不名宪宗即位召璧问天下何如而治对曰请先诛近侍之尤不善者宪宗不悦璧退世祖曰秀才汝浑身是胆耶厯河南经畧使威恵大行中统元年拜燕京宣慰使时供蜀军府库已竭及用兵北邉璧经画餽运相继不絶中书省立授平章政事寻改枢宻副使大败宋将夏贵于虎尾洲髙丽王植为其臣林衍所逐议遣兵防归复国古京以安兵息民帝从之卒赠大司徒諡忠亮】雷膺【字彦正浑源人渊之子少孤笃学事母以孝闻至元二年拜监察御史首以正君心正朝廷百官为言又斥聚敛之臣不宜作相累厯外任皆着威恵征拜集贤学士成宗即位召诸故老询国政膺为称首多所建白卒諡文穆】明郭颐【应州人永乐中由知县擢监察御史巡按京畿文皇北伐抗疏力争后复屡疏言事朝右咸侧目遂乞归】李彛【浑源人永乐举人授监察御史以刚直有声台中后厯江西按察使治狱明恕迁浙江布政使益厉素节出纳锱铢必谨寻卒于官】石瑁【字信之应州人数歳以孝友称宣徳进士正统初授礼科给事中克举其职擢金华知府有善政累迁礼部尚书卒】王尚文【广灵人正统进士官戸部主事额森入塞英宗亲征尚文以督饷从土木之难踵驾号哭遂遇害　额森译见前】孙逢吉
