<!-- { "loadSidebar": true } -->
　　古迹平城故城【在大同县东史记汉高祖本纪七年匈奴攻韩王信因与同友高祖自往击之至平城匈奴围平城七日而后罢去后汉书明帝纪永平十六年骑都尉来苖出平城伐北匈奴魏书穆帝六年修故平城以为南都太祖天兴元年迁都平城始筑宫室建宗庙立社稷太宗防常七年筑平城外郭周围三十二里元和志云州本汉雁门郡之平城县汉末大乱自定襄以西遂空曹公鸠集荒散复立平城县属新兴郡晋改属雁门郡后刘琨表封猗卢为代王都平城后魏道武帝遂于此建都东至上谷军都闗西至河南至中山隘门塞北至五原地方千里以为甸服孝文帝改为司州牧置代尹迁都洛邑改置恒州孝昌之际代北尽为坵墟高齐文宣天保七年置恒安镇徙豪杰三千家以实之今名东州城其年废镇人置恒州周武平齐州郡并废以其所置恒安镇属朔州自周迄隋仍为镇唐武徳四年平刘武周置北恒州七年废贞观十四年自朔州北界定襄城移云州及定襄县于此后为黙啜所破移百姓于朔州开元十八年复置云州及云中县辽史地理志晋高祖代唐以辽有援力功割山前代北地为贿大同来属因建西京又析云中置大同县金史地理志大同县有平城外郭元史地理志大同路大同县至元二年省西县入焉葢即云中以在大同西也城邑考今大同城东五里无忧陂上有平城外郭南北宛然相传后魏时故址旧志平城有三皆在冀北一曰平城汉高被围之所为今大同一曰新平城拓防猗卢所筑在今山阴县北一曰小平城秦防惊所防者今朔州城小平城见吞于秦両汉无闻新平城见据于六修后废独平城魏以为都后复为镇称京置府至今显焉按辽史以为大同本大同川地考之唐中受降城西有大同川去此甚逺辽史误】班氏故城【在大同县东南汉置县属代郡后汉末省水经注如浑水南流迳班氏县故城东阚骃十三州志曰班氏县在郡西南百里北俗谓之去留城寰宇记班氏故城汉为班氏县今废城存】定襄故城【在大同县西北二十八里唐置县属云州按汉定襄郡城在今朔平府北塞外此是唐定襄县城或以此为汉郡城非】奉义故城【在大同县北辽置县金省为镇辽史地理志大同府奉义县本汉陶林县地后唐武皇与太祖会此析云中县置金史地理志大同县有奉义镇按汉陶林县属云中郡为东部在今朔平府北塞外非今大同县境辽志误】云内故城【在懐仁县西南五十里辽史地理志懐仁县隋开皇二年移云内县于此】懐仁故城【在今怀仁县治西辽置县因阿巴齐与晋王李克用会于东城有懐想仁人之语故县取名金贞祐二年徙今治　阿巴齐旧作阿保机今改】崞县故城【在浑源州西汉置县属雁门郡汉末废晋复置永嘉五年刘琨以繁峙崞县等五县地予拓防猗卢遂入于魏改曰崞山天平二年移治水经注崞山县故城王莾之崞张也县南靣元岳右肩崞山处三山之中故以崞张为名旧志后魏崞山县唐末改为浑源县故城在州西二十里横山左侧唐末以土地卤湿迁治东境即今治故城墉址尚存按杜佑通典元和志旧唐书地理志寰宇记皆以崞为汉旧县惟马瑞临文献通考以为隋县隋书地理志雁门郡崞县后魏置曰石城县闭皇十年改曰平寇大业初改为崞县魏书地形志石城县属秀容郡永兴二年置隋之崞县既为石城则汉崞县即魏崞山无疑自孝宗以后陉北之地尽防崞山徙于今代州西南而北城废水经注所言故城是也地形志属繁畤郡者已非旧治矣】繁畤故城【在浑源州西汉置县汉末废晋复置后魏天平二年移于今代州繁畤县界水经注崞川水流迳繁畤故城东】应州故城【在今应州东五代史职方考应州故属大同军唐明宗应州人也乃置彰国军欧阳志舆地广记应州唐末置领金城浑源二县旧志金城故城在今州城东八里即故州治唐天寳初王忠嗣所筑今治旧为天王村干符间李国昌以故城頺圮移筑于此亦名金鳯城按辽史地理志唐武徳中置金城县后改应州考通典元和志新旧唐书皆无金城县辽史所云武徳中置不知何据】剧阳故城【在应州东北汉置县晋省水经注崞川水又北迳剧阳县故城西阙骃曰在阴舘县东北一百三里】陶故城【在山隂县东汉置县晋永嘉后废水经注南池北对陶县故城】山阴故城【在今山阴县西南辽初为河阴县金史地理志山阴本名河阴大定七年以与郑州属县同故更焉贞祐二年陞为忠州元史地理志应州山阴县至元二年并入金城后复置旧志忠州故城在县西南十五里元复置县时移治】阳和卫故城【即今阳高县治旧志明洪武二十六年置阳和卫宣徳元年调高山卫于此嘉靖二十六年设备兵使辖卫四堡七分邉九十六里有奇为大同东路城南有関垒土为之内设阳和驿万厯三十年增修又筑连城于関西隅屹为雄镇分边十九里内杏园儿神峪沟天蓬沟皆极冲白沙滩次之边外二十余里鵞沟等处即首领驻牧　本朝顺治七年并高山卫入之因改曰阳高】道人故城【在阳高县东南汉置县属代郡后汉末省水经注湿水东迳道人县故城南应劭地理风俗记曰初筑此城有仙人游于此故名今城北有渊潭而不注俗谓之平湖】白登故城【在阳高县南本白登台地辽置长青县金改曰白登金史地理志白登县本名长青大定七年更名元史地理志至元二年废为登县为镇属大同县寻复置明洪武二年李文忠出朔州败敌于白登县寻废旧志今为白登村在卫南二十五里】平邑故城【在阳高县西南本赵邑史记赵世家献侯十三年城平邑汉置平邑县属代郡后汉初废永平八年复置曰北平邑晋省十三州志平邑城在高栁南八十里北俗谓之丑寅城】高栁故城【在阳高县西北汉置县属代郡后汉末省晋复置后魏永中于县置高栁郡北齐省水经注雁门水南流迳高栁县故城北城在平城东南六七十里于代为西北寰宇记入塞图云平城直东一百二十里至高栁城又东一百八十里至代郡城】参合故城【在阳高县东北汉置县属代郡汉书高祖纪十一年将军柴武斩韩王信于参合顔师古曰参合代之县也后汉省水经注敦水东迳合县故城南地理风俗记曰道人城北五十里有参合乡即故县括地志参合城在定襄县北　按后魏天平二年改置参合县属梁城郡非故县详见朔平府左云县】阳原故城【在天镇县南汉置县属代郡后汉省水经注湿水又东迳阳原故城南北俗谓之北防州城】平舒故城【在广灵县西本赵邑史记赵世家孝成王十九年赵以龙兑汾门临乐与燕燕以葛武阳平舒与赵汉置平舒县属代郡后汉建武七年封马成为侯邑晋末废晋书慕容儁载记升平元年匈奴单于贺頼头防于防处之代郡平舒城魏土地记代城西九十里有平舒城水经注祈夷水出平舒县东迳平舒县之故城南括地志故城在蔚州灵邱北九十三里县志平舒城在县西十里平水村南俗呼平水城即舒字之譌】灵邱故城【在灵邱县】
