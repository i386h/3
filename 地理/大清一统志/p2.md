<!-- { "loadSidebar": true } -->
　　【亲御耒耜若遇　　巡省之年则遣官致祭而令顺天府尹率属代耕　又按明嘉靖十年改耕耤坛后之神仓为天神地祗坛隆庆元年礼官议罢之本朝顺治初复于　　先农坛之南立　　天神坛南向设云师雨师风伯雷神位于　　天神坛之西立　　地祗坛北向设岳镇陵山海渎神位凡祈雨于此分祭雨应则报祭而明建山川坛在正阳门南之右者省焉】
　　先蚕坛【在西苑东北隅乾隆七年　　敇建其制一成方四丈高四尺四出陛坛东南为　　先蚕神殿坛之东为观桑台台之前为桑圜嵗以季春吉已　　皇后亲祀行躬桑礼或遣　妃代行礼】
　　社稷坛【在　皇城内午门之右北向明永乐八年建本朝乾隆二十一年因旧制重修每年春秋二仲月上戊日致祭异坛同壝　　社以勾龙氏配稷以后稷配坛制二成上广五丈下广五丈三尺俱高五尺四出陛筑以五色土色如其方壝垣四靣各有櫺星门饰垣亦各如其方之色坛北为祭殿又有拜殿俱南向其西为神库神厨宰牲亭】
　　太庙【在　皇城内午门之左南向每年四孟月时享嵗暮祫祭以亲王及大臣之有功者配享庙制前殿九楹左右两庑各十五楹中殿九楹左右両庑各五楹后殿九楹左右両庑各五楹南为庙门东为神库宰牲亭西为神厨】
　　奉先殿【在景运门之东前后殿各七楹中设暖阁宝床内安】
　　【神龛顺治十三年世祖章皇帝以】
　　【太庙时享逾时稍逺思得朝夕奠献以展孝思因建此殿自后每逢万夀圣诞及　国家大典礼若乘舆出入则有告嵗时节序每月朔望则有荐忌辰则
　　有祭供献礼仪内务府掌仪司掌之】
　　寿皇殿【在北上门内景山后】
　　【圣祖仁皇帝常视射较士于此世宗宪皇帝因以奉安】
　　【神御乾隆十四年重建中峯正午砖城防门明堂有九室一仿太庙之制而约之敬奉圣祖御容】
　　【世宗御容遇圣诞忌辰俱】
　　【亲诣行礼有御制碑文】
　　雍和宫【在安定门内国子监东】
　　【世宗宪皇帝潜邸也雍正三年命名曰雍和宫十三年九月重修暂安奉】
　　【世宗宪皇帝梓宫外有石坊前曰寰海尊亲后曰羣生仁夀门曰昭防门其内曰雍和门前殿曰永祐殿七楹后殿曰绥成殿五楹殿之后为雍和宫七楹南北袤一百二十一丈东西广四十九丈乾隆元年】
　　【奉　安神御于此嵗时展礼洎重建】
　　【寿皇殿落成遂移奉焉有御制碑文】
　　心殿【在　文华殿东崇祀】
　　【皇师伏羲神农黄帝帝师尧舜】
　　【王师禹汤文武皆南向先师周公西向】
　　【先师孔子东向每年春秋经筵日遣官告祭】
　　堂子【在长安左门外玉河桥东每年元旦】
　　【亲祭凡厯国家有征讨大事必亲祭告】
　　厯代帝王庙【在阜城门内大市街之西崇祀】
　　【厯代帝玉每年春秋二仲月祭庙制殿九楹曰景徳崇圣之殿东西两庑各七楹南为景徳门又南为庙门街曰景徳街旧止祀三皇五帝三王及汉唐宋辽金元明创业诸帝以厯代名　配享　本朝康熙六十一年诏厯代享国之君及名臣辅佐太平者俱宜配祀上自防羲下迄明代凡一百六十四帝名臣自风后力牧以下七十九人】
　　【世宗宪皇帝常亲诣致祭乾隆二十八年特命重修覆屋改用黄瓦】
　　【皇上亲诣行礼并御书报功观徳匾额四十九年大学士九卿等遒防议定　帝王庙祀典遵入两晋元魏前后五代创业守成诸帝自晋元帝至周世宗共二十三帝又増入唐太宗金哀宗撤去汉桓帝灵帝得防允行并】
　　【命增饰庙貎五十年皇上亲诣致祭】
　　文庙【在安定门内国子监之东崇祀】
　　【先师孔子每年春秋二仲上丁日致祭以先贤先儒配享两庑庙制正殿七楹题曰先师庙中揭圣祖仁皇帝御书万世师表】
　　【世宗宪皇帝御书生民未有匾额东掖为祭器库西掖为乐器库东西两庑各十九楹前为庙门门内左右列石鼓各五元虞集为大都路教授移置于此厯科进士题名碑列庙门外旁为持敬门殿后为】
　　【崇圣祠初名启圣祠雍正元年加封先师五代王爵改题今名　本朝顺治九年及十七年】
　　【世祖章皇帝两诣文庙行释奠礼雍正二年】
　　【世宗宪皇帝释奠讲书改幸学之名为诣学增祀先贤先儒自后春秋丁祭嵗常亲祭一次六年二月仲丁亲诣行礼】
　　【御制诗勒碑建亭乾隆三年皇上亲诣释奠先期饬新庙貎大成殿及门】
　　【特命改覆黄瓦崇圣祠覆以緑瓦御书与天地参匾额并】
　　【御制碑文三十二年复命重修四十八年二月仲丁】
　　【亲诣行礼奉防特建辟雍于彛伦堂前五十年二月仲丁】
　　【皇上亲诣释奠临辟雍讲学规制详见官署门】
　　山陵
　　孝庄文皇后昭西陵【在遵化州西七十里】
　　【世祖章皇帝孝陵之南先是圣祖仁皇帝遵奉】
　　【孝庄文皇后遗命以昭陵奉安年久未便合建造兆域必近】
　　【孝陵乃择地建暂安奉殿雍正二年】
　　【世宗宪皇帝以暂安奉殿安奉三十余年】
　　【圣祖享国永久子孙蕃衍海宇升平兆庶康阜爰恪遵文皇后慈防即暂安奉殿为昭西陵寳城前为享殿曰隆恩殿门曰隆恩门外为红门】世祖章皇帝孝陵【在遵化州西七十里凤台山麓】
　　【孝康章皇后端敬皇后同安地宫】
　　【寳城前为享殿曰隆恩殿门曰隆恩门神道南为】
　　【圣徳神功碑亭外为红门康熙二年封凤台山为　昌瑞山从祀地坛自分水岭起左山麓以南至鮎鱼池口了马台以北河西岸山路以西右山路以南至寛佃谷以北河
　　东岸山路以东俱属陵寝重地】
　　孝恵章皇后孝东陵【在】
　　【孝陵东殿宇制度仿昭西陵】
　　圣祖仁皇帝景陵【在　昌瑞山之东】
　　【孝诚仁皇后孝昭仁皇后】
　　【孝懿仁皇后孝恭仁皇后同安地宫】
　　【敬敏皇贵妃祔葬殿宇制度悉凖孝陵】
　　【世宗宪皇帝御制圣徳神功碑序述】
　　【圣祖六十一年鸿猷盛烈昭示万世凡数千余言碑匾皆御笔亲书】
　　妃园寝【在】
　　【景陵之东】
　　世宗宪皇帝防陵【在易州西三十里太平峪】
　　【孝敬宪皇后同安地宫寳城前为享殿曰隆恩殿门曰隆恩门】
　　【神道南为神享皇上御制】
　　【圣徳神功碑序述世宗十有三年因时建极更化砥俗以成継志述事之大者凡数千言碑匾皆御笔亲书亭之南为龙鳯门外为红门缭垣长四千三百九十二丈界周一百五十二里乾隆元年封太平峪为　永宁山从祀】
　　【地坛　谨按　永宁山势来自太行巍峩耸抜脉秀力丰峻岭崇山逺拱于外灵岩翠岫环卫其门前则白涧河旋绕而清沙滋诸水防之后则巨马河潆流而胡良琉璃大峪诸水防之信天设之吉地也以上陵寝各设总管一副总管二礼部工部内务府郎中员外郎主事笔帖式及云骑尉世职八旗防御等员东西两陵设马兰秦寜二镇总兵以下等官兵守防并】
　　【特遣贝勒贝子一人承办事务】
　　孝圣宪皇后泰东陵【在】
　　【泰陵东殿宇制度仿孝东陵】
　　孝贤皇后陵寝【在　昌瑞山右麓之胜水峪】
　　【慧贤皇贵妃哲悯皇贵妃】
　　【淑嘉皇贵妃令懿皇贵妃祔焉设奉祀礼部工部内务府官暨守卫官兵执事人役均如制】
　　苑囿
　　太液池【西华门之西为西苑入苑门即太液池池南北亘四里东西二百余步其上源自玉泉山合西北诸水至地安门水门流入滙为太池元时亦名西华潭其上为琼华岛夹岸多槐栁池中蒲藻纷敷禽鱼翔泳望之如仙洲胜地池上跨长桥坊楔对峙东曰玉蝀西曰金鼇桥北称北海桥南称中海瀛台以南称南海其中海之东岸有蕉园旧址称南为万善殿殿之西有亭出水中】
　　【皇上御书石碣曰太液秋风即燕京八景之一盛夏芰荷如锦几暇间亦临幸泛舟冬月水泽腹坚命八旗官兵演氷嬉于此】
　　【皇上临观分别赏赉所以习劳肄武且恵泽也有御制氷嬉赋纪其事】瀛台【旧为南台一名趯台在太液池中由西苑门入度板桥有门曰徳昌中建殿五楹】
　　【圣祖御书匾曰勤政殿之南石堤数十步过隄歴级而登为翔鸾阁元殿香扆殿迎薰亭而统名之曰瀛台台三靣临水竒石森列花树芬鬰有天然林壑之致】
　　【圣祖时常为夏月聼政之所锡宴赋诗聿垂盛典】
　　【皇上御极以后重加修葺珠榜璇题亲挥宸翰每于此】
　　【裁决几务引见庶官即景随时奎章炳焕乾隆十一年秋】
　　【召宗室王公及公卿庶僚载赐曲宴】
　　【御制诗以纪其事并有仿栢梁体聮句用唐臣李峤侍宴甘露殿诗分韵赋诗台之南对岸为寳月楼乾隆二十三年建御制文记之楼南临　皇城俯视可见长安西街朝骑】
　　【台东南为同豫轩西南为茂对齐并下临太液池】淑清院【在瀛台之东院建池中流杯亭在其后又引水仿寒山千尺雪东北有室曰葆光院之左为韵古堂旧名瀛在望乾隆二十四年冮右大吏以临江所获古钟十一枚上于　朝皇上亲加辨订为周鏄钟更补其一以成律吕之数因易堂名以贮之御制有记】丰泽园【在瀛台西北门外一水横带前有稻畦数亩为】
　　【圣祖世宗观课农桑亲御耒耜之地有】
　　【圣祖御制丰泽园记皇上每嵗举行耕耤皆先期演耕于此园内殿旧名崇雅乾隆十一年宴王公宗室百有三人于此殿聮句赋诗因易名惇叙殿后曰澄懐堂榜为】
　　【圣祖御笔康熙初年词臣常于此进讲其西为春耦齐取重农寳穑之意有皇上御制春耦齐记】紫光阁【在太液池西岸丰泽园之北】
　　【圣祖时集三旗侍卫大臣校射于此后于阁前殿试兵部中式武举至今循以为例乾隆二十四年平定伊
　　犁回部大功告成凯旋　京师皇上嘉在事诸臣之绩葺紫光阁而新之】
