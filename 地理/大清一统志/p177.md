<!-- { "loadSidebar": true } -->
　　建置沿革古冀青二州之域【奉天属青锦州属冀通典禹贡曰海岱惟青州孔安国以为东北防海西南距岱此则青州之地东跨海矣其界盖从岱山东歴密州东北经海曲莱州越海分辽东乐浪三韩之地西抵辽水也】舜分冀州东北为幽州【尚书集传舜分冀东北医无闾之地为幽州】青州东北为营州【通典郑康成云舜以青州越海分置营州其辽东之地宜禹贡青之域也】夏省幽营并为冀州之域啇改冀州总名营州周初复名幽州时肃慎国在其东北朝鲜国在其东南实兼冀营二州地同为幽州境战国时辽河左右属燕秦置辽东辽西二郡汉初因之属幽州武帝元封四年拓朝鲜地增置眞番临屯元莬乐浪四郡昭帝始元五年省眞番临屯入元莬乐浪郡其东为髙句丽【后汉书髙句丽在辽东之东千里南与朝鲜濊貊东与沃沮北与夫余接武帝灭朝鲜以髙句丽为县使属元莬】北为扶余挹娄诸国地【后汉书夫余在元莬北千里南与髙句丽东与挹娄西与鲜卑接挹娄古肃慎之国也在夫余东北千余里东滨大海南与北沃沮接】后汉建武十三年以辽东属青州二十四年还属幽州安帝时增置辽东属国郡尉汉末为公孙度所据【魏志度分辽东郡为辽西中辽郡置太守自立为平州牧度死子康嗣康子渊自立为燕王景初二年司马懿击灭之度以中平六年据辽东至渊三世凡五十年】魏克之置东夷校尉治襄平而分辽东元莬乐浪昌黎带方五郡为平州后还合为幽州晋世爲髙句丽所略寻复之改为辽东国复分元莬乐浪昌黎带方郡仍平州以慕容廆为刺史太兴二年慕容廆防之【按燕録慕容廆于晋太兴二年始逐平州刺史□毖防有辽东以其子仁镇之四年拜廆平州牧自是平州之治移于棘城前此犹治辽东也】太和五年属于苻坚太元中属后燕后没于髙句丽【按晋书太元十年髙句丽冦辽东慕容佐遣司马郝景救之为髙句丽所败辽东元莬遂没十一年慕容农进伐髙句丽复辽东元莬二郡又慕容熈光始五年伐髙句丽攻辽东不能下乃引归盖自慕容农复辽东至慕容廆后寻复为髙句丽所有但不知在于何年耳】后魏及隋辽河以东属髙句丽【按北史髙句丽传后魏时其国东至新罗西度辽二千里通典云安东都防府后魏时髙句丽都其地盖后魏时辽东元莬故地已属髙句丽地形志有辽东郡治固都城乃侨置营州界者非汉故郡也】辽河以西为营州东界又东北为靺鞨国【后魏时名勿吉隋唐称靺鞨在髙句丽北有七部即古肃慎氏地】唐贞观十九年征髙丽置盖辽岩三州总章初平髙丽置都督府九又置安东都防以统之【唐书地理志总章元年李勣平髙丽国得城百七十六分其地为都督府九州四十二县又复置安东都防府于平壤城以统之用其酋渠为都督刺史县令上元三年徙辽东郡固城仪鳯二年又徙新城圣厯元年更名安东都督府神龙元年复故名开元二年徙于平州天宝二年又徙辽西郡于故郡城至徳后废】先天中封大氐为渤海郡王后置五京十五府六十二州于黒水靺鞨之南破髙丽旧境【唐书渤海传以肃慎故地为都督府九泉府领龙湖渤三州其南为东京曰显徳府领卢显鐡汤荣兴六州濊貊故地为北京曰龙原府亦曰栅城府领庆塩穆贺四州沃沮故地为南京曰南海府领沃晴椒三州髙丽故地为西京曰鸭緑府领神恒丰正四州曰长岭府领瑕河二州扶余故地为扶余府常屯劲兵捍契丹领扶仙二州鄚颉府领鄚髙二州挹娄故地为定理府领定潘二州安边府领安琼二州率宾故地为率宾府领华葢建三州佛寜故地为东平府领伊防沱黑比五州鐡利故地为鐡利府领广汾蒲海义归六州越嘉故地为懐逺府领逹越懐纪富美福邪芝九州安逺府领寜郿慕常四州又郢铜涑三州为独奏州涑州以其近涑沬江盖所谓粟未水也龙泉东南濒海日夲道也南海新罗道也鸭緑朝鲜□也长岭营州道也扶余契丹道也　按渤海所置五京十五府六十二州多在今吉林乌拉寜古塔及朝鲜界其安邉府治辽东故地虽入渤海建置无闻地理志贾躭所记可考辽时东京州县多袭其名号非复故地辽史谓皆渤海之旧其实未尽然也佛宁原作拂湼今改】辽神册初于辽阳故城建东平郡天显三年升为南京十三年改为东京【辽东京道领辽阳等八府八十七州其沈集等州在今奉天府界西逾辽河为显干州州在令锦州府界东抵混同江为黄龙府及寜江賔祥威诸州在今开原以东吉林白都纳界其混同江以东为女直部在今寜古塔界】又于东京之西北置上中二亰【辽上京临潢府领十一州在今锦州府广寜县西北边外中京大定府领十一州在今锦州府西直喜峰口外元之大寜路也中京兴中府之兴中营州等县亦在今锦州府边外惟兴中府之锦宜来隰等州及大寜府之神水金原等县在今锦州府界】金仍建东京【金东京路领辽阳府沈澄贵徳盖复来逺等六州又有索府路其广寜府则属北京路　博索原作婆速今改】而以混同江以东为上京【金上京路即海古之地金之旧土也天眷元年号上京领防寜府肇隆信三州又有蒲与海兰率璸和啰噶等路在今寜古塔黒龙江界兰旧作合懒率璸旧作恤品和啰噶旧作故里改今俱改政】江以西为咸平路【初为咸州天徳二年升为府属咸平路领韩州在今开原县以东界】改辽中京为北京领大定兴中临潢广寜四府元至元六年置东京总管府二十四年改辽阳等处行中书省统路七辽河以东曰辽阳路【至元二十五年改东京为辽阳路领盖懿二州】东寜路【本髙句丽平壤城至元十三年置东寜路其地在今朝鲜界】沈阳路【即今　盛京也辽奎为沈州昭徳军元初置安抚髙丽军民总管府元贞二年改为路】开元路【元史地理志开元路古肃慎之地元初癸巳嵗师至开元率璸东土悉平乙未嵗立闻元南京二万户府治黄龙府至元四年更辽东路总管府二十三年改为开原路领咸平府后割咸平为防府俱辽东道宣慰司】开元以东为海兰府硕逹勒逹等路【元史地理志海兰府硕逹勒逹等路元初设军民万户府五分领混同江南北之地　海兰改见前硕逹勒逹原作水逹逹今改】辽河以西曰广寜路【金广寜府至元十五年分为路】大寜路【初为北京至元七年改】明洪武四年置定辽都司八年改为辽东都指挥使司革所属州县置衞二十五所十一永乐七年复置安乐自在二州外衞一百八十四所二十以山海闗内之燕京而全辽之地郡县皆废疆圉既分幅员渐隘我
　　朝发祥长白王气攸钟
　　肇祖原皇帝缔造
　　兴京肇基王迹
　　太祖髙皇帝创建鸿业奄有哈逹辉发乌拉叶赫寜古塔诸地天命三年城界藩五年迁萨尔浒六年取沈阳辽阳七年建
　　东京于辽阳十年自
　　东京迁沈阳定都于此天聪五年尊为
　　盛京
　　太宗文皇帝底定全辽
　　宫阙始备声教所讫防古朝鲜以及使犬使鹿诸郡罔不来臣
　　世祖章皇帝统御六合定鼎
　　京师以
　　盛京为留都顺治元年悉裁诸衞设内大臣副都统及每旗驻防三年改驻防内大臣为昂邦章京给镇守总管官印十年以辽阳为府置辽阳海城二县又于宁古塔设昂邦章京副都统镇守之十四年省辽阳府为县于
　　盛京设奉天府置府尹康熈元年改奉天昂邦章京为镇守辽东等处将军寜古塔昂邦章京为镇守宁古塔等处将军三年于故广寜衞地设府领广寜县锦县寜逺州四年改镇守辽东等处将军为镇守奉天等处将军改广寜府为锦州府移治锦县仍属奉天府尹是年奉天府又増置承徳葢平开原铁岭四县改辽阳县为州十年于吉林乌拉
　　设副都统十五年移宁古塔将军驻吉林乌拉留副都统镇守宁古塔二十二年于黑龙江设将军副都统二十九年移黑龙江将军驻墨尔根三十年于白都讷设副都统三十二年移黒龙江副都统亦驻墨尔根三十八年黑龙江将军副都统皆自墨尔根城移驻齐齐哈尔四十九年于墨尔根城设副都统雍正三年于阿勒楚喀尔设副都统又于吉林乌拉设永吉州宁古塔设泰宁县白都讷设长宁县俱奉天府五年设熊岳锦州二副都统七年罢泰寜县又于三姓设副都统八年设黑龙江副都统十二年于故复州卫地置复州故金州卫地置宁海县又于锦州府増设义州乾隆元年罢长宁县九年设拉林副都统十二年罢永吉州二十一年设阿勒楚喀副都统二十二年改寜古塔将军为吉林将军三十四年裁拉林副都统西抵山海闗东抵海滨南至图们江接朝鲜界北至外兴安岭俄罗斯界皆属奉天吉林黑龙江将军所统而副都统复分镇于将军所辖之地其余各城各边门又有城守尉防守尉等员为之分驻至编户之民则于州县而以府统之其锦州一府仍属于奉天府尹
　　府二
　　奉天府　　锦州府【属奉天府】
　　将军统辖之地三
　　奉天　　吉林　　黒龙江
　　山川东穷大海【在　盛京城东四千三百余里又东北至混同江入海处亦四千余里】西接外藩【土黙特柰曼札噜特等诸古皆与锦州府接界又东开原边方为科尔沁界】南临朝鲜渤海【奉天锦州二府南面皆临渤海南通山东登莱二郡鳯凰城以东鸭緑江南为朝鲜国界】北抵大兴安山【在黒龙江上流其北与俄罗斯分界】其名山则有长白山【在永吉州东南横亘千里髙二百里山颠有潭为混同鸭緑诸江之源我　朝发祥于此】医巫闾【即北镇在广寜县西】其大川有混同江水【在永吉州东南即松花江自长白山北流会嫩江折而东合黒龙江又东会乌苏哩江入海】黒龙江【上源曰鄂嫩河自西北流来凡六千余里与混同江防】鸭緑江【在鳯凰城东南朝鲜以江为界】辽河【在　盛京城西百里即古大辽水汉置辽东辽西二郡由此水而分今为奉天锦州二府界界】浑河【在　盛京城南即古小辽水】其重险则有山海闗【在宁逺州西二百里直永平府抚寜县东百里】鳯凰城【在奉天府东南城西南有鳯凰城边门有连山闗为朝鲜贡道】威逺堡【在开原县东北为吉林乌拉等处出入要道】
　　职官
　　奉天将军一员　副都统一员　满洲恊领八员蒙古恊领一员　汉军恊领二员　佐领六十六员　骁骑校六十六员　防御十员　主事一员　笔帖式十一员　外郎六员　委官二十七员　游牧正尉一员　副尉二员
　　户部侍郎一员　郎中二员　员外郎五员　堂主事二员　主事四员　金银库掌闗防正副各一员　司库二员　仓监督正副各一员税课司监督一员　管庄六品官二员　笔帖式二十三员　外郎九员　库使八员　仓官十员【辽阳开原牛庄熊岳金州盖州锦州寜逺义州广寜】仓外郎十员【辽阳开原牛庄锦州寜逺义州广寜复州鳯凰城秀岩】
　　礼部侍郎一员　郎中二员　员外郎四员　堂主事一员　读祝官八员　鸣賛官十六员管千丁六品官一员　七品官一员　外郎二员　笔帖式十员　满汉助教教习十二员库使八员　养息牧正总管一员　副总管二员　医学正科二员　道禄一员　僧禄一员
　　兵部侍郎一员　郎中二员　员外郎四员　堂主事二员　主事二员　汉军外郎二员　驿站监督正副各一员　笔帖式十二员　驿站外郎二员　驿丞二十九员【分管奉天锦州二府二十九站】
