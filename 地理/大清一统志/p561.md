<!-- { "loadSidebar": true } -->
　　【益二州刺史赐爵天水公镇上邽征吐谷浑慕利延兄子拾归于枹防拾归遁去金城邉冏天水梁防谋反阳王元达因其乱聚党攻城皆讨破之天安元年卒长子万获让爵于弟翰朝廷义而许之】茍頺【代人性严毅清直武力过人太武南征为前锋都将□先豋陷阵赐爵建徳男厯位侍中都曹尚书頺方正好直言虽文明太后生杀不允頺亦恳切致谏未曾阿谀累迁司空进爵河东王大驾幸三川頺留守京师沙门法秀谋反頺率禁旅收掩毕获内外晏然】陆馥【俟长子多智有父风兴安初为相州刺史多善政在州七年徴为散骑常侍百姓乞留者千余人后袭父爵改封建安王献文将禅位于京兆王子推馥抗言曰皇太子圣徳丞基四海属望不可横议干国之纪臣请刎颈殿廷有死无贰帝意乃解诏曰馥直臣其能保我子乎遂以馥为太保奉皇帝玺绶传位孝文】陆丽【馥弟少以忠谨入侍左右审慎无失赐爵章安子梢迁南部尚书太武崩南安王余立为宗爱等所杀丽首建大义奉迎文成而立之社稷获安受心膂之任兴安初封平原王累迁司徒公领太子太傅】尉拨【代人初从兖州刺史罗忸击贼子陈汝有功赐爵介休男讨和龙击吐谷浑皆有功进爵为子累迁杏城镇将清平有恵绩献文时进爵安成侯】娄提【代人献文时为内三郎献文暴崩提号泣欲殉遂引佩刀自刺几死太后诏赐帛二百疋】和其奴【代人少有操行善射御文成初封平昌公累迁尚书左仆射又与河东王闾毘太宰常英等并平尚书事在官慎法不受私请迁司空加侍中薨赠平昌王】薛彪子【代人父野猪并太二州刺史封河东公有声称彪子姿貌壮伟明断有父风太安中迁内行长典奏诸曹事当官正直内外惮之太和四年徐州民恒和等叛诏彪子与尉元等平之除开封徐州刺史甚多恵政】尉元【字茍仁代人由羽林中郎累迁北部尚书天安元年薛安都以徐州内附以元为持节都督东道诸军事赴之宋兖州刺毕众敬遣章仇归欵元并纳之之遂长驱入彭城分击吕梁絶其粮运宋将张永夜遁太和三年进爵淮阳王齐高帝多遣间谍扇动新民以元威名夙振使率诸军讨之东南清晏逺近帖然寻迁尚书令进司徒诏为三老卒】元澄【字道镜任城王云子少好学言辞清辨以孝闻袭封累授尚书令孝文谋迁都澄賛成其事众闻惊骇澄援引古今晓之众乃开伏从幸邺宫除吏部尚书及车驾自代北巡留澄铨简旧臣自公以下万数量其优劣别三等用之无怨者明帝初迁司空加侍中领尚书令奏利国济人所宜振举者十条后加司徒公政无大小皆引参预澄亦尽心匡辅事有不便諌诤不已内外咸敬惮之】穆亮【字幼辅观曾孙早有风度孝文时累官至侍中尚书右仆射于时复置司州孝文曰司州须立中正必任徳望兼资者尚书陆叡举亮为司州大中正寻迁司空参议律令孝文南伐以亮録尚书事留镇洛阳徙封顿邱郡开国公】于烈【洛防长子善射少言有不可犯之色少拜羽林中郎累迁光禄卿太和十九年大选百僚烈子登引例求进烈表请黜落孝文嘉其有识进登为太子翊军校尉又加烈散骑常侍及穆泰陆叡谋反旧京时代旧族同恶者多惟烈一宗无所染预帝益器重之以为节概不谢金日防诏除领军将军宣武即位以宰辅咸阳王禧等専擅与烈潜谋废之自是长直禁中参议机宻大事禧谋反烈追执之卒赠太尉追封钜鹿郡公】长孙虑【代人母因饮酒其父真误以杖击致死为县囚执处以重坐虑列辞尚书云父母忿争本无余恶直以谬误一朝横祸今母防未殡父命旦夕兄弟五人并冲幼虑身居长今年十五乞以身代父使婴弱众孤得存立尚书奏云虑于父为孝子于弟为仁兄寻情究状特可矜感孝文诏特恕其父死罪以从逺流】董洛生【代人居父防过礼诏遣秘书中散温绍伯奉玺书慰之今自抑割以全孝道又诏其宗亲使相喻奬勿令灭性】朱长生　于提【并代人孝文时长生为员外散骑常侍与提俱使髙车既至髙车王阿伏至罗责长生等拜长生拒之至罗既受献不拜长生曰为臣内附宜尽臣礼呼出帐命众中拜至罗怒囚之胁降长生与提瞠目厉声责之至罗大怒絶其饮食各分徙之三岁乃放还孝文嘉其节拜长生河内太守提陇西太守并赐爵五等男】穆绍【字永业亮之子拜驸马都尉厯七兵殿中二尚书遭忧免居防以孝闻除中书监侍中领本邑中正绍资性方重罕接宾客领军元义当权熏灼候绍绍迎送下阶而已灵太后欲黜义犹豫未决绍赞成之以功加特进仪同三司孝庄立尔朱荣遣人征之绍往见荣捧手不拜寻授尚书令司空公进爵为王】长孙冀归【代人字承业聪明有才艺虚心爱士为前将军从孝文南征宣武时假镇西将军讨蜀都督频战有功累除尚书右仆射雍州刺史萧寳夤据州反以承业为行台讨平之除雍州刺史孝武入闗位太师録尚书事封上党王】陆凯【字智君馥之子谨重好学位太子庶子给事黄门侍郎在枢要十余年以忠厚见称兄琇陷罪凯痛兄之死哭几失明诉寃不已至正始初宣武复琇官爵凯大喜置酒集诸亲曰吾数年中抱病忍死顾门戸计耳今愿毕矣遂以其年卒二子暐恭之并有时誉】陆旭【俟曾孙性雅淡好易纬侯之学撰五星要诀及两仪真图颇得其指要太和中征拜中书博士稍迁散骑常侍知天下将乱遂隠于太行山累征不起】元顺【字子和澄子通杜氏春秋性謇谔淡于荣利起家为给事中时髙肇权重天下顺诣肇直往登床捧手抗礼父忧哭泣呕血身自负土领军元义威势尤盛顺曾不诣义至于朝论得失顺尝鲠言正议曾不阿防累官左仆射庄帝初河阴遇害家徒壁立无物以殓门下通事令史王才达裂裳覆之赠尚书令司徒公】娄寳【字道成伏连孙明帝时随源子邕讨击葛荣师败被囚变姓名匿于戎伍宻启贼形势防为内应荣灭始得还永安中除假员外散骑常侍使蠕蠕先是蠕蠕称藩上表后以中州不竞书为敌国仪寳责之蠕蠕主谢遂更称藩后从孝武入闗封广寕县伯官至仪同三司兼太子太傅寳清简少言颇谙旧事位厯师傅守靖谦恭以此为人所敬】陆操【字仲志丽从孙髙简有风格学业知名为散骑常侍聘梁使还迁廷尉卿齐文襄为世子甚好色薛寘妻元氏有色迎入欲通之元氏正辞而哭世子送付廷尉操曰廷尉守天子法须知罪状世子怒召操命刀环筑之操终不挠后徙御史中丞天保中卒于殿中尚书】北齐慕容绍宗【字绍宗燕太原王恪之后曾祖腾归魏遂居代绍宗毅深沉有胆畧尔朱荣入洛欲因百官出迎悉诛之绍宗谏不听后以军功封索卢侯迁尔朱兆长史及兆败绍宗携荣妻子及兆余众自归神武神武仍加恩礼军谋兵畧时参预焉元象初以军功进爵为公累迁尚书左仆射侯景反命绍宗为东南道行防讨景于涡阳时景军甚盛绍宗麾兵径进诸将从之因大防西魏王思政据颍川又以绍宗为南道行台与髙岳刘丰围击之堰洧水灌城未几临堰见北有尘气乃入舰忽暴风飘舰向敌城绍宗度不免遂投水卒赠太尉】綦连猛【字武儿代人初事尔朱荣尔朱兆后为神武亲信尔朱文畅将为逆猛曰昔事其父兄寕今日受死不忍告而杀之神武闻之曰事人当如此舍其罪而益亲之以军功累封山阳王猛颇疾奸佞言议时有可采官至大将军卒】娄昭【字菩萨代平城人祖父提家僮千数牛马以谷量性好周给士多归附之昭方雅正直有大度深谋神武少亲重之神武将出信都昭赞成大防即以为中军大都督从破尔朱兆于广阿累封濮阳郡公樊子鹄反以昭为东道大都督讨之子鹄既死诸将勧昭尽捕诛其党昭曰此州横被残贼其贼是怨其人何罪遂皆舍焉累迁司徒出为定州刺史薨】侯莫陈相【代人七岁防父号慕过人及长性防杰后从神武起兵以战功封白水郡公天保初累迁司空进爵为王厯太傅朔州刺史次子晋贵严重有文武干畧袭爵官至开府仪同三司梁州刺史】陆卬【字云驹丽元孙博覧羣书多通大义善属文起家员外散骑侍郎累除中书侍郎修国史以父忧去职居防骨立兄弟相率庐墓负土成坟诏褒所居里为孝终里天保中遭母防哀毁沉笃弟搏遇疾临终曰大兄尫病如此性至慈爱搏死必不使大兄知之致有感动家人至祖载始告卬闻而悲一恸而絶卬自在朝笃慎周宻不说人短不伐己长言论清逺有人伦鍳裁朝野甚悲惜之子义袭爵始平侯五经精熟官至通直散骑常侍】张华原【字国满代人周文据雍州华原以散骑常侍入闗往说周文谓曰能屈于此当共享富贵不尔命悬今日华原曰宁死不敢闻命周文嘉其亮正乃使东还累迁兖州刺史人懐感附寇贼寝息重囚给假依期毕至卒官州人大小莫不号慕为树碑立祠祭焉赠司空公尚书左仆射】周达奚武【字成兴代人初为贺防岳别将岳为侯莫陈悦所害武收尸归平凉从周文平悦封须昌县伯大统初自大丞相府中兵参军出为东秦州刺史厯雍同二州累着战功进封郑国公转太傅武微时奢侈好华饰及居重位不持威仪行常单马门不施防每曰天下未平国恩未报安可过事威容子震习武艺有政术建徳中从平邺拜大宗伯出为原州总管】窦毅【字天武平陵人魏孝武初起家贞外散骑侍郎齐神武擅朝毅慨然有殉主之志从孝武西迁及禽窦泰复农战沙苑皆有功累封神武郡公保定三年拜大将军时突厥君臣有贰志于齐毅抗言正色以大义责之乃定毅性温和谨慎尚周文女襄阳公主朝廷委信任兼出入未尝有矜惰之容时人以此称马】厍狄峙【其先辽东人徙居代峙仕魏为髙阳郡守为政仁恕大统初迁黄门侍郎时与东魏争衡蠕蠕屡为邉患朝议欲结和亲使峙往峙善辞今蠕蠕主信重之自是不复为寇封髙邑县公累拜侍中蠕蠕灭后突厥强盛虽与周通好而外连齐氏令峙喻之突厥执齐使归诸京师进爵安丰郡公明帝时为少师卒子嶷嗣位蔡州刺史嶷弟徴徽嵚皆以军功拜仪同大将军】陆腾【字显圣旭之子大统中为周文帐下都督卫将军适值安康贼黄众寳等作乱腾大破之还拜龙州刺史转江州厯隆州总管拜司宪大夫前后破平诸贼凡赏得奴婢八百口马牛称是天和四年迁江陵总管陈人围江陵腾奋击遂遁加位柱国进爵上庸公】尉迟逈【字薄居罗代人有大志好施爱士魏大统中累官尚书左仆射兼领军将军寻拜大将军督开府元珍等六军伐蜀所至皆降诏以逈为大都督益潼等十二州诸军事益州刺史三年加督六州逈绥辑新邦民人懐服性至孝大长公主年髙周文徴逈入朝以慰其意武成元年封蜀国公建徳初拜太师宣帝即位出为相州总管隋文辅政逈举兵图匡复为幸孝寛所败自杀弟刚善骑射河桥之战周文马中流矢惊奔纲与李穆等左右力战众皆披靡文帝方得乘马进爵平昌郡公厯位少傅大司空陜西总管】梁椿【字千年代人初从尔朱荣入洛又从贺防岳讨平万俟丑奴仍从周文平侯莫陈悦大统中累以战功封东平郡公位开府仪同三司保定元年拜大将军椿性果毅善抚纳所获赏物分赐麾下故毎战咸得其死力好俭素不营赀产时论以此称焉】窦炽【字光武其先扶风平陵人亡奔匈奴后随魏南徙家于代炽少从范阳祁忻受毛诗左氏春秋畧通大义善骑射以战功拜扬烈将军大统中从周文禽窦泰复农破沙苑皆有功厯泾原二州刺史政绩着闻保定初进封邓国公后拜太傅炽名望素隆军国大谋常与参议隋文帝为相国百僚皆劝进炽独不肯署牋时人皆髙其节】尉迟运【纲之子宣帝在东宫数有罪失武帝选忠谅鲠正者匡弼之以运为右宫正建徳三年帝幸云阳宫令运与长孙覧辅太子居守卫刺王直作乱袭肃章门覧惧走行在所运手自阖门直乃纵火运更益其火直遂不得进乃退运率留守兵击之直大败而走武帝嘉之授大将军将伐齐召运参议东夏底定颇有力焉进爵卢国公宣帝即位出为秦州总管】隋达奚长儒【字富仁代人少为周文亲信以质直恭朴授大都督数有战功宣政中破陈军获吴明彻以功进位大将军髙祖受禅封蕲春郡公开皇二年突厥众十余万来寇以长儒为行军总管率众二千力战却之进上柱国厯鄜州刺史母忧去职长儒性至孝毁悴过礼天子嘉叹起为夏州总管匈奴不敢窥塞转荆州总管卒】窦荣定【炽兄子从周文与齐人战北芒周师不利荣定率精骑击却齐师以功拜上仪同从武帝平齐加上开府髙祖受禅以佐命功拜上柱国寻除秦州总管突厥沙鉢畧冦邉为行军元帅出凉州击之数挫其锋突厥惧请盟而去进爵安丰郡公髙祖欲以为三公上书固辞】房兆【代人本姓屋引氏刚毅有武畧频为行军总管击冦有功位至柱国徐州总管】吐万绪【字长绪代郡鲜卑人在周袭爵元夀县公髙祖受禅有吞陈之志授徐州总管令修战具陈平拜夏州总管汉王谅举兵诏绪从杨素击破之大业初转光禄卿贺若弼遇谗绪明其无罪免官刘元进作乱攻润州帝徴讨破之斩伪仆射管崇等五千余人寻忤帝意徴诣行在所发疾卒】杨义臣【代人本姓尉迟氏父崇仕周为仪同大将军开皇初击突厥于周槃战死义臣幼养于宫中赐姓杨氏性谨厚能骑射有将领才突厥达头可汗犯塞以行军总管出白道破之明年突厥又寇邉义臣追至大斤山破之代州总管李景为汉王将乔钟葵所围诏义臣往击破之以功授上大将军其后屡平巨寇进位光禄大夫寻拜礼部尚书卒】五代唐安金全【代北人事晋为骑将数从庄宗用兵有功官至刺史以疾居太原庄宗与梁相距河上梁将王檀袭太原监军张承业大恐金全彊起召率子弟及故将吏百余人夜出北门击檀于羊马城中檀军惊溃明宗即位拜振武军节度使】安重诲【应州人为人明敏谨恪明宗鎭安国为中门使及即位累加侍中兼中书令事无大小皆以参决尽忠劳力时有补益欲内为社稷计外制强诸侯卒被谗死】折从阮【字可乆云中人居父防以孝闻庄宗】
