<!-- { "loadSidebar": true } -->
　　俊【青神人成化二十年以兵部尚书总督宣大邉务修筑长城起大同中路至偏头闗六百里又以威逺至朔州一百七十里为转运路乃城井坪以防堵截邉民称便】薛敬之【渭南人成化末为应州知州首课耕织时行田野贫者赉以牛种负租及不能婚者助之州近邉少葢藏积粟至四万余石岁饥民免流殍复业者三百余家境有虎患为文告祭虎死于壑萧家寨洪水涌出亦为文祭告水即下泄州不知学敬之亲为诱训人多兴起课绩为天下最】张文质【扶风人成化中知浑源州境有妖狼囓人文质祈诸神诘旦狼伏死南墠之右岁旱祷雨即应是岁郡歉而浑源独稔】许进【灵寳人宏治初以右佥都御史巡抚大同精谙邉务北部小王子以二万众抵闗声言入贡进遣犒奏许三千人入严饬备入贡者惊畏不得肆终进之任不敢窥大同子论嘉靖中以兵部尚书总督宣大亦有勲绩】杨志学【徐州人正徳时以右佥都御史巡抚大同时帝数往幸江彬等恣徴索志学率取办公帑不病民爱养士卒有邉警争致死力岁饥请发帑赈救又奏增军士月粮折色居五年邉人爱之若父母】韩邦靖【朝邑人嘉靖初为山西参议分守大同岁饥奏请发帑不许复抗疏不报遂乞归兵民遮道泣留马不得前未几其兄邦竒亦以参议莅大同为政亦如其弟民并戴焉】詹荣【山海卫人嘉靖中以戸部郎中督饷大同值兵变肆掠用计擒戮首恶遂讨平之擢光禄寺少卿后复以右佥都御史巡抚其地俺答数大举入邉荣累破之筑东路墙一百三十八里又召军辟治近地五百余里得田数十万顷佃作之复其租径移大同一岁市马费市牛赋之秋冬则聚而逼寇録功进兵部尚书累被赏赉】李瑾【大同右卫人嘉靖初为中路参将霍什扰西路瑾驰兵撃败之陞大同总兵官与士卒同甘苦其有追北失期烽堠失警者不少贷镇兵恨之废将朱振乘衅为乱夜攻瑾格鬭力竭自刎死　霍什旧作火筛今改】史道【涿州人嘉靖十五年以大理少卿巡抚大同创置五堡垦田数万顷为邉大利郡人立祠祀焉】梁震【榆林卫人嘉靖十五年以右都督为大同总兵官初大同数变震至惮其威名一军贴服小王子等累入抄掠数破之毛伯温来督师与震协议修镇邉诸堡不数月功成】胡宗宪【绩溪人嘉靖十七年以御史巡按宣大诏徙大同左卫军于阳和独石卒聚而哗宗宪单骑慰谕许勿徙乃定】周尚文【西安后卫人嘉靖二十一年为大同总兵官总督翁万达议筑邉墙自宣府西延袤二百余里以尚文忠勤専属之尚文益筑阳和以西至丫角山邉墙四百余里斥屯田四万余顷全镇赖之先是俺答及吉农诸子数入扰尚文与万达规画战守累破强敌邉民息肩者数年　吉农旧作吉囊今改】张世忠【山海卫人嘉靖中为署指挥佥事参将大同拒敌丁家庄有斩获功】张达【凉州人嘉靖中大同总兵俺荅数万骑入塞伏精锐山谷中达欲持重巡按御史胡宗宪屡趣达出师达愤怒挺身陷阵北兵围之数匝达左右突不得出副总兵林椿引兵来救亦陷重围矢如雨达与椿俱死事闻赠达左都督諡忠刚立祠赐祭】王邦直【磁州人嘉靖二十四年北部入掠鹁鸽峪邦直佐守将张鳯射却之转战而前敌大合鳯与邦直结方阵拒之鳯战死或劝邦直溃围出邦直曰我岂忍独生遂挥刄向前撃杀数人知不得脱乃自刎死】岳懋【陜西人嘉靖二十三年为大同总兵官巡邉遇俺荅追击至青圪防陷伏战死事闻赠左】
　　【都督諡壮愍立祠致祭】薛蓁【嘉靖中为大同指挥佥事总兵岳懋遇俺答欲逐之蓁曰疑有伏请毋深入懋不从追至青圪防果陷伏中懋战死蓁已夺围出闻懋被害复陷阵搏敌亦死事闻赠都督佥事】丁碧【为大同西路参将嘉靖中俺答入邉碧提孤军数百遏其锋于马家窊大呼突阵敌攒射而死】许光宗【干州人嘉靖间山阴令邑患水筑堤以捍旧城卑薄又请重筑坚厚邑赖以全】曾干亨【吉水人万厯十八年以光禄少卿兼监察御史阅视大同邉务劾罢总兵以下十余人大同土兵岁饷万二千石兵自征之民不胜扰干亨议留兵二百余尽汰之屡奏邉备事宜辄中机要】石昆玉【黄梅人万厯中以右佥都御史廵抚大同与总督涂宗濬宣府巡抚汪道亨协防定顺义王布色图之封进右副都御史在镇四年威恵大着后以疾归　布色图旧作卜石兎今改】张信民【渑池人万厯中知懐仁县行条鞭法开恳荒田千五百畆又严斥异教讲学造士民建祠祀焉】满桂【崇祯九年为大同总兵官时察哈尔部顺义王入大同大掠挟赏不去桂至徧厯八路七十二城堡大修守备军民恃以无恐　察哈尔部旧作插部今改】朱家仕【陜西河州人崇祯中厯副使分守大同政尚寛平流贼至或劝之避家仕曰生平所学何事尚惜一死不以报国耶城陷尽驱妻妾子女赴井而已从之一家死者十六人】蒋秉彩【广西全州人崇祯中知灵邱县有循吏风　大兵至慨然曰吾以死卫民遂登陴列守力屈自经死阖门殉之】卫景瑗【韩城人崇祯十五年以右佥都御史巡抚大同岁饥且疫疏食赈济给牛种民获苏乃戢豪宗搜军实练火器声名甚着阅二年李自成陷大同入驻代王府执景瑗以见景瑗不屈大哭自缢于佛寺】李倬【陜西人崇祯末知山阴县流贼破城死之】徐有声【金坛人崇祯末以戸部郎中督饷大同城陷被执不屈死福王时赠太仆少卿】
　　本朝王度【山东人顺治进士知大同县有能声姜瓖之乱招抚懐仁诸县以次定督运劝输括焉擒寇胥有功贼反问度于亲王统师者王知其忠告之度恕檄诋贼家人尽为贼所杀事平迁太常寺卿时县丞项一科死之】李吐馨【同官人灵邱典史姜瓌之变兵数千集城下令恇怯莫措吐馨招集乡勇激以大义皆感泣为之坚守】管一举【顺治间得胜路参将姜瓖之乱死节赠副总兵祀忠烈祠】荣尔竒【徳州人知浑源州刚毅明达爱民礼士姜瓌之乱城陷死之时吏目周官同死难】张肇斌【顺治五年大同府西路同知死姜瓖之乱】佟养升【奉天人顺治闻奉　命监牧大同姜瓖之乱战败不屈死】梁化鳯【长安人顺治间以武进士官阳和髙山卫守偹能得士死力大兵进勦姜瓖化鳯率所部从大小七十余战所向有功晋都督佥事】佟养量【奉天人顺治六年任宣大总督驻阳和时姜瓖初平骸骨徧野敛而之又建报忠祠祀一时死事诸人卫所屯田部议照内地起科养量言邉地沙碛种迟霜早加以兵凶荒残愈甚若援例起科势必闻风俱溃疏上获允云中人至今感之】郎永清【奉天广宁人顺治六年知浑源州立义塜瘗遗骸招流亡开垦请豁逋赋万余两给贩易者毋钱俾通货器残民渐苏为立祠祀之】宋起鳯【沧州人顺治十一年知灵邱县力请蠲逋赋万计时诣田劝相流民渐得复业】谭从简【山海卫人康熙元年以举人知灵邱县诸民间利病百废具举疮痍渐复灵邱令以循吏称者宋谭二人为最】曹溶【嘉兴人康熙六年任阳和兵备道赈荒驭吏皆有声绩】
　　董遂升【河间人康熙九年官大同府西路同知时民有重狱已定拟察其诬释之而寘奸于法右卫免毛河石云诸堡兵民杂处遂升和辑之乃安】石佳彞【奉天人康熙二十年知懐仁县出金赈荒给牛种以劝耕邑近邉地鲜文学立义学兴起诸生民立碑识之】王度【汉阳人康熙十一年知灵邱县莅官仁恕能济以严明吏民畏爱之卒官葛帏布被敝衣数袭而已百姓罢市往哭】董学诗【辽阳人康熙二十六年知懐仁县年少精敏待士抚民威得治体在任三年治行为当时最】
　　人物汉裴遵【云中人为炖煌太守从光武平陇蜀有功后徙居河东安邑】韩珩【字子佩代郡人少丧父母奉养兄姊宗族称孝弟官至别驾袁绍之子熙尚为其将焦触等所攻奔乌桓触自号幽州刺史驱率诸郡太守令长背袁向曹杀白马盟令曰违者斩众莫敢言各以次歃至别驾珩曰吾受袁公父子厚恩智不能救勇不能死于义阙美若北靣曹氏所不能为也一坐失色曹操闻珩节甚髙之屡辟不至卒于家】南北两魏卫操【字德元代人少有才畧晋征北将军卫瓘以为牙门将后与从子雄及其宗室乡亲姬澹等来归说桓穆二帝招纳晋人附者稍众桓帝嘉之以为辅相任以国事及刘渊石勒之乱桓帝匡助晋氏操稍迁至右将军封定襄侯】燕鳯【字子章代人好学博宗经史明习阴阳防纬昭成待以宾礼后拜代王左长史参决国事又以经授献明帝尝使符坚不辱命符坚存立道武鳯之谋也道武即位厯吏部郎给事黄门侍郎行台】
