<!-- { "loadSidebar": true } -->
　　本朝康熙十五年以
　　陵寝重地陞县为州属顺天府乾隆八年陞为直州以永平府所属之玉田丰润二县改凡领县二玉田县【在州东北七十里东西距七十五里南北距一百二十里东至丰润县界三十里西至顺天府蓟州界四十五里南至顺天府宁河县界九十里北至州界三十里东南至丰润县界五十三里西南至顺天府寳坻县界四十二里东北至州界四十四里西北至顺天府蓟州界五十二里在春秋时为大卤之区汉为右北平郡无终县地隋末改无终县为渔阳县唐武徳二年分渔阳别置无终县贞观元年省干封二年复置属幽州万嵗通天元年改曰玉田神龙元年改属营州开元四年还属幽州八年复属营州十一年又属幽州十八年改属蓟州辽因之宋宣和六年于县置经州七年入金州废县仍属蓟州元明因之　本朝初属顺天府雍正三年改属永平府乾隆八年改属遵化州】丰润县【在州西北五十里东西距七十三里南北距二百五十里东至永平】
　　【府滦州界三十里西至玉田县界四十三里南至海二百里北至州界五十里东南至永平府滦州界一百二十里西南至顺天府寳坻县界一百里东北至永平府迁安县界六十里西北至州界五十里汉置土垠县属右北平郡后汉移郡来治晋移郡治徐无以土垠属之后魏郡废二县属改渔阳郡北齐废土垠后周又省徐无唐为玉田县地金泰和中始分置丰润县属蓟州元至元二年省入玉田四年复置明洪武初改闰曰润　本朝康熙十五年改属遵化州雍正三年改属永平府乾隆八年仍改属遵化州】
　　形势羣川绕其东南重山阻其西北于京师有臂指之势【遵化旧志】地雄脉逺巩
　　皇朝亿万载之基【遵化新志】
　　城池遵化州城【周六里有竒基广三丈髙四寻有半门四濠深二丈广三丈周一千五百二十丈桥跨池者四水闗三本唐时土筑明洪武十一年指挥周寳拓城西地外甃以砖嘉靖元年重修万歴九年总兵戚继光更筑内外皆砖　本朝顺治九年重修康熙五十年又修乾隆十六年复修】玉田县城【周四里有竒门三明成化三年修筑易土以砖崇祯八年知县张棨重葺内口悉易以砖　本朝乾隆十五年二十九年重修】丰润县城【周四里有竒门四濠广二文明正统十四年始甃砖迨天顺六年乃竣工嘉靖隆庆崇祯间俱修　本朝乾隆十七年二十九年重修】
　　学校遵化州学【在州治西南金正隆初建元大徳元年重修明代歴有修葺　本朝顺治四年以来屡修入学额数十八名】玉田县学【在县治西辽干统中建明嘉靖中改建西闗外万厯六年又移于此　本朝以来时有修葺入学额数十五名】丰润县学【在县治东南金大定中建明洪武中重修　本朝以来时加修葺入学额数二十三名　按　文庙中有古鼎重五十斤埤海及随漫録以为刘宋孝建元年八月二日作以享太庙者蒋一葵长安客话云或以为商时物也】浭阳书院【在丰润县城内南街乾隆十九年知县吴慎详因旧营田观察使署改建其州县各属皆设有义学】
　　风俗性缓尚儒仗气任侠【王存九域志】人多技艺秀者读书次则骑射耐劳苦【隋书地理志】人性寛舒沉挚多材自古多豪杰之士蹈礼义而服声名【舆图备考】土厚水甘俗尚义勇人多豪侠习于戎马【元志】风俗朴茂敦尚节义【宋范镇幽都赋】
　　户口【原额人丁一万二千六百四十四滋生人丁四千六十一】
　　田赋【田地一万三千二百二十四顷一十亩零额征地丁等银一万九千九百七十五两五钱五分
　　零】
　　山川
　　昌瑞山【在州西北七十里本名丰台岭初】
　　【赐名鳯台山康熙二年又封为　昌瑞山山脉自太行来重冈叠阜鳯翥龙蟠嶓峨数百仞前有金星峯后有分水岭诸山耸峙环抱左有鮎鱼闗马兰峪右有寛佃峪黄花山千岩万壑朝宗回拱左右两水分流夹绕俱滙于龙虎峪崇隆巩固洵国家亿万年钟祥福地谨详载首卷】胜水峪【在昌瑞山右麓砂抱水环局尊脉贵气势绵逺笃厚延洪黄图万年之庆凝防于此谨详载首卷】铁山【在州东五里髙三十仞横亘南北中断如峡山石黝黒】闗山【在州西三十里以近邉闗故名】南龙山【在州南八里其北有北龙山两山相望蜿蜒如龙】钓台山【在州南十里髙百余仞下有溪潭可钓】清风山【在州南十七里山甚髙秀登其上则肃爽如秋故名】明月山【在州南二十里髙三百仞上有石穴南北相通望之如明月】笔架山【在州南二十里三峯如笔架左与明月相连中断处为小燕口峡有石如卧牛其上杵迹遍满名曰试杵石又桃花山在州南二十五里重山叠嶂上多桃树】白冶山【在州南五十里俗传上有白冶子铸剑处】灵灵山【在州南五十里高九百仭邱壑盘鬱岩洞幽胜上有灵灵寺】葡萄山【在州东南三十里上】【多葡萄故名】磨台山【在州东南四十里高百仞顶圆如磨】夹山【在州西南四十里两山相夹故名高数百仞山东面悬崖为水门口峡州境诸水滙流出此】苍山【在州西南六十五里梨河及诸水滙流于其前】舍身台山【在州东北二十五里高千仞昔有僧人舍身于山礀中因名】五峯山【在州东北二十五里山势磅礴五峯突起故名】岈髻山【在州西北二十里其高耸峙约有千丈】凤山【在州东北】
