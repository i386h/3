<!-- { "loadSidebar": true } -->
　　【源合西源出原城西东流迳原城南东合北水乱流东南注分为二水一水东南流俗谓之衍水即沇水也又东南迳郗城北而出于温其一水枝津南流注溴水济水于温城西北与故渎分南迳温县故城西南厯虢公台西南流注于河济水故渎东南合奉沟水又迳坟城西屈而东北流迳其城北又东迳平臯城南又南注于河括地志沇水出王屋山顶崖下石泉停而不流其深不测既见而伏至济源西北二十里平地其源重发而东南流胡渭禹贡锥指郦注济水故渎即汉志所谓东南至武徳入河者葢禹迹也又郦注奉沟水东南流右泄为沙沟东南注于陂陂水又东南流入河先儒咸谓是为济渠古济水由此入河　按济河自县东南流至柏乡镇分为二一于镇之东北流至河内县穿郡城经龙涧村入沁河一于镇之西南流入猪龙河自小营村入黄河】沁水【自山西泽州府阳城县流入东南流经济源县北又东南经河内县北又东经武陟县北折而南经县东入河其枝河自武陟县北东引入修武县经县西南又东入卫辉府获嘉县界汉书地理志沁水东南至荥阳入河注师古曰今沁水至怀州武陟县界入河水经注沁水过阳阿县东又南出山迳石门谓之沁口晋司马孚所造夹岸累石结以为门旧有枋口之称又南分为朱沟又迳沁水县故城北又东迳沁水亭北又东右合小沁水又东倍涧水注之又东迳野王县故城北又东朱沟枝津入焉又东与丹水合又东光沟水注之又东迳中都亭内又合界沟水又东过州县北白马沟水注之又东迳怀县北又东迳武徳县南积为陂通结数湖朱沟水注之又西纳沙沟水又东南入于河元和志沁水在河内县北四里在武陟县东一里北去武徳县二里金史河渠志设黄沁都巡河官于怀州旧志明永乐九年沁水溢淹没武陟田庐诏修决口御之嘉靖三十五年决武陟县西北大樊村万厯七年十五年决莲花口东入卫寻复隄塞沁水性善变旧由县东南二十里入河后又徙去县四十余里十八年水涨又徙由南贾村直入河去县仅十五里崇祯十二年旱竭　本朝顺治十年河决水入武陟县城康熙六十一年于沁河口东建挑水坝是年六月沁水暴溢全河尽注河臣陈鹏年于广武山官庄峪挑引河一百四十余丈以泄水势　按沁水至武陟界与黄防合其湍激之势较黄河益甚而武陟东岸之莲花池金最其冲射要害处也有旧沁河在原武县西北本朝乾隆二十六年动帑修筑堤防】溴水【在济源县西南东流经孟县北又东南入河尔雅梁莫大于溴梁左传襄公十六年公会诸侯于溴梁注溴水出河内轵县东南至温入河水经注溴水出原城西北原山勲掌谷俗谓之白涧水南迳原城西又东南迳阳城东与南源水合水出阳城南溪东北流与漫流水合北注于湨湨水又东合北水乱流东南左防济水支渠又东迳钟繇坞北又东南涂沟水注之又东北流经波县故城北又东南流天浆水涧水注之又东南流右防同水东南迳安国城东又南迳无辟邑西又南注于河旧志溴源有三一出姑嫂山南红岭经涧水北村西武山南一出五指山纸坊防灵都宫麻姑河二水而东一出秦岭山下迳曲阳故城西南俱至官桥村西北地名三河口滙为一川迳县城南东流与泷水合又东南入孟县界入河】丹水【自山西泽州府鳯台县南流入经府城东北又南入沁河水经注丹水出上党髙都县故城东北阜下俗谓之源源水山海经曰沁水之东有丹林丹水出焉即斯水矣丹水自源东北流又屈而东注左防絶水东南流注于丹谷又经二石人北又东南厯西岩下乂南白水注之又东南出山迳鄈城西又南屈而西转光沟水出焉又西迳苑乡城北南屈东转迳其城南东南流注于沁谓之丹口隋书地理志河内有丹水唐书地理志丹水开元十一年更名怀水元和志丹水北去河内县七里府志丹水穿太行山而南中间分为沟渠凡十有八道其经流南入沁首尾三十余里　本朝康熙二十九年河臣王新命以丹河发源太行山至丹口分渠九道大丹河直归沁河其余六渠民引溉田惟小丹河上秦河二渠所余水用以通卫毎嵗三月初塞八河渠使水归小丹河入卫济漕至五月尽则开八河渠塞小丹河口以防山水漫溢至今民称便焉】长明沟水【在河内县城东北与河分流经清化镇南又东经武陟县北又东经修武县南流入卫辉府获嘉县界一名预河今曰小丹河水经注长明沟上承河内野王县东北界沟分枝津东迳雍城南寒泉水注之又东迳射犬城北东入石涧东流蔡沟水入焉又东迳修武县之吴亭北东入吴陂明统志预河在修武县南五里积潦而成东入卫河修武县志小丹河旧在县南五里明嘉靖间改流县北为三里河万厯十三年复导经县南附城而东经获嘉县入卫】古蔡沟水【在河内县城东北分流入武陟县经县西北又东经修武县南又东合于小丹河水经注蔡沟水上承州县北白马沟东分谓之蔡沟东防长明沟水武陟县志上清河在县西北十七里上通河内小丹河旧自白马沟南流入沁后沁水淤塞始改从今道】广济河【在济源县北东南流经河内县南又东经温县北又东南入黄河本沁水支流其在济源河内者即古朱沟水其至温县入河者即古沙沟水水经注朱沟水上承沁水于沁水县西北自枋口东南流奉沟水右出焉又东南流右泄为沙沟水其水又东南于野王城西枝渠左出焉东迳野王城南又屈迳其城东而北注沁水朱沟自枝渠东南迳州城南又东迳怀城南又东迳殷城北又东南注于湖沙沟水分朱沟水南派东南迳安昌城西又东迳隰城北又迳殷城西东南流入于陂元史河渠志中统二年于太行山下沁口古迹置分水渠口开浚大河内道厯济源河内河阳温武陟五县入黄河约五百余里溉民田三千余顷渠成名曰广济府志古枋口秦渠元世祖时始名广济明宏治间乡民张志奏于城西北六十里开五龙口万厯二十八年河内知县袁应防同济源知县史记言凿山穿洞悬闸于两崖间启闸受水闭闸障水引水由济源河内孟县温县武陟至唐郭入黄河渠长一百五十里分为二十四堰其在永利堰者曰永利河南入济源县界在永福堰者曰利人河东流经府城西北又东至东关闸口入沁在广福堰曰丰稔河河至府城西南崇义镇入湨在永济堰者曰通济河东北流至府城东尚香镇入沁又自通济河分流曰支堰河至府城东北石涧村入沁旧志今之广济葢即朱沟永利即支津丰稔即奉沟也】小沁水【在河内县西北水经注水出北山台渟渊南流为台渟水东南入沁水】倍涧水【在河内县西北水经注倍涧水源出北五行之山南流于沁水】防水【在河内县西北三十里水经注防水出太行之阜山其水南流至防城西又东南经孔子庙东又东南迳防亭西又东流注于沁】絶水【在河内县西北自山西泽州府流入又东南入沁汉书地理志上党郡氏有絶水南至野王入沁水经注絶水出氏县西北杨谷东南流左防长平水又东南流迳氏县故城北东南与水防乱流东南入髙都县右入丹水】光沟水【在河内县东北水经注光沟水首受丹水东南流界沟水出焉又南入沁水】界沟水【在河内县东北二十五里水经注界沟水上承光沟水东南流长明沟水出焉又南迳中都城西而南流注于沁水府志今遗沼尚存渊而不流】白马沟水【在河内县东北水经注白马沟水首受白马湖湖一名朱管陂陂上承长明沟湖水东南流迳金亭西分为二水一水东出为蔡沟一水南流注于沁府志白马湖在府东北二十里今湖水流入小丹河　按以上诸沟皆丹水支流元和志云丹水分沟灌溉百姓资其利今府城北丹河东岸有上秦渠三郭渠董下渠白沽渠张济渠老武渠太保渠张金渠陈添渠西岸有郭鲁渠流涝渠花园渠上清渠下清渠中泗渠贝涧渠广济民渠俱上承丹河尾入沁河葢即诸沟故渎】寒泉水【在河内县东北水经注寒泉水出雍城西北泉流南注迳雍城西又东南注长明沟】濝水【在济源县西水经河水西防濝水注水出王屋西山濝溪夹山东南流迳故城东西屈迳关城南厯轵闗南迳苖亭西又东注于河县志濝水东迳避秦沟南俗呼为涧河亦曰剑河西南迳大峪岸坎二村又南流入沁　又按隋书地理志济源有淇水即濝水之讹也】浝水【源出济源县西北四十里绕城北而东合湨河金王藏器桥记浝水自西北来稍折而东湍流悍急而县治适当其冲至于东门下髙岸陡落防及数寻广狭三倍之　按刘漪浝水论云浝水出莽山经勲掌村东里许分为二其一南流自石牛村北又东漫衍平地经石露头南泥河头东离县西六里南入于湨古通称为湨水今涸其一东流抵北石村西又东南至石露头东腾涌而出抵县城西垣下北绕转东三里南入于湨土人称为莾河葢以出于莽山而名又讹为蟒河今通称为浝河莽蟒浝声相同也湨之三河并流迳县南浝水独经县北势可相敌其实皆湨水云】涂沟水【在济源县西南水经注涂沟水出轵县西南山下北流东转入轵县故城东又屈而北流出轵郭又东北流注于湨县志今轵城西北留村之南平地一源东北流会涂沟水东注于湨】漫流水【在济源县西南水经注漫流水出轵闗东南北流又北注于湨谓之漫流口县志今漫流有二一出花石偏崖沟迳南姚村一出留阳村西南迳马棚村俱东北流注于湨】天浆水【源出济源县南东北流入孟县至县西北合湨水水经注天浆水出轵南睾向城北其水有二源俱导各出一溪东北流合为一川名曰天浆溪又东北迳一故城俗谓之冶城亦曰冶水又东流注于湨通志天浆溪在济源县南二十里　按济源县志今轵南有四涧水一出红土山一出怪潭东北流迳钟公垒东又北防涂沟水又东注于湨即天浆溪也】同水【源出济源县南东北流入孟县至县西北合湨水水经注同水出南源下东北流迳白骑坞南又东北流迳安国城西又东北注湨水金史地理志孟州河阳有同水县志同水有二一在济源出金莎岭北崖下一在孟县出金莎岭南蘧家沟俱东北流至林泉村相合又东经冶城白墙又东注于湨】余济河【在孟县北上接河内县之丰稔渠及济源县之永利支渠亦沁水分流也府志明万厯中引沁水为广济渠又分广济为永利渠其支流所注为渠有二一渠东南流一渠南流皆入湨其东南流者天启元年引为余济河其南流者甚防本朝顺治三年始凿渠引水北流滙于余济河】涝河【在温县北二十里积涝而成明永乐】
