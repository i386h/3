<!-- { "loadSidebar": true } -->
　　钦定四库全书
　　钦定大清一统志巻四百六
　　喀喇沁【本二旗新添一旗在喜峯口东北三百五十里东西距五百里南北距四百五十里东至土黙特及敖汉界西至正蓝旗王屯界南至边墙界北至翁牛特界至　京师七百六十里】
　　建置沿革本春秋时山戎地秦汉辽西郡境后汉为鲜卑地晋为慕容氏地【晋书载记慕容廆元康四年移居棘城子皝咸康七年迁都龙城】元魏时有库莫奚居此【隋时始去库莫但曰奚】唐太宗初奚内附置饶乐都督府隶营州后分为东西奚寻并于契丹辽统和二十五年以故奚王牙帐建城号中京大定府【领大定长安富庶劝农文定升平归化神水金源九县】金贞元元年更为北京置留守司【领大定长兴富庶松山神山恵和金源和众武平静封三韩十一县庆宁兴中临潢三府利义锦瑞懿霸建全庆兴泰十一州】元初为北京路总管府至元七年改为大宁路二十二年改为武平路后复为大宁隶辽阳行省【领大定龙山富庶和众金源恵和武平七县义兴中瑞髙锦利恵川建九州其兴州松山县属上都路】明洪武中置大寕都指挥使司【领大宁中左右及会州木榆新城营州等二十余卫】封皇子权于大宁为宁王以镇之二十一年改为北平行都指挥使司【距北平布政司八百里】永乐初改封宁王于江西徙大宁都司于保定以大宁地赐三卫酋长朶顔最强【初洪武二十二年置朶顔泰宁福余三外卫于大寕北乌梁海之地以降人阿咱尔实哩等为指挥官自全宁厯喜峯近宣府曰朶顔卫永乐时割大宁地畀三卫以托尔呼察为都督佥事哈喇古勒台为都指挥同知掌朶顔卫事朶顔地险而强时隂附鞑靼为边患　乌梁海旧作兀良哈阿咱尔实哩旧作阿扎失理托尔呼察旧作脱儿火察哈喇古勒台旧作哈儿兀歹今俱改正】后为察哈尔所灭以地予其塔布囊是为喀喇沁
　　本朝天聪年间其部长苏布地率昆弟塞冷等来降崇徳元年封苏布地之子古鲁思起布为贝子赐号多罗杜棱主右翼顺治五年封塞冷为镇国公主左翼并世袭康熙七年古鲁思起布之子班达尔沙晋封为多罗杜棱郡王世袭至乾隆四年以喇特纳实迪袭封凡七世又有辅国公一雍正九年封世袭镇国公一乾隆八年封康熙五十五年塞冷之孙善巴拉什晋封贝子雍正九年其子僧衮扎布晋封为贝勒至乾隆四十八年以丹巴多尔济袭封凡九世【喀喇沁本二旗康熙四十四年以葛勒尔所属繁庶增至三十八佐领另置一旗五十九年授葛勒尔之侄喀宁阿为一等他布囊世袭掌旗事其子齐齐克承袭后于乾隆十九年赏给公衔四十年以玛哈巴拉袭封凡四世又有辅国公一雍正九年封世袭】贡道由喜峯口
　　右翼【驻西白河北在喜峯口北三百九十里东西距三百里南北距二百八十里东至敖汉界二百里西至正蓝旗王屯界一百里南至　皇庄屯界二百四十里北至翁牛特界四十里东南至左翼界二百五十里西南至　皇庄屯界二百二十里东北至敖汉界一百四十里西北至翁牛特界九十里】左翼【驻牛心山在喜峯口东北三百五十里东西距二百三里南北距一百七十里东至土黙特界六十里西至正蓝旂王屯界一百四十三里南至边墙七十里北至右翼界一百里东南至边墙三十里西南至正蓝旗王屯界一百里东北至右翼界六十三里西北至右翼界一百四十里】増设一旗【在左翼右翼二旗界内】
　　山川和尔昆都伦喀喇山【在右翼东二十里】万嵗山【在右翼东七十里防古名乌尔萨图博罗霍冀九边图万嵗山在山海关东北大梁河北东南有同昌故县及宜民兴城等县并在大梁河北】秋鹰山【在右翼东八十里防古名额伯特】衣巴岱山【在右翼东九十五里】西纳喀喇山【在右翼东一百五里】巢图喀喇山【在右翼东一百二十里】七金山【在右翼东一百二十里防古名和尔博尔金】妬山【在右翼东一百五十里防古名海他哈九边图妬山在冷口北九十五里山顶不生草木故名】大红螺山【在右翼东一百八十五里防古名巴烟五蓝九边图大红螺山北有椴木冲毛安铺】兔儿山【在右翼东南九十五里防古名佗赖图】大斧山【在右翼东南□百五里防古名喀喇和邵九边□大斧山在山海关东北潢河之南】柞山【在右翼东南一百五里防古名巴图挿汉】大青山【在右翼东南一百十五里防古名巴烟喀喇九边图大青山在山海关东北万松山西寛邦山北西有金源故县北有老河】叟克峯山【在右翼东南一百二十五里】木罗金拖罗海山【在右翼东南一百二十五里】库兑萨布虎尔山【在右翼东南一百九十里】托雷山【在右翼东南一百五十里】博尔多克山【在右翼东南一百八十里】西黙特山【在右翼东南一百八十里】达尔汉拖罗海山【在右翼东南一百九十里】沙汉西巴哈山【在右翼东南二百里】杜尔汉拖罗海山【在右翼东南二百五十里】鸡冠山【在右翼南九十五里防古名哈特呼兰台九边图山石如鸡冠故名山麓有灵隆寺旧址】和尔和克阿恵山【在右翼南一百二十里上有三洞】欣斯虎峯山【在右翼南一百三十里】蟠羊山【在右翼南一百三十五里防古名衣马图哈达】虎查挿汉拖罗海山【在右翼南一百四十里】查尔吉山【在右翼南一百四十里】神山【在右翼南一百五十里防古名拜查】富山【在右翼南一百七十里防古名巴顔】拉克兔儿山【在右翼南一百八十五里】马盂山【在右翼南一百九十里防古名明安老河发源于此】方山【在右翼南一百九十里防古名特伯克】常吉尔岱山【在右翼南二百里】多和喀喇山【在右翼南二百十里】拉克拉哈尔山【在右翼南二百三十里】昆都伦喀喇山【在右翼西南八十里】白石山【在右翼西南一百三十里防古名挿汉七老台】温特根图喀喇山【在右翼西南二百里】陷山【在右翼西八十里防古名昆都尔图】万松山【在右翼西八十里防古名纳喇苏台九边图在山海关东北】库力叶图挿汉拖罗海山【在右翼西九十里】罗防山【在右翼西九十里防古名喇呼喇哈儿】卯金挿汉拖罗海山【在右翼西一百里山极髙大西白河獐河俱发源于此】乌巴勒韦苏图山【在右翼西一百里】阿禄呼苏图山【在右翼西一百里】西寳敖尔山【在右翼西一百里】乌赫图山【在右翼北三十里】鄂通台和罗图山【在右翼北四十里】扫林山【在右翼东北七十里防古名查伯齐尔山东南麓有塔】额克博罗山【在右翼东北九十里】阿尔浑察克挿汉拖罗海山【在右翼东北一百里】牛心山【左翼贝勒所驻防古名巴顔朱尔克】峩伦和歌诺忒山【在左翼东北二里】白鹿山【在右翼西北三十里防古名布虎图】柏树山【在左翼东四十里防古名迈拉苏台喀喇　盛京寜逺州西南六州河发源于此即防古所名遂济河也又左翼北八十里西北八十里有二山俱名迈拉苏台喀喇山】阿布察山【在左翼东南五里】纱帽山【在左翼东南五十里有峯如纱帽故名】噶海图博罗山【在左翼东南五十六里】伯尔克喀喇山【在左翼东南八十六里】青山【在左翼东南一百二十里】西喇哈达图山【在左翼南五里】翁噶尔图山【在左翼南四十五里】拖和喀喇山【在左翼南七十里】瑞云山【在左翼南七十里防古名葫芦伯楚特山麓有天乙洞洞南有云栖观旧址有元至正七年碑南有泉甚甘冷东流会遂济河】锤子山【在左翼南九十里】五凤山【在左翼南一百里防古名他奔拖罗海图】桦山【在左翼西南四十里防古名韦苏围】
