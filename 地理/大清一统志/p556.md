<!-- { "loadSidebar": true } -->
　　【东本赵邑史记赵世家孝成王七年赵以灵邱封楚相春申君汉置县属代郡高祖十一年樊哙斩陈豨于灵邱元和志灵邱县东北至蔚州一百三十里本汉旧县后汉省东魏孝静帝重置隋末陥贼唐武徳六年又置属蔚州旧唐书地理志蔚州灵邱县隋末寄治阳曲自此随州寄治贞观五年移于今所括地志灵邱故城在今县东十里】大昌故城【在灵邱县南隋书地理志后周立大昌县开皇初并入灵邱】莎泉故城【在灵邱县西后魏置属北灵邱郡隋书地理志灵邱县北齐省莎泉入焉】平齐废郡【在大同县西三十里后魏置北史崔道固传道固归魏诏徙齐土望共道固守城者数百家于桑干立平齐郡于平城西北之新城以道固为太守隋书地理志马邑郡云内县后魏立平齐郡寻废北齐改曰太平县后周改曰云中开元初改曰云内按此即云内县唐立云中县于恒安镇因省入云中】桑干废郡【在山隂县南后魏置隋改为桑干镇水经注桑干枝津东南流迳桑干郡北魏因水以立郡隋书地理志善阳县有后魏桑干郡后齐置朔州及广宁郡后周郡废大业初州废郭衍传衍朔州总管筑桑干镇】永固废县【在大同县北后魏置属代郡魏末废水经注如浑水又东北流迳永固县县以太和中置】阳门废郡【在天镇县东金史地理志州阳门镇贞祐二年升为县元省】狋氏废县【在广灵县西北汉置县属代郡晋省水经注湿水东迳狋氏县故城北十三州志曰县在高栁南一百三十里俗谓之苦力干城】长城【在大同县北一百四十里亘天镇阳高二县北东接直隶宣化府界西接朔平府界史记赵世家肃侯十七年筑长城从云中以北至代魏书太宗纪泰常八年筑长城于长川之南起自赤城西至五原延之二千余里】燕昌城【在大同县北晋书慕容垂载记垂寝疾乘马车而进过平城北三十里筑燕昌城而还水经注羊水迳燕昌城南】日中城【在懐仁县南水经注武周塞水迳日没城南葢夕阳西頺戎车所薄之城也东有日中城城东又有早起城亦曰食时城在黄阜北金史地理志懐仁县有日中城早起城旧志日中城在县西南五十里又有鸡鸣城在县南三十里即故早起城也】黄花城【在山阴县北即后魏之新平城一书序纪穆帝六年登平城西山观望地势乃更南百里于灅水之阳黄堆筑新平城晋人谓之小平城使长子六修镇之统领南部金史地理志金城县有黄花城旧志有黄昏城在县北四十五里一名永宁城葢花昏声相近而讹或谓即水经注之日没城误】六郎城【在广灵县西南四十里林闗口相传宋杨延朗屯兵所筑遗址尚存又有古城在县南三里相传秦皇所筑】开皇长城【在广灵县南山巅隋开皇中筑元和志开皇长城西自繁畤县经灵邱县北七十里东入飞狐县界】萧太后城【在灵邱县西南三十里相传辽太后驻兵于此】清塞军【在阳高县南唐书地理志蔚州西有清塞军本清塞守捉成贞元十五年置元和志云州东至清塞城一百二十里】天成军【今天镇县治元和志云州东至天成军六十里唐书地理志蔚州东北有横野军乾元元年徙天成军合之废横野军又沙沱传景福初赫连铎众八万攻天成军李克用引军夜入云州死战走之辽史地理志大同府领天成县本极塞之城魏道武置广牧县辽析云中置天成县金曰天成县元废明洪武中置天城卫兼置镇卤卫及天成驿分邉长六里其永谷口寺儿墩等处为极冲邉外麻池沟等处即首领驻牧卫当东路最冲与阳和卫相去六十里中间有白羊口堡鹁鸽峪堡为徃来要地　本朝顺治七年废镇卤入之因改曰天镇卫雍正三年升为县】平城宫【在大同县北后魏故宫也魏书孝文纪太和十九年诏皇太子赴平城宫辽史地理志元魏宫坦占城之北面双阙尚在明统志后魏宫垣在府城北门外冇土台东西对峙即双门遗址又城西门亦有二土台葢辽金宫阙遗址】宁先宫【在大同县东五里水经注如浑水又经宁先宫东献文帝为太上皇所居故宫宫之东次下有两石柱是石虎邺城东门石桥柱】灅南宫【在山隂县北魏书太祖纪灅南面夏屋山背黄堆天赐三年发八部五百里内男丁筑灅南宫门阙高十余丈引沟穿池广苑囿规立外城方二十里方置市里经涂洞达三十日罢又太宗纪秦常五年起灅南宫七年幸灅南宫】保安殿【在大同县内金大定五年建宫室名其殿曰保安其门曰奉天束曰宣仁西曰阜成后又建太祖庙】白楼【在大同县南魏书太祖纪登国八年幸羖羊原赴白楼南齐书魏虏传拓防魏自佛貍至万民世増雕餙正殿西筑土台谓之白楼万民禅位后常游观其上水经注神瑞三年建白楼楼甚髙竦加观榭于上表里饰以石粉故世谓之白楼元史察罕传金将定薛拥重兵守野狐岭帝命鼓行而前破其军围白楼七日防之】梳装楼【在府城西北隅辽萧太后居此遗址尚存】凝翠楼【在应州城西唐天寳时建】凤台【在府城内西北隅左右二台各髙数丈元大徳十一年地震摧其左台至延徳间右台亦摧今其地名凤台坊】鬭鸡台【在府城外金史地理志大同县有鬬鸡台旧志唐干符五年李克用至云州屯鬬鸡台下】白台【在大同县】
　　【南魏书太宗纪防常二年作白台于平城南高二十丈水经注皇信堂南对白台台甚高广四周列壁阁路自内而升国之图箓秘籍咸积其下台西即朱明阁】天王台【在大同县北二里后魏所建离宫今改郡厉坛】聚仙台【在懐仁县西南六十里】御射台【在灵邱县东南魏书高宗纪和平二年灵邱南有山高四百余丈诏羣臣仰射山峯无能逾者帝弯弧发矢出山三十余丈过山南二百二十歩遂刋石勒铭水经注滱水迳御射台南台在北埠上台南有御射石碑寰宇记在县南十八里】明堂【在大同县东魏书高祖纪太和十年诏起明堂辟雍十五年明堂太庙成水经注如浑水又南迳明堂东明堂上圆下方四周十二户九堂室外柱内绮井之下施机轮饰缥仰象天形尽北辰列宿每月随斗所建之辰转应天道加灵台于其上下则引水为辟雍水侧结石为塘太和中所建】归潜堂【在浑源州西南四十五里玉泉山东金刘祁北归筑以隠居】巨魏亭【在应州北水经注湿水东迳巨魏亭北】兴豆亭【在浑源州东南水经注温泉水东南流迳兴豆亭北亭在南原上欹倾不正故世以欹亭目之】北苑【在大同县北魏书本纪太宗防常元年筑蓬台于北苑孝文太和元年起永乐游观殿于北苑水经注如浑水又南分为二水一水西出南屈入北苑中厯诸池沼】鹿苑【在大同县北魏书太祖纪天兴二年二月以所获高车众起鹿苑于南台阴北距长城东包白登属之西山广轮四十里凿渠引武川水注之苑中疏为三沟分流宫城内外七月大阅于鹿苑】大胜甸【在灵邱县东六十里元尝败金兵于此】碧栁园【在应州南金高汝砺别业今名栁树巷】北汉高祖故
　　宅【在应州东北三十里有石甃井及种地】丛桂窟【在浑源州城内州志金刘防至其曽孙登进士者八人尝求书八桂堂于赵秉文秉文曰君家岂止八桂书丛桂窟归之】
　　闗隘牛皮闗【在大同县东六十里牛皮岭下唐书地理志云州东有牛皮闗】孤店闗【在大同县东北明纪事本末成化十九年王越出孤店闗至猫儿庄袭战于威宁海子】乱岭口闗【在浑源州东四十里恒山左脇路通广灵县明洪武七年设廵司后裁】磁窑口闗【在浑源州南十七里恒山右脇路通灵邱县明洪武中筑堡设廵司今裁一名磁峡口通志峡口上有磁窑天险四大字】大寨头闗【在浑源州东南一百一十里南连紫荆闗明洪武九年设廵司后裁】直谷闗【在广灵县东南唐书地理志灵邱县有直谷闗　按今隶广灵县与直隶蔚州接界】青坡道【在大同县东唐书地理志云中县有青道坡寰宇记冀州图云青坡道有平城东南四十里西北出至纥真山东北斜向平城西门山东出经白登山南脚一百步仍东廻二十里出渴钵口更北行六十里至阳门口其道始于魏圣武辽史地理志长青县有青坡梁元帝横吹曲云朝防青坡暮上白登】得胜路【在大同县北八十里东至边墙三里北至邉墙三里明嘉靖十八年筑得胜堡城周三里有奇高三丈八尺三十三年设大同北东路　本朝曰得胜路通志得胜堡即宏赐堡迤东二十五里曰镇川堡又东二十五里曰镇邉堡迤西二十五里曰镇鲁堡又西二十五里曰镇河堡五堡俱当要害势相聫络赐居中明设叅将四堡各设把总戍守】新平路【在天镇县东北六十里西至邉墙二里北至邉墙五里明嘉靖二十五年筑新平堡城周三里有奇高三丈五尺寻分置新平路　本朝因之其东南为平定堡西南为保平堡人西南为桦门堡俱在长城之外重城之内所谓城外四堡也明设叅将守备管辖】安宿疃镇【在懐仁县南五十里东有赵家疃】安邉镇【在应州东二十里又大罗镇在州南四十里司马镇在州西五十里神武镇在州北四十里金元好问诗三冈四镇防金城旧以赵覇黄花防驾为三冈以安邉大罗司马神武为四镇】东奕峪口【在大同县西南四十里又石佛寺口在县西三十里】开山口【在大同县东北四十里东通阳高县通志自北而西有小石大石二口又折而南有黒峪尖峪二口】偏岭口【在懐仁县西南五十里其北有大谷小谷芦子阿毛四口皆受降城之路】大峪口【在懐仁县西南四十里大谷口村高二十大有奇盘曲二里连左云县之四峯山县志县西境羣山聫列自大峪口而北有王平防芦子墩石井墩鵞毛口墩又北数里有窝窝寨墩皆在山之东麓自大峪口西出有莲花墩自此而北有寳峯山墩刘元墩张家疙疸墩自鵞毛口而北有丑岸懐墩长流水墩四老沟墩皆在山之西麓为戍守要地】鹁鸽峪口【在懐仁县西三十里又小磨口在县西十五里吴道口在县西二十里炭岭口在县西二十五里红山峪口在县西南三十五里陈家口在县西北二十里】李峪口【在浑源州西南十五里又大凌云口在州西南三十五里相近有小凌云口】北楼口【在应州东南四十里南通代州繁畤县朗陵闗有堡东有黄沙徐峪康峪三口西有牛槽大石小石三口】大石口【在应州南三十里与繁畤县接界宋史杨业传雍二年诏迁云朔寰应四州之民于内地令潘美以所部兵防之业谓美等曰辽兵益盛但令兵出大石路先宻告云朔守将俟大军离代日云州之众先出我师次应州辽人来拒即令朔州民出城直入石碣谷遣强弩千人列于谷口以骑士援于中路则三州之众保万全矣又张耆傅耆言云蔚应朔四州间遣人以文移至并代间非觇邉虚实即欲熟道路宜宻谕代州使自云蔚而至者由大石谷入自朔至者由土灯入余间道皆塞之以示险】茹越口【在应州南四十里南接繁峙县界有堡通志茹越口西接胡谷口其间有峙谷】
