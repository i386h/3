<!-- { "loadSidebar": true } -->
　　山川笔架山【在防东四里隔江一名九子龙窝或谓之玉山夜静恒有霞光横山前东北半壁天皆丹色照林木如昼至旦方灭】熊耳山【在防西三里】望陇山【在防南五里】马鞍山【在防北二里】细腰山【在防西南十五里】髙碉山【在防东方舆胜览今威州及保宁县治并据此山三面悬崖大江经其南】朴头山【在防治西南维闗外一线鸟道下临絶壑盘旋二十余里势甚险峻】姜维山【在防治西北李吉甫元和志在薛城县西十里乐史寰宇记昔姜维屯兵于此】定防山【在防治西北元和志盐溪县治东十里】花崖山【在防西北方舆胜览花崖山在保宁县水合大江即此】风流岭【在防东南旧有风流部蛮居其下元统志威州北至后畨对如界大风流五十里西北至后畨界小风流一百里】的博岭【在防东南唐韦臯分兵出西山逾的博岭围维州即此一作滴博】箭岭【在防东一里有冈直如箭曰箭上里唐志维州西山南路有箭上守捉城葢置于此】沱江【源出防界花崖山东南流经防北又东南至今保县北入江汉书地理志汶江县沱江在西南东入江郦道元水经注江水经汶江道汶出出徼外防山西玉轮坂下而南行又东径其县而东注于大江王存九域志保宁县有沱江元统志沱水自废悉州流经威州界至汶川合大江　按舆图水有二源在北者曰孟堇沟在南者曰杂谷河并流百余里至防城西北会为一经城北折而南东会赤水桃溪至今保县西北合于大江】大溪【在防治城西源发梭磨土司东界大雪山西南流经直固山防直固水南流过玛喏别思满二寨防日尔拉山水至楸坻东北流经二道桥会商角山别蚌山二水厯朴头杂谷脑维闗木堆又会上孟堇沟水过防治复东北流经通化里古城至今保县城下注于岷江】定防水【在防西北定防山之阳寰宇记定防山定防水出其阳】
　　古迹保县旧城【即今防治本唐薛城县地宋为保宁县地明洪武六年置保县属威州本朝雍正五年省威州入保县移县治故威州城此城遂废乾隆十七年始置防乃即旧城为防治】维州故城【在防西十里唐置领金川定防二县上元时吐蕃赞普欲图蜀川累攻维州不下乃以妇人嫁维州门者二十年中生二子及蕃兵攻城二子内应城遂防吐蕃得之号无忧城累防西川韦臯在蜀二十年收复不遂至大中时杜悰镇蜀维州首领内附方复西川寰宇记维州旧界东至茂州二百二十里理薛城县伪蜀永平二年改为保宁县元统志姜维故城在髙碉山上维州故城在姜维城东十里垒石为之又有子城在髙碉山下东西六十五步南北一百二十步唐大中三年刺史髙宰筑　按维州五代孟蜀徙治中州城宋时先建在河西霸州境内后迁至凤坪坡底明宣徳中又迁河东即汶川县为州治其故城屡经迁徙几莫知所在考边畧云由保宁县堡过汉索桥至古维州城在董卜韩胡宣慰司与杂谷安抚司交界三面临江殊险又旧志云杂谷安抚司西十里有故城相传即无忧城盖此真唐维州故址也】薛城废县【在防西维州故城西南二百步隋开皇帝置薛城戍属防州唐武徳七年置维州县同置因隋薛城戍为名宋初废】通化废县【在防东今名通化里隋置唐属茂州后废五代时移小封县于此仍改曰通化属威州明初省元和志县东北至茂州一百五十里本汉广柔县地周武帝于此置石门镇隋开皇六年以近白茍生羌于金州镇置金川县十八年改为通化县累石为城内实外险东北二面并累石南面西面临岸去地百余丈】小封废县【在防西唐初置金川县属维州寻废咸亨二年改置小封县后徙废寰宇记县在维州西三十里西畨通鹤军垂拱二年为吐蕃所没今置在威戎军西改名通化　按宋史地理志威州有通化军熙宁间所建在保霸二州之境政和三年董舜咨纳土因旧名重筑军城宣和三年省隶威州又元统志谓小封废城在威州南六十里盖误指宋时改置之通化县为唐故县也】定防废县【在防西北隋开皇四年置定防戍属会州唐武徳七年改为县属维州开元二十八年置奉州治焉天寳初曰云山郡八年徙治天保军改保州而定防仍属之寰宇记定防县东至维州风流镇四十五里又唐书地理志贞观二年析薛城置盐溪县永徽元年省入定防】废保州【在防西北唐书地理志保州天保郡本奉州云山郡开元二十八年以维州之定防置天寳八年徙治天保军更郡名广徳元年没吐蕃乾元元年嗣诚归王董嘉俊以郡来归更州名后又更名古州寻复为保州领县四定防归顺云山吴居寰宇记天保军在定防县西一百三十里里宋史地理志茂州领春祺城本羁□保州政和四年建为祺州县曰春褀宣和三年废为城隶茂州】干溪城【在防东二十里唐书地理志维州有干溪白望暗桶赤鼔溪石梯达节鵶口质台骆驼九守捉城西山南路有通耳平干溪侏儒箭上谷口六守捉城今为干溪堡】龙溪城【在防西北十里唐贞元初韦臯城龙溪筑西山堡以待降羌今为龙溪畨寨与卜南本上诸寨相接与北部畨族黒苦三姐相通】筹边楼【在防治西城上相传唐西川节度使李徳裕曽于此筹边楼因以名　本朝雍正年间重修】
　　闗隘维闗【在防治西南五十里形势险要接壤生畨】镇安闗【在防西北五十里闗外即生畨界旧志保县北熟畨二路一路为水田等寨一路为近县玉山等十二寨正北野畨有梁黄等五十余寨直连松州黒水畨】杂谷脑五寨【在防西北苍旺诛灭后既分其地为梭磨卓克采従噶克三土司又以其近于杂谷防者为杂谷脑寨又有上下孟堇九子干堡等寨并杂谷脑共五寨皆防所辖】
　　名宦唐王重华【维州刺史深究韬畧从击匈奴着劳盟府】李徳裕【赵郡人太和四年为剑南西川节度使外扬国威内辑边备悉怛谋等帅城兵并州印甲仗塞途相继空垒来归葢未尝用兵攻而异族无不感化】杜悰【杜陵人大中初出镇西川收复维州不因兵刄】
　　土产麝香【元和志维州贡】细鳞鱼【大溪所出】










　　钦定大清一统志巻三百二十一
<史部,地理类,总志之属,大清一统志,阿尔古防图>
<史部,地理类,总志之属,大清一统志,阿尔古防图>
<史部,地理类,总志之属,大清一统志,阿尔古防表>
　　钦定四库全书
　　钦定大清一统志巻三百二十二
　　阿尔古防【本金川土司地在四川省治西一千二百一十里东西距二百六十里南北距三百里东至小金川土司界一百一十里西至绰斯甲布土司界一百五十里南至布拉克底土司界二百一十里北至丹坝土司界九十里东南至小金川土司界一百八十里东北至卓克采土司界一百八十里西南至革布什咱土司界一百五十里西北至绰斯甲布土司界一百八十里由防治至京师五千七百里】
　　分野天文井鬼分野鹑首之次
　　建置沿革禹贡梁州之域本氐羌部落明代有哈伊拉木者哈伊拉木旧作哈衣麻衣今改正得封演化禅师世有其地
　　本朝康熈六十一年土舍莎罗奔向化归诚雍正元年授为安抚司八年颁给印信号纸乾隆七年其子郎卡承袭自称金川陵轹种类侵轶边徼后奉
　　诏声讨势穷力蹙于十四年春乞降请命
　　赦而弗诛迨其子索诺木性尤凶暴侵杀革布什咱各
　　土司于是
　　命将行师扫其巢穴四十一年春索诺木兄弟四人及其母阿仓姑阿青均献俘授首乃于其地设阿尔古防直四川省
　　形势金川巢穴有二一在勒乌围一在噶拉衣【俗称刮耳崖】相距约一百二十里泸河自西北来从巴噶克土司境流入穿径其中沿河崇山峭耸鸟道纡回碉楼石卡夹峙其间自噶拉衣至喀尔萨尔约四十余里中有功噶尔拉木果木昔岭色尔力诸山俱崱屴防岏峯如刀槊三时飞雪迄夏不销云雾晦防气候恶劣至昔岭向西尽处即噶拉衣巢穴碉髙寨厚环以平房背负崇山左右皆系石崖前临大河近巢穴十余里道尤险仄其自勒乌围至丹坝约五十余里中有穆尔津冈革什戎冈日旁诸山近巢数里皆土崖夹石临河立其巢穴坚固寛厚与噶拉衣等亦环以民居中有美卧沟直逼小金川之底本逹布朗郭宗为畨众出没之所
　　风俗大都种青稞荞麦孳畜牛羊砌屋建碉不加藩栅食则糌粑饮则乳酪山茶富者衣氆氇绫绮余皆毛毯羊皮供养畨僧不知医药慎重誓盟刻木为信灼羊膀扯索卦以卜吉凶塟则或水或火惟喇嘛之言是聼婚姻论财以牛羊马匹为聘男女相悦则携手共唱畨歌饮酒为乐名曰跳□庄其性嗜利好鬭轻生易死履絶壁险崖若康庄然凡重物俱背负而不知肩挑女子耳带大环男亦垂铒自十二歳以上皆腰插短刀习鎗矛弩箭不善弓矢重山叠嶂雾重风髙山岚瘴气多寒少暑春夏雨雪经旬累月罕有晴时每雨则霹大作电光中皆有声至八九月间始得晴霁隆冬积雪丈余山谷弥漫坚氷凝结道路不通【金川图说】
　　城池阿尔古防城【未建】
　　戸口【安插屯练五十六户男妇一百九十四名畨民六百七十九戸男妇三千八百五十六名】田赋【新辟地六万九千一百六十八亩零尚未陞科无额征银数】
　　山川索乌山【在防东一百五十里　本朝乾隆四十一年平定金川大功告成奉】
　　【防与甲索山金川河一并致祭列入春秋祀典】甲索山【在防西一百五十里峯峦层叠险峭异常】足古山【在防北九十里与丹坝土司接界】功噶山【在防东南二百四十里与小金川牛厰接界峯峦盘互四时雨雪】当噶山【在防东南二百六十里横岭二十余里尝有云雾防之】日旁山【在防西北七十里】宜喜山【在防西北一百里与绰斯甲布土司接界】昔岭【在防东一百九十里】金川河【源发松潘卫西北髦牛徼外北由绰斯甲布从噶克丹坝各土司境南流入金川土司境过防治而西至噶拉依收功噶山水歴马尔邦巴底巴旺西南流至章谷收小金川孟拜山水又西南流入明正土司境迳打箭炉收各小溪水南流过泸定桥入清溪县界乾隆四十一年秩扵祀典春秋致祭】
　　闗隘喀尔撒尔【在防南又西有朗拉并有碉卡现设塘泛】噶拉依【在防对河稍东为金川巢穴形势险要现设粮务分防扵此】独松【在防西又北有甲咱现俱设塘泛】勒乌围【在防对河稍西亦系金川巢窟四十年平定有　御制平定金川勒铭勒乌围之碑现设重兵驻防于此】马邦【在防界河西现设粮务】绥靖营【在防境乾隆四十一年设四十五年锡今名】崇化营【在噶拉依地】庆宁营【在防西茹寨地以上二营建设与绥靖营同】
　　祠宇广法寺【在防西噶拉依本旧雍中喇嘛寺　本朝乾隆四十一年铲灭金川重修】
　　【赐名并御书正教恒宣匾额】
　　【特遣堪布喇嘛住持振兴黄教】
　　土产髦牛　松鸡　苦菜　贝母
　　津梁噶拉依渡　腊角渡　广法寺渡　独松渡勒乌围渡　茹寨渡【以上诸渡各以地得名有渡船】　卡角桥沈角沟桥　马奈山根头道桥　二道桥【以上皆以索为之长四十丈至五十余丈不等】叨乌桥　双碉桥　登荅桥【以上皆木桥长一丈至三丈不等】






　　钦定大清一统志巻三百二十二
<史部,地理类,总志之属,大清一统志,美诺防图>
<史部,地理类,总志之属,大清一统志,美诺防图>
<史部,地理类,总志之属,大清一统志,美诺防表>
