<!-- { "loadSidebar": true } -->
　　本朝万钺妻孙氏【偏闗人年十九夫亡守节四十年姜瓖之变殉难焚死】王翊鼎妻宋氏【偏闗人镇西指挥使宋兴女姜瓖之变夫随父投河死宋日夜号泣絶饮食遂自缢时年十九】毛宏吉妻屈氏【偏闗人宏吉为营兵调防吴越行月余复调妻子偕徃屈泣曰妇人无夫独行数千里即见夫靣能保其为完人乎不若以一死谢之遂自缢又营兵赵自旺妻胡氏奉调南行与屈氏同日缢死】髙防妻史氏【偏闗人年二十一夫亡姑怜其少且贫谕改适史絶粒自誓姑慰而抚之织絍奉养忧劳早卒】郭命宏妻李氏【五寨人家贫动遵礼法一日出扫墓路僻鲜人有张拐子偪之李格拒不从遂杀于旷野康熙五十年旌表】薛文耀妻顾氏【文耀偏闗人顾江宁人年二十三夫卒都门顾携子至京负骸归里事舅姑尽力营葬六棺夫从弟文熙暨侄女二人俱失怙恃氏抚如己出雍正七年　旌表】岳林光妻乔氏【五寨人年二十八夫故夜卧不解常佩利刃以防不测又李朝柱妻贾氏年二十九夫故无子置木主于寝室晨夕侍侧毎事必告而后行男子年逾十嵗不通言语并守节三十余年雍正八年　旌表】祁氏【宁武人因强逼不从被杀又髙有珍妻田氏事同俱乾隆年间旌表】李如栢妻郭氏【宁武人青年守志白首完贞乾隆十七年　旌表又吕先声妻张氏张忠妻宋氏杨瑞麟妻李氏刘永清妻张氏张致中妻王氏潘世宁妻巩氏吴毓琦妻王氏闫维屏妻范氏赵锐妻张氏　俱以守节乾隆八年以来先后被　旌表】白竒英妻张氏【偏闗人因强暴逼汚不从而死　乾隆八年旌】万中遴妻张氏【偏闗人矢志守正终始不渝乾隆十五年　旌】彭徳普妻周氏【五寨县人守节三十载氷霜自矢又贾秉干妻武氏李尧弼妻李氏俱乾隆年间　旌表】
　　土产毯【宁武县出府志宁武所独有故名宁武毯】石鸡【出山中府志似鸡而小赤喙褐衣按宋史地理志寕化军贡绢今郡境絶絶无蚕丝不复有此产矣附记于此】










　　钦定大清一统志卷一百八
<史部,地理类,总志之属,大清一统志>
<史部,地理类,总志之属,大清一统志,大同府图>
<史部,地理类,总志之属,大清一统志>
<史部,地理类,总志之属,大清一统志,大同府表>
<史部,地理类,总志之属,大清一统志,大同府表>
<史部,地理类,总志之属,大清一统志,大同府表>
　　钦定四库全书
　　钦定大清一统志卷一百九
　　大同府【在山西省治北六百二十里东西距二百六十里南北距二百四十三里东至直隶宣化府怀安县界二百十里西至朔平府左云县界五十里南至代州繁峙县界一百六十里北至得胜堡口外邉墙八十三里东南至宣化府蔚州界二百五十里西南至左云县界一百二十里东北至懐安县界二百六十里西北至左云县界五十里自府治至　京师七百二十里】
　　分野天文昴毕分野大梁之次
　　建置沿革禹贡冀州之域周并州地战国属赵秦雁门郡地汉为雁门郡东部都尉后汉末废晋永嘉五年封拓防猗卢为代公遂有其地后魏天兴中徙都于此置司州牧及代尹延和元年改万年尹太和十七年迁都洛阳改曰恒州代郡孝昌中废北齐天保七年复置恒州并置安逺临塞威逺临阳等郡周平齐州郡并废隋为马邑郡地唐武徳六年置北恒州七年废贞观十四年改置云州【李吉甫元和郡县志自朔州北界定襄城移云州于此】永淳元年废开元十八年复置天寳初改曰云中郡乾元初复曰云州属河东道防昌三年置大同都团练使四年升为都防御使干符五年升为节度使中和二年更为雁门节度使徙治代州五代唐同光二年复置大同节度使晋天福初割入辽重十三年建为西京升大同府宋宣和五年复归于宋改曰云中府寻入金复为西京路大同府元至元二十五年改西京曰大同路属河东山西道明洪武五年置山西行都指挥使司七年改为大同府隶山西布政使
　　司
　　本朝因之隶山西省领州二县七
　　大同县【附郭东西距一百二十里南北距一百六十八里东至阳高县界六十里西至朔平府左云县界六十里南至应州界八十五里北至邉墙八十三里东南至浑源州界七十里西南至懐仁县界六十里东北至阳高县界九十里西北至邉墙一百里汉置平城县属雁门郡为东部都尉冶后汉末废三国魏复置属新兴郡晋属雁门郡后魏天兴中建都为代郡治延和元年改曰万年太和十七年复曰平城为恒州治孝昌中废北齐天保七年置恒安镇寻改置太平县后周改曰云中属朔州隋改为云内属马邑郡唐贞观十四年改置定襄县为云州冶永淳元年州县俱废开元二十年置云中县为云州治辽重十七年析云中置大同县为西京大同府治金因之元至元二年省云中入大同为大同路冶明为大同府治　本朝因之】懐仁县【在府西南七十里东西距六十里南北距九十里东至大同县界三十里西至朔平府左云县界三十里南至山阴县界三十里北至左云县界六十里东南至应州界三十里西南至朔平府马邑县界九十里东北至大同县界十里西北至左云县界八十里汉沙南县地隋云内县地唐云中县地辽析置懐仁县属大同府金贞祐二年升为云州元复曰懐仁县属大同路明属大同府　本朝因之】浑源州【在府东南一百二十里东西距九十五里南北距二百十里东至广灵县界四十里西至应州界五十五里南至代州繁畤县界九十里北至大同县界一百二十里东南至灵邱县界一百十里西南至繁畤县界八十里东北至阳高县治一百五十里西北至懐仁县界七十里汉置崞县属雁门郡后汉及晋初因之永嘉五年割入于代后魏改为崞山县天平二年改属繁畤郡后周废隋为云内县地唐为云中县地后分置浑源县属应州五代晋初隋州入辽辽因之金贞祐二年于县置浑源州元至元四年省浑源县入州属大同路明属大同府　本朝因之】应州【在府南一百二十里东西距七十里南北距七十五里东至浑源州界四十里西至山阴县界三十里南至代州繁畤县界四十里北至大同县界三十五里东南至繁畤县界五十里西南至繁畤县界五十五里东北至大同县界四十里西北至懐仁县界三十里汉置剧阳县属雁门郡后汉因之晋省后魏为桑干郡】
　　【地隋为马邑郡地唐为马邑县地唐武徳中置金城县兼置应州五代后唐明宗天成元年升为彰国军节度晋天福元年入辽辽因之属西京道宋宣和五年属云中路寻入京亦曰应州彰国军节度仍属西京路元曰应州属大同路明初省金城县入州属大同府　本朝因之】山阴县【在府西南一百四十里东西距五十五里南北距八十里东至应州界二十五里西至朔平府马邑】
　　【县界三十里南至代州界三十里北至懐仁县界五十里东南至代州繁峙县界九十里西南至马邑县界四十里东北至应州界三十里西北至马邑县界二十五里汉置陶县属雁门郡后汉及晋因之后省隋为神武县地唐为马邑县地辽置河阴县属朔州清宁中改属应州金大定七年改为山阴县贞祐二年升为忠州元至元二年并入金城县后复置仍属应州明属大同府　本朝因之】阳高县【在府东北一百二十里东西距八十五里南北距一百四里东至天镇县界二十五里西至大同县界六十里南至大同县界九十里北至邉墙十四里东南至天镇县界四十里西南至大同县界五十里东北至天镇县界六十里西北至大同县界六十里汉置高栁县属代郡为西部都尉治后汉为代郡治县寻废晋复置后魏永熙中于县置高栁郡北齐郡县俱省辽置长青县属大同府金大定七年更名曰白登元属大同路明洪武初省三十一年改建阳和卫属山西行都指挥使司嘉靖二十六年设大同东路　本朝改曰阳高卫顺治六年移大同府治于此八年还故治雍正三年改卫为县属大同府乾隆三十三年改大同府同知为通判驻此】天镇县【在府东北一百八十里东西距六十五里南北距一百三十三里东至直隶宣化府懐安县界三十】
　　【里西至阳高县界三十五里南至广灵县界一百十三里北至邉墙二十里东南至宣化府西宁县界四十五里西北至阳高县界二十里汉置阳原县属代郡后汉省后魏道武帝置广牧县后为塞外地唐置天成军辽置天成县属大同府金曰天成县元省明洪武三十一年置天城镇逺二卫属山西行都指挥使司　本朝改曰天镇卫雍正三年改卫为县属大同府】广灵县【在府东南二百四十里东西距八十七里南北距八十里东至直隷宣化府蔚州界二十七里西至浑源州界六十里南至灵邱县界四十里北至宣化府西宁县界四十里东南至蔚州界七十里西南至灵邱县界七十里东北至西宁县界八十里西北至阳高县界一百二十里汉置平舒县属代郡后汉晋及后魏因之孝昌中防天平中复置兼置上谷郡治焉北齐省入灵邱县唐为兴唐县地五代后唐同光初析置广陵县属蔚州辽因之金改曰广灵仍属蔚州元明因之　本朝雍正三年改属大同府】灵邱县【在府东南二百七十里东西距八十里南北距一百七十里东至直隶易州广昌县界四十里西至浑源州界四十里南至直隶正定府阜平县界一百三十里北至广灵县界四十里东南至直隶保定府唐县界二百里西南至代州繁畤县界六十里东北至直隷宣化府蔚州界五十里西北至浑源州界四十里汉置灵邱县属代郡后汉省后魏复置天平二年兼置灵邱郡后周又置蔚州隋开皇三年郡废大业二年州废属雁门郡唐武徳六年复置蔚州侨治阳曲县七年侨冶繁畤县八年侨治秀容之北恒州城县皆随州寄治贞观五年破突厥复故地还治灵邱县天寳初移蔚州治安邉县以灵邱属焉辽及金初因之贞祐二年升为成州四年为代州支郡元复曰灵邱县属蔚州明因之本朝雍正三年属大同府】
　　形势北临广野绵亘千里封畧之内南北错居【乐史太平寰宇记】东连上谷南达并恒西界黄河北控沙漠为邉郡之要冲【府志】
　　风俗其民鄙朴少礼文好射猎【汉书地理志】士人劲直率矜名节饬廉隅犹存忠厚之风【府志】
　　城池大同府城【周十三里门四池广一丈五尺明洪武中因旧土城甎筑城东南北各有小城周五里门三明景防天顺间筑本朝顺治中重修乾隆十三年又修】懐仁县城【周三里余门二池广一丈八尺明洪武中因土城增筑万厯中甃甎　本朝増修】浑源州城【周四里有奇门三池广二丈后唐时土筑万厯中甃甎　本朝顺治中修乾隆三十二年又重修】应州城【周五里有奇门三池广二丈明洪武中土筑隆庆中甃甎　本朝顺治康间屡修乾隆十一年又修】山阴县城【周四里余门三池广二丈宋时土筑明隆庆中甃甎　本朝乾隆二十八年修】阳高县城【周九里有奇门三有池明洪武中土筑崇祯中甃甎　本朝乾隆十二年修】天镇县城【周八里有奇门四有池明洪武中因旧城土筑万厯中修本朝乾隆十二年重修】广灵县城【周三里有奇门二池广三丈后唐时土筑明万厯中甃甎　本朝顺治中修】灵邱县城【周五里门二池广三丈五尺余唐开元中土筑明万厯中甃石　本朝顺治中修乾隆十三年又修】
