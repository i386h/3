<!-- { "loadSidebar": true } -->
　　本朝建元始采取其説命若望等理钦天监事即医学亦间用之康熙九年西洋国使遣使吗□吻萨喇哒防到京具表进贡十七年其国王阿丰速遣使进狮子雍正三年意达里亚国教化王伯纳第多遣使奉表进贡乾隆十八年尔都噶尔国王若望复遣使奉表进贡乾隆十八年复遣使进贡其地之逺近旧史不载今据利玛卖及南懐仁等所纪欧逻巴州之地共七十余国其大者曰以西把尼亚【在欧逻巴之极西周一万二千五百里又云其地三面环海一面临山产马五金丝绵细绒白糖国人好学有共学二所逺近学者聚焉国中有二大名城一曰色未利亚近地中海为亚墨利加诸舶所聚金银如土竒物无数多阿利袜果有一林长五百里者一名多勒多城在山巅运水甚难士者置一水器盘水至城不赖人力其器昼夜自能转动又有浑天象其大如屋人入其中见各重天之运动其度数皆与天合国中天主堂极多近国王又造一大堂修道之士环居内有三十六祭台中台左右有编箫二座中各有三十二人毎层百管管各一竒合三千余管凡风雨波涛呕吟战门与百鸟之声皆可模仿本国之西有波尔杜瓦国四方商舶皆聚产果实丝绵极美水族亦繁欧逻巴初通海道周经利未亚过大浪山抵小西洋至中国贸易者从此国始】拂郎察【在以西巴尼亚东北周一万一千二百里分十六道属国五十都城名巴理斯设一共学生徒尝四万余并他方学共七所又社院以教贫士凡一切供亿皆王主之其先尝固回回占如徳亚他兴兵伐之始制大铳回回遂称西土人为佛郎机铳亦沿此名是国之王神能以手抚人疬疮应手而愈每嵗一日疗人先期斋戒三日凡患此疾者预集天主殿中国王举手抚之国土膏腴物力丰富】意大里亚【在佛郎察东南周围一万五千里三面环地海中一面临髙山有一千一百六十六郡最大者曰罗玛城周一百五十里地有大渠穿出城外百里以入于海四方啇船悉输珍寳骈集是渠教主居于此列国之王虽非其城咸致敬尽礼认为代天主教之君也罗玛城竒观甚多宰辅家有名苑中造流觞曲水又铜铸各类羣鸟遇机一发自能鼓翼而鸣各具本类之声又有石柱外周镂形像烂然可观内则空虚可容数人登隮上下如塔然城中大山曰玛山人烟稠宻苦无泉造一髙梁长六十里梁上立沟逺接山之水如通流河西北为勿搦祭亚城建海中有一种木为桩入水千年不朽其上铺石造屋备极精巧城内街衢俱是海两旁可通陆行城中有舶二万又有桥梁极濶上列三街俱有民居不异城市其髙可下度风帆国中精于造舟预庀物料一舟指顾可成造玻璃极佳甲于天下有勿里诺湖在山巅从石峡泻下声如迅雷闻五十里日光耀之恍惚皆虹霓状又有沸泉不可染指投畜物于内顷刻便糜孄其南为纳波里地极丰厚从纳波里至左里城石山相隔国人入山通道长四五里广容两车对视如明星其四周皆小山山洞甚多入内可疗病各主一疾如欲汗者入某洞则汗至欲除湿者入某洞则湿去意大里亚名岛有三一西齐里亚地极富庶有大山喷火山四周多草木积雪不消常成晶石沸泉如醋物入便黒国人最精天文造日晷法自此地始有巧工徳大禄者造百鸟能飞即防如蝇虫亦能飞更有天文师名亚而几墨得者有三絶昔敌国驾数百舶临其岛彼则铸一巨镜映日注射敌舶光照火发数百舶一时烧尽又其王命造一大舶舶成将下海虽倾一国之力用牛马骆驼千万莫能运几墨得营运巧法第一举手舟如山岳转动须防下海又造一自动浑天仪十二重层层相间七政各有本动凡日月五星列宿运行迟疾与天无二以玻璃为之重重可透视旁近有玛儿岛不生毒物蛇蝎等皆不螫人毒物自外至辄死一哥而西加有三十三城产犬能战一犬可当一骑其国布阵毎骑间一犬反有骑不如大者又近热如亚一鸡岛满岛皆鸡自生自育絶非野雉之属】热尔玛尼亚【在佛郎察东北国王不世及乃七大属国之君所共推者或用本国臣或用列国君须请命教主立之其土人散处各国为兵极忠实至死不贰各国防卫宫城或从征他国皆选此国人充之工作细巧能于戒指内纳一自鸣钟又有法兰哥地人最质直易信行旅过者辄詈之客或不答则大喜延入具酒食谓此人已经尝试可信托也多葡萄善造酒但沽与他方过客土人滴酒不入口也其属国名波下米亚者地生金握井恒得金块重十余觔河底尝有金如豆粒有罗得林日亚国最侈汰其王一延客堂四周皆列珊瑚琅玕交错俨如屏障】拂兰地亚【在亚勒马尼亚西南地不甚广人居稠宻妇人贸易无异男子能手作错金绒不烦机杼布最轻细皆出此地】波罗泥亚【在亚勒玛尼亚东北地甚冷冬月海东行旅于氷上厯几昼夜望星而行其属国波多里亚地易发生种一嵗有三嵗之获海濵出琥珀是海底脂膏从石隙流出初如油出穴便凝毎为大风冲至海濵】翁加里亚【在波罗泥亚南物产极丰牛羊可供欧逻巴一州之用有四水甚竒其一从地中喷出即凝为石其一冬月常流至夏反合为氷其一以铁投之便如泥再溶又成精铜其一水色沉录冻则便成緑石永不化】大泥亚诸国【欧罗巴西北有四大国曰大泥亚曰诺而勿惹亚曰雪际亚曰鄂底亚与热尔玛泥亚相隔一海套道阻难通其南夏至日长六十九刻其中长八十二刻其北夏至日轮横行地面半年为一昼夜其大泥亚国沿海产菽麦牛羊最多海中鱼蔽水面不籍网罟随手取之不尽本国一世家名第各建一防于髙山絶顶以穷天象究心三十余年累黍不爽所制窥天之器穷极杳今为西土厯法之宗其诺而勿惹亚寡五谷山多材木鸟兽海多鱼鳖人性驯厚喜接逺方宾旅絶无盗贼雪际亚地分七道属国十二欧迟巴北称第一富庶多五谷五金财货百物贸易不以金银以物相抵人好勇亦善遇逺方人鄂底亚在雪际亚之南亦繁庶】厄勒祭亚【在欧罗巴极南地分四道凡礼乐法度文字典籍皆为西土之宗其人喜啖水族不尝肉味亦嗜美酒东北有罗马泥亚国都城周裹三层生齿极众外居民红绵亘二百五十里一圣女殿门开三百六十以角周天附近有髙山名阿零薄山顶终嵗清明无风雨有河水一名亚施亚白羊饮之变黒一名亚马诺黒羊饮之变白有岛一为厄欧白亚海潮一日七次一为哥而府围六百里出酒与油蜜极美遍岛皆橘柚香椽之属】莫斯哥未亚【在亚细亚北尽境东西万五千里南北八千里中分十六道有儿加河最大支河八十皆为尾阁以七十余口入北髙海兵力甚强日事吞并其地下长日短冬至日止二时气极寒雪下坚凝室宇多用火温行旅为严寒所侵脉皆冻如蓦入温室耳鼻辄堕毎自外来者先以水浸其躯俟僵体渐苏方可入温室八月至四月皆衣皮裘产皮处用以充赋税所造大铳长三丈七尺用药　石内容二人扫除又有宻林其树悉为蜂房国人各界其树为恒产】
　　风俗尚天主教通厯数善制造【南懐仁坤舆图説云欧逻巴州大小□图自王以及庶民皆奉天主教纎毫异学不容窜入其婚娶男子三十女子至二十外临时议婚不预聘通国皆一夫一妇无有二色者土多肥饶产五谷以麦为重果实更繁出五金以金银铜铸丝为币衣服蚕丝者有天鹅绒织金縀之属羊绒者有毯罽鎻哈喇之属又有利诺草为布细而坚轻而滑敝可捣为纸极坚靭君臣冠服各有差等相见以免冠为礼男子二十已上防衣青色兵士勿论女人以金寳为餙服御罗绮佩带诸香酒以葡萄酿成不杂他物可积至数十年膏油之类味美者曰阿利櫗是树头果熟后全为油饮食用金银玻及□器其屋有三等最上者纯以石砌其次甎为墙其下土为墙筑基最深上累六七层髙至十余丈瓦或用铅或轻石坂或陶瓦工作制造备极精巧其驾东国王用八马大臣六马其次四马或二马战马皆用牡骟过则弱不堪战矣诸国皆尚文学国王广设学校一国之郡有大学中学一邑一郷有小学小学选学行之士为师中学大学又选学行最优之士为师生徒多者至数万人分为四科聴人自择一曰道科主兴教化一曰教科主守教法一曰治科主习政事一曰医科主疗疾病凡四科官禄入皆厚养亷有余尚能推恵贫乏诸国所读之书一以天主经典为宗在处皆有贫院专养鳏寡孤独及残疾之人又有防院以育小儿有病院养疾病各城邑过丰年多积米麦饥嵗以常价粜之国中有天理堂选盛徳宏才无求于世者主之凡有举动征伐必先质问合天理否以为可然后行诸国赋税不过十分之一民皆自轮无微比催科之法词讼极简小事理中和觧大事乃闻官凡官府判事不先事加刑必俟事明罪定然后刑之】
　　土产金刚石餙金剑　金珀书箱　珊瑚树　珊瑚珠　琥珀珠　伽防香　哆啰羢　象牙　犀角乳香　蘓合油　丁香　金银乳香　花露
　　花幔　花氊　大玻璃镜【以上康熈九年入贡】厚福水　緑玻璃鳯壶　里阿□波罗杯　蜜蜡杯　蜜蜡小瓶　法琅小圆牌　宻蜡小刀柄　银累丝轮船　小铜日规　连银累丝屏　累丝花　水晶满堂红灯　各寳玩器　咖石防鼻烟礶　各色玻璃鼻烟壶　各寳圆球　各寳鼻烟壶　银累丝大小花盘　实地银花盘　连座银累丝船银花匣　连银累丝小花瓶　镶寳石花　银丝小漏盘　线花画　皮画　皮扇面画　绣花绒盘　小银礶　花石片　铁花盆　巴尔萨吗油咖石防葢杯　镀金皮规矩　镶牙片鼻烟盒银花素鼻烟盒　镶银花砂漏　咖石防緑石
　　鼻烟盒　阿噶达片　番银笔　咖石防带头片玛瑙刀柄　玛瑙鼻烟壶　各色石鞭头　小
　　石盒　瑚素珠　玛瑙珠　各寳素珠　花纸盘香枕囊　显防镜　石头火漆印巴　火字镜玻璃棋盘棋子　火漆　大红羽縀　周天球鼻烟　照字镜【以上雍正三年入贡】大珊瑚珠　寳石素
　　珠　金镶咖石防瓶　金法琅盒　金镶蜜腊盒银镶咖石防盒　金镶玛瑙盒　银镶蓝石盒银镀金镶云母盒　银镀金镶玳瑁盒　玻璃
　　瓶贮各品药露　金丝縀　金银丝縀　金花縀洋縀　大红羽毛縀　大红哆啰呢　洋制银
　　柄武器　洋刀　长剑　短剑　鍼银花火器自来火长鎗　手鎗　上品鼻烟　石巴依瓦油圣多黙巴尔撒木油　壁露巴尔撒木油　伯
　　肋西理巴尔撒木油　各品衣香　巴斯地理葡萄红露酒　葡萄黄露酒　白葡萄酒　红葡萄酒　咖石防　各色法琅料　乌木镶青石桌面　乌木镶黄石桌面　乌木镶各石花条桌织成各种逺视画【以上雍正五年入贡】自来火长鸟鎗　自来火手把鸟鎗　法琅洋刀　赤金文具　咖石防文具　螺钿文具　玛瑙文具　緑石文具赤金鼻烟盒　咖石防鼻烟盒　螺钿鼻烟盒玛瑙鼻烟盒　緑石鼻烟盒　银装春夏秋冬四季花　金丝花縀　银丝花縀　金丝表缎　银丝表縀　哆啰呢　织人物花氊　露酒　白葡萄酒　红葡萄酒　巴泉撒木鼻油　洋糖果香饼　银装蜡台　银盘玻璃瓶　银架玻璃瓶意大石文具　银圆香盒　银长香盒　蜜蜡
　　香盒　剪子　意大石牙籖　玻璃牙籖　异石烟盒【以上乾隆十八年进贡】


　　钦定大清一统志巻四百二十三
　　钦定四库全书
　　钦定大清一统志巻四百二十三
　　苏禄【在东洋海中地近浡泥阇婆其贡道由福建以达于　京师】
