<!-- { "loadSidebar": true } -->
　　名宦汉郭凉【右北平人建平中为雁门太守击卢芳将伊由于繁峙由将共杀由诣凉自是芦芳城邑稍稍来降凉诛其豪右郇氏之属镇抚羸弱旬月间雁门且平芳遂亡入塞】三国魏牵招【安平观津人为雁门太守郡在邉陲防抄不防招教民战阵虏犯塞逆击辄摧破缮治陉北故上馆城置屯戍以镇内外野居晏闭防贼静息乃简选才俊诣太学受业还相教授数年中庠序大兴明帝即位赐爵闗内侯在郡十二年威风逺振治邉之称次于田豫】容【渔阳人继牵招为雁门太守有名绩】晋吾彦【吴郡人有文武才干武帝时为雁门太守】索静【敦煌人武帝时为雁门太守】隋宇文防【河南洛阳人文帝末为代州总管有能名】王颁【大原祁人髙帝时为代州刺史有恵政】李景【天水休官人仁夀中检校代州总管汉王谅作乱李景拒之屡挫贼锋司马冯孝慈参军吕玉骁勇善战仪同三司侯莫陈又多谋画工拒守景推诚此三人月余朔州以兵来援合击大破之】敬钊【河东蒲版人仁夀中为繁峙令有能名贼至力战城防临之以兵辞气不挠伪将有乔钟葵署为代州总管司马钊拒之再三葵怒将杀之防葵战败得免】陈孝意【河东人大业中为雁门郡丞时长吏多贜汚孝意清节弥厉发奸摘伏动若有神吏士称之帝幸江都时刘武周作乱前郡丞杨长仁雁门令张确等谋应贼孝意族灭其家郡中莫敢有异志武周来攻孝意拒之每致克防孤城无援示必死遣使江都竞无报命孝意知帝必不返旦暮向诏敇库俯伏流涕粮尽为校尉张世伦所杀以城降武周】唐张俭【京兆新豊人髙祖时检校代州都督劝民屯田力耕嵗数稔私蓄富实乃建平籴法入之官民恱喜由是储斛流通】张公谨【魏州繁水人贞观初为代州都督置屯田以省餽运数言时政得失太宗多所采纳】王忠嗣【华州郑人明皇时试守代州别驾大猾闭门自敛不敢干法云】李光进【河曲人宪宗时为代州刺史弟光顔亦厯代州刺史】宋陈恕【洪州南昌人精吏治太宗时知代州】杨业【并州太原人太宗以业老于邉事迁代州刺史兼三交驻泊兵马都部署辽兵入雁门业自西京出由小径至雁门北口南向击败之以功迁云州观察使仍判代州自是辽人望见业旌旗即引去】张齐贤【曹州寃句人徙家洛阳雍熙三年知代州与部署潘美同领沿邉兵马邉兵薄城下齐贤选厢军二千出誓众慷慨一以当百辽兵遂却乃夜发兵二百人持一帜负一束刍距州城南三十里列帜然束刍辽兵骇走齐贤先防兵于土磴砦掩击之】桞开【大名人真宗即位命治代州开至葺城垒治战具甚有方畧】周永清【世家灵州祖美归京师永清为河北沿邉安抚副使知代州辽乞割地永清入对言疆境不可轻与人臣职守土不愿行固遣之复上章陈利害竟以母病辞】刘文质【保州保塞人天禧中知代州先是蕃部获逃卒给绢二疋茶五斤卒皆论死时捕得百三十九人文质取二十九人以赦后论如法余悉配他州】张亢【临濮人仁宗时为并州副都总管知代州兼河东沿邉安抚使增广堡岩以广田牧蕃汉归者数千户嵗减戌兵万人遂为并汾屏翰】刘永年【并州人当仁宗时勅知代州辽取西】
　　【山木积十余里辇载相属永年遣人焚之一夕尽辽人移檄捕纵火盗永年曰盗在我境何预汝事】冯行己【河阳人皇祐中知代州时五台山寺调厢兵义勇缮葺为除和籴谷三万行己谓不可捐嵗入之储事不急之务】刘舜卿【开州人仁宗时知代州辽遣谋盗西闗锁舜卿易旧锁而大之后以锁来归曰吾未尝亡锁也引视纳之不能受遂慙去诛谍者】史抗【济南人宣和末为代州沿邉安抚副使金人围代急抗呼二子稽古稽哲谓曰吾将死事汝軰能不误国当令家属自裁然后同赴义二子泣曰唯父命明日城破父子三人突围力战死于城隅】李翼【麟州新防人宣和末为代州西路都巡检使司崞县金人取代执守将嗣本遣谕降翼射却之帅士卒坚守金人入翼挺身战被执不屈与县令李耸丞王唐臣尉刘于英监酒阎城同死之】张忠辅【宣和末为将同崔中折可与守崞县金人来攻婴城固守中有二心忠辅宣言曰必欲降请先杀我中绐斩忠辅开城门可与被执不屈死之可与兄可永建炎中言于朝官可与之子五人而忠辅不与士论惜之可与云中人】王忠植【绍平十年知代州举兵复石代等十一州】金璞萨忠义【上京巴尔古河人海陵时为震武军节度度使火山贼李鐡鎗乗暑来攻璞散忠义单衣从一骑迎击之射杀数人贼乃退　按扑杀忠义旧作璞散忠义巴尔古河旧作拔卢古河今并改】完顔【中都司属司人世祖曾孙大定中授代州宣鋭军都指挥使嵗旱州委祷雨于五台灵潭步致其水雨随下人为刻石记之云】鄂通丑和尚【为代州经畧使贞祐四年八月元兵攻代州卾通丑和尚御战败绩身被数创被执欲降之不屈死　鄂通丑和尚旧作奥敦丑和尚今改】明陆亨【晋江人洪武中以吉安侯镇雁门缮甲练兵戎伍整肃州闗城堡营建甚坚至今頼之】李升【陜西盩厔人洪武间五防典史值秋霜杀禾即以状闻乞赈布政司委官勘称不实置升于狱升曰为民获罪虽死何憾者庶争诉其诬得复职】刘英【宝坻人洪武间知繁峙县居官亷防赋役均平尝以抗疏言事解官父老数十人备列治状诣阙请留得复任】张鼐【寕晋人宣和二年以举人授代州学正课诸生有声时年十九】徐绶【昌平人成化间以崞县嵗饥亲诣富室贷米以赈全沽万余人比稔即为征还】马通【同州人治中繁峙知县县故顽梗逋赋不知学通勤于化导俗为一变防大水没禾他邑承风旨减报通独诣司防力争得报全灾他邑民以不生繁峙为恨】李士元【洛阳人嘉靖中知代州州使客旁午民苦供亿士元特设支房命谨愿吏掌之嵗输有节又上官遣吏来督赋辄索钱物不应则捶馆人士元命如数以给辄报上官后虽强畀之不敢受矣然卒以不善事上官论罢】郭宗臯【福山人嘉靖中代州兵备副使自奉约而法令严凶豪潜伏抚民以恩有隠咸得自逹闻讣奔丧即日徒步哭归人送者万余人】杨啓允【狄道人五台知县世宗建三殿募邑代山采木二十万时亢旱水竭艰挽运啓允祷于天夕果大雨木尽浮而出】南居益【渭南人万厯末雁门参政缮治亭障省费万计】阎梦防【鹿邑人崇祯末代州参将流贼破城抗节死】
　　本朝刘正【仕邱人顺治初知代州州人某为仇家所讦祸不测力白其枉得释怀数百金以谢却之姜瓖作乱代人刘迁应之贼数万攻城百日正守御甚力大军至围解或指聚落为贼党正抗声折之宻令具牛酒犒师胥获免】许可用【葢州人顺治四年为雁平道刘迁攻代州城可用坚守宻遣人期大军合剿迁遂授首代人立祠祀之】崔尚质【顺天人顺治四年知繁峙县治行最一时刘迁乱尚质城守力屈死之家人皆自焚死赠按察司佥事祀忠烈祠】周逺祚【临汾人顺治初繁峙县教谕姜瓖勒授伪职不屈死】李延寿【奉天镶蓝旗人姜瓖之乱五防被围延夀以宣府总兵往援值窦村为贼巢佯言进勦代州潜出峨口夜抵窦村擒斩无遗慰遗胁从数百人余贼守尧山砦砦高数百丈因设长围募死士数千夜破之贼遂坠崖死其被诬通贼者尽释之在五防二年班师百姓建祠以祀】范印心【河内人顺治五年以进士知崞县克勤其职姜瓖乱殚力守御邑获安官兵往返刍粮备而不扰民又请蠲逋赋赎俘掠士女民甚徳之】张道祥【徐州人康熙十三年任雁平道多善政代州饥捐俸金煮粥以赈又购米平粜全活甚众】
