<!-- { "loadSidebar": true } -->
　　【小山门谷龙湾谷明枢谷狼谷箭捍谷神堂谷水谷马谷东安谷西安谷十一口】龙湾峪口【在应州西南四十里南通代州界通志龙湾谷口东有沙家五人赤石盆子四谷西有东寺西寺白树棘料石门寛谷水谷七口】阳和口【在阳高县西北十五里东西十五步墙高一丈八尺亦名前口其东北二十里有将军口石墙高二丈又东二十里名后口南北六十步墙高二丈八尺】咸宁口【在阳高县西北七十里东西五十步墙高一丈五尺】虎峪口【在阳高县东北二十里东西十五步墙高一丈】白括峪口【在阳高县东北十五里曰小口县东北三十里曰大口东西各一百余歩石墙俱高二丈五尺】榆林口【在天镇县西北三十里东西五十步墙高二丈五尺相近又有甎磨口水磨口】白羊口【在天镇县北少西三十里东西六十步墙高二丈五尺一作白阳】直峪口【在广灵县南十五里直峪山下两岸壁立一径幽香路达灵邱县旧有兵戍守】林闗口【在广灵县西南四十里林管山下路通灵邱县明置廵司今裁】火烧岭口【在广灵县西北六十里火烧岭下路殊寛坦明设兵戍守逾墙为天镇县界径复狭隘行人不能留足】桦涧岭口【在广灵县东北四十里桦山下路通西城山险道狭马不并驱】石门口【在灵邱县东二十里壁立直上径最险隘旧名隘口闗宋杨延朗尝守此旧有巡司】赵马寨【在懐仁县西南三十里】陶家寨【在懐仁县东北又东北有邉家店】石级寨【在浑源州西南八十里山上又西有烛炉寨】寇家寨【在浑源州西四十里又新安寨在州东北三十里】北辛寨【在山阴县东二十里又南辛寨在县南二十五里】加斗寨【在广灵县东南十五里一名留老砦亦名留老□明洪武间筑周一里有奇高二丈五尺濠深二丈】土岭寨【在广灵县西二十里明洪武中筑周围二百步墙高一丈五尺濠深三丈】焦山寨【在广灵县东北十五里焦山村明洪武间筑周二里十歩墙高二丈五尺】瓦房寨【在广灵县东北三十里瓦房村明洪武中筑周二百步墙高一丈五尺濠深二丈二尺】牛栏寨【在灵邱县东南六十里又顺城寨在县南一百里峭壁如城】水南寨【在灵邱县西南五十里有河水寨此寨在南故名】定西寨【在灵邱县西五代唐置辽史耶律色钦传统和初太后亲帅师救燕以耶律色钦为山西路兵马都统至定西遇贺令图军击破之耶律色钦旧作耶律斜轸今改】观音寨【在灵邱县西北六十里又三墁寨在县西十五】
　　【里寨顶有三墁故名】聚落堡【在大同县东六十里东至阳高县六十里南至浑源州治一百二十里明天顺三年筑堡城周三里】高山堡【在大同县南六十里明天顺三年筑周三十里十步时朝议以镇守孤峙旁无辅卫乃东城聚落西城高山设兵驻守以为左右两翼则按伏之费】
　　【省犄角之势成】懐仁堡【在大同县西南八十里明永乐九年筑周三百五十五丈八尺濠深一丈七尺又拒墙堡在县北少西八十里明嘉靖中筑分驻守备于此】沙河堡【在大同县西北六十里明正统初筑周二里三十步前卫哨马营】镇海堡【在懐仁县东南二十里】西安堡【在县仁县东南三十里旧曰西安镇其地平衍为四通之道明嘉靖中筑堡周二里有竒】王家庄堡【在浑源州南九十里明嘉靖十九年筑甎城周二里有奇山路崎岖亦控扼之所旧有马驿后裁今置廵司守此】青磁窑堡【在浑源州南三十里抢风岭之西南又大柯枝堡在州南五十里其西又有抢风岭墩】荆家庄堡【在浑源州西南二十里又水磨疃堡在州西十八里】韩村堡【在浑源州西北十五里又西留村堡在州西北二十五里秦村堡在州北十二里】曹娘子堡【在应州西二十里又萧家寨堡在州西北其西有韩家房堡又北有刘霍庄堡又三门城堡在州北二十五里其东又有义井堡】河阳堡【在山阴县西北三十里相近又有河曲堡又神泉堡在县西北六十里】白登堡【在阳高县南三十里明永乐中筑周二里有奇高三丈濠深一丈五尺或云即白登故城堡南又有白登河前后堡多茂林】漫流堡【在阳高县西二十里周二百八十丈高三丈又神泉堡在县西四十里周一百二十丈高二丈又许家庄堡亦在县西俱接大同县界】守口堡【在阳高县西北二十里东至邉墙三里西至邉墙二十里北至边墙二里明嘉靖中筑周三里有奇高三丈八尺属大同路　本朝属新平路又靖卤堡在守口堡西二十里明嘉靖二十五年筑周二里有奇旧志守口堡分邉十二里零靖卤堡诸处为最冲】猫儿庄堡【在阳高县北一百里明永乐初筑周二里四十步高一丈五尺其北二十里有口子墙高二丈五尺又闗头堡在县北七十里明宣徳间筑后废】米辛闗堡【在天镇县南二十里周三百二十丈高三丈三丈濠深二丈又方城堡在县南七十里周二百四十丈濠深壹丈又上畔庄堡在县西南二十里周一百九十丈高三丈濠深二丈】镇门堡【在天镇县西四十里南至阳高县界三十里北至边墙半里明嘉靖中筑周一里有奇高三丈六尺属大同路　本朝属新平路旧志镇门堡分邉十三里有零】长胜堡【在天镇县北六十里明永乐元年筑周五里六十步濠深一丈】永嘉堡【在天镇县东北四十五里明嘉靖中筑周三里有奇西去阳高县一百五十里与宣镇李信屯相犄角】瓦窑堡
　　【在天镇县东北三十里西至邉墙八里北至边墙十一里明嘉靖中筑周一里有奇髙三丈五尺属大同西路　　　　　本朝属新平路旧志瓦窑堡分邉七里内东烟墩极冲当新平咽喉地】瓮城驿【在大同县东南六十里西浮村明洪武初置】聚乐驿【在大同县西北六十里聚乐城雍正十年置有驿丞乾隆七年裁】西安驿【在懐仁县治东旧在县南西安镇明万厯中移此】上盘驿【在浑源州治东明洪武初置】安银子驿【在应州西南三十里明洪武中置】山阴驿【在山阳县治东明景防中置在县南十八里万厯中改置于县冶东钟楼后】太白驿【在灵邱县治南】马厰驿【在广灵县西】
　　津梁兴云桥【在大同县东门外如浑河上旧呼为御河桥元泰定初重建更名明万厯中水涨桥壊总兵郭琥拓故基更创下为洞十九桥高三丈余东西长百余丈南北濶十丈】古定桥【在大同县东南七十里跨桑干河明洪武中建】小龙门桥【在大同县东南百余里大新庄村土人解氏当河上流凿石为梁高数丈题曰小龙门】西安桥【在懐仁县东南三十里桑干河上】乱岭水桥【在浑源州东三十里　本朝顺治十三年初建】楼阁虹桥【在浑源州南磁峡口内两峡凿孔架巨梁搆楼其上据以守口可称天险】广济桥【在应州东二十里浑河上】河阳堡桥【在山阴县西北三十里跨桑干河明万厯中大学士王家屏建】八角桥【在广灵县东十里通志相传旧有八家环居共建后误称为八角】平水桥【在广灵县西七里下跨一涧遇大雨其水辄平邑人改建石桥】黒龙河桥【在灵邱县西五里】孤树河桥【在灵邱县西二十里】
　　陵墓后魏永固陵【在大同县北方山上魏书孝文纪太和五年建永固石室于山上立碑于石室之庭十四年十月癸酉文明太皇太后于永固陵又文成皇后冯氏传太后与高祖游于方山顾瞻川阜谓羣臣曰舜苍梧二妃不从岂必逺祔山陵吾百年之后神其安此高祖乃诏有司营建夀陵于方山又起永固石室太和五年起作八年而成刋石立碑颂太后功徳水经注方岭上有文明太皇太后陵寝之东北有高祖陵二陵之南有永固堂】战国赵武灵王墓【在灵邱县东史记应邵注武灵王塟代郡灵邱县元和志赵武灵王墓在灵邱县东三十里寰宇记灵邱故城在县东十里又二十里为武灵王台土阜尚存】五代唐李克用墓【在应州东安邉镇南五代史唐庄宗本纪李克用于雁门旧志五代防要有遂陵衍陵奕陵庆陵俱在应州金城县乃唐明宗追号其祖父者　按朱尊朱邪府君石葢记次应州马神祠下前有施石台覆而观之上有篆文曰唐故汾州刺史朱邪府君墓志铭考后唐明宗父电赠汾州刺史应州其为电墓无疑录此以补前志之缺】康思立墓【在山阴县东十五里】辽沙彦恂墓【在山阴县南三十里府志辽开国伯沙彦恂墓在沙家寺东山坡明正徳间水冲出石碣碑铭】金刘从益墓【在浑源州东二十里】雷渊墓【在浑源州西北十七里】蘓保衡墓【在浑源州西北七里冈下】刘防墓【在浑源州北二十里】高汝砺墓【在应州南接马峪石兽俱存】诸王墓【在广灵县东北五里府志俗呼为乱塜相传为金诸王之墓】元韩浩墓【在应州南茹越口】李彦古墓【在应州东北彦古为元左丞】安明本墓【在山阴县东六里】孙公亮墓【在浑源州西北二十二里】张守中墓【在广灵县西二里】许子逊墓【在大同县东闗无榆坡上】托都墓【在大同县东一百里府志墓在友宰村有碑记子孙易姓李隶大同县民　托都旧作脱脱今改】明石瑁墓【在应州东南刘义村】孙逄吉墓【在浑源州东北二里】田天泽墓【在应州城南闗内】李景墓【在广灵县西北邑厉坛南】王家屏墓【在山阴县西三十里河阳堡】
　　祠庙北岳庙【在浑源州南二十里恒山上唐开元中封安天王宋大中祥符中加号安天元圣帝元至元中晋号安天太贞元圣帝明洪武中更号北岳恒山之神旧祀于正定府曲阳县　本朝顺治十七年准科臣粘本盛奏改祀恒山载之秩典屡遣官致祭康四十七年】
　　【圣祖仁皇帝御书化垂悠久匾额以赐通志岳庙创自元魏太延元年唐武徳间复建金元明俱重建】道坛庙【在大同县南魏书文成纪兴光元年帝至道坛登受图箓水经注如浑水左有大道坛庙始光三年少室道士冦谦议建通志在县南三里后移桑干河阴改名又名崇虚寺】天王祠【在应州城内旧为天王村府志文昌寺在古旧城帅府东北唐卫公李靖建相传晋王李克用母常祷于祠遂生克用疑天王祠即古文昌祠】律吕神祠【在浑源州西北七里神溪中孤石上元魏时建】文井祠【在大同县西南五里水经注汤井东有文井祠以时祀祭朱谋防笺文当作火元和志云州火山有火井祠寰宇记汤井东有大井】魏文成帝庙【在灵邱县东二十里通志碑记云文成征慕容垂师还牧马于此后人立庙】张仁愿祠【在懐仁县治内亦曰张总管祠即筑受防城者　按唐书张仁愿传神龙三年以仁愿为朔方军总管唐自武徳七年改总管曰都督惟朔方军如故仁愿有总管之称但考仁愿政绩止于筑受降城而皆不在郡境葢三城既筑云州人亦食其福遂尸而祝之明统志缘此并列三受降城于大同古迹误矣】太白祠【在浑源州南府志祠在南磁峡明成化十九年建祀唐李白嵓上有白书壮观二字】三灵庙【在应州东南大石村祀唐李克用宋杨业元韩浩】忠肃祠【在应州南金建祀道国公康弼】孟姜女庙【在浑源州东北二十里龙角山上通志相传秦时其夫筑长城而死姜向城痛哭城为之崩乡人立庙祀之　按孟姜女庙沿邉郡邑不一其处间多传防不尽在其哭泣城隳处也】
