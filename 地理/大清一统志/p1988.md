<!-- { "loadSidebar": true } -->
　　建置沿革古史不载汉魏以来不通中国相传在海岛之中当建安郡东水行五日而至在外国为最小而险其国有大琉球小琉球隋大业中令羽骑尉朱寛访求异俗始至其国言语不通掠一人以返后遣武贲郎将陈棱率兵至其都掠男女五千人还唐宋时未尝朝贡【乐史太平寰宇记隋炀帝大业初海帅何蛮等云每春秋之时天清风静东望依稀似有烟雾之气亦不知有几千里三年帝命羽骑尉朱寛入海访求异俗遂以何蛮俱往因到琉球国言语不相通因掠一人并取其布甲而还帝复遣武贲郎将陈棱朝请大夫张镇州率兵自义安浮海击之至琉球初棱将南方诸国人从军有昆仑颇觧其语遣人慰谕之琉球不从拒逆官军棱击走之进至其都频战皆败焚其宫室掳其男女数千人而还自是而絶】元世祖至元二十八年沿海副万户杨祥使往招谕不从成宗元贞三年福建省平章政事髙兴遣都镇府张浩等赴琉球国擒生口而还【元史作瑠求又曰髙兴言今立省泉州距瑠求为近可伺其消息□宜招宜伐不必他调兵力九月髙兴遣都镇抚张浩福州新军万户张进赴瑠求国共擒生口一百三十余人】　其国王初姓欢斯氏名渇刺兠至元末国分为三有三王曰中山曰山南曰山北皆以尚为姓明洪武初中山王遣子侄及其陪臣子弟皆来请肄业国学帝优赉之并赐闽人三十六姓善操舟者令徃来朝贡自是三王封皆请于朝未几山南山北为中山所共并终明之世修贡不絶
　　本朝顺治六年琉球国遣使奉表纳欵十一年其国王世子尚质遣使进贡方物
　　诏册封尚质为中山王赐镀金银印令二年一贡着为定例康熈二十年中山王世子尚贞奏请袭封二十一年遣官
　　册封琉球国王并
　　御书中山世土四字封之五十七年琉球国王世曽孙尚敬奏称自四十八年中山王尚贞薨逝世子尚纯敬奏称自四十八年中山王尚贞薨逝世子尚纯早逝世孙尚益权署国事未及请封亦薨今遣耳目官正议大夫等奉表恭进方物并请封袭奉
　　防琉球国世守臣节忠荩可嘉准该国王世曽孙尚敬所请敇赐承袭琉球国中山王雍正元年琉球国王尚敬遣王舅翁国柱及曽信入贡复遣官生郑秉哲等入监二年召见王舅翁国柱于
　　乾清宫
　　御书辑瑞球阳四字赐之乾隆元年二年三年琉球国
　　王俱遣使入贡四年
　　皇上以王遣使庆贺忠荩可嘉降勅奨谕并
　　御书永祚瀛壖四字赐之十九年琉球国王世子尚移奏称臣父敬于乾隆十六年薨逝念臣小子穆恭循典例以嫡为统谨遣耳目官正议大夫等防赍方物奏请循例封袭王爵二十年遣官
　　勅封尚穆为琉球国中山王自后二年一贡如常例风俗风土气与岭南相类【隋书】望月盈亏以纪时节草木荣枯以为年嵗【北史】去髭黥手羽冠毛衣【寰宇记人皆深目长鼻男子去髭须妇人以墨黥手为龙蛇文马端临文献通考男女纻防纒髪从此后盘绕至额其男子用鸟羽为冠装以珠贝饰以赤毛形制不同妇人以罗文白布为防其形方正鬬镂皮并杂毛以为衣制裁不一□毛垂螺为饰杂毛相间下垂小贝其声如佩缀珰施钏悬珠于颈织藤为笠饰以毛羽】深目长鼻名有小慧【隋书】无礼节好剽掠【寰宇记无君臣下上之节拜伏之礼父子同牀而寝男女相悦便相配偶妇人产乳必食子衣明统志尤好掠剽故啇贾不通人喜铁器不驾舟楫惟防竹为筏□则羣舁之浮水而遁】火耕水耨【文献通考厥田良沃先以火烧而引水灌之持一鈡以石为刃长尺余濶数尺而垦之宜稻粱禾黍麻豆赤豆胡黒豆等木有枫栝松楩楠枌梓果药同于江表】家织蕉布【汪楫使琉球杂录农习于隋絍妇较耕男为勤家纎蕉布非是则无以为衣也负薪运水亦妇人为之】曝海为盐木汁为醋米麴为酒【寰宇记以木槽中曝海水为盐木汁为醋米麴为酒其味甚薄食皆用手遇得异味先进尊者凡有宴防执酒者必待呼名而后饮上王酒者亦呼王名后衔杯同饮颇同突厥歌呼蹋蹄一人唱众皆和音颇哀怨扶女子上防摇首而舞胡靖崇祯癸酉记录肴馔尽干制无调各盘贮而不相共饮酒正以一杯相传有我合彼分我分彼合之别】土多山洞洞有小王【寰宇记琉球国自隋闻焉居海岛中当建安郡之东水行五日而至土多山洞其王姓欢斯氏名克剌兠不知其由来有国代数也彼土人呼之为可老羊妻曰多防荼所居曰波罗波檀洞堑栅三重环以流水树棘为藩王所居舍其大十六间雕刻禽兽国有四五帅统诸洞洞有小王往往有村村有鸟了帅并以善战者为之自相树立理一村之事兵有刀稍弓箭剑铍之属编纻为甲或用熊豹之皮王乘木兽令人轝之而行从不过数十人国人好相攻撃人皆骁健善走难死而耐疮诸洞各为部队不相救助两军相当勇者三五人出前跳躁交言相骂因相击射如其不胜一军皆走遣人致谢即共和觧收取斗死者聚食之】无赋敛有事则均税用刑亦无常准皆临事科决【文献通考其民犯罪皆防于鸟了帅不防则上请于王王令臣下共议定之狱无枷锁惟用绳缚决死刑以铁椎大如筯长尺余鑚顶杀之周煌流球国志畧云其国刑法有死刑三一凌迟一斩首一鎗刺轻刑五一流一曝日一夹一枷一笞】近奉正朔设官职被服冠裳表陈章奏以土官为府职司朝贡者为文职【王圻续文献通考其大夫长史通事官司朝定员为文职皆明所赐三十六姓子孙为之土官则有名无姓也】著作篇什有华风焉【张学礼中山记云官宦之家俱有书室客轩架列四书唐书通鉴等集板翻髙濶傍译土言云】
　　山川北山【在国境西南与日本接界明万厯中福建廵抚许孚逺奏云琉球近嵗为闗白扰害葢因地势连属无波涛之险由萨摩开船四日可至琉球北山延袤三百余里随路有山早行夜宿闗白见其路顺欺其国弱声言发船来伐要彼北山屯兵若果据北山琉球必为所得而闽广为其出没之地盘据扰攘将无寕嵗即指此山也按故山北王国以此山名与中山山南为三】琉璜山【亦在国境西南地名尤家埠山形圆卑如覆盂四面无址】虎萃峯【在国城内殿后其下有小庙无像但设香供于地又殿前有石壁髙数丈濶二十余丈平如斧削中有一穴穴口嵌一铁龙头龙口内有泉喷出从空注下即大旱之年水亦不渇】髙华屿【隋书自义安浮海至髙华屿又东行二日至鼊屿又一日便至琉球按二屿俱隋陈棱率兵过此】落漈【元史水至彭湖渐近琉球谓之落漈者水趋下不回也凡西岸渔舟至彭湖遇风作漂流落漈回者百之一二续文献通考嘉靖中国王遣使蔡瀚奉表谢又请云明统志中载琉球有落漈王居壁下聚髑髅非实事杜氏通典习字渊海瀛虫录星槎胜覧所述亦传者妄也乞下史□从之】那坝港【在国城外二十余里离海口三里许其间里巷相达人居稠宻又有地名玖米亦见章奏】龙潭【在国城西潭中二山并峙一名石笋一名龙冈其国人于重阳日为龙舟竞渡之戏于此】
　　古迹三屿【故国名近琉球元世祖至元三十年欲遣人招诱之平章政事巴延言此国之人不及二百万乞不遣使从之巴延旧作伯顔今改正】三清殿【在那坝港东北三里殿前有二松树大数围髙二十余丈】天妃庙【在三清殿东其东有演武塲场南有长虹桥广丈余长五里桥下大水名曰曼湖通海过桥有松岭长有二十里松楸满目苍翠鬰然亦琉球之一景也】迎恩亭【在那坝港地名明洪武时武寜王建离海口三里许即天使登岸之所】天使舘【近迎恩亭向来册封员役俱驻于此馆中有厅堂廓房楼阁园亭台榭书室小轩周围寛广馆内铺设什物俱照中国置度设専司收贮在库俟大使至日方敢动用后楼上尚有明季使臣杜三策题梅花诗百首于壁间其余吟咏甚多外有匾额字画皆明厯代名公之遗迹也舘前有空地百亩每日午后妇女或老或少擕筐挈聚集于此为贸易易实游玩也】山北王墓【在今归仁运天村土人呼为按司墓】尚圆王祖茔【在叶壁山中有一山宛转如游龙】中山王祖茔【在国城内西南茔中无冢惟石碑上刻琉球中山王祖茔茔前五峯相对逺山围抱又有中山王家庙离那坝港数里官民经过下马步行殿中所供牌位自唐宋以来子孙不替云】
　　土产熟琉磺　红铜【以上俱入贡】斗镂树【寰宇记斗镂树似桥而叶宻条纎如髪纷然垂下】金荆榴【续文献通考木色如其金密致而文彩盘促有如美锦甚香可以为枕及案面虽沉檀不能及】海螺殻　白钢锡　胡椒　番茹【状如薯蓣】番纸　蕉布　苎布　红花　苏木　鬃烟熊　罴　豺　狼【寰宇记有熊罴豺狼尤多猪鸡无牛羊驴马】



　　钦定大清一统志巻四百二十三
　　钦定四库全书
　　钦定大清一统志巻四百二十三
　　荷兰【在西南海中亦曰红夷俗称红毛国其贡道由福建以建于　京师】
　　建置沿革自古荒服之地不通中国相传在西洋中其地近佛郎机其人深目长鼻髪眉须赤赤足长尺二寸颀伟倍常故名红夷又名红毛番明万厯中佛郎机市香山据吕宋荷兰闻而慕之二十九年驾大舰携巨礟直薄吕宋吕宋人力拒之则转薄香山防言欲通市当事难之防中人虑其登陆谨防御始引去三十二年七月驾二大舰直抵彭湖至十月末乃去是时佛郎机横海上红毛与争雄攻破美洛居国与佛郎机分地而守后又因咖吧假台湾之地于日本筑安平赤篏二城倚夹板船为援战久留不去海上奸民阑出货物与市寻复出据彭湖筑城设守已又泊舟风柜仔出没浯屿白坑东椗莆头古雷洪屿沙洲甲洲闲要求互市濵海郡邑为戒严天启三年廵抚南居益谋讨之【上言臣入境以来闻番船五艘续至与风柜仔船合凡十有一艘其势愈炽有小校陈士瑛者先遣往咬吧宣谕其王至三角屿遇红毛船言咬吧王己往河南国因与士瑛偕至大泥谒其王王言咬吧国主已大集战舰义往彭湖求互市若不见许必至搆兵葢阿南即红毛番国而咬吧丈泥与之合谋必不可以理谕为今日计非用兵不可因列上调兵足饷方畧部议从之】四年正月遣将先夺镇江港而城之且筑且战番人乃退守风柜城居益増兵往助攻击数月防犹不退乃彂大兵诸军齐进防势窘两遣使求缓兵遂扬帆去彭湖之警始息而其据台湾者犹自若也崇祯中为郑芝龙所破不敢窥内地者数年乃与香山佛郎机通好私贸外洋十年驾四舶由虎跳门薄广州寻遁归台湾
　　本朝顺治九年伪郑成功率舟师攻平安城荷兰战败因弃台湾而去十年广东廵抚奏称荷兰国遣使航海请修朝贡十三年贡使哔呖哦□嘢哈哇防等到京其贡道由广东入康熈三年荷兰国遣出海王统领兵船至闵安镇助勦海逆克取厦门金门
　　颁敕谕二道遣官赍赏赉银縀至福建令给付本国人带归二十五年改定荷兰国贡道由福建入【按荷兰明史谓之和兰其本国在西洋者去中华絶逺华人未尝至其所恃惟巨舟大礟舟长三十丈广六丈厚二尺余树五柜后为三层楼旁设小置铜礟桅下置二丈巨铁礟发之可洞裂石城震数千里世所称红夷礟即其制也然以舟大难转或遇浅沙即不能动而其人又不能战故往往挫衂其所役使名乌鬼入水不沉走海面得平地其柁后置照海镜大径数尺能照数百里云】
　　奉天主教深目长鼻髪眉须皆赤国富土遇中
　　国货物当意者不惜厚资【明史】
