<!-- { "loadSidebar": true } -->
　　【命寻访河源得阿勒坦郭勒于星宿海之西三百里又其西有巨石髙数丈亭亭独立名阿勒坦噶达素齐老防古语噶达素北极星也齐老石也唯此一石峯其崖壁皆土作黄赤色□无草木壁石为天池池中流泉渍涌溅为百道皆作金色入阿勒坦郭勒实黄河真源也】挿汉峯【在青海中近西岸与魁孙托罗海山东西对峙其峯卑小多土少石】都仑巴图尔峯【近洮河源共有七峯】大岭谷【在西宁邉外西通鉴唐武后延载元年武威道总管王孝杰破吐蕃于大岭谷又天实元年陇右节度使皇甫唯明奏破吐蕃大岭等军胡三省注大岭谷名】榆谷【在西宁邉外西南后汉书西羌传元帝时研种孙烧当立更以烧当为种号自烧当至当孙滇良世居河北大允谷种小人贫先零卑防数侵犯之夺居其地大榆中由是始强永元十四年隃糜相曹鳯上言西戎为害常从烧当种起所以然者以其居大小榆谷土地肥羙南得钟存以广其众北阻大河因以为固又有西海鱼盐之利縁山濵水以广田畜故能强大常雄诸种今者衰困亡逃栖窜宜及此时建　复西海郡规固二榆广设屯田隔塞羌胡交闗之路于是拜鳯为金城西部都尉尉后金城长史上官鸿又开置归义建威屯田二十七部侯霸后上置东西屯屯田五部增留逢二部帝皆从之列屯夹河合三十四部其功垂立至永初中诸叛乃罢水经注河水自西功郡东迳允州而厯大榆小榆谷北注羌述唐钟存所居也行都司志榆谷在金城西二百里汉西羌居此縁山滨水以广田畜胡三省通鉴注唐九曲即汉大小榆谷之地按榆谷在河南九曲在河西境虽相近实非一地】破逻真谷【在西宁邉外西南唐贞元九年讨吐谷浑侯君集与任城王道宗引兵行无人之境二千余里经破逻真谷追及伏允于乌海大破之】涅刚洞【在河州老鸦闗边外西南八十里土人云入其中行七八日尚未尽洞内有池洞中有一泉即药水也】挿汉拖罗海冈【在西宁邉外西南一百三十里地颇平癀其西北三十里又有一冈名呼呼拖罗海冈】巴尔拖罗海冈【在青海南百里黄河北岸冈甚髙大】黄河【源出青海之极西境自西域囬布罗部淖尔伏流重发名阿尔坦河流入鄂尔他腊挟札楞鄂楞两淖尔水东南流折西北又转东北厯二千七百余里至积石山入甘肃河州界汉书地理志金城郡河闗积石人在西南羌中河水行塞外东北入塞内至章武入海过郡十六行九千四百里水经注河水重源发于西塞之外出于积石之山屈而东北流迳子折支之地是为河曲东北厯炖煌酒泉张掖南又东经河曲又自东河曲迳西海郡南又东迳允川而厯大榆小榆谷北又东过陇西河闗县北洮水从东南来流注之唐书吐谷浑传贞观九年击吐谷浑侯君集任城王道宗行空荒二千里阅月次星宿川达柏海上望积石山覧观河源又吐蕃传长庆元年大理卿刘元鼎为防盟使逾湟水出防谷抵龙泉河之河流由是□梁西南行二千里水势狭春可涉秋夏乃胜舟其南三百里三山中髙而四下曰紫山直大夏羊同国古所谓昆仑者也曰闷摩黎山东距长安五千里河源其间流澄缓下稍合众流色赤行益逺他水并注则浊故世与谓西戎地曰河湟河源东北直莫贺延碛尾殆五百里隠测其地盖剑南之西元史地理志河源附录河源古无所见禹贡导河止自积石汉使张骞持节到西域度玉门见二水交流发葱岭趋□阗滙盐泽防流千里至积石再出唐刘元鼎奉使吐蕃访河源得之于闷摩黎山然皆经嵗月涉艰难而其所得不过如是世之论河源者又皆推本二説其説性迂总其实皆非本真元至元十七年命笃什为招讨使佩金虎符往求河源笃什既受命是嵗至河州州之东六十里至宁河驿驿西南六十里有山曰杀马闗林麓穹隘举足浸髙行一日至巅而去愈髙四阅月始扺河源是冬还报并图其城传位置以闻其后翰林学士潘昂霄从笃什之弟库库楚得其説撰为河源志按河源在吐蕃朶甘斯西鄙有泉百余沮洳散漫弗可逼视方可七八十里履髙下瞰灿若列星以故名为鄂端诺尔译言星宿海也羣峯奔辏五七里滙二巨泽名卾楞诺尔自西而东连属吞噬行一日迤东骛成川号齐必勒又二三日水西南来名伊尔齐与齐必勒合又三四日水南来名呼兰又水东南来名伊拉齐合流入齐必勒其流浸大始名黄河然水犹清人可涉又一二日岐为八九股名伊逊鄂罗木译言九渡通黄五七里可渡马又四五日水混浊土人抱革囊骑过之聚落紏木干众丹傅毛革以□仅容两人自是两夹山东广可一里二里或半里其深叵则朶甘斯东北有大雪山即昆仑也自八九股至昆仑行二十日河行昆仑半日又四五日至地名库济及克特二地相属又三日地名哈喇伯勒济尔四达之冲也近北二日河水过之昆仑以西人简少多处山南山皆不穹峻水亦散漫其山益髙地益渐下岸狭隘行五六日有水西南来名纳琳哈喇译言细黄河也人两水东来名竒尔木苏二水合流入河河水北行转西流过昆仑北一向东北流约行半日至贵徳州地名必齐勒始府州治官府州吐蕃等处宣慰司司治河州又四五日至积石州即禹贡积石五日至和州安郷闗一日至打罗坑东北行一日洮河水南来入河又一日至兰州过北卜渡至鸣沙州过应吉里正东行至宁夏府南东行至东胜州大同路自发源至汉地南北涧溪细流旁贯莫知纪极山皆草石至积石方林木畅荗世言河九曲彼地有二折盖竒尔穆蘓及贵徳州必齐勒也朱思本河源説河源在中州西南真四川马湖蛮部之正西三千余里云南丽江宣抚司之西北一千五百余里帝师萨斯嘉地之西南二千余里水从地涌出如井其井百余东北流百余里滙为大泽曰鄂端诺尔又自浑水东北流二百余里与罗啰海图河哈又东北流一百余里过玛拉哈地又正北流一百余里乃折而西北流二百余里又折而正北流一百余里又折而东流过昆仑山下随山足东流过萨斯嘉库济克特地与伊实巴萨沁河合又自哈剌河与黄河合正北流二百余里过鄂勒博站折而西北流经昆仑之流二百余里与竒尔穆苏河合又尔穆苏河与黄河合河合又西北流与彭赞河合折而西北流三百余里又折而东北过西宁州贵徳州马岭凡八百余里与邈水合又东北流过土桥站古积石州来羌城廓州搆米站界都城凡五百余里过河州与野厐河合又东北流一百余里与洮河合又东北流过达勒达地凡八百余里过丰州西受降城折而正东流过达勒达地古天徳军中受降城东受降城凡七百余里折而正南流过大同路云内州东胜州与黙河合又正南流过保徳州葭州及兴州境又过灵州凡一千余里与察纳河合又南流三百里与延安河合又南流三百里与汾河合又南流二百里过河中府过潼闗太华大山绵亘水势不可复南乃折而东流大概河源东北流所厯皆西蕃地至兰州凡四千五百余里入中国又东北流过达勒达地凡三千五百余里始入河东境内又南流至河中凡一千四百余里通计九千余里书经地理今释按地图河出经西蕃巴顔喀喇山东名阿尔坦河东北流三百余里合鄂敦他腊诸泉源滙为查灵鄂灵二海子折而北经防古北罗海山之南转东南流千余里南北受数十小水经乌蓝莽乃山下有都木达都昆都伦河多拉昆都伦河得特昆都伦河自东南来入之自此折而西北流三百余里前后小水奔注不可胜计绕阿木你马勒产毋孙山之东五百五十余里有齐普河呼呼乌蘓河自西来入之又迤东北流三百余里防哈克图衮俄尔济诸水厯归徳堡经积石山至陜西临洮府河水入中国矣　按元笃什穷河源至鄂州诺尔而止今考河源实始于阿尔坦河又在星宿海之西自巴顔喀喇山东麓流出二泉行数里遂合名为阿尔坦河防古呼金为阿尔坦言水色微黄而溜急也阿尔坦河之南有乌喀纳峯拉母拖罗海山之泉北有西拉萨拖罗海山泉及七根池诸水俱滙于阿尔坦河东北三百余里乃至于鄂敦他拉其地在西宁邉外西南一千一百十四里南有都尔伯津哈喇阿荅尔罕巴顔和硕诸山北有乌蓝得仲阿克塔齐钦布呼吉尔肯诸山众山环绕中间地可三百余里有泉千百大小错列登髙眺望厯厯如星名曰鄂敦他拉防古谓星为鄂敦水滩曰他拉即星宿海元史所谓鄂瑞诺尔也火敦鄂敦音之转耳诸泉皆防于阿尔坦河东北流百余里北有布哈布哈山南流出之一河南有喀喇荅尔罕山北流出之一河合于阿尔坦河土人名此三河曰古尔板索尔马滙为一道东南流注于查灵海由查灵海东南流五十余里入鄂灵海即元史所谓滙二巨泽名曰楞诺尔也查灵鄂灵二泽之间有三水南来一为色纳楚河一为多河一为若克查池之水合流入黄河其东流又有喀喇河入焉由鄂灵海流出转东北流五十余里又折东南流百余里至巴顔图浑岭下复正南流一百余里其前水皆緑色至此渐变而黄又东南流逹阿木奈玛勒占木逊山之南受数十小水厯七百余里至乌蓝黄奈山北又折而西北乌蓝芒奈山之南有三水名古尔板昆多仑俱北流数百里入黄河即元史所谓纳琳哈剌竒尔穆苏二水也自乌蓝芒奈山北转西流前后小水奔注绕大雪山之东北流一百五十余里有呼呼乌苏及齐普二河俱东北流防数水入于河自呼乌乌木蘓入河处仍转东北流三百余里受数十小水入贵徳堡邉始名黄河其自鄂灵海流至贵徳堡防古名喀屯河由贵徳堡东流四百余四里积石闗入河州界为中国黄河自巴顔喀喇山东之阿尔坦河发源流至贵徳堡回环屈曲通计二千三百余里自星宿海至京师共七千六百余里　本朝威徳逺布幅员广大边徼荒服皆板图我圣祖仁皇帝屡遣使臣往穷河源测量地度绘入舆图凡河源在右一山一水与黄河之形势曲折道里逺近靡不悉载防之元人所志又加详焉今依地理今释参考舆图及青海山川册説着其大畧如此按旧志序述河源以阿勒坦河在鄂敦他腊之上与今日考订情形领相脗合惟未着阿勒坦噶达素齐老及天池上之黄水又未悉回部和阗叶】
　　【尔羌初发之源伏于蒲昌海重发于河勒坦河盖其时四部未防考騐靡因今日西域青海徧板章大河真源近在户闼皇上命使穷考】
