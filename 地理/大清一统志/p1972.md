<!-- { "loadSidebar": true } -->
　　属境托和鼐【在库车城东六十里乾隆二十三年大兵讨逆回进围库车以托和鼐西南有地名托木洛克通赛喇木拜两城为逆回援兵要路乃増兵进御贼依沟升阜列阵未安我兵竞进白午迄未纎之无一贼得脱者】阿巴特【在库车城东二百里濵竒里什河】哈喇阿萨尔【在库车城南四十里】常格【在库车城南七十里庐舍比密为大村落】特勒伯【在库车城东南一百里不当孔道】竒里什【在库车城东北六十里其正　境为距天山正干又西北名沙尔达朗】嬴【在库车城西南七十里】库克体赛【在库车西南二十五里】特集克【在库车城西南一百里濵乌恰特河】托伊博罗多【在沙雅尔城东一百二十里逾乌恰特河而至】塔木根库勒【在沙雅尔城西一百四十里地多沙碛】塔里木【在沙雅尔城南地寛腴可耕植南临大河】喀伊木阿塔【在沙雅尔城东南四十里南临大河】查盘【在沙雅城西南四十里又西南通阿克苏境】叶勒阿里克【在沙雅尔西南七十里南临大河】布古斯孔郭尔郭【在沙雅尔城西南三百二十里当大河羣源合流之地为汉姑墨国境】库克布叶【在沙雅尔西北四十里城垣卑小东倚乌恰特河】哈尔噶齐【在沙雅尔城西北五十里西通河克苏境】
　　户口【回民一千一百十二户四千六百六十名口沙雅尔六百七十三户一千八百九十八名口】田赋【额征粮三千二百二十八石四斗额征红铜一千八十八觔四两零】
　　台站库车底台　托和鼐台　阿巴特台　布古尔台　英噶萨尔台　策特尔台　哈喇布拉克台库陇勒台　哈喇噶阿璊台【库车属有卡伦二】
　　山川汗腾格里山【在库车北其北境当伊犁之西南即天山也峯势尊严羣峦环拱为一方之巨镇】额什克巴什山【在库车北去汗腾格里山二百里山形寛广产硫黄隋书西域传白山一名阿羯山常有火及烟即是出碙砂之处即其地也】竒里什河【在库车东源出天山南麓南流六十里至托和鼐地即名托和鼐河居民借以汲饮】哈喇河【在库车东源出额什克巴什山南流入额什克巴什河】库克讷克河【在库车东水西南流防哈喇河入额什克巴什河】额什克巴什河【在库车南托和鼐之西南五十二里自北山库克讷克河哈喇河二水滙而南流即名此河横当孔道寛广五六丈深数尺径流二百余里入额尔勾大河】额尔勾河【在库车东南河以地名即西城大河也上承葱岭和阗及阿克苏诸水为塔里木河复合乌恰特河额什克巴什河防而东流至额尔勾地又东流六百里北防海都河入于罗布淖尔额尔勾之北正当库车东境其南方沙碛弥望纵横千里即古缮善楼兰诸国地大河所受北山之水最盛南则沙砾隔之无显然来防之水水经注北波河又东迳龟兹国南又东左合龟兹川水又东南迳于轮台之东也又东右防敦薨之水魏书西域传龟兹国南三百里有大河东流号计式水即黄河也】乌恰特河【在库车西南旧音鄂根或名渭甘皆音之讹也上承赫色勒河东南流经库克布叶之北又经沙雅尔城北名沙雅尔河东南防额什克巴什河入额尔勾河乾隆二十三年额队大臣顺徳讷追勦回酋霍集占擒杀贼众一千六百余级于河口】塔里木河【在库车西南即额尔勾河之上流也大河西来三源并防其防处在布古斯孔郭尔郭地为阿克苏之东南境库车之西南境东流至塔里木地名塔里木河】
　　古迹古龟兹国【汉书龟兹王治延城去长安七千四百八十里南与精絶东南与且末西南与杆弥北与乌孙西与姑墨接东至都防治所乌垒城三百五十里魏书国在尉犁西北白山之南一百七十里其王白姓延城方五六里其南山百里有大河东流号计式水即黄河也东去焉耆九百里南去于阗一千四百里西去疏勒一千五百里北去突厥牙帐六百余里东南去州三百里其国西北大山中有如膏者流出成川行数百入地如防糊甚防服之发齿已落者能令更生隋书大业中遣使贡方物唐书龟兹一曰邱兹一曰屈兹自焉耆西南步一百里度小山经大河二又歩七百里乃止横千里纵六百里宜麻麦秔稻蒲萄出黄金居伊逻卢城北倚阿羯田山亦曰白山常有火贞观二十一年帝怒其佐焉耆叛乃以阿史那社尒为昆邱道大总管部兵十万讨之社尒凡破五大城遣使者谕降小城七百余西域震惧乃立王弟叶防王其国勒石纪功始徙安西都防于其都统于阗碎业疏勒号四镇仪鳯时吐蕃攻焉耆四镇俱没长夀元年武威道总管王孝杰破吐蕃复镇地置安西都防府于龟兹于是是沙碛荒絶民供赀粮苦甚议者请弃之武后不聼都防以政绩称者田杨名郭元振张孝嵩杜暹云自龟兹六百里逾小沙碛有跋禄迦即汉姑墨国横六百里纵三百里西三百里度石碛至凌山葱岭北源也水东流春夏山谷积雪西北五百里至素叶水城素叶以西数十城皆立君长役属突厥马端临文献通考宋大中祥符后屡入贡其国主自称师子王其国西至大食国六十日行东至夏州九十日行或称西州回鹘或称西州龟兹或称龟兹回鹘】安西都防府【唐书地理志安西大都防府初置西州显庆二年平贺鲁析其地置蒙池昆陵二都防府分种陆列置州县西尽波斯国家安西又徙治髙昌故地三年徙治龟兹都督府而故府复为西州咸亨元年吐蕃防都防府长夀二年收复安西四镇至徳元载更名镇西后复为安西吐蕃既侵河陇惟李元忠守北庭郭昕守安西与沙陀回纥相依吐蕃攻之久不下建中二年元忠昕遣使间道入奏诏各以为大都防并为节度贞元三年吐蕃収沙陀回纥北庭安西无援遂防又曰有保大军屯碎叶城于阗东界有兰城坎城二守捉城西有葱岭守捉城南有胡弩固城吉良三镇东有且末镇西南有皮山镇焉耆西有于术榆林龙泉东夷僻西夷僻赤岸六守捉城】
　　物产秔稻　麻　麦【唐书西域传龟兹土宜麻麦秔稻宋史外国传龟兹有米麦】蒲萄　　安息香【后汉书西域传龟兹出安息香】马　犎牛防皮　孔雀【北史西域传龟兹出防皮良马犎牛等多孔雀羣飞山谷间人取而食之孳孔如鸡鹜】铜　铁【北史西域传龟兹出铜铁】金【唐书西域传龟兹出黄金】硫黄　硝【西域图志库车额赋硫黄硝红铜】








　　钦定大清一统志巻四百十八
<史部,地理类,总志之属,大清一统志,卷四百十八>
<史部,地理类,总志之属,大清一统志,卷四百十八>
<史部,地理类,总志之属,大清一统志,卷四百十八>
　　钦定四库全书
　　钦定大清一统志巻四百十八
　　赛喇木【兼辖拜在库车城西南二百十里东至赫色勒河接库车界西至喀喇乌苏接拜界南至木索尔河接沙雅尔西南境界北至天山喻山接伊犁西路界　拜东至喀喇乌苏接赛喇木界西至什喇勒台接阿克苏界南至木素尔河接沙雅尔西南境界北至天山逾山接伊犁西路界赛喇木至　京师一万二百九十里拜至　京师一万三百八十里】
　　建置沿革汉并为龟兹国地东汉至隋不改唐为龟兹国赛喇木为俱毘罗城拜为阿悉言城宋龟兹国地元及明为巴什伯里地　本朝乾隆二十三年大兵围库车其伯克阿斯等倾心向化以城内附
　　古迹赫色勒【在赛喇木城东二十五里临赫色勒河地以城名】布□　济尔噶　　他尔阿里克　托克三朗布隆【在赛喇木木西自十五里至五十里傍喀喇乌苏以居鳞次相望】拉布帕尔【在赛喇木城北十五里凡二荘】雅哈阿里克　明哲克得　堪齐塔木【皆在赛喇木西北十里至四十里雅哈阿里克凡五庄余各二荘】吹置　阿特巴什　色勒特哈特　奎裕巴克【皆在拜城东十五里至三十里傍哈喇乌苏木素尔河水以居】沙哈尔【在拜城西二里凡三荘在哈布萨朗特里舒克两河之间】什喇勒台叶伊勒干　库什塔木【在拜城西三十里至九十里逾哈布萨朗水至】
　　【其地】玉斯屯海里玛【在拜城北二十里】塔克齐【在拜城北二十五里依山以居人烟凑密】苏尔滚　托木什克　雅尔图喇　伊密什　喀资干　鄂尔塔克齐【皆在拜城东北二十里至四十里】英额亮格尔【在拜城西南三十五里】
　　戸口【回民五百戸一千六百二十七名口拜五百六十三戸一千七百三十五名口】
　　田赋【额徴粮一千一百四十六石四斗四升二合四勺额徴红铜七百五十四觔二两零额赋普尔
　　二百六十五腾格三十四文】
　　台站赛喇木底防　赫色勒台　拜城台　鄂依斯塔克齐克台【库车属有卡伦二处】
　　山川阿勒坦呼苏山【在赛喇木北赫色勒河出其南麓】木素尔山【在拜城北旧音穆萨尔即天山也在汗腾格里西四百里峙拜城之北峯峦峻防氷雪嵯峩艰于行旅自山北东北行通伊犁路乾隆二十五年秩于祀典有　嵗祭木素尔鄂拉文】布里博克济山【在赛喇木南】鄂克阿特库山【在拜城西南其东北与木素尔相值】却尔噶山【在拜城西南】哈喇裕勒衮山【在拜城西南】圗格哈纳岭【在拜城西南木素尔山之西干山出白盐皎然莹洁逺近资之】赫色勒河【在赛喇木城东河有三源一源出额什克巴什山东南麓西流一源出南麓南流一源出阿勒塔呼苏山南麓东南流三流防为一河行库车之西赛喇木之东又南流防木素尔河东南流出南谷口入于乌恰特河】哈喇水【在赛喇木西源出北山南麓入木素尔河】哈布萨朗河【在拜城西十里源出北山有二泉合流入木素尔河河滨建设水磨三处引水灌田资以饶沃其西有特里舒克河自为一道不入木素尔河】木素尔河【在拜城西源出天山正干之木素尔峯有二源合而西南流又折而东南流北防哈布萨朗河东过拜城南防哈喇水又东过赛喇木城南防赫色勒水东南行下流为乌恰特河入于额勒勾大河】阿察哈喇河【在拜城西源出木素尔山西南麓至图格哈纳岭西分两流南下当孔道南下渗于沙土】绰尔噶泉【在拜城西源出北山东南流水浅而冬夏不涸在雅哈阿里克境西南三十里】
　　物产红铜　硝【西域图志赛喇木额征红铜硝其余物产与库车同】



　　钦定大清一统志巻四百十八
<史部,地理类,总志之属,大清一统志,卷四百十八>
　　钦定四库全书
　　钦定大清一统志巻四百十八
　　阿克苏【在拜城西四百里东至察尔齐克接拜城界西至纳喇奇恰特接乌什界南至大河北至噶克察哈尔海逾山接伊犁西路界至　京师一万七百九十里】
　　建置沿革汉为温宿姑墨国地后汉并入莎车三国属龟兹地北魏为温宿国姑黙国役属龟兹隋为龟兹国地唐为温府州和墨州地元及明为巴什伯里地　本朝乾隆二十三年大兵克库车阿克苏回众闻风向化乃逐霍集占所置伯克以城内附
　　形势地势甚髙垣墉峻北踞崇冈四城连峙外以一大城环之洵形胜之地　【皇朝西域图志】
