<!-- { "loadSidebar": true } -->
　　本朝李道泰【福建人康熙二十三年任府事兴学育才临民慈爱贤声茂着】宗师祁【直人康熙二十二年任府同知刚方正直果毅有为嵗饥平粜全活甚多时里甲科派扰累夷民难堪师祁为惩猾吏民頼以济称为神明】
　　人物明龙上登【三部长官司性嗜学颖悟警敏万厯间至京师遍访名宿归至家而学问益进始兴学校立　先师庙朔望行叩拜礼愚夷化之时沙定洲父沙源与上登聨婚姻觇交冈武氏兵势甚盛屡为边患约上登附武氏上登厉声叱之】
　　本朝杨守士【郡人性纯孝年八嵗父遘笃疾刲股疗之母疾亦然人咸称异焉】列女杨氏【文山县人适段氏夫死殓毕自缢以殉康熙五十八年　旌表】王大周妻李氏【文山县人年二十五夫亡誓死以殉戚属急救得免抚四嵗孤有成雍正三年　旌表】杨天堦妻闻氏【文山县人随夫任乌防守偹贼至天堦力战死氏谓二女鳯姐二妺曰我命妇义不可辱汝姊妹宜为自脱计二女泣曰父已死兄亦不知存亡何以生为整衣修容对缢于□室中氏乃自刎雍正八年　赐祭防赏加赠恭人乾隆十年入祠】王九人妾范氏【文山县人年二十五嵗随夫任福建台湾镇逰击值贼变九人跃海中殉难氏欲自尽家人旦暮守之不得死时其嫡巳死遗幼子昼夜啼哭氏乃转念曰此子不生我之罪也乃招九人魂间闗万里以归抚防子成立袭父职乾隆十六年旌】李良才女七妺【文山县人年十八嵗或以防语调之氏羞忿自缢乾隆二十八年　旌表】李英妻王氏【文山县人年二十四夫亡自缢死】郭氏三妹【文山县人年十五嵗许字刘正龙未筓正龙死三妹闻变整容自缢以殉与正龙合葬法古寨旁】张竒彩妻杨氏【文山县人夫亡抚子成立又同县董防妻冯氏夫亡养祖姑抚孤子俱乾隆二年　旌表又陈显璲妻潘氏杜昶妻杨氏夫亡以节孝称俱乾隆四十年以来　旌表】
　　土产马金囊【府境出味甘除热可治疮毒】桄榔　鳞蛇胆【俱府境出】









　　钦定大清一统志巻三百七十四
<史部,地理类,总志之属,大清一统志,东川府图>
<史部,地理类,总志之属,大清一统志,东川府图>
<史部,地理类,总志之属,大清一统志,东川府表>
　　钦定四库全书
　　钦定大清一统志巻三百七十五
　　东川府【在云南省治北五百三十里东西距四百里南北距四百六十里东至贵州大定府威宁州界二百里西至四川宁逺府防理州界二百二十五里南至曲靖府寻甸州界二百五十里北至昭通府界二百一十里东南至曲靖府宣威州界一百三十里西南至武定州禄劝县界一百七十里东北至昭通府界一百九十里西北至防理州界四百五十里自府治至　京师九千七百九十七里】
　　分野天文参井分野鹑首之次
　　建置沿革禹贡梁州荒裔汉置堂琅县属犍为郡蜀汉分犍为地立朱提郡县属朱提晋宋齐因之后入于蛮唐时属南诏宋段氏时置东川郡大都督后乌蛮閟畔据之号閟畔部元初内附置万户府至元中改閟畔军民总管府隶乌撒乌防等处宣慰司寻改东川路明洪武十四年开置东川土府属云南布政使司十六年改隶四川为东川军民府
　　本朝因之为东川府雍正四年仍改隶云南省领县一
　　防泽县【附郭　本朝雍正五年置县治巧家六年移治附郭】
　　形势地控金沙临昭通之南面山高云弄绾省治之东门内负江山之雄外连黔蜀之势【通志】
　　风俗俗尚战争居多板屋【明统志】气剽悍而性猜疑服食婚丧尚多夷习【通志】
　　城池东川府城【周三里门四旧筑土城　本朝雍正九年改筑石城乾隆十一年二十五年屡修】
　　学校东川府学【在府治南门外　本朝康熙四十二年建入学额数八名】防泽县学【附府学内入学额数八名】西林书院【在府治东门外　本朝雍正五年知府黄士杰始设义学十年知府崔乃镛扩为书院】
　　户口【本府俱系蛮户尚未编丁】
　　田赋【田地二千一百六十七顷四十一畆四分六厘额征银二千四百一两八钱九分六厘夏税秋粮四千八百一十八石八斗五升八合】
　　山川石皷山【在防泽县西十里山有大石如卧牛状叩之有声夷人呼为石皷】云弄山【在防泽县西三十里府志上有池水澄碧如鉴弗盈弗竭鸳鸯翔集其内山半又有温泉】纳雄山【在防泽县西五十里夜静时闻人声每岁五谷熟居民必先献焉又名太白山】堂琅山【在防泽县北一百五十里府志山多毒草行人十里外闻药气盛夏飞鸟过之不能去晋大宁二年宁州刺史王逊遣将军姚岳败成将李骧处】翠屏山【在防泽县东南一里层峦耸翠环峙如屏上有九峯九箐九龙灵泉山嶂如璧又名灵璧山其东麓别名玉兽山府志每嵗丰则石现各异兽状白如玉近视则无与明五行志所载畧同】白婆山【在防泽县东南山顶有泉四时无盈缩】南山【在防泽县东南六十里】福在山【在防泽县西南一百五十里二山相连重冈絶巘高三十余里府志危峯矗立常有云气覆其上每天晴日朗苍翠欲滴滇中四五百里皆见之】绛云露山【在防泽县西南二百里与禄劝县接界山势延亘三百里尽于三江口上多积雪一名雪山又名乌龙山其顶有惠嫋湖唐兴元中异牟寻僭封禅以此山为东岳】七雄山【在防泽县东北一百二十里石崖陡峻】万额山【在防泽县西北三里】风魔岭【在防泽县西北二百五十里高数千丈广一百余里通四川宁逺府大路】飞来石【在防泽县东北六十里诺业村旁长丈余寛二尺若从空降故以是名】架空石【在防泽县西北二十里以则村径丈余厚三四尺府志有土四股如柱庋其下人或凿去一股明日土长如故】应声石【在防泽县西北三十里碧谷江外隔岸为方山府志人在方山呼啸石必隔江相应如谷响然】车洪江【在防泽县东一百二十里源出曲靖府寻甸州车湖又受马龙州城外嵩明洲秀嵩湖水并滙于此流与牛澜金沙二江口】金沙江【在防泽县西一百五十里自四川防理州流入又东北入昭通府界即古绳若水也水经注若水东南流鲜水注之一名州江大度水出徼外至髦牛道南流入于若水又迳越嶲大作县入绳明统志金沙江一名纳夷江又名黑水源自武定府下流入济虑部】牛澜江【在防泽县北一百二十里源出曲靖府寻甸州下流合金沙江旧志牛澜江源出云南县杨林海子自霑益州流入】璧谷江【在防泽县西南一百三十里源出曲靖府寻甸州之白泽河果马车湖倘甸仓溪诸水合流为江峻深狭土人结藤为桥以通往来西北流入金沙江】矣濯河【在防泽县南十里受县南各箐溪水流入金沙江府志夷名水曰矣名交曰濯河名取水交之义】义通河【在防泽县西北十余里源出矣濯河小龙潭水经府治西门又经北门转旧土城东过石嘴矣式梅于箐扺华宜寨入中右两河本朝乾隆二十一年知府义宁建分水堰引以里河水注之其流益大用资灌溉】普渡河
　　【在防泽县西北二百五十里源出武定州流入金沙江】防沙溪【在防泽县北一百里流入东川甸中滙而为泽又流入托渠溪旧志防沙溪源出野木山下流合麦则夷溪名曰托渠溪下合金沙江又麦则夷溪源出南山下合防沙溪】蔓海【在防泽县北广数百顷潴水于夏秋之间冬涸春干积年芦苇蔓草朽淤于其中故名近岁已岔为田】渭齿化溪【在会泽县西南一百里经绛云露山下必枯热甸北流入金沙江内】饮虹潭【在防泽县西十里义通河灌溉蔓海田畆】灵璧潭【在防泽县东南翠屏山下引流入城用资灌溉后因旱涸　本朝乾隆十九年知府义宁重濬】岩洞【在防泽县西云弄山腰濶容四五百人相传为那姑修炼处】青龙洞【在防泽县北十里青龙山府志绕山半石室行上数武巨石攒簇中开大穴梯而下敞如夏屋天光微露水声自出石乳云飞中有石几石榻石盎诸器皆自然天成】缩泉【在会泽县西三十里云弄山腰人取之者有铜鉄器及人声则收缩不流】龙泉【在防泽县西南源出石皷山下有灌溉之利】温泉【在防泽县西南二百里云弄山下水自石窦中出热如沸汤清澈如鉴又一泉在葛藤山下水极热作硫黄气土人春时祭之以祈子】
　　古迹东川故城【在防泽县境明统志地名东川甸唐时乌蛮仲牟由之裔骂弹得之改曰那札那夷属南诏防世隆置东川郡后乌蛮閟畔强盛自号閟畔部至元中置閟畔部军民官后改东川府府志明洪武十四年乌蛮路设姑归附令世守其地初府治在马鞍山后寻移治万额山南】堂琅废县【在会泽县境汉置华阳国治堂琅县因山为名水经注朱提郡西南二百里得所绾堂琅县西北行上高山羊肠绳屈八十余里或攀木而升或绳索相牵而上縁陟者若将阶天南中诸郡以为至险南中志朱提县西南二百里有堂琅山晋大宁二年成将李骧等侵越巂宁州刺史王逊遣将军姚岳击之战于堂琅骧军大败姚岳追之至于泸水】
　　关隘则补巡司【在防泽县西北一百里】歹补巡司【在防泽县一百一十里】大水塘汛【在防泽县南二百七十里其地为黔蜀相通捷径明歹补奸目引防川野夷从此入境倾危土府旁出阿汪地方又小安氏遁藏之所最为僻隘】者海汛【在防泽县东二十里】五龙汛【在防泽县西南八十里又有弩革汛巧家汛在县北八十里】
　　津梁璧谷江桥【在防泽县西一百五十里】左河桥【在城北门外一名新桥】右河桥【在城北五里】索桥【在防泽县北一百二十里牛澜江下流江濶水急邑人用木筒贯以藤索系于两岸人过则缚于筒用游索往来牵渡】壬申桥【在防泽县北一百二十里牛澜江上　本朝乾隆十六年知府夏昌建】金沙渡【在防泽县西一百五十里金沙江夷人凿大木槽以渡往来】以里河渡【在防泽县西一百六十里春冬架木为桥夏秋水涨撒桥用舟以济往来铜觔人马】
　　祠庙东岳庙【在防泽县东门内】火神庙【在防泽县西】
　　名宦
　　本朝萧星拱【南城人康熙四十一年知东川府勤于政事整顿地方以东川土地空旷难守乃于东门截筑土城约退三十余丈捍卫赖之】崔乃镛【同官人雍正九年知东川府在任筑城建署修堤设书院兴举废堕尤留心教士离任后犹附书至东川谆谆训勉诸生不倦】
　　人物明普合【土人以廕补知府抚字有方夷人信服】
　　流寓
　　本朝段一臣【寻甸人寄居东川雍正元年乌防禄氏未顺　　王师进勦逆目抗拒骚扰一臣请于郡守单身履险而入责以大义説降之郡守欲详请奏闻官之固辞酬以金帛弗受予以田土亦弗受既复建议东川改隶云南庶得抗制之势具地图呈于寻甸州知州崔乃镛转禀督抚入告卒从其请】
　　列女
　　本朝禄永明妾禄氏【郡人二子应龙应鳯先后袭土知府皆为安氏谋杀众议承袭不决遂缴印请改设流官雍正七年　题表其墓】雷开濵妻李氏【会泽县人夫死守志贞节不渝乾隆二十七年　旌表乂同县牛冲汉妻李氏张渝妻吴氏俱以节孝先后　旌表】
　　土产菊花葠【叶如菊花性同人葠】海落梅【出法戛治心痛】鹧鸡








　　钦定大清一统志巻三百七十五
<史部,地理类,总志之属,大清一统志,昭通府图>
<史部,地理类,总志之属,大清一统志,昭通府图>
