<!-- { "loadSidebar": true } -->
　　【而希烈使澄攻寕陵澄至石柱使众佯惊烧营而遁密请内附】草市【在滑县西南通鉴晋天福二年范延光举兵魏州遣使渡河焚草市胡三省注滑州城外旧有草市以草舍成市而名县志由县南门外出草市穿隄有大路挟东西龙潭谓之龙河道口】鹿防【即今淇县治书武成散鹿防之财水经注朝歌城内有殷鹿防纣昔自投于火处也竹书纪年曰武王亲讨帝受辛于南埤之防盖鹿防之异名也括地志在卫县南二十二里元史地理志淇州本卫州之鹿防乡县志有殷墟在县北三里又有钜桥及糟邱酒池诸遗迹】啸防【在辉县西北苏门山巅水经注仙者孙登之所处其上有聚逺亭　本朝乾隆十五年圣驾巡幸有】
　　【御制登啸防七言古诗】韩王防【在延津县南魏书地形志酸枣有望气防水经注酸枣故韩国城西有韩王望气防孙楚韩王防赋予过酸枣县门外夹道有两防访之故老云韩王所聼讼之观防也髙十五仭寰宇记二防在县西南十五里】上宫防【在淇县西诗要我乎上宫通典卫县有上宫防寰宇记在宛城东二里南临淇水有沙邱防俗名妲己防在县北之宛城县志又有招鹰防在故卫县西北里许淇河东岸纣时虞人呼鹰之所】龙门台【在考城县西南水经注汳水又东龙门故渎出焉西征记曰龙门水名也门北有土防髙三丈余上方数十步寰宇记龙门防在考城县西南十五里防髙渠岸有门与防下水相连髙齐时于此置仓至后周废】封邱防【魏书地形志封邱有封邱防寰宇记封邱防在县东五里世本东郡燕国伯鯈子卒葬此遂于城内作地道向子基亦名墓子防】青陵防【在封邱县东北彤管新编宋康王欲夺其舍人韩慿妻筑台望之凭妻何氏作歌曰南山有鸟北山张罗鸟自髙飞人当奈何遂自经死唐李商隠有青陵台诗】鸿蒙亭【在濬县名胜志在大伾南岭北有懋功宅唐徐世勣守城搆别业其地又有杏花亭在大伾浮邱两山山之门金时所营以资逰观】归鴈亭【在滑县城内临河宋欧阳修有诗】涌金亭【在辉县西百门泉上每晓日初上则泉水照耀如金故名宋苏轼书苏门山涌金亭六大字西有百泉亭一名喷玉金明昌间建】思亲亭【在辉县西北明统志元许衡甞居是邑与门人时至百泉亭吟咏为乐衡没后其子师可为卫辉路总管见其逰息之所而思之故立此亭】明农亭【在辉县西清水之涯元王恽建】桐牢亭【在封邱县北春秋成公五年同盟于虫牢杜预注虫牢卫地陈留封邱县北有桐牢后汉书郡国志封邱有桐牢亭或曰古虫牢寰宇记亭在封邱县北二里今俗谓之桐涡】画舫斋【在滑县冶宋欧阳修建蔡襄书额今废六一居士集予至滑即其署东偏之室治为燕私之居而名画舫齐斋广一室其深七室以户相通凡入于室者如入乎舟中】筠溪轩【在辉县治西□水泉上明统志元李重元王伯达建王盘为记】邀月楼【在府治中明统志唐刺史李宪建】飞云楼【在府治北城上明统志金大定间昉御使杨伯杰建】挹翠楼【在辉县西北元时建左有冼心亭】清风楼【在辉县治内宋梅挚建元守杜金吾重建】江楼【在阳武县唐韦承庆有诗】淇园【在淇县西北三十里外即诗所咏淇澳也汉武塞瓠子河决下淇园之竹以为楗　按东汉初冦恂为河内太守讲武肄射伐淇园之竹为矢百余万章帝建初七年幸淇园即此】桑园【在阳武县曹大家东征赋宿阳武之桑园即此】安乐窝【在辉县西北苏门山中百泉上宋儒卲雍读书处　本朝乾隆十五年圣驾巡幸中州驻跸百泉有】
　　【御制题安乐窝诗】蔡邕防碑【在延津县邕尝为酸枣令刘书譔去思碑唐王建诗云不向图
　　经中旧见无人识是蔡邕碑】
　　闗隘铜闗【在汲县南晋地道记汲县有铜関府志今名卫関为大河津济处】临清闗【在新乡县东二十里黄河北岸隋书炀帝纪帝初即位幸洛阳发丁男数十万掘堑自龙门东接长平汲郡扺临清関又杨元感传修武县民相率守临清関元感不得济遂于汲郡南渡河唐书地理志新乡东北有故临清関寰宇记在县东北十八里自河南入汲郡大驿路府志今有临清铺葢以故関为名】延津闗【在新乡县东南后汉书袁绍传绍自黎阳渡河沮授谏曰今且宜留屯延津分兵官渡唐书地理志新乡东南有故延津関寰宇记関在县东南三十五里】侯赵川闗【在辉县西北六十里宋史岳飞传建炎初败金兵于侯赵川县志関北接林虑西接陵川重山四障俨若城郭明洪武三年设巡司戍守其西为雁翅坡连山跨水闗门险隘天成】香台闗【在延津县西北东沙门镇本置于项城县西明洪治十一年移置于此旧有巡司】黎阳闗【在濬县东隋书地理志黎阳有関官唐书地理志黎阳有白马関一名黎阳関元和志白马関在县东一里五步即白马津髙齐文襄征颖城移石济関于此即造桥焉改名白马関周又改黎阳闗】杏园镇【在汲县东南旧为黄河津渡处设戌守通鉴郭子仪自杏园渡河东至获嘉破安禄山王存九域志卫州汲县有杏园镇　按杜甫诗土门壁甚坚杏园渡亦难即此史思明遣薛岌围令狐彰于杏园李思忠为濮州刺史移镇杏园即此地也】淇门镇【在汲县东北五十里唐大顺初朱温宼魏博分遣其将厐师古等下淇门卫县梁龙徳二年与晋军相持河上戴偲逺袭卫州攻防淇门元时运道由封邱中滦镇陆运至淇门明初徐逹定中原规取河北路自中栾渡河下卫辉至淇门镇即此】早生镇【在淇县西金史地理志共城镇大宁早生县志书早生镇今为枣生村在县西焦泉之东】青龙镇【在淇县东十五里】西沙门镇【在延津县西二十里其东十里为东沙门镇明宏治中改置香台廵司于此】新镇【在濬县西南五十余里接汲县界有城为戍守处元置廵司明初裁寻复置】老岸镇【在滑县东南七十里明正统中置廵司后裁　本朝雍正十二年复置九域志韦城县有武邱镇金史地理志白马镇武城今无考】曹村镇【在滑县东又有什村在县东北隅】潘店镇【在封邱县东二十里九域志封邱县有潘店镇】中栾镇【在封邱县西南三十五里大河北岸旧有城元至元中以运道湮塞命转运使嵗漕江南米数一万由淮入汴至中栾城陆运赴淇仍以舟载送京师葢运道以此为中后以劳费不赀改从海运而中栾遂废明洪武中尝设驿及廵司】鸭子口【在辉县西五十里旧有闗口山路险阻西通为川为両省襟喉明成化年间设廵司于此其东北为石门口】李家道口【在濬县南二十五里有城周六里有奇明嘉靖间设税课局于此又有王二荘城在县东北屯子城宜沟镇城在县西北】朝歌砦【在淇县西二十五里相传纣避兵处】马武寨【在辉县西北七十里太行山内】李台寨【在新乡县南三十里相传元总管孙公懋屯兵处明初设李台驿永乐初废今为李防铺】周太祖营【在封邱县西五十里相传汉干祐末周太祖自邺超汴屯兵于此】万户营【在延津县东北相传元末万户陈荣置营于此】王铁枪砦【在滑县东北四十里五代梁将王彦章尝屯兵】通安堡【在考城县北金史地理志考城有黄陵冈元光二年改为通安堡】孙就栅【在濬县西北晋太和中刘牢之攻后燕黎阳太守刘抚于孙就栅即此又有谷口戍在县西南枋头西晋太元十年秦符丕就谷枋头既而将归邺与晋将檀元战于谷口是也】袁曹遗垒【在滑县东北十五里每大营左右环以二小营大营九小营十八】卫源驿【在汲县西闗卫河南又河平递运所亦在县西】新中驿【在新乡县治东又有新乡递运所】崇宁驿【在获嘉县治东南】亢村驿【在获嘉县南三十里设有驿丞又有亢村递运所】淇门驿【在淇县西南】廪延驿【在延津县治东南又有延廪递运所】考城驿【在考城县治】
　　津梁徳胜桥【在汲县西卫河上明正统四年建成化六年重修　本朝顺治十六年增修】苍河桥【有二一在汲县北三十里一在淇县南十五里苍河】通汴桥【在府城通汴门外】卲公桥【在新乡县北门外跨卫水宋政和初县令邵博建】衍庆桥【在新乡县西门外】永济桥【在获嘉县西北十五里元延祐间建】云桥【在辉县西北百泉南洲上百泉分流其下又云门桥在县南十五里云门镇百泉所经】善明桥【在辉县西二里又县南二十里利涉桥卫水流迳其下其西为三渡桥百泉支流迳其下】双溪桥【在辉县西北百泉水至是分流形如钗股二桥相连又西南有蔺氏桥相传蔺氏九女建】斮胫河桥【在淇县南五里又西岩桥亦跨斮胫河】髙村桥【在淇县北卫河上】清风桥【在延津县南二十里】拱极桥【在延津县北】云溪桥【在濬县西门外一名亷川桥】山河桥【在濬县西北二十里】陈公桥【在滑县东一里又新桥在县北一里爱翁桥在县北四十里】白臯渡【在滑县北大河津渡处亦作白髙唐书史思明传乾元二年思明兵四出寇河南身出濮阳使令狐彰絶黎阳朝义出白髙周万志自胡良渡河围汴州】胡良渡【亦曰胡梁渡在滑县东北接直隶开州境五代史范延光传延光遣其牙将以兵距黎阳晋髙祖以杨光逺为招讨使引兵自滑州渡胡良攻之】
