<!-- { "loadSidebar": true } -->
　　隄防防城隄【在汲县有二一自县西南迤折而东至城隅止一自县北环城外直抵淇门镇名新隄又延津县东北故胙城县亦有防村隄在县之西南接延津北抵滑县】汉隄【有四一在延津县南四十里下接新乡县一自新乡县西南入境东北至故胙城县又北入汲县一自胙城县西南上接新乡县西北接汲县一自汲县东北入濬县金时复修以障黄河河久南徙隄址尚存】太行古隄【在新乡县隄亘七十里连获嘉延津滑县境旧名太行隄　本朝乾隆十六年动帑修筑改称古隄】槐村隄【在新乡县西北二十里明洪武间知县胡南溟筑以防卫河又贾桥隄在县西北前代修筑以防沁河】沙隄【在延津县西北旧筑以障河水又县西南三十里有武家隄又西有奡村隄旧时黄河经此后唐同光三年治酸枣遥隄以御决河周广顺中亦修塞酸枣决隄是也】金隄【在濬县西南及滑县东史记河渠书孝文时河决酸枣东溃金隄于是东郡大兴卒塞之汉书沟洫志成帝时河决于馆陶及东郡金隄河隄使者王延世塞之河隄成哀帝初待诏贾让上言近黎阳南故大金隄从河西西北行至西山南头乃折东与山东相近民居金隄东为庐舍更起隄从东山头南直下与南大隄防东郡白马故大隄亦复数重民皆居其间从黎阳北尽魏界故大隄去河逺者数十里内亦数重河从河内北至黎阳为石隄激使东抵东郡平刚又为石隄使西北抵黎阳观下又为石隄使东北扺东郡津北又为石隄使西北抵魏郡昭阳又为石隄激使东北百余里间河再西三东括地志金隄一名千里隄在白马县东五里沈亚之魏滑分河记灵河县有废金隄関在西南五十三里隋大业三年置関十二年罢滑县志金隄在滑县西南三十里又其西南又有瓠子隄又东西夹隄西接府城东逹直开州界浚関隄在县东北六十里皆金隄遗址也又陈公隄在县南门外宋时陈尧佐筑】长隄【在考城县西南三十余里起开封府仪封届商邱上下七十里】董家隄【在封邱县西障黑洋山水顺隄北注入沁卫二河】云门堰【在辉县西南十五里明嘉靖中知县许琯疏相溪渠筑堰注泉水以灌田】稻田所堰【在辉县西南五里自百泉之西分流南注为三渡河下至云门十五里】沙堰【在辉县西十里引筠水溪灌田】马家桥上闸【在辉县西北五里百泉之南其南下有闸又有张家湾闸在县西南五里裴家荘闸在县西南十里皆引百泉水溉田】
　　陵墓古颛顼墓【在滑县东北山海经鲋鱼之山帝颛顼塟其阳九嫔塟其隂皇览颛顼墓在顿邱城门外广阳里中水经注淇水径颛顼冢西通典顿邱县有鲋鱼山颛顼所塟处今名广阳山】帝喾陵【在滑县东北水经注淇水径帝喾冢西皇览曰帝喾冢在东郡濮阳顿邱城南台隂野中元和志秋山在顿邱城西北三十五里帝喾陵在焉　按直隶髙阳县亦有颛顼陵陕西郃阳县亦有帝喾陵】商比干墓【在汲县北魏书髙祖纪太和十八年自邺南廵过比干墓祭以太牢水经注朝歌南牧野有比干墓前有石铭题隶云殷太师比干之墓元和志在汲县北十三里　本朝乾隆十五年圣驾巡幸有】
　　【御制过殷比干墓诗】周滑伯墓【在滑县治西北】胙伯墓【在延津县故胙城县东】赵盾墓【在濬县善化山南】蘧瑗墓【在汲县西南三十里君子村班昭东征赋蘧氏在城之东南民亦尚其邱坟】端木赐墓【在濬县大伾山东南三里】仲由墓【在滑县城内寰宇记在滑州城中明统志子路墓有四一在开州一在清丰一在长垣并此为四】仓野冡【在滑县东北八里寰宇记白马县有仓野冡卫大夫也】恵施冡【在滑县东五里九域志滑州有恵子冡】魏襄王墓【在汲县西二十里晋书束晳传太康二年汲郡人不准盗发魏襄王墓或言安厘王冢得竹简数十车皆简编科斗文字世号汲冢周书】张平墓【在延津县东南十五里良之父也】汉翟母墓【在封邱县西七里通志汉髙帝厄于楚饥甚母尝馈食及帝业成母已逝因封其墓县之得名以此】汲黯墓【在滑县东寰宇记在濮阳县西南六十里】黄霸墓【在考城县东南寰宇记在考城县东北十二里有碑存】百里嵩墓【在封邱县东五里嵩东汉人】晋成公绥墓【在滑县废卫南县西南三十里】南北朝梁江淹墓【在考城县西南二十里】陈徐孝肃墓【在汲县白娄村】隋韩擒虎墓【在滑县东北七十里】唐李宻墓【在濬县南唐书李宻传塟黎阳县西南五里魏徴为志】刘政防墓【在延津县西南崇崇望崇鲁皆塟焉】罗公逺墓【在辉县西南】韦思谦墓【在阳武县北三里】宋杜大忠墓【在辉县东十里大忠官至太尉有军功】杜贵墓【在濬县东北十里宋政和三年击敌战殁塟此】元姚枢墓【在辉县北五里九山之南】明潞王园【在新乡城西五陵冈】宋讷墓【在滑县北】王越墓【在濬县大伾山西】
　　祠庙尧祠【在滑县西南五十里唐寳厯中祷雨有应白敏中为记寰宇记尧祠在灵河县西南五十里汉刘盆子所立】汤王庙【在新乡县南门内元重建】周文王武王庙【俱在获嘉县文王庙在县东南五里武王庙在县东北八里】卫源庙【在辉县西北蘓门山百门泉上宋封威惠王元加封洪济威惠王明洪武中改称卫源之神有司致祭　本朝乾隆十五年圣驾驻跸百泉有】
　　【御制谒卫源祠诗】箕子庙【在汲县南唐栁宗□有碑文又有三仁祠在淇县南门内】比干庙【在汲县北十里毎歳四月四日有司致祭魏书刘芳传髙祖迁洛□由朝歌见比干墓怆然悼懐为文以吊芳为注觧表上之唐李翰碑贞观十九年太宗东征师次殷墟下诏追赠殷少师比干为太师諡曰忠烈公申命郡县封墓葺祠置守冢五家以少牢时享着于甲令刻之金石】太公庙【在汲县北水经注汲城东门北侧有太公庙庙前有碑云县民故防稽太守杜宣白令崔瑗曰太公甫生于汲旧居犹存国老王喜廷椽郑笃功曺卲勤等咸曰宜遂立坛祀为之位主城北三十里有太公泉上又有太公庙相传云太公之故居也晋太康中范阳卢无忌为汲今立碑于其上元和志在汲县西北二十五里庙有后魏穆子容碑令存】卫武公碑【有二俱在淇县一在县城东隅一存县北三十五里】共姜祠【旧在府学东元时建并祀共伯苏本朝乾隆九年又建祠于苏门山麓】蘧伯玉祠【在汲县西北三十里】冉子祠【在滑县东七十里有伯牛裔孙居之】河侯祠【在滑县元和志在白马县南一里后人喜王尊壮节因此立祠】孙登祠【在辉县苏门山巅】七贤祠【在辉县西南六十里今为竹林寺水经注清水又经七贤祠东魏步兵校尉陈留阮籍中散大夫谯国稽康晋司徒河内山涛司徒琅邪王戎黄门郎河内向秀建威将军沛国刘伶始平太守阮咸等同居山阳结自得之逰时人号之为竹林七贤向子期所谓山阳旧居也后人立庙于其处】崔珏庙【在新乡县城内有庙碑载珏祁州人贞观中为卫县令值河水暴泛浸民田崔珏设祭河上为文祝之水患遂息】岳忠武庙【在新乡县东二里飞平新乡有功故祀之明万厯四年建　本朝乾隆五年重修宋史岳飞传以从王彦渡河至新乡金兵盛彦不敢进飞独引所部鏖战夺其纛而舞诸军争奋遂入新乡】李卫公庙【在考城县西南三十五里祀唐李靖】王昌龄祠【在府城西北隅元翰林学士徒单公履有记】周恵祠【在淇县城内西北相传恵隰州人任江淮都转运使时元兵南下恵抚安百姓转辎重给之大军不乏食民不告劳故立祠祀之】卲子祠【在苏门山上明成化年建】
　　寺观寕境寺【在府治西南隅五代晋开运二年建】熈寕祠【在汲县东北东晋建】香泉寺【在汲县西北霖落山元延祐间重建寺近香泉故名】六度寺【在汲县西北四十里坛山之麓唐开元初建】白池寺【在汲县西北苍峪山宋建炎三年建】华藏寺【在新郷城内明洪武初建】寂照寺【在获嘉县西南元至正间建】崇兴寺【在获嘉县治西北】朝阳寺【在淇县西十五里朝阳山下隋建】竹林寺【在辉县西南六十里旧为七贤观后改尚贤寺又改今名即晋七贤所逰之地】白云寺【在辉县西五十里肇建于唐旧名白茅寺又称梦觉寺明季改今名本朝康熈年间屡修乾隆十五年增葺】
　　【圣驾经此有　御制白云寺诗】落伽寺【在辉县西八十里驼峯岭上宋建】白鹿寺【在辉县西北五十里白鹿山】南湖寺【在辉县西北七十里元至正初建其北为中湖寺唐建又北为北湖寺元建】大觉寺【在延津县治北街中有长明灯记元掲傒斯撰赵孟頫书】华严寺【在延津县故胙城县西北隅】裴荘寺【在濬县城内】白鹤观【在新郷县治东宋建】紫防观【在辉县西八十里卓水泉上元许衡有紫防观诗】紫极宫【在县西北元王恽有建紫极宫记】太虚观【在封邱县北门外明正统中建】玉皇观【在考城县南三里明景泰中建】














　　钦定大清一统志卷一百五十八
　　钦定四库全书
　　钦定大清一统志卷一百五十九
　　卫辉府【二】
