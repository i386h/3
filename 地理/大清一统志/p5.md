<!-- { "loadSidebar": true } -->
　　【圣祖御书赐额也又有世宗御书文行忠信额堂左右为绳愆博士二防率性修道诚心正谊崇志广业六堂门曰集贤门街曰成贤街　按监地本金之枢密院元至元六年始立国子学二十四年设国子监命集贤大学士许衡兼国子祭酒教蒙古子弟今彛伦堂槐相传衡手植也明洪武初改北平府学永乐初改国子监宣徳七年以金吾卫草塲二所为诸生搆房舍正统九年太学成幸学行释奠礼御彛伦堂自后累朝有幸学礼　本朝顺治九年】
　　【世祖章皇帝临雍幸彛伦堂讲书赐赉有加四氏子孙随班观礼者俱送监读书广监生乡试额十五名康熈八年圣祖仁皇帝临雍亦准顺治九年例雍正二年】
　　【世宗宪皇帝诣学御彛伦堂讲书广监生乡试额十八名郡县学量増入学名数薄海内外闻风向化琉球国自康熈二十七年遣子弟入监读书后至是复遣就学而俄罗斯亦遣子弟入监读书另设助教以训课之后以四方拔贡入监者多于国子监南构房舍数百间谓之南学嵗帑银六千两给诸生膏火乾隆三年正月皇上亲诣释奠于】
　　【先师孔子御彛伦堂讲书】
　　【特颁谕防训勉多士五年御制碑文赐南学四十八年二月仲丁】
　　【皇上亲诣行礼毕奉特防创建辟雍于彛伦堂之前酌古准今规制皆由御定正殿穹崇飞檐四出汲井引泉环以圆海建石桥四栏楯周列前建琉璃牌楼一碑亭二钟楼鼓楼
　　各一正殿悬御书辟雍匾额牌楼镌】
　　【御书学海节观圜桥教泽二匾额碑亭镌御制国学新建辟雍圜水工成碑记】
　　【御制上丁释奠后临新建辟雍讲学得近体四首诗及】
　　【御制易经君子以自强不息论大学为人君止于仁为人臣止于敬为人子止于孝为人父止于慈与国人交止于信论并于彛伦堂悬御书福畴攸叙匾额四十九年　辟雍工竣五十年二月仲丁皇上亲诣释奠礼成】
　　【御新建辟雍讲学行礼自衍圣公王公大臣以下暨诸绅士观礼听讲者三千余人各以次恩赉有差又康熈四十三年三月圣祖仁皇帝御制平定朔漠告成太学碑雍正三年五月】
　　【世宗宪皇帝御制平定青海告成太学碑乾隆十四年四月皇上御制平定金川告成太学碑二十一年五月皇上御制平定准噶尔告成太学碑二十四年十二月皇上御制平定囘部告成太学碑四十一年四月皇上御制平定两金川告成太学碑俱建立碑亭于
　　文庙内又乾隆三年以来皇上释奠皆有】
　　【御制诗又有　　　　　　　御制国子监瑞槐诗绘圗勒石】钦天监【在鸿胪寺南西向设监正满洲西洋各一监副满汉各一左右监副西洋各一及五官正灵台郎诸员监候挈壶正主簿博士附焉】
　　【世宗御书堂额曰奉时敬授　按监所司观星台在城东南隅一名瞻象台元至元十六年建司天台于大都先是仪象之器犹用金旧而规环不恊至是太史郭守敬出所制简仪仰仪及诸仪表皆臻精妙明洪武中取至南京正统中复造仪器置台上有浑天仪简仪铜球量天尺诸器　本朝康熈十一年以旧仪年久多不可用御制新仪凡六一天体仪一赤道仪一黄道仪一地平经仪一地平纬仪一纪限仪陈于台上至今遵用其旧仪移藏台下又时宪书局在宣武门内天主堂东即明天启二年都御史邹元标副都御史冯从吾所建首善书院后礼部尚书徐光启借院修歴名曰歴局　本朝令西洋人居此治理时宪书】太医院【在钦天监南设院使一左右院判二御医教习防吏目诸员附焉　按院内有明堂针炙铜人金时安抚王檝使宋时所进嵗久缺壊元至元二年尼波罗国人阿尼哥修之闗鬲脉络皆备又有针炙经石刻其题篆乃宋仁宗御书至元间自汴移此又景惠殿在院北明嘉靖中建祀三皇隆庆四年罢　本朝仍举行嵗春冬仲月上甲日祭】四译馆【在正阳门外杨梅竹斜街旧在玉河桥西　本朝移至于此以礼部郎中兼鸿胪少卿衔提督之并典务防正教恊教序班于礼部凡八馆曰西天曰暹罗曰囘囘曰八百曰髙昌曰西番曰缅甸曰百译旧设译字生九十六名今酌留八名　按明洪武十五年命侍讲大原洁译防古文字译字官翰林始此永乐十五年命国子生三十八人院习译书人月给米一石遇科令就试仍译所作文字合格出身置馆长安左门外处之是后皆以学士掌其事治初始用太常卿或少卿】銮仪卫【在刑部北以大臣提督之设銮仪卫使二员冠军使陪祀冠军使云麾使治仪正整仪尉等官所曰左右中前后五所司曰銮舆驯马擎葢弓矢旌节旛幢扇手斧钺戈防班剑东西共十二司又有驯象司驾仪走辇玉辂大辂大马小马御拜褥静鞭防荐箆头亭座驾库等员主事经歴附马世宗御书堂额曰恪恭舆卫銮驾库在东长安门外翰林院西驯象所在宣武门内俱卫中官员掌之　按明初以銮仪司改设锦衣卫职掌銮仪其后专理诏狱任寄日重掌卫官率皆五府都督　本朝改名銮仪始专典仪卫】八旗都统衙门　【国朝定鼎之初满洲蒙古汉军八旗禁旅分驻京城分左右翼各设都统副都统参领佐领等官领之其治事之地未设専署雍正二年始授以各旗官房为都统公署有】
　　【世宗御书堂额曰公忠勤慎又防军统领前锋统领及火器营亦皆有公署　按香山设有健鋭营特蕳大臣八人总理其下设翼长前锋参领副参领防军参领前锋校副前锋校蓝翎长诸员又昆明湖水师营以汉侍卫十员领之其下有委署把总八员】九门提督衙门【在地安门外防儿胡同本礼部防同馆干二十一年移建设官详后武职又设问刑之员外主事笔帖式等官】
　　【世宗御书堂额曰清风辇毂步军旧制止设三营四十六年诏于京城设南北左右四营圆明园管辖旧为南营今改为中营共五营各设副将参将等员列汛分驻】顺天府【在地安门外鼓楼东即元大都路总治旧署明为顺天府　本朝因之设官详后文职世宗御书堂额曰肃清畿甸所属大兴宛平二县并为京】
　　【县亦各有属】崇文门监督署【在崇文门外街东又左右翼监督各有公署俱在城内】五城兵马司【并在外城设指挥一副指挥一吏目一分辖于五城御史乾隆三十一年以五城所辖道里辽濶改副指挥驻劄外城各门之外】宗学【左右翼各一雍正三年特建以教宗室子弟左学旧在大市街之东今在灯市口右学旧在瞻云坊之北今在绒线胡同有正副总管及教习清汉书骑射各员并选翰林官稽察之乾隆二十一年裁汉教习九人改为繙绎教习】觉罗学【八旗各一所雍正十年建以教觉罗子弟】景山官学【在景山北上门两旁康熈二十五年设以教三旗子弟又有万善殿官学以教内监即于景山官学教习内简选一人教习其读书处在蕉园之闲房】咸安宫官学【在内西华门雍正七年建以教八旗及内府三旗子弟之俊秀者】八旗官学【在八旗分地雍正五年以就学者众即各旗官房容百人诵读者建为官学国子监又有义学亦在八旗分地雍正三年建别课防学属礼部】贡院【在　京城东南隅观星台之北元礼部旧址也明永乐时改为贡院万厯初因故址拓地重建　本朝屡加増葺乾隆元年増广号舍二千余间九年十月】
　　【皇上临幸阅视御制诗四章刻石至公堂并】
　　【御书匾额曰旁求俊乂】侍卫教场【镶黄旗在东安门内之北正黄旗在西安门内之北正白旗在东安门内之南为上三旗侍卫习艺之所其八旗分列所居各门外亦各有教场以为官兵操练之所】教场【在徳胜门外顺治十三年置为八旗官兵防操之所每科兵部防试武举顺天府武乡试俱于此分围校试】
　　祠祀大髙元殿【在神武门北明嘉靖中建　本朝雍正八年重修乾隆十一年又修】
　　【皇上御书匾曰元宰无为每嵗元旦必亲诣瞻礼】时应宫【在玉河桥西紫光阁后雍正二年建祀龙神世宗御书匾曰瑞泽霑和】宣仁庙【在东华门外雍正六年建
　　祀风神　　　　世宗御书匾曰协和昭泰】凝和殿【在东华门外雍正十年建祀云师】
　　【世宗御书匾曰兴泽昭彩】昭显庙【在西华门外雍正十年建祀雷神世宗御书匾曰导和宣豫】显佑宫【在地安门外日中坊桥东祀北极佑圣真君明永乐十三年建
　　本朝雍正九年重修乾隆二十八年皇上特命重修落成后】
　　【圣驾亲临瞻礼御书匾曰拱宸锡福并】
　　【御制碑文及诗】火神庙【在地安门外日中坊桥西元至正六年建明万厯中増饰碧瓦重阁　本朝康熈二年列于祀典嵗以六月二十三日遣官致祭】
　　【皇上御书殿内匾曰司南利用】都城隍庙【在　京城之西南隅明永乐中建　本朝雍正四年
　　増修世宗宪皇帝御制碑文又】
　　【御书匾曰永佑畿甸乾隆二十八年又修皇上亲临拈香】
　　【御书前殿匾曰神依民社后殿匾曰福防黄图又御制文并诗勒碑又　紫禁城城隍庙在神武门内之西俱每年秋遣官致祭又有永佑庙雍正九年建在　皇城内亦祀城隍】
　　【世宗御书匾曰顺承恊徳】闗帝庙【在地安门外旧名白马闗帝庙本朝雍正五年重修御书忠贯天人匾额嵗以春秋二仲月及五月十三日致祭又有庙在正阳门月城之右有明焦竑撰董其昌书庙碑康熈十六年御书忠义匾额　按神庙食千载至　本朝而益显顺治九年封为忠义神武闗圣大帝乾隆二十五年改神武为神勇三十三年加封神为忠义神武灵佑闗圣大帝裔世袭翰林院五经博士始于康熙六十一年至雍正三年又封神曽祖为光昭公祖裕昌公父成忠公崇祀后殿勅直省府州县有司至春秋致祭其民间所建庙宇遍天下焉】东岳庙【在朝阳门外二里元延祐中建有赵孟頫书道教碑及虞集书仁圣公碑赵世延书昭徳殿碑列墀下神像系元昭文馆大学士刘元手塑明正统中重修有英宗御制碑记】
　　【本朝康熈三十九年重建有圣祖御制碑文又】
　　【御书匾曰灵昭发育雍正十年重修乾隆二十六年复加修建皇上御书岳宗昭贶苍灵赞化诸额并御制碑文诗刻又乾隆二十一年于　静明园内山西
　　建东岳天齐庙御书殿内匾曰苍灵赐禧有】
　　【御制玉泉山东岳庙碑文】龙王庙【在　静明园内山东乾隆十六年因旧址重修御书正殿匾曰灵源昭应殿前泊岸上有御制碑二座又黒龙潭龙王庙详后山川】真武庙【在静明园山东乾隆十六年修建御书殿外匾曰辰居资佑】宁佑庙【在　南苑中王公台雍正中建祀司土之神　　世宗御书匾曰薫风布泽】贤良祠【在白马闗帝庙旁雍正八年】
