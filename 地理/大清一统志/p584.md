<!-- { "loadSidebar": true } -->
　　【恩诏旌表旦时弟朂时亦贡生性孝友尤多智畧痛旦时死宻侦贼党得杀旦时者三人计擒之馘以祭于是余贼不敢复至后为陵川训导以教泽着】张熏【字孔昭五台人顺治辛夘举人嗜读书不事章句以古圣贤自期居防毁甚以孝闻姜瓖胁之佯疾被缚中道逸归贼怒追掠縦火杀其妻子七人兄失明熏推让田宅居茅屋讲道洎病危坐不少倚遗命不用音乐殓端坐而逝】冯亨期【代州人幼丧父柝产裁取十之三姜瓖之乱州人刘迁应之谋袭城亨期宻白当事为备贼夜至不敢动知谋出亨期遂杀其子于城下亨期捐家赀募士乞援云中三遣乃达城获全尝逰扬州闻有身负官帑就繋者立解槖赠之】张志【崞县人雍正甲辰武举人事母至孝母死庐墓墓前枯树复荣有鸟来集其上乾隆八年　旌表】冯钟宿【字垣拱代州人性孝友父庆曽署安西兵备道卒于任钟宿时为中书舍人闻讣奔驰扶榇归居丧三年几灭性以母老不仕与诸弟相爱怡怡如也周卹乡里力行不怠者二十余年防祠乡贤】
　　流寓隋卢太翼【河间人博综羣书尝隠白鹿山数年徙居林虑山茱萸请业者自逺而至后惮其烦逃于五台山与弟子数人庐岩下萧然絶世】魏先生【宋人逸其名隋初太常议乐如聚讼先生为调律乐遂和太常欲荐而官之先生不可受帛二百段归寓雁门以帛市酒旦夕欢饮时李宻败黎阳亡命雁门先生见之曰子气沮而日乱心揺而语偷方今捕蒲山党得非长者乎宻惊起曰既知我能免我否先生曰子非帝王防模又非将帅材畧吾望气晋汾有异人出能往事之当不失富贵宻终不能用其言而败】宋姚孝锡【丰县人徽宗人任五台簿因家五台】
　　【县境嵗饥出家藏万石赈济全活甚众】滕茂实【杭州临安人靖康元年以工部员外郎假侍郎副路允迪出使为金所留时兄祹通判代州已先降金尼雅哈素闻茂实名乃迁之代州又自汴取其弟华实同居以慰其意茂实闻钦宗将至即自为哀辞且篆宋工部侍郎滕茂实墓九字授其友朔寕府司理董铣钦宗及郊茂实具冠帻迎谒匍伏号泣请从行金人不许忧愤成疾卒云中尼雅哈旧作粘罕今改】明赵南星【髙邑人天启中以吏部尚书谪戍代州南星扺戍所处之怡然】
　　本朝李因笃【陜西富平人至代州爱其风土人物居句注夏屋间者十年】
　　列女汉王覇妻【不知何氏之女覇少立髙节妻亦美志行初覇与同郡令狐子伯为友后子伯为楚相其子为郡功曹令子奉书于覇覇子时方耕于野闻賔至投耒而归见令狐子沮怍不能仰视覇目之有愧容客去妻曰君少修清节子伯之贵孰与君之髙奈何忘宿志而慙儿女子乎覇起而笑遂共终隐】金聂孝女【字舜英尚书左右司员外郎天骥长女读书知礼义适进士张伯豪伯豪卒依父母居及哀宗迁归徳天骥留汴崔立刼杀宰相天骥被创甚舜英刲股以进天骥死舜英自以年少父之明日絶脰而死合伯豪墓】元吉彦亨妻马氏【崞县人夫死自誓终身不二与谭君潭妻张氏王徳素妻张氏至顺以来俱以贞节被旌】明戈福妻王氏【代州人成化末福为御史王以姑老留侍养姑齿落不能食王乳之姑疾尝粪甘苦后福卒京师姑忧死王不食三日殡殓成礼乡人称其孝事闻褒赠】刘夀贞【五防人举人刘复初女字同邑庐春未嫁而春客死及归夀贞变服被髪奔号榇前如礼遂往事舅姑终身尽孝事闻旌表婢感其贞节亦不适人夀贞卒为尼又有刘氏女许字崞县张氏子张殁往吊自刎柩前被诏旌表】冀廷威妻王氏【代州人家雁门都堡俺荅破堡被执王大骂兵怒攒杀而裂其尸】要聚刚二女【崞县人正统间俺荅入防二女被执犯之不从以善言绐至崖邉俱投崖死后人名其崖曰烈女崖】王维垣妻贺氏【代州人父璠病割股疗之适维垣事翁姑孝谨维垣卒剪髪以殉守节五十六年抚孤成立其女弟适崞县程子朝年十九而孀其节亦如其姊云】李钦妻赵氏【崞县人年二十夫亡守节姑两目盲祝于天以舌防之左目复明】石锦妻田氏【崞县人御史田益女少刲股愈父疾锦卒割耳殉年七十而终】杨茂三女【崞县人富民吕廷要强聘为妾三女耻辱身相继缢死有司为旌表立祠】陈淑英【五台人许字刘氏子未婚刘亡女遂奔守节事舅姑尽孝道享年六十余奉诏旌表又同县陈福朝妻田氏徐光明妻康氏王竒中妻陈氏陈纪妻孙氏陈俊妻师氏陈价妻王氏曲致化妻杨氏孙嗣芳妻王氏或夫亡引决之死靡他或守节抚孤被诏旌表俱详载县志】曲秋叶【灵邱曲太保女嵗祲太保携妻子就食五防僦居安崇徳家崇徳见其美屡欲私之女峻拒哭诉于父母父母去不决女愤悲自缢死时年十七嵗事闻旌表置崇徳于法】孙传庭妻张氏【代州人传庭总督陜西兵防自刎张在西安闻之率三妾二女俱投井死】防良政妻张氏【崞县人崇祯七年流贼肆掠抱防子投井死又同县张桂妻祈氏闻桂为贼所执号呼奔救愿生桂以养舅姑而已代桂死防从之行数十里欲自尽贼语曰吾即汝夫毋为念汝家也氏怒詈不止遂脔杀之又同县谭子信妻靳氏任彪妻贺氏武本妻李氏苏奈妻皇甫氏李昌时妻王氏陈光先妻张氏程可乆妻杨氏李三戒妻靳氏张计生妻贺氏又繁峙县縻砦妻侯氏或夫亾自殉或矢志抚孤俱邀褒典详见县志】
　　本朝蔡贵妻王氏【代州人年二十五夫旅卒王方娠矢殉家人止之举男甫弥月柩归里王乘间自缢康熈二十六年　旌表】杜青云妻王氏【五防人家僦居五防山下喇嘛僧屋僧锁呐木元旦过其家适青云他出命其徒萨木柱守门先入犯王氏王怒喊持刃格御僧惊遁青云归诉之遂投缳死雍正二年　旌表】王则尧妻安氏【五防县人夫佣工他邑安采田蓟于野遇王伏髙逼汚之安怒骂奔逸防于县引刀刺颈未死复自经】罗清妻沈氏【五防县人年二十夫病遣令别适泣曰君不讳请从清卒投柩侧死】王维妻杨氏【五台县人明末流贼至与夫相失恐不免遂自杀后以夫官吏部郎中赠淑人又任氏适夏县柴云龙寄居五台夫为啇被刼身死任闻自缢以殉】狄贞女【崞县人防字张梦麟将嫁夫卒奔防守志事姑舅极谨康熙五十九年　旌表】贺烈女【崞县人许字郝琪将婚琪坠崖死女单车过门持服侍婢安氏从之既与婢俱雉经死雍正六年　旌表】张允中妻封氏【崞县人允中任铨曹遘疾封忧惨甚允中恐其殉己嘱曰慎勿以二柩累长途封然之旋里乃自缢】张翔妻刘氏【代州人乂同州张翺妻毕氏妾孟氏孙章锦妻冯氏张儒魁妻杨氏陈宫华妻闰氏任振翺妻白氏厐敦修妻张氏五防县张素蕴妻王氏繁峙县侯肱妻殷氏侯安民妻郭氏张春元妻侯氏帝飬信妻刘氏崞县田助公妻邢氏苏生兰妻孟氏杨廷璧妻张氏张宏运妻安氏张昭妻李氏田朝佐妻杨氏杨春先妻冯氏索应国妻郭氏要极妻吴氏要曰珩妻黄氏李祖尧妻张氏俱夫亡守节乾隆元年以来先后　　旌表】冯伟妻孙氏【代州人又同州黄秉钥妻张氏张廷瓉妻间氏柔银妻温氏崔永寛妻王氏烈妇郎起发妻马氏李小小子妻王氏崔文举女崔仙桃子刘继武女沈金金五防杨卓义妻齐氏李智氏繁峙县刘有室妻韩氏何廷恱妻韩氏烈妇李举子妻宋氏崞县郄珠继妻杨氏艾莱银子妻兰氏樊来福妻杜氏崞县节妇李先禄妻张氏闰慕菊妻元氏武天相妻郭氏杨任妻李氏王赟妻王氏王賛妻兾氏烈妇韩后兰妻李氏李冬监妻李氏烈女杨賛女杨二女子李大徳女李矩娃子孟登逺女孟秀娃子于牛金女于扶娃或捐躯徇节或义不辱身并乾隆元年以来先后　旌表】
　　仙释北魏灵辨【悬瓮山沙门熙平初顶戴华严日夜行道于五顶之间足破血流会无少怠一夕松下坐忽尔心光凝湛见异比邱摩其顶曰子勤苦且乆当以信心入三摩地矣自是一切文字触目冰释造华严论一百卷孝明帝请于式干殿敷扬奥旨宰辅重臣皆北面而聴后终于凊凉】昙鸾大师【雁门人年十四即出家穷研经论因注大成经成疾周行医疗至汾州怱见天门洞开疾愈遂往江南陶隠居所得仙方十卷归魏依方修法后至潞州逢三藏菩提留支师请曰佛法中颇有长生不死法胜此土仙经者乎支师以观经授之曰修此当得解脱生死也师即受行调心链气魏主重之号为神鸾卒之日天乐西来异香满室】隋解脱和尚【代州邢氏子尝于东台麓见草衣比邱跏趺石上即前叩首比邱指金莲花解脱顾之即失比邱乆之复现半身语曰夫解脱者当求诸己而由人乎于是狂机顿歇深契大法普度垂五十余年莫知所终】唐澄观【防稽人大厯中入五台驻锡大华严寺博覧六艺图史九流异学竺经梵字及四围五圣圣教世典等书靡不该洽自是笔无停思注述华严无间贞元十二年上遣河东节度使礼部尚书备礼迎入京翻译乌茶国所进华严既就进之上大恱宪宗时赐号清凉国师】宋真寳【代州人五台山僧正能外死生靖康之扰与其徒习武事于山中钦宗召对使殿令还山聚令助讨州破被执曰吾法中有口回之罪吾既许宋以死岂当妄言也怡然就戮】金苏陀室利【中印度那兰陀寺僧慕清凉文殊住处与弟子七人航海而来殒者三还者三惟苏陀室利六载始逹台山时年八十五矣经一台顶诵华严十部禅寂七日不息不食后化于灵鹫弟子佛佗阇毘収舎利八合持归西土】明葛尔麻【乌斯藏人太宗闻其名遣使迎之至京封如来大宝法王西天大善自在佛性乐林泉奏辞游五台遣使卫送命重修大显通寺居之后疏别入寂大化无物相传闗吏见法王适西奏上所赐玉玦云　葛尔麻旧作葛哩麻今译改】
　　本朝阿王老藏【俗姓贾顺天西山人十嵗出家顺治中摄齐受戒西天上士谛视曰此中有五台主人众皆惘然后果以兼通番汉选主五台年七十退居长坐不卧】
　　【圣祖幸五台赐号清凉老人】老藏丹贝【蒙古人入卫籍为赵氏顺治中挂锡五台冲澹疏朗解文
　　义工翰墨圣祖西巡特奨赉之】
　　土产铁【代州志州有铁冶】铁砂　磁器　石灰【五防县志天和山出又五洞山出煤炭】豹尾【唐书地理志代州贡】白雕羽【元和志代州贡雕羽五具】青碌【唐书地理志代州贡青碌五台县志北台宝山产石碌】紫石【五台县志石有紫砚石紫英又叚亩山出紫緑纹石可为砚崞县志鳯凰山有石可为砚按山海经郭璞传瓀石出雁门山白者如水中有赤色岂即此耶】天花【五台县志五台山产天花五台山志雨余菌生黄曰天花白茎紫繖谓之地菜又有银盘麻姑猴头麻姑皆菌属牧儿得一本辄易一缣广羣芳谱五台山天花蕇一名天花菜形如松花而有香气食之甚美圣祖仁皇黄御制天花诗乾隆十一年二十六年四十六年并有御制恭和】
　　【圣祖元韵诗】麝香　仙茅【唐书地理志代州土贡麝香五台县志县出麝香宋朱弁曲洧记闻五台有草名长松亦名仙茅有患麻疯者入山异僧指示此药服之两眉更生广羣芳谱引本草亦云五台山有仙茅按隋书有五台山地多药物县志所列近百种意此二种乃专产也】金莲花【五壸山志山有旱金莲如真金传是文殊胜迹广羣芳谱色金黄七瓣两层蘂亦黄色一茎数朶朶若莲而小六月盛开辽史幸黑山赏金莲花元周伯琦上都纪行诗上都有金莲花葢塞外土地宜之圣祖仁皇帝命移植避暑山荘三十六景其一曰金莲映日种又有緑色者圣祖御制诗赋及桞梢青词义有緑金莲花诗】
