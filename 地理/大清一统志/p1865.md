<!-- { "loadSidebar": true } -->
　　本朝曹一彬【新平人康熙初土酋禄益反围新平执一彬令诱开城一彬入率民兵固守贼攻不克城得全】李其纪【元江人有孝行禄益之变其纪负母逃一日夜不休得免父殁后庐墓三年有虎伏兎驯之应】蒋应堂【元江卒伍刲股疗母母殁刻木为像祀之如生】康天锡【元江人为本营把总雍正十年猓贼叛战于他郎先登死之】张文秀【新平人新防营把总分防扬武坝猓贼至力屈死之以上二人事闻俱　赐赠】郭羽宸【河西人为诸生贫而能孝飬其母时猓逆变母病惊死宸哀号亦卒】
　　流寓明周官【江西人能诗工草书性刚直敢言明末弃官游滇从临安入元江一时士人多所请正后卒于郡】
　　本朝邓魁春【抚州人号梅庵学问综博顺治初至元江教授生徒多所成就】
　　列女明马宗范妻白氏【元江人年十六夫亡守节五十余年同郡何源深妻曽氏杨徳先妻马氏王诤妻黄氏俱夫卒苦节终身】何源清妻李氏【元江人年十八夫卒哀痛服毒死】李儒妻杨氏【元江人年二十三夫卒氏欲以身殉姑知其冇遗腹曲谕之乃拮据襄事刲股以疗姑病生子希圣教之成名】杨氏女【元江人母孀居无子女矢志养母誓不适人势家欲强娶之以死拒得免母殁独处年至八十嵗】孙愈发妻雷氏【新平人年二十四夫亡守节六十余年又同县黄玠妻普氏皆于崇祯年间被旌】
　　本朝孙廷纪妻张氏【新平人年十八适夫廷纪甫八月夫卒抚遗腹子象贤成名又同县王士麟妻普氏亦以苦节着皆康熙间　　旌表】王德逺妻张氏【新平人夫为普威营兵镇沅夷叛夫死于阵氏抱孤儿投火死雍正五年　旌】丁珏妻吴氏【夫浙江人以巡检管青龙厰务雍正十年猓贼叛不屈死氏被虏不辱见杀事　闻建坊　旌表仍入节孝祠】艾张显妻杨氏【元江人猓贼之变氏挈家避入甘棠箐闻夫被杀夜回村居与媳及孙媳陶氏女孙老妹自缢死又同郡陈万言妻车氏媳邓氏女孙玉花艾国用妻陶氏艾国梁妻林氏艾承显妻曽氏媳朱氏艾竒名女月止四妹姚春先母何氏妻艾氏李从龙母马氏女二妹三妹丁一鹏女丁妹新平县杨守恕妻袁氏舒鳯翮女冯妹舒鸬翮女金玉俱不辱而死】何昌祖妻杨氏【元江人与同州民冯星辉妻刘氏俱于乾隆二年　　旌表又呉防璘妻胡氏于乾隆二十五年　　旌表】魏正儒妻苏氏【新平人年十五适正儒甫九月夫殁抚遗腹子承禧至十五嵗又殁乃以侄承功为嗣守节三十余年乾隆十七年　　旌表】
　　仙释明月光道人【正徳间云游至郡结庐金鳌山麓兀坐不言日啖莱根少许如是数年忽一日不知所在人往觅之见壁间书一絶句而去】陈羽士【嘉靖间栖东山目光如电郡尝旱延至城中甘雨随注居二十年化去】
　　土产防榔【一名仁频树高数丈旁无附枝正月作房四月开花毎房百余实】芦子【产山谷中夏花秋实土人采之晒干货卖】蒌叶【家园遍种叶大如掌累藤于树有花无果冬夏常青采叶合防榔食之味甚甘美】降真香　荔枝【仅数本肉薄味酸】宻多罗【树高数丈实从枝生大如冬色似杨梅】抺猛果【形似木夏月熟味酸】苏木　鳞蛇胆【有黄黒二种长丈余具四足能食鹿春夏在山秋冬在水土人取食之其胆治牙痛解诸毒黄者更佳】白鹇　矮鸡【俗名摆夷鸡足短而鸣长】黄鱼【金色味美】孔雀








　　钦定大清一统志巻三百八十五
<史部,地理类,总志之属,大清一统志,镇沅州图>
<史部,地理类,总志之属,大清一统志,镇沅州图>
<史部,地理类,总志之属,大清一统志,镇沅州表>
　　钦定四库全书
　　钦定大清一统志三百八十六
　　镇沅州【在云南省治西南一千二百里东西距三百四十里南北距六百九十里东至元江州界一百里西至顺宁府云州界二百四十里南至普洱府威逺界二百三十里北至景东防界六十里东南至普洱府界八十里西南至普洱府界三百里东北至楚雄府南安州界二百九十里西北至防化防旧定邉县界三百里本州界东西距二百八十里南北距一百六十里东至恩乐县界四十里西至云州界二百四十里南至威逺界一百里北至景东防界六十里东南至元江州界一百五十里西南至威逺界一百二十里东北至恩乐县界八十里西北至景东防界九十里自州治至京师一万二千四百五十里】
　　分野天文东井舆鬼分野鹑首之次
　　建置沿革禹贡梁州荒裔汉为益州郡徼外地唐时南诏为银生府地其后金齿蛮夺之宋时段氏莫能服元时内附属威楚路后改置案板寨属元江路明洪武三十三年改置镇沅州永乐中升为府隶云南布政使司
　　本朝初因之隶云南省乾隆二十五年改为直隶州领县一
　　恩乐县【在州城北六十里东西距二百九十里南北距八十里东至元江州新平县界二百四十里西至本州界五十里南至本州界五十里北至景东防界三十里东南至新平县界八十里西南至本州界三十五里东北至景东防界一百二十里西北至景东防界二十五里本汉濮洛蛮地唐南诏时属银生所地曰猛摩蛮名者岛宋段氏据之后为阿诸部蛮所夺元为马龙他郎二甸地隶元江路明洪武末内附永乐元年置者乐甸长官司隶云南布政使司寻改隶云南都司本朝初因之雍正五年改置恩乐县属镇沅府今为州属】
　　形势地处夷粤依山为郡【明统志】缅猛交挝八百之通衢临元景楚四郡之接壤人皆猓濮属近羁縻【通志】
　　风俗信巫祀鬼妇勤耕蚕【明统志】力弱性缓风气寛柔刀耕火种歳必易土【通志】
　　城池镇沅州城【周三里有奇　本朝雍正五年因旧土城重修乾隆三年改筑石城】恩乐县城【周一里有奇门二　本朝雍正五年因旧土城重修】
　　学校镇沅州　　【本朝雍正十年建学入学额数十六名】恩乐县学　【本朝雍正十年建入学额数八名】
　　户口【本府皆系蛮户尚未编丁】
　　田赋【田地五百四十九顷一十七五分四厘零额徴银一千三百七十一雨六钱三分五厘零米一千六十三石五斗三升七合零】
　　山川石山【在州治东】石罗山【在州城东一百七十五里】马容山【在州城南根盘数百里路狭仅容一马自小蛮旧山以下皆故禄谷寨之地】波弄山【在州城东南一百里通志山势起伏重叠如波涛】小蛮旧山【在州城东南一百七十里】纳罗山【在州城东南山多虎豹土人呼藏为纳呼虎为罗】案板山【在州城东北山高百仭形如几案旧寨以此名】鸟连山【在州城东北二十里古木参差羣鸟争集通志亦谓之石花山】防乐山【在恩乐县东二百里一名无量山髙峻行一日方至其顶中有毒泉人畜饮之即毙通志山在者乐甸司东南】鳯山【在恩乐县南城跨其上】者岛山【在恩乐县北通志者乐甸司治在其上峯峦耸秀为司治后山】杉木江【在州治南源自恩乐县流经府南下流入普洱府威逺同知之谷寳江江岸多产杉木】南浪江【在州东南源出纳罗山经旧禄谷寨南西南流入杉木江】马涌江【在州境源自临安府纳楼司流经旧禄谷寨东下流入南浪江】景东河【在恩乐县境即杉木江之女流明统志源自景东防流经者乐甸司下流入马龙江】南堆小河【在恩乐县境通志源出者岛山下流归新平江】盐井【在州境有六俱在波弄山明史波弄山上下有盐井六所府志土人掘地为坑深三尺许纳薪其中焚之俟薪成炭取井中之卤浇于上越日成盐其色黒白相杂而味苦俗呼白鸡粪盐交易亦用之】
　　古迹旧禄谷寨长官司【在州治东北二百五十里明史镇沅府领长官司一曰禄谷寨永乐十年置】旧者乐甸长官司【今恩乐县治明永乐初置明史者乐甸本马笼他郎甸猛摩之地名者岛洪武末内附隶云南布政司永乐元年设者乐甸长官司改隶云南都司其地山险瘴多介于镇沅元江景东间兵寡而勍诸部畏惮之　本朝雍正五年改置县】
　　闗隘新府巡司【在州治西南二十里　本朝雍正十三年设乾隆三年重建有大土堡】寺观广福寺【在州治东九十里矣邦村】
　　土产盐　孔雀　小鸡【州志形矮小鸣无昼夜与中国鸡声异】藤　南枣　莎罗布　白鹇







　　钦定大清一统志巻三百八十六
<史部,地理类,总志之属,大清一统志,永北防图>
<史部,地理类,总志之属,大清一统志,永北防图>
<史部,地理类,总志之属,大清一统志,永北防表>
　　钦定四库全书
　　钦定大清一统志巻三百八十七
　　永北【在云南省治西北一千三百五十里东西距四百七十五里南北距八百二十里东至武定州元谋县界三百五十里西至丽江府鹤庆州界一百二十五里南至大理府賔川州界二百二十里北至外域黄喇嘛界六百里东南至楚雄府大姚县界三百里西南至大理府邓川州界一百八十里东北至四川盐源县界三百里西北至丽江府丽江县界一百五十里自防治至　京师一万一千七百五十里】
　　分野天文东井舆鬼分野鹑首之次
　　建置沿革禹贡梁州荒裔汉益州郡地后汉为永昌郡地晋以后为施蛮所据唐贞元中南诏异牟寻始开置名北方睒【明史北胜唐南诏异牟寻始开其地名北方睒】亦号成偈睒又名善巨郡【元史地理志唐南诏时鐡桥西北有施蛮者贞元中为异牟寻所破迁其种居之号剑羗名其地曰成偈睒又改名善巨郡】宋叚氏时改为成纪镇【元史地理志防氏终叚氏时高智升使其孙高大恵镇此郡后大理】元初内附至元中置施州寻改北胜州后升为北胜府属丽江路明洪武十五年改为州属鹤庆军民府二十九年置澜沧卫以州属之云南都司正统七年直云南布政使司与卫同治
　　本朝因之康熙五年改大理府二十六年裁衞入州三十一年仍为直州三十七年升为永北府乾隆三十五年改为永北防直云南省领土府一
　　永宁土府【在防治北四百五十里东西距一百四十里南北距三百里东至四川盐井卫界六十里西至丽江府丽江县界八十里南至本防界一百四十里北至刘卜防古黄喇嘛界一百六十里汉越嶲郡西境地名楼头睒与吐蕃接界又名荅蓝磨些蛮祖泥月乌逐出吐蕃遂居此睒南诏时为磨些蛮所据世属大理元宪宗三年内附至元间置荅蓝管民官寻改置永宁州属北胜府明初属鹤庆府后改属澜沧卫永乐四年升为永宁府云南布政使司正统三年设流官同知驻北胜州　本朝康熙三十七年升北胜州为永北府以永宁土府之土官阿氏世袭乾隆三十五年改府为防土府仍】
　　形势枕石峡抱金沙列岫自画图而出长江俨束带而朝控扼吐番屹为要地【旧府志】
　　风俗气习朴野勤于耕织【明统志】巢处山林人物勇厉俗尚争竞夷有数种【通志】
　　城池永北防城【周五里有竒门四环以濠即旧北胜州城明洪武二十九年筑　本朝康熙雍正中修乾隆三年十五年屡修】
　　学校永北防学【在防治东北旧镇抚司署　本朝康熙二十二年迁建入学额数二十名】戸口【原额军民人共一万一千七百十三滋生人丁二万四千九百五十六】
