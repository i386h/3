<!-- { "loadSidebar": true } -->
　　本朝王之云妻杨氏【应州人姜瓖之乱之云与长子他出杨谓仲季二子曰吾决不贪生致辱贼手儿辈无偕死以絶王祀跃入井中死季子号泣从之女已适人闻母死亦自经仲子访父数千里奉归孝养】何士璋妻焦氏【大同人事舅姑至孝姑抱沉疴不能动履焦负之卧起积劳成疾至呕血侍姑不少辍姑没毁睿逾常翁年几八旬事之一如其姑岁时祭享必以诚敬士民咸称其孝】王某妻刘氏【懐仁人家贫有老姑夫不能养妇以薪硙延日防大饥有豪贾货买饥人子女刘为夫曰旦暮将俱死贾购我多金诚全此老姑弱子可无死矣君送我郊外金既得妾自为身谋如其言之郊外贾防有他变令其夫送出界四日舍于天城贾乃逐其夫出送出界四日入妇诡语醉之乃引簪刺防而死贾惊去道路传为饥妇竒节云】郭隆继妻许氏【山阴人年二十夫亡族人利其产百计挠之外御侮内抚幼孤二十余年始定子二俱成立寿七十余】刘德溥妻魏氏【大同司马魏某之女许字广灵刘令之孙德溥魏迁官滇南刘卒广灵徳溥以官逋系狱魏闻言及婚事有沮色女言于母曰贫富逺近命也魏嘉其志送完婚荆布自甘克修妇道虽在患难中敬礼如賔女读书能诗有氷鉴阁闺中三十咏】王绳祖妻谢氏【阳髙人少寡子七岁家贫事姑不遗余力毎奉甘防绐子使出不令分姑食姑性严急少不遂辄诟骂至批颊齧臂终无怨色】谷发妻王氏【天镇人发从弟旺少孤从母转适母亡归与发居发病故旺欲娶嫂王詈且泣既而旺遣侄他出竟入室犯之王峻拒旺怒持挺击之立毙康熙中　旌表】杨月斗妻梁氏【大同人有殊姿月斗叔杨庆犯之梁大声以拒庆遁逾月复持刀往梁力拒如初庆怒杀之康熙中　旌表】宋芝池妻魏氏【大同人事上抚子尽孝尽慈又乔家选妻韩氏彭国瓉妻刘氏聂显扬妻龚氏徐昌妻李氏王通贤妻李氏陈慧妻王氏王志选妻汪氏项贵妻髙氏郭辅妻刘氏王有监妻常氏康孔昭妻吕氏董国玺妻袁氏杨可范妻张氏王通妻赵氏宋显荣妻郝氏马秉慧妻朱氏张维屏妻徐氏张秉钺妻吴氏曹应贵妻薛氏田泰妻朱氏王希禹妻马氏刘鳯彩妻柴氏郑模妻马氏孙汝葺妻叚氏杨宗仁妻施氏贺尚本妻于氏韩宗妻张氏杨士俊妻桃氏靳天宠妻刘氏王威妻杜氏田英妻朱氏王振纲妻杜氏俱乾隆年　旌】武令德妻何氏【懐仁人持躬淑慎节义可】
　　【风又王勣妻郭氏王其正妻黄氏郝贽妻王氏马荣妻赵氏管应阁妻夏氏武登科妻李氏张文运妻杨氏马国俊妻周氏王仁麟妻纪氏张汉卿妻梁氏刘金厫妻张氏刁成妻管氏刁士光妻彭氏孙有功妻武氏王法妻李氏闫士达妻李氏王定昌妻李氏杨焕妻赵氏李棠妻石氏王治妻闫氏武致中妻朱氏王深妻郝氏王隣妻赵氏俱乾隆年旌表】彭云程妻郭氏【山隂人青年矢节白首完贞又丰桂妻闫氏王慕彛妻贾氏吴序賔妻贾氏崔之岗妻丰氏李孔硕妻赵氏氏王连喜妻罗氏黄家鳯妻冯氏俱乾隆中　旌】张珆妻侯氏【浑源州人矢志靡他克尽孝道又姜讲妻王氏任慧妻吕氏白光琳妻张氏李周鼎妻杨氏马苗妻张氏葛潪妻白氏于养志妻李氏王格妻马氏白维商妻李氏俱乾隆中　旌】郝周妻王氏【玺邱人强奸不从羞忿自缢又温天起妻张氏逼诱忿恚投井而死俱乾隆中旌】李鳯翔妻张氏【灵邱人事上尽礼守志不渝又马建标妻刘氏李开科妻祁氏贾府妻刘氏邓一俊继妻李氏王玉金妻段氏武枢妻穆氏刘世寕妻马氏武士焕王氏曹昉妻邉氏岳拱极妻刘氏刘汉臣妻马氏李绎宗妻王氏支九福妻刘氏刘诚一妻王氏杜国阅妻孙氏刘孛妻李氏张良弼妻李氏俱乾隆中　旌】梁遇春妻曹氏【广灵人苦节完贞氷】
　　【霜自守又曹维均妻王氏王赐禄妻苏氏俱乾隆中　旌】烈妇赵氏【阳髙人强逼不从勒喉而死又杨秀妻王氏以节孝称俱乾隆年　旌】王三爵妻温氏【天镇人苦志完节终始不渝又曹宏妻郭氏李澳妻髙氏俱乾隆中　旌】王孝妻相氏【丰镇人又张宗第妻李氏皆以匪人调戯羞忿自尽乾隆年间　旌表】
　　仙释五代唐诚慧【灵邱李氏子其亲祷于台山而娠长不愿娶从五台真容院法顺和尚披剃东台东有毒龙池龙常害物诚慧携浄瓶锡杖庐其侧咒之龙即入瓶风雨皆寝居七日龙革毒心白光空室乃释之乘风雨而去尝诵华严于李牛谷有五六儒服者来坐听或持异花鲜果而献怪问之答曰某神仙也愿充执侍诚慧舍而他适同光元年庄宗制书并紫衣赐之固辞不受吉祥而逝夀八十諡曰法雨大师塔号紫云】元李溥光【大同人号雪庵幼为僧博学工诗善书法一时宫殿匾额皆出其手至元间诏蓄髪授昭文馆大学士】张可昙【云中人生于世祖初幼好道弃家云游年几百岁面如童顔过交城正楼霞观人呼为石头道人重阳日自言曰我明年今日去矣至期尸解时至正元年也】印简【俗姓宋世业儒年十一祝髪于佛书无所不通及王侯公卿问治民之道必以儒术为先后游云中住华严寺时年五十六示寂茶毘之日熖烟所至皆成舍利】明一斋【大同地藏庵僧持戒律终日闭闗燕坐或施金帛多不受受亦随施贫者或雨雪则累日不举火苦行三十年沭浴跌坐而化】
　　土产石緑【出大同县府志废平城有石緑山以山出石緑故名】緑矾【郡境皆有之金史地理志大同府产緑矾】花斑石【出广灵县名胜志广灵县千夫山产】盐【出大同浑源等境汉书地理志沃阳有盐泽金史地理志大同府产煎盐涝盐府志阳和桥头村出者佳】白駞【郡境俱出金史地理志大同府产】神防【出浑源州常山本草常山有草名神防　按元和志飞狐县有铜冶云州贡雕翎金史地理志大同府产铁贡玛瑙又产碾玉砂寰宇记云州贡犛牛尾产羊马通志浑源州出凝水石今并未闻】










　　钦定大清一统志卷一百十
<史部,地理类,总志之属,大清一统志,朔平府图>
<史部,地理类,总志之属,大清一统志,朔平府图>
<史部,地理类,总志之属,大清一统志,朔平府表>
<史部,地理类,总志之属,大清一统志,朔平府表>
　　钦定四库全书
　　钦定大清一统志卷一百十一
　　朔平府【在山西省北六百七十里东西距二百三十五里南北距三百十五里东至大同府大同县界一百六十五里西至边墙七十里南至宁武府宁武县界二百九十五里北至边墙二十里东南至大同府山隂县界二百七十里西南至宁武府偏闗县界一百四十里东北至边墙二十里西北至边墙三十里自府至京师九百六十里】
　　分野天文昴毕分野大梁之次
　　建置沿革禹贡冀州之域周并州地战国属赵秦为雁门郡地汉置朔方郡地介雁门云中定襄之间后汉建武二十七年改为定襄郡灵帝末废建安中置新兴郡魏晋因之后魏天平二年置善无郡北齐省隋为马邑郡地唐以后为朔州地辽置顺义军金属西京路元属大同路明洪武二十四年置定边卫后裁永乐七年设大同右卫正统间以玉林卫并入名右玉林卫
　　本朝初改右玉卫雍正三年置朔平府隶山西省领州一县四
　　右玉县【附郭东西距一百三十里南北距一百七十里东至左云县界六十五里西至平鲁县界六十五里南至朔州界一百五十里北至杀虎口边墙二十里东南至大同府怀仁县界一百六十里西南至平鲁县界九十五里东北至边墙二十里西北至边墙十二里汉为桢陵县东南境属云中郡后汉为定襄郡治建安末郡县俱废后魏置善无县兼置善无郡北齐省隋唐以后为朔州地元为丰净二州南境明洪武中置定边卫于此永乐七年改置大同右卫正统十四年改名右玉林卫　本朝初名右玉卫雍正三年升为县为朔平府治】左云县【在府东南七十五里东西距一百十里南北距一百十里东至大同府大同县界九十五里西至右玉县界十五里南至大同府懐仁县界七十里北至边墙四十里东南至懐仁县界五十里西南至平鲁县界五十里东北至边墙九十里西北至右玉县界四十里汉为陶林县南境属云中郡后汉末废后魏为善无县东北境属善无郡北齐省唐会昌中置宣徳县辽为昭胜军金改名宣宁元隶大同路明洪武二十五年设镇朔卫后裁永乐七年改设大同左卫正统十四年移云川卫倂入名左云川卫　本朝初名左云卫雍正三年升为县属朔平府】平鲁县【在府西南一百十五里东西距六十里南北距一百里东至右玉县界三十里西至边墙三十里南至朔州界七十里北至右玉县界三十里东南至朔州界三十里西南至宁武府偏闗县界四十里东北至左云县界二十里西北至边墙五十里汉为武川县地属雁门郡后汉属定襄郡建安末省后魏为武川镇地隋唐以后为武川北境金宁】
　　【逺县地明正统年间置平鲁卫于大同城内嘉靖中移此　本朝初因之雍正三年升为县属朔平府】朔州【在府南二百四十里东西距八十五里南北距一百九十里东至马邑县界二十五里西至寜武府神池县界六十里南至寜武府寜武县界六十里北至右玉县界一百三十里东南至代州界八十里西南至神池县界九十里东北至马邑县界七十里西北至宁武府偏闗县界一百三十里战国时赵地秦置马邑县汉属雁门郡后汉末废建安中复置属新兴郡晋仍属雁门郡永嘉五年地入于代后魏孝昌后侨置朔州及大安广宁二郡北齐置北朔州及广安郡又置招逺县为郡治隋开皇初郡废置总管府大业初州府俱废改县曰善阳置代郡寻改为马邑郡唐武徳四年复曰朔州天保元年复曰马邑郡乾元初仍为朔州属河东道天祐末改置振武军于此五代晋天福初割入辽升为顺义军节度属西京道宋宣和五年复归于宋改曰朔寜府属云中路寻入于金仍为朔州属西京路元属大同路明初省州治鄯阳县入州属大同府　本朝初因之雍正三年改属朔平府】马邑县【在府东南二百四十里东西距六十里南北距二百二十里东至大同府山隂县界四十里西主朔州界二十里南至代州界四十里北至左云县界一百八十里东南至代州界六十里西南至朔川界三十里东北至大同府懐仁县界一百四十里西北至朔州界二十五里汉马邑县地隋善阳县地唐贞观中置大同军开元五年于军城置马邑县属朔州建中中尝为州治旋复属朔州五代梁唐因之晋天福初入于辽金贞祐二年升为固州元复为马邑县仍属朔州明属大同府　本朝初因之雍正三年改属朔平府】
　　形势东接恒山西距黄河雁门﨑其前桑干绕其后【旧志】
　　风俗节用勤农士务淳实【旧志】
　　城池朔平府城【周九里有竒门四池广三丈明洪武中土筑　本朝康熙中増修雍正七年重修】左云县城【周十里有竒门三有池明洪武中土筑正统间甃甎　本朝増修乾隆三十二年重修】平鲁县城【周六里有竒门三濠广二丈明成化中土筑万厯中甃石本朝乾隆三十二年修】朔州城【周七里门四池广十二丈元至正末因旧址土筑明洪武】
　　【中甃甎　本朝顺治中修乾隆十二年重修】马邑县城【周四里门二唐开元中土筑明隆庆万厯甃甎　本朝康熙中屡修乾隆十二年重修】
