<!-- { "loadSidebar": true } -->
　　本朝武士豪【正定人顺治五年任莱芜知县时土宼窃发隣邑多不守而莱邑独完士豪保障之力也】钟国义【山隂人康熙三年任莱芜知县莱邑山城僻壤地非孔道后章邱县欲以山径通南路驿递国义力持不可邑人称之】王育良【正黄旗汉军康熙二十八年任东阿知县邑当孔道驿中向不设车有事则里民按日轮值育良乃捐赀造车数十辆驾以驿马令驿卒御之民以不扰又创行滚单革单头包揽诸弊详改浅闸夫为雇役百姓称便后卒于官】
