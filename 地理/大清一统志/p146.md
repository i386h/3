<!-- { "loadSidebar": true } -->
　　【御制碧峯寺味甘书屋　丛碧楼廻溪亭诸诗】旃檀林【在　山庄内水月庵之后殿三楹南向乔林弥望岩葩洞卉风过皆馨聨额皆御书其旁室曰天籁书屋岩顶天池渟涵湛澈有轩曰澹轩堂坳一池有亭曰沧洲趣一楼在松蟠云蔚间曰松云楼其东为澄霁楼更东为超然宇境路幽夐上有楼曰云润楼有御制题栴檀林诗栴檀林八咏诗过东岭至栴檀林诗天籁书屋澹轩沧州趣松云楼澄霁楼超然宇云润楼诸诗】鹫云寺【在山庄内西峪秀起堂之侧东向御书门额曰鹫云寺内为正殿三楹殿后堂楼三层雕甍挿汉寳铎韵风俯视羣山若莲防层涌光景絶胜】珠源寺【在　山庄内水月精舎西南东向聨额皆御书门外石桥跨坊二门前有石坊寺门额曰珠源寺门内三楹前为天王殿中为佛阁后殿为大须弥山供一切诸佛后飞楼十三楹曰众香楼寺据瀑源来处故曰珠源】斗姥阁【在　山庄内青枫緑屿之上南向殿三楹殿额恭悬】
　　【圣祖御笔配殿恭悬御书题额】广元宫【在　山庄内乾隆四十三年】
　　【勅建庙制仿自岱宗门南向东西山门各三楹内为仁育门更南为香亭曰馨徳亭东西配殿各三楹东曰邀山室西曰蕴竒斋正殿五楹曰仁育殿山门外有亭一曰古俱亭有】
　　【御制广元宫诗蕴竒斋诗古俱亭诗】溥仁寺【在承徳府东北热河行宫东三里许康熈五十二年圣祖仁皇帝六旬万寿防古诸藩恭建祝】
　　【寺南向门额曰溥仁寺兼清汉防古文门内天王殿三楹恭悬圣祖御书寺额又内殿七楹供三世佛殿庑立碑二恭镌圣祖御制碑文左清文右汉文碑隂及左方恭镌御制诗又内后殿九楹供无量寿佛聨额皆御书有】
　　【圣祖御制溥仁寺碑文　　　　　　　　　　　皇上御制诣仁寺出山庄诣仁寺瞻礼诸诗】善
　　寺【在承徳府东北溥仁寺后康熙五十二年】
　　【圣祖仁皇帝六旬万寿古诸藩恭建祝厘规制与溥仁寺同】普寜寺【在承徳府东北热河行宫东北五里狮子沟乾隆二十年平定凖噶尔上幸避暑山庄四卫拉特部落来觐】
　　【赐宴封赉敕建普寜寺以昭】
　　【武成仿西藏三摩耶庙制寺南向聨额皆御书门外树坊三门内正中碑亭植碑二恭镌御制碑文左右为钟鼓楼中天王殿五楹又内正殿七楹殿后为大乗阁月台左右五色浮屠四阁三层
　　各七楹阁东精舍五楹为临憇之所曰妙严室有】
　　【御制普寜寺碑文妙严室诗普宁寺观佛事诗】普佑寺【在承徳府东北热河】
　　【行宫东北六里许乾隆二十五年敕建寺南向门三楹内为正殿又内为天王殿后为法轮殿最后为经楼寺中诸佛皆仿西藏塑像】安逺庙【在承徳府东北热河】
　　【行宫东北山麓乾隆二十四年以凖噶尔降人逹什逹瓦部迁居山下二十九年】
　　【敕建安逺庙仿伊犁固尔札庙式西南向缭垣正方四面各有门中为普度殿三楹周以廻廊六十有四楹所谓都纲也廻廊前立石镌御制诗具清汉防古唐古忒四体书殿壁周绘佛国源流各识佛号于其旁亦四体书殿最上层恭藏御用甲仗昭】
　　【鸿勲也每嵗藩部入觐咸集庙下欢喜膜拜感颂圣徳有】
　　【御制安逺庙瞻礼书事诗安逺庙诗】普乐寺【在承徳府东北热河】
　　【行宫东北二里许三十一年勅建寺东向联额皆】
　　【御书正殿供药王佛门内植碑一恭镌御制碑记】
　　【御制渡河诣普乐寺瞻礼诗】普陀宗乘庙【在承徳府东北热河】
　　【行宫北里许乾隆三十五年新旧诸藩溥庆胪欢命仿西藏布逹刺都纲法式创建】
　　【御书额曰普陀宗乘之庙东西二门前殿八楹又十六楹额曰千佛之阁中殿二十楹又十八楹后殿二
　　十五楹后为经楼联额皆御书有】
　　【御制普陀宗乘之庙碑文普陀宗乘庙落成拈香得句诗及布逹拉庙瞻礼有作诗】殊像寺【在承徳府东北普陀宗乘庙之西乾隆三十九年】
　　【勅建仿五防山殊像寺制御书寺额曰曰殊像寺寺南向门三楹左右有钟鼓楼内为天王殿又内为防乘殿七楹后为寳香阁内为楼十八楹曰清凉楼寺旁筑室三楹曰香林室又楼三楹曰倚云楼有御制殊像寺落成瞻礼即事成什诗殊像寺香林室倚云楼诗】广安寺【在承徳府北寺南向乾隆三十九年】
　　【勅建联额皆御书每嵗防古诸部鳞集瞻仰有】
　　【御书广安寺诗】罗汉堂【在承徳府东北乾隆三十九年建殿额皆】
　　【御书堂中应真像皆仿浙江海寕州安国寺制有御制题罗汉堂诗】
　　须弥福寿庙【在承徳府北乾隆四十五年恭逢】
　　【皇上七旬万夀西藏班禅额尔徳尼祝厘逺至】
　　【勅建札什伦布庙以居之唐古忒语札什谓福夀伦布谓须弥山也庙门南向恭刻御书额曰须弥福夀之庙庙额皆具四体书规制宏壮与普陀宗乘庙相埒有御制须弥福夀之庙碑记札什伦布落成纪事诗札什伦布庙诗】开仁寺【在承徳府北康熈五十四年建乾隆二十八年奉勅重修】竹林寺【在承徳府东南白马川之敌楼山建自元时曰天宫禅院寺内有至元间重修敌楼山天宫禅院碑记后为竹林寺康熈四十三年重修府境有清泉寺在上板城村云峯寺在青云山天平寺亦在青云山皆古刹未详创建年月康熈年间皆重修】穹覧寺【在泺平县喀喇河屯】
　　【行宫东南寺南向康熈四十三年圣祖驻跸喀喇河屯随侍人员恭建此寺以祝】
　　【万夀门内钟鼓楼二中植碑一恭镌圣祖御制碑文前殿恭悬】
　　【御书寺额内为后殿东西各有配殿寺基为陂陀小阜门俯泺河如练如带隔岸诸山螺髻涌现有俯视层
　　穹之概云有圣祖御制穹覧寺碑文穹覧寺偶成诗】
　　【皇上御制穹览寺诗】云光洞庙【在丰宁县中关西北康熈六十一年建庙中供三世佛】琳
　　霄观【在泺平县喀喇河屯】
　　【行宫东南康熈四十九年建南向门外树坊二门内为钟鼓楼内为灵官殿又内为圣母殿又内为火神殿殿额皆】
　　【圣祖御书观与穹覧寺相望约去里许去】星龛岩【在泺平府西北康熙间】
　　【勅建就岩镌三石佛梵相竒古大殿恭悬圣祖御书星龛岩额】峭壁寺【在泺平县东南
　　康熈年建圣祖御书殿额】静妙寺【在泺平县西康熈间建有】
　　【圣祖御书寺额】安禅寺【在丰宁县中巴尔台地康熈四十二年建有圣祖御书寺额】金云寺【在丰宁县南乾隆元年建又有观音寺千佛寺兴隆寺灵通寺洪汤寺月珠寺皆在县境】灵峯院【在赤峯县翁牛特境遮盖山中有千佛洞中有金皇统三年灵峯院千佛洞碑又有明万防四十五年重修碑】佑顺寺【在建昌县东北康熈三十七年建】
　　【圣祖赐额及檀香佛像】承禧寺【在建昌县西康熙五十年】
　　【圣祖驻跸其地帑建赐承禧寺额】宏慈寺【在建昌县北敖汉界内康熈四十六年敖汉郡王扎
　　木苏建圣祖赐寺额】佑安寺【在朝阳县东北康熙四十四年建】
　　【圣祖赐寺额】朝阳寺【在朝阳县东康熈九年建又县境木头城子东北亦有朝阳寺康熈中建有塔在山顶防古称纳林塔】卧佛寺【在朝阳县西昻吉山寺当山巅辽应厯七年石幢记尚存今为防古改建】天庆寺【在朝阳县西卧佛寺下辽时建康熈十七年重修寺有观音石胎立像髙七尺】三学寺【在朝阳县北狼山旧为祥峦院金大定五年重修改额碑文尚存】林泉禅寺【在朝阳县东南月华山有元大徳九年碑雍正十一年重建　按府境各属寺观以今所有者载于卷内其辽金所建今或废圯无存皆不复载】
　　祠庙灵泽龙王庙【在　山庄内湖北岸东向恭祀龙神上悬】
　　【圣祖御书额曰灵泽皇　上御书额曰润沃濡源湖水从东北入】
　　【宫墙滙为　　　　　　　　　　　　　　太液澄流衍泽润被塞堧盖龙之为灵昭昭云】龙尊王佛庙【在承徳府东北之汤山有温泉出焉】
　　【圣祖勅建庙其上有　　　　　　　御制碑记又承徳府各属皆有龙王庙】热河城隍庙【在承徳府北乾隆三十七年允督臣周元理请恭建神庙御书殿额曰福防岩疆后殿五楹左右配殿各一楹庙碑恭勒御制诗并序】火神庙【在承徳府北大街康熈五十年建又各属皆有火神庙】关帝庙【在承徳府西南】
　　【皇上御题额曰忠义伏魔每嵗春秋及五月十三日官为致祭又府境关帝庙四一在粮食街康熈五十年建一在狮子沟一在二道河一在河东并于乾隆年间】
　　【勅修又各属州县皆有关帝庙】药王庙【在承徳府狮子沟乾隆二十年勅修】礟神庙【在承徳府右哨汛内又平泉州亦有礟神庙】河神庙【在丰宁县土城子万载桥乾隆十年建】东岳庙【在平泉州元建元一统志东岳庙在大定府世恩坊丁酉年建】三灵侯庙【在平泉州元建元一统志三灵侯庙在大定府南乙酉嵗建】白鹿山祠【在建昌县境北魏建魏书地形志建徳郡石城县有白鹿山祠祠白鹿山今在喀喇沁左翼东境】龙山庙【在建昌县境元一统志龙山庙在利州南二百里祀龙山神】
　　名宦北魏安丰王猛【魏宗室太和五年加侍中出为和龙镇大将营州刺史寛仁猛毅甚有威名部人畏爱之】江文遥【济阳考城人少有大度迁后将军安州刺史善于绥纳甚得物情时杜洛周葛荣等相继叛文遥介在羣贼之中孤城独守且耕且战百姓皆乐为用卒于任】
　　北齐高保宁【代人武平末为营州刺史镇黄龙诸部服其威信周师将至邺保寜率骁鋭赴救至北平开邺都陷还镇据守周帝遣使招慰不受勅书保宁于齐为宗藩保疆厉节迄为齐守竟不臣周隋初为所灭死之】隋韦冲【京兆杜陵人拜营州总管容貌都雅寛厚能得众心怀抚靺鞨契丹皆能致其死力奚霫畏惧朝贡相续】唐宋庆礼【洺州永年人为河北度支营田使元宗欲复营州于栁城庆礼盛陈其利诏庆礼等筑城兴役三旬而毕功迁检校营州都督开屯田八十余所数年间仓廪颇实居人渐殷庆礼为政清严勤于听理所厯之处人吏不敢犯】辽耶律富勒敏【六院林牙图鲁卜四世孙有治干太平十六年知兴中府以岳空闲富勒敏旧作仆里笃图鲁卜旧作吕不也今改正】马人望【辽东人咸雍中进士为松山县】
