<!-- { "loadSidebar": true } -->
　　建置沿革禹贡荆州之域周为荆州南境春秋战国属楚秦置长沙郡汉髙帝置桂阳武陵二郡建长沙国【汉书吴芮传吴芮徙为长沙王都临湘】武帝时俱属荆州又増置零陵郡后汉因之【废长沙国为郡】建安中零陵武陵属刘先主长沙桂阳属孙权后俱属吴増置天门衡阳湘东邵陵营阳五郡晋平吴废营阳郡増置南平郡俱属荆州惠帝以桂阳郡属江州懐帝又分置湘州【治临湘领长沙衡阳湘东零陵邵陵等郡永嘉元年置咸和三年省义熙八年复置十二年又省】穆帝时复置营阳郡南北朝宋亦为湘州【武帝永初三年复立湘州领郡十长沙衡阳桂阳零陵营阳湘东邵陵在今省境广兴今属广东临庆始建今属广西】又増置巴陵郡初属湘州后属郢州武陵郡亦属郢州惟南平天门二郡仍属荆州齐并因之梁又置罗巴二州【罗州治岳阳巴州治巴陵】陈置沅州【治沅陵】隋大业初废诸州改为沅陵武陵澧阳巴陵长沙衡山桂阳零陵等郡俱属荆州唐武徳初复改诸郡为州四年置潭州总管府七年改都督府开元二十一年又分属江南西及山南东黔中道【江南西道领鄂岳潭卫永道郴卲八州山南东道领澧朗二州黔中道领辰锦叙业溪五州】广徳二年置湖南观察使【唐书方镇表至徳二载置衡州防御使领衡涪岳潭郴邵永道八州治衡州上元二年废广徳二年置湖南观察使领衡潭邵永道五州治衡州大厯四年徙治潭州中和三年升钦化军节度光启元年改武安军节度】后复为马殷所据【殷所据潭衡澧朗岳道永卲辰郴溪锦奬十三州为今省境余属广东广西】周广顺初地入南唐既而刘言取之寻又为周行逢所据【在今省境者惟澧州属南汉溪锦奬三州仍为蛮地】宋平湖南分置湖南北路元丰中改荆湖南北路【鼎澧岳辰沅靖属湖北路潭衡道永郴邵桂阳监属湖南路后湖南路又増置武冈茶陵二军】元为湖广行省地【岳州常徳澧州辰州沅州靖州六路属江南湖北道天临衡州道州永州郴州宝庆武冈桂阳八路茶陵耒阳常宁三州属岭北湖南道】明属湖广布政使司【万厯二十八年始置偏沅巡抚治偏桥镇】
　　本朝康熙三年分置湖南布政使司为湖南省【是年移偏沅巡抚驻长沙府雍正二年改为湖南巡抚】领府九直州四
　　长沙府　宝庆府　岳州府　常徳府　衡州府　永州府　辰州府　沅州府　永顺府澧　州　郴　州　靖　州　桂阳州
　　形势东控安成南连岭峤西通黔蜀北限大江其名山则有衡山九疑其大川则有湘水沅水资水澧水洞庭湖其重险则有荆江口壶头实荆楚之奥区为东南之阨隘
　　文职官
　　巡抚【驻长沙府】
　　提督学政
　　布政司　理问　库大使【广盈】
　　按察司　照磨　司狱
　　督理粮储道【驻长沙府】
　　驿盐道兼辖长宝二府【驻长沙府】
　　分巡岳常澧道【驻澧州】
　　分巡衡永郴桂道【驻衡州府】
　　分巡辰沅永靖道【驻鳯凰营】
　　长沙府知府　同知　通判　府学教授　训导经厯　司狱　知州【茶陵】州判　州学学正
　　训导　吏目　知县十一员【长沙善化湘潭湘隂湘乡寕乡益阳浏阳安化醴陵攸县】县丞七员【长沙善化湘潭湘隂湘乡益阳浏阳】县学教谕十一员　训导十一员　典史十一员　巡检九员【桥头黄茅新市大荆镇永安市渌口司娄底司鳯岭视渡】
　　寳庆府知府　同知【理猺驻城步县】通判　府学教授训导　经厯　知州【武冈】州同　州学学正　训导　吏目　知县四员【卲阳新化城步新宁】县学教谕四员　训导四员　典史四员　巡检六员【隆囘黑田寨头江头石门硖口】
　　岳州府知府　同知　通判　府学教授　训导经厯　司狱　知县四员【巴陵临湘平江华容】县学教
　　谕四员　训导四员　主簿四员　巡检五员【鹿角长安桃林黄家镇长夀】
　　常徳府知府　同知　通判　府学教授　训导经厯　知县四员【武陵桃源龙阳沅江】县丞　县学教
　　谕四员　训导四员　典史四员　巡检四员【大龙郑家新店龙潭桥】
　　衡州府知府　通判　府学教授　训导　经厯知县七员【衡阳清泉衡山耒阳常宁安仁酃】县丞【衡阳】县学教
　　谕六员　训导六员典史七员　巡检二员【新城永夀】永州府知府　同知【理猺驻江华县】通判　府学教授训导　经厯　知州【道】州判　州学学正　训导　吏目　知县七员【零陵祁阳东安宁逺永明江华新田】县丞【零陵】县学教谕七员　训导七员　典史七员巡检八员【归阳永隆芦洪石期市九疑鲁观桃川锦田锦冈】驿丞【排山】
　　辰州府知府　同知三员【一驻干州一驻永绥】通判二员【一驻鳯凰营】府学教授　训导　经厯二员【一驻永绥】知县四员【沅陵泸溪辰溪溆浦】县丞【沅陵】县学教谕四员　训导五员【永绥防一】典史四员　巡检九员【干州鳯凰营五寨司花园镇排补美焉底溪龙潭黄溪】
　　沅州府知府　通判　府学教授　经厯　知县三员【芷江黔阳麻阳】县丞　教谕二员　训导二员典史三员　巡检三员【凉山安江岩门】驿丞二员【懐化便水】
　　永顺府知府　同知　通判　府学教授　经厯知县四员【永顺龙山保靖桑植】训导四员　典史四员巡检四员【王村龙头张家坝上下二峝】
　　澧州知州　州判【驻津市】州学学正　训导　吏目知县五员【安郷石门慈利安福永完】县学教谕四员　训导五员　典史五员　巡检四员【水南九溪清化顺林】
　　郴州知州　州判　州学学正　训导　吏目知县五员【永兴宜章兴寕桂阳桂东】县学教谕五员　训导五员　典史五员　巡检七员【良田髙亭赤石白沙滁口益将镇安】
　　靖州知州　州判　州学学正　训导　吏目知县三员【绥宁通道防同】县学教谕三员　训导三员典史三员　巡检五员【零溪洪江清坡播阳双江】
　　桂阳州知州　州同　州学学正　训导　吏目知县三员【临武蓝山嘉禾】县学教谕三员　训导三
　　员　典史三员　巡检二员【泗洲寨大桥】
　　武职官
　　抚标【左右二营】中军叅将　游击【驻长沙府】守备二员　千总四员　把总八员
　　提督总兵官【统辖湖南湖北驻常徳府】
　　提标【中左右前四营】叅将　游击三员　都司一员　守备四员　千总八员　把总十六员
　　镇守镇筸总兵官【驻五寨】　游击三员【中左右前四营】都司一员　守备四员　千总八员　把总十六员
　　镇守永州总兵官【驻永州府】逰击三员【中左右三营】守备三员　千总六员　把总十二员　长沙协副将【驻长沙府】都司　守备　千总四员　把总八员衡州协副将【驻衡州府】都司　千总二员　把总四员　寳庆协副将【驻寳庆府】都司　千縂二员　把总四员　洞庭协副将【驻常徳府】都司　千总二员把总四员　辰州协副将【驻辰州府】都司　守备
　　一员　千总四员　把总八员　沅州协副将【驻沅州府】都司　分防晃州守备　千总五员　把总八员　靖州协副将【驻靖州】都司　千总二员把总四员　永顺协副将【驻永顺府】都司　千总
　　二员　把总四员　永绥协副将【驻辰州府】都司守备二员　千总四员　把总八员　岳州营叅将【驻岳州府】守备二员　千总二员　把总四员澧州营叅将【驻澧州】守备　千总二员　把总
　　四员　临武营叅将【驻临武县】守备　千总二员把总四员　宜昌营叅将【驻宜昌县】守备　千总二员　把总四员　桂阳营叅将【驻桂阳县】守备　千总二员　把总四员　九谿营逰击【驻澧州】守备千总二员　把总四员　常徳府城守营逰
　　击　守备　千总二员　把总四员　武冈营逰击【驻武冈城】守备　千总　把总四员　绥宁营逰击【驻黄桑坪】守备　千总二员　把总四员　保靖营逰击【驻保靖县】守备　千总二员　把总四员长安营逰击【驻城步县】守备二员　千縂三员
　　把总四员　永定营都司【驻永定卫】千总　把总二员
　　戸口【原额人丁三十七万五千七百八十二又滋生人丁八百七十二万二千二百二十八】
　　田赋【田地山塘共三十一万三千四十七顷七十九畆九分七厘额征地丁正杂银一百一十六万二千八百三十四两一钱九分一厘南粮米一十四万三千九百四十六石二斗四升二合零漕粮米一万九千一百一十一石三斗二合零本色米豆一万七千七百二十四石一斗二升五合零屯田共二千四百一十三顷二十七畆一分九厘零额徴地丁银七千九百一十二两六钱一分七厘零粮一万三千二百二十七石八斗六升八合零】
　　名宦汉冯绲【巴郡宕渠人延熹五年长沙蛮宼益阳屯聚积乆零陵蛮贼应之武陵蛮又宼掠江陵拜绲为车骑将军讨之军至长沙贼悉诣营道乞降进击武陵蛮斩首四千余级受降十万余人荆州平赐钱一亿固让不受】度尚【山阳湖陆人延熹五年长沙零陵贼入桂阳交阯苍梧二郡皆没募兵讨贼豫章艾县六百余人应募不得赏直遂反焚烧郡县荆州刺史刘度击之军败尚代为刺史躬率部曲与同劳逸广募杂种诸蛮明设购赏进击大破之桂阳宿贼渠帅卜阳潘鸿等畏尚威烈徙入山谷尚穷追数百里出兵三年群宼悉定迁桂阳太守徴还京师时荆州兵朱□等征戍役乆财赏不赡忿恚复作乱与桂阳贼胡兰等三千余人复攻桂阳于是以尚为中郎将发诸郡兵并势讨击大破之斩兰等余贼走苍梧诏赐尚钱百万】晋陶侃【庐江鄱阳人元帝时为荆州刺史加都督交广宁七州军事镇巴陵遣谘议叅军张诞讨降五谿夷郭黙反侃讨平之】司马氶【河南人谯刚王逊子嗣王大兴初领左军将军监湘州诸军事湘州刺史王敦搆逆氶驰檄湘州指期至巴陵一州之内皆同义举敦遣魏又等甲卒二万攻氶氶且战且守相持百余口城防又槛送氶于道中害之敦平诏赠车骑将军】南北朝宋王僧防【琅琊临沂人元徽中转辅国将军湘州刺史所在以寛恵著称巴峡流民多在湘土僧防表割益阳罗湘西三县縁江民立湘隂县従之】梁杨公则【天水人齐和帝即位授湘州刺史梁天监元年进号平南将军湘州寇乱累年人多流散公则轻刑薄敛顷之户口克复为政亷慎为吏民所悦】萧业【武帝兄子封长沙王天监中徙湘州刺史尢着善政零陵旧有二虎为暴无故相枕而死郡人唐睿见虎旁一人曰刺史徳感神明所以两虎自毙言讫不见】夏侯详【□郡谯人天监三年迁湘州刺史善吏事在州四载为百姓所称州城南临水有峻峰旧传刺史登此山辄代因是厯政莫敢至详于其地起台榭延僚厉以表损抑之志】张纉【范阳方城人大同九年迁湘州】
