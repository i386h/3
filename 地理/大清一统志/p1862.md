<!-- { "loadSidebar": true } -->
　　人物明赵通【广西州世袭照磨成化中昻贵争袭府职大肆凶虐通不从逆遣子琼赴京奏闻因改土设流民赖以安】李璜【师宗州人宏治中代本州土官至京袭职尝谓无流官制土官终为民害至京奏请设流官知州诏如其请师宗人重璜之功请祀乡贤】杨廷湖【弥勒县人慷慨好义率乡兵助知府郭集礼讨沙贼阿旦力竭死之】杨绳武【字念尔弥勒州人崇祯中进士由翰林改御史出视河东盐政继按河南流宼突至防武潜师破贼而还时方乡试闱中不惊旋擢顺天巡抚旋晋兵部左侍郎督蓟辽师卒于丰润赠兵部尚书赐祭諡庄介】杨令闻【弥勒县诸生普名声之乱骂贼死】简如英【弥勒州人亲防庐墓三年虎不敢犯受旌】吕应干【弥勒州生年十四母为流宼所掠应干涕泣寻至贼巢贼感其孝与金帛遣之】何腾龙【弥勒州人普名声之乱不顾家室负母逺奔府州旌其孝义】何天衢【字升宇维摩州人有勇畧普名声招为头目使驻三乡名声谋逆以铳手三百令天衢防之天衢尽坑其卒反正助守维摩名声巳防弥勒急撤兵两路攻之不克累陞都督同知名声死其妻万氏复攻天衢援絶粮尽自刎死】
　　本朝邢太古【广西州人防失母父之楚太古为人牧豕思慕哭泣及父归孝养三十年如一日父年八十五自言不觉鳏居之苦以有太古能顺适其意也公举　旌表】李佐明【广西州人勤学好古尝买药济人所着有五峯诗集萃古名言及古今人物考】李根心【字所性广西州人好善乐施英徳令张于宸孤孙为沙夷掠卖根心变产赎回资助遣归人重其义】
　　列女明赵理妻张氏【广西州人年二十五夫亡子幼守节五十余年】郭尚贤妻赵氏【广西州人已许聘郭尚贤父母后欲改盟更许豪家氏闻而自缢以救免乃适尚贤两割股以疗姑病抚按旌之名其里曰贤孝】暨希妻周氏【广西州人年二十二夫役临安随知府入觐卒于道氏闻讣死而复苏安贫守节抚子大噐成名】罗贤英妻杨氏【广西州人流宼至同家人避兵石硐中夫出为贼所执翁继出贼逼令负所掠物拷声闻硐中氏急出语贼愿代翁负贼喜释其翁氏至环翠桥伺间投河死】赵觉妻召氏【广西州人夫卒欲以身殉虑亲戚见阻居防若无戚容众咸异之及将葬夜傍夫柩自缢众始叹服遂同穴葬焉】杨大谟妻段氏【弥勒县人夫殁于阵氏抚孤守节舅姑欲夺其志遂自缢死】
　　本朝熊相文妻李氏【弥勒人相夫七载夫亡后辅孀姑抚幼叔无子以侄堂为嗣堂领乡荐人以为孝节之报乾隆十六年　旌表】杨贞女【弥勒人系训导杨克愚女年十四许聘严嶟后五嵗闻嶟殁潜投缳母救免复割耳以誓舅姑知其志乃迎归成服抚侄武为夫嗣守贞三十余年乾隆三十六年　旌表】武珵妻严氏【弥勒人年二十一夫亡有遗腹七月后生子义织祍养亲严于课子及义长食饩有声胶序尤劝督不衰乾隆三十七年　旌表】
　　土产鸡腿竹【州境出每节上大下小可为杖】透明鱼【出泸源洞口其大如指额有肉角色白无鳞蓄水盆中表里莹然】


　　钦定大清一统志巻三百八十三
<史部,地理类,总志之属,大清一统志,武定州图>
<史部,地理类,总志之属,大清一统志,武定州图>
<史部,地理类,总志之属,大清一统志,武定州表>
　　钦定四库全书
　　钦定大清一统志巻三百八十四
　　武定州【在云南省治西北二百四十里东西距三百六十里南北距三百三十九里东至曲靖府寻甸州界一百二十里西至楚雄府大姚县界二百四十里南至云南府罗次县界三十九里北至四川宁逺府防理州界三百里东南至云南府富民县界四十五里西南至楚雄府定逺县界八十六里东北至防理州界三百里西北至防理州界三百十里本州境东西距一百九十五里南北距五十四里东至禄劝县界十五里西至元谋县界一百八十里南至云南府罗次县界三十九里北至禄劝县界十五里东南至云南府富民县界五十里西南至云南府禄豊县界一百二十里东北至禄劝县界十三里西北至楚雄府大姚县界二百里自州治至　京师八千四百四十里】
　　分野天文东井舆鬼分野鹑首之次
　　建置沿革禹贡梁州南境汉属越嶲益州二郡地【东北境为犍为郡地】三国汉属建宁郡晋属晋宁郡唐属姚州天宝以后入于南诏宋叚氏时为罗婺部【元史地理志武定路唐姚州在滇北昔獹鹿等蛮居之至叚氏使乌蛮阿治纳洟眤共龙城于共甸又筑城名曰易龙其裔孙法瓦浸盛以其逺祖罗婺为部名】元宪宗四年内附七年立万户府至元八年置北路总管府十二年更为武定路云南行省明初改为武定军民府万厯中改为武定府云南布政使司
　　本朝因之属云南省乾隆三十五年改为直州以附郭之和曲州省入焉领县二
　　元谋县【在州城西一百九十里东西距六十里南北距一百五里东至本州界二十里西至楚雄府大姚县界四十里南至本州界十五里北至本州界九十里东南至本州界三十里西南至楚雄府定逺县界五十六里东北至本州界一百里西北至大姚县界一百里本汉益州郡地唐为姚州地蛮名环州又名华竹元初为治五甸至元十六年改置元谋县属和曲州明属武定府　本朝因之乾隆三十五年属于州】禄劝县【在州城东北二十里东西距一百十里南北距三百五里东至曲靖府寻甸州界一百里西至本州界十里南至本州界十五里北至四川宁逺府防理州界三百里东南至本州界三十五里西南至本州界三里东北至寻甸州界二百四十里西北至防理州界三百里本汉益州郡地唐为羁縻州蛮名洪农碌劵甸杂蛮所居元至元十六年置禄劝州属武定路明属武定府　本朝初因之乾隆三十五年改为县属于州】
　　形势四维千里削壁悬岩水甘草茂最宜畜牧【明统志】乌防东峙陋西连壮金沙之南面控蜀道之北门【通志】
　　风俗俗尚朴鲁士民勤业【府志】
　　城池武定州城【周六里门四明隆庆四年筑　本朝雍正七年重修乾隆二十六年又修】元谋县城【周一里有竒门四明万厯三十二年创筑天启二年改筑砖城　本朝康熙五十二年重修乾隆二十六年又修】禄劝县城【周二里门四明万厯七年筑　本朝雍正八年重修】
　　学校武定州学【在州治东北明隆庆三年建　本朝康熙十五年重建雍正九年重修入学额数二十名】元谋县学【在县治东明天启三年建　本朝康熙五十四年雍正八年屡修乾隆十二年又修入学额数八名】禄劝县学【在县治西明崇祯三年建　本朝康熙五十一年雍正八年重加修葺入学额数十二名】文峯书院【在州南明万厯中建又武阳书院在州城内闗帝庙右州县并设有义学社学】
　　户口【原额军民人丁共五万六百八十八又滋生人丁共二万一千九百零二】
　　田赋【民田地三千九百六十八顷七十二畆七厘屯田地八十四顷九十一畆七分五厘夷田四十一叚共额徴银六千四百五十九两四钱三分夏税秋粮四千九百七石三斗一升八勺】
