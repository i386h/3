<!-- { "loadSidebar": true } -->
　　【兴京北近浑河之源葢即汉髙句骊县地髙句骊国本在县东去辽东千里汉置县取其名耳元菟郡虽初治沃沮寻徙句骊汉志可考方舆纪要谓公孙度始改置于辽东之北治髙句骊县非是又吴书谓郡去辽东二百里而郡国志辽东郡下云雒阳东北三千六百里元莬郡则云四千里其实相去四百里也】新城【在　兴京北晋咸康五年慕容皝击髙句骊兵及新城髙句骊乞盟乃还隋大业九年复伐髙丽遣王仁恭出扶余道仁恭进至新城攻之不拔唐干封二年李世勣伐髙丽度辽谓诸将曰新城髙骊西邉要害不先得之余城未易取也遂壁西南山临城下进击一十六城皆拔之胡三省通鉴注新城西南傍山东北接南苏木底等城】南苏城【在　兴京界髙句骊置晋永和九年燕王皝使慕容恪攻髙句骊拔南苏置戍而还隆安二年慕容盛袭髙句骊拔新城南苏二城开境七百余里隋大业七年伐髙丽分遣段文振出南苏道唐干封二年薛仁贵破髙丽拔其南苏木底苍岩诸城显庆中置南苏州于此后废　按辽志以苏州安复军为髙丽南苏州苏州即金金州也今考汉志髙句骊县有南苏水髙丽置城葢因此水为名晋载记慕容皝自南陜以伐髙句骊胡三省通鉴注谓南陜在辽东之东南苏木底诸城又在南陜之东唐薛仁贵自新城进拔南苏木底贾耽谓新城在辽东东北则南苏木底当在新城东南今　兴京界不在金州可知矣旧志但据辽史载南苏木底二城入金州古迹误】木底城【在　兴京界晋咸康八年慕容皝击髙句骊髙句骊有二道其北道平濶南道险狭慕容翰曰虏以常情料之必谓大军从北道当重北而轻南今以鋭兵从南道击之出其不意丸都不足取也别遣偏师从北道纵有蹉跌其腹心已溃四支无能为矣皝从之遂克髙句骊葢从北丰而进者为北道从南陜入木底城而进者即南道也义熙初后燕慕容熙攻髙丽木底城不克唐干封二年薛仁贵攻拔之寻置木底州于此后废】
　　城堡鄂多理城【在　兴京城东一千五百里　本朝最初建都于此实为亿万世发祥重地即俄朶里城】古城【在城西四里周一里一百二十步南一门建置无考谨按】
　　【兴祖六子长居觉尔察地次居阿哈和洛地次居和洛噶善地次】
　　【景祖居赫图阿拉地次居尼玛兰地次居章嘉地各筑城分居其城距赫图阿拉近者五里逺者二十里疑古城即其一也】萨尔浒城【在城西一百二十里周三里南与东各一门西南西北共二门外城周七里四面各一门谨按实録天命五年十月自界藩迁于此城建军民庐舍先是嵗己未天命四年三月明集兵四路来攻杜松等出抚顺闗】
　　【太宗时为四贝勒议曰界藩山上我筑城夫役在焉山虽险傥明兵奋力攻防之奈何宜急进军以安夫役之心日午至太兰冈与明兵对阵初众贝勒未至时我防御兵伏萨尔浒谷内伺明兵过尾击之追至界藩渡口与筑城夫役合据吉林崖杜松结营萨尔浒分兵围吉林崖我兵四百率众夫役下击一战斩百人适众贝勒至见明兵攻吉林崖者约二万人又见一军立萨尔浒山巅遂以千人助四百兵于吉林崖而合六旗兵进攻萨尔浒山奋力冲击破其营垒其助吉林崖之兵自山驰下冲攻右二旗兵渡河直前夹击明兵之在界藩山麓者短刄相接无不一以当百遂大破其众殱杜松等于阵又败马林兵于尚间崖潘宗顔军于斐芬山太祖收全军驻固勒班地翼旦还军至界藩行祭纛礼乾隆八年十九年上谒】
　　【永陵俱有御制萨尔浒诗四十一年有】
　　【御制萨尔浒书事长篇四十三年四十八年有御制题萨尔浒及萨尔浒再题诸诗】老城【在城南八里周十一里六十步门四城内西有小城周二里一百二十步门二城外有郭自城北至城西南共九里
　　有竒亦有四门我　　　　　　　　太祖丁亥年筑此城癸夘年自此迁都　兴京】鹻厰旧城【在城南一百四十六里周二里有奇又有鹻厰新城在城南一百四十八里　本朝天聪七年筑又有髙丽城在城南一百二十里周三里有竒】界藩城【在城西北一百二十里铁背山上】
　　【本朝天命三年太祖取抚顺自　兴京至此依山筑城周一里东一门又一小城周一百十八步西一门谨按实録明神宗十三年六月】
　　【太祖率兵攻玛尔墩寨寨主纳申奔界藩十三年二月太祖率披甲之士二十五卒五十略界藩寨寨内人觉之遂囘兵界藩等四城之主合兵追袭至太兰冈之野】
　　【太祖单骑囘斩纳申射巴穆尼毙之遂引归不遗一骑四月太祖征哲陈部界藩等五城闻之集兵八百整陈以待太祖败其众又追至界藩险隘吉林崖立其巅见败兵十五人趋冈太祖射前至一人贯其脊而殪余悉坠崖死乃收军还天命三年五月太祖谕诸贝勒大臣曰今居我国行兵道逺马力困乏宜】
　　【筑城界藩居之四年二月命夫役一万五千赴界藩城骑兵四百卫之三月既败明四路兵于萨尔浒阿布逹哩冈等处殱杜松刘□等四月太祖遂谕诸王大臣宜于近邉之地牧马屯田筑城界藩设兵守卫以卫农人于是太祖西行示筑城基址六月破开元班师】
　　【太祖谓贝勒诸臣曰吾等勿囘都城筑城界藩治屋庐以居牧马邉境勿渡浑河贝勒诸臣曰不如还都息马浓阴之下浴于水饲以善革乃速壮且士卒归家修治兵仗便】
　　【太祖曰此非尔所知也今六月盛夏行兵已二十日若还都又二三日乃至其各路屯塞距都城又须三四日炎蒸之时复尔逺涉马何日壮耶居界藩牧马俾速壮至八月又可兴师矣遂驻跸是月所建宫室皆成乾隆十九年有　　御制铁背界藩诗】清河堡【在城西南一百六十里周四里一百八十步门四谨按】
　　【实録明神宗十六年我太祖始于清河闗口互市天命三年秋七月】
　　【太祖统大兵进鸦鹘闗门清河城拔之副将邹储贤殱焉】山羊峪堡【在城西南一百八十里周一里一百四十步南一门】玛哈丹堡【在城西南二百一十里周二里一百三十四步东南二门其南有郭周一里一百四十步东西二门】
　　闗邮头道闗【在城西四十里即雅尔哈山闗又二道闗在城西四十一里即代岷山闗三道闗在城西六十三里即札喀山闗皆因山为闗天命四年正月】
　　【太祖征叶赫命大贝勒等率兵五千往守札喀闗防御明兵乾隆十九年有御制三闗诗四十三年四十八年俱有御制过三闗诗】古闗【一在城南一百里一在城南二百里俱废莫考】鹻厰邉门【在城南一百四十里南至鳯凰城邉界三十里】
　　兴京邉门【在城东南三十里南至鹻厰门一百十里北至开元县□莪邉界一百里】穆喜站【在城西北四十里又西八十里至萨尔浒站又西七十里至噶布拉村站又西七十里至　兴京城以上三站壮丁二百六十八名皆有监督官掌之】
　　津梁石堤木桥【在　啓运山西雍正九年设】
　　寺观显祐宫【在城东北即玉皇庙　国初建顺治十五年】
　　【赐名显祐立碑乾隆八年十九年四十三年四十八年俱有
　　御制谒显祐宫诗殿内　　　　　　御书额曰碧落保珍又额曰太微元范】地藏寺【在显祐宫东康
　　熙二十一年圣祖临幸有碑记乾隆十二年奉颁】
　　【御书额曰妙证三摩又额曰□天法炬】
　　冢墓多罗武功郡王礼敦巴图鲁墓【在】
　　【永陵左】多罗恪恭贝勒塔察芬古墓【在】
　　【永陵右】










　　钦定大清一统志卷三十六
　　翻译语解附
　　赫图阿拉【国语谓横甸也】苏克素防【国语鱼鹰也】嘉哈【国语秋后落叶也】呼兰哈达【国语灶突也峯也】萨尔浒【国语木橱也】舍利【国语泉也】哈尔萨【国语宻防也】哈穆嘉【国语黄芩也又蒿也】嘉拉库【国语屋内夹间也】雅尔哈【国语豹也】代岷【国语雕也】扎喀【国语邉也】乌林【国语财帛也】阿尔丹【古语有花纹也】安巴尼雅勒玛【国语大人之谓】阿济格【国语小也】音和罗【国语音兽径和罗国也】哈勒罕【国语犁也】阿拉【国语冈也】图克善【国语牛犊也】梅沃赫【国语坡也】沃赫【防古语石也】哈达【国语峯也】托和伦【国语也】玛呼【国语面具也】费延勒库【国语无余也】希卜苏【国语蜂蜜也】呼勒【国语斛也】勒富【国语熊也】托克托【国语定也】和伦【国语威也】乌勒间【国语猪也】布尔哈图【防古语有丛栁处也】玛哈丹【防古语有肉也】锦宻森【国语锦靛花也宻森大瓮也】哈当阿【国语有山峯之谓】索勒和【国语髙丽也】费叶棱乌【国语树鸡也】穆喜【国语牛样子也】噶布拉【国语馋也】


　　钦定大清一统志卷三十六
<史部,地理类,总志之属,大清一统志,盛京全图>
<史部,地理类,总志之属,大清一统志,盛京全图>
<史部,地理类,总志之属,大清一统志,盛京统部表>
　　钦定四库全书
　　钦定大清一统志卷三十七
　　盛京统部【东西距五千一百余里南北距六千八百三十余里东至海四千三百余里西至山海闗直永平府界八百余里南至海七百三十余里北逾防古科尔沁地至黒龙江外兴安岭俄罗斯界五千一百余里东南至赫特山二千九百余里西南至海八百余里东北至海四千余里西北至古土黙特界六百九十余里自盛京至　京师一千四百七十余里】
　　分野天文尾箕分野析木之次【尔雅幽州为析木之次汉书地理志燕地尾箕分野辽西辽东皆燕分也乐浪元□亦宜属焉又自危四度至斗六度谓之析木之次燕之分也晋书天文志辽西东入尾十度乐浪入箕三度元莬入箕六度唐书天文志箕与南斗相近为辽水之阳尽朝鲜三韩之地】
