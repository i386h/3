<!-- { "loadSidebar": true } -->
　　怀庆府【在河南省治西北三百里东西距三百九十里南北距一百三十五里东至卫辉府获嘉县界一百四十里西至山西绛州垣曲县界二百五十里南至河南府孟津县界七十里北至山西泽州府凤台县界六十五里东南至卫辉府封邱县界二百里西南至河南府洛阳县治一百四十里东北至卫辉府辉县治二百里西北至山西凤台县治一百二十里自府治至　京师一千八百里】
　　分野天文室壁分野陬訾之次兼觜觹参分野实沈之次
　　建置沿革禹贡冀州覃怀之域啇周畿内地春秋为晋南阳【王应麟通鉴地理通释今孟州怀州皆春秋南阳之地】战国属魏秦为三川郡地汉初属殷国后改置河内郡属司隶部治怀县【李吉甫元和郡县志项羽立司马卬为殷王王河内髙帝二年卬降以其地置河内郡理怀　按汉书昭帝纪始元元年有司请以河内属冀州而地理志仍属司隶】后汉因之三国属魏晋徙郡治野王属司州后魏天安二年置怀州太和八年州罢东魏天平初复置【并析置武徳郡】隋开皇初郡废大业初州废复为河内郡【乐史太平寰宇记后魏置怀州兼置河内郡治古野王城隋开皇三年郡废而州存十三年改野王县为河内县大业二年州废复为河内郡】唐初复置怀州立总管府【旧唐书地理志武徳二年于济源西南柏崖城置怀州其年置总管府四年移怀州于今治野王城】贞观元年府罢天授元年仍曰河内郡乾元元年复故属河北道【寰宇记防昌三年河阳升为孟州时河阳节度使以怀州为理所会昌四年移理所于孟州】五代因之宋曰怀州河南郡属河内北路金天防六年曰南怀州【金史地理志以临潢府有懐州故加南字】置沁南军节度天徳三年仍曰怀州大定五年置立元帅府属河东南路元初曰怀州宪宗七年改怀孟路总管府延祐六年改怀庆路属中书省燕南河北道明曰怀庆府属河南布政使司
　　本朝因之属河南省乾隆四十八年以开封阳武来属领县八
　　河内县【附郭东西距九十五里南北距九十里东至武陟县界六十里西至济源县界三十五里南至孟县界三十里北至山西泽州府鳯台县界六十里东南至温县界二十五里西南至孟县界三十五里东北至泽州府陵川县界七十里西北至鳯台县界七十里春秋晋野王邑汉置野王县属河内郡后汉因之晋为河内郡治后魏为怀州治隋开皇十六年改河内县为怀州治大业初为河内郡治唐为懐州治五代及宋因之金为南怀州沁南军治元为怀庆路治明为懐庆府治】
　　【本朝因之】济源县【在府西七十里东西距二百五里南北距八十里东至河内县界三十五里西至山西绛州垣曲县界一百七十里南至河南府孟津县界五十里北至山西泽州府阳城县界三十里东南至孟县治六十里西南至河南府新安县治一百二十里东北至泽州府鳯台县治一百七十里西北至垣曲县治二百里周为原国春秋晋原邑汉置沁水轵二县属河内郡后汉晋魏因之北齐省沁水县隋开皇十六年始分轵县置济源县属怀州大业初属河内郡唐武徳二年于济源县置西济州四年州废县属怀州贞观元年省轵县入焉显庆二年改属洛州广徳后属河阳三城使防昌三年属孟州五代宋金因之元太宗六年改置原州七年复为济源县属孟州明洪武十年改属怀庆府　本朝因之】修武县【在府东北一百二十里东西距八十里南北距九十里东至卫辉府获嘉县界二十里西至河内县界六十里南至武陟县界二十里北至山西泽州府陵川县界七十里东南至阳武县治一百里西南至温县治九十里东北至卫辉府辉县治九十里西北至山西泽州府鳯台县治二百里春秋晋南阳邑汉置山阳县属河内郡后汉因之三国魏改为山阳国晋仍为山阳县属汲郡后魏孝昌二年置山阳郡又分置北修武县东魏改为广宁郡又置西修武县寻废北齐移修武县治于西修武并北修武入之后周郡废隋曰修武县属河内郡大业十年徙废唐武徳二年复置修武县并置陟州四年州废县徙别置修武县于西修武故城属殷州贞观元年属怀州五代因之宋熈宁六年省为镇入武陟元祐元年复为县仍属怀州金因之元属懐庆路明属怀庆府　本朝因之】武陟县【在府东一百里东西距一百里南北距四十五里东至原武县界六十里西至河内县界四十里南至开封府荣泽县界三十里北至修武县界十五里东南至开封府荥泽县界五十里西南至温县界五十里东北至卫辉府获嘉县界四十里西北至河内县界三十五里周畿内邑汉置怀县为河内郡治又置武徳县属焉后汉因置之晋移郡治野王以怀为属县省武徳入懐后魏因之东魏天平初改属武徳郡隋开皇十六年分修武置武陟县大业初与怀县皆废十年移修武县徙治唐武徳四年改曰武陟属殷州贞观元年属怀州五代宋金因之元属怀庆路明属懐庆府　本朝因之】孟县【在府南五十里东西距六十五里南北距四十三里东至温县界二十里西至济源县界四十五里南至河南府孟津县界十八里北至河内县界二十五里东南至河南府巩县界十五里西南至济源县界四十里东北至温县界二十五里西北至济源县界四十五里周畿内地春秋晋河阳邑汉置河阳县属河内郡后汉及魏晋因之晋末省后魏孝昌中复置仍属河内郡北齐省入温轵二县隋开皇十六年复置仍属河内郡唐武徳四年置盟州八年州废县属怀州显庆二年属洛州建中二年置河阳三城节度使治此防昌三年改置孟州属河北道五代因之宋初曰孟州河阳军政和二年改济源郡属京西北路金天防六年降为孟州属河东南路元属怀庆路明洪武初省河阳县入州十年降孟州为孟县属怀庆府　本朝因之】温县【在府东南五十里东西距六十里南北距四十里东至武陟县界三十里西至孟县界三十里南至开封府汜水县界二十里北至河内县界二十里东南至汜水县界三十里西南至河南府巩县界二十七里东北至武陟县治六十里西北至河内县界二十五里周畿内温邑汉置温县属河内郡后汉及魏晋因之东魏天平初改属武徳郡北齐省隋开皇十六年复置属河内郡唐武徳四年改县曰李城并置平州是年州废县复故名属孟州八年属怀州显庆二年属洛州建中二年属河阳三城使防昌三年属孟州五代宋金元皆因之明属怀庆府　本朝因之】原武县【在府东一百八十里东西距四十里南北距五十五里东至开封府属阳武县界二十里西至武陟县界二十里南至开封府郑州界二十里北至卫辉府新乡县界三十五里东南至开封府中牟县界二十五里西南至开封府荥泽县界十八里东北至开封府阳武县界二十五里西北至卫辉府获嘉县界十五里战国魏卷邑汉置卷县属河南郡后汉因之晋改属荥阳郡魏太平真君八年省太和十一年复置北齐天保七年省隋开皇十六年移置原武县治此属荥阳郡后改曰原陵唐初复曰原武武徳四年属管州贞观元年属郑州五代因之宋熙宁五年省为镇入阳武元丰元年复为县属郑州奉宁军金属郑州贞祐三年分属延州元初属郑州后属开封府寻又属延州至元九年属汴梁路明属开封府　本朝雍正九年改属怀庆府】阳武县【在府东二百里东西距五十里南北距六十里东至卫辉府封邱县界三十里西至原武县界二十里南至开封府中牟县界三十里北至卫辉府新乡县界三十里东南至开封府祥符县界三十五里西南至原武县治三十里东北至卫辉府延津县界三十五里西北至卫辉府新乡县界三十里秦置阳武县汉分置原武县皆属河南郡后汉因之晋省原武以阳武属荥阳郡后魏因之东魏改属广武郡北齐省隋复置仍属荥阳郡唐初属管州贞观元年改属郑州五代属开封府宋金因之元初属延州至元九年属汴梁路明属开封府本朝因之乾隆四十八年改属怀庆府】
　　形势　带河为固北连上党南迫洛阳【后汉书寇恂传】山川延袤雄跨卫孟【郎蔚之图经】太行北峙沁水东流近带黄河逺挹伊洛【府志】
　　风俗好气任侠有濮上风其地险要富实其俗朴野易治熙熙向风不靡不暴【汉书地理志】风土得四方之正是以习俗好尚奢简得中【元史地理志】民多敦本力耕桑而鄙贩鬻【府志】
　　城池怀庆府城【周九里有竒门四池广五丈元至正中建明洪武初重筑　本朝顺治十二年修雍正七年重修乾隆二十七年再修】济源县城【周五里有竒门四池广二丈五尺隋开皇中建明景泰四年增筑崇祯十一年甃砖　本朝乾隆九年十九年二十八年屡修】修武县城【周四里门四池广二丈明景泰初增筑水本朝康熙二十三年重修雍正七年又修】武陟县城【周四里有竒门三池广一丈五尺唐武徳中筑明洪武景防嘉靖间屡修　本朝康熙十四年重修二十六年再修乾隆二十七年又修】孟县城【周九里有竒门四池广二丈二尺金大定中筑明景防二年增修本朝乾隆十年重修二十七年又修】温县城【周五里有竒门三池广一丈二尺唐武徳中建明景防初修筑　本朝康熙五十五年重建雍正八年修乾隆十年又修】原武县城【周四里有竒门四池广一丈五尺明洪武初修筑正统中重建】
　　【本朝康熙二十一年重修乾隆九年増修二十七年又修】阳武县城【周九里门五池广一丈四尺汉建明正统中增筑崇祯十二年甃砖本朝顺治七年雍正七年修乾隆二十八年重修】
　　学校怀庆府学【在府治东南元至元八年创建明洪武六年重建　本朝顺治十六年修康熙乾隆年间屡加修葺入学额数二十名】河内县学【在县治西明洪武十四年建本朝顺治十四年修康熙乾隆年间时加修葺入学额数二十名】济源县学【在县治东南元至元十年创建明洪武三十年重建　本朝顺治十四年修康熙四十九年又修乾隆九年十九年二十五年屡修入学额数十五名】修武县学【在县治西南金天防中创建元至元中重建　本朝康熙十六年修雍正乾隆年间屡加修葺入学额数十二名】武陟县学【在县治东南元至正十年建明洪武三年重建本朝顺治十二年修康熙乾隆年间时加修葺入学额数十五名】孟县学【在县治东南金大定中创建明洪武三年重建　本朝康熙十四年修乾隆二十七年增修入学额数十五名】温县学【旧在县治东南元至元十二年创建明嘉靖十年徙建今县治南　本朝顺治十五年修乾隆七年重修入学额数十五名】原武县学【在县治东元至元中创建明洪武四年重建本朝顺治六年修乾隆四年重修入学额数十二名】阳武县学【在县治西明洪武二十三年建　本朝康熙二十八年修入学额数十五名】怀仁书院【在河内县治北明万厯十九年推官王如坚改察院为之　本朝顺治十三年分守道张藩重建康熙四十九年重修雍正中设学地三顷二十亩又县治西有昌黎书院祀唐韩愈明万厯十九年修济源县有启运书院在西门外明万厯三十年建　本朝康熙四十四年重建五十七年重修又孟县有河阳书院康熙二十三年建学山书院康熙三十二年建其各县并有义学社学　按武陟县旧有讲学书院孟县有同寅书院造士书院俱明时修建今皆废附注于此】
　　戸口【原额人丁一十二万九千九百又滋生人丁八万九千三十七】
