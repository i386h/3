<!-- { "loadSidebar": true } -->
　　建置沿革又名麻叶冻自古不通中国明永乐三年遣使赍玺书赐物招谕迄不朝贡相传自占城灵山放舟顺风十昼夜至交栏山自西南即麻叶瓮也交栏山甚高广饶竹木元时史弼髙兴伐哇遭风至此山下舟多壊乃登山伐木重造遂破哇其病卒百余人留养不归从益蕃衍故其地多华人云
　　风俗气稍热俗尚节义【王圻续文献通考山峻地平气稍热田禾倍收俗尚莭义妇人防夫则剺面剃髪絶粒七日多有死者得苏亦不再嫁】煮海为盐酿蔗为酒【续文献通考】男女椎髻衣长衫围之以布【明史】
　　土产玳瑁　木绵　黄腊　槟榔　花布

　　钦定大清一统志巻四百二十四
　　钦定四库全书
　　钦定大清一统志巻四百二十四
　　三佛齐【在西南海中】
　　建置沿革南蛮别种【或云即干陀利】与占城为隣居真腊阇婆之间所管五十州从广州府泛海使风二十日可至其王号詹卑其国居人多蒲姓唐天祐元年始遣使入贡宋大平兴国五年其王夏池遣使茶龙眉来贡咸平六年复来且言本国建佛祠以祝圣夀愿赐名及钟乃诏以承天万夀为寺额并铸钟以赐之嗣后朝贡不絶明洪武四年其王马哈剌扎八剌卜遣使入贡九年命使者赍印敕封为三佛齐国王时哇强巳威服三佛齐而役属之闻封国玉与已埓则大怒遣人诱朝使邀杀之寻破三佛齐据其国改其名曰旧港然亦不能尽其地华人流寓者往往起而据之【明史有梁道明者广州南海县人久居其国闽粤军民泛海从之者数千家推道明为首雄视一方永乐三年以行人谭胜受与道明同邑命偕千戸杨姓等赍□招之道明及其党郑伯可随入朝贡方物受赐而还四年旧港头目陈祖义遣子士良道明遣从子观政并来朝祖义亦广东人虽朝贡而为盗海上贡使往来者若之五年郑和自西洋还祖义潜谋邀结有施进卿者告于和祖义来袭被擒献于朝伏诛因命设旧港宣慰司以进卿为使锡诰印及冠带自是屡入贡然进卿虽受朝命犹服哇其地狭小非故时三佛斋比也】嘉靖末广东大盗张琏作乱官军已报克获万厯五年商人诣旧港者见琏列肆为番舶长漳泉人多附之犹中国市舶云
　　风俗香油涂身椰叶覆屋【宋史其人用香油涂身又曰累甓为城周数十里用椰叶覆屋】土沃宜稼民皆水居【明史土沃宜稼语云一年种谷三年生金言收获盛而贸金多也俗富好滛习于水战隣国畏之地多水惟部领陆居庻民皆水居编筏筑室系之于桩水涨则筏浮无沉溺患欲徙则防桩去之不费财力】
　　土产红藤　紫矿【见宋史】猫睛石　腽肭脐　蔷薇水龙脑香　沉香　金银香　神鹿【如巨豕高三尺蹄三跲】
　　鹤顶　火鸡　黑熊　白獭　五色鹦鹉　龟筒苾布　兠罗锦
　　钦定大清一统志巻四百二十四
　　钦定四库全书
　　钦定大清一统志巻四百二十四
　　佛郎机【在西南海中】
　　建置沿革自古不通中国相传在西南海中近满剌加明正徳中据满剌加地逐其王【明史满剌加在占城南或曰即古顿逊地】十三年遣使臣加必丹末等贡方物请封始知其名嘉靖二年其将别都卢既以巨礮利兵肆掠满剌加诸国横行海上复率其属踈世利等入防新防之西草湾指挥柯荣百戸王应恩御之转战至稍州向化人潘丁茍先登众齐进生擒别都卢踈世利等获其二州贼败遁官军得其礮即名为佛郎机副使汪鋐进之朝【九年秋鋐累官右都御史上言今塞上墩台城堡未尝不设乃防来辄遭蹂躏者盖墩台止瞭望城堡又无制逺之具故往往受困当用臣所进佛郎机其小止二十斤以下逺可六百步者则用之墩台毎墩用其一以三人守之其大至七十斤以上逺可五六里者则用之城堡毎堡用其三以十人守之五里一墩十里一堡大小相依逺近相应防将无所容足可坐守不战之功帝恱即从之火礮之有佛郎机自此始】其后广东巡抚林富上言粤中公私诸费多资商税畨舶不至则公私皆窘请许佛郎机互市从之明史许佛郎机互市有四利祖宗时诸番常贡外原有抽分之法稍取其余足供御用利一两粤比嵗用兵库藏耗竭借以充军饷备不虞利二粤西素仰给粤东小有征发即措办不前若番舶流通则上下交济利三民以懋迁为生持一钱之货即得展转贩易衣食其中利四助国裕民两有所赖此因民之利而利之非开利孔为民梯祸也从之自是佛郎机得入香山岙壕境为市筑室建城雄据海畔【壕境在广州府香山县南虎跳门外先是暹罗占城哇琉球浡泥诸谷互市俱在广州设市舶司领之正徳时移于髙州之电白县嘉靖十四年指挥黄庆纳贿请于上官移之壕境嵗输课二万金佛郎机遂得混入高栋飞甍比相望闽粤商人趍之若鹜久之其来益众诸国人避而畏之遂専为所据】万厯中又破灭吕宋遂尽擅闽粤海上之利云
　　风俗好经商奉佛教【明史其人长身髙鼻猫睛鹰嘴拳髪赤须好经商恃强凌轹诸国无所不往衣服华洁贵者冠贱者笠见尊长辄去之初奉佛教后奉天主教市易但伸指示数虽累千金不立约契有事指天为誓不相负尤侗外国传其国人身着衫袴垂至胫皮屦衣服用袱西洋布毎六日一礼佛先三日食鱼为斋至礼拜日鸡犬牛羊不忌手持红杖而行饮食不用匙箸富者食面贫与奴仆食米婚娶无媒妁佛前相配以僧为证谓之交印国有大故亦多与僧谋人死贮布以所蓄半入僧室】
　　土产犀　象　珠　贝










　　钦定大清一统志巻四百二十四
　　钦定四库全书
　　钦定大清一统志巻四百二十四
　　缅甸【在云南腾越闗外】
　　建置沿革古西南夷不知何种其地旧有五城【明统志旧有江头太公马来安正国蒲甘缅王五城】元至元中屡讨之后于蒲甘缅王城置邦牙等处宣慰使司明洪武时入贡方物置缅中宣慰使【明史洪武二十六年八百国使人入贡因言缅国近其边以地逺不能自达帝乃令西平侯沐春遣使至八百国王所谕意于是缅国始遣使来贡方物】永乐中赐缅甸冠带印章信符令三年一朝贡嘉靖初缅甸为孟养木邦孟密所破诉于朝不报其后复稍稍雄制诸蛮【明史缅地旧隣孟养宣徳时孟养有思任发者据麓川为乱总督王骥遣人谕缅祻福令献贼首缅甸遂与木邦函思任发首献之孟养以故怨缅嘉靖初孟养纠木邦孟密共击破缅杀宣慰使莽纪嵗永昌知府严时泰往勦之孟养纵兵鼓噪焚驿舍杀千户一人朝廷以安凤之乱未暇究其事莽纪嵗有子名瑞体少匿洞吾母家其酋养为已子既长有其地诸蛮皆畏服之因假途孟蜜攻孟养以复前仇仍招致陇川干崖南甸诸土官欲入冦觇知中国有备乃遁归朝议以荒服之外治以不治瑞体遂萌自王之志万厯元年金腾副使许天琦招谕孟养孟养受檄拒缅甸天琦卒副使罗汝芳调汉土兵马至腾越为援絶其粮道缅兵大败后孟养复为瑞体所并巡抚饶仁侃遣人招缅不应瑞体死其子应里遂起众兵数十万分道内侵】万厯时分道内侵腾越逰击刘綎与永昌叅将邓子龙大破之率兵出陇川孟密直抵阿瓦时诸部咸杀缅使来归旋复解散隂附于缅巡抚陈用賔于腾冲筑八闗留戍募人至暹罗夹攻缅缅势顿衰阿瓦木邦相率入贡而暹罗连嵗攻缅为所残破自是不敢内犯然诸近缅部附缅如初天啓后职贡遂絶
　　国朝顺治十六年大兵平定云南永明王朱由榔逃入缅缅人居之赭硁以兵守之十八年大兵以缅人执永明王送军前乾隆十六年缅酋蟒达喇遣使具表纳贡
　　上颁勑奬谕并赐银币器物时缅国内乱其头目瓮借牙将谋自立防贡使还至缅境蟒达喇已被害瓮借牙代立其子懵驳与沿边土司滋衅总督刘藻杨应琚先后经理不善三十四年
　　上命将督师前往勦办由戞鸠进兵收取猛拱猛养于新街大防进次老官屯防懵驳専遣头目奉蒲叶书诣军门乞降
　　上以其地水土恶劣不值乆驻官军遂
　　降防班师严饬边闗示以禁絶懵驳死子赘角牙立其国频年内乱杀赘角牙迎孟陨立之五十三年孟陨遣其头目业渺瑞洞细哈觉控等欵闗纳贡悔罪输忱总督富纲以
　　闻许之赍至金叶表文金塔驯象及其他方物
　　上于避暑山庄宣见缅使宴赉甚渥
　　特勑嘉奬并
　　颁赐佛像如意朝珠银币诸物至京师令缅使诣
　　阙随班行礼毕遣令归国
　　风俗居有屋庐济用舟筏乗象马识文字【元史缅人有城郭屋庐以居有象马以乗舟筏以济其文字进上者用金叶写之次用纸又次用防榔叶】绾发文身以为饰【明统志缅人形陋体黒性柔而诈其酋号曰卜剌浪男子善浮水夏　穿洗白单衣冬寒穿白兠罗棉衣其富者出入着大袖白布衫男子绾髻于顶前用青白二色布纒之妇人绾髻于后不施脂粉男女皆和白檀麝香当归姜黄末涂于身及头靣以为竒其酋长出入乗平轿或骑象坐则在前从者围后皆席地】事佛敬僧【明统志缅人専事佛敬僧立阿瓦刹城邦哑直根等寺庄严甚整有大事则抱佛説誓质之僧然后决】吉事用乐【其乐有皮鼓笙籥铜锣唢呐之属国中设乐人肄习惟奉上用之】
　　土产寳石【有红蓝桃红及他杂色】象　檀香　白防布颇干盒【以皮为之饰以髹漆以上俱入贡】椰子　兠罗棉树头酒【明统志树类防高五六丈结实大如掌土人以麯纳罐中以索悬罐于树下□其实取汁以为酒或不用麯惟取其汁为白糖其叶即具叶冩缅书用之】石油【明统志自石缝流出臭恶而色黒可涂毒疮】





