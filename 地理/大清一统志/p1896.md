<!-- { "loadSidebar": true } -->
　　城池思南府城【周四里有竒门五水门一明治十四年筑　本朝顺治十八年重修康熙十二年増修】婺川县城【周三里门四明嘉靖二年筑　本朝康熙十年重修】印江县城【周二里有竒门四明嘉靖二十八年筑　本朝康熙十一年重修】
　　学校思南府学【在府治东北明永乐十三年自宣慰司学迁建　本朝康熙十年二十八年相继修葺雍正十二年増修入学额数二十名】安化县学【在府治北府学之右　本朝康熙三十八年建雍正五年重修入学额数十二名】印江县学【在县治南明万厯中建后圯　本朝顺治十七年重修康熙十年三十一年相继修葺入学额数八名】婺川县学【在县治东旧在府治南明嘉靖间建万厯五年徙于此　本朝康熙五十五年重修入学额数八名】大中书院【在府治中和山为诸生课艺所万厯年间陈以跃修建又为仁书院在府治真武观后明知府田稔与郡人李渭讲学于此康熙三十年知府刘谦吉重修印江县有振徳书院在县北登文书院在县境乾隆十五年建各县并设有社学义学按旧志有斗坤书院在府城东万胜山顶明隆庆中佥事周以鲁建今废谨附记】
　　户口【原额人丁共二千一百七十八又滋生丁共十六万九千八百九十六】
　　田赋【田地共一十万四千一百三十二畆零额征地丁银九千五百二十两八钱四分一厘征米一千二百四十六石五斗】
