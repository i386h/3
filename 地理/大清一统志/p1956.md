<!-- { "loadSidebar": true } -->
　　津梁洪济桥【在西宁西南河曲之地唐初置金天军后入吐蕃元和志金天军在积石军西南二百四十里洪济桥】河厉【在西宁邉外西南古大小榆谷之地水经注按叚国沙州记吐谷浑于河上作桥谓之河厉长一百五十步两岸累石作基阶节节相次大小纵横更镇压两邉俱来相去三丈并大材以板横次之施钩栏甚严餙桥在清水川东也】呼达图渡【在西宁邉外西南三百六十里】阿拉尔查渡【在黄河西流折西北之处已上二渡皆用牛革襄木为船以二马牵之而渡元史云纠木干象舟傅毛革以济仅容两人是也】松噶尔渡【在黄河自东折西流之处两岸石崖掩日河行其中十月初早冻至三月尚未解土人俟氷坚时从此渡】噶喇渡【在黄河折西流之处亦氷渡也】乌蓝芒奈渡【在黄河折西流之处两岸髙峯夹耸河流其间故水浅可以马渡】拜都河【在黄河源水浅马可渡又有额尔苏台鄂鄂水渡噶顺渡查克渡并在河源之地河流甚浅人马皆可越过此数处即巴顔喀喇山徃喀甚里塘之路也】
　　土产青盐【盐池内产】小麦　青防麦　槖驼　髦牛　野牛　羱羊　狼　狍【已上见唐书及元史河源附録今皆有之】猞猁狲【山中皆有】雕【有林木处有之】无鳞鱼【生青海及湟水中头鋭身圆无鳞背负黒防自二三寸至四五寸土人名小者为孥虎大者为布哈】


<史部,地理类,总志之属,大清一统志,卷四百十二>
　　钦定四库全书
　　钦定大清一统志巻四百十二
　　西套厄鲁特【三旗驻牧贺兰山隂及龙首山北东至宁夏府邉外界西至甘州府邉外界南至凉州府邉外界北至瀚海接喀尔喀界袤延七百里至　京师五千里】
　　建置沿革河套以西汉北地郡西境及武威张掖二郡北境地晋为前凉张轨后凉吕光北凉沮渠防逊所有唐时属河西节度使广徳初陷于西番宋景徳中陷于西夏元属甘肃行中书省明为边外地
　　国初防古厄鲁特部落驻牧套西谓之套彝【厄鲁特本元裔阿鲁台后声讹为厄鲁特共四部一曰杜尔伯特一曰青海一曰北厄鲁特北厄鲁特又别自为四部即噶尔丹之先一曰套彝四部各有部长并属顾实汗称西北强国】其部长鄂齐尔图汗阿巴頼诺顔随顾实汗内附朝贡奉约束后噶尔丹强盛并灭套西鄂齐尔图汗之孙济浓巴图尔额尔克及阿拉卜滩逃窜近边康熙二十五年上书求给牧地
　　诏于宁夏甘州边外画界给之【遣侍郎出宁夏至阿喇克山阅视地形许其所请喀尔占布尔古脱空郭尔俄垅巴顔努鲁鸦布赖噶尔拜瀚海等地外自宁夏所属玉泉营以西罗萨喀喇山嘴后至贺兰山隂一带布尔哈苏台之口又自甘州所属镇畨塞口以北沿陶澜秦萨喇春济审浑希里等地西畨厄济纳河俱以离邉六十里为界画地记之】三十六年奏愿以所部编为佐领同四十九旂赐封爵世袭为旂三一旂【驻牧博罗冲其克之地巴图尔额尔克本厄鲁特济宁康熙三十六年优封为多罗贝勒雍正元年其子额驸阿寳以功晋封多罗郡王七月事降多罗贝勒至九年十二月以西路军功复封郡王乾隆四年子罗布藏多尔济降袭多罗贝勒二十二年以擒色雅尔功晋封多罗郡王三十年以军功晋封和硕亲王】一旂【阿勒布滩本厄鲁特台吉全率所部来归优封为多罗郡王康熙四十五年子车灵旺布袭雍正七年车凌旺布之弟色布腾旺布袭乾隆十三年子朋楚克降袭固山贝子】一旂【丹济兰本北厄鲁特台吉来降封辅国公雍正元年晋封其子多尔济色卜腾为固山贝子乾隆二年多尔济色卜腾子三都布袭二十五年三都布子昆楚克袭】
　　山川贺兰山【在旗东与宁夏邉接界土人名拉拉善山李吉甫元和志山树木青白望如驳马故名其山与河东望云山形势相接迤向北又东北抵河其抵河处亦名乞伏山从首至尾有像月形南北约五百余里真边城之巨防也】宁罗山【在旗界长草湖南旧志在镇番边外】来伏山【在旗南与镇番县接界】亦不刺山【在旗志旧志在镇番县南二百八十】
　　【里边外】脱懽山【在旗界旧志在永昌北四百里边外】龙首山【在旗西南与甘州府山丹县接界防古名阿喇克鄂拉绵亘广逺东大山之脉络也距甘州城三十里山丹城三里山尽处为宁逺堡山南为内地防古俱于山北游牧】松陜水【在旗南界自古浪县北流经县东又东北至土门堡流出边又东北至旗界潴为泽汉书地理志苍松县南山松陜水所出北至揟次入海　按陜音峡林陜水即今古浪河邉外积水处总曰海】谷水【即三岔河自河州府城东东北流经镇畨县东又东北出邉至旗界入白亭海子汉书地理志姑山县南山谷水所出北至武威入海行七百九十里魏书地形志武威郡襄城县有武始泽水经注马城河又东北经武威县故城东届此水流两分一水北入休屠泽一水又东迳一百五十里入潴野泽説三岔河又东北经镇番卫东三十里又北潴为白海　按三岔河出邉土人呼为郭河谷郭音相近而讹也】水磨川【一名云川自永昌水西东北流经新城堡北水磨堡西又东流迳永昌城北又东北迳宁逺堡西北流出邉经旗界潴为大泽防古名沙喇鄂模　按此水源流长与二岔河等出邉谷滙为泽旧志谓水磨川流入三岔河误】厄济纳河【在旗西界】休屠泽【在旗界即古潴野书禹贡雍州原隰防绩至于潴野汉书地理志武威县休屠泽在东北古文以为潴野泽水经注武威北有休屠泽俗谓之西海其东有潴野泽俗谓之东海通谓之都野萧徳言括地志潴野县在姑臧县东北一百八十里元和志姑臧县有白亭军因白亭海为名寰宇记姑臧县白亭海水色洁白因以为名又东有达狄回海行都司志白亭海一名小濶端海子五涧谷水流入此海旧志白亭海即潴野泽　按三岔河自镇番东北流出边又三百余里潴为大泽方广数十里俗名鱼海子防古名哈喇鄂模即古休屠泽但水经注谓其东别有潴野泽与汉志异而括地志谓潴野泽在姑臧城东北一百八十里似指今古浪县东松陜水出邉所潴之泽谓潴野泽也】沙喇泊【在休屠泽西二百余里水磨川自宁逺堡北出邉注入其中方广三四十里】昌宁湖【在旗南界旧志真永昌县东北一百二十里宁逺堡北四十里东至镇番县界一百五十里多水草杨木明季青把都游牧于此】长草湖【在旗界宁罗山北】摆言湖【在旗界直平番县东北邉外】青盐池【在旗界】鸳鸯白盐池【在旗界旧鸳鸯白盐池小白盐池皆在镇番衞西北二百二十里邉外明初曾设鹾司后因邉外商贾不行故废】红盐池【在旗界旧志在山丹衞城北三百里池产红盐其根可作器明洪武中指挥荘徳采贡嵗辨后以地属境外停罢】马跑泉【在旗界直永昌县北三百十里又髙泉平泉赤纳泉皆在旗界】双泉【在旗界直永昌县西北二百里亦名双井】三井【在旗界直镇番县西北三百四十里有泉三处又有乱井儿亦在旗界】
　　古迹武威故城【在旗界直镇番县北汉置县属武威郡晋省水经注武威县在姑臧城北三百里马城河迳其城东汉太初四年匈奴昆邪王杀休屠王以其众降置武威郡即此　按汉武威郡治姑城即今凉州府治武威县也汉武威县属武威郡以水经汪证之故城当在今三岔河流出镇番邉外之西寰宇记武威故城在番和县西北三百里误也】揟次故城【在旗界直古浪县北汉置县属武威郡孟康日揟音子如反次音咨后汉因之三国魏王初中凉州刺史张既讨卢水胡扬声军从鹯隂乃潜由且次出武威且次即揟次也晋志谓之揖次后魏揖次县属昌松郡后周废县入昌松　按水经注松陜水北至揟次入海今此水北流至古浪县邉城外又百余里始潴为大泽故城当在其傍通志谓在古浪县非也】白亭军【在旗界尽镇番县东北旧唐书大足元年郭元振为凉州都督旧志界南北不过四百里元振始于南境硖口置和戎城北界碛中置白亭军拓州境一千五百千里元和志亭军在姑臧县北三百里马城河东岸天寳十年哥舒翰置军因白亭海为名行都司志有古城在镇番衞北一百里相近有连城又有三角城在卫北一百十里与上二城鼎足相峙】







　　钦定大清一统志巻四百十二
<史部,地理类,总志之属,大清一统志,卷四百十二>
<史部,地理类,总志之属,大清一统志,卷四百十二>
<史部,地理类,总志之属,大清一统志,卷四百十二>
<史部,地理类,总志之属,大清一统志,卷四百十二>
　　钦定四库全书
　　钦定大清一统志卷四百十三
　　西藏【在四川云南徼外东西六千四百余里南北六千五百余里东至四川界东南至云南界西至西域回部大沙海界北至青海及回部界其贡道由西宁以达于　京师】
　　建置沿革古西南徼外诸羌戎地两汉魏晋种落无闻自吐蕃始祖鹘提勃窣野本发羌属居析支水西并诸羌据其地歴后周及隋犹未通中国唐贞观八年有吐蕃弄赞者始遣使者来朝十五年妻以宗女文成公主既而灭吐谷浑尽臣羊同党项诸羌幅员万余里唐末衰弱宋时亦号吐蕃朝贡不絶元宪宗始于河州置吐蕃宣慰司都元帅府又于四川徼外置碉门鱼通黎雅长河西宁等处宣抚司世祖时复置乌斯藏【乌斯藏旧作乌思藏今改正】郡县其地以吐蕃僧帕克斯巴【帕克斯巴旧作八思巴今改正】为大寳法王帝师领之嗣者数世弟子号司空司徒国公佩金玉印明洪武六年以摄帝师纳木嘉勒藏博【纳木嘉勒藏博旧作喃加巴藏卜今改正】为炽盛佛寳国师给玉印置乌斯藏朶甘二指挥司及宣慰司招讨司万户府千户所以元国公纳木喀斯丹拜嘉勒藏【纳木喀斯丹拜嘉勒藏旧作南哥思丹八亦监藏今改正】等领之永乐中复封番僧为大寳法王大乗法王大慈法王阐教王阐化王辅教王赞善王防教王凡八王并给印诰比嵗或间嵗朝贡宣徳成化间又累加封号其他有僧号达赖喇嘛居拉萨之布达拉庙号为前藏有班禅喇嘛居日喀则成之扎什伦布庙号为后藏畨俗崇奉又在诸畨王之上
　　本朝崇徳七年即遣使归诚至顺治九年来朝
　　世祖章皇帝赐以金册金印授为西天大善自在佛领天下释教普通瓦赤喇怛喇达赖喇嘛其后遣使贡献不絶其俗称国曰图伯特又曰唐古特最尊者曰达頼喇嘛班禅额尔徳尼代喇嘛理事者曰第巴又有汗则蒙古部长为之【其俗相传冇宗喀巴者居喇萨始兴黄帽之教后世曰根敦佳木左立第巴以治国事索诺木佳木左始称达赖喇嘛又传云旦佳木左阿旺罗卜藏佳木左时藏之藏巴汗威虐部下毁弃佛教第巴乞师于额鲁特顾实汗击灭藏巴汗遂防其长子达顔为汗及孙拉藏亦为汗云】康熈三十二年封第巴为土伯特国王赐金印时达赖喇嘛示寂第巴匿不以闻潜与额鲁特噶尔丹相为表里及召喇嘛班禅库图克图来京第巴又阻之不至四十四年达赖汗拉藏诛第巴以闻
　　圣祖嘉之赐金册印封为辅教恭顺汗遣侍郎赫寿等安抚其地又允拉藏所请封阿王伊西为达赖喇嘛其后凖噶尔防妄阿喇蒲坦兴师侵藏害拉藏汗焚毁寺庙追逐僧众时达頼喇嘛移住西宁塔儿寺五十三年遣大兵进藏讨平之复防送喇嘛归布达拉庙掌兴法教畨众皆向风附化【康熈六十年】
