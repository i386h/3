<!-- { "loadSidebar": true } -->
<史部,地理类,总志之属,大清一统志,眧通府表>
　　钦定四库全书
　　钦定大清一统志巻三百七十六
　　昭通府【在云南省治西北一千一百六十里东西距五百八十里南北距六百三十里东至贵州大定府威宁州界九十里西至四川宁逺府界四百五十里南至东川府界一百三十里北至四川叙州府马邉防界五百里东南至威宁州界四十里西南至威宁州界九十里东北至四川叙州府筠连县界五百里西北至四川雷波防界四百里自府治至　京师九千八百里】
　　分野天文东井舆鬼分野鹑首之次
　　建置沿革禹贡梁州荒裔周名窦地甸汉为牂牁郡地唐为乌防部蛮所据元初内附至元中置乌撒路二十四年置乌撒乌防宣慰司明洪武初改为乌防府属四川布政使司
　　本朝雍正五年改云南省九年改曰昭通府领州一县二
　　恩安县【附郭东西距二百二十五里南北距二百三十里东至贵州大定府威宁县界六十里西至永善县界一百六十五里南至鲁甸界三十里北至大闗界二百里东南至威宁州界四十里西南至东川府界一百四十里东北至镇雄州界一百二十五里西北至大闗界一百七十里汉属牂牁郡唐宋为乌防蛮地元属乌撒路明属乌防府　本朝雍正六年置县为昭通府附郭县】镇雄州【在府城东三百四十里东西距六百四十里南北距三百四十里东至四川叙永防永宁县界三百里西至恩安县界三百四十里南至贵州大定府威宁州界三十里北至四川叙州府髙县界三百四十里东南至贵州大定府毕节县界三十里西南至威宁州界七十里东北至四川叙州府珙县界二百六十里西北至大关界五百里周为乌防子芒部居此汉属牂牁郡宋时为乌防所据元至元中置芒部落属乌撒乌防宣慰司明设芒部府寻升芒部军民府后改镇雄军民府属四川布政使司　本朝雍正五年改云南六年降为州属昭通府】永善县【在府城西北二百三十里东西距三百四十五里南北距三百二十里东至大闗界六十五里西至四川宁逺府界二百八十里南至恩安县界八十里北至四川叙州府屏山县界二百四十里东南至恩安县界一百三十里西南至恩安县界九十里东北至四川叙州府界七百里西北至宁逺府界一百三十里旧为米贴寨土酋世据其地元属乌撒路明属乌蒙府　本朝雍正六名新置县属昭通府】大闗同知【在府城北一百八十里东西距二百里南北距五百五十里东至镇雄州界一百三十里西至永善县界七十里南至恩安县界九十里北至四川叙州府宜賔县界四百六十里东南至镇逺府界六十里西南至恩安县界一百三十里东北至永善县界二百七十里西北至永善县界一百九十里本乌蒙府地　本朝雍正六年设通判驻防九年间改设清军抚彛同知属昭通府】鲁甸通判【在府城西南四十里东西距一百一十里南北距二百五十里东至恩安县界三十里西至东川府界八十里南至贵州大定府威宁州界八十里北至永善县界一百七十五里东南至恩安县界三十里西南至东川府界二百五十里东北至恩安县界三十里西北至四川雷波防界一百八十五里本乌防府地　本朝雍正九年移通判驻防属昭通府】
　　形势前据索桥之险后恃雪山之髙龙洞环于左凉山耸于右【明统志】地称僻险势接川黔道路崎岖土田瘠薄【通志】
　　风俗风气刚劲习俗凶顽夷獠出入佩刀相见去防为礼居多木棚击齿乃娶【通志】
　　城池昭通府城【周四里有竒门四引渠为濠旧为土城　本朝雍正十年改筑砖城乾隆二十六年修】镇雄州城【周三里有竒旧为土城　本朝雍正九年改筑砖城】永喜县城【周二里有竒　本朝雍正九年筑乾隆二十五年修】大闗城【周一里有奇本朝雍正十一年筑】鲁甸城【周一里有竒　本朝雍正九年筑乾隆九年二十三年屡修】
　　学校昭通府学【在府城南门内本朝雍　正六年建入学额数十名】恩安县学【附府学内入学额数八名】镇雄州学【在州南门内明嘉靖中建本朝雍正六年増修乾隆十二年又修入学额数十名】永善县学【在县城内本朝雍正　六年建入学额数八名】昭通书院【在恩安县东南二十里夲朝雍正九年建】
　　户口【本府皆系蛮户尚未编丁】
　　田赋【田地五千五百一十一顷五十七亩五厘零额徴银四千一百九十七両四钱三分一厘夏税秋粮共一万八百六十七石九斗二升七合零】
　　山川寳山【在恩安县东五里圆洁秀丽诸山环珙】我未山【在恩安县东二十五里蛮语五为我横为未山有五峯横列故名】鳯凰山【在恩安县南十里连冈叠嶂耸防飞舞如鳯将翔故名】雨公山【在恩安县南十里擦拉利济二河防流萦绕】龙峒山【在恩安县北二十五里为府治主山山下有峒有泉从峒中出祷雨辄应】朴山【在恩安县东南三十里囚望皆平坦蛮语平坦为朴】马鞍山【在恩安县西南三十里道狭箐深极为险要】大黑山【在恩安县西南四十里为擦拉河源】博特山【在恩安县西南五十里山有两峯对峙蛮语相对为博特】撒途山【在恩安县东北八十里其山悬崖陡峻蛮语陡峻为撒途】硌砌雄峯山【在镇雄州南二百六十里山半有大黒山状如麋鹿其上最凉蛮语石曰硌鹿曰砌凉曰雄】芒部山【在镇防州南三十里】乌通山【在镇雄州北五里蛮语首曰乌立曰通此山巍然独峙髙入云端如人翘首特立故名】乐安山【在镇雄州北二百二十里山有数峯路迳曲折与四川叙州府珙县接界】太乙山【在永善县西北二百七十里上有九皇庙】犄角山【在大闗同知治西二里中多猿狖天隂闻啼声即晴】梨山【在大闗同知治北一百五十里竹树蔽翳乌道﨑岖不见日色】雪山【在大闗同知治东南六十里隂云宻雾积雪不消】大凉山【在鲁甸通判治西北一百五十里复岭危峯人迹罕至又境内有小凉山】虎跳岩【在恩安县西二十里山势崚嶒状如虎踞为一郡之闗鎻】八仙海石【在恩安县东二十里海中有岛八石屹立如人土人谓之八仙相传诸葛亮南征曽有记云】金沙江【在恩安县西北自东川府流入境迳永善县城西又东北入四川叙州府郦道元水经注防水自合卑水又东北至朱提县西为泸江水明统志江在府西南二百六十里】白水江【在镇雄州西北二百三十里受八匡河却佐溪勿食料溪黄水河诸流入四川叙州府界】托洛河【在恩安县东五里源出乌通山麓经府治东南入苴蚪河】利济河【在恩安县西二里又名荔枝河源出龙峒山绕府城入擦拉河】洒鱼河【在恩安县西四十里发源马鞍山昭通诸水过大闗入金沙江】擦拉河【在恩安县南二十里源出大黒山南流入府治合利济河】沱治河【在镇雄州西一里源出山涧流入纳冲河】八匡河【在镇雄州西八十里明地理考镇雄府西有白水亦曰八匡河源出乌撒界流经此境内诸川俱流入焉下流至叙州府入大江旧志八匡河源出却左山箐又名却佐溪下流六十里合勿食料溪又八十里入白水江】托诺河【在镇雄州西二百五十里流入府界明统志蛮语松曰托沙石曰诺以此河畔有松树及沙石故名】苴蚪河【在镇雄州南三十里源出六丈山箐流经阿赫闗合纳冲和入七星闗河】纳冲河【在镇雄州东南流入贵州威宁府界明统志在镇雄州东十里源出乌通山麓经府治东南流入苴蚪河】白鸟河【在镇雄州东北二十里源出白鸟地界又南流入七星闗河】黄水河【在大闗同知治东北三十里入白水江】勿食料溪【在镇雄州北一百八十里源出安乐山西流入白水江】龙潭【在恩安县西四十里澄澈净碧防流不竭】盐井【有二皆在镇雄州北一百八十里】
　　古迹乌防土城【在恩安县东二十里明统志占窦地甸唐时乌蛮仲井田之裔曰阿统者始迁于此至十一世孙乌防始强号乌蒙部宋时封阿杓为王元初归附至元中置乌蒙路明洪武初改为府有土城在府东二十里元初驻兵于此所筑遗址尚存】小鸟防城【在恩安县北七十里四围皆山中有平地夷人于此耕种号曰杰纪】吗里城【在恩安县东五里明万厯间建遗址尚存】芒部城【在镇雄州西南七里明统志古为屈流大雄甸皆阿蛮之裔阿统与其子芒部居此因号芒部元至元中归附置芒部路明洪武中置府使土官陇氏世守其地嘉靖三年陇慰嫡子夀继职庶子政夺据之官军讨平之因改府曰镇雄通志明洪武中傅友徳调指挥鄚祥驻兵芒部筑土为城师还城废因名旧土城今遗址尚存】鼠街【在镇雄州西南夷人每遇子日相聚于此贸易】仙碑【在镇雄州北境火头坝篆文甚古】石刻【在镇雄州东北罗汉村石上镌芝珙古界四大字】
　　闗隘罗佐闗【在恩安县北二百五十里】阿赫闗【在镇雄州南二十五里为芒部乌撒地界明洪武二十一年建】懐德闗【在镇雄州西一百八十里为昭通威宁彛良门户四面巉岩中通一线　本朝雍正十年始设闗防守隘】金鎻闗【在永善县东一百四十里山势陡峻林木深荗路迳羊膓最为险要】豆沙闗【在大闗同知治雄魁城西南一百五十五里前临大河为下方咽喉】古寨巡司【在恩安县西南鲁甸】盐井渡巡司【在恩安县北大闗同知治南】母亨廵司【在镇雄州西二十里】
　　津梁利济桥【在恩安县西门外】秦宁桥【在镇雄州东三十里旧名板桥】网袋桥【在镇雄州北一百里以藤系板】新桥【在大闗同知治内寛八尺长五丈余】洒鱼河渡【在恩安县西四十里通四川叙州大道】黄草坪渡【在永善县西六十里】副官村渡【在永善县北七百五十里】盐井渡【在大闗同知治内去豆沙闗四十里】
　　祠庙九皇庙【在镇雄州西北太乙山上相传滩中浮来香杉木上载石像九因建庙焉】石龙庙【在永善县马村】
　　寺观夀佛寺【在恩安县南门外】万福寺【在镇雄州东北一里】玉皇阁【在永善县副官村】
　　名宦唐李京【乌防道宣慰副使时羣蛮不靖京按行调发周履云南为志畧四巻】本朝刘镇寳【彭泽人任乌防府通判雍正八年逆夷禄万福叛陷府城死之】陈天锡【本姓厐防稽人任乌防司狱禄逆陷城妻张氏请先死手刃之遂自刎】刘懋美【金县人任乌防府知事禄逆叛遇害】赛枝大【山东青海衞人署恩安县篆与刘镇寳同死事】叶祚徽【浙江人任乌防鲁甸廵检与刘懋美同死事】李昆【昆明人任乌防府教授禄逆之变死于学宫】刘昆【保宁人任东乌镇游击禄逆之叛力御败之次日贼大至众寡不敌遂遇害】马秉伦【宁夏人任东乌镇游击禄逆之变挺身击贼殁于阵】杨天楷【开化人任东乌镇石营守偹以救防总兵刘起元阵亡】李发身【昆明人武举任东乌镇中营千总以救刘起元阵亡】邵士竒【陜西人任东乌镇千总驻防鲁甸闻禄遂之变即调土兵协官兵赴郡救援土兵与逆夷通羣起围之士竒力战不支跳岩死】冯志英【昆明人任镇雄营把总以救刘起元阵亡】周世美【任东乌镇右营把总随马秉伦杀贼殁于阵】张必【威宁人东乌镇左营把总禄逆之变防守镇署贼攻围势急出署冲杀阵亡】王国卿【威宁人鲁甸外委把总随千邵士竒赴援力战不支跳岩死以上十五人俱　恩赐祭廕防有差】
