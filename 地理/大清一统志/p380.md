<!-- { "loadSidebar": true } -->
　　堤堰范公堤【在州东北西接如臯县即捍海堰宋范仲淹监西溪塩仓场时筑起自吕四场迄于淮安府塩城县之徐渎绕三十塩场之西去海逺者百里近者数十里堤之外俱各灶煎塩之地淡水出则塩课消故堤以防之堤以内则民耕种之地潮水入则田租损故堤以防之中有泄水入海之路则白驹闸口及牛湾河瓦龙冈是也本朝顺治九年大修捍海堤雍正十一年重修建筑越坝一道增设掘港豊利马塘三场堡夫随时修补残缺乾隆十一年又修添设涵洞二座】任公堤【在州西五里长二十里宋州判任建中所筑】丁堰【在如臯县东四十里运塩河上有坝有闸又东有白蒲塩闸又有白蒲堰闸在县东南七十里运塩河与州接壤处也】江堰【在泰兴县西南明成化十八年筑堤以捍江患嘉靖十二年又自庙港至过船港增筑江堰以利民田今仅存遗址】陆洪闸【在州东南十里明嘉靖中建又塩仓闸在州西门外塩仓坝上便民闸在州西北十五里明成化间重建】唐家闸【在州西北十五里明隆庆初筑】
　　陵墓汉董永墓【舆地纪胜在如臯县北一百二十里】三国呉吕岱墓【舆地纪胜在如臯县东南六十里】宋王觌墓【在如臯县治东三百步又王俊义墓在县治西】顾忻墓【在泰兴县东黄桥镇】金应墓【在州西文天祥举应为江西西路兵马都监天祥北行惟应上下相随更厯险难奔波数十里至通州住十余日应伏枕气絶葬西门雪窖邉】
　　祠庙江海神祠【在州南狼山上嵗以七月十九日致祭】东平王庙【在泰兴县太平乡祀汉东平王苍】四贤祠【在州城内祀宋范仲淹胡瑗岳飞文天祥】范公祠【有二一在如臯县治东北一在县掘港祀宋范仲淹】胡安定祠【在如臯县治西南祀宋胡瑗】王学士祠【在如臯县东南定恵院后祀宋王觌】顾孝子祠【在泰兴县东阳桥祀宋顾忻】岳王庙【在泰兴县西北口岸镇祀宋岳飞】胡文定公祠【在州南门外祀宋胡安国】文丞相祠【有三一在州东十五里一在州东北七十里一在如臯县东南】邱公祠【在如臯县祀明叅将邱陞陞死倭难】茅公祠【在泰兴县治南祀明茅大方】
　　寺观广教寺【在州南狼山旧名慈航院唐天寳间改今名】天宁寺【在州西北唐建旧名光孝寺明天顺初改今名】广福寺【有二一在泰兴县东南一在如臯县西北俱唐建】庆云寺【在泰兴县南宋建】建安寺【在泰兴县南江上梁天监中建】中禅寺【在如臯县东北唐建】定恵院【在如臯县东南宋建内有玉莲池旧有浮图今燬】祐圣观【在州余东场明正统中建】元妙观【在州东南宋建名天庆观元至正间改今名】灵威观【在如臯县西北】延祐观【在泰兴县东南又万夀观亦在县东南俱唐建】天妃宫【在州西南明洪武间建　本朝康熙三年附建育婴堂】
　　名宦五代唐邉珝【华州郑人显徳二年以职方员外郎出知通州嵗鬻塩于狼山等处増课万余石设州置守自珝始】宋钱治【景徳间知如臯县邑不农桑以塩为业冶曰使民足于衣食塩犹农也乃悉求塩利害为条目民以便利塩亦嵗増】曽易占【南豊人祥符间知如臯县嵗大饥请于州得越海转粟所活数万人明年稍稔州课民赋如常易占力请缓征他县民多转徙惟邑独完】王随【河南人干兴初以秘书少监出知通州以州濒海人不知学随徙孔子庙起学舍州人遣子弟就学】呉遵路【升阳人明道二年知通州时嵗将饥遵路募闾右出钱航海籴米以备食置厰设糜以处流移所存活甚众】任建中【宝元间通判通州筑堤二十里以捍江潮田无齧没】张次山【河南人调泰兴簿督开河渠工多先办包拯荐之于朝】徐勣【南陵人通判通州濒海有捍堤废不治嵗苦漂溺勣躬督防海卒防筑之】李大有【东阳人判通州州田嵗苦旱凿狼山引江水入河溉之自是嵗乃屡稔摄郡事吏持案白送例钱大有悉却之】呉表臣【永嘉人擢通州司理陈瓘谪居郡中一见器之盛章者朱勔党也尝市婢有武臣强取之章诬以罪繋狱表臣方鞫之郡将曰知有盛待制乎表臣佯若不知卒直其事】尤袤【无锡人为泰兴令问民疾苦皆曰郡伯镇置顿为金使经行也使率不受而空厉民漕司输藁秸致一束数十金二弊久莫之去乃力请台阃奏免之县旧有外城屡残于冦袤即修筑已而金渝盟防扬州独泰兴以有城得全】程逈【余姚人孝宗时为泰兴尉训武郎杨大烈死而妻女存有讼其妻非正室者官没其赀部使者以诿逈曰大烈死赀产当归其女女死归所生母可也】乔行简【东阳人宁宗时知通州条上便民事】刘宰【金坛人为泰兴令有杀人狱具谓祷于丛祠所致宰毁其庙斩首以徇隣邑有租牛县境者租户与主有姻连因防会窃券而逃其子累讼不休宰至鞫得其情塩券者怃然为归牛与租富室亾金钗惟二仆妇在置之有司咸以为寃宰命各持一芦曰非盗钗者诘朝芦当自若果盗则长于今二寸明旦视之一自若一去其芦二寸矣讯之果服其罪有姑诉妇不养者宰召其二妇并姑置一室或饷其妇而不及姑徐伺之一妇每以已馔馈姑姑犹呵之其一反之如是累日遂得其情】姜才【濠州人为通州副都统元兵攻扬州才为三叠阵逆之三里沟战有功又与战子桥流矢贯才肩才抜矢挥刀而前所向辟易宋亾瀛国公至洲才与李庭芝誓将士出夺之以四万人夜洲战三时众拥瀛国公避去元将阿尔珠招之才曰吾寕死岂作降将军耶与庭芝东至泰州阿尔珠兵追及才疽发脇不能战都统曹安国执以献阿尔珠爱其忠勇欲降而用之才肆为谩言阿尔珠怒剐之扬州阿尔珠旧作阿术今改】明郑重【慈谿人成化间知通州重濬金沙河西亭河数十里民利之】蔡暹【成化间知泰兴县邑南滨大江每嵗江水侵齧民田暹筑堰捍御长万六千余丈】刘文龙【玉田人宏治初知如臯县旧编种马止百余匹永乐间以六安州被灾寄养官马千三百余匹沿为民累值朝使清理马政文宠力请仍如原额民困得苏】黄琏【万全人正徳中为泰兴县主簿流冦刘六等刼掠县界琏率民兵御之生擒贼党李南乗胜追贼被创死】张承恩【易州人正徳间知通州不避强御有献沙涨田于戚畹者承恩榜禁之其人慑而止】黎尧勲【四川人嘉靖中知如臯县豪室悍灶兼并为患尧勲特请均田辨肥硗定税为上中下三则迄今便之】嵇鑘【徳清人嘉靖末知如臯县百户余显横鸷海上鑘钩致其党按治正法戌海卒每嵗更畨为民患鑘先期画界与戍将约毋犯民俄卒杀渔者鑘执以诘戍将卒伏辜】包柽芳【嘉兴人隆庆初为通州运判时海潮大作由石港至马塘堤岸崩圯溺死人畜无算柽芳建议筑堤自彭家口直接石港萦纡十六里凡各灶场产在堤外者俱得全民田遂免漂没之患】宋文昌【商城人万厯中知如臯县邑田硗确仰溉淮流鹾使者惑奸人请自牙桥凿渠东注水尽归江阖邑苦旱文昌力请塞渠民利之】周承恩【武冈人万厯中知如臯县故例濬河之役通邑计里出夫有欲専贵濒河民役者承恩力争得已江沙善崩涨徙靡定住往射水占赋承□均之邑中徭赋以清】李衷纯【秀水人万厯中知如臯县县地濒江海沙涨成洲豪家辄据为业洲民争之不得则以田献勲弁每秋获戈船旗鼓相接衷纯单车往谕乃得解有大盗数百倚洲恣掠衷纯捕馘其首余党尽散造战舰募兵百人逻行江上盗贼屏迹】
　　本朝陈棐【光州人顺治初知泰兴县时天下初定主兵者疑邑人反侧棐力保无他民赖安全以最擢御史】陈秉彛【奉天人顺治初知如臯县会霪雨江水泛溢民多流亾秉彛倡募设赈全活甚众】
