<!-- { "loadSidebar": true } -->
　　古迹大宁故城【在右翼南本辽时大定府辽史地理志中京大定府秦为辽西郡汉为新安平县汉木步奚居之幅员千里多大山深谷险阻足以自固魏武北征纵兵大战降者十余万去之松漠其后拓跋氏乗□建牙于此当饶乐河水之南温渝河水之北唐太宗伐髙丽驻跸于此部帅苏支从征有功奚长可度寕众内附为置饶乐都督府□通以后契丹始大奚族不敢复抗太祖建国举族臣属圣宗常过七金山土河之濵南望云气冇郛郭楼阙之状因议建都择良工于燕蓟董役二嵗郛郭宫掖楼阁市肆廊庑其制拟神都之制统和二十四年五帐院进故奚王牙帐地二十五年城之实以汉户号曰中京府曰大定城池湫湿多凿井泄之人以为便金史地理志辽中京海陵贞元元年更为北京置留守司元史地理志大寜路元初为北京路总管府至元七年改为大宁二十二年改为武平路后复为大宁明典彚洪武初即古会州大寜地设北平行都司兴营诸屯卫封建寜藩与辽东宣府东西聫络为外边号称维镇永乐初乌梁海内附乃徙行都司于保定散布兴营诸卫于京府大寜之地尽畀乌梁海通贡互市□顔泰宁福余三卫是也孙承泽山水记明洪武二十年置大宁都指挥司二十一年改为北平行都指挥使司二十四年封皇子权为宁王建文元年燕王兵出刘家口袭破大寕以宁王及将士归北平大宁初设未有民人但立一十六卫自燕王拔之而南遂为空城及转战三年始下南京而大宁已弃之后不能复置因徙卫于山南而以其地畀乌梁海旧志明宣徳三年乌梁海犯大宁帝亲征至寛河大破之景泰四年泰宁都督佥事单于特穆尔乞大宁废城及甲盾兵部尚书于谦力持不可遂不许宏治中朶顔诸部始横　特穆尔旧作帖木儿今改正　按故城在今哈喇沁右翼南百里喜峯口东北四百八十里老河北城周二十里南北四门东西二门久圯】旧青城【在右翼南一百五十里防古名喀喇城明初所筑周四里四门蓟门考大宁至青城二百程即此】旧会州城【在右翼南二百二十里周三里余四门防古名挿汉城本元时恵州地后讹为会明初元将纳克楚据金山洪武二十年命宋国公冯胜率师出松亭关筑大宁寛河富峪及会州四城留兵居守即此蓟门考青城至会州二日程离大喜峯口一百余里又云大宁西南至青城七十里青城西南至会州一百二十里会州西南至喜峯口二百里　纳克楚旧作纳哈出今改正】利州故城【在左翼东北辽统和二十六年置州领阜俗县属中京金因之兼领龙山县元废县存州属大宁路明洪武初尝割辽东永乐后废全辽志利州城在宁逺州境外一百二里按故城在今喀喇沁左翼东北二十五里近盛京宁逺州边外城周三里余久圮城西有三塔土人亦名古尔板苏巴尔汉城】龙山故城【在故利州西南辽史地理志潭州广顺军本中京之龙山县开泰中置州仍属中京统县二龙山县本汉交黎县地开泰二年以习家塞置金史地理志利州龙山县辽潭州广润军县故名熙宗皇统三年废州来属元史地理志大宁路龙山县初属大定府至元四年属利州后复来属　按故城在今喀喇沁左翼西南八里大凌河之旁距故利州约六十里城周三里俗呼喀喇城】废大定县【在故大定城内辽置为中京大定府治金因之元为大宁路治明初废】废长兴县【在故大宁圯辽置属大定府金史地理志大定府长兴县有土河元史地理志大宁路大宁中统二年省长兴入焉九边图县在马盂山西按今本辽史作长安而金史不言更名葢辽史讹也】废髙州【在故大宁城西北辽史地理志髙州观察唐信州之地开泰中圣宗伐髙丽以俘戸置髙州属中京金史地理志天辅七年髙州置节度使皇统三年废为三韩县承安三年复升为髙州置刺史泰和四年废元史地理志大宁路领髙州】废富庶县【在故大宁城东辽开泰二年置属大定府金因之元至元三年省入兴中州后复置属大宁路九边图县在白狼山东】废金源县【在右翼界辽开泰二年置属大定府以地有金甸为名有骆驼山金因之元属大宁路九边图在大青山西】废和众县【在故大宁城东南辽史地理志榆州髙平军本汉临榆县地后右北平骊城县唐载初二年柝镇州置黎州处靺鞨部落后为奚人所据太宗南征横帐解里以所俘镇州民置州间泰中没入属中京统县二和众县本新黎县地金史地理志大定府和众县皇统三年废榆州以县来属元史地理志大宁路领和众县九边图在白狼山北】
　　废武平县【在故大宁城北辽史地理志武安州观察唐沃州地太祖俘汉民居木叶山下因建城以迁之号杏埚新城复以辽西户益之更曰新城统和八年改今名属中京统县一沃野金史地理志皇统三年降为武安县属大定府大定七年改名武平承安三年隶髙州泰和四年还属大定府元史地理志大宁路领武平县】废阜俗县【在故利州地辽史地理志利州领阜俗县唐末契丹渐炽役使奚人迁居琵琶川统和四年置县中京后属利州金因之元省】废松山县【在故大宁城西北辽史地理志松江州胜安军开泰中置属中京统县一松江县本汉文成县地边松漠裔贾防冲金史地理志大定府松山县辽松山州胜安军皇统三年废州来属元史地理志上都路松州本松林南境辽置松山州金为松山县元中统三年陞为松州仍存县至元二年省县入州　按金元二史皆作松山辽史作松江误】
　　寺观古圆明寺【在左翼西七十里碑刻元时建基存寺毁】







　　钦定大清一统志巻四百六
<史部,地理类,总志之属,大清一统志,卷四百六>
　　钦定四库全书
　　钦定大清一统志巻四百六
　　牛翁特【二旗在古北口东北五百二十里东西距三百里南北距一百六十里东至阿禄科尔沁界南至喀喇沁及敖汉界西至热河禁地界北至巴林及克西克腾界至　京师七百六十里】
　　建置沿革唐饶乐都督府地辽置饶州匡义军节度属上京道【统长乐临河安民三县】金为北京路地元为上都路地明初以乌梁海部长置卫为外藩后自称翁牛特服属于阿禄科尔沁【乌梁海旧作兀良哈今改正】
　　本朝天聪七年其济农索音偕贝勒东率部落来归崇徳元年叙功封索音为多罗杜棱郡王主右翼至乾隆四十二年以旺舒克袭封凡八世又封东为多罗达尔汉戴青贝勒主左翼至乾隆四十六年以济克济札卜袭封凡八世又有镇国公一崇徳元年封世袭固山贝子一雍正十一年封其贡道由喜峰口
　　右翼【驻英席尔哈七特呼郎在古北口东北五百二十里东西距二百四十里南北距一百六十里东至左翼界一百二十里西至热河禁地界一百二十里南至喀喇沁右翼界八十里北至克西克腾界八十里东南至敖汉界九十五里西南至喀喇沁右翼界六十里东北至左翼界六十里西北至克西克腾界一百四十里】左翼【驻劄喇峰西在古北口东北六百八十里东西距三百里南北距九十里东至阿禄科尔沁界一百五十里西至克西克腾界一百五十里南至敖汉界五十里北至巴林界四十里东南至奈曼界八十里西南至敖汉界一百三十里东北至巴林界四十五里西北至巴林界一百五十里】
