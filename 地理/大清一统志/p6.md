<!-- { "loadSidebar": true } -->
　　【世宗勅建御书匾额曰崇忠念旧祀王公大臣之有功　国家者王二人怡贤亲王和硕超勇襄亲王防凌公七人爱星阿图海福善费古赖塔伊徳兆惠侯三人李国翰张勇施琅大学士三十四人范文程巴克什达海额色黒完我魏裔介王熈阿兰泰李之芳张玉书张英呉琠李光地张鹏翮富宁安朱轼田从典髙其位马齐伊桑阿福敏黄廷桂蒋溥史贻直梁诗正来保傅恒尹继善陈宏谋刘纶刘统勲舒赫徳髙晋英亷尚书十四人姚文然魏象枢汤斌顾八代徐潮马尔汉赵申乔励杜纳徐元梦杨名时汪由敦李元亮阿里衮钱陈羣左都御史一人拉布敦都统三人根特冯国相傅清将军六人佛尼勒莽依图王进寳孙思克阿尔纳和起总督十七人孟乔芳李国英靳辅于成龙赵良栋传腊塔齐蘓勒杨宗仁李卫那苏图陈大受鹤年喀尔吉善鄂弼呉达善何煟袁守侗巡抚四人陈璸徐士林潘思榘李湖副都统一人禇库巴图鲁凡七十八人】昭忠祠【在　京城内玉河桥东南雍正二年】
　　【勅建祀　本朝王公大臣官员之全忠尽节者皇上御书匾曰表奬忠勲】双忠祠【在崇文门内乾隆十六年奉防建合祀都统一等伯谥襄烈傅清左都御史一等伯谥壮果拉布敦御书匾曰勇烈双垂】旌勇祠【在地安门外之西乾隆三十三年奉】
　　【防建祀一等承恩毅勇公将军明瑞都统扎拉丰阿防军统领观音保总兵李全王玉廷徳福有御制碑记】
　　寺观永安寺【在太液池东北踞水中为金琼华岛址详见古迹燕山八景所为琼岛春阴即此　本朝顺治八年立塔建寺康熈十八年重修旧名白塔寺乾隆八年】
　　【皇上特命重修改今名有御制碑记寺西由山路而上为悦心殿】
　　【临幸常视事于此西北为阅古楼楼上壁间嵌三希堂石刻其山之西麓有古井辘轳绠级可致山岭御制古井记又辨琼岛必当时疏浚液池之土就近成岛断非如陶宗仪辍耕録所云辇致塞外者又有漪澜堂据琼岛之北麓畧仿金山规制为之其东北岸为春雨林塘引太液池水注为池池北相对为画舫斋皆有御制诗】西天梵境【在太液池东北岸五龙亭东北旧所谓大西天经厰者也乾隆二十四年修葺御书殿内匾额曰恒河演乗其东北有镜清斋斋临荷沼如在镜中每临幸皆有】
　　【御制诗】阐福寺【在太液池西北有亭五翼然出水际者为五龙亭亭之后即寺有明季亭馆旧
　　址圣祖临驻西苑常奉】
　　【太皇太后避暑于此乾隆七年皇上特内帑葺之仿正定府隆兴寺之制建佛宇赐名阐福有御制碑文及诗其东为澄观堂】
　　【临憇视事于此】仁寺【在太液池西南岸旧为明世宗清馥殿基康熈五年改建移鹫峯寺旃檀像供此康熈六十年圣祖御制旃檀佛西来歴代传祀记乾隆二十五年】
　　【皇上帑重修有御制碑文又】
　　【御书正殿匾曰祗林妙相】仁夀寺【在仁寺东乾隆二十五年勅建为皇太后祝厘】
　　【御书匾曰总持夀世】福佑寺【在西华门外路北雍正元年建寺门牌坊三座东曰佛光普照西曰
　　泽流九有　　　　　　　　　　　　　世宗御书大殿匾曰慈灯朗照内殿匾曰慈容俨在】栢林寺【在内城东新桥北元至正中建　本朝康熈五十二年恭建】
　　【圣祖仁皇帝六十万夀世宗宪皇帝就藩邸近寺施檀重修以为祝厘之地圣祖特赐匾曰万古栢林乾隆二十五年重葺有御制碑文御书大殿匾曰觉行俱图】恩佑寺【在　畅春园钟楼北雍正元年建恭奉】
　　【圣祖御容以时展谒荐献如礼乾隆八年移奉安佑宫此寺遂専为佛地】圣化寺【在畅春园之西圣祖御书大殿匾曰香界连云观音阁匾曰海潮月印】
　　【皇上御书匾曰能仁妙觉旁有精舍数椽每逢皇上诣园恭请】
　　【皇太后圣安还憇于此】大报恩延夀寺【在万夀山之北前临昆明湖乾隆十六年恭逢皇太后六旬大庆皇上命特建兹寺为】
　　【皇太后祈福资佑有御制碑文勒石又于寺之西建堂塑五百罗汉像有御制万夀山五百罗汉堂记】香严寺【在玉泉山　静明园内山上乾隆二十二年修建寺内有八方塔一座髙七层有御书玉峯塔影初地殊标二力胜果三摩慈防四智无遮五蕴皆空六度圆成七寳庄严徧法界观同参最上诸匾】妙喜寺【在玉泉山静明园西门外乾隆二十三年修建御书殿内匾曰香海同源】香山寺【在香山今为静宜园址本辽中丞阿里吉舍宅为之殿有二碑载舍宅始末光润如玉白质紫章寺僧目为鹰爪石旧云寺即金章宗之防景楼也金大定二十六年重建赐名大永安寺又名甘露寺明正统中太监范宏拓之门径寛深乔木交防依山窊窿以为殿宇　本朝康熈十六年重修】
　　【圣祖御书普照乾坤四字匾额乾隆八年复修皇上御书圆灵应现匾殿左为来青轩轩中山半环合岩椒俯临涧女墙周匝林木青苍极延揽之胜殿后为藏经阁山之巅为静室乾隆十四年建】
　　【御书殿外匾曰游目天表内曰香雾窟井　御书西山霁雪石刻在焉为燕山八景之一】宗镜大昭之庙【在香山并静宜园亦名昭庙乾隆四十五年后藏班禅额尔徳尼逺来祝厘因即鹿园地建庙以居之有御制昭庙诗】洪光寺【在香山　静宜园内孙国敉燕都游览志穿洪光寺栢径而上即香山寺藏经殿区懐瑞游业洪光亦古刹巨珰郑同重修都穆南濠集洪光短垣绕门地悉甃以石寛平可坐山之胜一览而尽黄汝亨寓林集寺磴凡九曲歴十八盘而上每磴松栢成行如列屏幛刘侗帝京景物畧洪光寺径上指玉华寺再上指玉皇阁下指碧云寺再下指洪法寺本朝康熈中重加修葺圣祖御书殿内匾曰慈云常防殿前八角亭匾曰光明三】
　　【昩乾隆十年修建　静宜园并葺兹寺皇上御书匾曰香嵒净域　按郑同本朝鲜人明成化中大监寺内圆殿千佛各坐寳莲皆极工巧葢同仿朝鲜制造台右有姜立纲书碑】夀安寺【在香山东北之夀安山本唐兠率寺元为昭孝寺殿前有二娑罗树相传来自西域元至治元年重建因夀安山为名有卧佛二一香檀像唐贞观中造一铜像明宪宗时造俗名卧佛寺寺门有胡濙碑　本朝雍正十二年重建改名普觉寺世宗宪皇帝御书大殿匾曰功施草木】
　　【皇上御书匾曰夀者身三字　按朱彛尊　下旧闻以夀安山为即五华山考陈循寰宇通志五华山即
　　香山之分支也】
　　古迹辽故宫【在　京城南辽太祖防同元年建王士防禁扁宫名曰永兴曰积庆曰延昌曰章敏曰长宁曰崇徳曰兴圣曰敦睦曰永昌曰延庆曰长春曰太和曰延和殿名曰清凉曰元和曰嘉宁堂名曰天膳楼名曰五花曰五凤曰迎月阁名曰干文】金故宫【在　京城西南金贞元元年建宇文懋昭大金国志应天门内殿凡九重殿三十有六楼阁倍之正中曰皇帝正位后曰皇后正位位之东曰内省西曰十六位乃妃嫔居之金史地理志应天门内有左右翔龙门及日华月华门前殿曰大安殿之东北为东宫正北列三门中曰萃英为夀康宫母后所居也西曰防通门门北曰承明门又北曰昭庆门东曰集禧门尚书省在其外其东西门左右嘉防门也门有二楼大安殿后门之后也其北曰宣明门则常朝后殿门也北曰仁政门内有仁政殿常朝之所也又大定二十五年宰相入见于香阁其后承安泰和间遂为转对召见之所外有乾元泰和庆宁紫宸庆和广仁神龙太和厚徳垂拱崇政清辉庆春天香瑶光睿思蓬莱长生浮生长乐皆金殿名也启庆圣夀翠微庆宁景明坤宁光春磐宁仁夀隆庆长春建春兴徳庆元光兴集庆坤仪防圣皆金宫名也明统志府西南有旧燕城葢即其遗址】元故宫【在　皇城内即明西苑地元世祖至元十】
