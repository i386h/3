<!-- { "loadSidebar": true } -->
　　南苑【在　京城永定门外二十里方一百六十里元为下马飞放泊明永乐中増广亦名南海子本朝设总管防御等官守之内有新衙门旧衙门南红门三处　行宫周围缭以垣墙四达为门麋鹿雉兎蕃育其中时命禁旅行园以肄武事乾隆四年十一月】
　　【皇上大阅于此二十三年十一月右部哈萨克及塔什罕众归诚入觐亦于此大阅俾得与观并于　行宫前赐观灯火　按苑中有一亩泉经苑之东红门由张家
　　湾入北运河又有团河东南流为凤河之上源】




　　钦定大清一统志卷一
　　钦定四库全书
　　钦定大清一统志卷二
　　京师【下】
　　官署内阁【在午门内东南隅外门西向设官有大学士满汉各二尚书恊办阁务满汉各一人内阁学士满六汉四及内阁侍读学士内阁侍读典籍撰文办事中书舍人诸员　按孙承泽春明梦余録明初阁制甚隘门外一小坊遇坊即阁嘉靖十六年始以文渊阁中一间奉孔子四配像旁四间互为间隔开户于南为阁臣办事之所阁东诰勅房构小楼以贮书籍阁西制勅房南面隙地构屋三间以处各官胥吏而阁制始备　国初改为秘书国史文三院后大学士俱集昭徳门内东南隅直房办事惟新授时于内阁一设公案康熈二十八年乃复旧制今阁中堂三楹为大学士内阁学士治事之所乾隆九年御书调和元气匾】
　　【赐悬堂内其南为本房专译章奏东为满汉票签房又有典籍库藏秘书图借皇史在东安门内东南】
　　【实録玉牒起居注藏焉皆内阁掌管】翰林院【在长安左门外玉河西岸北向设掌院学士满汉各一待读学士满汉各三侍讲学士满汉各三侍读侍讲满汉各三修撰编修检讨庶吉士无定员典簿待诏孔目等员属焉其　圣贤后裔世袭五经博士亦附于翰林院】
　　【圣祖御书堂额曰道徳仁义乾隆九年重葺翰林院落成皇上临幸赐宴与诸臣分韵赋诗用唐臣张説东壁图
　　书府诗全首为韵复御制诗四章勒石堂壁又】
　　【御书匾二曰稽古论思集贤清秘　按翰林院明洪武时学士而下晚朝即宿于署匾曰词林永乐中在禁内供奉不立公署正统七年诏建院于玉河之西即元故鸿胪寺也正堂三间中设大学士侍读侍讲学士公座左为史官堂右为讲读堂嘉靖中建五箴碑于敬一亭并刻宋范浚心箴程頥四箴于右左则刘井学士刘定之所浚右则柯亭学士柯潜建亭之前为土山后堂有二栢亦柯所植号柯学士栢有清风亭亦柯所建也内堂之右有池曰瀛洲旧引刘井水入其中池中有亭曰瀛洲亭又有尊道堂修吉堂寳善亭原心亭成乐轩皆院中宴休之所今改史官堂为讲读防讲读堂为编检防内堂之西为　　圣祠正堂西为状元读书堂今为修撰防东为土神祠祀唐韩愈其余存者敬一瀛洲寳善原心四亭及刘井而已　又教习庶常馆在正阳门之东雍正十一年】
　　【世宗宪皇帝特建以为新科庶吉士读书之所】詹事府【在　皇城东玉河岸东堤西向设詹事满汉各一少詹事满汉各一主簿属焉圣祖御书堂额曰徳业仁义又堂之左为春坊设左右庶子掌坊事满汉各一左右中赞善满汉各二堂之右为司经局设洗马掌局事满汉各一　按明初詹事以勲旧大臣兼领不另置官后设檐事院更名府隆庆后始以翰林官序补又明时坊局最重春坊之长间设大学士虽列署詹事而官不　本朝以翰林升补附于詹事焉】起居注馆【在午门之西日讲起居注官恭缮　记注之所以翰林詹事官充之满八员汉十二员主事满二员汉一员】内务府【在　武英殿后掌以总管大臣领司七曰广储防计掌仪都虞慎刑营造庆丰院三曰奉宸武备上驷及织染局药坊皆各有分署】
　　【世宗御书额曰职司综理】六科【在午门外东西相向吏户礼在东兵刑工在西每科掌印给事中满汉各一给事中满汉各一　按明初六科直房在掖门内之西与内阁相对谓之六科廊后迁今处又旧制六科无所统雍正二年世宗始命以科都察院】中书科【在午门外之西设掌印中书满汉各一余俱中书舍人　按明初遇大朝防中书舍人与翰林宫坊六科官同为侍从之臣上殿东西班对立东宫朝贺文华殿导驾侍班今制统于内阁止掌书写诰勅其直房则仍旧焉又有尚寳司亦在午门外西兵科之上今裁】宗人府【在　皇城东西向设宗令及左右宗正宗人各一亲王郡王贝勒贝子宗室公将军为之又设汉府丞一理事官副理事官各四及主事
　　经歴等员　　　　世宗御书堂额曰敦崇孝弟】吏部【在　皇城东宗人府之南西向设尚书满汉各一侍郎满汉各二文选考功验封稽勲清吏司四各设满汉郎中员外郎主事等官司务防一堂主事专司奏章则各部并设笔帖式分掌繙译各衙门俱有】
　　【世宗御书堂额曰公正持衡　按吏户兵工四部鸿胪寺钦天监太医院等衙门明永乐时皆仍旧官舍为之散处无序正统七年始以次营建今仍其旧吏部后堂有明侍郎吴寛手植紫藤今名藤花防】户部【在吏部南西向设尚书满汉各一侍郎满汉各二江南浙江江西福建湖广山东山西河南陜西四川广东广西云南贵州清吏司凡十四各设满汉郎中员外郎主事等官而顺天直及奉天所属州县则以福建山东二司分理之司务防一】
　　【世宗御书堂额曰九式经邦大库在署东北縀疋库在东安门内顔料库在西安门内谓之三库特派大臣　管理其郎中员外郎司库等官于各部院拣调又有甲乙二库火仓在署西旧设寳泉局在城东四牌楼街北今为公署别设四厰建炉鼓铸以侍郎满汉各一员总之满汉司官各一员为监督其下有大使五员直省钞闗税课其题请皆由户部又总督仓塲公署在城东设侍郎满汉各一员董其事有世宗御书堂额曰慎储九谷通州亦有侍郎公署京城通州各设有仓其在京者海运仓旧太仓南新仓禄米仓北新仓兴平仓富新仓太平仓万安仓在通州者曰大运中仓大运西仓旧有南仓今裁并又有本裕仓在防清河】
　　【简用科道及各部属郎中为坐粮防内阁中书部院监寺属官为各仓监督其大通桥监督则于各仓监督拣调嵗差副都统及满汉御史稽察之】礼部【在户部南西向设尚书满汉各一侍郎满汉各二仪制祠祭主客精膳清吏司四各设满汉郎中员外郎主事等官司务防一铸印局防同馆附焉旧有行人司设司正司副行人等官属于礼部今裁】
　　【世宗御书堂额曰寅清赞化　按礼部公署明宣徳五年建时诸署未立以礼部所其皆国家大礼故先之既成赐什器百六十二刻礼部公用字于上分南北礼部藏书百二十部实之嘉靖中御书视日仪刻石于署内寅清堂前】兵部【在　皇城东宗人府后西向设尚书满汉各一侍郎满汉各二武选职方车驾武库清吏四司各设满汉郎中员外郎主事等官司务防一其外有防同馆焉】
　　【世宗御书堂额曰整肃中枢　按兵部旧有督捕公署本旧行人司署在西长安门外　本朝顺治十一年特设以侍郎主之佐以理事官及郎中员外主事司狱等官専以诘八旗逃丁与窝逃者并察盗贼康熈三十八年裁并刑部】刑部【在　皇城西东向设尚书满汉各一侍郎满汉各二直奉天江苏安徽浙江江西福建湖广山东山西河南陜西四川广东广西云南贵州督捕清吏司凡十八各设满汉郎中员外郎主事等官司务防一司狱司附焉而以主事为提牢外有贜罚库律例馆】
　　【世宗御书堂额曰明刑弼教】工部【在　皇城东户部后西向设尚书满汉各一侍郎满汉各二营缮虞衡都水屯田清吏司四各设满汉郎中员外郎主事等官司务防一】
　　【世宗御书堂额曰敬敕百工节慎库在署之东制造库在长安右门外丙丁戊三库在西安门内皆属焉寳源局在朝阳门内西南新増一厰在崇文门内泡子河有满汉司官各一员为监督其下有大使二员以满汉侍郎各一员总之又琉璃厰柴厰木厰皆分遣司官监督外江南浙江织造以内务府官督理其龙江等钞闗抽分木税皆由工部题差】理藩院【在玉河桥东长安门街北南向　本朝特设掌外藩防古及喇嘛诸事今西域及两金川平定凡囘部伯克及各土司入觐之职亦皆之尚书一侍郎二及郎中员外主事笔帖式等员皆用满洲蒙古人】
　　【世宗御书堂额曰宣化遐方　按院署旧在刑部北后移今处分典属王防旗籍柔逺徕逺理刑六司司务防一银库司库附焉其宁夏神木办理夷情库伦办理贸易青海西藏办事及喜峯等五口管理驿站并打箭炉税务八沟三座塔乌兰哈达多伦诺尔四处税务俱于理藩司员笔帖式内奏请派徃】都察院【在刑部北东向设掌院左都御史满汉各一左副都御史满汉各二右都御史右副都御史均为督抚兼衔掌道御史三十京畿河南江南浙江山西山东陜西湖广江西福建四川广东广西云南贵州满汉各一监察御史二十六京畿河南满汉各一江南满汉各三山东满汉各二浙江山西陜西湖广江南福建满汉各一都事经歴司附焉掌河南道别有公署在其西本京畿道署也圣祖御书堂额曰都俞吁咈并】
　　【御制台省箴勒石又巡视五城御史每年轮差公署俱在正阳门内之西　按明时都察院设左右都御史左右副都御史佥都至有四员监察御史每道置五员或三四员兼铸御史印令久次者掌之又明制内有刷卷巡视京营巡仓巡库巡视光禄巡青诸差外有巡按清军巡河巡闗巡茶印马屯田诸差　本朝止差巡盐巡漕巡仓余俱省世宗分遣御吏巡察各省驿寻皆罢其巡视台湾及巡察　盛京吉林黒龙江等处则届期请防差徃】通政使司【在西长安街南北向设通政使满汉各一副使满汉各一参议满汉各一知事经歴附焉】
　　【世宗御书堂额曰慎司喉舌又登闻鼓院在长安右门外旧设满汉科道各一员掌之雍正二年并于通政司】大理寺【在刑部南东向设卿满汉各一少卿满汉各一及左右寺丞评事诸员司务防
　　附焉　　　　　　世宗御书堂额曰执法持平】太常寺【在都察院北东向设卿满汉各一少卿满汉各一寺丞满一人汉二人博士三典籍赞礼司乐附焉】
　　【世宗御书堂额曰肃祗明禋外有神乐观牺牲所各坛庙祠祭官俱焉】光禄寺【在　皇城东安门内设卿满汉各一少卿满汉各一大官珍馐良醖掌醢四署司库典簿附焉】
　　【世宗御书堂额曰敬慎有节　按光禄寺明初为宣徽院尚食尚礼二局后改光禄寺】太仆寺【在正阳门内东中心台设卿满汉各一少卿满汉各一员外郎主事各四主簿防附焉】
　　【世宗御书堂额曰勤字天育】鸿胪寺【在工部南西向设卿满汉各一少卿满汉各一鸣赞序班主簿
　　附焉　　　　　　世宗御书堂额曰肃赞朝仪】国子监【在安定门内　文庙西设祭酒满汉各一司业满汉蒙古各一监丞满汉各一博士助教学正学録诸员典籍典簿附焉堂曰彛伦堂】
