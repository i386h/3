<!-- { "loadSidebar": true } -->
　　本朝涂廓【辽东人任河南河北兵廵道驻磁州顺治六年贼陷隆平逼武安廓率兵奋击马蹶为贼所害麾下苏某亦力鬬死赠廓光禄寺建祠以祀】沈志礼【奉天镶白旗人为磁州知州嵗旱开渠引泽水溉田秋禾乃登征收赋税不差一役而赋一无亏民徳之】华士防【江南人广平知县漳水旧经邑界泛滥不时士防疏濬上流水患逐息城隍廨舎庙学久就頽废士防以次修建在任十七年卒于官】
