<!-- { "loadSidebar": true } -->
　　【頋开妻周氏邵永正妻章氏方钦妾刘氏龚寕九妻齐氏丛合浦妻石氏冒福书妻石氏冒衮妾姜氏陈以质妻石氏葛贻逺妻蒋氏葛国珍妻沈氏刘云纪妻罗氏刘羽吉妻陈氏赵之连妻章氏丛中和妻沈氏陈君政妻孙氏洪国仪妻吴氏刘鹤鸣妻程氏刘钟后妻张氏刘师昆妻石氏章有年妻刘氏章启防妻杨氏钱防宿妻程氏冒稼妻吴氏严君锡妻陈氏汪文兰妻吕氏汪尚槐妻张氏夏永祚妻缪氏张一蕙妻陈氏吴方启妻丛氏吴鳯诏妻石氏余扶伦妻单氏张一蘅妻吴氏杨旭升妻朱氏秦廷徴妻平氏单自发妻徐氏姜榆妻李氏吴锡范妾刘氏蔡云翔妻郝氏吴国祥妻赵氏管正学妻頋氏仲叔礼妻康氏丁元弼妻石氏丛国瑄妻吴氏马宾生妻沈氏李梦星妻曹氏黄奉田妻吴氏冒元一妻蒋氏尤升鸿妻薛氏任钰妻杨氏张商喜妻陈氏石泰继妻吕氏孙维翰妻钱氏赵佐臣妻陈氏史文信妻薛氏史班书妻章氏沈百义妻左氏明御万妻徐氏冒吴灜妻朱氏黄淑圣妻章氏沈惟熙妻程氏朱日新妻丁氏姚立本妻许氏吴棆元妻頋氏冒浑之妾郝氏缪怡堂妻傅氏张朝绂妻頋氏刘叔和妻孙氏陈利如妻张氏冒四宣妻洪氏吴积善妻石氏冒善妻沈氏陈夀崇妻钱氏黄世义妻张氏俱以苦节乾隆元年以来　旌表】陈昌龄妻周氏【泰兴人夫亾守节事舅姑以孝称抚孤成立乾隆四年　旌表同邑刘名髙妻何氏范琦妻赵氏刘郁春妻杨氏刘洪勲妻李氏朱紫绶妻李氏赵其璋妻孔氏沈灵芝妻吴氏戚珍妻何氏吴嘉聘妻王氏常懿则妻李氏吉洪妻常氏袁世达妻陈氏蔡春元妻周氏蒋焕然妻常氏丁防烈妻张氏曹永徳妻周氏何南英妻王氏张咸妻戴氏季芳荣妻朱氏陆黉仕妻桂氏陈超园妻叚氏蒋令安妻李氏俱以苦节乾隆四十年以前　旌表】
　　土产丝【太平寰宇记通州产】盐【唐书地理志海陵有塩官】鳔胶【宋史地理志通州贡】干鲻鱼　鳇鱼醤　虾米【太平寰宇记俱通州贡】鹤【州志产通州吕四场丹顶緑胫足有纹】车【州出】苎布【出余东】剪刀【州出】鹻【出泰兴如臯】硝【出泰兴】













　　钦定大清一统志卷七十三
<史部,地理类,总志之属,大清一统志,海门厅图>
<史部,地理类,总志之属,大清一统志,海门厅图>
<史部,地理类,总志之属,大清一统志,海门廰表>
　　钦定四库全书
　　钦定大清一统志卷七十四
　　海门防【在江苏省治江寜府东五百八十里苏州府东北三百里东西讵一百八十里南北讵一百里东至海一百里西至通州界八十里南至江五十里北至通州界五十里东南至海崇明县界一百里西南至海昭文县界七十里东北至通州界一百二十里西北至通州界四十里】
　　分野天文斗牛分野星纪之次
　　建置沿革汉海陵县沙地后为东洲镇周显徳中始置县属通州在州东一百余里【王圻续文献通考云南唐始置县】宋因之元末以水患徙治礼安乡后复圯寄治州城明嘉靖间筑城复圯于海
　　本朝康熈十一年省并入州自后沙地日渐涨出计百数十里通州及崇明县居人分领垦种设太通巡道以统辖之旋裁巡道于崇明添设半洋司巡检通州添设州同専司沙务乾隆三十三年以沙地曰广旧县址俱己涨复割通州之安庆南安等十九沙崇明之半洋富民等十一沙及续涨之天南一沙特设海门防移苏州海防同知驻札其地直江苏省
　　形势划分两州邑之涨沙滨江临海以为治于通州为外防屏藩于崇明为声援掎角【防册】
　　风俗报垦农民勤劳力作风气敦朴劝于为善【防册】学校【乾隆四十一年士民呈请建立学宫　文庙四十三年告竣奉部议先行释奠各沙生童仍由原通州崇明县考试】
　　户口【户四万八百一十口十七万二千八百八】
　　田赋【田地一万二千九百十顷九十三畆零额徴漕银三千七百二十七两二钱一分三厘芦课银八千一百六两九钱五分七厘】
　　山川海【防地俱由海中涨出今三面临海东南隔海直崇明县西南隔海直昭文县续文献通考云海在海门县东十五里南达闽越北接齐鲁旧志元初海运之道自平江刘家港入海经扬州路通州海门县黄沙头万里长滩开洋沿山屿而行抵淮安府监城县】江【在防地南入海江面濶百余里有圩角港与昭文县之福山港直对为赴苏要道】海门岛【旧志在州东北海中宋李焘续通鉴长编宋初犯死获贷者多配登州沙门岛及通州海门岛海门岛有两处崇明镇以居豪强难制者东布洲以居懦弱者皆令煑海纳官至兴国五年姑令配役者塩亭役使王象之舆地纪胜东布洲先是海屿沙岛之地古来涨起号为东洲忽有布机流至沙上因名布洲既成平陆民户亦繁按海门岛即今防地】料角嘴【旧志在州东南一百四十里舆地纪胜海门有料角嘴中有醎淡二水不相混杂舟人不待汲能辨之其形势号为控扼又旧志宋绍兴中差水师把隘其沙脉坍涨不常潮小则委蛇曲折水路可认潮盛则一望弥漫李寳胶西之防道葢由此今圯于海】
　　安庆沙　南安沙　裙帯沙　玉帯沙　玉心沙西天补沙　东天补沙　川港沙　裙带余沙通兴沙　三角沙　小年沙　大年沙　日照沙吕夀沙　万盛沙　民灶沙　藤盘沙　丁角沙【以上一十九沙分划通州入】　富民沙　半洋沙　太平沙日盛沙　大洪沙　复兴沙　永阜沙　戏台沙大安沙　小安沙　五桂沙【以上一十一沙分划崇明县入】天南沙【设防以后续涨报陞防治东北】
　　古迹海门废县【明史在通州东旧治礼安乡圮扵海正徳七年徙治余中场嘉靖二十四年迁于金沙塲以避水患海在东大江于此入海又西有张港东有吴陵又有安东坝上又有白塔河四巡检司东南冇料角嘴乐史太平寰宇记在州东南隔海三百余里本东洲镇隋时升为县宋因之旧志明嘉靖三十三年复筑城周九百五十九丈有奇名曰天圎地方城门四水门二其后复圯于海】
　　闗隘吴陵巡司【在废海门县东七十里明置后裁】张港巡司【在废海门县西十里又有白塔河巡司今移置通州又有安东坝巡司俱裁】大河营【在废海门县东明嘉靖中以倭惊置寨设把总防守万厯中裁本朝初设守备于此今裁】
　　津梁三星桥【在防境东北合兴镇通海接界之所】利济桥【在大洪港内】通济桥【在大乔镇】文徳桥【在新建学宫前】
　　堤堰沈公堤【在海门废县东北宋至和中县令沈起以海涨病民筑堤七十里西接通州范公堤以障卤潮王安石有记今无存】海坝【在防治西北隅防地与通州接界处俱有水洪相隔洪面寛二十里乾隆四十一年守土率士民筑立堤岸计长十里土人名之曰海坝此后潮汐淤汀成沙通海往来遂成陆地无复度洪之患】
　　陵墓崔桐墓【旧志在海门废县南门外】
　　祠庙海神庙【在海坝上乾隆四十三年士民捐建】城隍庙【在防治之东通源镇上】闗帝庙【一在防治西茅家镇一在防治东长乐镇】
　　名宦宋沈起【明州人知海门县县负海地卑间嵗海潮至冒民田舍民徙以避弃其业起筑堤百里引江水灌溉其中田土益辟民相率以归】元綘【钱塘人知海门县淮民多盗贩塩制置使建言满二十觔者皆坐徙綘曰海滨之人恃塩以为命非羣贩比也笞而縦之】王柟【大名人孝宗时调海门尉乗轻舟入海涛捕剧贼小呉郎并其徒十七人获之狱成不受赏】明裴绍宗【渭南人正徳中令海门裁抑浮费奏蠲坍粮后官给事中以諌死】
　　人物明崔桐【海门人正徳进士授翰林院编修諌武宗南巡被廷杖世宗初伏阙諌议礼复被廷杖后以副使督学于椘有清名厯辰沅兵备道定永顺保定争地平长沙安化等处山宼擢为南太仆累拜礼部侍郎】
　　列女明卢氏【海门人夫李逸其名嘉靖初徙常熟县之白茒市依张岛以居岛悦卢氏及其女姿色诬其夫以盗置狱不死复沉之江遂谋以卢为妾而岛妻弟并欲室其女卢痛夫讐不得报先刺杀女遂自刎岛瘗二尸竹林中巡按御史陈蕙防得其寔岛等皆伏辜为立烈妇祠以祀之】
　　本朝沈芝山妻黄氏【防人励志守节又张王勲妻樊氏俱于乾隆四十三年题旌】
　　土产二麦　木绵



　　钦定大清一统志卷七十四
<史部,地理类,总志之属,大清一统志,安徽全图>
<史部,地理类,总志之属,大清一统志,安徽全图>
　　安徽统部表















<史部,地理类,总志之属,大清一统志,安徽统部表>
　　钦定四库全书
　　钦定大清一綂志卷七十五
　　安徽綂部【安庆府为省会在　京师南二千七百里东西距七百三十五里南北距六百六十六里东至江苏江寕府溧水县界三百九十五里西至湖北黄州府黄梅县界三百四十里南至江西九江府彭泽县界一百七十里北至江苏徐州府睢寕县界四百九十六里东南至浙江杭州府昌化县界五百十里西南至江西九江府治四百十里东北至江苏江寕府江浦县界五百二十里西北至河南归徳府鹿邑县治九百六十里】
　　分野天文斗牛女分野星纪之次【兼鲁地奎娄分野降娄之次今鳯阳府之懐逺虹县及泗州之五河是宋地房心分野大火之次今鳯阳府之宿州灵璧及颍州府是】
　　建置沿革禹贡扬州及徐豫二州之域【按今境内皆扬州地惟鳯阳府之懐逺虹县泗州之五河为徐州之域颍州府及鳯阳府之宿州灵璧为豫州之域】春秋
　　时分属吴楚【亦兼鲁宋之疆后越灭吴分属楚越】战国时为楚地秦置九江泗水颍川三郡汉初置淮南国【文帝改淮南置六安国】元封五年置十三部刺史分属扬州及徐豫二州【为扬州部之丹阳庐江九江郡及六安国徐州部之临淮郡豫州部之沛郡汝南郡】后汉因之【扬州刺史初治歴阳后治夀春废六安国改临淮郡为下邳国建安中于豫州増置谯郡】吴为扬州之丹阳庐江新都郡地而徐豫二州属魏【并置扬州改九江曰淮南郡为扬　州治兼领庐江郡移治于废六安国】晋亦为扬州【初治夀春平吴后徙治建业并増置宣城歴阳二郡改新都为新安郡】及徐豫二州
　　东晋扬州为王畿侨置豫州于淮南郡刘宋仍为扬徐豫三州改晋之侨豫州曰南豫州其后徐豫入北魏又侨置徐州于钟离郡【宋书州郡志徐州泰豫元年移治胊山元徽元年还治钟离】萧齐因之【时北魏于钟离以北亦别置扬州南兖州涡州颍州后次第入梁】梁初为扬徐南豫诸州天监中増霍州豫州【五年置于合肥】改置西徐谯合等州【大通初改北魏涡州为西徐州四年改北魏南兖州为谯州南豫州为合州】而淮表属东魏【武定六年复克涡阳七年克钟离夀春改梁徐州为楚州西徐州为谯州】大宝以后江北尽入于髙齐【先有扬合楚北徐涡颍谯等州改南楚州为西楚州天保二年置和州】陈承梁绪仅保江南亦为扬州及南豫等州而江北旋属后周【天和四年减齐大象元年改豫州复曰州南兖州曰亳州】隋开皇初罢郡以州领县大业初复改为同安宣城新安钟离淮
