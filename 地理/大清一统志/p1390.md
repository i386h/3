<!-- { "loadSidebar": true } -->
　　古迹盐水故城【在恩施县东四十里隋书地理志清江郡盐水后周置县旧唐书地理志武徳四年废盐水县】开夷故城【在恩施县北六十里北周置乌飞县隋改曰开夷寻省后复置唐省隋书地理志清江郡开夷后周置曰乌飞开皇初改焉唐书地理志施州清江义宁元年置开宁县武徳元年省入】故业州【在建始县东元和志建始县南至施州一百三十里本汉巫县地后周以前无县邑建徳三年于此置业州并置建始县贞观八年州废县属施州九域志建始县在施州东北九十七里方舆胜览故业州在今县东州基山下　按宋书州郡志晋初立建始县属建平郡太康五年省宋永初时亦有建始县寻废李吉甫元和郡县志谓后周以前无县邑盖未详考】施州废卫【今恩施县治明洪武十四年置本朝雍正六年改为恩施县】废忠孝安抚司【在恩施县西南元置安抚司明因之施南宣抚司今裁】废上爱茶峒长官司　废下爱茶峒长官司【俱在宣恩县境明宣徳三年置二长官司东乡安抚司今裁】废镇南长官司【在宣恩县境明永乐五年置施州卫今裁】废揺把峒长官司【在宣恩县境明宣徳三年置东乡安抚司今裁】废镇逺蛮夷长官司　废隆奉蛮夷长官司【在宣恩县境俱明宣徳五年置东乡安抚司今裁】废思南长官司【在宣恩县境明成化后置髙罗安抚司今裁】废东乡土司【在宣恩县境明洪武六年置安抚司施南宣慰司　本朝为东乡土司施州卫雍正十三年裁】废髙罗土司【在宣恩县境明洪武六年置安抚司属忠建宣抚司　本朝为髙罗土司施州卫雍正十三年裁】废忠峒土司【在宣恩县境明永乐四年置安抚司忠建宣抚司　本朝为忠峒土司仍施州卫雍正十三年裁】废忠建土司【在宣恩县境明洪武六年置宣抚司施州卫　本朝为忠建土司仍施州卫雍正十三年裁】废木册土司【在宣恩县境元置安抚司明玉珍改长官司明因之属髙罗安抚司　本朝为木册土司施州卫雍正十三年裁】废大旺土司【在来鳯县境明永乐五年置安抚司散毛宣抚司　本朝为大旺土司施州卫雍正十三年裁】废东流土司【在来鳯县境明宣徳三年置长官司大旺安抚司　本朝为东流土司施州卫雍正十三年裁】废腊壁土司【在来鳯县境明置长官司大旺安抚司本朝为腊壁土司施州卫雍正十三年裁】废西萍蛮夷长官司【在咸丰县】
　　【境明宣徳三年置金洞安抚司今裁】废龙潭土司【在咸丰县境明洪武四年置安抚司属散毛宣抚司　本朝为龙潭土司施州卫雍正十三年裁】废金洞土司【在咸丰县境明永乐五年置安抚司施南宣抚司本朝为金洞土司施州卫雍正十三年裁】废唐崖土司【在咸丰县境明洪武六年置长官司施州卫　本朝为唐崖土司雍正十三年裁】废钊南长官司【在利川县境明宣徳三年置忠路安抚司今裁】废忠路土司【在利川县境明洪武四年置安抚司施南宣抚司　本朝为忠路土司施州卫雍正十三年裁】施王屯【在恩施县南十五里方舆胜览东晋末桓诞窜蛮中自称施王筑城临施水号施王城子孙袭王至后周保定初始平之以其地置施州乃施王屯余址】硝场【在大田所北一百里明统志悬崖数千丈下有河渡其半崖一孔势若城门上产硝土】月台【在恩施县北王象之舆地纪胜施州北门外有月台髙三十丈其顶平方父老传云李白谪夜郎时常玩月于此】
　　闗隘五峰闗【在恩施县东二里连珠山下】东门闗【在恩施县东南东门外】振武闗【在恩施县北】胜水闗【在宣恩县境】散毛闗【在来鳯县境本名师壁峒元至元中置师壁峒宣慰司寻改宣抚司领师壁镇抚所师罗千户所至正中又立长官司四巡检司七明初复废为师壁峒今改为散毛闗】深溪闗【在咸丰县酉阳路口】石乳闗【在咸丰县石乳山上又建始县有石乳闗在石乳山下】石门闗【在建始县东一百三十里险峻通楚大道】石城闗【在建始县西二十五里】建阳闗【在建始县东南又野厢闗在县东南一百三十里】老鹰隘【在恩施县西二百里】懐来峒隘【在宣恩县境明初蓝玉引兵至此受南蛮欵附因名】崔家坝巡司【在恩施县境】干坝巡司【在宣恩县境】东乡镇巡司【在宣恩县境】卯峒巡司【在来鳯县境】张家坪巡司【在咸丰县境】建南巡司【在利川县境】南坪堡巡司【在利川县境】暗利砦【在恩施县南二百里】歌罗砦【在恩施县西南宋史地理志施州清江有歌罗永宁细沙宁边尖木夷平六砦方舆胜览歌罗砦本夜郎县故地唐置珍州干徳四年蛮酋珍州刺史田景迁内附纳土以酉江为界自是酉江以北夜郎县故地尽入施州】水心砦【在宣恩县水心山上】覃山砦【在宣恩县境】七女栅【在宣恩县境】
　　津梁天生桥【在恩施县东十五里下有溪通清江又四十五里有淩虚桥】便冬桥【在恩施县南麒麟溪上木桥七架长十五丈溪水冬落不便于舟桥以此名】涌鲸桥【在恩施县西腰带溪上】览胜桥【在恩施县东北通潮溪口】盘龙桥【在恩施县东北盘龙溪】通济桥【在咸丰县境】指阳桥【在建始县北一里】清平渡【在恩施县东九十里又十里有东津渡南陵渡石信渡】长滩渡【在恩施县北门外又北百里有枝里渡】龙溪渡【在恩施县东北百里又二十里有麻姑渡】
　　陵墓古巴蔓子墓【在恩施县西北都亭山明统志周季世巴国乱将军蔓子请师于楚许以三城楚救巴巴国以宁楚师请城蔓子曰借楚之灵克缓祸难诚许是三城将吾头往谢城不可得也乃自刎以头授楚师楚王以上卿礼葬其头于荆门山之阳巴国葬其身于此】巴公冡【在恩施县南二里明统志俗传昔有巴国大栅王世葬于此歴年虽多累累可辨】蛮王墓【在恩施县西南一百二十里明统志在卫城西南又城北都亭乡有岩髙百余丈岩腹有穴一十二皆藏柩之所相传为蛮王墓】
　　祠庙竹王祠【在恩施县东南东门山下祀夜郎侯】磨嵯神庙【在恩施县南里许方舆胜览磨嵯山本在黔州界极髙蛮依为巢穴颇为边患蜀王击之屡获神助故所在祀之】太山庙【在建始县北门外】
　　名宦唐南承嗣【魏州顿邱人霁云子歴施州刺史栁宗元称其服忠思孝无忝负荷】宋寇瑊【临汝人施州蛮叛转运使移瑊权领施州先是戍兵仰他州餽粮瑊至请募人入米偿以盐军食遂足而民力纾复诏谕髙州刺史田彦伊子承寳入朝得给印纸为髙州官族未防溪南蛮复内宼瑊率众擒其酋领戮之以白艻子弟数百人筑栅守其险要】李周【冯翊人通判施州州介羣獠不习服牛之利为僻田数千亩选谪戍知田者市牛使耕军食赖以足】任伯雨【眉山人调清江主簿郡守檄使涖公库笑曰里名胜母曾子不入此职何为至我哉拒不授】厐公孙【武功人以防补施州通判崇宁中部蛮向文疆叛诏转运使王蘧领州事致讨公孙説降文疆而斩之蘧上功进三秩知涪州】程公许【宣化人李为制置使辟公许通判施州行户房公事节浮费疏利源民不增赋而用自足时诸将乘乱抄刦事定自危以重赂结幕府大将和彦威懐金寳以献公许正色却之彦威惭而退】李庭芝【应山人理宗时知建始县训农治兵选壮士杂官军教之期年民皆知战守善驰逐无事则植戈而耕兵至则悉出而战防率下其法于所部行之】明谭朗然【字子明茶陵人嘉靖初任建始县悉心爱民劝农桑时称循吏】
　　本朝左其选【夷陵州人康熙三年知建始县值城郭荒芜其选携一仆至县偕典史亲刈荆棘结茅以居绥辑流民数百人给牛种俾尽力亩民赖以防业】张冲【太康人雍正癸丑进士知来鳯县秉性醇厚多行恵政附郭西南一带髙田以数顷计皆公道濬水源设水道滋灌溉尝课农桑至乡毎以闾阎浅近之语教尊君亲上之义民咸欣乐依之不忍去】
　　人物元向廷芳【施州人同従兄景仁征襄阳有功廷芳授防路总管出征战死景仁领其众防守铁筑城城陷死之】明陈鑛【施州卫人父隆乐善好施将死取人负劵尽焚于庭鑛性纯孝母疾虑不起陈刀几上旦夕拜祷刀忽跃起乃自割左脇取肝方寸和粥进母纫其创母遂病愈及母殁哀毁骨立逾年亦卒】童天申【字禄所施州卫人由乡贡授蕲水训导张献忠陷城以身殉难赠国子监助教　本朝乾隆四十一年赐祀忠义祠】张森【恩施人性至孝生而母目已昏及森长常以舌防之二十余年母目复明】
　　本朝陈世凯【恩施人平云南不着兠鍪攻城身被数创不退卒拔其城军中号曰陈铁头官至浙江提督】
　　列女谭氏【恩施人明末土蛮肆掠谭被执行至竹王沱投水死】邓宗启妻唐氏【恩施人贼至赋诗别夫自缢于忠建村】
　　本朝李世杰妻崔氏【恩施人早陨所天终身苦节又同县杜菁年妻陈氏邓熙皥妻黄氏刘靖邦妻陈氏熊珍妻李氏陈昌夏妻王氏张氏俱以节烈于乾隆年间先后　旌表】谭永韬妻谭氏【咸丰人夫亡殉节激切捐生乾隆二十二年　旌表】
　　土产金【明统志建始县出】铁【府志建始县出】布【府志建始产葛布】漆【府志建始产】桐油【府志建始产】蜡【府志建始出】茶【施州卫志卫境出】椒【府志建始产】药【唐书地理志建始出黄连】兽皮【唐书地理志建始出熊皮鹿皮】













　　钦定大清一统志巻二百七十四
<史部,地理类,总志之属,大清一统志,湖南全图>
<史部,地理类,总志之属,大清一统志,湖南全图>
<史部,地理类,总志之属,大清一统志,湖南省表>
<史部,地理类,总志之属,大清一统志,湖南省表>
<史部,地理类,总志之属,大清一统志,湖南省表>
　　钦定四库全书
　　钦定大清一统志巻二百七十五
　　湖南省【在　京师西南四千五百五十里东西距一千四百二十里南北距一千一百五十里东至江西南昌府宁州界二百八十五里西至贵州铜仁府铜仁县界一千一百三十五里南至广东连州界七百六十五里北至湖北荆州府监利县界三百八十五里东南至广东韶州府仁化县界七百九十里西南至广西平乐府恭城县界九百五十五里东北至湖北武昌府通城县界六百四十里西北至四川重庆府酉阳土司界九百里】
　　分野天文翼轸分野鹑尾之次【晋书天文志零陵入翼十一度桂阳入翼六度武陵入轸十度长沙入轸十六度】
