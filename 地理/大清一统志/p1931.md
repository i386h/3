<!-- { "loadSidebar": true } -->
　　山川石鸡山【在旗东七十里防古名衣韬图】太保山【在旗东九十里防古名满札尔】特黙车戸山【在旗东南五十里】伊克哈尔占山【在旗东南一百五十里】蛇山【在旗东南一百六十里防古名漠恵图】虎尔虎山【在旗东南一百七十里】巴图山【在旗南三十里防古名巴尔当辽史地理志辽国五代祖巴图貌异常有武略力敌百人众推为王生于巴图山因以名没山下在庆州二百里　按辽史但云在庆州二百里阙其方位似当云在庆州东南二百里也　巴图旧作勃突今改正】碧柳图山【在旗西九十一里】蒿拍都山【在旗西北一百五十五里】托鉢山【在旗北六里】方山【在旗北五十里防古名阿拍达兰图】清金山【在旗北七十里】葱山【在旗北一百二十里防古名宋吉纳】黑山【在旗北一百五十里防古名喀喇台】森几图山【在旗东北八十五里】庆云山【在旗东北一百二十里防古名吉尔巴】西伯图山【在旗东北一百五十里】赤山【在旗东北二百五里防古名巴顔五蓝哈达辽史庆州有赤山黑山太平山黑河】阿拍济哈峰【在旗东九十五里】衣马图峰【在旗西北七十里】野鸡河【在旗北一百里防古名戈尔戈台源出葱山东南流入黑河】黑河【在旗北一百十里防古名喀喇木伦源出防山西南流至噶齐克图站又东南流合戈尔戈台河入潢河　按辽史地理志庆州有黑山黑河沈括梦溪笔谈黑山在大漠之北有城在其西南谓之庆州有水出其下所谓黑水也古庆州在巴林之北所谓黑河即今喀喇木伦耳】布雅鼐河【在旗东北九十里源出森几图山东南流会乌尔图绰农河】乌尔图绰农河【在旗东北一百九十里源出巴顔乌蓝峰东南流会布雅鼐河水又东流入阿禄科尔沁界注于大布苏图池　按二河水俱不入潢或有疑布雅鼐河为水经注之诺真水绰农河为白狼水者非也】
　　古迹临潢故城【在旗东北辽史地理志上京临潢府太祖收天梯别鲁等三山之势于苇甸射金龊箭以识之谓之龙眉宫神册三年城之名曰皇都天显十三年更名上京府曰临潢辖军府州城二十五统县十临潢长泰定霸保和潞县易俗迁辽渤海兴仁宣化又曰上京太祖创业之地天显元年平渤海归乃展郛郭建宫室名以天赞起三大殿曰开皇安徳五銮城髙二丈不设敌楼幅员二十七里门东曰迎春曰雁儿南曰顺阳西曰金凤曰西雁儿曰南福其北谓之皇城髙三丈有楼橹门东曰安东南曰大顺西曰干徳北曰拱辰中有大内内南门曰承天有楼阁东门曰东华西曰西华南城谓之汉城宋大中祥符九年薛映记曰上京者中京正北八十里至松山馆七十里至崇信馆九十里至广宁馆五十里至姚家寨馆五十里至咸宁馆三十里渡潢水石桥旁有饶州唐于契丹尝置饶乐府今渤海人居之五十里保和馆度黑水河七十里宣化馆五十里长泰馆馆西二十里有佛舍民居即祖州又四十里至临潢府自过崇信馆乃契丹旧地其南奚地也金史地理志临潢府总管府地名西楼辽为上京金初因称之天眷元年改为北京天徳二年改北京为临潢府路贞元元年以大定府为北京后但置北京临潢路提刑司大定后罢路并入大定府路元史地理志广宁路尝迁治临潢　按辽史临潢府其侧临潢县又曰临潢县天赞初南攻燕蓟以俘人户散居潢水之北县临潢水故以名也似临潢必在西喇木伦之濵而又言涞流河自西北南流绕京三面东入于曲江其北东流为按出河则临潢又去西喇木伦逺矣金史临潢府临潢县倚有金粟河未知金时金粟河即辽史所云涞流河否也但证以薛映所记道里自中京北至上京凡三百七十里而渡潢水又二百三十里而至临潢中间所谓渡黑水河即今喀喇木伦今巴林之南者也今巴林东北一百四十里当乌尔图绰农河会和戈图绰农河之处有波罗城北周十二里内有三塔久毁疑即古之临潢但史所云涞流河绕京三面又疑古城当在和戈图绰农之东岸巴林与阿禄科尔沁接界处耳】庆州故城【在旗西北一百三十里辽史地理志庆州元宁军本太保山黑河之地岩谷险峻穆宗建城号黒河州每嵗来幸后以地苦寒统和八年州废圣宗秋畋爱其奇秀建号庆州有黑山赤山太保山老翁岭馒头山兴□湖锡锡溧黒河统元徳孝安富义三县金史地理志庆州境南有辽祖州怀州城中有辽行宫北至界二十里南至卢川二百二十西至桓州九百东至临潢一百六十县一朔平　按此城在喀喇木伦河旁防古名挿汉城周五里余喀喇木伦即黑河黑山在其东北三十里许　锡锡旧作辖失今改正】废祖州【在旗北辽史地理志祖州天成军本度本辽石八部实黙里地太祖秋猎多于此始置西楼后因建城号祖州以髙曽祖考所生之地故名城髙二丈幅员九里有祖山太祖陵在州西五里统长霸咸宁二县薛映记祖州四十里至临潢府金史地理志庆州境内有祖州天会八年改为奉州皇统三年废　实黙里旧作世没里今改正】
　　陵墓辽太祖祖陵【在旗界内故祖州辽史地理志祖州天成军有祖山山有太祖庙御靴尚存太祖陵凿山为殿曰明殿门曰黑龙东偏有圣踪殿立碑述太祖逰猎之事殿东有楼立碑以纪太祖创业之功在州西五里　按自明以来皆于广宁中安堡望祭或因指为辽陵所在非也】辽圣宗永庆陵【在旗界内辽史地理志庆州庆云山本黑岭也圣宗驻跸爱羡曰吾万嵗后当此兴宗遵遗命建永庆陵在州西二十里】



　　钦定大清一统志巻四百七
<史部,地理类,总志之属,大清一统志,卷四百七>
　　钦定四库全书
　　钦定大清一统志巻四百七
　　克西克腾【一旗驻吉拉巴斯峰在古北口东北五百七十里东西距三百三十四里南北距三百五十七里东至翁牛特界一百六十三里西至土蓝旗察哈尔界一百七十一里南至翁牛特界三十七里北至乌朱穆秦界三百二十里东南至翁牛特界五十一里西南至正蓝旗察哈尔界四十三里东北至巴林界一百五十四里西北至蒿齐忒界二百十里至　京师八百十里】
　　建置沿革辽上京道地【辽上京临潢府有平地松林太祖尝幸此观潢源今西喇木伦河即潢水其源在旗西界】金属北京路元属上都路及应昌路地明为防古所据
　　本朝天聪八年
　　太宗文皇帝亲征察哈尔林丹汗走死于是克西克腾索诺木戴青来归授为掌旗一等台吉世袭至乾隆四十六年以根敦达尔札承袭凡五世其贡道由独石口
　　山川蜘蛛山【在旗东四十五里防古名阿尔札】三金山【在旗东五十里】髙淀山【在旗东八十一里防古名音纳哈喀喇】楚浑杜尔賔山【在旗东南二十五里】恩都尔花山【在旗西南三十一里】漠海恩都尔山【在旗西南四十三里】乌素图杜尔賔山【在旗西四十里】大黑山【在旗西九十里防古名巴顔喀喇】巴汉衣色里山【在旗西北八十里】伊克衣色里山【在旗西北一百里】博罗阿几尔汉山【在旗西北一百十五里】博尔多克山【在旗西北一百七十五里】牛心山【在旗西北二百十里防古名巴顔朱儿克】黄山【在旗北一百三十里防古名巴顔洪都尔】布伦山【在旗北二百五里】双山【在旗北二百四十里防古名屯图尔】木叶山【在旗北二百七十三里防古名几几恩都尔　按辽时以木叶山为郊祀天地之所故礼志有察山仪地理志永州谓之东巴纳有木叶山上建契丹始祖庙奇善罕在南庙克都音在北庙相传有神人乗白马自马盂山浮土河而东有天女驾青牛车由平地松林泛潢河而下至木叶山二水合流相遇为配偶生八子其后分为八部毎行军及春秋时祭必用白马青牛示不忘本云今木叶山无可考此几几恩都尔山在西巴尔台河发源处非土河与潢河合处之木叶山也　巴纳旧作捺鉢奇善罕旧作奇首可汗克都音旧作可敦今改正】岳碧恩都尔山【在旗东北六十里】马尾山【在旗东北一百四十五里防古名叟几】拜查黙尔哲峰【在旗东八十五里】伯里克哈马尔峰【在旗东南五十一里】五蓝布通峰【在旗西南八十五里】碧齐克图峰【在旗西北三十五里】黙尔哲峰【在旗北一百十里】色尔蚌峰【在旗北二百里】寨当拉虎峰【在旗东北四十里】五蓝峰【在旗东北一百里】色尔岭【在旗南三十九里】虾蟆岭【在旗西南六十里】髙柳谷【在旗南四十里防古名伊克布尔哈苏台又旗西南十五里有巴汉布尔哈苏台谷】潢河【在旗西一百五里大辽水之西一源也防古名西喇木伦源出百尔赫贺尔洪辽史太宗记幸平地松林观潢源即此东北流会诸水经旗北又东流入巴林界又东经阿禄科尔沁南翁牛特北又东北流老河自西南来防经札鲁特南喀尔喀北折东南流经科尔沁左翼南左翼前后二旗东北又南会大辽水入边城是为辽河详见　盛京奉天府】萨里克河【在旗西四十里源出乌素图杜尔賔山南流入萨里克河】衣尔都黑河【在旗西北六十里其源出乌素图杜尔賔山西流入萨里克河】伊黑库窝图河【在旗西六十里源出乌素图杜尔賔山东北流入潢河】搭里齐河【在旗西北五十里源出乌素图杜尔賔山东流入潢河】白河【在旗北五十里防古名阿禄挿汉源出岳碧尔山西流会塔里齐河】碧落河【在旗西北一百五十里源出兴安山东南流会格类河入潢河】格类河【在旗西北一百三十五里源出兴安山东南流会碧落河入潢河】哈尔汉河【在旗东北一百五十里源出漠海恩都尔山西流至五蓝布通峰又东流入潢河】釡河【在旗东北六十里防古名陀恵源出岳碧尔山北流入黒河】髙凉河【在旗西南五十里防古名拜查汉山拜查泊东北流入潢河】额伯里挿汉河【在旗东北五十里源出寨当拉库峰东南流会拜察河】韦里河【在旗东南二十里源出兴安山东北流会髙凉河】土河【在旗北二百六十里防古名西巴尔台源出木叶山东流会木西夏河黑河哈尔达苏河东流入潢河】穆西夏河【在旗北一百六十里源出兴安山东南流会哈尔达苏台河】哈尔达苏台河【在旗北一百九十里源出温泉东流入巴林界会黒河】春得布河【在旗东南四十一里源出楚浑杜尔賔山东流入翁牛特界入老河】野猪河【在旗西北一百九十里防古名树尔哈源出永安冈东北流入捕鱼儿海】公姑尔河【在旗西北二百二十里源出巴顔朱尔克山西南流入捕鱼儿海】西林河【在旗西北二百四十里源出俄伦泊西流入阿霸垓左翼界】吉林河【在旗西北一百八十三里源出撒尔一山东北源入蒿齐忒界】阿尔达图河【在旗东北三百十里源出兴安山西北流入乌朱穆秦界北流会葫芦谷尔河】柳林淀【在旗西一百六十里防古名穆西夏源出兴安山东南流会哈尔逹台河】马淀【在旗北三百二十里防古名巴克塔乌尔格呼】捕鱼儿海【在旗西北一百七十里防古名达尔公姑野猪等四河流入其中周数十里　按元史特苏济传上都东北三百里有达尔海子即此　特苏济旧作特薛禅达尔旧作答儿今改正】蒿赖库勒泊【在旗西一百五十里】乌素图库勒泊【在旗西一百三十里】克尔特黑库勒泊【在旗西一百五十里】噶尔达哈尔浑泊【在旗北一百八十里】冈噶泊【在旗西北一百六十二里】达汉泊【在旗西北一百六十八里】达尔汉漠多林【在旗西南三十四里初名道图喀喇漠多】
