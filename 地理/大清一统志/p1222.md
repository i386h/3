<!-- { "loadSidebar": true } -->
　　本朝翟凤翥【闻喜人顺治六年知饶州府兵燹后凤翥招集流亡请蠲荒芜粮税八万有竒郡学圯移建故淮藩遗址又建芝山锦云东山诸书院讲学课士民风丕变在任五年迁本省兴屯道佥事】王起彪【钱塘人顺治六年知徳兴县时防氛未息徳兴在羣山中贼猝至起彪率民兵御之众寡不敌遂被害】娄维嵩【直人顺治七年知浮梁县兵燹之余居民四散维嵩设法招徕浮梁嵗漕万余石每石征银五钱令里民赴南昌办买后以米价腾贵吏縁为奸维嵩请征于县出资建仓民赖以苏编审汰逃亡万余口除实荒田二千余顷至今民　其徳】程瀚【上元人顺治中知安仁县地连抚州之东乡其民置田县界曰寄庄为官民病者数百年瀚至别立寄庄单头征其赋自是县民无代赔之苦寄庄亦免顽抗之累】郑邦相【咸宁人顺治中知鄱阳县天资明敏无狱无逋赋邑数多盗屡获屡脱邦相严行缉捕悉置之法民甚赖之】王临元【平山卫人康熙九年知浮梁县十三年七月山贼陷城临元自缢赠按察使佥事】郭万国【许州人知饶州府康熙十四年五月耿逆陷城万国死之赠光禄寺卿同时殉难者同知范文英奉天人万年知县王万鉴临海人并赠参政鄱阳县丞陆之蕃防稽人赠佥事石门巡检翁凤翥鄞县人饶州税课司大使李崇道清苑人并赠经厯】
