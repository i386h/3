<!-- { "loadSidebar": true } -->
　　【太祖赐舒尔哈齐号达尔汉巴图鲁以褚英遇大敌率先击败其众特赐号阿尔巴图图们以代善阵斩博克多又与兄并进克敌特赐号古英巴图鲁戊申年大祖命贝勒褚英阿敏率兵五千征乌拉国围其宜罕山城克之斩千人获甲三百俘其众以归时乌拉贝勒布占泰与科尔沁贝勒翁阿岱合兵出乌拉城二十里遥望我军知不可敌遂相约而还布占泰因失宜罕山城大惧始遣使修好乞盟执叶赫贝勒纳林布禄属下五十人送我使尽杀之寻又背盟侵我国所属窝集部之瑚尔哈路者再壬子年秋九月癸丑太祖率兵征之师至乌拉庚申】
　　【太祖张黄葢鸣钲鼓沿乌拉河而行布占泰率兵迎战至河滨见我兵甲胄鲜明士马精强军势甚盛乌拉兵人人惴恐无鬬志太祖遂沿河岸而下克其临河五城又取金墉城驻师焉其城在布占泰所居大城河岸之西距城西门二里许冬十月辛酉朔】
　　【太祖以大牢告天祭纛驻兵三日布占泰昼则率兵出城相持河岸夜则入城休息诸贝勒请渡河击之太祖曰毋作此浮面取水议也当为探原之论耳譬伐大】
　　【木岂能遽摧必以斧斤斵而小之然后可折今以势均力敌之大国欲一举而取能尽如吾愿乎我且削其所属外城独留所居大城外城尽下则无仆何以为主无民何以为君乎遂率师毁其六城焚其庐舍糗粮移驻于富勒哈河渡口布占泰使人来告曰上乘怒兴兵至此今】
　　【上怒已息乞留一言而归又亲率其臣六人乘舟止河中跽而乞曰乌拉国即上之国也幸勿尽焚糗粮叩首哀籨不已太祖擐甲上马率贝勒大臣出众军前立马河中水及马腹乃谕责布占泰曰我昔擒汝于阵贷汝死赡养汝俾主乌拉】
　　【国以三女妻汝许汝盟誓者七汝藐忽天地屡背誓言再侵吾所属瑚尔哈路欲夺吾所聘叶赫女又以鸣镝射吾女吾以女归汝异国义当尊为国妃何得陵暴至此我爱新觉罗乃由】
　　【上天降生事事顺天命循天理数世以来逺近钦服从不被辱于人汝即不知百世以前事岂十世以来之事亦不知耶若我女有过汝宜告我无故被寻他国且不受况我国乎古人云宁损其骨无损其名我非乐有此举乃汝负恩悖乱是以声罪致讨耳布占泰对曰此必有人离间吾与】
　　【上恩同父子今之不睦其语皆为传布者误也布占泰之臣拉布泰从旁率尔上既因此而怒何不遣使来问太祖责拉布泰曰我部岂少汝辈人耶尚谓辱吾女为诬夺吾所聘女为妄言乎凡事未实副须问既实矣又何问焉此河无不冰之日吾兵无不再来之理汝口虽利能齿吾刃乎布占泰大惧止拉布泰勿言布占泰弟喀尔喀玛请曰乞】
　　【上寛宥赐一言而行太祖曰汝果无此事以汝子及大臣子为质始鉴汝诚不然吾不信也遂回营驻乌拉国五日还兵至乌拉河边伊玛呼山冈以木为城留兵千人守之癸丑年春正月太祖闻布占泰以其子绰啓鼐及十七臣之子送叶赫为质知其终不知悛改翼旦太祖乃亲率大兵往征之时布占泰期以正月丙子送其子质叶赫而我兵先一日至攻取乌拉之逊扎塔城督兵进克鄂多鄂谟二城时布占泰率兵三万越富勒哈城列营我统军贝勒大臣皆欲战太祖止之曰征伐大国岂能使之遽无孑遗乎仍以前言】
　　【勅谕诸贝勒大臣时贝勒代善阿敏大臣费英东额亦都安费扬古扬古利何和哩侍衞扈尔汉及诸将皆奋然曰我士饱马腾利在速战所虑者布占泰不出耳今彼兵既出平原旷野可一鼔擒也】
　　【太祖曰我仰荷天眷自用兵以来虽遇劲敌无不单骑突阵斩将搴旗今日之役我何难率尔等身先战但恐贝勒诸大臣或有一二被伤实深惜之故欲计出万全非有所惧而故缓之也尔众志既孚即可决战因命取铠胄被之贝勒大臣及诸将闻】
　　【太祖言皆踊跃传令军士尽甲太祖遂定防】
　　【谕军士曰傥防上天眷佑悉破敌众即乗势夺门克其城毋使复入于是我军前进布占泰率兵三万由富勒哈城而来令军步行行列阵以待两军距百步许我兵亦下马步战矢交发如呼声动天太祖奋然挺身而入诸贝勒大臣率军士鼓勇纵击大败乌拉兵十损其六七余皆弃甲逃窜遂乗势夺其门】
　　【太祖登城西门楼坐城上悉树我军旂帜布占泰率败兵不满百人急还城下见我军旂帜大惊而奔复遇贝勒代善率精兵邀击之布占泰势不能敌遂遁又损兵过半余皆溃走布占泰仅以身免投叶赫国而去我军获马匹甲胄器械无筭尽收抚其所属城邑驻军十日大赉有功将士乌拉败兵来归者悉还其妻子仆从编戸万家其余俘获分给众军乃班师布延之族裔及满泰布占泰之子孙授官职者甚众后太祖遣使往叶赫令献布占泰叶赫锦台什者不与】
　　【太袓乃兴师灭之详见叶赫故城注】阿勒楚喀城【在城东北六百里白都讷东北城周二里南北二门为宁古塔边界雍正三年设副都统协领佐领防御官兵驻此七年改建新城周三里东至玛渊河三姓界二百里西至拉林河白都讷界一百二十里南至穆楞山白都讷界三百二十里】
　　【北至混同江防古果尔罗斯公界七十里东南至玛渊河源宁古塔界一百五十里西南至喀萨哩河白都讷界七十六里东北至三姓界二百里西北至拉林河防古果尔罗斯公界二百五十里又城之西南四里有城一城内有小城尚余宫殿旧址不知建自何代】白都讷城【在城西北旧名纳尔浑又曰新城　本朝康熙三十二年建髙一丈二尺周七里门四东至兰陵河一百三十里西至松花江东岸二里南至松花江二里北至防古界四百里东南至巴延鄂佛罗边门三百三十里西南至松花江北岸二里东北至兰陵河口一百五十里西北至松花江东南岸二里康熙三十三年移吉林副都统镇守此雍正　五年设长宁县属奉天府乾隆元年裁】珲春城【在宁古塔城东南六百二十里珲春河东岸周一里门四其南与朝鲜接界皆库雅拉等所居康熙五十三年编置佐领设协领防御管辖东至海二百八十一里西至图们江二十里南至海一百十里北至佛斯亨山一百二十里】三姓城【在河勒楚喀城东二百余里东西数百里皆满洲所居康熙五十四年编置佐领筑城周五里濠深七尺设协领防御管辖雍正五年増置副协领训导等官十年】
　　【又增设副都统镇守其地又城之西一百五十里瑚尔哈河西岸有西古城城南六十里瑚尔哈河东岸有东古城城北二里有北古城其基址半存皆莫详创建何代】海兰河屯【在宁古塔西北六十里海兰河北岸有城周三里门四乾隆十九年】
　　【皇上东巡过此有御制海兰河屯诗】二十家堡【在城北一百十里通志城周一里南门一】博尔
　　济堡【在城北八十里周一百步门一通志作博尔济城】
　　闗邮法特哈边门【在吉林城北一百五十里一名巴延鄂佛罗注白都讷黒龙江之道也州之东北以额塞哩河为界自此设边而西边外皆蒙古所居】伊屯边门【在城西北一百九十里东距法特哈边门一百七十七里旧设有章京雍正六年増置佐领驻防乾隆十九年】
　　【皇上东巡过此有　御制入伊屯边门诗】克尔素边门【在城西北五百六十七里东距伊屯边门一百八十四里】布尔徳库苏巴尔罕边门【在城西北五百六十八里东距克尔索边门一百五十里西至开原县威逺堡边界一百七十八里　以上四边门皆统辖于吉林将军东起吉林乌拉东北西抵开原县威逺堡边门外遮罗奉天北境即所谓新边也其设防御笔帖式各员及防御兵额数与奉天锦州各边门同】尼什哈站【即乌拉站在城西十里又西七十里至搜登站又西七十里至伊勒们站又西五十五里至苏斡延站即双阳站又西六十里至伊丹巴站即驿马站又西六十里至阿尔坦额墨勒站即大孤山站又西六十里至克尔素站又西八十里至叶赫站又西四十里至防古和罗即棉花街站又西五十里至开原威堡堡以上九站皆尼什哈站管理】额赫茂站【在城东九十里又东九十里至拉发站即额音楚站又东六十里至图伊屯站即安巴多观站又东一百十里至鄂摩和索罗站为宁古塔界】金州鄂佛罗站【亦名哲松站在城北五十里又北六十里至舒兰站又北四十五里至法特哈站出法特哈边门入白都讷界】舍哩站【在白都讷东南五十里又东南六十里至蒿子站又东南三十五里至五家子站即逊家布站又东南四十五里至图赖昭站又东南五十里至防古站又东南四十五里至腾额尔哲库站又东南四十五里至法特哈站入吉林乌拉集以上吉林乌拉白都讷二处每站设笔帖式一员以六品管驿站官一员统之】索兰站【在宁古塔城西八十里又西七十里至毕尔罕毕喇站又西一百四十里至鄂摩和索罗站入吉林界】
　　桥梁遵法桥【在吉林城内将军署之南】珠噜多观河桥【在城东二百九十里】石甸子桥【在宁古塔城西一百余里黑石子甸子石空处】乌拉渡【在吉林城南康熙十一年设】嫩江渡【在吉林城西北康熙三十三年设】松花江渡【在吉林城东康熙三十三年设】阿勒楚喀渡【在阿勒楚喀城外雍正二年自松花江移设又西南至开原交界有扣叶二河渡以上诸渡俱额设水手只皆水师营管辖】
　　陵墓金辉陵　永陵　定陵　乔陵【通志皆金世祖尊为陵者国书古塔境】完顔希尹墓【通志金章宗时以其所造国书立庙上京嵗祀之墓在宁古塔境内】罗索墓【在吉林城西二百里博屯山有金源郡王庙残碑彷佛可辨　罗索旧作娄室今改】海古城古墓【通志在宁古塔境内本金上塜地国初其塜忽陷地宫中多殉葬之物考金史太祖初葬于海古城西其　后王公贵人多葬其地惜铭志无可辨耳】古贤者墓【在三姓地碑镌古贤者墓不详何人】
　　祠庙望祭殿【在温徳亨山　本朝雍正十一年建望祭长白山神】吉林都城隍庙【在城内将军署之东雍正六年建】松花江神庙【在城东门外北江岸　本朝乾隆四十五年勅建】灵佑庙【在城西三百里小孤山上俗称为九天女庙】闗帝庙【在城北门外北顶上建置年月未详乾隆十九年】
　　【御书额曰灵着豳岐】观音寺【在城东门十二里龙潭山上乾隆十九年】
　　【御书额曰福佑大东】马神庙【在宁古塔城东门外康熙十年建又白都讷城内亦有马神庙土人每以正月卜年丰嵗稔于此俱有灵应】火神庙【在城西雍正十年建】
　　寺观石佛寺【在宁古塔城西南六十里古大城南隅相传金时慈圣太后建石佛髙三尺余后石首坠地有石工欲凿为碾甫举锤头涔涔痛遂置之是夕土人同感异梦于是举石首凑法像冶铁固之即故址建寺】







　　钦定大清一统志卷四十六
　　翻译语解【附】
