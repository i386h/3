<!-- { "loadSidebar": true } -->
　　【云高连山隠隠东出辽塞】盆山【在天镇县东十里其形似盆上有石洞】孤峯山【在天镇县南二十里平　地突起上有风神庙】晚霞山【在天镇县东南二十里形似莲花又名莲花山】神头山【在天镇县东南六十里尖峯耸立一名笔峯山】福禄山【在天镇县东北十里】二郎山【在天镇县东北十五里有泉不盈不涸取之不竭泉上有庙祈祷辄应】壸山【在广灵县东一里壶流河绕其下故名】飞凤山【在广灵县东二十里平地一冈突起轩如翔凤下有西马庄元侍郎厐清居之清尝任冼马故以官名庄今讹洗为西】社台山【在广灵县西闗内石冈如台故名】鞍子山【在广灵县西三里两阜相连其状如鞍】石梯山【在广灵县西二十里为驿路所经自麓至岭石阶天然明嘉靖中高仲寳修葺遂为周坦途】黄龙山【在广灵县西三十里相传有黄龙见此】白羊山【在广灵县西五十里周二十二里中有泉湍瀑声如唾玉名曰瑞泉】望狐山【在广灵县西六十里周三十二里】玉峯山【在广灵县南一里两峯突出如玉一名遇逢山俗传遇仙人采药于此】直峪山【在广灵县南十五里】巧八山【在广灵县北二十里一山居中四围七山相向】牛栏埚山【在广灵县北三十里周围有天生石栏】平顶山【在广灵县北三十里周四十里山顶方平如故】如斗山【在广灵县东南三十里周一百二十里层峦突起高出云表一名神峯山上有圮城】天井山【在广灵县西南二十里上有石井】林管山【在广灵县西南四十里一名林闗山周三十六里为西南咽喉山下有石夹泉下流数里出口】老山【在广灵县东北三里一名翠山其山皆石百草环生若点翠然】瓦房山【在广灵县东北四十里周五十三里形如瓦屋】桦山【在广灵县东北四十里一名桦涧岭多产桦树上有三分砦】千福山【在广灵县西北五里出花斑石旧志一名千夫山相传前代遣千夫取石祠而祷之今神祠尚在民常祈福于此】九层山【在广灵县西北二十五里山有九层因名】六楞山【在广灵县西北七十里前后各垂三脊峻险幽深】孤山【在灵邱县东十八里】三山【在灵邱县东二十五里三峯巍峙】枚廻山【在灵邱县西元和志兹水出灵邱县枚迥山寰宇记土地记云卣城东三十八里有枚迥岭北与高是山连麓接势通为髙是山】太白山【在灵邱县南十里元和志有钟乳穴其深不测仰望穴中乳如悬穗旧志在县南二十里高十五里周七十五里廻绕十八盘雪积春暮不消】隘门山【在灵邱县东南周二十里水经注水自县南流入峡谓之隘门设隘于峡以讥禁行旅高峯隠天深溪埒谷寰宇记隘门山亦曰隘口今呼为龙门在县东南十五里壁立直上层崖刺天有古道极陿后魏明元帝置义仓之所】恶道山【在灵邱县东北二十里路险峻难行】花山【在灵邱县西北十二里春花特盛】圣水山【在灵邱县西北三十里周三十二里山下有泉旱祷辄应亦名龙泉山　按省郡各志并载圣水山在县西北龙泉山在县北其实一山也今据邑志删正】双化岭【在大同县西三十里盘踞百余里府志世传有二僧同化于此岭西有古寺】野狐岭【在大同县西北二十里辽史兴宗纪重六年夏四月猎野狐岭元史穆瑚黎传穆瑚黎从太祖伐金金兵四十万阵野狐岭北穆瑚黎率敢死士大呼防阵帝麾诸军并进大败金兵穆瑚黎旧作木华黎今改】枪锋岭【在浑源州东南五十里】枳儿岭【在天镇县东三十里】火烧岭【在广灵县西北五十里赤崖烂燃与桦山皆称险峻】断驾岭【在广灵县西四十里】廻岭【在广灵县西五十里又有马蹄岭亦在县西五十里】银钗岭【在灵邱县东二十五里周三十里接直隷易州广昌县界両傍高山卓峙如立钗然】玉华峯【在浑源州南十里恒山之左双峯耸翠形如削玉】化悲岩【在山阴县西南四十里两峯壁立东岩有石穴颇深广中有北岳祠中霤圣水滴日盈缶以禜雨奇騐县志相传有樵夫夏初采薪至岩窟见二仙对夹樵夫留新窟中归告诸父老伐木凿石构祠四楹】赵霸冈【在应州东二十五里南濵浑河】防驾冈【在应州南三十里相传魏孝文帝驻跸于此】卧龙冈【在广灵县北八里山脉蜿蜒自西而来凝结东向与龙虎岩对峙左右宛然二龙每夏时平地有光上浮若引练贯両山之麓冬春则不复见】大石峪【在应州东南三十里相近有小石峪皆南通代州繁峙县】箭杆峪【在应州西南四十里相近又有明福刘家神堂等峪】东安峪【在应州西南五十五里又西五里有西安峪】白狼堆【在应州西北水经注湿水又东北迳白狼堆南魏道武帝于是遇白狼之瑞故斯阜纳称马阜上有故宫庙楼榭基雉尚崇每至鹰隼之秋羽猎之日肆阅清野为升眺逸地】沙陵【在阳高县南水经注湿水又东迳沙陵南魏金田之地】桑干水【自朔平府马邑县东北流入山阴县界又东北流迳应州界又东北流迳大同县东南五十里又东流入高县界又东流入天镇县界又东流入直隷宣化府懐安县界自应州东亦称湿水水经注桑干水又东左合武周塞水又东南迳黄阜西又屈迳其堆南又东右合夫津又东北迳魏亭西又东北迳白狼堆又东北迳巨魏亭北又东崞川注之又东迳班氏县南如浑水注之又东北迳平邑县故城南又东迳沙陵南又东迳狋氏县故城北又东迳道人县故城南又东迳阳原县故城南】如浑水【在大同县东北四十里自塞外南流入又南至县东流入桑干河今名御河水经注如浑水出凉城南旋鸿县西南五十余里东流迳故城南又东合旋鸿池水东南流迳永固县右防羊水又南至灵泉池又南迳北宫下又南分为二水一水西出南屈入北苑中厯诸池沼又南迳虎圏东又迳平城西郭内又屈迳平城县故城南夹御路南流迳蓬台西又南迳皇舅寺西又南迳永宁七级浮图西又南逺出郊郭又南迳白登山西又迳宁先宫东又南迳平城县故城东自北苑南出厯京城内又南迳借田及药圃西明堂东及南与武周川水会南流迳班氏县故城又东南流注于湿水府志御河源出府东北邉墙外葫芦海经得胜堡东赐堡西过府东门外又南流与武周川合又东南至县东西三十里注桑干河】武周川水【自朔平府左云县东流入懐仁县北又东南流至大同县东南入御河今名十里河水经注武周川水又东北右合黄山水又东迳故亭北右合火山西谿水又东南流水侧有石祗洹舍并诸窟室又东转迳灵岩南又东南流出山又东迳平城县东南流注如浑水】武周塞水【在懐仁县南七十里源出县西新庄村东流迳薛家庄又东流至县东南入桑干河一名新庄河又名南河水经注武周塞水出故城东东南流出山迳日没城南又东流右注桑干水】乱岭闗水【在浑源州东四十里西流入浑河】磁窑峡水【在浑源州南十里北流入浑河】水【在浑源州南出翠屏山东南流入灵邱县又东南流入直隶易州广昌县界即古呕夷水周礼职方并州川曰呕夷汉书地理志灵邱县有水东至文安入大河遇郡五行九百四十里升州川水经注水出灵邱县高氏山即温夷水也南迳侯塘又东合温泉水又东莎泉水注之又东迳灵邱县故城南又自县南流入峡谓之隘门厯南山沿涧西转迳御射台南又西流南转东屈迳北海王详之石碣元和志呕夷水一名水出灵邱县西北高氏山辽史谓之浑源州今名唐河】逺望峪水【在浑源州东南十里出逺望峪西北流入浑河】温泉水【在浑源州东南一百里西南流入滱水水经注温泉水出西北暄谷其水温热若汤能愈百疾东南流经兴豆亭北又东注于水】李峪水【在浑源州西南十里北流入浑河】凌云口水【在浑源州西南三十里北流入浑河】崞川水【在浑源州东北二十里流迳州西南麻家庄又西至应州西安镇折而北入桑干河水经注崞川水出崞山县故城南又西出山谓之崞口北流迳繁峙故城东又北迳剧阳县故城西又东注于湿水】神谿水【在浑源州西北鳯凰山下水中有孤石方一畆高丈余上有律吕神祠又乳泉水在州西二十里一名西神谿水俱流入浑河】石峪水【在应州东南三十里有大石峪小石峪二水合之而北流迳州城东北又北合浑河入桑干河内】敦水【在阳高县南东北流入天镇县西入雁门水山海经少咸之山敦水出焉东流注于雁门之水水经注敦水导源西北少咸之山南麓东流迳参合县故城南又东水注之东北注雁门水】雁门水【源出阳高县西北邉墙外东南流入高阳县北又东流入天镇县界又东流入直隶宣化府懐安县界水经注雁门水出雁门山东南流迳高栁县故城北又东南流迳吪险城又东南流屈而东北积而为潭敦水注之又东北入阳门水与神泉合又东迳西伺道城北又东托台水注之】于延水【在天镇县北一名修水一名东洋河源出县北邉墙外东南流至县东北又东南流入直隶宣化府懐安县界山海经梁渠之山修水出焉汉书地理志代郡且如县有于延水出塞外东至寕入沽水经注于延水出塞外柔元镇西长川城南小山东南流迳且如县故城南即修水也又东南迳马城县故城北俗谓是水为为河头又东迳零丁城南右合延乡水】托台谷水【在天镇县西南东北流入雁门水水经注托台谷水上承神泉于苇壁北东迳阳门山南托台谷谓之托台水东迳三会城南又东迳托台亭北又东迳马头亭北又东北注雁门水】祈夷水【在广灵县南闗外郑康成顔师古以此为呕夷川今名壶流河源出县西三十里莎泉东流入直隶蔚州界汉书地理志代郡平舒县有祈夷水北至桑干入治水经注祈夷水出平舒县东迳平舒县之故城南泽中其水控引众泉以成一川东北迳兰亭南又东北迳石门闗北又东北流水侧有故代王鱼池】丰水【在灵邱县东南二十里平地上乱泉涌出上建丰水神祠东流为葫芦河】滋水【在灵邱县西南二十里源出枚廻山一名莎泉水东流入唐河水经注莎泉水东南入于水元和志滋水出县西枚廻山悬流五丈湍激之声响动山谷樵伐之士咸由此渡巨木沦渚久乃方出或落崖石无不粉碎】水磨河【在大同县东门外源出平地东流入桑干】大峪河【在懐仁县南四十里又北十里有薛家河又北五里有小峪河俱流入桑干河】浑源河【在浑源州东南十里源出汉土峪分流绕城北西流滙为大泽又西流滙神谿水折而西北至应州龙首山又折而北入于桑干河】黄水河【在应州西南自朔平府马邑县东北流入山阴县界又东北流入州西北八里入桑干河即古湿水也】清水河【在应州西北东南流迳黄堆北东流入桑干河】木河【在应州西北二十里东流入桑干河】白泥河【在山阴县东一名白迷河源出县东南界榆林峪由峪东北流入应州界盆子峪河】天河【在天镇县南一里流至城北常泥泞不易过故名】枕头河【在广灵县南源出翟家疃形类角枕东注壶流河】黑龙河【在灵邱县西四十里源出黒龙谷上建黑龙池庙南入水】镇子海【在懐仁县东南十五里周廻四十五里西北有泉深不可测县志镇子海居人决水导流于桑干河今水涸皆为禾黍之地】灵泉池【在大同县城北魏书孝文纪太和九年六月幸方山遂幸灵泉池水经注池东西一百步南北二百步旧名白杨泉泉上出白杨树因名南靣旧京北背方岭左右山源亭观绣峙】龙池【在应州西南四十里龙湾山下州志元大徳三年道士张志通砌石立亭其上旱祷有验】集兴疃池【在广灵县南五里其水清湛冬夏不竭注壸流河】作疃池【在广灵县西水从西山底出深不可测】羊城滦【在天镇县北金史太宗子杲传天辅五年杲约宗翰会奚上岭定议杲出青岭宗翰出瓢岭期羊城泺会军时辽主在草滦宗翰与宗干率精兵六千袭之辽主西走】白水滦【在天镇县西北辽史天祚纪保太元年三月闻金师将出岭西遂趋白水滦三年四月金兵送族属辎重东行乃遣兵邀战于白水滦金史太宗子杲传天辅五年四月复取西京杲率大军趋于　白水滦分遣诸将招抚未降州郡及诸部族】鸦儿滙【在广灵县西南四里鸦多饮啄于此中有古氷人感寒疾者取饮之汗出即愈顔云夀民丹水】温汤【在大同县西南五里北史魏常爽传爽置馆于温水之右教授门徒】石窟寒泉【在大同县西三十五里武州山峪中有石窟寺故名流至府城南注如浑水】灰泉【在懐仁县东二十五里源深不可测毎嵗冬邉外烧荒草灰自泉涌出】圣水泉【有二一在懐仁县东南海子村北一里许平地涌出一在应州东三十里冬夏不竭】唐泉【在应州东安邉镇白石涧流出下入浑河】马跑泉【在应州南四十里朗岭闗下】何家泉【在山阴县南三十里复宿山下又沙家泉在县西北四十里一泉三眼水白而甘又称神泉】洒雨泉【在广灵县南十五里一名滋雨泉出直峪山之崖孔间又二十五里有勒汉砦百家泉出焉濬源林管山下俱入壸流河府志洒雨泉在直峪山源自石孔出遇旱使数妇人泼洒之遂雨北注枕头河东入壶流河】滴水崖泉【在广灵县北二十里曹学佺名胜志巧八山有滴水崖泉自穴中出滴水成池】一斗泉【在广灵县西北二十五里名胜志九层山有泉水仅斗许可供百余家名一斗泉】双井【在懐仁县西南一百十里平地涌泉今砌为二井】觉山井【在灵邱县东南三十里井在山中深三百尺】
