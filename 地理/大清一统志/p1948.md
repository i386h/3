<!-- { "loadSidebar": true } -->
　　建置沿草本禹贡西戎地【书禹贡织皮昆仑析支渠搜西戎即叙郑康成曰衣皮之民居此昆仑析支渠搜三山之野者皆西戎也蔡传三国皆西方戎落故以西戎总之】夏殷周皆属西【诗商颂自彼氐莫敢不来享莫敢不来王书牧誓有髳后汉书无弋爰剑者秦□公时入三河间诸推以为豪至曽孙忍忍子研至豪健故中号其后为研种】汉为张掖武威金城陇西四郡之西塞外及蜀郡之北徼外属先零烧当等诸羌地【后汉书西羌传武帝时先零与封养牢姐种结盟与匈奴通汉遣将军李息郎中令徐自为将兵击平之始置获羌校尉乃去湟中依西海盐池左右宣帝时先零种豪度湟水与诸防金城□赵克国破平之至研十三世孙烧当立元帝时彡姐等七种羌冦陇西遣冯奉世击降之从爰刘种五世至研研最豪健自后以研为种号至烧当后豪健其子孙更以烧当为种号】王莽时始置西海郡【汉书王莽时莽遣中郎将宪等持金币诱塞外羌豪良愿等献鲜水海允谷盐池莽受所献地为西海郡后汉书西羌莽西海郡五县】厯后汉书晋皆诸羌所居【后汉书西】
　　【羌传自爰剑后子孙支分凡百五十种其九种在赐支河首以西及在蜀汉徼北其五十二种衰少不能自立其八十九种惟钟最强盛发羌唐旄等絶逺未尝往来牦牛白马羌在蜀汉其种别名号皆不可纪知也】东晋以后又为吐谷浑所据【晋书西戎传吐谷浑慕容廆之庶长兄也父涉归分部落一千七百家以之涉归卒廆嗣二部马门吐谷浑乃渡陇而西其后子孙据有西零以西甘松之界极乎白兰数千里以吐谷浑为氏周书异域传自吐谷浑至伏至筹一十四世伏连子夸吕始自号为可汗治伏俟城在青海西十五里其地东西三千里南北千余里】隋大业五年平吐谷浑置西海河源等郡隋末吐谷浑复据其地【隋书焬帝纪大业五年置西海河源鄯善且末等四郡又吐谷浑传炀帝令观王雄宇文述击伏允大破其众其故地皆空自西平至临羌城以西且末以东祈连以南雪山以北东西四千里南北二千里皆为隋有置郡县镇戍大业末防允复其故地】唐初击破之【唐书吐谷浑传伏允相天柱王用事拘天子行人贞观九年诏李靖为西海道行军大总管侯君集李道宗李道彦李大亮高执生并为总管击吐谷浑分二军请与大亮薛万均以一军趣北出其右君集道宗以一军趣南出其左靖破天柱王部落于赤海伏允走图伦碛万军又追破之君集道宋行空荒之地二千里盛夏降霜乏水草士糜氷马秣雪□月次星宿川达构海上望积石山覧观河源驰破虏车重两军会于大非山破罗真谷伏允子顺斩天柱王举国降伏允惧遁碛石自经诏封顺西平郡王号趉胡吕乌甘足可汗】龙朔三年吐蕃灭吐谷浑尽有其地【唐书吐谷浑传吐谷浑居甘松山之阳洮水之西南砥白兰地数十里自晋永嘉时有国至龙朔三年吐蕃取其地凡三百五十年及此封嗣絶矣】宋亦为吐蕃地元为贵徳州及吐蕃朶甘斯等处属吐蕃等处宣慰司西为西畨地【明洪武十六年青海酋长史剌巴等七人来归赐文绮宝钞青海又曰西海水草丰美番人环居之専务畜牧日益繁滋素号乐土　朶甘斯旧作朶甘思今改正】正徳四年始为防古部友所据名为海防【防古额伯尔及阿尔秃厮获罪其主拥众西奔瞰知青海饶富袭破之大肆焚掠畨人多逺徒其留者反为所役属自是甘肃西宁始有海冦之患正徳九年总制彭泽捣其巢寇逍走乌斯藏及大军还额伯尔仍返海上阿尔秃厮遁去嘉靖八年年洮岷诸畨数犯边九年总制王琼且抚且勦洮民获宁而西宁仍苦冦患惟布尔罕一枝敛众自保后北部□达又羡青海富饶携子宾丙等数万众袭据其地布尔罕窜走已而谙达引去留丙据青海隆庆中谙达受封顺义王西宁亦安自丙据青海后谙达从孙切尽台吉和尔济及兄子永邵卜同青海万厯中又时时寇边为患势亦尽寖衰额伯尔旧作亦不剌布尔罕旧作卜児孩谙达旧作俺荅和齐齐旧作火落赤今改正】
　　国初有厄鲁特顾实汗者自西北侵有其地遣使修贡
　　诏封遵文行义敏慧顾实汗后自分其地为左右二境【左境东自西宁边外董郭尔庙西至肃州嘉谷闗边外滔来河八百余里南自西宁边外波落充克克河北岸北至凉州边外西拉塔拉四百余里东南自西寜边外拉拉山西北至甘州边外额济馁四百余里东北自永昌边外西至嘉谷闗边外布隆吉尔河岸二千余里右境东自西寜邉外董郭尔庙西至噶斯池二千五百余里南至四川松潘衞边外漳腊岭北至波洛冲克克河南岸一千五百余里东南自洮州边外达尔吉岭西北至嘉峪闗边外塞尔腾西尔拉津二千余里东北自西寜边外克腾库特儿西南至木鲁乌蘓河一千五百余里】部落散处其间谓之西海诸台吉为四厄鲁特之一康熙三十六年既平噶尔丹台吉札什巴图尔等咸来朝内附封爵世袭【亲王一贝勒七贝子五辅国公六台吉十余人】雍正元年札什巴图尔之子罗卜藏丹津诱众犯边
　　世宗宪皇帝命官兵进勦旬月间歼除逆党平定其地惟不从逆者仍其封爵定为三年一贡分为三班九年一周置互市于西宁日月山开拓新边增设安西镇于布隆吉辟地千余地余众畏服朝贡惟谨
　　【御制平定青海告成太学碑文曰我国家受天眷命抚临八极日月所照防不臣顺遐通乂安兆人防福乃有罗十藏丹津者其先世固实汗自国初稽首归命当时使臣建议界以驻牧之地其居杂番羌宻近甘凉我皇考圣祖仁皇帝睿虑深逺毎厪于懐既亲御六师平定朔漠威灵所加青海部落札什巴图儿等震詟承命圣祖仁皇帝因沛殊恩封为亲王兄弟八人咸赐爵禄羁縻包容示以寛大而狠心枭性不可以徳义化三十年来包藏异志朕绍登寳位优之赐赉荣其封号尚冀革心辑宁部众而罗卜藏丹津昏谬狂悖同党吹拉克诺木齐阿尔布坦温布藏巴札布等实为元恶谓国家方浩荡之恩不设严密之备诞敢首造逆谋廹胁番羌侵犯邉地反状彰露用不可释于天诛遂命川陜总督太保公年羮尧为抚逺大将军声罪致讨以雍正元年十月师始出塞自冬涉春屡破其众凡同叛之部落戈鋋所指应时摧败招降数十万众又降其贝勒贝子台吉等二十余人朕犹悯其愚蠢若悔祸思愆束手来归尚可全宥而怙恶不悛负险抗违乃决翦防之计以方畧密付大将军羮克调度军谋简稽将士用四川提督岳钟琪为奋威将军于仲春初句祃牙徂往分道深入捣其窟穴电扫风驱搜剔岩阻贼徒苍黄糜溃穷蹙失据罗卜藏丹津之母及逆谋渠魁悉就俘执擒获贼众累万牲畜军械不可数计贼首逃遁我师逾险穷追获】
　　【其辎重人口殆尽罗卜藏丹津孑身易服窜匿荒山残喘待毙自二月八日至二十有二日仅旬有五日军士无久役之劳内地无转输之费克奏肤功永清西徼三月之朔奏凯振旅铙鼓喧轰士众防喜四月十有二日以倡逆之吹拉克诺木齐等三人献俘庙社受俘之日臣民称庆伏念】
　　【圣祖仁皇帝威灵震于遐方福庆流于奕叶用克张皇六师殄灭狂贼行间将士亦由感激湛恩厚泽为朕踊跃用命斯役也芟夷凶悖绥靖番羌俾烽燧永息中外人民胥享安阜实成先志以懋有丕绩廷臣上言稽古典礼出征而受成于学所以定兵谋也献馘而释奠于学所以告凯防也宜刋诸珉石掲于太学用昭示于无极遂为之铭曰天有雷霆圣作弧矢辅仁而行威逺宁尔维此青海种类实繁锡之茅土列在藩垣被我宠光在崇禄富负其阻遐祸心潜搆恭惟圣祖虑逺智周睠念荒服绥懐柔逺朔野既清西陲攸震爵号洊加示之恩信如何凶狡造谋逆天鼔动昏憝寇侵于边惟彼有罪自干天罚桓桓虎爰张九伐王师即路当雪初零日耀组练雷响鼙钲蠢兹不顺敢逆戎旅奋张螳臂以当齐斧止如山岳疾如雨风我战则克贼垒其破彼昏终迷曽不悔戾当翦而防斯焉决计厉兵简将往捣其巢逾厯嵚岖坦若坰交贼弃其家我絷而获牛马谷量器伏山积蹇兎失窟何所逋逃枯鱼游釡假息煎熬师以顺动神明所福旬日凯归不疾而速殪彼逆谋悬首藁街献俘成礼金鼓调谐西域所瞻此惟雄持天讨既申羣酋惕息橐戈偃革告成辟雍声教遐暨万国来同惧我圣祖清平大漠巍功焕文迈桓轶酌流光悠乆视此铭辞继志述事念兹在兹】三年初编青海各部落旂分佐领为旂二十有九【部落四青海厄鲁特二十一旂囬特三旂土尔扈特四旂喀尔喀一旂又大喇嘛挿汉诺】
　　【木尔汉所属蒙古分四佐领不统于各旂给印令大喇嘛管辖】其贡道由西宁乾隆二十四年西域平以安西镇为安西府三十八年裁府改安西州甘肃省青海部西北境与安西州隔山为界青海札萨克雍正三年定亲王一郡王二贝勒一贝子二防国公一辅国公八台吉
