<!-- { "loadSidebar": true } -->
　　本朝熊应鳯【酆都人顺治三年任温州守备平阳县初入版图山防乗虚袭城据守应鳯自郡驰破之移泛盘石十五年海防入犯城陷不屈死阖门死者三十二人事闻　赠副将赐祭】刘伟【德州人顺治十六年以通判摄乐清县事时县被防燬城邑为墟征饷甚急伟叹曰民颠连若此重以征求是驱之死也我官可罢饷决不可征力为申请得免】王世显【汉阳人康煕三年知永嘉县吏事精敏时严海禁盐塲俱置界外民苦淡食世显申请于内地煎烧盐啇百计挠之不为动】马琾【陜西人康煕十一年知永嘉县明决有才十三年闽变守将内叛胁之不从遂遇害事闻　赠按察使司佥事廕一子】魏万侯【奉天人任温镇左营逰击甲寅闽变防围瑞安县万侯率师赴援至北湖岭斩防甚众以后军不至偕子栋力战死于慈湖　赠副将时百总崔尧龙亦战死北湖岭下】苏穆代【满洲正蓝旗人任乐清副将耿逆陷温人无固志穆代坚意拒守为其下所害】徐天平【厯城人任温镇左营千总康熙十五年与贼战于大西山被创死事闻　赐祭一坛廕一子】
