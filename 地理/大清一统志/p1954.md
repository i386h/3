<!-- { "loadSidebar": true } -->
　　【过乌海暮春之月山有积雪地有冷瘴令人气急不甚为害】星宿海【即鄂敦地拉元史名鄂端诺尔详见黄河下　按通鉴唐贞观九年讨吐谷浑侯君集等进逾星宿川至柏海还与李靖军合胡三省注按十三道图星宿海柏海并在大非川西唐时柏海近河源而星宿川尚在其东所谓星宿川自是柏海东黄河别名非谓即今之鄂敦他拉也其柏海似即今之查灵鄂灵泽耳又有星宿川在鄯州西二百四十里则又别是一水也　鄂端诺尔译改已见前】查灵海【在黄河源鄂敦他拉之东广二百余里东西长南北狭黄河亘其中而流湖白色面而形长】鄂灵海【在查灵海东五十余里周三百余里其形自东北趋西南东北狭西南广黄河经其中自东北流出湖水色青而形长　按查灵鄂灵二泽即元史所谓滙二巨泽名鄂灵诺尔也　鄂灵诺尔译改已见前】药水【在洮州卫西南元和志药水源出合川县东北平地人有患冷者煎水服之多愈　按今有药水在西宁邉外阿拉善庙后】昂川【在西宁府西南通鉴宋元嘉三年吐谷浑握达等率部落叛秦奔昂川附于吐谷浑王慕璝】良非川【在西宁邉外西唐实录永隆元年吐蕃防河源屯兵良非川李敬元与战湟川败续通鉴唐开耀元年黑齿常之击吐蕃于良非川破之】覆袁川【在西宁邉外西北隋大业五年伐吐谷浑渡浩亹河吐谷浑王伏允走保覆袁川】大非川【在西寜邉外西川唐书地理志鄯州鄯城注自振武军经尉迟川若防海王孝杰米栅九十里至莫离驿又经公主佛堂大非川二百八十里至那录铎吐谷浑界也十道山川图大非川在青海南通鉴唐咸亨元年薛仁贵郭待封讨吐蕃军至大非川仁贵率所部前行进屯乌海以俟待封待封不用神贵防军大败仁贵退屯大非川胡三省注自鄯城县西行三百余里至大非川　按大非川疑即今布喀河辨见前】度周川【在洮州衞西通鉴晋隆安二年西秦乞伏益州与吐谷浑王视罴战于度周川胡三省注度周川在临洮塞外龙涸之西】莫何川【在洮州卫西通鉴晋义熈元年伏乞干归撃吐谷浑大破之视罴世子树洛干帅众奔莫何云胡三省注莫何川在西倾山东北】长桞川【在洮州衞西通鉴晋义熈九年河南王炽磐击吐谷浑支旁于长桞州虏旁而还又撃破吐谷浑别统于渇浑川又义熈十三年西秦安东将军木奕干击吐谷浑树洛干破其弟阿柴于尧杆川　按度周以下诸川皆洮水支流随地易名者】巴汉地【在西宁邉外西北一百八十里近青海东北池州一百余里】殷得尔图池【在青海南周二十余里】盐池【在青海西南周一百余里产青盐其水自西拉库特儿山之莫和尔河与布拉克地之挿汉乌蘓河西来滙为此地又自池东南流出经百余里防西南来之巴尔虎河又七十余里合东南来之柴积河名曰盐河复东南流六十余里沦于功额池凡青海防古与西宁一郡军民并各种蕃囬所食之盐皆取给于此余详见前青海下】功额池【在殷得尔图池东周五十余里其北有细纳池周四十余里西有竒尔多克池周二十余里地皆沙卤盐池之水沦入其内】巴顔池【在西海东南周四十余里】多罗池【在西海西南三百五十余里周一百五十余里】湫池【在洮州衞西南元和志在丹岭县西八十通弥山中周回一百余里盖有古之天池大泽白水之源出此】古尔板噶顺池【在黄河上流鄂灵海东北古尔板防滚拖罗海山东南六十余里有三池一名鄂博图噶顺池周二十五里一名多母达噶顺池周十五里一名挿汉噶顺池周十余里俱在黄河鄂博池之东又有一池其水甚臭不入黄河】
