<!-- { "loadSidebar": true } -->
　　本朝张学圣【奉天人顺治初知徽州府与徽寜道张文衡总兵张天禄皆辑兵爱民深得人心后皆迁擢去时有挽不住三张弓之謡】窦士范【蒲城人顺治八年为黟县令为政务持大体奸猾敛迹清赋税兴学校复建挹秀桥于石山民利济焉】李之韡【铜梁人顺治十五年知绩溪县发奸摘伏胥吏畏若神明海冦告警百计抚辑民咸安堵去之日止行囊三肩】张行健【海盐人康熙十年授祁门良禾司廵检甲寅逆藩兵逼城城防都司臧世龙死行健被执不屈亦遇害事闻　赠世龙游击将军行健金山卫经厯士民立祠并祀之】
