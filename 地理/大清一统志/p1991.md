<!-- { "loadSidebar": true } -->
　　建置沿革自古荒服之地不通中国相传其国分东西峒三王而以东王为尊【见王圻续文献通考】明永乐十五年其国东王巴都葛叭答西王巴都葛叭苏哩峒王叭都葛巴都剌卜并率其妻子来朝贡进金镂表文献珍珠宝石玳瑁诸物因并封为国王赐印诰袭衣冠带及鞍马仪仗器物居二十七日三王辞归其东王次徳州卒于馆帝遣官赐祭命有司营勒碑墓道谥曰恭定留妻妾傔从十人守墓毕三年丧遣归乃遣使赍敕封其长子都马含为苏禄国王十八年西王遣使入贡十九年东王母遣王叔叭都加苏里来朝贡大珠一其重七两有竒二十一年东王妃还国厚赐遣之明年入贡自后不复至
　　本朝雍正四年福建巡抚奏苏禄国王母汉末母拉律林遣使喇嗻禄达臣龚廷防副使巴禄达臣阿石丹航海奉表贡献方物五年其贡使至京因
　　钦颁敕谕一道给赐国王即令来使赍奉还国乾隆十九年诸国王请以户口人丁编入中国图籍五年一
　　贡后复请三年一贡奉
　　防定为五年
　　风俗地瘠寡粟麦民率食鱼虾煮海为盐酿蔗为酒织竹为布【明史其国气候常热有珠池夜望之光浮水面土人以珠与华人市易大者利数十倍商船将返輙留数人为质冀其再来尤侗外国传云今贾舶所至城颇据天险疑峒王所都聚落不满千家所食鱼虾螺蛤织竹帛为业短髪纒皂缦腰围水印花布】
　　土产珍珠　玳瑁　描金花布　金头牙萨　燕窝白洋幼布　苏山竹布　龙头花刀　夹花标鎗　满花番刀　藤蓆　猿【以上俱入贡】

　　钦定大清一统志巻四百二十三
　　钦定四库全书
　　钦定大清一统志巻四百二十三
　　南掌【在云南省东南东至水尾界南至安南界西至宁逺界北至车里界其贡道由云南以达于京师】
　　建置沿革古越裳氏地自周以来不通中国其夷佩雕为饰俗呼为挝家明永乐三年始备方物入贡置老挝军民宣慰使司嘉靖间缅人破其东之防掌亦名南掌盖老挝部属之最荒逺者
　　本朝雍正八年南掌国遣头目叭□花等奉表贡象二只嗣后五年一贡乾隆七年
　　皇上念其僻处天末逺道致贡未免烦劳定为十年一
　　贡自七年至三十七年共进贡四次
　　风俗民皆百夷性犷悍身及眉目皆刺花【明统志其酋长有三等大曰招木弄次曰招木牛又次曰招化而为宣慰者即招木弄也居髙楼其土寛广见人不下楼部属见即所至之地各为等限使客亦然而设通使引之以至其地不差尺寸云】
　　土产象【入贡】海贝　犀牛　乳香　西木香　诃子
　　钦定四库全书
　　钦定大清一统志巻四百二十三
　　俄罗斯【在喀尔喀楚库河以北东南至格尔必齐河北岸自大兴安岭之隂以东至海与黑龙江所辖北境接界西接西洋西南至土尔扈特旧图及凖噶尔界北至海去中国二万余里其贡道由恰克都经喀尔喀地进张家口以达于　京师】
　　建置沿革地在极北古难详考秦汉之间服属匈奴【史记匈奴传冒顿单于北服浑庾屈射丁灵鬲昆薪犂之国注正义曰薪犂以上五国在匈奴北按魏畧曰匈奴北有浑窳国有屈射国有丁令国有隔昆国有薪黎国盖北海之南自有丁令非乌孙之西丁令也乌孙长老言北丁令有马胫国】汉有坚昆丁令【汉书匈奴传郅支单于北击乌揭降发其兵西破坚昆北降丁令　按坚昆在乌孙北乌掲之西丁令又在其北史记所谓丁灵也即今俄罗斯地】唐时有黠戞斯骨利干等国【唐书黠戞斯古坚昆国也地当伊吾之西马耆北白山之旁或曰居勿曰结骨其种杂丁零乃匈奴西鄙也匈奴封汉降将李陵为右贤王卫律为丁零王后郅支单于破坚昆于时东距单于庭七十里南车师五千里郅支留都之后世得其地者讹为结骨稍号纥骨亦曰纥扢斯云直回纥西北三千里南依贪漫山地夏沮洳冬积雪人皆长大赤髪晢面緑瞳以黑髪为不祥黑瞳者必曰陵苖裔也男少女多俗趫伉气多寒虽大河亦半冰稼有禾粟大小麦青稞穄马至壮大其君曰阿热遂姓阿热氏驻牙青山至回鹘牙所□驼四十日行回鹘牙北六百里得仙娥河河东北曰雪山地多水泉青山之东有水曰剑河偶艇以度水悉东北流经其国合而北入于海坚昆本强国也地与突厥等东至骨利干南吐蕃西南葛逻禄贞观二十二年入朝帝以其地为坚昆府燕然都防乾元中为回纥所破后语讹为防戞斯盖回纥谓之若曰黄赤面云又云骨利干处瀚海北多百合产良马其地北距海去京师最逺又北度海则昼长夜短日入烹羊脾熟东方已明盖近日入处也太宗时入朝以其地为元阙州其大酋献马帝取其异者号十骥龙朔中以元阙州更为余吾州瀚海都督府　按唐时坚昆在西骨利干在东皆今俄罗斯南境今其人多赤髪晳面緑瞳盖坚昆之裔也】元时有俄罗斯及竒尔济苏哈卜塔噶谦州益兰州等处【元史竒尔济苏南去大都万有余里其境长一千四百里广半之□河经其中西北流又西南有水曰鄂普东北有水曰玉舒皆巨浸也防于谦而注于莽噶拉木河北入于海俗与诸国异土产名马白黒海青阿克新者因水为名附庸于竒尔济苏去大都二万五千余里即唐史所载骨利干国也乌苏亦因水为名在竒尔济苏东谦河之北哈卜塔噶犹言布囊也盖口小腹巨地形类此因以为名在乌苏东谦河之源所従出也其境上惟有二山口可出入山水林樾险阻为甚谦州亦以河为名去大都九千里在竒尔济苏东南谦河西南唐麓岭之北益兰者蛇之称也初州境山中居人见一巨蛇长数十丈従穴中出饮河水腥闻数里因以名州朔汉图自和宁北行三千里名昂吉尔海子自此又行五百余里至欠欠州竒尔济苏地又行千里大泽云　俄罗斯旧作阿罗思竒尔济苏旧作吉利吉思哈卜塔噶旧作撼合纳鄂普旧作阿浦玉舒旧作玉须莽噶拉木旧作昂可剌河阿克新旧作昂可新乌苏旧作乌斯昂吉尔旧作阿只里竒尔济苏旧作乞里吉思今俱改正】皆其地也明时阻于朔漠未通中国
　　本朝顺治初其众曰罗刹窃据黑龙江雅克萨之地筑城居之侵扰索伦达虎尔等【索伦达虎尔二部居额尔古纳河及浄溪里江之地与罗刹接境】康熙十五年遣使入贡谕以严禁罗刹无扰邉陲罗刹潜侵浄里溪等处迁延不去
　　命都统公彭奉率兵进讨罗刹窘迫乞降及我兵回潜据
　　雅克萨如故二十四年复
　　命黑龙江将军萨布素等统兵围之降者日众二十五年其国察汉汗遣使上疏谢罪言下国邉民搆衅自当严治乞撒雅克萨之围且请分定邉界
　　诏许之二十八年遣内大臣索额图等与其使臣费要多罗等会议于尼布潮之地定格尔必齐河以北大兴安山一带为界其前所侵之尼布楚雅克萨诸处俱归版图于格尔必齐河旁立碑为志自后朝贡贸易定为毎间嵗一至未尝稍违节度【三十二年俄罗斯送回逃人二名理藩院行文奨之是年察汉汗遣使入贡】
　　【圣祖阅其奏章谕大学士曰俄罗斯贡献想従古所无其国距京师甚逺従此陆路可直达彼处自嘉峪闗行十一二日至哈宻自哈宻行十二三日至土鲁番过土鲁番即俄罗斯之境闻其国辽涧有二万余里三十九年俄罗斯遣使者□奏至圣祖曰俄罗斯地方遥逺僻处西北海隅然甚诚敬噶尔】
　　【丹窘迫求救于彼曽拒而不答曩者遣人分画疆界即献尼布楚地以东为界尼布楚等处原系布拉忒呉郎海诸部落地彼皆林居以捕貂为业人称之为土中人后俄罗斯强盛并吞之能遂献还即此允当轸念也】其国王所居之城曰莫斯科洼近西北大海去京师甚逺相传其国本防弱地亦狭【初居近海之计由地】后假兵力于西费耶斯科国渐强盛【其国至依番瓦什里鱼赤始得西费耶斯科之助以兵八千及饷收诸部族遂雄长西北】称汗者厯二十三代三百五十余年并吞喀山托波尔诸处亦一百六十余年今其地广袤防二万余里分八道【一道曰莫斯科洼斯科国王所都一道自托波儿河东至尼布楚与中国分界处曰西毕尔斯科其六遒曰喀山斯科佛罗尼使斯科计由斯科司马连斯科三皮提里普尔斯科郭罗多阿木哈斯科毎一斯科如中国省防其余小斯科无数】设官管辖【毎斯科设一人统辖曰噶噶林各处有城堡名曰栢】
　　【兴犹中国州县大者兵民数百或千余小者一二百设头目一人有楼房屋舍架大木为之城垣亦皆列木栅但絶少多虚名耳】南界土尔扈特哈萨克诸国及内附之喀尔喀西北尚有十余国大者曰西费耶斯科图里耶斯科近为所侵掠皆防弱云康熙间其国遣人来　京师就学
　　特设俄罗斯馆派满洲助教一人汉助教一人教习之雍正五年定俄罗斯来学喇嘛六人学生四人每十年更换一次乾隆二十二年　王师追讨凖噶尔部叛贼阿睦尔撒纳由哈萨克窜入俄罗斯境未即缚送
　　特命典属严词索取适逆贼身毙俄罗斯遂传送其尸
　　修词恭顺祈与　天朝永睦焉
　　风俗地寒而湿多雨雪少晴和山川险阻林樾丛绕居止有庐舍水陆用舟车风俗以去髭须为姣好发巻者为美观卑贱见尊长以免冠立叩为恭敬服氊罽喜饮酒不知茶屑麦为饼不饭食知种而不知耘不知牛耕居河滨者喜浴善泅有钱文大小银铜式不一以十六寸为一尺十二两为一斤千步为一里无节气书知有四季而不知朔望人材勇健性矜夸贪得平居和睦喜恢谐少争鬬好词讼刑罚颇严尚浮屠自国王至庶民有四季大斋数十日
