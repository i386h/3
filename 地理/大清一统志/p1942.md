<!-- { "loadSidebar": true } -->
　　正蓝旗察哈尔【驻札哈苏台泊在独石口东北三百六十里东西距二百六十五里南北距九十五里东至克西克腾界一百九十里西至镶白旗察哈尔界七十五里南至御马厰官羊羣界三十五里北至阿霸垓左翼界六十里东南至御马厰界四十里西南至镶白旗察哈尔界五十里东北至阿霸垓左翼界一百二里西北至阿霸垓右翼界五十五里由独石口至　京师八百九十里】
　　建置沿革金桓州地元开平府地属上都路明初为开平卫北境
　　本朝为正蓝旗察哈尔驻牧
　　山川戈贺苏台河【在旗东五十三里源出额黙黒站西北流入阿霸垓界】察察尔台河【在旗东八十三里源出永安冈西北流防戈贺苏台河】奴黒特河【在旗西北六十一里源出朱马台泊西北流入阿霸垓右翼界】贺伦木索和池【在旗东四十里】浑图池【在旗南三十五里】西勒图池【在旗东南十二里】贺席磨克池【在旗西南十五里】古尔板乌黒黙池【在旗东北二十里】黒伦木图池【在旗东北一百里】
　　镶蓝旗察哈尔【驻阿巴汉喀喇山在杀虎口东北九十里东西距一百十五里南北距一百六十里东至镶红旗察哈尔界六十里西至归化城土黙特界五十五里南至山西大同府边界九十里北至四子部落界七十里东南至边界七十里西南至归化城土黙特界四十里东北至镶红旗察哈尔界一百四十里西北至归化城土黙特界五十里由杀虎口至　京师一千里】
　　建置沿革汉雁门郡沃阳县地后魏梁城郡参合县地大同府西北边
　　本朝为镶蓝旗察哈尔驻牧
　　山川阿巴汉喀喇山【本旗所驻】克丑山【在旗东五十里】五蓝义伯山【在旗西五十五里】乌鸦山【在旗东南七十里蒙古名克勒山其北二里有小克勒山】鸦儿山【在旗东南八十里】折尔得末墩山【在旗东北四十里】衣马图山【在旗东北七十里】石碌山【金史地理志大同府宣宁有石碌山明统志石碌山在大同府西北故平地县东四十里山石如石碌】官山【金史地理志宣宁有官山明统志官山在大同府西北五百余里古丰州境山上有九十九泉流为黒河　按金志山有宣宁县葢近大同边外且即黒河发源之山当在今察哈尔地明统志谓五百余里误矣】漠恵朔隆峰【在旗西三十五里】朔隆峯【在旗东南四十里与镶红旗察哈尔接界】吉尔巴谷【在旗东六十里】阿拉齐谷【在旗东南四十里】察哈音图河【在旗南七十五里源出阿尔站岭西南流防五蓝木伦河】弩衡格尔河【在旗南八十里源出弩衡格尔泉西流防五蓝木伦河】阿拉齐河【在旗东南四十里源出朔隆峯东流至镶红旗察哈尔界入黛哈池】巴尔哈孙河【在旗东南五十里源出鸦儿山东北流入黛哈池】虎虎乌苏河【在旗西南四十里源出贺洛圗谷西南流防五蓝木伦河】安达河【在旗东北八十里自镶红旗察哈尔界流入境西流防朱喇马台河】朱喇马台河【在旗东北八十五里源出席喇峯西南流防安达河喀喇乌苏河纳札海河为土尔根河即黒河之上源也】黒河【源出旗东北七十里海拉苏台城与镶红旗察哈尔接界西北流有纳札海河安达河朱喇马台河皆自东北来与黒水河防又西流受北来之徳布色黒河折而西南合东来之哲尔徳河始名伊克土尔根河又西流入归化城界即古白渠水及荒千水隋唐时名为金河】五蓝木伦河【源出旗西南境挿汉音图弩衡格尔二河防流为一西流至杀虎口北归化城界合边内之毛河毛河即古中陵树頽二水水经注树颓水出东山西南流右防中陵川水】沃水【在旗界中陵川分流也水经注中陵川水迳善无西北流防吐文水又北分为二水一水东北流谓之沃水又东迳沃阳县故城南又东北迳沃阳城东又东合可不泥水又东迳防合县南又东合灾豆浑水又东北流注盐池】古盐泽【汉书地理志雁门郡沃阳盐泽在东北有长丞水经注沃水东南流注盐池地理志曰盐山在东北者也今盐池西南去沃阳故城六十五里池水澂渟渊而不流东西三十里南北二十里】察木哈克泉【在旗所注阿巴汉喀喇山之阳】
　　古迹沃阳故城【在旗界汉置属雁门郡为西部都尉治后汉省后魏复置属善无郡北齐省水经注沃水注沃阳县故城南北俗谓之可不泥城】梁城废郡【在旗界后魏置北齐省魏书地形志恒州梁城郡天平二年置领县二参合裋鸿水经注沃阳县在池北十里即凉城郡取名焉地理志曰泽有长丞此城即长丞所治也大同旧志凉城故城在助马堡北边墙志旧志在杀虎口东北】参合废县【在旗界后魏分沃阳县置属梁城郡北齐省魏书地形志梁城郡防合前汉属代水经注沃水东迳防合县南魏因防合陉以名也北俗谓之仓鹤陉道出其中亦谓之参合口陉在县之西北魏立县以隶凉城郡也西去沃阳故城二十里县北十里有都尉城地理志曰沃阳县西部都尉治者也北俗谓之阿养城　按汉参合县属代郡在平城之东此乃后魏分沃阳县置非汉故县也地理志谓即汉县水经注又谓即慕容寳军浈处俱误详见大同府】宣宁废县【在旗界辽置宣徳县属徳州金大定八年改宣宁属大同府元因之明废明统志在大同府北八十里】平地废县【在旗界元史地理志大同路平地本号平地袅至元二年省入丰州三年置县曰平地明初废】









　　钦定大清一统志巻四百十
<史部,地理类,总志之属,大清一统志>
<史部,地理类,总志之属,大清一统志,喀尔喀图>
<史部,地理类,总志之属,大清一统志,喀尔喀图>
<史部,地理类,总志之属,大清一统志,喀尔喀表>
　　钦定四库全书
　　钦定大清一统志巻四百十一
　　喀尔喀【四部七十四旗东至黒龙江界西至阿尔泰山与新疆伊犁东路接界南至瀚海北至俄罗斯界东西袤延五千里南北三千里】
　　建置沿革古漠北地秦汉时匈奴所居汉初冐顿强盛并有漠南武帝时累嵗征伐匈奴徙居于此后汉为北匃奴地后魏初蠕蠕据之蠕蠕灭而突厥起尽有西北之地唐贞观初李靖击灭突厥回纥及薛延陀并称强李勣灭薛延陀回纥遂并有其地贞观四年来朝以其地为瀚海燕然金微幽陵龟林卢山六部号都督府又置臯兰髙阙鸡田榆溪鸡鹿蹛林寘顔等七州以部长为都督刺史长史司马皆隶燕然都防府其后并有九姓诸郡尽得匈奴故地此为回纥地又东为室纬地五代至宋回纥始衰与室韦妪厥律诸部散居其地羁属于辽金时防古诸部始盛元太祖十五年定诸部建都于此名和林初立元昌路后改转运和林使司前后五朝都焉世祖迁都大兴于和林置都元帅府大徳十一年立和林等处行中书省统和林总管府皇庆元年改岭北等处行中书省改和林路为和宁路明初顺帝子阿裕实哩达喇【阿裕实哩达喇旧作爱猷识理逹腊今改正】依王保保于此【初王保保在和林明大祖屡招之不报洪武五年命徐逹李文忠冯胜分三路讨之胜军至额齐讷路元岐王多尔济巴勒遁去文忠进兵胪朐河兼程疾趋败敌将曼济哈喇章于圗喇河追至特哩衮河敌益众文忠战益力穷追至称海敌遁去明年达文忠复备边遣将追败之塔喇海口明年王保保死顺帝孙托果斯特穆尔驻捕鱼儿海为蓝玉所败遁至图喇河为其臣伊苏岱尔所弑其族乌讷尔实哩大王收散亡居和林之西哈玛尔复为都督刘真等所破自托果斯死后七传至布尼雅实哩败淇国公邱福五将军俱没成祖怒亲征至鄂诺河击破之布尼雅实哩以七骑絶河遁去遂为卫喇特玛哈穆特所杀时阿噜台强盛与卫喇相攻元裔益微有托克托布哈者为卫喇特托欢所立居汉北托欢子额森疑其与中国通攻杀之额森自称可汗寻亦为其下所杀诸部共立托克托布哈之子号小王子其□数传徙帐东方为察哈尔其留漠北部落曰喀尔喀为西北强地　额齐讷章旧作亦集乃多尔巴勒旧作朶儿只班曼齐哈喇章旧作蛮子哈刺章图喇河旧作土刺河特哩衮河旧作土鲁浑河塔喇海口旧作荅刺海口托果斯特穆尔旧作脱古思帖木儿伊苏岱尔旧作也速迭儿乌讷尔实哩旧作兀纳失里哈玛尔旧作哈梅里布尼雅实哩旧作本雅失里鄂诺河旧作干难河卫喇特玛哈穆特旧作瓦刺马哈木阿鲁台旧作阿鲁台托克托布哈旧作脱脱不花卫喇特托欢旧作瓦刺脱懽额森旧作也先今俱改正】后部落号喀尔喀共七部有三汗西曰扎萨克图汗【直陜西宁夏边外漠北】中曰土谢图汗【直山西大同边外漠北】东曰车臣汗【直古北口边外漠北】
　　本朝天聪七年玛哈萨嘛谛车臣汗遣使来聘崇徳三年三汗并遣使来朝定贡物【三汗各贡白马八匹白驼一头谓之九白之贡嵗以为常】后因其国西接厄鲁特每与搆兵康熙十六年
　　谕两国和好时厄鲁特噶尔丹方雄骜西北喀尔喀之左右两翼【右翼一汗左翼中路东路二汗】内自相残二十八年噶尔丹兴兵攻破喀尔喀七部举族奔溃欵塞内附三十年四月
　　圣祖仁皇帝亲巡边外受其朝大防于多伦诺尔编审旗分安辑其众伦喀伦边内惟留汗号其诺顔济农等授王贝勒贝子公台吉等爵世袭【防典三十一年编喀尔喀旗分佐领分为三路将土谢图汗之十七扎萨克为后路车臣汗之十二扎萨克为东路扎萨图之九扎萨克为西路各按旗分给印】令与四十九旗同列噶尔丹既并其地遂沿克鲁伦河南牧窥伺边塞三十五年
　　亲征至克鲁伦贼众骇遁还遇大兵击之尽殱灭其众
　　明年噶尔丹窜死漠北悉平
　　【圣祖仁皇帝御制平定朔漠告成太学碑文曰惟天尽所覆海内日月所出入之区悉以畀予一人人自践祚至今蚤夜殚思休养生息冀臻熙皡以克副维皇大徳好生之意庶几疆域无事以偃兵息民廼今厄鲁特噶尔丹阻险北陲困此一方人既荼毒塞外辄狡焉肆其凶逆犯戒边鄙虐我臣服人用弗寜夫荡冦所以息民攘外所以安内边冦不除则吾民不安此神人所共愤天讨所必加岂惮一人之劳弗贻天下之逸于是防自朕心躬亲朔漠欲使悔罪革心故每许以不杀彼怙终不悛我师三出絶塞朕皆亲御以行深入不毛屡涉塞暑劳苦艰难与偏禆士卒共之迨彼狂授首胁从归诚荒外君长来享阙下西北万里灌燧销烽中外又□惟朕不得巳用兵以安民既告厥成事廼蠲释眚灾洁事禋望为亿兆所升平之福而廷臣请纪功大学垂示来兹朕劳心于邦本尝欲以文徳化成天下顾兹武畧廷臣佥谓建威消萌宜昭斯续于有永也朕不获辞攷之礼王制有曰天子将出征役成于学出征执冇罪□释奠于学以讯馘告而冸宫之诗亦曰矫矫虎臣在泮献馘又礼王师大献则奏恺乐大师乐掌其事则是古者文事武事为一折冲之用□在撙爼之间故受成献馘一】
