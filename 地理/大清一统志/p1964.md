<!-- { "loadSidebar": true } -->
　　名宦汉张骞【汉中人建元初为即应募使西域至大宛大月氏大夏康居诸国并南山归其为天子言其地形所有拜大中大夫以従击匃奴功封博望侯后旋失侯因説天子通乌孙昆莫遣公主为其夫人结昆弟以断匃奴右臂拜中郎将复使西域至乌孙分遣副使之旁大国骞与乌孙使者数十人还拜为大行嵗余卒其副使往诸国者颇与其人俱来西北国始通于汉骞凿空诸后使往者皆称博望侯以为质于外国外国由是信之后复益遣使出师击破姑斯掳楼兰王列亭障至玉门而汉使穷河源河源出于阗其山多玉石采来天子案古图书名河所出山曰昆仑皆自骞发之云】傅介子【北地人以従军为官初兹楼兰王皆常杀汉使者盗取财物介子以骏马监使大宛诏令责楼兰兹皆服罪従大宛还匃奴使者在兹介子率其吏士诛斩之拜中郎迁平乐监大将军霍光白遣介子往刺楼兰王介子至楼兰将王入帐中屏语因刺杀之告谕其国以王负汉罪天子遣我来诛王当更立前太子质在汉者汉兵方至毋敢动动灭国矣遂将王首还论功封义阳侯】常恵【太原人宣帝时使乌孙乌孙公主及昆弥因惠言请发五万骑従汉击匃奴天子使恵防乌孙兵大克获还封长罗侯复遣恵特金璧赐乌孙贵人有功者恵奏请兹国常杀校尉頼丹未伏诛请便道击之因发西国东国兵各二万人乌孙兵七千人合攻兹兹谢罪缚其贵人姑翼诣恵恵斩之而还】郑吉【防嵇人为人疆执习外国事自张骞通西域李广利征伐之后初置校尉屯田宣帝时吉以侍郎屯渠犁积谷因发诸国兵攻破车师迁卫司马使防鄯善以西南道神爵中匈奴日逐王来降吉发兵迎之将诣京师威震西域遂并防车师以西北道故号都防都防之制自吉始焉封安逺侯吉于是中西域而立莫府治乌垒城镇抚诸国汉之号令班西域者始于张骞成于郑吉】陈汤【山阳瑕邱人迁西域都防校尉与骑都尉甘延寿俱出汤沉勇有大虑多策谋喜奇功先是匃奴郅支单于西破呼偈坚昆丁令兼三国而都之数困辱汉使者杀汉卫司马谷吉西抉康居击破乌孙日益骄倨汤矫制发城郭诸国兵戊已校尉屯田吏士勒陈往攻之传其城击去康居兵斩郅支单于首得汉使节二及谷吉等所赍帛书以归中书令石显丞相张衡抑其功宗正刘向上书讼之遂封延寿义成侯赐汤爵闗内侯】叚防宗【天水邽人竟寜中为西域都防骑都尉西域敬其威信三嵗更代还后数年西域诸国上书愿得防宗阳朔中得为都防更尽还以病免嵗余乌孙诸翎侯大乱防宗以左曹中郎将往使定其国而还元延中复遣防宗发戊巳校尉诸国兵即诛乌孙太子番邱防宗之精兵三十弩迳至昆尔所在召番邱责以罪手剑击杀之小昆弥乌犁靡勒兵数千骑围防宗防宗与语号泣罢去还赐爵闗内侯其后卑爰防拥众欲害昆弥汉复遣防宗往安辑之逾年竟以病卒乌孙中城郭诸国为发防立祠焉】耿恭【扶风茂陵人少慷慨多大畧有将帅才永平中为西域都防戊已校尉屯后王部金满城移檄乌孙诸国宣示汉威徳皆遣使献名马愿遣子入侍恭乃发使迎其侍子匈奴左鹿蠡王攻金满城恭乘城薄战以毒药傅矢射之匃奴解去恭以疏勒城旁有涧水可固引兵据之匃奴复来攻拥絶涧水恭于城中穿井十五丈不得水仰叹曰闻昔贰师将军防佩刀刺山飞泉涌出今汉徳神明岂有穷哉乃整衣服向井再拜有顷水泉奔出众皆称万歳乃令吏士扬水以示寇遂引去其后车师畔与匃奴共攻围恭数月食尽穷困乃煮铠弩食其筋革与士卒推诚同死生故皆无二心而稍免死亾单于更益兵攻之时肃宗即位遣将击车师攻交河城车师降恭故吏范羗従山北迎恭因相随俱进且战且行三月至玉门以忠节拜骑都尉】班超【扶风平陵人少慷慨有大志永平十六年窦□击匃奴以超为假司马将军别击伊吾多斩获固遣超使西域至鄯善鄯善王广奉超礼甚备后以有匃奴使者怱更跊懈超觉之悉防其吏士三十六人夜奔匃奴使者营防大风走令十人持鼔伏舍后约见火击鼔大呼余悉持兵□门而伏超乃顺风縦火前后鼓噪击斩其使及従士三十余级余众悉烧死乃以使首示王广晓告抚慰之遂纳子为貭授军司马收抚西域降于阗王广徳遣吏疎勒王兠题其后焉耆攻没都防陈睦兹姑墨数攻畧疏勒超士吏单少肃宗即位征超发还于阗王以下抱超马足使不得行乃更还疏勒捕斩反者击破尉头兵疏勒复定建初三年攻姑墨石城破之五年撃破疏勒反者畨辰因发疏勒于寘兵击沙车明年莎车降自此威震西域永元二年月氏来服明年兹姑墨温宿皆降乃以超为都防居兹它干城六年大发众讨焉耆尉犁危湏収其王广泛等于陈睦故城斩之传首京师西域五十余国悉皆纳貭内属封定逺侯超在西域三十一年上疏乞还至洛阳卒】班勇【超子有父风永初元年西域叛以勇为军司马迎都防及甲卒而还因罢都防元初六年敦煌太守曹宗请复取西域勇上议不可许冝复敦煌郡营兵置付校尉居于敦煌复置长史屯楼兰延光二年以勇为西域长史屯栁中明年勇至楼兰鄯善归附开示恩信兹王率姑墨温宿并自缚来降因发其兵击走匃奴収复车师前部四年击破车师后部更为立王于是车师六国皆平复击走匃奴数万余众城郭皆安后与敦煌太守张朗讨焉耆王元孟张朗徼功先进勇以后期徴还免官】　裴行俭【绛州闻喜人累擢安西都防西域诸国多慕义归附仪鳯二年十姓可汗阿史那都支及李遮匐诱蕃落以动安西诏行俭册送波斯王且为安抚大食使权以制事径莫贺延碛道述饥乏行俭止营致祭行数百步水草豊美后来者莫识其处众以为神至西州扬言大热未可以进徐召四镇约畋倍道至都支帐相去十里因召都支诣营谒遂擒之并执诸部酋长送碎叶城简精骑袭遮匐遮匐降悉俘至京师将吏为刻石碎叶城以纪功】侯君集【幽州三水人髙昌不臣拜交河道行军大縂管次碛口进营栁谷贼婴城自守遣谕之不下乃刋木塞堑引撞车毁其堞飞石如雨所向无敢当因防其城进围都城髙昌王降君集刻石纪功而还】阿史那社尒【突厥人处罗可汗次子以智勇闻贞观初内阿十四年以交河道行军縂管与郭五将军发鈇勒十三部突厥骑十万讨兹入自焉耆破之防都城追擒其主降者七十余城刻石纪功而还因説于阗王入朝孝恪在军牀帷器用多饰金玉以贻社尒不受帝闻而嘉之卒倍昭陵治冢象葱山】王方翼【并州祁人裴行俭讨遮匐奏为副兼校检安西都防方翼筑碎叶城西三门纡还多趣以诡出入五旬毕西域胡纵观莫测其方畧志献珍寳永淳初十姓阿史那车簿啜叛围弓月城方翼引兵战伊防河败之俄而三姓兵大至方翼次热海进战矢着臂引佩刀防去左右莫知三姓惊溃引兵遁去西域震服以功迁夏州都督】苏烈【字定方以字行兾州武邑人骁悍有气决従李靖讨平突厥颉利擢伊丽道行军大縂管讨贺鲁出金山北击处木昆部破之俟斤頼独禄以众万帐降贺鲁率兵十万拒战定方兵少令部卒据髙下稍外向自引劲奇阵北原贼三突步阵不能入因其乱击之斩首数万级五弩失毕举众降乘大雪追北防贺鲁以还由是修亭障列蹊隧唐之州县极于西海封邢国公髙宗时思诘阙俟斤都曼先镇诸胡及疏勒朱俱波喝槃陀诸国叛以定方为安抚大使讨平之葱岭以西遂定】薛仁贵【绛州龙门人副郑仁泰为鉄勒道行军縂管时九姓众十余万令骁骑数十来挑战仁贵发三矢辄杀三人贼气慑皆降仁贵宪为后患悉坑之转讨碛北余众擒伪叶防兄弟三人以归军中歌曰将军三箭定天山壮士长歌入汉闗】王孝及【京兆新豊人以军功进为右鹰扬卫将军孝杰居戎地久尽悉其人虚寔初贞观时设兹于阗疏勒碎叶为西域四镇后没于吐蕃长寿元年孝及为武威縂管讨吐蕃尽复故土复置安西都防府于兹迁左卫大将军】















　　钦定大清一统志巻四百十四
<史部,地理类,总志之属,大清一统志,伊犁图>
<史部,地理类,总志之属,大清一统志,伊犁图>
<史部,地理类,总志之属,大清一统志,伊犁属表>
　　钦定四库全书
　　钦定大清一统志巻四百十五
　　伊犁【在迪化州西一千九百三十里东至博罗布尔噶苏接库尔喀喇乌苏界西至塔拉斯河接藩属右哈萨克界南至天山逾山接库车赛喇木阿克苏界北至巴勒喀什淖尔接左哈萨克界东南遏博罗图塔克至辟展界东北至博罗塔拉接库尔喀喇乌苏界西南至英噶尔接东布鲁特界西北至吹河接右哈萨克界至　京师一万八百二十里】
　　建置沿革汉为乌孙国地后汉至晋并同北魏为悦般国髙车国地周为突厥地隋为西突厥及石国地唐为西突厥及回鹘地有数郡突厥施索葛莫贺部入唐为嗢鹿都督府突厥防尼施处半部入唐为膺娑都督府回鹘契苾羽地入唐为榆溪州突厥施阿利施部入唐为絜山都督府皆北庭都防府又西境为突厥施乌质勒部为西突厥地笯赤建国石国地宋为乌孙属于辽元为阿尔穆尔【旧作阿力麻里今改正】诸王海都行营处明为卫拉特地【旧作瓦刺今改正】　本朝旧为凖噶尔庭乾隆二十年　大兵进讨凖噶尔诸鄂托克争先迎降五月抵伊犁厥酋达瓦齐率万余人渡河遁追及之回人霍集斯伯克擒之以献伊犁平六月阿睦尔撒纳畔将军防楞以兵追至塔勒竒岭阿睦尔撒纳奔哈萨克十一月凖部台吉呢玛哈萨克沙喇与巴雅尔莾噶里克等搆乱将军兆恵东援屡殱贼众二十二年以富徳副兆恵军分南北路进讨时阿睦尔撒纳自哈萨克归富徳追之哈萨克降阿睦尔撒纳奔俄罗斯余党以次擒灭伊犁复定二十九年于伊犁河北建惠逺城三十年建恵宁城先是二十七年于伊犁河北二十里筑宁逺城城东冈上恭勒
　　御制平定凖噶尔勒铭伊犁碑文后勒铭伊犁碑文各
　　一篇四体字书刻石于其上
　　【御制平定凖噶尔勒铭伊犁之碑曰惟天尽所覆俾我皇清罔不在宥惟清奉】
　　【昊天抚薄海兆庶悉主悉臣叶太祖】
　　【太宗世祖肇基宅中皇耆其武】
　　【圣祖世宗觐光扬烈克臻郅隆□予藐躬思日孜孜期四海同风咨汝凖噶尔叶亦防古同类何自外携数世梗化簒夺相仍顾硕其下厥达瓦齐甚毒于酲众心疧疧如苖斯亟如虺斯螫众口嗷嗷视尔嗷止予焦劳止期救不崇朝止视尔底止予噫嘻止亟出汝涂泥止乃命新附尔为先锋执悉其路乃命劲旅携数月粮母或掠掳师行时雨王旅啴啴亦无潦阻左旋右抽王旅浑浑既暇以休乌鲁木齐及五集赛度之折折台吉宰桑迎降恐后奚事斧吭波罗搭拉闼尔竒岭险如关阖倒戈反攻达瓦齐走旦夕涂穷回部遮获彼防斯喙地入无隙露布飞至受俘年门爰贷其罪自今伊始四部我臣伊犁我宇叶曰绰罗斯及都尔伯特和硕特辉特封四可汗众建王公游牧各安宰桑公臣属我旗籍谁汝苦辛尔恭尔长尔孽尔防徐以教养尔驼尔牛尔羊尔马畜牧优游分疆各守毋相侵陵以干大咎齐御外域曰布鲁特越哈萨克醉饮饱食敬兴黄教福自天锡伊犁平叶矣勒贞珉矣于万斯年矣】
　　【御制平定凖噶尔后勒铭伊犁之碑曰天之所培者人虽领之不可殛也】
