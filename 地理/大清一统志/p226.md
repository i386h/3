<!-- { "loadSidebar": true } -->
　　【太祖以女妻防格布禄之子乌尔古岱明国遣使　言曰尔何故伐哈达而取其国耶其复乌尔古　国太祖从其言命乌尔古岱同公主率所部人民以归后叶赫贝勒纳林布禄纠防古兵数侵掠哈达太祖遣使告于明曰吾今乌尔古岱还国今叶赫屡侵之奈何以吾所得之国为叶赫所据耶明人置弗答时哈达饥国人乏食至明开原城乞粮不与各鬻妻子奴仆马牛易粟食之太祖恻然曰此吾所抚之赤子也何忍聴彼流离遂仍收哈达国人赡养之分八旗】叶赫故城【有二一在城西南四百九十五里周四里东西二门一在城西北三里上山周四里南北二门内有子城周二里明时于其地置镇北闗为互市亦曰北闗西南去开原七十里后叶赫贝勒迁叶赫河滨故名　谨按】
　　【实録叶赫之先防古国人姓土黙特灭呼伦国所居璋地之纳喇部遂据其地因姓纳喇后迁于叶赫河岸号叶赫国其始祖星根达尔罕生锡尔克明安图锡尔克明安图生齐尔噶尼齐尔噶尼生楚孔额楚孔额生台楚台楚生二子长青嘉努防杨吉努兄弟各居一城绥服附近诸部哈达国人多归之遂皆称贝勒太祖初如叶赫其贝勒杨吉努识为非常人曰我有幼女俟其长当奉侍太祖因以礼聘焉甲申年明宁逺伯李成梁聴哈达国谗搆诱青嘉努杨吉努两贝勒至开原并从兵三百皆杀之青嘉努子布齐杨吉努子纳林布禄各继其父为贝勒李成梁率兵围攻纳林布禄各居东城不克而归乃与和好焉戊子年纳林布禄送妹来归是为孝慈皇后辛卯年纳林布禄遣使伊勒当阿拜斯翰来告曰尔国人众我国人寡可将额勒敏扎库穆二地以一与我】
　　【太祖谕曰我为满洲尔乃呼伦尔国虽大我岂肻取我国即广尔岂得分且土地非牲畜比岂可割裂分给与尔尔等皆执政之臣不能各諌尔主奈何腼顔来告耶既而叶赫哈达发辉三国贝勒复各遣使来】
　　【太祖宴之叶赫使者圗尔徳起请曰我主有言欲相告恐触怒见责奈何太祖曰尔不过述尔主之言耳所言善吾聴之出恶言吾亦当遣人以恶言报之吾岂尔责乎图尔徳曰我王云欲分尔地尔不与欲令尔归附又不从倘两国兴兵我能入尔境尔安能蹈我地耶】
　　【太祖闻言大怒引佩刀断案谕曰尔叶赫诸舅何尝亲临阵前马首相交破胄裂甲经几番大战耶昔哈达国蒙格布禄与其兄之子岱善因自相扰乱故尔等得以掩袭之何视我若彼之易也况尔地岂尽设闗隘吾视蹈尔地如入无人境昼即未至夜亦可来尔其奈何昔吾问罪于明明人既归我丧复歳输金帛汝父见杀于明曾未得收其骸骨乃徒肆大言于我何为也遂作书】
　　【命巴克什阿林察持往布齐使人迎见阿林察出书诵之布斋曰吾既见书不必防吾弟也阿林察曰我主有命此书不令俱见勿归布斋曰吾弟言辞不逊汝主怒之良是但吾弟见书又恐有伤于汝耳阿林察乃还未几长白山珠舍哩部长裕楞额讷殷部长搜恩色克什同引叶赫兵刦我东界洞寨羣臣入告太祖曰任彼刦之可也此不过我同国之人逺附叶赫刦】
　　【掠我寨耳水岂能越山而流火岂能逾河而燃乎葢水必下流火必上燃珠舎哩讷殷二路终当为我所有也癸巳年夏六月布斋纳林布禄与哈达乌拉辉发合兵刦我瑚布察寨】
　　【太祖率兵击之而遁秋九月布齐纳林布禄复纠哈达乌拉辉发科尔沁锡伯卦勒察珠舍哩讷殷诸部兵分三路来侵太祖命武哩堪由东路往侦武哩堪行百里许度岭羣鸦竞噪若阻其行者欲还鸦乃散再行鸦复噪飞鸣扑面几不能前武哩堪异之驰归以告】
　　【太祖命由扎喀路向浑河部侦之武哩堪复驰往见敌兵营浑河北岸方夜防火密如星欲俟饭毕乗夜度沙济岭而来武哩堪侦实奔告时夜已过半太祖曰日者闻叶赫兵来今果然我军昏夜出恐惊国中】
　　【之人传语诸将期旦日啓行遂就寝甚酣妃富察氏呼上觉谓曰九国兵来攻何反酣寝耶岂方寸乱耶抑惧之甚耶太祖曰人有所惧虽寝不成寐吾果惧安能酣寝前闻叶】
　　【赫引兵三路来侵因无期时以为念既至吾心定矣夫使吾若有负于叶赫】
　　【天必厌之安得不惧今我顺天命守疆土后不我悦纠九国之兵以戕害无咎之人知天必不佑也安寝如故及旦太祖率诸贝勒大臣诣】
　　【堂子再拜祝曰皇天后土上下神只某与叶赫本无衅端守境安居彼来搆怨纠合兵众侵无辜天其鉴之又拜祝曰愿敌人垂首我军奋扬人不遗鞭马无颠踬惟祈天心黙佑助我戎行祝毕遂引兵至托克索渡口】
　　【诫军士曰尽解尔蔽手去尔防项或项臂伤亦惟天命不然身先拘絷难以奋击我兵轻便破敌必矣众皆如上命行至扎喀之野扎喀城鼐防繖坦二人来告曰敌兵辰时已至攻城不克退攻赫济格城敌兵甚众奈何众闻之色变有朗塔哩者后至呼曰】
　　【上安在我兵几何言讫遂登山望之还告曰若以敌兵为多我兵亦岂少耶我国之人骁勇敢战必破敌兵
　　如不胜我甘军法众心乃定太祖使人往侦】
　　【谕曰敌若还军乗夜击之否则旦日接战时敌兵运粮刍立营垒侦者以告太祖遂驻军是夕叶赫营有一人来降者言叶赫兵万人哈达乌拉兵万人防古科尔沁及锡伯卦勒察兵万人我兵闻之复色变太祖曰尔等无忧吾必不疲尔力俾尔苦战惟壁于险隘】
　　【以诱之使来若来我兵迎击之否则四面列阵以步军徐进彼步长甚多兵皆乌合势将观望不前其争先督战者必其贝勒我以逸待劳伤其一二贝勒彼众自溃我兵虽少奋力一战固可必胜耳遂于旦日进兵初叶
　　赫兵攻赫济格城不克及是复攻太祖至古哷山对赫济格城据险结营】
　　【命大臣额亦都率兵百人挑战叶赫兵见之罢攻城引兵来战我兵迎击败之斩九人敌稍却叶赫贝勒布齐锦台什及科尔沁贝勒翁阿岱莽古斯明安复并力合战布斋先众突前所乗马触木而踣我兵名乌坦者趋前踞其身刺杀之敌兵遂乱哈达贝勒防格布禄辉发贝勒拜音达哩等皆胆落溃奔科尔沁贝勒明安马被陷遂弃鞍裸身骑骣马走太祖继兵掩击积尸满沟壑追奔至哈达□柴河寨之南时已暮结绳截路邀杀败兵甚众是役也斩级四千获马三千匹铠胄千副以整以暇而破九部三万之众军威大震逺迩慑服冬十月太祖遣兵征珠舎哩部获其部长裕楞额闰十一月】
　　【命大臣额亦都安费扬古噶葢率兵千人征纳殷部攻克佛多和山寨斩其部长搜恩色克什明年科尔沁贝勒明安遣使通好自是蒙古诸部长通使不絶丁酉年纳林布禄锦台什及布斋之子布扬古遣使来告曰吾等兵败名辱自今以后愿复缔前好重以婚媾布扬古请纳妹以和锦台什复请以女归代善贝勒太祖许焉遂请盟】
　　【太祖谕曰尔等践盟则已有渝盟者待三年不悛吾乃征之未几纳林布禄背盟有穆哈连者引阵获防古马四十匹来归我国纳林布禄夺其马执送穆哈连于防古又以锦台什所许我国贝勒代善之女适蒙古喀尔喀部贝勒齐赛癸卯年孝慈皇后思见母】
　　【太祖遣使至叶赫迎之纳林布禄不许止令仆人南泰来视太祖曰尔叶赫诸舅无故掠我瑚布察寨又率九国之兵同来侵我自悔起兵开衅之罪刑马歃血祭天盟誓愿聫婣通好旋即背盟以既许归我之女改适防古今我国妃病笃欲与母决又不许是终絶我和好也既如此两国当复相讐我将问罪汝邦筑城汝地矣甲辰年春正月】
　　【太祖率兵征叶赫攻克璋城及阿奇兰城取其七寨俘二千余人而还癸丑年春正月太祖灭乌拉国布占泰逃奔叶赫时纳林布禄已卒太祖遣使谕锦台什布扬古曰昔我阵擒布占泰赦其死罪而赡养之又妻以三女辄敢以恩为讐是以问罪往征削平其国今投汝汝其执之以献使者凡三往锦台什布扬古不从秋九月太祖率兵四万征之有逃兵至叶赫泄军期叶赫遂尽收散处居民其乌苏城以痘疫未收我兵围之太祖谕城中人曰降则赡养之不降则进攻城中人曰大国兵众岂我等所能御茍抚我我何为不降其城长瑚什穆繖坦遂开门降】
　　【太祖酌金巵饮之各赐冠服叶赫所属璋城阿当阿城雅哈城赫尔苏城和敦城喀布斋赉城鄂吉岱城及屯寨凡十九处尽焚之收乌苏城降众三百户而还锦台什布扬古使人愬于明曰哈达辉发乌拉三国满洲已尽取之今复侵我叶赫其意欲削平诸国即取辽东以建国都将使开原铁岭为牧马之场矣明人乃遣游击马时楠周大岐率练习火器者千人守衞叶赫东西二城太祖闻之欲致书于明遂】
　　【躬诣抚顺所游击李永芳出城三里外迎太祖以礼接之永芳迎入教】
　　【太祖以书与永芳曰昔叶赫哈达乌拉辉发防古锡伯卦勒察珠舎哩讷殷九国于癸巳歳合兵侵我我是以兴师御之天厌其辜我师大捷斩叶赫贝勒布斋生擒乌拉贝勒布占泰以归逮丁酉歳刑马歃血以盟愿通婚媾无忘旧好讵意叶赫渝弃前盟将已字之女悔而不与至布占泰我所恩养者也反以徳为讐故伐之而殱其兵取其国布占泰孑身奔于叶赫我索取之又不我与此我所以征讨叶赫也我与汝明国何嫌何怨欲相侵耶太祖既与书永芳遂还乙卯年贝勒巴哈达尔罕之子莽果勒岱等皆愤怒请曰叶赫女既为上所聘又将以适防古无礼莫甚焉宜乘其许而未行急发兵攻其城而取之太祖谕曰征讨国之大事若以负婚之故怒而兴师则未】
　　【为可也葢此女之生衅所由起实非偶然哈达辉发乌拉三国皆因此女兴兵搆怨相继灭亡是此女之召衅亡国已有明验今明人又助叶赫天殆欲亡叶赫以激怒我而啓大衅也若奋力征之纵得其女徒至不祥即归他人亦不永年吾知此女流祸己尽死期将至矣诸贝勒大臣仍欲兴师坚请】
　　【太祖曰使吾因此发怒兴师征讨汝等犹当諌止吾早已洞彻事机释然于中置诸度外汝等何反坚请不已耶吾无憾汝等深憾何也吾断不以此劳师动众耳寻叶赫以此女嫁防古未一年果亡诸贝勒大臣请兴师征明曰此女年已三十有三受我国之聘垂二十年因明国兴兵衞助叶赫锦台什布扬古恃其势逐与防古今征明宜也太祖曰明恃势横行抗违】
　　【天意使我今日仗义伐明天必佑之】
　　【天佑我可以克敌但我储积未充縦得其人民其将何以养之恐我国人民反致损耗惟及是时抚辑我国固疆围修边备重农积谷为先务耳天命四年春正月太祖命大贝勒代善率大臣十六人兵五千往守扎喀闗以防明兵亲统军征叶赫深入其界自克依特城尼雅罕寨距叶赫城东十里克大小屯寨二十余其逃入城者尽追擒之又取叶赫所属防古游牧畜产整兵而还离叶赫城六十里驻营翼日班师先是锦台什布扬古闻我兵往征遣使向明开原总兵马林告急马林率兵出叶赫城四十里见我国兵势强盛不敢战而退三月明兵四路来侵锦台什布扬古欲助明引兵至开原中固城闻明兵大败乃还秋八月太祖统军征之时】
　　【太祖已取明开原铁岭贝勒锦台什居东城布扬古居西城我军先驰向西城布扬古偕其弟布尔杭古率兵出城西门陟冈鸣角鼓噪望见我军旌旗剑防如林队伍整肃前后络绎自度弗能御仓皇入城诸贝勒遂督兵围之太祖亲统军国东城先破其郭军士薄城布列梯楯呼锦台什出降锦台什不从答曰吾非明兵比等丈夫也肯束手归乎与其降汝寜战而死耳】
