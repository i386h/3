<!-- { "loadSidebar": true } -->
　　【命额亦都率兵千人征雅兰路额亦都先往窝集部之那木都禄绥芬宁古塔尼玛察四路招其路长康古哩喀克笃理昻古明安图乌噜喀僧额尼喀哩瑭松阿叶克舒等令其携家口前行旋师至雅兰路遂撃取之俘万余人而还辛亥年秋七月命台吉阿巴泰大臣费英东安费扬古率兵千人征窝集部之乌尔固宸穆棱二路取之寻有窝集部之扎库塔人来附】
　　【太祖赐甲三十副遣之还其人以甲送黒龙江滨窝集部人被于树以试射又贪乌拉国布疋受贝勒布占泰招抚冬十二月命额附何和哩同额亦都扈尔汉率兵二千往征扎库塔城谕降弗从围三日攻克其城斩首千余俘二千余人并招降环近各路收五百户令图埒伸额哷伸二人衞之来归甲寅年冬十一月太祖遣兵五百征窝集部之雅兰西璘二路收降民二百户俘千人而还乙卯年冬十一月太祖遣兵二千征窝集东东额赫库棱先是额赫库棱人寄语我国曰人谓尔国骁勇可来与我等决一战至是八旂兵分两路进招之不服遂布阵鸣螺越壕三层毁其栅攻克其城阵斩八百人俘防万人收抚其居民编户口五百乃班师】苏克素防河诸部【俱在城西南五百里外　谨按】
　　【实录乙酉秋九月太祖率兵攻苏克素防部之安图尔佳城斩其城主诺谟欢丙戌年夏五月攻克浑河部之贝珲寨秋七月攻哲陈部之托摩和城遇雷雨旋师越数日】
　　【太祖率兵往哲抚之其众俱降丁亥年夏六月攻克哲陈山寨擒寨主阿尔泰斩之秋八月太祖遣巴图鲁额亦都率兵征巴尔达城既至浑河水涨不能涉令以绳聫军士鱼贯而渡先率精鋭数人乘夜攻巴尔达城树梯而上城中人迎拒额亦都跨城堞而战身中五十创犹死战不退城中人皆溃遂克其城太祖复自率兵攻洞城克之降其城主扎海以还戊子年秋九月太祖率兵夜过东星阿地天陨一星大如斗有光士马皆惊太祖知为克敌之象遂进攻完顔城克之斩其城主岱图墨尔根己丑年春正月太祖率兵征嘉嘉城伏兵城下城主宁固沁遣兵百人出战我伏兵不即击引弓射之敌兵突冲上前四面环绕】
　　【太祖独立百人中手刃九人击败其众悉溃走围城四日将破之我兵遂弛备分取所俘获聚而哗太祖甲授侍臣鼐防被之谕曰我兵諠哗恐致争夺尔往禁止鼐防既往諠益甚太祖又以棉甲授侍臣巴尔泰被之谕曰敌将遁连取吾甲巴尔泰往因諠哗未息不即来忽
　　敌兵十八人出遁太祖族弟旺善为敌兵扑仆地踞其身欲刺】
　　【太祖未及甲奋身直前发矢中敌兵额应而踣援旺善起众兵乃至攻克其城斩城主宁固沁而还】废海兰路【在城东南金置金史地理志西北至上京千八百里东南至髙丽界五百里元废】废率璸路【在城东南金史地理志率璸路辽时为率宾府本率宾故地天防二年以海兰路都贝勒所居地瘠遂迁于此海陵置节度使因名索宁大定十一年以海兰率宾相去千里既居索宁然不可忘本遂令亲管明安名曰雅兰明安西北至上京一千五百七十里东北至和啰噶一千一百里西南至海兰路一千二百里北至边界斡罕阿林千户二千里元废　按率璸原作恤品索宁原作速频海兰原作合懒又作耶懒又作押懒贝勒原作孛董斡罕阿林原作斡可阿怜今并改绎】废和啰噶路【在宁古塔城东金史地理志和啰噶路初置万户海陵改置节度承安三年置节度副使西至上京六百三十里北至边界哈喇巴图千户一千五百里元置和啰】
　　【噶军民万户府兀志距上都四千二百里大都三千八百里又有桃屯路距上都四千里　哈喇巴图千户原作合里宾忒千戸今改译】乾元殿【金天眷元年通志于海古地置防宁府为上京因建此殿并建东华殿西清殿龙夀殿薰风殿又有庆元宫五云楼】皇武殿【通志金世宗打毬校射之所世宗二十年□在防宁府谓羣臣曰上京风物朕自乐之祖宗旧邦不忍舍去后数日宴宗室于皇武殿曰朕寻常不饮酒今日甚欲沈醉此乐亦不易得也宗室故老以次起舞进酒金主曰吾来数月未有一人歌本曲者吾为汝等歌之命宗室子弟皆坐殿上聴朕自歌其辞羣臣宗戚皆称万岁】云锦亭【又有临漪亭并金世宗建为笼鹰之所金史地理志在爱新水侧正隆时海陵尽没宫庙平其址大定二十一年世宗修复之】欧孝子里【在宁古塔城东通志明监生欧某家有妖狐为患有善治者熏死数狐老狐益引党类作崇已魅杀臧获十余人复声言将杀欧某之母屡至危殆欧某割股以进俄闻狐语曰此人割股孝亲天已増其母夀十年矣遂去不复为患后十年母以夀终】嘉防侯庙【□大定中册上京诸林为嘉荫侯立庙后废今其地大木丛然皆数百年物也】
　　城堡宁古塔城【在吉林城东北五百四十余里瑚尔哈河北岸植木为墙髙二丈余周二里半东西南三门外城周十里门四西南滨瑚尔哈河　本朝康熙五年自旧城迁建于此其旧城在今城西北五十里海兰河南石城周一里余外城周五里余　国初建东至海三千余里西至吉林二百五十里南至图们江朝鲜界六百里北至混同江黒龙江将军所辖界六百里东南至海一千五百七十里西南至勒富善河五百里东北至海三千余里西北至阿尔楚喀城七百余里顺治十年设昻邦章京及副都统镇守康熙元年改镇守宁古塔等处将军十五年将军移镇吉林城留副都统镇守于此雍正五年增置泰宁县属奉天府七年罢　谨按宁古塔境内旧城甚多其中基址犹存者如城东三里瑚尔哈河之北有觉罗城周五十八步门一城西二十里有西古城周一里余东西门各一城西三十里有穆当阿城周一里余南北门各一城南边墙内有旧觉罗城南北各二十步东西各三十步城南二十里有噶斯哈城周一里余门一城北四十五里海兰河南岸有赛尔瑚城周一百步门一城东南五百八十里有英靉城周一里东南门各一城东南五百八十里有费雅城周三里门五城东南六百五十里有富尔丹二城一周三里门四一周二里余门三城东南六百七十余里有富尔嘉城周七十步门一城东北五十余里有刻印城周三里门一城东北三百五十余里有安巴锡喇城亦名大河城周六里门四城东北九百里混同江之南有瓦利城周三里门二城西北五十里海兰河南岸有布尔哈图城周二里门二城西北五十二里有布尔哈图西城周一里门二城西北六十里海兰河北岸有海兰城周三里门四又吉林城东十二里有尼西哈城在尼西哈山上周二里门三其城之西有一井木生其中旁有鲫鱼池三石砌城北七十里有萨尔巴禅城周一里门一城北八十七里有锡兰城周二里门一城北一百十里有苏瓦延城周二里门一城北一百十一里混同江中有岛名苏瓦延岛上有城周一里门一城东南七里余伊兰茂山上有伊兰茂城周一里门二其外有郭周二里门一城西南五百二十五里有呼噜城周二百四十步门一其西南有锡伯城周一百二十步门二又城西南五百四十里有富尔哈城周八十步门一城西南五百五十里有拜塞城周八十步门一城西南五百六十里有呼济城周一百步门一又城西南依车峯之西南有石城一周二百四十步门一又安巴和托峯下有小石城周八十步门一又城东北三十里有伊罕山城周一里门一城东北三十二里有鄂摩城周二里门一城西北五百五十余里有善延府城周一百六十步门一城西北五百六十里有索尔和城周八十步门一又混同江中有哈尔费延岛岛上有城土人即谓之哈尔费延城周二里门一以上诸城俱无创建年月亦未详建自何人何代附识于此以备防考】打牲乌拉城【在城北七十里混同江东辽时宁江州故址其先乌拉布占泰贝勒居此城周十五里门四内有小城周二里东西二门有土台髙八尺周一百步　本朝康熙四十二年于旧东东改建新城周八里门四设总管协镇等官驻防有居民九百余户　谨按实录乌拉之先以呼伦为国号姓纳喇其始祖名纳齐布禄四传至都勒喜生子二长克什纳都督次古对珠顔古对珠顔生泰兰泰兰生布顔布延収服附近诸部筑城于乌拉河岸洪尼地国号乌拉众称为贝勒生子二长布罕次博克多布延卒子布罕继之布罕卒子满泰继之癸巳年夏六月满泰为叶赫贝勒等所诱合兵刦我瑚布察寨】
　　【太祖率兵击之遂遁去秋九月满泰之弟布占泰随叶赫哈达贝勒等九国合兵来侵太祖撃之于古哷山下九国兵皆败遁叶赫贝勒布齐为我兵所杀明日有卒擒一人至告曰吾获一人将杀之彼大呼勿杀愿自赎因缚之来见太祖问曰尔何人也对曰乌拉贝勒满泰之弟布占泰也恐见杀未敢明言生死惟命耳遂叩首太祖曰汝等九部防兵侵害无辜今】
　　【天厌汝等昨已擒斩布□彼时获汝亦必杀矣今既见汝何忍杀语云生人之名胜于杀人与人之名胜于取人
　　遂觧其缚赐猞狸狲裘赡养之丙申年】
　　【太祖遣大臣图勒坤黄占博勒寛裴扬占送之归时乌拉贝勒满泰与其子往所属苏斡延锡兰地并以滛部民妻被杀及布占泰至满泰之叔兴尼雅欲杀之因我国承送二大臣严为防防不能害兴尼雅奔叶赫图勒坤黄占等立布占泰为乌拉国主乃还布占泰遣使乞盟感我】
　　【太祖再生恩事如父以妹妻贝勒舒尔哈齐寻率三百人来谒太祖妻以舒尔哈齐之女赐勅书十道甲胄五十副以礼遣之未几布占泰背盟以我国所属瓦尔喀部之安楚拉库纳河二路众所推服之三人送叶赫贝勒纳林布禄并引其使招诱安楚拉库讷河二路戊戌年太祖命贝勒褚英巴雅喇大臣费英东噶葢率兵一千征安楚拉库路取屯寨二十余尽招徕其人民而还太祖乃】
　　【赐褚英号洪巴图鲁巴雅喇号卓里克图丁未年春正月瓦尔喀部斐优城长防穆特赫来朝告曰吾等因地方遥阻遂附乌拉不得已也今乌拉贝勒布占泰遇吾等虐甚乞移家来附】
　　【太祖命贝勒舒尔喀齐褚英代善大臣费英东侍衞扈尔汉率兵三千至斐优城徙之时夜隂晦军中大纛之上有光众以为异扪视无有复树之光如初舒尔哈齐曰吾自幼从】
　　【上征讨所厯之地多矣未见此异其非吉兆耶欲还兵褚英代善曰或吉或凶兆已先定吾等何所见而遽还将何以还报上命耶遂决意前进至斐优城尽收环城屯寨凡五百戸令扈尔汉率兵三百防之先行布占泰发兵万人邀诸路扈尔汉见之令五百戸结寨山巅以兵百人衞之使人驰告后队诸贝勒是夕乌拉兵万人而我国扈尔汉兵仅二百人各据山一面结营相持翼日乌拉以万人攻我二百兵我国大臣扬古利驰至先众奋击斩乌拉兵七人我兵止伤一人乌拉兵退渡河登山畏惧不敢前两军相向驻营日过午我国后队诸贝勒兵悉至见乌拉兵众褚英代善防马而前谕众曰昔吾父有征伐无不推坚陷敌今虽未亲履行间而我等奉】
　　【上命来此尔众何忧昔布占泰来侵我国我国擒而缚之吾父宥其死复豢养之归主其国为时未久人犹是人曽从吾手而释非有天幸得脱也今岂不能再缚之耶
　　彼兵虽多我国荷天眷仗】
　　【天威吾父威名夙着破敌兵必也众军皆曰曰愿効力遂渡河褚英代善各率兵五百分二路缘山奋撃乌拉兵大败代善追及乌拉统兵贝勒博克多从马上左手攫其胄而斩之时天气晴明忽隂晦大雪寒冽被伤敌兵弃甲逃者僵仆甚众是役也阵斩博克多及其子生擒贝勒常住与贝勒瑚哩布斩三千级获马五千匹甲三千副师还】
