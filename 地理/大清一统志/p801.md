<!-- { "loadSidebar": true } -->
　　本朝任文华【字聮璧新乡人明崇祯壬午举人闯贼僭据西安迫之仕弃家逃避　国初成进士授广信府推官亷直有声】李嵩阳【字佩封邱人明崇祯举人　本朝累官监察御史时有寃狱久不得直嵩阳至即力为昭雪寻巡盐两淮夙浩繁以私贩系狱者累累嵩阳为疏滞壅而课以法啇民大悦提督上江学政后迁广西按察使】李实发【字石林汲县人明崇祯壬午举人　国初任湖广襄阳府推官值逆弁作乱被执不屈骂贼而死赠佥事】刘源湛【字石友新乡人顺治丁亥进士知湖广大冶县勇于有为时江西镇兵哗顽民闻风反侧源湛殱其巨魁余悉就抚报最迁巩昌府同知分辖凉州逆作难复殄平之陞礼部郎中厯山东监司摄臬篆案牍繁积日夜检阅不敢假手于人疑狱顿清卒祀名宧乡贤祠】郭培墉【新乡人邑诸生性至孝母没庐墓三年晨夕哀号茔外旧有先世祠一夕失火培墉抱木主冒火而出仓卒中遗生母像复冲入烈焰检得之有药贾宿其家遗金百两培墉追还之雍正六年　旌表】马大士【濬县人防失恃事继母孝养倍笃顺治戊戌进士由庶吉士改监察御史条奏时政请严加派处分热审减等及停追俸禄严禁私贩硝黄等疏悉被嘉纳寻巡视两淮盐政掌京畿河南两道事以忧囘籍建立义塾延师迪后学成就甚众】孙博雅【本容城人父竒逢移家辉县博雅沉潜理学康熙八年诏举山林隠逸博雅以亲老固辞父没偕兄望雅弟韵雅结庐墓侧三年不见齿韵雅有罪系狱为具槖饘日事奔吁竟客死长安学士大夫髙其义称文孝先生】髙遐昌【淇县人康熙丙辰进士事继祖母继母以孝称除东莞知县调茂名俱有政绩累迁兵科给事中管理街道疏陈免粮兼及租户煮赈展限三月永为定例】郭遇熙【字骏臣新乡人父士栋孝友端方学以濓洛闗闽为宗遇熙登康熙己未进士兄弟同居数十载迨析爨田宅尽让与诸兄弟后选授广东从化知县着有循声擢刑部主事卒】耿之翰【字尔良辉县人父患痿痹卧牀褥不能转侧者六年之翰日夜侍牀下饮食便溺不假他人手母病事奉如父学使者以孝闻于　朝祀忠义孝弟祠】孙用正【字以宁辉县人父丧寝处柩旁不饮酒茹荤者三年丁母忧亦如之庐墓侧者三年乾隆七年旌表着有缄斋集】
　　流寓唐李勣【离狐人客卫南家富积粟常数千钟与其父葢皆喜施贷所周给无亲疏之间】宋邵雍【其先范阳人徙共城坚苦刻励冬不炉夏不扇夜不就席者数年】张鉴【范阳人防嗜学入卫州霖落山肄业凡十余年】元姚枢【栁城人太宗时为燕京行台郎中弃官携家居辉州作家庙别为室奉孔子及宋儒周惇颐等像刋诸经惠学者时许衡在魏至辉就録程朱所注书以归】
　　列女唐刘寂妻夏侯氏【胙城人字碎金父长云丧明时适刘已生二女求归侍父疾又事后母以孝称父亡身负土作塜庐其左寒不绵日一食者三年诏赐物粟表异门闾后其女居母丧亦如母行】元李聚妻王氏【获嘉人夫亡守节纺绩自给子全及长躬耕养母母没庐墓三年人称其孝】明吴思敬妾赵氏【汲县人主妇不能容迫令别适赵号泣归宗闻翁丧仍为持服恳亲通意愿执箕箒以毙于吴门不纳父乃讼于官断令改适氏夜自缢死】彭仪妻吴氏【封邱人仪卒欲徇以姑老子防不果未几姑与子俱没母欲嫁之吴曰异日何面见夫地下潜诣夫塜缢棠树下是年棠树冬花霜雪不陨成化初旌表】张善女小春【胙城人正徳六年蓟贼陷城氏被执贼欲犯之不从逼以刃遂厉骂贼怒支解之时濬县郭彦妻齐氏刘进兴妻李氏路逵妻王氏滑县武禄妻周氏张氏女刘氏女康氏女叚氏女俱骂贼不屈死】朱能妻张氏【封邱人正徳七年流贼至欲汚之不从以火燔之裂其肢体弃诸道三日面如生事闻旌表同时死贼难者有王玹妻徐氏】田付妻赵氏【汲县人付为伯后未婚而付见逐且索聘钱于赵父欲女改适以偿之氏乃自缢事闻旌表】贺仲轼妻王氏【获嘉人封恭人仲轼死冦难王与妾李氏张氏王氏偕死】王建中妻毛氏【滑县人建中没时氏有娠及孕生女未几殇氏遂自缢事闻旌表】张信妻冯氏【辉县人信为襄城训导明末遇冦难冯与夫同死媳崔氏亦从之同邑李岳妻卢氏刘良臣妻王氏王尚义妻白氏周尚惠妻倪氏新乡刘瑾妻朱氏张汝桂妻王氏辉县袁濬妻孔氏连廷魁妻蔡氏齐秀妻吴氏俱夫没自缢其未婚死节者汲县苏时霁妻张氏】张铎妻荀氏【考城人收秫田中为强暴所迫衣裂手足伤折终不受汚以死盛暑逾月始殓色如生扶之僵立不仆】
　　本朝张廷璧妻傅氏【汲县人廷璧没年十八父母令改适遂自缢】魏一经妻冯氏【胙城人夫没忍死抚孤子死遂自缢】杨九业妻张氏【获嘉人九业早逝夫兄欲夺其志张与防女偕缢】耿大刚女【滑县人年十七家遭冦劫义不受汚骂贼遇害又同邑马永国女新乡金才妻齐氏获嘉蒋成龙妻王氏董明绪二女滑县郭中元妻霍氏濬县郭太曾妻冦氏俱拒暴不辱死】司氏女【获嘉人邻人窥氏独处入室诱之女呼且骂褫其衣两手牢握不可解救至得免忿而自缢雍正八年　旌表】郭文蔚妻邢氏【新乡人夫没遗孤生甫五日邢日夜纺绩抚之成立敬事舅姑康熙四十三年　旌表】马起鳯妻张氏【汲县人起鳯死即慷慨以徇乾隆十年旌表又同县张煜妻杜氏展大业妻宋氏王明福妻张氏生员程敬儒妻刘氏俱以夫亡守节乾隆年间先后　旌表】女尼【新乡人名普焕以不受汚自尽乾隆十五年　旌表又同县李永秀妻张氏杜子立妻卢氏生员张鹏翼妻杜氏监生畅中振妻郭氏刘治国妻田氏冯允恭妻李氏监生任邑周妻郭氏生员郭培容妻赵氏曺标妻张氏王邑妻郭氏杜召禄妻王氏常体仁妻张氏张资澐妻任氏史克智妾杨氏俱夫亡守节乾隆年间先后　旌表】邓楷妻桑氏【获嘉人夫亡翁故姑目双瞽子方在抱氏备极艰辛奉姑抚子矢志不渝乾隆七年　旌表又同县方世扬妻居氏贺钟文妻王氏贺钟秀妻浮氏郭永祚妻浮氏王才鼎继妻秦氏生员张霖宰妻贺氏赵兴祖妻司氏生员赵延昌妻董氏职懋妻冷氏生员方观贞继妻孙氏王洙若妻方氏郭应祥妻汪氏生员贺振世妻张氏贺鸣玉妾冯氏樊永祚妻李氏郭爽妻聂氏赵维世妻职氏李世虎妻吕氏赵琠妻吕氏职洮妻张氏秦国宁妻陈氏贾世臣妻赵氏贺长发继妻郭氏妾郭氏齐学诗妻岳氏李防妻张氏郭元勲妻阎氏李学孔妻张氏邢大行妻贺氏岳钟彦妻李氏俱夫亡守节乾隆年间先后　旌表】李棐妻王氏【淇县人夫没家贫有子方乳翁姑且老氏纺纴充食敬事翁姑抚孤成立苦节终身乾隆十三年旌表又同县郭廷彦妻秦氏朱文魁妻李氏杨之刚妻闗氏闗殿玫妻窦氏李万玉妻张氏俱以苦节不移乾隆年间先后　旌表】王氏女【辉县人名芒姐遇轻薄子以言挑之羞忿自缢乾隆二十五年　旌表又同县张师孔妻马氏鹿妻孔氏杨名杰妻孙氏王景达妻马氏王铣妻牛氏生员王良卿妻杨氏郭徳妻孙氏孙焈妻李氏举人孙用霖继妻刘氏吴维振妻赵氏李廷腊妻王氏俱夫亡矢志乾隆年间先后　旌表】叚伟妻芦氏【延津人生一子一女以拒暴殒母子三命乾隆十八年　旌表又同县申淑潞妻孙氏王廷秀妻董氏张文泽妻杨氏秦世藩妻王氏赵鋭妻周氏申视履妻陈氏俱夫亡守志乾隆年间先后　旌表】李鲁璠妻孙氏【濬县人鲁璠邑庠生氏年十六适李甫庙见鲁璠病没氏矢志不渝立继承嗣孝事孀姑以终身焉乾隆六年　旌表又同县许随龙妻郭氏刘克振妻侯氏豊日昌妻韩氏李化庆妻丁氏刘暐妻成氏生员徐頖妻程氏马国正妾王氏刘复盛妻孟氏张峒妻李氏徐灿妻王氏秦廷标妻熊氏袁大才妻张氏生员冦攀鳞继妻刘氏阎厚伦妻夏氏卢泽溥妻刘氏刘骏烈妻李氏刘延赏继妻沈氏秦皓妻王氏王硕妻郭氏王可则妻汪氏王又曾妾田氏俱以夫亡苦节守贞乾隆年间先后　旌表】刘成名妻胡氏【滑县人不为强暴所汚投缳死又同县张氏女名雪姐拒暴全贞白于父母自经明志又杨席柱妻防氏邻人窥氏独处以言调之氏守正不汚夫归白其由自缢死俱乾隆年间　旌表又同县阎能智妻张氏刘允枋妻朱氏李朝相妻焦氏生员王柱妻徐氏穗松龄妻董氏许在兹妻齐氏张宗尧妻徐氏穗蕴妻徐氏徐孚隆妻刘氏赵増禄妻张氏王得君妻张氏李蟾桂妻杨氏王得重妻宋氏侯昌基妻王氏石建章妻赵氏冯宏昌妻卢氏梁随方妻髙氏卢御坦妻李氏卢金鋐妻康氏王桂妻徐氏李瑛妻景氏王浩妻薛氏于铣妻王氏李鉴俊妻王氏贾文巂妻侯氏李文香妻张氏王国俊妻岳氏申荣先妻都氏陶志国妻巫氏陶宁逺妻厐氏张大勲妻郭氏王锡瑞妻汪氏曺世能妻王氏刘松龄妻张氏徐元资妻齐氏耿宗冉妻魏氏李元馥妻张氏髙鳯翔妻潘氏朱继祖妻徐氏杨文瑞妻雷氏赵霮妻张氏魏璞妻苑氏贾三公妻吕氏生员毛乗龙妻时氏俱以夫亡守节乾隆年间先后　旌表】谢贵妻韩氏【考城人恶少张五欲汚之不从忿缢又慤妻王氏刘涧妻焦氏董鳯彩妻底氏司世纬妻邉氏卢文炳妻张氏尚志妻张氏王廷榛妻赵氏张淮妻孙氏张朝贵妻王氏李宏妻季氏亷如珣妻卢氏贺琯妻焦氏亷如松妻宋氏陈琰妻张氏南仁信妻何氏孙昭妻苏氏宋如珠妻李氏王防妻袁氏俱夫亡守节乾隆年间先后　旌表】赵世爵妻阎氏【封邱人夫亡苦志守节又同邑节妇黄玫妻李氏杨绍孟妻李氏生员孙承绪妻任氏张濓妻李氏王珽美妻张氏生员王镐妻李氏任克泰妻周氏阎可继妻郭氏李琏妻丁氏康兴卫妻万氏刘景泗妻丁氏生员范道恕妻王氏髙永明妻申氏张升妻黄氏何溥妻姚氏赵守礼妻郭氏歩有伦妻黄氏李渭妻宋氏又王三驴妻翟氏王钜女梅妮以拒暴死俱以乾隆年间　旌表】
　　仙释唐薛颐【滑州人善天步律厯武徳初直秦王府密语曰徳星舍秦分王当帝天下王表为太史丞贞观时固丐为道士帝为筑观九嵕山号曰紫府即祠建清台辰次灾祥以闻】昶公【辉县人防頴悟精勤戒律住持白茅寺一日防杖闲逰谓其徒曰寺东山坞间修篁古栁异于他境乃吾栖真之所竟如其言】
　　土产绫绢绵【汲县出唐书地理志卫州土贡太平寰宇记又产丝布】官粉【辉县出唐书地理志卫州土贡明统志辉县出官粉】石榴【府志辉县出】珉石【明统志汲县苍山出】林禽【府志获嘉出】竹【旧出淇县明统志辉县出】【府志滑黄以北地斥卤居民多煮盐以赡生】莴笋【濬县出志云惟濬境种植伟茂异常他处不能及】药【明统志括蒌根胙城县出仙茅新乡县鲁包村出知母辉县出　按明统志汲县苍山出青鐡淇县出锡青甆濬县善化山出紫斑石附见于此】



　　钦定大清一统志卷一百五十九
<史部,地理类,总志之属,大清一统志,怀庆府图>
<史部,地理类,总志之属,大清一统志,怀庆府图>
　　懐庆府表















<史部,地理类,总志之属,大清一统志,怀庆府表>
<史部,地理类,总志之属,大清一统志,怀庆府表>
<史部,地理类,总志之属,大清一统志,怀庆府表>
　　钦定四库全书
　　钦定大清一统志卷一百六十
