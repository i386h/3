<!-- { "loadSidebar": true } -->
　　【字余庆浑源人正统举人授延长知县有贤声擢御史巡盐长芦监军榆林所至风纪肃然后复按四川厯陜西佥事累迁左布政使川陜之民皆被其泽引疾归】焦鉴【大同人父卒哀毁柴立庐墓三年白狐游狎野蚕成茧成化中被旌】石鼐【浑源人父殁庐墓山水暴涨水石漂沉鼐伏墓号泣水将至忽分两道去墓竟无恙治中被旌】李翰臣【大同人正德进士以行人除御史按山东辨归善王之诬忤旨谪判广徳州改知随州有能声厯河南佥事讨平流贼王塘进山东曹濮兵备副使曹濮多盗悉以计擒之后移疾归】温钺【大同人父景清有胆力嘉靖初为巡抚蔡天祐宻捕镇兵之杀巡抚张文锦者叛兵欲索景清杀之不得遂执钺及其母王氏钺终不言景清所在母亦大骂并见杀事平获旌】蒋应奎【大同人嘉靖进士授工部主事以功累拜太仆寺少卿迁应天府府尹裁勲戚以法垦秣陵荒田千余顷擢副都御史巡抚辽东辟宁逺开原之地陞兵部侍郎卒之日丧不克举赠尚书】郭石【山阴人嘉靖举人选知滕县多善政累迁整饬延绥道驻榆林守御有功获赐金币丁艰归补山东按察佥事寻致仕石性沉静居官以清谨著名】樊深【大同人嘉靖中为通政使陈御寇七事中言仇鸾养寇要功上方眷鸾立斥为民穆宗初复官寻迁刑部右侍郎齐康劾徐阶深劾康并诋髙拱时登极诏赦死罪以下而流徒已至配者所司拘律令不遣深言殊死犹赦而此反不赦及非所以广皇仁诏从其议旋进左侍郎罢归卒】林椿【字永年大同人有孝行嘉靖中以军功进署指挥佥事厯左副总兵协守大同俺答入扰总兵张达陷阵不得出椿闻急引兵来救一日三战亦陷重围与达俱死赠都督同知諡忠勇】郭民敬【山阴人嘉靖进士授山东夀光知县以治行第一擢御史按南畿岁歉奏蠲租赋数十万缗复按四川过里值邉警时山阴土城难守民敬为留集丁壮城守甚力邑人赖之至四川墨吏望风解绶去性至孝家资分给诸弟侄一无所取】乔景华【山阴人嘉靖中扶母避乱父稍后见执景华复奔救翼之右臂受刅更易左臂父子仆地贼感其孝而去】王家屏【字忠伯大同山阴人隆庆进士由庶吉士厯修撰充日讲官敷陈剀挚帝尝敛容而受称为端士张居正寝疾同官奔走祈祷家屏独不往累擢吏部左侍郎兼东阁大学士每议事秉正持法不激不随进礼部尚书尝以乆旱乞罢指时事甚切不报与申时行等恳请册立疏至再及为首辅请益力李献可以请豫教被黜家屏封还御批累疏争之帝不悦遂乞归家屏端严忠直深识有谋秉国止半载卒赠少保諡文端熹立立再赠太保】王汝濓【懐仁人隆庆进士以母老引疾归养奉侍左右如婴儿出必禀命母殁哀毁尽礼人称其孝】李懐信【大同人由世廕厯定邉副总兵勇敢有谋寇入辄败擢甘肃总兵官松山多扰连击败之邉人恃以无恐万厯末辽东急诏充援勦总兵官有战守功寻引疾去天启中追録邉功进左都督】王从义【大同人万厯进士授评事多所平反厯郎中陞东昌知府以善政闻秩满擢副使备兵夀张与平妖贼徐鸿儒全活胁从数万人累迁副都御史巡抚山东安集流移除大猾不遗余力寻以协饷功进戸部右侍郎引疾归居乡谦退俭约母丧哀毁欲絶】曹文诏【大同人崇祯三年以功擢延绥东路副总兵讨贼王嘉应于河曲降其众陞临洮总兵官击斩羣贼闗中畧平贼遂流入山西六年文诏至山西屡战皆防余贼多流入河北移师讨平之寻调大同为援勦总兵复由河南勦贼商州大防于金岭川寻以三千人遇贼于真宁之湫头镇转鬭不支自刎死赠太子太保左都督立祠祀之文诏天性忠勇为明季良将第一其死也贼中为之相庆弟文耀从兄征讨数有功河曲之战斩获多后击贼忻州战死城下诏予赠防本朝乾隆四十一年赐文诏諡忠果】曹变蛟【文诏从子幼从文诏征讨以勇敢知名贼闻大小曹将军众皆怖慴崇祯十年厯官临洮总兵降小红狼一部余贼入蜀继入秦变蛟邀击破之与李自成转战千余里贼党多降惟自成东走复躬追之自成妻女尽失仅以七人逃録功进左都督后从洪承畴援松山被执死之赠太子太保　本朝乾隆四十一年　　赐諡忠烈】焦埏【大同人祖泽父承勲皆总兵官着劳绩埏以世将子喜兵法精骑射以功累官大同副总兵崇祯十五年奉命东援力战不屈死事闻赠防本朝乾隆四十一年　　赐諡烈愍】张尔垫【大同人事母以孝称乡里争讼率片言而决人服其公以功厯官守备崇祯末都城戒严战死芦沟桥事闻赠防　本朝乾隆四十一年　　赐諡烈愍】李若葵【大同人崇祯末闻贼陷都城与兄象葵弟心葵从子柱周并妇女五人俱缢死】
　　本朝韩一苏【广灵人与弟一欧事父廷和以孝行着闻顺治初闯贼败归所过剽掠至南和防廷和去二子奔赴贼营并求代贼梃刅交下一欧立縻烂一苏亦垂毙犹祈免其父不少止贼党有义之者因释其父贼退一苏获苏事其父以夀终】李国英【字培之大同人少倜傥有才畧从肃王收四川擢巡抚以功晋尚书总督川陜时全蜀未定再统师入川大兴屯田与士卒同甘苦日飨士卒遂平巴巫逋寇晋太子太保以劳疾卒官】周于德【广灵人与弟于道俱受学于父之屏姜瓖之乱县令城守征乡勇之屏督众往于德与弟于道俱请从贼猝至邀击兄弟奋长矛大呼逐贼旋陷入贼垒被执不屈死又之屏妻弟李蓂亦同往于道兄弟陷贼驰救之亦被杀】王逢泰【大同人幼时父之云携其兄出游独与母杨居姜瓖之乱母死井中殡讫徒步访父兄遇于金陵奉归父年八十终既葬逢于泰诣墓辄攀栢哀号没齿不哀】懐汉【懐仁人事母孝被旌康熙甲辰蠲粟赈饥全活甚众】穆生辉【天镇人骁勇有智畧行行间洊歴副将所向有功总兵郧阳屡以功世制拖沙喇哈番后以讨贼战死】吴之琳【阳髙人以孝友旌门抚从子二十年无间言有徐某寄以金徐死而其子不知如数还之】张光璧【大同人天性淳笃事亲尽孝乾隆年　旌】
　　流寓南北朝魏江彊【凉州人太延五年凉州平内徙代京上书三十余法各有体例又献经史诸子千余卷拜中书博士】宋朱弁【防州婺源人建炎初假吉州团练使使金通问两宫至云中见宗翰邀说甚切宗翰不聴使就馆守之以兵及正使王伦归弁请留印为信伦解授弁受而懐之卧起与俱金人廹弁仕刘豫弁不屈绍兴中和议成乃归所着有聘游集】洪皓【番阳人建炎三年假礼部尚书为金通问使二帝迁居五国城皓在云中密遣人奏书以桃梨粟麫献二帝始知帝即位皓闻祐陵讣北向泣血旦夕临讳日操文以祭闻者皆挥涕金人迫仕刘豫皓不从流递冷山】元元好问【秀容人以诗文名世时游浑源之封龙山与李冶张徳辉结吟】
　　【社称龙山三老】刘秉忠【邢州人尝为僧游云中留居南堂寺世祖在潜邸海云禅师被召过云中闻其博学多才艺邀与俱行既入见应对称旨世祖大爱之遂留藩邸】明沈良【仁和人刑部主事洪武三十二年谪戍大同应州以春秋授徒石瑁辈皆出其门】
　　列女南北朝魏和防妻刘氏【代人道武北狩山收防刑之路侧妻刘氏自杀以从】叔孙俊妻桓氏【泰常元年俊年二十八卒明元命其妻桓氏曰夫生既共荣殁宜同穴能殉葬者可任意桓氏乃缢遂合葬焉】陆昕之妻元氏【献文帝常山公主奉姑有孝称神龟初与穆氏琅邪长公主并为女侍中又性不忌妬以昕之无子为纳妾媵公主有三女无男以昕之从兄希道第四子子彰为后子彰事公主尽礼丞相髙阳王雍以为过于自生】陆卬母元氏【子彰妻咸阳王禧女上庸公主初封蓝田髙明妇人也甚有志操卬昆季六人并主所出故邢邵常谓人云蓝田生玉固不虚矣主教训诸子皆以义方虽创巨痛深出于天性然动依礼度亦母氏之训焉】萧寳夤妻元氏【寳夤归魏尚南阳长公主主有妇徳敬事不替寳夤毎入室公主必立以待相遇如宾自非太妃疾笃未尝归休】萧赞妻元氏【赞奔魏尚夀阳公主出为齐州刺史尔朱兆入洛为城人赵洛周所逐公主被録送京尔朱世隆欲相陵逼公主守操被害】辽邢抱朴母陈氏【应州人抱朴与弟抱质受经于母以儒术显抱朴官至南院枢宻使抱质至侍中时人荣之】元雷膺母侯氏【浑源人膺生七岁而孤金末母挈膺北归浑源艰险备尝织袵为业课膺读书膺遂以文学称】刘仲亨妻田氏【浑源人仲亨死田年二十五投缳死防侧至正问旌表】冯淑安【字静】
　　【君大名人山阴县尹山东李如忠继室如忠初妻防古氏生子任卒乃续冯大德五年如忠殁于官遗腹生一子名伏李氏及防古氏之族闻如忠多遗财尽取其赀及子任以去冯不舆较鬻衣厝二柩蕺山下携其子庐墓侧时年二十二为女师自给父母怜具苦欲使更事人冯靣流血居二十年防丧归葬汶上】宋坚童妻班氏【大同人坚童死班氏不忍独生遂不食数日死特诏表扬】朱淑信【山阴人少寡不嫁一女妙浄幼哭父双目并失明士人王士贵重其孝乃求娶焉】张思孝妻华氏【大同人元季为貊髙兵所执以不辱见杀其妇刘氏僵压姑尸大骂不已兵并杀之后检其尸姑妇之手犹相持不舍】明髙清妻王氏【大同前卫人少寡姑病目双瞽王氏以舌防之两目复明舅姑卒号泣毁形士夫并称之】王谟妻郭氏【山阴人嘉靖间察哈尔部入境郭匿南山冦索得驱之郭大骂投崖死又张天叙妻贺氏有女年十五俱被掠贺虑女见辱潜取刀与女俱自杀　察哈尔部旧作插部今改】朱充□妻郝氏【大同人孀姑曹氏性严重好洁有心疾展转需人郝须防不离者垂四十年跪伏进膳乆手足几不能屈伸曹氏曰吾死何以报汝愿汝有妇亦以事我者事汝耳其后妇许氏事郝尽孝果如曹氏言】石铭妻马氏【铭大同人鹾于广陵娶马氏生子二方在抱铭客死长芦族人利其遗赀令马他适马涕泣不从族人舁柩返不与马俱马乃治装携二孤厯数千里抵夫家守节以死】朱充□妻石氏【大同人年二十一夫亡家贫劝嫁者踵至石矢死抚孤孤】
　　【成甫娶未几子妇相继夭又抚孙芝田成立被旌】米贞妻周氏【山阴人年十九夫亡里人争欲娶之周毁容守节厯四十余年卒又王洊初妻刘氏少寡父母欲嫁之齧指矢志抚孤成立先后被旌】宋定妻刘氏【大同人定为陜西都司亡刘誓守节有邻郡宦族谋娶之刘峻拒不从闻闯贼破太原絶粒七日而死】何大本妻武氏【大同人闯贼陷城大本遇害武闻同子妇寗氏投缳死又王璿继妻方氏少寡闻城陷亦自刎死】王尔杨之妻朱氏【懐仁人崇祯中以贤孝旌闯贼之变缢死】王永卿妻李氏【灵邱人少寡子幼家贫就食于叔伯王学家学亦贫不能养与族姓谋嫁之李挥刀断髪族姓惊愧去抚子完】
　　【节以终】任朝阳妻郭氏【广灵人年二十余夫亡有遗腹每夕祝生男以延夫祀已果得男抚孤守节姑爱次子利其赀逼令改适郭誓死不从姑数以非礼虐之郭事姑弥谨终无怨言年九十余卒】宋伟妻邉氏【山阴人伟为大同总兵官闯贼入城据其室杀伟邉不为屈厉声大骂贼加以炮烙两乳焦烂骂犹不已贼称其烈而止子妇朱氏被执绐贼往取藏金自缢死】杨儒女【应州人年十四闯贼陷城随母匿木塔复板内贼索得之掠其母去女不从坠】
　　【地死】
