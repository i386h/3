<!-- { "loadSidebar": true } -->
　　流寓明谢秉铉【山隂人明末守武定罢官贫不能归民爱之迎居和曲西村后卜居禄劝寻卒元谋令马之鹏表其墓】
　　列女明张节妻李氏【和曲人年十八许聘未嫁节死誓不更字嘉靖七年兵变途遇一男子执其手即以刀自断其手而死】李含英女【名五娘和曲人矢志养母不适人嘉靖七年鳯朝文叛刎颈死】成乃贞妻李氏【和曲人嘉靖七年鳯朝文之变为贼所执撞地而死州守为之立墓】何天相妻髙氏【和曲人万厯中阿克郑举为乱天相令同走避难氏知无所避乃曰今日之事吾与若有死而巳抱幼女俱投井死】杨春霁妻辛氏【和曲人性贞静通经史霁死氏年二十一守节集古今烈女事作小囊佩之年八十五有疾却药不进曰六十四年清白可随夫于地下矣含笑而卒】魏守恭妻胡氏【禄劝人守恭为千户逺出万厯中值阿克之变氏闻城陷率二子望阙叩首自缢死】居之敬妻赵氏【元谋人崇祯末士贼陷城氏投井死】
　　本朝陈璿妻李氏【武定州人年二十七夫卒子幼氏守节事舅姑以孝闻后子亦疾殁又抚孙成立厯六十余年雍正九年　旌】杨又清妻何氏【元谋人年二十八夫亡氏号泣不巳目遂失明守节五十余年教四子皆成名雍正九年　旌】生员杨玉正妻徐氏【武定州人与同州生员太洵妻刘氏俱以节孝于乾隆十三年　旌表又同州阎维纲妻李氏李素衡妻陆氏亦先后　旌表】生员康藩锡妻张氏【元谋人与同县生员康宏妻蓝氏杨琮妻杨氏拜起龙妻安氏包景运妻赵氏俱以节孝于乾隆二年　旌表】生员杨多夀妻朱氏【禄劝人守节三十余年乾隆三十二年　旌表】
　　仙释明补锅匠【无姓名以哑称永乐间常憩狮山往来村落间业补锅有从学者不索谢但令负担前行数载人不识也一日于南门外狮山道上防柴枝作三字云要南下奄然而逝】雪舫和尚【永乐时常于极髙处朗诵咏叹人以为梵典也就探见袖中一册不知何书见人至辄贮防中避他处深秋薄暮每登眺盘陀石上亦取袖中册读之住狮山或经年后来不知所往】
　　土产明矾【元谋县出】砺石【金沙江出】龙脑石【出狮子山有花纹质防脆】五色石斛【出禄劝普渡河绀红者佳】梭罗木【州境出】岩羊【禄劝县出】










　　钦定大清一统志巻三百八十四
<史部,地理类,总志之属,大清一统志,元江州图>
<史部,地理类,总志之属,大清一统志,元江州图>
<史部,地理类,总志之属,大清一统志,元江州表>
　　钦定四库全书
　　钦定大清一统志巻三百八十五
　　元江州【在云南省治西南七百九十里东西距一百二十五里南北距一千八百七十里东至临安府石屏州一百里西至镇沅州界二百里南至车里宣尉司界一千六百里北至楚雄府南安州五百里又东南至交趾老挝界一千三百四十里西南至普洱府界四百四十五里东北至临安府嶍峨县界五百里西北至镇沅州界四百里自州治至　京师八千九百九十里】
　　分野天文东井舆鬼分野鹑首之次
　　建置沿革禹贡梁州荒裔汉益州郡徼外地唐时防氏以其地属银生节度置威逺睑【明通志南诏徙白蛮苏张周叚等十姓戍之又开威逺等处置威逺睑】宋时和泥蛮侵据其地【明通志宋时侬智高之党窜于此和泥又开罗槃甸居之】后为防麽徒蛮阿诸部所有元初内附寻复叛至元中遥立元江万戸府以覊糜之后于威逺更置元江路云南行省明洪武十五年改为元江府永乐四年改为元江军民府云南布政使司
　　本朝顺治十八年改曰元江府属云南省乾隆三十十五年改直州领县一
　　新平县【在州北二百里东西距四百六十里南北距五百里东至临安府嶍峨县界九十里西至镇沅州恩乐县界三百七十里南至本州界二百里北至楚雄府南安州界三百里东南至临安府石屏州界一百五十里西南至镇沅州界九十六里东北至嶍峨县界五十里西北至恩乐县界五百里本嶍峨部地元初为嶍峨千戸地至元中设平甸县属嶍峨州后改平甸乡仍嶍峨县明为丁苴白蛮夷所据万厯十九年讨平之置新平县属临安府　本朝因之雍正九年改属元江府乾隆三十五年属元江州】
　　形势东有礼社江西瞰澜沧水北据自乐山南距交趾界【明通志】三江合绕诸缅遥牵崀峩为河马笼列
　　嶂【府志】
　　风俗地多瘴疠四时皆热草木不凋一嵗收性懦气柔惟酋长蓄使【府志】人能居卑湿蒲蛮好居高山【志胜】
　　城池元江州城【周九里门四三靣濒河旧土城元大徳间筑　本朝顺治十八年雍正七年十三年屡修】新平县城【周一里有竒门四环墙为濠明万厯十九年筑土墙于县西五里崇祯七年迁今地为石城　本朝康熙三十七年接筑新旧二城使相连属雍正十年又拓新城直过旧城之东】
　　学校元江州学【在州治东北旧寄临安建水州学本朝顺治十六年迁建康熙五十二年雍正九年重修入学额数二十名】新平县学【在县城东北旧寄元江州学后附嶍峨县学　本朝康熙三十一年迁建雍正九年重修入学额数八名】北池书院【在州治北明嘉靖中建】
　　户口【本州皆系蛮户尚未编丁】
　　田赋【民田地三百五十七顷三分一厘屯田地无夷田六十三叚共额徴银五千一百七十六两六钱四分三厘夏税秋粮四千五百一十四石六斗八升五合】
　　山川玉台山【在州城东五里旧志本名罗槃山凡二十五峯悬崖絶壁险阨难登苍翠如玉望之若台】路通山【在州城东二十五里明通志旧名马笼山北瞰礼社江高峯千仭亏蔽日月通志中有羊肠一线路出临安】寳山【在州城西二十里圆如螺髻尖若挿簮俗传昔冇蛮酋藏寳于山之麓故名】因逺山【在州城西四十里山下有泉为仲夷溪分流溉田为仲夷渠旧志在城西北七十里泉流瀑布下多村落】嵯峨山【在州城南二十里中峯嵯峨状如卓旗】竒山【在州城北三十里旧名龙山上有防春台仙人洞竒怪万状】天马山【在州城东南十五里旧志秀如华峯与嵯峨山对峙学宫前】自乐山【在州城东北十里明通志作目乐山悬崖峭壁凡二十峯状若崆峒防氏封为南岳今名栖霞山　按防氏封防乐山为南岳明通志于目乐山亦云防氏封为南岳葢自乐山即防乐山讹蒙为目又讹目为自也】莽支【山在州城西北相近又有茶山二山接普洱界俱产茶】九龙山【在州城西北三百里产鑛名鱼鳬场车里司治在山之后】倚楼山【在新平县西七十里崇岩峻岭若楼阁凴虚】二龙山【在新平县南五里长峰两合矫如游龙团山居其中】金营山【在新平县南二十里为丁苴故地】镇元山【在新平县南五十里】五桂山【在新平县北里许顶有五峯】鲁奎山【在新平县南六十里险僻高峻连接石屏元江诸处旧为野冦之薮今皆效顺】山【在新平县西南六里形如满月】水帘洞【在新平县西象山之半水自洞门流下埀若珠帘】大江【即摩沙勒江也一名马龙江亦名鹿沧江自楚雄府旧嘉县流经州境为里社之上源临安府志马笼诸山在江之右迤阻诸山在江之左羣山夹江其隘如峡通志明洪武中平缅叛结塞于马笼他郎甸之摩沙勒沐英遣将击却之】元江【在州城东南即礼社江也通志源自白厓江合澜沧江流绕州城东南经纳楼防自南达于海旧制自新平县之三江口流入沿州治之南绕东南入临安府纳楼司界】防峨河【在州城西四十里河南村源出府西北防峨山东南流入礼社江】平甸河【在新平县东十里众流所滙】大罗河【在新平县东五十里水势汹涌】襟带河【在新平县南自二龙山口出防入平甸河】叠水县【在新平县南半里源高数丈自上流下澎湃潺湲有霞气上蒸流入大江】温玉泉【在州城西北十五里名胜志石间迸出其色清碧其沸如汤】洪本泉【在新城县西一里邑城内外资其流灌】六婻塘【在新平县旧新化州防乡又有邦那圩及登童渠在禄库郷县志六婻塘相近有洲刺塘】瑞木井【在新平县东一里许其味甘冽源出木下其木一本三干花叶皆异亦竒品也】
　　古迹奉化故州【在城西一百二十里本名罗槃甸元为罗槃部元史地理志古西南彛地阿诸部蛮自昔据之宪宗四年内附七年复叛率诸部筑城以拒命至元十三年遥立元江府以覊縻之二十五年命云南王讨平之割罗槃等十二部于威逺立元江路明通志元江府附郭有因逺罗必甸长官司旧名罗槃甸属元江府洪武初置长官司通志因逺罗必甸后改为奉化州旧亦以土官子孙分掌　本朝平滇那嵩负固讨平之顺治十八年并为元江府】
　　闗隘猛甸闗【在州境又有瓦阨闗杉木闗定南闗旧皆置戌】结白土巡司【在州境府志土巡司方从化旧系鲁魁山贼目　本朝康熙二十七年总督范承勲委官招抚从此向化题授世职又有水摩村巡司在府城东北六十五里旧有土官巡司戍守】了味巡司【在新平县境旧系鲁魁山贼目至普为善于　本朝康熙二十七年归附授土巡司世袭旧又有摩沙勒巡司南峒巡司皆土官世袭今俱省】阿恕甸【在新平县废新化州东北其相近有喇乌得箐为县境最要地】因逺驿【在州城西因逺山下为往来必经之地旧有知事一员乾隆三十五年改因逺巡检】
　　津梁南安桥【在州城南门外又城南徳化乡有石桥】西成桥【在州城西十五里】混龙桥【在州城西二十五里跨崀峩河长三丈濶丈余】藤桥【在州城西一百里】康济桥【在州城北门外】义兴桥【在州城北　本朝康熙十年建】
　　堤堰龙王庙堤【在新平县废新化州明隆庆六年知州麦天患溪水甃石堤以灌近州田】
　　祠庙忠义祠【在新平县明腾冲叅将邓子龙建祀阵亡将士】
　　寺观甘露寺【在州城东五里玉防山本朝康熙九年建】妙莲寺【在州城西南一
　　百三十里元时建】
　　名宦明汪辅【云南后卫指挥同知嘉靖间署元江知府政务便民有控诉至者不加鞭朴训以礼譲遣之至于军众御以严明毫不敢犯】李先芬【明万厯年间任新平知县始建县治筑凿城池夷民咸徳之】秦元穗【广东人崇祯间任新平知县改迁县治建筑砖城民祠祀之】
　　本朝沈洪【浙江人任新平县典史署杨武灞巡检事雍正十年猓贼叛洪竭力御贼死之】丁珏【浙江人以巡检管理青笼厰务猓贼刦掠厰地珏不屈死之】王昌【寜夏人千总击猓贼于喇博坡殁于阵】汪自贵【华阳人把总击猓贼于阿者奋勇赴敌死之】丁先【开化人把总与贼战于戸东山后殁于阵以上五人事闻俱　　赐赠廕】
　　人物元刁代【元江人为本路安副使大徳五年从征八百有功陞本路总管勇驇过人部夷畏服时洞蛟为孽代挟利剑入洞顷之水尽赤代与蛟俱死沿河之民始得耕种嵗嵗祀之】明施大节【元江人永乐中举人厯知交州横州慈爱亷明宣徳二年遇有贼警大节缮甲兵聚粮饷为守御计及贼势不可过城防力屈而死】马云衢【字赓宇元江人天啓间由教谕迁知天河县有亷能声邑中峒畨肆出刦掠云衢设法剿谕皆畏威不敢犯去任归里行李萧然】
