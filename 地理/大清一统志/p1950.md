<!-- { "loadSidebar": true } -->
　　【御制读宋史河渠志文并　　　　　　　　　　命馆臣纂河源纪畧一书载其实迹盖黄河重源出】于【阿勒坦噶达素齐老流为阿勒坦郭勒水色独黄穿入星宿海而东其初源出于回部之喀什噶尔和阗诸山伏于罗布淖尔至此重发昆仑山实在回部黄河初彂之地昔人不察遂以青海之枯尔坤即指为昆仑耳今改正昆仑之名为枯尔坤并存旧志原文而驳正其説如此　伊拉玛博罗旧作亦耳麻不莫喇腾格哩哈旧作腾乞里塔今俱改正】积石山【即今大雪山番名阿木奈玛勒占木逊山在西宁邉外西南五百三十余里黄河北岸其山绵亘三百余里上有九峯高入云雾为青海诸山之冠山脉旬河源巴顔喀喇山东来中峯亭然独出百里外即望见之积雪成氷厯年不消峯峦皆白形势险峻瘴气甚重人罕登陟河流其南至山之东入折而北今土人以此山为西海之望山四时祷祀焉其西海左右前后山之髙大者共十三山番皆分祭之而以此为最者盖即禹贡之积石山唐时名大积石山元史所误名为昆仑者也书禹贡导河积石至于龙门胡渭禹贡锥防导者循行之谓先儒皆以为施功故其説多误汉至金城郡河闗县下云积石在西南中河水行塞外东北入塞内西域传云盐泽水潜行地下南出于积石为中国河后汉河闗县属陇西郡志云积石山为西南河水出此禹贡之积石也叚颎传自张掖追西羌且门且行四十余日至河首积石山出塞二千余里唐书侯君集等追吐谷浑王伏允至星宿川又达尔海北望积石山观河源之所出是皆河闗县西南羌中之积石自陗大业五年平吐谷浑于赤水城置河源郡以境有积石山名唐仪鳯二年改置河源军在善州西北二十里又于浇河故城置积石军在廓州西南百五十里而积石之名遂移于塞内杜佑通典云积石山在今西平郡龙支县南即禹贡导河积石蔡传承其误曰地理积石在金城郡河□县西南羌中今鄯州龙支县界也阎百诗为之辨曰汉河闗县宣帝神爵二年置后梁吕光龙飞二年克河闗凡四百五十七年为郡县后没入吐谷浑遂不复况积石又在其西南中乎当在汉西海郡之外是真当日大禹导河处龙支县近在西宁衞东南八十里本汉金城允吾县地后汉为龙耆城李吉甫元和志积积石山在龙支县西九十八里与河州枹罕县分界枹罕临洮府之　河州积石山在州西北百十里积石闗则又西北百二十里所谓以两山如削河流经其中是较禹所导之积石河隔十有余里岂在其县界者乎县界之积石乃小积石山即郦注之唐述山耳大小积石之名莫明辨于唐人魏王防曰大积石山在吐谷浑界小积石山在枹罕县西北张守节曰河自盐泽朁行入吐谷浑界大积石山又东北流至小积石山李吉甫曰河出积石山西南羌中今人目彼为大积石此为小积石然则蔡传当云西南引地志下当云今鄯州西南塞外山也汉在羌中唐在吐谷浑界今河州枹罕县鄯州龙支县有积石山虽河所经非禹所导者渭按劭云析支东去河闗千里余河上首积石南枕析支则县距此山亦千余里可知矣自东晋后县为吐谷浑所据遂以枹罕为华戎之界故唐初太子贤注后汉书误认龙支之积石为禹贡之积石而中叶已知其非独杜佑不审耳宋咸平四年真宗指甘沙伊凉等州图谓辅臣曰此图载黄河所出之山乃在积石山外禹贡所述异盖亦以龙支之积石为禹迹也蔡氏承误以释经故元笃仆穷河源仍以廓州西南之积石州为积石而至正中修宋史河渠志亦云黄河自贵徳西宁之境至积石经河州昔郭景纯注山海经曰名实相乱莫矫其失习非自是终古不悟此之谓矣　按元史河源附录吐蕃朶甘思东北有大雪山其山最髙名伊拉玛博罗译言腾格斯哈达即昆仑也山腹至顶皆雪冬夏不消土人言逺年成水时六月见之朱□本曰昆仑山番名伊拉玛博啰其山髙峻非常山麓绵亘五百余里河随山足东流过萨斯皆库济克特地梁寅河源记世多言河出昆仑者盖自积石而上望之若源于是矣而不知星宿之源在昆仑之西北东流过山之南然后折而抵山东北其绕山之三面如玦然实非原于是也以上所言昆仑即今所谓大雪山也自元人创为此説当时无复异议后人遂皆信之今以诸书细考之乃知此山真古迹无可疑也郦道元水经注云河水重源发于西塞之外出于积石之山屈而东北流迳于析支之地是为河曲今星宿海之泉本多伏流故昔人疑为潜行地下至大雪山南始防成河由下流望之若源于是故谓之河首又曰河水过山南又绕山东折而北与水经注厯厯相符司马彪云析支西濵河首今大雪山东南黄河旋绕之处俗名出外河套即古析攴河曲地此尤的然可据者汉志河闗县下云积石山在西南羌中汉河闗县在今西宁西南五百余里亦与汉志相合后汉段颎自张掖追烧当羌至积石山出塞二千余里今自甘州出口至大雪山约至千里唐侯君集等追土谷浑至星宿川达柏海望积石山今大雪山近星宿海东髙出余山望之可见此又明证也盖自汉至唐初积石所在人皆知之当时虽有误认龙支县界之小积石为禹所导者而大小之分仍在自唐以后其地沦于吐蕃人迹罕至故后人但知有河州之积石而真积石反晦元笃什穷河源讶其髙大遂以昆仑目之潘昂霄朱思本軰又不能考从而傅防之不独昆仑无据而积石之迹从此愈湮矣禹贡虽指辨之极明然尚未知元史之昆仑即积石也今以禹迹导河所起故详考诸书改正之　按旧志辨元史昆仑之为积石山巳为详核至昆仑之所以误称则木有悉其由来者防读】
