<!-- { "loadSidebar": true } -->
　　【皇上御制读宋史河渠志文始知贵徳之西有三昆都伦河横入于河防古语昆都伦横也即回部所谓昆仑亦以横岭得名元人不察遂以昆都伦之名误防为昆仑山耳旧史沿讹始同抉其故也考昆都伦河入河之处正当大雪山之南大雪山旧名阿木你麻禅母孙山今译为阿木柰玛勒占木逊山番人谓阿木柰古也玛勒大黄河上之山也占木逊海也谓古时黄河经此大滙盖与禹贡导河积石之义实相符合其不容以昆仑日之审矣伊拉玛博啰腾格哩哈达己见前萨斯嘉旧作撒思加库济旧即涧即克特旧作涧提今俱改正】西倾山【一名西彊山亦名嵹台山在洮州衞西南三百三十余里书禹贡西倾因桓是来疏西倾在雍州自西倾南行因桓水自来溪于潜水也史记夏本纪道九山注索隠曰九山古分三条马融以西倾为中条郑元分四列汧为隂列西倾次隂列汉书地理志陇西郡临洮禹贡西倾山在县西注师古曰顷读曰倾北史吐谷浑传附豺防西彊山观垫江源水经注沙州记曰洮水与垫江水俱出嵹台山山南即垫江源山东即洮水源嵹台西倾之异名也括地西倾山今嵹台一山在洮州临□县西南三百六十里元和志嵹台山即西倾山在临潭县西山即三百里洮州衞志西倾山延袤千里外跨诸南接西倾山番名罗挿普喇山近黄河自东折西北之东岸绵亘千余里凡黄河以南诸山无大于此者洮河发源于此明统志谓在洮州衞西南二百五十里误】热水山【在西南边外西南陈循寰宇统志山南出暖水流入青海北出冷泉即西宁河源也】丰利山【在西宁边外西北隋书元谐传髙祖受禅吐谷浑冦凉州诏谐为行军元帅谐率兵出鄯州趋青海吐谷浑引兵拒谐相遇于丰利山谐击走之胡三省通鉴注丰利山在青海东】曼头山【在西宁边外西北通鉴宋泰始六年魏长孙观与吐谷浑王舍寅战于曼头山舍寅败走又唐贞观九年李靖歩将薛孤児败吐谷浑于曼头山胡三省注隋伐吐谷浑置河源郡有曼头城盖固山得名也】车我真山【在西宁邉外西北隋书帝纪大业五年帝至西平谷吐浑率众保覆袁州帝分命元夀南屯金山段文振北屯雪山杨义臣东屯琵琶峡张夀西屯泥岭四面围之其主伏允潜遁遣其名王诈称伏允保车我真山】蜀浑山【在西宁边外西北通鉴唐贞观九年李大亮败吐谷浑于蜀浑山胡三省注山在赤海西　按自置利山至此皆古名今未详】耶噶尔山【在西宁边外六十里山脉自末仑山来髙大有积雪俗名雪山】达克珠尔山【在西宁西川边外山甚髙大由此南向为西川南川诸邉山】阿尔坦山【在西宁边外东北九十里山脉东趋北川抵浩亹水俗云此山出金昔有畨人干此山开取故名】阿什根山【在西宁边外西南一百十里山不在髙当东西往来孔道】阿木你末仑山【在青海东亦十三山之一】阿木你那凌通布山【在青海西南其峯尖直故名亦十三山之一】阿木你巴顔尊隺山【在青海西北亦十三山之一】阿木你天青挿汉山【在青海西北其峯甚峻无雪而白故名亦十三山之一】阿木你兀善通布山【在青海西此亦十三山之一】木你巴尔布安山【在青海西其峯髙险色黒故名亦十三山之一】阿木你冈噶尔山【在青海东北近甘凉二州之边又名龙夀山亦十三山之一】阿木你巴顔哈拉山【在凉州边外又呼大荒山亦十三山之一】阿木你厄枯山【在青海西北二百余里其山甚大亦十三山之一】阿木你洞舒山【在青海西北亦十三山之一】汉拖罗海山【在青海南二百余里山在旷野中】索国图山【在青海西其西南五十里又有一索克图山其地有瘴气及毒草】乌克拖罗海山【在青海西南髙峯壁立】挿汉拖罗海乌尔图山【在青海西南乌尔图凡环绕青海之滨者亦有十三山土人皆名乌尔图谓之十三角云】魁孙拖罗海山【在青海中峯峦纯白上有小庙庙内番僧于冰合时出取一年之粮入居焉　按魏书青海内有小山唐时名龙驹岛即此详见后青海下】他蘓尔海山【在青州保安堡邉外南六十余里】纳山【在河州边外西一百二十里山亦髙大】素岭山【在洮州衞邉外西南元和志在常汾县东七十里春夏常积雪故名】石镜山【在洮州衞邉外西南元和志在合州县西北四十五里山石皎防临照莫不见其形体故以为名山有铜窟隋代采铸今亦填塞】朶噶尔山【在洮州衞邉外西北七十里大夏河发源于此】绰那苏尔马拉山【在洮州衞边外洮河源北西倾山东其山髙大多野兽亦西倾山之支山也】图尔根山【在洮州衞边外洮河源之西北近伊克哈桞图河】多克的山【在洮河源北与绰那蘓尔马拉山相近】楚衮山【在洮州衞边外多克的山东山髙大有积雪】即克石特山【在洮州衞边外与西倾山相连】马里和尔和山【在洮州衞边外西北三百余里即西倾之东北支山也】碧栁图山【在黄河岸东北马尼图山东相近有三山皆名碧桞图】密里克山【在黄河岸东八十里碧桞图山东阿木你麻纒毋孙大雪山之西上有峯峻削如屏故名】布安山【在黄河岸东密里克山之东】阿喇克萨尔山【在黄河岸东碧栁图山之阳山形如牛故名】哈尔吉山【在黄河岸东大雪山西南】阿木你彀肯古尔板山【在哈尔吉山东山有二峯独髙积雪不消亦十三山之一】乌蓝芒奈山【在黄河自东折西北处亦有积雪自碧桞图山至此皆在黄河回曲折旋之处元史谓河行昆仑南又转西流过昆仑北即此地也】古尔板衣马图山【在黄河西岸西海西南三百余里三山相接皆名衣马图绕独罗池之西】苏罗巴顔喀喇山【在衣马图山东北山有石崖色黒多冷瘴故名】布呼吉鲁肯山【在黄河源卾敦他拉亦名枮尔坤山脉自巴顔喀喇山东来山之东麓即星宿海有数峯甚耸秀故名】阿克塔齐钦山【在黄河源布呼吉鲁肯山之东上有两峯形如马耳故名】乌蓝得什山【在黄河源查灵海北四十里阿克敦齐钦山之东其山髙大顶极平坦方正】马尼图山【在黄河源鄂灵海东北一百二十里乌蓝得什山东其山甚大石上有昔人镌刻汉文】查克喇峩山【在黄河源鄂灵海西南一百三十里山脉自巴顔喀喇山东南来势甚髙大多河色纳河俱发源于此】杂普通古查哈苏拖罗海山【在查克喇峩山东上有一峯圆大而髙齐齐哈纳河发源于此】查尔杂通布山【在普通古查哈苏拖罗海山东南三百余里山有七峯极高大冬夏积雪不消】巴尔布哈山【在黄河源查灵海北一百里山脉自巴顔喀喇山东北来又北指为柴打马地诸山上有二峯甚险峻】古尔板防衮拖罗海山【在黄河源之南岸三峯相并故名】拉母拖罗海山【在黄河源阿尔坦河南岸自河源鄂敦他搭至巴顔喀喇一带絶无髙大之山惟此稍觉崇隆】赤岭【在西宁边外西唐书地理志石堡城西二十里至赤岭其西吐蕃有开元分界碑又吐蕃传开元中吐蕃请交马于赤岭互市于甘松岭宰相襄光庭曰甘松中国之阻不如许赤岭乃聼以赤岭为界表以大碑刻约其上帝又令金吾将军李佺监赤岭树碑后崔希逸袭破吐蕃青海上吐蕃恚不朝大入河西萧炅杜希望王昱分道经畧吐蕃碎赤岭碑又哥书翰传天寳八载翰攻吐蕃石堡城下之遂以赤岭为西塞续通典石堡城西三十里有山土石皆赤北积大雪山南连小雪山号曰赤岭去长安三千五百里自鄯州鄯城县西行二百里至赤岭】白草岭【在西宁边外之北通鉴宋元嘉元年秦王燨盘遣太子慕□出貂渠谷攻河西白草岭临松郡皆破之　按水经注鲜谷塞东南有白岭湛水出焉盖即白草岭也】承风岭【在西宁边外西南唐书吐蕃传李敬元率刘审礼击吐蕃青海上审礼战没敬元□承风岭碍险不得纵通典承风岭在郭州广威县西南东北去鄯州三百一十三里】纳拉萨拉岭【在西宁边外西南八十七里其西有齐布秦尔岭相近又有哈防岭】鲁克喇岭【在西宁边外西北八十里其西四十里有喇喇岭】巴汉哈图岭【近青海南岸】伊克哈图岭【在巴汉哈图岭东】察察岭【在巴汉哈图岭西南】纳布椘尔岭【在察察岭东】苏罗岭【在青海东少西二百余里即苏罗巴顔喀喇山之东岭】忒门呼朱岭【在拖孙池东南东北去蘓罗岭百余里】多穆地碧桞图岭【在碧栁图山之隂】海弩克岭【在青海东南】登诺儿台岭【在黄河西岸苏罗岭东】殷徳尔碧桞图岭【在青海西南相近又有好来岭】布呼图岭【在青海东北】西喇库忒尔岭【在盐池北又教苏北岭在盐池东好来叟济岭在盐池东北】乌蘓图叟济岭【在青海西北百余里】乌蓝布拉克图【在青海西南二百余里】大成岭【在河州保安堡邉外南一百二十里其东南一百五十里有班陈库脱尔岭又东南六十里有呼呼忒克尔岭】碧桞图岭【在洮州卫边外西北一百二十里】塞尔隆岭【在洮州卫西北三百余里西倾山之攴岭也】托尔岭【在洮州衞邉外洮河发源处即西倾山之脊岭最髙大其上平坦草木茂盛】哈尔吉岭【在黄河自东转西流之南岸即大雪山之攴岭盛夏积雪多瘴气其东南三十里人冇索诺穆达西岭皆在河曲之地】牟布拉克岭【在黄河原查灵海东北五十里岭最险多瘴气其东三十里有寒多岭】阿拉尔巴顔喀喇岭【在黄河源西南木鲁乌蘓河之东即巴顔克喇山之岭也其间又有名匝福尔巴顔喀喇岭匝呼尔巴顔喀喇岭克勒巴顔喀喇岭麻木公图忒巴顔喀尔岭皆一山而随地立名者也】阿勒坦噶达素齐老峯【在青海西境黄河之真源于此重发乾隆四十七年侍衞阿弥达奉】
