<!-- { "loadSidebar": true } -->
　　【尚书甚见礼重太武初以旧勲赐爵平舒侯】许谦【字元逊代人少有文才善天文图防之学昭成擢为代王郎中令兼掌文记与燕鳯俱授献明帝经登国初为右司马与张衮等参赞初基后为阳曲防军赐爵平舒侯】长孙嵩【代人寛雅有器度道武以为南部大人累着军功明元即位与奚斤安同崔宏等八人坐止车门右听理万几世号八公明元寝疾与嵩定策禁中诏太武临朝监国嵩为左辅太武即位进爵北平王司州中正迁太尉薨】长孙道生【嵩从子道武爱其慎重使掌机宻太武即位进爵汝阴公迁廷尉卿从征蠕蠕大防而还征赫连昌为前驱遂平其国累除司空加侍中进封上党王道生亷约身为三司衣不华饰食不兼味每建大议多合时机为将有权畧善待士众所在著绩孙观以壮勇知名有军功官至征南大将军】长孙肥【代人有雅度杲毅少言道武之在独孤及贺兰部肥常侍从御侮左右登国初与莫题等俱为大将屡有战功从平中山赐爵琅琊公累迁兖州刺史肥善策谋勇冠诸将前后征讨未尝失败南平中原西摧寇肥功居多子翰以善骑射为猎郎明元在位翰与元磨浑等潜谋奉迎及即位与磨浑等拾遗左右蠕蠕犯塞翰扼击有功累加平南将军太武即位进封平阳王迁司徒翰清正严明善抚将士所征讨咸有尅获功】尉古真【代人道武之在贺兰部贺染开等将肆逆古真宻驰告染干执拷之以两车轴押其头伤其一目后从平中原以功赐爵东州侯弟诺侍道武以忠谨称从围中山先登亦伤一目道武叹曰诺兄弟并毁其目以建功効诚可嘉也赐爵安乐子诺长子眷忠谨有父风明元中执事左右为太官令以骁烈闻文成时拜侍中太尉封渔阳王与太宰常英等録尚书事】庾业延【代人后赐名岳恭慎修谨善处危难道武嘉之命为外朝大人参预军国从平中原拜安逺将军以军功赐爵西昌公迁邺行台岳为将有谋略士众服其智勇名冠诸军迁司空被诛时人寃惜焉】叔孙建【代人登国初为外朝大人累除平原镇大将封丹阳王加征南大将军击走宋将檀道济防滑台建沉敏多智东西征伐常为谋主又雅尚人伦礼贤爱士魏初名将尠有及之】穆观【代人父崇从道武平中原位太尉宜都公观少袭崇爵明元时尚宜阳公主拜驸马都尉太武监国观为右弼出则统摄朝政入则应对左右事无巨细皆闗决焉终日怡怡无愠愠之色劳谦善诱不以富贵骄人年三十五薨赠宜都王】楼伏连【代人忠厚有器量道武初从破贺兰部又平中山及征姚平于柴辟以功赐爵安邑侯太武即位封广陵公再迁光禄勲进爵为王后镇统万薨】贺狄干【代人为将以平当称稍迁北部大人登国初与长孙嵩为对明于听察为人爱敬道武遣狄干姞婚于姚苌苌死兴立因止狄干而絶婚狄干在长安习读书史通论语尚书诸经举止风流有似儒者初帝普封功臣遥赐狄干爵襄武侯加秦兵将军后还国见其言语衣服类中国忿而杀之】于栗防【代人材力过人能左右骑射登国初拜冠军将军袭慕容寳于山中进假新安公后为河内镇将刘裕伐姚栗防虑其北扰筑垒河上裕不敢进遗栗防书假道题曰黒矟公麾下栗殚以状表闻明元因授黑矟将军栗防好持黑矟故有其号累迁外都大官爵新安侯卒赠太尉栗防自少总戎迄于白首临事善断所向无前加以谦虚下人刑罚不滥太武甚悼惜之子洛防少拜侍御中散有姿容善应对袭爵出为和龙鎭都大将营州刺史有能名后迁侍中尚书令在朝祗肃百僚惮之】车路头【代人少以忠厚选给东宫为帐下帅天赐末明元出外路头随侍竭力及即位封宣城公忠意将军帝性明察羣臣多以职事遇谴路头性无害每评狱处理常献寛恕之议以此见重于朝帝亦敬纳之】古弼【代人少忠谨初为猎郎门下奏事以敏正称明元嘉其直而有用赐名曰笔后改名弼言其有辅佐才也太武时位侍中爵建兴公假节督陇右诸军累着战功迁尚书令事务殷繁而读书不辍遇事敢言不避诛责帝尝称为社稷之臣吴王立以弼为司徒文成即位坐法死时人寃之】叔孙俊【建长子字丑归内侍左右谨宻无过行道武崩清河王绍闭宫门明元在外绍逼俊以为已援俊仍与元厯磨浑等说绍归明元明元即位迁卫将军赐爵安城公朱提王悦懐刄将为逆俊觉举动有异执悦杀之明元以俊前后功重军国大计一以委之】刘尼【代人勇果善射世祖见而善之拜羽林中郎赐爵昌国子宗爱杀南安王余于东庙尼宻以状告殿中尚书源贺共南部尚书陆丽谋迎文成登大位众咸唱万岁尼迁内行长封东安公寻出为定州刺史以清慎称官至司徒】来大千【代人骁果善射永兴初位中散典宿卫禁旅用法严明上下齐肃太武践阼为常侍累从征讨以战功赐爵庐陵公寻使巡抚六镇经畧得宜后吐京胡反以大千为都将讨平之】周几【代人少以善射为猎郎明元即位为右部尚书以军功封交址侯太武以几有智勇遣镇河南威信着于外境进号宋兵将军率洛州刺史于栗防以万人袭陜城卒于军军人无不叹息之】豆代田【代人明元时从攻虎牢登楼射贼矢不虚发从讨赫连昌乘胜追贼入其宫门门闭逾宫而出太武壮之拜勇】
　　【武将军后从讨平凉破赫连定又从讨和龙战功多封长广公】陆真【代人少善骑射太平真君中从讨蠕蠕以功赐爵闗内侯从太武至江还次盱真功居多文成即位进爵都昌侯后拜长安镇将氐豪仇傉檀等及东平王道符先后反俱击平之进爵河南公】陆俟【代人明元践阼累拜给事中典选部兰台事无所屈挠累拜冀州刺史治绩为天下第一厯安定长安二镇大将迁内都大官加都督秦雍诸军俱以方畧讨平巨寇文成践阼以子丽策立勲进爵东平王】于什门【代人明元时为谒者使喻冯防及至和龙住外舍使谓防曰大魏皇帝有诏须冯主出受然后敢入防使人牵逼令入见不拜防令人案其项终不挠屈既而防拘留什门随身衣裳败壊畧尽虮虱被体防遗以衣服拒而不受厯二十四年后冯宏上表称臣乃送什门归拜治书侍御史太平下诏褒美比之苏武】罗结【代人刘显谋逆结从道武幸贺兰部后以功赐爵屈虵侯太武初累迁侍中外都大官总三十六曹事太武以其忠慤甚信待之除长信卿归老赐大寗东川为私第别业并为筑城曰罗侯城朝廷每有大事驿马询问年一百二十卒子斤从太武讨赫连昌力战有功厯位四部尚书后后平凉州以功赐爵帯方公累除柔元镇都大将军】伊馛【代人勇健善射太武将讨凉州议者咸以无水草谏惟崔浩劝行馛曰若凉州无水草何得为国宜从浩言帝善之克凉州太武曰馛智力如此终至公相欲拜馛为尚书馛辞曰中袐多文士请参其次遂拜秘书监进爵河南公兴光元年拜司空清约自守为政举大纲不为苛细太安二年领太子太保与陆丽等并平尚书事】封敇文【代人始光初为中散稍迁西部尚书出为使持节开府领防西夷校尉秦】
