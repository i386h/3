<!-- { "loadSidebar": true } -->
　　风俗胸纒防布脑垂髽髻【宋史外国传土无丝茧以白防布纒胸垂至足衣衫窄袖撮髪为髻散垂为髾于后其王脑后髽髻散披吉贝衣戴金花冠七寳装缨络为饰胫股皆露蹑革履无袜妇人亦脑后撮髻无笄梳其服及拜揖与男子同王毎日午坐禅椅官属谒见膜拜一而止白事毕复膜拜一而退或出游看象采腊观鱼皆数日方还近则乗软布兠逺则乘象或乘一木杠四人舁之先令一人持梹榔盘前导従者十余軰各执弓箭刀枪手牌等其民望之膜拜】驱象逐邪杀牛祭祀【宋史占城传其风俗于正月一日牵象行所居之地土然后驱逐出郭谓之逐邪四月有游般之戯定十一月十五日为冬至人皆相贺毎年十二月十五日城外缚木为塔王及臣民以衣物及香置塔上焚之以祭天地又其国有山牛不任耕耨但杀以祭祀将杀令巫祝之曰阿罗和及防译云早杀他托生也】人性凶悍果于战鬭【马端临文献通考】市用金银饮无茶酒【文献通考市无缗钱止有金银较量锱珠地不产茶亦不知　酿之法止饮椰子酒兼食槟榔】民以渔为业力穑者少【明史其国无霜雪四时皆似夏草木常青民以渔为业无二麦力穑者少故収获薄国人皆食梹榔终日不离口】无纸笔不解朔望【明史其俗但以月生为初月晦为尽不置闰分昼夜为十更非日中不起非夜分不卧见月则饮酒歌舞为乐无纸笔用羊皮槌薄熏黒削细竹蘸白灰为字状若蚯蚓】性狠而狡饮食秽汚【明史人情狠而狡贸易多不平户皆北向民居悉覆茅檐髙不过三尺部领分差等门髙卑亦有限饮食秽污鱼非腐烂不食酿不生蛆不美人体黒男蓬头女椎髻俱跣足其王嵗时采生人胆入酒中与家人同饮且以浴身曰通身是胆国人采以献王又以洗象日毎伺人于道出不意杀取之】崇释教重刑罚【明史王在位三十年避位入　山以兄弟子侄代特斋受戒告于天曰我为君无道愿狼虎食我或病死居一年无恙则复位如初国中呼为昔嚟马哈剌乃至尊至圣之称有鳄鱼潭狱疑不决者令两造骑牛过其旁曲者鱼輙跃而食之直者即数往返不食也续文献通考刑禁亦设枷鎻小过以藤杖鞭之当死者以防系于树用枪舂防而诛其首】
　　土产金【南史林邑国有金山石有赤色其中生金金夜则出飞状如萤火】火珠【唐书贞观四年林邑王范头黎遣使献火珠大如鸡卵圆白皎洁光能照数尺状如水晶正午向日蒸之即火燃】犀【大者八百斤】象　乌木　降香　伽南香【独产其地一山酋长遣人守之民不得采犯者防手】观音竹【长丈八尺节二三寸色如鉄】矮脚鸡结辽乌【能解人语见唐书林邑传】五色鹦鹉【唐书贞观四年林邑献五色鹦】
　　【鹉太宗异之诏右庶子李百药为之赋】玳瑁　孔雀　菩萨石　蔷薇水　猛火油【宋史占城有蔷薇水洒衣经嵗香不歇猛火油得水愈炽二者皆贮以琉璃瓶】吉贝【明统志树名其花成时如鹅毳抽其绪纺之可以作布】白防布












　　钦定大清一统志巻四百二十四
　　钦定四库全书
　　钦定大清一统志巻四百二十四
　　真腊【在西南海中】
　　建置沿革本扶南属亦名占腊其后并扶南国而有之隋大业中始通中国【隋书真腊传其王三日一聼朝坐五香七寳牀上施寳帐其帐以文木为竿象牙金钿为壁牀如小屋悬金光焰有同于赤土前有金香炉二人侍侧王戴金寳花冠被珍珠璎络足履革屣耳悬全铛常服白以象牙为屩若露髪则不□璎珞臣下服制大抵相类有五大臣一日孤落支二曰髙相凭三曰婆何多陵四曰含摩陵五曰髯多娄及诸小臣朝于王者辄以阶下三稽首王命上阶则跪以两手自抱膊逵王环坐议政事讫跪防而去】唐自武徳至圣厯凡四来朝神龙以后国分为二其南近海多陂泽为水真腊其北多山阜为陆真腊后复合为一宋政和中遣使来贡宣和初封为真腊国王与占城等庆元中其王大举兵伐占城破之而立真腊人为占城王故当时占城亦为属国【其属国又有参半真里登流眉蒲甘等国所领聚落六十余地方七千余里】明洪武四年国王忽见那遣其臣奈亦吉郎等表献方物永乐间常再入贡使者以其国数被占城侵扰乆防不去帝遣中官送之还并敕占城王罢兵修好至景防后贡使不至【明史真腊传其国城隍七十余里国中有金塔金桥殿宇三十余所王歳时一防罗列玉猿孔雀白象犀牛于前名曰白墖洲盛食以金盘余椀故有富贵真腊之谚】
　　风俗东向为上右手为洁【乐史太平寰宇记国俗东向开户以东为上男妇悉巻髪垂耳以右手为净左手为秽】尚华侈崇释教不知防葬不识蚕织【明史民俗富饶天时常热不识霜雪禾一嵗数稔男女椎髻穿短衫围梢布刑有劓刖刺配盗则去手足番人杀唐人罪死唐人杀番人则罸金无金则鬻身无罪唐人者诸番呼华人之称也凡海外诸国尽然防嫁两家俱八日不出门尽燃灯人死则置于野任乌鸢食俄顷食尽者谓之福报居防但髠其髪女子则颇上剪髪如钱大曰用此报亲文字以麂鹿杂皮染黒用粉为小条画于上永不脱落以十月为嵗首闰悉用九月夜分四更亦有晓天文者能筭日月薄蚀其地谓儒为班诘僧为苎姑道为八思班诘不知读何书由此入仕者为华贯先时顶挂一白线以自立既贵曵白如故俗尚释教僧皆食鱼肉或以供佛惟不饮酒尤侗外国传其俗不识蚕织后暹人来居得蚕与桑种织絍缝补率倩暹人为之】
　　土产犀牛　象牙　翠羽　寳石　金顔香【明统志香乃树脂冇淡黄色者冇黑色者以剖开雪白者为佳夹砂石为下其气能聚众香番人以之和香涂身香】笃耨香【明统志树如衫□香藏于皮老而脂自流溢者名曰笃耨冬月因其凝而取之者名黒笃耨盛之于瓢碎瓢而之亦有香名笃耨瓢】沉香　速香【明统志伐树去木而取香者谓之生速树朴木腐而香存者谓之热速其树木之半存者谓之暂香黄而热者谓黄热通黒者谓夹笺】降香　乌木　苏木　麝香木【气似麝脐】婆田罗树【花叶及实畧似枣】歌毕陀树【花似林禽叶似榆而厚大实似李】昆野树【花似木叶似杏实似楮】庵罗树【花叶似枣实似李】白豆蔲　胡椒黄蜡　建同鱼【隋书海中有建同鱼四足无鳞其鼻同于象吸水上喷髙五六】
　　【十尺】浮胡鱼【隋书其形似防嘴如鹦鹉有八足】






　　钦定大清一统志巻四百二十四
　　钦定四库全书
　　钦定大清一统志巻四百二十四
　　哇【在西南海中】
　　建置沿革即古阇婆国又名莆家龙亦曰下港元时改名哇为西南诸番之冲要【王圻续文献通考东抵古女人国西抵三佛齐南抵古大食国北抵占城其在海外视占城益逺自泉南登舟行海者先至占城而后至其国按元史至元二十九年十二月发泉州明年正月即抵其国相去止月余似亦不为逺也】宋文帝元嘉中始通中国其后复絶至宋淳化中其王木罗茶遣使来朝贡大观中复贡元世祖至元中大出师伐之竟不能克【其水有八节涧上接杜马班王府下通莆奔大海乃哇咽喉必争地元史弼髙兴尝防兵于此】其国分东西二王明洪武中各遣使入贡永乐中东王为西王所灭宣徳七年尝入贡表书一千三百七十六年葢汉宣帝元康元年乃其建国之始也自宏治后贡使鲜有至者
　　风俗室宇壮丽饮食丰洁【宋史】乗软兠吹横笛【宋史其俗以五月逰船十月逰山有马可乗跨或乗软兠乐有横笛鼔板亦能舞】谷米富饶民不为盗【明统志其田膏腴地平衍谷米富饶倍于他国民不为盗道不拾遗谚云太平阇婆者此也】地多流寓刑无鞭朴【续文献通考其国四郷初至杜板仅千家二酋主之流寓多广东漳泉人又东行半日至厮村中国之人客此成聚落遂名新村约千余家村主广东人番舶至此互市金寳充溢人民富饶又南水行可半日至淡水港乗小艇行二十余里至苏鲁马邑亦千余家半中国人港旁大洲林木蔚茂有长尾猱数万又水行八十里至漳沽登岸西南陆行半日至王所居王宫砖墉高三丈方三十余里王蓬头顶金叶冠胷萦嵌丝帨腰束锦绮佩短刀跣足跨象或乗牛民男蓬头女椎结上衣下帨男必腰刀刀极精巧刑无鞭朴罪不问轻重藤击刃杀之市用中国古钱衡量倍于中国】尚气好鬭寝食汚秽【续文献通考国人大抵三种西番贾居久者服食皆雅洁中国流寓者尚囘囘教持斋受戒曰唐人土人有名无姓尚气好鬭顔色黟黒猱头赤脚坐卧无椅榻饮食无匙着啖蛇蚁蚓与犬同寝食不为秽也婚姻男造女嫁后五日迎妇金鼔刀盾前后甚多妇祼披髪跣足紫嵌丝帨戴披金珠防饰寳妆防有水火犬惟死者所欲】好甲兵无纸笔【明史性凶悍男子无少长贵贱皆佩刀稍忤輙相贼故其兵甲为诸番之最字类里无纸笔刻于茭蔁叶气侯常似夏稲嵗二稔】
　　土产金　银　真珠　犀角【番名低宻】象牙【番名家啰】玳瑁诸名香　乌爹泥　金刚子　荜澄笳【明统志其藤蔓衍春花夏实花白而实黒】□顶【鸟名大于鸭外黄内赤】火鸡【大于鹤软红冠毛如青羊食炭】倒挂鸟【形如五色雀】吉贝　桄榔木　青盐　防鸠白猿　五色鹦鹉【明统志哇有鹦鹉山以出鹦鹉得名】












　　钦定大清一统志巻四百二十四
　　钦定四库全书
　　钦定大清一统志巻四百二十四
　　浡泥【在西南海中】
　　建置沿革本阇婆属国前代无可考宋太平兴国中始遣使入贡明洪武三年命御史张敬往使自泉州航海阅半年抵阇婆又逾月始至其国国王乃遣使奉表笺来贡表用金笺用银字近囘鹘皆镂之以进帝宴赉甚厚八年命其国山川附祀福建山川之次永乐六年八月其王麻那惹加那泛海入朝十月王卒于馆于安徳门外石子冈树碑神道諡曰恭顺赐勅慰其子遐旺命袭封国王至万厯中其王卒无嗣乃立其女为王后遂不复朝贡然商人犹往来不絶其国统十四洲在旧港之西自占城四十日可至初属哇后属暹罗改名大泥华人多流寓其地嘉靖末闽粤海冦遗孽逋逃至此积二千余人万厯时红毛番强商其境筑土库以居其入彭湖互市者所防乃大泥国文也
　　风俗以板为城以铜铸甲【宋史其国以板为城王所居屋覆以贝多叶民舍覆以草王坐防牀出则拥大布单坐其上众舁之名曰阮囊战鬬则持刀披甲甲以铜铸状若大筒穿之于身防其腹背】盛食无器皿丧有棺敛婚聘先以椰子酒【宋史国人以十二月七日为嵗莭凡宴防鸣鼔吹笛击钹歌舞为乐无器皿以竹编贝多叶为噐盛食食讫弃之防亦有棺敛以竹轝载弃山中二月始耕作则祀之逾七年则不复祀】俗尚奢侈爱敬中国【明统志男女椎髻以五采帛系腰花锦为衫尤爱敬中国人毎见中国人醉者则扶之以归】
　　土产片脑【明统志树如杉桧取之者必斋沐而往其成片似梅花者为上其次有金脚脑速脑米脑苍脑扎聚脑又一种如油者名脑油】象牙　□顶　吉贝　西国米　檀香　玳瑁　把杂尔【兽名腹中一石能疗百病】西洋布降真香【俱见明史】



　　钦定大清一统志巻四百二十四
　　钦定四库全书
　　钦定大清一统志巻四百二十四
　　麻叶瓮【在西南海中】
