<!-- { "loadSidebar": true } -->
　　【年成祖亲征卫喇败之于图喇河皆指此河之南兴安岭之西憨山之东地名昭莫多三靣皆山北倚河即　本朝康熙三十五年我兵大破噶尔丹之地也　曼济哈喇章原作蛮子哈喇章图喇原作土喇今改正】喀尔忒哈阿【源出翁金河北土喇鄂尔浑二河间平地西北流百里许转东北流三百余里流入土喇河】鄂尔浑河【旧名阿鲁浑河源有二一出杭爱山南名姑落山一出鄂尔吉图都兰喀喇山名乌里雅思他河东南流百余里合为一又东流两山中百里许折而东北经额尔徳尼招西凡二百余里出山流一百五十里复转西北防西来之珠尔马台河塔米尔河二百余里乃正北流一百余里仍转东北流一百余里南有温泉流入此又三百里许图喇河来自东南入焉又流经纡里牙拉山之西二百余里有哈拉河来自东南流入此又百余里转西北流遂入色楞格河此河大于图喇小于色楞格与色楞格并环绕诸山中水清流急两岸榆栁蘡奠丛生其间夏多蚊蛇中有鱼其入色楞格河处北与俄罗斯接壤南则土谢图汗逰牧之地明洪武三年李文忠败曼济哈喇章右于图喇河追及阿鲁喇浑河即此】哈拉河【源出图喇河北与憨山相对之色尔必岭名揆河北流西合那　　林布拉哈泰二河东合阿逹海松纳拉通勒三河流一百五十】【里折西北百余里又南受博罗查克杜儿二河复正北流一百余里遂入鄂尔浑河】翁金河【源出鄂尔浑河源相近之东南山中东南流厯平地凡七百余里止于呼拉哈五郎泊泊亦不大距阿套西北可八百里】塔米尔河【有东西二河一源出鄂尔浑河源西杭爱山北一源出杭爱山西枯库岭北两源相距二百余里皆东北流防十数泉厯二百余里合为一又百余里入鄂尔浑河】色楞格河【发源自杭爱山北山中共有六在北者名哈喇台尔河布克谁河皆东南流在南者名厄得勒河齐老图河乌里雅台河阿济拉克河皆东北流经三百余里合为一东流二百余里哈瑞河自西南流入此又东北流二百里许厄赫河自西北流入此又东北流四百余里鄂尔浑河来自西南折向西北流入此自此东北抵俄罗斯国界西受哲得河东受楚库河及其余八小水正北流千余里折西北于白哈儿海又自白哈儿海西北流出名昻噶喇河从此北流以逹于北海此河环厯诸山之中百泉注入广四十里丈水深溜急岸旁皆丛栁中多鱼　按朔渶图作皆令哥河唐书防戞斯传回鹘牙帐北六百里得仙俄河河东北曰雪山地多水草青山之东有水曰剑河偶艇以渡水悉东北流经其国合而北入于海即此水也河源之南即元时和寜地】厄赫河【发源西北山下呼孙古尔泊内东南流七百余里入色楞格河两旁小水八在北者名敖里克立河巴图里乌已什河额林河他里巴哈太河在南者名敖即可噶儿汉河翁佳河□特河他拉喜河皆流入此】哈瑞河【源出塔米尔河北山中东北流五百里许入色楞格河】推河【发源杭爱山南两旁防六小水南流三百余里注于鄂洛克泊】查克拜达里克河【源出枯库岭南南流其西北有查克河南流二百余里经库冷白儿齐尔之地与拜达里克合百余里东冇察罕特穆尔河自东北来来流二百余里东有察罕又流二百里许入挿汉泊　特穆尔旧作铁木儿今改正】查巴喀河【发源库冷白儿齐尔西北山中西南流二百余里西有布尔噶苏台河南入此又二百余里冇空格衣河亦南流入此转西北流有阿普都河合布顔图河来自西南流入此河又百余里注于竒勒稽思泊此喀尔喀西界】特思河【发源汤弩山之南西南流合诸小水又西南至阿尔泰山东潴为乌普萨泊其西南冇萨克里哈喇河东北流亦注泊中】库库淖尔海【元太祖为诸部推戴称帝于此今无可考　库库淖尔海旧作濶濶纳浯儿海今改正】布伊尔湖【在黑龙江齐齐哈尔城西一千二十里详见黑龙江】枯伦河【在黑龙江齐齐哈尔城西北一千一百七百里即克鲁伦河下流成之大湖周五六百里克鲁伦河自西南注于湖又自湖东北流出名额尔古纳河与黒龙江合唐时谓之俱伦泊明时谓之涧滦海子唐书室韦最西有乌素固部与回纥接当俱伦泊之西南又云北大山外曰大室韦濒于室建河河出俱伦迤而东合那河忽汗河又东贯黒水靺鞨故靺鞨跨水有南北部而东注于海地理志回纥有延特勒泊泊东北千余里冇俱伦泊泊之四靣皆室韦余详见黑龙江】呼孙古尔泊【在色楞格河西北六百里许周围百余里中有山名舍拨儿拖克其水东南流出为厄赫河】桑稽晋大来泊【在色楞格河源西鄂勒白稽山旁周围百里许其水停而不流】额尔折衣图察罕泊【在桑稽晋大来泊东南共水东北流为齐老图河注于色楞格河】鄂洛克泊【在库冷白儿齐尔地之东南推河南流入此】插汉泊【在库冷白儿齐尔地南界贝徳勒克河西南流入此】竒勒稽思泊【在乌蓝郭马山东南查巴哈河合空格衣河之水又西北流西南阿鲁都河布鲁图河之水又西北流注入此泊防三四十里又额克阿拉尔泊在泊西南西受阿普都水南受布顔图水猪为此泊又东北流与查巴哈河防又北入竒勒稽思泊】乌普萨泊【在阿尔泰山东南特思河自东北来潴为此泊其西南有萨克里哈喇河亦注入之】温泉【在鄂尔浑河南岸】
　　古迹赵信城【汉元朔六年衞青将六将军絶幕击匃奴前将军翕侯赵信兵不利降匃奴信教单于益北絶幕以诱罢汉兵元狩四年卫青絶幕击匈奴北至寘顔山赵信城而还孟康曰赵信所作因以名城】范夫人城【汉征和三年贰师将军李广利出五原击匈奴汉军乗胜逐北至范大夫城应邵曰本汉将筑此城将亡其妻率其众保完之因以为名也】瀚海都防府【唐贞观中回纥来朝以其部置瀚海燕然金微幽陵龟林卢山六都督府率兰髙阙鸡田榆溪鸡鹿带林寘顔七州以部长为都督刺史长史司马即故单于防置燕然都防府统之龙朔初以燕然都督府□号瀚海都防府以碛为限今属喀尔喀地】和寜路【元置属岭北等处行中书省元史地理志和宁路始名和林以西有哈剌和林河因以名城太祖十五年定河北都部建都于此初立元昌路后改转运和林使司前后五朝都马世祖中统元年迁都大兴和林置宣慰司都元帅府后分都元帅府于金山之南和林止设宣慰司至元二十七年立和林等处都元帅府大徳十一年立和林等处行中书省罢宣慰司都元帅府置和林总管府至大二年改为行尚书省四年复为行中书省皇庆元年改岭北等处行中书省改和林路总管府为和寕路总管府朔汉图和寜北有锡尔格河又北库库布哈渡口西有迷河哈喇禾林河西南有温泉南有旺吉河按其地在今杭爱山东鄂尔浑塔米尔河之间　锡尔格河旧作昔令哥河库库布哈旧作濶濶不花今俱改正】
　　度漠驿站【明永乐八年成祖北征由万全兴和至胪朐河其度汉之地曰归化甸杨林戍禽狐山香泉戍广武镇髙平陆懐逺塞捷胜冈清泠泊双秀峯威卤镇紫霞峯元云谷古梵长青塞顺安镇至胪朐河其自濶滦海子回至开平曰玉帯河碓武镇清湖源澄清河青杨戍苍松峡飞雪壑静卤镇广汉戍寜武镇淳化镇永宁戍长乐镇通川甸至应昌开平　本朝康熙三十五年二月丙辰驾亲征厄鲁特噶尔丹三月丁夘出独石口特噶尔丹在克鲁伦河圣祖闻之兼程而进四月戊戌出喀伦边次苏徳图已亥次呼鲁苏克插汉脑儿辛丑次喀喇芒鼐哈必尔汉癸夘次席喇布里图丙子次西巴尔台壬子次察罕布喇五月丙辰朔次拖陵布剌克庚申次阿敦齐陆阿鲁布剌克辛酉次枯库车尔壬戌次西巴尔台癸亥抵克鲁伦河此瀚海东北征时路也又西一路自归化城西北至推河抵阿尔泰之地逺近随地名置三十余驿曰昆都仑克楚爱毕哈齐几尔汉特木儿布儿哈苏台五郎厄鲁几古尔板哈沙图察汉虾蟆儿五尼图波罗苏海察汉厄尔几马尼图敖石喜家哈巴尔哈孙搜儿察布雀儿格得儿古郭多理奔巴图厄尔衣图魁吞巴札儿你楚滚库尔竒勒图格里克违察哈拉尼多乌纳根乌苏昏鄂空兀勒塔竒西拉布里多阿尔博尔济博济和朔至推河计二十余里　谨按平定朔汉方畧上谕曰朕所经过之处非大瀚海也西之瀚海较此更濶】
　　【然观之亦非平衍之地山阜聫绵沙石间杂自出喀伦未见寸土其沙亦坚硬履之不陷营中军士凿井甚易一人可凿二三十处因水泊中取水嫌逺咸于近帐房处凿之可掘之地亦易认识有谓之善达者地洼而濶未二尺即及泉有谓之赛尔者山涧沟泾掘仅尺余即可及泉有谓之布尔度者乃丛草积潦水虽有而佳者少有谓之窥布尔者水流地中以手探之泉即随出故野骡以蹄抉之而饮风土景况一无所取地尽碎石下马偶伫立可射之处亦少草则丛生而土髙所以萦绊马匹又各种野鼠所穿之穴较兴安一帯鼢防之穴更深殊觉可厌草名颇多有郁尔呼草牛羊驼马食之最宜以此称佳　又康熙二十二年十一月谕喀尔喀毋越噶尔拜瀚海之地游收时喀尔喀土谢□汗车臣汗等遣使入贡奏言去嵗蒙】
　　【上谕令各牧地设立汛哨以防寇盗但我等就草游牧居止不定上限以何处为界请道旨行】
　　【令停其置哨限以噶尔拜瀚海为界不得越此游牧噶尔拜瀚海之地距我边境有三日程其瀚海尽界之界亦须离我边境三曰之地不得内入此喀尔喀未受封前与中国分界也自二十八年内附受封后与四十九旗同列东自瀚海之东布伊尔湖克鲁伦河西北至色楞格河桑稽晋大来泊迤西至查巴喀空格河东西五千余里南北三千里皆为我边塞瀚海犹内地矣】
　　土产马　橐驼　【国初定制喀尔喀诸部每嵗贡白马八白驼一】野马　野骡　牛　羊　鹿　鼲　貂防　青防　土拨防豹　沙鸡　鱼【土喇鄂尔浑色楞格诸河内产桦鲤鲫鱓鮰等鱼】东墙
　　【似蓬草实如穄子十月始熟】酥酪　瀚海石
　　钦定大清一统志巻四百十一
<史部,地理类,总志之属,大清一统志,青海图>
<史部,地理类,总志之属,大清一统志,青海图>
<史部,地理类,总志之属,大清一统志,青海表>
　　钦定四库全书
　　钦定大清一统志巻四百十二
　　青海【古曰西海番名库库淖尔厄鲁特及土尔扈特喀尔喀回特各旂驻牧地在甘肃甘凉西宁河洮岷及四川松潘等处边外东接甘肃西连西藏南至四川北至肃州安西州袤延二千余里至京师五千七十里】
