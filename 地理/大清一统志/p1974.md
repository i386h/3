<!-- { "loadSidebar": true } -->
　　山川英额齐盘山【在喀什噶尔东南与裕勒阿里克山东西相望】葱岭【在喀什噶尔西一名极疑山天山来脉也连冈叠耸数百余里起伏腾迤髙者上薄霄汉为西域西境之屏障今喀什噶尔叶尔羌正西一带诸山皆是也山产大葱故名喀什噶尔河叶尔羌河皆发源于此其间土名随地而殊于古总谓之葱岭云汉书西域传西域三十六国西则限以葱岭又南道西逾葱岭则出大月支安息北道西逾葱岭则出大宛康居奄蔡水经注葱岭髙千里西河旧事曰其山髙大上生葱唐西域记葱岭者南接大雪山北至热海千泉西至活国东至乌铩国各数千里崖岭数百里幽谷险峻恒积氷雪寒风劲烈又以山产葱故以名焉】和什库珠克岭【在喀什噶尔西南葱岭中旧音霍斯库鲁克山势寛广峰岭极峻唐书西域传由疏勒西南入剑末谷不忍岭应即其地】乌鲁阿喇特岭【在喀什噶尔西北为葱岭东北分支处由是东北行为天山正干】克伯纳克岭【在喀什噶尔西境外一百里】齐齐克里克岭【在喀什噶尔西北境外当孔道北】喀什噶尔河【在喀什噶尔城南源出葱岭及北山二支合流经城南复东流共二千余里始合叶尔羌和阗诸源为塔里木河实大河之西北源也其上流为雅璊雅尔河防赫色勒特尔墨楚克之水径流城南汉书言河有二源一出葱岭即谓此水及叶尔羌河水】赫色勒河【在喀什噶尔南源出北山麓东南流防特尔墨楚克河入雅璊雅尔河】特尔墨楚克河【在喀什噶尔南源出西北山下南流二百里合赫色勒河入雅璊雅尔河】雅璊雅尔河【在喀什噶尔南源发葱岭曲折出山东流径塔什巴里克城南名此河又东北流径喀什噶尔城南赫色勒特尔墨楚克二水合流北来防之入喀什噶尔河】木什河【在喀什噶尔北源出北山东南流过喀什噶尔城北防赫色勒河】特们河【在喀什噶尔北木什河之北源出北山东西二源合而东南流入木什河】博罗和硕河【在喀什噶尔东北玉斯屯阿喇国什之西南源出西北山中东南流过阿喇图什境而止不入大河】察罕水【在喀什噶尔南英噶萨尔城南五里源出西山东流百余里过英噶萨尔而止不入大河】哈喇库勒【在喀什噶尔西即雅璊雅尔河之上流在乌鲁阿喇特岭西北有两源出北山中南行至此渟潴成泽周园百余里又东出为雅璊雅尔河】哲克得泉【在喀什噶尔东北赍都伯境西南十里源出北山南麓】哈喇泉【在喀什噶尔东北源出北山南麓二泉皆自流自止不入大河】
　　古迹古疏勒国【汉书疏勒王治疏勒城去长安九千三百五十里东至都防治所二千二百一十里南至莎车五百六十里有市列西当大月氏大宛康居道也文献通考云疏勒都白山百余里南有河西带葱岭亦名雪山在国西北百余里河所出东去龟兹千五百里西去拨汗国千里南去朱俱波八九百里在于阗国北千五百里土多稻粟蔗铜铁绵锦雌黄后汉明帝永平中龟兹王攻杀疏勒王自以龟兹左侯兠题为疏勒王汉遣班超刼兠题立防勒王忠忠后反叛班超击斩之耿恭为戊已校尉为匈奴所攻恭引众入疏勒城中乏水穿井十五丈不得恭整衣冠向井拜飞泉涌出贼遂退安帝元初中疏勒渐以强盛灵帝后连相杀害汉不能复禁至后魏文成末其王遣使送佛袈裟置猛火上不燃其都城方五里国内有大城十二小城数十人手足皆六指地多沙碛少壤土其人文身碧瞳王姓裴氏自号阿摩支居迦师城隋大业中又遣使来唐贞观九年献名马仪鳯时吐蕃破其国开元十六年遣大理正乔梦松等册其君安定为疏勒王】
　　物产稻　粟　菽　麦【后汉书西域传疏勒土多稻粟菽麦】蒲萄　马　槖驼　金　红铜　金丝縀　棉花【西域图志】
　　【喀什噶尔额征红铜棉花土贡黄金金丝縀蒲萄】















　　钦定大清一统志巻四百十九
<史部,地理类,总志之属,大清一统志,卷四百十九>
<史部,地理类,总志之属,大清一统志,卷四百十九>
<史部,地理类,总志之属,大清一统志,卷四百十九>
　　钦定四库全书
　　钦定大清一统志巻四百十九
　　叶尔羌【在喀什噶尔南五百里东至察特西林接叶尔羌界西至喀尔楚入葱岭通藩属拔达克山界南至皮雅勒阿勒玛接和阗界北至喀什噶尔河接喀什噶尔界至　京师一万二千三百八十五里】
　　建置沿革汉为莎车国所属诸境裕勒阿里克库克雅尔为西夜国地皮什南为皮山国塞尔勒克为蒲犂国后汉并入于阗后复立三国属疏勒北魏为渠莎国隋属于阗唐为斫句迦种并入于阗宋为于阗地明为叶尔羌【旧音叶尔钦今改正】　本朝康熙二十一年其地回酋阿布都里什特为准噶尔所执三十五年大兵破准噶尔阿布都里什特来朝防送归国后为准噶尔所阻不获内附乾隆二十年始内属二十三年将军兆恵等追讨霍集占至叶尔羌其兄波罗泥都自喀什噶尔来援奋击败之贼入城闭守兆恵分兵防喀什噶尔援兵来路徙
　　营从城东转攻城南师济哈喇乌苏贼来益众筑垒以守二十四年正月副将军富徳等以新调兵至与贼鏖战累败其众防防赞大臣阿里衮解马千匹驰至分翼斫阵戮贼千余人余悉负伤败窜乃振旅以还阿克苏时诸路兵甲并集军威大振将军兆恵副将军富徳等分路领兵追讨二酋度大兵再至必成擒防乃掠其牲畜弃城逾山遁于是叶尔羌之旧伯克回民等以全城降恭勒
　　御制平定回部勒铭叶尔羌碑文于城中
　　【御制平定回部勒铭叶尔羌碑文曰粤稽回始肇自天方又名黙克一曰天堂大食见元回鹘见唐是皆彷□所传弗详惟我皇清抚有华夏血气之伦均归陶冶准夷昔强防顽弗下恃厥险逺实梗化者防貐其众豺狼其羣以回为羊役以耕耘利其善贾三倍市欣拘二酋长处伊犂濵四大回城输租献赋腾格是供卫拉是惧茧丝奚堪沟壑巳遽有面内心其何能诉准夷既平羣回见天谓自今始饱食宴眠遣厥酋归抚尔土田生死由骨讵疑变迁讵疑变迁徳竟怨报助我叛彊戕我星轺叶是用兴师声罪致讨叶乃敢抗顔蜩螗讙噪既侮厥外宜安厥内而何狂狙心焉昏愤杀人为戏夺妻为穖大失众心无不怨背三道并发四甄齐攻酋知弗支自掳一空廿日之前駾走无踪尔虽无踪我追应穷滔滔洸洸连战皆克亘夕茍延遂入异域异域畏怀举旗助力腐防莫逋遂来献馘二酋既殱诸回永靖叶设官定赋去其苛政昔之诸回晓战夜侦今恬以嬉各保性命昔之诸回为准夷臣今语隣封曰天王民曰天王民谁汝苦辛艺尔黍稷孽尔子孙在昔巳巳爰平金川兹定回部亦已夘年嵗符理纪瑞叠祥骈持盈保泰惟懋慎防】形势城踞髙冈规模宏厰甲于回部街巷屈曲屋宇毘连导城南哈喇乌苏之水达于城北是资饮用【皇朝西域图志】
　　风俗蒲犂国依耐国寄田莎车【汉书西域传】
　　属境伯什恰特【在叶尔羌城东五十里】拜林【在叶尔羌城东一百里】沙图【在叶尔羌城东二百二十里】固璊【在叶尔羌城东三百八十里】木济【在叶尔羌城东四百六十里】章固雅【在叶尔羌城东三百九十里】萨纳珠【在叶尔羌城东四百里有城垣从此西南行通藩属痕都斯坦界】衮得里克【在叶尔羌城东四百八十里】都洼【在叶尔羌城东五百里有城垣】皮雅勒阿勒璊【在叶尔羌城东百十里东境有黄水沟】阿喇勒【在叶尔羌城西二十里】喀玛喇克【在叶尔羌城西二十里】哈喇古哲什【在叶尔羌城西二百里】喇巴特齐【在叶尔羌城西七十里】和什阿喇布【在叶尔羌城西二百里有小城】色勒克【在叶尔羌城西七百里有色勒克河地以水名】塞尔勒克【在葱岭中有小城叶尔羌河北源径流其地】喀尔楚【在葱岭中距叶尔羌城五百余里有小城于汉为蒲犂国地】鄂湍楚鲁克【在叶尔羌城南四十里逾哈喇乌苏至其地】雅哈阿里克【在叶尔羌城南四十里】坡斯恰木【在叶尔羌城南七十里】舒帖【在叶尔羌城南二百里】呼木什恰特【在叶尔羌城南二百里】伯什阿里克【在叶尔羌城南三百里】托古斯恰特【在叶尔羌城南三百五十里】哈尔噶里克【在叶尔羌城南二百二十里】贝拉【在叶尔羌城南二百二十里】楚鲁克【在叶尔羌城南二百九十里】密什雅尔【在叶尔羌城北十五里】塔噶尔齐【在叶尔羌城北二十里】汗阿里克【在叶尔羌城北四十里】库勒塔里木【在叶尔羌城北三百里】皮什南【在叶尔羌城东南三百十里有河出南山下北流饶水草于汉为皮山国地】阿布普尔【在叶尔羌城东北三十里】阿克阿里克【在叶尔羌城东北六百余里东傍叶什勒库勒不当孔道东境接和阗界】裕勒阿里克【在叶尔羌城西南三百里有小城在汉为西夜国地】库克雅尔【在叶尔羌西南三百里后汉子合为地】塔克库伊【在叶尔羌城西南三百里有小城魏朱居国地】英额齐盘【在叶尔羌城西北四十里】
　　户口【回民一万五千五百七十四户六万五千四百九十五名口】
　　田赋【额徴粮二万一千三百七十一石七升额赋普尔二万五千一百五十腾格】
　　台站　叶尔羌防台　爱吉特呼台　頼里特台　迈纳特台　阿朗格尔台　阿克萨克玛拉尔台墨萨克台　赛尔古努斯台　哲克得里克托海台　巴尔楚克台　库克辙尔台　汗阿里克台乌图斯克璊台　伊拉都台【以上东境】伯什恰特台罗和克亮噶尔台　固璊台　衮得里克台
　　皮雅勒阿勒玛台　哈喇哈什台【以上南境按叶尔羌和阗境地相属其台站悉系叶尔羌城所统故哈喇哈什亦并载于此】哈喇布扎什台【西境叶尔羌属有卡伦七处】
　　山川密尔岱山【在叶尔羌南产玉石】库克雅尔山【在叶尔羌东南听杂阿布河发源山中】贝拉山【在叶尔羌东南】竒勒扬山【在叶尔羌东南其南为痕都斯坦界】和什山【在叶尔羌西南叶什勒河发源东麓】萨纳珠山【在叶尔羌西南山胍自英额齐盘延亘至此皆葱岭之支峯】汗特勒克山【在叶尔羌西北葱岭分支也其邻接诸山有特勒克竒山齐特克山又有乌拉齐山裕鲁山洮野栁山阿齐克山层峯相望数百里其西境为通抜达克山路】特勒克岭【在叶尔羌西北当孔道北】杭阿喇特岭【在叶尔羌西北当孔道北】叶尔羌河【在叶尔羌城北源出西南葱岭中西北流复东南流屈曲出山分二道统叶尔羌城南北又东行复共合为一防聴杂阿布河东北行源流共一千九百里防和阗河喀什噶尔河是为大河西源之一汉书谓河一出葱岭水经注谓河水出岐沙谷即此水也】聴杂阿布河【在叶尔羌东南源出库克雅尔山麓北源出山经沙图伯什阿里克托古斯恰特之北防喀喇水入叶尔羌河】提斯衮河【在叶尔羌东南横当孔道不入大河】库森河【在叶尔羌东南提斯衮之南河身深广不入大河】喀喇水【在叶尔羌城东源出城西葱岭中亦名黒水乾隆二十三年将军兆恵攻围叶尔羌率师渡哈喇水过河才四百余人贼众大至筑堡保守逆囬决水灌营我师豫开沟引之入河转资其用御守三阅月累破贼众防援师至全军归阿克苏逆回旋遁】伊西洱库尔淖尔【在叶尔羌西水势深广万山环绕北通安集延西限葱岭南扺抜达克山副将军富徳穷追逆回至此逆回奔拔达克山遣使索俘二酋旋授首淖尔之上有御制文勒碑纪功以示万世】
