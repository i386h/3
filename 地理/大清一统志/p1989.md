<!-- { "loadSidebar": true } -->
　　土产马　珊瑚　哆啰绒　织金氊　哔吱縀　镜丁香　檀香　自鸣钟　氷片　琥珀　鸟鎗火石【以上俱入贡】金　银　玛瑙　玻瓈　刀　剑天鵞

　　钦定大清一统志巻四百二十三
　　钦定四库全书
　　钦定大清一统志巻四百二十三
　　暹罗【在占城西南东建大泥西接兰场北界大海国周千里其贡道由广东以达于　京师】建置沿草相传即隋唐赤土国为扶南之别种后分暹与罗斛二百地暹土瘠不宜耕种罗斛土地平衍而多稼暹人嵗仰给之隋焬帝时屯田主事常骏至赤土知其国王姓瞿昙氏云元贞元初暹人常遣使入贡【元史暹国当成宋贞元元年进金字表欲朝廷遣使至其国比至则巳先遣使乃赐来使素金符佩之使急追诏使同往以暹人与麻里子儿旧相讐杀至是皆归顺有防谕暹人勿伤麻里□儿以践尔言火徳三年暹国主上言其父在位时朝廷尝赐鞍辔白马及金缕衣乞循旧例帝以丞相鄂尔哲达尔罕言彼小国而赐以马恐其邻实都軰讥议朝廷仍赐金镂衣不赐以马　鄂勒哲逹尔罕旧作完泽答剌罕实都旧作忻都今俱改正】其后罗斛强并有暹地遂称暹罗斛国明洪武三年命使臣吕宗俊等赍诏往谕之国王参烈昭毘才遣使奉金叶表文朝贡十年其世子昭录羣膺承父命复来朝帝命使赍诏及印赐之文曰暹罗国王之印自是其国遵朝命自称暹罗永乐九年国王昭禄羣膺哆啰谛刺遣使奈必表贡方物且乞量衡为国永式从之万厯间暹罗嗣王发兵攻破邻国东蛮牛又移师破真腊降其王遂覇诸国
　　本朝顺治十年遣使请贡康熈四年进贡至京十二年暹罗国王森列拍腊照古龙拍马嘑陆坤司由提呀菩埃遣使来进贡并请封典奉
　　防给与诰命并驼钮钮金银印嗣后朝贡不絶雍正七年
　　入贡
　　御书天南乐国匾额赐之乾隆十四年入贡
　　御书炎服屏藩赐之自后定例三年一贡三十一年其国为花肚畨所破寻复四十六年该国郑昭列为国长遣使入贡四十七年郑昭卒子郑华嗣立其国有大库司九【犹华言布政司也一曰暹罗二曰可剌细马三曰足曹本四曰皮细緑五曰束骨胎六曰果平疋七曰倒脑细八曰讨丕九曰六毘】府十四【一曰纳纳二曰无老三曰比采四曰东板鲁五曰防皮六曰疋皮里七曰采野八曰多铙九曰千无里十曰细辞滑十一】
　　【曰采欲十二日欵细湾十三曰沾奔十四曰魁山】县七十二分隶各府云
　　风俗地方千里环国皆山气不常或寒或热【瀛涯胜覧】东南土平衍西北多大山地硗确【按古暹罗二国暹国土瘠知在西北罗斛土衍知在东南】崇信释教不通汉字惟诵佛经字皆横写【明史男女多为僧尼亦居庵寺持斋受戒衣服颇类中国富贵者尤敬佛百金之产即以其半施之死则用水银灌其口而贫则移尸至海滨即有羣鸦飞啄俄顷而尽人拾其骨号泣而弃于海谓之鸟葬亦延僧设斋礼佛】煑海为盐醸秫为酒【王圻续文献通考】男女椎髻事决妇人【续文献通考男女椎髻白布纒头被服长衫毎有计议刑法轻重钱谷出入之事并决之妇人妇人智量在男子上瀛涯胜覧云妇人多智夫聴于妻妻与中国人私寝食与同恬不怪也】城分八门【暹罗馆志城壕用砖砌分八门南北五里东西十里城中有小河通舟城外西南居民辏集有外城周遭十余里王居在城西隅另建一城约三里余殿用金装防绘覆以铜丸室用锡瓦堦砌用锡裹砖防干用铜木木地卑湿民皆楼居上聫梹榔片藤覆之亦有用陶瓦者坐卧即于楼板上借以氊及藤席无床桌椅凳之制】官制九等【馆志一曰握亚往三曰握歩喇三曰握蟒一四曰握坤五曰握闷六曰握文七曰握板八曰握郎九曰握救其选举由乡举于大库司审其堪用以文达于王所王为定期面试至期大库司引至王前咨以民事应对得当即授官服候用否则逐出考课亦以三年为期人皆有名无姓为官者称握某民上者称奈某最下者称隘某】乗舆饰妆彩防制类兠鍪【馆志王鎻里人出乗金妆彩轿或乗象车其伞葢以菱蔁叶为之毎日旦登殿各官以台下设氊以次盘膝而坐合掌于顶献花数朶有事则具文书朗诵上呈王定夺乃退遇正日冬节及庆喜事亦有赏锡凡颁赐敕谕勘合王则用原封冠服行五拜三叩头礼又云其服饰惟王以受封故留髪冠金嵌寳石防制类兠鍪上衣长三尺用五彩縀小袖在袵下用五防布幔鞋韈用红縀官及庶民皆剪髪官一等四五等则金嵌寳石防五等至九等则五防绒縀防俱着两截衣袜履用牛皮妇人妆髻于后饰用金银簮花戒指镯钏脂粉贫者用铜土人妆髻于飞花布幔下衣五彩织金花幔拖地长二三寸足着红黒皮靸鞋】风俗劲悍习于水战【明史其大将以圣铁裹身刀矢不能入按圣铁者人脑骨也】海代钱重禁私银【续文献通考贸易以子代钱瀛涯胜覧云市用海□一如钱价西北二百余里有市镇曰上水通南居人无虑六百家各种番货俱有馆志民多载舟之各国商贩少则用海多则用银官民有银不得私用皆送王所委官轻防成珠用铁印印纹于上毎百两入税六钱无印纹以私银论初犯断左指再犯断右指三犯者死】
　　土产龙涎香　象牙　胡椒　螣黄　荳防　蘓木西洋闪金花縀　速香　乌木　大枫子
　　银香【以上俱入贡】罗斛香【味极清逺亚于沉香】沉香　丁香　石榴子　树香　猫儿眼　寳石　金钢鑚　锡大
　　【清防典锡之良者产于南洋诸夷国番船以时至者由广东和买】猫竹　黄竹萗竹　西洋布　犀　象　孔雀　五色鹦鹉金丝猴　六足龟　水　土












　　钦定大清一统志巻四百二十三
　　钦定四库全书
　　钦定大清一统志巻四百二十三
　　西洋【在西南海中其贡道由广东以达于　京师】
　　建置沿革去中国极逺于古无可考至明万厯九年有利玛窦者始泛海抵广州香山岙二十九年始入于京师中官马堂以其方物进献自称大西洋人【是时礼部言防典止有西洋里国无大西洋其真伪不可知又寄居二十年方行进贡则与逺方慕义特来献琛者不同况此等方物未经臣部译騐径行进献则内臣混进之非与臣等溺□之罪俱有不容辞者及奉防送部乃不赴部审译而私寓僧舍不知何意乞给赐冠帯还国勿令潜居两京与中人交往别生事端不报】帝嘉其逺来给赐甚厚玛窦安之遂留居不去嗣是以后其徒来者益众皆祖述其说甚相矜夸【玛窦有万国全图其大畧言天下有五大州第一曰亚细亚州第二曰欧罗巴州第三曰利未亚州第四曰亚墨利加州最后得墨瓦蜡泥加州为第五而域中大地尽矣其所谓亚细亚州者自中国以至日本交趾西域等国皆是也其所谓欧罗巴州者则南至地中海北至青地及氷海东至□乃河墨阿的湖大海西至大西洋共七十余国自国王以及庶民皆奉天主耶蘓教即玛窦等所生之本国也其所谓利未亚州者南至大浪山北至地中海东至西红海圣老楞佐岛西至阿则亚诺海大小共百余国其所谓亚木利加州者地分南北中有一峡相连峡南曰南亚墨利加南起墨瓦蜡泥海峡北至加纳达峡北曰北亚墨利加南起加纳达北至氷海东尽福岛地最广大其所谓墨瓦蜡泥加者因以西把泥亚国王念地为圜理徂西自可达东乃命其臣墨瓦兰者往访沿亚墨利加东偏展转经年忽得海峡亘千余里海南大地杳无涯际以墨瓦兰首闗此区遂即以名命曰墨瓦蜡泥加云】四十四年礼部侍郎沈防给事中晏文辉等合疏斥其邪説惑众且疑为佛郎机假托乞急行驱逐帝纳其言始令俱遣赴广东聴还本国令下乆之迁延不行至崇祯初厯法疏舛礼部尚书徐光启请令西洋人罗雅谷汤若望等以其国新法相叅校开局纂修报可书成未上防
