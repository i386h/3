<!-- { "loadSidebar": true } -->
　　【御制平定回部勒铭伊西洱库尔淖尔碑文曰机有视若失而反得智者之所懃而愚者之所惑也事有初若劳而终逸壮者之所劭而懦者之所怯也若夫定全回殱二酋战无不克攻无不取皆二将军及诸防赞以及行间众将士之力也然予亦有所深慰于其间者则以五年劼劬宵旰运筹狎至实未敢偷安于顷刻也幸我武保定庶因答干贶慰】
　　【先志且以免浮议之指斥也伊西洱库尔淖尔者我副将军富徳等穷追二酋至抜达克山之界获其降者万人二酋仅以身免而遣使索俘遂得献馘振旅以成茂勣也其地倚山临水单骑可容而我突将无前□甄并发如入无人之域也贼众首尾不能相顾竖我回纛以□之降者铺崖以来霍集占持刄止之或且反】
　　【戈倒防也是以二酋见事不成抜身逺跳駾突而喙息者也先是蹙之于霍斯库鲁克袭之于阿尔楚尔无不以少胜众批亢捣坚桓桓之士真如驱虎豹而逐貍兎纒头硕鼻者流皆惃惃踉踉见即辟易也是以先声异域骇其跳荡遮逆助顺用攫重辎而献凶级也我兵未深入抜达克山境者则以讨逆之师不防无罪之地姑遣使焉彼或晓逆顺亦将擒献是以将□之臣审机度时我武少辑也卒藏事而告成功则亦未为计之失也回部始末以见于勒铭叶尔竒木之碑辞不复级也恃纪耆定之在兹是以志嵗月而刻石也】
　　古迹古莎车国【汉书莎车王治莎车城去长安九千九百五十里东北至都防冶所四千七百四十里西至疏勒五百六十里西南至蒲犁七百四十里有鐡山出防玉宣帝时莎车王弟呼屠征杀王并杀汉使者自立防冯奉世使送大宛客即以便宜发诸国兵击杀之更立他王后汉书匈奴因王莽之乱畧有西域惟莎车王延最强不肯附属常勅诸子当世奉汉家不可负也光武初国王康檄书河西自陈思慕汉家建武十四年康弟贤遣使贡献于是西域始通葱岭以东诸国皆属贤十七年赐贤西域都防印绶寻又更赐以汉大将军印绶贤始恨诸国号贤为单于数攻诸国诸国愁惧愿得都防光武以中国初定不许贤益横于阗王广得将诸国攻之虏贤妻子而并其国广徳更立王章帝元和三年班超发诸国兵击莎车由是遂降汉魏书莎国居故莎车城在子合于西北　按莎车在疏勒西南后汉书谓莎车西经蒲犁无雷至大月氏又云莎车东北至疏勒是也前书西至疏勒五百六十里自是东字之误】
　　土产黍　麦　青稞　豆　蒲萄　石榴　苹果木【西域图志叶尔羌土贡蒲萄石榴苹果木】马　槖驼　铁　银铜　玉【汉书西域传莎车有鐡山出青玉难兠有银铜鐡】锡　雌黄【北史】
　　【西域传莎车多铜鐡锡雌黄】金【西域图志叶尔羌所属赫色勒河回民嵗贡黄金】











　　钦定大清一统志巻四百十九
<史部,地理类,总志之属,大清一统志,卷四百十九>
<史部,地理类,总志之属,大清一统志,卷四百十九>
<史部,地理类,总志之属,大清一统志,卷四百十九>
　　钦定四库全书
　　钦定大清一统志巻四百十九
　　和阗【在叶尔羌东南七百九十里东至克勒底雅阿氐尔干入沙碛界西至皁洼勒河接叶尔羌界南至南山逾山接西藏界北尽和阖大河接阿克苏界距　京师一万二千一百五里】
　　建置沿革汉为于阗国所属克勒底雅东境为扜弥渠勒戎卢诸国后汉时并有诸国地自防勒十三国皆服属焉三国至隋频入朝贡唐为瞿萨旦那国贞观中内附以其地为毘沙都督府宋干徳间入朝元史无考明为于阗国　本朝初诸城向受囘酋约束乾隆二十三年驻劄阿克苏尚书舒赫徳遣使往抚六城伯克击逐逆党倾心迎降其后囘酋霍集占波罗呢都以和阗僻逺遣其党率众来攻防将军兆富徳等遣兵赴援乗大雾薄贼营击走之和阗复定所统诸境咸入版图
　　形势其地方亘千里连山相次【魏书西域传】境内村庄比最著者凡六城连山环抱民物繁庶　【皇朝西域国志】
　　风俗于阗喜事祅神【唐书西域传】于阗以六月为嵗首貌恭谨相见皆跪【文献通考】于阗国桑麻禾黍宛然中国【明史西域传】
　　属境额里齐【即和阗镇城地当冲要为六城之首汉于阗治西城即其地也】齐尔拉【在和阗城东二百三十里民物殷庶聚落最盛无城垣而居六城之一城西有河入沙碛】塔克【在和阗城东四百十里民物聚落与齐尔拉等无城垣而居六城之一有河水流入齐尔拉】克勒底雅【在和阗城东四百三十里有城垣居六城之一所属有峩和尔伊里庄哈尔鲁克庄其东为古杆弥拘弥诸国也】苏格特【在和阗城东五百十里】巴尔呼都克【在和阗东七百十里】阿氐尔干【在和阗东一千一百十里自苏格特至此皆在和阗东境之外弥望沙碛即古渠勒戎卢精絶小究诸国地】博尔乌匝克　吉尔布斯喀蔵【皆在和阗城西】托苏拉固叶　哈朗归塔克【皆在和阗城南】玛枯雅尔　乌哈什　巴尔漠期伊克【皆在和阗城北】勒沁托海【在和阗城南北一百六十里】素勒坦雅伊拉克【在和阗城东北一百九十里】额克里雅尔【在和阗城东北二百六十里】喀提里什【在和阗城东北三百三十里玉陇哈什哈喇哈什二河防处】嗒喀克　玛尔占鄂勒底　古拉木雅伊底　巴什布克色木　鄂托喇布克色木　爱雅克布克色木　伯徳里克鄂托克　伯什阿喇勒　齐克齐鄂托克　波斯汤托郭喇儿【皆在和阗城东北三百五十里至九百四十里部落相望皆东依和阗大河以居】玉陇哈什【在和阗城东南三十里有玉隆哈什河环抱之无城垣而居六城之一所属有萨木普拉庄寳义庄】哈喇哈什【在和阗城西北六十里居六城之一西至卑寉勒河二十里】博罗齐【在和阗城西北七十里乾隆二十四年副都统瑚尔起巴图济尔哈尔等击败从贼囘酋于此】皁洼勒【在和阗城西北一百二十里由是西行逾黄水沟至叶尔羌界】
　　戸口【囘民一万三千六百四十二户四万四千六百三名口】
　　田赋【额徴粮一万三千九百三十四石八斗额赋普尔八千三百十二腾格五十文】
　　山川额什墨提期山【在和阗南】尼蟒依山【在和阗南东西有二山和阗河分出其蔍汉书河有二源一出于阗南山下即其地也魏书西域传称冻凌山唐西域记有瞿室饶伽山山峯两起岩隒四絶葢古今异名亦即其地云】坚珠山【在和阗西南境皁洼勒之西南】哈朗归山【在和阗西南境与叶尔羌南境诸山相接亦和阗南山之支体云】玛杂尔山【在和阗西北山不甚髙产火硝为和阗北屏】硕勒图郭勒山【在和阗东境外沙图图岭之东北四百余里特起大山支峯延亘沙碛中】什达尔乌兰达布逊山【在和阗西南境与叶尔羌南境诸东北蹲山相接亦和阗连山不防与安西州属南山相望】沙图图岭【在和阗东境外自塔克邨逾叶什勒淖尔又东行沙碛六百里至此山势趋北冈峦连属不絶】玉陇哈什河【在和阗东源出皮什雅南五十里尼蟒依山中即和阗南山也东北流六十里至玉陇哈什城南又分为二夹□流六十里复合为一北至喀提里什东哈喇哈什河自西南众防入于和阗河其径流城东处长三十里出白玉魏书西域传于阗城东三十里有□防河】哈喇哈什河【在和阗西源出皮什雅南尼蟒依山中至哈喇哈什城南亦分为二夹城而流东北至喀提里什入于和阗河哈喇哈什城东有河三处并长三十里出青玉魏书西域传于阗国城东二十里有大水北流号树□水即黄河也一名计式水城西五十五里亦有大水名达利水与树枝水防俱北流晋髙居□使于阗记河源所出至于阗分为三东曰白玉河西曰緑玉河又西曰乌玉河三河皆有玉而色异毎嵗秋水涸□王捞玉于河然后国人得捞玉】皂洼勒河【在和阗西即哈喇哈什河之分流北行百馆里而上不通他水】和阗河【在和阗北源出南山中即玉陇哈什哈喇哈什二河合而北流至喀提里什他始名和阗河源流一千二百里防叶尔羌喀什噶尔诸水即大河南源也史记大宛传汉使穷河源河源出于阗其山多玉石采来天子案古图书名河所出山曰昆仑云汉书西域传河有二源一出于阗在南山下其河北流与葱岭河合东注蒲昌海水经注南源导于阗南山俗谓之仇摩置自置北流经于阗国西又西北流注干河】克勒底雅河【在和阗东南克勒底雅之东南北经流二百余里通叶什勒库勒】叶什勒库勒【在和阗东南潴于羣山之中周回十余里克勒底雅南流入之】乌兰库勒【在和阗西葱岭中周回五十余里不通他河】布隆河【在和阗西阿喇楚勒西百余里周回五十余里自拔达克山界内北流至此滙成巨泽居山谷间】
　　古迹古于阗国【在南山北二百里东至嘉峪闗六千三百里自汉至宋皆通中国元末始衰弱明永乐中犹来朝贡后遂不复闻汉书于阗国治西城东至扞弥国三百九十里东北至都防治所三十九百四十七里西与皮山南与婼羌北与姑墨接后汉书于窴国去长史所居五千三百里建武末莎车王贤强盛攻并于窴徙其王俞林为骊归王遣将君得镇守于窴永平三年于窴大人都末杀君得大人休莫覇复杀都末自立为于窴王三国志魏黄初三年遣使入贡后魏书于阗国在且末西北葱岭之北二百余里东去鄯善千五百里南去女国二千里北去龟兹十四百里其地方亘十里连山相次所都城方八九里部内有大城五小城数十城东三十里有苜抜河中出玉石真君六年吐谷浑慕利延西入于阗杀其王据其地明年慕利延还故地于阗复定隋书于阗国王姓王字卑示闭练大业中频使朝贡新唐书于阗或曰瞿萨旦那亦曰涣那曰屈丹北狄曰于遁诸胡曰豁旦并有汉戎卢扞弥渠勒皮山诸国地其居曰西山城五姓尉迟氏名屋宻本臣突厥贞观二十二年河史那社尒之平兹其王伏□信入朝上元初以其地为毘沙都督府析置十州受伏□雄为都督旧唐书地理志安西府领毘沙镇本于阗也五代史于阗西南近葱岭与婆罗门为邻国而相去犹三十余里南接吐蕃西北至防勒二千余里晋天福三年于阗国王李圣天遣使来贡晋遣张□邻丹圣天为大寳于阗国王行二岩至七年乃还判官髙居诲记其国东南曰银州卢州湄州其南千三百里曰玉山云汉所穷河源出于阗而山多玉石者此山也宋史祥符二年于阗国黑韩王来贡嘉祐八年复来献乞肠号为归忠保顺鳞黑韩王于阗谓金翅乌为鳞黑韩葢可汗之譌也明史西域传于阗自古为大国永乐四年遣使来朝旧志于阗在哈宻西南四千八百里至肃州六千三百里东抵曲先北连巴什伯里】
　　物产谷　黍　桑　麻【北史西域传于阗土冝五谷桑麻明史西域传于阗桑麻木泰究然中国】马　槖驼　骡【北史西域传于阗有好马驼骡】玉【史记于窴山多玉石晋髙居诲记于阗有白玉河緑玉河乌王河西域图志王产和阗南山者最良河出山中为玉河有绀黄青碧元白数色嵗贡无定额】金【西域图志和阗土贡黄金】






　　钦定大清一统志巻四百十九
　　钦定四库全书
　　钦定大清一统志巻四百二十
　　左哈萨克【在准噶尔部之西北东西千里南北六百里东至塔尔巴噶台界西至右哈萨克部界南至伊梨界北至俄罗斯国界其贡道由伊犁以达于　京师】
