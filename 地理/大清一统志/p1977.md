<!-- { "loadSidebar": true } -->
　　建置沿革汉休循捐毒二国地三国为休修【按修即循字之误】及捐毒并服属疏勒北魏为者至拔国唐为鸟飞州有都督府安西都防府又妫寒都督府以汉休循捐毒地置自后无闻西布鲁特部落凡十有五其最著者四曰额徳格纳鄂柘克曰蒙利尔多尔鄂拓克曰齐里克鄂拓克曰巴斯子鄂拓克诸鄂拓克久思内附以准噶尔阻未得自通乾隆十四年将军兆恵既定喀什噶尔追擒余逆道经诸部并遮道愿请内附及遣使往抚诸部头目阿济比等率其众二十万人皆来投诚二十五年以来屡遣使朝贡并
　　赐勅宴赉如例二十七年阿济比等所属鄂斯诸部地为霍罕额尔徳尼所据驻守新疆大臣遣谕额尔徳尼令还侵地遂复其旧地二十八年其别部长阿瓦勒比愿以其部供内地防牧并悉心经理羣牧事宜
　　诏嘉许之赐四品顶带
　　形胜逾葱岭而至与东布鲁特相望东南扼葱岭西迄于布哈尔
　　风俗休循捐毒国民俗衣服类乌孙因畜逐水草【汉书西域传】逐水草事防牧为无城郭之部落　【皇朝西域圗志】
　　古迹休循国【唐书西域传休循国王治乌飞谷在葱岭去长安一万二百四十里东北至都防治所三千一百二十一里至捐毒衍郭谷二百六十里西北至大宛国九百三十里西至大月氏千六百一十里】捐毒国【汉书西域传捐毒国王治衍敦谷去长安九千八百六十里东至都防治所二千八百七十一里防勒南距葱岭属西去葱岭则休循也西北至大完　三十里北与乌孙接　按汉休循捐毒二国皆依葱岭而居即西鲁特布之境也】

　　钦定大清一统志巻四百二十
　　钦定四库全书
　　钦定大清一统志巻四百二十
　　霍罕【在回部喀什噶尔西北八百八十里东与布鲁特部落错处西至塔什罕界南至葱岭界北至那林河界其贡道由回部以达于　京师】
　　建置沿革汉为大宛国地三国晋同北魏为洛那国地隋为防汗国唐为拔汗那国天寳初改国号曰宁逺霍罕部之东曰玛尔济朗又东为安集延东北为那木干皆有城郭四城地当平陆居葱岭之西北皆有伯克而霍罕城伯兄额尔徳尼实为之长诸域之众皆聴命焉乾隆二十四年将军兆恵追捕霍集占遣使抚定布鲁特诸部遂至其地额尔徳尼遣使迎至城内日馈羊酒极为恭顺使回乃遣其头目奉表请内附于是四城伯克咸来服属二十五年以后屡遣使贡献二十八年侵夺布鲁特地驻守新疆大臣移檄责谕立遵檄还所侵地三十五年额尔徳尼率侄纳禄博圗袭位并遣使来朝贡如初
　　形胜大宛国北则康居西则大月氏西南则大夏北则乌孙东则扞弥于寘【史记大宛传】地当平陆南控葱岭北濵那林河南北山泉防合襟带诸城之间土膏沃衍　【皇朝西域国志】
　　风俗大宛其俗土著耕田有城郭屋室【史记大宛传】气和煦人民殷庶畜牧饶富其人亦布鲁特种奉回教习帕尔西语　【皇朝西域国志】
　　山川那林河【在葱岭西北经流数千里霍罕安集延诸国濒之以居大小泉源支流不一并防此河其发源从东布鲁特境西行过安集延城之北又西行过玛尔哈朗城又西行过那木以干城之北又西行过霍罕城南自此又西北行过赛玛尔堪城之北又折东南入于逹里冈阿鄂谟鄂谟广千余里为西境巨海无有涯际凡葱岭以西之水咸归焉汉甘英穷临西海即此水也】
　　古迹大宛国【史记大宛传大宛在匃奴西南在汉正西去汉可万里冇城郭屋室其属邑大小七十余城汉书西域传大宛国王治贵西城去长安万二千五百五十里东至都防治所四千三十一里北至康居卑阗城千五百一十里西南至大月氏六百九十里北与康居南与大月氏接别邑七十余城多善马张骞始为武帝言之上遣使者特千金及金马以请宛善马宛王不肯与攻杀汉书于是遣贰师将军李广利伐宛宛人斩其王母寡首献马三千匹汉军乃还晋书西域传大宛去洛阳三千三百五十里武帝遣拜其王蓝立庾为大宛王蓝庾卒子摩之立遣使贡汗血马】洛那国【魏书西域传洛那国故大宛国也都贵山城在疏勒西北去代万四千四百五十里太和三年遣使贡汗血马自此毎使朝贡】宁逺国【唐书西域传宁逺者本防汗那或曰防汗元魏时谓破洛那去京师八千里居西鞬城在真珠河之北有大城六小城百贞观中王契苾为西突厥瞰莫贺咄所杀阿瑟那窜匿夺其城窜匿死子遏波之立契苾兄子阿了参为王治呼闷城遏波之之渴塞城显庆初遏波之遣使朝贡三年以遏塞城为休循州都督府授阿了参刺史自是嵗朝贡天宝三年改其国号宁逺】
　　土产汗血马【见汉书及魏书】白鹰　白海青　龙泉盘子【并乾隆年间入贡】





　　钦定大清一统志巻四百二十
　　钦定四库全书
　　钦定大清一统志巻四百二十
　　安集延【在囬部喀什噶尔西北五百里东至哈什噶尔界南接葱岭北至那林河界西北至那木于界其贡道由回部以达于　京师】
　　建置沿革汉为大宛国地与霍罕部畧同乾隆二十四年将军兆恵檄谕令协擒逆回霍集占其伯克奉命以逆回未至彼境即専使吁请入觐二十五年伯克托克托玛哈墨第等来朝贡
　　赐宴赏赉如例
　　玛尔噶朗【在安集延西百八十里】
　　建置沿革与霍罕部畧同乾隆二十四年侍卫达克塔纳往抚谕其伯克伊拉斯呼里拜率其众投诚内附
　　那木干【在玛尔噶朗城西北八十里】
　　建置沿革与霍罕部畧同其地东北与布鲁特杂处东境逾河即为塔什罕地乾隆二十四年与霍罕安集延同时投诚内附














　　钦定大清一统志巻四百二十
　　钦定四库全书
　　钦定大清一统志巻四百二十
　　塔什罕【在回部喀什噶之北一千里百里东至布鲁特界东南至那木干界东北至右哈萨克部界其贡道由回部以达于　京师】
　　建置沿革汉为康居大宛接界之地北魏为九姓昭武所居隋唐为安国石国地明为塔什罕国【旧作达失干今改正】地居平原有城郭向有三和卓分辖回众曰莫尔多萨水曰沙达曰吐尔占旧为右哈萨克所覊属莫尔多萨木什者哈萨克所置和卓也吐尔占逐之哈萨克以兵问罪久而不觧乾隆二十三年参赞大臣富徳追讨哈萨克锡拉至其地遣使抚定塔什罕回众时吐尔占方与右哈萨克战于河上因谕以睦邻守土之道乃大感悟与哈萨克释争相睦即遣使奉表求内附先是准噶尔以部逸贼额什木札布其在境内于是擒以献其年遣使来朝贡
　　赐宴如例塔什罕之西南行数百里逾锡尔河又逾那林河【二河见右哈萨克部及霍罕部】为赛玛尔堪城又西南为哈拉克则城又西为乌尔根齐城又西临达里冈阿鄂谟是为西海西北于是尽焉
　　形胜塔什罕城居平原多园林饶果木土宜五谷民居稠宻【明史西域传】在古康居大宛之间当葱岭直北四百里外　【皇朝西域志】








　　钦定大清一统志巻四百二十
　　钦定四库全书
　　钦定大清一统志巻四百二十
　　拔达克山【在囬部喀什噶尔叶□之西南国居葱岭中其贡道由回部以达于　京师】建置沿革汉为乌秅国北魏为权于摩国及阿钧羌国唐为喝盘陀地开元中于其地置葱岭守捉元明为拔达克山【元史作巴达喀伤明史作八荅黒啇皆系译音之讹今俱改正】拔达克山有城郭负山陆其汗曰素尔坦沙乾隆二十四年逆回波罗泥都霍集占自叶什勒库勒败后奔拔达克山将军富徳率兵追之以遣使往谕素尔坦沙以二酋长负恩悖逆状令擒献时二贼方窜入拔达克山沙木尔伯克所属之锡克南村乘间逸去檄至素尔坦沙因遮防波罗泥都而以兵围霍集占于阿尔浑楚哈岭贼退保齐那尔河距战不能支擒之囚于柴札布因报逆贼就擒状副将军富徳责令献俘进军干罕以待之是时痕都斯坦部方以兵临拔达克山谋刼霍集占兄弟而塔尔巴斯者拔达克山讐国也贼将通之共攻拔达克山初素尔坦沙以二酋与已同为派噶木巴尔派欲防献恐诸部不従方迁延观望副将军富徳宣示威徳晓以顺逆利害之故乃大感悟数二酋以波罗泥都尸身被盗专函霍集首囚以献因率其部落十万戸与其邻博咨尔部三万户俱内附二十五年遣使入
　　觐贡八骏马
　　赐勅嘉奨时素尔坦沙与侄塔什玛木特相攻塔什玛
　　木特闻
　　勅使至即释争率众内附二十六年来贡刀斧二十八年献波罗泥都尸及其妻子并遣使来朝贡
　　形胜山居田石间有白草其西则有县度【汉书西域传】负山险阨葱岭之右颇擅形胜　【皇朝西域图志】
　　山川阿尔楚哈岭【在拔达克山属境崔嵬高大为葱岭之分支】叶什得拉克河【源出葱岭之南陲北流经拔达克山博洛尔两部之间至叶什得拉克以地名河分为二支一流经北入图斯库尔一流曲折向西南又北入于叶什勒库勒淖尔叶什勒库勒旧对音伊西洱库尔与叶尔接界有御制平定回部勒铭伊西洱库尔碑文已载叶尔巻中】齐那尔河【在防达克山南境素尔坦沙奉檄擒霍集占于此】
　　古迹乌托国【汉书西域传乌托国王治乌托城去长安九千九百五十里东北至都防治所四千八百九十二里北与子合蒲犁西与难兠接累石为室民接手饮其西则有县度去阳闗五千八百八十八里去都防治所五千二百里县度者石山也谿谷不通以绳索相引而度云】权于摩国【魏书西域传权于摩国故乌托国也其王居乌托城在悉居半西南去代一万二千九百七十里】阿钩羌国【魏书西域传阿钩羌国在莎车西南去代一万三千里西有县度山其间四百里中往往有栈道下临不测之渊人行以绳索相持而度因以名之　按汉书称乌托国西有县度魏书则以权于国即汉之乌托也而县度在阿钩羌国之西考阿钩羌去权于摩止三十里境壌毘连盖汉乌托国至魏分而为二其在今皆拔达克山境地矣】喝盘陀国【唐书西域传唱盘陀或曰汉陀曰渇馆檀亦谓喝罗陀由疏勒西南入剑末谷不忍岭六百里其国也距州四千五百里直朱俱波西南县度山北扺防勒西防宻西北判汗国也治葱岭中都城负徒多河其王本疏勒人世相承为之西南则头痛山也葱岭环其国后魏大延中始通中国贞观九年遣使者来朝开元中破平其国置葱岭守捉安西极边戍也】
　　钦定大清一统志巻四百二十
　　钦定四库全书
　　钦定大清一统志巻四百二十
　　博洛尔【在叶尔羌西南拔达克山之东其贡道由回部以达于　京师】
　　建置沿革汉为乌秅国地北魏为阿钧羌国地乾隆二十四年其酋沙瑚沙黙特投诚向化与拔达克山同内附二十三年遣使沙伯克等来朝
　　赐宴赉予并
　　赐勅书二十八年贡剑及斧二十九年为拔达克山素尔坦沙所侵乞援于叶尔羌驻劄都统新柱因遣使戒谕素尔坦沙令还所侵掠罢兵相睦素尔坦沙恪遵约东沙眀沙黙特表谢并遣使来朝贡七首其部中所最珍也三十四年贡双玉欛七首自此贡不絶


　　钦定大清一统志巻四百二十
　　钦定四库全书
　　钦定大清一统志巻四百二十
　　布哈尔【在拔达克山西二千余里其贡道由回部以达于　京师】
　　建置沿革汉为难兠国自后无闻乾隆二十五年回部底平遣使颁
