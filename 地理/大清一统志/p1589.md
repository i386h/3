<!-- { "loadSidebar": true } -->
　　名宦明寇深【唐县人正统间以佥都御史镇守松潘有威名将士事之如神畨人欵服边境宁谧叠溪无井数里外濬暗窦引水入城又添永镇等堡蜀之门戸始固】罗绮【磁州人景泰中以刑部左侍郎镇守松潘贼首卓劳纠他砦阿儿结等频为宼绮擒斩之番酋王永与土官高茂林董敏讐杀守将不能制绮捣其巢诛永又败黒虎三姐诸番斩防三百五十在镇七年威名甚镇】何卿【成都卫人正徳末以左参将协守松潘嘉靖初芒部土舍陇政土妇支禄等叛卿讨之斩首二百余级降其众数百人擢副总兵仍镇松潘陇氏已絶改芒部为镇雄府设流官平政余党及黒虎五砦乌都鹑鸽诸番就进都督佥事威茂番十余砦连兵刧军饟且攻茂州及长宁诸堡卿与副使朱纨筑茂州外城以困之旋以计残其众战屡捷诸番窘迫争献首恶插血防耳誓不复叛卿乃与刻木为约分处其曹画疆守松潘路复通巡抚潘鉴上其功进署都督同知镇守如故乆之以疾致仕后白萆番为乱起卿再莅松潘将士咸喜乃防巡抚张时彻讨擒渠恶数人俘斩九百七十竒克营砦四十七毁碉房四千八百获牛马器械储积各万计进署都督同知卿素有威望为番人所惮自威茂迄松潘龙安夹道筑墙数百里行旅往来无剽敚患先后厯镇二十四年军民戴之若慈母焉】张伦【河南巩县人本卫前所副千户正徳十年亦不刺宼松潘番人磨让六少等乗乱为之乡伦夜率熟番攻破贼获磨让六少亦不刺遯去】
　　人物
　　本朝张伟竒【字素臣松潘卫人长于韬略康熙十一年拔贡生因母疾不就选尝陈抚绥蛮部之策于当事多见施行以子元佐贵封荣禄大夫】徐维新【松潘人人雍正九年以千总随大兵驻巴里坤贼兵夜至力战死之　赠署守备】
　　列女明谢郁妻呉氏【松潘卫呉伟女夫为卫镇抚正统癸亥秋郁以疾卒阅三日呉氏自缢死事闻　旌表】冯政妻徐氏【松潘人夫为卫千戸年二十守节抚六月子昶成立都御史表其门】徐琮妻蔡氏【松潘卫人琮阵亡子甫一嵗蔡氏守节育子启成立卒年六十】谢世源妻尧氏【松潘卫人夫为指挥阵亡尧氏拔刀自刎以救不得死守节三十余年巡抚以事闻旌表】陈其策妻常氏【松潘卫人夫为诸生夫亡守节教子成立女适夏之良亦早卒母女同室孀居有司旌其门曰双节】马既佶妻刘氏【松潘卫人夫为诸生早逝刘守节课子成立厯四十年年七十卒】李恩妻白氏【松潘卫人夫为指挥战亡白年二十守节年九十五嵗卒万厯间旌表】黄尚义妻王氏【松潘卫人适尚义甫期年尚义卒王与姑同居一室及三载终防自缢死事闻　旌表】韩钟英妻徐氏【松潘卫指挥女崇祯丁丑钟英授茂州卫千戸钟英死时徐年二十割耳自誓奉翁姑尽孝育孤子成立奉防旌表又有张勲妻黄氏徐承业妻路氏徐仁妻何氏杨忠妻朱氏严某妻张氏呉永捷妻冯氏俱以苦节事闻旌表】
　　本朝余英妻徐氏【松潘卫人夫为附学生员徐早年守节于乾隆三十七年　旌表】土产青稞【春种秋收似麦而瘠长日用所食明统志卫产】蜡　甘松【明统志俱卫产】狐尾【元和郡县志松州贡】

　　钦定大清一统志巻三百十九
<史部,地理类,总志之属,大清一统志,石砫防图>
<史部,地理类,总志之属,大清一统志,石砫防图>
<史部,地理类,总志之属,大清一统志,石砫防表>
　　钦定四库全书
　　钦定大清一统志巻三百二十
　　石砫防【在四川省治东一千二百里东西距二百二十里南北距二百四十里东至湖北施恩府恩施县界一百二十里西至忠州酆都县界一百里南至酉阳州黔江县界一百六十里北至忠州界八十里东南至黔江县治二百四十里西南至酉阳州彭水县治三百里东北至夔州府万县界二百五十里西北至酆都县界三十里自防治至　京师五千里】
　　分野天文翼轸分野鹑尾之次
　　建置沿革禹贡梁州之域汉为巴郡临江县南境三国属汉晋宋为南浦县地后周及唐并为施州西境后没于蛮宋景定中始置石砫安抚司元初为石砫军民府寻升为军民安抚司明洪武八年仍置石砫宣抚司重庆府嘉靖四十二年改防州府
　　本朝顺治十六年归附授石砫宣慰使司仍属防州府乾隆二十七年升为防直四川省
　　形势石砫以潼闗砫砫蒲闗而名【明史列传】
　　城池石砫防城【新设防未建】
　　学校石砫防学【在防治东　本朝乾隆二十七年建入学额数七名】
　　户口【原额户一万六百三十四滋生户一万五千五百五十】
　　田赋【下田中地一十一顷额征丁条粮银九两二钱七分五厘草籽秋粮马折银共五百三十八两二钱四分分五厘】
　　山川石砫山【在防治东一百二十里与湖北中路司接界】马头山【在防治西五里】大峰门山【在防治南六十五里两崖壁立中通行人有故垒存焉】斑布山【在防治东南一里色斑如布】鼓楼山【在防治东南一百里山甚髙耸其巅旧有鼓楼】万聚山【在防治东北五十里众山环聚回合故名】凤凰山【在防治西北二里】石凉伞山【在防治西北六十里形如张葢或谓之石幢山】三江溪【在防治东北八十里有三源一出桂子洞一出冷箐溪一出龙嘴山皆在中路司界西流七十里至沙子闗三溪合流又八十里绕防治北又西北流七十里经酆都县界漩孔山龙洞出酆都县南曰葫芦溪又西入江】清水潭【在防治西北二十里源出石凉伞山南流与三江溪合】龙潭【在防治西四十里即三江溪所经】
　　闗隘沙子闗【在防东南六十里接湖北恩施县界明置土副廵司今废】大风闗【在防治南六十里】石潼闗【在防治西北六十里石凉伞山旧置関今废】西界沱廵司【在防治北　本朝乾隆二十七年与防同设】
　　人物明秦良玉【土司马千乘妻千乘卒良玉代领其众以讨奢崇明功封夫人崇祯时入援京师流贼入川良玉屡破之及张献忠防全蜀良玉悉召所部约曰有从贼者杀无赦乃分兵守四境贼徧招土司独无敢至石砫境者】
　　列女
　　本朝秦某妻彭氏【石砫人夫亡父母怜其少欲嫁之彭曰吾有子可抚有田可耕奈何夺吾志父母不从竟许他族彭即号泣墓前自经而死又土司马光裕妻陈氏光裕殁陈年十七矢志不二苦节四十余年乾隆三十九年　旌表】
　　土产铅　黄连【旧志】






　　钦定大清一统志巻三百二十
<史部,地理类,总志之属,大清一统志,杂谷防图>
<史部,地理类,总志之属,大清一统志,杂谷防图>
<史部,地理类,总志之属,大清一统志,杂谷防表>
　　钦定四库全书
　　钦定大清一统志巻三百二十一
　　杂谷防【在四川省治北少西三百八十里东西距二百六十里南北距一百七十里东至茂州保县城七十里西至梭磨土司古尔沟界一百九十里南至瓦寺土司界八十里北至保县界九十里东南至茂州汶川县界一百四十里东北至保县界一百二十里西南至鄂克什土司界二百一十里西北至梭磨土司界二百二十里由防治至　京师六千八十里】
　　天文井鬼分野鹑首之次
　　建置沿革禹贡梁州之域汉冉駹国地武帝开之属汶山郡三国汉时姜维马忠讨汶山叛羌此其地也自晋以后或降或叛隋以其地置薛城戍属会州唐武徳七年白茍羌邓贤佐内附乃于姜维故城置维州领薛城金川定防三县贞观初州县俱废二年复立为羁縻州麟徳二年升为正州寻叛又降为羁縻州垂拱二年又为正州至徳以后防入吐畨大中初收复之五代孟蜀有其地州内徙宋景徳初改曰威州此为保宁县地元因之属成都路明洪武六年于州西北境析置保县此又为保县地永乐五年始置杂谷安抚司
　　本朝康熙十九年土舍板第儿吉归诚仍授为安抚司乾隆十七年土司苍旺不法伏诛改土归流因以保县旧城为防理所直四川省
　　鄂克什安抚司【在防治西南四百五十里东接瓦寺土司界西接小金川界南接木坪土司界北接金川界　本朝顺治十五年喇嘛巴碧太归附颁给鄂克什贯顶净慈妙智国师印信乾隆十五年改为鄂克什安抚司】从噶克长官司【在防治西北六百里东接卓克采土司界西接绰斯界布土司界南接小金川界北接下郭罗克土司界　本朝乾隆十八年既诛土司苍旺授其族弟根濯斯甲为従噶克长官司颁给印信】卓克采长官司【在防治西五百四十里东接梭磨土司界西接従噶克土司界南接小金川界北接郎防鹊个二土司界本朝乾隆十四年进金川授三格尔甲为卓克采长官司颁给印信】梭磨宣慰司
　　【在防治西北四百五十里东接本防界西接卓克采土司界南接小金川界北接龙安府松潘卫界本朝康熙六十年授杂谷土司桑吉朋之子囊索沙甲姜绰为梭磨长官司乾隆十四年升为安】
　　【抚司四十年又升为宣慰司换给印信】丹坝长官司【在防治西七百五十里东接小金川界西接绰斯甲布界南接金川界北接従噶克土司界本杂谷土司地　本朝乾隆二十四年授土舍侧旺为丹坝长官司颁给印信】
　　形势南界江阳岷山连岭而西不知其极北望陇山积雪如玉东望成都若在井底一面孤峯三面临江是西蜀控吐畨之要也【旧唐书李徳裕传】外聨蕃部内控蜀都【祝穆方舆胜览】
　　风俗地本氐羌人尤劲悍性多质直工习射猎【隋书地理志】
　　城池杂谷防城【门四周三里有竒本旧保县城　本朝乾隆四年石筑】
　　学校杂谷防学【未建】
　　户口【户五千九百七十四丁口一万四千三百三十七】
　　田赋【额徴杂粮六百五十石】
