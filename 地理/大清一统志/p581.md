<!-- { "loadSidebar": true } -->
　　寺观天宁寺【在州城北门街唐贞观中建明洪武初割其半为振武卫】圎果寺【在州城东北隅隋开皇中建有砖塔高一百三十丈】洪济寺【在州东二十里诸佛像甚工传为刘鳯仙塑】望台寺【在州东南四十里宋太平兴国初建又十里有庵头寺】延福寺【在州西南十里元至元初建明洪武时并文殊三圣二寺入焉】栢林寺【在州西八里通志在晋王墓侧后唐同光中建】佛光寺【在五台县东北五十五里唐穆宗实録元和十五年四月四日河南节度使裴度奏五台山佛光寺侧庆云现自巳至申乃灭】娑婆寺【在五台县东北五十五里麻岩山北齐释元顺建又十五里为法华寺亦北齐时建】清凉寺【在五台县东北八十里后魏孝文帝建元至正二年重修　本朝康熙中】
　　【御题额二曰水晶域曰心会真如下有雪浪亭为登山必由之径寺有清凉石其石可转寺僧遂谓顶礼心诚者能扛动此石盖不必然也乾隆十六年于寺改修精舍供】
　　【宸憇十五年有御制清凉寺诗二十六年四十六年并有】
　　【御制清凉石诗又御书额曰菩提不染曰清凉法廕并十二年所　　颁赐也】台麓寺【在五台县东北东台东南射虎川上本朝康熙二十二年】
　　【圣祖仁皇帝西巡臣民懽忻建寺二十四年发帑兴修供内制香檀佛像御制碑文赐梵书藏经又】
　　【御题额二曰一刹圎光曰五峯化育乾隆十五年二十六年四十六年并有御制诗二十六年御题寺旁精舍曰静寄斋二十六年四十六年并有御制静寄斋诗御书额曰妙荘严路曰筏通彼岸曰五髻香云十一年十二年所　　颁赐也寺向有行宫基址二十五年改修】演教寺【在五台县东北一百二十里中台顶唐建有舍利藏于铁塔　本朝康熙二十二年发帑重修】
　　【御制碑文御赐扁额二曰翠岩曰雪堂乾隆十四年重修】
　　【御制碑文刻石御题额曰灵鹫中峯曰震那金界十一年十二年所颁赐也】文殊寺　【五台县东北中台灵鹫峯顶名文殊院唐释法云建相传】
　　【寺成时文殊现金像塑工安生肖之名曰真容院本朝康熙二十二年发帑重建】
　　【御制碑文　　　颁赐蔵经全部御题额四曰五台圣境曰珠林花雨又曰灵峯胜境曰斗室圣祖有御制灵鹫峯文殊诗乾隆二十五年年于寺改建行宫二十六年赐额曰雨花堂十一年二十六年四十六年并有】
　　【御制灵鹫峯文殊寺防和圣祖元韵诗二十六年四十六年又有】
　　【御制题雨花堂文殊寺静舍真容院诸诗】殊像寺【在五台县东北灵鹫峯麓有文殊跨狻猊像神工所造康熙二十二年】
　　【御题额曰法相天然三十九年发帑重建御制碑文】
　　【圣祖有御制殊像寺诗乾隆十一年发帑重修十一年十五年四
　　十六年并有御制恭和】
　　【圣祖元韵诗十五年二十六年又有御制殊像寺诗又十一年十二年】
　　【御书额曰上圎镜智曰现清静身十四年御制碑文刻石】显通寺【在五台县东北一百二十里灵鹫峯下建自东汉明帝名大孚灵鹫寺乾隆十一年】
　　【皇上御制诗注云是寺创自汉明帝盖佛法始入中国时震旦祗园此为最古后魏孝文帝置十二院环绕鹫峯名花园寺唐改大华严寺明永乐中赐额大显通寺万厯中改永明寺中有无梁殿寺后铜殿一区铜塔五座　本朝康熙一十六年发帑重修仍名显通寺】
　　【御制碑文御题额二曰甘露津曰绀园】
　　【圣祖有御制显通寺诗乾隆十一年四十六年有】
　　【御制防和圣祖元韵诗十五年二十六年并有】
　　【御制诗御书额曰十地圎通曰真如权应十一年十二年所颁赐也二十六年寺僧不戒于火上命以寺资重葺】广宗寺【在五台县】
　　【东北灵鹫峯南半麓明正徳初建　本朝康熙中发帑重建】
　　【御制碑文内有铜瓦殿御题额曰云嵋】圎照寺【在五台县东北灵鹫峯下明永乐初建　本朝康熙中御书额曰胜幡西振乾隆十二年赐御书额曰宏范三界】望海寺【在五台县东北东台望海峯上后魏时建　本朝康熙二十三年发帑重建御制碑文】
　　【御书额二曰自在曰般若原乾隆十四年重修御制碑文刻石】
　　【御书额曰震表天成曰华严真境十一年十二年所颁赐也】碧山寺【在五台县东北五台山华严谷明天顺中建名普济寺又名北山寺　本朝康熙三十七年发帑重建改今名御制碑文】
　　【御书额曰入云天籁寺有文殊殿御书额曰净域灵因曰香林寳月乾隆十一年十二年所　　颁赐也】法雷寺【在五台县东北之西台顶唐建寺在林中松杉交荫旋折而上如栈闇然　本朝康熙二十二年发帑重建御制碑文刻石】
　　【御书额二曰莲井曰初地乾隆十四年重修御制碑文刻石】
　　【御书额曰月镜空圎曰德水香林十一年十二年所颁赐也】普济寺【在五台县东北南台顶宋建　本朝康熙二十二年发帑重建】
　　【御制碑文御书额二曰大方广室曰物外防又有石觜普济寺康熙
　　二十二年御书额曰梵觉乾隆十四年重修】
　　【御制碑文刻石御书额曰仙花证果曰慧性明圎十二年所　　颁赐也】灵应寺【在五台县东北北台顶明万厯中建本朝康熙二十二年发帑重建】
　　【御制碑文御书额三曰栖真境曰大珠月白曰龙参乾隆十四年重
　　修御制碑文刻石】
　　【御书额曰应真禅窟曰寳陀飞观十一年十二年所颁赐也】罗防寺【在五台县东北五台山有莲花荘宋元祐中建张商英尝见神灯兹寺中　本朝康熈四十五年僧元旦重修御制碑文】
　　【御书额曰八正门乾隆十年于寺改修行宫二十五年改为精舍房寺后有转轮阁十五年
　　二十六年四十六年并有御制诗】
　　【御书额曰慧灯净照曰悟色香空十二年十五年所颁赐也】涌泉寺【在五台县东北北中二台之间有涌泉传为文殊盥掌之地　本朝康熙中发帑重建御制碑文】
　　【御书额曰法雨晴飞乾隆二十六年四十六年并有御制诗】栖贤寺【在五台县东台西南栖贤谷古名栖贤社　本朝康熙中发帑重修】
　　【御制碑文御书额二曰小匡山曰鹄苑乾隆二十六年四十六年并
　　有御制诗】
　　【御书额曰是忉利天曰身徧恒沙十一年十二年所颁赐也】旃林寺【在五台县东台南　本朝顺治八年建寺有娑罗树亦名娑罗寺】
　　【圣祖御题额曰旃林有御制娑罗树歌乾隆十一年四十六年有】
　　【皇上御制恭和圣祖元韵诗又】
　　【御题额曰七佛导师】白云寺【在五台县东北北台之外旧名接待院面临逡道后枕岩椒　本朝康熙
　　中发帑重建御制碑文】
　　【御书额曰法云真际乾隆十年于寺改修行宫二十五年改为精舍房十五年二十六年四十
　　六年并有御制诗】
　　【御书额曰法云地曰朗莹心珠曰松风花雨十一年十二年所　　颁赐也】寿宁寺【在五台县中台南三十里一名竹林寺唐大厯初僧法照见白光中现文殊像因建寺　本朝康熙中御书额曰白毫光现乾隆二十六年四十六年并有】
　　【御制诗　　　　　　　　　　　　　　御书额曰善超诸有十二年所　　颁赐也】金阁寺【在五台县南台西北唐大厯二年有见金阁浮空因建寺铸铜为瓦涂金其上　本朝康熙中】
　　【御书额曰具神通力乾隆十二年赐御书岭后殿额曰宗乘仰镜】镇海寺【在五台县东北五台山交口西南岭下　本朝康熙中御书额曰金光轮藏乾隆十一年十五年二十六年四十】
　　【六年并有御制诗】
　　【御书额曰金轮不住十一年所　　颁赐也】慈云寺【在五台县东北五台山古称慈云社　本朝康熙中御书额曰真实相】般若寺【在五台县东台东楼观谷明成化中建　本朝康熙中】
　　【御书额曰雁堂乾隆十二年御书额曰妙音如意】太平兴国寺【在五台县东台东楼观谷宋释睿见居此相传为杨延朗之师后有僧真寳殉靖康之难元于此祀岳渎后土】正觉寺【在繁峙县西闗外元建】崇圣寺【在崞县治东宋政和二年建】楼烦寺【在崞县西南二十五里】寳塔院【在五台县灵鹫峯下内有佛舍利塔左有文殊髪塔佛足碑后殿有转轮藏明永乐中建亦称塔院寺　本朝康熙中御书额曰景标清汉后阁有金粟如来像乾隆十五年二十六年四十六年并有御制诗十五年】
　　【御书额曰揽妙鬘云】万縁庵【在五台县东台南　本朝康熙十二年建乾隆七年慈云寺圮敬移
　　供圣祖御书真实相三字额于庵内文殊殿】
　　【皇上御书额二曰施洽羣有曰智六度十一年十二年所　　　颁赐也】妙德庵【在五台县南台西北　本朝康熙中】
　　【御书额二曰香阁慈云曰松风水月乾隆十二年书额曰性因净果】襍花庵【在五台县北台之东南明永乐三年建雍正七年万圣澡浴池被火敬移供】
　　【圣祖御书无垢二字额于庵内乾隆十二年皇上御书额曰无量福田】瑞云观【在州南八里潘家庄西唐贞观中建】鳯凰观【在州南三十里鳯凰山南一名来仪观魏太武迎嵩山寇谦之居此葛洪孙思邈刘海蟾皆尝寓焉】寿宁观【在州境金元好问续夷坚志代州寿宁观中一楸树老且枯矣海蟾子过州卖药三日不售投药此树中明年枯枿再茂人目之为脱殻楸】明阳观【在五台县西南八里紫罗山下元大徳中建有元好问碑记又长春观在五台县东北元时建】三清观【在繁峙县东南一里元大徳中建】朝元观【在崞县西南七十里元大徳中建有元好问碑记观内有碑帯石至晚光明如月又神凊观在县治西元至治中建】















　　钦定大清一统志卷一百十四
　　钦定四库全书
　　钦定大清一统志巻一百十五
　　代州
