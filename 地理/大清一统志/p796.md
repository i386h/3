<!-- { "loadSidebar": true } -->
　　【三山而黎阳则仍旧治也明初复徙治于山东北平陂即今县治】卫县故城【在濬县西南五十里隋县也初名朝歌大业初改曰卫为汲郡治唐贞观初属卫州家天圣四年安利军熈寕六年废入黎阳后复元和志卫县在卫州东北六十八里县志今为卫县集】清淇故城【在濬县西隋开皇十六年置清淇县大业初废清淇入卫寻复置唐贞观十七年省清淇入卫县长安三年又置清淇县神龙元年又省入卫县】顿邱故城【在濬县西木卫邑诗送子渉淇至于顿邱毛传邱一成为顿邱水经注淇水又北迳顿邱县故城西是也战国时属魏史记苏代约燕王曰决宿胥之口魏无虚顿邱即此汉置县属东郡晋大始二年兼置顿邱郡后魏太和十八年属汲郡后属黎阳永安元年分入内黄天平中罢隋开皇六年复置属武阳郡唐大厯七年置澶州晋天福四年以州为徳清军朱熈寕六年省入澶州清丰县旧唐书志顿邱汉县后移治所于阴安城今县北阴安城是也寰宇记故城在卫县西北二里】滑台故城【即今滑县治晋书慕容徳自邺至滑台景星见于尾箕漳水得白玉状若玺时徳始都滑台魏书地形志东郡秦置治滑台城晋改为濮阳后复天兴中置兖州太和十八年改宋书州郡志兖州武帝平河南治滑台水经注滑台城有三重中小城谓之滑台城旧传滑台人自修筑此城因以名焉城即故郑廪延邑也元和志滑州治白马即古滑台城昔滑氏为垒后人增以为城又有都城周二十里相传卫灵公所筑甚为髙峻坚险临河寰宇记小城翟辽所筑小城外大城髙昌所筑　按大河南徙滑州白马皆在河北而滑州故城已沦河中县志云县东二里有滑台故城悮】白马故城【在滑县东二十里本卫曹邑诗言至于漕左传闵公二年卫人立戴公以庐于曹陆玑诗疏卫本河北东徙渡河则在河南是也秦置白马县史记髙祖西与秦将杨熊战白马汉属东郡晋属濮国后魏置兖州于滑台白马亦随州徙治故城遂废水经注白马济津之东南有白马城卫文公东徙渡河都之故济取名焉袁绍遣顔良攻东都太守刘延于白马関羽为曹公斩良以报効即此处是也括地志白马故城在滑州卫南县西南二十四里】甾县故城【在考城县东南本周戴国汉置县属梁国春秋隐公十年宋人蔡人卫人代戴史记汉元年靳歙畧梁地别将击刑説军甾南汉书地理志甾县故戴国注应劭曰章帝改为考城元和志考城县西南至曹州九十五里古戴国也后属宋楚灭宋改名曰谷后汉兵起邑多甾年故改为菑县章帝柴于岱宗过菑县诏御史改为考城至晋属济隂郡髙齐天保七年省考城县仍移城安县理此旧志元时移治贺邱明洪武中移治江墓店正统二年又以河患徙筑今城汉故城在县南二十五里】封邱故城【今封邱县治左传定公四年祝佗曰武王分鲁公以封父之系弱汉置封邱县水经注济渎东迳封邱县南燕县之延乡也其在春秋为长邱元和志县南至汴州五十里古之封国左传封父之繁弱是也后属卫又属魏汉髙祖与项羽战败于延乡有翟母者免其难故以延乡为封邱县以封翟母元史地理志封邱县金大定中河水湮没迁治新城元初新城又为河水所壊乃因故城遗址稍加完葺而迁治焉】山阳废县【在辉县西南七十里金史兴定四年以脩武县之重泉村置山阳县属辉州即古重泉城也元史地理志至元三年省山阳县为镇入辉州】凉城废县【在滑县东北后魏置县为东郡治宋书晋义熈十二年遣北兖州刺史王仲徳破魏于东郡凉城水经注河水东北迳白马县之凉城北耆旧传云东郡白马县之神马亭实中层峙隋志白马旧置东郡后齐并凉城县入焉】卫南废县【在滑县东六十里本卫楚邱地诗作于楚室左传齐桓公封卫于楚邱汉书地理志卫为狄所灭齐桓公率诸伐狄而更封卫于河南曹楚邱是也隋开皇十六年置县属东郡唐属滑州旧唐书志滑州卫南隋楚邱县后以曹有楚邱乃改为卫南县治古楚邱城仪鳯元年移治西北濵河之新城永昌元年又移于楚邱之故城南宋仍属滑州金省　按隋志有西濮阳大业初废入卫南又平昌县魏孝昌四年分白马置长乐县武泰初分凉城置皆属东郡后齐皆废入卫南】韦城废县【在滑县东南本古豕韦国后汉书注白马县东南有韦城古豕韦氏之国是也隋开皇十六年置县属东郡唐宋属滑州金时县圮于水废入白马】灵昌废县【在滑县西南隋开皇十六年置属东郡唐属滑州后唐避讳改曰灵河宋熈宁三年废入白马元和志灵昌县东北至滑州七十里按九域志云治平三年废与宋史异】守节废县【在封邱县西北寰宇记武徳三年李勣于酸枣县置梁州乃分胙城酸枣二县地置守节县属之时东州未平人思效节县新创立故以守节为名四年废】鄘城【在汲县东北周初所分之国李氏诗谱自城而南谓之鄘通典鄘城在新郷县西南三十二里古鄘国也寰宇记在汲县东北十三里】隤城【在获嘉县西北左传隠公十一年桓王与郑苏忿生之田攅茅隤懐注攒茅隤皆在脩武县北水经注吴陂水之北陂泽侧有隤城今世俗谓之皮垣际陂北隔水一十五里俗所谓兰邱也西十里又有一邱际山世谓之敕邱形状相类疑即古攅茅杜预谓三邑皆在县北非也括地志茅亭在获嘉县东北二十五里即古攅茅】吴城【在获嘉县西魏书地形志南脩武有吴城府志一名吴亭】重门城【在辉县西北三国魏志齐王芳纪使者持节送卫营齐王宫于河内重门水经注重门城在共县共城西北二十里】邓城【在辉县西南六十里周九里水经注长泉水源发于邓西北又南迳邓城东是也县又有王莽故城寰宇记王莽所筑在县西北八十五里凡有三城如鼎足】罗城【在辉县西北水经注淇水厯迤罗城北寰宇记共城县治西北六十里大山中有罗门即山陜接界之所内有南罗中罗北罗三城各相去六十里县志有平罗村在县西北六十里侯赵川中盖其遗址又有方城在县西北二十里】桃城【在延津县北战国魏邑也春申君传拔燕酸枣虚桃入邢注徐广曰燕县有桃城汉书功臣表桃侯刘襄髙祖十二年封括地志桃城在胙城县东四十里　按县又有故虚城春秋桓公十二年防宋公于虚注虚宋地是也县志故虚城在县东南】吴起城【在延津县西北二十里相传起仕魏曾将兵屯此因名俗谓之鵞城】雍榆雍榆城【在濬县西南春秋襄公二十三年叔孙豹帅师求晋次于雍榆注雍榆晋地汲郡朝歌县东有雍城水经注淇水又东北流迳雍榆城南明统志在濬县西南四十八里县志今呼为瓮城】袁谭城【在濬县西南郭縁生述征记黎阳城西南七里有袁谭城城西南三里又有一城曹操攻谭时所筑元和志袁谭故城在黎阳县西南一百歩曹操故城在县西南一里县志袁谭城今呼为团城】黎阳镇城【在濬县东南元和志黎阳城在黎阳县东南一里翟辽于此僭号亦曰翟辽城唐初改曰白马镇】枋头城【在濬县西南八十里即今之淇门渡古淇水口也晋书符坚自邺如枋头防诸父老改枋头为永昌县复之终世其后仍为枋头水经注汉建安九年魏武王于水口下大枋木以成堰遏其水东入白沟以通漕运故时人号其处为枋头自后遂废魏熙平中复通之魏书地形志汲郡治枋头城元和志在卫县东一里后魏常移汲郡治此寰宇记城去河八里南对酸枣棘津隋初尝置永昌县大业中废】黎阳仓城【在濬县西南三里为隋开皇三年置黎阳仓漕河北之粟以输京师唐书李宻以麾下兵五千付李勣与郝孝徳等济河袭黎阳守之开仓纵食括地志黎阳城西南有故仓城相传袁绍聚粟之所亦即隋置仓处金初河易故道仓城始废】宛城【在濬县西水经注宛水自石堰东注宛城西屈迳其城南魏书地形志朝歌有宛城寰宇记在卫县北四十里】牵城【在濬县北十八里本卫邑左传定公十四年公防齐侯卫侯于牵注魏郡黎阳县东北有牵城又晋人围朝歌公防齐侯卫侯于脾上梁之间注脾梁间即牵寰宇记牵在内黄县西十二里】鉏城【在滑县东左传襄公四年魏绛曰后羿自鉏迁于穷石注鉏羿本国名后汉书郡国志濮阳有鉏城水经注濮阳西南十五里有鉏邱城括地志在卫南县东十里】须城【在滑县东南诗思须与漕朱须漕卫邑水经注濮渠东迳须城北寰宇记在卫南县东南三十八里】平阳城【在滑县南左传哀公十六年卫侯饮孔悝酒于平阳醉而遣之注燕县东北有平阳亭水经注廪延南故城即平阳亭寰宇记在韦县西二十里】鹿鸣城【在滑县东北水经注按竹书纪年梁惠成王十三年与郑鹿即是城也今城内有故防尚谓之鹿鸣防又谓之鹿鸣城王元谟自滑防走鹿鸣者也济取名焉亦曰鹿鸣津元和志故城在滑州北三十里　按五代晋天福二年冯晖引兵至六明镇周广顺中河决六明镇胡三省曰镇即大通军之地县志镇在县东北之胡良渡口盖六明即鹿鸣之讹也】簸箕城【在考城县东北寰宇记在县北四十六里皇甫鉴城塜记禹治水时所筑】斜城【在考城县东水经注汲水东迳斜城下续述征记曰黄蒿到斜城五里陈留风俗传曰考城县有斜亭】北薄城【杜祐通典考城县有北薄城寰宇记北薄城在考城县东北五十三里王应麟通鉴地理通释北薄在防即今拱州之考城古谓之防汉谓之薄详见归徳府古迹薄县故城之下】大通城【在滑县东北当胡良渡口旧时大河津济处为月城以防渡口隋义寕二年王世充自巩北走入大通城即此五代天福四年置大通军其浮桥亦曰大通桥城北即鹿鸣城也】成公绥城【在滑县东寰宇记在卫县西南二十里晋成公绥居此】沙店城【在滑县西南三十里宋史宗泽传建炎初泽留守东京使王彦屯于滑州之沙店　按滑县又有董固城在县南七里金时屯营又向故城在县北唐时都督兵府及宋埽兵并屯此】期城【在封邱县南七里城冢记云夏禹理水时所筑今呼为簸箕城又云响城在县南十里呉晋防诸侯于黄池莫不云集响应共筑此城因名】仁亭【在获嘉县境后汉书延熹二年封欧阳参为修武仁亭侯即此】瓦亭【在滑县南春秋定公八年公防晋师于瓦注燕县东北有瓦亭水经注酸渎水东南迳瓦亭南　按隋末翟让亡命瓦冈即此今县东南有瓦冈集】遮害亭【在濬县西南五十里旧为大河所经】击磬处【在汲县南里许旧圯废明知府周思宸建余韵亭后亦废本朝乾隆十五年因其旧基复建亭】
　　【御题孔子击磬处五字并有御制诗】小修武聚【在获嘉县境汉书髙祖三年自成皋北渡河宿小修武传舍既得韩信军军于小修武注晋灼曰小】
　　【修武聚在大修武东】葵邱聚【在考城县东三十里左传僖公九年防于葵邱注陈留外黄县东有葵邱后汉书郡国志外黄有葵邱聚齐桓公防此城中元和志葵邱在考城县东南一百五十歩县志葵邱东南有盟台其地名盟台乡】雍乡【在延津县北后汉书郡国志胙城有雍乡】钜桥乡
　　【在濬县西五十里明统志即武王发钜桥之粟处】牧野【在淇县南书序武王与受战于牧野作牧誓传牧野纣南郊地名后汉志朝歌南有牧野刘昭注去县十七里説文牧作坶水经注自朝歌以南南暨清水土地平衍据臯跨泽悉坶野也通典即纣都近郊三十里是】周坞【在考城县东水经注斜城东三里晋义熙中刘公遣周超之自彭城縁汳故沟斩树穿道七百余里以开水路停薄于此故兹坞取名焉】石柱店【在滑县南唐书藩镇传兴元初李希烈据汴州滑州刺史李澄初降于希烈】
