<!-- { "loadSidebar": true } -->
　　【年建王士防禁扁大明门殿正门也旁有掖门绕为长庑左右为文武楼与庑相连门之左为日精门右为月华门大明殿乃朝防正殿也殿十一间殿后有寝宫宫后连抱长庑庑后横亘道以入延春宫宝云殿在寝殿后东庑为凤仪门西庑为麟瑞门嘉庆门在殿东景福门在殿西延福门在寳云殿后左为懿范门右为嘉则门内为延春阁阁九间后有寝殿香阁文思殿在大明寝殿东紫檀殿在大明寝殿西又有慈福殿曰东暖殿明仁殿曰西暖殿左为景耀门右为清灏门玉徳殿在清灏门外东为东香殿西为西香殿宸庆殿在其后又有隆福宫皇太后所居在大内之西兴圣之前光天门乃光天殿之正门也左为崇华门右为膺福门殿七间左庑为青阳门右庑为明晖门翥凤楼在青阳之南骖龙楼在明晖之内又有夀昌殿曰东暖殿嘉禧殿曰西暖殿针线殿在寝殿后又有楠木殿一名文徳殿盝顶殿在光天殿西北兴圣宫在大内之西北宫内建小直殿后有礼天台髙跨殿上兴圣门乃兴圣殿之北门也左为明华门右为肃章门殿七间东庑为庆门西庑为宣则门凝晖楼在庆之南延灏楼在宣则之南又有嘉徳殿寳慈殿山字门在兴圣宫后乃延华阁之正门也阁五间圆亭在延华阁后芳碧亭在圆亭东青亭在圆亭西东盝顶殿在延华阁寝殿前西盝顶殿在延华阁西此元宫阙制度之大畧也明燕王府仍元宫遗址永乐十五年始建造焉】奎章阁【在元故宫兴圣殿西辍耕録元文宗天厯二年建置大学士等官以侍燕闲左右藏秘书书画等物设官掌之至正初改为宣文阁】同乐园【大金国志西出玉华门曰同乐园瑶池蓬瀛栁庄杏林尽在于是师拓赵秉文皆有同乐园诗　按金史又有蓬莱院熙春园广乐园芳苑环秀亭建春宫南苑东园西苑北苑后园之名俱载本纪诸传中今无考】御苑【辍耕録御苑在元隆福宫西厚载门北有香殿有石假山上有圆殿在山前圆顶上后有流杯池歇山殿在圆殿前东西水心亭在歇山殿池中池引金水注焉棕毛殿在假山东偏苑西有翠亭又有花亭毬阁金殿苑外重绕长庑庑后出内墙东连海子以接厚载门元掖庭记元建内殿制度精巧极一时之丽有光天玉徳七寳瑶光通云凝翠广寒等殿不能一一数也大内有徳夀宫翠华宫择胜宫连天楼红鸾殿入霄殿五华殿又有迎凉之所曰清临阁又有温室曰春熈台曰九引台者七夕乞巧之所也曰刺绣亭缉衮堂者冬至候日之所也九龙墀延香亭春时宫女杯于此拱璧亭又名夜光亭探芳径旁为逍遥市又有集贤台集寳台眺逺阁留连馆万年宫并在禁苑】琼华岛【在西苑太液池上金史地理志西园有瑶光台琼华岛蒋一葵尧山堂外纪金章宗为李宸妃建梳妆台于都城东北隅今琼华岛即其故迹目为辽后梳妆台误辍耕録万嵗山在大内西北太液池之阳金时名琼华岛元中统三年修之至元八年赐今名其山皆叠玲珑石为之峯峦隐映松桂隆郁秀若天成引金水河至其后转机运至山顶出石龙口注方池至仁智殿后从石龙头喷出入太液池左右皆有登山之径萦纡万石中洞府出入宛转相迷至一殿一亭各擅一景之妙故老言朔漠有山形势雄伟金时卒凿掘运至幽州城北积累成山因搆宫殿以为游幸之所明宣宗广寒殿记万嵗山石宋之艮岳也金徙于兹戴洵司成集自山麓至巅百三十余步周二百余丈皆叠石而成顶有广寒殿四隅各有亭左右玉虹曰方虹右曰金露曰瀛洲山半有三殿中曰仁智东曰介福西曰延和山上常有云气按万嵗山有二元万嵗山即今之白塔是也明之煤山亦名万嵗山则在后苑即今之景山也】长春宫【在辽故宫内辽史太宗防同七年二月幸长春宫十三年正月如长春宫十五年二月朔如长春宫皆此地　按朱彛尊日下旧闻辽有二长春宫一在南京一在长春洲若防同五年三月朔幸长春宫赏花钩鱼十二年二月如长春宫观牡丹十七年正月朔如长春宫则在长春洲非南京之长春宫也】万夀宫【沈徳符野获编万夀宫在太液池西明成祖旧宫也嘉靖初名永夀宫自壬寅从大内移跸此中至四十年灾凡乗舆一切服御及先朝异寳尽烬复以三殿大工之余木重建名曰万夀宫后寝曰夀源宫】玉熈宫【髙士竒金鼇退食笔记玉熈宫在西安门内街北金鼇玉蝀桥之西明神宗始建庄烈帝每宴于此作过锦水嬉之戏】东苑【在皇史之西明观心殿址稍南即南城也明雷礼大政记成祖时率大孙洎羣臣观击毬射栁于此呉伯与内南城纪略自东华门进至丽春门凡里余经庆殿歴皇史门至龙徳殿隙地皆种瓜蔬注水负瓮宛若村舍过此则飞虹桥石刻罴虎禽鸟状传为西洋僧载而来桥之南北柱石题曰戴鼇曰飞虹有洞嵌石壁上刻秀岩二字石磴数十级有方邱焉最上为干运殿古松大栢覆之　按明英宗所居南内亦曰南宫谓之小南城以其近东苑之南城也其地在禁垣内之东隅】燕京八景【金明昌遗事燕京八景曰琼岛春阴太液秋风玉泉垂虹西山积雪蓟门飞雨卢沟晓月居庸叠翠金台夕照元人多有题咏明永乐中学士胡广等绘图作诗倡和称盛改蓟门飞雨为蓟门烟树皇上有燕京八景诗改玉泉垂虹为玉泉趵突西山积雪为西山晴雪并各有御书八景碑亭】














　　钦定大清一统志卷二
<史部,地理类,总志之属,大清一统志,直隷全图>
<史部,地理类,总志之属,大清一统志,直隷全图>
<史部,地理类,总志之属,大清一统志,直隷全图>
<史部,地理类,总志之属,大清一统志,直隷全图>
<史部,地理类,总志之属,大清一统志,直隷全图>
<史部,地理类,总志之属,大清一统志,直隷全图>
<史部,地理类,总志之属,大清一统志,直隷全图>
<史部,地理类,总志之属,大清一统志,直隷全图>
<史部,地理类,总志之属,大清一统志,直隷全图>
　　钦定四库全书
　　钦定大清一统志卷三
　　直统部【东西距一千二百二十八里南北距一千六百二十八里东至　盛京锦州府寕逺州界六百七十八里西至山西大同府广灵县界五百五十里南至河南开封府兰阳县界一千四百三十里北至边城一百九十八里东南至海岸四百四十里西南至河南卫辉府濬县界一千二百九十里东北至藩部界六百二十里西北至山西大同府天镇县治五百六十里自　京师至盛京一千四百七十余里】
　　分野天文尾箕室壁昴毕虚危分野【燕地尾箕分野属幽州自尾十度北至七度为析木之次今顺天永平宣化当其地卫地营室东壁分野属并州自危十七度至奎四度为娵訾之次今大名当其地赵地昴毕分野属冀州自胃七度至毕十一度为大梁之次今正定顺徳广平保定及易冀赵深定诸州河间天津之北境当其地沧州景州所属则在虚危元枵之次青州之宿为齐分也】
