<!-- { "loadSidebar": true } -->
　　【令嵗运泽州官炭独役松山人望请于中京留守均役他邑留守怒下吏系防百日复引诘之不屈留守喜曰君为民如此后必大用以事闻于朝悉从所请】金完顔阿喜【宗室子袭职北京路筈柏山明安聴讼明决人爱信之　明安旧作猛安今改正】髙徳基【辽阳渤海人大定三年迁同知北京路都转运使事是年秋土河泛溢水入京城徳基遽命开长乐门防分使入于御沟以杀其势水不能为害】卢克忠【贵徳州鳯集人大定二年除北京副留守防民艰食克忠下令凡有蓄积者计留一嵗粮悉平其价粜之由是无捐瘠之患】刘焕【中山人累迁北京廵警使涖政严明捕二恶少杖于庭中戒之曰孝弟敬慎则为君子暴戾隠贼则为小人自今以往毋狃于故习国有明罚吾不得私也自是无敢犯者寻迁同知北京留守事】元姚天福【绛州人累迁山北道按察使其民鲜知稼穑　天福教以树艺皆致蕃富民为建祠刻石纪之】伊苏【防古人倜傥有能名拜中书平章政事贼陷大寜诏伊苏往讨平之既而贼雷特穆尔巴哈等陷永平诏伊苏出师遂复滦州及迁安县又复昌黎抚宁二县储粟十万刍藁山积居民殷富乃分命官属劳来安集其民使什伍相保以事耕种民为立石颂勲徳　伊苏旧作也速雷特穆尔巴哈旧作雷帖木儿不花今俱改正】
　　人物北魏谷浑【字元冲昌黎人父衮勇冠一军浑少有父风任侠好气晚乃折节受经被服类儒者以善书为侍中左右从征赫连昌赐爵濮阳公浑正直有操行性不茍合然不以富贵骄人时议以此称之　按前燕録咸康三年徙昌黎郡筑好城以逼乙连其地在龙城以西为今平泉州境魏因之故谷浑以下称昌黎人者皆载入卷中】韩秀【字伯虎昌黎人拜广武将军髙宗称秀聪敏清辨才任喉舌命掌枢宻】韩麒麟【昌黎棘城人幼而好学羙姿容善骑射除冠军将军齐州刺史在官寡于刑罚以新附之人未阶台宦士人沉抑宜擢用豪望从之麒麟立性恭慎恒置律令坐旁临终之日惟有素绢数十疋其清贫如此子兴宗显宗皆有才学显宗除著作佐郎兼中书侍郎性刚直能面折廷争常撰冯氏燕志孝友传各十卷行于世】唐侯希逸【营州人天寳末为州禆将守保定城安禄山反使中人传命希逸斩以狥又斩其伪将徐归道遣使上闻授平卢节度使数有功以孤军无援乃抜其军二万浮海入青州据之肃宗因以为平卢淄青节度使寳应初与诸军讨平史朝义加捡授工部尚书图形凌烟阁】李恵登【营州栁城人为平卢军禆将安禄山反自抜来归后拜隋州刺史州数被乱野如人无处业恵登虽朴素无学术视人所谓利者行之所谓害者去之率心所安暗与古合政清静居二十年人歌舞之诏加御史大夫】辽姚景行【兴中人重熈五年进士累官翰林学士枢宻副使知政事性敦厚亷直人望归之道宗时多被顾问为北府宰相咸雍初出为武定军节度使明年驿召拜南院枢宻使帝有意伐宋以景行谏止太康初镇辽兴为上京留守卒谥文宪】窦景融【中京人中书令振之子聪敏好学清宁中进士累官南枢宻副使监修国史知枢宻院事赐同徳功臣封陈国公加太子太保授武定军节度使审决寃滞以狱空闻拜中京留守卒谥肃宪子瑜官三司副使】大公鼎【大定人先世籍辽阳统和中徙豪右以实中京留家于大定咸雍十年进士调潘州观察判官改良乡令有恵政天祚中歴长宁军节度使改东京户部使时盗杀留守萧保先公鼎单骑行郡陈以祸福安辑如故拜中京留守乘传赴官境内肃清子昌龄官左承制昌嗣洺州刺史昌朝镇寜军节度使】马保忠【营州人谨重寡欲好立节操太平间授洗焉改著作郎殿中丞兴宗朝为枢宻使守太师兼政事令封燕国公】金田灏【字黙之兴中人太祖时知真定府事招降齐博等贼众五千人累迁行台左丞彰徳军节度使是时新定力役灏蠲籍之半而上之故相之繇赋比他州独轻改同签燕京留守入为刑部尚书请老卒于家】邓俨【字子威懿州宜民人天徳三年进士累官左司郎中掌机务者数年世宗尝谓宰臣曰邓俨奏事心识甚明吏部掌铨选当得通练之人于是改擢吏部侍郎明昌初迁户部尚书寻知归徳府事致仕卒】完顔博洽【字辅之北京路明安人明昌二年进士调中都左警巡判官豪右屛迹除监察御史劾罢平章政事布色揆贞祐间以御史中丞行尚书省元帅府于河中便宜行事廷议欲弃河东徙其民以实陜西博洽上书极諌忤宰执意罢为中丞河南大水充宣慰副使奏免亳州粮三十余万石博洽纯直不能与时低昻尝曰生为男子当益国泽民其他不可学也元光中以言事过切左迁寻仍行尚书省于河中卒　博洽旧作伯嘉明安旧作猛安布色旧作仆散今俱改正】王维翰【字之翰利州龙山人大定中进士迁永霸令县豪设事陈诉维翰穷究其诈杖杀之健讼衰息累除同知保静军节度使检括户籍一郡称平迁侍御史拜知政事贞祐初罢为定海军节度使镇无兵偹遇敌结营堡自守力穷不屈死之】郑子【字景纯大定府人冇文名天徳中擢进士第三正隆二年命与诸进士杂试复擢第一改侍御史京畿旱诏子决囚遂澍两人以比顔真卿显宗深噐重之改吏部侍郎兼修国史子英俊有直气其为文亦然所着诗文二千余篇】孙徳渊【字资深兴中州人大定十六年进士迁沙河令有恵政累官大理丞审官院奏徳渊刚正干能可任繁剧遂再任贞祐中拜工部尚书摄御史中丞致仕卒】冀禹锡【字京父龙山人崇庆二年进士入仕以防称初任沈邱簿为令所诬坐废朝士累荐为当途所阻得扶风丞末帝东迁擢为应奉翰林文字充尚书省都事富察官奴之变家人都请羸服免祸不从赴水死　富察旧作蒲察今改正】元刘亨安【辽东川州人太师穆呼里经畧辽东命亨安充行军总管从王师渡河入关败金人于三峰山从征巴蜀出竒制胜战功居多进围成都亨安为先锋大破之有乔长官与亨安争功未防攻城乔为炮所伤亨安负之以出乔感愧从军十年累着勲伐所获金帛悉推与将佐士卒咸乐为用　穆呼里旧作木华黎今改正】姚枢【字公茂栁城人后迁洛阳少力学杨惟中与之偕觐太宗世宗在藩邸待以客礼询治道枢为书数千言陈治大经及救时之弊即位立十道宣抚使以枢使东平拜中书左丞昭文馆大学士卒谥曰文献子炜仕为平章政事从子燧官至翰林学士承防以文章大家知名卒谥曰文】赵炳【字彦明恵州滦阳人父宏有勇畧为征行兵马都元帅炳幼失怙恃鞠于从兄嵗饥遇盗欲杀之兄解衣就缚炳年十二泣请代兄盗惊异舍去甫冠侍世祖于潜邸恪勤不怠遂防遇中统元年判北京宣抚司有政绩入为刑部侍郎迁辽东提刑按察使豪猾屏迹帝以关中重地思得刚鲠旧臣以临之授炳京北路总管兼府尹遇事即制以法辟民以安为运使郭琮所害帝立诛琮子六仁显仁表仁荣等俱登显位】张庭珍【字国寳临潢全州人授同签土畨经畧使以朝列大夫使安南谕其世子来入朝安南遂服授襄阳行省郎中以功迁中顺大夫宋平拜大司农卿南京路总管兼开封府尹卒于官庭珍性清慎丞相巴延尝语人曰诸将渡江鲜不荒贪惟我与国寳始终自守时人以此重之　巴延旧作伯顔今改正】张庭瑞【字天表庭珍弟防以功业自许兵法地志星厯卜筮皆推究宿卫从宪宗伐蜀屡立战功授成都总管舟楫兵仗粮储皆倚以办蜀平陞诸部宣慰使甚得戎夷心改潭州总管卒】王克敬【字叔能大宁人幼竒颖大宁习尚少文克敬独孜孜为儒者事仕为浙江行省照磨监四明倭人互市抚以恩意帖然无敢哗拜监察御史寻迁左司都事擢江西道亷访司副使转两浙盐运司使首减绍兴民食盐五千引入为吏部尚书所着有诗文奏议传于世】崔敬【字伯恭大宁之恵州人通刑名法律之学累迁监察御史出签北山亷访司事治狱多平反至正初迁河南又迁江东所至抑豪强恵下穷洗寃讼百废具举除刑部侍郎寻拜中书叅知政事卒赠资善大夫】刘廷让【大宁武平人元史孝友传至顺初北方兵起廷让挈家避山中有幼弟方乳兵急廷让弃己子抱幼弟扶母疾驱得免事闻旌之孝友传又云居防庐墓者有北京张洪范兴中石抹昌龄】
　　列女辽陈氏【营州人邢简妻陈氏甫笄涉通经义诗赋一覧即诵好吟咏时以女秀才称之既于归孝舅姑闺门和睦亲党推重有六子亲教以经后二子抱朴抱质皆以贤位宰相卒赠鲁国夫人】金姚氏【利州龙山人为定海节度使王维翰妻维翰避难率吏民结营堡自守力屈被执姚氏不屈死之赠芮国夫人諡贞洁】元赵哇儿【大宁人夫萧氏赵年二十夫病剧赵以死自誓遂命匠为巨棺夫殁自经死家人同棺葬焉元史列女传又有大宁赵臛儿妻安氏陈恭妻张氏武寿妻刘氏宋敬先妻谢氏萨里妻萧氏兴州某氏妻魏氏利州髙托卜嘉妻白氏并以早寡不忍独生以死从夫事闻悉旌表　萨里旧作撒里髙托卜嘉旧作塔必也今俱改正】叚氏【大宁人张羽七姬墓权厝志浙江省左丞潘公有七姬皆良家子敌抵境公力不敌召七姬谓曰我受国重恩义不顾家脱有不夙戒若等母为人也叚氏年十八跪请先死趋入室以帨自经六人者亦相继经死】
　　土产马　驼　鹿【塞山产鹿甚咸其角自两义四义六义至八义年乆则数至八义以外防古称鹿谓布古今围塲地及府属多有称布古图者皆以有鹿得名】麅【形似麞古谓麅为朱尔诸地有称朱尔图者以有麅也】麈　青羊　飞鼠　虎　豹牛　羊　山羊　貂　谷　麦　黍　荳　夜亮木　金莲花








　　钦定大清一统志卷二十八
<史部,地理类,总志之属,大清一统志,遵化州图>
<史部,地理类,总志之属,大清一统志,遵化州图>
<史部,地理类,总志之属,大清一统志,遵化州表>
　　钦定四库全书
　　钦定大清一统志卷二十九
　　遵化州【距京师三百里东西距一百二十里南北距三百二十里东至永平府迁安县界五十里西至顺天府蓟州界七十里南至顺天府宁河县界海口三百里北至罗文峪闗二十里东南至永平府滦州界二百二十里西南至顺天府寳坻县治一百三十二里东北至喜峯口闗一百二十里西北至马兰峪六十里本州境东西广一百二十里南北袤七十里东至迁安县界五十里西至顺天府蓟州界七十里南至州属丰润县界五十里北至罗文峪闗二十里东南至丰润县界七十里东北至喜峯口一百二十里西南至州属玉田县界七十里西北至马兰峪六十里】
　　分野天文尾箕分野析木之次【宋史中台下星主冀遵化分野永平志遵化分野当尾七度清类天文分野之书谓在尾六度】
　　建置沿革禹贡冀州之域有虞分为幽州地周属幽州为燕地封召公【见舆图要畧】春秋为无终子国燕王置渔阳郡秦始皇帝幷燕为右北平汉置徐无俊靡二县属右北平郡后汉因之晋移北平郡治徐无后省俊靡入之后魏太平真君七年郡废以县属渔阳郡北周省徐无入无终唐为玉田县地五代唐始制遵化县属蓟州【按州志谓唐天寳元年改蓟州为渔阳置遵化县今考李吉甫元和郡县志无之惟此为平州置马监盖误以后唐为唐也】辽重熙中于县置景州清安军【一曰清武军】宋宣和四年赐名滦川郡金废州以县属蓟州元明因之【明并设三卫一所一遵化卫一东胜右卫一忠义中卫一寛河守御千户所　国初卫所并裁】
