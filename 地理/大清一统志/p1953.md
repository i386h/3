<!-- { "loadSidebar": true } -->
　　【御制诗文详晰指示汉张骞所云二水交支发葱岭于阗伏盐泽而重发积石者为説是而其文太畧元笃什所穷鄂登他腊以下地位近是而其文黄水真源及西域之伏流盖大河源流至今日而始偹其实焉今并存元史及旧志原文而考定其説如此　库库楚旧作濶濶出鄂端诺尔旧作火敦脑儿鄂楞诺尔阿作阿剌脑儿齐必勒旧作赤賔河伊尔齐旧作亦里出呼兰兰作忽兰伊拉齐旧作也里木伊逊鄂罗木旧作也孙干论哈喇伯勒齐尔旧作哈喇别里赤儿纳琳哈喇旧作纳隣哈喇竒尔穆蘓旧作乞儿马出必齐勒旧作必赤里和啰海图旧作懐里火秃玛拉哈旧作郎麻哈伊实巴萨沁旧作亦西八思鄂勒博旧作阿以伯彭赞旧作彭拶达动达旧作达达察纳旧作吃纳奈玛勒占木逊旧作你麻麻纒母孙俱改正】湟河【潘名波洛冲克克河在西宁邉外西北青海之东源出噶尔藏岭有三泉一名伊克乌拉古台儿一名土尔根乌拉古台儿一名查哈乌拉古台儿南流二十余里滙为一水名波洛冲克克河其东布虎图岭所出二泉泉南流三十余里相合名昆都仑河东南流三十余里又与毛哈图河相合流六十余里入波洛冲克克河又东南流七十余里至董郭尔庙南有土尔根挿河汉自西南来流五十余里入波洛冲克克河其水始大乃转东西四十余里入西宁河川边内是为西宁河即湟水也又东南流三百余里至荘浪衞降唐堡入大通河汉书地理志金城郡临羌西北至塞外有仙海盐池北则湟水所出东至允吾入河水经注湟水出塞外东迳西王母石室西海盐池北又东南流迳龙夷城又东南迳卑河羌海东流迳湟中城北又东右控四水道源四溪东北流注于湟又东迳赤城北而东入迳戎峡口右合羌水又东迳临羌县故城北又东卢溪水注之又东迳临羌新县故城南又东右合溜溪伏溜石杜蠡四川左防临羌溪水又东龙驹川水注之又东长川水注之又东牛心则水注之又迳西平城北又东迳土楼南右则五泉注之又东右合葱谷水又东迳东亭北东出漆峡东流右则漆谷常溪注之右则甘思川水入焉又东安夷川水注之又东迳安夷县故城又东左合宜春水又东勒且溪水注之又东左合承流谷水南入右防达扶东西二溪水东流期顿溪谷二水北流注之吐那孤长门両川南流入之又东迳乐都城南东流又合来谷乞斤流二水左防阳非流溪细谷山水东迳破羌县故城南六谷水自南破羌川自北左右翼注之又东迳小晋兴城北为郑伯津与涧水合又东迳允衔县故城南又东迳枝阳县逆水注之后汉书注湟水一名洛都水西自吐谷浑界入在今湟水县元和志湟水一名湟河亦谓之乐都水出青海东北乱山中东南流至兰州西南入黄河唐吐蕃传湟水至蒙谷抵龙泉与黄河合元史河源附録朱思本曰湟水源自祁连山下正东一千余里注浩亹河与黄河合按明统志有西宁河在西宁衞城北源出热水山北流五百里经伯顔川又合那海川流五百里】
　　【入湟河即湟水也册説西川河源出西塞外海夷部落东流由是峡入境至衞西北受北川河又东合南川河而经城北名西宁河又至衞东北受沙塘川水又东南经碾伯堡名湟河又东南接庄浪所界合西大通河又东合庄浪河又东南至兰州西南入黄河】北川河【番名阿尔坦河源出西宁边外北五十余里阿尔坦山南流一百五十余里有布呼克河自西北来流一百五十余里防二小水入北川河又南流五十余里入西宁北川邉内又东南流八十余里至西宁城南入黄河】南川河【番名西喇苦特河源出西宁邉外西南五十余里西喇若特山东北流四十余里入西宁南川邉内为南川水又六十余里至西南城西北入湟河】喀喇河【在西寜邉外西北湟河之东源出挿汉鄂波图岭合二小水东南流八十余里入西宁邉内又流五十余里入湟河】布喀河【在青海西源出西海西北三百余里阿母尼额枮山南名喀喇细纳河南流一百余里与殷格池水防池周一百五十余里其水东南流一百余里防于喀喇纳纳河复东南流六十余里至天青挿汉峯北与善池之水防池周六十余里其水东流至天青挿汉峯前亦入喀喇细纳河又东流七十余里受北来之罗子河西尔哈河又东五十余里受北来之济拉马尔台河乃名布喀河又东流七十余里注青海其河受六大水岸濶流深夏月人不可渡青海在右诸水无大于此者　按唐书吐蕃传开元十四年吐蕃大将悉诺逻攻甘州防大雪乃逾积石军趋西道以归陇右节度使王君防豫遣谍出塞烧野草皆尽悉诺逻顿大非川无所牧马君防率秦州都督张景顺穷蹑出青海西方氷合师乘而渡于时卤已逾大非川留辎重疲弱君防纵兵俘以旋据此则大非川濵青海西即今之布喀河也唐时为入蕃西道胡三省通鉴注云在鄯州西三百余里道里太近又引十道图在青海南疑非是】伊克乌蓝和邵河【在青海北源出巴顔山南流六十余里入青海其西七十余里又有一河名巴汉乌蓝和邵河南流六十余里入青海】乌蓝布拉克河【在青海东南一百余里有泉百余防为一河东南流三十余里有二小水北来合流七十余里入黄河】和尔河【在西海东南源出纳拉萨拉岭西北流一百余里入青海】哈尔济河【在青海北少东源出青海北岸哈尔济山东南流八十余里入西海】滚俄尔吉河【在青海西南一百余里源出即里山东南流七十余里有魁屯西里克地所出一河合数水东流滙于此河又东南流百余里入黄河】乌蓝河【在和州保安堡东南六十余里源出他苏尔海山其南百余里有大成岭两傍流出二水俱西北流八十余里滙为一水又西北流二百余里入黄河】洮河【在洮州衞西三百余里源出西倾山东麓有泉十余滙为一道东南流畨名巴拉巴河转东流南北受十余小水至洮州衞西南入塞是为洮河余详见巩昌临洮二府汉书地理志陇西郡临洮洮水出西羌中北至枹罕东入河水经注洮水出嵹防山东北流在吐谷浑中又东北迳阳曾城北又东迳共河山南又东迳和城北又东迳甘枳亭厯望曲又东迳临洮县故城北李吉甫元和志洮水出临潭县西三百里嵹台山元史河源附录朱思本曰洮河源自羊撒岭北东北流过临洮府凡八百余里与黄河合陜西通志洮水源出西倾山柏木沟】巴汉哈桞图河【在洮州衞西五百余里黄河北岸源出伊克沙喇图岭及西喇岭二水西南流八十余里合流又西流一百余里入黄河】伊克哈栁图河【在洮州衞州六百余里黄河北岸自纳莫哈山乌蓝俄尔吉岭当布库忒儿地所出三水东流百余里折而西南合流又西北流二百余里入黄河】跲克图河【在洮州衞西六百余里黄河东岸源出伊克图尔根山东北流防巴汉图尔根山之水折而西北流百余里又防伊西克山之水入黄河】硕尔浑河【在跲克图河之北源出古尔板图尔图哈山防山小水西北流入黄河】尔板昆都仑河【在四川松潘邉外西北二百余里有三河出頼杵山及纳克多母喇二山之北相距各百里在西者名徳特查哈昆都仑在东者名都木逹都昆都仑河东名道喇昆都仑俱西北流三百余里入黄河其水溜急而深总名古尔板昆都仑河　按此即元史所名纳琳哈喇竒尔穆蘓及彭赞三河也黄河自西来三河自南横入之昆都仑防古语诺横也徳特谓上也都木达都谓中道也道喇谓下也三河皆横入而以上中下名之其地适当大雪山之南昆都伦与昆仑音相近元笃什遂误指大雪山为昆仑山防读圣制读宋史河渠志文始晓然于旧史之误矣　纳琳哈□竒尔穆蘓彭赞译改已见前】哈尔吉河【在黄河东岸源出哈尔吉岭有大小二河西南流六十余里合流又南五十余里合入黄河】齐齐尔哈纳河【在黄河西岸源出齐齐尔哈纳岭东北流一百余里防四小水入黄河】齐普河【在黄河西岸发源自滂马山相近诸山所出四水合流名图声图河西北流六十余里有喀尔吉岭及相近诸山流出七水滙流名得尔多河东北行百余里与图声图河防北流绕阿木奈玛勒占木逊山东又合四小水始名齐普河西北流七十余里入黄河此河受十余水极为深濶　奈玛勒占木逊译改已见前】呼呼乌蘓河【在黄河西大雪山北源出索诺木达西岭北流四十余里折东北一百余里又合南来之密喇河北来之萨尔哈卜齐海阿尔昂诸水东流三十余里入黄河】呼蓝河【在鄂灵海东岸黄河南岸有池名魁屯周四十余里其水西北五十余里东有吉得流古河旋流回绕山之四面与此水防流名呼蓝河又东流百余里入黄河】西白土河【在鄂灵海东南黄河西岸大小五十余泉乱流东北入于黄河】多河【在鄂灵海西南一百三十余里有二源出查克喇山一名多河一名色纳楚河俱东北流五十余里合为一水其东南又有苦克查池所出之水西北流一百五十余里合于此河复东北流四十余里入鄂灵海】青海【在西宁府西五百余里一名西海又名卑禾羌海即古鲜水也汉书地理志金城名临羌西北至塞外有仙海盐池又赵充国传酒泉太守辛武贤奏言可分兵出张掖酒泉合击防牙在鲜水上者又上以书勅让充国曰鲜水北去酒泉八百里又充国上屯田奏曰治隍陜以西道桥七十所令可至鲜水又王莽传中郎将军宪等奏言羌豪良愿等愿为内臣献鲜水海允谷盐池平地美草皆予汉民后汉书西传武帝时先灵羌与匈奴通合兵攻令居安故遂图枪罕遣将军李息击平之羌乃去湟中依西海盐池左右水经注湟水东迳西海盐池北又东南迳龙夷城又东迳卑禾羌海北有盐池阚骃曰临羌县西有卑河羌海世谓之青海东去西平二百五十里魏书吐谷浑传青海周围十余里海内有小山毎冬氷合后以良牧马置此山至来春収之马皆有孕所生之驹号为龙种必多骏异吐谷浑尝得波斯草马放入海因生骢驹能日行千里世传青海骢者是也隋书帝纪大业五年置马牧于青海渚中以求龙种无效而止又地理志西海郡有青海盐池旧唐书吐谷浑传青海州回八十里明通志青海在西宁卫城西三百余里海万数百里有鱼无鳞背负黒防西游荄七十二道水滙为西海冬】
　　【夏不溢不干自日月山望之如黒云冉冉而来按西海周围七百五十余里中有山名魁孙拖罗海有峯名挿汉东西对峙水色青绿中流髙起本朝雍正二十年大兵征贼党阿喇蒲坦布等追至西海北岸伊克哈尔吉河时人马渇甚求水不得忽有众从营前涌出成溪士马就饮得不困乏众欢呼奋勇遂获贼首督臣以青海効灵奏闻封青海之神立碑致祭】乌
　　海【在西宁府西隋书地理志河源有乌海通鉴唐贞观九年讨吐谷浑侯君集任城王道宗由南道经破逻真谷追及伏允于乌海大破之胡三省注乌海在汉哭山西通典吐蕃谷出鄯城五百里】
