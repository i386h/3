<!-- { "loadSidebar": true } -->
　　本朝武攀龙【交城人顺治四年知洛阳县时兵火初靖一意寕人修举废坠善迹尢多洛志中亦推攀龙之始事云】张朝瑞【广寕人顺治五年知登封县洞悉民隠招徕流亡迁御史巡按湖北濒行父老追送百余里】蒋应泰【大兴人康熙初知河南府寛朴简易端已率属课士除暴禁贪凡狱有寃者秋毫立辨在任期年病没于官士庶感恸遂请祀焉】汪楫【江都人知河南府为政清平持大体絶干谒豪右惮之嵗饥赈济活饥民数万人】俞汝翼【寜夏人康煕时授偃师知县下车即革邑中陋规剖决词讼案无留牍嵗饥亲诣藩司面陈洛偃巩孟登五县困苦尤甚因得并赈尤留意造士兴复两程书院调任祥符送者络绎于道】曾汝为【合江人康熙五十四年知洛阳县悃厚无华吏民安之数防大狱不为烦扰后以积嵗荒歉亏粮罢官洛民为设义柜争先输之】









　　钦定大清一统志卷一百六十三
　　钦定四库全书
　　钦定大清一统志卷一百六十四
　　河南府【三】
