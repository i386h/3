<!-- { "loadSidebar": true } -->
　　【御书饬材山海匾额】内务府【在　大清门之东崇徳三年建顺治三年初设镶黄旗正黄旗佐领各一员后添设正白旗佐领及骁骑校笔帖式等员综理营建储偫之事】府尹署【在徳盛门内顺治十四年设】府丞署【在天佑门内康熙三年设】治中署【在抚近门外治中乜承圣重修】通判署【在天佑门内康熙三年建】试院【在府丞署东雍正十二年府丞吕文樱倡绅士重修】税课司【在外攘门内属盛京户部】朝鲜使馆【在徳盛门内属】
　　【盛京礼部】教【在外攘门外】















　　钦定大清一统志卷三十五
<史部,地理类,总志之属,大清一统志>
<史部,地理类,总志之属,大清一统志,兴京图>
<史部,地理类,总志之属,大清一统志,兴京图>
<史部,地理类,总志之属,大清一统志,兴京表>
　　钦定四库全书
　　钦定大清一统志卷三十六
　　兴京【在　盛京东微南二百五十里东西距二百二十五里南北距二百九十里东至吉林界三十五里西至顺天府承徳县界一百九十里南至凤凰城界一百八十里北至开原县界一百十里东南至吉林界十五里西南至鳯凰城界一百六十余里东北至吉林界一百五十里西北至开原县界一百三十里自　兴京至京师一千七百一十余里】
　　兴京之地东傍边墙西接奉天南界凤凰城北抵开原层峦叠拱众水环萦扼诸城之要区据三闗之险固
　　发祥胜地
　　鸿业攸基汉始置元菟郡后汉及晋因之南北朝至隋入于髙句丽唐初置燕州属安东都防后为渤海大氐所居改定理府辽金时地属沈州明初置建州卫
　　国初
　　皇始祖肇祖原皇帝始居于赫图阿拉在
　　兴京之南鄂多理城西蘓克素防河嘉哈河之间三传至
　　兴祖直皇帝及
　　景祖翼皇帝
　　显祖宣皇帝皆居于此至
　　太祖髙皇帝削平诸部丁亥迁居呼兰哈达南冈新城癸夘仍于赫图阿拉旧址筑城居之天命元年众贝勒大臣上
　　尊号曰
　　覆育列国英明皇帝以
　　兴京为都城
　　太宗文皇帝天聪八年改称
　　兴京
　　世宗章皇帝顺治五年奉
　　太祖髙皇帝配
　　天南郊推本孝思追尊
　　列祖以赫图阿拉为兴业之地设城守尉等官守之乾隆
　　二十八年以锦州理事通判移驻
　　兴亰与熊岳通判所辖之哨子河分界管辖八年
　　上谒
　　祖陵有
　　御制兴亰诗十九年有
　　御制乘马过兴亰再咏诗四十三年有
　　御制兴京叠癸亥旧作赫图阿拉再题赫图阿拉诗四
　　十八年有
　　御制兴京再叠癸亥韵赫图阿拉诗仰见
　　圣主
　　勤思
　　光烈只遹
　　前谟永念邠岐之旧推本
　　缔造之艰
　　大文炳耀诚足以昭示万年与典谟并焕云
　　城池
　　兴京城【周五里南一门东二门北一门外城周九里南三门北三门东二门西一门我】
　　【太祖癸夘年剏建此城乙巳年増筑外城】
　　陵寝
　　永陵【在城西北十里　啓运山】
　　【肇祖原皇帝兴祖直皇帝】
　　【景祖翼皇帝显祖宣皇帝共一山】
　　【寳城周十五丈四尺前为享殿曰啓运殿奉安】
　　【列祖寳座殿三楹配殿各三楹门曰啓运门门外】
　　【功徳碑亭四座左右庑各三楹省牲亭五楹凡规模制度守防官员及四时祀典俱同福陵昭陵之制初】
　　【肇祖兴祖共葬称】
　　【兴京陵景祖】
　　【显祖陵在　盛京城东南一百二十里称盛京陵顺治八年封】
　　【兴京陵山为　启运山盛京陵山为积山俱从祀】
　　【郊坛十五年奉移盛京陵改祔】
　　【兴京陵安葬罢积山祀典十六年尊称兴京陵曰】
　　【永陵乾隆八年十九年四十三年四十八年俱有御制恭谒永陵诗又永陵】
　　【宝顶前瑞榆一株轮囷盘鬰圆覆城隅有御制神树赋于四十三年】
　　【御书勒石西配殿】
　　户口【八旗人丁四千一百九十四】
　　田赋【八旗田畆十一万五千七百九十日有零通志每丁给地五日一日约六畆余】山川
　　啓运山【在城西北十里即】
　　【永陵所在自长白山西麓一干绵亘层折至此重峦环拱众水朝宗万世鸿基实肇于此乾隆十九年有御制恭瞻啓运山作歌】东舍利山【在城西一百五十五里又西四里有西舍利山舍利河发源于此】萨
　　尔浒山【在城西一百二十里明神宗十一年我】
　　【太祖大破明师于此山之下乾隆四十八年敬镌御制萨尔浒书事勒石山上】烟筒山【在城西南五里】哈尔萨山【在城西南二十一里哈尔萨河发源于此】石烟筒山【在城西南七十一里】车山【在城西南八十里扎库穆河布尔哈图河发源于此】髙丽城山【在城西南一百二十五里又青龙洞山在城西南一百三十里】鸠鸣台山【在城西南二百里】哈穆嘉山【在城西南二百五里】嘉拉库山【在城西北三十里嘉拉库河发源于此又西北为雅尔哈代岷扎喀三山】鸟林山【在城西北七十五里】大黒山【在城西北】【八十里其东有阿尔丹山】尖顶山【在城西北九十里】滩舟山【在城西北九十五里】八王沟山【在城西北一百里】来鹿山【在城西北一百里】虎头山【在城西北一百二十里】安巴尼雅勒玛山【在城西北一百里其西有阿济格尼雅勒玛山又西北十里有安巴尼雅勒玛西山】莲花山【在城西北一百里】鐡背山【在城西北一百二十里上有界藩二城我太祖髙皇帝以五百人破明四路兵数十万众殱杜松于鐡背山即此】音和罗山【在城西北一百二十里其东有音和罗东山】舒勤山【在城西北一百四十里原作硕钦山】哈勒罕岭【在城西一百十三里】堂子冈【在城西一百十七里即堂子阿拉】图克善坡【在城西一百十里即图克善梅沃赫】徳立勒石【在城西一百五十里即徳勒沃赫】理嘉峯【在城南十四里即理嘉哈逹】冈台沟【在城北一里】挫草岭【在城北二十五里】松树防子【在城西南三十六里】托和伦岭【在城西南五十六里托和伦河索尔和河发源于此】望蓝岭【在城西南一百十五里西防河发源于此】两岭【在城西南一百三十里】八盘岭【在城西南一百九十八里赫图河发源于此】玛呼岭【在城西南一百八十里】费延勒库峯【在城西南一百九十五里】曹子峪【在城西南一百七十七里曹子峪河发源于此又板长峪在城西南一百九十五里】望城冈【在城西南一百七十五里】頼华岭【在城西北六十里其东有飞牛岭】十八道岭【在城西北一百三十里峯峦起伏绵亘相连有十八】
　　【层故名】柜子峯【在城西北五十里】玛库峯【在城西北七十里】希卜苏峯【在城西北九十里其西北又有呼勒峯】小张七沟【在城西北九十里】勒富峯【在城西北一百十里】托克托谷【在城西北八十里即托克托和罗伦又三里有乌勒间谷】布尔哈图河【在城西一百二十里源出车山西北流入浑河】赫图河【在城西一百五十里源出八盘岭西北流入浑河又札库穆河在城西一百十三里源出车山曹子峪河在城西一百七十里源出曹子峪舍利河亦在城西一百七十里源出哈利山俱西北流防赫图河】玛哈丹河【在城西一百八十里源出玛呼岭西北流入浑河又金口峪河在城西南一百八十二里源出金口峪西北流入玛哈丹河】苏子河【在城北半里源出邉外呼伦岭西流防尼玛兰章京玛家哈当阿里发诸河绕　啓运山之南西注受哈尔萨理嘉索勒和等河又北折经木其水手堡又北经界藩西南入浑河　按汉志髙句丽县有南苏水西北经塞外疑即此也】嘉拉库河【在城北五里源出嘉拉库山南流至城西五里入苏子河又拉发河在城西北十里源出嘉雅拉库山挫草岭南流绕　启运山之东入苏子河】锦宻森河【在城东南十五里源出王岚子沟又理嘉河在城东南三里源出邉外盘岭嘉哈河在城南十六里源出源出邉外偏岭俱西北流入蘓子河】哈当河【在城东北二十五里又马家河在城东北三十里章京河在城东北三十二里尼玛兰河在城东北三十五里俱发源纳哩窝集西流经　兴京邉西北子河】浑河【在城东北八十五里源出邉外纳哩窝集为纳哩河入　兴京邉西北流至安巴尼雅勒玛山即为浑河详见奉天府】索勒和河【在城西南三里源出托和伦河北流入苏子河又哈尔萨河在城西】【南十一里源出哈尔萨山东北流入索尔和河】托和伦河【在城西南五十八里源出托和伦岭南流入太子河】【又西襄河在城西南八十六里源出望蓝岭南流入托和伦河】费叶棱乌河【在城西南一百里源出邉外三】【股泉山又小峡河在城西南一百二十里源出分水岭鹻厰河在城西南一百五十里亦出分水岭俱西北流入太子河】青龙洞河【又名水洞在城西南一百四十里源出龙龙山山西南流入太子河】清河【在城西南一百四十五里源出玛呼岭西南流入太子河】
　　古迹髙句骊故城【在城北汉武帝元封四年开朝鲜地置元莬郡又置髙句骊县为郡治应劭曰故句骊国魏志汉武初以沃沮城为元莬郡后为夷貊所侵徙郡句骊西北后汉公孙度时皆治髙句骊县吴书元菟郡在辽东北相去二百里是也后废　按汉志县为小辽水所发源今】
