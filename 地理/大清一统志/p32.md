<!-- { "loadSidebar": true } -->
　　【御制诗勒石】玉泉寺【在玉泉山今为　静明园又西即旧上下华严寺补陀寺裂帛湖北有金山寺】碧云寺【在香山元耶律额尔吉建明正统中太监于经拓之俗呼于公寺岩下有泉従石罅中出淙淙若琴筑亭曰聼水佳处亭前小池种白莲百本池边修竹成林明神宗题曰水天一色　本朝康熙十七年圣祖御书激湍二字乾隆十三年重修有】
　　【御制碑文又御制佛殿匾曰能仁寐照　额尔吉旧名阿利吉今译改】香界寺【在香山迤南元为平坡寺其后名圣感寺本朝康熙中僧海岫薫修于此寺以重葺】
　　【圣祖尝再幸其地赐御书匾额并制碑文乾隆十四年重修】
　　【赐今名御制碑文以记又】
　　【御书正殿匾曰智镜周圆寺之西北山上有寳珠洞有御制诗勒石】
　　寳谛寺【在　静宜园之南乾隆十六年建】
　　【皇上御书匾曰法云慈防寺旁有方庙圆庙】寳相寺【在寳谛寺南乾隆二十六年皇上巡幸五台皇太后祝厘因于殊像寺识其相好】
　　【回銮后摹写成图系賛勒石二十七年命构兹寺肖像其中】
　　【御制碑文以记】实胜寺【在香山之南乾隆十三年】
　　【皇上以金川用兵于山麓建石碉以训练武士习云梯仰攻之技金川方定乃命建寺于碉之侧名曰实胜御书匾曰显大雄力并立健鋭云梯营于寺之左右筑屋居之有御制碑记后平定凖噶尔回部健鋭营効力为多复】
　　【御制后记以旌其劳且肖喀喇乌苏袭迫之状筑堡其侧焉】梵香寺【在实胜寺南乾隆十四年
　　修殿外有御制碑文又】
　　【御书匾曰旃檀净域】大觉寺【在宛平县北徐家庄黑龙潭西旧名佛泉寺雍正二年重建改今名皇上屡经临幸于此建　行宫御书匾曰圆证妙果屡有】
　　【御制诗勒石】慈育院【在宛平县西十里庄康熙四十一年葺】
　　【圣祖御书匾曰慈育羣生】显应寺【在宛平县西黄村俗呼黄姑寺相传明正统十四年北征有陕西吕尼苦谏不聴及复辟为建寺名曰保明本朝康熈中敕修昜今名】
　　【圣祖御制碑记】法海寺【在宛平县西四十里旧名龙泉寺明正统四年改建】岫云寺【在宛平县潭柘山旧名潭柘寺相传本青龙潭开山时青龙避去潭平为寺谚曰先有潭柘后有幽州此寺之最古者旧志谓有柘千章故名晋为嘉福寺唐为龙泉寺后更名潭柘　本朝康熙二十七年重修】
　　【赐今额圣祖御书清净庄严香林净土诸匾】
　　【皇上屡经临幸御制诗勒石】
　　【御书大殿匾曰福海珠轮三圣殿等处并有御书匾】戒坛寺【在西山最深处唐武徳中建寺名慧圣明正统问易名万夀寺坛在殿中以白石为之凡三级周遭皆列戒神　本朝康熙十七年赐御书清戒二字】
　　【皇上御书大殿匾曰般若无照戒坛曰树精进幢】恩寺【在良乡县明万厯中建　本朝康熙五十六年赐御书大愿慈航匾并题诗勒石又县有夀因寺亦】
　　【赐御书大悲慈航及花台二匾皇上巡幸经临并有】
　　【御制诗勒石】三塔寺【在永清县城外东南百步唐建则天时石幢尚存】佑圣教寺【在通州旧城内西北隅浮图十三层髙三百五十尺下作莲花台座髙百二十尺周围四百尺创于唐贞观七年厯五代辽金元凡八代而始成塔顶有铁矢一相传金将杨彦升射镞其上今犹存为州之巨观】香岩寺【在昌平州永丰屯旧名弥勒院　本朝康熙五十九年改今名有】
　　【圣祖御制碑记】昭圣寺【在昌平州治西北唐讫符中建有大悲陀罗尼幢一开元间立】观音庵【在宻云县北九十五里之南天门山势耸秀下临潮河康熈四十二年圣祖巡幸于此】
　　【御书坊匾曰洛迦仙境命词臣作庵记】
　　【皇上临幸赐名曰揽胜轩屡有】
　　【御制诗又　　　　　御书庵匾曰慈光普照】龙兴寺【在宻云县北唐建俗名铤塔寺本朝康熈四十一年】
　　【赐今额】砙堂寺【在懐柔县东八十里旧名昙泉寺明正徳中改今名】资福寺【在懐柔县红螺山麓距县十五里即真明寺创于金皇统初年明正统中重修松栝幽防寺前有珍珠泉泻出両峯之间】云岩寺【在懐柔县栲栳山据山之中巅金干统中建】祗园寺【在懐柔县城南
　　门外康熙四十九年修建　　　　　圣祖御书匾曰示真实相乾隆二十七年重修】普夀寺【在涿州东三里浮图髙十丈石台髙二丈州境山川一覧在目】福聚寺【在涿州北侠河村康熙五十四年赐额】云居寺【即西域寺在房山县石经山唐初沙门知苑所居有唐开元十年石浮图铭开元二十八年山顶浮图后记其东一里即石经洞】
　　【皇上銮舆临幸　　　　　　　　　　　　御赐毘卢殿匾曰慧海智珠释迦诸殿皆有匾】上方寺【在房山县南五十里即兜率寺両崖之间凿石为磴攀絙而上絶顶有泉如斗汨汨不穷】香林寺【在蓟州北四里翁同鹅泉流峙左右为蓟州之最胜防】天成寺【在蓟州盘山翠屏峰之阳旧名福善寺俯瞰林壑图画天成乾隆十年敕改今名寺门楼匾曰江山一览大殿匾曰清净妙因皆】
　　【宸翰也　　　　　　　御制游盘山记勒碑于此】千相寺【在盘山九华峯之下天门中开两岩相揖于石上刻千像故名唐开元中建又名祐唐寺本朝乾隆十四年】
　　【特敕重修御书雨花福地匾寺北半里有摇动石纵二丈广一丈五尺一人推之则动众人推之则不动】云罩寺【在盘山之巅旧名降龙庵明万厯三十年改今名相传为寳积禅师卓锡地东岭有舍利塔又有黄龙祖师殿相传每嵗除夕有佛灯之异本朝康熙十七年圣祖御书盘山秀峰又云峰法界匾以赐乾隆八年重修】
　　【皇上临幸兹寺及登塔屡有题咏御书金界长明住智慧山匾】云净寺【在盘山旧名净业庵康四十三年】
　　【圣祖御笔改今名乾隆十五年奉敕重修屡有】
　　【御制诗】万松寺【在盘山旧名卫公庵有李靖舞剑堂明万厯四年普照卓锡于此　　本朝康
　　熙四十四年僧祥庆新之圣祖改名万松】
　　【御书乐天真三字乾隆十年重修皇上屡幸兹寺俱有】
　　【御制诗】盘谷寺【在盘山旧名青沟禅院　本朝康熙十年僧智朴建十七年】
　　【圣祖临幸赐盘谷寺额及御制诗因其地名盘谷相传唐李愿隐居处也】
　　【皇上屡经驻跸有防依圣祖元韵诗并勒寺中又】
　　【御题匾一曰定力周圆　按盘山名利无虑数十如感化天香古中盘少林上方双峯青山青峯普济诸寺东甘涧观音庵西甘涧浄土庵及东竺诸庵皆踞岩之胜】
　　【寳翰蝉聨详见山志】独乐寺【在蓟州城西门内有唐李白书观音之阁匾皇上绖临停跸屡有御制诗】大光明殿【在西安门内明嘉靖中建　本朝康熙十一年重修】天庆宫【在西安门内路北祀玉皇三清诸神元刘銮手塑俗即呼其地为刘銮塑　本朝乾隆二十五年重修二十七年皇上临幸】
　　【御制诗勒碑以记】崇元观【在西直门内新街口俗名曺公观乾隆二十三年重修皇上临幸拈香御书三清殿匾曰道徳开宗三皇殿匾曰统纪权舆玉皇殿匾曰神霄辑瑞】崇真宫【在正阳门外长巷四条胡同元至元中建翰林学士王搆为记真人张留孙吴全节相继居此俗名天师庵】灵佑宫【在南城山川坛之后明万厯中建祀真武】元灵宫【在南苑小红门内顺治十四年建乾隆二十九年重修有】
　　【皇上御书帝载元功上清寳界二匾】白云观【在西便门外一里旧名太极宫金建元太祖闻栖霞邱处机有道行召至雪山后东还命居于此改名长春宫明正统中重修改今名帝京景物略正月十九日都人集白云观游冶纷防谓之燕九节本朝康熙五十七年重修】
　　【圣祖赐御书匾曰紫虗眞曰大智寳光曰驻景长生曰琅简真庭凡四皇上有御制白云观诗及题观中木鉢诗又御书玉皇阁匾曰得一以清】天禧昌运宫【在西直门外三虎桥旧名昭应宫元至元中建本朝康熈四十六年重□】
　　【赐今额乾隆二十一年又修皇上屡经临幸拈香】
　　【御书真武殿匾曰坎徳尊严】广仁宫【在西直门外蓝靛厰祀碧霞元君康熙四十七年重修】
　　【圣祖御书匾曰金阙宣慈近年复加建葺皇上御书匾曰坤元广毓都人称为西顶其在永定门外者曰南顶在安定门外者曰北顶在东直门外者曰东顶在草桥者曰中顶并有】
　　【御书匾额　按左安门外亦有碧霞元君庙明成化中建又懐柔县了髻山碧霞元君祠创自嘉靖中香灯之防最盛康熙三十七年重修四十三年圣祖御书匾曰敷锡广生五十二年复建玉皇庙】
　　【御书匾曰清虚真宰并御制碑文】
　　【皇上御极以来时加修葺屡奉皇太后安舆临幸】
　　【御书匾曰神霄朗照曰慈防香嵒玉皇阁匾曰妙握干枢】斗母宫【在黒龙潭东南城子山】
　　【圣祖御书碧霞元君殿匾曰金光普照斗母殿曰紫宸掌筭】
　　【皇上御书东岳殿匾曰秉灵出震元君殿匾曰资生锡佑斗母殿匾曰璇杓广运】佑济龙神祠【在涿州永济桥东南乾隆二十六年重修】清都观【在宻云县西北十里金大定二年建元至元中改洞真宫明洪武中置道箓司】栖云观【在蓟州盘山紫峯之下硙爽明秀为中盘胜境】延祥观【在平谷县东二十五里元至元中建邱长春过此观中有枯柏扪之复荣】回寺【在西长安门之西乾隆二十八年建回部各城平定后其伯克霍集斯霍什克等入】
　　【觐并授封王公赐居邸舍余众愿居　京师者编设佐领于长安门西建营房以居之并因其土俗勅建回寺以为防聚礼拜之所有】
　　【御制碑记】













　　钦定大清一统志卷七
　　钦定四库全书
　　钦定大清一统志卷八
　　顺天府【五】
