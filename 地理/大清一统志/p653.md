<!-- { "loadSidebar": true } -->
　　【复为尚书寻拜南阳太守奋厉威猛豪右大震功曹张敞奏记諌畅更崇寛政教化遂行建宁元年迁司空数月策免明年卒】何休【字邵公樊人精研六经世儒无及尤好公羊春秋不仕州郡进退必以礼为太傅陈蕃所辟蕃败坐废锢乃作春秋公羊解诂又与其师博士羊弼追述李育意以难二传作公羊墨守左氏膏肓谷梁废疾党禁觧拜议郎屡陈忠言再迁諌议大夫光和五年卒】张俭【字元节髙平人初举茂才以刺史非其人谢病不起延熹八年太守翟超请为东部督邮举劾中常侍侯览及其母罪恶请诛之览遏絶章表不得通由是结仇览乡人朱并素佞邪为俭所弃遂上书告俭与同郡二十四人为党于是刋章讨捕俭得亡命望门投止莫不重其名行破家相容复流转东莱止李笃家笃因縁送俭出塞以故得免中平元年党事解乃还乡里辟征皆不就献帝初百姓饥荒俭倾竭财产与邑里共之赖其存者以百数建安初徴为卫尉见曹氏已萌不豫政事嵗】
