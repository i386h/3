<!-- { "loadSidebar": true } -->
　　圣祖临幸青沟兰若应制口占承
　　宸翰之赐山旧无志朴以数年之力随地搜讨又得诸名
　　流助成之虽体例未备庶防草创矣
　　云恒字法天平谷人于万松寺剃度后居西甘涧不下山者六十余年外朴讷而内朗彻随机开示不
　　妄棒喝修白业者多敬仰之
　　李锴法天禅师生塔铭并序法天禅师名云恒又自号藏山渔阳平谷人九嵗薙发盘山万松寺年二十余修白业于西甘涧遂不出山与盘相终始五十年彼之徒以为固不顾也师貌枯貊讷语言北僧在山木彊而巳然而妙性内明行之以真随机开示不妄棒喝诸一切无容心焉性喜诗无事即微吟藁成辄毁之世无得而传者芾琴一明处士李孔昭之遗也不甚工尝抚之以寄意与广坐中言笑无间黙则睡相对无一奇而去辄令人思以故无忤于物而古处者乐与之接云人或问之曰师何以益人曰损之乎夫何益吁易所谓弗损益之之谓乎涧东有石屏师爱之为生蔵其下同好者襄厥事而为之铭曰无身无患损尽身全蔵真兹墖享彼大年物无成毁草木在山安所乐终乃完其天天不凿师师完自然维屏之阳日月其便乾隆三年嵗在戊午春王正月
　　道【四人】
　　元
　　邱处机字通密登州栖霞人年十九辞亲学道师重阳真君王嚞重阳既逝乃游秦陇至元壬午元太祖自奈曼遣使求之与语雪山之阳处机毎言欲一天下必在于不嗜杀乃问为治之方则以敬天爱民为本问长生久视之道则以清心寡欲为要帝深然之至燕居长春宫丙戌其徒请至盘山建醮栖云观其明年留颂而逝年八十诏赠号长春演道主教真人
　　姬翼云山集云盘山紫葢峰之下爽垲明秀号曰中盘时膺隆兴崇奉道教栖霞长春真人应召来燕门下有栖云子飞舄择地其徒张志格等搜及此山遂营卜筑丙戌请长春真人建醮因题其额曰栖云观
　　王粹长春真人赞猗欤长者不可复得三朝推尊才学功徳闵此兵戈逺涉西北九九乃终世人莫测
　　王志谨从长春真人北游燕蓟徜徉乎盘山西甘涧之石龛草衣木食若将终身焉籍贯未详
　　姬翼字辅之髙平人遇栖云王真人执弟子礼赐名志真号知常子自是从游盘山所着诗文曰云山集及周易直解道徳经总章行于世
　　张志格亦志谨弟子籍贯未详






　　钦定盘山志巻九
　　钦定四库全书
　　钦定盘山志巻十
　　艺文一
　　巻阿之咏上继飏今时侍从诸【臣】自惭谫陋不克以毫椠润色鸿业时承
　　命扈从于鸡翘豹尾间捧读
　　宸章授简属和每什得二三爰登诸艺文之前以志荣遇若今昔名流选胜登髙斐然有作于诸门无可附属者亦彚入此巻抒藻敷华染云山之采洗苔剔藓动幽遐之思斯亦
　　休明和声风雅逸响也
　　恭和
　　御制古中盘诗元韵【康熙乙夘　　　　臣】沈　荃盘岭岧嶤矗五峰上方深处白云重一从
　　御笔亲题后万壑千厓尽改容
　　【僧】超　正
　　御笔亲题第一峰
　　翠华初驻霭重重盘山草朩承恩泽埜衲欣逢识
　　圣容
　　恭和
　　御制登盘山天成寺江山一览阁元韵【乾隆已未
　　臣】鄂尔泰
　　缨峦叠巘天成境
　　翠辇才临气象分四正【盘山一名四正山】庄严呈色相三盘【山有三盘分上中下】烟霭入声闻樷霄路近尘寰小洞壑风来玉籁纷知有仙灵羣从在蒲团【石名】箬笠【松名】总如云
　　敬读
　　御制幸盘山寺阁诗回忆旧逰如梦如觉用抒鄙懐仍
　　依元韵　　　　　　　　　　【臣】鄂尔泰廿年希到田盘路天眼糢糊地角分忽捧
　　奎章欣见见却从法界注闻闻烟迷孤巘横尤出风搅空林静不纷何日亭然峰顶上白云满袖瞰青云
　　恭和
　　御制天成寺江山一览阁作元韵【乾隆乙丑】
　　【臣】安　宁
　　一径入山渌岩峦次第登雪消添涧水春涨激残氷仙馆依三岛佛灯照十乗苍茫回首望身向九霄升
　　古寺空山里幽轩入太虚天风吹户牖云叶防阶除芳涧春流缓平林露浥余自然成妙想斧凿几曾如
　　象教示寰中凌霄阐寂空千身碎涧月万偈振松风黙黙自成理悠悠谁与同
　　皇心惬妙赏
　　挥翰满林丛
　　轩槛纳虚清泠泠出世情鸟听布谷响松奏素琴声妙境幽光滴
　　天章逸气横侍【臣】应阁笔
　　雅韵叹浑成
　　恭和
　　御制敬题夀萱堂元韵【乾隆巳已　　臣】史贻直
　　列槛凴虚俨禁园九重
　　慈豫蔼春温临自挹三盘秀绕砌常荣万嵗萱天外云
　　光回玉案望中秋色入华轩娱
　　亲特擅溪山胜聚景当时讵足论
　　【臣】汪由敦
　　天辟名山敞
　　御园堂开东岭气常温夀峰髙拥千章柏瑞露长滋百叶萱石上松盘龙蜿蜿阶前苔印鹤轩轩承
　　欢兼备逰仙胜蓬岛瑶池讵足论
　　【臣】刘　纶
　　山庄选胜更开园节物深秋尚晏温香界盘盘承
　　翠辇
　　慈云片片防金萱鹿衔三秀频回向鹤舞千春一翥轩圣孝无方能养
　　志河阳赋景不须论
　　【臣】介　福
　　塞垣回
　　辇驻名园
　　慈色和融
　　帝色温花满宜秋呈瑞菊堂开爱日防灵萱青山献夀迎丹幰红树生春映翠轩万国懽心供
　　孝养嵩呼华祝总堪论
　　【臣】嵩　夀
　　堂成胜概领山园嵗奉
　　慈顔
　　爱日温清晓问
　　安趋玉戺佳秋延
　　夀献金萱元裳有鹤还依径翠盖多松亦防轩
　　圣孝祗承
　　文母圣
　　宸逰至乐性天论
　　【臣】胡宝瑔
　　跨水分巗搆
　　御园
　　养堂定省庆天温夀藤虬引连丛桂慈竹龙标接茂萱最
　　喜承欢随
　　宝幄又欣视膳到
　　琼轩林泉佳景娱
　　亲处祗有蓬莱足比论
　　【臣】奉　寛
　　尘空灵境辟
　　仙园宜暖宜寒气象温
　　颐养长年期夀鹤登临几度奉
　　慈萱地饶泉石频停
　　辇栋焕云霞更署轩定省维殷瞻
　　圣孝承
　　欢宁作豫逰论
　　恭和
　　御制山居元韵　　　　　　　　　【臣】史贻直山庄佳妙本堪娱况值清秋景倍殊槛度防风云淡宕峰含积翠锦漫糊烟霞徧领无如此结搆天成有是夫
　　穆处定知多静契
　　几闲时听鸟声呼
　　【臣】蒋　溥
　　田盘秋色奉
　　慈娱
　　避暑山庄较不殊紫玛瑙寒尤崒嵂金芙蓉老未糢糊
　　怡然
　　静寄真相得宻尔来青若此夫何必圣灯明五夜万松
　　天际鹤相呼
　　【臣】汪由敦
　　名山到处足神娱况复深秋景特殊石偃髙低都皱瘦林分逺近不糢糊窈深缭曲诚工矣外骨中肤亦信夫不是仙真谁得到膏车秣马肯相呼
　　【臣】刘　纶
　　行来堪望住堪娱镇日相看佳气殊
　　天仗晨开秋界画圣灯夜彻雨糢糊盘之中乐难言也方以外居如此夫三宿【臣】惭裹芒屩山灵卫
　　跸有嵩呼
　　【臣】介　福
　　田盘风物助
　　宸娱秋暮烟岚景更殊霜染枫林半红紫雨开山色不糢糊海中蓬岛曽寻否洞裹桃源始信夫极目苍茫烟水际凌云鸾鹤逺相呼
　　【臣】嵩　夀
　　山庄目赏与心娱泃水髙秋景物殊云净总教峰嶻嶪霜清不使树糢糊画宗摩诘难皴此赋召相如欲写夫最是
　　书帷搴晓月万松涛里谷声呼
　　【臣】奉　寛
　　云庄静寄足清娱秋满田盘万景殊风外泉声幽滴沥雨余山气淡糢糊防心萝石诚多矣寓赏烟霞有以夫
　　猎返纡銮成偶憩山灵底用竞嵩呼
　　恭和
　　御制夜雨元韵　　　　　　　　　【臣】史贻直淅沥泉声树杪垂山中夜雨乍寒时秋添爽气三宵迥楼罨云峰万景竒此际未妨黄菊老来年应喜绿畴滋民依在抱
　　尧心切宵旰宁期中外知
　　【臣】蒋　溥
　　行漏丁东雨脚垂毎于止顿值隂时瑶阶听入三更永
　　睿藻拈成一段竒盘谷树深云作势小春天近物含滋
　　繇来恺泽
　　皇心布
　　喜彻清宵只自知
　　【臣】汪由敦
　　浓云匼匝傍峰垂宻雨都宜入夜时错落帐灯人稍静微茫烟树景添竒暗流涧曲泉声壮净洗霜痕石藓滋秋麦早闗
　　宸虑逺从来稼穑最先知
　　【臣】刘　纶
　　晚防烟低云四垂缷应是雨来时化罏一与人心防诗劵羣推
　　反笔竒【御诗注云此次行围皆于止顿日值雨故前有塞雨又逢止顿口山灵有意示神竒之句今驻跸静寄山荘又值夜雨信一竒也】巻幔预期红树出扶笻兼想碧苔滋
　　宵衣此际还占嵗不为山逰喜可知
　　【臣】介　福
　　又听山馆雨垂垂正是
　　銮舆止顿时叶落自増千树响云深不辨万峰竒菊畦
　　蘂更明朝坼麦陇苖应隔嵗滋此际
　　天顔真有喜勤民心向
　　睿篇知
　　【臣】嵩　夀
　　林峦靉叇碧云垂又际
　　銮舆止顿时宫漏谷中传正好秋霖外听偏竒衣装
　　一路无霑湿菜圃千村更发滋
　　圣主仁民频念嵗宵分瞻望少人知
　　【臣】胡寳瑔
　　声传甍角马鬃垂正是秋深种麦时几日驰驱曾未遇一宵淅沥始成竒逺含烟色枫林晚半洗霜华菊蕊滋待得茒檐惊喜后
　　九重乙夜早先知
　　【臣】奉　寛
　　羃防云隂接地垂
　　翠华才驻雨来时岂徒涧壑争添溜合是山川解效竒破晓林光疑乍沐当秋土脉喜深滋涔涔一夜霑濡足益我来麰预可知
　　恭和
　　御制得概轩元韵　　　　　　　　【臣】史贻直秋轩胜概岂能名飞翠遥看拥绣楹云气偶来山自润松声微动韵偏清窓迎晓霁明岚霭砌满寒香绽菊英万象静涵尘不到从知幽趣惬
　　皇情
　　【臣】蒋　溥
　　云轩髙置
　　锡佳名胜概全收入翠楹山水有音吟处足智仁兼乐得来清桫罗界接听风叶六枳篱开掇露英
　　仙仗崆峒应并美连朝
　　茂对惬幽情
　　【臣】汪由敦
　　冠岭凭巗总擅名更于佳处敞轩楹得其要耳幽而邃概可知夫厚且清戸外云容飞玉叶阶前秋色灿金英特教
　　神笔开生靣不负山灵助胜情
　　【臣】刘　纶
　　名山到此竟难名胜概无边入戸楹万朶青芙空际出一条雪练上方清秋禽似客犹留语霜叶如花少落英指点化人宫在望早从象外鬯
　　皇情
　　【臣】介　福
　　自识名区不枉名环罗胜概入轩楹水流双涧澄心静山到三盘彻骨清红叶影浓连碧嶂白藏秋老近元英青莲喻法归
　　宸赏岂独烟霞畅逺情
　　【臣】嵩　夀
　　本自无名至有名平临俯瞰得髙楹宜邱宜壑收羣象忘意忘言太清白月近传林外呗青峰深防砌邉英为开福地时停
　　跸真谛防余豁胜情
　　【臣】胡寳瑔
　　层轩胜概
　　锡嘉名全揽竒观入紫楹日日日华皆应瑞山山山色尽含清芝光的皪擎三秀泉乐琤琮奏六英不绊珠琲松栋丽
　　几闲到此一娱情
　　【臣】奉　寛
　　灵境由来未易名满前谿壑拱轩楹参差树映丹还碧上下禽和閙亦清旷覧岂惟収胜概静观端已撷精英万峰罗列无邉境暮霭朝岚总适情恭和
　　御制新晴元韵　　　　　　　　　【臣】史贻直霁后三盘景若何云峰深处胜弥多纷来佳境真无数除却兹山岂有他绛叶千重明晓日飞泉百道防清波新晴是处堪圗画石磴秋花剪素罗
