<!-- { "loadSidebar": true } -->
　　赠青沟老人　　　　　　　　　龙　震乱石无平路寻师到极巅空香云里结冷翠雨中悬元亮非贪酒逺公不説禅白莲如可续花鸟共因缘
　　留别青沟老人
　　已爱春山色愁抛秋月堂饭供云子輭泉煮豆苖香阮籍睛难白支公意更长浮名不久恋末路好相将
　　説盘山
　　我从四正来未了三盘债同人问胜防説之頋不懈上盘松树多中盘巗石怪下盘流泉泠十里闻滂湃五盆沟不深天门路最隘雄为舞劒台险是六王砦五峰各耸立烟云实一近为山中僧勒石分疆界幽人纵来隠俗僧焉肯卖每到快心处反令心不快
　　寄懐盘山拙庵老人
　　每忆田盘山先动青沟情青沟有隠人髪白精神清结茒巢深云髙卧在松声向时一把晤心素为之倾饮我潄玉泉饱我豆苖羮携手穷岩窦髙险独先行是树皆有势是石皆有名烟霞虽糢糊指画得分明留连仅五日已大快生平至今入梦寐尚与共品评何能耐剧烦复居尘中城
　　逰盘山　　　　　　　　　　　许兆麟名山直北翠巃嵸曲磴衺攀絶处通峰拥莲花翻晓日巗垂薜荔响秋风苍松悬雨防天宻清磬穿云落涧空已胜汗防牧八极何曾笑语世尘中太行振势涌盘山山谷盘龙势莫攀鸟道直通天北极连州跨海带重闗蓟门云接天京树结想山灵不我顾尘途鞅掌叹倭迟突而行值登山路路迥五峰刺逺天云霞闪烁拥青莲泉穿石罅淙淙出屈曲寒生万壑烟山中精蓝七十二处处林泉领幽致上盘天际下盘纡更有独胜中盘寺髙人遯迹此栖真竖樵麋鹿结比隣开山宝积灯传水谈禅讲律人天津我来眺穷幽讨唐宗李帅师行道舞劒台空纵有名帐房石畔生丰草桥下泉声去不回晾甲何如洗甲早安得功成策蹇归一日一陟山椒老
　　盘山　　　　　　　　　　　　博尔都策杖攀危磴萧萧万木声云过衣渐湿泉沸马频惊怪石当轩立枯松隔路横浑疑尘世外真觉道心生
　　懐盘山
　　曾入羣峰里林深古刹闲草花明石隙野路晦松间溜水和啼鸟归云补防山至今萦梦寐何日更跻攀
　　防盘山　　　　　　　　　　　陈　璋百转羣峰上迢迢一径防水流清见骨虎气冷吹衣杖易穿云入人难避鸟飞经时还诘曲未敢便忘机
　　防盘山　　　　　　　　　　　钱　震一入盘山意豁然扶笻十里梵宫前松遮柏防疑无地路转峯回忽有天西岭残阳东岭月南窓空翠北窓烟流连旬日终难别直欲携笻老嵗年盘之路
　　十里重冈鸟道衺入山纡折万松遮石头滑处还当省穿出层云便到家
　　盘之石
　　一山竒石累千峰峰顶云头尽是松爱煞嵯峨灵且秀应教忆念米南宫
　　盘山　　　　　　　　　　　　吕齐端三盘崒嵂环畿东空削出青芙蓉怪石作肤土为骨千溪万壑蟠虬龙岚烟树色倐更变天地于此开生靣莲花紫盖列翠屏古寺氤氲时隠见晨钟暮鼓鬱相望泻瀑鸣湍自激昻百尺晴虹跨幽涧浮图挿汉生光芒亭轩接趾谁经拓閴洞隂森斧凿渤碣沧溟指頋间长城蜿蜒连沙漠肥遯常懐田子春只今驻节亦髙人传灯屡着神僧迹灵巗秀嶂增精神年来蜡屐真踈嬾晞髪科头任萧散白云舒巻若招寻遥对无终弄霜管
　　青沟赠拙公　　　　　　　　　梁　洪此中有开士猿鹤结同心对月石门敞著书花雨深翠防澹须鬓缁土空衣襟无语坐春涧有时携素琴相将谈胜概不觉发防吟更指上盘好诘朝云外寻
　　溪亭
　　桃花烂漫水潺湲独坐溪亭心最闲天上春云晴万叠层层望去到盘山
　　秋日望盘山　　　　　　　　　莫夣□微茫烟树蓟门空翠削芙蓉望不穷螺髻盘回青嶂外黛眉宛转碧云中林髙泉响惊秋雨壁絶烟生起暮风但得身闲能济胜道心何必向崆峒
　　入山值杏花未谢喜作　　　　　孙才衡可怪东风树能消几日开竟留花未落似待客迟来带雨浮红雪临风点绿苔山林春自好何必曲江栽
　　逰盘山
　　一径入层巅﨑岖路转偏马蹄天上落人影日邉悬残雪消春涧荒松带夕烟招提何处是隔岫有钟传
　　盘山　　　　　　　　　　　　张　霔四正山头策短笻乱云危石踏重重地天人籁千巗水上下中盘万树松古寺琴僧空自老荒台剑士有谁逢萧萧只恐风雷起飞出深潭五百龙寄青沟老人
　　我忆青沟老世情久屏絶裹足翠防间松云一帘闭流览西方书巻巻古氷雪慧业望文人每每辱髙洁不闻戒律弛反苦礼法设始信寒山诗即是真禅悦一别池上莲三年想芳烈山中自朝暮人间变时节述作岂无志心劳日成拙安得负尘笈巗窓就区别
　　题盘山图寄赠拙庵和尚　　　　厐　垲我夣盘山己十年披图如在万峰巅何时拄杖寻师去再证厐家居士禅
　　盘山巗壑冩来真马老重来住后身他日相逢好相识笑余还是牧牛人
　　题盘山图兼寄拙庵大师　　　　何百钧盘山如盘龙只园当龙背云生香炉中龙吟乱云内境险人迹稀卓锡拙庵在禅定发深悟辩才了无碍心由教外传道与名山配清净余所耽披图恍身逮何当逺从逰超然去阛阓
　　盘山和徳松如韵　　　　　　　塞尔赫涓涓石髓防空青谡谡厓松列翠屏记得中盘西北望九华峰势对孤亭【环翠亭遥对九华峰王衡缑山集亦及之】霞烘乱石带山村惠逺东林饭菜根三十五年一弹指不知巗竹几生孙
　　寒青暖翠五云中石磴千盘鸟道通一径香生不知处古松花落下山风【晚春山僧收松花作饼甚佳迟则随风散去】砂岭泉邉行防杖宿猿岭畔拟移家就中佳境浑难忘坐倚长松防绮霞
　　水曹佳句近如何十斛珠玑防涧阿老去把吟三叹息输君满眼賸烟萝
　　辛酉暮春薄防盘山　　　　　　徳　龄似盖巗云散薄隂余春天气称幽寻出城才放防山眼已作逍遥世外人
　　踈篱茒屋乱山青处处人家映翠屏回首蓟门西去路软红飞扑短长亭
　　隂隂桑柘鸟声幽渺渺平滩漾绿畴谁傍名山成小筑枳花门巷岭西头
　　峡里柴荆别有村交柯新緑防云根诗人旧识桃源客今日来防四代孙
　　诸天楼阁画图中乱石幽泉一径通知是僧厨烧槲叶红檐烟飏落花风
　　防天松柏影纵横占岫娇云放午晴小坐僧窓证闻见万株寒翠木鱼声
　　选胜登临忆昔时盘云深处徧题诗卅年重倚巗前树猿鸟谁能认髩丝
　　云封药灶仙人洞月照香台佛子家羽驾飇轮无返辙重来清恨满烟霞
　　移居盘山诗　　　　　　　　　永　宁卜宅依山麓从容亦茍完编篱三径曲凿牖一天寛鼓腹煨鸱芋章身制鹖冠举家清且健随在可盘桓
　　山僻招提古人闲话易深莺花骚客兴泉石老僧心杯泛东村酒调西涧琴相歌复相笑世眼任升沉
　　田庐【山名】巗径好处处建招提飞栋接天险盘松卧地竒风云时变幻水石自纷披居近前峰下开尊醉所宜
　　抱疾停农日捐书小坐时分花删病叶脩竹得新枝徃事多归夣幽懐尽入诗一樽聊独酌空谷更谁期
　　苍茫羣动息岑寂小楼空逺水犹将月孤云不近风衣霑秋露白窓阖夜灯红此际酣髙枕清尊几处同
　　临流偶适兴石上坐忘归野防花多致山泉鱼不肥幽栖人事简髙蹈古情防任达无拘束从谁问是非
　　烟萝笼古寺乱石出人寰家在山隅下僧来树杪间桑麻秋段段鸡犬日闲闲祗説羲皇世于今见一班
　　赐防盘山恭纪　　　　　　　　　　蒋　溥太行钟淑清连绵压平谷田盘旧隠地千载留芳躅泃水放碣石郦注详记録形胜推渔阳屹峙镇畿服直欲凌昆阆何须访岳渎年年望
　　翠华防豫耀川陆
　　别院敞萧疎
　　法宫森肃穆缥缈裛流云曈昽映初旭怪石蟠蛟螭奔泉骇麋鹿野花处处红巗藓层层绿
　　几暇时澄观仁智乐具足名山赖传记
　　特勅校天禄旧乗多舛误或陋或繁缛摛辞归雅驯宸章谨三复
　　诏许探幽竒庶不限耳目胜防昔企慕
　　殊恩今幸沐蜡屐整篮舆问途指林麓春风正潭沲山光金碧煜三盘鬱相望迥合势奔逐烟岚倐变幻振衣恣遐曯清磬出伽蓝防闻栴檀馥小憩亦复佳禅房隠花木摩挱古碑碣文字半可读絶壁挿琼霄藤花风簌簌顿疑窈窕峰飞来古天竺炊烟一缕斜巗畔露茒屋周匝树檎杏防差艺葵菽耕凿尽熙皥穿云引黄犊方知春事深林间鸣布谷何处泉声幽琤琮戛寒玉石路相激荡势不异飞瀑盈科地渐寛縠纹澹洄洑从容数防儵闲逸爱浮鹜坐觉怡我情清澈似可掬丁丁樵斧传喁于防还续石磴翠防开山腰细如束古松千万树盖偃空青簇清风天际来湓涌海涛蹙龙鳞何斑斓攫拏虬枝秃老根长茯苓往往山僧斸洒然心神旷遭逢良自朂频年扈
　　属车
　　宸翰屡讽读山灵荷宠荣迭开真靣目
　　异数及【防臣】周览往而复搜罗重文献珥笔摛巻轴佛地播嘉名仙山纪清福灵迹发耆阇真形传图箓永言名山藏文彩焕彬郁防防出器车神凝年谷熟敬防石室文敢效冈陵祝
　　赐逰盘山恭纪　　　　　　　　　　钱陈羣
　　扈从
　　桥山归马防向西指
　　行宫规田盘揽胜集众美春山邀
　　宸赏花栁何旖旎未明即求衣几务各待理侵晓阅封
　　章批答驰万里少焉彻尚食
　　天房驾騄駬名刹证重来流览标大防
　　翠防或穿云回辔未移晷乐山见本性得诗盈剡纸传宣盥手读赓和惭鄙俚谓是当卧防刻划想像里何期
　　召对间余论及山水
　　曰盘当胜处靣目灵鹫似尔生灵鹫乡尔曷不逰此今者风日佳暂假庶可以出趋
　　行幄中用敢白相揆同志五六人闻者各欢喜上马取道西瞥眼惊芳□谁栽仙人杏千树烂霞绮红者红于桃白者白于李马前有鸣泉泉侧石齿齿俛首上石梯磴折竦岌防有寺名天成绀宇巗半倚其上小平处石壁坚如垒缘径陟北冈一歩一殊轨或如驯象蹲或如围棋累或突而欲坠或张而如哆兰若结其间万松防其址登楼仰
　　御题海天同一视松涛无根源随风自起止布席在松下茗饮就石几嵌空安禅室如匦亦如雉欲上足知疲中辍心仍企笑与山僧言愿借住一纪捆书一千巻读竟出还仕题诗留石罅万松老居士山僧为我言去道或倍蓰盘中七十二幽絶略可比天留此枯寂化人实所委山厨无一物蔬菜逺城市虎狼日磨牙食人如豕日落即闗门厥患庶可弭昨闻
　　万乗来曵尾各他徙秋官掌邦禁官在道可履守道而
　　废官茫茫更何恃遭逢
　　尧舜君行与防契拟岂学田畴軰槁项饫糠粃再拜谢山僧我言实戯耳扶童行彳亍低头黙自惴须臾日将昃一抹暮烟紫虽有他胜处不敢复请矣我昔持使节六渡滦河涘屡经盘山下相望尺与咫昔也对靣失今也把臂始遇合有定分饮啄惟所使要于缘悭时珍重慎一跬援笔记同逰各各详姓氏其嵗辰在申其日为上己
　　题盘山
　　行宫门外双杏五絶句
　　此日
　　宫门倚作衙常时麄服称山家居人云是百年物老树犹能着万花
　　也许山容近玉除恰过寒食嫩晴初端庄婀娜仙人服看徧千林总不如
　　肯教桃李占春风雨绽霞蒸晕薄红树下最宜
　　天仗马鵞黄丝勒玉花骢
　　一枝夭娇更盘拏得地天然拥白沙开向中书省中客故应题作紫薇花【东偏一枝开特盛阁部行帐直庐即设其下】分付东风莫漫催好花未要尽情开明早别尔当归去散直斜阳立一回
