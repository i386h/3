<!-- { "loadSidebar": true } -->
　　乔崇烈和韵诗不荷金鸦久南山想旧苖阑干看寸寸荒秽付遥遥撑拄应无负【方岳豆苖诗逺莫致之长负腹】膏肓定未消【东坡书生説食真膏肓】春羮添故实髙唱玉堂宵刘辉祖和韵诗不是南山种东风暗助苖提擕烟露满寄赠水云遥至味如人淡尝新使意消周颙爱佳句咀嚼坐深宵
　　杏叶菜形似杏叶味甘可食
　　智朴掇埜蔬寄牧仲观察诗冉冉轻烟闪闪黄饭余岭上弄春光豆苖竞茁红侵歩杏叶才开绿满筐偶摘最怜人不见小鲜偏喜我初尝非君古道谁堪寄只许山家作道粮
　　宋荦依韵答诗柔茎叶碧参黄春磵幽姿露光小摘云林扶短杖逺驰瑶草侑盈筐种宜上苑花时见菹忆庐山雨夜尝榆肉楮鸡谁得似殷勤真费道人粮
　　宋至和韵诗沙栁轻盈弄浅黄盘山二月好风光犬牙鹅管苖穿土鼠耳牛唇翠落筐锦字裁成香共逺云厨分至味初尝只缘兰蕙同幽契费却青沟十日粮
　　黄花菜一名绿葱盘山沟涧中处处有之
　　笔管菜即黄精苖初生四五寸如笔管
　　诸葛菜即山芥菜埜蔬之最早者产上方寺及桃园沟
　　龙须菜即知母苖
　　虎爪出土三五寸拳挛如虎爪
　　苦益菜似野菊叶有浮毛樷生沟涧中三月间采之煠去水腌烝三五次作霉干菜颇佳
　　智朴酬施梅庵寄苦益菜诗寄我山蔬名苦益得来不觉兴飞扬无人不道肥甘好谁信此中滋味长
　　橡斗子庄子狙公赋芧即此实可为粉中秋前后熟即堕地居人拾之以水渍数日晒干去殻复渍数日磨滤去滓水渟成粉不涩为度或云可愈痢
　　蕨产九华峰后夷齐歌云登彼西山兮采其矣不堪食与蕨有辩樷生蕨独生茎细蕨茎麄有刺蕨无刺味苦蕨味甘似所采者非薇是蕨歌乃称诗又曰亦刚止不知何説俟博物者再考之
　　菌北人呼菌为蘑有多种松蘑黄色延夀蘑紫色土人呼为猪脏蘑京蘑白色出蒋福山一带大者如盘杂蘑有青黄赤白色者有毒戒不可食
　　智朴偕净众雨后寻菌弗得诗昨嵗秋雨后擕篮歩荒陬去去适我意所获皆中馗归来呼作羮輭玉浮汤头一饱忘百虑外此复何求今嵗仍秋雨还同昨嵗谋所至不获一踏遍林与邱
　　山花
　　金雀花黄色樷生有刺开最繁形金雀
　　巻丹花根百合而小作花殷红可爱
　　杜鹃花一名映山红遍山有之较南方者色防紫金银花一名忍冬蔓生初白色将萎色转黄或谓黄白并开者非香清烈园中植之可作架先师台黒墖峪最多
　　紫花酉阳杂组云北地树絶大有环数夫臂者今山家亦植盆盎中
　　牡丹芍药僧庐栏砌间多种之
　　李锴招同藏公过万松寺防牡丹作诗春草弄芳色相思欲何言孤琴不成调脱身寻邱园新新无已时迟莫将谁援火传薪指穷兹理如所宣輭吹起客心问彼尘外缘阿以契道懐棼杂或不牵行歌入沕穆杖笠任后前真境匪逺趣隈隩金绳悬宝华湛琉璃白日丽轻烟翠鸟试翾飞威凤稍低鶱诸相固纷糅繄谁得其原妙香粹无着畅悟无生前
　　小绣毬樷生石罅中其花攅簇如毬白可爱但不能移移之即枯
　　玫瑰花紫色樷生有刺极馥作膏食之亦佳
　　丁香花产五盆沟一带花繁香烈首夏盛开累累石罅中如绣
　　甘菊黄色产涧邉花小而繁气最馥九日采之置枕中能明目
　　敷地锦俗名饭花髙尺许樷生花红紫色味甘可食四月中盛开徧地如锦
　　白蓼产青沟髙五六尺花纯白性喜水煎汤濯足能止痢蓼有三种其红者生洼下处髙丈许诗隰有防龙是也又有小者味辛其子生采可食
　　禽
　　火燕雄者黒红色雌者黄色巢石孔中或檐下沙鸡羣飞多鸣盘山春初最多尔雅释鸟云鵽鸠冦雉是也土人呼为沙鸡一曰半翅然鵽鸠沙鸡本属二种鵽大如鸽岐尾毛脚无后指沙鸡似雌雉而小短尾红脚无后指尔雅混而为一故辩之
　　画眉鸟较南方者防小亦善鸣
　　桃雀张华禽经云桃雀状黄雀而小燕人谓之巧妇亦谓之女匠善营巢
　　兽
　　神虎昔老僧慈慧住法藏寺墖院持法华经二十年不下山有偷儿屡窃道粮虎即遍山叫啸响震崕谷偷儿自此寖息凡盘山之独处者仗此无虞故名神虎好啖犬故山中诸庵无犬
　　鹿盘山处处有之丙辰春青沟西岭有黒鹿二大如赢其毛山羊长六七寸羣鹿随之东西不敢逆隠现月余后不复见
　　松防有二种小者不过三寸通身豹纹最灵黠名松鼠大者灰色善盗果蓏园圃以此为患俗名臊防
　　野貍能食猫故山中之猫难畜
　　臊狗状似貍黒黄色走峭壁迅疾如飞
　　鳞
　　蛟龙属无角有足能变化康熙庚午夏五月霖雨十日盘山水涌数丈抉石裂山出蛟百余庐山志云蛇雉蚯蚓之穴山而伏三十年则化而为蛟常以夏月乗雷雨去之江湖
　　善蛇有黄黒二种性驯长六七尺不毒人相传盘山有五百善蛇潜天成寺墖下甞来僧座下聴法亦时沿屋壁啖雀雏
　　布云虎蛇属尖头长尾四足有二种一浅黄色长三四寸一黒花色脊有金晕尾如媆翠毛天将雨能吐云俗呼四足蛇
　　砂石
　　金砂盘山地多有之雨后晶光耀目昔有人患贫入山拾之得数合夸示于人寻以分金炉煆之愈煆愈不成乃曰我穷人尔穷金也弃之而去
　　玉石产卢家峪一带周数十里郭璞山海经注云燕山多婴石有符采婴带所谓燕石也阚子云宋之愚人得燕石归而藏之以为宝
　　豆查石大数十丈或方或圆如凿如削千竒百怪莫可名状能益树木凡依石之树倍大
　　白土产卢家峪东细滑膏润可以涂饰


　　钦定盘山志巻十五
　　钦定四库全书
　　钦定盘山志巻十六
　　杂缀
　　古今志乗类有志余外纪轶事一门以广闻见录瓌竒盘山风气淳朴千百载中灵幻可骇之迹依名附类以传者视他山为少齐谐虞初之志怪此书幸无讥焉今取畸言僻事及迹渉疑似人可出入者入杂缀中庶几正编所列咸归精核而披览者亦无罣漏之诮尔
　　宋荦筠廊二笔盘山佛灯每于除夕见之山之云罩寺定光佛舍利墖与蓟州独乐寺观音阁通州孤山破塔皆有灯出互相往来漏尽各返原处好事者恒裹粮候之
　　阮旻锡燕山纪防盘山异迹有除夜佛灯灯出通州孤山墖上分为数千百逺绕盘山诸寺至定光佛塔而止或曰墖中舍利光也
　　蓟州志载独乐寺在蓟州治西南中有杰阁设大士像相传盘山舍利墖神灯自墖而下先独乐而后及诸佛刹云
　　朱彛尊日下旧闻引智朴志云盘山之顶有云罩寺相传为宝积禅师卓锡地一名降龙庵东岭有舍利墖中藏戒珠六十颗佛牙一具又有弥勒殿黄龙殿每嵗除夕有神灯之异
　　智朴佛灯纪异按宇内名胜佥有佛灯如五台九华峨嵋普陀匡庐南岳百花山人常言之即盘山之灯人亦常见之丙辰春二月张湾居士洪应广及二客僧夜话见灯现于山西南树杪状如莲花大如车轮焰色披敷下有练光数丈摇曵而西已未八月夜将半朴出戸甫启见灯大如屋起涧中红光焰焰照衣裾作赭色召诸禅侣共相瞻望壬戌二月见灯二现于屋角东南大小各一去人仅丈许若可攀久之而没乙丑六月廿九日晚课毕见灯现于正南方初如斗忽大如山如烟如云倐起倐堕遍山南面作雨后霞色其光中隠隠有大悲菩萨千手相光外重光东射莫可名状禅者瞻礼叹未曾有戊辰四月夜厉风作王子千比部见红光团圞如车轮横空而过要知佛灯之异不止除夜时时有之即厉风暴雨隆寒溽暑之夕亦常有之但人酣眠长夜苦不自觉耳
　　谨按朱子尝于庐山天池院见佛灯诸生或疑其妄曰僧言则妄而此光不可诬岂地气之盛然耶盘山之蕴灵毓秀不减诸岳精气所聚发为荣光理固宜然释氏好为诡异之説必欲以竺干灵迹实之又乌知名山胜地乃古佛过化之所慧日法炬夫且照耀大千世界不必假此区区者震人耳目也
　　智朴四正山居志云盘山一名东五台自来峰北台也先师台南台也紫盖峰中台也九华峰东台也舞劒台西台也晾甲石为下盘古中盘为中盘云罩寺为上盘上盘之胜以松中盘以石下盘以水又云盘山清明谷雨时万壑青松十里红杏天然图画此时煮茗磐石上看白云听流水相对忘言觉五千四十八巻殊饶舌也
　　盘山四处居人每望山顶起云便知有雨谚云盘山戴帽又蒋福山龙潭起云缥缈不散东行数十里至黒龙潭没山后居人佥曰白龙过潭不日有雨
　　云罩寺康熙三十三年甲戌六月九日夜大雨暴作巗下水涌数十丈声如万马蹴蹋彻夜不休楼房倾圮殿前石坝冲去数里或云出蛟或云龙鬭也
　　宝坻县南郭西方庵僧永如逰盘山至天成寺求佛舍利精诚绕墖礼拜三日夜忽见舎利数颗从空而下永如持归建塔表焉
　　祥迈元至元辩譌录云盘山中盘法兴寺亥子年间【即宋徳祐年】天兵始过罕有僧人甘泉本无元公之嗣振公首居上方橡栗充食以度朝夕后有全真之徒挟邱公之力谋占中盘法兴寺乃就振公假言借住振允之居既久遂规永定王道政陈知观等拆殿宇毁佛像冒奏太后立碑改额为栖云观寺内有古佛舍利墖髙二百尺及正殿山门一并拆毁至乙夘后上方长老云公碎其碑奏告今上皇帝又那摩大师少林雪庭福裕禅师朝觐防哥皇帝具陈其事圣防委付今上皇帝改正其弊仍为僧院延祐戊午九月初四日也
　　谨按姬翼云山志所载栖云卜筑事巳见方外邱处机条下二氏之教迭为隆替出奴入主毁誉滋多旧志又述辩譌录云道士李志常等谋占梵刹四百八十二所叩阍庭辩词穷为僧者一十七人道士自此寖息此尤足征互相倾夺之习存之以志寺观兴废之始末云
　　蟒石东石壁峭絶有盘山古迹四篆字刻最古雅旁书带川题三字考带川乃金大定时人
　　徐昌祚燕山樷録云蓟州甘泉寺有蛇曰小青龙虬之属也与人驯狎时盘宿僧榻祷之能致雨智朴按甘泉寺曾未闻小青祷雨之説惟西山潭柘寺旧传潭龙舍宅于唐华严祖师衍公今殿角鸱吻潭所涌也龙子青蛇服日傍僧居又秘魔巗旁有潭大如鬴覆以巨石深窅莫测即当日大小青侍卢师行雨化龙处也兹因徐氏之譌故引辩于此
　　蒋超字虎臣金坛人顺治丁亥进士一甲第三人康熙乙已防大博和尚于放生池一日入朝闻喝道声豁然醒悟诣善寺呈解博问曰喝久声消居士作麽生防超曰非但某甲不防三世诸佛到者里也须结舌博曰不许牵耶曵娘直须亲道一句超以手指众曰今日幸有大众证明博大笑超礼拜博以拂子偈语付之偈曰百衲禅衣酬玉带苏公自落箭锋机今朝白拂亲相赠祖道还凴只手支康熙庚戌予告归上盘山辞博寻防蜀峨嵋山弃世前一日题寺壁诗曰翛然猿鹤自来亲老衲无端堕孽尘妄意镬汤来避热那从大海去翻身功名傀儡场中事妻子髑髅队里人只有君亲恩未报生生世世祝能仁次日谓众曰我本峨嵋老僧耳故万里归骨于此目而逝王士祯夹江道中寄虎臣于峨嵋伏虎寺诗云絶域相逢感髩华几行清泪落悲笳愁中巫峡暮云合望里峨眉秋月衺方丈一灯谁问疾孤帆万里客还家故人咫尺不相见夣绕平羌江水涯又挽蒋诗云西清三十载九病一迁官晚忆蛾眉好真忘蜀道难法云晴浩荡春雪气髙寒万里堪埋骨天成白玉棺叶臣遇挽蒋诗云文星一夜落峨嵋仙佛因缘有夙期莫道生天非易事再来幻迹自神竒
