<!-- { "loadSidebar": true } -->
　　查曦西甘涧赠法天上人【上人年七十余善弹琴好吟咏】诗寺枕千寻涧窻开四面山却输黄髪老长共白云闲击鉢吟诗句弹琴怡妙顔偶来尘世客心醉不思还董邦达西甘涧诗白云结隣茅盖屋屋外飞流隠古木厐眉老衲罢谈禅落日荒巗斸黄独
　　东竺庵在松树峪旧名弥陀庵
　　国朝康熙二十五年僧印祥建乾隆十年
　　勅修大殿悬
　　御书大尼渲光额请问庭前柏树子莫瞒扇上犀牛儿联殿左右结茅为亭依倚巗壁各极幽致
　　驾屡临幸
　　御题三诗摹勒壁上庵南有燕剪石
　　查曦东竺庵留赠圣林上人诗东竺庵何处山中路郁盘人踪千涧上佛刹万峰端笑语诸天近松云暮色寒苾刍邀茗饮禅悦极清欢
　　董邦逹东竺庵诗盘山百里势回互石絫嵚﨑不知数百寻飞瀑走怒雷十载苍藤挂寒雾空劳过客説峻竒不信巨灵矜刻露划然此地变标格有土可耕圃可树精庐结处得天然倚壁编茅垣壁具妙香防度贝叶翻法界真空寳华雨我来投宿薄暝时屈指十年游已屡未随樵子拾橡栗犹向僧饱残芋崕间
　　宸藻日月明清景欲摹无好句山轝明发又髙峰云朩
　　苍苍频返顾







　　钦定盘山志卷五
　　钦定四库全书
　　钦定盘山志卷六
　　寺宇
　　万松寺旧名衞公庵庵西上舞劒台乃唐李药师靖舞劒处也庵不知建于何时万厯四年僧普照卓锡于此导人脩净业神宗御书清心二字存庵中崇祯中僧胜云重脩
　　国朝康熈四十四年僧祥庆又新之
　　圣祖驾幸
　　御书乐天真三字悬殿中央
　　勅改万松寺乾隆十年
　　赐金缮葺寺左有仙人桥右有槖佗石石上刻御制诗前峙浮青欢喜二岭
　　吕升凯重脩衞公庵碑记往官闲曹休沐暇尝偕客纵游西山四顾巗壑耸秀夭矫幽竒抚掌大笑曰近畿胜槩观止矣客曰未也畿之东为渔阳郡
　　郡之西北三十里为盘山势回旋而磅礴左碣石右泃水沧溟汇其南厓岭环其北层峦叠嶂接日干霄飞瀑奔泉喷松鬭石中有古刹七十余此乃近畿一巨观也时恍然神游其际顷之不自意拜度支郎命来董蓟储窃幸天假胜縁比值羽书旁午日疲于会计未践夙盟适家弟升时至览兴郁勃挟侣作小试游循趾及腰扪萝蹑磴层累而登是为盘山危峰陡絶鸟道猿攀最髙者曰上盘迹未及到已駴目动心嗒然而返归休于衞公庵庵之住持胜公供茗出与语雅有宗风相将登眺祗见拓基宏敞构宇崇隆不知废几许工力步至庭际有丰碑夹峙已镌其一谛视之则少林寺嵩麓上人以重建落成为大师普照祖若孙志其勤也其一尚濯濯叩之胜公对曰是役也肇自神宗初年嘉赖十方微普照祖大愿力不及此递及孙云辈广募益摰饱茹苦辛歴数十乃观厥成惧代逺绩湮勒之贞珉以昭示后人然一切功徳主无量福田岂可令其冺冺无闻用是虚石以待家弟曰有是举盍圎是事胜公进曰曩尝匄之名公大人矣未荷许可今之使君介弟得无意乎倘徼惠于部使君不靳屑于以并垂不朽幸甚家弟逡巡不能却辄唯唯归以语余余瞿然自失曰盘山为海内游览地骚人宗匠徃来如织吾虽少读父书长而不文岂以名硕所避席者而为我漫尝之顾家弟业谬诺之矣且奈何况兹胜概余屐齿未到又庵以卫公得名亦未遑详考余何言姑就胜公之语次其颠末为诸檀越志功徳云尔系之以铭铭曰维山崪嵂悬削林立维水潺湲纡回环碧翠防郁蓊爰敞梵宫厥标伊何唐勲卫公畴则开宗实繄普照畴则继志云孙克绍轮奂有炜鸟革翚飞广募累勚式廓丕基林总檀那聚沙成米令徳昭垂千秋曷已崇祯十三年庚辰九月
　　程文彛重脩李靖庵记盘山畿东胜地也去神京百八十里与翠屏山相接龙山环匝凤水萦纡有龙游凤览之势縁崕攀磴而上云气岚光青紫万状左有仙人桥青沟飞流激湍磅礴于苍松古栢间恍惚不可端倪至磵道盘鬰一似太行之山之谷故又号盘谷右仄径而下乃舞劔台相沿为唐李靖学劔处再迤而后有六王寨説者谓七国时燕太子丹防六王故名风日晴好振衣登其巅则舎利塔在焉塔中舎利为汉金仙所遗事寖乆不可考旁有挂月峰相对为自来峰法华洞五峰八石三洞芝草错杂其间此洞天福地也游仙徃徃过之明普照大师名明空丰润人宋姓弃家安禅神宗知之赐清心二字劄一道归盘山未几徒道安嗣其法
　　今上御极之十有四年嵗次已夘十月驻
　　跸访盘山之胜住僧祥庆嗣孙来平随
　　驾登山防
　　上顾问赐金戊午秋已未春更防
　　赐金及
　　宸翰乐天真三字丙寅冬
　　驾再临卒未秋僧来平接理法席甲申春
　　驾复巡幸
　　恩赐敕改万松寺及
　　御书金经等诚亘古之竒逢不世之异数只树园中获此墨宝与盘山并峙乾坤彪炳日星昭灼岳渎乆而弥昌逺而弥光又岂千百代易得之遇耶揣知拈花时无词可賛请以秀色满天东一语作颂然犹恐彰美传盛之未详也爰摭数语勒之石以垂不朽云康熙四十四年岁次乙酉四月
　　阮旻锡宿卫公庵诗乍到翻疑梦如登故国山路盘千嶂入人在万松间夜雨泉边至秋声塞外还英雄空説劔何似老僧闲
　　郑缵祖宿卫公庵诗庵从昔贤名客自今秋至流览值新晴山容分外翠崕悬松子落壁断鼯鼪戱檐际影萧踈轻飚飏薜荔跻攀信忘疲深坐犹如跂髙阁俯层峦一一当视名象纷难齐衺晖晚滋媚林昬忽已暝月出景逾异栖鸟时一鸣山空人未睡有懐成独徃幽通小径邃閴寂涧香生空虚巗响坠寒泉兼落叶静听声不二夜迥佛灯凉孤光耿宵寐
　　髙士竒卫公庵诗夹天开小径岝峉隠诸峰黛色千崕石涛声万壑松林深防见寺谷静逺闻钟虚阁何年借聊清尘外踪
　　袁松卫公庵诗此地真堪隠山晚更幽月移松磴出风定石泉流覔句惭髙适摩碑忆李侯还期登絶顶千里望中収
　　梁洪入盘山宿卫公庵诗盘盘石路到髙峰绕寺苍苍万树松杖底泉虚青草遍鸟邉厓断白云封尘襟逺隔如千里山色才看第一重独念今宵禅榻穏不眠先聴上方钟
　　张朝琮卫公庵诗昔贤久云没勲业在青史如何巗穴间英名尚留此嵯峨梵宇深怪树虬龙徙髙阁俯嶙峋幽洁无尘滓猿攀鸟道纡崇台亘耸峙突兀矗层霄云霞接歩履精爽应不昧中夜练光起竒才旷逺猷根性非凡鄙谁云当暮年烈士心未已登临懐古今俯仰思所以其然岂其然千载存疑似
　　法藏寺旧名茶子庵成化中脩
　　国朝康熙中僧飬心又脩乾隆十九年奉
　　勅脩殿左有古松为盘山第一住僧实乎拟建东厢欲去此树夜梦一硕士揖而告曰吾住此山乆矣师奈何促吾行僧觉其异遂不敢伐前有法船石门东有楞严台石
　　王嘉谟法藏寺诗折阪殿悬厓悠然纵鞍韅绵绵谷口云飘堕白如练峰峦忽相冒竒石还惊大者数十寻小或等冠弁峰巅有绀宇歴歴皆可见水懐僧栖乐倍觉尘情倦稀逢采芝侣独立几囬眄
　　李锴法藏寺诗至味伏余甘脩涂引纡歩沙石犬牙啮人遵虎行路壑隂塞丛莽亹荒立枯树野风来萧萧若与山鬼逆道心不自镇白日生恐怖防嶆谅终古中乃具百度古瓦栖圎榱丹华脱桓柱龛灯久无蕋遂为灵狐据生灭信更事此理长不住大地接慈航【寺前有法船石】风波卒谁渡
　　智朴法藏寺诗排列峰峦似弟昆周逥四顾总无门竒松虬结龙蛇鬬怪石斓斑虎豹蹲僧老巗头惊俗客花开洞口防仙源卜居喜近三椽地日日来游不惮烦
　　青峰寺旧名青峰庵在青阳峪明正徳丙子僧徳果脩万厯丙子僧常浄葺之
　　国朝康熙中僧隆宝又葺之
　　圣祖赐青峰寺额乾隆十九年
　　饬有司相度营缮焉寺内有圣水井
　　无名氏青峰庵题壁诗隂隂泉脉出僧房煑茗松烟隔舎香自对双峰看宿黛石桥槲叶午风凉偶因休沐乞身闲除目乡书更不关试问使君新事业日游一寺徧盘山
　　洪升青峰庵诗几日杏花春色尽半山松影夕阳穨难忘惠逺留题处重到青峰寺里来
　　双峰寺在双峰下旧名重峦禅院有石碣载贞观中尉迟敬徳监造万厯三十年慈圣皇太后出内帑重建赐龙藏及供用之物岁乆垩黝剥落
　　皇上御极之十有九年
　　巡幸过此
　　命有司脩治以还旧观
　　唐文皇诏有隋失道九脉沸腾朕亲总元戎致兹
　　明罚恐九泉之下尚沦鼎镬八难之间永纒冰炭所以树立福田济其魂魄可于建义以来交兵之处为义士凶徒殡身灭阵者各建寺刹招延胜侣望法鼓所震变炎火于青莲清梵所闻易苦海于甘露所司量定处所并立寺宇具为事条以闻称朕矜哀之意
　　王嘉谟双峰寺诗逺眺翠防近云朩澹清石华浮半空飞泉激流澌其阳饶怪石小大纷参差万岭郁相错孤云停不移中峰构翠龛一一能仁祠山僧衣萝薜杂以松藓皮导我摩苍厓览古生遐思
　　又登双峰寺阁诗双门开阖重神州四塞烟沙感壮游日色不暄花异候云雷在下瀑无休僧钟祗报窥阶鸟客队难惊饮涧猴醉欲题峰依古寺苔封藓防使人愁
　　金山寺一名四门墖光启二年七月建有石碣存称蓟州大夫张公脩造又有国子监祭酒张峒题诗勒石蓟州大夫峒之仲孙也下有五盆沟
　　招提寺在先师台上相传黄龙禅师熏脩处万厯庚寅蔡如蕙重建殿宇以奉大士后有渔阳独控四字陶有学书前有古塔疑为黄龙墖然无据西有説法台东有仙人石下有井深三丈余块石凿成旁有瀑泉二字月空书再下有先师台三字蔡如芝书再下有竒观二字李茂时书再下有东五台三字字俱镌石壁径二三尺许此盘山之最髙敞处也
　　陶望龄先师台建寺碑记余读诸君子游盘山诗辄恍然神游也既而叹曰安得与山灵期一徃游目乎比余叔氏日观游兹山归为余道其胜甚悉余益懐思之而有所谓先师台者相传黄龙禅师所熏脩处也适当山之阳漕河绕其南渔阳环其左下瞰众壑噏欱云雾上有峭石瀑泉灵气时时覆之兹台盖独踞盘之最胜而鸿胪蔡仲子盘泉今以栖大士像者也仲子之先人来峰素奉大士教甚谨尝渡辽海渉江淮濒死者数矣而辄頼大士力以全乃剏精蓝于盘之隂曰浄业庵铸金像其中迨蔡君既逝而庵以僻逺峻絶故车马罕至日渐圮今年春蔡仲子与季子盘巗壻鸣冲张子挈余叔氏游于斯徘徊慨叹者乆之伤其以僻故废隳先人之绪乃因此台旧址益庄严其居以徙大士像访比丘真悟者主之盖下控通衢徃来游观者甚便其登台遐瞩则又迥隔尘境矣嗟乎兹台为先师脩也后数百年乃以栖大士焉知其后来不有如先师者兴乎而又焉知先师以前非古佛道场也大抵仙巗佛石在在有之恒沙诸佛出以应世化递去递来尘刼变幻如泡影露电何常之有虽然其真常不变者自有在也傥即以真常者真无常不变也阅至变天地且相为终焉而况兹台乎今喜乃无替先人之志也且以旌先人之歴试艰难而不忘所报也遂因其请而为之记蔡仲子名如蕙好施与利物盖有古燕赵感慨之遗风云万厯十八年庚寅九日
　　李锴招提寺诗荒絶招提寺凄凉賸佛尊穴穿山鼠鬭壁坼女萝翻苔绣悬灯石人烟报水村【遍岩甃石寺盛时悬灯其上灿如列星寺南有石井穿巨石三丈余而得水山下有报水村】此心初不住往者复何言
　　白巗寺在盘山东尽处建自唐代辽天显十一年重脩有元僧恒志碑记又有庆夀提防裕公墖铭金大定中重脩明天顺中香林蕴空禅师退隠于此号白巗叟
