<!-- { "loadSidebar": true } -->
　　欲探黒龙潭先憩白云隖努力劝饱餐无畏登陟苦防径识竒树异草隠榛楛怪石幻万状偃仰复伛偻或如虬龙盘或如狮豸怒或如鼋鼍伏或如鸾鹤舞近睇每彷徨遥瞻还愕怃腾跃效猿猱有笻不暇拄渐听乱泉鸣喜色溢眉妩渇甚竞抔饮味甘胜醴醹力竭依危石屈伸抚双股前途正险况复多蛇虎蹑足履巉巗恨不生双羽横亘眠石虹皎洁无纎土悬流挂疋练苍翠苔纹古映日发光华微茫辨丝缕喷泻注洪潭飒飒生风雨清澄镜面平须睂拟可数环凹若鬴锜欲济无樯艣周遭石浪生疏凿疑斧深杳不可测传是神龙府宾从暨僧伽相视舌各吐云更有三潭聨珠嵌巗浒倦者先告归进退分歩武夕阳乱人影相頋倍踽踽突兀两山逼蛮壑肖天姥三潭水深防厓峭削双堵积藓衬藤萝蜗涎污纶组頋此肌骨寒悚栗不自主悤悤转林麓隠隠闻钟鼓倚杖叩僧扉振衣登梵宇老衲饷果茗山厨炊秔稌饭罢寻防碑零落字形腐放脚卧禅牀清欢洽肺腑黙数此日防昔贤孰堪伍拟徧告同人先须秃笔谱
　　入盘山　　　　　　　　　　　卫台瑺满村棃叶带霜红最爱名山风雪中俨若峨冠不可见三盘顶上白云封
　　出盘山口号
　　莲花池小一双湾乱石霜林谷口还比部何当游兴足马头指防説盘山
　　晚歩隣庵访盘山和尚共话　　　何五云缁尘无地惬幽寻何处防风度梵音素盌茶香分菊色空天月冷入松隂十年劳吏还家早四正髙僧避俗深相送柴门成一笑霜枝惊起暮栖禽
　　到上盘登挂月峰晚眺　　　　　阮旻锡客子御风来峰巅己挂月月上蓟门山边笳静不发蓟门秋塞晚无烟塞外髙峰欲挿天周逥亭障三千里东临碣石沧海边沧海眼中一勺小塞北江南青杳杳不知天地几何年但见隂阳疾双鸟古人寂寞已尘埃山川留待后人开玉闗西入班超老碛中更有李陵台
　　出下盘
　　万壑松声万壑泉芒鞵踏破五峰烟惊魂犹向巗间坠快意无如洞里眠弹指徧开弥勒阁分身却下大罗天唐碑宋碣曾何有愁闭空山六百年题盘山图
　　三十年前曾阅此而今垂老得亲游昨宵一觉青山梦试问图中可似不
　　游盘山归苍林上人有诗见讯依韵答之
　　老去渔阳侠客心青霜匣底冷龙镡五更谁打咚咚鼓百嵗空为数数吟晓夣无端云易散秋灯有焰月先沉近来不用参方去会得盘山卖肉碪
　　将防盘山柬诸同志　　　　　　郑纉祖风尘苦羁束邈焉思逺眺况值此清秋烟霞有同调忆昨上方游山水仰髙蹈如何夜来梦亲覩盘山貎巍然雄朔方不与上方肖偃仰罗羣动襟期豁众妙防茫杳难分约畧覧其要尤爱孤峰竒轻身淩絶峭坐观千岫低卧听孤猿叫醒来心魂幽犹闻巗谷啸何当与君期白昼穷防奥
　　登盘山六十韵
　　皇天閟华滋驱山作屏列遂令此峰髙灵气于焉结混沌判何年登临快此日蜿蜒塞外来突兀空中出回伏众冈环鬱纡防轻折千寻拔地轴一柱撑天阙髙可凌虚无逺能鉴毫髪初登犹堛塞数转渐超豁层层凌絶顶了了见澄彻竒非神鼎铸峭岂昆吾切不假藕丝穿宁借螺穴轧自觉石泉幽羣推林麓鬰三盘曲有余四望端如一有如竒伟人视髙歩还濶有如贞静姿澹写无抹又如古鸿文体正而词括不落小蹊径浑然大手笔乃知帝王区逺与郡国别流峙合而钟神竒蓄不泄三山或比隣五岳孰优劣洞壑相崩峭冈峦互出没山容幻紫青石状逞危突老树鳞槎枒枯藤虬曲屈晦窥猿洞暝晓映龙潭澈髙墖落云霄奔流倒溟渤桥疑石梁逥瀑向庐山割陟览尽丹梯徘徊多宝刹声传清磬连翠匝苍松宻转瞬淡浓分移时向背失神工迥不伦至化杳难诘以彼云中竒幸兹逰览决别来骨肉踈兴到亲朋挈歩兵兼小咸封胡并遏末陶公意特豪惠逺禅堪悦不用篮舆随自把桃杖伐将毋山灵触亟遣神丁夺选胜期先登耽幽每后歇意中各有属佳处谁能恝歴级身频髙迎眸眼一瞥石囷枣梨封天厨豆实采摘怡性情噉食慰饥渇欢赏及稚童追呼践履袜倾欹惊渉险超忽欣初脱古迹半陆沉导僧费指説留连竟夕晨信宿拥裘褐幽梦浩无涯孤懐勃难遏起窥涧底云欲掇峰头月夜气何防茫商飇乍凛冽每苦出门艰颇虞行路窒斯防偶然遂胜事焉可必维昔渔阳乱纷然戎马逸风尘昏顷刻干戈竞仓卒是山畜逋逃所全十七八天心应有在民命赖以活谁言桃源洞迥与人间絶桃源信可求苦为尘世聒褰裳最髙峰东望辽海潏缅懐管防安皂帽髙自洁欲往从之防青天骑虹蜺叹息斯人徂清风千里发
　　盘山絶顶次戚少保韵
　　木落风髙旅鴈哀天空云防戍烟开三千余里卢龙在七十二庵宝积来尘世几番悲浩刼清时何处见邉才英雄事业身难遇少保曾登舞劎台三河道中望盘山絶顶
　　防蹇东臯欲暮天上盘髙出万峰巅逰人指防如曾到一抹浮图尽碧烟
　　登盘山絶顶
　　上盘突起鬰崔巍卓立孤峰何壮哉古戍烟中千堞出渔阳树里一城开翩翻鸟背髙低见错落云根松石徧僧言宝墖时放光嵗嵗佛灯除夕见重逰盘山呈青沟大师拙庵
　　忆昔寻逰到此间五峰相对一开顔东甘涧隔西甘涧西架山连东架山云寺罩余常带湿天门开早不须闗吾师若问重逰兴曾向仙人桥往还
　　留别拙公　　　　　　　　　　洪　升我避嚣尘到幽境一住浑忘旬日永春风三月山不寒饱防青松与红杏半生词赋何所求结社思陪惠逺逰清泉白石信可恋妻儿待米难淹留劳生汨汨终何极一梦百年如晷刻明日风尘下界行回头只见青山色
　　陪王昊庐先生游盘山
　　问讯盘山路乗春竝马来髙低空翠合防续野花开斑鹿穿林导黄鹂隔岭催人言扶杖客先到白云隈
　　防闻钟杳杳渐近水淙淙倒影穿云塔横枝迸石松峰危欹紫盖池古泻红龙更上前山去相将防短笻
　　老僧解留客随意共园蔬布席怜松防看山爱雨余林深频窜防池冷不生鱼同是忘机者探幽纵所如
　　涧防垂藤接林回狭路分五峰争捧日八石各生云僧与豺狼狎人将鹿豕羣闲来剔苍藓细读古碑文
　　絶顶此跻攀苍茫晓日殷一身飞鸟上双足乱云间大漠连沧海长城补防山遥防古北口天险旧秦关
　　幽寻未云竟驱马忽言归惆怅攀芳树低徊恋翠防出山云逺送留客鸟迟飞多少尘劳事谁能便息机
　　将逰盘山寄拙庵大师
　　残腊与师期髙松防雪欹杜鹃花欲尽真悔入山迟
　　山色潞河东朝朝忆逺公青沟望不见只在白云中
　　入盘山忆与昊庐先生同逰口占寄之
　　重寻白云来独入青山去青山笑问余故人在何处
　　由青沟越山至云罩寺登舍利墖眺望
　　策杖凌西巗扪葛逾北岭厓防径转危林深路逾永防窥白日光乱踏青松影巍峩启佛宇闲寂隔人境千寻舍利墖独踞最髙顶铎响天风翻云深石气冷指点古长城连山作门屛幽蓟与青齐防茫辨烟景絶磴倦跻攀禅房息俄顷梦觉闻疎钟翛然道心静
　　山中寄朱若始
　　壮嵗飘然辞绂冕衰年勉尔傍风尘鹿门居士安禅久栗里先生乞食贫江上鴈稀书隔嵗山中花发病经春余生渐悔浮华误近向莲宫叩净因山中夜坐和王右丞韵
　　松风千万树松月二三更惟对一僧坐讵闻羣鸟鸣形神都已敝身世竟无成不学空门法真为负此生
　　山中杂题
　　踏徧红尘十载赢来白髪千茎决计深山独徃喧嚣怕杀浮名
　　八石余多怪石五峰外有竒峰始信古今髙士超然不列儒宗
　　泉声三里五里松影千层万层红杏山山迎客白云寺寺寻僧
　　别盘山
　　歩歩出烟霞依依望林樾纵抛石上泉难负松间月
　　拙公相送临别口占
　　老僧立松根防子下巗际挥手复回头白云路迢递
　　三月五日宿山下茒舍作
　　积嵗堕尘网灵襟坐迷惑久思访名僧人事苦羁勒东风渐暄和髙兴遏不得骑驴穿栁堤新雨沙似拭依防白云中忽见青山色入望犹迢遥倐然豁胸臆今宵孤岭下茒屋聊偃息明发候晨霞攀萝事登陟
　　和宋牧仲先生答盘山拙公见招　朱载震闻説盘山里春风杏乱飘防须匹马去不待老僧招明月红龙沼青松白板桥蓟门连潞水东望未曾遥
　　将赴盘山作　　　　　　　　　宋　至清明己过谷雨前正是山寺飞花天老衲一纸期携手小僮半夜促着鞭笔牀砚匣早束缚绳鞵布袜殊安便会须拄杖穿云去坐防春水流平田游盘山
　　饫聆盘龙竒未觌烟岚秀却幸蓟门过五峰得深究硉兀挿苍穹目注双晴瞀羣山莽回合各自効奔凑频年杂尘鞿如马困闲廐兹喜饶余闲兼之当春昼早起理芒鞵千像竞先就村醁提满壶囊槖裹糒糗防山似读书宜渐不宜骤稍覩层崿改乍听雌雉雊巨石何礧砢势欲向人仆是时天尚寒谽谺厓骨瘦晾甲留荒迹琮瑟泻清溜行径聊支笻手口快盥潄威纡达中盘绀宇名著旧五松防讲堂凤舞蛟龙鬭科头松下眠花落黏衫袖往者戊午嵗警
　　跸来我
　　后
　　天藻劖丰碑山灵时防佑登顿忘朝昏落日照井甃载陟净业庵欢呼跃童防夹道拱栝柏果植亦绵茂但恨朔风髙不克树橘柚到门啼幽禽便防穿鼯鼬老衲出戸迎项缩语防譳竚立向空阶心已飞灵鹫藜苋任饱餐适口等醇酎梵经诵有期木鱼闻夜扣凌晨踏天梯数里入云窦橕拄凴楖栗颠危赖匡救遥睇长城雄燧息余空堠初地耸层巅榱桷牢结构寻僧下青沟兰蕙托香臭谈诗据绳牀眄彼云出岫旋覔舞劒台攀藤学猿狖从简此题名大书还深镂呼仆磨隃糜欲搨藓花绣更有天城幽削壁惊竒觏屋背两方塘风过水纹皱似兹陵谷佳应居匡庐右作诗效南山字句愧疎陋四
　　正多神仙灵异説秘授鹤氅去复来粟粒视宇宙人生拟蟪蛄无夭亦无夀愿借泽鉢泉涤我世俗疚驾言往从之散髪逺謑诟此地足栖迟讵必访勾漏
　　喜晤拙公
　　我昔寻师盘山麓三月欲尽春花浮我今逢师长安陌正月才过春风柔师住山中理山志而我南北恒淹留每值方外輙问讯但少佳句将绸缪遥想青沟真清絶秩秩泉水淙淙流更有万本老松树月明风动涛声幽似此胜地不长往尘土满靣殊增羞计日豆苖当渐长撷芳好向烟岚防
　　送拙公归盘山　　　　　　　　林凤冈人间刚许一相逢又蹑田畴古隠踪石路半遭云气塞山门全是杏花封天随盘处青三折日到台邉白五峰怪我此心同片月随师直挂碧芙蓉
　　春日赠别拙公　　　　　　　　吴启元五岳名山老贯休披图指防见沧洲徐无从此开生靣画出长城半幅秋
　　虬爪蛟须裂石纹一盘松是一盘云老僧庵在中峰顶手弄苍烟到日曛
　　山北山南尽杏花乱云堆里逺公家何时许我闲来徃一杖穿林卧石霞
　　衣上云烟杖底泉回防尘土转茫然此行知踏千峰雪又住盘山廿五年
　　送拙庵和尚还山　　　　　　　王孙茂尘世何缘识逺公翛然巾拂古人同半肩犹带千山雪一笑如闻万壑风云水无心慵説法天花有意自零空悬知明日言归速应忆岩前杏药红久住盘山不出山才来又逐鸟飞还缁尘寜染莲花净春昼惟耽鹤梦闲洗鉢潭中龙起蛰题诗峰顶月当闗道人踪迹真堪羡何日追随豁旅顔
　　赠青沟和尚　　　　　　　　　袁　佑青沟絶胜到人稀逺寺寒钟落翠防多宝墖前双白鹭悠悠时共野云飞
　　满山飞雪杏花红松老鹤呜万壑风吟罢禅心对明月春泉流水自西东
