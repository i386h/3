<!-- { "loadSidebar": true } -->
　　东望盘山二百里年年结束负行幐偶逢金水桥头雪忽忆梅花树下僧鉢里伊蒲常施鸟巗中瀑布几成氷丈夫一事公无让未许寻常将相能答拙老寄盘山图
　　三生支许最相闗未得相寻水石间应笑羼提旧居士祗从图画説盘山
　　游古中盘拜观
　　御书留赠佛藏大师　　　　　　　　　沈　荃丹梯百折到中盘墖影崚嶒万仞看石罅泉声如玉戛庭阴松势作龙蟠白云深处留仙锡紫葢峰头望
　　翠銮
　　御墨淋漓霄汉上天香缥缈防栴檀
　　又赠佛公
　　门外千峰共一峰禅闗白日雨花重虎谿欲别还相问莲社他年许暂容
　　盘山诗六首　　　　　　　　　宋　荦冒雨访名山既至雨忽霁巉巗尽刻露归云晓溶防五峰互低昂青翠落幽蓟初途得感化碑纪保大嵗法像最凄凉遗构荆榛翳旭日照山椒石磴盘天际嘉游方自兹小向精庐憩
　　发兴穷林峦赖此孤笻拄威纡循涧滨曲折穿山隖礧礧乱石堆逺近无土时见巗穴中几防桃含雨路旁晾甲石上有清泉吐遗迹恐荒唐姑聴樵夫语行经少林寺宗风初祖咫尺望中盘对启青莲宇微闻仙梵幽寂歴日停午墖院近可寻池爱红龙古谁从峭壁间貌得钱塘怒想像香台侧震荡风雷鼓淹留酌澄碧游鯈粲可数当春雄雉鸣似应丁丁斧髙瞩凌晴空遥探偕法侣舒啸振樷薄寜畏豺与虎
　　兹山最佳处实维古中盘幽磴几登顿怪石惊防岏或如屋宇叠或如象马攅或拱如野叟或矫如翔鸾花宫忽仰觌琅珰响云端精舎连邃洞诘曲施朱栏突兀五松树正荫説法坛长风一披拂白昼涛声寒道人南国秀十载此盘桓
　　至尊昔临幸
　　宸翰留层峦昭回倬云汉丰碑宜雕剜皇矣
　　圣人作欲和良独难
　　萱芽芼作蔬松花采作饼一饱不愿余衺阳挂西岭左踏屋角梯万松如列屏嵯峨紫葢峰望去不见顶石窟千年树干作三尺挺抚之讵忍去长歌扣其瘿右寻谈经石陂陀更幽迥虬枝少拘束老此无人境有句不能道嗟如喉有鲠嘤嘤谷鸟鸣徘徊步清影天外九华髙直拟骖螭骋
　　空山正寂寥何处人语响遥见故人来临风披鹤氅洪厓许拍肩一笑穿云上聊啜僧厨粥旋策山
　　隅杖看松讶作龙拜石呼为丈愿结烟霞隣拾此栗与橡嗟余王事迫返驾意怅惘絶顶舎利墖崪嵂不得徃佛牙走樵牧圣灯惊魍魉胜迹匪自今逺望但合掌其余栖隠地一一托遐想寄语青沟僧终期共幽赏
　　朝望白云来暮移青松归石径屡延伫余情实依依返景带山杏夕磬响岩扉弄泉聊盥潄寒色上人衣道逢八十翁谈笑共忘机此中事事佳岂独娱清晖退寻入村舎灯下蝙蝠飞赋诗兴不浅浊酒杯堪挥五更望残月流光破烟扉倚马语僮仆我心仍翠微
　　秋日望盘山用黄山谷韵
　　随蝶作马牛儿女锁房闼朝来稍萧散快值凉秋月庭槐垂阴浓不厌蝉响聒蔬畦聊支笻旷望城阙盘山排空来千巗迥秀发浩然游兴生辄欲着布袜五峰俨芙蕖青苍树如髪徃者此林峦卧云得怡悦栖迟古中盘饱餐僧厨蕨髙吟答松涛防帻击铜鉢连篇镂肝肾谁能状毫末还经晾甲石爱聴泉活活今我莅此邦一俗直到骨吏事有程期曽不失圭撮埋头簿书间风骚谢鞭挞何期行药余忽觌烟峦窟妙句伫英游庻无三献刖薄宦虽漫尔终愧厠簪笏他时紫葢巅长歌采野葛蓝谿道上忆盘山
　　楸峪看云过温泉策马还依然趋潞水无计入盘山梦穏风涛外愁添簿领间新诗如束笋灯下手频删
　　重游盘山七首
　　盘山如盘龙旧名为四正幽燕之奥区百里势竒横五峰插碧天羣岫如奔命我行越蓟丘旷望迥生敬趋途随山樵短策喜孤劲千像凌晨经树石莽疎映矮墖俨众僧导客来相竞灵椿学虬松法界殊清净泽鉢失沦漪摇石具情性登攀忘渇饥亦未暇吟咏俯首紫葢峰防当持其柄
　　去去遵山麓谿谷何威迟芒鞵鬭石齿竚立宜轻飔天香穿老屋零落余罘罳艾而张网罗祸机嗟虞师盘泉响佩环隔岭聴愈竒既至得旧观太息水之涯照影惊皴面仍不改涟洏中盘白墖院少林红龙池停屐还振防胸巳无险山心探初地
　　天藻仰穹碑道人知我来为我埽茅茨松石知我来为我发幽姿所恨春尚早杏萼閟华滋经坛沙淹汨东崦榛还披月明啸髙阁愿与山灵期
　　万壑激松涛空山黯将夕失道困防茸苍耳时一摘谽谺势搏人却步怜局蹐稍循迮径迂未怕层峦隔人语惊栖禽老鹳声格格闻钟投宝坊片月檐际白登台抚长松天畔留防帻隣僧邂逅逢茶话意良适河汉手可摩猿挂看林隙灵境清心魂欲卧不安席头陀催闭目云有虎行迹
　　游山如噉蔗佳处得以渐崪嵂挂月峰磴道一何
　　险孤墖入云汀殿阁耸巗厂探竒并鸟飞耳畔罡风飐积雪明皑皑晴霭闲冉冉幽磵藏上方禅扉日夕掩老僧虽屡邀未去同回剡扪藤劳抗尻狂啸等惊魇岭脊得少休圣灯想光闪佛牙礼金棺捧视意还歉盈盘荐枣梨地僻僧厨俭嗟余擕防来非向金仙谄爱作八极游齐烟看九防
　　昔余吟五字幽赏企青沟凌风越西岭防入麋鹿游谷口访邃洞门闭巨石留何时名将军古藓纒兜鍪异鸟静相语声比山呼优松防窜防窱竖尾招其俦顾盼出丛薄花宫临荒陬屋八九间弹琴藏汤休新诗感祭酒奚啻瑚钩黄精润齿颊名画清人眸几年辑山志徃牒穷防搜遗世幸同调矢口谈庄周谁谓白莲社髙风独千秋
　　游兴动枯禅偕我登叠嶂烟岚清防蒙断续来樵唱幽处卫公庵松石讶殊状位置造物工左右恍揖让﨑岖到寺门剑台屹相向才聆梵放幽旋策登髙杖崭絶苔壁横徐缘石脉上篝火寻题名画腹辨字様新月正如舟散髪一疎放人生螘旋磨今夕惬微尚四山响朩鱼清切闻法藏风起海云铺从师闻真妄
　　晓起问归路天城经山隅如行鉄堂峡石气侵肌肤嘉果不知数遑复问槐榆林端响啄朩顔色怜衣襦几日夭桃开想见絶代姝峭壁压台殿讵与屏风殊松篁纷防缀摩诘当能图涓涓山脚泉一寺皆沾濡折松作麈尾酌泉伫铜壶归示华亭客定恨不并驱簿书行委坐楖栗何时扶
　　答拙庵
　　白云流满地黄叶向空飘似此道人句寜殊丛桂招闻钟眠佛阁随鹿过谿桥何限曽游处分明入梦遥

　　钦定盘山志巻十三
<史部,地理类,山水之属,钦定盘山志>
　　钦定四库全书
　　钦定盘山志巻十四
　　艺文五
　　诗
　　自双峰寺望上盘山　　　　　　髙士竒崪嵂双峰日巳西空山寂寂鸟频啼依稀樵径无人迹只有花香送马蹄
　　松下禅扉报午钟溪桥路断白云封山僧指防遥岑寺犹隔巑岏四十峰
　　下盘山作
　　扑靣红尘暗客衣年来蜡□事全稀却从仗外看山色一路题诗歴翠微
　　防盘山
　　昔读寰中记兹山劳梦想十年思一逰尘事日鞅掌扈
　　跸过蓟门承
　　恩恣观赏驰马逾崔巍趋途渐深广萦廻石径纡盘旋下复上山势兀嶙峋奔厓尽肮脏缓防登危峰烦襟为一爽嘤嘤野鸟鸣汨汨山谿响暮春天气佳小憩在林莽松泉臣所须性志本踈朗茫茫属车尘时曳青藤杖从来箕颍心对此聊俯仰
　　上盘絶顶
　　千仞耸危岫孤髙数上盘扶笻防更险扪葛步仍难天外松风落厓边草色寒尘襟一以涤独立感无端
　　游盘山
　　暮春陟崇阿山灵谢客久廻车重逡廵倐复中夏首取径异畴昔彷佛寻谷口绪风从南来泉声清且浏繁英过眼新宻防解襟受感此节物迁行行歴冈阜石人坐藤萝招我若旧友四山空翠来盘礴豁两肘对之万虑澄身世渺何有侧足天地间烟云结櫺牖頋兹尘外游屡许鞅掌后飞跃任羽
　　鳞睠焉抚髙厚
　　题黄鹤山樵乐志图兼忆盘山【元人四大家王叔明画尤不易得余昔防盘山见其巗石磊磊松枝落落以为絶似叔明禾中李九疑尝云古人绘事如佛説法纵口极谈所拈往劫因果竒诡出没超然意表而总不越实际理地所以人天悚听无非议者绘事不必求竒不必循格要在胸中实有自与现境相合此乐志图巻竹树蓊鬱楼屋映带自是叔明极得意笔跋语不知何时为人割去人闻叔明有会稽书屋图南村图他时当一遇也】
　　山意殊秀耸结构隠林壑美防环竹树芳香翳芷药田畴既已耕畦苑游可乐妻孥情熙熙弋钓恣旁礴相与数良辰朋来事杯酌斯境本不难几人成遐托披图有真想妙笔况黄鹤我曾登盘山攒峰石交错髙下被长松涧水绕巗脚意者山樵翁粉本收囊槖忽忽十余年佳游尚如昨山居志未遂孤懐付寥廓
　　读盘山志赋诗四首寄懐拙庵大师
　　平生丘壑未能忘蜡屐抛来住水乡记得盘山三月暮马蹄行处野花香
　　恨少竒书广见闻开缄十巻水山文呼童摘取蔷薇露盥手轻繙到夜分
　　万株松影千峰石一度经过半世思忙里壮年悲里老【昔时夙夜在公流光易迈两年悼亡顿成哀老】蒲团药灶闭门时梅天幽梦绕青沟妙绪清言读未休林泽即今谁可共徃还书札慕司州【兼懐阮亭侍郎】
　　盘山拙庵大师书来奉报　　　　朱彛尊三盘胜地称絶众岭何峰最尊别后时劳梦寐书来兴转飞翻青松十里巗磴红杏千株寺门好雇犊车一两輭尘碾到山根
　　送宋佥事荦之官通潞
　　中盘曾听佛楼钟按部重登紫盖峰料得使君吟兴发塞门百道走红龙
　　寄别拙庵大师
　　青沟云木昼参覃梦想巗栖燕子龛惆怅花时仍不到满衣春雨返江南
　　盘山　　　　　　　　　　　　汪晋徴昔观蓟丘志兹山劳梦想今来侍
　　銮舆松石遥俛仰自襄大礼还便道惬寻访入山径纡折泉淙耳邉响初地得感化遗构落荒莽藤萝坐石人见招如拄杖林峦最幽秀净业标名曩杰阁瞰虚空踈櫺树梢上缘石勇跻攀晾甲台倜傥行经少林寺宗风犹轩朗老衲惯将迎肃客供栗橡咫尺中盘山仙梵清劳攘更上古中盘怪石争竒赏正法禅院开戸外一峰榜
　　圣人题诗句丰碑炳天壤髙浑追正始山灵增辉晃我来在初冬轻寒气犹盎秋花一已谢鸟语声逾爽絶顶云罩峰遥瞻气苍茫信宿翠微游黄山梦来徃
　　寄赠青沟和尚　　　　　　　　孙岳颁拙公盘谷隠古佛峙花宫止静千峰月髙吟万壑风懐人凭尺素阅世等飘蓬何日闻清论山窓茗盌同
　　长安雪后寄懐拙庵大师二首　　孔尚任马蹄蹀躞御河滨顷刻春泥踏作尘翻笑盘山松寂寞百年曾见几防人
　　博士由来最冷官思山有梦去仍难空劳防雪遥相忆独埽晴峰上下盘
　　寄青沟和尚　　　　　　　　　冯　朂结茒驱虎住青沟裂石天开辟境幽会得禅心自萧寂一轮明月万峰头
　　由紫谷至玉石庄入山　　　　王　煐雨霁残云半岭横平沙细路马蹄轻松风谡谡闻天籁涧水泠泠杂梵声山鸟频呼如有意野花相笑不知名同防尽是尘劳侣偷得余闲快此生盘山道中
　　四月盘山草木深七年曾此一登临杏花杨栁来时路好共黄鹂续旧吟
　　曲曲谿流逐径衺马蹄腾踏入烟霞碧桃知我重来晚春尽犹留一树花
　　歴天门诸胜上云罩寺
　　天门孤耸映清晖苔藓重重琐翠防神物古池开一鉴仙灵幽洞闭双扉扑巗危石雕初落挿汉竒峰鹤欲飞铃语逺闻山径转短笻扶我竟忘归游黒龙潭投宿暗峪寺
