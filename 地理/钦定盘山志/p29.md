<!-- { "loadSidebar": true } -->
　　阳春二月东风和芳郊青陇行逶迤林扉忽与尘
　　外逺烟景偏觉山中多石皴碧藓泉扬波芙蓉靣靣烘翠螺松舒苍顔势欲舞鸟变新弄娇成歌如登春台回黍谷不隔隂崕深涧曲布徳无私徧幽独万象熙熙惟所属
　　【臣】观　保
　　阳春有脚东风和凌晨入望遵逶迤华盖峰前玉屏列恊气巳觉山中多泉流碧磵生微波峨峨髙髻堆钿螺迎人岚翠烘欲滴干吕应奏青云歌乍疑邹律回寒谷醸红醖绿崕之曲
　　别馆盘纡天使独良辰美景欣交属
　　【臣】涂逢震
　　法驾乗春布阳和苍茫一径何逶迤排云映日势未巳路转谿回趣更多中有澄渊水不波层峦倒影如旋螺葱茏但爱乔木古寂静时闻野鸟歌
　　万乗探竒徧深谷
　　圣藻新成韶濩曲低峰环拱髙峰独聨緜逺近皆相属
　　【臣】王际华
　　徐无山好风初和晴烘景物何逶迤原头绿荑舒日丽枝上好鸟鸣春多泉流防防暖欲波烟磴盘盘翠耸螺绣塍一望饶生意时聴农人击壤歌春衣扈从白云谷遥望
　　金根指山曲乐与人同岂惟独
　　圣情民物常相属
　　【臣】奉　寛
　　春明二月天融和马穿石磴行逶迤寒气巳消冻全解拂靣惟有轻风多风入溪流剪绿波波光荡漾摇青螺涧邉芳草芽巳吐樵夫时唱踏青歌白云冉冉生幽谷掩映烟岚髙且曲泼眼韶华此间独偶来驻
　　辇
　　皇心属
　　【臣】国　柱
　　温暾旭日盎春和石泉风磴行逶迤荡暄排霁众峰出防岈窽曲晴烟多遥山涌浪澹不波春云一展飞青螺林中时复啼幽鸟琅琅逸韵如啸歌歌盘泉望盘谷毎防精刹藏山曲泉香石秀兹山独良辰逰相聨属
　　【臣】梁国治
　　光风转蕙嘘阳和曦轮纡辔行逶迤流辉入戸漾瑶席防影渐耀中天多晴空浩荡舒春波羣山浮翠明丸螺雪消氷净土膏发千门万戸腾欢歌登髙山俯深谷卿云糺缦虞廷曲依光愿抱倾葵独风风雨雨
　　皇心属
　　【臣】刘星炜
　　云旓匼匝鸣鸾和十里五里行逶迤温暾朱鸟见景色太素雪净山容多淙淙乳脉舂回波上浮霁霭凝丸螺敢告庶徴曰时燠挟纩遍聴耕农歌登髙邱下深谷扶笻如歴匡庐曲名山三百兹山独太行之阳是焉属
　　【臣】钱汝诚
　　槖笔随
　　辇方春和鞭丝驼影纷逶迤蓟门烟树不可辨入山但觉晴容多遥泉落涧淙微波暖风迟日烘千螺由庚万物各得所山中人兮康衢歌陟崇椒憩芳谷
　　来游泮奂盘之曲巻阿盛事千载独【诚】也叨列从官属
　　恭和
　　御制婉娈草堂元韵　　　　　　　【臣】蒋　溥
　　庭除聚好景往往天机
　　几余试临眺吟赏惬胜懐一石呈一态静与诗境谐名
　　画悬雪壁防笔何竒哉即以画名屋
　　圣心妙取裁营邱古匠哲草堂预储材
　　【臣】汪由敦
　　看山如读书佳境以渐开奥宻不终秘留之待竒懐固知仁者乐必与静侣谐香光壁间圗得此万一哉而俯同其名正以
　　示雅裁譬之大钧槖入冶皆良材
　　【臣】观　保
　　盘阳最佳处巨壑云庄开丽日晞层阿冲融畅
　　逺懐泉声互赠答鸟语相和谐松牖纳清涛临风亦快
　　哉草堂据其胜位置
　　圣心裁天然入圗画即景収诗材
　　【臣】董邦逹
　　泉石皆可恱佳处从天开春风扫苔迳婉娈惬静懐合之旧圗画真境适相谐一真一画间两得洵美哉香光重毫素如诗有别裁披圗得山名生物因其材
　　【臣】涂逢震
　　巉巗殊结搆天遣五丁开寒流绽飞雪竒观恱
　　圣懐山水具清音兹理庶可谐华亭擅墨妙披圗兴悠
　　哉借彼以名此婉娈锡
　　睿裁
　　云翰昭来许董李讵称材
　　【臣】王际华
　　盘中洵可乐幽懐无不开草堂最佳处雅宜山水懐峰头岚翠滴泉韵琴筑谐画禅随所寓防心不逺哉圗名以名堂取义妙化裁即景供
　　睿赏应接纷诗材
　　【臣】奉　寛
　　飞泉抱山石曲径风云开于中搆佳室潇洒空尘懐烟霞咫尺间鸟韵松声谐俨然肖圗画此景良幽哉因以婉娈名品题仰
　　天裁赓和诵
　　宸章愧无锦囊材
　　【臣】国　柱
　　名山富幽境岑搆层崕开悠然濠濮想逖矣智仁懐推窓延白云静者心自谐日夕对圗画清味亦佳哉华亭笔墨精渲染多新裁欲赓
　　瑶华章愧兹樗栎材
　　【臣】梁国治
　　缘崕架山楹眼底风云开飞泉更泠泠清响挹冲懐岂惟耳目改悦此万象谐烟霞一来去舒巻何悠哉轩窓寄遐瞩圗画防亲裁幽姿诚婉娈惬赏资天材
　　【臣】刘星炜
　　淩虚架轩楹万古苍崕开初疑擘巨灵结构从无懐泠泠笙鹤音静与松涛谐卉歙乗长风俛视何雄哉华亭留妙墨位置资
　　天裁山光呈婉娈拳石无凡材
　　【臣】钱汝诚
　　山庄信有美灵奥无不开草堂独擅胜妙逹竹柏懐上方云窈窕下界春和谐当年画禅室托兴何佳哉
　　璇题防斯名义善化裁圗中想经营早构广厦材
　　恭和
　　御制半天楼元韵　　　　　　　　【臣】蒋　溥直上诸峰最上巅层楼半倚大罗天漫疑日月生松底只觉云霞度槛前何处水光波灔潋不分烟气竹便娟巻帘一望青排闼
　　睿句应从碧落传
　　【臣】汪由敦
　　杰阁髙凭万仞巅鬰萧台是大罗天丹梯直上重云表翠幌平临众皴前吹袂寒生风浩荡入帘静对月婵娟何须谢眺惊人句四壁
　　奎章早共传
　　【臣】观　保
　　层楼迥出白云巅画栋如隣尺五天俯视羣峰罗戸外平窥碧汉落檐前防差松径多清洒防灔溪流总浄娟登眺移时飞峻赏缤纷
　　睿藻自天传
　　【臣】董邦逹
　　千叠峰峦万仞巅穹楼又见倚遥天回看青霭横窓里平接朱霞落槛前雪壁自来云共洁风篁还与月同娟欣闻
　　丽藻层霄下太古笙镛象外传
　　【臣】涂逢震
　　羽仗遥迎最上巅山腰髙已近青天川原歴歴晴云外楼阁重重夕照前岚气萦风春浩渺竹光团露夜防娟山灵晋祝同京洛知有嵩呼盛事传
　　【臣】王际华
　　层楼孤迥出崕巅坐倚窓櫺近碧天巻幔云霞生戸外隔帘珠斗挂檐前五峰竞秀如屏列万树含青弄影娟几处精蓝齐俯视时闻钟磬下方传
　　【臣】奉　寛
　　直到三盘最上巅崔巍一阁起遥天举头明月来檐上回首白云在目前石磴烟飞光淡淡疎林风动影娟娟怡人况是阳春节鸟语花香空外传
　　【臣】国　柱
　　飞佩凌云蹑石巅峥嵘楼阁势防天好山恰值晴春候胜概都来曲槛前自有烟岚増态度不须花木助婵娟数言品目浑难得妙处全凭
　　圣藻传
　　【臣】梁国治
　　飞檐髙栋接层巅芝盖兰旌动九天鸟影乍穿羣木下云容欲抱众峰前风飘静籁松篁转气近丹霄月露娟十二栏干春倚徧新裁
　　凤藻管传
　　【臣】刘星炜
　　石梁悬度瞰层巅楼观耽耽倚碧天九防齐州飞鸟外七星北斗晚峰前云连梯栈排空濶露湿松篁结静娟驻
　　辇登临逰赏遍随风珠玉下方传
　　【臣】钱汝诚
　　因迥为髙紫翠巅飞楼翼翼接诸天荡胸合向烟云外结想能防造化前鸾鹤定应随啸咏云岚偏与寄幽娟虚舟春水奚方此饶有松风万壑传恭和
　　御制云林石室元韵　　　　　　　【臣】蒋　溥依林云有栖傍石室逾迥小憩爱境闲当春欣昼永忘机聴野禽因闰迟繁杏茂对有防心天开巗壑景
　　【臣】汪由敦
　　云来林更幽石室室逾迥云石互吞吐虚白相与永时复帷褰萝何用梁裁杏兴到輙
　　摛毫肯负阶前景
　　【臣】观　保
　　探竒取迳幽筑室延清迥披拂晓风和舒迟春昼永窓匪网朱鸟梁不雕文杏悠然别一天静对云移景
　　【臣】涂逢震
　　曲折入脩林石路幽且迥云光澹荡来老树鹤巢永悬崕垂薜萝遥村杂桃杏【微臣】叨扈从流连契清景
　　【臣】王际华
　　盘纡千磴竒层叠三霄迥梵呗诸天闻松涛清昼永底借琢云根无烦饰文杏恍逰太古初流连驻韶景
　　【臣】奉　寛
　　云气霭深林迳转层峦迥窓开
　　御座清帘卷春风永緑重千巗松红催万树杏石室畅宸懐乐此幽人景
　　【臣】国　柱
　　石室辟单椒云林寺清迥松风一披拂佳气相与永寒露凋溪毛春意逗红杏试倩倪迂来圗此山中景
　　【臣】梁国治
　　晴晖媚重巗深林秘幽迥盘空黛壑延静睇丹岑永积石动新翠含荑伫芳杏悠然栋牖清契此云松景
　　【臣】刘星炜
　　丹崕蟠空青别馆秘虚迥荦确磴道纡骀宕云光永春风问兰蕙闰律占桃杏山椒企
　　翠华锲石愿留景
　　【臣】钱汝诚
　　架巗筑室幽依磴攀林迥仙源壶峤寛乐味琴书永须睂接苍叟消息迟红杏好鸟时一鸣窓问度云景















　　钦定盘山志巻十一
　　钦定四库全书
　　钦定盘山志巻十二
　　艺文三
　　赋
　　游盘山赋　　　　　　　　　【明】唐顺之
　　惟隂阳之陶治冥颠倒乎两仪天星陨而为石骇满山之置棋搜万象以效珍何殊状而相亚或借草而羊眠谅仙术之幻诈或负嵎而虎蹲诧饮羽之神射或臲臲而欲走灵鞭之叱咤或屹立而不动岂思妇之所化既簇队以纵横亦累卵而髙下纡十步而九曲乃枉矢乎石罅逮磈礧之歴尽忽拔起乎孤峰俯子孙之千亿俨髙峙而称宗倚禅宫而凝睇旷天宇之澄空向之纷纷怪石忽若怀宝而藏弓但见万朩蓊翳而青葱一勺之泉大旱而不竭兮人言其下潜乎蛟龙女萝薜茘纷披而交映兮七十二寺隠见森罗乎其中疑有悲歌慨慷之士不得志而自隠与夫仙灵逸客徃来而相从欲叩之而无路兮时见一二野僧启巗扉而鸣钟侈佛庐之繁伙歴嵗久而不芜饶万树之梨栗以衣食乎其徒何樷朩之岑郁无一鸟之孤栖余边城之杀气警羽镞而遐跻泉触石而鸣筝松受风而响涛时琤琮而乍噎倐悲吟而怒号忆连旬之巡歴餍金鼔之嘈嘈审闻性之不异任羣籁之相遭适戃恍而延伫忽四山之暝色谢耳目于送迎向僧斋而偃息恍梦境之如醒觉余兴之未极晨起歴乎上盘境愈竒而路愈棘方蹐躬而俯穿又缩足而仰扪惊半趾之在外愁欲度之猱猿得平柯于髙顶接云间之飞翼山童秃而无朩响草虫之唧唧岫逺拱而防森冈近绕而弧弯廼下瞰乎城郭曾不盈于一环类黄鹄之再举见纡曲而覩圆方悲人生之局促恒丰蔀以自藏晀溟渤之南滙孑碣石之中巉转秔稻于东吴驶万里之云帆笑卅钟而石致曽不及乎凌波之艬连冈北瞩天设梐枑列营分戍隔限戎虏把都打来孰敢予侮嗤熟夷之桀黠乞哨卒之余爼虽烽火之暂虞嶷金城之永固惟山势之既极俄涌墖之天造显佛牙之光怪腾丽空之砗碯览小道其若斯信精神之为宝胡俯仰而成陈忽徬徨而回步怅中心之有违足屡却而返顾与流泉以偕逝睠巗阿而长忆岂淹留之无心畏简书之偪仄
　　记
　　游盘山舞剑台记　　　　　　【明】李元阳
