<!-- { "loadSidebar": true } -->
　　赐逰盘山恭纪四十韵　　　　　　　邹一桂环畿抱重峰艮位起嵲幽光储精竒元气苞蕴结来逰肃扈从眺望引领切剡藤披欲图卭竹倚未出
　　帝曰汝往哉岂可觌靣失扬鞭入花坞结伴寻仙窟陟冈藐三盘下阪轻九折怪石满林麓棋布而星列大者如车舟小者若瓞悬者如欲坠动者如欲活眈目虓虎蹲昻首狂兕突境静色奔骇心旷神凛冽马乏换篮舆松声乱溪舌山哗人语喑树黯禅灯防飞虹架危卵斑藓生锈铁跳珠落襟懐蛰蠖伸洞穴争流无俗湍鬭枝有竒夺蓬蓬云盖张绀宇撑阢陧跨虚接藤萝激窍喷滃渤山僧来睢旴问言苦诘屈冠者五六人中途已抛撇倒榻息吁嘻索饮救枯渇壁诗钦
　　御题箧志嗤可抹愿归诚妄附田隠亦牵説盘涧自成薖盘阿自罗刹盘石自磊砢盘松秀孤孑盘空且盘固盘绕亦盘欝以此得盘名穿凿正不必我来此盘桓为盘冩凹凸就泉作砚池烧松为朽笔盘意会心胸盘皴非仓卒天成万松围甘涧东西别少林蔚中盘钩勒遍残碣梵宫七十二过访仅什一云罩天门开遥望絶顶末目贪足力疲山黝日光没讶兹鞭血羣深恐履尾咥晚风干汗水佳境且回辙留待他年登灵奥忌尽抉长歌记胜逰
　　恩贶己忝窃
　　登盘山　　　　　　　　　　　沈德潜渔阳重镇削芙蓉紫盖攀跻第一峰乱石云中蹲虎豹寒泉松顶走蛟龙防茫海气环无外层叠邉城绕几重身在栖猿防髙处拟将白日挂孤笻天穷漠北欝崔嵬佛海龙池独往来才上半山无鸟雀早知下界起云雷隠居为指田盘谷舞剑还寻李靖台到此并忘身世感茫茫大地总浮埃逰盘山自天成登万松寺邀陈紫山张镜壑同作
　　裘曰脩
　　十年骑马京华客对靣西山曾未识田畴先生旧隠场夣魂往往徒相忆快哉兹来夙愿酬一笑欣然动顔色红尘渐逺山渐深聨辔翩翻理行防髙处全遮佛子宫隘时几絶逰人迹寺前劒石撑孤青寺后琴泉漾寒碧峰回径曲幽复幽众籁空空钟磬寂忽然天风海涛相御行长松万窍同一鸣飕飕谡谡不暂停老龙天半闻吼声骤雨乍掩春昼晴激扬震荡立欲倾何必鼓枻寻连成到此已足移我情掉头便谢青防去歴险扪竒行且住万幕沉沉隔暮烟依防不辨来时路此逰郑重非等闲放朝特荷
　　君恩寛平生寂寞苦爱山谁识坐致轮蹏间百年一瞬竟焉是但当欢乐无忧煎下有清泠百尺之深渊上有蔚蓝万里之髙天纵目直过飞鸟前白云千顷何茫然爽如鹰脱鞲上绁旷如马出泥中韀人生固取适意耳以我自视宁非仙明晨随
　　辇驱车发重来亦是经年别石上题诗志不磨丁夘之年仲春月
　　赐逰盘山恭纪　　　　　　　　　　董邦达
　　田盘山色天下秀
　　真人楼观开云岫每从朝退望翠防飞来复见此灵鹫
　　平生结习耽林泉况得竒观迩
　　文囿披图览胜久神往结愿何时始得副丙寅九月秋景佳承
　　防遂得凌髙崕霜林防染纷绣绘千巗叠玉层云排穿云渐入最深处似登阆苑升瑶阶踌躇满志归自庆
　　君恩旷荡真靡涯数年以来劳夣想时对三盘忆萧爽花外烟霞镇巻舒松间风月森虚敞神驰益觉登眺美躬歴曾谙名胜广从教吟望心徘徊祗瞻彩翠依
　　仙仗今春正值三月时花砖日永趋
　　彤墀
　　天语传宣勅授简山经辑缀探幽竒旧志一编未醇备比邱蠡测还传疑今兹搜罗务详慎广择博访宏辞摛有
　　诏更许蜡防屐洞天真景恣寻索惊逢异数出螭坳喜随仙侣过鸾掖四靣莲葩拔地攒千章松树防天划苍玉劈残巨灵斧黄金布满能仁宅盘泉伏地琴筝幽白石齿齿喷清流洒然似映氷壶立顿疑万壑澄髙秋是时山花将吐萼琼枝敷畅环丹邱金碧照耀人天界神秀一一归双眸五岳真形图未易况是壶天清景閟亲切应须得纵观仙逰更沐
　　君王赐云霏松栋瀑声喧日丽芝房峰影邃经营粉本
　　备规模粗识
　　尧禹恭俭意兹山造化精英钟烟岚岞崿青芙蓉
　　圣祖宸翰耀珠璧我
　　皇御制锵笙镛髙逸己垂田盘迹古德直开临济宗二酉可三三神四昆崘县圃相追从【防臣】此日懐油素记取清华得殊遇豪吟欲继龙池篇缕述思摹上林赋蔚蓝瑶碧扑襟袖氤氲不辨天上路相期搜讨防秘文石渠天禄附传注兹逰三度
　　恩屡邀春光秋色均逍遥致身福地良不偶典籍特重
　　同文朝巗穴幽人慕贞吉
　　帝庸作歌隠可招愿将崆峒访道志谱入金简期松乔
　　盘山道上　　　　　　　　　　萨哈岱
　　辽廓风烟古蓟州盘中清景近深秋低坡蔓草眠黄犊逺渚平沙下白鸥日转千峰开鸟道云横双墖见僧楼等闲恐被山灵笑马上题诗纪胜逰秋日扈从盘山天成寺因忆昔逰
　　不到田盘二十年又随
　　清跸一攀缘云含苍翠山髙下霜绚丹黄树防连双墖影悬峰外寺万松响杂涧中泉天成旧是题诗处指点烟霞满目前
　　读徳松如盘山倡和诗追次原韵　沈青崕闻道天成寺最幽山藏曲室少平畴卫公遗迹千秋壮划破罡风到上头
　　烟霞层叠蓟门村特为听泉憩树根行过青沟登舍利峦头俯瞰见诸孙
　　磴危泉怒乱云横鉢内龙归法雨晴夜宿上方诸品静倚牀犹聴逺钟声
　　超登云海望天涯甘涧东西好住家挂月峰前回客屦补衣剪得赤城霞
　　登盘山　　　　　　　　　　　符　曾石壁挿天起三盘踏翠登中藏隠士宅萝径挂脩藤暮与归云宿朝防晓日升居人不识我唤作入山僧
　　揽胜集遥秀纷然满眼来春风下残照松壑散清哀山涌翠螺旋石分青峡开思将衣上垢一濯涧邉回
　　明月清无际言寻石径防湿分松叶露凉滴水田衣悬瀑垂如练崩崕势欲飞阳阿如可即余髪殆将晞
　　行到万松境恰当亭午时上盘浩云海下界净琉璃潭影窥天小经声度壑迟由来清絶景尘外几人知
　　宿东竺庵晓起山门看雪　　　　陈　臯海水夜剪冯夷宫八万四千驱天龙我佛要施鉢花满冷飞戱白迷璇穹朝来披裘出门立天地溟蒙糊一色乱掷空中皛不分小者如拳大如笠四山不见青莲趺春意散入枯林枯我疑昨来尘境改不然翻身跳入仙人壶耳邉有响不知处涧底幽泉作人语为语诸公莫浪猜此段竒观殆留与须臾日耀扶桑隈一鸟不飞天镜开素华倒射银汉白上下直接千楼台举头舞掌屡叫絶大声欲詟山灵回今年偶趁逰山辙不意看山兼看雪看山雪里山更佳满目清机杳难説我生与山颇为缘青鞿布袜无时闲天公恐我太寂寞故教神力铺缀乎其间一览己觉凡艶陋道人休约红杏然自莲花池舍车步至天成寺
　　舍车理簦屫石路盘谽谺朝暾在溪门防崕露削氷底啼幽濑宛转行修两山环肘腋径转开衙衙翠屏驾香界万萼青莲花平生泉石心于此兴更賖礼足向白佛幡影扬宝珈
　　晚自欢喜岭取道西峰樵径而下
　　松风吼潮音澹日西岭帖山僧导我行取径何防嶫侧身穿石门荒榛齧衣衱崩崕靣皴暗雨莓苔浃下临势不留有似氷带屧查子济胜强腾身自夸防同人怖无言予亦屡回怯稍见只树林禅灯出香叶仰靣千仞巅翠色与天接不加一枝藤双足何由蹑
　　自上方寺踏雪至少林寺观多宝墖
　　朱　岷
　　山腰积雪白层层扫径偏怜拥帚僧指点少林云外寺尚留余兴踏春氷
　　宿东竺庵晓起山门看雪　　　　查为仁晨钟警夣破残灯耿菽粒敛息趺匡牀灵籁延虚入初惊蟹爬沙旋讶蚕食叶振衣先众起乃知雪霰集近山银阙封逺山璚台立大哉造化功寒光万里吸我欲扳松行松松玉龙蛰语客且収笻地炉倾米汁
　　望盘山　　　　　　　　　　　戈　涛长啸出都门翘首望盘崿逺景明村墟浮云澹寥廓褰裳渉通津春水半欲涸是时防雨零夹防桃花落烟郊入马蹄平沙净如削冈峦稍蔽亏云树互旁礴竒峰决眦来苍烟满林樾耳目顿灵异心神坐超忽停鞭倚夕阳回首想城阙日入争余光往来犹奔蹶咫尺灵区忍向尘埃没山僧早闭门寂寥晚钟歇
　　自玉石庄达天成寺五首
　　歩歩泉声急层层石色分入天无寸土横路有孤云野防时惊客林猿各覔羣鬰然深处望岚气晓氤氲
　　稍缘一径仄渐逼万峰齐曲折藏幽处人家过涧西数惊石欲堕回讶路全迷几日桃含蕋残红流满溪
　　余寒犹中客知是入山深踯躅花迎路栗留声出林偶随渔者去或负钓竿吟小坐莲池北萧然净我心【莲花池在天成寺南】
　　云壑都回转峰峦互带缨于山为曲室有寺号天成絶壁
　　宸章回髙峰佛塔声老僧谙旧迹指点涧泉名
　　树影沉沉合山光簇簇浓苍烟来絶壑落日在髙峰晚饭抄云子香泉芼鹿茸【菜名】耽吟殊不寐卧听上方钟
　　由石门歴万松寺至盘谷禅院
　　疾行取山势缓歩覔山趣琤琮辨风泉窈窕测烟雾石门割竒秀怪石森相聚苍骨间青脂一一状刻露人言始皇帝长驱竞海渡愤不受鞭棰逋逃散此处虬松万万株长根黏石固下鋭而上丰斯语信不误林端杳钟磬花宫恣防寓突兀压頽峰穹碑最髙踞云是舞劔台英雄于兹驻至今风壑松时作蛟龙怒翻然更东下披榛寻防路磴石相陵临塘坳几回互山光变更竒夕阳乱烟树野兽纷鸣嘷鸢禽各归骛前林觑深黒寸心多恐怖盘谷方丈地踟蹰一回歩
　　逰盘山　　　　　　　　　　　张　模晚山前宿凌晨上翠防花香时入袖云气自沾衣緑树千重合清泉一道飞采来薇蕨美晓露未全晞
　　为爱山光净招携惬素心留诗题石壁把酒坐花隂野鸟能窥客林风乍涤襟未能长住此翻悔俗情深
　　山居诗　　　　　　　　　　【释】徳　清独坐长松下悠然太古心髙山流水意谁复是知音
　　松下数椽茒屋眼前四靣青山日月升沉不住白云来去常闲
　　静夜钟声不住石牀梦想俱空开眼不知何处但聴满耳松风
　　春深雨过落花飞冉冉天香上衲衣一片闲心无处着峰头倚仗防云归
　　青山不动自如如朝暮云霞任巻舒纵有红尘深万丈曾无一点到茒庐
　　依巗结构草为庵乍可容身止一龛但得心源归湛寂任从世事付痴憨三竿日上还髙卧丈室云封不放防佛祖直教踪迹防何须前后列三三
　　盘山　　　　　　　　　　　　行　干形无定向势如龙古树扶踈啸晚风靣靣烟霞浮幻景层层苍翠露真空宝图卓立千峰上金刹横开万壑中举世丹青描不得白云常绕梵王宫山居诗
　　空一片山玲珑无背靣巗下有龙吟可闻不可见
　　春深崕际草萋萋牧竖擕篮过涧西试问于今何处去白莲池畔采青藜
　　夏日雨后望盘山寄青沟和尚　　智　暹炎炎盛夏当初伏汗下如浆髪如沐骤雨惊雷何自来倒瓮翻盆经信宿晓起潞河忽放晴燕山蓟岭来心目飞翠浮青指頋间却忆师凡住盘谷幽人永矢自弗谖卧枕松根一坦腹惭愧而今老大身滥厠法门空鹿鹿他时决计赋归来料得茒庵不须卜
　　盘山　　　　　　　　　　　　超　见盘山怪石攒耸出碧云端磵气侵人冷松声彻斗寒
　　盘山漫兴　　　　　　　　　　超　正大象本无形名山突兀起虬松堪盘桓古洞可栖止师昔此谈禅余今斯论理言前显正因句里明宗防五峰鉢囊间八石衫袖里于斯悟灵机是得真如髓
　　盘山即目　　　　　　　　　　智　韬晓日空林似晚霞晴光遥映住山家一声清磬云邉出幽鸟时衔树里花
　　四正山居诗　　　　　　　　　超　常耳观多清净流泉响若琴钟期归去后无复问知音
