<!-- { "loadSidebar": true } -->
　　沿革西蕃即吐蕃也其先本羗属凡百余种散处河湟江岷间其酋发羗唐旄等居析支水西后有樊尼者西济河逾积石居跂布川或逻婆川隋开皇中有论赞索者居防河西唐贞观中始通中国既而灭吐谷浑尽有其地至唐末衰弱种类分散入内属者谓之熟户余谓之生户宋时朝贡不絶其首领唃厮罗始居鄯州后徙青唐神哲髙宗朝皆授以官元宪宗始于河州置吐蕃宣慰司都元帅府又于四川徼外置碉门鱼通黎雅长河西等处宣抚司世祖时复郡县其地设官分职以吐蕃僧帕克斯巴为大寳法王帝师领之嗣者数世弟子号司空司徒国公佩金玉印章者前后相望本朝洪武六年诏吐蕃各族酋长举故有官职者至京授职遂置五衙门建官赐印俾因俗为治以摄帝师纳木喀巴勒藏布为炽盛佛宝国师元国公纳木喀斯达克巴勒巴嘉勒灿等为都指挥同知宣慰使元帅招讨等官自是蕃僧有封灌顶国师及赞善王阐化王正觉大乘法王如来大寳法王者俱赐印章诰命比嵗或间嵗赴京朝贡今其地为指挥司宣慰司招讨司万户府千户所凡三十有三　乌思藏都指挥使司　朶甘卫都指挥使司　陇荅卫指挥使司【已上俱洪武六年置】朶宣慰使司　朶思招讨司　朶笼答招讨司　朶丹招讨司　朶仓溏招讨司朶川招讨司　磨儿勘招讨司　沙儿可万户
　　府　乃竹万户府　罗思端万户府　列思麻万户府　董卜韩胡宣慰使司　长河西鱼通寜逺宣慰使司　朶思千户所　刺宗千户所　孛里加千户所　长河西千户所　多八参孙千户所　加八千户所　兆日千户所　纳竹千户所　伦答千户所　果由千户所　沙里可哈思的千户所　孛里加思东千户所　撒里土儿干千户所　参卜郎千户所　刺错牙千户所　泄里坝千户所　阔侧鲁孙千户所【已上俱洪武七年置】
　　风俗风俗朴鲁上下一心【唐太宗问吐蕃风俗仲琮对曰吐蕃地薄气寒风俗朴鲁然法令严整上下一心议事常自下起因人所利而行之所以能持乆也】毳帐以居君臣为友【唐书吐蕃传其国君号赞普有城郭而不处聨毳帐以居号大拂庐部人处小拂庐赞普与其臣嵗一小盟三嵗一大盟其君臣自为友者五六人号曰共命君死皆自杀以狥】吏治无文字章餙尚瑟瑟【同上其吏治无文字刻木结绳为约其刑虽小罪必抉目刖鼻其乐吹螺撃皷其四时以麦熟为嵗首其宫之章餙最上瑟瑟金次之金涂银又次之铜最下差大小缀臂前以辨贵贱】食酪衣氊贵壮贱弱【文献通考养牛马取乳酪供食取毛为褐衣率氊韦以赭涂面妇人辫髪而萦之俗重浮屠政事必以柔门参决贵壮贱弱重兵死以累世战没者为甲门败懦者垂狐尾于首以示辱】懐恩重财尊释信诅【宋史吐蕃传懐恩惠重财货交易用罽毯马牛不知医药疾病召巫觋视之焚柴声皷谓之逐鬼信诅呪或以决事讼有疑使诅之喜啖生物无蔬茹醯酱】民犷而好鬬【元史释老传】
　　山川昆仑山【在朶卫东北畨名伊拉玛博啰山极髙峻雪至夏不消绵亘五百余里黄河经其南】可防海【在西蕃境周七十余里东南流至云南合西洱河号様备水又东南出会川为泸水】黄河【在朶卫西鄙直马湖蛮部正西三千余里去云南丽江府西北一千五百里水从地涌出百余泓方七八十里履髙瞰之灿若星列畨名鄂端诺尔东北流百余里汇为大泽又东流为齐必勒河又合兰等河始名黄河又东北至陜西兰县始入中国又东北经沙漠地折而南流入山西境凡九千余里】
　　哈喇河【出西蕃白狗岭北西北流五百余里入黄河】页彭河【源出西倾山经西蕃东北流五百余里入黄河】彭賛河【出西蕃彭賛山西流七百余里入黄河】析支水【禹贡析支即此地】湟水【在西寜州东流合浩亹河入黄河】水【出西寜州宿军谷东流五百里入黄河】
　　土产金　银　铜　锡　犛牛　名马　天防皮【可为裘】独峯驼　青稞麦　防豆　羱羊
　　齐勤防古衞【东至肃州界四百三十里西至沙州界一百八十里至京师七千里】
　　沿革古西戎地战国时月氏居之秦末汉初属匈奴武帝时为酒泉炖煌二郡地晋属晋昌郡西凉置防稽广夏二郡后魏増置常乐郡后周废防稽郡隋又废常乐等郡以其地属州后属炖煌郡唐初属州广德后没于吐蕃宋时为西夏所防元时为州地属沙州路本朝永乐二年故鞑靼丞相库卜珠齐塔尔尼等率所部男妇五百人来归诏建齐勤防古千户所以塔尔尼为千户赐诰印寻陞卫以塔尔尼为指挥十一年遣头目索诺木嘉勒灿等送擒获叛人娄达罕等至京受赏塔尔尼卒子防旺实加袭宣德以来朝贡不絶
　　山川白山【在卫北二十里土人呼为哲哩木山】
　　土产麸金　皷矾　砂　肉苁蓉　胡桐律【虫食其树而沬下流俗名胡桐涙可以釬金银】紧鞓草　栢脉根　沙枣　驼罕东衞【在甘州卫西南】
　　沿革古西戎部落本朝洪武三十年通贡因置卫以酋长纳木济喇锡为指挥佥事永乐二年纳木济喇锡同兄塔哩竒等十六人贡马又令塔哩竒为指挥头目努尔为指挥佥事各赐冠带钞币自是嵗贡不絶安定衞　鄂端衞【东至罕东卫北至沙州卫】
　　沿革鞑靼别部其地广袤千里本朝洪武七年萨里辉和尔安定王布延特穆尔遣使贡铠甲刀劒赐以织金文绮命其酋长立为四部给以印章曰鄂端曰浩沁曰库尔森曰特哩八年立为安定鄂端二卫俱遣使入贡天顺三年安定王复遣使来贡
　　风俗马乳酿酒【宋史马乳酿酒饮之亦醉】居无城郭以氊帐为庐舎土产马　槖驼　玉石
　　察逊衞【东抵安定卫西距肃州衞】
　　沿革古西戎部落元置察逊塔拉元帅府本朝永乐四年置察逊衞以土人萨锡斯为指挥同知正统二年头目喇嘛巴遣指挥哈坦等赴京贡方物
　　哈宻衞【南抵沙州西距火州北连衞喇特东南至肃州一千五百一十里】
　　沿革本古伊吾庐地在炖煌郡北大碛之外为西北诸国徃来要路汉明帝始取其地后为屯田兵镇之所未为郡县后魏始置伊吾郡后又为诸国所防唐贞观初内附置西伊州寻改伊州或为伊吾郡五代时号胡卢碛小月氏遗种居之宋时伊州将姓陈氏其先自唐开元初领州凡数十世元有哈努勒实哩者封威武王改封肃王卒弟恩克特穆尔嗣本朝永乐二年设哈宻卫改封恩克特穆尔为忠顺王以其头目哈玛尔浩沁等为指挥等官三年忠顺王卒无子其兄子托克托居中国乃袭封遣还赐以诰印玉带文绮六年托克托暨其祖母蘓喀实哩俱遣使朝贡九年托克托卒以其从父子托里特穆尔嗣改封忠义王赐诰印防币玉带自是朝贡不絶后又封忠顺王
　　风俗人性犷悍居惟土房衣服异制饮食异宜【陈诚西域记回回鞑靼辉和尔杂处故衣服异制饮食异宜】
　　山川天山【在哈宻城北一名雪山畨名哲哩木山匈奴过此者必下马拜南二里有盐池】马騣山【在哈宻东南境近有望郷岭岭上石龛有李陵题字处】辉和尔河【在哈宻城东一百三十余里沼河沙柳蓊鬱】娘子泉【在辉和尔河东呼珲卾端布拉克】合罗川【在哈宻卫东南境乃唐回鹘公主所居地城基尚在近有汤泉池】甘露川【在哈宻卫西北三百唐唐景龙四年于此置伊吾军】
　　土产马　槖驼　玉石　镔鐡【有砺石谓之吃鐡石剖之得镔鐡】穄米豌豆　麦　大尾羊【羊尾大者重三斤小者一斤肉如熊白而甚美】楸子胡桐律　隂牙角　香枣
　　古迹伊吾废县【在哈宻卫汉置伊吾屯后魏置县唐为伊州治县南去玉门关八百里东南去阳关二千七百二十里】纳职废县【在哈宻卫境东南汉破匈奴置宜禾都尉以为屯田唐贞观四年以鄯善故城置纳职县开元中省后复置宋史云城在大患鬼魅碛之东南望玉门关甚近】柔逺废县【在哈宻卫境唐置县属伊州神功初省入伊吾】
　　和卓【东距哈宻西连伊埒巴尔南抵于阗北接衞喇特东南至肃州凡一月程】
　　沿革本汉时车师前后王地前王治交河城即唐交河县去长安八千一百里后王治务涂谷即唐蒲类县去长安八千九百里汉元帝时置戊巳校尉屯田于前王庭以其地势髙敞遂名髙昌垒垒有八城晋时前凉张骏于交河城置髙昌郡后魏初有阚伯周者始为髙昌王其后麯嘉称王于此自后魏至隋皆来贡献唐贞观中平髙昌以其地置西州及都督府开元中改金山都督府天寳初改州为交河郡领髙昌交河柳中蒲昌天山五县初西突厥防后王地与髙昌相影响及髙昌平惧而来降以其地置庭州领金满蒲类轮台三县长安初置北庭都防府后俱防于吐蕃其地有囬鹘杂居故亦谓之囬鹘宋建隆间西州回鹘遣使来贡太平兴国中遣王延德等使髙昌雍熈初还景德初又遣使来贡元时辉和尔等地太祖平西域置达噜噶齐监治之本朝其地名曰和卓城东七十里曰柳陈城即唐柳中县城西百里曰土鲁畨即唐交河县其风俗物产大抵相同永乐七年和卓遣使朝贡宣德五年和卓王哈萨尔圗噜万户赛音特穆尔柳陈城万户敖拉齐等俱遣使贡马及玉璞至今入贡不絶
　　风俗与匈奴乌孙异俗【汉书有城郭田畜与匈奴乌孙异俗故皆役属匈奴】颇同华夏【文献通考丈夫裙头髻畧同华夏兵器有弓箭刀楯甲矟文字亦同华夏兼胡书有毛诗论语孝经歴代子史集税则计田输银无者输布其婚姻丧葬与华夏大同其人面貌类髙丽辫髪垂之于背女子亦然】事天神信佛法【同上】贵食马好骑射【宋史髙昌国传屋室覆以白垩地产五谷惟无荞麦贵人食马余食羊及鳬鴈乐多琵琶箜篌俗好骑射妇人戴油帽谓之苏幕遮】时节泼水为戏【同上用开元七年厯以三月九日为寒食冬至二社亦然以银或鍮石为筒贮水激以相射或以水交泼为戏谓之压阳气去病居民春月游者马上持弓矢射诸物谓之禳灾】
　　山川灵山【在上鲁畨西北石皆黒纹如毛髪又白石堆石骨坚润夷呼为十万罗汉削髪涅槃之所】赤石山【在土鲁畨西北峯峦秀美石多赤色】贪汗山【在赤石山北七十里夏有积雪此山之北鐡勒界也】火熖山【在柳陈城东连旦火州宋史云北庭北山中出砂山中常有烟气涌起无云雾至夕光焰若炬火照见禽防皆赤采者疑即此】丁谷山【在柳陈城北中有唐时古寺及碑刻无量夀窟塔宋史髙昌传云佛寺五十余区皆唐朝所赐额中有大藏经唐韵玉篇经音等】天山【在交河城北一名祁连山唐天山县以此为名】蒲类海【在土鲁畨西南一名盐泽又名婆悉海周四百里葱岭于□以东之水皆注于此汉张骞道西城度玉门见二水交流发葱岭趋海阗汇盐泽伏流千里至积石而再出】瀚海【在柳陈城东地皆沙碛若大风则行者人马相失夷人呼为瀚海宋史云沙深三尺不育五谷沙中生草名登相収之以食】交河【在土鲁畨西二十里源出天山河水交流绕断岸下夷名崖儿城唐交河县也】
　　土产马　槖驼　胡桃　葡萄　蚕　砂防【大如防鸷禽捕食之】砂　胡桐律　刺蜜【羊刺草上生蜜味甚佳】盐【白者如玉赤者如朱】白防布【野蚕结茧苦参上丝如细纑取织为布名白防子用以市易】镔鐡　隂牙角速霍角　阿魏【有草根株独立枝叶如葢臭气逼人生取其汁熬膏名阿魏】伊埓巴尔【东距北连】和卓【西抵赛玛尔堪南接于阗东南至肃州三千七百里】
