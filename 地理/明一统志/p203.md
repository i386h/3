<!-- { "loadSidebar": true } -->
　　流寓田京【宋沧州人徙鹿邑举进士累官兵部郎中知沧州拜右諌议大夫卒京为人尚气节喜论议着天人流术论通孺子十数书】杜衍【会稽人寓家睢阳宋庆厯中为宰相出知兖州后以太子少师致仕衍清介旧无居第既退方辑舍南都出入如平日无轩冕者】王涣【本太原人累官礼部侍郎致仕家睢阳】毕世长【本云中人父士安事母以孝闻尝求友于宋世长累官卫尉司农卿致仕遂家睢阳】冯平【本始平人以驾部郎中致仕遂家南都】朱贯【本沛国人以兵部郎中致仕家南都】赵天麟【元东平人侨居夏邑博学能文举郷贡所着有太平金镜策行于世】
