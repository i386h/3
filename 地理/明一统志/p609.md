<!-- { "loadSidebar": true } -->
　　山川大保山【在府城内竹木隂森四时不改】栖贤山【在府城北四里旧有栖贤寺】灵鹫山【在府城北五里旧有光宗兰若寺】九隆山【在府城南七里山有九岭又名九坡岭沙河源出于此相传昔有一妇名沙壸浣絮水中触沉木有感因姙产九男后沉木化为龙众子惊走惟季子背龙而坐龙因防其背蛮语谓背为九谓坐为隆故名九隆长而黠遂推为酋长山下又有一夫妇生九女九隆兄弟娶之种类遂蕃皆刻畵其身象龙文于衣背着尾世居此山之下诸葛亮南征时凿断山脉以泄其气有迹存马】卧狮山【在府城南一十五里以形似名】官市山【在府城南二十里下有芭蕉洞洞内石色如防盖之状其北有官市堰】哀牢山【在府城东二十里本名安乐夷语讹为哀牢絶顶有一石如人坐懐中有二穴名天井土人于春首视水之盈涸以卜嵗之丰凶至者见水溢以为吉兆穴下相通取左穴水则右穴水涸取右亦然又山下有一石状如鼻二泉出焉一温一凉号为王泉故又名王泉山】虎障山【在府城西二十里下出温泉】卧佛山【在府城西北二十里昔人因岩石凿为卧佛其洞与池皆号卧佛】石涧山【在府城东北三十里林峦层叠状如屏列】峡口山【在府城东南四十里下一洞广二丈金齿川流俱入此洞行地中逹澜沧江】罗岷山【在府城东北八十里澜沧江西岸髙千余仭延袤四十余里顶常有石飞下过者必趋】髑髅山【在永平县西南五里相传昔有妖食人止存髑髅有僧于此山上立神祠下建佛刹以镇之妖害遂息】罗木山【在永平县北八里】花桥山【在永平县西南二十五里】和丘山【在永平县西三十里髙可千余仭云合即雨东麓一潭四时澄澈流为木里流河西麓有泉流为曲洞河】慱南山【在永平县西南四十里一名金浪颠山一名丁当丁山极为险隘乃蒲蛮出没之所昔南诏遣将军征缅囘师多赍金寳经此山遇盗将军死之后立祠曰金浪颠山神祠北麓有泉流为花桥河】羊街山【在永平县北四十里山半涌泉周围五尺名曰一椀水行者或掬饮之亦穪便】地寳藏山【在永平县东七十里】罗武山【在永平县东北一百一十里山半有泉胜备江发源于此】横岭山【在永平县东北一百三十五里山极陡峻驿路经其上其西有泉下流为九渡河】和场山【在潞江安抚司东三十余里】掌亢山【在安抚司南六十里】雷防山【在安抚司东八十里】凤溪山【在凤溪长官司治东东西有二泉合流为凤溪】秀巗山【在施甸长官司东南二里小罗窑河源出于此】摩苍山【在施甸长官司东三里一名施甸山孤峰耸翠】石栅山【在施甸长官司西一十里】当归山【在施甸长官司西北二十五里上产当归】甸头山【在施甸长官司西南三十里其南有碧霞山】新栅山【在施甸长官司西北四十里】龙王巗【在府城西一十五里一山中断两崖壁立如斧劈之状】澜沧江【经府城东北八十五里罗岷山下汉明帝兵开南行者愁怨作歌曰汉徳广开不賔度愽南越澜津渡澜沧为他人渡处旧以竹索为桥后废本朝洪武末镇抚华岳铸二铁柱于两岸以维舟】银龙江【在永平县东守御城跨其上源自上甸里合木里河又南合曲洞河又东南过萨佑河花桥河又东南入澜沧江】胜备江【源出罗武山南流经永平县东南境合九渡双桥二河至防化府合溪备江】潞江【旧名怒江源出雍望经安抚司之北两岸陡絶瘴疠甚毒夏秋不可行防氏封为四渎之一】清水河【一出本府阿隡村一出甘松坡下合流至安抚司城东北合凤溪郎义河又至府城东南合沙河诸水入于峡口洞】沙木河【源自顺宁府经府城东北百余里西北入澜沧江】坪市河【一出甸头山一出石甸寨合流经施甸西又南合蒲缥寨涧水经新栅山口从陡崖飞下下流入于潞江】光明井【在府城东五里唐大厯□井傍见三角牛四角羊鼎足鸡井中有火烛天南诏遂塞之】龙泉【有二一在府城北郎义村析为三一在上丛村皆有灌溉之利】昜罗池【在府城南周三百余步源自池底涌出相传昔有妇沙壸触沉木而感孕生九子即此池也】大诸葛堰【在府城南一十五里其东有东岳堰及小诸葛堰皆有灌溉之利】甸尾堰【在府城南三十里周广二里】
　　土产金【澜沧江濵出有金沙洗取融为金】琥珀【生地中其上及旁不生草深者八九尺大者如斛削去外皮中成琥珀】土码瑙【哀牢山支岭出】缥□【即白□布坚厚缜宻颇类丝防】紫防榔马金囊【状类白荳蔻嚼涂恶疮甚效或食一枚饮泠水即无所伤】蒌叶藤【叶似葛蔓附于树可为醤即汉书所谓蒟醤也实似桑椹皮黒肉白味辛合防榔食之御瘴疠】波罗蜜【实大如味甘酸】猩猩【兽如人能言】铁　铜　茶　漆　细布【桐花绩为布洁白不受垢】
　　公署永昌卫【在府城内嘉靖中建】
　　学校永昌军民府学【即金齿司学旧在府城中正坊西正统九年移置防勲坊东嘉靖中陞府学】腾越州学【在州治东】保山县学【在县治南】永平县学【在县治南已上三学俱嘉靖中建】
　　宫室安邉定逺楼【在府城南洪武十七年建】观骑楼【在府城南七里永乐二十年建】关梁永平御【在永平县治东北城周五百九十丈有奇洪武十九年建内有金齿前前右右二千戸所】清水关【在卧佛山西】山逹关【在府城东北七十五里阿章寨】蒲关【在施甸长官司莾由寨】丁当丁山关【在南山】上甸关【在永平县北二十里】花桥关【在永平县西南四十里】潞江关【在潞江东岸】众安桥【在府城南七里跨沙河】北津桥【在府城北二十里为屋其上又东十里有东津桥皆跨清水河】凤鸣桥【跨沙木河】太平桥【跨银龙江其东北又有安定通市二桥】关索寨【在永平县东北四里周廻二里俗传蜀汉将关索所筑】
　　寺观法明寺【在大保山内有井水清冽烹茶甚香其东有观音寺】龙泉寺【在府城南门外】卧佛寺【在卧佛山东麓】天王寺【在府城北二十五里其南五里有光尊寺】卧狮寺【在卧狮山下】普济寺【在永平县治西】
　　祠庙武侯庙【在府城南一十里蜀汉诸葛亮擒孟获屯营于此民懐其徳立祠祀之至今土人自称为诸葛之遣民因名诸葛村元掲徯斯诗炎精厌东都卧龙起南阳汉业入三顾蜀日宣重光岂伊山川阻况在兵力强八阵通神明二表贯穹苍天运有隆替吾君自虞唐煌煌十万师声威摇八荒大星陨渭南万古一悲伤但使汉贼分安有终不亡桓桓萧将军双旌出永昌下马城南祠为我酹一觞】忠毅祠【在大保山下本朝正统三年征麓川都督方政率众渡潞江力战死之赠威逺伯谥忠毅士人哀慕立祠祀之】
　　古迹废不韦县【在府境汉武帝置徙南越相吕嘉子孙宗族居之以嘉为不韦后因名不韦以章其先人之恶东汉永昌郡治此】废哀牢县【在府境故牢王国东汉永平中置哀牢县属永昌郡晋因之后废】废慱南县【在永平县境东汉永平中置晋因之后改曰永平】诸葛营【在府城南一十里其东东岳堰内一土墩周廻三十余丈髙六尺随水髙下虽盛潦不没俗谓武侯旗台】万箭树【在澜沧江南三十里叚氏时蒲蛮出没经此过者射其树以厌胜之至今犹然树髙五尺而簇如猬刺】
　　名宦汉郑纯【永昌太守为政清洁夷人安之】三国王伉【蜀汉永昌郡丞时雍闿叛伉与吕凯率吏民闭境拒闿十余年诸葛亮表封亭侯陞永昌太守】唐张罗疋【南诏清平官永昌郡都督以破蛮功陞大监军故有碑在城南称其义勇有度量】本朝戴希灏【嘉靖中同知永昌府岂弟亷明八年如一郡人至今祀之】
　　人物三国吕凯【永昌人蜀汉时为本部功曹雍闿闻先主崩叛降吴凯与府丞王伉率属吏民拒闿能全其节诸葛亮表之曰吕凯执忠絶域不意永昌风俗敦直乃尔以为云南太守封阳迁亭侯后为叛夷所害】晋吕祥【凯子仕为南夷校尉子孙世为永昌太守李雄破宁刑诸吕独不附举国固守】本朝张志淳【其先江宁人洪武中迁金齿司志淳登成化甲辰进士由吏部文选司主事起家仕至南京户部右侍郎学行两全名实并懋卒赐葬祭乡贤祠祀之】张合【志淳子年十六举云贵乡解第一嘉靖壬辰第进士授户部主事歴官兵部吏部累陞湖广按察司副使居家孝友莅官亷正士林重之称为贲所先生没而祀于乡贤祠所着有贲所文集诗集及稻虀漫笔八语编游宦杂抄贲所日记诸藁藏于家有宙载行于世】石雷【其先丹阳人宋学士石曼卿十六世孙洪武中迁金齿司举嘉靖丙午亚元性直谅尚气节官四川叙州府道判以忧归遂不仕读书保秀山中絶迹公门灌蔬课子所着有保秀堂诗稿文稿学稿外稿行于世子元麟登万歴甲戍进士】
　　北胜州【东至马刺长官司界三百五十里西至鹤庆军民府顺州界二十里南至大理府云南县界一百六十里北至澜沧卫蒗蕖州界五十里自州治至南京八千三百里至京师一万一千七百五十里】
　　建置沿革唐贞元中南诏异牟寻始开其地名北方赕徙弥河白蛮及罗落麽防诸蛮以实其地号成偈赕又改名善巨郡宋时大理叚氏以髙大惠治此郡改为成纪镇元宪宗时内附至元中置施州寻改北胜州后陞为府属丽江路军民宣抚司本朝洪武十五年改为州属鹤庆军民府后属澜沧卫正统间改直云南布政司编戸一十五里
　　郡名善巨【防氏名】
　　形胜一江外绕三关内固【云南志】山川险阨【郡志地广人稀山川险阨】风俗气习朴野【郡志七种杂处气习朴野七种盖弥河曰蛮罗落么防冬门寻丁俄昌诸蛮也】勤于耕织【云南志境内白蛮与麽防蛮稍异而妇人尤勤于耕织】巢处山林【同上有蛮栗些亦罗罗别种巢处山林猎取禽兽以给食】人物勇厉【旧志人物勇厉大防与丽江府同】
　　山川拜佛台山【在州治西】乌洞山【在州西二里上列五峯下一洞广丈余深不可测】东山【在州东三里石壁间刻释迦观音二像题曰唐吴道子笔】甸头山【在州北一十五里羣峰耸列林木森蔚土人于此牧羊又名牧羊坪】陈海【在州南四十里周八十里相传本陆地有姓陈者居此一夕沉为海故名】金沙江【源自丽江府由西而东环州治一名丽江即古丽水也】桑园河【源自云南县经州西南百五十里桑园村下流入金沙江】龙潭【在州西十五里泉有九眼溉田万余畆下流入金沙江】春水泉【在州西北五里水清白毎嵗三月居民携酒馔赴泉畔为宴乐汲泉和盐梅诸物饮之谓之吃春水】温泉【有二一在州南枯木村一在州南沙田村】呈湖【在州南五十里灌田百余畆下流入金沙江】
　　土产白鱼【陈海出状如鲤而色白】攀枝花【状如绵花可铺褥亦可为布】乌木【色黒性坚可为器用】桑木【生于石上者为上等可为弓材】山鸡　荏苒　松子【俱府境出】
　　关梁桑园桥【跨桑园河】延夀桥【在州治西跨四城乡之小溪】
　　寺观大徳寺【在州治西】
　　古迹磨崖碑【在州之东山涧中涧壁上有磨崖碑字讹莫辨】
　　人物髙策【北胜州人本酋长之裔洪武十四年平云南防甫七嵗率所部先附后二年入觐送国子监读书及长遣使送囬为土官令所歴土官视效之涖事之日即禁通把事□置田宅以渔于民邉境赖之以宁】
