<!-- { "loadSidebar": true } -->
　　关梁迎晖桥【在府城东】大兴桥　南平桥【俱在太平州治前】武安洞桥【在万承州治西】通利桥【在龙英州通利江】那绵桥【在思同州治西南】防稔桥【在思同州东北四里】防怀桥【在思同州东北五里】府前渡【在府城南路通思明府及思陵上思忠江等州】
　　寺观积庆寺【在府治北元天厯中建本朝洪武间重修】弥陀寺【在府城东北元建本朝重修】妙观【在府城东北元建本朝永乐初脩寻燬正统间重建】三清观【在万承州治前元建而燬本朝宣徳初重建】
　　名宦元李维屏【太平州土官至元间陞太平路总管爱民如子民至今称之】
　　思明府【东至广东钦州界三百里西至交阯界一百三十里南至思陵州界八十里北至江州界四十里自府治至南京六千三百六十里至京师九千五百二十七里】
　　建置沿革古百粤地汉属郊阯郡唐置思明州邕州都督府宋邕州永平寨元至元二十四年改置思明路本朝洪武元年改为思明府领州五
　　忠州【在府城东宋建属邕州迁隆寨元属思明府本朝因之编戸一里】思明州【在府城西北宋置属太平寨元属思明路本朝因之编户一里】上石西州【在府城西唐置石西州宋嘉祐间改为上石西州属永平寨元属思明路本朝因之编户一里】下石西州【在府城西宋分石西州置属永平寨元属思明路本朝因之编户一里】慿祥州【在府城西北宋为慿祥洞属永平寨元属思明路本朝洪武十八年置慿祥镇永乐二年改为县嘉靖中陞为州编户二里】思州
　　形胜石山卓立江水回绕【郡志】
　　风俗畏官法无医药【郡志蓬头跣足畏官法无医药如有假贷则刻竹比指信若契书】山川囘团山【在府治西南一十里】公母山【在府治南一百二十里顶有两峰相对】藏旦山【在忠州西南一百二十里】栋抱山【在西平州南三里】逐象山【在思明州东】古望山【在上石西州北】白乐山【在下石西州治北峯峦耸秀林木苍翠】坡干山【在慿祥州治北山有六尖峰】风门岭【在府城北一十里】磨天岭【在府城南一十五里】明江【源出十万山流绕府治南又北流一百八十里入龙州龙江宋陶弼诗几年来瘴外此夜宿溪中照枕残鸡月吹灯落叶风卢循犹伪国杨仆已衰翁起戴寒星去前村烧影红】马跑泉【在府治西元镇南王讨占城城师还思明士卒饮明江水疾作祷于神忽马跑地有水涌出味甘美千百人汲之不涸遂甃为井又名太子井本朝洪武初建楼其上】
　　土产锦地罗　金汗木　塞住药
　　关梁广徳桥【在府城西二十里】永昌桥【在府城西五十里】
　　寺观广明寺　真庆观【俱在府治西】
　　古迹铜柱【在府界汉伏波将军马援立宋陶弼诗玺书行绝域铜柱入中原】
　　思恩军民府【东至栁州府上林县界二百五十里西至果化州界一百六十里南至南寜府武縁县界一百二十里北至庆逺府河池县界一百七十里自府治至南京七千五百里至京师一万一千三百里】
　　建置沿革古百粤地汉属交阯郡唐置思恩州邕州都督府宋邕州迁隆镇元属田州路本朝洪武初因之永乐三年改广西布政司正统五年改为思恩府寻改思恩军民府编户二十里
　　形胜山屹立乎前水流绕其后【郡志】
　　风俗粗知礼义【郡志猺獞杂处不事诗书自本朝建学粗知礼义稍有变者】
　　山川笔架山【在府治前五峯并耸形如笔架】独秀山【在府治东耸然特立又名印笏山】防江【在府城北】涌泉井【在府城东北三里其水一日三涌】
　　学校思恩军民府学【在府治南正统十二年建】
　　宫室筹边楼【在府城东景泰二年建】
　　关梁兴隆桥【在府城内】普济桥【在府治西】
　　寺观妙观【在府治东南正统七年门】
　　镇安府【东至向武州界八十里西至交阯广源州界三百五十里南至都康州界六十里北至奉议州界四十里自府治至南京七千六百五十里至京师一万一千四百九十五里】
　　建置沿革古百粤地汉属交阯郡宋于镇安洞建右江镇安军民宣抚司元改镇安路本朝洪武二年以旧治僻逺移建废冻州改镇安府编戸二里
　　形胜高峰峻岭环带左右【郡志】雷髙据其左马鞍翼其右【新志】
　　风俗性资梗执情义乖疎【郡志】婚姻以牛酒为聘【新志】山川岜笔山【在府城北上有数峯相连】云山【在府城东峰峦耸拔】敢山【在府城西十五里下有泉水出焉】雷髙岭【在府城东上有石人】感防岩【在府城西四百五十里周回二十余丈内有石柱大如盘故又名盘石岩其侧有镇安洞】防命江【在府城南】咘来泉【在府城北】归顺江【在府城西归顺洞侧】咘桑泉【在府城西一百五十里】莲花塘【在府城南其水四时不涸灌溉之利甚溥】黑洞水【在府城南二百余里洞中水长流】那盎陂【在府城东三里潴水溉田】
　　土产降香　黄蜡
　　关梁南定桥【在府城南】积福桥　接送桥【俱在府城北】
　　寺观云山寺【在府城东】三清观【在府治东洪武二十年建】
　　田州【东至南寜府界五百三十里西至泗城州界一百一十里南至奉议州界一百里北至庆逺府东兰州界二百五十里自州治至南京七千五百二十里至京师一万一千三百三十里】
　　建置沿革古百粤地汉属郊阯郡唐邕州都督府宋始置田州属邕州横山寨元改置田州路军民总管府本朝洪武初改田州府省来安府入焉寻改田州领县一
　　上林县【在州城东南三百八十里宋置横山寨元属田州路本朝因之编户一里】
　　郡名田阳【古名】
　　形胜山平地旷【郡志山平地旷控百粤以分封包镇安而奠壌】
　　风俗礼义粗疎【郡志地接交阯礼义粗疎男以青布为巾女戴竹笠惟耕织与中州颇近】山川横山【在州城东南一十里山势蜿蜒横列故名】怕武山【在州城西一十里】岜野山【在州城东三十里】右江【在府城东南源出云南富州歴上林洞至本州流入南寜府界宋陶弼诗昔年观地志此水出牂牁防岸深无底平流暗起波感恩来客少射影短狐多未老诸蛮在楼船恐再过】万洞溪【在州城西二十里其水深濶居民常渔于此】那霸泉【在州城西五十里四时不竭】
　　宫室嘉乐亭【在州城西二十里正统十三年知府岑绍建为游观之所】
　　关梁广济桥【在州城东一十里】保合桥【在上林县治北】
　　寺观观音寺【在州城东洪武中建】报恩寺【在观音寺前正统间建】天观【有二一在州城东洪武中建一在上林县治东元至正间建】
　　古迹田州旧城【在州城东四十里遗址尚存宋陶弼宿田州诗路下牂牁水石间三分才过二分山年光欲尽家犹逺岚气虽疎已斑賔从笑谈讥独进儿曹音信喜生还南风一夜吹乡梦数刻飞过五岭关】买马市【在州境宋绍兴间设横山寨买马市于此】
　　泗城州【东至东兰州界三百里西至上林长官司界一百二十里南至田州界一百八十里北至永寜州界一千里自州治至南京七千六百里至京师一万一千四十五里】
　　建置沿革古百粤地汉属交阯郡宋建泗城州邕州横山寨元田州路本朝因之洪武初移治古磡洞广西布政司编戸三里
　　形胜山明水秀地僻林深【州志】迎晖耸竒饯旸拔秀【同上】风俗渐习礼法【州志防葬之日男女歌唱婚姻之后父子各爨自本朝以来渐习礼法】山川凌云山【在州治北山极髙峻】迎晖山【在州治东山势朝阳故名】饯旸山【在州治西山形端雅如饯纳日】澄碧水【在州治东北三里】龙渊水【在州治南一百五十里】
　　土产降香　雄黄　蜡　柑　缩砂　草果　麖　乌药
　　关梁罗慱关【在州境本朝置廵检司于此】丰乐桥【在州治南】
　　利州【东至泗城州界八十里西至安隆长官司界一百五十里南至田州界二百五十里北至永寜州界九百里自州至南京七千六百里至京师一万一千四十五里】
　　建置沿革古百粤地汉属交阯郡号阪丽庄宋建利州属邕州横山寨元因之本朝洪武初改广西布政司编户一里
　　形胜郡山秀拔【州志】蒙东注阪作南流【同上】
　　风俗刀耕火种异居各爨【州志】婚丧用俗礼讴歌娱乐【同上】山川白丽山【在州治北】巴牙山【在州治西二里】阪丽水【在州治北二里】蒙水【在州治东一百三十里】阪作水【在州南八十里以上三水皆小溪乱石嵯岈难通舟楫】奉议州【东至田州界一十里西至田州界一十五里南至镇安府界一百二十里北至田州界一里自州治至南京七千五百一十里至京师一万九百五十五里】
　　建置沿革古百粤地汉属交阯郡宋置奉议州初属静江军节度使后属广西经畧安抚司元属广西两江道宣慰司本朝洪武五年省入来安府七年复置二十八年改置奉衞寻罢衞复置州直广西布政司
　　形胜山环水绕【州志】石门峙其东南右江环其西北【新志】风俗耕种纺绩讴歌娱乐【州志】男巾青布女戴竹笠【同上】山川唏沙山【在州城南一十里】石门山【在州城东南六十里】右江【在州城北源出富州流至南寜府合江镇与左江合】
　　闗梁通济桥【在州城东二里】州门渡【在州城北门外】
　　古迹奉议州旧城【在州城东五十里元大徳间筑此城本朝洪武初迁于砦林村遗址尚在】向武州【东至田州上林县界五十里西至镇安府界一百二十里南至太平府镇逺州界七十里北至田州界一百二十里自州治至南京七千五百里至京师一万九百四十五里】
　　建置沿革古百粤地汉属交阯郡宋置向武州横山寨元田州路本朝洪武间改置向武军民千戸所三十三年罢所复置州直广西布政司
　　形胜塘濵龙回坡州虎据【州志】马鞍左峙枯榕前绕【新志】风俗人物粗疎【州志】病不服药　婚以槟榔为礼【俱新志】山川马鞍山【在州城东三里以形似名】武城山【在州城南】坡州山【在故富劳县北三里山形如虎又名虎山】塘濵山【在故富劳县西五里山势萦纡耸秀下有塘濵泉】枯榕江【在州城南源出镇安府流经故上林县入右江】渰江【自太平府境流至本州与多罕泉江枯榕江合达于南海】
　　寺观观音寺【在故富劳县北五里洪武二十八年建】天观【在武城山顶洪武中建】古迹向武州旧城【在州城西北五里元筑延祐间迁于岜捧村故址尚存】武林县【在州城东一十里元建本朝永乐初省入富劳县】富劳县【在州城北三十里元置本朝洪武间没于夷獠三十五年复置寻并入向武州】废向武千户所【洪武中置正统中□贵县】都康州【东至龙英州界二十里西至镇安府界一十里南至龙英州界五里北至向武州界五里自州治至南京七千五百十里至京师一万九百九十五里】
　　建置沿革古百粤地汉属交阯郡宋置都康州横山寨元属田州路本朝初因之洪武间为夷獠所据三十二年复置直广西布政司
