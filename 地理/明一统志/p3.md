<!-- { "loadSidebar": true } -->
　　形胜山雄峙水环绕【府志闗塞诸山雄峙于西北浑河诸水环绕于东南】天府之国【史记苏秦説燕文侯曰燕地方千里带甲数十万此天府之国也】一大都会【寰宇记箕星防为幽州分为燕国南通齐赵为一大都会】博大爽垲【宋范镇幽都赋地博大以爽垲兮亘绳直而砥平】地处雄要【金史梁襄传燕都地处雄要北倚山险南压区夏若坐堂隍俯视庭宇又云居庸古北松亭等闗东西千里山峻相连近在都畿易于据守】形势雄伟【元穆呼哩传幽燕之地龙蟠虎踞形势雄伟南控江淮北连朔漠驻跸之所非燕不可】
　　风俗多文雅士【隋志自古言勇侠者皆出幽并然涿郡太原自前代以来多文雅之士】人多技艺【地志水甘土厚人多技艺】沈鸷多材力重许可【唐杜牧集幽并之地其人沈鸷多材力重许可】多感慨悲歌之士【唐韩愈送董邵南序】自古号多豪杰【宋苏轼集幽燕之地自古号多豪杰名于图史者往往而是】人性寛舒【舆地记】劲勇而沈静【宋苏轼燕论】风俗朴茂【宋范镇幽都赋风俗朴茂蹈礼义而服声名】
