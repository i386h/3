<!-- { "loadSidebar": true } -->
　　流寓干宝【本新蔡人徙居盐官博览书记着晋纪二十卷直而能婉时称良史作搜神记三十卷人谓鬼之董狐仕晋为始安太守】裴觉【本长安人唐光啓中为杭州刺史属董昌作乱兵兴道阻觉遂留家于杭子坚仕吴越钱氏累官至丞相】鲜于枢【其先涿郡人后居杭枢风流文雅善为诗歌尤工行草吴兴赵孟頫以能书名世亦推重之为元江浙行省都事迁太常典簿致仕】苏尔约苏哈雅【元功臣阿尔哈雅之孙生而神彩秀异膂力絶人及长忻节读书吐辞为文出人意表仕为翰林侍读学士称疾辞还江南卖药钱塘市中诡姓名易服色人无有识之者自号酸斋】邓文原【绵州人父漳徙钱城因家焉至元中辟为杭州路儒学正累迁至浙西江东湖南亷访使所至多所平反仕止国子祭酒翰林侍讲学士为人内严外恕博学能文卒諡文肃】张翥【元晋宁人父为饶州安仁县典史又为杭州钞库副使翥少时豪放不羁好蹴踘喜音乐父忧之翥一旦翻然易业闭户读书在安仁受业大儒李存未几留杭又从仇远先生学遂以诗文知名后累官翰林学士承防封潞国公】
