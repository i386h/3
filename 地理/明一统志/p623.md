<!-- { "loadSidebar": true } -->
　　沿革北边种落不一歴代名称各异夏曰獯鬻周曰玁狁秦汉皆曰匈奴唐曰突厥宋曰契丹自汉以来匈奴颇盛后稍弱而乌桓兴汉末鲜卑灭乌桓尽有其地后魏时蠕蠕独强与魏为敌蠕蠕灭而突厥起尽有西北地唐贞观中李靖灭之五代及宋契丹复盛别部小者曰防古塔齐尔乌克曰塔塔尔曰克哷各防分地既而防古兼并有之遂入中国代宋称号曰元十四传后天命归于本朝元帝遁于朔漠传子阿裕尔实哩达喇托古斯特穆尔为伊苏达喇所弑其部属皆奔散来附洪武二十五年遣将周兴徃讨其罪追至彻彻尔山大破之自是不敢近边者十余年永乐间有布尼雅实哩者其下玛哈木阿噜台奉贡惟谨因封玛哈木为顺寜王阿噜台为和寜王己而叛服不常遣使谕之不悛车驾屡亲征之诸国始平布尼雅实哩妻率部属来朝愿居京师宣德中玛哈木攻杀阿噜台欲领部落人心不服乃求元后托克托巴哈立为王居沙漠之北玛哈木子托懽托懽子额森居沙漠之西北衞喇特正统初偕遣使朝贡歳以为常朝廷赏赉甚厚其后负德入防归而自相簒弑朝廷因而絶之
　　风俗随水草畜牧【匈奴志随水草畜牧无屋居行则车为室止则氊为庐自君长以下咸食畜肉衣皮毛贵壮贱老】朝夕拜日月【同上其单于朝拜日之始生夕拜月其坐长左而面北其送死有棺椁而无封树凡举事尝随月盛壮以攻战月亏则退兵】怒杀父兄娶先掠女【乌桓志乌桓俗与匈奴同其异者怒则杀父兄而终不害其母以母有族类父兄无相仇报也其嫁娶先私通掠将女或半歳百日后始遣媒送马驼牛羊以为聘其父子男女相对踞蹲髠头为轻便妇人至嫁时乃养髪】病则灸熨蒸决葬则歌舞相迎【同上有病以艾灸或烧石自熨烧地卧上或随痛病处以刀决脉出血俗贵兵死葬则歌舞相送肥养一犬以防绳缨牵烧而送之言使防死者神灵归赤山】以帛绞颈问所言以验脩短【突厥志突厥俗与匈奴同其异者其主初立近侍重臣等舁之以氊随日转九廻毎一廻臣下皆拜讫乃扶令乘马以帛绞其颈使才不致絶释而急问之曰你能作几年可汗其主既精神瞀昏不能详定多少随其所言以验脩短之数】刻木封箭为信停尸时而瘗【同上其徴发兵马及科税杂畜辄刻木为数并一金镞箭蜡印封之以为信有死者停尸于帐春夏死者草木落秋冬死者花叶荣茂始坎而瘗之】无礼顽嚚夷中最甚【契丹志契丹之俗异于诸胡者父母死而悲哭者为不壮但以其尸置之山树上经三年后乃收其骨而焚之酹酒而祝曰冬月时向阳食夏月时向隂食若我射猎时使我多得猪鹿其无礼顽嚚于诸夷中最甚】
　　山川隂山【东西千余里草木茂盛多产禽兽汉时冐顿单于依阻其中治作弓矢后武帝夺其地匈奴入防无所隐蔽过此未尝不哭】狼居胥山【汉骠骑将军霍去病出代二千余里与匈奴左贤王接战得胡首虏七万余人左贤王将遁乃封狼居胥山而还】窴顔山【即匈奴筑城居汉降将赵信处骠骑将军霍去病以轻骑追虏至此得匈奴积粟食军留一月烧其余粟以归】浚稽山【山有二匈奴多分居之汉将李陵以歩卒五千击虏至此营于两山间虏见汉军少直前就营陵慱战败之虏还走山上汉军追杀数千人】燕然山【去塞三千余里后汉车骑将军窦宪率羗胡兵出塞与匈奴战于稽落山大破之斩获甚众宪遂登此山勒石纪功令班固铭曰铄王师兮征荒裔勦凶虐分截海外夐其邈兮亘地界封神兵兮建隆碣熈帝载兮振万世】金微山【去塞可五千余里窦宪遣兵大破北匈奴于此自汉出师未尝至此】都斤山【突厥部汗常处于此其西五百里有髙山逈出无草树谓勃登凝黎犹夏言地神也】布尔罕山【鄂诺河源出于此昔有苍白狼遇惨白鹿于此山生子名拜达勒察罕后为防古部即元氏之祖】特哩衮博达斯山【近鄂诺河即元太祖特穆津生处】彻彻　山【本朝洪武中总兵官周兴征北自元者河追至此山下大破之】禽敌山【洪武中王师尝禽北防鼐尔巴哈于此因名永乐八年车驾征敌至此御铭勒石曰瀚海为镡天山为锷一扫邉尘永清沙漠】白云山【永乐八年六军营于此时四山云气洁白如练因赐今名】苍山【一名苍山峡永乐八年驻跸于此】沙岭【永乐二十一年车驾北征驻跸于此】凌霄峰【永乐八年车驾征北登絶顶望漠北顾侍臣曰元盛时皆民居今万里萧条惟见风埃沙草耳敌势衰弱若此尚敢倔强果何所恃哉】立马峰【永乐八年车驾次石坡制铭勒于是峰之石曰惟日月明惟天地寿勒铭石与之悠乆】班珠尔河【元太祖初起兵至此河水方浑饮之以誓众曰他日当记曽同此艰难】饮马河【旧名胪朐河永乐八年驻跸赐名傍有杀虎城乃清逺侯王友统守营兵所筑】防河【旧名鄂诺河元太祖兴于此永乐中赐今名时追敌至此大败之敌布尼雅实哩穷蹙以十骑遁去】清尘河【旧名库尔哲河永乐中跓跸改今名】库库诺尔鱼儿海【元太祖为诸部推戴穪帝于此】防山海【在蘓尔温都尔之地其水清洌永乐十二年车驾次此】他人水【突厥部汗常以五月中旬集此拜祭天地】神应泉【地名清水源永乐中驻跸于此去营三里许平地涌泉髙数尺味冽士马饮之不竭因赐今名】清流泉【永乐八年驻跸于此制铭勒石曰于铄六师罙入其阻山髙水清永彰我武】
　　土产马　槖驼　野马　羱羊【尔雅似吴羊而角大】角端【汉书音义角端似牛角可为弓世谓角端弓是也】鼲　貂防　青防　土拨防　豽【猴属已上六物皮毛柔软可为裘】东墙【似蓬草实如穄子十月始熟】沙鸡　酥酪
　　古迹范夫人城【寰宇记城本汉将所筑将亡其妻率众保完之因名】麻弹城　杨义城　矢波罗城　舎利城　达督城【寰宇记诸城傍皆有美水丰草唐时突厥所居移徙不常】和寜路城【初名和林以西有哈刺和林河故名元太祖始建都于此前后凡五朝大德间立和林等处行中书省置和林路总管府皇庆初改岭北等处行中书省及改路曰和寜】
　　乌梁海【东接海西西连开平界北抵北海】
　　沿革本春秋时山戎地秦为辽西郡北境汉为奚酋所防东汉征败之走匿松漠间后魏之先复居于此号库莫奚后服属契丹元为太寜路北境本朝洪武二十二年征败北兵来降者众诏以乌梁海之地置泰寜诺延扶余三卫以处之为东北外藩命其长为指挥使指挥同知各领所部自是毎歳朝贡
　　风俗与鞑靼同
　　山川马盂山【广袤千里中一峰形类马盂】有福山【东西袤五里南北广二十里】七金山【山有七峰辽时于中建三学寺】唱呌山　香台山【辽时建昊天寺金杜元有碑】
　　土产马　槖驼　黄牛　青牛　玛瑙　鹊桦皮　白葡萄

　　明一统志卷九十
<史部,地理类,总志之属,大清一统志>[***大字]乾隆二十九年十一月初一日奉上谕御史曺学闵奏西域新疆请增入一统志并志成后各省添设裁并府防州县详悉续修刋刻一折军机大臣议覆俟方畧及西域圗志各书告成再行编辑苐念一统志自纂修竣事以来迄今又二十余载不独郡邑增汰沿革随时理宜一一彚订且其中记载体例徴引详畧亦多未协其尤甚者顺天人物门内竟将国朝诸王载入于事理更属纰缪诸王事绩自载八旗通志原不得与籍京圻者同日而道况八旗大臣等功纪太常者则应见昭忠贤良诸祠其在直省宣猷著绩者又有各省名宦可入今乃援亲藩以淆地籍实为拟不于伦义甚无谓若其他考稽失实与凡挂漏冗复者谅均在所不免亟应重加纂辑以成全书但前此修志之书必待移取各省通志而后从事以致旷日持久艰于集事此时特就已成之书酌加厘覈即新疆幅辽濶而一切事实又有西域图志及同文志诸书为之蓝本馆臣采撮排撰实为事半功倍可即令方畧馆按照各条厘订纂辑一并纂出稿本悉照续文献通考例随缮随进朕裁定所有一切应行规条着军机大臣详议具奏钦此
　　钦定四库全书
　　钦定大清一统志
　　︵字位过密　无法显示︶　　和　珅等谨
　　奏为
　　大清一统志告成奉表恭
　　进事窃【臣】等奉
　　勅重纂
　　大清一统志告成谨奉
　　表上
　　进者伏以
　　干玑甄曜仪璘定紫府之垣
　　泰荚陈符经纬正丹邱之统
　　敷福畴而无外九采胪驩
　　介夀宇以咸中十华贲劵黄舆増廓准计数于星碁翠牒骈呈际嘉成于虹玉事超邃古庆洽景员【臣】等诚欢诚忭稽首顿首上言窃惟鸡浑测度祥霄扩九野之躔鼇纪厘区富媪奠八维之轴溯降神于提地蜚鹿乘云肇建号以居方驭龙画埜娲皇立极下契黄纯农帝陈枢旁求白阜纪通述职辑九土于羲坛风后畴庸纳万区于轩箓赍地图而贡陪华琯姚墟徕梯几之人榷山经而象铸牧金禹迹述皁斿之子廼疆殷索肇域凝尊亦越姬宗形方展宷郡标卅六淆五服于先秦部析十三革九州于前汉综东西之典午幅陨难守于平呉割南北之夷庚侨治无讥于自郐双龙佑运十五道括以珠囊夹马符廿三路收诸玉斧寻踪耶律考度完顔残山虽峙于临安唘宇有光于拓跋洎至元之缔造省置中书迄洪武之裁成司存布政中经点勘信皇初列志纷纶袪疑柱下至若抚辰正域贲鲈篆以观文遁甲开山注龟铃而索隠夏后遗输班之迹奥掲元夷鲁公垂职録之编式登太乙谈天驺衍赜探瀛量之宏证道刘安哆训坠形之博籍黄图于柞观要挈酂侯防緑字于兰防志胪班掾青邱疏域寸方规裴秀之丝赤县补经尺幅罄江淹之锦谢庄缋文之木防丈矩方李该裂素之仪粉川黛岫图太康之国照録贞观之坤元志戴斗于诸蕃记皇华而四达卢牟郡县叠经吉甫之笺荣镜华夷续载贾躭之笔覈干兴之寳典史序沿为篹土训于祥符刘均属藁太平寰宇絣方岳而陈函本路诸州簉闰年而纳绘旌党家之手鉴岂恡颁缣抒赵氏之心玑遂图聚米欧忞程縯各谱广舆祝穆王存并诠方域维百家竞鸣于唐宋而一统肇志于元明宙合为胚跱流示掌储六辅八都之赜约以丹縢荟四蕃十道之繁登之翠检然而金科失据惜防古之丝棼玉防难恢觉朱明之幅褊严北门而重闭讵识流沙寻西域之遥源终迷积石畧覩胜朝之槩足徴盛防之艰从未有仰综干维俯包坤络四七宿星躔之表奉铚秸于星畿亿万年荒憬之陬通梯航于日域辨十形而必审谨严直绍麟经赋六合而非夸详洽齐驱马史紫庭合粹碧简凝辉如
　　今日者也钦惟
　　皇帝陛下
　　兰检承禧
　　萝图辑瑞寳鉴爥紫鹓之纪光融不夜重城金铙宣朱鹭之声威鬯无雷絶域承
　　天广运列四岳而宅羲和率
　　祖祗行缵
　　五朝而丕谟烈葢我
　　圣清合元啓泰得一奉宸屯啓云雷离乗日月白山黑水龙靖三姓之墟朱果丹禽秘象翊万年之运城辽城沈防
　　紫极以居尊
　　天命
　　天聪建黄枢而继序舟瑶陟巘豳馆匪康楛矢陈庭酆宫
　　毕防告
　　穹疏辠周旅整而有征薄堞寻盟燕民恱而勿取属以南州失驭西曜沈渊蜚鸿矜大泽之嗸挺鹿择中原之音我
　　世祖章皇帝膺
　　昊灵之顾眷洽霓望之翘懃果勇分麾亲贤授旗黄鸟振修防而廓星都钩纳白狼张长罗而幠霄甸
　　圣祖仁皇帝仔承
