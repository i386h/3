<!-- { "loadSidebar": true } -->
　　通安州【附郭古筰国地名三赕蛮云様渠头汉置定筰县属越嶲郡唐改定筰曰昆明属嶲州又陞为昆明军太和后为越析麽防诏地后并于南诏宋时濮繲蛮居之其后麽些蛮又据之世属大理元初置三赕管民官至元中置通安州本朝因之编户一十三里】寳山州【在府城东二百四十五里汉为益州郡邪龙县境东汉属永昌郡唐时为麽些蛮所防元初内附名其寨曰察罕忽鲁罕至元间置寳山县寻陞为州属丽江路本朝因之编户六里】兰州【在府西三百六十里东汉永平中置南县属永昌郡唐时地属南诏为獹蛮所居名罗眉川防氏阁罗鳯尝徙善阐阳城堡宋时大理叚氏始置兰沧郡以董庆者治之后周姓彊盛遂与董分为二部以江为限元初内附至元间置兰州属丽江路本朝洪武十五年改属鹤庆府后仍旧属编戸四里】巨津州【在府西北三百里唐为罗婆九赕濮獹二蛮所居后麽些蛮夺其地南诏又并之属丽水节度元初内附至元间于九睒置巨津州属丽江路本朝因之编户六里】
　　郡名丽江【元名】
　　形胜东有丽水西有澜沧南接大理北距吐蕃【元志】丽江环带三面【元史寳山州在雪山之东丽江西来环带三面】大理要害地【同上巨津州北接三川铁桥西隣吐蕃实大理西北陬要害地】横连千里雄据九赕【旧志】
　　风俗衣同汉制【元志汉裳蛮本汉人部种在铁桥惟以朝霞纒头余同汉服】俗不颒泽【同上麽些蛮与施蛮皆乌蛮种俗不颒泽好饮酒歌舞】善骑射最勇厉【旧志】
　　山川东山【在府东二十里一名吴烈山峰峦起伏环拱府城】雪山【在府西北二十余里一名玉龙山条冈百里岿巍千峰上挿霄汉下临丽水山颠积雪经春不消岩崖涧谷清泉飞流防氏异年寻封为北岳元李景山歌丽江雪山天下絶积玉堆琼防千叠足盘厚地背摩天衡华真成两丘垤平生爱作子长逰览胜探竒不少休安得乗风淩絶顶倒骑箕尾防神州】珊碧外龙山【在府西南二十里孤峰崒多产箭竹】阿那山【在寳山州西南一十五里上有阿那和寨】珊兰阁山【在寳山州北八十里】雪盘山【在兰州南二十里四时常积雪】福源山【在兰州治北延亘东南五十余里】金马山【在巨津州东北二十里有石五色状如马】华马山【在巨津州东南一百五十里石壁有石色斑斓类花马麽些诏名其国曰花马国者本此】汉薮山【在巨津州西北二百八十里髙可万仭上有三湖各寛五畆深不可测】果铺山【在故临西县治西】金沙江【古名丽水源出吐蕃界犂石下名犂水讹犂为丽流经巨津寳山二州江出沙金故名元宪宗三年征大理从金沙济江即此】澜沧江【源出吐蕃嵯和歌甸流经兰州西北三十里东汉永平中始通南山道渡澜沧水即此】清溪【其源有二一出东山一出雪山至东圆里合流绕府城前灌溉之利甚】白石溪【在兰州治南中多白石】
　　土产毡　盐【雪盘山有井】金【金沙江出】琥珀【府境出】滑石　松子【巨泽州出】
　　关梁雪山门【在巨津州东北旧名越灭根闗当吐蕃麽些之界极为险峻】铁桥【在巨津州北桥之建或云吐蕃或云隋史万嵗及苏荣或云南诏阁罗凤后异牟寻置归唐时断之以絶吐蕃其处有铁桥城吐蕃甞置铁桥节度于此】大匮寨【在寳山州唐时麽些蛮兄弟七人分据七处曰大匮曰罗邦曰罗寺曰碍曰卞头曰当波罗曰当将郎元世祖征大理自卞头济江由罗邦至罗寺围大匮等寨其酋内附名其寨曰察罕忽鲁罕】白马寨【在巨津州南二里唐书云有姐羗白马氐之裔居此】
　　古迹废临西县【在府西北四百六十里唐时为么些诏之地夷曰罗裒间元至元中以其地西临吐蕃境置临西县本朝省】
　　人物元麦宗【通安州麽些人生七嵗不学而识文字及长旁通吐蕃白蛮诸家之书】麦良【通安州人唐麽些叶古乍二十三世孙宪宗南征麦良内附中统初以为察罕章管民官至元中其子穆呼袭职】
　　元江军民府【东至临安府石屏州界一百一十里西至思伦发者癸寨界三百里南至临安府思陀甸长官司界二百一十里北至新化州界二百里自府治至南京七千八百四十里至京师一万一千二百八十五里　粮一千九百三十石零】
　　建置沿革古西南夷极邉之境唐氏南诏防氏以属银生节度徙白蛮苏张周叚等十姓戍之又开威逺等处置威逺睒后和泥侵据其地宋时侬智髙之党窜于此和泥开罗槃甸居之后为些麽徒蛮阿僰诸部所有元宪宗时内附至元中置元江万戸府后于威逺更置元江路领步日马笼等部属临安广西元江等处宣慰司本朝洪武中改元江府永乐初改元江军民府领长官司一
　　因逺罗必甸长官司【附郭旧名罗槃甸元属元江路本朝置长官司编戸八里】
　　形胜东有礼社江西瞰澜沧水北防目乐山南距交趾界【元志】
　　风俗男女溷淆　防榔致礼　家藏积贝【俱郡志】
　　山川玉台山【在府城东旧名罗槃山凡二十五峰悬崖絶壁险阨难登苍翠如玉望之若台】路通山【在府城东二十五里旧名马笼山北瞰礼社江髙耸千仭蔽亏日月】目乐山【在府城东北一十里状若中原之崆峒防氏封为南岳今名栖霞山】嵯峨山【在府城西南二十里中峰嵯峨状如卓旗飞舞翔动】因逺山【在府城西四十里下有泉为仲夷溪分溉田畆东流入礼社江】礼社江【一名元江源自白厓江合澜沧江流绕府城东南入南安州】温玉泉【在府城西北一十五里石间迸出如汤】
　　土产盐【山间有井】防榔【土人呼为马金嚢】蛤蚧【生枯树中有雌雄能鸣】土锦鳞蟾【详见临安府】孔雀　乌木　苏木　紫檀　黄姜【俱府境出】
　　学校元江军民府学【在府治东北洪武二十六年开设永乐七年建】
　　关梁混龙桥【在府城西四十里跨崀峩河】
　　寺观兴福寺【在府城西南】万徳寺【在府城北】妙莲寺【在府城西南一百三十里】古迹龙马迹【在府城西大石上相传昔有异人乗龙马过此留迹焉】风伯师坛【在府城西有五小石土人皆贴以金遇旱祷雨于此松栢茂鬱若仙境然】
　　永昌军民府【东至防化府界三百六十里南至湾甸州界二百七十里西至腾冲卫界二百三十里北至大理府云龙州界一百二十里自府治至南京八千三百六十五里至京师一万一千八百一十里粮八千三百石零】
　　建置沿革禹贡梁州西南徼外之地古哀牢国汉武帝于此置不韦县属益州郡东汉永平初置澜沧郡寻改永昌郡治不韦统不韦哀牢南等八县蜀汉及晋仍为永昌郡唐属姚州都督府后为南诏防氏所防厯叚氏髙氏皆为永昌府元初于永昌立三千户所大理万户府至元间置永昌州寻陞为府大理路及置金齿等处宣抚司治于此本朝洪武十五年仍置府又立金齿卫至二十三年省府以金齿卫为军民指挥使司嘉靖中改为永昌军民府编户九里领州二县二安抚司一长官司二
　　保山县【附郭汉属益州郡之不韦县地东汉属永昌郡蜀汉晋皆因之唐时为防氏所防宋大理属永昌府元初立永昌千户所本朝嘉靖中置保山县及今属编戸一十八里】永平县【在府城东北一百七十里本东汉永昌郡之南县晋因之后改永平县唐时南诏置胜乡郡宋时大理因之元初废郡立永平千户所后复为永平县属永昌府本朝改今属编户八里】腾越州【在府城西南三百一十里汉为永昌郡地唐时防氏属软化府宋时大理叚氏因之元置腾越州寻省本朝嘉靖中复置及今属编户八里】腾冲州【在府城东一百二十里汉越赕地唐时防氏置腾冲府宋时叚氏因之元改腾冲州寻复为府本朝改为州及今属】潞江安抚司【在府城西一百三十五里旧名怒江甸讹为潞江元至元间始置柔逺路军民总管府治怒江甸金齿等处宣抚司后为麓川宣慰司所防本朝洪武十五年改为柔逺府后置潞江长官司永乐九年陞安抚司】凤溪长官司【在府城东二十五里本元永昌府地洪武二十三年置今司】施甸长官司【在府城南一百里元至元间置石甸长官司后讹为施甸本朝因之】
　　郡名哀牢【古名】永昌【汉名】
　　形胜北接大理东界澜沧【元志】近郭诸山环拱左右【云南志】风俗金齿綉面【云南志百夷之俗以金褁两齿曰金齿蛮漆其齿曰漆齿蛮文其面曰綉面蛮刺其足曰花脚蛮以防防撮髻曰花角蛮】衣冠礼仪悉效中土【同上居诸葛营者皆旧汉人衣冠礼仪悉效中土】兵不离身采猎为务【同上蒲蛮兵不离身骑不用鞍以采猎为务】
