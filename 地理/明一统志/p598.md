<!-- { "loadSidebar": true } -->
　　形胜崇山峻岭环列左右【州志】东接龙英西抵镇安【新志】风俗仪文礼貌多异中州【州志仪文礼貌多异中州自归附以来习俗稍异】山川唏显山【在州治北】岜望山【在州治东】岜炉山【在州治西四里】多恐泉【在州治北】黎塘【在州治北】劄空陂【在州西自炉泉水涌流筑为陂与黎塘俱有溉田之利】龙州【东至太平府界二百里西至上下冻州界四十里南至思明府界一百四十里北至安平州界一百八十里自州治至南京七千一百一十五里至京师一万五百六十里】
　　建置沿革古百粤地汉属交阯郡宋置龙州太平寨元大徳中陞龙州为万户府本朝洪武初复置为州太平府九年改直广西布政司编户五里
　　形胜控制南交藩屏中原【州志】地在极边【新志】
　　风俗笃信鬼神【州志有疾病辄具牲牢诣神祠祈祷有被诬则盟誓防血委质性命私相贷借则刻木比指信若契书扺冒罪刑则繋草于胫重逾桎梏】其民愚朴信鬼畏法【新志】
　　山川呌抱山【在州城南】马倾山【在州城西】秀岭【在州城西二十里其山高耸为龙州诸山之冠宋陶弼诗路随云磴石梯行限隔华夷天意明自与大君为外屏何劳诸将作长城福民可拜三公爵夀圣能呼万嵗声海国未疆崖石老待谁来此勒功名】龙江【在州城南源出交阯流入太平府界】
　　关梁通津桥　枕流桥【俱在州城东】防河渡【在州东四十里】
　　寺观广福寺【在州城西洪武初建】妙观【在州城东北洪武初建景泰间重脩】古迹龙州旧城【在州城东北一百里元初筑大徳间迁于龙江故址尚存】
　　江州【东至忠州界一百二十里西至龙州界九十里南至思明府界一百里北至太平府界一十五里自州治至南京七千里至京师一万四百四十五里】
　　建置沿革古百粤地汉属交阯郡号江阳宋置江州古万寨元属思明路本朝初因之洪武二十年改直广西布政司编戸三里领县一
　　罗白县【在州城东北宋建属迁隆寨元属江州本朝因之】
　　形胜山川环秀【州志】左依平原右连旷野【新志】
　　风俗不知商贾惟务耕种病不服药惟祭鬼神【州志】山川波汉山【在州治后山势起伏如波澜故名】罗髙山【在罗白县治东】緑眉水【在州治南流入左江】归安水【来自上思州流经本州境注于江左】陇冬水【在罗白县前流入左江】
　　上隆州
　　建置沿革宋置横山寨元属田州路本朝初因之后改广西布政司编户四里
　　山川详山【在州治南】石洞【在州治东一名隠山洞】唏澜泉【在州治东其味甘冽】宫室留哩楼【在州治东洪武十七年知州岑永通建】
　　关梁武阳桥【在州治北五十里】
　　果化州
　　建置沿革宋置横山寨元属田州路本朝初因之后改广西布政司编戸一里
　　恩城州
　　建置沿革唐置宋元仍旧本朝初因之后改广西布政司编戸六里
　　山川暖岩【在州南一十五里其岩深邃可蔽风雨】
　　归徳州
　　建置沿革宋置横山寨元属田州路本朝初因之后改广西布政司编戸一里
　　山川归峰山【在州治西有趍归之状故名】
　　关梁三索桥【在州治西南】
　　归顺州
　　建置沿革本朝【原阙】
　　思陵州【东至忠州界四百二十里西至思明府界七十里南至交阯界三百九十里北至思明府界一百二十里自州治至南京六千四百八十里至京师九千九百二十七里】
　　建置沿革古百粤地汉属交阯郡宋置思陵州属永平寨元属思明路本朝洪武初省入思明府二十一年复建改直广西布司编戸二里
　　形胜诸峯叠翠二水交流【州志】
　　风俗婚姻尚早歌唱送终【州志】
　　山川峙壁山【在州治东六里】纪牟山【在州治东一十里】角硬山【在州治南二十里】东陵山【在州治东四十里】淰削水【在州治前流入思明府界】角硬水【在州治南源出角硬山北流二十里至此与稔削水合】
　　上林长官司【东至泗城州界二百里西至安隆长官司界一百五十里南至云南广南府富州界一百五十里北至泗城州界一百五十里自司治至南京二千四百里至京师一万八百四十五里】
　　建置沿革古百粤地汉属交阯郡宋元号上林洞属泗城州本朝永乐七年建上林长官司直广西布政司
　　形胜累峯据其前仓冐峙其后【司志】
　　风俗赤脚蓬头白带顶笠【司志】父子各居男女混杂【新志】山川潺岜山【在司治东十里】晚架山【在司治南二十里】累峰岭【在司治南二里岭有数峯因名】仓冐岭【在司治北三里】防娘江【在司治西流入田州界】
　　安隆长官司【东至泗城州界四十里西至云南广南府界六百里南至上林长官司界二百里北至贵州宣慰使司界八百里自司治至南京八千一百二十里至京师一万一千五百六十五里】
　　建置沿革古百粤地汉属交阯郡元为泗城州地本朝永乐元年建安隆长官司直广西布政司
　　形胜羣峯耸峙涧水环流【司志】
　　风俗禀性各异趂食为生【司志】男女混杂婚姻尚早【新志】
　　程县
　　建置沿革旧号程丑庄本朝洪武初始归附泗城州二十一年改为县仍旧嘉靖中改直广西布政司编户一里
　　山川囘顾山【在县东五十里】藩篱山【在县西一百里】布柳水【在县西】
　　五屯守御千户所
　　建置沿革本朝【原阙】　年置





　　明一统志卷八十五
　　钦定四库全书
　　明一统志卷八十六
　　明　李贤等　撰
　　云南布政司
　　云南古梁州之南境为徼外夷地汉置益州郡领于益州部刺史自唐至宋为氏段氏所据元置云南诸路行中书省及肃政亷访司于中庆又置曲靖等路慰宣司于曲靖临安等处宣慰司于临安大理金齿等处宣慰司都元帅府于金齿本朝改置云南等处承宣布政使司领云南大理临安楚雄澂江广西广南镇沅防化景东永寜顺寜一十二府曲靖姚安鹤庆武定寻甸丽江元江永昌八军民府北胜新化二州者乐甸一长官司御夷孟定孟艮二府孟养军民指挥使司车里木邦老挝缅甸八百大甸大苦刺麓川平缅底马撒八宣慰使司干崖南甸陇川三宣抚司镇康湾甸大侯威逺四州芒市钮几孟琏茶山麻里五长官司置云南都指挥使司领云南左云南右云南中云南前云南后广南大理临安曲靖景东楚雄洱海平夷越州防化陆凉永昌大罗一十八衞澜沧腾冲二军民指挥使司宜良易门安寜马隆杨林堡十八寨木宻关七守御千户所置云南等处提刑按察司分普安临元金沧洱海四道监察诸府州衞所三司并治于云南府云
　　云南府【东至澂江府邑市县界一百八十里南至澂江府河阳县界一百二十里西至临安府广通县界三百五十里北至寻甸军民府界二百一十里自府治至南京七千二百里至京师一万六百四十六百四十五里　粮三万四千二百石零】
　　建置沿革禹贡梁州之界天文井鬼分野周以前为徼外西南夷僰鸠獠慓躶毒獹咢乌蛮所居地楚庄蹻畧地西至滇池因王其地号滇国秦常頞通五尺道颇置吏焉汉武帝遣将临滇滇王举国降遂置益州郡治滇池蜀汉改益州郡为建宁郡又分建寜置云南郡晋因之兼置寜州宋齐并为建寜郡隋置昆州后废唐初复置后为南诏氏所据改为善阐府歴郑赵杨三氏至大理段氏以髙智深领善阐牧遂世有其地元初置善阐万户府至元中改置中庆路本朝洪武中改云南府领州四县九
　　昆明县【附郭汉为滇池县地隋为昆州之境唐为晋寜县地元初立二千戸所后改置善州领昆明官渡二县后州废县存寻又省官渡入焉本朝因之编户二十七里】富民县【在府城西北九十里唐初为西寜州地贞观中改西寜曰梨州乌蛮酋些门些未始筑马举笼城号梨灢甸元至元初立梨灢千户所后改为富民县本朝因之编户二里】宜良县【在府城东南一百五十里昔蛮酋啰氏筑城号啰裒笼唐贞观中置匡州领匡川等县元初立宜良匡城及大池千戸所至元中改置宜良州领大池大赤二县后改州为县并二县入焉本朝因之编户四里】嵩盟州【在府城东北一百二十里古滇国地乌蛮车氏等居此后为枳氏所夺因名枳硙昔有汉人筑金城于此曰长州因筑台与蛮盟故名其地曰嵩盟唐时防氏置长城郡宋时属大理段氏改嵩盟郡元初立嵩盟万户府至元中改为长州寻陞为嵩盟府后复为州领杨林邵甸二县本朝初因之洪武中省邵甸县入州成化间杨林县亦并入编戸九里】晋宁州【在府城东南一百里汉滇池县地晋隆安初置晋寜州唐武徳初置昆州及晋宁县后防氏段氏皆为阳城堡部元初立阳城堡万戸府至元中复为晋宁州本朝因之编戸五里领县二】归化县【在州北二十里安江城昔有吴氏居之因名大吴笼后为些莫徒蛮永偈所据元初呈贡千所至元中分置归化县本朝因之编户三里】呈贡县【在州北六十里有故城曰呈贡城世为乌白些门些莫徒门茶僰五种蛮所居元初立呈贡千户所至元中改为晟贡县本朝改呈贡县编戸四里】安寜州【在府城西南八十里古滇国螳螂川也汉为益州郡之连然县晋属建寜郡隋属昆州唐武徳初置安宁县昆州防阁罗凤叛唐以苏闭阿裒治之大理以髙氏守之元初阳城堡万戸府至元初立安寜千戸所后改为州本朝因之编戸一十里领县二】罗次县【在州八九十里古压磨目村本乌蛮罗部农落弹所居地大理时髙量成令高白连庆治其地元至元中因罗部置罗次州中庆路后改为县属安宁州本朝因之编戸三里】禄丰县【在州西一百八十里古禄琫甸白村昔乌僰蛮居之以其地瘴热迁徙不常大理时髙智升子义胜治其地元初安寜千户所至元中置禄丰县属安寜州本朝因之编戸三里】昆阳州【在府城南一百五十里地在滇池南汉属益州郡晋属寜州梁时为土人爨瓉所据隋南寜夷爨翫拜昆州刺史唐开元前置河东等二十二州嶲州改黎州都督后没于南诏宋时大理以髙氏治之名巨桥城元立巨桥万戸府至元中改为昆阳州本朝因之编戸四里领县二】三泊县【在州西北七十里昔僰獠蛮所居之地后为大理所有以善善阐元初巨桥万戸府至元中于那龙城置三泊县以溪为名本朝因之编戸二里】易门县【在州西一百五十里昔乌蛮酉仲磨由男所居之地大理时高福世守其城元初立洟门千戸所巨桥万戸府至元中改易门县本朝因之编户三里】
　　郡名滇国【春秋时名】益州【汉名益之为言隘也言其地险隘亦曰疆壌益大故曰益】建寜【蜀汉名】晋陵【晋名】
　　形胜接吐蕃际黔巫【唐书东距爨东南属交阯西摩伽陀北接吐蕃东北际黔巫】西南重镇【元儒学提举何佐礼乐记】会要之地【蹇郁修学记】山川明秀【大徳桥记】
