<!-- { "loadSidebar": true } -->
　　新化州【东至临安府嶍峨县界二百二十里南至元江军民府界二百七十里西至者乐甸长官司界三百四十里北至楚雄府南安州界四百三十里自州治至南京七千八百里至京师一万一千二百四十五里】
　　建置沿革本马龙他郎二甸阿僰诸部蛮自昔据之元宪宗时内附立为二千戸所属宁州万户府至元间以马龙等甸管民官并于他郎甸置司属元江路本朝初改名马龙他郎甸长官司直云南布政司后陞为新化州仍直焉
　　形胜羣山夹江【云南志马龙诸山在江之右迤阻诸山在江之左羣山夹江其隘如峡】风俗妇事耕桑【云南志大百夷种男子少治产业妇人耕种尤以时事蚕桑】恳山为田【同上车苏种垦山为田然以地硗嵗一移其居】
　　山川迤陑山【在州治东山势来自昆阳连属不絶】迤阻山【在州治西与迤陑山对峙】彻崇山【在州北五十里林木蓊欝岩石峻险延长一百五十里下有温泉其热如汤】矶阁山【在州北一百里五峯耸秀峯北一泉下注】马笼山【在州西一百里旧名马笼蛮酋尝结寨其上号马笼部】摩沙勒江【源自大理白崖城流经本州东南八十里东注元江入交趾界】
　　土产莎罗布【以绵花为之濶仅八寸嵗输于官】孔雀
　　者乐甸长官司【东至新化州界三百四十里西至镇沅府界八十里南至钮兀长官司界三百二十里北至景东府界一百里自司治至南京八千二百一十五里至京师一万一千六百四十五里】
　　建置沿革本马龙他郎甸猛摩之地夷名者岛本朝洪武末分置长官司云南布政司
　　形胜防山附水【云南志民皆防山附水亦险僻之处】
　　风俗更代为市【云南志境内百蛮交易用金银或五日十日一集旦则妇日中则男更代为市】山川者岛山【在司治北】防乐山【在司东二百里巍然髙峻行一日方至其顶中有毒泉人畜饮之即死详见景东府】景来河【源自景东府流经本甸下入马龙江】
　　土产藤果【状如荔枝味酸】羊桃【夷称抹猛而长其味酸甜】
　　澜沧卫军民指挥使司【东至姚安军民府大姚县界四百里西至鹤府顺州界二十里南至大理府云南县界一百六十里北至永寕府界二百一十里自卫治至南京八千三百里至京师一万一千七百五十一里半】
　　建置沿革元为北胜州地本朝洪武中属鹤庆府二十九年于州南筑城置今卫司领北胜蒗蕖永宁三州永乐四年以永宁州陞为府正统六年以北胜州直布政司今本卫领州一云南都指挥使司蒗蕖州【在卫城北一百八十里唐时地名罗共赕罗落麽防三种蛮世居之元宪宗时内附至元中以罗共睒置蒗蕖州属丽江路后改属北胜府本朝洪武十五年属鹤庆军民府二十九年改属本卫编戸三里】
　　形胜山势峻峭【云南志境临极邉与西戎相接山势峻峭一夫当要则百夫莫有越者】防丽江之东【元志蒗蕖防丽江之东在北胜永宁南北之间】
　　风俗俗尚争竞善战喜猎【云南志】习俗勇厉【旧志】
　　山川白角山【在蒗蕖州西北白角乡】绵绵山【在蒗蕖州西南绵绵乡】罗易江【源出蒗蕖州东合数溪北流入永宁府】白角河【源出绵绵乡经白角乡入西蕃界】
　　土产麝香　鹿茸　氊　松子　山鸡【俱蒗蕖州出】
　　关梁白角桥【跨白角河】
　　寺观开化寺【在卫城东门外】真庆观【在卫城内】三真观【在卫城南门外】腾冲军民指挥使司【东至永昌府潞江安抚司界一百二十里西至麻里长官司界三百里南至南□州界二十里北至茶山长官司界二百四十里自司治至南京八千六百四十里至京师一万二千八十五里】
　　建置沿革汉为永昌郡西境即越赕地僰□峨昌三种蛮居之唐置覊縻州南诏防氏九世孙异牟寻取越赕置软化府其后白蛮徙居之改腾冲府宋时地属大理叚氏元宪宗时蛮酋髙救内附至元中改腾越州及置腾越县寻复腾冲府仍治腾越县后以顺江州及腾越越甸古涌三县省入大理路
　　形胜诸夷接境诚要害之地【云南志孟养缅甸诸夷皆接境诚要害之地今筑城置司以控扼诸夷】南有凤山西有寳峰【旧腾冲府志】
　　风俗蛮性懦弱善孳畜田种　构木巢居刀耕火耨【俱云南志】
　　山川来凤山【在司城南四里一名龙凤山上有神祠】球□山【在司城东五顶顶平可居以避寇上有水池傍二穴距十余丈上穴周三尺下穴周一尺水从下穴流经下穴池为伽和池】寳峯山【在司城南一十里一名长洞山上有有王寳寺乃高僧摩伽陀修道之所】水尾山【在司城南一十五里上有水尾寺】下干峩山【在司城北一十五里下有池亦名下干峨】土山【在司城北一十五里上有龙池周五十余丈下亦有龙池池傍金轮寺有圎石一尺余相传昔髙僧摩伽陀所遗天旱祈雨以石浸此池则雷雨他池则无验名济旱池一境赖之无旱】颠峻山【在司城南南一十八里】罗生山【在司城东南二十里峰峦千丈条冈百里林木森茂腾冲之名山也】上干峩山【在司城西北二十五里下有池名清河亦名上干峨周五百余丈花木围绕池落池内则乌鹊防去山北有金塔坡相传昔有异人修道于此至今无蚊蚋霜雪】嵸巃山【在司城北三十里山极高峻云合则雨】罗左冲山【在司城南三十里】赤土山【在司城东三十里】缅箐山【在司城西三十五里】髙黎共山【在司城东北一百二十里一名昆仑冈夷语讹为髙良公山极髙峻介腾冲潞江之间冬月潞江无霜其山顶霜雪极为严沍氏封为西岳其顶有分水泉极清冽行者或掬饮之】大盈江【有三源一出赤土山流为马邑河一出嵸巃山滀为小湖流为高河一出罗生山流为罗生塲河绕司城自东而北而西三水合为大盈江又名大车江南入南匋州为小梁河至十厓为安乐河西流为梹榔江】龙川江【源出峨昌蛮地七蔵甸经越甸傍高黎共山北渡口古有藤索桥下流至太公城合大盈江】温泉【有四一在城北马邑村一在城东南大洞村一在城南城左冲村一在城西缅箐村水沸如汤人多浴之】半月池【在司城北七里周五十丈】大车湖【在司南湖甚广濶中有山逺观之真琼浪中一防青也】
　　土产黄藤　濮竹【黎共山出节甚长】硫黄【罗左冲山出】漆　椶【俱司境出】关梁龙川江关【在司城东七十五里江之西岸】古勇关【在司西一百里里古勇甸】大盈桥【跨城西大盈江】藤桥【有二一在龙川一在尾甸一在回石俱跨龙川江盖江水湍急难以木石为之编藤为桥繋于岸树以通人马】
　　寺观西盟寺【在司城中】佑圣寺【在司城西北隅】华严寺【在司城南五里】龙门寺【在司城东七里】寳莲寺　水月寺【俱在司城南旧城村】护珠寺【在司城北一十五里】
　　古迹越甸废县【元至元中置此县于越甸寻省入府】龙马槽【在司北一百五十里江中有石如槽南诏时尝有龙马食于此】镇兵石【在司城中俗传诸葛亮置于此以禳兵戈】车里军民宣慰使司【东至落恐蛮界南至波勒蛮界西至八百大□宣慰使司界北至元江军民府界自司治西北至布政司一十八程转达于京师】
　　建置沿革蛮名车里倭泥貉□蒲刺黑角诸蛮杂居自古不通中国元世祖命将乌兰济达伐交阯经其所部悉降之至元中置萨里路军民总官府领六甸后又请置耿冻路耿当孟弄二州本朝洪武十七年改置车里军民府十九年改宣慰使司
　　形胜在浪沧江南接南海交阯【清类分野】
　　风俗民性颇淳【郡志民皆百夷性颇淳额上刺一旗为号作乐以手拍羊皮长鼓而间以铜铙铜鼓拍板其乡村饮宴则击大鼓吹芦笙舞牌为乐】
　　山川猛永山　沙木江
　　土产鍮石铜　木香　沉香
　　木邦军民宣慰使司【东至八百大甸宣慰使司界南至未克刺蛮界西至缅甸宣慰使司界北至芒市长官界自司治东北至布政司三十五程转逹于京师】
　　建置沿革旧名孟都一名孟邦元至元二十六年立木邦路军民总管府领三甸本朝洪武十五年改木邦府后改木邦军民宣慰使司
　　风俗男贵女贱【郡志其夷类数种男子皆衣白衣文身髠髪摘髭须修眉睫妇人则上衣白衣下圉桶裙耳帯大金圈手贯象牙镯男贵女贱虽小民视其妻如奴仆耕织贸易差徭之类皆系之】
　　土产响锡　胡椒
　　孟养军民宣慰使司【东至金沙江南至缅甸宣慰使司界西至古刺界北至干厓宣抚司界自司治北至布政司三十七程转达于京师】
　　建置沿革地名香柏城元至元二十六年置云逺路军民总管府本朝洪武十五年改为云逺府十七年改孟养军民宣慰使司
　　风俗民性生野多为楼居【郡志其民皆百夷性生野小有衅隙即搆兵相杀其土下湿夜寒昼热多濒江为竹楼以居一日数浴余俗与木邦同】
　　山川鬼窟山【在司境极为险隘夷人据为硬寨】
　　土产琥珀　碧瑱　马【倭小者如骡】防【巨蟒也有四足胆可解诸药毒】缅甸军民宣慰使司【东至木宣慰使司界南至南海西至戞里界北至陇川宣抚界自司治东北至于布政司三十八程转逹于京师】
　　建置沿革古西南夷不知何种其地旧有江头太公马来安正国蒲甘缅王五城元至元中屡讨之后于蒲甘缅王城置邦牙等处宣慰使司本朝洪武二十九年始归附立缅甸军民宣慰使司
　　风俗有屋庐以居舟筏以济【元史其人有城郭屋庐以居有象马以乘舟筏以济其文字进上者用金叶写之次用纸又次用槟榔叶】性柔而诈【郡志缅人形陋体黒性柔而诈其酋号曰上刺浪男子善浮水夏热穿洗白窄防单衣冬寒穿白兠罗锦衣仍用莎罗布二幅合之纒于上以为饰其富者出入着大袖大布衫男子绾髻于顶前用青白二色布纒之妇人绾髻于后不施脂粉男女皆和白檀麝香当归姜黄末涂于身及头面以为竒其酋长出入乘平轿或骑象坐则在前从者围后皆席地】事佛敬僧【同上缅人专事佛敬僧立阿瓦刹城邦哑直根等寺荘严甚整有大事则抱佛説誓质之僧然后决】
　　山川金沙江【郡志地势广衍有金沙大江濶五里余水势甚盛缅人恃以为险】
　　土产象　马　树头酒【树类椶髙五六丈结实大如掌土人以麯纳罐中而以索悬其罐于实下划其实取汁流于罐以为酒名曰树头酒或不用麯惟取其汁熬为白糖其叶即贝叶写缅书用之】椰子　石油【自石缝流出臭恶而色黒可搽毒疮】白防布　兠罗锦八百大甸军民宣慰使司【东至老□宣慰使司界南至波勒蛮界西至木宣慰使司界北至孟艮府界自司治北至布政使三十八程转达于京师】
　　建置沿革世传其土酋有妻八百各领一寨因名八百媳妇元初征之道路不通而还后遣使招附元统初置八百等处宣慰司本朝洪武二十四年其酋来贡乃立八百大甸军民宣慰使司
　　风俗相见把手为礼【郡志民皆百夷性颇缓刺花様于眉目间其男女服食皆与木邦同但与客相见则把手为礼亦事佛如缅人】
　　山川南格刺山【在车里八百之界山上有河其南属八百其北属车里】
　　土产象【土酋畜之骑坐凡战阙用为前阵】白檀香　安息香
　　老挝军民宣慰使司【东至水尾界南至交阯界西至宁逺界北至车里宣慰使司界自司治西北至布政司六十八程转□于京师】
