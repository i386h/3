<!-- { "loadSidebar": true } -->
　　形胜羣山环绕二水合流【郡志】东连麻阳西接思南北控苗界南抵思州【郡志】髙山峻岭【府志髙山峻岭穷谷深溪环绕不可胜数】
　　风俗稍知礼义【郡志犵狫性勇而谲洞人性狡而无常苗人刚狠轻生出入常佩刀器唯土人稍知礼义】
　　山川东山【在府治东雄壮秀防为一方之镇】铜崖山【在府治南屹立铜仁大小二江之中】文笔山【在府东南五里髙挿云汉】新坑山【在府南九十里岩谷深□土人尝避兵于此】狮子山【在府南九十五里】岑嶂山【在府西一百一十里层崖叠嶂如壁立】独崖山【在府西二百里】大万山【在府南二百里】百丈山【在府西二百一十里峯峦崒嵂林木丛宻】岑桃岩【在府西一百二十里岩中有泉常有云气祷辄应】蜗溪叠岩【在府西一百二十里峻壁间有一石门泉从中出歳旱祷之风骤作】铜仁大江【在府治西南】铜仁小江【在府治西北源出瓮济洞东南合洞仁大江】□逻江【在府西一百六十五里】提溪【在府西一百七十里】木耳泉【在乌罗长官司山洞中日有盈缩取水祷雨辄应】梗泉【在平头着可长官司石厓中一源涌出清浊分流有如泾渭之状相传出于万山之底】
　　土产硃砂【省溪大万山二长官司出】水银【大万山长官司出】金【省溪提溪二长官司出】鐡【铜仁省溪二长官司出】蜡　楠木　杉木　箭竹　葛布【府境及各长官司俱出】
　　学校铜仁府学【在府治东永乐十三年建】
　　关梁天生桥【在府城北一百二十里石崖横亘溪上如桥】双江渡【在府城西南崖峭水深渡以小舟】
　　黎平府【东至湖广靖州界三百四十里西至镇逺府卭水长官司界三百六十里南至广西柳州府罗城县界五百里北至湖广辰州府沅州界四百里自府治至南京二千七百五十里至京师六千二百里粮二千六百石零】
　　建置沿革禹贡荆州荒裔天文翼轸之余其地在夜郎之旁汉属牂牁郡五代时思州田氏据其地宋干德后属湖北路溪洞各授土人为蛮夷官掌之元置潭溪等处军民长官司思州宣抚司本朝洪武初仍置蛮夷长官司又増立五开卫以镇之属思州宣慰司永乐十年改置黎平宣化二府属贵州布政司宣德十年以新化府省入黎平领长官司十三县一潭溪蛮夷长官司【在府城西南三十里编户三里】八舟蛮夷长官司【在府城北二十里编户二里】洪州泊里蛮夷长官司【在府城东一百五十里编户四里已上三长官司俱宋置军民长官司元因之本朝改蛮夷长官司】曹滴洞蛮夷长官司【在府城南三十里宋容江巴黄长官司地元置曹滴等处军民长官司本朝以容江巴黄长官司并入改蛮夷长官司编户六里】古州蛮夷长官司【在府城西六十里元置古州八万洞军民长官司本朝改古州蛮夷长官司编户二里】西山阳洞蛮夷长官司【在府城东南一百里古生苗地本朝永乐五年置编户二里】湖耳蛮夷长官司【在府城北一百三十里编户一里】亮寨蛮夷长官司【在府城北一百里编户一里】欧阳蛮夷长官司【在府城北九十里编户一里】新化蛮夷长官司【在府城西北六十里编户一里】中林验洞蛮夷长官司【在府城西北一百里编户一里】赤溪湳洞蛮夷长官司【在府城东北二百里编户一里】龙里蛮夷长官司【在府城西北九十里编户一里已上七长官司元俱为军民长官司思州宣抚司本朝改蛮夷长官司新化府后府废来属】永从县【在府城南六十里唐为溪洞福禄州宋改福禄永从军民长官司元因之本朝改蛮夷长官司正统七年改永从县编户二里】
　　形胜山势森绕【郡志东连靖州西控生苗南通交广北达辰沅山势森绕脉络相属】风俗其言鴂舌其性顽【郡志】病惟祭鬼占用鸡骨【新志】山川太平山【在府城东四十里】巴龙山【在府城东南九十里】龙见山【在府城东一百里相传昔有龙见于此】寳唐山【在府城西北一百二十里】四寨山【在府城西南一百二十里】铜关鐡寨山【在潭溪长官司西南其山髙峻上颇平广可容千人三面据险惟南可登】磨槃山【在潭溪长官司西北上有石如磨遇旱击之则】八舟山【在八舟长官司南上有石如人名仙人岩】大岩山【在西山阳洞长官司北其西有髙峯岭西南有西山其东有天有山】石流山【在湖耳长官司东三十里飞泉迸出乱石如流又东十里有九牛山】六叠山【在新化长官司西一十五里盘廻六叠至顶】摩天岭【在府城东八十里其髙摩天】铜鼓岩【在府城东北二十里有洞髙大如屋深逺可三里中有溪水横流】龙洞【在洪州泊里长官司小山下洞内寛广深一里许傍有龙潭祷雨辄应西有莲花池】罗团洞【在府城东北一十五里洞门寛广傍有石磴如床可容二百余人】福禄江【源自苗地至府西境为古州江东至永从县南合彩江为福禄江又东合大岩江为南江流入于广西柳州界】洪州江【在洪州泊里长官司北经龙见山下合渠阳江】潭洞江【在洪州泊里长官司治东】容江【在曹滴洞长官司西南源出苗地北入福禄江】新化江【源自府城西为三十里江北流为八舟江又东北为新化江又西北合于清水江】清水江【源自生苗地东至赤溪两江口合新化江】敛村溪【在府城东六十里】潭溪【在洪州泊里长官司治南】清泉【在湖耳长官司治西南两石相向中有泉宂深不可测遇旱祷有应】洒洞泉【在洪州泊里长官司南一十五里洒洞山下亦名神泉】
　　土产鐡　洞被【本府出以苎布为质以彩线挑刺成之】茯苓　葛布【府境及各长官司俱出】
　　公署五开卫【在府治东北洪武十八年建】铜皷卫【在湖耳长官司西洪武三十年建后二年废永乐三年复建二卫俱湖广都指挥使司】黎坪守御千户所【在府城西南二十里】中潮守御千户所【在洪州泊里长官司西南】新化亮寨守御千户所【在新化长官司东三所俱洪武二十年建】隆里守御千户所【在隆里长官司南】新化屯千户所【在新化长官司西南三十里二所俱洪武二十五年建五所俱五开卫】铜皷守御千户所　平茶千户所　平茶屯千户所
　　学校黎平府学【在城东南隅永乐十一年建】
　　关梁诸葛亮寨【在亮寨长官司西】天生桥【在石跨潭溪广二丈余长二十丈】武安桥【在城中】清平桥【在湖耳长官司西南】来逺桥【在府城东十五里】通逺桥【在府城东十里】
　　祠庙诸葛武侯庙【在府城东南隅】飞山庙【在府治东五代梁时靖州杨再思刺诚州死而有灵土人祀之宋封英惠公庙旧在靖州飞山洪武十九年建于此】
　　陵墓徐知府墓【在新化长官司东南相传宋辰州知府姓徐者因入洞招抚蛮夷被害弃尸河内日逐下流夜复上流人皆惊异遂收葬之】
　　普安州【东至普定卫界一百九十里西至云南平夷卫界一百二十里南至云南广南卫界四百五十里北至贵州宣慰使司界五百五十里自州治至南京五千三百里至京师□千四百里粮二千八百石零】
　　建置沿革禹贡梁州界天文井鬼分野古夜郎地秦为黔中地汉牂牁郡蜀汉为兴古郡地隋属牂州唐武德中置西平州贞观中改为盘州戎州都督府防氏时为南诏东鄙东防乌蛮居之号于矢部其后防酋阿宋号齐弥部寻复子矢部元宪宗时内附置于矢万户府至元间改置普安路又改为宣抚司后仍改为普安路云南行省本朝洪武初改普安军民府云南布政司后改普安军民指挥使司云南都司寻改贵州都司永乐元年改普安安抚司属普安衞十三年改为州贵州布政司
　　郡名牂牁【汉名】兴古【蜀汉名】
　　形胜蛮夷襟喉【郡志据险立城控蛮夷之襟喉而为大郡之藩屏】云贵川广之交【同上】
　　风俗事商贾喜佛老【郡志蛮民习俗不一白蛮巧佞专事商贾阿防蛮喜诵老佛经】山川畨纳牟山【在州治西北为州镇山】八部山【在州城东三十里诸峯皆石矗然摩空】石象山【在州城西南六十里有石如象】八纳山【在州城北七十里其势髙耸上有夷寨】广午山【在州城北九十里林木鬱茂下有小溪流入山宂】杨那山【在州城南一百六十里】罗磨塔山【在州城北一百八十里四面峭壁上有寨惟一迳可逹东北瞰盘江】盘江山【在州城东北一百八十里为安南安庄二卫界山】党壁山【在州城西南二百七十里四山环绕东南一箐外狭中旷可容数百家夏月土人迁此以避暑又名躱库】得都山【在州城东南四百二十里一名白崖产雄黄水银】格孤山【在州城东四百五十里俗呼故故山】盘江【源自普畅寨经州境东北下流合乌泥江】者卜河【在州城东南一百八十里源出扬那山下流为磨溪下流入盘江其地四时常暖土人冬月迁居其旁】深溪河【在州治东南一百二十五里源出木家寨西南流经黄草坝曲折三百里入乌泥江】三一溪【在州治东其源有三一出沙庄一出云南坡一出目前山三流合一入于城南水洞洞外狭内旷其颠有通明处其中悬崖怪石状若人兽清竒可翫】龙潭【在州城西南八十里石宂深不可测嵗旱祷雨多应】温泉【有二一在州城东南八十里一在乐民千户所西水温可浴】响水【在州城南五十里】
　　土产硃砂　水银　鐡　雄黄　橙　榛　芭蕉公署晋安卫【在州治南洪武二十二年建贵州都司】乐民守御千户所【在州城西南九十里】平夷守御千户所【在州城西一百里二卫俱洪武二十二年建】安南守御千户所【在州城东南一百六十里】安笼守御千户所【在州城东南三百二十里二卫俱洪武二十二年建已上各所俱普安卫】
　　学校普安州学【在州治南永乐十四年建】
　　关梁芭蕉关【在州城东南八十五里】分水岭关【在州城西一百一十里】安笼箐关【在州城东南三百四十五里】临清桥【在州治东】惠政桥【在州北门外】澄源桥【在州北郭】
　　寺观观音寺【在州治东】
　　人物元益智【普山土酋有谋畧善安辑官至懐逺大将军曲靖宣慰使掌普安路总管府事郡人服其威信】
　　永寜州【东至镇寜州界二十五里西至慕役长官司界四十里南至广西泗城州界一百六十里北至安顺州寜谷长官司界三十里自州治至南京四千八百三十里至京师八千二百里粮二千二百石零】
　　建置沿革古为荒服地元始置永寜州属云南普定路大德间改属湖广行省本朝洪武十四年属普定军民府后废府属四川普定卫军民指挥使司正统三年改属贵州布政司亲领六寨及领长官司二慕役长官司【在州西一百七十里元为慕役寨本朝洪武十九年置长官司领四寨】顶营长官司【在州南一百五十里元为顶营寨本朝洪武十九年置长官司领三寨】
　　形胜山川险阻林箐蓊鬰【州志】阻以重山环以众砦【同上】风俗夷民五种习尚不同【州志夷有五种曰仲家曰罗鬼曰犵狫曰苗曰龙家虽习尚不同然短衣科头男女自婚大率相类】好佩刀弩以背负物【同上】
　　山川安笼箐山【在慕役长官司西四十里东西横亘十余里竹木葱翠可爱】关索岭【在顶营长官司治东势极髙峻周廻百余里上有关索庙因名】白水河【在慕役长官司北二十里】
　　公署永寜卫【在州治东成化中建】
