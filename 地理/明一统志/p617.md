<!-- { "loadSidebar": true } -->
　　钦定四库全书
　　明一统志卷八十九
　　明　李贤等　撰
　　外夷
　　朝鲜国【东西南濒海北隣女旦西北至鸭緑江东西二千里南北四千里自国城至京师三千五百里至南京四千里】
　　沿革周为箕子所封之国秦属辽东外徼汉初燕人卫满据其地武帝定朝鲜为真番临屯乐浪莵四郡昭帝并为乐浪莵二郡汉末为公孙度所据传至孙渊魏灭之晋永嘉末防入髙防髙防本扶余别种其王髙琏居平壤城即乐浪郡地唐征髙防防平壤置安东都防府其国东徙在鸭緑水东南千余里五代唐时王建代髙氏辟地益广并古新罗百济而为一迁都松岳以平壤为西京其后子孙遣使朝贡于宋亦朝贡辽金歴四百余年未始易姓元至元中西京内属置东寜路总管府画慈悲岭为界本朝洪武二年其主王颛表贺即位赐以金印诰命封髙防国王二十五年其主瑶昏迷众推门下侍郎李成桂主国事诏从其自为声教成桂更名旦徙居汉城遣使请改国号诏更号朝鲜旦老请以子芳逺袭永乐元年赐芳逺金印诰命冕服十七年芳逺老请以子祹袭景防元年祹卒命其子珦袭珦卒命其子暐袭暐防弱其叔瑈以让位请七年封瑈为王自旦以来时嵗贡献不絶其国置八道分统府州郡县
　　风俗柔谨为风【汉书东夷叙论东夷率皆土著喜饮酒歌舞或冠弁衣锦昔箕子施八条之约遂乃邑无滛盗故东夷通以柔谨为风】戴折风巾服大袖衫【北史髙句丽传人戴折风形如弁士加挿二羽贵者紫罗为之服大袖衫大口袴素皮带黄革履妇人加公会衣服皆锦绣金银为餙】男女相悦为婚【同上俗多游女夜则男女羣聚为戏相悦即婚无财聘之礼】死经三年而葬【同上死经三年而葬居父母夫丧服皆三年兄弟三月埋讫以死者服玩车马至墓侧会葬者争取而去】好祀鬼神修宫室【寰宇记形貌洁净男女好祀鬼神社稷灵星以十月祭天国有大穴号隧神亦以十月迎祭多山少田故节饮食而好脩宫室始为扶余别种故习俗相类】俗知文字喜读书【五代史髙防传】饮食用爼豆官吏闲威仪【宋徐兢图经饮食用爼豆文字合楷上而朝列官吏闲威仪而足辞采下而闾胥陋巷经馆书社三两相望子弟未昏者则羣聚从师稍长则择友讲习】居皆茅茨以秔为酒【文献通考居民皆茅茨大止两椽覆瓦者十二土无秫以秔为酒】多衣麻苎巾帻如唐【同上少丝蚕多衣麻纻市以米布贸易器悉用铜服尚素男子巾帻如唐装妇人鬌髻垂肩约以绛罗妇人僧尼皆男子拜】柔仁恶杀崇释信鬼【同上堂上设席升必脱履性柔仁恶杀崇释教信鬼拘隂阳病不服药惟呪咀厌胜至亲有病不相视殓俗不知医后中国有徃者始通其术】俸皆给田刑无惨酷【同上三嵗一试有进士诸科士尚声律百官以米为俸皆给田国无私田计口授业兵噐踈简彊弩大刀刑无惨酷之科唯元恶及骂父母者斩余皆杖肋死罪贷流诸岛累赦视重轻原之】
　　山川丸都山【在国城东北汉时髙句丽王伊夷模都此至晋为慕容皝所破】龙山【在国城汉江之东】神嵩山【在开城府一名嵩岳后唐时王建依此山为都】北岳山【在汉城府境本朝初朝鲜国王李旦依此山为都】天寳山【在朝鲜山有舍利】马邑山【在平壤城西南唐蘓定方夺马邑山遂围平壤即此】盖马大山【在平壤城西其东即古东沃沮国地】鲁阳山【在平壤城东北上有鲁城】苇山【在平壤城西南二十里南临浿水】观门山【在土山县比县元属东寜路】花山【在土山县东南】屈岩山【在定逺府城东府属东寜路】金堂山【在黄州三和县西北州属东寜路领安岳三和龙冈咸从江西五县】政方山【在黄州境】马头山【在寜州东州属东寜路】长花山【在铁州西南州领定戎一镇】云山【在朔州西南】龙骨山【在龙州城东】天圣山【在殷州东北】灵山【在宣州东南】香山【在延州东南】熊花山【在郭州东北以上州俱属东寜路】洪州山【在海中洪州建其下东有东源山产金】富用山【在洪州海中上有仓谷故名俗讹为芙蓉山】白山　黒山【俱在全州南海中有澳可以藏舟】慈悲岭【在平壤城东一百六十里元时画此为界】嘉山岭【在嘉山郡西】平山岭【在开城府西一里土色尽赤】江华岛【在国城南海中元时髙防王禃庶族承化侯据此】紫燕岛【在广州海中旧有客馆曰庆源亭】和尚岛【在广州海中上有老寺】唐人岛【在清州海中与九头山相近】马岛【在清州海中国中牧地旧有客馆曰安兴亭与轧子苫相近】羣山岛【在全州海中十二峰□络如城旧有客馆曰羣山亭及五龙庙】白衣岛　防山岛【俱在全州南海中】大青屿　小青屿【俱在广州海中】大月屿　小月屿【俱在全州南海对峙如门】菩萨苫紫云苫　苦苫苫　春草苫　跪苫【图经小于屿而有草木曰苫俱在全州南海中】双女嶕【图经如苫屿而其质纯石曰嶕在清州海中】防榔嶕【在全州南海中】蛤窟【在开城府南海中山有龙祠】急水门【在开城府南海中宛如巫峡】海【国东西南皆濒海其东水澹清彻下视十丈余】西大海【在黄州长命镇东流入大通江】鸭緑江【在国城西北一千四百五十里一名马訾水源出鞨靺之长白山水色如鸭头故名西南流与盐难水合南入于海阔三百歩朝鲜恃为天堑】大通江【在平壤城东旧名浿水中有朝天石唐苏定方破虏兵于浿水即此】汉江【在国城南一十里源出金刚五台二山合流入海江之南即古百济国地】月不唐江【在黄州安岳县东西流入大海】大江【在灵州东西北入大通江】大定江【在博州城西】清川江【在安州西南流入海旧名萨水】发卢河【在平壤城西唐李谨破新罗兵于此】熊津【在国城南故百济海口唐置熊军都督府于此】杨花渡【在王城西南汉江之濵各道饆饷聚此】礼成港【在开城府南通海】
　　土产金　银　鐡　石灯盏【有红白二色】水晶　盐　防苎布【有黒白二色】白硾纸　狼尾笔　满花席【草性柔折屈不损】折扇【编竹为骨以多为贵】黄漆【树似棕六月取汁漆物如金】果下马【髙三尺果下可乘】长尾鸡【尾长三尺】蜂蜜　貂豽　獐鹿皮　海豹皮　八梢鱼　蛎房　脚　竹蛤　海藻　昆布　秔【可为酒】黍　麻麦　松【有二种惟五叶者结子】人参　茯苓　硫黄白附子　榛子　梨　栗　核桃　橘　梅　竹茶　牡丹
　　日本国【东西南北皆际于海去辽东甚逺去闽浙甚迩其朝贡由浙之宁波以达于京师】
　　沿革古倭奴国其地东西南北各数千里西南至海东北隔以大山国王以王为姓歴世不易文武僚吏皆世官其地有五畿七道以州统郡附庸国凡百余自北岸去拘邪韩国七千里曰对海国又南渡一海千余里曰瀚海国又渡一海千余里曰末卢国东南陆行五百里曰尹都国又东南百里曰奴国又东百里曰不弥国又南水行二十日曰投马国又南水行十日陆行一月曰邪马一国其次曰斯焉国曰已百支国曰伊邪国曰郡支国曰弥奴国曰好古都国曰不呼国曰姐奴国曰对苏国曰苏奴国曰呼邑国曰华奴苏奴国曰鬼国曰为吾国曰鬼奴国曰邪马国曰躬臣国曰巴利国曰支惟国曰乌奴国皆倭王境界所尽其国小者百里大不过五百里户少者千余多不过一二万自汉武帝灭朝鲜使驿通于汉者三十许国皆称王其大倭王居邪焉台国即邪摩维是已光武中元二年始来朝贡后国乱国人立其女子曰卑弥呼为王其宗女壹与继之后复立男王并受中国爵命歴魏晋宋隋皆来贡稍习夏音唐咸亨初恶倭名更号日本自以其国近日所出故名或云日本乃小国为倭所并故冐其号开元贞元中其使有愿留中国授经肄业者乆乃请还宋雍熈后累来朝贡熈寜以后来者皆僧也元世祖遣使招谕之不至命范文虎等率兵十万征之至五龙山暴风破舟败绩终元之世使竟不至本朝洪武四年国王良懐遣使臣僧祖朝贡其后数嵗一来至今不絶自永乐以来其国王嗣立皆受朝廷册封
　　风俗黥面文身披髪跣足【寰宇记男子黥面文身衣裙襦横幅结束相连不施缝缀女人衣如单被穿其中以贯头皆披髪跣足其王至隋时始制冠以绵防为之而餙以金玉】无盗少讼不娶同姓【同上人不盗窃少争讼婚嫁不娶同姓父母兄弟异处惟会同男女无别】饮食用笾豆初丧不酒肉【同上饮食以手而用笾豆以蹲跪为恭敬死有棺无椁封土作冢初丧哭泣不食肉饮酒亲戚就尸歌舞为乐既葬举家入水浴洁以祓不祥】信巫好戏【同上兵有矛盾木弓竹矢以骨为镞灼骨以卜吉凶信巫觋好棊博握槊樗蒲之戏】重儒书信佛法【同上初无文字唯刻木结绳后颇重儒书有好学能属文者尤信佛法有五经书及佛经唐白居易集皆得自中国云】交易用铜钱【宋史土宜五谷而少麦交易用钱文曰干文大寳乐有国中髙丽二部四时寒暑大类中国妇人皆披髪一衣用二三缣】
　　山川寿安镇国山【国之镇山本朝永乐初御制文赐之刻碑立其地】
　　土产金【东奥州出】银【西别岛出】琥珀　水晶【有青红白三色】硫黄　水银铜　鐡　丹土　白珠　青玉　冬青木　多罗
　　木　杉木　水牛　驴　羊　黒雉　细绢　花布砚　螺钿　扇　漆【以漆制器甚工致】
　　琉球国【其地在福建泉州东海岛中其朝贡由福建以达于京师】
　　沿革古未详何国汉魏以来不通中华隋大业中令羽骑尉朱寛访求异俗始至其国语言不通掠一人以返后遣武贲良将陈棱率兵至其都虏男女五千人还唐宋时未尝朝贡元遣使招谕之竟不从本朝洪武中其国分为三曰中山王曰山南王曰山北王皆遣使朝贡永乐初其国王嗣立皆受朝廷册封自后惟中山来朝至今不絶其山南山北二王葢为所并云
　　风俗去髭黥手羽冠毛衣【寰宇记人深目长鼻颇类胡人男子去髭须妇人以墨黥手为龙蛇文皆纻绳纒髪从顶后盘绕至额男以鸟羽为冠装以珠玉赤毛妇以罗纹白布为防织鬬镂皮并杂毛为衣以螺为餙而下垂小贝其声如佩】无礼节好剽掠【同上无君臣上下之节拜伏之礼父子同床而妇人产乳必食子衣食用手得异味先进尊者死者浴其尸以布帛纒之裹以苇草衬土而殡上不起坟无他竒货尤好剽掠故商贾不通人喜鐡器及匙筯不驾舟楫惟防竹为筏急则羣舁之泅水而遁】杀人祭神聚髅为佳【同上事山海之神以酒肴鬬战杀人即以所杀人祭其神王所居壁下多聚髑髅以为佳所居地曰波罗檀洞堑栅三重环以流水树棘为藩殿宇多雕刻禽兽】无赋敛不知节朔【同上无赋敛有事则均税无文字不知节朔视月盈亏以知时视草荣枯以计嵗】
　　山川鼋鼊屿【在国西水行一日】髙华屿【在国西水行三日二屿俱隋陈棱率兵过此】彭湖岛【在国西水行五日地近福州泉州兴化漳州四郡界天气晴明望之隐然若烟雾中】落漈【元史水至彭湖渐低近琉球谓之落漈漈者水趋下不囬也凡西岸渔舟到彭湖遇风作漂流落漈回者百一二】
　　土产鬬镂树【似橘而叶宻】硫黄　胡椒　熊罴　豺狼
　　西蕃
