<!-- { "loadSidebar": true } -->
　　水德江长官司【在府治北元为水特姜长官司本朝改水德江长官司编户四里】蛮夷长官司【在府治南洪武十年置】沿河祐溪长官司【在府城北二百一十里元为沿河祐溪等处长官司属播州军民安抚司本朝改今属编户三里】朗溪蛮夷长官司【在府城东四十五里本洞人犵獠所居地本朝洪武十年置思南宣慰使司永乐十一年改属乌罗府正统四年废乌罗府仍属思南府编户二里】婺川县【在府城北二百四十里本隋务川县属庸州后属巴东郡唐宋俱属思州本朝改婺川县属思南府编户五里】印江县【在府城东三十里元为思印江等处地属思州军民宣抚司后置长官司本朝初因之寻改为县编户四里】
　　郡名寜夷【唐名】
　　形胜牂牁要路【唐书云宣慰使冉安昌以务川当牂牁要路请置郡以抚之】控夷咽喉之墟【郡志东接西阳西连锦播二江带于左右重冈起伏于四隅诚控夷咽喉之墟】山川险阻【文献通考费州山川险阻狸獠所居】羣峰叠翠一水萦流【府志】
　　风俗蛮獠杂居言语各异【寰宇记风俗同黔中地在荒徼之外蛮獠杂居言语各异】汉民尚朴【元志汉民尚朴婚娶礼仪服食体制与中州多同】信巫屏医击皷迎客【同上蛮有獚犵狫木猺猫□数种疾病则信巫屏医专事祭鬼客至则击皷以迎山菁险恶则芟林布种俗谓之刀耕火种】务本力穑【郡志夷獠渐被德化俗效中华务本力穑】唱歌耕种【府志】
　　山川思唐山【在府城东四里南连河只水北枕内江水】石柱山【在府城西二十里上有石如柱】马鞍山【在府城东三十里以形似名】大至登山【在府城东三十里】屏风山【在府城北二百里状如屏风】石马山【在府城北二百八十里峯峦耸防独冠诸山上有巨石如马】思王山【在府城西南三百七十里旧名龙门山与古费州浮阳县分界】大岩山【在务州县东八十里山有一岩深遽可容百余人时多游玩于此】水德江【在府治东源出乌江下通彭水】思印江【在府城东三十里旧名思邛水源出朗溪下流合水徳江】河只水【在婺川县东二十一里河只者獠之姓名】罗多水【在婺川县东八十里因獠姓名为名下合丰乐渡】汲溪泉【在府城西北八十里其泉日有消长人多游翫】温泉【在府城北二百里夏凉冬热人多浴焉】龙泉【在婺川县东二十里其泉或一日一涨或三日一涨消则澄清涨则浑浊人莫能测故名龙泉】
　　土产水银　鐡　竹鸡　白鹇　兰　菖蒲　葛学校思南府学【在府治北永乐十二年建】婺川县学【在县治东本朝建】关梁永胜关【在府治东】武胜关　水关【俱在府治南】太平关【在府治北】通济桥【在府治东】迁善桥【在府治北】恩济桥【在府治南】丰乐桥【在婺川县东南六十五里】
　　寺观圆通寺【在府治南】金仙寺【在府城北二百里】桐山寺【在婺川县西十五里】天观【在府治北】
　　祠庙马援祠【在故思州宋时土人田祐恭之母梦援来居其宅及生祐恭祠不复灵及祐恭卒有见其归于马援祠者自后灵应如初而田氏之后代有异才】夀亭庙【在府城内永乐二年建】
　　古迹故思州城【元志云去今思州一百八十里】古牂牁郡城【在府西即汉未伏时所保于此】废费州【后周宣政初置隋开皇中于州理置涪州县唐武徳间移理防笼山】废溱州【唐贞观中置州治荣懿县及领扶欢夜郎等四县天寳初改溱溪郡五代时沦于蛮宋政和间复置宣和间废】废牂州【其地与播州同唐武德初立充州因置牂播等郡境内有髙连石门等山】废庄州【隋分牂牁郡立南寿州唐改庄州黔中郡永徽间废】废安夷县【唐置寜夷县夷州后废宋政和中复置思州宣和间废为堡黔州】废思王县【在府城南水路三百里唐武德中置属思州后废】废思卭县【在府城东南三百九十里唐开元四年开生獠置后废】废城乐县【在府城西北一百五十里唐武德中招慰生獠置属思州始筑城人歌舞之遂名贞观中改属费州县西一百五十里有涪陵水】废多田县【在府城西北四十五里唐武德中置属思州贞观中改属费州宋废县北有畬浮山】废扶阳县【在府城西北八十五里隋于扶水之北置县属庸州唐属费州宋废】废扶欢县【在府城西南五十里唐置属溱州县东有扶欢山故名宋废】废賔化县【唐武德中置后与州同废已上州县俱据元志而新志地里无考】
　　人物宋田祐恭【思州人生有明织为畨部长愿为王民政和间被召入觐拜伏进退不类逺人徽宗异之问其故对曰臣客夏大均实教臣上悦厚锡之拜大均保州文学建炎初剧贼王辟等破归州将拔瞿塘蜀帅命正卿调田氏兵大败贼众保安蜀境壐书嘉劳后田氏世为思州守】
　　镇逺府【东至思州府界西至兴隆卫界俱一百二十里西至播州容山长官司界六十里北至石阡府界一百八十里自府治至南京四千四百里至京师七千九百三十里粮八百石零】
　　建置沿革禹贡荆州南境旧为竪眼大田溪洞元初置镇逺沿边溪洞招讨使后改为镇逺府属思州军民宣抚司本朝洪武五年改为镇逺州湖广布政司永乐十一年仍于州置镇逺府贵州布政司正统中省镇逺州领长官司二县二
　　镇逺县【附郭元置镇安县寻改安夷县后改金容金达及杨溪公俄等处两蛮夷军民长官司属思州军民宣抚司本朝改长官司及今属寻改为县编户三里】施秉县【在府城西南四十五里元置施秉前江等处蛮夷军民长官司本朝洪武五年改施秉蛮夷长官司正统十年改为县编户二里半】偏桥长官司【在府城西六十里元置偏桥中寨蛮夷军民长官司本朝改置偏桥长官司编户二里】邛水十五洞蛮夷长官司【在府城东八十里元置安安县后改卭水县本朝洪武五年改置卭水十五洞蛮夷长官司编户五里】
　　形胜溪河旋绕山岩森列【郡志】东通沅水西接贵州【府志】风俗习俗质野服用俭约【郡志】饮食用蕨灰为盐【府志】山川石崖山【在府治北屹然壁立状如列屏郡之鎭山也】观音山【在府治东上有观音岩】笔架山【在府治东南】吉祥山【在府治西上有吉祥寺】太平山【在府东二十五里上有一池祷雨即应】二仙坡山【在府南三十里】马鞍山【在府西四十里】巴邦山【在府东南四十五里四围陡絶居人尝避苗蛮于此】思卭山【在府东南八十里连思卭水旧在思王县东】都来山【在府东南九十里旧在思邛县东二十里接锦州常丰县】都波山【在府东南九十里旧在思邛县东接锦州洛浦县】镇逺河【在府南】龙池【在府北一十里俗传有龙出其中取水祷即应】味井【在府治西水极甘美】平寜陂【在府城西六十三里歳时土人引水溉田数千畆其源不絶】
　　土产芀竹　竹鸡　海棠　芙蓉　石榴　柑　绵竹【俱府境出】
　　公署镇逺衞【在府治西洪武二十二年建】偏桥衞【在府城西六十里】清浪卫【在府城东七十五里洪武二十三年建俱湖广都司】臻剖六洞横坡等处长官司【鎭逺卫】
　　学校镇逺府学【在府治东永乐十三年建】
　　关梁东关【在府治东】北津关【在府治北】油榨关【在府城西一十里】焦溪关【在府城东三十里俱洪武二十二年建】瓮蓬关【在府城西五十里】梅溪关【在府城东六十里】清浪关【在府城东七十五里】烂桥关【在府城西七十五里】紫冈关【在府城西北七十五里俱洪武二十三年建】永安桥【在府治南】偏桥【在府城西六十里】清浪桥【在府城东七十里】
　　石阡府【东至铜仁府提溪长官司界一百八十里南至镇逺府镇逺金容金逹蛮夷长官司界一百七十里西至四川播州余庆长官司界一百六十里北至思南府水德江长官司界一百二十里自府治至南京四千里至京师七千七百六十里】
　　【粮八百五十石零】
　　建置沿革禹贡荆州南裔元置石阡等处长官司思州军民宣抚司本朝永乐十一年改石阡府贵州布政使司领长官司四
　　石阡长官司【附郭元置石阡军民长官司本朝洪武初去军民字止称石阡长官司编户五里】苗民长官司【在府西北八十里洪武十年置编户二里】葛彰葛商长官司【在府西一百里元为葛彰葛商等处长官司本朝因之编户二里】龙泉坪长官司【在府西一百二十里元置思州宣抚司旧治于此本朝仍为长官司编户二里】
　　郡名石阡【元名】
　　形胜髙山环绕流水萦廻【郡志】南通镇逺北距思南【新志】风俗刻木为记不事文墨【郡志】男女跣足病专祭鬼【新志】山川知府山【在府东三里】排衙山【在府西五里】琵琶山【在府南四十里】青山【在府北七十里】笔架山【在府北七十五里状如笔架】狮子山　金顺山【俱在葛彰葛商长官司东五十里】东山【在龙泉坪长官司东二十里】鸡公山【在龙泉坪长官司西北二十里】迎仙峯【在府西一百五十里下有龙塘泉俗传尝有龙出其中】鬼岩【在苗民长官司治西髙广方丈如屋】乌江【在府西一百四十里源自四川播州流入思南府界】石阡江【在府治西下流入乌江】深溪【在府西一百二十里下流入乌江】温泉【在府治南泉源涌沸四时清暖】望乡崖泉【在府西一百六十五里】石防泉【在金顺山下广丈余深三尺许春夏涨而秋冬消极为清泠】
　　土产鐡【苗民长官司出】水银【石阡长官司出】蜡　木　银杏【府境出】学校石阡府学【在府治南永乐十三年建】
　　关梁达逺桥【在府治南】迎恩桥【在府治东】来賔桥【在府治北】
　　寺观观音寺【在府治南】圆通寺【在葛彰葛商等处长官司南】钦道寺【在府城西北义阳山】
　　铜仁府【东至思州府施溪长官司界南至黄道溪长官司界俱七十里西至思南府思印江长官司界二百里北至四川邑楼长官司界二百二十里自府治至南京四千二百七十里至京师七千八百里粮一千一百七十石零】
　　建置沿革禹贡荆州南裔天文星分野古为溪蛮地元置铜人大小江等处军民长官司都云定云等处安抚司后改思州军民宣抚司本朝洪武初改铜仁长官司永乐十一年増置铜仁府贵州布政司领县一长官司五
　　铜仁县【附郭建置同本府编户五里】省溪长官司【在府西一百里元置省溪等处军民长官司都云定云等处安抚司后改省溪埧塲等处蛮夷长官司思州军民宣抚司本朝改省溪长官司及改今属编户一里】提溪长官司【在府西一百四十里元置提溪等处军民长官司都云定云等处安抚司后思州军民宣抚司本朝改提溪长官司及改今属编户一里】大万山长官司【在府南二百里元置大万山苏葛办等处军民长官司思州军民宣抚司本朝改大万山长官司及改今属编户一里】乌罗长官司【在府西二百里元置乌罗龙千等处长官司属思州军民宣抚司本朝洪武初属思南宣慰司永乐十一年改置乌罗府后废府改今属编户三里】平头着可长官司【在府北一百二十里元置平头着可通逹等处长官司思州军民宣抚司本朝改平头着可长官司永乐十一年改乌罗府府废改今属编户一里】
