<!-- { "loadSidebar": true } -->
　　形胜南接九疑北接衡岳【旧经】石崖天齐【唐元绍中兴颂湘江东西中直浯溪石崖天齐可磨可镌】背负九疑面傃潇湘【周中行撰元次山祠堂记】环以羣山延以林麓【唐栁宗元游宴南池序】后依列嶂前瞰重江【唐曹中永州谢表】山水竒秀【宋倪均父题浯溪序】与五岭接【寰宇记道州与五岭接有炎热而无瘴气】南控百越北凑三湘【宋掌禹锡道州鼓角楼记湘水导其源疑山盘平险南控百越北凑三湘】
　　风俗潇湘参百越之俗【唐栁宗元谢李吉甫啓】左袵居椎髻之半【栁宗元代韦永州谢表】人无争讼【柳宗元道州庙学记】家闲礼义【唐曹中永州谢表家闲礼义而化易孚地足渔樵而人乐业】风浮俗鬼【栁集惟是南楚风浮俗鬼又永州息壌记云其人鬼且机】清慧而文【唐刘禹锡云潇湘间无土山无浊水民乘是气往往清慧而文】俗兼蛮左【宋掌禹锡壁记云地居越徼俗兼蛮左】俗尚韶歌【米晏殊类要】
