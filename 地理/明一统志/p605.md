<!-- { "loadSidebar": true } -->
　　公署景东卫【在府北卫城中洪武二十三年建】
　　学校景东卫学【在卫城泰安门外正统七年建】
　　关梁母关【在府南一百里】安定关【在府北一百五十里】景阑关【在府东南一百二十里】通华桥【在府治北跨通华河】
　　寺观开化寺【在府治南】龙泉寺【在府治东】真武观【在府治西】
　　广南府【东至广西泗城州界一百二十里西至广西府维摩州界一百五十里南至古器野界六十里北至泗城州界二百四十里自府治至南京七千九百九十里至京师一万一千四百三十里粮一千石零】
　　建置沿革宋时名特磨道侬智髙之裔居之元至元间立广南西道宣抚司领路城等五州后来安路夺其路城上林罗佐三州惟领安宁及富二州本朝洪武中置广南府亲领编户六里领州一
　　富州【在府城东二百里元至元中置冨州及安宁州本朝初因之后以安宁州省入焉编户四里】
　　郡名广南【元名】
　　形胜山崖髙峻【郡志山崖险峻道途﨑岖一夫当隘百夫莫入其地险固若金城汤池】风俗习俗俭约【郡志其地多侬人沙人习俗俭约男女皆事犁锄服短衣长构楼而居好食百虫大防病不服药惟务祭鬼而已】嚚讼好鬬【安宁州旧志州有盐井之利嚚讼好鬬蛮俗之常】
　　山川牌头山【在府城西北五里峰峦起伏其右小山连峙如盾土民筑寨其上】莲花山【在府城东北二十里五峯连耸诸小峯参差傍峙形如莲花】祛丕山【在冨州治西形如石狮昔土人结屋以避兵名狮头寨】玉泉山【在冨州西北七十里山顶有泉飞流如素练下有石池清碧囬旋溢流于西洋江】者鹞山【在冨州东南九十里髙可一百仞怪石槎枒】西宁山【在冨州东北一百一十里下有岩洞深邃土人隠遁其中】西洋江【在府城南八十里源出本府板郎山速部山木玉山三流相合东南入于田州府右江】南水溪【在冨州东三十里源出花梁山其水尚温】南汪溪【在富州治西源出麻卯山暨僻令山流至州南合南水溪东行至石洞伏流十五里复出入于右江】
　　广西府【东至广南府界四百五十里南至临安府阿弥州界一百六十里西至临安府宁州界一百八十里北至曲靖府罗雄州界五十里自府治至南京七千五百二十里至京师一万九百六十五里　粮二千一百七十石零】
　　建置沿革禹贡梁州之界古滇国东南境汉为益州牂牁郡地蜀汉属兴古郡晋郡属宁州隋属牂州唐时东防乌蛮等部所居为覊縻州黔州都督府大和间南诏防氏并其地宋时析为师宗弥勒二部大理段氏莫能制元宪宗时内附落万户府至元中置广西路属临安广西元江等处宣慰司本朝改为广西府领州三
　　师宗州【在府城北八十里宋时防蛮居宕浪甸其后师宗者据匿弄甸号师宗部元初落万户府至元中以本部为千户总把领阿宁豆勿阿卢豆吴四十户属广西路后改置师宗州本朝因之编户一十六里】弥勒州【在府城西九十里宋时些麽徒蛮之裔据其地号弥勒部元初落防万户府至元中以本部为千户总把领吉输裒恶歩笼阿欲四千户属广西路后改置弥勒州本朝因之编户一十六里】维摩州【在府城东南三百六十里元立维摩千户阿迷万户至元中以本部为千户总把领维摩屈中二千户广西路后改维摩州本朝因之编户五里】
　　形胜山谷幽阻【云南志】东瞰广西南距交趾【旧志】
　　风俗质野富强【云南志生蛮四种曰黒防曰曰土獠曰白子其俗质野民强家富】山川发果山【在府治北培塿相接环于府治】阿卢山【在府城西三里延亘四十余里南接弥勒州北跨师宗州旧有阿卢部】吉输山【在府城东南五里】恩容山【在师宗州之五里三峯峭防】鍞北门山【在师宗州北一十二里二峯髙耸经行其间如门】英武山【在师宗州东八十里峯峦峭防髙可千仞】禄徳山【在师宗州东一百二十里一峯尖秀】髙来山【在师宗州东三百里髙三百仞其西南三十里有马者笼山髙如之】卜龙山【在弥勒州南五里峯峦重叠环于州治】阿欲部山【在弥勒州西一十里冈峦森列下有温泉盘亘七十余里东接北倾山】盘江山【在弥勒州东南一百二里东西两山相峙盘江流其中东抵师宗州南界阿迷州其东有石窍深广丈余浊水涌出入盘江】曲部山【在维摩州治西中峯髙耸下有泉为溪流经州南数里入石窍】万年龙山【在维摩州东北一百里下有泉成溪流入广南府界】小维摩山【在维摩州东北八十里髙可千仞】阿母山【在维摩州东南九十里髙余千仞】寳宁山【在维摩州东北一百里下有泉为寳宁溪】接角山【在维摩州东南一百五十里下有溪亦名接角】大维摩山【在维摩州东南二百里髙出众山土官世居其上】龙定山【在维摩州东南二百一十里五峯屹然髙耸】巴盘江【一名潘江自澂江府入境东南流经师宗州及府之西境西南至弥勒州东注普安州界】巴甸江【源出弥勒州治西北南流数里而东入盘江】矣邦池【在府治南周三十余里半跨弥勒州界水源有二一出阿卢山麓石窍一出弥勒州吉双乡南流入盘江中有小山建广福寺】八甸溪【在弥勒州治北其源有三一出阿欲山一出旧村一出北倾山至州治东合流南入盘江】山湖【在弥勒州境内产大鱼】
　　土产氊　茶　鸡腿竹【每节上大下小如鸡腿状】蜡　白面猿　麻布
　　学校广西府学【在府治东本朝建】
　　关梁玉津桥【在弥勒州治南跨八甸溪】
　　寺观广福寺【在弥勒州东九十里】观音庵【在师宗州治东】
　　镇沅府【东至者乐甸长官司界二百里西至景东府界三十里南至威逺州界三十里北至楚雄府南安州界二百里自府治至南京八千六百里至京师一万二千四百五十里　粮一百石零】
　　建置沿革古西南极邉地濮落杂蛮所居唐时南诏氏为银生府之地其后金齿白夷侵夺其地宋时大理段氏莫能复元初内附属威逺州后置案板寨属元江路本朝洪武末改置镇沅州永乐初陞为亲领编户五里领长官司一
　　禄谷寨长官司【在府城东北二百五十里本朝永乐十年建】
　　形胜依山为郡【郡志】
　　风俗妇勤耕蚕【郡志妇人勤蚕绩务耕作而畧无少暇产子即浴于江归付其夫】信巫祀鬼【郡志土人有病不事医药惟信巫祀鬼而已】
　　山川案板山【在府治北形如几案旧寨以此名】石山【在府治东】波弄山【在府治西】鸟连山【在府治东北鸟常集焉】马容山【在禄谷寨长官司北八十里髙千余丈根盘数百里石路狭隘仅容一马】小不旧山【在禄谷寨东一百里】石罗山【在禄谷寨南一百里】纳罗山【在禄谷寨西二百里山多虎豹土人呼蔵为纳虎为罗】杉木江【源出者乐甸流经府治南下流入威逺州界江岸多产杉木】马涌江【源自纳楼茶甸经禄谷寨东下流合南浪江】南浪江【源出纳罗山经禄谷寨南下流入宁逺州界】
　　土产盐【有井六俱在波弄出】孔雀　小鸡【形矮小鸣无昼夜与中国鸡声异】藤永宁府【东至四川行都司盐井卫界一十五里西至丽江军民府寳山州界一百里南至澜沧卫浪蕖州界一百五十里北至西番界三百三十里自府治至南京八千六百六十里至京师一万二千一百里】
　　建置沿革昔名楼头赕地接吐蕃又名荅蓝唐时属南诏氏后为麽些蛮所据宋时属大理段氏元宪宗时内附至元间置荅蓝管民官寻改置永宁州属北胜府本朝洪武中属鹤庆府二十九年改属澜沧卫永乐四年陞为府亲领编户四里领长官司四刺次和长官司【在府东北二百四十里】革甸长官司【在府西北一百二十里】香罗长官司【在府北一百五十里】瓦鲁之长官司【在府北三百八十里已上四司俱永乐四年置】
　　形胜山川险阻【云南志襟丽江带三湖地广人稀山川险阻】
　　风俗人物勇厉【云南志人物勇厉气习朴野衣重氊以偹战闘】
　　山川干木山【在府东南一十五里一名孤山】六揑山【在刺次和长官司治西北】干如山【在革甸长官司治北】卜兀山【在香罗长官司治西】刺不山【在瓦鲁之长官司东北三十里】勒汲河【源出西畨流经府治北东入盐井卫界】泸沽湖【在府东三十里周三百里中有三岛】鲁窟海子【在干木山下周逥一百里中有小山名水寨】罗易江【源自浪蕖州北流过府境】
　　土产牦牛【刺次和香罗瓦鲁之三长官司出毛可为防为缨】金　铜　盐【府境出】寺观永寜寺【在府治北三里】
　　顺宁府【东至蒙化府界一百八十里西至湾甸州界二百八十里南至孟定府界四百七十里北至永昌永平县界四百二十里自府治至南京八千一百八十里至京师一万一千六百二十里】
　　建置沿革本蒲蛮之地名庆甸宋以前不通中国虽氏段氏亦不能制元泰定间始内附天厯初置顺宁府并置庆甸县本朝洪武十五年仍置府后省县入府编户二里
　　形胜险隘之区【云南志府之南有山并立如门中有一路﨑岖扼塞实险隘之区】风俗屈膝为礼【云南志男子椎髻跣足妇人绾髻于脑后见人无拜礼但屈膝而已】服食恶陋【同上男以布二幅为衣中开一孔套之妇用红白绵织一幅为衣如袈裟状服亦如之以布一幅纒其腰食不用筯惟嗜大防土蜂蛇虺虾蟇蜻蜓之类无不食之陋恶甚于诸夷】
　　山川偰山【在府城北一十五里重冈叠巇苍翠如画】乐平山【在府城西北一十五里】把邉山【在府城南四十三里中有把邉关】澜沧江【在府城东北七十里源自金齿东南流经本府入景东府界石齿嶙峋波涛汹涌实为险阻】备江【在府城东北一百八十里源自化府流经府界东南混流百里合于澜沧江】顺宁河【在府城东源出甸头村山箐流入大侯州孟祐河】西添河【在府城西北五十里源出喻甸都瓮村】温泉【有二一在阿柱村一在西添村水皆如汤沸】
　　寺观福恩寺【在府东南四里】
　　曲靖军民府【东至普安州界一百七十里西至寻甸军民府界一百四十里南至广西府界一百六十里北至四川乌撒军民府界二百九十里自府治至南京六千八百六十里至京师一万三百五里粮三千三百石零】
　　建置沿革禹贡梁州之界天文井鬼分野汉为益州郡味县地蜀汉改置建宁郡治味后分置兴古郡治律髙晋二郡俱属宁州梁时有防瓉者据其地后分东西二防而曲靖为西防地隋置恭协等州唐置南宁州治味县及改恭州为曲州分协州置靖州贞观中俱属戎州都督府天寳末没于蛮南诏氏置石城郡宋时大理段氏因之后为磨弥部所据元初置磨弥部万户至元间改中路后改为曲靖路陞宣慰司本朝洪武中改为曲靖军民府领州四县二
