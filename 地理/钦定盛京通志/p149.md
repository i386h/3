<!-- { "loadSidebar": true } -->
　　鄂屯希恺女直人父保和以元帅领保定顺徳诸道农事凡辟田二十余万亩致仕卒希凯袭劝农事郡县水旱力请蠲租及调知冀州变健讼之俗夺蒙古所侵民田归于民陞河中知府秩满归应调以不见权臣阿哈玛特降知景州【卾屯解见选举巻原作奥敦蒙古语阿哈玛特长子也原作阿合马今俱译改】
　　李希贤辽东人延祐间为临武令爱民礼士狱讼清明常语人曰君子学道则爱人自然生明能防去任后邑人立石颂徳题其额曰学爱
　　逹实布哈髙天赐之孙谅子成宗命世其祖父官以居防辞延祐四年帝谓之曰汝祖尝为司农今复以授汝遂迁荣禄大夫大司农英宗居东宫达实布哈撰前代嘉言善行名曰承华事畧并画豳风图以进帝覧而奨谕之曰汝能辅太子以正朕甚嘉之命置图书东宫俾太子时时亲省【逹实解见选举巻布哈解见名宦卷原作塔失不花今译改】
　　王克敬字叔能大宁人防竒頴丞相鄂勒哲一见许为令器朔土习尚少文克敬独孜孜为儒者事既仕累官江浙行省左右司都事时番阳大饥总管王都中出廪粟赈之行省欲罪其擅发克敬曰番阳去此千里比待命民且死彼为仁而吾属顾为不仁乎都中因得免拜监察御史迁左司都事时英宗励精图治丞相拜珠请更定前政不便者防议中书堂克敬首言江南包银民贫有不能输者有司责之役户当罢之两浙煎塩户牢盆之役其重者尤害民当免其他役从之泰定中出为绍兴路总管有惠政寻由参知政事行省辽阳俄除江南行台治书侍御史又迁淮东亷访使以正纲纪为己任不纵贪墨不阿宗戚声誉益着入为吏部尚书元统初为江浙行省参政年五十九即请老谓人曰穴趾而峻墉必危再实之木必伤其根无功徳而忝富贵何以异此卒封梁郡王諡文肃【蒙古语鄂勒哲夀也原作完泽拜珠往也原作拜住今俱译改】
　　崔敬字伯恭大寕惠州人通刑名法律之学天厯初累官至中书省椽至元六年拜监察御史时既毁文宗庙主又削文宗后皇太后之号徙于东安州而放其子雅克特古斯于髙丽敬上疏请迎归太后太子以全母子之情尽骨肉之义又上疏諌天子巡幸上都宜御内殿其畧以为当与宰臣谋治道经筵进讲究古今盛衰之由时帝数以厯代珍寳分赐近侍敬切谏以恩不可滥乞追回所赐以待有功是年出佥山北亷访司事至正初迁河南又迁江东所至抑豪强惠困穷洗寃滞兴学劝农百废具举十一年迁同知大都路总督府事直沽河淤数年委敬治浚之不三月告成咸服其能十五年为济宁屯田使立营屯种其法井然十七年分省陵州时盗据齐鲁敬兼领兵刑户工四部事供给诸军事无不集又命王恪等谕田丰李秉彛悔过自新山东郡邑之复敬防居多卒諡忠毅【雅克蒙古语解见黒龙江山川巻特穆尔解见名宦卷原作燕帖木儿今译改】








　　钦定盛京通志巻六十三
　　钦定四库全书
　　钦定盛京通志卷六十四
　　歴朝人物【七】
　　明












　　钦定四库全书
　　钦定盛京通志巻六十四
　　厯朝人物【七】
　　明
　　呉成辽阳人从成祖起兵设伏淝河进兵小河合战齐眉山灵璧皆殊死鬬功最多由都指挥佥事擢都指挥使永乐初三从出塞有功洪熙元年进左都督宣徳初以成尝宿卫东宫录旧劳封清平伯三年帝北征从败贼于寛河进侯爵寻卒赠渠国公諡壮勇
　　毕恭广寜前屯卫人其先山东济寜籍恭有文武才正统间以廵抚王翺荐授百户厯指挥佥事图上方畧开设迤西边堡墙壕増置烽堠兵威大振进署都指挥佥事守备寜前等卫在任五年邉鄙寜谧进掌都司抚士卒革奸广屯田兴学校政事平理军民咸称之所着有邉城吟稿
　　范广辽东人正统中嗣世职为寜逺卫指挥佥事积功进辽东都指挥佥事广性刚果精骑射骁勇絶伦毎临阵身先士卒英宗北狩廷议举将材于谦荐广充左副总兵额森犯京师广跃马防阵败之又败之于紫荆闗録功进都督同知景泰初以总兵官廵邉驻居庸还京副石亨提督团营军马亨素衔之英宗复辟诬广党于谦下狱死成化初廷臣讼其寃命子升仍袭世职【额森蒙古语解见名宦卷原作也先今译改】
　　顾能定辽前卫人性刚直与人寡合天顺元年进士授户部主事有清操生平不妄受人一钱天顺间监收通州粮尽革诸再往淮安收钱计一嵗所入九倍于昔寻陞本部员外郎成化初天下清官四员能居都御史杨继宗之次宪宗刻名于便殿柱上惜不及大用云
　　耿贤定辽前卫人由指挥陞都指挥佥事掌都司印备御金复铁岭寻守备寜逺转右防将分守开原善抚士卒不妄交际致仕归所属悯其清苦各餽金币贤悉分之军士后卒城东杏林山与其师顾能墓相近诗人吊之以为师弟双清云胡深定辽后卫人早孤育于伯父登天顺八年进士授监察御史刚正嫉邪不避权幸成化初与同官郑已等争慈懿太后山陵事彗星见复与同官言大本未建异端太盛进退赏罚未公财用工役未省赈济无防备御无方凡八事帝优诏答之又上疏请斥奸邪痛诋大臣劾大学士商辂之失节兵部尚书程信之刚暴礼部尚书姚夔之黩货不纳深尝廵按陜西诸大臣既被劾恶之坐以按陜时杖杀人谪黔阳县丞稍迁鬰林知州辛于官祀乡贤
　　贺钦字克恭其先浙江定海人以戍邉籍义州又家广寜少好学读近思录有悟成化二年登进士授户科给事中直言敢諌尝书鄙夫章于壁以自警师事陈白沙先生献章既归肖其像事之治改元用阁臣荐起为陜西参议未至而母死乃上疏恳辞且陈四事一资真儒以讲圣学二荐贤才以辅治道三遵祖制以处内官四兴礼乐以化天
　　下疏凡数万言其云处内官者指王振曹吉祥汪直辈防君误国蠧政害民内不可使预大政外不可使掌兵权尤为切要奏入报闻正徳四年太监刘瑾括辽东田东人震恐义州守又贪横民变聚众刼掠相戒曰毋惊贺黄门钦闻之急谕祸福以身任之乱遂定钦学不务博涉静思黙识専读四书六经小学期于反身实践谓为学不必求之髙逺在主敬以收放心而已毎教人读白鹿洞教条严为己为人之辨隠居医巫闾山下读书之暇钓游凌溪徜徉自得有医巫闾集行世别号医闾没后乡士大夫为之立祠于钓台
　　陈夀字本仁其先新淦人祖志代兄戍辽东遂籍寜逺卫夀少贫甚得遗金坐至夜分还其主从乡人贺钦学登成化八年进士授户科给事中言时政无隠弹劾不避权贵治十三年以右佥都御史廵抚延绥敌兵入掠击却之未几何硕托啰率众大至夀自出帐拥数十骑防乌皮几指挥敌疑之遂引去既而授诸路将领方畧邀击之皆克防军声大振寻迁右副都御史掌南院正徳初刘瑾矫诏逮南京科道戴铣等夀抗章论救瑾怒罢其官九年复起廵抚陜西盗贼屏息亷名尤着夏大旱戒刑清狱斋心诚祷天乃雨嵗大熟寻拜南京兵部侍郎陜人呼号拥舆移日不得行进刑部尚书致仕卒年八十三夀清廉厯官四十年无家可归寓南都所居不蔽风雨其卒也尚书李充嗣府尹冦天叙为之殓【和硕国语解见闗邮卷防古语解见黒龙江山川卷原作火筛托啰国语解见黒龙江山川卷原作脱罗今译改】
　　潘辅广寜人治六年进士授顺天永清县尹有冰蘗声时盗贼窃发境江缉捕有方畏威逺遁民皆安堵后卒于官
　　孙磐定辽右卫人少有气节登治九年进士初观政即上疏言近日諌官以言为讳请定建言者为四等最上不避祸患抗弹权贵者其次扬清激浊能补阙拾遗又其次建白时政有裨军国皆分别擢叙而粉饰文具循黙不言者则罢黜之庶言官知警不至旷瘝时不见用寻擢吏部主事正徳元年宦官渐用事磐复上疏言今日政莫甚于内臣典兵乞尽撤各镇中官还京専以边务责将帅不从时刘瑾得志深嫉之斥磐为奸党遂免官瑾诛复起河南按察司佥事值流贼猖獗资给军饷铠仗以至保障留都遏贼东殄磐之筹画居多王春广寜左屯卫人治九年进士授翰林院检讨陞周府长史时宗室以廵抚勾稽廪禄聚众往噪于门后因治兵备大盗宗室疑之皆挟兵自卫春启王徧谕其故且止廵抚兵众乃安有复庵诗集行世
　　崔哲辽阳人治十二年进士正徳初知威州以徳服逺边陲无警后改任泽州撤淫祠广储蓄善奬进后学课试皆有程期
　　张经字天叙沈阳中卫人正徳六年进士授新乐县知县擢监察御史按宣府劾镇守太监丁喜贪肆罪嗣为喜所讦逮系诏狱都御史彭泽及两京监官论辨其诬谪河南河内县典史忧忿卒于途妻子扶柩归嘉靖改元追赠光禄少卿
　　范鏓字平甫其先江西乐平人迁沈阳举正徳十二年进士授工部主事擢员外郎嘉靖三年伏阙争大礼下狱廷杖迁河南知府嵗大饥廵抚潘埙駮诸请赈文牒勘实乃发鏓不待报輙开仓赈之全活十余万人厯迁右副都御史廵抚寜夏鏓为人持重有方畧既莅镇不尚首功一意练步骑广储蓄善治闗隘亭障防为逺徙居数年引疾归起故官抚河南寻召为兵部右侍郎奉诏总理邉闗阨隘奏上经畧潮河川居庸闗诸处事宜帝才鏓甚即命为兵部尚书鏓以老辞帝怒削其籍时严嵩当国而鏓本由徐阶荐天下推为长者惜其去不以罪久之乃卒隆庆元年复官鏓为官刚断明察其廵抚寜夏时清查侵盗粮草裁革冒功陞赏弛废振兴边境肃然
　　傅钥字希凖广寜人正徳六年进士授给事中尝论邉事为尚书王琼叹服防宣大将领失利亡卒甚多廷议遣钥覆视上曰是尝言邉事者称是选矣钥至镇考治甄别不随不苛得实以报嘉靖间累陞山西按察使用法平恕兼得大体富民某杀人当死以货免钥收鞫之寘于法知县某主薄某皆良吏为奸人所搆事下按察司或谓钥云是当道所欲入也钥曰法如此可枉狥乎竟白之终河南廵抚
　　徐景嵩定辽中卫人正徳九年进士尹咸寜陞户科给事中弹劾不避权贵厯河间知府山西按察副使
　　赵国忠字伯进锦州卫人嗣指挥职嘉靖初举武防试进都指挥佥事擢锦义右参将连破敌进署都督佥事为辽东总兵官有功进都督同知嗣代赵卿镇宣府命部将逆击谙达于大滹沱败之防尽走及谙达薄京师国忠趋入卫移防诸陵防见国忠阵于红门畏不敢入三十一年再镇辽东御却小王子数万骑明年逐敌出塞多斩获进秩一等国忠善战射穿札为将有威严厯两镇缮亭障练士马邉防赖之【谙达国语解见吉林山川巻原作俺答今译改】
　　李景登广寜人神宗二十年进士任猗氏县才敏气恬不以崖岸自异请除荒地课赡书生陞吏部主事出知汉中府冰操严洁明敏果断莅任三年案无留牍狱无沉滞
　　佟卜年辽阳人神宗四十四年进士知河间县节用爱人除门则俵马大户三害境内获安邑人立祠祀之事见畿辅通志
　　祖寛辽东人少从军有功累官寜逺防将勇敢善战部卒多塞外降人所向克防崇祯五年叛将李九成围莱州诏发闗外兵讨之寛为前锋率五百骑遇贼兵三千于沙河寛殊死战贼退走解莱州围进都督佥事八年为总兵官讨流贼挫张献忠于焦村复遇汝州贼寛率军至大败之十一年
　　王师下山东济南失守时诬寛以失防藩封被逮弃市寛敢战有功称良将性刚使气不为文吏所喜卒罹大辟莫为救论人颇谓失刑云

　　钦定盛京通志卷六十四
<史部,地理类,都会郡县之属,钦定盛京通志>
　　钦定四库全书
　　钦定盛京通志卷六十五
