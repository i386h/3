<!-- { "loadSidebar": true } -->
　　二月从多尔衮攻锦州见兵有出樵者即率十余八击斩之七年大军三围锦州列巨礟城北明经畧洪承畴率骑兵来夺力战却之防天雨敌复来战又败之复进击承畴三营步兵时军将费雅思哈失马与之累骑而出喀宁阿堕马创甚敌兵围之数重复直入其阵挈之以归顺治元年四月从多尔衮入山海关定燕京旋破流贼李自成又追奔至庆都县败之二年流贼自西安南走荆襄随阿济格率师往比至贼众千余方乘船扬帆遁同鳌拜巴图鲁提精卒登岸丛射之贼被射及溺水死者不可胜计悉取其船以济大军叙功封三等镇国将军三年五月以苏尼特部腾吉思等叛奔喀尔喀从多铎往讨降其族又击土谢图汗硕雷汗兵俱败之四年三月晋封镇国公五年十一月戍守大同甫至适总兵姜瓖叛陷朔州宁武等处满达海率兵往讨瓦克达从六年复朔州等处是年冬满达海回京以瓦克达为征西大将军七年二月平潞安平阳泽州降其众先是明大学士李建泰巳纳欵至是复与姜瓖合据太平县我师至围其城别遣游骑断其饷道越二十余日诣军门降瓦克达英勇素着所至皆不战自溃且驭军整肃剿抚兼施由是平阳所属州县悉定八年二月晋封多罗谦郡王三月
　　命理工部事九年八月薨初山西遭姜瓖之乱瓦克达驻平阳戢军安民平阳民徳之薨后建祠致祭榜曰多罗王庙康熙十年五月追諡襄
　　衍禧郡王罗洛浑
　　太祖髙皇帝曽孙岳托第二子也崇德四年九月袭封多罗贝勒五年五月有防古多罗特部苏班岱阿巴尔岱初降于明至是宻来约降奉
　　命同郑亲王济尔哈朗率师往徙之夜过锦州至杏山令苏班岱阿巴尔岱各挈其孥与其牲畜以行比明锦州松山杏山合兵七千来截我师于杏山城外我师佯退数里敌噪而前反兵纵击罗洛浑同济尔哈朗皆亲自搏战大破之追杀至城下复分兵攻其城西二营拔之师还
　　赐御厩马一九月同济尔哈朗督师围锦州代多尔衮豪格还六年三月亲率右翼兵设伏败明援兵于南山西冈六月多尔衮豪格来更代将受代合兵击败明山海关援兵追及松山城而还八月从
　　太宗亲征明克松山有功顺治元年十月以从定燕京破流寇有功晋封衍禧郡王三年正月同豪格平蜀寻卒
　　赐防如礼諡曰介



　　钦定盛京通志巻六十六
<史部,地理类,都会郡县之属,钦定盛京通志>
　　钦定四库全书
　　钦定盛京通志巻六十七
　　国朝人物【三】
　　宗室贝勒子公












　　钦定四库全书
　　钦定盛京通志巻六十七
　　国朝人物【三】
　　宗室贝勒贝子公
　　诚毅贝勒穆尔哈齐
　　显祖宣皇帝第二子也性骁勇每遇战攻輙冐矢石先登
　　防阵
　　赐号诚毅嵗乙酉夏四月随
　　太祖率歩骑五百人征哲陈部值大水遣众还留八十人前畧地有嘉哈人潜告哲陈部主于是托摩河章嘉巴勒逹萨尔浒界藩五城俱集众以待我兵既深入见敌众之骤合也颇有戒心惟穆尔哈齐及近侍延布禄乌凌阿随
　　太祖直前奋击射死二十余人败其众敌奔界藩争渡浑
　　河而遁时热甚
　　太祖少憇起追之穆尔哈齐随
　　太祖至吉林冈见败兵五十余人望山奔窜
　　太祖恐为敌所见去盔缨隠身待之射其前至一人贯脊而殪穆尔哈齐复射殪一人余悉坠崖死
　　太祖曰今日之役以四人而败八百众
　　天助我也天命五年九月以疾卒
　　太祖亲往奠之顺治十年五月追封多罗贝勒諡勇壮子
　　务逹海以军功封贝子
　　笃义贝勒巴雅喇
　　显祖宣皇帝第五子也戊戌年正月
　　太祖命与台吉禇英征安楚拉库路有功
　　赐号笃义丁未年四月复奉
　　命征东海窝集部取赫济赫等三路俘二千人归天命九年二月卒顺治十年五月追封多罗贝勒諡刚果广畧贝勒禇英
　　太祖髙皇帝第一子也
　　太祖尝命征安楚拉库路取屯寨二十余
　　赐号洪巴图鲁授贝勒丁未年正月同贝勒舒尔哈齐代善率兵往徙东海瓦尔哈部尽收屯寨五百户令侍卫扈尔汉卫之先行乌拉布占泰以众邀诸路翼日禇英与代善至防马哲众曰
　　上每有征伐无不以少敌众今虽未亲厯行间我等奉命来等耳尔众士毋畏昔擒布占泰宥之归俾主其地为时不乆背恩如故今岂遂不能之邪众士咸奋遂与代善各率兵五百夹击之敌大败死者相枕藉于道
　　太祖嘉其勇复
　　赐号广畧戊申三月征乌拉克其城嵗乙夘闰八月卒安平贝勒杜度禇英第一子也天命六年二月从攻明奉集堡有功封贝勒天聪元年正月从征朝鲜克义州等城师逼平壤其王李倧乞和大贝勒阿敏欲弗许杜度力持不可卒定盟还三年十一月从征至燕京畧通州克张家湾还军蓟州遇明援兵杜度防阵殱之伤足寻闻石门驿马兰峪等十一城俱叛驰至遵化叛者复归明兵犯遵化击却之获驼马以千计七年五月明叛帅孔有徳耿仲明来降杜度逆之于镇江岸追兵不敢近遂防归八年五月驻防海州崇徳元年四月封安平贝勒十二月从征朝鲜防辎重后行二年正月将抵临津江前二日闻氷觧不可渡一夕天大雨雪寒甚氷复凝遂径渡以状闻
　　太宗喜曰嘉祥荐至皆
　　天意也嗣与睿亲王多尔衮取江华岛败朝鲜水师克其岛城三年六月从杨武大将军岳托由墙子岭入明境岳托薨于军遂代将与多尔衮防畧山东诸地十六战皆防四年四月凯旋
　　赐马二驼一银五千两八月
　　命掌礼部事九月与阿济格畧明寕锦地五年六月筑城屯田义州嗣闻眀经畧洪承畴率四总兵营于杏山城外杜度偕诸贝勒掩杀至其城壕乃还仍伏兵于寕逺路截明运道获其米千石复侦知敌骑保松山驰廹之三战三防敌兵遁走六年八月
　　太宗还
　　盛京独留杜度围锦州七年六月薨于军
　　赐祭雍正二年立碑墓道旌其功
　　贝勒博洛阿巴秦第三子也天聪九年五月大军由山西伐明愽洛奉
　　命从贝勒多铎率兵驻宁逺锦州界以为声援且畧地有
　　功崇徳元年封固山贝子二年四月
　　命议政三年十月
　　太宗亲率大军由义州伐明
　　命从多铎率防军出寕逺锦州之间将过中后所猝遇明总兵祖大夀兵袭我师后防军统领喀寕阿等且战且退慱洛麾兵击却之五年五月随济尔哈朗等迎防古多罗特降人于五里台击败锦州松山杏山兵师还
　　赐良马一六年八月
　　太宗亲征洪承畴于锦州明总兵八员来犯我前锋军从阿济格逐之至塔山尽获其笔架山积粟我
　　太宗既败承畴兵明八总兵潜师遁洛截击之复同多铎设伏以待明总兵吴三桂王朴率众奔髙桥伏起前后夹击败之三桂朴仅以身免七年九月同贝子尼堪等驻防锦州顺治元年四月随多尔衮入山海闗破流贼十月晋封多罗贝勒十一月从多铎南征二年正月破流贼于潼闗四月定河南并有功
　　赐弓一六月多铎己定南京令洛等引兵击明潞王朱常淓于杭州东渡钱塘江潞王穷蹙降浙东西郡县皆下十月叙功
　　赐金二百两银五千两鞍马一时明福王朱由崧己灭而唐王朱聿钊复僭号于闽鲁王朱以海称监国于绍兴自浙以南尚未归化三年二月
　　世祖命为征南大将军往平浙闽五月师扺杭州敌营于钱塘江东岸绵亘二百里我军无舟楫不得渡忽江沙瀑涨水浅可渉遂防马径渡敌大惊伪国公方国安尽弃战舰奔还绍兴携鲁王走台州寻入海八月克金华衢州擒斩明蜀王朱盛澧等全浙平分兵由衢州广信二道趋福建遣图頼等击败伪阁部黄鸣骏兵于仙霞闗遂破浦城攻克建寕延平时明唐王朱聿钊遁走汀州袭防其城斩之抚定兴化漳泉等府克福州前后破敌二十余阵降伪总兵以下官一百三十余员马歩兵六万有竒福建平四年二月进师广东克潮惠等州时聿钊弟聿鐭复僭号广州遣署两广总督佟养甲等率师进勦斩聿鐭广州平四月班师晋封多罗郡王
　　赐号端重五年大同总兵姜瓖叛代州被困与硕塞往援觧代州围六年三月败大同援兵及姜瓖兵击斩殆尽特晋和硕亲王四月贼防汾州
　　命为定西大将军统兵讨之五月克复清源交城等五城六月贼围平阳遣副都统谭布击败之贼渡黄河遁七月贼围绛州遣副都统罗硕等往勦斩二千余级遂进攻孝义防其城又败贼于夀阳平遥辽州榆社等处九月同满逹海协攻汾州克之斩伪廵抚姜建勲等尽复所防州县全晋底定八年三月
　　命掌户部事九年三月薨諡曰定十六年十月济尔哈朗等追议慱洛尝謟事多尔衮追降多罗贝勒夺諡及碑
　　贝勒杜尔祜杜度第一子也初封辅国公崇徳六年八月
　　太宗围松山大败明兵
　　命诸将士截杀明兵之宵遁者杜尔祜在事有功七年从大军围锦州六月袭封镇国公顺治元年十一月随豫亲王多铎南征有功
　　赐金五十两余二千两六月六年随郑亲王济尔哈朗平
　　定广西七年四月凯旋
　　赐银六百两八年二月晋封多罗贝勒
　　命议政十二年二月卒諡慤厚
　　贝勒喀尔楚浑岳托第三子也顺治元年四月随睿亲王多尔衮定燕京败流冦李自成于山海闗又追败其兵于庆都二年二月封镇国公三年正月随肃亲王豪格西征五月同贝子满逹海率兵进勦流贼于陜西降伪叅将石国玺等伪官五十二人贼首髙如砺遁守三台山进师围之豪格用降将周徳昌为内应破平之遂从征四川俱有功六年正月同敬谨亲王尼堪讨大同叛镇姜瓖至太原府贼兵由寕武闗迎战败之进围寕武贼乗夜犯我镶黄镶红两旗营击走之取右卫城连战皆防是年十月晋封多罗贝勒寻摄理藩院事九年八月卒諡显荣康熙二十七年
　　圣祖立碑旌之
　　贝子务逹海穆尔哈齐第四子也崇徳元年八月随睿亲王多尔衮伐明攻沙河南和及临洺闗魏县并有功三年八月随岳托伐明败明兵于开平获马五十余匹同和洛辉等连败沙河三河兵又败明兵于浑河岸至赵州复败之进攻山东克临清安邱临淄还军宻云俘二千余人四年八月论功封三等辅国将军顺治元年四月随多尔衮定燕京寻追流贼至延安城中兵乗夜出拒奋击破之十月随豫亲王多铎南征我兵破贼第二营于潼闗贼遁务逹海率兵蹑其后斩伪总兵一员二年二月叙定燕京功晋二等辅国将军三年五月随多铎北征苏尼特部腾吉思克之并败土谢图汗及硕雷汗援兵四年六月晋一等辅国将军九月复晋三等镇国将军五年三月率兵驻防汉中六年四月同巴布泰率师往大同代阿济格讨叛镇姜瓖七年五月
　　命议政八年三月晋固山贝子十一年十二月随郑亲王子济度讨福建海冦郑成功中途疾甚
　　命还京卒諡襄敏
