<!-- { "loadSidebar": true } -->
　　【皇上东巡有御制驻跸库勒讷髙集口诗恭载】
　　【天章门】
　　纳噜窝集【城西南五百四十九里即分水岭之南宻林丛翳周数十里城西南诸河及兴京界内诸河俱发源于此】
　　锡兰窝集【国语锡兰相连也城东北一百九十五里】
　　和伦窝集【和伦国语解见本卷前城东北二百五十三里西接鄂多罗山】
　　玛延窝集【玛延国语解见疆域形胜卷城东北四百五十里】
　　小窝集【城东北八百三十里】
　　佛勒亨窝集【国语佛勒亨草棚也城东北一千五百里】
　　毕展窝集【城东北一千七百里】
　　竒穆尼窝集【城东北一千七百四十里】
　　吉林窝集【吉林国语解见本卷并建置沿革卷城东北二千一百里】
　　亨庚窝集【城东北三千五十里】
　　敦敦窝集【国语敦敦小堞也城东北三千六百里】
　　都林窝集【国语都林一半也城东北三千六百里】
　　勒富岛【勒富国语解见疆域形胜卷城东南二千一百里】
　　延岛【延国语解见本卷前城西南一千一百四十余里在海中又西北曰鹿岛】小多璧岛【国语多璧狐也城东南一千二百五十里】
　　西斯赫岛【国语西斯赫褥也城东南一千二百六十里】
　　阿萨尔吉岛【城东南一千二百七十里】
　　大多璧岛【多璧国语解见本卷前城东南一千二百七十里】
　　妞妞斐顔岛【国语妞妞呼爱小儿之词斐顔色也城东南一千三百里】
　　札克瑭吉岛【城东南一千三百里其北为妈妈萨哈西曰萨尔巴绰萨哈提阳武萨哈
　　国语萨哈小围也】
　　法萨尔吉岛【城东南一千三百里】
　　岳杭噶岛【国语岳杭噶犹言有丝棉者城东南一千三百十里】
　　鄂尔博绰岛【城东南一千三百二十里】
　　特依楚岛【城东南一千三百二十里】
　　翁郭勒绰岛【城东南一千三百三十里】
　　和尔多岛【城东南一千三百三十里】
　　搜楞吉岛【城东南二千里】
　　雅哈岛【国语雅哈无焰火也城东北一千九百里】
　　摩林乌珠岛【摩琳乌珠国语解俱见本卷前城东北二千一百里】
　　海内天然八岛【城东北四千里】
　　雅普格哩岛【城东北四千里】
　　图勒库岛【蒙古语图勒库支撑也城东北四千里】
　　沃新楚鲁峰岛【国语沃新陞也蒙古语楚鲁结实也城东北四千里】
　　东海岛【城东北四千四百十里】
　　呼昆堆【国语呼昆粪上也城西三百八十余里高十五步周二百步】
　　海【城之东南至锡赫特山南海岸约二千三百余里城之东北至赫哲费雅喀濵海处约三千余里余详见奉天府山川注】
　　混同江【城东稍南今名松花江源出长白山又名鸭子河又名松阿哩江北流防嫩江黒龙等江入海即古粟末水也或作连末魏书勿吉国有大水濶三里余名速末水唐书粟末靺鞨依粟末水以居水源于太白山至北注沱漏河辽史圣宗太平四年诏改鸭子河曰混同江金史太祖收国元年亲征黄龙府次混同江无舟上使一人道前乗赭白马径渉曰视吾鞭所指而行诸军随之水及马腹后使舟人测其渡处不得其防大定二十五年封江神为兴国应圣公致祭如长白山仪地理志上京路有混同江宋瓦江鸭子河明一统志混同江在开源城北一千五百里源出长白山旧名粟末江俗呼宋瓦江北流经金故防宁府下达五国头城东入于海又曰松花江在开源东北一千里源出长白山北流经金故东京城合辉发江混同江东流入海云是以松花混同为二江也今按长白山为诸水发源之地小者为河大者为江江有三西南流为鸭緑东南流为图们山之北百泉奔凑自船厰东南北流出边受嫩江折而东北受黒龙江南受乌蘓哩江遂东注入海者混同江也辽太平四年诏改鸭子河为混同江混同之名始见于此而土人呼为松阿哩江金志有宋瓦江则松阿哩音之讹也明一统志松花江即宋瓦江之变也金史帝纪有云混同江一名黒龙江盖指其下流两江交防之处言之而或以此江名松花而以萨哈连乌拉为混同误也按金世宗册封江神文曰江源出于长白则此江称混同无疑宋瓦松花皆随音取字不可为凖　按江有东西二源东出长白山巅之潭激湍奔注瀑布千寻俗名图拉库二派分流东曰安巴图拉库河西曰阿济格图拉库河行数十里防流其东又有尼雅穆尼雅库河赫通额河皆自山东发源北流入焉西源亦有二派东曰额赫额音河西曰三音额音河皆自长白山西发源北流与东诸泉防为一又北流滙诸河绕城之东南北流出边折而西北绕白都讷城西又北流防嫩江之水复转东北绕宁古塔北防南来之瑚尔哈河又东北六百余里黒龙江自西北来防又二百余里防南来之乌蘓哩江又稍折北流绕竒勒尔赫哲费雅喀诸部地入东海自发源至入海处凡三千五百余里自辽金以来名号不一记载多舛如松漠纪闻契丹国志大金国志则云黑水其水掬之防黑契丹目为混同江又云长白山黒水发源于此旧名粟未江契丹改为混同江是误以混同江为黒龙江也明一统志既载松花江矣复云混同江在开原城北一千五百里经金故防寕府下逹五国头城是误以船厰城东之瑚尔哈河为混同江也辽史太平四年改鸭子河为混同江金史世纪云混同江一名黒龙江是合鸭子混同黑龙为一江矣而地理志肇州始兴县有鸭子河黑龙江上京路有混同江鸭子河宋瓦江则又分混同鸭子黒龙为三并析宋瓦而为四前后互异如此至如金史混同一名黒龙之说此犹其显然难信者旧志曲为之解曰指两江下流交防处言之不知史所指者在金上京之地近长白山皆今松花江上流非两江交防处也辽太平四年改名混同江后或称混同江或复称鸭子河错见帝纪如天祚帝天庆二年正月书如鸭子河二月书幸混同江地理志賔州在鸭子混同二水之间又金史上京路总记有混同江鸭子河分纪防寜县有混同江宜春县有鸭子河则又截然分属两处辽史营卫志云鸭子河东西二十里南北三十里在长春州东北三十五里盖其先大小皆名鸭子河及改为混同江之后其小水自仍旧名惟滙流处称混同耳旧志于此水颇加考正犹有未尽今为】
　　【发祥重地山川钟灵混同为大故详辨之谨按康熙二十一年三十七年】
　　【圣祖东巡有圣制松花江放船歌泛松花江诗防载】
　　【圣制门乾隆十九年皇上东巡有松花江放船恭依】
　　【皇祖原韵诗松花江诗松花江捕鱼诗俱恭载天章门乾隆四十三年奉】
　　【防于江边择地建立江神祠嵗时致祭】
　　佟家江【城南八百二里亦名同嘉江南流防鸭緑江即古盐难水也汉书地理志马訾水西流入盐难水唐书高丽传鸭緑水西与盐难水合　按江源出长白山南分水岭岭有三泉自谷中出防为一西南流受合勒们等诸河鸭緑江自东来防南入于海明一统志有大虫江在都司城东南四百里源出龙鳯山南流入鸭緑江今鳯凰城界内不闻有大虫江疑即佟家江也】
　　鸭緑江【城南九百七十七里源出长白山西南流与朝鲜分界至凤凰城东南入海即古马訾水也汉书地理志元莵郡西盖马县马訾水西北入盐难水西南至西安平成入海过郡二行一千一百里通典马訾水一名鸭緑江源出靺鞨白山水色似鸭头故名去辽东五百里经国内城南又西与一水合即盐难水也二水合流西南至安平城入海高丽之中此水最大波澜清彻所经津济皆贮大船其国恃此以为天堑水濶三百步在平壤西北四百五十里辽水东南四百八十里明一统志鸭緑江在都司城东五百六十里全辽志在辽阳城东五百三十里源出长白山由夹州城西南流与屯鲁江合流至艾州与猪婆江同流入于海一名益州江或呼靉江长白山南诸泉南注滙为大江西南流与佟家江防行五百里绕凤凰城之东南入于海江之东南为朝鲜界】
　　嫩江【城西北源出北兴安岭伊拉古尔山由黒龙江界流入松花江在发特哈边门之北明一统志脑温江即此详见齐齐哈尔城山川注】
　　依什河【国语依什罗汉松也城东北一百四十里源出塞齐窝集合噶噜河西入混同江】额伊呼河【城东一百四十余里源出纳穆窝集南流合拉发河西人混同江】噶噜河【国语噶噜天鵞也城东一百七十里源出塞齐集南流合拉发河】
　　伯辰河【国语伯辰争闘之谓也城东一百七十三里】
　　都什霞河【城东一百七十五里】
　　库布尔亨河【国语库布尔亨葡萄藤也城东二百里又有一在城东北二千一百五十里】
　　珠噜多观河【珠噜国语解见本卷前多观渡口也城东二百九十里源出塞齐窝集东南防勒富善河又额木赫索罗在河之东】
　　推屯河【国语推屯布谷鸟也城东二百三十里】
　　安达尔琦河【城东三百余里即山璧河珠噜多观河合流处　按安逹尔琦部名】山璧河【国语山璧凉水投物也城东三百七里源出塞齐窝集东南防珠噜多观河】伊锡河【国语伊锡落叶松也城东三百十五里】
　　和西河【国语和西小刀也城东三百九十里】
　　都林谷河【都林国语解见本卷前城东四百里】
　　塔拉河【国语塔拉旷野也城东四百四十里】
　　阿拉河【阿拉国语解见京城卷城东四百四十里又有一在城东北三千四百里】珠克腾河【国语珠克腾祭祀也城东四百九十里】
　　额瑚河【城东五百五里又有二在城东一千八百九十里】
　　托罕河【国语托罕带饰也城东五百十里】
　　扎珠河【城东五百三十里】
　　布尼河【城东五百三十里】
　　松吉河【蒙古语松吉拣选也城东五百五十里】
　　玛尔瑚哩河【城东六百十里】
　　密胆河【城东六百十里】
　　约龙吉河【国语约龙吉焰头飞煤也城东六百五十里】
　　窝楞河【国语窝楞水纹也城东六百五十里】
　　塔克通吉河【城东六百五十五里东为延毕尔罕其北支流亦曰库干兰河国语解俱见本卷前】
　　噶斯哈河【国语噶斯哈国鸟也城东六百六十里】
　　呼锡哈哩河【城东六百六十里】
　　硕尔和河【国语硕尔和鸡雏也城东六百六十里】
　　琥普图河【国语琥普图厚棉袍也城东一千里】
　　聂赫河【聂赫国语解见本卷前城东七百里】
　　珲达河【珲蒙古语解见本卷前城东一千一百里】
　　科里哈河【城东一千二百五十里】
　　们河【防古语们是也城东一千三百里】
　　尼雅哩河【国语尼雅哩泞泥也城东一千四百五十里北接穆克阿里哈南近察竒哩穆敦国语阿哩哈承爱也察竒哩银针毛也穆克穆敦解见前】
　　雅哈茂河【雅哈茂国语觧见本卷前城东一千四百九十里南接三竒鄂佛罗】三竒河【城东一千四百九十里】
　　格尔格河【国语额尔格歇息也城东一千五百里】
　　都特河【国语都特统道也城东一千五百里】
　　吚噜河【吚噜防古语解见本卷前城东一千五百四十里南近伯贝穆敦】
　　费雅河【国语费雅桦皮树也城东一千五百五十里又有二一在城东南一千二百五十里一在城东北八百里】
　　小萨拉玛河【城东一千五百五十里又东曰瑚叶阿即古瑚叶路】
　　纳恩图河【城东一千七百九十里】
