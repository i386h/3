<!-- { "loadSidebar": true } -->
　　董钦妻刘氏辽阳人夫故刘氏抚尸痛哭自缢死巫氏沈阳卫农家妇正徳十年五月夫在田耕耘氏独行馈饷遇强暴持刀挟氏欲汚之氏坚执不从遂为所杀死后手中犹握血渍破衣一片巡抚立碑表其墓
　　生员侯爵妻汪氏广寜人中屯卫总旗汪胜女年十八归爵夫死家甚贫汪氏卖奁以供殡葬翁姑相继卒复经营丧葬如礼守节终身正徳间旌其门
　　王清妻曹氏广寜人清病卒遗腹六月生男父母欲夺其志曹氏以死自誓亲党惮之不敢言卒抚孤成立家业复兴
　　熊宗义妻邬氏宗义为广寜中屯卫军余嘉靖四年敌侵双堡宗义被杀挟氏上马自坠于地者再三并杀之
　　庄大全妻白氏义州卫人年十八适大全生子未一嵗大全死求娶者甚多氏度不能免遂自缢与夫同葬
　　生员徐文中妻王氏定辽后卫人嘉靖中为防所执强挟上马屡投地大骂不从遂防其手斫身数刃而去氏一息尚存见文中曰我名节无玷死无憾矣遂瞑目
　　蔡遇春妻陈氏沈阳人遇春死即欲自缢以殉以年饥未葬子幼无依而止越三年卜葬抱子痛哭先一日缢死竟与夫合葬
　　郑贞女广寜人指挥郑雄之女幼敏慧勤女红年及笄纳辽阳孙棣聘未几棣故女闻讣缟素哭奠誓不更适练衣杜门至亲罕见其面既三年父母以棣未奠雁将受他聘女闻而流涕輙不食终日父母知不可夺遂成其志年未及老容瘁齿落卒之前一日羣鹤飞翔屋上嘉靖十八年旌其门顾澄妻杨氏鐡岭人澄故遗腹三月产一男杨氏誓不贰适甘贫抚孤卒年七十九
　　李通妻程氏海城人通为海州卫千户生子芳甫三嵗通卒程氏甘贫守节育芳成立袭通千户之职后戍边战死芳妻陈氏年尚幼守志事姑通弟正与文皆早亡正妻宋氏文妻陈氏俱守志不移一门四节芳垂彤管
　　髙琰妻潘氏葢州人琰故无子潘年十九以纺织自养守节三十五年嘉靖间旌表
　　赵澐妻于氏三万卫人年二十余澐故于氏自缢榇旁
　　髙凤妻苏氏髙龙妻罗氏妯娌也凤戍开原病故苏氏扶衬归葬抚教二子守节五十四载卒年八十有三凤弟龙娶罗氏龙故遗腹四月生一男罗氏守志抚孤人称一门双节
　　韩连妻吕氏辽阳人夫有疾吕氏知不起遂先夫自缢两柩同葬
　　王福妻臧氏广寜人夫卒臧氏守节自誓事姑髙氏以孝闻居数载邑人闻其贤欲娶之知氏不可夺乃谋氏兄私纳其聘臧氏向姑泣曰妾以姑缺养故未忍与夫同死今不得侍姑矣夜遂自缢【一统志作葢平卫人】
　　马汝麟妻氏辽阳人夫故氏痛哭自缢臧钺妻孙氏广寜人夫死教子臧仲学举于乡守节二十五年官表其闾
　　指挥朱国桢妻刘氏寜逺中前所人桢官指挥性至孝以父没哀毁死时刘氏尚少守志抚孤卒至成立年逾八旬而神明不衰一门节孝并着周遇吉妻刘氏锦州卫人遇吉任山西总兵时流贼李自成犯寜武闗城破遇吉力战死刘氏素勇健闻难率妇女数十人据山巅公廨登屋射贼杀贼无算贼不敢逼纵火焚之阖家遇害【按周遇吉已详见本志忠节】
　　谨按旧志列女首列孟姜及赵苞母孟姜苞母俱非辽东人不应载入是以志内防自唐始至若金之完顔诸族以节烈称者彰彰可攷旧志以金后南徙汴梁概从删汰未免阙畧兹备録于卷





　　钦定盛京通志卷九十三
<史部,地理类,都会郡县之属,钦定盛京通志>
　　钦定四库全书
　　钦定盛京通志卷九十四
　　列女
　　本朝
　　宗室福晋
　　奉天将军所属八旗节妇










　　钦定四库全书
　　钦定盛京通志卷九十四
　　列女【二】
　　本朝
　　宗室福晋
　　乌拉福晋纳喇氏贝勒莽古尔泰次福晋也贝勒卒欲从殉
　　太宗文皇帝谕止之福晋固请遂至别室自尽侍妾一人
　　亦从死焉
　　福晋纳喇氏克勤郡王岳记福晋也崇徳四年岳托薨福晋以身殉焉
　　奉天将军所属八旗
　　烈女刘四姐辽阳正黄旗人少失恃父有废疾女自防常依嫂以居嫂与牛七通恐四姐发其事欲并汚之四姐抵死不从嫂遂与牛七杀四姐事发奸滛俱诛为四姐建贞烈坊于辽阳西门外
　　王国勲妻汪氏奉天汉军正白旗人守贞教子孙琮举孝亷皆汪氏教育之功夀至八十五又王国辅妻孙氏夫殁仅一子朝夕督课教育有成遂袭佐领孙氏抚爱侄辈衣食必先已子尤人所难时与国勲妻称一门双节
　　王命召妻滕氏盖平城守汉军滕天成姊也氏适命召未期命召从征粤东后自京移家往滕抵粤甫五日命召病卒乃号泣自缢
　　李度妻赵氏奉天镶黄旗人年十九夫亡无子苦节六十一年夀逾八十
　　清格妻尔佳氏奉天正红旗人年十九而寡以苦莭终
　　阿克顺妻赵氏孀居三十余年志节坚白族里贤之
　　索斐妻索佳氏名楠珠夫亡守节三十余年阿哩尼妻托和啰氏名阿雅尔汉夫亡守节三十余年
　　阿布尼妻纳喇氏名妞妞夫死矢志不贰苦节三十余年
　　阿克恕妻觉罗氏名胡什巴夫殁青年守志百折不移
　　雅尔逊妻赫舍里氏夫以疫终氏事孀姑抚防子守节三十余年
　　义思哈妻觉罗氏夫早夭氏矢志靡他
　　【又礼部壮丁金栢连妻李氏兴京镶黄旗莫辉洛妻徐氏正黄旗巴拜妻王氏释迦保妻纳喇氏汉军镶黄旂堇国祥妻李氏张明儒妻汪氏正白旗刘得禄妻赵氏刘廷印妻金氏其于康熈年间先后旌表】
　　穆立泰妻赵氏
　　福陵总管所属正黄旗人年二十而寡家贫守节三十余
　　年
　　刚安泰妻赵氏
　　福陵总管所属正白旗人年十九而寡守节三十余年
　　费杨武妻傅氏
　　福陵总管所属镶红旗人年十八而寡守节五十余年
　　灶保妻尔佳氏
　　昭陵总管所属正黄旗人夫亡守遗孤嫠处四十年
　　伍达克妻防古索氏
　　昭陵总管所属镶白旗人夫亡二子皆防坚志守节氷操
　　厯四十五年
　　书鲁木妻郎氏
　　昭陵总管所属正蓝旗人夫亡子防苦节四十一年
　　费杨古妻赫舍哩氏
　　昭陵总管所属正蓝旗人夫亡上无舅姑下无子女三十
　　四年苦节不渝
　　乌河诺妻觉罗氏
　　昭陵总管所属镶蓝旗人夫亡子弱苦节五十年
　　高登举妻谢氏
　　昭陵千丁内镶黄旗人夫亡氏甘贫守节四十年未尝有
　　怨色
　　张成文妻金氏
　　昭陵千丁内镶黄旗人青年夫殁励志守孀年近六旬艰
　　苦备至
　　胡登元妻祁氏
　　昭陵千丁内镶黄旗人年十九而寡守节五十六年
　　李天鳯妻李氏
　　昭陵千丁内镶黄旗人夫亡守节厯五十余年
　　古礼妻李氏奉天镶黄旗人古礼阵亡李氏守节终身
　　韩奇妻郎氏奉天镶红旗人年十八夫亾以节终王守贵妻李氏寜海正黄旗人夫家近海地多流寓氏偶为山东客民宫奉高所见不及避骤为所逼扺死拒之奉高不得所欲搯氏喉至死奉高伏法特建烈妇坊以表之
　　刘元辅妻呉氏汉军镶白旗人夫亡幼子亦夭呉
　　氏孤贫终无二志
　　滕文焕妻崔氏奉天正白旗人甫纳防文焕即殁氏誓死不嫁至滕门守节三十余载雍正十年入节孝祠
　　滕文煜妻徐氏奉天正白旗人夫早亡氏坚守孀操厯三十余载终始如一
　　徐得妻许氏汉军镶黄旗人守节抚孤三十余年刘登科妻贾氏汉军镶黄旗人夫殁誓不再适三十余年完守节操
　　笔帖式福克山妻塔坦氏奉天镶黄旗人年十九夫亡氏奉孀姑抚幼子曲尽孝慈苦节三十余年李建龙妻卢氏奉天镶黄旗人夫亡子濬方防门祚衰薄氏矢志柏舟苦节不渝建龙侄澄妻刘氏源妻李氏俱青年守节一门三节实自卢氏倡之艾教民妻罗氏鳯凰城正白旗人夫亡罗氏年十九子方周嵗家徒四壁罗氏奉姑抚子守节五十余年
　　笔帖式诺敏妻钮祐禄氏奉天正红旗人夫亡防子相继俱夭孤苦零丁誓不更适
　　夏玺妻扈氏鳯鳯城守汉军夫亡子方数月氏青年赤贫苦节四十余年
　　图桑阿妻赵氏年十六而寡守节四十九年阙元保妻赵氏夫阵亡氏年十七守节以终瑚勒格诺妻书氏子未周夫亡守节艰辛备至【以上四人旧志未详旗分】
　　【又防军苏达立妻赵氏笔帖式宫色妻赵氏奉天镶黄旗骑都尉萨木哈妻色勒哩氏常禄妻赫舍哩氏穆澄妻王氏觉和托妻觉罗氏桂儿妻田氏伍栭妻陈氏杜尔泰妻姚氏赵拜妻尔佳氏伍尔妻陈氏曾保妻闵氏常禄保妻何氏赵巴燕妻闗氏觉图妻王氏舍立泰妻赵氏呉灵阿妻闗氏三雅图妻顔氏鲁夀妻于氏正黄旗西兰泰妻王氏那尔泰妻乌雅氏瓦什妻扎拉氏雅兰泰妻李氏伍勒妻髙氏沙赖妻黄氏海兰妻赵氏正白旗赛达礼妻乌雅拉氏达崇阿妻张氏保住妻觉罗氏沙赖妻纳剌氏那喇库妻白氏镶白旗莽古尔赉妻尔佳氏鄂阿纳妻高氏阿金妻乌噜特氏正红旗闗六格妻康氏白苏朗妻温察氏达萨布妻韩氏安图妻高氏巴延图妻傅氏温补妻王氏白斯瑚郎妻温察氏和善妻赵氏长夀妻呉氏松额托妻苏氏瑚西那妻刘氏辉奇妻费氏伊拉根妻赵氏尼卜钮妻呉氏刚阿塔妻唐氏镶红旗奈信妻舒舒觉罗氏萨密哈妻尔佳氏白图妻呉氏农生妻闗氏乃新妻独独觉罗氏哈尔吉纳妻尔佳氏莫和勒妻阿苏特氏扎尔呼妻巴雅喇氏石头妻图黙特氏钮什妻们绰克氏那尔泰妻卓络特氏李芬芳妻孙氏镶蓝旗花萨里妻尔佳氏纳楞额妻喀尔拉氏萨那王妻氏喀里代妻闗氏多利妻氏陶法哈妻孙氏索色妻呉氏希尔徳妻乌噜特氏张国賔妻杨氏正蓝旗固尔泰妻史氏察穆布妻巴雅喇氏保拜妻杨氏浑奇妻尔佳氏麻色妻马氏马杨阿妻杨氏达兰泰妻张氏闲散保住妻仓氏法吉纳妻赵氏都伯盛妻傅氏麻奈妻马氏西勒妻罗氏布达哈妻闗氏黄自礼妻谈氏瓦子妻库雅拉氏汉军镶黄旗李显芝妻呉氏杨朝臣妻任氏杨门黄氏叚门王氏郭门陈氏汉军正黄旗朱有成妻沈氏杨志裕妻王氏张文孝妻何氏傅连妻王氏郭明玉妻张氏高文仓妻石氏李刚妻唐氏汉军正白旗张文明妻刘氏孙珊妻于氏杨玉林妻林氏乌布恒妻莫氏金达立妻白氏王国相妻姜氏康国礼妻卢氏李有贵妻倪氏陈嘉谟妻祝氏董魁臣妻张氏刘继美妻姜氏何门杨氏陈门李氏汉军镶白旗康鳯玉妻宋氏康守玉妻朱氏康懐王妻金氏未自善妻佟氏张元臣妻王氏陈门厐氏李门王氏汉军正红旗何世秀妻徐氏王世臣妻杨氏张僊妻李氏王刚妻李氏赵世登妻皮氏田宗徳妻王氏苏门刘氏胡门王氏汉军镶红旗武成功妻刘氏董宏仁妻张氏顾天荣妻谢氏王鳯来妻詹氏王鳯鸣妻王氏汉军正黄旗张荣妻田氏董德英刘氏汉军镶蓝旗孙成鳯妻唐氏朱门吕氏永陵总管所属镶黄旗萨穆哈妻闗氏正黄旗三泰妻耿氏正白旗苏尔泰妻觉罗氏朱光彩妻逹氏刘琪妻傅氏镶白旗科什妻赵氏索祭妻何氏正红旗哲库纳妻曹氏镶红旗海哈妻马氏正蓝旗额岳讷妻伊氏松奇妻闗氏镶蓝旗众神保妻闗氏阿尔泰妻徐氏福陵总管所属镶黄旗赛必哈妻苏氏正黄旗佟花芷妻赵氏镶蓝旗莫礼宏妻孙氏闗防所属镶黄旗法硕妻耒氏穆陈妻王氏正黄旗八十五妻何氏依兰泰妻王氏正白旗保住妻赵氏苏拉太妻赵氏】
