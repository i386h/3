<!-- { "loadSidebar": true } -->
　　钟秀古城【城西南三里周围二里二十步金时县治明时置千戸所于此余详古迹郡县注】
　　闾阳驿城【城西南三十里周围二里五十步南北二门金时县治明时置驿于此今载驿东曰鄂陀堡望山堡北曰陈兴堡台西北曰寕东堡】
　　髙城【在闾阳驿城西相传为唐太宗征髙丽时屯兵处今圮】
　　广寕县界内诸堡
　　土堡子【城东三十里周围一里】
　　中安堡【城东三十里周围一里七十二步门一】
　　白旗堡【城东一百六十里周围一里】
　　【本朝康熙二十九年设佐领骁骑校驻防乾隆十七年移前屯卫巡检驻此】
　　穿心堡【城东六十三里周围一里】
　　马市堡【城北二十里周围一里一百六十步门一】
　　镇东堡【城北四十里周围二里一百二十步门一我】
　　【太祖髙皇帝辛酉年征明抚降之今设汛焉】
　　髙平堡【城东南九十里周围一里八十二步东西二门　堡南曰镇武堡北曰魏家城】平洋桥堡【城东南一百二十里周围二百七十九步门一我】
　　【太祖髙皇帝壬戌年征明抚降之今设汛焉　堡之西曰羊围子屯南曰徐家屯北曰达勒鄂谟】
　　傅家庄堡【城东南一百二十里周围三百三十一步门一】
　　沙岭堡【城东南一百五十里周围二里门一堡西南曰天成堡杜家台村光衮台村】鐡塲堡【城东南一百六十里周围二里八十步东西二门明时设铁塲百戸所于此今设汛焉】
　　北镇堡【城西南三十里周围一里一百二十六步南北二门】
　　中安堡【城东北三十里周围二里三百二十步门一我】
　　【太祖髙皇帝壬戌年征明抚降之今设凡焉】
　　镇安堡【城东北五十里周围一里二百八十五里门一我】
　　【太祖髙皇帝壬戌年征明抚降之堡北曰荞麦冲红石槽】
　　长永堡【城西北医巫闾山之北周围一里有竒门一我】
　　【太祖髙皇帝辛酉年征明抚降之　以上诸城堡皆广寕驻防分汛地】
　　义州
　　州城本明义州及广寕后屯二卫地辽时为宜州崇义军金改义州统政开义同昌三县元因之明改卫洪武二十二年指挥何浩仍旧修筑永乐宣徳间都指挥楚勇甃砌周围九里十步髙三丈门四东曰熙春南曰永清西曰庆丰北曰安泰池深一丈五尺广三丈八尺周围九里一百六十六步
　　本朝初属广寕康熙十六年陆续修葺置城守及巡检司雍正十二年设义州乾隆四十三年奉
　　防重修
　　义州界内厯代旧有城址
　　马岭驿城【城东四十五里周围一里门一明时筑城置驿于此今裁】
　　新站城【城东四十里周围一里一百四十二步其建自何代无考】
　　古饶庆城【城西五十里金置周围一里今圮俗讹为饶庆县城详见古迹】三角城【城东南五十里周围二百五十五步门一】
　　营城【城东北二十里周围一里】
　　王半城【城东北三十里周围一里门一以上三城建自何代无考】
　　大棘城【城西北古颛顼之墟慕容廆曽都此今无考】
　　义州界内诸堡
　　永宁铺堡【城东二十里周围二里一百八十步门】
　　徳胜堡【城西十五里周围一里】
　　大康堡【城西二十里周围二里门一我】
　　【太祖髙皇帝壬戌年征明抚降之今设汛焉】
　　太平堡【城西二十余里周围一里一百八十步门一我】
　　【太祖髙皇帝壬戌年征明抚降之今设汛焉】
　　齐家堡【城南四十五里】
　　景家堡【城东南二十里周围一里一百八十步】
　　石佛堡【城东南四十里】
　　破城子堡【城西南二十里周围五里】
　　八塔堡【城西南二十五里周围一里一百八十步】
　　山堡【城西南三十里周围二里门一我】
　　【太祖髙皇帝壬戌年征明抚降之今设汛焉】
　　大安堡【城西南三十里周围一里一百八十歩门一我】
　　【太祖髙皇帝壬戌年征明抚降之今设汛焉　堡之西北为二佛庙近九官台邉门又西为孔家房身李
　　三屯接松岭子邉门】
　　孙凌堡【城西南三十里周围一里门一】
　　大定堡【城西南四十里周围二里门一我】
　　【太祖髙皇帝壬戌年征明抚降之今设汛焉堡之南曰老邉屯西南曰张纲屯】
　　正义堡【城东北十八里存一碑堡之北曰赵家屯】
　　大寜堡【城东北三十里周围一里一百八十步我】
　　【太祖髙皇帝壬戌年征明抚降之今设汛焉　堡之东为望民屯望賔屯】
　　大清堡【城东北五十里周围二里三十步门一我】
　　【太祖髙皇帝壬戊年征明抚降之今设汛焉】
　　大静堡【城东北六十里周围二里门一】
　　镇彞堡【城东北六十里周围三里一百八十步门一】
　　瓦子峪堡【城东北六十五里周围二里　以上诸城堡皆义州驻防分汛地】











　　钦定盛京通志卷三十
　　钦定四库全书
　　钦定盛京通志卷三十一
　　城池
　　吉林各属
　　吉林
　　宁古塔
　　白都纳
　　三姓
　　阿勒楚喀
　　珲春
　　打牲乌拉





　　钦定四库全书
　　钦定盛京通志卷三十一
　　城池【三】
　　吉林各属
　　吉林
　　城在奉天府东北八百余里旧名船厰城康熙十二年副都统安珠瑚监筑南临松花江东西北三面竪松木为墙髙八尺北面二百八十九步东西二面各二百五十步每面一门城外周围有池外有土墙为边边墙东西亦依河岸周围七里一百八十步雍正五年于境内增设永吉州乾隆十二年奉裁改设理事同知今存土城西仍一门东与北各二门
　　【谨案乾隆十九年皇上东巡有】
　　【御制车驾至吉林得七言排律十二韵驻军署诗吉林览古杂咏诗俱恭载】驆吉林将【天章门】
　　克尔素城【克尔素国语解见疆城形胜卷城西三百七十里周围一里我】
　　【太祖髙皇帝壬子年征乌拉部筑木城于此今设汛焉克尔素原作赫呼苏今译改】
　　吉林境内歴代旧有城址
　　尼什哈城【尼什哈国语解见吉林山川卷城东十二里在尼什哈山上即鄂摩城周围二里南一门北二门城西一井木生其中旁有鲫鱼池三石砌建自何年无考我】
　　【太祖髙皇帝癸丑年攻克乌拉部抚降之】
　　绥哈城【绥哈国语解见吉林山川卷城西五十里周围一里】
　　雅哈城【雅哈国语解见吉林山川卷城西三百十里周围一百二十步】
　　叶赫城【叶赫国语解见吉林山川卷城西四百九十五里旧为叶赫贝勒所居周围四里东西二门又有叶赫山城在叶赫城西北三里周围四里南北二门内有小城周围二里南北二门明时于其地置北闗互市又有叶赫延府城与叶赫城相距里许周围一百六十步门一相传皆叶赫所筑乾隆八年皇上东廵有】
　　【御制望叶赫旧墟诗恭载天章门】
　　事迹
　　谨稽
　　实録叶赫之先防古国人姓土黙特灭呼伦国所居璋地之纳喇部遂据其地因姓纳喇后迁于叶赫河岸号叶赫国其始祖星根逹尔罕生锡尔克明安图锡尔克明安图生齐尔葛尼齐尔葛尼生楚孔额楚孔额生台楚台楚生二子长清嘉努次扬吉努兄弟各居一城绥服附近诸部哈逹国人多归之遂皆称贝勒
　　太祖初如叶赫其贝勒扬吉努识
　　上为非常人曰我有幼女俟其长当奉侍
　　太祖因以礼聘马甲申年明寜逺伯李成梁聴哈逹国防搆诱清嘉努扬吉努两贝勒至开原并从兵三百皆杀之清嘉努子布斋扬吉努子纳林布禄各继其父为贝勒李成梁率兵围攻纳林布禄所居东城不克而归乃与和好焉戊子年纳林布録送妺来归
　　太祖是为
　　孝慈皇后诞生
　　太宗皇帝辛夘年纳林布禄遣使伊勒当阿拜斯翰来告曰尔国人众我国人寡可将额勒敏扎库穆二地以一与我
　　太祖谕曰我乃满洲尔乃呼伦尔国虽大我岂肯取我国即广尔岂得分且土地非牛马比岂可割裂分给尔等皆执政之臣不能各諌尔主奈何腼顔来告耶既而叶
　　赫哈逹辉发三国贝勒复各遣使来
　　太祖宴之叶赫使人图尔徳起请曰我主有言欲相告恐
　　触怒见责奈何
　　太祖曰尔不过述尔主之言耳所言善吾聴之出恶言吾亦遣人以恶言报之吾岂尔责乎图尔徳曰我主云欲分尔地尔不与欲令尔归附又不从倘两国兴兵我能入尔境尔安能蹈我地耶
　　太祖闻言大怒引佩刀断案
　　谕曰尔叶赫诸舅何尝亲临阵前马首相交破胄裂甲经一大战耶昔哈达国防格布禄与其兄之子岱善自相扰乱故尔等得以掩袭之何视我若彼之易也况尔地岂尽设闗隘吾视蹈尔地如入无人之境昼即未至夜亦可来尔其奈何昔吾以
　　先人之故问罪于明明归我丧嵗输金币汝父见杀于明曾未得收其骸骨徒肆大言于我何为也遂作书
　　命巴克什阿林察持往布斋使人迎见阿林察出书诵之布斋曰吾既见书不必令吾弟见也阿林察曰我
　　主有命此书不令俱见勿归布斋曰吾弟言辞不逊汝主怒之良是但吾弟见书又恐有伤于汝耳阿林察乃还未防长白山珠舍哩部长裕楞额讷殷部长薮穏色克什同引叶赫兵刦我东界洞寨羣臣入告
　　太祖曰任彼刦之可也此不过我同国之人逺附叶赫刦掠我寨耳水岂能越山而流火岂能逾河而然乎葢水必下流火必上然珠舍哩讷殷二路终当为我有也癸巳年夏六月布斋纳林布禄与哈逹乌拉辉发合兵刦
　　我瑚布察寨
　　太祖率兵击之而遁秋九月布斋纳林布禄复纠哈逹乌拉辉发科尔沁锡伯卦勒察珠舍哩讷殷诸部兵来侵
　　太祖击败九国之兵于古哷山布斋所乗马触木而仆我兵名乌坦者趋而前踞其身刺杀之纳林布禄与其弟锦台什见布斋被杀皆痛哭而逃丁酉年纳林布禄锦台什及布斋之子布扬古遣使来告曰吾等不道兵败名辱自今以后愿复缔前好重以婚媾布扬古请以妺归
　　上锦台什请以女归
　　上次子代善
　　太祖许焉具鞍马铠胄为聘更椎牛刑白马誓盟太祖谕曰尔等践盟则已有渝盟者待三年不悛吾乃征之未防纳林布禄背盟有穆哈连者引阵获防古马四十匹来归我国纳林布禄夺其马执送穆哈连于防古又以锦台什所许我国贝勒代善之女适防古喀尔喀部贝勒斋赛癸夘年
　　孝慈皇后疾笃思见母
　　太祖遣使至叶赫迎之纳林布禄不许止令仆人南泰来
　　视
　　太祖曰汝叶赫诸舅无故掠我瑚布察寨又率九国之兵侵我自悔起兵开衅之罪刑马歃血祭
　　天盟誓愿聫姻通好旋即背盟以既许归我之女改适防古今我国妃病笃欲与母决又不许是终絶我好也既如此两国当复相仇我将问罪汝邦筑城汝地矣甲辰
　　年春正月
　　太祖率兵征叶赫攻克璋城及阿齐兰城取其七寨俘二
　　千余人而还癸丑年春正月
　　太祖灭乌拉国布占泰逃奔叶赫时纳林布禄已卒太祖遣使谕锦台什布扬古曰昔我阵擒布占泰赦其死而赡养之又妻以三女輙敢以恩为仇是以问罪往征削平其国今投汝汝其执之以献使者凡三往锦台什
　　布扬古不从秋九月
　　太祖率兵四万征之有逃卒至叶赫泄军期叶赫遂尽收散处居氏其乌苏城以痘疫未收我兵围之
