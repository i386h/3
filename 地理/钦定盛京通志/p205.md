<!-- { "loadSidebar": true } -->
　　张景仁字夀甫辽西人累官翰林学士承防大定初与宋议和国书徃复多出其手世宗常称之曰今之文章如张景仁与宋人往复凡七书指事逹意辩而能裁真能文之士也迁学士兼御史大夫时塟元妃李氏平章政事乌库哩元忠以都水丞治道不如式决之四十景仁劾元忠擅断六品官无人臣礼朝廷肃然史臣以儒者之勇许之耶律履辽东丹王七世孙家广寜方五嵗时卧庑下见防云往来天际忽谓乳母曰此所谓卧看青天行白云者耶及长秀峙通悟博学多艺善属文精厯算书绘事初举进士恶搜检烦去之廕补承奉祗国史院书写擢经史院编修世宗问朕读贞观政要见魏征嘉谋忠节近世何故无如征者对曰忠嘉之士何代无之在用不用耳世宗曰朕超用刘仲晦张汝震以其居谏軄屡有忠言也安得谓之不用履曰海陵杜塞言路天下缄黙成风愿陛下惩艾前事开谏诤之门天下幸甚章宗好读左传召质所疑履曰左传驳而不纯尚书孟子圣贤纯全之道愿留意焉帝嘉纳之后拜参知政事特赐大定三年孟崇榜下进士及第累官礼部尚书兼翰林院直学士明昌三年进尚书右丞卒谥文献初族父徳元未有子以履为后既而生子震徳元殁尽推家资与之子辨材善材楚材皆有名【耶律履金史作移剌履今从耶律楚材传改正】
　　李献可字仲和辽东人太师金源郡王石之子世宗元妃之弟大定十年累官大兴少尹迁户部侍郎终山东东西路提刑按察使长于诗絶句尤佳王庭筠字子端葢州熊岳人后家河东父遵古官至翰林直学士庭筠生未期视书识十七字七嵗学诗涿郡王修一见期为国士登大定十六年进士调恩州军事判官临政有治绩明昌元年诏试馆职中选坐论事罢卜居彰徳读书黄华山寺因以自号三年召为应奉翰林文字命与秘书郎张汝方品第书法名画嗣迁修撰防和元年扈从秋山应制赋诗三十余首上甚嘉之明年卒诏有司赙防事求其平生诗文蔵之秘阁庭筠仪观秀伟外若简贵人初不敢与接既见和气溢于顔面少有可取极口称道从游及所荐引者皆一时名士世以知人许之为文能道所欲言暮年诗律深严七言长篇工险韵善书法学米芾尤精山水墨竹着有藂辨十卷文集四十卷子曼庆亦能诗并书仕至行省右司郎中自号澹游云【按王庭筠金史作河东人元好问中州集作熊岳人】
　　髙衎字穆仲辽阳渤海人自少有能赋声同舍生欲试其才使一日赋十题未暮皆就彬然可观登进士第乞归养逾二年方调补漷隂丞世宗时累擢至吏部尚书向每季选人至吏部托以检阅旧籍谓之检卷有滞留至后季犹不得去者衎三为吏部知其悉除之嵗余铨事修理选人便焉完顔永成本名鹤野世宗子风姿竒伟博学善属文世宗尤爱重之大定七年始封沈王章宗即位进封吴寻进封兖判太原府事永成自防喜读书晚年所进益醇暇日与文士相磋接之以礼未尝见骄色自号乐善居士明昌三年永成诞日上赐以诗有羙誉自应辉玊牒忠诚不待起金縢之句当世荣之承安改元封豫王再判平阳府事以疾召还寻薨諡忠献有文集行于世
　　完顔璹世宗孙亦名夀孙字子瑜资质简重博学有隽才喜为诗工真草书正大初进封宻国公璹奉朝请四十年日以讲诵吟咏为事与文士杨云翼赵秉文雷渊元好问李汾王飞伯等交善初宣宗南迁璹载其家法书名画一帙不遗居汴中口多俸少客至不能具酒肴蔬饭共食焚香煑茗尽出蔵书相赏乐谈大定以来故事终日而不厌也至曹王出质璹见哀宗于隆徳殿请代其行哀宗慰止之未几以疾卒平生所着诗文甚多自删其诗存三百首乐府一百首号如庵小稿元好问中州集云百年以来宗室中第一人也
　　完顔守禧字庆之璹第五子也年少有俊才丰神秀彻作诗多隽语璹特爱之
　　厐铸字才卿葢州人少擢第仕有声南渡后为翰林待制迁户部侍郎寻縁事倅东平改京兆路转运使卒铸博学能文蔼然为一时名士工诗造语竒健不凡世多传之画史云铸善山水禽鸟田永锡义州人少有诗声其过东坡坟诗云富贵一塲春夜梦文章万斛冷云泉英魂返却眉山秀依旧春风草木天为人传诵兴定末试南京擢第遭乱南游江淮间卒
　　刘光谦字逹卿沈州人父泽为部掾刘之昻与之酬倡有侯门旧説炎如火陋巷今犹冷似氷半夜杯盘长袖舞白头书册短檠灯句用是人不敢以府史待之达卿资干局处事详泰和三年进士累官司农少卿工诗
　　冯文叔辽东人工诗其客舍诗有句云生事穽中摇虎尾穷途天下转羊肠三朝不遇冯唐老半夜悲歌戚狂为世所称
　　王革字徳新一名著临潢人以防补官正大中六赴廷试赐出身调宜君簿为人蕴借少有才思诗笔尖新
　　髙宪字仲常辽东人衎之孙王庭筠之甥防学于外家故诗笔字画有舅氏之风天资頴悟博学强记年未三十作诗已数千首自言于世味一无所好惟生死文字间而已官博州防御判官辽阳破殁于兵
　　元
　　耶律铸字成仲楚材子防聪敏善属文领中书省事采歴代徳政合于时宜者八十一章以进从宪宗征蜀屡出竒计世祖中统二年拜中书左丞相至元初加光禄大夫奏定法令三十七章吏民便之初清庙雅乐止有登歌诏铸制宫悬八佾之舞乐成赐名大成十年迁平章军国重事监修国史朝廷有大事必谘访焉卒赠太师懿寜王諡文忠耶律希亮字明甫楚材之孙铸子也九嵗师北平赵衍未浃旬已能赋诗至元八年授符寳郎十一年既平宋世祖问宋诸降将曰日本可伐否皆曰可希亮曰干戈甫定人得息肩俟数年后兴师未晩世祖然之累迁吏部尚书至大中武宗访求先朝旧臣特授翰林学士承防知制诰兼修国史乃次世祖嘉言懿行以进希亮性至孝额哷布格反时胁之西行困厄遐方家赀荡尽仅藏祖考画像四时陈列致奠朔漠之人咸共嘉叹虽疾不废书史或中夜起坐取烛以书所着诗文及从军纪行録三十卷目曰愫轩集卒封漆水郡公谥忠嘉【额哷古语解见吉林山川卷布格解见人物卷原作阿里不哥今译改】
　　明
　　陈鉴葢州人正统戊辰进士赐及第官翰林学士使朝鲜有皇华集行世后官国子监祭酒陞礼部侍郎
　　张义州人弱冠即以诗名景泰间领山东乡荐累官解州知州笃行古道表率乡闾出其门者多致通显
　　陈宗辽海人初城南池中多忽生黄花一茎其大如盘色甚鲜丽术者异之曰城中当出竒士已而宗生四嵗能书五嵗属文号神童十八登进士官刑部主事陞尚寳寺卿卒
　　张升定辽中卫人聪明有防才善属文尝谒巡抚王翺试谕防檄援笔力就辞气沛然翺大惊异举正统丁卯乡荐任本学训导后改万全都司儒学训导学宫旧有井向苦咸升浚之遂甘冽土人呼曰张先生井所着有裔庵稿行于世崇祀乡贤
　　国朝
　　金世徳铁岭人正黄旗汉军淹贯经史兼习
　　国书顺治初以廕补内院编修凡有大著作恒午夜驰召之康丙午因招抚闽海功累迁副都御史巡抚顺天濬水利勤赈防多惠政见属吏必令尽所欲言喜读循吏传清白自矢人莫敢干以私卒諡清惠
　　髙璜奉天人镶黄旗汉军防沉毅读书工文第进士康二十一年任江西提学道时文风卑靡璜力振起之以江西先正之文砥砺诸生风气为之丕变捐俸修南昌府学及郡邑学之废壊者善政甚多士民立碑祀之










　　钦定盛京通志卷八十八
<史部,地理类,都会郡县之属,钦定盛京通志>
　　钦定四库全书
　　钦定盛京通志卷八十九
　　逸
　　汉
　　晋
　　辽
　　金
　　明
　　国朝







　　钦定四库全书
　　钦定盛京通志卷八十九
　　逸
　　【臣】等谨按辽沈多名山大川自古隠逸之士恒韬迹焉汉李敏晋公孙永其着也辽金以还亦时有枹瓌材蕴积学潜徳而不耀者采其轶事发其幽光谨志逸第二十八









　　钦定四库全书
　　钦定盛京通志卷八十九
　　逸
　　汉
　　李敏襄平人河内太守去官还里公孙度欲用之敏恶度所为恐见害乃将家属浮于海莫知所终晋
　　公孙永字子阳襄平人幼好学恬虚孤栖平郭南山非身垦殖不食吟咏岩间欣然自得年九十余操尚如一慕容暐徴之不屈王公以下造之皆不与言虽经隆冬盛暑端然自若后苻坚亦以礼遣使致问未至而永卒坚深悼之諡曰崇虚先生辽
　　萧扎拉字实内北府宰相巴雅尔之弟不事生产淡泊自如统和末召为南京兵马都指挥使以疾求退不许迁伊勒希巴又以疾辞许之遂入颉山杜门不出亲友或过之终日言不及世务耶律资忠目之曰颉山老人【防古语扎拉帽缨也原作扎剌实讷解见名宦卷原作虚辇巴雅尔防古语解见名宦卷原作排押伊勒希巴解见人物卷原作夷离毕今俱译改】
　　耶律官努字希沈厚多学自言愚钝不任官重熙中加归义军莭度使辄请致仕官努与萧斡友善斡谓官努曰仕不能致主泽民成大功业何屑屑为也吾与若居林下以枕簟自随觞咏自乐虽不官无慊焉官努然之时称三逸【官努原作官奴斡原作哇今译改】
　　萧普尔普字绥兰父母早丧鞠于祖父乌尔古纳性孝悌年十三乌尔古纳卒自以早失怙恃复遭祖丧哀毁逾礼族里嘉叹尝谓人曰我于亲不得终养今虽莫为训者茍不自勉何以报鞠育恩自是力学于文艺无不精干统间以乌尔古纳之故召之不应常与亲识防猎山水奉养无长物仆欣欣如也或曰公胡不念以嗣先世功名荅曰自度不足以继先业年逾强仕安能益主庇民累徴皆以疾辞晚年谢絶人事居自得潜心佛书延有道者谈论弥日人问所得何如但曰有深乐惟觉六凿不相攘余无知者【唐古特语普尔普祥也原作蒲离不绥兰解见忠节卷原作挼懒乌尔古纳蒙古语滋生也原作兀古匿今俱译改】
　　金
　　李经字天英锦州人作诗极刻苦能为竒语不蹈袭前人李纯甫见其诗曰真今世太白也再举不第拂衣去归于乡南渡后其乡帅有表至朝廷士大夫识之曰此天英笔也朝命使倅本州竟去不知所终刘祁归潜志云天英少有异才入太学肄业李屏山见其诗盛称诸公间其为诗妙处人莫能及号无尘道人夜雨诗云灯火万家夜萧萧帘外声晚望云夕阳万里眼人立秋黄中夜起云夜半不得月河汉空星辰又步云意云一片昆仑心夕阳小烟树又四言云老峰蹙云壁立挽秀林隂洒雨苍苍玉闘虚明满镜夜气成昼皆沦语也
　　髙仲振字正之辽阳人以家业付其兄挈妻子入嵩山博极羣书尤深于易及皇极经世书居山中安贫自乐不渉城市山野之人亦知敬之常与弟子张潜王汝梅行山谷间人望之翩翩如神仙或曰仲振尝遇异人教以养生术终日黙坐骨莭戛戛有声所谈皆世外事云【按张潜王汝梅金史皆入逸传】明
　　贺士谘钦之子钦于晚年即居医巫闾山下士谘性通敏博极羣书领治壬子乡荐抱道自娱絶意仕进陈白沙见而称之既领乡荐不求仕进后都御史张文锦荐其才应诏陈务实学存敬慎谨细微亲贤逺邪十二事不报即辞归居终身国朝
　　朱国梓前屯卫人贡于乡崇祯时徴任兵部主事不就清介周慎陞永平道值流贼李自成之难国梓时居海濵与众举义共请
　　大兵入闗破流防旋奉母石门寨山中终身啸歌布
　　衣自乐
