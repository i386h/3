<!-- { "loadSidebar": true } -->
　　【御制】岂徒琛宝呈弗扬四方防来朝万邦贞蹻乘期羡觌航逺欧罗行韩碑百灵纪木赋前良评谷王知弗让【臣董诰】
　　【御制】月覇哉生具隂火耀焰不尘珠剖莹捉成五字吟记予四度程
　　抚宁道中
　　老矣慙予懒防鞭肩舆徐度小春天山隂积雪山阳化闗外观丰闗内连塲圃茨京惬民望闾阎温饱慰心悬
　　二陵佳气行行逺不拟重瞻益黯然
　　夷齐庙
　　墨胎或谓夷齐姓劭【应】谓夷之君姓然【司马贞史记索隠云孤竹君是殷汤所封夷齐之父名初字子朝伯夷名允字公信叔齐名智字公达应劭云伯夷之国君姓墨胎氏是夷齐乃其民非墨胎氏矣又俗以泥塑像为墨胎戊戌姜氏祠诗曽注明其事】千古氏谁能辨寔二人行果是称贤顽夫廉以懦夫立公信原兼公达传古庙瓣香仍下拜清风飒飒起遥天自盛京回銮至都之作
　　启程夏仲返冬初里阅三千月四余诸礼従容幸巳蒇老年康健故犹如观农大有他秋胜勅政原无片刻竦殷意绳
　　前兼示后此行庶可告非虚
　　命皇子等分缮癸亥甲戌戊戌癸夘四诣盛京恭谒
　　祖陵诗卷即事成什
　　四度
　　陪京谒
　　祖陵敬思
　　前烈益兢兢易非
　　开创诚辛苦难是守成励继绳【向尝为创业守成难易説以岑文本对唐太宗拨乱难守成不易之语为非葢守成者遗大投难卑心继序苟无以光前烈启后图斯凛然有不终畆之忧是】
　　【创业者未竟之难皆守成者分内之难不待失道失众始为慙负前人但使式郭之版图或有侵削垂裕之成宪或有废弛即无以觐耿光而扬大烈是非安不忘危存不忘亡鲜有不盛满中之者以此思难则所以持难者可知故予独以难责夫守成者非敢忘创业者之难正以慰创业者之初心耳兹因命皇子等分缮四诣盛京谒　　陵诗巻复申其説以示之】此别回瞻増有怆再来度【入声】已恐无能厯吟皇子命分缮予意期知云与仍










　　钦定盛京通志卷十七
　　钦定四库全书
　　钦定盛京通志巻十八
　　京城
　　盛京城创建
　　形势
　　事迹
　　兴京城创建
　　形势
　　事迹
　　东京城创建
　　形势
　　事迹




　　钦定四库全书
　　钦定盛京通志卷十八
　　京城
　　臣等谨案
　　国家造基东土营始
　　兴京洎乎辽阳底定沈水建都肇正域于九围扩
　　宏规于亿载我
　　太祖髙皇帝神武布昭灵图丕应
　　太宗文皇帝缉熙重光大勲克集夫是以受
　　命溥将总八方而为极也臣等幸扈
　　云防肃瞻
　　天邑仰
　　留都之闳焕缅
　　缔构之艰难谨志
　　京城第四

　　钦定四库全书
　　钦定盛京通志卷十八
　　京城
　　盛京城创建
　　天聪五年建本辽金沈州治元为沈阳路总管府治明为沈阳卫洪武二十一年指挥闵忠因旧址增筑门四周围九里三十步髙二丈五尺池二重内濶三丈深八尺周围一十里三十歩外濶三丈深八尺周围一十一里有竒我
　　太祖天命三年城界藩六年城萨尔浒又城
　　东京天命十年迁沈阳天聪五年因旧城増拓其制内外甎石髙三丈五尺厚一丈八尺女墙七尺五寸周围九里三百三十二步四面垜口六百五十一明楼八座角楼四座改旧门为八东向者左曰抚近右曰内治南向者左曰徳盛右曰天佑西向者左曰懐逺右曰外攘北向者右曰福胜左曰地载池濶十四丈五尺周围十里二百四步钟楼一在福胜门内大街鼓楼一在地载门内大街八门正戴方隅截然内池七十余处水不外泄城邑既定遂创
　　天地坛壝营
　　太庙建
　　宫殿置内阁六部都察院理藩院等衙门修学宫设阅武塲而
　　京阙之规模大备天聪八年更名曰
　　盛京顺治元年迁都
　　京师监往代留都之制续设昂邦章京镇守量留户礼刑工四部分设各官并设府尹分莅州县康熙元年改昂邦章京为镇守将军十九年奉
　　防筑闗墙髙七尺五寸周围三十二里四十八步东南隅置水栅二各十余丈沈水自南出焉二十一年奉
　　防重修诸门城三十年增设兵部官制益详三十二年饬工部修城垣三百六十余丈并于街道开沟以渗积水四十九年遣京官一员协修坚固五十四年修理八门城楼四角楼及内外城垣一百一十余丈乾隆八年
　　皇上祗谒
　　三陵
　　驾莅
　　盛京发帑修诸门城堞十八年复发帑三万六千余两修内外城堞明楼三十七年三十八年四十一年四十三年四十四年四十五年叠修城墙瓮圏炮房角楼闗厢规制益闳整云
　　形势
　　盛京之地跨接东瀛金墉带涘雉堞峻隅形势崇髙水土深厚长白峙其东医闾拱其西巨流鸭緑绕其前混同黒水萦其后山川环卫原隰沃膴洵华实之奥区也我
　　太祖乘干出震耆定宅中遂开亿万年之景运
　　鸿图创造断自
　　宸衷视彼奉春建防奚啻度越万万耶
　　事迹
　　谨稽
　　实録天命六年三月壬子
　　太祖率贝勒诸臣统大军征明沈阳令军士载营栅攻具乘舟顺浑河而下水陆并进癸丑军夜行见白蓝二气自西南来绕月晕之北至南而止明之侦卒知我兵至声礮举烽夜二鼓驰告沈阳总兵贺世贤尤世功分兵乘城甲寅辰刻我兵至营于城东七里设立木城明兵于城外掘深堑剡木树堑内覆以秫稭掩土其上内复凿壕一道沿壕以木为栅近城复有大壕二广五丈深二丈皆剡木树其内又筑拦马墙间留礮眼排列鸟鎗礮具众兵密布卫守城上兵亦登陴坚守乙邜辰刻我兵进攻乘势冲入明兵七万俱溃我兵绕城掩击伏尸累积阵斩总兵贺世贤尤世功等城遂拔殱其众又破总兵陈防步兵二万破总兵李秉诚朱万良骑兵三万复殱副将董仲贵防将张大斗之众防暮乃收兵率诸贝勒引精鋭兵营沈阳东门外教塲令众将引大兵屯城内驻兵五日论功行赏天命十年三月己酉朔
　　太祖欲自东京迁都沈阳与诸臣议贝勒诸臣谏曰迩者筑城东京宫室既建而民之庐舍尚未完缮今复迁移嵗荒食匮又兴大役恐致烦苦
　　太祖以沈阳形胜之地筹之已熟遂不聴于是月壬子出
　　东京启行夜驻虎皮驿癸丑至沈阳
　　兴京城创建
　　兴京在辽金时为沈州地明初置建州卫于此我
　　太祖髙皇帝发祥之地距
　　盛京城东防南二百七十里其城周五里南一门东二门北一门外城周九里南三门北三门东二门西一门羣山拱防河水潆环天府神臯毓祥万禩我
　　太祖癸邜年剏建内城乙巳年乃增筑外城
　　太宗文皇帝天聪八年改称
　　兴京
　　世祖章皇帝顺治五年奉
　　太祖髙皇帝配
　　天南郊推本孝思追尊
　　四祖以赫图阿拉为创业之地设守城尉等官守之乾隆
　　二十八年以锦州理事通判移驻
　　兴京与熊岳通判所辖之哨子河分界管辖形势
　　兴京之地东傍邉墙西接奉天南界凤凰城北抵开原层峦叠拱众水环洄扼诸城之要区据三闗之雄隩我
　　太祖经营考卜实始于此迄今推
　　帝业之肇基益缅在原在巘之劳云
　　事迹
　　谨稽
　　发祥世纪
　　始祖居长白山东鄂谟辉之野鄂尔理城在
　　兴京东一千五百里寜古塔城西南三百三十里勒富善河西岸
　　皇始祖肇祖原皇帝始居于赫图阿拉【国语横甸也】在兴京之南鄂多理城西苏克素防河【国语鱼鹰也】嘉哈河【国语秋后落叶也】之间三传至
　　兴祖直皇帝及
　　景祖翼皇帝
　　显祖宣皇帝皆居于此至我
　　太祖髙皇帝削平诸部丁亥迁居呼兰哈达【国语呼兰灶突也哈达峯也】南冈新城癸邜仍于赫图阿拉旧址筑城居之天命元年众贝勒大臣上
　　尊号曰
　　覆育列国英明皇帝以
　　兴京为都城
　　东京城创建
　　太祖髙皇帝天命六年建在太子河东邉去辽阳州城八里其城周六里零十步髙三丈五尺东西广二百八十丈南北袤二百六十二丈五尺城门八与
　　盛京城同东向者左曰迎阳右曰韶阳南向者左曰龙源右曰大顺西向者左曰大辽右曰显徳北向者左曰懐逺右曰安逺天命十年迁都
　　盛京遂于
　　东京设城守章京康熙二十年城守移驻金州城内【即寜海县城】
　　宫殿与城同时建今管理驿站官守防
　　形势
　　东京之地以辽阳为屏蔽以浑河为襟带北接开原铁岭南连海城盖平山林蕃薪木之利沮泽沃水族之饶我
　　太祖髙皇帝创业之初筑城于此一以经画寜锦一以控
　　制沈辽
　　圣谟深逺制胜有方与周颂所云天作髙山太王康之者
　　有同揆焉
　　事迹
　　谨稽
　　实録天命七年春三月
　　太祖集诸王大臣议以朝鲜防古二国俱未臣服宜另筑城郭派兵坚守庻征明无后顾忧贝勒等俱谏
　　太祖不从遂令筑城于辽阳东五里太子河邉迁居之即
　　今
　　东京是也九年夏四月
　　太祖命宗弟铎弼等往奉移
　　皇祖考妣灵轝将至
　　太祖出
　　东京二十里率诸王大臣至接官亭跪迎乃于城东北四里冈建立寝殿奉安焉又按
　　实録天命九年正月额驸恩格徳尔率其部众来归太祖出
　　东京迎至章义站大宴之赐赉甚厚
　　【臣】等谨案
　　盛京为
　　坛
　　庙
　　宫殿所在谨先志之以明
　　王业之有本也至
　　兴京为
　　发祥初基仰见
　　列祖诒谋世徳作求之盛
　　东京
　　国初暂建然
　　圣祖创业初基肇域自东遂奄九有俱不得与郡县城池并
　　列敬稽事实着于
　　京城之后









　　钦定盛京通志卷十八
　　钦定四库全书
　　钦定盛京通志卷十九
　　坛庙
　　天坛仪制
　　地坛仪制
　　太庙仪制
　　堂子祀典









　　钦定四库全书
　　钦定盛京通志卷十九
　　坛庙
　　【臣】等谨案礼莫隆于郊社义莫大于禘尝我
　　太宗文皇帝神武既昭典仪爰举建
　　郊丘营
　　太庙
　　躬亲秩祀告类升香
　　嘉坛恭祝之文
　　清朝鬯彛之奉灿然明备我
　　皇上敬
　　天法
　　祖昭事寅防
　　廵轩四莅
　　特饬所司于
　　紫坛
　　閟寝重加修建三成之制五供之仪宏规弥肃记曰仁人
　　飨帝孝子飨亲惟大徳之
　　至圣乃克臻此【臣】等忝列奉璋肃瞻
　　鸿制谨志
　　坛庙第五











　　钦定四库全书
　　钦定盛京通志巻十九
　　坛庙
　　天坛
　　在徳盛门外南五里建
　　圜丘旧制三成每层圆面加环砌上成九重周圆一丈八尺二成七重周圆三丈六尺三成五重周圆五丈四尺俱高三尺围墙周一百十三丈南一门东西北门各一第一成恭祀
　　昊天上帝位南向
　　列圣位东西向第二成以大明夜明星辰云雨风雷从祀
　　位各东西向崇徳元年夏四月
　　太宗文皇帝以得元传国玉玺受诸王大臣恭上尊号乃
　　躬亲告祭肇祀
　　天于南郊其仪苍璧一帛十有二犊一登一簠二簋二笾豆各十有二尊一爵三鑪一镫六燔牛一玉帛实于篚牲载于俎尊实酒疏布羃勺具设乐于坛下分左右悬礼制大备十一月冬至
