<!-- { "loadSidebar": true } -->
　　长白碗蜒三江环之松花混同滙于天地滋演
　　昆脉垂永永基
　　睿思
　　孝格百神受厘【右三章章八句】
　　三馆储文
　　文思攸绎溯涧迤东维东有壁东壁之光杰阁煌煌【右四章章六句】
　　神臯沃野环拱
　　东畿析木经络上应尾箕层谯峻堞丹碧其辉我皇四举东巡之仪缮功告蒇星阅五移上腴福壤徳产
　　精防【右五章章十句】
　　崇政建中
　　皇仪
　　帝容
　　六飞东狩百国率从防古朝鲜鞠输忠承
　　恩荷
　　赐肃肃雍雍【右六章章八句】
　　畇畇禹甸咸则三壤绣鳞列罫膏泽濡飬
　　帝有恩言裕留丰穣蠲厥正供裕我四鬴旗民熙熙式
　　歌且舞【右七章章八句】
　　黄发皤皤承豫饮和迎
　　銮道左
　　宸念孔嘉
　　赐之粟帛优养期颐敦厐之俗皡皡春熙率先惇善奔走
　　偕来【右八章章十句】
　　瑶精珠彩地毓其珍红芽普盘侯爼侯薪菁莪一育
　　文教茂兴多士摘藻言物行恒佥拜
　　恩命誉髦额増【右九章章十句】
　　思乐伊教荇藻馨只淑问克允惟愚矜只鸟报春还
　　三宥泽渥
　　仁徳好生和调王烛【右十章章八句】
　　七萃云屯环卫列营
　　龙兴劲旅世效干城雕弓既彀羽族如树角艺选能叠双
　　连注精镠雪敷拜叨
　　异数【右十一章章十句】
　　古稀天子行健日强兮
　　绍闻衣
　　徳
　　佑启灵长兮
　　皇穹昭假景运俾昌兮
　　礼成百福福祉瀼瀼兮【右十二章章八句】










　　钦定盛京通志卷一百十八
　　钦定四库全书
　　钦定盛京通志卷一百十九
　　国朝艺文【五】
　　雅












　　钦定四库全书
　　钦定盛京通志卷一百十九
　　国朝艺文【五】
　　雅
　　圣驾东廵
　　盛京恭谒
　　祖陵大礼庆成雅【有序　癸亥】　　　　　刘　纶皇上御极之八载敬
　　天尊
　　祖诚民格神治具毕张大化翔洽仰惟
　　列圣东土肇基
　　陟降在庭之近俯念
　　陪京父老延颈举踵喁喁望幸之诚乃以七月上旬
　　勅礼臣备
　　法驾恭谒
　　永陵
　　福陵
　　昭陵甚盛典也【臣】谨按诗诵发祥书陈观徳自昔丰功骏烈莫不推本前徽如轩辕桥山颛顼附禺伊耆谷林重华珠邱并足集庆垂光用存景慕至考上陵之礼详于炎汉之年葢以原庙衣冠寝园弓剑先王所为创业垂统嗣世所由僾见忾闻皆于是乎在我
　　朝受符
　　上帝
　　圣人首出卜年卜世奕叶重光逮我
　　太祖
　　太宗笃祜凝庥鸿图式扩梯航所届悉主悉臣维辽海神臯实钟王气建邦启宇墨食于兹固已嫓豳岐而轶丰沛
　　世祖定鼎自燕
　　留都并峙髙山天作流泽孔长瞻望
　　龙兴隩区松栢丸丸
　　寳城奕奕亿万禩昭格明禋之感是继是承
　　圣祖在御时巡
　　躬亲展谒隆仪叠举所为志敬节具者备载史书皇上世徳作求肇称殷礼诹辰夙事有翼有防供奉
　　皇太后行则侍辇居则问
　　安敬爱兼挚
　　翠华所过秋宇澄霁川原弥望百昌成遂自从官以及吏逺近欢趋乃至诸藩后先幅辏周庐星拱跄跄济济咸帣韝鞠而进
　　万寿之觞也古称枌榆乐土讵足伦比惟时
　　圣衷渊穆按册披图于砺山带河昄章胥集见规模之闳逺焉于栉风沐雨胜迹依然见缔造之艰难焉于民物淳厐军实整缮见古风之可爱而本根之益固焉惟
　　天惟
　　祖宗眷念子孙臣庶畀以生成
　　皇上一体
　　天
　　祖之心治之是以升香瘗璧而肸蠁通舞徳歌功而精诚
　　洽祀事既蒇
　　垂裳当宁受羣臣朝
　　涣汗特颁小大稽首所以行
　　一人之庆所以合万国之欢循古制也崇家法也昭锡
　　类也示懐柔也皇皇哉
　　大孝至仁备矣【臣】滥竽词馆夙効编摩伏覩
　　史箴金匮之藏
　　先猷炳焕有逾徃牒兹复以职司舆仆恭遇
　　和銮清跸道左跪迎属在工寮并得陈诗纪盛窃未敢
　　以弇陋自解谨献其辞曰
　　我
　　皇践阼缵
　　列祖之徳有典有则是崇是式见于
　　郊
　　庙祗祗翼翼永言孝思维
　　丹陵是即【一章】
　　天降大寳命眷时沈阳笃生
　　髙后肇造厥邦闼门潭潭导我三江奄有九有耆定下土
　　方【二章】
　　天戈麾矣禆王抚矣闲闲禁旅陈樽爼矣嶪嶪寝成县簨
　　虡矣继继防防百神是主矣【三章】
　　皇纲帝纮归我
　　圣神四十有八部面内咸賔暨使犬使鹿冠带侁侁帝曰钦哉维创守道均【四章】
　　裸室兮露垂
　　斋房兮芝茁于昭兮
　　仁皇茂典兮是秩驰道兮筵镇山兮笏立笏立兮崔嵬
　　凝
　　景命兮延洪哉【五章】
　　嵗建亥兮星在栁
　　皇防
　　武兮泽单厚扬
　　徳旌兮启
　　文囿诣
　　璇宫兮奉
　　圣母迎鸠杖兮拜马首称上瑞兮
　　皇则有原田每每兮长禾被亩【六章】
　　皇帝至止封树来云煌煌像设忾乎如有闻载罗鞸琫
　　载具典坟【先是】
　　【上命史馆恭缮列祖实録尊藏】
　　【盛京】丕显我下武继序我思文【七章】
　　九功歌七徳舞蠲刚日荐清醑
　　閟殿峩峩三光牖戸俄朶之城谟惠之野【叶】酹从龙兮讫分虎萧芗絪緼兮
　　皇受祜及我嘉师兮亦其福汝【八章】
　　祠官告备乃慰乃宣曰敦本茂实维
　　圣所先训练以时既精既研攷牧以时既蕃既便以迪
　　我四民服髙曽之传【九章】
　　沐日浴月环沧瀛兮干经坤络开
　　上京兮井庐栉比周原砥平兮弋山渔泽厥壤可畊兮徳产精兮万寳成兮【十章】
　　赫赫兮
　　王居洋洋兮
　　圣谟上赅兮雅颂下括兮京都绘天赋海兮
　　睿藻抒维洛宅有诰兮维邠原有图【十一章】
　　遂开
　　明堂
　　圣人当阳
　　赐酺一日
　　赐爵一级尔禄尔糈
　　皇则予之尔丝尔粟
　　皇则复之及尔耆耉曰馈之酭之及尔圜嘉曰省之宥
　　之
　　列祖之光维我
　　皇之庆【叶】时万时亿承
　　天之况【叶　十二章】
　　圣驾东巡
　　盛京恭谒
　　祖陵大礼庆成雅【有序　癸亥】　　　　　汪由敦【臣】闻奉先思孝必隆报本之忱懐永图艰必宏述祖之典是以景员松栢藻歌商楹髙山漆沮腾轨姬箓阐祚由其卜昌厘风以之归厚于皇
　　圣清伣天锡羡拓迹开统重光缉熙若水降祥之地绕枢电而湛星虹桥山閟兆之都拥熊罴而防云物瑶台嵼外大国之幅皇涧潆洄笃公刘之缔构珍符欲集宇构其氤氲运防将开山川郁其磅礴神臯奥区福地昌衢创古迄今靡得侔焉巍巍
　　三陵天设地成左辽右沈
　　盛京建焉九鼎既奠是为
　　陪都狭沛里而陋谯乡掩妫虚而轥邰室津名析木天街分箕尾之躔岭号辉山土宇扩幽营之趾削成长白抗终南太华之峯沆瀣混同滙温洛荣河之气俗泰华胥风厚豳野形胜天府华实上腴赫矣壮乎斯太紫之殊庭坤灵之寳域也若其重轩双阙之丽参涂九市之殷千庐八屯之周百躔万雉之宻粲乎隐隐与
　　京师同制洵足以奉
　　陵邑而固
　　皇基隆上都而观万国者乎我
　　皇上燕天嗣构敬日凝图袭恩累爱之化成稽古宪章之烈盛恊气之所翔逰淳化之所甄治文明之所震耀声教之所布濩沦深格髙畅垓泝埏景铄鸿祐殊徽茂祉穰穰简简硙硙即即百年膺庆钟明备之期七世恢基考
　　祖宗之徳固以道蔼配京勲昭绍庭矣犹以象畊灵隧展軨之路方遥龙鼎幽宫升香之礼未举苍苍毕陇郁郁春郊永言
　　弓剑之遗有积露霜之惨昔我
　　皇祖躬勤三巡有恪执事上以崇本报功答
　　列圣在天陟降左右之眷下以觐岳省方知民风土族王
　　业艰难之自斯乃
　　国家旧章
　　神圣逺谟不可阙也嵗在昭阳月旅夷则登谷告期载尝
　　伫典
　　皇上乃奉
　　皇太后发轫紫宫清埃辽左黄麾紫葢出霄甸而驭风雷
　　赤芾金貂扈烟途而序鹓鹭静
　　帷宫于緑野仍勤问膳之仪肃
　　帐殿于黄图尚展含饴之乐桑麻彧彧夹
　　辇路而铺芬黍稷与与委珍阡而缛锦若乃取材讲事顺时令而耀威神举柴收禽賛梁邹而登爼器谅轨物之所经岂游娱之为壮于是风驰雾集长驱虎踞之乡天旋灵防直指龙飞之宅桑梓依然枌榆在望
　　晬容有穆孝享用蠲洞属幽喻肃雝显诏官职有序骏
　　奔秉徳黄彛玉豆告嘉栗于
　　灵阿金支秀华接
　　神斿于詄荡苍云布地丰融享右之符萧光烛天晻蔼渊祥之贶于斯时也穆穆焉皇皇焉爱慤咸致僾忾若接腾汉典于视奁跨唐规于献服者矣既而存问髙年采访謡俗酬褒鄂之陪茔徧方望之羣祀
　　御总章
　　布纶綍中阳白水仍沾
　　赐复之欢羽琌钓台共饫恺乐之燕所以承
　　灵亿而拥休嘉隆孝熙而示慈惠也尔乃七驺厉餙肃禁旅而习威仪三表鸣铙稽政典而明坐作军容以礼成大阅以义举因斯以詟泰武于遐外憺威棱于藩维震叠之用斯宏柔懐之经弥逺然后振旅神都廻麾云峤千旌凤转翊
　　大辂而前驱万骑龙趣遵康衢而复路邦基有维岱之安
　　鼎业有如冈之福懿烁之迹猗欤伟哉且夫追逺率
　　祖配天绥嘏鸿庆也时迈车功观风防同茂典也大礼大乐神人允若治本也乃文乃武威福率土化权也用能经纶万枢雍动八表道凝克绍垂衣驰玉检之功义极如存指掌谧珠囊之运比时巡于徃事则汾射韬芬第嘉颂于从臣则卷阿避徳【臣】沐浴
　　元化叨尘近侍虽未获叅扈
　　清跸而窃幸遭逢
　　盛典逺希生民皇矣思文清庙之作雍容揄扬降慕长卿孟坚退之子厚之篇铿鍧炳耀輙采古义勉课末音谨为雅诗十五章上献诗曰
　　昊天有成命集我
　　皇清爰降
　　帝女锡朱果以茹笃生
　　艺祖肇是受新瓞衍绪长白导源运启髙山郁郁永陵峻极于
　　天【一章】
　　赫赫
　　太祖勃兴东土甲士十三我仇是殱既殄我仇我戎孔修
　　羣凶沸腾
　　王师濯征殪厥戎首方域以宁九姓摧止五部归止覆育
　　列国
　　帝号徽止【二章】
　　天祚大邦辽水之阳既溥既长攷卜维
　　皇曰时曰止于沈之涘宅是
　　盛京万年攸始【三章】
　　明纲既隳四路集师
　　皇奋其武天戈一麾五日三防大
　　皇清之业诞受四国巍巍
　　福陵垂裕万叶【四章】
　　太宗嗣服仁濡义肃平壤漠漠朝鲜臣伏杏山矗矗明师载覆如飚斯驰至于青兖匪利天下弗刘弗翦【五章】武功既殚文明矞皇乃创
　　国书乃秩典章八纛央央百僚跄跄使鹿使犬重译来王于昭
　　昭陵长发其祥保又斯无疆【六章】
　　皇矣
　　世祖统一九区式睠旧京肇启
　　帝图景亳生商丰镐造周元戎禁旅卿尹府僚以卫山林以固
　　皇都【七章】
　　越我
　　圣祖六飞三临用展孝诚翼翼以兴大朝酆宫
　　恩滂景从亦越我
　　世宗来觐于东
　　三后在天肸蠁昭明不显不灵佑启我
　　后人【八章】
　　皇帝御宇于兹八年于
　　郊于
