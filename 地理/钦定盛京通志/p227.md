<!-- { "loadSidebar": true } -->
　　七圣祠【在城外东南隅距城一里正殿三楹东西配庑各三楹大门三楹】
　　三官庙【在城外东北隅距城里许正殿三楹东西配庑各五楹大门三楹】
　　娘娘庙【在城外东北隅距城里许正殿三楹东西配庑各五楹大门三楹】
　　天齐庙【在城外东北隅距城一里正殿三楹东西配庑各五楹大门三楹】
　　祖师庙【在城外东北隅距城一里正殿三楹大山门三楹】
　　财神庙【在城外东北隅距城一里正殿三楹东西配庑各五楹大门三楹】
　　龙王火神庙【在城外西北隅距城半里正殿三楹东西廊房各五楹山门三楹】白都讷
　　社稷坛【在南门外雍正十年长寕县知县郭涵奉文建】
　　风云雷雨山川坛【在南门外雍正十年长寜县知县郭涵奉文建】
　　先农坛【在南门外雍正五年建】
　　城隍庙【在城内西南隅正殿三楹旁庑三楹大门三楹雍正六年建】
　　药王庙【在城内东南隅正殿三楹东西配庑各三楹大门六楹】
　　真武庙【在城内西北隅正殿三楹东西配庑各三楹大门一楹旁有山神庙一座正殿三楹】娘娘庙【在城南距城一里正殿三楹西庑三楹山门一楹】
　　闗帝庙【在城外东南河上距城一里正殿三楹东西配庑各三楹山门三楹钟鼓楼各一康熙四年建】
　　祖师庙【在城外东南隅距城一里正殿三楹大门一楹】
　　龙王庙【在城外东南隅距城一里正殿三楹大门一楹】
　　石佛寺【在城外旧东京城东南隅相传金时慈圣太后所建石佛髙二大余后石首坠有石工人欲凿为碾甫举锤头涔涔痛置之是夕里人同感异梦于是举石首凑法像冶铁固之即故址建刹至今香火甚盛】
　　观音寺【在吉林峰下】
　　三姓
　　马神庙【在城内西北隅正殿三楹山门三楹旁有城隍庙一座正殿三楹东西配庑各三楹】闗帝庙【有二一在城内西北隅正殿三楹东西配庑各五楹大门三楹钟鼓楼各一一在南门外正殿三楹东西配庑各五楹钟鼓楼各一】
　　龙王庙【在城北四里正殿三楹东西配庑各三楹大门三楹钟楼一】
　　三皇庙【在城外西南隅距城三里正殿三楹东西配庑各三楹大门三楹钟鼓楼各一】娘娘庙【在城外东北隅距城五里正殿三楹西庑三楹大门一楹】
　　财神庙【在城外西北隅近城正殿三楹东西配庑各五楹大门三楹钟鼔楼各一】火神庙【在城外西北隅正殿三楹东西配庑各三楹大门三楹】
　　阿勒楚喀
　　城隍庙【在城内西北隅正殿三楹东西配庑各三楹大门三楹】
　　龙王庙【在城内东北隅正殿三楹东西配庑各三楹大门三楹】
　　闗帝庙【有二一在城南门外正殿三楹东庑五楹大门三楹一在城外西南隅正殿三楹东西配庑各五楹大门三楹钟鼓楼各一】
　　娘娘庙【在城外东南隅正殿三楹大门三楹】
　　虫王庙【在城外东南隅正殿一楹大门一楹】
　　山神庙【在城外西南隅正殿三楹东西配庑各三楹大门一楹】
　　财神庙【在城外西南隅正殿三楹】
　　打牲乌拉
　　闗帝庙【有二一在城北四里正殿三楹后庑二楹一在城内东北隅正殿三楹】药王庙【在城外西南隅正殿三楹后殿三楹】
　　财神庙【在城外西北隅距城半里正殿三楹】
　　娘娘庙【在城外西北隅距城二里正殿三楹后殿三楹】
　　山神庙【在城外西北隅距城四里正殿三楹】
　　拉林
　　闗帝庙【在街内东北隅正殿三楹大门三楹东西配庑各五楹旁有娘娘庙一座正殿三楹药王庙一座正殿三楹山神庙一座正殿三楹】
　　黑龙江各属
　　齐齐哈尔
　　先农坛【在城外东南隅正殿三楹左右配房各一楹大门一楹】
　　城隍庙【在城内西南隅正殿三楹配庑六楹大门三楹】
　　观音寺【在城内西南隅正宇三楹配庑耳房共八楹大门一楹】
　　马神庙【在城内西南隅正殿三楹后楼三楹东配楼三楹东西廊房各五楹大门三楹】土地祠【在北门内祠宇三楹西耳房三楹大门一楹】
　　万寿寺【在南门外西南一里正殿三楹后楼三楹穿殿三楹钟鼓楼各一南北廊房各一楹大门三楹】
　　三官庙【在南门外一里正殿三楹配殿各三楹南北耳房各五楹大门三楹】
　　大悲庵【在南门外西南里许正殿三楹西耳房三楹大门一楹】
　　普恩寺【在城西五里正殿三楹后殿三楹东西配庑各五楹大门三楹】
　　药王庙【在南门外西南隅一里正殿三楹东西配庑各三楹大门三楹】
　　龙王庙【在城外西南隅殿宇门庑共九楹】
　　闗帝庙【有三一在城西南二里正殿三楹配殿各三楹享殿三楹钟鼓楼各一楹东西廊房各五楹大门三楹一在城南十里河套正殿三楹门庑共四楹一在城西南十里梅兰村正殿三楹东西配庑各三楹大门三楹】
　　墨尔根
　　先农坛【在城外东南二里正殿三楹东西配庑各一楹大门一楹】
　　城隍庙【在城内东南隅正殿三楹西配庑二楹大门一楹】
　　龙王庙【在城内东北隅正殿三楹东西耳房各三楹大门三楹】
　　马神庙【在城外正东二里正殿三楹东西耳房各三楹大门三楹】
　　闗帝庙【在城外东南隅一里正殿三楹后殿三楹配殿各三楹左右耳房各三楹大门三楹】黑龙江
　　先农坛【在城外正南一里正殿三楹东西耳房各一楹大门一楹】
　　城隍庙【在城内东南隅正殿三楹东西耳房各五楹大门三楹】
　　大佛寺【在南门外西南里许正殿三楹东西耳房各三楹大门一楹】
　　闗帝庙【在北门外西北一里正殿三楹配殿各一楹钟鼓楼各一楹东西庑各五楹大门三楹】
　　土地祠【在北门外里许正殿一楹西耳房三楹大门一楹】
　　观音寺【在北门外东北隅里许正殿三楹东西耳房各三楹大门一楹】
　　娘娘庙【在北门外东北隅里许正殿三楹大门三楹】
　　呼伦布雨尔
　　闗帝庙【在总管署西北里许正殿三楹配庑各一楹东西耳房各三楹大门三楹】喇嘛寺【在总管署西南二百里正殿三楹大门一楹】
　　呼兰
　　先农坛【在城守尉署东南里许正殿三楹左右耳房各一楹大门一楹】
　　闗帝庙【在城守尉署东正殿一楹】

　　钦定盛京通志卷九十九
<史部,地理类,都会郡县之属,钦定盛京通志>
　　钦定四库全书
　　钦定盛京通志卷一百
　　古迹【一】
　　奉天府境内郡县古迹
　　兴京
　　承徳县
　　辽阳州
　　海城县
　　葢平县
　　开原县
　　铁岭县
　　复州
　　宁海县
　　岫岩城
　　鳯凰城

　　钦定四库全书
　　钦定盛京通志卷一百
　　古迹【一】
　　【臣】等谨案辽为有虞营州之域今锦州徒河故城相传舜时已有之刘恕外纪周恵王三十三年齐桓公救燕破屠河即徒河也迨秦北筑长城属之辽东今宁逺有长城故址自汉以来置辽东西乐浪元菟诸郡则挹娄扶余沃沮辽队安市襄平无虑徒河诸迹今皆可考唐太宗征髙丽辽金建都宫室官署之传益彰简册甄而録之谨志古迹第三十四





　　钦定四库全书
　　钦定盛京通志卷一百
　　古迹【一】
　　奉天府境内郡县古迹
　　兴京
　　定理府【在城西北旧址无考唐时渤海大氏建新唐书挹娄故地为定理府领定沈二州金史地理志东京定理府刺史故挹娄国地辽史地理志沈州挹娄县辽尝置定理府刺史于此本挹娄故地大定二十九年更名有范河清河按范河清河俱在今铁岭县南辽定理府刺史之置及定州之废史文阙畧不详以金史参考之金之挹娄县即唐时渤海之定理府辽为兴辽军则定理府旧址为兴京界西北铁岭县迤东南之地无疑　又按沈州新唐书误沈为潘今改正】
　　建州【在城东旧址无考元一统志金上京之南曰建州明实録永乐二年置建州卫十年置建州在卫宣徳七年置建州右卫　按建州考之辽金地志在涞州定理之间为今开原之南】
　　【兴京界内地乃我朝岐邠故壌而赫图阿拉实明右卫也　又按建州有二一在锦州边外五代史辽徙晋帝太后于建州自辽阳更南行一千二百里始至元史托尔楚传纳顔叛托尔楚弃妻子与麾下十二骑直抵建州拒咸平一千五百里是也辽置建州保静军于此元时未□即唐之崇州今为喀喇沁及土黙特右翼境非渤海时所置之旧建州也　防古语托尔楚绊住也原作塔出纳顔防古语解见黑龙江城池卷原作乃顔今俱译改】
　　南苏州【在城西高句丽置旧址无考晋书永和元年燕王皝使慕容恪攻高句丽抜南苏置戍而还隆安二年慕容盛袭高句丽抜新城南苏二城开境七百余里隋书大业七年伐高丽分遣段文振出南苏道新唐书干封二年薛仁贵破高丽抜其南苏木底苍岩诸城显庆中置南苏州于此后废　按辽志以苏州安复军为高丽南苏州苏州即今金州也今考汉志高句丽县有苏水高丽置城葢因此水为名晋载记慕容皝自南陜以伐高句丽胡三省通鉴注谓南陜在辽东之东南苏木防贾耽谓新城在辽东东北则南苏木底当在新城东南为今】
　　【兴京界不在金州境可知旧志但据辽史载南苏木底二城入金州古迹误】
　　木底州【在城西旧址无考晋书咸康八年慕容皝击高句丽高句丽有二道其北道平濶南道险狭慕容翰曰虏以常情料之必谓大军从北道当重北而轻南今以鋭兵从南道击之出其不意丸都不足取也别遣偏师从北道纵有蹉跌其腹心已溃四支无能为矣皝从之遂克高句丽葢从北丰而进者为北道从南陜入木底城而进者即南道新唐书干封二年薛仁贵攻抜之寻置木底州于此后废又有新城亦在界内晋咸康五年慕容皝击高句丽兵及新城高句丽乞盟乃还隋大业九年复破高丽遣王仁恭出扶余道仁恭进至新城攻之不拔唐干封二年李世勣伐高丽度辽谓诸将曰新城高丽西边要害不先得之余城未易取也遂壁西南山临城下进击一十六城皆抜之胡三省通鉴注新城西南傍山东北接南苏木底等城按辽史以辽州为新城误详后辽州注】
　　高句丽故县【在城北前汉书武帝元封四年开朝鲜地置元菟郡又置高句丽县为郡冶应劭曰故句丽国三国魏志汉武初以沃沮城为元菟郡后为夷貊所侵徙郡句丽西北后汉公孙度时皆治高句丽县呉书元菟郡在辽东北相去二百里是也后废　按汉志县为小辽水所发源今兴京北近浑河之源葢即汉高句丽县地高句丽国本在县东去辽东千里汉置县取其名耳元菟郡虽初治沃沮寻徙句丽汉志可考方舆纪要谓公孙度始改置于辽东之北治高句丽县非是又呉书谓郡去辽东二百里而郡国志辽东郡下云雒阳东北三千六百里元莬郡则云四千里其实相去四百里也又按汉书元莬郡只领三县高句丽上殷台西葢马】
　　承徳县
