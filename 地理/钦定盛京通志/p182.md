<!-- { "loadSidebar": true } -->
　　改折湘衡以南旧食粤盐滩险道逺商民交病申请改食淮盐至今称便后擢山东廵抚士民追维遗爱建专祠抚臣赵申乔为记长子廷枢任粤东臬司有清望次子廷极厯任漕运縂督卒諡温勤萧起元镶黄旗汉军顺治元年以贡生从入闗承办军机事务多着劳绩时畿辅初定授直大名守所至抚绥有方寻以佥都御史巡抚浙江一意抚戢与民休息杭嘉诸郡缙绅世仆不甘制于旧主其主有衰落者诸仆借通海谋叛刼制之逼令开除出户少不从则控之台司逮捕其主株连甚众起元亷得其情执干名犯分律置其仆于重典人心称快时八旗驻防兵留镇者与民杂处日乆颇有龃龉起元于城西隅筑城以居俾兵民判然不相惊扰十一年縁事降调旋卒起元在浙江十年功徳甚多士民思之康熙元年请祀浙江名宦祠
　　靳辅祖籍辽阳镶黄旗汉军顺治九年授国史院编修康熙九年屡擢内阁学士授安徽巡抚十三年逆藩吴三桂耿精忠等反分防江西辅擒斩歙县贼宗镳等加兵部尚书衔十六年授河道总督是时河流横决清口运道皆淤辅受事后斟酌事宜相度形势兴建堤埧广疏引渠排众议而不挠竭精勤以自効大挑山清髙寳四州县运河详审两淮全局陈经理河工事宜八疏复请开中河三百余里令漕艘由仲家庄牐而上即入中河避一百八十里波涛湍悍之险劳积茂着三十一年卒
　　赐祭葬諡文襄四十六年加赠太子太保予骑都尉世职辅治河十七年经理无不确当既老病剧犹疏陈两河善后之防及请豁开河筑隄废田之粮沿淮军民感诵治绩不衰建词河干着有治河方畧十二卷雍正十二年崇祀贤良祠
　　傅大受镶黄旗汉军世居辽东崇徳六年聚众于十三站时我师方围锦州尚未掘壕一卒逃奔敌所大受执杀之并来报敌兵将犯骆驼山因遣兵往击尽殱之授佐领世职顺治二年从征江南攻克扬州又随征浙江湖州贼黄蜚率众来犯三败之十三年从征舟山败伪縂制陈六御等之众于海上以功累加世职至一等轻车都尉兼一云骑尉
　　王继文奉天人镶黄旗汉军顺治元年授文院编修十八年分廵江西饶九南道时遣部员清丈芦州颇作威福继文日单骑走烈日中隂为调剂多所寛减民大感悦康熙十四年任云南布政使賛理粮饷二十年大军三路讨吴三桂歩骑数十万米刍阙供议欲取食民间继文白廵抚伊阙言于都统頼塔及固山贝子章防等曰现粮可支三日如三日后米刍不继请正继文军法乃急遣员赉银分市隣邑未三日米刍飞至后廵抚伊阙卒遗疏荐遂抚滇贼平后招徕流民以渐复业寻擢云贵縂督惠政尤多卒赠兵部尚书祀名宦长子用霖任粤西臬司以亷明着
　　董应魁奉天人镶黄旗汉军初任良乡令以贤能课最厯任湖南寳守山东驿盐道福建按察使广西布政使皆有治行顺治十八年廵抚广东下车之日问疾苦惩积招携懐来民大安之时粤屡遭兵燹疮痍未复值靖南王耿继荗移镇闽省督粮甚急百姓骚动应魁慨然曰吾不忍诿罪于下请身任其咎遂左降部民懐其徳立祠以祀郎廷相奉天人廷佐弟也镶黄旗汉军顺治十五年以郎中随征伪晋王李定国有筹画大帅多用其言以军功加优叙康熙三年官四川布政使绥集流移给庐舍耕具营廨舍建学校兵火之余百废具兴民不知扰寻擢河南廵抚逺近攀留者遮道号泣十五年任福建总督时闽南初定余孽尚炽廷相勦抚互用出竒制胜旬月之间沿海诸郡防盗次第悉平又逆藩吴三桂遣伪将军韩大任等由江右入防廷相遣官详谕利害大任感泣输诚闽境帖然
　　丁思孔文盛子镶黄旗汉军顺治壬辰进士初任文院庻吉士内国史院侍读康熈八年授直分巡道出纳平允吏胥不能为奸大军内征供亿填溢思孔措办有方毫不扰民十四年擢江南按察使旋陞布政使督臣于成龙疏荐二十二年擢偏沅廵抚修岳麓书院成二十七年湖广裁兵夏逢龙因裁缺补作乱副将傅尔学等应之叛踞武昌时思孔由河南巡抚调抚湖北筹饷充裕分兵勦擒贼渠授首擢湖广縂三十三年调云贵縂督卒于官
　　赐祭葬如例祀江南湖广名宦
　　髙承爵铁岭人镶黄旗汉军祖尚义顺治元年从入闗着有军功子五承爵其第四子也康熙初由廕生授河南淇县令屡擢至扬州知府以治行超擢江苏按察使三十二年晋福建布政使莅任三日即按之人丈时盱眙泗州等州县河流泛溢修筑隄防全活无算三十九年再任值嵗歉承爵损俸施粥皖人获济徴収钱粮革除扛耗奸胥敛迹尤加意学校振起人文四十年乞休还京卒祀安庆名宦
　　范承勲文程子镶黄旗汉军由廕生授工部员外郎屡迁监察御史擢内阁学士康熙二十四年廵抚广西时军兴之后余粮数十万部议全省折徴承勲酌徴半折半之法因地制宜民大便之二十五年任云贵縂督滇黔经吴三桂乱后庶事草创承勲至整饬营伍酌除重赋安辑邉隅盗息民寕又损俸修建学宫置礼乐器聘名士纂修通志凡所规画动中机宜二十七年寻甸左恊营卒作乱省城弁兵欲应之约三更举事承勲谍知其情命司更止打二鼓贼闻晓钟始知事泄比曙叛党咸就擒左协叛众知事不成遁走交水承勲檄兵合击尽诛倡乱者三十三年擢都察院左都御史承勲督滇十载屡勘大狱消兵变起疮痍布置周宻岩巩固离滇之日两省军民环吁攀防极邉土司奔走千里泣拜载涂寻授两江縂督四十三年以病乞休五十三年卒
　　赐祭葬祀滇黔两江名宦祠
　　髙其位铁岭人镶黄旗汉军父天爵于耿精忠之乱殉节不屈死见忠节传其位以防官佐领康熙十三年委署军营领从靖防将军顺承郡王勒尔锦出师襄阳征逆藩吴三桂命其位率二十骑觇虚实适贼将王惠率众二万人趋襄阳猝遇于土地领其位飞骑驰报而率所部出不意冲突之贼惊溃且斫且驰至南漳越濠而呼入城守御衣上血迹糢糊刀刄尽缺贼人围南漳以城守守有备不能克解去又叛贼谭洪率舟师三万向郧阳其位以三百人扼杨溪铺贼蠭至其位踞崖射贼矢无虚发相持七十日粮尽煮马鞍以食誓必死防副都统李麟隆击破贼乃全师归其位每战先登前后给功牌十二嗣屡迁至湖广提督调江南提督兼摄縂督事雍正元年晋大学士太子太傅兼礼部尚书五年卒
　　赐祭葬諡文恪入祀贤良祠
　　髙其倬鐡岭人镶黄旗汉军康熙甲戌进士由翰林屡擢至内阁学士奉使勘打箭炉疆界瓦厮詟服及还图其地形以进康熙五十九年擢广西巡抚旋授云贵縂督勦平中甸及仲家苗叛党威望大着畨境乂安兵民乐业雍正初调闽浙縂督甫抵浙闻闽省嵗祲即奏请截江浙漕米二十万
　　由海运平粜赈济复奏请发帑采买广储偫禁囤积民不病饥性明恕政举大纲不矜苛细遇属员有恩礼其清节尤着一时七年调两江縂督旋晋工部尚书转户部尚书乾隆三年卒諡文良佟国正抚顺人镶黄旗汉军顺治初由州牧累擢至监司康熙十四年擢江西廵抚时吴三桂反提督严自明等从逆率贼逼南康国正率将士破其营十七斩首万余明年招抚贼张元仁等降其众十七年伪縂兵頼荣盘踞江广间九乡地方出没为冦国正抚降之贼将韩大任等窜走万安败之鸬鷀滩诸防多斩获以功累加至兵部尚书国正洁已率属礼贤下士赏罸必信摘奸如神劝农桑恤闾阎每有调发不惊蔀屋抚民之流离者分置附郭选其丁壮暂令随征难民皆得安堵十八年致仕寻卒崇祀江西名宦词
　　梁应元辽东人镶黄旗汉军顺治六年知江南池州府为政恒视民所急首茸学宫振防寒畯复以次修举废坠百度俱举迁大名道去民为立祠
　　王之佐镶黄旗汉军世居广寕康熙初任寕化令时海气未靖二十年王师十万驻漳州日饷十斛上游飞挽役民夫之佐念民疲差重设法调剂随时补救以苏民困防有黄机者受吴三桂伪劄胁其乡党从逆杨地一乡不从遂围而屠之之佐请兵防勦时大军与海相持难以骤移之佐力请于督抚调三镇兵防勦值同安告急督抚有难意之佐言不可骄贼以致民人麋烂声涙交迸督抚鍳其诚许之之佐遂部率乡兵躬为向导蹙贼垒分攻之贼尽弃其众越贑石入江西投诚江西抚臣纳之发符还寕化之佐坚不奉檄昌言于大吏曰闽贼即江贼也若闽贼入江即当宥死江贼入浙又应偷生王法将谁加乎如谓法外宥过以招不廷则自江纳之即自江用之今名寄江籍而身返闽巢闽之文武何顔临之乎大吏是其言遂捣其巢穴以兵截洞口絶其归路贼遂气沮党类星散之佐戮力行间每领兵数千旦夕廵视营垒聨客师为指臂市井肃若无人后以劳得寒疾卒军民罢市巷哭者三日崇祀本县名宦祠
　　佟国桢奉天人镶黄旗汉军顺治中知江南之无为州濒江田庐恃坝悍蔽三坝将圮国桢自鲍家桥至周思沟筑堤四千丈有竒名四坝后三坝倾而田庐卒无恙阖境居民无不欣跃其居官俭约恒以清节自励一时翕然称为良吏
　　于宗尧广寕人镶黄旗汉军康熙七年年十九以防补常熟令勇于为治兴利剔弊虽老吏勿能及邑素苦于漕宗尧视事三月尽除其害三年卒于官邑为罢市男女巷哭醵金治其防负版者皆投一钱柩将归百姓遮道防之葬虞山南麓题其阡曰万民防葬邑人瞿式鼎舍宅为祠在慧曰寺西
　　赵良壁开原人镶黄旗汉军康熙八年知山西徐沟县邑当孔道民苦供亿良壁送迎餽献胥絶不以丝毫累民莅政五年寛严并济以清源盗案罣误去邑民为立生祠以祀
　　许宏勲辽阳人镶黄旗汉军康熙十三年知浙之绍兴府耿精忠叛于闽诸暨新城嵊县三邑奸民啸聚围攻郡城宏勲乗夜率兵出斩其渠魁余悉抚谕散遣之郡境乂安二十五年任按察使持法刚正无所屈挠二十七年楚北兵哗奸人张麻子等思乗机为变期以三鼓窃发宏勲侦得其谋亟白之縂督戒谯楼鼓彻夜无三挝宻捕乱首十数人无得脱者比明已斩首辕门兵民帖然人服其智
　　卢灿海城人镶黄旗汉军康熙中任浙之龙游县时浙东盗贼充斥灿勦抚并施羣匪敛迹四境获寕在任八年爱士劝农厯着善政卒于官祀名宦
　　朴士秀奉天人镶黄旗汉军康熙四十年知河南确山县聼讼明决无留牒革除火耗及一切厉民陋规创建义学督课生徒士民咸颂其徳张绥逺奉天人镶黄旗汉军祖必科见忠节传康熙四十一年绥逺知广西思安府嵗歉损资赈济疾疫设医局疗治之又令家人遍厯郊野有暴露之棺无主者即为掩埋其有主劝令速葬郡治半属土司广建义学延师训导由是夷俗渐知礼义憬然向化
　　正黄旗汉军
　　吴景道广寕人正黄旗汉军
　　太宗时以诸生考擢吏部启心郎都察院理事官疏劾刑部理事官郎位受赇不法状鞫实黜郎位为民顺治二年授河南布政使寻擢巡抚河北初定河南五府余防未靖景道檄縂兵髙第等勦宗养气于寳豊陈蛟于新野黄景运于商城并捕斩之四年勋阳贼黄广防犯浙川遣縂兵张应祥等击郤之五年遣都司朱国强等勦罗山贼张其伦破其鸡笼山寨执其伦伏诛是年山东贼范慎行踞黄河北岸剽剠开封归徳诸属邑复檄髙第勦之贼败走长垣兰阳退据曹县乃简精骑分道出胙城东明张左右翼合覆其巢殱其众数千遂防慎行枭诸市以功加兵部右侍郎七年晋尚书八年陕西商州贼何柴山犯卢氏遣张应祥扑灭之境内悉安十年以老疾致仕
　　特思加一级防子入监十三年卒年七十有五
