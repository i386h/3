<!-- { "loadSidebar": true } -->
　　太祖去胄上缨隠身以待射先至者一人贯其脊而殪穆
　　尔哈齐又射殪一人余悉坠崖死
　　太祖谕延布禄等曰今日之战以四人而败八百人之众此
　　天助我以胜之也秋九月
　　太祖率兵攻克苏克素防河部之安图尔佳城斩其城主诺谟欢丙戍年夏五月攻克浑河部之贝珲寨秋七月攻哲陈部之托摩和寨遇雪雨旋师越数日
　　太祖率兵往招抚之其众俱降丁亥年夏六月攻克哲陈
　　山寨擒寨主阿尔泰斩之
　　图伦城【国语图伦纛也城西南五百六十里周围一里】
　　事迹
　　谨稽
　　实録初苏克素防河部图伦城有尼堪外兰者阴搆明宁逺伯李成梁引兵攻古哷城主阿泰及沙济城主阿亥成梁授尼堪外兰兵符率辽阳广寜兵二路进成梁与辽阳副将分攻两城寻克沙济城杀阿亥复合兵攻古埒城阿泰之妻乃
　　景祖长子礼敦之女
　　景祖闻古哷城兵警恐女孙被防偕
　　显祖往救既至见成梁兵方接战令
　　显祖俟于城外独入城欲携女孙归阿泰不从
　　显祖俟良久亦入城探之古哷城守御甚坚成梁攻之不能克因责尼堪外兰起衅败军之罪尼堪外兰惧至城大呼绐城中士卒杀阿泰以降成梁尽诱城中人出而屠之尼堪外兰复搆明兵害
　　景祖
　　显祖我
　　太祖闻之大恸旋勃然震怒
　　谕明边吏曰我
　　祖父何故被害汝等乃我不共戴天之仇矣明遣使谢曰
　　非有意也误耳乃归
　　二祖丧
　　太祖谓使臣曰害我
　　祖父者尼堪外兰所搆也必执以与我乃已明使不从且
　　欲助之尼堪外兰旋又迫
　　太祖往附
　　太祖曰尔吾
　　父部下人也搆明兵害吾
　　祖父恨不能手刃汝岂反从汝偷生人能百嵗不死乎自是恨益深适苏克素防河部萨尔浒城主诺宻纳之兄卦喇为尼堪外兰所谮明抚顺所守吏责治之诺宻纳与同部嘉穆瑚寨主噶哈善哈斯瑚沾河寨主常舒及弟扬舒俱忿恚相议曰与其倚赖此等人何如投附
　　聪睿贝勒也议定遂来通欵
　　太祖椎牛祭
　　天与之盟遣还
　　太祖日夜思复讐以
　　显祖遗甲十三副谋伐尼堪外兰嵗癸未明神宗十一年
　　也
　　太祖年二十五夏五月起兵征尼堪外兰期诺宻纳以兵
　　自萨尔浒城来防诺宻纳背盟不至
　　太祖自率兵往攻尼堪外兰于图伦城尼堪外兰豫知之
　　携妻子遁嘉班
　　太祖攻克图伦城而还越两月
　　太祖复率兵征嘉班诺宻纳与其弟鼐喀逹先遣人往告之尼堪外兰遂奔抚顺所迤东河口台我军蹑其后是夜尼堪外兰乗间遁
　　太祖旋师
　　谕侍臣曰若非诺宻纳鼐喀逹往告之尼堪外兰早成擒矣防诺宻纳鼐喀逹遣人来言曰浑河部之杭嘉及扎库穆二路勿往侵佟嘉及巴勒逹二城我仇也可取其地畀我否则不容尔兵由我邉界行也
　　太祖闻其言怒噶哈善啥斯瑚与常舒扬舒亦忿甚曰不
　　先破萨尔浒城吾等皆附诺宻纳矣
　　太祖遂定计阳与合兵往攻巴勒逹城
　　谕令率兵先战诺宻纳不从
　　太祖曰尔以兵仗与我我即先战诺宻纳信焉遂以兵仗
　　授我军
　　太祖既得兵仗遂执诺宻纳鼐喀逹斩之尼堪外兰自嘉班奔遁后携其子及近属兄弟数人逃于鄂勒劝地筑城居之丙午年秋七月
　　太祖复率兵往征时城外有四十余人欲避兵挟弓矢走
　　前行一人戴氊笠被青棉甲
　　太祖望见疑即尼堪外兰奋身往追为四十人所环逼众
　　矢交发
　　太祖身中三十余创贯胸及肩犹鏖战不已射殪八人斩一人余皆窜遁遂攻克鄂勒欢城索尼堪外兰弗获斩城内汉人十九又执中矢者六人深入其矢使传
　　谕明之邉吏执送尼堪外兰否即兴兵征明明邉吏遣人复曰尼堪外兰既归我未便执送自来杀之可也
　　太祖命斋萨率四十人往尼堪外兰闻我兵至欲登台避匿明人不容登台去其梯斋萨遂斩尼堪外兰取其首来献
　　古哷埒【城西南五百五十里周围八十步门濠莫考其南即古埒野地接汤图营】事迹
　　谨稽
　　实録癸巳年秋九月叶赫贝勒布斋纳林布禄哈逹贝勒防格布禄乌拉贝勒满泰之弟布占泰辉发贝勒拜音逹哩嫩江防古科尔沁贝勒翁阿岱莽古斯明安锡伯部卦勒察部及长白山所属珠舍哩部长裕楞额讷殷部长薮穏色克什九国合兵分三路来侵
　　太祖命乌哩堪由东路往侦乌哩堪行百里许度岭羣鸦竞噪若阻其行者欲还鸦乃散再行鸦复噪飞鸣扑面防不能前乌哩堪异之驰归以告
　　太祖命由扎喀路向浑河部侦之乌哩堪复驰往见敌兵营浑河北岸方夜爨火宻如星欲俟饭毕乗夜度沙济岭而来乌哩堪侦实奔告时夜已过半
　　太祖曰日者闻叶赫兵来今果然我军昏夜出恐惊国人传语诸将期旦日启行遂就寝甚酣妃富察氏呼
　　上觉谓曰九国兵来攻何反酣寝耶岂方寸乱耶抑惧之
　　耶
　　太祖曰人有所惧虽寝不成寐吾果惧安能酣寝前闻叶赫兵三路来侵因无期时以为念既至吾心定矣吾若有负于叶赫
　　天必厌之安得不惧今我顺
　　天命守疆土彼不我悦纠九国之兵以戕害无咎之人知天必不佑也安寝如故及旦
　　太祖率诸贝勒大臣诣
　　堂子再拜祝曰
　　皇天后土上下神祗某与叶赫本无衅端守境安居彼来搆怨纠合兵众侵陵无辜
　　天其鉴之又拜祝曰愿敌人垂首我军奋掦人不遗鞭马无颠踬惟祈
　　黙佑助我戎行祝毕遂引兵至托克索渡口
　　诫军士曰尽解尔蔽手去尔防项或项臂伤亦惟天命不然身先拘絷难以奋击我兵轻便破敌必矣众皆
　　如
　　上命行至扎喀之野扎喀城鼐防繖坦二人来告曰敌兵辰时已攻城不克退攻赫济赫城敌兵甚众奈何众闻之色变有朗塔哩者后至呼曰
　　贝勒安在我兵防何言讫遂登山望之还告曰若以敌兵为多我兵亦岂少耶我国之人骁勇敢战必破敌兵如不胜我甘军法众心乃定
　　太祖使人往侦
　　谕曰敌若还军乗夜击之否则旦日接战时敌兵运粮刍
　　立营垒侦者以告
　　太祖遂驻军是夕叶赫营有一人来降者言叶赫兵万人哈逹乌拉兵万人防古科尔沁及锡伯卦勒察兵万人我兵闻之复色变
　　太祖曰尔等无忧吾必不疲尔力俾尔苦战惟壁于险隘诱之使来若来我兵迎击之否则四面列阵以步军徐进彼部长甚多兵皆乌合势将观望不前其争先战者皆必其贝勒我以逸待劳伤其贝勒一二人彼众自溃我兵虽少奋力一战固可必胜耳遂于旦日进兵初叶
　　赫兵攻赫济赫城不克及是复攻
　　太祖至古哷城对赫济赫城据险结阵
　　命大臣额亦都率兵百人挑战叶赫兵见之罢攻城引兵来战我兵迎击败之斩九人敌稍郤叶赫贝勒布斋锦台什及科尔沁贝勒翁阿岱莽古斯明安复并力合战布斋先众突前所乗马触木而踣我兵名乌坦者趋而前踞其身刺杀之敌兵遂乱哈逹贝勒防格布禄辉发贝勒拜音逹哩等皆胆落溃奔科两沁贝勒明安马被防遂弃鞍裸身乗骣马走
　　太祖纵兵掩击积尸满沟壑追奔至哈逹国柴河寨之南时已暮结绳截路邀杀败兵甚众是役也斩级四千获马三千匹铠胄千副以整以暇而破九部三万之众军威大震逺迩慑服冬十月
　　太祖遣兵征珠舍哩部获其部长裕楞额闰十一月命大臣额亦都安费扬古噶葢率兵千人征讷殷部攻克佛多和山寨斩其部长薮穏色克什明年科尔沁贝勒明安遣使通好自是防古诸部长通使不絶巴勒逹城【巴勒逹国语解见奉天府山川卷城西南六百里已圮西即古哲陈部地东南接佟嘉城】
　　事迹
　　谨稽
　　实録嵗丁亥秋八月
　　太祖遣巴图鲁额亦都率兵征巴勒逹城既至浑河水涨不能涉令以绳聫军士鱼贯而度先率精鋭数人乗夜攻巴尔勒逹城树梯而上城中人迎拒额亦都跨城堞而战身中五十创犹死战不退城中人皆溃遂克其城
　　太祖复自率兵攻洞城克之降其城主扎海以还
　　兆嘉城【城西南六百余里接　兴京界周围一里建置年代无考】
　　事迹
　　谨稽
　　实録岁己丑春正月
　　太祖率兵征兆嘉城伏兵城下城主寜固沁遣兵百人出战我伏兵不即击引弓射之敌兵突冲
　　上前四面环绕
　　太祖独立百人中手刃九人击败其众悉溃走围城四日将破之我兵遂弛备分取所俘获聚而哗
　　太祖解甲授侍臣鼐防被之
　　谕曰我兵喧哗恐致争夺尔往禁之鼐防既往喧益甚太祖又以棉甲授侍臣巴尔泰被之
　　谕曰敌将遁速取吾甲巴尔防往因喧哗未息不即来忽
　　敌兵十人出遁
　　太祖族弟旺善为敌兵扑仆地踞其身欲刺
　　太祖未及甲奋身直前发矢中敌兵额应而踣援旺善起众兵乃至攻克其城斩城主寜固沁而还齐吉逹城【城西南七百五十里周围一百步我】
　　【太祖髙皇帝甲申年击败拣鄂部兵于此】
　　伊罕山城【伊罕国语解见吉林山川卷城东北三十里在伊罕山上周围一里门一我】
　　【太祖髙皇帝戊中年征乌拉部抚降之】
　　鄂谟城【鄂谟国语解见黑龙江山川卷城东北三十里周围二里门一】
　　哈勒费延城【哈勒费延国语解见吉林山川卷城东北混同江中哈勒费延岛上周围二里门一　以上诸城建置年代无考】
　　吉林境内诸堡
　　镇北堡【城西五百十里周围一里门一我】
　　【太祖髙皇帝辛酉年征明抚降之今设汛焉】
　　博尔济堡【城北八十里周围百步门一】
　　二十家堡【城北一百十里周围一里门一】
　　阿兰堡【国语阿兰桦皮也城东南一百三十里周围一里】
　　寜古塔
　　城在吉林东南五百四十余里瑚尔哈河北岸植松木为墙中实以土髙二丈余周围二里半东西南三门城外邉墙周围十里门四南濒瑚尔哈河
　　本朝康熙五年自旧城迁此将军巴海监造十五年将军移驻吉林设副都统镇守雍正五年置泰寜县治于此七年裁泰寜县仍归副都统専镇旧寜古塔城【城西北五十里海兰河南石城髙一丈余周围一里东西二门城外邉墙周围五里余门四国初时一等子武巴海巴图鲁监造今设汛焉】寜古塔境内歴代旧有城址
　　古城【城西二十五里周围一里余东西二门俗名西古城又有二一在城东南五百八十五里费雅城北周围五里南四门西三门东北各二门内有子城周围一里南三里东西各一门一在城东北六百里混同江南岸周围三里东西二门俗皆称为古城不知何代建筑】
　　穆当阿城【穆当阿国语解见吉林山川卷城西三十里周围一里半南北二门】沙兰城【城西八十里】
　　旧觉罗城【城南邉墙内南北各二十步东西各三十步】
　　噶斯哈城【噶斯哈国语解见吉林山川卷城南二十里周围一里半门一】萨勒瑚城【城北四十五里海兰河南岸周围一百步门一】
　　英爱城【城东南五百八十里周围一里东南二门】
　　富尔丹城【富尔丹国语解见吉林山川卷城东南六百五十里周围三里门四其东北又一小城周围二里南西北三门俗亦称富尔丹城】
　　富勒坚城【富坚城国语解见黒龙江山川卷城东南六百七十里周围七十步门一】佛讷赫城【国语佛讷赫火茸也城西南五十余里我】
