<!-- { "loadSidebar": true } -->
　　天子之化也谨庠序饬伦纪者孔子之敎也今学校之振兴若此满汉士子服习其中优防徳敎人文蔚起不将与镐京钟鼓并美千古而不朽哉谨彚襄事诸贤镌之扵石俾后有可考因并记之以诏学者重修银冈书院记【康熈乙未】　　　屠　沂复阳郝中丞留居时所筑室为书院公之自记备矣重修者谁邑今焦君厘正之宋令光大之也余惟天下之书院多矣惟嵩阳白鹿岳麓石鼓四书院以大称岂高阁周建长廊四起云尔哉葢大其人故大其书院也余读公之文章想公之行事而有以识公矣公学探理窟才蔚国华岳岳懐方不移不屈前后厯任政绩昭然而直言敢諌则吕献可之先见范景仁之勇决殆又兼之矣顾公﨑岖龙塞二十余年读书深造味道之腴有大过人者观公之自记非眞闻道者而能言之乎后人登公之堂因依手泽有能识公之旨证公之心或闻风兴起薰其徳而善良邹鲁文物近在海隅以成
　　圣天子夀考作人之化则是公有大造于此邦也兹铁岭片石即与嵩阳白鹿岳麓石鼓四大书院而五焉奚不可也夫兴行敎化守土之责也表彰前哲后学之事也今余忝京兆后又与司空中美君为同垣友扵公为子侄行故因宋令之修复书院为文以记之宋令者谁江西乡进士一骧也有善政与邑广文何师曾者共襄斯举则其人可知矣
　　锦州府文庙记【康熈丙申】　　　　马钟华锦郡之有学葢即明之中左屯卫学也攷之志书创建扵正统元年继増修扵成化隆庆间嗣是废修无常泊明季兵燹之余学宫遂湮没扵荒烟蔓草中矣今
　　上龙飞之三年以锦州为府而府学复设郡伯宋公因遗址而重建焉凡殿庑祠堂门坊池桥之属厘然具举但厯年已久栋摧瓦解砂砾满地蓬茨盈堦过者每兴茂草之叹余下车之始目覩心伤每与锦令周君议欲更新之适年值荒防物力维艰姑少待焉前大司成尹公入庙瞻礼不禁叹息曰庙貎倾圮若是非所以重道而崇
　　先圣也遂慨然有捐修之志夫致仕者尚鋭意从事况余职守兹土则是役乌可已乎爰率诸僚属与缙绅士庶或捐财或输力无不踊跃从事经始扵戊戌之仲夏越次年秋告成构正殿三楹因旧规而加増其制两庑各三楹启圣祠三楹明伦堂五楹又拓防门坊砌亚字墙界之櫺星门旧制卑隘今易以木下实上空中高旁低壮若牌楼两旁砌八字墙规模严整左右建坊峙耀通衢他如泮桥拜台靡不尽制入其门者仰宫墙之巍焕睹芹藻之青葱而释菜鼓箧讲学行礼俾人勃勃然有希贤希圣之思洵陶铸人才而振兴斯文之盛地也是役也倡之者尹公和之者余而至于程工饬材营建措置则锦今周君之功居多云
　　海城县文庙记【雍正戊申】　　　　张士毅海邑文庙旧在县治西南今明伦堂其故址地地既僻凹又经风两剥蚀差不肃观士毅以中州末学来令兹土每逄祗谒仰止庭除徘徊悚息即有更新之志恭惟我
　　国家崇儒重道逺轶汉唐矧海邑为
　　龙兴盛地王化所昭庙貎不肃其何以振兴文学对扬
　　休命也乎越嵗丁未广文齐公王谟秉铎县庠雅意襄赞并询诸阖邑绅士等佥有同志而移建之议遂决因卜建扵新城厝石山阳逺山如屏近水若帯池
　　擅龙蟠之胜峯环虎踞之竒地满百弓力输众助工始扵是嵗八月越戊申嵗九月告成自照壁八字墙起内建櫺星门三间东西庑各三间大成殿三间因旧明伦堂为启圣宫周围红墙八十余丈越翼日迎位扵庙用特士毅偕诸绅士人等拜奠堂下朱楹丹渥廷陛崇高视诸旧制颇肃观焉至扵祭器乐府尚须完整新甫徂徕容俟栽培不具论敬以事之始讫勒之扵石
　　奉天试院记【雍正癸丑】　　　　　吕耀曽拔士之必有试院非仅以壮观瞻崇体统也葢欲觇其学者必令有以尽其长而欲尽其长者必先有以安其所奉天为
　　国家发祥之地体重
　　留都故与直共省而不与他府埒嵗科两试学政之事亦属府丞示有别也第裒集生徒每考与试不过数百人又不若直省之众多是以昔之日未建试院皆临期架木设棚遇风雨则不免淋衣汚卷多致草率成篇或有未尽其长之慨焉
　　今天子御极之十有一年予防
　　恩特简来尹兹土而同榜族兄果初先生先予来视学建院之议已有成规即丞署之东偏崇旧基而广之堂分前后塲列东西门楹井灶吏舍鼓亭三阅月而告竣葢已焕然而可观矣约其费八百余金果初首先捐俸各属官绅及生童慕义者均有助而治中王柱国承徳今蔡书升则力赞而捐助为多锦府一属亦闻风兴起同时建一试院云忆壬辰嵗予世父司农坦庵公视学于此乐育人才刋有文萃一编一时纸贵犹未获创兴斯举今果初毅然而成之夫岂非不朽之业欤予新承
　　上恩命以左副都仍管尹事吏治民生尚需整顿仕而未优遑敢言学而不虞不文以为之记者以果初之创是学也葢欲多士之安其所而尽其长非仅以
　　壮观瞻崇体统已也果初行将内调甘棠之爱固能信其不朽且乐多士之相砺于有成也而予也更将竟果初之志置学田以给供膳矣












　　钦定盛京通志卷一百二十七
　　钦定四库全书
　　钦定盛京通志卷一百二十八
　　国朝艺文【十四】
　　记【二　绎典附】
　　表
　　赞
　　跋









　　钦定四库全书
　　钦定盛京通志卷一百二十八
　　国朝艺文【十四】
　　记【二】
　　圣驾四谒
　　祖陵礼成恭记　　　　　　　　　　　阿　桂皇帝膺
　　天成命四十有八年绎思
　　祖
　　宗兴业造功以奄有九有之师启无疆大宝祚景嗣
　　旧都神臯隩宅
　　山陵邃巩
　　陟降攸凴粤自乾隆癸亥甲戌以洎戊戌式循彛章三修
　　谒祭之礼隆仪毖宣
　　孝徳光被乃者
　　特诏有司选和阗贡玉新作
　　册宝格于
　　太室而以旧所奉者尊藏
　　盛京
　　太庙洪昭
　　列圣之丕庥显光阐示无极将
　　遣皇子诸王等翊奉以行
　　皇帝曰朕巡省旧京肃拜
　　园寝于兹五年维艰难缔搆之绪夙夜常在朕心益宜以时敬申报飨其以孟秋启轸热河有事于
　　三陵夙戒所司一如旧典乃五月甲寅
　　车驾发自
　　御园
　　驻跸避暑山庄越六月丙子
　　诏以伏暑闵劳烝徒令太史改卜吉日
　　恩意滂浃欢音雷动越八月壬申恭遇
　　万夀圣节
　　上御淡泊敬诚殿诸藩从官入贺如仪越三日乙亥自惠迪吉门
　　启跸东巡防古科尔沁土黙特诸部落以除道成梁奔走恐后所在廛肆栉次生殖蕃阜一比内郡县塞田畆千钟刈获弥望咸感荷
　　圣朝涵濡休养之厚泽跽仰
　　羽葢懽歌载涂爰循栁条边以东入九闗台门将军侍郎府尹以下縁道迎谒各修乃守越九月戊戌
　　车驾至
　　兴京谒
　　永陵越五日癸夘谒
　　福陵若翼日甲辰谒
　　昭陵功臣陪茔以次
　　赐酹祀事俨恪萧芗肸升
　　神明居歆多福单厚乙巳
　　车驾入
　　盛京徧礼于
　　天坛
　　地坛
　　堂子
　　太庙
　　莅旧宫瞻视栋宇
　　皇情忾穆越三日戊申肆觐于
　　崇政殿朝鲜国王遣陪臣奉表起居鞠在列
　　赐诗褒锡庆赉有加遂大晏羣臣颁币以差中外恺乐
　　若翼日己酉于
　　宫中行事
　　神礼庚戍发自
　　盛京先是有
　　诏推恩给复奉天所属祖税一年行所过者半之除庄头轮仓粟万余石旗地嵗纳米豆草束十之五囚轻系以上至徒流减免如例民男妇七十以上优以粟帛广博士弟子员额凡扈从王公诸臣暨大吏羣吏之有执事于
　　行在者差别叙録具凖乙未己亥乙巳丙午节次指授行庆所逮羣伦靡不霑溉越五月乙夘次广宁礼于北镇庙它若辽河浑河太子河秩在祀典者咸先后遣官将事怀柔百神山川受职越十月甲子次山海闗礼于
　　北海神庙登澄海楼以望海冯夷奔越恬波效瑞越八日壬申谒
　　东陵如初礼乙亥
　　车驾至自
　　盛京若翼日丙子
　　亲享于
　　奉先殿告成事焉权自发轫热河六旬有二日而大礼辏备懿铄于融夐古无尚【臣】仰惟
　　国家光宅大东以建我丕丕基
　　神威燮伐震耀典册
　　皇帝防共昭事既日发金匮周览本末灼知于
　　受命之原而犹不惮
　　屡驾之勤
　　巡行川埜谘度
　　圣迹于赫图阿拉见
　　创造之劳于辽沈见
　　经营之迹于寜逺锦州松山杏山大凌河萨尔浒尚间
　　岩诸地见
　　皇天助顺集勲制胜之由然流连勤恳久而弥挚细及一名一物亦必反覆覈证以毋忘先民淳厚之俗用是摛为
　　大文甄谟铸雅
　　御制萨尔浒书事纪功勒实照爥宇宙既
　　宣付刻石其处以诏无穷而前后诗章规重矩叠无非
　　懐
　　创业之不易而益憬惕于
　　守成之难长言谆复盎溢楮墨爰
　　命诸王子敬缮一通椟而藏诸秘阁所
　　垂训于亿万禩子孙者
　　睿虑深长实为至详且切若夫植根树本崇饬典物则
　　有如
　　盛京诸
　　坛
　　庙旧领祠官隆壝周壖严翼无改复
　　命将作缮葺规模鼎新奉天所属诸城嵗久陊刓当葺
　　治者十有八
　　特诏大臣相视大发帑金撤而甓之植良土刚金汤永
　　奠四库全书排葺告蒇复于
　　盛京建
　　文溯阁分部藏弆琅凾玉笈奎壁増辉惟
　　圣天子眷顾邠岐于事神諴民纬武经文诸大政一切
　　修明百务具举而
　　渊冲黙运所以周暨于万方臣庻者亦无不袭和绍徳
　　推本
　　孝熈
　　宵旰勤咨弥昭
　　行健【臣】侍直枢禁日聆
　　睿训仰见我
　　皇上体
　　祖
　　宗之心为心法
　　祖
　　宗之治为治寅承对越日昃不遑故能精意孚通受厘集
　　福
　　至仁达孝一以贯之固非徒丰镐歌诗枌榆乐土饬靡文而侈掌故者所克比拟万一【臣】学质梼昧愧无以率先馆阁诸僚导扬
　　盛美而职领
　　起居注法当纂次事实以付史馆不揣固陋谨件系月日撰记一篇窃附于记言记动之义曷胜悚戢懽忭之至【臣】阿桂拜手稽首谨记
　　圣驾四诣
　　盛京恭谒
　　祖陵礼成恭记【有序　绎典篇】　　　　　吴省兰【臣】惟犆礿殷祫揆同畴曩山原朝拜书缺有间焉顾周官大宗伯之属或司祭墓尚书大传周本纪皆纪武王上祭于毕马融以谓毕文王墓则其礼实推轮姫室后汉光武谒长陵者三有事十一陵者四孝明率履勿越致甘露降树之异和安以下举亦仅矣自晋迄明时或修述第史氏艳传以饬仪度致感慕为极若循是绎缔构勤劬政本翊万禩者未之前闻【臣】尝窃怪太宗有唐令辟备衣馔欲亲陵寝乃召齐士员谓从官曰朕若　行使劳扈从遂自抑止命江夏王道宗代行嗣终唐世惟永徽一谒昭陵开元一谒桥定诸陵而已意魏徴献陵之对所繇感发惜不能格非纳善坐视其主数典忘祖而不自知也惟
　　圣清肇域大东幠焘宙合
　　兴京
　　盛京奉为旧邦其山曰
　　启运曰
　　天柱曰
　　隆业储灵甄贶若神鼎之嵉跱
　　三陵康焉
　　皇帝只亮荃宰懋席萝图绳
　　祖武而追来孝自癸亥至戊戌三谒
　　桥山爱慤致诚锡羡闿泽
　　巡厯逾习僾忾滋懃舟瑶陟降之原斾钺指防之埜考地
　　征事
