<!-- { "loadSidebar": true } -->
　　神牌二尊上设黄缎罩阁前龙鳯
　　寳坐二座福金椅东西各一配椅二五供案一陈设桌四朝灯六上俱设黄缎罩龙毯六乾隆四十四年于龙毯上増盖黄布雨旱单各七
　　隆恩殿坐台髙五尺四周长三十六丈七尺七寸八分礓防三路中盘龙为饰四傍雕石花阑干左右配殿各五楹门十二西配殿前焚帛石楼一座
　　隆恩门三楹楼三层门二【康熈五十四年重修】东为茶膳房西为果房涤器房房各三楹其南为省牲亭齐班房各三楹前为碑楼碑座二层门二恭立
　　神功圣徳碑一通碑亭之前有桥二座礓防一百八层东西华表柱四桥边左右列石狮虎驼马各二前
　　正门三楹彩油为饰门六两旁雕石狮二华表柱二石牌楼二乾隆二年设东西栅木八十八架栅之外旧设有堆房各一门之前有虎皮沟一道下马木碑各一东西石泊岸红桩各五根缭墙南面髙九尺八寸东西北均髙七尺八寸四周共长五百八十丈左右红门二座雍正九年定制禁红门前大路及山根左畔车马行走门之外下马石牌各一门之前有涤祭品井一氷窖房六乾隆四十三年
　　皇上谒
　　福陵后
　　命大臣敬谨阅视于附近地方查出坟冢数处俱令迁葬官给葬费并于正门外添安栅木一千五十四架移展红桩二百六十一外酌増白桩二百六十一青桩四十青桩之外方许樵采耕牧及行走葬厝青桩以内概行禁止规制益昭严肃
　　陵之东西界牌四座四周界址共二千九百六十丈夀康太妃园寝在
　　福陵右享殿三楹门四礓防三路内设
　　寳牀红毡坐褥以奉
　　神御配案二花毯三前正门三楹门二缭墙共四十七丈东西茶膳果房各三楹四周堆房各二
　　福陵形势浑河环其前辉山兴隆岭峙其后逺则发源长
　　白俯临沧海王气所钟聚也
　　昭陵
　　太宗应天兴国徳彰武寛温仁圣睿孝隆道显功文皇帝昭陵在奉天府城西北十里顺治八年封山曰隆
　　业从祀
　　方泽山髙六丈一尺长一百一十五丈
　　孝端文皇后祔焉
　　寳城髙二丈三尺八寸周六十一丈
　　寳顶一座髙二丈四周长三十三丈月牙城髙二丈二尺七寸四周长二十七丈七尺正中琉璃照壁一座
　　方城髙二丈三尺三寸四周长七十九丈垜口髙五尺
　　上有角楼四座规制与
　　福陵同方城上北面明楼一座门二内碑一座书太宗文皇帝之陵明楼之下为洞门二门外石五供一案
　　供座陈设与
　　福陵同前为石柱门二
　　隆恩殿【康熈三十一年重建　　大殿】殿制三楹门四八
　　殿内
　　大暖阁一座上设黄缎罩内设
　　寳牀帷幔衾枕楎椸以奉
　　神御
　　小暖阁一座锦罩恭奉
　　神牌二尊上设黄缎罩阁前龙鳯
　　寳坐二座福金椅东西各一配椅二五供案一陈设桌四朝灯六俱设黄缎罩盛弓柜一龙毯七乾隆四十四年于龙毯上増葢黄布雨旱单各七
　　隆恩殿坐台髙六尺四周长三十六丈四尺二寸礓防三路中盘龙为饰四旁雕石花阑干左右配殿各三楹门十二西配殿前焚帛石楼一座
　　隆恩门三楹规制同
　　福陵东西茶膳涤器等房规制亦同前有碑楼恭立神功圣徳碑一道亭前后华表柱四左右列石麒麟狮虎
　　驼马各二前
　　正门三楹彩油为饰门六西为省牲亭六楹馔造房三楹更衣亭四楹门之前齐班房二楹石牌楼一石桥一桥之西为涤祭品井一桥之南下马石牌各二华表柱二石狮二东西桥道二缭墙南面髙九尺八寸东西北均髙七尺八寸四周共长四百九十五丈九尺墙内松林蓊翳计一千六百二十五株左右红门二界牌四周围界址共二千五百六十丈
　　陵前立仗石马曰大白小白乃我
　　太宗当日所乘以略阵破敌者乾隆四十三年于前门外増添栅木四百四十二架移展红桩一百二十八白桩九十青桩四十四十六年重修
　　福陵
　　隆恩楼并
　　昭陵明楼等工
　　懿靖太贵妃园寝在
　　昭陵右享殿三楹门四礓防三路内设
　　寳牀红毡坐褥以奉
　　神御配案二前正门三楹门二缭墙共四十九丈东西
　　茶膳果房各三楹四周堆房各二
　　昭陵形势自城之东北叠巘层峦至此而寛平宏敞有包络万象跨驭八荒之势辽水右逥浑河左绕佳气郁葱万年
　　帝业丕基巩焉
　　嵗祭典礼
　　崇徳年间定嵗暮清明祭享
　　兴京
　　陵用牛一守
　　陵官行礼
　　东京
　　陵用牛二遣宗室觉罗大臣行礼
　　福陵用牛一羊二遣大臣一员行礼忌辰孟秋望日万夀圣节防香烛献酒果均遣大臣一员奠帛读祝行礼毎月朔望致祭用牛一防香烛献酒果不读祝奠帛遣守
　　陵官行礼顺治八年始设守
　　陵官员及人户等祭祀按班执事并定祭仪冬至用牛一羊一豕一献酒果防香烛奠帛读祝行礼清明嵗暮孟秋望日孟冬朔日均献酒果读祝奠帛遣守
　　陵官行礼十二年定制凡遇忌辰遣官三人于
　　本陵致祭或遣在京宗室觉罗轻车都尉等行礼或
　　派
　　盛京一等子副都统侍郎等行礼十七年始定制
　　福陵派宗室镇国将军一人觉罗三等轻车都尉一人前
　　往居住
　　昭陵派辅国公一人觉罗三等轻车都尉一人前往居住
　　并令轮班致祭
　　永陵是时遣辅国公国则防国将军宗室聂克硕觉罗三
　　等轻车都尉赵班昻古特驻
　　盛京康熈三年
　　陵寝祭享易豕为羊并酌定祭品又定毎嵗清明于各陵上土十有三担承祭官縂管掌闗防官率官兵共十有
　　三人升
　　寳顶上土八年遣多罗贝勒以下奉国将军觉罗男以上前往致祭又议定四时祭祀命奉天将军副都统各部侍郎致祭太常寺先期开列职名请派惟忌辰及孟冬朔日各縂管承祭毎月朔望俱掌闗防官行礼九年十一年増设守
　　陵官员祭时按班执事十五年定制
　　陵寝供献酌定用五十盘【今六十五盘】雍正十三年于清明冬至大祭由京遣祭改派公爵轮班承祭七月望日诸祭俱系将军副都统侍郎承祭朔望忌辰系縂管掌闗防承祭行三跪九叩礼乾隆元年奉
　　防命宗室辅国将军防国将军奉恩将军等六人移驻
　　沈阳给以田庐嵗时承祭
　　三陵二年奏准以毎月朔望向系掌闗防官承祭献茶上
　　香行礼退不赞亦无引官今各
　　陵既令贝勒公大臣轮班行礼恐仪节不齐应増赞礼郎
　　二人导引仍不赞又奏准清明
　　山陵増土十三担向沿前明旧制并无取义似觉太烦今
　　拟各
　　陵増土一担但令承祭官只跪上土于
　　寳顶庶践履不致多人益昭诚敬五年奏准恭进各陵祝版由奉祀礼部敬谨送往照在
　　京进祝版例増设前引官十人六年奏准
　　三陵四时大享忌辰祭享均由
　　盛京礼部于移驻宗室将军六人内按名拟定正陪咨送太常寺具题
　　钦派承祭行礼
　　永陵毎月朔望令掌闗防官上香行礼
　　福陵
　　昭陵毎月朔望由礼部轮委宗室将军二人行礼七年议
　　准
　　三陵一例増设爵垫以备礼仪
　　殿内应用白蜡祝案应设羊角镫一以昭画一至所陈设罏缾五供及香合朝镫应一式制造祭祀所用帷幕槩用黄缎以肃观瞻八年令太常寺堂官防同
　　陵寝縂理事务大臣稽察赞礼读祝等官十九年议定福陵
　　昭陵恭请祝版亦用前引官十人其四时大祭
　　永陵啓运殿稍狭请将祝案设于檐下
　　大小祭仪注
　　三陵大祭礼
　　殿内供设祭肉饽饽案牛羊五供献帛案西廊下设祝版案丹墀设反坫案陈品物毕埶事各官于反坫处序
　　立届期读祝官诣东配殿
　　祝版案前行一跪三叩礼恭捧
　　祝版兴出
　　陵寝各官前引随班行礼大臣官员后随读祝官捧祝版进中门行中甬路至
　　殿外西廊下供案前跪将所捧
　　祝版供于案上行三叩礼毕前引各官读祝官俱退复堦下立大臣官员等由两旁门入立丹墀下分左右翼序班
　　陵寝各员由
　　殿两旁门入诣
　　暖阁前启门卷幔仍由两旁门出退复原处立礼部官
　　员同
　　陵寝各官由
　　殿两旁门入进谒
　　暖阁前行一跪三叩礼毕恭捧
　　神牌出至
　　座前跪供行三叩礼毕仍从两旁门出退复原处立设茶案时鸣赞官引承祭宗室等由西旁门入从甬路西边行至丹墀上西旁立将茶案由中门进行中甬路至
　　殿外槛前尚茶拜唐阿等跪斟茶恭捧由
　　殿中门入供献后从
　　殿两旁门出退复原处立少待从
　　殿两旁门进举供献之茶仍由
　　殿中门出将茶案撤至丹墀下西边鸣赞官引承祭宗室等至行礼处立赞礼官赞执事讫鸣赞官赞前进引承祭宗室等进
　　殿之西旁门拈香处逓香盒官员先跪鸣赞官赞跪承祭宗室等跪接香盒向上一举仍付原官兴拈香三次逓香盒官兴从两旁门出于设反玷案处序立鸣赞官赞退班引承祭宗室等仍由西旁门出退复行礼处立鸣赞官赞跪叩兴承祭宗室等随班行礼大臣官员俱行三跪九叩礼兴赞礼郎赞初献帛爵献帛献爵各官至反坫处恭捧帛爵从中门入献时献爵官立献帛官于供帛案前跪行三叩礼兴同献爵各官由两旁门出退复原处立读祝官于
　　祝版案前行一跪三叩礼恭捧
　　祝版兴由中门出至槛外向上立鸣赞官赞跪承祭宗室等读祝官随班行礼大臣官员俱跪赞礼郎赞读祝读祝官即读祝读毕恭捧
　　祝版仍由中门入就献帛案前将帛跪供于盒内行三叩礼兴从西旁门出退复原处立鸣赞官赞叩兴承祭宗室等随班行礼大臣官员俱行三叩礼兴赞礼郎赞行二献礼即照初献礼献爵又赞行三献礼即照二献礼献爵鸣赞官赞跪叩兴承祭宗室等随班行礼大臣官员俱行三跪九叩礼兴赞礼郎赞恭捧祝帛赍送燎炉读祝官同献帛各官从两旁门入进谒
　　座前行一跪三叩礼各将所献祝帛恭捧兴由中门出送燎炉鸣赞官引承祭宗室等避立西边俟祝帛已过鸣赞宫引承祭宗室等复行礼处立数帛毕鸣赞官赞礼毕引承祭宗室等退出礼部官员
　　陵寝各官从两旁门入进谒
　　座前行一跪三叩礼恭捧
　　神牌兴送入
　　暖阁安奉出行一跪三叩礼兴仍从两旁门出退复原
　　处立
　　陵寝各官从两旁门进
　　暖阁垂幔阖门撤出祭品随班行礼大臣官员俱出若
　　将军礼部侍郎进班即于
　　殿外东廊下站立稽查礼仪乾隆二十年奏准五部侍郎轮班騐祭二十五年奏准副都统随五部侍郎轮班騐祭四十年奏准毎逢春秋大祭騐祭一次
　　三陵小祭礼
　　孟冬朔日及毎月朔望小祭
　　殿内供设果品肉案五供案
　　殿外丹墀供设反玷案陈品物毕执事各官于反坫案处序立届期翼长等由中门入于丹墀下分左右翼序立
　　陵寝各官由
　　殿西旁门入就
　　暖阁前啓门卷幔仍从两旁门出退复原处立承祭官
　　由西边门入行甬路西从
　　殿西门入就拈香处逓香盒官先跪鸣赞官赞跪赞拈香承祭官跪接香盒向上一举仍付原官兴拈香三次毕逓香盒官兴由两旁门出于设反坫处立承祭官从
　　殿西门出于行礼处立行三跪九叩礼兴赞礼官赞献
　　爵
　　陵寝各官恭捧爵从
