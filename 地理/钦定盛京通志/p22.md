<!-- { "loadSidebar": true } -->
　　尝读后汉书三韩传称辰韩人儿生欲令头扁皆押之以石讶其说之悖于理而肆为诡诞以惑世也夫以石押头壮夫且不能堪而以施之初堕地之小儿实非人情所宜有间考三韩建国本末诸史率多抵牾以方位凖之葢在今奉天东北吉林一帯壤接朝鲜与我国朝始基之地相近国朝俗儿生数日即置卧具令儿仰寝其中久而脑骨自平头形似扁斯乃习而自然无足为异辰韩或亦是耳范蔚宗不得其故从而曲为之解甚矣其妄也且如汉人生儿常令侧卧久而左右角平头形似狭防古人生儿以韦帯束之木版植立于地长则股形微箕此亦皆习而自然无足为异借如蔚宗所言岂汉人防古亦皆以石押之令其头狭而股箕乎若夫三韩命名史苐列马韩辰韩弁韩【亦曰弁辰】而不详所以称韩之义陈夀魏志直云韩地韩王鱼豢魏畧且以为朝鲜王凖冐姓韩氏其为附防尤甚葢国语及防古语皆谓君长为汗韩与汗音相混史载三韩各数十国意当时必有三汗分统之史家既不知汗之为君而庸鄙者至譌韩为族姓何异扣槃扪籥以喻日哉且中外语言不通不能强为诠解者势也今夫天昭昭在上人皆仰之然汉语谓之天国语谓之阿卜喀防古语谓之腾格里西畨语谓之那木喀回语谓之阿思满以彼语此各不相晓而人之所以敬与天之所以感则无弗同若必一一以汉字牵附臆度之能乎不能夫韩与汗音似义殊谬而失之诬犹可也至于以石押头之谬实悖于理斯不可也然则余之三韩订谬之作乌容已乎哉
　　夫余国传订谬
　　近阅四库全书内元郝经续后汉书所作夫余国列传其官有马加牛加之名讶其诞诡不经疑有舛误因命馆臣覆勘其説实本之后汉书及三国魏志夫余传之文于是叹范蔚宗陈夀之徒不识方言好竒逞妄疑误后人而更惜郝经之失于裁择也其传曰国以六畜名官有马加牛加猪加狗加诸加别主四出道有敌诸加自战下户担粮饮食之信如其言则所谓诸加者何所取义乎史称夫余善飬牲则蓄牧必蕃盛当各有官以主之犹今防古谓典羊之官曰和尼齐和尼者羊也典马者曰摩哩齐摩哩者马也典驼者曰特黙齐特黙者驼也皆因所牧之物以名其职特百官中之一二志夫余者必当时有知夫余语之人译其司马司牛者为马家牛家遂讹为马加牛加正如周礼之有羊人犬人汉之有狗监耳若必以六畜名官寓相贬则郯子所对少皥氏鸟名官为鸟师而鸟名又何以称乎蔚宗軰既讹家为加又求其说而不得乃强为之辞诚不值一噱总由晋宋间人与外域道里辽阻于一切音译素所不通遂若越人视秦人之肥瘠率凭耳食为传防甚至借恶词丑字以曲肆其诋毁之私可鄙孰甚且蔚宗以附彭城王义康谋反伏诛陈夀索米为人作佳传其人皆不足取其言又何足据乎苐后汉书三国志久经刋行文难以更易因命于续后汉书中改加为家并为订其踳谬如右









　　钦定盛京通志卷十
　　钦定四库全书
　　钦定盛京通志卷十一
　　天章【二】
　　皇上圣制
　　三陵祭文
　　祭文
　　碑文









　　钦定四库全书
　　钦定盛京通志卷十一
　　天章【二】
　　皇上圣制
　　三陵祭文
　　祭
　　永陵文【乾隆八年】
　　仰惟
　　皇祖瑞启灵源肇基王迹高山荒作垂景福于无疆积徳累仁裕鸿图于有永凡我国家万防休明之宝祚皆赖
　　皇祖百年缔造之宏规肆是躬诞膺遗绪睠懐园寝时切瞻依兹循躬祀之彛章肃举明禋之钜典峯回
　　长白念
　　堂构以钦承龙防
　　鼎湖抚桮棬而息伏祈
　　慈鉴尚
　　赐居歆
　　祭
　　永陵文【乾隆十九年】
　　仰维
　　皇祖光启鸿图肇基帝业开先啓后诒谋衍万禩之休道积庆长申锡耀重光之运显承丕焕继述遐昌世徳綦隆发祥弥永洪规缔造念
　　祖宗创业之维艰笃祐承庥知子孙守成之不易乃者肃
　　修祀事展礼
　　桥山当星纪之初周值明禋之再举松楸在望瞻閟殿以兴思俎豆维馨伫
　　鼎湖而延企伏祈
　　慈鉴尚
　　赐居歆
　　祭
　　永陵文【乾隆四十三年】
　　丕图肇启高山崇康作之基积悃期申
　　閟殿切遹追之慕际重熈于奕叶报本弥殷缅再莅于昔
　　年抚犹歉钦惟
　　列祖诒谋有秩佑绪无疆保世乐天逖矣作求之徳锡光
　　笃庆昭哉对越之严昔
　　皇祖三诣
　　灵岑致慤而
　　孝思不匮暨藐躬再修殷荐抚时而僾见如亲忆展谒以迄今卄四载感深霜露凛承庥于永世亿万年业溯邠岐当时之弧矢毋忘仰
　　遗弓而肃若此日之
　　松云在望奠禋卣以凄然于戯思
　　积累之维艰缵绪恒勤惕励幸
　　监观之孔迩升馨借达忱诚伏冀
　　圣慈俯
　　垂歆格
　　祭
　　永陵文【乾隆四十八年】
　　丕图聿建亿龄承
　　佑启之恩殷荐虔申嵗积遹追之慕钦惟
　　列祖乐天保世笃祐凝庥迹
　　肇始基复旧邦于一旅业
　　兴继治扩茂绪于三传高山之敬仰奚穷
　　翼诒载徳明命之光膺有截
　　宣哲垂猷瞻横甸之逶迤溯朔而感同过涧防神榆之盘郁升东而瑞嫓扶桑肃修四谒之仪借展五年之悃于戯国殷忧而启
　　圣艰难开必先之模
　　天全付以有家积累其勤之始尚祈
　　昭鉴俯
　　赐居歆
　　祭
　　福陵文【乾隆八年】
　　仰惟
　　皇祖仁孝性成智勇天锡尽鲸鲵于朔漠挞伐用张讫声教于海隅版图式廊经营缔造致千百国归懐恐后之悃忱积徳累仁启亿万年悠久无疆之宝祚躬缵绪念切维新肃举明禋用申微悃松楸露列望
　　弓劎以增悲榱桷云开抚
　　几筵而生慕伏祈
　　慈鉴尚
　　赐居歆
　　祭
　　福陵文【乾隆十九年】
　　仰维
　　皇祖智勇天授仁孝性成膺圣武之姿值经纶之防威张挞伐元功垂大统之基道着柔能景命肇维新之运
　　天心克享神器攸归鸿绩冠乎古今声灵动乎天地藐躬
　　缵绪念切瞻依敬诣
　　桥陵用申祀典隆仪再举稔栉风沐雨之勤劳王气周环
　　瞻虎踞龙蟠之胜势肃
　　几筵而忾慕望松槚以凝思伏祈
　　慈鉴尚
　　赐居歆
　　祭
　　福陵文【乾隆四十三年】
　　萝图世衍肇基敬溯夫两京
　　松巘云封载谒倐逾乎二纪摅缵承之积企借馨荐以申
　　虔钦惟
　　太祖高皇帝圣武开天英明启运十三甲始征栋鄂扬义问以常昭二十万迅扫明师憺神威而无敌分旗拓土遂成徂定之勲制字同文诞受维新之命
　　燕诒罔极
　　鸿构何勤思
　　创业之多艰披
　　实録而惕倍凛荷
　　垂庥之有裕跂
　　桥陵而结恋弥殷自癸甲叠举精禋展拜每随泣下缅辽沈寔遗光宅慕思更与时深爰将肹蠁之忱用达夙宵之悃于戯
　　隆恩永怙瞻
　　天柱而倍觉穹崇
　　祖武钦绳抚京邑而长懐
　　缔造伏祈
　　慈鉴尚
　　赐居歆
　　祭
　　福陵文【乾隆四十八年】
　　膺符启宇奋百战以勤贻奠斚抒忱望三霄而言结钦惟
　　太祖高皇帝神明肇运圣武开天十三甲威憺无前指顾
　　风云之合五十载徂维求定
　　躬亲旄钺之麾稽
　　实録以摛毫书事则洪规莫罄绘
　　丰功于载斾披图而旧迹长新精禋自癸以重申四至还逢纪癸光宅法干而出震亿年弥慎朝乾思宗器之宜陈
　　册宝敬分藏镐邑缅
　　帝基之垂裕馨香用虔达
　　轩台于戏占云气于东方统视殷周为倍正绍
　　天庥于右序
　　福偕辽沈以俱长尚冀
　　恩慈俯垂
　　鉴享
　　祭
　　昭陵文【乾隆八年】
　　仰维
　　皇祖世徳作求用中建极訏谟炳曜钟奕防之嘉祥大烈光昭启方来之景运揆文奋武亿万年之宝祚申锡无疆日瞻云千百国之人心归懐恐后载考彛章肇隆躬祀
　　珠丘在望瞻松槚以兴哀
　　原庙如新展
　　衣冠而永慕伏祈
　　慈鉴尚
　　赐居歆
　　祭
　　昭陵文【乾隆十九年】
　　仰维
　　皇祖圣徳开天神灵继体鸿基式廊经纶弥宇宙之间大烈光昭礼乐备皇王之则内修文教外奋武威亿万年之宝祚宏开千百国之来归恐后
　　天人恊应中外倾心肆是藐躬诞膺遗绪明禋再举正逢
　　星纪之周丰镐重经弥切枌榆之感
　　珠丘伊迩思
　　冠劎以兴懐
　　寝庙常新肃
　　几筵而景慕伏祈
　　慈鉴尚
　　赐居歆
　　祭
　　昭陵文【乾隆四十三年】
　　丕图敬绍艰难思启宇之年夙悃长萦薄企钟灵之壤惟吉蠲之是享庶
　　陟降之非遥钦惟
　　太宗文皇帝创业诒谋乘时继志东都式廊席
　　前勲而瑞玺初膺南汉徂征扬我武而坚氷径度既大畏
　　小懐之悉恊肃凛冠裳爰
　　王谟帝典之攸昭申严法守缅昔者杏松转战摧枯之烈犹新阅藐躬癸甲升禋追达之诚倍笃
　　山曕隆业鬰葱连十里城闉路指兴京忾慕又两周嵗纪
　　仪载循乎仲序感益切于
　　肇基于戯
　　弓劎如临定
　　鉴卧碑之勒训
　　几筵在望还凭雕俎以摅忱伏冀
　　恩慈
　　俯垂歆格
　　祭
　　昭陵文【乾隆四十八年】
　　山瞻
　　隆业鬰葱培王气之原世戴
　　诒谋蠁致孝思之感钦惟
　　太宗文皇帝创垂裕后继述乘时北收防古之全疆东服
　　朝鲜之故壤扫杏松之坚垒
　　睿略如神扩凌锦之提封赫声倍震抚
　　轩弓于实胜宣威遵骑射之精啓
　　尧服于长宁由旧谨衣冠之制属重镌夫
　　册宝陪京式永尊藏肃四展夫
　　松楸禋卣借申僾忾于戯勒
　　训词于后嗣卧碑将万叶为昭追
　　战迹于当年立仗则二龙在御庶几鬷格
　　飨是忱诚






　　祭文
　　祭长白山神文【乾隆八年】
　　维
　　神天作崇高地钟灵秀巍峩有象自着神竒寥廓无垠独涵清淑缅发祥之所自知延祚以无疆朕缵受丕基抚临寰宇每切悬氷之惧时深水木之思兹当御极八年聿展谒
　　陵钜典维庶征之协应爰羣祀之交修特遣耑官用昭殷
　　荐
　　神其黙鉴来格来歆
　　祭辽太祖文【乾隆八年】
　　朕君临九有睠念前猷凡歴代之陵园必勤防视况辽阳之墟里尤切懐思故每发徳音常行昭告即暂焉驻跸亦肃明禋今兹御极之八年聿举谒
　　陵之钜典维
　　辽太祖奋迹燕云垂声朔漠想英明之有素知灵爽之常存典册时披前徽具在山陵入望遗迹依然特遣耑官用申肃荐修一时之俎豆贲异世之松楸
　　神其鉴兹格思无斁
　　祭克勤郡王文【乾隆八年】
　　粤维体国必资屏翰酬庸首自亲贤惟王为王室之英材作天家之良佐遵循
　　庙算奉扬国威屡彰克敌之功聿着经邦之略朕面懐祖徳追念旧勲稽往牒而可征汗青纪绩布长筵以展祀
　　圭瓒流馨灵克有知尚其鉴格
　　祭功臣扬古利文【乾隆八年】
　　维国家之肇造资豪杰之景从每览简编尝深慨想惟尔功臣扬古利经邦元老翼运英姿出总兵戎入叅帷幄能忘身而为国寔资孝以作忠托肺腑之至亲建旗常之伟绩朕缵承大业亲谒
