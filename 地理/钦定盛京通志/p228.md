<!-- { "loadSidebar": true } -->
　　沈州【今奉天府冶汉辽东郡渤海置沈州故县九皆废辽置兴辽军后改沈州昭徳军元曰沈阳路辽史本纪太祖神册六年诏徙檀顺民于东平沈州地理志太宗置兴辽军后更名金史收国二年斡鲁与辽军遇于沈州进抜其城后更为显徳军又承徳县治东北隅即古乐郊县辽初俘蓟州三河之民置三河县于此后改曰乐郊为沈州治金因之又有章义辽滨挹娄双城四县后俱废元初统名沈州后曰沈阳路寻治辽阳明洪武二十一年修筑故城周十里有奇南有南闗曰定辽都卫许亢宗奉使行程録自显州一百五十里至梁渔务又一百三里至摩绰寨又八十里至沈州　按辽史志云沈州本挹娄国地又按唐书睿宗时渤海大氏置沈州辖定理府辽初废州置三河县后改乐郊县为沈州治则知今承徳县实古挹娄地而沈州之名自渤海始乐郊之名自辽始也又考承徳县北至铁岭界七十里挹娄故城在铁岭县南六十里承徳铁岭汉晋间同为挹娄国地此明征矣或据后汉书挹娄在夫余东千余里云其去辽东尚逺误也　国语摩绰拙也原作没咄今译改】
　　蒲州【在承徳县北四十里渤海置松漠纪闻兴州四十里至蒲河四十里至沈州元一统志蒲河在沈阳路源出铁利国蒲谷流经蒲水田过故名　按蒲州辽初已废本铁利国地自应以蒲河得名以宋洪皓所记考之距沈州四十里今承徳县城西北四十里香垆山蒲河源在焉蒲州之设亦应在此】
　　集州【在承徳县东南渤海置奉集县又置集州辽史地理志集州懐众军古陴离郡地金史地理志贵徳州奉集县辽集州奉集县本渤海旧县元时废明为奉集堡置铁场百戸所属铁岭卫明一统志在抚顺千戸所南八十里今承徳县东南四十五里东去铁岭卫二百十里有土城周四里正南一门名奉集堡外有鳯集堡桥即其遗址也并详城池卷　按旧志集州古险渎县汉时险渎县高丽为霜岩县渤海置州今考险凟县前汉属辽东郡后汉设辽东属国都尉险渎应为辽东之西境又考纲目释地险渎在乐浪浿水之东浿水又在高丽平壌城东则险凟应在鸭渌江及高丽境旧志载入承徳县境今从删又广宁县境旧志亦载有险渎故县或异地同名或建置不一姑存之以志闗疑又按懐众军金史作懐逺军】
　　崇信故县【在承徳县东辽史地理志崇州隆安军本汉长岑县地渤海置州故县三崇山沩水防城皆废在京东北一百五十里冶崇信县金时废　按长岑县汉属乐浪郡在今朝鲜界内辽崇州即其地也又按渤海州名有荣州无崇州荣为中京所属与汤兴二州相次今辽史以崇州次于汤兴后而东京所属别有荣州又不载其沿革疑崇字即荣字之讹而荣州又复出也】
　　章义故县【在承徳县西南汉防平地辽置昌义县为广州治金改为章义元废辽史地理志广州汉属襄平县高丽为当山县渤海为铁利郡太祖迁渤海人居之建铁利州统和八年省开防七年以汉戸置治昌义县金史地理志章义县辽旧广州皇统三年降为县属沈州元废明为章义站松漠纪闲沈州六十里至广州七十里至大口明一统志章义废县在沈阳卫西南六十里旧志今县西南七十里有章义站城周二里又西南七十八里有旧章义站城周四里故址并存焉详见城池卷　按新唐书铁利故地为铁利府领广汾蒲海义归六州海州非今海城县地】
　　灵源故县【旧址无考辽初建渔阳县后更名属沈州】
　　谨案前汉书辽东郡统县十八襄平新昌无虑望平房候城辽队辽阳险渎居就高显安市武次平郭西安平文畨汗防氏后汉书辽东统县十一而以高显候城辽阳属元菟郡安帝又増置六城领以邯乡西部都尉核其方隅半在辽西今考之辽金元诸史其自渤海时已废及更置者皆不可考惟辽金尚沿其旧虽有裁并犹可稽考爰备録如右
　　辽阳州
　　渤海国【在辽阳州东北唐时渤海大氏建辽改扩东京遂废　按渤海之地有三其曰郡者则两汉晋魏隋也郡治迁徙不一或在幽兾兖三州之地县则金元有之惟属山东滨州之一其曰国者则自唐始即大氏所都也地直营州东二千里南北扺新罗东穷海西扺契丹地方五千里营州今锦州府境渤海去锦州东二千里应不在辽阳境内则以辽阳境内旧址为渤海国者误】
　　辽阳郡【其地即今辽阳州治辽曰东京辽史地理志神册四年葺辽阳故城以渤海汉戸建东平郡天显三年迁东丹国民居之升为南京城名天福幅员三十里八门宫城在东北隅南为三门壮以楼观四隅有角楼相去各二里外城谓之汉城天显十三年改为东京府曰辽阳冶辽阳县又金史辽时辽阳县渤海为金徳县金因之元至元二十五年改为辽阳路明洪武五年改建定辽城废辽阳县　按辽阳本汉县名属辽东郡后汉安帝初改属元菟即晋废其旧址久堙以汉书地理志及水经注考之其地当在州西北界承徳辽阳之间梁水浑河交会之处今州乃辽金之辽阳也辽志云本汉浿水县高丽改为句丽县渤海为常乐县浿水在汉乐浪郡今朝鲜界内金徳常乐乃渤海中京显徳府县名皆不在此又按新唐书渤海所建府州无辽阳之名而辽史志即谓之辽阳故城金志直云渤海辽阳故城疑唐中叶安东都防府废后渤海置城于此谓之辽阳事或有之然考辽史本纪太祖三年幸辽东神册三年幸辽阳故城四年建东平郡天显元年始攻抜渤海扶余城进围忽汗城降大諲譔置东丹国太宗三年迁民于东平郡是渤海未平之先辽阳之地早入契丹初名辽东复名辽阳或即辽时命名非由渤海也辽志不考地理遂谓东京即平壤城亦即忽汗州又即中京显徳府以相去各千余里之地合而为一误甚又按唐置辽州即今郡治与辽时所置在广宁者并非一地】
　　平州【在辽阳城东四十五里其废址今为土堡俗犹呼州晋书汉公孙度自称平州牧魏克公孙渊遂置平州晋因之后魏废】
　　汤州【在辽阳州西北辽史地理志本汉襄平县地渤海置州故县五灵峯常丰白石均谷嘉利皆废在东京西北一百里金废】
　　西安平故县【在辽阳州城东汉置县属辽东郡后汉因之三国呉志孙权遣谢宏陆恂拜句丽王宫为单于恂等到安平口即安平县海口也晋书安平县辽东郡咸康七年石虎将王华帅丹师自海袭燕安平破之后入高丽为泊汋城唐书地理志安东府南至鸭緑江北泊汋城七百里故安平县也今辽阳城东六十里有屯名安平即此】
　　紫蒙故县【在辽阳州东辽置属辽阳府金废辽史地理志紫防县本汉镂芳县地后拂湼置东平府领防州紫蒙县后徙辽城并入黄岭县渤海复为紫蒙县今按其地皆不在今州境】
　　石城故县【在辽阳州东金置属辽阳府金史地理志兴定三年以县之灵岩寺为岩州名其倚郭县曰东安置行省元省　按金初分岩州地为石城县今其地在辽阳州城东石城山并详白岩县注】
　　鹤野故县【在辽阳州西辽史地理志本汉居就县地渤海为鸡山县辽改鹤野县属辽阳府金因之仍属辽阳元至元六年省入辽阳县明一统志鹤野废县在都司城西八十里】
　　襄平故县【在辽阳州北汉置县为辽东郡治髙帝八年封纪通为侯国后汉晋皆为郡治永嘉后属慕容氏亦谓之辽东城慕容廆使其子翰镇辽东即是城也后入高句丽隋书大业八年度辽水围辽东城新唐书贞观十九年太宗亲征高丽抜辽东城以其城为辽州仪鳯初移安东都防府于辽东故城后后移新城贾耽曰自营州东一百八十里至燕郡城又经汝罗守捉渡辽水至安东都防府五百里府故汉防平地也方舆纪要在都司北七十里土人相传今辽阳城西北隅故明定辽左右后三卫治即其地】
　　白岩故县【在辽阳州东北本高丽白崖城唐太宗抜之以其地为岩州后废辽复置治白岩县属沈州辽史地理志岩州白岩军本渤海白岩城统县一白岩县金省改属东京石城县今岩州城在辽阳州东北五十七里石城山上周四里一门详见城池卷　按白岩沈州故旧志于承徳辽阳均载今以地考之既在辽阳境内承徳县下应删以免重衍】
　　居就故县【在辽阳州西南汉置县属辽东郡后汉省晋复置晋书咸和九年慕容皝击其弟仁于辽东克防平居就尺新昌皆降于皝】
　　兴辽故县【在辽阳州西南辽史地理志本汉平郭县地渤海改为长宁县辽曰兴辽县属辽阳府金废】
　　宜丰故县【在辽阳州西南辽史地理志置行州安广军领宜丰县为州治金史地理志皇统三年废州以县属辽阳府元初县废明一统志宜丰废县在都司城西南一百里　按金史近东梁河应在州城太子河傍】
　　防氏故县【在辽阳州界汉置县属辽东郡后汉因之晋省三国呉志嘉禾初孙权欲征公孙渊陆瑁谏曰防渚去渊道里尚逺　按防渚在辽阳汉书辽东郡有防氏也时公孙渊居襄平呉师航海辽东登自防渚考襄平实铁岭故地辽阳西北至承徳承徳西北至铁岭道里数百故云逺耳】
　　海城县
　　沃沮国【今县城以东皆其故壌后汉书东沃沮北与邑娄南与濊貊接在葢马大山之东今按明一统志以葢马大山地在朝鲜则其国都在今县界之外海州其外邑也但汉之葢马即唐之葢牟则海城之为防沮地无疑后汉书又有北防沮去南沃沮八百余里特其旧址皆无可考　按三国魏志东东沮在高句丽葢马大山之东滨大海而居北与挹娄扶余南与濊貊接初卫满王朝鲜时防沮皆属焉前汉书武帝元封二年杀满孙右渠分其地为四郡以防沮城为元菟郡后徙高句丽西北沃沮还属乐浪汉末臣于句丽其土地肥美背山向海宜五谷善田种人性盾直彊勇饮食居处衣服礼节有似句丽北防沮去南沃沮八百余里亦与挹娄接人抵其境壌广润长白山迤西一带皆是】
　　海州【今海城县冶辽史地理志海州南海军本防沮国地高丽为沙卑城亦曰卑沙城或讹为卑奢城自登莱海道趋高丽之平壌必先出此隋书大业十年来防儿出海道至卑奢城败高丽将趋平壤高丽惧而请降新唐书贞观十九年伐高丽张亮程名振帅舟师自东莱度海袭沙卑城其城四面悬絶惟西门可上唐兵攻抜之耀兵鸭緑江上渤海号南京南海府叠石为城幅员九里都督沃晴椒三州辽置海州南海军领耀滨二州县一临溟县金天徳三年改名澄州元州县皆废明置海州卫于此　按辽志州本沃沮国地高丽为沙卑城考后汉书东沃沮在高句丽葢马大山之东汉之葢马唐为葢牟即今葢平县也今海城西南至葢平界八十里是海城正在葢平矣自此説明则知在汉为防沮在高丽为沙卑在渤海为南海府在辽为海州更无疑也又按明一统志临溟废县在海州卫东一百八十里】
　　耀州【在海城县西南六十里本渤海椒州辽置耀州领岩渊县海州金废今有耀州城周二里余即其故址并详城池卷　按辽史地理志耀州本渤海椒州海州故县五椒山貂岭斯泉尖山岩渊皆废东北至海州二百里严渊县东界新罗故平壌城在县西南东北至海州一百二十里明一统志废耀州在海州卫西南二百里　考海城唐初置葢州入渤海为南京南海府统沃晴椒三州六县辽时耀州即南海所统之椒州也又汉书称高句□葢马大山在平壤今海城西南实葢平界矣】
　　嫔州【旧址无考辽史地理志在海州西北一百二十里本渤海晴州领天晴神阳莲池狠山仙岩五县辽尽废改置嫔州柔逺军属海州金又废按之应在海城广宁交界之地】
