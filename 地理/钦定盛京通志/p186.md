<!-- { "loadSidebar": true } -->
　　王之纪鄱阳人正红旗汉军康熙十六年知福建之徳化县时逆防初平疮痍未起之纪简静镇抚不事纷更清理讼狱减省兴作政举民安及去任士民攀辕乞留卒祀名宦
　　王毓竒奉天人正红旗汉军康熙三十二年知四川之泸州除耗羡严保甲劝耕织盗贼敛避民安其业比户有丰寜之庆其殁也州人祠之王臣正红旗汉军父国泰别见忠节传臣以廕初任广东驻防协领康熙三十九年擢湖广永州总兵整饬戎行抚防士卒亷介自矢不受餽遗永州频年遭火加以大水四十四年州又大旱臣随时设法救民无算寻卒永人思其徳崇祀名宦









　　钦定盛京通志卷七十八
<史部,地理类,都会郡县之属,钦定盛京通志>
　　钦定四库全书
　　钦定盛京通志卷七十九
　　国朝人物【十五】
　　镶白旗汉军
　　镶红旗汉军











　　钦定四库全书
　　钦定盛京通志卷七十九
　　国朝人物【十五】
　　镶白旗汉军
　　王元忠镶白旗汉军原守鳯凰城堡天命六年镇江中军叛降毛文龙元忠独来归授佐领世职后明降将内有与明通谋者元忠发其谋擒斩之又追杀逃叛生擒哨卒二次天聪八年以战功授防领加世职二等顺治七年九年两遇
　　恩诏加世职三等男
　　尚好仁奉天人镶白旗汉军崇徳五年我军围锦州好仁击松山明兵败其众七年复围锦州功居一等寻管佐领事八年従征明中后所前屯卫皆有功顺治初加世职三等轻车都尉官浙江温州镇搃兵卒祭如礼
　　吕应学奉天人镶白旗汉军父国寳随耿仲明航海归诚应学于崇徳六年授二等副都统世职八年从征明攻中后所前屯卫督巨礟克之顺治元年入闗六年从征广东斩伪縂兵杨杰周齐王启科等大防败伪伯马飬麟之众于灵山击伪晋王李定国兵于髙明新防连败其党十四年叙功授三等子
　　髙国相广宁人镶白旗汉军父中选明乞休逰击天聪八年国相随父来归初任佐领崇徳八年从克中后所前屯卫顺治元年随入闗二年西征至陜西克延安追流冦至湖广并有功六年随征山西叛镇姜瓖克大同朔汾等处累加世职一等轻车都尉十二年征海贼郑成功有功十六年驻防京口康熙十三年呉三桂等叛随征江南徽州等处贼冦屡有功又破呉三桂叛众于武岗州枫木岭等处十九年任杭州副都统致仕卒
　　赐祭
　　冯有功奉天人镶白旗汉军官佐领身厯戎行崇徳八年征明中后所前屯卫克之顺治元年随平山西追败流贼于湖广武昌获战船七年九年两遇
　　恩诏加三等轻车都尉世职子国相康熙中従征厄鲁特噶尔丹有功官至都统雍正十年入祀贤良祠朱延禧奉天人镶白旗汉军父世勲天命七年来归延禧授轻车都尉世职顺治元年随入闗同征叛镇姜瓖克复泽潞等处叙功累加至三等男十一年随征广东伪晋王李定国擢副都统十六年驻防福建康熙中卒
　　赐祭如典礼
　　蒋国柱奉天人镶白旗汉军顺治四年授都察院启心郎十一年擢工部右侍郎十三年调户部左侍郎十八年以副都御史廵抚山东自明季重敛之余粮有包荒役有杂派国柱一切奏除之民困以苏康熙三年调浙江巡抚疏陈浙江宁台温诸郡荒田招垦起科事宜及分别蠲免被水田亩额赋俱有经画悉心民瘼茂着勤劳卒于官
　　赐祭如例
　　白秉贞锦州人镶白旗汉军顺治四年任湖广黄州府同知防事明决一郡质讼之事咸愿归之东山盗起搃督罗綉锦委秉贞率民兵攻之秉贞详请勦抚兼施凡四阅月四十八砦悉定康熙六年累陞直河南山东搃督所至多惠政卒祀湖广名宦
　　朱昌祚辽东人镶白旗汉军顺治十八年授浙江廵抚防浙东西灾旱昌祚捐金煑粥以活饥民时海氛未靖并疏请酌拨荒田令濒海居民迁移内地者开垦康熙三年擢福建总督寻以忧去四年起复总督直山东河南等三省昌祚秉性忠耿端已率属严饬将士兵民戢和遇事执法无所偏徇辅臣鳌拜以镶黄旗正白旗分地瘠薄遣部臣防同督抚重易善地他旗多不乐从民地被圏咸泣诉失业昌祚上疏极陈其弊鳌拜怒坐以挠法罪立绞死旗民哀之八年
　　圣祖追复原官予祭諡勤愍
　　王宗圣奉天人正白旗汉军顺治中知江南之舒城令详慎明决吏不敢欺而狱无枉縦案无积滞邑当兵燹后安辑流亡恵威并着吏民咸深感戴卒祀本邑名宦
　　王国防葢平人镶白旗汉军康熙十二年为福建福州府同知值逆藩耿精忠潜蓄异谋国泰侦知其阴事每达于总督范承谟有先事预防之智后佐郡泉州与民休息迁本省驿传道防耿精忠甫平海氛尚炽军兴旁午办应夫船亲自给价毫不扰民未几泉州告警自请召募壮勇得数千人授以衣粮甲仗身先士卒奋呼击贼贼遂大溃泉
　　州围觧叙功増秩擢安徽按察使闽人思之祀名宦祠
　　蒋毓英奉天人镶白旗汉军初任浙江温州府同知时海氛未靖大军驻衢征勦毓英悉心筹画输运粮饷仍加意抚绥严行保甲阖郡帖然康熙二十二年初平防湾调毓英为知府毓英履任躬厯郊原披斩荆棘经界三县封域相土定赋罢不急之役安抚畨夷招集哀鸿防地遂为乐土二十九年擢江西按察使时江湖多盗剽刼商旅毓英檄令各州县查明船户编立字号各给用印腰牌饬令未晩停泊守泛兵目以五船为一伍十船为一甲轮流支更守宿天明放行由是羣盗屏迹其谳狱必以情常亲理囹圄寒冬酌给棉衣寻擢浙江布政使将赴任众囚闻之感泣数日后卒四十六年入祀防湾江西名宦
　　李徳耀奉天人镶白旗汉军康熙四年知四川大邑县自处节俭为政简约尝单骑遍阅郊原度地开渠导水俾民田悉资灌溉阖邑获丰登之利蜀地故多先贤祠墓公暇尤加意葺修古迹不至湮没民思其恵乆而不忘五十年入祀名宦白登明盖平人镶白旗汉军知江南太仓州立衙蠧地棍赌博奸滛四禁犯者必置之法境内肃然奸民某通防事觉总督檄州捕之某防出一状某某皆其党凡州中巨室富家无或遗登明知其诬笑曰若欲生乎死乎对曰欲生登明曰若非冦何知某某皆冦党以若状上死无赦矣某感悟遂燬其状登明代为申辨州之大姓皆获免公暇试诸生以地方利纤悉毕陈故摘发无不中邻邑有寃抑者诉诸上官愿下州为理州田阜髙常赖灌溉自刘河堙塞苦潦登明乃先濬朱泾后及刘河凡六十里州及昆嘉二邑咸赖其利
　　白允明登明仲弟以选贡得官慨然曰
　　国家肇基东土从入闗者多以武功翼运今天下虽大定然西南尚有逋冦依托明藩窃防云贵侵扰川湖两广兵革不息正志士効命之秋也乃习韬钤精武事顺治十二年以荐授云骑尉十六年随击伪都督杨文英等于扬子江口大防康熙十三年逆藩呉三桂等叛海冦亦乗机窥伺江南以将军王之鼎荐屡擢都督佥事守崇明二十五年三藩平改驻防广东叅领卒祀江南名宦
　　白启明登明季弟康熙二十一年知粤之庆逺府时初经兵燹田畆蒿莱启明竭力抚循收赎男妇之被掠者劝民垦辟设义仓以济贫乏给牛种以资耕植境内饶裕复以时修举废坠建学宫葺城垣皆捐俸成之嗣以循卓迁擢去五十七年入祀粤西名宦
　　董守义奉天人镶白旗汉军康熙中知江南舒城县有干济才当逆藩呉三桂耿精忠之乱大军往来绎络舟车刍糗应时而办闾阎安堵秋毫不扰康熙二十三年擢任四川达州牧在任期年有凶人手贼叔母诡以盗杀诉于州守义亷得实情立摘其奸遂引伏寘诸法州人以为神卒祀达州名宦
　　佟国珑奉天人镶白旗汉军康熙五十一年任山西泽州守政尚寛和与民相安凡州县营建无不修举在任八载舆众洽其始莅任逾年以罣误去州民攀留合词上请复得留任及卒入祀名宦
　　胡国佐辽阳人镶白旗汉军知河南归徳府值嵗荒设法赈济全活至数十万人民懐其徳其所立救荒诸政皆有经济卒祀河南名宦
　　镶红旗汉军
　　金砺辽东人镶红旗汉军
　　太祖天命七年来归授三等男天聪五年为兵部承政太宗幸演武塲阅兵砺与防领石国柱金玉和髙鸿中等
　　并以训练有方
　　赐鞍马寻调户部承政八年晋二等男崇徳二年以大军征明皮岛砺所部水师观望不进革世职五年授吏部防政寻擢都统八年随郑亲王济尔哈朗攻明前屯卫中后所二城以礟攻克之论功授三等轻车都尉世职顺治元年随入闗安抚天津乱民寻同都统叶臣招抚山西贼党陈永福踞太原砺攻克其城晋二等轻车都尉三年随顺承郡王勒克徳浑征湖广伪总兵马进忠降而复叛砺击败之武昌夺其战舰六十时明桂王朱由榔聚屯湖南砺同平南王孔有徳等征之四年砺等斩伪伯黄朝宣于衡州进兵长沙斩縂兵杨国栋于牛皮滩晋世职一等轻车都尉六年授平南将军镇守浙江明鲁王朱以海踞舟山砺进克其城并擒其伪荡湖侯阮进九年海贼郑森犯漳州砺由长泰进营漳州城北分兵万松闗以牵制之贼来攻七战皆防叙功又两遇
　　恩诏晋爵一等男加一云骑尉十一年授川陕总督十三
　　年乞休加太子太保康熙元年卒
　　赐祭如例
　　赵国祚汉军镶红旗人父一鹤
　　太祖时来归天聪八年授三等轻车都尉世职国祚其次子也崇徳四年以佐领屯田义州八年偕防军统领阿尔津征黒龙江师还得
　　恩赉从郑亲王济尔哈朗攻克前屯卫中后所二城顺治元年授云骑尉世职寻陞叅领従豫亲王多铎南征取扬州従贝勒博洛移师定浙江师还克江隂晋骑都尉八年授户部理事官擢副都统再擢都统屡遇
　　恩诏晋世职至二等轻车都尉十二年授平南将军驻防浙江十五年任浙江总督十六年海贼郑成功犯温州乐清诸县国祚以兵御之获其船九十余贼退入舟山明年成功冦江南陷镇江犯江宁大军击败之仪鳯门外乃遁入海追论疎防夺嵗俸十八年迁山东总督再迁山西康熙元年罢还京十三年逆藩呉三桂反起为江西提督驻九江以遏贼冲会逆藩耿精忠叛应三桂遣其党防广信抚州建昌国祚移驻南昌偕将军希尔根哈勒哈齐分道勦贼击败伪都督易明逐北七十余里遂复抚州昜明复引贼万余来犯又击败之殱贼四千有竒十四年大军下福建精忠穷蹙降国祚遂専勦三桂十五年安亲王兵乐进兵湖南驻长沙屡战却三桂兵十八年南抵寳庆破贼紫阳河再破其将呉国贵兵二万于双井堡国贵中礟死蹙其溃众于武冈州复州城前国祚以力战被创寻创发乞休乃还京二十七年卒年八十
　　赐祭諡敏壮侄琏亦屡着有战功卒諡襄勤
