<!-- { "loadSidebar": true } -->
　　宸计金城十八区交萦涧瀍防营隍丰靖宜和顾颁官费罗罗版籍陈什伍列辅司劭农发蠲符常科贷租税鸠杖讙交腾鸡竿赦并肆有秩横舍生挟策翘防乂以类宏三升以次劳七萃匪惟斥逻严考牧勉思肄遂循大射仪营门仰
　　躬试敬守
　　家法垂毋忘弧矢利
　　盛泽周春翔驾言返
　　星辔陟降循
　　原陵嘉氛飏靉霼斋房福草骈鬯室神芝缀还告奉先殿庆成绍
　　鸿懿受
　　厘介以繁继
　　序昌而炽入贺联鸳行华光动绅佩【小臣】道南邦徧聴驩
　　声沸
　　天子勤六廵抃首
　　龙纶沛望
　　幸庆洽寰作求徳延
　　世景命孚
　　上苍
　　曼夀祝无艾颂扬万斯年洪惟
　　古稀帝










　　钦定盛京通志巻一百二十
<史部,地理类,都会郡县之属,钦定盛京通志>
　　钦定四库全书
　　钦定盛京通志卷一百二十一
　　国朝艺文【七】
　　诗【二】
　　七言古体











　　钦定四库全书
　　钦定盛京通志卷一百二十一
　　国朝艺文【七】
　　诗【二】
　　七言古体
　　松山恭纪【康熙壬戌】　　　　　　张玉书古戍春深晓飞霰马首云低拥征传松杏山经百战余旧闻厯厯眼中见坡陀隐伏雉堞頽层峦拔地何崔嵬弯弓带甲十三万曽此空弮委尘埃红罗山头归路絶青海嶂边战流血角声入云锦水枯湘累迎降气呜咽脱囚释缚居上筵丰貂翠幕鹊印悬南冠稽首纷雨泣効死誓日旌门前开天
　　神武渺众虑四海英雄归驾驭衮衮将相图丹青奕奕骅骝竞骞翥于今亭堠生蓬萧平芜沙软狐兎骄往事浸寻四十载共驱耕犊来春樵想像山城仗黄钺虎帐经营几岁月万年形胜收雄闗千里边云接溟渤朝
　　陵两度辇路平百灵跂翼随行旌经过铁马金戈地时作
　　潇潇风雨声
　　萨尔浒恭纪【康熙壬戌】　　　　　张玉书长河百折径郁盘遥山夹岸飞沙寒山隈河畔野火出落落茅舍依林端舍旁老叟辞朴蓛战塲指犹在目荒城入野生青燐夹路于今埋白镞当年敌骑明钩膺梯冲杂防云气腾四部军来跞塞草千寻甲度蹂层冰左师结陈称王杜吉林山头横万弩
　　睿谋策胜须攻瑖辙乱旋看散如雨崖边逐北黄云愁战骨摠入浑河流周麾一呼三路覆鼓声再竭孤军收就中上将綎居首援亡矢絶真束手耳食犹传劒槊名舆尸竟等蝼蝈朽乃知
　　天戈所向同摧枯迅扫万骑风雷驱自此闗门拓土宇中
　　原指顾归
　　干符废垒茫茫栖白鹘沙场脉脉照新月遥岑木叶春隂
　　高匝地英风吹未歇
　　杏山纪事【康熙戊寅】　　　　　　塞尔赫杏山山上石屼杏山山下水防泬山前山后沙土赤疑是当年覆军血惜昔将军未上马羽檄交驰遍天下众号十万出闗来遮日旌旗满原野画鼓三通不交战觱篥声中轨先乱二千铁骑俨丈人大箭长弓一当万霜摧败叶草偃风血流染海波涛红马前不诛长平卒祗今竹帛褒元功吁嗟推毂竟何补俘将解拜
　　真主有人东望尚招魂衣冠哭葬燕山土
　　松山纪事【康熙戊寅】　　　　　　塞尔赫锦州城南多防路入坡陇低复起行行旷望见广原一掌平开浑如砥东南突屼耸高阜行人指说松山是松山之上一松无风过涛声清入耳此山得名不记年半土半石形迤逦汉魏北燕辽金元有明至今一弹指人民城郭凡几更此山依旧苍然峙我来山下访旧事当年战垒无遗址缅想崇徳五六年
　　神兵御敌渡辽水弯弧洞铁气如虹俯视将军埒羊豕千骑转战杏山前路隔松山十八里战鼓惊天海浪翻百万覆军强半死凯旋牧马沈水阳天助
　　龙飞良有以今日田园古战场万缕炊烟墟落里沈吟怀
　　古向秋风残照松山凝暮紫
　　圣驾巡行东国展谒
　　祖陵恭纪【乾隆癸亥】　　　　　　　　裘曰修混同鸭緑从西来入云长白高崔嵬千年王气此间聚郁葱一望诚佳哉我
　　皇法
　　祖怀
　　遗烈宴坐深宫戒无逸上陵旧制古所称
　　霓旌翠斾凌秋发当时
　　烈祖真天人指挥六合驱烟尘受符
　　上帝主中夏得国最正古莫伦经营缔造诒
　　孙子继统还思开国始守成创业无易难业业兢兢一
　　而已我
　　皇念此永不忘栉风沐雨敢暇康
　　寝园松栢纷在望亲奉玉食承蒸尝
　　仁皇御宇六十载两谒
　　珠邱涉山海昔年父老能指陈驰道如至今在石门铁岭凡几重地灵蜿蜒神所钟朝霞逺照松花水旭影回依木叶峯宛然
　　圣祖经行处又向升平开
　　辇路川原草木尽忻懽承
　　恩一一迎
　　天步高山天作语可徴扶舆磅礴
　　帝业兴龙盘虎踞何缭绕鸾翔凤翥皆飞腾风云吐吞瞰
　　赤县冈峦重叠环
　　丹陵齐州坐看似眉列紫氛万里祥光凝我
　　朝根本推东国形家共识
　　真人宅天门九扇高幢幢向背隂阳侔翕辟武功文徳仰璇题【左右两坊名】建中
　　崇政【殿名】标银额东西瀍洛未足竒直过周年书八百河山表里四望同从容周览惬
　　睿衷谘询故老流
　　闿恵凭吊往迹钦英风邠岐遗俗颂乐土沛丰高会歌旧宫维时天清玉宇净满轮皓月秋方中爰有名王谨稽首四十八部分左右咸袭冠带通威仪
　　殿头拜舞身行酒我
　　皇万岁福禄昌臣守藩篱効奔走
　　天颜一笑手引巵更进
　　慈闱前上
　　夀羽林十二拱
　　御营三千组练耀日明时清未可弛武备习劳肄射还
　　分棚
　　躬擐介胄临晨出自总戎兵越塞行山中早已得狐兎
　　草间不敢潜鼯鼪
　　圣主能文复能武共道
　　雄姿似
　　皇祖七校齐瞻上将旗三驱肃聴军门鼓移时罢猎解长围铁衣静处无风雨壮士垂鞭相和歌升平雅乐仍堪谱
　　两京并建道匪赊而今中外共一家东西南朔极海宇版图逺讫天之涯师旅更奏迎
　　銮曲告
　　庙归时忻饮福郊塍绣错雪初飞为兆丰亨成百谷上天眷顾锡万年持盈保防犹干干
　　祖宗徳泽在亿兆深入肺腑如铭镌不识不知
　　帝则顺一游一豫
　　皇仁宣
　　宸心黙契垂裳化【臣】軄勤思补衮篇
　　圣驾东巡
　　盛京恭谒
　　祖陵大礼庆成诗【栢梁体一百韵　癸亥】　于敏中皇帝仁孝苞虞唐御宇八载大化翔重熙累洽乐时康
　　宪
　　天出治敷宏纲湛恩汪濊恺泽洋声教四讫暨要荒西至虞渊东扶桑北极祝栗南越裳陆詟水栗通梯航神人和洽治馨香百年礼乐际光昌绍
　　庭继序思不忘缅维
　　圣祖孝治彰
　　丹陵三至奉蒸尝我
　　皇绳
　　武由旧章乃东巡狩用孝飨【叶】孟秋七月岁昭阳吉日维
　　戊辰维良
　　天行星陈法驾张
　　龙辀华轙下系闾鸾声哕哕铃鉠鉠前驱天毕后太常招摇右建左欃枪钩陈华葢居中央八神警跸殷军装虎贲鱼丽相颉颃清尘肃坠爰啓行
　　圣人孝养徳莫量
　　金根祗奉承懽庆郊原雨过风微凉
　　诏发内府除道梁民力不役农无妨西成将告田既臧
　　禾麻黍稷菽稻粱锦甽错绣云塍黄
　　乗舆周览慰所望塞垣万仞巩金汤时平不用修边防布徳示礼列九疆龙堆沙碛驰康庄穹庐之长防裘羌树颌蛾伏罗道傍就瞻云日称
　　圣皇四十八部如堵墙金钱
　　锡予亿万强爰整旌斾
　　陪京【叶】高山周宅殷土芒长白盘郁钟
　　兴王混同鸭緑流汤汤
　　天贻朱果遡发祥积徳累叶抚万方
　　桥山鼎峙弓劒藏巍然
　　啓运瞻崇冈
　　天柱隆业倚穹苍肇禋大祀升萧芗粢盛丰洁郁鬯芳鼐鼎及鼒徂牛羊工祝致告荐琮璜睠怀
　　祖泽感露霜精意合漠思彷徨
　　天子穆穆诚敬将百辟卿士职趋跄礼成受嘏福禄穰繄昔望散实劻勷开国元祀惇功宗【叶】旧劳追念酬椒浆山川望秩咸孔明【叶】
　　王在在镐开明堂遂御
　　崇政临岩廊既备乃奏声喤喤
　　世徳新乐同咸英【叶】曈昽旭日奉
　　御牀羣臣上夀称兕觥【叶】式燕且喜歌承筐朝鲜职贡
　　冠佩蹡蓼萧露湛清瀼瀼
　　诏书五色衔凤凰酬庸纪绩加宗潢惟百执事从赞襄
　　赐爵一级
　　恩徳
　　大赉禁卫兼军厢
　　园陵守防劳勚偿存问耆老资衣粮蠲租肆庆胥匡载
　　简车马
　　神武扬七萃八校腾龙骧羽猎何必夸长杨
　　念兹辽沈惟
　　帝乡制作钜赋辉琳琅邠岐王业述精详神臯灵物探微
　　茫
　　睿思泉涌富缥缃研京链都奚足当【小臣】珥笔谨拜飏
　　咏
　　神圣徳纪珠囊猗欤
　　圣主觐
　　耿光令闻令望如珪璋自朝日昃永不遑于亿万岁
　　庸
　　天贶【叶】卜年卜世基灵长
　　圣驾东巡
　　盛京恭谒
　　祖陵大礼庆成诗【癸亥】　　　　　　　　金　甡
　　维清缉熙宣重光
　　帝握金镜开珠囊文谟武烈崇觐扬绍闻继序无时忘
　　七朝观徳严蒸尝
　　鼎湖龙气随轩黄厥初生民徴发祥坤舆灵脉蟠东方高山天作横大荒气摄辽海恢全疆作丰迁镐王业昌
　　留都近接
　　珠邱旁千秋弓劒
　　桥山藏遹追来孝惟
　　皇王感物増思怀秋霜睠言旧里沛与丰
　　乗舆亲奉
　　慈宁宫厯吉日兮以东行荐新承糦丰年穰嘉禾委积连坻京郊原初筑圃为场如驰道遥相望千乗万骑龙腾骧鸾旗翠葢风低昂疎林掩映丹青装登临引兴摛
　　奎章行围纵獠岁有常三田秋狝礼固当云罗天毕纷舒张白羽防发攒飞蝱霜蹄撇烈殷雷硠百禽防遽走且僵他他借借阬谷量三驱弭节母胥戕择取上杀除面伤用储干豆烹羶芗威弧照野狼收芒絶幕万里皆康庄渊旋云被临神乡佳哉王气郁葱葱都广之野务隅阳
　　神灵陟降凭元堂肇称殷礼行升香延帷接枑罗斗匡季秋之月日在房晨瞻鸟注垂中央朱霞荡海明桑金蜩列侍齐冠裳骏奔祗奉汤孙将清酤既载调和羮九州珍错陈纵横歆馨顾徳
　　神来飨
　　澄心凝思亶佪徨
　　几筵如在余凄怆洪鑪荡涤提天纲河山风雨劳斧斨灵旗石马争飞飏松楸万古瞻龙兴缅仰
　　祖徳何灵长念兹绳
　　武敢不蘉礼仪告备旋天墉
　　高临崇政啓南端羣工蹈舞前称庆玉巵初进万年觞
　　云天
　　徳施萧露瀼
　　锡宴亲旧隆异粻鲵齿鲐背骈趋跄醉酒饱徳咏太平皇懽既浃陈缥缃阐扬
　　光烈穷形容
　　盛京一赋垂琳琅
　　世徳舞奏音锵洋三侯裁足羣儿倡庆成大礼丝纶降恩覃中外熙春旸文徳既昭武节彰选徒大阅传牙璋颷駴云迅俄方攘天行星陈高颉防敦营七萃环武刚黄龙大牙常处中
　　申严号令昭戎经虎拜曰召鹰扬姜武夫并是干城良教达禁成节制严如飞如翰如汉江洗兵蚤已挽银潢藏险于顺威靡亢元莬真畨暨乐浪东震日域咸稽颡保塞属国兹益恭事毕功宏泽沛滂逶迤
　　仙仗周回翔山川望秩酬灵贶归格
　　祖祢循寳城闗辅络绎驰骑迎
　　翠华至喜铃鉠鉠景云丽色开
　　天阊先问起居朝
　　寿康遂
　　升前殿临济将
　　雕辇止跸还东厢声明文物増辉煌昔始往矣菊未英今来照水收虹梁征途回逺时节更师无疲露情徜徉先期规画罔不臧
　　日月垂照无逺障
