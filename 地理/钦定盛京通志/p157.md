<!-- { "loadSidebar": true } -->
　　遏必隆毅公额亦都第十六子也天聪中官侍卫崇徳六年从围松山城明总兵曺变蛟屡突围欲出连击败之夜半变蛟集败兵突犯
　　御营遏必隆与大臣锡翰等力战射殪十余人变蛟负创
　　遁论功得
　　防赏七年从征明克蓟州进兵山东攻夏津先登论功予骑都尉世职顺治二年从征李自成兄子锦于武昌防铁闗论功晋二等轻车都尉五年兄子科普索訏其与白旗诸王有隙设兵防门事夺世职八年
　　世祖既亲政遏必隆讼削职寃
　　诏复之明年科普索获罪以其所袭图尔格之二等公令遏必隆并袭为一等公寻任议政大臣擢领侍卫内大臣洊加少傅兼太子太保十八年受
　　遣诏与索尼苏克萨哈鳌拜为辅政大臣康熙六年圣祖亲政加恩辅臣
　　特赐爵一等公而以前所袭公爵授其长子法喀明年加太师又明年屡乞罢辅政许之先是辅政时索尼老病鳌拜専政与苏克萨哈不相能遏必隆颇依违其间及鳌拜欲以正白旗庄田改镶黄旗而别籍民田给正白旗
　　诏遣大学士苏纳海防总兵朱昌祚巡抚王登聫徃勘皆
　　称不便忤鳌拜意遂矫
　　防杀苏纳海防昌祚登聫复诬苏克萨哈怨望蓄异志必寘诸法且族之遏必隆皆不能争八年鳌拜获罪遏必隆以党恶论死
　　圣祖念其党鳌拜无迹宥之祗除其公爵削所加太师衔
　　九年
　　圣祖以其为顾命大臣且勲臣子前愆止因循瞻顾可贳命复其公爵宿卫内廷十二年卒
　　赐祭諡恪僖
　　瑚沙姓钮姑禄镶黄旗满洲父纳尔察事
　　太祖为副都统战殁于沙岭别见忠节传瑚沙其次子也初任佐领天聪六年与前锋叅领图什侦敌大同遇明兵四百弯弓驰射之皆被之靡遁去畧地至崞县多所俘获崇徳三年从贝勒岳托征明以八骑先驱遇明兵三百突出战击郤之遂越燕京趋山东破明将黄集太监髙起潜军逐北数十里擢前锋领六年从围锦州转战松山杏山屡有功八年贝勒阿巴防旋军界岭口偕前锋统领帑山往迎之纵击明兵之蹑我后者所俘获无算顺治元年从征李自成败贼将唐通于一片石追击自成至于望都破之寻偕都统叶臣征山西破贼将白辉于汾州二年从英亲王阿济格征陜西攻克绥徳延安二城追自成至湖广败贼将邵章于陆安获其船穷追至九江口九宫山搜捕贼党斩级二千有竒三年从肃亲王豪格张献忠过汉中击败叛将贺珍兵献忠自西充迎战殱其众于鳯凰坡献忠殪焉六年从郑亲王济尔哈朗征明桂王朱由榔时由榔据广西其大学士何腾蛟等分踞湖南诸郡县我兵既克长沙遂渡江围腾蛟于湘潭腾蛟遣兵分三门出战瑚沙破其西门兵城防生擒腾蛟于是衡州寳庆永州辰州皆以次平先后叙功复遇
　　恩诏晋爵至二等男九年进副都统十一年兼工部侍郎明年擢都统列议政大臣十五年从信郡王多尼征由榔于云南十六年进兵永昌下其城由榔奔缅甸十七年凯旋以永昌初下不戢军士降三等男康熙三年卒
　　赐祭分世职为三以第五子瑚弼图袭一等轻车都尉
　　次子硕伯海袭骑都尉
　　辰防毅公额亦都之孙戸部承政车尔格长子也初以防军叅领从攻锦州遇寜逺援兵超伍直入斩其执纛者搴纛以麾于阵明兵遂乱大败之天总三年从围燕京军徳胜门外分兵薄明督师袁崇焕营有斩获五年从攻大凌河城明监军政张春率众来援设伏擒其侦卒复与大军共击之殱其众崇徳元年从征朝鲜与副都统萨穆什喀乗夜袭破黄州守将营三年从睿亲王多尔衮征明败明兵于丰润寻攻明太监冯永盛总兵侯拱极营皆防之又以防军三十败明总兵祖大夀军俘其步骑百有竒五年六年从围锦州并有功屡加世职至三等轻车都尉七年从围松山城明兵夜出城犯防古正黄旗汛战却之从贝勒阿巴防征明败其将马科于浑河筑梁以济明总督范志完以兵来犯击走之长驱至山东攻克东阿汶上寜阳三城晋二等轻车都尉顺治元年从入闗破走流贼李自成明年晋一等轻车都尉四年授礼部侍郎从征湖广败流贼一只虎于荆州寻奉
　　命为靖南将军偕副都统栋阿頼征福建连获贼渠曺大镐张耀星克同安平和五年大破贼渠郑彩彩遁入海复长乐连江擒伪总兵顾世臣等十二人于兴化斩之以次克复郡县全闽底定六年授防军叅领七年论平闽功晋二等男擢刑部尚书八年二月迁吏部三月授国史院大学士七月坐误増
　　恩诏赦条论罢降世职为一等轻车都尉九年起礼部尚书充防试主考官寻授都统晋二等子十年授寜南靖冦大将军督兵征湖广是时流贼张献忠余党刘文秀降于明桂王朱由榔受伪封为南安王十二年文秀遣其党卢明臣冯双礼以众六万楼艣一千有竒分犯岳州武昌而自引精鋭万余列舰攻常徳辰防设伏隘口防其归路令领呼尼雅罗和以兵尝贼别遣叅领苏拜希福麾舟师并进三战三防贼既郤复前转战至隘口伏尽发纵火焚其舰贼大败又分兵破贼徳山下逐北至龙阳贼収败卒二千返閗我兵奋击贼溃走明臣赴水死双礼被创遁文秀窜贵州降伪将四十余人兵三千有竒叙功晋一等子兼一云骑尉未几以疾卒于军明年凯旋
　　世祖谕从征诸臣曰大将军辰防南征荡冦卒于戎行朕甚伤悼因挥涕命酒以劳诸臣复
　　谕学士麻勒吉等曰若大将军振旋还京朕当亲酌酒劳之不意中道弃捐不复相见尔等其持此一觞奠大将军灵次以抒朕怀诸臣及左右侍从无不感
　　涕
　　赐祭如典礼諡忠襄以其子尼满袭爵
　　哈什屯姓富察镶黄旗满洲先世居沙济祖旺吉努率族属来归
　　太祖授佐领哈什屯其长孙也天聪时官侍卫擢任礼部叅政崇徳二年与佐领喀恺等分道征瓦尔喀俘获甚众三年招降明总兵沈志祥于石城岛六年大军围松山城明总兵曺变蛟乗夜犯
　　御营哈什屯先众捍御腕中创力战不少郤顺治元年擢内大臣累加世职至一等轻车都尉兼一云骑尉寻列议政大臣防睿亲王多尔衮有疾哈什屯偕贝子翰等徃视睿亲王曰予有疾
　　上宜临视又曰尔曺母以子言上闻既
　　驾临视之睿亲王罪大臣等达令擅奏降哈什屯世职为
　　骑都尉八年
　　世祖亲政鍳哈什屯无罪复其所降职两遇
　　恩诏晋爵一等男初睿亲王辅政大臣巩阿岱和落辉楞僧吉等多谄附之哈什屯独持正不阿肃亲王豪格为睿亲王所搆卒于岳巩阿岱和落辉欲杀其幼子富绶哈什屯与内大臣巴哈力争之议乃寝及睿亲王卒楞僧吉盛称王功绩于
　　上前并及两黄旗大臣谋立肃亲王事
　　诏下法司鞫讯尽得其阿谀诬防状寻与巩阿岱以朋比伏诛而和落辉亦以党附睿亲王为大臣苏克萨哈所劾磔死于是肃亲王之事乃白遂封富绶为顕亲王其始终执词不挠以证此狱者哈什屯及巴哈二人也十二年以奉职恪勤加太子太保明年以年老致仕康熙二年卒年六十有六
　　赐祭諡恪僖子米思翰袭爵乾隆元年入祀贤良祠十
　　三年
　　册諡
　　孝贤皇后
　　推恩先世追封哈什屯一等公十四年曽孙大学士忠
　　勇公传恒经畧四川成功凯旋
　　赐建宗祠春秋致祭以奬忠勲祀自哈什屯始阿喇善姓博尔济吉特先世居扎噜特
　　太宗时随其祖喀喇巴拜来归镶黄旗寻授防军参领崇徳二年列议政大臣八年擢副都统从攻寜逺克前屯卫中后所二城顺治元年兼任刑部侍郎从入闗击走李自成二年从英亲王阿济格西自成败贼绥徳州攻克延安贼南窜湖广进蹑之七战皆防三年从肃亲王豪格张献忠道出陜西击败叛将贺珍于汉中时伪副将武大定踞秦州三寨山阿喇善以兵六百由僻径陟山巅出贼不意夺其垒斩级无算进击献忠于西充大败其众献忠灭分兵克遵义余贼平之六年从英亲王讨大同叛将姜瓖攻复浑源州及大同左卫二城七年擢刑部尚书兼都统寻追谕克左卫时不以登城将士名启王罢尚书任八年奉
　　命山东土贼破贼巢于沂州之苍山斩贼首刘逊张齐及其党百余搜捕旁近山寨斩贼王家臣王家盛张荣魏在斯等三百余级俘获甚众累论功晋爵至一等男兼一云骑尉九年兼佐左都御史寻以賛大臣从敬谨亲王尼堪征湖南击贼衡州至殁于阵坐失援罪革世职十二年卒
　　赐祭如例
　　巴山姓尔佳镶黄旗满洲天聪中以佐领战大凌河复从征察哈尔崇徳元年以领从征朝鲜并有功三年从入墙子岭薄燕京超山东击败明太监冯永盛兵还攻钜鹿先登克其城五年偕承政索海征瑚尔哈部攻克卦拉尔屯顺治元年从入闗败流贼李自成进工部侍郎二年以副都统镇守江寜三年擢总管时江北诸贼依山为冦欲犯江寜结城中奸人为内应巴山诇得之捕斩其党三十人未几伪乐安王朱谊石紏众二万余分三路来犯败之再破之摄山斩其渠贼大溃窜去四年明故叅政峒曽子元瀞遣其党谢尧文赍明鲁王朱以海伪勅招我大学士洪承畴为逻卒所获巴山以
　　闻于朝
　　世祖察其反间慰谕承畴而以巴山能折乱萌甚嘉奬之六年防总督马国柱贼六安阵斩其渠张福寰江北诸贼俱以次平九年还京屡以叙功复两遇
　　恩诏晋爵至二等男康熈十二年卒
　　赐祭如例以其子舒恕袭
　　逹素姓章佳镶黄旗满洲天聪五年以防军校从围大凌河城明兵备参政张春率兵四万由小凌河来援达素与同官鳌拜击郤之长山积官防军叅领崇徳中从围锦州者再从征寜逺讨瑚尔哈部攻克博和哩城招降能吉勒屯及大噶勒达苏屯并有功顺治元年从入闗击败李自成寻偕都统巴哈纳平定山西二年从英亲王阿济格自成于湖广攻克安陆武昌三年击走叛将贺珍于汉中殄张献忠于四川六年从征大同叛将姜瓖败贼右卫巳而贼大至逹素奋前博击飞矢及其喉两手足悉被创遂堕马军校欲负以退达素叱曰死则死耳何避为复裹创麾众力战贼败郤屡论功晋一等轻车都尉九年献忠余党孙可望李定国等冦湖南广西逹素从敬谨亲王尼堪征之败贼衡州全州斩馘四千余复兴安灌阳二城是年十一月敬谨亲王殁于阵将佐俱获罪逹素以功免议十一年擢防军统领十三年擢内大臣十六年海贼郑成功防镇江犯江寜
　　世祖命达素为安南将军偕都统索欢防军统领赉塔等往比至贼已败遁入海逹素请进成功于厦门乃统所部兵由浙江赴福建十八年
　　圣祖仁皇帝即位
　　诏令撤师还京康熈八年鳌拜获罪逺素夙与鳌拜善坐黜罢寻复世职八年卒以其子达禧袭
