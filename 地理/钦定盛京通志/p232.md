<!-- { "loadSidebar": true } -->
　　辽州【在广宁县东北辽置县辽史地理志辽州始平军县二辽濵定安金史地理志皇统三年废辽州以县属沈阳元时县亦废明一统志在沈阳卫西北一百八十里今在辽河西岸有辽濵塔为承徳广寜交界地　按辽史地理志辽州本佛寜国地渤海为东平府唐太宗征髙防抜辽城髙宗诏程名振苏定方讨髙防至新城皆此地也太祖代渤海先破东平府迁民寔之改为州军曰东平太宗更为始平军今考之唐书粟未靺鞨居最南稍东北曰汩泏部益东曰拂湼部其地距今承徳广寜甚逺辽史以辽州有东平军之名遂谓即渤海东平府又因州名为辽遂谓即唐时辽城新城皆误唐之辽城即辽东城新城又在其东北辽史混合为一非也况程名振等攻新城引还在髙宗永徽六年安得贞观时李勣既拔而其后复攻之错谬顕然又案辽史志云辽州有辽河羊肠河锥子河蛇山狼山黒山巾子山今考羊肠河在广宁县城东四十五里锥子河在广寜城东北四十里即珠子河也辽河亦经广宁县东北二百三十里蛇山一在广宁城东三十里一在东北九十五里狼山在广寜城东北二十里今名狼虎山黒山在广宁城东北八十里又有西黒山在城东北七十五里大黒山在城东七十里小黒山在城东六十里则辽河实在今广宁东境也又案横州汉故辽阳地辽置在州西北九十里】
　　懿州【在广寜县东北境外辽史地理志太平三年置曰懿庆军更为广顺军清宁七年为宁昌军领宁昌顺安二县辽东行部志懿州吉辽西郡即栁城之域金初咸平府泰和末改属北京路领顺安灵山二县元一统志豪州本辽时懿州金皇统三年省入顺安县后复置元初为懿州路至元六年降为东京支郡并省县入州明初置广宁后屯卫于此永乐八年徙卫治义州遂废为界外站道　按辽史志在显州东北二百里西北至上京八百里明一统志废懿州在广宁卫北二百二十里又宁昌废县在懿州北二十里辽置为懿州治金徙州治以寜昌并入顺安又灵山废县在懿州西金置元省又按辽史有两懿山一载东京道一载上京道据史云初更广顺军上京其实一州也第此懿州云本越国公主而上京又称圣宗女长公主为小异考圣宗女为越国公主燕长主则圣宗之姑也史必有一误又按史州旧志谓在广宁卫北二百二十里以里数置之应在邉外但考元方舆胜覧云懿州辖顺安灵山徽州同昌四县州境有羊肠河则兼广宁县境地也】
　　闾州【在广宁县东北辽史地理志州近医巫闾山在辽州西一百三十里西北至上京九百五十里又有顺州在显州东北一百二十里西北至上京九百里亦辽置金皆废　案辽志谓顺州本辽队县地误】
　　壕州【在广宁县东北辽置辽史地理志在显州东北二百二十里西北至上京七百二十里又渭州髙阳军辽驸马都尉萧昌裔建在显州东北二百五十里原州在东北三百里皆辽置金俱废　案辽志谓壕州本汉西安平县原州本汉北安平县皆误】
　　川州【在广寜县西北本唐青山州北辽防同三年诏置白川州天禄五年去白字曰川州辽史地理志中京道川州长寜军太祖弟明王安瑞置领理咸康宜民三县金史地理志大定六年废川州为宜民县属懿州承安二年复置川州泰和四年仍罢州属大寜路明初废金辽志大寜路明初废全辽志川州城在广寜城西北一百二十里方舆纪要川州有东西二城东川州辽所置也西南去义州卫一百五十里西川州金所置至南义州卫九十里又有徽州城在川州西金承安二年以徽川寨为徽川县属川州泰和四年州废县亦罢　案川州故城在今防古土黙特界似广宁县下不应载入但全辽志既云在广宁城西北一百二十里而旧志据方舆纪要又有东西二城之説姑附志于此以备防攷】
　　麓州【辽史地理志麓州渤海置　按唐书通考渤海无此州名辽史载其名而不详其地又辽干州所属之司农县本渤海麓郡县并麓波云川二县入焉亦未详渤海所之州今附于此干川为汉无虑县地因医巫闾得名或麓州麓郡亦因附北镇之麓而名欤】
　　房县故县【在广宁县东南汉置属辽东郡后汉属辽东属国晋省　案水经大辽水自防平县又东南过房县西今考后汉分置辽东属国别领六城其昌黎宾从徙河三县皆旧属辽无虑虽属辽东亦在辽水之西不应分县独在辽水之东如果在辽水之东则去辽东郡治甚近且舆安市平郭接壤何以独析所国耶盖房与险溃皆辽水西濵河海之地水经西字乃东字之譌旧志以房县入海城古迹恐误】
　　险渎故县【在广宁县东南汉置县属辽东郡应劭曰县依水险故曰险渎后汉属辽东属国晋省　按辽史以集州为汉险渎县非是以后汉书考之似应在京广宁东南濵海之地】
　　望平故县【在广宁县东北汉置县属辽东郡后汉因之晋属元菟郡后废金大定二十九年复陞梁渔务置县属广宁府元史地理志至元十五年改为望平军民千戸所后复为县明初废明一统志望平废县在广宁卫东北一百五十里　按水经注大边水自塞外东流直辽东之望平县西汉县盖在辽河之东故晋初改属元菟郡金县在河西非汉故县也辽金二志又谓山东县本汉望平亦误】
　　归义故县【在广宁县东北　按辽史初置显州渤海民自来助后世宗嘉悯籍其戸置属显州金省】
　　钟秀故县【在广宁县西南辽奉先县地金天防八年改置钟秀县属广宁府后废寻复置元至元六年省入望平县明一统志钟秀城在广宁卫西南五里本辽奉先县金置元省入闾阳县后置千戸所旧志钟秀城在广宁城西南三里周二里有竒　按明一统志谓元省钟秀闾阳与元史省入望平之文互异以道里揆之望平逺而闾阳近似闾阳为是苐志説无确据且此城去广寜仅三五里既非倚郭不当如此逼近疑金秀本在广宁之东故元时并入望平此城乃后人传譌非故县也】
　　古通定镇【在广宁县东一百八十里旧志髙丽于辽水西置军以警察渡辽者谓之武厉逻隋大业八年伐髙丽惟得辽水西武厉逻之地置辽东郡及通定镇而已九年诏修辽东古城以贮军粮即所置辽东之郡城以仍旧名亦曰古城也唐贞观十九年伐髙丽李世勣自通定济辽水趋元菟即此】
　　义州
　　宜州【今义州治辽史地理志宜州崇义军东丹王每于秋畋于兴中以定州俘戸建州有坟山松柏连亘百余里又世宗置政县为州治在今州东北二十五里金天德三年改名义州移今治元省县入州元史地理志大宁路有义州明洪武二十二年置义州卫及广宁后屯卫于此　按辽史以宜州本汉辽西絫县地新旧志并从之今考水经注濡水至絫县碣石山入海文頴曰碣石在辽西絫县并属临渝水即今滦河临渝古渝闗也汉絫县应在今滦州乐亭间当滦河入海处不在宜州也今以义州即絫县者恐误又按辽初置以州兴化军后废州以其属县改义州又按辽史志上京庆州富义县本义州太宗迁渤海义州民于此重元年降义丰县后更名又云上京永州义丰县本鐡利府义州重元年废州改今县在州西北一百里又尝改富义县属庆州以今考之富义义丰当系渤海义州县名辽徙其名分属庆永二州非渤海故地乃史载富义义豊两县既云迁义州民于此虽仍旧民已非故地又云本渤海义州何自矛盾若此合辽金两史考之似渤海义州之民分徙两县故地已空兴宗时方以定州俘戸实之遂以义为宜宜与义音同字异金时改正以明渤海之旧正非漫然耳】
　　辽西州【在义州东辽史地理志本汉辽西郡地世宗置辽西州阜成军统长庆县属显州统和八年以诸宫提辖司人戸置金废为辽西镇属钟秀县全辽志辽西镇在义州城东四十里】
　　开义故县【在义州东四十里辽史地理志世宗以所俘汉户置海北州广化军治开义县初宜州后属干州金皇统三年废州以县属义州元废　按辽史海北州在闾山之西南海之北考之五代史晋出帝过平州出榆闗行七八日至锦州又行五六曰过海北州至东丹王墓则州境似在今广宁界】
　　同昌故县【在义州北辽置初曰长庆军上京后改成州兴化军领同昌一县中京金州废县属川州大定六年以县属懿州承安二年复属川州泰和四年改属义州辽史地理志在宜州北一百六十里】
　　古饶庆镇【在义州西五十里金置义州开义县旧有废城周一里旧志云俗譌为饶庆县　按元方舆胜覧云金崇义军政开义饶庆三县是金已改镇为县原志未详考耳】谨案义州等境为秦时辽西郡地元史地理志大宁路汉为新安平县唐为营州所属置饶乐都督府辽为中京大定府统州十县九金因之元初为北京路管府中统三年移兴州及松山县属上都路至元五年并和州入利州为永州为永和乡七年兴中府降为州仍北京改北京为大宁路二十五年改为武平路后复为大宁路领司县七州九是按之厯代舆图大宁本为辽西地明初割锦义建利诸州属辽东而于古防州大宁之地设北平行都司领二十余卫洪武十四年封宁王于此二十二年分乌梁海【原作兀良哈】为诺延【防古语解见名宦卷二原作朶顔】福余泰宁三卫设指挥同知迨建文时燕王首袭大宁及召乌梁海诸部落从行遂以大宁畀乌梁海由全宁抵喜峯曰诺延卫由锦义厯广宁至辽河曰泰宁卫由黄泥洼逾沈阳铁岭至开原曰扶余卫自大宁并入三卫而辽地右境明时遂不版籍所有大宁古迹
　　大清一统志列入外藩本志亦例不胪载特以大宁
　　本属辽西境壤故附识其源流于巻









　　钦定盛京通志卷一百一
　　钦定四库全书
　　钦定盛京通志卷一百二
　　古迹【三】
　　吉林境内郡县古迹
　　黒龙江境内郡县古迹











　　钦定四库全书
　　钦定盛京通志卷一百二
　　古迹【三】
　　吉林境内郡县古迹
　　吉林
　　显徳府【在吉林城东南新唐书渤海传上京南为中京曰显徳府领卢显铁汤荣兴六州地理志自鸭緑江口舟行百余里乃小舫泝流二百里至神州又陆行四百里至显州天寳中王所都　按显州即显徳府唐先天二年赐名呼尔罕州是也辽史谓即平壤城又以辽所置东京之显州为本显徳府地皆误】
　　长岭府【在吉林城西南新唐书长岭营州道又渤海长岭府领瑕河二州辽史地理志东京长岭府辽史本纪太祖天显元年遣康黙记韩延徽攻长岭府八月下长岭府　按长岭府辽志不详沿革或仍渤海之旧长岭亦作长岭古字相通今吉林西南五百里有长岭子国语谓之果勒敏珠敦南接纳噜窝集北接库勒纳窝集自长白山南一岭环绕至此为众水分流之北北流为雅吉善辉发等河入混同江西北流为英莪哈达叶赫克尔素等河长岭府之名当取诸此锦州复州虽亦有长岭皆不如此之最着则渤海长岭府地为吉林长岭子无疑　以上果勒敏珠敦各语解俱见疆域形胜山川等卷】
　　鸡林州【旧唐书龙朔三年诏以其国为鸡林州都督府授其黄金法敏为都督新唐书王居京城环八里龙朔元年以其国为鸡林州大都督府咸亨五年王金法敏略百济地守之上元二年刘仁轨破其众于七重城以靺鞨兵浮海略南境又诏李谨行屯买肖城　按唐书鸡林乃吉林语音之譌详见御制吉林览古诗注】
