<!-- { "loadSidebar": true } -->
　　唐虞【息慎氏地】周【肃慎国地】汉【挹娄地】晋【同】南北朝【勿吉地】隋【挹娄国】唐【初置燕州后置黒水府渤海大氏于混同江之西置上京龙泉府】辽【于混同江北置长春州上京临潢府江之左右置宾州黄龙府置宁江州混同县东京辽阳府】金【于长白山北建上京防宁府统防宁曲江宜春三县东为和啰噶路北近边界为蒲与路今宁古塔在吉林乌拉之东北当为和啰噶路北至混同江防古界则蒲与路也】元【置海兰府硕达勒达路】明【初设都司领卫一百八十四所二十其东北卫所多在寜古塔及所属三姓珲春等处后皆属】
　　【本朝】
　　黒龙江将军所辖
　　齐齐哈尔
　　唐虞【息慎氏境】周【肃慎国地】汉【挹娄国北境】晋【同】南北朝【勿吉国黒水部】隋【黒水靺鞨】唐【初曰黒水靺鞨跨江分南北部开元中以其地为黒水州又置黒水府以部长为都督后属渤海】辽【黒水部】金【肇州北境】元【开元路地】明【有黒龙江等地方五十八羁属都司】
　　墨尔根
　　唐虞【息慎氏北境】周【肃慎国地】汉【挹娄国北境】晋【同】南北朝【勿吉国黒水部北境】隋【黒水靺鞨】唐【黒水部长所属后属渤海】辽【黒水部北境】金【蒲与路地】元【开元路地】明【属黒龙江等地方羁属都司】
　　黒龙江
　　唐虞【息慎氏地】周【肃慎国地】汉【挹娄国北境】晋【同】南北朝【勿吉国黒水部】隋【黒水靺鞨】唐【黒水部长所属后属渤海】辽【黒水部地】金【蒲与路地】元【开元路地】明【属黒龙江等地方羁属都司】
　　古肃慎氏地汉晋为挹娄国地后魏时始有黒水部为勿吉国七部之一隋曰黒水靺鞨唐初黒水跨江分南北部北为思慕靺鞨郡利靺鞨窟说靺鞨近西北者为室韦部间元中以其地为黒水州寻又置黒水府以部长为都督后渤海盛皆役属之辽平渤海黒水复有其地其在南者系籍于辽在北者皆不属籍金时为蒲与路及肇州之北境金史地理志金之壤地封疆东极吉里穆乌哩改诸野人之境北自蒲与路之北三千余里火鲁火疃克实地为边元开元路明初设都司统领之
　　国初有索伦达呼尔二部居额尔古讷【防古语举起也】河及
　　精竒哩江之地并归服于
　　太宗文皇帝继因罗刹【即俄防斯国人】筑城雅克萨地侵扰索伦达呼尔崇德四年移驻嫩江后罗刹复来侵扰康熙二十二年设将军副都统于黒龙江筑城镇守二十五年发兵进勦罗刹克其城二十八年遣大臣于吉尔巴齐【防古语执长纛人也】河旁立石为界于是索伦达呼尔仍居旧地咸安业焉二十九年将军移驻墨尔根三十八年由墨尔根移驻齐齐哈尔凡墨尔根黒龙江呼伦布雨尔呼兰布特哈博尔多皆所辖也【国语墨尔根精能也呼兰解见京城卷布特哈渔猎也博尔多令馁肥牲畜也臣】等谨案
　　兴京吉林黒龙江为古肃慎挹娄勿吉靺鞨渤海之地
　　盛京之承德铁岭亦肃慎靺鞨边境开原又肃慎及夫余之界辽阳锦州宁逺广宁义州等则古冀幽徼外之域秦汉时辽东辽西二郡所辖盖平复州
　　宁海岫岩鳯凰城则周之朝鲜汉之元菟乐浪隋之髙句丽而岫岩鳯凰城又兼接濊地此古来沿革之大凡也百济新罗始皆三韩属国在带方乐浪之坏刘宋时百济跨有辽西唐初新罗兼有吉林而旋俱入于渤海东北际黒水东南极朝鲜五京十五府六十二州所包广矣辽兴自上京为今呼伦布雨尔地而所分上京东京之郡县皆以征伐所得人户建城置邑大抵多即其人旧居州邑之人名之故辽史所载州县仍沿渤海旧名而实非其故地其东北之境原属女真部金太祖起兵尽有辽地省并州郡元明建置各不相沿载于列史者可考也晋书肃慎在不咸山北广袤数千里不咸即长白山松漠纪闻称肃慎古城在渤海上京三十里渤海都临呼尔罕【国语大纲也】为今瑚尔哈河实宁古塔境辽时辽阳府有肃慎县黄龙府黄龙县亦渤海肃慎县地则为承德铁岭即古肃慎之明证也挹娄勿吉靺鞨疆域与肃慎相同渤海以挹娄故地为定理府领定沈二州辽金元史皆言沈州故挹娄地又辽金皆有挹娄县遗址在铁岭县南六十里明为懿路所懿路河亦在焉实挹娄之边境而字音之讹也惟关原一邑始属肃慎后属夫余自开原以北千余里皆夫余之境南北朝为慕容氏所侵走保沃沮又因百济侵逼西徙近燕其国王城在辽为通州金为隆州即渤海之扶余府也恭读
　　御制三韩订谬云三韩建国本末诸史率多抵牾以方位准之盖在今奉天东北吉林一带壤接朝鲜证三韩为三汗并辟后汉书以石押头之谬
　　御制夫余国传订讹斥范蔚宗陈夀之徒不识方言好
　　竒逞妄实为万世准绳谨于
　　天章门内恭録全篇俾考古者永奉为典则因歴考史
　　传择其可信者谨识如右















　　钦定盛京通志卷二十三
　　钦定四库全书
　　钦定盛京通志卷二十四
　　疆域形胜
　　盛京统部
　　奉天府
　　锦州府
　　吉林
　　黒龙江








　　钦定四库全书
　　钦定盛京通志卷二十四
　　疆域形胜
　　【臣】等谨按周官掌疆掌固之设所以正疆域规形胜圣人宅中图大创业垂统必先申画郊圻然后可以肇域四海緜之诗曰周原膴膴言相度形势也乃疆乃理言厘定疆域也我
　　国家缔造
　　盛京广袤五六千里奄有大东遂恢九有大一统之规实肇于是臣等载考舆图备述南北东西所至与夫山河襟带之势谨志疆域形胜第十





　　钦定四库全书
　　钦定盛京通志卷二十四
　　疆域形胜
　　盛京统部
　　疆域西南至
　　京师一千四百七十余里　东至海四千三百余里西至山海闗八百余里直永平府界　南至
　　海七百三十余里　北至黒龙江外兴安岭五千一百余里俄罗斯界　东南至锡赫特山【国语锡赫特牲畜短少之谓也】二千九百余里朝鲜界　西南至海八百余里　东北至费雅喀四千余里海界　西北至西结台六百九十余里防古奈曼界
　　大凡东西广五千一百余里南北袤六千八百三十余里东南至西北二千六百九十余里西南至东北四千八百余里
　　形胜全辽形势地当渤碣之间东包沧溟西连燕代辽河堑其左冷陉屏其右控潢水带龙江俯登莱通松漠广轮周延数千余里西可以入云中抵上谷北可以践龙庭登天山东可以制岛人服新罗百济之属我
　　朝肇兴伊始实维作京重闗巨扄扞衞天府洵足以培
　　帝业之根本壮留守之雄都矣
　　奉天将军所辖
　　疆域东至
　　兴京边二百八十余里吉林界　西至山海闗八百余里直临榆县界　南至宁海南境七百三十余里海界　北至开原边境二百六十余里　东南至镇江城五百四十余里朝鲜界　西南至海八百余里　东北至威逺堡二百三十余里吉林界　西北至九官台边门四百五十余里防古界
　　兴京城守
　　疆域西北至
　　盛京城二百五十里至
　　京师一千七百一十余里　东至纳图们【国语纳地也图们万数也】三十五里吉林界　西至玛哈丹城【防古语玛哈丹有肉也】一百九十里奉天将军所辖界　南至兰河峪一百八十里鳯凰城城守界　北至萨克禅一百一十里开原城守界　东南至李家河十五里鳯凰城城守界　东北至英莪门【国语英莪母驼也】一百五十里吉林将军所辖界　西南至清河城一百六十余里鳯凰城城守界　西北至雅瑚穆一百三十里开原城守界
　　形胜二水环流三闗雄峙
　　发祥胜地
　　鸿业攸基
　　奉天府
　　疆域东至抚顺八十余里抚顺城守界　西至土
　　胡同山七百八十里宁逺州界　南至宁海县红头崖七百三十余里海界　北至白都讷松花江八百七十余里防古界　东南至辽阳州浪子山一百八十里鳯凰城守界　西南至官墙七百九十余里宁逺界　东北至穆棱河【蒙古语穆棱江也】二千四十里吉林界　西北至义州大宁堡四百五十余里边界
　　承徳县【附郭】
　　疆域东至抚顺八十里抚顺城守界　西至辽河一百里广宁县界　南至十里河六十里辽阳州界　北至懿路站七十里铁岭县界　东南至大堡八十五里辽阳州界　西南至新台子七十五里辽阳州界　东北至黒林子八十里奉天将军所辖界　西北至十方寺九十里銕岭县界形胜沧海朝宗
　　长白拱峙浑河绕其西南混同环其东北
　　缔造鸿规实基于此
　　辽阳州
　　疆域自州治北至
　　盛京一百二十里　东至官马山七十五里鳯凰城守界　西至狼烟寨五十里牛庄城守界　南至黒峪八十里海城县界　北至杨家湾六十里奉天将军所辖界　东南至浪子山六十里鳯凰城守界　西南至鞍山驿六十里牛庄城守界　东北至十里河六十里承徳县界　西北至船城六十里奉天将军所辖界
　　辽阳城守
　　疆域东至一堵墙三百五十里
　　兴京界　西至网户屯一百二十里广宁城守界南至生铁岭一百三十里岫岩城守界　北至十里河六十里奉天将军所辖界　东南至分水岭一百九十里鳯凰城守界　西南至新台子九十
　　里牛庄城守界　东北至张起寨一百二十里抚顺城守界　西北至四方台九十里广宁城守界形胜披山带河沃野之地
　　海城县
　　疆域自县治北至
　　盛京二百四十里　东至牛心山九十里鳯凰城守界　西至三岔河六十里广宁县界　南至耀州六十里盖平县界　北至鞍山驿六十里辽阳州界　东南至白土岭六十里盖平县界　西南至大孤山八十里盖平县界　东北至龙降洲八十里辽阳州界　西北至接官堡六十五里辽阳州界
　　牛庄城守
　　疆域东至猪窝岭九十里辽阳城守界　西至八王庙九十里广宁城守界　南至金长岭六十里盖平城守界　北至高丽房身七十里广宁城守界　东南至康家岭一百里岫岩城守界　西南至海一百里　东北至安山八十里辽阳城守界西北至三家子七十里广宁城守界
　　形胜羣山拱绕辽海萦流为南区之要害
　　盖平县
　　疆域自县治北至
　　盛京三百六十里　东至剉草峪一百一十里岫岩城守界　西至连云岛十五里海界　南至李官屯河九十里复州界　北至淤泥河五十里海城县界　东南至大庄河二百四十里复州界　西南至灰洲九十里海界　东北至白土岭八十里海城县界　西北至小孤山六十里海城县界盖平城守
　　疆域东至魏家大岭一百五里岫岩城守界　西至连云岛十五里海界　南至鸣珂岭三十里熊岳城守界　北至金长岭七十里牛庄城守界东南至哈什玛岭九十一里岫岩城守界　西南至望海寨三十里熊岳城守界　东北至白土岭一百里牛庄城守界　西北至青堆子七十里牛庄城守界
　　熊岳城守
　　疆域北至
　　盛京四百二十里　东至毕哩河一百二十里岫岩界　西至兎儿岛二十里海界　南至永宁监六十里复州城守界　北至鸣珂岭三十里盖平城守界　东南至归化堡一百余里宁海城守界西南至五十寨五十余里海界　东北至十道口四十余里盖平城守界　西北至深井子三十余里海界
