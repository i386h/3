<!-- { "loadSidebar": true } -->
　　山庄小驻时新荷叶叶栁丝丝水芳巗秀清凉地殿角薫风正午吹
　　沼鱼囿鹿正鲜肥供
　　膳乗凉试歩围恰喜前峰吐华月玉骢馺娑入林霏
　　水槛风轩八面疎洞天福地景标初
　　披章
　　召对仍无息
　　较射裁诗更课书
　　名王衮绣効鳬趋杂伎看驰六尺驹敎上
　　御床
　　亲奠爵推心柔逺示
　　神模
　　曲水芳园展緑荑锤峰月上幔城西银花散作千林锦寳界平铺五色泥
　　新秋晓发众情谐西出中関景物佳
　　帐殿披帷迎逺岫四宜居是读书斋
　　伊孙千折路纡廻靣面芙蓉涌翠来驼马嘶车列队平沙万幕此间开
　　除道成梁念苦辛分藩列部
　　迹犹新奈曼敖汉经行地尽是含哺鼓腹人
　　射生逐草旧来闻毳幕氊裘扰塞纷此日山田青不断新畬髙陇力耔耘
　　栁条邉里散千村扳屋柴篱画意存想见
　　陟原荒度处吉林城上瑞云屯
　　窝集【平声】□閜度
　　和銮弥野阹山次第防射得黄罴仰
　　神力围来白鹿奉
　　慈懽
　　龙轩鳯翥卫羣山才指
　　桥陵雪涕澘
　　寳鼎星榆表
　　神树英登伊淢俨仙寰
　　叶赫荒城灌木邉挥戈汗马想
　　当年前屯抚顺多遗迹总是
　　轩皇旧阪泉
　　天柱东擎宿雾销
　　佳城深閟万灵朝
　　翠华甫莅先趋
　　谒诘旦升馨更焫萧
　　王气
　　昭陵龙虎交嘶风二白立秋郊
　　诚孚
　　帝右凝
　　嘉贶不借江淮三脊茅
　　都邑何关守卫牢八纮归
　　命浃春膏图球宗器传东序
　　贝胄雕鞍兽锦
　　王防图成职贡多梯航琛賮歴関河朝鲜译使青骊马蕃部降渠锦背驼
　　土风旧俗戒浮夸豊镐遗规百万家坤厚积髙本长白星潢源逺接松花
　　鲐背扶擕傍
　　御床酺筵起舞荷
　　龙光万年乐利防
　　先泽弥信周诗颂不忘
　　北镇扶舆拱
　　帝京
　　明禋祗荐驻
　　霓旌回鞭问景探云壑缬树红泉歩歩迎
　　髙咏飞楼笔有灵云澜浩瀚纳沧溟望洋多愧涓流细目齐烟九青
　　扶桑朝霭防京陵
　　圣代鸿图亿载兴讵倚雄関严鎻钥万山环拱海天澄孤竹遗墟暂憇防湍流峭壁野烟浮平防松籁供
　　天藻长共清风万古留
　　绣甸逶迤膏泽深负暄时切颂
　　尧心车篝秸千邨乐祗有勤氏意倍钦
　　萧萧班马有騢驔
　　御顿安营午正三卫士控强能巧中健儿角觗力沉酣行殿清晖月上帘徃还五见玉钩纎
　　宵衣正念寒征苦又课农家瑞雪占
　　朝衣初整拂尘衫
　　奏贺明光乐颂咸日捧
　　瑶笺朱尚湿
　　鸿篇五百袭琅函
　　读
　　御制盛京赋恭防【丁亥】　　　　　　　裘曰修
　　焕乎
　　一赋典章存册府昭垂万禩尊不比词臣东观笔导扬
　　先泽有
　　神孙
　　地辟天开启
　　圣时钟灵长白事多竒鲰生管见何从测试诵生民清庙
　　诗
　　络海包山尽大东指防方夏划鸿蒙风云助力
　　天垂象
　　冩入淋漓墨沈中
　　万世丕基有自来不防耕战
　　帝图恢就中仁义堪为守【拒符瑞之难谌信仁义之堪守　　御制中赋语也】前圣心传片语该
　　仰识
　　防余下笔亲土风原是数家珍禽鱼草木
　　防晖及物物都归
　　大造春
　　借甚三都与两京铺张绮绣戞瑶瑛须知
　　云汉为章处不向行间字里争
　　研练曽闻费十年请防
　　天笔似飞仙扶舆灏气同磅礴倾倒词源万斛泉翠华两度上
　　陵还未得追趋
　　豹尾间不是此番身奉使一生虚愧清班








　　盛京通志卷之一百二十六
<史部,地理类,都会郡县之属,钦定盛京通志>
　　钦定四库全书
　　钦定盛京通志卷一百二十七
　　国朝艺文【十三】
　　记【一】












　　钦定四库全书
　　钦定盛京通志卷一百二十七
　　国朝艺文【十三】
　　记
　　勅建防国寺墖记【崇徳庚辰】　　　　　　刚　林夫幽谷无私有至斯响洪钟虚受无叩不鸣而况于法身圆对规矩防立一音称物宫商潜运故如来利见迦维托生王室凭五衍之轼拯溺防川开八正之门大庇交防法力维持乎八极慈威鎭摄乎羣魔大智静防灵源普挹
　　圣主道济苍生化隆无外念兹功徳允合瞻依
　　特敕工部遴委喇嘛伯札绰尔吉弼勒图朗蘓相为度
　　鸠工
　　盛京四面各建庄严寳寺每寺中大佛一尊左右佛二尊菩萨八尊天王四位浮屠一座东为慧灯朗照名曰永光寺南为普安众庶名曰广慈寺西为防祝
　　圣夀名曰延夀寺北为流通正法名曰法轮寺各立穹碑
　　永垂来禩铭曰
　　皇图肇啓寳域宏开仰兹佛日跻扵春台雨旸时叙国
　　无祲灾三途靡忒五福斯来
　　银冈书院记【康熈乙夘】　　　　郝　浴铁岭古银州也浴甲午九月谪奉天戊戌五月下岭卜筑扵南门之右方十许亩中为书屋三间前有圃种蔬后有园种花左壁吾卧室也右壁一帯皆吾友连屋而居也屋中造甓床一丈风月之夕吾友毕来登牀趺坐床下钻火烹茶漉酒纵谈名理至夜分不散架揷天下古今图书恣吾友展玩有化人来则焚香晤对参騐竺乘屋后一冈隐然龙卧所谓银冈者也雨后登之见郭外羣山紫翠交冩其北山锦亘西绕而东山迤逦南属簇拥万状中控一背是为铁岭然总维于一线之银冈殆物之鼻祖者乎吾冈下所种桃李皆数度开花而成实矣所举二三子亦裒然冠而似丈夫矣吾归之嵗嵗徳在邜西牕北有杏一株发花数十蓓如蜡撚白梅香色防絶而花枝婉转皆回颈西视是皆不足记独念吾霜天雪夜一灯炳照大静之余彻四壁扵环海晤羣圣扵斯须截然有觉心目为豁于戏非吾银冈吾安得有此一日也非吾
　　至尊又安得有此银冈之一日也泣抚银冈留为书院有踵至吾冈而黙识浴一日之防者浴即近待于数十年逺待于千百世心皎然如一日也
　　封长白山记【康熈丁巳】　　　　　方象瑛康熈十有六年四月望日
　　上以长白山发祥要地
　　特命内大臣觉罗武穆讷一等侍卫兼亲随侍卫费雅什一等侍卫塞防礼等扵大暑前驰驿往五月四日啓行十四日至
　　盛京二十三日至乌拉宣
　　谕镇守将军等召村庄猎户皆无知长白者都綂尼雅罕族祖岱穆布鲁世采猎以老退闲自言祖居额赫额音闻其父尝云猎鹿长白山负以归四日可抵家以此度之长白与额音距当不逺因问额音路几何猎户噶拉达额赫等曰陆行十日水路乗小舟二十日乃命猎人喀喇前导各持三月粮又虑食尽马乏不能归也期将军巴海载米一舟于额音于是噶拉达额赫等由舟觉罗武穆讷率萨布素由陆六月三日啓行经温徳亨河防虎山库勒讷林竒尔萨河温都河布尔堪河纳丹佛勒地方辉发江发河穆敦林巴克坦河纳尔珲河敦敦山扎伦果河几数十处抵额音而噶拉达额赫等亦至葢自江逆溯由呼努瑚河至佛多和河复顺流来防才七日耳十一日发额音一望林莾迷不得路萨布素率旂甲二百人伐木开道十二日悉众行是日萨布素遣顾愫等先后驰报前进约百数十里登一山升树而望遥见逺峯白光片片殆长白山也因留噶拉达额赫等督米珠蚌十四日与萨布素等防密树茂林揣摩开路十六日黎明闻鹤鸣六七声云雾迷漫不复见山乃从鹤鸣处覔径得鹿蹊循之以进则山麓矣始至一处树木环密中颇坦而圆有草无木前临水林尽处有白桦木宛如栽植香木丛生黄花烂漫随移驻林中然云雾漫漫无所见也众惶惑前诵
　　纶音礼甫毕云披雾卷歴歴可覩莫不欢呼称异遂攀跻而上有胜地平敞如台遥望山形长濶近视颇圆所见白光皆氷雪也山高约百里五峯环绕慿水而立顶有池约三四十里无草木碧水澄清波纹荡漾绕池诸峯望之摇摇若坠观者骇焉南有峯稍低宛然如门池水不流山间则处处有水左流为松阿哩乌拉河右流为大小额音河瞻眺之顷峯顶游鹿一羣皆骇逸惟七鹿忽坠落众喜曰神赐也葢登山适七人时正乏食拜而受之回首望山倐复雪雾遂扵十八日南回至前登山高望处一气杳防并不见有山光矣二十一日至二额音河合流处二十五日至阿噜河则额音东流合处也二十九日由阿噜库河厯色克腾图毕赫噶尔罕噶达珲萨满萨克法克松阿哩多观大江险絶处凡九七月二日次乌拉十二日抵寜古塔遍阅防寜诸府八月二十一日还京具疏
　　闻
　　上以发祥之地竒迹甚多山灵宜加封号下内阁礼部议封为长白山之神嵗时享祀如五岳焉夫封山之典肇始唐虞然报祀岳渎非有闗扵钟祥之自也志称长白山横亘千里高二百里巅有潭周八十里南注为鸭緑北流为混同
　　国家龙兴所自然至今无知其处者
　　睿虑周详穆然念
　　祖宗所由兴专官访求备厯险异卒光大典以答神庥其享天心而致灵贶宜哉谨摭原防缀葺为记用
　　志千万世无疆之盛云
　　奉天府文庙志【康熈己未】　　　　梁拱辰尝读班史有曰文徳者帝皇之利器武功其辅也余则以为武功者帝皇之利器所以开治者也文徳所以保治者也武功之所定者逺文徳之所化者深汉唐以来莫不皆然我
　　太祖高皇帝之起于东陲也始以武功定全辽扵学校未
　　遑也
　　太宗文皇帝修建庙学而文敎聿兴
　　世祖章皇帝平定方夏首崇文治改卫为
　　盛京设立师儒以训子弟
　　今皇帝即位多士克生先后继美文明之化日隆而文庙渐起前后京兆以请时兵饷方殷増华有待犹眷眷不忘特
　　谕守臣设法修建至康熈十八年秋拱辰再奉
　　命尹兹土乃奉行前
　　防率二府二州七县之官儒绅士捐俸出财修治之于是圣殿櫺星门暨四周垣墙皆鼎新焉师儒得以瞻仰人士得以矜式岂非武功定而文徳兴乎然予观诗人所言景员之祥发扵殷土生民之庆本扵姜嫄则
　　本朝之肇基必有出扵武功之先者也今也武功已定文敎复兴人才扵是軰出治化扵是休隆矣然予愿司敎者之求其实也夫诗书礼乐非徒以饬容观琴瑟笙簧非徒以美声律要以调习其性情消释其鄙戾使之居家处乡则有孝恭礼逊之行服官莅政则有公忠亷仁之节斯学校为育才之区人士有治平之任不然虽实枚其磨砻閟洫其宫宇亦何益乎若溺扵文辞习扵佻达此又人才风俗所由败壊者不可不豫为防也
　　逰辽阳千山记【康熈壬戌】　　　　张玉书康熈二十一年嵗在壬戌海防削平庆典具举春三月
　　车驾至
　　盛京告成功于
　　列祖
　　三陵毕谒
　　巡莅边塞
　　特敕扈
　　跸部院诸臣留都祗臣玉书叨与侍从自
　　兴京奉
　　命返辔时日休暇将徧厯州邑诹访旧闻防积雨中阻不获逺渉辽阳城南五十里为千顶山迤逦盘互夙擅竒胜望后十日持襆被杖防以行比过辽城获覩
