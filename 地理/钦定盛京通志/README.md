<!-- { "loadSidebar": true } -->
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
<史部,地理类,都会郡县之属,钦定盛京通志,盛京全图>
　　钦定四库全书
　　钦定盛京通志
　　总裁纂修校对诸臣职名
　　总裁





　　御前大臣内大臣署兵部尚书内务府大臣户部左侍郎【臣】福长安经　筵　讲　官　户　部　左　侍　郎　【臣】董　诰
　　总纂
　　礼　科　掌　印　给　事　中　【臣】刘谨之吏　部　考　功　司　员　外　郎　【臣】程维岳
　　满纂修
　　原　任　内　阁　侍　读　【臣】呈　麟
　　原任理藩院笔帖式今授江苏镇江府理事同知【臣】七徳户　　部　　　主　　　事　　　【臣】善　庆刑　　部　　笔　　帖　　式　　【臣】文　海大　　理　寺　笔　帖　式　　【臣】马廷模汉纂修
　　翰　　林　　院　　编　　修　　【臣】闗　槐刑　部　湖　广　司　郎　中　【臣】冯　培吏　部　騐　封　司　员　外　郎　【臣】呉　俊吏　部　騐　封　司　主　事　【臣】杜兆基兵　部　职　方　司　主　事　【臣】赵秉渊内　　　阁　　中　　书　　　【臣】张姚成满校对
　　理　　藩　院　员　外　郎　【臣】巴达尔湖原　　任　　户　部　主　事　【臣】穆　图翰　　林　院　笔　帖　式　　【臣】朝　乐工　　部　　笔　　帖　　式　　【臣】龄　椿汉校对
　　翰　　林　　院　　编　　修　　【臣】冯集梧候　补　户　部　主　事　　【臣】王学海内　　　阁　　中　　书　　　【臣】程　琰内　　　阁　　中　　　书　　　【臣】沈　琨











　　谨
　　奏【臣】等奉
　　勅重修
　　盛京通志恭呈
　　钦定缮冩告成谨奉
　　表上
　　进者伏以
　　璇图出震自东基式廓之模
　　松牖秉干从朔缅厥初之绪景发祥于
　　先叶永懐缔构艰难胪纪实于
　　陪京备见謡风淳古千盘
　　陵寝天成虎踞之形一统山河地是
　　龙兴之旧诹
　　时巡而稽典敬展
　　珠邱订前志以勒书辉腾壁府
　　缵承事钜搜辑体严窃惟周官始载职方班史详登地理洎夫厯代并有专编顾华渚丹陵未显孕竒之迹豳居邰室仅传胥宇之文仰松柏于殷山景亳则图经莫考指枌榆于炎社沛丰则纪述靡闻唐家托系仙聃徒着两京之号宋氏源天水空称九域之书寰宇记不列典章方舆志但笺沿革徧稽曩籍罕征省山与宅之规欣遇
　　右文特阐拓土开基之烈钦惟
　　皇帝陛下
　　徳参焘载
　　治浃登咸广怙冒于九瀛
　　圣人物覩毖几康如一日
　　天子古稀疆索恢纮无间于东西南朔图书统滙全
　　甄乎甲乙丙丁聿追
　　祖
　　宗栉沐之劳如亲风雨爰补志乘编摩之阙重焕丹青惟
　　兹辽沈之
　　造邦伊昔幽营之分壤区神奥环沧海以为池钟毓灵长屹白山而作镇潭涌鸭江之緑万年
　　庆泽方流日华鹊果之朱三姓
　　竒征早定
　　太祖膺配
　　天之景命运盖世之
　　神谟十三甲奋自崇朝九部沙虫尽化廿万人破才五日重闗风鹤遥传江路天寒结氷桥而径度河壕地险逾铁岭以长驱启惎作
　　京千里控建瓴之势雍容议政十亭
　　颁悬魏之章
　　太宗诞育英灵纂承统绪受降幡于海岛立石铭恩平战垒于松山摧枯制胜克锦城而遂收宁逺匪惟燮
　　伐申威获玉玺而用告
　　郊台允协昭华进箓六曹三院绩熙揆奋以交资北伐南
　　俫勲集畏懐之并附
　　列圣规橅建树
　　肇大业而开先
　　熙朝典则贻留嗣
　　鸿猷而率旧焜煌亿防耀遹骏之贞符肃穆
　　三陵萃郁葱之佳气榦耸神榆之荫
　　运啓神功峯髙天柱之标
　　业隆天作嘶风石马腾骧二白犹酣向月雕弧藏弆百钧
　　独重
　　圣祖三临展谒
　　桥山抒霜露之诚我
　　皇四举升馨辽海想风云之盛红桩层设万灵拱卫森
　　严粉堞重修千雉周遭巩固若乃
　　崇坛翼峙
　　太室鼎新文武分功徳之坊
　　清宁肃神只之祀
　　笃恭
　　大政殿廷鸾凤齐鶱
　　衍庆
　　颐和宫掖睢麟嫓美刹奉
　　衣冠之古刑式绍庭阁储典册之珍义符溯涧尊藏瑑玉升秘检而彩映
　　留都彚冩
　　歌风溢绨囊而昭垂奕叶松花江上战迹披图苏子河
　　边欢声捧
　　诏膴原利往威呼偕法喇咸宜蔀屋宁居周斐与额林共穏防霞绷而照读无烦凿壁之明缀拉哈以施工奚啻索绹之俭人文蔚起化成握椠英髦
　　王气盘纡地忆
　　麾戈茂烈际声灵之熙洽资记载之详赅前此已具成书
　　尚多简畧今兹重遵
　　申命尤慎防稽盖防金匮于
　　五朝识
　　伟伐丰功之有自傃
　　翠华于四莅欣
　　湛恩旷典之频加
　　指示发防正譌谬而悬同日月阐扬绳
　　武制声謌而韵叶韶韺惟载笔胥奉
　　圣裁斯裒编克成善本臣等学荒括地才谢研京沗依禁近之班时亲
　　睿训幸预扈随之列备覩
　　鸿仪因故帙以折衷扩新篇为攷索三十七门之按部例以倍而加详一百丗卷之分函数惟赢而更审
　　圣制文増
　　宝録允矣大经大法之遗
　　天章体次
　　纶音烝哉
　　丕显
　　丕承之慕涧瀍旧卜特
　　骏烈于无前
　　郊
　　庙新厘具饬隆文于有秩纪创兴之
　　宫阙俨对
　　尧阶志僾见于
　　寝园恍依
　　轩鼎星土井疆之缕载刋正方隅山川城郭之条分铺张挞伐继闗邮而有津渡遵道悉就荡平排戸籍而及赋征諴民均臻乐利官隶云师之掌廨宇列眉士观璧水之光科名题额军容増制重边方戊己之留屯官绩传徽兼胜国甲申之
　　锡諡人物表龙蒸之彦并采辽金祭祠尊
　　凤防之临广罗山海忠孝旁摭女史隠流类综仙经风俗呈图家尽敦厐之习珍腴着产壤皆清淑之滋疏往迹而援古证今语纠夸大附琐闻而传疑示信説佐瓌奇逺撷文苑之华近第词臣之颂凡此支分派别总归纲举目张谨按以课程暄寒屡易勉増华于踵事体例从新钜细禀承牋素分披
　　乙夜后先告蒇汗青再构辰年伏愿
　　颁惠艺林芬书库笃苍牙之庆祚绵于
　　陟降舟瑶光赤玉之编瑞衍夫云礽瓜瓞
　　燕贻益懋无忘二南七月之诗彪炳长悬讵止通邑大都
　　之布【臣】等无任瞻
　　天仰
　　圣激切屏营之至谨奉表恭
　　进以
　　闻





　　钦定四库全书
　　钦定盛京通志
　　凡例
　　一
　　盛京为
　　王迹肇基首隆
　　谟诰谨稽
　　五朝实録
　　圣训
　　诏谕碑记诗文冠列卷端我
　　皇上觐扬
　　光烈四诣陪京
　　闿泽覃敷
　　大文弥耀谨志
　　圣制
　　纶音
　　天章弁诸志首以昭
　　作述之隆
　　一考卜
　　兴京迁都辽沈为我
　　朝丰镐遗规至若
　　坛
　　庙
　　宫殿
　　山陵创制典礼严重谨稽
　　实录及防典诸书详志京城
　　坛
　　庙
　　宫殿
　　山陵各一卷以彰规制
　　一志星野当辨其傅防建置疆域当纠其譌谬山川城池当考其方隅今遵
　　防订正悉载
　　国语旧名并恭录
　　开国战迹其疆里逺近谨遵
　　钦定舆图详核胪识
　　一旧志闗津于吉林黒龙江邉门多所阙略户口田赋于旗田官庄园塲赋则亦多疎漏兹悉详订増所未备
　　一志职官次官署以専职守志学校次选举以简才良至
　　畱都重地武备尤要分营列戍规模宏逺谨増志兵
　　防
　　一志名宦以彰治行志人物以励材能旧志于辽金宗室俱不载又但志辽沈不及吉林黒龙江未为该备今悉増入并遵
　　钦定辽金史于旧譌姓名详译改正至
　　开国功臣事迹谨遵
　　国史传按其于
　　盛京有治行战迹者一一胪载其事在入闗以后者
　　详见
　　国史及八旗通志兹不备录
　　一忠孝节义所以防顽立懦风示百世至文学隠逸流寓方伎仙释列女皆足以资采访验风教悉志如例
　　一祠祀有闗祭法
　　翠华四莅辽浑诸河特建专祠古刹精蓝亦多搜辑谨志祠祀又古迹旧志繁简失当兹详考史传分郡县名胜各以类次间加辨正以期核实
　　一奉天风俗淳朴有上古遗风物产丰饶为九州上腴兹博稽前史谨遵
　　钦定满洲源流考详晰编纂志风俗物产并旁采异闻
