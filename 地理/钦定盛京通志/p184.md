<!-- { "loadSidebar": true } -->
　　赐祭葬諡忠勇子六人华善琳珍俱知名华善官至将军防守镇江殁后镇江人思其徳建祠立碑华善子文炳仕至杭州副都统亦有政绩和济格尔防古乌噜特人正白旗汉军天命七年大军围广寜城偕守备石廷柱来归授叅领十一年从征囊努克栋奎皆有功天聪三年侦明兵于蓟州五年败大凌河城援兵断其樵采崇徳三年从征明至山东屡战皆防五年击破松山歩兵杏山骑兵六年明总督洪承畴援锦州驻军松山一再犯我师复自松山分踞髙桥三台和济格尔力战败之七年攻克塔山杏山二城畧功授骑都
　　尉加一云骑尉先是分汉军为四旗以和济格尔为镶白旗副都统至是分为八旗改正白旗副都统遂为汉军正白旗人八年从攻寜逺克中后所前屯衞二城顺治元年晋世职为三等轻车都尉三年卒子巴图袭
　　徐大贵正白旗汉军初任佐领兼工部理事官崇徳五年从围锦州屡败松山杏山援兵是时明总督洪承畴驻军松山分兵踞髙桥南三台大贵攻克之既而明兵千余乗夜犯我营率所部力战斩二十余级七年从克塔山杏山二城授云骑尉世职八年从克中后所前屯衞二城晋世职为骑都尉顺治元年擢副都统从征山西定太原勦流贼李自成于延安大破之二年从豫亲王多铎平定河南江南晋三等轻车都尉三年迁刑部侍郎兼副都统如故七年驻防杭州九年偕平南将军金砺勦闽贼郑成功时成功踞海澄以众三十余万防漳州大贵督兵进击殱贼三万余遂攻海澄贼扼隘拒战连破之晋世职至一等轻车都尉加一云骑尉十二年晋爵三等男先是明鲁王朱以海据舟山既败走依成功成功乗其赴南澳遣人沉之海而其诸将阮思陈六御等愿留为成功用及是思等引众防舟山大贵从大将军伊勒徳征之十三年进兵定海思等以战舰二百余迎战败之望江再败之衡水洋思六御授首遂复舟山十四年引疾乞休加太子少保致仕寻叙复舟山功晋爵二等男康熙十八年卒
　　赐祭葬諡勤果
　　马国柱辽阳人正白旂汉军天聪八年举人入直内院崇徳三年授都察院理事官顺治元年巡抚山西时甫平大同忻代太原遂以次定汾州平阳潞安泽州胥安辑之而境内土贼螽起乃馘阎汝龙于阳曲防髙九英于岚县勦梁自雨李俊于
　　交城阳曲山西悉平擢宣大总督迁江南江西河南总督檄兵会侍郎鄂屯俘斩安庆土贼冯洪图及其党将懋修钟武防江西总兵金声桓据南昌叛贼将潘永禧突犯徽州遣官兵撃郤之复遣副将杨捷等克复都昌擒伪尚书余应柱乗胜趋武寜击败贼党邓云龙等未防广东叛将李成栋犯贑州大破其众而声桓已为大军所蹙赴水死江西悉平是时江北诸贼依山结寨诡以奉明宗室名时出刧掠国柱遣副将朱运亨等击英山贼陈元破之于三尖山檄总兵卜从善勦白云梅家英窠诸寨伪石城王朱统锜纠贼五千余由金紫寨赴援击郤之乗胜连破贼寨擒伪总兵孔文灿伪副将方学达等复总兵防提督巴山张大猷勦六安州贼阵斩其渠张福寰应龙防其党王俊籍维伦等江北悉平先是伪国公张名振奉明鲁王朱以海窜舟山伪侯吴凯踞大兰山之国柱寓招凯凯与伪伯顾竒勲伪将军姜君献伪总兵陈徳芝等来降名振势遂孤盖顺治六年事也是年秋江南河南州县雨雹伤稼请履勘蠲防之复请改南京国子监为江寜府学并报可九年福建贼张自盛窜入江西大觉严檄提督刘光弼防闽兵合勦自盛就擒十一年名振由海道屡犯崇明刘河吴淞遣总兵王璟副将张思达等率水师分击之连败贼于靖江防兴燬其船名振逺遁入海寻湖广贼頼龙等犯江西国柱与湖广总督祖泽逺会师捣其巢于桂东获頼龙等斩之累加太子太保以年老致仕康熙三年二月卒
　　赐祭葬如例祀江南山西名宦
　　宜永贵辽阳人正白旗汉军任佐领兼防领崇徳五年从围锦州以礟攻克凉马山等处六年复围锦州战松山克髙桥南三台七年以礟克塔山附近各台及其城叙功授云骑尉世职八年攻克中后所前屯衞二城晋骑都尉顺治元年任兵部理事官二年从征河南追败于潼闗又从征江南进克扬州破敌战舰斩馘无算六年为临清总兵大破土贼杜全张文齐等于朝城濮州皆授首九年任都统寻授仓塲侍郎晋世职一等轻车都尉十一年授南贑巡抚攻伪都督许胜可兵于罗汉岩擒斩之十三年调福建防海冦郑成功率众猝犯福建薄城下时官兵俱赴漳泉徳化永春守城单弱永贵力疾登陴拒守乗间出城斩俘不可胜计贼锋顿挫一月围解康熙四年致仕寻卒
　　赐祭葬如例以追叙福州全城功加至三等男
　　蔡士英锦州人正白旗汉军顺治元年以佐领从入闗山东土贼康玉环及招抚山西攻克太原皆有功三年随征浙江定福建六年征叛镇姜瓖复朔州及汾州府九年以右副都御史巡抚江西广信土贼杨文吉安土贼刘京等悉平之士英奏请豁江西勘实荒田免逋赋五十八万有竒免缺丁五十九万有竒又请减瑞州浮粮十万余石袁州粮率每亩浮一斗六升有竒士英请减之视新喻九斗三合为定额以苏积困疏上皆报可民甚徳之十二年晋淮安漕运总督兴利除逺近悦服晋兵部尚书康熙四年卒
　　赐祭葬諡襄敏祀江西淮安名宧所着有抚江集督漕奏
　　议
　　于时跃广寜人正白旗汉军顺治二年任江南合肥令迁河南懐庆守擢分守河南道土贼刘芳等平之八年任陜西按察使聴断明允案无积牍一时有于不落店之謡驻防兵扰民时跃一绳以法驭吏尤严所属无敢受赇者十年巡抚广西时李定国等拥朱由榔尚盘据云贵朱盛浓等应之时跃至斩贼无算阵擒盛浓十四年孙可望防定国窜入云南南寜太平等六郡尚为贼党所据时跃筹兵画饷亲督师进六郡以平十八年擢广西总督伪徳阳王朱至濬窜入安南时跃遣使招抚至濬等投城加都察院右都御史康熙二年卒于官
　　赐祭葬如例祀广西名宧
　　夏一鹗奉天人正白旗汉军顺治三年知江南常州府时山湖薮泽尚多伏莾一鹗悉心劳来威惠并着盗贼皆为良民寻转江寜知府及江西分守道八年授江西巡抚江右境土初定政多秽浊土地荒芜一鹗防劾贪吏二十余员吏治澄肃请厘钱粮户口招集流亡开垦荒地给还官产安揷明朝废冡期年政务具举明翰林傅鼎铨等受伪职聚众为乱徃来福建江西一鹗调兵分路夹击追至福建斩级万余生擒鼎铨并伪总兵杨起龙等又九仙山贼首陈九思宜黄贼首曾明等负固山寨出没为防一鹗抚兼用分地设防贼党先
　　后就戮境土悉安嗣卒康熙十七年崇祀江西名宧祠
　　闵三元正白旗汉军世居锦州顺治初随入闗五年授河南鹿邑令为人亷明有才畧时邑新垦粮多诡寄力为厘正由是赋役均而国课增官署学宫皆毁于兵燹三元一一创立规度稍备鹿邑自黄水汜滥后旧沟淤壊三元徧阅境内相其髙下询览旧迹共开渠增培使潴水之区悉达于河邑北枕涡河为患三元増筑堤防防永无冲决在任五年百废具举及去任士民道遮攀留立碑以记卒祀名宦
　　金培生奉天人正白旗汉军顺治初任陜之潼闗道时闗中防乱初定民未安集草窃乗时间发培生筑城浚隍兴教化励风俗严保甲劝开垦着有治绩及卒入祀名宦
　　王宗圣奉天人正白旗汉军顺治中知江南之舒城令详慎明决吏不敢欺而狱无枉纵案无积滞邑当兵燹后安辑流亡惠威并着吏民咸深感戴卒祀本邑名宦
　　迟日巽广寜人正白旂汉军顺治七年知山西觧州之夏县时叛镇姜瓖余孽犹潜伏山林日巽练乡勇躬徃督战殄之胁从者赦之俾得复业又力请蠲积逋减役省徭夏人始苏
　　崔宗人奉天人正白旂汉军顺治十二年知江南常州府惠贫弱抑豪强发摘奸伏吏民惊若神明十三年大军征闵驻郡时有逰骑逐妇女二人溺死宗泰即白诸将军按法治之麾下肃然民得安堵卒祀名宦
　　石文晟奉天人正白旂汉军康熙中知山西平阳府时嵗饥方有造船运米役上官又令民输草三十五万束于大同文晟请就近收买罢之又言赈饥煮粥止便少壮能就食者老病妇孺且坐毙请散赈官亲厯山僻安户给之全活无算康熙三十三年巡抚云南豁达多才畧为政务举大纲先是云南屯赋仍前明旧额科重赋繁军民病之又晟疏请减十之六又请增乡试解额以振起人文士民无不敢戴及调广东巡抚尤多惠政粤人思其徳祀名宦
　　于翔汉奉天人正白旂汉军康熙十三年知陜之陇州先是逆藩吴三桂遣伪将军元攻陇州前
　　官翁世庸被报城防未几大军克复陇州贼西遁复绕踞闗山顶塞路守险总督哈占等卒兵屯咸宜闗相持不下翔汉供亿弥年人民安堵擢鳯翔知府休养疮痍人頼以安
　　蔡敏荣士英子正白旂汉军康熙十九年授绥逺将军同诸军恢复云南贼平后改授云贵总督时逆氛初靖流离载途敏荣招抚散亡给牛种劝耕作流民渐复业奏上筹滇十疏设施各有条理滇人徳之
　　余三级正白旂汉军世居辽东初任湖北黄州府同知转武昌守秉公持正修举百务才能肆应事集而民不病厯任山东按察使尢亷明平允不狥情不枉断及转广东布政使清操弥着公署中饘粥宴如也卒祀湖广名宦
　　蔡毓秀奉天人正白旂汉军康熙十六年知浙之奉化县值嵗暮乡民以逋课治狱者数十人悉放还家约以新正完课民感泣如约邑有盗魁二人行刼横州里毓秀擒磔扵市积匪敛迹请免运众役兵米民累得苏舆诵徳之
　　遅维坤广寜人正白旂汉军康熙十九年知山东聊城县寛严皆中节公暇即诣陇亩劝民力作兼谘访时事长幼皆得尽言故所兴革皆切中利阖邑大治寻卒于官祀名宦
　　杨宗仁奉天人正白旂汉军康熙中由甘肃阶州知州迁临洮同知监兰州镇逺桥商税正额外一无羡余值嵗敛请发仓赈饥减税额招流亡上官有疑狱辄付宗仁一讯即决郡多盗有老爪贼尤为民害因谳他狱得百余案皆穷治捕置诸法盗风顿息
　　滕天绶辽阳人正白旂汉军康熙二十五年知陜之汉中府练达精敏公廷清暇尝言政以富教为本爰修复庙学仓厫防民知务本汉南素绕水利天绶相视地形筑堤建闸启闭有期蓄泄有界自是争端永杜灌溉之利垂诸永乆卒祀汉中府名宦
　　董学诗辽阳正白旗汉军康熙二十六年知山西懐仁县年少精敏待士抚民咸得治体在任三年治行为当时最
　　刘民瞻正白旂汉军康熙二十八年知山西沁州值嵗荒设法赈救全活无算陞平阳府同知累陞至直正定知府并着贤声后崇祀沁州名宦罗文瑜正白旂汉军世居广寜顺治乙未进士授山东曹县令弱莅任即能发奸摘伏奸宄潜踪待士和而有礼御下寛而不縦时文量官地立法详宻弊清而人不扰寻擢济南守卒祀曹县名宦
　　罗文现正白旂汉军世居广寜康熙三十五年擢汝南道励士习劝耕农招垦荒地饬严保甲盗息民安聴讼详慎锄强除暴每冬月捐俸施粥全活无算崇祀名宦
　　白璧琛奉天人正白旂汉军康熙五十一年擢粤之广南韶道墨吏望风引遁江湾向为奸薮璧琛至任设法灭之西山猺獞相鬭单骑厯险谕降之嵗朝祷雨輙应转荒为丰民咸颂之
　　正红旗汉军
