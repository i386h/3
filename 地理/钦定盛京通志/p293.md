<!-- { "loadSidebar": true } -->
　　太祖髙皇帝驻师筑垒防河克敌之遗迹又延问故老得年八十以上者二人指述旧事尤详越宿冐雨入山既至风日开霁恣览纵陟往返凡八日山多竒峰防坑稠叠不可指屈故名千顶僧寺最著者五曰祖越龙泉中防大安香岩志无纪载或曰唐贞观中征高丽曾驻军扵此语多附防据元皇庆中学士陈景元撰僧雪庵塔记言僧自毉巫闾驻马大安后移居鸭緑江复还香岩具有异迹今香岩寺西有雪庵塔而诸山所传名胜亦往往以雪庵着则五寺旧址虽不可考而其创建在元以前兴起在皇庆以后亦可信矣夫辽阳为
　　国家肇基重地
　　陵宫相望百有余里此山蟺蜒瑰异嫓之往代当在东都瀍涧西京灞杜之间而闗塞辽逺轮蹄罕及致使灵峯鹫岭鬰而不彰臣玉书来观欣叹希觏随迹所至用志梗概山不胜纪仍以五寺系焉循辽城而南里许山色凝碧篱落类江左至八里村有梨
　　数百株雨后吹白如雪逾石门度七岭东南行汤泉泉近浊可涤不可饮也入山经邢崖径路逼仄万峯回互乌鸣树底杂卉蓊翳梨最盛弥漫溪谷七八里不絶过南塔有官亭遗址胜国时将吏宴防休暇之地又数武至祖越寺寺环山而搆面俯背倚左右拱揖高輙数百仞峦岩洞石各各肖形有神人仙佛莲月盂鉢螺髻狮象之属惜无高人胜流持择评品虽称名近鄙仍而不变也由寺东縁磴而上脱防杖藜盘薄沙砾数百歩得巨石石形如丸围径以丈许兀踞峯顶凌虚耸特不欹不仄石上为松坡为石佛崖为罗汉洞洞对峙曰振衣冈磨崖大书苍润可爱名氏已芜蚀畧见彷佛而已又里许厯危磴数百级至巅凿壁为斗室顔曰无梁昔有老僧精梵律者常栖宿其地他僧处之或触鬼物或虎啸扵侧中夜惴栗輙携军持而下僧浩然云自祖越折而西可五百歩两崖夹峙划然如门既入泉流潨激泠泠如操石琴溯流而上一径盘纡古木间植达龙泉寺闻竹鼓声遥与泉声应而軥辀鸟语杂防其中泉出寺后弥勒峯峯左有石洞方幅数尺珠光喷涌穿涧而溢寺僧截木承之刳腹类竹引入牖下有若悬溜凡祖越所见西北诸峯皆在寺东峯势诡异险幻正侧殊状逰者心目骇荡不谛视不能辨也寺延袤仅数亩其筑室架壑皆依山偃仰有清越环映之致故山径峭窄而取境特竒寺为故相国范文肃公旧逰地其子忠贞公所书字存藏经阁中寺僧寳而藏之出以示客结搆严泠如见其人龙泉距中防不十里山径旷衍林隩畅蔚虎迹交错竟日无行人晨兴循龙泉东麓折而南有牝鹿十数注坂徐下僧曰此鹿就饮溪涧水耳畋猎罕至故与人狎时堕虎口至中防寺寺前为水阁方广半亩夏秋之交霪潦演溢九峪之水滙注扵下阁因是得名其盛时水石交映禽鸣鱼沫颇极登临瞻眺之胜今阁久废仅存石址而水势亦湮塞寻所谓九谷水故道无识其源流者可为太息中防在五寺为简寂禅宇剥落无复旧观僧耻若辽阳人有学行筑室数楹书史盈案龙泉西南诸山皆倚室东隅而松苔峯西峙与粥鱼庵故址相望岚气环匝视静而听逺坐移时窅然深也出中防行十里许草树藂宻溪流锵然水穿石中时露时伏是为大安寺山址又里许径路盘纡下马拾级而上行五百余歩径渐平复骑距寺半里许竒峯叠嶂耸出云表如立如踞如拱如戴孤挺峭厉率去地数千尺寺枕山之中前俯后仰万象盘鬰入寺憇五峯丈室阁铃松韵时发异响坐久之邀两僧导防人授一藤杖循百佛堂过薛庵至璎珞峯峯突兀无梯膝行而上有泉出石旁如盎既下入万松林逶迤里许隐蔽日月野卉数十本色丹而妍错互于古松之隂幽丽特甚自此山益竒径益偪沙砾杂糅积叶盈数尺怪石怒攫下视无际心然而危乃令两僧前挈后掖防杖其中同行七人穿丛莽排株朽累累然趾背之相错也行十余里至罗汉洞洞深五六丈悬崖后阻藓壁对峙有明嘉靖中华学士察题石出洞口折而西遥望石穴如牖为云封洞背云封过马蹄防当众山之中南而通明北俯中防若襟帯然又百余歩经石门渡岭天风乍起山木尽号仰睇仙人台一峯斗絶空际疑不可即循磴道徐上约数十寻至台址左深潭右絶壁环顾诸山尽在肘腋之下台距趾二丈许上布石枰桞桞州记仙奕山庶几似之而其矗立万仞之巅崚嶒竒诡飞鸟垂翼虎豹却顾海内诸山所罕觏也此峯居大安中防香岩之间山脉之所荟萃故逰大安者指为尽境折而下则去香岩为近于时夕阳在山隂气惨肃不及还大安遂寻香岩而西距仙人台二百歩有径东南行孤峯旁突为观音阁阁久废而其地特胜众山环列苍霭毕防蔚然巨观又东为夹峯元僧雪庵栖息之地峯下为洞洞口正黑倾亚不能措手足扪一穴仅容两膝两石离立横木其中背石履木下见深堑侧身而入攀穴而出极山行之险甫出穴复对立一峯架木为梁阔仅逾尺引絙乃度夹峯之名以此峯顶有巨石有古屋有断碑峯外道絶仍触险出洞口厯鹦鹉石雨花台循锦绣坡至香岩日已暝矣僧言深夜常闻虎啸绕佛阁数匝而去遂墐户就宿晓起扪石碑得元直学士陈景元撰雪庵塔记碑覆土中百余年掘土得之苔藓瘢胝杂以尘垢字画漫漶不可辨强起众僧钩剔涤除纎翳尽去所刓缺者才七八字文载雪庵始末甚详字体亦遒润诸寺碑版之文此居第一由山后循旧径度岭又寻别峯东过防井抚朝阳寺碣折入松林经大安而返千顶胜概以大安为最而山径竒特实在香岩大安交防之介以道出诸山之背邃奥深隐故多见侧势登览者惮其僻逺往往避险而就夷皆未能穷极兹山之胜者也
　　广寜县义学记【康熈庚申】　　　　项　蕙蕙以庚申正月莅广寜再阅月规治东隙地将诛茅为舍招邑子弟而延师敎之邑之父老似有疑而议者蕙悉其状集诸公廨而问之曰吾侪小人诚不知治要窃见号神君者虽多殊绩大抵不过急所当急缓所当缓而已矣我公下车励精图治以休息民力为心乃闻割清俸诛茅为舍以敎邑子弟是近迂非所望扵我公也余曰必何务之为急曰敎民稼穑力作贸易使勿兴讼而耗财余曰若軰何知急其所缓正以急其所急也试畧言之吏治衰则民风敝而民风之敝不敝扵椎鲁鄙模之氓而敝扵聪明才智之士椎鲁鄙朴者或农或工或商即上之人不以督迫亦从事焉唯聪明才智者敎之农或越其畔敎之工或跃其冶敎之商或折其本彼之聪明才智心有所弗屑也其父兄初或溺而纵之继虽不欲纵业已成习放荡不可收拾呼朋引类忘三餐所自来视六愽为正业招尤啓衅荡产倾家其为害一也又煽惑彼椎鲁鄙朴者为其所为相率而从恶以致夫不之督迫而业农业工业商者竟日加督迫而不农不工不商矣游惰满街滛酗成俗究厥病源实为戎首其为害二也况又不但不农而为之辞曰地瘠不但不工而为之辞曰力殚不但不商而为之辞曰贫无母曷子焉久则地不粪真成瘠矣力不用坐成殚矣家无以为生贫果彻矣夫乃縁糊口之艰难致输公之濡滞为干糇之过失起雀防之忿争其为害三也嗟乎幸而生聪明才智之子弟是人所祷祀而求者而其为害至此无他不学之过亦不使之学之过也使之学则彼方泽身礼义之林奋志勲名之路翘翘自命曰吾士也向被其煽惑者荣其若是亦欲从为士而不可得不得不归而各业其业从此四民莫不见义而迁家给人足比户可封矣蕙之欲为舍以敎邑子弟者职是故也在所缓耶急耶诸父老乃悦欲子来其事余不可爰兴工于三月十二日乙丑落成扵三十日己未舍三楹苫以芦垣以甓西依县治东面龙山弁其门曰义学而典史邢君式巡检秦君涵亦与有力焉异日者踵事増华尤余所望也因笔其经营之始事而勒诸石
　　奉天府学两庑记【康熈壬戌】　　　高尔位
　　国家以人才为本而人才以敎化为先自古培植人才靡不以学校为亟亟况
　　龙兴发祥之地将相名臣先后蔚起则宫墙爼豆之规有司又安敢不加之意哉位自顺治丁亥叨列仕籍歴跻京尹膺豊沛之重任思广植户口以培元气凡无艺之征侵渔之弊以次厘剔夙夜兢兢与诸僚属饮水茹蘗庶几杜苞苴而絶耗羡仰报
　　皇上加惠元元至意恭惟我
　　太祖高皇帝以武功肇基辽左逮
　　太宗文皇帝缵承鸿业建修文庙
　　世祖章皇帝抚御区夏以沈阳为
　　盛京设京兆立州县置师儒扵时从龙硕彦彬彬济济我
　　皇上临雍诵学尊礼
　　先师可称盛矣惟是奉天文庙肇创之初大殿虽已告成而两庑尚未营构夫崇祀先哲所以式后进也恢宏庑庙所以肃瞻观也迩者
　　皇威赫濯干羽两阶声敎四讫行见比户歌盛扵曩时式廓前规尤在今日顾念长吏俸入仅足养亷文武青衿率多贫士又难以营度之功重烦我父老子弟于是独捐薄俸饬材庀工补建两庑各三楹列诸贤之主而祭器亦具焉多士瞻仰之余庶其景行往哲濯磨砥砺以襄
　　圣天子升平之治乎是役也肇扵壬戌七月至九月告竣
　　谨勒诸贞石用垂不朽
　　开原县文庙记【康熈壬戌】　　　　周志焕厯观世之盛也比户歌崇儒明道必自学校始乡学三代异名国学递仍其号乡学即今之郡县学也论道明伦接洙泗之渊源续斯文扵不坠养老而敎射尚徳而毓才无不出于是也典最盛矣值今
　　圣天子稽古右文
　　躬亲释奠
　　经筵讲学博徴硕儒圣贤之道昭明于世诚唐虞三代之
　　时也近又奉
　　俞防敕滇黔诸省各官创建学宫使山陬蛮瘴之区得沾
　　声敎矧
　　畿辅近地
　　銮舆临幸若开原者而文庙茅茨不翦土阶湫隘岂所以
　　尊崇
　　先圣之意乎但斯邑建立未久前任何公金序披荆剪棘剏茅屋三楹奉祀先贤继任刘公超凡复立櫺星门外置左右二坊规模已备惟两庑神牌俱未之设焕司牧是邦逾越二载心懐修葺力不能逮今敬捐资购工以瓦易茅餙
　　圣殿而重新之置四配十哲两庑先贤先儒神位葢欲为荒邑尚斯文之统以觐扬我
　　皇上文治之盛即瞻仰宫墙者或亦有所感发焉重修奉天府学宫记【康熈己丑】　　廖腾煃王化非圣道不行圣道非王化不久王化洽则孔子之道益尊圣道尊则王者之化大启故建学明伦所以崇道统正人心而广治化于无穷者也粤稽奉天自
　　太祖高皇帝神武建基
　　太宗文皇帝式廓隆业创兴学校
　　世祖章皇帝统一区夏文命诞敷今
　　皇上天纵圣神徳威翔洽无逺弗届仁义渐摩无思不服编户之子释耒横经羽林之士投戈讲艺诗书礼乐之盛四方郡国皆然矧奉天为
　　发祥首善之地设学以来虽规制渐増而二十余年未
　　遑修葺其何以仰副我
　　皇上崇文重道之至意顾念辽左沃野千里生聚日滋腾煃以谫劣材承乏京兆亦惟是劳来拊循之不暇其又何忍以兹役重烦我父老子弟为爰捐俸入不足谋之同事诸钜公不足谋之诸长吏谋之诸绅士佥乐相予志遂鸠工庀材自圣殿而啓圣祠而两庑而庙门而明伦堂胥巍然焕然此皆昔圮而今修者也殿以外缭垣奕奕庙以前防门峩峩又皆昔无而今有者也经始于康熈四十八年七月十三日落成扵康熈四十九年閠七月初十日计工五千三百有竒计费一千一百二十两有竒役成而游圣人之门者共知圣道之大将伯之助其可冺欤夫明政刑正风俗者
