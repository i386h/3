<!-- { "loadSidebar": true } -->
　　完顔鼎一名色埒黙字国器完顔彜之从兄也年二十以善战知名贞祐中彜为元兵所虏母留丰州鼎事之甚谨彜在北大帅甚爱之嵗余托以省母乞还大帅以卒监之至丰鼎乃与彜刧杀监卒奉彜母南奔既而失马载以鹿车兄弟共挽南渡河宣宗竒之鼎以世官授都统未几行夀泗元帅府事以彜自随军中事彜皆得预鼎病军中李大和与方城镇防军葛宜翁相殴诉于彜彜知宜翁事不直量笞之宜翁死其妻讼之官彜久繋狱鼎入朝哀宗怪其瘦问卿寜以方城狱未决故耶吾今赦之矣未几鼎卒上闻使驰赦彜曰有司奏汝以私忿杀人汝兄死失吾一名将今以汝兄故曲法赦汝他日汝奋发立功名始知我不妄赦矣彛后卒为良将死于难【色埒黙国语解见忠节卷原作斜烈今译改】刘庆祐锦州人有孝行明昌三年诏赐庆祐绢粟旌门闾复其身
　　谨按金史如完顔苏埒史称其居防庐墓至孝昭然因其死节已载入忠节门是卷不更胪载谨附识其孝行于卷
　　元
　　舒穆噜昌龄兴中人性至孝以庐墓特旌【舒穆噜八旗姓原作石抹今译改】
　　张洪范北京人亲防庐墓三年诏旌之
　　郭全辽阳人防防母哀戚如成人及壮父廷玉又卒倚庐三载啜粥面墨事继母唐古氏孝继母生四子皆防全躬耕奉养四子既长娶妇各求分析全不能止凡田庐器物皆取朽敝者奉继母甘防无乏唐古氏卒全年六十余哀毁庐墓诏旌其门孙秀实大寜人性刚毅喜周人急里中王仲和常托秀实贷富人钞二千贫不能偿逃去数年其亲思之成疾秀实日馈米薪存问又为代偿取劵还其亲后命奴访仲和使归父子欢聚闻者莫不嗟叹又有贷秀实钞多至数千不能偿者尽以劵还之事闻诏旌焉
　　刘廷让大寜人至顺初北方兵起遇乱挈家走避山中有防弟方乳母王氏置于懐贼追急廷让弃其子一手抱防弟一手扶母疾驱得免事闻旌之髙守质沈阳人事亲笃孝诏旌其门
　　明
　　尚忠义州人百户刘雄部军景泰中敌入犯边雄率忠力战雄马中箭死忠以已马授之雄溃围出忠亦幸得免人称其义烈为难
　　兰英葢州军人也成化九年随总兵欧信出塞追敌敌因风纵火军溃信马中箭死英以马授信信乃得出而英遂遇害巡抚李贡作碑表其义刘鼎辽阳人初丧生母嫡母姚氏抚之成化中任鸿胪序班姚氏殁鼎在京师闻讣奔至葬所悲哀庐墓负土筑坟事闻旌表
　　李用广寜人生员治间母张氏卒既葬庐于墓侧晨昏哭奠事闻旌之
　　邵义铁岭人未婚父母皆亡义庐墓三年乡人悯其孝劝之娶妻亲迎毕不入房室复庐墓三年刘定辽阳人父玉任正千户以疾卒定悲哀庐墓事闻旌表
　　吴裕广寜卫人少孤母王氏教育之比长游庠贡于礼部防母疾衣不解带药必先尝母卒裕哀毁惨悴既殡庐于墓朝夕哭泣三年如一日后裕仕至和州判官年八十余卒于家
　　纪刺汉广寜卫人五嵗防母及长父聪病笃思肉乃割股煎汤以进父遂愈六载乃故庐墓三年抚臣书孝行扁以旌其门
　　史璠广寜卫人天性和平乐聴善言母病朝夕侍立病笃益勤苦夜不就枕及母卒行古防礼倚庐中门絶酒肉逺帷薄三年不出给事中贺钦作倚庐记表之
　　文渊葢州卫人居父母丧哀毁尽礼先后庐墓六年仕至陈州知州髙陵吕柟铭其墓
　　李光祖辽阳人父敏以学行称正徳间敏以疾卒光祖三日不食哀毁逾节比庐墓三年
　　程錤广寜卫人太学生母病日侍汤药夜不解衣母转病痢錤闻医者言粪甘滑者不治錤尝之果甘悲号几死母旋卒值邻家失火风急势迫錤抚棺号曰万一不虞与母俱焚耳忽焉风反火灭人以为孝感所致
　　姜节金州卫人父早亡正徳间母周氏病节日夕拜祷因独宿戒酒肉宻刲股和奉母食之遂愈至九十余无恙
　　宫守礼寜逺卫人生员性端谨好古守礼父思问病衣不解带药必亲尝及卒庐墓三年有白雀来巢于墓上事继母尤谨朝夕率妻拜问继母初欲改适感其孝遂止与乡人饮守礼在坐少长莫敢諠哗其风动流俗如此嘉靖间守臣上其事诏旌其门
　　朱国祯广寜卫人父殁居防尽礼力营葬事治坟茔松楸鬰然皆手植也结庐墓侧朝夕哭奠如初比终制羸瘠而死妻刘氏艾年守志抚孤成立同时节孝并称
　　叶洪广寜卫人防孤依母度日嘉靖间母病思食肉麫饼不能办乃佣于人得麫一升又苦无肉遂刲股肉以进母病即愈
　　赵堂广寜人父母先后俱病甚堂刲股进食病咸愈
　　王斌开原卫人母闻氏久病无方可疗斌向土神庙祈祝乃割肋取肝一片煎汤以进母食之病即愈斌亦无恙
　　周显时葢州卫人父爱防子临终以三千金私与之及卒显时庐墓三年终身笃友于之谊若勿知予金事者后官至总兵
　　李庆锦州人官百戸四世百口同居庆年百余嵗人咸重其齿徳同郡张寳亦四世同居一时义之
　　国朝
　　缪鸿业海城人亲殁庐墓知县王沛恂嘉其孝书忠孝节义四大字于学宫之壁而以鸿业庐墓事注孝字下以奬之
　　铁范金字式之承徳县人性至孝母疾笃范金亲侍汤药衣不解带一夕母忽昏絶范金以暮夜难于延医遂割腕肉以进母立苏丁丑范金成进士选庶常授翰林院检讨寻擢江南学政未至卒祁祖西正白旗人素有孝行母殁庐墓三年康熙五十二年
　　旌表
　　王瓒奉天人事亲孝乾隆六年
　　旌表













　　钦定盛京通志卷八十七
　　钦定四库全书
　　钦定盛京通志卷八十八
　　文学
　　北魏
　　辽
　　金
　　元
　　明
　　国朝







　　钦定四库全书
　　钦定盛京通志卷八十八
　　文学
　　【臣】等谨案辽沈山川雄秀文学始于汉王景班史称之而其书不传北魏时屈遵最着自辽祖起松漠辇致晋图书景圣之间文风蔚起逮乎金源人材辈出文物声名彬彬盛矣我
　　国家发祥肇迹覃敷文教
　　留都近地渐被尤先我
　　皇上翠防频临
　　诏广学额士之钟灵毓秀以渐被
　　夀考作人之化其必有日新月盛济济维桢者矣谨志
　　文学第二十七



　　钦定四库全书
　　钦定盛京通志卷八十八
　　文学
　　北魏
　　屈遵字子皮徒河人博学多才艺名著当时归魏太武拜中书令出纳王言兼总文诰赐爵下蔡子【按徒河北史作徒何】
　　辽
　　耶律古裕字休坚六院部人古裕冲澹有礼法工文章统和中为本部太保开防中鞫覇州疑狱称防授啓圣军节度使太平中复为本部太保谢病归俄擢南院大王叹风俗日頺请老不许兴宗命为诗友数问治要多所匡建奉诏与林牙耶律庶成萧韩嘉努编辽国上世事迹及诸帝实録未成而卒年九十【唐古特语古裕梹榔也原作谷欲韩嘉努原作韩家奴今俱译改】萧韩嘉努字休坚纳喇部人少好学弱冠入南山读书博览经史通辽汉文字重四年官天成军节度使徙彰愍宫使帝与语才之命为诗友屡有献纳诏作四时逸乐赋称善诏与耶律庻成録约尼可汗至重熙以来事迹集为二十卷又诏博考经籍情文制度可行于世不缪于古者撰成三卷又诏译诸书有六义集十二卷行世【纳喇八旗姓原作湼剌约尼觧见孝义卷原作遥辇今俱译改】
　　耶律庶成字喜隠防好学读书过目不忘善辽汉文字尤工于诗官枢密直学士与萧韩嘉努各进四时逸乐赋与撰实録礼书修定法令有诗文及译方脉书行于世
　　耶律良字实讷生于干州读书医巫闾山重中补起居注清寜中上幸鸭子河作捕鱼赋迁知制诰请编御制诗文目曰清寜集上亦命良诗为庆防集亲为之序后以功累官同知南院枢密使出知中京留守追封辽西郡王谥忠成【实讷防古语解见名宦卷原作习撚今译改】
　　耶律富鲁字诺延庶箴子重中举进士聪悟好学博通经籍契丹人举进士自富鲁始除牌印郎君应诏赋诗立成兴宗嘉赏顾左右曰文才如此必不能武事防从猎富鲁矢中三兎兴宗竒之转通进父庶箴寄戒谕诗富鲁答以赋世称典雅【富鲁解见黒龙江城池卷原作蒲鲁诺延解见名宦卷原作乃展今俱译改】
　　耶律孟简字复易性頴悟六嵗时父刘家努晨出猎令赋晓天星月诗孟简应声而成父大竒之既长善属文太康初以得罪奸臣伊逊流保州及闻皇太子被害不胜哀痛以诗伤之孟简义命自安及释归诣阙上表请修国史曰本朝之兴防二百年宜有国史以垂后世上命置局编修孟简谓余官曰史笔天下之大信一言当否百世从之茍无明识好恶狥情则祸不测可不慎欤干统中为六部院太保处事不拘文法时笑其迂孟简闻之曰上古无簿书法令而天下治簿书法令岂圣人致治之本乎【伊逊解见人物卷原作乙辛今译改】
　　谨按旧志以耶律学古耶律资忠耶律哈瑠列入辽文学今考辽史三人本传学古保障南京功业昭著资忠哈瑠则守正不阿品谊端正俱未可仅以文学赅之是以移载入本志人物门是卷所载则悉系以文学知名者谨附识其体例于篇
　　金
　　完顔朂字勉道穆宗第五子好学问国人称为秀才宗翰宗望定汴太宗使朂劳军赠贿皆不受惟载书数车而还朂好学能文所撰本国郡望姓氏谱及他文甚众累功封金源郡王
　　邢具瞻字嵓夫辽西人天防二年进士与吴激蔡珪为文章友工于诗词仕至翰林待制
　　杨伯仁字安道伯雄之弟也天性孝友读书一过不忘文词典丽时辈莫及登进士第飬亲不求调天徳二年除应奉翰林文字转修撰世宗时孟宗献发解第一伯仁读其程文称之曰此人当成大名是年宗献府试省试廷试果皆第一号孟四元时论以为知文寻授伯仁左拾遗上书论事改大名少尹郡中豪民恣横伯仁穷竟渠党四境帖然谳馆陶大辟得其寃状县人为之立祠
　　郑子字景纯大定府人防与兄子京时称为鳯毛及冠有能赋声天徳三年廷试一甲三名子聃自负常恨不得居第一人正隆二年海陵以进士第一程文问子子聃少之海陵不恱乃使子聃与翰林修撰杨伯仁宣徽判官张汝霖等同进士杂试子文果第一海陵竒之擢修撰改侍御史京畿旱诏子决囚遂澍雨人以比顔真卿累迁侍讲兼修国史以海陵实録専任之子英俊有真气为文亦然平生所着诗文至二千余萹冯子翼字士羙大定府人正隆二年进士性刚果与物多忤用是仕宦不进以同知临海军节度使事致仕工诗乐府
　　刘仲尹葢州人正隆二年登第后以潞州节度副使召为都水监丞能折节读书诸词乐府俱极蕴借墨梅诗为人传诵有龙山集传世【按仲尹刘祁归潜志又作辽阳人】
