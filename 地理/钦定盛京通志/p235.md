<!-- { "loadSidebar": true } -->
　　宾州【在阿勒楚喀境本渤海城辽史地理志賔州懐化军节度本渤海城统和十七年迁乌舍户置刺史于鸭子混同二水之间后升兵事黄龙府都部署司金史本纪太祖十三年命布呼等攻拔賔州乌舍楚古尔苏来防辽将彻格尔战于賔州布呼败之铁骊王以所部降松漠纪间翁舎展国最小不知其始所居后为契丹徙置黄龙府南百余里曰宾州州近混同江即古之粟末河部落杂处以其族之长为千户统之又契丹自宾州混同江北八十里建寨守御女真契丹国志宋政和五年金太祖攻辽破宾州元一统志上京故县古肃慎氏地渤海大氏改为上京金既灭辽即上京建邦设都后改防寜府京之南曰建州京之西曰宾州又西曰黄龙府又废祥州在宾州西南辽祥州瑞圣军统懐徳县属黄龙府辽史地理志祥州瑞圣军节度兴宗以铁骊户置兵事黄龙府都部署司统县一懐徳县金史太祖十三年乌达布复败彻格尔萧伊苏于祥州东斡珲等两路降又废威州在宾州南辽置亦曰武寜军属黄龙府契丹国志宋政和五年金太祖攻辽取祥威二州进薄益州　按鸭緑江一名益州江则益州实与鸭緑江近当在长白山西南但辽史不言仍渤海之旧今故址无考　布呼解见本卷前原作仆虺乌舎国语解见流寓卷三原作兀室防古语楚古尔苏杉木也原作雏骨室彻格尔防古语解见忠节卷原作赤狗儿翁舎展八旗姓原作嗢热者国语乌达布令买也原作吾都布伊苏蒙古语解见人物卷二原作乙薛干珲国语臭也原作斡勿今俱译改】
　　完顔部【在阿勒楚喀境详会寜府按出虎注金史本纪金之先居肃慎地有混同江长白山混同江亦号黒龙江所称白山黒水是也始祖居完顔部布尔噶水之涯弟博和哩居扎兰至献祖徙居海古勒水始有楝宇之制遂定居于阿勒楚喀之境昭祖耀武至于青岭白山顺者抚之不从者讨之景祖稍役属诸部自白山叶赫图们扎兰托卜古伦之属以至五国之长皆聴命是时辽之边民有逃而归者铁骊乌舍之民亦逃而未归前后愿附者众鄂敏水冨察部特克伸特布水完顔部图们水温特赫部舍音水完顔部皆相继来附又金史太祖进军次辽晦城诸路兵皆防于拉林水遇辽军败之进军宁江州诸军填堑攻城十月朔克其城铁骊部来送款次拉林城以俘获赐将士拜格酋长和索哩以降城　蒙古语布尔噶丛栁也原作防斡叶赫部名原作耶悔国语鄂敏饮也原作干冺冨察八旂姓原作蒲察特克伸特补国语特克伸齐也特布令其望也原作泰神忒保温特赫八旂姓原作温迪痕舍音国语解见人物卷三原作神拜格原作鼈古国语和索哩脬皮也原作胡苏今俱译改】
　　珲春
　　东海窝集部【在珲春城东南凡沿海林木丛茂处皆为窝集明时有瑚叶绥芬雅兰西林赫锡赫鄂摩和索啰佛讷赫那木都噜乌勒固宸穆棱扎库塔东额赫库诸部我】
　　【太祖于丁未嵗至甲寅嵗俱克取其部抚降之详见城池卷】
　　黒龙江境内郡县古迹
　　齐齐哈尔
　　故夫余路【在齐齐哈尔城东南原作蒲与今译改金史地理志夫余路国初置万户海陵例罢万户改置节度使承安三年设节度副使南至上京六百七十里东南至瑚尔哈路一千四百里北至北边界和尔和屯穆昆三十里又金史金之壤地封疆东极济喇敏乌达哈诸野】
　　【人之境北自夫余路之北三千余里和尔和屯穆昆地为边元史夫余路屯田万戸府世祖至元二十九年十月以蛮军三百戸女真一百九十户于咸平府屯种三十年命本府万户呼噜古岱领其事乃于楚勒罕拉林等处立屯仁宗大徳二年拨蛮军三百戸属肇州古万户府止存女真一百九十户依旧立屯为田四百顷国语和尔和柜也原作火鲁火济喇敏厚也原作吉里迷防古语乌达噶次数也原作兀的呼噜古防古语解见本卷前岱有也原作和鲁古解国语楚勒罕防盟也原作荼剌罕今俱译改】
　　黑龙江
　　故黒水府【在黒龙江境内新唐书黒水靺鞨传开元十年其部长来潮拜渤利州刺史于是置黒水府以部长为都督领黒水经畧使其地南距渤海东北皆际海西抵室韦南北袤二千里东西千里地里志黒水州都督府开元十四年置唐防要武徳三年部长突地稽遣使朝贡以其部置然燕州以其长帅为都督总管真观十四年以黒水地为黒水州开元十三年于黒水部落内置黒水军续又以最大部落为黒水府仍以其领都督诸部刺史属马册府元黒水帅突地稽隋末率部落千余家内属处之管州唐武徳初以其部落置燕州以突地稽为总管通考开元十年拜黒水部长帅为渤利州刺史于是安东都防请置黒水府以部长为都督刺史领黒水经畧使】
　　故开元路【在黒龙江境内元史地理志古肃慎之地隋唐曰黒水靺鞨唐初渠长阿固郎始来朝后乃臣服以其地为燕州置黒水府其后渤海盛靺鞨皆役属之人其后渤海浸弱为契丹所攻黒水复擅其地东濒海南界髙丽西北与契丹接即金始祖之部落也金太祖既灭辽即上京设都元初乙未嵗立南京万户府治黄龙府至元四年更辽东路总管府二十三年改为开元路领咸平府复割咸平为散府俱辽东道宣慰司中统三年割辽河以东开元路四年罢开元宣慰司元一统志南镇长白之山北浸鲸州之海三京故国五国旧城亦东北一都防也开元劲健善战习射猎有狗车木马轻防之便木马形如弹弓马四尺濶五寸一左一右系于两足激而行之雪中冰上可及奔马狗车以木为之其制轻简形如船长一尺濶二尺以数狗拽之二者皆于氷上雪中行之　按开元之地元时所辖甚广吉林宁古塔以北皆在其中但元史志云即唐黒水府元一统志亦云三京故国五国旧城则开元路之为黒龙江地面毫无疑义不得以其后徙治开元且因明有开原卫之设遂拘泥以为开兀一县之地始为开原路也又按木马国语谓之逊塔哈狗车国语谓之舍尔赫汉语谓之爬犁今吉林黒龙江境内皆有之】
　　呼伦布雨尔
　　临潢府【辽史地理志上京临潢府本汉辽东郡西安平之地天显十三年更名上京府曰临潢辖军府州城二十五统县十上京太祖创业之地负山抱海天险足以为固地沃宜耕植水草便畜牧金龊一箭二百年之基壮矣金史地理志临潢总管府地名西楼辽为上京国初因之天春元年改为北京天徳二年改北京为临潢府路贞元元年以大定府为北京置临潢路大定后罢路并入大定府路　按辽志上京道有大神淀兴国恵明湖及凉淀为今呼伦布尔尔池库楞湖涞流三面绕京为今乌尔繖河东入曲江则入于松花江也潢水出兴安岭则辽上京之在呼伦布雨尔及车臣汗部界已属可据虽其所辖之府州二十二县十俱有在边外者而临潢既可按图而稽宜志之以补前志所未及并于古迹名胜条下详志焉】










　　钦定盛京通志卷一百二
<史部,地理类,都会郡县之属,钦定盛京通志>
　　钦定四库全书
　　钦定盛京通志卷一百三
　　古迹【四】
　　奉天吉林黒龙江境内明卫所地面考












　　钦定四库全书
　　钦定盛京通志卷一百三
　　古迹
　　奉天吉林黑龙江境内明卫所地面考
　　谨案明时边境其东北尽于开原铁岭永乐初仿唐羁縻州之制设立各卫空名而明实录明防典诸书遂载至四百五十有八卫虽案年胪叙类皆支离附防毫无足据不特明之疆土本无此广逺即其所置各卫大抵传闻约畧好为夸大其辞以耀一时耳防阅
　　实录天命三年我
　　太祖初举伐明谕降抚顺城按今抚顺在承徳县东八十里明人于此设闗其边境止此已可概见且如清河靉阳寛甸诸堡皆近接鹻厰鳯凰等城而东海之窝集部长白山之纳殷路明人未尝稍涉其境又何能越宁古塔黒龙江而悉置卫所
　　程站耶乃当时载笔者强为臆説妄事铺张所谓扣槃之见徒为识者嗤鄙至其对音舛讹不可枚举爰博考山川疆域依义译改并于各卫下分条加案详晰纠正而明实录诸书之不足传信益因之可见焉
　　窝集卫【窝集国语解见吉林山川卷旧讹兀者今译改明实録永乐元年部长锡哈舒什哈进马置窝集卫以锡哈为指挥舒什哈为指挥同知　案汉魏之沃沮元之乌者吾者明之兀者其部族不一而地甚广袤以音与地求之葢即窝集也】
　　【国初名东海窝集部所属有瑚尔哈赫济赫寜古塔等路并详城池卷】
　　窝集左卫【明实録永乐二年置以部长托克托和为指挥同知】
　　窝集右卫【明实録永乐二年置以部长诺海为指挥同知】
　　窝集后卫【明实録永乐二年置以部长彻伯尔为指挥同知】
　　毕哩卫【明实録永乐三年置】
　　锡勒们卫【锡勒们国语解见吉林山川卷有二旧讹失里緜又有二一讹失里木一讹细木今并译改明实录永乐三年置九年以部人哈陞格为指挥使　案吉林城西南八百九千余里有锡勒们河此卫与下哈勒珲卫同置地亦相近】
　　哈勒珲卫【哈勒珲国语解见吉林山川卷旧讹虎尔文又有一讹阿儿温今并译改明实録永乐三年置以部人绰尔布鼐额尔吉纳等为指挥等官　案吉林城西南九百里有地名哈勒珲穆敦有哈勒珲河即温水河也】
　　萨里卫【防古语萨里地弩也旧讹撒力又有二讹撒里今并译改明实録永乐三年置以巴萌等处部人茂义等为指挥佥事　案寜古塔域东北六百五十里有巴兰窝集在混同江北又吉林有巴兰河巴兰屯又有萨里屯当即是也并详山川卷】
　　齐巴噶卫【防古语齐巴噶枣也有二旧讹赤不罕又讹赤卜罕今并译改明实録永乐三年防古部人实尔哈岱尔来朝置卫以实尔哈岱尔为指挥】
　　屯河卫【屯国语解见吉林山川卷明实録永乐三年置　案屯河在寜古塔东北详见山川卷】
　　安河卫【安国语解见黒龙江山川卷明实录永乐三年置　案安河在呼伦布雨尔北七百十里详见山川卷】
　　摩琳卫【摩琳国语解见吉林山川卷旧讹毛隣元史作木隣今译改明实录永乐三年置案摩琳山摩琳河俱在吉林东北解见山川卷】
　　坚河卫【明实録永乐三年置　案舆地志无此河名惟墨尔根城西有纠河音与相近又宁古塔城东四里有延河亦有作商坚河或明人误截称一字耳　延国语解见吉林山川卷】
　　右城衞【明实録永乐三年置以部长哈清阿为指挥】
　　喀穆河卫【旧讹古贲今译改明实録永乐四年置案喀穆河在呼伦布雨尔北三百四十里】
　　塔山卫【明实録永乐四年置以部长达拉齐为指挥　案塔山在开原城东二十五里明时北闗所在又布尔徳库苏巴尔罕山上有塔山皆叶赫国地明时又尝以卫都督授哈达部主葢哈达强时叶赫尝属之耳塔山卫按之当系叶赫之塔山】
　　额音楚卫【额音楚国语解见闗邮卷旧讹兀也吾今译改明实録永乐四年二月置以部长多罗为指挥　案自吉林至宁古塔路程九十里至额赫茂站九十里至额尔楚站额赫茂国语解见吉林山川卷】
　　嘉河卫【明实録永乐四年嘉河等处人进马因置嘉河等三卫　案嘉哈河在吉林西南嘉河或即其地耳】
