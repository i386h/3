<!-- { "loadSidebar": true } -->
　　盛京户部【牙帖多寡无定数州县每年每张徴银一两二钱其通判衙门分上中下三则每年每张一两至一两五钱二两者不等】九年増牙行等税十六年増铺户行户经纪等税十九年税额以三千两为定各城杂税归驻防城守徴收承徳辽阳铁岭无驻防城守归奉天府通判督徴各城守每年两次解送将军衙门惟宁海所收存贮为修理城池之用厯年当税俱系
　　盛京户部徴收
　　雍正十一年
　　盛京城牛马税银四千余两当铺税银三百四十二两五钱【旗员徴收】房号税银一千九百四十五两经纪杂税银六百八十六两【奉天府通判徴收】奉天府属田房税契雍正六年为始尽收尽解无定额又铁岭县杂税五六十两不等
　　乾隆四十五年
　　盛京城牛马税正额四千两盈余银一千余两内除税务监督一年盘费银二百六十两其余盈余银两作为奉天民员养亷之用
　　房号税上行房上铺户徴银三两中行房中铺户徴银二两五钱每年共徴税银一千八百一十二两五钱
　　经纪牙行税上经纪四十六名每名额徴税银二两中经纪一百九十八名每名额徴税银一两五钱下经纪二百九十九名每名额徴税银一两每年共额徴税银六百八十八两
　　盛京本城当铺一百三十座每年额征税银三百二十五两
　　八旗城守税额
　　锦州府城初收税银六百七十余两康熙四十七年税银一千六百余两交与城守尉徴收续増至一千九百余两当铺税银二百八十五两五十四年九官台清河松子岭等处交与山海闗巡收増课银三十两又海上船税向系锦州城守徴收雍正三年熊岳等十一城所收杂税银两定为额数共二千八百四十两零四钱二分四厘当铺税银六百七十七两五钱交与城守尉等徴收嗣后有増无减
　　乾隆八年侍郎双喜奏准各城定额杂税银五千一百零四两零五分十二年凤凰城岫岩城共裁除鱼票税银二百零一两五钱金州城开除鱼票税银八十六两应徴定额税银四千八百一十六两五钱五分乾隆三十五年新添牛庄等处斗秤帖张税银三百九十二两零二分二共定额税银五千二百零八两五钱七分又各城当铺八百三十一座定额徴银一千三百七十两交各城守尉等徴收
　　兴京城一年定额税银四十八两零八分厯年所交税银俱有増无减当税银四十两
　　辽阳城一年定额税银二百七十二两六钱七分厯年所交税银俱有増无减当税银三百一十两盖平城一年定额税银二百二十九两四钱六分厯年所交税银俱有増无减当税银一百零七两五钱
　　开原城一年定额税银一百四十八两七钱九分厯年所交税银俱有増无减当税银二百八十两复州城一年定额税银九十七两六钱六分厯年所交税银俱有增无减当税银十五两
　　宁海城一年定额税银二百二十八两六钱厯年所交税银俱有増无减当税银三十七两五钱熊岳城一年定额税银一百零七两八钱厯年所交税银俱有増无减当税银二十五两
　　牛庄城一年定额税银三百三十两九钱八分厯年所交税银俱有増无减当税银一百八十二两五钱
　　岫岩城一年定额税银三十五两二钱二分厯年所交税银俱有増无减当税银十七两五钱凤凰城一年定额税银二十七两七钱五分厯年所交税银俱有増无减当税银二十二两五钱锦州城并所属宁逺中后所三处一年定额税银二千零四十四两一钱四分厯年所交税银俱有増无减当税银四百三十七两五钱
　　广宁城一年定额税银三百三十二两三钱二分厯年所交税银俱有増无减当税银三百七十五两
　　义州城一年定额税银一千三百二十八两八钱八分厯年所交税银俱有増无减当税银二百二十七两五钱
　　以上各城俱有银钱兼收夏冬二季解交唯
　　兴京开原二城専收银两所有中江牛马二税并各城徴收杂税当税银两钱文俱有贮银库作正开销
　　凤凰城中江税【额设监督一员征收】
　　初收一千二百两雍正七年税额四千八百零六两其税羡二千五百两于雍正十一年准作民员养亷之用乾隆十二年户部议准以正税银二千七百四十五两耗银五百四十九两二项共银三千二百九十四两作为每年定额该监督一年经费银二百两即于耗银项下动支
　　其余羡耗银两作为奉省民员养亷
　　木税
　　旧例呼讷赫河清河辽河太子河爱哈河哈鲁河大凌河小凌河六州河各项木植每十五抽一折银交部原无定额雍正元年呼讷赫河木税交旗官协领一员防奉天府治中徴收每十五抽一备
　　盛京工部之用其十四根照例税银每两三分其清河等处交各地方城守尉防同民员徴收每十五抽一折银并所徴之税俱解交呼讷赫河税官八年新添各河口税徴收尽解无定额凡英讷河老虎峪三处砍木有工部官票厯年所发二十张至三四十张不等乾隆三十年浑河柴河等口旗民木税监督抽分浑河口各商运到大小木植仍十五抽一以备需用其陆运零木照外河口例俱系折抽锦州小凌河辽阳太子河凤凰城爱哈河岫岩城英讷河铁岭辽河开原清河等口俱归商折抽银两解交
　　盛京木税监督转解之部共额徴税银二千五百九十余两嗣后徴收有増无减
　　苇税
　　牛庄所属三道潮沟等四十一处苇塘五十三段自雍正五年定额割苇一百五十五万四千八百二十束十分抽二除与工部编蓆外余苇每束价银二厘共徴银一千四百两零六钱二分
　　吉林各属税务
　　吉林杂税旧志原系宁古塔旗员徴收雍正五年设永吉州交知州管理尽收尽解每年徴收牛马牙当税银一千二三百两不等木税银三百二十余两不等乾隆十二年裁永吉州改归理事同知徴收十六年准将军卓奈奏每年杂税以一千六百五十两木税银以三百七十两为定额三十年将军恒鲁奏定每年杂税徴银一千七百八十两木税额徴银三百七十两田房税契无定额尽徴尽解四十四年将军福康安奏吉林加増斗秤又吉林黄昏烧酒至百斛以上运往他处售者令其纳税未有定额宁古塔杂税有参票之年徴收四百两无参票之年徴收二百一二十两不等乾隆十六年准将军卓奈覆奏有票之年以四百五十两为定额无票之年以二百八十两为定额二十八年将军恒鲁奏増斗秤当店牙行木植等税三十年奏定牲畜牙当杂税有参票之年额徴银九百十二两无参票之年尽收尽解额徴银一百五十八两
　　白都讷乾隆元年裁汰长宁县将牛马税务改归副都统衙门徴收每年一百二三十两不等十六年准将军卓奈覆奏杂税以二百零七两为定额若遇多徴尽收尽解
　　阿勒楚喀拉林乾隆二十八年设税务三十年将军恒鲁奏准额徴牛马税银二百一十两四十四年将军福康安奏添设斗秤当店税银未有定额赫哲骨雅喀乾隆四十四年将军和隆武奏进过余剰貂皮在
　　京城销售者照例由崇文门收税其携往
　　盛京售卖者即在本地令其纳税所收税银俱归入杂税项下报部俟试徴一二年再行定额
　　黒龙江各属税务
　　齐齐哈尔黑龙江墨尔根雍正十二年骡马等税银每两三分无定额乾隆二年将军额尔图奏准于呼兰城设税务二十六年将军绰尔多奏准于呼伦布雨尔设税务二十九年将军富僧阿奏准齐齐哈尔等五处増纳牛羊税自乾隆元年至四十五年所徴税银皆无定额分列于后
　　齐齐哈尔乾隆元年徴税银五百六十一两九钱五分八厘至四十七年徴税银一千零九两三钱五分
　　墨尔根乾隆元年徴税银二百四十五两三钱至四十七年徴税银二百十三两八钱二分零黑龙江乾隆元年徴税银二百五十两零四钱三分八厘至四十七年徴税银一百八十五两六钱六分零
　　呼伦布雨尔乾隆二十六年徴税银三十七两零二分至四十七年徴税银三百八十四两一钱二分零
　　呼兰乾隆二年徴税银一十八两四钱八分六厘至四十七年徴税银四十六两六钱七分零




　　钦定盛京通志卷三十八
　　钦定四库全书
　　钦定盛京通志卷三十九
　　职官【一】
　　盛京官制
　　各属将军所属员额
　　盛京五部员额
　　巡察御史员额
　　内务府各司员额
　　奉天府属州县员额
　　锦州府属州县员额






　　钦定四库全书
　　钦定盛京通志卷三十九
　　职官【一】
　　【臣】等谨案设官分职所以佐治宣猷我
　　国家肇造东陲始有六部八旗之设洎乎永清大定
　　以
　　盛京为发祥重地立将军五部暨镇守防御等员治
　　理详明班聫载备
　　圣圣相承以时损益文武并用庶绩咸熈【臣】等详稽各属
　　员额及厯任姓氏谨志职官第十七






　　钦定四库全书
　　钦定盛京通志卷三十九
　　职官【一】
　　盛京官制
　　太宗文皇帝时始定官制设六部部有承政如尚书有叅
　　政如侍郎其八旗官守各有分属
　　世祖章皇帝抚有中夏定都燕京顺治元年悉裁诸旧制以内大臣一员副都统二员及毎旗驻防章京留守沈阳三年改驻防大臣为昂邦章京给镇守总管印戸礼刑工四曹悉留守之昂邦章京掌焉十年以辽阳为府设知府教授置辽阳海城二县又于寕古塔设昂邦章京副都统镇守之十三年设辽阳府经厯十四年省辽阳府以沈阳为奉天府置府尹改教授为奉天府教授旋设训导【后裁】十五年始复设礼部置侍郎十六年复设戸部工部皆置侍郎与其官属十八年以府尹兼理学政
　　康熈元年复设刑部置侍郎改奉天昂邦章京为镇守辽东等处将军宁古塔昻邦章京为镇守宁古塔等处将军三年以故广宁卫地为广宁府设知府通判教授经厯领锦县广宁县宁逺州是年置奉天府府丞治中通判又添设承徳盖平开原鐡岭四县改辽阳县为州四年改镇守辽东将军为镇守奉天等处将军改广宁府为锦州府移治锦县七年设奉天府司狱十年设吉林乌拉副都统十五年移宁古塔将军驻吉林乌拉留副都统镇守宁古塔二十二年设黒龙江将军及副都统二十九年移黒龙江将军驻墨尔根三十年复设兵部置侍郎于是五部备矣其僚属亦屡増置焉是年设白都讷副都统三十二年移黒龙江副都统亦驻墨尔根三十八年黒龙江将军副都统皆自墨尔根移驻齐齐哈尔四十九年设墨尔根副统雍正元年设宁古塔黒龙江值年御史一年而更三年设阿勒楚喀协领一员四年设奉天稽察御史一员设永吉州泰宁县长宁县俱奉天府移锦州通判于义州五年设熊岳锦州二副都统七年罢泰宁县又设三姓副都统八年设尚书一人总五部寻罢设黑龙江副都统十年増设九官台同知奉天府【乾隆十二年裁】十二年设复州宁海县俱奉天府又设义州县锦州府十三年増设熊岳通判乾隆元年罢长宁县并归永吉州九年设拉林副都统十二年罢永吉州改设吉林理事同知归宁古塔将军管辖二十一年添设阿勒楚喀副都统二十二年改宁古塔将军为吉林将军二十八年裁锦州通判设
　　兴京理事通判三十四年罢拉林副都统三十七年移奉天熊岳通判为岫岩通判兼辖鳯凰城以上前后建置大略如此其文职部曺以下武职协领以下添置裁汰悉于各衙门详载焉
　　各属将军所属员额
