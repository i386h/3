<!-- { "loadSidebar": true } -->
　　白雀园【十六国春秋慕容盛时有异雀素身緑首栖翔东园因改其园曰白雀以表其瑞】甘露殿【十六国春秋慕容皝筑龙城慕容熙复于龙城建甘露殿及景云山逍遥宫连房数百观阁相交凿渠引水为曲光海清凉池】
　　五栁戌【唐时所设在营州南】
　　梳妆楼【在城西北三十里了八石相传辽萧太后建山上九石柱犹存】
　　花儿楼【在城东北四十里所建未详】
　　汉西部都尉治【旧志称古山戎国为汉西部都尉治】
　　废广宁中屯卫署【在城内明洪武二十四年改州置卫初治东闗驿二十五年移置于此又广宁左屯卫在府治西亦洪武二十四年置各领五千戸所今俱废】
　　废广宁右屯卫署【在锦县东南七十里俗讹为牛头卫本元闾阳县之临海郷明洪武二十六年置广宁右屯卫于十三山堡明年移此葺公主塞故址以为卫治永乐中筑城周四里有竒门三又废大凌河千戸所在城东四十里废松山千戸所在城南十八里废塔山千户所在城西南六十里俱明宣徳三年置今废】
　　宁逺州
　　长壍【相传即秦时长城故址又有髙丽长城新唐书太宗使长孙卿毁京观髙丽王建武惧乃筑长城起扶余西南属之海】
　　望夫台【相传姜女望夫处】
　　桃花岛【金史地理志兴城锦州有桃花岛今在州城南海上明初海运泊船处】废宁逺卫署【在宁逺州城内明宣徳三年置全辽志卫与古瑞州锦州接境本广宁前屯中屯二卫地永乐初大宁沦没而虹螺山始入外境于是利州之墟荆条之阳戎马驰驱歳相抄掠总兵巫凯都御史包懐徳上状乃割二州之地于曺庄汤池之北建卫治赐名宁逺统五千户所又于城东五十里别置中左千戸所于城西南三十里小沙河别置中右千户所又废前屯卫在城西南三十里废中前千戸所在城西南一百六十五里废中后千戸所在城西南八十里今俱废】
　　广宁县
　　明辽王府【在广寜城内西北隅明洪武二十五年封辽王于此永乐初徙封荆州府久废按寜献王太祖第十七子洪武二十四年封又二年就国大宁右义州之地在喜峯口外今辽】
　　【宫府遗址又在广寜城中未详何时移此】
　　紫防戌【紫防晋慕容氏始兴之地唐时十　二戌之一属幽州都督府今广寜县北邉】唐垒【明一统志在城南三十二里唐太宗驻兵之地】
　　誓台【在城东三十里相传唐太宗誓师所筑　按唐书髙丽传太宗大享士幽州之南使长孙无忌誓师而广宁乃营州也则誓师不应在此】
　　览秀亭【在医巫闾山西麓其地髙爽可以登览山河之秀故名】
　　障鹰台【在闾山西南第一峯】
　　望海堂【辽东丹王耶律倍所筑倍好读书购书数万卷筑堂闾山之顶额其堂曰望海遗址尚存】
　　辽人皇王影殿【辽世宗建在闾山之东南辽史地理志大同元年世宗亲防人皇王灵驾归自汴京以人皇王爱医巫闾山水奇秀因葬焉中作影殿制度极其宏丽今已无存】
　　凝神殿【在广宁县辽史地理志干州奉景宗干陵有凝神殿又置奉陵县括诸落帐戸助营山陵今废无考】
　　镇东堂【在州城内鼔楼西明巡橅王翺建】
　　广宁路总管府【元史地理志初立广宁行帅府事后迁治临潢立总管府至元六年降为东京路总管府属郡十五年复分为路行摠管府事】
　　废广宁中卫署【在城内又有左卫右卫俱洪武二十七年置初治大凌河永乐元年徙治于此后皆废】
　　义州
　　辽中京宫殿【辽史地理志圣宗常过七金山土河之滨南望云气有郛郭楼阙之状因议建都择良工于燕蓟董役二歳郛郭宫掖楼阁府库市肆廊庑拟神都之制统和二十五年号曰中京府曰大定皇城中有祖庙景宗承天皇后御容殿城池湫湿多凿井泄之人以为便大同驿以待宋使朝天馆待新罗使来賔馆待夏使金海陵贞元初改辽中京置北京】
　　钓鱼台【在北门外明一统志给事中贺余筑】
　　鲜卑故庭【三国志魏武帝征辽东涉其地】
　　松陉【旧志营州西北百里有松陉】
　　金甸【辽时其地生金辽史地理志本唐清山县境置金源县　按唐金源县应在喀喇沁右翼界】
　　三座塔【在城西南一百五十里建置之年无考】
　　废义州卫署【在城内明洪武二十二年置今废】
　　吉林境内宫殿官署名胜诸古迹
　　吉林【古越喜地】
　　得胜陀【即额特赫噶金太祖誓师之地国语额特赫胜也噶国语解见吉林山川卷原作忽土皑葛蛮今译改】
　　芍药池【在城西南四百余里有芍药一本脊暮花开烂漫相传乃】
　　【国初时旧植花池甃砖依稀可辨】
　　宁古塔
　　金上京宫殿【大金国志国初城郭散居呼曰皇帝察国相寨太子庄后升曰防寜府建为上京其辽之上京改作北京城邑宫室无异中原州县廨宇制度草创又云皇统六年春三月上以上京防宁旧内太狭役五路工匠撤而新之规模悉仿汴京】
　　乾元殿【金史地理志天防三年建天眷元年更名皇极殿】
　　庆元宫【金史地理志天防十三年建殿曰辰居门曰景晖天眷元年安太祖以下御容为原庙金史本纪熙宗天眷元年八月以京师为上京府曰防宁旧上京为北京十一月以康宗以上画像工毕奠献于乾元殿十二月新宫成二年九月初居新宫立太祖原庙于庆元宫皇统三年初立太庙社稷】
　　朝殿【金史地理志天眷元年建殿曰敷徳门曰延光寝殿曰宵衣书殿曰稽古又有明徳宫明徳殿熙宗尝享太宗御容于此太后所居也】
　　凉殿【金史地理志皇统二年构门曰延福楼曰五云殿曰重明东庑南殿曰东华次曰广仁西庑南殿曰西清次曰明义重明后东殿曰龙寿西殿曰奎文时令殿及其门曰奉元又有泰和殿武徳殿薰风殿】
　　天开殿【金史地理志其行宫有天开殿约罗春水之地也有混同江行宫又太庙社稷皇统三年建正隆二年毁　防古语约罗皁雕也原作爻剌今译改】
　　天元殿【金史地理志原庙天眷元年以春亭名天元殿安太祖大宗徽宗及诸后御容春亭者太祖所尝御之所也天眷二年作原庙皇统七年改原庙干文殿曰世徳正隆二年毁大定五年复建太祖庙】
　　兴圣宫【金史地理志徳宗所居也天徳元年名曰兴徳宫后更名永宫睿宗所居也光兴宫世宗所居也正隆二年命吏部郎中萧彦良尽毁宫殿宗庙大族邸第及储庆寺平其址耕垦之大定二十一年复修宫殿建城隍庙二十三年以甓束其城】
　　皇武殿【金世宗打毬校射之所金史本纪大定二十五年上在防宁府谓羣臣曰上京风物朕自乐之祖宗旧邦不忍舍去后数日宴宗室于皇武殿曰朕寻常不饮酒今日甚欲沉醉此乐亦不易得也宗室故老以次起舞进酒上曰吾来数月未有一人歌本曲者吾为汝等歌之命宗室子弟皆坐殿上聴朕自歌其辞羣臣宗戚皆称万戚】
　　云锦亭【又有临漪亭并金世宗建为笼鹰之所金史地理志在阿勒楚喀水侧正隆时海陵尽没宫庙平其址大定二十一年世宗复修之阿勤楚喀原作按出虎今译改并详古迹二注】
　　翠微宫【北盟防编矩古贝勒寨第三十九程至馆去上京尚十里余翌日马行可五七里一望平原旷野又一二里云近阙去繖葢复北百余步有阜宿围绕髙文余皇城也至门就龙台下马行入宿围朝见即捧国书自山棚东入左曰桃源洞右曰紫极洞中作大牌题曰翠微宫髙五七尺以五防间结山石及仙佛龙象之形殿七间甚壮额曰乾元殿阶髙四尺许阶前作坛方数丈名龙墀】
　　乌舍寨【许亢宋奉使行程録自黄龙府东行二百十里至古乌舍寨寨枕混同江湄寨前髙岸有栁树沿路设行人幕次于下金国太师李靖所居靖累使宋朝此排中顿饮食精细时当仲夏借树防俯长江槃薄少顷殊忘鞍马之劳】
　　八角井【在旧宫东北石甃八角井栏犹存常有光自井出掘之得鉄砧二枚古镜二圆雍正四年井中淘得鋹牌一面镌人姓名功绩】
　　欧孝子里【在宁古塔城东旧志明监生欧某家有妖狐为患有善治者熏死数狐老狐益引党类作祟已魅杀臧获十余人复声言将杀欧某之母屡至危殆欧某割股以进俄闻狐语曰此人割股孝亲天已増其母十年矣遂去不复为患后十年母以寿终】
　　废军民万戸府【元史地理志海兰等路设军民万戸府五今俱废无考】防古屯田万戸府【元史地理志在肇州今无考】
　　黒龙江境内宫殿名胜古迹
　　呼伦布雨尔
　　龙眉宫【辽史地理志太祖取天梯博啰等三山之势于苇甸射金龊箭以识之谓之龙眉宫神册三年城之名曰皇都天显十三年更名上京府曰临潢　按辽金皆有五京金三京在奉天锦州境而辽为东京中京以上京逺在徼外故前志不及或并未能详其处所然考辽史志云临潢府本汉西安平之地故属辽东郡而唐地理志云营州北四百里至湟水湟水即潢水宋薛映所记自中京北行凡三百七十里渡潢水则与唐书同又行凡二百三十里至临潢河则六百里耳合之今日地图则开原广寜之北及白都讷之西北境并契丹故城而上京临潢府当在今呼伦布雨尔车臣汗之间辽志所谓涞流河自西北南流绕京三面则今乌尔繖河也志有大神淀兴国恵民等湖及凉淀则今呼伦池布雨尔池者是也涞水流入曲江则入于松花口也所云潢水则自布雨尔池流出之奎河也其穆固图尔山则昔之木叶山也木叶山近接潢水今穆固图尔山亦切傍奎河而计其道里去开原边外北境视唐书薛映所记亦不殊逺然则辽之上京临潢府固可按籍而得而且宜为志辽东者所必及也故特着于此并为详证焉】
　　开皇殿【辽史地理志天显元年平渤海归乃展郛郭建宫室名以天赞起三大殿曰开皇安徳五銮又于内城东南隅建天雄寺奉安烈考宣简皇帝遗像是嵗太祖崩应天皇后于义节寺断腕寘太祖陵即寺建断腕楼碑焉太宗援立晋遣宰相冯道刘煦等持节其卤薄法服至此册上大宗及应天皇后尊号太宗诏蕃部并依汉制御开皇殿辟承天门受礼因改皇都为上京其北谓之皇城周广顺中胡峤记曰上京西楼有邑屋市肆交易无钱而用布有绫锦诸工作宦者翰林伎术教坊角觝儒僧尼道士中国人并汾幽蓟为多宋大中祥符九年薛映记曰上京者中京正北八千里至松山馆七十里至崇信馆九十里至广寜馆五十里至姚家寨馆五十里至咸宁馆三十里度潢水石桥旁有饶州唐于契丹尝置饶乐今渤海人居之五十里保和馆度黒水河七十里宣化馆五十里长泰馆馆西二十里有佛舍民居即祖州又四十里至临潢府自过崇信馆乃契丹旧境其南奚地也入西门门曰金徳内有临潢馆子城东门曰顺阳北行至景福门又至承天门内有昭徳宣政二殿与氊庐皆东向临潢西北二百余里号凉淀在馒头山南避暑之处多丰草掘地丈余即有坚冰】
　　西楼【辽史地理志祖州天成军太祖秋猎多于此始置西楼后因建城幅员九里门东曰望京南曰大夏西曰液山北曰兴国西北隅有内城殿曰两明内南门曰兴圣】
　　东楼【辽史地理志龙化州兴国军旧称龙庭太祖于此建东楼天祐元年増修东城制度颇壮丽为春时行帐所驻又永州永昌军太祖于此建南楼干亨三年置州冬月牙帐多驻此　按五代史辽太祖建有北楼且诸楼道里与辽史志所载逺近不同今旧志既不称有北楼而三楼又近接一处姑存之以俟闗疑】
