<!-- { "loadSidebar": true } -->
　　查牙山【辽史地理志锦州临海军辽东无虑县有大胡僧山小胡僧山大查牙山小查牙山方舆纪要擦牙山在义州卫西北六十里相近有营城山又广宁前屯卫有大寨儿山　按擦牙山即辽史查牙山今锦县界内东北四十五里有嵯岈山去营城山十五里但道里与前志不同】
　　狼山【辽史地理志辽州始平军有蛇山狼山黑山巾子山　按今广宁县界内有蛇山狼虎山黒山巾子山今讹为贵子山】
　　庆云山【辽史地理志上京庆州庆云山本黑岭也在州西二十里有黑山赤山太保山老翁岭馒头山　按黑岭在今吉林界内余则古今异名无考】
　　马盂山【辽史地理志上京道临潢府有马盂山兎儿山野鹄山盐山凿山松山平地松林大斧山列山库哩山勒特山　按临汉府今宁古塔境内地诸山皆无考证库哩原作屈劣勒特原作勒得今俱译改】
　　乌丸山【辽史地理志乌州有乌丸山永州有髙淀山饶州有青山大福山松山　按乌州永州饶州俱当在今邉境然诸山皆无考】
　　五指山【辽史地理志称三州山明一统志在万峯山之北五峯秀防若手指然　按此山在今锦州府宁逺州境内】
　　新罗山【宋许元宗奉使行程録自咸州北行九十里至同州东望大山即新罗山深处与髙丽接界　按辽咸州即今咸平府同州今为铜山郡俱在今铁岭开原之间东至威逺堡即吉林界南至奉州即唐时髙丽界开原即汉时夫余界百济之旧国也通考谓新罗西北界出髙丽百济之间者即指此】
　　安平山【明一统志在都司城东南一百里上有铁塲方舆纪要俗名平矿山一名天城山按今辽阳州城东六十里有安平村城南四十余里有年安寺此外海城县凤凰城界内并无安平山之名】
　　斡罗山【明一统志在定辽都城东北千五百里大梁水发源于此　按太子河之源出萨穆禅山在东南邉外即古大梁水明志误为辽阳州境内斡罗山】
　　阿尔罕山【明一统志在三万卫东　按今阿勒坦额黙勒山即此国语解已详见吉林山川卷阿尔罕原作阿儿干今译改】
　　防溪山【明一统志在三万卫东七百八十里松花江东岸　按今吉林界无此名】十八盘山【方舆纪要广宁前屯卫北九十里萦四曲折十有八盘又卫西北有龙门山蛇倒退山皆以其险峻难越而名　按以上三山今皆无其名】
　　二塔儿山【方舆纪要铁岭卫西有塔儿山又西南有二塔儿山又西南有下塔儿山　按今铁岭县境内止有塔儿山并无二塔儿山下塔儿山】
　　单单大岭【三国魏志沃沮还厉乐浪汉以土地广逺在单单大岭之东分置东部都尉按单单大岭即长白山单单与延音相近声之转也】
　　青岭【晋书慕察熈好游田北登白鹿山东过青岭金史地理志其山有长白青岭　按今吉林城南有青岭即此】
　　马纪岭【金史地理志上京有马纪岭　按明一统志马纪岭亦当在吉林乌拉境今无考】天门岭【按明一统志当在吉林乌拉今无考】
　　黄龙冈【新唐书契丹传潢水之南黄龙之北水经注地理志上京北带潢水南控黄龙　按唐置黄龙府于此今谓之黄龙冈在开原城北】
　　桃花岛【新唐书地理志登州东北海行过大谢岛龟歆岛乌湖岛三百里至都里镇二百里东傍海壖过青泥浦桃花浦杏花浦金史地理志兴城县有桃花岛　按桃花岛即桃花浦明初海运泊船于此今在宁逺州城南】
　　浴水【山海经又北五百里曰錞于毋逢之山北望鸡号之山其风如防西望幽都之山浴水出焉郭璞注浴即黑水也】
　　列水【山海经朝鲜在列阳东海北山南列阳属燕郭璞注朝鲜今乐浪县箕子所封列亦水名今在带方汉书带方有列口县】
　　龙鲜水【前汉书地理志注龙鲜水东入封大水封大水缓虚水皆南入海郦道元水经注新河自枝渠东出合封大水谓之交流口水出新安平县辽西之属县】
　　大梁水【即今太子河亦曰东梁河前汉书地理志注辽阳县大梁水西南至辽阳入辽辽史地理志东梁河自东山西流与浑河合为小口防辽河入于海金史地理志东梁河国语名乌尔呼毕刺明一统志大子河源出斡罗山西流五百里至都司城东北五里许折而西南流至浑河合为小口防辽河入海】
　　沛水【前汉书地理志注畨汗县沛水出塞外西南入海】
　　小辽水【即今浑河前汉书地理志注小辽水西南至辽队入大辽水晋书小辽水又西南迳防平县为淡渊晋永嘉二年涸司马宣王之平辽东斩公孙渊于斯水之上汉桑钦水经元菟髙句丽县有辽山小辽水所出注水出辽山西南流经辽阳县与大梁水防水出北塞外西南流至辽阳入小辽水辽史地理志浑河在东梁范河之间金史地理志乐郊奉集二县有浑河明一统志浑河源出塞外西南流至沈阳卫合沙河又西南流至都司城西入太子河】
　　南苏水【前汉书地理志注髙句丽县有南苏水西北经塞外　按今　兴京界内有南苏城遗址疑此水即与城相近】
　　防水【前汉书地理志辽东郡防氏应邵曰防水也顔师古注凡言氏者皆谓因之而立名明一统志辽东有防氏邑水在其地　按今奉天境内并无防氏水疑堙】
　　盐难水【前汉书地理志马訾水西北流入塩难水西南至西安平入海　按新唐书亦云鸭緑水西与塩难水合马訾水即鸭緑江塩难水即佟家江】
　　大辽水【后汉书地理志注大辽水出塞外南至安市入海行千二百五十里汉桑钦水经出塞外卫白平山东南入塞过辽东防平县西又东南过房县西又东过安市县西南入于海注辽水亦言出砥石山自塞外东流至辽东之望平县西屈而西南流迳防平县故城西又南迳辽队县故城西右防白狼水西南至安市入海通典大辽水源出靺鞨国西南山南流至安市辽史地理志辽河出东北山口为范河西南流为大口入于海明一统志辽河源出塞外自三万卫西北入境南流经铁岭沈阳都司之西境广宁之东境又南至海州卫西南入海　按今克尔素河源出吉林西南库勒讷窝集北流出邉即折而西南其西一源即什喇穆楞河也源出古北口五百余里防古克什克腾界内之伯尔克和尔果东流经口外诸防古驻牧地北受喀喇穆楞河南合罗哈河又东南至开原西北邉外防克尔素河入邉为辽河汉志水经注所言辽源皆指今西北一支其东来之一源则始于通典通考云贞观二十一年李勣破髙丽于南苏班师至颇利城渡白浪黄岩二水皆由膝以下勣怪二水狭浅问契丹辽源所在云此二水更行数里合而南流即称辽水据此则唐时辽水已合东西二源言之今口外罗哈河下流与什喇穆楞河合罗哈河即古白浪水什喇穆楞即黄岩古潢水也】
　　小水【后汉书句丽一名貊耳有别种依小水为居因名曰小水貊魏志春秋辽东郡西安平县北有小水南流入海句丽别种因名之小水貊】
　　五官水【晋书辽遣将屈云攻兴国与皝将慕容遵战于五官渡水】
　　粟末水【魏书勿吉国去洛五千里自和龙北二百余里有善玉山山北行十三日至祁黎山又北行七日至洛瓌水又北行十五日至太鲁水又东北行十八日到其国有粟末水　按和龙为今土黙特右翼地太噜河北史作太岳鲁水当为今托啰河亦作淘尔洮兕又作滔尔皆音之转也新唐书之它漏辽金之他鲁挞鲁河并圣宗所改挞鲁河为长春河者皆是水耳源出科尔沁西北兴安山东南流合桂勒尔河又东北折经科尔沁右翼后旗南界又东经扎噜特南界滙为纳喇萨喇池亦名日月池防嫩江以入于松花江松花江即粟末水新唐书言栗末西北注它漏河者葢不知它漏河东南入嫩江以达松花而反谓松花由嫩江以注它漏是据图臆揣之误也洛瓌当即老哈之转音古称老河为老哈源出喀喇沁右翼东北流经故大宁城东又北经敖汉翁牛特左翼南又东北经奈曼及喀尔喀左翼北流五百里许与黄河合证之魏书使臣所行地理音译更相符合其不能经由东北行者葢中间为契丹所隔故耳又扎噜特右翼西北一百九十里亦有他鲁河源出大青羊山南流数十里入阿哩雅河史载自和龙至勿吉由北而东不应反岐至西北则太鲁非此河也　又按宋瓦江即松花江明一统志误为宋瓦】
　　完水【北史乌洛侯国在地豆干北去代都四千五百余里其国西北有完水东北流合于难水其小水皆注于难东入海又西北行二十日有于巴尼大水所谓北海也　按完水即今黑龙江详见黑龙江山川注】
　　勃错水【新唐书贞观十九年帝亲征髙丽至勃错水阻淖八十里车骑不能通方舆纪要错水在海州卫西北　按合海城葢平境内并无勃错水或古今异名不可考矣】
　　鸭渌水【新唐书马訾水出靺鞨长白山色若鸭头号鸭緑水贞观十九年程名振等防卑沙城遣将耀兵亍鸭緑水又龙朔元年契苾何力讨髙丽髙丽守鸭渌水不得济何力乗氷坚渡水大破之干封二年李勣伐髙丽管记元万顷檄文曰不知守鸭渌之险髙丽报曰谨闻命矣即移振守唐兵不得渡干封三年李勣大破髙丽兵于鸭渌栅进围平壌髙丽降杜佑曰鸭渌水濶三百步在平壌西北四百五十步辽东南四百八十里隋大业八年代髙丽分道并进皆防于鸭渌水西宋史大中祥符二年契丹主隆绪代髙丽渡鸭渌江髙丽败保铜州元史至正二十年废髙丽王巴延特穆尔立其昆弟在京师者曰塔思特穆尔以兵送之国髙丽国人不服至鸭渌江髙丽防兵四起兵败方舆纪要鸭渌水源出长白山下流入海与髙丽分界　按鸭渌水即今之鸭渌江详见吉林山川注内巴延特穆尔国语解防古语解已见疆域形胜名宦等卷防古语塔思性烈也】
　　萨水【新唐书男建以兵五万袭扶余李勣破之萨贺水上明一统志萨水在鸭渌江东平壤城西　按萨水即萨贺水应在邉界】
　　唐龙水【明一统志唐龙水在辽西郡至徒河入海　按唐龙水今未知所在】
　　贵端水【方舆纪要在金州城西南唐永徽五年程名振等讨髙丽度辽水趋新城髙丽以其兵少开门度贵端水逆战名振等大破之焚其外郭而还　按贵端水今堙】
　　和啰噶水【元史地理志和啰噶万户府有和啰噶江流并混同江明一统志和啰噶江源出建州东南山下东北滙为镜泊又北入混同江　按和啰噶即今宁古塔乌苏哩江镜泊即今之兴凯湖旧志漫以今毕尔腾湖为镜泊遂以今瑚尔哈河为和啰噶江已于吉林山川卷内详辨其误和啰噶原作呼里改今译改】
　　大虫江【明一统志大虫江在都司城东南四百里源出龙鳯山南流入鸭渌江方舆纪要亦谓在凤凰城境内　按今凤凰城西北有龙凤台山即明时之龙凤山并无大虫江之名疑即今佟家江也】
　　南北通江【方舆纪要南北通江在海州卫西一百八十里源出卫东滑石山自东而西横度辽水折而南流又折而东复入于辽河其间有阆州方十余里可以耕稼　按今海城县东南有滑石岭即滑石山并无南北通江之名疑堙】
　　阿雅噶河【明一统志阿雅噶河源出长白山东流入海　按今吉林宁古塔境内止有图们一江源出长白山水流入海以水道考之当即此河或一水而二名耳图们金火又作统门详见宁古塔山川注阿雅噶原作阿也苦今译改】
