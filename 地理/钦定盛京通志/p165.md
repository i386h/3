<!-- { "loadSidebar": true } -->
　　命曰巴图鲁擢都统七年驻防锦州顺治元年从入关破流贼于真定以左翼兵定山东明福王朱由崧遣兵屯徐州击走之寻攻宿迁破清河遂下庐州鳯阳伪官降者百余人获战舰马驼器械无算叙功晋三等子予世袭从征四川下夔州遵义俘斩甚众复征陜西破贼党武大定等川陜悉平四年凯旋卒五年追论战功晋一等子无子以弟阿喇宻袭十二年追諡襄毅
　　库哩姓喜塔喇正白旗满洲初任叅领崇徳六年围锦州库哩统朝鲜兵以从克其郛斩八百余级复败松山北崖军明将纠科尔沁兵突犯我师库哩麾众力战礟伤其手不少却卒破之再战松山多斩获功最七年擢户部叅政顺治三年以户部侍郎督淮安漕四年盐城土寇周文山以八百余人夜袭淮安突入其廨库哩率标兵数十人御之使仆婢传箭助战人皆一当百达旦贼败去追斩八十余级时伪益王朱隆武袭据庙湾城乘间将窥淮安库哩设伏车家桥贼舟至伏发击斩及溺死者无复简精鋭疾趋庙湾贼望风逺窜以次刘庄场诸贼悉平之寻召还京七年以病致仕累加世职至一等轻车都尉兼一云骑尉未防卒
　　赐祭諡僖恪子耀泰袭
　　伯勒赫图姓纳喇正白旗满洲初由前锋校授兵部副理事官崇徳中从睿亲王多尔衮围锦州战松山杏山间分兵畧宁逺并有功擢前锋叅领顺治元年从讨李自成击败贼将唐通于一片石既定燕京追贼安肃望都并多斩获复从豫亲王多铎蹙自成于潼闗二年移师下江南狥苏州击走明廵抚杨文骢获其船二十余从贝勒博洛下杭州击败明大学士马士英兵别将兵狥湖州以云梯克其城三年进师金华战防八歩岭遂分道征明唐王朱聿键于福建平之五年从郑亲王济尔哈朗征湖南时自成余党王进才马进忠袁宗第等降于明大学士何腾蛟分踞寳庆武冈诸州郡六年伯勒赫图率所部兵破湘潭执腾蛟乗胜薄寳庆克其东门进忠引兵来援击败之进忠跳河走仅以身免防下武冈沅州屡败进才宗第兵进定全州七年凯旋得
　　恩赉八年从都统阿喇善山东土寇捣其巢于沂州苍山斩贼渠刘逊张齐搜捕旁近诸山悉馘其渠九年改防军叅领先后叙功并三遇
　　恩诏洊晋一等轻车都尉世职十三年进前锋统领十五年大军分三道讨明桂王朱由榔于云南伯勒赫
　　图信郡王多尼军进兵贵州伪将刘正国迎战安庄卫偕防军统领布伊锡哩击败之追斩正国于响水桥遂济盘江会兵克云南城十六年进攻玉龙闗伪巩昌王白文选败遁斩获无算长驱下永昌渡潞江二十里抵磨盘山伪晋王李定国设伏山谷我前锋既深入伏起伯勒赫图下马据石立连矢殪贼三人贼却将军卓布泰以精鋭继进发火器竞击之贼大渍伪伯窦名望纠渍众扼隘口列栅以拒伯勒赫图率兵破其栅斩名望遂取腾越州由榔定国文选皆分窜去追逐逾南甸而还及信郡王班师伯勒赫图偕都统卓洛留驻云南定国复自孟艮谋入犯约降将髙应鳯为内应以由榔印劄诱元江土司那嵩倡叛伯勒赫图等闻乱驰击贼于磨陇口进围元江拔其城那嵩自焚死斩应鳯于军十八年从将军爱星阿由榔于缅甸防师木邦闻文选屯锡箔江滨伯勒赫图简精骑先发比至文选已毁桥遁遂结筏以济防缅人请献由榔乃以前锋百人往兰鸠江滨取之以归康熙元年还京叙功晋一等男六年辅政大臣苏克萨哈为鳌拜所搆陷坐族诛伯勒赫图其族弟也竟以株连死八年
　　圣祖亲政察其柱追复原官及一等男爵以其子伯尔肯袭十年其子诉陈平云南功前为鳌拜所抑未予优叙得
　　防下部议晋爵三等子
　　赐祭諡忠勇
　　赉塔和硕额驸康果礼第四子也崇徳六年从围锦州击松山杏山援兵有斩获明年冬从征明攻克新城髙阳霸州夀光博兴皆先登身中五创授前锋侍卫顺治元年从讨流贼李自成败贼将唐通于一片石追击自成至安肃望都授防军叅领从豫亲王多铎蹴贼潼关明年下江南攻克扬州取江宁追败明福王朱由崧于芜湖三年从征明唐王朱聿键于福建克汀州五年从征明桂王朱由榔于湖南六年师至衡州战青草桥再战州之南山进师祁阳战大忠桥王公岭屡战道州全州皆捷十一年由榔将李定国犯广东从都统珠玛喇击走之遂解新防围追败定国于兴业横州累功晋三等男十三年擢防军统领十六年海贼郑成功犯江宁偕安南将军达素往比至贼已遁入海明年进成功于厦门以不习水战久无功康熙元年撤师还京坐夺职二年起署前锋统领从征流贼李来亨于茅麓山有功复授防军统领八年擢都统十三年逆藩耿精忠叛应吴三桂自福建犯浙江
　　命康亲王杰书为大将军讨之以赉塔为平南将军赞其军务遣将连败贼金华复义乌诸暨二城进兵衢州大小十余战斩馘无算贼将马九玉遁入闽乘
　　胜破仙霞闗进拔浦城建阳建宁防师延平精忠穷蹙迎降葢十五年十月也先是成功于锦乘精忠乱尽陷漳州泉州兴化诸府叛镇刘进忠复以潮州附锦势甚炽及是精忠既平遂以明年正月统大军锦连破其二十六营复兴化漳州泉州锦走两岛移师潮州进忠降赉塔留驻其地又明年锦遣其党刘国轩陷平和长泰海澄漳平同安惠安遂犯泉州势复振赉塔以所部兵防总督姚啓圣破贼蜈蚣山覆其七营斩七千余级复长泰分兵复漳平平和诸县再破贼万松关十八年贼将吴淑何佑犯长泰击败之迎击国轩于江东桥逐北至太平寨前后斩三千余级十九年复海澄进征松防伪将军陈昌率众降锦走台湾厦门金门相继定赉塔还军广东而三桂子世璠尚据云南乃佩平南大将军印与贝子彰泰分道讨世璠赉塔自广西泗城西隆进抵石门坎地距安笼三十里峭壁通一线贼将何继祖拥众数万营其上自谓扼天险二十年元旦赉塔度贼无备勒军为二一军蚁附上直攻其前一军縁厓出间道击其后贼仓猝不能御遂夺隘口克安笼所城贼复据黄草坝驱象而阵赉塔督兵战竟日鼓勇奋击象反走我军乘之破其营二十二俘贼一千有奇进收曲靖分兵取霑益马龙嵩明会彰泰军薄云南阵斩贼将胡国柄刘圮龙世璠自杀其党线緎开城降云南平
　　圣祖劳于卢沟桥西二十里外
　　行抱见礼二十三年卒
　　予祭葬加祭二次諡襄毅二十五年追封一等男以其于费叶楞袭雍正五年进封一等公以其孙博尔屯袭八年入祀贤良祠九年加公号曰褒绩真柱肯姓扎思瑚哩正白旗满洲
　　国初来归天命元年随征萨哈连乌拉部在行间有功天聪八年授佐领世职崇徳五年从征明围锦州击败杏山松山兵六年复围锦州松山兵来犯刼我巨礟复击败之八年从征明击败明兵于界岭口顺治元年随入关击破流贼二年叙功加世职二等叅领嗣晋三等男
　　觉罗色勒
　　景祖曾孙武功郡王礼敦孙也正白旗满洲天聪十年随定朝鲜进取江华岛敌兵截河尽收其船只色勒率右翼兵径渡遂取其岛以功授佐领世职寻以色勒系武功郡王孙
　　特恩超加一等男顺治初
　　恩诏加至二等子子额尔徳崇徳时从围锦州等处亦以
　　军功着
　　阿布岱正白旗满洲世居叶赫
　　国初来归授备御世职管佐领事在十六大臣之列从
　　太祖破开河乌拉等处有功天命四年征辽东广宁天聪七年击察哈尔十年征朝鲜并在行间厯有战绩锡达理阿什达尔罕长于也初任佐领天聪三年随征明燕京至三河有俘获五年攻大凌河城内兵出战击败之六年随征明入边至大同擒其哨卒及征察哈尔败其伏兵七年袭父佐领世职崇徳元年从征朝鲜破其兵于桃山村三年随征明败明兵于燕京五年随围锦州设伏击败明兵顺治四年任理藩院侍郎仍管佐领事累晋世职一等轻车都尉加太子少保康熙三年卒
　　赐防如典礼
　　玛克图康果礼侄也正白旗满洲父曰昻武事
　　太祖在十六章京之列天命四年从征叶赫先登以功授叅将世职早卒玛克图袭尚宗室公达尔察女崇徳元年随征朝鲜进攻平壤一跃而登防
　　恩赉并加世职三等防领寻卒
　　书裘姓格济勒正白旗满洲早从征伐崇徳四年随征萨哈连乌拉有功九年授佐领世职寻卒以侄伊巴罕袭职顺治时加世职二等轻车都尉从征云南及缅甸等处屡有勲绩
　　满都防正白旗满洲天命四年从征明取抚顺攻连岛湾寨堡先登克之又从克铁岭天聪九年随征阿库哩尼满効力行间崇徳六年从征明围锦州击败松山兵八年征萨哈连乌拉击败之顺治元年从入关败流寇屡遇
　　恩诏加一等轻车都尉世职同旗有猷徳赫以从征西林部及辽东皆有防授二等叅将有伊尔鼐以从征明山东济南有功都尔晋以从征明皮岛有功俱授骑都尉
　　雅布哈姓巴雅拉正白旗满洲
　　国初来归
　　太祖嘉其慕义授为备御崇徳五年随围锦州击杏山及松山兵俱败之八年从征明燕京过浑河连击败明兵至山东攻齐东先登拔其城顺治间累遇
　　恩诏加三等轻车都尉世职
　　噶尔珠正白旗满洲初从征阿库哩効力行间及明兵侵我辉发地噶尔珠奋勇击败之复从征瑚叶部有功天聪九年随征阿库哩尼满等处攻其部落顺治初加三等轻车都尉世职
　　尼罕正白旗满洲天聪三年随征明攻永平先登克其城八年从征乌拉抚降六村寻往卓瓮城击败敌兵叙功
　　赐号巴图鲁授三等叅领世职
　　噶布拉姓扎库塔正白旗满洲初从征萨哈连乌拉以军功授佐领世职崇徳四年复从征萨哈连乌拉以病卒于军其从孙达穆图崇徳八年征明入边屡立战功寻至山东攻平度州先登克之顺治初入闗从征山西陜西皆有功加世职一等
　　轻车都尉兼一云骑尉
　　克彻尼姓库雅拉正白旗满洲
　　国初来归导我兵收服漠北遣往额赫库楞安揷其户口而回及再往适三处村人不服攻克之以功授备御世职又以向导从征奇勒及阿库哩尼满等部加以职三等叅领嗣以追获阿达海加一等叅领子额格什诺崇徳八年从征明宻云及山东新城皆有功顺治初并其父世职加一等男随荪正白旗满洲崇徳三年从征明山东过任邱克之四年叙功加佐领世职子和尔博崇徳六年从围锦州有功顺治初加世职一等轻车都尉图尔赛正白旗满洲
　　国初随征明至遮岭口前驱遇敌击败之顺治元年从入闗破贼将唐通于一片石追至安肃斩馘甚众复追至庆都大败之二年録其功绩
　　瑚什纳正白旗满洲天聪四年从征明攻雕鹗城奋勇先登克之崇徳三年从征明遇燕京至通州河岸遇敌败之又连败明太监髙起潜等军进攻南宫先登克其城五年随征明围锦州刈其禾城内明兵出防首先冲八敌阵直抵城壕又连败明杏山松山锦州兵以功加佐领世职任兵部理事官八年从征明宁逺敌兵出战败之顺治元年从入闗流寇时贼守黄河渡口以兵击破之二年至陜西连败贼复追破其潼闗二营至九公山又败之五年考满称职累遇
　　恩诏加一等轻车都尉又一云骑尉世职
　　布库姓民觉罗正白旗满洲其父胡宻硕事
　　太祖时有嘉哈瑚什者谋逆遣其党持鸩药来献瑚宻硕探知飞马驰奏谋乃败天聪八年追録其功授佐领世职布库袭职崇徳三年征明从攻任邱克其城顺治初遇
　　恩诏加三等轻车都尉
