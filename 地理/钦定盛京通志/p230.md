<!-- { "loadSidebar": true } -->
　　庆云故县【在开原县西南本渤海防州地辽史地理志太祖俘檀州民置檀州俘密云民置密云县于此后改州为祺州祐圣军县曰庆云县金州废县属咸平府元废县为庆云驿元史地理志至元三十年置辽阳路自庆云北至海兰率宾凡三十八驿金王寂辽东行部志庆云县本辽祺州归仁县辽安州桞河县旧韩州也先徙州于奚营后改为县以地近柳河故名之乙亥次韩州州故城在辽水侧常苦风沙移于白塔寨又为辽水所侵移于今柳河县又以地非冲途徙于旧九百奚营即今所治是也丁巳次哈达千戸寨哈达汉言峯也以寨居山下故名戊午次达巴罕千戸塞达巴罕汉言岭也以其通分水岭故名己未防桑阿千戸寨桑阿者孔也寨近高丽旧城故名辛酉次布拉克寨布拉克汉语暖泉也以山间流水一股经冬不氷故名壬戌次奎千戸寨汉言村庄也宿雅塔拉库寨汉言火防火石也癸亥次和勒敦千戸寨和勒敦汉言松山也宿茂摩啰寨汉语木盂子也庚子次博啰和屯千戸寨博罗和屯汉言青城也辛丑次咸平府宿府治之安忠堂辽为咸州本朝初置咸州详□司后陞咸平府己酉宿清安县治之生明堂世传辽时为宿州本朝为县甲寅宿铜山县辽之同州也本朝为东平县焉全辽志庆云县在开原城西八十里有塔存焉方舆纪要在铁岭卫西北五十里　按今开原城西南四十里庆云屯即其故址也又按祺州辽史误棋州今从金史改正　哈达解见京城卷原作胡防峯误解作山国语达巴罕岭也原作南谋懒桑阿孔也原作松瓦孔误解作城布拉克蒙古语解见黑龙江山川卷原作闗罗村庄误解作清河雅塔拉库原作耶塔刺虎和勒敦菓松也原作和鲁夺茂摩啰木椀也原作蒙古鲁博罗和屯博罗防古语解见奉天府山川卷和屯国语解见人物卷原作鼻里合土青城误解作范河今俱译改】
　　铁岭县
　　银州【今铁岭县治唐渤海大氏取越喜地改富州辽史地理志银州富国军太祖以银治更名领延津新兴永平三县金史地理志皇统三年废州省延冿永平二县入新兴徙新兴治故富州隶咸平府元废县仍隷咸平许亢宗奉使行程録离兴州五十里至银州又四十里至咸州明洪武二十一年在今县东南五百里故铁岭城置卫二十六年徙冶于此　按沈州银州秦汉时同为挹娄国地六朝及隋银州属越喜耳下文兴州注云在铁岭县南六十里兴州即挹娄今考承徳县有古奥娄河奥娄即挹娄也铁岭南至承徳六十里此可验矣又唐书渤海传以越喜故地为懐逺府旧志亦云改富州属懐逺府辽之银州富国军窦因渤海富州而改名也沈州今为承徳银州今为铁岭挹娄越喜又何疑乎又按富州属县渤海曰富夀优富辽更富夀为延津更优富为新兴金又改延津为新兴以隷咸平今铁岭县则渤海之富夀辽之延津金之新兴也又有故新兴城在铁岭治东则渤海之优富辽所置新兴县也又永平废县在铁岭东北又按铁岭一县近南者为定理府所统近西者为双州所统】
　　咸州【在铁岭县境汉属乐浪郡唐安东都防天寳中治营平二州之间即此辽使地理志咸州安东军本高丽铜山县地渤海置铜山郡地多山险防盗以为渊薮乃招常平等州客戸数百建城居之初号浩里太保城开泰八年置州治咸平县金史地理志初为咸州路天徳二年陞为咸平府县八平郭铜山新兴庆云荣安玉山清安归仁悉隶焉元仍置咸平府初隶开元路复隶辽东元一统志铜山郡故城在咸平府南咸平秦筑障寨以限要荒汉唐尝置都督府负山阻河控制东土明改咸平属铁岭卫　按明一统志云开原路渤海为上京龙泉府今辽史云咸州在渤海龙泉府南则知非即开元也大金国志许亢宗奉使行程録云自银州四十里至咸州则知咸平在今开原之南铁岭之东北也惟全辽志古迹所载独云咸平县在开原县城东北隅考开元自是古扶余地旧志所谓渤海氏取扶余地改扶余府又为龙泉府是也今辽史既谓咸州本高丽铜山地渤海置铜山郡地在龙泉府南夫云渤海铜山已不得厠入扶余况云龙泉府南而全辽志乃云开原城北可乎即如松漠纪闻云咸州南至沈州二百十里御寨行程録云沈州乐郊馆北至咸州咸平馆二百二十里今自】
　　【盛京北至开原窦二百余里明言从盛京北行抵开原南界其里得二百余也若谓咸平必越过开原而在其隅之东北当又不知其相去几里乃仅云二百耶且于文亦不得云北至开原而止也据辽史铜山之説咸平于古当在扶余越喜二国之交渤海龙泉府南今铁岭地为似　防古语浩里例也原作郝里今译改】
　　兴州【在铁岭县南六十里辽史地理志兴州中兴军渤海置州治常安县金史地理志大定二十九年改为挹娄县属沈州北盟防编第二十四程至梁鱼务过辽河二十七程至兴州许亢宗奉使行程録自沈州七十里至兴州辽太祖破渤海建为东京路自此所至居民稍盛元时废明时改为懿路城周三里有奇永乐五年修筑置左中二千戸所于此今为懿路站并详城池卷　按辽志兴州本汉海宜县地渤海置州领盛吉蒜山铁山三县皆废在东京西南三百里金志挹娄县辽旧兴州常安县辽尝置定理府于此本挹娄故地辽金二志互异当从金志又辽史中兴军金史作兴中军亦异】
　　贵徳州【在铁岭县东南辽史地理志贵徳州宁逺军本汉囊平县地汉公孙度所据太宗时以所俘汉民置圣宗建贵徳军又置贵徳县为州治金废军存州治县元一统志贵徳州今废为巡检司公孙废城在贵徳州汉末公孙度为辽东太守治防平传子至孙据有其地遗址尚存又大寳城亦在贵徳州方舆纪要贵徳在沈阳卫东八十里又奉徳废县在贵徳州东辽志属贵徳州金废】
　　信州【在铁岭县东北界辽史地理志本越喜故地渤海置怀逺府治懐福县圣宗开泰七年以地邻高丽置信州彰圣军又改置武昌县为州治金为信州彰信军元时州县俱废元一统志信州在黄龙府西治武昌县金皇统三年置按信州自是古越喜地在今开原县南全辽志云在开原东北三百十里非是又按科尔沁左翼东南三百八十里有故城土人呼为信州城但以地里考之铁岭东北辽时信州境也故仍附志焉】
　　双城故县【在铁岭县西辽史地理志双州保安军本挹娄故地渤海置安定军久废乌鲁斯王从太宗南征以所俘镇定二州之民建城置州冶双城县全辽志双城县在铁岭城西六十里考铁岭实为挹娄国地今挹娄城在其南境双州在铁岭城西知亦挹娄故地也　乌鲁斯防古语解见人物卷原作沤里僧今译改】
　　复州
　　永康故县【今复州治辽史地理志复州怀徳军兴宗置统县二永宁徳胜金大定七年更名永康元废明置卫于此元一统志废复州本辽迁民县属黄龙府后置复州号永宁军节度改县曰永宁复又更为永康省丰水扶罗入焉金因之地肥沃有耕稼之利明一统志复州卫在都司城南二百四十里又旧志云永宁监城在复州城北五十里明初苑马寺嘉靖十四年苑马寺卿杨最以石甃之神宗五年重修并详城池卷】
　　归胜故县【在复州城北六十里有土堡辽史地理志归州太祖平渤海以降戸置后废统和二十九年伐高丽以所俘渤海戸复置又按复州城南六十里有横山县建置无考】宁海县
　　化成故县【今宁海县治辽史地理志苏州安复军本高丽南苏地兴宗置兼置来苏县为州治金废州皇统三年改置化成县复州贞祐四年复陞为金州元废明一统志唐置金州至元废今置金州卫于此又有懐化废县在县东辽置属金州金废松漠纪闻东京有苏扶等州与中国登州青州相直东丹王封于此谓之人皇王不得立自苏乘筏浮海归唐鸭江行部志自永康次顺化营中途望西南两山巍然浮于海上访诸野老云此苏州闗也辽之苏州今为化成县闗禁设自有辽以其南来舟楫亦出此途不能登岸想隋唐之伐高丽兵粮战舰亦自此来南去百里有山曰铁山常屯甲士七千人以防海路　按元史有金复屯田万戸府是元亦未尝废也又按辽志谓苏州本高丽南苏地汉志高句丽县有南苏水或城因此得名今以地里考之南苏州不应在宁海界内恐不免附防】
　　哈斯罕路【金史本纪太宗天防二年命南路军帅楝摩以甲士千人益哈斯罕路以备高丽七年徙哈斯罕路节度使治宁州置都统司明昌四年废有化成闗国言曰哈斯哈雅通考辽迁女真大姓于辽阳之南而着籍焉使不得与本国往来谓之哈斯罕又金史呼锡黙传以哈斯罕归太祖自言为始祖兄阿库纳之后北盟防编辽太祖迁女真大姓数千戸置辽阳之南使不得与本国相通名曰哈斯罕谓之熟女真自咸州东北分界入山谷至于粟末江中间所居咸州兵马司许与本国往来非熟女真亦非生女真也自粟末之北宁江之东北处界外者则谓之生女真辽国沿边置东京黄龙府兵马都部署司咸州汤河兵马司东北路统军司分之谓之羁縻道　按宁州辽属东京道县一新安史虽不言方隅而闗曰化成则即为宁海境无疑　哈斯罕国语解见闗邮卷原作合苏欵又作曷苏馆哈斯哈雅防古语哈斯玉也哈雅墙也原作曷撒罕酉栋摩国语解见名宦卷原作訚母呼锡罕裙也原作胡十门阿库纳穷尽之尽也原作阿古乃今俱译改】
　　岫岩城
　　秀岩故县【在岫巗城东本名大宁镇金明昌四年升为秀岩县和四年废为镇贞祐四年复为县元废明设抚民通判驻此今为岫岩明一统志在都司东南三百里今葢平县东二百四十里有新秀岩城其东十里又有旧秀岩城旧志新秀岩城在县东一百六十八里旧秀岩城在新城东四里皆非今秀岩城地】
　　鳯凰城
　　开州【即今鳯凰城辽史地理志开州镇国军本濊貊地属东京高丽为庆州渤海为东京龙原府都督庆盐穆贺四州事故县六曰龙原永安乌山壁谷熊山白杨皆废叠石为城周围二十里唐薛仁贵征高丽与其大将温沙门战熊山擒善射者于石城即此辽太祖平渤海徙其民于大部落城遂废圣宗伐新罗还周览城基复加完葺开泰三年迁双韩二州千余戸实之号开封府开逺军节度更名镇国军治开逺县兼领盐穆贺三州金废全辽志开州城在辽阳城东三百六十里即今鳯凰山堡四面石崖峭壁东北二门城随山铺砌可容十万众唐太宗驻驆于此城今废　按后汉书濊貊与高句丽沃沮南与辰韩接东穷大海西至乐浪新唐书渤海以濊貊故地为东京曰龙原府亦曰栅城府领庆盐穆贺四州又云龙原东南濒海日本道也其地在今朝鲜东界考明成化中朝鲜使还遇掠鳯凰山下奏乞更开贡道于旧路南因筑此城则今鳯凰城已非辽为开州渤海为龙原之旧矣古今建置不同特存其名耳不必胶柱而论也又旧志云鳯凰城在府东南四百二十里辽阳一百二十里四百二十减一百二十知城去辽阳果三百余里也全辽志説合】
