<!-- { "loadSidebar": true } -->
　　赐祭葬赠太子太保諡懿僖祀河南名宦
　　雷兴辽阳人正黄旗汉军
　　太祖定辽东兴以诸生选直文选
　　太宗设科取士兴中式举人授秘书院副理事官崇徳元
　　年
　　特试内三院学士举人生员兴名列二等得
　　恩赉寻任都察院理事官顺治元年擢天津廵抚时土贼李聨芳张成轩啸聚沧州南皮间兴偕縂兵娄光先督师进勦聨芳等走遁穷追至海口遏其旁轶贼投水死者大半余悉防之以归遂斩其渠散遣胁从者归农贼平因疏请设战船于大沽海口以备海防从之二年迁陕西廵抚陕地当流贼乱后城郭空虚户口凋耗榛莽塞原野兴招流氓辟芜田拊循绥辑与民相休养闗中乃稍实
　　世祖闻而嘉之屡
　　赐冠服裘马以旌吏治三年流贼孙守法等掠兴安叛镇贺珍掠汉中兴移潼闗兵三百驻商州以扼守法檄汉羗道胡全才同城守以御珍防肃亲王豪格西征张献忠道出陜西击走珍守法亦遁去兴以陇州为河西咽喉西安藩蔽山险林深易于薮盗临洮巩昌于西番为隣并请设兵分屯要害下所司议行四年以疾致仕十年起授河南巡抚未至任卒
　　赐祭葬如例赠兵部右侍郎廕一子入监祀陕西名宦祠王来任奉天人正黄旗汉军天聪八年汉书举人崇徳元年授工部启心郎屡官至大理寺少卿康熙元年以副都御史抚治郧阳四年巡抚广东时粤中屡经冦盗军民未安来任抵任抚集流亡谘询疾苦复疏陈六大害力请禁革平反积案囹圄一空常微服逰市闾察有司淑匿兵厮横严捕重惩邉疆绥靖嗣卒于宦祀名宦
　　金维城正黄旗汉军总兵金玉和子也崇徳元年大军征锦州维城以领督馈餫五年以副都统从围锦州明兵突围出战击郤之先后攻克其台十八屡败松山杏山援兵七年锦州下移师攻克塔山杏山城以功授云骑尉世职兼任兵部叅政驻防锦州八年从政天平克中后所前屯卫二城晋骑都尉顺治元年定燕京改六部政曰侍郎维城仍任兵部侍郎五年从郑亲王济尔哈郎征明桂王朱由榔于湖广六年攻克湘潭趋寳庆败其縂兵马进忠王进才袁宗第等追勦至武冈沅州靖州俘斩无算七年凯旋得
　　恩赉累加世职至一等轻车都尉十年坐失察属吏受赇免官降世职为三等十五年卒长子世需袭次子世砺康熈间屡立战功十八年勦海贼刘国轩于漳州阵没赠云骑尉入祀昭忠祠
　　李恒忠正黄旗汉军事
　　太宗为侍卫
　　赐名宜哈纳初任佐领寻进领崇徳八年从攻中后所前屯卫二城予云骑尉世职顺治元年偕都统叶臣征山西攻克太原汾州及文水城三年从征四
　　川败流贼杨荐兵于马湖五年擢副都统六年偕都统巴顔驻师西安屡败流贼孙可望刘文炳康荐宗等殱其众十一年明桂王朱由榔遣其将李定国犯广东偕靖南将军珠玛喇往御之败定国于新防晋世职一等轻车都尉康熙十三年第三子仪祖袭
　　戴都正黄旗汉军本姓李名献祖思忠侄也初任佐领天聪二年围锦州以巨礟克台堡有功崇徳六年从围锦州又攻防塔山杏山附近各防败明兵于长安岭八年从克中后所前屯卫二佐领顺治元年随征太原克其城十一月随南征破流贼灭福王平定河南江南克武冈山寨及扬州嘉兴江隂三城论功最九年克成都降伪王刘文秀等累加世职至三等男
　　马汝龙正黄旗汉军袭魁父应备御职天聪二年从征明围锦州克屯防及塔山杏山城俱有功崇徳七年随取前屯卫中后所顺治元年以领兼刑部理事官击流贼于潼闗二年克武冈山寨扬州等处获敌船于扬子江败伪縂兵黄蜚之众进克江隂论功加佐领六年从征逆镇姜瓖取浑源州等五城十四年以副都统驻防福建入为刑部侍郎累加世职一等轻车都尉康熙十六年卒
　　赐祭葬
　　张尚寕逺州人正黄旗汉军
　　太祖定辽来归崇徳三年任户部启心郎以称职列优叙顺治十二年擢福建右布政使时海氛甚炽陷漳州泉丰以南震动大军进勦资粮供顿日费数十万钱尚督饷无匮监造巨礟攻具往来海上亲冒矢石备厯险阻卒复漳州迁左佥都御史巡抚甘肃卒于官闽人思之祀名宦祠
　　张国用世居广寕正黄旗汉军顺治五年贡士康熙十四年任河南浙川县循良正直勤于抚字防逆藩吴三桂之乱供应军需不累百姓去任后士民感颂祀名宦祠
　　李防祖鐡岭人正黄旗汉军父思忠招集鐡领等处户口来归以军功授子爵防子与兄显祖皆以功名著顺治五年由廕生授户部郎累官左佥都御史十一年授直山东河南縂督加兵部尚书疏请豁被灾州县秋粮安集流民及直频海设泛安营稽查海船出入事宜皆议行时真定西山乆为流冦扰据防祖谕井径道副使陈安国入贼巢抚之渠贼髙鼎涕泣就抚卒为勇将三年晋太子太保縂督湖广军务值大军进勦滇黔防祖区画有方兵民欣跃在任四年以疾告归卒
　　赐祭葬祀直山东河南湖广名宦
　　纪国相开原人正黄旗汉军顺治元年知河南辉县当流冦破残之后百姓凋瘵邑境荒凉国相修治城隍招抚流散劝开垦给耕具通商贾设学
　　校与民更生甚着能绩及卒祀本邑名宦
　　线缙广寕人正黄旗汉军顺治二年守山东曹州时定鼎之初余冦流毒未冺缙治尚简昜劝开荒地嵗不下数百顷无力之家助以牛耕民始得耕严饬保甲谕令守望相助后土贼窃发隣境□杌而曹独获安调守河南汝寕时值乱后郡无太守者数年初下车城中居民不满数十家缙省刑薄赋与民更始有安堵之乐累迁司道并有能声四年擢偏沅廵抚五年伪贵溪王朱常滮等勾连苖贼分冦沅州缙同线安国等防兵进勦攻下永寕犹常山及诸贼渠斩之在任三年縁事落职寻卒曹人思其功徳崇祀名宦
　　张所志奉天人正黄旗汉军顺治十七年廵按四川时土广人稀道路榛莽所志招辑流移各令安业疏陈収拾全川事宜章数上多见采纳康熙十二年任山西驿粮道以亷介为属吏倡及防藩篆令自封投柜地方便之后陞福建按察使遇寃狱立为昭雪时用兵海上所志督造船舰防运军需不辞劳瘁以功擢江西布政使大有政声朱思义义州人正黄旗汉军顺治元年任浙江廵道佥事时浙江初定将骄卒纵思义莅官风裁卓立严惩告讦之风兵皆戢敛民得安堵后卒于官人皆惜之祀浙江名宦
　　张猷奉天人正黄旗汉军顺治中知湖广长沙有肆应才虽事起仓卒处以镇静臂画咸中不为挠夺当军兴时公务旁午一切簿书皆手自裁定为政严明而不苛民皆称之
　　刘国寕奉天人正黄旗汉军顺治中知湖广黄冈县邑当水陆要冲徴发接踵国寕长于肆应事集而民不扰县多火患预投扑灭诸具有警輙身先往救遂不成灾政尚寛简民俱戴徳卒祀名宦李辉祖恒忠长子正黄旗汉军康熈十三年擢郎中十九年迁贵州按察使二十一年授四川布政使川省经吴三桂乱后田多荒芜辉劝民开垦生聚日盛按亩征赋厘奸除民以为便嵗贡蜡料栈道险阻民多以为病辉祖力请于廵抚奏罢之三十四年授河南廵抚寻擢湖广縂督卒祀四川名宦
　　李兴祖正黄旗汉军宜哈纳子辉祖弟也初任直庆云令康熙二十四年擢山东兖州捕盗同知地为山东江南两省扼要时土冦李二和尚余孽尚不靖兴祖莅任晓谕居民能擒贼者赏能自新者即免罪不一年余党尽除在任三年多方廵察恩威并济两省所属人民悉遵礼让奸宄衰息迨摄篆沂州清亷惠爱咸颂仁明寻擢直河间守累官江西布政使顺天府丞卒兖人思其徳崇祀名宦
　　李鈵防祖子正黄旗汉军由刑部郎中屡擢至兵部侍郎康熙三十五年
　　圣主亲征噶尔丹与左都御史于成龙等督运中路军粮出古北口奎素沙深防毂令士卒伐栁枝横借沙面车得前进至克鲁伦河复
　　命转饟赴西大路将军费扬古军凯旋叙功加四级三十七年授山东廵抚寻以疾辞未赴调安徽巡抚莅任后戢兵安民缓征息讼立义学义仓又造江船以拯溺修桥以利渉虽履任未乆而遗爱甚多四十二年卒于山东赈所
　　杨廷耀辽东人正黄旗汉军康熙初任粤之梧州通判土贼唐三变等屡败官饷四出剽掠廷耀捕斩其渠盗患遂息分梧闗税刋定税货则例按往来船户人给一纸吏役乃不敢苛索署容县事伪晋王李定国余党窜踞大荣山连结猺獞为冦廷耀以计擒斩之贼党四散逺近寕帖时称能吏王育贤奉天人正黄旗汉军康熙中任福建兴
　　泉道海冦围泉州育贤日夜为战守具与士卒登陴守御不解甲者十余年日徒跣筑垣躬操防揷闻援师将至单骑自临衢巷徧慰父老民皆感激流涕寻以劳瘁卒泉人设本主于崇阳楼祀之常光裕奉天人正黄旗汉军康熈中知湖南靖州地当逆藩吴三桂扰攘之后光裕招集流离靖方抚字民不失业三十四年擢知泉州府为政安静聼防详明为晋江县民黄姓力正主仆名分阖郡称快其他摘奸发伏申寃理枉率多类此李铎铁岭人正黄旗汉军康熙中知浙之绍兴府防余姚大水漂溺民人庐舍铎与知县康如涟煮糜以赈编筏以居又念就食妨业复按各县乡里民籍人给米四斗防者半之制絮衣与寒者全活无算在任四载始终不名一钱
　　阎璋广寕人正黄旗汉军康熈中知湖广靖州州境利璋革重耗禁累创义学劝课农桑民渐乐业土冦吴旦先犯境身先防阵击斩无算冦遁去复追殱之合治懐其徳
　　刘有成奉天人正黄旗汉军康熙三十年任山东夀光县精敏长于吏治邑民素刁悍健讼又好借势侮贫弱有成以严明驭之境内肃然时单骑行村墅劝农桑以卓异擢同知去民建祠祀之马云从辽阳人正黄旗汉军康熙三十四年知四川达州州境向苦瘠薄云从时劝告民以裕生重农之计值嵗祲民鲜粒食云从筹策告籴四境頼以全活州人感其恩立祠以祀





　　钦定盛京通志卷七十七
　　钦定四库全书
　　钦定盛京通志卷七十八
　　国朝人物【十四】
　　正白旗汉军
　　正红旗汉军











　　钦定四库全书
　　钦定盛京通志卷七十八
　　国朝人物【十四】
　　正白旗汉军
　　石廷柱正白旗汉军先世为辽东武弁父翰始家焉兄弟三人长国柱次天柱次即廷柱天命七年来归国柱天柱俱积军功至副将廷柱当
　　太祖初命在文馆任事授三等轻车都尉世职十一年从征囊努克取其屯寨晋三等男天聪三年率兵勦明故将毛文龙所属诸岛有俘获四年收复汉儿庄率其城将士来谒五年围大凌河城谕降祖大夀六年从征察哈尔七年随攻旅顺口以功晋三等子世职崇徳九年
　　太宗御演武场以廷柱军容整肃赉之二年以廷柱为汉军左翼都统四年战松山屡破敌兵六年陈取锦州策
　　太宗嘉纳之再围松山乗夜破敌晋爵二等子七年分汉军为八旗以廷柱为镶红旗都统顺治元年从入闗平定山东山西河南累以战功加至一等伯十二年以镇海将军镇京口戢和兵民百姓安堵有石佛之称十四年乞休加少保兼太子太保致仕寻卒
