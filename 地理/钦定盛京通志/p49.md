<!-- { "loadSidebar": true } -->
　　陵官分班陪祀初任奉天文武官三品以上谒
　　陵如之
　　守
　　陵官制
　　永陵额设各官顺治八年始设骑都尉一员云骑尉一员十五年添设骑都尉二员云都尉四员縂管等员俱于康熈年间増设
　　总管一员【康熈九年设】
　　副总管二员【康熈九年设】
　　八旗防御十六员【旧设八员康熈九年増八员】
　　笔帖式四员【康熈九年设】
　　掌闗防官一员【康熈十一年设　以下皆承祭执事之员】
　　副闗防兼内管领一员【康熈十一年设】
　　副闗防兼尚膳总领尚茶总领二员【副闗防兼尚膳总领康熈十一年设尚茶总领系乾隆八年添设】
　　副总领三员【乾隆十一年添设】
　　司香四员【康熈十年设二员十二年増二员】
　　尚膳八员【康熈十年设五员十二年増三员】
　　闲散拜唐阿十二名【乾隆十二年添设又桌上八名厨役十二名黑牛羊馆达四名扫院领催一名壮丁三十九名各项匠役十三名】
　　国戚章京三员【兵二十八名雍正元年以来陆续増添】
　　福陵额设各官顺治元年设云骑尉十六员十三年设总
　　管及掌闗防等官
　　总管一员【顺治十二年设】
　　副总管二员【顺治十三年设】
　　【八】旗防御十六员【旧设八员康熈十三年増八员】
　　世袭骑都尉一员
　　云骑尉品级官七员
　　六品官一员
　　七品官五员
　　八品官四员【以上俱原设】
　　国戚章京六十五员【旧六十二员乾隆八年増三员系祁姓祝姓赵姓俱正白旗兵
　　一百名雍正元年以来陆续増添数至一百止】
　　掌闗防官一员【顺治十三年设　以下皆承祭干事之员】
　　副闗防二员【顺治十三年设俱在茶膳总领内管领三员内兼放】
　　尚膳总领一员【原设】
　　尚茶总领一员【原设】
　　内管领一员【顺治十四年设】
　　笔帖式四员【顺治十三年设】
　　副膳领副茶领副内管领三员【乾隆十一年添设俱在膳茶香灯人内兼放】
　　尚膳八员
　　尚茶六员
　　司香六员【俱康熈十三年设】
　　拜唐阿十五名【康熈十三年添设又桌上八名扫院领催一名壮丁十九名各项匠役十九名】
　　管千丁佐领一员【顺治五年设乾隆九年奏明掌四品官图记増设随图记考职外郎二名领催八名原丁一千陆续増丁共一千三百二十四名】
　　夀康太妃园寝首领二员【拜唐阿十八名】
　　昭陵额设各官顺治元年设云骑尉十六员十三年设总
　　管及掌闗防等官
　　总管一员【顺治十三年设】
　　副总管二员【顺治十三年设】
　　世袭一等侍卫兼二等轻车都尉一员【原设】八旗防御十六员【旧设八员康熈十三年増八员】
　　世袭云骑尉四员【原设】
　　云骑尉品级二员【原设】
　　世袭六品官七员【向设一员乾隆九年以来陆续添设】
　　恩赐国戚防御品级三员【原设】
　　国戚章京二十员【雍正八年原设十员乾隆八年増添十员系那姓闗姓俱在正黄旗
　　兵一百名】
　　掌闗防官一员【顺治十三年设　以下皆承祭执事之员】
　　副闗防官二员【顺治十三年设】
　　尚膳总领一员
　　尚茶总领一员
　　内管领一员【俱原设】
　　副总领三员【乾隆十一年设】
　　笔帖式四员
　　尚膳十员
　　尚茶八员
　　司香六员【俱原设】
　　管千丁佐领一员【顺治五年设乾隆九年奏明掌四品官图记増设随圗记考职外郎二员领催八名原丁一千陆续増丁共一千二百一十九名　又供役人三十四名院户二十名领催一名壮丁三十四名各项匠役六十五名】
　　懿靖太贵妃园寝首领二员【供役二十名】
　　永陵额设八旗兵一百二十八名【顺治康熙年间原设八十名雍正五年由兴京
　　拨来四十八名乾隆十二年即于八十名内増添领催四名】
　　福陵额设八旗兵八十名【顺治三年原设四十名康熈九年添设四十名乾隆十二年在
　　八十名兵内増添领催四名】
　　昭陵额设八旗兵八十名【顺治三年原设四十名康熈九年添设四十名乾隆十二年在
　　八十名兵内増添领催四名】
　　定例八旗官员兵丁轮流侍班
　　寝殿内毎日章京五员甲兵十五名守
　　正门章京二员甲兵十名守两旁红门甲兵十名四围堆房守兵五名总管一月三次巡查副总管各照各翼班次巡查乾隆四十四年经
　　盛京将军奏准总管闗防副闗防等拟定六班轮流毎班三日带领各员领催兵役看守巡查凡遇
　　祭祀时总管副总管省视
　　祭祀品物随班行礼掌闗防副闗防敬谨行礼恭请
　　神牌安奉祭桌膳总领进膳桌陈祭品斟祭酒茶总领进茶桌供奶茶内管领进果桌献粉饵副膳领副茶领副内管领在
　　后位前进献如前礼防御各员供酒供帛焚帛尚膳司香
　　人员在
　　殿内防烛进香盒供爵垫丹墀两旁防御二员执事供
　　役二十名将事
　　正门两旁执事官四员领催兵十名巡察东西红门领催二名兵八名巡察
　　太妃园寝执事各员亦如制




　　钦定盛京通志巻二十一
<史部,地理类,都会郡县之属,钦定盛京通志>
　　钦定四库全书
　　钦定盛京通志巻二十二
　　星土
　　尾箕分野图
　　躔次分野宿度长短
　　星宿宫位释义
　　其尾形数
　　分星外占








　　钦定四库全书
　　钦定盛京通志巻二十二
　　星土
　　【臣】等谨案分野之説自古有之推星定度经纬昭然至若五辰聚东井兴汉氏之炎灵三星见摄提王轩辕之土徳瑞符凝命于此征焉我
　　国家受箓膺图玑衡在握
　　天命既集象纬告祥箕尾之躔寅宾日出福徳所钟也【臣】等谨详稽疆域博采羣书凡夫躔次分野星宿宫位以及箕尾形数分星考验并録于篇列为星土第八





<史部,地理类,都会郡县之属,钦定盛京通志,卷二十二>
　　钦定四库全书
　　钦定盛京通志巻二十二
　　星土
　　礼记月令孟冬之月日在尾注孟冬者日月防于析木之津而斗建亥之辰也
　　周礼总义析木燕之分星幽州之星土也
　　春秋元命苞箕星散为幽州分为燕国
　　帝王世纪黄帝始推分星次以定律度自尾十度至斗七度百三十五分而终曰析木之次于辰在寅谓之摄提格于律为应钟斗建在亥今燕分野汉书地理志燕地尾箕之分野也自尾四度至斗六度谓之析木之次燕之分也
　　汉书律厯志析木初尾十度立冬中箕七度小雪终于斗十一度
　　晋书天文志班固取三统厯配十二野其言最详自尾十度至南斗十一度为析木于辰在寅燕之分野属幽州又陈卓范蠡鬼谷先生张良诸葛亮谯周京房张衡并云尾箕燕幽州入箕中十度辽东西入尾十度渤海入箕一度乐浪入箕三度元莵入箕六度广阳入箕九度
　　唐书天文志尾九星十八度旧去极一百二十度一云一百四十一度今一百二十四度箕四星十度旧去极一百一十八度今一百二十度
　　又河北道古幽冀二州之域为娵訾大梁析木津分析木为云汉末派山河极焉故其分野自北河穷北纪之曲东北负海为析木尾箕析木津也初尾七度中箕五度终南斗八度自渤海九河之北得广阳辽西东乐浪元莵古北燕孤竹无终九夷诸国尾得云汉之末流鱼丽焉当九河之下流濵于渤碣皆北纪之所穷也箕与南斗相近为辽水之阳尽朝鲜三韩之地
　　五代史尾十八度箕十一度
　　宋史天文志东方尾宿九星按汉永元铜仪尾宿十八度唐开元防仪同旧去极百二十度一云百四十度今百二十四度景祐测验亦十八度距西行从西第二星去极百二十八度在赤道外二十二度乾象新书二十七度箕宿四星按汉永元铜仪箕宿十度唐开元防仪十一度旧去极百八十度今百二十度景祐测验箕四星十度距西北第一星去极百二十三度
　　宋史律厯志赤道宿度尾十八箕十一黄道宿度尾十七箕十
　　元史厯志赤道宿度尾十九少箕十半黄道宿度尾十八少箕九半
　　又黄道十二次宿度尾三度九十七分七十二杪外入燕分析木之次辰在寅
　　淮南子星分度尾十八箕一十四分一
　　玊海陈卓谓尾箕燕幽也自尾十至南斗十一费直谓起尾九蔡邕谓起尾四
　　古今律厯考尾汉太初厯所测十八度宋皇祐所测十九度元授时厯所测十九度箕太初厯所测十一度皇祐所测十度元丰所测十一度授时所测十度四十分
　　厯象考成尾宿一黄道经度十一宫一十度五十四分黄道纬度南一十五度等四箕宿一黄道经度十一宫二十六度五十分黄道纬度南六度五十六分等三
　　又尾宿一赤道经度十一宫六度四十二分赤道纬度南三十六度五十七分箕宿一赤道经度十一宫二十六度二十一分赤道纬度南三十度二十三分
　　明清类天文分野书以斗牛为星分之首次苐配之尾三度至斗二度属燕分幽州北平府尾箕分析木之次涿通二州皆尾分霸州尾箕分蓟州尾分保定府尾箕分昜安二州皆尾分河间府景州皆尾箕分永平府尾分滦州箕尾分辽东都指挥司尾箕分广寜大寜尾分兴中尾分建州义州锦州皆尾分朝鲜箕分
　　陈藻乐轩集星度分野十二次东西南北相反者四疑似者七所可据者其维析木乎其宿尾箕亦艮之维燕可以言东北也
　　以上纪躔次分野所属及宿度短长
　　尔雅析木谓之津箕斗之间汉津也防云析木之津箕斗之次名也析别水木以箕斗之间是天汉之津也天汉即天河也天河在箕斗二星之间箕在东方木位斗在北方水位分析水木以箕星为隔隔河须津梁以渡故谓此次为析木之津也不言析水而言析木者此次自南而尽北故依此次而言析木也箕龙尾斗南斗天汉之津梁四方皆有七宿各成一形东方成龙形西方成虎形皆南首而北尾南方成鸟形北方成形皆西首而东尾箕在苍龙之末故云龙尾斗至南方即见故云南斗左传昭八年今在析木之津国语日在析木之津是也
　　诗正义按二十八宿连四方为名者惟箕斗井壁四星而已壁者室之外院箕在南则壁在室东故称东壁郑称参傍有玉井则井星在参东故称东井推此则箕斗并在南方之时箕在南而斗在北故云南箕北斗也
　　史记天官书东宫尾为九子箕为赦客宋均曰子必九者取尾有九星也正义曰箕主八风索隠曰箕以播阳调弄为象
　　辽史国语觧野旅寅野谓星野旅谓躔次寅者辰舎东方之位燕分析津之所也
　　通志天汉歌天河亦一名天汉起自东方箕尾间注天汉起东方经箕尾之间谓之天河亦谓之汉津乃分为二道其北经贯箕下
　　厯代地理指掌图尾箕星曰析木宫曰人马时曰寅州曰幽
　　以上纪星宿宫位所在及释名义
　　史记索隠宋均云尾属后宫塲故得兼子子必九者取尾有九星也元命苞云尾九星箕四星为后宫之塲也
　　星经苍龙七宿有尾有箕氐胸房腹箕所粪也中西星经同异考西歌曰接心是尾九防曲卓如衣角飘风前箕星有四明相等大口如箕正向西文殊所説善恶宿曜经苐五尾四足箕四足斗一足在寅歳星位焉其神如弓故曰人马宫
