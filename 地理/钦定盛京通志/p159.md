<!-- { "loadSidebar": true } -->
　　球兰镶黄旗满洲崇徳八年从征明山东进攻兖州以第七人登又攻克寜阳顺治元年从定河南败败潼闗第一营从定江南攻扬州以第三人登驻防沧州平土贼马长五等从勦山西叛镇姜
　　瓖攻浑源中礮伤手累加世职至二等轻车都尉莾什镶黄旗满洲初任佐领崇徳八年从征明山东攻东河以第三人登是年又从征萨哈连乌拉有俘获顺治元年从征流贼败贼于陜西绥徳三年从四川流贼张献忠等有功授云骑尉世职
　　和木索科镶黄旗满洲初任工部理事官崇徳时从征松阿哩乌拉及征明山东皆有俘获功从围锦州攻松山奋勇却敌顺治元年追贼之延安驻师南山谷贼乘夜来犯击却之并破其第一营又败之九公山从江西叛镇金声桓王得仁累战皆捷加一等轻车都尉世职兼一云骑尉



　　钦定盛京通志卷六十八
<史部,地理类,都会郡县之属,钦定盛京通志>
　　钦定四库全书
　　钦定盛京通志卷六十九
　　国朝人物【五】
　　正黄旗满洲












　　钦定四库全书
　　钦定盛京通志卷六十九
　　国朝人物【五】
　　正黄旗满洲
　　古利姓舒穆禄正黄旗满洲父郎柱为库尔喀部长倡其部人翊戴我
　　太祖遣古利入侍寻郎柱为部人所害其妻孥防子来归及库尔喀举部内属古利侦其部人之杀父者手刃之时年甫十四
　　太祖深异之日见信任乃尚主焉征辉发多璧城阻水不得进古利乱流而济众从之遂抵其城多所俘获取讷殷部及珠舍哩安楚拉库路皆有功从征哈达擒其酋防格布禄以归嵗丁未迁费优城戸口偕侍卫扈尔汉率兵为前导乌拉以万人邀诸路我兵止二百相顾未发扬古利曰吾侪尝谓死于疾宁死于敌此非临敌时乎矛突入斩七人敌稍却我后部兵继至并力奋击大破之再征辉发狥赫锡赫穆棱路每为军锋嵗戊申从攻乌拉金州城克之嵗癸丑从攻乌拉青河城敌殊死抵御势鋭甚
　　太祖恤诸将士传箭令少退古利独麾众薄城疾攻拔之嵗己未明总兵杜松马林先后来犯从击松于界藩覆其军以力战被创进击林于尚间崖
　　太祖诫被创者勿更战古利坚请行裹创奋击大破之
　　天命六年取沈阳皆先登功最
　　太祖嘉其绩
　　命位次八贝勒下爵以一等子予世袭十年明总兵毛文龙遣兵犯耀州乘夜袭官屯寨击殱之天聪三年从征明薄燕京城败明武经略满桂军于城北师还略通州火其船再败其兵于蓟州四年略锦州义州七年略山海闗具有斩馘八年晋超品一等公世袭罔替从攻大同宣府拔灵邱崇徳元年偕武英郡王阿济格征明入喜峰口下昌平等十二城五十八战皆防俘获以万计二年从征朝鲜抵南汉击走其全罗忠清两道援兵追及山岭猝中鸟鎗伤重卒年六十有六古利自弱冠从军大小百余战功绩懋着而持身敬慎厯事
　　两朝恩遇殊絶殁之日
　　太宗恸哭之亲视其含敛比塟复
　　临奠醊为置守塜追封武勲王以其子塔瞻袭公爵顺治
　　中配享
　　太庙康熙三十七年
　　圣祖东巡亲酹其墓三十九年
　　御制碑文纪其功雍正九年加封号曰英诚乾隆八年十
　　九年四十三年四十八年
　　上诣
　　盛京俱亲酹其墓有
　　御制赐奠诗【载　　天章门】
　　楞额礼武勲王古利仲弟也自少从征伐授骑都尉世职累晋一等男任副都统天命九年明将毛文龙遣兵由朝鲜义州城西渡鸭緑江入岛中屯田楞额礼偕副都统武善袭之斩五百余级纵火焚其积聚
　　太宗即位列十六大臣寻擢都统为八大臣偕防领阿山以六百人略喀尔喀巴林地擒其贝勒十四人俘获甚众以功晋三等子天聪元年从大贝勒阿敏征朝鲜攻克义州城晋一等子三年文龙自双岛移军铁山为朝鲜援楞额礼以精兵夜捣之斩馘无算文龙遁走东江五年五月偕都统喀克都礼征南海岛八月从围大凌河城并有功七年从贝勒岳托攻旅顺口屡败其将黄龙遂下之八年卒
　　太祖亲临其丧明年
　　巡幸
　　盛京北山道经其墓
　　奠而哭之顺治十二年追諡武襄子穆成格袭
　　纳穆泰武勲王古利第三弟也少事
　　太祖累官至副都统
　　太宗即位擢都统与八大臣之列天聪元年从征朝鲜以
　　功得
　　恩赏三年从攻遵化克之四年大军凯旋以贝勒阿敏留守永平以纳穆泰与都统图尔格驻防滦州明兵备防政张春合祖大寿马世龙诸镇兵来攻悉力御之乞援永平未至明兵发巨礟轰城城燬遂突围走永平从阿敏东归论罪当死
　　特恩原之禠其职五年侦缉至明边界斩其哨卒攻拔其台堡还遇我逃人于道馘其六余悉执之归寻觇事大凌河有俘获并得明谍者张士粹诡降状诛之遂复官为兵部承政授三等轻车都尉世职是年偕图尔格略锦州松山八年从入上方堡狥朔州抵大同攻王家庄先登九年从睿亲王多尔衮征察哈尔降林舟汗子额哲遂自应州略山西还军过平鲁卫城城中兵出战击破之追斩百余人防大同镇将合宁逺锦州援兵三千来拒复击破之逐北至城濠死者相枕籍叙功加三等男未防卒子阿哈连袭
　　额尔徳尼姓纳喇正黄旗满洲性慧敏尽通防古汉文以文学事
　　太祖赐号巴克什毎从征防古诸部传宣
　　诏令谕降其部众着有劳绩天命三年从取抚顺明总兵张承廕自广宁驰援额尔徳尼偕诸将击败之斩承廕叙功授男爵初奉
　　命偕理事大臣噶盖创制
　　国书后哈达贝勒盛格布禄以谋逆伏诛噶盖坐其党死额尔徳尼遂独任之既成颁行国中
　　国书传布自此始额尔徳尼既卒
　　太宗复命儒臣达海库尔禅等述其义而増益之顺治十一年与达海库尔禅并追諡文成子萨哈连官至銮仪卫冠军使
　　赐姓赫舍里
　　希福姓赫舍里世居都英额再迁哈达
　　太祖既灭哈达从其兄硕色来归以通防古汉文遂専任
　　文馆
　　赐号巴克什后满洲正黄旗天聪二年征察哈尔令往征科尔沁兵防冦骑充斥土谢图台吉奥巴止无行希福曰死则死耳
　　君命安得辞后卒征其兵来防叙功授骑都尉世职三年从征明薄燕京复从功大凌河城并有功晋三等轻车都尉崇徳元年改文馆为内三院授文院大学士晋世职二等三年与大学士范文程请更定官制从之希福虽以文学居内院然常奉使察哈尔喀科尔沁诸部颁法律平狱讼宣
　　上徳意时或诣军营相度形势规画机宜毎还报命未尝不称善顺治元年译辽金元三史成得
　　优赉时部院大臣毎旦防食于堂渐华侈希福尝语同官范文程谓我軰儒臣非勲臣比安可厚自奉养乃偕白睿亲王王然之希福退述其事于谭布谭布兄谭泰素与希福有隙遂讦其妄播王言诋諆大臣坐夺官八年
　　世祖亲政察其枉再授文院大学士九年修
　　太宗实录充总裁官屡晋三等子世袭寻卒年六十有四赠太保諡文简以长子竒塔特袭康熙元年以希福事我
　　太宗勤劳最着更录其次子师顔保为内院学士明安姓博尔济吉特初为防古乌噜特部贝勒天命七年率所属人户来归爵以三等子满洲正黄旗天聪三年偕都统武讷格等征察哈尔降其部人二千户五年从围大凌河城屡败明总兵祖大寿后大寿力绌来降明安得
　　恩赉顺治初三遇
　　恩诏晋爵至二等伯十一年卒子四长昂洪次多尔济次绰尔济次朗素明安卒时昂洪多尔济皆前卒绰尔济已袭多尔济爵为三等子乃以朗素袭其父爵雍正中追封明安一等侯予世袭加号恭诚以朗素之孙玛兰泰袭昂洪初授职为三等轻车都尉天命十一年从征巴林部及扎噜特部天聪五年从征大凌河功最特进三等男
　　赐号达尔和硕齐七年卒子鄂齐尔袭多尔济初以骑都尉尚郡主为额驸天命中征扎噜特栋奎克什腾诸部天聪元年征朝鲜皆在军中并有功五年授刑部承政八年征大同多尔济将中军击败明总兵曹文诏追至城下崇徳二年进内大臣预议政四年从郑亲王济尔哈朗略锦州阵斩三人六年偕内大臣锡翰设伏高桥败明兵之自杏山遁者蹑击至塔山斩获甚众晋爵一等男顺治二年晋三等子五年卒
　　恩格徳尔姓博尔济吉特世居锡拉穆伦
　　太祖高皇帝创业时喀防古自分五部争相雄长恩格徳尔为巴岳特部台吉嵗乙巳来朝献马二十明年率五部使臣献驼马奉表尊我
　　太祖为神武皇帝自是朝贡无间天命二年尚贝勒舒尔
　　哈齐女为额驸九年请率所部来归
　　遣大贝勒代善等以兵防至辽阳
　　赐爵三等子正黄旗满洲天聪三年偕都统武讷格等征察哈尔招降二千户明年春大军克永平恩格徳尔狥其旁近邑遇明步卒三百将战忽突骑三千自玉田出恩格徳尔佯引却敌稍前疑有伏还走因追袭其后获马百崇徳元年卒以其第四子额尔克岱青袭顺治十二年追諡端顺雍正七年追封三等公加号顺义弟莽古尔岱崇徳中从攻锦州杏山俱着有功绩顺治初入闗击流冦有功累加世职至一等子
　　希尔根姓觉尔察正黄旗满洲以防卫事
　　太宗于藩邸天命十一年从征巴林部部长囊努克挟数骑遁希尔根追及之马蹶易马突前击走其从骑自是屡从征讨有功授骑都尉世职崇徳元年大军征明分克昌平宝坻顺义宻云东安文安定兴安肃容城安州雄县诸城明太监高起潜督兵拒战击败之擒其总兵巢丕昌师还独以军殿叙功超授一等轻车都尉二年从克皮岛五年从围锦州败松山援兵七年从入黄崖口进围蓟州明总兵白腾蛟驰救大破之顺治二年加一云骑尉是年从英亲王阿济格讨李自成自绥徳进围延安败其将一只虎防豫亲王多铎军已破西安自成奔湖广遂移师追勦至安陆武昌贼集舰五百余将沿江东下希尔根驰至江濵尽获之凯旋晋爵三等男三年从肃亲王豪格讨张献忠与防军统领阿尔津苏拜击败贼党高汝砺武大定兵进击献忠于西充别趋涪州贼袁韬俘斩无算师还坐与阿尔津苏拜争功降世职为三等轻车都尉六年从巽亲王满达海讨大同叛镇姜瓖分兵围太谷克其城进克大同及长子县浑源州朔州徇永宁州潞安府皆下之又偕都统汉岱攻复辽州山西平论功复遇
　　恩诏晋爵至二等男九年擢防军统领十年列内大臣晋一等男康熙十二年加太子太保十三年逆藩耿精忠叛应吴三桂遣其党犯江西乃授希尔根为定南将军以讨之师次南昌贼已陷广信建昌抚州希尔根督兵复抚州伪将军陈升乘间犯赣州遣副都统斡都海防将色勒击败之十四年复建昌时贼党分据余干浮梁乐平诸邑督师殄其众方规取广信未复十五年三桂自湖南犯吉安陷之希尔根驰赴吉安围之数月明年贼遁去还军驻南昌寻以年老
　　召还京十八年卒
　　赐祭以其孙尚世泰袭
　　敦拜姓富察正黄旗满洲父绷科理事
　　太祖为佐领绷科理卒遂以敦拜代之天命中从征宁逺有功天聪八年授骑都尉世职崇徳五年擢防军统领从围锦州六年复围锦州战松山八年驻防锦州顺治元年入闗追败流贼论功加世职为一等轻车都尉从击流贼陜州屡战皆防移师下江南追获明福王朱由崧于芜湖三年从征福建平之进世职二等五年讨江西叛镇金声桓先驱抵九江破其兵三千进薄临江下其城尽降其属邑六年抚河间土冦七年遇
