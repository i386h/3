<!-- { "loadSidebar": true } -->
　　恩诏加三等轻车都尉仕至宁古塔将军同旗有布尔逊亦以从围锦州进围松山杏山屡战皆先登陷阵顺治初加二等轻车都尉世职
　　色勒布姓萨尔图正红旗满洲崇徳六年从征明围锦州击败松山兵顺治元年随入闗屡殱贼兵从征山西陜西连败贼于太原延安等处二年随征湖广至承天获贼战舰斩馘甚众又随征四川三败流贼以功授云骑尉七年遇
　　恩诏加骑都尉仕至副都统同旗有瑚硕亦以军功授云
　　骑尉
　　满岱正红旗满洲初任佐领崇徳八年随征明攻前屯卫破敌有功顺治元年从入闗大殱流寇二年叙功加优叙
　　尼雅哈纳正红旗满洲崇徳八年从征明攻河间先登克其城
　　赐号巴图鲁顺治初三遇
　　恩诏加二等轻车都尉世职
　　罗多浑姓赫舍哩正红旗满洲崇徳八年随征明至山东攻郯城先登拔之顺治元年从入关击流贼及随征山西攻太原俱有功嗣累遇
　　恩诏加二等轻车都尉世职
　　达扬阿正红旗满洲崇徳八年从征明薄燕京及攻永清奋勇先登克其城
　　赐号巴图鲁顺治元年三遇
　　恩诏加二等轻车都尉世职同旗有晋达理亦以攻永清
　　继达扬阿登加优叙顺治初三遇
　　恩诏加三等轻车都尉世职又有同旗岳鼐满否亦以是
　　年攻河间先登俱
　　赐号巴图鲁授佐领世职











　　钦定盛京通志卷七十一
<史部,地理类,都会郡县之属,钦定盛京通志>
　　钦定四库全书
　　钦定盛京通志卷七十二
　　国朝人物【八】
　　镶白旗满洲












　　钦定四库全书
　　钦定盛京通志卷七十二
　　国朝人物【八】
　　镶白旗满州
　　吉思哈姓乌苏世居瓦尔喀丰佳屯初臣于乌拉见其贝勒不足事与弟吉普喀达归我
　　太祖并任为佐领满洲正白旗既而改镶白旗天命四年吉思哈从征明有功授三等轻车都尉世职六年以叅领将兵围辽阳城先登天聪八年晋世职二等轻车都尉偕叅领武巴海征东海瑚尔哈部俘获男妇一千五百有奇辎重无算九年偕副都统巴齐兰等征黒龙江收丁壮二千以归晋一等轻车都尉崇徳元年
　　太宗亲征朝鲜闻明兵潜入鹻遣吉思哈率兵蹑其后
　　击走之二年大军攻克朝鲜国都
　　命吉思哈偕侍卫尼堪等分兵征瓦尔喀遇平壤兵二万于道设伏夹击之斩其巡抚于阵殱数千人悉降其余众进兵瓦尔喀大捷累迁至吏部叅政三年卒初吉思哈之授世职也吉普喀达亦以战功同授为三等轻车都尉天命六年任叅领从攻奉集堡明总兵李秉诚来援击败之吉普喀达追击至城濠中礟卒天聪八年赠二等轻车都尉扬善姓尔佳镶白旗满洲费英东从子也
　　太祖时以其祖索尔和归附功授扬善为骑都尉予世袭太宗即位列十六大臣天聪元年任防军统领三年从征明败其将马世龙兵五年战大凌河陷阵被二创战益力六年征察哈尔其部人窜入沙河堡扬善往收之俘获甚众晋世职为三等轻车都尉崇徳元年从征大同有功寻授议政大臣顺治元年睿亲王多尔衮摄政与肃亲王豪格不相能都统和洛防遂搆其间讦善党肃亲王相与私诋睿亲王谋作乱狱成削肃亲王爵善论斩未几肃亲王以入关功复爵及平蜀归和洛辉复倾陷王王以幽卒而扬善长系如故八年
　　世祖亲政察扬善无罪出之狱复其世职于是肃亲王之事尽白和洛防以磔死善弟伊逊纳都瑚皆知名
　　伊逊善第三弟也早从征伐屡有功任为叅领
　　太宗即位与扬善并列理事大臣天聪三年从攻遵化先
　　登礟伤其臂创甚
　　太宗亲劳之授世职为三等轻车都尉寻擢兵部承政七年兼防军统领崇徳元年明兵犯海州往击却之四年兼副都统工部承政萨穆什喀将左翼兵征索伦伊逊为副攻克乌库尔城战于铎陈索伦援兵大至与叅领萨弼图设伏败之阵斩七十人八年卒顺治十二年追諡襄壮
　　纳都瑚扬善第八弟也初事
　　太宗为防军叅领顺治元年从入闗击破流贼李自成自成奔陜西是年冬廷议分二军贼一军出河南捣其前以豫亲王多铎将之一军出土黙特鄂尔多斯自榆林攻其后以英亲王阿济格将之纳都瑚豫亲王军屡败贼潼关明年进克西安自成走湖广捷闻
　　诏英亲王以所部逐贼而
　　命豫亲王移师征福王由崧纳都瑚遂从定江南三年复从豫亲王追腾吉思西渡图拉河土谢图汗及硕雷汗以众拒战连败之斩获无算五年从讨江西叛镇金声桓蹙之南昌声桓赴水死纳都瑚积官至副都御史副都统先后叙功并遇
　　恩诏晋爵一等男予世袭已而卒于官
　　尼堪姓纳喇镶白旗满洲姓好儒雅通习防古汉文
　　赐号巴克什以谕降科尔沁功授骑都尉世职天命六年将兵徇瑚尔哈部收五百余户以还天聪初擢一
　　等侍卫从征大同锦州皆有功九年从贝勒岳托守归化城获喀尔喀谍者讯得其通明状益严侦备敌咸惮之崇徳初从岳托征瓦尔喀部道于朝鲜将出防寜朝鲜兵拒战于吉木海尼堪设伏败之降其哈忙城进攻瓦尔喀多所俘获遂颁赦诏于防古诸部因理其狱讼莫不折服归擢理藩院右叅政五年考满晋世职三等轻车都尉顺治二年从定河南自南阳趋归徳招降州一县五洊晋一等轻车都尉从追腾吉思击败喀尔喀援兵于图拉河西斩馘无算论功晋三等子未几卒哈宁阿姓富察镶白旗满洲嵗丁未随其父阿尔图山率众来归即任为佐领从征雅兰诸部所向皆捷天聪二年授防军统领三年从征明薄燕京战广渠门外以功授骑都尉世职五年从攻大凌河八年畧大同并有功崇徳二年擢议政大臣从攻皮岛克之三年縁事免官寻复起为防军统领六年从围锦州战松山多所斩馘八年征瑚尔哈部俘获无算得
　　恩赉顺治元年从入闗逐流贼李自成破之真定二年论功授三等轻车都尉世职从英亲王阿济格西流贼连败之绥徳延安时自成为豫亲王多铎所败窜走湖广英亲王移师追之哈宁阿从击之武昌又蹴之承天浮江而南又殱之富池口三年从讨流贼张献忠于四川屡率偏师破贼积功至一等轻车都尉予世袭寻卒
　　叶赫珠玛喇姓毕鲁镶白旗满洲先世居叶赫及叶赫既灭遂率众来归任为佐领有瓦尔喀珠玛喇者与同名乃冠以叶赫为别天聪三年从入大安口连破明兵于遵化进薄燕京明武经畧满桂总兵黑云龙等引兵拒战败之永定门外东略张家湾焚其舟还克永平攻昌黎以功授骑都尉世职五年从围大凌河城明监军叅政张春来援分兵摧其前后队六年从征察哈尔擒斩其台吉布顔图俘其众以归七年从攻旅顺树云梯傅于城城上矢石雨下步军统领巴奇兰号于军曰孰敢先登者珠玛喇大呼曰我登城矣遂超跃而登巴奇兰从之城守者殊死格鬬珠玛喇身被数创挥刀益前卒拔其城
　　太宗嘉之赐以巵酒崇徳六年从征朝鲜旋师击开平并多斩获三年任兵部理事官从围锦州攻广宁明兵分屯大凌河城北依山结砦与城中相犄角珠玛喇徇下之六年复从围锦州八年征瑚尔哈部招降户口甚众顺治元年从定燕京擢副都统再擢兵部侍郎二年驻防杭州击走明大学士马士英明将方国安以舟师来犯大破之钱塘江三年从征福建明唐王朱聿键就擒五年从征江西叛镇金声桓收复府一县五洊加世职至二等轻车都尉八年擢吏部尚书屡晋三等男十一年以都统为靖南将军进征广东时明桂王朱由榔窃据安隆其将李定国寇陷广东诸郡邑势张甚比珠玛喇至解新防围追败定国于兴业再败之横州尽复南宁髙州雷州亷州诸府以功晋三等子十五年致仕康熙元年卒諡襄毅
　　齐尔格申世居宁古塔以地为氏
　　太祖时随其兄纳林率丁壮百余来归镶白旗满洲初任佐领镇守达卜逊木城明人攻耀州率所部往援败之淤泥河还驻平山防盐徒千人防舟海滨欲谋为明应乘夜袭而殪之明锦州将来犯齐尔格申引兵迎战面被创战益力明将大败去天聪六年修葢州城迁人户以实之遂从副都统石国柱等移兵驻其地八年授骑都尉世职时明边将数诱我降人齐尔格申尝沿海侦缉有七人将窜归明明人自海道来迎舟已发齐尔格申涉水追之射殪二人遂跃入其舟生擒明备御一及逻卒十三人寻率兵扼北新渡口诇知明人潜入岛伐木舟五十余泊岛岸设伏伺其归截击之获二十余人二人者既登舟张帆度不能追遥呼曰我行矣谁敢追逐我者齐尔格申拏小舟应声猝至擒其一斩其一崇徳元年从征明薄大同战城下再败明兵还师过延庆州俘人户牲畜以还顺治七年加一云骑尉屡进爵至三等男康熙十二年卒
　　赐祭如例弟多尼喀崇徳八年从征明山东攻莱阳以
　　勇称授佐领世职早卒
　　察哈喇姓果罗络初镶黄旗满洲后改镶白旗父常舒为沾河寨长
　　太祖时率众来归授为佐领既卒察哈喇代其任太宗即位进理事大臣天聪三年从取遵化薄燕京明年正月还取永平滦州大军既东归以贝勒阿敏守永平都统纳穆泰守滦州察哈喇守遵化五月明兵陷滦州纳穆泰走永平阿敏令察哈喇撤兵俱
　　归防明兵已逼遵化乃率所部突围出全师以还五年从都统楞额礼徇南海岛次海滨明人渡海来犯督兵力御之别遣人沈其舟敌败至渡所不得舟我兵自后奋击溺水死者过半九年从贝勒多铎攻锦州以兵四百先驱遇明兵三千于大凌河西列阵相持已而大军继至明兵皆惊溃追斩无算逾年卒于富拉克塔代为佐领兼都察院理事官崇徳八年进工部叅政兼参领顺治元年擢副都统再擢都统从入关击败流贼李自成追至望都连破之叙功授骑都尉世职是年冬从豫亲王多铎自成师抵潼关贼将刘宗敏据山而阵富拉克塔以礟击溃之贼犯我防古营复督兵殱贼无算明年陜西底定移师征江南偕都统阿山玛喇希先驱自泗州渡淮进克扬州三年从贝勒博洛征浙江攻克处州乘胜征福建下分水关趋泉州连败明兵招抚州一县三凯旋加一云骑尉五年肃亲王豪格误举佐领吉赛为防军统领富拉克塔坐扶同列奏解都察院任寻从大将军谭泰讨江西叛镇金声桓败贼九江截其运道进攻南昌富拉克塔督河船二千薄城合长围以困之明年贼平乃班师富拉克塔道卒先是遇
　　恩诏晋世职为三等轻车都尉七年追叙江西战功晋一
　　等轻车都尉
　　舜松古姓纳喇世居叶赫天命四年来归满洲镶白旗屡从征伐崇徳元年互市杀虎口往征敖汉奈曼扎噜特乌拉特诸部兵征明并有劳绩三年授理藩院副理事官诣归化城导厄鲁特部长墨尔根岱青来归顺治元年任佐领从都统叶臣伪伯陈永福于太原以巨礟轰其城城圮永福突围出舜松古以防古兵纵击之斩获无算又获贼将马骥于黄河获舟十有五二年从都统已哈纳围延安贼悉众拒战力破之寻率八旗兵蹑贼
