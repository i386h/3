<!-- { "loadSidebar": true } -->
　　李承勋湖北嘉鱼人正徳中以右副都御史巡抚辽东时边备久弛开原尤甚士马才十二墙堡墩台倾圮殆尽将士依城堑自守承勋疏请修筑防世宗立发帑银四十余万承勋命步将四人各一军守要害身负畚锸先士卒凡为城堑各九万一千四百余丈墩堡百八十有二招逋逃三千二百人开屯田千五百顷又城中固铁岭蒲河抚顺边防甚固又数陈军民利病咸报可
　　许宗鲁湖广咸宁人正徳进士嘉靖三十年巡抚辽东归民地之占于军者辽人感其徳
　　王舜渔南直常熟人正徳进士歴官山东按察司佥事兴利除不遗余力时国计告匮辽东军职俸食不得时给射利者于中行赂网利舜渔廉得之即发其奸辽人颂之【谨按明时辽东山东省王舜渔虽未专任辽东官职然其官山东按察时实有徳政于辽故附载】
　　刘大谟河南仪封人正徳进士巡按辽东严明端正剔蠧除奸时镇守太监贪残无厌因大谟收其左右绳以法乃赂近侍诬奏大谟逮诏狱辽士民自辽阳抵山海哭留遮道不絶谪龙徳典史寻迁佥都御史巡抚山西政绩着闻
　　许逵河南固始人正徳进士以乐陵知县平流贼功超陞山东按察使佥事分巡辽海东宁道礼贤爱民聴狱详明寻陞江西按察使副使宸濠之变不屈死之諡忠节
　　曽铣南直江都人嘉靖十四年巡按辽东时都御史吕经苛急为政军士遂叛铣按部至复州闻变即还入城开谕祸福以安之是月丙申广宁抚顺兵变铣各檄示抚安宻授诸将以计谋擒渠魁七月甲子铣行射礼文武毕至忽出袖中姓名分令官卒捕之逾时防八人至明日擒抚顺为变者七人计杀广宁贼首擒十二人不假兵革三城肃清辽人庙祀之
　　马永直迁安人嘉靖十四年为辽东总兵官辽东自军变后首恶虽诛漏网者众悍卒无所惮动懐不逞广宁卒佟伏张鉴等乘旱饥倡众为乱诸营惮永无敢应者伏等登樵楼鸣鼓大噪永率家众仰攻尽殱之永善用兵且防洁卒于官辽人为罢市立祠
　　王之诰湖北石首人嘉靖间以右佥都御史巡抚辽东大兴屯田每营垦田百五十顷役军四百人列上便宜八事行之
　　李涞直隶容城人嘉靖中为辽东副总兵居官公亷无媺衣甘食禁所部毋苛敛一军徳之
　　殷尚质直天津卫人嘉靖中为辽东副总兵就进充总兵官三十五年达喇苏以十余万骑入广宁尚质御之塔儿山殊死战力屈而死赠少保左都督諡忠敏【忠节附载　蒙古语达喇苏黄酒也原作打来孙今译改】
　　阎懋官定辽右卫人嘉靖中为中路游击三十五年达喇苏以十余万骑入广宁总兵殷尚质急率懋官御之塔儿山敌先突懋官营不为动乃驰攻尚质懋官驰救遂战死初懋官父振先为防将阵亡懋官继之世济忠贞事闻赠都督同知廕子立祠【忠节附载】
　　周斯盛陜西宁州人嘉靖进士巡按辽东时霪雨盛禾湮没军民饥甚亟开仓赈给索库得赎金并可贷者万余两访素有积贮者量予之金俾出谷平籴更疏请发帑赈济全活甚众土冦犯广宁斯盛身先士卒战六昼夜卒安定之
　　贾冕广宁卫人袭世职指挥寻举武进士署都指挥佥事为中路游击将军嘉靖三十八年冦犯辽阳南抵海州冕督军往御力战死焉赠都督佥事諡忠壮【忠节附载】
　　张鏊江西南昌人嘉靖进士生平清苦终始一节任辽东苑马卿比去辽东人为立生祠
　　王本固直隶邢台人嘉靖进士以刚直忤严嵩嵩每求所以中伤之防辽左饥奉命赈济给米六万石以骡车运意谓缓不及事将加以罪本固奏一半折银济辽阳逺地一半本色济广宁近地凡再阅月而完辽左安焉
　　赵孔昭直邢台人嘉靖进士为监察御史出按辽东时辽将李锜不法倚仇鸾恣横人莫敢言孔昭毅然劾之
　　冯顗山西髙平人嘉靖时任辽阳佥事清操卓行世所罕见凡歴数任止携一仆而已
　　傅霖山西忻州人嘉靖进士任辽海兵备道二年着有循绩
　　杨行中直通州人嘉靖进士选授御史按辽东巡抚吕经激辽阳兵变兵部请勦行中疏请榜示诸城令乱者自相捕以赎罪上嘉纳之事得寝翟绣裳山西闻喜人嘉靖进士任兵部主事条陈边计多见举行陞辽东东宁道有抚顺守备以白金貂皮行贿即揭正其罪墨吏震悚
　　李松直大城人嘉靖进士官至宁前道威惠并施歴十二年晋秩至右都御史抚辽三年军民悦戴
　　黑春其先建州人世职广宁指挥使以功进署都指挥佥事歴辽阳副总兵嘉靖四十一年王果导冦分入春御之身自战杀数十人敌弃资仗遁诏进三秩顷之冦掠阳站堡春逆击乘势逐之陷伏中冦知其骁将围之数重春与把总田耕等力战二昼夜援师不至死之赠都督佥事諡忠壮【忠节附载】
　　杨照字明逺前屯卫人都督镇之孙嗣世职为前屯卫指挥使嘉靖中以功累迁辽东总兵官屡立战功严嵩怒照不输贿解职嵩败朝廷以宿望起之四十二年蒙古深入金海诸卫縂兵官吴瑛不能御诏罢瑛以照代其秋又聚众广宁塞外谋大入照率诸将由镇夷堡分道掩之夜失道去塞六十里遂为敌所困力战中矢死照忠勇负气抚士有恩尝涅尽忠报国四字于背誓以死自効起官数月间屡战皆捷竟殒于阵赠少保左都督諡忠壮【忠节附载】
　　线补衮宁逺卫人世职卫指挥歴官进宁逺防将嘉靖四十四年敌攻小团山补衮击却之追至黄土台敌大至围之数重补衮与逰击杨维藩鏖战良久补衮手杀数人面中二矢镞出脑后突围还营数日而殒诏赠都督佥事【忠节附载】
　　杨维藩照叔父结髪从父在行间屡効首功积官指挥佥事擢广宁镇武营逰击痛照阵亾誓灭敌雪耻嘉靖四十四年蒙古万余骑攻镇武维藩兵不满千迎之于境内莲子湖台与众誓曰此死地也血战或生遂进战杀敌几半手刄数十人力竭死之诏赠都督佥事与线补衮并立祠祭祀子袭职赠三秩【忠节附载】
　　王治道锦州卫人嘉靖间由世廕歴蓟州防捋四十四年擢辽东副总兵进署都督佥事充总兵官隆庆初以屡立战功进署都督同知时辽土荒残武备积废治道与巡抚魏学曽修筑沿边堡自广宁迄沈阳隆庆四年实该巴雅呼等犯锦州大胜堡治道与防将郎得功上马追逐独十余骑从时敌伏兵齐家山治道等误入其中殊死战敌稍却知无援遂围之矢尽奋勇夺围出马忽蹶敌攅射之遂死事闻赠少保左都督諡忠愍立祠赐祭【忠节附载　实该巴雅呼原作辛爱卜言兀今译改】
　　郎得功广宁卫人世职指挥佥事进防将与总兵王治道同时战死赠都督同知得功父杰御敌花儿营力战死二弟宾宝诸子得臣得君得恩及羣从数人皆战死其妻并守节不嫁得功复死王事时论多之【忠节附载】
　　魏学曾陜西泾阳人嘉靖进士四十五年巡抚辽东时有叛卒黄勇不能得学曾以计擒之边境遂安
　　张学顔直肥乡人嘉靖进士隆庆五年擢右佥都御史巡抚辽东破土蛮卓山进右副都御史神宗元年移筑险山六堡于寛甸工役始兴王果来侵学顔抚定王乌塔诸部工乃无挠三年而毕以讨果功加兵部左侍郎学顔抚辽八年陈战守机宜十防后父母丧皆庐墓有白雀来巢之异【防古语王乌塔烟也原作王兀堂今译改】
　　宋应昌浙江仁和人嘉靖进士神宗壬辰日本闗白举二十六岛之众突入朝鲜国王李昖走窜义州八道三韩残破几尽声言内犯京师戒严诏拜应昌兵部右侍郎经畧蓟辽等处防海御倭时经畧创设提督大将军李如松尚羁宁夏兵食皆缺诏书督促部署出闗应昌即誓众蹈氷渡江明年春正月兵薄平壤门其三门外布蒺藜火器齐发毒烟蔽空官军攀附而上倭将平行长遁回王京应昌知王京城南有龙山仓朝鲜粮储所在夜令死士以火箭烧之倭兵食无资乃弃王京遁去连追败之朝鲜遂宁
　　万世徳山西偏头闗人隆庆进士才智胆略过人时倭犯朝鲜世徳以边才进秩巡抚都察院御史经理朝鲜遂集将士谋大举命董一元等统精兵直逼釡山大有斩获焚倭船七百余只招回朝鲜难民五千六百余口捷闻特命总督蓟辽寻迁右都御史兼兵部右侍郎总督如故世徳在蓟辽惟以息事宁人为务寛大简静以疾卒于官
　　梁梦龙直真定人神宗六年总制蓟辽首除镇军疾苦简军实修马政筑城垒烽堠慎择将领以功防子锦衣卫千户
　　李化龙直长垣人神宗二十二年擢右佥都御史巡抚辽东受事甫两月巴图尔与巴雅尔等冦镇武又约土蛮子布延台吉犯右屯化龙与总兵董一元定计先击巴图尔败之各解去边塞詟服【防古语巴图尔勇也原作把都尔巴雅尔喜也原作排押儿令俱译改】
　　董一元宣府卫人眀神宗时充辽东总兵官二十二年巴图尔等入冦一元与总督李化龙用计遣副将驰右屯御西部亲将大军匿镇武外为空营待之冦骑深入笑以为怯官军忽从中起奋呼防阵冦大奔逐北七十余里至白沙埚斩获无筭巴雅尔中矢死诸部夺气捷闻进左都督后又提健卒踏氷渡河扺其巢多斩获巴图尔死余众散乱诸部悉逺遁以功进世廕二秩
　　冯时泰山西汾州人神宗时任广宁道兵备叅议守正不阿筑大定老军台堡数十处区画有方及边隅告警主帅失机时泰奉防勘实有忤当事遂被逮辽民无不称寃欲诣阙声寃总督顾养谦止之疏为时泰申雪宰相赵志臯等亦交章力争竟不白
　　刘英南直崇明人性孝友简静寡言不事矫饰由广宁指挥使累功陞都指挥使管辽东都司事歴任既久亷能益着后以年老休致辽人攀辕留之
　　麻贵山西大同右卫人神宗二十五年任备倭总兵数战有功进右都督予世廕三十八年镇辽东明年沿边有防古以三万骑入掠穆家堡贵御之败去夏贵引病乞罢诏乘传归贵果毅骁捷善用兵一时称为良将
　　李植山西大同人神宗二十六年巡抚辽东垦土积粟得四万畆嵗获粮万石户部推其法于九边熊廷弼湖广江夏人神宗三十六年巡按辽东杜馈遗核军实时巡抚赵楫等弃寛甸新疆徙编民六万家于内地廷弼勘得弃地驱民状劾二人罪嵗大旱廷弼行部金州祷城隍神约七日雨不雨毁其庙及广宁逾三日大书白牌封剑付使往斩之未至风雷大作雨如注辽人以为至诚感神天啓时为御史冯三元等劾罢去任辽士民莫不垂泣后以广宁失守论诛
　　本朝乾隆四十八年特奉
　　恩防録其裔孙泗先授教谕
　　张承防陜西榆林卫人官辽东总兵官神宗四十六年
　　大兵破抚闗承防赴援力战死同时战殁者广宁副总兵颇廷相叅将蒲世芳游击梁汝贵千总王命印
　　本朝乾隆四十一年
　　赐张承防諡忠烈颇廷相蒲世芳梁汝贵俱諡烈愍王
　　命印諡节愍【忠节附载】
　　邹储贤里贯未详官广平副总兵官神宗四十六年
　　大兵围清河城储贤固守率亲丁战于城南死之又广
　　宁叅将张沛同时殉节
　　本朝乾隆四十一年
　　赐邹储贤张沛俱諡烈愍【忠节附载】
　　潘宗顔直保安卫人神宗时以户部郎中督饷辽东擢开原兵备佥事四十六年总兵官马林将出师宗顔上书经略杨镐曰林庸懦不足当一面乞易他将以林为继不然必败镐不从命宗顔监林军出三岔口营稗子峪夜闻杜松败林军遂哗及旦
　　大兵大至林恐甚一战而败防马先奔宗顔殿后奋呼冲击胆气弥厉自辰至午力不支与逰击窦永澄守备江万春赞理通判董尔砺等皆死焉事闻赠宗顔大理卿諡节愍立祠奉祀
　　本朝乾隆四十一年
