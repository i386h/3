<!-- { "loadSidebar": true } -->
　　盛京各属民田自顺治十五年始定徴赋之制每畆嵗徴银三分凡新垦地畆三年起科康熙十一年改为十年起科十五年复改为三年起科十八年定为六年起科不分等则每畆嵗徴银三分不加闰二十二年综计奉天锦州二府新旧起科地共三十一万二千八百五十九畆有竒嵗徴银九千三百八十五两有竒于是各州县田赋之额乃着于册三十二年改徴粟米每畆嵗徴粟米三升有竒四十三年锦县宁逺州应徴粟米仍改徴银解交承徳辽阳海城盖平开原铁岭广宁七州县买粮贮仓四十七年颁制斗【前此征米皆以闗东市斗至是以制斗为凖每斗扺市斗五升】毎畆嵗徴粟米七升五合五十三年徴银如旧制五十六年复徴粟米雍正六年银米各半徴收八年分上中下三则起科上则地每畆嵗徴粟米六升三合八勺三抄中则地每畆嵗徴粟米四升二合五勺五抄五撮下则地每畆嵗徴粟米二升一合二勺七抄六撮上则嵗徴银三分中则嵗徴银二分下则嵗徴银一分各州县等则畧同惟五年増设之永吉州长宁县每畆徴银三分不分等则乾隆元年裁长宁县归永吉州徴收十二年裁永吉州设吉林同知徴收十九年清丈泰宁旧县民地【雍正五年以宁古塔地置县七年省】册报起科归宁古塔副都统徴收三十三年清丈奉天锦州二府地凡民人私垦者准为余地分上中下三则徴租上则每畆嵗徴银七分中则每畆嵗徴银六分下则每畆嵗徴银五分三十五年民典旗人余地及永逺徴租暂行徴租地畆俱归州县徴收四十六年
　　盛京吉林民人私垦地畆续经查岀者每畆嵗徴银八分仍在旗仓纳米二升六合五勺五抄以惩匿报之弊着为令
　　奉天府属
　　顺治十四年设府领辽阳海城二县十五年至十八年辽阳海城起科地四万八千一百六十五畆四分四厘四毫二丝徴银一千四百四十四两九钱六分三厘三毫二丝六忽金州【明时卫所】
　　【本朝初废至是年设金州巡检以征其赋海城县康熙四年改盖平县十九年裁雍正五年复设巡检复州通判】起科地七千一百六十七畆六分八厘徴银二百一十五两三分四厘共田五万五千三百三十三畆一分二厘四毫二丝赋银一千六百五十九两九钱九分三厘七毫二丝六忽康熙元年至三年辽阳金州续报起科地五百五十八畆四分四厘徴银十六两七钱五分三厘九毫八丝是年増设承徳盖平开原铁岭四县升辽阳县为州与旧设之海城县并于府自是至二十二年府属六州县续报起科地十四万四千五百零六畆五分一厘七毫徴银四千三百三十五两一分二厘二毫内开除承徳盖平金州编兵入旗及辽阳海城盖平开原铁岭等州县运粮水手各项地畆免徴不计外统计新旧起科共田十八万二千九百七十三畆四分六厘一毫三丝三忽是为田额共赋银五千四百八十八两六钱五分三厘八毫三丝九忽九徴是为赋额【具晰载各州县条下】自康熙二十三年至雍正四年府属六州县续报起科地十四万七百十七畆二厘统计原额新増共田三十二万三千六百九十畆四分八厘是时改徴粟米【徴米始于康熙三十二年至五十三年仍徴银越三年复徴米雍正五年改为银米各半征收具详征赋规制条下】共赋米二万一千二百七十石五斗六合有竒自五年至十三年旧府属之承徳辽阳海城盖平开原铁岭六州县并増设之永吉州长宁县【雍正五年以吉林地置州以白都讷地置县】复州【雍正五年设通判驻复州旧卫城十二年改置州】海宁县【雍正十二年以金州旧卫地置】续报起科及丈出地【雍正五年通行清丈】八十八万零九十七畆九厘统计原额新増共田一百二十万三千七百八十七畆五分一厘分上中下三则银米各半徴收【雍正八年始定分则之制具详征赋规新条下】共赋米二万五千三百零四石三斗二合九勺四抄赋银一万四千一百六十四两八钱九分五厘六毫七丝【具晰载各州县条下】自乾隆元年至四十六年府属之长宁县永吉州既先后裁改【乾隆元年省县入州十二年州废改设吉林同知属于将军不复府】所有承徳辽阳海城盖平开原铁岭复州宁海八州县并分设之岫岩城【金时县城在盖平县东乾隆三十七年设通判治此析辽阳海城盖平复州地及鳯凰城以之】续报起科及丈出地【乾隆三十年通析清丈】五万二千三百三十四畆二分五厘四毫统计原额新増共田一百二十五万六千一百二十一畆七分六厘四毫分上中下三则银米各半徴收【分则之制晰载各州县条下】共赋米二万九千六百二十三石六斗六升七合七勺赋银一万三千一百八十九两二钱七分八厘又民人徴租余地【乾隆三十年丈出私垦地畆三十一年准作余地徴租】五十万零四千五百六十七畆零三毫徴租银二万六千八百五十八两六钱零五厘民租旗地【乾隆三十五年归州县征租】十九万九千八百六十八畆五分四厘徴租银一万二千八百四十一两四钱四分三厘【具晰载各州县条下】
　　承徳县【康熙三年置县为奉天府治二十二年田赋之额始着于册】
　　原额地三万四千一百五十六畆五分徴银一千零二十四两六钱九分五厘自康熙二十三年至雍正十三年増地十一万八千三百四十八畆零四厘共地十五万二千五百零四畆五分四厘分上中下三则银与粟米各半徴收【雍正五年分则之制见前征赋规制条下】共徴粟米三千二百六十七石九斗二升八合二勺八抄三撮徴银一千六百零一两二钱九分七厘六毫七丝自乾隆元年至四十五年零丈十次海丈一次【各县自行查丈为零丈府属通行查丈为海丈】续报起科并出旗民人随带地共増地六千五百八十三畆七分七厘五毫内开除水冲沙压地二千九百六十九畆二分五厘实在原额新増共地一十五万六千一百一十九畆零六厘五毫银米各半按三则折中徴收【徴米者毎畆徴四升二合八勺八抄五撮徴银者每畆徴二分二厘】共徴米三千三百四十五石二斗八升八合一勺徴银一千六百三十九两二钱五分
　　民人徴租余地自乾隆三十年通行清丈查出民人私垦地畆作为余地徴租是年至四十五年节经清丈共丈出地二万一千三百三十六畆内开除水冲沙压地七十五畆实在余地二万一千二百六十一畆每畆徴银六分共徴银一千二百七十五两六钱六分
　　民典旗人余地及永逺徴租暂行徴租地自乾隆三十五年归县徴收是年至四十五年节经收除实在民典旗人余地四百一十七畆每畆徴银六分【内盖房地一畆二分照上则徴银七分】共徴银二十五两零三分二厘实在永逺徴租地一千七百零四畆一分每畆徴银六分共徴银一百零二两二钱四分六厘实在暂行徴租地一万零一畆每畆徴银六分共徴银六百两零六分
　　辽阳州【顺治十年置县康熙三年改州二十二年田赋之额始着于册】
　　原额地二万九千九百三十五畆九分八厘八毫三丝三忽徴银八百九十八两零七分九厘六毫四丝九忽九微自康熙二十三年至雍正四年増地一万九千零七十畆五年通行清丈后増地十七万六千四百五十三畆有竒是年至雍正十二年増地三百七十畆有竒共地二十二万五千八百二十八畆九分分上中下三则银米各半徴收共徴米五千零四石零六升二合七勺九抄一撮徴银二千三百七十一两二钱三厘四毫五丝自雍正十三年至乾隆四十五年零丈十三次海丈一次续报起科并出旗民人随带地共増地二万一千四百八十四畆二分三厘内开除水冲沙压并重科地一千七百一十五畆实在原额新増共地二十四万五千五百九十八畆一分三厘银米各半按三则折中徴收共徴米五千四百八十六石七斗一升一合三勺徴银二千五百七十八两七钱八分【外有全徴银地一项自雍正五年析鳯凰城界内地于州计二千七百九十五畆八分六年又析岫岩城界内地于州计一千四百六十畆零八分每畆征银二分一厘不徴粟米共徴银八十九两三钱八分八厘六毫乾隆三十七年析归岫岩城地一千四百二十六畆七分实在地二千八百二十九畆九分徴银五十九两四钱二分八厘】
　　民人徴租余地自乾隆三十年通行清丈查出民人私垦地畆作为余地徴租是年至四十五年节经清丈共丈出地二万一千五百二十六畆二分内开除拨归岫岩城余地七十二畆二分实在余地二万一千四百九十四畆五分每畆徴银六分【内连界岫岩地一千一百二十三畆七分四厘每畆徴银五分】共徴银一千二百七十九两一钱五分五厘
　　民典旗人余地及永逺徴租暂行徴租地自乾隆三十五年归州徴收是年至四十五年节经收除实在民典旗人余地二千四百零七畆五分每畆徴银六分【内连界岫岩地每畆徴银五分】共徴银一百二十四两二钱六分九厘实在永逺徴租地九十畆每畆徴银六分共徴银五两四钱实在暂行徴租地二千四百九十八畆每畆徴银六分共徴银一百四十九两八钱八分
　　海城县【顺治十年置县康熙二十二年田赋之额始着于册】
　　原额地三万零八百八十一畆三分四厘三毫徴银九百二十六两四钱四分零二毫九丝自康熙二十三年至雍正十二年増地十五万四千四百零五畆有竒共地十八万五千二百八十六畆三分八厘【内有岫岩城全徴银地四千三百七十七畆有竒雍正六年析于县每畆徴银二分一厘共徴银九十一两九钱二分五厘乾隆三十七年仍析归岫岩城不复县】分上中下三则银米各半徴收共徴米七千四百七十八石八斗六升零七勺二抄五撮徴银一千九百九十一两四钱六分九厘六毫九丝自雍正十三年至乾隆四十五年零丈十五次续报起科并出旗民人随带地共増地二万零七百八十二畆二分有零内开除水冲沙压地七百五十七畆八分并拨归岫岩城四千三百七十七畆有竒实在原额新増共地二十万零九百三十三畆三分四厘九毫银米各半按三则析中徴收共征米五千二百七十四石五斗零四勺徴银二千一百零九两八钱零一厘
　　民人徴租余地自乾隆三十年通行清丈查出民人私垦地畆作为余地徴租是年至四十五年节经清丈共丈出地三万九千四百七十四畆三分七厘八毫内开除水冲沙压地一百十九畆一分五厘并拨归岫岩城余地四千二百零五畆零三厘八毫实在余地三万五千一百五十畆零一分九厘每畆徴银六分共徴银二千一百零九两零一分二厘
　　民典旗人余地及暂行徴租地自乾隆三十五年归县徴收是年至四十五年节经收除实在民典旗人余地二千四百八十九畆五分每畆徴银六分【内连界盖平旗地三百九十三畆每畆徴银七分】共徴银一百五十三两三钱实在暂行徴租地二千七百一十五畆九分每畆徴银六分【内连界盖平旗地七百二十九畆每畆征银七分】共徴银一百六十五两四钱一分四厘
　　盖平县【康熙三年置县二十二年田赋之额始着于册】
