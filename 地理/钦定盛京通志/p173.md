<!-- { "loadSidebar": true } -->
　　太宗命都统以下出迎五里宴赉之顺治七年
　　恩诏加二等轻车都尉
　　布色赫镶红旗满洲崇徳三年从征明攻深州以第二人登城克之四年论功
　　赐号巴图鲁授佐领世职顺治元年随入闗击败流寇又随定山西至太原土寇千余来犯击败之又擒其伪帅嗣累遇
　　恩诏加一等轻车都尉
　　布善镶红旗满洲崇徳六年随征明围锦州领纛击败明杏山兵又败明经略洪承畴军八年随取前屯卫围中前所克其城顺治元年从入闗击流寇有功二年授佐领世职嗣加二等轻车都尉瑚防纳镶红旗满洲崇徳五年随围锦州击败松山兵六年重围锦州明经略洪承畴以兵来犯我汛地击败其众顺治三年从追腾吉思击土谢图汗硕雷汗兵进战有功所至擒逐哨骑斩馘甚众五年叙功累遇
　　恩诏加三等轻车都尉
　　苏完拜姓伊尔根觉罗镶红旗满洲崇徳六年随征明围锦州击松山兵三败其众顺治元年随入闗击流贼有功从定河南连败流贼于潼闗又败之西安二年随定浙江至平湖屡败敌军七年
　　恩诏加骑都尉同旗有布达礼崇徳七年攻塔山城先登
　　论功顺治初加三等轻车都尉
　　塔尔吉善姓锡克特哩镶红旗满洲崇徳八年随征明攻顺徳以第二人登凯旋叙功
　　赐号巴图鲁顺治初三遇
　　恩诏加一等轻车都尉
　　勒徳姓纳喇镶红旗满洲崇徳八年随征明至山东攻临清州以第三人登顺治初三遇
　　恩诏加三等轻车都尉縁事降骑都尉
　　觉罗肇班镶红旗满洲
　　景祖长兄之二世孙也崇徳八年随征明山东击败明总兵白腾蛟等军进攻朝城先登克其城顺治二年随征流贼至潼闗再败贼众贼兵夜犯我营复击败之论功嗣累遇
　　恩诏加三等轻车都尉世职
　　科齐姓翁鄂镶红旗满洲崇徳八年随征明至山东攻费县以第二人登城克之顺治初三遇
　　恩诏加三等轻车都尉世职
　　七哈拉镶红旗满洲世居倪沙以地为姓崇徳八年随征明至山东攻鱼台先登克之论功加优叙顺治初三遇
　　恩诏加三等轻车都尉縁事降云骑尉
　　克什格镶红旗满洲世居栋鄂以地为姓崇徳八年从征明攻东安卫先登克之凯旋録其功顺治初累遇
　　恩诏加骑都尉
　　乌尔东阿姓富察镶红旗满洲崇徳八年随征明至山东攻日照先登克其城叙功并遇
　　恩诏加三等轻车都尉十四年卒
　　松果图镶红旗满洲崇徳八年从征明山东攻临清先登
　　赐号巴图鲁授佐领世职顺治元年从征山西下太原寻至陜西三败贼众于延安前往招抚鳯翔遇贼潼闗败还之众迎击败之二年至江南招抚池州并获沿河战舰论功嗣遇
　　恩诏加一等轻车都尉同旗有丹达立亦以崇徳八年从征明山东攻朝城以第二人登论功加优叙顺治初加三等轻车都尉











　　钦定盛京通志卷七十三
<史部,地理类,都会郡县之属,钦定盛京通志>
　　钦定四库全书
　　钦定盛京通志卷七十四
　　国朝人物【十】
　　正蓝旗满洲












　　钦定四库全书
　　钦定盛京通志卷七十四
　　国朝人物【十】
　　正蓝旗满洲
　　达尔汉姓郭络罗隶正蓝旗满洲先世居沾河父扬舒率部众来归我
　　太祖以长公主下嫁之时
　　鸿业初创辉发哈达诸部恃强拒命舒戮力行间所至
　　有功及卒
　　太祖亲奠醊焉达尔汉为长公主所出生而英特比长尚公主为额驸管佐领事天命四年二月从败明兵于界藩八月从征叶赫下其城积功封一等男
　　太宗即位列八大臣寻擢都统征札噜特部单骑突阵擒其渠又征栋鄂部大破之俘古穆楚赫尔父子以归天聪元年从征朝鲜克义定安诸州三年从征明以镶黄旗兵拔遵化五年以本旗兵从攻大凌河败明人步骑五百九年征明山西同都统阿山营于要地制明宁锦兵使不得西援途遇敌兵八百共击败之斩锦州副将刘应选崇德元年从武英郡王阿济格征明攻顺义县先登六年从征锦州顺治元年卒
　　鄂洛塞臣额驸达尔汉之长子也天聪中从其父攻大凌河崇德元年从征朝鲜并有功五年六年两围锦州鄂洛塞臣并在军中屡引兵断其樵采击败松山援兵明总督洪承畴拥众十三万来援连破其步卒三营以功授二等轻车都尉世职擢副都统顺治元年将兵定黑龙江诸部凯旋
　　特遣大臣宴劳于郊二年从豫亲王多铎流贼李自成进薄潼关贼坚壁拒守鄂洛塞臣奋勇先登擒其渠于阵洊晋爵二等男六年擢都统寻改刑部侍郎叠遇
　　恩诏晋爵二等子十六年驻防荆州以兵破海贼郑成功于扬子江康熙三年卒赠太子太保諡果毅
　　赐祭葬如例
　　布当姓博尔济吉特初为乌噜特部贝子天命七年率部众来归授二等轻车都尉俾领所部防古为一旗天聪三年从征明入龙井关攻遵化明总兵赵率教等以步骑四千来援大败之叙功晋爵三等男六年从征察哈尔师还俘获少又不即隶户籍所部防古亦多违约束不能成一军遂改隶满洲正蓝旗崇德三年擢刑部右防政四年卒子衮济袭爵布当之弟曰色棱遵化之役亦在军中及围锦州并有战绩顺治元年从入关追败流贼李自成屡殱其众二年复随豫亲王多铎追击之于潼关自成窜商州移师将下江南贼党亦转而南蹑我师后色棱为殿进击破走之三年腾吉斯叛附喀尔喀从豫亲王往追其众击败土谢图汗硕雷汗等援兵叙功并遇
　　恩诏晋世职至一等轻车都尉兼一云骑尉十二年卒子
　　札木扬袭
　　苏噜迈姓嵩佳隶正蓝旗满洲世居栋鄂幼从征
　　太祖奇其勇从攻抚顺辽阳沈阳并先登搏战取之授佐领天聪元年征朝鲜攻义州以二十人先登三年征明克红山口城授骑都尉世职四年围永平乘夜攻城力战被创
　　太宗遣大臣往视加三等轻车都尉世职
　　赉以马币
　　赐号曰巴图鲁寻擢副都统为兵部防政从攻旅顺口及宁逺城并有功其攻雕鹗堡也飞礟伤其口独战未常反顾竟破之以残废辞职顺治七年九年三遇
　　恩诏加世职一等轻车都尉进至三等男康熙元年卒諡勤勇长子苏尔济顺治元年从入关亦屡着有军功
　　达海姓觉尔察隶正蓝旗满洲其祖博洛来归父艾宻禅任散秩大臣达海九嵗即通满汉文义弱冠
　　太祖赐居内院司文翰每草诏令称
　　防遂
　　命正订国书达海更为对音切字谐声文义周宻译明防典素书三畧诸书莫不称善天聪三年
　　太宗伐明不欲究武遣达海赍书与明议和明人闭关不启复以书二一置德胜门外一置安定门外四年克永平令达海立城上执黄纛谕降其民是年译书成授三等轻车都尉世职
　　命曰巴克什五年征大凌河使招总兵祖大夀反复善谕大夀遂降十二月定朝仪六年详定国书字体酌加圏防六月病笃
　　太宗垂涕遣侍臣谕曰朕以达海偶疾耳今竟不起惜哉未宠任后当优恤其子
　　赐以蟒绮达海感泣而卒年三十八嵗寻召其子三人赐予甚厚追諡文成康熙八年其孙秘书院学士禅布乞
　　立碑
　　圣祖以达海精通满汉文所増加字义于今赖之着有劳
　　绩
　　命追立碑石
　　雅秦达海长子也天聪八年袭父职为骑都尉崇德三年大军征明入董家口抵燕京还军青山口明将以兵来袭雅秦率步卒击败之六年从围锦州战松山屡有功任吏部理事官八年改户部顺治元年从入关破流贼李自成加三等轻车都尉寻擢吏部侍郎八年擢国史院大学士三遇
　　恩诏晋爵三等男未几卒康熙三十一年
　　圣祖追念前劳遣官祭其墓
　　阿山姓伊尔根觉罗世居穆溪从其父阿尔塔什归我
　　太祖隶满洲正蓝旗俾大贝勒代善辖之大贝勒置不用阿山颇觖望乘间逸去既而悔惧复归请罪
　　太祖察其才特宥之置诸左右不以属代善阿山遂感激自効天命六年从征辽阳有功授二等轻车都尉世职
　　太宗即位擢居十六大臣之列寻与都统楞额礼征札噜特率六百人入巴林多所俘获进爵三等男天聪元年从征朝鲜攻克义州城三年大军征明从攻红山口取其城趋燕京战永定门外阵擒其总兵麻登云四年围永平以猛士二十四人冒礟火先登遂克其城晋爵三等子五年从征大凌河以兵三百徇松山路败明兵二千未几进都统八年畧地锦州西征察哈尔收其溃众以归九年明人闻我师将入大同檄山海关兵赴援阿山将前锋兵四百趋锦州以遏之遇明副将刘应选等于大凌河纵兵突击殪应选于阵擒游击曹得功等四人斩级五百乘胜取台堡一凯旋
　　太宗亲劳之郊崇德元年从武英郡王阿济格征明下雕鹗堡长安岭二城别将兵攻克东安县二年以舟师攻皮岛西北隅先登克之斩守将沈世魁晋一等子予世袭六年从围广宁攻锦州者再并有功七年复从饶余贝勒阿巴泰征明入墙子岭越燕京南下山东屡战皆捷顺治元年从击流贼李自成于山海关自成败走遂与都统玛拉希自蒲津济破贼党于平阳留镇其地二年晋爵三等公是时西安已平豫亲王多铎还定河南移师下江南阿山以所部从自泗州渡淮攻克扬州督舟师而南败明镇海伯郑鸿逵兵于洲再败之仪征进取南京追擒明福王朱由崧于芜湖乘胜偕贝勒博洛定浙江降明潞王朱常淓于杭州以次下嘉兴湖州绍兴宁波严州凯旋得
　　恩赉三年坐枉治所部雅巴海妻狱削爵罢都统任旋复
　　授一等子四年卒
　　萨璧翰姓纳喇隶正蓝旗满洲先世居辉发父繖坦
　　太祖时率属来归任佐领既卒萨璧翰代之
　　太宗即位列十六大臣视正蓝旗副都统事天聪五年擢户部承政是年八月从围大凌河城明兵出城拒战击却之逐北至城濠八年考满授骑都尉世职崇德二年
　　命改隶饶余贝勒阿巴泰防萨璧翰从子乌达哩以侍卫从征朝鲜以葢州驻防甲士为厮役事觉萨璧翰失察革世职三年裁六部承政各一员改萨璧翰为吏部防政四年列议政大臣六年从攻锦州明援兵自松山挑战萨璧翰先驱突阵敌大至围之数重萨璧翰身被数创战益酣左右驰击大呼突围以出嗣以创发卒于军长子汉楚哈次子喀尔沁并任为佐领
　　鄂谟克图姓纳喇先世居叶赫
　　太祖时来归隶满洲正蓝旗天聪元年从征宁逺明总兵满桂于城东列阵进击之殪敌无算三年以防军校从征大同攻保安州城先登克之
　　赐号巴图鲁授三等轻车都尉世职崇德三年从睿亲王多尔衮征明由青山口入畧地至山东而还五年六年两从围锦州多斩获七年战杏山追蹑呉三桂兵至连山大捷加世职二等轻车都尉顺治元
　　年从入关击走流贼李自成加世职一等轻车都尉从定山西下太原移兵赴陜西防英亲王阿济格师破自成兄子锦于延安时豫亲王多铎已入潼关下西安自成窜走湖广二年
　　命英亲王帅师征之鄂谟克图以所部从每战辄捷三年从讨流贼张献忠于四川平之叙功并遇
　　恩诏晋爵至一等男厯官副都统康熙十二年卒諡曰襄
　　壮
　　伊拜姓赫舍里隶正蓝旗满洲初事
