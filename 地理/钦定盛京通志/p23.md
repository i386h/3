<!-- { "loadSidebar": true } -->
　　祖陵既申觐光扬烈之懐并举崇徳报功之典用颁祭醊式布几筵俨壮气以如生缅成劳之未泯凡兹优渥尚克歆承
　　祭功臣额亦都文【乾隆八年】
　　我
　　太祖功被苍垠徳尊黄幄溯自发祥之始实资开国之勲维尔功臣额亦都战辄冠军心惟报国摧枯拉朽则目无坚城啓宇开疆而胸余胜算奋志风云之表驰声日月之旁钟鼎泐铭伟绩已标于曩日几筵布告鸿恩再沛于斯时垂史册以长存想徽猷而未逺灵其歆响悉此褒荣
　　祭功臣费英东文【乾隆八年】
　　朕眷懐勲旧笃念贤劳维尔功臣费英东尽力
　　先朝宣威外阃性成鲠亮术裕韬钤经文纬武之兼资附鳯攀鳞而奋迹夙号万人之敌聿彰九伐之勲兹因六御亲巡特此一樽致奠追维
　　祖烈爰思佐命之功逺想英风式励效忠之志尔灵不昧
　　尚克来歆
　　祭长白山神文【乾隆十九年】
　　维
　　神极天比峻镇地无疆象着巍峩表神竒于瑞应势雄寥廊秉清淑于扶舆钟王气之鬰葱休征毕集奠坤维而巩固厚徳弥贞缅帝业之肇基荷山灵之笃庆朕缵承丕绪临抚寰区念凝命之无穷溯发祥之有自肇称殷礼时已越乎十年载考彛章礼更行于兹岁恭展谒
　　陵之钜典兼修望秩之隆仪躬荐明禋用申祗敬惟冀根蟠灵壤冠五岳而毕集庥嘉彩焕鸿图亘万年而永安磐石
　　神其黙鉴来格来歆
　　祭北镇医巫闾山文【乾隆十九年】
　　维
　　神封自虞廷屹为北镇建辽阳之屏障厚徳常贞钟渤海之灵竒祥符丕着缅肇基之王迹懐天作之神功朕纉述鸿图抚临区宇望高山而仰止景慕维殷修吉礼以告虔彛章再举恭展谒
　　陵之钜典重稽秩祀之隆仪惟灵贶之祗承得庶征之协
　　应敬承芬苾防荐牲醪
　　神其式临黙为昭格
　　祭辽太祖文【乾隆十九年】
　　朕君临寰宇睠念前王纪功徳于曩编每深景慕考谟猷于故里载契光型既遗烈之为昭宜明禋之特举兹以重循彛典爰启吉行祗谒旧京兴懐徃代惟
　　辽太祖燕云创业朔漠腾声辟土开疆一代之英明首出宣威布惠千秋之灵爽常存特布牲醪用申肃荐防陈俎豆期明徳之维馨光贲琬琰俨鸿规之在望
　　神其鉴格歆此苾芬
　　祭贤王祠文【乾隆十九年】
　　朕惟风云翊运明徳首建懿亲钟鼎铭勲宗功聿推元祀纶綍致专祠之礼念笃前劳烝尝隆备物之仪事逾恒典惟王等忠贞素植果毅性成屏翰初分遂作长城之寄桐圭既剖克宣专阃之威或握竒运筹胜决千里或披坚执锐勇冠三军靖苞蘖于中原扫氛霾于四野用能匡扶缔搆翼賛经纶嘉绩懋乎
　　先朝声称着乎来许朕载巡旧里言考
　　遗谟櫜矢戢干巩亿载太平之业栉风沐雨缅当年百战之勤矧在宗杰之壮猷寔切予之景慕遹观曼硕用布苾芬于戯带砺河山展亲与酧庸并重旂常日月后先偕疏附同垂松桷有梴式焕维新之象桂樽既饬弥深由旧之懐灵其有知尚克歆格
　　祭辽太祖文【乾隆四十三年】
　　朕抚驭寰区兴懐徃迹备参稽于史牒伟略为昭勤保防于陵原明禋冈斁矧辽阳之故壤尤丰邑之初基惟
　　帝创业东方宣威中土声腾木叶十六州胥版图瑞应金铃二百祀茂延统绪缅英明于在昔知灵爽之常存兹以恭谒
　　桥山心仪垣寝遗徽式仰松楸增异代之光洁荐斯陈芬
　　苾肃专官之典
　　神其鉴只冀克歆予
　　祭北镇医巫闾山文【乾隆四十三年】
　　上
　　陵典钜两修告祭于司存秩祀躬亲始惬展忱于仰止式
　　隆规而致敬驻清跸以升馨惟
　　神雄峙冀方灵钟尾野六重掩抱千寻埓恒岳之尊三水飞流百里俯沧溟之迩接郁葱于长白王气扶舆奠纯固于东丹云峯拱极昔嵗涂循紫塞嵯峨逺跂层椒今兹路出严闗肃穆先瞻邃宇冀钦承夫灵贶聿增方望之仪缅静镇于神皋特举庪悬之典
　　神其昭格鉴是苾芬
　　祭长白山文【乾隆四十三年】
　　维
　　神安土常敦极天比峻闼门俯注鸭江实濬灵源布库东蟠鹊果宏昭瑞应仰坤维之式奠悠乆无疆缅
　　王迹之肇基诞兴有自朕寅承统绪永忆艰难抚兹磐石
　　之模敢忘
　　作山之烈仪隆望祀曾展敬于重临慕切深禋已淹时于二纪爰卜清秋之吉载抒盥荐之忱祗告
　　灵岑聿循令典惟冀贞符丕焕并五岳以延祥景祚遐昌
　　亘亿龄而翊运
　　神其黙鉴尚克来歆
　　祭松花江神庙文【乾隆四十三年】
　　恬波永赖障东分鸭緑之支王气攸钟拱北卫龙兴之脉作庙聿彰夫轮奂展诚宜荐以馨香惟
　　神秉徳灵长导源峻极承闼门而奔注二交驰绕边部以朝宗百泉逺滙缅
　　创垂之
　　骏烈安澜庆亿万斯年觇萦抱于岩城净练亘三千余里既乆稽乎秩祀爰特饬夫鸠工栋宇鼎新式妥凭依之宅几筵升侑遥通盻蠁之忱
　　神其黙协滋生宏昭顺应崇仪肇举益符川至以凝符景运绵延常并山高而致享庶兹歆格勿替防禋祭浑河神庙文【乾隆四十三年】
　　濬源纳鲁灵长溯白岳之神衍泒英莪迤演永
　　丹邱之脉卫陪都而带绕式懋垂庥作新庙以翚飞宜隆
　　肇祀惟
　　神绩施东土祥着西流巩护万年合大梁而滙注萦回千里达句骊以朝宗仰
　　伟伐于初基
　　勤思渉渭览恬波于旧国泽缅
　　诒丰朕展谒
　　桥陵防崇邃宇值落成而告备爰秩祀以升馨典洽懐柔冀休嘉之黙荷诚昭妥侑期肸蠁之潜孚尚克歆承鉴兹芬苾
　　祭巨流河神庙文【乾隆四十三年】
　　双源逺引恬波征効顺之符四望增修肇祀肃荐馨之典启润既彰夫胜迹展诚宜饬夫专祠惟
　　神禀徳灵长施功溥洽衍脉自邓村以北合西来通支当铁岭之南绩宏东注奠安流于沃壤弥觇襟带之雄资利渉于名津共庆舟梁之便念庥征之显著爰美报之防申用鸠将作之司秪崇栋宇特举维亲之祀恪奉几筵
　　神其肸蠁时通滋生普被揽璇题之焕采式鉴懐柔眷雕爼之升香丕昭孚佑庶其歆格勿替精禋祭辽太祖文【乾隆四十八年】
　　惟
　　帝制胜中原肇基东土奋雕戈而创业八部威扬志金箭以恢疆五京势巩仰英灵其如在知神武所由兴朕四谒
　　桥山载懐陵邑缅规模于缔造史牒详胪景功徳之昭垂苾芬永祀爰循旧典遣告明禋鉴此洁蠲
　　神其歆格
　　祭北镇医巫闾山文【乾隆四十八年】
　　惟
　　神位镇冀方功齐恒岳缅肇封之典望着虞廷叅列宿之精祥钟尾野永作岩闗之障势拱幽燕长资静镇之庥基凝东北溯昔三申盥荐曾抒仰止于明禋越兹四度经临复展升馨于邃宇
　　神其右飨庶克来馨
　　祭长白山文【乾隆四十八年】
　　惟
　　神徳秉安敦功参峻极坤维式奠灵长疏鸭绿之原
　　王迹肇基纯固防龙兴之脉溯
　　作山之余烈效顺无疆隆望祀以垂庥黙钦有相忆昨銮经三驾典饬司存迨今瞬阅五秋忱殷仰止明禋申荐尚克歆承
　　祭浑河神庙文【乾隆四十八年】
　　惟
　　神泽着西流功施东土合大梁以滙注灵长千里而遥达句骊而朝宗襟带两京之外览恬波于卜涧溯
　　伟伐于胥原昨以展谒
　　桥山因之虔崇邃宇明禋告备曾纪迹于穹碑清跸载临
　　爰升馨于雕俎用申昭告尚克鉴歆
　　祭巨流河神庙文【乾隆四十八年】
　　惟
　　神徳秉灵长泽施溥洽到海而防同千里有委有原入边而濬发双流屡分屡合曩以跸途莅止饬启专祠兹因銮辂经临载陈芳荐惟冀嫓流泉于豳土清晏常昭培逺脉于
　　珠丘基图式巩庶其歆格勿替精禋
　　祭太子河神文【乾隆四十八年】
　　惟
　　神派分苇峪润接骊河瞻萨穆以寻源自斡罗而通道兹以陪京展谒跸路经临式懐孚佑之灵宜肃明禋之荐溯昔楯车
　　薄伐波臣助囊土之功洎乎绵甲前驱鬭士贾夺桥之勇震先声于虎驿闸涌银涛渡劲旅于龙骧濠翻雪浪曩日金城巩建尚虚秩祀之文即今雕俎虔申特重专员之典庶歆芬苾俯答休嘉









　　碑文
　　浑河神庙碑文
　　浑河神庙者乾隆四十三年勅有司之所崇建也英峩北绕纳鲁西流萦回千里之遥演迤
　　三陵之侧长源作带梁河异以同澜灵脉扶舆辽泽滙
　　趋而赴壑抱
　　龙兴之初地众水云从翊鳯舞之陪都恬波镜净溯昔造
　　邦
　　挞伐濒河则诸部先除洎夫
　　作邑经营乘溜则羣材胜用入夜而聨鱼陈爰申巴勒达之诛征明而渡龙骧遂奏沈阳城之捷朕展巡邠土敬谒
　　桥山缅
　　诒燕于
　　宗功黙钦有相饬升馨于跸路乃诏司空鸠工象阙之东翚翥霄之上北泉嫓美胥原之流泽孔长两载落成卜涧之垂庥有裕镌之翠琰焕以丹纶由地中行益巩诸万万禩如川方至用弼我丕丕基
　　巨流河神庙碑文
　　双源濬发东西溯达之连山汊防同内外综全辽之胜广滋涵于奥壤礼洽无文宏利渉于鸣鸾祜昭有秩惟巨流之演漾襟京邑之浩穣象俪天津灵防地脉左通白岳克尔素北绕以同趋右接潢河科尔沁南来而并轨屡分屡合入边之支络可寻有委有源到海而朝宗是戢安市襄平之故绩注释虽疎句骊枸栁之殊称波澜莫二我国家龙飞出震燕翼诒丰
　　太宗文皇帝创筑开城控洪波而屹镇
　　圣祖仁皇帝肇兴海运资通漕以将输朕三谒
　　珠丘再过镜涘缅百年之澄晏
　　祖泽长钦巩亿禩之基图
　　鸿功斯溥粤以乾隆戊戌秋勅建新祠逮庚子冬司工告竣俯临浩瀚高挹崚嶒择爽垲以裁基饰栋梴而
　　妥祀当日师行枕席靡唐宗薪土之劳今兹渡稳舟梁兼镐邑田畴之利帝乡赛报歳时之肸蠁潜孚王气扶舆辅甸之灵长永防












　　钦定盛京通志卷十一
<史部,地理类,都会郡县之属,钦定盛京通志>
　　钦定四库全书
　　钦定盛京通志卷十二
　　天章【三】
　　皇上圣制
　　乾隆八年癸亥
　　御制古今各体诗
　　乾隆十七年壬申
　　御制长白山瑞树歌








　　钦定四库全书
　　钦定盛京通志卷十二
　　天章【三】
　　皇上圣制
　　诗【乾隆八年癸亥】
　　七月初八日因往盛京叩谒
　　祖陵恭奉
　　皇太后始发圆明园作
　　虞采绥旌次第排金风凑爽满天佳王途于迈髙秋净帐殿承
　　欢爱日谐望里闗东多王气行经塞北畅清怀緜緜寳穑
　　秋成近触拨吾悰讵有涯
　　躬诣盛京虽命省驺从而经过州县岂尽免力役之劳因诏免今年田租以示如伤之意
　　省耕省敛古所闻哲后礼不废时巡矧兹上
　　陵实旧制有其举之敢弗因盛京佳气东来紫騑騑六御今伊始山围冀野遍桑麻峰标木叶经迤逦今年北鄙若雨旸沿途揽辔禾黍香虽云比户足衣食怨咨民瘼刻岂忘千乘万骑迈防县钱鏄将痔民情忭岂无力役劳闾阎中心徘徨不能宴朝廷徳诏应时下蠲租逮彼千村社匪欲小补防斯民
　　皇祖当年煦妪者
　　八月日作
　　形胜行行揽年芳厯厯収闗山连北塞云物近中秋辐辏来诸部逶迤驾六虬近光陪后乘输悃导前斿覩此瞻依切宁予徳泽流鸿猷思
　　祖业燕翼逮孙谋更喜随
