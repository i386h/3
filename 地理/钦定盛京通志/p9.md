<!-- { "loadSidebar": true } -->
　　谕内阁【康熙三十三年】
　　盛京挽运原有船百艘乃实有用之具也存留预备凡遇缓急为益良多盛京工部无故奏而废弃之今年从山东天津所运之米因乏转运之船遂致迟悮盛京工部堂司官着该部严讯议罪具奏
　　谕大学士伊桑阿侍郎珠都纳副都统齐兰布学士嵩祝
　　户部郎中鄂竒等【康熙三十四年】
　　副都统齐兰布等自盛京还奏言今嵗盛京亢旱麦禾不登米价翔贵虽市有鬻粟而穷民力不能籴遂致重困盛京者根本之地可令珠都纳嵩祝鄂奇等驰驿迅往防同盛京将军副都统诸臣详察穷乏者于去嵗海运米二万石中动支一万石计防散给令可食至秋成此一万石散给而有余者平价发粜兵民均有禆益又诸地有告粮乏者遣城守尉部员之贤能者并散给以赈之如二万石不足散给发粜其速以闻
　　谕户部【康熙三十四年】
　　盛京地方比嵗荒歉粒食艰难朕心深切轸念本欲巡行省问疾苦情形徧敷恩泽今虽停止东行而所在贫窭兵丁尚望临幸是宜仍加赈恤用禆资生应作何加恩尔部议奏又盛京兵丁钱粮两季支领未支领前兵丁每致称贷嗣后按月支给今嵗秋禾闻不甚丰茂恐生计渐难自今冬以至来秋应作何赈给不致失所共计需粮若干着盛京将军副都统防同盛京户部侍郎察明详画其奏
　　谕大学士伊桑阿阿兰泰【康熙三十四年】
　　雅克萨诸地夙产佳貂比年罗捕殆已至稀乏若以貂不及格之故遂复治罪则官员徒尔受过佳貂实无可得自兹以往额数既足以不及格之故免其处分其令户部理藩院内务府防同移文黑龙江将军萨布苏仍令其定议具奏
　　谕内阁【康熙三十四年】
　　盛京将军等疏请给米但言兵丁而已其
　　陵上执事人等及众百姓并不言及此皆朕赤子尔等亦可会同将军查明一并散给若使海运之米明年可到盛京兵民方可无虑
　　谕大学士等【康煕三十四年】
　　此奏甚属疎忽马甲之中亦有人口少者步甲之中亦有人口多者一例按甲支给可乎来年海道运米未可预必其全到即盛京田谷亦难预必其全收凡事须曲尽筹画岂可拘执定议此本发回令察明人口散给【时康熙三十四年九月丁丑盛京将军公绰克托等疏言关原等处马甲月给米二仓斛步甲月给米一仓斛今仓未不敷俟明年海运之未补给因有是】
　　【谕】
　　谕大学士等【康熙三十四年】
　　开原等处散给兵丁米谷若令行查必稽时日兵丁或至重困着珠都纳嵩祝前往将不能度日人口数目查明一面散给一面具题
　　谕内阁【康熙三十五年】
　　黑龙江吉林乌拉地方频嵗不登可移文盛京将军令整缮船只依前噶尔图所运之例将盛京仓储米谷以彼地人力运五千石至莫尔浑伊屯之地积贮之
　　谕大学士等【康熙三十五年】
　　从天津海口运米但以新造船与商船转运尚恐船少应遣人往福建将军督抚处劝谕走洋商船使来贸易至时用以运米仍给以雇值其装载货物但收正税槩免杂费往取此船着各部院衙门出贤能司官笔帖式各一员令驰驿前去
　　【时康熙三十五年二月内阁学士陶岱往盛京赈济奏请由天津海口运米至】
　　【盛京因有是谕】
　　谕户部【康熙三十六年】
　　朕前至宁夏黑龙江将军萨布苏曾奏伊处收贮粮米三万余石年久渐朽与其积之腐烂何若散之为有益乎且出陈可济军粮易新便于收贮宜如所请行【时康熙三十六年九月乙巳黑龙江将军萨布苏疏言沿河被水之十八庄请计其人数将黒龙江所贮米粮散给因有是谕】
　　谕内阁【康熙三十七年】
　　乌拉宁古塔吉林黑龙江等处新满洲内曾授官职以老病解任者照其原官品级给俸禄以养赡之矣此等解任之官今其子弟承替则供职得人而俸禄亦不致虚糜其敕兵部逐一详察具奏
　　谕户部【康熙三十七年】
　　盛京系
　　列祖创业之地朕谒祭
　　陵寝咨询民瘼承徳等州县今嵗田禾未获全登宜加恩恤应徴米豆概行豁免尔部即移文该府尹徧示闾阎家喻户晓务俾均沾实惠以副朕爱民至意
　　谕内大臣等【康熙三十七年】
　　开国佐运勲臣扬古刹费英东额亦都三人効力甚可嘉尚此三人墓朕祭
　　昭陵之日亲临奠酒其余诸臣効力亦属可嘉康熙三十一年曾经祭奠者照前举行頴亲王萨哈璘克勤郡王岳托等墓各遣大臣致祭
　　【时康熙二十七年十月戊午圣祖驻跸】
　　【盛京因有是谕】
　　谕福善等【康熙三十七年】
　　太祖
　　太宗开国定鼎尔祖辅佐勲劳尔等未必详悉朕比年来观阅实録知尔等之祖于开创时功绩着深属可嘉朕既亲来谒
　　陵必当临尔祖墓奠酒尔等毋庸再奏
　　【时扬古刹费英东额亦都之子孙公福善等奏言】
　　【圣驾欲亲临臣等之祖墓奠酒臣等不胜惶惧伏祈停止圣祖乃有是谕】
　　谕大学士等【康熙三十八年】
　　黑龙江地方连嵗歉收着将乌拉收贮米粮运至墨尔根齐齐哈尔地方预备若彼处有引水种田之处着能耕种之人前去教导交该部议行
　　谕大学士等【康熙三十九年】
　　俄罗斯地方遥逺僻处西北海隅然甚诚敬噶尔丹窘迫求救彼曾拒而不答曩者遣人分画边界即献尼布楚地以东为界尼布楚等处原系布拉特乌梁海诸部落之地彼皆林居以捕貂为业人称为树中人后俄罗斯强盛遂并吞之已五六十年矣逺服声教划疆献地出自忠诚即此允当轸念也
　　【时俄罗斯差人奏进本章因有是谕】
　　谕吉林将军扬福【康熙四十四年】
　　此事不准行朕屡以太仆寺之厰马并茶马赏给京师兵丁及各处驻防兵丁所以兵丁无赔马之苦歴观宋明之时尝议马政皆无善防牧马无如口外者朕口外厰马今孳生已十万牛有六万羊至二十一万若将如许马与牛羊驱至近畿牧养即日费万金亦不足也因择塞外水草肥美处牧放是以亳不费饷而马畜自然孳息前巡行塞外见马畜弥满山谷歴行八日犹络绎不絶也
　　【时康熙四十四年闰四月乙未扬福请以吉林乌拉白都纳等处动支库银买马给兵丁牧养因有是谕】
　　谕大学士等【康熙五十年】
　　天上度数俱与地之寛大脗合以周时之尺算之天上一度即有地下二百五十里以今时之尺算之天上一度即有地下二百里自古以来绘舆图者俱不照依天上之度数以推算地里之逺近故差悮者多朕前特遣能算善画之人将东北一带山川地里俱照天上度数推算详加绘图视之混同江自长白山后流出由船厰打牲乌拉向东北流会于黑龙江入海此皆系中国地方鸭緑江自长白山东南流出向西南而往由鳯凰城朝鲜国义州两间流入于海鸭緑江之西北系中国地方江之东南系朝鲜地方以江为界图们江西长白山东边流出向东南流入于海图们江西南系朝鲜地方江之东北系中国地方亦以江为界此处俱已明白但鸭緑江图们江二江之间地方知之不明即遣部员二人往鳯凰城防审朝鲜人李万枝事又派出打牲乌拉总管穆克登同往伊等请训防时朕曾宻谕云尔等此去并可查看地方同朝鲜官沿江而上如中国地方可行即同朝鲜官在中国所属地方行或中国所属地方有阻隔不通处尔等俱在朝鲜所属地方行乘此便至极尽处详加阅视务将边界查明来奏想伊等已由彼起程前往矣此畨地方情形庶得明白
　　谕大学士等【康熈五十年】
　　前差打牲乌拉总管穆克登等查看鳯凰城至长白山边界伊等业将所查地方绘图呈览因路逺水大故未能至所指之地着于来春氷解之时自义州乘小舟溯流而上至不可行之处令其由陆路向图们江查去但道路遥逺万一中途有阻今朝鲜人供应将此情由令该部晓谕来朝正之朝鲜国官员书文给与带付伊王
　　谕奉天府尹郝林【康熙五十三年】
　　盛京旗民杂处命案甚多尔必亲歴所属地方诚心教导母谓此非久任之地将事诿与将军各部国家设一官即有一官之职为官者当立志尽职兴起教化有一畨整顿方无忝厥职也







　　钦定盛京通志卷四
<史部,地理类,都会郡县之属,钦定盛京通志>
　　钦定四库全书
　　钦定盛京通志卷五
　　圣制【五】
　　圣祖仁皇帝御制诗文
　　碑颂
　　祭文
　　记
　　诗








　　钦定四库全书
　　钦定盛京通志卷五
　　圣制【五】
　　圣祖仁皇帝御制诗文
　　碑颂
　　福陵神功圣徳碑文
　　惟
　　天眷祐下民绥靖方域笃生我
　　皇曾祖太祖髙皇帝肇兴东土奋师一旅式辟皇图大武布昭深仁洋溢用造我国家万亿年丕丕基骏徳鸿功于烁显懿驾轶亘古予小子纂承洪绪既奉册寳崇上
　　尊谥载缉徽猷炳垂方防惟
　　陵寝宜有功徳之碑敬述大畧永勒贞珉叙曰
　　太祖承天广运圣徳神功肇纪立极仁孝睿武文定业髙皇帝姓爱新觉罗氏讳　　先世发祥长白山之阳祯符神贶歴着休徴至
　　皇始祖肇祖原皇帝式廓旧业寝炽寝昌又五传至显祖宣皇帝世济其勤流长积厚景运懋集神器攸归诞启我
　　太祖髙皇帝
　　显祖之长子也
　　宣皇后娠十有三月乃生龙顔鳯目丰頥大耳天表玉立举止非常少不饮酒嬉戏称为聪明贝勒及长骑射絶伦雄畧葢世用兵无敌而又至诚御物大度容人先是有望气者言满洲将生圣人统一诸国至是满洲长白山及东海呼伦诸部落争相雄长癸未春蘓克素防河部图伦城有尼堪外兰者阴搆明军首逞大难于我时
　　太祖二十有五泣血誓师枕干问罪以遗甲十三副攻尼堪外兰克图伦城复攻之于嘉班诛诺宻纳鼐喀达取萨尔浒城时异已猜忌包藏祸心伺间窃发天威所摄罔弗兽惊鸟散遂俘兆嘉城长理岱取玛尔敦平定栋鄂哲陈浑河等部丙戍秋擒斩尼堪外兰于鄂勒欢城戎首服辜先声震叠环璄诸国相继削平既而叶赫哈达乌拉辉发科尔沁国伯卦勒察珠舍哩讷殷路九姓之国合兵三万人分道来侵侦者夜告
　　太祖皇帝安寝达旦蓐食济师殱其渠首余部皆溃斩级四千获马三千疋铠甲千副羣方詟服乃增筑城墉修饬法制创制国书开金银鑛铁冶所产蠙珠织皮通厥贸易财用殷阜肇立军制师律精严国势日盛丙午冬防古五部落尊
　　太祖为神武皇帝嵗时朝贡络绎相望而哈达辉发乌拉数渝盟先后征讨悉定其地每当军行輙见五色云亘天祥光四塞立奏钜功逺迩翕然益四旗为八设固山梅勒甲喇牛彔额真逓相统辖命佐领下各出牛种屯田积谷贮仓置理政聼讼大臣缓刑慎狱野无剽窃路鲜拾遗国中大治帝业已成贝勒大臣集议劝进丙辰之春正月恭上
　　尊号曰覆育列国英明皇帝建元天命时年五十有八越二年定防征明明政乆弛弃絶和好援我仇讐荡摇我边陲于是誓告有众类
　　帝祃旗而行遂入抚顺降台堡五十所继下清河明大举称兵防于沈阳号四十七万张左右翼左翼以杜松王宣赵孟麟张铨由浑河出抚顺闗马林麻岩潘宗顔由开河合叶赫兵出三坌口右翼以李如栢贺世贤阎鸣泰由清河出鸦鹘闗刘綎康应干合朝鲜兵出寛甸口向栋鄂四路来侵
