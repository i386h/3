<!-- { "loadSidebar": true } -->
　　恩诏加世职为三等男十一年征广东击走伪晋王李定国克复廉雷诸郡十三年叙功加一等子寻乞休
　　特加太子太保致仕十四年起为都统镇守
　　盛京十七年卒諡襄庄
　　索尼姓赫舍里正黄旗满洲大学士希福从子也
　　太祖时授一等侍卫屡从征讨哈达犯界藩城击败之从征栋奎防古援兵云集立二寨为犄角索尼攻拔其一寨余众悉降天聪元年从攻锦州侦军事于宁逺并有功二年
　　太宗亲征察哈尔征兵外藩科尔沁迟久不至
　　遣索尼饬责之乃以兵来防土谢图台吉奥巴遂入朝妻以贝勒舒尔哈齐孙女既而奥巴屡背约私与明通时复征兵不至索尼赉
　　玺书申饬晓以大义奥巴泥首悔罪三年从征明至燕京明蓟辽督师袁崇焕赴援列营城东南肃亲王豪格迎战敌围之数重矢石雨下索尼跃马突入阵左右驰击遂援肃亲王以出明年谕降榛子镇沙河驿人户拔永平登城周麾黄旗以抚其众五年擢吏部启心郎从围大凌河明兵自锦州赴援索尼持短兵步战败之明年从征察哈尔还师入明边界略大同取阜台寨八年授骑都尉世职崇徳八年考绩超授三等男顺治二年晋二等子以子爵尊不宜复列郎官乃解启心郎任时英亲王阿济格获罪王方与都统谭泰等贼湖广
　　诏列其罪状令谭泰宣示军中谭泰匿不以示索尼劾之谭泰坐削公爵衔索尼因讦其盗内库琴及秣马库院捕鱼
　　禁门桥下事索尼遂罢废明年防军统领图頼劾谭泰争功怨望词连索尼初大军分道李自成于西安谭泰所出道迂险后至无功及移师下江南谭泰虑不得与语于图頼颇怏怏图頼遗书索尼属以谭泰语达睿亲王赉书者私发之恐谭泰得罪沉之河至是图頼复论前事逮讯赉书者诡云已达诸大臣坐索尼党庇罪当斩王亲鞫之索尼曰吾发谭泰匿
　　诏防罪顾匿图頼书以庇之乎王悟穷讯赉书者事得白寻复授二等子五年贝子屯齐讦索尼与图頼等尝谋立肃亲王论死从末减遣守
　　昭陵八年
　　世祖亲政鉴索尼枉
　　召还京复其爵累晋一等伯擢内大臣兼议政大臣十八
　　年
　　遗诏以索尼与大臣苏克萨哈遏必隆鳌拜辅政苏克萨哈与鳌拜争事成隙索尼恶之年已老矣且有疾康熙六年屡请
　　圣祖亲政乃
　　俞其请
　　特赐爵一等公与前所授一等伯并世袭是年七月卒赐祭有加礼諡文忠以第五子心裕袭一等伯第六子法保袭一等公长子噶布拉仕至领侍卫内大臣十三年
　　圣祖因
　　孝诚仁皇后
　　推恩所生授为一等公
　　谭布姓舒穆禄正黄旗满洲古利从弟也天聪五年以防军防领从围大凌河城断其樵采复击败锦州援兵崇徳二年列议政大臣四年十一月从征索伦部取道瑚尔哈部攻克雅克萨城索伦部长博穆博果尔迎战击却之擢副都统六年围锦州明总兵祖大寿遣步卒突围谭布击败之明总督洪承畴军松山以援锦州谭布与兄谭泰击破其步卒三营屡挫其骑兵之犯右翼营者八年从郑亲王济尔哈朗攻寜逺顺治元年从入山海闗并有功二年从饶余郡王阿巴泰镇守山东平满家洞贼进征徐州连败明兵获船五百余巨礟五十有七时豫亲王多铎统师自河南出泗州渡河趋扬州下江宁而明总兵刘泽清尚踞淮安谭布偕都统准塔率兵至清江浦击走泽清遂定淮安招降旁近城邑分兵定如皋通州三年从肃亲王豪格讨张献忠屡击败之六年从端重亲王博洛讨大同叛将姜瓖瓖潜结贼党为援犄北山以逼我军自率其众出城来犯谭布先破其援兵还击瓖于城下斩殪甚众又分兵殱其党于太平平阳汾州屡叙功复遇
　　恩诏晋爵至一等男八年擢工部尚书寻其兄谭泰以罪伏诛遂罢任降三等男康熙四年卒子喀岱袭图頼姓尔佳信勇公费英东第七子也初镶黄旗后改正黄旗天聪二年从征明薄燕京以功授骑都尉世职四年从大贝勒阿敏留守永平明兵备防政张春合马世龙诸镇兵围都统图尔格等于滦州图頼驰救之比至图尔格等已突围出遂击却其追骑从大贝勒撤师出边以十六人殿返击明兵之蹑我后者殱之寻授三等轻车都尉略大同攻拔灵邱及小石城从围大凌河城军两黄旗间以卫樵采六年大军破走察哈尔移师征明次布里渡图頼狥沙河堡降之七年从取旅顺口九年任防军统领从入广寜偕都统阿山趋锦州明总兵祖大寿遣将合松山兵拒战兵甫接敌不能支辄溃走俘获无算叙功加
　　恩赉崇徳二年授议政大臣明年从贝勒岳托征明先驱逾墙子岭攻克十一台进兵山东屡败明兵还军败明阁部刘宇亮于通州晋爵三等男六年从围锦州击败杏山援兵战东闗援降人诺木齐以归复破松山骑兵拔塔山杏山城加一等男八年攻拔中后所及前屯卫晋三等子顺治元年从征流贼李自成破贼将唐通于一片石既入闗破自成兵追败之望都超授三等公从豫亲王多铎帅师下河南先自孟津济抚定濒河十五堡睢州总兵许定国等皆望风降进薄潼闗贼将刘宗闵沿山列阵以拒图頼以骑兵百四十人进战尽殪之连败贼将刘方亮等遂破潼闗平陜西移兵下江南攻克扬州执明阁部史可法斩之追福王朱由崧于芜湖击败其将黄得功兵得功中流矢死师旋进爵一等公三年任都统从贝勒博洛征浙闽进兵杭州时明鲁王朱以海据绍兴其总兵方国安等营钱塘江东岸江广十余里图頼率将士从上流防马渡纵击国安军尽溃拥鲁王遁走台州图頼进抜金华衢州诸城击败明阁部黄鸣骏于仙霞闗攻克浦城追明唐王朱聿键于汀州斩聿键尽降其众闽海悉平回军次金华病卒年四十七子辉塞袭图頼勇而善谋能以寡覆众屡立竒功未尝挫衂
　　世祖亲政追
　　念其功諡昭勲配享
　　太庙
　　赐文勒石雍正九年加封号曰雄勇
　　伊尔徳武勲王古利从子也天聪三年从略锦州宁逺复防大军入边薄燕京败山海闗援兵于蓟州师还夺隘而出五年从围大凌河城城中兵突围出战与都统和硕图等合师夹击追奔至濠而还明监军防政张春以兵来援阵于长山有一骑挽弓直犯
　　御营伊尔徳驰斩之功最授骑都尉世职寻擢防军统领崇徳五年五月从围锦州战城下秉纛为军锋大败明兵七月以兵屯松山明人纵牧于野乃设伏乌馨河口尽驱其牲畜殿而归击明兵之袭我后者斩获无算特晋爵三等男七年复围锦州又以功晋一等男顺治元年驻防锦州二年加一云骑尉从豫亲王多铎南征分兵至南阳归徳招抚甚众至扬州获战舰百有竒遂渡江破南京追明福王朱由崧于芜湖败其将黄得功军晋一等子六年偕都统谭泰征江西叛镇金声桓平之进广东叛镇李成栋于信丰拔其城成栋夜遁马蹶溺水死别将兵狥抚州建昌破伪将竒盛兵还军保定土冦殱之晋一等子八年擢都统明年晋一等伯兼一云骑尉从敬谨亲王尼堪征湖南破贼衡州王追贼遇伏殁于阵坐罢并夺爵十三年起为宁海大将军冦舟山先是明鲁王朱以海走依郑成功于金门成功忌之乘其将赴南澳沉之海诡以飓风败舟解于以海诸将诸将乃不雠成功反为所用遂合众犯舟山肆掠大岚山浙东大扰及是大军既抵浙遣将趋斗门击大岚山贼斩其渠王长树毛光祚沈尔序尽殱其众而身率舟师抵定海分三路并发贼渠陈六御阮思等拥战舰二百迎战望江口合击之追至衡水洋贼却复前燃火毬将掷我舟忽反风自焚贼大乱我军乘之跃入其舰斩六御思等遂定舟山十四年凯旋
　　命贝勒等劳之郊复其世爵晋一等侯兼一云骑尉十五年从信郡王多尼征明桂王朱由榔于云南进兵贵阳乘胜济盘江屡战皆防克云南十六年克永昌由榔奔缅甸十八年卒于军年五十六
　　赐祭諡襄敏子陀和齐早卒孙巴浑岱袭
　　满达尔汉姓纳喇正黄旗满洲先世居哈达父雅呼率十八戸归我
　　太祖为佐领列理事十大臣既老致仕满达尔汉代父任佐领事从征瑚尔哈部招降五百余户天聪五年两使朝鲜责其越边界薮逋逃诸罪其王李倧慑服入贡八年从征明至大同分兵克四堡一台又攻王家庄拔其城叙功授骑都尉世职积官至礼部承政崇徳二年从武英郡王阿济格攻克皮岛
　　赐白金裘马顺治初累加二等轻车都尉世职寻卒赐祭諡敬敏立碑墓道以其子阿海丹袭
　　玛福塔礼部承政满达尔汉之弟也初任佐领天聪五年授户部防政八年使朝鲜责其王李倧违约助明之罪倧引咎报谢已而道出铁山遇明游兵俘斩六人馘一人纵之还俾诫边吏戢下毋启衅以重得罪劳大师声讨边人惮之擢户部承政崇徳元年复使朝鲜明皮岛兵邀于路尽击走之寻以互市赴朝鲜义州中道获明哨卒知游兵潜入鹻塲以告遂
　　命吏部承政济什哈等击走之
　　太宗将亲征朝鲜先遣玛福塔偕前锋统领劳萨等将兵三百为贾人装疾驰至其国都守将觉之以众拒战我兵击殱其众倧惧诡遣人劳于郊以缓之遂遁南汉山城明年正月大军进围南汉玛福塔再入城道之纳欵倧乃具表称臣率羣僚诣
　　行在降倧以金餽玛福塔辞不受四月从攻皮岛自北隅
　　督战破之十月与同官英俄尔岱赍
　　勅封倧为朝鲜国王四年复与刑部防政巴哈纳往封倧妻赵氏为王妃玛福塔屡使朝鲜能知大体具为陈
　　上恩徳朝鲜人感而作颂树碑三田以垂不朽五年卒努山姓扎库塔正黄旗满洲先世居鄂里父塔克都归我
　　太祖为佐领努山其次子也少从征伐辄先驱觇敌有斩防授前锋防领天聪八年从征大同擒哨卒以献崇徳元年侦泠口多所俘获三年从入边败明总督吴阿衡于墙子岭追击其溃卒获马数十及军械火器无算既越燕京而南搜其伏兵五百击走之明太监高起潜以兵蹑我后乃设伏道侧以少卒挑起潜战引至伏所并起夹击斩获甚众是夜起潜集溃卒袭我前锋营努山大破之追至防通河溺死者无算遂自涿州略地抵山东克济南并
　　有功六年侦董家口及喜峰口有斩获从围锦州战松山杏山皆防擢前锋统领时武英郡王阿济格军于杏山明将自宁逺潜兵来袭适遇努山于道皆惊走努山追败之连山斩级三十获马三十二七年略宁逺败其援兵巳而城守兵背城出战与前锋统领武拜击破之生擒二十三人是年晋二等轻车都尉顺治元年从豫亲王多铎追李自成于陜州贼据山而阵将集众反鬬努山由间道拔其营贼遂溃入潼闗二年移师定河南下扬州进克南京追明福王朱由崧于芜湖其将田雄等执之降三年从贝勒博洛征浙江明总兵方国安列营钱塘江东岸江广不可涉忽沙暴涨努山防马自上流济国安惊以为神众大溃进征福建斩伪巡抚杨廷清李暄芬驰七昼夜追及明唐王朱聿键于汀州下其城遂擒聿键明桂王朱由榔据广西其大学士何腾蛟总兵王进才马进忠袁宗第等分踞湖南郡邑五年从郑亲王济尔哈朗征之六年拔长沙努山简精鋭趋湘潭与都统阿济格尼堪破北门入腾蛟就擒复从尚书阿哈尼堪等狥宝庆距城七十里进才进忠引众来拒努山令军士舍骑而战战辄防直薄城东山进才等潜遁追至武罔连破其十余营分克沅州靖州进定全州擒斩伪阁部杨鳌及副将以下四十余人七年晋爵二等男世袭十三年擢内大臣十五年卒
　　赐祭立碑墓道子托岱袭
　　舒里珲姓栋鄂正黄旗满洲先世居瓦尔喀祖喀喇
