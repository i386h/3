<!-- { "loadSidebar": true } -->
　　【太祖丁未年遣贝勒巴雅喇等征取之】
　　古大城【城西南六十里瑚尔哈河南岸即金时上京防寜府故址一名火茸旧城周围三十里四面七门内城周围五里东西各一门城内有宫殿基址城外有石佛一座详见古迹郡县】
　　【注】
　　寥晦城【城西南金史太祖攻寜江州师次寥晦城方舆纪要寥晦城在故防寜府城西北相距数里今城圮无考】
　　克音城【城东北五十余里瑚尔哈河北岸海兰河南岸周围三里余门一】
　　大河城【即安巴毕喇城城东北三百五十里瑚尔哈河北岸周围六里门四】
　　五国城【城东北六百余里大金国志天防八年宋二帝自韩州如五国城明一统志自此而东分为五国故名其建置年代俱不详载今松花江黑龙江合流处有土城基相传即五国城遗址详见古迹卷】
　　斡里城【国语斡里幻术也城东北九百里混同江之南周围三里西南二门】
　　海边古城【城东北三千余里在混同江东南入海处城外有元时石碑地逺莫考其详】哈图城【城西北五十里海兰河南周围二里东西二门】
　　布尔哈图城【布尔哈图国语解见奉天府山川卷城西北五十二里周围一里东西二门】
　　旧萨尔浒城【萨尔浒国语解见奉天府山川卷城西北八十里基址无考】事迹
　　谨稽
　　实録嵗癸未明神宗十一年也
　　太祖年二十五夏五月壬午翔起兵征尼堪外兰期萨尔浒城主诺宻纳以兵来防诺宻纳背盟尼堪外兰遁于嘉班秋八月庚戌朔复征之诺宻纳及弟鼐喀逹阴遣人告尼堪外兰又复遁去
　　太祖遂定计诛诺宻纳取其城寻其众复修城以叛太祖复以四人破五城之众八百人
　　寜古塔境内诸堡
　　觉罗堡【城东三里瑚尔哈河北岸周围五十八步门一又有一在城东北四里瑚尔哈河北岸周围五十六步门一】
　　都林谷堡【都林国语解见吉川山川卷城西二百十里濒都林谷河周围六十步门一】海兰河屯【海兰国语解见建置沿革表卷城西北六十里海兰河北岸周围三里门四以上诸堡皆副都统驻防分汛地乾隆十九年皇上东巡过此有】
　　【御制海兰河屯诗恭载天章门】
　　白都讷
　　城在吉林西北五百二十五里旧名纳尔浑又名
　　新城
　　本朝康熙三十二年建筑周围七里池深九尺广七尺门四三十三年移吉林副都统镇守于此雍正五年于境内增设长寜县乾隆元年奉裁仍归副都统専镇
　　白都讷境内歴代旧有城址
　　旧白都讷城【城东二十五里周围里许已圮其建置年代无考】
　　唐王河古城
　　古城【城东南四里阿勒楚喀河西岸周围四里内有子城门濠莫考相传为即金时肇州城遗址详见古迹郡县注】
　　三姓
　　城在吉林东北九百三十六里周围五里髙七尺池深七尺广八尺
　　本朝康熙五十四年建筑置佐领协领防御管辖雍正五年增设副都统镇守
　　三姓境内歴代旧有城址
　　西古城【城西一百二十里瑚尔哈河西岸又有二一在城南六十里瑚尔哈河东岸一在城北二里俗皆称古城】
　　和敦城【城东北一里我】
　　【太祖髙皇帝甲辰年攻克叶赫部抚降之】
　　阿勒楚喀
　　城在吉林东北六百里旧城周围二里南北二门
　　本朝雍正三年设副都统协领等驻防七年改建新城周围三里髙一丈三尺池深八尺广一丈阿勒楚喀境内歴代旧有城址
　　翁鄂洛城【国语翁鄂洛河湾也城南四里内有子城周围里许尚余宫殿旧址不知何代所筑俗称为古城西为安楚拉库路我太祖髙皇帝戊戌年攻取之】浑春城池
　　城在吉林东南一千一百里浑春河东岸南与朝鲜接界皆库雅拉等所居周围一里门四不知何代建筑
　　本朝康熙五十三年重修置佐领协领防御管辖浑春境内歴代旧有城址
　　扎库塔城【国语扎库塔各八数之谓也西一百二十里周围一里】
　　事迹
　　谨稽
　　实録嵗丁未夏五月
　　太祖命贝勒巴雅喇大臣额亦都费英东侍卫扈尔汉率兵千人往征东海窝集部取赫济赫鄂摩和索啰佛讷赫三路屯寨俘二千人而还己酉年冬十二月
　　命扈尔汉率兵千人征窝集部之瑚叶路取之收二千户
　　而还
　　赐扈尔汉甲胄马匹号为逹尔汉嗣有归附我国之窝集部绥芬路长图楞为窝集部之雅兰路人所掠庚戍年冬十一月
　　命额亦都率兵千人征雅兰路额亦都先往窝集部之那木都鲁绥芬寜古塔尼玛察四路招其路长康果礼喀克都哩昻古明安图乌鲁喀僧额尼喀哩瑭松阿叶克舒等令其携家口前行旋师至雅兰路遂击取之俘万余人而还辛亥年秋七月
　　命台吉阿巴泰大臣费英东安费扬古率兵千人征窝集部之乌勒固宸穆棱二路取之寻有窝集部之扎库塔人来附
　　太祖赐甲三十副遣之还其人以甲送黒龙江滨窝集部人被于树以试射又贪乌拉国布疋受贝勒布占泰招抚冬十二月
　　命额驸何和里同额亦都扈尔汉率兵二千往征扎库塔城谕降弗从围三日攻克其城斩首千余俘二千余人并招降环近各路收五百户令图埒伸额哷伸二人卫之来归甲寅年冬十一月
　　太祖遣兵五百征窝集部之雅兰西林二路收降民二百
　　户俘千人而还乙夘年冬十一月
　　太祖遣兵二千征窝集部东额赫库棱先是额赫库楞之人寄语我国曰人谓尔国骁勇可来与我等决一战至是八旗兵分两路进招之不服遂布阵鸣螺越壕三层毁其栅攻克其城阵斩八百人俘获万人收抚其居民编户口五百乃班师
　　沙济城【城南二十五里周围一里余门一】
　　费优城【费优国语解见吉林山川卷城北二十里周围三里西南各二门东北各一门我】
　　【太祖髙皇帝丁未年收抚瓦尔喀部于此】
　　逹都城【逹都国语解见吉林山川卷城东南七十里周围一里】
　　爱丹城【城西北二百五十里周围一里以上诸城建置年代俱无考】
　　打牲乌拉
　　城在吉林北七十里周围八里门四
　　本朝康熙四十二年因乌拉旧城有水患于城东改建新城设总管协领等官驻防


　　钦定盛京通志卷
<史部,地理类,都会郡县之属,钦定盛京通志>
　　钦定四库全书
　　钦定盛京通志卷三十二
　　城池【四】
　　黑龙江
　　齐齐哈尔
　　墨尔根
　　黑龙江
　　呼伦布雨尔
　　呼兰
　　博尔多
　　布特哈





　　钦定四库全书
　　钦定盛京通志卷三十二
　　城池【四】
　　黑龙江
　　齐齐哈尔
　　城在奉天府东北一千八百余里亦曰奇察哈哩内城植松木为墙中实以土高一丈八尺周围一千三十步门四城外有郭用土防包砌周围十里东南北各一门西二门环城有重濠广一丈五尺本嫩江南宿伯克依庄地
　　本朝康熈三十年副都统玛布岱监筑三十八年移黑龙江将军驻此乾隆四十五年奉
　　防重修
　　齐齐哈尔境内厯代旧有城址
　　鄂吉岱城【城东三百余里周围一里我】
　　【太祖高皇帝甲辰年征叶赫部抚降之】
　　古城【城东二千余里濒额尔伯克依河其东即寜古塔界】
　　克伊特城【防古语克伊特寺也城西五十余里我】
　　【太祖髙皇帝甲辰年征叶赫部抚降之　城西曰瑚拉尔吉屯刚安屯国语刚安刚也】郭多城【国语郭多鱼跃也城西七十里周围一里我】
　　【太祖高皇帝癸丑年征乌拉部抚降之　城西曰哈弥雅台屯防古语哈弥雅台有干涉者也】勒布图尔城【城东南六十里　城南曰察罕鄂谟西南曰温托珲鄂谟北曰乌裕尔鄂谟察罕防古语解见奉天府山川卷鄂谟国语解温托珲防古语觧俱见黑龙江山川卷】
　　鄂勒欢城【鄂勒欢国语解见吉林山川卷城西南三十余里周围二里尼堪外兰所筑我】
　　【太祖高皇帝癸未年征尼堪外兰抚降之　城东曰梅楞屯西曰巴尔齐喀屯梅楞国语解见吉林山川
　　卷】
　　绰勒城【防古语绰勒物沉水中冒出之谓城西南一百五十余里】
　　喀布齐赉城【城东三百余里】
　　纳延城【防古语纳延八十之数也城东北三百六十里周围六百步】
　　阿齐兰城【防古语阿齐兰孝也城西百　百里围一里濒济秦河岸　以上诸城建置年代俱无考】
　　墨尔根
　　城在齐齐哈尔北四百三十五里内城植松木为墙中实以土高一丈八尺周围一千三十步门四四隅皆有角楼城外有郭土砌周围十里东西南各一门北二门
　　本朝康熈二十五年奉天副都统宝鼎监筑二十九年移黑龙江将军驻此三十八年将军移驻齐齐哈尔四十九年设副都统等官驻防乾隆八年奉
　　防重修
　　黑龙江
　　城在齐齐哈尔东北八百余里内城植松木为墙中实以土高一丈八尺周围一千三十步门四西南北三面植木为郭南一门西北各二门东面临江周围十里
　　木朝康熈二十三年将军萨布苏监筑设将军副都统镇守后将军移驻墨尔根裁副都统雍正八年复设副都统镇守乾隆八年奉
　　防重修
　　爱珲城【城北十二里周围九百四十步门五】
　　【本朝康熙二十二年修筑此城设将军镇守焉后裁仍设兵驻防】
　　黑龙江境内厯代旧有城址
　　济噶苏城【防古语济噶苏鱼也城东五十余里城西曰钟斜鄂谟塔鄂谟钟斜塔鄂谟国语解俱见黑龙江山川卷】
　　彻赫特城【城东六十里】
　　徳勒徳尼城【城东南百余里　城西曰徳文苏苏北曰富鲁苏苏又北曰阿克抵苏苏苏苏国语解见黑龙江山川卷国语富鲁优长也】
　　奇塔特城【防古语奇塔特汉人也城东北周围六十步】
　　众安城【城西北二十余里　城西曰额尼音毕尔罕东曰乌克萨哩毕尔罕又东即萨哈达部故地我太祖高皇帝丙辰年征萨哈连部取其十一寨其事迹谨详山川卷国语额尼音牝□也防古语乌克树本也萨哩马股皮也】
　　额苏哩城【城西北八十余里　城北即额苏哩毕尔罕库棱毕尔罕按额苏哩八旗姓库棱毕尔罕国语解见吉林山川卷】
　　洞城【城西北九十余里周围二里我】
　　【太祖高皇帝戊子年征楝鄂部抚降之事迹谨详载吉林城池卷楝鄂城注】
　　穆噜苏苏城【穆噜国语解见吉林山川卷苏苏国语解黑龙江山川卷城西北一百黑
　　城东北曰卦疎勒屯】
　　果布噶尔城【城西北一百余里】
　　乌鲁苏城【乌鲁苏防古语觧见黑龙江山川卷城西北三百里在乌鲁苏河北岸周围二百三十步　城北即库尔喀故地西曰乌鲁苏河湾】
　　呼玛尔城【城西北三百二十余里城南曰固思河口】
　　铎陈城【城西北九百里】
　　阿萨津城【城西北九百里】
　　乌库勒城【城西北一千三百余里】
　　多锦城【城西北一千三百余里城西即拉哩拉地】
　　雅克萨城【雅克萨国语解见吉林山川卷城西北一千三百余里　城东即提威河湾】尼布楚城【城西北二千余里　以上诸城建置年代皆无考】
　　呼伦布雨尔
　　在齐齐哈尔城西北七百六十里雍正十年设统领以副都统衔管理统领事并添设总管等员分兵防御驻劄处在伊伯河西岸扎克丹地方呼兰
