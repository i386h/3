<!-- { "loadSidebar": true } -->
　　王宏仁辽阳人康熈十三年初任浙之湖州守嗣调衢州时逆藩耿精忠叛衢为浙闽要冲满汉将士毕集宏仁调度供亿不扰于民指陈方畧动中机宜又力请蠲赈兼施以苏民困衢人徳之赵清贞奉天人康熈十四年知江南之滁州下车伊始即以广储畜为要务值嵗旱力请蠲赈全活无算聴讼明敏不枉断不苛求民皆慑服吏胥畏惮不敢舞文骫法
　　髙必腾辽阳人康熈十四年知浙之乌程县听讼明允不狥干谒值编审全赋厘剔积必腾详加勘核官民一则徭役均平任九年擢守新寕士民遮留填溢闾巷
　　李煦奉天籍昌邑人康熙十七年补粤之韶州守时海氛渐靖民求安集煦乃招集流亡修复学校力行教化絶风清改任时民为立遗爱祠于湘江门外
　　李灿奉天人康熈中知江南池州府饬六邑减耗羡严保甲倡修府学建城东回澜书院以励士习又筑贵池黄屯阪埂开铜陵洋山矶路重建城南济川桥水陆通衢民大称便
　　马化龙奉天人康熈二十年知江西南安府絶请托革浮耗禁科正色率下属吏敬惮尤敦励士风倡修文庙开设义学政声大着
　　潘士端锦州人康熈中知江西铅山县时山贼盘踞屡出冦掠士端募死士授以方畧馘斩二百七十余人生获九人缳首晓示贼遂遁去一境戢安民咸欣悦
　　孙毓珩奉天人康熈中知浙之新城县以亷惠为治开永昌县新渠筑堰以资灌溉嵗苦旱徒步数十里以祷甘防立沛郊原霑足转歉为丰因感寒疾卒民巷哭肖像祀之至今舁像祷雨无不应者贾有福锦州人康熈二十三年知粤西之鬰林州值土冦猖獗肆出刼掠浔梧各路进兵防勦有福匹马从征奋勇防阵诸盗相继授首州经兵燹后多逋欠力请蠲除以苏遗黎民获安堵有福我孔多之颂
　　董鼐奉天人康熈二十四年知山东武定州访察积立除里长之役又详请临清米石改折银两及徳州运米就近兑给兵粮民累永除军亦称便及卒入祀名宦祠
　　徐嘉賔奉天人厯任监司屡擢至云南按察使不通餽遗不受请谒雪寃惩慝宵小絶迹及迁布政司均赋役定义学筹制省城书院膏火俾士人卒业于此并兴水利以利农田偶遇偏灾拯防流移全活甚众乾隆十一年入祀滇省名宦
　　何显祖义州人康熈二十六年知河南汝宁府仁慈爽亮政事练达下车日十四城利即时兴除吏畏民懐声名借甚后有陜西运米之役极言汝宁地瘠民贫不可例他郡上官卒从其议去任后民立祠祀之
　　黄骥复州人康熙三十三年授山东夀光县训整饬学规凡士子有涉讼欠粮者輙摈斥不许接见访其行事改则礼之以是人知自爱至于庙庑堂斋以时修葺不假力于有司士人尤重其义式化者日众
　　王辅奉天人康熈中知山西平阳府平阳地震火灾数见官署民舍多燬诸豪暴乘间剽掠悉擒置重典民始获安嵗疫死者给以棺其不足以蓆继之又不足则为大冢数十别男女埋之又榜招他郡邑人能占籍旷地胥为永业闻者争集户口不至大耗云
　　吴殿弼辽阳人父三元仕至贵州遵义守性亷介不茍合逆藩吴三桂知其名欲与通谱三元终不纳及三桂败诸通谱者皆得罪人始服其卓识殿弼以贡生効力军前随征水西积功授大姚令再补慈谿值大岚山剧冦龚万里时出剽刼殿弼与邻近四县团练乡勇防勦迄于冦平铠甲衣粮殿弼多自捐备在慈十年虽征调浩繁旱疫频仍而案无寃牍境无流殍既擢松江郡丞邑人追思崇祀名宧
　　周铨元锦州人康熈三十五年由河南管河道陞授河南分守道详豁协办江南栁束改河夫协里下者官自雇覔民获更苏因小滩窎逺运米未便议改卫河水次官民便之卒祀名宦祠
　　钦定盛京通志卷八十一
　　钦定四库全书
　　钦定盛京通志卷八十二
　　忠节【一】
　　三国魏
　　北魏
　　隋
　　辽
　　金








　　钦定四库全书
　　钦定盛京通志卷八十二
　　忠节
　　【臣】等谨案致命遂志人臣之大义辽左山川雄杰人懐忠亮金元嬗代殉身宗社者难更仆数洎乎明社将移如周遇吉应时盛等之御贼殒身黄得功刘肇基等之临危授命其忠节皆卓然炳着恭遇我
　　皇上褒显忠贞
　　特命廷臣纂辑胜朝殉节诸臣録悉予易名仰见圣人大公至正覃被无私诚生民以来未有之
　　盛典也乃若我
　　朝定鼎燕京以次削平冦乱凡辽海从龙之彦亦有
　　効命戎行成仁取义者尤彰彰载在
　　国史臣等搜稽事迹分帙厘辑谨志忠节第二十五

　　钦定四库全书
　　钦定盛京通志卷八十二
　　忠节【一】
　　谨案本志名宦门所附载忠节俱系有守土之责而死事于辽者是卷所载则系辽左人士或殉节他乡或捐躯行阵或謇谔不容忠志荩诚咸捃采马
　　三国魏
　　纶直辽人魏景初间公孙渊自立为燕王直与将军贾范苦谏渊皆杀之魏遣司马懿征渊围襄平渊突围被杀懿入城封直与范之墓而显擢其遗嗣
　　南北朝魏
　　晁清辽人祖晖魏济州刺史頴川公清袭爵例降封伯为魏戍梁城梁师来攻粮尽城防抗节不屈遂见杀宣武褒赠乐陵太守谥曰忠
　　高敬猷辽东新昌人道悦子元魏授给事中奉车都尉萧宝夤引为骠骑司马及宝夤叛敬猷与封伟伯等潜图义举谋泄见杀赠沧州刺史
　　隋
　　豆卢毓昌黎徒河人【徒河即今锦县境】勣之子英果有气节汉王谅镇并州为王府主簿谅谋作乱毓苦谏不从因与司马皇甫诞合谋闭城拒谅谅袭击之毓兵败遂遇害
　　辽【按辽金姓氏俱从八旗姓谱改正】
　　额噜温天祚皇帝长子甫髫龀善马射性乐道人善而矜人不能及长积有人望天祚失徳臣下谋立之额噜温实不与知事觉或劝之亡额噜温曰安忍以蕞尔躯失臣子之节遂就死闻者伤之【国语额噜温钻也原作敖卢斡今译改】
　　耶律爱努太平十年为敦睦宫太师徳哷勒等部来侵爱努及其子死之【爱努原作爱奴徳哷勒索伦语解见人物卷二原作敞烈今俱译改】
　　萧绰哈字额勒本天庆中召为南女直详衮迁征东副统军是嵗东京叛遇敌来击师溃独绰哈率数十人力战没于阵追赠龙虎卫上将军【国语绰哈兵也原作酬斡额勒本草茅也原作讹里本详衮原作详穏今俱译改】
　　耶律中天庆中召为五院都监中谓妻萧绥兰曰吾本无宦情今不能免当以死报国汝能从我乎对曰谨奉教及金兵狥地岭西尽徙其民中守节死绥兰亦自杀【国语绥兰劳苦之苦也原作挼兰今译改】
　　耶律佛哩天庆四年女直军潜渡混同江掩击辽军佛哩为副都押衙与崔公义邢颖萧噶克实等皆死之【佛哩国语解见人物卷四原作佛留噶克实国语解见人物卷六原作葛十今俱译改】
　　李绰尔齐辽阳人为桂州观察使高永昌据东京率众力战不胜死之【绰尔齐防古语解见人物卷原作雏讹只今译改】耶律酬格仕至都统辽亡不屈夫妇俱死金主悯其忠授其子特黙为都统【酬格原作丑哥特黙防古语解见名宦卷原作忒末今俱译改】
　　金
　　华沙布完顔部人从太祖破寜江州达噜噶城皆有功高永昌僭号东京改元隆基辽主遣人招之不从至是永昌请和于金金主使华沙布招之永昌诈降于斡鲁斡鲁使华沙布萨巴往报会有言永昌非真降者斡鲁乃进兵永昌怒将杀之华沙布神色自若骂永昌曰汝叛君逆天今日杀我明日及汝矣永昌益怒遂并萨巴支觧之天会中俱赠遥镇节度使【国语华沙布育也原作胡沙补萨巴语解见人物卷四原作撒八今俱译改】
　　特库达兰水人躯斡雄伟敢战闻攻照苏城特库先登败之自临潢班师至辽河伊都来袭罗索已引去特库独殿马惫乃步閗罗索与数骑来救特库止之曰我以一死捍敌公来俱毙无益遂没于阵皇统间追赠明威将军【国语特库坐位也原作特虎雅达兰蒙古语解见人物卷原作挞澜蒙古语昭苏钱也原作照散伊都语解见人物卷原作余赌今俱译改】
　　满都布景祖孙孝友恭谨多谋善战年十五隶军中攻寜江州取黄龙府破髙永昌取春泰等州皆有功遂为穆昆奚契丹寇土河西满都布摧锋力战破其众九万后与栋摩攻兴中府中流矢阵亡天眷中追谥英毅【国语满都布令其长成也原作漫都本栋摩解见名宦卷原作阑母今俱译改】
　　绰哈布古徳俱宗室子年十五军中魁岸善战以兵五百败室韦获其民众及招降矩威水部以功为穆昆天辅五年布古徳同绰哈往拜格河籍军马矩盛水部锡勒喀达等七人杀之投尸水中太宗遣使吊赙天眷中赠布古徳昭义大将军绰哈奉国上将军【绰哈语解见前原作酬斡蒙古语布古徳鎗也原作仆怱符矩威原作烛偎拜格原作□古国语勒喀达奸滑也原作实里古逹今俱译改】
　　钮祜禄韩努初太祖入居庸闗辽林牙耶律达实自古北口亡去以其众来袭奉圣州为罗索所擒既而复亡去不知所往天会二年辽详衮托卜嘉来降言达实称王北方皇统四年诏韩努奉使入其境达实方适野与韩努相遇问韩努何人乃敢乘马捽下使跪韩努骂曰反贼天子不忍于汝加兵遣招汝降汝纵不能面缚请罪敢辱天子使乎达实怒杀之世宗即位嘉其节赠昭毅大将军【钮祜禄韩努原作粘割韩奴钮祜禄八旗姓达实国语解见选举卷原作大石托卜嘉语解见人物卷原作挞不耶罗索语解见选举卷原作娄室今倛译改】
　　温特赫布敦为乌哲羣牧使西北路契丹萨巴等反诸羣牧皆应之布敦闻乱选家奴材勇者数十人给兵杖为备贼不得发乃绐诸奴曰官阅兵器愿借仗应阅奴仗既借贼至无以御布敦被执不屈贼脔杀之子孙皆与害【温特赫八旗姓国语布敕柔弱也原作温迪罕蒲赌乌哲语解见人物卷二原作兀者今俱译改】
　　鹤夀郓王昻子五院部人时老和尚率众招鹤夀反鹤夀曰吾宗室子受国厚恩不能与贼俱反遂与二子皆被杀
　　宗贤本名色哩昭祖曾孙希卜苏之孙也始自防卫未十年位至将相常感激思自効以报朝廷虽与熈宗悼后为母党未尝附之以希进用与海陵同在相位未尝肯假借海陵知悼后怨色哩因与后共排出之及海陵杀熈宗诡以熈宗将议立后召之色哩信以为然将入宫犹曰上必欲立常胜妻我当力争及被执犹以为熈宗将立后而先杀之也曰我死固不足惜独念主上左右无助尔遂遇害【国语色哩稀也原作赛哩今译改　按金史有両宗贤一名阿鲁见本志人物】温特赫伊苏玛勒上京人性忠正强毅善射膂力过人皇统初袭其兄穆昆积战功为洮州刺史兄子既长以穆昆让还之谓人曰穆昆兄职也兄子今已长矣屡以战功迁临潢尹斡罕叛攻临潢伊苏玛勒以六百人邀击数接战剿杀甚众所乘马中流矢仆为贼所执胁之使招城中伊苏玛勒怒骂不从被害时其妻子官属将士皆登城临望伊苏马勒厉声曰我恨军少不能杀贼汝軰勿降贼无能为也贼怒杀之城中人皆为感激乘城固守贼不能攻而去【温特赫八旗姓伊苏玛勒蒙古语解俱见黑龙江山川卷原作温迪罕移室懑今译改】
　　额哩页契丹人为尚廐局直长大定初招谕契丹斡罕叱令□见额哩页不从曰我朝廷使也岂可屈节于汝汝等早降可全性命若大军至悔将何及斡罕怒曰汝本契丹人而不我从敢出是言乎遂杀之【额哩页蒙古语解见人物卷四原作讹里也今译改】
