<!-- { "loadSidebar": true } -->
　　月驷薄摇光之舎名王负弩捍牧圉于阴山迾卒周庐掘钩铃于乙帐文骊赭白攻驹苜蓿之园挏酒黄羊式燕琉璃之醆平畴草浅正骅骝逸足之塲玉宇凉髙肃鹰隼凌霄之嗣防烝徒而表貉列缺腾鞭周嶻嶭以展軨丰隆夹毂骍弓
　　手御扼狡兽于崇冈黄矢
　　亲调殪刚防于邃谷螭腾虬踊声传天马之嘶虎攫麟超雷动王师之气羮陈舜甑骁媒辨由鹿之音瑞兆姬璜钓渚叶射熊之梦数大庖于吉日获必叠双校简力于长扬吞其八九京薪爓朗獠徒识荼火之容阹网昈分彀骑习鹳鵞之阵
　　观风皇涧入丰蔀而其咨
　　驻罕周原考前经而于迈爰诹良日载莅吉林碧栁遥看北戒合元都比景白山凝睇东封与日观同尊熙
　　景祐之裁基祥徴
　　帝武瞻溥原之式廓户近神枢襟百济之雄封纳三韩
　　之王气森防木叶承
　　御辇而敷茵澹沲松花漾
　　宸斿而滑笏长庚届节氊庐腾
　　万嵗之呼韶齿迎
　　銮金版纪十年之聚肃鸣驺于砥道栖亩同云诏省嵗于茨椽广塲比栉
　　霓旌沛艾经枌社以周游鼇纪环维谒
　　珠邱而将事瞻言
　　榱角申老感于履霜省识
　　陵园竚
　　神游于在巘重旃曲葢
　　黼幄森陈朱草华平
　　桥山夙植奠椒浆于银瓮竹苇流膏飏槱燎于萧光毛炰列鼎冠华秉翟总干陈大武之容严鼓铿钟緼瑟和咸英之奏牛服轭归
　　遹骏于
　　前宁鄗黍奉盛告屡丰于十稔鞸琫客刀之饰舄奕如新柽椐伐木之塲青苍逾昔缇箱累袭启组练于犀函笋席捐雕树崇牙于鹿角儃徊左序卿云糺缦之章眷顾
　　灵衣韎韦带裳之旧纪威弧于参伐干合兰筋防大白于驷房形镌石马岧嶤楼观鳯皇接翼于
　　慈舆掩霭方壶鲛鳄恬波于
　　圣箓桐圭作瑞奉璋先麟趾之英毳幕来宾饮福列燕毛之次秀眉绀发斟緑螘而酌悬匏玉藻琼敷绚丹縢而摛宝篆恩孚棘土张疎网于秋荼颂溢畆邱静催租于夜柝儆顾碞于鳸纪绩嫓朱宣均挟纩于雁臣欢腾凊籞庆霄禔福薶柴而礼百神昧景垂庥茀草而脩辽祀入新丰之阛阓鸡犬知归同在镐之燕游鱼龙不去然后
　　斑文转驾
　　镂象回鏕万雉当闗铁岭之戈鋋动色双虹夹道凌河
　　之箫鼓无哗宅
　　太紫以停旒渊涓齐量
　　御訾黄而载斾月螖由庚般裔来游沐融臯而澍渥昭
　　晻旁逹歆协气之棣通【臣】未奉
　　属车幸依
　　仙仗暌居南纪瞻北极而先倾陋比夏虫聴春鲸而率舞陈诗
　　清庙敢云小相非能结想卷阿敬附矢音之末谨拜手稽
　　首而献颂曰
　　帝荐蕃厘
　　天垂寳命朱果开祥
　　丹陵启
　　圣八部龛夷三阶笃庆道契铜浑功叅金镜【其一】
　　周邠考室汉沛歌风重櫩秘防
　　寝殿藏弓巍连峒岭俭合蒿宫髙山荒度丰水攸同【其二】叡祉膺图
　　华旃曜彩巡洛礼河导江观海风举时龢
　　天行道在吏砺平端民懐幸觊【其三】
　　言稽往牒曰止
　　陪京瑶缄考懿
　　珠典昭清节蓂旋易嵗籥载更礼隆报本契合感生【其四】涧户延熏霞庄澹暑兰茞池防松篁栋宇景福裁基渠搜即叙治洽
　　前文光施下武【其五】
　　道游星指阹橹云垂景员广漠朔野逶迤言瞻
　　复庙载启瑞闱邠岐方驾鄠杜同规【其六】
　　禹迹四游羲坛六位懐柔孔延礼乐明备
　　葩瑵葳防
　　庶旄棽丽用配于
　　京永锡尔类【其七】
　　景炎于铄文轨漙将镌芳玉袭庆珠囊金船起陆歊鼎升香大矣孝熙承
　　天之况【其八】
　　圣驾四诣
　　盛京只谒
　　祖陵礼成恭颂【谨序　癸夘】　　　　　　周　煌皇上御极之四十有八年秋八月乙亥自滦阳启涂前
　　谒
　　二京有事于
　　三陵溯自乾隆八年十九年四十三年至是凡四勤展谒盛典隆礼次第有加
　　解泽涣号遐迩周浃惟时
　　銮辂由承徳府平泉州至乌里雅苏台城复自建昌县朝阳县至□尔沁土黙特界袤延千有余里皆非前巡所经揽上塞之沃饶循老邉之宁谧
　　观获省穑则殷阜徧于村氓阅射行围则恪恭徴于藩
　　服【臣】尝伏读
　　谕防有云境之履者益以习迹之著者益以晰此在三巡已然今复阅
　　虞巡之五载矣而
　　跸路之悦来与旗民之熙皡又有百年必世遹际其隆
　　不啻愈乆而愈彰者用是形于
　　诗歌见诸纪载彛章大备谟训同彰盖即
　　茂典之踵行旧制之沿袭而
　　大圣人至诚之徳纯孝之思亹亹惓惓勤勤恳恳与
　　天健同其不息率
　　祖考迈其攸行诚有非词臣墨卿之所能赞拟万一者矣
　　洪惟
　　国庆洊臻
　　天庥滋至恭遇
　　年逾古稀之
　　圣主重巡地当全盛之
　　留都【臣】伏见
　　列朝宝册于去嵗七月镌造告成孟冬时享荐于太庙此次奉
　　累叶之留贻蔵邠岐之
　　世室而
　　宗庙之严至矣奉天十八处城工越五稔尅三限以次修缮告成金汤式巩富庶骈阗而封疆之固至矣人文以久道化成典籍为賔兴先务我
　　皇上以四库书第二分缮写蒇事
　　申命廷臣自京赍持弆置
　　文溯阁耀瀛海之
　　奎章宏镐京之治化而士劝于雍矣辽水浑河松花北
　　海为大东巨川全辽演润我
　　皇上命建神祠并崇庙貌衍灵长之
　　国脉昭肸蠁于明禋而
　　神扬其职矣至于仓库之检核经
　　三巡厘剔之余而吏治官方胥归澄叙
　　睿作之宏深综
　　四巡编録之后而
　　纉绳佑启实裕燕贻凡若此者【臣】谨就见闻所及类次为颂共得九章直已陈徳纪实摛辞不文是恧【臣煌】拜首稽首上言
　　天眷我
　　清
　　祚流自东
　　天锡我
　　皇既夀而隆瞻望
　　山陵【叶】
　　王气葱笼霜凄露惕耸诚翘心【叶】川以时増山以时崇
　　惟
　　古稀天子载陟载登【叶】繁祉
　　圣躬遑惮时乘【叶】曰
　　前光允廸曰
　　祖武是绳【叶　一章十六句】
　　惟昔
　　圣祖乆道长世绮甲一周
　　丹陵三至□念
　　神臯循行
　　战地篇什留题
　　碑颂亲制觐光扬烈继志述事肆赦颁恩
　　东巡有成例绍
　　祖惟我
　　皇乃
　　陪京四涖仲秋练时昭阳纪嵗【二章十六句】有侐
　　太室于
　　京斯依于昭
　　列圣陟降在兹保佑自
　　天绵瑞产嘏葱岭岧嶤昆源涾玉既羾廷珍无遗野是
　　斵是镌爰畀能者
　　寳册烂然瑞辉阿那荐
　　庙孔宜藏
　　京斯可前期启行什袭苞裹匪
　　今曷承匪
　　圣曷荷以介景物以侑以妥【三章二十二句】
　　于铄
　　二京辇道纚属州邑云屯如辐凑毂我
　　皇前巡命兴功筑趋则子来任以众役【叶】曽不五稔金汤在目抱隰萦原被山带谷万雉斯飞层谯斯矗閜而启门呀而濬壑【叶】
　　銮舆来观受
　　天百禄【四章十八句】
　　秘阁逮矣层栌绚矣东人之文富教胥劝矣壁奎粲矣天汉烂矣东人之文
　　化成是幸矣化成治隆【叶】首
　　宇京【叶】矣以夀以昌以昭以鸿【叶】风以同【叶】矣欲以从【叶】矣是训是行【叶】近
　　天子之光矣【五章十六句】
　　巨流弥弥溯源辽水襟带
　　日畿津梁地纪汤汤浑河流入英峩【兴京门名】灌输沃野演漾恬波松花粟末绣江活活衍
　　祚灵长同源于闼【闼门长白山潭名】河之广矣江之永【叶】矣滙
　　于大瀛
　　鸿庆遐鬯
　　渎灵争趋谷王阳侯礼咸秩矣徧懐柔矣【六章二十句】我廪既髙我庾既富【叶】东入含哺惟
　　天子赐我府不竭【叶】我库惟实【叶】东人饮氷慎尔官守
　　【叶】自
　　天降康始自
　　京国我东屡丰我
　　皇来省穑百僚师师不懈于位我东时叙我
　　皇来课吏【七章十六句】
　　圣有谟训嘉言孔彰昭兹来许东壁之光
　　帝庸作歌以雅以南【叶】来游来歌韶濩之音五载纪成
　　礼三载踵成事
　　至孝垂典常曰
　　皇子是使
　　大业俾无极
　　大猷俾无斁
　　至孝蔚篇章曰
　　皇子是则【八章十六句】
　　全辽左右车书咸辏懐
　　徳日新
　　造邦由旧或
　　觐于建或迓于道【叶】或陪于位或从于狩媚兹一人傒于我
　　后札萨逰藩戚畹勲胄暨乐浪陬小大稽首祝圣人富祝
　　圣人夀周复
　　时巡鸣銮来又【九章十八句】
　　圣驾四诣
　　盛京恭谒
　　祖陵礼成恭颂【谨序　癸夘】　　　　　　梁敦书皇上御宇之四十八年秋八月诹吉
　　启銮东莅
　　陪京四谒
　　三陵懿烁乎纯乆凝厘典洽礼备祎矣懋哉【臣】尝考周京祭毕为山陵禋祀权舆厥后上陵之曲宣勰乐府汉幸南顿朝原陵章陵唐过晋阳旧宫间修故事惟是视奁上食赐复赐酺章仪未备若夫繁祉重熙绳悠乆而益融介景惇华秩祐克申锡于无疆者史册稀闻鸿惟
　　圣清肇祥朱果
　　庆演满珠
　　树基震旦遂
　　建都于沈阳其地岳峙海蟠俗厐物阜轹邰轶邠握春柄
　　以
　　光先区寓用昭四极防归
　　鸿謩盛业
　　裕翼绵长我
　　皇上纯孝光敷羮墙申慕曩自乾隆入年十九年四十
　　三年展谒
　　灵原觐扬
　　光烈之盛心洞洞属属着于
　　诗篇胪于
　　纶诰仪文粲备谟训同符繄天下臣民咸所覩仰矣【臣】惟易曰天地之道恒乆而不已也得天者乆照则天者乆道化成嘉祥之致仪度之隆阅乆而以时毕集
　　圣天子缵绳
　　祖武式焕
　　前猷敬
　　天勤民宵衣旰食四十年孜孜如一日
　　闳休伟绩【臣】请举其最著者猗若
　　徳威逺被则月□雪山如在户闼二万余里延廓版图覃敷
　　文徳则
　　皇极敷言烛霄丽汉荣镜艺苑荟萃羣言掇其琳琅储
　　为四库集今古之大成展义
　　时巡则中嵩东岱南及江淮筹河观海为苍生计巩固
　　之安欣逢
　　夀宇恬熙孚惠
　　锡福蔵富于屡丰全蠲正赋者三普免漕粮者再前后给复亿秭京坻不可胜计懿夫千载罕遭之
　　昌防惟
　　大圣人防念
　　贻谋茂敦
　　继述树丕丕基于亿万年乃复永懐
　　缔造祗举四谒
　　原陵之礼肃将祀事有睟其容敬奉
　　芝检金函尊蔵
　　閟宫溯本崇文庋贮
　　寳阁维时川渎懐柔明禋
　　祠宇霞堞雉墉告蒇功者十八所爰举旧章沃
　　醰防备行
　　锡宴赐爵优老育士肄射蠲租宥诸政典胪欢雷动
　　仰惟
　　对越之诚弗懈滋恭
　　闱泽之敷有加靡已烝哉
　　圣人之徳无以加于孝乎斯其为乆道化成纯亦不已
　　者乎【臣】世受
　　国恩屡荷
　　简擢官
　　禁近贰南台虽自媿弇鄙不文而饱见饫闻愿附于
　　尧衢之歌谚谨拟颂十二章荷呈
　　乙览【臣】诚懽诚喜拜手稽首而献颂曰
　　圣皇凝命乆廸
　　前勲
　　孝熙纯嘏四展
　　桥山敬观
　　弓劒
　　缔肇艰难五云松柏灵祐永安【右一章章八句】
　　于显
　　盛京于侐
　　太庙塪室烟煴璿除汛埽达向刮楹防奉
　　册宝式荐苾芬以飨以保【右二章章八句】
