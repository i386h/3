<!-- { "loadSidebar": true } -->
　　马云南直合肥人叶旺南直六安人洪武四年俱为都指挥使由登莱渡海顿兵金州招降元防将叶廷秀攻走平章髙嘉努及纳克楚进至辽东完城缮兵一方遂安八年纳克楚犯辽东云与旺守御严密元兵知有备径趋金州时州城未完指挥韦富督励士卒分守诸门射其骁将鼐喇呼擒之纳克楚由祚河遁叶旺先移兵祚河自连云岛至窟驼寨十余里沿河叠冰以水淋之经宿凝结如城藏钉板于沙中设陷马穽于平地伏兵以待已而元兵至方过城礟发伏起两山旌旗蔽空矢石如雨敌兵仓皇北奔趋连云岛遇冰城马不能前皆入穽中众遂大溃马云亦于城中出兵追击至将军山必瑠河纳克楚仅以身免论功云旺并加都督佥事分镇辽东【髙嘉努原作髙家奴鼐喇呼原作乃剌吾防古语必瑠砺石也原作毕栗今俱译改】
　　周鹗南直懐逺人洪武初以功陞西安卫都指挥佥事后调安辽右卫马云叶旺闻其勇致之幕下有攻伐必委任之屡有劳绩及卒赐祭其家徐便湖广黄冈人嗜学有武略洪武时以精兵从叶旺捍御有功陞海州卫指挥佥事复陞辽东都指挥佥事
　　曹凤南直临淮人洪武时以功调广宁中屯卫指挥同知筑城池开创卫治抚恤士卒后仕至都指挥同知
　　裴伊实特穆尔女直人沈毅有勇畧洪武时授百户歴战有功陞千户后又以功陞三万卫指挥佥事训练士马劳来逺人寻陞指挥同知【裴伊实特穆尔伊实语解见人物卷二特穆尔语解见名宦卷三原作裴牙失帖木儿今译改】
　　韦富湖广黄冈人洪武八年以功陞指挥同知调金州卫指挥行军制胜颇有劳绩是年冬纳克楚数万众围金州时城池未完富与指挥王胜督士卒树栅补城分守诸门敌蚁附欲登富令城中男女以瓶盛沸恶于城上掷之着人无不糜烂敌骁将鼐喇呼率精骑数百挑战城下中伏弩仆获之富纵兵追击遂败走乃完城郭缮甲兵创卫治置屯戍宣布恩信抚绥劳来功绩甚着
　　闗忠河南获嘉人洪武中以功陞沈阳中卫指挥佥事创治之初能以抚恤为事政理民安家给人足吏民懐之
　　程通南直绩溪人洪武庚午举乡试授辽府长史燕王将举兵通上封事谋备兵入援及正大统械通诣京师杀之后祀表忠祠
　　本朝乾隆四十一年
　　赐諡节愍【忠节附载】
　　刘斌南直隶崇明人永乐初以靖难功授指挥使进都指挥佥事备御宁逺筑城建卫时值嵗俭外御边陲内抚军士政理民安甚有能声
　　孟善山东海丰人永乐元年以保定侯镇守辽东在镇七年逺人欵附
　　刘江南直应天府人永乐进士十七年任辽东总兵官巡视诸岛相地形于金州境之望海埚筑城堡立烟墪一日望者报倭至江令官军赴埚备之明日倭船数千直逼埚下江犒师秣马伏兵山下遣壮士潜烧贼船截其归路令曰旗举炮鸣伏兵奋击不用命者军法从事已而贼至伏兵尽起倭大败奔樱桃园空堡中将士请入堡勦杀江仍分两翼夹攻斩杀无遗自是倭不敢犯边
　　王祥河南固始人宣徳时以都指挥佥事任广宁开府佥书修筑宁逺蒲河等城掌辽东事恤下兴学颇多善政
　　巫凯南直句容人幼頴异七嵗赋牡丹诗十九嵗代父百户职宣徳初以都督佥事充总兵官镇守辽东敌掠西山凯击败之尽得所掠者降勅褒勉时朝廷勤逺略造舟松花江招诸部地絶逺转输大困凯力请罢之已而造舟役复兴中官阮尧民都指挥刘清等董之所为多不法凯劾尧民等下之吏凯性刚毅饶智畧驭众严而有恩在辽三十余年威惠并行边务修饬前后守辽者皆莫及正统三年卒于官
　　曹义南直仪真人袭指挥永乐间召从征着竒绩寻平茶陵梅花洞蛮陞中军都督佥事正统时代巫凯镇辽东防介有守开扩边疆辽人安焉累功封丰润伯世袭
　　王翺直盐山人正统七年以右佥都御史提督辽东军务时辽东将屡失机翺以军令久弛因诸将庭谒责以失律罪命左右曳出斩之皆惶恐叩头愿効死赎翺乃躬行边自山海闗抵开原缮城垣浚沟堑五里为堡十里为屯使烽燧相接练将士恤鳏寡军民大悦又以边塞孤逺军饷匮乏縁俗立法令有罪得收赎人皆便之
　　文广南直江都人正统时以署都指挥佥事备御宁逺诺延犯边广率兵穷追遇伏中流矢死赠镇国将军【忠节附载　诺延语解见名宦卷原作朶顔今译改】
　　李荣南直江都人正统时守备塔山追敌至利州大战长坡自午至暮不少挫敌弃所掠遁边境以安学士仇谦为赋塔山李将军歌
　　赵忠辽阳人官广宁右卫指挥佥事守镇静堡正统十四年敌围堡甚急忠乘城力战归语其妻曰若城破吾不茍活汝母子当自裁敌攻益急讹言城陷妻女皆缢死攻围凡两昼夜以堡坚解去守臣上忠全城功陞指挥同知赐金为妻女营表其门曰忠节【忠节附载】
　　邹溶南直盱人累陞锦州卫指挥同知调开原备御修城垒开河道展闗厢创马市俱有能声程信南直休宁人正统进士歴辽东左防政再陞佥都御史巡抚辽东造战车储刍粟稽侵渔察奸细号令一新时佥事朝鼎发都指挥夏霖四十罪信奏之以与都御史冦深有隙深诬劾信不当代奏及责陈状又不输罪下诏狱后释为南京太仆寺少卿卒于南京兵部尚书任諡襄毅
　　刘孜江西万安人正统进士授御史巡按辽东景泰初有建南迁议者孜驰奏乞斩言者以定人心期满当代朝议边务方殷孜能慑服将吏复留一嵗
　　李善陜西陇州人正统进士巡按辽东太监韦郎侵渔兵饷纵其下夺人妻孥闻善至遂屏息论劾都督王锴孙贵罢去豪右敛迹
　　滕昭河南汝州人天顺时巡抚辽东经畧要害申饬将卒完城缮兵加意学校广询民瘼痛革奸贪及还朝辽民遮道无不流涕
　　王崇之河南滑县人天顺进士知上海县擢御史时辽阳数有边警战备废弛士卒饥寒崇之按辽调剂振作切中机宜以不屈于太监汪直谪延安府推官
　　庄鉴辽东人成化初袭定辽右卫指挥使骁勇有胆决遇敌辄奋数有功官至都督同知
　　李秉山东曹县人成化二年以左都御史提督辽东军务节用爱民恩威并济斥逺烽火防擢将材劾镇守中官及总兵失律罪出都指挥裴显于狱又举指挥崔胜傅海等军令肃清边境乂安邓佐辽东人官定辽前卫指挥使仪表魁梧天资刚勇善骑射有胆力提督军务王翺荐之擢署都指挥佥事成化三年春随总兵施英按奉集堡遇敌二千余佐率五百骑为前锋奋击败之追至苏珠埓峻山四壁复杀数人鼓战而前敌并力鏖战久之有一校防马西走众遂溃惟余五十骑佐悉令下马扼其归路督战益急右手拇指剔见骨余卒死伤畧尽佐知不可为遂引佩刀自刎五十人无一生还者报未至辽人遥见佐乗马挟弓鼓吹前导自东而回僚属皆出迎竟不至佐家亦闻鼓吹声入门老少惊惶逆之竟不见事闻诏有司立祠致祭【忠节附载】
　　胡珍里贯未详成化四年任指挥使时摩啰欢犯辽东珍奋勇突入战殁于阵又三万卫都指挥刘旺与其子俱战殁古城堡【忠节附载　国语摩啰欢眼圆睁也原作毛里孩今译改】
　　常润里贯未详任定辽中卫指挥成化中遇冦于平顶山与指挥刘璘耿秩髙臣赵昂康继宗俱力战死之【忠节附载】
　　彭谊广东东莞人成化四年以右副都御史巡抚辽东时镇守中官横徴诸属卫谊下令凡文牒不经巡抚审定者所司毋辄行虐焰为息户部檄所司开黒山金场力奏罢之谊平居谦厚简黙临事毅然有断镇辽八年军令振肃后四疏告归欧信里贯未详世职金吾卫成化七年充总兵官镇守辽东累破扶余三卫被奨言者谓信虽防已老请召还巡抚彭谊奏官军耆老皆言信忠谨谋勇累立战功威振边陲年虽六十骑射胜壮士乃留镇
　　马文升河南钧州人成化十二年以兵部右侍郎提督辽东军务巡抚陈贪而校将士小过辄罚马马价腾涌文升上边计十五事因请禁之钺于是与文升有隙文升还部钺以掩杀冒功激变帝命文升往驰至镇宣玺书慰抚无不聴抚者事方定而钺谄事中官汪直日夜谮文升直因诬奏文升遂下诏狱谪戍重庆卫直败复起为左副都御史巡抚辽东凡三渡辽军民闻其来皆鼓舞禁抑中官总兵使不得朘削民生众咸徳之后擢官尚书卒赠太师
　　强珍直沧州人成化初以御史巡按辽东初辽东巡抚陈钺啓衅召敌敌至务为欺蔽廵按王崇之劾钺钺谋之汪直诬逮崇之下诏狱及直钺用兵方论功而敌大入匿不以闻钺遂入为户部尚书珍往巡按请正钺罪帝弗从未几指挥王全等诱杀诺延卫人珍发其状直方自矜有大功闻珍疏怒诬珍所核皆妄坐谪戍辽东居三年直败复官
　　王嵩河南汲县人成化进士巡按辽东举行朱文公家礼丧禁佛事遂至成俗云
　　李贡南直隶芜湖人成化进士巡抚辽东先是贡巡辽有惠政及辽人闻其再至如望嵗焉防刘瑾恶之勒令致仕贡喜曰今日皇甫规得与党人矣李英其先卢龙人迁义州成化中为广宁中屯卫指挥歴左军都督佥事充右防将分守锦义二城讲武恤士训练之暇以书史自娱敦尚古礼建祠宇谨祭祀一以朱子为法在任七年百度具举韩斌直顺义人成化时为辽东协镇展阳明台水闸岭诸屯堡复于清河地方设立城堡置备御官操练防守建鸦鹘闗以限内外辽界遂安王铭锦州人成化中守备宁逺讲武练军重修二城庙学甲辰有冦警铭率精骑卷甲直趋百余里遏其归路尽获所失人畜而还自是数年无犯境者
　　许进河南灵寳人成化进士分巡辽东风裁凛然中官屏息辨疑折狱人颂神明寻擢右佥都御史巡抚大同身系天下安危善类赖之
　　王宗彞直束鹿人成化进士官户部郎十六年督理辽东粮储屯种尽心纬画勘斛斗慎出纳官民两便府藏充实歴陞都察院佥都御史巡抚辽东官至户部尚书
　　左钰直阜城人成化十九年巡抚辽东豪强敛迹边境敉宁
　　张鼐山东歴城人治十五年以右佥都御史巡抚辽东时军政久弛又许余丁纳赀助驰递给冠带复其身边人竞援例避役鼐言不可因条上核屯粮清隠占稽客户减军禆数事悉允行寻劾分守中宫刘恭等贪虐罪筑边墙自山海闗迄开原靉阳凡千余里辽抚自徐贯后歴张玉陈瑶韩重四人多得罪去至鼐称能正徳初移抚宣府马中锡直故城人成化进士武宗时巡抚辽东召还后朝廷遣使覈辽东刍粮使承刘瑾意谓腐损过多归咎中锡械系辽东责偿东人闻其至咸愿代输中锡固谢之尽鬻田庐称贷以完所着有东田文集东田漫稿十四卷行世
　　张贯直隶蠡县人成化进士歴陞按察使以忤刘瑾谪官防议旋起右副都御史正徳八年巡抚辽东谨烽燧明斥堠兵马刍粟城隍墪堡卒有成效玺书褒之
　　韩璒直隶髙阳人治进士分巡辽东时妖人李真等作乱璒捕诛之边境以宁
　　翟敬山西猗氏人治进士初授翰林检讨屡迁辽阳行太仆寺少卿亷清勤慎归时囊无余钱帷衣襆而已
　　张文明山西阳曲人正徳进士官巡按辽东政尚大体寛恤小民吏畏其威民懐其惠
　　刘成徳山西蒲州人正徳进士按辽东时修举废坠奏开儒学贡举置雅乐射礼亲书圣贤牌位重修学宫政绩甚着
