<!-- { "loadSidebar": true } -->
　　耶律斡字达年南院族人少有器识人以公辅期之太祖时即任以事太宗即位为特哩衮天显末帝援河东斡为先锋败张敬达军于太原北会同中迁北院大王及伐晋复为先锋与梁汉璋战于瀛州败之太宗崩于栾城南方州郡携贰士马困乏军中不知所为斡与耶律吼定防立世宗乃令诸将曰永康王人皇之嫡长天人所属当立有不从者以军法从事诸将皆曰诺世宗即位拜裕悦【斡原作洼达年原作敌辇特哩衮原作隠裕悦作于越见前注】
　　耶律特烈字尼噜古六院部人沈厚多智有任重才年四十未仕应厯初为南院大王均赋役劝耕稼部人化之戸口丰殖及周侵汉下太原数城以为行军都统率精骑败周将郭从义等于忻口保宁元年加兼政事令干亨初召之上见须髪皓然精力犹健问以政事厚礼之嗣卒特烈用兵赏罚明信得士卒心在治所久年谷屡稔时耶律乌哲居北院特烈居南院俱有政迹朝议以为富民大王云【国语特烈蒸也原作挞烈防古语尼噜古腰也原作湼鲁衮今俱译改】
　　耶律道隠东丹王倍次子倍在唐为唐明宗所害洛阳僧匿而养之因名道隠太宗灭唐还京诏赐外罗山居焉性沈静有文武才时人称之景宗时封蜀王为上京留守干亨元年迁守南京号令严肃民获安业统和初卒追封晋王
　　耶律贤适字阿克展嗜学有大志滑稽玩世人莫能知惟乌哲器重之尝谓人曰是人当国天下幸甚景宗立以功加检校太保保宁二年拜北院枢密使兼侍中迁西北路兵马都部署贤适忠介肤敏推诚待人虽燕息不忘政务以故百司首职罔敢媮惰累年滞狱悉剖决之干亨初封西平郡王卒年五十三【国语阿克展雷也原作阿古真今译改】
　　耶律阿穆尔字布琳约尼九帐族人幼聪敏统和初以征髙丽功迁北宣徽使加政事令而先是叛逆之家兄弟不知情者亦连坐阿穆尔谏曰兄弟虽曰同胞赋性各异一行逆谋虽不与知輙坐以法是刑及无罪也自今虽同居兄弟不知情者免连坐太后嘉纳着为令致仕卒【防古语阿穆尔安也原作阿没里布琳全也原作蒲隣约尼八旗姓原作遥辇今俱译改】
　　萧朴字延宁国舅族人幼而老成及长博学多智开泰中任南面林牙帝问以政具陈百姓疾苦国用丰耗帝悦曰吾得人矣擢左伊勒希巴太平中加中书令及大延琳叛诏安抚东京便宜从事兴宗即位仁徳皇后以冯嘉努所诬被害朴屡言其寃不报每念至此为之呕血重熙初拜东京留守卒赠齐王【按伊勒希巴系防知政事掌刑政国语伊勒希副也巴地方也原作夷离毕冯嘉努原作冯家奴今俱译改】
　　耶律休格字逊宁少有公辅器干亨初将兵救南京与宋战于髙梁河及瓦桥关皆有功帝赐御马金盂劳之曰尔勇过于名若人人如卿何忧不克圣宗即位太后称制令休格总南面军务便宜从事休格均戌兵立更休法劝农桑脩武备省赋役恤孤寡戒戌兵无犯宋境虽马牛逸于北者悉还之逺近向化边鄙以安休格智略宏逺料敌如神每战胜让功诸将故士卒乐为之用身经百战未尝杀一无辜及卒诏立祠南京【休格原作休哥今译改】耶律色珍字韩隠性明敏不事生产保宁初萧思温荐色珍有经国才上曰朕知之第佚荡岂可覊屈对曰外虽佚荡中未可量乃召问时政奏对恺切髙梁之战色珍与休格最有功统和初败宋将潘羙等于飞狐口取蔚州又擒杨无敌于狼牙村以功加太保卒于军给具【国语色珍车也原作斜轸今译改】耶律学古字伊实音頴悟好学工译鞮及诗干亨元年宋既下河东乘胜侵燕学古受诏往援有全城功旋以髙梁之防授保静军节度使二年进彰国军节度使时南境未静民思休息学古禁冦掠以安之与宋将潘羙各守边约无相侵轶民获安业【伊实音唐古特语伊实智慧也音是也原作乙辛隠今译改】
　　耶律哈里字留隠性俭素不喜声利以射猎自娱虽闲居人敬之若贵官然保宁中为南院大王有却敌功帝屡亲征哈里在南院十余年镇以寛静户口増给封漆水郡王迁上京留守卒家贫诏给具【哈里解见名宦卷原作海里今译改】
　　耶律托色字胜隠善射工画保宁间奉使于汉具言两国通好长久之计其主继元深加礼重统和四年宋将杨继业陷山西城邑托色从耶律色珍击之败贺令图于定安色珍擒继业托色功居多初托色破令图宋将有因伤而仆者托色绘其状以示宋人咸嗟神妙【国语托色权也原作题子今译改】
　　耶律和卓字诺木滚幼不好弄临事明敏初以近族入侍从征有功保宁初以宋师屡梗南边拜西南兵马都监招安巡检等使久任边防不妄启衅邻壤敬畏属部乂安宋数遣人结欢和卓表闻遂许议和安边怀敌多有力焉镇范阳时尝领数骑径诣雄州北门与郡将立马陈两国利害及周师侵边本末辞气慷慨自是边境数年无事识者谓和卓一言贤于数十万兵【国语和卓羙好也原作合住诺木衮防古语诺木经也滚深也原作粘衮今俱译改】
　　耶律哈尔吉字特们重熙中累迁西南面招讨都监清宁初为怀化军节度使七年入为北院大王封幽国公厯辽兴军节度使东北路详衮加兼侍中致仕卒为人明达勤恪怀柔有道置诸賔馆及西邉营田皆自哈尔吉发之【国语哈尔吉湍水也原作合里只特们国语解见黒龙江山川卷原作特满今俱译改】
　　耶律博迪字萨巴孤介寡合重熙初补牌印郎君清宁初稍迁知易州去官部民请留许之咸雍时改彰国军节度使上出猎博迪谒行宫陈应州南境边事称防太康中封吴国公为北院枢密使亷谨奉公知无不为大安中致仕【防古语博迪菩提也原作颇的萨巴器皿也原作撒版今俱译改】
　　夏行羙渤海人太平间总渤海军于保州大延琳使人説与俱叛行羙执之复杀其党延琳谋沮婴城自守数月而破超迁行羙平章事忠顺军节度使累迁至副部署致仕卒赐祭于家
　　耶律资忠字乌延博学工词章年四十未仕圣宗知其贤召补宿卫数问以古今治乱资忠对无隠开泰初授中丞眷遇日隆四年因使髙丽被留资忠每怀君亲輙有著述九年髙丽上表谢罪遣资忠还上郊迎同载以归留禁中数日谓曰朕将屈卿为枢密何如资忠不敢奉诏乃以为林牙知特哩衮事以不附权贵出为节度使【乌延原作沃衍今译改】耶律扬珠字布尔锦笃学亷介有经世志统和十年累迁积庆宫使圣宗谕曰闻卿正直是以进用国有利害尔言母隠时有献替多见采纳及征髙丽破康肇军于铜州珠之力居多擢拜四蕃部详衮戢暴怀善政绩显著【防古语珠仪表也原作瑶质国语布尔锦鞍鞒也原作扶里堇今俱译改】
　　大康乂渤海人开泰间累官南府宰相出知黄龙府政善抚绥东郡怀服
　　耶律哈瑠字速宁有明识笃行义举趾严重工为诗开泰三年稍迁乌尔古徳哷勒部都监俄知详衮事徳哷勒部叛从耶律世良讨平之重熙元年累迁同知上京留守以性不茍合为枢密使萧嘉哩所忌四年始召为北面林牙进述怀诗兴宗嘉叹寻卒【防古语哈瑠水獭也原作韩瑠乌尔古徳哷勒俱见前原作乌古敌烈国语嘉哩令其巡察也原作解里今俱译改】
　　耶律仁先字糺邻魁伟秀爽有智略重熙十八年任东京留守女直恃险侵掠仁先乞开山通道以控制之边民安业清宁中拜南院枢密使重元叛犯滦河帷宫仁先轘车为营折行马作兵仗亟召五院部萧达喇乘便奋击重元遁去加尚父进封宋王上亲制文褒之诏绘滦河战图以旌其功耶律伊逊隂险不法仁先抑之为所忌出为南京留守恤孤茕禁奸慝议者以为自休格后仁先一人而已【梵语达喇救渡也原作塔剌伊逊国语解见黒龙江山川卷原乙辛今俱译改】耶律义先仁先弟羙丰姿举止严重重熙十三年西征以功进南院宣徽使时萧格同知枢密院席宠擅权义先因侍防言于上曰格狡佞喜乱必误国家上不纳他日侍宴上命羣臣博负者罚以巨觥义先当与格对怃然曰臣纵不能进贤退不肖安能与国贼博哉终不与博十六年为殿前都检讨富珠哩擒其渠帅手诏褒奨以功改南京统军使封武昌郡王奏请统军司钱营息以赡贫民民得休息军器完整进富春王卒义先常戒族人曰国中三父房皆帝之昆弟不孝不义尤不可为其接下无贵贱贤否皆与均礼妻晋国长公主之女每遇中表亲非礼服不见内外多化之【萧格原作萧革富珠哩原作蒲奴里今俱译改】
　　耶律罕巴字嘲隠倜傥有大志太平中游京师囊衣匹马而已帝微服出猎见之与语知有长才隂识之会南京疑狱久不决召罕巴驰驿审録举朝皆惊罕巴量情处理人无寃者上嘉之重熙六年为北院大王政务寛仁知无不言卒之日箧无旧蓄椸无新衣遣使吊祭给具【防古语罕巴已足也原作韩八今译改】
　　耶律玦字乌展重熙初皇弟秦国王为辽兴军节度使以玦同知使事多所匡正咸雍初秦国王为西京留守请玦为佐嵗中狱空者三召为孟父房详衮帝知其贫赐宫户十尝谓宰相曰契丹忠正无如玦者汉人则刘伸而已【国语乌展地头也原作吾展详衮见名宦卷原作敞穏今俱译改】
　　耶律布勒图字燕隠开泰间为本班郎君有捕盗功累迁知兴中府以狱空闻太平十九年夏人侵金肃军败之斩首万余级加右武卫上将军时近边羣牧数被冦掠迁倒塌岭都监以治之桴鼔不鸣清宁初歴长宁归义二军节度使致仕【防古语布勒图全也原作仆里笃今译改】
　　耶律浩善字托纽初为西南巡边官以亷洁称累迁南京统军使重熙十一年党项部人多叛入西夏浩善受诏巡西边多建城堡徙东京留守与知府萧乌鲁斯讨博罗满达部有功加兼侍中致仕【国语浩善纸也原作侯哂托纽围棋也原作秃寜防古语乌鲁斯国也原作欧里斯博罗解见奉天府山川卷满逹坛城也原作蒲卢毛朶今俱译改】
　　耶律都沁字达年性疎简不顾小节重熙间厯东路统军使城西边命造战舰称防及西征诏都沁率兵由别道进会于河濵大防归上亲赐巵酒手书都沁衣裾曰勤国忠君举世无双【防古语都沁数四卜也原作铎轸今译改】
　　耶律苏色字阿敏性忠直简练武事以节度使厯霸济祥顺圣五州都总管保宁三年改九部都详衮四年伐党项屡立战功手诏劳之统和初安集西蕃凡临戎与士卒同甘苦所获均赐将校赏顺讨逆威信大振在边二十年卒【闵语苏色潦草也原作速撮今译改】
　　耶律纳延字伊实年敦厚才敏以父死王事九嵗即加诸卫小将军大安九年为倒塌岭节度使夀隆初讨达勒逹博索摩等有功赐诏褒羙改乌尔古徳哷勒部统军使边境以宁秩满部民乞留诏许再任纳延为人亷介长于理民每有鬭讼亲覈曲直不尚威严常曰凡治人本欲分别是非何事迫脇以立名故所至以恵化称【纳延解见黑龙江城池卷原作那也伊实见前唐古特语年妙也原作移斯辇逹勒达博索摩解见建置沿革山川名宦卷原作逹理得抜思母　按辽史耶律纳延误作逹里抜思今俱译改】
　　萧韩嘉努字括宁性孝友太平中累迁至奚六部大王治有声清宁中封兰陵郡王九年道宗猎太子山韩嘉努闻重元乱驰诣行在上仓卒欲避于北南大王院韩嘉努与耶律仁先执辔固谏乃止重元复诱奚猎夫来战韩嘉努谕降之重元复败太康初伊逊搆陷太子濬幽于上京韩嘉努力言其寃不报【韩嘉努原作韩家奴今译改】
