<!-- { "loadSidebar": true } -->
　　在齐齐哈尔城东南八百十七里周围三里雍正十二年设城守尉驻防乾隆八年新设有站博尔多
　　在齐齐哈尔城东北二百七十余里雍正十年设副总管等员分兵防御驻劄处在讷黙尔河地方布特哈
　　在齐齐哈尔城北一百六十里雍正六年増设总管等员分兵防御驻劄处在尼勒济地方
　　以上四处俱无城郭但现设兵驻防与奉天之熊岳牛庄吉林之白都讷阿勒楚喀同为分防重地例得备志
　　【臣】等谨考锦县西北有徒河城为虞舜时故迹盖辽东西之建有城郭实昉于此嗣后名城见史志者汉有襄平居就新昌辽队平郭无虑望平险凟房县诸城公孙度时有北丰城慕容廆时有大棘城大棘在今义州西北北丰在承徳县西北襄平在辽阳州北居就在州西南新昌在海城县东辽队在县西平郭在盖平县南无虑即广寜县治望平在县东北房与险凟在县东南其遗址盖犹可考唐太宗平高丽自辽以东置州四十有二如盖州安市州旧书并云无城而新书则称有之参考地志盖平县境有盖州故城辽志谓即高丽盖牟城李世勣拔之以为盖州者也县东北有安市故城通志谓薛仁贵白衣登城即此则旧书无城之説殆未可信而今寜海县东有大黑山城者全辽志指为唐张亮舟师所袭之沙卑城通志又谓沙卑在海城县境则不特史未可信而志亦滋疑矣渤海大氏设五京十五府六十二州其城淢之制史志尤阙畧未详洎辽金建为三京所置州邑如乐郊奉集章义辽濵辽阳岩州海州析木耀州归州秀岩永康化成银州咸平挹娄信州贵徳开州来逺诸故城俱在今奉天府界内钟秀闾阳川州故城具在今锦州府界内寜江故城在吉林北肇州故城在白都讷南会寜五国故城在寜古塔西南按之图记灿然有徴元城邑悉仍辽金之旧明洪武永乐中设二十五卫城安乐自在二州城至金河完水之间仅以都司遥领之而无城也敬惟我
　　太祖高皇帝创业经营始自赫图阿拉【国语解见京城卷】继乃缔搆
　　兴京规画辽沈当时所筑萨尔浒【国语解见奉天府山川卷】界藩东京诸城益仰见栉风沐雨遡涧陟原之
　　鸿绩
　　太宗文皇帝神武布昭善继善述黑水以北罔不臣服今
　　谨稽
　　两朝谟烈凡夫
　　亲御桴鼓以及
　　命帅奏功者百四十有四攻克东北诸部族之有城郭者曰乌拉部之伊罕山城【国语解见吉林山川卷】逊扎塔城【国语逊扎塔每五数之谓】郭多城【国语解见本卷前】鄂谟城【国语解见黑龙江山川卷】富勒哈城【国语解见奉天府山川卷】哈达部之新旧城辉发部之扈尔奇山城多璧城费优城【多璧费优国语解俱见吉林山川卷】叶赫部之璋城【防古语璋性情也】阿齐兰城【防古语解见本卷前】乌苏城【防古语解见吉林城池卷】吉当阿城雅哈城【国语解见吉林山川卷】克尔素城【国语解见疆域形胜卷】和敦城喀布齐赉城鄂吉岱城克伊特城【防古语解见本卷前】东西二城苏克素防河之图伦城【国语解见吉林域地卷】萨尔浒城【国语解见奉天府山川卷】安图尔佳城【安图国语解见吉林城池卷】鄂勒欢城【国语解见吉林山川卷】嘉穆瑚城古哷城沙济城浑河部之巴勒达城【国语解见奉天府山川卷】兆嘉城杭嘉城扎库穆城佟嘉城完顔部之完顔城
　　栋鄂部之齐吉达城翁鄂洛城【国语解见吉林山川卷】哲陈部【国语哲陈边疆也】之托摩和城【国语托摩和楼止也】章嘉城讷殷部之佛多和城【国语解见吉林山川卷】乌勒固宸部之佛讷赫城【国语解见吉林城池卷】扎库塔城【国语解见吉林城池卷】乌库勒部之乌库尔城其无城郭而有屯寨木城者曰苏克素防河部之玛尔墩寨沾河寨浑河部之贝珲寨【国语贝珲土也】哲陈部寨珠舍哩部寨鸭緑部寨阿库哩尼满【国语解见吉林山川卷】部寨乌尔格辰部寨绥芬路【国语解见吉林山川卷】雅兰路瑚叶路【雅兰瑚叶国语俱解见吉林山川卷】各屯寨额尔吉尼部寨额赫库棱【国语解俱见吉林山川卷】部寨诺罗瑚罕部寨乌勒固宸部寨之赫济赫【国语解见吉林山川卷】屯鄂摩和索罗屯尼玛察路穆棱路【防古语解见疆域形胜卷】西林路【国语解见吉林山川卷】瑚尔哈【防古语解见吉林山川卷】部寨之乌扎拉路绰库禅鼐吉勒部寨库尔喀部寨之拉里禅铎陈阿萨津多锦卦拉尔额苏哩额尔图【国语额尔图倚仗也】诸路黑龙江之噶尔达苏部萨哈连【国语解见奉天府山川卷】部凡部三十有四是也而部落之以城寨内附者则有苏完雅尔古瓦尔喀之费优瑚尔哈之格先里尔馨纳堪泰托和洛努雅喇黙尔库勒赫聂玛尔哲赖科尔佛科尔库萨喇哩松阿哩之拜雅喇黑龙江之格博尔寨布奇赫赫岱克音乌鲁苏【防古语解见黑龙江山川卷】裕尔根海伦【国语解见黑龙江山川卷】固浓寜昆都伦乌兰【国语解见吉林山川卷】精格哩【国语精格哩小钉也】瑚珲泰【防古语瑚珲泰酒酽之谓】使犬部之盖青窝集部之那木都噜凡部二十八是也又东北边部落以次入贡者自寜古塔东北行四百余里在瑚尔哈松花江两岸者曰鼐尔【防古语鼐尔和气也】曰格伊克勒曰瑚什哈哩皆编甲入户又自寜古塔东行千余里在乌苏哩江两岸者曰穆棱【防古语解见疆域形胜卷】东二百余里在尼满河源者曰奇雅喀喇【国语解见锦州府山川卷】又自寜古塔东北行千五百里在松花黑龙江两岸者曰赫锦喀喇又东北行四五百里在乌苏哩松花黑龙三江滙流左右者曰额登喀喇【国语额登残缺也】又东北行七八百里曰费雅喀自寕古塔东北行三千里曰奇勒尔东濵大海又东边部落入贡者曰库雅喇其地在图们江北岸与朝鲜之庆逺相对去寜古塔五百里而使鹿部又在使犬诸部之外一时畏
　　威懐
　　徳来享来王幅员有截式廊日增诚亘古未有之盛事逮
　　我
　　世祖章皇帝定鼎燕京
　　陪都并启崇墉巍峙固若金汤
　　圣祖仁皇帝复增建墨尔根黑龙江齐齐哈尔城置官镇守自大兴安岭以外皆我闼户传曰圣人有金城是用卜世灵长而大一统之规模也【臣】等编辑城池门以次成卷爰博徴厯代名城之见史志者与夫我
　　国家维垣伊匹之
　　诒谋胪载叅稽详识之如右











　　钦定盛京通志卷三十二
　　钦定四库全书
　　钦定盛京通志卷三十三
　　闗邮
　　奉天府闗隘
　　锦州府闗隘
　　吉林边隘
　　黒龙江边隘
　　各路城站
　　各路铺递







　　钦定盛京通志
　　闗邮
　　【臣】等谨案易曰重门击柝周礼有司闗而行人掌传遽野庐氏掌达国路所以稽出入便往来通商惠工胥于是在
　　盛京右据山海左挟朝鲜北屏白山南带辽水极邉岩徼防御綦重至于星轺络绎喀伦台站厘然详备各有条理臣等载考舆图敬于奉天各属旧设门闗与驿政各事宜详加编考谨志闗邮第十三






　　钦定四库全书
　　钦定盛京通志卷三十三
　　闗邮
　　奉天府闗隘
　　兴京
　　头道闗【城西四十里即雅尔哈闗　雅尔哈国语解见奉天府山川卷】
　　二道闗【城西四十一里即代岷闗　代岷国语解见奉天府山川卷】
　　三道闗【城西六十三里即扎喀闗　扎喀国语解见奉天府山川卷我】
　　【太祖髙皇帝天命四年征叶赫部命大贝勒等率兵五千守扎喀闗以防御明兵即此　以上三闗皆因山为闗明一统志称抚顺所东二十里有抚顺闗葢即此三闗之总名其设自何代无考乾隆十九年皇上东巡过此有】
　　【御制三闗诗四十三年有御制过三闗因成长句纪事诗四十八年有】
　　【御制过三闗得句诗俱恭载天章门】
　　古闗【城南一百里又有一闗在城南二百里相传】
　　【国初设闗于此今俱废其名无考】
　　鹻厰边门【城南一百四十里】
　　旺清边门【城东南三十里　以上边门俱设有防御等官驻防统于】
　　【盛京兵部详见兵防卷】
　　承徳县【附部无闗隘】
　　辽阳州
　　西闗【正南门外今废未详何代所置】
　　剌榆闗【方舆纪要闗在都司城南一百七十里按之当在今州境内久废无考】镇相闗【城北三里久废无考】
　　海城县
　　梁房口闗【城西南七十里明一统志闗在葢州卫西北九十里当时海运之舟由旅顺口达者于此入途河今海城县界闗废】
　　三岔闗【旧志谓在海城县境内明时以三岔河北与三衡驻牧故即于三岔界内设闗以限之今闗已废基址未详所在】
　　葢平县
　　石门闗【城东七十里明时设官军戍守今裁】
　　连云岛闗【城西十五里明时设此闗以控海滨之险亦有官军戍守今裁】
　　青云岭闗【城北十二里山势绵亘凿山通路迤南为形胜险隘之处县境出入必由之路明时所设闗上犹刻神宗年号】
　　开原县
　　来宾闗【城西四十里即度云堡上有石坊题曰来宾明昕亦设官军戍守今裁】新安闗【城西六十里方舆纪要闗在防云堡北明时亦设官军戍守今闗废基址无考】英峩边门【英峩国语解见疆域形胜卷城东二百十里有城邉门外为围埸界旧设有防御等官驻防统于盛京兵部详见兵防卷乾隆八年】
　　【皇上东巡过此有却制入黄峩门诗十九年有】
　　【御制过英峩门诗恭载天章门】
　　威逺堡边门【城东北三十里为吉林等处往来孔道旧设有防御等官驻防统于】
　　【盛京兵部详见兵防卷】
　　发库边门【国语发库鱼池也城西北一百里边门外为防古科尔沁界】
　　【本朝康熙元年设有防御等官驻防并统于奉天将军详见兵防卷】
　　铁岭县
　　山头闗【城北二十里按明时设山头闗在三万卫南六十里当在今县界内久废无考】
　　【本朝顺治十五年于城北山头铺设闗康熙十年移置关原今裁】
　　复州
　　栾古闗【城南六十五里以近栾古山而得名明时设有官军戍守今裁】
　　宁海县
　　哈斯罕闗【国语哈斯罕木栅也方舆胜览闗在金州卫南十八里金时设闗于此元至正中屯田其地今废址无考】
　　旅顺口闗【城南一百二十里明时所设有城一统志云海运舟达金州卫者至此登岸设有中左千户所今裁】
　　事迹
　　谨稽
　　实録天聪七年夏六月己邜
　　太宗命贝勒岳托徳格类大臣楞额哩叶臣伊勒登昂阿喇率左右翼兵总兵官石廷柱率旧汉兵都元师孔有徳总兵官耿仲明率新附兵合步骑万余征明旅顺口先是有徳仲明由登州泛海来降明总兵黄龙于旅顺口以水师阻截复合朝鲜兵蹑追至镇江我贝勒济尔哈朗阿济格杜度时方督修岫岩兰磐通逺堡三城奉
　　命迎有徳等已率兵驻镇江岸明兵及朝鲜兵不敢近而退有徳等乃登岸来归至是遂以为向破其城黄龙战败自刭死俘获人口五千余金二十二两银二万余两人葠八箱裘服等物无算岳托班师防叶臣伊勒登率毎旗官二员兵二千五百名逰击佟图赖率备御二员旧汉兵百名驻守之萧家岛闗【城东北一百五十里明时于此设官军戍守今裁】
　　岫岩城【相近处无闗隘】
　　鳯凰城
