<!-- { "loadSidebar": true } -->
　　山海闗外数里姜女祠在焉祠前土邱为姜女坟望夫石在其侧俗传姜女为杞梁妻始皇时因哭其夫而崩长城今山西潞空直古北口并此处皆有姜女祠考杞梁之事见于左传孟子非始皇时人可知即列女传载有崩城之説亦无长城实据也然其莭义有可尚者故题以诗并识其梗概焉
　　凄风秃树吼斜阳尚作悲声吊国殇千古无心夸节义一身有死为纲常由来此日称姜女尽道当年哭杞梁长见秉彛公懿好讹传是处也何妨
　　山海闗恭依
　　皇祖圣祖仁皇帝元韵
　　取豫严扃钥思防拓海邉耕桑三辅接形胜两京连羽卫初冬度期门晓漏传
　　桥山瞻此日
　　龙步想当年列巘余晴雪遥林散曙烟迎眸浑似画抚序正为权事异九封谷心期舟济川拳拳思在徳
　　大训更昭然【在徳诚非昜临风更慨然　　皇祖诗句也】
　　登澄海楼望海之作
　　轣辘金轩展祀旋偶临杰阁眺奫潫漫言此后难为水试望当前不辨天秦帝闗存终失鹿汉皇舟阻未
　　成仙拟徴坎部留吟句只恐雕龙让广川
　　再题澄海楼壁
　　我有一勺水泻为东沧溟无今亦无古不减亦不盈腊雪难为白秋旻羞共青百川归茹纳习坎惟心亨却笑祖龙痴鞭石求蓬灜谁能忘天倪与汝共濯清澄海楼聨句
　　乾隆八年十月十六日自盛京蒇事还京道入榆闗登澄海楼望海雪霁千峰波明万顷天容海色洵属竒观时张照梁诗正侍从因与聨句凡字画涉水部者概不用仿欧阳修咏雪禁体也
　　【御制】康囘昔凭怒使地东南倾太始本无始
　　常盈是不盈双丸出其里元气鼓为营岛屿藐拳石【臣张照】
　　【御制】轩楼敞绣薨巃□疑贝阙仿佛见瑶京鞭石桥终断嘘烟市乍更星槎何处转鼇柱若为擎邈矣端倪豁【臣梁诗正】
　　【御制】雄哉气象峥禹功思四载秦业剰孤城万壑朝宗此纎珠茹纳并由来无寸土亘古只空明直上到天险【臣张照】
　　【御制】横陈据地振目迷光皛浩耳骇声砰轰精卫填难尽长虹驾可成三壶逺萦带重岙销飞鲸赋羡木华博【臣梁诗正】
　　【御制】吟推玉局英平铺歴刼雪喜遇初冬晴望叹曽闻若来游谁逐蜻内光煜煜隂火凉荧荧絶域随风达【臣张照】
　　【御制】方诸应月呈坎重不失信天一乃居贞比乐韶观止如山圣景行空传香象踏谬执窄蠡评有以谦能受【臣梁诗正】
　　【御制】虚将白自生苞干恢度量吐日焕晶莹永奠寰区宴仙乡底问程
　　夷齐庙
　　卢龙孤竹城夷齐庙在焉史称夷齐耻食周粟饿死首阳诗云采苓采苓首阳之巅疏谓在河南蒲坂而庄子则曰首阳山在岐山西北曹大家云在陇西元和郡国志谓首阳山在河南偃师説文又谓在辽西则是首阳凡五各有证据而其为夷齐饿死之处则一也将孰之从惟辽史所载营州邻海军下刺史本商孤竹国今之卢龙即辽营州地也尔雅所举孤竹北户注谓孤竹在北周时幅员不广其以此处为极北固宜然则説文所谓首阳山在辽西者此为近之殆以诗在唐风而叩马而谏当武王伐纣之时由是岐陇蒲偃皆附防其説耳夫夷齐清风在天下何处非首阳岂争疆域乎冕旒而墨胎以祀者尤非其志因系以诗而考其説如此
　　轩冕泥涂是本肠肯容儒雅汚冠裳薇苓依旧西山岵顽懦羞登夫子堂只谓心惭踪异武敢将口实罪归汤岂争陇右还蒲左天下清风尽首阳
　　恭奉
　　皇太后只谒盛京
　　祖陵礼成廻銮途次纪事用平声韵
　　予宅维
　　皇乃眷东
　　二陵佳气日茏葱灵长世次更
　　昭穆
　　太室烝尝忾僾同
　　襟带山河百二重始基王业此为宗厚如长白千秋奠博似沧溟万物容
　　珠轩环绕混同江【旗捕貂采珠者谓之珠轩此外乃使犬使鹿诸部】声教朝鲜文物邦见説汉皇夸力并齐民割尽只从厖正是秋霖作势时巧云卷尽雨千丝【七月八日启行已告　　庙矣乃自初三日霖雨不止将改祃行而初七日忽尔开霁至今经月总遇晴和士卒免泥淖之苦孰非天恩浩荡耶】黍华稻秀郊原濶都喜金风次第吹途经塞北草初肥好试今秋第一围日暮旌门观献获龙坰雁碛澹烟霏
　　氊屋纱窗四面疏山容罨画正秋初题诗何必芭蕉緑枫叶红通亦可书
　　佽飞警跸万人趋御路腾骧汗血驹敬仰
　　列朝遗烈在于田犹识旧规模
　　晓景霜华防嫩荑青山落月欲沉西白卢醅熟倾浑脱翠釡酥香糁杏泥
　　亲扶
　　慈辇寸心谐视膳长承
　　色笑佳诸部名王将妇子呼嵩道左觐
　　思斋
　　木叶峰邉江水廻陪京人望六龙来降原陟巘
　　髙皇始寳箓千秋自此开
　　升平讵敢忘艰辛肇造维清受
　　命新指防松山咨史氏同惊
　　文祖果天人【松山乃　　太宗文皇帝破明洪承畴十三万军之处也】
　　髙山天作古来闻度室迁居事亦纷欲问当时遗老尽百年休养富耕耘
　　圣祖三临鄗上村如驰道至今存金鱼钥启双龙阙铁
　　岭山看万马屯
　　翠华棽丽隠鸣銮故国人争夹道看歌想大风千载调恩施时雨万民欢【至盛京肆赦颁恩一遵皇祖之制弗敢违也】质明祗肃谒
　　桥山不禁汍澜涕泪澘草昧几多劳
　　缔造坐教清宴御瀛寰
　　侍臣珥笔属车邉赓和诗邮咏有年不是汾隂求锡羡无须讽赋甘泉
　　缅想
　　戎衣烽燧销金瓯万禩九瀛朝折冲赳赳嫖姚霍指示堂
　　堂主吏萧
　　凭吊英贤仰
　　泰交椒盘亲酌奠荒郊荩臣念祖心应切佐我推车彚防
　　茅
　　父老欢言执豕牢肯教此日靳恩膏凤凰楼畔巍巍阁犹有当年车甲弢
　　賔客追陪诸部多行行霓彩照辽河云门曲奏催银管宝勒铃悬过紫驼
　　汉廷丰沛不须夸中外而今共一家沈水乍防金写月燕台旋歴玉为花
　　崇政清宁俨
　　御床曾孙累叶仰
　　重光葛灯土壁犹余俭开创艰难刻敢忘
　　自昔周诗咏镐京臯门重见拂龙旌谁云东主西賔别归故乡来弗送迎
　　澄海楼髙据地灵凭栏纵目俯沧溟大钦岛与秋云并只剩如螺一防青
　　乐府曾闻奏上陵南阳鼎业此龙兴日临黄道晶阳丽风动金銮玉宇澄
　　礼成回辇惬来游山海逶迤玉露浮穗多遗秋麦緑吟鞭辄为一停留
　　九重宫殿宴居深讵悉民间疾苦心百日周行五千里
　　苍穹对越倍生钦
　　长途羽骑久骖驔牧圉筹量易再三【是役恐途长马疲因命扈驾官兵皆三易其骑】闗外槲林全緑陨闗中枫叶始红酣行宫闲掲却寒帘老菊经霜紫玉一路诗题天赐与白云苍岫口重占
　　许多行色染征衫望辇都人喜气咸周览山川识天险皇圗固岂恃崤函
　　诗【乾隆十七年壬申】
　　瑞树歌
　　长白之山天所作隆崇案衍隣嵎峓众水之源防其极中产万物两仪神秀钟于兹万木偨池争长问年皆在循蜚疏仡时以上厥有瑞树为之伯如星拱北羣所瞻仰栖灵祗命图以来真神竒毕歆河本鸭
　　緑支船不能进易威呼溯流而上乃至西埒墨勒溪威呼又不能进舍舟陆行一由旬斯见瑞树临厜防近树无凡草金光蔚敷披耸身三丈五尺余【叶】七分去二其合围上分十有二大枝茎叶轮囷各异姿其种有八若列眉松桧白杨遮勒穆期紫桦白桦宻克特木及白榆【叶】自顶至根合十余丈峥参差灵芝九本三秀滋是皆纪实非虚词乃信神壤天所秘未许尘世寻常窥大椿徒传八千嵗较此奚啻父视儿特一瑞树真足陵驾前古史所垂宜乎长白之山开我国家万年有道无疆基





　　钦定盛京通志卷十二
　　钦定四库全书
　　钦定盛京通志卷十三
　　天章
　　皇上圣制
　　乾隆十九年甲戌
　　御制古今各体诗










　　钦定四库全书
　　钦定盛京通志卷十三
　　天章【四】
　　皇上圣制
　　诗【乾隆十九年甲戌】
　　七月五日东巡自避暑山庄启跸之作
　　避暑居停逮晓秋朝来清跸启龙斿逺人宴赉鸿仪偹炎月栖迟马足休恰悟兹来即向往因思欲进每资留山田是处防华黍未敢先期道有收
　　上
　　陵诚蕴十年余皜日金风行色舒山馆南看嶂犹近吉林
　　东指路还纡每怀侯度咨休助常喜
　　慈宁奉起居七萃率能知大义宁因跋涉怨咨予
　　御行营六韵
　　崔巍帐殿郁兰坡星拱周遭万幕罗岂限幅员分内外亦陈斥堠不谯呵绎思厥度期无斁到处其居庆有那视膳
　　寝门欣一例勑几午夜协中和扫除扎萨咸惟谨【防古四十九旗各有扎萨克领其众】警跸金吾底用多长白吉林佳气绕敢忘
　　天作烈文歌
　　赐盛京将军阿兰泰
　　出寄干城入侍宸【阿兰泰在御前侍卫里行】据鞍矍铄尚精神东都留守分明是应令耆英防里人【阿兰泰年六十余而须鬓皆白故戯及之】
　　赐吉林将军傅森
　　数处开牙尽有名大东坐镇翼陪京将军底事无勲勣累洽重熙值太平
　　碧桞图
　　山名防古语谓砺石为碧桞在克尔素边门外癸亥东巡过此曽有作今嵗至吉林应进伊屯边门取路少北而东故遥见之
　　旧识吉林路遥瞻碧桞图依然峰矗彼曽忆句吟吾
　　何日山为砺流年隙过驹拈髭长若许罨画了无殊桞条边
　　西接长城东属海桞条结边画内外不闗阨塞守藩篱更匪舂筑劳民惫取之不尽山木多植援因以限人过盛京吉林各分界防古执役严谁何譬之文囿七十里围塲岂止逾倍蓰周防节制存古风结绳示禁斯足矣我来筞马循边东髙可逾越防可通麋鹿往来外时获其设还与不设同意存制具细何有前人之法后人守金汤巩固万年清讵系区区此树桞入伊屯边门
　　部落行将遍吉林望不遥迎人山色近碍路涨痕消村墅经枫叶边进桞条初来原故土所遇匪新招瞻就心何切勤劳意岂骄省方逢大吉宝穑报丰饶台尼堪
　　外兰昔日正王师【国语谓汉人为尼堪我　　太祖首征尼堪外兰肇兴王业也】三逆遗羣亦戍兹【康熙年间平三藩以其遗类戍此守台因名曰台尼堪】万里流迁怨谁致百年户口庆今滋即看多稼连冈熟那觉严寒傍塞竒试语尼堪归故土转应哀吁叹仳离村行
　　语言不异旧音声新到颇怀故土情白叟黄童皆忭喜山村水郭动逢迎
　　播糓艺麻羣力作弯弓习射暇中兼寻常记得淳风美即景还教取次觇
　　糠灯土舍防生尘革履布袍粗蔽身十二羽林皆识否汝先原亦若斯人
　　移人漓俗是皇州触目花街复酒楼快看吉林村落景古风不易返从头
　　赐吉林将军及官员兵丁宴
　　黄幔青山皓日晴沛丰欢宴浃羣情恩颁军士皆鳬藻席预嘉宾适鹿鸣【时防古王公扈驾者亦令入宴】却喜多人能旧舞【国朝起舞乃旧俗宴乐每每用之俗所称嘛克新者也】翻嫌小部镇新声本来此地无租赋底用当筵吁减征
　　车驾至吉林得七言排律十二韵
　　逾千塞甸厯迢迢畅慰初心到一朝
　　天作髙山保之永地呈沃壤壮哉饶星分箕尾神臯衍俗重耕桑协气调左氏浮夸纪周晋史家建置攷金辽为藩南接陪京近扼塞北临黒水遥一旅艰难缅
　　亶父两畨巡幸遡
　　唐尧【康熙年间　　皇祖凡两次巡幸至此】绳
　　先惟是期无忝裕后还因视不恌问
