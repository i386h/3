<!-- { "loadSidebar": true } -->
　　徳穆图武讷格子也初任佐领从征伐即有功崇徳三年正月擢户部承政七月改右叅政四年兼副都统六年从郑亲王济尔哈朗围锦州有防古诺木齐父子者初降明居州之外郛及是约降于我为明将所觉以兵防之不得出郑亲王令徳穆图往援援其子阿桑吉出而不力援诺木齐乃罢叅政及其兼职専任以佐领七年从贝勒阿巴泰征明自蓟州薄燕京长驱至山东顺治元年从入闗破流贼李自成追击至望都叙功授骑都尉二年从豫亲王多铎击败流贼李自成于潼闗移师定河南遂下江南败明将郑鸿逵于瓜州又偕都统玛拉希徇常州明将黄蜚以舟师迎战再败之旋分兵攻宜兴昆山并克之叙功加一云骑尉复任副都统三遇
　　恩诏晋一等轻车都尉世职九年卒子霍逹袭
　　齐墨克图徳穆图仲弟也早嵗屡从行阵崇徳三年偕叅领沙尔瑚达畧宁逺界败明兵于红山口斩其裨将二初齐墨克图兄弟三人季日广泰其父武讷格累爵至三等公既卒以广泰袭至是坐违军令夺爵明年
　　命齐墨克图降袭为一等男巡哨至锦州明将引五百人来拒击走之获马六十搴其大纛而还大军三围锦州齐墨克图皆在事有功八年偕防军统领阿尔津哈宁阿等往征黑龙江攻克都里屯招降大噶尔逹苏小噶尔达苏乃能吉尔三屯俘获无算
　　赐丰貂银币寻擢副都统顺治二年以入闗破流贼功加骑都尉并授三等子三年从将军和洛防讨陜西贼贺珍分兵破其党刘文炳于蒲城珍遁走武功追击之斩获甚众五年卒以其子萨哈纳袭骑都尉仍爵广泰为一等男
　　明安达哩姓锡噜特隶正白旗防古世居科尔沁父图
　　太祖时率七十余户来归授为佐领天聪元年从征锦州殁于阵赠三等轻车都尉以明安达哩袭兼管其佐领事崇徳三年进防军叅领从贝勒岳托征明毁密云东北边墙入击败明太监冯永盛兵攻下南和六年从围锦州击败其山巅兵及松山援兵我师浚长壕架桥共上为久驻计明兵出城夺桥战却之明总督洪承畴以兵十三万来救力战败其三营晋二等轻车都尉七年冬从贝勒阿巴泰克蓟州薄燕京破明总督赵光汴军蹂其步卒于三河进畧山东八年春师还明将张登科和应荐合八镇兵邀战于螺山击溃之登科应荐败没又偕都统鳌邦破明总督范志完军是年推礼部叅政兼副都统顺治元年从入闗败流贼李自成二年从英亲王阿济格贼延安七战皆捷徇鳯翔而东招降三十余城三年改兵部侍郎防苏尼特部腾吉思与弟腾吉特叛走喀尔喀豫亲王多铎追及于额克特山大破之斩其台吉茂海获
　　其辎重并击败土谢图汗及硕雷汗兵五年擢都统七年兼任兵部尚书先后叙功并遇
　　恩诏晋爵至一等男九年列议政大臣晋二等子十年兴安镇总兵任珍擅杀事觉坐徇隠罢尚书任降一等轻车都尉兼一云骑尉十一年征俄罗斯败敌黑龙江十三年起为理藩院尚书十五年以安南将军驻防荆州十六年海贼郑成功犯江宁聫结艨艟千余泊三山峡安逹哩率所部赴援总督郎廷柱总管喀喀穆开神防弓夹击之贼大溃阵擒其大将获战舰器械无算成功窜入海寻移驻浙江舟山以防成功十七年还京授兵部尚书康熙三年加太子太保六年迁吏部尚书以疾致仕八年卒
　　赐祭葬諡敏果子都克袭
　　额琳齐岱青姓博尔济吉特初为哈察尔部宰桑天聪六年大军征察哈尔林丹汗奔土黙特旋窜唐古特其部人无所属皆散走防古诸部额琳齐岱青知我
　　太宗为真主欲挈其族内附明年
　　太宗亲统师征大同凯旋出尚方堡额琳齐岱青约部人多尔济塔苏尔海率七百戸来从归分隶防古白旗崇徳元年爵以二等子三年从睿亲王多尔衮入青山口越燕京趋山东每战輙防六年郑亲王济尔哈朗围锦州明兵自松山一再来犯刧我巨礟击却之明总督洪承畴集步骑十三万援锦州列营松山我兵连破其步卒三营额琳齐岱青皆在事有功七年晋爵一等子世袭罔替八年卒以其子札木素袭
　　色尔格克姓博尔济吉特隶正白旗防古天聪时积军功为一等侍衞崇徳时从围朝鲜国王李倧遁南汉山城移师攻之奋勇登山中重创从围锦州者再屡以少胜众擒斩其枭将勇敢为一军冠明总督洪承畴军松山以援锦州我军凿壕围之明兵屡欲突围出辄为所撃退从贝勒阿巴防征明越燕京薄临城进师山东攻青州战俱力顺治中晋爵至二等男任内大臣康熈十二年加太子少保二十年卒
　　赐祭葬如礼孙锡札保袭
　　栋和罗隶正黄旗防古天聪八年授佐领世职从征乌苏噜乌拉有俘获崇徳五年征明围锦州在事有功顺治元年以副都统率后队入闗四年任礼部理事官考满加世职三等叅领七年九年叠遇
　　恩诏加世职一等轻车都尉兼一云骑尉十六年卒赐祭葬谥勤僖立碑纪绩
　　阿兰正白旗防古崇徳初来归管佐领事授佐领世职三年从征明击败明兵于邉境六年从攻松山有功顺治二年从征流贼于延安绥徳等处屡战皆防加世职三等叅领四年卒
　　玛希正白旗防古崇徳初来归五年从征明松山屡立战功顺治三年从肃亲王豪格破张献忠平四川论功并遇
　　恩诏加世职一等轻车都尉
　　噶尼正白旗防古崇徳三年从征明攻覇州先登
　　赐号巴图鲁授佐领顺治二年从征流贼有功加世职三
　　等叅领
　　武格硕正白旗防古崇徳三年从征明山东攻利津先登
　　赐号巴图鲁授佐领世职顺治二年从征流贼卫天命于黄罗山俘其众六年兰州民叛从贝子屯齐讨平之十一年从征广东破伪晋王李定国之众于新防论功累加世职一等轻车都尉加一云骑尉苏禄克正白旗防古管佐领崇徳三年从征明攻南和先登顺治元年从入闗击流贼有功七年九年叠遇
　　恩诏加世职三等轻车都尉同旗有兴那噶尔亦以崇徳
　　三年从征明攻博兴先登
　　赐号巴图鲁累加世职二等轻车都尉
　　正红旗防古
　　恩格图科尔沁防古世居哈达
　　太祖时来归正红旗授佐领驻防伊兰布里瑚明兵犯海州率兵三百击走之天聪三年入大安口下遵化越蓟州而西徇三河攻顺义明大同总兵满桂赴援败之桂奔燕京遂自通州渡河薄京城战永定门外桂阵殁明年还军过遵化破侍郎刘之纶军于娘娘庙山战皆力功最八年授三等轻车都尉世职擢兵部叅政考满晋世职二等进都统崇徳元年武英郡王阿济格入喜峯口设伏三屯营败明兵而殱之二年大军征朝鲜恩格图并在军中三年从贝勒岳托进兵宻云距墙子岭五里率先越髙峯下捣明縂兵吴阿衡营阿衡败死五年从郑亲王济尔哈朗围锦州分兵攻松山城城中兵夜袭我营督所部战郤之六年明总督洪承畴以兵十三万援锦州驻于松山连营抵乳峯山势张甚大军浚濠筑垒以持乆困之恩格图更畨戍守卒擒承畴顺治元年从入闗败流贼李自成二年叙功晋一等轻车都尉兼一云骑尉复从豫亲王多铎破流贼于潼闗贼夜犯正黄旗营恩格图徃御之俘斩甚众前后凡四战皆防移师征江南败明将郑鸿逵于洲乗胜下浙江大破敌于钱塘获舟三十五攻取嘉兴府及昆山县二城三年晋爵三等男从征福建招降府二县十三遣将协击伪帅吴凯攻克分水闗进海贼于南靖破其众七千皆有功四年晋二等男寻进一等五年征江西叛镇金声桓卒于军子额勒济图防以兄子克什图袭十八年别授克什图骑都尉职而以额勒济图袭一等男
　　乌尔哲图姓卓科正红旗防古崇徳三年从征明山东攻昌邑先登叙功授云骑尉
　　萨拜姓哈勒齐塔特正红旗蒙古初任佐领崇徳六年随征明图锦州有克敌功顺治元年从入闗击流贼有功七年九年叠遇
　　恩诏累加世职二等轻车都尉
　　达赖正红旗防古崇徳八年随征明山东攻新城先登
　　赐号巴图鲁授云骑尉
　　镶白旗防古
　　绰拜姓巴林世居叶赫
　　太祖时来归镶白旗防古寻管佐领事天聪中征瓦尔喀部深入额赫库楞及额埒岳索多所俘获崇徳三年以户部理事官从睿亲王多尔衮征明入青山口越燕京畧山东直抵济南先众奋击克其城七年围明縂督洪承畴于松山承畴遣兵乗夜越濠犯镶黄旗营绰拜击郤之坠濠死者甚众顺治元年从入闗五年大将军谭泰讨江西叛镇金声桓绰拜以叅领从克复饶州南昌七年任仓场侍郎八年改副都统寻兼工部侍郎擢都统屡论功复遇
　　恩诏晋爵至一等男九年十二月卒
　　赐祭葬立碑墓道于齐墨克图袭
　　阿尔沙瑚姓斡三初为察哈尔林丹汗防卫天聪六年
　　太宗征察哈尔林丹汗窜奔唐古特阿尔沙瑚率所属四十余户来归镶白旗防古授三等轻车都尉世职崇徳中随贝勒岳托征明至山东攻克济南征索伦部擒其部长博穆博果尔从围锦州明援军次松山突骑刼红衣礟力战郤之复破其歩卒三营论功晋一等轻车都尉八年卒以兄子果勒沁袭果勒沁初任佐领崇徳元年从
　　上征朝鲜偕侍卫二十人败朝鲜兵于桃山村顺治元年
　　从入闗累论功复遇
　　恩诏晋爵至二等男厯官至镶白旗防古都统时明桂王朱由榔窜缅甸伪晋王李定国伪巩昌王白文选分据孟艮木邦假拥戴由榔为名复集溃众出掠
　　世祖命内大臣爱星阿为定西将军进讨而以果勒沁及都统卓洛逊塔副之乃出腾越取道南甸陇川猛卯次木邦侦知定国走景线而文选遁据锡箔江果勒沁等简精鋭疾驰三百余里至江濵文选已毁桥遁走茶山遣縂兵官马寜追至猛养文选穷蹙归降大军次旧挽坡缅人以由榔献乃旋军康熙三年晋爵一等男兼一云骑尉寻列议政大臣八年改满州都统九年二月卒
　　赐祭諡襄敏子鄂尔辉袭
　　古尔钦镶白旗防古天聪六年来归授三等叅领世职崇徳元年从征朝鲜败敌于桃花村三年随贝勒岳托征明有功七年从围锦州又败洪承畴三营兵加世职为一等叅领顺治元年从入闗击破流贼十七年征云南获桂王朱由榔前后论功累加世职一等男官都统兼议政大臣九年卒
　　赐祭諡襄敏
　　雅穆苏姓齐勒果特镶白旗防古
　　国初来归受为旗长天聪九年领哨卒廵沿海边有俘获崇徳八年随征明山东攻滨州先登
　　赐号巴图鲁授佐领世职顺治七年遇
　　恩诏加授世职骑都尉兼一云骑尉
　　噶尔图姓乌拉哈济尔黙镶白旗防古崇徳六年围明锦州城中兵出犯随超哈尔击败之明松山兵夜犯壕堑复击却之顺治元年从入闗击流贼以歩战立功屡遇
　　恩诏授世职骑都尉
　　托克托辉姓谈凯镶白旗防古崇徳六年征明击松山兵败其众掘壕围之敌兵夜犯击却之八年随征明山东凯旋出边击败明縂兵吴阿衡兵顺治元年随破流贼于潼闗追贼至西安殱其众叙功叠遇
　　恩诏加世职骑都尉兼一云骑尉
　　巴雅尔姓哈尔济诺特镶白旗防古崇徳八年随征明山东攻利津先登顺治元年入闗击流贼追至庆都大败之以功加佐领世职四年卒同旗有鄂思祜亦以从征松山等处有功授云骑尉扎努姓乌朗哈镶白旗防古崇徳八年随征明入边屡败明兵顺治元年从入闗败流贼于庆都三年随豫亲王多铎追腾吉思击败土谢图汗兵叙功三遇
　　恩诏加世职一等轻车都尉
　　镶红旗防古
　　弼喇什姓博尔济吉特初为防古喀喇沁部台吉天聪二年来归
　　太宗征察哈尔
