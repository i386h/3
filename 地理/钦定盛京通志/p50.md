<!-- { "loadSidebar": true } -->
　　丹元子歩天歌尾九星如钩苍龙尾下头五防号星尾上天江四横是尾东一个名傅説傅説东畔一鱼子尾西一室是神宫所以列在后妃中箕四星形状如簸箕箕下三星名木杵箕前一防是糠粃注云五星在尾南天江四星在尾之北傅説一星在尾后江东鱼一星在尾后江中箕一曰天鸡杵臼三星在箕南糠一星在箕口前杵臼西北
　　法苑珠林尾七星形如蝎尾箕四星形如牛角以上纪箕尾形数
　　周礼保章氏以星土辨九州之地所封封域皆有分星以观妖祥注云析木燕也此分野之妖祥主用客星彗孛之气为象防引春秋纬文耀钩云太行以东至碣石王屋砥柱冀州属枢星三河雷泽东至海岱以北兖州青州属机星九州属北斗星有七州有九兖青徐扬并属二州故七星主九州也周之九州差之义亦可知云
　　史记天官书天则有列宿地则有州域二十八舎主十二州燕齐之疆在辰星占于虚
　　又玊衡第八星主幽州常以五寅日之
　　晋书天文志九州十二域或系之北斗或系之二十八宿或系之五星析木燕此系之二十八宿者也辰星主燕赵代此系之五星者也
　　隋书天文志二十八宿之外凡齐楚晋燕赵列国皆有星燕冀一星在楚南星有变各以其国石氏星经北斗七星一主秦二主楚三主梁四主吴五主燕六主赵七主齐
　　刘熈释名古有营州于天文属营室取其名也按凡言天者其占必以所属之分星为主自春秋以来列史所记详矣辽与燕同分必尾箕二宿然观司马氏及甘石诸家所云则又不独当占验箕尾也又考蔡邕月令章句自尾四度至斗六度谓之析木之次则并当占其南斗或曰辽故尧时青州之域故兼于虚危存之以备説云
　　以上推分星之外诸占
　　钦定盛京通志巻二十二
　　钦定四库全书
　　钦定盛京通志卷二十三
　　建制沿革
　　歴代建置沿革总表
　　本朝建置
　　奉天府州县表
　　锦州府州县表
　　吉林表
　　黒龙江表
　　歴代建置沿革考
　　正讹附録





　　钦定四库全书
　　钦定盛京通志巻二十三
　　建置沿革
　　【臣】等谨按书传舜分青之东北为营州冀之东北为幽州以地志攷之营州之域是为辽东而幽州实兼辽西之地辽东西之置郡葢自秦始汉武帝时分设乐浪元莵临屯真番四郡厥后屡有因革然郡县之制未改也唐改为辽城诸都督府而秦汉之建置一变矣辽金元之世或建为京或分为路损益不同然所属州县之制亦未改也明改州县为卫所于都司而辽金元之建置又一变矣我
　　太祖
　　太宗肇基辽沈
　　世祖统一方舆丰水
　　诒谋
　　留都作极规模宏逺超越前代爰稽唐虞以来建置沿革为表五考一谨志建置沿革第九














<史部,地理类,都会郡县之属,钦定盛京通志,卷二十三>
<史部,地理类,都会郡县之属,钦定盛京通志,卷二十三>
<史部,地理类,都会郡县之属,钦定盛京通志,卷二十三>
<史部,地理类,都会郡县之属,钦定盛京通志,卷二十三>
<史部,地理类,都会郡县之属,钦定盛京通志,卷二十三>
<史部,地理类,都会郡县之属,钦定盛京通志,卷二十三>
<史部,地理类,都会郡县之属,钦定盛京通志,卷二十三>
<史部,地理类,都会郡县之属,钦定盛京通志,卷二十三>
<史部,地理类,都会郡县之属,钦定盛京通志,卷二十三>
<史部,地理类,都会郡县之属,钦定盛京通志,卷二十三>
<史部,地理类,都会郡县之属,钦定盛京通志,卷二十三>
<史部,地理类,都会郡县之属,钦定盛京通志,卷二十三>
<史部,地理类,都会郡县之属,钦定盛京通志,卷二十三>
<史部,地理类,都会郡县之属,钦定盛京通志,卷二十三>
<史部,地理类,都会郡县之属,钦定盛京通志,卷二十三>
<史部,地理类,都会郡县之属,钦定盛京通志,卷二十三>
<史部,地理类,都会郡县之属,钦定盛京通志,卷二十三>
<史部,地理类,都会郡县之属,钦定盛京通志,卷二十三>
<史部,地理类,都会郡县之属,钦定盛京通志,卷二十三>
　　厯代建置沿革考
　　盛京禹贡冀青二州之域舜分冀东北为幽州即今辽河以西之地青东北为营州即今辽河以东之地商周为肃慎氏地战国则辽河左右属燕泰灭燕遣防恬略定东陲以其地置辽东西郡汉初因之武帝拓朝鲜地置乐浪元菟真畨临屯四郡后改真畨临屯为辽西辽东郡东汉复置属国都尉汉末公孙度取之分辽东为辽西中辽郡东方诸国多附焉魏克公孙氏置东夷校尉居襄平分辽东昌黎元菟带方乐浪五郡置平州后还合为幽州晋世髙句丽略有辽东百济据有辽西后平二郡改为辽东国昌黎元菟带方乐浪四郡平州如故寻为慕容廆所据归后仍为辽东郡隋初髙句丽据之唐太宗伐髙丽置盖辽二州髙宗平髙丽置都督府九州四十二县百又置安东都防以统之封大氏为渤海国至五代其地入辽辽太祖修辽东故城以居号东平郡寻陞南京又改东京金初因之后置辽阳府辽金郡邑沿革亦多元初设辽阳等处行中书省统路有七统军民万户府五而混同江南北之民分治焉明洪武四年置定辽东卫八年改辽东都指挥使司领卫十年革所属州县置卫二十五永乐七年复置安乐自在二州山东道此外虽有一百八十四卫二十所之设然非封域之内也大抵秦汉迄唐辽西之属邑多辽金以后辽东之辟地广元则南兼髙丽北通大漠明始以山海之内之燕京而开原以东遂分疆圉永乐时又界三岔河以北数百里与诺延驻牧限隔东西固不独郡县废而幅亦殊矣我
　　太祖肇基
　　兴京筑新城于辽阳天命十年以沈阳为
　　盛京
　　太宗底定全辽而
　　宫阙之制备
　　世祖统御六合定鼎
　　京师
　　盛京为
　　留都顺治元年悉裁诸卫设内大臣副都统及每旗驻防三年改驻防内大臣为昻邦章京给镇守总管印十年以辽阳为府置辽阳海城二县又于宁古塔设昻邦章京副都统镇守之十四年省辽阳府以沈阳为奉天府置府尹康熙元年改奉天昻邦章京为镇守辽东等处将军宁古塔昻邦章京为镇守宁古塔等处将军三年于故广宁卫地设府领广宁县锦县宁逺州四年改镇守辽东等处将军为镇守奉天等处将军改广宁府为锦州府移治锦县是年奉天府又添设承德盖平开原铁岭四县改辽阳县为州十年于吉林乌拉设副都统十五年移宁古塔将军驻吉林乌拉留副都统
　　镇守宁古塔二十二年于黒龙江设将军副都统二十三年于黒龙江岸筑爱珲城二十九年移黒龙江将军驻墨尔根三十年于白都讷设副都统三十二年移黑龙江副都统亦驻墨尔根三十八年黒龙江将军副都统皆自墨尔根移驻齐齐哈尔四十九年于墨尔根设副都统雍正三年于阿勒楚喀设副都统四年于吉林乌拉设永吉州宁古塔设泰宁县白都讷设长宁县俱奉天府五年设熊岳锦州二副都统七年罢泰宁县又于三姓设副都统八年设黒龙江副都统十二年于故复州卫地设复州于故金州卫地设宁海县于锦州府増设义州乾隆元年罢长宁县十二年罢永吉州二十七年于拉林设副都统三十七年于岫岩城设通判兼辖鳯凰城今按全省舆地西抵山海闗东抵海滨南至图们江接朝鲜界北至外兴安岭俄防斯界皆属奉天吉林黒龙江将军所统而副都统复分镇将军所辖之地其余各城各边门又有城守尉防守尉等员为之分驻至编户之民则于州县而以府统之其锦州一府仍属于奉天府尹
　　兴京【谨案　兴京为　　　王迹肇基之地故不列诸郡县表其歴代建置沿革悉于考内详志焉】唐虞【息慎氏地】周【肃慎氏地按周肃慎氏即虞之息慎】秦【同】汉【挹娄地按文献通考挹娄即古之肃慎】东汉【同】晋【同】南北朝【勿吉地】隋【髙丽地】唐【初置燕州后属渤海改定理府】辽【定理府地属沈州】金【沈州地】元【沈阳路之北】明【建州卫地】
　　本朝
　　太祖发祥之地尊为
　　兴京
　　奉天府
　　古辽东西地也东南为朝鲜界东北挹娄北夫余南近海为沃沮汉所置辽东乐浪元菟三郡则今府治东南及朝鲜界内地唐渤海大氏置五京十
　　五府六十二州其定沈二州属定理府即今府治辽置沈州昭德军统乐郊灵源二县而于东京金改显德军统乐郊章义辽滨挹娄双城五县仍东京元改沈阳路属辽阳等处行中书省遂省诸县明初置沈阳中卫
　　本朝天命十年陞沈阳为
　　盛京顺治十年以辽东为辽阳府设辽阳海城二县十四年改辽阳为县设奉天府以府尹治之康熙四年増置承德盖平开原铁岭四县改辽阳为州雍正五年于宁古塔境内増置泰宁县于白都讷置长宁县七年废泰宁县雍正五年又于复州卫置通判十二年于故复州卫地设复州于故金州卫地设宁海县乾隆元年裁长宁县十二年裁永吉州三十七年设岫岩城通判兼辖鳯凰城计州二县六防一统于奉天府尹
　　奉天府所属州县
　　承徳县【附□】
　　唐虞【禹贡青州之域】夏【同】商【息慎氏地】周【肃慎氏地】秦【肃慎氏地】汉【挹娄地】晋【挹娄地】唐【挹娄地睿宗时渤海大氏置沈州】辽【沈州昭德军初为兴辽军后更名属东京道更置三河县寻改乐郊县为沈州治初置渔阳县后改灵源县初置铁利州后省其某州怀德军辽州始平军崇州隆安军治分奉集辽滨崇信各县】金【沈州显德军属东京路治乐郊县废章义县辽滨县属沈州奉集县废属贵德州】元【初为沈州世祖于沈州地置安抚髙丽军民总管成宗时改沈阳路】明【太祖时废沈阳路以其地置沈阳中卫锁蒲河抚顺二千户所辽东都指挥使司】
　　本朝建都尊为
　　盛京顺治十四年设奉天府康熙四年设承德县为畿内首邑
　　辽阳州
　　唐【禹贡青州之域】虞【营州地】夏【青州地】商【青州地】周【青州地】秦【辽东郡】汉【辽东郡襄平县属辽东辽阳县前汉属辽东后汉属元菟居就县前汉属辽东后汉省】三国魏【辽东郡治魏置东夷校尉治襄平县省辽阳县】晋【改辽东郡为国治襄千县复置居就县属辽东国】南北朝【后魏襄平县为辽东郡治后入髙句丽国】隋【髙句丽地】唐【安东都防府初置于平壤上元三年徙辽东故城仪鳯二年徙新城元初又徙废】辽【东京辽阳府初建东平郡天显三年升为南京十三年改名东京置府治辽阳县鹤野县衍州安广军兴辽县属焉岩州白岩军属沈州汤州属东京道】金【东京路辽阳府辽阳鹤野宜丰石城四县属焉】元【辽阳路至元六年置东京总管府二十五年改为辽阳等处行中书省治转七路一府十二州十县以鹤野县省入辽阳为路治领辽阳一县盖懿二州】明【定辽中左右前后卫洪武中置并为辽东郡指挥使司治东宁卫自在州皆治焉又有中左二千户所左右前后四千户所】
　　本朝顺治十年设辽阳府辖辽阳海城二县十四年省辽阳府以沈阳为奉天府置府尹康熙四年陞辽阳县为辽阳府属奉天府
　　海城县
