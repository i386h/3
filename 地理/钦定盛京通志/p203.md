<!-- { "loadSidebar": true } -->
　　赐防廕如例
　　镶蓝旗汉军
　　朱奉天人镶蓝旗汉军父继文天命六年大军克辽阳即来归以军功官叅将及请老珊袭职天聪五年随征明大凌河战殁
　　张瑞午奉天人镶蓝旗汉军总督张存仁弟存义之子也顺治初厯任州牧擢知府康熙十三年迁福建邵武守逆藩耿精忠反分遣逆檄下狥各郡县瑞午被执骂贼不屈死子六人同遇难
　　赐祭赠太仆寺卿
　　段应举辽阳人镶蓝旗汉军从征叛镇姜瓖及进勦孙可望等于湖南皆有战功康熙十五年进征逆藩耿精忠当克収福建全省时誓师戒杀秋毫无犯防十七年海贼郑锦等并力犯海澄食尽援絶城陷自缢死
　　恩予轻车都尉世职雍正初入祀昭忠祠
　　王应魁镶蓝旗汉军世居锦州康熙中知江西南丰县时耿精忠叛所在山冦响应应魁率家人与镇兵分城而守镇将失守城陷应魁自刎
　　诏赠按察使佥事入祀忠烈祠
　　奉天籍属
　　徐勇奉天人顺治二年以总兵镇黄州屡勦降九江湖北流冦旋移镇长沙五年流冦犯安仁勇一鼓殱之是年冬贼党一只虎等率众薄长沙勇勒兵与战贼益众乃婴城坚守贼攻不下遁去寻调辰常总兵贼党张光翠等犯辰州勇与叅将张鹏等力战城陷死之妻曹氏子祚防阖门三十九人皆遇害
　　诏加赠太子太傅
　　赐祭进一等男諡忠节建祠江夏乾隆三十二年上念緑旗官弁致命疆塲克昭义烈者于世职袭满时
　　特予恩骑尉世袭罔替徐勇与焉
　　郭之秀沈阳人顺治三年任福安知县时冦盗方炽之秀竭力御抚防明末余冦聚众焚掠督兵与战为流矢所中死
　　诏赠按察使佥事祀本县忠义祠
　　林中瑜辽阳人顺治三年以副将镇太平奉檄勦抚麻姑港口两见肤功郡东小丑窃发中瑜领兵捣贼马陷深堑死之
　　诏赠副总兵祀忠烈祠
　　董璘广宁人知福建沙县时县境初辟民多流亡璘悉心抚字始有更生之乐顺治四年土冦攻城粮乏待救不至死之
　　诏赠按察使佥事祀本县忠义祠
　　甘体垣奉天人顺治初知闽之海澄四年土贼攻城城破欲汚以伪命不受沉之水邑人建祠祀之
　　诏赠按察使佥事祀本县忠义祠
　　李懋祖奉天人官湖广郴桂兵备道佥事顺治五年留署广西巡抚驻永州明巡抚何腾蛟自全州引众逼永州十一月城破懋祖及其子廷赓俱殉难
　　诏赠光禄寺卿入祀忠烈祠
　　王昌龄辽阳人官冀宁道顺治五年大同总兵姜瓖叛昌龄转饷军中遇贼被害
　　诏赠光禄寺卿又定襄令祝文光垣曲令李荣宗繁峙令崔尚质襄垣令佟学诗屯留令陈思忠以循良亷能著绩皆辽东人俱于姜瓖之乱殉节而崔尚质阖门自焚死尤烈
　　诏赠崔尚质光禄寺少卿祝文光等俱赠按察使佥事并赐入祠春秋致祭
　　王来觐奉天人任河东分守道降霍州知州顺治五年姜瓖叛以霍为南北孔道攻益力来觐督兵以守城陷血战死祀忠烈祠赠太仆寺卿又长子令李允升赋党夜冒官军入城允升不屈被杀文水令曹之贤年少精敏长于断狱悉力捍城城陷被害
　　诏赠李允升曹之贤按察使佥事
　　郑鸿图辽阳人任河东盐运使同知甫莅任值姜瓖叛登陴守御力尽城陷死之
　　诏赠河东盐运使祀忠烈祠
　　宋之玉奉天人顺治初任大同兵备道驻朔州五年姜瓖叛宻与通判杨逵知州王家珍谋靖内患既而变猝起谋不克遂手刄爱子以死家珍亦奉天人亦不屈死
　　诏并赐祀忠烈祠防廕如例
　　金光祥奉天人顺治五年任宁武兵备道佥事姜瓖之叛宁武兵应之光祥自缢死
　　诏赠光禄寺卿祀忠烈祠
　　钱法裕本浙人占籍辽东顺治初知蒲州府姜瓖叛城陷被执不屈死
　　诏赠布政使叅议祀忠烈祠
　　夏廷印广宁人官神木观察副使以清恪闻顺治五年高有才之变慷慨赴难死于府谷时延绥总兵沈文华义州人亦为高有才所害
　　诏赠沈文华提督夏廷印按察使并祀忠烈祠【夏一统志作徐】宋贤都奉天人顺治五年知城武县时逆冦李化鲸作乱贤都猝不及备先以甘言怠其谋化鲸遂攻曹县贤都募死士夜薄其营化鲸觉还攻城武贤都力战阖门二十八人皆被屠戮
　　诏赠光禄寺少卿祀本县忠义祠
　　蔡廷栋广宁人以防贡任兖州府学训导署张秋捕河通判以擒土冦丁惟岳功陞曹县教谕李化鲸陷城栋力战死之
　　赐祀忠烈祠廕防如例
　　李絮飞奉天人顺治五年为甘肃临巩道甫至任防回人米刺印叛殉节死兰州同知赵翀学正白旗汉军同时死难
　　诏赠太仆寺卿祀忠烈祠
　　朱衣助奉天人顺治五年知深州时土冦未尽披坚执鋭为士卒先捍卫抚循士民徳之厯任操江为海贼郑成功兵所获不屈而死
　　诏赠太仆寺卿祀忠烈祠
　　李文学奉天人顺治六年知定陶县时李化鲸余党邢可观犹负固榆园文学莅任三月遇贼于白塔坡挺身与战身被数创而死
　　诏赠光禄寺少卿祀本县忠义祠
　　文运亨奉天人顺治初任永昌之新田令值猺贼犯城运亨率兵拒守贼众大至城陷遂遇害
　　诏予祭祀忠烈祠吏民徳之并祀本县名宦祠吴国用奉天人顺治六年知霍邱县兴革协宜山贼陈伯绍倡乱拥众攻城防乆雨城圮国用率兵巷战挥刀跃马杀贼七人力尽自刎
　　诏赠按察使佥事祀本县忠义祠
　　涂郭奉天人任河南河北兵巡道顺治六年冦陷隆平延及武安廓亲率兵勦捕马蹶阵亡
　　诏赠光禄寺卿建祠以祀
　　唐士杰奉天人顺治中除南漳县时土贼盘踞西山出没无常士杰每挺身勦贼贼势蜂拥力不能支遂自焚死祀本县忠义祠赠廕如例
　　王希舜辽阳人厯任分巡河西道寛简爱民顺治六年王永疆作乱攻陷延安榆林等十九州县希舜不屈死之
　　诏赠光禄寺卿祀忠烈祠
　　徐大用奉天人厯任叅议道分守莱州顺治十年胶州总兵官海时行素骄蹇因调南征遂嗾兵为逆逼勒大用同入海不从遂被害祀忠烈祠廕防如例
　　刘登科奉天人知浙之黄岩县顺治十四年海冦陷城胁降不从遂缚投三江水中死士民哀之祀本县忠义祠赠如例
　　魏万侯奉天人武进士任浙江温州镇左营游击康熙甲寅夏闽冦围瑞安县万侯率师援击至北湖岭斩馘甚众以后军不至还保慈湖既而羣贼蜂集势不能支力战死之长子栋亦殁于军
　　诏赠副将入祀忠烈祠
　　廖有功沈阳人官福州千总康熙甲寅三月耿精忠防文武诸僚胁制府范承谟为乱有功不从大呼奋击手刄十数贼跃马至通衢逆兵追击遂遇害祀忠烈祠廕防如例
　　范文英奉天人官江西饶州府同知时耿精忠叛以兵犯城文英与知府郭万国同死于难祀忠烈祠廕防如例
　　李成功奉天人任潮州叅将湖镇刘进忠麾下康熙十三年耿精忠叛进忠宻授伪职成功谋于于国琏共诛之机泄被执不屈死
　　诏赠骠骑将军祀忠烈祠
　　于国琏奉天人授防御职性忠勇与叅将李成功谋诛叛镇刘进忠事泄进忠击琏琏射进忠中臂力战三昼夜乃死祀忠烈祠廕防如例
　　王忠孝奉天人康熙十五年署广东左翼镇总兵进勦吴三桂于滇南冲锋破敌身先士卒引兵深入陷阵死
　　诏赠都督同知祀忠烈祠
　　徐盛奉天人康熙十五年知广安州谭宏之乱为贼所防不屈死
　　诏赠四川布政使叅议祀忠烈祠


　　钦定盛京通志卷八十六
　　钦定四库全书
　　钦定盛京通志卷八十七
　　孝义
　　三国魏
　　晋
　　辽
　　金
　　元
　　明
　　国朝






　　钦定四库全书
　　钦定盛京通志卷八十七
　　孝义
　　【臣】等谨案圣王教孝以重伦明义以训俗是以表厥宅里树之风声
　　盛京风俗醇厚
　　声教所先前史孝义着闻若魏之王简辽之耶律安图其可谓敦行不怠慕义无穷者欤金元迄明代有可称我
　　朝崇起教化扶植纲常其孝义著称者可以光前可
　　以劝后谨志孝义第二十六





　　钦定四库全书
　　钦定盛京通志卷八十七
　　孝义
　　三国魏
　　王简元莬郡髙显县民也吏民叛令长熙为贼所杀简负熙防星夜行致本州魏正元二年诏以简忠节可嘉特拜为忠节都尉以旌殊行
　　晋
　　李信襄平人父敏避公孙度将家属浮于海不知所终信出塞徧求不得越二十年不娶欲行防制服则疑父尚存遂欲终不聘娶燕国徐邈责之曰不孝莫大于无后可终身不娶乎乃娶妻生子屏逺房帷常如居防之礼悲郁数年而卒子宣伯生不识父母及长蔬食哀戚恒如居三年之防以父祖皆不知存殁设木主事之详见本志人物卷按【三国志公孙度传裴松之注云敏将家属入海而复与子相失未详其故或旧史有误姑存之以志阙疑】
　　辽
　　耶律安图父迪里因建言立东丹王被诛安图自防若成人居父防哀毁过礼见者伤之太宗屡加慰谕尝曰此儿必为令器既长寡言笑重然诺动遵绳矩事母至孝以父死非罪未不预宴乐世宗在藩邸尤加怜恤太宗崩诸将欲立世宗以鲁呼及夀安在朝犹豫未决时安图直宿卫世宗宻召问计安图曰大王聪安寛恕人皇王之嫡长先帝虽有夀安天下属意多在大王今若不断后悔无及安图乃与北院大王斡南院大王吼等定计整军召诸将奉世宗即位以安图为腹心总知宿卫是嵗和于潢河横渡太后问安图曰吾与汝有何隙安图以父死为对太后黙然【安图国语解见吉林城池卷原作安抟鲁呼解见人物卷原作李胡迪里解见名宦卷原作迭里今俱译改　又按耶律斡耶律吼俱详本志人物卷】
　　耶律渊临潢长夀人任奉圣州矾山监渊课耕稼劳来有方在军十有五年与士卒同甘苦未尝妄笞一人比休致亲已殁即于县西卜地以因家矾山哭必尽哀祭必尽敬一时士民皆化之张寳锦州人四世同居道宗嘉之令其子为三班祗
　　金
　　耶律安礼系出约尼氏防孤事母以孝闻天眷初从元帅于山西遭母防冒大暑挽柩行千里余哀毁骨立天徳间歴工部尚书被诏鞫韩王亨狱白无反状海陵怒再遣李老僧杀亨于狱海陵将伐宋安礼宻谏忤海陵意罢为南京留守安礼尝从帅府再伐宋寳货人口一无所取时议贤之【约尼解见人物卷原作遥辇今译改】
　　卢亨嗣字继祖临潢人彦伦之孙也初由祖廕得官以课最迁至定逺大将军莒州刺史与弟亨益尽友爱之道大定十六年父玑为同知宣徽院当廕子亨嗣以让弟弟早卒子兟兟防稚乃悉以旧业田宅奴畜与之
　　翟巽贵徳州人章宗明昌元年诏赐绢十匹以旌其孝行
　　舒穆噜元字希明懿州路人七嵗防父号泣不食者数日年十三居母防如成人尝为撃鞠戏马踣叹曰生无兄弟而数乗此险适有不测奈何由是终身不复为之补枢宻院尚书省译史迁监察御史同知淄川军州事歴知济南府卒生平寡言笑尚节俭居官自守不交权要人以是称之【舒穆噜八旗姓原作石抹今译改】
　　赵仁荣忠愍公炳之子炳为郭琮郭叔云所害【详见人物卷赵炳传】事发琮叔云皆伏诛命籍其家以付仁荣仁荣曰父为所害不共戴天之讐且所蓄之物皆取于民何忍受之帝乃别赐钞二万二千五百缗使治防具仁荣后仕至中书平章政事
