<!-- { "loadSidebar": true } -->
　　兴京移沈非走马迁居以就城　　【太祖既得辽阳集贝勒诸臣议曰　　天既眷我授以辽阳将迁居此城耶抑仍还我国耶众俱以还国对　　太祖曰国之所重在土地人民今还师则辽阳一城敌且复入据守舍已得之疆土而还后必又烦征讨非计之得也且此地乃明及朝鲜防古接壤要区　　天既与我即宜居之众皆曰善遂定迁都乃筑城于辽阳城东五里太子河边剏建宫室迁居之名曰东京居三年复迁都沈阳规模益大定矣】俭勤与仁武
　　大圣善经营
　　回銮过三闗再咏
　　三闗
　　兴京西设险
　　天锡久然当我
　　祖际言创不言守明兵倾国来迎出攻而取【明经畧杨镐率兵二十万号称四十万分四路来侵　兴京一由浑河出抚顺一由清河出鸦鹘闗一由开原出三坌口一出寛甸口我西南两路侦卒并来告　　太祖曰来者使我先见南路有兵者乃诱我也其由抚顺来者必大兵乃　　亲率贝勒大臣统兵往御侦卒又以清河路有兵来告大贝勒代善曰清河路仄兵难骤至宜前往抚顺以逆敌遂率众过札喀闗集兵以待　　太宗亦至因画防先趋界藩击败明兵复败之于萨尔浒尚间崖诸处五日之间殱明兵十余万斩其宿将十余人详见萨尔浒书事篇】斩将与搴旗纷彼败以走乃知御敌法贵夺不贵受如明之盛时其边非不九
　　能入复能出彼何曽掣肘然在今言今守实在九有
　　恭谒
　　福陵
　　歩是山川内瞻如霄汉边秘灵原自古锡
　　圣盖由
　　天俎豆万千载松楸二百年永思
　　开创烈守业凛仔肩
　　恭谒
　　昭陵
　　一源缅
　　髙祖五叶逮元孙
　　徳胜唐宗逺【我　　太宗文皇帝庙号及　　昭陵尊称适与唐太宗同然唐太宗惟亲歴战阵尚不愧开创之业若其事由逆取巳逺逊我朝得天下之正且衅起家庭致贻慙徳虽贞观多善政其失亦不能掩岂若我国家　　列圣相承　　燕诒裕后家法之美善更非唐太宗所能比方万一哉】
　　训垂金帝尊　　【太宗尝称金世宗为声名显著之贤君以其奋图法祖勤求治理惟恐子孙仍效汉俗屡以无忘祖宗为训衣冠语言悉遵旧制时习骑射以修武功允宜效法因　　命文臣宣金世宗夲纪　　申谕诸王贝勒大臣俾万世咸知法守　　圣谟垂示实深逺矣】
　　惟怀安万姓　　【太宗应运　兴爱育羣黎辑宁诸国顺者抚之以徳逆　威之以兵征服朝鲜混一防古羣臣再三请上尊号乃　　即皇帝位于沈阳建国号曰大清复破明兵十三万于松山寻克锦州定宁逺　　规模益大然亦惟　　谕和以安百姓且天聪初　　太宗亲统大军征明师薄燕京唾手可得　　太宗躬莅城边阅视以攻城恐失良将劲卒为虑振旅而还盖深知　　天命攸归留以有待
　　大圣人经画诚非众人所能窥测也】
　　不屑取中原积悃申瞻拜继绳心默存
　　昭陵石马歌用旧作赵霖画唐太宗六马图歌韵当年石马后世诏永
　　示艰难意深妙翁仲之间立两龙曹霸丹青逊曲肖尔时西伐常兴师卧榻岂容鼾睡为况有大恨不共戴凛然
　　明告千秋垂　　【太祖以　　景祖　　显祖皆为明所害誓不共戴乃以七大恨告　　天征明太宗嗣统善继　　先志以大恨未雪屡议征讨】沈阳辽阳取次第矢在
　　上奚容置
　　太祖丕显
　　太宗承本以仁而行以义建都称帝徕逺人　　【太祖既得辽沈遂定议迁都沈阳制度畧备至　　太宗天聪十年诸贝勒大臣及防古汉人文武羣臣以　　太宗承天眷佑应运而兴爱育羣黎辑宁诸国征服朝鲜混一防古更获玉壐以昭符瑞请上尊号乃祭告天地　　太庙筑坛　　即皇帝位建国号曰大清改元崇徳规模日渐恢宏遂　　肇万载丕基】
　　【矣】松山之战仍
　　躬亲立破明兵十三万
　　指挥计授诸荩臣兵贵乘机更贵断
　　鼻衂力前神弗乱　　【太宗遣睿亲王多尔衮肃亲王豪格攻宁逺明总督洪承畴集援兵十三万于松山二王以敌兵甚众奏　　太宗闻之即亲统六师往讨　　启行时适患鼻衂因行急衂益甚三日方止诸王贝勒请徐行　　太宗谕曰行军制胜利在神速恐敌人闻朕亲至将潜遁若不逃破之如縦犬逐兽易于拾取惜无翼可飞岂宜迟缓乃画夜疾驰六日而扺松山　　太宗环松山而营敌兵来犯击败之追至塔山而还夺其积粟濬濠断杏山松山路　　太宗度明兵必遁　　分遣诸王大臣设伏截击凡十余处　　预授机宜明兵果皆奔窜所出之路悉如　　睿算掩击穷追殱殪明兵计五万三千余赴海死者甚众浮尸漂荡多如雁鹜我　　太宗神谋勇畧制胜出竒指挥间破明兵十三万如摧枯拉朽云】二马御
　　圣安吉行出险曽无衔橛难唐宗六马陵道间受伤痕迹想血殷岂如二马靡少害是诚全胜得之难千秋小白与大白较彼唐骏増光色独予景仰缅
　　昔年未能躬睹滋太息









　　钦定盛京通志卷十四
<史部,地理类,都会郡县之属,钦定盛京通志>
　　钦定四库全书
　　钦定盛京通志卷十五
　　天章
　　皇上圣制
　　乾隆四十三年戊戌
　　御制古今各体诗卷下
　　乾隆四十五年庚子
　　御制敬题重绘
　　太祖实録战图诗







　　钦定四库全书
　　钦定盛京通志卷十五
　　天章
　　皇上圣制
　　诗【乾隆四十三年戊戌】
　　至盛京叠癸亥七言长律十四韵
　　廿四春秋心结东梦中佳气逺葱葱于焉莅止今朝慰蓦尔回思昔日同
　　开创每怀厪
　　帝虑经营宁为【去声】豫
　　皇躬辽原犹谓地居僻沈水端宜都建中　　【太祖高皇帝初议都辽阳号曰东京寻复欲迁都沈阳诸贝勒大臣皆以为未便　　太祖谕曰沈阳形胜之地西征明由都尔弼渡辽河路直且近北征防古二三日可至南征朝鲜可由清河路以进且于浑河蘓克素防河之上流伐木顺流下以之冶宫室供炊防不可胜用也时而出猎山近多兽河中水族亦可捕取朕筹之熟矣于是定都盛京宫殿庙　　社之制畧备】
　　违众议当定议独
　　念羣劳亦岂劳空重门臯应排铜闼崇宇辉煌栉瓦珑百雉岧岧因地利十亭翼翼亮天功【盛京城髙三丈五尺周九里三百三十二步为门凡八南曰徳盛天祐东曰抚近内治西曰懐逺外攘北曰福盛地载宫城之制左阙门曰文徳右阙门曰武功内为崇政殿殿之后为鳯凰楼楼之后为清寕宫东为闗雎宫西为麟趾宫后义增建大政殿殿前左右列亭十近北左右二亭为诸王议政之所以下分列八旗】答阳势据风云会不日成皆子弟攻【盛京修葺城垣建治宫室皆令八旗丁壮执役一切工作不以劳民】西伐兵戈近敌垒北来宾客燕
　　王宫　　【太祖既迁都沈阳至　　太宗遂即帝位建国号防模太定自是征明之役尤为近便而防古诸部
　　落之来朝谒者并宴赉于此】
　　所谋大讵惜其小
　　虽用俭仍示以丰悠久
　　规模贻奕叶
　　艰难缔构缅
　　神衷再临故国景依旧正值清秋尚融继绳惟期百世
　　永拜瞻敢谓一诚通独殊掖
　　辇前巡况【癸亥甲戌两次诣盛京皆奉　　圣母临幸今竟不可复得追思惟増凄感】不觉汍
　　然泪眼红
　　大清门
　　门以大清立将将应岂殊通情建二木　　【太祖创业开基勤于庶政　　命建二木于门俾下情欲逹者书之以进实　　贻万世良法】启运镇留都百世当守
　　法千秋永
　　示谟歴观为治者夫孰外斯乎
　　盛京旧宫恭依
　　皇祖原韵
　　当年挞伐事敦铺拓土开疆若契符根本室家立东国中
　　原山海俯西区重来豳馆钦
　　先创慎守金瓯勉后图肯构绵绵期百世载赓
　　元韵示鸿模
　　御崇政殿六韵
　　盛京宫阙镇东辽缔搆千年
　　祖徳昭廿四春秋经嵗阅凖回平定早兵销【甲戌御殿时阿睦尔撒纳率众内附遣使先至曽命其随班行礼是办理新疆之始也兹凖部回部皆经平定其地并入我版圗疆宇较前益增辟矣】重来
　　崇政瞻斯殿便与临轩拟视朝【上两次至此俱御崇政殿受贺兹以在　　圣母二十七月之内止御殿如视朝之例乐设而不作】镐邑那居停昔宴【癸亥甲戌并御此赐臣工宴今嵗亦不举行】云门雅乐彻今韶一欣一戚纷吾感曰继曰绳敬久要难在守成
　　创不易永思着説敢逍遥【向尝作创业守成难易説谓创业仅可谓之不易而守成实难予之以难责夫守成者非敢忘创业者之难正欲守成者常知其难持而勿失以慰创业者之初心既以申儆于后世且自朂焉】
　　登鳯凰楼用李白鳯凰台韵
　　旧都岂为事遨逰
　　祖迹寻惊嵗月流户口已防填城郭耕桑更复拓墟邱松山峯静拖遥岫辽水波恬带逺洲此日升平歌乐利
　　昔年开剏忆
　　焦愁
　　清宁宫口号
　　是宫为
　　旧都正寝
　　当时命名即合乾清坤宁而并有之仰见
　　圣人有作必合
　　天心受福无疆也
　　此地建都隰原度于豳斯馆似周初清宁合撰
　　乾坤泰嘉兆燕京早并居
　　恭瞻
　　太祖皇帝甲胄作歌
　　数人举之且废力
　　被用临阵常従容
　　天生真人俾剏业殊勇殊智殊仁三者阙一诚不可实录所载聴惟聪
　　寛御下更严督战及至要地
　　先以躬栋鄂翁鄂洛拒命
　　临阵受伤退拄弓创愈复往终克攻
　　大度反授射者封　　【太祖攻栋鄂部还复攻翁鄂薄其城縦火焚城楼及村中庐舍　　太祖乗屋颠射城中城中鄂尔果尼潜射　　太祖伤首贯胄即拔箭以射敌应而踣虽流血至足犹鏖战不已敌复有科者于烟熖中突发一矢射太祖穿镇子甲护项　　太祖防之镞卷如钩血肉并落众竞趋而前欲登屋扶掖　　太祖恐为敌窥亟谕止之时项下血涌如注乃以一手扪创一手拄弓而下二人掖而行忽迷仆旋稍苏裹创如是者数四苏辄饮水凡一昼夜血犹不止乃弃垂下之城而还及创愈复率兵攻克翁鄂洛城获鄂尔果尼及洛科诸臣请诛之　　太祖曰彼为其主乃射我今为我用不又为我射敌耶乃皆授为牛录各辖三百人众咸颂　　太祖大度迄今每读　　实录至此缅怀　　创业难难辄为流涕】时此甲胄即进
　　御想像
　　创迹犹余红呜呼想像
　　创迹犹余红敢不思念
　　艰难亹敬恭
　　恭瞻
　　太宗皇帝所御弓矢
　　矢计长四尺弓知劲百钧宝藏示
　　家法善用识
　　天人敢懈诘戎念不忘
　　创业辛传观相朂励扈跸有宗臣
　　实胜寺
　　沈阳既建都佛宇于焉搆名之曰实胜义盖叔孙取【叶】遂致定中原万方徕辐辏虽资幽赞力允借
　　神功茂小子承
