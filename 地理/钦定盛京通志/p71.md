<!-- { "loadSidebar": true } -->
　　富达宻窝集【富达宻国语解见本卷前城东北一百三十里在扎穆图窝集之东】萨尔布窝集【城东北一百六十里在富达宻窝集之东】
　　舒兰窝集【城东北二百九十里在萨尔布窝集之东】
　　阿木兰窝集【阿木兰国语解见本卷前城东北三百二十里在舒兰窝集东阿穆兰河发源于此】
　　安巴毕喇窝集【国语安巴毕喇大河也城东北三百八十里阿木兰窝集之东安巴河发源于此】
　　阿斯罕毕喇窝集【国语阿斯罕毕喇旁河也城东北四百二十里安巴毕喇窝集之东】
　　阿勒哈窝集【阿勒哈国语解见本卷前城东北六百三十余里】
　　巴兰窝集【国语巴兰形势也城东北六百五十里在混同江之北相近有巴兰屯】屯窝集【国语屯海岛也城东北八百余里在巴兰窝集之东即混同江北】
　　温登窝集【国语温登女鼓手也城东北一千一百里在混同江北】
　　都尔窝集【城东北一千二百里在温登窝集之东】
　　喀穆尼窝集【喀穆尼国语解见疆域形胜卷城东北一千四百五十里在黑龙江东】毕歆窝集【国语毕歆鞍辔平餙件也城东北一千七百余里】
　　和罗窝集【国语和罗山谷也城东北一千七百余里】
　　库噜窝集【国语库噜妳饼也城东北一千八百余里在喀穆尼窝集之中】
　　明噶哩窝集【城东北一千八百五十七里】
　　荘蔼窝集【城东北二千二百五十九里】
　　库勒克窝集【城东北二千二百六十四里】
　　海兰窝集【海兰国语解见建置沿革卷城西北二百里西接毕尔罕窝集连接玛展窝集绵亘数百里】
　　毕尔罕窝集【国语解已见前注城西北二百二十里西接塞齐窝集和伦窝集】徳林石【城西九十里自鄂摩和湖东绕沙兰站之南至瑚尔哈河有大石广二十余里袤百余里石平如镜孔洞大小不可数计或圆或方或六隅八隅如井如盆如池或口如盂而中如洞深或丈许或数尺中有泉澄然凝碧夏无蚊防马鹿羣嬉名曰徳林石又相连有石头甸子俗呼黑石甸子石缝中或鱼跃出人每得之甸上草木皆异黄蒿松即生其处车马行其上如闻空洞之声其石块或损使有水从罅隙出探之深不可测迤西十余里有海眼季春氷泮水流石下声如雷吼】
　　舒图岛【城东南五百九十三里】
　　勒富岛【国语解已见前注城东南八百八十四里】
　　乌蘓哩江【城东一千余里源出锡赫特山北流防诸河为一又北受兴凯湖流出之松阿察河流经千余里防混同江东北流入海即古和啰噶江也　按金史和啰噶路西至上京六百三十里今攷其地正与乌蘓哩江相近是此江即和啰噶江金元二志显有可证旧志乃据明志以今瑚尔哈河为和啰噶江而乌蘓哩江全无所考不知明志所云镜泊即令兴凯湖也当时未知此江之别有上源故以镜泊当之其所指之水犹未误也今之瑚尔哈河乃明之呼尔海河土名犹在特当时不能确指其即唐之呼尔罕金之爱新耳旧志漫以毕尔腾湖为镜泊遂以瑚尔哈为和啰噶而乌蘓哩江之巨川防为从古无名之水误矣　呼尔海原作忽儿海呼尔罕原作忽汗爱新原作按出虎今并译改】
　　图们江【图们国语解见疆域形胜卷城南六百余里源出长白山东北流绕朝鲜北界又东南折防诸水入于海明一统志阿雅噶河源出长白山东流入海今长白山之水东流者有图们江无阿雅噶河名按金史埓克传勒克统门浑春水合流之地乌库哩部人今珲春河南流与江合统门即图们音之转也阿雅噶原作阿也苦埓克原作留可浑春原作浑蠢乌库哩原作乌古论今并译改】
　　黒龙江【城东北一千二百余里即萨哈连乌拉也明一统志黒龙江源出北山南入松花江今按江源出西北塞外东南并入混同江入海自黑龙江将军界流入至此与混同江防流入海详见黑龙江山川注　萨哈连国语解见本卷前乌拉解见建置沿革卷】
　　延河【延国语解见本卷前城东四里源出延毕尔罕窝集西北流入瑚尔哈河】花兰河【花兰国语解见本卷前城东五里源出花兰窝集西北流入瑚尔哈河】穆棱河【穆棱蒙古语解见疆域形胜卷城东四百里源出穆棱窝集东北流防数水凡五百余里入乌苏哩江金史拉必据慕棱水保固险阻即此　拉必原作腊醅今译改】
　　诺垒河【城东五百里源出城东四百里无名小山东流入乌蘓哩江】
　　瑚叶河【国语解已见前注城东九百十里源出城东一千里无名山东北流入乌苏哩江西北接瑚叶昻阿】
　　多卜屯河【国语多卜屯书套也城东一千余里在乌蘓哩江之东】
　　毕哷哩河【国语毕哷哩籥也城东一千余里在多卜河东南流入混同江其源莫考】尼满河【蒙古语解已见前注城东一千三百五十里源出尼满窝集西北流入乌蘓哩江】阿库宻河【国语解已见前注城东一千三百八十里源出阿库宻窝集】
　　毕歆河【国语解已见前注城东一千五百余里源出毕歆窝集西北流入乌蘓哩江】和罗河【国语解已见前注城东一千五百余里源出和罗窝集西北流入乌蘓哩江】鄂伦河【国语鄂伦肚带也城东二千五十八里源出萨哈连窝集东流入海】
　　僧库勒河【国语解已见前注城东二千一百十四里源出僧库勒窝集东流入海】毕楞河【国语解已见前注城东二千三百六十里源出毕楞窝集东流入海】
　　克哷穆河【国语解已见前注城东二千三百六十九里源出克呼穆窝集东流入海】岳塞河【国语解已见前注城东二千五百里源出阿尔哈峯东流入海】
　　托穆津河【城东二千八百五十九里源出毕哷根窝集东南流入海】
　　穆陈河【国语解已见前注城东七十里源出西北九十里无名小山南流防沙兰河又其西有图河】
　　沙兰河【城西八十里源出西北一百里无名小山南流入瑚尔哈河】
　　布泥河【城西九十里源出西北一百二十里无名小山南流防发尔萨河】
　　发尔萨河【国语发尔萨薄荷也城西九十里源出徳林石东流防沙兰河】
　　爱哷河【国语爱哷貂鼠也城西一百三十里源出毕尔罕窝集南防毕尔罕河】毕尔罕河【国语解已见前注城西一百四十里源出毕尔罕窝集东南流防为一滙于毕尔腾湖其东支流曰额伊呼河】
　　珠克腾河【国语解已见前注城西一百六十里源出毕尔罕窝集南流入毕尔腾湖】阿拉河【国语解已见前注城西一百七十里源出毕尔罕窝集南流防珠克腾河】塔拉河【国语解已见前注城西一百八十里源出毕尔罕窝集南流防阿拉河】都林谷河【国语解已见前注城西二百十里源出塞齐窝集南流防勒富善河入毕尔腾湖】
　　佛多和河【国语解已见前注城西二百十里源出塞齐窝集南流防都林谷河又有一在佛多和城北】
　　索尔和绰河【城南十里源出索尔和绰窝集北流入瑚尔哈河】
　　噶哈哩河【国语解已见前注城南一百五十里源有二一出玛勒呼哩窝集一出尼叶赫窝集南流防布尔哈图河入图们江】
　　呼济河【国语解已见前注城南三百里其北有爱宻达河俱出城南无名山东流入噶哈哩河】
　　噶顺河【蒙古语解已见前注城南三百四十里其北又有萨齐库河富尔哈河俱出城东南五百里无名山西流入噶哈哩河】
　　布尔哈图河【布尔哈图蒙古语解见奉天府山川卷城南四百里源出城东南六百里无名山东流合英峩河赫图河图们河会海兰河入噶哈哩河】
　　海兰河【海兰国语解见建置沿革卷城南四百十里源有三俱出西南五百九十里无名山东流入布尔哈图河元志和啰噶有和兰河流入海即此河有二一在城西北四十里源出海兰窝集东流入瑚尔哈河又相近有穆霞河亦流入瑚尔哈河】
　　福齐河【城南一千三百里西北流入乌苏哩江】
　　玛展河【国语解已见前注城北五十里源出西北玛展窝集南流防海兰河入瑚尔哈河河有二一在城东南五百四十里源出东南玛展窝集南流入图们江】
　　舍赫河【城北五十里源出舍赫窝集南流防海兰河入瑚尔哈河】
　　鄂克托河【国语鄂克托药也城北五十里源出城北九十里无名小山南流防海兰河入瑚尔哈河】
　　扎穆图河【蒙古语解已见前注城北五十里源出扎穆图窝集南流会海兰河入瑚尔哈河】
　　富达宻河【国语解已见前注城北一百二十里源出富达宻窝集】
　　萨尔布河【城北一百五十里源出萨尔布窝集】
　　舒兰河【城北二百五十里源出舒兰窝集】
　　阿木兰河【国语解已见前注城北三百里源出阿穆兰窝集】
　　安巴河【国语解已见前注城北三百五十里源出安巴毕喇窝集】
　　阿斯罕河【国语解已见前注城北四百里源出阿斯罕毕喇窝集　以上六河俱南流入瑚尔哈河】
　　瑚尔哈河【国语解已见前注在城东南上流自勒富善河北流折东防诸水为一又折东北防毕尔腾湖又自湖之法库东流经故防宁城北又九十余里绕寜古塔城南复折而北流七百余里入混同江唐时谓之呼尔罕河渤海大氏置呼尔哈州以此水为名新唐书渤海王城临呼尔罕海是也金时又名金水俗谓金为爱新以水发源于此谓之金源因建国号曰金明时谓之呼尔海河明一统志呼尔海河在开原城东北一千里源出潭州城东诸山北流入松花江即此　按旧志以此河为即和啰噶江今考金史上京在爱新水之旁今此河近绕古防寜城亭榭遗址犹在水侧唐时渤海上京在呼尔罕河东以道里计之亦在今宁古塔耳呼尔罕与瑚尔哈音相近此河即唐时呼尔罕河金时爱新水无疑其和啰噶江乃今之乌蘓哩江非此水也明一统志于呼尔海河外又载呼尔罕河与金水河亦误方舆纪要又谓金水河西北流与米流水合米流水源出三卫马盂山东流至黄龙府东又东南流入女真境合金水河东北入混同江今考马盂山在大宁卫去宁古塔甚逺其水何縁合流盖以辽金二志皆有来流河为此无稽之説不足辨也】
　　塔克通阿河【国语塔克通阿有楼之谓也城东南四里源出塔克通阿窝集北入瑚尔哈河】
　　鄂勒欢绥芬河【国语鄂勒欢干也绥芬锥子也城东南三百六十里源出城东五百里无名小山西南流入绥芬河】
　　勒塔河【城东南四百十三里源出笟篱山】
　　绥芬河【国语解已见前注城东南四百四十里源出穆楞窝集南流入海】
　　延楚河【城东南四百七十里】
　　济秦河【济秦国语解见本卷前城东南四百七十里】
　　舒藩河【国语舒藩褶文也城东南五百余里源出东南荒山东南流入绥芬河】哈济宻河【城东南五百三十里源出锡伯窝集】
　　伊济宻河【国语伊济宻梳头也乂纺线也城东南五百三十里源出锡伯窝集】蒙古河【城东南五百七十一里】
　　们河【蒙古语解已见前注城东南五百里源出城东南四百里蘓扎哈窝集东南流入兴凯湖】呼兰河【国语解已见前注城东南五百里源出呼兰窝集南流入图们河】
　　蘓扎哈河【国语解已见前注城东南五百余里源出城东四百余里蘓扎哈窝集南流入兴凯湖】
　　英爱河【城东南五百八十里珲春河东源出笟篱山南流入图们江】
