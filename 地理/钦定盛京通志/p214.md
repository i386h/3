<!-- { "loadSidebar": true } -->
　　【俱于乾隆十六年旌表】
　　袁鳯瑞妻王氏海城县人夫亡矢志不二荼苦备尝氷操愈励完节终身
　　【乾隆二十七年旌表】
　　武生江汉英妻张氏葢平县人汉英病故遗子未周嵗氏事奉孀姑抚养弱息苦守四十七年孝慈无憾
　　【雍正二年旌表】
　　耿端妻王氏葢平县人夫亡守节上事舅姑下抚遗孤三十余年如一日
　　【乾隆四年旌表】
　　韩勲妻赵氏葢平县人年十八夫死矢志守节事老抚幼三十余年备极艰苦
　　【乾隆十一年旌表】
　　赵廷瑚妻田氏葢平县人夫亡一子甫五嵗翁姑年逾六旬氏克尽孝养教子成名苦节四十余年贞女韩氏李天用未婚妻葢平县人天用卒氏随母往吊遂不归孝事翁姑克尽妇道抚养继子至于成立苦节三十余年
　　【俱于乾隆二十七年旌表】
　　傅华妻许氏开原县人夫早卒无子抚侄傅珏成立珏后以防贡入成均任浙江嵊县令守节六十四年夀至八十三
　　【雍正四年旌表】
　　马显图妻宋氏开原县人夫亡无子守节四十余年虽焭焭无依而志节皎然
　　【雍正十三年旌表】
　　赵世禄妻董氏开原县人夫亡家贫姑年老氏以针黹谋甘防守志数十年
　　张宏器妻王氏开原县人夫故守节断髪自矢之死不贰
　　崔从麟妻郑氏开原县人夫病吁天愿以身代及卒誓死守节始终不渝
　　【俱于乾隆十七年旌表】
　　张雪儿妻唐氏铁岭县人张病故氏奉舅姑育幼子曲尽孝慈后值荒歉有谋夺其志者氏即欲自尽奸谋遂息卒完名节
　　张士玉妻王氏铁岭县人年十六归士玉三月而寡誓不更适奉孀姑十余年生尽养死尽哀克全节孝
　　李四□妻孟氏铁岭县人姑患蛊症氏亲汤药晨昏不息姑殁夫亦故又频值荒歉遂有谋娶之者氏以死自誓羣议遂息
　　张国良妻马氏铁岭县人夫没子弱家贫无倚氏针黹度日守志不移
　　【俱于雍正三年旌表】
　　孙二妻冯氏铁岭县人夫亡抚孤茹荼捋苦誓不贰志
　　邓天荣妻秋氏铁岭县人夫亡无嗣氏截髪毁容足不出户守志终身
　　李廷栋妻刘氏铁岭县人夫没孤幼勤心抚育终身苦节
　　巩尚友妻张氏铁岭县人早寡孝事翁姑抚养幼子勤俭持家族党矜式
　　巩尚已妻李氏铁岭县人夫亡劲节自矢纺绩辛勤垂老愈力人共怜之
　　【俱于雍正五年旌表】
　　赵琦妻韩氏铁岭县人氏性幽贞寡言笑夫故守节垂白不渝
　　【乾隆四年旌表】
　　吏员温克勤妻杨氏铁岭县人夫卒丧尽礼氷霜矢志素有儒风克守完节
　　【乾隆八年旌表】
　　王维焕妻张氏铁岭县人夫殁氏勤针工易衣粮食贫守节操并氷霜
　　常成龙妻王氏铁岭县人青年守节每遇嵗时必
　　哭祭其夫数十年无间逺近贤之
　　周万荣妻郝氏铁岭县人夫殁哀毁骨立以死自誓食贫守志克全孝节
　　陈亮妻巩氏铁岭县人辛勤荼苦隣里重其贞操【俱于乾隆十六年旌表】
　　崔富荣妻刘氏铁岭县人夫亡守节糟糠自甘力勤操作严冬不稍息十指尽裂卒无怨色
　　【乾隆一十二年旌表】
　　烈女李二格李文美之女年甫十七值父母他出有陈机匠者厠遇求奸女守正不汚遂被害机匠伏法氏入祀节孝祠
　　【乾隆四十年旌表】
　　谢见性妻赵氏复州人见性病故氏年二十三矢志守节辟纑自给即至亲亦不轻往来数十年如一日
　　【乾隆五年旌表】
　　烈妇刘氏桞国柱之妻复州人州民于得晓欲强汚之不从力拒被杀得晓伏法氏入祀节孝祠【乾隆二十三年旌表】
　　烈妇于氏刘五之妻复州人因迟二图奸威逼遂自缢迟二伏法氏入祀节孝祠
　　【乾隆三十六年旌表】
　　烈妇林氏李安之妻复州人州民于顺行强逼之氏守正不汚卒至于死于顺伏法氏入祀节孝祠【乾隆四十四年旌表】
　　贞女林丫头岫岩人未婚夫死矢志柏舟终身素服持斋戚党罕见其面
　　【乾隆四十年旌表】
　　锦州府各属
　　王登云妻郭氏锦县人青年守嫠姑病纺绩以备药饵曲尽妇职茹苦食贫垂数十年
　　李増荣妻杨氏锦县人早嵗嫠居厯尽艰苦霜操不替以节终老
　　赵宏仁妻郭氏锦县人夫亡氏孝奉翁姑承欢顺志教育稚子早嵗成立
　　沙懐正妻王氏锦县人夫亡守节三十余年奉侍姑嫜教育孤子孝慈兼尽【一统志沙作法】
　　张文福妻李氏锦县人少年嫠处毁容明志坐卧一室足不出户
　　韩世英妻王氏锦县人少年寡居秉志贞洁能耐清贫垂老氷操弥坚
　　李彬妻谷氏锦县人性勤俭相夫有声及夫亡守节终身
　　蒋自贵妻邱氏锦县人夫亡矢志动必循理白头不改人称其节
　　袁擢妻姜氏锦县人夫亡氏矢志不贰盟心死守女工度日寒暑不辍
　　【俱于雍正三年旌表又锦县韩儒贵之妻夀至百嵗】
　　【勅赐増夀坊附志】
　　烈女改姐锦县武举才柱才之女年十七父他出豪邻张八将强汚之女见伤不从得脱即自缢张八伏法改姐入祀节孝祠
　　【雍正六年旌表】
　　刘毓琦妻赵氏锦县人夫亡茹苦食贫孝奉孀姑教幼子列明经守节四十九年
　　【雍正七年旌表】
　　朱学诚妻王氏锦县人孝事衰亲夫亡抚养弱子人称完节
　　刘徳鳯妻周氏锦县人夫故每鬻钗钿以养翁姑未尝有吝色
　　田玉妻陆氏锦县人夫亡守节事垂白衰亲先意承欢节孝兼着
　　田弼妻胡氏锦县人夫亡守嫠教子严于督课节凛氷霜教传荻画【弼一统志作爽】
　　李天富妻王氏锦县人夫亡祭如礼苦育孤儿以长以教卒至成立
　　梁维恭妻安氏锦县人夫亡氏家苦贫布衣粝食自乐綦缟
　　田尚信妻杜氏锦县人夫亡氏幼女则颇知大义足未尝出户笑未尝露齿人以为难
　　傅芳明妻赵氏锦县人氏青年守节躬勤井臼艰苦备尝氷操愈励
　　杨尔第妻赵氏锦县人夫亡矢志勤耕作以自赡课子严而有法垂四十年劲节不渝
　　赵三妻刘氏锦县人夫故孝事翁姑奉养无缺自甘荼苦处之晏如
　　任玉秀妻才氏锦县人氏幼年孀居誓志不移食贫守节纺织自勤
　　张大妻刘氏锦县人性严洁晓文义青年守志节凛氷霜
　　翟廷秀妻刘氏锦县人氏家无恒产甘贫守节纺络之声毎至夜分
　　秦宏业妻冷氏锦县人夫亡氏翦髪誓天志不更适糠糗苦度劲节弥彰
　　才瓒妻李氏锦县人夫亡守节俭素成家贞志清操族党敬之
　　赵廷珍妻邓氏锦县人夫亡孝侍舅姑生养死罔辞劳瘁
　　孟三强妻谷氏锦县人夫亡氏操凛氷霜事亲教子咸尽其道
　　张汝防妻张氏锦县人夫亡氏引刀髪立心匪石防防苦守至老弥贞
　　阎殿魁妻齐氏锦县人守节事亲竭诚尽力克全孝养
　　赵崇礼妻李氏锦县人氏茹贫守志敬事舅姑力勤织纺艰苦经营终无贰志
　　高起云妻安氏锦县人夫死仰事俯育赖氏苦心经理得以存活人重其节
　　毕九宫妻髙氏锦县人夫亡孝养翁姑甘防无缺克尽妇道
　　何保全妻宋氏锦县人夫亡祭由礼尽鬻妆奁永甘素淡
　　江起云妻陈氏锦县人居贫而寡勤俭持家亲操井臼事舅姑尤善承欢意
　　刘文登妻李氏锦县人夫亡守志孝事翁姑嵗时祭夫必以丰洁
　　薛聫臣妻陆氏锦县人夫亡孝养翁姑甘防之奉不稍匮乏和以处家勤以励节始终无间
　　【俱于乾隆四年旌表】
　　陈芝荷妻许氏锦县人夫亡甘居贫苦家徒壁立半粟不饱力勤鍼黹矢志坚贞
　　孙文科妻李氏锦县人青年矢志孝事翁姑甘防不缺而自餍粗粝
　　史金元妻李氏锦县人夫亡氏事奉孀姑起居相依先意无违克全节孝
　　王文杰妻陈氏锦县人夫亡孝事翁姑操家勤俭始终全节
　　王瑜妻赵氏锦县人守嫠抚嗣兼有慈严俾早成立
　　赵师得妻刘氏锦县人处贫励节甘心茹苦抚孤成立
　　费有明妻白氏锦县人事翁姑以礼训子嗣有方孝慈兼着
　　魏台妻史氏锦县人茹荼矢志勤于织纺昼夜苦作不稍怨尤
　　陆天街妻张氏锦县人青年守志毎逢节序必诣夫茔哭奠苦节乆而不渝
　　李有文妻史氏锦县人甘贫守节艰苦备尝动循礼法人无间言
　　李经妻傅氏锦县人夫亡孝侍翁姑生事死罔有遗阙
　　金策勲妻周氏锦县人夫亡氏立志坚贞尝曰吾岂不能从夫地下正欲为夫完未了事戚党闻其言皆敬之
　　刘祺昌妻桞氏锦县人夫故家贫教子以严纺织自力卒保素业
　　王璋妻齐氏锦县人夫亡氏髠髪毁容誓死靡他厯尽艰苦以节夀终
　　杨世宏妻杨氏锦县人敬奉翁姑教育子女并着慈严允称全节
　　杨世宠妻李氏锦县人夫亡仰事衰亲俯育孤子妇道母仪两无所忝
　　郭文达妻赵氏锦县人夫亡氏守志食贫茹素衣布终身不易力持辛勤
　　赵国治妻王氏锦县人夫亡孝养翁姑和睦妯娌咸尽妇职
　　梅镇妻丁氏锦县人守志抚孤事翁姑尤曲尽妇道
　　李嘉防妻刘氏锦县人夫亡矢节孝养翁姑其翁尝称之曰家有贤妇无异子存也
　　【俱于乾隆九年旌表】
　　举人刘义华妻王氏锦县人素性端严及夫亡屏去华饰淡泊自甘勤苦守志
　　【乾隆十年旌表】
　　刘汉佩妻王氏锦县人夫亡守节贫苦自励尝曰茹荼吾分也吾终身安之尔
　　刘賔妻皮氏锦县人性至孝奉翁姑尤有礼夫亡教育子女俾皆成立
　　王守敬妻杨氏锦县人夫亡事翁姑训幼子有慈孝声
　　王国栋妻常氏锦县人氏素性贞慤青年嫠处动守礼节妇道克全
　　常明聪妻潘氏锦县人矢志食贫纺绩自力虽严冬不稍懈志节皎然至于垂白
　　侯嘉玉妻赵氏锦县人夫亡氏治家勤俭处以整肃人重其徳
　　申玉明妻纪氏锦县人氏励节松筠抚孤成立克继家声里党以贤母称之
　　【俱于乾隆十　年旌表】
　　烈妇张科举妻王氏锦县人县民杨杰才肆行强
　　逼不从被砍　　　　　　　　　　　【身】死杰才伏法氏入祀节孝祠【乾隆四十一年旌表】
　　萧大臣妻王氏锦县人夫亡矢志不二贞心劲节终始厯数十年
　　徐守贵妻王氏锦县人矢志坚贞俭勤自励拮据女红刀尺之声达旦
　　【俱于乾隆四十五年旌表】
　　谷荐馨妻田氏宁逺州人守节三十余年平时亲党罕有得见者其谨慎若此
　　赵世禄妻董氏宁逺州人夫亡家贫奉姑至孝守节数十年
　　吴来尹妻赵氏宁逺州人夫亡事祖姑及姑以孝着一门三孀阃仪整肃尤堪矜尚
　　王守良妻李氏宁逺州人夫亡辛苦抚孤教以诗书及长成立曰吾夫有嗣吾无憾矣
　　温成祥妻王氏宁逺州人守志食贫织纴以给饔飱节孝尤彰
　　王六妻杨氏宁逺州人夫死氏艰苦备尝呼天誓志至死不移
　　王进才妻孙氏宁逺州人女徳素娴及夫亡志凛冰霜贞操弥着
　　【俱于雍正三年旌表】
　　赵廷弼妻张氏宁逺州人夫亡氏耐守清贫艰辛万状人称苦节
　　刘成业妻马氏宁逺州人氏青年丧夫哀毁骨立贞一之操垂白盟心
　　【俱于雍正五年旌表】
　　廪生梁维屏妻张氏宁逺州人夫亡守节二十余年勤奉翁姑训子成立
　　温自选妻王氏宁逺州人夫亡守节二十余年事姑尽孝抚孤完节
