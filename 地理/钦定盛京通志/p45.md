<!-- { "loadSidebar": true } -->
　　太宗躬率诸王贝勒文武羣臣斋戒三日祀
　　天扵
　　圜丘告兴师致讨朝鲜之由【俱恭载　实録】顺治十三年定制
　　凡
　　盛京
　　坛内有应修之处俱着
　　盛京工部随时查估修理乾隆四十三年
　　上诣
　　盛京奉
　　防重修四十五年十月修竣四十八年秋九月上诣
　　盛京有重修
　　坛
　　庙恭纪诗四首【谨案　御制诗恭载　天章门】
　　地坛
　　在内治门外东三里建
　　方泽旧制二成四周以方坎蓄水毎层方面逓加墁砌上成建方六丈髙二尺下成建方八丈髙二尺四寸围墙周一百三十三丈八尺北一门南东西门各一第一成恭祀
　　皇地祗位北向
　　列圣东西向第二成以五岳五镇四渎
　　列祖山陵配祀位东西向乾隆四十三年奉
　　防重修四十八年六月修竣
　　太庙
　　初在抚近门外
　　大殿五楹后庑六楹
　　前殿三楹大门三楹东西角门二楹周围广三十五大
　　袤四十丈
　　国初尊祀
　　列祖神御崇德元年始定制四孟时飨并毎月荐新每歳圣诞及清明孟秋望日歳暮忌辰均
　　太庙致祭
　　殿中宝位以昭穆序并设床榻衾枕楎椸帷幔如生事
　　仪
　　太宗文皇帝初得元玉玺受
　　尊号乃
　　躬祀
　　列祖于
　　太庙【谨稽　　　实録天聪九年春察哈尔国宰桑等率众来归其子额哲尚率所遗人众留托哩图太宗命贝勒多尔衮等招抚之遂降并于额哲母妃处得元传国玺其文乃汉篆制诰之宝四字二交龙为纽自元顺帝擕入沙漠后失去越二百余年有牧羊山麓者见羊不食草但以蹄掘地发之得玺以归元裔博硕克图汗后为林丹汗所得至是诸贝勒擕归以献众皆称贺】
　　【太宗焚香告天受之先是诸贝勒大臣以】
　　【太宗功徳隆盛屡请上尊号太宗固辞不允至是偕外藩防古贝勒等复再三陈请乃
　　于天聪十年夏四月祭告郊】
　　【庙受寛温仁圣皇帝尊号建国号曰】
　　【大清以是年为崇徳元年】考祭仪定祭品牛一羊一豕一簠二簋二笾十有二豆十有二鑪一镫二各帛一登一铏一尊一玉爵三金匙一金箸二帛共篚牲共爼尊实酒疏布羃勺具设乐部于阶前分左右悬祭日陈
　　法驾卤簿顺治十三年定制凡遇歳时应行修理之处
　　着
　　盛京工部董其事乾隆四十三年
　　上诣
　　盛京
　　命移建
　　太庙于
　　大清门之东【即　景佑宫旧址】南北袤十一丈一尺五寸东西广十丈三尺五寸
　　正殿五楹东西配庑各三楹东西耳房各三楹正门三楹东西门各一凡需用琉璃瓦油餙顔料及罘
　　罳所用铜丝皆
　　盛京工部董其事仍
　　钦大臣监视落成四十五年六月奉
　　防
　　太庙尊藏
　　册宝应选和阗良玉另镌一律以彰
　　符命所有
　　太庙原藏
　　册宝十六分恭送
　　盛京
　　太庙尊藏四十八年秋八月
　　特命
　　皇子亲王赍送
　　盛京
　　太庙敬谨尊藏
　　太祖高皇帝尊谥玉册玉宝一分
　　孝慈髙皇后尊谥玉册玉宝一分
　　太宗文皇帝尊谥玉册玉宝一分
　　孝端文皇后尊谥玉册玉宝一分
　　孝庄文皇后尊谥玉册玉宝一分
　　世祖章皇帝尊谥玉册玉宝一分
　　孝惠章皇后尊谥玉册玉宝一分
　　孝康章皇后尊谥玉册玉宝一分
　　圣祖仁皇帝尊谥玉册玉宝一分
　　孝诚仁皇后尊谥玉册玉宝一分
　　孝昭仁皇后尊谥玉册玉宝一分
　　孝懿仁皇后尊谥玉册玉宝一分
　　孝恭仁皇后尊谥玉册玉宝一分
　　世宗宪皇帝尊谥玉册玉宝一分
　　孝敬宪皇后尊谥玉册玉宝一分
　　孝圣宪皇后尊谥玉册玉宝一分
　　堂子
　　在城东内治门外
　　国初祀
　　天神之所
　　国俗最重祭
　　神祭
　　天旧有朝祭夕祭背灯祭诸仪注正月三日每月朔日俱于堂子亭式殿内致祭设司俎司香司祝等员供醴酒进时食上香献酒时俱奏三弦琵琶鸣拍板赞歌鄂啰罗诵祝辞神歌凡叩祷行礼分胙俱如□又于毎月朔日祭
　　堂子东南隅尚锡神亭供酒设食陈纸帛歌祝辞俱如仪【以上祭仪祝辞俱恭载钦定满洲祭典】又每歳十二月二十六日恭请
　　神位供于
　　堂子届期命十六人舁二
　　神舆进
　　清宁宫门外满洲司俎二人恭请朝祭夕祭
　　神位各安奉舆内前引仗四对羊角镫二对司俎官二员
　　掌仪官一员侍卫十员导引至
　　堂子殿内安奉朝祭
　　神位于东夕祭
　　神位于西舆前各设案一毎日上香二次至正月初二日
　　请回
　　清宁宫安奉原位【凡朝祭夕祭有神歌祷辞背灯祭有祈请辞俱恭载　　钦定满洲祭典】又四月初八浴
　　佛日亦于
　　堂子殿中悬神幔致祭如前仪又毎歳春秋二季于堂子立
　　神杆大祭祭之次日祭
　　天又每月有祭
　　天之礼凡
　　殿内供香案陈器皿设镫悬幔以及请
　　神舆悉如前仪并有饮福受胙各仪注【俱恭载　　钦定满洲祭典】
　　又每歳
　　正殿
　　神位所悬纸帛月终积贮以囊盛之于除夕送赴
　　堂子同所悬净纸
　　神杆同焚又有树柳枝求福之祭祭毕亦以柳枝送
　　堂子于除夕同焚又马神之祭亦于
　　堂子内设餻醴以祭
　　国俗祭礼有悬挂
　　神幔之仪乾隆八年
　　皇上驾诣
　　盛京曾悬
　　神幔设
　　神位以祭四十三年奉
　　防重修
　　堂子殿宇式焕丹轮益昭妥侑云
　　【臣】等谨案
　　堂子之建乃我
　　国家昭假
　　天神钜典伏读乾隆十二年
　　命重修满洲祭典
　　谕防仰见
　　至诚感
　　神仪式旧章之盛意谨于
　　堂子后附注祭仪至如时荐之文祭器之图已详
　　钦定满洲祭神祭天典礼一书兹不更赘




<史部,地理类,都会郡县之属,钦定盛京通志>
　　钦定四库全书
　　钦定盛京通志卷二十
　　宫殿
　　大政殿规制
　　大内宫阙规制
　　恭藏
　　圣训
　　实録
　　圣容
　　玉牒
　　玉宝仪注
　　东京宫殿纪畧




　　钦定四库全书
　　钦定盛京通志卷二十
　　宫殿
　　【臣】等谨案
　　国家作京考宅肇建
　　皇居我
　　太宗文皇帝法垂经始尚朴贵俭风示万年我
　　皇上敬承
　　祖烈式廓
　　旧宫廼复重设谏木尊藏
　　彛训恭贮
　　玉牒
　　宝玺绳
　　武守成无疆垂庆【臣】等详稽规制仰止
　　天阊谨志
　　宫殿第六
　　钦定四库全书
　　钦定盛京通志巻二十
　　宫殿
　　大政殿
　　崇徳二年建
　　太宗文皇帝御以聼政之大殿也在城之中
　　大内宫阙之东殿制八隅左右列署十为诸王大臣议政之所顺治元年定都
　　京师奉天府文武各官
　　朝礼如制
　　圣祖仁皇帝三涖
　　盛京
　　御殿三次
　　殿宇上盖琉璃黄瓦华檐八角前挂清汉字匾一额曰
　　大政殿乾隆二十二年
　　御书匾一恭悬
　　殿中曰防交景运
　　御书聫恭悬左右楹曰神圣相承恍覩开国宏猷一心一徳子孙是守长懐绍庭永祚卜世卜年四十三年
　　皇上廵幸
　　盛京
　　宝座后两楹间设屏风一座前悬甲戌年季秋月
　　御制诗墨宝后悬戊戌年仲秋月
　　御制诗墨宝【谨案　　御制诗恭载　　天章门】
　　丹墀下左右音乐亭二
　　殿后
　　銮驾卤簿库十三间乾隆十四年重修
　　盛京内务府工部董理
　　大内宫阙
　　崇徳二年建在
　　大政殿之西南北袤八十五丈三尺东西广三十二
　　丈二尺正门曰
　　大清门初
　　太祖髙皇帝时于门砌旁设谏木二以达民隐乾隆四十
　　三年
　　命重设东西掖门二左右石狮二奏乐亭二坊二左曰文徳右曰武功朝房东西各五楹后为直房十二楹正南照壁一座正殿曰
　　崇政殿原名
　　笃恭殿殿前左日晷右嘉量乾隆十三年设左右翊门二
　　殿内正中恭悬
　　御书正大光明匾额一左右恭悬
　　御书聨念兹戎功用肇造我区夏慎乃俭徳式勿替有歴年
　　殿前东为
　　飞龙阁阁后直房七楹井亭一座西为
　　翔鳯阁阁后直房七楹房南转角楼九楹偏厦三楹崇政殿直北为
　　鳯凰楼楼内上层恭悬
　　御书紫气东来匾额一楼北曰
　　清宁宫为
　　国初祀
　　神之所宫内恭悬
　　御书万福之原匾额一东壁恭悬
　　御书聫曰不尽崇懐期太古自然逈句防当前西壁恭
　　悬
　　御书聫曰理趣所欣元是善心期惟与静为谋东暖阁
　　东壁恭悬
　　御书聫曰葱茏佳气钟灵厚晻蔼祥烟介祉繁西壁恭
　　悬
　　御书聫曰圣图缔构延畴福宸极贞符叶防交西轩内
　　第二楹恭悬
　　御书聫曰仙瀛升旭日帝里扇仁风乾隆八年十九年
　　四十三年四十八年
　　上诣
　　盛京循例举行祭典宫后东西配房各三楹宫之东曰
　　衍庆宫
　　闗雎宫西曰
　　永福宫
　　麟趾宫康熙十一年重修乾隆十年
　　上驻跸
　　盛京
　　躬亲相度重葺
　　崇政殿
　　飞龙翔鳯二阁左墄右平新阶巍焕又于
　　鳯凰楼左右増建轩楹楼之前东为
　　师善斋斋南为
　　日华楼西为
　　协中斋斋南为
　　霞绮楼
　　崇政殿东为
　　颐和殿殿内西壁恭悬
　　御书聨曰福凝东海増芝算祥拥西池长鹤龄殿南中门一楹东西直房各三楹前为正门三楹殿后为
　　介祉宫宫东房第二楹东壁
　　御书聫曰式训徽音嗣颐神景福绥宫后有正门三楹
　　门北为
　　敬典阁
　　崇政殿西为
　　廸光殿殿中屏风一座中间恭悬
　　御书继序其皇匾额一左右楹恭悬
　　御书聨曰云缦日华诒谋承燕翼竹苞松茂肯构焕翚飞殿前东西配殿三楹南为中门一楹东西各门一门外东南直房各三楹前为正门一楹左右各门一殿后为
　　保极宫宫内南窻左右楹恭悬
　　御书聫曰保佑命申丰邑亿年垂裕防归建极箕畴五
　　福用敷正中配柱上恭悬
　　御书聫曰帝命式于九围本支百世天心佑夫一徳承叙万年东斋东壁恭悬
　　御书聨曰皇极防归敷锡騐太和保合惕干承西轩西
　　壁恭悬
　　御书聫曰箕范溯初陈建极镐诗式是咏那居西房次
　　楹正北壁上恭悬
　　御书聨曰绍闻衣徳千秋凛景福鸿禧百世凝宫之左右前后廻廊十六楹宫后偏西一廊接
　　继思斋斋中正北壁上恭悬
　　御书聨曰每以念功崇继序益惟图易凛思艰中暖轩
　　正南壁上恭悬
　　御书聨曰谟烈逺垂钦善继治安长守凛深思东房东
　　壁恭悬
　　御笔画菊一幅有
　　御书癸卯季秋重观墨宝斋旁东西直房各三楹斋后
　　为
　　崇谟阁阁后南向房七楹【殿阁内俱冇癸邜甲戌戊戌癸亥　　御书墨宝】以上殿阁俱乾隆十一年三月启建十三年三月
　　告竣十七年重修
