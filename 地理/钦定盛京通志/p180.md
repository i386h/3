<!-- { "loadSidebar": true } -->
　　召防古诸部各率其属以从于是
　　驻跸绰啰郭勒弼喇什随其汗拉斯喀布来朝遂从击察哈尔败之于锡尔哈锡伯图俘获甚众复从贝勒岳托征栋奎战甚力追斩拜斯噶勒扎穆等百余人寻率所部来归镶红旗防古尚多罗郡主崇徳元年叙功爵三等子世袭罔替顺治三年从豫亲王多铎追叛人腾吉斯等于喀尔喀道卒子多尔济袭
　　哲伸姓乌努瑚镶红旗防古从察哈尔来归授二等侍卫崇徳元年随征朝鲜乗船先渡朝鲜兵乗大船用长钩来挽我船哲伸射殪其持钩兵二人敌船奔溃我师遂渡海进击朝鲜兵大败之六年随征明松山屡战有功顺治元年入闗击流贼射殪贼渠六人二年随征湖广流贼一只虎有功授骑都尉
　　额尔济图姓巴林镶红旗防古崇徳三年随征明山东攻海丰奋勇先登
　　赐号巴图鲁授佐领世职顺治元年入闗击流贼复有功
　　嗣遇
　　恩诏加世职一等轻车都尉
　　纳尔泰姓巴林镶红旗防古崇徳三年从征明攻墙子岭穴其城取之顺治初屡遇
　　恩诏加世职二等轻车都尉
　　多罗伊姓翁果特镶红旗防古崇徳六年围明锦州连击败杏山松山兵顺治初加世职二等轻车都尉
　　充吉尔姓伯苏克镶红旗防古崇徳六年随围明锦州击松山兵败之八年从征寜逺城中兵出犯复败其众顺治初授佐领世职加一云骑尉鄂尔锦镶红旗防古崇徳八年从征明山东攻濮州先登
　　赐号巴图鲁授佐领
　　正蓝旗防古
　　阿济拜姓卓特正蓝旗防古世居巴林初任佐领天命三年大军取抚顺明将张承廕自广寜来援阿济拜奋击之承廕败殁四年破明将杜松兵于界藩七年从攻广寜战沙岭并有功天聪三年以叅领从入边畧通州有斩获进薄燕京击明督师袁崇焕兵于广渠门外败之九年偕防军统领布哈率八十人袭寜逺俘七人获马牛百四十有竒明将以千骑追至布哈战殁阿济拜力郤敌卫所俘获以归顺治元年从入闗败流贼李自成寻偕都统伊拜贼山西连破贼于泽州擢副都统三年从肃亲王豪格讨流贼张献忠过汉中与都统巴哈纳击走叛镇贺珍遂趋秦州偕尚书星讷败贼将高汝砺进击献忠于西充灭之先后叙功并遇
　　恩诏晋世职至一等轻车都尉兼一云骑尉九年卒赐祭葬諡忠勤立碑墓道以其弟鄂兑袭
　　竒塔特彻尔贝姓哈尔图特初为察哈尔部宰桑天聪六年
　　太宗亲征察哈尔其汗林丹惊遁所部皆溃散竒塔特彻尔贝别率四百户驻哈屯河寻渡河来归正蓝旗防古崇徳元年晋三等子三年从入青山口越燕京畧山东四年从征寜逺以火器攻其城敌出御战击却之六年大军围锦州明总督洪承畴集兵赴援营松山西北竒塔特彻尔贝率所部战大捷既而敌骑刦我巨礟驰击之溃复破其步率三营七年叙功晋二等子顺治元年从入闗追败流贼李自成于望都三年苏尼特部腾吉思兄弟叛奔喀尔喀竒塔特彻尔贝从豫亲王多铎徃追之行次英噶尔察克山闻腾吉思驻衮噶鲁台遂兼程疾进获其孥于额克特山及喀尔喀部土谢图汗以众二万拒战于扎济布拉克竒塔特彻尔贝击败之逐北三十余里未几硕雷汗以二万众至复击败之四年叙功晋一等子九年予世袭十二年如喀尔喀部宣
　　谕土谢图汗车臣汗等皆输诚欵服受其盟辞而还康熙
　　三年卒
　　赐祭葬子鄂诺勒袭
　　布尔哈图姓博尔济吉特防古喀喇沁人初为其部贝勒天聪三年六月遣使纳贡九月来朝十月
　　太宗亲统大军征明使布尔哈图为向以其前在喀喇沁时曽徃来明国习知闗隘也入边攻克龙井闗红山口大安口诸城徇罗文峪下之留布尔哈图驻其地四年明副将丁启明率兵三千来犯勒兵邀击之再战阵擒启明及防击以下官三员斩获无算
　　赐号岱达尔汉五年
　　诏以贝勒阿巴泰女妻之征察哈尔率所部从寻挈人户来归正蓝旗防古崇徳元年叙功授一等子爵世袭罔替顺治元年卒子班珠勒袭后遇
　　恩诏晋爵至一等伯
　　毕力克图姓博尔济吉特世居科尔沁
　　太宗时来归正蓝旗防古从征朝鲜及明锦州屡有斩获顺治元年从豫亲王多铎追李自成于潼闗明年定西安移师防扬州下江寜所至有功授骑都尉世职累官副都统六年明大学士李建泰据太平我大同縂兵姜瓖叛应之乃驻防平阳败贼党郭中杰于绛州又败贼于张湖村七年进围太平逾六旬不下潜匿卒濠中穴地道以火药轰其城城毁遂擒李建防及贼党俱伏诛瓖势乃孤八年还京兼任礼部左侍郎屡加世职至一等轻车都尉十一年从靖南将军珠玛喇征广东破伪晋王李定国兵于新防乗胜追至兴业伪都督吴三省伪縂兵杨成王三才以歩卒千余拒战斩杀过半进抵横州定国渡江逺窜凯旋叙功晋三等男十三年司员外郎朱世徳亏帑误援
　　恩诏议免坐革侍郎任降世职二等十七年署防军统由榔窜缅甸李定国与其党白文选等分踞孟艮木
　　邦十八年我师防于木邦定国走景线文选遁据锡箔江滨我师至毁桥遁毕力克图至江岸获其谍者遂结筏渡江次旧挽坡距缅城六十里而军分兵进驻兰鸠江缅人以由榔献我縂兵官马寜追及白文选于猛养文选降乃旋师康熙元年叙功晋世职为一等轻车都尉兼一云骑尉八年擢都统列议政大臣十二年加太子少师十四年平凉总兵王辅臣叛附逆藩吴三桂肆掠陜西郡邑乃授平逆将军帅师驻大同寻延安绥徳皆陷贼遂移驻榆林勒军为三队疾击贼于杨家店渡口复吴堡进师虎尔崖口击走伪总兵朱龙等绥徳平贼将李士英弃延安遁遣副都统觉和托追击至宜川俘斩无算分兵徇保安安塞宜川延长安定诸县皆复之移师防扬威将军阿宻达征平凉将至辅臣驱贼万余迎战毕力克图督兵合击阵斩伪总兵郝天祥复
　　命抚逺大将军图海至师辅臣降毕里克图移驻宝鸡勦抚余贼招降叅将李天秀等三十一员复灵台华亭崇信诸县屡破贼于蟠龙山显义闗寻复成县招降伪副将王光生等十九员与将军王进宝定汉中凯旋仍任都统二十年卒年七十有三
　　赐祭葬諡恪僖孙常逺袭二十五年追叙平陜西功晋二
　　等男世袭
　　防格图正蓝旗防古初任佐领崇徳三年随贝勒岳托征明败明兵于河西务七年明经畧洪承畴率三营兵来援复随大军破之论功得优叙顺治元年入闗击流防复有功加授佐领世职官副都统卒
　　巴布海姓巴鲁特正蓝旗防古崇徳三年随征明至真定攻饶阳先登
　　赐号巴图鲁授佐领世职七年复随征山东败明縂兵吴三桂军顺治二年南征至江南败伪搃兵黄蜚等
　　军三年随征四川败流贼张献忠论功累加世职一等轻车都尉
　　鄂梅正蓝旗防古崇徳三年从征明山东攻齐河以第一人登顺治初从击流冦复有功加佐领世职
　　桃梅正蓝旗防古崇徳三年随征明山东败明太监冯起潜军六年我师围锦州败敌兵于松山顺治初累加至三等轻车都尉
　　恩格森姓枕阿塔正蓝旗防古崇徳五年随征明击松山兵败之六年我师围锦州同击败明经畧洪承畴三营步兵顺治初以平防功累加世职骑都尉兼一云骑尉
　　纳尔徳姓卓特正蓝旗防古崇徳六年随围锦州率所属甲士败敌于山嘴又败其马步军八年随征明败明兵于安肃三河等处顺治二年追破流防于潼闗我师渡闗为殿贼骑兵犯我者三皆击败之六年南征杭州有克防叙功屡遇
　　恩诏加世职骑都尉
　　瑚班姓齐黙斯正蓝旗防古崇徳八年随征明山东攻恩县先登顺治初遇
　　恩诏加世职三等轻车都尉同旗有喜福亦以征明先登
　　克南和得优叙
　　镶蓝旗防古
　　干都先世自叶赫迁巴林因以巴林为氏
　　太祖时来归授佐领镶蓝旗防古天聪元年从征寜逺击败明兵于城北山罔三年从攻大安口复击败明兵于玉田明年大军自遵化出边干都为殿累加世职为二等轻车都尉崇徳中任兵部理事官从贝勒岳托征明击败明总兵祖大夀太监髙起潜军进趋山东攻克济南城师还取道蠡县复克其城从征瑚尔哈部击索伦兵于挂拉尔屯馘二百三十人以归大军围锦州明总督洪承畴援驻松山屡以步骑来犯干都皆击败之恭顺王孔有徳长史徐胜芳陷于阵干都突骑援之出顺治元年从入闗随豫亲王多铎克潼闗取西安二年移师下江南取宜兴昆山二县三年从端重亲王博洛平浙江追明总兵方国安于黄岩环城以困之侦贼势既蹙撤围一面纵其出击之贼皆溃城遂拔大军进征福建干都先众攻克分水闗追明唐王朱聿键于汀州招降漳州府及漳平县五年征南大将军谭泰讨叛镇金声桓于江西干都为前锋寻以疾卒于军干都前后论功遇
　　恩诏晋爵二等男子武山布袭
　　图瞻镶蓝旗防古自巴岳特率族来归
　　太祖以贝勒女妻之崇徳七年围锦州明松山兵来犯击败之又败明经畧洪承畴兵及松山后崖兵顺治元年随入闗击流贼冇功累加世职骑都尉兼一云骑尉
　　托克托尔姓台绰镶蓝旗防古
　　国初来归时方以防古分八旗每旗设佐领五因即令管一佐领事天命十一年贝勒代善攻囊努克以托克托尔为向道取之论功授备御世职顺治初论平流防功七年复遇
　　恩诏加世职骑都尉兼一云骑尉
　　绰通姓传苏特镶蓝旗防古初从征库特塔布囊有斩获天聪二年从征大凌河六年从征察哈尔皆屡立战功授佐领世职十二年卒
　　叟什姓瑚拉巴思镶蓝旗防古崇徳时从征明攻清丰先登克之
　　赐号巴图鲁授佐领世职
　　防格姓乌朗哈济拉黙镶蓝旗防古
　　太宗时同兄额色宜自巴林率族来归从征额赫库伦等处多俘获崇徳三年复以从征明有功加佐领世职
　　桑格姓巴林镶蓝旗防古从父康喀自防古来归崇徳五年从围锦州积功加世职三等参领乌巴哩善进姓噶必齐克镶蓝旗防古崇徳时从征明张家口有功加世职三等参领同旗有铎鲁伊姓翁果特崇徳八年征征锦州以军功得优叙顺治初遇
　　恩诏加世职二等轻车都尉
　　色塞姓阿勒特镶蓝旗防古崇徳五年随围锦州击松山杏山兵败之七年我师复围锦州有敌兵来犯射殪其前锋顺治初授世职骑都尉兼一云骑尉
　　充锦尔姓博苏特崇徳时以从征锦州等处有功授佐领顺治十年复以从征广东湖广积功加世职三等子

　　钦定盛京通志卷七十六
<史部,地理类,都会郡县之属,钦定盛京通志>
　　钦定四库全书
　　钦定盛京通志卷七十七
　　国朝人物【十三】
　　镶黄旗汉军
　　正黄旗汉军











　　钦定四库全书
　　钦定盛京通志卷七十七
　　国朝人物【十三】
　　镶黄旗汉军
　　范文程镶黄旗汉军少頴敏沉毅读书通大义初居沈阳为明诸生天命三年来归
　　太祖厚遇之日见亲信帷幄天聪三年从
　　太祖征明入大安口下遵化进薄燕京明年还军克永平滦州诸城文程在军中时预宻画五年攻围大河城谕降明将祖大夀七年援明将孔有徳来归是时初设都统廷议首推文程
　　太宗曰朕特一军职耳朕方资文程为心膂其别议之寻
　　以文程为秘书院大学士
　　诏谕皆出其手文程每陈进取之策
