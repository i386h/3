<!-- { "loadSidebar": true } -->
　　新昌故县【在海城县东汉置县属辽东郡后汉因之永宁二年高句丽与鲜卑冦辽东太守蔡讽追击之于新昌战没晋亦为新昌县咸和九年慕容仁自平郭趋新昌都防王寓击走之遂徙新昌入襄平时仁与慕容皝相攻也金史地理志临溟县有镇曰新昌疑即汉时旧县地】
　　辽队故县【在海城县西汉置县属辽东郡顔师古曰队音遂亦作隧后汉省公孙度复置三国魏志景初元年幽州刺史毌邱俭击公孙渊屯辽东南界渊逆俭于辽队防天雨十余日辽水大涨俭战不利引军遂明年司马懿征渊渊遣将军卑衍杨祚屯辽队□堑二十余里懿佯出其南而潜军济水出其北径指防平晋废水经注大辽水东迳辽队县故城西辽史地理志仙乡本汉辽队县渤海为永丰县辽改名属东京辽阳府以仙人帛仲理得名也金废明一统志辽隧废县在海州卫西六十里又顺州辽置本辽队县地在显州东北一百二十里　按辽队应在今三汊河牛庄之地】
　　析木故县【在海城县东南四十里辽史地理志渤海为花山县辽置县改名属辽阳府寻铜州广利军金皇统三年废州以县属澄州元省今有土堡周二里有奇土人犹称析木城即其遗址　按辽志以析木本汉望平县地而诸志从之今考水经注大辽水自塞外东流至辽东之望平县西屈而西南流迳防平县故城西是汉之望平居防平之北其地当在今辽阳以北近辽河之上流析木在海城东南相去转逺辽志之言非是且辽志既以显州之山东县为汉望平县而又以此为望平县亦自相矛盾矣】
　　葢平县
　　葢州【今葢平县治辽史地理志本高丽葢牟渤海改为葢州又改辰州以辰韩得名井邑骈列最为冲防辽徙其民于祖州初曰长平军寻改辰州奉国军统县一建安金史地理志明昌四年罢哈斯罕建辰州辽海军六年以与陈同音仍名葢州领汤池建安岫岩熊岳四县元史地理志初为葢州路至元六年并为东京支郡八年省建安县入州属辽阳路元一统志葢州地最要冲称为繁富契丹移其氏于上京西祖州后陞为长平军明初改置卫　按辽志辰州本高丽葢牟城唐太宗防李世勣攻破葢牟城以为葢州即此渤海初为葢州后又改辰州熊岳城亦高丽城叠石周二十里唐薛仁贵与高丽大将温沙门战熊山擒善射者于石城是已二城实同为高丽之门户考熊岳城在今葢平县西南六十里可知葢平之为唐时葢牟决然无疑若据朝鲜古志云辰韩反在朝鲜之东以为甚逺不知海城周秦时实属朝鲜今海城东南至葢平界六十里则古葢州自在朝鲜之东明矣】
　　卢州【在葢平县西南六十里辽史地理志卢州元徳军本渤海杉卢郡故县五山阳杉卢汉阳白岩霜岩皆废在京东一百三十里治熊岳县西至海十五里旁有熊岳山金废州并入县隶葢州元省入建安至元三年又并建安县入葢州今县城南六十里熊岳城即其址也详见城池卷】
　　归州【在葢平县西南九十里辽史地理志太祖平渤海以降戸置州后废统和二十九年复置治归胜县金废州降县为镇隷复州今有土堡曰归州城周一里有奇即其故址详见城池卷】
　　平郭故县【在葢平县南汉置县属辽东郡后汉因之晋省县而城存晋书大兴四年慕容廆以其子翰镇辽东仁镇平郭咸和八年仁据平郭以叛慕容皝咸康二年皝袭仁于平郭自昌黎东践氷而进凡三百余里至厯林口舍辎重轻兵趋平郭遂克之七年皝又使其子恪镇平郭魏书太延二年北燕主冯宏奔高丽高丽处之于平郭寻徙北丰后高丽改置建安城新唐书贞观十九年伐高丽张俭进度辽水趋建安城又李世勣言建安在南安市在北安市先下然后向建安二城葢相近也仪鳯初徙熊冿都督府于建安故城贾耽曰自安东都防府西南至建安城三百里故平郭县也】
　　安市故县【在葢平县东北汉置县属辽东郡后汉及晋初因之后高句丽为安市新唐书贞观十九年征高丽攻安市不克引还咸亨三年高丽余众复叛遣将高侃击之败之于安市城渤海置铁州辽史地理志铁州建武军本汉安市县高丽为安市城渤海置州故县四位城河端苍山龙珍皆废冶汤池县在东京西南六十里金州废以县属葢州元省入葢州鸭江行部志汤也县本辽时铁州明一统志安市废县在葢州卫东北九十里铁场堡即其地又汤池堡在县东北六十里即故汤池县也　按辽志铁州本渤海置也其曰安市城者汉置安市未有城高丽乃置城唐薛仁贵征高丽白衣登城即此金时葢州所统有汤池县即辽铁州高丽安市城汉故县也考今汤池堡去安市废县仅十里耳良是又按安市唐书薛仁贵传作安地】开原县
　　开元府【今开原县治西元初设开元府后改开元路明洪武中改元为原以其地为三万卫按明一统志古开原城在三万卫西门外元史地理志金末其将布希万努据辽东元出师】
　　【伐之禽布希万努至开元东土悉平开元之名始此元时于此置万戸府明因之设三万卫耳又考旧志扶余府黄龙府黄龙塞并在今开原县境此可据矣　布希万努原作蒲鲜万奴今译改】
　　扶余府【后汉书在元菟北千里南与高句丽东与挹娄接土平敞宜五谷出名马赤玉貂豽三国魏志扶余去汉元菟郡千里南与高句丽东与挹娄西与朝鲜接北有弱水方可二十里其民土著有宫室仓库牢狱多山陵广泽上宜五谷其人彊勇谨厚饮食皆用爼豆会同拜爵冼爵揖让升降以殷正祭天其国善养牲出名马赤玉貂□美珠珠大者如酸枣有军事祭天杀牛观蹄以占吉凶蹄解者为凶合者为吉其居丧男女皆纯白着布面衣去环佩大体与中国相彷佛新唐书夫余契丹道也扶余故地为扶余府常屯劲兵捍契丹领扶仙二州　按扶余去汉辽东郡尚一千四五百里今之开原去辽阳城仅三百余里而赤玉美珠相传出今黑龙江境内则扶余之境乃尽宁古塔黒龙江诸地非开原一县也且史文明言方可二千里则其广逺可知开原特其南境若必拘泥以开原非扶余地此真凿枘之见矣】
　　黄龙府【自开原县境东至吉林皆黄龙府地本渤海扶余府辽史本纪东京龙州黄龙府太祖平渤海次扶余城有黄龙见于城上更名黄龙府保宁七年军将燕颇叛府废开九年迁城于东北统安逺益威清雍凡州五黄龙迁民永平凡县三金史本纪收国元年正月太祖自将亲攻黄龙府进临益州州人走保黄龙取其余民以归留罗索尼楚赫守黄龙上自率兵趋达噜噶城八月次混同江无舟乗马径涉遂克黄龙天眷二年改济州利涉军以太祖涉济故也天徳二年置上京路转运司四年改为济州路转运司大定二十九年改隆州利涉军贞祐初陞为隆安府元初属开元路　按今吉林城西北二百余里博屯山上有金罗索墓碑末云归葬济州之东南隩济州即黄龙府据此则似济州在今吉林地矣不知山在西北二百余里已明不即是吉林地且碑云济州东南隩又不知其在济州几百里也于吉林云在西北于济州云在东南则是博屯正在二地犬牙相错之界将谓此山古属济州今属吉林或未可定然即此知吉林济州之相去数百里而不得合一明矣考今开原正在吉林西北而古开元城实在县境便知自此而东皆黄龙故地也　又按扶余府地隣契丹辽改黄龙府今开原县及开原边外之境扶仙二州辽时俱废扶州即因夫余得名当为附郭所属县名见于辽史属龙州者八属通州者六当即扶仙二州所隷苐辽史既言改夫余府为龙州又言改龙州为通州而所置诸县或沿或并尚仍其旧史有讹误疑辽之龙州其地本广因□燕之役旧治已废开泰中移黄龙府于东北又分置通州也黄龙府所属长平等县为扶州属邑通州所属夫余等县即为仙州属县也又按渤海夫余府与契丹为隣奉能过开原以北辽之黄龙府境则又加广逺矣旧五代史言北至混同江仅百里是又辽史迁府于东北之明证也若必专指开原未免拘垆爰悉引诸书附识于后以备叅考云许亢宗奉使行程録自信州九十里至富鲁贝勒寨又四十里至黄龙府契丹太祖初攻渤海射黄龙于此即建为府自黄龙府东行六十里至托色贝勒寨为契丹东寨当强盛时俘获异国人迁徙襍处于此南有渤海北有铁骊托欢东南有高丽东有女真室韦北有乌舍西北有辉和尔党项西南有奚故此地襍诸国风俗自托色贝勒寨九十里至曼济勒噶贝勒寨道傍有契丹旧益州宾州空城又六十里即古乌舍寨枕混同江过江四十里至呼勒希寨松漠纪开自上京一百五十里至拉林河一百十里至宾州渡混同江七十里至北易州五十里至济州东铺二十里至济州一百八十里至信州北元一统志宾州之西曰黄龙府即石晋少帝初安置之地　又按永平渤海置黄龙本渤海长平县迁民本渤海永宁县　罗索国语解见选举卷原作娄室尼楚赫解见人物卷原作银术可达噜噶解见人物卷原作达鲁舌富鲁解见黒龙江城池卷原作蒲鲁托色国语解见人物卷原作托撤托欢防古语解见名宦卷原作□浑蒙古语曼济勒噶缨络也原作谩七离国语呼勒希愚蒙也原作和里开今俱译改】
　　铜山故县【在开原县南辽史地理志同州镇逺军本汉防平县地渤海为东平寨太祖置州军曰镇东后更名治东平县兼领永昌县金州废县属咸平府大定二十九年改曰铜山元废北盟防编二十八程至咸州二十九程至同州地平壤居民所在成聚落耕种殆遍地宜穄黍全辽志铜山县在开原城南三十里俗传铜驿即古县址　按辽史误铜州为尚州今从金史改正】
　　清安故县【在开原县东北辽史地理志肃州信陵军冶清安县金皇统三年废州以县属咸平府元废许亢宗奉使行程録自咸州四十里至肃州又五十里至同州又四十里至信州金王寂辽东行部志清安县世传辽太祖始置为肃州金为县元一统志清安县故城在咸平府西北旧肃州金皇统三年改为县后废城址犹存全辽志清安县在开原县东北三十里又有荣安废县在县西辽河西岸亦金置属咸平府元废】
