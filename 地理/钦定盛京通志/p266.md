<!-- { "loadSidebar": true } -->
　　皇天仁风所被羣生靡然穷髪以北越裳以南陆詟水栗而来賔焉有不享其贽币者六十一年亦越
　　世宗奉藩底绩驾言徂东祭告是饬洎乎践祚康田功而
　　无暇逸者十三年如一日惟我
　　皇上累熙洽于世业承显懿于
　　先徳瞻堂构兮依然俨羮墙兮髣髴凛陟降以保明永夙夜而只栗者葢八年于兹矣于是肆觐羣僚广沛
　　纶音宗伯议礼天官协辰勅堪舆使防野兮属方神以梁津戒飘风以清道兮召冻雨而洒尘然后建辰旒结翠葢曳云梢张霓斾飞九斿走七萃戢駍隠齐沛艾奉
　　慈宁而御金较发
　　皇舆而防天驷蕤绥蠖畧漓虖襂纚焱焱煜煜鱼颉而鸟防兮云軿华芝之旖旎也总总撙撙雷轰电掣兮千乗万骑之雄诡也排阊阖而启行兮挹云山于缥缈陟髙衍之嵱嵷兮超纡谲之浩淼望舒夹毂而飞光兮羲和回鞭而流杲水后传警而躨跜兮山灵穪跸而窈窕白虎右踞而轩鬐兮青龙左旋而夭矫魖潜形于黮兮獝狂闻声而蹶倒于是搃六校用三驱横干将仗锟铻弯乌号发天弧妙更嬴逾蒲且捩雄虺扫封狐跨野马蹍距虚格奔兕扫飞鼯阗云罗震地庐滛滛裔裔轇轕轠轳指顾倐忽属车充盈解罘开网振旅天行威詟荒徼棱憺王庭旃裘魋结之长稽首称藩献琛执贽来享王于塞下者葢数万以云然后蹑边月御溯风縁林薄翍防茸渡析木而羾箕尾兮骈结辔乎天东瞻髙山而履夷行兮缅荒作之
　　神功尔乃长白崔嵬巫闾巃嵸欱歕鸭緑磅礴混同滙以天池之竒亘以地轴之灵蟠以螭龙之窟拏以虎豹之扄及乎烟云卷舒挥霍出没霅然阳开帅尔隂闭风雨之所和防日月之所旁魄雷霆之所鼓荡星斗之所伾仡霞駮波沏防合雾集葱葱然郁郁然拥
　　帝陵而孔固挟
　　王气以成霱于是大丙弭节六军衔枚鹓班匐伏雉尾
　　中开
　　干情顾瞩而愉怡礼官奉御而徘徊屯虹旃于辇路排仙仗于瑶阶重闼寥窲以节密茂树蓊郁而气佳乃搜逑索偶序贤择能相与澡心涤虑澄神敛精返聪明于蠖濩之室清徒骥于锱坛之宫靡薜荔以为席兮吸琼芳之露英侔神明以为资兮契元符于杳防乃诣
　　永陵开运穹崇包孕元气吐纳鸿蒙有邠馆荒度之基焉
　　乃诣
　　福陵天柱翠沓跨蹑百貊横被六合有岐阳式廓之规焉
　　乃诣
　　昭陵閟宫云竦隆业居尊蒲莲星拱有丰垣攸同之治焉作求世徳来许昭兹元祀惟称百礼孔时麾葩瑵举洪颐错白茅班黄彛洁葅醢修明粢割五牲效三牺上卿赞采太史诵诗庶官献币六祝陈辞扬戡定之赫奕兮溯
　　谟烈之燕诒
　　天子穆穆以鬷假兮显相骏奔而宗祈尔乃尚气尚臭于隂于阳徳产毕致神保是皇进觩防之圭瓒和泔淡之秬鬯嘉栗无违普淖斯飨苾芬旁融樵蒸焜上萧芗升兮熛讹焄蒿感兮凄怆于是我
　　皇上游神于漠合气于幽心存色授目想形留流水汩汩崇山矗矗禹甸畇畇周原膴膴此我
　　烈祖之所开疆而拓土也筑室翼翼四方之极轩黄熊墟
　　祈帝陶邑此我
　　烈祖之所正方而肇域也琬琰天球刀训河图斑陆上下
　　光越璠璵此我
　　烈祖之所阐珍而握符也黼纯席几绘绣缤纷精曜华爥
　　如生如存此我
　　烈祖之所衣徳而绍闻也环顾百僚济济跄跄东戣西刘
　　左右奉璋此我
　　烈祖之所誉髦而思皇也睠言万姓林林总总耕水耨火
　　助我粢盛此我
　　烈祖之所惠懋而敉宁也精属属以往来思勿勿以微探耳返聴于閴寂兮忽忾乎其闻叹目收精于广莫兮羗僾乎其有见洞广开兮帝阍纷其乘兮白云灵皇皇兮来歆吐瑞气兮氤氲傧暗蔼兮褊殷
　　灵风兮冲天乘太清兮降监委繁祉兮如山于是
　　皇仪暨孝思展羣欢洽式谷戬报地灵所自钟遡天潢所由演懐柔神祗望秩山川诸侯三公所视惟防槱燎熛炀上致髙烟硕麟含辉黄龙吐炎五精歆馨而硕徳四灵效顺而攸安乃
　　盛京云防日边九市开塲万家起烟居靡近逺人无后先黄童奔走白叟往还士女颁斌衣冠联翩莫不动容发声引领骈肩咏盛徳而献谠言歌曰
　　帝之来兮云飞诞我祀兮聿归望龙旂兮裶裶懐吾人兮
　　兮觐
　　徳辉
　　天顔咫尺兮其不违
　　天子顾而嘻曰咨尔父老兮殷予相望永言不忘兮惟梓与桑予其夙夜兮恒勤思于平康乃鸣和铃遵通衢敞华阙启
　　宸居有严
　　崇政有翼
　　笃恭左宜文徳右昭武功闗雎麟趾永奠
　　清宁阁开翔鳯时乘
　　御龙蔼蔼周亲济济臣工趋丹陛而近日伏玉墀以呼嵩尔乃鼖鼓殷雷华钟发鲸孤竹间奏空桑和鸣列八佾抗五声尽六变齐九成韶武隠辚钧天铿鍧僸佅兠离并附云英气盛化神既和且平于是命膳夫开琼筵御嘉珍穷芳鲜沛宫父老把酒极欢南阳故旧载笑载言于焉歌豳稼穑艰难跻堂称觥万夀祝焉于焉歌雅泉原庶繁酌匏执豕君宗颂焉当斯时也云靉叇兮雨滂沛
　　恩鸿溶兮泽汪濊
　　纶綍颁兮车书防讴吟同兮雷声礚哤聒乎寰中馺沓
　　乎阙外羣臣醉徳揖让而退
　　皇上观众庶之説豫览福应之繁昌仰惟
　　鸿烈雍容揄扬控天地以选义综古今而成章萃人文以化成丽景纬而道光畅皇风于亿载被金石而流长文徳既昭武节是宣选徒大阅戎经申严赤羽日临白羽月悬戈鋋星罗铠甲霜寒次和树表牙旂髙褰鹰扬陈钲虎虓张弮浸滛蹵部阵势蹥踡鹅鹳鱼丽箕翼鲜扁变出竒正体合方圆山苞川流地吸天旋然后收军防众翼翼绵绵若电收风举翕赫乎数百里之间时则黒精司正律中应钟虹藏冻地日次尾中万乘回薄千官扈从仰瞻雄闗峣屼巊溟俯临沧海烟恬波平扶桑隠映炙毂上征巨灵赑屭冠山而兴神翕忽负图而迎返斾扬镳还我
　　神京假于
　　太庙告厥成功
　　临轩穆穆
　　问寝雝雝可不谓元徳之盛而至治之隆乎而圣主犹昧旦丕显夕惕朝乾飞聪驰明兼聴并观抚兹
　　兆庶
　　祖宗之臣念兹释兹衣食之源黄壤白坟何以奠之揷云渠雨何以劝之祈禠禳灾何以先之流火授衣何以赡之惟小人之所依思无逸之所叹审天聴之在卑知配命之维艰是以明徳慎罚宥灾除常畏民生之伤也取财用物赋政任役常惧民事之荒也匹夫匹妇不获自尽若已纳之于隍迨至陶甄无遗雍熙有象老有所终防有所长穷有所归废有所养风协五日雨依一旬牧人梦鱼桑女聴禽曽孙之醴洽祖农夫之鼓御神京师之钱贯朽太仓之粟因陈守闾阎者食粱肉为长吏者长子孙家涤瑕秽之俗人生亷耻之心上絶竒丽而不御下抱元化以含淳我
　　皇上于是泊乎无为恺乎乐康谱虞弦于挥桐聴尧仁于撃壤讲徳于升平之圃登功于穆清之堂问道于崆峒之上考治于汾水之阳使君子小人奕世无疆贤贤亲亲乐乐利利咏歌
　　前王于不忘者如水奔海如云从龙如风偃草如网繋纲
　　此真所谓我
　　皇上合万国之欢心以事
　　先王也若夫登封太山降禅梁父徒篆功而纪瑞无闗敬亲与尊祖由今揆之亦犹棘林萤耀而与夫寻木龙烛也复安可以语哉【臣】添预载笔之末推本孝治奉扬仁声敢附陈其事而美盛徳之形容颂曰
　　天作髙山啓王防兮
　　列圣笃生信厥对兮光灵在天杳旭卉兮惟日再中司厥契兮聿追来孝承大糦兮民力普存融芬懿兮
　　神其攸歆骈献瑞兮
　　仁恩滂洋浑中外兮垂衣端拱式则大兮明良赓飏熙
　　帝载兮
　　一人有庆兆民赖兮
　　圣子神孙丽万世兮















　　钦定盛京通志卷一百十五
　　钦定四库全书
　　钦定盛京通志卷一百十六
　　国朝艺文【二】
　　赋












　　钦定四库全书
　　钦定盛京通志卷一百十六
　　国朝艺文【二】
　　赋
　　圣驾东巡恭纪八赋【有序　甲戍】　　　曹秀先
　　往在乾隆八年秋
　　天子东巡狩奉
　　皇太后慈驾祀
　　列祖陵礼明乐备
　　恩赉下行于今一纪攷之
　　典章重举
　　盛事情深文明廷臣濡毫以宣我
　　皇上功德于礼宜之臣厠班西垣旧职太史之时之地之事之法虽弇陋愿効嘏词谨拜手稽首以飏言分为八赋义总一篇齐心涤虑仰尘
　　御览
　　第一赋
　　【臣秀先】曰热河有避暑山庄系
　　圣祖时缔构我
　　皇上冲龄扈
　　跸于此迨登
　　大寳有事
　　秋狩间憩息焉今者
　　东巡大典自夏渉秋先期
　　驻辇缅维
　　先烈景企何穷【臣】因
　　进法
　　祖赋为第一
　　懿东土之
　　时迈兮【恭本　　御制诗初集第十八】忆十年而逾期【卷本第三十八】屇炎帝之司令兮【卷本第十五】曰仲夏其饬仪【卷本第十六】诹吉日以前征兮【卷本第二十七】日初长而赫防【卷本第八】自清河而导路兮【本第六卷】望密云之崇陴【本第六卷】陟天门以嶙峋兮【本第六卷】缅滦阳之弥【本第六卷】越荔径以驻
　　跸兮【本第十六卷】翳
　　玉馆其在兹【本第十六卷】昔趋陪于
　　圣祖兮【本第六卷】
　　孙臣独防夫
　　宠施【本第十三卷】维兹山庄曰避暑兮【本第七卷】擅胜境之秘竒【本第
　　四十三卷】葢
　　至圣经始于兹兮【本第四十三卷】于奠乎万年之基【本第四十三卷】卓危峯之名磬兮【本第四十三卷】横侧岭以蹲狮【本第四十三卷】流热河钟坎秀兮【本第四十三卷】像天险而城是规【本第四十三卷】既就山以营杰阁兮【本第四十三卷】旋引水而作神池【本第四十三卷】制犹尊于土砌兮【本第四十三卷】巧不尚于雕栭【本第四十三卷】良俭德之斯称兮【本第四十三卷】曾不奢之是为【本第四十三卷】标之景以三十六兮【本第七卷】
　　雅制见于声诗【本第四十三卷】粤若狮子之名园兮【本第七卷】自
　　皇考之丕遗【本第七卷】直山庄之北向兮【本第七卷】傍岩岭之厜防
　　【本第二十八卷】我
　　皇夙趋
　　庭于是兮【本第十六卷】植阶梧之离披【本第七卷】聴万壑之松风兮
　　【本第七卷】思防膏之罔疲【本第十六卷】抚
　　桮棬以寄慨兮【本第七卷】惊日月其莫追【本第七卷】励绍庭之初志兮【本第四卷】增羮之忾思【本第一卷】又况夫治遡于熙皥兮【本第九卷】懐孙谋之厥贻【本第十七卷】稽
　　祖德之不刋兮【本第六卷】
　　沛解泽其永垂【本第六卷】访白头之父老兮【本第六卷】说停
　　辇于往时【本第六卷】矧
　　恩勤之终古兮【本第二十四卷】念
　　慈惠于含饴【本第六卷】诞
　　巡幸以憇故宫兮【本第六卷】即花鸟亦相窥【本第六卷】怵纉
　　绪之大艰兮【本第六卷】厪承家以肩仔【本第六卷】言
　　离宫之停歇兮【本第七卷】眺芝径与云隄【本第七卷】暑不到以清凉兮【本第七卷】延董风之逺吹【本第七卷】爱方长于夏日兮【本第九卷】抚虞琴以和熙【本第七卷】夜秉烛以
　　批黄兮【本第十六卷】知不废夫畴咨【本第十六卷】矢逺志于万千
　　秋兮【本第七卷】瞻轩榭之
