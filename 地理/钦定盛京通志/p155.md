<!-- { "loadSidebar": true } -->
　　贝子满逹海【嗣袭代善亲王爵改号曰巽】代善第七子也天聪二年从大兵围明锦州邀明杏山军饷于海上尽取以还崇徳五年九月复从围锦州击败杏山援兵又以礟击破松山骑队六年五月封辅国公八月从肃亲王豪格驻防松山以本旗兵击败敌众明经畧洪承畴统兵来援从大军破其三队承畴兵复来犯力拒之人马俱被创豪格往援于阵曰尔马伤矣此有黄马宜速易之比易马而敌众大至鼓勇复击之殿后而还明縂兵吴三桂依山结营自固领兵往毁其营十一月从多铎畧寕逺七年从济尔哈朗伐明俱有功八年八月掌都察院事顺治元年四月从多尔衮入山海闗击破流贼二年勦逐流贼于陜西扼黄河渡克沿邉三城及延安府又追贼至湖广屡败之十月晋封固山贝子三年正月从靖逺大将军豪格征四川破流冦张献忠先令搜勦汉中贼围髙如砺等于三台山降之川冦悉平六年七月授征西大将军与兄谦郡王瓦克逹征大同叛镇姜瓖八月克朔州马邑降寕武伪縂兵刘伟伪道赵梦龙等九月克汾州府斩伪廵抚姜建勲伪布政使刘秉业十月复平遥太谷两县时潞安贼分兵拒沁州又围辽州遣贝勒拜音图统领索浑驰赴沁州贼闻风遁遂防之趋潞安府伪道胡国鼎来战击斩其众又遣镇国公汉岱统领希尔根赴辽州击贼大破之屯留襄垣榆社武乡皆降是月
　　召还京寻掌吏部事九年二月薨
　　赐祭如礼諡曰简立碑纪功十六年十月追謟媚多尔
　　衮夺諡及碑
　　贝子博和托阿巴泰第二子也初封辅国公崇徳元年十二月随多铎征朝鲜围其都城朝鲜王弃国遁守南汉山城进围之时有瓦尔喀在朝鲜者凡二百户皆来降朝鲜廵抚副将各率兵援南汉山城和托同尼堪等破走之旋守诸要隘迎击朝鲜兵五百人防尽又有援兵将入南汉山城城中兵亦出应同劳萨武拜等分击均大败之自是朝鲜王声援俱絶
　　太宗统大将军亲征朝鲜遂降三年九月多尔衮伐明自董家口东入畧燕京西六府逹山西界四年三月师还
　　赐银二千两六年三月围锦州同多尔衮驻杏山七年七月代父阿巴泰戍锦州八年六月随父阿巴泰伐明分路踏邉防师于延庆州九月畧保定至安州师还
　　赐银三千两十月与辅国公芬古更畨驻防锦州顺治元年四月随睿亲王多尔衮入山海闗破流贼有功十月晋封固山贝子五年九月卒諡温良贝子穆尔祜杜度第二子也天聪九年五月大军由山西入明邉
　　命随多铎率偏师驻寕逺锦州之间以制明兵之援山西者仍畧地获马二百匹攻克一台封辅国公顺治元年十一月随多铎西征破流贼李自成于潼闗身先防阵拔两营我前锋兵从近山设伏有贼自山后来袭穆尔祜又连败其众贼遁走二年二月封三等镇国将军三年正月晋一等镇国将军五月随多铎北征腾吉思败之并击破土谢图汗及硕雷汗援兵复封辅国公六年正月大同縂兵姜瓖叛奉
　　命同敬谨亲王尼堪等率兵讨之败贼于寕武闗并破左
　　卫兵十月封固山贝子卒
　　贝子特尔祜杜度第三子也崇徳四年八月封辅国公六年随大兵围明锦州连战于松山杏山间有功顺治元年四月随多尔衮入山海闗破流贼追至庆都又败之十一月随多铎南征败流贼于潼闗封辅国公十月厯叙随征功
　　赐金五十两银二千两六年十月封固山贝子十五年二
　　月卒諡恪僖
　　镇国公阿拜
　　太祖髙皇帝第三子也天命十年与弟塔拜巴布泰统兵
　　征瑚尔哈部俘其众以还
　　太祖迎劳而宴之授备御陞三等副将崇徳三年五月任吏部承政寻封镇国将军复率兵往锦州南乳峯山驻防顺治四年晋二等镇国将军五年卒追封镇国公諡勤敏塔拜以征瑚尔哈功授逰击世职累封三等辅国将军卒顺治间追封辅国公諡慤厚
　　镇国公巴布泰
　　太祖髙皇帝第九子也天命十年十月同兄阿拜塔拜征东海北路瑚尔哈部有功十一年八月初设十六大臣
　　命理正黄旗事天聪四年五月罢职八年四月授三等副将顺治元年四月从多尔衮定燕京同都统谭泰用步战击败流冦追至庆都复连败之二年二月晋一等奉国将军三年征湖广叛冦有功四年九月晋三等辅国将军寻封辅国公六年四月同务逹海率兵征大同叛镇姜瓖八年三月晋封镇国公十二年正月卒諡恪僖
　　镇国公屯齐
　　显祖宣皇帝曾孙赠贝勒图伦第二子也崇徳元年五月随阿济格率师伐明有功四年五月随济尔哈朗畧明锦州松杏等处九战九胜时屯齐被创功最于赏格外加
　　赐银百两八月封辅国公六年三月随济尔哈朗攻明塔山十月随多尔衮围明锦州顺治元年十月封固山贝子随多铎破流冦平陜西定河南并有功二年四月
　　赐圆补纱衣一袭五月从多铎下江寕明福王朱由崧遁走太平与尼堪等率兵追之至芜湖就擒十月凯旋
　　赐金百两银五千两鞍马一三年正月随豪格西征五月同尼堪破流贼贺珍觧汉中围时二只虎孙守法防兴安进师至汉隂贼遁去遂复兴安五年四月
　　命为平西大将军同汉岱率兵讨陜西叛囬平之九月摄镶蓝旗事十二月同瓦克逹往就阿济格军驻防大同六年十月晋封多罗贝勒九年七月随定逺大将军尼堪征明桂王朱由榔于湖南十一月尼堪战没遂代为定逺大将军督师进勦十年六月进攻伪安西王李定国于永州至则定国己度龙虎闗遁去遂进师寳至周家坡遇伪将军冯防礼白文选马进忠等率众四万据山扼险以抗我师防日暮天雨列阵相拒是夜伪秦王孙可望自寳以兵来合众号十万屯齐分兵纵击大破之师还追论尼堪战没坐罪削爵十二年八月叙功复授镇国公品级旋封镇国公康熙二年六月卒辅国公芬古
　　显祖宣皇帝孙舒尔哈齐第八子也天聪五年八月随太宗伐明抵大凌河令诸将士分门而军芬古率本旗兵围南城之西浚壕筑堑防明兵出入采汲俱絶时
　　太宗闻阿济格败明兵于松山将
　　幸其营甫行大凌河城内兵突出来犯芬古等率师夹击大败之九月令军士伪为援兵自锦州至者以诱城内兵距城十里礟声不絶厮卒执旗帜向锦州驰骋城内縂兵祖大夀望见之以为果援兵也统众出至西南隅攻军台芬古等率兵迎击大夀败入城闭门不敢出七年六月
　　诏问诸贝勒大臣用兵宜何先芬古奏言我军蓄鋭已乆其势可用宜即进明邉毁其城堡戮力进取何忧事之无成八年五月大军征察哈尔芬古领前队六月率师进明邉独石口七月攻克长安岭杀其城守备入保安州谒
　　太宗于应州城九年五月大军伐明别营于寕逺锦州之间制明援兵以多铎为帅芬古从崇徳元年五月伐明入长城是年冬从征朝鲜俱有功封固山贝子四年五月坐取外藩防古银罪削爵八月复封辅国公六年八月大军围松山明兵夜遁芬古率所部追击大破之七年十月随阿巴泰伐明至黄崖口芬古与谭防等两路夹攻邉口遂克其城八年十月驻防锦州十二月卒子尚善袭封辅国公尚善从征河南江南云贵湖广屡着战功晋封多罗贝勒顺治十年五月赠如其爵諡请定辅国公玛瞻代善第六子也天聪元年大兵畧明山西邉郡
　　命随多铎率兵入寕逺锦州界牵制明兵使不得援山西崇徳元年封辅国公随阿济格等伐明克十二城而还三年随岳托伐明由北京至山东所向皆防寻卒于军








　　钦定盛京通志巻六十七
　　钦定四库全书
　　钦定盛京通志巻六十八
　　国朝人物【四】
　　镶黄旗满洲












　　钦定四库全书
　　钦定盛京通志巻六十八
　　国朝人物【四】
　　镶黄旗满洲
　　费英东姓尔佳镶黄旗满洲先世为苏完部长
　　太祖初从其父索尔和率所部来归授一等大臣尚主其姊婿巴沁顔有逆志费英东擒而诛之臣从征瓦尔喀部取噶家路杀其部长阿球又偕贝勒禇英取楚安拉库路破屯寨二十有竒悉降其村落嵗丁未费优苦乌拉侵暴请内附乃与贝勒舒尔哈齐等往视其戸口勒军为前后队卫之归乌拉兵万人扼我前军于路相持未下费英东以后军至大败之是年五月嵗辛亥七月两讨东海窝集部攻克其五路嵗癸丑从征乌拉防其城寻
　　命与何和里额亦都扈尔汉安费古为五大臣佐理国事天命三年大军伐明取抚顺明总兵官张承廕以万骑来援据隂而阵甫交锋火器竞发费英东所乗马忽惊逸诸军为之却费英东防马大呼麾诸军直入大破之
　　太祖拊髀叹曰此真万人敌也四年二月明经畧杨镐统四路兵来犯以总兵杜松马林李如柏刘綎　林崖松先至驻军萨尔浒山巅而自引兵趋吉林崖费英东率所部破其山巅军死者相枕籍松亦战殁吉林崖已而林綎两路兵皆覆如柏自呼兰遁归是役也殱明精鋭殆尽八月从攻叶赫城守者飞石投火
　　太祖命之退对曰势垂克不可退也竟防其城费英东骁果善射从征三十余年身先士卒摧坚防阵当其锋者莫不披靡性忠直遇事敢言奬善黜恶无所挠避殚智毕力以佐成大业论功授三等子世袭五年卒年五十七
　　太祖闻之哀恸亲临其丧天聪元年追封直义公配享太庙顺治十六年追录佐命功第一晋三等公世袭康熙
　　三十七年
　　圣祖东巡亲酧其墓
　　御制碑文以表厥勲雍正九年加封号曰信勇乾隆八年
　　十九年四十三年四十八年
　　上诣
　　盛京俱亲酧其墓有
　　御制赐奠诗【恭载　　天章门】复
　　谕阁臣以费英东为开国功臣之冠世袭公爵只三等
　　未足昭酬庸茂典
　　特晋封一等公
　　额亦都姓钮姑禄镶黄旗满洲先世居长白山幼时父母为仇所害隣人匿之得免年十三手刄其仇避走嘉穆瑚村依于其姑居数嵗
　　太祖过其地额亦都识为真主辞姑从行嵗癸未从讨尼堪外兰于图论城先登又袭取塞克济城又别将兵攻取舒尔格布占城额亦都性忠诚勇敢善战能以少击众所向克防嵗丁亥督兵攻巴勒达城至浑河河涨不能涉以绳聫军士鱼贯而渡夜率鋭卒登其城城守者猝惊起殊死以拒额亦都跨堞战飞矢贯股着于堞挥刀防矢战益力被五十余创不退卒防之还
　　太祖劳于郊
　　赐号巴图鲁萨古齐入冦率数人击走之遂潜蹑其后乗夜夺门入克其城进攻尼玛兰城章嘉城索尔瑚村皆下之功最贝浑巴顔谋叛附哈逹徃讨之诛其父子五人以狥嵗癸未叶赫合九国兵来犯大军阵古哷山额亦都以百骑挑战击斩其九人敌却大军乗之九国兵皆溃讷殷者九国之一也其渠薮穏色克什既败归复聚七寨之众据佛多和山额亦都以兵千人攻克之斩薮穏色克什嵗丁未贝勒巴雅喇征东海窝集部额亦都偕费英东以从攻克赫济赫鄂谟辉苏鲁佛纳托克索三路嵗庚戌以兵狥那木都鲁绥芬寜古塔尼玛察四路抚定之降其长康果礼等十九人师旋遂取雅兰路俘获以万计嵗辛亥偕额驸何和里征瑚尔哈路克扎库塔城天命四年御明兵于界藩先后战吉林崖萨尔浒山尚间厓阿布逹哩冈皆大防明总兵杜松王宣赵梦麟刘綎殁于阵马林仅以身免额亦都自从征尼堪外兰以来以次平哈达辉发乌拉叶赫并为军锋用兵垂四十余年未尝挫衂毎克敌受
　　赐輙分结有功士卒不以自私
　　太祖眷其忠勇初妻以宗女后以和硕公主降焉积官一
　　等内大臣爵一等子六年卒年六十
