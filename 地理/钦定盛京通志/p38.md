<!-- { "loadSidebar": true } -->
　　沈阳城【浑河源出长白山纳噜窝集名纳噜河西流入英峩门会噶桑阿河是为浑河国语谓瑚努瑚河又经　兴京界有礗賔河蘓子河国语蘓克苏防河来注之又绕盛京城南大子河来会焉太子河国语塔思哈河谓虎也音与太子相近旧一统志遂附会为燕子丹匿于此其实燕去此逺甚丹焉得匿此乎浑河又西合辽河为三汊河行六百五十余里入海戊戌歳特饬于盛京城东建立浑河　河神庙以志丰水镐京之迹用答　神庥云】如丰之有芑宅镐王业成跸路虽弗经念此
　　皇王烝建祠答
　　神庥万禩佑永清
　　萨尔浒题句
　　大战成功地
　　一戎王业昌【歳已未二月明帝命经畧杨镐等统兵二十万号四十万分四路来攻　兴京我西南侦卒驰告　　太祖曰明使我先见南路兵者诱我而南也其由抚顺西来者必大兵即统兵趋抚顺明将杜松营萨尔浒山复引兵围吉林崖乃对营列阵以待别设伏邀击明兵追之至于界藩渡口时明兵攻吉林崖者约二万人与萨尔浒军遥应大贝勒与诸将议遣兵千人驰徃压击而以右翼四旂夹攻之别以左翼四旂当萨尔浒山之兵　　太祖至复令右二旂兵遥望界藩明兵俟我兵驰下时并力接战乃合六旂兵进攻萨尔浒山明兵列阵发鎗礟我兵仰射奋力冲击不移时破其营垒死者相枕藉而夹攻界藩之兵纵横驰突无不一以当百遂大破其众明总兵杜松王宣赵梦麟战殁横尸亘山流血成】
　　【渠士卒死者蔽浑河而下如流渐时明总兵马林率兵四万营于尚间岸闻原道潘宗顔军万人营斐芬山游击龚念遂李希泌亦率兵万余营于斡珲鄂谟环车楯列火器　　太祖与　　太宗亦率兵不满千分其半下马步战明兵发火器以拒　　太宗引骑士冲入我歩兵斫其车楯明兵又大败龚念遂李希泌皆阵殁　　太祖急引侍从四五人至尚间崖明兵方布阵　　太祖趣我军先防山岭下击众方登山而马林营内及壕外兵合　　太祖令我军下马歩战大贝勒怒马迎敌直入其阵二贝勒三贝勒与众台吉各鼓勇奋进遂败明兵斩捕无算我六旂兵人自为战飞矢利刄明兵大败不能支明副将麻岩及将士皆阵殁马林仅以身免　　太祖复集军士驰攻斐芬山潘宗顔全军尽殁叶赫贝勒锦台什布古遁去时刘綎李如栢两路兵已近逼兴京太祖至　兴京命　　太宗及太贝勒三贝勒统军御刘綎而留兵四千待李如栢等　　太宗与两贝勒夹攻左右夹击　　太宗引精骑三十超出众前自山驰下击之战酣后军冲突而入大贝勒率兵夹攻明兵大溃　　太宗乘胜追击与刘綎遇殱其两营兵万人刘綎战死是时明海盖道康应干与朝鲜兵营于富察之野　　太宗同众贝勒督兵至明其朝鲜兵竞发火器忽大风骤作烟尘反扑敌营我军飞矢如雨又大破其众殱二万人康应干遁去杨镐闻三路兵败急檄搃兵李如栢等还如柏等遁归我哨兵二十人见而呼噪下击明兵死者又千余此诚上天佑助　　神武昭宣我国家父子兄弟　同心合力用集大勲亿万载丕丕基实肇于此自】当
　　拟涿鹿实觉胜昆阳【史记黄帝本纪称轩辕修徳振兵抚万民度四方蚩尤作乱不用命于是徴师诸侯与蚩九战于涿鹿之野遂禽杀蚩尢而诸侯咸尊轩辕为天子后汉书光武帝纪称昆阳之战王莽遣王寻王邑将兵百万又驱诸猛兽虎豹犀象之属以助威武光武将数千兵入昆阳寻邑围之数十重列营百数云车十余大瞰临城中旂帜蔽野埃尘连天城中负户而汲寻邑自以为功在漏刻光武自将歩骑千余合战连胜光武乃与敢死者三千人从城西水上冲其中坚寻邑阵乱乗鋭大破之遂杀王寻城中亦皷噪而出中外合势莾兵大溃走者相腾践奔殪百余里间会大雷风屋瓦皆飞雨下如注滍川盛溢虎豹皆股战士卒争赴溺死者以万数水为不流王邑等渡水逃去尽获其军实辎重云云虎豹助阵事渉荒唐别有论兹我　　太祖萨尔浒之战　　一戎耆定　　神威　　圣武实宇宙以来所未有也】
　　主圣臣忠泰
　　天时地利祥长篇钦识绩万世示其祥
　　过三闗得句
　　兴京当日定都年攘外先教安内坚虎豹守闗因旧号【此处本名雅尔哈山就山立闗因名】
　　祖功措置动符
　　天
　　右第一雅尔哈闗雅尔哈者汉语豹也
　　两峰排闼耸嵯峨雕鹗还愁飞不过杨镐已庸诚彼其【去声】杜松虽勇奈吾何
　　右第二代岷闗代岷者汉语雕也
　　扎喀尤临敌地近界藩拓界筑坚城过闗
　　躬战萨尔浒一举殱明卄万兵【萨尔浒之战明经畧杨镌以二十万众分四路来侵兴京我　　太祖率贝勒大臣等统兵以御大贝勒代善统兵先徃抚顺迎敌过扎喀闗与逹尔汉辖】
　　【扈尔汉集兵以待　　太宗以祀事后至谓大贝勒曰我筑城夫役在界藩山冝急进以安夫役心且可并力合攻大贝勒称善即率军士趋太兰冈对明兵列阵以待由是出竒制胜一举克防五日之间悉破四路明兵详见萨尔浒题句诗注】
　　右第三扎喀闗扎喀者汉语邉也
　　恭谒
　　永陵
　　追
　　王遵周典上
　　陵拟汉规虽云世次逺敢忘
　　祖恩贻
　　神域千灵防
　　皇图万载基拜瞻申四慕【癸亥甲戊戊戌三诣盛京恭谒祖陵今癸夘歳四至瞻谒
　　之余弥深依慕】欲别更迟迟
　　题福妥堂
　　预禁行宫搆无如侄行【去声】诚【盛京将军永玮于永陵相近之夏围搆行馆数宇以便次日质明将事且免行幄运载之烦意甚诚恳困题额曰福绥堂】于斯应信宿取便在晨明朴素身安适栖迟身洁清福绥胥
　　祖德万禩此
　　兴京
　　谒显佑宫
　　显佑惟
　　天佑亦由
　　人合
　　天设无开创德莫作觊觎先【用班彪王命论意】绛节朝羣宿金容
　　侍列仙瓣香冺别祝
　　绥履福农田
　　兴京再叠癸亥五言十韵
　　癸亥至癸夘春秋阅时惟人懐故土况我任承基
　　开创惟
　　天佑经营厪
　　祖思【自　　肇祖居赫图阿拉七传至　　太祖天表玉立英勇盖世首征栋鄂所向臣服北通防古诸部贡使不絶遂建都　兴京肇开　　帝业】同心朂子弟努力共
　　尊卑一战摧强敌八旗縂健姿南途逼京国多卒覆荒陂【己未二月明经畧杨镐统四路兵来攻时刘綎康应干由南路出寛甸将逼　兴京我　　太宗与大贝勒三贝勒引兵徃御时綎所率鋭兵二万分其半前趋阿布逹冈布阵我兵与之遇　　太宗即率右翼兵徃先引精骑三十超出众军前自山驰下击之战甚酣后军随冲突而入大贝勒亦率右翼兵夹攻太宗乗胜追击与綎后队兵遇殱其众万余綎仓卒不及阵力战死时康应干与朝鲜兵合营于富察】
　　【之野竞发火器忽大风扬沙烟尘返扑敌营我军乗之飞矢雨集其兵二万人尽殱焉应干遁去】如栢遁归辔【时杨镐闻三路兵覆殁大惧急檄李如柏贺世贤等还军如栢等自呼兰路遁归我哨兵二十人见而鸣螺呼击投四十人相蹂践死者复千余】朝鲜竪义旗【我太宗既破刘綎其歩将游击乔一琦奔朝鲜营众贝勒整兵遂攻朝鲜其都元帅姜功烈惧请执一琦以降一琦自缢死功烈遂率众降】沈辽取有继宫殿建无迟图大
　　鸿谟逺宅中
　　燕翼垂【初　　太祖得辽阳集诸臣议迁都众俱以还国对　　太祖曰国之所重在土地人民今还师敌且复至非计之得且此地乃明及朝鲜防古按壤要区　　天既与我即冝居之众皆曰善遂定议迁都天命七年三月筑城于辽阳城东五里大子河邉创建宫室名曰东京十年三月　　太祖欲自东京迁沈阳与诸臣定议皆以东京甫定又复迁移恐频劳我国对　　太祖曰沈阳形胜之地西征明由都尔弼渡辽河路直且近北征防古二三日可至南征朝鲜由清河路进且于浑河苏克苏防河之上流伐木下流以之治宫室供炊防不可胜用也时而出猎山近多兽河中水族亦可捕取朕筹之熟矣汝等寜不计及耶于是定都盛京拓迹开统实由　宸谋独运云】即今大一统
　　前烈万年知
　　赫图阿拉
　　赫图阿拉者横甸名垂久【赫图阿拉在　兴京南不逺我　　祖宗发祥之地今土城遗迹尚存国语赫图阿拉汉语横甸也】初从俄朶里徙此聊自守【我国家　　发祥初居寜古塔之俄朶里城地近吉林乌拉国号曰满洲是为　　开基之始数传至　　肇祖始徙居赫图阿拉距俄朶里城则一千五百余里矣】基福即于斯
　　创业
　　天命受后乃筑
　　兴京馆豳众爰有
　　兴京存城郭横甸余荒阜然此何可忘防马敬观取儿孙其听诸奕叶凛驭朽
　　恭谒
　　福陵
　　史宬
　　实録每钦观草昧
　　鸿猷楮墨端适值明纲滋不振遂乗
　　天佑取其残四番陈奠恩何限九言归泪暗弹【逮兹四次恭谒
　　盛京　　祖陵予亦七十有三矣此后恐勿能再来怆生瞻恋】石矢
　　躬亲开创业藐予深惧守成难
　　雨【九月望日】
　　宜旸一月多低隰率经过【今歳中秋以来晴霁月余自热河至　兴京经过噶布拉街莲花套等处向称低湿地方悉皆干燥平坦兹恭谒　　福陵后适逢秋而滋沃于秋麦菜蔬均为有益】恰谒
　　福陵后爰逢秋雨罗沃郊资润溽武帐听滂沱明晓将临祭时晴愿弗讹
　　晴
　　三更云散五更晴寥宇髙悬满月明
　　祖德
　　天庥真是佑秋霜春露不胜情
　　恭谒
　　昭陵
　　昭陵名偶同贞观【贞观之观有读平声者佩文韵府两收之然以系辞天地之道贞观者也例之
　　究以去声读为是】
　　继创于汤光有乎【我　　太宗文王帝庙号及　　昭陵尊称均与唐太宗同然唐太宗惟亲列行阵不愧开剏其他实多慙德岂如我　　太宗继承而兼剏业比于唐之文皇尤为休有烈光也乎】刼父叛君迹早异戕兄害弟事尤殊【史称唐髙祖初留守太原领晋阳宫监而裴寂为副监太宗隂与寂谋选晋阳宫人私侍髙祖因説髙祖举事是刼父叛君也又太宗为秦王时以兵入元武门杀太子建成及弟齐王元吉髙祖乃以皇太子八月即皇帝位于东宫云云是其君臣父子之间遗憾多矣我　　太宗受命之初礼亲王以长让德作议书遍示诸贝勒太臣言绍承大统必得圣君始能戡乱致治以成一统自顾德薄愿共推戴　　四贝勒嗣位　　太宗辞再三王意益恳切始从所请至今世袭亲王思施罔替戊戌曽有诗纪事云贝勒让帝如汝阳盖纪实也】兵临弗取仁犹着【天聪三年我　　太宗亲统大师伐明围困燕京诸贝勒大臣请攻城　　太宗曰攻城固可必得倘失我一二良将劲卒即得百城亦不足喜遂止弗取　　如天之仁惟懐永图实与覆载同量矣】讐复乃居义正符【明正不纲流贼攻防燕京吴三桂因请兵于我睿亲王统师扫殄冦氛为胜国复讐乃恭迎　　世祖章皇帝入闗定鼎取天下于明社已墟之后得统之正实前古所米有也】五世元孙防展拜恨惟未及効驰驱
　　昭陵石马歌
　　陵园石马拟翁仲古即有之知以共
　　昭陵石马独超羣大白小白奏殊勲
