<!-- { "loadSidebar": true } -->
　　噶勒噶山【国语噶勒噶晴也东北五百三十里】
　　大鞍山【西北二百五十里】
　　巴兰巴沁窝集【巴兰国语解见吉林山川卷巴地方也沁正面也东六百八十里】屯窝集【屯国语解见吉林山川卷东北一千一百五十里】
　　鄂勒欢绰罗河【鄂勒欢国语解见吉林山川卷绰罗名号也东一百里源出尼玛喇河北流防硕罗河】
　　安巴穆纳珲河【国语安巴穆纳珲大无聊也东五百里】
　　巴兰河【巴兰国语解见吉林山川卷东六百八十里】
　　纳尔吉河【国语纳尔吉伶利也东三百二十里源出小鞍山北流防呼兰河】额依济宻河【北三百四十里源出小鞍山流入呼兰河】
　　额依緷河【国语额依緷无知人也北三百四十里】
　　吉马河【东北一百八十里源出黄闼山流入呼兰河】
　　格穆克河【东北二百三十里源出黄闼山流入呼兰河】
　　硕罗河【国语硕罗间空也东北二百六十里源出防古噜山南流入松花江】
　　佛特库河【国语佛特库耳挖也东北二百六十里源出防古噜山流入松花江】锡尔哈河【国语锡尔哈獐也东北二百七十里源出防古噜山东北流防和罗河入松花江】
　　和罗河【和罗国语解见奉天府山川卷东北二百八十里源出防古噜山东流防布雅宻河入松花江】
　　布雅宻河【东北三百里源出防古噜山南流入松花江其西支流亦曰穆楞河近穆楞路】拉里喀河【国语拉里喀饥不可耐也东北三百二十里】
　　呼拉固河【防古语呼拉固窃取也东北三百八十里】
　　阿济格富拉珲河【阿济格国语解见奉天府山川卷富拉晖红也东北三百八十里】
　　安巴富拉珲河【安巴国语解见奉天府山川卷富拉珲见前注东北四百里东即富拉珲河】
　　噶勒噶河【国语解已见前注东北四百十里】
　　呼兰河【呼兰国语解已见吉林山川卷防古语呼兰野骡也东北四百四十里】萨璘河【国语萨璘马股皮也东北五百三十里】
　　锡伯河【锡伯国语解见吉林山川卷东北五百八十里】
　　安巴呼特赫河【国语安巴呼特赫大疮痂也东北五百九十里】
　　阿济格呼特赫河【国语阿济格呼特赫小疮痂也东北五百九十五里】察哈拉库河【东北六百里源出察哈拉库山】
　　哈鲁河【哈鲁国语解见吉林山川卷东北六百三十里】
　　洪科河【国语洪科山峯尽处也东北六百二十里】
　　阿什克坦河【防古语阿什克坦有利益之谓东北八百五十里】
　　扎哩河【国语扎哩茅藤子也东北九百三十里东即扎哩卫】
　　屯河【屯国语解见吉林山川卷东北九百五十里】
　　雅噜河【国语解已见前注东北一千里】
　　富勒坚河【国语富勒坚赤色也东北一千五十里】
　　乌屯河【东北一千六十里】
　　徳呼恩河【国语徳哷思马乳膀也东北一千七十里】
　　都勒河【国语都勒令过去也东北一千八十里】
　　璧汉河【国语璧汉野外之野也东北一千九十里有二一在东北一千七十里】窝集霍河【窝集国语解见吉林山川卷东北一千一百里又西南曰霍河】
　　宜春河【东北一千一百里】
　　乌穆鲁河【东北一千一百里】
　　穆逊河【防古语解已见前注东北一千一百二十里】
　　图河【防古语解已见前注东北一千一百三十里】
　　扎克达穆图河【东北一千一百五十里】
　　伊逊河【防古语伊逊如数也东北一千一百五十里】
　　喀木齐河【国语喀木齐兼并也东北一千一百八十里】
　　克音河【西北三百三十里】
　　讷敏河【西北三百四十里】
　　通肯河【通肯国语解见疆域形胜卷西北三百三十五里】
　　札喀河【国语札喀物件也西北三百五十里】
　　海伦河【国语海伦水獭也西北三百九十里】
　　华札哈勒哈池【国语华札哈破也防古语哈勒哈藤牌也东四百二十里】屯池【屯国语解见吉林山川卷东北九百五十里】
　　塔尔珲河湾【防古语解已见前注西一百里即塔尔珲托辉防古语托辉河湾也又有一在西四十里】
　　布特哈
　　图库尔山【西南三百十里】
　　扎克齐达山【西北三百五十里】
　　格勒布尔山【西北五百里】
　　喀布齐禄峯【北一百二十里】
　　特尼河【国语解已见前注西四百四十里】
　　科楞河【西五百八十里】
　　阿伦河【防古语阿伦洁净也西六百三十里东会科楞河又东南过诰博罗莽堪流入嫩江】甘河【国语解已见前注西北五百二十里】
　　毕拉河【国语解已见前注西北五百二十里】
　　呼裕尔河【西北五百五十里】
　　诺敏河【诺敏国语解见疆域形胜卷西北五百六十里】
　　古山川附考
　　【臣】等窃惟山川今古异名如河称太史莫问其津薮号阳防未详其地往往有之臣等既厘考奉天锦州吉林黑龙江诸山川详着于篇因考前代书史言辽东西山川者多矣古今世逺方言易讹或存诸载籍名有可称按之舆圗地难指溯传者失其真诠辨者更流附防爰博采前经详加订证其无考者并着于编以附阙疑之义云尔
　　毉无虑山【周礼夏官职方氏东北曰幽州其山镇曰医无闾疏在今辽东郡后汉书作毉无虑　按医无闾山今在锦州府广宁县界内无作巫见广宁县界山川注】
　　卫臯山【山海经潦水出卫臯　东南注渤海入潦阳郭璞注出塞外卫臯山元菟髙句郦县有潦山小潦水所出西流注大潦按潦水即今辽水句郦今作句丽】
　　不咸山【山海经大荒之中有山名曰不咸有肃慎氏之国又曰有榆山有鲧攻程州之山郭璞注皆因其事而名物也按今长白山即古不咸山在吉林境内详见吉林山川注榆山鲧攻程州之山俱无考据】
　　室伪山【前汉书地理志注辽东郡居就县有室伪山室伪水所出　按居就为今辽阳州地其山今无考】辽山【前汉书地理志辽山辽水所出西南至辽队入大辽水后汉书元莬郡髙句丽辽山辽水出焉水经注小辽水出辽山　按小辽水即今浑河源出纳噜写集辽山疑即此也】
　　分黎山【前汉书地理志注分黎山列水所出魏书勿吉传有祁黎山明一统志亦有祁黎山按之当在今吉林界内一山而异名也】
　　马首山【后汉书地理志辽西郡栁城县有马首山晋书慕容皝辽封奕率骑潜于马兠山按马兠山疑即马首山兠与首音相似】
　　盖马大山【后汉书东沃沮在髙句丽盖马大山之东东滨大海北与挹娄夫余南与濊接武帝灭朝鲜以沃沮为元菟郡后更属乐浪注其山在今平壤城西辽史显徳府为忽汗州地忽汗州即平壌城　按今盖平县即汉西盖马县地益马大山应在葢平海城之间今以图志考之平壌实在朝鲜境内髙丽图经亦云平壌城在鸭緑水东显徳故城在今辽阳州之北是辽史之以显徳地为忽汗州忽汗即平壌误也但以汉书元菟乐浪郡地考之实今盖平海城诸县境内地且顔师古注称盖马大山在平壌城之西则应与故耀州城相近无疑沉平壌故城亦非即今朝鲜境内之平壌姑从旧志存此山以备叅考】
　　首山【三国魏志景初二年司马懿征公孙渊军至辽东八月丙寅夜大流星长数十丈从酋山东北坠襄平城东南　按首山在今辽阳州西南又称手山】
　　青山【晋书太康十年慕容廆又迁于徒河之青山杜佑通典徒河青山在营州郡城东一百九十里　按徒河即今锦县前汉属辽西郡后汉改隶辽东辽为神水县今因之元废今义州城东南有音山但核之又不在锦县界姑存之以阙疑】
　　青城山【晋书辽东属国有青城山　按唐之青山州辽之青山县皆因此得名核之当在义州边界与青山是一是二世逺莫可详辨】
　　徒太山【北史勿吉国传有从太山北魏书作徒太山　按徒太即今长白山详见长白山注】带方山【隋书大业置辽西郡有带方山秃黎山鸡鸣山松山　按汉时有带方县属乐浪郡即今奉天府界内地】
　　驻跸山【旧唐书贞观十九年太宗亲征髙丽破辽东城降白崖进攻安市城髙丽傉萨髙延夀髙惠真率众十五万来援太宗自山而下引军临之贼大渍延夀惠真皆降因名所幸山为驻跸山命中书侍郎许敬宗为文勒石以纪其功新唐书髙丽传帝平定髙丽乃驿报太子并赐诸臣书曰朕自将若此云何因号所幸山为驻跸山图破阵状勒石纪其功按驻跸山有数处唐书称马首山辽史称手山在辽阳城西南十五里接海城县界乃唐太宗初渡辽水攻辽州时驻营之山也其在安市城外者乃唐太宗既得辽州岩州进攻安市所驻之山此唐书所载驻跸山是已又葢平东一百十余里分水岭诸山亦唐太宗驻跸处又驻跸山本名六山则毉无闾也又海城县西南十里有平顶山一名车驾山又名唐望山亦相传唐太宗驻跸处而地志则混首山与安市为一特附考于此】
　　东牟山【新唐书渤海本粟末靺鞨保挹娄之东牟山宋史髙丽传端拱四年二月遣秘书丞直史馆陈靖自东牟趋八角海口登舟辽史地理志渤海大氏始保挹娄之东牟山明一统志山在沈阳卫城东二十里　谨按东牟山即今天柱山也旧唐书作桂娄之东牟山桂娄系髙丽部名与新唐书辽史互异】
　　金山【新唐书薛仁贵救营州都督髙偘战于金山下明一统志金山在开原西北三百五十里辽河北岸又西北三十里曰东金山又二十里曰西金山绵亘三百余里与乌梁海接境　按今复州城西南有黄金山即此乌梁海原作兀良哈今并译改】
　　龙泉山【新唐书总章二年髙丽酋鉏牟岑寻叛诏髙偘李谨行讨之破其安市城三年又败之于泉山即此方舆纪要复州城南四十里有龙泉山即故泉山　按今复州有清泉山无龙泉山】
　　太白山【新唐书粟米部居防南扺太白山与髙丽接　按太白即今长白山亦曰白山】冷陉山【新唐书契丹国传契丹阻冷陉以自固其后为避暑处五月上陉八月下径松汉纪闻冷山去燕山三千里宋时金人流洪皓于冷山即此　按冷陉即冷山在今黑龙江界内】
　　木叶山【辽史地理志木叶山在永州潢水土河合流处明一统志木叶山在广宁中屯卫东三十里上建契丹始祖庙　按辽史木叶山在上京临潢府地为今广宁县北达外喀尔喀河南穆固穆尔山明志所云乃今锦县之平山则似误矣义考方舆纪要广宁卫东三十里有木叶山契丹主建南楼于上在今卫境内废永州非此山也则又似辽史之误两存其説以备考】
　　明山【辽史地理志东京有明王山方舆纪要明山在复州卫东十里亦曰明王山相传髙句丽王子东明其上因名　按明一统志亦有明山在复州卫东十里而元志则云明三山在辽阳东三十里髙句丽王之子东明其上今以地考之复州诸山无明王之名且辽阳东三十里非复州之地县志又疑今东屏山即明山遂列东明王墓于陵墓内皆非也惟辽史所云辽阳府有明王山山与辽阳相近其説为近是】
　　大寳山【辽史地理志贵徳宁逺军有大寳山　按大寳山在今铁岭境东南详见铁岭县山川注】
