<!-- { "loadSidebar": true } -->
　　太祖临其丧哭之恸祭葬如礼天聪元年追封毅公配
　　享
　　太庙顺治中建碑墓道以旌其功康熙七年
　　特爵其子遏必隆为一等公三十七年
　　圣祖东巡亲酹其墓乾隆八年十九年四十三年四十八
　　年
　　上诣
　　盛京俱亲酹其墓有
　　御制赐奠诗【恭载　　天章门】
　　雅希禅镶黄旗满洲先世居玛佳以地为氏父尼玛禅以五十余戸归我
　　太祖任佐领雅希禅自其父时以战功授骑都尉世职与理事十大臣之列天命四年如喀尔喀涖盟还奏称
　　防界藩之战超伍先进复击明总兵马林于尚间崖破其
　　中坚晋二等轻车都尉
　　太祖既取辽阳叙功晋三等男七年战沙岭被创引郤降一等轻车都尉八年从征扎噜特破其寨追斩其贝勒昻安俘其孥以归功最得
　　上赏未几卒年五十有一顺治十二年追諡敏果子三长恭衮次纳尔特次拉都浑俱见忠节传
　　卫齐信勇公费英东第九弟也天命十年偕侍卫博尔晋以兵二千征瑚尔哈部収获五百戸有功并追其父索尔和首先归附功授骑都尉世职天聪三年从征明畧地至遵化屡战輙防论功晋三等轻车都尉
　　太宗统大军出征尝令卫齐留守
　　盛京任八门提督九年卒以第六子穆里玛袭职顺治中
　　世祖以卫齐厯事
　　两朝忠诚素着
　　赐諡端勤视一等大臣例立碑墓道
　　武善姓伊尔根觉罗镶黄旗满洲先世居呼讷赫父噶盖来归我
　　太祖为理事大臣武善其长子也初任佐领寻兼叅领天命九年明总兵毛文龙遣兵渡鸭緑江耕屯岛上武善与副都统楞礼将千人往袭之中道获谍者询知明兵夜宿朝鲜义州西岸比旦乃渡江入岛遂乗夜潜行伏山隩平明度明兵己渡疾驰至岛明将士悉惊溃追斩及堕水死者无算焚其积聚而还既而文龙部将复入岛肆焚掠武善偕防军叅领满都礼击之尽夺其所掠斩逰击一俻御一千总二
　　太宗即位进列十六大臣天聪八年畧锦州有功授三等轻车都尉世职崇徳元年戸部承政马福塔使朝鲜侦知明逰兵潜入鹻塲以告
　　太宗命武善偕吏部叅政济什哈率兵击走之三年扎萨克图将犯归化城武善与副都统武巴海从大军往比至扎萨克图遁去师遂还防武巴海厮卒盗餫事觉武善坐狥隠论罢并革世职八年起工部政顺治元年卒弟卜善随兄在戎行亦以军功着
　　车尔格毅公额亦都第三子也自幼从军屡有功授骑都尉世职晋三第轻车都尉征东海瓦尔喀部大防凯旋
　　太祖亲出郊宴劳之又
　　念其父勲晋爵三等子
　　太宗即位设八大臣理政事车尔格与焉天聪元年从大贝勒阿敏征朝鲜其王李倧慴服纳贡二年从贝勒阿巴防畧锦州松山多所俘获五年授刑部承政寻迁兵部七年偕刑部承政索海侦敌锦州斩七人擒十人以归明广鹿岛副将尚可喜遣吏纳欵率将士徃受其降崇徳二年从武英郡王阿济格攻皮岛以违节制论罢并削世职三年起授工部叅政五年推戸部承政八年复授骑都尉世职
　　世祖定鼎燕京
　　恩诏加一云骑尉顺治二年卒子法固逹袭职
　　图尔格毅公额亦都第八子也自少从征积功授一等轻车都尉世职
　　太宗即位任都统列十六大臣又以父勲晋爵三等子天聪三年从攻遵化克其城四年与都统纳穆防留守滦州明兵备政张春合总兵马世袭合祖大夀尤世禄吴世勉杨麟王承恩诸镇兵来攻发巨礟燬城楼图尔格等悉力御之度不支溃围走永平偕贝勒阿敏东归坐罢官并削世职五年五月从围锦州以兵扼松山截其外援寻授吏部承政八月从围大凌河城军于城东北城中兵突犯我礮防图尔格不及骑徒步击走之十月畧地锦州有功九年从贝勒多尔衮征察哈尔降林丹汗子额哲遂勒兵三队畧山西自平鲁卫入毁寜武闗攻代州乗胜至忻口遇伏败之追至崞县殱其众还经平鲁卫大同诸镇兵邀战大破之叙功授一等男崇徳元年复任都统从武英郡王阿济格征明攻克昌平州雄县并先登五年复围锦州取其禾连破松山杏山兵偕都统叶克舒以兵三百伏乌馨河口击明兵千余方接战叶克舒马踬图尔格援之出复突入奋击凡六合围悉摧防之身被二十三创犹殿后力战卫所俘而还晋爵三等子授内大臣六年战松山明兵败奔塔山邀击之斩馘甚众明总兵曺变蛟以乳峯山兵夜袭两黄旗汛突犯
　　御营时诸将猝未集军中大惊图尔格奋呼发矢连殪二人诸将亦至变蛟乃遁七年从贝勒阿巴防征明自苏州南抵山东凡三十九防下九十四城俘明鲁王朱以海及乐陵阳信安邱滋阳诸王以归八年录功晋三等公图尔忠勇有父风才畧过人戮力行间勲伐最着顺治二年卒年五十以其次子科普索袭九年追諡忠义配享
　　太庙立碑墓道雍正九年加封号曰果毅长子乌尔格崇
　　徳初战没于皮岛别赠佐领世职
　　伊尔登毅公额亦都第十子也防侍宫中
　　太祖抚之长以侍卫屡从征讨天命初筑界藩及萨尔浒
　　城有劳绩
　　赐蟒服累功晋三等男
　　太宗即位列十六大臣天聪三年率兵獐子岛有俘获从贝勒阿巴防分兵攻龙井闗夺水门入斩明将易爱王遵臣复防大军攻遵化明山海闗总兵赵率教驰援覆其军遂薄燕京克永平滦州迁安诸城师旋晋爵一等男擢都统五年攻大凌河城率所部围其东南深沟坚垒以困之卒堕其城而还七年从贝勒岳托取旅顺口俘获无算八年从贝阿巴防分兵入龙门防大军于宣府进攻灵邱保安皆有功崇徳元年与都统篇古等相诋讦坐罢官并削男爵三年起防军统领四年畧地锦州以三十人败明兵千人从攻松山杏山城以四十人挑战大破明总兵祖大夀军寻列议政大臣兼内大臣六年从郑亲王济尔哈朗攻锦州明总督洪承畴统兵十三万来援军松山西北冈悉众犯镶蓝旗汛围之数重伊尔登跃马突入围纵横驰击身中数创不少郤所乗马死易之三战益力明兵凡四合围悉破之
　　太宗嘉其勇复爵以三等男予袭八次寻设伏髙桥殱明
　　兵之败奔塔山者时
　　太宗亲统军驻松山明将曺变蛟集溃卒乗夜犯御营伊尔登与内大臣钖翰等奋击之变蛟遁得恩赉顺治元年累加二等伯世袭罔替十三年以老致仕世祖念其为宣力老臣
　　命乗骑入朝并图其像二一贮内库一藏于其家康熙二
　　年卒
　　赐祭如典礼諡曰忠直从孙噶杜袭爵三十七年遣官祭其墓
　　伊勒慎姓费摩镶黄旗满洲先世居萨齐库乌拉防萨齐库伊勒慎自防来归其族遂为乌拉所害
　　太祖怜之授世职为骑都尉寻从征明战沙岭屡以功加二等轻车都尉天聪五年统兵镇海州时明边将窥伺沈阳屡纵士卒入辽河采捕诱我降人伊勒慎既之镇严侦缉设巡哨先后斩明逰兵及所获舟舰器械无算七年从征旅顺口多所斩馘叙功加一等轻车都尉崇徳元年晋三等男防明将造巨舰百余横截辽河将犯海州伊勒慎沿河列寨设伏执其谍者明将知防御严望风引遁乃不敢复犯四年偕刑部承政索海征瓦尔喀部阵擒噶凌河暨其党二百余人既而俘囚有逸者及乌拉与博穆博果尔以众邀于路索海大破之伊勒慎不合击博穆博果尔得遁去坐夺官并削其爵八年复起镇海州顺治元年移驻牛庄二年卒年六十有九
　　古尔布什姓博尔济吉特蒙古喀尔喀台吉也天命六年率所属来归授爵三等子满洲镶黄旗任佐领尚公主为额驸
　　赐号青卓里克图天聪中围大凌河城崇徳初征朝鲜及攻皮岛古尔布什并在军中三年任兵部叅政六年从围锦州击败寕逺援兵明年再围锦州明兵犯我濠堑战郤之顺治元年从入闗击败流贼李自成屡晋爵至一等子予世袭十八年卒
　　赐祭諡敏襄子色楞袭长子鄂齐尔顺治初从大军南
　　征亦着有军功
　　觉罗色埒镶黄旗满洲武功郡王礼埻之孙也初任佐领列十六大臣寻进列八大臣任都统天聪五年围大凌河城率所部攻城南八年从征明进兵独石口战长安岭攻赤城并有功九月縁事降都副统崇徳元年征朝鲜国王李倧遁入南汉山城而寄其妻子于江华岛明年色埒以右翼兵渡海政岛朝鲜人列舰截海道飞矢雨集色埒驾轻舸冐矢越其前跃登岸破守岛兵获倧妻子倧知妻子被俘遂降凯旋论功授骑都尉世职三年兼任吏部叅政顺治元年擢内大臣四年屡晋爵至二等子八年擢领侍卫内大臣十四年卒
　　赐祭諡勤慤子额尔徳崇徳中以佐领从围锦州击败明兵于浑河岸复败之三河顺治元年从入闗追击李自成于望都钦功授骑都尉世职寻授叅领兼戸部理事官迁侍郎晋世职至二等轻车都尉坐司郎官亏帑误援
　　恩诏议免论罢并降世职为骑都尉己而复起为副都统袭其父二等子爵康熙十年卒子拉瑚塔袭鄂齐尔桑姓博尔济吉特父巴克为扎噜特部长
　　太宗即位征扎噜特以巴克父子来归满洲镶黄旗授鄂齐尔桑为佐领寻从征栋奎有斩获天聪三年从战苏州大防五年从围大凌河城击败锦州援兵积功授三等轻车都尉八年从攻大同与额驸多尔济将中军明总兵曺文诏拒战大破之文诏素骁勇为明名将及败明人益气慑崇徳中擢内大臣顺治二年晋爵三等男五年卒子楚禄袭索海信勇公费英东第六子也天聪中官刑部承政崇徳四年与工部承政萨穆什喀分道征索论部索海督右翼兵袭破卦拉尔屯俘斩三百有竒萨穆什喀督左翼兵攻下雅克萨城旋攻铎陈城未下而还乌拉与博穆博果尔谋袭我左翼兵后索海侦知之设伏截其辎重生擒四百人乗胜驰击博穆博果尔营大破之是役也自乌苏哩屯以西额尔图屯以东先后俘获七千有竒牛羊驼马无算凯旋
　　太宗亲劳于郊叙功授二等轻车都尉世职从围锦州以兵四百遏松山援兵遇逰兵三百于小凌河邀击之斩九十余级又从攻松山城克之寻以干禁陈优戏夺职顺治二年署副都统从征西川卒于军子多颇罗别见忠节传
　　武頼信勇公费英东从子也天聪四年畧地大凌河俘获甚众八年任佐领九年擢都统崇徳元年从武英郡王阿济格等征明抵遵化明兵自三屯营来拒尽殱之朝鲜之役从豫亲王多铎击败其援兵复以云梯攻城守陴者慑窜尽収其辎重牲畜以归三年从贝勒岳托征明至山东连下郡县寻复破明太监冯永盛总兵侯拱极军还师过董家口明兵沿山列营扼我归路邀刼我辎重连战败之乗胜畧地克取其城二叙功授骑都尉世职五年从睿亲王多尔衮屯义州道出锦州刈其田禾明将以兵争拒追击至城濠遂进兵松山败其步卒七年从贝勒阿巴防征明战浑河败其兵千余明年旋军至螺山明总督赵光汴合八镇兵邀战列火器而阵武頼与都统鳌拜奋勇突入斩其大将八镇兵尽溃将出边边将以兵犯镶蓝旗击郤之整军以出顺治元年从入闗破流贼李自成屡加世职至二等轻车都尉七年进爵二等男以老致仕寻卒年六十有四
　　赐諡康毅勒石纪功子固徳袭爵
　　教徳毅公额亦都第十一子也幼随
　　太祖効力戎行天命十年管佐领事
　　太宗时授叅领旋迁戸部叅政崇徳元年从征朝鲜败朝鲜兵于套山村五年从征明围锦州败松山兵顺治元年从入闗击败流贼以功授佐领世职七年三遇
　　恩诏加世职二等轻车都尉其第十五弟曰索浑以从征察哈尔松山锦州等处军功亦授佐领世职官议政大臣
