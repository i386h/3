<!-- { "loadSidebar": true } -->
　　天章于云汉编赋咏而裒盈殚述
　　邠岐之缔造暇唫闾井之阜成
　　鹤禁宣毫而炳焕
　　龙文雕琰而晶莹罗缥缃于杰阁标
　　文溯之嘉名插芸籖而璀璨郁兰橑而峥嵘仿天禄石渠而倍富启羣玉委宛而増荣凡
　　文命之纉乎
　　神圣
　　文思之被乎寰瀛胥见我
　　皇上润色夫
　　鸿业俾奕禩蹈咏夫升平若夫
　　纶綍之频颁咸颂
　　恩膏之深穊豁租赋兮比户盈宁安耕凿兮羣讴乐利
　　下
　　禹车兮肆帷寛开
　　汤网兮恊中布治覩貔虎之桓桓兮
　　诏特褒其射骑覩芹藻之彬彬兮
　　诏特优其鼓肄覩鸠杖鹤髪之趋迎兮
　　诏引年以广赐覩扈
　　辇之千官与赴工之百吏
　　诏晋秩而加糈均各奬其劳勚彚臣民抃舞之容钜典益臻乎茂懿礼既成于大备指
　　京邑而言旋逺周庐而雯霭张羽葢而曦延
　　圣人日跻兮以敬行健兮惟干向
　　东陵而只谒愈告慎于仔肩于缉熙以继序毎不忘而不
　　愆摅
　　觐扬之积悃喜
　　类而庆延聨还清禁而蠲洁用告成事子
　　奉先爰
　　正朝以受贺跄百辟而觐
　　尧天【臣】沐生成于
　　高厚获叨
　　禁近而备员亲见
　　皇猷之绍衣恭逢
　　彛典之纯全竚慰江乡之翘望谨觇
　　海屋之筹绵敢敬敷击壤之意而缀陈上
　　陵之篇








　　钦定盛京通志卷一百十六
<史部,地理类,都会郡县之属,钦定盛京通志>
　　钦定四库全书
　　钦定盛京通志卷一百十七
　　国朝艺文【三】
　　颂












　　钦定四库全书
　　钦定盛京通志卷一百十七
　　国朝艺文【三】
　　颂
　　圣驾东巡
　　盛京恭谒
　　祖陵大礼庆成颂【有序　乾隆癸亥】　　　鄂尔防皇帝御极之八载嵗在癸亥月纪孟秋诹吉日饬乗舆
　　奉
　　皇太后东幸
　　盛京展谒
　　祖陵礼也先时雨师洒道浃旬优渥従官侍臣虎贲羽林七萃八校之士毕防旄头钩陈壁垒千乘万骑之众夙装以俟比
　　大驾行云开天霁和飚拂旗
　　皇帝曰惟
　　天惟
　　祖宗佑予一人耿耿祉哉乃循畿甸出北口扺热河遂巡省外藩诸部度白狼逾乌桓桥潢水径龙沙诸部君长名王下洎且渠当户千百为羣治道供张奉迎厥角行负弩矢前驱居环
　　黄幄宿卫奉觞上
　　夀进膳献琛
　　赐赉所加舞蹈呼嵩之声殷地彻天闻乎数千里之外皇帝曰于我
　　祖宗盛徳大业至矣哉自祁姚化所弗暨汉唐威所未詟我疆我索一尉一谧如也乃入栁邉乃沿混同瞻长白之峻极度纳緑之蜿蜒谷邃山髙水深土厚扶舆郁积
　　王气攸钟神臯奥区上应柝木形势龙蟠虎踞掲八荒
　　而包六合我
　　太祖
　　太宗栉沐风雨规矩乾坤披荆棘刈豺狼画井里搜军实所为创业垂统作则万世者山川城邑悉载赫声濯灵土俗俭勤室居朴素有陶唐氏遗风焉
　　皇帝周覧遐观喟然动容曰此我朝景亳邠岐也猗那濬哲之颂生民瓞之歌钦念哉斋心凝神忾闻僾见廼以九月丙申有事于
　　永陵越六日壬寅有事于
　　福陵翼日癸邜有事于
　　昭陵祠官掌仪太常奉引
　　皇帝穆穆躬执玉瓉酌秬鬯以灌显相辟公翼翼陪列庶司百职蹡蹡济济咸骏奔走执豆笾穷天产与陆珍縁博施而备物扬燎斯光炳玉烛升香遂瑞蔚庆云乘龙
　　在天髣髴蠁九献具举百礼是洽廼
　　御崇政之殿
　　清寜之宫以朝以宴遂下
　　诏书颁中外
　　湛恩鸿厐恺泽汪濊留都皤皤黄髪之老扶杖而观撃壤歌衢异口同辞賛叹曰盛哉乎斯世自
　　圣祖东廵以还又数十年而载睹
　　属车之清尘也
　　皇帝曰予一人承丕丕基觐扬
　　祖宗耿光大烈惟祀与戎国之大事可勿毖廼修祀典神羣望暨功宗元祀书太常者若庙若祠若墓牲币酒醴咸秩无文廼纉武功教大阅申以三驱勒以八阵如山如川有严有翼廼整旌斾鸣和鸾度辽河循山海熈熈融融肃肃雍雍以旋乎
　　紫徴之宫告至
　　太庙葢自有简防可纪以来未有祀事光显合万国之懽
　　心极两间之悦豫如
　　今日者也【臣】以奉
　　命留京不获与于扈従际此
　　大礼庆成繁禧总至
　　天章灿烂日星为昭【臣】不敢以弇陋不文黯无纪述【臣】
　　惟
　　上天眷佑我
　　大清
　　圣圣相继累洽重熈薄海内外罔勿率俾自肇造以迄于
　　兹百二十有余载矣积厚基崇
　　谟烈既超迈徃古
　　皇帝以大孝鸿仁作求成孚尤非自古守文之君所能
　　及即今恭谒
　　陵寝至诚至敬上明下察无所不通徃来两京时逾三月之乆天晴日煦气蔼如春和风舒徐荣光煜爚醴泉膏露随地滋涌
　　天心之感格恊应既如此其昭彰臣工景従士马踊跃父
　　老欣欣望幸属国喁喁倾心自
　　辇毂以至海澨山陬饮和食徳若游华胥人情之爱戴悦服又如此其广逺然则致治隆盛固已驾商戊轶周成追羲轩嫓颛昊彼汉代侈言明章过沛幸宛曽何足以比拟万一乎哉孝经有言圣人之徳无以加于孝大学有言为人君止于仁大雅有言绳其祖武于万斯年受天之祐
　　皇帝孝通神明仁被草木太和洋溢万福攸同【臣】敬以卜
　　我
　　大清亿万年无疆之休也谨稽首顿首而献颂曰天作髙山曰维长白三江濬源地轴之脊
　　天眷
　　大清此维与宅殷土周原是垦是辟廼疆乃场建邦有
　　奕
　　天命
　　太祖载斾秉钺既扫辉发爰拔哈达乌拉斯灭叶赫斯伐
　　莫我敢遏聿造
　　帝业荡荡辽沈峩峩宫阙
　　允文
　　太宗武烈是承东征北讨莫我敢膺松杏麾戈如日泮氷诒谋宏逺大猷允升京邑相望曰盛曰兴赫矣一统普帱八埏骏徳鸿功
　　三后在天
　　皇帝纉绪昭格有防曰维旧京
　　山陵在焉驾言徂东王道平平
　　乃谒
　　永陵开运葱葱乃谒
　　福陵天柱嶐嶐乃谒
　　昭陵隆业崇崇武库之剑桥山之弓于穆清庙有侐閟宫萧合羶芗清尊大房以格以享绥我思成【叶】工祝致告祀事孔明【叶】
　　天锡
　　皇帝万夀无疆时雨时旸丰年穰穰
　　乃坐明堂以临下土礼仪既备恩泽周溥内自州郡外及蕃部黄童白叟式歌且舞曰
　　皇帝孝光绍
　　列祖
　　至諴感神自
　　天佑之川祗岳灵助我孝思
　　皇帝所居景福维祺自秋徂冬周徧两畿丽日和风春
　　台是跻
　　春台是跻普天胥乐顺徳之孚覃被广博东鲽西鹣南交北漠式化従风入息出作曰孝曰仁福禄攸酢
　　皇帝之孝万邦是式
　　皇帝之仁四海秉徳
　　皇帝之福与天无极咸五登三嘉瑞毕集卜祚绵绵时
　　万时亿
　　圣驾东巡
　　盛京恭谒
　　祖陵大礼庆成颂【有序癸亥】　　　　　　史贻直【臣】闻物本乎天人本乎祖故孝子之事亲也致爱则存致慤则着而圣王之御宇也以义率祖以仁率亲其在庙也有日祭有月祭有时享有嵗祫其祭于陵寝也近者或阅嵗一举逺者或间世一行至于朔望莭序上食之礼则掌之祠官引而近之亲亲之谊也书缺有间矣若天汉唐诸君谒陵上食诸仪载在史编可考而知也前代诸儒泥于章句不能縁情制仪以垂于后或是古非今或穿凿傅防名为聚讼无所取材洪惟我
　　朝钟祥长白源逺流长
　　列祖
　　列宗积徳累仁经营缔造暨乎
　　世祖受
　　天明命遂朝六合抚绥万邦中外一家继继承承于今百年懿休乎史册所书未之有也伏见我
　　皇上临御以来敷政寜人无时不以敬
　　天法
　　祖为心无日不以绍闻衣徳为念善继善述丕显丕承迩
　　者恭谒
　　园陵特修祀事
　　鼎湖弓剑厪僾闻忾见之思
　　原庙衣冠动春露秋霜之慕追惟
　　世徳仰溯
　　先猷用以见
　　累朝创业之艰难
　　列圣贻谋之光大萃万国之欢心以肃雝显相
　　至孝也霈敷天之膏泽以覃及中外
　　至仁也周覧尽桑麻难犬之俗有以知邠岐之勤俭王业所由兴享王及氊裘毳服之伦有以知镐洛之声
　　灵
　　皇威所由被以视夫扬雄之夸羽猎相如之赋上林安
　　足以方斯
　　骏烈嫓此
　　鸿休也哉【臣】承乏铨衡兼司秋部不获躬随
　　卤簿厠奉璋虎拜之列葵藿之爱无由自展不揆菲陋爰拜首稽首而献颂曰
　　癸亥之秋七月初吉
　　皇帝时巡六龙扈跸岂曰豫游
　　大礼是秩巍巍沈辽日华云霱长发其祥有邰家室
　　銮舆未发零雨其蒙
　　属车既驾皎日丽空油油缙云习习祥风塞垣迢递塞
　　草丰茸先天弗违
　　帝眷
　　皇躬
　　于烁
　　列祖肇基俄朶
　　天锡嘉符鹊衔灵果惟
　　天降命敢不负荷北倚长白南控辽左岂不懐安四方徯
　　我
　　洪惟
　　太祖积徳累仁
　　清虽旧邦其命维新
　　躬擐甲胄漠北无尘时维中原既否且屯
　　帝曰念哉吾矜其民
　　太宗嗣服舆图式廓
　　崇政当阳髙山荒作旗列八方云屯万幕其时中原愈削以弱
　　帝曰时哉惟徳胜虐
　　肆我
　　世祖壹着戎衣矢无亡镞
　　天命有归
　　圣祖受之夀考维祺
　　世宗纉绪海防惟熙亦越我
　　皇百禄是宜伊谁之为
　　列祖之贻
　　我
　　皇大孝孝思维则东望
　　鼎湖聿懐
　　祖徳桮棬既陈膋膟既勅春露秋霜岂惟怵惕绳其祖武庶几不忒自朝至昃不遑暇食
　　兴京翼翼阊阖岧嶤乃陈
　　法驾乃集百僚乃设九賔乃奏云韶中外一家莫不来
　　朝倾诚仰化丰毳轻貂歌风比
　　舜就日如
　　尧
　　在昔
　　圣祖三谒
　　园陵我
　　皇法之是遵是承念兹
　　神器业业兢兢京邑相望
　　王业所兴
　　列圣在天灵爽式凭桑麻被亩禾稼盈塍亿万斯年大猷
　　允升
　　中天之盛喜起赓歌际兹景福是曰太和林无伏莽海不扬波在廷献颂云委肩摩【防臣】防
　　眷九列婆娑岂不抽思非才则那
　　彤墀拜手但媿卷阿
　　圣驾东巡
　　盛京恭谒
　　祖陵大礼庆成颂【有序　癸亥】　　　　裘曰脩
　　乾隆纪元之八年
　　上侍
　　皇太后自京师出古北口诣兴都谒我
　　列祖陵寝猗欤盛哉斯诚钜典粤维我
　　皇帝陛下临御海宇凡所施设为万世矩念尊
　　祖敬
　　宗帝者首事夙夜东顾懔乎不敢康兹奉
　　皇太后防诹吉启行肃将祀事遵
　　圣祖遗轨承
　　世宗宪皇帝志也
　　三陵翼然
　　神其攸宅
　　上乃升坛荐馨以次告祭备仪备物弗懈益防灌鬯既毕褒功劝忠旁逮于从龙之佐维时诸外藩王子部落骈集踵至臣民亿万万皆跽瞻
　　圣容同增感慕礼成
　　驾兴霓旌翠麾日华云灿鳞次闗徼之上蜿蜒逦迤驻清跸于东都
　　上益周覧从容景与神防穆然遐思睾乎髙瞩我
　　祖宗经营缔造之迹咸在心目
　　御正殿受朝
　　锡升平之嘉防
　　恩纶载驰中外和防回
　　銮道山海闗旋
　　京师是行也逾秋渉冬风日清朗
　　上召问耆老谘访土俗
　　辇路所经普
