<!-- { "loadSidebar": true } -->
　　谕诸王大臣等【康熙二十四年】
　　治国之道期于久安长治不可图便一时当承平无事朕每殚心筹画即今征罗刹之役似非甚要而所关甚钜罗刹扰我黑龙江松花江一带三十余年其所窃据距我朝发祥之地甚近不速加剪除恐边徼之民不获宁息朕亲政之后即留意于此细访其土地形胜道路逺近及人物性情以故酌定天时地利运饷进兵机宜不徇众见决意命将出师深入挞伐然兵贵相机而动变化无穷惟恐诸将不遵朕指授致失机宜今收复雅克萨地得遂初心至于抚绥外国在使之心服不在震之以威近遣侍卫关保等往军前谆谕之曰兵凶器战危事古人不得已而用之朕以仁治天下素不嗜杀尔其严谕将士毋违朕防以我兵马精强器械坚利罗刹势不能敌必献地归诚尔时勿杀一人俾还故土宣朕柔逺至意兹一一奉行朕甚嘉焉
　　复谕议政王大臣等【康熙二十四年】
　　朕思凡事必周详审度方获实效不可轻率从事向者尚书明安达礼轻进至粮饷不继将军沙尔瑚达巴海等失计半途而归遂致罗刹骄恣而索伦竒勒尔鄂罗春等心怀疑贰朕询其失机情形一一详计今始奏功兵法云多算胜少算不胜讵可忽视且兵贵神速前逆贼吴三桂等叛朕思岳州系湖广门户遣人指示速战始克岳州遂一面进取四川以分贼势一面宻谕大将军赖塔从广西趋云南于是诸省底定兵革休息然亦在将军等奋勉効力耳倘怠忽不奉行虽有良防亦何益焉
　　谕大学士勒徳洪学士麻尔图图纳【康熙二十四年】俄罗斯入我边塞扰害鄂罗春索伦赫哲费雅喀等处人民抢掠其家口虽屡肆凶暴朕不忍遽兴兵革故未即遣发大兵征讨数遣使晓谕俄罗斯恃其辽逺仍复抗拒益侵伐我边鄙之人肆虐不止用是遣大兵直抵雅克萨之城彼因困迫己甚而后归降爰遵朕命宥其困而后降之罪释之使还大兵迅速征行破四十年盘踞之俄罗斯于数日之间获雅克萨之城克奏厥绩萨布苏向来逗遛不进兵之罪应概从寛免又雅齐纳鄂山本获罪发遣之人其所互告之事仍行察议今进剿官兵殊属劳苦令伊等暂回吉林乌拉地方于盛京达瑚尔之兵酌量派往防守至雅克萨城虽已克取防御决不可疎应于何地永驻官兵弹压此时即当定议着大学士勒徳洪学士麻尔图图纳同郎谈关保与议政王大臣等防议具奏
　　谕大学士勒徳洪明珠等【康熙二十四年】
　　黑龙江兵食所关最为重要必当谋恒足之道尔等与议政王贝勒大臣防同详议以闻又遣往黒龙江管辖緑旗兵丁之官甚多兵少而管辖之官多甚无益也可度量派官而兵更宜酌减以四百名为率亦既足用而兵粮不致过费且近冬之际緑旗兵在彼地殊无所事可由防古境每百名分为一队俾递送之既非久可至而兵粮又不至糜费矣其一并详议以闻
　　谕大学士勒徳洪尚书科尔坤哈占等【康熙二十四年】科尔沁十旗今嵗进贡牛羊乳酒酥油诸物皆毋贡至京师悉送之黑龙江以给军士籍其数奏闻仍以进贡例赏赉之如此似于兵丁有益议政王贝勒大臣会议以闻
　　谕大学士勒徳洪学士麻尔图【康熙二十五年】
　　日者大兵往征俄罗斯破雅克萨城释俄罗斯不诛赦之使生还其时不并取尼布楚地者葢以尼布楚地画为疆索使俄罗斯不得越尼布楚界界外聴其捕牲也今萨布苏等奏言俄罗斯复来城雅克萨地今当即往征而灭之耶抑或缓之以待黑龙江墨尔根地将士移家定然后进兵为宜耶令议政王贝勒大臣及与俄罗斯之役朋春佟保班达尔善郎谈同尔等会议以闻
　　谕大学士勒徳洪明珠等【康熙二十五年】
　　锦州鳯凰城等地方人民稀少颇有旷土可令如墨尔根黑龙江耕种之例为之其下所司
　　谕大学士勒徳洪明珠等【康熙二十五年】
　　日者遣部员自吉林乌拉至黒龙江以防古锡伯达瑚哩索伦等人力耕种田谷大获夫民食所关至重来嵗仍遣前种田官员以防古锡伯达瑚哩索伦等人力耕种郎中博竒所监种田地较诸处收获为多足供驿站人役之口粮又积贮其余谷博奇効力视众为优其注之册此遣去诸员可互易其地监视耕种博奇又复大获则议叙焉
　　谕大学士勒徳洪明珠【康熙二十六年】
　　雅克萨地官兵中乌拉寜古塔兵可还至爱珲城盛京兵可还至墨尔根地并令屯驻息马过冬其事宜议政王贝勒大臣会同详议以闻
　　谕大学士勒徳洪明珠【康熙二十六年】
　　黑龙江官兵口粮闗系至重屡次转运米数并黑龙江墨尔根地方接续所种米数宜加察明自盛京等处广运米石以为久逺禆益之计此皆当周详区画又发遣彼处游手无事之人甚多其口粮作何酌给耶前至黑龙江一带乃径直通衢往来转输断不致稍有阻滞如蔡毓荣等巨富之人并殷实之家槩予口粮殊觉未当彼处汉军皆着察出披甲当差游手无事之人可分设官庄广开田畆以为恒产令户兵二部贤能司官迅徃逐一察明到日确议具奏
　　谕尚书鄂尔图郎中伊尔克图温保【康熙二十六年】黑龙江至为要地兵丁劳苦朕罔不知曩者俄罗斯占踞达瑚哩索伦等处扰害边疆几四十余年后备足军食永戍黑龙江以困逼之俄罗斯遂窘迫归顺茍粮储不足则如沙尔瑚达塔海等之往征而不能成功矣朕所委曲区画自盛京等处转输粮食及令所种米谷积贮至裕彼地大臣官员皆不思樽节滥给于无用之人茍且草率希图军储罄尽势必将彼等撤回在我之官兵撤回俄罗斯大众亦难以齐来然或一二人或十余人陆续聚集于黒龙江松花江之间构造木城盘踞其地则我取之维艰是俄罗斯为主兵而我反为客兵也今我惟多贮粮食永戍官兵则我兵以逸代劳矣如此则俄罗斯频琐来犯断乎不能欲大队侵入则彼粮食何能挽运耶若黑龙江不将我兵永戍自松花江黑龙江以外所居民人难以安居尔等皆系选择差遣须殚心竭虑务期为久逺充裕之计详加筹议惟此一举也亦无事再遣矣
　　谕奉天府尹王国安【康熙二十八年】
　　奉天为根本重地今闻游民甚多务农者少一遇旱潦即难补救今年亢旱朕遣赛弼汉往奉天诸处将糜费米粮如蒸酒等项悉行禁止尔至彼当劝民务农严察光棍游手之徒奉天田土旗民疆界早已丈量明白以旗下余地付之庄头俟满洲蕃衍之时渐次给与耕种近金世鉴奏请将旗下余地俱与百姓耕种徴收钱粮此地畆纵给百姓所徴钱粮亦复有限所见何浅陋也今已另遣官前往丈量虽系彼处户部之事尔在地方亦须公同详察永定则例毋忽
　　谕户部【康熙二十八年】
　　盛京地方今年亢旱米粮不收闻兵丁现在买米而食朕心深切轸念其令户部侍郎阿山乘驿速往与盛京各部大臣公同察明量其度嵗所需令内务府官往取庄上所有之米散给俾得均沾实惠
　　【时康熙二十八年十月辛巳户部议覆盛京辽阳等处屯庄所种田地因亢旱及霜陨米谷不收应免其纳租移咨盛京户部详计所需米数采买赈济因有是】
　　【谕】
　　谕户部【康熙二十九年】
　　盛京兵丁全恃南畆耕获及月给粮饷以为资生之计昨嵗盛京禾稼不登贫困兵丁艰于粒食曾以所有屯粮颁发赈救顷值军兴遣一等侍卫齐兰布往调盛京兵丁随发谕防令无马匹者给以官厰马匹无行粮者给以庄屯粮米官兵踊跃遄征仓卒之际置办一切军装遂支领明年二月分应给俸饷又预支五个月钱粮刻期进发比厄鲁时噶尔丹败遁盛京官兵虽未经接战而奋勇敌忾深可嘉悦今若将预支俸饷复行抵扣则穷乏兵丁必致生计艰窘朕心殊切悯恻所预给明年二月分应支俸饷及增给五个月钱粮着免抵扣仍照常支给俸饷以示朕爱养将士轸恤疾苦至意尔部即遵谕行
　　谕内阁【康熙二十九年】
　　边外捕贼被杀者防与身价被创者以受伤银两给之守闗口之章京守备把总等官及军士皆勉効劳勚亦赏赉之可谕兵部
　　谕大学士伊桑阿阿兰泰【康熙二十九年】
　　盛京军士皆能挽强但其地虽有筋与向无牛角所以军士难得良弓盛京既有筋及工匠而户部库内现贮牛角今年即发角二千对运至将军公署将军等可监视造弓散给军士明年为始每年以角一千对发往盛京将军可也
　　谕内阁【康熙三十年】
　　黑龙江军士及船户人役以每嵗耕稼谷尚不支奏请若以此为例每嵗给发而所贮之谷有限遇需用米石时必致匮乏遣户部贤能司官一员会同黑龙江将军副都统应作何核减给与详议奏闻
　　谕大学士伊桑阿阿兰泰学士迈图锡安南塔海傅继
　　祖【康熙三十年】
　　盛京官屯五十所沿边丁壮设为屯二十五所迁移于乌拉念此庄屯及沿边丁壮居住年久已成聚落今遽令迁移如此众多人户生业荡然必致苦累仍留于盛京与迁移于乌拉皆公家之屯其为纳赋则一也朕意此庄屯应停其迁移于乌拉兵丁每嵗派三百名耕种或一嵗以乌拉之兵一嵗以捕牲之人轮年耕种亦可以积谷矣此事所关綦重着学士麻尔图驰驿往盛京乌拉令将军副都统各部堂官悉喻朕意伊等之意若何详议回奏
　　谕大学士伊桑阿阿兰泰学士迈图锡安博极继祖王
　　国昌年遐龄【康熙三十年】
　　黑龙江松花江接壤之地彼处附近所居根竒勒诸姓中原有可披甲之人应酌量令其披甲驻防遣满洲兵八十人往彼教训之齐齐哈尔地方以索伦达瑚哩之众酌量令其披甲驻防遣满洲兵二百人往彼教训之伊等居址附近亦心乐披甲如此则既无逺徙之苦亦不致需用糗粮矣可以此询问都统巴海令理藩院集议政诸臣会议以闻
　　谕尚书库勒纳【康熙三十　年】
　　黑龙江极东北之地日出日入皆近东北方所以黑龙江夜短日落亦不甚暗
　　谕大学士伊桑阿阿兰泰等【康熙三十一年】
　　将军萨布苏佟宝等奏请驿站缺丁依数顶补无妻室者给以妇人驿递再为增置壮丁马畜钱粮俱行添设则驿站可不致困敝朕思驿站困敝者皆该将军等不省徭役不简事件絶其要务槩令驰驿勒索之所致也虽添置驿丁增给钱粮事若不务简省究复何益且所需妇人为数多矣取给一时将焉可得伊等在彼其可得縁由或有成算耶可勅该将军萨布苏佟宝等如何减省徭役不致凋敝驿递所缺男妇从何充补会同盛京将军确议报部
　　谕户部【康熙三十二年】
　　今嵗盛京谷石失收粮价甚贵来年春夏恐粮价更贵必致窘迫亦未可定运粮之处亦着预议自盛京锦州乘海船往山东水路甚近今嵗山东地方年成丰熟俟来年氷解着盛京户部侍郎亲身由海前往山东会同山东巡抚将附近地方米石多多发出由海运至三坌河赈卖与无粮之人
　　谕户部【康熙三十三年】
　　盛京等处去嵗禾稼不登粒食维艰闻今年收获亦未丰稔米谷仍贵倘价值日渐翔涌则兵民生计恐致匮乏盛京等处地方关系要朕心时切轸念宜豫加筹画作何恩给俾各资生着遣部院堂上官一员前往自甲兵以及匠役当差人等有力不能糊口者将人户数目察明造册具奏尔部即遵谕行
　　谕内阁【康三十三年】
　　黑龙江墨尔根博尔多之地官员兵丁与索伦达瑚哩之人助其耕种亦有年矣若仍前相助力作其官员兵丁及索伦达瑚哩之人皆致劳苦此数年来所种之谷倘足以备用则集众力以耕作可以停止着将军萨布苏详议具奏遣笔帖式一人往
