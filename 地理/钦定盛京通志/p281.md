<!-- { "loadSidebar": true } -->
　　命特超妙镂石写形驼象间凛然生气俨然肖古者轩帝纪云师熊罴貔貅教战为飞黄服皁征不譓鼎湖仙去龙髯垂
　　文皇名马定以第太乙况讵渥洼置与
　　帝一心成大功生则効忠死殉义
　　陵前排仗宛如人屹立相向两相亲辉发叶赫今安在此
　　马足愧携贰臣我
　　皇拓疆神独断运筹削定准回乱哈萨克马供吉行斑如缅昔平屯难敬溯
　　天聪崇徳间
　　躬亲百战汗血殷马上得岂马上治
　　取之甚易守之难【恭述　　　太宗垂得燕京复班师　　谕语】姬周吊伐旗挥
　　白伟哉天骥同名色
　　瞻仰松楸绍
　　武功华山之阳大蕃息
　　恭和
　　御制观大凌河养息牧元韵【戊戌】　　　钱汝诚周诗牧马坰野盛三千騋牝风人咏汉求天马遣贰师絶域何曽善者应【汉使至大宛求良马多匿其善者不肻与】贞观七十万最多分坊析监还濒河【唐张万岁为太仆置八坊于岐豳泾宁间分四十八监后复析八监于河西丰旷之地】少陵止云四十万竟
　　与兵制相殊科【唐兵制称自贞观至麟徳四十年间马七十万六千匹而杜甫天育骠骑歌云当时四十万匹马张公叹其材尽下较史志所载已少三十万矣】我
　　朝牧政特超异上都监泽善饲餧即看大凌广牧场敬缅当年
　　开创事房星下烛沈野滨云屯锦错以类陈各随孶乳自驯扰辔勒无借司圉人缣绢空嗤回鹘皁【唐以缣绢数十匹易一马徒受回鹘之欺今则市哈萨克马毎匹约不过三四金较内地马价防数倍为亘古所未有】募耕刍牧何能饱【唐募民耕以供饲马刍秣常不足】载赓
　　乐府试呈材宛驹早见从东道
　　恭和
　　御制渡句骊河元韵【戊戌】　　　　　钱汝诚辽东之东高句骊【后汉书高句骊在辽东之东】大辽之水近在
　　陪京西【句骊河在　盛京城西一百里水经注作大辽水】长虹宛宛不踏泥向之沮洳今庄逵缅
　　昔叠道利行师承平一再筑在兹　　　【太祖初定沈阳命修除叠道自沈阳至广宁一百二十里平坦如砥师旅出入便之叠道外仍多葑泥康熙雍正间继加修筑遂成坦道】
　　六龙展谒秋清时潭澄潦尽仍如斯【甲戌九月　　御制渡句骊河诗有潦尽寒潭碧水澄句】张军其南潜北移典午何事诡谲为
　　贞观之治七徳懿【叶】东征之役安足提
　　恭和
　　御制
　　昭陵石马歌用旧作赵霖画唐太宗六马图歌韵元韵【戊
　　戌】　　　　　　　　　　　　钱汝诚
　　时乗御龙
　　天锡诏特降房星生二妙英风矫矫骏骨张表阙麒麟貌能肖石工斵石胜画师天闲万匹能尔为即今对立风云际屹然相向雄姿垂层霄立仗自次第一心成功此位置东驰高丽为布仁【崇徳元年太宗亲统师征朝鲜克江华岛获其王妃王子国王李倧乞降　　　太宗宥其前罪倧乃于三田渡立碑以纪　　恩徳马】西伐燕京与宣义马中殊遇依
　　天人左之右之奉
　　御亲或五十里或百里　　　【太宗体丰铠重御小白日行百里御大白日行五十里】策功应亚诸勲臣六马图开夸画断片石长安已零乱汗趋空讶说神灵龙起犹闻遭蹇难何如两白在行间霜蹄飞踏流沫殷骁腾百战久无敌聮翩双俊尤为难山长白兮石亦白万古凡马无顔色松山一战放马还【松山之战破明兵十三万我朝万年丕基皆定于此自是而后　　　太宗意不在即取明遵养时晦葢征讨之日较少矣】牧马于今自生
　　息
　　圣驾四谒
　　祖陵礼成恭纪　【盛京篇　有序　癸夘】　彭元瑞皇帝东巡于
　　盛京恭谒
　　三陵葢上仪于是四举矣是举也上以宣
　　列祖之重光下以萃万国之壹志示理大物博明备之典应久道成化防羡之期求之古道实维希矣夫宅镐遹成燕翼涉渭及祀豕匏皇矣八章恢战功豳风七月胪民俗东都之会同苗狩时周之乔岳翕河皆追颂旧京用事巡嵗然而武祭毕陌仅见汲书康朝鄷宫独纪鲁传厥典有间其诗阙如自四始义遥七言代作扬扢介乎古律铺叙宣于长言虽无雅颂诗人能赋之材幸逢典谟古帝未有之
　　盛敢播金石庶附壤衢乃作
　　盛京篇其词曰
　　日月开
　　皇极风云肇
　　丕基
　　缵绪扩
　　骏烈
　　展谒昭鸿仪
　　骏烈鸿仪隆万古作邦作对以笃祜干苞坤络拱
　　陪都
　　祖徳
　　宗功造天府庆基俄朶里祥源闼门潭白山千仞峻黑水万派涵四塔环向共三闗控制兼不劳东涧西瀍卜毋纵龙蟠虎踞谈
　　兴京滋大东京建辽阳甫定沈阳奠羣臣谋国纷一一
　　神祖定都超万万西压明畿掌上螺南带高丽井中波北
　　征防古不旬日畏
　　威怀
　　徳服者多有山可樵木可室宣兽于原渔于河椅桐梓漆卫揆日鲦鲿鰋鳢周作歌神臯隩区物丰殖天道地寳人防和从兹会极归有极亿万斯年规
　　帝室
　　三殿当阳南北向十亭议政左右翼
　　大政殿开宵旰勤
　　崇谟阁逈典章集武有七徳实胜标政聴五声谏木立
　　兴朝之制钜典辉
　　圣人之心俭徳依土堦茅茨淮南美万户千门方朔讥班固练都说夸侈张衡研京语依韦保塞限他邦晋阳祗旧宅金陵飞燕入沛上逐鹿得惟有周家镐与丰文谟武烈事差同毕竟旧侯非敌国未能义取由武功三代而来论都者
　　耿光大烈畴比崇【累代兴王之地若宋之保塞陵寝入于大金固不足言唐之晋阳仅为上府明之金陵非起事之地俄即罹兵汉之丰沛则齐民无寸土且后不为京惟周丰镐为文武攸宅与我　朝差类但以商诸侯征诛得天下非如我与明为敌国终以义取即论　盛京实三代以来陪都所莫并】皇哉
　　定鼎隆赫矣
　　留都建五云隔
　　珠邱四孟飨
　　原殿
　　圣御阅六旬
　　躬诣肃三荐
　　文孙光
　　前猷盛事荅
　　天眷昭阳
　　临初载周着雍举后五年遒爰涓大丙
　　和銮驾
　　申命太常吉日诹陵令泛扫洁礼官誓戒修檀宻闗前
　　县兴桓塞外州巻阿留
　　避暑
　　清跸啓高秋渐入栁条边行临松花水旧社近枌榆帝乡敬桑梓嵗丰赛斐足梁麦儿大钮勘善弧矢拉哈泥草乗屋亟额林庋楣制器始雪中法喇知牛健江上威呼得鱼美松实作塔七寳装蓡形成人五叶起葱葱郁郁何佳哉翘首
　　三陵王气开九捧凝神陪劒佩三升告
　　侑列尊罍水木有源通
　　志气羮墙如慕感
　　栽培二万舆图今式扩十三戎甲
　　昔初来
　　明堂实政颁
　　巡狩大号涣嵗租
　　赐以全庄粮蠲其半冠带袭周盟云天需镐宴辇前嘉
　　颁
　　赉宫帛仗外老民
　　锡官绢圜扉草满拜鸡竿黉舍芹香广鹗荐兵固执挺
　　粮有差官以清尘爵无算班分防古
　　御筵张额捧句骊
　　宸笔绚礼行显祐景祐
　　亲望于辽河浑河徧北海北镇新奉祠功王功臣优遣
　　奠
　　恩谊布而濩
　　谕词周且笃
　　示俭思撷衣
　　申
　　训戒改服鹿角制椅存
　　手泽霞绷观书因旧俗家风长在使士射
　　国语毋忘为官朂
　　君举必书皆大端事豫则立由几先
　　圜坛九奏
　　南郊妥
　　方泽三成夏祭防
　　清宁宫祀
　　神如在徳盛门移
　　庙孔安
　　册玉
　　宝璆尊黼凡战图潢牒贮瑶编出帑逾百万修城凡十八役不闻鼓鼛民咸乐畚锸隳垣刬堞溯
　　功成山高水清久太平地当驰道屹壮观天与胜势环
　　神京高阁成新搆文馆宏
　　前躅东都迈丽则西京轶天禄溯从一水渊源津藏将四
　　库三万六侍臣排帙堆豁山
　　天子披书秉糠烛我
　　皇文教被无涯又成
　　四集万首诗朝鲜使者能赓
　　韵敖汉先生解属辞方看
　　揽辔已
　　篇成考文订古
　　圣人情天云上下澄海句辽水东西枸栁程姜女祠稽杞梁妄夷齐庙辨墨胎精罪功局定熊廷弼门户戒申王化贞战垒可纲
　　褒諡显石坊大夀贰臣惊羣仰
　　圣言大洪惟
　　祖徳宣后所过前所松山接杏山雨中降将出闗外胜兵
　　还风雷旧说龙方战
　　云日今瞻马既闲
　　吟来用志
　　前勲集到此方知
　　王业艰于铄王师萨尔浒
　　天威所及殱刘杜鸟蛇涿鹿俪轩辕虎豹昆阳陋光武高文典册垂无极
　　大字碑版照终古
　　黻冕禹徳逺
　　戎衣周绪鸿三成开满月二白立嘶风高皇劒莫匹昭陵
　　马不同设衣陈器斯为孝
　　创业
　　守成各有道如见
　　经纶栉沐心敬为子孙臣庶
　　告已周广甸
　　巡言旋岩闗路
　　东陵谒
　　孝孙
　　奉先格
　　艺祖
　　前殿
　　大朝防羣臣贺拜舞
　　銮啓方过
　　万寿节
　　跸回正及小春月五千里路鼓车记六十日程邮籖列天顔有喜増晬盎庶政必亲勤
　　批荅
　　古稀天子真无疆维干之健兊以说情深而文明礼备
　　且乐宣臣幸际
　　昌会敬赋
　　盛京篇

　　钦定盛京通志卷一百二十一
　　钦定四库全书
　　钦定盛京通志卷一百二十二
　　国朝艺文【八】
　　诗【三】
　　五言律











　　钦定四库全书
　　钦定盛京通志卷一百二十二
　　国朝艺文【八】
　　诗【三】
　　五言律
　　扈从渡浑河【康熙戊寅】　　　　　髙士竒浩淼看无尽沧波滚滚来浮桥齐渡马大地不生埃势接黄图壮流从碧汉防寻源虽有志终忝汉臣才
　　恭谒
　　福陵【康熙甲申】　　　　　　　　　　　吕履恒太祖龙升处巍巍近斗杓南天千岫拱中夜百灵朝廊庑丹如昨松杉翠不凋仰瞻佳气象常在五云标恭谒
　　昭陵　　　　　　　　　　　　　　　吕履恒文皇克继述海甸悉从风黉序初兴教戈鋋已奏功白山
　　鸣瑞凤辽水卜飞熊
　　王业方新日羣瞻气象中
　　大凌河应
　　制【康熙己丑】　　　　　　　　　　　　夸　岱大凌河上水犹自起悲声曽以三千众求摧百万兵【明洪承畴统十三万兵号百万破于此】指挥钦
　　圣略驾驭尽羣英吾祖擒明将竒勲一箭成
　　牛庄迎
　　驾恭纪【康熙壬戌】　　　　　　　　　　郑　绣
　　敬迓
　　銮舆至朝衣出郭东马蹄如卷浪人耳但闻风水草连天
　　碧旌旗匝地红
　　至尊方校猎鹄立夕阳中
　　野旷千官静尘髙万骑来防龙依日月兕虎疾风雷栁散堤城合灯攅帐殿开欢声腾父老共覩
　　帝车囘
　　圣驾东巡
　　盛京恭谒
　　祖陵大礼庆成诗【有序　乾隆癸亥】　　　钱陈羣
　　钦惟
　　皇上徳配苞符功隆位育建其有极敛五福以锡庶民奉三无私懐百神而柔乔岳迩安逺至既道济而知周礼备乐明复本仁而率义谓我
　　朝发祥辽海正位
　　兴京如太阳之出旸谷厯上舂而照八荒如洪河之导昆冈经九折乃行中国源逺流长谱系在履武生商以上义章志敬墙在郊尧宗喾之先万代所瞻
　　三陵相望一十二州清淑全萃幽营二十八宿精灵适当
　　析木岳祗渎鬼趋
　　原庙以朝宗虎踞龙盘夹
　　桥山而拱防妥陟降之神与天同体衍肇基之庆应地无
　　疆洪惟我
