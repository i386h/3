<!-- { "loadSidebar": true } -->
　　医巫闾屹峙东北为幽州巨镇昔虞帝封十有二山此其一也穹崇磅礴灵瑞所钟实防王气以壮鸿图与岳凟诸神并垂祀典朕省方问俗尝过其境望其佳气郁郁葱葱上揷霄汉下瞰蓬瀛悬瀑飞流乔松盘蔚知其所以保障而凝休者葢有素矣向锡匾额式展褒崇而庙貌未隆无以昭显特勑修造遣専官以恪乃事凡所需给皆颁自内府始于康熈四十五年七月讫于本年十一月不四月而告厥成功焉规制宏备轮奂维新绀宇琳宫照耀山谷于时臣民瞻仰罔不欣悦而府尹臣奏请谓宜光文翰勒诸贞珉朕御极以来勤恤民隐祗奉
　　天庥敬共神明罔敢稍斁维此镇之奕奕为神京之翊辅嘉符凝集灵爽式慿神其永赞雍熈益福祐锡蕃昌于庻类固丕祚于万年用慰朕精防之至意爰树穹碑书重修嵗月以示来兹
　　忠直公伊尔登碑【康熈六年】
　　稽古建业驱防羣力不吝爵赏以待有功故生勤宠殁与表扬干城心腹有传不朽所以励忠葢甚备也尔二等伯内大臣加一级伊尔登赋姿义勇制行忠直蚤涖戎行才猷素着其征北京围锦州等处或越众先入或设伏出竒以少胜众屡败敌兵克副任使优奬肤功歴事累朝公忠允于其没也朕深悼焉特赐谥曰忠直勒诸贞珉光及泉壤国典臣谊庶其昭垂无斁哉多罗勇壮贝勒穆尔哈齐碑【康熈十年】
　　自古帝王承天抚世笃念宗亲故生则赐以荣封殁则彰以令徳典至渥也尔青巴图鲁穆尔哈齐系
　　宣皇帝之子秉性安详居心恺悌已进封为多罗勇壮贝勒奄逝既久丰碑未树朕念切本支复隆表着之恩爰稽成宪勒之贞珉用传不朽庶昭朕敦族之心永为藩屏之懿典云尔
　　刚毅辅国公达尔察碑【康熈十年】
　　自古帝王创业垂统以贻万世凡属宗支皆膺显号以重懿亲也尔达尔察系諡勇壮青巴图鲁穆尔哈齐之子性行纯良才猷敏练已封为刚毅辅国公奄逝既久丰碑未树朕笃念宗亲爰稽成宪勒之贞珉用垂不朽庻昭朕敦睦之懐云尔
　　頴亲王萨哈璘碑【康熈十一年】
　　自古帝王创业垂统必懋建本支以作藩屏故生隆显爵殁丰碑亲亲贤贤典甚重也尔萨哈璘贝勒负姿忠亮中外所推肤功屡建甲胄躬擐努力行间职司邦礼尽心典则益着寅清洵百代所当瞻仰者也拟封多罗郡王忽然长逝
　　太宗文皇帝睠尔勲劳追封为和硕頴亲王以示隆眷于康熈二年特赐防典敕建丰碑朕今追念尔前勲加諡曰毅重勒贞珉用传不朽以示敦睦懿亲之意云尔开国佐运勲臣武勲王扬古利直义公费英东毅公额亦都碑【康熙三十九年】
　　朕惟国家创建丕基开无疆之景运既笃生
　　神圣英武之君以剪除乱逆啓辟疆宇勘定诸邦一统之盛肇于东土其时则有一徳一心之佐殚忠戮力经营四方以翊鸿猷而成大业盖天实挺生异才钟山岳之灵挟风霆之气真诚不贰勇毅无伦名髙百战之勲位超五等之爵垂声竹帛配食
　　庙庭以与国家共承休祉子孙世衍其泽是岂偶然者哉当我
　　列祖之隆兴也一时人材蔚起猛士如云战将如雨以艺勇称以功名显者不可胜数而功冠诸臣为一代元勲则有开国佐运忠勇王扬古利直义公费英东毅公额亦都尤为杰出焉朕尝恭览
　　列祖实録考三臣行事折冲行间则战以胜攻必克平居则矢忠直赞谋画丰功伟绩至今焜燿简编未尝不想英风兴懐往迹昔人创造艰难枕戈擐甲栉风沭雨之劳恒流连徃复不能去于懐也嵗在戊寅朕巡行旧京展祀
　　陵寝追维
　　祖宗功徳隆盛并及当时佐命之臣邱陇所在皆遣官致祭而于三臣之墓特亲至奠醊以示优崇仍复専官祭享葢功在社稷以死勤王古人原有明禋之典朕笃勲庸用申异数并为文勒诸贞石以昭示于无穷焉











　　祭文
　　祭辽太祖文【康熈二十一年】
　　自古帝王受
　　天显命继道统而新治统圣贤代起先后一揆成功盛徳炳如日星朕诞膺
　　眷祐临制万方扫灭凶残廓清区宇告功古后殷礼肇称敬遣専官代将牲帛爰修禋祀之诚用展景行之志仰企明灵尚其鉴享
　　祭长白山文【康熈三十五年】
　　维
　　神天作钟祥地灵啓运肇基王迹诞鸿休朕勤恤民依永期殷阜迩年以来郡县水旱间告年谷歉登蚤夜孜孜深切轸念用是専官秩祀为民祈福冀雨旸之时若庻稼穑之屡丰惟
　　神鉴焉
　　祭告北镇医巫闾山文【康熈四十二年】
　　维
　　神功障辽阳势连渤海灵威丕赫作镇北方朕祗承
　　休命统驭寰区夙夜勤劳殚思上理歴兹四十余载今者适届五旬海宇升平民生乐业见舆情之爱戴沛下土之恩膏特遣専官防申秩祀尚慿灵贶益蕃禧佑我国家共登仁夀
　　神其鉴焉









　　记
　　御制创兴盛京海运记【康熈三十六年】
　　传曰补乏荐饥道也朕孜孜图治冀臻上理一夫不获若纳诸隍是以平时谨财用广委积一遇凶荒则蠲租已责之外开廪发赈设糜平粜靡政弗举惟是东北地势旷莽陆挽维艰辽左暨朔漠诸郡尤属险逺计惟航海转粟事半功倍规画于中者非一日矣癸酉冬盛京谷不登民艰于食乃发山东滨海郡县常平仓米二万石由登州运至三坌河海运之役自兹始明年二月亲幸天津访海道自大沽口达三坌较便三月命部员董厥事截留山东漕米二万石用商船三十连樯出津门海若効顺三昼夜即抵三坌因建仓辽阳开化城诸处储峙之又分舟运至盛京米价顿减饥困以苏朕念盛京根本重地积贮多则民食永足乃于丙子春复截留山东漕米五万石运至三坌河如故其秋谕截留次年漕米六万石遣部臣偕督抚造新船二十加运二万石既又谕増造船十来嵗可运至十二万石犹虑运船少也明年春谕福建将军督抚劝导商船泛海贸易至则给以运直所赍货物止徴正税一时商贾靡不踊跃趋事海舶大集于是截留河南山东漕米共二十万石用天津浙闽船前后转运以达盛京共数十万有竒适乌拉告饥遂以所运粟分输伊屯河士卒数万咸頼生全而是时大兵方进剿逆冦噶尔丹需粮孔亟用以颁给军需不匮其年冬盛京
　　陵寝各属兵民及科尔沁诸属国穷户人等咸以疾苦闻复发盛京存贮米赈之其所济之逺如此因命来嵗仍自大沽故道用天津船运山东河南漕米六万石以备军民之需而商船至是亦弗用矣是役也挽数十万之粟经数千里之遥防樯一集仓庾俱满无逾闗度岭之劳絶车载牛牵之苦波委水输禾囷自转赈陪京而人民胥乐给军需而庚癸不呼内以抚绥藩部外以摧灭强冦皆由肇举海运一法断自朕衷屡试而效故自侯
　　甸以至要荒均受其赐夫举一事而有济于一方者古人尚不敢忘况若兹之费省利大功神惠博使不载其始末垂示简册将良法美意久而渐失后何所考用是援笔而纪其实云












　　诗
　　圣祖仁皇帝东巡古今体诗【康熈二十一年】
　　东巡二首【并序】
　　八年征剿喜见承平想
　　祖宗功徳礼宜躬谒
　　陵庙以告成功爰于二年十五日命驾东巡是日天气晴和微风动斾从者溢路观者夹途顾瞻逺迩莫不欢跃赋诗二首
　　昆池不习战寰宇已销兵鸿业承匪易肤功久乃成威灵昭
　　祖徳展谒慰羣情迢递闗山路宁辞千里行
　　其二
　　顺动因时豫东风引翠旗鸣鸾万骑出执事百僚随日暖草初茁烟轻栁未丝春风无限好应有上
　　陵诗
　　山海闗【并序】
　　连山据海地固金汤明时倚为险要设重镇以守之我朝定鼎燕京垂四十年闗门不闭既非设险还惭恃徳偶赋数言聊以纪事
　　重闗称第一扼险倚雄邉地势长城接天空沧海连戍歌终嵗苦揷羽不时传作镇隆三辅征输困百年笳寒龙塞月甲冷雉楼烟厯数归王极纲维秉化权漫劳严鎻钥空自结山川在徳诚非易临风更慨然
　　防恬所筑长城
　　万里经营到海涯纷纷调发逐浮夸当时用尽生民力天下何曽属尔家
　　姜女祠
　　朝朝海上望夫还留得荒祠半仞山多少征人埋白骨独将大节説红顔
　　晓过宁逺
　　孤城临巨野旧烈忆西征破垒荆榛满村鸡向晓鸣
　　行殿夜览奏章
　　飞递传来奏牍多旌门莫问夜如何银灯毳幙春寒重恐是隂阳尚失和
　　吕翁山是
　　圣祖太宗文皇帝擒洪承畴处
　　旌旗直卷阵云沉濠堑遗踪尚可寻十万健儿皆解甲一时大帅此成擒民情効顺当年事王业艰难
　　圣祖心遂使闗西如破竹至今战气昼隂森
　　松山
　　鸣笳伐鼓速兵机百胜谋成夜合围月黒风髙神鬼泣金戈白马识天威
　　杏山晚眺
　　野日荒荒蔓草平孤村鸡犬寂无声山中猎罢残阳晩时见髙原夜烧明
　　憇小凌河
　　河水流不息昼夜去涓涓昔为争战地今是豫游年驻马孤岑外移舟古岸前残阳下新栁约畧见春妍锦州道上
　　野径临官驿炊烟出杳防地连榆塞紫山列锦屏青城郭知何处旌旄只暂停版图归大业堠火罢林坰
　　驻跸大凌河
　　归骑云屯向晚过升平笳吹动铙謌光摇幕火繁星灿影暗旗风野雾多兵气已消沙右所军声犹壮大凌河丰京老将还能説曾记前途自倒戈
　　途次逢寒食
　　何处来春风淡荡开晴旭不见杏花红才逢桞梢緑
　　十三山
　　迤峯连大道间凭空青削十三山敌楼人散堠台废终日茸茸草色闲
　　过广宁望医巫闾山
　　名山揷霄汉朶朶青芙蓉连亘数十里隠见千百重迢遥不可及黛色堆竒峯窈窕复岝防郁郁多苍松中有桃花洞杳霭常云封万古镇幽州秩祀同岱宗盼望生引领瞻顾停六龙何时一登览荡涤疏心胸
　　渡句骊河
　　野岸春芜发青葱一色齐皇舆连近逺地轴别东西日送霓旌影风催骏马蹄山河绵帯砺回首重低迷
　　过永安桥口占
　　夹路飞尘宿雨消十年曾此驻龙镳春风城阙知非逺几处轻寒变桞条
　　盛京遣使请
　　太皇太后
　　皇太后起居夜书奏防毕偶成
　　云山遥隔万安宫定省心悬午夜中孺慕经时书不尽微诚凭仗与东风
　　三月初六日告祭
　　福陵恭述十韵
　　瑞霭钟灵阙晴烟绕閟宫万山皆拱北百水尽洄东夭矫盘峯秀纡回磴道通俯防环众象遥睇极髙崇松栢丸丸直冈峦靣靣同恢思
　　祖烈建树本神功战术无前畧谟谋启后衷挥蛇曾握剑定鼎有遗弓展礼威仪整申诚爼豆丰车书叨继统藐尔媿微躬
　　初八日告祭
　　昭陵恭述十二韵
　　盛徳兼三代威名定四方文谟真显赫武烈实飞扬包并收羣国虚谦集众长网罗来俊彦缔造辟洪荒卜世周垂厯开基汉启疆灵山佳气逈
　　寝庙瑞云张旷逺临平陆幽深逼上苍汗尝趋石马歌欲奏芝房洱海销兵战炎陬絶叛狂功成昭黙佑告祀肃诚将微念通层构含情望两厢千官遵大典进退尽锵锵
　　盛京旧宫
　　双悬鳯阙隠金铺想见龙飞握瑞符殿列丹霄崇大政宫开紫极接神区君臣际防风云日版籍留存山海图堂构有懐追往事土阶俭朴示规模
　　告祀礼成宴诸臣于旧宫
　　阊阖门开玉座春金支徧揷绮筵新铿锵剑佩千官集曼衍鱼龙百戏陈功定舞干歌靖乱恩留过沛乐同民大风猛士何烦忆仗下班聨绛灌臣
　　三月十一日雪中诣
　　永陵告祭
　　峯峦叠叠水层层王气氤氲防
