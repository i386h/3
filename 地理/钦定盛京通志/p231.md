<!-- { "loadSidebar": true } -->
　　博索府【在鳯凰城东金史地理志博索府路国初置统军司天徳二年置总管府贞元元年与海兰路总管并为尹兼本路兵马都总管此路皆明安戸元史地理志元初以博索府广宁府等作四路至元十七年以博索府属辽阳行省后废博索府为巡检司唐贾耽道里纪登州东北海行入鸭緑江口舟行百余里又小航沂流三十里至泊汋口得渤海之境渡辽水五百里至安东都防府府故防平城也东南至平壤城八百里西南至建安城三百里故平郭县也南至鸭緑江北泊汋城七百里故安平县也明一统志博索府在辽东都司东四百七十里金置总管府元省　按此为自营州陆行之路安平系西安平泊汋口泊汋城当即博索二字之转音也唐贞观二十二年薛万彻伐高丽围泊汋城而还即此据贾躭所纪城在鸭緑江北西南去鸭緑江入海处仅一百三十余里元时所以割高丽之义州来属也汉志称马訾水由西安平入海焉訾即鸭緑江元一统志亦称鸭緑江由博索府东南入海则博索之本于泊汋明矣　又按自辽阳城守东南至鳯凰城守界一百九十里鳯凰城东南至义州界一百二十里为朝鲜界凡三百十里明志称鳯凰城在辽东都司东南三百五十里博索府应在鳯凰城东一百余里　博索原作婆速今译改】
　　来逺州【在鳯凰城及岫岩东南界辽史地理志来逺城本熟女真地统和中伐高丽以燕军骁猛置两指挥建城防戌兵事属东京统军司金史地理志来逺州旧来逺城本辽熟女真地大定二十二年升为军后为州元一统志来逺城本熟女真地辽伐高丽于此建城先是高丽军败值冬雪弥旬不止人马多毙军会鸭緑江余军漂溺辽主隆绪次来逺界有防边猛军数十人遇而刼之逮间所从来开襟示其金制环甲众军惊散辽主至辽城收不在营中者诛之金升来逺军】









　　钦定盛京通志卷一百
　　钦定四库全书
　　钦定盛京通志卷一百一
　　古迹【二】
　　锦州府境内郡县古迹
　　锦县
　　寕逺州
　　广寕县
　　义州








　　钦定四库全书
　　钦定盛京通志卷一百一
　　古迹【二】
　　锦州府境内郡县古迹
　　锦县
　　古锦州【即今州治秦置辽西郡晋永嘉中慕容皝始置西乐郡辽史地理志锦州临海军本汉辽东无虑县地太祖以汉俘建州统州一严州保肃军县二曰永乐安昌金史地理志旧兴中府县三永乐安昌神水元时以锦州兴中义瑞髙利惠川建九州并属大宁路明废以其地设卫今郡城为中左二屯卫地　案金史志云兴中府本唐营州辽覇州彰武军重熈十一年升为府更名县四兴中为府治永徳即辽安徳州化平军兴城辽严州保肃军宜民辽川州长宁军元仍改为州今在锦州境外土黙特界至锦县一百六十里前志误载今特为辨证附识锦州下】
　　开州【在城东北五十里土人称为古开州城　案辽金元三史此地倛无开州名或亦唐时旧址】
　　建州【在锦县西北一百余里辽史地理志建州系静军唐武徳中置昌乐县太祖完葺故垒置川州在灵州之南屡遭水害圣宗迁于唐崇州故城治永覇县金史地理志建州保靖军辽初名武寜后更金因之县一永覇本唐昌黎县地元废军属大宁洛明为邉外地按此系辽之建州若金时建州在今兴京界已详见前卷又按建州故城今亦在土黙特界因其境壌毗连辽时中京道故附识于此】
　　永乐故县【今锦县治辽置为锦州治地理志云本慕容皝西乐县地金因之元省县入州】安昌故县【在锦州西辽志属锦州金因之元省今城西九十里有古安昌县之永和村城基东有一塔塔下有金大定间碑即其故址又县西五十里有古虹螺县考辽金元三史无此名惟唐书唐平髙丽置县百或系其遗址】
　　徒河故县【在锦县西北相传虞舜时已有此城刘恕外纪周王三十三年齐桓公救燕破屠河即徒河也汉置县属辽西郡后汉安帝时改属辽东属国都尉魏晋省入昌黎郡界后慕容氏复置太康十年慕容廆迁于徒河之青山元康四年移居棘城魏书地理志真君八年并徒河属广兴县通典徒河青山在营州郡城东一百九十里明一统志徒河城在广寕中屯卫境内】
　　神水故县【在锦县西北辽史地理志本汉徒河县地开泰二年置神水县属中京大定府金属锦州皇统三年发为镇大定二十九年复陞为县元废旧志城北有溜石山堡金末元将穆呼哩以张致地险兵精欲设竒取之遣兵急攻溜石山堡而使别将屯永徳西十里致驰救溜石永徳军遣骑防其归路穆呼哩驰至神水与致遇永徳军亦致败走锦州遂下　穆呼哩见名宦卷二原作木华黎今译改】
　　永徳故县【在锦县西北辽史地理志统和八年析西覇城东南龙山徒河境置安徳县初属干州更属覇州寻置安徳州化平军于此金废州大定七年改县曰永徳属兴中府元废旧志永徳城西北去神水城五十余里东北去兴中城百里】
　　谨案锦州境内秦汉以来为辽西郡前汉书辽西郡统且虑海阳新安平柳城令支肥如賔从交黎阳乐狐苏徒河文成临渝絫共十四县后汉辽西郡统阳乐海阳令支肥如临渝五城自渤海契丹相继建置郡县洎乎金元互有更易辽史所志沿革多附会穿凿如以顕州为渤海顕徳府辽州为唐辽城之类舛谬不可枚举且考之舆图两汉所置诸县今或有在锦州边外喀喇泌科尔沁土黙特诸部界者或有在直永平热河界者悉当按其方隅详加厘正至前史淆误及名同地异者援引羣书确求征信俾厯代分合之迹了然可指而古今疆域之不同亦因之类见焉
　　寜逺州
　　柳城郡【秦置县属辽西郡汉书地理志辽西郡栁城县西部都尉治十六国春秋慕容皝以桞城之北龙山之南福徳之地也使杨裕筑龙城搆宫庙改桞城为龙城县九年迁都龙城十二年号新宫曰和龙宫魏书地形志营州治和龙城大延二年为镇真君八年并桞城属焉隋书地理志辽西郡旧置营州开皇初置搃管府改龙城县为龙山十八年改为桞城大业初府废置郡旧唐书地理志武徳元年改为营州搃管府七年改为都督万嵗通天二年为契丹李万荣所防神龙元年移府于幽州界开元四年复移还桞城八年又往就渔阳十一年又还桞城旧治天寳元年改为桞城郡乾元元年复为营州领桞城一县室韦靺□并在东北逺者六千里近者二千里西北与奚接界北与契丹接界寰宇记营州南至大海三百四十里北至秦长城二百七十里至契丹界湟水四百里西南至平州七百里辽史地理志中京道兴中府本汉桞城县地唐营州都督府后为奚所防太祖平奚乃完葺桞城号覇州彰武军重熈十年升兴中府治兴中县金因之元至元七年降为兴中府属大寕路　案营州本古孤竹国新唐书地理志营州西北百里曰松陉岭其西奚其东契丹距营州北四百里至湟水营州东百八十里至燕郡城又经汝罗守捉渡辽水至安东都防府五百里府故汉防平城也东南至平壌城八百里西南至都里海口六百里西至建安城三百里故中郭县也南至鸭緑江北泊灼城七百里故安平县也自都防府东北经古盖牟新城又经渤县长岭府千五百里至渤海王城城临辉罕海其西南三千里古肃慎城其北经徳理镇至南黒水靺□千里防此可见唐时营州境壌辽濶锦州仅营州东境耳又按土黙特右翼西有桞城防此似不应以桞城入锦州郡古迹但隋唐时桞城郡所甚广寕逺寔为桞城郡地是不得以故城在外遂缺而不志也】
　　和州【在寕逺州北一百二十里元史地理志初置和州属大寕路至元五年并入利州为永和乡　按利州辽统和十六年置今因之在今邉门口外】
　　瑞州【在寕逺州西南一百三十里唐贞观十年以乌突汗逹干部落置威州于营州境后改瑞州又置来逺县为州治后废辽史本纪太平元年于来逺县地置来州归徳军领隰润二州治来賔县金天徳三年改为宗州明昌六年改县曰宗安泰和六年以避讳谓本唐瑞州地复改瑞州领县曰瑞安海阳海濵元省县入州明洪武二十二年改置广寕前屯卫西至山海闗六十里南至海二十里北至邉二十五里西北至大寕卫三百七十里城周五里有竒门三】
　　【本朝康熈二年并入寕逺州】
　　兴城故县【在寕逺州南辽史地理志本汉海阳县地圣宗置严州保肃军治兴城县属锦州金皇统三年州废以县属兴中府元省全辽志兴城县在寕逺城南四十里海中觉华岛考金史县有桃花岛今州南十五里海中桃花岛上故地犹存　按辽志谓本汉海阳县地今考汉海阳唐时为马城县辽改置望都县在今直永平府界不在此也】
　　海濵故县【在寜逺州西南前屯卫城西本慕容皝所置集寜县地辽史地理志圣宗置隰州平海军又置海濵县为州治金初封辽主天祚为海濵侯皇统三年州废以县属瑞州元省明初置山海闗东逓运所明一统志海濵废县在广寜前屯卫西八十里　按辽志隰州所领为海阳润州所领为海濵金志则谓润州所统者海阳隰州所统者海濵二史志互异防松漠纪闻润州西去平州一百四十里以道里计之当在旧榆闗东今山海闗西全辽志载海阳县在前屯城西一百十里其地亦在山海闗西明一统志亦以海濵县为隰州治当从金志为是】广寕县
　　显州【今广寕县治汉置县属辽东郡为西部都尉治后汉属辽东属国元初二年辽东鲜卑围无虑又阳嘉初鲜卑冦辽东属国耿屯无虑城以拒之晋省唐置巫闾守捉城辽史地理志显州奉先军世宗置以奉显陵显陵者东丹人皇王墓也治奉先县兼领山东县今改山东县曰广寜为广寜府治金史地理志广寜镇宁军天辅七年升为府天防八年改军名镇寕许元宗奉使行程录自锦州八十里至刘家荘自刘家荘一百里至显州辽东行部志广寕本阳罗郡渤海显徳府辽世宗改显州元省县入广寕府明置卫　案金史广寕府本辽显州不言迁置然金志谓所治之广寜县本辽山东县又御塞行程录云自广寕府东行三十里至显州盖今县城即辽山东县金为广寕府及广寕县其显州奉先县当在京县东南又考渤海显徳府在渤海上京之南吉林南境辽史及辽东行部志皆谓显州本显徳府地误又案显州即汉抚虑县地汉书顔师古注云无虑即所谓医巫闾也又案辽置嘉州嘉平军康州统率賔县皆显州故址无考】
　　干州【在广寕县境辽史地理志干州广徳军本汉无虑县地圣宗统和三年以奉景宗干陵置奉陵县为州治领海北一州延昌灵山司农三县金史地理志天防八年废州更县名曰闾阳属广宁府辽东行部志闾阳干州也去广陵五里北盟防编离显州七里别建干州以奉陵寝元初废县立千戸所至元十五年以戸口繁多复立行千戸所后复为闾阳县元一统志干州故城在广寜府西南七里辽统和二年置今基址頽然明初县废置闾阳驿于此明一统志干州在广寜卫西南七里闾阳城在广寜卫西南五十五里旧志闾阳在城西南五十里周围二百五十歩并详城池卷　按辽史干州既以奉陵县为州似不应有二城恐明一统志误】
