<!-- { "loadSidebar": true } -->
　　萨哈连地面【萨哈速国语解见奉天府山川卷旧讹撤哈连今译改　案萨哈连乌拉即黒龙江此误分两地】
　　伊敦河地面【见前各卫下旧讹亦秃浑今译改】
　　果埒亨河地面【旧讹古里罕今译改　案果埒亨屯在宁古塔境内】
　　呼呼巴河地面【国语呼呼巴无开骑袍也旧作忽忽八今译改】
　　舒穆噜河地面【见前各卫下旧讹失木鲁今并译改】
　　巴哩巴河地面【防古语巴哩巴执持也旧讹把尔卜今译改】
　　穆楞河地面【见前各卫下旧讹讹木伦今译改】
　　绥哈河地面【绥哈国语解见吉林山川卷旧讹崔哈今译改　案绥哈河有二一在吉林城西一在吉林城东详见山川巻】
　　纳密河地面【纳宻国语解见吉林山川卷旧讹那门今译改　案纳密河在吉林东北邉外详见山川卷】
　　布尔哈图河地面【见前各卫下旧讹卜忽秃今译改　案布尔哈图河已见前详见山川卷】
　　乌勒惠河地面【乌勒惠国语解见黒龙江山川卷旧讹兀鲁温今译改　案乌勒惠河在呼伦布雨尔西南见山川卷】
　　塞珠伦河地面【见前各卫下旧讹撒只剌今译改】
　　斡齐河地面【旧讹兀察今译改　案斡齐噶在宁古塔境内】
　　毕里穆江地面
　　题尔敏地面【题尔敏索伦语解见黒龙江山川卷旧讹的里木今译改　案题尔敏屯在黒龙江江境内】
　　绥芬地面【绥芬国语解见吉林山川卷旧讹苏芬今译改　案绥芬河在寜古塔东南四百四十里详见山川卷】
　　西林地面【见前各卫下此又讹失令今译改】
　　五里河口【考五里河在吉林城东南七百七十里详见山川卷】
　　拉林口【见前各卫下旧讹那令今译改】
　　和敏口【国语和敏锄头也旧讹火明今译改】
　　库鲁尔河口【旧讹口儿今译改　案呼伦布雨尔境内有库鲁尔山】
　　毕津河口【考毕津河在寜古塔东北详见山川卷】
　　色实河口【国语色宝豆面饽饽也旧讹锁失今译改】
　　固雅温都尔河口【防古语固雅温都尔腿髙也旧讹古因温都鲁今译改】乌登河口【见前各卫所下旧讹干的音今译改】














　　钦定盛京通志巻一百三
　　钦定四库全书
　　钦定盛京通志卷一百四
　　古迹【五】
　　奉天府境内宫殿官署名胜古迹
　　承徳县
　　辽阳州
　　海城县
　　葢平县
　　开原县
　　铁岭县
　　复州
　　宁海县
　　锦州府境内宫殿官署名胜古迹
　　锦县
　　宁远州
　　广宁县
　　义州
　　吉林境内宫殿官署名胜古迹
　　吉林
　　宁古塔
　　黑龙江境内宫殿官署名胜古迹
　　呼伦布雨尔










　　钦定四库全书
　　钦定盛京通志卷一百四
　　古迹【五】
　　奉天府境内宫殿官署名胜诸古迹
　　承徳县
　　安抚髙丽军民总管府【在城内东南隅元史地理志初平辽东髙丽国麟州神骑都领洪福源率西京都防州四十余城来降各立镇守司设官以抚其民后髙丽复叛洪福源引众来归授髙丽军民万戸徙降民散居辽阳沈州初创城郭置司存侨治辽阳故城中统二年改为安抚髙丽军民总管府及髙丽举国内附又以质子淳为安抚髙丽军民总管分领二千余户理沈阳元贞二年并两司为安抚髙丽军民总管府仍治辽阳故城又沈阳等处怯恰千戸所元至治元年置旧址无考】
　　废沈阳中卫署【在奉天府城内明洪武二十年置今废又抚顺千戸所在抚顺城蒲河千戸所在蒲河城并明洪武中置俱废】
　　辽阳州
　　安东都防府【旧唐书地理志总章元年李勣平髙丽初置安东都防府于平壌城上元三年徙辽东郡故城仪鳯二年又徙于新城圣厯元年更名安东都督府神龙元年复都防名开元二年徒于平州天宝二载又徙于辽西故郡城至徳后废　按新唐书志唐髙宗平髙丽置都督府九新城辽城哥勿卫乐舍利居素越喜去旦建安也州四十二县百为置安东都防府以统之州县之名唐史未详所可知者南苏葢牟代邵仓岩磨米积利黎山延津木底安市诸北识利拂湼拜汉十四州而已元明置安抚髙丽军民总管府亦分十四州新城辽城哥勿建安南苏木底葢牟代那仓岩磨米积利黎山延津安市与唐府州大槩相同而以髙丽人领其职则亦非复辽东境内矣】
　　辽东京宫殿【辽史地理志神册四年葺辽东故城天显三年升为南京城名天福髙三丈重楼橹幅三十里八门东曰迎阳东南曰韶阳南曰龙原西南曰显徳西曰大顺西北曰大辽北曰懐逺东北曰安逺宫城在城东隅髙三丈南为三门壮以楼观四隅有角楼相去各二里宫墙北有譲国皇帝御容殿大内建二殿不置宫嫔惟以内省使副判官守之末年废】
　　辽东丹王宫【在城东北隅元一统志东丹王故宫在辽阳路　按本路图册在府之东北有譲国皇帝御容殿有大东丹国新建南京碑铭今无可考】
　　南北市【辽史地理志于都城分南北市中为看楼朝集南市夕集北市街西有金徳寺铁旛竿皆在焉】
　　金宫殿【在辽阳州城北金史地理志皇统四年立东京新宫寝殿曰保寜宴殿曰嘉防前后正门曰天华曰干贞又建案庙有孝宁宫七年建御容殿】
　　华表柱【在辽阳州城内相传丁令威化鹤所集明一统志在都司城内鼓楼东旧有石柱今湮没有道观久废为仓丁令威详见本志仙释按华表仙庄为辽阳八景之一其二曰龙王晚渡相传东门外太子河岸旧有龙王庙夜间常有老翁操舟济人并不取利月中有见其状貌者颇与龙神相似其三曰神灯孤照城内西街昔时人毎夜分见有明灯或一或二现不常其四曰白塔晚晴西门外广祐寺旧有白塔塔间夕辉掩映照人其五曰松柏琴声西门外西防寺旧有古松一株老榦中空内又生柏树一株每遇微风松柏相激其声若琴其六曰灵岭宝山南门外旂纛庙故址有石阜一处相传昔时每遇风起其阜石自能卓立今已无验其七曰首山樵唱城西南十五里首山昔曽有仙人樵采于山夜闻歌声曲终不见其八曰玉洞悬珠城东三十里有骆驼洞石洞中圆石如碗虚悬若珠因名为辽阳八景】
　　辽海亭【在辽阳州城内金髙士谈诗残雪楼台山向背夕阳城郭水东西张解诗晴光摇碧海逺色带沧洲今故址无考】
　　蝎台【在辽阳州城内明一统志在古东京城东北隅金大定中修城役夫毁台取土及半得石函启之中有块石圆滑天成摇撼作声破之二大蝎尾梢相钩见风即死今台址无存】
　　景迁堂【明一统志在都司城内元权辽阳府事洪革建革有志于学慕慈母三迁之教故名山东周正为记】
　　钓鱼台【在辽阳州南三十里相传为渤海游观之处】
　　仙人台【在辽阳州千山香岩寺相传为仙人对奕之所登者俯瞰沧海如在几席之下】唐纪功石【在辽阳州驻跸山新唐书高丽传太宗破髙丽间破阵状勒石纪功】雪庵塔【元僧雪庵殁葬舍利塔在千山香岩寺塔若二石臼相合内注水四时不竭旁一孔可入手探得圆石然不能出也】
　　辽阳等处行中书省【元史地理志至元二十四年立今废又辽阳等处怯恰千户所至治二年置今废址无考】
　　废都司署【明洪武四年置定辽都卫八年改辽东都指挥使司在城内今废定辽中卫明洪武十七年置在城内定辽左卫定辽右卫定辽前卫以上三卫俱明洪武四年置为千戸所十年陞为卫在城内今并废定辽后卫明洪武四年初置卫治于得利嬴城八年改移城内今亦废东宁卫明洪武十九年置辖六千戸所亦在城内今废址无存】
　　废行太仆寺【明洪武十三年建在都司治西南今废】
　　废苑马寺【明永乐五年建在都司治西今废】
　　废自在州署【明永乐七年置初在开原城内后徙都司城内今废】
　　海城县
　　炼丹台【相传仙人白仲理炼神丹之处在城西二十里四台子】
　　洗马涧【相传唐尉迟防洗马于此即城南八里河】
　　搠防泉【相传唐薛仁贵搠防于此泉水涌岀在城西南二十五里】
　　管公屯【相传管宁依公孙度时寓此在城西北五十五里新台子】
　　葢苏屯【唐高丽葢苏文所居故名在城西北三十里耿家庄】
　　邓家台【建置年月未详】
　　辽泽【新唐书髙丽传李勣围辽东城帝次辽泽诏隋将士露骼】
　　废海州卫署【明洪武元年置今废在县城南】
　　葢平县
　　元菟亭【汉王莽置年月无考】
　　废葢州卫署【元延祐五年置葢州等处怯怡千户所明洪武九年废所置葢州卫在城内北隅今并废】
　　开原县
　　黄龙塞【唐书契丹传逃之潢水之南黄龙之北辽史地理志上京北带潢水南控黄龙慕容皝登之南望栁城北齐髙宝宁据以拒隋并其处也唐时置黄龙戌今谓之黄龙冈去城北三十里】
　　花露台【有二一在县南四十里一三十里相传邑中有姻家以华丽相尚各筑一台自矜建置之年无考　案汉时辽东有华丽县所谓花露台疑即华丽县遗址露丽音相似遂致讹误而后人益加附防不详其本耳】
　　废三万卫署【明洪武二十二年置在城内今废明一统志渤海为上京龙泉府金改上京防宁府　按渤海上京在吉林乌拉界内开原在渤海时为扶余府金防宁府在今吉林乌拉之东明时卫治以雅克萨山为界明一统志误】
　　废辽海卫署【在开原县城内故三万卫治东北明洪武二十一年置初治牛家庄二十六年徙治于此】
　　废安乐州署【明永乐七年置在城内今废又开原等处怯恰千户所元至治元年置今并废】
　　铁岭县
　　汉牧师官【鐄岭本襄平县地于此置牧官】
　　唐王营【在帽峯山东南地平如掌相传唐征髙丽安营于此】
　　废铁岭卫署【明初置铁岭卫于今县城东五百里洪武二十六年徙今城内今废又懿路千户所在城南六十里懿路城内明洪武二十九年调铁岭左右二千戸所于懿路城永乐八年调中千戸所于懿路城又范河千戸所在城西南三十里明正统年设中左千戸所今废】复州
　　永宁监【在复州北明永乐五年设辽东苑马寺七年建永寜监城置监于此全辽志明初辽东设监六曰畀平新昌辽河长平安市永宁苑二十四曰甘泉安山河阴古城夹河龙台耀州驼山黄山沙河马鞍石城平川新安广安平山南丰高平长川名山复州龙潭清河深河后俱废维存永宁一监清河深河复州名山四苑】
　　废复州卫署【明洪武十四年置在城内今废】
　　宁海县【即金州】
　　哈斯罕闗【今在宁海县南十八里元至元二十六年分京师应役新附军一千人屯田哈斯罕闗东荒地即指此　哈斯罕明安原作合斯罕猛安今译改并详郡县注】
　　鸿胪井【唐鸿胪卿崔忻所凿在旅顺口黄山之麓刻字于石上】
　　旅顺古井【南近海井中有铁索悬树上不详所始】
　　废金州卫署【明置在城东北隅又中右千戸所明置今俱废】
　　锦州府境内宫殿官署名胜诸古迹
　　锦县【即古孤竹国】
　　令氏亭【旧志称孤竹国有孤竹城令支城令氏亭建置何代无考】
　　和龙宫【在锦州西十六国春秋慕容皝作龙城时有二龙合在一山交首嬉翔皝见之大悦改所筑宫曰和龙宫】
