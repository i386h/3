<!-- { "loadSidebar": true } -->
　　马韩其俗好衣帻下户朝谒皆假衣帻自服印绶衣帻千有余人以璎珠为财寳或以缀衣为餙衣布袍足履革蹻蹋弁辰衣服洁清【三国志】
　　马韩其人性强勇弁韩便歩战兵仗与马韩同【三国志】
　　马韩其民土著种植知蚕桑作绵布弁辰晓蚕桑作缣布嫁娶以礼男女有别行者相逢皆让路法特严峻有瑟其形似筑弹之有音曲【三国志】
　　东沃沮饮食居处衣服有礼节濊人性愿慤少嗜欲有亷耻【三国志】
　　肃慎氏夏则巢居冬则穴处无井灶作瓦鬲受四五升以食无盐铁烧木作灰灌取汁而食之【晋书谨按南北朝史称盐凝于木皮之上又有盐池而金时率賔以东食海盐防寜瑚尔哈等路食肇州盐则肃慎地未尝无盐或所言凝于树上之盐亦须煎炼乃成耳】
　　肃慎氏一名挹娄有石弩皮骨之甲檀弓三尺五寸楛矢长尺有咫【晋书】
　　肃慎以言语为约野处而不相犯【晋书】
　　夫余俗出使乃衣锦罽马韩贵璎珠用以缀衣布袍履革蹻【晋书】
　　马韩性勇善用弓楯矛橹虽有攻战而贵相屈服弁韩其风俗类马韩其兵器亦与之同【晋书】
　　新罗甲兵同于中国选人壮健者悉入军烽戍逻俱有屯管部伍风俗刑政与百济同毎八月十五日设乐令官人射赏以马布【北史】
　　勿吉胜兵数千多骁武黒水部尤劲矢皆石镞人皆善射以射猎为业【北史】
　　百济之秀异者解属文能吏事又知医药蓍与相术阴阳五行法有鼓角箜篌筝竽箎笛之乐【北史】百济书籍有五经子史【旧唐书】
　　渤海靺鞨有文字及书记太和七年遣学生三人请赴上都学问先遣学生三人事业稍成请归本国许之【旧唐书】
　　黒水靺鞨人劲健善步战射猎【新唐书】
　　新罗好祭山神重元毎以其日拜神【唐防要】弁辰与辰韩风俗相似祠祭鬼神有异施灶皆在户西【文献通考】
　　【谨按满洲祭祀各姓征有不同夕祭所奉之神亦间随土俗山川而异至各尽敬以溯本源则一也灶】
　　【为祭杞烹饪所用必在祀神室之中间屋内而开户近东故以为在户西耳】
　　渤海知书契习识古今制度号为东海盛国【又献通考】女真俗勇善射能为鹿鸣以呼羣鹿而射之【文献通考谨按今哨鹿之制以木为哨具又象鹿之首戴之使鹿不疑惟精于猎者能之详见】
　　【御制哨鹿赋】
　　女真部族皆处山林有屋居庐舍门皆于山墙下辟之耕凿与渤海人同无出租税【契丹国志】
　　女真人无定居行以牛负物遇雨则张韦为屋【契丹国志】
　　女真其人朴勇每出战皆被重札精于骑射从古以来无盗贼词讼之事【契丹国志】
　　粟末靺鞨后为渤海传十余世有文字礼乐官府制度【金史】
　　女真人不得学南人装束【金史舆服志】
　　黒水旧俗随水草以居迁徙不常献祖乃耕垦树艺治筑室有栋宇之制旧无书契无约束昭祖稍条教为治部落寖强初诸部各有信牌穆宗用太祖议擅置牌号者寘于法自是号今乃一民聴不疑矣自景祖以来一切治以本部法令金盖盛于此【金史世纪】
　　金因辽俗以重五中元重九日行拜天之礼重五于鞫埸中元于内殿重九于都城外其制刳木为盘如舟状赤为质画云鹤文为架髙五六尺置盘其上荐食物其中聚宗族拜之【金史】
　　金世宗大定十三年三月乙夘上谓宰臣曰朕时常见女真风俗迄今不忘今之燕饮音乐皆习汉风葢以备礼也非朕心所好东宫不知女真风俗第以朕故犹尚存之恐异时一变此风欲一至防寜使子孙得见旧俗四月乙亥上御睿思殿命歌者歌女真词顾谓皇太子及诸王曰朕思先朝所行之事未尝暂忘故时聴此词亦欲令汝辈知之汝辈自幼惟习汉人风俗不知女真纯实之风至于文字语言或不通晓是忘本也汝辈当体朕意至于子孙亦当遵朕教也十六年正月上与宰执论古今兴废事曰女真旧风最为纯直虽不知书然其祭天地敬亲戚尊耆老接賔客信朋友礼意欵曲皆出自然其善与书所载无异汝辈习学之旧风不可忘也二十三年八月绎经所进所译易书论语孟子老子扬子文中子及新唐书上谓宰臣曰朕所以令译五经者正欲女真人知仁义道徳所在耳令颁行之二十五年四月上谓羣臣曰上京风物朕自乐之毎奏还都輙自感怆祖宗旧邦不忍舍去又慰宗室戚属曰大平嵗久汝等皆奢纵往往贫乏朕甚怜之当务俭约无忘祖先艰难【金史】
　　金世宗谓大臣曰国初风俗淳俭居家惟布衣非大防賔客未尝輙烹羊豕二十七年禁女真人不得改称汉姓及学南人衣装有犯者抵罪【金史】金世宗谓宰臣曰防寜乃国家兴旺之地自海陵迁都女真人寖忘旧风非长乆之计甚欲一至会寜使子孙见旧俗庶几效习之二十二年勅西北路招讨司勒明安穆昆官督部人习武偹二十六年又谓右丞相原王曰尔尝读太祖实录乎太祖征玛展袭之至泥淖马不能进太祖舍马而步罕都射中玛展遂擒之创业之难如此可不思乎又谓宰臣曰西南西北两路招讨司地隘明安人戸无处围猎不能娴习骑射委各明安穆昆官依时教练【金史　玛展国语解见吉林山川卷原作麻产罕都解见人物卷原作欢都今并译改】节序则元曰拜曰相庆重五则射栁祭天【大金国志】金俗好衣白自灭辽臣宋渐有文餙至于衣服尚如旧俗贵贱以布之粗细为别富人春夏多以贮丝绵防为衫裳亦间用细布冬以貂防青防狐貉皮或羔皮为裘或作纻丝防绢秋冬亦衣羊皮或獐鹿为衫袴袜皆以皮【大金国志】
　　女真部其居多依山谷聨木为栅或覆以板与桦皮如墙壁亦以木为之冬极寒屋才髙数尺独开东南一扉扉既掩复以草绸缪之穿土为牀煴火其下而寝食起居其上道路无行店行者息于民家主人具饮食而纳之其市无钱以物博昜无工匠屋舍车帐往往自能为之【大金国志】
　　金人旧俗炙股烹防【音蒲肉也】以余肉和菜捣臼中糜烂而进率以为常凡宰羊但食其肉贵人享重客间兼皮以进曰全羊【松漠记闻】
　　金人旧俗多指腹为婚姻既长虽贵贱殊隔亦不可渝壻纳币皆先期拜门戚属偕行以酒馔徃少者十余车多至十倍饮客佳酒则以金银斻贮其次以瓦斻列于前以百数賔退则分饷焉先以乌金银杯酌饮贫者以木酒三行进大软脂小软脂如寒具次进蜜羔人各一盘曰茶食宴罢富者瀹建茗留客啜之妇家无大小坐于炕上壻党罗拜其下谓之男下女礼毕牵马百匹少者十匹陈于前妇翁选子姓之别马者视之好则留不好则退留者不过十二三女家亦视其数而厚薄之一马则报衣一袭壻皆亲迎既成婚留于妇家三年然后以妇归妇氏以奴婢数十戸牛羊数十羣每羣九牝一牡以资遣之【大金国志】
　　渤海俗每嵗时聚防作乐先命善歌舞者数辈前行士女相随更相唱和回旋宛转号曰踏锤所居屋皆就山墙开门【王曽行程録】
　　金景祖始教人烧炭炼鐡刳木为器制造舟车建屋宇【神记】
　　开元路有狗车木马轻防之便木马形如弹弓长四尺濶五寸一左一右系于两足激而行之雪中氷上可及奔马狗车以木为之其制轻简形如船长一丈濶二尺许以数狗拽之二者止可于氷上雪中行之【元一统志】
　　黒龙江一夫力作数口仰食而有余而炊饪浣汲舂硙之事妇女并习勤苦故居人置奴婢价尝十倍于中土奴婢多者为富以其能致富也【龙沙纪畧】索伦人以射猎为生挽弓皆逾十石尝自于树射熊虎洞身曵之而归尤善蹑踪人马有亡失踪之即得越数百里而知踪之离合且能辨其曰次亦异能也【龙沙畧纪】
　　除夕悬弓矢门杙间相传我
　　太祖皇帝曽于除夕克强敌
　　帝业由此以成诸属国艳颂之遂沿为俗【龙沙纪畧】
　　逹呼哩索伦语音与防古稍异间杂汉语当是元代军民府之遗索伦逹呼哩诸部涵沐我
　　朝化泽颇以材武表见【龙沙纪畧】
　　秋尽俄罗斯来互市或百人或六七十人一官统之宿江之西居氊幕植二旗于门衣冠皆织罽为之昜缣布烟草姜椒餹饧诸物【龙沙纪畧】
　　江冰始猎妇女皆勇决善射【龙沙纪畧】














　　钦定盛京通志卷一百五
　　钦定四库全书
　　钦定盛京通志卷一百六
　　物产
　　五谷类
　　衣被类
　　食货类
　　寳藏类
　　蔬菜类
　　草
　　木类
　　花类
　　菓类




　　钦定四库全书
　　钦定盛京通志卷一百六
　　物产
　　【臣】等谨案辽沈古称上腴赤玉美珠传自汉纪扶余之鹿率宾之马湄沱之鲫东海之俊禽以及嘉谷灵草丰貂之属备载前史我
　　列祖龙兴东土王气所钟百物阜昌防读
　　御制土产诸什飞潜动植之灵林麓山海之产益仰见国家培飬之深土风之厚谨志物产第三十六







　　钦定四库全书
　　钦定盛京通志卷一百六
　　物产【一】
　　五谷类
　　谷【后汉书夫余传土宜五谷挹娄传有五谷辰韩传土地肥美宜五谷束沃沮传背山向海宜五谷善田种北史高丽传人税谷五石一统志谷有名西畨者高丽者皆奉天等处产焉西畨谷苗高如蜀黍穂如蒲髙丽谷火红色如鸡冠高丈许实如栟榈子取粒作粥香美旧通志谷米有大小二种最大者曰沙谷粒最尖者名芝蔴谷乾隆四十三年有】
　　【御制盛京土产诗十二首一五谷恭载天章门】
　　【较谷米粒大兼有黄白青赤诸色白即诗经之芑赤即尔雅之藁今统曰】粟【新唐书黑水靺鞨传有粟麦　今按古以米之有稃殻者为粟今以谷之最细而圆者为粟殻曰饭谷米曰小米考周礼九谷六谷之名有无粟则亦粟也今之小米色黄即黄也奉天锦州以此充赋粟秸八旗以上之官】
　　稷【周礼职方氏东北曰幽州其谷宜三种注三种黍稷稻北盟会编同州地宜穄黍明一统志作穄今呼糜子米晚种早熟边地尤宜】
　　黍【稷之粘者为黍今呼大黄米可酿酒米粉充贡】
　　蜀黍【种始自蜀今呼高粮土人率多饭此沤为米粉食品所珍嵗以充贡又蜀入麯烧酒供】
　　【祀私烧者禁黍稭有工部壮丁交官】
　　黏蜀黍【一种殻黄一种殻黑与蜀黍无异但性黏又一种笤箒黍性亦黏穂长可为帚】稻【新唐书渤海传有卢城之稻　按稻即诗之稌有红白二种出辽阳者色防青味尤香美号辽阳青】
　　黏稻【即糯米亦称大米性黏味甘香嵗有常赋内务府亦以供】
　　【祀　按黏稻可酿酒亦可为□团糦糗等食所用颇赡沤为米粉食品尤珍】
　　秫【尔雅谓之众色赤性黏今称小黄米亦有色黑性黏者】
　　小麦【北史勿吉传土多粟麦穄　按小麦即诗之来黑龙江所产色最洁白性复宜入麪可充贡】
　　大麦【即诗之牟奉天锦州大小二麦夏无雾雨则收】
　　荞麦【伏种秋收以黑龙江为良更三四磨者白如雪嵗取充贡爱珲麦麪甘香胜中土所产作
　　饼松美】
　　穬麦【有二种一类小麦而大一类大麦而大黑龙江多种之呼铃铛麦麪亦充贡】稗【宜下湿地术最甘滑出黑龙江者良嵗以充贡】
　　秔稗【多生秔地味甘滑如秔土人以为秔所化亦以黑龙江所产为佳】
　　玉蜀黍【茎叶似蜀黍子藏包中俗呼包儿术内务府沤粉充贡】
