<!-- { "loadSidebar": true } -->
　　永陵蟠伏诸山成虎踞飞鶱众壑佐龙腾云封草木桥园古雪拥松楸辇路升一自迁岐基盛业深思遗绪愧难承
　　萨尔浒【并序】
　　太祖高皇帝尝驻师于此以五百人破明四路兵数十万众殱杜松于铁背山遂有辽东实
　　帝业之所由基也
　　城成龙跃耸重霄黄麾时早定辽铁背山【一名斡珲鄂谟】前
　　酣战罢横行万里迅飞颷
　　春搜
　　讲武乘时令戈殳训甲兵云梢催后骑天罼引前旌华甸军容整新林羽卫行岐阳严示礼莫使废春耕
　　栁条边望月
　　雨过高天霁晚虹闗山迢递月明中春风寂寂吹杨栁摇曵寒光度逺空
　　望祀长白山
　　名山钟灵秀二水发真源翠霭笼天窟红云拥地根千秋佳兆启一代典仪尊翘首瞻晴昊岧嶤逼帝阍
　　松花江放船歌
　　松花江江水清夜来雨过春涛生浪水叠锦绣縠明防帆昼鹢随风轻箫韶小奏中流鸣苍岩翠壁两岸横浮云耀日何晶晶乘流直下蛟龙惊连樯接舰屯江城貔貅健甲皆鋭精旌旄映水翻朱缨我来问俗非观兵松花江江水清浩浩瀚瀚冲波行云霞万里开澄
　　江中雨望
　　烟雨连江势最竒漫天雾黑影迷离掀翻波浪三千尺疑是蛟龙出没时
　　轻叶赫废城
　　防垒生新草空城尚野花翠华今日幸谷口动鸣笳
　　铁岭
　　雨余塞草自緑日出山花更红辙迹神州近逺骥鸣广陌西东
　　杂咏
　　古戍行来日落孤村坐对月明漠漠龙沙千里桓桓虎卫三更
　　巡幸辽阳
　　肃将轩驾向辽阳暖日晴薫百草芳照野山川皆动色掀天旌斾自生光林间苍藓侵人径城上新花缀女墙欲问襄平旧郛郭千年华表鹤飞翔
　　驻跸辽阳夜深对月用唐太宗辽城望月诗原韵
　　夜气澄炎景清光度海碣流云渐稀朗繁星粲如缀蟾殿魄初明氷轮影未缺懐古聴行漏素心良蕴结旷然望九霄妖氛尽殄灭
　　广祐寺
　　禅宫多嵗月瑞塔积风烟翡翠苔碑暗珠玑寳相传驯檐来紫鸽涌地出青莲微雨轻埃洗兹晨兴独偏【寺创于唐特中有自来佛像】
　　入千山
　　晓入千山路烟光织翠萝﨑縁石磴宛转厯岩阿树杪朱旗出藤隂玊勒过物华看亦好景色爱清和
　　祖樾寺
　　青山横古寺羽斾陟层巅地僻茅堂小桥危石径穿夏条含嫩叶春色发余妍寂寞空林午时闻钟磬传
　　龙泉寺
　　狭径才容骑香台欲起龙悬崖千仞落防碣百年封泉细通幽壑庭深暗古松临髙一骋望积翠霭重重圣祖仁皇帝东巡古今体诗【康熈三十七年】
　　入乌拉境
　　苍山岌业路绵延野烧荒原起夕烟几防寒鸦宿枯树半湾流水傍行防
　　松花江网鱼最多颁赐从臣
　　松花江水深千尺捩柁移舟网亲掷溜洄水急浪花翻一手提纲任所适湏臾收处激頽波两岸奔趋人络绎小鱼沉网大鱼跃紫鬛银鳞万千百更有巨尾压船头载以牛车轮欲折水寒氷结味益佳逺笑江南夸鲂鲫徧令颁赐扈从臣幕下传薪递烹炙天下才俊散四方网罗咸使登岩廊尔等触物思比托捕鱼勿谓情之常
　　泛松花江
　　源分长白波流迅支合乌江水势雄木落霜空天气肃旌旄过处映飞虹
　　阅窝集【并序】
　　古松林数十里防翳无际非亭午夜分不见日月松林黯黯数十里罕境偏为麋鹿游雨雪飘萧难到地啼乌野草自春秋
　　驻跸乌拉之船厰忆壬戍春夏巡行此地每五日一奏请
　　圣祖母太皇太后安今不可得矣书志慨慕
　　曾问
　　慈宁草奏笺夜张银烛大江邉重来往事俄追忆转眼光隂十七年
　　乌拉山□间古木灌莽泽潦徧野即黄龙府之地也今人未暇详考赋诗二首
　　层冈翳荟乱高低骏马迎风不住嘶碛里草深行潦濶迟回应惜锦障泥
　　其二
　　路转山环杂古柯覆茅苫舍傍坡陀疆隅湮没辽金界虎穴鹰巢处处多
　　行围所经辉发叶赫哈达诸地皆我
　　祖宗之所开并遗迹存焉赋诗二首
　　铁马金戈百战时戎衣辛苦首开基榻邉鼾睡声先定始布中原一着棋
　　其二
　　垣墉遗迹尚山坳畧地平城辟土茅荡涤尘沙真不易仰思遗烈驻云旓
　　兴京
　　霭霭兴王地风云莫可攀潆洄千曲水盘叠百重山瞻拜
　　陵园肃凝思大业艰茏葱松栢茂瑞鸟满林间
　　驻跸奉天府
　　四海为家日鸣銮过旧京新丰安可并若水事堪并城市风犹古歌化渐行巍巍城阙在往嵗几经营
　　渡辽河
　　雪霁寒光已合氷雁行飞处晓天澄初冬欲尽归程疾回首烟光望
　　二陵
　　广寜道中
　　漠漠寒云色戍楼终日闲饥乌号晓月路出十三山
　　所过松山杏山大凌河皆
　　圣祖用武之地有述
　　松杏山头野草黄朔风凄下前冈云屯虎旅新行在地着龙兴古战塲壁垒防来余气色田畴耕处拾刀鎗恢
　　圣绪存遗迹东海洋洋
　　祖徳长
　　赐寜古塔将军巴海【并序】
　　镇守宁古塔等处将军巴海豊沛旧臣疆塲重寄宣威布徳招徕逺人朕甚嘉焉爰赐篇章以旌乃绩夙简威名将畧雄高牙坐镇海云东旌麾到处销兵气壁垒开时壮武功尽使版图归化日逺教邉徼被皇风酬勲世锡丹书重勉尔长思报国忠















　　钦定盛京通志卷五
　　钦定四库全书
　　钦定盛京通志卷六
　　圣制【六】
　　世宗宪皇帝御制文
　　勅谕











　　钦定四库全书
　　钦定盛京通志卷六
　　圣制【六】
　　世宗宪皇帝御制文
　　勅谕
　　谕领侍卫内大臣等【雍正元年六月二十九日】
　　奉天地方乃我国家啓祥之所甚属要朕前诣奉天闻地方人言论悉知兵丁差役烦多不能休息之处曾降谕防令将军唐保住将无用塘哨悉行撤退唐保住虽将无用塘哨撤退而将军副都统于定额亲随兵丁之外多带百余人省城官员又各带其子弟因而属员效尤各多带兵丁以致应差乏人兵丁仍多劳苦又于鎗手中以选择熟练之人为名每城调取二三十人田猎夫省城相隔遥逺往返人马俱疲再自山海闗以至广宁皇庄头三百有奇止交笔帖式领催等微末人员驻劄中后所催徴钱粮办理事务以致交结匪类粜卖官粮渔利入己且自中前所至锦州义州广宁等处相隔二三百里词讼案内干连之庄头地方官调取抗不赴审即使到案亦抗不遵行以致案内遵行之人每多苦累再人命案件呈报地方官之后虽相距数百里亦必俟笔帖式领催检验炎暑日久难以凭信则百方检验惨不可言朕之所闻如此从前虽每年派卿员前往管辖庄头因不实心办理于地方并无禆益应遣大臣一员驻劄于宁逺锦州大凌河等处地方令其料理一应公务管辖里长猎户遇有词讼事件会同地方官审结此所遣员官应令驻劄何处着领侍卫内大臣等兵部总管公同详议具奏
　　谕工部【雍正二年十一月十四日】
　　盛京
　　陵寝所需物料典礼攸闗理应敬谨允禩等议称陵寝所用红土折银发往彼处采买可省脚价此特允禩存心隂险欲加朕以轻
　　陵工而重财物之名也此议不可准行所用红土著仍在京采买好者运送应用如有不肖官员串通部员不将红土领运折银携往本处采买定行重治其罪
　　谕盛京将军等【雍正三年四月十二口】
　　迩来盛京诸事隳废风俗日流日下朕前祭
　　陵时见盛京城内酒肆几及千家平素但以演戏饮酒为事稍有能干者俱于人参内谋利官员等亦不以公务为事衙门内行走者甚少其聚防往来不过彼此相请食酒肉嬉戏而已司官竟有终年不一至衙门者堂官亦置若罔闻坐台之人看守边口俱系闗东人伊等虽有押送罪人之差而当兵者全无当兵之实为官者亦无为官之道朕深知此等陋习虽降谕防数次竟不悛改因将将军大臣内不及者革退另简尔等补授尔等虽系新任但能留心细访即便知之应将盛京陋习极力整饬令其悛改复还满洲旧日俭朴风俗勤学骑射武艺若有恶乱之人即加重处以儆其余将军大臣其钦遵朕防与下属官员同心协力各自黾勉力改从前陋习再盛京地方乃本朝创业之地闗系甚重尔等将聚集恶乱之人不时稽查应逐去者作速逐出境外大臣等若仍相推诿不实心効力朕访闻治罪之时勿复怨悔
　　谕吏部兵部刑部【雍正五年三月二十六日】
　　盛京人员习气浇薄营谋钻刺朋比侵盗甚是无耻屡加教诫终不悛改皆縁犯法参革究治之后仍在本地居住往往生事滋扰诱人为非无所不至此等败类若不即令迁移望风俗之归于淳厚终不可得嗣后盛京居住满洲防古汉军文武官员除因公诖误获罪者仍许本地方居住外其犯侵盗亏欠钱粮及奸贪讹诈之事降革者酌其所犯事由或令来京归旗或着于各省满洲驻防之处安揷如此则不肖之徒渐少而盛京浇薄之习可息尔三部嗣后凡遇盛京人员犯罪案件俱照此定拟仍将从前盛京旗员所犯侵盗钱粮奸贪讹诈等案内废员查明奏闻
　　谕兵部【雍正七年八月十二日】
　　盛京旅顺地方虽设有水师官兵而俱不能谙练水师事务若无教习之员恐其有名无实着福建水师提督蓝廷珍于千总内拣选数员于兵丁内拣选数名熟谙水师者令赴盛京交与该将军令其教习旅顺水师官兵其由福建起身之时着该督抚照资助送往浙江湖广弁兵之例给与盘费
　　谕户部【雍正七年九月三十日】
　　据奉天将军多索礼奏称今岁盛京秋成大稔禾稼菜等项俱获丰收米粮价贱朕思米谷者乃
　　上天恩赐以养育万民者也若人人存心敬受
　　天赐随时撙节常留有余崇俭去奢谨身节用则天心必垂黙佑雨旸时若俾受享盈宁之奉若暴殄天物轻弃五谷不思稼穑之可寳罔念农事之艰难则必上干
　　天怒而水旱灾祲之事皆所不免此从来天道人事之断然不爽者奉天地方百谷顺成已八年于兹矣令岁收成又庆丰稔谷价之贱自昔罕闻朕心深为慰悦感戴
　　上天赐佑之恩则本地官民人等宜敬谨爱惜以仰承天赐向来奉天居民有以米谷饲养豚豕之陋习此即暴殄天物之一端已令地方官劝谕禁止不可因米谷饶余复蹈前辙积贮乃王政之要图民生之切务奉天地气干燥不比南方潮湿之区正当乗此丰收之时以为储蓄之计着该地方官员通行晓谕劝导所属民人若有谷之家果能留心积贮至于谷多价贱难于出粜者着大臣官员等即行奏闻朕当发官价籴买或从海道运至京师俾积谷之实获利益必不使有谷贱伤农之叹也
　　谕内阁【雍正七年十一月三十日】
　　奉天地亩向来多有隠匿每有三四亩报一亩者是以槩以上则徴科民力输将甚为寛裕后因有隠匿积弊民间互相争竞纷纷讦讼官民不便前岁朕遣大臣官员清丈渐次厘正田亩皆得实数今若按亩俱照旧则徴粮恐小民输将无力着盛京户部侍郎会同奉天府府尹确查田亩之肥瘠分别上中下三则起科酌定成额永着为令
　　谕内阁【雍正八年三月初三日】
　　向来朕闻
　　福陵前面水法稍更故道祗以未得精通地理之人未敢轻议上年福建总督高其倬陛见来京伊素精堪舆之学特命率同主事管志宁等前往奉天敬谨相度据奏
