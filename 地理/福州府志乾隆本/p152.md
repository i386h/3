<!-- { "loadSidebar": true } -->
　　龙　眼　《南方草木状》：“叶似荔枝，微小，凌冬不凋，高二丈许，三、四月生细白花，七月而实成。壳青黄色，形圆如弹丸，核若槵子而不坚，肉白有浆，味甘美。”《晋左思赋》：“旁挺龙目，侧生荔枝，盖称双美。”其实荔枝才过，龙眼即熟，故名荔奴，一名益智，以其味甘，归脾。大者名龙眼，次名人眼，小者名鬼眼。《长乐图经》：“甘香溢齿牙间，嚼多不厌。大可寸许，树经三接者，为顶圆，曰针树，未接者，曰野老。核之初种，经十五年始实，实甚小，俗呼胡椒眼。”《闽小记》：“龙眼枝甚柔脆，熟时赁惯手登采，恐其恣啖，与之约曰：歌勿辍，辍则勿给值，树叶扶疏，人坐绿阴中，高低断续，喁喁弗已，远听之，颇足娱耳。土人，谓之唱龙眼”。
　　橄　榄　《图经》：“似木槵子，树身耸拔，枝皆数丈。子无稜，瓣皆反垂向下，深秋方熟。咀之香口，胜含鸡舌香。小者名丁香橄榄，大者名柴橄榄，小者尤脆美，曰碧玉。《闽书》：“树峻不可梯缘，但刻其根下方寸许，纳盐其中，一夕子皆自落。树枝节上生脂膏，如桃胶，南人采之，和其皮叶煎之，谓如黑饧，谓之橄榄糖。用濯船损，干后，牢于胶漆，着水益坚”。《本草》：“一名谏果，谓其始涩后甘，犹忠言逆耳然。又橄榄木作楫，鱼皆浮出。《琐碎录》：“误落橄榄池中，鱼尽毙。”《药性赋》：“橄榄能消酒。”《游宦纪闻》：“家中尝手植闽中橄榄于小圃，伺其萌茁。再岁而树壮，畏霜覆以屋。又三岁，高二丈。如实，将采其实，剥其皮，以姜涂之，则尽落。初实如绿豆丸，两月渐大，有坠地者，视之木槵子也。皮可洗衣，功不让皂角。核可以为念珠。”
　　柑　《图经》：“木高一二丈，叶与枳无辨，刺出茎间，夏初生白花，六月七月而成实，至冬黄熟可啖。旧说小者为橘为橙；大者为柚。”《尚书厥贡橘柚注》：“小曰橘，大曰柚，皆谓柑也。”《通志》：“有酥柑，有佛酥柑，一名佛头酥，有脂柑，出连江，名连江柑；有黑尾柑，出福清县，以地名。”《游宦纪闻》：“有一种柑曰回青，实大，凌冬不凋。满树垂金，至春复回青，再黄始摘，味不甚佳。花极香，与抹利相颉颃”。《闽部疏》：“柚大而粗，柑橘中最下品也，花亦奇大，三月间开，香气甚郁”。
　　橘　《闽书通志》：“有镜橘，一名镜柑。有连江橘，以地名。有酒橘，有四时橘，有剪橘，有猴橘，有洞庭橘。有匾橘，一名塌橘。有里尾橘，出福清，亦以地名。
　　[HT]橙　类极多：佛头橙、蜜橙、青橙、雏橙、栾橙、香绵橙。
　　桃　有海桃、金桃、银桃、合桃、匾桃、七月桃、十月桃、白蜜桃、矮桃、奈桃。宋陈襄《绯桃》诗：“十月树底折香葩，蔌蔌浮光弄晓霞。只恨无情是风雨，直将红片入西家”。
　　李　有白李、胭脂李、琥珀李、夫人李、真珠李。《闽书》：“福州蒸晒最佳，李子之味酸甘。”
　　梨　《三山志》：“鹅梨，皮薄而浆多，木差短于宣城乳梨，香则胜之。其余，轻消梨、拒霜梨、水梨、赤梨、煤梨之类，其糜者谓之绵梨”。
　　杏　圆者名金杏，熟最早。扁而青黄者，名木杏。外皮中实者，名银杏，即鸭脚也。郡皆有之。
　　梅　有酥梅、桃梅、李梅、杏梅、饭梅、摇梅、形大如鸡子。
　　杨　梅
　　枇　杷
　　枣
　　栗
　　柿　有花柿、卵柿、乌柿、朱柿，古田、永福为多。
　　樱　桃　深红者朱樱，黄晶者蜡樱。
　　檎　似林奈而青小，其味苦。
　　肥皂果　《闽小记》：“种似皂荚，而实若蒸栗，土人谓之肥皂果”。
　　山核桃　木高数丈，叶碎似梧桐，其实坚，即《三辅黄图》所谓“万岁子”。
　　[HT]频　婆　似林檎而大，味尤胜，本出北地，今郡亦有种之。
　　胡　桃　本出羌胡，今亦有之。
　　林　檎　一名来禽，又名花红，有甘、酢二种。
　　石　榴　有黄、赤二色，近亦有白者，实亦甘酢二种，甘者为果，酢者入药。
　　[HT]王坛子　《三山志》、《临海异物志》：“实如弹丸，叶如丹桂，大如枣。越王坛中有此果，不知其名，以其生处遂名“王坛”，王彪之《闽中赋》：“王坛俨栗。”杨郁赋：“果则龙眼、荔枝、王坛、丹橘”。旧记又云：“相传生于王霸坛侧”。
　　菩提果　《三山志》：自西域来，夏实中虚，味香甘而脆，核如枇杷子”。
　　[HT]杨　桃　《临海异物志》：“其色青黄，核如枣，可蜜藏之，有五瓣，或谓五子；一名羊桃，形如碌碡，味甘酸，实出柯干上，非若他果缀枝而生”。《临海果志》：“五梭子，形甚诡异，瓣五出，如碌碡状。味酸，久嚼微甘，闽人谓之羊桃”。
　　酸　枣　味酸不可食，郡人以为糕。
　　金　橘　有二种：形圆者，曰金枣，皮香，肉酸。又有金豆，俗呼羊矢桔，生山林中，蜜煎良佳。《花果录》：“其实小如弹，黄如金，谓之金橘”。《归田录》：“欲久留此果，藏于绿豆中，经时不变，橘性热而豆凉也”。
　　香　椽　大者长尺余，香胜柑。又有形如人手者，名佛手。国朝谢道承《佛手柑》诗：“闽中有珍果，轮囷蒸文囿。托根自祗园，布地黄金就。如佛结心印，跏趺在灵鹫。三禅既罢参，千手所指授。闽山八九月，秋林陨霜桕。暖沙孕奇姿，古磁贮幽秀。诗瓢茶臼间，重帘戒挑透。拂拂胜吹兰，袭袭起清嗅。七碗消歇余，一枕微熏候。气味沁肺腑，吐纳通盥漱。名与鱼魫宜，(素心兰名鱼魫)。品在文官右。(橘，属漳州产)入室闻异香，同心赏其臭。郁为上国珍，位置尊彝后。翻笑荔枝香，驿骑红尘骤(入贡)。”
　　[HT]金　斗　《闽书》：“叶似橄榄而长，实红色，味甘酸”。
　　榛　栗之小者，味甘。
　　椎　科子也。曾师建《闽中记》：“作锥，谓之末锐于锥，此拟其形似而言。旧志作，‘椎’字，从木。按此果是科树所生，江东人呼科树为株树，因呼其子为株子。今呼为椎者，声相近矣。”
　　余　甘　实莹如珠，食之余味始甘，能蠲虫毒，山谷以其先苦后甘，名之曰敢谏子。
　　甘　蔗　《三山志》：“二种，短者似荻节而肥，长者可八九尺，似竹管。宋孝武送蔗百挺与魏太武，今郡人称之为杖。互见糖类”。
　　蕉　《南方异物志》：“葩如菡萏，花紫而倒垂，左右挺弓骈其间，味清甘。”花者为佛指蕉，极香美。为牙蕉，曝干可以寄远。无实而花红者，为红蕉，白者为水蕉。又有美人蕉、铁蕉、见草部。《闽书》：俗名芭蕉。有象牙蕉，树高丈余，子大。佛指蕉，树高五六尺，子差小。一种无花实，苗可缕为布。蕉有三种，最甘好者，为羊角蕉，其一如鸡卵，其一如藕子。
　　莲
　　芡　一名鸡头，一名雁喙实。
　　菱
　　葡　萄　《三山志》：龙须蔓衍，水沃其本，须臾露泫藤杪，故根号木通。花细而黄白，实如马乳。碧者叶差厚，此果之珍者，今州有之。
　　茨　菰　实大如钱而差长。《游宦纪闻》：“三山方言，茨菇曰苏，傍水多植之，虽常在水中，遇晚稻损，苏亦损”。
　　落花生　《樵书》：茎、叶、花俱类豆，色黄，枝上不结实，花落地，即生于泥土中。实亦似豆荚，稍坚硬。炒熟之，作松子之味，可为油，亦奇物也。
　　凫　茨　其味清甘，田种者佳。
　　　　木之属
　　榕　《闽书》，有二种：一种矮而盘桓，其须着地，复生为树；一名赤榕，上耸高大。此树生至福州而止，故福州号为榕城，或曰：“榕海”。谚云：榕不过剑。《三山志》：以其拥肿不中绳墨，名以木庸，或曰：其荫复宽广，宜以榕名。《闽部疏》：榕，贱木也，材不中器，爨不生焰，扶疏旁出，根如流苏下垂，着干即抱负为一，轮囷连拳，作好怪状。其根盘地，崚嶒虬卧恒亩许。多根，故易茂而难拔，不才，故寡伐而长寿，其自处暗与道合者。居民植之，以当堪舆与屏翳，行子赖之，以为憩息之嘉庇，岂所谓无用之用耶。《闽小纪》相传：千年榕，其上生奇南香。宋王逵诗：“清阴随日远，翠影共烟浮。年荫均荣贱，安人异品流。幄帷临大道，冠盖俯高楼，避暑宜无夏，当风别得秋”。程师孟诗：“三楼相望枕城隅，临去重栽木万株。试问国人来往处，不知还忆使君无”。
　　松　《三山志》：“蔡襄知福州日，令诸邑道旁皆植之。”又自大义渡，夹道达于泉漳，人称颂之，诗曰：“夹道松，夹道松，问谁栽之，我蔡公。行人六月不知暑，千古万古摇清风。”树既老，愚民多穴取其松明，以至枯折。尉司虽尝籍记，或令补种，未能禁绝。又元祐中，道士颜象环自东门植松抵铁塔，康山之巅。”陈傅赠诗云：“初与田畴一样平，一千年后插天青。行人息荫凉风下，应记栽松道士名”。
　　柏
　　桧
　　杉　谢在杭：“闽人作室多用杉木，器用必用榆木，棺木郭必用楠木，亦多用杉木。”
　　　　木屠　《闽书》：“亦曰杜松，叶如侧柏。”
　　相思木　《闽大记》：“堪作器用。子冬实，如红豆。”《闽书》：“似广花梨木。昔宋大夫韩凭妻甚美，宋康王夺之，凭自杀，妻乃阴腐其衣，与登台，自投台下。左右揽其衣，衣不胜手，遗书于带，曰：‘愿以尸与韩合葬’。王怒，埋之二冢相对，经宿，冢上各生一文梓，根交枝连，有鸟如鸳鸯，栖于树，朝夕悲鸣，人呼梓树为相思木。”
　　　　木党　不高大，有刺，子似茱萸而香，味辛如椒，杀腥物。
　　椒　木　有刺，子朵生而热，味辛。蜀都名蜀椒，西戎名胡椒，本土者名土椒。
　　樟　《三山志》：大叶似柟而尖长，弥辛烈者佳。为大舟，多用之，禽鸟含种所生者，曰鸟樟。
　　金　荆　木坚，有文彩。
　　黄　杨
　　蘗　木　枝可剉以染黄，生山石间，《本草》谓之小蘗。
　　　　木　木患　《本草》：“名无患子，叶如橄榄而小，实可以浣衣，子可贯为数珠，佛经云：贯木木患子一百八个是也。俗呼墨圆子”。
　　[HT]朴　叶如加条，差小，其皮粗，故名。
　　　　木并　《尔雅》：“梅木并”。《陆疏广要》：“梅木并似豫章，古称[HT6，7”SS]楩木并、豫章”。
　　楮　《闽书》：“即壳树也。闽所产者不结实，其皮可捣为纸，亦可治为衣。陆玑云：树皮斑者为楮，白者为壳”。
　　楝　高丈余，密如槐而长，三四月开花，红紫色，实如弹丸，熟则黄，即金铃子也。
　　椿　叶似橄榄，芽香可啖，木易长而有寿，其干端直。
　　梓　似桐而叶小，花紫。
