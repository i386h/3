<!-- { "loadSidebar": true } -->
　　在鹫峰山麓。万历《府志》：唐嗣圣间建。宋为县，元为州，洪武四年，仍改为县。成化三年，知县余泰建正厅、幕厅。二十一年，知县庞王从建仪门，后堂及库房、廨舍诸所。《县志》：谯楼，唐时建，宋再被火。景祐三年，知县王庚重建。明嘉靖间，为倭毁，改为仪门。隆庆元年，复旧仪门，新建鼓楼于前，扁曰“玉华楼”。狱在中门左。《县志》：国朝康熙四十三年，知县潘树柟移于右。”嘉靖三十七年，毁于倭。四十四年，知县叶梦熊修建。《县志》：国朝康熙三十七年知县钟芝豫、乾隆十一年知县饶安鼎重修。”
　　丞　厅　旧在县治内右，宋时建。明嘉靖间改建于左，国朝雍正九年，移驻海坛之平潭。
　　典史司　在县治内左。
　　江口巡检司　原设壁头山，雍正十二年，改驻江阴里。
　　　　附旧迹
　　志喜堂　宋令章伯奋建。
　　琴清堂　
　　双桂堂　俱宋令范处义建。
　　三思斋　宋令曹绩建。
　　蜀香亭　宋时建。
　　　　废　署附
　　闽、侯官二县
　　宋提举行司　《三山志》：“崇宁三年，诏诸路置提举学事。四年始建司州南街东，旧都作院地。”
　　西外宗正司　《三山志》：“绍兴三年，诏西外宗正置司，福州知宗正司事，廨舍始寓太平寺，属官二员，即其东庆城寺居之，主管敦宗院，今寺西南，宗学教授，今寺东北。”
　　州作帅府　《三山志》：“建炎三年始置机宜抚干为属，以监务厅为机宜廨舍，今旌隐坊北是也。见《治平图》，地名铺前。绍兴五年，增置通判，以为通判厅。十九年，通判移威武军之东。机宜旧占僧寺，抚干员多，所居不一，后省各一员。今置机宜于南禅寺，抚干于神光寺。”
　　作　院　《三山志》：“嘉祐八年，元给事绛建安定门内之北。元祐初，建试院，其所移南街东。崇宁中，以其地置提举学事司，乃迁今开元寺南。绍兴初，寺为启运宫奉迎所，于是别置铁作院清远门内之东，谨火禁也。”
　　使　院　《三山志》：“大厅前过西园路公使库之南，嘉祐八年元给事绛建。其门出府西廊，立使院额。熙宁后，以不严密，移额北向。大观、隆兴间，尝迁签厅于院中厅，复辟府西廊门，既而，以不便，仍旧。今为吏舍。”
　　通判厅　《三山志》：“州旧通判一员，厅于威武军门内之西，绍兴五年增一员，始居旌隐坊北。十九年，通判叶仁以日趋都厅不便，因于威武军之东，故知录司户厅舍改为廨舍。淳熙五年复置，添差厘务通判寓转运行司之东偏。”
　　职官厅　《三山志》：“庆历旧记：本官幕府三，其廨并府东廊。治平间，移察推厅今定安门内之北。府东廊独为节推，签判厅，察推之东，节推厅，察推之北。”
　　曹官厅　《三山志》：“庆历旧记：府院在威武军门外东偏，六曹官舍附之。两司理院在虎节门外左右观。《治平图》：“威武军门外之东，先府院，次司法，次司户厅。熙宁初，府院门出威武军门之内。政和间，罢府院，更两司理院为左右狱，而府院南为知录廨舍如故。建炎初，移司法厅府东廊，寻以府院北为抚干廨舍。绍兴十九年，合知录司户所居，为增置通判厅。于是知录移寓大中寺，迁易不定。后抚干省员，乃得今所。司户先僦民居，后治威武军门外西偏故如归馆，惟两司理院即其旧，无改作。”
　　巡检厅　《三山志》：“旧在城，以都监监押兼。天禧中，尝令南台监仓兼管四城门外巡检之事，故巡检厅在监仓之西，今闽县尉厅是也。后移置辜岭。”
　　巡辖马铺厅　《三山志》：“旧在南台横山之西。天圣九年，移白田渡。景祐二年，移水口，寻仍旧。”
　　明东察院　在布政司东。初创军器局于此，其后局徙于府治西。景泰三年，重葺为使馆，后遂为清军察院。
　　西察院　在三山驿后。正德《府志》：“即巡盐察院”。万历间，废为使客公馆。
　　兵备道　在冶山南，嘉靖四年建。
　　巡海道　在钟山右。
　　屯盐道　在芝山西，正德三年建。
　　分巡福宁道　在屯田道后，正德四年建。
　　旧清军道布按分司　在冶山东。
　　分巡武平道　在巡抚署西。国朝康熙十九年火，今为民居。
　　推官厅　在府治内西偏，国朝康熙六年裁。
　　海防督捕馆　在乌石山东北，旧系市舶提举司。万历间改为公馆，后改杉洋通判署。
　　织染局　在府治西南怀德坊内，洪武八年设。
　　宝源局　在芝山寺左，万历五年增建。
　　税课司　在安泰桥西，洪武七年建。
　　闽安镇税课局　在江右里，洪武三年建。
　　江南河泊所　在嘉崇里，洪武十六年建。
　　洪塘税课局　在城西二都，洪武三年建。
　　阳崎税课局　在府城西南九都，洪武元年设。
　　市舶提举司　在布政司西南，侯官县之西，都指挥佥事王胜故宅。旧置司于泉州，后番舶入贡，多抵福州河口。成化五年，巡抚都御史张瑄奏请移建于此，内有吏目厅。
　　三山递运所　明洪武间建，在三山驿东南。洪塘递运所，在城西。
　　福建都指挥使司　在布政司东，即宋试院地，元为福州路总管府。洪武元年，改为福州卫，八年，更为福建都指挥使司。
　　旧怀安县治　在府治北子城坊内。初治芋原江北，洪武十一年，县丞张希闵请移入城。十二年知县事薛武建，万历八年废，并入侯官。
　　进贡厂　在郡城东南河口。明初创建。凡番国贡献方物，皆贮于此，然后上进。有交盘厅及库房、二门、外门。正德壬申，督市舶太监尚春又建控海楼于交盘厅之左，楼之前为尚公桥，桥之前为怀远坊。又一厂在府城内东南。
　　古田县
　　明布政分司　在县北。
　　按察分司　在县西。
　　府　馆　在布政分司旁。
　　巡检司　在杉阳镇。
　　递运所　在黄田驿旁。
　　盐运分司　在永通桥，中有三层阁，西管榷行庐临于江浒。国朝雍正元年裁。
　　捕盗馆　在县东杉洋。
　　谷口巡检司　在县治南一都。宋设水口巡检司，元迁谷口，明正统元年裁。
　　杉洋巡检司　在县治东三十六都，宋、元间设，明嘉靖十年裁。
　　递运所　俱在沧峡。
　　闽清县
　　府　馆　在县治南。
　　长乐县
　　察院行台　在县治西。
　　布政分司　在县东。
　　按察分司　在县治西。
　　府　馆　在察院之西。
　　石梁焦山巡检司　在十五都，明洪武间移建。
　　小祉巡检司　在二十都，明崇祯间移建于大祉。
　　松下巡检司　在二十都，旧置福清县海口，明洪武间移建。
　　税课司　在县治内。
　　税课局　在县治西。
　　河泊所　在十五都。
　　连江县
　　察院公馆
　　布政分司　在县治南。
　　按察分司　在县治西北龙津坊。
　　府　馆　在县治前。
　　税课司　在通济桥西，旧在县治前，明洪武十八年，圯于水，移建今所。
　　蛤沙河泊所　在二十七都，明洪武十六年建。
　　罗源县
　　布政分司　在旬宣坊。
　　按察分司　在县治左。
　　府　馆　在城隍庙东。
　　河泊所　在县治南沈尉桥北。
　　南湾巡检司　在招贤里，旧在帘山，后迁于此。
　　永福县
　　府　馆　在县治南。
　　福清县
　　察院公馆　在报功祠左。
　　布政分局　在县治东。
　　按察分司　在县治西。
　　府　馆　在县治西隅。
　　锦屏巡检司　在县东南平里，旧为牛头巡检司。
　　泽朗巡检司　在县东化北里。
　　南门税课司　在龙首桥北。
　　海口税课司　在方民里。
　　迳上税课司　在灵得里。
　　壁头巡检司　在江阴里，明洪武十二年建。
　　海口盐课司　在方民里。
　　牛田盐课司　在时和里。
　　河泊所　在海口镇。
　　

卷之二十
　公署三
　　

　　镇守福州等处将军府
　　在府城东门大街，旧织染局地。明为提督市舶府，后为巡按御史署。国初为总督署，康熙十九年改为将军府，乾隆九年将军新柱重修。
　　　　左翼副都统署
　　在东门大街。
　　　　右翼副都统署
　　在通津门北，雍正七年建。
　　　　督标中营副将署
　　在贡院西。
　　　　左营参将署
　　在西门大街西峰里。
　　　　右营参将署
　　在庆城寺东。
　　　　督标水师营参将署
　　在南门外。
　　　　抚标左营参将署
　　在南营。
　　　　右营游击署
　　在水部门外。
　　　　福州城守营副将署
　　在通津门北。
　　　　闽安镇副将署　左营游击署　右营游击署
　　俱在闽安镇城内。
　　　　海坛总兵署　左营游击署　右营游击署
　　俱在福清县平潭。
　　　　长福营参将署
　　在福清县城内。
　　　　连江营游击署
　　在连江县城内。
　　　　罗源营游击署
　　在罗源县城笃行坊。
　　　　教　场
　　一在府东门外东岳岭东，一在府南门外九仙山南，一在府北门外湖边。
　　　　驿　铺附
　　府城内
　　三山驿，在府治西南。《闽都记》：“宋时，城中驿五，后尽废。元至正间，以宋赵资政府为在城驿。元贞二年，平章高兴移于宋提刑司团结军营故基，为东驿。又有西驿。[HT6SS]明正统间，改为福宁道署。明洪武间，建三山驿于元东驿。隆庆间，作二公馆于驿之东。万历《府志》，属府不属县。国朝因之。《福建通志》：“旧设驿丞，康熙三十八年裁归闽县管理，其驿夫工食系侯官县拨给，额设赡夫一百二十名，走递公文等夫十四名，兜夫十五名。”附宋驿《三山志》：“使星馆在海晏门内，旧为驿，绍兴中，火，后复为馆。迎仙馆在南禅寺东，景祐中范亢造，后为转运行衙。崇轺驿在南门内旧置，唐翁承赞册闽王，馆于登庸门内，即此。元丰中，改为公廨。如归馆在威武军门外，自迎仙馆废，始造此，后为醋库，又改司户厅。皇华馆在还珠门外旧春风楼地，淳熙十四年，安抚贾选创。”
　　驿铺四至路
　　南路由闽县至福清，抵兴化府莆田县界。
　　西路由侯官至古田，抵延平府南平县界。
　　北路由侯官至连江、罗源，抵福宁府宁德县界。
　　东路抵海，驿铺俱无。
　　南　路
　　府前总铺明初置，至大田驿七十里。
　　横山铺国朝雍正年建公馆。《三山志》：“唐有临津馆。宋天圣五年，章频作馆，榜曰‘合沙亭’，后江东西始有洲。元祐间，洲中断为二，林积又即馆之东南，盖有水间轩，五里至旧江南铺。”明万历间，移阳崎，渡由此分，详见下。
　　白湖铺
　　三角铺
