<!-- { "loadSidebar": true } -->
　　峡北铺《三山志》：“方北铺至方南，隔江折二十里。往时驿路出方山渡，江面氵弥漫，无风，准二十里，有风，七十里。沿两沙洲，随潮而进，二时乃济。既有倾覆之患，又有侯次之劳，风潮弗律，侯或一二日。甫登南岸，即涉方山岭。又有佛岭、白蒲岭、热隔岭，乃达太平驿。宣和六年，俞提刑向以西峡水面五里，私商往来之地，命本邑治道，由玉泉院、峬尾、鼓山入新路，经弥陀山山西，方院真隐峡，江北岸亭，渡枕峰，白鹿寺，逾岭抵福清界，行者便之。寻自枕峰前良步角，良山院，通麻溪桥、濑溪桥，过常思，通旧路，遂不登白鹿，履道尤坦。于是，以方北铺移西峡路石铺桥头，方南铺移于枕峰院前，大田铺移于大田驿下，接常思铺。今于城门村渡以避峡流之迅，且约数里也。”万历《府志》：“原路自北而来者，由横山、江南、白湖、龙卧、方北，凡五铺，至峡江渡江。由圆屯、枕峰、方南、梁山，凡四铺至大田驿。万历四十年，改设官路，避峡江之险，从仓前桥折入侯官白鹭铺，由阳崎渡江，达闽县蒙山，萧家道诸铺，至大田驿，始会旧路。于是江南十八铺俱废。又万历四十一年，以阳崎路不便往来，复自南台起二十里至吴山，建一公馆，于鸡母屿置一浮桥，又由鸡母屿渡江，抵萧家道登岸，又建一公馆。其阳崎铺舍仍存兼行，岐路之中，又有岐焉。”互见《津梁》。
　　峡南铺宋宣和六年，旧方山驿移此。
　　　　木庶岐铺
　　梁山铺以上俱属闽县。
　　闽县大田驿，在西集里。又三里至大义坊口，有公馆。宋有临津驿。驿不在路旁。今路旁筑有青龙寨。南至福清宏路驿六十里。《福建通志》：“额设赡夫六十名，走递公文等夫六名，兜夫十五名。乌龙江边腰站，今归大田驿，额设兜夫十五名，留设芋原报船六只，水手三十六名。
　　尤□铺有公馆。
　　开递铺俱属闽县。
　　常思铺
　　磨石铺
　　太平铺宋有驿。《三山志》：“福清县西四十里，绍圣元年，转运提刑司状，以方山至迎仙只一百二十七里，辄作三程，乞减罢太平驿，移渔溪驿于石塍马铺盖造，寻留渔溪驿为憩息亭馆。”
　　高车铺
　　宏路铺以上俱属福清。
　　福清县宏路驿，在县西善福里。宋时建于太平铺之左。元至元十六年徙建，名宏路驿，路东分一里抵县，至蒜岭驿六十里。《福建通志》：“额设赡夫六十名，走递公文等夫六名，兜夫十五名”。
　　金印铺
　　玻璃铺
　　渔溪铺宋有驿。
　　苏溪铺
　　蒜岭铺以上俱属福清。
　　福清县蒜岭驿，在县南光贤里，宋时建于渔街市。元至元十六年徙建，名蒜岭站。明洪武十二年，改蒜岭驿，南至莆田县界三里，下至莆阳驿六十里。”《福建通志》：“额设赡夫六十名，走递公文等夫六名，兜夫十五名。”
　　西　路
　　城西铺上至白沙驿七十里，《三山志》：“宋有迎仙馆，旧迎仙门内北，有送客亭。淳熙元年，史丞相浩始置馆于门外之南。又东门铺，宋初置，旧本州及南路递角，并从西门至剑建，及官员以驿料经水口嵩溪驿支给，久以为便。崇宁元年，因本州申请，以古田不当驿路，及西门一去水口，中间有号倒羊猪猔岭，和尚盂一带路，不通轿乘，及小目、安仁两溪，置渡子三人，古田置渡子三人，岁支雇钱七十八贯，以为费多，乃废西门路，遂从北门铺雪峰路以去，不由南剑，直抵建州。又从古田县西南次，从谷口出南剑。五年，复以北门路支费不赀，仍旧行西门、葛崎、陈湖等至芋洋十一铺，通接营顶。”
　　梅亭铺
　　土沤铺
　　游崎铺
　　葛崎铺宋有驿。《三山志》：“怀安县旧有芋原村，置驿，去州六十里，后移此。”以上俱侯官。
　　侯官县芋原驿。《福建通志》：“上至白沙驿六十里，原设驿丞。康熙三十八年裁，归侯官县兼管，额设赡夫一百名，走递公文等夫十二名，留设水口报船四只，水手二十四名。”
　　铁领铺
　　陈湖铺有大目渡。
　　叶洋铺以上俱侯官。
　　侯官县白沙驿，上至水口驿一百二十里。《福建通志》：“额设赡夫一百名，走递公文等夫八名。”
　　丰田铺
　　马坑铺
　　大濑铺未有驿。《三山志》：“距城九十里，临江，下水口，值风暂憩于此。”
　　松岭铺
　　汤池铺内有安仁渡。
　　小箬铺宋有驿。《三山志》：“小箬驿，闽清县东北五里，祥符间置。”
　　嵩滩铺。以上俱属侯官。
　　古田县水口驿，在一都，上至黄田驿五十里。《福建通志》：“额设赡夫一百名，走递公文等夫八名，兜夫十五名。”
　　朱坑铺俗名，朱兴，一名‘溪口’。
　　秀岭铺
　　峨阳铺新设，旧有豫阳铺，裁。
　　谷口铺以上俱属古田。
　　古田县黄田驿，在二都，上至嵢峡司四十里。《福建通志》：“额设赡夫一百名，走递公文等夫八名，兜夫十五名。”
　　竹园铺在黄田驿后，有公馆。《三山志》：“宋有使华亭。宣和六年，创为星轺憩息之地。”
　　云顶铺宋名“营顶”，元改‘云顶’，接南平县界。俱属古田。
　　北　路
　　来宜铺
　　北岭铺《闽都记》：“岭多建亭，以憩行者。”
　　宦溪铺
　　板桥铺
　　任溪铺《三山志》谚云：“汤岭兜，北岭头。志险也。以上俱属侯官。”
　　陈山铺俗呼“汤里”，宋有驿。《三山志》：“有温泉馆，旧名汤泉驿，淳熙重作，改今名。”
　　潘渡铺
　　罗仑铺
　　陀岭铺《闽都记》：“旧有陀岭庵，今废，俗呼台市”
　　俞家铺
　　赤崎铺
　　丹阳铺
　　东禅铺
　　东湖铺
　　贤义上铺以上俱属连江。
　　应德铺
　　鳌峰铺
　　护国铺
　　王沙铺新设。
　　叠石铺新设，接宁德县界。以上俱属罗源。
　　闽县驿一，铺十有一，俱详南路。《福建通志》：“额给各驿夫船银一千四十九两四分。”
　　侯官县驿二，详西路，铺二十。详西路者十五，北路者五。旧有横路、白鹭二铺，俱裁。《福建通志》：“额给各驿夫船银二千九百三十一两三钱六分，廪粮银一百二十两。”
　　古田县驿二，详西路，铺十有二，详西路者六。自县达闽清铺六：曰县总铺，曰曹洋，曰茶亭，曰崎岭，曰汤寿。有温泉路左。曰常濑。抵水口驿上里许。[HT]《福建通志》：“额给驿夫银一千八百十两四钱。”
　　屏南县驿无，铺八：曰县总铺，曰龟溪，曰长坋，曰梨坪，曰漈洋，曰梅花地，曰官州，曰寻洋坝，达于古田。
　　闽清县驿无，铺四：曰梅溪，曰瓮口，又新设县前、牛头二铺。旧有眠石铺，裁。《福建通志》：“额给廪粮银四百八十两。”
　　长乐县驿无，铺六。县总铺在县西，达福清者曰周桥，在县西；达焦山巡司者曰沙迳，在县东；达梅花所者，曰沙岭，曰梅江，在县北；达小祉巡司者，曰巴头，在县南。
　　连江县驿无，铺十有五。曰总铺，在县西；达侯官者二，达罗源者七，俱详北路。达定海所者四：曰朱翁，曰周溪，曰陀市，曰岩角。旧有材桥、松坞、官岭、砺澚、埕角五铺，俱裁。《福建通志》：“额给廪粮银八百两。”
　　罗源县驿无，铺六：总铺在县西，达连江铺二，达宁德铺三，俱详北路。旧有福源、新丰二铺，俱裁。
　　永福县驿无，铺五：总铺在县南，达福清界者四：曰汰口，曰葛岭，曰峡山，曰创岭。
　　福清县驿二，详南路，铺二十：总铺在县南，达闽县界者五，达兴化界者五，俱详南路。达万安所者五：曰牛田，曰三山，曰桃林，曰后坑，曰城西，达长乐界者一，曰薛田，达镇东卫者一，曰南门，又新设锦屏、溪桐二铺。旧有达永福者，曰浯溪，达万安所者店头，，二铺俱裁。《福建通志》：“额给驿夫银一千一百九十两四钱。”

卷之二十一
　第宅园亭一
　　

　　宋曾巩序道山云：“麓多杰木，而匠多良能。人以屋室巨丽相矜，虽下贫必丰其居。”由斯论之，第宅园亭尚矣。然而有盛有衰，其盛也以世之治，衰则反是，觇领郡之兴废，而全闽可知也。是故高栋云连，名园绣错，太平有象，匪侈于观。其或大老退闲，名贤觞咏，四方侨迹之蘧庐，侠客、骚人、遗民、艺士之幽栖而肥遁。揖三山以为屏，引螺江以为沼，绿榕、朱槿、鸣鸟、钩辀，斯其林无伏莽，海不氛侵，固久已矣，岂可轶哉。志第宅园亭。
　　　　闽　县
　　梁
　　虞公庵　在东山，虞常侍寄隐处。寄，会稽人，避侯景乱，入闽，遁迹东山，屡谏陈宝应，宝应怒，遣人焚其舍，寄安卧不动，纵火者为灭其炬，闽人重之，名“虞公庵”。[HT6SS]宋曾巩《过虞公庵》诗：“虞寄庵前藓径通，满山台榭出青红。难逢堆案文书少，偶见凭栏笑语同。梅粉巧含溪上雪，柳黄微破日边风。从今总拟频行乐，日伴尊前白发翁。”明徐[HT6，7”SS]火勃诗：“一片空山草树疏，欲寻遗址但荒墟。野翁不识前朝事，犹说当年旧隐居。”
　　唐
　　邵校书楚苌宅　在开化里。
　　青　岩　在邵崎，楚苌读书处。唐陈诩《过青岩》诗：“爱酒时称癖，高情自不凡。向人方白眼，违俗有青岩。云际开三径，烟中挂一帆。相期同岁晚，闲兴与松杉。”
　　[HT]方山隐处　隐者黄子野所居。互见《山川》。《晋安逸志》：“黄子野，年十三随父贾于杭州，以子野守舍。适王伾微时，覆舟于罗刹江，子野见之大呼，曰：‘能救得者予百金。’于是渔者救伾，子野即予以舍中装直百金。其父归，大异之。子野曰：‘身得其名，乃令父丧赢，非孝也。’遂去为人仆，主人闻其救伾事，义其为人，阴倍其偿。乃为小贾，久之，既致蓄藏，以其半为亲甘毳费，以其半散之贫交。乃折节读书，治《左氏春秋》，无何，有劝之仕者，子野因自悔见知于人，遂变姓名，耕于方山。其后王伾为散骑常侍，使人访之，得于阳岐江上，有一男子扁舟披簑，独卧雪中，扣舷歌曰：‘早潮初上海门开，漠漠同云雪作堆。一百六峰都掩尽，不知何处有僧来。’又歌曰：‘几日江头醉不醒，满天风雪卧沧溟。定知酒伴无寻处，门外松涛独坐听。’使者竟呼之，曰：‘仲无恙乎!’子野唯唯，于是遂达伾之命，随子野至山中，家徒四壁，几上独《周易》一卷，子野佯喜，设脱粟之食，与之约，曰：‘明日雪霁，会于传舍’，而子野已遁去矣。”
