<!-- { "loadSidebar": true } -->
　　拱北桥在三都官路之北。
　　后溪桥在三都。宋熙宁六年，邑人高从建。
　　牌头桥在四都，道通福清县。明弘治间，知县王涣重建。
　　龙首桥在四都。闽县、长乐分界在北。
　　铺下桥旧志作：“邱舍桥，在四都。宋淳熙二年，邑人邱[HT6，7”SS]钅从建。明嘉靖间，知县刘士逵重修。
　　坑田桥在四都坑田渡头。明嘉靖年间，为倭所毁，邑人林世章重建。
　　忘饥桥在四都。宋游知鉴建。
　　拱　桥在五都。宋延祐间，邑人林景建。
　　郭　桥在六都。里人郭氏所建，故名。
　　猎溪桥跨二里。宋元祐三年建。亭覆之。一名辣溪。
　　行相桥在六都。明正德间，知县梁辅为尚书林廷选建，故名。
　　合溪桥在六都。明天启间，马思裕重建。
　　灵源桥在七都。宋元祐间，僧德一建，构亭其上。
　　仙　桥在七都。宋淳祐二年建。
　　中　桥
　　渡　桥
　　溪上桥亦僧德一所建。上有亭。以上三桥，俱在八都。
　　桃坑桥在九都。宋嘉泰三年，邑人陈德祁建。又名取青桥。
　　蓝盘桥在十都。
　　三圳桥
　　过水桥
　　登龙桥并在十都。
　　山南桥
　　山北桥
　　圳头桥并在十一都。
　　新宁桥在十二都。明弘治间重建。
　　获溪桥在十三都。僧志宁建。今名卢头桥。
　　象　桥在十三都光严寺后。明正德三年，知县梁[HT6，7”SS]□重建。又名梁公桥。
　　游溪桥在十三都。宋宝元二年，邑人黄仕频建。今名宝溪桥。
　　杜　桥在十四都。
　　震龙桥在十四都。唐林慎思未仕时所建。
　　石梁锦桥在十五都。宋淳熙十二年，里人陈惟大、张涣章建石桥，十有五间。又于桥之西，筑海为地三亩，以固桥道。
　　闸头桥在十五都平岭下。
　　龙津桥在十七都，宋至和间，邑人陈嘉谋建。
　　祉溪桥在二十都。元至正间，行省林文野建。
　　资福桥在二十一都。宋宣和三年建。
　　塔头桥在二十一都。宋元祐三年，邑人陈讷建。
　　化龙桥在二十一都坝头。旧志作‘化鳞桥’。
　　三间桥在二十一都。宋庆历五年，邑人陈智光建。
　　云龙桥在方安里。宋嘉泰三年，邑人刘震叔建。
　　七间桥在大宏里。宋绍兴二十年，邑人李迪建。
　　西沟桥
　　单桥
　　沙合桥俱在二十三都。初名胜莆桥，明嘉靖间改今名。
　　蒲盛桥在二十三都。明崇祯十二年，知县夏允彝、邑人陈达功倡建。
　　渡
　　马　渡在县西马江太平港。
　　新　渡在县南中港。
　　庵头渡旧名河南渡，在县西潘公桥。以上三渡，皆系吴航渡。其税三渡均匀。
　　洋门渡在二都东北五里。
　　陈坑渡在二都阳尾下，又名阳夏渡。
　　坑田渡在四都，即古之白缠渡也。
　　文石渡在大宏里。
　　横江渡在方城里，筹港口。即古之都官渡也。
　　洪塘渡在县西河南，明嘉靖九年设。
　　馆头渡在县西马江柿浦口。
　　永福渡在县西，庵头渡。
　　过江渡在县西临江馆前。按《三山志》：初，临水、洋门、阳夏、白田四渡，皆贫民私舟渡人，舟师非其人，操纵不调，以致漂溺者往往有之。宋嘉祐初，长乐始设三渡于临水，设官船以渡之，募善水者为舟师，渡者输钱均给与之。绍兴九年，日收河淮河港溪渡钱，岁终较额，嗣是官渡悉废，私舟复行。明正德末，邑人竞渡利，讼官，遂定重税。久之，逋税人诉于巡按陈公，下知县吴遵议，悉蠲旧逋。嘉靖三十四年，更定诸渡舟课粮，大小冲僻有差，课额稍轻，诸渡之逋负者鲜矣。明陈时范《蠲渡税记略》：“闽海山四塞，舟楫不通外省，惟潮汐昼夜来往于省会之间。有课无税，以其仅渡人也。正德末，邻渡竞利，鸣于官，官曰：‘是无税也。’遂为定额，且逋税人收系禁狱。至嘉靖二十九年，巡院少岳陈公莅闽，诸人哀诉得怜，移文至邑。吴令尹躬诣诸渡口，问水滨父老，诘所以得税之故，返而搜诸旧牒，以白巡公，得所请，乃召诸逋税者悉出之，尽蠲其逋。诸人流涕哽咽，曰：‘生我世世者，公也。愿伐石请记休德。’”
　　　　连江县
　　桥
　　美政桥在县治前。宋元祐八年建。上有亭，后圯。明初，知县王德钦重建。成化十二年，知县章武易名宣化。嘉靖十八年，复为风圯。知县袁鉴重建，易名正观。今亭又废。
　　城隍桥在美政桥左。
　　登云桥在城隍桥东，元至正四年毁，明正德间重建，亭榭翼然，道可四达。
　　青云桥在儒学后。崇祯间建。
　　仓　桥在长街凤鸣坊。
　　鼓楼巷桥在长街之旁。
　　分司桥在塘边西街。
　　贵　桥在西街侧。
　　金璧桥在贵桥北。有亭，今废。
　　魁龙桥在化龙街。宋绍兴二十七年建。旧有亭，今圯，石柱尚存，历科饯送举子地也。
　　福星桥在万石街口。旧有亭，今废。
　　石　桥在化龙街南。
　　东升桥在大东门外。
　　小东门桥明万历间，县丞孙继谟建。今沙壅石移，此桥已废。
　　小　桥
　　北埙桥二桥皆跨河上，久为沙壅。国朝雍正十三年，知县戚弢言浚河，因故址而新之。
　　塘头桥一名浦下桥，下有斗门，以蓄泄东湖之水。
　　乌石桥在乌石山北。
　　岱云桥下亦有斗门，财溪之水潴焉。
　　西门桥在幕浦堡前。
　　浦口桥在浦口。国朝乾隆五年，滕于岱等募修。
　　化龙桥在二十九都。宋淳祐间，陈政募修。
　　通仙桥在安海岭西。宋嘉定十六年，僧净英募修。
　　金沙桥在二十七都蛤沙。宋太平兴国二年，乡人李景元建。元季，水激崩坏。明洪武十年，乡人黄祥甫重修。
　　塘边桥在集政上里，一名大桥。
　　通济桥在南门外。一名江南桥，跨鳌江，叠石为梁，为出入要道。宋政和四年，僧真觉募建，七载乃成，计十八梁，长五十丈六尺。其后百年，溪涨梁坏。知县陈用捐五千缗修之。淳祐九年，知县游义肃相中流湍急，改在中四门，酾水为三道，后屡圯。以木代石。国朝乾隆六年，知县于沛倡修。宋郑应大记：“连江一水，由三源合流归潆于邑，且界地之南要，邑人往来，艰于舟楫，非桥莫能底其平也。故先僧创址于大业之中。本朝政和间，龙象真觉克宅乃事，其利民也博矣。时西濠未堙，石埭俱存，无奔湍回啮浮梗冲激之危。石梁砥立乎地维，江流直通于东海，迩来百有余年。民多贩木，压损桥址，洪水漂涨，原埭既渝，西濠亦壅。上无以分其流，下无以疏其势，而桥梁将坠者宜也。邑侯游公大惧前功或弛，引咎存躬，遂捐俸薪，择工治之。乃拆中四梁，广为三梁，俾江流顺达，永奠千古。始事于春，而冬讫功。邑民乐之，思刻石垂示不朽，来徵予言。予观公之为民，非独辟桥一事。凡德于民者，有素也。自学校兴，而民于学校德之。自赋役平，而民于赋役德之。至修九井，增水利，田野辟，盗贼息，平籴义仓，皆得其法，有德于民，而民颂声讙然，安敢以辟桥之役为病已，而不趋其事哉？则夫桥成，为公之甘棠可知，后之欲全此桥者，继以疏壕修埭，而公之甘棠茂矣。”
　　吴舍桥距通济桥里许，一名牛狮桥。
　　苏湾桥在岭下。国朝康熙间，邑人陈焕若建。
　　坝头桥
　　东边桥俱在新安里。
　　高梁桥距县二里。一名赤砂桥。
　　新亭桥在安庆里，距县三里。下有斗门。
　　迎恩桥在县西门。
　　兴庆桥在西门外青墙顶。
　　万寿桥在凤汀阪上。国朝雍正五年，知县刘良璧募建。
　　塘后桥在县西十五里。
　　安利桥在光临里。一名潘渡。宋绍兴十四年，知县阮珪建。未几，为水冲坏。乾道三年，知县赵子阖更新之，名以惠政。寻复坏。宝庆三年，中流涌出断石，文曰：“安利”，帅守王居安等改建，易名。元至正间圯。明嘉靖间重建，复圯。崇祯间，知县沈士奇、郡人曹学佺[HT6SS]募建，四年桥成，为屋百间，今复圯。宋林扌为诗：“温麻之邑山水区，溪流来自西北隅。上流擘地山萦纡，下入大海天模糊。循溪村落葺茅茨，中有古渡横石途。北走王县傍三吴，渡头行客无时无。飞涛澎湃鼋鼍呼，舟人射利开金壶。居人病涉行者吁，安得水面浮亭衢？道人张颠佛之徒，布金长者争来输。阮侯于此宏规模，一笑佐以公家储。万树倒身委泥涂，万石垒址铁不如。功成役罢大字书，美翰者谁张与苏。”明曹学佺诗：“为山成一篑，离水若千寻。世态原浮寄，行人仍古今。微躯无倦意，贤宰有同心。因忆桥成事，全资物力深。”
　　枫坪桥距县三十里。国朝乾隆三年，知县戚弢言倡修。
　　陈溪桥距县三十五里。元至正间，僧兴祖募建。明正统间重建，今圯，故址尚在洲中。
　　朱步桥在清河里。
　　陀口桥
　　陀尾桥二桥俱在美肇山。一名枫臭桥。
　　周溪桥在陀岭前。国朝雍正五年，知县袁本濂修。
　　四定桥在仁贤里朱坑村。今湮没。
　　山坪桥在仁贤里。
　　朱公桥在归仁里白岩。宋嘉祐三年，知县朱定建。明隆庆间重修。国朝康熙初桥圯，邑人林坦募修。宋鲁国曾《朱公桥记》：“县西四十里，有白岩溪。西距古田，达于建州。北际罗源长溪，抵于温州，凡官吏邮传，行商通货，罔不由此以济。先是编木为梁，属五里之民，逮时修治。每暴雨溪涨，力不能任，则漂坏，岁常三四，民以数劳为憾。朱公视事二年，悯民之惫，而图厥利，谕寺僧、邑里，有好义输费佣工，同心协力。乃度基而通于山，即山而取其石。虽风雨溽暑，躬董役事，民感其勤，乐趋无懈。桥作于四月甲申，讫于十月丁未。袤二十一丈，广一丈六尺，高三丈八尺，列为七门。由是往来无病涉之艰，数劳有永逸之乐。公勤民之心，其至矣乎。今之为令者，簿书不责，谓之不急。欲利之兴，惟谤之恤，欲事之行，惟咎之逭。公忘已私，兴民之利，故其政之行也，宿敝革、灾害除、赋役均、田野辟。兹桥之成，尤恤民之大者，财虽靡不以为费，力虽竭不以为劳。推而践之，利民之惠安有遗哉。邑僧绍真，德琼及耆老林丛等二十余人录其事，索予文以志。因以朱公名之。”明嘉靖初，桥旁多树木阴翳，数有暴客御人，参政蔡潮伐木捕盗，行旅无患，民为立碑。明傅汝舟诗：“远溪苦路迂，秋月色载晡。突然见石桥，桥边多老鸟。奔湍响吓人，咫尺高莫呼。下有冤死鬼，白骨不肯枯。阴风忽相掠，悄令心胆孤。旋见守关者，三五来荷殳。问之设何时，云自蔡大夫。万木斩伐尽，群盗从此驱。眼前纪功碑，欲读字已无。宁能俟百世，始为荆漫污。三叹谓徒旅，仆时须尔扶。”
