<!-- { "loadSidebar": true } -->
福州府志(清 乾隆) 徐景熹

目录


图　说


《福州府志》序


《福州府志》序


《福州府志》序


《福州府志》序


修志凡例


修志姓氏


卷之一

　　星　野


卷之二

　　建置沿革


卷之三

　　疆域形势附


卷之四

　　城　池街坊附


卷之五

　　山川一


卷之六

　　山川二


卷之七

　　水　利


卷之八

　　乡　都


卷之九

　　津　梁


卷之十上

　　田　赋


卷之十中

　　宋、元、明田赋附


卷之十下

　　田　赋仓储、恤政、盐法、关税附


卷之十一

　　学　校


卷之十二

　　军　制


卷之十三

　　海　防


卷之十四

　　坛庙一


卷之十五

　　坛庙二


卷之十六上

　　寺观一


卷之十六下

　　寺观二


卷之十七

　　古　迹


卷之十八

　　公署一


卷之十九

　　公署二


卷之二十

　　公署三


卷之二十一

　　第宅园亭一


卷之二十二

　　第宅园亭二


卷之二十三

　　冢　墓


卷之二十四

　　风　俗


卷之二十五

　　物产一


卷之二十六

　　物产二


卷之二十七

　　封　爵


卷之二十八

　　职官一


卷之二十九

　　职官二


卷之三十

　　职官三


卷之三十一

　　职官四


卷之三十二

　　职官五


卷之三十三

　　职官六


卷之三十四

　　职官七


卷之三十五

　　职官八


卷之三十六

　　选　举


卷之三十七

　　选举二


卷之三十八

　　选举三


卷之三十九

　　选举四


卷之四十

　　选举五


卷之四十一

　　选举六


卷之四十二

　　选举七


卷之四十三

　　选举八


卷之四十四

　　选举九


卷之四十五

　　选举十


卷之四十六

　　名宦一


卷之四十七

　　名宦二


卷之四十八

　　名宦三


卷之四十九

　　人物一列传闽县


卷之五十

　　人物二列传侯官


卷之五十一

　　人物三列传古田


卷之五十二

　　人物四列传闽清


卷之五十三

　　人物五列传长乐


卷之五十四

　　人物六列传连江


卷之五十五

　　人物七列传罗源


卷之五十六

　　人物八列传永福


卷之五十七

　　人物九列传福清


卷之五十八

　　人物十道学


卷之五十九

　　人物十一儒林


卷之六十

　　人物十二文苑


卷之六十一

　　人物十三忠义


卷之六十二

　　人物十四孝义


卷之六十三

　　人物十五隐逸
　　人物十六艺术


卷之六十四

　　流　寓


卷之六十五

　　列女一


卷之六十六

　　列女二


卷之六十七

　　列女三


卷之六十八

　　列女四


卷之六十九

　　列女五


卷之七十

　　列女六


卷之七十一

　　释　老


卷之七十二

　　艺　文


卷之七十三

　　碑　碣


卷之七十四

　　祥　异


卷之七十五

　　外纪一


卷之七十六

　　外纪二
　　附录旧序


图　说
　　

　　《周礼·职方》掌天下之图，闽居第二。是图昉于周，秦分闽中郡。萧何收秦图籍，具知天下厄塞，郡图由秦入汉矣。故汉淮南王云：闽越以地图察其山川要塞也。稽古典册，左图右史。志犹史也，图可绲乎？图郡城，志内也；图八邑，志外也。图学宫，以兴秩节、钟鼓管絃之化也；图府廨，敷政临民，退食自公之所也。此其荦荦大者举之，若某地某景，其图无所关，略之，志诸图。

 
 
《福州府志》序
　　

　　旊陶以为器，弗精其模，不可得而市也；轮轸以为舆，弗纳于轨，不可得而驱也；守相以为民师帅，不慎持其抠钅月，不可得而整齐也。贤守易直，子谅以宅心，而制度损益，复综梜载籍，圭臬前贤，因以笔之于书，昭法程而垂典则，斯则所谓有纲纪文章者矣。夫图志之作，自古重之。《周礼》大司徒掌土地之图，以辨物生，施政教，而职方氏按图辨地，周知财用谷畜数，要使同贯利，推之乡遂县鄙，简兵教稼于是乎详，兴事扰甿于是乎集。然则外史所掌四方之志，盖厝注之权舆，弛张之钤键，虽大小、繁简各殊，要皆长吏才力精神所为彷徨而周浃者也。如徒以名邦胜迹采摭英华，有裨掌故，其视纪载为已浅矣。福建于周为七闽，地处闽中，自无诸建国，风气至唐而开，至宋明而盛，海滨邹鲁之称有自来矣。圣天子仁泽涵濡，声灵旁鬯，闽地数千里，名城大都拱护东南，而省会则节使军府驻辕之地，所以控制上下游者也。余恭膺简命，总制浙闽，次第规划之余，因得考所属政绩，顾恒谓治省郡与外郡殊，治福州与他省郡又殊。何者？分省划疆，势取居中镇外，而福州层峦巨浸，在在皆边地要冲，所属介山海之间，民无盖藏，仰给上游，溪峒丛深易动以肆，阛阓间利而巧，文而不惭。故为守者抚驭教养，恒什倍其心力以求济。而又一城之中，戎行商贩之所参错，盐筴军储之所屯贮，朝贡船舶之所往来，征调转输之所总汇，章程不立，则奸宄益滋，令甲不彰，则观听易惑。此太守徐君勤勤于郡志之修辑，殆亦枢钥在心，而恭求所以整齐之法者欤？我国家列圣相承，幅员广袤，开辟未有。迩年恭遇《大清一统志》告成，出自内府，赉及群工。《周书·王会》之篇，唐人职贡之图，不足方其盛矣。顾郡志亦有不可废者，盖纪载典章，朝廷职要，郡国职详，邦域既分，统辖攸属。按志而核之，其间版籍、户口、赋额所由登耗，坊庸，树艺、农功所由废兴，服用、仪节，习尚所由淳漓，方物、懋迁、食货所由赢绌，以及名卿、硕士钟灵过化之区，广谷、大川设戍安屯之所，莫不条分缕析，较若列眉。为政者补偏救弊，于以成其礼俗，登之仁寿，驯彼骄悍，而蒸我秀髦。不独宏纲钜典，衣被前光。即村墟之遗事，田叟之风谣，一话一言，皆黄堂听治所日悬其格式律令者也。讵但稽图数典，无訾其阙遗乎哉！夫志者，志也。志古以范今，志今以垂后也。太守居表率之地，能自别利器于十属中，树之风声，则自兹以往，直为陶之运钧，舆之转轴，推移变化而无乎不利，由此志也。以希踪前朝贤守，严、虞、程、蔡，何多让焉？余嘉是书克成，有裨政治，而足垂久远，因著其大指若此。至于排纂体例，纪述源流，博奥详明，太守天禄石渠之彦，珥笔优为之，不待赘矣。是为序。
　　太子太保、兵部尚书兼都察院右都御史、总督福建、浙江等处地方军务，兼理粮饷世袭骑都尉长白喀尔吉善撰。


　
《福州府志》序
　　

　　国家列圣相承，覆育四海。沐日浴月之乡，莫不涵濡声教，汇合车书，幅员之广，古今未有。乾隆十六年，颁行《大清一统志》三百五十六卷，绣壤绿字，职方所纪载，固足彪炳万世矣。岁辛未，余自豫移抚闽疆。甫下车，知福州府事徐景熹即以修府志为请。维七闽介在岛夷嵎夷之间，至三国吴时，始通中国，其俗好义而尚文，在昔已然。自杨龟山得伊川之道而南，而罗、李继之。其后子朱子产于崇安，倡明圣学，一时熏其德教，皆知以孔、孟为依归，此海滨邹鲁之称所由来也。福州为省会之地，《统志》所载，辞严义核，举其大纲，即《福建通志》罗列全省十郡，其节目亦间有未备，则郡志之修，诚不可已矣。顾福州郡志之修，其纪载有宜异于他志者数端：凡居民材用必因其地，所谓广谷大川异制，民生其间者异俗，为治者不可不辨也。福郡负山带海，生齿繁庶，无不垦之地，无不耕之民，而终岁民食，常仰资于上游各郡。至于商贾负贩百货，则皆来自海洋。自制府高文良公请开海禁，每年商舶冬出夏归，十余年以来，百物流通，市集充牛刃，米谷之至自外洋者，岁不下百十万。台湾一郡，地土肥美，多产米谷，不独下游列郡全资台米，即福郡各属，亦不无利赖焉。议者虑及米粮出洋，辄为厉禁，殊不知外洋不缺米，方且运载内地，焉有台米反出外洋之理？若台湾有米，不令就近接济内地，则必远贩他省矣。为闽地民食计，近则资于台湾，远则资于外洋，以流通为接济，寓防范于安集。福郡为然，下游列郡，尤为切要。按之地势，民情利弊昭著。惟是官以迁次而难得久任，法以经时而昧其本来。今徐君于海口要隘，开洋始末，并悉加载入志内，庶后之有心者，得以按籍而稽，权其利弊轻重，而不为俗说所惑，此他郡志之所无，而《福州府志》之所首重者也。自来治闽者，胥以习俗强悍斗狠为患。而以余观之，其士夫有力者皆知急公尚义，乐善不倦，遇桥梁道路及贡院考棚凡有兴作，不惜倾资，以成其事。其士子向学者，皆知秉礼度义，比户弦歌，于理学之薪传，常思有以继续之，而留心经术，其著撰亦复甚富，即福州一郡而言，几及数百种，此非其习俗之美乎？夫莠草宜剪，嘉禾固所宜植，徐君于其好义之大者则志之，而于撰述之书，皆详纪其姓氏，凡皆以鼓舞其趋善力学，俾知声教之为美，此又《福州府志》之异于他志者也。会城五虎门外，即近大洋，余尝乘舟亲至其地，登山以望，则岛屿历历在目，皆有险要可守，而前明刘香老、郑芝龙为寇，出入自如，心以为怪。乃历稽旧册，按之近时设汛之地，何处可以防内，何处可以御外，皆语徐守详核而载之《海防》，此又《福州府志》之异于他志者也。自余疆域建置之类，固可因其旧而增修之耳。徐君绩学能文，三世以翰苑起家，勤于吏治，识大体，孜孜以修志为亟，即其尽所职之一端也。览方域而可以知经理，阅形胜而可以知所备御，考官职则思勿贻旷瘝之诮，按兵赋则思勿忘综核之宜，视土物即当默验亏盈；采谣俗即当徐图化导；景前徽庶得有所讲求；盖治道之纲维，民生之利病，胥于志乎备。余尤愿徐君设诚而致行，以实见诸政治而利闾阎，则是志之修，不仅涂饰文具，而有以副圣天子设官分职，治益求治之盛心也夫。
　　是为序。
　　赐进士出身、资政大夫、兵部右侍郎、巡抚福建等处地方、提督军务，兼都察院右副都御史加一级纪录五次陈宏谋撰。


　
《福州府志》序
　　

