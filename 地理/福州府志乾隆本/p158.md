<!-- { "loadSidebar": true } -->
　　寿山石　在郡城北八十里，与芙蓉山并峙，山产石如珉。宋时，故有坑，以采病民，县官辇巨石塞之。明崇祯间，复行采取。嵌饰什器，并磨石龙作印，然名犹不甚著。至国朝康熙间，又行采掘，声价数倍，上者置几榻把玩，次者镂刻追琢，与宝石、珊瑚、王[KG-*3]毒瑁、王车渠同，嵌什器，遍饰鞞王必，革呈带、念珠诸物，又摩符，雕印、杂镂人兽、瓶盂以为供玩，山为一空矣。其品以田坑为第一，水坑次之，山坑又次之。其色以田黄、艾绿为第一，丹砂次之，羊脂、瓜瓤红又次之。凡官斯土，及游宦往来者，争相寻觅，山之精华既竭取之，旧藏家今亦不可得，价与珠玉等，而难得又过之。所产之地曰田中，曰高山，将军洞等处。国朝高兆《观石录》：“石之品贵，则荆山之璞，蓝田之种，洁则梁园之雪，雁荡之云，温柔则飞燕之肤、玉环之体，入手使人心荡。有甘黄者，妍如萱草，倩比春柑，或黄云薄掩，日影[HT6，7”SS]曈曈；或琥珀、百年，晶莹烂熳；有新黄者，如初日秋葵，如微阴吐晕，又若新栗初蒸，洒然沁骨，夕阳拖水，悠然谋目。其白者，皎如梨花，含笑初阳，又如两峰积雪，飞鹭鸣灭。或文犀中，有粉蝶半翅，或白玉肤理，微有粟起，大似赵妃，雪夜迎人。其红者，或棠梨片片，或晓霞层层，又如美人肌肉，中含落花落霞者。其碧者，如出青之蓝，蔚蔚有光，又似砚池积渖，墨水粼粼，或远山如黛，春树苍苍。或春雨初足，水田漠漠，或北苑小山皱染，吐出青莲地。或小米泼墨点苍，而其岩壑者观止矣。”毛奇龄《后观石录》：“有艾叶绿者，骤观之，但见两旁环首掉足，蜿蜒绿波中。有羊脂者，玉质温润，加搏酥，割肪，膏方内凝而腻已外达。有鸽眼砂者，通体荔红，而中如白水滤丹砂。又鹁鸽眼，中有丹砂。有蔚蓝天者，青天散彩，渐如晚霞蒸郁，稍侵紫焰，而垂以蒸云接日之气，又若归云乍□，倒影微薄，而中界以白虹者，真异观也。有瓜瓤红者，红沁若西瓜瓤子，流滑融溢。有虾背青者，浅墨如虾背，而通明映彻，浓淡如米家山水。有肉脂者，本羊脂玉，略翳红影于其间，如时世宫妆，预施胭脂于颊，而尚以胡粉，彷佛诗所称芙蓉脂肉绿云鬟者。有炼蜜丹枣者，如百炼之蜜，浸以丹枣，光色古黯而神气焕发。有桃花水者，如酿花天，碧落蒙蒙、红光掩然，又名桃花天。有晶玉者，晶莹玉色，胜莫愁湖中新藕。有二合色，通体明彻，而二色截然。其为玛瑙色者，如樱桃红，如红霞，深浅流漫，[HT6，7”SS]火育爚不定。有洒墨者，天青色，而隐以红晕，蒙蒙然如日隙洒雨。有杏黄者，如杏之初熟，黄湛中一面微红，渗渗若晒色然。有桃晕者，如桃坞夕阳，岩石俱带红色。有红粉者，如胭脂之渍粉，又如苋汁沁白麋中，苎萝村傍有红粉石，应如是矣。有苹婆玉者，其通体白色，大类苹果初白时，尚掩青气而淡红点染，见之指动。有笋玉者，俨会稽象牙笋初脱衣时。有秋葵蜜蜡者，新黄如秋葵，亭亭日下。有甘黄蜜蜡者，妍如萱草，倩似春柑。有落花水者，一名浪滚桃花，石类水色中有红白花片，随水上下，一面界白痕如回波然，又如美人肌肉，中含落花落霞者。有洗苔水者，石类碧水色，而中有苔痕。有蜜杨梅者，蜜腊色，黄泽可爱，一面有疹粟，如杨梅粒，渗以朱点。”卞鏊《寿山石记》：“石有类玉者，珀者，玻璃、玳瑁、朱砂、玛瑙、犀若象焉者，其为色不同，五色之中，深浅殊姿，别有缃者、纟原者、绮者、缥者、葱者、艾者、黝者、黛者，如蜜、如酱、如曲尘焉者，如鹰褐，如粉蝶，如鱼鳞，如鹧鸪斑焉者。旧传艾绿为上，今种种皆珍矣。其峰峦波浪，縠纹腻理，隆隆隐隐，千态万状。可彷佛者，或雪中叠峰，或雨后遥冈；或月淡无声，湘江一色；或风强助势，杨子层涛；或葡萄初熟，颗颗霜前；或蕉叶方肥，幡幡日下，或吴罗扬彩，蜀锦峦文；又或如米芾之淡描，云烟一抹，又或如徐熙之墨妙，丹粉兼施。石之奇妙如此。”国朝朱彝尊《寿山石歌》：“无诸城北山青崭，近郊一舍无枫杉。中间韫石美如玉，南渡以后长封缄(《方舆胜览》于福州土产首载寿山石)。是谁巧木骨蛙蚓窟?中田忽发蛟龙函。剖之斑璘具五色，他山之石皆卑凡。我昔南游玩唐市，对此不觉潜妗咸欠。是时杨老善雕琢(杨字玉璿)纽压羊马鹿若鹿加鹿咸。兼金易置白藤笈，不使花乳求休搀。今来贾索尚三倍，未免瑕渍同梅黑咸。其初产自稷下里，后乃深入芙蓉岩。菁华已竭采未歇，惜也大洞成空嵌。非无桃红艾叶绿，安得好手来镌镵。桂孙见之不忍释，裹以黄甲白蕉衫。伏波车中载薏苡，徒令昧者生讥谗。况今关吏猛于虎，江涨桥近须抽帆。已忍输钱为顽石，慎勿轻露条冰衔。”(近凡朝士过闽者，必苛索数倍)。查慎行《寿山石歌》：“《周礼》重玺节，后来印章毋乃同。自从秦人刻玉称国宝，此外杂用金银铜铸成。往往上戴纽，负贝贝贝作力碑趺雄。橐驼羔鹿虎豹龙，细者龟兔，巨者貔与熊。肖形寓象随所好，缪篆法与虫鱼通。汉时斗检封，下沿唐宋仍相蒙。神龙贞观宣和中，六印旁及金章宗。当时御府收藏及书画，首尾钤识丹砂红。民间私记不知几千万，杨(克一，有《集古印格》)、王(厚之，有《复斋印谱》)、姜(夔，有《集古印谱》)、赵(子昂，有《印史》)，集古谁能穷。车磲、玛瑙、犀角及象齿，苟适于用俱牢笼。后来摹刻忽以石，其法创自王山农(元末，诸暨人王冕自称煮石山农，始用花乳石刻私印。)自元历明三百载，巧匠到处搜石官隆石。吾乡青田旧坑冻，价重苍璧兼黄琮。福州寿山晚始著，强藩力取如输攻。初闻城北门，日役万指佣千工。掘田田尽废(寿山石产田中者最佳。)，凿山山为空。昆冈、大连三月烽，玉石俱碎汙其宫。况加官长日检括，土产率以包苴充。今之存者大洞盖已少(大洞所产亚于田产)，别穿岩穴开芙蓉(今所用者，皆出芙蓉岩)。居人业此成石户，斑白老叟携儿童。采来制纽尚仿古，一一雕琢加磨石只。我闻金石古称寿，兹山取义奚所从?如何出宝还自贼，地脉将断天无功。山灵有知便合变顽矿，庶与鸿蒙混沌相始终。”

卷之二十七
　　
　封　爵
　　

　　封建之说，秦王绾李斯所聚讼，其后各有党护，然以福州封建论之，而后知古人之封建，势诚不得已也。何也?汉之驺、无诸、陈之陈宝应、唐之王审知，皆据险扼，拥强兵，其势既集，猝未易制，则姑以封建縻之。他若展亲，若酬庸，悉遥封不就国。然而刘宋子勋、南齐子懋、咸衅起骨肉，又如柳元景、周盘龙，乃百战猛将，倘令就国，即二将靡他，而元景之弟叔仁，盘龙之子奉叔，其果纯臣哉?未必元景之下车受戮，而奉叔之死于萧谌手也。吾故曰：封爵不得已也。因依史表之例，序而列之，志封爵。
　　

 历代封爵年表
　　
 
 

汉
  
  
  
  
  
  
 
闽越王
 闽越王
 越繇王
 东越王
 越繇王
 越衍侯
 建成侯
 
驺、无诸
 郢
 丑
 余善
 居股
 吴阳
 敖
(《汉书表》作名“建成”误。)
 
高帝五年立都冶。
 无诸卒，郢继立。
 无诸孙，别封繇君，建元六年郢诛，乃立为王。
 建元六年自立为王，汉因立之。
 以故东越繇王，斩东越王余善降。元封元年，改封东城侯，万户。
 以故东越衍侯佐居股斩余善功，元年封外石侯，千户。
 以故东越建成侯与居股斩余善功，元封元年，封开陵侯，二千户。
 

　　续表
 
 建元六年反，其弟余善杀之。
  
 元封元年反，繇王居股杀之，降，闽越国除。
 封二十年，延和三年坐卫太子举兵谋反，要斩。
 封九年薨。太初四年，侯首嗣十四年，后二年坐祝诅上，要斩。
 侯禄嗣，延和三年坐舍卫太子所私幸女子，又祝诅上，要斩。
 


　　　　续表
三国吴
 南朝宋
  
  
  
  
 齐
  
 梁
  
 
侯官侯
 晋安郡公
 晋安王
 晋安县子
 晋平王
 原丰县侯
 晋安王
 晋安郡王
 晋安王
 晋安郡王
 
孙亮
 柳元景
 刘子勋
 周盘龙
 休祐
 宣彦
 萧子懋
 宝义
 萧纲
 方智
 
永安三年，以会稽王黜为侯。
 孝建元年封，三年改封巴东。
 孝武帝第三子，大明四年封，食邑二千户。
 泰始二年封，食四百户，升明二年改封沌阳。
 文帝第十三子，敕封山阳王，泰始四年改封。
 休祐子，泰始七年封。
 武帝第七子，初封江陵公，建元四年进封。
 明帝长子，建武元年封。
 武帝第三子，天监五年封。大宝元年入即位，是为简文帝。
 元帝子，承圣元年封。绍泰元年，自浔阳入即位，是为敬帝。
 
就国于道，自杀。
  
 泰始二年诛。
  
 六年徵留京邑，七年，帝遣人拉杀之，追免为庶人。
 寻废。
 隆兴元年，镇寻阳，据州，参军于琳之杀之。
 梁受禅，封巴陵郡王，卒谥曰隐。
  
  
 

　　续表
陈
  
 唐
 五代
  
  
  
  
 宋
 国朝
 
侯官县侯
 晋安王
 福　王
 瑯琊王
 闽　王
 闽　王
 闽　王
 闽　王
 福　王
 靖南王
 
陈宝应
 陈伯恭
 李绾
 王审知
 延翰
 鏻
 继鹏
 延羲
 赵与芮
 耿继茂
 
绍泰二年封。
 文帝第六子，天嘉六年封。
 顺宗第十五子，贞元二十一年封。
 王潮弟，乾宁四年潮卒，代立，天祐元年封。唐亡，梁开平三年进封闽王。
 审知子，同光三年立。
 初名延钧，延禀立之，天成三年封，四年僭位，更名国号闽，改元龙启。
 鏻长子，既立，更名昶，改元通文，晋天福二年，封闽国王。
 审知少子，连重遇迎立之，更名曦，天福五年封。
 理宗弟，咸淳三年由荣王进封。
 顺治十七年移闽。
 
寻反，执斩建康市。
  
  
 后唐同光三年卒，谥忠懿。
 天成元年，审知养子延禀袭福州，杀之。
 清泰二年，子继鹏与李傲同弑之。
 天福四年，都将连重遇作乱，昶出奔。延羲命子继业追执缢之。
 开运元年出游，连重遇遣人拉杀之，立朱文进，既又杀文进，林仁翰杀重遇。李仁达立僧卓俨明复杀之，称藩于南唐，闽国亡。
  
 康熙十三年，其子精忠谋反，十五年伏诛。
 


