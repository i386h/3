<!-- { "loadSidebar": true } -->
　　闽安镇　距省城八十里，为省会咽喉，极冲要口，商舶往来辐辏。本镇设副将、游击、守备、千总、把总等员分巡会哨。镇城周三百三十二丈。国朝顺治十五年，造置战船五，以防守分巡澳，可避风停泊。明洪武二年，置巡检司。嘉靖中，数被倭犯。国朝顺治，丙申、丁酉间，海寇郑成功窃据于此。内港至员山水寨、金刚腿对峙，与督标水师营交界，西有崇新寨，东有登高寨。南北两岸设炮台，南岸台周十七丈三尺，北岸台周十二丈，俱顺治十四年造。沿北岸东岐、长柄，象洋寨，康熙元年造，俱设烟墩了望，抵琯头新埠，与连江交界；沿南岸猴屿抵鲤鱼尾与长乐浮岐交界；洋中琅琦山设烟墩，山麓为金牌寨，设炮台，周二十丈，康熙五十七年造，四面环水，有坝流屿、鸡笼屿、南龟、北龟、大火卢、小火卢、壶江等屿。自闽安镇由南港水洋一百二十里至猫屿，由北港水洋三十里至金牌，又三十里至五虎门。[HT6SS]明董应举《省城第一门户议》：“闽安镇东出为五虎门，北为荻芦门，南为壶江鼓尾，并出大海。其上为急水门，南有嘉登之凤埔山，北有新安之桃源山，夹立不及三百丈，双龟熨斗绾之，此镇门东喙第一要地也。闽安镇南出为琅琦门，其最险者为长乐文石澳，六山倚聚，与琅琦对峙，江面虽阔，中有积沙，大船难汐行，边澳乃有港，舟舶所从入，此镇门南喙第一要地也。夫扼险者，扼于内不如扼于外。今急水，双龟门已建铳城，敌台对峙，水急而铳近，贼船不能飞渡，则镇门之东喙固矣。若城急水门，不城文石，犹为失险。贼酋得从梅花南入，若文石距山而城，其险天设，又宿兵船于城下，北风则宿于琅琦，贼虽百艘，不敢越此南入。来则惧扼其吭，入则惧我尾其后也。此为镇门之南喙，为长乐之铁障。若有警急，则出一道于文石，南可指挥梅花松下，东可指挥定海小埕，控制既便，咽喉又固，保护省城门户之策，断无逾此也。”
　　五虎门　在大海中，冲险海汛。明初，汤和攻福州，由此入。洪武二年，置有官母屿巡检司，南界长乐梅花汛，北界连江定海汛，置战船一，拨把总一员，带兵巡防。洋中有进屿，芭蕉、虎橱、熨斗等屿。其熨斗、琯头、妈祖庙诸澳可泊船。五虎门东向水洋四十里，至南北竿塘。南向水洋一百八十里，至白犬东沙。二百四十里至猫屿。北向水洋七十里至定海。一百三十里至黄岐。《闽都记》：“永乐七年，内官郑和往西洋，于熨斗山筑坛祀南海神。”
　　南竿塘　冲要海汛，与连江北竿塘毗连，南北竿塘兼白犬、东沙。置战船四，拔千把总一员巡防，南竿塘设烟墩了望。
　　内　江附
　　员山水寨　江面三十里，督标水师管辖，置哨船二，上界罗星塔汛，下至金刚腿，与闽安镇交界，有城。
　　罗星塔汛　在马江中，当省会要冲。抚标轮防，设炮台一，哨船四。内江水面，上至九使庙对江七娘宫界壁头汛，下界员山水寨汛，西至营前界青岚岭汛，又西至太尉庙对江北炮台界乌龙江汛，有城。
　　石龙台寨　四面环山，与闽安对峙。山下大江，船舶出入，为省会咽喉，有寨。康熙元年造，设烟墩了望，水汛属闽安，陆汛属长福营。
　　洋屿临江要汛　设烟墩，界三江口水师营，对江有员山水寨，并金刚腿，属督标水师，沿边老岸属长福营。雍正六年，移设旗营水师驻防，置大船六，哨船八。
　　长乐县
　　文石、筹港、泽里、厚福四汛　俱临海要冲。各设烟墩了望。对江琅琦山洋中坝流屿、鸡笼屿水汛，属闽安营。沿边陆汛属长福营。文石相近有后山澳，与大海相吞吐。明董应举《城文石议》：“文石地势，六山倚聚，东临大海，可二千家。其地出镇门，南行四十里，与琅琦相对，在梅花所之上，其人业渔习水，多殷实。若因山而城之，其险天设，海上诸堡不如也。外与梅花犄角，内与琅琦门相绾，险可城，入可用。若创一城，宿以重兵。贼至则扼其吭，贼人则尾其后，贼出则要其归，无所不便。盖镇下两港，东下则五虎门，南下则琅琦门。五虎上有急水门甚狭，前议于凤埔，桃源对造敌台，以束港门之东。今又城文石，以扼港门之南，省城可高枕卧也。且文石城，长乐北乡诸村皆可依以入保，即长乐亦增一铁障矣。省城门户无如此要。
　　梅花所　与文石联络，临海据险要冲。设烟墩了望，置战船一，拨千总一员巡防。明洪武二十年，江夏侯周德兴筑城，三面跨海，南连沙冈，延袤三里。兵民居之，最称雄峙。嘉靖间，尹凤败倭于此。东即南茭，有三碴。南茭港内沙浅，大潮二丈六尺，小潮丈有九尺，最险阨。舟人多泊磁澳，侯晨潮方济，便风则外洋纵纟率，南界海坛磁澳汛猫屿，北界闽安五虎汛，沿边老岸属长福营。南七十里至镇东北一百二十里，至五虎门，洋中有日屿、月屿、白沙等岛。明董应举《浮海纪实》：“梅花为省门右臂，城二方临岩石上，海水薄之，甚险。独东南有山，出城十余丈，海沙飞积。岁久，草木附之，乃益高耳。贼来，临高而射，恐不能守。若附城建铳台于巽，高五六丈，以敌沙飞，山城可守矣。然而沙飞有门，自紫崎尾空处飞来，前议筑坝拦之，纵不尽塞沙，犹可少。念此城不筑，右臂必折。海中有暗沙横亘，能蹶舟。贼不识港，故不敢入。或谈猴屿，铳城，此港门南喙要地，当为力请诸官耳。然铳城之守，不专恃兵，兵急则弃而走耳，须择土入移家守焉乃固。且如双龟铳城，坚矣而邻于山，合而围之，乃为完璧。”
　　犬东沙冲要海汛　极外孤岛，属闽安营。
　　岐　寨　在十五都，临海要冲。东有磁澳、猫屿、凉伞礁等岛，属海坛营，沿边老岸属长福营。
　　澳　在十五都。《长乐志》：“海中分东、西、南、北四澳，可避风。”《海岛图说》：“孤岛周七里，系深水，可寄碇，非湾泊处。置战船二，拔千把总一员巡防，设烟墩了望。东属外洋，西与仙岐对峙，属长福营。水程南一百六十里至鼓屿，二百二十里至平潭，北至猫屿，适中与闽安营交界。”
　　屿　系小屿，不可泊船，属长福营。屿北属闽安营，屿南属海坛营。
　　梁焦山寨　在十五都。濒海东，有磁澳，为舟舶出没之冲。明洪武六年，设巡检司。隆庆三年筑寨。
　　祉　寨　在二十都，设烟墩了望。明洪武六年，设巡检司。崇祯间移厅廨于大祉，有寨。嘉靖四十一年筑。
　　下　寨　在二十都，设烟墩了望。明嘉靖四十年，居民筑城备倭。
　　下　寨　在二十都，临海要冲。商船寄椗取水。明嘉靖中，倭从此突入。福清镇东陆汛属长福营，水汛属磁澳汛，废。城一，洪武六年，设巡检司。嘉靖间，拓寨为城。长福营官兵驻防，设烟墩了望。《长乐县志》：“松下渐南，与福清接壤，为长乐咽喉。嘉靖戊午，倭陷福清县城，故设游总于此。后以港门星散，兵多失机，遂移居镇东，而游为虚设矣。崇祯丁丑，董司空请城松下，欲移海坛游之居镇东者，出镇于此，以镇东堂室也，松下门户，海坛藩离也。镇东既有军卫兵营，又加海坛游总，积之无用，而松下不守，孰若移镇东以守松下，而长福俱固乎。且松人勇悍善水战，素为南贼所惮，移后渐汰冗兵，补以土著收其豪杰为用，编户为兵，有粮以养其妻子，有赏格以酬其雄心，使家自为守，人自为援，不惟可以消内地之贼，且得其力，以当贼冲。西可以障镇东及福清县东北，亦可障省城闽安镇之南口，防海之策，莫善于此。”北有御国山，俗呼牛角山。《长乐县志》：“其山蹲海，高出云表，如捍卫中国之势，故名。夷舶入贡，必视此山为准。水程至磁澳一百余里，洋中有糖屿、横屿、小暗澳、人背、钓鱼翁、仙桃、东洛、西洛、南王母礁、北王母礁、茭迹、石栏杆礁、小厝、犬厝、算盘仔礁、磁澳共十六岛，属海坛营。《名胜志》：“王母礁，宋季杨淑妃偕弟亮节负益王、广王航海经此，驻礁上，因名。其西礁有二石对峙，耸立如帆樯，又呼为双帆石。”自梅花到松下，历后山、二十三都。门口、黄崎俱十七都，有寨。仙岐、漳港俱十五都。壶井、十八都，设烟墩了望。洽屿、[HT6SS]一十都。漳坂十九都。小祉、大祉俱二十都，设烟墩了望。共十一澳，皆东沿大海，岸傍水浅，大船难近。
　　松　下　塔直至吉兆、鼓屿、竹排礁、青湾岙、外洋、三洲屿为长福二县分界处。北属长乐，南属福清。
　　连江县
　　荻芦门　与熨斗山毗连，在县东南海中，僻险要汛，与五虎汛对峙。沿边是连江陆汛，内洋有七澳、乌猪岛属闽安水汛，宋置水寨于此。明洪武初，置巡检司，后移置北茭。《连江志》明初，汤和由海道取闽，历县南荻芦港入。”
　　东岱汛　县东十里，沿海要汛。邑治咽喉，设炮台。国朝顺治十八年造。《连江县志》：“明嘉靖间，筑堡。崇祯时，邑令于可举增筑铳城，设巡司。南界闽安营新埠汛，沿边有长柄、象洋、东岐、拱屿。嘉靖间，倭犯连江，为官军击却，由拱屿夜遁，即此。左为急水门，即本港入江南桥水汛，属闽安。”明董应举《东岱铳城记》：连江通海之水一，东岱堡其咽喉也。进而幕浦，又进而邑城。往岁刘香内窥，邑人震恐。于侯奋义开门，挟矢迎敌。贼退，攻幕浦，入之。遂捣东岱，弗克。忽而出，忽而入，凡三捣，竟弗克。贼去，于侯相度，此地宜创铳城，扼其隘口，以固内地。上其议于两台，报可，且助之金。乃以崇祯壬申某月某日肇基。水中选石压之，层累而上，高广坚厚，上下铳洞具列，费颇巨，半出侯辨，侯月一再视工，后属丞某坐督。乙亥某月某日告竣。微侯不能扼此险，微两台悉侯保障苦心，不能成此功。予惟《易》之坎曰：“设险守国”。险莫如水，善守者，守于贼所从人之地。则险扼而敌不能窥，海氛虽恶，岂能越以乘我乎?有险不设，而与敌争于堂奥之间，必无幸矣!尝与观察曹公持此议，安得人人如侯如二公尽行其说哉?《诗》曰：“纠纠武夫，公侯干城。”又曰：“之屏之翰，百辟为宪。”夫克乱用武，扼险伐谋，宜宪国者之所有事也。故记之，使来者知功德之所始。”
