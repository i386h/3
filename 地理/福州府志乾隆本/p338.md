<!-- { "loadSidebar": true } -->
　　《明世宗御制敬一箴》。嘉靖七年奉诏刊在射圃。


　
卷之七十四
　祥　异
　　

　　福郡襟带岭海，上山下泽，互通其气，天地有噫，日月星辰有差，草木虫鱼有异，其常亦理之恒，不足惊愕者，而人事亦应焉。夫汉以余善徙民而荧惑守岁，吴越伐王氏并土而钱文兆砖，此郡之妖；唐常衮兴贤而瑞谷屡茁，宋朱子讲学而芝草先呈，此郡之祥。然则妖祥岂不以人欤?今圣主当阳，百灵效顺，道循其轨，物若其性，岭通隹气，海不扬波，斯固孙之柔，瑞应之记，所不能备载已。志祥异。
　　　　唐
　　大历二年秋，福建水灾。《文献通考》
　　建中三年六月，大旱，井泉竭，疫死者甚众。正德《府志》
　　贞元六年，福建等道大旱，井泉竭，人渴疫死者众。万历《府志》
　　贞元十二年四月，福建大水。《文献通考》
　　贞元十七年，福州剑池水赤如血。《文献通考》
　　大和二年七月，福建进瑞粟一十一茎。《文献通考》
　　开成五年夏，蝗疫。正德《府志》
　　乾符五年十二月，黄巢陷福州，杀戮无数。《唐书》
　　乾符间，罗源县留钱山，山上雨钱以亿万计，树木皆折，邑人池锡家一夕雨钱数万。[HT6SS]万历《府志》
　　乌石山薛老峰，伪闽癸卯岁，一夕风雨，闻山上如数千人喧噪，旦则三字倒立，其年闽亡。《樵书》
　　　　宋
　　太平兴国八年十二月，知福州何允昭献芝二本。正德《府志》
　　至道二年四月，福清县廨雨黄黑豆，长乐县太平二乡雨黑豆，皆坚实异常。《闽书》
　　景德元年，闽飓风。《宋史》
　　景德二年八月，福州海上有飓风，坏屋舍。《文献通考》
　　大中祥符元年十二月，怀安县龙眼树上紫芝连理。正德《府志》
　　大中祥符二年正月，荔枝树上生连理芝二本。万历《府志》
　　大中祥符四年四月，古田县僧舍竹一本上分三茎。旧《福建通志》
　　大中祥符五年十一月，侯官县山上生芝草五十四本，闽县圣泉寺生芝草十本。正德《府志》
　　大中祥符七年四月，献芝草二本。正德《府志》
　　天圣四年，闽大水。《宋史》
　　天圣四年九月壬申，闽诸州雨，水坏民庐舍。《文献通考》
　　皇祐元年七月，生芝草一十二本。万历《府志》
　　皇祐八年，福建海风驾潮，害民田。《文献通考》
　　建中靖国元年，福建旱。《宋史》
　　大观三年，福建旱。《宋史》
　　政和二年，福清县龙首桥溪流暴溢，忽深数丈，有物翻腾波浪间，荡民居数百家。时仪曹林挚及其弟攀挈家寓于文兴亭，为水漂没。《林寒谷志》
　　靖康元年八月，福州乱军杀其知州事柳廷俊。《宋史》
　　建炎二年六月癸亥，建州卒叶侬等作乱，寇福州。甲戍，叶侬陷福州。《宋史》
　　绍兴二年，春饥，斗米千文。五月，福州水浸城，属县漂没民庐。《文献通考》
　　绍兴五年九月至十月，福建苦雨。《文献通考》
　　绍兴六年春，福建饥。《宋史》
　　绍兴十八年六月，侯官县有竹实如米，饥民采食之。《闽书》
　　绍兴二十八年八月，冲虚观皂荚木翠叶再实。正德《府志》
　　绍兴二十九年五月福建闪生沙田。《宋史》
　　绍兴二十九年七月戊戍，水入城，漂闽候、怀安三县田庐，宪臣光远不以闻，坐黜。[HT6SS]正德《府志》
　　隆兴二年正月，福建诸州地震，是年大旱，苗种不入，自春至八月。《文献通考》
　　乾道二年三月丙午夜，福清县石竹山大石自移，声如雷，石方可九尺，所过成蹊，山之草木如故。《福清县志》
　　乾道三年八月，霖雨，闽禾麻粟多腐。旧《福建通志》
　　乾道六年夏，福建路旱，福、漳、建三州为甚。《文献通考》
　　淳熙四年五月庚子，福州大水至于壬寅，漂民庐数千家。《宋史》
　　淳熙五年六月戊辰，古田县大水，漂民庐，圯县治市桥梁。《宋史》
　　淳熙五年闰月乙巳，暴风雨夜作，福清县城及海口镇大水漂民庐、官舍、仓库，溺死者甚众。《福清县志》
　　淳熙十年八月，霖雨自己未至于九月乙丑正德《府志》
　　淳熙十一年，福建旱。《文献通考》
　　淳熙十二年，福州饥，无麦。《文献通考》
　　淳熙十二年，福州地震。《宋史》
　　淳熙十三年冬十月甲戍，火。正德《府志》
　　淳熙十四年，福建旱。《宋史》
　　淳熙十五年，福州水。旧《福建通志》
　　淳熙十六年五月，大霖雨。正德《府志》
　　绍熙二年四月，福建路霖雨，至于五月己酉朔，水浸附郭民庐。侯官、怀安二县漂千三百余家，古田、闽清亦坏民庐。《宋史》
　　绍熙五年九月，雨至于十月。正德《府志》
　　绍熙十一年四月，不雨至于八月。正德《府志》
　　嘉泰二年六月，福建路连雨至于七月。丁未，大风雨为灾，水害禾槁。丙午，古田县漂流官民庐舍甚众，溺死数百人。《文献通考》
　　嘉泰二年四月，福州瑞麦生。《宋史》
　　嘉泰二年十月甲午，福州火，燔四百余家。《闽书》
　　嘉泰九年正月，福州大水，流田庐，害稼。《文献通考》
　　开禧元年，福建旱。是岁，又大水。《宋史》
　　嘉定四年十月辛卯，福州一夕再火。燔城门、僧寺。《闽书》
　　嘉定八年，闽旱。《文献通考》
　　嘉定九年五月，福州大水，漂田庐，害稼。旧《福建通志》
　　嘉定十三年春，福州饥，人食草根。《文献通考》
　　嘉定十四年，闽旱，福州为甚。旧《福建通志》
　　嘉定十六年秋，福州大水，坏田稼十五六。《文献通考》
　　嘉定十七年五月，大水，坏水口镇，侯官甘蔗砦，漂数百家，人多溺死。是秋，飓风大作，坏田损稼。《闽书》
　　绍定三年，蝗。万历《府志》
　　淳祐七年，福州大旱，诏州县军旅之后，遗骼弃道路，感伤和气，令有司收瘗之。《闽书》按：理宗端平只三年，无七年、十二年，此与下俱误。
　　淳祐十二年，福州大水。旧《福建通志》
　　嘉熙三年六月，福州旱。《宋史》
　　淳祐七年，福州大水。旧《福建通志》
　　淳祐十一年，福州大旱。旧《福建通志》
　　景定四年十一月己亥，福州火。《宋史》
　　咸淳十年，长乐、福清大旱。《福清县志》
　　咸淳十年十月，闽中地震。旧《福建通志》
　　景炎元年夏五月乙未朔，端宗即位于福州，是日，有大声出府中，众皆惊仆。万历《府志》
　　　　元
　　至元二十七年十月丙辰，福州雷雨震。《元史》
　　至元四年，福州自三月不雨至于八月。是年，夏秋又大疫。《元史》
　　至正十四年，福州大饥，人相食，是年，大旱。《元史》
　　至正二十三年正月，虎人连江县城内。罗源县猛兽害人，非虎非熊，或曰驳马云。[HT6SS]《闽书》
　　至正二十四年七月，白昼，获虎于郡城西。《元史》
　　至正二十七年十月丙辰，福州雷雨，地震。十二月庚午，又震，有声如雷。《闽书》
　　至正二十九年，有蚨蝶自建州来，玄首，彩翼，形幻，大小队五，辄有千百，人皆以蚨蝶军称之。《罗源县志》
　　　　明
　　洪武四年，永福贼温九作乱，掠乡里，有司捕之，逃去，后复来寇，义士杨惟吉率众围获之。旧《福建通志》
　　洪武六年六月癸酉，福州地震。十月辛酉，又震。《闽书》
　　洪武十三年六月壬午，闽县烈风暴雨，废民屋，人有压死者。是年甲戍，福州地震。[HT6SS]《闽书》
　　洪武二十年，大旱。正德《府志》
　　洪武二十一年，长乐大水。《长乐县志》
　　洪武二十七年丙申，福州地震。万历《府志》
　　永乐七年春正月，太监郑和自福建航海通西南夷，造巨舰于长乐。时称郑和为三宝，下西洋，师还闽中，从征将士升赏有差。先时长乐有“十洋成市状元来”之谶，至是造舟于此，乃应马铎、李骐俱大魁。《闽书》
　　永乐十年，长乐县首石山鸣，谶云：“首石山鸣出大魁。”是岁，马铎及第，后六年李骐又及第。《长乐县志》
　　正统八年戊辰，沙、尤贼邓茂七作乱，福州山贼攻劫诸县，残破罗源、古田、永福、闽清，死者不可胜计。处州贼复乘乱入连江，福州戒严，避寇入城者日以千计。《天顺日录》
　　成化十三年，火毁还珠门及民庐数百家。《闽书》
　　成化十六年，长乐县十八都昆田里突起小埠，高三四尺，人畜践之辄陷。明年，复于其左涌起一山，广袤五丈余。《长乐县志》、《双槐岁抄》其占为女为男之兆，唐武后时有此变，但今异幸小耳。时万贵妃专宠，每侍宸游，戎服男饰以从，上益爱之。此其应也。
　　成化十八年七月癸巳，长乐县大雨至八月丁酉朔，漂庐舍及禾稼，坏公私屋宇。先是十一年，半占山崩裂，至是又崩，压居民庐舍。《长乐县志》
　　成化十八年七月甲午，连江县大风雨，至八月戊戌，洪水横溢，县治学舍、仓廒、坛壝俱坏，溺死者百二十人。《连江县志》
　　成化十九年六月庚辰，福州大风雨，拔木发屋，官署民庐尽坏。九县滨注，屋宇荡析尤甚，船只漂没无算。正德《府志》
　　成化二十年戊寅夜，地震有声。万历《府志》
　　成化二十一年，自三月雨至闰四月终不止，溪水泛溢入城。闽候、怀安、古田、闽清、连江、罗源、永福诸县，漂流官私庐舍，浸没仓粮，淹人畜，害田稼。继复大疫，死者相枕藉。十月，地震起自西北，有声。万历《府志》
　　成化二十二年春旱，五月以后大旱，禾稼薄收。古田、连江二县疫。六月巳卯，地震。九月丙寅夜，又震。正德《府志》
　　成化二十三年，罗源贼劫县库，官军捕获之。万历《府志》
　　弘治七年正月十八日，还珠门火，延居民二百余家。《正德府志》
　　弘治十一年春，长乐十九都灵峰上产芝三本。《长乐县志》
　　弘治十四年，古田寇逼县城官库，歼之。万历《府志》
　　弘治十六年，长乐马头江大风覆舟，死者几百人。《长乐县志》
　　正德三年七月念六日，还珠门火，延烧居民庐舍，百余家。万历《府志》
　　[HT]正德四年，连江县地生白毛，焚之有发气。万历《府志》
　　正德六年，虎突至水部门城上居民屋，镇三司亲射杀之。八月，地震后三日，地生白毛。[HT6SS]旧《福建通志》
　　正德十二年四月，地震。是岁，五六震，皆有声。万历《府志》
