<!-- { "loadSidebar": true } -->
　　元祐港宋元祐中，知县袁正规凿。黄裳记略：“县之东南，走三十里，地曰湖东。垾海为塘，画塘为田，凡十八所。熙宁中，飞沙淤港，积而成山，溢水盖田，俄然成湖。民率力导之而弗就。三年，又开白石湖，有三，沙合如故。元丰四年，周殳等又开旧港，终成复合。元丰五年，有林迪等遂乞易田为港，意虽大，而力不至。八年，节度使判官陈公毅贷官钱百万，凿卓岭，借道陈塘，由斗门而注于海。方农事就功，苗且秀矣。利陈港者忌之，固钅龠斗门，水不得泄。陈公又乞固山为垾，增水为湖，易宾闾湖而作田，以偿被患之民。故所忌者益众，纡回沮难，务息喧讼。自是耕者失业，散之四方，所存无几。令尹袁公下车，询问其故，亟请暂免二税，民毕受赐矣。一日，往视相地之势，以东南为下，西北为高，宜若可图。遂语民曰：‘彼虽民田，可倍价易以为港。或谓沙田可溃泉，难施畚锸，请穿井试之。’公曰：‘不然，先导下流，泉自袭去，岂若井之积也乎？’继有周家建议，凿王埕，繇妙峰塘，又易谢钦等田，募郑仕衡等合力以治。不淹旬，而港道成。民且谔曰：‘果如令尹之言，非凿井比也。’延袤三百四十五丈，深二丈，广四丈。伐石因岸为桥肆，甃石辄陷，议者殚计，莫知所出，将废，公复往视，易以八窦，亲督其役。不数日，就绪。又于牛山下浚小港，减杀高水以助之。港外之地边于海，泻氵卤不毛。因湖水之浸涤，悉为膏腴。谕民堤防而就有为，此又因其利而利之者也。”
　　宾贤里今东西隅
　　晋溪浦埭长三百五十丈，横阔一丈四尺，深八尺。通淡潮、横埭，广一丈，高七尺。
　　河头浦埭长三十丈，阔六尺，中置闸。
　　大宏里今二十二都
　　严　湖陈大建中，长者严光舍田为之。周三千二百八十丈，堤高七尺，阔一丈，潴大会溪水，四窦。
　　千零里今二十都
　　龟　湖上接笔架山水，通流入海。
　　海　堤在十四都。《三山志》：“长乐十里，有海堤。大和七年，令李茸筑立十斗门以御潮，旱则潴，雨则泄，旁皆成良田。
　　井附
　　杨　井县西南二十余步。
　　衙里井县西隅三十余步。
　　天妃宫大井县西四十余步。
　　龙　井十都，龙泉院山。
　　仙　井十四都，仙人峰下。
　　灵　井十九都。
　　　　连江县
　　进贤里今贤义里
　　东塘湖隋开皇十三年，邑人林峣舍田为湖。周二十里，溉七里民田四百余顷。岁久壅阏，奸民侵冒，几半为田。唐咸通初，县令刘逵奏复之。民为立祠，后令李扆为记。宋县令鞠仲谋《重修东塘湖记》：“县之北野，古号东湖。潴水五百年，溉田四万亩，民食之源也。按《图经》云：隋开皇十三年，肇兴此塘。厥后民豪擅利，塘半为田。咸通初，刘公逵宰邑，义不容奸，道先济物，诉于上国，渐复旧基。察地势，则仙掌前倾，观山势，则云屏后拥。牢笼一曲，列大树以固堤防，控扼九溪，设斗门以通沟洫。苟非清德，畴启永图，故得刘公塑像以怀仁，李令刊碑而济美。今皇上大中建极，海内同文。三推之礼劝农，百谷之丰为瑞，有贤能而皆举，无惠政而不兴。奈何废我泉源，害我稼穑，始奸生于小利，终弊在于上游，狐鼠相依，丝桐莫化，弗除民害，难报国恩。仲谋方忝治人，未知为政。前岁耆民李牙等状于本道，令下兴工，遂率众心，旋征工手，佥曰：木斗门易坏，石豕石代之。雌雄山立，壮基构也，架以桥梁，覆以亭宇，通往来也；开设沟渠，交横左右，疏源流也；外造散桥六所，便牛羊也，小创斗门七所，限津要也；沿塘西北，载柳成堤，虞内侵也。又约刘公石刻、李令石椿，取西柱上月字之中，画一水则，防后奸也；刘公祠庙增饰经营，广遗爱也；成功次年，再令刊刻，奖微劳也。至若春田八耒，秋稼连云，旱魃为灾，阳乌炽景。悬门未发，扃霖雨于平湖。严钅龠初开，走雷霆于骇浪。莫不环流高下，支派东西，一朝减尺寸之深，七里救枯焦之患。自此岁多大稔，家给余粮，虽沾霈应祈，桔槔广用，不能过也。仲谋素惭公器，益谢人文。欲示编氓，敢从实录，亦冀讴歌行路，宣导皇风。信俗变以无虞，协栋隆而不朽。时淳化二年十月。
　　东塘溪坝
　　洋门坝
　　柴蛇坝
　　神宫坂坝
　　王坂坝
　　东湾村坝
　　　　纟斗泉坝
　　神宫后坝
　　南洋石滩坝
　　石峡神宫坝
　　郑门前坂坝
　　溪柄翁前坝
　　南山坝
　　陈趣坝
　　新洋坝
　　嘉贤上里
　　大　坝
　　员　塘
　　嘉贤下里
　　师子塘
　　龙山茭湖至新塘
　　水苋塘
　　财溪塘
　　王浦塘斗门
　　归仁里
　　澄田坝
　　安义里
　　石峡坝
　　大溪坝
　　溪东坝
　　凤山坝
　　溪东大坝
　　安定里
　　溪西坝
　　乌石坝
　　钦平上里
　　悬前塘抵浦口塘。
　　三脚塘
　　峰崎塘
　　四木洋下塘
　　赤炉塘
　　双木黄塘
　　峰崎下里塘
　　北禅小崎塘
　　双木莲塘
　　五石塘
　　钦平下里
　　小桥塘
　　四木洋横塘
　　王前塘
　　龙卧院前塘
　　皮屯塘
　　双碑塘
　　大渠塘
　　赤炉洋塘
　　王　塘
　　乌石塘
　　刘家洞塘
　　罗喝塘
　　大门塘
　　括　塘
　　括大塘
　　层窟塘
　　官路塘
　　猛浦塘
　　庵前塘
　　崇德里
　　峡　塘
　　水合塘
　　洗马池
　　大小柘塘
　　松坞塘
　　新安里
　　塘圳浦
　　秦　塘
　　牛　圳
　　多爻塘
　　王　塘斗门。
　　龙泉圳
　　龙潭溪至荻卢岭圳。
　　西桥圳
　　荐福塘
　　师姑浦
　　安庆里
　　高梁大塘斗门。
　　湖探塘
　　　　土童桥塘
　　官庄塘
　　陈屋后塘
　　长浦塘
　　水洋中圳
　　竹桥师姑圳
　　南塘圳
　　澄岩坝
　　西泄坝
　　郑崎塘
　　城门塘
　　石桥塘
　　可　塘
　　黄崎塘斗门。
　　统军塘
　　演洋横坑外塍塘，斗门。
　　光化里
　　古　塘
　　林湖塘
　　临江里
　　张坂坝
　　王宅坝
　　炉冲坝
　　古　圳
　　小洄坝
　　中圳坝
　　前　塘
　　乐政里
　　下廉塘
　　官桥塘
　　安德里
　　郑塘水圳
　　官　圳
　　后塘圳
　　小涸溪
　　南般圳
　　乌烂塘
　　保安里
　　王孙塘
　　管渎二塘
　　建兴里
　　桔木塘
　　土花塘
　　井附
　　九井一五通宫前，一花坪坊左寿山巷口，一西社坛巷口，一柱史坊左，一兴贤坊口，一大街东，介耆儒、科甲二坊，一仁寿街斗魁亭后，一云路巷口，一化龙街前。
　　美政井县东。
　　傅公井知县傅伯成凿。
　　尼山井儒学尼山堂北。
　　龙兴井龙兴观。
　　河山井河山庵。
　　化龙井钦平上里，以近于龙桥，故名。
　　西宫井祐圣宫后，泉色莹，味甘。今宫废，而井尚存。
　　童　井安德里。旧传有青衣童子拨草取水，乘云升炉峰，即其地掘之，得泉。
　　炼丹井在炉峰顶，章寿炼丹处。
　　朱砂井县北祐圣宫旁，寒冽异常。
　　后崎井二十九都，有泉清泚，从石中出。
　　五泉井永贵里。
　　冠英井县南八宝庙前。
　　连花井县东荔枝巷，色如碧玉，味比醴泉。
　　　　罗源县
　　东　隅
　　余家塘宋太宰余深筑。
　　西　隅
　　永利渠邑令陈偁凿。
　　南庄坝　源出尖山，并金钟潭合流，入南岸洋。
　　蒋坑坝县治西南半里，源出蒋山，流达县前。
　　井附
　　仁寿井县东仁寿坊左。
　　仙泉井祐圣宫右。
　　旧社稷井县西四十步。
　　城隍井
　　玉峰堂井县西五十步。
　　水陆寺井县西笃行坊内，周显德间浚。
　　孝　井孝行坊内。
　　南岸井莲花山下。
　　　　永福县
　　永安里
　　官腊二塘内塘十四亩百二十步，深九尺七寸。外塘十八亩八十步，深八尺五寸。
　　唐元里
　　白叶湖宋乾道二年修。
　　后黄陂会溪水，亘五里，广深二丈。
　　归义里
　　大邹官塘四百余丈，深一丈二尺。
　　保德里
　　嵩口塘引济溪水八亩。
　　　峬　塘百余丈，深一丈。
　　井附
　　古　井
　　虹　井俱在县治。
　　香泉井在二十七都。
　　　　福清县
　　永东里
　　东西塘县东西之水分潴焉，以为火备。后东塘，民塞其半。宋淳熙二年，民居火，乃易塘东民田，凿以广之，横经学门以象泮水。西塘，明正德乙亥，邑令冯安修浚。
　　琵琶槽跨永东、新丰二里。宋大中祥符中筑，至宣和三年重修。长二千余丈，以形似琵琶，故名。
　　修仁里
　　溪田陂
　　洞子陂
　　石塍陂
　　后塘陂
　　官　塘
　　练木陂
　　刘洋陂
　　郑前陂
　　新丰里
　　元符陂唐天宝中浚，又名天宝陂。宋祥符中，知县郎简修。元符中，知县庄柔正熔铜汁以固其基。明叶向高记：“吾邑滨海，土田瘠薄，又鲜泉源。灌溉之利，雨旸一不时，苗立槁矣。惟西有陂，名天宝。水自仙游而来，历清源、善福，达新丰、仁寿二里，沃田数千顷。宋元符中，郎公简修之，故又名元符陂。其后屡圯屡筑。万历己丑，则耆民周大勋奉邑令欧阳侯之命，甃西陈石圳二百余丈，农民赖之。抵今将三十载。值今岁淫雨后，有颓坏。适王侯来莅邑，咨诹民瘼，知兹陂为邑大利病，询于众，孰可任厥事。佥曰：故坝长大勋子文遴，笃诚勤干，习于水利，令之董役，必能底绩。侯忻然进而命之。文遴条上方略，咸当侯意，遂使鸠工，下令有湮圳、决防、梗法、便私，不输钱服役者，悉治以罪。人心肃然。侯又修俸为资，役者竞劝。其最要害，如西陈沟头滨江海塍，尤所加意，水利悉复，岁不能灾。五洋二十五墩数万人，咸被其泽，颂侯明德，无以为报。余观自古循吏为民造命，莫不以导水兴利为第一义。而吾邑以频年无岁、租赋之不时，以为长吏忧，吾侪邦人其亦有余恧焉。今幸邀惠于侯，举数千顷之田，旱涝无虞。其亦相劝于惟正之供，俾侯以不催科见督，是乃所以报侯也。而周君父子先后有劳于兹陂，亦可谓义于修事者。侯名命卿，粤番禺人，癸丑进士。”
　　文兴里
