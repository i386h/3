<!-- { "loadSidebar": true } -->
　　太平兴国五年，有言两浙大户租赋反轻，贫下之家输纳则重。是时，本州隶两浙。乃诏朝臣王永、高象先赴州相度，于是官私田产概命弓量。以闽时沿征白配钱米衮为租额，均定总夏税钱二万三百八十四贯有奇，苗米十七万三千九百四十余石。未几，复诏著作郎李安再至，始蠲异时诸杂沿征物色，更以官私田产均为中下两等定税。中田亩产钱四文四分，米八升。下田亩三文七分，米七升四勺。园亩一十文。丁人输钱百。总为夏税钱一万五千六十三贯二百六百，米一十万二千五百二十八石四斗六升八合。咸平初，夏税及身丁钱总二万九千七百四十四贯有奇。大中祥符四年，诏放身丁钱，独夏税七千六十九贯有奇。自后，苗米一十万七千余石。元祐中，产钱八千五十九贯二百一文三分三厘，米一十一万一百五十五石三斗四升三合。建炎以来，夏税仅增旧额七千有奇，米仍旧。绍兴十九年，行经界法。出以名色定等，乡以旧额敷税。列邑之地各有高下肥硗，一乡之中，土色亦异。于是或厘九等，或七等，或六等。杂地则或五等，或三等。多者钱五文，米一斗五升。最少者钱一分，米仅合勺。以今垦田，若园林山地等项亩较之国初，始增十倍。夏税比祥符后加一千缗，苗米比庆历后加四千余石。《三山志》
　　宋之田，曰垦田，四万二千三十三顷，一顷一十八亩三角三十三步。园林、山地、池塘、陂堰等六万二千五百八十八顷五十一亩二角四十五步。曰官庄田，一顷九十亩三角四十六步。[HT6SS]租课钱一十贯二百文足。官庄、园林、山地、池塘、陂堰等一千五百七十顷八十四亩二角二十四步。租课钱五十五贯五百四十七文。曰赡学田，旧管田七十六顷七十八亩一角一十四步，园林、山林、屋基埕、池塘、坂等一百二十五顷四十五亩二角三十二步，房、廓屋六十八间，屋地基一十二所。续添田园、沙洲地一十七顷五十亩三角三十八，屋一十八所，庵基地一所。租课钱四千二百七十七贯六百二十九文足。房、廓屋基地钱四百二十九贯二百六十文足。白米二千四十三石五合。糙米二百九十九石八斗八升九合。豆麦杂子一百三十四石五斗八升。曰职田，二十一顷九十亩一步，园九百四顷九十四亩一角五十三步。租课钱一千一百二十四贯五百八十文足。米四百二十一石四斗二升六合。曰沙洲田，二百七十一顷九十八亩二角三十步。曰海田，一千二百三十顷有奇，外长五千六百二十丈。
　　夏税产钱，十二县总八千一百四十八贯三百二十六文。久例以三千六百九十贯，折科绸一千匹，裨布一万匹，小麦一千五百石。皆估纳月中价，令人户输纳，计钱二万六千七百五十贯文足，外四千四百五十八贯三百二十六文，纳铁中半钱，计钱三千二百九十九贯一百六十一文。
　　秋税苗米，十二县总催一十一万一千二石三升五合。久例以一万八百四十三石八斗估纳月中价，令下户纳钱计四万九千八百八十一贯四百八十文足，外一十万一百五十八石二斗二升五合，于内科本色白米四万六千五百四十一石五斗九升五合，余碾糙米六万七千二十石八斗三升，分州县仓送纳，支官兵粮俸及椿充义仓用。
　　免役物力钱，一十一万三千六百三十二贯七十三文，随夏秋二税催科。产盐十二县，以产钱等第均卖税额二百六十九万六千四百五十三斤，随夏秋二税催科，共计钱五万六千八百二十三贯九百七十三文足。内本州所得旧价钱二万五千八百一十四贯七百六十三文足。系省巢名钱一十一万三千三百七十八贯六百八十八文省。州税务日纳商税牙契，本州所得钱二万五千贯文省。在城楼店务地基正钱四千三百三十四贯三百二十八文。寺院科纳上供银等钱三十万四千六百三十二贯二百二十八文，外郊祀之岁，别科大礼银钱八万一千三十七贯六十四文省。《三山志》
　　　　元　田赋
　　郡自至元十三年以来，未尝经界。若田、若园，岁有计拨顷亩。有司具年科官民租粮，田土数目申省，谓之计拨。《三山续志》。
　　计拨民田、官庄田、职田、赡学田、续置田、并园林、山地、池塘、溪滩、土埕共四千八百二十九顷八十二亩有奇，并五十三段二截，草洲一处，水浃二十步，水圳三十二步，屋二十五间，白地并园一百三十五户。《正德志》
　　夏秋税钞四千八百六锭。秋粮租米麦豆八万五千一百七十九石七斗有奇。谷七百八十一石有奇。盐课钞诸色课钞、茶课钞、各务办钞、房地租钞共一十四万六千六百六锭有奇。铁五万七千一百七十四斤四两。《正德志》
　　　　明　田赋
　　土田之目有二：曰官田，曰民田。若赋田、若学田、若废寺田、若没官田、若官租地，皆系之。官而佃于民者，与民自占田及寺田，官未斥卖，悉书于籍，其则有轻重。官田有科米三斗上下者，以三钱五分为率；五斗者三钱而止，七斗者二钱五分而止，总之称官折，而蠲其别差。若民田之米，自五升而上，其则不一稽之。万历元年，黄册总目官园、池塘、洲、湖、地、山计四千九十二顷八十八亩有奇。闽县三百三十二顷五十七亩七分零。侯官县一千四百九十三顷四分零。怀安县四百四顷三亩七分。长乐县五百三十九顷五十四亩二分。连江县一百七十八顷六十九亩五分。罗源县四百一十五顷一十六亩五分。古田县二十六顷四十亩六分。闽清县一十八顷三十四亩七厘。永福县二十一顷五十九亩七分。福清县六百六十三顷五十二亩一分九厘三毫。民田、园、池塘、洲、湖、地山计二万八百二十八顷三十一亩二厘六毫一丝七忽。闽县二千九百七十一顷一十二亩四分九厘。侯官县二千五百五十四顷八十九亩三分五厘五毫。怀安县一千七百九十六顷八十二亩八分五厘。长乐县一千七百六十五顷一十五亩四分四厘。连江县一千四百二十一顷二亩。罗源县九百一十一顷二十六亩二分八厘。古田县二千四百三十一顷九十六亩三分六厘。闽清县一千二百七十六顷一十三亩五分一厘。永福县七百三十一顷九十九亩四分四厘。福清县四千九百九十四顷五十三亩九分一厘。其间有水塌、沙崩、浮粮未豁，新壅初垦，未及首正升科者。万历七年，抚按会题奉旨稽核，履亩丈量，均匀摊补。其亩视田高下为差。其则以县原额为定，截长补短，彼此适均。则壤成赋，民间无不税之田。计亩均粮，公家无不田之税。其后县官更代，奸胥那移，悉易其籍，无有能诘之者。计清丈官民田、园、池、塘、洲、湖、地、山二万五千一百八十二顷九十一亩一分六厘六丝五忽六微。闽县二千八百一十二顷七十二亩七分二厘四丝九忽三微，少原额四百八十九顷七十七亩四分七厘。侯官并怀安县五千六百六十三顷一十三亩九分三厘七毫六丝七忽四微，少原额六百七十顷七十六亩三分六厘七毫五丝二忽六微。长乐县二千一百九十五顷七十八亩四分五厘，少原额一百八顷九十一亩一分九厘四毫。连江县一千七百九十九顷四亩八分九厘，少原额一百九十九顷三十二亩八分九厘。罗源县一千四百八顷七十五亩九分四厘五毫。古田县三千六十四顷九十七亩三分九厘二毫五丝七忽，少原额二十六顷四十亩六分。闽清县一千五百六十一顷七十四亩三分三厘一毫七丝四忽，多原额二百六十七顷二十六亩七分五厘一毫七丝四忽。福清县五千七百八顷三十九亩三厘一毫六丝一忽九微，少原额五十顷三十二亩九分二厘八毫。永福县无浮粮，仍旧额未丈七百六十八顷三十四亩四分六厘三毫八丝九忽。
　　夏税，明初踵宋制行之。若丝绵折绢，若农桑丝折绢，并起运。若麦、若苎、若零、若钞、丝、绵并存留，所司以毫毛琐屑征敛为难，并入折价，征银解京。
　　起运，南京承运库农桑丝折绢二十一疋，每疋二丈三尺，价银七钱，该银一十五两二钱三厘一毫二丝五忽。水脚银六钱五分一厘。存留，司库钞一千四百一十九锭三贯四百二十六文九分，每贯折银三厘，该银二十一两二钱九分五厘二毫八丝七微，原解司凑给官吏俸钞。零丝绵一百二十九两四钱六分，每两银三分，该银三两八钱二分三厘八毫，原存留在县。
