<!-- { "loadSidebar": true } -->
　　橡　高可二、三丈，四月开黄花，八、九月结实。
　　石　楠　《闽书》：“叶如枇杷，有小刺，凌冬不凋。闽人多植庭宇间，其末坚劲，可为斧柯”。
　　桄　榔　《三山志》：“木似棕榈，有节，叶亦如之。外坚中虚，内有面，大者数斛，紫黑色有文理，可以制器”。
　　榉　柳　《三山志》：“皮似檀槐”。
　　　　木杀　《闽书》：“生山中，叶与子似茱萸”。
　　加　条　《闽书》：“其叶有毛，可用磨犀角、象牙”。
　　青　刚　《三山志》：“叶似石楠木，纹如黄杨，堪作鞍桥”。
　　棕　榈　亦曰木并榈。
　　檀　叶似槐。
　　枫　取其脂可以为香。
　　桐　有四种：青桐，皮、叶俱青而无子；白桐，皮白、叶青，有子；白桐有花与子；岗桐似白桐，无子，可以为琴瑟。
　　皂　荚　有雌雄，雄者不实，凿木干方寸，以雌木填之，则宝。
　　白　牙　《三山志》：“最白紧，可为玩器”。
　　水　杨　《闽书》：“叶圆阔而赤，枝条短硬，多生水岸”。
　　柳　《三山志》：“柯条与北土无异，但飞絮者稀”。《闽小记》：相传二十八宿中有柳，故种柳者，横插、倒植，无不立生。余在闽八郡俱至，道傍曾未见一枝。会城中仅十数株，漳城才三、四株。岂柳星独不照闽中耶?诚所不解。
　　桑
　　椤　《闽部疏》：“木可为器，最耐久远”。
　　水　绵　《闽书》：“类杉，条干而细叶，郡城内外凡滨水处多植之”。
　　柽　杉　《闽小记》：“略似水绵，而木理轻松，心赤色”。
　　乌　桕　叶可染色，子可压油。
　　　　木余　全似缨络，材质颇坚，可供镌刻。
　　柯　其木亦坚，小条宜为斧柄，故名柯。子可食。
　　槐
　　冬　青
　　茶　树　树如瓜芦，叶如梔子；花类白蔷薇，有两种，一种叶可制茗，一种子可压油。
　　榆
　　黄连茶　《闽部疏》：“木高二、三丈，叶似槐而尖长。春初，芽始生，可治以代茗饮，亦为茹，味香美，俗又呼凉茶树”。
　　罗汉松　《闽小记》：“叶长而狭，色苍秀可爱，凌冬不凋”。
　　　　竹之属
　　慈　竹
　　研　竹　即斑竹，永福鹤洋多产之。
　　紫　竹
　　鹤膝竹　不须琢削，自合杖制。
　　箭　竹
　　苦　竹　　《闽书》：“笋苦而味佳。又有苦伏竹，笋冬生，掘而食之，味尤珍”。
　　澹　竹　《三山志》：“肉薄，节间有粉，南人以烧竹沥者，其叶可以药”。
　　[HT]石　竹
　　猫　竹
　　江南竹　《三山志》：“粗大，坚直，笋冬生”。
　　秋　竹　甚小，可为篾用。
　　虫虫　竹　有虫焉，丛生如芦，每节生虫，如新蝉之未翼，外无窍隙，随竹而长，竹将枯，乃穴傍出。
　　豁　竹　万历《府志》：“节长细，可为笛。笋味最美，一作奯竹”。
　　筋　竹　《三山志》：“肉厚而窍小，可为弓弩材”。
　　苦油竹　《闽书》：“可以枪”。
　　赤　竹　可以刺船。
　　桃枝竹
　　长枝竹
　　含朵竹　《闽大记》：“可以樊”。
　　箬叶竹　《闽书》：“其叶可以篷”。
　　人面竹　《小草斋记》：其节一俯一仰，如人面然。
　　钓　竹
　　金丝竹
　　芦　竹
　　凤尾竹
　　勒　竹　枝上有刺，中心坚塞，枝干相交。
　　观音竹　《三山志》：“长只尺许，多栽盆中”。
　　棕　竹
　　绵　竹
　　篓　竹
　　黄　竹　皆柔。可以束物，屈折成诸器，为用甚溥。
　　水　竹　如竹，甚小，可植盆中，案头之玩。
　　黄金间碧玉竹　一黄一青，横斜相间，山多有之，高湖产者绝钜。
　　方　竹　可以杖，寿山、方广岩俱有之。
　　朱　竹　《太平清话》：“朱竹，古无所本，宋克仲温在试院，卷尾以朱笔挥之，故张伯雨有，‘偶见一枝红石竹’之句。然闽中实有此种，红如丹砂。”《夫于亭杂录》：“闽有朱竹，予尝寄书李中丞质君、殷太学彦来，求一枝作杖。彦来云：旧惟古田县一僧舍有之。周栎园侍郎求以为杖，自后官闽者竞取之，遂成故事。僧苦之，竟铲去，其种绝矣”。
　　冬　笋　《三山志》：“竹萌也，冬月于毛竹林，掘其未出土者为冬笋，味殊佳。”国朝谢道承《冬笋》诗：“高岭郁寒姿，一夜挺孤劲。砅崖冻壑中，时与山雪迸。龙孙蛰高枝，君子含至性。胚胎何离奇，轧茁气纵横。长镵云外归，解缚司冬政。品格入廜蘇，菘韭皆听命。[HT6，7”SS]木骨木出煨根芽，脱落想盘硬。莫厌太瘦生，聊用医俗病。”
　　毛　笋　至春出土，性寒，不益脾。
　　甜　笋　味甘，其大若管笛，表黄里白，二、三月始盛，出于篓竹。
　　苦　笋　即管竹，形色与甘笋同，凡笋味皆甘，此独苦。黄山谷有《苦笋赋》云：“苦而有味，如忠谏之可治国”。
　　绿　笋　出水口，味甘。
　　锦边笋　《三山志》：“出北岭竹林寺，每箨皆有朱红线”。
　　　　藤之属
　　丁公藤　《三山志》：“生依南木，故号南藤，茎如马鞍”。
　　千金藤　生南土者，黄赤如细辛。
　　紫金藤　出山中，春初单生，叶青色，至冬凋落，藤似枯条。
　　含春藤　其苗蔓生木上，冬春常青。
　　感　藤　《三山志》：“如鸡卵大，汁甘，味与蜜同，一名甘藤。甘、感声近耳，又名甜藤”。
　　吉钓藤　亦名乌理藤，色紫，道家呼其根为降真香，或以为简。
　　金刚藤　《三山志》：“方言谓之菠颉，根赤色”。
　　香　藤　《三山志》：“缘木而生，其气馨香。又有南藤，人取以酿酒”。
　　薜荔藤　《三山志》：“缘木而生”。
　　王孙藤　可供作缆，茎长如竹根，劈之，可贯牛鼻，资农事。
　　石南藤　其苗蔓延石上，四时不凋。
　　风不动藤
　　拏　藤　坚韧可为绳，亦宜农事。
　　　　杂植之属
　　茶　陆羽《茶经》：“方山露牙”。《闽小记》：“鼓山半岩茶，香色风味当为闽中第一。唐宪宗元和间，诏方山院僧怀恽麟德殿说法，赐茶，怀恽奏曰，此茶不及方山茶隹，则方山茶得名久矣”。又《唐·地里志》亦载：“福州贡蜡面茶，盖建茶未盛以前也。鼓山雨前茶，不让虎丘龙井，元时每岁进贡，至明杨文敏荣当国，始奏罢之。他如侯官之九峰、林杨、华峰，长乐之山解谷，福清之灵石，永福之名山室，连江之美肇，皆有名”。宋陈襄《古灵山试茶歌》：“乳源浅浅交寒石，松花坠粉愁无色。明星玉女跨神云，斗剪轻罗缕残碧。我闻峦山二月春方归，苦雾迷天新雪飞。仙鼠潭边兰草齐，露牙吸尽香龙脂。辘轱绳细井花暖，香尘散碧琉璃碗。玉川冰骨照人寒，瑟瑟祥风满眼前，紫屏冷落沉水烟，山越堂轩金鸭眠。姑麻凝煮丹峦泉，不识人间有地仙”。明邓原岳《鼓山半岩茶》诗：“雨后新茶及早收，山泉石鼎试磁瓯。谁知屴崱峰头产，胜却天池与虎丘”。
　　烟　草　《蚓庵琐语》：“叶太如芋叶，种盛，闽中郡西禅寺之盖露，一名淡巴菰，明万历中，始有种者”。
　　蓝　淀　正德《府志》：“马蓝草叶大丛生，茎短有节，折其茎，以土壅之，辄生。”蔡襄《江南月录》云：“采以器盛水浸，除滓，榄之以灰即成。诸县皆有，闽、候官、长乐尤多。一种叶如蓼而圆者，曰‘蓼蓝’，一种小叶曰‘槐蓝’。又福州有一种马蓝，四时俱有，叶类苦益菜，士人连根采之焙捣，下治妇人败血甚佳”。
　　红　花　《闽中记》：“叶如茼蒿，花如刺结，秋深种，春末乘露采之，可以染绛，亦可压油”。
　　紫　草　《三山志》：“八月末种，二月采根，用密笼收，见海风则烂黑矣。与红花同出闽县，侯官、长乐等县”。
　　　　草之属
　　紫　贝　治一切蛇毒。
　　沙　根　即香附子。
　　半边莲　《闽书》：“苗高一二寸，叶阔三分，五六月开花，花偏一边，无有圆者”。
　　石龙刍　此草生水石之处，可以割束养马，故谓之龙刍，俗名龙须草，今人以为席者。
　　灯　心　丛生泽地，茎圆细而直长，亦可为席。
　　鸡　肠　一名蘩缕，叶似荇菜而小，其茎梗作蔓，断之有绿缕，细而中虚，似鸡肠，因名。
　　鳢　肠　《闽大记》：“即莲子草也。一种叶似柳而光泽，茎似马齿苋，花细而白，其实如小莲房。一种苗梗颇似莲花而黄色，实亦作房而圆，可以止血，方言谓之断血草”。
　　羊　蹄　秃菜也，叶长，色紫赤。
　　佛　甲　多附石，向阳而生，似马齿苋，细小而长。
　　仙人掌　《闽小纪》：“多贴石壁上，如人掌”。
　　蒲　生陂湖中，嫩者可食。
　　蒉　《三山志》：“生有三稜，江生者为淡蒉，近海者为咸蒉，土人采以捆屦织席，亦可为缆”。
　　莣　《三山志》：“似茅，可为绳索、履屦，亦可为帚”。
　　虎　杖　似红草而大，可染赤，煎以为饮，色如琥珀。
　　戒　火　《南方异物志》：“人家用瓦缶植之，云以警火”。
　　独　扫　《尔雅》曰：“马帚。注云可以为帚彗。
　　茭　叶如蒲苇，人缚为蔫藉，谓之菰。又有白色者，其根可食，谓之茭郁。子中有黑点，岁久生白台，如小儿臂，谓之茭千。
　　　　火　木欠　春生，苗叶似紫苏，大而尖长，白花，郡人呼其叶为火木欠草。
　　吉　祥　叶如萱而小，四时一色，家有吉事，定自开花，故名吉祥。
　　鼠　曲　生平岗熟地，叶有白毛，黄花，杂米粉作糗，食之甜美。
　　茅　体柔直理，有刺三脊。
　　蓼　高而大者，为家蓼，茎有节，开花作穗，红白色，甚香。生于水泽者，为水蓼，可代面蘖以造酒，味苦辛。
　　菅　似茅而光泽无毛，根下五寸许，有粉者柔韧，可为索。
　　水　葓　《本草》谓之荭草，似蓼而叶大，赤白，高丈余，《诗》所谓：“阝显有游龙”是也。
　　藻　水草之有文者，其一茎大，长四五尺。其一茎小，叶似蓬蒿。
　　苹
　　萍
　　芦　即苦芦也，或谓之葭，叶抱茎生，无枝，花白似茅，根如竹，其笋最苦。
　　凤　尾　叶附茎对生，形如凤尾，故名。
　　龙　舌　青色，皮厚，有脂，妇人种以泽发。
　　免　耳　面绿，背红，有细白毛，一茎一叶，多产水边，可供石盆之玩。
　　断　肠　万历《府志》：一枝三叶，叶大如蒌，食之辄死。山谷中在在有之。
　　　　药之属
　　地　黄　叶生布地上，有皱文，根如手指，通黄色。
　　牛　膝　《三山志》：“今州人单用土牛膝根，治血块”。
　　天门冬
　　麦门冬
　　黄　精
