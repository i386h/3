<!-- { "loadSidebar": true } -->
　　黄氏，诸生萧时嘉妻，年二十五寡。乾隆三年旌。
　　朱氏，贡生游奕辉妻。年二十四寡，抚孤各有成立。乾隆九年旌。
　　郑氏，陈抡妻。年十九而寡，抚孤苦节。乾隆十年旌。
　　郑氏，诸生林济时妻。年二十九守节，乾隆八年旌。
　　黄氏，诸生尤亻间妻。夫死，课子有成。乾隆十三年旌。
　　郑氏，林光绶妻，夫死，守节。
　　黄氏，叶纲妻，夫死，守节。
　　五　代以下贞烈
　　石氏二女，长月华，次雪英，早失父母，处州青巾贼作乱，被掠，长者曰：“吾宁死，不受辱也。”遂投河，次亦从之。
　　明以下贞烈
　　黄氏，赵行广妻。夫死，视夫殓讫，沐浴自经。
　　林氏，名寿娘，适饶建。半载，夫疾革，顾之曰：“汝年少，善事后人。”氏泣曰：“脱有不幸，我何生为?”夫殓毕，随自缢。
　　尤伟小，适福宁林汝瞻，生三男一女。时广东流寇至，一家被掳，三子斗死，舟至鉴江港口，氏叹曰：“此为吾故土，生死于此足矣，免罹辱。”遂抱女同投江中。一门三十四口皆投江死，贼亦叹曰：“此一门贞烈也。”时汝瞻在别舟，遇赎得脱。
　　尤圭妹，户部郎中尤光被女，嫁宁洋陈龙津，以选荐判和州。寇至，圭妹被掳，义不受辱，抗声骂贼，遂遇害。
　　郑氏，适林应龙。三载而夫卒，投缳者屡，家人守之，越月，竟绝食死。事闻，诏旌。
　　李若真，适陈孔诗。孔诗没，父怜其贫，密受人聘，氏觉，沐浴自经死。
　　叶氏，陈协吉妻。时海寇猝至，氏遭掳，恐见辱，至西麻桥投于桥下，水浅不死，寇欲援之，触石死。
　　某氏，万君仲妻，生一男。寇至，匿山林，儿啼，遂被掳。至渡头上筏，氏佯请宽缚，便乳儿，遂身投于河，寇援之不及，亦弃其子于水。贼退两日，尸抱儿出，宛然如生。
　　陈氏，陈昱女，年十四，以无兄弟，愿终养父母，遂截发以示家人，终身不嫁。巡按张某旌曰：“节孝”。
　　国　朝以下贞烈
　　黄氏，赵士恩妻。夫死，黄年二十，竭赀治丧具，殓毕，遂自经死。
　　郑氏，诸生林登龙妻。夫卒，无子，屡投缳，以救解。越两月，竟绝食死。
　　唐氏，陈文荣妻。夫卒，越三日，投缳殉之。
　　黄氏，陈在臣妻。嫁七日，夫没，氏日夜守柩，哀恸不绝，十七日卒。
　　王氏，许字郑世球。夫死数日，自缢以殉。
　　陈氏，许字黄祖瀚。夫没，闻讣，欲奔丧，家人阻之，乃投井，以救免，遂自缢死。
　　林氏，名静姑，许字陈式汤。未嫁，汤死于虎，讣至，女欲奔丧，父母不许，遂绝食，越两日，盥沐，经死，颜面如生。
　　陈氏，潘在御妻。年二十二，夫死，哭泣不食，没。
　　游氏，适阮长福。才七月，夫病，割股和羹以进。及夫死，既殡，遂投缳以殉。
　　林氏，饶建妻。年二十而嫁，半载，夫没，殡毕，遂自缢以殉。
　　范氏明官，许字吴求。求卒，氏闻讣，自缢死，时年十七。乾隆九年旌。
　　黄氏淑望，许字游承鼎。承鼎病革而绝，氏奔游门大恸，承鼎忽苏，乃剜臂肉以进，越三日死，守贞终身。
　　　　永福县
　　明以下贞节
　　未经旌表贞节
　　方氏，林愈妻。
　　邓氏，陈武瑜妻。
　　梁氏，柯鸾妻。
　　游氏，鄢锵妻。
　　宋氏，通判邦俊女，董朝钟妻。
　　林氏，方童妻。
　　郑氏，方堪妻。
　　林淑真，张文缵妻。
　　林氏，蒋应朝妻。
　　林洁娘，郭祉妻。
　　陈氏，郑文钊妻。
　　黄绣小，张文德妻。
　　林玳小，王拱妻。
　　国　朝以下贞节
　　林氏，金彦卿妻。夫殁，力贫抚子，常减餐以供姑。姑殁，执丧尽礼。孀居三十三载。康熙五十三年旌。
　　吴氏，诸生林若采妻。夫殁，氏年二十四，事翁姑克孝，抚孤成立，历节五十九岁。
　　林京舍，柯大焕妻。年二十九，夫死，育子有成，守节三十余年。
　　林氏，诸生黄玹妻。玹早卒，氏矢志抚孤，营葬舅姑及夫柩，苦节终身。巡抚吕犹龙旌其门。
　　已经旌表贞节
　　陈瑞玉，张世堪妻，媳黄元使亦守节。
　　林一佛，诸生董克骥妻。
　　蔡副姐，陈瑞亨妻，守节六十七年。
　　刘择使，齐一鸿妻。
　　陈奴女使，黄毓长妻。
　　林熙使，杜世炳妻。
　　林硕使，张昌仪妻。
　　未经旌表贞节
　　林麟使，谢本宏妻。
　　翁氏，诸生彭举妻。
　　林品官，陈圣制妻。
　　刘举官，董继芳妻，夫卒，守节六十余年。
　　林慧使，卓道禄妻，守节四十年。
　　陈渭使，郑介卿妻。
　　林上坊，张运中妻，守节四十余年。
　　谢寨姐，林尔贤妻。
　　陈居姐，程克焕妻。
　　林氏，张自御妻。
　　王氏，诸生黄其宏妻。
　　张整使，程敦荣妻。
　　唐士姐，方璧妻。
　　王意使，方其骝妻。
　　张氏，王克善妻。
　　彭氏，诸生林在德妻。
　　何氏，鄢廷弼妻。
　　王氏，鄢肇镐妻。
　　张氏，诸生鄢庶绩妻。
　　张雍，鄢成志妻。
　　檀显，鄢而术妻。
　　魏顺，鄢而衡妻。
　　林淑使，诸生吴时崑妻。
　　柳去使，薛仲器妻。
　　张宁官，汪世正妻。
　　鄢氏，张自声妻，媳鄢氏亦守节。
　　林氏，鄢一梁妻。
　　汪氏，鄢大绍妻。
　　鄢篆使，何焕贞妻。
　　曹珮官，鄢一昱妻。
　　任氏，陈知日妻。
　　傅氏，巫志侯妻。
　　叶劝使，魏大赉妻。
　　朱莺使，魏钟妻。
　　吴仙使，魏大敦妻。
　　何组使，国子监生吴家珩妻。
　　林尔宜，诸生柯端阳妻。
　　柯岁使，叶任彭妻。
　　陈佑使，林玉卿妻。
　　李氏，诸生林在邦妻。
　　李氏，蔡惟典妻。
　　赖氏，蔡孔玉妻。
　　张氏，蔡孟章妻。
　　游氏，张其藻妻。
　　廖妆使，张叶庄妻，妇陈恭使亦守节。
　　程美使，郑光达妻。
　　张廉姑，陈曰信妻。
　　方爱姑，张尔文妻。
　　夏玉使，何国棋妻。
　　张奇姐，余君拔妻。
　　张美姐，卢以鼎妻。
　　章福贞，汪兆璋妻。
　　汪怡使，檀祖荣妻。
　　陈长姐，檀祖佺妻。
　　吴氏，陈易修妻。
　　陈氏，林宗夷妻。
　　林淑使，汪持迩妻。
　　郑氏，邵典盘妻，邵籍兴化。
　　林氏，诸生游渭妻。
　　张志使，诸生游佺妻。
　　吴瑞使，诸生林球妻。
　　卢余使，张宜公妻。
　　林氏，诸生黄钅宏妻。
　　王生宋，方在妻。
　　叶庄使，朱秩人妻。
　　沈氏，国子监生张宗隆妻。
　　朱氏，张梦捷妻。
　　郑穹使，陈经侯妻。
　　毛端使，林文重妻。
　　柯美官，国子监生黄元吉妻。
　　郑昭宋，吴永生妻，子妇陈氏亦守节。
　　邱新姐，陈君喜妻。
　　江恒哥，诸生柯正甲妻。
　　林氏，陈大纪妻。
　　黄氏，江友兰妻。
　　郑鸾使，陈朝保妻，子妇林氏亦守节。
　　魏整使，林汉永妻。
　　张全官，郑观光妻。
　　卓氏，廪生张中书妻。
　　蒋氏，国子监生何世俊妻。
　　陈节使，柯正鉴妻。
　　高宗姐，张则定妻。
　　柯宝使，星明辅妻。
　　黄顺使，吴茂岳妻。
　　任翰使，林孟玖妻。
　　侯氏，陈孔奇妻。
　　鄢守使，朱仕伟妻。
　　刘康使，魏古泉妻，媳张孝使亦守节。
　　张氏，诸生魏北拱妻。
　　林蒲使，诸生薛世隆妻。
　　柯戍娘，杨君镇妻。
　　陈暮娘，杨大新妻。
　　黄章使，柳而正妻。
　　张钦官，陈而长妻。
　　范凤使，黄邦清妻。
　　卢氏，汪惟岐妻。
　　柳机使，陈絇木妻，媳张氏亦守节。
　　吴氏，王能益妻。
　　卓氏，薛聚奎妻。
　　陈氏，诸生何连超妻。
　　郑节使，陈元祚妻，子妇叶氏亦守节。
　　张庄官，柯文榕妻。
　　郑藻使，诸生柯文仪妻。
　　徐清使，林上英妻。
　　明以下贞烈
　　黄淑真，知县黄楷女，许字方时兴。时兴卒，奔丧，贫守终身。
　　国　朝以下贞烈
　　黄氏，明太史黄文焕女孙，许聘淮阴刘氏子。未婚，夫亡，请奔丧不得，遂成服于室。无何，闻有他议，自投楼下，不死，居五年不释服，曰：“不归刘，拜夫墓，终不释也。”舅姑乃迎以归，谒墓恸哭，哀感行路，淮人士叹美之，吴江潘耒有《黄节妇诗》。
　　魏仪使，许聘尤溪黄金理。未嫁而金理卒，仪使闻讣，破镜自刎不死，夜屑金吞之，又不死，乃归黄。半载，舅姑殁，复归魏。月余，夜半沐浴更衣，袖夫手写文一卷，投缳死。顺治中旌。
　　某氏，郑君瑞妻。顺治戊子，寇变，被执，投岩死。以梦闻于君瑞，觅尸归葬，颜色如生。
　　张氏，名德瑗，张上春女，移居会城，许嫁闽县倪广年。顺治丙申，寇警，德瑗避地甘蔗洲，寇逼犯之，与嫂陈氏赴水死，年十九。
　　郑氏，许嫁张道贤。未娶，道贤卒，女奔守贞，事姑唐氏甚孝。姑卒，葬舅姑及夫，复为圹以待己终柎焉。
　　程氏，名静宜，许字刘熙火军。未婚，闻夫病革，即绝粒不食，讣至，奔丧，不食五日而殁。
　　陈皋使，许字诸生李有杜。闻夫讣，不食七日，奔哭，死于丧次。
　　谢秀琏，生有慧质，年十三父母继殁，遗妹五岁，弟生甫数月。秀琏自矢不字，抚弟妹长成，为之婚嫁，葬二亲。年既老，值山寇窃发，过其家，相戒勿犯以去。
　　柯氏，郑启典妻，夫殁之四十九日，自缢死。
　　朱推使，张大铉妻。夫殁，无子，至小祥，沐浴拜姑与父母，绝粒十日而死。
　　游氏，鄢廷致妻。夫死，及葬，治双穴，从容自尽。
　　方祥使，许字张光斆。夫死，绝粒不食，适夫家，投缳以殉。雍正五年旌，祀节孝祠。
　　柯秀使，许字张大俨。大俨卒，氏闻讣，奔丧，守贞五十二年。乾隆十六年旌。
　　何氏，谢钦长妻。钦长死，无子，族戚劝其抚嗣孤，氏曰：“已许夫以死，奈何背之?”卒自经死，乾隆九年旌。
　　柯望使，适林文宪。夫死，氏不食五日，自经死。
　　陈氏，诸生张愚妻。愚卒，氏自经死。
　　游廷官，鄢锵妻。夫卒，奉姑，抚嗣子成立，曰：“吾事已毕。”即绝食卒。
　　柯旺使，林士章妻。夫卒五日，氏治殓毕，从容投缳死。
　　刘月姐，年十六，遇贼被执，欲污之，不从，詈不绝口，遂遇害。
　　张送使，适林在雍，甫半载，夫卒，氏投缳以殉。
　　黄寿使，陈允礼妻。年十七归陈，八阅月，夫卒，氏葬夫毕，不食九日，卒。
　　黄显使，适福州詹周士。三载，夫死，氏自缢柩旁。
