<!-- { "loadSidebar": true } -->
　　十五年十二月，闽县、侯官、福清等县水灾，奉旨动支正项赈恤银谷有差。
　　闽　县
　　普济堂雍正二年闰四月，奉文建。总督觉罗满保、巡抚黄国材、布政使秦国龙转饬府县。闽、侯二县公设在华林寺内，共计堂房一百三十九间，以收孤贫老病。能爨者日给米八合；不能爨者日给饭两餐，病给医药，寒给布绵。筹经费，酌规条，至周至详焉。
　　育婴堂雍正二年，奉文闽、侯二县公设在城北遵截铺地方。巡抚黄国材捐置田五百四十余亩，又拨盐耗银两，充为堂中乳哺衣药之需。布政使赵国麟复拨公费银五百两，以备不足。里人黄鷟来有记。
　　养济院在东门外易俗里官窑广。为屋三十七间，以处有疯疾者。月有米，岁有衣，禁其入城。
　　义　冢康熙三十三年，巡抚卞永誉捐置一所，在东关孝义里。雍正二年，巡抚黄国材捐置九所。一在东关孝义里，一在南关上渡，一在南关傍边山，一在南关下湖东，五所在汤关孝义里。雍正七年，将军阿尔赛捐置三所，一在东关易俗里，一在东关孝义里，一在东关孝义东大山。
　　侯官县
　　普济堂与闽县公设华林寺内。
　　育婴堂与闽县公设城北遵截铺。
　　养济院在西关外。
　　义　冢雍正二年，总督觉罗满保、巡抚黄国材捐置三所。一在北关丞相坑，一在西关保福，一在西关坑里。巡抚黄国材又捐置八所，一在西关凤凰墩，一在西关后限，一在北关梅柳，一在北关红墙，一在北关义井，一在北关王墓共二所，一在北关白水堂前。巡抚朱纲捐买二所，一在北关梅柳，一在井楼门外。
　　古田县
　　普济堂在一保后垅庵。
　　育婴堂在三保双坝河边。
　　养济院在县治北后林。
　　义　冢在县治西北伏龙冈。
　　各都义冢。
　　屏南县
　　普济堂
　　育婴堂在北门内。
　　养济院
　　义　冢在北门外厅坛石。
　　闽清县
　　普济堂在南关外。
　　育婴堂在北门内。
　　养济院城隍庙右。
　　义　冢在县治东南。
　　长乐县
　　普济堂在邑后西边。
　　育婴堂在邑后西边。
　　养济院在城东北。
　　义　冢在郑山。
　　连江县
　　普济堂
　　育婴堂
　　养济院在天王寺前。
　　义　冢在县南。
　　罗源县
　　普济堂
　　育婴堂
　　养济堂在城西门外。
　　义　冢一在上梅岭酒牌垅，康熙二十三年，游击韩祖蕲建。一在北门外邑厉坛上，知县陈钦如倡建。一在安金里洋后，邑耆老公建。一在邑厉坛前，康熙六十年，知县王楠倡建。
　　永福县
　　普济堂在水门内。
　　育婴堂在水门内。
　　养济院在县治西。
　　义　冢在县治东。
　　福清县
　　普济堂在县西门。
　　育婴堂在县城内。
　　养济院在城北隅。
　　义　冢在县北隅。
　　　　历代恤政
　　宋
　　至道二年闰月，诏福建民负人钱，没入男女者还其家。《宋史本纪》是年，除民岁丁钱。《福建通志》
　　景德元年，闽飓风，遣使分赈。《宋史》
　　天圣四年，闽大水，诏赐被灾家米二石，溺死者官为瘗之。《宋史》
　　天圣六年，除福州民逋钱十二万八千缗。《宋史》
　　绍兴二年，春饥，令守臣移广粟以赈。《文献通考》
　　绍兴六年，春饥，令帅臣部使者赈粟劝分，且漕广粟以助。《宋史》
　　绍兴十四年，诏赈福建被水之民。《宋史》
　　淳熙十二年，饥，无麦，令守臣赈粟。《文献通考》
　　淳熙十四年，福建旱，诏赈之。《宋史》
　　开禧元年，福建旱，是岁又大水，诏赈之。《宋史》
　　开禧十四年，福建旱，诏赈恤。旧《福建通志》(按：宁宗开禧只三年，无十四年，此误。)
　　嘉定十三年春，福州饥，令郡赈之。《文献通考》
　　端平七年，大旱，诏州县军旅之后，遗骼弃道路，感伤和气，令有司收瘗之。《闽书》(按：理宗端平只三年，无七年。此与下旧《福建通志》十二年俱误。)
　　端平十二年，大水，诏赈之。旧《福建通志》
　　宝祐元年，旱，诏赈之。《宋史》
　　元
　　元贞二年，饥，赈粟有差。正德《府志》
　　大德六年，饥，五月丁巳，赈以粮一万四千七百石。《闽书》
　　明
　　洪武九年，诏福建今年租赋悉免之。《明史》
　　景泰三年九月乙未，赈福建被灾税粮。《明史》
　　成化十三年，免福建被灾税粮。《明史》
　　嘉靖五年，夏大旱。知府汪文查奏蠲租赋。旧《福建通志》
　　嘉靖二十一年，免福建被灾税粮。《明史》
　　嘉靖二十三年，大饥，诏巡按御史何维柏赈之。《史取》
　　嘉靖四十一年十一月，免福建被寇者税粮。《明史》
　　隆庆元年，诏蠲福州逋税。旧《福建通志》
　　万历二十四年六月，诏赈福建饥。《明史》
　　万历三十八年，诏赈福建饥。《明史》
　　闽　县
　　宋
　　安抚司抵当库在安泰桥北之东，旧利涉门下。元丰七年建，属常平，后浸废。
　　常平库在旧威武库东偏，附于军资库。
　　居养院安济坊在馆前街发政坊内。元符元年置。以处民之贫之不能自存者，月以丐者赡米之半给之。
　　元
　　义冢二所一在东门外旧同庆寺基，一在南门外吉祥寺废地，泰定四年置。
　　明
　　养济院在法海寺前，洪武间设。以处老弱、废疾及孤独不能自存者，月有米，岁有衣，疾则给药，死则斥官地葬之。正德六年，巡按御史贺泰令有司外建宫厅，内四周为屋。十三年，巡按御史周宛鸟又建养济院一于东门外易俗里官窑厂，为屋三十七间，以处恶疾。
　　城东丛冢在东门外易俗里金鸡山。弘治间，知府蒋氵荧因旧有漏泽园，遂易其名。
　　城南丛冢在南门外嘉崇里吉祥洋上。二丛冢俱元之义冢址也。成化十七年，知府唐珣因更辟之，揭以今名。
　　侯官县
　　元
　　养济院五所在乌石、文儒坊、北禅三合社坛，俱府城西南隅。
　　义冢三所一在文林坑，宋时建。一在湖边兴福庵后，泰定四年建。俱草市都。一在一都高安山。
　　明
　　养济院在右三坊文儒坊内，即元之故址。洪武间重建，后改西关外。
　　城西丛冢在府城西门外草市都云林坑，即元义冢址也。洪武间，创于贵安山，正统末，镇守尚书薛希琏以其逼临官道，乃徙于灌洋坑。成化间，知府唐王旬复建今所，辟而大之。
　　旧怀安县
　　元
　　惠民药局在总管府仪门之西，隆道侯庙之东。
　　明
　　养济院在右二坊太平桥边，洪武间置。
　　城北丛冢在府城北门外太平里，旧闽山院废地也。县旧有义冢，在太平山。宋绍兴间，郡令芙蓉寺僧营男左、女右各四六，广二丈二尺，深二丈，以待不能葬者。乾道六年，监簿黄启宗又为三坟于其东。永乐中，圯于洪水。成化十七年，知府唐珣更建今所。
　　古田县
　　元
　　惠民药局在县治北。
　　明
　　养济院旧在县治北之后林，洪武八年置。弘治初，知县屠容改创于十二都彭泽。
　　义　冢在县治西北伏龙冈。初在县治北二里许，宋县令吕晋夫建。后县令刘元亮移今所。
　　闽清县
　　宋
　　常平库在县治。
　　明
　　养济院在县西屋山下。
　　义　冢在县治东南。成化十八年，知县王氵堂立。
　　长乐县
　　宋
　　常平库在县厅侧。
　　明
　　养济院在县西隅。
　　义　冢在郑山，距县十五里。
　　漏泽园在县西南隅。弘治十三年，因旱灾，部檄郡县建置。知县王涣得官地一所，名曰回回墓，广二亩，仍买其旁民人黄珣园三亩五分足之。墙并基高七尺，周围八十六丈。邑人刘则和为记。
　　连江县
　　宋
　　常平库在县东。
　　元
　　义冢二所一在观音塔边，一在兑锋庙边。
　　明
　　惠民药局在宣化桥南左偏。成化十九年，知县凌玉玑改建。
　　义冢三所一在清河观首塔西，一在钦平上里北禅寺侧，俱县西。一在县南新安里西泉山。
　　罗源县
　　元
　　义冢三所一在圣水寺，一在回明山，一在铁障山。
　　明
　　义冢三所俱安金里。一在铁障山下，宋元符二年，北溪张尉创。一在莲花峰下圣水寺侧，宋宝庆间环溪陈显伯创。一在四明下山元双石桥，少师董棆三世孙垓创建。
　　永福县
　　宋
　　常平库在县治东。
　　明
　　养济院在县治西，元时建于县五里，洪武十四年移置今所。
　　义　冢在县东五里。宋时建，元及明皆因之。
　　福清县
　　宋
　　常平库在县厅西街上。
　　元
　　养济院在州西隅北溪，旧在北门，大德四年，知州母逢辰移今所。
　　明
　　养济院在县西隅后，洪武间建。成化十九年，知县庞王从重建。
　　义　冢在县北隅弥陀寺后山。宋宪使李迪舍立。
　　　　盐　法
