<!-- { "loadSidebar": true } -->
　　屯粮共一万六千二百四十一石五斗七升四合五勺。内存留样田本色米递年上仓共一千五百六十九石五斗四升。起运折色米递年纳价共一万四千六百七十二石三升四合五勺。
　　镇东卫屯田、园、地共五百三十七顷四十五亩一分七厘六丝六忽。
　　屯粮共一万六百三十三石九斗一升一合九勺。内存留本色米递年上仓共八千九百二十二石九斗九升九合。起运折色米递年纳价共一千六百八十八石七斗七升二合三勺六抄五撮。
　　诸县带征屯粮。闽县无。侯官县，带征延平卫折色旧额米四千七百七十二石八斗一合七勺五抄，新增米二百八十一石八斗八升三合六勺六抄七撮。长乐县，带征福州右卫折色旧额米二百九十五石四斗三升，镇东卫折色旧额米一十七石三斗二升七合，本色米二百一十二石一斗五升七合八勺。连江县，征福州中卫折色旧额米二千三百四十九石，新增米三百二十八石二勺。罗源县，征福州右卫折色旧额米共一千四百四十石，新增米四百二十五石四升六合。将乐千户所本色米二石七斗三升四合四勺。建宁右卫折色旧额米五十四石，新增米一百二十三石九斗八升八合，本色米一千四百九十一石四斗四升四合。古田县，征福州右卫折色旧额米二千二百八十八石，新增米二百二石九升二合。建宁右卫折色旧额米四百一十四石三斗，新增米九百五十八石四斗七升一合六勺三抄六撮，本色米四千八百五十石一斗五升。将乐千户所折色新增米一石六升二合，本色米一千一百四十二石七斗三升七合六勺。闽清县，征福州左卫折屯旧额米九百石，新增米一十五石二斗八升，延平卫折色旧额米二千一百八十五石一斗三升三勺。永福县，征福州左卫折色旧额米一千五百一十八石，新增米六百七十八石九斗五合，延平卫折色旧额米三千六百三十一石八斗四升四合六勺。福清县，征镇东卫折色旧额米六斗七升三合，新增米三石七斗九升八合一勺六抄一撮。兴化卫折色旧额米一千七十四石，新增米一千六百一十八石五斗一合四勺四抄，本色米三千二百九十四石。
　　纲　派宪纲经用者，名曰纲银。以见役坊里长供之。万历六年，巡抚庞尚鹏、巡按商为正协议，行一条鞭法，尽以周岁经用多寡，籍其县之丁米岁一征之。计银共一万一千四百四十八两六分九厘五毫三丝三忽。
　　机　兵募丁壮充之，邑编户，供其资粮屝履。各县坐派又异曩时焉。据编二千七十六石，该银二万八百八十两。充饷银一万六百五十六两，给役银一万二百二十四两。闰年加编银八百五十二两。
　　徭　役力役之征。岁征银二万一千五百八十两二钱六分。闰年加派银九百六十六两三钱五分一厘。
　　盐　钞男妇计口，食盐输银于官为上供，以其余存留。无闰年计征银三千九百五十两四钱三厘九毫六丝九忽八微七纤六渺，有闰年计征银四千三百六两五钱四分二厘九毫二丝四忽四纤七渺。
　　丁米料洪武间，有杂色翎毛、皮角、弓弦箭及荒丝之贡。永乐以后，有红白糖、药味、黄白蜡、细茶、牲口诸色物料。成化间，所办不过十三种。弘治间，增至二十三。正德间，所贡繁多，倚办该年里甲名数细碎，增减因革，有司莫能究诘，吏胥因缘为奸利。沈灼始通计各县应办物料，融派丁米，概征银八分，送府转输，民以为便。嘉靖二十六年，议附由贴征银，解布政司类输京师。万历六年，都御史庞尚鹏议行一条鞭法，以八分为末减，民益称便。本府料银一万七千三百一十一两六分九厘有奇，近各县派则有差，计一万七千五百七两三钱三厘六毫五丝七忽五微六纤六沙一尘六埃。以上俱万历《府志》。

　田　赋仓储、恤政、盐法、关税附
　　

　　仓　储
　　国朝顺治十一年，诏各府、州、县常平仓及义仓、社仓积贮备荒。责成该道员稽查旧积料理新储，每年二次，造册报部，察积谷多寡，分别议奏，以定功罪。自后法制递详，凡新旧交代，存七粜三，及奖励捐输诸例，载在《会典》。雍正以来，常平亏空之处分益严，各乡皆设社仓，董以社长。
　　福州府
　　常丰仓在府治西，明洪武七年建廒三十有六。弘治间，镇守邓原捐金增建三廒。国朝仍之，贮谷一十二万六千一百七十石一斗三升二合有奇。
　　社仓在常丰仓内，贮谷一百一十四石。
　　四旗社仓在将军府右。国朝雍正二年，将军宜兆熊建。
　　福防厅
　　常平仓在天宁山，贮谷一万一千四百五十一石九升二合有奇。
　　福粮厅
　　常平仓在常丰仓内贮谷三万四千八百七十八石八斗七升二合有奇。
　　闽　县
　　常平仓附府仓，贮谷六万一千三百九十三石九斗七升四合有奇。
　　社仓在各里图，贮谷三千八百七十三石二斗五升八合。
　　营前县丞社仓
　　贮谷二百六十一石二斗。
　　侯官县
　　常平仓附府仓，贮谷六万八千六十九石五斗八升七合有奇。
　　社仓在各里图，贮谷四千七百五十五石一斗五升八合。
　　大湖县丞社仓
　　贮谷一千一百五石二斗七升五合。
　　古田县
　　常平仓在县北兼善坊，贮谷一万九千九百九十七石五斗四升。
　　社仓在各都图，贮谷一千九百四十四石七斗四升二合。
　　屏南县
　　常平仓在仪门右，贮谷六千三百一十九石二斗。
　　社仓在各里图并附城，共贮谷四千二百石九斗九升九合有奇。
　　闽清县
　　常平仓在县治内，贮谷一万九千八百二十七石三斗五合有奇。
　　社仓在各都图，贮谷三千二百二十七石一斗八升。
　　长乐县
　　常平仓在县东二十四都梅花千户所，明正统间改隶县，贮谷三万七千一百一十八石一斗四升一合有奇。
　　社仓在各里都图并附城，共贮谷二千七百七石一斗。
　　连江县
　　常平仓在县署后，即预备仓，贮谷二万三千三百七十四石七斗八升九合有奇。
　　社仓在各里图并县西街，共贮谷一千二百四十四石一升九合。
　　罗源县
　　常平仓在县署东，贮谷二万二千九百九十四石五斗五升三合有奇。
　　社仓附县仓，贮谷四百二十六石五斗四升二合。
　　永福县
　　常平仓在县治内，贮谷一万五千六百九十五石五斗八升四合。
　　社仓在各里图，贮谷二千九百五十一石九斗九升九合有奇。
　　福清县
　　常平仓在镇东城南，明洪武二十一年，指挥同知王得建。正统二年，改隶县，贮谷三万二千五百一十五石五斗九升三合。
　　社仓在各里图并附县，共贮谷三千八百四十七石二斗五升。
　　平潭县
　　丞常平仓，贮谷三千五石五斗。
　　社仓贮谷六百七十八石。
　　　　历代仓储
　　闽　县
　　元
　　义仓三十六所延祐七年，令天下路、府、州、县于应置社之处立之。社以五十家为率，第其户之高下，每岁收成之日，输谷于仓，以备嗣岁之歉，而贷之食。及冬则取盈焉。石入息一升，社长主之。
　　明
　　预备仓三所在光德里。永乐五年设。正统六年修，官籴谷储积于此。遇岁歉发以赈饥，丰年则抵斗还官，后仿此。
　　义仓三所在永庆里、还珠里、崇贤里，俱正统五年置。
　　侯官县
　　元
　　义仓三十八所。
　　明
　　预备仓三所一在二都，永乐五年置。一在一都西禅浦，正统五年置。俱府城西。一在常丰仓内，成化十八年，知府唐珣以县之预备仓置于外里，艰于支收，乃度常丰仓之隙地建之。
　　旧怀安县
　　元
　　义仓二十七所。
　　明
　　预备仓二所一在府西南九都，永乐五年置。一在府城内华林寺前，成化中建。号曰南仓。
　　古田县
　　宋
　　常平仓在县署旁。
　　常平义仓在县西北二里，后为民居。
　　元
　　义仓四百三十二所。
　　明
　　预备仓四所洪武二十四年建，东仓在三十六都，西仓在八都，南仓旧在十三都，今改创于县治之西北垕山堂故址，北仓在十八都。
　　闽清县
　　宋
　　常平仓在县治旁。
　　元
　　义仓九十一所。
　　明
　　预备仓四所洪武二十七年建，成化五年知县左辅重建。东仓在安仁里。西仓在盖平里。南仓在宣政里。北仓在仁寿里。
　　长乐县
　　宋
　　常平仓在县西，皇祐元年始置。初诏州置常平，翰林侍读宋祁以为远，县乡保力农之家，无繇沾被。是岁，州始以常平都数粮户口多寡，分九县置仓。
　　元
　　义仓三十五所。
　　明
　　预备仓四所东仓在县治中门外之东南。西仓在县东十三都。南仓在县南十二都。北仓在县西大宏里。
　　连江县
　　宋
　　常平仓在县厅西庑。
　　元
　　义仓八十五所。
　　明
　　预备仓在县西钦平上里，地名白石。永乐间，知县伍升创建。
　　罗源县
　　宋
　　常平仓在县东。
　　元
　　义仓一十九所。
　　明
　　预备仓旧在县东隅，沈尉桥之北。永乐五年，主簿郭刚建。成化九年，知县施宏迁县治旁。弘治十一年，知县陆嵩改创于公厅之东。
　　永福县
　　宋
　　常平仓在县东隅，距县四里。
　　元
　　义仓二十四所。
　　明
　　预备仓在县西二十六都，洪武三年建。
　　福清县
　　宋
　　常平仓在县门内左。
　　元
　　义仓九所。
　　明
　　预备仓四所西仓县西隅，水陆桥之左。南仓时和里牛田镇。北仓光贤里蒜岭驿前。俱在县南。东仓县东方民里海口。市县旧有预备仓，在县之东南。正统五年，主簿苏克成建。成化九年，参政陆曰永令有司分建为四仓，俾四方居民便于出纳。
　　　　恤　政
　　国朝康熙十五年，康亲王疏免福建十六年分并以前钱粮。二十五年九月，诏免福建本年未完钱粮并二十六年上半年、二十七年下半年钱粮。四十九年十月，诏免福建四十八年以前积逋，仍免五十年全年钱粮。
　　雍正四年八月，福州大雨水，连江、罗源二县山水暴发，淹没田亩三十余顷。诏免二县并福右卫、中卫钱粮二百五十两一钱四分，米三十四石零。
　　雍正六年，闽县、侯官、长乐、福清、闽清五县秋旱，诏依被灾分数，蠲免钱粮共二万二千二百五十八两五钱六分零。十一月，又诏闽省州县有数次微欠雨泽，将康熙五十五年起至雍正四年止，带征民欠地丁银三十三万八千三百余两，概予蠲免。
　　乾隆二年八月，闽县、侯官等处风灾，奉旨加恩赈恤，更借给仓谷银两。其闽县、侯官、长乐、连江等县未完银一千二百八十六两，谷五千七百七十四石，全县豁免。
　　八年，奉特颁恩旨，允闽浙督臣请将浙江尾帮漕米截留十万石，运赴闽省，以裨益缓急计。
