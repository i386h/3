<!-- { "loadSidebar": true } -->
　　唐王聿键，太祖第二十三子唐王后。数传至唐端王硕煌，惑于嬖人，囚世子器[HT5，6”SS]土盛及其子聿键于承奉司，器土盛中毒死。崇祯五年，硕煌薨，聿键嗣。七年，流贼大炽，蠲金筑南阳城，又援潞藩例，乞增兵三千人，不许。九年秋八月，京师戒严，倡义勤王，诏切责，勒还国，事定，下部议，废为庶人，幽之凤阳，弟聿镆嗣。十四年，李自成陷南阳，聿镆遇害。十七年，京师陷，福王由崧立于南京，乃赦聿键出。大清顺治二年五月，南都降。聿键行至杭，遇镇江总兵官郑鸿逵，户部郎中苏观生，遂奉入闽。南安伯郑芝龙、巡抚都御史张肯堂、礼部尚书黄道、周等定议奉王，称监国。闰六月丁未，遂立于福州，号隆武，改福州为天兴府。进芝龙、鸿逵为侯，郑芝豹、郑彩为伯，观生、道周俱大学士，肯堂为兵部尚书，余拜官有差。聿键虽称监国，然权在郑氏，不能有所为。是年八月，芝龙议简战守兵二十余万，计饷不支其半，请预借两税一年，令群下捐俸，劝绅士输征。府县银谷未解者，官吏督迫，闾里骚然。又广开事例，犹苦不足。仙霞岭守关兵仅数百人，皆不堪用，聿键屡促芝龙出兵，辄以饷诎辞。久之，芝龙知众论不平，乃请以鸿逵出浙东，彩出江西，各拥兵数千，号数万。既行，托候饷，皆行百里而还。先是黄道周知芝龙无意出师，自请行。从广信趋婺源，兵溃死。是时，李自成兵败，走死通山，其兄子李锦帅众，降于湖广总督何腾蛟，一时增兵十余万。侍郎杨廷麟、祭酒刘同升起兵复吉安、临江，于是廷麟等请聿键出江右，腾蛟请出湖南，原任知州金堡言腾蛟可恃，芝龙不可恃，宜弃闽就楚。聿键大喜，授堡给事中，遣观生先行募兵。先是靖江王嘉亨僭称监国，不奉聿键命，为巡抚瞿式耜等所擒，以捷闻；而鲁王以海又称监国于绍典，拒聿键使者，故聿键决意出江西、湖广。十二月发福州，驻建宁，广东布政使汤来贺、连饷十万由海道至。明年二月，驻延平，三月，大兵取吉安、抚州，围杨廷麟于赣州，尚书郭惟经出闽募兵援赣。六月，大兵克绍兴，鲁王以海遁入海，闽中大震。芝龙假言海寇至，撤兵回安平镇航海去。守关将士皆随之，仙霞岭空无一人。七月，何腾蛟遣使迎聿键，将至韶州。唯时大兵已抵闽关，守浦城御史郑为虹、给事中黄大鹏、延平知府王士和死焉。八月，聿键出走，数日方至汀州。大兵奄至，从官奔散，与妃曾氏俱被执。妃至九泷投于水，聿键死于福州。给事中熊纬、尚书曹学佺、通政使马思理等自缢死。《明史》

卷之二十八
　职官一
　　

　　郑夹漈《通志》叙《职官》上下二类，撰人无闽。夹漈，闽人，而独未之及，岂其有所遗耶?福郡地大而远，古常选用重人。其守多持节，而贤否异党，高下异等，千百年间，势有不齐也。囊举而眉列之，若贞石题名之例。夫镜以观面，人以鉴已，司马温公有言曰：“某也忠，某也诈，某也直，某也曲。”呜呼，可不惧哉!知所惧则几矣，核其例，宜自守起。然领郡多大府驻节，因首及焉；次及正编，并注出身及摄官之入告者。志职官。
　　　　唐
　　武德八年，于州置中都督府。《三山志》：“制不满十州为中都督府，刺史兼都督，领泉、建、丰三州。”《唐书·百官志》：“中都督府：都督一人，别驾一人，长史一人，司马一人，录事参军事一人，寻事二人，功曹参军事、仓曹参军事、户曹参军事、田曹参军事、兵曹参军事、法曹参军事、士曹参军事各一人，参军事四人，市令一人，文学一人，医学博士一人。都督掌督诸州兵马、甲械、城隍、镇戌、粮廪，总判府事。
　　都　督
　　王义童武德七年任，兼泉州刺史。
　　张承庆景云元年任，兼泉州刺史。
　　梁惟忠开元四年任，兼闽州刺史。
　　辛子言开元十三年任，兼福州刺史。
　　李亚邱开元二十七年任，兼福州刺史。
　　别　驾
　　卫总持贞观八年任。
　　任宏毅贞观八年任。
　　长　史
　　王孝敬永徽四年任。
　　唐循中开元中任。
　　李　偕广德中任。
　　司　马
　　萧嗣德咸宁元年任，郡志作“咸亨初任”。
　　按：别驾、长史、司马六人姓氏，《三山志》止载于郡守下。万历《府志》暨新、旧《通志》俱两见，今仍之。
　　开元二十一年，置福建经略使治平《图经》：“二十一年八月，敕福州先有泉州府兵，宜加轻略使，仍令长史唐循中知经略事。”《三山志》：“诸州在节度内者，皆授节度，福州经略使，不在节度内。”
　　经略使
　　唐循中
　　吉　湒至德二载任，兼长乐郡太守。
　　李元宗开成间任，兼泉州刺史。
　　裴　炜大中间任，兼泉州刺史。
　　乾元元年，改福建经略使为都防御使，兼宁海军使。《唐书·百官志》：“防御使、副使、判官、推官、巡官各一人。”
　　都防御使
　　董　玠乾元间任。
　　按：诸志于此有李行穆，大历间任，误，今削之。
　　副　使
　　暨克华乾元初任。
　　上元元年，升福建都防御使为节度使，节度福、建、泉、汀、漳、潮六州。《通典》：“唐分天下州县制为诸道，每道置使，治于所部即采访等使。其边地加以旌节，谓之节度使。景云二年，始以凉州都督充节度使。其后诸州因同此号，得以军事专杀，外任之重莫比焉。”按：节度使官属见《唐书·百官志》，福建节度使官属姓氏无考，故不备录。
　　节度使
　　李承昭上元间任。
　　大历六年，废福建节度使，置都团练观察处置使，管福、建、泉、汀、漳五州。《唐书·百官志》：“观察使、副使、支使、判官、掌书记、推官、巡官、衙推、随军要籍、进奏官各一人，团练使、副使、判官、推官、巡官、衙推各一人。”
　　都团练观察处置使
　　李承昭大历六年仍任，兼福州刺史。
　　李　椅大历七年任，兼福州刺史，有传。
　　李行穆大历十年任，兼泉州刺史。
　　鲍　防大历十四年任，兼福州刺史。
　　常　衮建中元年任，兼福州刺史，有传。
　　孟　皞建中四年任，兼福州刺史。
　　卢　惎范阳人，贞元元年任，兼福州刺史。
　　吴　诜贞元三年任，兼福州刺史。
　　吴　凑贞元四年任，兼福州刺史，有传。
　　郑叔则贞元七年任，兼福州刺史。
　　王　翃晋阳人，贞元八年任，兼福州刺史。
　　柳　冕河东人，贞元十三年任，兼福州刺史。
　　阎济美贞元二十九年任，兼福州刺史，有传。
　　陆　庶元和四年任，兼福州刺史。
　　裴次元元和六年任，兼福州刺史。
　　裴　义元和十四年任，兼福州刺史。
　　徐　晦宝历元年任，兼福州刺史，有传。
　　张仲方太和二年任，兼福州刺史。
　　桂仲武太和四年任，兼福州刺史。
　　段伯伦太和八年任，兼福州刺史。
　　独孤朗洛阳人，开成元年授不至。
　　唐　扶开成元年任，兼福州刺史。
　　卢　正开成四年任，《三山志》：“以李记为观察使，谏官劾罢，乃授大理卿卢正。”
　　杨　发大中初任，兼福州刺史，有传。
　　王　镇大中十二年任，兼福州刺史。
　　李　瓒咸通六年任，兼福州刺史。
　　李景温咸通十年任，兼福州刺史，有传。
　　李　晦乾符二年任，兼福州刺史。
　　李　播乾府三年任，兼福州刺史。
　　韦　岫乾符五年任，兼福州刺史。
　　郑　镒广明元年任，兼福州刺史。
　　按《福建通志》：“郑镒后，有朱玑。”亦见《名宦传》云：“玑，字仲齐，咸通进士，闽帅郑镒荐为团练使。黄巢寇福州，玑招集义勇，分屯要害，莫敢犯云云。今检旧省、府《志》，俱敏之。又考《唐书·百官志》：“团练使为观察使兼官，镒既以广明元年为观察使，中和四年荐陈岩自代，始去任，不应中间又荐玑为团练使以代已也。《通志》误，今仍从诸志削之。
　　陈　岩中和四年任，兼福州刺史，有传。
　　王　潮固始人，景福二年任。按《福建通志》：“于此有王逢，天福间任。”误，今削之。
　　团练副使
　　薛　戎宝鼎人，贞元间任。
　　沈亚之吴兴人，长庆初任，附见《徐晦传》。
　　李贻孙太和间任。
　　陈　岩中和间任。
　　判　官
　　武自和元和间任。
　　李敬彝太和初任。
　　巡　官
　　权幼公元和间任。
　　观察支使
　　卢　昂元和间任。
　　判　官
　　杨邵伯元和间任。
　　侯　勋太和间任。
　　推　官
　　冯　审元和间任。
　　监军使诸志俱有，年任无考。
　　鱼　献
　　刘元弼
　　节度观察留后
　　皇甫政大历间任。
　　范　晖景福间自称留后。
　　王　潮景福间任。
　　乾宁三年，升团练观察使为威武军节度使。五代周广顺元年，吴越更威武军为彰武军。
　　威武军节度使
　　王　潮乾宁三年授。
　　王审知光化元年授，见《封爵》。
　　　　五　代　吴　越
　　王延翰五代唐天成初授，见《封爵》。
　　王延钧天成二年授，见《封爵》。
　　王继鹏五代唐长兴间授，见《封爵》。
　　王延曦五代晋天福间授，见《封爵》。
　　王继恭天福间授。
　　王亚澄天福间授。
　　李宏义南唐授。
　　李孺赟即弘义。汉乾祐元年吴越授，兼福州刺史。
　　吴　程乾祐元年吴越授，兼福州刺史。
　　彰武军节度使
　　钱宏儇周广顺元年吴越授，兼福州刺史。
　　钱元王贵广顺二年吴越授，兼福州刺史。
　　沈承礼宋开宝四年吴越授，兼福州刺史。
　　　　宋
　　宋初复为威武军节度使。《文献通考》：“宋兴节度使，事务归于本州知州通判兼总之，节度使无定员。宣和末，节度使至六十人。中兴后，诸州升改节镇，凡十有二。《宋史·职官志》：“亲王为节度，则大都督领；庶姓为节度，则长史领之。”
　　威武军节度
　　皇子元隽雍熙间遥领。
　　皇子木咢元符间遥领。
　　童　贯政和末授，依前领枢密院事。
　　郑居中宣和初授，充佑神观使。
　　李显中乾道间，授充左金吾卫上将军。
　　节度观察留后。按《宋史·职官志》承宣使条云：“无定员，旧名节度观察留后。政和七年，诏观察留后乃五季藩镇官，以所亲信留充后务之称，不可循用，可冠以军名，改为承宣使。唐有留后，五代因之。宋初，留后观察皆不得本州刺史。大中祥符七年，令有司检讨故事，始复带之。”
　　节度观察留后
　　高继勋景祐三年任。
　　高　化景祐四年任。
