<!-- { "loadSidebar": true } -->
　　蕉山巡检司属长乐，弓兵七十名。
　　小祉巡检司属长乐，弓兵七十名。
　　北茭巡检司属连江，弓兵一百二十名。
　　壁头巡检司属福清，弓兵六十名。
　　牛头巡检司属福清，弓兵一百名。
　　泽朗巡检司属福清，弓兵四十名。
　　杉洋巡检司属古田，弓兵三十名。
　　　　漈门巡检司属永福，弓兵三十名。《湘西纪行》：“沿海巡司，斥堠，把截寨凡十有一，捍寨凡十，烟墩凡六十有七。”《闽书》：“江夏侯经营海上，以滨海地疏节阔，自非一卫一所所能遥制，更设巡司于暇隙地。司各有寨，城有官，有射手，杂以帐房，墩台斥堠相望，自兵政凌夷，巡警失职，乃减射手，不知巡司络绎。分则自卫疆埸，合则并力剿捕，村落有警，入寨避寇，亦坚壁清野意也。”
　　机　兵
　　机兵者，募民间武勇，用之复其家。弘治初，又选民壮。以州县大小定多寡，以四季定操演，以军法禁私役。正德以来，取之田赋，役者官给雇直，凡守关隘、追盗贼，巡捕官督之。嘉靖末，巡抚军门选为标兵，隶麾下。闽县，二百八十二名。侯官，一百九十五名，又怀安一百六十七名。古田，三百三十三名。闽清，一百名。罗源，一百三十名。长乐，二百五十名。连江，二百四十名。永福，八十一名。福清，三百名。
　　土　兵
　　土兵者，土著之兵。招募各郡之民，聚处教场，统以将领，名曰土营。其营有三，人数约一千三百有奇。
　　客　兵
　　客兵者，嘉靖末，苦倭寇，调广西向武州兵御之。未几，遣归。后倭又入寇，参将戚继光以义乌兵八千人自浙来援。寇平，留戍。环处教场，统以将领，名曰浙营。
　　营　寨
　　巡抚军门标下六营《闽书》：“标下游击管领四营二游，曰：标前营、标左营、标右营、标后营、标前游、标左游，皆名色把总领之。遇汛，标前一营防守省城，余三营二游，各掣拨二哨，分布扎守沿海地方。”
　　标前营万历《府志》：“领浙兵把总一员，哨官四员，哨长、高招手共一十七名，队长、书记共四十九名，兵丁杂流共五百一十三名。本管自万历四年设立，招募元额官兵共五百八十四名。至三十五年，裁省定额四百五十名。”
　　标左营万历《府志》：“领上兵把总一员，哨官四员，哨长、高招手共一十七名，队长、书记共四十九名，兵丁杂流共五百五名。本营自隆庆元年设立，招募元额官兵共五百七十六名。至万历三十五年，裁省定额四百五十名。”
　　标右营万历《府志》：“领浙兵把总一员，哨官四员，哨长、高招手共一十七名，队长、书记共四十九名，兵丁杂流共五百五名。本营自万历十年设立，招募原额官兵共五百七十六名。至三十五年，裁省定额四百五十名。
　　标后营万历《府志》：“领土兵把总一员，哨官四员，哨长、高招手共一十七名，队长、书记共四十九名，兵丁、杂流共五百五名。本营自万历二十一年设立，招募原额官兵共五百七十六名。至三十五年，裁省定额四百五十名。”
　　标前游营万历《府志》：“领浙兵把总一员，哨官四员，哨长、高招手共一十七名，队长、书记共四十九名，兵丁杂流共五百五名。本营自万历二十五年设立，招募原额官兵共五百七十六名。至三十五年，裁省定额四百五十名。”
　　标左游营万历《府志》：“领浙兵把总一员，哨官四员，哨长、高招手共一十七名，队长、书记共四十九名，兵丁杂流共五百五名。本营自万历二十五年设立，招募原额官兵共五百七十六名。至三十五年，裁省定额四百五十名。”
　　福建镇守总兵标下三营：《闽书》：“嘉靖四十二年，以闽中连岁苦倭，议设总兵镇守，春秋驻福州，夏冬驻镇东。”万历《府志》：“嘉靖四十三年，都督戚继光始来，建牙府在将军山之西。”《闽书》：“标下坐营官统领一营、二游，曰新前营、曰标前游营、标后游营，皆名色把总镇之。遇汛，各分兵扎守沿海地方；汛毕，二游专驻镇东备倭。”
　　新前营万历《府志》：“领浙兵把总一员，哨官四员，哨长、高招手共一十七名，队长、书记共四十九名，兵丁杂流共五百五名。本营自万历二十五年设立，原为左前二营，二十七年改为新前营。原额官兵共五百二十名，至三十三年，裁省定额四百五十名。”
　　标前游营万历《府志》：“领浙兵把总一员，哨官四员，哨长、高招手共一十七名，队长、书记共四十九名，兵丁杂流共五百五十二名。本营自万历十九年设立招募，原为福清营，二十五年，改为标前游营。原额官兵共五百二十名，至三十三年，裁省定额四百五十名。”
　　标右游营万历《府志》：“领士兵把总一员，哨官五员，哨长、书记共二十一名，队长、高招手共六十一名，兵丁杂流共六百二十六名。本营自万历二十年设立招募，原为镇东营，二十九年，改为标右游营。原额官兵共五百二十名，至三十三年，裁省定额四百五十名。”
　　小埕水寨万历《府志》：“在连江县定海所前。额船四十六只，官兵一千六十四名。北与烽火门会哨，南与南匿会哨。”
　　五虎游万历三十年设。
　　海坛游万历《府志》：“在福清海坛山。额船三十只，官兵六百六十九名。泊海坛汛地，与南匿兵船协守。洪武初，命江夏侯周德兴经略海徼备倭，外洋设立水寨。初惟烽火门、南匿山、浯屿。景泰间，增置小埕、铜山，共五寨。属福州者惟小埕。隆庆初，添设海坛、浯铜二游兵。万历初，增南澳、嵛山、湄洲三营。属福州者，为海坛，寨游各有把总一人统其众。寨总由武进士或世勋高等题授，以都指挥体统行事，谓之钦依游总，由抚院差委或以指挥及听用把总督领，谓之名色。各分汛地，严会哨。贼寡则各自为战；贼众则合力以攻。”

卷之十三
　　
　海　防
　　

　　邑之隶郡者十，海之环邑者五。《山海经》所谓闽在岐海之中也。海必有防，何也?曰岐之中，又有岐也。岐者一之，而海乃定。是故，测星躔、占风信，爰定以天；审岛屿，谨斥堠，爰定以地；布信义，刑暴黠，爰定以人。海定而闽无不定矣。而必以都会为之枢。圣朝光被四表，昔之岐海，今称陆海岛夷。浮舶巨贾，扬舟宗帆[HT5，6”SS]□，一日踔数千里，渔舟刃蟹艓，随波上下，烟销雾佥欠，水天一色，海外三山与郡中三山，缥缈相望矣。志海防。
　　《尚书禹贡》：“淮海惟扬州。”《通典》：“东南距海，建安、长乐及清源、漳浦、临汀、潮阳等郡，并是扬州之地。”
　　《山海经》：“闽在海中，其西北有山，一曰闽中山。”
　　《前汉书》：“武帝时，东越数反复。朱买臣因言，故东越王居保泉山。”按泉山，即今府城内冶山。详见《山川》。今更徙处南行，去泉山五百里，居大泽中。若发兵浮海，直指泉山，陈舟列兵，可破灭也。乃拜买臣会稽太守，治楼船、备粮食、水战具。居岁余，买臣受诏将兵与横海将军韩说等击东越。”
　　《史记》：“元鼎六年，余善刻武帝玺自立，天子遣横海将军出句章，浮海从东往。元封元年，入东越，杀余善，将其民徙江淮间。”
　　《三国·吴书》：“孙策攻会稽太守王朗。朗战败，浮海。虞翻营护，到东部侯官。”[HT6SS]《吴值传》作：“东冶侯官。”《通典》作：“南部侯官。”
　　《晋书》：“元兴二年，刘裕讨卢循至晋安。循窘急，泛海到番禺，寇广州。”[HT6SS]《方舆纪要》：“晋隆安间，孙恩出没海岛，为闽、浙患。其党卢循继之。”按：闽海道自汉迄晋，祗为攻战所经而已。若凭岛为寇，则始于恩。”
　　《陈书》：“天嘉四年，讨陈宝应。遣都督章昭达自建安入，余孝顷督会稽、永嘉诸军，自海道并力乘之，宝应大溃。”
　　《隋书》：“开皇十年，泉州王国庆作乱，自以海路艰阻，不设备。杨素泛海掩至，国庆弃州走，余党散入海岛。”按：隋泉州，即今福州。详见建置沿革。
　　《唐书·宗室表·寿王传》：“晁唐为浙江东道越福十二州招讨海贼使。”按：晁唐历官时代，《唐书》未详。据表，晁唐兄晁嵩以奉天定难功臣，为左武卫将军。又《方镇表》贞元三年，复分浙江东西为二道观察使。详此，则晁唐当为贞元时人矣。《三山志》云：“高祖尝以其子寿王为越福十二州招讨使。”误也。
　　《五代史》：“王审知受梁太祖封，为闽王，时杨行密据江淮。审知岁遣使泛海，自登莱朝贡于梁，而又招徕海上蛮夷商贾。”按：前此海道，北仅通会稽，南惟讫广州。至是利涉益远，且招徕番舶，利从以兴，而患亦伏焉。
　　《南唐书》：“保大四年，陈觉、冯延鲁等围福州，讨李弘义。吴越将余安援兵，自海道至白虾浦登岸，冯延鲁等败走。”《方舆纪要》：“晋开运三年，闽叛将李仁达据福州。南唐发兵围之，求救吴越。吴越遣将卒，自海道由罾浦南潜入州城击南唐，破之。”按《三山志》：开运二年，仁达自称留后，奉唐正朔，亦朝贡于晋，授威武军节度使，赐名弘义。
　　《三山志》：“嘉祐四年，知福州蔡襄奏福、兴、漳、泉边海，其巡检下兵士多不习舟船，缓急不足使令。今除已行逐处修葺刀鱼船，各取现管数目编籍外，其兵级常切教习舟船，谙会水势，以备差使。又奏福州海口巡检一员，移于钟门，掌海上封桩舶船，令出海巡警。”
　　《三山志》：“嘉祐八年，提刑司奏长溪，罗源、宁德、连江、长乐、福清六县皆边海，盗贼乘船出没，乃添置沿海六县巡检一员，于长溪造刁鱼船十只，往来海上收捕。
　　《三山志》：“元丰二年十月，提刑闾邱孝直奏置连江县西洋巡检，管连江、罗源海道。[HT6SS]七年，提刑李茂直奏非便，移罗源县南湾，寻置廨于廉沃。置南日巡检，管福清县海道。”初，置连江官沃，以逼西洋，逐置南日。
　　《三山志》：“绍圣二年，诏添置巡检一员，驻札刘崎，巡捕长乐、连江、闽县贼盗。”
　　宋李纲《札略》：“臣契勘广南、福建路，近年多有海寇。官司不能讨捕，帅司无战舰水军。寇至，坐视猖獗，濒海之民惟其荼毒。船舶既多，愚民嗜利喜乱，从之者众，浸成大患。伏望下逐路帅司置战舰，集水军，常切教阅，习于风涛之险。以水夫驾舟，以官军施放弓弩、火药，虽贼棹飘忽，可以追逐掩击。”按：嘉祐时，蔡襄奏请，边海兵士葺刁鱼船教习，以备差使。距六十余年，李纲又奏并无战舰水军，岂前此所奏未行，抑制久而弛耶?当时防击之疏，可概见矣。
