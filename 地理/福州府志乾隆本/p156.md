<!-- { "loadSidebar": true } -->
　　江珧柱　《闽书》：“韩退之谓马甲柱，苏子瞻以配荔枝。福州人谓之马[HT6，7”SS]月去厥，甲美如珧玉，肉柱肤寸，曰江珧柱。”《闽小纪》：“江珧柱形如二三寸扁牛角，双甲薄而脆，界画如瓦楞，向日映之，丝丝绿玉，晃人眸子，而嫩朗又过之。文彩灿熳，不忝瑶名。子尝语人曰：即此肤理，便足鞭挞海族，不必问其中之所有矣。肉不堪食，美只双柱，所谓柱，亦如蛤中之有丁。蛤小则字以丁。此巨因美以柱也。味亦与蛤中丁不少异，蛤之美实在于丁；人以其无多，不省察，故独让江珧擅此嘉名耳。会城初无此，予至后，令蜑人索之梅花，文石间，时时得之。十年以来，遂与香螺蛎房参错市中矣。”国朝朱彝尊《江珧柱》诗：“异味传方域，佳名注食经。连江谁布网，独漉忽登硎。递自三山速，风来五月腥。羚羊赢见角，[HT6，7”SS]虫只虫墨□同形。锐比盆花锸，圆同细带革呈[HT6SS](粤呼为角带子)。探肠先去甲，刮膜止存丁。净洗膏犹沃，新烹火莫停。冰檐同挂铎，雪菌乍抽钉。白嚼河豚乳，红餐荔子厅。谁言分鼎足，试倚灶觚听。”
　　沙　蛤　《闽中海错疏》：“王匙也，产吴航，似蛤蜊而长大。”有舌白色，名西施舌，味佳。”《榕城随笔》：“西施舌者，是蠃属，以味美得今名，本名车蛤，蚌中有小蟹寄居焉。西施舌者，恃蟹而生，相倚为命，蟹出求沙土之类以哺之，蟹非蚌无所居，而西施舌非蟹则不食，一相失皆无生理，亦一异也。”国朝朱彝尊《西施舌》诗：“吴人输一钱，思睹西子颊。何如得网中，宵分啮其舌。”查慎行诗：“尤物佳名托，依然佳水乡。死惟逃越网，生只恋吴航。”
　　蛤　蜊　《闽书》：“壳白厚而圆。”海上人云：“蛤蜊、文蛤，皆一潮生一晕。”
　　螂　虫光　《海族志》：“形似蛤蜊而白，合口处色黑，俗呼为懒绩麻。”
　　赤　蛤　壳有花文，赤色。又有海红，形类赤蛤而大，红粟似蛤而小，色微红。海蛤壳为风涛所洗，自然圆净。白蛤。《闽中海错疏》：一名穿豸。
　　花　蛤　壳有文理，一名文蛤。国朝朱彝尊《花蛤》诗：“略识味似螯，宁知化非雀。谁加水族恩，特与绣衣着。”查慎行诗：“八水化几时，登盘复充鲙。刳肠谁见怜，文采却在外。”
　　沙　虱　似螂虫光，壳差薄，小如箕而有尾，极脆美，稍大者，名土饭匙。”
　　上　铫　《海族志》：“一名沙屑，壳薄，绿色，尾白色，味佳。”《榕城随笔》：“沙屑，一名小蚬，味极鲜美，但恨太小，不堪咀嚼。”
　　车　螯　《闽书》：“蛤之大者，壳厚，微黄，肉坚，含浆不放。”
　　蚶　《尔雅》谓之魁陆，壳中有肉，紫色而满腹，以其味甘，故从甘。《岭表录异》：“南人名空慈子，唐卢钧尚书作镇岭南，改为瓦屋子，以其壳大，有棱如瓦然也。”
　　珠　蚶　蚶之极小者，形如莲子而扁。国朝朱彝尊《珠蚶》诗：“海物多充庖，珠蚶亦配酒。取祸自有胎，不在深闭口。”查慎行诗：“珠蚶色已甚，鱼鳞鹅眼许。海错幸自多，烹鲜乃及汝。”
　　丝　蚶　壳上有文如丝，色微黑，比珠蚶稍大。
　　淡　菜　一名壳菜，生海石上。以苔为根，壳长而坚硬，紫色，味最珍。生四明者，肉大而肥，生闽中者，肉瘦。其干者，闽人呼曰干，小名沙箭，形似珠母，一头尖，中衔少毛，号东海夫人。
　　乌　虫念　似淡菜而极小，中无毛。
　　乌　投　味甘，似乌□而壳坚，中有毛。
　　蚌　虫吉也，形如蛤蜊，壳厚而长。谢在杭：“蚌大者如箕，海滨人习见，不足异也。”万历《府志》：“蚌头钱有珠胎。”
　　蚬　似蚌而小，色黄，壳薄，俗谓之蟟。有黄蟟、土蟟之别。大江者，可食。小浦有之，有土气，不堪用。
　　翠　翠　万历《府志》：“似蚌而壳翠。”
　　海　月　《闽书》：“一名蠔镜，形圆如月，亦谓海镜，土人鳞次之为天窗。”
　　石　华　方言谓之石雹。《临海志》：“石华附石，肉可啖。”
　　石　虫去　俗名龟脚，生石上，如人指甲，连枝带肉，有软瓜，得春雨则开花。按郭璞《江赋》：“石虫去应节而扬葩。”李善《注》引《南越志》曰：“石虫去，形如龟脚，得春雨则生花，花似草华，观此则石虫去，非即龟脚，俗误名也。”又按《闽小记》云：“龟脚，蚌蛤之属，味劣。”
　　　　虫戚　《海族志》：“生海中，附石，壳如麂蹄，壳在上，肉在下，大者如雀卵。”
　　老蚌牙　《闽书》：“似虫戚而味厚，一名牛蹄，以形似之。”
　　石决明　《闽部疏》：“附石而生，惟一壳，无对，大者如手，小者如两三指，傍有十数孔，一说即鳆鱼。”《本草图经》：“鳆鱼别是一种，与决明相近。石决明俗呼将军帽。”在杭云：“北地珍鳆鱼，每枚三钱。汉王莽口舀鳆鱼，凭几不复睡。后汉吴良为郡吏不阿，太守赐良鳆鱼百枚。又南齐时，有遗褚彦回三十枚者，每枚直数千钱，则古人已重之矣。鳆音扑，入声，今人读作鲍，非也。”《韵谱》：“一云石决明，一壳如笠，黏石上，闽中亦有之，但差小耳。”
　　石　帆　紫黑色，生海上石穴中。
　　海　胆　壳圆如盂，外结密刺，内有膏黄色，土人以为酱。
　　石　磷　形似箬笠，壳在上，肉在下。
　　石　木盍　形圆，色黄，肉紫，有刺。人触之，则刺动摇。《闽书》：“疑即海胆而异其名。”
　　蛏　《闽书》：“耘海泥若田亩然，夹杂咸淡水，乃湿生，如苗移种之他处，乃大。长二三寸，壳苍白，头有两巾出壳外。所种者之亩名蛏田，或曰蛏埕，或曰蛏荡。福州、连江、福清最大。”《闽小纪》：“予为闽臬时，吴航人有讼邻人拔其蛏苗者，子初意蛏安得苗，及讯之，出一纸裹，小蛏累累，细如虮虫。盖闽人培水田种蛏，盗者泄水，则蛏苗随之溢，讼者辄曰：‘拔我苗矣’。”
　　竹　蛏　《三山志》：“似蛏而长大，壳重。”《闽书》：“类小竹节，其壳有文。”
　　玉　筋　似蛏而小，三月麦熟时最盛，以其形如麦稿，又名麦稿蛏。
　　石　蛏　生海底石孔中，长类蛏，圆尖，上小下大。壳似竹蛏，而更红紫。石孔原小，及蛏生渐大，孔亦随大，海人用小铁錾凿石取之，出镇海卫。
　　香　螺　《闽书》：“大如瓯，长数寸，其揜杂众香烧之益芳，独烧则臭。诸螺中，此螺味最厚。《本草》谓之甲香。”《书影》：“人言闽亦有鳆鱼，余在闽曾未一见，惟香螺肉酷似鲜，而香与脆又过之，但干腊不堪与鳆为奴耳。”国朝朱彝尊《香螺》诗：“鳆鱼虽云美，只供汉贼餐(莽、操俱嗜此)。讵若香螺洁，日上先生盘。”查慎行诗：“螺女江边产，形庞味特奇。客厨贪一饱，空壳付僧吹。”(梅圣俞诗：“佛寺吹螺空唱嚎。”)
　　黄　螺　壳硬，色黄，味美，其黑而微刺者尤佳。国朝朱彝尊《黄螺》诗：“肉缩等蜗角，涎腥过蛎房。怜渠一破壳，也有九回肠。”查慎行诗：“藏尾露两角，肉黄漫多腥。时于蜗壳中，自负枵然形。”
　　红　螺　肉可酱。《岭表录异》：“大小亦类鹦鹉，螺壳薄而红，堪为酒器，刳小螺为之，缀以胶漆，尤可佳尚也。”
　　紫　贝　紫色，有斑点。《闽书》：“汉文帝时，南越王献紫贝五百是也。俗呼砑螺，以砑纸光滑便作字。”
　　鹦鹉螺　《三山志》：“状若鹦鹉，堪作酒器。”《异物志》：“螺离壳出，食饱则还壳中，若为鱼所食，壳乃浮出，为人所得。质白而紫，文如鸟形，与觞无异，故因其象鸟，为作两目两翼。”《岭表录异》：“旋尖处屈，而朱如鹦鹉嘴，故以此名。壳青绿斑，大皆可受三升，肉内光莹如云母，装为酒杯，奇而可玩。”
　　鸲鹆螺　《述异志》：“壳小而肉厚，黑色，土人端午用之，可明目。”
　　钿　螺　《闽书》：“光彩如钿，可饰鉴背。”
　　花　螺　圆而扁，壳有斑点，味胜黄螺。
　　米　螺　万历《府志》：“小粒如米，又有蓼螺，大如拇指，有刺，味辛如蓼。梭螺，壳细而长，文如雕镂，味佳。竹螺，壳文粗而尾脆，味清香。泥螺，软壳，大如指，多涎有膏。醋螺，出洪塘江，去壳，腌之味佳。田螺，溪螺生水田中。莎螺尾脆，味微苔。油螺，形如花螺，壳柔，盐之味美。”
　　　　毛之属
　　虎
　　豹
　　熊
　　鹿
　　麂
　　獭
　　猴　福清石竹，灵石诸山最多。
　　兔
　　狸
　　果　狸　即山狸，藏山穴中，色黄，类猫，果熟，夜出窃食。
　　山　羊　《尔雅》：“名羱羊，生深山岩穴中，力能陟峻。”
　　山　犬　状类家犬，赤苍色，好食果实。
　　野　猪　似家猪，腰细，脚长，毛褐色，牙利如镰刀。
　　豪　猪　毛黑如锥，鬃有白刺，大如笄，其端黑，怒则奋刺以射人。
　　狼　鼠　生山野中，似鼠，善捕鼠。
　　竹　鼠留　苍色，如鼠，食芦苇根，亦名菅豚。王彪之《闽中赋》：“竹则桃枝育虫。”注：育虫即竹鼠留。
　　　　鼠吉　鼠令　形如狼鼠，苍黑而小，尾多毳，善缘萝藤走。《埤雅》：“栗鼠也，取毫于尾，可以缚笔，世谓：鼠须栗尾者是。”
　　猩　连江五峰山中最多。
　　　　鼠石　鼠　青黄色，在田中，好食豆粟。
　　　　鼠登　鼠合　色苍首环，其尾如狐。
　　　　鼠吾　鼠似小蝙，膏疗耳聩。
　　马　福清海坛山旧产之，毛鬣有异文，相传以为有龙种，今少。
　　驴
　　牛　《三山志》：“有二种：黄牛、水牛。”
　　羊　《闽部疏》：“黑羊，皮能疗杖疮。”
　　猪
　　犬
　　猫
　　　　羽之属
　　鹳　似鹄而巢树者为白鹳，黑色而曲颈者为乌鹳。仰鸣则晴，俯鸣则阴。似鹤不善唳，但以翼相击而鸣。
　　鸥
　　　　亶鸟
　　鹰
　　鹞
　　锦　鸡　敝鸟属，有美毛，自爱其采，终日映水。
　　白　鹇　《尔雅》所谓皛雉。郭璞注：“江东呼为雗皛。”《西京杂记》：“闽越以献高帝，帝厚赐之。”
　　鹧　鸪　《闽小纪》：“闽中多鹧鸪。‘行不得哥哥’五字绝分明，不似他鸟言，须以意会也。望之如家鸡，质若甚重，止十二两，有缩者，无越者。”
　　竹　鸡　其声自呼为泥滑滑，白蚁闻之，尽化为水，亦名越鸟。
　　　　益鸟　似鹭而大，其色苍。
　　海　鹘　似鸱，攫鱼而食。
　　鸢　似鸱，亦鹰属。
　　山　鹊　《尔雅》曰：“鸴俗呼山鹊，似鹊，多文彩，长尾，嘴脚赤。”
　　　　瞿鸟　鹆
