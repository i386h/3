<!-- { "loadSidebar": true } -->
　　兰　《兰谱》：“吴越人呼为建兰，一名水香，即泽兰也。生水傍，叶光润尖长，花蜡色盖国香也。以素心为第一，福清山中间有之”。《紫桃轩杂缀养兰诀》云：“春勿出，秋勿入，夏勿干，冬勿湿。盖春气虽和乐，至谷雨，即清晨有薄霜，最能损兰，不宜轻出。四时惟秋露最繁，卉木经夏焦灼之后，必得此一番浓厚露气，濡养两月，方得含膏孕秀，以待来春发舒。若早置室中，则润浅而易槁矣。夏之频灌以救枯，冬之远湿以避冻，固常理也。自得此诀，盆兰弥盛”。
　　珠　兰　花白结绿珠。
　　吉祥兰　花紫。
　　树　兰　丛高成树，其花碎点，清香，一名木兰。
　　赛　兰　在杭云：“一名翠兰”。杨用修曰：“赛兰香，小如金粟，特馥烈，戴之发髻，香闻十步”。《佛经》：“伊兰，即此花也。西方以之供佛”。《闽部疏》：“赛兰蔓生，树兰木生，其香皆与兰埒，一名碎米兰”。
　　紫　兰　《埤雅》：至秋而红，《诗》所谓：“士女秉艹閒者也。”
　　岁首兰　叶比兰差大，改岁即开，紫墨色，有香。
　　吊　兰　裹而悬之，不土而荣。
　　鹤　兰　白色，两翅，一头尾。
　　　　石朱砂兰　花繁，不香。
　　风　兰　《花史》：“寄生高树，根不丽土，妊妇难产，悬之催生”。
　　独占兰　香色，与兰同春开，一茎一花，又名独占春。
　　鱼魫娇　《闽小记》：“茎质最弱，力不承花，竟以藤丝名茎，茎不受服，亦不忍直，目作茎，花一绽即横陈于碧叶中，若春闺思妇，甫匀枕痕又倦欲寐者。茎茎斜诱，花花曲引，他兰嫌叶力太盛，不足丽此”。
　　萱　夏开茎高，而叶太，秋开茎短、而叶小。有花红、黄色而百叶者，又有花鹅黄色而香者。
　　水　仙　丛生宜湿地，根似蒜头，叶似萱草，各于叶中生茎，茎端开花，色白，心黄，故名金盏银台。香韶清幽。单叶者为水仙，多风韵，千叶而花片卷皱，上淡白，下轻黄者，为玉玲珑。
　　扁　竹　春生，苗高二三尺，叶中抽茎，似萱草而强硬。六月开花，黄红色，瓣上有细纹，秋结实，作房。子黑色，一名乌扇，一名乌羽妾，根名射干。
　　老少年　一名秋红，一名雁来红。
　　紫　燕　《闽小记》：“色紫，花全类燕子，一枝数葩”。
　　鹤顶红　《闽书》：“似百合花，开如丹，心有红粉”。
　　十姐妹　蔓生，有刺，花小，而一蓓十花。又有七朵一蓓者，名七姐妹。
　　[HT]丁　香　蔓生，花小而香不甚烈，有黄白二种。
　　十样锦　丛生，长尺余，节上抽茎，至末皆有花。
　　剪春罗　一名碎剪罗。
　　剪秋纱　八九月开，花如盏，色红。
　　汉宫灯　《南方草木状》：“弱干，柔叶，春开花，秋结为盏。”
　　雪　柳　一名满天星，花繁，叶嫩，高仅尺，可为盆中之玩。
　　夜来香　藤本，花开一簇五瓣，色香，如佛手柑，晚开。
　　秋海棠　草本，早秋即花，略似海棠。
　　芭　蕉　《闽部疏》：“种出三巴，望之如树，本大成围，叶长丈余，花从心中抽出，层层裹束，深红照眼。”
　　午时莲　当午花开，出水寸许，如莲而小，碧色，无香，午后仍缩入水含蕊。
　　[HT]　　果之属
