<!-- { "loadSidebar": true } -->
　　信　鸟　《墨客挥犀》：“似鹊而小，能为百禽声。忽鸣而过庭檐间，其占为有喜。客至，则飞鸣为信，又名进鸟。”
　　慈　鸦　纯黑而反哺者为慈鸦，腹白而不反哺者为鸦。
　　燕
　　翡　翠　《埤雅》：“鹬也”。善捕鱼，俗呼为鱼狗。
　　鹰
　　秋鸟　仓鸟　野鹅也，大于鹰，又名驾鹅，亦日天鹅。
　　鹈　鸪　颔下胡大如囊，盛水贮鱼而食，鹈属。有曰漫画者，以嘴画水求鱼，无一息之停，有曰信天缘者，凝立终日，不易其处，鱼过取之。
　　啄　木　《尔雅》：“列鸟也。”郭璞注：“口如锥，长数寸，尝啄树食虫，故名。”
　　山　呼　大如鸠，苍色，两腮有圆点，黑白相映，翔跳不定，声清，调如莺，人笼畜之。
　　画　眉　《闽中记》：“白眉，褐质，好斗，善鸣，闽人以斗赌金，声似莺而小，清圆可听。”
　　雪姑儿　《物类志》：“即鹡鸰，毛羽黑白相间。”
　　红　娘　丹嘴翠身，似鹦鹉。
　　白头翁　似雀而大，头有白点。
　　布　谷　即尸鸟鸠，当方耕时鸣，因以为名。
　　合酉鸟　鹑　身有斑点，雄者足高，雌者足卑，雄者善斗。
　　呼　潮　色苍，似鸽，潮至即鸣。
　　吉　吊　略似百舌，其鸣如云‘吉吊’。
　　彩　囊　似鸡而小，顶有五色囊。
　　百　舌　春啭夏止，如瞿鸟鹆，身长无帻。
　　鹪　鹩　一名巧妇，能以丝缝叶为巢。
　　鬼　鸟　海中出，嘴红，脚俱长，海滨人群掩之。
　　杜　鹃　一名子规，又名谢豹。
　　鹭　鹚　《尔雅》谓之舂锄，顶有长翰如丝，欲取鱼则弭之。
　　　　贝鸟　方言谓之伯劳。
　　鸠　《本草》：“斑鹪”。又名斑鸠，鹁鸠，项有绣文。一种大于斑鸠而青色，曰青鸠。
　　鹊
　　鸳　鸯
　　　　溪鸟　鶒　《埤雅》：“五色尾有毛，如船舵，小于鸭。”
　　鸡
　　鹅
　　鸭
　　　　虫之属
　　蚕
　　蛇　有数种。蝮蛇胎化，腹裂子生，最毒。青竹蛇，与竹同色，小不可犯。花蛇，好入人家捕鼠食之。乌蛇，不螫人，医家用之。绝大者曰蚺蛇。胆可和药。又有白花、白颈、黄颔之类。
　　鼃　虾莫虫也，皆青绿色，亦有背作黄文者，名金线鼃。
　　石　鳞　生高山深涧中，皮斑肉白，味美。昼伏窦中，夜居山头石顶最高处。捕者不可预相告语，密以黄历首页纳诸窖中，即抱松明，措火而去，缘崖极石，以火照之，见火则醉不动，十不脱一。俗名石仑，又曰谷冻。
　　水　鸡　似石鳞而小，色黄，皮皱，头大，嘴短，其鸣甚壮，如在瓮中。按石鳞陆产，凡五种，虾莫虫、蟾蜍、大约、雨蛤也。水鸡水产，亦五种：尖嘴蛤、青约、青蛤、黄蛤也。水鸡可食，味不及石鳞。黄蛤可食，味不及水鸡。闽人惟食水鸡，而黄蛤等种皆不食。
　　黾　似虾莫虫，大腹，青脊。一种黑色，俗呼青蛤。
　　蟾　蜍　似虾莫虫，居陆地下阴处，身大，背黑，行迟，腹下有丹书人字者，真蟾蜍也。
　　大　约　青背，黄脊，嘴尖。
　　雨　蛤　形如虾莫虫，大如小指，天将雨则鸣。
　　寒　螀　《闽书》：“二月鸣者，名虫宁女，似寒螀而小。七月鸣者，名虫召蟟，色青。九月、十月中鸣甚凄急者，乃寒螀也。旧记：入秋鸣者，名促织。”鲁师建《闽中记》：“有数种，通名蟋蟀。有尾为雌，无尾为雄。雄者，能鸣，北地寒秋时始鸣，冬则蛰，南地暖，往往鸣声不绝。”
　　　　虫水　螋　似促织，隐墙壁中，溺人影，令生疮。
　　蝙　蝠　俗名琵琶翼。
　　蜂
　　蝉
　　蝶　有黄、白二色。
　　蜗
　　蜈　蚣
　　蜥　蜴　似蛇而四足，尾青碧。以五色者为雄，而不备者为雌。一种善缘篱壁，形小而黑，名虫匽蜓，亦名蛇师，以其常在屋壁，故名守宫。一种形小尾长，见人不动，名龙子，在草泽中，大者名蝾螈。
　　虱　种类多，皆能咬牛、马血。
　　蜘　蛛
　　蝇
　　萤
　　蚯　蚓
　　螳　螂
　　螽　斯　蝗属，俗呼草蜢。青色，长角，长股，一母常生百子。
　　蝼　蛄
　　　　虫吉　蜣　一名蜣螂。
　　斑　猫
　　　　虫支　一名马蜞，《本草》谓之水蛭，有三四种，生山中者为石蛭，草中者为草蛭，泥中者为泥蛭。此物难死，火化经年，得水犹活。”
　　龙　虱　似虫仓螂而小，黑色，两翅，六足，秋月暴风起，从海上飞来，落水田或池塘。海滨人捞取，油盐制，藏珍之。(按龙虱类水虱，但来自海外与出自水中者异耳。)
　　　　货之属
　　银　正德《府志》：“古田、罗源旧有银场，久塞。”《古田志》：“旧志载：宝兴银场在新俗里二十九都。宋天禧间发明，弘治间封禁。又游家银坑在三十一都，隆庆五年禁闭。赤严坑在二十八都，万历二十七年高内监招商开采，利微告罢，三十三年奉文永禁。按古田银场坑，今俱属屏南。”
　　铁　《三山志》：“永福有之，其品有三，初炼去矿，用以铸器物者为生铁；再三销拍，又以作镍者，为钅需铁，亦谓之熟铁，以生柔相杂和用，以作刀剑锋刃者，为刚铁。商贾通贩于外省，皆生铁也。”
　　盐　《三山志》、《福清盐埕经》其略曰：“海水有碱卤，潮长而过埕地，则卤归土中，潮退日曝，至生白花，取以淋卤。方潮未至，先耕埕地，使上虚而受，信既过，刮起堆聚，用车及担辇致墩头，掘土为窟，名为漏丘。以土筑实，用茅衬底，满贮土信，取碱水淋之，堆实则取卤必碱，旁用芦管引入碱楻。楻在漏丘之下，掘土为窟以受卤，茅草覆之，取鸡子或桃仁置卤中则卤碱可煎。筑土为斛畎，在官窖旁，以竹管接之旋，盘如畎浍之流，盘以竹篾织，用蛎灰涂，复织釜墙以围绕，亦坚以蛎灰，盖益以受卤也。大盘一日夜煎二百斤，小盘一百五十斤。今福清、长乐二县有盐户，连江、罗源边海，旧亦各有盐额。按今惟福清有盐埕，余无。
　　糖　《闽书》、《本草图经》：蔗有两种：赤色，名昆仑蔗，白色，名荻蔗。出福州以上，皮节红而淡，出泉、漳者，皮节绿而甘。其干小而长者，名菅蔗，又名蓬蔗。居民研汁煮糖，泛海鬻吴越间。糖有二种：曰黑糖，曰白糖。有双清、有洁白炼之，有糖霜，亦曰冰糖。有蜜片，亦曰牛皮糖，其法：先以蔗汁煮之，搅以白灰成黑糖矣，仍置之大瓷漏中，候出水尽时，覆以细滑黄土，凡三遍，其色改白。有三等：上白名清糖，中白名官糖，下名奋尾，其所出之水，名糖水矣。官糖取之，再行烹炼，劈鸡卵搅之，令渣滓上浮，复置瓷漏中，覆土如前，其色加白，名洁白糖，其所出之水，名洁水矣。又取烹炼，成糖霜蜜片矣。瓷漏器如帽盔，底串一眼，出水其处也。初人莫知有覆土法。元时，南安有黄长者，为宅煮糖，宅垣忽坏，压于漏端，色白异常，因获厚赀，后人遂效之。”
　　白　梅
　　乌　梅　《三山志》：“侯官、怀安乡户，园林种至千万株，盐者为白梅，焙乾者为乌梅，贩至江浙。”
　　油　油有数种：茶树之实，大如梨，压之为油者，茶油也；菜名芸苔子，微小如黍，压之为油者，菜油也；其有胡麻所压者，麻油；柏子所压者，柏油；桐子所压者桐油，照夜之外兼煮代漆。又海人常炙大鱼为膏，名鱼油。
　　蜜　有石蜜，岩石间作，色青赤。有木蜜，木枝间作，色青白。及人家窠槛中作者，蜜浓味美。
　　蜡　有二种：黄蜡，蜂蜡也；白蜡，虫蜡也。
　　纸　正德《府志》：“竹穰、楮皮，薄藤，厚藤，凡柔韧者，皆可以造”。旧志谓：竹纸，出古田、罗源村落间。楮纸，出连江西乡。薄藤纸，出侯官赤岸。厚藤纸，出永福辜岭。今皆少造，惟古田杉洋人造，极粗厚，谓之钱纸，即俗祀神楮帛也。在杭云：“蔡君谟常禁所部，不得用竹纸，盖有讼狱未决，而案牍已零落者。”至于今时，有刚连、连七、毛边之目，尤极腐烂，入手即碎，而人喜用之者，价直轻耳。毛边之用，上自奏牍，下至谏帖，短札、遍于天下，稍湿即腐，稍藏即蠹，纸中第一劣品，而世用之不改者，光滑便于书也。
　　银　朱　古田嘉谷洋村之左，有银朱山，山下石上一孔出银朱，其红异常。都人争取，恐酿祸阶，以秽物压之，遂不复出。
　　硝　取故墙城土淋水煎熬而成，凡制火器，炼金银，皆用之，出闽、侯二县。
　　[HT]酒　《闽小纪》：“有冬白老，有莲须，有蓝家酒，有碧霞酒，以人家久藏者为佳。又绿豆重酿，味亦醇厚。葡萄则依西洋人制之。有橘酒，饮有余香。兰、桂、菊皆可酿，惟菊有林下风味。”按郡人取梅及蔷薇，如烧酒法，每酒一盏滴露少许，亦异品也。又荔枝取其浆，和水调匀之，晒成膏，以调酒，香芳满座。
　　红　曲　出古田县。
　　　　布帛之属
　　丝　正德《府志》：“蚕桑差薄，所产者多类，民间所须，皆资吴航所至。”
　　[HT]绸　《三山志》：“桑叶小，不甚宜蚕，得丝粗，才可为绸。”
　　罗　正德《府志》：“往年俱于苏、杭售以充贡，近方有织者，然亦不逮远矣。”
　　改　机　万历《府志》：故用五层。弘治间，有林洪者，工杼柚，谓吴中多重锦，闽织不逮，遂改段机为四层，故名改机。”
　　丝　布　万历《府志》：“故时，细织苎麻，杂丝织以为布，今纯用丝。”
　　蕉　布　大观《本草》：闽人灰埋蕉皮，织以为布。
　　苎　布　正德《府志》：“缉苎为之，圆纱者曰夏布，有杂丝织之者，曰兼丝布，诸邑间有之。又有匾纱者，曰縩布，出长乐。”
　　葛　布　缉葛皮为布。
　　麻　布　《三山志》：“麻，诸邑有之，绩其皮以为布。连江以北，皆温之于溪旁，为坑木藏火，束麻纳其中，石覆而水沃之，良久乃剥。今连江及福清、永福出麻布尤盛。”
　　吉贝布　木棉，闽谓之吉贝，缉以为布，长乐梅花间有之。
　　　　器用之属
　　花　毯　古田二十五都出花毯，以棉花染五色织之。
　　磁　器　出屏南村头，前村两处，泥细嫩，可烧磁器，足供古、屏二邑之用。
　　草　席　《三山志》：“闽县江南沙州，草熟，织作尤甚，陆贩上四郡，舟运至淮、浙。其至粗者，淮浙盐袋用之。”
　　　　石之属
