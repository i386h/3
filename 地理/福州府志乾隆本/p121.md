<!-- { "loadSidebar": true } -->
　　欧冶亭　《闽书》：“宋郡守程师孟建。”正德《府志》：“宣和中，提刑俞向移欧冶亭木，植于南湖。明成化十五年，移建于欧冶池西，十九年圯。宋程师孟《欧冶亭序》略：“予至州之明年，新子城，城之东北隅，灌木阴翳，因为开通，始问此水，或对曰：欧冶池。予窃嘉其迹最古，且爱其平润清泚，又池之南，陇阜盘迂，乔林古木，沧洲野色，郁然城堞之下。于是亭阁其上，浮以画航，可燕可游。亭北踌跨壕而梁，以通新道。既而州人士女不绝，遂为胜概。”
　　致养亭　在乌石山。《闽都记》：“宋柯述建，以山在西南坤维云。”互见《山川》。
　　道山亭　在乌石山。《三山志》：程师孟作。宋曾巩《道山亭记》：“闽故隶周者也，至秦开其地，列于中国，始并为闽中郡。自粤之大末，与吴之豫章为其通路。其路，在闽者陆出，则阸于两山之间，山相属无间断。累数驿乃一得平地，小为县，大为州，然其四顾亦山也。其途或逆坂，如缘纟亘，或垂崖，如一发，或侧径钩出于不测之溪上，皆石芒峭发，择然后可投步。负戴者，虽其土人，犹侧足不能进，非其土人，罕不踬也。其溪行则水皆自高泻下，石错出其间，如林立，如土骑，满野千里，下上不见首尾。水行其隙，间或衡缩蟉糅，或逆走旁射，其状若蚓结，若虫镂，其旋若轮，其激若矢，舟沂氵公[HT6SS]者，投便利，失毫分辄破溺。虽其土长川居之人，非生而习水事者，不敢以舟楫自任也。其水陆之险如此，汉尝处其众江淮之间，而虚其地，盖以其狭多阻，岂虚也哉!福州治侯官，于闽为土中，所谓闽中也。其地于闽为最平以广，四出之山，皆远而长。江在其南，大海在其东。其城之内外皆涂，旁有沟，沟通潮汐。舟载者，昼夜属于门庭，麓多杰木，而匠多良能。人以屋室巨丽相矜，虽下贫必丰其居，而佛老子之徒，其宫又特盛。城之中三山，西曰闽山，东曰九仙山，北曰越王山，三山者鼎趾立，其附山，盖佛、老子之宫，以数十百，其瑰诡殊绝之状，盖已尽人力。光禄卿直招文馆程公为是州，得闽山嵚崟之际，为亭于其处。其山川之胜，城邑之大，宫室之荣，不下簟席，而尽于四瞩。程公以谓在江海之上，为登览之观，可比于道家所谓蓬莱、方丈、瀛洲之山，故名之曰道山之亭。闽以险且远，故仕者常惮往，程公能因其地之善，以寓其耳目之乐，非独忘其远且险，又将抗其思于埃土盍之外，其志壮哉。程公知是州，以治行闻，既新其域，又新其学，而其余功又及于此。盖其岁满，就更广州，拜谏议大夫，又拜给事中、集贤殿修撰，今为越州，字公辟。”宋刘克庄《道山亭》诗：“绝顶烟开霁色新，万家台榭密如鳞。城中楚楚银袍子，来读曾碑有几人?”元蓝智《游乌石道山亭》诗：“江国凉风白雁初，道山秋色野亭虚。天连野水蓬莱近，霜落汀洲橘柚疏。北望每怀王粲赋，南游空上贾生书。四郊但愿休戎马，独客何妨老钓鱼。”黄镇成《道山亭晚憩》诗：“平池雨初晴，日暮春水深。残霞堕空阔，规月光已沉。惊波跃潜鱼，过影窥翔禽。芰荷绿参差，嘉木悬清阴。但起垂纶想，远生江海心。小大固有殊，放歌无古今。”又《道山亭夜坐》诗：“夜久天空素月辉，飘飘凉气入纟希衣。露华欲下仙人掌，河润应霑织女机。江表尚传烽火急，闽中暂报羽书稀。草庐老我南山下，自濯沧浪理钓矶。”明林鸿《春日游道山亭》诗：“危亭临绝顶，胜概昔曾闻。野酌薰花气，闲心狎鸟群。檐前看落日，衣上见归云。半醉题诗去，仙凡下界分。”
　　禊游堂　在将军山下，宋时建。《闽都记》：“巅有九曲池，岁上巳日，郡人修[HT5，6”SS]衤契于此。宣和五年，提刑俞向移欧冶亭材于是堂东，建东兰堂。”
　　翠微亭　在凰池山。《闽书》：“建炎二年，进士题名于此。”
　　绝学寮　在越王山。《闽书》：“宋丞相张浚读书处。”
　　泉山堂　在越王山天泉池侧。《三山志》：“绍兴间，薛殿撰弼建。”
　　环峰亭　在越王山巅。《三山志》：“旧名，‘四见’，有太守刘瑾、罗畸诗，后更‘倚云’。乾道丁亥，太上皇赐名‘环峰’，仍洒宸翰以贲之。”
　　澄澜阁　在西湖上。《闽都记》：“宋丞相赵汝愚建于子城内，旧西湖楼遗址。明万历三年，按察使徐中行重建于此。明马森《澄澜阁》记：“古人体国经野，必先水利，重民食也。粤稽大禹，尽力沟洫，孔子亟称焉，有以哉!始闽福郡城外筑三湖，疏渠通河，阝是陂桥闸，立水准丈尺，而谨司之，法善而利溥也。史载晋严高凿治以为蓄泄。盖以郡东西鄙，皆受西北诸山之水，又合而东注，逆江海之潮，经略不可缓也。旱干水溢，藉东西南之湖，深蓄以灌溉。高田连堰，堤圩之障坚崇，以不淹低土，备旱涝而两利之，为谋至深远也。宋南渡间，渐多堙塞，赵忠定公汝愚疏陈兴复而修治之。沿湖威武堂故址，临水建阁，题曰：澄澜，盖重诸湖之潴矣。厥后南湖首堙，民塞而尽田之。东湖继亦土作乂矣，西湖犹仅存十之三四。按梁克家《三山志》犹云：时溉三邑民田，至一万五千余亩。先可知矣。若今之故址，能有几哉?官取鱼租，陂池尽废，遗失古意久矣。按察使龙湾徐公中行，因湖中故墟，芟而辟之，建阁其上，接前迎恩亭而桥之，以登眺焉。郡城内外，四望一览，因旧名曰：‘澄澜阁，’谓余曰：‘此赵忠定公所题也，请志之’！余曰：‘噫嘻!有心哉，兹建乎!夫湖水之聚也，澜水之湍也，湍急之流而澄之，则必其所蓄者大也，湖宁至此?今民田不可复为湖矣，有不可度[HT6，7”SS]汙下之旷土，而因之以兴利邪?龙湾公先守汀，越数载来副闽臬，转藩参，擢按察使，心存渐被，故序《郭子长集》，特重其水道书五通，以关于闽者大，乃若兹构，非义在存羊与?夫为田本高于江海，势也，而为湖必高于田，乃有益，故高筑圩岸以防涝，使暴涨无容人，广堤湖以备旱，使浸泽有所泄，此古人治高田、低田之法，大约莫详于此者，则湖利如之何其不讲耶?登斯阁也，覩斯名也，睇目间川原，明审通塞，当必勃然兴念，详故实而相度地宜，以次第举之耳。今大中丞惺庵庞公，保厘方殷，下令疏浚内外河渠，此已为之兆也。后有作者，乌乎能已。若曰：以坏兑攵民田庐为病，则有宋苏子瞻录进单锷《吴中水利书》之论，参以闽土水势，而酌量之，或亦是一左券也。”赵世显《秋集澄澜阁》诗：“画阁朱栏俯碧流，白云芳草满汀洲。岩前密树犹含暑，井上高梧忽报秋。昼静水光清入座，雨余山翠郁侵眸。归途逼夜还堪赏，马首凉生月色幽。”王应钟《饮澄阑阁》诗：“杰阁危桥跨彩虹，绮窗绣户碧霄中。景当夕照千山静，波入澄澜一鉴空。槛外松声明远韵，帘前花气散香风。清尊久待高阳侣，千里襟期此夕同。”傅汝楫《湖楼纪兴》诗：“湖开背郭楼，湖水日悠悠。地即青莲界，山仍碧树秋。杯前狎鸥渚，篱畔击渔舟。稳坐风波外，吾生乐未休。”游士豪《澄澜阁怀徐子与》诗：“高阁俯澄澜，层峦对酒看。星河临睥睨，鸥鹭宿沙滩。榻下流云度，杯前落日残。采芳人不见，湖上月明寒。”叶向高《和许中丞孚远集澄澜阁》诗：“澄澜高阁枉严旌，为爱波光四望平。桑柘几家湖上社，芙蓉十里水边城。龙台烟锁寒荒垒，鲸海秋高罢戍兵。尊俎折冲多胜暇，登楼又见赋先成。”车大任《西湖澄澜阁宴集》诗：“西湖花满楼，乘兴泛扁舟。山护云间寺，潮吞野外洲。黄鹂才盛夏，白雁又新秋。世事真环转，年华似水流。但酣贤圣酒，莫问古今愁。明日风尘里，翻然忆此游。”袁敬烈《集澄澜阁》诗：“柳色湖光满郭西，朱阑高阁兴堪携。浮烟忽散山当寺，骤雨初来水上堤。一曲采莲云外远，几行归鸟树边低。尊前不尽登临兴，独把新诗倚醉题。”喻应益《澄澜阁宴集》诗：“因开白社扣精蓝，坐对城阴看碧潭。桥锁堤边堪拟六。山横湖外旧名三。峰纹写浪晴吹濲，日气蒸花午作岚。萧鼓画船金勒马，依稀风景似江南。”曹学亻全《初夏澄澜阁》诗：“夏日试荷衣，高楼送日微。水偏此地得，山半是城围。涧色犹残雨，蝉声自落晖。定知湖月好，坐待夜深归。”
　　贤　场　在长箕岭。《闽都记》：宋季禁伪学，朱子避地讲学于此。有庖牺谷，山后高峰精舍，即宋儒黄幹归隐处。”
　　元
　　翠楚亭　在品石岩。《榕城景物录》：“元泰定时钱光弼建。明高濲《翠楚亭》诗：“天开翠楚卧云根，品字中分石字门。莫向此中留篆刻，古来名氏蚀苔痕。”
　　高风台　在凤凰山下香岩寺西圃。《闽都记》：“有旧台遗迹，元贡师泰增筑，名以高风。师泰记云：‘方山耸其前，莲峰矗其后，左沧海，右洪江。云烟苍茫，极目无际。’又欲作亭其上，未果，平章道隐捐资助之，僧悟腾、觉馨成之。师泰以凤凰山左右翼张拱，若飞鸣而来，因名其亭为‘鸣凤’云。”
　　明
　　藏春洞府　在冶山。《福建通志》：“为民居所侵，前建土神庙。明正德六年，提学副使杨子器复其地，改庙为‘藏春洞府’，束竹为十亭。”
　　望湖亭　在西湖上。《闽都记》：“先时危亭湖上，岁久倾圯。万历十五年，太守江铎重建。明周玄《登望湖亭寄王太史孟□》诗：“朝来一上望湖亭，湖草茫茫入望青。空判乡书凭朔雁，顿忘旅食换春星。洛阳有客缘谁赋，湘水长歌忌独醒。暂舍芳菲归潦倒，酒杯相对慰飘零。”屠本畯《四月晦望湖亭观竞渡》诗：“已失西陂雨，仍逢月晦天。鱼龙排荇渡，萧鼓竞蛟川。问节蓂全落，争标锦互传。镜光摇海阔，浪势辗涡旋。直犯波涛远，真防出没偏。准旟分日奄霭，鱼服乱车并阗。讴和千人沸，云驰五色鲜。置身冰鉴里，偷眼艳妆前。击节怜花细，霑衣爱露圆。悄回鱼纂纂，忽起鸟翩翩。雾气蒸如马，歌声散似莲。楚卿元吊屈，闽俗且迎仙。何暇挥谈麈，深愁扬酒船。亭幽杯让绿，岸曲席藏烟。稍谢区中累，来投物外缘。池台看此日，舟楫感他年。籍籍资名理，彬彬集盛筵。始知文雅会，不让永和贤。”
　　射乌楼未详建置。在乌石山，前临城壕。
　　　　古田废城
　　详见《城池》。
　　宋
　　舞雩台　在县学内。《福建通志》：“宋景德二年，县令李堪筑。宋李堪《舞雩台》诗：“舞雩台上春风起，鲁国先生讲始开。欲解陶潜印归去，心思吾道重徘徊。”
