<!-- { "loadSidebar": true } -->
　　钟南山　在台山南。上有盘谷岩，泉甚甘。或云，此乳泉也。旧记云：昔二人裹粮入山，憩草屋下。忽一人自外至，袖芋数枚，拨落叶煨以相啖。迟明失其处，但见木叶盈尺，题诗其上云：“偶与云水会，不与云水通。云散水流后，杳然天地空。”下有度仙桥，左为芹山，邑人白玉蟾炼丹于此。西曰名山。
　　金钟山　在县南和丰坊。绝顶形如钟覆。又南曰龙冈。山下为中洲，溪山环抱，曰沈子岩。岩下水中镌有字，水浅则见，曰象鼻山。东曰狮子岩。
　　凤凰山　在县东北升平坊。上为起傅岩，宋陈祥道与其弟安道、旸三人居其下，乡人因以名岩。互见《第宅园亭》。
　　太湖山　在升平坊，县东十里。山椒有湖，约半里许。岁旱祷雨，甘澍立沛。
　　石竹山　在凰凰山旁。山半有灵坛石，巧如画屏。又旁为猴山，山下有坑，水流相递，为犭爰猱窟宅。
　　钟湖山　在凤凰山东。山半有湖。《舆地广记》：“以湖中有钟，故名。”湖中浦溆环生芦荻，水味特咸，相传应海潮盈缩。岁旱，祷雨于此。下有钟潭，蛟龙出没，人不敢近。
　　留钱山　在县西南和丰坊。唐乾符间，天雨钱，山上有声铮然，及旦视之，以亿万计，树木皆折，故名。迤西曰大帽山，接永福界。一名大帽仙峰，其颠时有鼓声，云覆其上。有石屋、石榻、石棋局。
　　龙都岩　在县西旌善乡。高数百丈，双峰并峙，宛若洞门，常有云气萦绕。
　　乌石岩　在县西升平坊。最高，登其巅，邑诸山皆可俯视。又西曰朱顶山，唐乾符中，有池锡家畜一鹤，旦辄飞翔山间，因号其山曰朱顶，林曰白鹤，至今子孙家焉。曰海旗山，曰白面山，有岩壁立，色莹白，望之隐隐如人面，有温泉出焉。
　　鼎峰山　在县西二十里，界永福。梅溪环流其下。西为柽峰，有柽树大数十围，根分枝合，荫蔽数亩，鹳鹤千百，棲鸣其间。
　　白云山　在十七都。山势最高，林木蓊蔚，中有仙峰巨室。又有玉台山，唐时，山旁有井，中多蜥蜴，祷雨辄应。有石鼓，叩之辄鸣。又有偃草山，在十八都。相传宋绍兴间，永福张圣为白云寺头陀，因饭牛，见山巅仙人围棋。往视，而仙人去。追之莫及，遂仆于地，下而复上，所经草随之而偃，铲去复生。
　　圣堂山　在和丰坊二都。周围平衍，一山突起。有鹫峰在三都，又有云山、梭罗岭、东岭、半岭、莲花峰、雌雄山。相传朝开暮合。曰金山，旁有潭，俗呼龙潭。曰柯峰，高耸插汉，上有仙人迹。曰五台山。曰珠峰，流水屈曲，云吐其间。
　　白　岩　在四都，县西南六十里。峭壁数十寻，中有悬鱼洞、倒钟岩、石门、龙洞、珍珠帘诸景。宋陈祥道《珍珠帘》诗：“东风飘拂雨纤纤，吹向空中草木霑。记得传宣三殿日，恍疑天半撒珠帘。”
　　转头山　在白岩旁，山水尤胜。又有佛迹石，在瞿昙溪，傍有巨人迹。又有龙爪石，在县西十二都，石势穹然，下有澄潭，紫云时见。相传祷雨时，有龙悬一爪石上，大雨随至。
　　建　江　在县北十里。自古田县界流经此，为往来通道，梅溪之水合焉，俗称闽清口。
　　梅　溪　在县西五里。源出永福县山中，东北流经县西，又北入建江。
　　瞿昙溪　在县西南三十里。源出永福县界，流入梅溪。溪傍有佛迹石。
　　演水溪　在县西二十里。源出尤溪县界，流入境，亦注于梅溪。中有仙人坐化石，相传宋张圣坐化处，傍有九龙潭，群鳞游泳，潦溢不减。又有洛洋溪，溪岩磐石之上，有仙人迹，傍有石臼。
　　附：温　泉
　　温泉，一在十九都，一在贺恩里。
　　　　长乐县
　　六平山　在县治北里许宾贤里。蜿蜒六曲而平坦，上有巨石崭立，中有小石洞，可通往来。又曰太傅山。明高棅《六平山》诗：“闽关西来入紫冥，三山东走浮大瀛。回峰际海结飞翠，玉削青天开六平。六平峥嵘何壮哉，六平芙蓉如掌开。九华五老让光彩，三峰二室争崔嵬。我疑十洲仙岛负奇胜，巨鳌别驾移蓬莱。紫薇文笔左右立，龟麟太常前后揖。马江一道泻空回，鹤岭千里决云入。荣光佳气郁鄽阛，麟次参差万家邑。何年作邑此山阿，此地繁华竟若何。窈窕千门桃与李，春风百里满弦歌。吴航渡口花如雾，首石云飞带官树。漏鼓长随般若钟，仙舟尽入瀛洲路。人物风流几废兴，江山陈迹古今情。茫茫天地四方宇，浩浩乾坤一草亭。君不见六平山上月，昔照六平山下人。六平山色长不改，明月照人今几春。我向今人问千古，今日吴航古邹鲁。黄童聚舞皓叟歌，共道贤人宰吾土。郎官政静心自闲，爱人爱物并爱山。兴来携我二三子，登高远望穷跻攀。我生放浪在林薮，幸际明时将白首。县官有德不忍欺，帝力无为我何有。日陪鞍马纵遐观，吊古兴怀但呼酒。酒酣再拜献长谣，先祝尧天万岁寿。然后纪公事业在巉岩，名与六平之山长不朽。
　　首石山　在六平山北。山巅巨石岿然，高二十余丈，广数十步。中有泉穴，四顾见水，又名四水石，旧为祷雨处。又北有龟息山。明王恭《首石晴云歌》：“首石峥嵘高际云，白云飞处长氤氲。浮空霁色兼秋叶，拂树寒阴带夕曛。寒阴霁色相辉映，绝胜巫阳梦中境。出岫闲将一鹤飞，还山静入孤僧定。青林叠嶂薜萝间，舒卷无心意自闲。岩头仙客应常卧，陌上游人时暂看。有时仿佛从龙去，大地氵弥漫不知处。初将肤寸起盘陁，解使苍生得霖雨。须臾敛尽遥天曙，但见清辉落岩户。片片宁随雾雨消，孤光犹为山阴墅。山阴书室寄云林，因向云中惜寸阴。自笑青云空在梦，登高且赋白云吟。”詹莱《游首石山》诗：“屡从春山游，值此春山晓。吾侪二三人，凭高寄遐眺。仰与云霞亲，俯觉宇宙小。几席涧泉流，巾舄挂萝茑。鸟鸣谷响空，日霁江路窅。沧波没天际，轻烟结林杪。燕山既漫漫，越水亦淼淼。乡心逐去云，远月随归鸟。牛山悲已愚，甫田思徒扰。且尽盈觞酒，庶以慰缭绕。
　　名　山　在县北里许永胜里。上有云坛，岁旱祷此，邑主山也。《名胜志》：“芝山在其东，与县东十里芝山名同。”傍曰四明山，屹然如削，高列四峰中。有古坛生钓竹，有井泉甚甘。
　　石台山　在宾贤里。其峰曰松石。又西北有龙台山，宋绍兴间，白昼雷雨晦冥，有龙爪树飞腾而出，因名龙台。西有金鸡山，以形似名，中有白鹿洞。宋蒋之奇《松石峰》诗：“晚向津亭泊画船，忽闻佳处在云烟。松根化作千年石，山寺蒸为一涧泉。祖意共看亭下柏，禅交同结社中莲。明朝舆笋还跻岭，聊借僧房一觉眠。”
　　南　山　在宾贤里，县南里许。山势回环，宋孝子邹异庐墓山下，有甘露芝草之瑞。其西曰登高山，有九日轩。详《古迹》。前有鳌峰，其势昂伏，以形若鳌，又名鳌头山，邑案山也。山南五峰并峙，曰五马山；三峰并峙，曰三峰山。
　　岱边山　在崇邱里，县西南二十里，一名大边。左有巨石，高十余丈，状如龟。右有石如麟，曰麟石，有泉清冽，旱祷辄应。有岭，曰泻水岭，曰吴宰岭。宋知县吴节家其下，故名。
　　龙门山　在信德里。《闽书》：“一名半占山。傍曰戏崎山，曰翁山。左右有龙门二井：一方，一圆。下曰阜山。”
　　牛垅山　在四都嵩平里。傍曰嵩山，曰三山，曰屏风山。峰曰鳌鼻峰，曰秀峰，曰豸峰。
　　郎官山　在泉元里。山极高，达于石尤岭，以通福清。
　　七岩山　在五都。与屏风诸山相接，环罗如城，俗名罗城。有巨石七，覆其颠，错落若南斗。有双涧流石窦中，声若笙竽。元吴海《七岩山》诗：“连山如波涛，高峰荡云日。崒然孤杓耸，其势孰可匹？危攀将欲飞，俯瞰觉自失。罗田几聚落，端坐见纤悉。南延川源深，北望海水出。处高视益远，缩地岂有术。天寒霜雪交，收获事已毕。仍年蝗旱余，民物尽萧瑟。遘兹得非幸，惆怅宁具述。”又诗：“罗田众山中，七岩独高秀。经营将半载，宿愿始得副。缘云攀鸟道，十步九乔亢虚亢。刚飚从北来，岩谷尽号口敫。促步赴层巅，依石避野烧。郁然烟焰交，炎欠若雷电绕。其势吁可畏，僮仆尽惊走。须臾得小息，方觉性命有。列坐咸自庆，口舀胾酌大斗。阴阳却变化，霏雨垂白昼。痴云迷海屿，昏雾失林薮。归途畏虎迹，惨惨暝色厚。幽怀莫能写，追次宜自咎。述此成短章，聊用记邂逅。”
　　溪湄山　在五都罗田山。有十美：曰幞头石，曰笔架山，曰宝山云，曰珠湖月，珠湖在绝顶，广袤五亩，冬夏不竭。有人得蚌，剖之有珠。曰文笔峰，曰石涧泉，曰龙津钓，曰马岭樵，曰南阳耕，曰西□牧。
　　石牛山　在昆繇里。中有月窟池，傍曰瓢窟山，有潭，四时不竭。曰天马山，有槐峰，狮[HT5，6”SS]□。曰白岩山，有白云洞。曰岚乾山，有桃源洞、三台石、石船。又有西峰。明陈文沛《瓢窟山》诗：“石闼层层似蹑阶，薜萝深处半封苔。松蟠古洞千章合，泉沁平池一鉴开。几度云雷龙化去，数湾苍翠鹤归来。振衣直向江头立，海国茫茫绝点埃。”
　　柏　山　在昆繇里。山多柏，故名。有钓鳌石，洞曰归愚，潭曰搏纱、曰破石。昔有女汲水，为蛟所吞。忽雷击石破蛟死，而女尸见，故名。宋苏舜元《钓鳌石》诗：“未穷双佛刹，先到一渔家。山雨已残叶，溪风犹落花。汲泉沙脉动，敲火石痕斜。应是任公子，竹间曾煮茶。”
　　芝　山　在县东永胜里。其间有二潭焉，曰白龙，曰祥云。相传有二龙从演江起，白者归山阳，为白龙潭，黑者归山阴，为祥云潭。尝有人于潭侧获卵，壳大如斗，五色玄黄。
　　筹峰山　在县东北方安里。一名龙峰，一名筹岩，中有德成岩，为唐林慎思读书处。详《第宅园亭》。西为晦翁岩。在二岩间者，曰中岩，后有石洞，可容数十人。南为介石岩，有石洞，又有虎洞。明王恭《筹岩》诗：“筹峰迢递出高林，苔径苍苍洞穴阴。独树断云孤鸟下，乱山残日一蝉吟。双溪鹿过泉应碧，丈室僧归月又深。几度欲携招隐兴，萝花开处息尘心。”
　　雁　山　在大宏里。山形如飞雁，上有御风台，下临严湖，湖中小阜，曰蟹山，对峙曰鸿山，傍曰六奇山。六奇者：曰牛山，曰马水，曰龙湾，曰虎潭，曰都官渡，曰搢笏石。有潭曰石鼓，水淡，潮不能杂。又有金峰，状若金星之拱。
　　太常山　在永胜里雁峰北，即大斛山。左按筹岩，右连石首，山之阳有风门岭，风籁不绝。其阴曰浮崎岭，有三十六湾。明王恭《望太常峰》诗：“雁山青翠里，遥见太常峰。胜概无期到，幽人何处逢。仙源云缥缈，祗苑树蒙茸。兴尽独归去，空林闻暮钟。”
