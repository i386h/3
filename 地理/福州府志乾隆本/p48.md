<!-- { "loadSidebar": true } -->
　　清河里统图一，村二十四。县西北三十五里。
　　安中里统图一，村三十五。县西北七十里。旧安仁、上中里，后并。
　　名闻乡
　　嘉贤下里统图一，村十。县东十五里。
　　嘉贤上里统图一，村十三。县东十五里。
　　贤义里统图一，村十三。县北十五里。旧进贤、安义二里，后并。
　　安义里统图一，村十一。县北四十里。旧安义上里。
　　中鹄里统图一，村十八。县北八十里，旧名通化。
　　仁贤里统图一，村十九。县西北六十里。旧归仁、敦贤二里，后并。
　　安定里统图一，村二十三。县西北七十里。
　　五贤乡
　　安德里统图二，村二十一。县东七十里。
　　保安里统图二，村十三。县东北二十里。
　　建兴里统图一，村二十四。县东北七十里。
　　集政上里统图二，村十八。县东八十里。
　　集政下里统图三，村十七。县东北五十里。
　　　　罗源县
　　宋分三乡，十二里。曰崇德乡：县东南五里。旧与北社为八里。金安里、拜井里、梅溪里、旧有上、下里。新顺里、善化里。旧有上、下里。曰常熟乡：县东北十五里。招贤里、徐公里、临济里、罗平里。旧有迁明新丰里。宋并入招贤。曰同乐乡：县西七十五里。[HT]霍口里、黄重里、林洋里。元析罗平、招贤、林洋、霍口、黄重各为二里。凡十七里。明仍三乡，后改附县为四隅，寻并二隅。省金安、新顺、霍口三里合罗平为一里。析善化为二里，又析招贤为新丰二里。凡二隅，十四里。国朝因之。
　　东　隅铺五
　　西　隅铺三。宋金安里，明改二隅。
　　西　路
　　梅溪里宋新顺里，明并铺四。
　　重上里铺二。
　　化一里铺三。
　　重下里铺四，宋霍口里，明并。
　　林洋里铺一。
　　罗平里铺一。
　　北　路
　　临济里铺五。
　　徐公里铺三。
　　丰下里铺二。
　　丰上里铺一。
　　化二里铺一。
　　东　路
　　拜井里铺四。宋金安里，明并。
　　贤一里铺一。
　　贤二里铺二。
　　　　永福县
　　宋分三乡，统十四里。曰丰和乡：县东七十里。待旦里、保安里、永安里、唐元里。曰通化乡：县南三十里。开平里、县市。光德里、新丰里、平盖里、安乐里。曰和平乡：县西南九十五里。归义里、永津里、义仁里、感应里、保德里。元因之。明初，析为三十六都，继合为二十七都。后仍旧三乡，十四里，三十六都。国朝因之。
　　丰和乡
　　永安里一、二、三都统图一，村二十一。
　　保安里四、五、六、七都。
　　待旦里八、九、十都，合保安里统图一，村六十七。
　　中和乡宋通化，明改。
　　元辅里宋开平里，明改。
　　十一、十二都统图一，村三十五。
　　光德里十六、十七都。
　　新丰里十八、十九都。
　　高盖里二十、二十一都。
　　合元辅里十三、十四、十五都。
　　光德、新丰二里统图一，村六十五。
　　官贤里宋安乐里，明改。
　　二十二、二十三都。
　　唐元里二十四都。
　　和平乡
　　义仁里二十七都。
　　感应里二十八、二十九、三十都。
　　合官贤义仁里统图一，村六十三。
　　龙津里宋新津，后改永津，明改今名。
　　二十五、二十六都。
　　合唐元里统图一，村三十一。
　　保德里三十一、三十二都统图一，村十六。
　　英达里宗归义里，明改。
　　三十四都。
　　合保德里三十三都统图一，村十九。
　　英达里三十五、三十六都。统图一，村四十二。
　　　　福清县
　　宋初，十乡，五十里。后为七乡，统三十六里。曰太平乡：县东五里。永东里、旧永庆东里。永西里、旧永庆西里。修仁里、旧属永乐乡。海坛里、旧有龙兴、崇宾里、后入永东、永西、海坛三里。曰万安乡：县西南四十里。旧有文秀乡，以翁承赞得名。嘉祐省，隶万安。万安里、新丰里、旧属太平乡。灵德里、苏田里、旧属文秀乡。[HT]光贤里、旧属文秀乡，翁承赞所居。安香里。曰崇德乡：县东南五十里。旧山亭乡。有遵义、遵教、灵瑞、时和里，宋并。钦唐里、惇和南里、旧有北里，宋并。归化北里、安夷北里、旧属山亭乡。拜井里、闽王审知筑占计洋，凿井无水，拜而得之。安夷南里。旧属山亭乡。曰孝义乡：县南二十五里。旧有万寿、桑里，宋并。栖仁里、江阴里、旧属崇德乡。临江里、南匿里、旧属万安乡。归化南里、旧属崇德乡。曰长东乡：县西四十里。旧有长乐西乡，宋并。文兴里、清元里、旧属西乡。永寿里、新宁里、旧属西乡。方兴里。曰感德乡：县东二十五里。旧有鳣庭里，宋并。仁寿里、浔洋里、旧属孝义乡。新安里、方成里、永宾里、方乐南里、旧有方乐北里。曰永乐乡：县西十二里。旧有常乐、元福、立德里，宋并。永福里、清远里、旧属万安乡。善福里、旧属长乐东乡。遵义里。旧属山亭乡。元改六隅。明改永西里为东、西、南、北四隅。正统成化间，分南上、南下、北一、北二、为六隅。又析海坛、灵德、化北、平南、平北、永宾六里为十六都。余如旧。后又并永寿里入善福里。凡六隅，三十六里，十六都，一百一十二图。国朝因之。雍正九年，奉文析海坛上下山十二甲，隶平潭县丞管辖。
　　东　隅统六里，十八图。
　　文兴里统图一。明长东乡。
　　永东里统图一。明太平乡。
　　灵得里上都统图一。“得”旧作“德”，明万安乡。
　　灵得里下都统图一。明万安乡。
　　善福里统图二。明永福乡。
　　江阴里统图四。明孝义乡。
　　化北里上都统图四。宋崇德乡归化北里。元安化里，明改今名。
　　西　隅统八里，十八图。
　　永福里统图一。明永福乡。
　　苏田里统图一。明万安乡。
　　万安里统图一。明万安乡。
　　海下里四都统图一。宋太平乡海坛里，明改。
　　方成里统图一。明感德乡。
　　井得里统图四。明崇德乡。
　　新安里统图四。明感德乡。
　　平北里上都统图五。明崇德乡安夷北里，后改。
　　南上隅统九里。十八图。
　　新丰里统图一。明万安乡。
　　新宁里统图一。明长东乡。
　　永寿里统图一。明感德乡。
　　清远里统图一。明永福乡。
　　永宾里一都统图一。明感德乡。
　　海上里七都统图二。宋太平乡海坛里。明改今名。
　　仁寿里统图二。明感德乡。
　　平南里六十都统图三。宋崇德乡安夷南里，明改今名。
　　时和里统图六。宋初，并时和里入崇德乡，为惇和南北二里。后复改今名，明仍之。
　　南下隅统六里。二十图。
　　方兴里统图一。明长东乡。
　　浔洋里统图一。明感德乡。
　　安香里统图一。明万安乡。
　　临江里统图二。明孝义乡。
　　光贤里统图二。明万安乡。
　　平北里下都统图五。宋崇德乡安夷北里。明改今名。
　　方民里统图七。宋感德乡方乐南北二里。明方民里。
　　北一隅统四里。十六图。
　　修仁里统图一。明太平乡。
　　隆仁里统图二。宋孝义乡，明改今名。
　　海下里五都统图二。宋太平乡海坛里，明改今名。
　　南日里统图一。明孝义乡。“日”作“匿”。
　　永宾里三都统图二。明感德乡。
　　福唐里统图三。宋钦唐里，元改今名，明仍之。
　　平南里五十九都统图四。宋崇德乡安夷南里，明改今名。
　　北二隅统三里，十六图。
　　遵义里统图一。明永福里。
　　清源里统图一。明长东乡，宋作“元”。
　　海上里六都统图一。宋太平乡海坛里，明改今名。
　　平南里六十一都统图三。宋崇德乡安夷南里，明改今名。
　　永宾里二都统图四。明感德乡。
　　化南里统图六。宋孝义乡归化南里，明改今名。
　　平潭县丞分辖海坛十二甲
　　侯　均
　　庄　上
　　坑　北
　　大　墩
　　酒　店
　　斗　门
　　朴　□
　　北　海
　　南　澳
　　敖　纲
　　高　坪
　　夯　尾
　　

卷之九
　津　梁
　　

　　吾观宋怀安令樊纪之十三桥，而瞿然兴感也。十三桥之利，当时享之甚普，今乃遗迹都湮。询之戴白老民，瞪不知所答。夫津梁与水利相终始，津梁废，则水利亦废。匪仅病涉，害及农田。此《周礼》司险一官，所以知川泽之阻而达其道路，注谓必以桥梁通之。而雪山王氏以为井田水道纵横，恃此不恐矣。今郡之津梁多坏，吾惧为十三桥之续也。心窃忧之。志津梁。
　　　　府城闽、侯官二县合治桥
　　到任桥在双门内。《闽都记》：“晋严高开河通舟楫，因名大航桥，又名大桥。唐元和中重修。宋熙宁三年，郡守程师孟改名乐土桥，一名毛应桥，后改今名，镌于石栏。”
　　安泰桥在南门街。《榕城景物考》：“唐天复初为罗城南关，人烟绣错，舟楫云排，两岸酒市、歌楼，箫管从柳阴榕叶中出。宋宣和中，郡守陆藻建亭其上，今废。”
　　　　闽　县
　　桥
　　去思桥在东门街。《三山志》：“桥为罗城大壕，即澳桥。南从江岸开河口通潮，北流至澳桥，遂通湖，直如沟渎，号直渎浦。相传无诸时，四面皆江水，此如屋奥，舟楫所赴，北会山原，东达行路。先时已有桥，宋开宝中，钱昱修。景德元年，谢郎中泌谋易以石，州民陈祐等奔走营集，泌去三年而桥始成。后泌死，州民相与缟素，祠祀之。《闽都记》：“祥符七年，改曰通津。熙宁八年，元郎中积中慕泌之政，改曰去思。后陆藻守郡，构亭其上。今祠、亭俱毁。”
　　汤门闸桥在将军府后。
　　马站桥在普光塔后。
　　化龙桥在罾浦坊内。以上俱在府城东隅。
　　通关桥《旧志》：“在花巷口，”今废。
　　勾栏桥在玄坛河边。
　　龙须桥在屯田道西。
　　钓鲈桥在海邦砥柱坊。明王恭诗：“洗马濠头过雨香，钓鲈矶下春潮满。”林鸿诗：“钓鲈桥头流水香”。今为平陆，桥尚存。
　　福枝桥在朱紫坊。
　　新　桥石砌。国朝乾隆十一年造，亦朱紫坊。以上俱在府城南隅。
