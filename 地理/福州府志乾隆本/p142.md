<!-- { "loadSidebar": true } -->
　　郑监门侠宅　在县青湖里，人表其闾，曰：“郑公坊”。互见《坊》。明叶向高《郑介公故居》诗：“上相宣麻出禁城，纷纷新法尽逢迎。苍生几下监门泪，青史长留抗疏名。啼尽杜鹕应有恨，歌残鸿雁不胜情，只今多少流民在，犹向清朝望太平。”“乍传封事到银台，折槛朱云亦壮哉!十日真堪霖雨遍，九天惊见画图开。长留正气千年在，犹有清风隔代来。一自名乡题咏后，春风苹藻共徘徊。”
　　黄枢密祖舜宅　在大壤。
　　林少师栗宅　在凤凰山庄。
　　林迪功亦之宅　在网山。亦之尝作亭，读书其上，匾曰“海鱼学者”，又称网山先生。邑令范处义尝问亦之网山佳处，亦之云：“最好是此山，但少读书家耳。”亦之《题网山》诗：“风涛生长处，土地属东隅。树树悬渔网，村村叫鹧鸪。酒旗孤屿见，书卷一山无。欲趁鸡豚社，深惭身业儒。屋舍高低住，比邻活计同。令省嫌月白，螃蟹要霜红。吠犬随村落，卖鱼成老翁。地咸耕种少，海熟抵年丰。”
　　陈少保贵谊宅　在场前。
　　林监丞同宅　在文兴里。
　　明
　　叶大学士向高宅　在鱼市街。
　　豆区园　在县南桧庭，亦向高读书处。
　　西　园　在西门外，向高归隐处。
　　福　庐　旧名郭庐，以郭氏居之。在龙田。向高归田居此，为游览觞咏所。有石隐山房、蹑云山房诸胜。明陈时化《福庐山赋》：“繄大块之閟结，羌寥泬以郁缪。轸无诸之故疆，毓青莲而奇抽。薄太清以无阂，邃嵔廆而闳修。俨神工之磅礴，导螭驭以遨游。迟缑岭之笙鹤，亘分野于女牛。类霞标于赤城，殊虹桥之曲流。固仙灵之聚窟，罕缨冕之宴游。若乃绵邈陡绝，闚瞰蓬壶，嵌空凌厉，岩洞虚无，旃檀香妙，瑶草扶疏，轧沕曲肖，屹崒蹲飞，岼磷翳荟下土，盘纡隩室洞门，飞磴丹梯，嵚崟隐伏，穹窿婆娑，亦蜿蜒以窈窕，殆含气而嵯峨。洵尘寰之异境，遗山海之经图。爰有玉铉上公，黄裳元辅，翼亮弼成，负扆衮补，偶释天弢，予归紫府。堂必虫颜夫觉是，纶每申夫异数。陋瀍涧于成周，陿莬裘于东鲁。于是简小队，躬步武，屏干阝耳乚，御綦屦，恒环辙乎山椒，选供帐于瑶圃。时而怳奏广乐，旅陈麟脯，筑精舍，涂丹垩，遂肇锡夫福庐之嘉名，以自备箕畴之凡五。是日也，上公冠远游，辔沃若，蹑云关，施霞幙，升天门，度鹰崿，隙跳两丸，嶂凌双足乔。延望舒以堕杯，譬曜灵于飞爝。尔复煮白石以为米长，吸天浆以为酌。却灵寿而摘霞搴，盍朋簪以履珠错。更有坐设楸枰，灶烹丹药，睇贝阙之玲珑，揖群真之绰约。藉芳草兮芊绵，阴长松兮磊落。又若芝峰盖张，琪花绣灼，跨仙都之青鸾，招碧落之玄鹤，盖方祥烛西庚，算甫周甲也。维时银云[HT6，7”SS]□标，斗光地匝，蜃气楼悬，秋河练若，初筵灿，弧南之星辉绕膝，罗棠棣之华萼。扇拥兮青团，觞飞兮玉爵。咸以谓勋播盖壤，而情怡寥廓，诀一授之大年，诠总忘乎澹漠。献钜枣于安期，羾蟠桃于度索，抛熊经于石床，瞩龙潜而腾壑，梁百仞以折旋，方广袤于楼阁。然以供上相之优游，讵靳夫巨灵之疏凿。若夫肩拍浮邱，舄引王乔，弛平章之担荷，专具美以逍遥。提竺乾于旦旦，如苍赤之翘翘。啜华池而氵敕玉液兮，曾未若大官之醇醪，歌玄玉以飰胡麻兮，亶无如光禄之天庖。殷圣主倚畀，而丹霄人梦，析元后改辙，而炎鼎更调。慰亿兆之徯志，颂朝宁之弓弨。謄宫省频年，抱焦愁于釜鬲，闵九夏无愬，诫勿旷乎庶寮，望顾云将油然御风以出岫，敕雨师霈然霑足乎神皋。匹士畸人，俾乂安于熙皞，破圜为朴，易画墁以承蜩，乃为乱曰：“天生佐命兮造海隅，赐澣入山兮天为庐。山得名兮福如坻，并州邑兮五福俱。帝求光辅兮山之嵋，龙函诏起兮公委蛇。公一出兮乐不支。千秋万岁兮祉如斯。”曹学佺《石隐山房》诗：“浮海徒虚叹，开山有宿缘。居然采芝操，胜读养生篇。夜雨棋将罢，吞云榻更连。朝来游历处，尚绕梦魂边。”又《蹑云山房》诗：“夜酌云深处，归途月色生。却因海上近，一倍世间明。散入岩将遍，浑如雪乍晴。客酣有余兴，更向谷中行。”
　　林宣教琦宅　在海坛君山。
　　
卷之二十三
　冢　墓
　　

　　石马嘶风，漆灯照月，茫茫万古，寂寂一抔，斯亦圣哲同休，英雄色沮者也。况乃羡道故宫，凄凉禾黍，金炉璃碗，零落人间，读林谨夫《吊忠懿王》诗，岂不悲哉!然人于天地，必有与立，不可吹而傹也。若常观察死葬福郡，其朱邑之桐乡乎?林拙斋之冢，朱子表焉。后人多冒其谱牒，斯郭崇韬之拜墓乎?为名臣、为硕士、其亦不枯矣，何烦敕使屡看哉，志冢墓。
　　　　闽　县
　　汉
　　闽越王无诸墓，在嘉崇里，祖庙后一丘即其墓。
　　闽越王郢墓在遂胜里。
　　唐
　　邵校书楚苌墓，在开化里，瑞迹寺口。
　　宋
　　许文定公将墓，在遂胜里涧田。
　　许学士份墓将子。
　　许枢密应龙墓份子。俱在涧西。
　　郑文肃公湜墓，在城门山。
　　何学士大奎墓，在滕山之东。《闽都记》：“大奎官龙图学士，何万、何士显并科第，官侍从，其后式微，郡乘失修，家藏告身俱在也。”
　　元
　　吴处士海墓，在滕山鸡心峦，其母墓亦在焉。
　　钟布衣耆德墓，在遂胜里。
　　陈处士亿翁墓，在高盖山桃溪。《景物考》：“亿翁种桃千株，眠食花下不去，遂葬其地。”
　　韩御史准墓，在凤丘山。准，沛县人，元行台侍御史，明兵入闽，病不肯服药，卒。[HT6SS]国朝郑磊《谒韩墓》诗：“韩公死瘗凤丘滨，近接蓝光在比邻。(光墓在玄沙)莫说元朝鲜节义，步丁柏吕更何人。(获独步丁吕复，柏帖穆尔。)”
　　明
　　罗布衣泰墓，在瑞峰山。《闽都记》载：“在康山东。按大学士杨荣墓铭云：‘先卜寿藏于东康峰之宝林，既成，深衣藜杖，徜徉其间，命酒赋诗，次为十咏，’喜曰：‘吾终归于此耳。’”
　　林赠尚书观祖墓，在平山之南，合葬族人，事详本传。
　　林布政硕墓，在合北里长湾山。
　　林知县渭墓，在凤丘山。
　　林知府元美墓，在樟林山。
　　林都指挥观墓，在合北里环山，有司营葬。
　　陈侍读叔刚墓，在蔡庄山，弟副使叔绍墓亦在焉。
　　陈布政使炜墓，在积善里玉水山。
　　邵御史铜墓，在湖重山。
　　高知县瑶墓，在秀岭。
　　邓参议珙墓，在横屿山。
　　陈御史崇墓，在金鸡山麓。
　　黄知县源大墓，在鼓山里黄使山。
　　李同知廷仪墓，在斗门山。。
　　许给事天锡墓，在东山。
　　黄孝子恭墓，在宝月山。
　　林少保廷□墓，在樟林山，有司营葬。
　　陈巡抚达墓，在蔡庄，号万松庄。
　　陈副使墀墓，在铁牛山。
　　王按察使应时墓，在高盖山。明王应山《谒兄墓》诗：“执绋若为情，冲寒出粤城。山川如哽咽，风雨益凄清。永别人间世，犹存身后名。所嗟姜被冷，池草梦难成。”
　　[HT]林通参炫墓，在芦坑山。
　　龚祭酒用卿墓，在嘉崇里惠泽山。
　　陈布政暹墓，在大田驿山后。
　　陈布政时范墓，在飞凤山。
　　陈中允谨墓，在洞山。
　　林尚书烃墓，在永南里。
　　林郎中世章墓，在杜松湾。
　　王通判梦麟墓，在北园山。
　　谢尚书森墓，在光俗里营前山，有司营葬。
　　叶文忠公向高墓，在台岭山，有司营葬。
　　曹宗伯学佺墓，在鼓山里。
　　胡进士梦泰墓，在鼓山积翠岩。《榕城景物录》：“梦泰，铅山人，从明唐藩入闽，唐藩外徙，梦泰留寓剑津，仰药死。其仆奉榇回，遇贼，弃棺于水，流至岊江，棺载梦泰姓名，岊山人收寄山寺，后郡人为葬于此，勒石其上。”
　　国　朝
　　许郎中均墓，在王厝山。
　　　　侯官县
　　汉
　　东越王余善冢，在宁棋里。明陈椿《过越王墓下》诗：“越王坟前日欲西，断碑残碣隐荒蹊。可怜松柏摧颓尽，一迳寒烟鸟自啼。”
　　唐
　　王丞相搏墓，在闽山塔院西。搏与崔允并相，为允所忌，谮贬崖州，赐死，还葬此山。
　　陈观察使岩墓，在太平里。岁久湮没，土人盗开墓穴，铭石遂出。文为参军黄璞撰。国朝康熙四十三年，郡人林侗、林佶见之，与诸生陈沂广等移石郡学。五十年，郡人李范修复岩墓，纳铭于冢，建亭其上。
　　五　代
　　闽王王审知墓，在莲花峰下。后唐赐神道碑，张文宝撰文。明宣德间，墓为盗所发，有司营治。万历三十六年，裔孙王亮调福建转运判，重修。明林谨夫《记发冢诗》：“莲华之峰高入云，巍峨下有前王坟。松园翁仲如相语，草暗麒麟似出群。当时卜筑嗟埋玉，春色开残红踯躅。晓雨初晴叫鹧鸪，寒烟欲敛游麋鹿。忆昔朱连两构凶，层城如昨霸图空。故宫总付苍茫外，羡道都归寂寞中。寝园秘器期千古，宣德年间发行伍。金炉璃碗落人间，玉带真容归御府。吾闻发者三十人，一人坠死其妻嗔。互相告首殒囹圄，无人得脱王憾伸。所幸官司即修缮，旧时茔域皆安奠。富沙派出来中州，苹藻频思致民荐。维王秀挺英雄姿，保障东西建鼓旗。军中王气诚非偶，五百年来德政碑。古松老树多遗爱，濯濯英灵宛如在。后来勿学屯田军，踏破苔花慎毋再。”郑善夫《过琅琊王墓下》诗：“田文全盛日，泪下雍门弹。王氏千秋后，劳歌玉树残。寝园生兔穴，疑冢奠龙蟠。万仞莲花色，关河望已难。”林垠《过闽王冢》诗：“满地胭脂一派分，樵人空自识王坟，玉鱼金碗无寻处，隐隐青山锁白云。”徐火勃《过闽越王墓》诗：“玉辇何年去不回，霸图千古总成灰。秋深兔穴依寒陇，岁久鱼灯出夜台。故国关河瓯越在，遗民苹藻鼎湖哀。莲花峰下黄昏月，犹见三郎白马来。”徐熥《过琅琊王墓》诗：“八郡封疆一望遥，秋山松柏冷萧萧。宫车去国成千古，剑玺传家历五朝。石马西风金碗出，野狐穿冢宝衣销。丰碑敕赐唐年月，春雨苔花字半凋。”陈椿《秋日吊闽王墓》诗：“荒冢累累总可疑，舟藏夜壑竟谁知。千年王气随流水，异代行人指断碑。陶灶草生烟冷处，古城猿啸日斜时。伤心况复当摇落，不待雍门涕已垂。”袁敬烈《秋日过闽王墓》诗：“经过下马荐江蓠，百代销沉吊岂知。狐蹴孤坟崩败土，鸦翻乱莽见残碑。筑城犹说陶砖日，卜帅空传拜剑时。已自逄秋悲宋玉，更看兴废泪双垂。”
　　闽王王延翰墓，在城北太平山，即太平地藏也。俗呼“王墓”。
　　刘参军怡孙墓，去闽王审知墓七十步。
　　陈左司守约墓，在九都白泉山。
