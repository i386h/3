<!-- { "loadSidebar": true } -->
　　龙津桥在县东北。
　　朝天桥在一都清潭渡。宋时建，后废。明正德间重建。舒芬记。
　　谷口桥在二都谷口。明万历间，邑令王继祀建。
　　万寿桥在二都谷口。明万历间，邑令刘曰旸建。
　　宝坑桥在四都，明弘治间建。
　　花　桥在四都。明万历间，邑令王继祀建。
　　槐门桥在八都。
　　会堂桥在十都。
　　转水桥在县治北。明嘉靖间建，有亭曰水云。
　　喜雨桥在极乐寺。
　　龟颈桥
　　紫　桥在县治东北。国朝顺治间建，康熙间重修。
　　金坑桥在十二都。国朝康熙间建，雍正间修。
　　仙人桥在十三都。刳石为之，俗传仙人所造。
　　锦溪桥在十三都。宋时建，明洪武时圯。成化间重建，并复以亭。
　　天王桥在十五都。
　　沙洲尾桥在十七都。
　　庄尾桥
　　一保桥俱十八都。
　　西溪桥在二十一都。
　　蓝玉桥在杉洋。
　　虎溪桥在四十都。
　　临水梳妆桥在临水，明嘉靖间建。
　　吉口桥在四十五都。
　　长洋桥在四十五都。
　　耨　桥在水口大路。
　　渡
　　清潭渡元季有桥，后废，创为渡，在一都。
　　杨头渡宋时有桥，后废，今亦为渡，在一都。
　　临洋渡在二保水关。
　　溪山渡
　　万安渡
　　紫桥渡
　　通津渡俱在县南。
　　　　屏南县
　　桥
　　玉带桥在县治南门内，有玉带河，故名。
　　西成桥在西门内。
　　迎恩桥在南门外二里。有亭，旧名南安桥，又名长林桥。国朝乾隆二年四月重修，落成之日，适有恩诏颁至，更今名。
　　劝农桥在城东三里。有亭。古田旧有劝农桥，分县之后，屏南知县每岁劝农于此，故名。
　　院前桥在城东有亭。
　　铺边桥在城西有亭。
　　源底桥在城北，有亭。
　　龙湫桥在上七房溪水尾，有亭。
　　下七房溪石桥在大路边。
　　堂后桥在下七房溪东。有亭。
　　吴厝桥在吴家山水尾，有亭。
　　坑中桥在梅溪村后。有亭。
　　郑洋桥在郑洋村水尾。有亭。
　　坑坪桥在东盘村水尾岭下。有亭。
　　汤厝石桥在东盘村岭下。
　　山口桥在谢教坑。有亭。
　　溪源桥在锦厦村。有亭。
　　水尾桥有东峰，有亭。
　　横板桥在陇村界。有亭。
　　祥峰桥在棠口。桥头有祥峰寺，故名。《通志》作棠口桥。有亭。
　　水尾桥在宋加洋界。有亭。
　　九岭桥在文山村。有亭。
　　倒流桥在樟岭村。有亭。
　　风水桥在下庄村。有亭。
　　中　桥在青洋村。有亭。
　　水尾桥在郑家山。有亭。
　　洋头桥在坑边。
　　乌石桥在乌石村。有亭。
　　吴墩桥在吴墩村。有亭。”
　　迁善桥《古田志》载：“在二十八都。嘉靖年间建。”
　　　　□兜桥在□兜村东。有亭。
　　沧溪桥在二十四都。有亭，内有三宝堂。
　　古下桥在古下村门首。
　　凤溪桥在凤溪。有亭。
　　土猫临水桥在溪坪岭上，有亭。
　　溪坪桥在岭下。
　　梨坪桥在梨坪洋中。有亭。
　　巴地桥上下二座，有亭。正德十一年，典史钟奎重建。
　　半村桥
　　岭兜桥在岭兜水尾。有亭。
　　水尾桥在后陇溪。有亭。
　　金座桥在漈下仔。
　　蓝玉桥在二十六都。
　　攀龙桥在凤林水尾。
　　附凤桥在路上溪头。有亭。
　　大通桥在路下北。
　　广济桥在路下东。
　　接龙桥在南湾水尾。有亭。
　　迥龙桥在前凤溪。有亭。
　　大　桥在下大悲。有亭。
　　万邻桥在村头。有亭。
　　岩里桥在凤溪。有亭。
　　石卷桥在上大悲。
　　南洋桥在上大悲。有亭。
　　横坑桥在汤坑。
　　花　桥在三保。有亭。
　　观音桥在岭头村。有亭。
　　新厝洋桥
　　岑洋桥《古田志》：作“迎洋”。大河桥，并在二十二都。
　　蒋坪桥
　　源柏桥
　　小溪桥俱在源柏。
　　门里桥在新厝洋。
　　长　桥宋时建。《古田志》：“两溪相接，亘如长虹。一名龙江公济桥，叠石为墩五，构亭其上。今毁，仅一板可渡。
　　　　漈川桥在漈下。有亭。
　　江墩桥在龙漈溪头。有亭。
　　花　桥在漈下村内，有亭。
　　石　桥在潮河。
　　高街桥在高溪村水尾。
　　安前桥在官洋，有亭。
　　坑口桥在官洋溪头。有亭。
　　六透桥在四保。
　　南山桥在隹山村水尾。有亭。
　　赤溪桥在赤溪洋中。
　　四角桥在龙漈水尾。
　　西林桥在西林下，有亭。
　　油杭桥在吴山头。有亭。
　　后墘桥在后墘村，有亭。水甚清涟可爱。
　　罗老桥在罗洋。水清如镜，两岸高险。昔罗老倡建，故名。
　　援签桥在仙奶宫下。
　　会仙桥在悠远丘。
　　太保桥在浙洋村。
　　浙洋虹桥在移风里。
　　三口桥上下有两桥。
　　前塘桥在前塘村。
　　寒　桥在大熙岭水尾，通宁德。
　　黄宅桥在泮地。有亭。
　　龙井桥在坑里北。有亭。桥旁两山相映，万木森立，俯视桥下龙井，喷浪如雪。潭内有巨鲤，长五六尺，每浮水绕潭而游，则数日内必有大雨。
　　仙路桥在往上村之右。桥阔五尺。《县志》：“两岸奇石怪树，不可名状。幽径穿云，墘岩插汉，俱堪入画。”
　　溪柄桥在横垅村。
　　暗　桥在横垅。有亭。
　　牛鼻桥在前墘。有亭。
　　全成桥在茗园。以全块潭石砌成，故名。
　　旗峰桥在白穰。有亭。
　　普缘桥在白玉。有亭。
　　独木桥在双门港。
　　里厝桥在叠石上村。有亭。
　　林口桥
　　柯坑桥
　　后溪桥
　　后地桥
　　后湾桥有亭。
　　黄坑桥有亭。
　　刘岭桥有亭。以上俱在硋窑。
　　白洋桥在白洋村，有亭。
　　把水桥在小樟水尾，有亭。
　　通济桥在小樟村东。有亭。
　　溪坪桥在南山村下。有亭。
　　猴川桥在上培。向系石桥，为水所坏，今架木为之。
　　花　桥有亭。
　　紫　桥有亭。在忠洋。
　　漳口桥在漳口。有亭。
　　长宦桥在长宦。有亭。
　　林中桥在林中。
　　墘头桥在墘头。有亭。
　　北墘桥在北墘。有亭。
　　莒溪桥在莒溪。有亭。
　　樟源桥有亭。
　　邱厝桥有亭。
　　　　闽清县
　　桥
　　龙津桥在县东安仁里。宋建，元至正十年重建，上覆以亭。宋梁克家《龙津桥诗》：“兼旬积雨截晴虹，洗出溪山罨画中。别浦渔歌来暝色，长桥人语半秋空。”
　　昙口桥在县西。乡人沈公建。明永乐九年，知县朱毅命邑人许闰、朱什募修重建，并构亭其上。正统十三年，毁于寇。成化五年，知县左辅命耆民黄荣募建，复圯于水。
　　度仙桥在县南。《三山志》作：“鹊仙桥。”旧传黄天谷访徐、葛二子于此。明洪武二十年，知县沈源建亭其上，岁久而圯。天顺四年，教谕马能重修。
　　龙爪桥在仁寿里。祷雨于此，多验。
　　浮　桥在南门外梅溪。旧时隔溪居民千余家，为设浮桥，以便往来。嗣因桥迁徒，今成荒丘。然闽清每苦城市逼窄，倘能仍此建桥，俾民得复旧业，则全盛可复睹也。
　　牛角桥在八都。
　　上溪桥在十四都。
　　罗　桥在十五都。
　　溪沙桥有亭。
　　岭头桥有亭。
　　许庄桥有亭。俱在二十都。
　　龙腰桥在二十一都，孙柱重建。
　　升堂桥在二十二都。邑人孙柱重建。
　　下庄桥
　　曲坑桥
　　汤寿桥桥头设有塘。俱在二十三都。
　　金坑桥在二十四都。有亭。
　　火耀桥
　　罗公桥在县西，离城三里。知县罗才建。
　　五峰桥原名黄公桥。宋绍兴四年，邑人黄稹建，郡守名曰黄公桥。明成化八年，水圯。万历中，乡人黄禹魁、赵继和等募缘重建，更名五峰，并建亭其上。
　　飞来桥
　　孙公桥在县西棠口，离城三里。
　　长　桥在县东二十一都安仁里。孙柱重建。
　　桥头桥在县东二十一都安仁里。
　　合龙大桥在八都。国朝康熙三十四年，邑人郑克永募建。砌石为墩，架木为亭，共十六间。
　　渡
　　梅溪渡在县东升平里。
　　白云渡在县西白云庄。
　　马坑渡在县西贺恩里。
　　龙岗渡在县南。
　　大箬溪渡在县南，离城二十里。
　　天王渡在天王寺前。元季有浮桥，洪水冲溃，复置小舟，以利涉者。
　　白塔头渡在县东北。
　　五峰桥渡在县西，离城四十里。
　　谷口渡在县南，离城八里。
　　　　长乐县
　　桥
　　下橹桥在县东，旧六平门。宋元祐间，邑人陈毅建。
　　永济桥在儒学前。又名达道桥。宋元祐间，邑人郑君等建。
　　太平桥在县东。唐上元间，邑人林巨卿建。明宏治间，署县事姚祯重建，名为丰泰，一名观音桥。嘉靖间复圯。隆庆五年，知县蒋以忠复建，改今名。明蒋以忠《太平桥记》：“长乐之东门，旧有观音桥，为邑人往来要津，而芝山、六平、首石、小洞天诸流俱会其下。昔年淫霖暴涨，激冲崩裂，居民架以浮木，苟为济渡，木又就圯，行者病涉。余来视篆之三月，百废稍兴。乃邑人以桥事来告余，谓兹有司责也。前令率因循俟迁去，不为修举，余其焉辞？然不可以烦吾民。归简家箧，得五金，召里中耆林舜章辈董是役，曰：‘汝且以吾为倡，当必有嗣吾志者。’未几，僚佐助之，庠三师助之，邑缙绅士民竞助之。不逾月，得金百十五有奇，而桥工兴焉。易木以石，更故以新，屹然隆然，坚致倍昔。桥之上复建亭三楹，便憩行者。落成之日，稚老圜桥。余因谂于众曰，观音乃佛家者流，桥用为号，不可以训，今易名太平，以示人和时宁之意。民再拜稽首谢。是岁，果海波不警，田畴再登，石米四钱，民咸乐业，欣欣为太平之应，相与伐石树之，曰：桥之谶也。不可不记。”
　　阜民桥在县后水关之下。明隆庆间，知县蒋以忠、邑人郑大智建。
　　资圣桥在县后水关上。旧有亭。
　　南阳桥在南门内。上有石栏。明隆庆间，知县蒋以忠建。
　　新　桥在县东龙津坊。宋元祐间，县令袁正规建。
　　务西桥在县西。宋淳熙五年，邑人陈自得建，一名坞前桥。
　　沛浦桥今水关，在县西临江浒上。
　　中　桥在岭口洋。
　　迎春桥在东门外。明隆庆间，知县蒋以忠建。
　　普照桥在河头洋。宋治平间僧光觉建。明嘉靖间圯，后修。
　　永济桥在县西南，旧名奎桥。隆庆间重修，改今名。
　　豸　桥在二都后澳，宋嘉祐年建。明正德年修。
　　延祥斗门桥在二都前澳。宋淳化二年建。有闸，以潴蓄潮水。
　　斗南桥在三都官路南。明崇祯间修。
