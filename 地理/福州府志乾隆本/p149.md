<!-- { "loadSidebar": true } -->
　　壶　庐　《广雅》：“即匏瓜。匏之短柄大腹者为壶。壶之细腰者为庐”。
　　　　花之属
　　桂　有四时开者，紫者革呈，红者深。红者曰丹桂。凡色胜则香薄。有逐月开者，曰月桂，冬春开，花长，穗锐，尾小，白而香，又名凤毛。《三山志》：“唐太和四年夏，天降桂子，散落人家，芬馥异香，圆如珠子”。
　　玉　兰　花色碧白，气味香馥，人家园中多植之。
　　牡　丹　《三山志》：郡旧无之。宋林迥诗：“春晚花王在处稀，山中还信正芳菲。”盖有之矣。程思孟咏《福州》诗：“芍药牡丹难种处”，谓城中也，今郡中多有之。
　　木　笔　《闽部疏》：“又名候桃，又名房木”。
　　蜡　梅　以素心为上品。
　　滚绣球　藤生，花一簇，数十叶，其圆如球。初开微带粉红色，开尽则白。明陈鸿《滚绣球诗》：“盈盈初发几枝寒，映户流苏百结团。正恐东风先飏尽，不愁迟日易消残。淡姿向晓迷蝴蝶，艳色争看笑牡丹。惟有三郎儿戏甚，还疑蹋蹴绕丛看。”
　　紫　荆
　　朱　槿　《南州草木状》：“一名佛桑，一名佛日。色深红，叶如桑，高者丈余。一种色白，一种色紫。淡黄者，俗谓之金木兰，纯白而英间无紫点者，名为舜英”。《闽书》：“本名扶桑，东海日出处有扶桑树，此花光焰照日，其叶似桑，因以比之，后人讹为佛桑也。一名照殿红，乃朱槿别种，花有红白黄三色。红者尤贵，又有花开单瓣者，亦深红可爱”。
　　[HT]山　茶　花深红色，冬盛开。
　　拒　霜　《三山志》：“一名木芙蓉，秋开，色淡红。一种百叶，朝开纯白，午后则渐红如醉，谓之醉芙蓉。唐黄滔《木芙蓉》诗：‘黄鸟啼烟二月朝，若教开即牡丹饶。天嫌青帝恩光盛，留与秋风雪寂寥。却借青腰女剪成，绿罗囊绽采霞呈。谁怜不及黄花菊，只遇陶潜便得名。须到露寒方有态，为经霜裛稍无香。移根若在秦宫里，多少佳人泣晓妆。’”
　　紫　薇　又名百日红。
　　夹竹桃　名俱那异，亦曰俱郡卫，又名半年红。自春徂秋，相续开花。《闽小记》：“闽中多夹竹桃，叶微如竹，花逼似桃，柔艳异常”。曾师建《闽中记》云：“南方花有北地所无者，阇提、茉莉，俱那异，皆出西域，盛传闽中”。
　　夜　合　又名合欢。
　　山　丹　《学圃杂疏》：“花红色，葩英丛起，如绛罗囊。一蒂百余蕊，状如绣球，一花四英，东坡所谓‘错落玛瑙盘’是也。亦有粉红者，四月开花，至八月尚烂漫。又有四时常开者。”宋林迥诗：“叶剪青油花渥丹，春风随众出阑干。碧桃黄菊凋残后，谁伴长松到岁寒”。
　　风车莲　藤本，花如莲，碧色，花心微蓝，凌风旋转。
　　半丈红　《三山志》：“花如御带而差大，一名棠棣”。
　　越　橘　《闽书》：“树如黄杨，花如瑞香而白，实如朱樱”。
　　金林檎　《闽中记》：“花繁生如郁李，花状差大，实如来禽而差小”。
　　御　带　《学圃杂疏》：“枝长，花密如带”。
　　刺桐花　红鲜异常，能开百日，亦名百日红。唐陈陶《刺桐花》诗：“海曲春深满郡霞，越人多植刺桐花。可怜虎竹西楼色，锦帐三千阿毋家”。
　　番　茶　亦谓之洋茶，出自日本外洋，故名。有大红、浅红、黄粉、白红点，近腊即开，亦有至春始开者。
　　蜀　茶　树似山茶而大，高者丈余，花大足敌牡丹，色皆正红。
　　杜　鹃
　　海　棠　又有垂丝海棠。
　　斗　霜　树大而叶密，经霜则红如朱，故名斗霜。
　　芍　药　正德《府志》：“郡亦有植者，然不甚盛。谢在杭：“牡丹、芍药之不入闽，亦如荔枝、龙眼之不过浙也。好事者多方致之，一二年间，亦开花如常，但觉瘦小，过二年不复生，又数年，则萎矣。若不惜赀力，三年一致之，何患无牡丹芍药哉。
　　玫　瑰　《闽书》：亦名徘徊，俗呼蕾苤，有白紫二色。
　　葵　《三山志》：有数种，蜀葵、出戎蜀。《尔雅》所谓菺戎葵，花白者，主痎疟；黄者，叶尖，夏开花，浅黄色，主疮痈，小花者名锦葵。俗呼为胡胭脂。
　　山　樊　木高数尺，花春开极香。
　　末　丽　《三山志》：“独闽中有之。夏开，白色，妙丽而香，方言谓之末利。又有红末丽，藤生亦香”。《欧冶遗事》：“果有荔枝，花有末丽，天下末有”。《闽书》：“原出波斯国，移植南海。稽含《草木状》作末利。《洛阳名园记》作“抹厉。”《佛经》作“抹利”，《王十明集》作没利，《洪迈集》作末丽。泉州旧志作“木丽”。本胡语，随人意会而已。杨慎《舟铅录》：“晋书都人簪素花。即今末利花也。”是花皆夜开，有单叶者，有重瓣者。又有，一种曰番茉莉，叶如茉莉而华如素馨。合二者为一，其香差薄。
　　素　馨　《南方草木状》：“蔓生，白色露裛愈香。色黄者不甚香；白者香胜末丽”。李时珍曰：“自西域移来，谓之耶悉名花。即《西阳杂殂》所载野悉蜜花也”。枝干袅娜，叶似末利而小。其花细瘦，四瓣，有黄、白二色，采花压油，泽头甚香滑也。宋蔡襄诗：“素馨出南海，万里来商舶。团GFAA4末丽丛，繁香暑中折。”傅伯成诗：“昔日云鬟锁翠屏，只今烟冢伴荒城。香魂断绝无人问，空有幽花独擅名”。自注：素馨，南汉宫女名。
　　长　春　亦四时有之。枝干有刺，花红。宋林迥诗：“洞门深不放春归，客到寻芳莫问时。迟日暖风花草丽，照人红艳一枝枝。”
　　斗雪红　《三山志》：“闽中近有之，花如玫瑰，而香色次之，然四时常芳，不随草凋茂。亦名胜春”。
　　水丽春　《南州异物志》：“藤生，花如胜春，明媚有香”。
　　真　珠　有单叶，亦有百叶。
　　酴　酉糜　《群芳谱》：“蔓生，花白而香，春晚极盛。又有檀心而紫者尤香；又有茎叶似酴酉糜，而花差小者曰木香”。
　　瑞　香　冬春之交开花成簇，有黄、白、紫三色。
　　蔷薇花　红紫色。亦有黄蔷薇，如棠棣，金色。有淡黄蔷薇，鹅黄色。
　　阇　提　《闽大记》：“南海种，商舶传人闽中。花皙白而香，胜如素馨，盖岩桂之流品。仙书曰：“阇提花春即此。亦名麝茶，又名驼蹄”。
　　玉　簪　形如玉簪，亦名白鹤，一种名紫簪。
　　金　沙　玫瑰之流也，香不及之。
　　剪金红　花圆无香，叶分数岐，如剪刀之状。
　　度年红　干高，而花难凋，自冬末涉春，不少变。
　　含　笑　白花，有二种，小者香尤酷烈，开尽则香微。
　　百　合　茎特生而直上，亦名倒仙，花白。一种斑红，谓之“川百合”。
　　凌　霄　藤蔓附大木而生，其花黄亦夏盛。
　　罂　粟　花有五色，实如罂子，如细粟，亦名御米。
　　聚八仙　《南州异物志》：“状类琼花，八蝶簇一心。又有蝴蝶两相对者，又有小蝶团聚如碧玉者，出涧谷间，皆曰玉蝴蝶。又有玉翼碧蝉”。
　　鸡冠御仙　《南州草木状》：一曰丽春花，有小罂，如小罂粟。
　　金　凤　状如飞凤，有红、白、紫、粉红数种。
　　金　钱　花深红色，圆薄如钱。
　　鹰　瓜　《榕城随笔》：“藤生，花淡黄色，末锐似鹰爪，夏开，香如烂瓜”。
　　凤　尾　有二种。大者高丈余，花穗生，黄心而白英，长竟尺，若凤尾。一种高数尺，花疏而香胜，一名凤柳，一名七里香，置书帙中，可辟虫。
　　玉　屑　藤生，花白色，如碎玉之状。
　　宝　相　藤生，花类长春。
　　梔　子　在杭云：凡花少六出者，独梔子花六出，色香亦皆艳绝。故段成式谓檐艹匐花，杨用修谓即杨州琼花，皆非也。此花在闽极多且贱，与素馨、茉莉皆不择地而生。
　　[HT]紫罗伞　花色紫碧，不抽高茎，俗呼紫罗伞。
　　锦　竹　《樵书》：“一名石竹，丛生，高尺许，花如缬锦，俗呼天南竹”。
　　[HT]金　灯　《闽书》：“茎直上，末分数枝，枝一花，光艳如灯，闽中呼为天蒜，又呼为花叶不相见”。
　　菊　《遯斋闲览》：“南方花发，较北地常先一月，独菊花开最迟，菊性宜冷也。惟一种深黄色，名为滴滴金，六月开”。
　　豆　蔻　《南方草木状》：“其苗如芦，其叶似姜，其花作穗，嫩叶卷之而生。花微红，叶渐舒，花渐出”。
　　指甲花　花白，极繁，细才如米粒。闽人多折置襟袖间，盖资其馥芬耳，一名散沫花。
　　金银花　黄白花对开，傍水依山，处处有之。食荤生毒者，啖之可解。
　　美人蕉　《南州异物志》：“历冬春不凋，常吐朱莲如簇，树叶似芭蕉而稍小。开花殷红鲜丽，千叶如槌，经月不凋”。摘置瓶中以水渍之，亦可经一两月。唐韩偓《红芭蕉赋》：“瞥见红蕉，魂随魄消。阴火与珠华共映，神霞将日脚相烧。谢家之丽句难穷，多烘茧纸，洛浦之下裳频换，剩染鲛绡。鹤顶尽侔，鸡冠讵拟。兰浥露以殊忝，枫经霜而莫比。赵飞燕裙间一点，愿同白玉唾壶，邓夫人额上微殷，却赖水精如意。森森山雙山雙，脉脉亭亭。旧玉之磋来若指，彤云之剪出如屏。莺舌无端，妒含桃而未咽；猩唇易染，嬲浮蚁以难醒。在物无双，于情可溺。横波接红脸之艳，含贝发朱唇之色。僧虔密炬，烁桂栋以难藏，潘岳金钗，蔽绣帏而不隔。大凡人之丽者必动物，物之尤者必移人，不言而信，其速如神。所以月彩下虫宾珠之水，梅酸生鹤嗉之津。宁关巧运，自合天真。有景先知，无声已认。体疏而意密，迹远而情亲。天穿地巧，几人语绝色难逢；万古千秋，惟我眷红英不尽。”明曹学佺《美人蕉》诗：“右丞画蕉多画雪，雪中时见芭蕉折。间或有人蕉下眠，梦醒忽惊白雪白。闽中无雪蕉转新，别有一种名美人。岁岁红颜空自老，见人犹自可怜春”。
　　铁　蕉　一名番蕉，相传从琉球来。其本粗巨，叶长四五尺，密比如鱼刺，高者亦丈余。然好以铁为粪，将枯钉其根则复生。在杭云：“番蕉云是水糖，故能辟火，将枯时，以铁屑粪之，或以铁钉钉其根则复生，盖金能生水也。物性之奇，有如此者。植盆中不甚长，一年才落一下叶，计长能以寸也。亦不甚作花。余家畜二本，二十年仅见两度花耳。花亦似芭蕉，而色黄不实。《闽小纪》：“何钟山诗：欲比麒麟能食铁，真同凤凰不群鸡。自注：蕉影照日，其中梗虚，空若无梗。然亦奇闻也”。
