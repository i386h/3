<!-- { "loadSidebar": true } -->
　　丁冠姑，曾芝祥妻，守节三十余年。
　　彭桂姑，陈枝梅妻，守节三十余年。
　　林志姑，万安巡检黄子良妻，守节三十一年。
　　丁容姑，陈朝进妻，守节四十余年。
　　李贤姑，卓仲谋妻，守节三十五年。
　　卓蕊姑，郑敏士妻，守节三十余年。
　　陈器姑，卢元达妻，守节三十六年，
　　陈书姑，李时简妻，守节三十五年。
　　李金姑，徐四妻，守节六十余年。
　　朱氏，张尊孝妻，守节四十年。
　　王氏，黄承重妻，守节四十余年。
　　余淑巧，国子监生丁诏元妻。
　　徐氏，谢日煌妻，字节三十年。
　　陈字姑，郑敬土犀妻。
　　陈兰姑，包祚挺妻。
　　戴焕姑，池宗洙妻。
　　郑凤姑，陈仲耀妻。
　　周容姑，钱明侯妻。
　　陈琼姑，庠生张启玉妻。
　　吴长姑，陈枝秀妻。
　　陈勉姑，袁汝弼妻。
　　谢建姑，陈于玉妻。
　　周氏，程世宇妻。
　　陈氏，程上运祖母。
　　魏氏，陈观翰妻。
　　郭氏，黄兆禅妻。
　　杨氏，黄兆栩妻。
　　蔡氏，许正鷟妻。
　　余氏，阮鸿儒妻。
　　郑氏，黄登龙妻。
　　吴氏，郑仲光妻。
　　丁氏，曾元魁妻。
　　刘氏，熊尚珍妻。
　　宋以下贞烈
　　利氏女，父卒，家赀甚丰，从兄公谦一夕乘间杀其母，尽挈其赀去。女誓复仇，因削发为尼，行四方求之，至处州湖南遇焉。时公谦方击球，女走诉于官，获之，械送本州置法。事在建炎间。
　　元以下贞烈
　　林娥，儒家女也。邑有建寇，娥为所逼，露刃临之，不屈，遂被害。众义其节，为擒贼，收尸葬之。
　　陈氏，名道回，蒋国秀妻。至正十三年，红巾攻破县治，国秀被杀，太姑苏妙仁见擒，道回号泣请代，贼释太姑，执道回，欲污之，道回自刎死。事闻旌之。
　　明以下贞烈
　　宋氏，古田人，御史林英妻。燕师至，英死国难。时收死难诸臣家属，氏在狱中自经死。世称双节。
　　蒋氏，陈振祖妻。振祖官松江，氏偕之任，值兵乱掠郡，氏有殊色，知不免，投水死。
　　黄九姑，孝廉文奎曾祖姑也。九姑父亮生子衡，衡生子河，甫二岁，嫂兄俱殁。时九姑年尚未笄，念河茕茕无依，遂誓不嫁，以长育之。后黄氏蕃衍，袝姑于庙，谥曰：义姑。
　　周琚姑，归刘希贤三载，而希贤死。氏即投水，家人救援，且密防之，卒自经死。
　　国　朝以下贞烈
　　黄尊姑，黄龙女，适郭圣昌三载，夫卒。姑姚氏失明，氏为舐之，孝养备至。康熙十三年，耿逆之变，县城陷，氏自刎未殊，婢夺其刃，复自缢死。贼帅至，命二贼揭帕，见其英气勃勃，二贼忽狂呼乞命，七窍流血而亡。事闻，诏旌之。
　　陈恳姑，王善谟妻。康熙十三年，耿逆破县，被擒，不肯行，骂不绝口，贼怒，以刀刺之，洞胸无血，但见白气漫空，遂死。
　　苏氏，郑昌运妻。甲寅之变，抱四岁婴儿赴池而死。
　　陈浣月，许字林曰肃。未婚，夫殁，欲奔丧殉节，母不许，且防之。次年，值夫忌日，扃户断喉死。雍正二年旌，入节孝祠。
　　游贞慧，吴子畏妻。年饥，子畏又染疬疾，父母议嫁之，氏夜半沉水死。
　　江氏，名瑳姑，闻酣妻。夫死子夭，殉节自缢。
　　张端姑，陈勤经妻。年十九归陈，两载夫死，无子，誓必殉，姑谨防之。至次年，乘间沐浴更衣，自刎，气未绝，自以两手断喉根。姑觉，抉扉入，见其手示人，若求盥状，家人进盥毕，合掌谢姑，含笑而逝。时风雨雷电大作，忽变酷热为严寒，颜色不变。
　　李樱姑，德化训导方祚隆妾。祚隆年八十一，始举子，旋卒，氏抚孤至四岁，嫡欲夺其志，氏抱儿恸，曰：“儿四岁可无须乳哺矣，吾将从翁于地下。天不绝方氏，儿当成立。”遂自缢死，年二十有四。
　　张满姑，许字戴天福。年十四，天福没，氏闻讣即髽发辍沐，忍口缩腹，誓不久生。母防之密。历两旬余，乘间经橘树下，橘叶尽落，树亦遂姑。邑令闻而旌之。
　　何氏，名慈姑，诸生游奇能继室，夫死欲殉，家人防之，忽憬然曰：“及吾身不为夫营一抔土，子幼未可知。”促命工作三圹。距夫死六十日，投缳死。
　　黄氏，名璧光，黄铨女。幼时父病刲股，长许字李鏊。鏊少失怙，母陈殉烈。鏊复夭，氏闻讣，自尽不死，遂奔丧。积女红赀，葬其夫家三世，守贞三十余载。乾隆十三年旌。
　　陈秀姑，诸生郑士英妻。年三十，夫殁，自缢而死。
　　程氏，蓝姑，许字江良俊。良俊殁，归江门，守节奉姑以死。
　　魏氏，名琼姑，许字郑世献。未婚，世献卒，氏自缢死，尸归郑，两尸相向，各鲜血从鼻孔出。乾隆十七年旌。
　　宋以下名媛
　　唐璘母，古田人，璘以监六部门擢监察御史，皇骇趋避，不敢诣阙，母曰：“人言官好，汝何独忧?”璘曰：“此官须为朝廷争是非，一咈上意，或忤权贵，恐重为大人累。”母曰：“儿但尽言，吾有而兄在。”璘拜谢，入就职，后立台百日，切劘上躬，尽言无隐。人谓唐介再见，则母教为多。见《宋史璘传》。
　　　　屏南县
　　国　朝以下贞节
　　未经旌表贞节
　　张允姑，陆金瑞妻。
　　黄招姑，胡永裕妻。
　　熊华姑，陆文起妻。
　　杨氏，苏为璇妻。
　　吴氏，苏圣瑞妻。
　　萧氏，包国珍妻。
　　余氏，包某妻。
　　甘氏，包增爵妻。
　　王氏，包增进妻。
　　胡氏，包增文妻。
　　杨氏，包增武妻。
　　陈氏，包增标妻。
　　林氏，沈某妻。
　　徐鹤姑，张正模妻。
　　陆必赛，张德聪妻。
　　谢氏，韦元佐妻。
　　郑容使，孙维正妻。
　　周月使，黄赛观妻。
　　国　朝以下贞烈
　　张熟姑，甘珍明妻。珍明殁，熟姑年二十四，自缢以殉。
　　　　闽清县
　　明以下贞节
　　余贞贵，吴守忠妻，时盗起，守忠为贼所劫，氏惧不免，乃锥目剜耳，贼见状，相引而去。
　　余氏，孙珙妻，古田余钥女。珙年十八病死，子师尧甫在抱，氏泣誓孀守抚孤，历四十六载。嘉靖间，诏旌其闾。
　　未经旌表贞节
　　陈氏，县学生罗步洲妻。
　　詹氏，县学生孙汝濂妻。
　　朱氏，谢邦燫妻。
　　许氏，何玉孝妻。
　　何氏，黄元宗妻。
　　池氏，贡生林一举妻。
　　林氏，许文沧妻。
　　国　朝以下贞节
　　郑氏，詹允哲妻。归五载而寡，家无担石，躬勤纺绩以供衣食，事老姑抚幼子，年九十三卒。顺治初旌。
　　刘艾姐，钱学甫妻。年二十四寡，无子，俄夫弟有子而死，其妻改适，氏遂抚为己子，奉姑孝，卒年七十有二。
　　王氏蒙姑，曾士胤妻。年二十四，夫殁，家贫抚孤，葬翁姑及夫柩，年八十六卒。
　　周叔耀，诸生刘梦熊妻。幼通书史，早寡，事姑孝，抚三孤成立。康熙六十一年旌。
　　周静一，年十九适姚荣。二十七夫殁，奉舅姑，抚两孤，寿八十三。乾隆四年旌。
　　陈氏，适许世伟。不数年，伟殁，育遗腹孤，底于成立。
　　林氏，诸生曾兴踞妻。年二十一归曾，二十六，夫卒，氏坚守抚孤。姑病疯，卧床褥不起，氏朝夕侍奉者十三年。乾隆二年旌。
　　吴氏，詹子恺妻。年二十一，夫殁，事祖姑，抚幼子，历节四十余年。乾隆三年旌。
　　陈谷使，适林璧万。甫两载，璧万夭，遗孤未逾月，氏守志不二，力营舅丧，十年侍姑病。乾隆四年旌。
　　姚淑品，年十九归诸生陈志锐，夫卒，守节。乾隆四年旌。
　　傅兰青，黄君士妻。年十八，守节，逾八旬而卒。乾隆二年旌。
　　叶坤使，郑宗生妻。归郑甫半载而寡，苦守三十余年。
　　刘氏，年二十二岁，夫毛右公殁，孀居苦节，子渭水为诸生。年七十卒。
　　未经旌表贞节
　　陈氏，詹宜之妻，守节五十年。
　　洪庚姐，诸生毛焯妻。
　　卢瑞冰，林梦阳妻，守节四十余年。
　　温娇娘，林惟端妻，守节三十余年。
　　吴罕姐，程孟达妻。
　　林挺使，谢家申妻，守节五十余年。
　　王氏，郑宣旗妻，守节五十年。
　　林氏，杜子统妻。
　　刘氏，卢可坦妻，守节四十八年。
　　刘氏，张尔起妻。
　　罗氏，毛霖裘妻，守节四十余年。
　　黄氏，吴元生妻，守节四十余年。
　　孙氏，诸生余乘京妻，守节四十六年。
　　高氏，林思友妻，守节四十九年。
　　江氏，余道芳妻，守节四十年。
　　吴氏，诸生卢可任妻，守节三十九年。
　　某氏，黄仲岳妻。
　　朱氏，詹廷琏妻。
　　明以下贞烈
　　孙理姑，兄毅庵卒，与嫂抚孤不嫁，五十余年卒。毅庵妻名氏无传。
　　国　朝以下贞烈
　　刘氏，许字许文炳。未婚，炳亡，氏闻讣归许，守节终身。
　　吴焕姐，林臣火军妻。年十九，夫卒，遗腹数月，见柚树花盛开，指而言曰：“吾未知得尝此柚否?”及秋末，遗腹不育，氏遂从容奠拜，缢夫柩旁。
　　吴善使，年十八，适诸生叶有苾。甫五日，有苾卒，氏自经死，颜色如生。
　　林惠挺，年十八，适武生员罗大纲。三载，大纲死，氏衔哀绝食，视棺殓毕，即自缢。
　　刘氏，许字许而甫。未婚，夫死，氏赴许守节，择嗣以承夫后，足不逾闺。
　　刘氏，许子陈龙魁。年十九，闻龙魁死，即亲往守节，孝事老姑，抚育嗣子，年七十有五，邑令某旌其门。
　　陈氏，名珰姑，黄允文妻。允文卒，女方二岁，有强夺其志者，氏惧不免，将女投之火，遂自刎，死柩傍。教谕林弼给匾旌之。
　　孙徽音，毛于岐妻。夫殁，姑病笃，继亡，勉强终丧，服阕为夫营葬毕，自缢死。
　　孙锦玉，石首县丞孙柱女，通书史，年十七，许字丁又仁。未嫁而又仁殁，氏闻讣，为书与姊诀，从容就缢，颜色如生。
　　陈金宋，翁应朝妻，夫死殉烈。
　　　　长乐县
　　宋以下贞节
　　陈氏，林子埜妻，年十八归林，甫十七日而寡，守节不移，至九十余岁卒。事闻，诏旌其闾。
　　明以下贞节
　　王氏，林以德妻。年二十六而寡，抚其子孔居。子殁，又抚其孙，享年九十有九。洪武间诏旌之。
　　潘氏，名元小，年及笄，父卒母以许林祐。祐父坐罪流徙，挈祐偕行，度不得归，请绝婚，元小不可。既母卒，依伯父以居。里有许姓者慕其色，出其妻，强委禽焉。元小不从，许诉之官，元小具白其故，令嘉之，坐许罪，适祐亦还家，元小归焉。
　　戴四娘，陈伯惠妻。伯惠卒，遗腹生子全，抚教之。后，全举永乐进士第二人，历翰林侍读。年八十有八，邑人高廷礼榜其堂曰：“贞寿。”
