<!-- { "loadSidebar": true } -->
嘉泰吴兴志二十卷宋谈钥元时撰元时归安人淳熙八年进士书录解题署衔枢密院编修前有嘉泰改元郡丞傅兆敬序明嘉靖时徐长谷撰吴兴掌故集犹及见之后不传开四库馆时馆臣从大典辑出未及编纂进呈外闲传钞有分二十卷者有分十五卷者亦有不分卷者今所存原目沿革一分野二城池三坊巷四乡里五山六河渎七宫观八坛壝九官制十公廨十一邮驿十二管镇十三学校十四军营十五古迹十六宫室十七苑囿十八亭十九祠庙二十寺院二十一守令题名二十二着姓二十三贤贵事实二十四进士题名二十五列媛二十六释道二十七碑碣二十八食用故事二十九井三十桥梁三十一堰渡三十二塘三十三风俗三十四物产三十五土贡三十六仍分为二十卷嘉定至顺两镇江志亦出自大典虽非完书犹胜遗佚而井至塘四卷应移于河渎之下风俗直接食用故事则尤善矣岁在甲寅正月吴兴刘承干跋

