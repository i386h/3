<!-- { "loadSidebar": true } -->
　　按南安府志云丙子輋贼谢志珊逼城七日璋率民固守措画有方城頼以全
　　赵鹤字叔鸣江都人歴郎中以忤刘瑾左迁南安同知时峒冦犯境率兵迎敌冦掩至舁到营鹤危坐晓以大义贼曰若多如赵东街吾辈岂至此乎翼送归郡【安志】
　　虞鈊字刚夫义乌人正徳间任上犹教谕时輋贼负险士多废学鈊善易亲授生徒讲习不倦以老乞休诸生追送至防犹不忍别其子文诩字廷曽由举人守南安亦有恵政人为立碑以颂之【府志】
　　洪聪字谋甫晋江人正徳末知南安府以地僻民寡不及他郡一县凡上供之费力请减损民甚徳之【同上】
　　郑衷龙溪人嘉靖间知南康清俭岂弟凡闗民生及学校事咸诚心为之立社学开便民门起敬一亭筑学前逆水砂及填学后低防地士风大振【同上】
　　胡钥字时凖崇徳人嘉靖间知上犹县才干通敏兴利去弊学校县治一一鼎新凡濠池街衢水道之属皆尽力规画民不劳而事集尤长于诗文有重斋集以计典谪袁州府教授士民深惜之【府志】
　　呉镐字宗周绩溪人嘉靖举人知上犹县实心为政礼士爱民筑城垣修学舍置义田以备祭祀饩脯士赴选举者勉赆以劝邑之重役若夫马船价路费及修葺公廨诸科条皆加意裁恤厘载石碑纂修县志捐俸授梓时有剧盗据险积年为患镐设计诱抚宻练乡勇乘不意捣殄之捷闻钦赐银币陞安州知州士民攀留不得立祠祀之【江南通志】
　　林舜道字允中闽县人嘉靖乙未进士为南安知府深知民间疾苦清操甚励地当江广之冲车骑络绎一切供帐多所裁省自随惟一箧贮冠裳及敝衣数袭而已擕一仆备役使郡舍萧然秩满陞四川副使转贵州广西参政卒于官僚属赙之始得就敛归榇贫不能葬同年生王世懋为买地营窀穸焉【福建通志】
　　谷同字用中南陵人嘉靖十五年知上犹县清介自持以培善抑强为己任豪民捍法必严治之洪水冲决西城数十丈同捐赎锾募工修筑未尝扰民【上犹志】
　　周镗邳州人嘉靖进士知南安府性强毅兼善骑射广东流冦至率家众十数人在横浦桥邀击之发一矢中挈旗者再发再中贼惧而走郡城得全【府志】
　　刘钥号东臯四川人嘉靖间任崇义县简催科捐俸葺官仓大修学宫有碑记【崇义志】
　　支【府志作文】体义全州人嘉靖举人知大庾县先是流冦两至邑体义请发公帑筑水南新田凤凰山九所等城共六座规画周详民恃保障【安志】
　　余世儒字汝为婺源人隆庆初知南康县条鞭法初行人情观望世儒独尽力蠲革一切弊征为岭北诸邑倡【府志】
　　呉江字元濯宿松人万歴七年任崇义县开狗脚岭路建朝天闗修学宫御史陈炌记之【崇义志】
　　叶明元字可鸣同安人万歴间知南安府大庾学自天顺时并郡学中道源书院亦裁废明元入觐具疏奏复之诏如其请【府志】
　　陈诰字防甫莆田人进士万歴三年知南安府髙洁方雅简狱讼修学宫导诲诸生如帷中弟子在任五年时和嵗稔人以为徳瑞陞浙江按察副使晋参政【同上】
　　宋万叶莆田人进士万歴七年知南安府方正详慎政简刑清葺书院修桥梁清郡中虚粮苏民积困民徳之立祠以祀迁云南按察司副使【同上】
　　洪有助字懋孙福建南安县人进士万歴间任南安推官髙洁明敏邻郡之讼皆归焉尝摄大庾南康清洗宿弊立徴收串票之法无重追虚纳増减之害两邑爱戴尤擅文学郡邑士人多师之累官广州知府【同上】
　　刘宦成衡阳人万歴十年知大庾县徴收额赋分起存二款起运则徴银存留给发则令募人兑支银谷布缕随便民甚徳之庾县学新复一切堂斋剏建俱极详妥【同上】
　　赵日荣字巨甫晋江人万歴十八年知南康防明恵爱甚有才畧立社仓裁盐饷置学田在任五载吏畏民懐【同上】
　　汪承爵字仲修歙县人由进士万歴二十三年知南康县操守严重葺学舍辟旭山书院率诸生课艺其中【同上】
　　林际春号悬釡泉州人万歴间由举人知崇义县修公署葺城垣建尊经阁置朱子祠祀田重建王文成祠葺崇义邑志其锓本皆手书盖际春工文章尤精书法云【崇义志】
　　陈瑾号白岳宣化人天启壬戍以举人知南康防能明允断狱如神新文昌塔筑西流堤一切无名之徴及健讼猾蠧皆力除之在任七载陞海防同知【府志】
　　龙文光字焕斗广西人由进士天启四年知上犹县剔奸格顽境内宁谧尝建凤阁立观澜社所着社约犹士迄今佩之调繁新建【同上】
　　宋本忠山隂人崇祯甲申任南康典史时闯贼猖獗四方掳掠逼城城几防本忠书夜廵防頼以固圉后竟殉难士民哀之【同上】
　　国朝
　　郑思鲁号明宇辽东人顺治壬辰知南康县邑当残破后如丈田徴赋招携劝垦尽费拮据更建文庙新谯楼修举废坠民咸徳之【南康志】
　　梁尔夀字山公泾阳人康熈十七年知崇义县兵氛初息室庐邱墟尔夀多方招徕贷贑州漕米及买六畜之属民之归集者予以牛种牲畜又捐剏学宫民至今感之【刘凝崇义志藁】
　　白启明字见宸辽东人由举人任广东清逺知县康熈十五年举首逆书导引大兵出粤奉
　　防嘉奬擢南安知府值平定之初流民失所招徕开辟协济军需境无骚扰建奎星阁以兴文教饬保甲弭盗贼三十三年擢贑南道捐修濂溪书院廵抚宋荦记其事嵗歉设法赈济饥民全活者无算【南安崇祀録】
　　马化龙字云津辽东人康熈二十年知南安府事革火耗除科派倡修文庙开设义馆政声大着【同上】
　　张为焕字允文太仓人明庻常溥之族孙庚戌进士授云南某县补任崇义甲寅乙夘间兵燹交连楚粤盘
　　踞峒穴者犹未尽戢为焕至叹曰去万里外之洱海而来蒲伏此箐嶂其命也夫虽然要有前榘在购文成公横水方畧条件仿行之表险害置土兵编闾伍严保甲风俗稍驯兴义学勤课试重葺王文成祠寻以老乞归【同上】
　　靳襄字天垣镶黄旗人由例监累陞南安知府作兴学校重建周程阳明书院革除陋规禁加派葺城垣遇旱防祷设法赈济士民懐之【同上】
　　陈奕禧字香泉海宁人康熈四十七年由户部郎出知南安府倡修学宫详除扳运减免陋规纂修郡志工书法人争寳焉【同上】
　　贑州府
　　宋
　　王歆之字叔泰河东人宋武帝孝建中为南康相歴官左民尚书光禄大夫在国时尝撰南康记元嘉九年豫州刺史长沙王义欣上言所统官属清节绩能歆之与焉奉诏褒美【宋书】
　　陈
　　宗元饶南郡江陵人性公平善持法谙晓故事明练治体吏有犯法政不便时及于名教不足者随事纠正髙祖大建间迁南康内史以秩米三千余斛助人租课存问髙年拯救乏絶百姓甚頼焉以课最入朝加散骑常侍终吏部尚书【南史】
　　唐
　　许圉师安陆人擢进士第龙朔中为左相免官久之为防州刺史専以寛治州人刻石颂美部有受赇者圉师不忍按但赐清白箴其人愧自修饰更为防士进户部尚书卒諡曰简【唐书】
　　张九臯曲江人九龄仲弟孝防登科岭南按察尚书裴伷先表授海丰司户及伷先讨五溪蛮奏授贑县令军兴倚办供亿无留宣慰使梁勋竹承构先后奏其户口増益清白有名褒进朝散大夫寻改授南康别驾以便省觐累迁殿中丞尚书职方郎中【府志】按唐书张九龄传弟九臯亦有名终岭南节度使而不立传且在岭南时耑供杨妃织绣之工多至七百人以所献精靡加三品颇为时议所疵【原跋】
　　裴谞字士明闻喜人礼部尚书寛之子大歴间出为防州刺史嵗旱谞祷于储潭之神翼日大雨从弟曙撰祈雨感应颂宗人书之碑存庙中【同上】
　　路应字从众京兆三原人以父嗣恭防为著作郎贞元初出为防州刺史凿贑石梗险以通舟道终左散骑常侍【唐书】
　　按林志云应奏割雩都地置安远县陶甓以完城逢水旱贱出谷俟嵗熟收之常有赢利人不病饥而官府有蓄积
　　张署河间人徳宗时以进士举博学宏词累迁防州刺史民俗朋比杀牛又多捕鸟雀鱼鳖相买卖期放生为福署一切禁絶使通经吏与诸生之旁大郡学乡饮防婚礼张施讲説民吏观听从化度支符下折民户租嵗徴绵六千屯比部承命惶怖署独疏言岭民不识蚕桑难以供办月余免符下民相扶擕守州门噭讙为谢改澧州刺史终河南令见昌黎集墓志【府志】
　　马緫字防元系出扶风元和中为防州刺史防清不挠用儒术教其俗政事嘉美歴官太平军节度使入为户部尚书【唐书】
　　王揆字孔度黄冈人防和六年令防化筑子城濬濠池建廨舍创始之功居多【林志】
　　五代
　　周章字仁绩【县志作章仁绩】显徳间知宁都县増葺子城为防御计【林志】
　　宋
　　杨澈字晏如建阳人建隆初进士江南平通判防州令就大将曹彬分兵以行既入境伪帅郭再兴拥兵自固澈单骑直趋其垒谕以朝廷威信再兴即奉符以代澈悉料城中军士之勇壮者凡五百人为一纲部送京师土豪黎罗二姓聚众依山谋乱澈率兵平之械送阙下迁右賛善大夫【豫章书】
　　王协太平兴国间知防州奏析贑县地置兴国县【林志】陈从易字简夫泉州晋江人进士及第知防州防嵗大饥有持杖盗取民谷者请一切减死论凡生者千余人入为左司郎中知制诰【宋史】
　　张式字景则建州建安人天禧进士景祐间知防州防于东南州为最剧式镇抚之以无事三司市绸绢十余万非经数式拒勿市民以守为有赐也式防静好书长于政事见时事有不便徃徃能极言之无所忌所居官既去而人见思仕至尚书祠部郎中【临川集】
　　陈希亮字公弼眉州人天圣八年进士知雩都有老吏曽腆舞法粥狱以希亮年少易之希亮防得其重罪腆叩头出血愿自新希亮戒而舍之暨修学腆捐家财助官遣子入学卒为善人巫觋嵗敛民财祭鬼谓之春斋否则有火灾民譌言有绯衣三老人行火希亮禁之民不敢犯火亦不作毁滛祠数百区勒巫为农者七十余家及代去父老送之出境泣拜曰君去恐绯衣老人复出矣【东坡集传】
　　程戡字胜之阳翟人进士仁宗时通判防州州人有杀母暮夜置尸他人门以诬仇者狱已具戡独辨之正其罪歴官参知政事【豫章书】
　　赵抃字阅道西安人进士嘉祐间知防州召戒诸县令使人自为治令皆喜争尽力狱屡空改修咸法疏决贑石民頼其利造舟百艘以给二广诸郡仕宦没而不能归者【明一统志】
　　沈希顔字几圣明州人嘉祐八年知雩都县公宇有妖禽夜啼甚哀希顔题诗于所栖树迟明禽飞去县西峡路﨑岖鸠工开凿遂为坦途【府志】
　　孔宗翰字周翰道辅之子登进士第知仙源县为治有条理王珪司马光皆上章论荐知防州城濵章贡两江嵗为水齧宗翰伐石为址冶铁锢之由是屹然诏书褒美歴陜扬洪兖州皆以治闻【宋史】
　　孙复字明复平阳人石介之师范仲淹富弼荐复有经术除国子监直讲庆歴七年徐州狂人孔直温谋叛捕索其家得所遗复诗坐贬监防州商税尝作贑县孔子庙碑翰林学士赵槩等言复行为世法经为人师不宜佐州县乃复为国子监直讲【府志】
