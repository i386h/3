<!-- { "loadSidebar": true } -->
　　陆鸿渐宅明一统志在府城西北唐陆羽尝居此号东冈子刺史姚骥尝诣其所居凿沼为溟渤之状积石为嵩华之形后士沈洪乔葺而居之图经羽性嗜茶环居有茶园数畆陆羽泉一勺今为茶山寺
　　弋阳馆名胜志唐时有弋阳馆张祐诗一叶飘然下弋阳残云昏日树苍苍葛溪漫淬干将剑却是猿声断客肠
　　上饶亭唐张祐有题上饶亭诗
　　北楼唐李郢有夏日登信州北楼诗
　　芒洲花园名胜志在贵溪治东里许洲产郁金香花园为唐诗人吴武陵所剏
　　潜谷洞贵溪县志在县西南五面山下深广可居唐吴勔建斋于此名曰潜谷名胜志勔自濮阳徙贵溪读书五面峯之一线天元和间以白衣召拜水曹郎中四十即悬车学者称为潜谷先生
　　邻几堂名胜志在城中信美坊宋天圣中江休复为州司法时尹师鲁苏子美每燕集其防事俗呼为邻几堂
　　鱼计亭名胜志宋赵叡元祐中官职也先居郑州作鱼计亭宇文黄中为亭赋其子赐以提防坑冶来居玉山亦作亭于章泉上刻旧赋于石
　　君子亭名胜志在玉山县南二里宋直龙图赵文若赐尝居此吕颐浩以书寄信州守连南夫曰赵文若父子皆士林宿望治封有贤人君子可厚加礼后人因取其语名之
　　灵山亭名胜志在祥符寺晁谦之诗寳刹千寻出天外灵山三面落樽前徐师川诗逰客乍惊人外境居僧初识面前山
　　玉光亭名胜志信州图经云玉光亭在县防之东不知所自有章子厚王荆公诗碑在焉郇公诗千层懐玉对轩窓池上新亭号玉光祗此便堪为吏神仙官职水云乡荆公诗传闻尺玉此埋湮千古谁分伪与真每向小亭风月夜却疑山水有精神
　　面山堂名胜志在上饶治内宋时建晁谦之诗谁榜铃斋作面山晦明终日卷看赋成夜烛才销寸衙退朝曦未半竿
　　制锦堂名胜志在玉山旧治内宋令浦城章得象有治绩后人思之乃取杨大年赠诗名其堂
　　水云堂名胜志在东尉防县尉喻樗建取章郇公诗中语以为名今税课局是
　　百花庄名胜志宋太守张良朋所剏在上饶县城外南山之岭面直灵山有溪山堂曽南丰所尝防厯地也
　　苍筤亭名胜志龙图学士韩元吉字无咎自頴川徙居上饶所居之前有涧水故号南涧涧南有园筑亭号苍筤
　　霞落园名胜志在铅山县北闗外三里宋绍兴间闽防范汝为之乱丞相李纲将兵万五千人驻于霞落即此地有相公府元时铅州故址尚存
　　中和堂府志在府堂西宋绍兴六年知州事赵彦励建后有香逺亭
　　康乐园府志在弋阳县宋陈文正宅西为文正休老之所有乐生庵隔尘桥及醉白忘机狎鸥观鱼四亭又有竹坞松径
　　御翰楼弋阳县志有二一在陈文正宅东以贮颁赐图书诰敕銮帖一在九川少卿李奎蔵御赐五伦书之所
　　鹤岭精舍府志在贵溪县十四都宋翰林检阅邵士英建有记
　　列岫亭府志在玉山县溪南宋龙图阁学士韩元吉建沙鸥亭府志在永丰县杉溪有深渊云涛石壁竒潭诸胜宋提刑俞琰建今改名曰砥柱亭
　　清樾轩府志在上饶县北广教寺宋曽文清几所居曾逮诗开轩在独园绕屋得清樾
　　能赋堂韩元吉贵溪尉舍记旧有黄梅出于垣间元符己卯嵗廖明畧举宋广平之事题曰能赋堂以况尉君曽敬之也后八十有二年福唐郑肇之来尉于此乃葺堂而更新之访梅之枿而増培之榜曰絶尘盖取晁无咎诗中语
　　状元亭林志在铅山县西北五里为宋刘煇建
　　养志堂苏坚记余到铅山官越明年治之东堂壊既更新矣乃以养志名之
　　好仁斋府志在铅山县防后宋县尉马子严辟斋以望鵞湖之髙峰朱子过之名以好仁韩元吉作铭
　　跨鹤台名胜志孔雀寺南一台其地髙爽登之望见一城名曰跨鹤
　　一杯亭名胜志在南屏山南台左宋赵汝愚为郡未逾年政成惠洽郡人建祠设像为之祝夀汝愚因觞客于中命撤其像戏名曰一杯亭取且尽生前一杯酒之义也
　　极目楼府志在铅山县治东宋淳熈六年县令阳羡蒋仲永建榜曰极目野处
　　禅月台在玉山县洪迈诗玉峰寥廓霄汉疑可梯玉水环城隂滟滟方拍堤层台擅二美吾防时一携
　　友直轩名胜志太霞宫多竹谏议尹穑构轩以居之曽文清为名友直赠诗云直哉少稷甫一室清于氷危坐对书帙曲几非所凭日暮无人来踈篱上空藤惟有手种竹挺然得其朋
　　吟阳精舍府志在永丰岑阳宋翰林吕志逊尝吟咏其中土人遂呼为吟阳
　　敬斋陆象山记吴公博古为斋于治之东偏名之以敬请记于余
　　至乐斋府志在上饶县宋周舜元寓居之号吕居仁诗人生各有乐所乐故不同
　　方斋明一统志在玉山县锦衣乡宋谏议大夫尹穑寓居懐玉山时所名自为记吕东莱诗世皆尚圆君独方富贵可取君不忙闭门读书声琅琅旧书重叠堆

　　南池名胜志广里许相传旧为州学泮池中多菱芡起居舍人汪应辰通判赵不悭尝筑室其旁有古亭新亭水村半僧寮南峰诸胜
　　尤美轩名胜志在茅尖山侧去玉山县治三十里县尉俞子才题吕居仁诗兹轩在何许逺在洞岩侧每懐山水胜自与尘凡隔
　　新亭名胜志懐玉山龙溪上有新亭曽南丰子固尝逰焉
　　二老堂明一统志在澄心院中堂壁有画维摩诘上龙南禅师及李弥大尚书三像按弥大姑苏人仕宋显谟阁学士世乱居于玉山衣锦乡依山为堂额以老山赤松之名
　　碧落洞天林志在弋阳县治东北里许山甚岩险石壁有碧落洞天四大字书法精妙相传为仙笔
　　白云洞名胜志溪南有白云洞志云郑望之弟吏部侍郎资之故居也
　　中和堂明一统志在上饶县治
　　驻云堂明一统志在铅山县东二里白玉蟾记
　　香逺台林志在上饶县治
　　归云堂明一统志在衣锦乡石僧院汪应辰诗浮云本无心人心逐云去更作归云堂云归竟何处
　　六经图碑明一统志在上饶县学宋信州守卢天祥刻朱子书计六石隂阳俱刻计搨十二幅
　　思黙堂明一统志宋徐元梦神人繋黒犬过堂下初未知何义是嵗登第文有黙通主司以为神语乃悟黙于字为黒犬也元时裔孙子竒建堂以志之韩性为记
　　三峯堂名胜志在贵溪县三峰之下宋员外郎徐绍景昭读书处后更为象山书院
　　梅岩精舍府志在懐玉山下宋王斗山居磨石镌青天白日古今一人至元逸民十二字
　　象山精舍名胜志宋儒陆九渊讲学处九渊与朱子书精舍前两山合如肘臂两腋开有二池东曰濯缨西曰浸月一家结庐于东坞之上比精舍之地为少髙云所自出故名以储云一家结庐于前山之右比精舍之地为少卑有石涧飞瀑萦纡而带其侧因名以佩玉
　　赵氏书楼名胜志宋直敷文阁宗人赵不迂所建邑人旧无蔵书者士病于所求今所储凡数万卷经史子集分四部立一人为司钥掌之有来者导之登楼楼设几席使得纵观
　　清风峡名胜志在铅山县西北五里长五丈濶五尺宋状元刘煇尝读书于此两崖嶃嵒行裂石间清风透体六月如秋外有石洞可安几榻
　　经纶堂名胜志宋祥符间武城人厐籍侍其父为铅山税官尝肄业于观音山之崇夀院院有经纶堂至今画像存焉
　　按林志堂县尉方元寀建像县令罗彦成画
　　东园府志东山在铅山县东三里有儁逰亭宋舂陵守赵克夫治其地为东园今废
　　谷堂名胜志吕丕问家东莱时所居名谷及来玉山又作此堂其犹子居仁赋诗云客中不顾生事窘所至有堂名谷
　　黄公亭徐观记黄公名衮令我玉既去邑人筑亭绘像而奉之故榜遗爱嵗久复新更名黄公属吾宗文卿记其事考亭先生大书而揭之不知几年复湮没至正己丑酹温台氏夀安来监兹邑访亭故地捐已俸构亭以奉祀事
　　氷玉亭名胜志在玉山县治东宋淳熈间江东提举周文正建取唐戴叔伦诗氷为溪水玉为山句为名
　　西清桂明一统志上饶尉曽逮手植桂于防后人懐其徳名之曰西清桂有松风亭横碧轩缙绅多为题咏
　　翕和堂广舆记在玉山县北乡宋理宗御书其额赐韩祥兄弟
　　天开图画亭明一统志在玉山县南乡宋侍郎韩祥筑程子真诗南山秋色壮吟懐眼底天然画幅开
　　翠防楼舆图备攷在府治宋庆元间知州赵伯璝建贾元放故宅名胜志在铅山县北旧图经云邯乡贾逸元放作半斋陆防为之记
　　本心楼吴草庐集上清道士刘立中致和得地于龙虎山之仙城筑宫以祠老子而象山直其东乃相西偏作楼三间以面之蔵书数百卷扁之曰本心焚香读书其间俨然如瞻文安在前也
　　梅亭林志在弋阳县南山之阳元士陈徳文教授乡里所筑扁曰梅亭袁桷有记
　　琼林台林志在贵溪县龙虎山元陈璇有记
　　菊庄上饶郑氏所居掲傒斯寄题菊庄诗上饶所者郑氏善为方移居倪阳里种菊今成庄
　　溪山一览亭张翥记玉山之半为溪山一览亭
　　凝翠台林志在龙虎山去上清宫西十里元饶宗鲁有记
　　素华台林志在龙虎山下元陈璇诗白玉尚悬文玉树碧宫还结水晶墙
　　芳润堂明一统志在懐玉山之阳元郑伯飞建取陆机文赋语名堂堂前有亭曰若冉堂左有楼曰览辉王沂记观其堂知其学于文观其亭知其志于用观其楼知其审于出处
　　溪山胜览楼李奎记弋阳县治之东不一里葛溪驿楼髙可二丈有竒广可布席坐数十人周防阑楯景泰癸酉冬宪副四明韩公旸按临过驿命郡守四明姚公堂重加修创以溪山胜览四字大书掲其扁
　　聨奎堂黎近诗序信之香溪王氏之居也洪武中御史君以乙科显于前永乐中提刑公以甲科显于后一门父子文章事业煇燿当世故有司徴天文援故事建表以旌其美而缙绅儒宿又即所居之堂而称述之
　　象麓草堂府志在贵溪县象山书院下明桂州夏言建费文宪宏诗有客暂辞青琐阁草堂新筑白云山
　　孝友堂府志在铅山县明费文宪宏建以表其先人祖父兄弟之孝友
　　四皓同心堂府志在贵溪县城儒林坊邑人汪姓兄弟四人白首同居人称其友御史徐盈书扁赠之
　　食力草堂府志在贵溪县明徐贞明为给事时防救给谏傅某被谴归构堂于南乡吴国伦有记
　　鵞峰草堂府志在永丰县东三十里鵞山足贵溪夏言有为永丰吕孝子赋鵞峰草堂诗
　　表忠阁府志在府城外溪南谢叠山祠明万暦间知府孙徔龙建
　　大忠台府志在府城外溪南谢文节祠后台据山巅登眺则邑境可徧明万暦丙戍知府孙徔龙建
　　岿然楼贵溪县志在十四都明里人邵秀奉父柩于楼下忽火起秀抚柩吁天而泣庐舍悉燬惟楼独存人以为孝感所致参政江璞书扁曰岿然
　　望火楼府志在贵溪县仙源乡明邑人夏原友创洪武间嵗侵疫作民饥死者相枕籍原友尽发囷粟以周济之乡人待之举火者逺近无虑数百室原友复旦夕防杖往来芋荷之源登山四望见屋无炊烟者则使人囊粟往赈之明年嵗乃丰乡人竞偿以粟原友不受因即其所登望处建楼名曰望火














　　江西通志卷四十

　　钦定四库全书
　　江西通志卷四十一
　　古迹
　　饶州府
　　故鄱阳县太平寰宇记即汉番君吴苪所居之城也在彭蠡湖东鄱水之北明一统志在府城东六十里
