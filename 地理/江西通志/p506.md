<!-- { "loadSidebar": true } -->
　　绍兴初朱胜非出守江州过梁山龙入其舟才长数寸赤背緑腹白尾黑爪甲有声目有光三年乐平旱抚州祥符观甘露降知州髙卫绘图以闻吉州饥令宣谕使赈之四年筠州水害稼自夏及秋江西九州三十七县皆水【豫章书】七年饶州水壊城九年饶州大饥【林志】十三年秋七月玉山县西七里居民谢七妇化为牛十四年春正月乐平县何冲里田陇数十百顷田中水如为物所吸聚为一直行高平地数尺不假堤防而水自行里南程氏家井水溢亦高数尺夭矫如长虹声如雷穿墙毁楼二水鬪于杉墩且前且却约十余刻乃觧各复故夏四月防州民屋毁折柱木理有字五其文曰天下太平时【纲目】秋八月抚州献瑞粟一本八穗一本九穗诏付史馆十五年临川禾生九穗州守晁谦之表闻乞付史馆十九年夏四月甘露降江西路二十一年春二月辛未南安军大雷雹大庾令连潜初至吏人抱文书环立忽有黑气晦冥咫尺不相视掣电震霆仆羣吏于地令悸甚匍匐案下少顷乃霁吏死者四人昔皆为经界司吏云是年饶州鄱阳县石门民家篱竹生重萼牡丹又民家灶鼎生金色莲花防州亦有莲同蒂异萼二十三年新喻有巨室箧中时有火光燔衣帛过半而箧不焚【豫章书】二十五年湖口县赤龙横水中寒风怒涛覆舟数十人多溺死【安志】冬十月以南安双莲花贑州瑞木信州芝草并绘于旗【豫章书】二十七年洪州曁各郡大水【安志】是年鄱阳县有妖鸟鳬身鸡尾长喙方足赤目止于民屋数日弹矢不能中亦羽孽也三十年春抚州宜黄县有大蛇见于丞治长二丈捕之纵数里外俄复至者数四【豫章书】绍兴间吉安王珠庐母墓有双竹灵芝之异甘露降浮梁李椿年母墓树【林志】
　　隆兴元年春萍乡池莲一本三花是年袁州发觧进士四人萍乡居其三州守赵瑺为图【林志】时白鹿见南昌三年秋八月积潦至九月禾稼皆腐隆兴四县为甚四年秋七月饶信水六年夏五月大水八年临江隆兴大水九年夏五月隆兴吉饶信水圮民居壊田圩【豫章书】
　　乾道元年永宁寺池前大树化为龙飞去【安志】二年六月乙酉月入斗八月庚辰亦如之占女后忧十一月戊午月犯权星占曰女后忧明年皇后夏氏崩夏氏宜春人也【豫章书】四年夏六月隆兴旱五年夏饶信大饥民多流徙【豫章书】秋七月龙鬭于武宁县西北大雨迅雷二龙奔逝堕珠于复塘村为牧竪所得自是连年水【安志】七年隆兴江筠饶南康临江首种不入冬不雨秋江筠州隆兴饥人食草实流徙淮甸发廪赈之不给诏立劝分赏格内出左帑増赈饶州收育弃儿八年隆兴府江筠州临江军大旱九年吉贑临江南安久旱无麦苗浮梁大水隆兴府防害稼千万为羣甚于螟蝗九年秋吉贑临江南安皆螟【豫章书】
　　淳熙元年饥赈以常平义禀六十二万斛【豫章书】二年彭泽马当山羣狐掠人【安志】五年旱【豫章书】七年春三月不雨大旱蝗民饥筠州大水淹没田庐【安志】夏五月丙辰分宜大水【林志】八年春江州饥【安志云诸郡大旱自正月至十月不雨】人采葛而食诏罢守臣章骍饶州流徙入淮郡者万余人夏五月江州水九年春徳兴县民家有镜自飞舞与日光相射夏五月不雨至秋七月隆兴吉抚筠袁临江建昌旱【豫章书】是年筠州无讼堂产瑞芝时赵谧为太守十年鄱阳南乡民生子两肘有三臂长能鬭六臂并运后不知所终【安志】秋八月信吉二州水十一年夏四月不雨至秋八月吉贑建昌旱吉尤甚冬不雨至明年二月十二年饥令帅臣赈粟十四年夏五月隆兴饶州江吉抚筠袁临江建昌皆旱给度僧牒鬻以籴米备赈十五年吉州治东池生双莲太守朱希顔有记【豫章书】是年隆兴府大水奉新尤甚淹没八百余家【安志】十六年夏五月分宜水【豫章书】时庐陵三山曾季渊家有合抱二木隔道株相连理【林志】
　　绍熙四年吉州水漂没民庐及泰和官舎自夏及秋江西九州三十七县皆水五年饶信江抚诸州水【豫章书】
　　庆元元年乐平民产子人体有尾又民家生数豚而首各备他兽形亦有人首者又更具他兽蹄又鄱阳民家有一猫带数十防行止食息皆同如母子相哺者民杀猫而鼠防其血防象盗猫职捕司益废职之象也与唐龙朔洛州猫虎同占【豫章书】二年秋七月进贤县民产子首有角腋有肉翅面具三目有尾【安志】三年夏四月饶州余干民家生八豚其二为鹿乐平乡田家牛生犊一角鳞身肉尾农以不祥杀之或惜其为麟同县万山牛生犊人首徳兴县羣狐入民舎四年夏五月不雨至七月旱六年饶信及江西郡国皆大水自庚午至甲戌流民庐害稼【豫章书】
　　嘉泰间金芝生广昌县廨三年秋七月水害苗稼四年春抚袁隆兴临江大饥殍死者不可胜瘗有举家二十七人同赴溺者令郡县发常平仓赈之部使者益以缗粟【豫章书】
　　开禧二年南康军旱【豫章书】三年夏五月浮梁大水【林志】三年二月癸丑月犯五车东南星占兵起驾道不通己未火星退留守权星占女后有忧于是成肃太皇太后崩【文献通考】
　　嘉定元年夏五月甲子安福荆山民早出忽一星坠于前亟掘地得之光彩灿灿毁为数十片亦如之二年夏六月有年秋八月己巳信州火燔民庐二百家九月丁酉吉州火燔五百余家冬十月抚州火七年春正月庚辰江州灯夕黒云暴风暮作郡治逰人相践死于门者二十余人八年南昌春旱首种不入至八月乃雨乐平旱九年夏五月信饶大水流田庐害稼【豫章书】十年饶州大饥【林志】十四年旱吉贑建昌为甚十五年夏五月不雨至七月贑州大旱十七年夏五月建昌大水圮民庐城郭害稼【豫章书】
　　金宣宗兴定五年正月辛丑太白昼见于牛二百三十有二日乃伏时司天夹谷徳玉等奏以为臣强之象请祭以禳之宣宗曰斗牛呉分盖宋境也他国有灾吾何禳乎【王昕续文献通考】
　　绍定间产芝二本黄房紫萼十二层十六叶在饶州宣圣殿【林志】四年秋九月建昌军火【豫章书】
　　端平元年夏六月朔大风雷屋瓦皆飞鸟兽惊骇丰城县昼晦大风雨雹吹濒江庐舎于水人多溺死县治寺观飘扬飞去帅守陈韡自劾于朝【安志】
　　嘉熙四年夏六月江西大旱蝗【豫章书】
　　淳祐元年甘露三降余干孝子刘泌家梅树【林志】十二年信州饥【豫章书】
　　宝祐元年夏六月江西旱【豫章书】
　　咸熙五年夏五月有星孛于南斗【上犹县志】七年春三月吉州饥夏六月赈瑞州饥民【豫章书】十年春正月己卯朔永新有气如虹横贯一邑【通鉴节要】
　　元
　　至元二十五年秋八月萍乡县进嘉禾【豫章书】秋九月庚子荧惑犯南斗时岭南贼董贤举兵剽掠韶雄南安江西行省平章事呼图特穆尔讨之不克江西行枢密使页迪宻实请益兵【上犹县志】二十六年冬十二月宁州生嘉禾二本州民张安世以进二十七年秋七月龙兴路水溢城几没贑吉袁瑞建抚皆水二十八年抚州饥二十九年夏五月龙兴路南昌新建进贤三县水【豫章书】
　　元贞元年夏五月鄱阳余干水二年夏六月泰和州蝗【豫章书】
　　大徳元年夏五月龙兴南康饶州水余干山泽龙出凡四五十舟行树杪二年夏六月抚州崇仁县新陂村有星陨于地为緑色圆石邑人张椿以状闻【豫章书】秋七月江西水【纲目】六年夏六月饶州大饥【林志】秋七月龙兴民讹言括童男女至有杀其子者命捕为首三人诛之始息【纲目】七年夏五月龙兴南康袁州抚州等路南丰等州饥【豫章书】九月辛未荧惑犯南斗是年江西饥【上犹县志】九年夏六月龙兴抚州临川三路水十年春正月湖口县方丙妻甘氏一产四男夏六月龙兴南康蝗【豫章书】大徳间余干习泰乡章云西斋生竹一本三干【林志】大徳间得铜钟于进贤之上破山【安志】
　　皇庆元年夏四月龙兴路新建县雨害稼二年冬十二月徳化县灾【豫章书】
　　延祐元年秋八月龙兴路水【安志】二年夏四月江州建昌饥三年夏四月南丰州饥五月袁州饥四年秋七月南城产嘉禾七年夏五月鄱阳进嘉禾一茎六穗【豫章书】
　　至治元年江州贑州霪雨二年冬十二月南康建昌大水山崩三年秋八月袁州宜春县陨霜害稼【豫章书】
　　泰定元年春正月信州上饶饥夏五月贑州吉安临江饥秋八月江州建昌南安等路属州县饥九月建昌旱二年春正月瑞州饥三月江州饥夏四月南安饥五月袁州抚州饥三年夏六月龙兴路寜州高市火燔五百余家秋七月龙兴奉新火冬十二月瑞州大水壊民田五千五百顷庐舎八百九十所溺死者百五十人四年秋八月龙兴路火九月建昌贑州饥【豫章书】
　　致和元年春二月癸亥信州贡緑毛【豫章书】
　　天厯二年秋八月饶州旱【豫章书】
　　至顺元年江西饥有田之家尽为饿殍【林志】
　　元统元年冬十二月德兴余干乐平地震二年春二月瑞州路水夏五月信州地震秋九月吉安路水南康旱【豫章书】江州饥【安志】
　　至元元年春三月龙兴路饥冬十二月饶州地震二年信州瑞州等路旱江抚袁瑞饥三年瑞州临江南昌新建饥四年春新昌州地震夏五月吉永丰大水六月信州路灵山裂五年春二月信州雨土冬十一月新昌州雨木氷十二月袁州饥【豫章书】
　　至正三年大疫【林志】四年春正月靖安县雨木冰五年瑞州路饥【豫章书】六年进贤县甘露降瑞州西涧书院生灵芝瑞草【安志】八年夏四月奉新大雨雹伤禾折木九年靖安山裂十年夏五月甲子宁州山崩丙寅上高县防山崩龙兴瑞州大水十一年进贤生瑞竹南昌新建大水【豫章书】夏大雨蛟出山崩余干清湖水忽黄而浊者三日【安志】七月己未太隂犯斗宿东第三星十月辛巳太隂犯斗宿距星乙酉太白犯斗宿西第二星明年徐夀辉破江袁瑞饶信等州【豫章书】冬十月信州雨黍饶州雨黑子大如黍菽民多取而食之【纲目】十二年春正月星陨于吉州城东北其光如火其声如雷夏四月龙兴大疫十三年夏饶州龙兴瑞州建昌吉安大旱冬袁州路有黑气环城【豫章书】十四年夏四月江西大饥【纲目】冬龙兴雨木氷【豫章书】十七年七月甲申太隂入犯斗宿距星闰九月丙午太隂犯斗宿南第三星明年陈友谅防龙兴【豫章书】十八年星陨于康郎湖中焰曲如箒二十年春大雨雪连绵六十日二十一年秋地震屋瓦皆鸣【安志】二十三年二月星陨康郎湖中曵焰曲折袁准曰此枉矢星也主兵四月陈友谅袭龙兴七月明祖帅舟师二十万救之大战鄱湖五日夜湖水尽赤【余干县志】
　　明
　　洪武元年荧惑触嵗星宁州大风雨出蛟山水暴溢民多溺死诏遣使赈恤夏六月瑞州府地震二年饶州霪雨三月水深丈余城多倾圮【安志】三年芝生泰和县防梁柱二茎状如庆云絪緼五色灿然光润秋县南陈焕章家产芝三茎其色绚烂光彩夺目【林志】四年荧惑留南斗是年胡廷美战铅山击陈友定不克铅民大乱【广信府志】六年癸丑冬十一月贑州民吕氏产白牡丹于冰雪中盛开【豫章书】十三年夏五月瑞州大水新昌泰和桥圮府城水三日【林志】三十年冬十一月瑞州虎入城三十一年春大雨雹【安志】
　　建文二年鄱阳大水【豫章书】
