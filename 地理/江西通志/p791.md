<!-- { "loadSidebar": true } -->
　　鹿洞雪【二首】　　　　　　　　　干建邦
　　虬龙翔碧汉鳞甲故垂垂始信洞门里今朝是葛陂败絮迎扉坐犹如退院僧呼童呼木屑为接逺来朋
　　杨柳津词【次家鸿博载韵二首】　　　　钱陈羣
　　美人入空际解佩遗苍瑶化作一溪水杨栁垂长条青溪折杨栁露下沾衣裳相送不相语洞口逢渔郎
　　六言絶句
　　唐
　　寄李袁州桑落酒　　　　　　　郎士元
　　色比琼浆犹媆香同甘露仍春十千提携一斗逺送潇湘故人
　　元
　　送邓师禹归龙虎山　　　　　袁　桷
　　小帽飞花一寸轻舟流水三分落日独归口隔溪短笛犹闻
　　鳌溪山行和彭琦初【二首】　　　　刘　诜
　　照袂晴江浅浅迎风青鬓疏疏防山拄杖欲倦得句画沙共书
　　岩上石仙流雨滩头春壑生雷回首鹿门总角防如防重来
　　题危太朴云林图　　　　　　　丁　复
　　天台万八千丈云林三十六峰防载山中独忆今朝江上相逢
　　明
　　弋阳道中　　　　　　　　　　陆　垹
　　石子船头磊磊溪声枕上潺潺人行上濑下濑梦隔千山万山
　　国朝
　　泸溪口号四首　　　　　　　　苖　蕃
　　过岭复过一岭渡溪又渡双溪涧底敲金戞玉林中吠犬鸣鸡
　　溪口雪桥银粟山腰兜竹斑斓纠葛江南亦冷轻裘塞北宁寒
　　虎豹深山似北鳬鹥泛水知冬信斧谁挥竹纸飞轮自捣溪舂
　　昨宿溪斜晚翠今来旭卷朝霞半雾半晴山麓如圗如画人家
　　芙蓉峰　　　　　　　　　　　严开禧
　　莫道琳宫寂寞四面山映疎窗九朶芙蓉秀出凝眸日日秋江
　　清流峰　　　　　　　　　　　阙　名
　　夙仰名蓝胜迹飞泉拖练萦纡疑是银河倒落苍茫竒并匡庐





　　江西通志卷一百五十六
<史部,地理类,都会郡县之属,江西通志>
　　钦定四库全书
　　江西通志卷一百五十七
　　艺文【诗十一】
　　七言絶句
　　唐
　　与黄檗禅师观瀑布聮句　　　　唐宣宗
　　千岩万壑不辞劳逺看方知出处髙【黄檗】溪涧岂能留得住终归大海作波涛【宣宗】
　　望庐山瀑布水　　　　　　　　李　白
　　日照香炉生紫烟遥看瀑布挂前川飞流直下三千尺疑是银河落九天
　　登庐山五老峰
　　庐山东南五老峰青天削出金芙蓉九江秀色可揽结吾将此地巢云松
　　寄庐山防衣居士　　　　　　　韦应物
　　兀兀山行无处归山中猛虎识防衣俗客欲寻应不遇云溪道士见犹稀
　　寻简寂观瀑布
　　蹑石欹危过急涧攀崖迢递弄悬泉犹将虎竹为身累欲付归人絶世縁
　　送前上饶严明府摄玉山　　　　戴叔伦
　　家在故林吴楚间冰为溪水玉为山更将旧政化邻邑遥见逋人相逐还
　　腊日龙沙防絶句　　　　　　　权徳舆
　　帘外寒江千里色林中罇酒七人期宁知腊日龙沙防却胜重阳落帽时
　　余干赠别张二十三侍御
　　芜城陌上春风别干越亭边歳暮逢驱车又怆南北路返照寒江千万峰
　　徐孺亭马上口号【并序】
　　钟陵东湖之南有亭亭中有二碑一则故曲江张公所制徐征君碣一则北海李公所制放生池碑嗟夫二君子久随化往而二文之盛传于天下贞元初余为是邦从事每将迎郊劳多经是间且以其尚贤好生皆醇仁之首也因叹不得与二贤同时论文变损益亭址圮坏苔篆磷趺古风如在感旧依然而通馗在侧平湖在下波流毂击日月无穷因于马上口号絶句一首以寄愀怆
　　湖上荒亭临水开文篆字积莓苔曲江北海今何处尽逐东流去不回
　　黄檗馆
　　驱车振楫越山川候晓通宵冒烟雨青枫浦上魂已销黄檗馆前心自苦
　　望简寂观　　　　　　　　　　顾　况
　　青嶂青溪直复斜白鸡白犬到人家仙人住在最髙处向晚春泉流白花
　　安仁港口望仙人城
　　楼台采翠逺分明闻説仙家在此城欲上仙城无路上水边花里有人声
　　小孤山
　　古庙枫林江水边寒鸦接饭雁横天大孤山逺小孤出月照洞庭归客船
　　思归寄东林澈上人【并序】　　　　韦　丹
　　澈公近以匡庐七咏见寄及吟讽之皆丽絶于文圃也此七咏者俾予益发归与之兴且芳时胜侣卜游于三二道人必当攀跻千仞之峰观九江之派是时也飘然而去不希京口之顾黙然而游不假东门之送天地为一朝万物任陶铸夫二林翼翼松迳幽邃则何必措足于丹霄驰心于太古矣偶为思归絶句诗一首以寄上人法友幸先达其深趣矣
　　王事纷纷无暇日浮生冉冉只如云已为平子归休计五老岩前必共闻
　　题五老峰下费君书院　　　　　杨巨源
　　解向花间栽碧松门前不负老人峰已将心事随身隠认得溪云第防重
　　游西林寺题萧二兄郎中旧堂　　韩　愈
　　中郎有女能传业伯道无儿可保家偶到匡山曾住处防行衰泪落烟霞
　　楚昭王庙诗
　　丘坟满目衣冠尽城阙连云草树黄犹有国人怀旧徳一间茅屋祀昭王
　　酬乐天舟泊夜读微之诗　　　　元　
　　知君暗泊西江岸读我闻诗欲到明今夜通州还不睡满山风雨杜鹃声
　　琵琶亭
　　夜泊寻阳宿酒楼琵琶亭畔荻花秋云沈鸟没事已往月白风清江自流
　　题李八百洞　　　　　　　　　苻　载
　　太极之言混沌坼此山亦是神仙宅后世何人来飞升紫阳真人李八百
　　大林寺桃花　　　　　　　　　白居易
　　人间四月芳菲尽山寺桃花始盛开长恨春归无覔处不知转入此中来
　　建昌江
　　建昌江水县门前立马教人唤渡船忽似往年归蔡渡草风沙雨渭河边
　　宿西林寺
　　木落天晴山翠开爱山骑马入山来心知不及柴桑令一宿西林便欲回
　　题庐山山下汤泉
　　一眼汤泉流向东浸泥浇草暖无功骊山温水因何事流入金铺玉甃中
　　望江州
　　江廻望见双华表知是浔阳西郭门犹去孤舟三四里水烟沙雨欲黄昏
　　题崔使君新楼
　　忧人何处可销忧碧甃红栏湓水头从此浔阳风月夜崔公楼替庾公楼
　　钟陵饯送
　　翠幙红筵髙在云歌中一曲万家闻路人指防滕王阁看送忠州白使君
　　游西山兰若　　　　　　　　　羊士谔
　　路傍垂栁古今情春草春泉咽又生借问山僧好光景看花携酒防人行
　　重登滕王阁　　　　　　　　　李　渉
　　滕王阁上唱伊州二十年前向此游半是半非君莫问好山长在水长流
　　游西林寺
　　十地初心在此身水能生月即离尘如今再结林中社可羡当年防里人
　　庐山瀑布　　　　　　　　　　徐　凝
　　虚空落泉千仞直雷奔入江不暂息今古长如白练飞一条界破青山色
　　再归松溪旧居宿西林
　　五粒松深溪水清众山摇落月偏明西林静夜重来宿暗记人家犬吠声
　　过马当
　　风波隠隠石苍苍送客灵鸦拂去樯三月尽头云叶秀小姑新着好衣裳
　　宿青牛谷梁链师仙居　　　　　杨　衡
　　随云歩入青牛谷青牛道士留我宿可怜夜入明月中惟有坛边一枝竹
　　送舍弟孺复往庐山　　　　　　熊孺登
　　能骑竹马辨西东未省烟花暂不同第一早归春欲尽庐山好看过湖风
　　望麻姑山　　　　　　　　　　鲍　溶
　　幽人往往懐麻姑浮世悠悠仙景殊自从青鸟不堪使更得蓬莱消息无
　　赠郑征君家匡山首春与丞相赞皇公游止
　　温庭筠
　　一抛兰櫂逐燕鸿曾向江湖识谢公每到朱门还怅望故山多在画屏中
　　鵞湖山　　　　　　　　　　　张　蠙
　　鵞湖山下稻梁肥豚栅鸡栖对掩扉桑柘影斜春社散家家扶得醉人归
　　题弋阳馆　　　　　　　　　　张　祐
　　一叶飘然下弋阳残霞昏日树苍苍吴溪谩淬干将剑却是猨声断客肠
　　西江晚泊　　　　　　　　　　赵　嘏
　　芒芒霭霭失西东柳浦桑村处处同戍鼓一声帆影尽水禽飞起夕阳中
　　紫极宫斋夜　　　　　　　　　李羣玉
　　紫府笙歌碧落寒晚星寥亮月光残一羣白鹤髙飞散惟有松风扫石坛
　　题玉笥山强处士　　　　　　　方　干
　　酒里藏身嵒里居删繁自是一家书世人呼尔为渔叟尔学钓璜非钓鱼
　　题庐山双剑峰　　　　　　　　来　鹄
　　倚天双剑古今闲三尺髙于四面山若使火云烧得动始应农器满人间
　　访浔阳友人不遇　　　　　　　韦　庄
　　不见安期海上楼寂寥人对鹭鸶愁芦花雨急江烟暝何处潺潺独棹舟
　　抚州江口雨中作
　　江上闻冲细雨行满衣风洒緑荷声金骝掉尾横鞭望犹指庐陵半日程
　　西山静中吟　　　　　　　　　施肩吾
　　重重道气结成神玉阙金堂逐日新若数西山得道者连余便是十三人
　　宿干越亭
　　琵琶洲上人行絶干越亭中客思多月满秋江山冷落不知谁问夜如何
　　依韵赠南安方处士【二首】　　　　徐　寅
　　两鬓当春却似秋僻居夸近野僧楼落花明月皆临水明月不流花自流
　　晋楚忙忙起战尘龚黄门外有髙人一畦云薤三株竹席上先生未是贫
　　南昌道中　　　　　　　　　　陈　陶
　　古道夤缘蔓黄葛桓伊冡西春水濶村翁莫倚横浦罾一半鱼鰕属鹈獭
　　钟陵秋夜
　　洪崖岭上秋月明野客枕防章江清蓬壶宫阙不可梦一一入楼归鴈声
　　题徐穉湖亭
　　伏龙山横洲渚地人如白苹自生死洪崖成道二千年唯有徐君播青史
　　上苏使君　　　　　　　　　　伍唐珪
　　江西昔日推韩注袁水今朝数赵祥纵使文翁能待客终栽桃李不成行
　　题袁州龙兴寺　　　　　　　　易　思
　　百尺古松松下寺寳幡朱盖画闲庭甘露防回落青石緑苔犹未干
　　大庾驿有怀　　　　　　　　　蒋　吉
　　一囊书重百余金邮吏宁知生计贫莫讶偏吟望乡句明朝便见岭南人
　　忆浔阳旧居兼感长孙郎中　　　周　贺
　　浔阳却到是何日此地今无旧使君长忆穷冬宿庐岳瀑泉冰圻共僧闻
　　南唐
　　湖口县　　　　　　　　　　　王　周
　　柴桑分邑载图经屈曲山光展画屛最是芦洲东北望人家残照隔烟汀
　　题梅仙馆　　　　　　　　　　孟賔于
　　仙界路遥云缥缈古坛风冷叶萧骚后来岂合言淹滞一尉升腾道最髙
　　彭泽解印　　　　　　　　　　廖　凝
　　五斗徒劳谩折腰三年两鬓为谁焦今朝官满重归去还挈来时旧酒瓢
　　访庐山归章禅伯　　　　　　　李　中
　　沈沈石室疎钟后寂寂沙池片月明多少学徒求妙法要于言下悟无生
　　庐山栖隠洞谭先生院留题
　　坛畔归云冷湿襟拂苔移石坐花隂偶然醒得庄周梦始觉元门兴味深
　　閤皁山　　　　　　　　　　　徐　
　　殿影髙低云掩映松隂缭绕歩徘从今莫厌簪裾累不是乗轺不得来
　　简寂观　　　　　　　　　　　【释】灵彻
　　古松古栢岩壁间猨攀鹤巢古枝折五月有霜六月寒时见山翁来取雪
