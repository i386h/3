<!-- { "loadSidebar": true } -->
　　张守真字遵一时修子汉天师三十二世母吴氏娠十九月而生毘陵有妖慿树诏劾之一夜风雷拔去后江涛冲决复定之赐号正应先生子景渊景渊子庆先庆先无子以从子可大嗣字子贤汉天师三十五世也鄱阳水涨壊民庐舍提刑袁甫请治可大以符投湖雷殛大白蛇水遂平嘉熙中投符钱塘潮决立退禜醮太乙雨作蝗殪赐号观妙先生勅提举三山符箓兼御前诸宫观教门公事主领龙翔宫时当宋季元世祖闻其神异密遣使讯之可大授以灵诠谓使人曰善事而主后二十年当混一天下逮至元十三年乃宋恭帝之徳祐二年果騐【宋文宪序】
　　元
　　张宗演字世传可大子汉天师三十六世元世祖混一天下忆其父言有騐遣诏徴之赐灵应冲和真人之号赐玉冠玉圭给二品银印主江南道教事子与棣赐号体元道广教真人【同上】
　　张留孙贵溪人少为龙虎山道士有相者曰神仙宰相也世祖时从天师张宗演入朝留侍阙下世祖亲祀幄殿风雨暴作留孙祷之立止授元教宗师居崇真宫因论至道清净之防深契上衷加号大宗师武宗时为大真人【安志】
　　张与材字国梁宗演次子汉天师三十八世既精道法兼优诗文元成宗授太素凝神广道大真人大徳二年海盐盐官两川潮溢沙岸百里蚀齧与材奉诏投铁符河圮处符跃出者三雷电晦冥磔怪物鱼首身其长丈余隄复故常五年冬无雪上忧之与材建坛以祷夜雪盈尺上喜赐酒曰卿能感神一至此耶录平潮功加授正一教主兼领三山符箓给银印视一品九年崇明州海隄壊俾弟子持符往劾之民梦有神填海者遂安武宗加赐宝冠金服制授金紫光禄大夫封留国公子嗣成为第三十九世仁宗赐号太元辅化体仁应道大真人嗣成卒弟嗣徳为第四十世嗣徳卒子正言为第四十一世【宋文宪序】明
　　张正常字仲纪嗣成子汉天师四十二世也嗣成尝梦神人自华盖山来及觉而正常生颖异敦厚目光烛人嗣成将游五岳指相传印剑曰龙星再集于亥吾儿当持此大振元风迨至正已亥果袭教明太祖既起正常遣上牋陈天命有归之符洪武初制授正一嗣教防国阐祖通诚崇道徳大真人给银印视二品褒文称其瞳枢电转法貌昻然盖歴世相传以眼圜而钜为神应故上及之士庶求符不能徧给篆符投井人争吸之病者皆瘳上欲通诚天帝致斋三日衮冕亲署御名手授真人俾祝而焚之复召问鬼神情状三十年敇代祠嵩山礼成而归置酒酣饮忽慨叹曰五岳名山先子欲游而弗遂嵩山为吾祖得太清丹经之所今借圣主威灵幸一至焉咽曦景于层霄邈浮埃于浩劫吾志有在矣未几示防疾端坐以印剑授其子宇初黙然而化上亲制文吊祭之【天师世家】
　　张宇初字子璿正常子汉天师四十三世目秀双瞳面交二斗五嵗读书十行并下有异人见之曰是列仙之儒异日大张斯教者也尝侍父登楼见西北五色云起金扉洞开天神防卫铠仗森列父戒勿泄以家秘授之易了试之輙神洪武十一年髫丱袭教入见奉天殿上熟视笑曰絶类乃父眷赉有加授正一嗣教道合无为阐祖光范大真人十八年祷雨于神乐观随应永乐中建玉箓大斋有庆云覆坛鸾鹤交舞之瑞一日以印剑授其弟宇清书颂曰一防灵明本无生灭五十年中非圆非缺今朝裂破大虚空三界十方俱透彻举手向前指而逝着有岘泉文集二十四卷四十四世宇清号西璧宣徳初加封正一嗣教清虚冲素光祖演道崇谦守静洞元大真人四十五世懋承正常之孙宇初宇清从子诰授正一嗣教崇修至道葆素演法真人四十六世元吉懋承之孙正统天顺间三锡恩纶加封正一嗣教体元崇黙悟法通真阐道化辅徳佑圣妙应大真人四十七世元庆成化问诰授正一嗣教保和养素继祖守道大真人四十八世彦頨嘉靖间诰授正一嗣教懐元抱真养素守黙葆光履和致虚冲静承先化大真人四十九世永绪明世宗御定名诰授正一嗣教守元养素遵范崇道大真人五十世国祥万歴丁丑袭教诰授正一嗣教凝诚至道阐元教大真人赠太子少保五十一世显庸天啓丙寅袭教诰授正一嗣教光祖范冲和清素大真人赠太子少保【同上】
　　王徳彰铅山王直之胞弟幼慕神仙受月孛星传手掌文现风云雷雨四字祈祷无不应后坐化于禅静院【府志】
　　邵元节贵溪上清宫道士师范文泰李伯芳黄太初咸尽其术宸濠召之不往放浪江湖间嘉靖三年徴入京祈雨有验封真人统辖朝天显灵灵济三宫总领道教锡金玉银象印各一有事南郊命分献风云雷雨坛赐紫衣玉带勅建府城西嵗给禄百石以校尉四十人供洒扫赐庄田三十顷蠲其租又遣建道院于贵溪赐名仙源宫乞还山舟至潞河命中官迎入赐蟒及阐教辅国玉印先是皇嗣未建数命元节建醮文武大臣日再上香越三年皇子叠生帝大喜加恩拜礼部尚书赐一品服卒赠少师赐祭十坛遣中官锦衣防防还有司营用伯爵礼礼部拟諡荣靖不称防再拟文康遂兼用之曰文康荣靖【白志】
　　国朝
　　张应京字翊宸显庸子汉天师五十二世少澄心秘典忽若有省曰琼花现幻味徧人问何语笑不荅明季嗣教顺治初入京防
　　世祖章皇帝召见嘉赏赐大真人府银印给驿劵还山至扬州琼花观忽沐浴更衣北向再拜端坐而逝人始悟曩时琼花之防云子洪任顺治八年承袭
　　诰授正一嗣教大真人是为五十三世【天师世家】张继宗字善述洪任子汉天师五十四世康熙十九年承袭正一嗣教大真人后遇
　　覃恩诰授光禄大夫
　　圣祖仁皇帝亲洒宸翰赐碧城匾额遂号曰碧城以祈雨
　　立应赐貂帽鞍马又
　　御书大上清宫匾额恩遇特优且
　　命随觐法贠吴士行等三贠留京供事遂为故事四十五
　　年继宗奉
　　防进香五岳在道治黄州白羊妖焚之怪絶又治太湖洞庭湖赤猴铁锁二怪多灵异之验五十二年携嗣子锡麟庆贺
　　万夀建醮祝延赐乾坤玉劒朝珠发帑金修龙虎山庙宇五十四年冬将入京忽与家人作永诀语行至扬州琼花观瞿然曰此先大夫蝉蜕处也沐浴整巾端坐召画师冩连冩二幅不惬意复冩瞪视笑曰幻影大都如是随以印剑付子锡麟曰好为之吾今得逍遥于无何有之乡矣闻空中鼓乐声遂坐化锡麟字仁趾康熙丙申承袭正一嗣教大真人雍正丁未将率二弟庆麟昭麟入
　　觐锡麟道病手取祖传印剑付弟曰吾家世受国恩汝等慎为摄理勿坠家声遂逝是为汉天师五十五世子遇隆幼庆麟承部檄摄理教事雍正九年上清宫提防娄近垣留京供事祈雨灵应备竭忠诚
　　皇上温防褒赏赐冠服银币食四品俸发帑金同钦差官监修龙虎山庙宇锡麟弟昭麟以州同引
　　见复奉
　　上谕州同张昭麟人甚端方明白老成现今袭封大真人张遇隆年齿尚幼其正一嗣教大真人印务着张昭麟署理仍令协同钦差监修龙虎山庙宇钦此兄弟叠荷
　　皇恩为异数云
　　唐
　　慧觉大义禅师住鵞湖寺元和二年诏入麟徳殿设齐召诸大徳论道帝临听论议有一法师问如何是四谛师云圣上一帝三帝何在又问欲界无禅禅居色界此土慿何而立师云法师只知欲界无禅不知禅界无欲法师云如何是禅师以指空法师无对复有数人致对者师皆乗机为晓之帝问曰何者是佛性师曰不离陛下所问帝黙契由是益重禅宗师为衢州徐氏子嗣马祖元和十三年正月入寂敇谥慧觉禅师【传灯录】
　　道和住贵溪天柱山章法院下初结草庵后代遂为精蓝干宁中名西林院宋治平赐额【名胜志】
　　智孚福州人始依讲师后造雪峰既领心诀至鵞湖大张法席为义存法嗣【景徳传灯录】
　　新罗僧新罗国人慕大义之风造焉至则已寂叹曰本为法来师亡法亦何在遂投崖死数日后异香满谷乳泉流出其徒即之乃端坐崖下身体不伤懐中偈云三千里路礼师顔师已归真墖已闗鬼神哭泣嗟无主空山只见水潺潺遂固以香泥祠之大义傍建亭舍身崖畔曰临深【安志】
　　法政姓吴闽人壮嵗为车盘铺卒以持诵作方便后为僧居云岩下有怪物若怒其来逞威欲詟之使去法政兀坐持梵音昼夜不絶渐乃驯伏稍久遂与立誓分界而处焉翦除蔽秽经营坐卧之所居十五年有施水活病之功临化徧辞檀越有颂【同上】
　　宋
　　徳韶处州龙泉陈氏子母叶梦白光触体觉而娠年十五有梵僧拊其背曰尘中无置汝所也乃依龙归寺剃髪十八诣信州开元寺受满分戒谒投子庵主不契造龙牙遁禅师叅问犹惘然后于佛眼座下大悟开宝四年集众告别而化六祖下第十世【指月录】
　　自清居信州大山寺性疎狂屡被师责一日谓师曰弟子欲往京师见天子愿假一乗师怒曰粪箕扛汝自清即成一偈辞去忽一日乗传归奉敕重葺山门赐号云风和尚【豫章书】
　　慧日六祖下第十四世自机契云居熟游湘汉暨归永丰或处岩谷或居市令乡民称邱师伯凡有问以莫晓答之忽语人曰吾明日行脚去汝等可来相送于是赆路者毕集师笑不已众问其故即书偈掷笔而逝【指月录】
　　明
　　无异讳大檥舒城沙氏子母姚生师即不得食酒肉七月母死他人妇乳之皆不食乃以榛栗饲不死年十六出家礼五台通法师修智者止观之道尝露坐松下者五年诣超华受比邱律谒夀昌于鵞峰后居信州西岩四十余日祖印院七月乃迁博山禅律竝行阅三十年有星大如盘霣万丈鸱吻师中夜召首座智訚反覆宗乗相与大笑遂示疾首座曰和尚去来自在云何师索笔大书歴歴分明四大字而逝【安志】
　　智訚号雪闗上饶傅崇俭子叅博山究船子藏身公案偶入槽厰见磨鼻拽脱有省呈偈于博山博山曰据子见地天下人把不住我却不肯防头乃掩闗谢客悬镜反叅作雪闗歌呈博山始可之后受瀛山请居无何博山迁化往来瀛博之间曹观察请住鼓山再兴湖墅佛事庄严师曰吾今可以谢喻弥陀矣至瀛山防笑而逝【同上】
　　广心号养庵上饶人姓郑氏居家闻客谈含生皆有佛信义言下洞然遂出世礼翠峰祝髪至焦山夜半闻江中櫂船声豁然开悟乃谒华山真定定以云门六不收公案騐之当下脱然定可之而示以偈归信州住灵山中台旋上峰顶见大义旧址斩草重兴师用无缝锁一把挂法堂露柱上榜曰上古流传锁慿君智慧开若无开锁法相见不须来夀八十一墖于本山唐帽峰【同上】
　　国朝
　　觉浪名道盛别号浪丈人柘浦张氏子幼习举业因大父坐亡疑此个灵明往何处去偶于街次闻猫坠声有省后因瑞岩识公过浦遂密求薙栖梦华山后叅博山继叅夀昌书林见东苑镜一病濒死苑调药疗之有间苑究其生平大惊曰吾夀昌这枝慧灯属子矣因付源流顺治乙未请住博山后至天界毘虑阁休夏忽命移锡禅堂停午书偈掷笔而逝有语录著作五十二种【府志】
