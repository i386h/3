<!-- { "loadSidebar": true } -->
　　洪迈字景卢皓季子幼读书日数千言一过目輙不忘从二兄试博学宏词科迈独被黜绍兴十五年始中第授两浙转运司干办公事入为勅令所删定官皓忤秦桧投闲桧憾未巳遂出添差教授福州累迁吏部郎兼礼部除枢密检详文字建议令民入粟赎罪以纾国用又请严法驾出入之仪吴璘病笃朝论欲徙吴珙代之迈曰吴氏以功握蜀兵三十年毋使尾大不掉知枢密院事叶义问出视师奏以迈叅议军事至镇江闻州官军与金人相持会建康走驿告急义问遽欲还迈力止之曰今退师无益京口胜败之数而金陵闻返斾人心摇动不可迁左司员外郎三十二年春金主褒遣左监军髙忠建来告登位且议和迈为馆伴使时议遣使报聘迈慨然请行书用敌国礼至燕金阁门见国书呼曰不如式抑令改陪臣二字迈执不可多方困辱卒遣还乾道六年除知贑州郡兵素骄小不如欲则跋扈郡嵗遣千人戍九江是嵗或怵以至则留不复返众遂反戈民讹言相惊百姓恟惧迈不为动但遣一校婉说之归营徐诘什五长两人械送浔阳斩于市寻知婺州奏金华田多沙势不受水五日不雨则旱凡为公私塘堰及湖緫八百三十七所婺军素无律春给衣欲以缗易帛吏不可则羣呼啸聚以计逮捕四十有八人置之理党众相嗾閧拥迈轿迈曰彼罪人也汝等何预众逡巡散去戮首恶二人枭之市余黥挞有差莫敢哗者特遣敷文阁待制召对首论淮东边备六要以提举佑神观兼侍讲同修国史预修四朝帝纪进敷文阁直学士拜翰林学士上四朝史一祖八宗百七十八年为一书淳熙改元进焕章阁学士知绍兴府明年再上章告老进龙图阁学士寻以端明殿学士致仕是嵗卒年八十赠光禄大夫諡文敏有容斋五笔坚志行于世其他著述尤多【同上】
　　按林志容斋所着尚有野处集孝宗为书序史传失载
　　汪沆字济逺浮梁人澈之兄也靖康间金兵入闗结盟去沆时为太学生逆知敌必渝盟叩阍上书极论求才练兵为守备计不报明年敌人再至沆以书抵粘罕陈内外大义用兵利害遂东归遇李纲又投书有言不足虑实可虑者四纲韪之竟以国耻未雪愤郁而卒【林志】
　　戴松字桂之弟桧字寛甫父稠州人为饶州刺史因占籍鄱阳松中童子科进士官正字桧未仕稠病革谓松曰尔幸食禄王家念尔弟幼且贫所有田庐悉以畀之父殁松以田宅逊弟桧弗受彼此交让各栖别馆事闻命有司建礼逊坊以旌其义【安志】
　　按前志载松寓贤今从安志改入又安志孝义传尚有徳兴朱龄余按行乐平郑时懋程愈浮梁从龙余干张宪鄱阳叶耕附志姓名于此







　　江西通志卷八十七
<史部,地理类,都会郡县之属,江西通志>
　　钦定四库全书
　　江西通志卷八十八
　　人物【二十三】
　　饶州府【二】
　　宋
　　程舟字济川德兴人绍兴进士仕桂阳丞所着有雷溪文集与兄倜皆以文学知名教授弟子【朱子全集】
　　董琦字顺之德兴人年二十五始从韩溪程公受春秋学义役法行首出田粟里人赖之为人精悍议论贵决白渉世不偶更折节为儒生自力于善老年渐屏家务即所居旁艺花果以自娯以子铢故授迪功郎【同上】
　　李俨甫鄱阳人母疾吁天刲股疾亟凿肝以进母疾顿苏异香满室绍兴间表之曰孝子李俨甫之门【林志】
　　王刚中字时亨乐平人绍兴十五年进士第二人任某州推官改左宣义郎故事当召试秦桧怒其不诣已授洪州教授桧死召见擢秘书省校书郎迁著作佐郎中书舍人言今日御敌先务敌强则犯边弱则请盟今弗计敌人之强弱必先自治择将帅搜战士实边储备器械国势富强将良士勇请盟则为汉文帝犯边则为唐太宗上韪其言防西蜀谋帅上曰无以逾王刚中矣以龙图阁待制知成都府置制四川时呉璘累官至大帅其下姚仲王彦等亦建节雄一方惟刚中捡身以法示人以礼不立崖堑驭吏恩威并行羽檄纷防从容裁决皆中机防敌骑度大散关人情汹汹刚中跨一马夜驰二百里起呉璘于帐中责之曰大将与国义关休戚临敌安得高枕而卧璘大惊又以一蜡丸书抵张正彦西师大集金兵败走方议奏防刚中倍道驰还谓其属李焘曰将帅之功吾何有焉焘叹曰身督战而功成不居过人逺矣已乃差择将士众所推者上之朝备统帅选孝宗受禅以宫僚进左朝奉大夫召赴阙以足疾请祠提举太平兴国宫归次番阳营圃植竹号竹坞金犯淮有防趣刚中入见陈战守之策除礼部尚书签书枢密院进同知院事刚中曰战守者实事和议者虚名不可恃虚名害实事又奏四事开屯田省浮费选将帅汰冗兵居政府属疾卒年六十三赠光禄大夫諡恭简繇布衣至公卿无他嗜好公退惟读书着文为乐有易说春秋通议仙源圣纪经史辨汉唐史要览天人修应録东溪集应斋笔録凡百余卷【宋史】
　　罗巩字伯固乐平人与王刚中少以文相雄同登进士宰安福庭无淹讼强宗钜室帖就绳墨用荐除宗正丞寻迁监察御史奏对剀切上谓左右曰朕得罗巩居六察真御史也迁大理少卿明决果断案下无寃民以疾畀祠【人物志】
　　计衡字致平浮梁人绍兴进士官徽州教授捡法监察御史转朝奉大夫得祠衡博洽强毅游太学时上书言天下大计者四留介使以款敌国之谋下诏书以感河北之士先举士以决进取之策用人望以激忠义之气及入官每着善政死之日家无余赀呉草庐澄尝称为清白吏【林志】
　　洪纶字德言乐平人擢第初尉咸宁寻令万载察横民为民害者薙狝之境内以肃乾道间岁大歉纶不复白长直发廪赈贷之部使者不以为罪更荐之朝命未下以忧去【人物志】
　　夏頴逹德兴人甫冠举于乡补太学生靖康初金兵至上命李纲与之决战执政惑和议讽台谏劾罢之頴逹率同舍生陈东刘铨等六十余人伏阙上书复用纲时张浚开阃江淮留幕下浚命其子栻受经术后奏补惠州文学迁鄂州蒲圻县丞改知吉州龙泉县岁大饥郡守希转运使意不听民诉灾民遮頴逹马号泣以请诣府陈之不许因趋出悉取民所诉状属吏按行阡陌先蠲其租自诣转运使得蠲恤属邑效之移知清流县数月以忧免【同上】
　　赵善应字彦逺余干人丞相汝愚之父官终修武郎江西兵马都监性纯孝尝刺血和药以进母畏雷每闻雷则披衣走其所母丧哭泣毁瘠终日俯首柩旁闻雷犹起侧立垂涕父终肺疾每膳不忍以肺为羞母生岁值夘谓邜兎神也终其身不食兎闻四方水旱輙忧形于色江淮警报至同僚防宴善应怅然曰此宁乐饮时耶众为失色而罢夏不火草冬不破壤惧百虫之游蛰者失其所也晋陵尤袤称之曰古君子旣卒丞相陈俊卿题其墓碣曰宋笃行君子赵公彦逺之墓【朱子集墓志】
　　程宏图字士尚浮梁人工词翰负气节绍兴讲和以来金使道经凡官私门额悉覆之以楮隆兴间金使往天竺过太学门临安尹命吏如例幕太学二字时宏图直学襴幞立其下正色曰贤士之关国家储才地何歉于逺人拒之不听幕使白尹上闻孝宗在东宫嘉叹之后即位宏图登第喜曰朕闻其名久矣他日有用之佐也擢大理司直迁丞卒【人物志】
　　余童字端防乐平人绍兴进士为吉水令擢知信阳军因图信阳山川以献且奏三关为荆楚之蔽信阳又三关之蔽失信阳则三关不足恃当使三关信阳相为犄角上览图甚善擢知蕲州行歉岁荒政等户为三甚贫者与赈济无盖藏者与赈粜有田可服饥不能耕者与赈贷民不知为凶年除江西提举卒平生嗜书乃拟准虚为极书【同上】
　　余时言字知黙上饶人徙居浮梁绍兴进士授安丰军教授歴仕内外台府有能声赞上亲征隆兴初知汉州值蜀大歉所部独登出粟活流民二十余万终敷文阁待制【林志】
　　钟炤之字彦昭乐平人绍兴进士尉善化令宿松教宜阳士民爱敬仕潭日受教南轩张栻为书淇澳一章期以学问工到则人理明而本心立炤之服膺终身【人物志】
　　朱伯雄字少阳浮梁人绍兴进士歴桂阳教授吉水知县潜心六经集汉唐以下诸儒羽翼六经之说各以从附以已见学者翕然宗之以董仲舒春秋繁露义有未当别着繁露十卷【同上】
　　赵汝愚字子直汉王元佐七世孙居饶之余干擢进士第一佥书宁国军节度判官召试馆职迁校书郎秘书少监兼权给事中言内侍陈元不宜使居緫戎之任驳张说托言边机不宜泄改密院文书经门下省旧制以集英殿修撰帅福建进制置四川兼知成都府诸羌蛮相挺为边患汝愚至悉以计分其势孝宗谓其有文武威风绍兴二年召为吏部尚书上常以五日一朝孝宗于重华宫至是往往以传防免汝愚往复规谏上意乃悟又属嗣秀王伯圭调防于是两宫之情始通除知枢密院事五年夏孝宗崩上日昃不出宰相率百官诣重华宫发丧留正汝愚议介少傅呉琚请宪圣太后垂帘暂主丧事宪圣不许汝愚以国本系乎嘉王乃入奏云皇子嘉王仁孝夙成宜早正储位以安人心不报越六日再请御批付丞相云歴事岁久念欲退闲留正见之惧因朝临佯仆于庭宻为去计汝愚自度不能辞其责与徐谊叶适谋可以白意于慈福宫者乃遣韩侂胄以内禅之意请于宪圣遇重华宫提举关礼告之故因转陈宪圣侂胄复命汝愚始以其事语陈暌余端翌日禫祭羣臣入宪圣垂帘汝愚率同列再拜奏皇帝疾未能执丧臣等乞立皇子嘉王为太子以系人心皇帝批出取太皇太后处分宪圣乃命皇子即位宁宗诣几筵殿哭尽哀衰服出就重华殿东庑素幄立内侍扶掖乃坐百官起居讫行禫祭汝愚特进右丞相力辞至再三不许而侂胄自以有定策功且依托肺腑出入宫掖居中用事朱熹进对以为言内批除熹宫观吏部侍郎彭龟年力陈侂胄窃威福又奏近日逐朱熹太暴故欲陛下亦亟去此小人旣而内批龟年与郡侂胄势益张日夜谋摈汝愚视正士如仇雠正言李沐奏汝愚同姓将不利社稷乞罢其政遂罢相知福州国子祭酒李祥博士杨简太府丞吕祖谦皆上书诉汝愚之忠太学生杨宏中等伏阙上疏悉得罪安置羁管去侂胄忌汝愚益深谓不重贬人言不已责宁逺军节度副使永州安置为守臣钱鍪所窘暴薨天下闻而冤之侂胄诛尽复原官赐諡忠定所着诗文十五卷太祖实録举要宋朝诸臣奏议三百卷【宋史】
　　姜夔字尧章德兴人学诗于萧千岩琢句精工有诗云夜暗归云绕柁牙江星影鴈团沙行人怅望苏台栁曾与呉王扫落花杨诚斋喜诵之谓其嗣伯子曰吾与汝弗如尧章也尧章号白石道人尝请于朝欲正颂台乐律以议不合而罢绍兴间秦桧当国遂隐居箬坑之丁山防政张焘累荐不起高宗赐宸翰建御书阁贮之以隐逸终【人物志】
　　洪友成字士源乐平人宰兴国邑旱以蠲赋八分请守拒不听友成纳印径去守慙贻书勉留入为审计司迁大理寺丞因奏对援师说俾县令与丞尉同讯狱梁成大诋为迂阔友成不为屈寻以亲老丐郡得衡改瑞简易为政州人便之【同上】
　　马元益字孝昭乐平人少负韬略绍兴末柄臣讳言兵张浚言和不足恃窜永州元益方督造戎器上书乞乘敌未动先发制之大忤时相送桂阳编管已而敌谋果泄上追省前言大修战备竟成辛巳之防任至阁门宣赞【同上】
　　按以上二人林志不载
　　赵汝靓汝愚从弟余干人潜心理学苦节不渝尝作山东书院留朱熹讲学后人祀熹于书院靓亦从祀【同上】
