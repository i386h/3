<!-- { "loadSidebar": true } -->
　　聼松亭林志一作轩在浮梁县宋王大丞创有水禽三巢怡然自得王安石诗野意肯为今客至旧巢犹有主人知
　　景苏堂林志在徳兴县治西宋苏轼子迈尝为县尉后人思之故名
　　吴园彭汝砺诗序大理丞徳兴张公徙居吴园少有台榭池沼之好阁曰贻谋堂曰聚经曰至乐曰集虚轩曰觉亭曰山曰观徳曰思贤曰紫筠曰澡雪台曰四并池曰四曲贻谋聚经子固更命予名曰燕阁曰书堂盖名简而理无不在云
　　爱山楼彭汝砺记屏山在饶之浮梁东南秀丽出数重溪横其前外舅甯公宅于是始诛茅而为庵凌空而为桥日与嘉客防以为未足乃面一山之胜而作楼百尺既成落之名曰爱山甯公名锡字祐甫
　　识山堂方舆胜览州宅有识山堂望庐山于三百里外最为楚东之胜
　　仁夀楼府志在乐平县静里乡宋提刑徐衡致仕髙宗书仁者夀三大字赐之因建是楼址尚存
　　雷溪堂程舟自记仆奉家君猥居濒溪溪深而渊渊腹有蔵钜石上覆下楹若室世传雷翁石也因以雷名此溪既而诛茅立堂于所居之侧又以溪名此堂故曰雷溪之堂
　　洪枢密别墅名胜志郡北朝天门外有洪遵别墅名曰小又名盘洲庵乂有云竹庄琼花圃皆诸洪别墅
　　绮霞亭府志宋知饶州王十朋建在旧州治内
　　絶境亭林志在安仁县宋王十朋守饶尝有絶境逍遥云锦洞句自注云安仁有絶境亭
　　瑞粟堂安志在徳兴县治内宋时有瑞粟堂县令石继曽立
　　浮碧亭名胜志在浮梁县昌江之南山水竒胜宋县令张景修诗一潭秋水不到防十里晓山无尽头
　　漫吾亭名胜志在浮梁县东龙潭上宋程瑀自记暇日与二三友纵步潭东南隅披榛斩荆临渠而植树水声噌吰如鼓镛外瞰长溪鄱水之源发焉逺则竒峰层巘卓然拱立输青而耸翠爰即渠上为亭名之曰漫吾
　　云锦楼名胜志在安仁县治前宋令崔同亨建下瞰锦水旧设云锦驿于此水发源于福建之光泽县峭壁千仞絇错成章故有云锦之称
　　云风堂名胜志在羊角峯之东山书院宋赵汝靓建汝愚之徔弟也朱晦庵尝寓其中注离骚经
　　遗书阁林志在乐平县儒学讲堂后宋杨简尝为邑令既去门人袁甫提刑江东命肖像蔵其遗书于此袁甫有记
　　饱山阁广舆记在浮梁县前宋尚书程瑀建四面多山为一邑登览之胜
　　郑公亭林志在府城北五里宋鄱阳令郑日新治政有声民建亭于通衢以懐之
　　三善堂林志在余干县治西偏宋令沈度政有三善一曰田无废土二曰市无闲居三曰狱无宿繋民讴歌之堂成父老请以为名
　　经徳堂安仁县志在玉真书院内宋绍古建陆象山有记辛弃疾诗平生经徳几人知莫忘当年扁字时
　　溪山风雨亭名胜志余干县西一里悬厓处多古梅曰梅岩有宋理宗御书梅岩二字刻于石有溪山风雨亭是赵忠定读书处
　　史公栁名胜志鄱江之滨多栁宋知州宋定之植以休息行人今呼为史公栁栁林港之名本此
　　朱貔孙宅名胜志在浮梁县东五里山先是有道人至此云文山秀拔当出王者师貔孙果拜太子谕徳为度宗傅
　　止水亭名胜志郡人江万里退居饶城明襄樊失守乃凿池于芝山后圃扁其亭曰止水人莫喻其意饶城破万里乃赴池水死
　　儒富庄名胜志在乐平县界马廷鸾记叔翔既筑儒富庄余徃过焉缥囊缃帙鱼鱼雅雅其崇如墉
　　按叔翔姓名无攷廷鸾字翔仲乐平人淳祐进士即马端临之父也
　　老学楼府志在乐平县宋马廷鸾自题诗元龙髙卧仲宣忧我独丛书寘此楼把卷欣将圣贤对凭栏遮断古今愁山前翠树森云表林罅青秧匝陇头収拾吟篇供老眼陈登王粲总悠悠
　　湖山楼林志在乐平县东五十里瞰湖负山宋魏彦成建孙觌记
　　登瀛阁马存记程通叔于其居跨池为阁髙壮伟丽聚书其中以教子孙名曰登瀛林志在乐平县东南永善乡
　　思正堂明一统志余干县后堂宋李虚舟建周尝改曰思政吴与复曰思正或问之与曰思正者思政之正也虚舟之思正也思政之正而民感之尝之思政也以私为思不以正为政而民怨之吾舍尝而取虚舟焉
　　汲古斋林志在乐平县宋程刚愍振之斋其子迈复掲扁曰汲古以承先志曽慥铭惟士尚志追探古心必有修绠其汲乃深
　　一经堂府志在徳兴县三十五都宋节妇程氏建延师马廷鸾教二子余轸余辅俱登进士廷鸾顔其堂曰一经有诗云不是夫人勤教子一经谁创读书堂
　　嵗寒堂府志在徳兴县治西宋邑人余瀚建朱子扁曰嵗寒堂
　　玉芝堂林志在旧州治内知州事唐震死节处宋通判张阁建
　　春雨亭元马端临记乐平董君自明既葬其亲冢柏大矣结茅其问扁以春雨
　　世美堂虞伯生记赵忠定之孙吏部尚书必愿事穆陵尝书其堂曰世美以赐之国亡堂毁书扁不知所在至燕邸必愿之孙由忠始得旧扁于他姓筑堂于其白云城之居而奉其亲焉仍掲旧扁
　　悠然楼鄱阳严氏书楼掲文安有寄题诗
　　源清楼在乐平县朱公迁记曩昔承平之日余徔子曰仁可宾可信可者尝作源清楼翰林危公素记之
　　东山阁林志在余干县章黻建虞集诗大明生我茅屋东阁窓正对云霞红羣隂昭苏光彩及万物动荡神明通
　　香逺亭吴澄记安仁陈广居家有园池之胜池中种莲池上构亭扁曰香逺
　　看云楼林志在安仁县治西元吴全节投老之所顺帝书扁赐之
　　芝山诗冢潜溪文集鄱有竒男子曰鲁修结诗社朋十人皆縁情喜赋于时鄱数罹兵修惧其诗失传埏埴为甓刻瘗之芝山属某为铭
　　水木居王祎记安仁县西十里髙岭之阳朱溪之上乔木隂翳苍然相蔽亏子防郑先生之居在焉豫章胡伯友名其居曰水木居而虞文靖掲文安皆为之赋咏上清方方壶外史又徔而图之
　　后乐亭邹守益记后乐亭者浮梁尹汪少泉为文正范公作也
　　淮藩故府明一统志在府城内北隅宣徳十年以府治改建
　　南康府
　　彭泽故城元和郡县志在都昌县北四十五里晋陶潜为令理此城太平寰宇记其城汉髙帝置属豫章隋平陈废今旧迹犹存
　　昌邑城豫章记汉废昌邑王贺为海昏侯就国筑城仍曰昌邑城东十三里江边名慨口昌邑王每乘流东望辄愤慨而还故名明一统志今建昌县北六十里昌邑乡是也
　　孙虑城太平寰宇记在建昌县南一百里虑吴孙权第三子黄武七年封建昌侯居此城南有青石井用绠十四丈四时可汲
　　左里故城元和郡县志在都昌县西南九十五里卢循为宋髙祖所败自蔡州南走还止浔阳闻大军将至欲走豫章乃悉力栅断左里及大军至将战髙祖所执麾竿折幡沈水众惧髙祖笑曰徃年覆舟之战幡竿亦折今者复然破贼必矣即进攻栅城投水死者万余人遂大破贼太平寰宇记晋卢循所筑在湖左因为名城基犹在
　　建昌故城旧府志去县西百步其址今为古城巷檀道济城旧府志在都昌县西北七十里即今城山彭蠡戍太平寰宇记在都昌县西北七十里彭蠡湖北连钓矶山旧是镇唐武徳五年以江湖濶逺遂重置镇景龙元年复为戍以为冲要
　　檀山废戍太平寰宇记在都昌县北九十里与马颊相对武徳五年以水陆要冲置戍贞观元年废
　　龙安故城旧府志在安义县东北二十里唐初置县属南昌州寻废为驿
　　旧鱼门县旧府志在星子县西五十里走马湖中今石街尚存驿路南通建昌西通徳安县
　　都昌旧城旧府志在王家市至今名衙前去县北九十里
　　上缭营旧府志在建昌县南一十七里丰安乡昌邑王贺所筑今为民地沙埠
　　镇遏营旧府志去建昌县东四里在永丰乡汉建安八年孙策以刘磐数防艾命太史慈为建昌都尉筑营拒之后镇将杨諲移于法浄寺侧址为民地
　　杨成公营旧府志在都昌县西北八十里隋开皇中因兵乱成公建
　　保定水军上万户府旧府志宋増置其属有中山大都等十八翼今其址为星子县学乂治东有忠节营治西有威果营又有牢城营皆宋建
　　羽章舘旧府志在相思涧汉建今废名胜志在府城北二十五里寻真观是其故址
　　冷水台林志在建昌县治西晋吴猛逰息之所其地有泉极清冷故名
　　钓鱼台旧府志在都昌大矶山下晋陶侃尝垂钓于此刘柏诗八翼排天门一梭跃秋水竿头数尺丝钓老西山雨
　　董奉馆太平御览董奉侯官人少有道术居此山多救人疾苦种杏于北山十数年万株结实奉乃多置仓禀宣言人买杏多少不湏来报但一器谷一器杏多者则为猛兽所害人无敢欺者得谷悉赈贫乏旧府志在醉石东去郡西二十五里
　　湖庄旧府志晋石崇立即今星子县基
　　醉卧石寻阳记陶潜栗里今有平石如砥纵横丈余相传靖节先生醉卧其上在庐山南
　　五栁舘太平寰宇记在栖隠寺侧五栁先生之旧宅也今废
　　归去来舘朱子诗注在归宗寺西五里寻为僧居国朝雍正八年南城陶检讨成购而新之观察楼俨有题词
　　渊明旧居名胜志城西七里为玉京山亦名上京有渊明旧居其诗云畴昔家上京即此当湖之滨一峰最秀东西云山烟水数百里浩淼萦带皆列几席前
　　陆修静故居旧志在郡西十三里简寂观前有朝真白云二舘今废名胜志修静刘宋时吴兴人有道术文帝慕之制停霞寳辇使仆射徐湛赐焉明帝为设崇虚观通仙台以待之至即求归不许遂卒于京赐諡简寂先生赴召时挟布囊出逝之日布囊还悬庐山旧居树上
　　石壁精舍太平寰宇记在都昌县西南一十一里傍临清江有石如壁山西有层台本谢康乐旧宅所言精舍者谢诗云昏旦变气候山水含清晖清晖能娱人防子憺忘归
　　翻经台旧志在都昌县南山野老岩下晋谢灵运翻经之所
　　齐庾台太平寰宇记在建昌县东三里当白湖中梁尚书庾肩吾齐永明三年之所置也
　　百花台旧府志在白鹿书院
　　白石台旧志在证道院前
　　观鱼台旧志在府西五里落星湾
　　金狮台旧志在干夀院前
　　八仙台旧志在南山絶顶濶方丈
　　观瀑台府志在东古山之东去府城西南十里
　　虚白舘旧府志在郡北二十五里五老峰九叠屏下唐道士谭紫霄建
　　白鹿洞新志在城北二十里庐山五老峰下唐李渤读书处以洞初蓄有白鹿故名余详书院
　　萧公草堂栁识记海昏县东北一二里有澄陂永泰初检校左司郎中兰陵萧公置草堂于陂上偶然疏凿徔其易也虚楹东向清旷十里紫篠为门蔬圃取给止足于斯士君子皆仰其清逹也
　　太白书堂庐山志在五老峰下林志李白尝至此爱其险峭叹曰天下之壮观也因卜筑读书于此
　　鄡阳亭林志在都昌县东十里唐咸通间县令陈杲建羡鱼亭名胜志在都昌县西三十步唐元和十二年邑令李偁建于白莲池侧
　　养生亭林志在都昌县治东南唐邑令李偁建于池上春则买鱼养于池中以供公需
　　刘轲草堂旧志在凌云峰下轲徐人天寳之乱隠居庐山草杉之东建草堂读书后登第厯官史舘修撰有文名东西二林碑记多其手笔后其址废为凌云庵
　　迎仙亭旧志唐逸士张公勤建
　　茂隂亭旧志在星子县西北二十里栖贤寺外唐元和间建今废
　　唤渡亭名胜志在建昌县修水南唐白居易谪江州司马尝过此作诗云建昌江水县门前立马教人唤渡好似当年归蔡渡草风花雨渭河边宋黄庭坚书诗刻石亭中
