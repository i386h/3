<!-- { "loadSidebar": true } -->
　　义井在府治东集庆坊唐刺史李将顺开凿后湮塞宋淳间州守张杓修复之明治庚申知府朱华加濬
　　防清井旧为龟鼻井阔丈余内有两小石孔在府治东北甘棠坊府儒学之左扬清井旧为左龟眉井横二尺长六尺在府治北达里坊澄清井旧为右龟眉井横直同在县治前文防坊东明井旧为左龟目井阔丈余在府治东北隅达里坊西明井旧为右龟目井在古开元寺浴院后今县治前文防坊之西以上五井旧志云府地形如龟唐袁天罡于城内凿龟鼻眉目井以全龟象不专为民汲亦取克制回禄之意岁久淤塞
　　国朝康戊申知府李芳春查覈原井挑濬今俱疏通如旧阖城便之
　　秋家巷井在府治北百余歩清水池西委巷中井水特重漏壶用之又司理院井其水亦重
　　罗霄井在萍乡县罗霄山下即葛仙浴丹池也
　　圣井在万载县东北安仁坊世传宋乾道间普庵禅师尝游息于此时值多疫师取井水饮之疫遂痊
　　真君井在万载县西厢外二百歩世传谢仙曽经此就妪求水妪辞水逺难致谢指其地曰凿此可得水后果验








　　江西通志卷八
<史部,地理类,都会郡县之属,江西通志>
　　钦定四库全书
　　江西通志卷九
　　山川【三】
　　临江府
　　閤皁山在府城东六十里山形如閤色如皁道书第二十三福地汉张道陵晋丁令威葛孝先修炼于此峰六曰东峰西峰鳯游莲花凌云玉女岭四曰观舍鸡坑峤岭西巘岩二曰金钟藏箓原五曰葛憩会仙桃花石臼蚕原石四曰防鲤马迹石门朝斗宫曰崇眞潭曰投龙塘曰九龙泉曰漱玉池曰磨剑山中有灵仙馆山北有高峰为丁眞人坛他景尚多见宋周必大崇眞宫碑记
　　章山在府治西晋罗浮道人章昉修眞于此有丹池故名宋宣和中知军汪师心修后圃月榭得碑石于池中始知古名富寿冈
　　瑞筠山在府城南唐欧阳处士董宅有瑞竹色如银故名
　　国朝康二年守道施闰章建亭山左既成产紫芝数十本因赋诗纪事以紫芝名亭改山曰紫芝山
　　龙冈山在府城南十里当驿路有赤土如环者二相去数丈旧传为龙眼掘土輙雨雨过色赤如初
　　紫淦山在府城东四十里太平寰宇记作紫金以石色紫翠淦水经其下作金色故名
　　栖梧山在府城西南三十里有太平玉虚二观及灵芽丹井蜻蚨塘蟾蜍谷葛峰筯竹岩真君泉圣水亭诸遗迹又西南五里为黄冈山有仙女塔东晋王长史遇仙女张丽英居栖梧山没葬于此又西南十里为福山
　　孤山在府城西北二十里自县境至高安界此山独髙故名钟秀山与之对峙相去十里山下寺曰查林有古铜钟声极清逺
　　云谷山在府城东北二十五里三峰相峙有寺曰龙居夏山在府城东北六十里上有寺门枕石潭其流不竭可灌田数百亩
　　银嶂山在府城北七十里周十余里石色如银故名鳯凰山一在新淦县迎春门外宋状元何昌言故宅一在县北五里岳庙前又峡江县跨城之山亦名鳯凰
　　枫冈山在新淦县南十里对学宫挹秀门有瀑水下七里陂合桂湖逹惠政桥入江相近为峡山有雾峰祠祈祷輙应又有刻木山立庙祀丁孝子俗谓丁兰也考宣和二年胡致隆记云丁兰本河内人见孙盛远人传距淦远庙祀殊未详
　　秀峰山在新淦县南二十里俗呼南雷山相连者为防峰席防峰狮石岭
　　大罗山在新淦县南三十二里出云则雨下有甘泉岁旱里人汲泉以祷
　　东山在新淦县东二里有永寿寺宋刘次庄卜筑寺前为堂凿池名戏鱼自号戏鱼翁有戏鱼堂法帖明陈献章诗存得旧临遗帖在摩娑字画凛秋霜其麓为练子宁故宅子宁有东山待月歌
　　秋山在新淦县东五十里有苏令祠陈永定中苏为巴邱令殁葬于此相近有百丈山唐天寳六载改名丰城山
　　尚乐山在新淦县东六十里上有宋武帝庙秃女冈皇后陂六尺源罗公坑三百陂诸迹按南史无秃女姓氏亦不应既为皇后而乡里不知姓氏也旧志云结藕丝为履灵鹊衔至殿前为说尤诞
　　湓山在新淦县东六十余里其山环拥十二峰有紫元洞上有王郭浮邱三仙坛俗号湓峰山出云则东乡雨又东为伏泉山上有泉飞空而下旧名石泉山亦唐天寳中改
　　小庐山在新淦县北六十里上有石池又有石泉飞瀑四注山周百里南接乐安北抵丰城界
　　石屋山在新淦县东北七十余里巉石如屋广三丈中有石山雨旸应祷明王守仁诗游仙船古苍苔合伏虎岩深菉草封山麓有石溪寺守仁诗杖锡飞身到赤霞石桥闲坐演三车
　　虎瞰山在新喻县治南势如虎踞俯瞰渝水治后有云岑山旧建镇远楼邑人傅鹗为记又后为登高岭上有山如几其巓有亭傍一小阜方正砥平呼为印台施闰章诗孤阜荒城内羣峰入望遥
　　铜山在新喻县西北五十里山产铜鑛唐大厯后置官塲宋平南唐罢之
　　钟山在新喻县西六十里地与分宜接界裴子野宋略载有洪水浮钟事已见袁州志内隋时欲于新喻设钟山府其名本此
　　三山在新喻县南三十里东有钟形山南有周桐岭西有佛台岭三峰并峙宋进士陈大猷居此乃左諌议省华后裔也明陈纶读书处中书吴筠篆额曰三山书阁相近有贞华山一名萨阳俗呼为防阳两峰尖耸登其巓则一峰独出邑人以山形如火建北极庙于其上
　　鼎山在新喻县南五十里顶有泉常不竭泉傍寺曰顶泉睦宦之水出焉即峡江志所名顶山也宋尚书谢谔读书其中相传有野猿听讲
　　蟠龙山在新喻县北十里自仰天冈至此山势蜿蜒如龙石泉清冷可漑田数千顷
　　玛瑙山在新喻县北六十里土色赤白相间若玛瑙状山之隂有雷祠其麓有水月洲冯溪有石梁名曰石歩元时里人黎立礼引以为流觞曲水今存故址
　　防山在新喻县北七十里接上髙县界上有天云标月光峰弹子岭风雨潭诸胜山之东有宋司业黎立武讲堂其西为西华寺明梁寅读书讲学于中着有防山赋
　　玉笥山在峡江县东南四十里道书第十七洞天曰大秀法乐之天郁木坑为第八福地旧名羣玉峰汉武帝时尝降玉笥于山故名汉梅福及晋郭桂伦彭眞一袁景立梁杜昙永萧子云皆尝学道于此有峰三十二坛二十四洞六台十二亭十一泉五池七岩四石四井四杏花桃花二坞孔君梅君二宅白云潭飇御祠名迹不可枚举唐道士令狐见尧有专志今失传所存者梁杜昙永碑记明罗伦有游记然未能尽领厥胜也宋黄庭坚大秀峰诗大秀仙峰防萏开玉梁髙接九仙台又覆箱峰诗上天下地似探梯怪石巉岩衬马蹄朱子飞仙石诗巨灵擘破三千丈西竺飞来第二峰
　　铁雷山在峡江县北三里上有雷坛即古巴邱镇山也黄金山在峡江县南三十里黄金江上
　　寳林山在峡江县西十五里羣岫环拥竹树隂森又西五里为鸡冠山二石卓立如笏俗呼防简石
　　石洞山在峡江县西四山皆髙江水流其中水口一山巉岈回顾土人呼为狮子石明解缙游此留四十日乃去李中讲学其地有句云霞外问仙翁犹藏学士笔
　　安山在峡江县东南五十里有陈时岳阳王祠墓祠记云岳阳王墓在玉笥乡馆头安山地名大浽
　　东峰在府城东即閤皁山六峰之一也相传仙翁丹成藏之石室留记云以俟广修隂德者明海盐徐頴诗明月在天人在雪三更私自礼东峰
　　绵峰在新淦县南二十里一名黄檗山唐权载之有黄檗馆遇雨诗
　　天柱峰在新淦县东北二十五里两峰并起名大小天柱峰又县东三十里有三峰宋秘阁修撰向子諲芗林院存焉子諲为两浙转运使乞归髙宗亲书芗林二大字赐之因属友人孙觌为铭府志以子諲为清江人三峰芗林旧属新淦差可据也
　　葛僊峰在新淦县西二十里又西十里为百丈峰俗呼西雷王文卿脩炼所宋徽宗召王祷雨有应勅立雷坛北境隶新喻
　　梅仙峰在新淦县东四十五里有梅栾邓叶四仙祠仙女峰在新淦县东南七十里唐干符间李氏女得道于此乡人为立庙又名严穆山
　　玉华峰在新淦县北三十五里俗呼北雷相对者为着棋峰或云王郭二仙奕处
　　石梅峰在新喻县东三十里上有防巨石俗呼了髻冈其南为峡江境
　　白梅峰在新喻县西北四十五里山出防笋亦呼防竹岭上有晋习凿齿庙明詹事习嘉言家其下
　　石门峰亦名紫云峰在新喻县北崇教乡醴溪三峰秀耸巨石对峙如门峰北为赐防台东为神峰西为灵峰明梁寅读书于此建石门书院来学者甚众着有醴溪记
　　七层峰在峡江县东北六十里七峰连络观音岩在焉神岭在府城东六十里上有嘉惠庙
　　东皁岭在新淦县东十五里上有仙坛明嘉靖间因文庙改设木主乃移供圣像焉
　　芦岭在新淦县东三十里山蹊峻隘其上建亭明知县胡之琳诗停车亭下行人絶相对微烟隔树低
　　澄岭在新淦县北八十里有泉清澈东北丰城县界横琴岭在新喻县西三十里山高而横枕若琴故名旧产铁矿官尝置炉烹煎后废
　　圆岭在新喻县北五十里自璜缑岭而来羣峰苍翠亦名雕琅岭其北尤髙者为大袤岭
　　都督岭在峡江县西七里相传周瑜屯兵于此旧有相公祠今废邑人曽樱辨云攷瑜传定豫章庐陵留鎭巴邱则瑜尝镇峡无疑但此时仅为江夏太守何以遽称都督按陈霸先以大都督讨侯景顿兵巴邱寻发豫章下金陵髙凉洗氏告其夫云陈都督极得众心则此山以都督称者霸先也非瑜也岭下有七里洞
　　石牛岭在峡江县南十里上有雨潭风潭火潭祷雨两潭多应若投非其所或激风且致亢旸
　　白牛冈在府城东三里上有雷祠
　　茱萸冈在新淦县北五里上产茱萸
　　玚冈在新喻县东三十里曹学佺志胜云江西有小白花玉洁幽香土人以为玚花即山矾也
　　仰天冈在新喻县西北十五里上有仰山庙庙前有仰天池其水味甘岁旱不竭山半有石梁跨属西崖号仙人桥涧中尝产九节菖蒲明傅玉润诗石桥几度仙人过寳殿千秋帝子居
　　白竹冈在新喻县西三十五里山平坦所生惟小白竹圆沙垇在新淦县西十八里越此为蓝塘新喻界栎树垇在县东七十里抵乐安界
　　上垇中垇下垇俱在峡江县西抵吉水界
　　虎瞰岩在新喻县虎瞰山下岩髙百尺石皆赭色有二泉如目曰虎瞰泉酿酒甘洌
　　广教洞在新喻县北五十里东山上虚敞如室者不一而足所滴石乳成钟磬花木虬龙之状石壁多宋元题咏剥落不可读
　　龙岩洞在新喻县西北淛村其洞中虚而釡悬明光透逹石乳大者色如玉柱邑人万年居辟自榛莽遂成胜境
　　何君洞在峡江县玉笥山旧志云秦时孔邱明骆法通等十人避乱玉笥山中脩炼岁久皆骑龙上升惟何紫霄隠居山洞为地仙何君洞由此名按紫霄当姓邓黄庭坚诗九仙乗诏上龙湖尽是骊山所送徒惟有邓公留不去松根搘鼎煮菖蒲是一征也
　　龙石在府城南元妙观水濵其状如龙蜿蜒鳞甲具备一夕雷震之有窍有纹宛如骨节好事者多取为玩物
　　龟石在府城中布政分司前绣衣坊下旧有石转状元生之防宋咸淳甲戍正月朔夜有声如雷及明观之石裂中有白气薫蒸肤理初软久始坚
