<!-- { "loadSidebar": true } -->
　　夀宁院【在铅山县龙琚山唐防昌中龙窟院南唐升元中改灵隠宋治平中赐今名有甃殿碑】章法院【在铅山县东天柱山唐僧道和初结草庵后遂为精蓝干宁五年名西林院宋治平二年改赐今额有中和堂山光阁芙蓉轩水月池】
　　戒徳院【在铅山县西南十五里旧名长生院宋治平二年改赐今额】
　　悟空庵【即湖山寺在铅山县南西湖湾宋治平二年建　本朝康熙三年知县刘泗重建】观音石庵【在铅山县西三里明万厯间姚江陆梦龙建　本朝康熙戊子冬燬重建】
　　玉虚观【在铅山县西七里昔葛元炼丹其地唐咸通中建宗华观宋治平二年改赐今名有地仙徐若浑题字】
　　鸿都观【在铅山县天柱山之巅昔玉华真人炼丹其上南唐升元中建南华观宋治平二年改赐今额】太极观【在铅山县即葛仙祠元陈衡有记】
　　开光寺【在广丰县近柘阳寨唐元和中建已废为小院】
　　渐湖寺【在广丰县柘阳溪旁唐咸通间建已废】
　　建兴寺【在广丰县玉阳乡唐建久废】
　　博山寺【在广丰县崇善乡本名能仁寺五代时天台韶国师开山宋绍兴中悟本禅师奉诏开堂辛弃疾为记明万厯间大舣襌师重兴何如宠有记】
　　鹿苑寺【在广丰县四十九都宋元符中建已废】
　　景福寺【在广丰县崇善乡宋绍兴间建】
　　西岩寺【在广丰县周安乡宋韩世忠讨苗傅夜抵寺宿祷于神后果得神助具闻赐额为广福罗汉院】龙洋寺【在广丰县富成乡宋淳熙间叅政施师防建】
　　明心寺【广丰县有二一在永平郷宋淳祐间建后为僧防司一在治南里许元至大二年邑人周敬舍地建】
　　多宝寺【一名寳积寺在广丰县四十都元元贞时里人管揆舍地创明万厯间其裔孙重新之】日光院【在广丰县周安乡唐咸亨间建有元时碑今废】
　　宝积禅院【在广丰县亦名灵鹫寺唐元和间建今废仅存小院】
　　智觉院【在广丰县崇善乡唐干宁初建】
　　法印堂院【在广丰县周安乡五代时建宋治平间赐额】
　　真隐观【在广丰县城外西山上宋绍兴间为仙人吕贫子建　本朝康熙间知县马象观构来紫亭于山巅】
　　洞元观【在广丰县西隅元元贞间里人俞希贤创建未竟其嗣应康成之后圮　本朝康熙十九年知县齐赞宸于旧址前建髙阁题曰正一】
　　龙山寺【在兴安县招贤乡宋开寳间建】
　　龙兴寳信寺【在兴安县安辑乡宋元丰中建】
　　弋湖寺【在兴安县太平乡宋寳祐间建】
　　七寳寺【在兴安县灵山乡元至正间建】
　　汪岩寺【在兴安县明时建已废】
　　岑山寺【在兴安县治北岑山洞内有观音阁金刚楼鉄瓦观明万厯间僧慧庵祝髪于此重新之】龙泉庵【在兴安县招贤乡　本朝知县王舟瑶建内有凌霄阁】
　　惠泽观【在兴安县安辑乡明正统间建】
　　青华宫【在兴安县治西明嘉靖间建】
　　葛仙宫【在兴安县安辑乡明嘉靖间建】










　　江西通志卷一百十二
<史部,地理类,都会郡县之属,江西通志>
　　钦定四库全书
　　江西通志卷一百十三
　　寺观【三】
　　饶州府
　　永福寺【在府治东梁鄱阳王萧恢舍宅为寺宋天圣二年有二异僧至建石塔髙三十丈元至正二十二年斸基得玻璃瓶中贮甘露贡于朝遂诏以甘露名其门明宣徳七年迁府治于寺右隙地】
　　真觉寺【在鄱阳县文北乡梁天监二年创】
　　桐源寺【在鄱阳县文南乡梁天监二年创】
　　西台寺【在鄱阳县崇徳乡梁天监四年创】
　　宝胜寺【鄱阳县有二一在文北乡梁天监四年建一在和北郷唐开元七年建】
　　华岩寺【在鄱阳县义感乡梁大同元年创】
　　龙光寺【在鄱阳县义仁乡梁大同十年创】
　　罗湖寺【在鄱阳县文北乡梁大同十年创】
　　净慧寺【在鄱阳县怀仁乡唐贞观元年创】
　　荆山寺【在鄱阳县义仁乡唐贞观四年创】
　　龙安寺【鄱阳县有二一在文北乡唐贞观六年创一在复礼乡宋建炎间创】
　　妙果寺【在朝天门外寳胜桥西南唐贞观十年创内有塔一】
　　法云寺【在鄱阳县利阳镇唐永隆元年创】
　　荐福寺【在督军湖北唐建元季燬明永乐间重建南昌胡俨记万厯末年叅政舒其志知府侯加采建莫莫堂】
　　吉祥寺【在鄱阳县立徳乡唐开元六年创】
　　东塔寺【在朝天门内唐太和三年剏】
　　觉林寺【在鄱阳县复礼乡唐大中初剏】
　　三龙寺【在鄱阳县新城乡唐干宁间剏】
　　法华寺【在鄱阳县和南乡唐干宁间创】
　　治平寺【在鄱阳县永福乡唐天祐年创】
　　南塘寺【在鄱阳县唐天祐中建朱子有诗】
　　罗山寺【在鄱阳县新兴乡后梁开平四年创】
　　寒山寺【在鄱阳县义仁乡杨呉干贞间创】
　　芝山寺【在府城外芝山南麓宋初创寺后有碧云轩】
　　南天王寺【在鄱阳县南保坊南岸宋时创】
　　地藏寺【在鄱阳县和南乡宋开寳四年创】
　　浮洲寺【在鄱阳县东湖中督军台宋治平二年创】
　　元妙观【在府城东魁辅坊晋咸宁二年创旧址在东湖百花洲唐大中二年移至城东改额开元观宋大中祥符三年诏额天庆观创朝元阁范文正知饶时为凿灵池七星井建钟楼元元贞二年诏改今额至正间兵燬明洪武初重建嘉靖间迁至城外烈女桥　本朝康熙四年邑人查元长复舍地为观基】
　　莲花观【在鄱阳县千秋乡一名真武堂晋建】
　　延祥观【在鄱阳县马迹山王真人冲举处道书第五十二福地隋大业间建层宇逥廊羽流云集元燬于火明初重建万厯甲辰道纪曹志诚募修】
　　朝元观【在鄱阳县文北乡宋咸淳间建】
　　丹霞观【在鄱阳县锦贻坊东元大徳中创明迁朝天门外后废今为史都谏凖提庵】
　　紫极宫【在府城西桃源山麓旧在府城东南隅建于唐开元二十九年周显徳初移今处元总管常福生重建至明为祝厘之所又为宗室香火院万厯四十三年参政舒其志知府侯加采増修已废】
　　仇香寺【在余干县东隅梁天监创汉仇香后裔以其宅建寺故名】
　　昌国寺【在余干县冠山西麓梁天监间建思禅寺宋元符改今额】
　　法慧寺【在余干县城内北隅梁天监僧建连云庵宋祥符改今额建中靖国重修侍郎张公弼记】龙泉寺【在余干县大慈北乡梁天监中建】
　　罗汉寺【在余干县习泰乡梁天监中建】
　　白云寺【在余干县孝诚乡梁普通间创】
　　下资福寺【在余干县徳化北乡唐上元中建】
　　洪崖寺【在余干县洪崕乡唐天寳中建】
　　古大寺【余干县有二一在大慈北乡唐大厯中建一在徳化北乡宋明道中建】
　　洪福寺【在余干县洪崖乡杨呉武义中建】
　　南山寺【在余干县徳化北乡宋明道中建】
　　清溪观【在余干县习泰乡梁天监中建晋白水眞人呉丹修炼之所】
　　崇道观【在余干县东隅白云真人修炼之所梁大通中建元元贞中王徳明重建李桓记】元明观【在余干县治西陈永定中建】
　　仙坛观【在余干县洪崕乡元大徳中建】
　　安隠寺【在乐平县治西晋大兴二年建宋祥符九年赐额】
　　太平寺【在乐平县静理乡唐仪鳯中建】
　　上元寺【在乐平县怀义乡唐天寳中建】
　　孟建寺【在乐平县金山乡唐天寳中建】
　　板舟寺【在乐平县丰乐郷唐太和中建】
　　桐林寺【在乐平县永善乡唐太和中建】
　　江源寺【在乐平县静理乡唐太和中建】
　　永宁寺【乐平县有二一在金山乡唐干宁中建一在万全乡宋建】
　　寳胜寺【在乐平县乐安乡唐天祜中建】
　　庐子寺【在乐平县万全乡唐天祐中建】
　　童岭寺【在乐平县乐安乡杨呉顺义中建】
　　资福寺【乐平县有三一在金山乡南唐保大中建一在丰乐乡宋政和中建一在乐安乡宋寳庆中建】东山寺【在乐平县永丰乡宋太平兴国中建已废】
　　崇圣寺【在乐平县治北宋天圣八年赐额巳废】
　　教忠寺【在乐平县永善乡宋乾道中建王刚中奏赐额】
　　本教寺【在乐平县永善乡宋咸淳初马廷銮奏赐额】
　　天仙观【在乐平县静理乡唐太和中建】
　　万夀观【在乐平县治西北宋绍兴中建】
　　武当观【在乐平县永丰乡宋咸淳中赐额】
　　白云观【在乐平县静理乡元元贞中建】
　　庆元观【在乐平县万全乡元皇庆中建】
　　清宁观【在乐平县丰乐乡元至正间叶钧仲奏请赐额已废】
　　双峯寺【在浮梁县大惟都汉元嘉元年僧如志建元末燬】
　　灵钟寺【在浮梁县法京都原名双溪院即梁天监中取钟之处因改今名宋咸淳中修万厯间重修】兴福寺【浮梁县有二一在三里都唐武徳九年僧镇安创元末燬明洪武元年兴复一在儒林都宋绍兴五年僧诠建元末燬明洪武庚戌重修】
　　兴化禅寺【在浮梁县上梅田都唐天寳十载僧铣建元末燬明洪武壬子重建】
　　观音寺【在浮梁县西隅唐天寳中僧澄净建元末兵废明洪武戊申重兴】
　　临河寺【在浮梁县上长源都唐永泰元年僧章建元末燬明洪武间重兴】
　　安谷寺【在浮梁县益源都唐元和九年僧晓章建元末废明洪武初重兴】
　　石仙寺【在浮梁县南村都唐元和九年僧葵心建元末废明洪武间重兴】
　　青龙寺【在浮梁县新正都唐防昌四年僧知建元废明洪武戊戌重兴】
　　清峯寺【在浮梁县河东唐大中七年僧普建元末燬明洪武壬子重兴】
　　寳积寺【在浮梁县北隅唐大中时幽禅师建宋佛印修戒于此手植二柏元末寺坏明洪武甲子重兴后有三贤堂祀苏轼黄庭坚及佛印万厯乙巳知县周起元建禅枝静阁】
　　资福寺【浮梁县有四一在鱼步都唐咸通二年僧无极建已废一在下梅田都宋景徳年建久地明万厯二十年重修一在下义合都元至正二年僧崇建明洪武戊午重兴一在湖田都明洪武时复建】
　　崇教寺【在浮梁县侈溪都唐天祐三年僧祥建元末燬明洪武戊申重兴】
　　阳府寺【在浮梁县里仁都宋绍兴十年僧绍溪建元末燬明洪武戊申重兴】
　　万夀寺【在浮梁县下连都宋江山道者建有龙池祷两每应】
　　祝圣寺【浮梁县有三一在法京都宋政和元年僧如建明洪武六年重修已废一在益源都元至正元年僧太朴建元末燬后复兴一在胜奉都明洪武初僧朗建嘉靖问燬】
　　清源观【在浮梁县宋隅内有潨谷轩晋太康元年立双溪观宋宣和中勅赐大清源观元末燬明洪武中重建】
　　广福观【在浮梁县长香都唐开元中道士杨雪屋建元末燬明初重兴】
　　传元观【在浮梁县西元至元中邑进士李雷泽舍基元末燬明初重建】
　　长宁道院【在浮梁县长宁乡宋寳祐二年道士操斗山建元末燬明初重兴已废】
　　崇真道院【在浮梁县彭村都元咸祐中道士黄志瑞建元末燬明洪武己酉重兴】
　　静住寺【在徳兴县东四里唐开元中僧机建宋叅政张焘读书其间写璧观二大字刻石明万厯间寺废】
