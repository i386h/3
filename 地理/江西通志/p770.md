<!-- { "loadSidebar": true } -->
　　送袁员外宣慰劝农毕赴洪州使院
　　圣主临前殿殷忧遣使臣气迎天诏喜恩发土膏春草色催归櫂莺声为送人龙沙多道里流水自相亲登湓城浦望庐山初晴值省勅催赴江隂
　　西望香炉雪千峯晚色新白头悲作吏黄纸苦催人多负登山屐深藏漉酒巾伤心公府内手板日相亲
　　送弹琴李长史往洪州　　　　　钱　起
　　抱琴为傲吏孤棹复南行几度秋江水皆添白雪声佳期来客梦幽思缓王程佐牧无劳问心和政自平
　　送赵评事赴洪州使幕　　　　　韩　翃
　　孤舟行逺近一路过湘东官属张廷尉身随杜幼公山河映湘竹水驿带青枫万里思君处秋江夜雨中
　　送洪州李别驾之任　　　　　　郎士元
　　南去秋江逺孤舟兴自多能将流水引更入洞庭波夏口帆初上浔阳雁正过知音在霄汉佐郡岂蹉跎
　　石头馆酬王将军
　　谁为绣衣客肯驻木兰舟连雁沙边至孤城江上秋归帆背南浦楚塞入西楼何处看离思沧波日夜流
　　送李使君赴抚州　　　　　　　皇甫冉
　　逺送临川守还同康乐侯歳时徒改易今古接风流五马嘶长道双旌向本州乡心寄西北应上郡城楼
　　玉山岭上作　　　　　　　　　皇甫曾
　　悠悠驱匹马征路上连冈晚翠深云窦寒台浄石梁荻花偏似雪枫叶不禁霜愁见前程逺空郊下夕阳
　　鄱阳大云寺一公房　　　　　　顾　况
　　尽日陪游处斜晖竹院清定中观有漏言下证无生色界聊传法空门不用情欲知相去近钟皷两闻声
　　春日洪州即事　　　　　　　　耿　湋
　　钟陵春日好春水满南塘竹宇分朱阁桐花间緑杨磋跎看鬓色留滞惜年芳欲问羇愁发秦闗道路长
　　早秋江行　　　　　　　　　　窦　巩
　　迥望湓城逺西风吹荻花暮潮江势阔秋雨雁行斜多醉浑无梦频愁欲到家渐惊云树转数防是晨鵶
　　奉陪李大夫九日宴龙沙　　　　戴叔伦
　　邦君采菊地近接旅人居一命招衰疾清光照里闾去官慙比谢下榻贵同徐莫怪沙边倒偏霑杯酌余奉陪李大夫九日龙沙宴防　　　权徳舆
　　龙沙重九防千骑驻旌旗水木秋光浄丝桐雅奏迟烟芜敛暝色霜菊发寒枝今日从公醉全胜落帽时
　　送孔江州
　　九派浔阳郡分明似画图秋光连瀑布晴翠辨香鑪才子厌兰省邦君荣竹符江城多暇日能寄八行无
　　江上送客游庐山　　　　　　　张　继
　　楚客自相送霑裳春水边晚来风信好倂发上江船花映新林岸云开瀑布泉惬心应在此佳句向谁传
　　送抚州周使君【即侍中之壻】　　　　　卢　纶
　　周郎三十余天子赐鱼书龙节随云水金铙动里闾松声三楚逺乡思百花初若转农守萧咸事不如
　　送从叔赴洪州　　　　　　　　李　端
　　荣家兼佐幕叔父似还乡王粲名虽重郗超髯未长鸣桡过夏口敛笏见浔阳后夜相思处中庭月一方
　　奉送杜中丞赴洪州　　　　　　畅　当
　　诏出鳯凰宫新恩连帅雄江湖经战阵草木待仁风豪右贪威爱纡繁徳简通多慙君子顾攀饯路尘中
　　钟陵雪夜访友人　　　　　　　杨　凌
　　穷腊催年急阳春怯和歌残灯闪壁尽夜雪透牕多归路山川险游人梦寐过龙洲不可泊歳晚足惊波
　　送头陀上人赴庐山寺　　　　　郑　常
　　僧家无住着早晚出东林得道非真相头陀是苦心持斋山果熟倚锡野云深溪寺谁相待香花与梵音
　　次石头驿寄江西王中丞　　　　韩　愈
　　凭高回马首一望豫章城人由恋徳泣马亦别羣鸣寒日夕初照风江逺渐平黙然都不语应识此时情
　　送殷华之洪州　　　　　　　　陈　羽
　　离堂悲楚调君奏豫章行愁处雪花白梦中江水清扣船歌月色避浪宿猿声还作经年别相思湖草生
　　浔阳宴别　　　　　　　　　　白居易
　　鞍马军城外笙歌祖帐间乗潮发湓口带雪别庐山暮景牵行色春寒散醉顔共嗟炎瘴地尽室得生还
　　晚题东林寺双池
　　向晚防池好初晴百物新袅枝翻翠羽溅水跃红鳞萍泛同游子莲开当丽人临流一惆怅还忆曲江春
　　送沈亚之尉南康　　　　　　　殷尧藩
　　行迈南康路客心离怨多暮烟葵叶屋秋月竹枝歌孤鹤唳残梦惊猿啸薜萝对江翘首望愁泪叠如波和厉元侍御题户部李相公庐山艸堂
　　姚　合
　　茅屋临江起登庸复应期遥知归去日自致太平时幽药禅僧防高窗宿鸟窥行人尽歌咏唯子独能诗
　　送沈下贤谪尉南康　　　　　　张　祐
　　秋风江上草先是客心摧万里故人去一行新雁来山高云绪断浦迥月波頽莫怪南康逺相思不可裁
　　旅次上饶溪
　　碧溪行几折凝櫂宿汀沙角断孤城掩楼深片月斜夜桥昏水气秋竹静霜华更想曾题壁凋零可叹嗟
　　题上饶亭
　　溪亭拂一琴促轸坐披衿夜月水南寺秋风城外砧早霜红叶静新雨碧潭深唯是壶中物忧来且自斟
　　江西道中【二首】
　　西江江上月逺逺照征衣夜色草中网秋声林外机渚田牛路熟石岸客船稀无复是乡井鹧鸪聊自飞秋滩一望平逺逺见山城落日啼乌桕空林露寄生烧畬残火色荡桨夜溪声况是曽游处桑田小变更罢钟陵幕吏十三年来泊湓浦感旧为诗
　　杜　牧
　　青梅雨中熟樯倚酒旗边故国残春梦孤舟一褐眠摇摇逺堤柳暗暗十程烟南走钟陵道无因似昔年
　　春泊弋阳　　　　　　　　　　许　浑
　　江行春欲半孤枕弋阳堤云暗犹飘雪潮寒未应溪饮猿闻棹散飞鸟背船低此路成幽絶家山巩洛西
　　送友人归宜春　　　　　　　　纪唐夫
　　落花兼柳絮无处不纷纷逺道空归去流莺独自闻墅桥喧碓水山郭入楼云故里南陔曲秋期欲送君
　　彭蠡湖春望　　　　　　　　　项　斯
　　湖亭东极望逺櫂不须回遍草新湖落连天众雁来芦洲残照尽云障积烟开更想鸱子扁舟安在哉
　　桑落洲　　　　　　　　　　　李羣玉
　　九江寒露夕微浪北风生浦屿渔人火蒹葭鳬雁声頽云晦庐岳微鼓辨湓城逺忆天边弟曾从此路行
　　酬郑进士九江新居见寄　　　　李咸用
　　蹑屐叩柴关因成尽日闲独听黄鸟语深似白云间萍沼寛于井莎城緑当山前期招我作此景得吟还
　　送韩揆之江西　　　　　　　　李　冶
　　相看指杨柳别恨转依依万里江西水孤舟何处归湓城潮不到夏口信应稀唯有衡阳雁年年来去飞
　　钟陵野步　　　　　　　　　　曹　松
　　冈扉聊自啓信步出波边野火风吹阔春冰鹤啄穿渚樯齐驿树山鸟入公田未创孤云势空思白阁年
　　赠余干袁明府
　　一雨西城色陶家心自清山衔中郭影云卷下湖程公署闻流水人烟入废城难忘楚尽处新有越吟生
　　过陶徴君隠居　　　　　　　　崔　涂
　　陶令昔居此弄琴遗世荣田园三畆緑轩冕一铢轻衰柳自无主白云犹可耕不随陵谷变应只是高名
　　懐庐岳书斋　　　　　　　　　杜荀鹤
　　长忆在庐岳免低尘土顔煮茶牕底水采药屋头山是境皆游遍谁人不羡闲无何一名繋引出白云间
　　赠庐岳隠者
　　自见来如此未尝离洞门结茅遮雨雪采药给晨昏古树藤纒杀春泉鹿过浑悠悠无一事不似属乾坤
　　秋宿栖贤寺懐友人
　　一宿三秋寺闲忙与晓分细泉山半落孤客夜深闻鹤去巢盛月龙潜穴拥云苦吟方见景多恨不同君
　　建昌渡暝吟　　　　　　　　　韦　庄
　　月照临官渡乡情独浩然鸟栖彭蠡树月上建昌船市散渔翁醉楼深贾客眠隔江何处笛吹断绿杨烟
　　庐山　　　　　　　　　　　　王贞白
　　岳立镇南楚雄名天下闻五峯高阂日九叠翠连云夏谷雪犹在隂岩昼不分唯应嵩与华清峻得为羣
　　游东林寺　　　　　　　　　　黄　滔
　　平生爱山水下马虎溪时已到终嫌晚重游预作期寺寒三伏雨松偃六朝枝翻译如曽见白莲开满池
　　桑落洲　　　　　　　　　　　胡　玢
　　莫问桑田事但看桑落洲数家新住处昔日大江流古岸崩欲尽平沙长未休想应百年后人世更悠悠南唐
　　送王郎中之官吉水　　　　　　李建勲
　　南望庐陵郡山连五岭长吾君怜逺俗从事辄名郎移户多无土春蚕不满筐惟应劳赞画溪峒况彊梁
　　寄庐山白上人　　　　　　　　左　偃
　　潦倒门前客闲眠歳又残连天数峯雪终日与谁看万丈高松古千寻落水寒仍闻有新作懒寄入长安
　　魏夫人坛　　　　　　　　　　李　中
　　仙坛遗迹在苔合落花名绛节何年返白云终日生旋新芳草色依旧偃松声欲问希事音尘隔上清
　　吉水作尉酬高援秀才见赠
　　佐邑慙无术敢言贫与清风骚谁是主烟月自闗情卷箔当山色开窗就竹声怜君恵嘉句资我欲垂名
　　过武寜县　　　　　　　　　　王　周
　　行过武寜县初晴物景和岸囘惊水急山浅见天多细草浓蓝泼轻烟疋练拖晚来何处宿一笛起渔歌
　　送王员外宰徳安　　　　　　　徐　
　　家世朱门贵官资粉署优今为百里长应好五峯游柳影连彭泽湖光接庾楼承明须再入官满莫淹留
　　送姚宰任吉州安福县　　　　　【释】无可
　　落絮满衣裳携琴问酒乡挂帆南入楚到县半浮湘吏散翠禽下庭闲斑竹长人安宜逺泛沙上兰香
　　游庐山寺
　　千峯路盘尽林寺昔何名步步入山影房房闻水声多年人迹断残照石隂清自可求居止安闲过此生
　　夜宿西林寺寄贾岛
　　暗虫喧暮色黙思坐西林听雨寒更尽开门落叶深昔因京邑病并起洞庭心亦是吾兄弟迟囘共至今
　　题郑谷江畔桐斋　　　　　　　【释】皎然
　　客斋开别住坐占緑江濆流水非外物闲云长属君浮荣未可累旷达若为羣风起高梧下清弦日日闻
　　登大林寺观白太传题版　　　　【释】齐已
　　九叠苍崖里禅家凿翠开清时谁梦到白傅独寻来怪石和僧定闲云共鹤迥任兹休去者心是不然灰
　　过西山施肩吾旧居
　　大志终难起西峯卧翠堆牀前倒秋壑枕上过春雷鹤见丹成去僧闻栗熟来荒斋松竹老鸾鹤自徘徊
　　过陈陶处士旧居
　　一室贮琴尊诗皆大雅言夜过秋竹寺醉打老僧门逺烧来篱下寒蔬簇石根闲庭除鹤迹半是杖头痕
　　寻阳道中作【东林】
　　秋声来岳树草色徧汀洲多事时为客无人处上楼云疎片雨歇野阔九江流欲向南朝去诗僧有恵休
　　东林雨后望香炉峯
　　翠湿僧牕里寒堆鸟道边静思寻去路急绕落来泉暮雨开青壁朝阳照紫烟二林多长老谁忆上头禅
　　寄彭泽昼公
　　闻君彭泽住结构近陶公种菊心相似尝茶味不同湖光秋枕上岳翠夏窗中八月东林去吟香菡萏风
　　东林寺　　　　　　　　　　　【释】修睦
　　欲去不忍去徘徊吟绕廊水光秋澹荡僧好语寻常碑古苔文叠山晴钟韵长翻思南岳上欠此白莲香宋
　　彭泽狄梁公祠　　　　　　　　赵　抃
　　贤正屯防日隂邪防用时人从万死过谁肯一言危毒意囘天后忠诚荐柬之复唐三百载留得枕江祠
　　江上白乐天祠
