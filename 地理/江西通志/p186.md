<!-- { "loadSidebar": true } -->
　　神运城明一统志在乐安县南八十里相传唐罗仆射领兵逐冦夜有神助筑城遗迹尚存
　　城林志在金谿县西南四十里南唐李煜置
　　述陂城明一统志在府城西一十五里今为耕种场三耆城豫章书在崇仁县南北罗念庵记崇仁治临巴水连市错居南北相匝不辨郊野地号三耆北耆列官寺庙学南有东西二耆民居辐辏嘉靖辛酉都御史胡松建二城
　　石人荀伯子临川记莫巨山岩内有石人坐磐石上体有尘秽则兴风雨洗讫晴日遍体洁朗如玉莹净
　　王右军故宅晋书王羲之尝为临川内史置宅于郡城东偏旁临回溪特据层阜荀伯子临川记右军故宅其地爽垲山川若画每至重阳日二千石以下多逰萃于斯有茱萸亭今旧井及墨池并在
　　墨池南丰集临川城东有地然而髙以临于溪曰新城新城之上有池洼然而方以长曰王羲之墨池羲之尝慕张芝临池学书池水尽黒此为其故迹墨池之上今为州学舍教授王君盛恐其不彰也书晋王右军墨池六字于楹间以揭之
　　翻经台顔真卿记抚州城东南四里为翻经台宋康乐侯谢公于此翻译涅槃经因以为号公讳灵运元嘉初除临川内史以昙无防所翻大涅槃经语小质朴不甚流丽乃与沙门范惠严匡慧观依旧泥洹经共为润色勒成三十六卷义理昭畅质文相宣厯代寳之
　　石门闗明一统志府城西三十里有石双立号石门闗夹道多古松开池种莲夏月颇堪逰赏故土人有十里松风九曲莲花之目
　　栖霞楼王韶之记城西百余步有栖霞楼临川王营置清暑逰焉罗君章居之因名为罗公洲楼下洲上果竹交防长杨旁映髙梧前踈虽即城隍趣同邱壑
　　玉田广舆记在崇仁县南三十里玉田观即萧子云种玉处
　　金柅园家坤翁记郡圃夙号金柅自唐末以来多见于诗人之题咏莫识其为何义金柅见姤初六姤之卦防来而干止之防为木干为金故有金柅之象是邦夙以汝水东南防来为胜西北防临水则干也郡治亦位于州西北来于防之于干可以防风气而发竒秀也晏殊诗临川楼上柅园中十五年前此防同一曲清歌满樽酒人生何处不相逢王安石集句临川楼上柅园中罗帏绣幕围春风觥船一棹百分空看朱成碧顔始红
　　东方朔像赞碑名胜志在宜黄县合陂市舆地碑目云徳州有晋夏侯湛作东方朔画像赞顔真卿书大字勒之碑今在宜黄富民家凡为石六丈髙一丈五尺按王安石为相其师鹿冈杜子野省之京师濒行问所欲指壁间顔真卿书东方朔赞曰欲得此安石曰墨本不足贵碑在河北当为致送于是示意州官辇致其家世久为凃院判所得后归柿林谭氏元季为合陂黄司令携去剏琴乐堂以居焉至正壬辰燬
　　元子晢碑晏公类要崇仁县南五步有唐大厯五年县令元子晢遗爱碑准尚书考功符建立顔真卿为文并书
　　银监太平寰宇记在宜黄县东南一百二十里本临川之上莫镇其山冈出银矿唐朝尝为银监基址犹存至周显徳五年析临川近镇一乡并取饶之余干白马一乡立金谿场俱置鑪以烹银矿
　　何仙舟书堂豫章书在金谿县踈山唐何仙舟弃官居读书于此因号书山其书堂遗址尚存南唐始改为踈山建寺其上有白云阁一览亭
　　龙亭豫章书宜黄县北三十里荷玉山前有迥龙亭观风亭林志在懐谢亭东宋政和中郡守刘祐立懐谢亭林志在郡治东园昔人建以懐灵运也
　　赏心楼明一统志在崇仁县东南宋建临溪之景堪画故名赏心
　　清风阁明一统志在临川县曽巩诗百尺危梯屈曲成阑干朱碧半空横天垂逺水秋光净雪压羣山霁色明海燕力穷飞不到郊园隂合坐尤清风前有客湏留醉莫放归时月满城
　　钓鳌亭名胜志乐安县西三十里鳌溪上有亭曰钓鳌亭
　　忠孝堂明一统志在府治宋守张滉绘晋太傅王祥唐刺史顔真卿像于内
　　见山阁临川集通判抚州太常博士施侯邈为阁于其舍之西偏曰见山
　　拟岘台曽巩记尚书司门员外郎晋国裴君治抚之二年因城之东隅作台以逰而命之曰拟岘台谓其山溪之形拟乎岘山也其成之年月日嘉祐二年之九月九日谢逸记政和元年中奉大夫狄公来守葺而新之则三月十五日
　　邹度支居名胜志在宜黄县西十里花岭上宋邹极熈宁中擢度支员外郎与执政议不合乞祠归于此自号一翁
　　饮归亭曽南丰记金谿尉汪君名遘为尉之三月斥其西垣为射亭既成教士于其间而名之曰饮归之亭
　　瀛洲亭明一统志在金柅园西亭中景物为一州冠玉茗亭名胜志在府治内亭下种玉茗花大如山茶而色白黄心緑蕊人以比之琼花亭前有石耸立如笋呼笋石亭北为横秋阁阁下为春草亭皆宋嘉定中建
　　思轩曽南丰记尚书屯田员外郎林君慥通判抚州防其寝北之池立屋其上入而燕焉名曰思轩
　　积翠楼名胜志临川金鸡城上有永兴观观有积翠楼白玉蟾常栖真其中
　　栖鸾堂崇仁县志在尉防之北丞防之西宋淳熈间令张防建又有梅亭在丞防东亦尉所居也秘书郎夏旻有断碑可考绍兴丙子林黄中栗更亭为堂邑人何异有记
　　平心堂林志在府防后宋嘉定十一年郡守赵师夏重建
　　仁夀堂林志在府治后嘉定十六年郡守王槐建以掲御赐仁夀堂三大字
　　金玉台家坤翁记临汝东西涯两阜相望各以台名一曰金石一曰玉石谓两台为地灵辟金玉为物之精粹旧有防语云金石台分宰相出传者以为晏王两相国之祥郡圃西偏有亭髙耸虚旷两台仿佛在其前芜秽弗治葺之既成合两台之象而一之扁曰金玉
　　明润阁林志在府治内宋景定四年郡守家坤翁建十以斋王容记少傅益国周公之世子纶以朝请郎通判抚州事公作十以箴送之朝请至州则以刻石而寘之防事又以名其斋
　　望楚台林志在府治后宋张孝祥为州守时创
　　夀樟亭林志在府城东北清逺镇禅居东山有樟木一干围三防故名
　　近民堂林志在府治见山阁下宋淳祐间通判赵宜建王容有记
　　相山堂明一统志在崇仁县圃宋令孙实建后改为放生亭
　　鸣琴阁林志在崇仁县治前台门西宋绍兴间令郑宾年建邑人邓辀记
　　邹极别墅名胜志在宜黄县南涂黄岭下宋提刑邹极别墅在玉井傍时有道人自称姓吕来辄索酒饮醉假枕眠公以瑚枕与之戏掷地而碎袖往井中浣濯复完随于井上书玉斧泉三字人于井上顿足则起二泡合成吕字尝于壁间画一圆图径不满八寸楼阁女乐皆具吕遽跃入图亦渐褪夫人急以衣裾印之遂成一图子孙世蔵于家
　　緑画轩王十朋记乐安孙君之居得霓山之胜于是枕山而立栋宇结轩向明収拾景象取韩退之南山诗浓绿画新就之语名之
　　羊角洞天道园録抚州谯楼前左有一卷石长三四尺髙二尺许人谓之羊角洞天相传有人自青城来扣石暂开得见洞府云宋绍兴中守王秬覆以小亭久之守林某掘地观之未数尺大风起穴中惧而止景定癸亥守家坤翁更新其亭而为之记
　　三山小名胜志在崇仁县南十五里何同叔搜抉而出者三山曰浮石曰玲珑曰岩石其实一山也竒崛鼎峙中贯一溪可容小舠洪迈为作浮石山庄记
　　拙斋朱子记临川太守赵侯景明相便坐之北丛竹间得前人所为秋声斋者乐之因稍易其腐败挠折之尤者而日居焉更题其榜曰拙斋
　　林秘丞书屋名胜志府城西十五里五虎台北厓有宋林秘丞书屋按林梦英字叔虎登淳熈二年第知武冈军退居城西于金石台上建楼蔵书徜徉山水复除秘书丞年逾八十卒人号山房先生
　　梭山老圃名胜志金谿县北三十里地名青田为陆氏世居九韶筑室前山读书讲学以山形如梭号梭山老圃
　　碧涧书堂见宋林梦英诗在麻源村临川晁侯作春风楼名胜志在府城南隅桐林岭下宋州人董居谊建谊字仁夫卒官四川制置使镇静不扰居乡温和坦易楼虽圮时人犹以春风目之
　　青云亭名胜志青云峯在临川治南二里嘉熈庚子令李义山作亭山巅名曰青云亭董居谊诗溪傍好山添翠湿亭依乔木得隂浓有人欲踏青云路认取城南第一峯
　　极髙明楼道园録崇仁华盖山之阳有水曰珠溪余氏之族世居之余氏之彦曰敬作楼于其居以瞻华盖于咫尺而以极髙明题之徔故学士吴公命也
　　御书阁名胜志崇仁县东耆有御书阁中蔵宋理宗翰墨曰蔵修经训竹阁梅亭共八字皆用御玺其余制诏尚多梅亭者邑人李刘之别号也嘉定进士卒官吏部侍郎
　　逸老堂吴草庐集吾家士英年未六十举家事畀其子筑新堂为燕休之所学士程公书逸老二字扁其额士英吴氏升名居在乐安县南之六十里
　　小潇湘吴草庐集宜黄凃允端筑亭江臯俯临遐眺扁曰小潇湘又别营庵于先墓侧题曰于斯后改曰涂山庵
　　万里窓程钜夫记临川邹众仁举名其居室曰万里窓既请涿郡庐处道书其顔乂请予为记
　　栖霞居傅若金记斜川宋氏有君子焉曰道霞父得吴兴赵公所篆栖霞二字因名其所曰栖霞而自号栖霞山人
　　碧涧亭林志在金谿县后车里元里人何茂甫建吴文正澄有诗
　　南阜亭林志在崇仁县南二里元虞集尝作乐府一曲约熊少府逰此
　　杏庭金华集临川饶君孟持故诗书家其先祖手植文杏一章于其所居之西兵燹之余风枝露干屹然苍烟因树亭其侧名曰杏庭
　　建昌府
　　南城旧县建昌府旧志一在可封乡一在塔埠今圮于水失其处矣
　　废东兴县明一统志在新城北三十里东兴乡石门里地名城口
　　废永城县明一统志在新城北三里地名城头二县俱吴置隋省唐复置防省
　　南丰旧县明一统志在广昌县东一十五里土屯耆危全讽土城林志在南城县南三十五里唐干符末全讽初起筑城环数里后据抚州为杨隆演将周本所败地入伪吴城废今犹名城上
　　凤山堡城林志在府城北凤凰山麓宋开庆元年知军事雷宜中筑又置鳯山寨景定四年知军钱应孙添造寨门并楼元初废
　　建昌军旧城名胜志沿旴江而东至中坊寺西连七星阁北止天宁寺盖军城之旧也
　　刘季尖名胜志在广昌县南五里尖者岭也世传汉祖曽登此其上有坛下有汉王岩莹然如扫樵夫野叟咸神之而不敢辄入
　　师姑坛明一统志在府城东五十里相传昔有师姑卓锡于此坛每出逰山下必骑虎人呼为骑虎大师今坛上有像
　　小有洞天豫章书在府城西南十里麻姑山山麓有桃花源寻真亭山半有亭前有瀑布旁有双练枕流涌雪云闗垂玉诸亭山门榜曰丹霞小有洞天门内有忘归亭旁有水帘岩碧莲池防仙亭诸胜世传麻姑得道于此
　　麻姑仙坛顔鲁公记按图经南城县有麻姑山顶有古坛相传麻姑于此得道坛东南有池中有红莲近忽变碧今又白矣
　　邓紫阳石椁府志紫阳麻姑山赴唐元宗召奄忽而化遣中使还葬麻姑山及改葬石椁惟存炉简而已
　　七仙阁明一统志在府治西旧传仙人黎母旴母蔡经王方平葛仙翁谢灵运邓紫阳俱曾防陟故名按七仙列入谢灵运殊为不伦盖灵运希佛见于南史未闻其学仙也若麻姑自是方平蔡经一流曷不以麻姑易灵运耶
　　红泉明一统志在南城县麻源第三谷自砂中流出色红谢灵运赋讯丹砂于红泉宋李柸诗一派寒泉下翠峦彩虹飞出乱云端红流传是灵砂液深处应蔵九转丹
