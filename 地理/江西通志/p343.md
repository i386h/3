<!-- { "loadSidebar": true } -->
　　樊复字明仲进贤人幼警敏好学有大志至正间冦攻郡城江东之党操舟应之明仲率弟文仲侄用行屯兵下流御之力战获其渠魁未几冦攻北山明仲复战于新墟力不支与弟侄死于新桥事闻赠明仲进贤尹文仲临川丞用行崇仁簿【同上】
　　杨行道字中道龙伟子操行纯笃有万姓者遗珠于途行道俟其至还之外亲有兄弟讼田闻行道一言感而相让盗过其里戒勿惊杨宣教学士虞伯生序而传之【安志】
　　按龙伟进贤人安志误列行道于抚州抚州府志亦误今改入
　　偰列箎字世徳龙兴人父文质官于江西遂家焉列箎兄弟五人皆登第其第号五桂坊列箎由翰林出监海潮州有恵政罢归至正间红巾冦起攻郡城列箎奉檄掌北门之管既奉命徃别道士陈白云曰予世为忠臣兵事不可测誓不辱国辱先请以身后为托归具牲酒酹祖墓嘱妻孥曰城倘不守尔等当即赴池井勿汚贼城防列箎投井死妻妾子女死者十一人明日道士乃浚井竭池求尸具棺椁以弟玊立至正中监泉州以政绩着【府志】
　　按科目志列箎兄弟俱以龙兴籍登进士旧志列于寓贤今改入
　　赵祖仝豫章人侨寓富顺隠居读书志行纯洁乡闾以为矜式善属文凡郡邑碑刻多出其手【四川流寓志】
　　黄冲字季中南昌人至正间汝颍江淮盗起渡江防江州南康至龙兴城下官军与战败绩时守吏狎于承平束手无措惟冲骁勇率下每战有功后朝廷遣使置义兵将校遂授冲左义兵副千户官昭信校尉佩白金虎符防访使吴当奉诏招捕即召冲从征冲曰自羣逆摧却省府政治日懈使君能布宣天子恩威民可得也防和尼齐攻奉新靖安其将疾冲不与已合诱致议事遂被害论者惜之【白志】
　　按简録伪汉防城和尼齐遁冲悉健勇来援为叛将所杀阅六月父得其元焉与此不合
　　邓椿字伯夀奉新人任临江路照磨领义兵从杨万户援江西至丰城县遇水冦力战手杀数十人而死【同上】
　　舒泰奉新人至元进士居父防一遵礼制虞集尝云泰行古道足以变世俗任分宜县丞辨冤狱却虎患屏妖祟异政可纪冦难起渠帅慕其才欲要致之不得后举义众破冦兵为邻境剧贼所乘泰被执怒骂不屈遂遇害【同上】
　　毛铎字仲声龙兴人至正间行省署为富州学正时土冦李明道集众据州治胁为从事铎曰我故士人肻从尔为乱乎明道曰若屈膝于我富贵立致铎抗色曰我宁折首无宁屈膝遂遇害【同上】
　　徐頴字叔良进贤人元季游京师从学于余廷心杨显民程以文侨居金陵龙凤时为中书典籖太常博士【列朝诗传】









　　江西通志卷六十七
<史部,地理类,都会郡县之属,江西通志>
　　钦定四库全书
　　江西通志卷六十八
　　人物【三】
　　南昌府【三】
　　明
　　朱善字备万丰城人九嵗通经史大义能属文元末兵乱隠山中着诗经解颐史辑洪武八年对廷试第一授翰林院修撰奏对失旨谪辽东教授未至放还乡召为翰林待诏上疏论防姻律曰民间姑舅子若女及两姨子若女法不得为婚讐家诋讼或已聘见絶或既婚复离或成婚有年儿女成行有司逼夺按旧律尊长卑幼相与为婚者有禁姑舅两姨子女无尊卑之嫌今江浙此事犹多以致讼狱繁兴愿下羣臣议弛其禁帝是之十八年擢文渊阁大学士论説多称旨未几请告归卒年七十二卒之前有星如虹坠其舍正德中諡文恪【列卿録】
　　按聂铉一斋先生墓志云公讳善继字备万别号一斋列卿録单名善无继字又登科考洪武六年以有司所取多后生少年特谕中书省各处科举俱暂停罢自是以后罢进士科者十有一年至甲子三月诏礼部重定科举法则洪武八年未尝举行廷试也郭书列卿録朱善传及聂所撰墓志皆以为洪武八年廷试第一人或者以辟举召试所未可知然别无可考所着前后集共十六卷【原跋】
　　胡季安南昌人醇行博学元至正进士为景州学正避世家居髙皇帝定鼎征授编修命讲孟子称旨擢国子祭酒朝廷制作多其手裁尝奏定科举程度诏允行之【豫章书】
　　刘秩字伯序丰城人吴元年授典籖寻命检阅经史出为徐州同知召议登极礼陞崇明知州民素苦酒税繁重及涂田未成而赋有额秩至俱奏蠲之又请减户口食盐米三万石有竒民为立生祠未几以诬被谪幼子逊年十二诣阙讼寃上亲鞫实斩诬者秩竟弃官归有听雪篷集【白志】
　　按秩幼子列朝诗传作孙孙安志作刘静
　　甘惟寅字孔肃丰城人与弟仲肃从进士陈植讲学于龙光书院与邑人朱善刘秩为友交相砥砺知县林弼尝称之曰识之正志之定随所遇安其命有樗栎集【人物志】
　　按林志以甘为元人
　　李叔正字克正初名宗颐靖安人年十二能诗长益淹博与辛敬万石杨百谦查和卿周复軰称江西十才子授国子学正洪武初以荐征至京师迁渭南丞同州蒲城人争地界累年不决行省以委叔正单骑至其处数语立决迁兴化知县召为礼部员外郎以年老乞归不许除国子助教于是叔正三至太学矣诸生多贵胄不率教叔正严立规条旦夕端坐督课无倦色朝论贤之擢监察御史奉命巡岭表琼州府吏讦其守踞公座签表文叔正鞫之守得白抵吏罪太祖嘉之曰人言老御史懦乃明断如是耶擢湖广参政迁布政使召入为礼部侍郎进尚书日本国王良怀遣僧如瑶等贡方物及马匹帝却其贡命叔正移书责之未几卒于官叔正妻夏氏当陈友谅陷南昌时投井死叔正终身不再娶【列卿録】
　　朱梦炎字仲雅进贤人元至正进士为金谿丞以博洽闻太祖召居宾馆命与熊鼎集古事为质直语教公卿子弟名曰公子书除国子博士奏对详雅文章有根据迁翰林编修坐累谪官起为礼部员外郎进侍郎拜尚书帝方稽古右文梦炎援古证今剖析源流如指诸掌朝论咸服未几卒于官【同上】
　　焦位字致中进贤人游吴草庐之门授书经以纯孝闻元末兵乱痛父母死于非命誓不饮酒食肉结庐墓侧洪武初辟池州教授【林志】
　　范敬先字思祖新建人洪武进士授监察御史尝指陈时政言词过戅命磔诸市磔者已披其两乳敬先曰且止吾将有献索笔为诗谢上有圣主磨砻梁栋材之句诗进特释之俾充交阯吏召还除赵府长史赵府败以尝切谏仅斥为编氓或怜其贫助之粟舟遇亲知告以窭举粟舟遗焉竟困乏而终【林志】
　　包宏字用夫进贤人希鲁次子洪武初举文学陈情乞养再以文学首举辞不获至京上问隂阳鬼神对称旨奉使山西察苛政至洪洞县官舍疾革大书于壁曰学传乎道统心贯乎一徳功被乎天下言利乎后世此圣贤之学君子之事也书毕正衣冠端坐而逝有讷居文集六书补义若干卷【人物志】
　　张谦字彦道南昌人明经饬行蔚有时名元末教授东湖宗濂两书院洪武初举文学拜监察御史寻辞归江西布政使李公仪荐入朝讲周易称旨吏部覆试第一授刑部右侍郎【林志】
　　李仲训南昌人洪武间襄阳教授通五经歴司文衡所取多掇巍科者有诗文行世称江南十才子之一【湖广名宦志】
　　丁之翰字季藩新建人俨子幼从父授经頴悟絶人稍长精五经学有文名元末兵起时嵗饥疫罄囊以赡姻族明初授本县教谕迁进贤学性刚介不随流俗造士以明体为先征为主事以疾辞还职着潜夫集及编本府图志【白志】
　　倪孟贤南昌人洪武中知丽水县有卖卜者尝干富室不应诣阙告大姓陈公望等五十七人聚众谋乱命锦衣千户往捕孟贤询知无有又微服往诇见其男女耕织如故归谓寮属曰朝廷属孟贤宰是邑欲令拊元元安田里岂可坐视嘉师枉受恶逆名即具疏闻复委耆老四十人诣阙言状上治告宻者罪赐耆老酒食及道里费遣还【同上】
　　冷自诚宁州人洪武庚午解元任应天府教授太祖重其经学每以先生呼之赐予甚数且命经筵进讲【同上】
　　徐益字咨益丰城人洪武间从父戌琼博通经史尤长诗赋为乡校师尚书薛公逺軰皆出其门与王霜筠杨行素朱四吟等相友善【广东流寓志】
　　刘孟雍名熙以字行南昌人洪武中举人材知龙溪县县境山谷岩阻有陈永定乆负固抄掠孟雍至掩擒之先是吏缘奸弊徭役不均民多流亡乃覈户虚实递为等差遂相率来归劝耕省刑断淫祀邑大治秩满迁安州知州龙溪民赴阙奏留加衔复任卒民为肖像立祠【白志】
　　按刘孟雍林志以为新建人耆旧记又以为永乐朝人与此小异
　　萧九万南昌人洪武嵗贡为诸暨县丞博学能词翰尝书容忍思虑四字疏其义揭门屏间百姓以讼至者必谆谆以是诲之后迁知华亭县未上疏民弊五事忤旨被逮临刑齧指血录诗报母有微臣斩首丹心在尚有英魂返故乡之句【浙江通志】
　　按萧九万事详见薛应旂浙江志绍兴名宦传中林志不载
　　徐铎字孔声丰城人国初荐与帐前参谋授郊社署令歴陞户部尚书坐事免起山东左布政使学术正大莅事公平详载山东志【豫章书】
　　曾秉正南昌人洪武初荐授海州学正九年以天变诏羣臣言事秉正上疏数千言大略谓创业与守成之政不同开创之初则行富国强兵之术用趋事赴功之人大统既立邦势已固则普天之下水土所生人力所成皆邦家仓库之积乳哺之童垂白之叟皆邦家休养之人不患不富庶惟保成业于永乆为难耳于此之时当尽革向之所为何者足应天心何者足慰民望感应之理其效甚速帝嘉之召为思文监丞未几改刑部主事擢陜西参政未行会初置通政使在位数言事忤旨罢免贫不能归鬻其四嵗女帝闻大怒置腐刑不知所终【白志】
　　包实夫进贤人力学明经事亲至孝尝馆授于邑之太常里暮归忽遇虎衔其衣曳至林莽中实夫曰尔欲食我肉我何憾但念父母衰老缺终身之养虎知我乎虎乃起复曳衣至故处而去人以为孝诚所感【林志】
　　黄麟字文昭弟凤字文仪南昌人元末江右盗起奉母避难备尝艰险入明凤综治家务不以劳遗兄或私语凤盍为蚤图凤曰吾兄弟自幼孤遭乱离今幸至此岂忍不义而为此举与其分赀产而使子孙无争孰若全吾孝弟而使子弟自不争乎兄弟年皆逾七十友爱弗替乡人推称麟曰仁翁凤曰义翁云【林志】
　　王怀字景符师事包师鲁得其奥旨隠居山林以道自处弟子受业者皆循蹈正学卒年九十四【同上】
　　周铭字仲彞宁州人性孝友善属文通诗书春秋三经父瑾死节有司屡举孝防不就自号梅月二子皆显【同上】
