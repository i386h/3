<!-- { "loadSidebar": true } -->
　　旧城经始无考周回四百八十步嵗久圯　明洪武二年知县项中宣因故址筑之正德六年知州林文琛更筑周一千十八丈门四东迎恩西通逺南广魁北鳯巘水门八每门俱覆以楼窝铺四所城北倚山东西南三面临河为池万歴三年知州陈以忠甃之以石
　　国朝康熙六年知州徐永龄捐俸重修
　　疆域
　　江西省
　　广九百七十里袤一千八百里东至江南徽州府婺源县界六百里西至湖广长沙府浏阳县界三百七十里南至广东惠州府和平县界一千二百三十里北至湖广黄州府界五百七十里自省城南浦驿起歴六十二驿计四千八百五十里达于
　　京师
　　南昌府
　　附江西省城东至饶州府余干县二百四十里西至湖广岳州府平江县界四百九十里南至临江府清江县界二百里北至南康府星子县一百八十里【路程细数详各县】
　　南昌县
　　附郭广八十里袤一百一里
　　一南陆大路自县南浦驿八十里至殷家渡本府丰城县交界一东南陆大路自南闗口分路六十里至土坊铺本府进贤县交界一东陆大路自省出东闗菩提寺五十七里至梓溪圩本府进贤县交界
　　一小陆路自省往东北桃花塘五十七里至赵家围乌龟寨本府新建县水路交界
　　一水路自省城滕王阁章江渡九十里往上至大港口本府丰城县交界一自章江渡往下一百四十五里至梁家渡抚州府临川县交界
　　新建县
　　附郭广一百六十里袤一百八十里
　　一北陆大路自滕王阁过章江渡八十五里至丰安村南康府建昌县交界一西南陆大路自沙井分路五十七里至乌山铺瑞州府髙安县交界
　　一西南小陆路自胡家桥分路口往西五十七里至分水庙南康府安义县交界一自青山往西南三十五里至界牌铺本府奉新县交界
　　一南水大路自章江渡一百里至罗家渡瑞州府髙安县交界一北水大路自章江渡一百六十五里至焦尾洲南康府星子县交界
　　一小水路自樵舍分河往东四十八里至鄱湖饶州府余干县交界一自呉城分河往西五里至芦潭渡口南康府建昌县交界
　　丰城县
　　在府西南一百二十里广二百一十九里袤三百二十八里
　　一北陆大路自县四十里至殷家渡本府南昌县交界一西南陆大路自县四十里至泊海村临江府清江县交界
　　一东小陆路自县由荷塘村一百里至北泽村抚州府临川县交界一东南小陆路自县由津头桥一百里至黄檗界抚州府崇仁县交界一西小陆路自县大岸渡过河七十里至马鞍岭瑞州府髙安县交界一南小陆路自县一百十里至丁家岭抚州府乐安县交界一东北小陆路自县四十五里至三江口海福寺本府进贤县交界
　　一南水大路自县剑江驿四十五里至牛湾塘临江府清江县交界一北水大路自县剑江驿四十五里至漳湖渡本府南昌县交界
　　进贤县
　　在府东南一百一十里广一百四十五里袤一百四十里
　　一西北陆大路自县由云桥铺六十五里至池港街本府南昌县交界一东陆大路自县由牌坊下四十八里至野塘抚州府东乡县交界一东南陆大路自县四十五里至礼坊村抚州府临川县交界
　　一小陆路自县至枣树铺分路往东北四十里至润陂镇饶州府余干县交界一自县往西四十七里至三江口本府丰城县交界
　　一小水路自县新桥往上五十五里至花园发源止一自新桥下由青龙桥一百五十八里至梅溪汛饶州府余干县交界
　　奉新县
　　在府西南一百二十里广一百六十里袤五十里一东陆大路自县二十里至筲箕铺南康府安义县交界一东南陆大路自县城三十五里至界牌铺本府新建县交界一西陆大路自县一百十里至茅冈铺本府宁州交界
　　一南陆小路自县二十里至銮冈岭瑞州府髙安县交界一北陆小路自县二十里至乌岚铺本府靖安县交界
　　一小水路自本县奉化乡发源起由寒溪寺一百四十五里至石鼻市本府新建县交界一自本县往东北十里至故埠河南康府安义县交界
　　靖安县
　　在府西一百六十里广一百二十里袤九十五里一东陆大路自县三十里至齐头山南康府安义县交界一南陆大路自县二十里至乌岚铺本府奉新县交界一西陆大路自县由沙河桥铺八十里至朱家山本府武宁县交界
　　一西陆小路自县至沙河桥铺一百十里至茅竹山头铺本府宁州交界
　　一水路自县治一百十里至苦竹小溪本府宁州交界一自县北津桥三十五里至姚滩南康府安义县交界
　　武宁县
　　在府西北二百八十里广一百六十里袤二百六十里一东陆大路自县一百里至磨刀岭南康府建昌县交界一南陆大路自县八十五里至斜石铺本府宁州石岐水路交界一南陆大路自县渡河由溥济寺一百三十八里至宋家山本府靖安县交界
　　一北陆小路自县一百一十里至黄土岭湖广武昌府兴国州交界一东北陆小路自县九十里至董崖洞湖广武昌府通山县交界
　　一水路自县往下一百五里至河潕南康府建昌县交界一自县往上一百二十里至石岐本府宁州交界宁州
　　在府西三百六十里广二百十里袤二百六十里一东南陆大路自州八十三里至茅竹山头铺本府奉新县交界
　　一小陆路自州往南一百六里至找桥铺瑞州府新昌县交界一自州往西二百四十里至大围山湖广长沙府浏阳县交界一自州往西一百里至湖广长沙府平江县龙门厰交界
　　一水路自本州查津发源一百三十里至斜石铺本府武宁县交界
　　瑞州府【髙安县附郭】
　　凡南北两城唐李大亮始筑土城浚濠　南唐升元初髙安令陈成昭修之保大十年刺史王顔重修　宋元丰间州守毛维瞻建炎间州守黄次山相继修筑元至正末总兵元帅张岳平章和尼齐均事修葺
　　嵗久尽圯　明正德间知府邝璠筑南北两城北城周回一千一百二十四丈八尺濠长八百丈门五东迎恩西钟秀南鸣鳯北阜城东北拱辰南城周回一千六百一十三丈二尺濠八百六十七丈门六东朝阳南髙明西靖安北通济濯锦澄江参议沈炼记之嘉靖三十九年倭冦报警知府韩子允方邦庆相继集工于四十三年告成尚书吴山及郎中况维垣皆有记崇祯间推官张大烈重修北城郡守杨大名增修南城
　　国朝康熙二年巡道周体观增髙北城知府髙全忠捐葺南城少宰熊文举记之
　　上髙县
　　旧有土城周回五里　宋嘉熙中知县江湘重修自为记周回一千一百一十二丈七尺濠六百五十三丈门五曰濯锦旭屏招敖末华环州久圯　明正德七年知县王以旂循旧址凿池树栅未复旧观万歴间知县程大廉增修之吴学诗记崇祯九年冦警知县蒋先显增髙三尺
　　国朝顺治初知县张朝荃修葺康熙三年总督张朝璘檄县增修
　　新昌县
　　旧有土城周五里　宋嘉定间知县赵纶修之为门四东迎恩西惠政南化成北环秀董子炎记　元末徐寿辉僭据复修嵗久圯　明成化二十年布政陈炜参议陈选檄知县汪道即旧址重筑张元祯记二十二年巡抚闵珪委同知李寛知县龚伯宁内外砌砖髙一丈五尺厚五尺建月城于外正德五年知县胡椿加修设敌楼九所嗣后知县李长推官应玻知县俞家良暨崇祯间知县何谦李京元相继葺治十四年楚冦震邻知县吴景亶捐俸加筑増髙数尺
　　国朝康熙三年雨圯知县黄运启捐修
　　疆域
　　瑞州府
　　广二百三十五里袤九十五里东至南昌府新建县界五十五里西至袁州府万载县界一百八十里南至临江府清江县界六十里北至南昌府奉新县界三十五里自府治至省城一百二十里【路程细数详各县】髙安县
　　附郭广一百里袤九十五里
　　一北城通省陆大路自石桥出东门外豫章桥六十里至南昌府新建县乌山铺交界一自石桥起出北拱辰门三十八里至鸾冈岭南昌府奉新县交界一自石桥起至府治出西钟秀门五十二里至宜丰桥本府新昌县交界
　　一南城自石桥仁济门起出南髙明门东路自黄家小桥六十里至曲水湖临江府清江县交界西路李家桥五十三里至黄泥村本府上髙县交界一自石桥仁济门起出朝阳门一十七里至青潭岭南昌府丰城县交界
　　一水路自县前石桥上水一百里至界埠本府上髙县水路交界一由县前石桥下水四十里至罗家渡南昌府新建县交界
　　上髙县
　　在府西南一百里广一百五十五里袤四十五里一东大路自县南门出由浮桥河南墟市三十七里至黄泥村本府髙安县交界一西大路自县南门一百三十二里至末山尾堕落江袁州府万载县交界
　　一小陆路自县西门三十里至凌江口本府新昌县交界
　　一水路自县浮桥往上一百里至袁州府万载县交界一自县前浮桥往下六十八里至龙口渡本府髙安县交界
　　新昌县
　　在府南一百二十里广一百三十五里袤一百一十里一东陆大路出迎恩门六十里至宜丰桥本府髙安县交界
　　一小陆路自县东南二十里至青水铺本府上髙县交界一自县北八十里至找桥铺南昌府宁州交界
　　一西水路自平政桥上五十里至黄花庄水源止一自平政桥下计水路五十里接本府上髙县界一西有黄冈口小溪筏木排水路四十五里至杨木江口入袁州府万载县河界
　　袁州府【宜春县附郭】
　　相传汉大将军灌婴所筑　隋大业末萧铣陷城　唐武德四年安抚使李大亮筑城髙二丈东西南三面开濠阔七尺北以江为濠开元八年刺史房琯以城基卑湿欲迁郡于江北袁山之南不果干宁二年刺史揭镇筑罗城一千五百余丈又增筑外城濬治濠堑　宋大中祥符间修图经云城周回七里二十步髙三丈八尺子城周围一里一百二十步髙三丈七尺北枕秀江三面濠深四丈建炎初守臣汪希旦治中闾正霖革旧城而一新之周回二千三百一十五步髙二丈女墙三千五百敌楼战栅五十总六百五十间阮阅记开禧间州守罗克开复加修治张嗣古记后守郑自诚李观民方岳相继缮修　元仍宋旧明洪武四年知府刘伯起增修筑堞剏四门城楼东宜阳西萍实南大仰北袁山天顺七年水溢城圯知府刘懋指挥石旻缮修治六年知府王俊修南门正德七年知府姚汀修月城十五年夏大雨城圯知府罗辂增修嘉靖间知府袁袭裳重修万歴中知府郑惇典黄鸣乔均事修筑崇祯四年知府田有年增修
　　国朝康熙三年霪雨城圯守道施润章知府李芳春修之芳春自为记
　　分冝县
　　旧无城明正德七年知府姚汀知县萧时宾始奉檄筑城以诎于财力髙仅丈余厚不及三尺南滨水稍垒石堤列木栅其上嘉靖三十七年旁郡冦起巡抚何迁檄知府季德甫知县戴廷忞经理筑城长四百七十六丈髙一丈八尺广一丈二尺南面河岸不可城乃自河底甃石髙二丈四尺上与岸平加女墙六尺旧城门四增为五东僊台西昌峡南清源北袁峰又小北门城楼五水闗二
　　国朝顺治九年知县江载清十三年知县吴大相相继修之康熙三年总督张朝璘守道施闰章知府李芳春各捐俸檄知县朱鼐修葺
　　萍乡县
