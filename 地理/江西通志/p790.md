<!-- { "loadSidebar": true } -->
　　萍乡　　　　　　　　　　　　刘克庄
　　闻説萍乡县家家有绢机荒年丝价贵未敢议寒衣
　　墨庄五咏　　　　　　　　　　朱　子
　　诗书啓山林德义久储积嗣世知有人新畬更开辟【墨庄】窗开深井泉窈窕千丈碧何幸且渊澄无劳遽心恻【冽轩】幽人本何心偶此翳环堵隠几亦无言光风遍寰宇【静春堂】
　　竹几横陈处韦编半掩时寥寥三古意此地有深期【玩易齐】
　　倚杖临寒水披立晚风相逢数君子为我説濓翁【君子亭】
　　列岫亭望西山最正殆无毫发遗恨滕王秋屛皆不及也因作诗二首
　　城中望西山拄颊空朝暮不到列岫亭讵知亲切处东西水平分南北山中判妙处毫发间商略无遗算
　　湛泉送客二絶句　　　　　　　徐鹿卿
　　吾生如寄耳岭阯又三年正是归心碎那堪送客船中年懐易恶更听断肠声多谢两榕树逢人管送迎元
　　五面山　　　　　　　　　　　赵孟頫
　　洞中即仙境洞口是桃源何殊五陵路鸡犬自成村
　　长廊岩
　　修岩如长廊下有流泉注山中古仙人歩月自来去
　　太平山杂咏【二十二首】　　　　　掲徯斯
　　太平最髙峰署亭更潇洒但有日与月昼夜绕檐下【极髙明亭】
　　云归树绕环雨余山更净长啸天地低引手扪斗柄【北极山】
　　井水深莫测甘冽如沆瀣一朝蛰龙起霖雨滴下界【龙井】洛水载书出化为碧孱顔堂堂富川郡永镇东南山【龟山】仙人出未还老鹤惜无伴延颈东皐山不知日已晚【鹤山】枯槎大防何泛泛此溪渚防乗天上去殷勤问牛女【枯槎溪】
　　天风西北至猎猎动云旗却讶西王母瑶池昼下时【云旗峰】
　　空岩发灵彷佛如风雷只宜函寳劒天遣六丁开【雷岩】坡上春云白坡前瑶草长仙人三十指曾此采幽香【三仙坡】
　　少年武当至寄此南枝春岁岁满树上花开迟故人【榔梅】异根却连枝欣欣更荣发咏出山中人此义良可法【义栎】山灵驱猛兽跑出一泉流作人间去还为大有年【鹿跑泉】
　　烟云常黯澹时防五雷峰忽尔云烟散撑空翠万重【五雷峰】
　　石门髙防何自非神禹凿有时龙忽归满山风雨作【龙门】何年孟氏姥照影石潭底姥去不可追至今名在耳【孟姥潭】
　　爱此狮子岩宛若狮子踞忽然一咆哮清音满天地【狮子岩】
　　梧桐叶初凋髙冈秋瑟瑟鳯凰飞去来月明如白日【梧桐冈】
　　睠此石葫芦不随草木坏谁能刳其中纳此大千界【葫芦石】
　　茅君骑虎来石上遗虎迹岂无莓与苔自是不敢借【虎迹石】
　　白石亦何坚文豹来齿之齿之痕尚在无乃神所为【豹齿石】
　　隂洞有灵药不知经防春年来荷鑪冶化作石丈人【石人洞】
　　仙人亦双脚踏石如踏泥泥痕尚可没石痕不可迷【仙迹石】
　　建昌小湖望庐阜二首　　　　　范　梈
　　青云覆叠巘白鸟度平湖钓屿夜来雨山深知有无我怀真链士多在岩谷隂惟有高林月长知望逺心
　　信州招真观五首　　　　　　　袁　桷
　　纵横太古石短长千歳藤感彼岩居子独饮古涧冰【鬼谷岩】
　　晓汲寒泉清明月各在缶缶空不见月引水复在手【寒月泉】
　　截玉作明帘不知帘外事应有碧眼仙隔帘见人至【玊帘泉】
　　顾兔乐嬉遨入地不得骋化为白玊泉彷徨返东井【月岩】金鼎闷寒泉真火弥不坏年深定飞腾子夜吐光怪【丹井】
　　龙虎山四咏
　　巨灵劈山石飞出黄金鸡至今山下人犹听云中啼【金鸡山】
　　载寳出西域献琛自南溟仙人一叱之化作青崚嶒【象山】寳劒落深潭时时见光怪鳞甲飞上天白昼风雨快【龙井】天星二十八下作汉廷将功成归帝傍精彩射石上【云台山】
　　题分宜县桥　　　　　　　　　郭　钰
　　云从溪北生雨过溪南响溪上蓑笠翁倚阑看水长
　　龟峰絶顶　　　　　　　　　　【释】大圭
　　危石青入云上有千岁木我来卧其间天风响岩谷明
　　陶皮石室【自注即今北岩古陶皮二仙修炼之所天将雨则岩窦有泉出焉祷者常以为
　　候旧名观音岩今正之】　　　　　　　　　刘　崧
　　北岩极谽谺三面环絶壁闻有山雨来石泉先暗滴
　　百花洲
　　鸣榔百花洲系船杨栁树乳鸭湖上归浮沉不知数
　　游仙岩二首
　　偶喜寻幽境闲逢采药翁丹丘知不逺只在碧溪东石髓云中现莲花水上浮神仙如可待直到最髙头
　　书草萍驿　　　　　　　　　　王　寛
　　三月草萍驿风花防客衣春山啼杜宇也道不如归
　　彭浪矶　　　　　　　　　　　夏　寅
　　虎牙彭浪石鐡柱小孤山江汉朝宗道东南第一闗
　　杨林桥【在贵溪】　　　　　　　　　吴与弼
　　野水平桥路行行霁景开地名时记取他日或重来
　　宿长林
　　歇轿来磐石支颐面好峰道旁秋水净岭背夕阳红
　　四仙亭野望　　　　　　　　　何　迁
　　野迳披寒雪空山傍夕昬万峰藏日观一水上天门
　　吉安　　　　　　　　　　　　李东阳
　　山势西来断江流北去平万家深树里闻是吉州城墨庄五咏为天寳刘氏赋【有序】　　杨　廉
　　按刘氏之居清江静春与集贤舍人各自为派而同出于墨庄以上评事琠也墨庄剙于汴宋而记于南渡之后今天寳士防又为之起废于异代迁徙之后且并晦翁所为五咏曰轩堂斋亭者举复其旧观其志亦已勤矣虽然昔之名亭胜宇类不在天地间所以不朽者人也士防之令器今南京刑部检校髙邀余赋之因识于此若夫所谓不朽者在检校君岂可不以前闻人自勗哉
　　前人墨为庄原不在青紫我爱考亭翁发明良有以【墨庄】为学如掘井成功斯及泉犹闻轩中人丽泽师友贤【冽轩】谁谓静为主谁供春一月周程去未逺渊源岂容絶【静春堂】
　　寡过圣絶编践履贤尽易神明本在人岂必泥龟防【玩易斋】
　　水华晚尤佳对之讵忍折人间游戏文千古爱莲説【君子亭】
　　周村八景为松亭题　　　　　　夏尚朴
　　节彼鸡鸣峰下有先贤宅孳孳为善心俯仰无今昔【鸡鸣峰其下有宋状元俆梅野故宅】
　　青山谁结庐偏近猿猱穴时闻王子乔吹笙弄明月【猿啸岫】
　　明月到清池寒光漾如许羊裘时独披爱与鱼鰕侣【钓月池】
　　朝来一雨余白云满平野中有植杖翁不见问津者【畊云坂】
　　君如王右丞亦爱松间屋月下时独来清风响幽谷【爱松亭】
　　路入山自幽独趁幽寻去时闻伐木声逺在云深处【采樵径】
　　春江涌钓沙便有鸥来宿相对总忘机满江烟水緑【来鸥渚】
　　杖防时出游归途杂樵牧夕阳犹半山啼鸟在深竹【归鸟林】
　　袁节妇三首【吾邑袁尹达祖母迎养在任】　　　夏　言
　　阿母冰霜节空闺六十春袁宗今有后不负未亡人始鞠无父孤终怜无母孙一生为袁氏辛苦难具论阿母夀防何于今八十余向时膝上孙之官奉母俱卧雪东林寺延望天池感赋二首　胡　直
　　宿世天池客云深世絶寻东舍匡仙馆西家董奉林一落何迟回飇轮久莫驭怅望山头云徘徊山下路
　　黄牛潭　　　　　　　　　　　饶　烈
　　入口话黄牛纷纷上急流人声喧閙处灯火竞维舟
　　九日游三叠泉【二首】　　　　　　魏良器
　　醉卧藤萝石溪花映客衣不知山日暮犹问此何时三叠我重游匡庐九月九菊花笑渊明底用王宏酒
　　盘龙东嶂　　　　　　　　　　魏良政
　　东望盘龙峰见山不见龙龙盘不可见上有云万重
　　鹤岭西屏
　　灵峰插天表鹤岭在其西霭霭翠云屏可望不可移
　　晚下庐山　　　　　　　　　　徐正卿
　　下山鼯防啼藤竹使人迷多谢东林月殷勤过虎溪
　　马当大风投诗乃止　　　　　　刘　铎
　　倒峡羣龙鬭腾空万马嘶江神遣巨浪索我笈中诗
　　聚僊亭　　　　　　　　　　　徐良傅
　　四僊如聚尘中有徐道人偶尔遇前识安知非后身
　　水口寺
　　今日白头僧先朝清宫使朝拂庐山云暮宿水西寺
　　庐山五老峰　　　　　　　　　郭正域
　　湖中五老峰去天不盈尺涧底白云生五老头俱白
　　落星石　　　　　　　　　　　陈翼飞
　　白榆何夕堕危石青如此疑是酒星沈渇饮湖中水
　　芝山春游　　　　　　　　　　祝世禄
　　溪山春正半载酒鸟边亭取醉非吾事乾坤忌独醒
　　自信州还贵溪　　　　　　　　朱大啓
　　小艇恰容膝轻帆下溜滩忽闻津吏语斜月挂江干
　　掷笔峰　　　　　　　　　　　李万实
　　逺公説金经书罢曾掷笔千年弃不收化作一峰立
　　舍身崖
　　峭壁一万丈飞鸟愁欲下望云思我亲此身未能舍
　　氷壶泉
　　一沁寒泉冰壶浸秋月我来湖上窥照影数毛髪
　　虎溪
　　送客过溪桥虎啸溪上石溪水至今流月黑烟萝碧
　　从姑山一线天　　　　　　　　赵伯里
　　石罅划天开山光割昬晓振衣凌絶顶自觉众峰小
　　白云亭【在彭泽亭为狄梁公作】　　　　　　陈嘉谟
　　一老独望云五龙竟取日公于君亲际倜傥故无匹白云望不极重上白云亭亭下九江水茫茫鸥鹭汀
　　登雪浪阁瞻念庵先生祠　　　　张　位
　　阁外浪如雪座中人似仙髙风不可觌山水尚依然
　　白鹿洞月下口占【二首】　　　　　李应升
　　渡溪芒屦湿兀立酒初醒防防松梢白疎痕防个星言寻独对亭相将松影去独对者谁子问松松不语
　　仙人石　　　　　　　　　　　掲重熙
　　仙人何处去空有仙人迹时一闻笙箫元云来絶壁
　　市汊驿下阻风　　　　　　　　程　诰
　　江干日色黄北风怒不已君防上水船一日三百里
　　琵琶亭
　　残照亭臯夕秋风旅鴈飞琵琶千载恨泪满逐臣衣国朝
　　清江月色　　　　　　　　　欧阳斗照
　　江水澄太虚寒蟾印秋影不待枫落时已似吴江冷
　　江行　　　　　　　　　　　　施闺章
　　将入双江路云迷皁口西昨宵愁不寐恰有鹧鸪啼
　　怀让邨客防州
　　闻君发归棹还滞防城里双江人不来愁杀双江水
　　入庐山口号【二首】　　　　　　　王贻上
　　翠竹青松里横峰侧岭间坡公曽有语真个到庐山晓出浔阳郭庐山方出云云中双白虎邀我问匡君
　　车盘驿题逆旅主人壁　　　　　朱彞尊
　　曲涧层层响丛篁个个齐前山行更好不信鹧鸪啼
　　晚过东山寺
　　飞阁流丹蚀层峦积翠多松间明月在惆怅山下歌
　　五老峰上絶境诗　　　　　　　朱　徽
　　踏倒兜罗緜四望琉璃界不知天地间何者有成坏晓发小密至瑞金县作【二首】　　　丁　炜
　　树响欲惊秋岚深欲变雨云山翠防空莫辨来时路望里见孤城行行津市杳极浦水霞收遥天山月小同梅月川翰林泛舟过北兰寺　　熊一潇
　　城闉三面浮须臾失髙阁杳杳望香林磬声烟际落
　　广信舟中望灵山　　　　　　　查慎行
　　顽石四百里【自安仁至铅山河口临江石山状如覆盎草木不生】兹焉秀独钟翠屛三十六不数九芙蓉
