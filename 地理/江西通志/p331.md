<!-- { "loadSidebar": true } -->
　　庄济翁泉州人洪武间知宁都县事劝农兴学虽闾巷小学师生亦令朔望赴邑庠听讲逺近闻风而化惩豪猾修陂塘造梅川桥人懐其恵【明一统志】
　　李子昭博野人洪武中以人材举为信丰丞自广冦剽掠之后民窜田荒子昭奏蠲税额十之八又请立戍屯田为守御备自是流亡复业而防卫亦有攸頼云【信丰志】
　　唐子仪名文凤以字行歙县人洪武中以文学徴授兴国知县教民力本务农尝出郊躬劝劳之造士日有程课寒暑不辍擢赵王府纪善【潋水志林】
　　陈大本无为州人洪武中任贑州同知抚民以寛临吏以庄应务以敏寻陞本府知府吏民熟其政虽公务烦剧凡所号令不劳而集迁浙江参政【明一统志】
　　戈文七金坛人洪武间知龙南县事值广冦兵火之后百务废坠文七奏减粮税省冗官招抚流窜劝课农桑歴任三年民懐其徳【林志】
　　朱伯龄金华人洪武间任宁都县主簿政多恵爱时冦剽掠之余徴赋如旧伯龄为覈荒芜奏免租税民甚徳之【同上】
　　杨霄逺洪武间任安逺典史时民寡役烦霄逺考绩时奏减赋税民始乐生为立祠以祀【同上】
　　按安志作杨霄汉
　　许庸广东石城人永乐初知防昌县莅政公勤庭无留滞遇工作贫者騐丁以出力富者量财以供费民乐趋事在任八年修学舍励生徒积年逋逃皆闻风归籍以艰去民思慕之【明一统志】
　　李素字宗文苍梧人永乐进士宣徳元年知贑县修废举坠驱蠧厘奸得良牧体邑之建春门东津渡西津门知政桥儒学殿堂斋庑皆其剏修嵗荒劝富民出粟以赈秩满报留逾十五年进俸正六品【府志】
　　黄恭松江人由乡举正统中知贑州府精敏有才尽心民事尤惓惓学政去后民有余思【同上】
　　陈琏兴化人由乡贡正统中知兴国县清勤不懈多恵政筑长信里堰塘母防去民走诉上僚挽留之得请于朝服阕再任三载【同上】
　　郑暹仁和人由举人正统初任贑州通判莅事有声戊辰盗起躬率民壮保障郡幸无虞当道以闻陞知府去【同上】
　　王学古交阯人正统间知信丰县事防介寛厚尝招徕蛮洞列为编户里甲以増廵抚侍郎杨宁奏其功陞授六品致仕后家于信丰【林志】
　　唐瑜辰溪人由举人正统九年知龙南县自洪武末裁并学校以生员之郡庠黉舍遂废瑜疏请复之【府志】
　　周昻字时举曲江人正统丙寅知宁都持防秉公劝农兴学戊辰闽冦邓茂七倡乱连破石城瑞金二县昻豫为武备伺冦至即督率勇壮与贼战于东龙屡有擒获已又败之于上磜又败之于白玊贼遁去论功陞本府通判【同上】
　　黄振沙县人正统间知安逺县慈祥恺悌喜怒不形在任九年人咸戴之【林志】
　　阮衍交阯人正统间知瑞金时流贼之后官兵继扰衍立法防制兵不敢犯抚疮痍招流亡民懐其恵【同上】
　　杨友谅云南广通人成化间知龙南县事性素忠实政务老成民咸乐之防司府檄田升科友谅仗义执言力为分辨得豁秩满民遮道攀恋留一鞾而去【林志】
　　顾□字明徳长洲人正统进士改庻吉士天顺末谪知贑州长河峒氓犷悍时出剽掠县匿不以闻□疏言用兵事宜迄平之赐以金绮□有治才遇事裁决无难易无不立办豪猾敛手吏不敢欺【分省人物传】
　　张胜麻城人天顺六年任雩都典史长河峒贼窃发胜率民夫陈世用等御之贼围急援兵不至皆死于阵【雩都志】
　　姜琏兰溪人天顺进士成化七年以海宁州守迁知贑州缮城池实仓廪防贼冦改建郡县学治行为江右第一【林志】
　　崔恵晋江人举人素慷慨负大节任石城县学教谕正统戊辰叛冦陈椿防城被执骂贼不絶口防贼焚草营遂投火自焚死【福建通志】
　　李璡字纯夫懐宁人进士成化间知贑州府兴学校修城池建府治郡罹大水疫疾盛行璡赈济全活甚众闽广流贼犯境率民兵躬冐矢石平之士民感颂不置【豫章书】
　　王廷珪湖广人举人成化间任贑州同知流贼犯境率民快乘鋭倍道临冦援兵不至竟死事闻赠官秩録其子【同上】
　　项徳辉建城人由乡贡成化十四年知龙南县旧例秋粮转运于郡暨防昌兴国等县滩髙石险时有漂损领运者苦之徳辉疏请改折民困大苏【府志】
　　逹防丽水人成化举人知兴国刚介防慎流冦肆毒霪雨城壊民甚恐防并力修葺冦不敢犯卒官民祠祀之【同上】
　　梁潜字孔昭由乡举成化十六年知防昌居官防勤修敝举废加意学校农桑长河峒素称顽梗潜至听其教令编户日増邑治改观【同上】
　　章廷圭字文瑞石埭人由乡举成化八年知兴国以兴学劝农为首务冦躏邻封且及境廷圭选丁壮教以武畧冦不敢犯有甲乙相搆而甲病死者舁尸以诬乙瘗之于庭遂为厉乙家暴死者三人廷圭得诬状治甲罪而厉息邑有牛牯陂浍髙不能通水廷圭相度上流凿石引水自苏陂至竹坝延袤二十里嵗増谷数千石迁倅衡州补贑州南村峒冦李福正剽掠杀人出没汀邵间廷圭相机擒之四封晏然【同上】
　　张瓛字孔圭浦城人成化庚子乡举授贑州推官时汀韶冦侵贑境重以饥疫瓛持檄走诸邑増治城濠劳来周恤民頼以安治狱多所平反治间秩满陞本府同知【同上】
　　闻韶罗田人由乡举成化二十一年知石城县才识通明干辨敏给防御广冦兵食恒足开拓城池至今頼之【同上】
　　黄世忠字孝卿长乐人由乡举治初知贑县持性坚定敷政平易贑俗信巫世忠毁淫祠百余民咸感化【林志】
　　甘文绍桂平人由乡举治二年知安逺邑故土城陶甓改筑广积贮以备俭嵗新文庙以振士风当流冦后剏建一新陞瑞州通判【府志】
　　朱諌字君佐乐清人治进士正徳癸酉知贑州有贼栖大防山山延袤闽广千余里中多谿谷贼凭要害时出为民患諌举兵压贼境歴行盘龙岭诸寨下令曰能捕贼者即以所得贼货充赏人懐利竞赴旬日歼渠魁俘数千人余众悉降乃散置于安逺龙南诸所给之牛粮遂尽为良民移知吉安谢事归【分省人物传】
　　蒋曙字景明全州人治进士知贑县节爱寛仁先是郡中职清戎者嵗计三分以为政绩故絶军已歴百余年者徃徃械系户丁遣送戌所曙至核实分辨请于清戎直指除豁甚众顾犹有漏者越二十年曙迁江西右辖总清军事于是力请于直指朱衮为之覆疏曙入觐又请于大司马絶军之续补者俱得如奏名数尽除其籍民获更生至今受其赐【府志】
　　万琛字廷献宣城人由乡举初选清江令治甲子瑞金居数月广冦乘元旦夜杀门卒攻城突入琛从兵壮数十人迎敌相持经日力屈遇害时治乙丑二日也守臣上状诏赠光禄少卿赐祭防一子【同上】
　　蔡防南宁卫人由乡举治十八年知宁都有恵政正徳七年补安逺时何积玊将据城以叛防焦劳备御宻集忠勇画计擒积玊余党解散地方获安【同上】
　　王天与字性之兴宁人正徳进士知宁都防平有政绩丙子从督府王守仁征横水浰头桶冈龙川诸寨有功陞俸二级己夘从讨宸濠冐暑疾作卒于军守仁哭之哀解衣为殓明年録平逆功优防其家邑人肖像祀之【豫章书】
　　邢珣字子用当涂人治进士正徳初歴官南京户部郎中忤刘瑾除名瑾诛起南京工部迁贑州知府招降剧盗满总等授庐给田抚之甚厚后讨他盗多借其力廵抚王守仁征横水桶冈珣常为军锋功最増二秩宸濠反以重赏诱总总执其使送珣遂从珣共平宸濠珣迁江西右参政世宗録功増秩二等【白志】
　　黄泗福清人正徳中由乡举知兴国先是剧贼钟仕锦何积玊骚动江广间支党掠兴国泗至值焚荡之余民日夜相惊恐冦且至乃募壮丁守城沿城设警铺二十四以处之建楼城上重构文庙斋庑而按追田塘之侵蚀者以赡学毁诸滛祠改建三程祠移安湖书院于学宫时王守仁方抚防唐龙视学江西俱极嘉奬之【府志】
　　祝咏字鸣盛衡阳人嘉靖进士歴户兵两科以方鲠忤时外调贑州知府减郡供应尝持法于督抚宪司无所挠境多盗宪司令赏捕盗者咏诇其赇不实乃屏人谓曰吾知某非盗柰何枉之瞠目视捕者不能置对具吐实立反其狱宪司不胜忿与廵抚共挤咏咏再引疾去上不听寻陞按察副使终陜西左参政【分省人物传】
　　王釴字公仪候官人嘉靖进士以南户部主事左迁瑞金令防明强干政教兼举剏乡校聘名儒为羣士师置田以供课艺费文教聿兴邻冦窃发釴多方备御时出偏师以挫其锋贼不敢犯迁东平知州【府志】
　　赵勳字彞伯番禺人由乡举嘉靖间知瑞金均徭役兴学校修邑志建云龙桥委赈龙南信丰存活甚众安逺黄乡贼叶金纠众剽掠勳奉督抚檄徃谕单骑入贼所推诚慰抚倡乱者以献一方晏然擢授御史【同上】
　　阮悉懐集人由乡举知雩都性敏决察奸摘隠吏民畏服邑赋役不均数十年民受其累悉力为清除又捐置学田资诸生膏火至今祠祀之【县志】
　　胡明通罗田人嘉靖乡荐知信丰县值嵗歉设法赈饥益以常俸退贼弭盗有奇功三载考绩保留复任陞金华府通判【湖广通志】
　　潘翊钱塘人举人嘉靖庚戌令宁都才识敏练优于治剧县无驿递过客夫马责之民间翊首立官船官马今为定例有罹于法者托吏餽金翊严拒置于法陞沅州知州【同上】
　　卢宁字忠献南海人嘉靖甲辰进士丁未知兴国县设匦于门务求已过察民隠县有虚粮千六百石民苦赔累多逃窜宁履亩清丈正经界平等则民力稍纾当道有难决事必谘焉迁潼川州守【豫章书】
　　雷上儒字应聘嘉鱼人嘉靖进士歴郎署壬戌知贑州当辛酉之乱贼氛方扬征发旁午上儒从容应之未尝诎乏督府志在灭贼虑州人之为贼耳目也设匦辕门以来告宻时贑民黎氏刘氏赵氏先世有田土于龙南适邻贼巢仇家遂举其名指为通贼逮捕下狱将戮之以徇上儒请即讯不可请颂系缓决不可明日且出旗牌以赴法上儒趋入反覆陈説泣数行下督抚为之感动良久起谢曰君诚笃君子也岂欺我哉遂释之今各姓子孙立木主祀之【安志】
　　黄扆字文断大埔人嘉靖进士乙丑由部郎守贑练识长才察奸摘隠吏民畏服革沿门火夫杂役修复书院议建定南县治歴迁福建副使【府志】
　　吴诚字明卿琼山人正徳己夘举于乡嘉靖乙未为龙南令厘夙四十余条治声赫然沙头贼徐守沐僭号倡乱官司不能制谢钺李鉴者王文成勦三浰时用之以抚辑阬洞顽嚚者积久多骫法诚防得其状召至出军门檄示之曰将逮戮汝皆叩首请命诚曰能擒沙头自効者贯罪钺鉴敬诺即诱守沐擒捕之境内晏然所着有雁峰诗集【同上】
　　赵承谦字徳光常熟人嘉靖进士任贑州推官贑俗嚚其豪仰刀笔而食以间把持富人长短稍不给辄文致其罪而党更迭为证佐承谦至防得其状杖而出诸境一郡称快摄贑剧盗劫尉去欲挟以攻县承谦从两吏单车逼盗垒晓谕利害盗叩头请死送尉出又摄宁都当赈而御史行部至承谦曰吾不忍饥民以易御史懽也毕赈而徃司理三年以强项故仅擢南吏部郎歴官至参议【弇州史料】
　　陈梁字伯栋泾阳人举人任贑州府同知时有贼僭伪号众数万掠郡县上官委梁徃讨梁以计诱执贼百余人又遣人分谕诸贼使解散贼党悉平城南章江人病徒涉梁作石桥人便之称陈公桥【陜西通志】
