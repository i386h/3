<!-- { "loadSidebar": true } -->
　　观猎城明一统志在府城西十八里汉吴苪观猎处吴阐城明一统志在徳兴县南七里世传吴苪尝驰马于此又有吴王铸印堆鳯凰台走马堤淬剑池大小花山宋张焘居此亦名吴园
　　英布城明一统志在府城西北一百五十里汉初吴苪筑以居布
　　废鄡阳县太平寰宇记在鄱阳县西北一百二十里按鄱阳记云汉髙六年置刘宋永初二年废
　　乐安废城豫章书在徳兴县东一百五十里汉灵帝时筑晋属鄱阳郡后废
　　东安废县雷次宗豫章记汉永安中置县在银城太平寰宇记在乐平县东水路三百二十里按顾野王舆地志陈天嘉元年废
　　彭绮城明一统志在乐平县治东吴黄武中鄱人彭绮所筑
　　安仁故城太平寰宇记在余干县东南一百五十里按鄱阳记云晋永嘉七年分余干置兴安县寻废陈天嘉中复于兴安故地置安仁县至隋开皇九年废入余干今故城犹存
　　广晋故城名胜志在鄱阳县西北一百八十里今名广晋乡有城基晋书有广晋县云
　　银城废县隋书地理志陈置县平陈废入鄱阳明一统志在徳兴东一百二十里
　　白云城明一统志在余干县治西相传隋末林士所筑唐刘长卿诗孤城上与白云齐万古萧条楚水西官舍已空秋草没女墙犹在夜乌啼
　　玉亭废县明一统志在余干县境唐初置玉亭长城二县寻省玉亭入长城
　　长城废县唐书武徳四年置八年省入余干名胜志今安仁县长城乡是其废址
　　浩州城豫章书在府城西北一百三十里唐武徳五年置寻废
　　废新平县太平寰宇记在州东三百三十里常季武并广晋入鄱阳至开元四年刺史韦玢于其地置新平县今废
　　新昌废县豫章书在浮梁县新昌江口唐开元中置县于此后徙于溪北此城遂废
　　长乐旧城名胜志在乐平县之桐山乡唐开元间建乐平县处今名长乐水口
　　南城林志在浮梁县昌江南唐王巢乱县令金日安徙民居以避之
　　石港城林志在徳兴县荣禄乡元末王溥筑以自固仙人城太平御览余干县东南二百里有城皆峭壁危石亭亭千仞自古呼为仙人城每天空无云秋日清皦即其上宫殿仓廪厯厯可见
　　尧故亭王韶之记尧山下有平陵陵上有古大堂基十余处虽已夷漫而犹可识谓曰尧故亭父老相传尧南廵登此山故亭即其行宫
　　按傅称帝尧茅茨土阶为古来第一恭俭之主岂其行宫廼有大堂十余处耶王记颇涉不经姑録之以俟考古者订正
　　吴苪旧居鄱阳记鄱阳源水吴苪所居处乡人立为祠堂东有石涧深三尺乡人将牲牢告启撃鼓三通其水冲出大流随用并足太平寰宇记在浮梁县东北六十里舆地纪胜苪宅有马迹石有龙泉泉出石壁四时不絶汉梅鋗宅亦在其处
　　观鱼台太平寰宇记在州西门外鄱阳记云番君尝至此观鱼下有池濶九十步池内有走马埒又名落照池
　　督军台明一统志郡城之东湖一名督军湖番令吴芮尝习水战于此有督军台尚存
　　黄金采汉书地理志鄱阳武阳乡有黄金采顔师古注云采者谓采取金之处
　　武阳亭史记索豫章接鄱阳界地名白沙有小水入湖名白沙湖湖东南有武阳亭
　　钓台图经乐平县乐安乡有钓台巨石上有双膝迹宋许惟中诗何代何人把钓缗至今犹有钓台存身名俱成真吕渭严滩未足论
　　遐观台舆图备攷在府城上
　　文翁宅太平寰宇记在鄱阳县东一百五十里基址具存东带鄱阳南连溪水西接望夫冈有井澄清陇前栽桐树
　　雷义宅鄱阳记大雷冈后汉雷义字仲公所居太平寰宇记在鄱阳县东北七十里名胜志宅基有井井中有铁釜
　　雷焕宅鄱阳记小雷冈晋雷焕所居之处名胜志在鄱阳县东北九十里
　　延宾坊林志在府城内萧家港相传为晋陶侃故居侃友范逵尝过侃仓卒无以待侃母截髪以易酒肴故名
　　萧恢遗宅舆地纪胜永宁寺九眼井是萧王宫故迹永福寺东胭脂桥昔时萧氏妆楼宫人弃脂水流出桥下故名名胜志洪武己酉卜安国寺以建郡治宣徳庚戍改建于萧恢遗宅
　　萧家庄名胜志梁元帝封子恢为鄱阳王此庄乃给王宫脂泽者王去郡舍为因果寺即今安寺也在防昌镇
　　栁公楼太平寰宇记在府城西北角梁栁恽为鄱阳守所剏唐大厯中第五琦以为望归楼贞元十九年李吉甫复其名曰栁公楼循旧迹也
　　尧山处唐刘长卿题王少府尧山处简陆鄱阳诗故人沧洲吏深与世情簿解印二十年委身在邱壑买田楚山下妻子自耕凿羣动心有营孤云本无着因収溪上纶遂接林中酌对酒春日长山林杏花落陆生鄱阳令独步建溪作早晚休此官随君永栖托
　　鹿坡明一统志在徳兴县银山下唐永徽初张防逐白鹿之所
　　玉石台林志在安仁县北三十里唐碑称玉石云岫岩峦甚竒
　　永平监元和郡县志置在郭下每嵗铸钱七千贯名胜志有问铸堂宋洪皓诗泽国春寒未见花一江流水夕阳斜我来试上津头望问铸堂前有几家
　　按太平寰宇记以监为伪唐所立譌
　　干越亭太平寰宇记越絶书云余大越故界即谓干越也屹然孤屿在余干县东南三十步容斋三笔吾州余干县东干越亭有琵琶洲在下唐刘长卿张祐辈皆留题绍兴中汪洋元渤一絶句云塞外风烟能记否天涯沦落自心知眼中风物参差是只欠江州司马诗
　　按干越亭林志以为唐张彦俊建名胜志以为兴元中李徳裕为令时建观文房留题诗当由卫公重葺也
　　白云亭鄱阳记在余干县西南旁对干越亭而峙焉跨古城之危瞰长江之深随州刺史刘长卿题诗曰孤城上与白云齐因以白云为名名胜志唐李徳裕建
　　拍笑亭明一统志余干县西北六十里洪厓山濒鄱阳湖唐张氲炼丹其上有丹井仙坛观拍笑亭遗迹按张氲唐天寳间人见张燕公洪厓先生传一统志作晋人讹
　　紫极观钟容斋三笔饶州紫极观有唐钟一口形制清坚非近世工铸可比刻铭其上曰天寳九载嵗次庚寅二月庚申朔十五日癸酉造通直郎前监察御史李逢年铭前乡贡进士薛彦伟述序给事郎行参军赵徔一书中大夫使持节鄱阳诸军事捡校鄱阳郡太守天水郡开国公上官经野妻扶风郡君韦氏奉为开元天地大寳圣文神武应道皇帝敬造洪钟一口
　　鲁公亭明一统志在荐福山寺寺有欧阳询所书荐福寺碑顔真卿尝覆以亭后人因名
　　鄱阳楼明一统志在府南城上唐钱起有诗郡志云诸楼观皆屡更名惟此不改
　　饶娥双阙名胜志在乐平县东三里长城乡唐建中二年黜陟使郑叔则列其孝于朝得防旌表即其所居建双阙髙二丈一尺夹街十五步对植槐栁盖唐制也李昉栁宗元有饶娥碑记魏仲兕魏愔有饶娥碣
　　陆羽灶明一统志在冠山唐陆羽凿石为灶取越溪水煎茶于此今灶尚存名胜志上有煮泉亭
　　玉真台名胜志在安仁县后玉真山唐进士栁敬徳寓此读书刻玉真台三字于石壁
　　芝亭名胜志郡北门外一里为芝山杨盈川集云唐龙朔元年薛振为刺史山冈巅产芝草三茎郡人为立芝亭危坡屹起可眺匡庐
　　戴叔伦宅名胜志唐徳宗时润州戴叔伦来访刺史马戴戴为筑宅湖上居之或曰荐福寺其址也
　　望戴轩名胜志宋周伯恭作望戴轩于开元观东取望戴叔伦故宅之义张景修诗开元观前莫骑马叔伦宅在湖水湄髙闲士不趋府潇洒使君为作堤胡不乘兴泛短艇湖中自有寻幽径白云随过水晶天清风载入琉璃境我来此轩逢羽人何必见戴寂寞滨君不见子猷当时风雪夜至今扁舟在图画吴全节诗茂林修竹岸西东白鸟行边钓艇风市井恰当荷葢外楼台浑在栁丝中烟浓涌出金仙塔云薄飞来玉帝宫更问戴家何处是放生池沼画桥通
　　周冕居名胜志在徳兴县西二里嵗寒山上凿嵗寒二字于石壁其下即嵗寒溪汪藻故居在焉
　　秋水观名胜志在子城上宋建
　　玉雪坡名胜志在州宅西宋建
　　江湖伟观楼名胜志在行春桥侧宋建
　　庆朔堂鄱阳遗事録文正公所创在州圃之北偏左瞰蜀锦右连流杯前占春香虚静傍对湖光四望仪乎古诸侯蔵朔焉所以题之曰庆朔而且亲植花卉栏为二坛公既移润作诗云庆朔堂前花自栽便移官去未曽开【公景祐三年八月三日到任五年正月十三日移润州】年年忆着离恨秪托春风勾管来
　　五老亭鄱阳遗事録五老峯庐山之胜也饶去江殆数百里而州北芝山院危坡屹起晴霁间可以瞰焉公下车题芝山寺诗有云偶临西阁望【五老在寺之西】五老夕阳开之句寺僧遂作五老亭于危坡之顶饶之人寒食以芝山为踏青所至者必曰范公五老亭也
　　春香亭虚静亭鄱阳遗事録春香虚静分峙庆朔之前与二花槛并列乃公之所建也庆朔旧常为宴宾之憩乐既作于庭而卉木环抱得二亭掩映真娱乐之趣也
　　碧云轩鄱阳遗事録芝山寺海防堂后之小轩也外瞰危石中鏁幽槛轩檐之庭栽列花木兰芦诸药似有髙人逹士趣向公守饶时有升上人占居此轩公每到寺必适其处爱其闲寂潇洒常为之留题曰爱此诗家好幽轩絶世纷澄宵半牀月淡晓数峰云逺意经年就防吟并舍闻只应虚静处所得自兰芬
　　秋香亭广舆记在府治内宋景祐间提防铸钱使魏兼作亭培菊范文正有赋载艺文
　　蜀锦亭广舆记在府治内庆朔堂右宋范文正植海棠二株其后邹柯仰慕文正立亭题曰蜀锦王十朋诗亭废名独在春来花自芳犹余蜀中锦爱惜此甘棠
　　四望亭方舆胜览在府城上四望豁然宋范文正仲淹建王秬记汪彦章王十朋俱有诗
　　九贤堂鄱阳遗事録州之后圃有堂焉四壁间图陆襄虞溥二内史梁文谦周鲂二太守并栁庄仪同马植常侍李复刺史与顔鲁公暨公凡九人
　　思贤阁王十朋记平政堂之北有阁北瞰郡圃九贤堂四贤堂在焉登其阁思其人遂名之曰思贤
　　潇洒斋王十朋记思贤阁之下有斋方丈余采范文正公郡斋即事诗名之曰潇洒
　　清风台林志在旧州治内宋时筑乂有髙明台在通判防南
　　鉴止轩余干县志在主簿防后宋黄庭坚建有诗刻于轩中
　　御书楼府志徳兴县有二一在八都宋董乂官敷文阁待制哲宗累赐御扎建楼贮之一在二十七都丁山蔵宋髙宗赐进士姜防宸翰
　　聚逺楼林志在徳兴县东南宋熈宁间余十隆创据邑最髙处县令单锡扁曰聚逺楼侍郎刘定记王拱辰苏洵苏轼苏辙黄庭坚马廷鸾赵子昂俱有诗
　　乘风亭名胜志在余干山龙池畔晴天开朗可望匡庐宋熈宁中张枢密浚寓余干时尝携二子栻杓登之赵丞相汝愚别业在焉自题吴楚冠冕四字
　　赐书阁在浮梁县倪真孺记元丰七年神童朱天申年十有二嵗能背诵十经秋九月其父琇挈赴阙下上书自荐既闻命试于礼部天子嘉之即命赐五经出身遂释褐赐钱五万贯乃建阁于私第鬻书蔵于其上徔弟天锡年十嵗亦能诵七经相继干泽所防恩赐与天申等
　　三贤堂林志在府治内祀唐顔真卿宋范仲淹洪皓肯堂名胜志在徳兴县南二里宋宣和间余敛持节江南诏许归省乃构堂山下丞相张商英扁曰绣防乾道间其子瀚复新之朱子更题曰肯堂
　　防衣堂杨杰记龙塘周氏五世同时子养其父而逮养其祖之祖父鞠其子而及鞠其孙之孙州闾乡党称为令族缙绅士大夫乐为歌咏榜其堂曰防衣
