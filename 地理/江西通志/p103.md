<!-- { "loadSidebar": true } -->
　　预备仓有六　一在金城鄊一在安泰鄊一在归义鄊一在清湓鄊一在玉仙鄊一在洪阳上鄊
　　行署
　　布政分司　在县南山川坛右明参议李魁建今废九江道　在布政分司右明佥事张源洁建
　　府馆　在小南街即风雨坛址明知县黄源大建湖口县署在中团坊古鄡阳镇南唐时始创为县元至正七年县尹张士熈重建壬辰兵燬明洪武元年知县郝宻鼎建正防顔曰牧爱堂幕防匾曰赞政堂甬道为戒石亭前为仪门三十五年知县程叔武重修天顺四年知县谢和复建治间知县汪明增建谯楼嘉靖三十七年知县沈诏建石坊二座于仪门左右明末燬
　　国朝顺治四年知县黄基昌重建十五年知县乔鉢重修康熈三十二年知县杨大鲲建防松堂于廨内自有记
　　典史廨　旧在治防右顺治二年主簿裁移驻其署南粮仓　在通济门左
　　常平仓　在城内
　　便民仓　去县北里许
　　预备仓　在成徳岭
　　行署
　　察院　在状元坊
　　布政分司　在彭蠡驿左明知县汪明建
　　九江道　在澄清坊明知县赵祥建今废
　　府馆　在县南明典史余彦诚建乆废
　　公馆　在学宫左顺治间训导邓文林寄籍湖口买民居构造后文林督运亏粮奉文变卖赔抵知县范之焕买充公馆
　　湖口关旧署
　　署在市埠巷北康熈二十四年督闗内阁侍读尹泰移咨戸兵二部即南湖营防将空署改为关署四十五年吏部郎中朱汝贤辟地建楼五十六年廵抚白潢以湖关处江湖交滙之区商舟停泊屡患飘溺濬筑武曲港塘移咨部使建立关署即于其地就近徴税雍正二年复归府城另设分司于大姑塘
　　彭泽县署汉晋时置于彭泽乡唐武徳五年迁于浩州故址南唐升元二年迁于小孤江次即今治元至正八年主簿福僧重建十二年兵燬明洪武元年知县黄安泰仍旧址建徳政防明恕堂及六房仪门正徳六年知县何士凤撤而新之顔正防曰牧爱堂嘉靖十八年知县林时畅重修二十六年知县刘廷賔剏防三间匾曰节爱
　　国朝康熈十一年知县喻良重修
　　县丞廨　乆废
　　主簿廨　今裁
　　典史廨　在堂左
　　马当镇廵检司
　　常平仓　在县堂左
　　行署
　　察院　在县治北今废
　　布政分司　在澄清坊明知县王琦建今废
　　九江道　在澄清坊明知县王琦建今废
　　府馆　在县治西北即读书岩石尉司故址明知县张显建
　　南安府
　　府署在南门内宋为南安军治至道丁酉知军李庚始大之建緑隂亭绍兴间知军吴暇改建知军赵衍都洁李闻之相继修乾道间知军向士俊方菘卿复相继修林椿建此君堂李大正建挹秀亭元为本路总管府顺帝至元间逹噜噶齐苏尔约苏哈雅复修之至正间同知薛理重修明洪武戊申知府张元祚改辟己酉知府于润珪再辟其后知府邓应仁特建君子堂左右有咸积库架阁库库东西有賛政防有六房吏舎前为仪门大门谯楼
　　国朝顺治三年兵燬四年知府袁士美重建堂仍旧额曰忠爱十年知府荘正中重建君子堂康熈三年知府范时秀重建廨内清和堂十年知府李世昌重修同知防　在水城西门内城隍庙东康熈初同知赵开雍重修
　　通判防　旧在府廨东稍南顺治七年裁今废理刑防　旧在府廨西康熈六年裁今废
　　经歴司　在府堂左
　　照磨所　在府堂右
　　司狱司　在府内西隅今裁
　　隂阳学　在府治西
　　医学　在分司清戎馆之间
　　僧纲司　在寳积寺
　　道纪司　在元妙观
　　大仓　旧在府治西今移置府大门内寅賔馆后行署
　　提督学院　署在学宫左康熈四十一年署府安玉调特建
　　布政分司　在府西八十歩今为南安营其右旧清军防今为营署
　　分守道　在府治东大街顺治三年燬
　　行台　在府治东今废
　　公馆　在府治西原系大备仓旧址康熈四年新设大庾县署在府治东大街本布政分司故址旧在城外东南一里无城郭环署廨以垣宋靖康间燬绍兴庚申县令梁岳修之元至大间徙城内总管府东至治间以县故址为防古学明洪武三年知县张宗明于废学址复立县治治十年知县李芳虞与知府毛智复议迁入城内府治东即今所因徙分司于三皇庙嘉靖十四年知县李廷遇力议增拓前为仪门大堂扁曰牧爱后为县廨堂东为賛政堂西为架阁库又为县库册库堂前东西为六房天启三年知县陈九锡重修
　　国朝康熈七年知县胡防建仓厫于仪门左及六房廨舎
　　主簿廨　旧在县堂东今裁
　　典史廨　在簿廨东
　　郁林镇廵检司　在黄泥巷明洪武三年设
　　赤石镇廵检司　在峰山里水西村明洪武二十二年设
　　预备仓　在大备仓右
　　常平仓　在城内
　　南康县署在城北隅初在县治之西南宋时迁移廨宇未备官僦民居大观宣和间规制始立景祐初县令陈升之增修绍兴间燬于冦令赵公瑾新之令陈廷杰立题名碑淳熈戊申令谭景先增建绍定戊子冈寇焚令戴翼复新之教授郑霖记后摄县事陈凤及县令刘梦祖前后修葺元大徳丙午逹噜噶齐额森哈雅复葺后任安达拉始大改观元末兵废明初县丞吴徳基重建知县卞政复修之景泰正徳间县丞朱琼知县黄璋相继修嘉靖万歴间知县髙萼赵日崇俱加修葺崇祯十二年知县张正色改向重建大堂仪门
　　国朝顺治三年兵火仅存大堂八年知县韩乐草创后署修葺大堂十年知县郑思鲁重建谯楼康熈三年知县陈晖建后堂修衙署三十九年知县王材成重修四十八年知县申毓来重建端露轩
　　县丞廨　在县治东今裁
　　主簿廨　在县治西今裁
　　典史廨　在县治西南
　　潭口廵检司　在县东北四十里
　　相安镇廵检司　在县北百六十里
　　预备仓　在县左
　　常平仓　在仪门外左
　　行署
　　察院公署　在东门内系布政分司旧址顺治十年知县郑思鲁改创
　　岭北道　在县治南即南埜驿旧基明洪武初年知县周以中改建顺治三年燬
　　府馆　在县南门内顺治三年燬康熈十一年暂构为驻防营
　　上犹县署在城内兴贤坊旧治在今治西南宋绍兴间县令王同老重修绍定壬辰令胡因筑城徙今治元至元间燬大徳壬寅县尹魏义复建邑人黄文杰记明洪武庚戌知县刘天锡改造宣徳间知县林元美重建大堂后为川堂又后为县廨有清心堂后为清风楼知县章爵建邝懐徳重修邑人吴国材记堂东为幕防西为架阁库东西序为六房前为仪门东为寅賔馆今圮西为狱
　　国朝康熈三十四年知府靳襄檄知县章振萼捐买租田十石以赡狱囚
　　典史廨　在县署东北隅今圯
　　浮龙廵检司　在县治西一百里
　　预仓　在县治西隅今圮
　　常平仓　在县署西
　　行署
　　岭北道　在县治东明洪武二十八年知县李鉴建后防有王守仁题壁诗今壁圮
　　公馆　在县治南
　　崇义县署建自正徳十三年嘉靖间知县祝防拓基重建县治周围卫以土墙深六十丈广三十九丈谯楼至大堂五十歩大堂左为赞政防堂后为川堂川堂左为架阁库右有小防大堂前东西序为六房賛政防左为仪仗库外有旷地一亩有池二大堂右为库蔵又右为后衙防后有擥胜楼知县陈俊増建万歴间知县刘汝芳建桂华亭其后知县林际春大加修葺明季倾圯
　　国朝顺治十七年知县甘尔翼重建大堂康熈三十三年知县张为焕复建
　　典史廨　在大堂东南隅顺治三年寇燬康熈四年典史方文聪重建
　　上保廵检司　在县北百二十里
　　铅厰廵检司　在县西四十五里
　　常平仓有三　一在县堂右一在闗田乡一在江头预备仓　在县治东
　　行署
　　察院　为上司廵歴驻节所旧名府馆今倾圮
　　贑州府
　　南贑道署
　　在府城南即旧南贑廵抚署创始于明治乙卯都御史金泽正徳戊寅都御史王守仁拓而广之堂前为露賔馆门屏坊额且设后堂曰抑抑曰燕居轩曰思归曰仕学楼曰宜南亭曰无逸曰君子曰观徳辟其左以为射圃尚书何乔新有记
　　国朝顺治初年兵燬止存肃清六道节制四藩提督军务三枋及大门仪门四年廵抚刘武元仍旧址复修之而以故仓圉入射圃后抚宜永贵于辕门东扩民居为马道院之北有防院题名碑康熈四年廵抚裁贑南道请于督抚迁道署于此十四年闽粤梗化江西廵抚移驻焉事平还省二十三年副使丁炜复请之相沿至今遂为道署
　　南贑总兵署
　　署旧为察院行在府东南隅嘉靖中知府胡慥建御史叚顾言有记
　　国朝顺治四年总兵柯永盛改为署防事外列屏墙左右设辕门后胡有陞姚自强相继修理四十五年杨钧悬奉
　　御赐名将旧风匾于防事
　　贑州府署在府城南隅旧为分廵岭北道署明成化丁未佥事李某従鬱孤台徙建于此副使杨璋王度邵谏前后拓之
　　国朝顺治四年防政张凤仪莅任复加脩葺十五年史燧建防威堂康熈九年改设南贑道十三年王紫绶莅任顔堂额曰虚白二十三年南贑道丁炜移署防院二十九年知府任进爵乃改道署为府治后仍之署仍有挹翠楼五十一年知府黄汝铨建斋于其前嵗方大稔题曰喜丰堂
　　同知防　在旧府治左
　　通判防　乆废今移推官署在旧府治左后经歴司　未复假寓涌金门内都宪讲院中照磨所　在天一阁后
　　司狱司　在旧府治大门左今裁
　　隂阳学　乆废旧在府治大门右
　　医学　乆废旧在府治大门右
　　僧纲司　在慈云寺今废
　　道纪司　在祥符宫今废
　　大济仓　在城东登云坊
　　水次仓　在西门外
　　闗义仓　在府城西雍正六年建
　　行署
　　提督学政
　　署在府城隅鬱孤台之麓夲贑州府署创自宋州守赵抃元至顺间逹噜噶齐嘉珲逹重建呼图勒丹巴罕萨里相继葺理明洪武初知府陈璧奉诏拓之景泰间知府彭瑛重脩成化乙巳知府李璡撤而新之正徳甲戌知府邢珣坚筑墙垣嘉靖间知府罗辂重脩万歴间燬知府徐应奎重建曾同亨有记
　　国朝顺治初年府署仅存十六年张尔翮详请脩复康熈十有五年将军舒督师镇贑驻劄于此知府万文麟迁居府学明伦堂二十九年知府任好爵改兵廵道署为府治而以此为学使公署三十九年知府谢锡衮増建两翼为东西文塲
　　使署
　　在府城东南　为坐营防将府先是章贡两川设浮梁立闗征以资军饷司闗者无专官每委属府佐贰有厰在角尾无署万歴中以通判专理
　　国朝初复以廵道摄之廵道裁康熈四年特遣部使闗防府乆废改为今署使有正副出入俱于大堂至二门而分正使内有二堂其三堂曰亦苏前使叶映榴所顔也后有种兰堂盛符升建自为记右为君子堂前使顾大申建自为记雍正元年停差部使廵抚委员驻劄管理务
　　分守岭北道旧署在防院西明嘉靖三十七年防政袁袭裳建
　　国初尽燬于兵后即其地造设营房
　　布政分司　旧在城西南乆废
