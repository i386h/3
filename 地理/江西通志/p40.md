<!-- { "loadSidebar": true } -->
　　马鞍岭在府城东二十五里宋景定间民多避乱于此曦岭在府城西南三十里府学门对之峭峰如画又西南二十里为虎迹岭相传晏仙骑虎飞升之地石有虎迹
　　防冈岭在府城西南八十里有墟市设巡检司
　　李家岭在府城西北六十里下有石洞乡民尝避寇于中有插天石形如笋髙七八丈
　　敖岭在上髙县北三里即镜山最髙处也方舆记云晋敖真人得道之所上有磨剑石炼丹灶
　　蓬莱岭在上髙县西六十里相近有刁岭又有石嵩岭竒石耸如嵩岳故名
　　黄鳯岭在上髙县西九十里俗传昔有黄鳯集此寳珠岭在上髙县南三十里相连防山世传道明禅师自庾岭来卓锡夜以寳光珠照十方故名岭与新喻县连界
　　浮楼岭在上髙县西一百里末山之西山峰秀拔下有小溪俗以其形如楼之浮水故名其山半属袁州万载县
　　铜钉岭在上髙县西灵峰山侧一名铜精岭俗传许旌阳以铜钉钉蛟于此
　　谢君岭在上髙县西千春南乡亦名大乌尖岭髙数百仞旧传谢仲初于此得道谢本万载人尝寻真蹑其岭
　　袁州岭在上髙县南九十里末山之南其岭至分水界属上髙界外属宜春县
　　仓库岭在新昌县东南五里五盐岭在县治西南二里合盐泊盐洲盐渡盐溪盐歩为五故名
　　石门岭在新昌县北二里里人蔡疆凿石开途以便往来如门防峙县有八景石门长啸其一也
　　黄茆岭在新昌县北二十里脉自章平山来上有枫树三株大丈余云气磅礴絶顶凿石通道宋淳间有龙见居民羣聚鼔噪龙投山下须防地裂水涌近山田宅决没为湖者数顷因号其地曰龙破
　　金刚岭亦名万松岭在新昌县北五十里上有洞山寺后为云峰坛相传智慧禅师种万松于此每种一松輙诵金刚经一卷故名又县北有彭祖岭姚云诗彭祖岭头春草生逍遥洞口暮烟横
　　西岭在新昌县东北六十里形若拜舞俗名攀龙山又东北十里为北岭峰峦万叠中有瀑布又东北二十里为三圣岭
　　大姑岭在新昌县北八十里与八叠山相连县之关隘宋元设巡司于此上有仙姑翦刀石
　　云峰岭在新昌县西北九十里其山性腴四时之菜自生上有龙潭真武坛张梅二仙坛及仙人石迹又西北十里为分乡岭接南昌宁州界其下有溪
　　五龙冈在府城西下有潭深数仞上有庙先祀汉隂候灌婴后祀刺史应智顼今为城隍庙
　　龙冈在府城东一里梁太清间为龙冈寺唐即其地建靖州今为禅寂院
　　退田冈在府城西北二十里相传兄弟有讼田者至此而悔故名又西北二十里为青石冈暴雨后有石钱石磨等物如指头大者甚多
　　举子冈在上髙县西六十里唐进士易重居此相近为天则冈土髙一丈八尺冈南有遗甓故碑俗云古王者墓
　　旺贤冈在上髙县北二里学宫后镇一名黄田冈纽縓苍冈在上髙县南二十五里法忍寺北相传许旌阳炼丹于此山湫有蛟魅防为渊薮輙作洪水冲漂丹室乃遣神兵擒之钉于石壁寺前有丹井大旱不竭上有行祠产无名子
　　赤珠冈在新昌县东八里产红硃又县东南二十五里有柘木冈
　　防岩在上髙县防山下有二石洞相望数百歩能出云为风雨岁旱祷焉上洞不可游玉沼当户俯视惴栗下洞虚豁其广圅丈深不可究又有巨石屹立岩间上下无所附谓之无根石
　　茘枝岩亦名龙岩在上髙县九峰寺前有石盘其上生石宛似茘枝有洞曰龙洞
　　灵岩在新昌县三十七都亦名天隠洞石像甚竒右折百余歩有石岩青质白理隠成佛字拭之愈显
　　春洞在府城后碧落山每遇立春日阳气吹灰出外以鸡鵞羽贮其中輙轩舞而出谚云袁州更鼓瑞州春指此
　　迷仙洞在府治后即碧落洞又名李八百洞闭塞不可入苏辙有洞门藤蔓鎻烟霞之句绍兴壬申州守罗荐建屋洞旁
　　四基洞在上髙县南一百里旧志云洞基占上髙宜春分宜万载四县界故名明一统志作四溪洞
　　慈光洞在上髙县西四十里縁梯而下有门可入内可辟兵壁间题云唐干符二年黄巢作乱在此逃避相近有邓敖二仙洞
　　真游洞在上髙县西五十里润溪泉之侧洞极深广有佛像石乳及石棊局又西十里为石含洞洞有井乡民岁首以火烛井水溢岁丰涸则歉旱
　　龙王洞在上髙县西茆冈有泉流出早晚黄浊与潮候相应有石可坐百众距县百里许
　　小石龙洞在上髙县上马湖之右其山形势如屛洞窈黑非炬莫行傍有两台酷似龙头角鳞甲具备祷雨多应
　　龙泉洞在新昌县西十五里俗传源出离相院穿地十里乃出流于溪宋大观中崔鶠游此有记
　　九宜洞在新昌县西北盐溪中有灵石自成峰峦水涸可观云气上浮则风雨至
　　桃花洞一名雷孚洞在新昌县北二十里涧壑幽防明里人熊翀子经臣结茅居此号枫山逸
　　呀口石在府城西北近华林山明正德间剧贼陈枢一自诡其神杀人祀之用以骇众
　　火石在府城北调露乡其石黑色如铁旧传丁仙姑炼成者丁氏覆以亭世祀之髙安志云宋丁絪知韶州任满载还其説为允
　　金石在上髙县儒学前上有三丫司马地钤云金石口开丞相出罗汉石在县东罗汉院侧相传江涨石随水长
　　葫芦石在上髙县南十里状如葫芦又县东二十余里有白面石以形似人立故名
　　厌水石在新昌县东五里其石髙五尺径一丈相传许旌阳立此以厌邑之水灾
　　夜合石在新昌县东北五十里洞山寺水口相传其石昼开夜合今不复然
　　顾渊石在新昌县西南三十里半入凌江嶙峋髙耸明成化间豪民漆姓伐石烧灰学使钟珹给防禁止
　　锦江旧名蜀水自袁之万载发源至上髙合新昌水入江经府城东汇南昌之象牙潭入章江谚云锦水入市河朱紫满城多盖锦江贯南北两城之中分一支入南城也
　　钟口江在府城南三十七里源发荷山入锦江梁时人于此获古钟九乳形制竒古因以名江
　　凌江在上髙县南发源袁州万载八叠山于龙河渡东流分脉经县城与滕江合流经府城入章江
　　棠浦江在新昌县东四十里太平乡诸水合于此经上髙出安塘河入锦江
　　滕江在新昌县北三十里天寳乡诸水合于此逹盐溪出凌江口入锦江
　　清湖在府城东十五里其水四时清莹明巡抚韩雍访隠士朱孔彰于此杨润撰记
　　蒋家湖在府城南税课司之下又城东南有陈家湖市河经其中又白练湖在髙安县治后
　　平湖在府城南十五里有鹭桥鵞峰诸景又南五里为珠湖世传丁王二仙遗珠于此
　　药湖在府城西南二十五里相传吕仙曽遗丹故湖蛙不鸣李攀龙诗丹药异人遗湖天蛙声废铜湖在府城髙安县信义乡注田数千顷接丰城县界
　　白家湖在上髙县五里许灌田甚广
　　白泽湖在新昌县东二里相传许旌阳洗衣于此至今水不汚浊一名濯湖县北十里有松湖旧有熊氏花圃
　　龙口水在府城西南六十里源发蛟湖北流至花园渡入锦江一名谈口水
　　华阳水在府城西南一百里有小溪自新喻县界流至华阳北入锦江
　　隠泉水在府城南钧山之东北泉沸涌出于平田自三十六陂流出曲水桥入清江界合贑水
　　曲水在府城南六十里发源防山流出潦浒口东入贑水其势回环萦曲故名
　　鸣水在府城西北六十里北流合奉新江华阳实録云碧涧飞流空谷振响絶顶有石髙数丈以物扣之其声如鼓
　　斜口水在上髙县西十里发源防山合末山九峰水厯深村斜陂入江
　　六口水在上髙县北十里源出上夫西流南经河西阳乐花陂至六口入江
　　石洪港水在上髙县东十里源出上夫东流南经辛城合沙溪武泉至甘罗渡入江
　　易乐水在上髙县西南一百二十里源出干陀岭经永平至紫府口入江
　　章舍水在上髙县东北三十里源出新昌县党田塘浦经黄塘至广乐城头入江
　　白竹港水在新昌县西四十里源发髙岭南流经上髙县入江
　　小斜川在新昌县西南二里翰苑台之下萦回曲折入于盐溪宋僧觉范以其风景类浔阳斜川因名之元至正间典史罗思敬构亭于上刘湏溪作记
　　市溪在府城锦江水自靖安门流入城经三让桥世济桥迤逦而东出朝阳门复入于江宋寳祐癸丑惠政桥成有锦水市河连之象是年姚勉及第岁久湮塞明正德八年知府邝璠濬之可通小舟嘉靖乙未太保吴山及第
　　碧溪在府城自幸龙王庙前流经通真桥至府学前入江
　　务农溪在府城东三十里其水自新建县界至髙安县境南流入江
　　盐溪在新昌县西太和门外一名若耶溪上有盐洲西溪自宁州发源至新昌县一百五十里回绕而东入上髙县东溪在新昌县东北源出奉新界流入上髙
　　方塘溪在新昌县西四十里发源黄檗山流入上髙秀溪在新昌县十五都今名查溪相传晋陶潜第五子佟居此有渊明读书堂靖节桥遗迹
　　末山潭在府城米山西潭极深险旧传有巨牛赤尾隂晦輙出伤禾稼人畜应刺史智顼除之塞其潭苏辙诗人言西有蛟蜃穴闰年每与风雨俱
　　幸龙王潭在府治西五里幸氏谱云唐祭洒南容五世孙潭字子渊有异术经汴都尝致书于乡人曰城北门数里有潭傍有古木即吾家也叩之必应持书者如所戒果有二童子出俄一丈夫继之宛如汴都所见邑人异之为立庙岁旱祷雨輙应厯代勅封龙王旧志作幸南容者悮
　　樟树潭在上髙县治西儒学前一名学潭大江渊静为巨鳞窟宅鳯潭在县西五十里云末峰之岩下
　　龙潭新昌县有三一在二十九都云峰坛一在三十都元道观一在四十都黄檗山
　　鮎鱼洲在府城东二十五里当锦江水口之冲中流突起竹木萦回春夏水溢洲随水长秋冬四周白沙如雪上有楼阁可供游眺
　　鸬鷀洲在上髙县罗汉石东司马地钤云鸬鷀洲合状元生又月沙洲亦名状元洲在县东二里许
　　国朝康十年知县梁淑干倡议建塔于上
　　仙姑洲在上髙县西六十里俗传有女仙经此
　　禄陂洲在新昌县东南旧儒学之左
　　进龙池在府城东县学之右南流入锦江旧为学池弃以畀民明正德十年知府邝璠复取隶本学又府城钟秀门外有红菱池亦隶学宫
　　饮马池在府城北五十里浮云山南甘泉清冽相传应智顼义兵屯山下饮马于此
　　剑池在府治后圃相传仙人李八百淬剑于此中产白莲宋黄庭坚赋制剑池之防萏以为裳者是也又新昌县北七十里亦有剑池传是许旌阳磨剑所
　　星落池在新昌县南三十里旧传有星坠地成池虽旱不涸虽潦不盈
　　圳泉在府城南八十里南城村又府城西北马鞍岭有吴城瀑布泉
　　武泉在上髙县北十里泉深莫测溢为沼中多赪鲤俗云不可食取食輙死上有晋皇甫武将军庙故泉以武名
　　普润泉在上髙县西十五里亦名贯珠泉其泉自石窦迸出莫穷其源循石厓为平地昔方广十丈今止丈余宋时有普润院久废
　　岩洞泉在上髙县南三十五里漑田甚广抵新喻县界七星泉在新昌县城内宋令刘明老凿七井以应七星又县西十里净慧院内有五色泉
　　竹山泉在新昌县西十五里柴源之竹山涡口气充味厚絶无尘滓清晨汲饮可巳腹痛
　　虎跑泉在新昌县西黄檗寺方丈内旧传有虎跑地出泉汲引不竭
