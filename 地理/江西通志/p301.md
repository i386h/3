<!-- { "loadSidebar": true } -->
　　佟国器字滙白辽东人顺治乙未巡抚南贑海氛方炽剧贼曽拱辰据兴国之梅窖坑受孙可望伪檄剽掠吉贑二郡国器遣左云龙洪起元等重兵围剿经年乃灭长宁黄乡贼杨兴自前院刘武元时受抚复叛潮惠贑数邑之交中有大帽山绵亘数百里良民杂处搜薙为难乃歼其渠魁招辑余众又平宁化白扇坑三村黄素禾诸盗由是江广闽楚间贼略尽先是贑漕米装解南昌而贑镇兵食又自省防拨馈滩石槎牙上下俱病转输国器疏请留贑漕以给镇兵即将省防应拨馈贑之米抵漕兵民两便运调不烦时重兵宿贑日久议兴屯佐军食国器曰政贵困地行屯于贑无益遂罢之所着抚防奏疏洞达时变陞副都调浙抚防人生祀之【熊文举碑记】
　　苏祖字光启辽东辽阳中卫官籍由举人为啓心郎顺治间歴官左佥都御史抚防南时广冦李玉廷劫扰雩都降而复叛者再至是凡三乱祖遣将指画方略擒戮之时岭北扫定已十余年而文教未洽学宫鞠为茂草祖捐俸倡建文庙规制钜丽又建启圣祠王文成祠尝手辑经世名言为目十二条又着有抚防草【贑州府志】
　　张凤仪字瑞梧辽东生员顺治丁亥分巡岭北以辑悍卒恤残黎为事招徕流亡俾之复业戊子金王叛举兵围贑凤仪与防抚刘武元总镇胡有陞竭力守城围数月不解城中粮匮米一石四十金诸将或言老弱无力登陴分糜军食不若尽戮居民誓死固守凤仪曰诸君欲反耶民所往谓之王无民是无天子也王者之师攻城犹不可屠敌民况守城而屠我民乎防抚是其说未防援至一郡获全【同上】
　　许世昌字中轩辽东人巡按江西宅心平恕率属清防日汲汲以兴利除弊为己任厘剔军屯兵民两安平反寃狱聴断如神至于学校祠宇罔不修葺吏畏民懐颂声洋溢西江百姓至今祠祀之【南昌府志】
　　王庭字言逺浙江嘉兴人顺治己丑进士授广州知府従征平定东粤擢广西副使督学四川晋按察使已亥任江西右布政庚子充武闱大总裁所拔皆才技兼优者南昌瑞袁三郡久困浮粮瑞袁已经巡抚疏请蠲除独南昌以省防屡受兵燹图籍毁废不得邀例豁免壬寅入觐庭剀切面陈已得部覆而中沮士民戴徳为立生祠补任山西以裁缺乞归卒年八十有七【采王沆行状】
　　汤斌字孔伯河南睢州人顺治壬辰进士选庶吉士授检讨出为潼闗道副使十六年陞岭北防政居官以古人风节自励值海冦郑成功犯江宁遣谍至贑闾里不逞思与为应斌捕得立斩之有李玉廷者踞山为盗其众逾万斌谕降之甫为约而海警至斌言于防抚苏祖曰玉廷诈降非心服也今必变变则先加于南安空城无兵请疾往为守御计设备毕而冦果至城不可犯则散兵焚掠乡里为官军所擒岭峤以靖平南军过南安杀人以逞有司以鬭杀论斌曰力侔者谓之鬭军无寸伤而民以兵死与律不应军卒抵法逾年念父老遂乞假归【黄宗羲神道碑】
　　施闰章字尚白江南宣城人顺治己丑进士由比部郎视学山左嵗辛丑陞江西防议分守湖西爱民礼士尤崇奬风教于袁重建昌黎书院于吉葺白鹭书院课诸士延泰和郭林为主席甲辰防讲青原山中摹顔书祖闗二字建右坊更书圣域二字建左坊于五贤祠前建传心堂翼以二楼左曰仁树右曰见山藏书以待四方来学者裁缺归里己未由博学鸿词科改官翰林院侍讲着有愚山集行世【墓志】
　　刘楗字公愚北直大城人顺治丙戌进士考选给事中出为平阳道副使康熙九年任江西布政使壬子嵗灾南九二郡特甚楗亲往赈济收兑钱粮主藏吏以羡余进曰此成规也楗曰官则自私耳何成规之有屛不纳癸丑入觐疏请蠲南昌府浮额粮下部未覆明年春陞太常卿在道闻江西冦乱疾驱而至时人心汹惧见楗至咸迎马首呼曰刘公至吾属无忧矣故事藩伯既擢交代不必待新任而粮道姚启盛先署藩篆力任事趣楗行楗持不可即日授印视事庀饷筹兵多方固圉江城赖以定累官至刑部尚书【安志】
　　哲尔肯满洲人康熙乙夘总兵南贑耿逆叛其党盘踞昌雩间与汀州伪将刘应麟兴国屯弁朱明相犄角势甚张尔肯与战以所获贼帜令我兵执以进贼不辨掩击大破之又明年韩大任据吉安自雩都分坑渡河攻鸬鷀老新二寨斩数百级时闽楚粤诸冦蜂起饷道梗尔肯力复万安泰和二县江西粮运遂通后陞广西提督【贑州府志】
　　郭景昌字瑞旭辽东沈阳人康熙十四年任湖西道时王师驻勦韩大任景昌理军需不扰民而调给无悮及贼弃城遁主帅愤其连嵗不下将屠之景昌力请得免复捐金赎男女被掠者吉旧食南盐民苦派饷详改淮引饷归于商漕运为分别军民以除扳累吉人至今徳之【吉安府志】
　　邵吴逺字戒三浙江仁和人由进士康熙十四年视学江右时军兴士民离窜吴逺协賛军府宻谋多方招徕捐设试塲士子至者随其后先辄试之甲乙既定进诸生与论文拥座肩相摩愉愉如家人父子虽盛寒暍竟日无倦容按郡所至闻岩穴之英常造庐就见焉兵戈久列郡学多废按试皆居城外及再任十三郡学宫悉为重修建昌士人妻被掳掠者诉之即倾囊以赎云【崇祀録】
　　李士祯山东昌邑人贡士康熙二十年巡抚江西有介操多所兴除尤慎刑狱民以不寃前为分守湖东道时藩商虐踞建昌强贷民钱嵗息不入则擒而折辱之民倾产鬻妻子不给往往自尽行部至南城诸生赵由忭率两学叩马诉之士祯览牒叹息泣下力请于大吏驱商出境郡人至今颂之【同上】
　　姚启盛字际斯辽东杏山人以刑科给事分巡贑南先是贑城数被火灾啓盛敎民造绠缶畚挶之具以救之城东小山曰火焰浚大井于逵路覆之以阁命名天一义取相制启盛复増修之火患衰息又于十八滩设艇拯溺革雩都大当之派积困以苏陞江西督粮道歴布政使卒于官【贑州府续志】
　　李光座号东园河南祥符人顺治己丑进士厯任江西按察使值滇湖叛变郡邑煽动上变者多株引无辜为奸利光座防得其状擿主名者寘于理所全活不可胜计故事对簿讫狱词皆具于掾吏官受成而已光座综次爰书一皆手勘必求无憾乃已秉宪七年以劳婴疾卒【同上】
　　白色纯字素公辽东人由理事官歴陞江西巡抚时闽粤煽乱南贑骚动贼得民率割其辫将吏遇短髪者辄僇之民陷贼皆不敢自拔又贼多营城外百姓不得逸出兵至贼走见民皆以为贼也多俘其妻女民益骇色纯时驻贑州愀然曰若不禁止民且胥化为贼将拜疏以请或谓若是将何以别奸细又得无真贼而并邀宽政者色纯曰彼贼欲隂行探岂不能使有辫之人而顾以此自露形迹耶竟疏上得报可民脱身归者相属贼势遂孤卒致底定甫一嵗卒官【同上】
　　李月桂字含馨闗东人以贡生授忻州厯任江西督粮道值滇闽煽乱大兵云集防省百姓流离者不可胜数月桂首倡捐资又时出仓米赈活饥民招集逃亡之众江漕扼敝自国初至今十七道仕者视为畏途月桂独久任呕心厘剔卒于官【同上】
　　于成龙字北溟山西永宁人初任广西罗城令猺民向化由卓异累陞湖广武昌知府平定黄金龙何士荣诸冦乱迁福建按察使郡人延岸遮送至九江者数万嵗庚申巡抚直明年总督江南江西翦除豪吏大猾隠蠧旧弊神明洞察郡邑条具便宜皆为兴举尝中夜苦饥索少米作糜不得遂笑而起视事达旦上下餽遗都絶吏民安恬商旅辐辏闗市流通每一令出父老扶观有读之垂涕者越三年以劳瘁卒官牀头敝笥中惟绨袍一袭鞾带二事堂后瓦瓮米数斛盐豉数器而已江宁人为立祠于清凉山防赠太子太保諡清端防子入监读书【陈说岩午亭文编】
　　宋荦字牧仲商邱人闗贑州除门征蠲舟筭平权度商旅乐之后歴巡抚再莅江西时楚中兵乱江西民有与贼应者人情汹汹荦闻命星驰赴任宻访通贼者置之法全省乃安为政先表章风节剏立理学名贤忠节名贤二祠葺徐孺子祠各为文以记之又续白鹿洞书院学规颁发多士奉为楷模在任五载调抚江苏【宋少师神道碑】
　　查培继字勉斋海宁人顺治壬辰进士由科员出为饶九南道时冦乱初靖培继力事拊循尤以兴学校敦教化为首务建义塾禁淫祀慎芦课捍水患拯饥民捐俸修白鹿洞书院时时与诸生讲学兴贤育才造就实多既报最有期三郡士民为建讲堂培继力辞弗获乃改讲堂为希贤书院取自汉以来官于三州者得十四人而祀之自为记复捐俸置田令诸生肄业其中详具书院志【西江宦迹】
　　丁炜字澹汝福建晋江人分巡南贑贑固以产谷名民间米艘下流郡有陋例适藩檄行郡征其税以代定南协饷牙役借以需求炜随摘地方十弊请上官禁革雅善诗着有问山涉江诸集于使院构甓园致嘉树石与一时名流唱和【贑州府志】
　　陈平字等竒海澄人始从遵义侯讨海冦定金厦二门歴功陞左都督屯万安田防三藩叛四方骚动万安萑苻亦聚党数千杀官吏据城郭以应平率官兵攻万安城克之斩渠首以献録功加二等是时抚建广逼近闽浙吉安为长沙肩背官军之在信州者遂致馈粮不继制府以信饷属平平悉力挽输往返无踈虞军帅知其才调随征湖南至袁州而吉安城陷乃以平为分宜留守弹压吉贼又随征龙泉贼斩首无算晋荣禄大夫调驻劄江城总镇南瑞六州军事卒年六十
　　赐祭葬廕袭世职【熊一潇撰传】
　　马如龙字见五绥徳人康熙举人由浙江按察使擢江西巡抚每冬日设粥厰数处以赈贫民无食者建豫章书院仿白鹿洞遗法造士不倦卒于官
　　赐葬祭祀名宦【陜西通志】
　　王曰曾溧阳人进士督粮江西深悉漕政之弊厘其科条多所豁免漕项公银无纎悉归槖者尝疏河道以利漕船歴年辛苦守益坚卒官防不能敛同官为举其丧焉【崇祀録】
　　郑昱湖广黄冈人进士督粮江右凡四年故事造丁大造小修行月等银皆按时给假手従事昱特许先期又召至亲授吏无染指而艘皆坚完康熙三十八年截留江西漕粮十万石于江苏部追弁丁行月银再四泣请卒免追赔摄学使篆优书院读书者廪给释诸生寃狱甚众【同上】
　　刘防枢字相斗韩城人康熙进士由给事分巡南贑道居官仁心为质冰蘖自矢出于天性毁淫祠兴学校鉏豪横抑奢华贑俗为之大变贑旧有牙帖银协济定南大为民病防枢计嵗入置田以租充额牙税永除又有私收门税防枢悉除之修郁孤台建讲堂尊经阁于山下以课士清忠祠以祀赵清献文信国二公累官贵州巡抚【陜西通志】
　　乔士容字徳元猗氏县人康熙丁未进士由礼部郎中为江西督学道萃诸生白鹿洞中择学行兼至者主教事买田以供廪饩士咸懐之【山西通志】
　　刘琰字介庵山东阳谷人康熙戊辰进士视学江右杜絶苞苴各郡文庙礼器乐舞缺略者修举之従阙里采圣门礼乐统一书刋布各学举业外另试诗古文辞尤究心理学日以立品敦行勗勉多士秩满去几不能治装巡抚郎廷极率属捐俸以资其行【白志】
　　李基和号梅崖辽阳人康熙癸丑进士选庶常散馆授部职出为雁平防藩转湖北布政使陞江西巡抚时方大侵基和在武昌闻命先侦知之贷银若干过湖口贾艘方载粟下江即官买之或更邀之转左蠡入南昌米价顿平而自买之谷则徧发诸郡为粥以赈饥全省庆更生于是革陋规禁火耗平盐价数月之中善政毕举【同上】
