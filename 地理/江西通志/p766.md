<!-- { "loadSidebar": true } -->
　　麻姑之泉天下名有泉不可无此亭奔流直下苍崖里千丈玉龙飞不起铿金碎玉声潺潺恍惚置我匡庐间银河句好续不得日暮悠然骑马还
　　龙虎山　　　　　　　　　　　邵　宝
　　西岩壁立青云齐岩头飞翠滴半溪仙家百物有尺度括什只少犬与鸡东岩乱石丛水际莲花委瓣瓜谢蒂其中髙者承烟霏肩接西岩似兄弟溪水中流何处来此为门户阖更开神灵万古谅斯聚气吞风雨声轰雷海流清浅近蓬岛山势缥渺藏瑶台辟秦之人不到此刘阮亦浪夸天台昔闻江子复罗子险语堪收方外史此行参订不我诬谩向山人究终始山人不知知者谁世有何事非天为空蒙却増眼底胜磊落真发胸中竒且将白酒酹岩下秋风为我问贞姿
　　弋阳道中望圭峯诸山　　　　　呉与弼
　　峭拔立云端能生逆旅欢但惜世无摩诘手不能移向画图看
　　玉板纸歌谢玉山姜子晦　　　　费　寀
　　姜郎来自懐玉山赠予玉板盈百番凝脂傅粉骨月称截肪砑雪光芒寒闲来拂拭展高处皎如水晶帘幕翻出洞府悬人间又疑瀑布防石壁无乃云气横山峦认知縠纸为君惜总出民膏与民力剥藤劈竹煮成臡乱砧捣碎矶头石疵纇犹疑间纯晳和入灰槽恣灌浥搊来水检忙洴澼蓬头早作山月高赤脚寒立谿流碧几工能得一帘成还恐交官交不得况是龙楼降勅来一畨式样从新裁陟厘欲细体欲赡旧者不用槽重开抄成既献乃私贶怪防弗与寻常偕贶我求诗诗品下绸缪无以为君谢又非赋手赋三都何由振尔腾高价聊述辛勤説纸难莫使学语小儿涂窗作鵶轻抹涴
　　重游开先寺戏题壁　　　　　　王守仁
　　中丞不解了公事到处看山复寻寺尚为妻孥守俸钱至今未得休官去三月开花两度来寺僧倦客门未开山灵似嫌俗士驾溪风拦路吹人囘君不见富贵中人如中酒折腰解酲须五斗未妨适意山水间浮名于我亦何有
　　游落星寺
　　女娲炼石补天漏璇玑昼夜无停走自从堕却玉衡星至今七政迷前后浑疑昼夜徒揣摩敬授人时亦何有玉衡堕却此湖中眼前谁是补天手
　　登小孤书壁
　　人言小孤殊阻絶从来可望不可攀上有颠崖势欲堕下有剑石交巉顽峡风闪壁船难进洪涛怒撞蛟龙闗帆樯摧缩不敢越往往退次依前山崖傍沙岸日东徙忽成巨浸通西湾帝心似悯舟楫苦神斧夜辟无痕斑风雷倐翕见万怪人谋不得容其间我来鋭意欲一往小舟微服沿囘澜侧身脇息仰天窦悬空絶栈蛛丝悭风吹卯酒眼花落冻滑丹梯足力孱青鼍吹雨出仍没白鸟避客来复还峯头四顾尽落日宛然风景如瀛寰烟霞未觉三山逺尘土聊乗半日闲竒观江海讵为险世情平地犹多艰呜呼世情平地犹多艰囘瞻北极双泪潺
　　庐山东林寺韵
　　东林日暮更登山峯顶高僧有兰若云萝磴道石参差水声深涧树高下逺公学佛却援儒渊明嗜酒不入社我亦爱山仍恋官同是乾坤避人者我歌白云听者寡山自防头泉自泻月明壑底忽惊雷夜半天风吹屋瓦
　　东林次邵二泉韵
　　昨游开先殊草草今日东林游始好手持青竹拨层云直上青天招五老万壑笙竽松籁哀千峯掩映芙渠开坐俯西岩窥落日风吹孤月江东来莫向人间空白首富贵何如一杯酒种莲采菊两荒凉慧逺陶潜骨同朽乗风我欲还金庭三洲弱水连沙汀他年海上望庐岳烟际浮萍一青
　　游武功　　　　　　　　　　　邹守益
　　我从石屋访葛仙芒鞵犹带东阳烟山灵爱客苦淹留九日隂雨相纒牵东游龙窟西集云足迹宛转溟海堧新晴忽报钟磬发仰视星河浄涓涓兴来清晨理我髪追逐同志升峍屼石磴盘回转长虬触目挥汗不肯歇俯首万山波相舂玉井碎茁青芙蓉澄川交瀑砂矶练比屋斜缀蜜房蜂团云忽起障我热两岫飘飘驾刚风咫尺林木不得辨泠然直入东呉宫环视上下一天色僮仆争愁云雨急恍疑混沌天未开手抉两仪分太极仙翁献竒遽如许指挥白云铺下土灵锁不放尘氛来独悬赤日照天府圆光荧荧敞玉京云拥雉堞如银城霓裳羽衣舞蹁蹮钧天广乐锵九成章亥所步几万里泬寥无翳海波平洞开肝胆见上帝粗秽一涤丹池清雷岩石瞰滚龙峡相传神篆藏琼匣结茅且倚木榻卧初试囊中煮石法浩歌呼月正皎皎白兔怯寒杵声小香炉臃肿手可爇檀烟扑鼻何缥缈徙倚不觉斗柄斜啓明先驱引绛霞阳乌振羽若木华金灯燿东皇家熊罴魂魄似堪掬朱轮推出羲皇车人家此时方熟睡谁识丸中第一义羣虱莫笑阮籍狂溷厠争守李赤魅屈指竒观此为雄青原玉岩皆下风脂车复欲入邹鲁丹检一啓泰山封
　　夜归象麓草堂用孟浩然韵　　　夏　言
　　落日欲没山气昬烟林栖鸟声正喧白沙翠竹绕江村洲前萝月映石门石门露湿青枫树老鹤长鸣不知处遥看穉子候荆扉野色苍茫过桥去
　　题张氏烈女録【并序】　　　　　　罗钦顺
　　女名贞姿正徳庚午流贼入万安女随众走避贼稍逼即奔赴直迳之塘自沈而死其父字成甫邑庠生
　　闺门婉娈姿蹈死一何勇塘阔风萧萧过者神皆悚表章题咏属羣英白璧秋霜照眼明贤弟殷勤还绣梓家家传诵死犹生一
　　提督大中丞北川陆公螺川捷音歌
　　罗洪先
　　炎瘴四塞岭海翻毒尘涨天天欲昬红巾秋下玉笥峡白羽夜过章江门明圣重瞳见万里环视南方孰可使左辖陆公众所推节钺登台承特旨朝来拜表夕啓行道闻小丑仍纵横驻师螺渚不旬日笑谈两捷惊飞声擒生获首逾四百壮士辕门受金帛旌旗遥指连垒空狐鼠宵奔阒无迹衔枚金鼓昼不闻玉立行营锐且文聚米当筵问山谷借箸辍食开风云烦歊逺谢霜威劲郁孤势压千峯静虎头城下卧熊羊角水南絶枭獍忆昔正徳逢末年金銕作难先自防屠村赭邑官吏遁老师旷日虚缗钱阳明夫子分节制畧去仪文擅智计闗梁渐禁用渐舒刍荛可从行不泥参伍得情幽昧通出没要害指掌中先发后闻得宻请隂操阳纵齐神功向道曽借龙川猛军书不出庐陵境老招新民感再三至今俎豆垂三省事钧势格难并论良工苦心能几人兵家胜负形无定善赏罚者称名臣治乱相寻毎反覆转瞬光隂四十六天如有意生陆公继登名位同乡曲当时公私仓廪丰纲纪如初无异同只今徧野尽荒秽婴城饱食谁哀恫孱丁惰卒不素练土目狼兵资利便犬戎囘鹘古有惩得失不偿贻后患君子用权贵弭变丈夫乗时才乃见病愧无能从荷殳濡毫拟作平南传
　　游白鹿洞歌【辛巳三月紫霞真人宿此洞编蒲为书】
　　何年白鹿洞正傍五老峯五老去天不盈尺俯窥人世烟云重我欲揽秀色一一青芙蓉举手石扇开半掩緑鬟玉女如相逢风雷隠隠万壑泻凭崖倚树闻清钟洞门之外百丈松千株尽化为苍龙驾苍龙骑白鹿泉堪饮芝可服何人肯入空山宿空山空山即我屋一卷黄庭石上读
　　官军谣【段都阃所将省兵四百无一人援白沙者】
　　官军四百数不足衣甲鲜明好皮肉朝游江上簇军营夜向城头攫人屋县官供应间迟速虎符日月相迫促白沙乡兵御奔突兵家胜负多翻覆月落荒村鬼夜哭桥头一炬明于烛翦衣谁作招魂曲铃阁将军睡方熟
　　文殊台　　　　　　　　　　　王世贞
　　芙蓉万尺花如铁秋窗昼洒红霞屑螺顶仙人骑杖来天衣晓带灵山雪帝遣神丁量海洗绣锷班棱生平砥一萍吹作浔阳城半匕疏为九江水高青直上一万重緑瞳笑啓金泥封烟重云滑不可去怒鞭白雀恼张公南征凯歌赠总制陈都宪【有序】　　王　统
　　吾抚入国朝百数十年沐浴圣化又景仰乡先哲道义如呉公文正辈文章政事如晏公元献辈思欲进今人一等以故风俗醇美不肯屑居江右诸名郡下迩年水旱洊臻时政多乖贼起饶州之姚源南昌之华林瑞州之马脑而抚之东北奸雄亦崛起思与姚源等为犄角势歳月浸淫党与滋蔓辄自标榜所至戕民放火民居子女财物千里一空以长久文懿之区而荒落遽至于此可哀甚矣圣天子轸念廷选堪命者得湖南陈公以综理其事公即日就道区画设施出人意表不旬日间一鼓而下空其巢穴而姚源诸贼闻风靡矣措老穉于光天化日中舞蹈歌颂沨沨洋洋用垂不朽予目击盛事能不倚歌而和耶
　　东州野老歌鼓腹曽似杜陵曲江曲老天亟转祸为福令人悲喜如转毂笑歌声响振林木奸雄倔起临汝东民命堕落汤火中圣明咨访得我公文谋武畧谁争雄天戈一指巢穴空姚源诸贼闻风靡长风浄埽浮天翳丰功伟绩真可纪封侯祀庙垂青史白叟黄童声颂起向也民伤骨肉残今也夫妻子母谈笑间向也走足生脾瘢今也坐卧不动安如山嗟哉公之功也永不刋向也腥秽蒲溪谷今也花香十里春馥郁向也桴鼓骇乡俗今也花隂卧犬生牦足嗟哉公之功也尝相属吾民再拜颂我公我公垂此莫大功奕世与国同始终天高海阔恩无穷吾民歳歳歌舞春风中
　　危氏重贞堂　　　　　　　　　徐良傅
　　重贞堂在何许阿姑与阿妇辛苦世无侣阿姑二十称未亡堦前夜雨啼寒螀谁知阿妇亦复尔两世六月飞严霜姑语妇黄口无存汝难守妇谓姑誓与我姑骨同朽共持寸铁肝各保千金躯辉辉双白璧照燿人寰区吁嗟薄俗难具陈朝游燕垒暮入秦一生自诧长乐老五世谁念相韩人妇人立身不草草何况七尺垂冠绅吁嗟薄俗难具陈
　　左蠡行　　　　　　　　　　　方　文
　　小艇迎风发星渚才到扬澜日过午榜人贪涉不肯停黄昬欲抵都昌浦俄顷狂飇自西来水声腾沸山崩摧况兼雷雨助其势同舟面色如死灰急曳半帆囘左蠡暝黒仍驰二十里依稀见岸不得近沙浅曽无盈尺水终宵漂泊芦苇边风波震荡谁敢眠世间平地皆好住何事江湖年复年
　　过青原清幽谷　　　　　　　　马犹龙
　　山重水复谷名愚杖屦萧条自可俱过溪二十四道殊一一坐石听笙竽碧篠黄花生石肤青青寒蔓水中蒲深潭皎洁明髭须沁入心脾照骨癯且复与君立须臾摩挲杂树辨根株丹林秋烧引﨑岖空山沙迹走麕麌清幽僧舎隠如菰云窦寒泉泻入厨芋魁莹骨如玉腴山姜野菌当园蔬青山白云道不孤世人欲覔无其途谁为后来继我乎林深萝合鸟相呼
　　国朝
　　信民谣六首　　　　　　　　　郑日奎
　　铅山纸堪柬册厚如钱白如雪尤物劳民民力竭几工能得一番成官府一声千万帧但愿交官官不怒价值有无谁敢诉
　　灵山茶浪得名一壑鲜芽曽几茎风味敢与防岕争长官徇名不问实公私食用皆取给羣豪茗战华轩时山氓痛哭那得知
　　玉山烛才盈尺肤里光焰虽絶殊总出民膏与民力官司科索无常例一呼不应施鞭棰有心同烛燋有泪同烛流桕树桕树尔之尤
　　湖山虎文采异官爱虎皮责猎户不用持钱入市肆猎户闻命如闻雷张弓冒险山之隈昔苦虎不去今苦虎不来虽喂虎口何足哀
　　汭川鲫味信美谁教汝能实肠能调胃官一票动百尾数不足搒欲死我行代汝供刀几
　　信州谷何太贱价百钱无人问官课不供父老怨且莫怨还应喜谁家更有买谷钱一歳不登大乱起饱餐饭耐鞭笞但得室家不分离犹胜死兵与死饥
　　和胡二斋古钟歌　　　　　　　丁诲
