<!-- { "loadSidebar": true } -->
　　匡山秀色落重湖一叶僧归入画图他日就师寻旧社白莲重放数枝无
　　铁柱宫　　　　　　　　　　　黄云师
　　名在丹台重策勲章门福主颂真君蛟螭诛尽方仙去鸡犬相将上白云
　　香炉峰　　　　　　　　　　　李元鼎
　　携得仙人白玉笻夜深无语对青松晓来雾起千山暝独出香炉第一峰
　　达摩峰　　　　　　　　　　　陈绪
　　东来西去嵗时賖锡杖遥冲洞口霞一自踢翻兰若壁始知九载见空华
　　和宋牧仲使君防州诗　　　　　袁启旭
　　十八滩头蔓草堆疎林破屋晚烟开谁家解唱边庭曲玉笛风中枕来
　　前题　　　　　　　　　　　　钱柏龄
　　檐前越燕乍飞还滚滚防流到槛寒槛外去帆轻似叶临风不独忆长安
　　江上同萧伯玉先生　　　　　　徐世溥
　　同傍渔舟问酒家路侵残草似春沙经风霜叶迎人堕误向鸥边叹落花
　　楚谣【有序】
　　浔阳至驿左为钞闗使临江丈船士人楚行者类以小舟载衣至龙开河易舟乃行不然则榷使槩以为商矣楚经流寇数扰之余方麦熟耘稻时又苦旱沿途据所见闻兼用方言联成絶句随地里风物以纪游踪亦竹枝词之类也
　　不是商船莫上闗新河写换客如山武昌祗索钱三贯双桨单装任徃还【一舟止载一人不附他客谓之单装新河即龙开河也】
　　弄舟原不论风潮下水南风便北摇梅子雨前梅熟后纷纷打鼓赛鱼苗
　　荷湖馆　　　　　　　　　　　施閠章
　　隔林烟火几人家古庙江头噪晚鸦欲问芰荷香寂寂一川新涨白苹花
　　状元洲
　　鹧鸪城下水东流草色青青过白鸥漫把浮云看富贵至今犹说状元洲
　　钟鼓石　　　　　　　　　　　周之恒
　　重岩惟许静相防钟鼓无声倚磵岚若向石中求响答声尘浄处见优昙
　　喜达贑州　　　　　　　　　　程可则
　　轻舟朝发九牛隈百里章河一瞬来薄醉未醒山已过又从人上郁孤台
　　咏嵩山　　　　　　　　　　　郑日奎
　　十里溪声五里山数椽古刹万松间老僧扫地非縁客待有白云时往还
　　自莲华峰下至东林寺　　　　　王贻上
　　江州郭外雪云浓翠壁丹崖锦绣重行尽清溪三百曲东林才打午时钟
　　樟树镇王文成公誓师处
　　豹房虎圏气如云行在从容露布闻谁识书生离讲席絶胜三十六将军
　　题南寳界寺
　　古寺兴亡阅几秋诸贤谁遣到炎州可怜横浦闗前水犹绕当年铁汉楼
　　大孤山
　　宫亭湖上好烟鬟倭鬌初成玉镜闲雾阁云牕不留客苹花香里过鞵山
　　铅山城中有古樟三每嵗四月白鹭来巢其间伏
　　雏乃去亦一异也　　　　　　　朱彝尊
　　县楼髙树半空腔宿鹭飞来什伯双说与画师翻旧谱不须横幅写秋江
　　紫溪道中【二首】
　　笋皮盖屋焦留客依然酒斾招只恐夜来风雨至杖藜扶过紫溪桥
　　新添十亩种荷田也向山根吐细泉料得村娃无櫂曲秋来不用采香船
　　滩行口号【六首】
　　白鹭洲前动客愁黄公滩畔驻行舟谁开瘴岭天边路惟有清江石上流
　　铜盘滩急水西东两岸千山四靣风絶壁倒流巫峡雨悬流直下石梁洪
　　黄茅峡外野人居潭影空明漾碧虚长箭短衣朝射虎鸣榔持火夜罾鱼
　　断壑隂崖百丈牵斜风细雨万山连长年三老愁无力羡杀南来下濑船
　　红霞深树岭云平两桨戈船石罅行浦口清猿催客泪一时齐作断肠声
　　羊肠鸟道几千盘设险宁惟十八滩见说一滩髙一丈直从天上望南安
　　自大林过讲经台　　　　　　　阎尔梅
　　香山花迳石烟寒寳树新晴露叶丹转到逺公台上去鎻江楼外一拳防
　　冒雪出滩遇官军船于万安城下　陆世楷
　　滩尽黄公声悄然孤城一片拥寒烟军中自爱吹笛散落梅花满客船
　　贵溪舎舟取陆　　　　　　　　陆　葇
　　篮舆无复辨东西回合林峦一径迷纵是此生频作客那堪肠断鹧鸪啼
　　建昌桥上步月
　　旧时月照淮安桂此日烟迷细栁营一带旴江歌舞歇行人虚说小南京
　　南安道中
　　溪山旧是南康郡山下何时筑五城二十余年新户口几家茅屋午鸡鸣
　　偰家池　　　　　　　　　　　万　任
　　夕佳楼改旧何时夜月忠魂独自悲祗为太平年节好等闲埋没偰家池
　　大节祠【旧祀建文殉难黄练刘王诸公今为居民侵没】
　　髙士桥南大节祠何年香火没遗碑一家得失犹争死冯道儿孙反笑痴
　　止戈泉
　　乱后重寻旧路过水操亭畔一僧窝煮茶细数前朝话记得泉名是止戈
　　过圆通寺　　　　　　　　　　熊一潇
　　不用扶笻得得来老禅邀客上花台凭栏指防云烟幻十二峰头玊作堆
　　辛未夏五月过北兰寺时烟江叠嶂堂初成漫赋
　　三絶　　　　　　　　　　　　宋　荦
　　楝花坪子最荒凉径转篱开石几张好处花时还记取缤纷紫雪防衣裳
　　小阁秋屏竹树团萧森五月欲生寒推窗又改山川面不与空亭一例防
　　断雨残云止复行蒲颿十幅往来轻斜阳忽放山根出江外重湖一线明
　　舟回至吴城　　　　　　　　　丁　炜
　　连朝波浪拍天浮棹入吴城见浅洲书卷半牀春睡起杏花风里放归舟
　　登八境台次东坡韵【三首】
　　暮倚江干古郡楼四郊销垒暂忘忧由来坐镇推儒将谁继文成拜列侯
　　贑石滩齐滟滪堆巉岩疑借五丁开遥天数防轻如叶知是扁舟触浪来
　　雉堞嵯峨万岭中七闽烟树隠溟蒙秋天故国无来雁谁寄音书到海东
　　宿贤女铺聴溪声　　　　　　　汪懋勲
　　谁将幽思寄鸣琴海上仙人曲可寻五岭月明双鹤唳十洲风起一龙吟
　　登进贤髙宗岭　　　　　　　　杨　贞
　　选胜凭髙烟树间虚传玉辇度兹山钱塘花栁空佳丽不及松隂满旧闗
　　题东林方丈壁　　　　　　　　查慎行
　　浮岚叠翠逼崔嵬三面周遮一面开我欲向西添小阁尽邀九十九峰来【株岭一带在寺西若置一阁名九十九峰亦絶胜也】
　　太乙峰西麓有芦林亦静者之居也
　　谁将半幅江湖景移置千峰最上头拨触游人动归兴芦花风里屋如舟
　　晚至万松坪
　　论谷量松不计株防天一片翠糢糊明朝五老峰头望又作苍云贴地铺
　　雨后再至玉渊潭观水势
　　着屐重来又一竒飞流十步溅龙池不知雨防添多少跳沬麤于白鹭鸶
　　五乳峰下望黄岩瀑布
　　五峰融乳气流湿一穴泄云声满空落日正悬髙树杪行人却在雨丝中
　　寄题简寂观十四松
　　梁时碑记【梁沈璇有简寂观记】晋时松十四株如十四龙约汝重来吾不负好留鳞甲待吟笻
　　寻夜话亭一翁二季亭故址皆不得戏示果公
　　十里无端枉道来明知遗迹委蒿莱人间好事谁如我博得圆通一宿回
　　昌江竹枝词【二首】
　　浮梁县西山渐平浮梁县东水更清蒙蒙天气长如雨卧聴前湾水碓声
　　防榈叶瘦芭蕉肥菜花半开桃李稀背山园圃蜜蜂出近水人家燕子飞
　　西江櫂歌词【二首】
　　西下鄱阳总顺流波声汩汩橹声柔玉山城外唱歌去三十三滩是信州
　　两头舠子月纎纎愁雨愁风日日兼过客饱餐江右饭居人贵买浙西盐【江西十三郡惟广信食浙盐】
　　木瓜洞　　　　　　　　　　　李鳯翥
　　一卷黄庭一粒丹闲云舒卷地天寛木瓜洞里春长在羣鹤翩翩绕旧坛
　　峡江懐古【二首】
　　铜雀台荒邺水边长教天堑鎻寒烟土人庙祀周公瑾只说巴邱作镇年
　　和雨鹭涛双峡起侵岚雉堞半山分城东十七洞天内长忆南朝萧子云
　　相见湾辞【二首】　　　　　　　　徐昂发
　　相见坡头吹女萝相见坡下水层波郎今莫道沿洄苦相见虽多别更多
　　相见依依最有情开帆捩柁转逢迎人生那得长相见如此谿山莫厌行
　　江州竹枝词【五首】　　　　　　　江　臯
　　五栁柴桑叶叶新千株万树自开春居人不识陶徴士击鼓祠前拜土神
　　大孤小孤双髻螺彭郎终日慎风波女儿港口帆初落撑过矶头好放歌
　　甘棠湖水碧于烟湖面孤亭一笠悬可惜栁香花暖日总无人上月明船
　　锁江楼控大江流岸脚层层拥石头一夜西风潮迹上商船欲泊使人愁
　　匡庐山上采茶归云雾迷空尽湿衣学得北源新焙法江南嫩甲雨前肥
　　滕王阁　　　　　　　　　　　于迪邦
　　作赋何须羡子安楼台莫认昔时看夜来月色江天静鸿雁一声烟水寒
　　忠义潭【七姓皆从文信国勤王事败赴水死故名】　　　陈智言
　　七姓勤王事不成袍溪滟滟葬簮缨至今流出潭中水还与文江一样清
　　游北兰寺　　　　　　　　　　舒慕芬
　　寺门山色醮江流曲径疎篱分外幽看竹客归双雨寻诗人坐一亭秋
　　龙潭【在栖贤桥下】　　　　　　　　　毛徳琦
　　一潭水影溟蒙灵气常凝碧落中每到桃花三月候潇潇风雨起潜龙
　　常山至玉山道中　　　　　　　邹志
　　穿山穷日笋舆忙石径长依古树傍节近清明好风景桃花红衬菜花黄
　　贑州竹枝词【二首】　　　　　　　周令树
　　贑州城外贑水漩竹屋家家傍岸悬江水涨时髙百尺开窓平看徃来船
　　酒潭山上起春风春江春花緑又红上水下水多少客一年半在小船中
　　望登髙山　　　　　　　　　　洪　炜
　　年年春日便登髙一望平畴十里遥孝子祠堂遗旧址可春亭畔长新条
　　鳯山口占
　　饭后寻凉到鳯山荒岩古木老藤蟠石头为枕苔为席卧聴松风十里滩
　　舠子词【二首】　　　　　　　　　陆奎勲
　　舠子轻儇箭撇波玉溪百里片帆过浊醪已醉三蕉叶月底新翻懊恼歌
　　饶江西注贑江东一样操舟运不同只爱防亭湖畔路湖神面面解分风
　　玉山道中　　　　　　　　　　仲　清
　　青摇麦穗如波皱緑展秧针似□平到处野芳堪寓目山行最好是初晴
　　东湖晓钓　　　　　　　　　　黄文星
　　半湖春水一簑烟桧楫萧萧漾碧天隔岸桃花茅屋啓苍茫孤溆有渔船
　　深陇看梅花分韵　　　　　　　杨枝逺
　　要覔金尊借落花野桥山路入欹斜有人指防花西去浅水疎篱是酒家
　　苏公亭六絶句　　　　　　　　楼　俨
　　露葭风栁水中央无复当年旧草堂剰有孤亭残碣在碧天无际白鸥翔
　　萧然土锉浄无尘一册班书竹几陈黄石山中归已晚云台那似钓台人
　　过江人物灌园翁培植嘉蔬治国同早识魏公心地褊肯教出处便匆匆
　　小人自古本难知君子如何亦见疑最是不堪回首处前军重卓曲端旂
　　相国原非了事才布衣昆弟旧徘徊可知朱子犹阿好不及苏翁料得来
　　淼淼湖光孺子亭清风相映此苹汀防顽立懦非无意犹见南州旧典型
　　北兰寺和巡抚宋公韵六首　　　李　绂
　　髙髙下下势相仍贪防池亭次第增游客不闻车马至岂能容易见山僧
　　井兰秋草露华滋荷葢空余叶满池却爱西山万红树朝阳防到夕阳时
　　楝花坪上更攀跻尘额何人拂旧题惟有征帆吹不尽长风日日大江西
