<!-- { "loadSidebar": true } -->
　　龙洲读书　　　　　　　　　　胡　直
　　窕繁花路髙虚野甸居渐为逃世客懒答贵人书水阁依鸥鸟尘编养蠧鱼日寻垂钓侣长在月明初
　　观山寺
　　颇识浮生幻幽寻不记踪地同离垢国人在妙髙峰云起移前嶂窗虚答暮钟过临泉穴坐清咏起蟠龙
　　石莲后洞转寻又一小洞
　　不觉窥明见先从踏暗来忽然辟混沌那复有尘埃髙窦容天入重关付月开未湏嫌阒寂作伴翠莓苔
　　过呉城　　　　　　　　　　　罗钦顺
　　舟过呉城驿苍茫暮景斜古祠淹日月生计半渔茶碧草眠黄犊青山印白沙风光长似此何处不为家
　　东湖　　　　　　　　　　　　呉桂芳
　　东湖行一曲十里栁烟齐远屿浮空碧长云压水低岸香闻杜若沙净浴鳬鹥更爱维舟处夕阴莲叶西
　　龙沙　　　　　　　　　　　　朱多炡
　　龙沙驻跸地皇祖纪南征草昧君臣定壶浆父老迎平临章贡水远视灌婴城今古雄图在低徊落照明
　　饮望湖亭　　　　　　　　　　熊汝达
　　湖面遥开镜山腰小构亭望中烟岫出坐久晚风生渔艇归防乱邨灯近郭明更怜髙防处地主喜逢迎
　　九日登凌空阁限杜咏　　　　　聂　豹
　　自有登临胜何劳更筑台此山当邑望髙阁傍云开肯负寻幽兴还期载酒来浮生惟有醉莫待菊花催舒家企望苏黄台台在凤冈北金钱池东苏公旧有谢道士赞秧马歌二石刻存清都道院
　　陈嘉谟
　　苏黄千载后山水九秋长名姓儿童识烟霞词赋香金钱留翠壑鸣凤在髙冈剩有风云防藤萝暗自芳古西台寺今惠祐庙也以其髙平在章江之西故名南唐吉郡守刘公竺生祠今西台寺也公守郡时政暇自郡治登山习静有二白鹿随车生祠即公习静处公既殁助国福民灵爽大彰郡人名山曰神冈以不忘公而拓生祠为庙久之闻于朝以其隘也于是移寺于今地而勅有司庙于髙平之处嘉靖初尚有庙祝周姓者家寺之东庙之西予售周氏地重建亭堂顔鲁公尝一游青原山山谷赋之云事如飞鸿往名与南斗偕矧公赏胜兹山久矣公固存也
　　修竹西台寺前朝太守祠我来寻胜迹事往见残碑旧赏青山在仙踪白鹿随空令人代里怀古有余思永和以儒林名乡以儒户注籍者三家其地有夫子庙讲经台皆宋时遗址金钱池以苏黄名龙窟一名石窟以文信国降神之地名春日自舒家企之清都观道士乾元为予指防遗迹云
　　选胜白云隈寻春花里来杏红夫子庙草緑讲经台池水金钱满山泉龙窟开废兴人世事千载一徘徊
　　秋发庾岭　　　　　　　　　　汤显祖
　　枫叶沾秋影凉蝉隐夕晖梧云初晻霭花露欲霏微岭色随行棹江光满客衣徘徊今夜月孤鹊正南飞
　　题张洪阳闲云馆　　　　　　　呉应宾
　　赋就张平子飘然独草亭囘环一水緑髙下万山青避世曾金马焚香对石屏祗疑云雾窟长防太元经
　　前题　　　　　　　　　　　　刘应秋
　　心远喧常静身闲道自因兼大小隐闲诵去来词书案风开帙花栏雨濯枝浮云同此意行住本无期
　　晚霁玉峡驿望玉笥山　　　　　区大相
　　峡束江流窄山欹堞影低玉梁沉宿雾金涧落晴霓水鸟窥鱼下林猿摘果啼灵峰不可到矫首问丹梯
　　东林寺
　　昔读髙僧传兼怀逸士踪停车虎溪水对面香炉峰旧殿丹青落荒池蔓草茸我来松下坐日暮但闻钟
　　宜春台眺望　　　　　　　　　张　铨
　　台以宜春胜登临恰仲春竹风如款客花气欲薰人山色平依槛江流曲抱城昔贤栖隐处览古倍含情
　　紫清观【在西山葛洪井侧】　　　　　　　张　位
　　逢泉皆可坐撃石自成吟处处藤萝好重重紫翠深人稀莺啭谷院静鹤盘林何福生居此桃源莫更寻
　　宿化城寺
　　峭磴疑无路灵源别有天暮烟笼合嶂春水漫平田境僻少尘事山空清客眠外韬含内美此地得真诠
　　寻乐天草堂　　　　　　　　　李万实
　　堂中人寂寞堂下草离披燕雀归傍舎松杉落故枝萧条嗟异代儒雅忆当时为尔青衫湿谁吟长恨词
　　拜东廓先生墓　　　　　　　　邓元锡
　　再过青山宅髙原空有碑暮云深宿草斜日下沦漪岳渎精灵在云林访业迟金针千载秘一语岂胜思天堂寺旧逼虎蹲岩而废徙数十歩岩端揖其前华盖羊稠诸山环抱完密俨然城阙赋此
　　石室新开寺天堂旧得名世犹传米穴吾自爱霞城谿虎雄全伏稠羊卧不惊散花疑下界缈缥玉虚声
　　生米观一名斩蛟台　　　　　　陈邦瞻
　　万古旌阳宅江天四面开萝青悬石磴沙白绕云台雁影秋翻月潮声暮雷斗牛瞻剑气犹似断蛟来
　　花坞贞泉　　　　　　　　　　熊廷相
　　身比银瓶洁丝防不肯牵燕云怀北阙江月冷南天匿绶为君计沈珠不自怜盟心清彻底汲井共澘然
　　苏云卿祠　　　　　　　　　　袁懋谦
　　浮云何澹荡空水足留连一夜东湖雨春蔬緑可怜凿坏辞后载抱瓮想前贤寂寞髙风远疎杨断暮烟
　　狮山石塘开鉴　　　　　　　　李　鼎
　　荒径草离离红泉迸石池云光涵澹荡竹色媚涟漪野性轻鸥狎禅心皓月知镜中趺坐久策杖得归迟
　　仙岩　　　　　　　　　　　　朱维京
　　龙虎山岩寺蓬莱兜率天向来青玉杖曾叩翠微巅崖有千年骨梯悬万仞船夜闻天乐动缥缈五云边
　　青原山
　　小径通初地城南五里悭一清似玉乱石错为山待月人何在栖霞客未还惟余春梦阔来往水云间
　　游龙光寺　　　　　　　　　　胡大成
　　香宇依空结虚轩傍水开沙明鸿影度迳静竹风来午磬传清梵晴花緑苔寥寥人境外宴坐送余杯
　　三宿岩呈黄先辈　　　　　　　杨廷麟
　　江上何年宅乖龙未得眠桅樯茅屋外钟鼔雀巢边生事依潮汐心兵畏鼠鸢萧萧杖屦意抱膝叹虞弦
　　弋阳城楼示黄昆来
　　忆昔同游处相逢共白头莎城鸿雁夜蓼水草虫秋只此成盘谷何当泛柏舟殷勤下山去流涕话神州游鵞湖山下谒四先生祠胡子徒歩追余及此坐楹间忾叹久之
　　空谷牛羊下頽楹魍魉来秋风吹不息芜径埽能开礼乐关衾枕乾坤出草莱吾徒幸自朂寒树此徘徊
　　青塘口有感
　　扰虎宜愚石驱乌信弱弓生涯蓬葆外行道苦匏中山倦鸣鸠雨春悲华黍风所嗟鶗鴂后犹有辍耕翁
　　良安峡　　　　　　　　　　　揭重熙
　　壁立双崔嵬巨灵何日开气为王国壮水向帝城来舟入似无罅涛生欲喷雷瞿塘徒拥蜀髙咏少陵才
　　暮过香城寺　　　　　　　　　徐　
　　隣僧遥引路岭度百盘苍髙处见溟海空中闻妙香暮云孤刹冷秋草古坛荒十里披蓁入下山无夕阳
　　鄱阳湖　　　　　　　　　　　杨惟休
　　片席揽澄湖青天望眼孤中流失南楚大地坼西呉水战龙飞去山空鹤返无浩歌舷自击春色满平芜
　　送无我上人还庐山　　　　　　万元吉
　　万里秋声急青枫古渡平浔阳潮自落楚岸月孤明破衲饥寒去芒鞋雨雪行炉峯遥在望慧远定相迎
　　经彭泽　　　　　　　　　　　呉甘来
　　亦有东篱菊何人尚隐居夕阳催进艇残夜拟焚鱼物变防多异名髙谤未除怀归无长物惟有一牀书
　　碁坪石　　　　　　　　　　　傅占衡
　　天然十九道落子古松间莫问何年石堪销竟日闲分持髙让国应刼静防山忽入长生术洪崖妙可攀
　　移居诗【三首有引】　　　　　　　陈上善
　　徐孺宅前湖水东洪州胜槩也苏云卿蔬圃在焉迤而北为徐巨源榆墩萧疎旷远皆有山林之致予尝于两地僦居崇祯乙亥舒子初民招居湖上楼去榆墩不数十武凭栏舒眺故居景物了了于前然则予虽移居实未去榆墩蔬圃间也即事呈社中诸子
　　爱卜此中宅云泉趣不穷窗山晴泛碧波日湿屯红门避髙轩过墙容浊酒通种蔬兼织屦生事念苏公一水环三面波光弄埜天行人过树里钓艇落窗前坐爱烟霞晚能娯草木年登楼何必赋吾觉酒杯贤榆墩曾我住遥对景逾新林气兼云乱书声隔水真残花窥宿客落日见渔人谁信重城里居然事隐沦
　　宿彭泽　　　　　　　　　　　沈　起
　　帆影收南岸江声断不流秋髙彭蠡泽雁下荻芦洲一水天无际千山月上头墟烟人语杂乡思倍悠悠
　　秋住湖口　　　　　　　　　　呉本泰
　　雨夜官城暗霜期候雁呼瘦笻黄叶寺髙枕白云湖岁月伤羇客烟波狎钓徒醉吟枫落句秋思满东呉
　　宿马祖岩　　　　　　　　【真人】张宇初
　　凿石开兰若栖禅结上方然灯闻佛磬听雨宿僧房古树岩云合幽花磵濑长素耽坡谷辈了悟幻中忙
　　送朗癯入匡山　　　　　　　【释】读　彻
　　独向匡庐去安禅第几重九江黄叶寺五老白云峰落日眠苍兕飞泉挂玉龙凭将岁寒意先报虎溪松国朝
　　得庐山愿云师书　　　　　　　呉伟业
　　絶顶诛茅处苍崖怪瀑风书来飞鸟上僧出乱流中世事千峯断乡心半偈空却将兄弟梦烟雨问江东
　　东湖因是庵　　　　　　　　　黄云师
　　白野闲依堞萧斋坐碧丛栁将秋气瘦人过板桥空佛火连虚幌渔梁落晚虹徘徊宜小隐幽兴与谁同
　　湴塘寺
　　暑气囘城廓轻衫集湴塘人宜幽屿立风漏早禾香树影迷清汉蝉声赴夕阳半龛供佛火五月亦生凉得文信国罗文毅邹忠介三先生眞迹喜
　　成一律　　　　　　　　　　　李元鼎
　　偶集先贤迹淋漓发古香慨然思异代况乃尽同乡字挟风霜气人争日月光兹游殊不负世世付珍藏
　　泊湖口欲上石钟山未果　　　　舒忠谠
　　湖心才月上灯里是人家水国鱼成户山城树满衙鱼龙眞有气鸡犬亦侵霞此夜初闻鹘探竒兴未賖
　　小隐岩　　　　　　　　　　　黎士
　　出郭无多路兹山遂觉深四时全雨色长夏逼秋心野馔分僧供残碑与客寻谁能容小隐弭节愧登临茶山寺羽泉昔陆鸿渐尝居此号东冈子寺泉因得名宋时曽文清几吕文清本中皆尝居此
　　马道畊
　　不识茶山寺因询陆羽泉复冈如半玦小屋仅三椽苔涩碑难扪僧闲手为煎未能供七椀自觉腹便便
　　建昌城　　　　　　　　　　　彭孙贻
　　白水横官道青山绕废城余民百战尽落日一江明露下秋菰断营空野鹤鸣仆夫已憔悴前路自相惊
　　自豫章上防南
　　南上千盘路东风半月程浮云邬子驿残日灌婴城江色连呉楚溪阴变晦明兵戈漫囘首总是故园情
　　储潭庙　　　　　　　　　　　程可则
　　古庙依孤屿灵潭控上游云霞藏洞壑岁月老松楸四壁蛟龙气中天鸟雀愁翕河今有颂不必戒沈牛
　　九竒峰访老僧匡云　　　　　　曽传灿
　　一折复一折乃知山路长崖随藤作杖门以石为梁远壑故多色野花殊乱香老僧惟好睡不问客何方
　　雩都峡口
　　云涌波流黑江风独战秋沙头鸣乱石峡口出渔舟盗贼多编户乡关亦旅愁中宵长不寐独立向寒洲
　　马当有怀湖南亲友　　　　　　曽　畹
　　旱魃驱雷港奔涛激马当江喧秋气早水宿火云长岛屿吹零雨鱼龙混夕阳万山迎棹入忆远不归乡
　　康山　　　　　　　　　　　　甘　京
