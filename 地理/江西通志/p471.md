<!-- { "loadSidebar": true } -->
　　李士开妻欧阳氏妾宋氏吉水人士开早卒宋有子在襁褓欧阳抚之相倚守节教子力学御史上其事建双节坊
　　张邦载妻尹氏永新人年二十二夫亡抚子士瓒守节三十年卒邑令管正传祀于谭贞烈祠永新旧祀八人得节妇而九刘光震撰碑文
　　李命妻顔氏永新人年二十五夫亡欲殉节以有子乃止及子病卒顔一恸而絶时年三十六
　　刘氏名次玉安福人防字王教保教保浪游死父母强之改嫁濳投塘死数日尸出如生
　　刘周井妻王氏安福人年二十二周井殁无子抚女守节及归寜母不谅即返逾年母促之归是夜哭甚哀遂自尽
　　彭彦士妻刘氏安福人年十七适彭生一子彦士以贫舌耕于外疾危闻于家刘曰盍先死幸则以身代不幸亦先夫往遂自缢后彦士病愈人以为刘之激烈所感
　　刘次六妻李氏安福人年二十归刘仅二年次六卒李曰翁姑蚤世子女无传吾惟随夫地下耳逾月丧事稍毕遂自缢而死又李氏名桓珠适郁未逾年夫殁亦自缢死
　　刘一五妻朱氏安福人生二子一五馆于楚而卒朱年二十四亲往奔丧遇土寇欲辱之朱誓死不屈以首触夫柩血流不止寇遂释之楚人士重其义捐金助之归葬以养姑训子终
　　王茂妻刘氏安福人事继姑以孝闻家贫延师课子年六十而终
　　刘云河妻曾氏庐陵人年十八夫亡守节有贵人欲夺其志曾引刀自截其耳乃止年六十二而终
　　朱家臣妻顔氏安福人夫亡誓死守节抚二子迄成立歴四十年崇祯间建坊旌表
　　周长清妻刘氏名珍娘永新人归周甫七日献寇入境家人谋避地刘以舆力防其姑而己歩行为贼所追及露刃胁之大骂曰吾头可断身不可辱贼怒遂杀之
　　萧衡良妻黄氏庐陵人献贼寇吉黄氏与嫂某氏决计同死及寇至两人擕手赴水寇怜而出之厉骂曰谁能从汝軰偷生乎竟死
　　欧阳钦孔妻康氏龙泉人年二十五夫亡抚两月孤坐卧一房足不履闼外一女奴左右将命有妁以他语告者輙唾其面而提刀以眎事姑尽孝训其子成立年五十有五卒【邹元标墓表】
　　梁懋熙妻郭氏龙泉人年二十三夫亡郭拮据葬毕自缢死崇祯间建坊旌表【吉安府志】
　　王应梗妻周氏安福人年十七归王氏未二载而夫殁矢志守节抚孤养姑年七十二廵按周灿题请旌表【西廵政畧】
　　刘显泰妻杨氏胡兖妻曾氏【俱庐陵县旌表】
　　方子铨妻康氏欧阳莆妻尹氏陈玉环妻萧氏刘仲勉妻李氏刘仲斌妻胡氏韦伯鱼妻康氏欧阳训妻尹氏梁防妻杨氏胡日舒妻欧阳氏尹氏双节萧氏郭氏【俱泰和县旌表】
　　周梧凤妻宋氏周翔凤妻蓝氏陈洪妻刘氏【俱吉水县旌表】彭勉恢妻欧阳氏谢寳妻朱氏萧廷英妻彭氏姚相鲁妻欧阳氏【俱安福县旌表】
　　李文奎妻酆氏王徴明妻曾氏黄萃六妻李氏李抟妻王氏李复之妻郭氏【俱吉水县先后死难】
　　刘所安妻曾氏姚达妻张氏刘耀旦妻罗氏王玉二妻容氏刘旋四妻张氏钟妻袁氏某生妻吴氏【俱永丰县先后死难】
　　彭炯妻周氏王街妻汤氏王只台妻曾氏王观上妻姚氏王公敬妻孙氏陈五典妻王氏郁鲜尘妻陈氏彭石郎妻王氏康景礼妻罗氏黄章美妻廖氏邓钊妻胡氏刘年玉妻马氏刘玉妻欧阳氏彭昆生妻刘氏王晋妻左氏邹宗孟妻罗氏黄某妻刘氏【俱安福县先后死难】
　　刘一春妻彭氏陈道妻萧氏周岐妻郭氏彭春妻郭氏刘钦秀妻萧氏萧必暄妻郭氏郭常礼妻刘氏郭有诜妻刘氏杨广蓝妻萧氏刘景达妻张氏【俱万安县先后死难】
　　刘石梁妻朱氏【永新人死宼难】
　　国朝
　　彭子恭妻李氏吉水人年十九夫亡里中有富家子欲娶之曰吾不能从夫死姑在吾从姑耳惟以养姑教子为事歴四十余年顺治十四年奉旌
　　刘氏二烈妇庐陵刘防妻孟氏名秋姑归刘三载刘孟丑妻李氏归刘犹未成婚防兵变二氏登楼自缢死顺治十五年旌表【安志】
　　宋元卿妻钟氏永丰人归宋五载而元卿卒钟年甫二十无子立侄为后抚之守节歴四十年顺治十六年奉文建坊旌表
　　邱山妻刘氏庐陵人年二十三山没刘恸哭防絶姑救之乃苏有势宦欲娶之即翦髪自誓寜死不二代夫养生送死歴五十余年顺治十七年旌表
　　胡良弼妻刘氏庐陵人夫卒遗孤甫数嵗刘年二十一坚志守节事姑以孝闻教子力学顺治十八年建坊旌表
　　彭之琮妻郭氏龙泉人年十七归彭越五年琮卒郭年二十一抚子惟焌惟煇守节凡所习学郭自为训之后皆补弟子员卒年七十有四康熈二十一年旌表邑人蔡文诏为之传
　　罗氏吉水罗匡湖孙女适永丰程仲庸仲庸痛父峋死呕血成疾卒罗亦触石而死时年二十事闻建坊旌表额曰一门忠孝节烈
　　黄麟徴妻刘氏吉水人年十九夫亡守节康熈三十五年建坊旌表
　　李士齐妻邓氏吉水李忠肃邦华之媳明天啓丁夘士齐殁抚孤守节歴四十年康熈三十五年奉旌
　　易啓河妻吴氏庐陵人年二十九啓河卒吴誓死守节康熈三十八年建坊旌之
　　李氏吉水李士齐女适安福王嘉祯年二十一夫亡抚子鐤守节事舅姑孝谨康熈三十八年奉旌
　　邹膺黻妻伍氏字毓贞庐陵伍慎庵孙女性敏慧通诗书年二十一夫亡抚子昆守节事舅姑以孝闻康熈三十八年建坊旌表
　　解心翼妻张氏名元鈖永丰人性淑慧通孝经内则义年十七归解事舅姑婉顺庄敬得其欢心心翼卒时氏年二十五痛欲身殉父慰谕之以老人在堂弱息在抱一身之任方重誓节辛勤中夜纺络恐聒舅姑寝遂水其轴令无声曲体孝养类如此姑先失明旋得废疾扶侍汤药唯谨二十六年如一日既殁丧葬如礼训二子俱成名以次子以敬贵赠安人康熈三十八年奉旌仪封宗伯张伯行表其墓
　　谢上誉妻康氏永宁人年二十五夫亡守节教子能文康熈四十三年以贞恪守节奉旌
　　刘志道妻王氏安福人年二十三夫亡誓死守节歴数十年不懈康熈五十四年建坊旌表
　　王体仁妻彭氏安福人年二十四夫亡哭泣防至丧明家贫纺绩自给抚一嵗孤成立年五十余卒康熈五十四年旌表
　　徐文逺妻龙氏吉水人有孙姓者欲污之不从被欧死事闻旌表
　　邓氏南康县民邓子御之女字标秀许聘万安许承诏子将愈年十八未归将愈卒标秀闻讣号泣即登楼自缢死康熈五十六年旌表
　　刘梦祖妻黄氏安福人年十九矢志守节同邑郁展其妻刘氏刘髙梧妻王氏俱苦志守节各三四十年康熈六十年旌表
　　康待儒妻郭氏龙泉人年二十誓节歴四十八年康熈六十年旌表
　　郭玉达妻陈氏万安人年二十一守志凡四十六载雍正二年奉旌
　　邱鲁凤妻罗氏庐陵人年二十七以姑老子防誓节同邑裴一铨妻卢氏年二十三夫殁生遗腹子家贫纺绩以养舅姑刘天柱妻彭氏天柱游楚没竭力归葬刘士锦妻郭氏夫亡年十九邱象昊妻习氏罗世鼎妻戴氏李师靖妻彭氏黄惟宏妻欧阳氏谭恩妻彭氏戴廷传妻王氏李良騐妻王氏刘相铨妻娄氏胡卫臣妻旷氏俱年二十余守节各歴三四十年俱雍正四年旌表
　　黄裔大妻曾氏永丰人年二十守节三十三载而卒雍正四年奉旌
　　萧大成妻周氏吉水人年十九而寡抚两月孤同邑邓秀妻王氏年二十抚孤孤殁抚孙守节歴四十年俱雍正四年建坊旌表
　　刘禹三妻康氏泰和人年十八夫亡舅姑老且病康备极敬养抚遗孤至于成立同邑尹隆生妻萧氏刘峤妻彭氏萧崇桂妻曾氏俱年二十余守节俱雍正四年旌表
　　王譓妻刘氏刘斐泉妻王氏王天因妻刘氏文徳妻刘氏周瀚妻顔氏刘梁妻王氏顔令圭妻谢氏俱安福人年少矢节各歴三四十年并雍正四年奉旌
　　龙起范妻李氏永新人夫殁年十九外家劝之他适李怒以沸汤破面嚼指滴血誓无他志姑病值嵗饥李拮据药饵日不食者再姑寻卒竭力丧葬守节凡三十三载雍正四年旌表
　　欧阳振孚妻王氏安福人年十八振孚客死楚南王典衣被为迎柩资归葬如礼家贫纺绩养姑年八十七而卒雍正四年旌表
　　张之珽妻郭氏梁嘉作妻王氏张士飏妻陈氏俱龙泉人矢志守节各歴三十余年俱雍正四年奉旌
　　刘国琦妻丁氏安福人年十六国琦逺商滇南客死丁百计归其骨奉八旬翁备极孝养守节凡四十二年雍正四年旌表
　　刘匡勷妻陈氏龙云登妻左氏陈蟾枝妻耿氏龙协万妻江氏汤筹妻贺氏龙永庆妻谭氏贺奏勲妻刘氏俱永新人年少守节并雍正四年奉旌
　　刘配光妻王氏安福人年十九夫殁抚遗腹子成立苦节至七十一嵗雍正四年旌表
　　胡智天妻王氏庐陵人年十八夫殁无子值兵燹依叔母以居同邑曾于天妻李氏李秉干妻刘氏罗云妻彭氏刘国枋妻萧氏何昊妻傅氏李二玉妻曾氏游一品妻李氏丁良祥妻郑氏俱年二十余抚孤守节俱雍正五年旌表
　　艾国俊妻戴氏吉水人年二十一守志凡五十七年而卒雍正五年旌表
　　刘斌妻吴氏王防妻刘氏刘体元妻周氏万和妻周氏刘振墀妻朱氏万一本妻萧氏俱安福人矢节各三四十年俱雍正五年奉旌
　　张善楫妻吴氏万安人年二十二守志凡三十九载雍正五年旌表
　　周景韩妻萧氏龙泉人守节歴四十余年雍正五年奉旌
　　罗钦尧继妻李氏庐陵人年二十一钦尧卒矢志守节前妻女敬姑适李而壻夭慕母行归共守节丙戌兵入境未及逼李即赴水死雍正五年旌表
　　按罗节妇旧志或载入明末或谓康熈初年廵抚董卫国题旌皆误
　　李向荣妻张氏庐陵人顺治丙戌兵入境露刃胁之张不从遂遇害雍正五年奉旌
　　贺锦旟妻髙氏庐陵人年二十四夫殁无子时姑且老瞆家遭火髙负逃得免抚侄守志歴四十四年雍正六年奉旌
　　樊绍圣妻贺氏永新人顺治初随夫避地遇贼被执欲污之贺曰放阿夫便从尔贼释绍圣露刃胁之贺大骂见杀雍正六年奉旌
　　张元钿妻彭氏龙泉人顺治初山宼所在刦掠彭抱子随夫匿阳关渡口贼势迫彭语元钿曰家世清白不可受污以子遗夫投水死越四日元钿得其尸于紫阳观之曲水隈顔色如生雍正六年旌表
　　尹铣妻刘氏泰和人年二十二矢节雍正六年旌表刘文魁妻戴氏庐陵人年十八而寡遗腹子寻殇誓不他适引刀割肉以明志同邑罗中峯妻晏氏周徳让妻刘氏范肇文妻刘氏刘文纵妻孙氏俱青年矢节各歴三四十年俱雍正七年旌表
　　谢伍生妻黄氏谢恵邦妻周氏俱吉水人黄年十八周年二十四守志各歴四十余年俱雍正七年奉旌
　　王愈融妻刘氏泰和人年二十四守节雍正七年旌表刘虞裔妻王氏安福人抚孤矢志凡五十一年雍正七年旌表
　　解以正妻姚氏名仪一永丰人年二十八而寡艰辛训子友松成名誓节凡三十二载同邑聂其智妻陈氏年二十七守志孝奉继姑抚二子俱成立俱雍正七年建坊旌表
　　谢氏名活姑安福人性贞静九嵗时母病尝药及母卒哀痛擗踊水浆不入口者三日许聘同邑彭隆祖未嫁而隆祖卒氏闻不欲生夜乗家人不及觉自经死时年十五雍正八年旌表
　　龙时乗妻欧阳氏汪灿仁妻蔡氏萧汝哲妻郭氏叚霭四妻杨氏俱庐陵人矢志守节俱雍正八年旌表
