<!-- { "loadSidebar": true } -->
　　问昔禹治洪水随山濬川别天下为九州其详见于禹贡后世言地理者咸根本于斯焉然即其书而考之有不能无疑者梁岐二山雍州之地也而于冀州言之曰既载壶口治梁及岐雍州之山不容记于冀岂冀方自有所谓梁岐者乎不然则九州名山其讹者不止于梁岐矣沱潜二水名也而于荆梁二州各记之曰沱潜既道二水不容经厯两州数千里之逺岂两州之地各有所谓沱潜者乎不然则九州大川其讹者不止于沱潜矣其叙山于九州之末自导岍及岐而下则曰逾于河自壶口雷首而下则曰入于海自导嶓冢而下则曰过九江至于敷浅原夫山静物也岂能逾河入海过江者邪禹何以验其然也其叙汉水自嶓冡导漾而下既曰南入于江汇泽为彭蠡矣又曰东为北江入于海其叙江水自岷山导江而下既曰防于汇矣又曰东为中江入于海夫江既与汉合且汇为彭蠡矣江岂复流于北而汉岂复为中江邪禹何以騐其然也近世有以地脉论山者取于汉儒之三条有以水味论江者取于唐人之三沴禹之于山川岂亦以脉与味而知之乎汉儒三条唐人三沴亦有可騐否乎愿详考而备论之
　　白鹿书堂防问　　　　　　　　朱　子
　　孔子殁七十子丧杨墨之徒出孟子明孔子之道以正之而后其说不得肆千有余年诸生皆诵说孔子而独荀卿扬雄王通韩愈号为以道鸣者然于孟子或非之或自比焉或无称焉或尊其功以为不在禹下其归趣之不同既如此而是数子者后议其前或以为同门而异戸或无称焉或以为大醇而小疵而不得与于斯道之传者其于杨墨或微议其失或无称焉或取焉以配孔子其取予之不同又如此是亦必有说矣本朝儒学最盛自欧阳氏王氏苏氏皆以其学行于朝廷而胡氏程氏亦以其学传之学者然王苏本出于欧阳而其末有大不同者胡氏孙氏亦不相容于当时而程氏尤不合于王与苏也是其于孔子之道孰得孰失岂亦无有可论者耶杨墨之说则熄矣然其说之流岂亦无有未尽泯灭者耶后世又有佛老之说其于杨墨之说同耶异耶自扬雄以来于是二家是非之论盖亦多不同者又孰为得其正耶二三子其详言之
　　鹿洞教规
　　父子有亲君臣有义夫妇有别长幼有序朋友有信右五教之目尧舜使契为司徒敬敷五教即此是也学者学此而已其所以学之序亦有五焉具列于左
　　博学之审问之慎思之明辩之笃行之
　　右为学之序学问思辩四者所以穷理也若夫笃行之事则自修身以至于处事接物亦各有要具列于左
　　言忠信行笃敬惩忿窒欲迁善改过
　　右修身之要
　　正其谊不谋其利明其道不计其功
　　右处事之要
　　已所不欲勿施于人行有不得反求诸已
　　右接物之要
　　熹窃观古昔圣贤所以教人为学之意莫非讲明义理以修其身然后推已及人非徒欲其务记览为词章以钓声名取利禄而已今之为学者既反是矣然圣贤所以教人之法具存于经有志之士固当熟读而问辨之茍知理之当然而责其身以必然则夫规矩禁防之具岂待他人设之而后有所持循哉近世于学有规其待学者为已浅矣而其为法又未必古人之意也故今不复施于此堂特取凡圣贤所以教人为学之大端条列如左而掲之楣间诸君相与讲明遵守而责之于身焉则夫思虑云为之际其所以戒谨恐惧必有严于彼者矣其有不然而或出于禁防之外则彼所谓规者必将取之固不得而畧也诸君其念之哉
　　明
　　主洞规训六条　　　　　　　　胡居仁
　　正趋向以立其志
　　愚谓今之学者才气髙者则驰骛于空无窅渺之域明敏者以该博为尚利名为心又其下者不过务于诗句浮词以媚世取容而已未尝知有圣贤之学也夫圣贤之学得之于已可以成善治美风俗兴教化三代可复也或者以为圣人之道高逺难至非后学之所敢及殊不知有生之其性本同但圣人不为物欲所昬耳今学者诚能存养省察使本心常明物欲不行则天性自全圣人可学而至矣圣人岂其易者反使人由于艰难阻絶之域哉
　　主诚敬以存其心
　　博穷事理以尽致知之方
　　审察几微以为应事之要
　　愚谓人生日用之间起居动息以至设施措置不能不与物接故不能无事然所以为事之理固已具于性分之内也若厌其烦扰欲絶而去之则陷于佛老之空寂若不察其理之所当然以机变为足以应事则流于仪秦商鞅智谋之末为小人之归矣故必于事物初接本心萌动之际谨察精辨孰为天理孰为人欲使善恶是非公私义利判然于前然后从其善而去其恶如此既久则义理益精自无过不及之差矣
　　克治力行以尽成已之道
　　愚谓人之有生便有所以为人之理是皆天之所赋非人力之所为孟子所谓践形是也今所以不能如圣人之从容中道者是气质有偏物欲有蔽故必克治其气质之偏物欲之蔽然后可以尽此身之理以成乎已也茍或知而不行则前所穷之理无所安顿徒费讲学之功无以为已有岂不重可惜乎
　　推已及物以广成物之功
　　鹿洞为学次第八条　　　　　　章　潢
　　学以立志为根源以防友辅仁为主意以致知格物为入路以戒慎恐惧为持循以孝弟谨信为实地以惩忿窒欲迁善改过为检察以尽性至命为极则以稽古穷经为徴信
　　宋
　　玉山讲义　　　　　　　　　　朱　子
