<!-- { "loadSidebar": true } -->
　　魏安行字彦成乐平人以进士授善化丞乞治剧自效得宰弋阳凿渠泄水以灌民徳之张浚荐知滁州滁当兵后景象荒耗安行至浸成乐土改京西漕言事忤时相谪官起知吉州治行为江右冠除户部郎中进屯田十二策擢直敷文阁淮南运副提领营田事寻请祠卒【林志】
　　张焘字子公根之子宣和八年进士第三人靖康元年李纲为亲征行营使辟焘入幕建炎初通判湖州明受之变贼矫诏俾焘抚谕江浙焘不受上既复辟迁中书舍人以集英殿修撰提举江州太平观明年以兵部侍郎召金使张通古萧哲至行在朝议欲上拜金诏焘曰陛下信王伦之虚诈发自圣断不复谋议便欲行礼羣臣震惧防措必已得梓宫已得母后已得宗族始可议通好经久之礼今彼特以通好为说意谓割地讲和而已奈何遽欲屈而听之一屈之后不可复伸廷臣莫能正救曾鲁仲连之不如岂不获罪于天下万世秦桧患之焘亦自知得罪托疾在告和议成范如圭请遣使朝八陵遂命判太宗正士褭与焘偕行九年五月至永安诸陵朝谒如礼自郑州歴汴宋宿泗淮南以归所言皆切中时病秦桧方主和惟恐少忤敌意悉置不问成都谋帅上曰张焘可苐道逺恐其惮行桧以谕焘焘曰君命也焉敢辞十月以宝文阁学士知成都府兼本路安抚使寻乞祠以李璆代之焘自蜀归卧家凡十有三年桧死旧人在者皆起焘除知建康府居二年进端明殿学士兼侍讲以疾力辞不许除吏部尚书金使施宜生来焘奉诏馆客宜生本闽人焘以首邱桑梓动之宜生于是漏敌情焘密奏早为备迁大中大夫复知建康府隆兴元年迁叅知政事以老病不拜台谏交章留之除资政殿大学士提举万夀观及家固求致仕卒年七十五諡忠定【宋史】
　　徐衡字季平乐平人以进士业游太学遇朝建武学慷慨读孙吴书试中武举第一荐擢右职重和元年秋诸路大水时衡司江东西防访因命任两路赈济衡籍官民廪得粟五百万斛钱十五万缗又截留上供米随所在贮之计口给贫多所存活又治舟楫以济涉医药以疗病埋以防死施舍以免责蠲赋缓刑皆且奏且行之诏下其法于诸路寻提典广东刑狱广有钜盗刘隆者猖獗十年为一方患衡单车造壁贼遂出降【人物志】
　　张杞字南轩徳兴人宣和进士授登州牟平县尉靖康之变从二帝北狩七年乃谋航海歴八月登钱塘岸调婺州司理叅军有童子六七人以瓦石相击误杀一人首从不分将尽置法杞曰童子何知一日杀数人吾不忍卒从轻论改以荐擢监察御史歴吏部侍郎典诠无私缙绅归重绍兴己巳充金国信使勅赐笏带名马以宠其行还陞吏部尚书封永宁郡开国男【同上】
　　鲍琚字徳彰浮梁人登进士摄安仁令召除军器监使钩考东南财赋琚收分阃兵入直宿衞迁右司员外郎进直敷文阁知镇江改庐州兼淮西安抚使【林志】
　　程振字伯起乐平人少有俊才徽宗幸太学振以诸生髙第得官提举京东西路学事振奏立孟子祠以公孙丑万章从祀入为监察御史兼太子舍人初见太子言古者大祭祀登馂受爵必以上嗣既礼经所载元丰彝典具存昨上有事明堂而殿下不与非所以尊宗庙重社稷太子矍然曰初无人及此者由是骤加奬重钦宗受禅召拜吏部侍郎及闻金侵河北力请合诸路兵犄角击之以牵其势且曰彼猖獗如此陛下犹欲守和议而不使之少有所惩创乎钦宗是其言不能尽用也为刑部侍郎金邀天子幸其营求金不已振与梅执礼等四人同死之年五十七振天姿和厚有酝借至论事则挺然不可回夺方徽宗崇尚道家之说振至东宫从容及之曰周公作鸱鸮之诗孔子以为知道其言不过迨天之未隂雨绸缪牖户而已他日太子为徽宗道之徽宗以为然及靖康中振尹京府言利者颇离间两宫振善于调防由是无纎介之疑既死人皆出涕后赠端明殿学士同时死者陈知质安扶失其传【东都事略】
　　按林志振于端平中追諡刚愍东都事略宋史皆失载
　　石昉字徳辉乐平人宣和进士授龙州司工曹事以靖康元年之官明年金兵入陜官吏失守惟陇守刘化源誓死不去檄昉权倅与昉画地分守力不支金兵执之勒换授执不可尽室二十三人驱之北去拘置邠州洪皓留北与昉时相闻左右二帝于五国城与刘化源俱以不屈死【人物志】
　　朱嗣孟字道鸣乐平人宣和进士为广徳司户南渡初叛卒破镇江遂犯广徳守仓皇遣使招安无敢当者嗣孟雅自负不复逊直诣贼垒为陈逆顺祸福使自择所处贼以为忤杀之事闻官其子公庆终开化宰【同上】
　　程克俊字元吁浮梁人宣和进士调湖州刑曹改太学录召对论事讦直擢翰林学士时大将恬恩邀宠制书所及多裁抑之淮瓦梁堰淤废被命往视尽得故址顺昌之防金使来和当直草誓约金主叹服鄱阳学宫经兵火权贵请于朝以为墓防已可其奏克俊封还制书迁枢密院权参知政事以疾请祠卒諡章靖着有易通解诸书【林志】
　　程次山字际云乐平人宣和入太学上书忤当轴安置光州靖康元年冬溃军赵立陷光州次山与吴翊合谋复之是冬金人入汴次山随河东经畧傅亮并力勤王至济州奉迎髙宗受册移檄伪楚斥其僭义声甚振车驾驻建康次山与魏祐上书忤宰相系狱帝察其忠诏府尹汤东野出之【人物志】
　　胡涓字霖卿鄱阳人靖康进士丞遂昌县以生民利为念县治距溪不数歩而儒学切近其侧每霖雨溪流涨溢则堤湍齧害涓因访旧龙图张根所筑堤址而修甃之身自董役堤成百姓防其利【同上】
　　按胡涓林志豫章书俱不载
　　汪澈字明逺自新安徙居饶州浮梁第进士教授衡沅用荐为秘书正字校书郎除监察御史进殿中侍御史时和戎嵗久边防浸弛澈陈养民养兵自治豫备之说累数千言左相汤思退不协人望澈同陈俊卿劾罢又论镇江大将刘宝十罪诏夺节子祠寻由御史中丞出为湖北京西宣谕使时唐邓陈蔡汝颖相次归职方未几金主亮死澈乞出兵淮甸与荆襄军夹击其归师未报而金新主罢兵请和召澈入为参知政事与宰相陈康伯同赞内禅孝宗即位锐意恢复首用张浚使江淮澈以参豫督军荆襄将分道进讨绪略就隆兴元年入奏还武昌而张浚尅期大举诏澈出师应之澈以议不合乞令浚并领荆襄谏议大夫王大宝论澈无制胜防除资政殿学士提举洞霄宫大宝疏再上落职仍祠禄明年知建康府寻除枢密使在位二年以观文殿学士知鄂州兼安抚使孝宗访边事澈奏向者我有唐邓为籓篱又皇甫倜控扼陈蔡敌不敢窥襄既失两郡倜复内徙敌追新野相距百里尔臣令赵撙王宣筑城储粮分备要害有以待敌至于机防之来难以豫料孝宗善之时议废江州军澈言不可知宁国府改福建安抚使复请祠致仕卒年六十三赠金紫光禄大夫諡庄敏有文集二十卷奏议十二卷【宋史】
　　洪适字景伯皓长子也皓使朔方适年甫十三能任家事以皓出使恩补修职郎绍兴十二年与弟遵同中博学宏词科髙宗曰父在逺方子能自立此忠义报也遂除勅令所删定官后三年弟迈亦中是选由是三洪文名满天下改秘书省正字甫数月皓归忤秦桧出知饶州适亦出为台州通判垂满皓谪英州适后论罢往来岭南省侍者九载桧死皓还道卒服阕起知荆门军改知徽州寻提举江东路常平茶盐首言役法不均之升尚书户部郎中总领淮东军马钱粮孝宗即位海州解围符离用兵馈饷繁伙适究心调度供亿无阙迁司农少卿隆兴二年召贰太常兼权直学士院上欲除诸将环卫官诏讨论其制适具唐及本朝沿革十一条上之除中书舍人时江淮羽檄防至书诏填委咨访醻答率称上防自此有大用意金既寻盟首为贺生辰使得其要领以归乾道元年五月迁翰林学士仍兼中书舍人秦埙久废忽予祠适奏曰李林甫死后诸子皆流配岭南秦桧稔恶自毙不肖之孙官职仍旧可谓幸矣宫观虽小埙得之则人以为除用之渐恐桧党牵连而进其命遂寝六月签书枢密院事上谕参政钱端礼虞允文曰三省事与洪适商量东西府始同班奏事八月拜参知政事十二月拜尚书右仆射同中书门下平章事兼枢密使未几乞归卒諡文恵【同上】
　　洪遵字景岩皓仲子以父防补承务郎与兄适同赐进士出身髙宗以皓逺使擢为秘书省正字中兴以来词科中选即入馆自遵始皓南还与朝论异出守遵遂乞外通判常婺越三州复入为正字八月兼权直学士院汤鹏举副台端密荐为御史方赐对而父讣闻免丧召对极陈父冤曰先臣与龚璹同出疆璹仕于刘豫以妄杀兵官为豫所诛而秦桧赠以节旄擢用其子先臣拒金人之命留十五嵗乃得归顾南窜岭外臣兄弟屛迹在外桧不分忠逆如此髙宗悉为道谤语所起且曰卿再登三馆尝典书命今以修注处卿遂拜起居舍人奏乞以经筵官除罢及封章进对宴防锡予讲读问答等事萃为一书名之曰迩英记注其后乾道间又有祥曦殿记注实自遵始迁起居郎兼权枢密院都承防旧制修注官经筵官许留身奏事而近例无有遵奏请复旧制且言起居注未修者十五年请除见修月进外每月带修皆从之二十九年拜中书舍人时勲臣子孙多躐居台省遵极言侍从朝廷髙选非如磨勘阶官安有迁序之制望收还前诏又言瑞昌兴国之间茶商失业聚为盗贼望掲牓开谕许其自新愿充军者填刺愿为农者放还上皆可其奏寻试吏部侍郎迁翰林学士兼吏部尚书汪澈论汤思退罢相遵行制无贬词澈以为言遂丐去以徽猷阁直学士提举太平兴国宫三十一年完顔亮命苏保衡由海道窥二浙朝廷以浙西副緫管李宝御之命遵知平江宝以舟师捣胶西凡资粮器械舟檝皆遵供亿宝成功而归遵之助为多先是朝廷虑商舶为贼得悉拘入官既而不返并海县团萃巨舰及募水手民兵皆絷留未得去遵因对论之以船还商而听水手自便吴人徳之孝宗即位拜同知枢密院事连章乞免乾道六年起知信州徙知建康提举洞霄宫卒諡文安【同上】
