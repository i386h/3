<!-- { "loadSidebar": true } -->
　　麻姑仙坛碑集古録顔鲁公手书小楷仙坛碑碑隂附刻衞夫人褚河南虞永兴欧阳率更薛稷栁河东李北海诸小楷俱称神品志云碑刻不知何代逸去于时郡中所存止翻刻新本及正徳间一樵竖偶于山涧锄得之幸止断去一角今箧置郡库中
　　超遥台名胜志在揖仙门北隅即琴台也唐独孤及为宰有月夜携琴登台诗
　　新亭名胜志在旴江驿唐南城令王昕立独孤及记旴江亭林志在府城东旴水上唐制置使陈晖建南唐南城令阳翟徐寛重修韩熈载记
　　一字石名胜志在龙门桥左壁唐时有僧逰仙坛归题诗于石有自徔宴罢归来后寳殿瑶台空月明之句一樵者弛担顷戏于自字上画一字他日僧见之以为自不如一之工忿恚而死至今一画未泐名一字石
　　花圃旧志在南丰县治后今名花园背前代春月官司开园纵民逰观阑曲槛花卉丛茂有琼坊锦围之号
　　七星杉豫章书在麻姑山岭上围二三丈髙切云汉横列七株故名
　　文殊台明一统志在新城县西南四十里旧福山院昔文殊见此因名
　　江楼名胜志宋刘元载为南唐节度刘仁赡之曽孙多才嗜学手抄古文千百卷与曽密公为文章友于安禅寺南筑长堤架层构榜曰江楼自号江楼居士曽致尧诗刘八江楼雅诗家不易言春风花对岸夜月水当轩即此处也县志后百年属曽氏为冦燬绍兴间曽式占重建嘉定十五年水冲楼仆县令谢逵复为公舘扁曰与造物逰绍定冦燬咸淳中令杨休扩基构亭榜曰花岸水轩盖取曽致尧句也元初又燬嵗被水齧基址畧存
　　秋雨堂名胜志江楼之下为秋雨堂太宗时江南嵗旱所部以状闻帝因语曽密公以外帑之蔵贯朽莫校公对曰未若江南一夜秋雨之富也后以名堂
　　凤翔台明一统志在府治后宋黄曦诗春风桃李凤翔台
　　览辉榭明一统志在府治后宋郡守张颂建
　　亷堂明一统志在府治东防宋郡守李长民建其在郡治者又有冉香堂思政堂
　　甘露亭明一统志在府城内元妙观宋景祐间甘露降松上因建亭
　　清风亭明一统志在府治南宋建眺望城外羣峰环列宛若郛郭
　　醒心亭明一统志在府城东七十里杉岭上亭下有泉宋时乡民王伯珍建
　　鳯山阁明一统志在府治东防后与鳯山相对因名宋知军徐瑑建
　　熈春园明一统志在府治北宋时郡守逰宴之所广舆记开庆元年郡守曽埜改为红碧东园元初废
　　神液亭名胜志在南城县东十里东界山宋元祐癸酉冬甘露降于山顶松柏受之沾凝数十逾月而释太守王敷剏神液亭其上
　　西池六亭明一统志在府城西旧有清晖水心冉香碧圆垂丝涟漪六亭环列其上
　　鳯山五亭明一统志城北二里鳯凰山郡之主山也宋太守黄师道建翔凤防光望仙凌云朝真五亭于上
　　李泰伯书堂明一统志在鳯凰山侧
　　梳妆楼名胜志去泸溪县十里有梳妆楼石刻宋哲宗妃石氏膏沐之所
　　集宾亭李觏记康定二年夏六月太守慎公作新亭于军门之南
　　龙马山房府志在龙马岩宋李觏聚徒讲易处今泸溪
　　御书阁李旴江记皇祐三年以御书明堂及明堂之门篆飞白二体蔵诸名山麻姑仙都与焉
　　云庄曽致尧记云庄吾家之别墅在麻姑山南旴江之北
　　中和楼南丰县志在县南滨江宋曽致尧建元大徳间圮
　　康乐轩名胜志麻源第三谷云门寺后寝堂取谢公经行之处立康乐轩宋元丰中僧思颙善书太守陈绎命书卷石岩三字于寺侧巨石上
　　三清楼舆地纪胜在新城县东宋何渊何潜何滨兄弟同登庆暦进士渊諡清节潜諡清敏滨諡清忠后人瞰江作三清楼以纪其盛也
　　南轩曽巩自记得隣之茀地燔之树木灌蔬于其间结茅以自休嚣然而乐廊庙之贵万乘之富吾不愿易也
　　芝轩南丰县志在治西南宋元符三年夏六月芝生于射圃西县令杨杰建轩
　　聂侍郎旧居名胜志府城内髙空山俯揖雉堞逺览江山之胜宋侍郎聂子述旧屋于此子述以制置使帅西蜀有名及致政归适盗杀郡守朝廷遣将欲屠城子述力陈民寃止殱厥渠魁郡人赖之
　　御书楼明一统志在府学南宋郡守钱应孙建
　　勅书楼明一统志在新城县治前宋邑令徐观建平逺台舆地纪胜在府治东宋郡守张允建地势髙爽眺望江山宛若图画台之西为极目亭
　　崇山阁名胜志在府治东崇峰瑰壮平逺之亚也丹霞洞明一统志在麻姑山西七里宋绍兴中有人避宼登其上行半日见坡下草庵甚小一道人兀坐观书字画竒怪不类世间书庵前一穴恒有风气自穴中出
　　拥青阁明一统志在南城县治宋建
　　十贤堂明一统志在府治西宋绍兴间蔡延世建祀郡先逹陈彭年李觏曽巩曽布曽肇王无咎吕南公邓润甫朱京朱彦
　　仁夀堂明一统志在府治内宋郡守孟黙建
　　亦爱堂宋刘岑记童氏旴江之着姓也有袁州之学教授曰宗説即郑圃而堂之余适读陶靖节吾庐之句因名之曰亦爱
　　童氏园建昌旧志在城北门外宋熈宁中朝奉大夫童邦直所居之园内有春信亭毁于元今所谓童家湖是也
　　旴江舘名胜志在府治东太守陈岐建
　　归园建昌旧志在郡城南宋淳熈中尚书张大经晚年奉祠归里所建中有楼亭曰胜览曰喜清曰野塘曰识舟元燬今髙空山下是也
　　山髙水长楼林志在新城县北宋县令赵与澄建元末燬
　　枢密府府志在徔姑山麓宋枢密使包恢归休于包坊而别开府第于此
　　吴氏书楼陆游记南城吴伸与其弟伦初建社仓详见朱元晦所为记其后又剏为大楼储书数千卷防友朋教子弟朱公又为大书书楼二字以掲之楼之下曰读书堂堂之前又为小阁阁之下曰和丰堂堂旁复有二小阁左则象山陆子静书其顔曰南窓右则艮斋谢昌国书其顔曰北窓堂之后荣木轩则又朱公实书之呜呼亦可谓盛矣
　　楼台烟雨亭明一统志在广昌县北龙冈西原宋县令朱汝贤建
　　总清园林志在府城东三里龟湖上宋寳庆中侍郎曽頴茂所建园有亭曰清心曰清白曰清旷曰清修曰清阅曰清好曰清艳曰清峭曰清妍曰清畅曰清赋曰清真曰清婉曰清淑曰清华曰清眺曰清莲故名之曰总清园后水冲决圮于江或曰今龟峰寺乃其余址又有南塘园在城南门外侍郎曽頴茂防息之所
　　老彭村林志在南城县曽潭彭氏居之有老翁百余嵗淳祐间知军事钟季玉书老彭村三字表其门随奉朝请复其家今谕防遗落而额字犹存
　　盍簪亭明一统志在新城县北二里宋淳祐间县令赵汝厦建久为水所决
　　妙墨亭明一统志在旧府治西与红屏石对峙宋李少监佩易名印山堂
　　斧衮斋符正民灌园集序南城吕南公熈宁初尝预荐试春闱不利筑室灌园不复以进取为意益务著书且借史笔褒善贬恶垂世立训遂以斧衮名所居斋
　　照碧亭明一统志在新城县北二里左面石峡下临深潭宋治平中杨杰经逰题诗有山水相照碧之句故名
　　平西台周益公集先是邑令王珪建平西台于治西北故广昌邑号平西
　　龙溪故居名胜志广昌县东北八十里有龙溪宋枢密李山甫爱其山川之胜自南城来居号曰龙溪钓翁
　　蔵书山房杨诚斋集在麻姑山仙都宫之西淳熈己酉知建昌军三衢江自任为国子主簿何同叔作月扉风櫺缥缈飞动若出天半椟经史百氏于其中谈者以为山中盛事
　　景贤堂林志在府城北凤凰山麓祀宋儒李泰伯寳祐中知军事杨瑱立兴文堂嵗三月率僚属致祭以曽子固邓圣求侑食毁于元明成化三年吏部主事左赞防请表墓立祠知府谢士元构堂易名景贤学士陈鉴记
　　孝子堂林志在南城青绥为孝子黄觉经建元赵孟頫诗南城青绥孝子家至今门户生光华百年往事已陈迹路傍过者恒咨嗟
　　望烟楼南丰县志在集贤坊西南元谭万一万二兄弟创此楼登之以望里中无烟者助以薪米其址尚存
　　蔵书阁明一统志在南城县麻源三谷元程钜夫建自为铭
　　义门南城县志在十四都吴楚七世同居天启间旌其门
　　黛碧亭广昌县志在县东隅宋掲叔中叔元兄弟读书之所明景泰五年叔元之孙稽重建
　　荆藩故府南城县志在府城西南明宣徳四年封宪王瞻堈于此正徳四年改封湖广蕲州
　　益藩故府南城县志明成化二十二年封宪宗第四子益王祐槟于南城治六年因荆府故址而广之
　　曽岩祠亭李西崖集景泰间训导汪伦即河东山麓公旧读书岩为亭名之曰曽岩祠亭
　　江山一览亭何乔新记白水黄氏世家邑之大冈旴水曲折流其前崇峦峻岭环峙其左右愈宣作亭以览山川之胜而扁之曰江山一览先冢宰尝赋诗以纪之
　　雯峯别墅罗伦记遡临汝而上旴者千里山水名天下在广昌者雯峯最善太守饶公秉鉴始主而居之名之曰雯峯别墅
　　观瀑亭明泰防记麻姑絶顶有泉自丹霞观西北来伏流数十里经仙坛下与神功泉防其流防防响振林谷诚山中之一伟观也成化辛丑适祀麻姑获观是泉而爱焉因命道士洞渊作亭其旁扁曰观瀑
　　江山胜览亭南丰县志左曰观澜亭右曰仰髙亭三亭俱在南台山明嘉靖三十四年知县张鹏翼建
　　瓣香亭南丰县志在读书岩侧曽文定祠后明嘉靖十五年佥事赵叶建
　　来鹤亭府志去泸溪县北一里有平步山上有来鹤亭相传未析县时有双鹤飞鸣于此故至今县名鹤城
　　岐山师古亭府志在泸溪县七都与六都之汉岭师古潭遥相对先时邱逸邹志本并解绶归合志同居企慕古学其题曰汉岭景东汉节义题曰岐山景姬文作人之化今亭遗迹尚存
　　广信府
　　永丰故城太平寰宇记本饶州弋阳县进贤永丰里也乾元元年正月与州同置路通闽川越客担荷麏至元和六年废入上饶
　　废寳丰县明一统志在弋阳县境宋淳化间以寳丰场置防废为镇
　　石堂名胜志在县南一百六十里中可坐数百人临贵溪水源古老云是鬼谷先生之居下为石堂溪
　　苏秦台明一统志贵溪县西南七十里鬼谷山有苏秦台张仪井
　　飞升台龙虎山记贵溪县西南八十里两峯相峙状若龙虎汉天师张道陵炼丹于此下有演法观古松夹道丹灶丹井及飞升台遗址尚存
　　张天师草堂名胜志在龙虎山即上清宫之三清殿有唐常建诗载艺文
　　王表岩太平寰宇记在贵溪县南二里昔有王表率村闾数十家于此岩避乱竟免洞穴竒絶可容百余人
　　周瑜故宅名胜志在府治后今半为天宁寺基半为上饶学基
　　士石室太平寰宇记在弋阳县南六十里按鄱阳记云有士张氏琢石为室形如囷时郡守鄢陵庾翼欲表荐之而不见故号士石室
　　待宾院名胜志弋阳县东二十里有待宾山梁大同七年尝置待宾院隋始废
　　桃花台名胜志弋阳明溪滨有桃花台髙而平坦昔人种桃炼丹于此有桃源院
　　杏花村名胜志玉山县治西隅临溪有杏花村相近有蔡家园今皆废为桑地爽垲水不能侵谚云水侵蔡家园玉山出状元
　　七星井名胜志玉山县市中有七星井昔人开辟坊巷穿七井以象天之北斗以镇地脉近为水冲凡井之在东南方者悉没于溪
　　阎立本宅岘泉集信之玉山东为功曹山山之下为龙洞唐相阎立本宅其东禅师贯休寺其西
