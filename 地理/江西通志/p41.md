<!-- { "loadSidebar": true } -->
　　丹井有五一在府治后圃仙人李八百炼丹之所一在府城东南四十里许旌阳炼丹之所一在城西七十里晋丁义君女秀英炼丹之所一在城南七十里许丁王三仙炼丹之所一在上髙县南二十五里许旌阳投丹之所
　　状元泉井即旧贡院井今在县学防门左井上有亭欧阳世善扁曰天一重清今废
　　花坞井在府城北三十里明正德七年华林贼执通判姜荣妾窦氏至此投井死焉今作亭其上
　　白龙井在府城东十五里祥符观昔有白龙出此故名东阳井在新昌县浴德池之左久塞
　　国朝康四年知县黄运啓开濬
　　乳泉井在新昌县西十里寳盖寺之侧其水莹白如乳
　　袁州府
　　袁山在府城东北五里峰峦秀拔晋髙士袁京隠居此山卒葬其侧故名以袁名州义因山也大袁小袁两山相对唐人诗袁山大小防螺并秀水东西一带横
　　仰山在府城南八十里乃袁之镇山也周回数百里髙耸万仞可仰不可登因名絶顶有集云峰入夏云冒其岭则雨立至冬微隂即停雪山下有唐郑谷读书处太平兴国禅寺及二神庙小释迦骨塔
　　湖冈山在府城南十五里晋邓表故宅山顶有炼丹台养丹池朝斗石
　　小仰山在府城南三十里晋邓表修炼于此又号邓表峰上有泉坛石臼药灶又名水晶山宋州守萧炳诗万丈青山插碧天真人炼药石依然
　　蟠龙山在府城南四十里自麓至顶凡三十六曲有蟠龙寺唐末镇南节度使钟传建四面壁立湍瀑飞泻龙门关扼其前
　　石门山在府城南六十里石峭如壁中通小径又南十里为木平山山有三峰宋州守王古祷雨有应遂名其中峰曰妙庆左曰瑞光右曰慈云
　　震山在府城东十里下有岩幽深险僻唐彭云隠钓于此寳应中征召不就郡守嘉其行因名其乡曰诏君乡岩曰诏君钓台唐卢肇有震山岩记又东十里为雕山
　　坤长山在府城西南七里山自坤方来连亘甚逺故名书堂山在府城西南三十里唐卢肇读书于此万载县西八十里亦有书堂山晋习凿齿避地处
　　石屋山在府城西北三十余里洞深百余丈有石柱石钟石鼓之属
　　老山在府城西南六十里崇髙峻拔山巅飞瀑下注清沥江北入秀江
　　寳山在府城北六十里世传肃禅师过此山遇讼者劝之云欲出轮回道先回自巳心讼者以此言为寳故名
　　望鳯山在府城西北七十里中有一峰逺观如鳯喝断山在府城北一百二十里与万载萍乡及湖广浏阳县接境两山峙若天门中通一径为八省之咽喉
　　钤冈山在分宜县水南二里新泽水出于右长寿水出于左夹于山末故曰钤山势耸特登之可眺一邑上有仰山行祠山腰有泉病者饮之輙愈山椒有问东亭明推官徐之孟创今倾圮
　　国朝守道施闰章重建抚松亭
　　仙台山在分宜县东南五里羣山环抱一峰髙耸相传昔有牧羊者登山遇两仙对弈语曰子下界人也何为来此今名其村曰下界
　　钟山在分宜县东十里水南曰南钟山水北曰北钟山裴子野宋略云永嘉元年因洪水有大钟从山下流出验其铭乃秦时所造因名山有巨石临江如峡故又名钟山峡舆地纪胜云有渔人得一金锁长数百尺又得一钟如铎状举之声如霹山川震动渔者恐亦沉于水或曰此秦时驱山铎也
　　昌山在分宜县西二十里险尝覆舟旧名伤山后改今名又名昌山峡顾野王舆地记云晋永嘉四年罗子鲁于山峡堰为陂灌田四百顷
　　银山有二一在分宜县南二十里山巅多白石一在万载县西十五里山有巨石白如银石间有洞可以避宼
　　清风山在分宜县南三十里有寳慈观西晋时黄仙姑尝修炼于此有炼丹池又南二十里为白岩山有永清院
　　玊冈山在分宜县西二十余里卓立如削玉其下平幽旷又西为雪山钟袁山七峰之秀锁昌山三折之湾古木繁隂冬有积雪又西为光子山以晋李琳得名又西为大梅山其山多梅成林
　　台山在分宜县北二十五里山顶平敞若台
　　鸡足山在分宜县北八十里旌儒乡山下胜因寺寺背有石孔日出盐以足寺用后有利之者凿而大之盐遂止
　　徐仙山在萍乡县西三里世传有徐姓者于此修真后仙去事详坚志
　　笔架山在萍乡县南里许髙耸秀拔与县后山相对旧名迎鳯岭以县治势如飞鳯而此山与之相迎也宋乾道中县令赵公廪建墖其上髙七丈许明嘉靖中知县梁用逵以孤峰独耸増建其二于东三塔相连形如笔架岭有四望亭仰山二圣坛遗址万厯中知县陆世勣重修
　　毛仙山在萍乡县东二十三里古有毛仙驿方舆记云昔有人过此山逢一人遍体生毛言辞异常后不复见朱子过此尝问驿卒云狐魅所为遂题诗驿中
　　石姥山在萍乡县西五十里有石屹立如姥瞻望宋州守周兑诗顽然本是无情物应误行人指望夫
　　南源山在萍乡县北五十里下有广利禅院宋宣和中县令郑强建以息兵厉山南有泉四时不竭相近者为浴室山山下有浴池
　　九嶷山在萍乡县东七十里连带九峰因名山侧有仙鹤岭若防鹤飞舞状
　　五金山在萍乡县西七十里五峰相连面皆向兊因名杨岐山在萍乡县北七十里世传杨朱泣岐之所傍有玊女殿内有九石房相映如屛风世传仙真所居又有普通院及隋炀帝坛相近者为瑶金山唐勅封普济大师道塲也上有渌水洞灵丹井
　　楚山在萍乡县北九十里相传楚昭王曽经此
　　武功山在萍乡县东一百二十里跨吉袁二府境旧志云绍兴间洞宼猖獗赵扆统禁军捕有功立栅山上因名据安福志由陈武帝时更名袁志疑失实
　　罗霄山与武功山相连下有石潭深不可测太平寰宇记云潭水傍出石乳又名石井岁旱祷之以大木长三四丈者投水中即雨水涌木出雨即止或曰昔有罗霄居此因名其下有罗霄洞据安福志卢萧山本因泸潇二水得名袁志别作罗霄或说乃譌传也
　　龙山在万载县治后龙江经其下山势峛崺为县之镇距治东南二百歩有三石卓立潭中亦名笔架山县南三百歩有月台山状如满月又县东南二里许有白塔山
　　紫盖山在万载县西北十五里山势崇耸屹若车盖旧名云盖山或云仙人谢仲初尝游此有紫云上覆故名
　　五雷山在万载县北二十里五山相连与逍遥观拱对遇旱祷雨
　　汤周山在万载县西三十里相传晋安帝时汤周二仙修道之所上有观观后有碁盘石试剑石
　　峰顶山在万载县西南三十里相传为马祖道一驻钖处旧有上中下三塔今惟中塔存焉有泉清洌岁旱应祷
　　金鸡山在万载县北三十五里山童不毛有巨石在山下入夜现金鸡故名
　　清泉山在万载县东北四十里絶顶有瀑布泉
　　谢山在万载县北七十里舆地广记九域志皆以宋康乐公谢灵运得名旧有灵应观刘长者读书堂今废
　　九龙山在万载县西一百里其山有九嵯峩秀丽常有云覆之又西二十里为铁山地界湖广浏阳县旧产铁
　　羊角峰在府城东十里防耸如羊角一名防箭峰耸翠峰在府城西三十里峭壁孤峙唐卢肇有诗甘竹峰在分宜县西三十里
　　明山峰在萍乡县东北二十五里其峰特立可以四眺中有仁济院
　　玉女峰在萍乡县东六十里亦名玉女墩舆地志云天将雨有五色云气涌出石间俗呼玉女披衣宋洪炎诗千年旧迹今芜没惟有长松挂茑萝
　　鵞鼻峰在万载县东五里地名东岐元虞集爱此山若蜀中鵞鼻峰因名
　　神冈岭在府治南八十歩凡祀仰山皆由此故名乂府城西四里有王坡岭旧传有王者葬此
　　铜钉岭在府城西南五里相传长沙温氏墓宋初削平僭伪因镕铜灌其顶于史无征又西南十里为金钟岭
　　仙女岭在府城西三十五里地名清盖宋成恭夏皇后父家也
　　严岭在府城北五十里山势峭拔自下而上有小径十八折其顶名仰公山下有小溪漑田甚广
　　涧富岭在府城南六十里与安福县接境宋嘉定四年尝于此置寨以遏郴宼
　　大军岭在府城西北九十里山腰有泉名水浆湖相传隋炀帝时战塲
　　袁岭在分宜县西北十余里其上峰如列防旧传东汉袁闳隠居其下
　　石分岭在分宜县南五十里抵安福界又南十里为仰岭极髙峻登之可逺瞰吉安城相传唐时有尚雅祖师骑虎至此因建寺
　　豸迹岭在萍乡县南三十里山势耸矗石形类豸上有土濠相传元季御红巾贼扼险于此
　　圣冈岭在萍乡县东五十里众山迤逦望之苍翠晋甘卓筑垒其上有圣冈庙建以祀卓又县南马迹岭亦卓遗迹
　　案山岭在萍乡县北五十里左右两山相峙中平如案因名有亭曰髙寒为往来休息所
　　鹤岭即洪冈岭在万载县西南二十里与仙游岩相望十八渡岭在万载县北四十里旧路在岭下循环一水往来凡十八渡后辟路岭上行者便之俗譌为十八洞
　　白水岭在万载县西八十里髙数十仞岭下平坦居民众多中有小溪水色白故名
　　黄皮岭在万载县北八十里与谢山相对上有石屋相传黄皮二仙修炼于此乡人祀之
　　太阳岭在万载县西一百里形势陡峻周广百里未旦日光先射傍晚不暝故名
　　万胜冈在府城东五里杨吴时柴再用与米志诚讨刘景崇每出师冈下不战一日列阵冈南大败之见九国志
　　天子冈在府城西北五十里傍有驸马塘
　　杨桐冈在万载县东北二里许其冈多产白杨桐树县西里许有赤硃冈产土硃其东建社稷坛
　　小南岳在萍乡县西七十里山势嶙峋上插云表秋月登眺霞彩万状潇湘庐阜悉在目中为县境八景之一
　　化成岩在府城西北五里下瞰秀江旧名化成台僧屋其上名开化院岩内有石佛唐李衞公德尝读书于此后祠之详见古迹
　　粟坑岩在府城西南七里深阔三十丈有小窦通明可歩出岩顶
　　帝钟岩在萍乡县北五十里髙十丈深四丈中有倒石长三丈其形如钟
　　翠岩在万载县城北百余歩石壁凌空面挹龙江岩下有穴泉喷清洌
　　水晶岩在万载县西五十里岩中飞瀑泻出如玉岁旱祷焉又县西十里仙游岩有石类钟扣之清越又有石类道士状俗称仙人石
　　灵栖岩在万载县西九十里髙数丈有崇胜寺岩下有泉自周公洞流来灌田数百亩相近又有龙成岩其地名梅陂山势耸特中有石室宋元祐中有猎者逐兽至此后人往观得一兽骨其顶穹然如角识者谓龙蜕骨也室中有石如列仙者数十下有石钟扣之有声有石砚岩溜注之墨横砚上笔在砚傍皆石也有石人坐白沙傍如鬻盐状或埽之他日复积
　　玉谿洞在府城东半里许宋李观梦符居之因自号玉谿叟今塞府城东北五里有石窟洞石上有龙爪迹
　　青莲洞在化成岩侧小穴丈许虚明可爱旧扁曰云谷国朝康二年守道施闰章谓其状如青莲半开易以今名有石作莲花半未开玲珑几曲尽莓苔之句
　　石乳洞在府城东三十里深一里许滴乳坚凝成观音罗汉像人或游宴其中殽核狼籍经宿如埽宋教授郑王賔镌石记其事太平寰宇记云宜春有石室山数石相连髙十余丈素壁如雪即此洞也
　　漠塘洞在府城北六十里初入阔可数丈有潭水流洞外继入小洞渐逺一窦通明地名带塘距漠塘巳二十余里乡人尝避宼于此
