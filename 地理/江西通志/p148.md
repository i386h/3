<!-- { "loadSidebar": true } -->
　　明史纪事云二月伪汉太尉张定边陷饶州于光走还四月陈友谅忿其疆埸日蹙大作舟舰髙数丈饰以丹漆上下三级级置走马棚下设板房为蔽置艣数十其中上下人语不相闻艣箱皆裹以铁自谓必胜载其家属百官空国而来兵号六十万攻南昌壬戍薄城下诸将分门拒守邓愈守抚州门赵德胜守宫步士步桥步三门薛显守章江新城二门牛海龙等守琉璃澹台门文正居中节制自将精鋭二千往来防应丙寅友谅亲督兵攻抚州门兵各戴竹盾如箕状以御矢石城壊二十余丈邓愈以火铳击退其兵随木栅贼争栅文正督诸将死战且战且筑通夕复完李继先牛海龙赵国旺许珪朱潜等皆战死五月丙子友谅复攻新城门薛显将鋭卒开门突战斩其平章刘震昭敌兵退百户徐明被执死之六月辛亥友谅增脩攻具欲破栅自水闗入文正使壮士以长槊从栅内刺之敌夺槊更进文正乃命煆铁防铁钩穿栅复刺敌来夺手皆灼烂不得进友谅尽攻击之术城中备御万方杀伤甚众友谅分遣饶鼎臣等陷吉安李明道叛守将曾万中死之刘齐朱叔华被执陷临江复执赵天麟以三人徇城下文正等不为动贼复攻宫步士步二门赵德胜廵城至宫步门贼伏蹶张弩射之中腰膂箭深入六寸防出遂卒南昌被围旣久内外阻絶文正遣千户张子明赴建康告急又诈遣卒号舍命王者诣友谅约日出降友谅信之缓其攻至日城上旗帜一新友谅候至暮见无降意缚降卒至城下杀之张子明取渔舟从水闗出越石头城昼行夜止半月达建康太祖问友谅兵势何如对曰友谅兵虽盛战死亦不少今江水日涸巨舰将不利又师久粮乏援兵至必可破也太祖曰归语文正但坚守一月吾当自取之乃遣子明先还至湖口为友谅兵所执友谅曰若能诱降非但不死且富贵子明阳许之至城下呼曰主上令诸公坚守大军且至矣友谅怒杀之文正等闻之守益坚七月癸酉太祖自将救洪都徐达常遇春亦自庐州还太祖亲督诸将防师祃纛于龙江舟师凡二十万癸未进次湖口先遣指挥戴德以一军屯于泾江口复以一军屯南湖嘴以遏友谅归师又遣人调信州兵守武阳渡防其奔逸丙戍友谅围南昌凡八十有正日闻太祖至解围东出鄱阳逆战太祖率诸将由松门入鄱阳湖丁亥遇于康郎山友谅列巨舟当我师太祖见之谓诸将曰彼巨舟首尾连接不利进退可破也乃命舟师为二十队火器弓弩以次相佐而列戒诸将近寇舟先发火器次弓弩及其舟则短兵击之戊子徐达常遇春廖永忠等进兵搏战达身先诸将击败其前锋杀千五百人获一巨舟而还军声大振俞通海复乘风发火礟焚寇舟二十余艘杀溺死者甚众徐达等搏战不已火延及达舟敌乘之达扑火更战太祖亟遣舟援达友谅骁将张定邉奋前犯太祖舟舟胶于沙汉兵匝焉程国胜剑叱之与陈兆先大奋击牙将韩成进曰古人杀身以成仁臣不敢爱其死乃服上冠袍对敌自投水中敌信之攻少缓宋贵陈兆先俱战死常遇春从傍射中定邉定邉舟始却俞通海来援舟骤进水涌太祖舟遂脱通海与廖永忠以飞舸追定边定边走身被百余矢退去防日暮太祖鸣钲集诸将申约束恐张士诚乘虗入寇命徐达回守建康己丑太祖复亲布阵与友谅战友谅悉巨舟连锁为阵旌旗楼橹望之如山我舟小仰攻多却太祖亲麾之不前右师少却立命斩队长十余人犹不止郭兴进曰非人不用命舟大小不敌也臣以为非火攻不可太祖然之命常遇春等分调渔舟载荻苇置火药其中至晡时东北风起命以七舟束草为人饰以甲胄持兵防若鬭敌状令敢死士操之备走舸于后将廹敌舟乘风縦火风急火烈须臾抵敌舟焚水寨数百艘燔熖涨天湖水尽赤死者大半友谅弟友仁友贵及其平章陈普略等皆焚死我师乘之又斩二千余级友仁者即所谓五王也眇一目有智数枭勇善战至是友谅为之防气普略即新开陈也是日张志雄舟樯折为敌所觉以数舟攒兵钩刺之志雄窘廹自刭丁普郎余昶陈弼徐公辅皆战死普郎身被十余创首脱犹植立舟中不仆持兵若战状时太祖所乘舟樯白友谅觉欲并力来攻庚寅夜令诸船尽白其樯旦莫能辨敌益骇辛夘复率众大战自辰至已不解时刘基侍忽跃起大呼太祖亦惊起囘顾但见基双手挥之曰难星过急更舟太祖如言入他舟坐未定旧所御舟以礟碎矣友谅乗髙见舟碎喜甚俄太祖麾舟更进皆失色廖永忠俞通海汪兴祖赵庸以六舟深入敌聫大舰拒战蔽之舟若没有顷六舟旋绕汉军而出势如游龙诸将见之勇气百倍呼声动天地波涛起立日为之晦时汉舟大我师环攻之杀其卒殆尽而操舟者犹不知呼号摇橹如故已而焚其舟皆死至午敌兵大败弃旗鼓器仗浮蔽湖面通海等还太祖劳之曰今日之防诸君之力也友谅战不利欲退保鞋山我师先至罂子口横截湖面邀友谅不得出乃敛舟自守不敢更战是日移舟泊柴棚去敌五里许诸将欲退师少休士卒太祖曰两军相持先退非计也俞通海以湖水浅请移舟扼江上流刘基亦密言当移军湖口期金木相犯日决胜太祖从之时水路狭隘舟不得并进恐为敌所乘至夜令船置一灯相随渡浅比明已尽渡乃泊于左蠡友谅亦移舟出泊潴矶相持者三日初友谅战不利右金吾曰今战不胜出湖寔难莫若焚舟登陆直趋湖南谋为再举左金吾曰今虽不利我师犹多勠力一战胜负未可知何至自焚以示弱万一舍舟登陆彼以步骑蹑我后进不及前退无所据矣友谅犹豫不能决至是失亡多乃曰右金吾言是也左金吾闻之惧来降右金吾亦率所部来归友谅兵益衰太祖既驻师彭蠡移书诮之友谅得书恕留使者不遣尽杀所获战士太祖闻之命悉出所俘友谅军视其伤者赐药疗之皆遣还下令曰但获彼军皆勿杀又令祭其弟侄及将士战死者师出湖口命遇春永忠诸将统舟师横截之又令一军立栅于岸控湖口旬有五日友谅不敢出复移书与之友谅忿恚不答太祖与博士夏煜等日草檄赋诗意气弥壮友谅食尽掠粮于南昌朱文正遣人燔其舟势益困时我师水陆结营列栅江南北岸置火舟火筏中流戒严以俟八月壬戍友谅计穷冒死突出绕江下流欲由禁江遁回太祖麾诸军追击以火舟火筏冲之敌舟防走追奔数十里自辰至酉战不解至泾江口泾江之兵复击之张铁冠大笑贺曰友谅死矣未几有降卒来奔言友谅在别舸中流矢贯睛及颅而死诸军闻之大呼喜跃益争奋擒其太子善儿明日平章陈荣等悉舟师来降得士卒五万余人张定边乘夜以小舟载友谅尸及其子理奔还武昌复立理为帝改元德寿
　　游宦余谈云定住为伪汉守临江兵不满千人屡挫强敌鄱湖之战住以元戎领兵江上我师歼焉惜其不能择主而身名俱陨也
　　二十四年【甲辰】春正月太祖建国号曰吴二月自将伐汉汉主陈理降湖广江西悉平【纲目续编】
　　明史纪事云二月陈理降四月命建忠臣祠于鄱阳湖康郎山祀韩成丁普郎等三十六人建忠臣祠于南昌府【癸夘冬改洪都府为南昌府】祀赵德胜李继先等十四人时熊天瑞尚据贑州八月命常遇春邓愈率兵讨之愈与遇春合兵平临江之沙坑麻岭牛陂诸寨执伪知州邓志明送建康及其兄克明俱伏诛时李明道匿武宁山被获以其反覆亦戮之遇春兵次吉安遣人语饶鼎臣曰吾今往取贑可出城一言而去鼎臣怖不敢出遣其防子出见遇春坐而饮之曰归语而父可善自为计鼎臣夜弃城走安福遇春复吉安引兵趋贑州已而鼎臣复肆剽掠王国寳击斩之九月常遇春等围贑州未下太祖谕之曰熊天瑞困处孤城犹笼禽阱兽岂能逃逸但恐城破之日杀伤过多要当以保全生民为心一则可为国家二则可为未附者劝时天瑞拒守益坚遇春乃浚濠立栅以围之明书载熊天瑞事云熊元震本姓田氏善战有名天瑞养以为子常遇春之围贑也元震窃出觇兵势遇春亦引数骑出猝与相遇元震不知为遇春过之及遇春还始觉遂单骑前袭遇春遣从骑挥刀击之元震奋铁挝且战且走遇春曰壮男子也喜其才勇后从天瑞降荐为指挥使又贑志云永新人尹坚从熊天瑞据贑为兵马指挥登城飞钜石伤常遇春颊明日天瑞降坚将自杀遇春召慰曰好男子当如是留置幕下还朝言于上命武士与角力皆不支以为直殿将军
　　邓愈传云太祖已平武昌使愈率兵徇江西未附州县邓克明之弟志清据永丰有卒二万愈击破之擒其大帅五十余人其徇安福也部卒有卤掠者判官潘枢入谒面责之愈立惊谢趣下令掠民者斩索军中所得子女尽出之
　　汤和传云讨平江西诸山寨永新守将周安叛进击败之连破其十七寨围城三月克之执安以献
　　二十五年【乙巳】春正月伪汉守将熊天瑞以贑州降于明【元史】
　　明史纪事云正月天瑞被围日久力不能支乃降其所统南安雄州韶州诸郡皆下太祖闻遇春克贑不杀喜甚遣使褒谕先是天瑞横敛取民财悉命罢之遇春进师南安招降未下诸郡振旅而还
　　陆仲亨传云从常遇春讨贑州天瑞降为贑州衞指挥使节制岭南北新附诸郡调兵克防昌悉平诸山寨
　　黄彬传云欧普祥死彬领其众从常遇春征贑州饶鼎臣据吉安为熊天瑞声援遇春至鼎臣走安福彬以兵蹑之走茶陵天瑞乃降从汤和执周安后移镇袁州招集诸山寨江西悉定
　　大志云都督朱文正遣叅政何文辉指挥薛显讨新淦邓仲濓【明书薛显传作仲谦】斩之擢薛显为江西行省叅政余干灾祥志云吴乙巳年寇萧明雷应霖袭余干知州侯斌遇害
　　二十七年【丁未明太祖吴元年】冬十月太祖命胡廷瑞率吉安等
　　军南取八闽【纲目续编】
　　何深传云深获陈友定守将张子玉因请发广信抚
　　州建昌三路兵规取八闽太祖喜曰子玉骁将擒之则友定破胆乘势攻之必克乃命广信指挥朱亮祖
　　由铅山建昌左丞玉溥由杉闗防深齐进【明年二月汤和等执陈友定械送京师】






　　江西通志卷三十一
<史部,地理类,都会郡县之属,江西通志>
　　钦定四库全书
　　江西通志卷三十二
　　武事【四】
　　明
　　太祖洪武元年【戊申元至正二十八年闰七月顺帝出奔】春二月贑州衞指挥使陆仲亨帅师防廖永忠征广东【两广平于六月】夏四月命陶安为江西叅政闰七月何真入朝授江西行省叅政【豫章书】
　　陶安传云命安为江西行省叅知政事谕曰江西上游地抚绥莫如卿安辞不许其年卒于官
　　何真传云真以广东降奉诏入朝擢江西行省叅知政事
　　安福志云元年永新寇劫杀邑大姓千户俞茂之【是年四月始置安福千户所】
　　二年【己酉】诏设屯田衞于贑州以指挥等官领之【贑州旧志】四年【辛亥】秋七月贑州上犹山寇叛江淮行省中书左丞黄彬讨平之【明书列传】
　　九年【丙辰】夏六月改江西行中书省为承宣布政使司【傅维鳞明书】
　　十六年【癸亥】秋九月命申国公邓镇【愈子】临江侯陈镛【徳子】济宁侯顾敬【时子】讨永新龙泉山寇【豫章书】
　　十八年【乙丑】广贼周三官谢仕真攻劫龙南信丰雩都等处破其城焚掠甚惨聚众至万余人明年统兵官尹和先用计擒贼二子乘胜督兵讨平之【贑州兵寇志】龙南纪事云周三官河源宦家子杀人亡命谢仕眞以造假银事发遂结党倡乱
