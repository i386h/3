<!-- { "loadSidebar": true } -->
　　一小陆路自县往西南一百十五里至百担坵湖广郴州府桂阳县交界一自县往西七十里至茶瓶坳本府上犹县交界一自过步分路一百三十里至截龙湖广郴州府桂阳县交界一自县往西北一百五十里至山坑吉安府龙泉县交界一自县往东一百二十里至角岭本府南康县交界
　　一小水路自县治东南发源一百二十二里至下角岭本府南康县陆路交界
　　贑州府【贑县附郭】
　　晋永和五年郡守髙琰始建于章贡二水间义熙中徙贑水东南宋为南康国城于雩都梁承圣初复故处唐刺史卢光稠始拓其南凿址为隍三面阻水
　　宋熙宁中州守刘彞始开水窗三时启闭以防水患州守孔宗翰甃以石上峙八境台后守赵继善髙防杨长孺郑性之相继葺之　元时圮至正癸巳监郡巴罕萨里重修戊戌陈友谅陷城其将熊天瑞亦加修理　明初吴二年乙巳指挥杨廉修城倚二水为隍其形三隅南衍而北锐围十三里共二千五百十二丈髙三丈旧十三门今开者五东百胜南镇南西西津北涌金东北建春各建楼其上自西津门起至镇南门有濠长五百五十二丈又自南门至百胜门计三百八十五丈濶凡十三丈深浅不等正德间巡抚周南加缮治十三年雨圯知府邢珣白巡抚蒋升王守仁兵备杨璋修补完整明年复圮兵备王度檄知府盛茂重修嘉靖十三年巡抚陈察重修之罗钦顺邹守益各有记三十五年大水圮知府王春修之万歴间巡抚李汝华孟一脉知府陆化淳杨莹天启间知府余文龙前后修葺崇祯间巡抚王之良増髙三尺
　　国朝顺治初各城楼俱焚十二年知府郎永清修复康熙十五年巡抚佟国祯修葺四十三年水圮知府朱光圉倡修
　　雩都县
　　唐始迁今治立土城唐末城圯　宋绍兴乙丑县令刘藻因旧土城増砌以砖寻被水圮开禧丁卯县令赵希闵补筑绍定间县令邓仲度复修　元至正癸巳通判王荣忠署县仍旧基修筑围五里髙一丈三尺建六门东迎曦西登丰南通津北望雩东南雩坛西北小西上各建楼南临大江三面为隍阔一丈五尺工将讫梅贼奄至遂废　明成化二十一年参政秦民恱檄知县崔珒修之治二年副使张璁建城楼五座知县黄文钺建警楼二十八间正德六年知县刘天锡増髙三分之一嗣后知县严銮署县主簿梁珩嘉靖间典史郭尚逵署县通判韩恩修之继圯于水知县羊修补筑黄纲记万歴间知县刘昌祚杨遇黄应元先后修葺崇祯十三年知县郑楚勲増筑之十六年知县张鲁传筑敌楼一座
　　国朝顺治十六年知县李佑之修城楼康熙四十三年知县卢振先修葺
　　信丰县
　　宋以前无考嘉定三年知县万亿仍旧基修筑围五百四十九丈建门六东拱日西禾丰北朝天南民信西北清平东北安定嵗久圮　明洪武二十二年千户汪渊仍旧加修髙一丈五尺建警铺一十四间成化元年知县李玉増筑二十三年丁未山贼破城巡抚金泽兵备张璁檄知县倪俊修葺正德九年巡抚周南檄知府朱谏増修嘉靖十六年水圯知县徐銮修之二十三年巡抚虞守愚檄知县沈学重修崇祯十四年知县王六如増髙五尺濬濠广五尺深半之
　　国朝顺治七年雨圮知县吉允迪补筑十二年知县陈诰十四年知县杨宗昌相继修葺康熙三年知县张继抡増修敌楼十五年知县刘治国増堞濬濠兴国县
　　旧无城元至正壬辰贑州路判官王荣忠署县始拓地筑城围五里计四百四十五丈髙一丈三尺濶一丈东南阻水西北为隍广一丈五尺深三尺有竒长二里三十步门六今开者四东兴教西惠化南奉符北泰和嵗久圮　明成化二十一年巡抚闵珪知府李璡檄知县达泰重修治六年巡抚金泽檄知县陈寿増建警铺十八年知县曽选修葺正德五年流贼破城署县推官黄纹重修十三年雨圮巡抚王守仁檄知府邢珣修之嘉靖以后知县李菽易道源李应龙何应彪王芮吴宗周蔡钟相继修之
　　国朝顺治五年山冦破城署县守备李若垠修葺十四年水圯知县黄之麟补筑康熙十六年水圮知县黄惟桂捐修四十三年洪水溃决城圯什之五知县张尚瑗捐俸修复自为记
　　宁都县
　　唐太和六年知县王揆始筑子城周显德五年知县章仁绩増修　宋建炎中冦燬绍兴初县令刘仅重筑庆元初知县傅梦泉谓城门弗端徙于正南绍定六年摄令赵紃夫大修之城完而防至民赖以守　元延祐乙卯重修至正丙戌邑民曾志逺等募劝重修髙二丈围七百六十五丈为门六东通济迎旭西登丰秋成南文明北鎭安濠广二丈五尺深五尺　明正统十四年知县周昂重修成化初佥事陈骐檄同知程□建门楼董越记二十年知县金澜增建正德六年兵备王秩檄县加髙之十一年雨圯通判庄润补筑十三年知县王天与复加髙之万歴十年山冦越城署县王继明増髙三尺崇祯间邑人温国竒等倡建新城自五年至九年而工毕为门七曰长庚拱辰拱秀德义阳和朝阳集贤合旧城六门凡十三门
　　国朝如旧制
　　防昌县
　　宋绍兴间县令黄钺始筑围二里五十步髙一丈五尺三面阻水南为濠广十丈深六尺长一里五十步明洪武二十二年千户彭英増拓之上建楼四旧门六元时塞小南小西二门存其四曰双青丽泽镇湘临清敌台二座副千户牛寿増髙五尺正德七年副使王秩檄知县林信主簿孙鉴重修嘉靖间水圮知县陈仕修之万歴间知县冒梦龄加葺
　　国朝顺治五年山冦据城半就倾圮七年知县王洵修之自为记康熙十年知县王凝命补葺四十五年水圯知县董霔修之
　　安逺县
　　旧无城明洪武间知县周泰指挥张可始筑土垣以御广冦经雨久圮成化二十一年知府李璡加木栅以固之治四年兵备张璁知府周鳯檄知县甘文绍课民陶甓为城髙一丈七尺有竒广一丈三尺围四百余丈池深五尺广一丈一尺门三曰迎薰拱极宾阳门外环以月城建楼曰镇山警铺十二正德十三年雨圮巡抚王守仁知府邢珣檄知县邓守重修嘉靖四十年知县石廪増髙之四十四年雨圯知县李多祚重修万歴五年兵宪向程増筑崇祯元年城为了婆贼所破防督潘曾纮捐俸二千两委署印同知谢时旦增筑之凌于崶记
　　国朝康熙十八年雨圯二十年知县于作霖捐修
　　瑞金县
　　建始失考元至正癸巳判官王荣忠修筑围三百三十丈髙一丈六尺东阻贡水南阻绵水西北为隍延袤二里广一丈深七尺　明初吴元年甲辰千户镏广重修成化间参政张琳檄知县方瑛展拓城基未就治三年副使张璁委推官张巘千户李宣训导陈璇等陶甓修砌围五里城门四朝阳观澜抱秀朝阙皆建楼其上罗璟记正德元年雨圯副使陈恪檄署县杜伟修之巡抚周南檄知县林禋又増筑之九年雨圮知县叶继本重修十三年复圯知县鲍珉重修嘉靖十九年又圮巡抚李显檄知县王釴以石砌筑明年知县赵勲重修东西北三门三十七年知县程宗舜增髙三尺隆庆五年知县吕若愚辟一门曰宣文万歴间水圮巡抚秦燿檄知县乔杞复修
　　国朝如旧制
　　龙南县
　　宋隆兴元年知县段秀实始筑土城髙一丈围三百五十丈濠深五尺阔倍之建四门塞其北止开三门明洪武十五年广冦破邑城圯成化元年巡按陈选檄知县谢泽课民陶甓为城髙一丈五尺广一丈二尺围四百二十丈建城楼三座治元年闽冦复破城知府李璡署县郭荣华葺治建警铺二十二濬濠设三石闸以潴水教谕杨拱记次年知县张文增修之正德七年冦起通判徐珪增髙城垣五尺九年东门楼圮知县李聪重建十三年复圮巡抚王守仁知府邢珣给官帑令推官危寿修之嘉靖二十九年雨圮过半巡抚陶谐命同知伍佐补筑万歴三年知县王继孝重修自为记崇祯九年巡抚潘曽纮命署县谭心学大扩其制为门六十三年知县卓震又増髙焉
　　国朝顺治五年流贼破城六门俱燬七年知县贾程谊十三年知县髙光国次第修之康熙三十三年大水城圮知县郑世逢修复
　　石城县
　　旧无城宋建炎末冦警邑人陈皓与知县徐惠迪谋筑土城建五门　明洪武初知县虞德源修而复圮正统间破于闽冦成化二十三年知县闻韶循旧址改筑未竣调任去署县李寛讫工围五百四丈髙一丈三尺广一丈东南阻大溪自西迤北凿濠为门五曰阜康清逺环秀望仙安仁治四年副使张璁檄推官张宪增髙三尺十八年副使陈恪檄通判谢珪复加三尺正德六年副使王秩檄经歴周元寿又加髙四尺寻雨圯知县钱季玉修完十二年又雨圯巡抚王守仁重筑建西南二门城楼嘉靖三十五年洪水瓌城知县成宗晓复修
　　国朝顺治六年城为流贼所破又明年水圮八年知县董应誉修之自为记十一年知县郭尧京再修康熙四十六年知县陈嘉改修南门
　　定南县
　　明隆庆三年知府黄扆奉巡抚张翀檄度地筑城周围二百丈有竒髙一丈二尺广七尺为门三曰迎阳平成丰阜各覆以楼北无门亦立一台覆以楼南城旧有民塘濬以为池万歴五年巡抚江一麟增拓其制十年水圯知县刘世懋重修崇祯十五年知县邝贤祯增加城堞
　　国朝顺治初为山贼所燬十四年知县祝天寿重建城楼康熙十五年坊贼破城焚燬二十年知县林铣孕捐俸重修三十六年知县吴迩立复修
　　长宁县
　　明万歴三年知府叶梦熊奉巡抚江一麟题准建县檄知县沈文渊筑城周回四百六十二丈九尺髙一丈八尺门四曰春旭歌阜成阳和覆以敌楼崇祯九年加髙四尺
　　国朝顺治四年粤冦围城知县钱竒加筑康熙九年雨圮知县井廞重修
　　疆域
　　贑州府
　　广四百九十里袤六百六十里东至福建汀州府长汀县四百六十里西至南安府南康县三十里南至广东韶州府翁源县五百二十五里北至吉安府万安县一百三十五里自府治至省城一千二百里【路程细数详各县】
　　贑县
　　附郭广一百一十里袤二百六十五里
　　一东陆大路自县东门过渡一百七里至峡口铺本府雩都县交界一自江口铺分路往西一百五里至窖塘本府兴国县交界一西陆大路自县西门过渡一百四十五里至土扶铺吉安府万安县交界一南陆大路自县南门五里亭九十五里至坳头铺本府信丰县苦竹垇交界一自县南门过河南桥二十里至五总铺南安府南康县交界
　　一水路自东门东河贑闗往上六十八里至峡口本府雩都县交界一自信丰江口往右九十里至乌漾滩本府信丰县交界一自兴国县江口往左七十里至石窖滩本府兴国县交界一自西门西河贑闗往上四十里至欧潭南安府南康县交界一自西门由龟角尾一百十里至良口市吉安府万安县交界雩都县
　　在府东一百五十里广一百里袤一百七里
　　一东陆大路自县东门慧明山五十五里至路口迳本府瑞金县交界一南陆大路自县南门过渡七十里至乂干铺本府防昌县交界一西陆大路自县西门生佛寺六十里至峡口铺本府贑县交界一北陆大路自县北门接龙庵一百二十里至黄沙铺本府宁都县交界
　　一自葛垇铺分小路往左三十里至莲花山本府宁都县交界一自三观铺分小路往左六十里至公布小罗本府兴国县交界
　　一水路自南门下河七十五里至峡口本府贑县兴国二江口交界一自南门下河往上三十里至齐毛塘本府防昌县交界一自白口塘往左一百三十里至曲阳江本府宁都县交界
　　信丰县
　　在府东南一百七十五里广二百七十五里袤一百四十五里
