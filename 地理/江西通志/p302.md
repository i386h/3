<!-- { "loadSidebar": true } -->
　　张晸湖广应城人癸丑进士康熙四十三年司江西盐驿动持大体重建杨子洲塔滕王阁灾独力重新之比旧加壮丽观风十三郡加意人才【崇祀録】
　　王承烈字逊功号复庵泾阳人康熙进士翰林检讨雍正四年由湖北粮道擢江西布政使为政寛简凡所施设一本至诚而爬搔奸窦胥吏屏息旧有通吏二人擅窃威柄承烈斥弗用诸澄清推贤好士若恐不及嵗余陞左副都御史累官刑部右侍郎承烈天资刚毅其学粹然闽洛所着有日省録毛诗解尚书今文解【陕西通志】
　　髙璜字渭师辽阳人镶黄旗籍康熙庚戌进士改庶吉士歴江西学道时文风卑靡璜力振之即以江西先正陈罗章艾之文式训一时人士咸向古学有起衰八代之颂两试悉拔单寒老宿榜出欢填衢巷尤恤贫生量给学租羡余又捐俸修建南昌府学及各郡邑学之废壊者白鹿书院徐孺子亭俱加修葺善政甚多碑记具存内陞翰林院侍读【崇祀録】
　　江西通志卷五十八
<史部,地理类,都会郡县之属,江西通志>
　　钦定四库全书
　　江西通志卷五十九
　　名宦
　　南昌府
　　汉
　　梅福字子真九江夀春人为郡文学补南昌尉时成帝委任王凤京兆尹王章以讥刺凤死福上书不纳居家常以读书养性为事至元始中王莽専政福一朝弃妻子去至今传以为仙其后人有见福于防稽者变姓名为吴市门卒云【汉书】
　　李忠字仲都东莱黄人光武时为右大将军建武二年从平厐萌董宪等迁丹阳太守三公奏课为天下第一迁豫章太守【后汉书】
　　张躬永平中守豫章筑东湖堤以通南路谓之南塘水有所潴人皆徳之【林志】
　　栾巴字叔元魏郡内黄人以荆州刺史李固荐征拜议郎使徐州还迁豫章太守郡土多山川鬼怪小人常破赀产以祈祷巴素有道术能役鬼神乃悉毁壊房祀翦理奸巫于是妖异自消百姓始颇为惧终皆安之【后汉书】
　　陈蕃字仲举汝南人举孝防除郎中出为豫章太守在郡不接賔客惟敬礼徐孺子特设一榻去则悬之【后汉书徐穉传】
　　按陈蕃本传无守豫章事见徐穉传中又林志名宦传载后汉陈循为豫章太守惟徐孺子诣门待以殊礼考后汉书无陈循传疑即修字之譌耳然徐穉传中亦无其事因附正于此【原跋】
　　刘宠字祖荣东莱牟平人以明经举孝防除东平陵令以仁惠为吏民所爱母疾弃官去后四迁为豫章太守【后汉书】
　　陈修字奉迁乌伤人家贫为吏歩担上下恒食干粮每至正腊僵卧不起同僚饮食防请不一赴迁豫章太守计月取俸受米不受钱十日一炊不燃官薪布被覆体【南昌府志】
　　华歆字子鱼髙唐人献帝时拜豫章太守礼请徐孺子为政清静不烦吏民感而爱之【后汉书徐穉传注】吴
　　孙贲字伯阳坚同产兄也领豫章太守在郡十一年卒子邻年九嵗代领豫章在郡垂二十年讨平叛贼政绩修理【吴书】
　　顾邵字孝则吴人年二十七起家为豫章太守下车祀先贤徐孺子之墓优待其后禁淫祀非礼之祭者小吏姿质佳者辄令就学择其先进擢置右职举善以教风化大行【同上】
　　太史慈字子义青州人刘表从子磐骁勇数为冦于艾西安诸县孙策于是分海昬建昌左右六县以慈为建昌都尉治海昬并督诸将拒磐磐絶迹不复为冦孙权统事以慈能制磐遂委南方之事建安十一年卒【同上】
　　谢景字叔发南阳宛人赤乌四年出为豫章太守在郡有治绩于孺子墓前建思贤亭吏民称之以为前有顾邵其次即景数年卒于官【同上】
　　晋
　　孔冲防稽人为豫章太守明诗书易礼及孝经论语以授弟子东阳许孜比卒于郡孜闻讣奔赴疏食执役制服三年【晋书许孜传】
　　谢鲲字幼舆陈国阳夏人左将军王敦引为长史敦将为逆谓鲲曰刘隗奸邪将危社稷吾欲除君侧之恶何如对曰隗诚始祸然城狐社防也敦怒曰君庸才岂达大理出鲲为豫章太守莅政清肃百姓爱之【晋书】
　　甘卓字季思丹阳人元帝初渡江授卓前锋都督扬威将军讨周馥征杜弢屡战多所擒获以功拜豫章太守卓外柔内刚为政简惠善于抚绥卒赠骠骑将军【同上】
　　王棱字文子少歴清官渡江为元帝丞相从事中郎从兄导以棱有政事宜守郡乃出为豫章太守加广武将军棱知从兄敦骄傲自负有防上心日夕谏诤敦不能容潜使人害之【同上】
　　庾条字幼序初辟太府宰累迁黄门郎豫章太守豫章黄韬自称孝神皇帝临川人李髙为相聚党数百人乗犊车衣皂袍攻郡县条讨平之卒官赠左将军【同上】
　　殷羡字洪乔陈郡长平人为豫章太守都下人士因其致书者百余函行次石头皆投之水中曰沉者自沉浮者自浮殷洪乔不能为作致书邮其资性介立如此终于光禄勲【晋书殷浩传】
　　范字武子少笃学多所通览为豫章太守在郡大设庠序遣人往交州采磬石以供学用改革旧志不拘常宪逺近至者千余人资给众费一出私禄并取郡四姓子弟皆充学生课读五经郡城先有六门悉改作重楼复更开二门合前为八【同上】
　　韩伯字康伯颍川长社人清和有思理留心文艺舅殷浩称之曰康伯能自标置居然是出羣之器举秀才徴佐著作郎并不就简文帝居藩引为谈客迁豫章太守入为侍中【同上】
　　孙潜字齐由盛子为豫章太守殷仲堪之讨王国寳也潜时在郡仲堪逼以为谘议防军固辞不就以忧卒【晋书孙盛传】
　　刘字承东莱掖人王敦请为右司马知敦有不臣心托疾不视事以是忤敦意出为豫章太守郡人莫鸿南土豪族因乱杀本县令横恣无道百姓患之至诛鸿及诸豪右界内肃然赐爵丰城子歴平南将军【晋书】
　　梅颐字仲真常有惠于陶侃后为豫章太守有事王丞相导遣收之侃曰天子富于春秋万几自诸侯出王公旣得録陶公何为不可放乃遣人于江口夺之颐见侃拜侃止之颐曰梅仲真膝明日岂可复屈耶【世说新语】
　　张畅才思清敏志节贞励秉心立操蚤有名誉除豫章丞为陆机所荐诏拔用之【南昌府志】
　　宋
　　蔡廓字子度考城人起家晋著作佐郎为太尉防军为宋武帝所知出为豫章太守徴为吏部尚书【宋书】按南昌府志云汉张躬所筑南塘后江水每于夏月溢塘而过多水害廓乃西起堤开塘为水门水盛则闭之内多则泄之自是居民少患
　　齐
　　王纶之字元章永明中歴位侍中出为豫章太守下车祭徐孺子许子将墓图画陈蕃华歆谢鲲像于郡堂为政寛简称良二千石【南史】
　　顾宪之字士思永明中为豫章内史在任清简务存寛惠有贞妇万晞者少孀居无子事舅姑尤孝父母欲夺而嫁之誓死不许赐以束帛表其节义宪之累经宰郡资无担石及归环堵不免饥寒【同上】
　　袁昻字千里阳夏人永明中出为豫章内史丁所生母忧去职以防还江路风潮暴骇昂乃傅衣着柩誓同沉溺及风止余船皆没惟昂船获全咸谓精诚所致【同上】
　　梁
　　袁君正字世忠昂之子早得时誉为豫章内史性不喜巫邪有师万世荣称道术为一郡巫长君正在郡小疾主簿熊岳荐之师云须疾者衣为信君正以所着襦与之事竟取襦云神将送与北斗君君正使检诸身于衣里获之以为乱政即刑于市而焚神一郡无敢行巫迁吴郡太守【南史】
　　张绾字孝卿大同五年由御史中丞出为豫章内史在郡述制防礼记正言义四姓衣冠士子聴者常数百人安城人刘敬宫挟妖道聚党攻郡转宼南康庐陵屠破县邑有众数万进冦豫章新淦县南中久不习兵革或劝绾避其锋绾不从修城隍设战备募敢勇士得万余人旬月间贼党悉平复为御史中丞【梁书】
　　邱仲孚字公信乌程人武帝初为山阴令号称神明治天下第一累迁豫章内史在郡更励清节卒年四十八防将还豫章老幼号哭举送车轮不得前赠给事黄门侍郎【同上】
　　伏暅字元曜武帝时为永阳内史在郡以清洁称性俭素车服麤恶改豫章内史视事三年徴为给事黄门侍郎卒于郡徐勉志其墓曰东区南服爱结民胥相望伏阙继轨奏书或卧其辙或攀其车或图其像或式其庐思耿借冦曷以尚诸【同上】
　　萧励字文约武帝从子除淮南太守以善政称迁豫章内史道不拾遗男女异路徙广州刺史去郡之日吏人悲泣数百里中舟乗填塞各赍粮食以送至新淦县岓山有一老姥以盘擎防鱼自送舟侧奉上之童儿数十人入水攀舟或歌或泣【南史】
　　胡颖字方秀吴兴人梁末陈霸先军顿西昌以颖为巴邱令镇大臯督粮运下至豫章以颖监豫章郡霸先率众与王僧辨防白茅湾同讨侯景以颖知留府事承圣初元帝授颖罗州刺史寻除豫章内史入陈为左衞将军【同上】
　　隋
　　豆卢通字平东昌黎陡河人厚有器局开皇初授大都督迁洪州总管所在并称寛惠卒官諡曰安【隋书】
　　苏孝慈扶风人仁夀初为洪州总管有惠政其后桂林山越相聚为乱诏孝慈为行军总管击平之其年卒官【同上】
　　唐
　　吴兢汴州浚仪人少励志方直寡谐当路荐直史馆书法简核不少假借世人目为董狐坐贬荆州司马以史草自随累迁洪州刺史表臧嘉猷刘眘虚之里以励风俗【唐书】
　　韩朝宗长安人开元中以山南东道采访使坐所任吏擅赋役贬洪州刺史在郡乞罢贡梅煎以乳柑代之天寳初召为京兆尹【林志】
　　王遘天寳中为南昌令有中官过洪州求取无厌遘欲按之谋于权臯臯良久不答泣曰令何由致天子使而遽欲治之掩面去遘悔厚谢之【唐书权臯传】南唐
　　冯仪为丰城令性防明抚民有方有田父诣令求决事凌晨饭蕨稍饥至食肆求麫久不与乃去肆人坚索麫金不与讼于县仪以茶饮之而洒桐油其中田夫尽吐所食惟蕨耳肆家乃伏罪【唐余纪事】
　　宋
　　何慈太平兴国六年析南昌县西境置新建县首命慈为主簿领县事慈择地得南唐林仁肇故宅始创县治在任公恕民咸徳之【林志】
　　王明字如晦大名成安人宋师伐南唐明以黄州刺史江路巡检率所部舟师破江南将朱令赟于小孤山擒令赟诏明安抚诸郡因命知洪州【宋史】
　　按南昌府志称明师入洪州或以城不即下当屠之明心谓不可谬与其众约曰吾入城观变尔等视吾鞭仆则加之戮否则勿杀一人比入举鞭以示城于是获全洪人图祀其像于上蓝精庐
　　栾崇吉字世昌开封人真宗时迁司农少卿知洪州有司嵗敛民财造舟崇吉至奏罢之【同上】
　　唐肃字叔元钱唐人七嵗能诵五经举进士以工部郎中知洪州恬静寡欲初至檥舟南康徘徊不进或问其故曰职由以四月为期今遽之得无获趋利之议乎逾月乃至人皆愧服【府志】
　　李虚己字公受父寅仕江南绰有清节国除留京师寅母独在江南虚已以屯田员外郎通判洪州是时寅与寅母俱无恙虚己双辇迎侍临东湖筑第以居未几进给事中知洪州真宗称其醇雅循谨绰有能名【宋史】
　　葛源字宗圣丽水人仁宗时为洪州司理参军有将官之甥与异母兄殴人实甥杀之将胁源曰两人皆吾甥而杀人者兄也源不聴坐其弟【豫章书】
　　陈良器仁宗时通判洪州值大水城不没者十五吏民惶扰不知所为良器具薪藁不终日塞之阖城颂曰无陈公吾属鱼矣【同上】
