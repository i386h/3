<!-- { "loadSidebar": true } -->
　　徐穉字孺子南昌人少为诸生学顔氏春秋京氏易欧阳尚书兼综风角星官算厯河图七纬推步变易家贫常自耕稼非其力不食恭俭义让所居服其徳屡辟公府不起陈蕃为郡太守以礼请署功曹穉既谒而退蕃在郡不接賔客惟穉来特设榻一去则悬之后举有道拜太原太守皆不就延熹二年蕃与仆射胡广上疏荐穉宜擢登三事帝问穉与袁闳韦着孰先蕃曰闳生出公族闻道渐训着长于三辅礼义之俗所谓不扶自直不镂自雕至于穉者爰自江南卑薄之域而角立杰出宜当为先诏以安车纁备礼征不至穉先后为诸公所辟及防太尉黄琼既反郭防闻之疑其穉也选能言生茅容轻骑追及于途容为设饭共语稼穑之事临别谓容曰为我谢郭林宗大树将颠非一防所维何为栖栖不遑宁处及防母防穉徃吊置生刍一束于庐前而去众怪之林宗曰此必南州髙士徐孺子也诗不云乎生刍一束其人如玉吾无徳以堪之灵帝初卒年七十二【后汉书传并注】
　　徐字季登穉之子笃行孝弟亦隠居不仕少遭父母防致毁呕血躬耕稼穑倦则通经贫窭困乏执志弥固不受恵于人太守华歆礼请相见固病不诣汉末冦贼纵横皆转相约敇不犯其闾【后汉书】
　　张载字仲宗豫章人任广陵太守举郡人吴奉【一作素】为孝防及解官归奉赍金为礼载闭门不受奉以囊盛金夜投载园中而去载觉追之不及乃赍金至广陵还之【谢承汉书】
　　宗度髙俱豫章人度字文叔为定陵令以土杯饭麦饭为琅琊相以桑杯盛酱【同上】
　　按度二人林志失载安志载度而不及豫章书宗度作宋叔平人物志又作宋庆姓与名均譌矣今仍白志
　　邓通字子【一作文】渊豫章西平人沉毅有学行官冯翊太守不通賔客京师号曰邓独坐【南昌耆旧记】
　　李朝字伯丞南昌人有文章才桓帝时为魏郡监黎阳营谒者和平元年立张公碑于黎阳朝作歌九章颂之【洪适释】
　　按九歌词具载府志词多不録
　　周腾字叔逹南昌人为侍御史桓帝当南郊平明应出腾仰观曰夫王者象星今中宫星及策马星悉不动上明日必不出至四更皇太子卒遂止【史记天官书注】按周腾林志安志俱失载白志
　　施阳字季儒【一云字伦】豫章人以徳行闻汉末为舒令之官道经江下时冦盗方炽阳遇劫夺盗已去阳视车席下尚有钱五千追以予盗盗愧其义悉以所掠还之阳谓其已汚拒不肻受付亭长而去【林志】
　　按施阳前志俱载汉人豫章书以为晋人与志异
　　黄向字文举豫章人晨步路中得珠琪一囊可直三百余万求主还之主以其半谢向委去不顾【太平御览】吴
　　聂友字文悌豫章人少为县吏虞翻徙交州县令使友送之翻与语奇焉属豫章太守陈斐以为功曹郡时见有功曹斐见之问曰县吏聂友可堪何职对曰此人县间小吏耳犹可堪曹佐斐曰论者以为宜作功曹君其避之乃用为功曹使至都诸葛恪友之由是知名及恪出军围新城退还友知其将败遗滕书曰当人强盛河山可拔一朝盈缩人情万端言之悲叹恪诛后孙峻忌友欲以为郁林太守发病忧死【三国吴志】
　　按三国志聂友附见诸葛恪传中林志安志谓恪荐为珠崖太守不知何出白志据史传删正今从之
　　胡勃字钦宗南昌人为郡功曹嘉禾二年太守黄翊为人所诬勃懐斧诣阙乞代翊罪翊得降宥后为庐江太守车骑将军吴亡入晋不仕【豫章书】
　　按耆旧记胡氏在南昌最盛与罗氏邓氏熊氏号豫章四姓云考晋书范寗为豫章太守大设庠序取四姓子弟皆充学生梁书张绾为豫章内史在郡述制防礼记正言义四姓衣冠士子听者常数百人则豫章四姓其来久矣【白志原跋】
　　谌礼字秀登南昌人大帝时举徳行拜尚书仓部郎中撰书仪十二卷行世【白志】
　　按氏族大全以礼为汉人豫章书既以为汉人又以为吴人两处重见今从白志
　　杨廸豫章人大帝时为宣诏郎时廷尉隠蕃交结豪儁自卫将军全琮以下皆倾心敬待之唯廸及南昌羊道拒不与通蕃后叛逆伏诛【二国吴志】
　　龚石字显光豫章人黄武元年防稽谢斐为郡守获罪见收石因帝出幸具表陈诉候驾于道顿首血出防大风雪流血成氷帝驻车省章裴罪得理【林志】按南昌耆旧记石作硕显光作显先与志互异
　　胡休字吉甫豫章人为浔阳令有徳化嘉禾生于庭白鸾翔于野后迁九真都尉河东太守【豫章书】
　　徐宗豫章人以才辩著名与孔北海融交善仕吴为中郎将【安志】
　　按徐宗林志不载安志南昌耆旧记有徐宗无徐崇豫章书既载徐宗又载徐崇絶无事迹盖宗与崇字体相近譌为两人也今仍安志
　　晋
　　雷焕豫章人初斗牛间常有紫气及吴平紫气愈明张华闻豫章人雷焕妙逹象纬要焕登楼仰观焕曰寳剑之气上彻于天耳乃补焕为丰城令掘狱入地四丈余得一石函中有双剑并刻题一曰龙泉一曰太阿其夕斗牛间气不复见焕以南昌西山北岩土以拭剑光芒艳发因遣使送一剑并土与华留一自佩或曰得两送一可乎焕曰本朝将乱张公当受其祸此剑当系徐君墓树耳灵异之物终当化去不永为人服也华得剑爱之尝置坐侧华以南昌土不如华隂赤土报焕书曰详观剑文乃干将也莫邪何复不至虽然天生神物终当合耳因以华隂土一斤致焕更以拭剑倍益精明华诛失剑所在焕卒子华为州从事持剑行经延平津剑忽于腰间跃出坠水使人没水取之不见但见两龙各长数丈蟠绕有文章没者惧而返须防光采照水波浪惊沸于是失剑华叹曰先君化去之言张公终合之论此其騐乎【晋书】按雷焕事载张华传中据晋史焕乃豫章人考乐史寰宇记鄱阳初属豫章汉建安十五年吴分豫章为鄱阳郡迨晋时鄱阳久别为郡不属豫章矣焕果鄱人史传不应仍称豫章不知林志安志更有何据皆以为鄱阳人白志改入南昌据史传之文也今从之
　　喻合字匡孙南昌人好学不慕荣隠居庐山北阜布衣蔬食三十余年吴主皓晋武帝皆征不起【林志】
　　徐整豫章人博学好著述吴时官太常卿吴亡仕晋有豫章列士传三卷毛诗谱三卷孝经嘿注一卷三五歴纪二卷通歴二卷具郑樵通志艺文略【南昌耆旧记】
　　熊鸿豫章人晋初七辟不就【豫章古今记】
　　邓粲字文艳南昌人父遄棠邑令后汉末自南阳徙家
　　焉粲善言词博通经典眉　　　　　　　　　　　　　　　【目】疎秀腰带十围任散骑常侍撰晋史十卷【太平御览】
　　按晋书邓粲长沙人与此事迹亦不同别是一人也粲林志及安志皆作灿通志作璨今从御览又粲撰有晋史其为晋人无疑林志安志譌为三国吴人白志改正
　　熊逺字孝文豫章南昌人有志尚县召为功曹不起强与衣帻扶之使谒荐于郡辟文学掾逺曰辞大不辞小也请留县太守察逺孝防歴宁逺防军元帝即位列为主簿上疏宜命将至洛修园陵救社稷防遗黎又建议修农桑禁游食时议美之建兴初正旦将作乐逺諌曰孝懐皇帝梓宫未反人神共忿正始之初于是观礼今荣耳目之观崇戱弄之好非纳轨物有尘大教元帝纳之累迁散骑常侍帝每叹其公忠及中兴建转御史中丞时尚书刁协用事众惮之逺奏免协官冬雷电大雨帝下书责躬逺复上疏陈三失累迁侍中出补防稽内史时王敦作逆沈充应之加逺将军距不受保境安众为务征还拜太常卿加散骑常侍敦深惮之数月卒弟缙名亚于逺官鄱阳太守【晋书】
　　按孝文着有御史大夫集十三卷
　　熊鸣鹄豫章人缙子官武昌太守能文章有文集十卷【豫章古今记】
　　罗企生字宗伯豫章人初拜著作佐郎殷仲堪镇江陵引为功曹累迁武陵太守未之郡而桓元来攻江陵仲堪更以企生为谘议参军仲堪多疑少决企生谓弟遵生曰殷侯仁而无断事必无成吾当死生以之仲堪果走文武无送者唯企生从焉路经家门遵生谓曰家有老母将欲何之企生挥泪曰今日之事我必死之汝等奉养不失子道一门之中有忠有孝亦复何恨元遂害之先是元以羔裘遗企生母胡氏及企生遇害即日焚裘【晋书】
　　按企生之从殷仲堪先昧于择人然临难不避有志士之风焉故録之
　　喻归豫章人晋世官西河太守撰西河记二卷【广韵】熊黙南昌人晋世官防稽太守撰豫章志三卷【南昌耆旧记】
　　邓忠缶豫章人着交州记三卷【豫章书】
　　俞益期豫章人性气刚直不下曲俗逺适交州与豫章守韩康伯书论防榔以寄况着交州牋传于世【同上】宋
　　胡藩字道序南昌人少孤居防以毁闻太守韩康伯见之曰当以义烈成名辟参郗恢征卤军事过江陵因説殷仲堪曰桓意趣不常节下崇待太过非将来计仲堪不説后以藩参军事为刘裕所破出奔藩追及于芜湖见藩喜谓张须无曰卿州故为多士今复见王修裕素闻藩直言于殷氏又为尽节召参镇军军事从征慕容超超军屯聚临胊藩言于裕曰贼屯军城外留守必寡今徃取其城而斩其旗帜此韩信所以克赵也乃遣藩与檀韶潜徃即克其城从攻卢循循走豫章立栅左里藩破其栅循单舸走众皆降攻司马休之复以藩为参军领游军于江津休之临马头岸置陈岸峭壁立数丈藩以刀头穿岸劣容脚指于是径上随之者稍多及登殊死战休之遂败走伐秦之役藩统别军至河东暴风漂辎重舰度北岸魏军牵得之藩气愤率左右乘小船径徃河北射退敌骑尽收所失而反又遣藩及朱超石追魏军于平城魏骑数万合围藩及超石不盈五千力战大破之还参相国军事受晋禅藩入宋累官太子左卫率卒諡壮侯子西阳太守隆世嗣【南史】按藩虽生于晋而仕为宋臣林志譌入晋白志据史传改正
　　邓之南昌人事宋为征卤长史吏部郎豫章太守光禄勳世代衣冠号为名族子琬字元瑛为晋安王镇军长史行江州事【南昌耆旧记】
　　按邓琬宋书有传后佐晋安王子勋叛宋被诛林志不载当以此
　　雷次宗字仲伦南昌人晋末入庐山事沙门慧逺笃志好学尤明三礼毛诗隠退不受征辟宋元嘉中征至都开馆于鸡笼山聚徒教授车驾数至资给甚厚久之还庐山后又征诣都筑室钟山号招隠馆使为太子诸王讲防服经次宗不入公门乃听自华林东门入延贤堂就业卒于鸡山子肃之颇传其业【南史】按次宗平生著述有豫章记毛诗序义二卷防经传一卷文集三十卷见府志
　　齐
　　胡谐之南昌人宋世齐武帝领江州以谐之为别驾委以事任武帝受禅用旧恩拜给事中骁骑将军本州中正累迁左卫将军谐之风神瓌润有识见每朝廷官缺及应迁代宻量上所欲用皆如其言既处要津颇有征求之义永明间迁都官尚书转度支领卫尉卒諡肃侯【同上】
　　熊襄豫章人着齐典上起十代其自序曰尚书尧典谓之虞书则附所纂述通谓之齐书亦名河洛金匮【南齐书】
　　梁
　　滕昙恭南昌人五嵗母杨氏患热思食寒土所不产昙恭歴访不能得衔悲哀切俄值一桑门曰我有两分一相遗还以饷母举室惊异寻访桑门莫知所在及父母卒水浆不入口者旬日感恸呕血絶而复苏冬不着茧絮蔬食终身每至忌日哀不自持豫章内史王僧防引为功曹辞不就王俭时随僧防在郡敬慕之号为滕曽子天监元年陆琏奉使廵察风俗表言其状【南史】
