<!-- { "loadSidebar": true } -->
　　何日遗踪锁断冈更谁曾望旧台荒百年南渡频秋雨一片西山几夕阳石碍老松欹径险岸随干苇出江长斗间可是无佳气又见飞乌绕去樯
　　和林守玉茗花韵【略似白茶临川郡金柅园有一株微香】
　　赵汝鐩
　　园名金柅多竒卉古榦灵根独异常耻与春花争俗艶故将雪质对韶光天葩巧削昆山片露蘂疑含建水香当为君王好封植角弓三叹誓无忘
　　宿金滩　　　　　　　　　　　乐雷发
　　泷吏崖翁是赏音江流泯泯对秋吟天虾扑火帆樯晩水狗捎鱼岛屿深千里庭闱云满眼十年湖海雁惊心今宵客枕清如水称读西山夜气箴
　　题金精洞　　　　　　　　　　崔与之
　　翠壁丹崖倚碧穹一壶天地画图中青鸾有路三山远玉洞无尘万境空虚室尚留丹灶冷灵泉直与海波通客游到此应忘返自觉仙凡迥不同
　　通天岩　　　　　　　　　　　欧　演
　　每逢胜境便留神一路桃花别汉秦绕刹苔封髙士迹临溪客问野人津纡囘松竹防非俗罗列山川识有真踏遍岭头天尺五飘飘已觉迥风尘
　　游麻姑山　　　　　　　　　　王无咎
　　仙軿昔日此留连气象辽辽尚宛然溪落断厓为远瀑路从絶顶见平田千年芝有灵禽戏一洞云留羽客眠已乐胜游尘境外况陪清论酒尊前
　　积翠岩【即观音石】　　　　　　　　　马子严
　　拳石中虚屋数椽洞门东辟半规圆木髙长蔽三竿日人到同观一片天行路不堪秋后暑禅牀聊借午时眠山僧为我敲茶臼相对炉香起暮烟
　　元
　　湓城客思　　　　　　　　　　方　囘
　　客怀厯落事多违叹息流光似箭飞雪后蒌蒿初荐酒花前蛱蜨欲穿衣熟知江水磨今古难向春风问是非怅望庐山但愁絶万重云锁几禅扉
　　送汤师言番江书院山长　　　　袁　易
　　风土迢迢呉芮邑送君还忆旧覊栖芝山拥郭苍龙卧番水黏云白雁低远道故应劳梦想一官那得限东西野花芳草江南路千里秋风入马蹄
　　登孤山【冇序】　　　　　　　　　呉　澄
　　延祐五年秋与伯生修撰憩彭泽水驿值江州推官毕侯来审囚棹舟登孤山有彭簿刘尉同游因赋五十六字
　　三十年前东下时开篷曾赋小孤诗风涛如许相冲激天柱迄今无改移长愿江流平似镜坐防舟客去如驰悠悠此日登临意付与浔阳循吏知
　　题閤皁山
　　汉呉仙迹两峰齐欲拾瑶花路恐迷宝殿青红疑地涌林峦苍翠接天低九重香案分云篆八景珢函记玉题仙鹤翔空清似水歩虚声在朶梅西
　　羊角山　　　　　　　　　　　赵孟頫
　　万家楼阁翠云屯中有名山古迹存玉漏不催闲日月禁城空锁别乾坤一拳白石封岩穴三市红尘隔洞门欲问仙凡灵几许何湏穷海极昆仑
　　閤皂山福地　　　　　　　　　何　中
　　两崖松竹緑萧萧时听岩声响野桥鹤信早归题箓客蜂房分缀链丹寮晋时月在淦源浅粤国云通勾漏遥仙驭肯忘侨鼎地风笙清夜落璿霄
　　登滕王阁　　　　　　　　　　刘　诜
　　来往南州老一经登临转觉鬓星星戍兵昼守滕王阁驿马秋嘶孺子亭舸舰北连章水白楼台西映蓼洲青鹄袍多士谁能赋谩笑王郎笔意轻
　　游新淦兴善寺
　　欲雨不成云往还笋舆稳载度禅闗青天四匝髙峰外白水交流乱亩间经论已随仙客去佛烟长共老僧闲竟忘柏子西来意惟有溪声送出山
　　游青原山
　　百叠青松夹路苔白波隐隐转晴雷雾消万瓦行空动钟静三门照日开石似祖师无语答山如处士待人来古今湛辈消磨尽小倚危防首独囘
　　发洪州
　　童稚相催忽白头西风满袖古洪州重阳天气村村雨残栁人家处处楼樵牧忘机鸿北去古今无迹水东流卸帆旋买枫林酒饱睡归舟十日秋
　　和友人吉塘桥
　　曾唤春舟不肯囘只今两岸纵徘徊人随飞鸟空中过仙跨长鲸海上来驱石势疑秦迹幻济川事继禹功开偶然题柱宁慙老笑倚危阑试一杯
　　题萧将军庙次欧阳山立韵【庙在吉文山中碑无名字但载其提兵五百逐宼一日俱死】
　　将军汗漫化人城犹得游人小队行海上田横从有士山中邹湛竟无名东风亡国何曾战上日空江几度晴社鼔枌阴耆老在陌头过马讶升平
　　游麻姑山　　　　　　　　　　程文海
　　歩入千峰紫翠间清都境界异尘寰龙鳞老木冰霜操鸟爪仙人玉雪顔台榭古碑荒藓合旌幢微影白云闲丹成鸡犬飞腾久空想丹炉炼大还
　　送詹尊师归庐山　　　　　　　揭傒斯
　　香炉峰色紫生烟一入京华路杳然云碓秋闲舂药水雨犂春卧种芝田书凭海鹤来时寄剑自潭蛟去后悬忽报归期惊倦客独淹微禄负中年
　　送道士何大方归龙虎山　　　　栁　贯
　　玉露金风桂馆游江南还问木兰舟路逢道士呼元放市有山人号伯休仙佩凌空声窣窣神丹开室气浮浮成书想在青囊底乞我元霜白头【大方能医】
　　玉山道中
　　前林候馆辟朱扉冰玉中涵壑谷晖晓日半溪揺水碧晴云连岭曳山衣路逢侠客弯弧立市有仙人卖药归少喜游方今白发吾谋无是不成非
　　赠熊处士还山房　　　　　　　范　梈
　　庐山中有山房宋李尚书公择藏书处今废矣海昬李氏为其先作书堂于建昌州亦曰山房并记尚书焉盖有慕庐山者矣闻熊修业是间故作此记之
　　尚书旧隐在匡庐乱后传闻宅已墟祠宇只今谁荐菊鬼神犹自防遗书石泉宛宛输池细川树茫茫映日疎不识海昬熊处士冥栖消息近何如
　　题新喻呉氏浩然堂遗事
　　钓矶西畔问宜州囘首空山又数秋曾见龙蛇飞败壁每疑鱼鸟逐扁舟风云一变衣冠地城郭重来水石幽传得眉山遗记在呉家子弟更风流
　　送陈推官之信州　　　　　　　黄　溍
　　三朝两世掌丝纶异代仍瞻玉树新尚喜传家余宦谱又闻议狱用儒臣中年离别情何限南渡风流迹未陈遥想郡斋多暇日肯怜州县正劳人
　　送龙南欧阳县尹
　　丝纶阁下半同袍独上南船去莫招出宰不嫌官俸薄过家未觉驿程遥长溪白石晴雷转深洞黄茅毒雾消想见行春有佳句坐令远俗变风謡
　　吉安道中　　　　　　　　　　萨都刺
　　西风吹雁不成行万里孤舟下夕阳度峡冷风敧客防卷帘凉月落琴牀江湖水满鸥偏乐花栁春深马正忙又防青原山色好故乡归计喜相将
　　送进士刘闻文廷赴临江録事　　虞　集
　　清江百尺石为城太华千峰积雨晴官府几时书帙静渔舟尽日钓丝轻故家好访春秋学上国多传月旦评颇有老怀烦录事到州为问范先生
　　罗友道擢髙科拜官还崇仁赋此为别
　　重溪叠嶂竹交加曾着芒鞵踏白沙名胜多年嗟寂寞文章此日羡才华青云歩武才重见白屋诗书尚几家乡邑相逢烦告语好敦忠信作生涯【白沙友道居近之崇仁有何同父尚书李公甫舎人坟墓故宅在焉国朝六科崇仁举进士第者惟家弟与友道二人故云重见所以深期望于来者云】
　　赋碧筠堂
　　蔼蔼江东雨后云碧筠堂上注芳尊眉山老去无宾客番水春生有子孙团扇晩凉留翠黛疎林纎月到黄昬问谁吹得参差玉为斸苍苔向石根
　　挽文丞相诗
　　徒把金戈挽落晖南冠无奈北风吹子房本为韩讐出诸葛宁知汉祚移云暗鼎湖龙去远月明华表鹤归迟不湏更上新亭望大不如前洒泪时
　　宜春台晩眺
　　长沙王子旧层台古佛神龙宝剑开秋水绕渠三峡涨春云垂雨大沩来万家香火絪缊合四面峰峦紫翠堆最忆老藤阴覆地空中几见异僧回
　　甲戍四月十七日至临川冲云寺祝圣寿斋罢赋此诗
　　郭西寺门双石头水槛相对林塘幽白花过雨落松暝黄鸟隔溪鸣麦秋衰朽虚防宣室问淹迟实爱小山留为贪佛日同僧话满袖天香念旧游
　　送张尚德改除雩都苹头巡检　　傅若金
　　儒官乘障气飘飘章贡南边路不遥纵使人烟连百粤也胜风俗混三苗春游近市杯随手夜逻前山箭在腰直以诗书化彊御不劳铜柱入云标
　　题山谷萧峡诗后
　　太史遗风不可寻只饶遗墨重千金云烟淡连萧峡风雨苍茫入阮林持翫每淹孤客坐买藏终见两贤心向来豪夺今何在抚卷长歌百感深
　　围春亭
　　暖风迟日布云林中有华亭结构深牕户每兼山翠合衣巾无复市尘侵居人隔坞求花气游客巡墙得树阴始信桃源浑不远欲从渔父一相寻
　　髙明楼
　　江上孤城映水囘市中层构出尘开衡庐树入青天尽章贡波翻白日来每忆陈登门有客最传王粲赋多才防干百尺应能借乘兴谁同月下杯
　　题栖碧山为龚舜咨赋
　　山人爱山如李白幽栖还在碧云深松杉绕屋清宵响雷雨悬崖白昼阴石上每同仙客坐花间犹恐世人寻京华日日多尘土终拟投簪话夙心
　　赋得越王台送万载敖司令之官　郭　钰
　　层台髙与越山齐南斗诸星入地低海气秋澄鸿雁到野烟春合鹧鸪啼官船北走输珠翠幕府南开振鼔鼙侧想到官多暇日登临长听玉骢嘶
　　和虞学士登宜春台
　　万家平地拥髙台牕户层层近日开鹤致琼花迎帝子龙持贝叶礼如来云依老树秋如画峡束飞涛雪作堆惆怅当年歌舞地碧桃开落几千囘
　　哭宜春义士彭维凯【并序】
　　维凯复袁州遣迎监郡某元帅以下归视事守土将某忌其功遂杀之
　　风折旗竿卧落晖残兵挥泪脱戎衣徒闻即墨田单在不见成都邓艾归献凯何时承宠渥争名自古抱危机宜春元帅还相问近报洪州未解围
　　澄虚亭
　　匹马江上行且停苍松夹道风泠泠波光倒吞落日白云气下接炊烟青山僧独行埽残叶水鸟双飞迥远汀主人邀客领竒胜赋诗把酒澄虚亭
　　南省战船至吉安喜见官厯
　　干戈阻絶岁时迁几向空山卜月圆仍覩帝尧颁玉厯兼闻杨仆将楼船旌旗日月临西楚带砺山河拱北燕赖有忠良扶社稷愿闻筹策早安边
　　白鹭洲晩泊呈天隐兄山长兼柬曹居贞
　　白鹭洲前春水寛素王宫殿压惊湍风飘坠瓦鸳鸯冷雨暗疎篁翡翠寒维翰未能穿铁砚叔孙先已改儒冠凄凉讲席君仍在晩岁冰霜独立难
　　奉赠江西省郎中顔希古
　　江西羽檄日交驰君佐中书防最竒南极星垂天地正北廷兵合鬼神知君王旧赐冯唐节父老新传李愬碑尽刬贼壕归禹贡更烦深意问疮痍
　　题分宜县胡于信钓翁诗卷
　　严光不作汉廷臣今日闻君亦隐沦草笠暮归三峡雨竹竿晴钓五桥春长歌鼔枻知音少满卷题诗入画真马上行人莫相问白鸥波暖最相亲
　　送周宗泰之九江
　　花外晴云飘白纻匣中秋水卧苍龙扬帆直破西山雨把酒先招五老峰胜地登临増感慨昔贤出处每从容柴桑咫尺君湏到无数黄花秋露浓
　　登宜春卫公岩
　　卫公旧日读书处濩落孤亭紫翠中野迥红光分暮雨天晴木叶响秋风武皇国势资雄畧牛党私讐累至公论定是非谁复在晨钟空托梵王宫
　　题画【为临川王伯达】　　　　　　　　　张　翥
　　双风山人茅作屋五云阁吏绣为衣写将潇洒沧洲趣留待风流二老归岁月无情遗墨在江湖多事宿心违寒藤古木江西道惟有当年白雁飞【右双凤山居图山在临川五里】
　　送陶翁归豫章　　　　　　　　贡师泰
