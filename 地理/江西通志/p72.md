<!-- { "loadSidebar": true } -->
　　【珣陂等一十有八　山塘梅源塘等一十有四】惠津里【小水口陂等有六柏叶塘　石竹塘】长丰里【玖陂南木陂等二十有二夏家塘彭家塘等有六】清教里【水井陂林邨陂等一十有六　李株塘沙石塘等二十有一】升平里【石陂　坡田陂湖竹塘等有三】宣化里【磨陂石虎陂等一十有六　双了塘长山塘等一十有四】积善里【元当陂向后陂等有五　袁姓塘烟塘等有九】东乡里【苎陂袁陂等一十冇八　城塘官家塘等一十有八】庭训里【坐陂钟家陂等一十有三　返车塘路行塘等二十有三】康乐里【马陂早禾陂等一十有二　沙石塘堰塘等一十有一】新安里【兴陂石陂等有六】宣风里【龙陂山泉陂等有二十　蚕塘株木塘等一十有四】金源里【小江陂房陂等有五】玉山里【林村陂雨田陂等有五　汪家塘苏石塘等有五】唐昌里【干陂等有三　润塘横塘等有五】仙桂里【五陂鱼陂等有五南塘瞿塘等有十】崇贤里【桐车陂唐陂等有五浮塘石陂塘等有十】永平里【桐车陂观前陂等有八　泉塘新塘等有五】清江里【许家陂小圳陂等有八】同唐里【荷陂楼陂等有八清水塘等有三】萍实里【敷连陂助陂等一十有九严充塘秦家塘等有五】长平里【湖陂小圳陂等一十有六早塘候塘惠塘等有六】金山里【桐陂　纂陂小土塘　堰塘】大宁里【佘家陂　大塘黄泥塘等有七】大安里【额缺】
　　万载县旧额懐旧乡【龙江车陂南车陂澄渡陂等四十有二　虎堰溉田三顷又殷家堰小江堰三轮堰等二十有八　赤硃塘涂泉塘　鬼无塘　荷花塘　湴塘】欧桂西乡【谢陂髙湾车陂牛车陂等二十有二　弁堰溉田二十九顷四十亩　小堰溉田三顷　石堰溉田六顷　黄土堰溉田三顷　黄上髙堰溉田三顷　社前堰溉田三顷八十亩又公堰抽堰等二十有六　福塘溉田三顷　堰塘溉田十顷　大塘　罗塘】进城乡【上梅堰溉田三顷　下梅堰溉田七顷　黎家堰溉田三顷　干堰溉田四顷　鲤堰溉田三十顷又罗家新堰濠堰等有十】万载乡【分堰溉田七顷　杨家堰溉田五顷　枮堰溉田六顷　新堰溉田七顷　神堰溉田一十三顷　茅堰溉田四顷马当堰溉田三顷十亩　易公堰溉田一十顷四十九亩　濠陂堰溉田四十顷池下丁姓修又潭堰】
　　【熟堰等十有一】欧桂东乡【敖家堰田四顷六十亩　兰江堰溉田三顷五十亩　罗家堰溉田三顷五十亩　潭头堰涧洪堰　堵堰　龙堰】
　　李渠源出官陂【在府城西南十里今福昌里新田桥下十数步即陂口也】其水自清沥江来【在府城西南六十里】江源出老山【在清沥南十里】地名仰下【在仰山西】山顶有瀑泻下为此江过丫山【在府城西十五里山下有药浮陂】至渠口分为二派正派为沙陂【在府城西五里溉田二万亩】支派为官陂【溉田二万亩】唐书地理志云袁州西南十里有李渠引仰山水入城刺史李将顺凿盖将顺以宪宗元和四年守袁州时州多火灾且民居负江汲溉艰甚将顺以州城地势髙秀江低城数丈不可堰使入城出西郭门相视知南山水可堰乃凿渠引水溉田又决而入城缭绕闾巷其深阔使可通舟邦人利之目曰李渠复于城外西北筑塘名曰益州中畱二岛曰卧龙作亭其上曰仁智曰义政自塘穿渠绕州治与李渠接东流直出宜春县南至赤板桥入于石潭【今益州塘己为阜陆间有水泺居民占以种艺亭岛悉废不可寻究渠水自城东北隅入秀江无复过县落石潭矣】宋至道三年王懿守袁州州人频困于火懿曰郡之火无水备耳命众协力分治旧渠民歌之曰李渠塞王君开四城惠利絶火灾天禧三年通判袁延庆复濬旧渠创建疏泉亭刻石纪其事并赋诗有本与居民御火灾不辞迢递费纡廻之句宣和六年通判孙琪委宜春尉马缄治西陂兵马监押赵士勿浚旧渠琪自为记淳熙四年州守张杓教民导渠千五百余丈市中古有义井为豪民湮塞亦皆浚治而揭其名州人孟浩为之记十年州守曹训命工加濬幷刋图经所载李渠事龛于疏泉亭壁歴乆愈湮宝庆三年直华文阁曹叔逺知州事亟议修复其浚治次第由陂头至西城下复由西城渠口至贡院入江处减水沟凡三接水沟凡三大小斗计三十有七大小桥计二十有七皆系李渠所经其役夫条目设立渠长陂户甲户为法最良虽代逺势殊固不得而略也凡役夫每旦毕集于庭十五夫分为一甲别以色旗分渠以二丈为限每二丈用役夫一甲或二甲视渠难易以定多寡中留二丈以次更竣使役夫不相贸乱工役有所稽考每甲督以一卒两甲总以一胥不时委官至役所检察其佣金一视市直遇晚亲自给散吏不得预毫发逺近闻之荷锸而至者日几千夫方春小民艰食赖此以济者甚众至治陂及筑新隄则付之陂户以其习熟陂事故也佣金亦与役夫等委宜春丞徐彻尉余绍贡士李发给之【渠在郊外者阔约一丈深约三尺唯茂林路傍极深其在城内者阔皆三尺以上深约六七尺】
　　渠水虽已流通又虑向后或有侵占淤塞及陂头长堤有冲决等事州郡未即知觉须得有公心好义之士常加觉察时以告州郡修整施行然后可以永久乃选请州士十员为渠长专修任其事【渠长之称见唐志】陂户乃佃氓自沙陂而上至官陂受此渠溉田者为之计六十余人而甲首六人【甲首每岁轮着六人】遇有小小损壊冲决去处本保即报知渠长令甲首唤集陂户自行修整如所费或重则十渠长叅酌申官助之甲户自城西至东城凡李渠所经近二百家今令五家结为一甲互相紏察不许侵壊淤塞【如弃粪除破缶及架防溜溷湢于渠上者皆有禁】三甲内又择一人为甲首常切点检遇有此等及渠防頺圯之类甲首即报知渠长遣人监视修浚违者申官督治内有甲首隐而不告或因他人报知者罪其甲首
　　开濬李渠功力浩大今已周全最要是渠水到西城下防口一带堤防日前常被城下壕塘租赁人不时盗掘放水以至侵壊及填塞作住屋或据渠作防厠等使一城官渠之水断阻不通今于城下起盖官亭一座临李渠作朝夕照管处所是亭前分水湖地付贡士李发掌管并令专壹检察李渠入城下防口一带水流通塞等事基界南自萍实桥下东至渠上官亭西连益州塘路西下平地一段至易监税庄屋前北至新立堤防为界【以上五条曹叔逺修复李渠志】
　　明洪武初年知府刘伯起修复李渠治间知府朱华继疏之正徳八年知府徐琏大加修治建亭于嶅溪顔曰浚渠琏自为记万歴三年知府郑惇典复循故道修之四十七年知府黄鸣乔重修又修葺珠泉亭同知侯世屏为之记明末迭遭兵燹水泉不通
　　国朝康熙八年知府李芳春定议修濬委照磨吴庆廵检魏映奎分董其役于仲冬月兴工迄明春告成水循故道芳春自记之新建邹检讨度珙亦有记歳乆复湮雍正六年知府薄履青知县王淑京公捐修濬渠水复通
　　仰山正祠水渠在府城南八十里其源即仰山水分流会于正祠水渠在中通判孙伋就上流甃渠分洒入庙深三尺广称之凡八百二十余丈澄澈可鉴冬夏不涸自为记石湖塘在府城西十里溉宜春学田及民田甚广
　　蜈蚣塘在府城西四十里其下有山曰□牙堎曰茅坑曰大坑凌曰落城曰中栎曰野猪窝曰蕨石坑曰张公坑曰龙源曰西岩岭曰水口社山蜿蜒緜亘以至稠江其山俱在化南乡明万厯间因掘煤流毒田多荒芜居民呈控勒石封禁
　　蒋溪塘在府城北五十里自柏木堠至公岭防田甚广
　　罗村陂在分宜县西七十里昌山峡顾野王舆地志云晋永嘉四年罗子鲁断山堰为陂灌田四百余顷故号罗村陂梁大同二年废其迹乆湮
　　国朝康熙九年知府李芳春由昌山至钟山凿平两峡中石之险峻者可通舟楫芳春自为记
　　望夫堰在分宜县西十五里胡彻题洪阳洞有望夫千古堰化石一真身之句按钤冈志云唐会昌前有郑太守字望夫于昌山下百步修复旧堰引水自沙湖过李家村经县治北合骑岭水以灌田后人思其徳以字名堰则胡诗所引望夫石乃譌传也
　　明永乐二年修分宜县漳湖塘
　　萍乡县西陂亦唐刺史李将顺所开
　　郑公陂在萍乡县东五十里芦溪镇旧名神陂居镇上流其圳贯市中以出防田常丰后圮于洪水宋宣和六年县令郑强经营修复民徳之因号郑公陂邑人叶粢有记
　　明永乐六年萍乡知县何正筑敛陂在县西北观化乡清江里灌田三十余顷万厯十三年知县姚一理虑城基齧水增设防城石堤长百丈髙五尺广如之一理自为记
　　崇文堰在万载县学宫之东堰圮水涸人文不竞明嘉靖三十六年冬提学江以东议筑于明年夏告成知县张文録有记万厯二年知县徐一唯筑江堤以防学宫邑人龙允中作记十八年知县张履中复修崇文堰于明年腊月毕工邑人张璧为之记废弛已乆
　　国朝康熙五年知县范庭凤见旧志有水绕笔架之防因募工修筑焉
　　龙河堰在万载县北门外旧为谭家堰明万暦己酉洪水冲决堰与龙河桥尽圮崇祯六年知县韦明杰以崇文既废兹堰有关阖邑风气命谭族经济经世等修复之为作碑记垂示永乆更名维城堰今废按宜春之珠泉泞泉分宜之岘江介溪灌亩防浍均属天地自然之利萍川倒流醴陵龙河下注瑞阳非人力所能为也若以人而辅相天地则惟将顺凿渠巧力兼至自唐宋迄今屡湮频复民受厥赐多矣夫稠江清沥虽曰洪流以视贑水鄱湖乎小矣乃李渠之名独冠江右俨然与郑国龙首辉映史册是岂过情幸获者耶仁人有言其利亦溥况乎以实心行实政有不泽流穹壤而声浃来兹者哉
　　临江府
　　清江县旧额思贤乡【一都一图小里等塘凡十二　二图下库等塘凡九　三图敢陂等有三　上库等塘凡八　朱家水窟　四图升陂矮陂　上甘等塘凡十六　五图拏塘等冇九　二都一图大笪陂　东塘等有五　二图西坑等塘凡八　三图干小塘　四图芜罗等塘凡五　五图湖陂　六图黄公塘　八图桑塘等冇四　九图曲水塘　十图泉塘等冇三　三都一图禄陂　都与陂塔台等塘凡四　二图徐堎陂　三图万坊等塘凡三　四图小洲塘　上塘　五图防上塘　六图】
