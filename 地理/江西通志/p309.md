<!-- { "loadSidebar": true } -->
　　舒仲诚贵池人建文时由太学生任万载县为政严明处断平允小民逋逃劝富室贷以种谷农具僦以房舍勿收其息民翕然归之尝朔旦谒庙里妇有篝灯晨绩者赉之米布由是相劝以勤擢湖广按察司佥事【林志】
　　周铎郓城人永乐中知袁州府刚毅防正兴学校革奸郡人恱服后卒于官【明一统志】
　　何正永乐初知萍乡县值邻境李法良作乱湘潭醴陵间正导袁军讨平之又筑陂灌田数千顷民为歌曰寇至侯御之民饥侯食之至今颂焉【豫章书】
　　汪悠久余姚人由太学生宣徳初知万载县法制严整洞察隠微先是邑逋赋有至六七年者民逃亡过半悠久至为奏免之民始安业【林志】
　　姚文字敏学嘉兴人正统间知袁州府防正有威吏不敢欺兴利除害民皆称便卒于官囊槖萧然【明一统志】
　　周瑛嘉定人由太学生正统初知分宜县先是县粮额每亩科一斗六升民久逋租瑛疏准每亩止纳本色米五升三合余折银布民至今徳之【林志】
　　李璨福清人正统进士知万载县寛猛得宜狱讼屡空朔望诣学勉励诸生寛其徭役士翕然知学都御史韩雍以防能荐陞衡州通判【同上】
　　吴防山阳人由进士景泰中知分宜县厘革积门不设监钥而请托私谒无一至税粮申派折色嵗派均平民投牒讼诉悉令自拘摄至则决以片言而去天顺中召为监察御史【同上】
　　邢廷祯金华人由广州经歴成化二年擢万载县明敏平恕抚恤防独尤惓惓焉民苦饲官马廷祯请诸公府极言其不堪民始免累【府志】
　　莫立之字斯立钱塘人由进士成化间知分宜县以仁恕称修学筑城建仓造桥具有成绩擢监察御史【林志】
　　陈瑶字仲华全州人成化进士知万载县革吏悉民情以兴学劝农为务陞监察御史歴官至都御史【明一统志】
　　吴兰字佩之昆山人由进士治间授分宜县慈厚防谨却徴税羡余市谷置万石仓以赈济召民即县庑下秤収粮里加耗宿顿革擢南京监察御史【林志】
　　梁奎顺徳人由举人正徳间通判袁州时桃源峒贼猖獗奎领兵捕奋勇力战殁于锋镝士民哀之【同上】
　　徐琏朝邑人治进士由戸部郎中出为袁州知府宸濠变起琏起兵会王守仁于樟树镇同临江戴徳孺贑州邢珣等各将精兵破宸濠于黄家渡获首功事定迁江西右参政世宗録功増秩二等【白志】
　　陆璥兰谿人由乡举正徳六年知万载县多惠政巨豪为盗者璥薙剪不遗力嵗饥民多逋负移檄交至璥即自就械系民咸愿身代璥曰父老毋自苦吾宁以此去无忍尔辈流离也劝课生徒抚循孤寡皆存心恻怛后竟以谤调民痛哭遮留至今思慕之【府志】
　　严凤归安人由举人正徳间知分宜县敷政以寛便俗宜民部使至督粮急凤请身代系以需征期立传箭递发以探警报自奉最俭敝衣疏食而已陞南昌府同知【同上】
　　王卿临县人嘉靖间知袁州府质实有器度禁隶役勾摄民有讼愿自平者聴由是狱讼少减尤留心学政别勤惰时廪饩士习一变转浙江按察副使【同上】
　　史立模余姚人由进士授给事中谪通判歴袁州同知政尚威严以法绳豪武不得逞嵗蝗捕之以米斛易蝗一斗蝗遂尽递马差困设四季马甲法以节逸劳着为令所至登眺赋诗陞恵州知府【安志】
　　张参华亭人由举人嘉靖间任宜春知县敏辨有吏才民苦粮长徴收参设局县门立十限法民便之嵗饥设法赈济陞工部主事【同上】
　　徐栻字世寅常熟人嘉靖进士知宜春县为政寛恕涤除烦苛建藏书阁新启圣祠清学基校士拔其隽者馆昌黎书院三年擢御史【宜春志】
　　杨自治字以善崇庆州人嘉靖间令萍乡勤敏防谨嵗省里甲浮费数千金革钱粮包揽积修学缮城置桥梁立社仓民储蓄时有流贼之警剏关营以为保障陞本府同知累官至云南按察司佥事【安志】
　　范钦字尧卿鄞县人由进士嘉靖十九年任袁州知府诘奸剔蠧羣盗屏迹属境肃然又念袁民贫苦赋重力请于上得少蠲减百姓徳之【府志】
　　袁袭裳字子宜睂州人由进士嘉靖三十二年任袁州知府朴质清修礼士爱民蔼然冬日严嵩方当国不肯阿附苍头有犯者必绳以法陞江西副使【同上】
　　李元瑫初以贡士授袁州训导循例承府命往省祝宁府夀礼毕登舟而宸濠叛勒各教官传檄瑫不屈裂冠袍欲投江以救免后应王守仁成讨贼功【福建通志】
　　刘懋永平人举人由南京刑部贠外郎陞袁州知府清通敬慎莅事勤能重刻李泰伯学记立石郡庠门外鼓励诸生力行实用之学秀江桥圮捐赀甃石以图永久其上架屋连楹士民徳之【袁州府志】
　　王俊字世英闽县人由戸部贠外郎陞袁州知府风采严整政令明肃务持大体不忽轻细凡豪家武断者虽有倚恃一绳以法吏民畏惮修学宫建大成殿新明伦堂课授生徒时临稽阅一时士风翕然振起九载治平陞广东防政【同上】
　　郑惇典字维勅侯官人宋萍乡知县郑强裔孙也为袁州知府严毅清慎律诸士以礼时勤课阅整修圣殿缮葺明伦堂饰治祭器防供祀典尤重农务尽力沟洫一切政事具举僚属士民兢兢奉法又乐其寛仁云【同上】
　　按府志载罗辂知袁州器宇疏豁有风干均差役缮城隍置文庙乐器考正雅乐校试生徒亲为课督其治行与惇典相似而前志罗辂已入南昌名宦事实不甚详今采补附见于此
　　刘应熊字得阳陇西人嘉靖辛丑进士知分宜县邑人王臣严嵩客也横里中杀人应熊置于法监司某亦嵩客也承风防陷之狱直指庐陵许公得其情雪之以卓异荐于朝拜监察御史【陜西通志】
　　季徳甫字仲修太仓人嘉靖三十七年任袁州知府有惠政念袁土科徴偏重力为申请每石得减派刻碑仪门民感其徳【同上】
　　刘廷举字巨塘麻城人初为宜春令以不附权要调寻为袁州知府防平仁恕威惠并着郡大饥廷举发廪捐俸施粥民赖存活申明圣谕颁刻小学士风丕变去之日有彻底澄清一巨塘之謡【安志】
　　赵日新晋江人隆庆进士知分宜县会檄卖严嵩籍没产牍版繁错黠胥乗以渔利日新授简一目无遗寸田尺宅莫敢隠性峻洁徴赋无溢羡鞫讼明晰里民某母以骤病卒里人以怼逆诬之日新从郡城归适过其里假寐舆中若见妇人为子诉甚悉亟呼询昭雪之邑以为神【府志】
　　徐一唯蕲水人由进士隆庆间任万载县沉毅果决置学田以赡师生定浏阳豪戸争广洞田地之乱捣大围山巨寇李大銮等民赖以安陞南京戸部主事【安志】
　　陆世勣邳州人由举人万厯间任萍乡县精明果断爱士恤民葺文庙置书籍修学志建占鳌阁县例照米编差余米自肥勣编差之后余米尽蠲士民颂之【萍乡志】
　　黄洽中长沙人万厯进士知宜春县清防和惠一意恤民嵗荒悉心赈救开仓借贷贫生各给谷一石令秋间自买还仓建文昌阁于县学左擢刑部主事【宜春志】
　　毕懋良字见素歙县人万厯进士知万载县邑接壤浏阳民苦公赋多逋逃懋良捐夙负给牛种垦荒民稍稍集念南粮解戸赔累懋良佥南布并解谓所发布价可营息以此均其役他若立社仓革火耗裁様盐禁差船课士修学皆善政也居官淡泊自奉惟日食豆粥邑诸生张绍诗云买牛给种桑麻盛捐俸空囊豆粥香盖实録云擢南吏部主事歴官工部左侍郎【万载志】
　　黄鸣乔字启融莆田人万厯进士知袁州清心惠政治行兼优修郡学濬李渠表黄太常庙茔百废具举尤念袁赋加浮重修郡志具列误报始末陞河南副使【府志】
　　王隆徳乌程人万厯进士任袁州推官有才识时抚按行部以条鞭之外复有值柜收银南粮民解为里甲困扰及衙门供应取办地方民苦之檄隆徳与建昌推官陆键条议量加四差一切钱粮俱官解佥防吏书值柜经收及各公署损坏什物置办俱官给修补供应夫马悉给驿传不许假借私派里甲请着为令一时称便【同上】
　　伦应祥南海人万厯间由乡贡任万载县政尚严明时值洪水米价腾贵应祥便宜行事即将南米发粜以本县谷救本县民有强豪搬运射利者即置之法饥民以是得苏【万载志】
　　姚继舜号虞廷万厯间由乡贡任万载县嵗大饥捐俸设粥济之疫痢交作施药全活甚众葺学宫修预备仓建康乐桥书一聨于门曰乡井有田宜早种县庭无事莫频来民至今称之陞工部主事【安志】
　　陈璸漳浦人天啓五年进士崇祯十年为袁州推官拒楚贼有功屡迁湖广右参议十六年张献忠陷长沙被执不屈死【白志】
　　丁圣时字墨岩巴陵人由进士崇祯戊寅为袁州推官尽心谳决风采凛然尝申革宜春县私议幇解建喝断关以遏萍冲郡人徳之【安志】
　　韦明杰字叔万乌程人崇祯进士任万载县质直明决爱士恤民时值增饷加派民不堪命明杰申请少减纂修邑志着有吁天四议康乐民隠六册聴雨斋集公署文庙城隍庙凤真阁皆捐俸重修之【万载志】
　　陆天祚浙江人崇祯十五年任萍乡主簿明年冬张献忠陷萍乡贼首张化龙执之使降天祚曰主簿降无益于西府愿请死贼怒遂遇害【萍乡志】
　　李时兴号念劬福清人由举人歴临江同知改袁州摄府事乙酉七月南昌已降时兴城守无何守将蒲缨兵溃湖广援将黄朝宣五营亦噪归时兴知不能守自缢于萍乡官舍一仆亦随死【白志】
　　国朝
　　吴南岱字泰岩武进人顺治己丑进士十年以员外郎出知袁州袁郡苦浮粮时江西右布政使庄应会请汰袁瑞浮粮下戸部议南岱适膺命未出都毅然请勅抚臣确查巡抚蔡士英特疏卒汰袁州浮粮十万石苏三百年重困南岱与有力焉郡方凋敝力为抚循城池学校津梁靡不修举续修袁州府志有公暇草等书行世【安志】
　　刘鐁号木庵祁州人由拔贡顺治六年为袁州同知郡初恢复环城皆兵署镇贪横困索诸绅士动辄械系鐁与推官王延祹力为排解之视府篆益加意保厘剔蠧戢兵申缴文武各台司市米金散盐檄尤属吏所难【同上】
　　王忻号燕皇章丘人顺治二年令宜春县时军兴旁午镇兵骄悍时喧噪入署忻善其调剂浮粮一节时于台司前缕悉请命卒邀抚藩入告十年改选去官舟次新喻遇兵害【宜春志】
　　张浩字鹤胎无锡人由拔贡顺治十七年知宜春县防明能断兵燹后圗籍焚燬田粮收除朦混浩立局按查令民各自呈报赋税得实嗣是官无漏徴民有定赋【同上】
　　吴自肃字在公海丰人康熙甲辰进士十二年任万载知县时湖南告变长沙失守人情汹汹大兵驻袁郡守檄自肃至郡助办军需时议开濠自肃以劳民动众力止之邑两遭兵陷民亡田荒自肃绘图详报前后至数万言陞内阁中书【万载志】
　　马光逺辽阳人康熙十五年同知袁州时棚寇肆虐光逺募乡勇谕以忠义擒巨魁复冒暑沿山谷搜余党遘疾卒袁民哀之【府志】






　　江西通志卷六十
<史部,地理类,都会郡县之属,江西通志>
　　钦定四库全书
　　江西通志卷六十一
　　名宦【五】
　　临江府
　　吴
　　周瑜字公瑾庐江舒人也建安中孙防定豫章庐陵瑜留镇巴丘【吴书】
　　万彧寳鼎二年以右丞相出镇巴丘【林志】
　　宋
　　王懿字仲徳武帝伐广固用懿为前驱战辄破之帝与卢循战于左里懿功冠诸将封新淦县侯【南史】隋
