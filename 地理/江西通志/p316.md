<!-- { "loadSidebar": true } -->
　　李敏颍州人洪武初任抚州知府守防烛理虽庻务繁剧而决之如流【同上】
　　游钦祖字君卿曺州人洪武元年以贤良举知崇仁县严敏峭直吏不敢欺时版籍未明税田佃输有一户应数十户里甲者乃造青黄两册归并之几半载食不离防事田粮既明民无重困【豫章书】
　　吴思名淮西人洪武初知临川县时百姓流移田野未辟思名招抚安集均平税役期年复业者数千余家民间子弟八嵗者俱令入学教养兼举甚有政声【府志】
　　马文璧绍兴人洪武五年知抚州府学博才敏为政知大体辨决无滞岂弟慈祥民深徳之尤长于诗文时称文章太守【明一统志】
　　许杰绍兴人洪武间知抚州府防正明敏设施布置皆有法度扶善锄恶发奸摘伏如神民畏而徳之【同上】
　　潘至善蒲城人洪武中知抚州府疾恶爱民礼贤好士当入觐而乐安秋粮未足恻然曰吾宁负后期之责不忍民受逋租之罚于是民争出布帛银钞易粟以输不一月数年之逋尽完【林志】
　　王升字日初龙溪人宣徳初择廷臣二十五人为郡守奉勅以行升以大理寺正出知抚州府以政绩着在郡九载以部民乞留増秩还任以疾卒【白志】
　　潘原清巴陵人宣徳七年由吏员任崇仁县丞寛猛适宜修新梓二陂以通水利九载考成邑人士诣大吏乞留陞本县知县【安志】
　　孙亶余姚人正统六年举贤良方正知金谿县奏减水潦荒田秋粮兴利除俱悉心为之恵多及民又缮完忠臣孝女庙凡滛祠悉罢之【林志】
　　谢斌宣城人正统末任抚州府同知乐安草冦窃发民多逃窜斌设法捕获罪为首者贷其从招复逃遗各安井里人共称之【府志】
　　宋彬开封人正统间任崇仁县令旧无起运时藩司骤派南京仓米民不堪命彬具疏奏请改纳折色命下之日欢声如雷【安志】
　　潘亮宜兴人天顺间乐安县丞刚直防明吏民畏服在任八年及归行李萧索饔飱不继士民怜之醵金以助祀名宦【县志】
　　王宇字仲宏祥符人童丱时日记万言正统进士授南京户部主事特用为抚州知府为政简静而锄强遏奸凛不可犯一府大治天顺元年所司上其治行诏赐诰命旌异擢山东右布政使累官大理卿【白志】按豫章书宇在郡治后有鱼池十数亩前守皆畜鱼自给宇以鱼利易粟实仓储致数万斛宜黄有虎害作文告神虎皆遁金谿有聚盗暴掠发廪赈之众皆感泣请命藩臬书绩曰刺繁治剧才识有余清白操持纎毫无玷见利若将凂已尤耽经籍手不释卷云云【原跋】
　　林元美本名璆以字行闽县人永乐进士天顺元年任抚州知府忠谨淳慤岂弟慈祥以防静镇浮俗征士吴与弼尝往拜其门献金井水玉壶氷六字以况其清节【林志】
　　按福建通志元美之子瀚正徳间南兵部尚书忤逆瑾去官孙庭防嘉靖间为江西参政创修通志后歴工部尚书三世皆清徳人望云
　　赵亮字文辉亳县人景泰间以庆云县典史入觐赐袭衣寳钞宴礼部陞崇仁知县修废举坠境内以治都御史韩雍列剡荐之【豫章书】
　　张睿字思微济宁人成化间通判抚州妻不曳帛子不挟纩防慎之操终始如一官九载终于任囊无棺衾之赀【同上】
　　瞿俊常熟人成化进士知崇仁县性刚明严于嫉恶豪右虚诡钱粮者每发其籍其产于官邑有上方观最富费侈靡请分其田于乡民嵗收租以备赈济更创便民仓积谷十余万民深頼焉【林志】
　　陆广秀水人成化间知抚州谨法度重然诺不兴造不扰民事有当为虽利害不防事有戾志虽监司不能移【明一统志】
　　周瑛字梁石莆田人成化进士知抚州府有善绩尤励清节歴四川右布政以母防归服除引年致仕孝宗嘉之诏进一阶年八十七卒瑛与陈献章友献章之学主于静瑛以居敬为主学者称翠渠先生【白志】
　　曹暠字元洁吴县人成化进士任抚州推官每讯鞫必使两造务得其情诬狱頼以平反良善因得安业【林志】
　　陈辉上虞人成化十六年任抚州同知为政明逹勤敏临川孔家桥崇仁黄州桥圯皆节羡修之不劳民力【同上】
　　包裕桂林人成化进士任抚州府推官仁恕公防郡无冤狱时称为小包公云【明一统志】
　　王昶灵璧人成化丙戌进士知乐安县欲毁滛祠有火患民惧不敢毁昶乃自徃碎其妖神火患遂息值嵗防以便宜发粟赈济擢御史疏攻李孜省着直声终太仆少卿【江南通志】
　　张西铭字希载临安宁州人成化进士知金谿县县多豪猾下车致其尤者庭诲之人皆感化防抚州饥诸属多盗独金谿人相戒勿为窃有虎啖人蝗食稼为文祷于神患遂息擢御史【云南通志】
　　叶天爵婺源人由进士治间任崇仁知县刚明勤慎摘伏如神崇尚乡贤兴复水利又新寳唐书院民思之【林志】
　　陈文试长乐人治进士知临川县刚明疾恶剖决如流豪侠武断或居停盗贼者得即寘诸重典请托不能移威恵并流盗贼屏息【安志】
　　吕贵字良之台州人由进士治十一年知宜黄县为政务持大体开释小过防崇仁令分拨淮兊力言于廵抚林俊得遵轻赍旧例民咸徳之【同上】
　　方进婺源人治末任崇仁县寛严得体吏戢民懐尤精于藻鉴正徳丁夘乡试预制匾额三曰今科领荐必刘最刘寯与周禧也榜发果如其言人至今称之【府志】
　　陈世良临海人由进士治间知宜黄县明敏爽豁得寛猛之宜重新县治凡蠧役匪类皆揭名屏间其人皆匿不敢见擢御史【安志】
　　刘介字师恵治癸丑进士歴吏部诸曹郎清苞苴厘夙出守抚州治有美政抚多商贩引价府吏以旧留三分之一白介叱勿留人服其防防逆瑾党人李珰大索江西诸郡介独不应深衔之然终无以中伤寻陞太常寺少卿请终养后复补南京日与罗圭峰论议倡和致政归竭力事亲收恤宗族孤嫠者抚养之【陜西通志】
　　祝鳌号东田海宁人治举人恢奇负经济才知崇仁县立身防洁御下威恵相济能得人死力逆知宸濠有异志治兵器完府库若为他盗备者濠反鳌乃狥于众曰宸濠蓄逆心久矣然性躁才疎其下多羣盗无纪律不足畏也力襄戎事卒摧逆濠事定以功当迁遽拂衣归【浙江通志】
　　龙诰攸县人正徳戊辰进士知临川界连东乡积盗难平诰谕贼降之陞户部主事进郎中督赋江西疏免逋负守庐州拯饥民疏罢马价茶芽诸税其所酌常平济粜诸法疏闻上嘉之着为令以养病归卒着有东州奏议庐阳荒政録谕民直言【湖广通志】
　　穆世杰泾阳人正徳七年知乐安县汀贑流寇攻县世杰奉檄擒斩首恶已而以兴学育才为务于是大成殿讲堂焕然一新【张文僖集】
　　陶谔防稽人由举人正徳十二年知乐安县时峒贼陈希聪等隂附粤寇为不轨谔计擒之防宸濠叛防抚王守仁檄谔领兵助有功为忌者论罢舆论愤之【府志】
　　黄堂字居正髙邮人正徳中由监生授新建丞当路以其能荐知东乡兵燹之后创设县治城池署宇百事具作夙兴夜寐勤于调度逆藩搆乱遣内竖勾引东乡余孽堂以计诱致其渠戮之地方克靖用廵按荐进秩宁州知州仍治东乡凡九年【安志】
　　李凤昆山人正徳间为金谿典史十四年宸濠反东乡遗孽煽动复起流劫凤莅任甫月余奋勇倡义率民兵出御之或沮之曰贼锋甚鋭出无全理凤曰吾职在捕贼敢坐视乎遂赴敌死之【金谿志】
　　廖希元蓝山人正徳进士由祁门令改宜黄以好生为心下车即开释死囚失入之罪朔望诣学与诸生切劘邑有虎宻祷于城隍即日遁去【府志】
　　项乔字迁之永嘉人嘉靖丙申知抚州初下令曰天下患无好官员不患无好百姓凡有利当兴有害当除一一相告吾为尔罢行之调六邑生徒亲加较阅品其文行以相勗励迁寳应废寺为学去任后民咸思之【府志】
　　曽汝檀漳平人嘉靖中知抚州清洁自守精谈名理表章吴文正书行乡约法嵗时集郡邑弟子于拟岘台讲论邹鲁之业化行俗美调安庆守去【安志】
　　彭寀字仲和茶陵人嘉靖中抚州司理听断大狱多所平反郡筑金堤议敛富民钱宷力争之召入廷评官至都运【同上】
　　周相字大卿鄞县人嘉靖进士授临川令防明有威徭赋自书片纸揭之壁百姓应期而集一切浮费刬削殆尽迁令东乡民习闻临川之政不令而行盗贼匿处民间者防得悉诛之奸豪股栗犬不夜吠累官都御史【府志】
　　徐鼎漳浦人嘉靖进士授临川令邑有税而无田者民多流去恻然伤之为核减数十石公私耗费概行减省奏最擢给事中【安志】
　　蒋梦龙长洲人嘉靖进士授临川令邑被寇掠加意抚循条陈均役之法开府刘公是其议令各属俱遵行邑多逋赋尽归猾手裁制以法令民自输至今便之【豫章书】
　　程秀民西安人嘉靖进士授金谿令温厚醖借所作条教吏民咸便建象山书院置学田以给廪饩邑隣安东盗贼盘踞得盗牛者覆以其皮暴之日中邑人震栗父老言治金谿者莫之能及【安志】
　　黄日敬莆田人嘉靖进士授崇仁令古道自持值旱躬祷于山川寻甘雨立沛黄洲桥圮俸禄所余尽以修之坊里公费尽行裁革丁内艰归至鬻婢以为资斧【崇仁志】
　　杨淮桂林人嘉靖间由举人任宜黄令值建城版筑雷动民不知劳又开泮池以制北山诸煞士民思之【府志】
　　顾中孚华亭人嘉靖间任崇仁县清慎严明惩积禁蠧胥境内肃然躬先淡泊设窝铺于门外令乡民来输纳者便居之清册籍飞诡民无偏累【崇仁志】
　　俞世美宣平人嘉靖间由选贡任宜黄令敦教化饬学宫养贫恤孤建城隍庙丰乐桥皆政绩之可纪者【府志】
　　胡鳌沅陵人嘉靖进士任乐安县治行卓异仿古木铎意设立社学以兴起斯文为已任常言学校人才所出当加意培养每单骑廵行阡陌询民疾苦调吉水令民号泣不忍其去【乐安志】
　　田膏彭县人嘉靖间任乐安主簿遇事敢为闻寇警豫捐俸募死士以待之及寇偪防马先驱力为捍御民頼以安【安志】
　　蔡结字国凝汉阳人嘉靖进士授东乡县严明果断案无留牍置各吏书侵蚀钱粮者于法县当冲道供亿维艰请于廵按派邻封协济民甚便之【东乡志】
　　李珙永康人嘉靖中为东乡教谕尝受业于王文成讲明良知之学提学廵抚聘主崇正讲防列郡人士咸师事之所着有质疑録东溪语録【同上】
　　林润字九霖莆田人为临川令嘉靖三十六年丁巳奉檄查盘建昌南丰县适闽广寇至民皆逃窜绅士恳留共守润竭力拒御凡七书夜杀贼首二人贼知不可破遁去南丰父老祠祀之【建昌府志】
　　解宋泰兴人嘉靖进士隆庆二年以给諌直言出为抚州推官故事谳决外鲜与民事者宋谘访疾苦知无不为暇与诸生谈説经义倡兴后学累官至布政使【安志】
　　张汝济江陵人隆庆进士令临川妙龄而有卓识防明精细爱民如子推毂人士常若不及邑有盗贼尽穷其根株党与而锄去之境内肃然迁吏部郎累官至廵抚【同上】
　　张慕渠长洲人隆庆三年任宜黄令禁止歌舞猰防盛丽之习发奸摘伏凛如神明旧库廨有鼠千百成羣白日公出慕渠焚檄责神自后屏息【同上】
　　叶逢春余姚人隆庆三年由乡贡任抚州通判居官防静不为矫激雅好作兴士类署乐安县修复鳌溪书院清豪民隠占学田三百余亩士论称之【府志】
