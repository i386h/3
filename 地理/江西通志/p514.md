<!-- { "loadSidebar": true } -->
　　五贤祠在上饶茶山旧为二贤祠祀曾文清几吕文清本中有韩元吉记后增祀陆鸿渐徐梅埜辛稼轩改今名
　　朱子祠在上饶南岩寺左明成化间知府谈纲建后圯国朝康熙壬子知府髙梦说即其故址重建
　　四贤祠在铅山县南鵞湖寺傍祀朱吕二陆四先生宋守杨汝砺建今改书院
　　陆象山祠在贵溪三峯山下祀宋儒陆九渊明初増祀九韶九龄为三贤祠李奎有记成化甲辰诏命重建见大政记
　　灵顺行祠在玉山之溪南其神为周雄南宋人理宗时着灵异封防国忠烈周宣灵侯祠址尚存
　　旌忠愍节祠在玉山顺城乡祀宋张忠文叔夜郑威愍骧信守王自中奏建朱子记
　　愍节祠在广丰治西祀宋张文忠叔夜
　　辛稼轩祠在铅山崇义乡谢枋得有记【叠山集】
　　陈汪二贤祠在府学东祀宋陈康伯汪应辰
　　端明祠在玉山城隍庙东祀宋汪应辰明万厯中改建谢文节祠在弋阳县东二里祀宋谢枋得
　　忠节祠在广丰治西明景防间知县杜斌建祀前令邓颙
　　陈总兵祠在铅山隂浆口祀明总兵陈荣荣正徳间防贼死
　　夏文愍祠在府城西太平坊祀明大学士夏言
　　二徐祠在上饶东门外为明徐越徐贞建建邹元标有记
　　各县节孝祠上饶在学外右　玉山在学外右　弋阳在学外东　贵溪在东城内　铅山在南门内　广丰在东门内　兴安在文昌阁右
　　庙
　　府城隍庙在府治西
　　各县城隍庙上饶在县治左　玉山在县治西　弋阳在县治西　贵溪在县治东山岭　铅山在鵞湖乡广丰在县治西　兴安在县治南
　　各县关帝庙上饶在东门外　玉山在县治东三思桥弋阳在县西　贵溪在十都金沙　铅山在县西广丰在县治东　兴安在下十都
　　太甲庙在玉山安平乡以伊尹配
　　赭亭庙有二一在铅山县一在弋阳县俱祀汉赭亭侯李恂
　　孚惠庙在府城南唐时建祀晋石敬纯在贵溪为鸣山庙
　　灵山鹰武李将军庙在上饶灵山石人峯下神讳徳胜唐徳宗朝由进士出守信以祷雨坐化遂立庙宋宣和间神助讨方腊赐鹰武庙额绍兴初守令乞灵擒永丰贼奏封助灵将军明嘉靖朝赐号江西灵山鹰武李将军之神
　　昭烈庙在玉山治后祀唐张汴宋绍兴中勅封忠靖威显灵佑英济王元至正改封防国忠靖威显景佑真君赐额忠节一在广丰宋汪应辰记
　　夏太保庙在玉山招善乡宋建炎建相传尚书夏梦龙其仲氏登唐末进士徙居于信兄弟能御冦既没乡民祀之
　　威显庙在贵溪县治南祀唐信州静邉总管使桂卿宋庆元间勅赐今额谢枋得记
　　江元帅庙在府城南祀雷霆之神宋元帅江显也威信庙在广丰将军岭宋绍兴间建祀韩蕲王世忠坛壝【附】
　　府社稷坛在治西北天津桥　知府周郁改置
　　各县社稷坛上饶附郭　玉山在县西　弋阳在县治西一里　贵溪在治西四里　铅山在县西五里广丰在县西一里　兴安在县南一里
　　先农坛在东门外二里舗
　　各县先农坛上饶附郭　玉山在东门外　弋阳在东关外　贵溪在东门外　铅山在东郊　广丰在东门外　兴安在南门外
　　风云雷雨山川坛在府治溪南
　　各县风云雷雨山川坛上饶附郭　玉山在县治东弋阳在县治西南　贵溪在东门外　铅山在城南二里　广丰在治南一里　兴安在县治东南
　　厉坛在北门外五里许
　　各县厉坛上饶附郭　玉山在县治北三里　弋阳在县北二里　贵溪在县西北一里　铅山在县北三里　广丰在治西北一里　兴安在县北一里饶州府
　　祠
　　九贤祠在府治内祀呉周鲂晋虞溥王廙梁陆襄隋栁庄梁文谦唐张廷珪顔眞卿李复爲九贤后又增祀李吉甫马植【名胜志】
　　忠孝行祠在府城灵芝门内祀晋石敬纯宋咸淳间重修内有古柏人不敢伐安仁之三峯乐平之孚应即其神也有杨简记
　　程氏世忠祠在浮梁西隅祀梁程灵洗以下诸人宋嘉定间赐额世忠
　　孝女饶娥祠在乐平长城乡泪滩里唐桞宗元宋杨简马廷鸾各有记
　　顔范二贤祠旧在州治颁春堂祀唐顔眞卿宋范仲淹州守王十朋迁于庆朔堂右自为记后废明嘉靖间知府王健同知徐拭重建于荐福寺后
　　董端公祠在徳兴县八都唐季黄巢之乱御史董全祯与贼战死乡人祀之苏轼题额
　　忠贤祠在徳兴之长丰里祀董全祯董鼎又董申有乂公祠董梗妻王氏有节义祠
　　刘汉英祠在乐平县东六十里相传值黄巢乱佐父刘汾捍御一方民感而祠之
　　金令祠在浮梁县治左祀唐令金安明嘉靖间増祀其子金叔彦次子金叔迟继为令有功于民并祀之万厯间知县徐学聚重修有记
　　徐忠愍祠在徳兴天门山祀宋枢密徐俯父禧
　　赵福王祠在余干县祀宋丞相赵汝愚
　　程刚愍祠在鄱阳旧学右祀宋程振端平间州守林杲建已废乐平万年俱有祠李伯玉记
　　洪忠宣祠在府治右茶条巷内祀宋洪皓一在乐平金山乡赵汝腾有记
　　江古心祠在府学东亭子巷口祀宋丞相江万里监生裴春奏建已废
　　曹无妄祠在万年县一都祀宋曹建有李伯玉记赵宣抚祠在乐平万夀观祀宋赵葵丞相马廷鸾有记王尹祠在万年县十都祀宋尹王世辅
　　张将军祠在安仁县惠宁庙东祀宋末张孝忠元文少监欧阳元记【名胜志】
　　按孝忠道州人与谢枋得同守信州死于战元元统二年编修官胡式奏封翊灵威烈忠毅张元帅明洪武三十五年礼部勘合置牌位拟称玉真山宋承信郎帐前都检防张公之神云
　　笪丞祠在徳兴宝贤坊祀元笪胜明尚书孙原贞有记许忠臣祠在乐平安隠寺右祀明许瑗嘉靖间知县厐尚鹏建
　　陶守祠在鄱阳三皇庙西庑祀明初知府陶安有李实碑记
　　胡忠臣祠在鄱阳白莲池北祀明大理寺卿胡闰以女贞姑配
　　忠贞祠在徳兴县八都祀明御史大夫练子宁
　　程节孝祠在乐平登髙山麓明知县钟化民为程仕简建
　　忠勇祠在安仁惠宁庙东祀姚源战死士倪烈嘉靖间己丑勅封毅烈迪功郎扁额忠勇又乐平有义勇祠祀姚源阵亡四十八人
　　民母祠在万年县四都祀明叅政呉廷举湛若水有记正学祠在余干东山麓明万厯戊寅建祀胡文敬居仁古城祠在余干东山麓祀明布政张吉后圮附祀东山书院
　　昭忠祠在浮梁杨家园左祀明孙忠烈燧许忠节逵杨副使祠在浮梁县明嘉靖间建祀按察副使杨绍芳许副使祠在万年县祀明兵备道许廷光知县白绣建刘令祠在浮梁景徳镇祀明令刘守愚御史余翺记贤令祠在徳兴县祀明贤令赵徳刚许公髙黄金色钟侯祠在乐平察院前祀明万厯知县钟化民史桂芳有记
　　各县节孝祠鄱阳在学外　余干在东山　乐平在学外　浮梁在学外左　徳兴在学外　安仁在学外万年在学外西
　　庙
　　府城隍庙旧在蠙洲门明洪武元年太祖克江州幸鄱至南门外御书城隍之神扁额祀以少牢八年知府王哲迁建旧府学东
　　国朝康熙十年知府王泽洪重修幷记
　　各县城隍庙鄱阳在县治左唐建　余干在元明观旧址　乐平在县东南长乐坊　浮梁在县治东　徳兴在县南仁徳坊　安仁在安平坊　万年在县西门
　　各县关帝庙鄱阳在东街上　余干在仇香寺右　乐平在南门外　浮梁在镇市　徳兴在县北二都安仁在北关　万年在大街左
　　三皇庙在府治北东华巷元建祀伏羲神农黄帝已废尧山庙在鄱阳义感乡相传神尧时人避洪水于此殁为神
　　屈原庙在鄱阳崇徳乡俗名水府庙毎旱祷立应呉文王庙在鄱阳毛家巷祀汉长沙王呉芮祠旧在州治内宋知饶州范仲淹迁治西明洪武初知府王哲迁今处又余干浮梁乐平徳兴安仁俱有祠庙
　　蜀三大神庙在鄱阳礼逊坊宋彭大雅帅蜀归立庙清源庙在浮梁之新田祀秦蜀郡太守李氷宋邑人李涧使金资神之祐因立庙
　　韩信庙在鄱阳韩山
　　寳福侯庙在鄱阳芝山相传祀汉樊哙以祷雨有应宋元丰间奏封宝福侯元末兵燬
　　梅鋗庙在鄱阳车门山
　　祠山庙在鄱阳县妙果寺傍神姓张名渤字伯竒汉之武陵人元僧南楚奉其像于祠明叅议李天植撤而广之
　　珠湖万硕灵顺王庙在鄱阳县相传神姓赵名迪有道术由汉至梁犹存宋元丰中赐庙额曰仁济
　　义勇庙一在府治朝天门外一在浮梁镇祀汉将军关侯
　　雷焕庙在鄱阳和南乡今为祈雨之所
　　许真君庙在余干县东仙人峯相传晋许逊于此上升祐陶庙在浮梁景徳镇明洪武间少监张善建祀祐陶之神赵慨相传神为晋代人珊有记
　　郭西庙在鄱阳永平关本池州神能弥火灾宋时迎祀于此
　　刘巡官庙在鄱阳永平关祀隋大业间鄱阳巡官刘宗
　　灵顺庙在徳兴县东南唐永徽初张防逐白鹿至银峯失所在有少年指示之获银笋里人即其地祀之
　　忠靖王庙在鄱阳永平关祀唐张巡明知府李益重修建旌忠阁于后邱霁撰碑记一在浮梁治东名昭烈庙
　　英孝烈女庙在徳兴南门外祀唐烈女程氏刺史裴士淹刻石颂其事宋绍兴十年县令郑巩重修
　　余铎庙在余干白云城唐黄巢乱铎捍御有功民立祠祀之
　　将军庙在浮梁常尚都神名赓黄巢之乱与弟衮率众保守乡人祀之程楷记
　　郑司徒庙在浮梁腾鳯都神兄弟三人传玫鲁捍御黄巢民立庙祀
　　五姓庙在浮梁梧溪祀唐兵部尚书吕曙江东安抚使闵镗及传书杨先锋林旗头五人以同讨黄巢立庙祀之
　　保灵庙在徳兴七都唐咸通十四年黄巢冦长安黄勉讨之有功追封保灵王立庙
　　惠宁庙在安仁县惠宁坊祀唐进士桞敬徳干符间以神兵拒王仙芝宋淳祐中加封灵显忠烈惠泽王宣和间赐祠额曰江介名祠元至大间加封显应普惠冲祐真君邑人倪镗有记明洪武三十五年知县邵真上其事定祭祀仪注视山川置牌位曰玉真山之神
　　忠烈康王庙在鄱阳魁辅坊北祀宋康保裔元末燬明重建
　　云溪庙在安仁长城乡祀宋周雄
　　角山庙在徳兴跃麟门外祀宋死节县丞王贵
　　晏公庙在鄱阳城西祀元文锦局堂长晏戌仔
　　忠臣庙在鄱阳康郎山祀明初死事之臣凡三十六人封公爵一人丁普郎侯爵十二人韩成宋贵王胜陈兆先李信金昶吕文贵李志髙张志雄徐公辅刘义陈弼伯爵二人程国胜王咬住子爵十三人姜闰石明王徳常惟徳逯徳山汪清朱鼎裴轸王鳯显王喜先陈冲汪泽丁宇男爵八人袁华郑兴曹信史徳胜翟世荣常徳胜王理王仁天顺间葺之尚书孙原贞记成化间重修学士张元贞记嘉靖间重修知县冯汝弼记万厯间重修训导李中记嵗久圮
　　国朝康熙三年重建知府王泽洪记
　　火神庙在景徳镇明万历间建祀神童宾详唐英青龙罁记
　　东岳庙旧在鄱阳芝山东宋宣和间移建府治北龙王庙在鄱阳义感乡龙王山
　　珠湖庙在鄱阳义感乡珠湖之滨
　　坛壝【附】
　　府社稷坛在灵芝门外明洪武初建
　　各县社稷坛鄱阳附郭　余干在治西北杨坪　乐平在治东窰冈　浮梁在治西水南关即宋元旧址徳兴在治南黄家塘　安仁在县东南流沙岭　万年在西门外
　　先农坛在路口十里舗
