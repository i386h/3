<!-- { "loadSidebar": true } -->
　　羣雄争一战天与定乾坤帝业人何在忠臣庙尚存篆烟勤伏腊碧浪涌朝昏独有槐根古当年沐圣恩
　　晚过东林　　　　　　　　　　王　庭
　　石路斜阳歇寒阴落磵松前峯微见雪近寺渐闻钟礼塔寻僧影回溪问虎踪茅檐栖鸟处灯火夜朦胧
　　青阳洞　　　　　　　　　　　魏世杰
　　金精十二境纪载见青阳疑有林泉色相违日月光龙湫低峡石虎迹印荒塘独树留门外徒怜桂子香舟泊彭泽县有怀陶靖节先生　　朱国汉
　　孤云天际片棹落帆斜鸟下日将夕湖平浪不花县名仍典午山色又元嘉为吊陶征士村酤带月賖
　　青云峯　　　　　　　　　　　李来泰
　　拄笏防朝爽南山第一峯三眠荒堞栁五鬛废台松古烧烟犹滴遥原影自重相防殊未厌空翠正舂容
　　登芝山　　　　　　　　　　　史彪古
　　蹑屐陟崔嵬幽寻亦快哉千樯云外出双塔望中来磬罢僧归定岚横鸟数囘行行仙路近洞古为谁开
　　青原山寺依韵　　　　　　　　施闰章
　　冲泥勤杖履随意得芳菲深院藏花静髙僧乞食稀谷云寒不动沙燕雨还飞欲学逃禅去风尘愿恐违
　　晚集来凤亭分韵
　　緑渚系兰桡红亭覆栁条落花芳径积归翼数峯遥隔岸招禅客防云狎野樵回舟月皎皎何处夜吹箫
　　萧氏春浮园
　　地古留云住林深着处迷拂苔寻旧碣扪葛到丹梯疎磬夕阳外平田春水西黄莺解留客尽日傍人啼石亭寺【唐韦丹帅江西与寺僧灵彻善彻报诗云相逢尽道休官去林下何曾见一人即此地】
　　彻公飞锡地系艇数经过岁久石亭废秋深江水波香台驯鸟雀清磬静鼋鼍谁使髙僧诮归心此夜多
　　攸镇雨泊　　　　　　　　　　王贻上
　　竟日孤篷雨宵分尚未休瘴云来岭表江涨下防州暗湿桃花重平添竹箭流更闻禽唤语催白五更头
　　同丁鴈水登八境台【二首】
　　天末欣相见登临复此台飞楼切云上危堞枕江开章贡双流合云峯四面来淩风思玉局故国近蓬莱尚忆围城日熊罴此枕戈劫灰孤阁在战地国殇多东越鏦王郢南荒服尉佗祗今烽火息吾辈许髙歌
　　邹能还庐陵寄讯韫退
　　闻道庐陵县双流直到门江山纷近郭笋橘散沙村风土诗应美艰危道更尊螺川归棹远愁思与谁论
　　东林寺【二首】　　　　　　　　　徐元文
　　松门隐髙寺仙梵近庐峯涧外探龙窟溪边蹑虎踪经台碧树合石磴白云封纵屐寻僧去遥闻几处钟影殿松杉际斋田菡萏时到来尘鞅息坐久客衣滋陶令当年迹顔公絶代碑苍茫羣象外常得防云楣
　　铅山　　　　　　　　　　　　朱彜尊
　　不远江城路舟师指防迟穴山巢鹳鹊编竹坐鸬鷀晚饭惟三板朝酲借一瓻鵞湖酬和地百世起人思
　　贵溪
　　亭榭均干越封圻析上饶连山齐覆釜独石忽成桥想见黄梅发何曽碧树雕降丘谁宅此鸡犬已寥寥
　　瑞洪
　　余干江路永囘首失崭嵒市酒难为醉鱼乍解馋【自玉山至安仁捕鱼多用乌鬼鱼皆无味至此始用】湖寛舟愈小峰远日初衔渐识宫亭近分风及布帆
　　封谿聂侯庙
　　返照封谿上停桡思惘然地传白鹿渚人记赤乌年箫鼓迎神曲帆樯送客船谁令戎马日万里入南天
　　信州道中　　　　　　　　　　易学实
　　鵞湖峯土雪寒照一村洲十日彤云堕中宵满月流林光生鹊牖野火乱渔舟自是溪山好何当佳客游自丰城抵万安江水大涨【二首】　　陆　葇
　　春江灌潦水百堵没沧洲釜已游鱼鼈涯难辨马牛橹声来木杪帆影度城楼双剑沈何处青宵起暮愁欲寻文相墓谁上越王台树拥层岚雨波鸣大壑雷回帆江水断转柁峡云开独向斜阳立牢愁破酒杯登小孤山次梁相国壁间原韵　　熊一潇
　　突兀疑填石荒唐纪断鼇谁移华顶峭偏障海门髙呉楚千帆月江湖五夜涛滔滔往来去一叶稳渔舠
　　澹台墓　　　　　　　　　　　万　任
　　髙贤何马鬛古或葬衣冠璧自沈江去蛟犹畏剑寒千秋城几战七尺土仍完是处麒麟塜谁能此并防
　　贑州　　　　　　　　　　　　叶　燮
　　设险资形胜雄关扼百蛮游人欲住行役路方艰事去江山旧时平楼橹闲文成勲业地樽俎尚堪攀
　　游归宗寺　　　　　　　　　　李振裕
　　今日识归宗云烟几万重山留千古色门尽六朝松瀑溅晴来雪经翻定后钟墨池遗韵在龙象若为容
　　梅溪洞　　　　　　　　　　　龙科宝
　　竒峰拔地起动歩变青苍十里空人境三门敞石堂深游明昼火暑卧冷秋霜道骨予何有残棋引兴长
　　曽波阁　　　　　　　　　　　呉　绮
　　仙院无凡吹秋声在薜萝江云催早山雨送凉多一帙能销暇三巵足养和主人偏重客皂盖已频过
　　行部至大庾　　　　　　　　　丁　炜
　　五岭襟喉地荒城踞水濆市虚经战伐土瘠废耕耘雨暗丫山树天低横浦云黍苗今渐熟硕鼠漫成羣
　　过北兰寺【二首】　　　　　　　　宋　荦
　　霁景开南浦秋郊访北兰沙堤延野色竹隖瞰江湍妙相拈花示禅心即境安平生端有异兴发是林峦别圃从容过回冈更有亭沙痕浮日白山色印江青列岫承余韵【是地旧有列岫亭】支颐感客星无湏催小队渔唱暮堪听
　　春日游翠岩寺
　　地自萧梁辟千年几废兴断幢随洞失杰阁入云登树簇喧黄鸟檐虚挂紫藤晨昏孤磬里羡杀白头僧
　　雾过鄱阳湖　　　　　　　　　王　原
　　水落湖生汊舟行利往还圆沙分雁渚矮屋占鱼湾身世浮沈际风烟苍莽间旅怀频托兴诗笔满江关自含鄱岭下东行至蚱蜢岭望汉阳峯
　　查慎行
　　已就匡南道纡回下岭行路寻松鼠迹山占草虫名晓雾沾衣重秋风信杖轻翠屛围合处遥指仰天坪【在大汉阳峯上】
　　白近薇中丞招游庐山信宿秀峯寺得诗四章
　　开府香山后匡庐洵有縁官虽膺节钺性自爱云泉驺骑行长减斋坛礼必防每逢三月节来此祝尧年
　　御扁名新换山门向不移法云开丽刹佛日献晨曦宾客莲花幕郎君琼树枝不嫌衰贱迹兼与野人期
　　旧识金防路重防玉版禅却从扶杖日数到入山年【壬申八月余游开先心壁禅师亦于是岁来主法席】白社名相亚灵山防俨然所惭根器钝得道让兄先
　　漱玉亭仍在飞流落碧空风云声忽合山泽气常通法乳流相续僧庖给不穷问龙还乞水洗眼记诗翁
　　登军山　　　　　　　　　　　赵与鸿
　　山作天南镇芙蓉矗翠屏层峦围碧落孤嶂划青冥棋古留仙着碑残勒汉铭晚风吹石窦浣手欲扪星
　　九日游小平山　　　　　　　　严开禧
　　小平秋色淡登眺兴还賖松动风中籁僧斟石上茶人间饶菊酒此地足烟霞莫道归来晚前村日未斜
　　泊储潭庙　　　　　　　　　　顾嗣立
　　储山转苍翠储水一清茶户烟中语秧田雨后耕双江明夕照孤塔倚春城宴坐且为乐风滩浪已平
　　金斗山　　　　　　　　　　　李　杜
　　拾级层峰上乡城一望分泉添秋过雨岩宿夜归云烟火冥蒙辨溪声隐约闻飘然人境外不复染尘氛
　　登香山阁赠无学上人　　　　　熊履廷
　　竹密藏髙阁携笻胜可攀好风黄叶路清磬白云关水故当轩落山如列槛环忘机沙上鸟日共老僧闲
　　游南安东山寺　　　　　　　　姚士黉
　　出郭恣登眺新晴万象开众山环寺古一水抱城来老树攲沙岸轻烟防碧苔数椽茅屋小亦觉远尘埃
　　贑州登八境台【二首】　　　　　　髙孝本
　　防州形胜地城出白云中水急双江合山髙百越通帆樯多北客魋结竞南风新建经营后于今虎穴空石楼帆乍到先读大苏诗江上凭危堞台前拂断碑满城春树暗叠嶂晓猿悲八境分明在游人尽不知
　　鹰潭　　　　　　　　　　　　刘命清
　　不畏前溪冷鸡鸣逐晓星风霜欺短鬓身世信浮萍鹰眼寒潭碧纹石防青无劳嗟远役百里见乡亭
　　龙津　　　　　　　　　　　　徐　亭
　　进艇得清旷回滩分曲斜深潭龙子窟隤岸野人家势欲惊风雨潜难奋爪牙茫茫问津客犹自困泥沙
　　登庾公楼　　　　　　　　　　胡庆豫
　　地是浔阳险楼传啸月髙疏窗倚官阁飞宇瞰城濠雨急迷青嶂风狂卷素涛我来三月半春色满江臯峡江维舟登眺感兴【江上有龙母庙】　　　梁　机
　　繋缆洪流急登髙晚色侵斜阳山两岸远水树重阴庙鼓江鸦集风灯戍漏深滔滔东去浪流恨满归心次宋中丞秋日游北兰寺韵【二首】　蔡秉公
　　昔日秋屏地相传即北兰林幽偏近郭沙耸直惊湍岫向双亭列【寺旁冇列岫亭】禅从一舫安【僧室题曰仿舫居】尽收江外景满壁写烟峦
　　云壑逶迤入方桥度雁堂世情尘外远客况淡中长踏阁惊秋老防山得句苍坐深羣籁寂花雨欲生凉僧坦然创舟室于钟山顔曰云槎为题短句
　　鲁之裕
　　僲槎浮石窟恰待客星临一枕九江月孤舟万里心鹤归花雨乱龙卧白云深不费君平算留诗泐小岑
　　憩云庵【即苏云卿　　　　　　　释灌园处】元璟
　　苏公灌园处今作梵王宫门潄东湖水畦栽秋末菘白鸥翔槛外清磬出花中爱我同门友栖禅有古风










　　江西通志卷一百五十三
<史部,地理类,都会郡县之属,江西通志>
　　钦定四库全书
　　江西通志卷一百五十四
　　艺文【诗八】
　　七言律
　　唐
　　百丈山【庚溪诗话帝为光王时为武宗所忌多晦迹为方外游至百丈山作诗云】
　　唐宣宗
　　大雄眞迹枕危峦梵宇层楼耸万般日月每从肩上过山河长在掌中防仙花不间三春秀灵境何时六月寒更有上方人罕到暮钟朝磬碧云端
　　送孙逸归庐山　　　　　　　　刘长卿
　　炉峯絶顶楚云衔楚客东归向北岩彭蠡湖边香橘柚浔阳郭外暗枫杉青山不断三湘路白鸟空随万里帆常爱此中多胜事新诗他日伫开缄
　　将赴岭外留题萧寺远公院
　　竹房遥闭上方幽苔径苍苍访昔游内史旧山空日暮南朝古木向人秋天香月色同僧室叶落猿啼傍客舟此去播迁圣主意白云何事欲相留
　　登余干古城
　　孤城上与白云齐万木萧条楚水西官舎已空秋草没女墙犹在夜乌啼平沙渺渺迷人远落日亭亭向客低飞鸟不知陵谷变朝来暮去弋阳溪
　　宿庐山赠白鹤观刘尊师　　　　包　佶
　　苍苍五老雾中坛杳杳三山洞里官手防昆仑象牙简心推霹枣枝盘春飞雪粉加毫润晓潄琼膏冰齿寒渐恨流年筋力少惟思露冕事星冠
　　承恩量移宰江邑临鄱江怅然之作
　　李嘉祐
　　四年谪宦滞江城未厌门前鄱水清谁言宰邑化黎庶欲别云山如弟兄双鸥为底无心狎白发从他绕鬓生惆怅闲眠临极浦夕阳秋草不胜情
　　秋晚招隐寺东峯茶宴送内弟阎伯均归江州
　　万畦新稻傍山村数里深松到寺门幸有香茶留释子不堪秋草送王孙烟尘怨别惟愁隔井邑萧条谁忍论莫怪临岐独垂泪魏舒偏念外家恩
　　送从弟永任饶州录事防军
　　一官万里向干溪水宿山行鱼浦西日晩长烟髙岸近天寒积雪远峯低芦花渚里鸿相呌苦竹丛边猨暗啼闻道慈亲倚门待到时兰叶正萋萋
