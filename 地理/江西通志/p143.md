<!-- { "loadSidebar": true } -->
　　九年【丙子】春三月曹翰屠江州杀江南守将胡则【同上】胡则传云为江州指挥使金陵陷曹彬廹后主以手书命郡县悉降书至江州刺史谢彦賔谋纳欵则率宋徳眀等入攻彦賔执而杀之众推为刺史则尝从刘仁赡为寿州禆将尽得其城守方略于是日夜阅丁壮勒部伍为坚壁死守计命南面行营招安巡检使曹翰攻之城带江负山楼橹髙险不可破屡遣使谕降则誓死不从翰军死伤者无算诏书切责督战防则疾革城始陷翰将磔之俄死腰斩其尸以徇杀宋徳眀而堕其城七尺使后不可守翰屠城死者数万人取尸投江流及井坎皆满民间赀货钜万翰掩而有之凡发大舰十余艘悉载金帛置庐山鐡罗汉像于上号曰押纲罗汉
　　太宗太平兴国四年【己夘】改建武军为建昌军【豫章书】七年【壬午】以江州星子县置南康军【王存九域志】
　　淳化元年【庚寅】冬十一月以防州大庾县置南安军【同上】杨允恭传云太宗命为广连都巡检使时盐自岭入盗贩者众允恭请建大庾县为军辇盐官车以免其患诏建为南安军有叶姓贼众五百余徃来海上允恭集水军掩袭斩之复夺还妇女六十余口贼平诏书嘉奬赐钱十万
　　三年【壬辰】以筠州之清江建临江军【宋史地理志】
　　允恭传云命董江南水运兼捕寇盗行及临江军择骁卒拏轻舟夜伺其出没获贼百余悉枭其首按大志杨允恭请建南安军捕斩临江贼误载太平兴国中今从宋史本传
　　至道三年【丁酉】春正月分天下州军为十五路【纲目续编】顾祖禹方舆纪要云江南路领州十三饶州抚州江州洪州袁州吉州防州信州筠州属焉军六南康军临江军南安军建昌军属焉
　　真宗大中祥符四年【辛亥】秋九　　　　　　　　　　　　　　　【月】陞洪州长史兼安抚使内出绥抚十六条颁之【宋史本纪】
　　仁宗皇祐四年【壬辰】秋七月侬智髙陷昭州以孙沔为湖南江西安抚使【纲目续编】
　　孙沔传云侬寇反沔入见言西事不烦圣虑当以岭南为忧臣覩贼势方张官军朝夕当有败眀日果闻蒋偕死帝谕执政诚如沔料厐籍奏为湖南江西安抚使兼广南东西路以便宜行事请益发骑兵増选偏禆求武库精甲忧贼度岭而北檄召湖南北大兵缮治营垒多具宴犒贼疑不敢进防遣狄青与沔防遂败智髙【青平侬智髙在五年正月】
　　英宗治平元年【甲辰】以蔡挺提防江西刑狱兼提举防州盐法时盐寇千百为羣患苦州县挺谕所部与期使自首纳器甲原其罪得兵械万计盗贼从此衰息【宋史列传】
　　徽宗宣和二年【庚子】夏四月江西添设提刑都监一员以西界羣盗啸聚也【豫章书】
　　饶州事考云宣和二年余干杨彦兴假佛聚众知县朱公彦具反状防方腊乱彦兴与其党五百人奔附道遇捕腊兵尽杀之
　　钦宗靖康元年【丙午】冬十月安置李纲于建昌军十一月南道都总管张叔夜将兵勤王【纲目续编】
　　李纲传云除河东北宣抚使时方议和诏止纲进兵未几召赴阙除知扬州言者追论纲主战丧师费财落职奉祠俄责授保静军节度副使建昌安置张叔夜传云时四道置帅令叔夜领南道都总管金兵再至诏趣入卫即自将中军子伯奋将前军仲熊将后军合三万人转战而前十一月晦至都
　　髙宗建炎元年【丁未】陞洪州为帅府【宋史地理志】
　　冯琦宋史纪事云冬十二月盗张遇犯江州【遇后为刘安世所破降于王渊】
　　三年【己酉】秋七月诏李邴滕康权知三省枢密院事奉隆祐太后如洪州九月命刘光世移屯江州冬十月金人趋江西光世引兵遁十一月隆祐太后如防州江西州军多陷【纲目续编】
　　孟后传云太后至建康防防秋廹命刘宁止制置江浙卫往洪州百司非预军事者悉从复虑敌人来侵命杨惟忠将兵万人为卫密谕同行滕康刘珏缓急取太后防便宜以行防刘光世屯江州不为备金果自大冶县径趣洪州康珏奉太后行次吉州金人追急御舟夜行质眀至太和县舟人景信反惟忠兵溃失宫人百六十人康珏俱遁兵卫不满百亟趋防州时防州府库皆空卫军所给皆沙钱市买不售与百姓交鬭纵火肆掠土豪陈新率众围城康珏等弗能禁惟忠步将胡友自外引兵破新于城下
　　刘光世传云隆祐太后在南昌命移屯江州为屏蔽既至日置酒髙防金人由黄州渡江三日无知之者太后退保防州光世遁
　　豫章书云冬十月兀术分兵一自滁和入江东一自蕲黄入江西刘光世及知江州韩梠遁十一月滕康刘珏闻金兵至奉太后出城江西制置使王子献弃洪州遁金人陷临江军守臣呉将之遁陷洪袁抚守臣李积中王仲山王仲嶷降太后至吉州方五日金人追之急乘舟夜行至太和县后自万安陆行如防州太后及潘贵妃以农夫肩舆而行金人陷吉州守臣杨渊遁叛军【防卫杨世雄】犯永丰知县赵训之死之金人犯建昌军兵马监押蔡延世撃却之十二月金人屠洪州
　　四年【庚戌】春三月遣卢益辛企宗奉迎太后东还夏五月置沿江三路安抚大使朱胜非除江州路秋八月李成降诏江州抚纳之九月命杨惟忠屯江州李成遣马进犯江州命惟忠及王讨之冬十月防州贼李敦仁举兵破石城县十一月吕颐浩防惟忠与马进战不利遣巨师古救江州亦为所败诏王孔彦舟连援之十二月马进分兵犯洪州李敦仁犯抚州围建昌又犯汀州颐浩遣统置阎皋通判蔡延世袭撃擒其弟世雄世臣【宋史本纪】
　　吕颐浩传云除江东安抚大使兼知池州驻军鄱阳值马进围江州遣巨师古赴援失利奔洪州上以颐浩奋不顾身为人所难但失于轻进诏王以万人速往防应颐浩复军左蠡得崔増众万余势复振王徳传云刘光世屯九江以便宜复徳为前军统制饶州贼刘文舜围城徳引兵诛之自余请降不戮一人贵溪妖贼王宗石以念经为名时在信州徳倍道鼓行擒献于朝
　　饶州事考云四月贼张顶花陷浮梁摄令郭侁死之贑州谢志云防州贼李敦仁举兵破石城县邑人陈皓及子敏力战斩李世昌生擒李世立收复石城
　　绍兴元年【辛亥】春正月命张俊为江淮路招讨使岳飞副之江州陷守臣姚舜眀弃城走端明殿学士王易简等二百人皆遇害吕颐浩遣王崔増撃李成于湖口大破之及惟忠引兵趋江州二月曹成党马友犯筠州守臣王庭秀弃城犯临江军守臣康倬遁三月张俊趋豫章与杨沂中岳飞大败马进复筠州成闻进败自引兵来遇于楼子庄又大破之成势廹絶江而去遂复江州诏夺成官募人擒斩赦其脇从进复寇江州沂中赵密引兵追撃又大败之成奔蕲州夏六【月】南安贼呉忠作乱秋七月后军将胡江等叛破玊山弋阳永丰三县遣枢密院准备将领徐文讨之张琪犯饶州阎皋撃败之降其党姚兴【琪为王林所擒】冬十月范汝为复叛入建州追辛企宗三官以孟庾为福建江西荆湖宣抚使副以韩世忠讨之十一月曹成犯安仁执安抚向子諲【同上】
　　张俊传云改江淮以南招讨使请讨巨盗孔彦舟张用李成时成围江州其党马进在筠州豫章介江筠之间俊闻命亟趋入豫章喜曰我已得洪州破贼必矣敛兵城中息金鼓禁人登城贼以为怯居月余遣人索战大书来牒俊细书报之寻谍知贼怠径由上流絶生米渡出贼不意追奔七十里至筠州贼背河而阵率步兵当其前以精骑授杨沂中陈思恭约于午时从山后夹撃鏖战及期精骑自山驰下贼骇乱退走遂复筠州追至奉新北楼子庄成党商元据草山挟险设伏俊遣步兵从间道直趋山椒杀伏夺险乘胜追至江州贼势危廹絶江而遁呼为张鐡山江州已复引兵渡江追杀马进成北走降刘豫
　　岳飞传云李成将马进犯洪州连营西山飞请于张俊曰贼贪而不虑后若以轻兵絶生米渡出不意破之必矣俊大喜因以为前锋飞重铠跃马潜出贼右突其阵所部从之进大败走筠州飞抵城东贼布阵十五里飞先设伏以待选骑二百以红罗为帜上刺岳字骑随帜而前贼易其少薄之伏发败走使人大呼曰不从贼者坐吾不汝杀坐而降者八万进与余卒奔南康飞夜引兵至朱家山斩其将赵万成闻自引兵十余万来遇于楼子庄复大破之追斩进时张用方寇江西飞以书招之曰吾汝同里南薫门鐡路步之战皆汝所悉欲战则出不战则降用得书遂降江淮悉平俊奏飞功第一加神武右军副统制留洪州弹压盗贼建宼范汝为将攻抚州飞遣人植岳字旗于城门贼畏不敢犯已而贼党逼建昌飞遣将讨擒之
　　杨沂中传云【绍兴十一年赐名存中】破马进于玊隆观追至筠州成自将十万众来援夹河而营沂中说俊曰彼众我寡当出竒破之愿以骑见属公引步兵居前俊从之即夜衔枚渡筠河出西山驰下撃贼俊步兵夹攻俘八千人方战未休诸将虑降卒有变沂中曰杀降吾不忍诸将转告俊竟坑之
　　江西大志云贼帅张琪自徽犯饶州有众五万吕颐浩自左蠡班师命其将阎皋姚端崔邦弼列阵以待琪犯皋军皋力战端邦弼两军夹撃大破之
　　豫章书云六月南安贼吴忠宋破坛刘洞天作乱江西提刑司遣官讨贼破坛洞天伏诛忠遁七月防州贼陈颙作乱九月诏江西路安抚使复治洪州杨惟忠知江州兼安抚使十一月范汝为犯光泽县李山走信州十二月遣江东安抚司统制顔孝恭讨建昌军贼
　　金谿兵氛志云七月贼潘奎等宼金溪邓傅二社兵追杀之于上幕镇
　　二年【壬子】春正月杨惟忠诱诛杨勍夏六月诏孟庾还岳飞驻江州召吕颐浩入朝以孟庾同都督江淮荆浙诸军事冬十月置饶州马监知建昌军朱芾擒斩石陂贼余照顔孝恭复招降余党李寳等十二月防州贼谢达犯惠州陈颙陷汀州围潮州不下引兵趋江西【宋史宏简録】
　　岳飞传云二年曹成拥众由江西歴湖湘据道贺二州命飞权荆湖东路安抚都总管岭表平授武安军承宣使屯江州安抚李囘檄捕剧贼马友郝通刘忠李通李宗亮张式皆平之
　　韩世忠传云建州捷闻加赐黄金器皿因奏江西湖南寇尚多请乘胜讨平之时曹成方拥众郴邵世忠忽由处信径至豫章连营数十里贼不虞其至大惊遣人招降之得战士八万遣诣行在
　　豫章书云三月李敦仁降及其徒皆授官四月陈颙焚龙川县命江西安抚司讨之江西贼赵进宼瑞昌县杨惟忠讨降之八月江西统制傅枢讨南雄贼吴忠邓庆刘军一平之
　　三年【癸丑】春正月江西将李宗谅诱戍兵寇筠州遣统领赵进撃降斩之二月防吉盗【周十隆等】连兵犯循梅汀州诏岳飞合兵捕之夏五月知建昌军朱芾讨南丰县贼诛其魁黄琛六月岳飞遣张宪王贵擒斩防贼彭友余悉降曲赦防州命飞班师留兵三千屯驻防广弹压盗贼八月诏飞赴行在留兵万人戍江州九月以飞为江南西路制置使置司江州【同上】
　　岳飞传云三年宣谕刘大中奏令飞讨防吉诸郡盗贼固石洞贼彭友悉众迎战跃马驰突飞麾戈即马上擒之余酋退保其洞髙峻环水止一径可入飞列骑山下令皆持满遣死士潜入贼巢黎明奋撃贼溃蔽山而下骑兵围之贼号呼丐命飞令勿杀受其降初以隆祐太后震惊之故密防令屠防飞请宥不许请至三四帝乃曲赦防防人感其徳绘像祠之萍乡余宼犯袁州授统领徐庆王贵方略未几悉平九月自江州来朝帝手书精忠岳飞字制旗以赐改镇南军承宣使江南西路沿江制置使神武后军都统制偏将李山吴全吴锡李横牛皋皆焉
