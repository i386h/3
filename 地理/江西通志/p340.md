<!-- { "loadSidebar": true } -->
　　徐鹿卿字徳夫隆兴丰城人博通经史后进争师宗之嘉定进士有司第其对居二详定官以其直抑寘第十调南安军学教授张九成尝以直道谪居鹿卿摭其言行刻诸学先是周惇颐程颢与其弟颐皆讲学是邦鹿卿申其教曰是理义之学复立养士纲条学田多在溪峒异时征之无艺农病之鹿卿抚恤无逋租者辟福建安抚司干办公事郡多火灾救防有方防都城火鹿卿应诏上封事言积隂之极其征为火指言惑嬖宠溺燕私用小人三事尤切改知尤溪县徳秀守泉辟宰南安首罢科敛之无名者明版籍革预借决壅滞逹寃抑邑以大治嵗饥处之有法富者乐分民无死徙以母防去服阕主管官告院干办诸事审计司迁国子监主簿改枢宻院编修官权右司防方大修刘克庄王迈以言事黜鹿卿赠以诗言者并劾之太学诸生作四贤诗知建昌军擢度支郎官兼右司入对极陈时改右侍郎官兼勅令删修官宰相以甘言诱鹿卿退语人曰是牢笼也吾能为宰相私人乎言者以他事诋鹿卿主管云台观起为江东转运判官嵗大饥人相食鹿卿命掩捕食人者尸诸市出本司积米三千余石减半价以粜出缗钱万有七千以予贫民所活数万人移浙东提防刑狱史弥逺之弟通判温州利韩世忠家寳玩籍之鹿卿奏削其官改直寳章阁知宁国府擢太府少卿兼右司入对请定国本正纪纲立规模时事多艰人心易摇无独力任重之臣无守节仗义之士愿蚤决大计上嘉纳之兼中书门下省检正诸房公事逾年权吏部侍郎以疾匄祠迁右文殿修撰知平江府召权兵部侍郎累疏告老致仕进华文阁待制卒赠四官鹿卿居家孝友喜怒不形恩怨俱冺宗族乡党各得欢心居官防约清峻毫髪不妄取一庐仅庇风雨所着有泉谷文集奏议讲义盐楮议政槀歴官对越集手编汉唐文类文苑菁华諡清正【宋史】
　　丁中字汝明父殁四月遗腹生中育于祖杉巢君受业于程巽斋寳祐三年领乡举补太学上舍与陈宜中等上书攻丁大全咸淳四年复上书乞调诸路兵马并力救襄不报中知国事已去束装而归治家有方守祖宗法以施济为心徐鹿卿扁其室曰韦轩入元隠居不仕详见胡希寅所撰韦斋行状中【五溪丁氏世业集】
　　按丁中新建人所着有春秋续辨四卷周礼考异四卷君臣懿范五卷古今括异十卷韦轩文集十卷甲子纪年图
　　徐经孙字中立丰城人璿之子寳庆进士累迁监察御史劾京尹厉文翁不报即日出闗去召为秘书监太子谕徳迁给舍陞太子詹事时贾似道议买公田以省籴运经孙极论非便忤似道意免闲居十年卒諡文恵时著作郎陈着亦乞罢买公田坐补外经孙所荐陈茂濂为公田官在嘉兴闻经孙去国曰我不可以负徐公遂以亲老谢归终身不起时人称为三立【人物志】
　　冷应澂字公定分宁人寳庆进士调庐陵簿以防能着转静江府司録参军治狱平恕范应铃荐知万载县大修学舍招俊秀教试之旌其通经饬行者以劝嵗饥下令收养弃孩父母不得复问全活甚多叶梦鼎【一作得】知袁州列其行事风厉余邑知徳庆府洞獠偪城六十里应澂谕以祸福知其势解即厉士马出不意一鼓擒之属县租赋诿道阻不至为期曰首输者与减分未至则偿所减民惟恐后不一月讫事迁本道提举常平兼转运使改直寳章阁知广州主管当路经畧安抚司领漕如故常曰治官事当如家事惜官物当如己物今国计内虚边声外震安得清谈以误世陶士行卞望之吾师也自闻襄樊受围日缮器械裕财粟以偹仓卒后頼其用屡平大冦未尝轻杀一人即笞杖亦加慎至其临事断决虽势要不为之挠夺【宋史】
　　胡大训字世文丰城人绍定乡荐刚正嫉邪游国学时愤权相史嵩之夺情起复同黄恺伯等上书数其罪被逐作卷堂文辞先圣归隠于桂陂【人物志】
　　李龙庚字彞甫丰城人绍定乡贡补太学生谢方叔当国龙庚叩阍上疏言方叔耄昏子弟交通货贿条上五欺十卖之罪京尹承望风防欲置狱国子司业蔡抗率属争之获免未几方叔竟罢龙庚特奏名第三以桂阳军判官终于任子毅通抚州推官【林志】
　　南宫靖一字仲靖分寕人端平进士尝着小学史断二卷谓作史者当于庄襄之元年东周既灭特书周亡然后进秦使接周统于庄襄之季年吕政嗣立特书秦亡然后正其姓氏别为后秦斯实録矣今东周未灭遽进昭襄之秦吕政嗣立犹冒嬴秦之姓于周则絶之如恐其不亟于秦则进之如恐不及是非逆置谓之何哉其持论如此自号坡山主人【人物志】
　　甘茂荣字荣可丰城人绍定进士调常徳府户曹转江西兵马钤辖司干官平生以节操自励所至寡偶竟淹抑以终着定庵集雁峰猥藁困学朴词等书【林志】按林志不列所著书名
　　雷宜仲字宜叔丰城人师张洽得朱子绪余补太学生史嵩之以右相开督府隂植奸党与弟岩之势焰熏灼嚬笑可生杀人防天变宜仲上书指斥其罪由是流落久之擢淳祐进士第二为右司諌与贾似道不合去经界广东还入奏言广东进上供银率抑买为民害有防蠲之又乞复故相吴潜官仍赐諡以励臣节复济邸封爵以厚天伦録江西二陆之后以劝学徒徳祐间除礼部尚书寻为广东经畧安抚使偕文丞相起义勤王丞相入卫又与信州谢枋得招谕军民固守岭峤元游骑至力战病臂创而卒【豫章书】按林志宜仲作宜中又不叙其起义事
　　赵时侉字谦甫奉新人宗室子以词赋登开庆进士由新淦尉改兴国军大冶尉郡守以修筑郡城委之帅阃责其不禀命与郡守俱以罪闻再调广东连山尉受经畧司檄平潮州等处蛮冦有功就知南海县事祥兴元年崖山行朝溃与幼主同沉于海【林志】
　　罗一理字循叟进贤人咸淳乡举谢枋得为江西招谕使举兵恢复一理偕弟起潜赴义受擒不屈皆腰斩起潜临刑顾谓一理曰今日得死所矣既殁面皆如生【豫章书】
　　周应合武宁人曽祖世修故居九江为江西转运使值嵗歉发廪赈饥奏减征赋民甚徳之因家于武宁有八子友贤友直友能友仁友信友谅友闻友端以孝义闻宁宗御书棣华以赐之友贤为敷文阁学士应合即其孙也淳祐进士任江陵府教授入为翰林修撰以疏斥贾似道谪饶州通判终朝奉大夫【人物志】
　　李登字仲圭丰城人绍定乡荐授耒阳主簿时湖南被兵列城震恐守臣委登督修城垒规画有方不数旬竣事民不知役再调吉水丞经界方行覈田髙下以定则等赋均而民乐办及得代郡守魏峙知登清贫檄令受纳秋苖资例以赒归橐登代至即行秋毫无取【林志】
　　范严字子严丰城人淳祐进士方试礼部即伏阙陈十事既登第复上书言可为治世惜者五谓公论脉絶正人引去轻厌学校庇防嵩之创龙翔观可为明主危者六谓敌国窥江冦循海道楮币折阅浙右盗贼军骄而纪律不严拒言而人不敢諌舋舋万余言仕至临川主簿【人物志】
　　熊大经字仲常丰城人寳祐乡荐主建阳簿时刘克庄为知县大经推诚賛理见义勇为克庄尝遗书曰某试邑匪才唯主簿忠告善道借手寡过为力孔多转知龙泉县广西宪司干有胖斋集【豫章书】
　　徐思立字志夫丰城人景定进士除南雄教授改临江时丁大全植党横甚太学诸生伏阙攻之有防戒谕立石学宫思立为书抵祭酒反覆万言请转闻以伸公论于是十年不得志徳祐初改奉议郎寻除武学博士有山房杂著若干卷【林志】
　　徐子端字克之丰城人鹿卿之子以防入仕初调监乌青镇时更造楮币漕司责以日解楮叶千斤吏牒旁午子端谓非庻土所有累请得免转黄州推官知善化县歴官所在见称及宋运革杜门读书作后泉散人传引蔡季通独行不愧影独寝不愧衾之语以自拟有后泉集【人物志】
　　舒嗣隆邦佐六代孙幼有才识器量以广东帅阃掾厯官奉议大夫初从元帅征猺有数百人伏道左曰吾等为猺所掠闻大军至即繋妻子归善地嗣隆曰勿恐既而帅至命悉斩之嗣隆曰圣防但令收捕叛人无勦降民之理帅乃从之旬日猺拒命省文罪帅违慢以猺至不戮罪在嗣隆嗣隆曰吾宁受罪不可违防遂与立限破猺而归【林志】
　　孙羲字伯隆丰城人于书无所不读尤精于厯每谓治厯当备三法曰象曰器曰数因图写古今七十六家法作大厯赋又谓知厯者不可以不知星知星者不可以不知歴折衷各家之言作太极图及清室类考复古耆传【同上】
　　徐端字矩叔丰城人弱冠以文学见知所着有易发挥庄子章句晚嵗号絜矩病叟叙平生大畧授其子俟属纩刻石表墓自作祭文挽歌超然无所芥蔕一日手録忠孝大致数百言集家人对酒索笔书曰若以为了多少未了以为未了何时而了题曰了了道人自賛投笔而逝【同上】
　　按人物志作徐端方与林志异
　　隂幼遇字时夫奉新人家数百口五世同居登寳祐九经科入元不仕父乡贡士应梦授以凡例幼遇着韵府羣玉若干卷兄中夫幼逹复为注释若干卷传于世应梦号竹埜幼逹号复春幼遇号劲【人物志】按隂幼遇南昌耆旧记林志俱以为元人
　　陈友沅字直翁丰城人笃学力行景定乡举时兵兴毁家给民伍捍邻冦渠魁就歼胁从者悉舍之人以为徳所着有春秋集传等书【林志】
　　黄千能字必强丰城人刻意读书尝谓皇极九畴之统汉儒举以参五事配六极则失之妄作皇极要论谓古今地理无一定之形神禹疏河之故道芜没而难考作禹贡图説杂著尤多【同上】
　　余玠字义夫分宁人侨寓蕲州少为白鹿洞诸生入赵葵幕为制置司参议官嘉熈间与元兵战于汴城河隂有功授直华文阁歴官四川安抚制置使至蜀招贤礼士与之谋议修筑要害城陴屯兵聚粮为必守计旋率诸将直捣兴元与北兵大战于嘉定利州都统王防号王夜义素残悍不受节度闻玠至以所部兵来谒班声如雷舟中众皆失色玠部分自若防退曰儒者乃有此人寻设防召防计事斩之军中帖然防戎州帅欲举统制姚世安为代玠不许世安倚谢丞相内援遂以微罪中玠召还赍志而殁【安志】按宋史余玠蕲州人安志府志州志俱载分宁人侨寓蕲州前志不载今采补
　　徐定字子固丰城人父国和与兄国防义居三纪有交木连理之异国和卒定庐墓三年昼夜不絶哭家有红紫牡丹忽变白华定卒子子义未弱冠居防足不履闺闼里中号定为大孝子子义为小孝子曽孙傅霖字髙泽事亲孝谨居防如制人谓徐氏世袭孝子【安志】
　　按前志以国和为定之字又以国防为定父今改正
　　王友仲武宁人淳祐七年父病剧割股作肉糜以进病寻愈有司表为笃孝之门【安志】
　　王汝正武宁人咸淳中母病笃刲股煮以进母遂愈【同上】按安志尚有丰城何穆孙俨雷璲范文柔何章王义端分宁黄薫俱以孝义着附録于此
　　宗必应字子固南昌人景定进士歴官江西招讨司计议元克真州徇江南招讨刘槃欲以江西城降必应不可曰徳祐之初降元者刘权致无为军失守今文开府经畧西南刘洙亦自省起兵徃防可谓义举明公不刘洙是効而効刘权此何为者且能战则战不战则死李廷芝姜才独不可与同不朽乎槃不听必应遂遯去人皆壮之【府志】
　　宗必经字子文南昌人景定进士授靖安知县调万安转判瑞州晋潜藩兵副与枢宻陈宜中不合谢归及宋祚革元世祖诏求江南人士留梦炎程文海交荐谢枋得等二十余人子文与焉固辞迫胁以去械至元都系狱三嵗乃放还着玊溪集诗文雅淡有陶靖节风【同上】
