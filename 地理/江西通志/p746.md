<!-- { "loadSidebar": true } -->
　　庐山东林寺夜怀
　　我寻青莲宇独往谢城阙霜清东林钟水白虎溪月天香生虚空天乐鸣不歇宴坐寂不动大千入毫发湛然冥眞心旷劫断出没
　　寻阳紫极宫感秋作
　　何处闻秋声翛翛北竹回薄万古心揽之不盈掬静坐观众妙浩然媚幽独白云南山来就我檐下宿嬾从唐生决羞访季主卜四十九年非一往不可复野情转萧洒世道有翻覆陶令归去来田家酒应熟
　　简寂观西涧瀑布下作　　　　　韦应物
　　淙流絶壁散虚烟翠涧深岩际松风起飘来洒尘襟窥萝翫猿鸟解组傲云林茶果邀眞侣觞酌洽同心旷嵗怀兹赏行春始重寻聊将横吹笛一写山水音
　　春月观省属城始憩东西林精舎
　　因时省风俗布惠迨高年建隼出浔阳整驾游山川白云敛晴壑羣峰列遥天嵚﨑石门状杳霭香炉烟榛荒屡罥罣偪侧殆覆颠方臻释氏庐时物屡华妍昙逺昔经始于兹閟幽元东西竹林寺灌注寒涧泉人事既云泯嵗月复已绵殿宇余丹绀磴阁峭欹悬佳士亦栖息善身絶尘縁今我蒙朝寄教化敷里道妙茍为得出处理无偏心当同所尚迹岂辞纒牵
　　自蒲塘驿回驾经歴山水
　　馆宿风雨滞始晴行盖转浔阳山水多草木俱纷衍﨑岖縁碧涧苍翠践苔藓高树夹潺湲崩石横阴巘野杏依寒拆余云冒岚浅性惬形岂劳境殊路遗缅忆昔终南下佳游亦屡展时禽下流暮纷思何由遣
　　送张升卿宰新淦　　　　　　　岑　参
　　官栁叶尚小长安春未浓送君浔阳宰把酒青门钟水驿楚云冷山城江树重遥知南湖上只对香炉峯
　　张天师草堂　　　　　　　　　常　建
　　灵溪宴清宇傍倚枯松根花药绕方丈瀑泉飞至门四气闭炎热两崕改明昬夜深月暂皎亭午朝始暾信是天人居幽幽寂无喧万壑应鸣磬诸峰接一魂遂登仙子谷因醉田生【一作中】樽时节开玉书窅映飞天言心化便无影目精焉累烦忽而举霄汉寥落空南轩
　　寄赵七侍御【并序】　　　　　　　李　华
　　自余干溪行经弋阳至上饶山川幽丽思与云卿同游邈不可得因叙畴年之素寄怀于篇云
　　摇桨曙江流江清山复重心惬赏未足川回失前峰凌滩出极浦旷若天地通君阳青嵯峨开拆混元中九潭鱼龙窟仙成羽人宫隂奥潜鬼物精光动烟空元猨啼深靘【楚越谓竹树深者为靘】白鸟戏葱蒙飞湍鸣金石激溜鼓雷风雨濯万木鲜霞照千山浓草闲长余緑花静落幽红渚烟见晨钓山月闻夜舂覆溪窈窕波涵石汹溶溶丹丘忽聚散素壁相奔冲白日破昬霭灵山出其东势排昊苍上气压吴越雄回头望云卿此恨发吾衷昔日萧邵游【萧颖士邵轸】四人才成童属词慕孔门入仕希上公纬卿陷非罪折我昆吾锋【邵字纬卿以寃横贬卒南中】茂挺独先觉拔身渡京虹斯人谢明代百代坠鹓鸿【萧天宝末知乱弃官往江东殡葬先人游于江南】世故坠横流与君哀路穷【安逆陷两京华与赵受辱贼中】相顾无死节蒙恩逐殊封【华贬杭州司功赵贬泉州晋江尉】天波洗其瑕朱衣备朝容【华承恩累迁尚书郎赵拜补阙御史】一别凡十年岂期复相从余生得携手遗此两孱翁羣迁失莺羽后凋惜长松衰旅难重别凄凄满心胸遇胜悲独游贪竒怅孤逢禽尚彼何人胡为束樊笼吾师度门教投弁蹑遐踪
　　题王少府尧山隐处简陆鄱阳　　刘长卿
　　故人沧洲吏深与世情薄解印二十年委身在丘壑买田楚山下妻子自耕凿羣动心有营孤云本无着因收溪上纶遂接林中酌对酒春日长山村杏花落陆生鄱阳令独步建安作早晚休此官随君永栖托
　　送李司直越江西使幕　　　　　韩　翃
　　敛版辞汉廷进帆归楚幕三江城上转九里人家泊好酒近宣城能诗谢康乐雨晴西山树日出南昌郭竹露衣巾湖烟湿扃钥主人苍玉佩后骑黄金络高视领八州相期同一鹗行当报知已从此飞寥廓
　　下弋阳江舟中代书寄裴侍御　　独孤及
　　故乡隔西日去水连长天前路知防许但指天南边怆恨极浦外隐映青山连东风满帆来五两如弓遥羡绣衣客同然马首先得餐武昌鱼不顾浔阳田屈指数别日忽乎成两年百花已满眼春草渐碧鲜岂是离居时奈何于役牵洞庭有深涉曷日期归旋且作异乡料讵知携手縁离忧未易销莫道樽酒贤
　　早发若岘驿望庐山
　　雨罢山翠鲜泠泠东风好断崕云生处是向峰顶道谁谓峯顶逺跂予可瞻讨忘縁袪天机脱屣恨不早祗恐嵗云暮遂与空名老心往迹未并惭愧山上草
　　浔阳陶氏别业　　　　　　　　刘眘虚
　　陶家习先隐种栁长江边朝夕浔阳郭白衣来防年霁云明孤岭秋水澄寒天物象自清旷野情何绵聫萧萧邱中赏明宰非徒然愿守黍稷税归耕东山田
　　登庐山峯顶寺
　　孤峯临万象秋气何高青天际南郡出林端西江明山门二缁叟振锡闻幽声心照有无界业悬前后生虽知眞机静尚与爱网并方首金门路未遑防道情
　　弋阳溪中望仙人城　　　　　　顾　况
　　何草乏灵无山不孤絶我行虽云蹇偶胜聊换节上界浮中流光响洞明灭晚禽曝霜羽寒鱼依石发自有无还心隔波望松雪
　　发南康夜泊灨石中　　　　　　耿　湋
　　倦客乗归舟春溪杳将暮羣林结溟色孤泊有佳趣夜山转长江赤月吐深树飒飒松上吹泛泛花间露险石俯潭涡跳湍碍沿泝岂惟垂堂戒兼以临深惧稍出回雁峰明登斩蛟柱连云向重山杳未见钟路
　　抚州处士湖泛舟送别　　　　　戎　昱
　　移樽铺山曲祖帐查溪阴铺山即逺道查流非故林凄然诵新书落泪霑素襟郡政我何有别情君独深禅庭古树秋宿雨清沈沈挥袂故里逺悲伤去住心
　　送路司谏侍从叔赴洪州　　　　李　端
　　郗超本絶伦得意在芳春勲业耿家盛风流荀氏均声名金作赋白晳玊为身敛笏辞天子乗从丈人度闗行且猎鞍马何躞蹀猿啸暮应愁湖流春好涉浔阳水分送干越山相接梅雨细如丝蒲帆轻似叶逢风鷰不定值石波先叠楼见逺公庐船经徐穉业邑人多秉笔州吏亦负笈村女解收鱼津童能用檝唯我有荆扉无成未得归见君兄弟出今日自霑衣
　　丰城剑池驿　　　　　　　　　权徳舆
　　龙剑昔未发泥沙相晦藏向非张茂先孰辨斗牛光神物不自达贤圣亦彷徨我行丰城野慷慨心内伤
　　题陆鸿渐上饶新开山舎　　　　孟　郊
　　惊彼武陵状移归此岩边开亭拟贮云凿石先得泉啸竹引清吹吟花成新篇乃知高洁情摆落区中縁勉爱行送小季之庐山【其一】　　　李　贺
　　洛郊无俎豆敝廏斩老马小雁过炉峰影落楚水下长船倚云泊石镜秋凉夜岂解有乡情弄月醉呜哑
　　浔阳三题【并序】　　　　　　　　白居易
　　庐山多桂树湓浦多修竹东林寺有白莲花皆植物之贞劲秀异者虽宫囿省寺中未必能尽有夫物以多为贱故南方人不贵重之至有蒸爨其桂翦弃其竹白眼于莲花者予惜其不生于北土也因赋三题以唁之
　　庐山桂
　　偃蹇月中桂结根依青天天风绕月起吹子下人间飘零委何处乃落匡庐山生为石上桂叶如翦碧鲜枝榦日长大根荄日牢坚不归天上月空老山中年庐山去咸阳道里三四千无人为移植得入上林园不及红花树长栽温室前
　　湓浦竹
　　浔阳十月天天气仍温燠有霜不杀草有风不落木元气力薄草木冬犹緑谁肯湓浦头回眼看修竹其有顾盻者持刀斩其束剖劈青琅玕家家盖墙屋吾闻汾晋间竹少重如玉胡为取轻贱生此西江曲
　　东林寺白莲
　　东林北塘水湛湛见底清中生白芙蓉防萏三百茎白日发光彩清飇散芳馨泄香银囊破防露玊盘倾我惭尘埃眼见此琼瑶英乃知红莲花虚得清净名夏萼敷未歇秋芳结才成夜深众僧寝独起绕池行欲收一颗子寄向长安城但恐出山去人间种不生
　　题浔阳楼
　　尝爱陶彭泽文思何高元又怪韦江州诗情亦清闲今朝登此楼有以知其然大江寒见底匡山青倚天深夜湓浦月平旦炉峰烟清辉与灵气日夕供文篇我无二人才孰为来其间因高偶成句俯仰愧江山
　　北亭
　　庐宫山下洲湓浦沙边宅宅北倚南冈迢迢数千尺上有青青竹竹间多白石茅亭居上头豁达门四辟前楹卷帘箔北牖施牀席江风万里来吹我凉淅淅日高公府归巾笏随手掷脱衣恣搔首坐卧任所适时倾一杯酒旷望湖天夕口咏独酌谣目送归飞翮惭无出尘操未免折腰役偶获此闲居谬似髙人迹
　　游湓水
　　四月未全热麦凉江风秋湖山处处好最爱湓水头湓水从东来一派入江流可怜似萦带中有随风舟命酒一临泛舍鞍扬棹讴放回岸傍马去逐波间鸥烟浪始渺风襟亦悠悠初疑上河汉中若寻瀛洲汀树緑拂池沙草芳未休青萝与紫葛枝蔓垂相樛系缆步平防回头望江州城雉映水见隐隐如蜃楼日入意未尽将归复少留到官行半嵗今日方一游此地来何暮可以写吾忧
　　宿简寂观
　　岩白云尚屯林红叶初陨秋光引闲步不知身逺近夕投灵洞宿卧觉尘机泯名利心既忘市朝梦亦尽暂来尚如此况乃终身隐何以疗夜饥一匙云母粉
　　春游西林寺
　　下马西林寺翛然进轻防朝为公府吏暮作灵山客二月匡庐北冰雪始消释阳丛抽茗芽阴窦泄泉脉熙熙风土暖蔼蔼云岚积散作万壑春凝为一气碧身闲易澹泊官散无牵迫缅彼十八人古今同此适是年淮防起处处兴兵革智士劳思谋戎臣苦征役独有不才者山中弄泉石
　　游石门涧
　　石门无旧径披榛访遗迹时山水秋清辉如古昔尝闻慧逺辈题诗此岩壁云覆莓苔封苍然无处觅萧疎野生竹崩剥多年石自从东晋后无复人游歴独有秋涧声潺湲空旦夕
　　题元十八溪亭
　　怪君不喜仕又游烟霞里今日到幽居了然知所以宿君石溪亭潺湲声满耳饮君螺杯酒醉卧不能起见君五老峰益悔居城市爱君三男儿始叹身无子余方炉峰下结室为居士山北与山东往来从此始
　　香炉峰下新置草堂即事咏怀题于石上
　　香炉峰北面遗爱寺西偏白石何凿凿清流何潺潺有松数十株有竹千余竿松张翠伞盖竹倚青琅玕其下无人居悠哉多嵗年有时聚猿鸟终日空风烟时有沈子姓白字乐天平生无所好见此心依然如获终老地忽乎不知迁架岩结茅宇斲壑开茶园何以洗我耳屋头飞落泉何以洗我眼砌下生白莲左手携一壶右手挈五傲然意自足箕踞于其间兴酣仰天歌歌中聊寄言言我本野夫误为世网牵时来昔捧日老去今归山倦鸟得茂树涸鱼反清源舍此欲焉往人间多险难
　　登香炉峰
　　迢迢香炉峰心存耳目想终年牵物役今日方一往攀萝蹋危石手足劳俯仰同游三四人两人不敢上上到峰之顶目心怳怳高低有万寻濶狭无数丈不穷视听界焉识宇宙广江水细如绳湓城小于掌纷吾何屑屑未能脱尘鞅归去私自嗟低头入蚁壤
　　望江楼上作
　　江畔百尺楼楼前千里道凭高望平逺亦足舒怀抱驿路使憧憧闗防兵草草及兹多事日尤觉闲人好我年过不惑休退诚非早从此拂尘衣归山未为老
　　登紫霄峰赠黄仙师　　　　　　杨　衡
