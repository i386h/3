<!-- { "loadSidebar": true } -->
　　封崇国公欧阳观墓在永丰泷冈子修撰阡表【文忠公集】运副使萧定基墓在吉水县西五十六都故舍
　　丞相刘沆墓在永新县北十里仁宗御篆思贤之碑碑隂有楚公遗像【刘定之集】
　　博士王棐墓在安福县南青冈苏辙撰铭【栾城集】
　　茶陵丞王庭珪墓在安福清化乡胡铨志铭其弟庭璋葬县之东郊庭珍葬县之翔鸾乡庭珪俱有志铭【王庐溪集】
　　著作郎刘弇墓在安福城西李彦弼志铭
　　学士胡铨墓在庐陵天梁山
　　叅议胡镐墓在庐陵白莲堂祖茔右兄铨志铭【胡忠简集】丞相周必大墓在庐陵山斗冈【明一统志】
　　按宋史益公本传云宁宗亲篆其墓碑曰忠文耆徳之碑又容斋三笔云公相国时与同里曽崧同仕于朝尝谓崧曰吾欲卜隂阳宅为骸骨计夜梦神人馈珍珠三斗不知是何祥也崧曰吾家有山名山斗冈此殆天以授公也即以重货求崧崧曰吾岂以利为即许之卒葬焉
　　张伯仪墓在吉水龙潭刘诜表其墓【桂隠集】
　　龚神祖墓在龙泉县南五十里田□
　　欧阳斗南墓在安福城南十里沙塘
　　聘君王南鹏墓在庐陵宣化乡杨万里志铭【诚斋集】知州张纲墓在永新县北二十里周必大撰墓表赠朝奉郎胡梦昱墓在吉水天狱山
　　征士刘大同墓在庐陵髙泽乡杨万里志铭【诚斋集】监丞周必正墓在庐陵金凤山陆游志铭【渭南集】
　　居士刘元弼墓在安福秀峯之西王庭珪志铭【卢溪集】永州教授刘安世墓在安福循化乡封紫岭王庭珪志铭隐士王子俊墓在吉水白沙山
　　丞相文天祥墓在府城南一百四十里淳化乡明治中奉诏修治
　　赠敷文阁待制曽如骥墓在泰和上总坑
　　太学生王炎午墓在安福汶源六里湖
　　佛母墓在庐陵永和市
　　按安志首载古定光佛母之墓于秦汉之前事属荒渺名胜志云宋时有定光僧者为南安岩主当是僧之母墓也
　　邓神童墓在泰和盘古山邓名有兴八歳能诵九经通春秋大义入太学明杨文贞立石表之【名胜志】
　　元
　　集贤学士达礼墓在泰和县署后中书叅议危素志铭【危太朴集】
　　隐士刘桂隠诜墓在吉水仁夀乡东槎滩危素为之铭将士郎罗曾墓在庐陵县清湖欧阳原功铭【圭斋集】州判周濳心墓在安城新乐乡欧阳原功铭
　　教谕刘楚兰墓在泰和县陈谟志铭【海桑集】
　　主簿杨介墓在泰和千秋乡螺湖刘楚志铭【刘槎翁集】萧彞翁墓在庐陵府学讲书台下
　　彭氏义阡在龙泉县雩溪大塘口罗邦之乱彭文逺兄弟子侄十九人聚众倡义俱死于贼后从曾孙嶷置木主招防葬此王直表之【王文端集】
　　明
　　尚书刘崧墓在泰和金相寺右
　　御史曾凤韶墓在庐陵县朱口
　　学士解缙墓在吉水县仁夀乡杨士奇铭
　　大学士胡广墓在吉水天狱山下永乐间勅葬【明一统志】都御史罗通墓在庐陵石皷塘
　　少保杨士奇墓在泰和县北五里正统间勅葬【明一统志】尚书周忱墓在庐陵县北十五里大学士徐阶志铭太保王直墓在泰和县髙坪天顺六年勅葬
　　侍郎罗汝敬墓在吉水县桃林
　　都御史熊槩墓在吉水凤凰山宣德间勅葬有御制碑文修撰萧时中墓在庐陵南五十里藤邓桥
　　侍郎钱习礼墓在吉水文昌乡
　　修撰曾棨墓在永丰县
　　学士李时勉墓在安福城南黄牛岭
　　侍讲刘球墓在安福城西徐潭
　　尚书刘定之墓在永新县北五里吏部尚书彭时撰神道碑兵部尚书商辂表之成化间勅葬
　　尚书萧维祯墓在庐陵青源山
　　大学士陈文墓在庐陵县北五十里大栎
　　布政萧晅墓在泰和县髙垅勅葬
　　刑部侍郎曾翚墓在泰和县南小马坑何乔新撰神道碑铭【椒邱集】
　　尚书廖庄墓在吉水县二十四都
　　学士刘俨墓在吉水县文昌乡
　　侍郎李绍墓在安福金鸡岭成化间勅葬
　　大学士彭时墓在安福县浮山勅葬
　　侍郎龙文墓在泰和县大塘尾勅葬
　　侍郎陈宜墓在泰和县梦陂桥勅葬
　　赠太子少傅彭华墓在安福县成化末勅葬李东阳志铭【怀麓堂集】
　　御史张洪墓在安福官源山
　　刑部尚书王槩墓在永新县画角滩
　　都御史刘敷墓在永新义山勅葬
　　副使萧翀墓在泰和县梁濳志铭【泊庵文集】
　　少师聂豹墓在永丰县五都隆庆初勅葬大学士徐阶撰铭
　　修撰罗伦墓在永丰县粟园
　　赠尚书陈凤梧墓在泰和县车家田勅葬
　　副都御史周孟中墓在庐陵北三十里
　　都御史欧阳旦墓在安福县牛婆岭勅葬
　　副都御史伍符墓在安福县梅溪
　　尚书毛伯温墓在庐陵城北真君山嘉靖间遣工部主事耿定力造坟颁一品全葬徐阶志铭
　　尚书罗钦顺墓在泰和县桃冈
　　都御史李中墓在吉水县赤石潭
　　赠太保赵璜墓在安福县花洲勅葬
　　侍郎邹守益墓在安福北乡小岭
　　都御史周煦墓在安福城西杨村桥勅葬
　　右都御史欧阳塾墓在泰和官溪岭勅葬
　　祭酒罗璟墓在泰和县白泉山宣徳间勅葬李东阳志铭【怀麓堂集】
　　状元罗洪先墓在吉水赤石潭
　　知县李楷墓在吉水匡山麓沈一贯志铭
　　史部尚书曾同亨墓在吉水县
　　侍郎旷鸣鸾墓在庐陵敖城崇祯十三年勅葬
　　状元刘同升墓在吉水文昌乡
　　太常卿王时槐墓在安福县四十都厚里
　　尚书尹台墓在永新凤凰山勅葬
　　左都御史李邦华墓在吉水仁夀乡勅葬【留丹集】
　　副使刘光震墓在永新县趋陂
　　布衣刘文敏墓在安福县水口山【分省人物考】
　　欧阳夫人刘氏墓在安福县十里楼嘉靖间勅葬国朝
　　尚书李振裕墓在吉水县谷村翰圃左侧
　　抚州府
　　唐
　　罗隠墓在乐安县地名罗家潭昔有渔者入潭见石上大字不能辨后水落石出视之乃罗隠坟三字【明一统志】南唐
　　李先锋墓在安乐忠义乡本真州人领兵贼贼平因家焉卒葬于此
　　宋
　　侍郎乐史墓在崇仁县西南青云乡【明一统志】
　　晏元献祖墓在府城北沙河相传元献曾祖自髙安居临川垂没谓子郜曰我死葬于牀下郜徙家而葬焉掘地得白鳣三而损其一以其二投水中郜生固固生三子元献与弟颖举神童入秘阁而頴夭【名胜志】
　　王寺丞墓在金谿灵谷山荆公祖墓也
　　呉彦弼墓在金谿归徳乡王安石志铭【临川集】
　　呉伯俞墓在临川颖秀乡谢薖铭【谢幼槃集】
　　赠观文殿大学士聂昌墓在临川县王庭珪志铭临川令桑渐墓在府城西
　　布衣赠秘阁修撰欧阳彻墓在崇仁长安乡龙源邓名世撰墓表
　　枢密罗防墓在崇仁蛇坑叶适撰神道碑文【水心集】学士何异墓在崇仁浮石山庄
　　陆文达九龄墓在东乡万石塘
　　陆文安九渊墓在金谿永兴寺后山【一云延福乡】当时防葬者千余人
　　陆伯章墓在金谿福林象山侄讳焕之陆游铭【渭南集】博学宏词邹次陈墓在宜黄县烟坑
　　太常少卿谢旦墓在崇仁何源山塘
　　罗北郭墓在东乡县崇信乡
　　过勗墓在崇仁髙富山人呼为过至孝墓【分省人物考】隐士呉沆墓在崇仁茶山隐居环溪卒葬于此
　　进士黄丙炎墓在崇仁雷空山宋亡归隐葬此
　　元
　　呉草庐墓在崇仁神顿坑掲徯斯撰神道碑
　　承直郎伍兴甫墓在临川明贤乡栁贯志铭【栁待制集】翰林编修虞汲墓在崇仁荷莲塘
　　征士曾严卿墓在金谿明山之麓黄溍志铭【黄文献集】呉梅隠墓在金谿大山塘有虞集铭【道园学古録】
　　隠士孙辙墓在临川髙桥岭危素志铭
　　太常博士危永吉墓在金谿白马乡黄溍志铭【黄文献集】处士呉定翁墓在临川梅江下保虞集铭【道园学古録】虞文靖集墓在崇仁南二十四都
　　嘉鱼大夫虞磐墓在崇仁礼贤乡兄集为之铭
　　明
　　礼部尚书危素墓在金谿白马乡宋濂铭【宋学士集】
　　侍御黄清墓在宜黄县盖村坊
　　礼部侍郎王英墓在金谿梅坊勅葬
　　佥事饶安墓在崇仁长坑
　　尚书谢绶墓在乐安仰天湖
　　礼部尚书徐琼墓在临川金石潭右治间勅葬张升志铭
　　聘君呉与弼墓在崇仁罗源冈
　　呉仕彰墓在临川枥山岗张升记
　　知府呉宣墓在崇仁大山门人私諡文节先生
　　太常少卿呉昊墓在临川中陂山勅葬
　　兵部尚书谭纶墓在宜黄二都
　　尚书董裕墓在乐安五十一都勅葬
　　五杰墓在乐安县崇祯五年汀韶流冦攻永丰入乐安陈球六张俊五陈香四唐大老罗兴华等冲贼阵俱死之邑人哀而合葬号五杰墓巡抚解学龙为文祭之
　　建昌府
　　陈
　　髙祖陈霸先祖墓在新城小合岭下【名胜志】
　　唐
　　南丰令游茂洪墓在南丰樟潭妻子凡三春秋有司致祭
　　刺史危全讽祖墓在南城三都界潭
　　邓紫阳墓在南城麻姑山
　　后唐
　　刘元载墓在南丰刘家窠宋曽致尧志铭
　　宋
　　赠谏议大夫曽致尧墓先葬南丰县东园后改龙池乡王安石志铭
　　李真讲觏墓在南城县北凤凰山门人陈次公志铭明成化三年盗发冡知府谢士元具棺衾易葬【罗一峯集】
　　中书舍人曽巩墓在南丰崇觉寺右宋元以来禊日儒学师生例祭其墓
　　翰林学士曽肇墓在南丰梅潭皈信寺左杨时神道碑按皈信寺宋至道间密国公鼎修置田为曽氏享祠近为陈氏侵占并凿去碑石曽字雍正八年郡守杨敏邑令许松佶廉其实断归曽氏令置田赡僧且修墓碑焉
　　著作郎曽庠墓在南丰龙池乡曽巩志铭
　　房州司户朱轼墓在南丰火夹岭其子京官司业葬蛟塘次子彦官侍郎葬龙池乡延福寺侧
　　尚书邓润甫墓在新城县礼教乡普光寺后
　　主簿曽宰墓在南丰龙池乡曽巩志铭
　　司封员外郎蔡充墓在南城太平乡西
　　赠旴江郡侯陈宗礼墓在南城九都
　　追封衞国公聂子述墓勅葬南城龙塘无极观侧明嘉靖间知府王度重修立神位于无极观崇祀
　　枢密副使李山甫墓在泸溪县五都龙溪槐坪
　　南康簿王无咎墓在南城县礼教乡王安石志铭处士陈文藻墓在府东龙池李觏志铭
　　赠县尉王君玉墓在南城里屯之原王安石表其墓进士陈璆墓在南城太平乡李觏志铭
　　封清河郡侯张大经墓在南城县良湖
　　侍郎刘虢瑞墓在南城十九都
　　侍郎王羲叔墓在南城水西
　　征士黄文晟墓在南丰石仙岩陆九渊志铭
　　傅子渊墓在南城县曾潭【函史】
　　驸马余锋墓在新城大源锁口绍兴十一年锋父去非扈从孟太后有功许以公主配其子锋后卒勅葬于此
　　赠中散大夫何宏墓在广昌石人岭
　　赠少师曾渐墓在南城太平乡叶适志铭【水心集】
　　学士何坦墓在广昌莲花峯
　　尚书包恢墓在南城县南十五里【明一统志】
　　状元张渊微墓在新城县北廪山后
　　谢元礼墓在南城县元程钜夫撰墓铭【雪楼集】
　　通判饶廷直墓在泸溪翁岭
　　进士李淛墓在泸溪陈畬元初征求不就隠于龙马峯卒葬于此【分省人物考】
　　元
　　翰林学士程文海墓在南城四十四都绕堆学士危素有神道碑铭
