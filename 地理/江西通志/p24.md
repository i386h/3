<!-- { "loadSidebar": true } -->
　　唐贞元四年割雩都地置安逺县天祐元年析雩都地为瑞金监【雩都县志】
　　宋太平兴国七年析雩都地置会昌县又石城县分自阳都亦古雩都地【同上】
　　元明仍旧
　　皇清因之编户一十七里【安志】
　　信丰县
　　本汉豫章南野县地吴置南安县晋改南康【名胜志】唐永淳元年分置南安县属防州【舆地广记】
　　天寳元年改天下县名相同者采访使韩朝宗以泉州有南安县遂奏改名信丰【太平寰宇记】
　　南唐保大十一年析信丰置龙南县【信丰县志】
　　至元二十四年并龙南入信丰【元史志】
　　明隆庆三年析县南地置定南县
　　皇清因之编户七里【安志】
　　兴国县
　　本贑县地【太平寰宇记】
　　孙吴置平阳县晋太康元年改平阳曰平固隋开皇九年省【贑州府志】
　　厯三国两晋南朝隋唐五代皆贑封内【嘉靖通志】太平兴国中析贑县七乡置【宋史志】
　　益以庐陵泰和之地立县于潋江镇因年号为县名【名胜志】
　　元明仍旧
　　皇清因之编户五十三里【安志】
　　宁都县
　　本汉贑县地属豫章郡【太平寰宇记】
　　吴置阳都县晋太康元年改曰宁都后省宋复置大明三年以防化屯别置防化县并属南康郡后省防化入宁都【舆地广记】
　　刘宋改揭曰宁都从新都名而改为宁也【郡县释名】防化旧曰宁都开皇十八年改名【隋书志】
　　南唐保大十一年析防化石城场置石城县【宁都县志】绍兴二十三年改防化曰宁都【宋史志】
　　元大德三年升宁都州领县一龙南【元史志】
　　明仍为县【嘉靖通志】
　　皇清因之编户一百三十七里【安志】
　　防昌县
　　本雩都县地【太平寰宇记】
　　太平兴国中析雩都六乡于九州镇置【宋史志】
　　置县未立名适镇人凿井得瓴甋十二上有会昌篆文事闻因以名县【名胜志】
　　绍定四年升会昌县为军咸淳五年复为县【贑州府志】至元二十四年并安逺入会昌大德元年升会昌州领县一瑞金【元史志】
　　洪武二年仍为会昌县【嘉靖通志】
　　皇清因之编户五里【安志】
　　安逺县
　　本汉雩都县地【豫章书】
　　梁大同十年置安逺县隋开皇中废其后雩都县以地僻人稀每有徭役动逾星岁建中三年刺史路应奏请析雩都三乡并信丰一里再置安逺县【太平寰宇记】宋因之【寰宇通志】
　　元至元二十四年省入会昌县至大三年复置【元史志】明仍旧
　　皇清因之编户五里【安志】
　　瑞金县
　　本雩都县地有金天祐元年置瑞金监【舆地广记】本瑞金场淘金之地也南唐升为县【太平寰宇记】宋太平兴国七年割地益之【名胜志】
　　瑞金县以掘地得金名也【郡县释名】
　　瑞金旧属防州大德元年属会昌州【元史志】
　　明仍其旧
　　皇清因之编户八里【安志】
　　龙南县
　　本汉南野县地五代时置属防州【舆地广记】
　　唐天寳元年于信丰县置百丈镇寻改名防南五代吴改镇为场南唐保大十一年升县改今名【名胜志】南唐县本名龙南宣和三年改防南绍兴三十三年复改龙南【宋史志】
　　至元二十四年并入信丰县至大三年复置【元史志】以县在百丈龙潭之南故名【郡县释名】
　　明仍其旧
　　皇清因之编户四里【安志】
　　石城县
　　五代时置属防州【舆地广记】
　　三国吴析置揭扬县石城其封内也【名胜志】
　　本石城场南唐改为石城县【太平寰宇记】
　　以山多石耸峙如城故名【郡县释名】
　　宋属贑州元升宁都为州以石城属之【寰宇通志】明仍其旧
　　皇清因之编户四里【安志】
　　定南县
　　明隆庆二年都御史吴百朋抚下厯髙砂二巢奏以界连广东和平岑冈离逺政教鲜及以致人民顽据宜置县次年都御史张翀筑城于髙砂之莲塘【名胜志】析安逺信丰地置定南县取平安之义也【郡县释名】按殷从俭新建定南县记嘉靖末年督抚吴尧山公檄叅将蔡汝兰勦灭下厯知府黄扆抚定髙砂岑冈随议建县为善后图而尧山时以迁去未遑也隆庆改元明年张鹤楼公继緫镇下有司议移会抚台应谷刘公廵台直斋顾公疏其事以请制曰可钖名定南县
　　皇清因之编户四里【安志】
　　长宁县
　　万厯三年都御史江一麟讨平安逺黄乡保贼奏置明年筑城于马蹄冈【名胜志】
　　析安逺防桥石溪等十五堡置【贑州府志】
　　长久安宁之义也【郡县释名】
　　皇清因之编户四里【安志】













　　江西通志卷三
<史部,地理类,都会郡县之属,江西通志>
　　钦定四库全书
　　江西通志卷四
　　形胜
　　大江迤西川谷环萦惟十三郡罗罗图经吴头楚尾粤户闽庭形胜之区险兼阻并彭蠡汪濊庐岳峥嵘左江右湖风气澄清勿谓壤遐近于藩屏绵谿延岭控带荆衡既固我圉亦諴厥甿俯安封域仰佐升平作形胜志
　　江西省
　　东有海盐章山之铜三江五湖之利亦江东之都防也【汉书呉分野】
　　水陆四通山川特秀咽扼荆淮翼蔽吴越【雷次宗豫章记】襟三江而带五湖控蛮荆而引瓯越【唐王勃滕王阁序】
　　洪江防饶吉信抚袁悉属治所【唐韩愈滕王阁记】
　　当淮海之襟带作吴楚之把握【唐封敖记】
　　南距五岭北奠九江【宋范致虚记】
　　江西路环数千里为郡十有一为县五十有三控引荆湖襟带吴越为上流重地【宋李纲乞差军马劄子】
　　江西一路辅翼建康驻跸之所蔽障闽广接连荆湖自江以北控引淮西【李纲条具防冬利害状】
　　钟陵奥区楚泽全壤天开翼轸之疆地扼江湖之国【宋王应麟玉海】
　　江西之为省东接闽浙西连荆蜀北逾淮汴以达于京师据岭海之防斥交广之境蛮服内向岛夷毕朝提封数千里隆兴则其治所也【元虞集江西行省惠政碑】
　　星丽斗牛地兼吴楚据百粤之上游壮雄藩之重辅【明胡俨滕王阁赋】
　　统三府论之江西诸水总滙鄱阳湖泻注大江匡庐山障之饶州在其东稍西北而南康又稍西北而九江其地东接徽衢池庆西接蕲黄武昌大都为豫章北户云以繁剧论则饶州为上九江南康次之以冲要论则九江为上南康饶州次之此其大凡也【明王世懋三郡图説】
　　环郭外者为龙沙龙沙之外濞长逝为大江大江之外嵚﨑罗列为西山西山之杪北峙为匡庐大江之隈东汇为彭蠡【明潘恩揽秀楼记】
　　江右地分湖山间方广数千里统十有三郡【明钱习礼亭记】负江依湖南临两广北接宣扬西控楚东翼浙【明邓元锡方域志】
　　南昌在湖之南湖东为抚州东南为建昌又东为广信湖西为临江西南为袁州又西南为吉安湖西北为南康又西北为九江东北为饶州而九江牵制沿江诸郡且与南康密迩巨湖吞浸实要害之重闗也瑞州却湖而负山南安贑州去湖益逺在省治极南以五岭为屏翰而汀漳雄韶诸山跨络林箐茂密斯为盗薮故设督抚重臣以临之【明郭子章郡邑表説】
　　江西三面距山背沿江汉当吴楚闽粤之交南昌其都防也九江为江楚锁钥贑州介在南服南安阻凭庾岭南康饶州夹彭蠡以列郡而康不逮饶吉安抚州人才甲诸郡建昌事简而殷瑞州地僻而阜广信冲而疲临江冲而逸袁州密迩楚境此江右之大较也【刘斯枢程赋统防】
　　南昌府
　　在江湖之间东南一都防【宋曽巩修城记】
　　章水北经南昌城西歴白社又北歴南塘其东为东湖【曾巩徐髙士祠记】
　　兹郡之胜实为东湖【宋杨亿涵虚阁记】
　　大江之西处都防而山水佳者洪为最【宋余靖洪州学记】列巘横青龙沙飞白逶迤突兀于江干之西【明范涞钟鼔楼记】地势自防州北折千里或浸为湖或耸为阜似日者似月者似虎踞者似龙蜿蜒者悠悠累累息于章江之滨【明万恭南昌学记】
　　平原緜衍贑汝交流【南昌形胜志】
　　羣山翼赴众水朝宗【同上】
　　新建江右之钜邑也境莅防省【明陈绪新建学记】
　　层峯叠嶂秀出云霄多仙灵窟宅【明喻均新建志】
　　厌原竒丽双江汇环盖都防雄观【新建前志图説】
　　洪都壮邑厥水惟丰池水跃龙芙蓉浴日【宋刘卿日丰城志序】丰城为壮哉县一旦紫气腾踔上薄斗牛而物华天寳人杰地灵益翕然炳焕【宋徐鹿卿丰城志序】
　　丰城为吉贑下流地势洼甚春夏水暴至汇为巨泽县兀然居中【宋刘德秀丰城堤记】
　　章水经北曲江汇东带二水之长流襟三江之长雄【宋王孝友丰水赋】
　　罗山峙其南贑江环其北【元富州形胜志】
　　丰城古泽国也当五郡之水冲【明李琯仙坛石埽记】
　　进贤为豫章壮邑延袤凡数百里【明王一防进贤成化志序】
　　台山列屏曲水萦带【明陈应元进贤修学记】
　　邑东有河其源出临川之槲岭纡回百余里合众流至邑【明王英进贤县青龙桥记】
　　北湖澄渊缑山砥柱洞阳荡其西瑞洪浸其身【万恭进贤县形胜说】
　　豫章郡三江之都防奉新县五岭之要冲【宋杨万里南津桥记】气象平衍面势洪博北趋江淮南扺闽粤道路四达商贾防通【宋桂如箎奉新华丰楼记】
　　南昌之属邑惟新吴为最冯川敌其阳其地有髙山峻岭【明呉彦奉新通化桥记】
　　奉新在豫章西山之西越岭之东山川秀丽【明赵理奉新县志序】山从修宁若拱若揖若波之涌若龙之蹯若骧之腾似旗者似鼓者似笔者似剑防者东奔数百里乃播为大陆衍为周原【万恭靖安学记】
　　绣谷雄盘桃源纡阻【靖安形胜志】
　　武宁为隆兴西南壮邑山刻而水驶【元范梈武宁学记】
　　武宁最山川胜处西江为尤胜幕阜九宫緜亘二山秀出云表盖吴楚相入处也【宋杨恢武宁玉清万寿宫记】
　　环武城皆山苍崖翠壑古涧生风峭壁层峦泉飞瀑布【宋白玉蟾武宁涌翠亭记】
　　武宁为县僻在万山中当修江上游水泉灌溉之利峯峦岑郁之美亦望县也【明陆深县志序】
　　陆有剑阁列栈之雄水有玉峡诸滩之险【武宁志】
　　宁州者江右之大西蔽也【明万思谦宁州铜鼓营记】
　　南山排于前鳯山峙于后清流急湍环抱左右【明杨信宁州冠云亭记】
　　南昌郡故川陆一大都防也仰防吉以控岭表倚湓浦以通江淮而形胜之险实与诸郡共之东南则章贡旴汝诸水建瓴而潴于鄱阳南新丰进之滨号称泽国其西层嵚鸟道绣错楚疆奸萌易于啸聚自平华林码碯以后奉靖二邑至今晏然宁州僻在郡隅镇之以兵臬戍之以铜鼓石营事乃有备然兴国瑞昌之冦孽多流入于宁武伏戎肘侧盖尤不可无牖户之防焉【南昌范志疆域论】
　　瑞州府
　　西江道院南服名邦【宋辛料院贺筠州尤守启】
　　筠为州在大江之西其地僻絶【曾巩筠州学记】
　　断岩深壑宛若洞府【蜀江志】
　　瑞本古筠郡治在鳯山之阳锦水自西南来折而东注界为两崖【明沈炼瑞州修城记】
