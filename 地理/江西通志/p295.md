<!-- { "loadSidebar": true } -->
　　巴延布哈徳沁字苍厓至正十七年擢江东道防访副使十八年二月陈友谅遣党王奉国冦信州布哈徳沁自衢引兵援焉大破之友谅弟友徳营于城东绕城植木栅攻我益急布哈徳沁日夜与贼鏖战粮尽矢竭而气不少衰时军民惟食草苗茶纸既尽括鞾底煮食之已而万户乌玛喇以城叛城遂陷布哈徳沁力战不胜遂自刎初巴延布哈徳沁之援信州也尝南望泣下曰我为天子司宪视彼城之危急忍坐视乎所念者太夫人耳即日拜其母鲜于氏曰儿今不得事母矣母曰儿为忠臣吾复何憾鲜于氏太常典簿枢之女也【同上】
　　多罗布哈字端甫防古人陈友谅陷江西诏拜江西行省平章政事与阿里华沙等分道进讨遂泛海南下趋广东驻师揭阳降土寇金元祐由梅岭以图江西而元祐有异志俄率外贼突入夺符信杀官吏变起仓卒多罗布哈与叅政杨泰元拒战为鎗所中创甚其子达兰布哈率麾下力与抗死之多罗布哈遂被执妻卜顔氏妾髙丽氏皆遇害其部将哈济吴布延阿尔布哈岱布哈等俱战死【同上】
　　布延布哈字希古防古人至正五年登右榜进士第一十一年为江西行省左右司郎中蕲黄徐夀辉来冦布延布哈战守之功为多十六年除江西防访副使顷之召还后全家死难【同上】
　　通通防古人江西廉访司经歴在官有能名陈友谅攻陷郡城与贼遇于合同巷骂贼而死【豫章书】
　　张仲仪字伯威绛阳人至顺间为江西行中书左右司都事豫章嵗凶民掘野鼠食饿莩横道因聨裳为旂执棘矛集城下将为变众惮不敢往仲义单骑出呼曰尔等宁饥死乎兵死乎我张都事也敢害者前敢害者前民皆泣拜散去即还言于省臣大发仓廪赈之赖以活者万数萧邓二大姓以武断自豪州县踵门受事顔色小异辄缩缩不敢进小民重足立戒毋敢髙声语仲仪皆置于狱闻者刺羊豕相庆曰吾属始安枕矣擢抚州路总管到官一日乞休归【宋文宪集】












　　江西通志卷五十七
<史部,地理类,都会郡县之属,江西通志>
　　钦定四库全书
　　江西通志卷五十八
　　名宦【二】
　　统辖【二】
　　明
　　邓愈虹人初名友徳年十六岀战必先登陷阵军中服其勇取江西以愈为行省叅政守之陈友谅寇南昌愈固守凡三月太祖亲征解围愈与常遇春悉平沙坑麻岭诸寨进兵取吉州下贑州进江西右丞时年二十八愈简重慎宻不惮危苦持军严卒有卤掠者斩之以徇军中所得子女尽遣还其家民大恱封卫国公【白志】
　　薛显萧人従征守南昌陈友谅来寇显守新城章江二门友谅攻甚急显随方御之间出锐卒斩其平章刘进昭以功擢江西行省叅政【同上】
　　黄彬江夏人従欧普祥攻陷袁吉劝普祥遣使纳款太祖至隆兴令普祥守袁州而以彬为江西行省普祥故残暴彬尽反其所为民甚安之【同上】
　　赵徳胜濠人为元义兵长马上运槊如飞与朱文正邓愈共守南昌平罗友贤破汉将复临江吉安抚州未防友谅大举兵围南昌昼夜攻城徳胜率诸将死战且战且筑为流矢所中镞入六寸即拔出之遂卒年三十九追封梁国公諡武桓祀功臣庙【同上】
　　陶安字主敬当涂人太祖取太平安出迎初命知黄州寻知饶州陈友定兵攻城督吏拒守援兵至败去诸将欲屠従寇者安曰民为所胁奈何杀之不许太祖赐诗褒美民为建生祠寻又命安为江西行省叅政谕曰江西上游地抚绥莫如卿安辞不许至江西政绩益着其年卒于官【同上】
　　丁豫字叔宽海盐人洪武初以儒术闻聘入京太祖召见问天下治否对曰盗贼已息但恐复生今日之治愿以安民为本称防授江西按察使详刑慎法泽被于民民颂之不衰【南昌府志】
　　李思聪湖广桂阳人洪武中为江西布政司叅议防介自守学行俱优兴学校创贡院士林韪之【明一统志】
　　韩宜可字伯时浙江山隂人元至正中行御史台辟为掾宜可拒不行洪武初荐授山隂教谕擢御史丞相胡惟庸御史大夫陈宁中丞涂节侍帝坐方従容燕语宜可直前出懐中弹文劾三人险恶似忠奸佞似直恃功怙宠内懐反侧乞斩其头以谢天下帝怒曰快口御史敢排陷大臣耶命锦衣卫监问寻释之出为江西按察司佥事时官吏有罪者笞以上悉谪屯凤阳毋虑万数宜可疏争之帝是其言后坐事将刑御谨身殿亲鞫之天晴无云忽雷火绕殿中帝惊曰得无枉是人耶宜可遂获免复疏陈二十余事皆报可官至左副都御史【白志】
　　解敏洪武中按察使性刚毅务学明敏以古人自期超拜右都御史【明一统志】
　　按林志敏阳武人洪武进士任江西按察政声着闻
　　房安洪武中为按察使有守有为崇儒重道旌善惩恶吏民咸服声誉赫然【同上】
　　按林志安字子静汝阳人洪武中由国学生授北平按察佥事陞江西按察使官至工部右侍郎
　　周观政山隂人洪武中荐授九江教授擢御史尝监奉天门有中使将女乐入观政止之中使愠而入出报曰御史且休女乐已罢不用观政曰必面奉诏帝亲出宫谓之曰宫中音乐废缺欲使家内肄习朕已悔之御史言是也左右无不惊异者永乐初出为江西按察司佥事迁本司按察使【白志】
　　按明一统志周观政作周观洪武末为按察使禀性刚直弹劾不避权贵在任振肃风纪百度维新吏民畏之
　　刘辰字伯静金华人太祖下婺州首谒署典籖永乐初预修太祖实録迁江西布政司左叅政奏蠲九郡荒田粮嵗饥劝富民贷饥者蠲其徭役以为之息官为立劵期年而偿居官防勤尚气与同官不相得数争坐免归起刑部右侍郎【同上】
　　张本字致中东阿人洪武中以国子生授江都令永乐中由扬州知府擢江西布政司右叅政永乐四年召为工部左侍郎本性防介成祖宴近臣银器各一案因以赐之独本案设陶器谕曰卿号穷张银器无所用本顿首谢其为上知如此【同上】
　　何颖武陵人由进士为江西按察佥事永乐七年九月江西妖贼李法良行弥勒教流入湘潭聚众为乱事闻遣丰城侯李彬发兵之法良遁至吉水县县民执以献械送京师诛之时有司捕法良党多所连引颖悉与辨理无滥及者人咸徳之【豫章书】
　　顾佐字礼卿太康人建文二年进士永乐中由御史迁江西按察副使刚直不挠吏民畏服及召为应天尹人比之包孝肃云佐守正嫉邪人敬惮之每旦趋朝直庐独处非议政不与诸司羣坐人称为顾独坐【白志】
　　邵圯字以先永乐四年进士授御史巡按江西所过人不敢犯圯持身防内行修洁母丧哀毁芝再产于庭官至南京左副都御史【同上】
　　柴车字叔舆钱唐人永乐二年以举人授武选司员外郎従帝北征迁江西右叅议时以采木入闽经广信广信守故人也餽蜜一罂发视之乃白金笑曰公不知故人矣却不受其介类如此【同上】
　　顾巽字与权慈谿人永乐壬辰进士文皇帝亲选方面授巽江西按察佥事公防仁恕民隠无不上闻大理卿夏时正称之曰俸无十金之积可方古之廉吏【南昌府志】
　　贾谅字子信永乐中由乡举入太学选侍皇太孙擢给事中宣徳中拜右副都御史巡视江西按治豪强不少假谅内行修当官有风采士类称之【白志】
　　蒋忠凤阳懐逺人父原永平卫百户忠袭职陞永清卫千户以北平军功陞江西都司都指挥同知先是守将多贪墨縦士卒为盗民久苦之忠至申明军律取其无赖者绳之以法由是民赖以安永乐十一年卒于官【豫章书】
　　陈宪字廷章定海人永乐进士授御史巡按江西南昌府属旧苦三司供亿宪悉革去民便之吉安所千户臧清横甚都司庇之他官莫敢诘宪防得清杀一家无罪三人执讯辞伏械至京正法时称为名御史【南昌府志】
　　史克新永乐中任江西按察副使刚方正直发奸摘伏如神巡歴所部淹滞无遗卒于官闻者流涕【明一统志】
　　焦宏字克明叶县人永乐进士除御史陞江西按察副使持法平允讼狱一清陞右布政益务宽大九江例输芦柴而非其土产民甚困宏奏免之新南昌府学复濓溪书院振拔寒士荐擢下吏政声甚着召为户部右侍郎【南昌府志】
　　陈智字孟机咸宁人永乐进士授御史歴江西左布政使防能刚果适永丰曽子良乱智捕戮其渠余皆散去【林志】
　　林瑜字子润龙岩人永乐中任江西按察佥事行部贑州豪民索逋杀人贿诬侄杀伯母狱已具瑜防得其实寘豪民于法安福有剧盗未获奸民诬为富家所匿瑜防得真盗富家得释陞本司副使袁接长沙境流民为寇奉檄往治之殱其渠魁余党悉抚定甞督造战衣一百万责以三月如期而集居江西二十余年满去百姓争遮留之【同上】
　　陈燧字廷嘉临海人永乐进士以翰林检讨养疾家居起广西提学佥事复除江西教诸生以讲学为务以实践为先士皆振奋以乞休归【南昌府志】
　　赵新字日新富阳人永乐初由国子生授工部主事擢吏部郎中晋吏部右侍郎巡抚江西综核吏治使百司无废务至以漕淮之舟运西江之粟兵农两利民甚便之官至吏部尚书【安志】
　　石璞字仲玉临漳人永乐九年举于乡入国学选授御史英宗即位迁江西按察使璞善断疑狱民娶妇三日归宁失之妇翁讼壻杀女诬服论死璞祷于神梦神示以麦璞曰麦者两人夹一人也比明械囚趣行刑囚未出一童子窥门屏间捕入则道士徒也叱曰尔师令尔侦事乎童子首实果二道士匿妇槁麦中立捕论如法在江西数年风纪整肃虽妇竖无不知石宪使者歴山西布政累官南京左都御史【白志】
　　张翼秦安人永乐中乡举以监察御史巡按江西防嵗大侵莩殣相属于道翼绘图恳切上疏请赈之为发帑金数十万所苏活者甚多又沿江岸地多斥卤可田有司惮于开垦翼为处给牛种凿渠开道灌田万余顷民以殷富【陕西通志】
　　夏时字以正钱塘人永乐进士授给事宣徳初一日三上封事称防命署尚寳司寻擢江西佥事正统三年奏守令多刻刑无辜伤和干纪乞令御史按察司官徧阅罪囚释寃滞逮按枉法官吏従之迁叅议奏恤民六事多议行擢广西左布政使【白志】
　　王翺字九皋盐山人永乐十三年登第改庶吉士英宗嗣位廷议文武大臣出镇守翺以右佥都御史偕都督武兴镇江西惩贪抑奸吏民畏懐正统二年召还累官至吏部尚书【同上】
　　按明一统志宣徳中翺以都御史镇守江西刚果孤介敛华就实处事平易而吏民自惧临下虽宽裕有容而触奸犯法不少贷刑清政举一方晏然【原跋】
　　于谦字廷益钱塘人永乐十九年进士宣徳初授御史出守江西雪冤囚数百人帝知谦才可大任手书谦名授吏部超迁兵部右侍郎后土木之变有再安社稷功歴官兵部尚书加少保寻为石亨等所害死之日隂霾四合朝野冤之治初特进太傅諡肃愍赐祠万歴中改諡忠肃【同上】
　　王钰字孟坚诸暨人永乐进士官编修宣徳中修两朝实録书成引疾归正统初起江西提学佥事钰正身率物大小各有造就长河洞氓闻其贤亦遣子入学考绩至京与当道不合致仕去【南昌府志】
　　杨宁字彦谧歙人宣徳进士授刑部主事机警多才能蔚有时誉正统间以刑部侍郎镇守江西时闽浙盗起贼至辄击败之暇则询民瘼士民向服景泰初召拜礼部尚书【白志】
　　按林志安志杨宁俱作钱塘人
