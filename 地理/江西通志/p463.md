<!-- { "loadSidebar": true } -->
　　夏才兮妻熊氏李聪妻范氏管澄清妻胡氏范用志妻孙氏刘琼妻吴氏俱丰城人夫亡守节奉诏旌表
　　李谟妻岳氏宁州人年二十四谟殁岳守节抚孤仲薫娶姚氏为妇未几仲薫又殁姚年十九姑妇食贫相依为命乡人贤而哀之
　　查朂己妻沈氏宁州人能尽妇道姑患风疾出入扶持惟谨年二十九朂已卒哀痛求死姑以方娠止之阅旬生子孟常抚之成人教有家法
　　方廷凤妻陈氏宁州人年十九守节常以查朂己妻沈节妇自期至老虽病剧不面医闺门肃然卒年五十九
　　朱朝济妻罗氏归朱二年而朝济卒视殓毕遂自经死嘉靖间旌表
　　谢聪妻杨氏新建人年二十夫防蓬首恶服朝夕哭泣无子立侄廷和为嗣娶方氏生孙天而廷和卒方年二十四姑媳同抚天比长娶邓氏未防天又夭生遗腹子产正邓年二十二累世孀居嘉靖末杨以寿终题请旌表
　　髙启弼妻钟氏南昌人早寡守节隆庆间旌表
　　黄如鲸妻熊氏丰城人年十七夫亡抚遗腹子守节万歴间诏旌之
　　余用义妻王氏武宁人适余二载用义卒守节抚孤永宁寿七十二而终
　　周子英妻易氏新建人年十六适周十八而子英卒抚遗腹子杰父母劝之改适不从遂剪发毁容以明志家贫甚手防絖麻枲以养舅姑至万歴丙戌孀居六十七年按院奏旌
　　萧一和妻刘氏南昌人年二十九和卒誓以死殉触棺复苏赴河获救越四日家人防之稍懈乃沐浴告灵返室嚼舌而终【豫章书】
　　刘斯圭妻甘氏南昌人年二十一守节寿八十余方叔壮继妻陶氏新建人归方五阅月而寡陶誓死守节抚前室子彭庚尧庚不异已出后俱领乡荐万歴间旌表
　　熊袠妻丁氏南昌人年二十四而寡守节抚孤惟学中进士官至府尹丁封太安人
　　凃纲妻某氏南昌人年二十八而夫亡守节抚子宗濬登万歴癸丑进士官至尚书奉诏旌表
　　黄妻雷氏丰城人尚书礼之女夫亡抚孤守节建坊旌表
　　黄栗妻李氏丰城人年二十二而寡守节养姑姑目盲李朝夕祝天躬为洗拭遂复明里人叹为孝感
　　伍守中妻黄氏南昌人早歳守节抚孤仕望登万歴丁丑进士封太宜人
　　喻一魁妻魏氏南昌人年二十五守节寿至九十旌门樊彻妻聂氏进贤人年二十一而寡抚遗腹子轮后轮以贡仕至训导万歴间旌表
　　杨用寛妻李氏南昌人年二十八而寡守节抚孤寿至七十八同邑刘浃妻周氏浃登进士甫释褐而卒周守节抚二孤炅是后炅登乡荐是登进士李秀芳妻郭氏年二十四秀芳卒无子守节歴四十余年章汉妻樊氏年二十三而寡守节歴三十余年俱于万歴间旌表
　　黄廷继妻陈氏南昌人于归半载廷继客防南畿家徒壁立陈宵分纺绩以供菽水三年而旅讣至恸哭七日不食自缢以殉万歴间旌表【豫章书】
　　游玑妻黄氏丰城人年二十守节至九十一而终万尚徳妻严氏新建人早寡守节事舅姑尽孝万歴间旌表
　　邓懐徳妻杨氏南昌人早寡守节寿至百嵗旌门李寿妻邓氏进贤人夀卒邓年十七哭泣誓死葬后即自缢以殉【豫章书】
　　马坤妻王氏进贤人年十九守节抚孤万歴间旌表易氏字妹贞高安易濵女许聘仪宾杨漳子镮未婚镮卒妹贞闻讣坠楼几死誓不再夫奔吊杨氏舟至河索夫神主成亲迎礼用小竹簥抱至入柩前行合礼朝夕哭奠期年夜焚香毕自缢于柩前事闻旌表之【明书】
　　樊氏字凤英南昌樊昱之女许聘新建万尚万歴丙子将嫔于万防病不果女为废寝食诸女多方觧之不得佯曰即万郎不起奈何盖愧之也女曰有死耳丁丑秋尚病甚昱视之归绐女曰万郎病少间讣至女急询尚有丝气否曰亡矣女急白母我即归治万郎防母曰迟若父归乃遣若女痛不自禁登楼自缢死合城头之源【两溪集】
　　万氏字防贞新建万国隆女许字南昌胡钦恭后钦恭痘殇防贞闻讣痛哭莫禁稍苏易缟衣白母欲临其防母及家人力阻之及闻殡出曰何不待我凭棺一哭耶自是以死自诀家人防之甚周一日佯觧顔色理发整衣忽遣二婢出登楼自经时年十七万歴间旌表【豫章书】
　　万氏字考英新建万言女许聘闵士毅防士毅病笃考英求侍汤药父母难之及讣闻一哭几絶易缟衣愿随父徃致奠不可恸哭益甚诸母劝慰多方竟弗解瞰母徃治庖馔潜诣宻室自缢死【同上】
　　徐钟妻屈氏南昌人年二十五钟客死河南讣至恸哭即自缢姑蔡觉而救之时有一子在抱蔡曰汝亡谓此藐孤何因以抚孤守节自期母怜其早寡欲令改适乃断发以示己志纺绩养姑姑殁丧葬如礼里称其节孝
　　徐执杨妻吴氏奉新人年二十二杨殁子炽甫二歳吴氏抚之成人享年八十有一蟠峰李迁壮其节为文以赠
　　陈杰八妻李氏奉新人年二十一而寡触棺防死越四月遗腹生子诰姑曲谕之乃自励节纺绩易粟以养姑终身足不履门阈乡里共称之
　　黄相妻熊氏南昌人年二十六相以授书客死凤阳熊食贫守节抚遗腹孤谕以终
　　林泮妻邓氏新建人年二十二泮卒子防家贫翁姑劝其再适邓恸泣欲死自誓不二日勤纺绩以事舅姑孀居四十五年乡闾皆颂其节
　　方来贺妻陶氏新建人年十七归方越四载来贺卒遗腹生一子陶拮据抚育孝事继姑尝刲股以疗其疾
　　邓永桢妻熊氏新建人年二十七夫亡遗三子俱在襁褓家无亲族熊食贫课子氷操皭然至七十余歳卒
　　万仲善妻萧氏南昌人夫亡守志子知事崇儒娶梁氏孙国竒娶方氏俱早寡守节而终里中号为三节
　　吴桂芳妾张氏新建人年二十五尚书桂芳卒守节抚孤绪延后任中府都事赠张孺人
　　刘仕迎妻髙氏南昌人适刘三载仕迎卒髙絶水浆誓从地下姑再三慰觧乃免举遗腹子鋐抚孤守节奉诏旌门
　　熊溢妻廖氏南昌人溢早卒廖守志不二劝翁娶妾生子以续宗祀诏旌其门
　　胡旻妻刘氏旻南昌人登嘉靖乡举卒于途刘年二十八闻讣欲以身殉不食者旬日祖姑徐哭孙丧明刘乃勉强饘粥事徐尽孝抚二孤俱克成立万歴间旌表
　　彭栢妻李氏南昌人年十八孀居孝事舅姑抚二子里人共推其节
　　吴氏南昌塾师女万歴丁亥归进贤熊明逺性庄严俭约年二十七生子人定而明逺卒定才一歳吴曰有藐孤在良人不死矣抚子成立后以贼兵过里中吴同儿媳走避龙岐沙洲贼至俱死之
　　杨用才妻邓氏南昌人年二十八夫亡守志阅五十三年如一日课子若孙各治儒业诏旌其门
　　罗大珏妻刘氏南昌人年二十三大珏卒事舅姑抚遗孤矢志茹荼竟成厥志寿八十五而终
　　杜用和妻邬氏丰城人年十八用和以苦学遘疾卒邬即剪髪自誓课子业儒万厯间旌表
　　周期化妻章氏宁州人年二十五期化卒章剪髪纳棺中抚遗腹子希防以终其身
　　熊惟爕妻何氏进贤人避乱走匿丛棘中被游骑迹获挟行至桂花塘畔投水不没项受连刃死先是七月何闻族中喻恭人以烈死恸哭嗟叹曰世变不可测恭人是吾师也至是果尽节
　　帅汝兰妻张氏宁州人年二十五夫亡守节子方五歳抚以成人生平缟素自处事后姑孝谨年七十六而卒
　　陈氏女寕州陈孟实孙女其母黄氏疾医药不能疗陈焚香吁天刲股置糜中食之母病寻愈
　　谢天霁妻杨氏新建人天霁未婚而卒杨望门守节矢心不二万歴间立坊旌表
　　舒如英妻王氏靖安人年十七夫故万歴四十四年廵按陈于庭题请建坊
　　徐文珙妻张氏奉新人年二十歳文珙以痘疮夭张哭泣哀恸触额于石矢志同死不食半月卒建坊旌表
　　廖邦本妻项氏奉新人年十八邦本殁矢志靡他年六十余廵抚王佐廵按陈于庭题请建坊
　　徐公一妻廖氏奉新人公一客死吴城廖闻讣泣命家人曰吾不能独生矣当葬我同穴遂潜自投缳死
　　刘日懋妻彭氏奉新人年十六归于刘仅七夕日懋抱疾就医外舍七月而殁彭哀恸絶粒徒步临夫墓泣谓工曰幸空一坏土以待我未及期哀痛而卒合葬于墓
　　宋雍三妻熊氏奉新人雍三商于粤八年无音耗熊料其必死有饵之改嫁者熊预备殓具一夕自缢死
　　蒋氏字爱贞武宁人其父存时纳徐贡陈聘未归而贡陈没爱贞破镜遗葬在室服防誓不嫁富民争强取之两讼于官得不果嫂陈氏年十九与爱贞同志守节爱贞寿六十七陈六十五而终【豫章书】
　　方仁全妻杨氏进贤人年二十夫死无嗣依母家守节奉防建坊题曰节烈流芳
　　程邦翰妻谭氏进贤人夫死于楚谭年二十二子潮清甫周歳矢志育孤事姑一日姑病目盲祷天愿代不数日而姑目明子潮清宾于乡孙甚众人以为节孝之报
　　凃三七妻赵氏靖安人年十九夫亡守节天启间旌表金烁妻张氏进贤人年二十三而烁殁抚二子爱而能教事两姑孝而能敬守节七十余年天启五年观风使者田珍题请旌表
　　陶某妻邓氏进贤人事翁姑甚孝其翁防三病甚邓刲股烹汤以进服之稍愈再服竟全愈邓弗言翁亦弗知后乡里欲闻其事邓固辞曰吾尽吾心耳事在天启七年三月
　　蒋汝琏妻雷氏丰城人琏殁雷欲自尽以妾有娠生子坚志抚孤廵按曹谷具题诏旌贞节
　　丁棨妻吕氏丰成人早寡励志抚孤纺绩不辍其子卒能成立廵按汪泗论具题诏赐粟帛
　　张氏新建大学士张位孙女尚寳丞大朴女也归进贤生员饶宇棨防戊子七月兵乱偕夫避河东被执兵将加刃于宇棨张因尽出钗钏赎其死兵卒害之张抢地哀号求敝席覆宇棨尸再拜成礼兵方促与俱去张曰吾相门女尚书子妇岂从汝行乎遂触石死县令罗公仪为文纪之
　　查仲儒妻陈氏宁州人事舅姑尽孝时家遘疫疠姑徐氏在牀褥家人悉逺避陈朝夕侍侧竟无恙人以为诚孝所致徐病革以幼女及幼甥女托之曰汝善抚育吾瞑目矣因感泣唯诺后皆为之择配厚嫁之
　　周先春妻熊氏宁州人归周二年先春殁子必强仅半歳熊守节训子应崇祯乙亥年防贡院司上其事奉防建坊曰令徳天申
　　陈钦谟妻查氏宁州人年二十钦谟殁矢志不二先葬翁后葬姑抚孤子成立州守黄文麟表扬之
　　张士璵妻王氏宁州人防闯冦防城士璵投楚举义兵王寓奉乡山中以二稚子付其仆行焚香告天再拜大呼夫名曰夫尽忠妇死节两无憾也整衣自缢而死
　　舒骏声妻陈氏才十妻陶氏进贤人二氏被掠断臂不从行至境口呼天溺水死
　　周廷轨妻王氏新建人姑病王刲股疗之夫病又刲股以进及夫防王年二十四子士贡方襁褓诸父利其产欲夺其志王泣谓之曰未亡人恨不能从地下耳岂忍再醮但夫亡遗产无多倘悉以相付如藐孤衣食何诸父乃慙而止寻出所积婚配诸侄抚宗女后病且革子士贡吁天祝曰母能活姑救父岂不能自活遂刲股王服之寻愈年八十六崇祯间学使旌之曰孝节流芳
　　丁应复妻袁氏丰城人年二十应复殁无子苦志守节终年八十一又李廷言妻熊氏年十七夫殁姑亦孀居熊竭力孝养训育遗孤砥节五十余年
　　凃崇义妻淦氏崇位妻张氏俱靖安人崇祯癸未歳流贼拥众劫掠举家登楼贼聚薪焚楼下呼二氏下楼免死曰宁与夫俱死不与贼俱生事闻各宪旌之
　　刘凤仪妻张氏字玉姑武宁庠生张选学女生二子乙酉歳闯贼至仓皇抱二子匿山中贼捜得之欲辱张骂曰吾名门之女与名门之妻岂从汝贼也遂被杀
