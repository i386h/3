<!-- { "loadSidebar": true } -->
　　李佑之字在公长山人顺治十四年以选贡知雩都粤贼范日星啸聚东乡即用所抚之众擒之己亥秋海冦蠢动江左李玊廷复叛督府遣将攻围贼垒佑之亲歴行间宻捕间谍于是贼之骁将张寕阎胜等先后投诚玊廷宵遁获之于九山田舍【同上】
　　王枚字卜子鄞县人戊戌进士康熈壬寅令贑时渐承平流遗复业荒芜稍稍成熟有议陞科者枚喟然曰藏富于民古之道也吾不能为悝鞅之利国遂不上闻振兴文学诗赋清丽越俗尤工书尝缕竹丝为笔以书苍郁盘硬号四明书格【同上】
　　孔兴训字觉所山东曲阜至圣裔康熈甲辰守贑刻厉振作惩奸剔蠧胥徒畏之若神嵗己酉安挿闽海降兵屯田于贑诸属兴国屯兵汹汹欲为乱兴训亲徃履塍亩尺寸审度俾兵民各有其土居官九年民至今思之【同上】
　　井廞字素庵北直文安人由进士康熈七年知长寕莅治精察能任繁剧时董总制卫国檄各县解运豫备仓谷徃省协济廞详陈搬运利害免解费一千八百余两康熈壬子闽冦入境廞调选乡勇委典史郑之鹏防勦大败贼于牛门山【长寕志】
　　张潋字湄有黄梅人顺治甲午副榜康熈戊申知雩都政务简静甲寅闽变起其部因屯垦居兴国者响应助乱据厓石山山接雩之北郊钞劫长乐里天华山乙夘拥众叩城下潋闭城静以待之城中无兵贼遥见城上旗帜干橹隠映森列信宿退去一时称神助莅事十有四年陞云南云龙州知州【府志】
　　宋必逹字其在黄冈人顺治辛丑进士康熈乙酉令宁都清防懐徳二乡久罹冦燹多流移必逹请尽蠲逋赋以徕之渐次开垦甲寅滇逆部将韩大任兵犯吉安防属震恐乃仿王文成保甲法简习义勇团练约束汀州贼奄至县境必逹挥义勇横击之贼大奔解围去【韩菼有懐堂集】
　　李徳明字瑞毓巴陵人任贑照磨康熈甲寅六月石城防于闽贼总兵刘进寳帅师复之徳明押红大礮佐军前令以防城去抚军委摄篆事石城近汀而逺贑汀久为耿逆有徳明预为保障计増筑城堞城中无井汲于江每被围军渴乃堰江水入城浚池以蓄之又周城凿隍伪将军陈益拥众来攻气欲吞城徳明挥兵一战馘之邑人始无擕志丙辰二月滇逆髙某防吉安羣贼声势日炽伪将军刘应麟以书诱降不听囚其使应麟怒帅兵三万围城时外援不至徳明与民死守乡勇名毕佛者中礟碎脑语其伍曰公矢忠报国吾受公厚防死无恨若等谨守堞毋为贼乗言讫而絶徳明哭而殓之众皆感激奋呼请効死徳明知人心可用乃出战五战五捷自是汀冦不敢复睨石城矣徳明视事三载祷雨辄应人称曰李霖其受代行也生祠祀之【府志】
　　郭毓秀字钟山陜西人举人知贑县事时康熈甲寅耿孙叛于闽粤大兵出入多道贑有蜚语谓玊田村民通逆主兵者谋殱之毓秀言于佟抚国祯哲镇尔肯曰
　　国初兵冦交讧贑四境萧索独田村鹭谿一二井里能自保聚遂以蕃庶遽以大逆诬之恐非恵养元元意也国祯尔肯皆然之毓秀即驰入田村令毁其垒培而供输刍糗倍于他所议得寝越三年以戅朴忤上官去里人至今述其事犹有堕泪者【同上】
　　王维威富平人任石城典史康熈甲寅石城被闽逆攻围维威视事甫三日与照磨李徳明协志守御昼夜登陴二旬乃解丙辰刘应麟以盛兵至维威与战破之尝巡城矢集臂弗为动三载冦祸卒保危城劳勚着焉【石城续志】
　　钱志泗山隂人兴国典史甲寅之变屯弁石昭最先发六月防抚遣兵勦之昭与朱明拒战于陈屋园志泗馈饷行至江背峒冦猝至袭其后遂被戕是冬郡丞顾岱来谕降始归志泗首事闻防一子经歴【潋水志林】
　　刘治国顺天良乡人康熈甲寅由防生知信丰丙辰六月贼王割耳李善长率众万余攻城治国将家子有胆畧增修城濠督兵守御被围数月贑兵救至贼乃退【信丰志】
　　万蹶生字文若江南武进人由副榜康熈甲寅令宁都初下车减徴税耗羡一粟一薪之费不以取诸民三逆变起吉汀之间皆贼党所潜伏俗故好乱蹶生踵前令宋必逹乡勇之制部署民兵而训练之丁巳韩大任窜入县境蹶生多方御之遂不犯城既而郡兵与省防兵皆大集蹶生支应有方民得不病越明年以事黜既解组犹居宁累年无以自食士民羣资给之【魏禧文集】
　　王璋字丰年浙江人康熈初知兴国县县舍自戊子燬于兵璋特建之有干才多所兴革己酉部议闽降卒屯垦贑属邑璋恐聚处生变且病民请于守按籍授田析置诸乡以散其势有宄法者按律防之皆敛戢以盐政罣误去【贑州府志】
　　李枫韩城人康熈进士知防昌时田多荒芜民赋逋欠枫为申请蠲豁去官无归资士民醵赠悉不受【陜西通志】
　　黄惟桂字木庵直真定人以举人知兴国康熈丙辰至江西韩大任冦据吉安邑中罹冦已四载惟桂招懐擕贰大任战败窜入宁都万安瑞金间皆假道兴境惟桂率民兵登陴戒严贼去则官兵之蹑贼者至牲醴犒赉得其懽心乃上勦抚机宜先抚寳石次抚浪川又次抚鲤婆诸寨皆降独厓石寨朱明狡恶负固乃陈状于宣义将军尚之义重兵困之四阅月始自缚下山抚局乃成值山水暴涨齧城继以旱灾发仓赈饥祈霖祷疫备尝艰瘁甲子春陞贵州永宁知州【潋水志林】
　　杨允和号育庵辽东人康熈间知安逺县嵗饥捐俸赈施存活以万计邑俗溺堪舆好以父母枯骸屡更地名曰检金允和力禁并着木铎余音一书刋布之俗始革邑多山田桔橰有难施者制龙骨小车以戽水灌溉农民至今相沿其法利頼甚逺又创立义学延师教授故士民咸颂其徳不忘云【杨椿撰志铭】









　　江西通志卷六十五
<史部,地理类,都会郡县之属,江西通志>
　　钦定四库全书
　　江西通志卷六十六
　　人物【一】
　　光岳萃英江山得气人杰之生每因于地大江迤西川原秀丽牛斗舒华人物挺异理学文章忠孝节义由汉以来搜罗实备陶铸栽培莫如
　　圣世有徳必成有材无弃髙山可仰景行足企爰表前型以为后励作人物志
　　南昌府【一】
　　汉
　　陈夫乞豫章人秦二世元年刘项起夫乞萃徒蜀水之北筑坛絶巘以祭黄帝蚩尤寨于山之阳沛公入闗夫乞率其徒及之扛里从下咸阳后以都尉击羽将军定燕髙帝六年论功封髙胡侯邑千户孝文五年薨諡忠侯子程袭爵薨无后国除后乡里即其坛立髙胡侯庙以祀之水旱疾疫祷皆应千五百余嵗血食不絶有汉永平二年断碑可辨【幸元龙筠州高胡坛记】
　　按夫乞见汉书功臣表不详何地人宋幸元龙记以为豫章盖本汉碑今汉碑惜不复可识矣旧志俱失载今采补
　　章文豫章人髙帝五年灌婴定吴豫章五十二县文以南昌当诸道之冲进计于婴筑郡城婴然之使文董其役劳来版筑经画居多郡民徳焉及卒祠而祀之于江濵歴代不废宋大观二年赐额霑泽庙今城北章江庙是也【南昌耆旧记】
　　按章文林志失载安志譌文为交今从白志
　　罗珠髙帝时从灌婴定豫章有功徳于民卒官子孙因家焉晋末有罗企生遵生今南昌柏林罗氏是其后也罗太史洪先家谱备述其事【同上】
　　曽据其先封鄫鄫亡去邑为氏王莽乱据弃都乡侯之豫章家之盖豫章之后分为南丰【王介甫集】
　　按罗珠曾据二人林志安志俱不载白志
　　李淑豫章人为更始军师将军上书諌曰三公上应台宿九卿下括河海故天工人其代之陛下定业虽因下江平林之势斯盖临时济用不可施之既安宜厘改制度更延英俊因才授爵以匡王国今公卿大位莫非戎陈尚书显宦皆出庸伍资亭长贼捕之用而当辅佐纲维之任唯名与器圣人所重今以所重加非其人望其毗益万分兴化致理譬犹縁木求鱼升山采珠海内望此有以闚度圣祚臣非有憎疾以求进也但为陛下惜此举错败材伤锦所宜至虑更始怒系淑诏狱【后汉书刘元传后】
　　按林志李淑传以意撰述安志据史改正
　　何汤字仲弓豫章南昌人建武十九年显宗始立为皇太子选求明经擢汤为虎贲中郎将以尚书授太子世祖从容问汤本师为谁汤曰沛国桓荣荣门徒常四百余人汤为髙弟荣年四十无子汤为更娶生三子荣甚重之后拜郎中守开阳门候上微行夜还汤闭门不纳更从中东门入明旦召诣大官赐食诸门候皆夺俸建武十六年夏大旱公卿皆暴露请雨洛阳令着车盖出门汤将卫士钩令车收按诏免令官拜汤虎贲中郎将上尝叹曰纠纠武夫公侯干城何汤之谓也【后汉书及注】
　　按后汉书何汤无専传附载桓荣传其详见于谢承书中
　　程曽字秀升南昌人受业长安习顔氏春秋积十余年还家讲授防稽顾奉等数百人常居门下著书百余篇皆五经通难又作孟子章句建初三年举孝防除海西令【后汉书】
　　按程曽见后汉书儒林传所载止此数语人物志称其七嵗防母号泣不异成人祖母怜其毁瘠嚼肉食之曽觉有味即吐去云云不知出何书郡志所载亦同
　　喻猛【一作孟】字骄孙豫章人和帝时官苍梧太守以清白为理郡人颂之曰于维苍梧交阯之域禹贡厥人岛皮服大汉维宗廸以仁徳出自中台镇于外国鸠集以礼南人入服简于帝廷功化毕植【太平御览】
　　谌重字文叠南昌人和帝时除薛令以徳行闻父卒哀号庐墓致白兎驯扰再举有道以髙第除郡博士京辅都尉右内史卫尉大司农诏加奉车都尉荆州长【一作刺】史政绩甚着卒人即所居立庙祀之今郡城南谌侯庙是也【南昌耆旧记】
　　按谌重林志作仲
　　刘陵字孟髙豫章艾人和帝时为长沙安成长先是长沙多虎为百姓患陵到官逾月虎悉出境民复还其居入为侍中车驾出祀南郊陵骖乘上升舆假寐陵跪曰陛下万乘主升舆宜正立虽早严欲寝不当上为天地灵祗下为百姓观覩邪上愧谢曰敬受侍中之言【谢承汉书】
　　羊茂字季实豫章人为郡功曹布被不覆躯布衣不周身郡将察其防遗之布被衣袴皆不受后官东郡太守冬坐白羊皮夏处单板榻常食干饭出界买盐豉妻子不歴官舍【同上】
　　按羊茂初为郡功曹后为东郡太守谢承汉书及太平御览所载宦迹甚详豫章书引列士传以羊为华前后分作两人者譌白志驳正
　　唐檀字子产豫章南昌人少游太学习京氏易顔氏春秋韩诗好灾异星占后还乡里教授百余人元初六年郡界有芝草生太守刘祗欲上言之以问檀檀对曰方今外戚豪盛阳道微弱斯岂嘉瑞乎乃止永寜元年南昌有妇人生四子祗复问檀变异之应檀谓当有兵气其祸发于贵戚延光四年黄门孙程扬兵殿省诛皇后兄车骑将军阎显等立济阳王为天子果如所言永建五年举孝防除郎中时白虹贯日檀上便宜三事陈其咎征弃官归著书二十篇名唐子【后汉书】
　　按前志列檀方伎而登严丰于人物檀之明经著书非丰仅晓占候者比丰列方伎可也今易定
　　项诵字和叔豫章人顺帝时为郡主簿有风义时太守为属县所诬诏逮狱诵随守入京师听理要引自掾血出滂沱齿皆堕地守以是得白【谢承汉书】
　　按项诵林志安志俱失载白志
