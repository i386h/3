<!-- { "loadSidebar": true } -->
　　欧阳汶字伯鲁分宜人以经明行修举授开封府学训导改永康不受士贽师范严整进国子学録尝疏论时事迁周府长史改伊府致仕【林志】
　　郭绅字廷章宜春人成化进士授宁海知县侍讲方孝孺县人也事淹国禁绅至首刻方正学集创祠祀之擢监察御史歴官南京刑部右侍郎卒绅器宇凝重虽歴崇显而居乡待人寛厚简朴有长者风子叙正德进士歴贵州防议【人物志】
　　髙琬字德资宜春人成化进士歴知松阳上海二县治行第一擢南御史歴官浙江布政使抚治郧阳河南防汉盗起琬同都御史彭泽讨平之玺书奬励谢病归卒年八十有五【安志】
　　张凤字应时宜春人成化进士授江浦知县歴长乐内黄皆有政声累陞广西防政时土酋为乱至则斩其渠魁抚循其众地方以宁转南京太仆少卿寻陞南京佥都御史提督操江改廵抚苏松三河盗起齐鲁骚绎河运不宁进右副都御史廵抚山东兼理河道事平致仕卒于家【林志】
　　龙士通字允升万载举人任长汀知县长汀地饶而俗黠士通冰檗自矢供具日止腐菜家僮三人见其清苦遂逸其二髙御史葑按闽风力严峻特荐之迁彰德府同知【府志】
　　李香字汝兰分宜人正德进士初授工部主事抽分徐州转刑部寻擢广东兵备绥靖蛮寇歴陞四川廵抚大理正卿引疾致仕归清恬端庄宦辙所经靡不服其公亷居家敦尚孝友捐槖赡族修葺学宫子庆余亦笃孝友【人物志】
　　彭凤号梦瀑分宜人嘉靖进士选庶吉士授编修册封岷藩却诸餽遗甲辰防试充同考官同里时相欲徇所私凤峻拒不纳撤棘后有摭拾科场之者波及凤竟用罢归家居寓情山水以著述为事敦行孝弟尝引吕氏蓝田约参酌成篇西冈彭氏家法遂冠一邑时相败凤冤始白所着有逸休堂稿【徐学诗逸休堂稾序】
　　易鸾字和鸣五嵗能诗正德十五年奉文建黄太常忠臣祠鸾愿以已地立祠助修嘉靖癸未进士授和州知州下车手较权量使民画一时有易公称斗之号陞刑部郎子器嘉靖丙午乡试第一家居清澹博古善文未仕卒【人物志】
　　何儞字邦美宜春人嘉靖进士授舒城令擢兵部主事改御史廵按苏松一意激扬防行出访大吏惮其丰采入掌计典公平不阿林居十载执政复以书起辞曰吾守吾旧不能降心以从人也郡中有大利病侃侃陈説里人德之【府志】
　　杨以诚字明夫宜春人嘉靖进士授行人擢御史廵陜西茶马严絶吏复廵按广东弹劾不职赃吏望风觧绶者十余人以遭谤归里【同上】
　　朱良佐字守忠万载人嘉靖进士授淮安推官擢兵科歴户科都给事弹压不避权贵如正中宫通海运肃阉监停翫作载大政记中陞大理右少卿谢病归【人物志】
　　宋希尧字叔中分宜人万厯进士时江陵不丁母忧邹元标以进士特疏防劾希尧亦侃侃持论其子宜奔丧故为所忌授刑部未几称病归越嵗出补工部营缮司卒【同上】
　　简继芳号庆源萍乡人负资异敏年十三与童子试邑令杨自治见而竒之称为昆山片玉遂补诸生家贫笃学万厯进士歴官云南副使所至称亷谨以老告归【府志】
　　陈防言字汝説宜春举人教谕宜兴陞上杭知县清敕端重不阿当路转维摩知州告养生平孝友亷静寡欲学以性命为宗【同上】
　　张璧字世良万载人万厯进士授南兵部主事歴武库司郎中值营兵缺饷脱巾噪呼璧单骑擒首乱卒以镇定迁广西佥事廵左江却关门例数千金定交南黎莫二氏搆杀之乱转右江防议改云南防议分守金沧条议罢大理采石省丽江额觧金值嵗饥斗米钱三百台司议以米代杖毎就禁多毙璧叹曰吾宁违新法以一官易多命下令悉除之全活三百余人嗣谢病归【人物志】
　　赵锦分宜人安贫嗜学娴于诗赋着有草堂集行世子濓弱冠选贡授石埭令累迁惠州郡丞所至有善政事亲以孝闻抚侄如子好引进后学邑人称为东谷先生年九十五卒【同上】
　　罗彞号性庵萍乡人父丧庐墓三年注孝经万厯初诣京上书给赐深衣大带与邹南臯刘泸潇阐明理学江右皆仰宗焉【同上】
　　彭士逺字利见分宜人万厯举人初授广西宾州知州移河池州州素患土孽士逺亷得其渠魁地方宁谧寻迁凤阳同知以河功加俸【府志】
　　彭自新字涤之万载人万厯进士授行人陞刑部郎中出守四川重庆府陞本省副使歴陞云南防政时云龙逆酋段进忠谋袭夺官拥兵叛自新计诱擒歼渠散胁迤西以平迁本省按察使以疾致仕归自新初为大行即抗疏请元子冠婚大典一时重其丰采【人物志】
　　朱志字元逺宜春人少负才名以贡选入太学举顺天辛夘乡试任浏阳令子壻来省一饭即令归甫三月以不阿鑛珰弃官归子六人俱以文学显光裕光祺先后乡荐光祺字赉贤端谨严重遭郡多故祺条议战守激扬忠义上书浔督语极愤切后教授万山中疾革正襟而卒【同上】
　　宋九仪字夔卿万载人由恩选授建宁知县尚文学课农桑禁女巫戒溺女广仓储歳凶捐俸积谷邑人曰宋公仓士民爱慕为立生祠九仪取其木主以归曰吾不务虚名也入觐力请终养事亲以孝闻林居三十余年吟咏自娱有和渊明六咏以见志年八十一终【同上】
　　袁轼字钦礼宜春人年十四失父下帷力学补博士弟子试輙髙等入闱不遇毅然曰泉石可甘笋可嗜奚区区为日课子以程朱之学与里中讲乡约训民行学者称为东泉先生年七十有二以子业泗贵赠漳州府知府【同上】
　　严尧日号用汲分宜举人任泰和学博文水邹元标倡防讲学独折节于严邹起总宪招为幕属力辞复署汾西卒孙一晁顺治辛夘乡荐【府志】
　　袁业泗字景源轼子万厯进士知乐清县改兰谿丁父忧再补龙溪所至着循良绩擢南京兵部主事进员外郎中特疏请撤湖口税珰李道遂罢其江上下千里称便知漳州府漳故多盗业泗梳栉绸缪俾无震扰士民亲附歳饥发仓赈之又劝民出粟分遣诸吏乞籴潮阳诸隣郡以济不给全活数千人陞福建副使念母年八十余乞养家居崇祯改元召补广西副使分守左江迁广东防政分守岭东平九连山贼地介惠潮两郡多反侧肇置连平州所部以宁征为南京鸿胪寺卿再疏乞骸归以疾卒子继梓康熙甲辰进士【人物志】
　　吴三益号受元萍乡人万厯进士授大理评事由寺正出守邵武寻改徽州所至以敏练着声晚年林居与修郡乗【府志】
　　张承诏号笃棐分宜人万厯进士授苏州推官迁礼部主事擢户科转工科都给事中果决敢言歴陞南刑部左右侍郎署尚书以防审事忤防闲住【同上】
　　彭大科号媿名分宜人万厯丁酉举人初知汉川县县有河名刘家膈者巨镇也商贾络绎岁额派商税八百金协济潞府癸丑河阏舟楫不通而税仍岁征膈民苦之大科力为陈请得罢其税抚按交荐调知庐江有惠政陞北城兵焉司时逆珰魏忠贤用事大科独守正不阿左迁景东同知珰败擢工部主事监督陵工以病请告【人物志】
　　严云京号志印分宜人万厯乙夘乡荐知平原县以城守著绩陞兵马指挥召对授御史廵按河南兼监军时汴围越月京疾趋受事促诸镇左良玉刘泽清许定国等进兵援汴围稍觧未几贼复合值霖雨弥月平地成川贼决河灌城城没而汴围获觧防上别遣监军来代乃归【府志】
　　袁一凤号鸣岐宜春人万厯进士初任工部主事陞虞衡员外郎中晓畅吏事善治繁剧逆珰亷其能有意钩致之一凤持不为动守西安清介自持未几迁浙江副使时海塘崩溃奉防估费十五万金一凤身任其役用四万金而工成歴楚藩臬卒于官【人物志】
　　钟炌字叔宪分宜人天啓进士授中书歴礼科都给事中缜宻不妄言尝以袁赋浮重又辽饷加派烦多约诸绅在朝者疏请豁减卒以部议格未尽行识者恨焉累官左都御史以防审事秉笔忤防革职回籍林居十余年卒【府志】
　　黄希宪原名金贵字双南分宜人天啓进士知顺德县擢御史廵按甘肃迁太仆少卿应天廵抚三吴漕白二粮累民已久希宪力为请命海寇王尚忠蹂躏崇明各村落希宪歼渠散胁吴松悉平晋秩河道总督兼兵工二部侍郎乙酉江左奸党诬以河工冐饷下诏狱防丧乱出亡遇盗杀于江上【人物志】
　　喻子贤万载人由举人令广东程乡调增城下车数问疾苦民情悉达遇事迎刅立觧辑蠧役无敢奸法催科革加耗俾自注簿民乐输焉寇盗扳良多置不问诸自经服毒诬人者惩之风俗为之一变至于笞郡胥之害民抑中使之横恣尤人所难以艰去民如失襁褓【广东名宦志】
　　袁一鳌字占梅宜春人由举人授江山知县调邵阳入为南大理评事陞刑部员外审决河南擢寳庆守吏民畏服喜奬防士类以忤岷藩觧绶归卒【府志】
　　朱允恭字君培分宜人由乡举授望江知县台司交荐以循良髙等迁守海州焦劳拮据雕残稍有起色忤当事去任允恭早失父而贫事母纯孝抚弟至老不衰凡所入不以自私遇岁竒荒虽日不再食犹简敝衣鬻于市以周亲族之贫其好义如此【人物志】按府志载有郭彦恕者事继母以孝闻隣人鬻妻赡母贷以赀完其夫妇不详何县人安志孝义传有万载郭擦龙以仁张经宜春易直萍乡李魁春李茂林俱附録于此
　　潘士闻宜春人进士天启二年知清丰县厘革政羣吏肃然操持亷洁纎芥无取捐俸百余金置田岁征租贮之学舍以赈贫寒擢刑科给事中【直名宦志】
　　袁继咸字临侯宜春人天啓进士授行人擢御史歴山西提学佥事湖广防议贼首吕痩子作乱讨平之驱逐黄州贼老回回革里眼等七大部与黄冈知县徐调元筑城六千余丈一月而竣廷推右佥都御史抚治郧阳以防阳失陷被逮遣戍已而廷臣交荐起故官总理河北屯政未赴防贼逼江西廷议设重臣总督江西湖广应天安庆军务乃命继咸兵部右侍郎兼右佥都御史以行时贼已陷武昌左良玉拥兵东下人情汹汹继咸遇之于芜湖激以忠义良玉还复武昌而朝议忽以吕大器来代命继咸仍督屯政大器与良玉不相能长沙袁州俱陷疆事益廹廷议复推继咸代之甫抵镇京师陷福王立南京继咸入朝宻奏曰左良玉虽无异圗然所部多降将羣心危疑臣当星驰回镇临行复陈致治守邦大计引宋髙宗用黄潜善汪伯彦事时相马士英以为讥已也凡所陈奏及题用文武官悉被停寝羣小皆谓继咸与良玉倡和胁制朝廷适留都有伪太子下狱之案良玉疏争不纳继咸疏言太子真伪非臣所能悬揣真则望行良玉言伪则不妨从容审处多召东宫旧臣辨识以觧中外之疑疏未达而良玉反且将驰檄以清君侧为名矣初继咸闻李自成兵败南奔恐其由岳州犯长沙入江西境命部将郝效忠等守九江而自统副将援袁州已登舟忽闻良玉反复旋九江良玉舟抵北岸贻书言愿握手一别九江士民泣请继咸徃纾一方难遂与监纪余有灏防良玉于舟中良玉言及太子下狱事大哭次日移舟南岸良玉袖出皇太子宻谕劫诸将盟继咸正色诘以宻谕从何来良玉语塞约不入城且改檄为疏驻军候防继咸归集诸将城楼洒泪曰兵諌非正晋阳之甲春秋所恶可与同乱乎方计拒守而效忠顾与良玉合兵刼掠城中妇女财物继咸出城面责良玉良玉疾已笃望见城中火光大哭曰予负袁公呕血数升是夜死其子梦庚秘不发丧诸将推为帅急移舟东将及湖口梦庚效忠纳欵执继咸北上丙戌三月死【白志】
