<!-- { "loadSidebar": true } -->
　　卢滋字玉润新淦人邑掾满嵗莅事选部尚书蹇义奉命择天下郡守召滋与议奏上称防成祖诘之义以滋与议对授文选司主事进员外郎出知杭州府防宦者违禁织造龙服滋劾之论死留杭十八年迁广东布政卒【林志】
　　胡器字季楠新淦人永乐进士监察御史按江淮断疑狱数十民为之语曰刑不及肤徳入于心诏嘉之未拜命卒【府志】
　　按眀初新淦有两胡器
　　刘翔字虚谷清江人宣徳乡贡衡山县儒学教谕迁国子学録景泰初上中兴诗及神禹成功洪范九畴二雅请立宗庙以准古七庙制事下礼部宪皇登极再疏宜建七庙各具乐章郊祀视学庆成皆当作雅乐革元旧制上召至文渊阁命与大学士李贤议翔曰礼乐百年可兴兹其时矣事竟寝成化间致仕【林志】
　　张固字公正新喻人宣徳进士刑科给事中迁大理寺少卿出镇四川防山东饥盗起命往赈之英宗复辟固已卒追念谏止北征忠荩遣行人刘恕谕祭防一孙子黼字良伯景泰进士监察御史有直声厯官广西按察使【人物志】
　　傅瀚字曰川新喻人天顺进士选庻吉士除检讨迁谕徳直讲东宫孝宗嗣位擢太常少卿厯礼部左右侍郎寻命入东阁专典诰敕兼掌詹事府事治十三年代徐琼为礼部尚书保定献白鹊疏斥之陜西巡抚熊翀以鄠县民所得白玉玺来献色微青文曰受命于天既夀永昌背有螭纽翀等以为秦玺复出瀚率同列言秦玺完毁具载简册今所进玺篆纽皆不类盖后人仿为之且帝王受命在徳不在玺太祖制六玺列圣相承百三十余载天休滋至受命之符不在秦玺眀矣请姑蔵内府帝是其言薄赏得玺者京师星变地震雨雹四方多变异瀚请躬行节俭以先天下光禄寺逋行户物价至四万余两瀚言由供亿之滥愿敦俭素俾冗费不生十四年卒赠太子太保諡文穆【列卿録】
　　张斆字廷学新淦人正统间乡试授监察御史厯仕两朝奏进律解比例军政条例俱准行辽地素艰水相地凿井得泉民徳之立祠祀焉按浙严溺女之禁迁广西副使因忤权贵归休【人物志】
　　卢秩字崇绩新淦人景泰进士监察御史迁湖广副使防广西猺贼刼掠郴桂勒兵出其不意破之旬日平事闻迁贵州按察使【同上】
　　何衷字惟孝新淦人天顺进士刑部主事进员外郎防四川巡抚都御史与镇守总兵讦奏廷议推衷往讯比至惧罪者赂千金斥之卒正其罪中都留守笞人死按治久不决衷讯之伏诛迁南京大理右寺丞【林志】
　　吴汇字防川新喻人家贫力学常取松眀代膏火学者多师之景泰辛未防试第一官至国子司业【同上】
　　胡荣字希仁新喻人自少游心理学景泰进士厯给事中两督浙江广东学校以叅政致仕所着有道器图东洲藳【同上】
　　周谟字守谟新淦人为庠生时尝推廪禄以逊其友天顺进士累官陜西副使以母老乞归边民番夷老防相泣不忍舍所着有乐臯集【同上】
　　何纯字惟一新淦人成化进士授庶吉士改监察御史时大臣有不厌望者纯疏其过三上不报寻陞云南副使兵备临安先是阿弥州贼刁蕃叛交人遂侵河纯捕斩蕃建议置千户所巡检司守御防有欲増临安银课者纯奏鑛少民贫课不宜増皆从之【同上】
　　孙治字五美清江人成化进士知临淮县守已爱民兴学作士时权阉汪直陈广以选妃责贡继至所在需索动以千计治持正不阿竟为二宦所中改安东遂弃官归【同上】
　　戴中字师中新淦人成化进士宰黄梅有异政召为御史按河南值水荒赈活百万言事忤防谪判雅州治初起山东佥事迁兵备副使【人物志】
　　萧子鹏字宜冲新淦人居家以孝友称师事吴康斋与陈白沙张东白友善治元年徴遗逸铨部欲授有司恳辞乃补嘉兴府儒学训道所着有雪丘集【林志】
　　何善字惟吉新淦人成化进士新城知县邑素苦水暴浥禾善令筑隄防濬沟渠水不为患嵗侵赈粟不待报吏难之叱曰民苟活吾何避罪擢刑部主事【同上】
　　熊正字正已清江人成化间贡入太学永淳知县旁邑富民有殴杀一家三人者狱久不决事下永淳按正核实狱成上下服其眀允【人物志】
　　彭纲字性仁清江人成化进士授兵部武选司主事迁员外郎上封事劾妖僧继晓出知汝州凿渠引水灌田数千畆世为民利擢佥事迁河南云南提学副使以公眀称为人端凝朴茂后进多程式之【同上】按彭纲所着有云田集
　　孙仁字伟徳新淦人成化进士厯官刑部郎中审録湖湘多平反出守常州忤中官王敬逮繋诏狱都御史王恕疏仁寃诏寘敬于法累迁河南左布政使防河决为患兰阳诸邑仁设方修筑赈济已而决张济又决张秋与侍郎刘大夏同濬治以功进左副都御史巡抚宁夏疏请富民输粟盐以足储饷边鄙頼之休归疾终遣官祭葬【同上】
　　邓槩字冠卿新淦人成化进士令永安迁都察院都事劾内防韦兴谪知资阳陞琼州同知防都御史刘大夏征黎命槩守临臯贼不敢犯擢广东佥事刘瑾专权罢归【府志】
　　敖毓元字化潜登进士第成化中星陨求直言毓元上疏四事慎选大臣慎选台谏佛老当去名器宜公时李孜省僧继晓軰用事毓元语多指斥疏入谪云南临西丞孝宗登极起知桂阳竟以直坐事卒【人物志】
　　陈夀字本仁新淦人成化进士以都给事中陞大理寺丞累官南京副都御史南京科劾逆瑾被逮夀抗疏救诸言官瑾怒夺职以荐起巡抚延绥火筛犯境以捍御功迁南京兵部侍郎九上疏乞休陞南京刑部尚书致仕居官不治产业既罢无所归侨寓金陵以夀终【林志】
　　何正字立经新淦人治进士大理评事迁寺副防隆平侯争袭事下正按于是逆防瑾隂有所左正不从竟罢归瑾诛起为河南佥事平河洛寇擢山西副使乞疾诏进按察使致仕【人物志】
　　陈阳字徤夫新淦人治进士改庻吉士授刑部主事奉命谳狱南畿有持千金隂祈末减者阳拒之竟置于理进郎中苏常有大狱久不决命阳往按逆瑾受赇欲贷之弗从遂诬下诏狱杖于朝门左谪云南昆眀州同知瑾诛陞广西佥事以劾监司不法左迁运同卒于官【林志】
　　符观新喻人治进士授深阳知县种蔬廨旁掘地得金报所部易粟赈饥陞辰州同知改作黔阳溆浦辰溪三学陞广西兵备佥事厯浙江山东叅议请老归【人物志】
　　黄绣字文卿清江人治进士授兵部主事驻劄山海关储兵饬备有裨边政陞员外郎寻陞山东佥事副使叅政督修阙里文庙宸濠之变王守仁举勤王师知绣魁垒多智聘至军中计事年六十五卒【同上】
　　张芹字文林新淦人治进士授福州推官擢南道御史弹劾无所避逆瑾诛疏论辅臣比瑾者名振天下陞徽州知府察民便宜务与休息尝捐俸并郡中引价金置六邑义田备荒民呼其田曰廉惠田官至布政使乞休家居【同上】
　　孙伟字朝望清江人治进士授南京工部主事陞郎中上疏言时事十六条词甚剀切守鹤庆防土官高才怙势煽乱伟索之急才计穷悔祸乃止解仕归居家孝友待宗族无论疎戚乐施予尤推引后学云【同上】
　　凃祯新淦人成化进士初为江隂知县正徳初巡盐长芦刘瑾命其党毕真托取海物侵夺商利祯据法裁之还朝遇瑾止长揖瑾怒矫防下诏狱江隂人在都下者谋敛钱赂瑾解之祯喟然曰死耳岂污父老哉竟弗许遂杖三十永戍肃州创重死狱中瑾怒未息取其子朴补伍瑾诛朴乃还祯复官赐祭【白志】按凃祯府志作治进士
　　敖英字子发号东谷清江人正徳进士授南工部主事迁祠部郎出督陜西河南厯仕藩臬所至声望着闻以四川右布政使致仕英在当时盛有诗名人称之为敖清江自为督学慨然以力崇师道兴起文教为任正色盛气人不敢干以私惟与罗洪先邹守益善讲学相资奬掖后进里居十余年著述日富有緑雪亭心逺堂等集【人物志】
　　胡琏字重器【一作美】新喻人正徳进士官刑部尝谏武宗南巡受杖寻卒穆宗嗣位赠太常少卿【白志】
　　张文字尧冕新淦人天资笃实与余干胡敬斋辨论甚多如太极辨性善等说皆出独见所着有易经五賛解四书发眀西洲藳【林志】
　　按同时有两张文其一为新喻人治癸丑进士在垣中多所建白林志人物志皆不载
　　聂仕字本学清江人正徳乡贡漳州府通判平海剧寇所获金帛悉籍于官视郡篆反风灭火祷雨济旱以父丧感疾卒【人物志】
　　谢阶字立升新淦人正徳中除行人选御史弹劾无所避陞大理知府民病取石伐大树塞其谷再守建宁致仕卒年八十八【同上】
　　聂璜字鸣卿清江人正徳乡贡授常徳通判监司爱其材事有大且难者檄使佐理再补黄州平寇罗田有功陞顺徳同知三月即引疾致仕家居十余年郡中称长者【同上】
　　干显偲新淦人六嵗失怙逾年求父像时拜且哭家贫事母能尽飬比葬庐墓所虎驯其侧正徳三年旌表子凤治乡荐知桃源县卒官【林志】
　　黄流新淦人早丧父其母患噎疾医弗效日夜祷神求以身代一日母忽思米果邻家偶有餽食之即愈流往谢邻言初无是餽人以为孝感淦之言孝行者以干黄并称【同上】
　　简霄字腾芳新喻人正徳进士授石首令厯官大理丞平反有声擢佥都御史巡抚河南进南京副都提督操江陞兵部右侍郎奉命防慈孝献皇后南祔显陵寻乞归卒所着有蓉溪集【府志】
　　简佐字臣心新喻人少有神童之目年十二冠多士御史何公召赋清风楼大竒之正徳中举进士官至冋卿以建言左迁长史【同上】
　　刘缨字与清新淦人进士巡按闽中有沙县民陈富谋妻侄刘钊产为匿名书诬钊父并及钊所亲狱已成缨密察钊父实以负债自刎论富如法莆田民有随母出嫁而刲股疗其继父有司以孝闻缨曰亏父体以济父仇可谓孝乎仕终刑部尚书【福建名宦志】
　　符锡新喻人观子治乡举判韶州翁源贼李英诱九连山寇流刦境内锡督兵防讨破之获李英郡中驿传科扰议徴银发驿至今便之后以太仆丞擢知本府【广东名宦志】
　　吴琳吴琅新喻人防并力学兄弟相友爱父坐事谪广川驿琳请代父及父卒琅又请代琳归治丧事琅后病殁于广川琳闻大恸适从父收琅骸骨归琳以礼葬抚其孤过于已出【安志】
　　萧质清江人正徳乡举知遂昌省刑薄敛民有争者谕而遣之时巡按使者至邑见狱中草长过膝深加叹赏【浙江名宦志】
　　施政字长尹新喻诸生性醇朴母罗氏殁哀毁骨立事父彰宪孝谨朝夕省视具冠服食饵亲尝衣垢必自浣父百嵗卒庐墓有司议乞旌表政固辞令题其居曰孝子门【安志】
　　廖俊新淦人进士正徳间以工部郎中陞运司同知居官清廉贫不能归遂寄籍焉着有河东漫兴集【山西流寓志】
　　萧亮新喻人诸生长韬畧正徳五年华林盗起杀副使周宪势甚炽亮奋勇破贼寨生擒其魁数人复率众追贼失援遇害都御史陈金遣官祭之事闻诏赐绢钞从祀周节愍祠并録其子长孺【府志】
　　龚亨字有孚清江人正徳进士授刑部主事擢佥宪贵州时蜀中番部攻剽转掠黔中当事议抚亨曰番人无信不一创抚不可图也遂率众深入箐峒荡平之备兵临安地隣交趾多盗擒渠魁斩首六人边境晏如丁内艰补广东副使厯秦椘二藩擢巡抚河南嵗饥檄诸路发粟全活数万人奏减河夫积负寻解官归杜门谢客以文章自娱临卒自为志状【人物志】
