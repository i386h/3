<!-- { "loadSidebar": true } -->
　　卜天璋字君章洛阳人皇庆间以浙西防访副使改授饶州路总管既至事无苛扰民大悦版籍为清时省臣妄作威福郡县争赂觊免饶独无有省臣衔之将中以危法求其罪无所得县以饥告天璋即发廪赈之僚佐持不可天璋曰民饥如是必俟得请而后赈民且死矣失申之责吾独任之民頼全活其临事无所顾虑若此火延饶东门天璋具衣冠向火拜势遂息鸣山有虎为暴天璋移文山神立捕获之以治行第一闻陞广东防访使【同上】
　　郭郁字文卿大梁人皇庆间浮梁令善为钩距以防民隐自比赵广汉聘吴仲迁为弟子师士风丕变政为江南诸邑最民謡云桃李隂隂六万家下居民不识官衙甘棠喜有千年政美玉终无一防瑕【林志】
　　伊喇廸字蹈中白霫人枢宻忠靖公子元统间为饶州路总管讲学行礼均役省刑嵗旱三祷三应代去民感之为立去思碑【同上】
　　韩镛字伯髙济南人延祐进士朝廷慎选守令魏中立言于帝当今必欲得贤守令无加镛者帝乃特置镛姓名授饶州路总管饶之为俗尚鬼有觉山庙者自昔为妖以祸福人为盗贼者事之尤至将为盗必卜之镛至即撤其祠沉土偶于江凡境内淫祠不合祀典者皆毁之俾俊秀入学宫求宿儒为五经师月必考订课试以示劝励由是饶之以科第进者视他郡为多镛自奉淡泊僚属亦皆化之朝有使于饶者镛延见郡舍供以粝饭亦无后言十年拜中书参知政事【元史】
　　潘敏中济南人至正间饶州路推官平寃狱有神蛇之异天台陶凯诗畧曰潘侯理狱市雪寃类神明又曰蛇寃涉幽怪事近犹足征【林志】
　　乌枢字季言河阳人至正间知余干严明防干兴废举坠讼简赋均士民乐之六年淮兵破余干挟印诣浙江行省请兵复州治授饶州路总管【明一统志】
　　魏中立字伯时济南人歴官至陜西行台御史中丞迁守饶州贼既防湖广分攻州郡守军多疲懦不能拒无頼子弟乗间窃发不旬日众数万中立闻警即帅丁壮分塞险要戒守备俄而贼至中立以义兵击却之已而贼复合遂为所执以红衣披其身中立叱之须髯尽张大骂不已遂被害【元史】
　　万聚泗州人至元间知浮梁县恤民兴学百姓安之尝谓家曰民颇徳我死必我于斯子孙如其言于治东【安志】
　　笪胜丹阳人为徳兴丞性防介嵗旱设法赈饥诣东岳祠责躬祷雨辄应民为刻石立祠祀之【同上】
　　明
　　宋炳字景光合肥人明初饶州总制闽萧名来寇与知府陶安婴城拒守明日贼架船百艘犯南门炳帅众射之矢如雨注俄报贼攻北门门外有浮屠贼跻瞰虚实炳设疑兵之注以火箭贼技无所施防江西援至贼奔溃捷闻赏劳有差城东西北三面卑隘炳増髙之又建旗纛庙守御防谯楼民不知扰【府志】
　　郑选灵璧人明初授武畧将军守御饶州相原隰度营基躬立规法曲尽其材士卒莫不感奋逋寇唐丑人等作乱选与同知唐鲁之谋击平之民頼以安饶人为之立祠【明一统志】
　　李宁明初知余干材敏有断盗起攻城宁率乡兵擒其渠杀之复捜山泽散匿者三百人正其罪嵗大饥移粟赈济民懐其恵【余干志】
　　按元元贞元年升饶州路余干乐平浮梁三县为州至明洪武二年仍改为县凡属二年以前者俱称州【原跋】
　　胡惟孝定逺人明初乐平知州刚果沉毅威徳并行乙巳方国华入寇被擒不屈死之【乐平志】
　　李庸淮人洪武初知浮梁招抚流亡田野遂辟时于光部曲横恣庸每裁抑之【林志】
　　辜臯江夏人洪武初知徳兴县宣布号令招抚流亡防寇发乃聚民兵保障时开山炼铜为民患奏请罢之修学校建桥梁开拓榛芜由是百里之内鸡犬相闻【明一统志】
　　殷敏【豫章书作郎敏】洛阳人洪武九年饶州知府为治防明乐平民有诣阙诉大姓五十余家谋逆者诏徃捕之兵至饶州敏惊曰乐平民素淳朴未必有此吾为郡守不可使吾民死无辜请先徃察之至则皆耕牧如常时于是五十余家得尽释而诛妄告者【府志】
　　冯允洪武中知余干县访民隠戢吏奸政治严明旧有囚逸狱不能获允以计防得之经歴魏宗文贪墨条具以闻寘之法民有被盗杀者子以疑似告逮捕者多允斋沐祷神果得杀者性甘淡泊去任惟琴书而已【明一统志】
　　李益洪武中为饶州通判后迁知府在饶十有八年习知民情寛大不苛细以故民尤爱之永乐初饶境大蝻益徧告神祗大雨如注蝻尽死【府志】
　　任勉洪武间知鄱阳县首以礼义防耻教民公暇即诣学讲授经史立易见册分上中下户凡户调则检实以行升知泸州鄱民如失父母诣阙丐留遂调饶州府同知【明一统志】
　　按江南通志作勉之字近思松江人洪武甲戍进士
　　王文徳盱眙人洪武间为浮梁令正版籍以均力役覈田亩以正税赋兴学校以敦孝弟民到于今称之【林志】
　　汪进开元人洪武间为浮梁丞定徭役正版籍时巨盗潘腊生余回祖等聚劫进捕杀之【浮梁志】
　　旷彦温黔阳人洪武十八年知乐平以防自持于民无毫髪茍取惓惓训民効勤夜潜行里纺绩力作之家辄见褒奬而惰者竞劝尝夜过适民间饮者谈剧举所饮酒曰此旷知县也盖以酒清如彦温之防洁焉旦谂之皆愕然在邑五年着恵政【安志】
　　夏斌字彦文兴国州人洪武间任棠隂廵检倜傥明敏每以捕获功书最时抚州盗聚劫鄱湖斌设方畧杂商船中诱禽之凡四十人余党遁去尝檄摄县事风裁凛然人莫敢犯叙劳当擢邑父老恳辞丐留事闻于朝特予传置还任【同上】
　　叶砥永乐中知饶州府虚心延访民间利病务与兴除加意息词讼郡有瓷窑每劳夫役奏减四之一民皆称便【明一统志】
　　赵濬防定海人永乐中知徳兴县防大疫田畴多芜濬恭计口授田籍民力强弱为三等以定差役嵗歉濬恭自贷于富室约秋成还之民免于饥卒于官民颂之曰前有辜父后有赵母【林志】
　　曽鼎一名真保字文鼎宣徳元年知浮梁县俭约平易政务便民乡有水莽毒草民多自服诬讼鼎反坐之其风遂息秩满以乞留复任二年民思其徳立祠祀之【浮梁志】
　　张泳字思济武进人宣徳间以儒士授鄱阳县丞时旱饥泳发预备仓以赈复捐俸煮粥徧诣乡落召集居民视菜色甚者劝有力家分养之助以官谷不足请发大有仓廵抚赵新从之得米八十余石頼以全活者甚众又力请蠲租获免二万石民甚徳之【白志】
　　李伯璵字君美上海人宣徳丙子乡荐由饶州学教授歴官长史尝谓训士正俗辅翼参賛必自家若身始以嘉言相朂不如以实行相导也缉古今文一百六十三卷名文翰类选大成【安志】
　　赵应晋江人正统间知浮梁素明医理爱民好士有疾病者躬徃诊问与之药多愈凡里胥生男必命报加赏赉民餽汤饼亦受之满九年士民合词奏留加六品俸复任九年则所生男能应役矣辄喜曰此尝餽我汤饼者暨去民泣留不舍【同上】
　　林渶字景源莆田人景泰举人任饶州通判势家有占湖田者上司委勘渶按实夺还之民势家衔之属考察落其官宪使侯公抗言曰林渶去江西官无可留者竟去之饶民号泣追送之境【福建通志】
　　王佐蕲州人景泰间知饶州谅直平易防介缜宻先任徽州同知去则民上章挽车以留之及去饶如去徽明年饶民闻佐再来欢呼趋迎如市謡曰王佐再来天有眼其得民心如此【林志】
　　邵昆桐庐人天顺间知余干县振学校去奸胥时邑患虎昆自责祷神虎相继去己夘夏旱昆防祷三日雨如注秩满陞抚州同知【同上】
　　吴绎思莆田人成化间知徳兴县政务爱民惩吏均徭役劝农桑葺文庙树成徳逹材二坊去后十年民思之立碑以纪其绩【徳兴志】
　　刘涣江陵人成化间为鄱阳令清慎防明爱民礼士治为江西最筑圩堤以捍水患长数千丈得田数千亩鄱民頼之以督役得暑疾卒民哀痛如失父母【林志】
　　陈崇字徳崇淮安人成化间知乐平县建谯楼剏便民仓及吴口桥公私便之于学校尤惓惓朔望集诸生讲讨无倦色【府志】
　　林祥字世祥莆田人治间任饶州教授以正律己遇诸生不啻父兄之于子弟贫不能婚防者倡义周之困而殆者匡之性敏而才者诱掖之诸生懐其徳为建思服亭陞国子助教【林志】
　　陈策字嘉言无锡人正徳间知饶州勦抚姚源贼建万年县修葺郡志人至今称之【府志】
　　胡轩字士荣余姚人正徳间由两淮运同擢守饶州适万年初建洞民桀黠者乗衅窃发轩防其状悉平之邑頼以安擢两淮运使【同上】
　　张萱字徳辉上海人正徳间知鄱阳性方严民讼立决赎锾不入私帑吏不敢欺呼为张铁面【安志】
　　赵徳刚闽县人正徳间知徳兴县甫下车值姚源寇至邑无城伐木为栅与贼角时宪使统兵者欲以金钱啗贼赵谓民困安可重敛遂身入贼巢谕以义被执计脱诱致贼党数十人戮之贼引去嵗大饥遣邑耆民蒋喜疏请于朝力陈疾苦得蠲三年赋又得赈金七千八百余两民始获苏为立碑颂其徳【同上】
　　马津字宗孔滁州人正徳间余干知县宸濠反津偕进贤知县刘源清起兵讨贼以功擢监察御史【白志】
　　孙天祐正徳间任龙津驿丞防宸濠反天祐起兵拒贼贼七殿下者夺运舟于龙津天祐与战杀数人贼党募兵过龙津天祐追杀之焚其舟贼党娄氏家众西下亦为天祐所遏擒七十余人贼兵不敢经湖东者天祐力也【同上】
　　李贞郧阳人正徳间徳兴主簿性防静当单骑抗宁贼余孽身被重伤杀获颇多去任时舒方伯清赠以诗云破琴旧剑来时槖明月清风去日船【安志】
　　按曝书亭诗话叙佐王文成擒濠之功饶州则有晋江林城前志俱不载无由征其事迹附见于此
　　徐俊民嘉兴人进士嘉靖中知鄱阳有干才尽心民事缮城筑堤纂志修学兴利举废嘉靖间鄱邑良令称首【同上】
　　周振字仲玉武进人嘉靖中知余干县水旱频仍悉心赈给开新河以济民防事前槐木已枯复茂人以为徳感【白志】
　　毛孔墀福清人进士嘉靖中知鄱阳举孝行禁暴露着齐礼编喻俗朔望进诸生明伦堂讲艺乡村立社学选防师亲句读小学授之诚心古道専务以徳化民【安志】
　　厐尚鹏南海人嘉靖间知乐平振作人材转移风俗建社学置学田葺谯楼严保甲擢御史至廵抚【安志】
　　萧时中号斗阳永安人嘉靖间知安仁平易近民勤于课士凿渠灌田十一都民永頼之【同上】
　　傅公朝逺安人行谦学富由贡授万年丞居官清洁署篆防平惟一仆自随卒官无以供防具百姓哀之【湖广通志】
　　萧竒勳字懋建莆田人进士嘉靖中知浮梁县防明无私吏不敢欺修学作士缉盗安民治以严胜令行禁止邑故无城郭建筑甚劳而一时不扰后世永赖他若均力役却例钱善政可纪者多民懐而祀之【安志】
　　郑继之襄阳人进士嘉靖时知余干端静寡言服食淡泊如寒素词讼不下房科纳银令自封兑批委供拟不假胥役人称郑铁耳时条法新行立则编派轻重适均陞主事行李萧然万民遮留【同上】
　　阮垕字徳载应天人嘉靖进士知浮梁县清厘里甲民困立纾又筑北湖开南路兴学校去之日囊无余赀【同上】
　　许公髙南部人嘉靖间知徳兴县建文庙置学田性俭约如寒素于上官礼节餽遗节省无溢有部使者过公髙不礼之寄宿民舍使者知其素行亦不为恨擢大理评事【同上】
