<!-- { "loadSidebar": true } -->
　　征士徐穉墓在南昌进贤门外望僊寺东滨濠隧道深五尺墓居其中墓前有石刻书汉南州髙士徐孺子之墓碑唐张九龄有墓碣文
　　按涂廙古今志墓在南门外尉防之侧太平寰宇记墓在州南一十里白社西呉赤乌中太守谢景于墓侧立碑嘉禾中太守徐熙于墓隧种松永安间太守夏侯嵩于墓傍立思贤亭齐王伦为豫章太守下车祭孺子墓宋南渡后亭毁墓湮南昌尉张敬之因葺官廨披榛得焉元至元中叅政徐琰识墓植垣明洪武中知府许方王庄相继修理万厯十五年知府范涞檄南昌知县何选复修竪髙士寝路枋于衢侧
　　呉
　　齐王孙奋母墓去郡城十里
　　按呉书奋母仲姬墓在豫章豫章太守张浚为之扫除坟茔遂及祸云
　　建昌都尉太史慈墓在奉新县南乡地名感古其县西磐山有太史城皆其用武地也年四十一卒葬于此【豫章书】
　　丹阳太守聂友墓在郡东南二十里
　　按雷次宗豫章记郡东南二十里有大冢相传为聂友冢方舆记云在州南二十九里又新淦县南有聂友墓未知孰是
　　太守邓粲墓在南昌城南三十里【名胜志】
　　晋
　　范登云墓在丰城县超山俗传舁柩至此雷雨暴作弃而归明日视之白石掩棺而成墓遂号白石墓
　　征士范宣墓太平寰宇记云在豫章今失其处
　　平南将军温峤墓在南昌城南宣妙寺前
　　按晋书温峤葬豫章朝廷追峤勲徳将为造大墓于元明二帝陵北陶侃上表请止移葬以妥灵防诏从之又按名胜志载图牒云昔有村甿于桓伊墓下得古甓三款识云晋平南将军墓去徐聘君墓七里又豫章书云温峤墓侧有祠诸生肄业祠中多掇上第于是形家竞云吉土可墓近有封而墓者未几得奇祸公之精英至今犹烈云【原跋】
　　江州刺史桓伊墓在府城南六里蔡家坊石阙犹存【名胜志】
　　按太平寰宇记云桓伊冢在州南一十六里明一统志云在府城南门外
　　许旌阳祖母万氏墓在南昌四十一都许仙里母何氏墓在新建西山萧峯之东
　　宋
　　叅军胡藩墓方舆记云在州南十九里
　　唐
　　靖州刺史应知顼墓在奉新县十七都应墓里俗称应史君墓【名胜志】
　　御史中丞王季友墓在丰城县槠山【明一统志】
　　南平王钟传墓在新建县距小石头十里隧前有八角井
　　郑儋墓在进贤县西十五里宋绍兴四年龙塘人锄地得韩愈所撰郑儋墓碑今不存【名胜志】
　　魏征士墓在进贤县东四十里
　　按冢庙记唐有魏征士者逸其名弃官隐长定乡因读书于尧城山三征不起故人称征士云今县有魏征士亭魏相公庙是也
　　进士欧阳持墓在新建县西忠信乡
　　赠司空李承鼐墓在丰城杨子洲【豫章书】
　　南唐
　　齐王李景遂墓在新建石头津西为洪州节度使卒葬于此
　　保顺郡公墓在新建西山龙泉院即景遂子
　　节度使林仁肇墓在南昌县东十里齐城冈之侧罗靖墓在奉新进城乡龙泉山门人私諡仁节先生徐墓在新建县西山鸾冈
　　按苏辙栾城集致书知洪州孔宗翰云徐公墓在新建鸾冈公没于淳化辛夘无子故人胡克顺葬之春秋奉祀自克顺死未及百年坟茔荒茀闻民间利其林木至讼而争之宗翰得书遂修除墓所禁其樵牧云又按绍圣中为耕民发掘知洪州张商英按其罪改兆鸾冈之阳命翠岩寺僧主之建祠以宅其防并绘公父延休与弟锴像
　　宋
　　岐国公陈执中墓在南昌县赐葬张方平撰神道碑进士黄梦升墓在分宁董坊欧阳修志铭今属宁州地【欧阳文忠集】
　　广西转运使李寛墓在新建桃花乡之曹山王安石志铭【临川集】
　　知州黄子耕墓在分宁双井鲁直从祖也叶适志铭【水心集】
　　余奭墓在宁州□口曲滩
　　知永新令黄介墓在南昌县黄庭坚志铭【豫章书】
　　章明扬墓在分宁县黄庭坚志铭
　　黄文节庭坚墓在宁州双井卒宜州归葬于此嘉定间分宁知县李仁方修理黄畴若为之记明治间都御史林俊増修
　　知隆兴府张仲芳墓在南昌松亭里
　　少卿范应铃墓在丰城县东勅葬【明一统志】
　　侍郎龚日升墓在南昌淡溪
　　尚书黄畴若墓在丰城沇江里勅葬
　　郎中李虚舟墓在新建桃花乡雷冈
　　丞相京镗墓在新建桃花乡双港杨万里志铭
　　侍郎徐鹿卿墓在丰城桂村
　　侍郎杨魁墓在新建太平乡芙蓉山
　　知州胡敦实墓在靖安□榔山
　　节判余炎午墓在靖安沙溪山
　　知枢宻院呉居厚墓在进贤归仁乡
　　按宋史呉居厚本传止载卒于洪州人物志云初勅葬进贤县钟陵镇赐奋徳褒贤之碑后又奉勅改葬麻仙山命学士强渊明志铭即今处也
　　兵部侍郎李大东墓在靖安县北三十里象湖嘉定十七年勅葬于此翁仲碑碣尚存乡人称为李府塜
　　翰林学士刘起龙墓在靖安县西富仁乡
　　端明殿大学士徐经孙墓在丰城桂村
　　安抚使雷宜中墓在丰城县
　　学士邓震亨墓在新建县蜀谷
　　员外郎范濬墓在进贤县十五都同口
　　直宝章阁罗必元墓在进贤崇信乡自为铭
　　司録参军舒邦佐墓在靖安盆田都学士李大异铭乡贡士隂应梦墓在靖安白香山
　　知州于革墓在丰城县西月湖上
　　提刑司干刘充墓在丰城县曲江
　　丞相章鉴墓在宁州髙乡佛墖
　　朝请郎陶梦桂墓在进贤县【人物志】
　　元
　　孝子廖立孙墓在丰城西南长安乡学士揭傒斯题其碑曰有元纯孝廖立孙之墓【明一统志】
　　处士熊靖逸墓在丰城富城乡掲傒斯志铭【掲文安文粹】集贤学士追封豫章郡公掲文安墓在丰城富陂有欧阳元志铭黄溍撰神道碑【黄文献集】
　　按文安父来成墓在丰城查山见程钜夫雪楼集
　　福清州判熊朋来墓在南昌进贤门南朱姑桥呉澄表之虞集志铭【道园学古録】
　　二八居士墓在丰城县南乡相传为中山武宁王徐达逺祖
　　舒廉夫墓在靖安桃源山呉澄志铭【呉文正集】
　　修职郎雷升墓在丰城县虞集志铭【道园集】
　　处士余尹武墓在靖安棠棣都
　　万户万友信墓在南昌刘冈
　　蓝田令黄用中墓在南昌瑶湖西
　　贑州路知事余仁仲墓在新建张家山之侧解缙撰表张元祯记其碑隂
　　孝义赵一德墓在进贤龙塘寺右
　　黄冲墓在南昌县死伪汉之难越六月其父始得其元敛而葬于招贤乡
　　偰列箎墓在南昌县【南昌死义传】
　　灊峯朱隠老墓在丰城灊峯之下宋濂志铭【宋学士集】烈妇李夫人墓在新建西岭鎭梅冈夏氏讳婉常宗颐之妻陈友谅乱死节井中葬此王祎志铭【王文忠集】明
　　文渊阁大学士朱善墓在丰城雷塘聂铉志铭
　　知府程国儒墓在府城总持寺傍
　　按江城名迹记云附葬徐孺子墓侧
　　宁献王朱权墓在新建西山缑岭勅建【名胜志】
　　宁惠王朱盘烒墓在新建西山遐龄峯下【明一统志】
　　按宁藩墓在南昌新建者不独献惠二王前志皆畧而不载今除宸濠叛逆外凡袭封王爵者悉録以备考稽宜春安简王朱磐烑在新建禹港茅窝新昌安僖王朱磐炷在新建田西信丰悼惠王朱磐防在新建遐龄峯宁靖王朱奠培在新建烟溪双岭宜春宣和王朱奠坫在新建千重里瑞昌恭僖王朱奠墠在新建青山头乐安昭定王朱奠在新建莲花心石城恭靖王朱奠堵在南昌邓家埠弋阳荣庄王朱奠壏在新建洪崖乡宁康王朱觐钧在新建润溪宜春怀简王朱觐鐏在新建梅岭乐安温隠王朱觐鎑在新建盘龙山石城端隠王朱觐镝在南昌望水冈弋阳僖顺王朱觐鐰在新建永夀山钟陵王朱觐锥在南昌牛尾闸建安简定王朱觐鋉在新建双岭瑞昌荣安王朱觐□在新建官庄乐安靖庄王朱宸湔在新建隆夀山石城安恪王朱宸浮在南昌邓家埠弋阳庄僖王朱宸汭在新建永夀山端惠王朱拱椟在新建洪崖乡恭懿王朱多焜附焉【原跋】
　　知县胡以直墓在南昌雷塘朱善志铭【朱一斋集】
　　太子宾客胡俨墓在南昌进贤门外九里庙东勅葬大理寺丞刘端墓在南昌古塘
　　吏部尚书黄宗载墓在丰城梨园冈勅葬
　　忠节王髙墓在新建永和门外万厯间知府范涞檄修其墓
　　主事史安墓在丰城县杨士奇表其墓【杨东里集】
　　都御史孙曰良墓在丰城敷山勅葬
　　都御史向珤墓在进贤县勅葬
　　尚书李宗颐墓在靖安大梓都
　　丁襄毅铉墓在丰城熊墓桥死土木之难奉勅招防葬衣冠于此
　　副使涂升墓在丰城南兴隆冈张升志铭【张文僖集】
　　宰李裕墓在丰城文冈桥先时罗夫人奉勅葬遗令勿乞祭葬扰乡里
　　学士张元祯墓在南昌松亭里
　　谢文庄一防墓在新建游仙乡
　　周僖敏季麟墓在宁州逸山弟季凤墓在犀津
　　杨文恪廉墓在丰城铜湖勅葬
　　熊恭肃浃墓在南昌县南六十里超溪侧
　　都御史宋景墓在奉新寳台左勅葬
　　尚书万镗墓在进贤县勅葬
　　尚书李玑墓在丰城县山谿峡
　　侍郎丁以忠墓在新建县青峯岭
　　尚书李迁墓在新建县勅葬
　　广西巡抚刘良弼墓在南昌黄台乡万厯十三年勅葬万恭志铭苏濬撰神道碑【洞阳子集】
　　太常卿魏恭简良弼墓在南昌黄台乡万厯十三年勅葬
　　工部尚书呉桂芳墓在新建精忠寺后勅葬
　　赠吏部侍郎邓俨墓在新建凤冈山其子以赞庐墓有紫芝甘露之瑞
　　邓文洁以赞墓在新建大冈山勅葬
　　蔡恭靖国珍墓在奉新奉化乡石溪谕祭遣中翰左光斗营葬邹元标志铭【太平山房稿】
　　赠太保雷礼墓在丰城范塘奉勅遣官营葬
　　兵部侍郎杜晞墓在丰城港西揭坪勅葬
　　兵部尚书陈清襄道亨墓在新建石贺山左奉勅遣工部主事余诗训营葬
　　按察司佥事熊景墓在南昌县张升志铭【张文僖集】
　　左叅政熊桂墓在新建五谏乡兰木桥嘉靖间葬舒芬志铭
　　处士万英墓在南昌隔塘山舒芬志铭【舒梓溪集】
　　张文端位墓在新建隍城桥天啓间遣官祭葬
　　礼部尚书唐大章墓在丰城荷塘堑头下勅葬
　　礼部尚书邱士毅墓在丰城雷家埠崇祯间勅葬赠太保兵部尚书万恭墓在进贤县鹤仙峯之顶万厯年间勅葬
　　赠光禄寺卿万燝墓在进贤县鹤仙峯山腰太保之孙劾魏珰死崇祯间赐祭葬
