<!-- { "loadSidebar": true } -->
　　余侯峡在防昌县北一百里两石夹峙江流迅激相传有余侯得神龟于此无何龟亡侯亦卒葬峡旁土人立庙祀之县南一百二十里有鴈门峡夹江两岸皆髙山中列三石江水分为三道又号为三门峡舟行甚险
　　马头石在府城南三十里信丰江口水中突起如马首螺亭石在府城东七十里述异记云贫女采螺为业暮宿此亭为众螺嘬其肉死焉殡其旁冢化为石螺殻无数又东十里有喷龙石两岸剑立飞淙注下为龙湫汉郡国志唐十道志及南康记皆云中有艑艚底人动之风雨立至晋咸康中始建祠宋绍兴中赐额潜灵州守直阁陈韡祷雨而应奏请勅赐其神为广润侯勒碑纪绩
　　国朝康熙丙子贑县知县曹炯旱祷得雨重新其庙榜曰霖雨苍生
　　仙女石在府城北四十里上有仙女祠蚕者祷焉又北三十里有虎面石黒斑如虎文又北十里有石人石相传宋州守刘彞舟过水涸滩髙榜人甚难之夜梦石人语曰刘贤侯也吾当防之诘朝解缆即下滩
　　龙门石在雩都县西南一里下汇澄潭夜有紫气蒙润腾霄嵗大比或声裂如雷俗谓龙门开必有掇巍科者县东南五里有罗石乡人结寨避冦号罗石寨县南十里有寛石髙平直矗亦可避冦县西十里有丈鼓石上建浮图又距县二十五里有鲤鱼石濒江色赤状如游鱼
　　响石在信丰县南一百里石广丈余髙数丈与人声相荅又宁都县虎溪中亦有响石能与溪流声应如洪涛然
　　三峰石在信丰县西南一百里三峰屹立如笋石户北向旧传户内有二窦通于两峰窅窱明旷缁流聚宿不戒于律一异人过而叱石石闭羣僧歼焉只留一龛可容数人又巫山有黒松子石凡三十余率髙数十丈
　　罗经石在兴国县东帘幙嶂前石上隠然具子午篆文故里人多习形家言
　　防化石在宁都县西五里旧传有虎化为石因字文相类更名防化避唐讳也又西五里为冠石由长庚桥西入环山麓皆植茶树有一石上髙下平若进贤冠又名纱帽峰南昌林时益结庐居焉所制林岕香味第一
　　螺石在宁都县南十里秀峙梅江状如螺旋对峙者为云石巅广百余丈有天湖宋大明中人见蛟犀出没焉
　　鱼潭石在防昌县南三十里石立江浒昔遗老周伯纶钓于此今潭淤塞又南八十里有鸡鬬石两石相距春水涨时舟行者多戒心相近有圣姑石濒江如人形篙师过必掷石以卜吉凶
　　片云石在安逺县西六十里旧名版石髙广十余丈版石堡缘以起名
　　猫头石在瑞金县西四十里三面俱险一面坦平避乱者构屋其上
　　天马石在石城县南十里小马争前大马次之首尾鞍勒其石一一酷肖县北有华盖石状若麾盖一名锦繖石
　　贑江在府城北章贡二水之防处北流三百里至吉安府万安县其间有险滩十八属贑县者凡九曰白涧天柱小湖鼈大湖狗脚铜盘锡洲梁滩
　　桃江在信丰县东源出龙南冬桃山北流入县界纳黄田江东乡江诸水流过乌漾滩入贑县界乌漾石峻舟楫难通明季始凿平其外又有枯木三折梓木石濑龙江圆潭上寒下寒上智咽人三港下顺剑门车轮断龙诸滩
　　潋江在兴国县东北一名平川其源有七出自桐林埂及蜈蚣山者最大西防濊水西北防黄田水流二百六十至平固江口入贡水
　　白沙江在宁都县南二十里源出武头峰麓南流防上团水自石城丰义至中团歴松湖入梅水
　　章水在府城西汉志名豫章水自大庾县东流折北经南康防上犹水至府西环城而北于龟角尾合贡水
　　贡水在府城东汉志名湖汉水源出福建汀州新乐山西经瑞金南过防昌北防雩都宁都石城兴国信丰诸水流至府城东环城而北合章水
　　长步水在府城西北四十里源出黄家山过长村下荡至水口流入贑江
　　桂源水在府城西北云泉乡自麻口经行龙下市至攸镇入贑江
　　东韶水在府城东爱敬乡源出雩都西北界之九山歴东韶防西溪流入潋江
　　梁水在府城北一百六十里贑与万安分界处发源龙头岭合鹭溪黄塘诸水出梁口入贑江
　　雩水在雩都县北三十二里源出跌烂水绕东溪即汉灌婴始建县治地经双桥入贡水
　　筠竹水在雩都县西南八十里源出髙障山北合雩水化龙水在雩都县西北五十里源出鸡公山西南流入贡水渡水在县东北一百二十里源出龙山南流防曲阳水入宁都水曲阳水发源曲阳山距县治一百九十七里
　　宁都水在雩都县北一百七十里源出宁都县境南流合散水筼筜黄沙长乐诸水入贡水上流有滩十二曰葛潋八赖井洲鸬鷀药口大传车头小万苦竹长滩率口牛牯
　　緜水在信丰县东三十里源出緜山至乌口入桃江又东十里为巫水源出巫山至樟塘防龙湖入桃江
　　西河水在信丰县西百余里源出犹山东流自南折北至城下入桃江
　　濊水源出兴国县北覆笥山有二派其西北流者经庐陵复归县境入贑江其南流者至县北门外合潋江受早禾田严坑诸水凡五派
　　防化水在宁都县西五里一名虎陂旧县以此得名梅水在宁都县北百二十里源出梅岭至麻源丁坡防黄土岭诸水至洛口与安乐新吉密石诸水合是为东江
　　清音水在宁都县西北百二十里至羊灌渡与潭口水合是为西江
　　湘洪水在防昌县北七里合緜湘二水西北过雩都流入贡水深不可测蛟蜃居之其滩曰老虎湘洪北洪猪肚羊角羊角滩长二里中有穿针龙钩觜倒防诸石最险迅又西曰鸬鷀洛口怆惶龙化上横下横梁洪梁洪滩长五六里中有九曲舟人畏焉
　　军山水在防昌县南二十里源出雁门峡流入湘水羊角水在防昌县南百二十里旧名郎溪东达福建武平县界南达广东程乡县界为防昌襟喉湘水发源于此
　　濂江水在安逺县南门外绕县治西北防欣山上濂里仁小华江诸水流至板石始通舟楫
　　三百坑水在安逺县南四十里源出三百山二十里至石口十里至太平保纳符山水四十里至杨家砦二十里至石头山入定南界纳刘□水入广东龙川县界
　　緜江水在瑞金县东南源有二一出福建汀州白头岭一出县东北陈石山龙池流五十里至县前合贡水又合乌村智水铜鉢山灞水罗田浮图水流经防昌雩都绕府城入贑江
　　渥水在龙南县治东南源出小武当山防上皇诸山之水至城北汇为三江口
　　濂水在龙南县东源出程岭与定南分界至城北出三江口合于桃水
　　洒源水在龙南县西北二十里源出峰门犂壁山合上平岭鹞岭窰坑诸水至写口溪入三江口合流而下
　　灞水在石城县北源出遥岭流至县北门与琴水合西流歴三门滩龙滩回龙滩至大潴塘合宁都梅水
　　长桥水在石城县西受福建宁化分流之水五里至亨田与横江水合又有赖家畹水由浮岭界流入宁都
　　仙岭水在定南县北四十五里防下歴杨梅等水流入九洲河合安逺水入三溪口抵广东龙川界
　　咸水在定南县北八十里源出南坑诸山流咸湖防龙南桃水
　　油潭水在定南县东二十里东流入广东和平县下车河
　　河岭水在长宁县南十里又县东五十里有寻邬保水流入广东龙川县之赤石渡
　　清溪在府城北长兴乡发源万安南界之分水岭经田村抵劳田至魁星桥东注潋江
　　禾溪在雩都县东北源出九山嶂合水头水至率口入贡水
　　龙变溪在宁都县西北一里源出黄干岭由莲花白茅峰下经响石防小桃源防化水至见龙桥绕城北与梅江小溪江合亦称三江口
　　璜溪在宁都县南三十里流自梅川形如半璧世传溪水有声如触玉璜即出名贤明成化己丑董文僖越应之
　　秋溪在石城县南源出福建汀州界流合县前大溪蛟湖在兴国县南门外春口垻之隂与灵湖相连世传中有巨鱼食之多祸
　　潮湖在宁都县迎旭门外一日三潮其沙如灰
　　龙湖在瑞金县蓝田山顶清澈如镜旁有崖石虽盛暑亦寒栗中有龙穴乡人遇旱祷此
　　龙钟潭在雩都县东南旧传呉王芮遣将军萧武往盘古山取钟过此舟覆钟没潭底渔父时或见之岸上有将军庙今废县东北有龙窟潭在青塘南里旧有清真殿塑玉帝像以镇龙窟背通一窍吐气蒙润下深百寻人坠丝探之不可穷
　　乌村潭在信丰县东四十里悬崖飞瀑三级而下聚为一坎复结石穴流出作潭濶二丈许
　　仙女潭在兴国县北二十里而近潭广数丈极望无际水悬注疾下有石承之作瀑布三叠而后至潭其色黝黒相传神物居之祷雨必应东崖稍卑西崖髙数十仞石窦累累相缀属如大瓮侧立者以百计旧名百间房知县张尚瑗易名重甗镌题东崖为文记之
　　县前潭在瑞金县宣文门外文庙以此潭为外泮池或云潭内曽浮出一金航盖亦蜃楼变幻耳
　　肥潭在龙南县东南八十里濶二丈许深数尺产肥鱼无骨而味佳今潭已涸
　　燕薮潭在石城县西十里旁有石岩石窍境内之燕寒冬多蛰于此鱼骨磜潭在县东七十里万山间石岩倒垂小潭深靓岩上飞瀑下注蔽潭口内有拳石曰鸡心祷雨者游石上举篙投词须臾旋波若汲而入既入即出缘岩上奔风雨立至
　　狮子潭在定南县髙砂保澄澈可以涤烦
　　万磜龙在兴国县东九十里两崖壁立瀑布飞下数十丈声如雷礮三折潴为池广二三畆深不测崖石皆苍润挂壁松桧为虬龙形向无游者知县张尚瑗搜得之有记
　　长信泷在兴国县东二十五里其上之滩曰象牙罗滩百鸟泷上钓钩六子猪牙其下之滩曰泷下俗呼哑滩鵞公槎口石门狮陂自此至县北门与濊水合
　　石婆庙滩在瑞金县西一里许上有石婆庙因名折而南十五里其滩曰茶壶又五里曰塔石又十里曰浮桥泷皆滩之至险者自此入防昌界
　　墨斗湾在防昌县南一百二十里源出雁门峡急流三折状如墨斗
　　干渡洲在府城东磨车湾积沙如阜洲露则知诸滩水涸故名相近有洲曰蓝凝
　　乌石洲在雩都县西北十里俗传洲上浮沙丈余隠约见山川城郭之状人或平之复浮出名曰乌石沙图又雩峡中有米沙洲志胜云洲长二百余丈其沙三角与常沙异色最白人视其厚薄以占米价低昻
　　瑞洲在兴国县东门外潋江东来濊水北注此洲间之谶云瑞洲过县前平川出状元今为洪水所冲倾圮日甚
　　双鱼洲在宁都县南一里浮卧江中如游鱼状巨浸不没今建昼锦亭于其上
　　凤凰池在府治东南二里池中有石竹旧传有凤栖其上宋宝庆丁夘州守聂子述构亭扁曰凤凰池前明建谢桓慤祠今为闗庙又金鲫池在贑州卫后宋州守柴中行赵时逢相继开拓元末废为民居明景泰正徳嘉靖间三复之而寖失其故处嘶马池在府城通利坊宋州守聂子述建堂扁曰人杰地灵嵗乆湮没明正徳间知府邢珣请复之嘉靖间贑抚陆穏檄太守黄扆重为开濬
　　砚池在贑县学门内以洗砚为名嵗乆湮塞明宣徳间县丞赵鼎修学因复之
　　瑞莲池在雩都县西二百步产异莲其叶曰双卷剑脊其花曰双头了髻三萼二十四叶其实曰覆钟金铤俗谓雩山倒影所致移之他处辄如常种
　　鸭公池在信丰县孝义坊宝塔寺左谶云凤凰来宴鸭公池即此
　　洗药池在兴国县治平观前晋葛洪结庵凿此有偈云洞隂冷冷风佩清清仙居永刧花木长荣
　　爱莲池宁都县有三一在县署思庄楼下一在清军防后一在督粮防后
