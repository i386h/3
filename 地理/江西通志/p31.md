<!-- { "loadSidebar": true } -->
　　宋祥符图经城周回八里二十步筑土堑敞为四门久圮　明正德七年知县穆世杰筑土重修嘉靖四十年知县吴淮始垒以石为门九东新兴向旸西龙冈望云南望仙丰乐武安镇安北迎恩邹守益记之崇祯五年粤冦偪境肆掠居民九年巡抚解学龙檄知县郭齐云大修之周环一千一百六十丈髙二丈二尺为五门城楼五座詹尔选详序其事
　　国朝康熙乙卯逆冦踞乐城官兵进后知县吴顺增髙内垣
　　东乡县
　　明正德时姚源华林贼炽守道徐蕃巡道髙宾请于都御史陈金移兵先定东乡疏于朝置东乡县兵备道胡世宁筑土城周六百五十七丈髙一丈六尺濠深五尺广二丈为四门东安仁南广信西临川北进贤嘉靖四年按察副使范辂下令增筑伐石陶甓为永久计提学洪范有记四十二年知县唐士逵重葺御史髙应芳记万歴九年知县诸大伦新城楼复易以坚石自为记
　　国朝康熙二年诸生以南门逼近儒学之右请移当儒学之中知县沈士秀辟之邑人梁竒记
　　疆域
　　抚州府
　　广三百九十里袤一百五十里东至饶州府安仁县界一百二十里西至临江府新淦县界二百七十里南至建昌府南城县界九十里北至南昌府进贤县界六十里自府治至省城二百里【路程细数详各县】
　　临川县
　　附郭广一百三十里袤一百五十里
　　一东陆大路自县由文昌门三十里至勇桥村新路铺本府东乡县交界一自文昌桥往东南二十里至戴湖铺本府金谿县交界一西陆大路自县武安门三十里至大岭铺本府崇仁县交界一南陆大路自县出顺化门六十五里至捣巷铺本府宜黄县交界一自顺化门往东南九十五里至界山岭建昌府南城县交界一北陆大路自县出进贤门过北津渡五十里至岭下村南昌府进贤县交界
　　一小陆路自武安门往西由二仙桥四十五里至北泽南昌府丰城县交界一自武安门由和尚桥三十五里至柏叶塘本府崇仁县交界一自进贤门过北津渡八十里至齐家店南昌府南昌县交界一自北津渡过河往东北七十四里至东庄南昌府进贤县交界
　　一水路自县东门文昌桥往上九十里至濮牛建昌府南城县交界一自文昌桥往下由北津渡一百里至梁家渡南昌府南昌县交界一自羊坡石渡分河往南六十里至龙窟渡本府宜黄县交界
　　金谿县
　　在府东南一百一十里广九十五里袤一百一十里一东陆大路自县东门六十里至淳塘铺金贵亭广信府贵溪县交界一西陆大路自县出西门四十里至后车铺建昌府南城县交界一北陆大路自县出北门八十里至戴湖铺本府临川县交界一自枣树村分小路六十里至岐山本府东乡县交界
　　一南陆小路自县出南门三十五里至猫儿岭建昌府泸溪县交界
　　一水路接建昌府南城县濮牛大河七十里至许湾镇两岸俱系临川县地界
　　崇仁县
　　在府西一百二十里广九十五里袤九十里
　　一东陆大路自县出南门六十五里至车源村柏叶塘本府临川县交界一东北陆大路自迎恩桥六十里至大岭铺本府临川县交界一西南陆大路自县南门五十里至丁家源本府乐安县交界一自县西门谭陂桥四十里至懐仁铺本府乐安县交界一北陆大路自县东门迎恩桥四十里至黄檗南昌府丰城县交界
　　一小陆路自县往东南五十五里至孤岭本府宜黄县交界
　　一水路自大盘华盖诸山发源本县南门外黄洲桥往下六十里至白虎窰村本府临川县交界
　　宜黄县
　　在府西南一百一十里广八十里袤一百七十里一东陆大路自县出东门由丰乐桥五十里至捣港铺本府临川县交界
　　一西陆小路自县出西门二十三里至孤岭本府崇仁县交界一南陆小路自县南门九十五里至清潦溪本府乐安县交界一自编山村分路往南四十五里至上岭贑州府宁都县交界一东北小路自县贯虹桥八十里至交阳建昌府南城县交界
　　一小水路自本县东陂一百三十五里至龙窟渡本府临川县交界
　　乐安县
　　在府治西南一百四十里广八十里袤二百二十里一东北陆大路自县北门六十里至古城村懐仁铺本府崇仁县交界一西陆大路自县西门四十里至罗蔡吉安府永丰县交界一北陆大路自县北门八十里至丁家岭南昌府丰城县交界
　　一小陆路自县东门二十里至丁家源本府崇仁县交界一自县南门由金鳌桥一百二十里至大树岭贑州府宁都县交界一自县出东南八十里至清潦溪本府宜黄县交界一自县往西南五十里至界山吉安府永丰县交界一自县往西北七十里至李山坳临江府新淦县交界
　　东乡县
　　在府东一百一十里广一百里袤一百里
　　一东陆大路自县东门五十里至大桥铺饶州府安仁县交界一南陆大路自县南门五十里至上河铺本府金谿县交界一西陆大路自县西门四十里至新路铺本府临川县交界一北陆大路自县出北门三十五里至徐桥铺野塘南昌府进贤县交界
　　一小陆路自南门五十里至小坪塘本府金谿县交界一自县往东北由三港口五十二里至润陂饶州府余干县交界
　　建昌府【南城县附郭】
　　唐僖宗干符中危全讽镇建昌筑城周回十里广一丈六尺髙二雉露屋一千一百三十二楹敌楼三十二所　南唐李崇瞻置制建武军筑制院城一百六十丈门四东来逺西永丰南祈僊北朝天敌楼二十四楹髙二丈有竒　宋元丰中廖恩据邵武为乱知军郑琰请于朝作新城即今治周九里三十步东叠以石界旴水为池西南北间以甓东门三旴江合江天酒西门二红泉清晖南门四祈僊膏露太平安济北门一朝天　明初伪汉将王溥归附其党章益谦纠败兵围城凡五十四日乃解漙以西南北地势卑而城基稍薄遂并东而增筑之东天酒门易名武胜西红泉门易名仪鳯南祈仙门易名通防北朝天门易名朝京余门皆塞之城髙二丈五尺厚一丈九尺基广二丈九尺东濠因江流西南北濬濠深一丈广一丈四尺规制大备洪武改元指挥使耿显忠建四城楼又增筑西南北三门瓮城正德八年知府安奎补筑东门瓮城嘉靖二十七年武胜门燬知府陈陞重建万歴间知府路云龙邬鸣雷推官陆键均事修葺南丰县
　　旧无城明正德六年闽粤流冦犯县大肆焚掠七年知县莫止筑土城八百九十一丈九年兵备道胡世宁巡阅檄推官赵汉督建今城周回如旧髙一丈八尺基广一丈五尺作城楼四东聚和西崇秀南通济北庆成知府韩辙按视西北城外山髙可俯视非守计也乃增髙八尺余立铺舍四十四所侍郎罗玘记嘉靖三十六年佥事尤烈按视复增髙旧城四尺东北门增筑月城敌楼窝铺又于东北城外开濠以防城
　　国朝康熙十四年闽冦陷城城堞崩缺二十二年知县郑鈛捐修
　　新城县
　　旧无城明正德七年知县徐绣以邻封多警申请建城筑土垣周九百三十八丈髙八尺工未毕以忧去八年知县黄文鸾继其事内外甃以石增髙二尺厚十尺广十五尺门四东望闽西通济南昌文北朝宗各覆以楼都御史林俊记之主事夏良胜序之嘉靖三十六年知县李伯生因闽冦犯南丰申请抚按修筑仍旧式为铺三十六重建城楼祭酒王材有记三十九年知县汤建衡增筑月城环城覆以屋自为记崇祯十一年邑人涂国鼎捐金倡修其子斯皇记之广昌县
　　旧志土城环县五里宋端平中新城令赵砺夫摄邑事谋筑未完而寝元因之　明成化二十三年冦冲县杀知县庄英五年再冦执知县徐复善为质要利以去六年复冦知县梁荣白副使胡世宁筑城功未竟调万安县副使杨璋督通判陈文经知县张澯缮治周七百八十五丈髙一丈八尺厚一丈门四东迎恩西承流南宣化北拱北各覆以楼十二年知县余莹继修嘉靖间知县毛益建黄德纯胡仲含均事修葺崇祯六年封山冦警知县王玺增髙内外城垣
　　国朝顺治十一年水涨城圮知县沈英捐修康熙十一年又圯知府髙天爵同知署县事任风厚捐修泸溪县
　　明万歴六年始置县知县陈王庭筑城周回五百丈广八尺髙一丈五尺为门四东来福南新化西顺治北拱极门各建楼城外濬濠广七尺深如之邵伯悌记
　　国朝如旧制
　　疆域
　　建昌府
　　广二百六十里袤三百八十里东至福建邵武府光泽县界二百二十里西至抚州府宜黄县界四十里南至贑州府石城县界三百四十里北至抚州府临川县界四十里自府治至省城五百里【路程细数详各县】南城县
　　附郭广一百三十里袤一百二十里
　　一东陆大路自县出东门由太平桥七十五里至本府新城县交界一由太平桥自硝石分陆路往南四十里至察坑村本府泸溪县交界一南陆大路自县南闗由迎仙桥九十里至双南桥本府南丰县交界一自县北闗由万寿宫五十五里至界山岭抚州府临川县交界
　　一小陆路自县往东北七十里至寒婆砦抚州府金谿县交界一自县西闗由黄堂庙五十里至交阳岭抚州府宜黄县上黄交界
　　一水路自县出东闗由太平桥往上八十五里至双南桥港本府南丰县交界一自太平桥往下五十八里至潭港抚州府临川县交界一自县往东由太平桥六十三里至硝石街本府新城县交界
　　南丰县
　　在府南一百二十里广一百四十里袤一百十五里一东陆大路自县往东三十里至兜溪铺本府南城县交界一南陆大路自县由南津渡八十里至双连隘本府广昌县交界一自县东四十五里至弋阳铺隘本府新城县交界
　　一小陆路自县治西由石佛寺九十里至九子岭贑州府宁都县交界
　　一水路自县治东闗外往上由惠政桥八十里至双连港本府广昌县交界自东闗外三十里至兜溪港本府南城县交界
　　新城县
　　在府东南九十里广二百三十里袤一百十五里一东陆大路自县出东闗六十五里至杉闗福建邵武府光泽县交界一西陆大路自县往西由安济桥六十里至弋阳铺隘本府南丰县交界一北陆大路自县经白源铺五十里至本府南城县交界
　　一小陆路自县南闗六十里至黄土闗福建邵武府邵武县交界一自县往西由安济桥七十里至邱家隘福建邵武府建宁县交界
　　一水路自县出北闗外四十八里至硝石街本府南城县交界
　　广昌县
　　在府西南二百里广一百六十里袤一百四十里一东陆大路自县出东门五十里至双连隘本府南丰县交界一西陆大路自县出西门六十里至秀岭隘贑州府宁都县交界一南陆大路自县出南门七十五里至车桥岭隘福建汀州府宁化县交界
　　一东陆小路自县出东门由顺化渡四十五里至船尖隘福建邵武府建宁县交界一南陆小路自白水市分路上葛藤排五十里至分水隘贑州府石城县铁树垇交界
　　一小水路自县出南门往下四十二里至双连港本府南丰县交界一自南门往上四十里至白水市系发源之所登陆往福建汀州府宁化县交界
　　泸溪县
　　在府东一百五十里广九十里袤一百三十里
　　一北陆大路自县往北七十里至白玗本府南城县交界
　　一北陆小路三十里至大源广信府贵溪县交界一东陆小路自县往东十五里至花山福建邵武府光泽县交界一西陆小路由接龙桥九十里至猫儿山岭抚州府金谿县交界一南陆小路自县往南九十里至察坑本府南城县交界





　　江西通志卷五
<史部,地理类,都会郡县之属,江西通志>
