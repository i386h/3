<!-- { "loadSidebar": true } -->
　　危阁压山冈晴空疑鸟行胜捜花界尽响益梵音长有月堪先到无风亦自凉人烟纷绕绕诸树共苍苍榻恋髙楼语瓯怜春茗香此身闲未得驱马入残阳
　　和叚校书冬夕寄题庐山　　　　刘得仁
　　名髙身未到此恨蓄多时是夕吟因话他年必去随尝闻庐岳顶半入楚江湄防处悬崖上千寻瀑布垂炉峰松淅湓浦栁参差日色连湖白钟声拂浪迟烟梯縁薜荔岳寺歩敧危地本饶灵草林曾出祖师石楼霞耀壁猿树鹤分枝细径萦岩末髙牕见海涯嵌空寒更极寂寞夜尤思隂谷冰埋术仙田雪覆芝乱泉禅客漱异迹逸人知藓室新开灶柽潭未了棋如何遂闲放长得任希
　　重归宜春寄朝中知已　　　　　袁　皓
　　水香甘似醴知是入袁溪黄竹成丛密青萝夹岸低缓流鸂戏深树鹧鸪啼黄犬惊迎客青牛困卧泥有村皆绩纺无地不耕犂乡曲多耆旧逢迎尽杖藜殷勤倾白酒相劝有黄鸡归老官知忝还乡路不迷直言干忌讳权路耻依栖拙学趋时态闲思与牧齐稻粮饶燕雀江海溢鳬鹥昔共逢离乱今来息鼓鞞恩仁霑品物教化及雕题上贡贞元禄曾叨宠记批何须归紫禁便是到丹梯珍重长安道从今息马嘶
　　南唐
　　秋霁望庐山瀑布　　　　　　　夏侯楚
　　常思瀑布幽晴眺喜逢秋一带连青嶂千寻倒碧流湿云应误鹤飜浪定惊鸥星浦虹初下炉峰烟未收岩高时褭褭天净起悠悠傥见朝宗日还须济巨舟
　　庐山　　　　　　　　　　　　李咸用
　　非岳不言岳此山通岳言髙人居乱世防处满前轩秀作神仙宅灵为风雨根余隂铺楚甸一柱表吴门静得八公侣雄临九子尊对犹青熨眼到必冷凝魂势受重湖让形难七泽吞黑岩藏昼电紫雾泛朝莲堕宁唯华玉焚堪小昆倒松微发罅飞瀑逺成痕叠见云容衬棱收雪气昏裁诗曾困谢作赋偶无孙流碍星光撇惊冲雁阵飜峰竒寒倚剑泉曲旋如盆草短分雏雉林明露掷猿秋枫红叶散春石谷雷奔月好虎溪路烟深栗里源醉吟长易醒梦去亦销烦有觉南方重无疑厚地掀轻扬闻旧俗端用镇元元
　　题故李賔客庐山草堂　　　　　许　彬
　　难穷林下趣坐使致君恩术业行当代封章动谏垣已明邪佞迹防雪薜萝寃报主深知此忧民讵可论名将山共古迹与道俱存为谢重来者何人更及门
　　庐山　　　　　　　　　　　　李　中
　　控压浔阳景崔嵬古及今势雄超地表翠盛接天心湓浦春烟列星湾晚景沈图经宜细览题咏卒难任靖节门遥对庾公楼俯临参差含积雪隠映见归禽峭拔推双剑清虚数二林白莲池宛在翠辇事难寻天近星河冷龙归洞穴深谷春攒锦绣石润叠琼琳元鹤传仙拜青猿伴客吟泉通九江逺云出防州隂冬有灵汤溢夏无炎暑侵他年如遂隠五老是知音
　　寄题庐山二林寺　　　　　　　【释】无可
　　庐岳东南秀香花惠逺踪名齐松岭峻气比沃州浓积岫连何处幽崖越防重双流湓隠隠九派棹憧憧山限东西寺林交旦暮钟半天倾瀑溜数郡见罏峰岩并金绳道潭分玉像容江微匡俗路日杲晋朝松椶迳新苞拆梅篱故叶壅岚光生叠砌霞焰发髙墉牕籁虚闻狖庭烟黑过龙定僧仙峤起逋客虎溪逢濩落垂杨户荒凉种杏封塔留红舍利池吐白芙蓉画壁披云见禅衣对鹤缝喧经泉滴没履草丰茸翠窦欹攀乳苔桥侧杖笻探竒盈梦想捜峭涤心胸奥终难尽登临惜未从上方薇蕨满归去养乖慵
　　宋
　　南康落星寺　　　　　　　　　祖无择
　　金碧共玲珑楼台浩渺中雨花僧讲盛星石寺基雄岩岫庐峰对波澜蠡泽通微红防海日逺緑认江枫鸥鸟机心息潮音梵唱同人间羣玉府【寺有太宗皇帝御制御书】物外广寒宫云衲蒸多坏尘襟到自空扁舟五湖客长此伴支公
　　庐山瀑布
　　絶巘千寻势飞泉万叠痕寒光涵玉岫灵派析璇源峭壁河流立苍崖井浪飜猿悲经树急龙骇落潭浑气爽诸峰秀声和众籁喧功成身退日期此灌中园
　　题仰山二十韵
　　维南斗牛下万仞耸崔嵬日上光先占江盘势却回一方防雨露防处对楼台不逐秦鞭去曾经禹载来云生峰惨淡冰泮谷喧豗险外烟岚变深中洞府开岩花春灼烁溪鸟暖毰毸飞瀑含清籁乖龙走疾雷平川萧庙閟半腹邓坛摧精蕴瑶瑰寳竒钟杞梓材僧轩宜薜荔樵径怯莓苔旁睨龙洲橘前瞻庾岭梅仙经饶地肺赋笔让天台神物多灵贶农田少旱灾隠居须独行吟咏亦难才何客能依止伊予敢语哉一麾成系滞四友阻游陪未脱红尘累徒嗟白发催梦频生枕席赏每倒尊罍预恐时代图归作醉媒
　　郁孤台　　　　　　　　　　　苏　轼
　　入境见图画郁孤如旧游山为翠浪涌水作玉虹流日丽崆峒晓风酣章贡秋丹青未变叶鳞甲欲生洲岚气昬城树滩声入市楼烟云侵岭路草木半炎州故国千峰外髙台十日留他年三宿处准拟系归舟
　　郁孤台【自注再过防州和前韵】
　　吾生如寄耳岭外亦闲游贑石三百里寒江尺五流楚山微有霰越瘴久无秋望断横云峤防飞咤雪洲晓钟时出寺暮皷各鸣楼归路迷千嶂劳生阅百州不随猿鹤化甘作贾胡留祗有貂裘在犹堪买钓舟
　　鄱阳湖四十韵　　　　　　　　刘　弇
　　巨浸连吴越髙躔直斗牛元开别府江伯汇支流象纬元精逼神奸秘怪裒番君疏带砺彭蠡壮襟喉赴隙如无地凭壖忽有州津涯逾写润窟宅定刳幽岛认瀛鼇戴涛疑阵马搜珠跳怜雨驶镜滑识风收树带乔枝隠山余短碧浮窥觇没罔象睥睨忲阳侯漾月都迷皓蒸云间作油涵濡均藻荇冗长到鰕鳅蜃幻晴嘘阁龙腥夜拔湫万寻悬圃玉一带洞庭秋盈缩知谁纪吞并似力揫鲤矜封赤鯶笑斥朱眸嵌窦扶桑齧珍文匠石锼鸥羣驯野客蚖肆傲潜虬罟数筐零霰樯轻弩激鍭孰分浮瓠澨或讶绕蛇丘弦索延商妇艂艭送莫愁陶朱诚得防神禹想遗忧端称潺湲弄非无隠伏捜豆分髙下渚苇视去来舟血脉乾坤活疮痍稼穑瘳狓猖包息壤碎落浮沤莲女婵娟櫂渔郎芼燥瓯有人搴绣被无客傲鹴裘货贝穷干没醪羞肃丐求束枯论沃釡戒覆比倾辀众木杯盂外佗年吐纳尤鹊填功未议鲸吸志应酬何事轻思济吾防果未周阽危心骨醉飘泊面顔羞敢计乗桴去何知戴笠游片防真扰扰只影转悠悠卑湿嗟梁傅星霜挂魏牟劳歌慙孺子破簏付平头乌豉缘莼置黄粻为鲙谋清螺取归日穏櫂聼犹
　　妙觉寺　　　　　　　　　　　孙　觌
　　老厌风波恶安闲且乐禅开帘延白日倚杖立苍烟鸟散人声里钟残客梦边小蒲风叶偃薄槿露华鲜句好吟须断懽余落照偏人生但如此何处不翛然
　　游开先寺观香炉瀑布诸峰读李苏二仙诗知庐
　　阜之胜在是记以十韵　　　　　王十朋
　　庐山何处好胜地有开先瀑水漱寒玉【漱玉亭】香炉生紫烟紫霄长近日黄石不知年【黄石岩】鴈荡灵湫合【有两瀑布】丰城寳劒连行似朝斗【行峯】鹤唳欲冲天【鹤鸣峰】马尾只自洗【马尾峰】牛头奚用穿【牛头岩】雄词惟太白妙句更苏仙寺占星流处桥飞月出边碑方阅华藏【山谷作开先华藏院记】梦已到栖贤明日游三峡归心定决然
　　元
　　桃源图【并序】　　　　　　　　　掲傒斯
　　江左龙虎山南十里有桃源者刘王二尊师所辟也临江范亨父为之记予为赋五言诗十七韵
　　桃源非一处龙虎画难同内外闗逾铁髙低石作丛黄旛青剑北紫盖白云东蟾影当霄迥蛾眉抱月弓【六峰名】千重藏曲折四面削虚空地户吟风黑天池浴日红雪霜翻溅瀑雷雨泻崩洪暗识猿啼逺晴闻鸟语工危龛三井秘絶涧九桥通江合仙崖怒山连鬼谷雄刘王开辟后秦晋有无中时见看桃侣频逢采药翁丹台寒漠漠琳宇气熊熊济胜非无具縁源恐莫穷烟霞俄变灭草树杳茏葱四序何劳志羣愚倘击防谁言武陵近十里上清宫
　　南山诗【山在龙虎山南张宗师藏剑舄之地曰丹丘有小有洞门玉津涧月桥天鉴池金砂
　　井跃泉漱云亭山云阁丹桂隖桃花源云】　　　　　　陈　旅
　　江左羣山囿仙丘倚太霞上清分亢爽南谷抱谽谺台观黄琼宅林峦赤虎家天池开宝鉴日井射金砂桂霣秋岩粟桃烘晓岸葩泉香通美竹云液漱灵芽俯涧松偏润縁崖迳自斜幽亭宜水绕晴阁受岚遮神舄丹扃秘元闗紫气赊石桥留月色银浦渺皇华愿解延陵剑终乗博望槎临风一邂逅食我枣如
　　明
　　望香炉峰读孟浩然诗因述　　　刘永之
　　移櫂望庐阜香炉旧识名鸟飞千嶂碧日净片云生瀑挂长虹下溪深猛虎行松门通佛宇萝径绕檐楹业爱逺公白诗欣孟子清余方谢羁束幸此共芳声
　　拟岘台　　　　　　　　　　　徐良傅
　　汝水抱城闉文昌带石垠台髙平入汉山逺势从闽雉堞分朝霭渔歌答霁旻晚沙明匹练烟树暗通津鳬鸥并垂垂橘柚亲稍寛千里目飜愧百年身廊庙丹心在江湖白发新顿能羣鹿豕亡论画麒麟东景扶桑树西流弱水濵仙鸾如可借去作逺游人
　　惠孝寺【在西原山能仁寺西】　　　　　　　陈嘉谟
　　西原西郭外寺景各宜人此地无行迹何縁驻病身风髙綘殿冷天迥白云新树隔回青嶂泉分转緑苹毒龙藏鉢小猛虎上街驯寤语初传偈重来漫证因生涯悲大梦世界问微尘自怪陶潜僻长将慧逺亲
　　过铅山游观音山诗　　　　　　叶向髙
　　见説兹山好闲来惬胜游悬崖藤欲合怪石笋能抽磴转回阑暮苔深古洞秋春围羣嶂色緑湛小池流绀宇标香界慈云绕沃洲气从闗尹望辖为故人投旅况尊中尽冥捜象外幽忽传烽火急临眺且消忧
　　匡庐道中　　　　　　　　　　邹元标
　　匡庐髙万丈道路何逶迤似挟风雷至回防星斗随楼台多美丽亭榭半倾欹五老标银汉三江漾碧漪廊邉鸣虎豹潭底浴蛟螭翠竹余音响闲云动逺思长吟秋色迥不觉午隂移小偈磨题徧岩僧未许知
　　望湖亭　　　　　　　　　　　胡大成
　　地尽三江外亭窥九派中水光深浴日山色逺依空极浦浮征棹长天度朔鸿剑如冲斗近星可泛槎通鬒发随年换登临自古同朗吟湖上作漂泊忆苏公
　　新淦陈黄石明府相过予问以土著之兵云为饷科疏裁去守城责之守令兵安可裁也
　　刘同升
　　淦水金汤固军需安可裁逢迎出下防茍且误将来守土宁无责旁观莫浪猜丰亨全盛日经济岂忧财漫谓穷捜括翻令基祸胎客兵非庙算土著扞城隈仗马鸣将斥函牛鼎亦隤清时讵有阙言路固宜开日奏封疆警频闻水旱灾何縁桑孔计偏向省垣推防吏纾三防忧边备五材赠言兼逺畧清啸得追陪
　　国朝
　　郁孤台吊古　　　　　　　　　曾　灿
　　独上郁孤去登临思渺然流莺三月暮疎树万家烟浪打空城外山围故国前女墙桑叶白官署杏花妍旅食朝弹剑春风夜控笳声生古戍日影动长旃血战元黄野人悲鸡犬年贺兰瞻兽闼鄞水夺龙軿下泽鸣芳雉行宫泣杜鹃楼髙金鳯起闗鎻玉虹悬钟皷埋榛久牛羊践草眠讲堂槽粪墼石碣枕荒阡玉马闻河瑞铜人过渭川兴亡双眼落忧患一身全何处余干土谁人有败椽建牙厮养宅买伎水衡钱毳帐供三百駞羮费十千台犹存望阙亭已着防泉李赵勲何在周程绪独传髙榕巢逺鹊平楚堕飞鸢暖气侵衣重云涛压鬓偏估车通粤峤滩路接湖天且读贾生赋行休祖逖鞭升沈如白日去住只青氊囊剰投残笔家留粥尽田吾生当此际何以防髙骞
