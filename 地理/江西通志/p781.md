<!-- { "loadSidebar": true } -->
　　秋雨初晴防防香蟹红鱼白忆江乡十年客枕鸡声月千里归帆雁背霜入室亲朋罗酒馔上堂儿女挽衣裳逢人莫説京华事汉署今无白发郎
　　送明原道赴南丰判官
　　日华西转万年枝记得甘泉奏赋归佩马新迎州倅节绯鱼旧赐从臣衣诗成江驿梅花瘦酒醒山城蕨菜肥为谢南丰旧诗友白鸥春梦绕苔矶
　　送薛元卿归龙虎山　　　　　　杨　载
　　金门诏下羽人归欲向山中采蕨薇琥珀悬崖松树老琅玕倚涧竹根稀髙岩蓄雨星辰湿古石悬云迳路微养性可无轩冕累游尘元不涴仙衣
　　金溪葛氏二孝烈女祠　　　　　成廷珪
　　葛女祠前荐荔蕉藤花风雨急飘萧翠軿五夜灵氛下银穴千年宝气销太史已闻书孝烈遗民无复困征徭绛唇朱袖归黄土惆怅何人説二乔
　　偕犹溪诸公游青原山谒七祖塔　陈　泰
　　梦里青原四十年今朝来觐塔中仙传灯有记贝书在飞锡无声霜井圆石壁倚云僧入室饭钟劳树鹊通禅防碑忽悟曹溪旨拟向人间息万縁
　　和青原寺长老无诘见寄　　　　李　祁
　　白发旧儒臣几见江南物候新问讯枉烦林下士变衰只似梦中人隔帘听雨常经久倚户防山不厌频更欲就依禅榻伴炉烟终日澹絪缊
　　游麻姑山用蒋师文韵　　　　　黄镇成
　　紫雾龙鸾月里游白银宫殿海中洲麻姑宴罢坛犹在葛令丹成井独留滴雨浮岚空翠晩飞花散玉瀑帘秋谁能共食金光草来住仙家十二楼
　　临川青云亭
　　平野荒荒雉堞低一峰阑槛与云齐斗牛三尺龙光照城郭千年鹤爪题白雨来时江水北青山尽处夕阳西古来亦有凭髙客树影苍凉绕大隄
　　赠沈生还江州　　　　　　　　张　昱
　　乡心正尔怯髙楼况复楼中赋远游客里登临俱是感人间送别不宜秋风前落叶随车满日下浮云共水流知汝琵琶亭畔去白头司马忆江州
　　方养心自庐山归【时传养心已仙去故以丁令威嘲之】
　　钱惟善
　　万里扁舟拂钓矶琵琶空怨不霑衣庐山正想陆修静华表忽闻丁令威种杏岂无髙士隐巢松曾有谪仙归月明梦到西江上五老峰前白鹤飞
　　题龙虎孙希文尊师为萧泰定所作丹房寓隐图
　　结茅云里万尘空辟谷相期伴赤松昼夜常明羽人国春秋不老药仙宫飞腾防药容鸡犬蟠伏成形防虎龙缩地壶天今有术愿辞覊绊问防同
　　浔阳舟中【二首】　　　　　　　　呉　当
　　天地无情泪眼枯故园松菊久荒芜秋风屋破从谁葺春酒家贫只自沽万里闗山劳梦寐孤舟烟雨落江湖渥洼龙种空相忆云汉迢迢不易呼
　　伏枕移牀向小舟江头渔父问何由风波接棹鱼龙冷烟草迷津雁鹜秋往事几年怀内顾狂澜百折任东流草元不守扬雄宅垂白空添宋玉愁
　　十华观　　　　　　　　　　巴延子中
　　十载风尘忽白头春来犹自强追游香浮素壁云房静日落青林石径幽海内何人扶社稷天涯有客卧林丘此心只似长江水终古悠悠向北流
　　登快阁　　　　　　　　　　　刘　鹗
　　一登快阁情何极太史骑鲸已上天烟树溟蒙秋可画江山空濶客如仙半生不识东南路浪迹深惭下上船四海故人今聚防忽惊歌舞落尊前
　　送刘竹涧归庐陵　　　　　　　仇　远
　　驿路梅花漠漠寒羢衫絮帽出长安悬知客久归心切自觉交深别语难春入西江随马去山留残雪待人防青原白鹭如相问十载湖滨只钓竿
　　庾楼　　　　　　　　　　　　罗公升
　　万里怀山万里江庾公曾见据胡牀西风尘土谋诚误故国闗河念未忘对策记谈乘塞事倚阑今送入京航六朝人物知多少只有东篱百岁香
　　临江军守臣陈公【元桂】　　　　　刘麟瑞
　　衡湘斡腹抵清江太守乘城誓不降哨马远嘶惊坠镝雄兵遥咤殒飞鏦玉麟符已还宸陛金凤洲堪立帅幢寄语豫章徐孺子闻孙勲业叹无双
　　饶州守臣唐公【震】
　　游骑如飞渐列营谁呼妓女出郊迎奔逾后圃逃生拙执辱中庭就死明瓦瓮掩形慵屈膝金章繋肘吝输城太常定諡应无忝赢得中流砥柱名
　　丞相江公【万里】知府江公【万顷】
　　名重天阍侍太微昔年南国秉枢机人归绿野身犹健兵满红尘世已非止水亭前风淅淅鄱阳城外草依依棣华相映人间瑞节惠隆名世所稀
　　丞相信国公文公【天祥】
　　金字牌飞出建章郁孤万垒为勤王驱驰岭海君臣寓囚系燕云道路长六籍一时光日月孤忠万里立纲常元归凛凛浑生气南北人夸姓字香
　　从文丞相诸公【杜浒巩信伊玉赵时赏张汴刘洙缪朝宗孙宗孙防陈龙复萧焘夫彭震龙萧明哲】
　　奉檄勤王出贑城愿从魁相立勲名吹嘘炎运延千载莫笑寒儒队五兵常郡战余森庙祀空坑败后丽官刑英才偻指那能尽凛凛英魂死亦生
　　虞韶卿以谢叠山请諡立祠北上　龚　璛
　　万叠山中足旧闻只今谁使意勤勤周人颇义伯事晋代行收诸葛文九死本无荣諡愿一香终为老师焚黄金台上逢知已袖有江东日暮云
　　泛舟水南五昌庙观古碑　　　　刘　壎
　　野庙萧条仅隔江此生才此歩荒凉阴森草树岸千尺清絶水云秋一航世换已恢唐境土碑存犹载宋文章人民城郭知何似归棹啼鸦满夕阳
　　率诸友祭南丰先生墓
　　星斗文章焕九天萧萧松槚暗荒阡久无世胄崇祠像赖有山僧守墓田俎豆春囘修废典佩衿云合礼前贤此行莫作嬉游防囘首元丰事怆然
　　送朱真一住西山　　　　　　　王士熙
　　官河新栁雪初融仙客归舟背楚鸿铁柱昼闲山似玉石楼人静水如空煑茶榻畔延徐孺烧药炉边觅葛洪天上云多白鹤去子规何事怨东风
　　东林隐所次韵　　　　　　　　倪　瓒
　　寝扉桃李昼阴阴耕凿居人有远心一夜池塘春草緑孤村风雨落花深不嗔野老羣争席时有游鱼出听琴白发多情陆征士松间石上续幽吟
　　梅仙峯　　　　　　　　　　　危　素
　　谏疏当年奏汉宫至今名迹徧诸峯经台半掩三花树丹臼横遮五粒松近水衣裳清露湿并崖芝术白云封因君更忆非非子杖履登临得屡从
　　送朱本初之玉隆宫　　　　【道士】薛元曦
　　西山紫翠簇芙蓉师住逍遥第一峰慎勿挽弓思射鹿只湏铸铁学降龙闲穿晩月鉏灵药醉拂秋风卧古松应忆京华旧游处蓬莱坊畔五云重










　　江西通志卷一百五十四
<史部,地理类,都会郡县之属,江西通志>
　　钦定四库全书卷
　　江西通志卷一百五十五
　　艺文【诗九】
　　七言律
　　明
　　陪临川公游天池　　　　　　　髙　啓
　　骑马寻幽度岭迟老僧不识使君谁门开红叶林间寺泉浸青山石上池残果已收猿食少枯松欲折鹤巢危壁间不用题名字无限苍苔没旧碑
　　登豫章城忆滕王阁故基　　　　杨　基
　　豫章城郭楚江滨帝子笙歌迥不闻十载以前犹有阁三王之后岂无文春风南浦青青草暮雨西山淡淡云若对画图悲蛱蝶落霞孤鹜正思君
　　寄铁柱观左錬师　　　　　　　刘　崧
　　紫霞楼上左仙翁还在南塘在玉隆虚阁飞鳬云影外乱山骑虎月明中铜驼荆棘秋风落铁柱波涛海气通别后玉箫浑少听令人长忆万年宫
　　题浪川洞
　　一洞深连三十里两崖髙耸百千峰溪流交路争穿草日色窥林半隠松野碓舂泉秋雨急土窰炼石晩烟浓云深不记平畬路月落时闻资福钟
　　发匡庐　　　　　　　　　　　王　沂
　　扬舲晩望庐去彭蠡风髙水正浑今古云屏千叠秀东南天堑五峰尊石林乱后松苗长僧寺烧残蔓草繁欲访谪仙游幸处哀猿啸雨不堪论
　　风雨过鄱阳湖有感　　　　　　林　常
　　三月雨多风满天湖中水髙难繋船大鱼跳浪白如雪好山隔岸青于烟去官莫过彭泽县读书拟上匡庐巅人生百年苦行乐帝乡遥遥心自怜
　　过彭泽县　　　　　　　　　　胡子祺
　　山郭萧条楚水滨数家茅屋自为隣梁公祠下斜阳暮陶令门前五栁春当日赋归非为酒此时懐古益沾巾千年惟有柴桑月曾照羲皇以上人
　　杉闗　　　　　　　　　　　　萧　岐
　　闻説杉闗道路难我行今日到杉闗良田流水七八月华屋长桥数十间茅舍避人常塞户笋舆送客逺登山布帷拨尽秋阳里时有清风拂醉顔
　　追挽谢叠山张孝忠诗　　　　　胡　俨
　　潮遏钱塘王气收两宫北去竟谁留搴旗独倡勤王意当轴曽无负国羞幽愤千年遗涕泪孤忠七日死拘囚江东十问今犹在可惜英雄志不酬
　　得脱鲸鲵遂突围驱驰不解战时衣此身报国心常在逺道投人事已非一旅奋戈犹敌忾二龙浮海竟何依当时阃帅忠贞士誓死同心志不违
　　又赋孝烈桥【叠山女嫁周氏闻父母死鬻奁搆桥桥成投水死】
　　父死家亡母自经可怜形影独娉婷奁金散尽桥初就旅榇无归泪辄零自分寒流沈白璧谁来夜月见辎軿一门二节人间少安得穹碑与勒铭
　　郁木洞
　　细草清风一迳賖寻源不必问桃花千年仙鼠飞晴雪五色灵芝绚防霞瀑布岩前泉似乳芙蓉峰下枣如萧郎【子云】采药知何处空见林中鹿引车
　　题贞女刘氏卷【并序】　　　　　　邹　説
　　贞女者淦城刘均尚志之女也许适南昌赵主簿之子世乱道阻故婚礼未成歳癸巳乡之为强暴而擅生杀者欲强委禽焉女谋于父母自度不能拒即投井死文江解先生防闻而哀之为作传而安城刘君霖复铭墓碣先是其二昆皆从穆监州举义兵而死云
　　玉甃澄百尺深翩翩弱质自浮沉笄缨恐负生前约铁石尤坚地下心碑述孝娥追旧诔传同烈女继徽音二难义死俱无忝共慰严亲雪满簮
　　百华寺　　　　　　　　　　　练子宁
　　闲抱瑶琴访百华上人还与论三车能分香积防中饭惯煮孤山雨后茶洗墨池荒秋草合读书台古夕阳斜壁间正好题诗句留取他年防綘纱
　　游承天宫　　　　　　　　　　解　缙
　　玉笥承天老子宫平原十里万山中三千嵗后桃花老二十四桥秋水通梅子庙荒秦树倒何君石在古苔封同游感慨知多少云物凄凉夕雾重
　　游閤皁山
　　閤皁云兼野水流谩传先圣昔曾游岂知汉晋遗风逺祗有宋元文字留山势北来开菡萏闗门南下壮金牛野翁为説天书降曾有红云捧玉楼
　　螺冈晩照　　　　　　　　　　金幼孜
　　螺阜苍苍紫翠浮夕阳倒影映河流白云半壁峰前暮黄叶孤村雨后秋渐聼樵歌归谷逺恍闻僧磬出岩幽昔时行处今成梦回首令人忆旧游
　　南昌八景　　　　　　　　　　曾　棨
　　城外青山爽气浮重峦叠嶂拥南州四时秀色含云雾万壑寒光逼斗牛野树迥连空翠合涧泉长绕画屛流由来此处多仙境那得飚车汗漫游【西山积翠】
　　悠悠片影楚江涯漠漠轻隂傍钓家乍逐渚烟笼草色还随滩月隠芦花风吹暝霭收残雨日绚晴晖带落霞防度雁归迷宿处数声嘹唳隔寒沙【南浦飞云】
　　东湖老树拂晴云树里空亭识聘君莺转緑隂初过雨鸦啼凉影半斜曛谁悬木榻延髙士空致生刍吊古坟千载髙风遗像在令人懐仰挹清芬【徐亭烟树】
