<!-- { "loadSidebar": true } -->
　　黄尚质字宗商水军左卫人嘉靖举人知峡江县驿有羡金嵗暮输县尚质令存以减来嵗额派闻练子宁遗嗣流为厮养多方觅之复其姓立祠买田俾主其祀【同上】
　　曾陈易号东阳番禺人进士治淦邑多善政务简易近民自题其堂曰易事难恱尝重新学宫请恤驿递疲困例增饩银淦嵗苦南北二米乃酌粮数派编矢心公慎虽豪贵势家无所规避寻陞御史淦民懐之立祠祀焉【广东通志】
　　李茂英寳应人进士初选分宜再调清江爱民好士清驿递均徭役尤留心荒政仿古常平之法又建文昌阁于学宫之左规制壮丽自是士子多登第者歴官通政【江南通志】
　　王圻字元翰上海人嘉靖乙丑进士为清江令邑田粮多欺隠嵗久积圻躬歴阡陌素精勾股法丈量图既成胥吏无敢作奸者尤锐意右文置学田增号舍铸祭器刻绳尺论以训士为时所称调万安令【同上】
　　按江南通志称圻调万安后擢御史忤时相累官至参议乞养归筑室淞江之濵种梅万树目曰梅花源年逾耄耋犹篝灯帐中丙夜不辍有续文献通考诸书行世
　　管大勲字世臣鄞县人由进士选庶吉士改礼科给事中出知临江府政尚循良表章经籍兴复古学建明经书院増号舍置学田修葺郡志考据精当能以文事饬吏治【同上】
　　李乐字彦和乌程人隆庆进士知新淦县初谒郡守阍人素骄蹇不率乐先杖之而后以闻邑中肃然淦赋繁申请条鞭画一民便输纳创尊经阁建便民仓捐俸市谷以备荒赈在任布袍疏食数年如一日擢给事中有金川纪事【安志】
　　张师绎字梦泽武进人万厯进士知新喻县以简易寛大为治尝奉檄督逋赋叹曰赋逋至十年籍不可考矣徒为老胥奸利地何益竟不行喻邑有银监税珰至横甚师绎为书一法字授珰前驱珰惧遂去后仕至按察使【同上】
　　郑朝栋号二水醴陵人万厯中由乡荐官临江同知精练明敏奸宄屛息四视邑篆俱有惠政丙辰沙河堤决台司委督其事度形势均工役木石畚锸之具亲先调度隄成坚固至今赖之仕至贵州布政使【府志】
　　郭惟贤字哲卿晋江人万厯进士授清江令邑邮多逋额惟贤酌定驿规申缓夏秋税期民得苏息俗好讼严令禁止最闻擢御史【安志】
　　李徴仪字于来广徳州人万厯进士初令弋阳调清江解戸南兊苦重费乃立官解之法尽革加派包匿诸尝筑钟家圏隄防田万余顷陞礼部主事【府志】
　　贺逢舜益阳人万厯进士知峡江县邑地瘠赋重逢舜请于台使奏减例银千余两酌起运缓急立八限以寛民力丁粮银米悉载定册刋定粮差条例吏胥不得上下其手秩满陞戸部主事【同上】
　　杨宏科字意白余姚人万厯进士为新淦令时凶荒洊至宏科散财发粟极力抚循之盗贼流劫诸乡捕治其首恶无所株蔓淦赖以安擢监察御史【同上】
　　张汝霖字肃之山阴人万厯进士初授广昌令调清江时朝议方兴矿税民惶惧汝霖条上利害为民请命寻中使采买樟镇药材民复大扰亦赖汝霖抚谕乃定擢兵部主事【同上】
　　俞诲字忠伯莆田人万厯进士知新喻县防静慈惠尝阅南滩水势背郭形胜非宜乃凿引秀水抱城东下至今呼为俞公河在任凡九载民被其泽擢御史【同上】
　　朱邦祯号恬宇吴县人万厯进士知新淦县邑素苦经催疲运乃条陈船戸代解民困以苏又擒治巨盗数十人修便民仓凿桂湖民大赖之日进诸生谈说经艺有金川会课集陞大理评事【同上】
　　林恭章莆田人万厯进士补新淦令有能声额赋聴民自纳不取羡余贫民有鬻妻者赈之使完聚邑火捐粟卹被灾者寻陞江西湖东道【安志】
　　邓林楠字光宇三水人以明经为新淦令性恬淡均赋平讼羡利赎锾一无所入邑夫马嵗苦偏累林楠分众朋充民以无扰以资格为台使所抑士民皆惜其去【同上】
　　刘拯字以仁永福人由举人为新淦令尝因漕蠧侵折运挽不前力请民徴官解一时便之崇祯中流寇充斥淦城卑小拯加髙数尺尤锐意文教置学田修敬一亭文昌阁勉斋祠士兴于学以陞任去【同上】
　　卢兆龙字侯见香山人天启进士授清江令精练明敏案无留牍时征调渐繁兆龙供应无乏而民不病樟镇滨江嵗患冲齧兆龙筑石岸防蛇溪诸水镇人以安擢礼科给事中【府志】
　　陈以运字时可贵池人由举人为新淦令淦邑南北挽运嵗为船戸冒破以运条请徴解自是官民免于累时江楚多事临袁诸郡骚动以运缮城濠建仓庾以受委积邑有数年之备盘山土寇起即率兵擒斩之焚其巢崇补间闯贼大掠邻邑以运多置间谍修甲仗团练义勇为死守计卒全其城以胆略称迁邵武同知【安志】
　　梁士济字遂良南海人天啓进士授奉新令调清江防楚中用兵刍饷征给拮据应办壬申峒寇作分守道欲撤城外居民持不可曰脱寇至燔之无怨矣乃自出简精锐扼诸河上民赖以安又置学田赡士请广弟子员及科举例士子翕然归之擢监察御史【府志】
　　秦镛字大音无锡人崇祯进士清江令邑素佥富民为马戸富民窜入胥吏希免累及贫戸镛以胥吏佥而给其直民困顿苏剧盗啸聚沃塲等处以计擒斩之筑梅家畬建义仓厘正祀典作五劝四诫歌以教民力穑内陞御史【同上】
　　国朝
　　潘岭号石丈孝感人顺治戊子防贡任新淦县兵燹后百事草创鼎建文庙重建读书台及坑口渡桥増筑城垣清丈荒田招来顽梗士民赖之【新淦志】
　　于鹏翰字六息文登人顺治乙未进士知峡江县性仁防时军马络绎民不堪命鹏翰捐赀募夫民乃不扰多方招抚尝卖所乗马给民牛种劝畊作详免荒徭峡民徳之【白志】
　　符执桓山西翼城人康熙二年由举人知新喻兵后县治毁民流亡田半蒿莱执桓搆材饬防事及吏舍歴勘荒亩疏逋赋之无主者闻于大吏卒得蠲除流民归业捐给牛种饥则赈粥民頼休息内擢未任卒士民痛惜之【新喻县志】
　　胡之琳号介石淳安人由举人知新淦县修葺学宫及便民仓惜阴书院复陶桓公黄勉斋祠纂郡邑志卒官【新淦志】
　　喻成龙辽东人康熙二十六年任临江知府防明仁爱风节自励鼓舞学校以随行经籍数千卷置尊经阁建褒忠祠表彰孝义节烈旧例漕米解戸率破产成龙令官收官解百姓便之歴官湖广总督【临江崇祀志】
　　李涛字紫澜徳州衞人康熙丙辰进士二十八年由编修知临江府行洁品端风清絶甫至防得巨盗张茂生者沿江剽劫为民害缚至通衢立毙之擒余党曾翕李老生等悉置之法民欢声雷动清江奸胥收民税持权衡以机械暗移轻重涛过县门叱吏突至其处得奸状伏法酌定引盐价值严禁铺戸供应每嵗奏销册籍当年里长为费不赀涛尽革除民尤便之在任九年陞浙江盐运使歴官刑部侍郎【白志】吉安府
　　三国
　　孙辅字国仪以扬武校尉佐孙策平三郡策西袭庐江太守刘勲辅随从身先士卒有功策立辅为庐陵太守抚定属城分置长吏迁平南将军【三国吴宗室传】
　　刘陵为安成长先是境内多虎民患之多徙他郡陵至修政月余虎皆出境流民复还【明一统志】
　　吴砀为安成长孙权使吕岱取长沙砀据县以拒权遣鲁肃攻围砀突出曰砀受天子为长知有汉而不知有吴也【同上】
　　晋
　　郭察永嘉中为安成太守时益梁流寇破零桂诸郡进逼安成察力战死之【林志】
　　虞潭字思奥防稽余姚人领庐陵太守抚绥荒余咸得其所又与诸军共平陈恢仍转南康太守进爵东乡侯时湘川贼杜弢势猖獗江州刺史卫展因表潭并领安成太守以御之【晋书】
　　按前志载孟嘉辟部庐陵从事还都庾亮引问风俗得失对曰还传当问吏亮举麈尾掩口而笑谓弟翼曰孟嘉故是盛徳人此在晋时风流相赏实不可以称名宦也故去之
　　宋
　　刘湛字仁南阳人为庐陵王义真长史时王居髙祖忧使帐下备膳湛禁之义真乃使左右索鱼肉珍羞于斋内别立厨帐防湛入因命庖人进酒及车螯湛正色曰公当今不宜有此设义真曰一盌酒亦何伤湛起曰既不能以礼自处又不能以礼处人遂趋出景平元年召拜尚书吏部郎【宋书】
　　按前志载周朗为庐陵内史郡界荒芜颇有野兽母薛氏欲见猎乃合围纵火令母观之火延烧郡廨朗悉以秩米起屋偿所烧之限称疾去官为州司所纠自劾以猛兽三食人虫防犯稼为已罪如此举动似不可列名宦酌去之
　　梁
　　傅昭字茂逺灵州人由左民尚书出为信武将军安成内史安成自宋来兵乱相接郡多鬼怪及昭为郡郡人夜梦见兵马铠甲甚盛又闻有人云当避善人军众相与腾虗而逝自后郡舍遂安咸谓昭正直所致郡溪无鱼或有暑月荐昭鱼者昭不纳鱼馁于门侧【梁书】
　　江革字休映济阳人为庐陵长史以清严为百城所惮时少主惑于签师革正直自居不与签师等同坐俄迁左光禄大夫【同上】
　　陈
　　刘竺彭城人庐陵太守沉几博照利兴害除公家尠负租私家多余货出郊有白鹿随驭之祥民懐惠政立祠神冈山【豫章书】
　　唐
　　张儇元和间为庐陵县令防惠通敏弹击豪黠抚恤细民尝捐俸掩骼招复流离民有兄弟相讦者儇解谕令其相好如初连嵗大穰皇甫湜称其恂恂奉上煦煦字民盖实録也【庐陵志】
　　贺凭会稽人集贤学士知章之后会昌四年以著作郎任永新令有惠政秩满当去邑民遮留之因家焉【永新志】
　　田阳字昭和大中间任吉州刺史留心抚恤物阜民和卒于官临终与子诀曰吾死不防防吉州之民子感其言因家于吉之城北立祠祀之至今有田相公庙【林志】
　　萧芮长安人干宁进士任吉州牧养民以仁待士以礼政平讼理结庵金凤山冈讲老子书自号萧道人既解任即庵立祠祀之水旱疾疫必祷焉【林志】
　　南唐
　　李元清濠州人开宝中以吉州永新与潭衡接境因改永新为制置以元清为使毎数月潜入潭部托病不衙人不之知先是夏赋准贡见缗民苦之元清奏请纳帛一疋折钱一千以为定制民便之尝减冗费十万余漕运入金陵以济国用【马令南唐书】
　　按明一统志李元清作杨元清
　　陈省躬知永新县明察有断部民交讼曲直立分时郴衡盗入境防戍兵多为所杀省躬给府缗市棺瘗之郡符下让其専省躬判郡符云开官库使官缗买棺木葬官军何过之有【林志】
　　按永新县志云省躬三国时人林志则列名五代中在李元清后考三国志南唐书皆无其名今姑从林志
　　宋
　　王崇文建隆时吉州刺史奉法循理无所侵挠民便之【林志】
　　厐敏建隆二年为泰和令徐锴撰白鹤观碑称其明察足以不欺贞固足以干事【泰和志】
　　董衢酸枣人干徳间宰永新以防平着声善多所汲引任满百姓遮道留之不得行迁殿中丞【林志】
　　梁鼎太平兴国间知吉州里有萧甲者豪猾为民患鼎暴其凶状杖脊黥面徙逺郡太宗赏其强干【明一统志】
　　戚纶字仲言应天楚丘人太平兴国八年进士知泰和县民险悍多搆讼为谕民诗五十篇因时俗耳目之事以申规诲老幼多传诵之每嵗时必与狱囚约遣归祀其先皆如期而还迁光禄丞【宋史】
　　马应昌至道间以右司谏来守庐陵鞫贪胥絶欺公私旧逋官缗表奏折入吏民赖焉【林志】
