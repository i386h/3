<!-- { "loadSidebar": true } -->
　　东南一方淮海维扬爰有乔木是名豫章根坎窞篲天纲郁四气焕三光矗缩云耸离披翼张一擢而其秀颖发七年而其材莫当懿夫倚荆衡连楚越回合湘沅之浦芬敷吴防之阙彭蠡而烟垂汩沧浪而吹发清辉艳艳朝洒阳台之云翠影亭亭夕皓巫山之月尔其孤干直指交茎乱倾绀叶烟緑朱华日明掩蓂灵之光价夺若木之芳荣卉不暇植蔓不及萦总此众美畴之与京其下则啼飞猱逐暴武突兀鹿麌爪牙钩拏盘游其下盖难胜数其上则陆鸿渐谷鸎迁孔翠曳曳鸾鹄翩翩翼翳日声闻天巢集其颠动盈百千嗟乎不菌不轮有典有则其材也直空怀宝以自弃谅斧斤之未识日者龙宫是构鹊鹳云修整山林之木应榱桷之求何独不见千金而留为媒绍也阙为出处也幽谓尔不任大为贤而致尤今丛木之所忽吾亦为之心忧借如将赵括于上军秩长卿于下令良骥为盐车所伏谷松为山苗所映以曼倩而等侏儒尚俳优而轻雅正虽物情之共尔固君子之攸病向若廓君之林池充君之苑囿膏泽既沐鸿休亦覆门柳不可齐华庭梧不能独秀已矣夫用之则哲抑之则沈随取舍之攸措何栋梁之所任梓匠之瞻望靡及江潭之嵗月空深谁当徙植天池畔终冀成君桃李隂
　　云液泉赋　　　　　　　　【道士】吴　筠
　　坤元孕气潜畅于泉冠五行之首为万物之先爰有清流出此山侧处防险以难知犹井渫之不食我搜灵秘载披载登见其地僻至洁源深有恒冱寒不为之缩炎暑不为之增考室以饮乐在枕肱珍侔元玉之膏德并云华之液疾可蠲年可益引充狎玩唯意所适悬之则皎洁壅之则澄碧昼浮光以悠扬夜含响而淅隂阳为灾水旱失节不雨炎夏暨于元月汪汪洪波久已竭耿耿瀑布今已絶挫江湖之浩荡况溪涧之微劣斯泉秉彛毫纎无亏虽逺不霑惠而近有所滋彼崩湍于畴昔岂不慙涓涓于此时夫醴泉无源而易涸丹溜乍见而难挹曷若平以为鉴酌焉取给何似神山之瀵帝台之浆涌异域之表湛无人之乡兹亦标奇于絶境眞可谓灵而长也
　　宋
　　秋香亭赋【并序】　　　　　　　　范仲淹
　　提防屯田钜鹿公就使居之北择高而亭背孤巘面横江植菊以为好命曰秋香亭呼宾醑酒以落之仆赋而侑焉
　　郑公之后兮宜其百禄使于南国兮铿金粹玉倚大斾于江干掲高亭于山麓江无烟而练回山有岚而屏矗一朝赏心千里在目时则秋风起兮寥寥寒林脱兮萧萧有翠皆歇无红可雕独有佳菊弗冶弗天采采亭际可以卒嵗畜金行之劲性赋土爰之甘味气骄松筠香灭兰蕙露漙漙以见滋霜肃肃而敢避其芳其好胡然不早嵗寒后知殊小人之草黄中通理得君子之道饮者忘醉而饵者忘老公曰时哉时哉我宾我来缓泛迟歌如登春台歌曰赋高亭兮盘桓美秋香而酡顔望飞鸿兮防防爱白云之闲闲又歌曰曾不知吾曹者将与夫谢安不可尽欢而聿去乎东山又不知将与夫刘伶不可复醒而蔑闻乎雷霆岂无可而无不可兮一逍遥以皆宁
　　麻姑山赋　　　　　　　　　　李　觏
　　巍乎高哉兹山之为异也吾不知夫几百千里之广但见土老而石顽顶天而直上验地势之所极固亦东南之藩障者乎路溪蟠郁前后相失冈峦崒嵂左右驰突鸣泉百雷跃下云窟乔杉万矛舞破烟骨灵奇怳惚变见出没匮耳目之观听曾不究夫万一其间则有名天之洞礼神之堂高台层瑶吸日月之光缭垣筑粉含芝兰之香偏门曲廊入迷其方斜轩乱窗或温而凉况乎御龙膏之酒倚云和之瑟一饮一石一醉千日安知亿万人尘衣飞蚤虱其或黯然而雾飘然而雨跬步之内则蒙无所覩夜长漫漫山空月寒鹤羣戏风舞羽老猨抱子吟声欲干怪物参差松柯水或步或驰或啸而悲仙乎鬼乎千态万状而使人心疑别有涧石之迤逦圜潭之无底是曰蛟龙之所止嬾而为旱怒而为水嗟我力耕之民辍衣食之资而为祷祠之费岩岫防防古无人行百兽饥死虎狼夜鸣是何假上眞之名而神奸之所凭也悲夫以地之奇以物之灵而逋客之经营全形养气采术茹菁未尝有笳箫之声鸾鳯之迎谢人品而淩太清者徒见山寒兮青青水秋兮泠泠云路咫尺而不能以升岂非仙可得而不可求道可悟而不可学彼其叛稼穑之功遗室家之乐越天常而慕防防宜乎白首于封灶之下幽死而无所托也
　　休亭赋【并序】　　　　　　　　　黄庭坚
　　吾友萧公饷济父往有声场屋间素不利于有司归教子弟以宦学而老于清江之上开田以为嵗凿池灌园以为笾豆儿时艺木今憩其隂独立无邻自行其意筑亭高原以望玉笥诸山用其所以斋心服形者名之曰休亭乞余言铭之将游居寝饭其下豫章黄庭坚为作休亭赋
　　槃礴一轨万物并驰西风木叶无有静时怀蠧在心必披其枝事时与黄间同机世智与太行同巇饮羽于市门之下血刃于风波之上至于行尽而不休夫如是奚其不丧故曰众人休乎得所欲士休乎成名君子休乎命圣人休乎物莫之婴吾友济父居今而好古不与不取亦莫子敢侮将强学以见圣人而休乎万物之祖曩游于世也献璞玉而取刖图封侯而得黥骄色未鉏而物骇机心先见而鸥惊抚四方者倦矣乃归休于此亭濯缨于峡水之上游晞发于舞雩之乔木彼玉笥之君子惠我以生刍一束是谓不蓍而筮从无而吉卜
　　江西道院赋【并序】
　　江西之俗士大夫多秀而文其细民险而健以终讼为能由是玉石俱焚名曰珥笔之民虽有辩者不能自解免也惟筠为州独不嚚于讼故筠州太守号为守江西道院然与南康庐陵宜春三郡并防恶声元祐八年武陵柳侯子仪守筠之明年也乐其俗之媺使为政者不勤乃新燕居之堂榜曰江西道院以鼓舞其国风且为高安之父老雪耻焉秋九月遣使来告成于双井永思堂于是为之赋
　　句吴之区维斗所直半入于楚终蚀于越有泰伯虞仲季子之风故处士有岩穴之雍容有屈原宋玉枚皋之笔故文章有江山之秀发吴越之君多好勇故其民乐鬭而轻死江汉之俗多禨鬼故其民尊巫而淫祀虽郡异而县不同其大畧不外是矣若乃高安之城豫章之别虽风气之未逺亦媺俗之可恱故柳侯下车解牛而不割未尝发硎初不折缺则喟然叹曰江西道院名不虚生爰作新堂合陈鼓笙有斐翰墨宾赞令丞作为诗歌接民颂声昔也忧民之忧今则乐民之乐怀僊伯之蜕蝉有勿翦之乔木制劒池之菡萏以为裳酿丹井之清泠以为酌醉而起舞父老持足恐使君之仙去而鳏寡之长失职也吾闻风行于上而水波此天下之至文仁形于心而民服此天下之善化岂可多为令而病民慢自设险而病民诈耶九转丹砂铸铁成金两汉循吏铸顽成仁我简静则民肃我平易则民亲今使高安之农养生于桁杨之外珥笔教讼者传问孝之章耳销吭者深春耕之耒卖私鬭之刀劔以为牛羞淫祠之樽俎以养亲虽承平百年雨露渗漉非二千石所以牧人者乎虽然有一于此堂密有美枞而未闻处士之节岑蔚有于菟而不见墨客之文岂其藏而自秘蠖屈而不伸者耶公试酌樽中之渌谢山川之神为予问之
　　白山茶赋【并序】
　　姨母文城君作白山茶赋兴寄高逺盖以自况楚人之橘颂感之作后白山茶赋
　　孔子曰嵗寒然后知松栢之后雕也丽紫妖红争春而取宠然后知白山茶之韵胜也此木产于临川之崔嵬是为麻源第三谷仙圣所庐金堂琼榭故是花也禀金天之正气非木果之匹亚乃得骨于昆阆非乞灵于施夏造物之手执丹青而无所用析薪之斤虽睥睨而幸见赦高洁皓白清修闲暇裴回冰雪之晨偃蹇霜月之夜彼细腰之子孙与庄生之物化方培戸以思温故无得而陵跨盖将与日月争光何苦与洛阳争价惟是当时而见尊显处于瑶台玉墀之上是以闭藏而无闷淡然于干枫枯柳之下江北则上徐庾江南则数鲍谢盖不能刻画嫦娥藩饰姑射谅无地以寄言故莫传于脍炙况乎见素抱朴难乎郢人故徐熙赵昌防笔和鈆而不敢画或谓山丹之皓质足以争长而更霸知我如此不几乎骂虽琼华明后土之祠白莲秀逺公之社皆声名借甚俗态不舍挟脂粉之气而蕴兰麝与君周旋其避三舍
　　白鹿洞赋【并序】　　　　　　　　朱　熹
　　白鹿洞赋者洞主晦翁之所作也翁既复作书院洞中又赋其事以示学者其词曰
　　承后皇之嘉惠宅庐阜之南疆闵原田之告病惕农扈之非良粤冬孟之既望夙余驾乎山之塘径北原以东骛陟李氏之崇冈【地名李家山】揆厥号之所繇得頽址于榛荒曰昔山人之处至今永久而流芳【陈舜俞庐山记云唐李渤字濬之与兄涉偕白鹿洞后为江州刺史乃即洞创台榭环以流水杂植花木为一时之胜】自升元之有土始变塾而为庠俨衣冠与诵纷济济而洋洋【庐山记又云南唐升元中因洞建学馆置田以给诸生学者大集乃以国子监九经李善道为洞主掌其教授江南野史亦云当时谓之白鹿国庠】在叔季而且然矧休明之景运皇穆穆以当天一轨文而来混念敦笃于化原乃搜剔乎遗遯朌黄卷以置邮广青衿之疑问乐菁莪之长育拔隽髦而登进【谨按国朝防要太平兴国二年知江州周述乞以九经赐白鹿洞诏从其请仍驿送之六年以洞主明起为蔡州褒信主簿旌儒学荣乡校也】迨继照于咸平又増修而罔倦【庐山记又云咸平五年敕重修又塑宣圣十哲之象】旋锡冕以华其归琛亦肯堂而诒孙【郭祥正书院记云祥符初直史馆孙冕以疾辞于朝愿得白鹿洞以归老诏从之冕未及归而卒皇祐五年其子比部郎中琛即学之故址为屋榜曰书堂俾子弟居而学焉四方之士来者亦给其食】怅茂草于熙宁尚兹今其奚论【庐山记熙宁中作已云鞠为茂草矣】天既啓余以堂坛友又订余以册书【寻访之初得樵者指告其处客杨方子直遂赞兴作之谋既而刘清之子澄亦裒集故实来寄】谓此前修之逸迹复闗我圣之宏模亦既震于余衷乃谋度而咨诹尹悉心以纲纪吏竭蹷而奔趋士释经而敦事工殚巧而献图曾日月之几何屹厦屋之渠渠【事具吕祖谦伯恭所作书院记】山葱珑而绕舍水汨防而循除谅昔人之乐此羌异世而同符伟章甫之峨峨抱遗经而来集岂颛眺听之为娱实觊宫墙之可入愧余修之不敏何子望之能给矧道体之无穷又岂一言而可缉请姑诵其昔闻庶有开于时习曰明诚其两进抑敬义其偕立允萃摰之所怀谨巷顔之攸执彼青紫之势荣亦何心于俛拾乱曰涧水触石锵鸣璆兮山木苯防枝相樛兮彼藏以修息且游兮德隆业茂圣泽流兮往者弗及余心忧兮来者有继我将焉求兮
　　丰水赋　　　　　　　　　　　徐鹿卿
