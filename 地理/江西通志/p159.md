<!-- { "loadSidebar": true } -->
　　【五尺正一钱三分加六分　七尺正一钱九分加八分　七尺正二钱三分加九分　八尺正三钱三分加一钱四分　九尺正三钱七分加一钱五分　一丈正五钱四分加二钱一分　一丈一尺正五钱六分加二钱三分　一丈二尺正六钱一分加二钱五分　一丈三尺正六钱六分加二钱七分　一丈四】
　　【尺正七钱八分加二钱二分　一丈五尺正九钱四分加三钱四分　一丈六尺正九钱七分加三钱九分　一丈七尺正一两四分加四钱三分　一丈八尺正一两一钱加四钱四分　一丈九尺正一两一钱六分加四钱七分　二丈正一两二钱二分加五钱　二丈一尺正一两三钱八分加五钱五分　二丈二尺正一两四钱五分加五钱八分　二丈三尺正一两五钱一分加六钱一分　二丈四尺正一两五钱八分加六钱四分　二丈五尺正一两七钱七分加七钱一分　二丈六尺正一两八钱四分加七钱四分　二丈七尺正一两九钱一分加七钱七分二丈八尺正一两九钱八分加八钱　二丈九尺正二两一钱加八钱二分　三丈正二两一钱三分加八钱五分　三丈一尺正二两二钱加八钱八分三丈二尺正二两二钱七分加九钱一分　三丈三尺正二两三钱四分加九钱四分　三丈四尺正】
　　【一两四钱四分加九钱七分　三丈五尺正二两四钱八分加一两　三丈六尺正二两五钱五分加一两三分】
　　木排税排料载工部浔闗旧无涨不税近亦税之湖闗仍踵往例毎年额税二万一百八两四钱在前正数之内又工部起造龙衣贡船并进淮抚漕粮运艘官商采买木排随至批验放行毋或阻滞
　　旧制布政司拨遣司吏一名收兊本水绅衿自置课名曰季料葢平时验单放行纳料止四季也九江府拨送府吏一名收兊上下水客税课今俱停止料课皆监督收纳旧有闗政书板一副藏九江府因兵燬不存雍正七年详定各省各名色分别征科刋刻则例全书仍于闗前防立木榜逐一开载咸俾通晓船户过闗纳料者无借于包揽胥役亦不得上下其手称民便焉
　　贑闗
　　贑有闗税昉于明正徳六年都御史陈金题设首建议者南贑饬兵副使王秩秩既酌议抽盐之法又将广闽商舶货物估定规则立厰盘掣以助军饷先是治中都御史金泽请设税塲于南安折梅亭至是又増设于贑商旅大困正徳十一年科臣黄重奏畧云广货自南雄经折梅亭已两税矣贑税不无重复请允停止十二年南贑巡抚王守仁据岭北道杨璋条奏请移折梅亭之税归并贑闗毎季委府佐管理务季终交代万歴十年南贑巡抚张奂奏改本府通判专司二十七年税监潘相入防欲坐管闗钥都御史李汝华力争之四十二年撤税监仍归府倅管理
　　国朝初沿明旧康熙二年始遣部臣督闗五年部差停止岭北道管理六年贑州知府管理七八年同知管理九年复差满汉部臣二贠十三年专差部臣一贠佐以笔帖式十六年道府递管十七年仍差部臣并笔帖式五十六年笔帖式停差惟监督一贠递年更换雍正元年停差部臣令巡抚遴选地方贤能官管理收税
　　闗厰初设于涌金门下龟角尾乃章贡合流处也嗣因洪水冲坏遂于东西两桥并设盘掣【东在建春门贡水绕焉西在西津门外章水绕焉皆设浮桥使民利涉而抽分设厰于此在东桥者一百只在西桥者六十只用缆横锁官司其钥以时启闭】先奉督印发税票下府盐税都票于户房挂号杂税都票于工房挂号凡商贾到桥照税则开单投厰送府挂号印记同都票发厰查收税过官盐商人愿投别县发卖者另给转江都票毎日收银若干投柜数登循环簿月终彚送至府库凡有应解应给府详道覆核转详军院批允然后支发厰官毎季将循环簿送道转送军院倒换嵗终造入嵗用军饷本内奏缴又凡下水只分守道印发票下府收税为修理红等用过闗者各赴委官处照票纳银给票一纸名曰季票如系下流新船名曰小票毎三板纳银一钱二分小七板船纳银二钱四分大七板纳银三钱小号贑纳银六钱大号贑纳银一两俱于委官处交纳给票过闗随于船头烙印斧记收票缴道
　　国朝闗厰仍在东西两桥凡客船泊河干先将货物开明赴闗部衙门投报税五两以下者买小单一张税至五两以上者买大单一张照单估算应抽税若干兊讫次日候监督亲临盘掣放行如货物零星只临闗报税不必买单毎日积单税若干按季造报部销算
　　明税额毎年盐税杂税约共银三万内盐税以八分解部二分留饷杂税以五分解部五分留饷解部总以二万计留饷总以万余计此其常也旧例五年一解部如部有急咨或三四年一解总视收数为盈缩自都御史谢杰立月比法隠漏渐少除解部与饷用外尚有余积可备地方缓急万歴二十七年潘监至增收上水税银五千两下水税银一万两连原额共四万五千两内以三万八千五百两解税监转解余留备饷毎年先尽监额由是军饷不继万歴四十二年减免増嵗七千两而报解犹三万有竒防撤税监増税悉蠲商困乃苏公私始克有济【贑饷自一万四五千至一万六七千不等】
　　国朝原额三万五千两入门税三百八十二两五钱三分零康熙十九年盐课改入淮项减银一千两二十年复増银三千两二十五年加增铜价毎觔三分五厘计増额税银三千七百四十二两原额并门税及两次加增共银四万二千一百二十四两五钱三分除减银一千两归入淮课实计额银四万一千一百二十四两五钱三分内于康熙二十二年奉
　　上谕将额银五千两办铜七万六千九百二十三觔八两
　　解寳泉局二十四年复奉
　　上谕将额银一千九百五十两办铜三万觔解寳源局俱毎觔价银六分五厘又奉部文本闗应出户工二部铜觔脚价银五千三百四十六两五钱二分五厘系监督赢余银两不在正额之内
　　下水税则　犀角阿魏黒角毎百觔一两七钱九分零沈速香燕窝牛黄毎百觔一两一钱七分零　翠
　　毛马尾苏合油人参毎百觔九钱三分零　成器象牙片脑毎百觔八钱二分零　海粉檀香毎百觔五钱八分零　胡椒硇砂银硃血竭毎百觔及萝菔生姜木杓石灰泥罐黄树皮麻麸毎俱三钱五分零葛布麻布毎百件枸子毎百觔俱二钱九分零
　　肉白豆蔻丁香没药川乌附子成器乌木木香不
　　成器象牙玳山牛马皮水银毎百觔二钱三分零荜澄茄毎百觔水牛皮毎十张鹿皮麂皮毎百张
　　斜布棉布夏苎布毎百件俱一钱七分零　砂仁毎百觔一钱六分零　红花紫草广漆苏木儿茶成器花梨木氷糖白附子乳香胆矾排草毎百觔一钱四分零　黄牛皮毎十张氷糖毎百觔一钱一分零【氷糖税则东闗一钱一分零西闗一钱一分零】　废钱黄铜铜叶铜丝樟脑麝香铜锡器天然铜铁线不成器乌木毎百觔九分零自八分至一分自一分至一厘木器食物药材算
　　盘漆扇之类不细载　氷片红黒缨红绒丝纬毎百觔九钱二分　紫檀紫榆器蜡丸铜扣烟管毎百觔二钱　紫檀紫榆木铁梨器毎百觔皮套毎百个俱一钱四分　画皮弓角带子翎毛鱼肚菜毎百觔金箔毎十匣翠花毎百对安息香五色纸通草花简帖毎包箱西洋皮毎十件苏缺毎十个砂镬毎百个俱一钱　自九分至二分小铁刀鹿觔氊衣坐褥碾槽铁盆帽盒火笼倭罗锁袱氆氇虎豹皮料丝琉璃酒槽凉帽羊皮之类不细载　铁□大小不等自四钱至一钱止俱毎百合毎百连
　　木排税　清流木三层为一则横量一丈正税银七两临闗二两　草流木五层为一则横量一丈正税银六两临闗二两　杉木七层为一则横量一丈正税银三两五钱临闗一两　杉桐枋毎块正税银五分临闗一分　株木毎百根正税银四两临闗一两五钱　□木毎百根正税三两临闗一两　松枋毎百块正税三两临闗八钱　椤枋毎百块正税一两五钱临闗五钱　松□株板毎百块正税二两八钱临闗九钱　皮槁杂木十层为一则横量一丈正税三两五钱临闗一两　清流木毎根正税一钱六分临闗四分　松桐杂木火柴毎百根苗竹毎百根筀竹毎百根俱正税二钱临闗六分　外计临闗则或毎百觔一钱六分或毎百觔自八分以至一分不细载
　　上水税则　湖丝防绢绫缎纱罗人参马尾绢包麝香顔色丝线毎百觔九钱一分零　褐子毎百件马尾防毎百顶硃砂毎百觔俱六钱五分零　银硃毎百觔氊条毎百条徽金扇毎十篓俱五钱二分零　黄丝石黄豆油牛皮毎百觔线韈羊皮韈毎百双俱四钱五分零　水银硇砂白蜡雄黄毎百觔豆豉黄黒豆麦子蒜头毛缎石灰鱼魦牛骨毎三钱九分零葛布毎百件三钱二分零　羢鞋毎百双三钱一
　　分零　书纸顺昌纸单双毎百篓油牌纸毎百刀丝绵金线毎百觔首帕毎百连菉豆酒酱油酒蠏金酒毎百坛褐子袜毎百双棓子毎百篓火纸毎百担粗油纸扇毎十篓俱二钱六分零　旧水絮毎一船一钱九分零　红花紫草黄蜡毎百觔上梭布毎百件氊袜毎百双俱一钱五分零　蒲鞋面毎一篓吉安台椅毎百张三白酒毎百包麻姑酒毎百埕被面毎百床履鞋毎百双海粉毎百觔煤炭毎百石泰酒毎百埕丝鞋蒲鞋各满篓俱一钱三分零　樟脑棉带毎百觔建酒毎百埕废钱毎百觔红绵绳毎百觔一钱零　羊皮袄毎百件线单毎百条铜锡器铜绿毎百觔细磁器毎百石俱九分零　青铜锁毎百把暑韈毎百双红粗茶毎十篓俱七分零　白铜川芎金腿杂皮不成器铜锡粗细药材各色细果毎百觔氊膝毎百双氊背身毎十件毛毯毎百条皮箱毎十只大磁坛毎十个俱六分零　净花川蜜毎百觔生布土布毎百件俱五分零　自五分至一分自一分至三厘绵缕磁器苏蓆尤墩梭布脚带白矾青豆之类不细载【贑州闗税志】
　　雍正七年详定各种货物税银分别征收刋刻则例全书仍于闗前竖立木榜逐一开载俾往来商民一览而知
　　章贡两河分注河深广艰于济故乱流而舟舳上舻下衡列如此民乃攸济既而督府开镇戎饷实需官鹾计禁令讥察若古为闗故曰两闗以御货越征商旅也【刘节桥记】
　　睢州汤斌曰司政者禁胥役需索信放闗期防则便商杜豪强夹带絶权贵请托则益课要在律已严综核慎云
　　长洲汪琬曰自闗吏勾稽利弊日巧且宻以致商贾子钱易耗舟车不前贸易渐稀则土产患其不售而逺方难得之货黠者且居以为竒故其价翔踊市井骚然算缗亦绌非所以裕国便民也法立而吏不得上下其手则善矣
　　南昌府
