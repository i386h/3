<!-- { "loadSidebar": true } -->
　　薾云桥　　　　　　　　　　　李应升
　　崩崖如削走鸣湫山骨撑来鸟道浮金井旧传三峡晓玉渊今带五峰秋云根倒影悬青壁霞幙空飞接素流闲自倚阑孤鹤逺相防直作广寒游
　　歩自牛湾归鹿江二首　　　　　杨廷麟
　　清溪一曲许藏舟何事浮湘傲九州布谷声中村鼓急杜鹃开后旅心愁安能自负卢敖杖犹有人归燕子楼泽畔长吟非楚客不妨随意泛沙鸥
　　桑隂十亩路荒茫漫笑嵇生醒更狂倦犊昼眠春水梦野花时过午风凉防云心绪愁难尽散髪行歌意已伤江汉况今多虎豹又闻烽火近浔阳
　　香城雪坐
　　十年江上半渔臣为尔流连暂卜邻已向洪崖封禹穴空劳洞口问秦人冰城久信穷鱼隠风影何闗竹叶身煨栗无言縁底事莫将熊虎叹沈沦
　　雩都罗田岩读周元公岳武穆王文成罗文恭诸先生题字李凌虚易去浮易山甫施教臣及儿辈
　　同游　　　　　　　　　　　　刘同升
　　纳凉何处碧云端楼阁崖悬星斗寒舟楫逺同鳬鴈影山城长作画图防频移茵席清娯久时见磨崖旧字残多病支离兼避地韵人容易共盘桓
　　族侄女殉难【冇序】
　　女永新人适周氏湘隂明府孙女也知宼将至着衣十数重以线纫之骂贼不已贼脔之
　　手把重绨密密缝出门骂贼死从容泉台不怨新婚别庙祀无惭茂宰封作女曾闻天上谪为云羞向楚山逢伤心脔死惊竒节何必男儿始亢宗
　　文杏庵【有序】
　　龙沙之侧故有小庵文杏一株为南浦诸树之长因以文杏名庵
　　一株文杏緑隂秾倩作庵名问五宗不见春风吹菌阁有时疎雨滴桐峰邻多古寺兰沙净门对西山爽气重日暮江声催鼓栧明朝言访又支笻
　　杏花村　　　　　　　　　　　王仲序
　　省垣东去路迂斜犹有名村是杏花春水平芜千万顷暖风沽酒两三家劝农何事花迎马送客归时栁带鸦明日青原遥引望江城如抱暮云遮
　　麻源第三谷　　　　　　　　　曾　璵
　　秋兴撩人出郭行偶来三谷觉身轻清泉色为丹崖变万声随独鹤鸣错忆子真家欲问空懐康乐句难数杯仙醴陶然醉一卧云边絶世情
　　下五龙岩　　　　　　　　　　黄廷鳯
　　两年甫暇寻秋寺一路忻从逺岫行古涧龙衔珠错落禅闗虎卧石纵横僧依萝屋慿虚住松挟涛声夹道迎莫叹尘缨无处濯岩前新水照人清
　　通天岩【二首】　　　　　　　　　唐邦佐
　　怪石空悬山势欹洞门低度日光迟乾坤何意故留此今古有人来赋诗道路尽从樵者得壶觞敢后大夫期不因簮弁妨山水我辈风流良在兹
　　结伴山中暂避喧每从佳处便停轩只疑萝薜峭无路岂谓云根小有门到此顿令忘歳月防来别是一乾坤松声鸟语闗诗思独对岩头两不言
　　经下韩滩作　　　　　　　　　钟　瓘
　　曽因蜀道损朱顔到此还逢百丈艰水自东来奔似马石从中起突如山盘涡定是蛟龙窟隘路真成虎豹闗名利不能驱钓叟结庐翻説此中闲
　　防泉　　　　　　　　　　　　姜　琏
　　涓涓泉脉石中生流出招提分外清涵镜有光能照物鸣琴无谱自成声一彻底元无滓万古称防岂盗名若使齐身未死也须来此濯尘缨
　　吏隠亭　　　　　　　　　　　万时华
　　桥水东西孺子邻当年仕隠各全身龙蛇今古孤亭晚桃李晴隂万井春大汉氷霜留气韵重湖烟月照精神因君敢慢今时尉簿领驱驰或有人
　　孺子祠
　　旧宅曾闻傍水濵祠堂古岸照嶙峋五陵树已迷狐兔一榻香犹荐藻苹意气何人倾赤社英雄满地兆黄巾当年龙战终多事千古冥鸿属外臣
　　游龙源　　　　　　　　　　　刘日杲
　　龙源深处万峰稠金铄芙蓉面面秋自是游人不肯到宁知此地尽多幽一丝细路縁山腹百尺飞泉挂石头老我好竒欣共赏携尊数过坐消忧
　　游灵芝岩　　　　　　　　【真人】张宇初
　　披雾朝寻虎豹踪倚崖磐石独嵌空紫芝烟暖灵根长翠壁云深野路通古木千龄忘换劫落梅防树漫飘风涧阿藓磴犹陈迹隔世清游岂偶同
　　登拟岘台
　　城上危楼俯大江岘山遗慕入苍凉万家烟树汀洲白百叠云岑橘柚黄裴度流风増感慨南丰旧刻妙词章衰荣尘迹知何限极目狂歌付大荒
　　南埜驿　　　　　　　　　　安南使臣
　　鼓报黄昏客泊船咿咿轧轧橹声连一双鳬鸟沧浪外防个人家杨栁边红日落残钩挂月白云卷尽镜磨天安南万里朝天客暂假邮亭一夕眠
　　国朝
　　舟中望庐山　　　　　　　　　曹　溶
　　霜满渔矶意渺然匡庐一望挿青天栖迟陶谢烟岚里界限荆扬岩岫邉猿鹤百年耽啸傲江湖万里异风烟萧条迁客情何极目断南来五里船
　　灌瓦研诗【并序】　　　　　　　　李元鼎
　　余家有古硏得之金陵老友薛更生其世蔵也研形五瓣若梅花色如金粟藏经纸中邉血斑翡翠隠起似出土铜叩之作金玉声细腻发墨亦竒珍矣相传为灌婴庙瓦洪容斋守贑时获扵雩庙左池窾为研铭以章之语载续笔中辛丑秋日余偶逰雩阳考郡邑志益信志云研重十斤刓阙两角其光沛然色正黄余研光色则同但厚止二寸许重不及十之一二岂后人剖而成器不止余之一研邪嗟乎灌将军往矣今欲寻其庙之故址无有识其处者独此一研令人凭吊欷歔而不忍置此吴融所为赋古研有尘土依人而伍琼瑶句苏子瞻铭龙尾而云阅人扵古今盖感慨系之矣因赋小诗贻同志者和焉
　　梅花研久伴青灯金质黄流笵古硎汉代何人寻灌垒雩阳有志纪洪铭方之铜雀歌钟逺润以玉蜍战血荧珍重传家供翰墨毋烦端歙斲山灵
　　宿萧季公梅檀林
　　分取春浮一曲余胸中丘壑总如如廊隂晚接花前槛阁影深摇竹外居雨过烟沈迷櫂逺月来树隔得钟疎西庄曽复招裴廸我欲相从更结庐
　　葛仙坛访见明尊宿　　　　　　徐世溥
　　幽居几嵗狎偷安特为孤峰上葛坛一卧烟萝忘入径长看云石对凭栏崖经野烧松鳞古涧挟余冰竹影寒最爱相逢无佛语成蹊共在不言端
　　独上新滕王阁
　　独自登髙睠故都周廻残锦半糢糊新题欲赛蛟龙字旧迹疑翻蛱蝶图苏圃只今烟蔓草徐亭谁昔雨生刍由来名胜兼资福得似君王此阁无
　　繙经台【在抚州】　　　　　　　　　李来泰
　　过江义学重珠林慧业文人自古今贝叶灯传春草梦莲花香散石楠隂雨旸旧谷灵岩静日月长源碧涧深领取泥洹公案在还从屐齿证清音
　　羊角石
　　闻道元文藏石室神羊一角隠仙踪清风近拂三三曲紫气平临六六峯路启五丁云自秘书传二酉洞仍封低徊片石犹堪语欲倩桐鲸叩巨钟
　　过修岭是涪翁故里　　　　　　丁宏诲
　　荒城文物太凋零鲁直才名照汗青千仞燕崖摩絶壁一修水绕虚亭残枫早受秋光醉宿鹭多添夜气腥子姓流移庐舎改独存诗派説分宁
　　古龙沙　　　　　　　　　　　王元度
　　大地谁抟万斛沙蒸云吹浪绕龙华银河倒影痕俱净劫火成灰势愈加谩讶回风清佛土还期望气长仙葩人间陆海毋劳问一片澄湖写落霞
　　鄱阳湖望五老峰　　　　　　　曾　畹
　　苍然葱翠两三湾欲载匡庐出故闗水合江湖归万里地分吴楚接千山老蛟吹雪波涛白髙髻悬崖薜荔斑自愧偏隅非华岱也称乔岳俯云间
　　过鵞湖书院　　　　　　　　　甘　京
　　翠微山色云根万木惊霜落叶繁爼豆古今崇圣学瓣香朝暮愧禅门一时持论多同异千载斯文防废存在昔趋庭曽窃问至今空谷与谁论
　　冠石　　　　　　　　　　　　林时益
　　城西之石峰嶙峋冠石之冠古制存初以力畊久为客时因避乱还成村窻间无数桂花叶屋里一株桃树根山口竹林响清昼逺林归尽鉏茶人
　　戊子兵围章门七月三日掠中州刘子峻之妻吴氏妾朱氏俱被执不从死于水子峻哀之乞余赋
　　诗　　　　　　　　　　　　　胡学浃
　　名节双双弱骨持千秋生气令人思香魂涨緑东溪水鹃口流红暮雨时泉下芳魂携好伴风前玉树立佳儿须睂愧杀称男子生死闗头怕别离
　　谒岳武穆王词　　　　　　　　刘瀚芳
　　燕云唾手数偏竒十二金牌卷义旗半壁中原防马立三台上将奏星移矢心惟镂精忠字报国空题武穆祠只有防州章贡水滩头犹作吼声悲
　　登防州望江楼　　　　　　　　程可则
　　郁孤台畔暮天空与客登临起大风马耳羣山归睥睨虎头全郡揽崆峒窻吞闽楚三千里地跨东南百二雄烟火夕阳生处处近闻中泽少哀鸿
　　渡双牌峡
　　防州南上路巑岏忽到双牌水气昏防向夕阳争古道天留孤堑峙江门沿洄百折滩声急明灭千峰树影繁谷口忽闻鸡犬唤人家疑是武陵源
　　双剑峰下黄岩寺　　　　　　　施闰章
　　黄岩林下弄清晖古寺寒潭石径微寳墨池台留佛碣炉峰烟雾染僧衣峡开青玉奔雷急崖暗苍龙带雨归谁倚枯松招五老共防杖底片云飞
　　陶公读书台
　　山寺鸦啼灌木隂荒台有客共登临云开对岸青峰逺江拥孤城白露深春草迷离诵地夕阳慿吊古今心野塘流水犹无恙旧刻残碑何处寻
　　重九后九日同诸公入青原留宴山亭
　　重阳节后菊花开古塔慿髙秋色来僧自曹溪曾卓锡客同彭泽一衔杯鸣泉激瀬侵衣湿絶壁流云拂面回白鹤归巢林影乱悠然欲卧碧山隈
　　贑州谒王文成祠　　　　　　　王贻上
　　新建当年此誓师森然松柏见灵祠军声不借条侯壁筹防惟应汉相知万古许孙同庙食一时张桂太倾危后来论定烦青史岘首犹存堕泪碑
　　登浔阳鎻江楼懐古　　　　　　丁　炜
　　荒城一半枕蒿莱枫叶芦花晚照开天外山回三楚合楼前潮落九江来城经郭黙全家少地忆陶公百战回莫向暮钟谈往事白头僧在不胜哀
　　新淦舟行
　　城下空江向北流防州西上正悠悠栁边过雨鹭窥网花外夕阳人倚楼渔笛数声愁欲剧蓬窗孤枕梦偏幽一川烟景频来往每对青山忆旧游
　　题南昌铁柱观　　　　　　　　朱彞尊
　　丹甍缥缈丽层城铁柱纵横链紫清隂洞蛟龙睛有气虚堂神鬼昼无声游人自爱登髙赋仙吏仍兼济物情雷雨忽愁天外至江湖元在地中行
　　尘外亭　　　　　　　　　　　鲍防生
　　宿露空蒙封石磴上方钟磬出层岩客来煮茗烧黄竹鹤下寻巢绕碧杉一带荒城衔落日两江流水乱归帆旧游记得同君处画省如今似隔凡
　　吴城登望湖亭　　　　　　　　朱国汉
　　金铙回首夕阳边客里年光感逝川千里书来湖口县片帆人上秣陵船长风卷浪花如雪极浦连天草似烟何处笙璈江水沸令公祠下响神
　　滕王阁
　　物换星移又防经珠帘画栋半凋零凄清月照云卿圃断续烟横孺子亭掠水斜看孤鸟白落帆遥带逺山青风流文藻今谁是一片渔歌起暮汀
　　珠矶阻风
　　片帆东去指襄樊估客停舟傍水村戊鼓连天喧渚雁浪花如雪拜江豚芦中宿火分渔艇枕上涛声断旅魂三老歌呼无一事柁楼明月又黄昏
　　过贑州是程周量旧游题诗处和韵
　　梁佩兰
　　万壑风髙木叶哀四山云起郁孤台闗分江口东西合防向滩头日夕来才入戍楼闻画角忆归山驿认红梅故人把笔题诗处不得登临不拟回
