<!-- { "loadSidebar": true } -->
　　田化龙字腾岳徳化人武艺精娴有万夫之勇以将材署南湖营守备时永丰贼炽化龙进勦斩俘无筭寇败伏山林孤军深入被重围矢尽援絶鏖战而死永丰人立庙祀之迄今有祷必应【府志】
　　董四民九江卫世职百户总制袁继咸闻其技勇召置麾下题授都司左兵东下调入城防守四民见事急曰吾世受国恩当以死报命其妻史氏妾姚氏并二子溺死于池毕乃登城大呼发矢连毙数人防刀自刎于城上【人物志】
　　徐行可字三山九江卫世袭指挥佥事幼读书明大义左兵陷城行可母汪氏投井死妻邹氏妇陈氏继之行可随大书于屛曰世受国恩合门殉节以报投笔北向拜自经于望京门城楼【同上】
　　李全昌字文宰徳化庠生天性孝友母七十兄弟羣起为寿值嵗饥全昌更出米二百斛传母命赈之母卒丧事备极情礼乙酉左兵东下两儿百计出重围全昌夫妇依依母殡不忍离比城破贼蠭拥不得前过阳明祠见火起杀人扰攘中值妻孙氏逃亦至全昌知不免顾谓曰李氏幸不絶吾得死处矣趋入祠就缢孙氏奔赴气已絶大痛亦投井死孙氏孝廉高山女也两儿长曰铖丙午举人次曰镛【同上】
　　栁鸿字渐于徳化人府学生得金谿余姚二先生语录遂留心探索于知行合一之防深有悟入事亲尤笃孝道父卒哀毁几絶乙酉左兵倡乱鸿以母老不能行力负逃贼追及不忍舍竟冒白刃而终【同上】
　　孙大华徳化市民左良玉东下挟督师袁继咸与之俱袁惧为所并调兵入城标将郝效忠谋翻城以应左驱其卒乘夜淫掠民不胜愤多执而杀之次日郝以民激兵变为辞露刃而噪袁仓卒计窘欲穷诘杀兵者又莫辨为谁大华独挺身出呼于市曰杀兵者我也无干于众遂斩以殉【同上】
　　国朝
　　文徳翼字用昭明崇祯进士司李嘉兴平反得释者甚多大憝呉中彦子征□倚恃持国柄者武防乡曲害善徳翼特掲而力讨之卒置于理后某府丞具疏污蔑万状实为左袒中彦者修怨也居无何内召秉铨值变作知事不可为逺遁歙之商山左良玉奔九江以病为辞絶意不还镇时督师吕大器实临之良玉不为礼徳翼讽郧抚王某曰文武固宜调和亦当存宪体公宜礼敬制阃使悍将稍知朝廷之尊王颔之左乃迎谒成礼交讧屡致激变而绸缪调防卒无事者徳翼之力为多性至孝官司李时父讣至适在防城即号泣徒跣归母没年已望七哀哀若孺子慕博贯经史长于诗古文词所着有雅似堂集佣吹录一集二集讼过录宋史存读庄小言【据魏学渠所撰墓志】
　　黄云师号雷岸徳化人明崇祯进士授给事中厯吏户刑兵四科抗疏甄别京卿凡所指陈详明剀切为冡宰郑元岳所器重催楚粤饷题免郧襄诸郡逋欠三十六万有竒寻归卜居莲花峰下征辟不赴杜门著述有易裁诗正采荣堂集藏于家卒年七十有六孙图康熙戊戌进士【府志】
　　丁孕干字爰大徳化人在诸生中风流蕴借絶似晋人独工于诗与熊兆佳赵映第相倡和清浄遥深力追唐之中叶竟陵谭元春亟推之以明经任南昌学博有十七年诗稿又着闰草及西湾诗话【白志】
　　呉士魁字聚之徳化人赋性醇厚方正自持崇祯末年以明经任浮梁司训署县事辑兵安民莫不服其才略阅数月遂解绶归里性好善老而愈笃乡饮大賔寿八十子用光亦乡饮介賔于夘举人【同上】
　　廖士贞徳化人由举人任四川营山县逆贼彭时亨攻城失陷被执遇害赠四川按察司佥事荫一子入监【安志】
　　闵喜字玉孺徳化人顺治选贡授福建龙岩县丞甫莅任海贼入寇本邑印官负重疾未视事嘉筹饷登埤昼夜守御时漳属十邑已陷其九龙岩卒赖以全上官嘉其功委署安溪武平徳化南安诸篆陞延安府同知在任十月以疾卒官着有雪斋蕉梦轩诸文集【白志】
　　周岱生字青岳徳化人由防贡授贵州余庆令丁内艰补粤西平南令地不产菜蔬敎以播种灌溉之方田荒不辟招抚粤东流民开垦甲寅呉逆叛寇盗蠭起有缑成徳为乱破梧州攻平南岱生率乡兵出讨贼退逾月复至岱生擐甲跃马斩贼贼攻益急矢且尽义勇战死者三十余人岱生退保城浃旬援絶城陷贼絷岱生徃浔妻杨氏自刎死贼诱之降岱生厉声曰何不速杀我遂遇害长子儒且哭且骂贼并惨戮之次子爣闻变走粤西寻父母兄三尸具告浔州守守上其事中丞郝浴特疏请防赠按察司佥事
　　予祭葬【据安志増撰】
　　张孺子湖口人同父刈芦于洲有虎突出掠其父孺子追及以杖连击虎首砰然有声遂脱父难疗治而愈知县乔鉢为之传【安志】
　　按孺子同邑呉一哲呉之达周泽宗汪应祥徳化熊文锦亦皆以孝义见安志附录姓名于此
　　刘镇宝字【阙】　彭泽人给事堂子康熙庚子举人授云南乌蒙通判服官敬慎素以忠贞自矢雍正八年逆蛮寇城镇宝临难不屈遂遇害事
　　闻赠按察司佥事
　　赐祭葬














　　江西通志卷九十二
<史部,地理类,都会郡县之属,江西通志>
　　钦定四库全书
　　江西通志卷九十三
　　人物【二十八】
　　南安府
　　唐
　　谢肇字景初上犹人闲武艺与父率兵征蛮功第一除朗州刺史会寇起汀建命举兵掩之一出而平迁百胜军防御使粤闽卒叛复提兵平下诏褒美授金紫光禄大夫检校户部尚书【林志】
　　按寰宇记唐南康县地伪呉天祐中析置上犹场南唐始改场为县谢肇在唐时未可遽称上犹人也姑仍旧志又明一统志重见贑州人物
　　后五代
　　黄玉【一作黄廷玉】上犹人天祐中补使院寻署上犹场民徳其保障累功二十四考有司上其状于南唐授银青光禄大夫寿九十七而终【豫章书】
　　卢光稠谭全播皆南康人光稠状貌雄伟无他材能全播勇敢有略然全播常竒光稠为人唐末羣盗起南方全播谓光稠曰天下汹汹此真吾等之时无徒守此贫贱为也乃相与聚兵众推全播为主全播曰诸君若欲成功当得良帅卢公堂堂真君等主也众诺之乃立光稠为帅时王潮攻陷岭南全播攻潮取其防韶二州光稠又遣弟光睦攻潮州光睦好勇而轻进全播度其必败乃为竒兵伏归路光睦果败走潮人追之全播以伏兵邀击遂取潮州是时刘岩起南海击走光睦以兵数万来攻防州光稠惧全播曰吾知刘岩易与尔乃选壮士伏山谷中佯治战地于城南告岩战期以老弱五千出战战酣伪北岩急追之伏发岩遂大败第功全播悉推诸将梁初江南岭表为呉与南汉分据光稠独以防韶二州请命于京师愿输贡赋太祖为置百胜军以光稠为防御使又建镇南军以为留后光稠病以符印属全播全播不受光稠卒立其子延昌而事之延昌好游猎其将黎求闭门拒延昌延昌见杀求乃自立请命于梁拜为防御使求暴病死州人相率诣全播第叩门请之全播乃遣使请命于梁拜防御使治防七年有善政杨演遣刘信攻破防州以全播归广陵卒年八十五【五代史】按卢光稠人物志一载贑州又载南安林志止载光稠而不及全播白志据史传改补
　　宋
　　谢茂希肇之裔建隆初以武艺显官至银青光禄大夫检校右散骑常侍兼御史大夫【明一统志】
　　刘元亨字子嘉南康人开宝中入白鹿洞修进士业江南国学废例选赴阙以学行老成为后辈推重复还乡道过庐陵郡守闻其名荐应举登咸平二年第【林志】
　　田辟南康人天资笃实嗜学不倦游上庠二十年无所成浩然归隠号大隐居士九子各授一经登第及特恩者七人时称义方者归田氏【明一统志】
　　谢允昌字孝孙上犹人肇之裔熙宁间以太学生上书召对赐进士出身以言忤执政倅曲江有惠利及民司马光荐为大理丞不赴遂致仕【林志】
　　利申字仲通大庾人元丰间士务为新学申遂不应试游江都有广陵集庐陵郭劲序之谓其放得于太白其易得于乐天其蹇得于聱叟其严得于昌黎云【同上】
　　何大正字自中大庾人博通诸经尤邃于易元祐间升国学诸儒推许官南雄州司理有爱惠致仕卒【人物志】
　　田如鼇辟弟宣和进士丞相吕颐浩一见器重之髙宗召问江右盗贼对曰小寇不足虑所忧者西北耳累官监察御史出知道州民乐其岂弟后加直秘阁京西转运副使昆弟如鹄如鹏如鸿俱登进士第【明一统志】按田如鼇人物志以为辟之第三子与一统志不合
　　蔡居中字正中南康人好学不倦宣和间入太学政和中谒主文霍端友侍郎以其文拟冠多士同列有持他卷曰波澜老成当为第一即张纲也居中次之仕终宗正丞【林志】
　　钟鼎字文昭上犹人闻范文正义田事慕之偕侄日新置义庄建书院延师以训乡族子弟子三杰登绍兴进士为化州司法叅军归值建城尽其家之砖石输官有司以闻赐勅有哲夫成城保卫乡里之褒【明一统志】
　　卢汝舟字仲济大庾人政和间以陆藻荐隶御史府廉约守正不事刻深绍兴中地震上疏推本刘向京房之学无虑数千言官至武翼大夫【同上】
　　李谔字正臣南康人建炎进士性机警厯州县所至有惠政尝判吉州永丰盗起谔设法平之邻境羣盗闻风皆畏惮数百里踪迹屏息累官至朝奉大夫【人物志】
　　邓富字孝积大庾人有智略屡平寇盗人呼之曰邓江南绍兴间以功累迁八州巡检知昌化军加授广西路都钤辖武略大夫【林志】
　　何源字清卿大庾人通诸经分授其子长衢亨以春秋登宝祐进士次光龙以礼记登咸淳进士门人莫如徳亦以易登淳祐进士父子师友渊源如此【同上】
　　卢世亮字亮工上犹人光稠五世孙母殁庐墓有巨蛇来世亮恐其母惊异痛哭有顷雷震蛇死近墓一里出甘泉二虎徃来墓侧若驯伏状县令陈廷杰书其事于石【安志】
　　钟作霖字民望上犹人绍兴进士仕至通直郎为人以礼法自持隆兴癸未幼子祐继之皆有辞藻【林志】
　　莫士先字元亨大庾人专攻于学乾道辛夘举乡试调邕州户曹其子如徳淳祐甲辰进士【人物志】
　　曽守约字惟鲁大庾人庆元乡荐慕濂洛开统于郡师事黄干以居敬为本穷理为要充本军学正文行著称【同上】
　　李賔字献可大庾人师事张子韶行履端洁防于经学以特唱名任浔州推官防当国恶子韶賔遂致仕【府志】
　　严寅字敬仲大庾人事亲尽孝绍定进士厯太常博士袐书省正字雝州观察推官决疑狱生全甚众【安志】
　　张南金字文隽大庾人淳祐进士以善谋画屡辟湖南广东戎幕摄县政治有声奏为袐书郎知东莞县【人物志】
　　谢泌上犹人淳祐间以荐授肇庆司理决狱明慎民谓不寃防茶寇起荆湘剽江西及岭南泌献防于制帅分兵掎角平之擢湖南提刑州钤辖命下卒【同上】
　　卢宗迈字绍先汝舟侄少隶御史府枢宻使汪澈临边视师檄以自随宗迈熟知险阻澈深嘉之厯馆职文雅练达两朝日厯成一嵗五迁官至武翼大夫晚年藏书万卷【白志】
　　钟特立上犹人鼎之孙身长九尺五寸勇义过人宝祐戊午羣盗犯邑特立率数从者御寇盗惊其状貌之异败走俘馘甚众以功授星子尉【同上】
　　曽和应字贤叔上犹人隐居梅岭之隂清苦好吟八十不倦黄秋岩谓其得性情之正赵青山诸老多有品题【同上】
　　张季和上犹人咸淳间割股疗父疾郡守赵孟藡美以诗时称孝子又南康阳大明字和甫亲丧庐墓感有灵异【安志】
