<!-- { "loadSidebar": true } -->
　　浴鲜积翠栖灵异石洞花宫横半空夜光潭上明星啓风雨坛边树如洗水淹徐孺宅恒干绳坠洪崖井无底主人载酒东湖隂遥望西山三四岑
　　琵琶行【并序】　　　　　　　　　白居易
　　元和十年余左迁九江郡司马明年秋送客湓浦口闻舟中夜弹琵琶者听其音铮铮然有京都声问其人本长安倡女尝学琵琶于穆曹二善才年长色衰委身为贾人妇遂命酒使快弹数曲曲罢悯然自叙少小时欢乐事今漂沦憔悴转徙于江湖间余出官二年恬然自安感斯人言是夕始觉有迁谪意因为长句歌以赠之凡六百一十六言命曰琵琶行
　　浔阳江头夜送客枫叶荻花秋瑟瑟主人下马客在船举酒欲饮无管醉不成欢惨将别别时茫茫江浸月忽闻水上琵琶声主人忘归客不发寻声闇问弹者谁琵琶声停欲语迟移船相近邀相见添酒囘灯重开宴千呼万唤始出来犹抱琵琶半遮面转轴拨三两声未成曲调先有情掩抑声声思似诉平生不得志低眉信手续续弹説尽心中无限事轻拢慢撚抹复挑初为霓裳后六么大嘈嘈如急雨小切切如私语嘈嘈切切错杂弹大珠小珠落玊盘间闗莺语花底滑幽咽泉流水下滩水泉冷涩凝絶凝絶不通声暂歇别有幽愁暗恨生此时无声胜有声银缾乍破水浆迸铁骑突出刀鎗鸣曲终收拨当心画四一声如裂帛东船西舫悄无言唯见江心秋月白沈吟放拨挿弦中整顿衣裳起敛容自言本是京城女家在虾蟇陵下住十三学得琵琶成名属教坊第一部曲罢长教善才服妆成每被秋娘妒五陵少年争纒头一曲红绡不知数钿头银篦击节碎血色罗裙翻酒污今年欢笑复明年秋月春风等闲度弟走从军阿姨死暮去朝来顔色故门前冷落鞍马稀老大嫁作商人妇商人重利轻别离前月浮梁买茶去去来江口守空船绕船明月江水寒夜深忽梦少年事梦啼妆泪红阑干我闻琵琶已叹息又闻此语重唧唧同是天涯沦落人相逢何必曾相识我从去年辞帝京谪居卧病浔阳城浔阳地僻无音乐终歳不闻丝竹声住近湓江地低湿黄芦苦竹绕宅生其间旦暮闻何物杜鹃啼血猿哀鸣春江花朝秋月夜往往取酒还独倾岂无山歌与村笛呕哑嘲哳难为听今夜闻君琵琶语如听仙乐耳暂明莫辞更坐弹一曲为君翻作琵琶行感我此言良久立却坐促转急凄凄不似向前声满坐重闻皆掩泣座中泣下谁最多江州司马青衫湿
　　临川逢陈百年　　　　　　　　李咸用
　　麻姑山下逢真士元肤碧眼方瞳子自言混沌凿不死大笑老彭非久视强争龙虎是狂人不保元和虚扣齿桃花雨过春光腻劝我一杯灵液味教我无为礼乐拘利路名场多忌讳不如含徳反婴儿金玉满堂真可贵
　　逺公亭牡丹
　　雁门禅客吟春亭牡丹独逞花中英双成腻脸偎云屏百般姿态因风生延年不敢歌倾城朝云暮雨愁娉婷蕊繁蚁脚黏不行甜迷蜂醉飞无声庐山根脚含精灵发妍吐秀丛君庭湓江太守多闲情阑朱绕绛留轻盈潺潺緑醴当风倾平头奴子啾银笙红葩艳艳交童星左文右武怜君荣白铜鞮上慙清明
　　灵栖岩　　　　　　　　　　　张　谔
　　嶻嶻嶪嶪山如簇磊磊落落石如屋上有緑树之隂隂下有寒溜之涔涔通天有窦十余丈游子扪萝来复往是中端合巢神仙桃花流水何杳然我来正值春风暮似笑贤劳又还去准拟酾酒聊从容对此坐想飞来峯宋
　　入贑闻晓角有作　　　　　　　赵　抃
　　江南歴尽佳山水独贑潺潺三百里移舟夜泊惶恐滩画角乌乌晓风起栖鸥宿鹜四散飞梦魂惊入渔樵耳三通迤逦东方明又是篙工遄行矣横波利石千万层板绳颈如山登途终致险且升自顾忠信平生凭庐山髙赠同年刘中允归南康　　欧阳修
　　庐山髙哉几千仞兮根盘几百里嶻然屹立乎长江长江西来走其下是为扬澜左蠡兮洪涛巨浪日夕相舂撞云消风止水镜浄泊舟登岸而逺望兮上摩青苍以晻霭下压后土之鸿厐试往造乎其间兮攀縁石磴窥空谾千岩万壑响松桧悬崖巨石飞流淙水声聒聒乱人耳六月飞雪洒石矼仙翁释子亦往往而逢兮吾尝恶其学幻而言哤但见丹霞翠壁逺近映楼阁晨钟暮鼓香霭罗幡幢幽花野草不知其名兮风吹露湿香涧谷时有白鹤飞来双幽寻逺去不可极便欲絶世遗纷厖羡君买田筑室老其下插秧盈畴兮酿酒盈缸欲令浮岚暖翠千万状坐卧常对乎轩窗君懐磊砢有至宝世俗不辨珉与玒防名为吏二十载青衫白首困一邦宠荣声利不可以茍屈兮自非青云白石有深趣其气兀硉何由降丈夫壮节似君少嗟我欲説安得巨笔如长杠
　　双井茶
　　西江水清江石老石上生茶如凤爪穷腊不寒春气早双井芽生先百草白毛囊以红碧纱十斤茶养一两芽长安富贵五侯家一啜犹须三日夸宝云日注非不精争新弃旧世人情岂知君子有常徳至宝不随时变易君不见建溪龙凤团不改旧时香味色
　　题袁州东湖卢肇石　　　　　　祖无择
　　袁山之阳秀水侧草覆遗基谁氏宅皆云子发其姓卢往以文章名借借宅中旧物何所存惟有嶙峋一巨石阔才三尺髙倍寻久卧尘沙羣瓦砾余心好异因独往下马环观聊拂拭地表可见十二三已足怪骇动魂魄呼工运插堑其傍挽以长絙百夫力讙然鼓噪登大车恍尔如蒙巨灵劈选置东湖最佳处四面澄波映天碧倚空突兀无与邻顿觉亭台增气色弯环幽窦莫敢探恐有乖龙飞霹雳余尝南游到阳朔众峯矗矗春笋植扪萝踏藓穷之遍若此竒峯曽未识郡人奔走来如云故老惊视复唧唧乃言此石遇真赏屈指于今年二百沈埋旷代谁尔珍一日光价逾荆璧嗟余束髪大夫后区区志尚惟孤直十年再谪非不穷犹慕坚纯无改易如何故老不我愚感物再三形叹息石不能言人有言勿使他时重堙阨
　　寄题沈比部江州齐云楼　　　　梅尧臣
　　逺目不髙不可极朱楼要与浮云齐江流万古平泱莽山雨一过寒凄迷贾客樯下望吹笛渔郎浦前看防霓佽飞射蛟水花伏髙士种桞烟条低羣雁有时至自北洪潮到此不更西君家隐侯有八咏风雅未尽留人题送施屯田提铜场兼相度岭外盐入防吉
　　江西采铜山未竭南越熬波海将结土人贪利不畏刑白日持兵逾盗窃铜私铸器盐夺商死共吏争蛇鬭穴奸豪乘势倚蛮陬劫掠聚徒成蚁蛭今虽驱翦岭下平尚恐根存更生孽因择健才通便民付职与权将有设秋香亭上共为宾却作主人殊少悦徂东走北十五年只有山川看不别
　　甘露亭诗　　　　　　　　　　李　觏
　　乾坤父母莫匪慈胚胎亿兆成角羁其间哺乳不及处有时泣杀呱呱儿南州上游号沃野景祐丙子尝凶饥新田始苗旧谷罄十室八九无晨炊伏隂何者不仁甚酿作水灾来助之烟煤刷天雨汁黑呕山泄谷争奔驰横流一夜打城郭万弩窃发穿毛皮东隅有洲尸揖揖如蚁欲走遭水围屋根无力树腰折蛟唇食人犹择肥涛波一望万山阻六亲不得相扶持国子刘公好仁者惟时假守兹军麾民生在我不在命造舟往救无敢违童儿赤立妇女困载之刳木何累累泥沙外冷内饥渇口噤不语如狂痴牵挛坐卧满府舍试以酒饮加饘糜随流往往亦不死逺在百里无人知捐金购得问氏姓召使亲族携之归司农仓廪尽发出不待奏报先施为有余况可补不足大贾蓄家如响随来赡去察夜继昼赤热不忍防华榱由斯一郡十万户饿肤日月生膏脂存者相保没者葬唐虞仁夀重敺跻圣主养贤贤养物气和郁郁通高卑城西老宫古松径一朝坠露甘如饴千柯万叶结不解玉阶琼树光离离甿俗奔走竞观覩手攀口吮同赍咨学老之人周氏子好善不类黄冠师欲令事迹绚久逺筑亭其地高巍巍公之归朝不可借松树至今犹未衰我作此诗揭亭上他年堕泪如羊碑
　　大孤山诗　　　　　　　　　　黄　庶
　　彭蠡百里南国襟万顷苍烟插孤岑不知天星何时落春秋不书不可寻石怪木老鬼所附兹乃与水同浮沈鸣鸱大藤树下庙祭血不干年世深舳舻千里不敢越割牲酾酒来献斟我行不忍随人后许国肝胆神所歆落帆夜宿白鸟岸睥睨百绕寒藤隂银山大浪独夫险比干一片崔嵬心宦游逺去父母国心病若有山水淫江南画工今谁在拂拭东绢倾千金
　　彭蠡　　　　　　　　　　　　王安石
　　茫茫彭蠡春无地白浪春风湿天际东西捩柂万舟囘千歳老蛟时出戏少年轻事镇南来水怒如山帆正开中流蜿蜒见脊尾观者胆堕予方咍衣冠今日龙山路庙下活酒山前住老矣安能学佽飞买田欲弃江湖去
　　游麻姑山　　　　　　　　　　曽　巩
　　军南古原行数里忽见峻岭横千寻谁开一径破苍翠对植松栢何森森危根自迸古崖出老色不畏莓苔侵修竹整整俨朝士下防石齿明如金遂登半岭望城郭但见积霭萦江浔冈陵稍转露楼阁沙莽忽尽横园林秋光已过花草歇寒气况乗嵓谷深我驰轻舆岂知倦倐忽遂觉穷嵚崟龙门谁来此中凿玉简不记何年沈泉声可聴真众籁泉意欲写无瑶琴斗回地势平如削防防百顷黄差参洞开三门两出路却立两殿当崖隂深廊千步抵嵓腹桀木万本摩天心碑文磊嵬气不俗笔画缥缈工非今世传仙人家此地天风泠泠吹我襟今人岂解不老术可怪緑髪常盈簪根源分明我能説一室倾倒输琅琳相高既不拥耒耜方壮又不持戈镡我丁轗轲岂暇议直喜虚旷开烦襟清谣出口若先搆白酒到手无停斟山人执袂与我语留我馈我山中禽玲珑当窗急雨洒窈窕隔溪孤笛吟未昏已移就明烛病骨夜宿添重衾神醒气王目无睡到晓独爱流泉音起来身去接尘事片心未省忘登临
　　丹霞洞
　　麻姑石坛起云雾常意已极高峯巅岂知造化有神处别耸翠岭参青天长松桀栢枝嵬岢中画一道如流泉林风飕飗满丘壑山鸟嘲哳凌飞烟山腰古亭豁可望下见秋色清无边忽惊隂崖势回合中抱幽谷何平圜初谁凿险构栖观更使绕舎开芝田令人到此毛骨醒欲老笔丹青传羌干戈今未解天地疮痏谁能痊大厦栋梁置沙莽肯复顾昐桷与椽吾徒于时直何用欲往未得心茫然
　　发松门寄介甫
　　南风夜发吹孤舟起视北极星辰稠晓开征帆破长浪挟以两艣当中流松门东面见庐阜其上少日烟气浮舟人指我极四望黒处无底蛟龙湫槠溪左蠡信浩荡两涘若粒分冈丘落星囷囷孰可状清汉夜独垂牵牛故人防期此同载舍櫂直抵云山游念今五载负期语心独动荡风中斿况闻肥遯须在山早时事力胡能谋所嗟亲老食未足安得一亩操锄耰此言此笑吾自取非子世孰吾相投今谐与子脱然去亦有文字歌唐周
　　麻姑山送南城尉罗君
