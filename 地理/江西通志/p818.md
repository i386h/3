<!-- { "loadSidebar": true } -->
　　吉之书台西南几二百里为上城是邑形胜之甲也其山从东北最高曰武功者延袤而来层峦叠嶂凌逼霄汉播为千峰万壑望之如波涛汹涌由云中而降至上城则展而为高平之原分两陵宛转抱左右如城郭然地故以名其水则清泉百道湍激溜泻合为两溪随两陵盘回而出防于原之阳为大川其东原之上则嘉禾修篁葱倩鬰民之匝原以居者蚁聚蜂屯不啻千有余室其着姓之刘若周者皆衣冠诗礼代不乏伟人焉谓非上城山水储英毓秀有以致其然与【周是修送周继吾归上城序】
　　道新淦而南水行八十里曰峡江大江中流两山对峙如壁舟上下萦折崖石间幽隂惨淡之气动人毛发南行又十里豁然平旷山高而水深舒望庐陵诸峰如图画滨江而上有陂池林园之胜毛仲鼎兄弟所居其东轩名舒啸慕渊明之超然于世俗之表也【练子宁舒啸轩记】
　　泰和诸山之高圆而秀特者皆以冈名而举子冈者亦武婆天柱尖心鼔楼黄牛马缨朱砂榉林之类耳其立名之故则不可知也举子冈之南有陵周道絙其麓陵之上有石二相距迩咫俱平而长石之上有巨人迹各二前后相应跟趺蹯趾甚悉而肖视其质理生于自然固非琢凿之所为者里父老相传昔后羿上射十日坠一乌于此上故人名射日石亦名仙人石道之行旅登陵以观者成坦途焉【周是修举子冈八咏记】
　　宣徳八年十月辛亥江西守臣以白来献【钱习礼赞】宣徳间安福华严寺僧月夜见两矮男子吟行其一云几度人间结善縁百花丛里閙喧天鸾皇一去无消息独坐空堦五百年其一云梵语无多语空门即善门夜深风露冷有口不能言顷之没循迹掘之得无舌铜铃一铜钹一【豫章书】
　　天顺六年夏四月紫芝数十本产浮梁戴哻家是秋子中乡试明年春芝复生中防试歴官尚书【同上】刘忠愍球为翰林侍讲应诏陈言忤王振死布衣成器设位龙泉山巅为诗文祭而哭之人名为祭忠台【列朝诗小传】
　　元武伯衡咏烛翦诗啼残痩玉兰心吐蹴落春红燕尾香为一时所赏国朝李古廉咏翦刀诗吴绫翦处鱼吞浪蜀锦裁时燕掠霞深院响传春昼静小楼工罢夕阳斜公之直节清声而诗娬媚如此信乎赋梅花者不独宋广平也【杨慎诗话】
　　石潭禾溪所汇处也水旁及水底皆磐石形状非一绵亘里许其在水旁有若鸬鷀者首身畧具后其首为舟所触而脱乃不甚类有圆而洼方而洼者容皆百斛圆者潦入之水常浊方者溪通之水常清浊左清右相去甚迩类朱墨砚其在水底没人言有高而中空者曰楼石有圆而下覆者曰凉繖石有级而上承者曰三等石有圆而上仰者曰香炉石四石皆鱼所聚没人取鱼者为之名以志焉楼石有鮎鱼居之甚钜没人不敢迩时相呼数辈没而逺以视之尔石潭之怪奇瑰异其蕴閟于内者多而彰露于外者少也【刘定之石潭记】
　　梅溪在泰和东南两舍许山水环抱明秀原田广衍弥望皆沃壤处是者皆有以厚其生而适其性无慕外之累前二百年溪东曽秀峰先生以清文粹徳教授于乡文丞相实出其门虽丞相非一师而曽氏在其里塾其所浸溉深矣今罗宗智名其藏书施教之居曰梅溪书屋云【杨士奇梅溪书屋记】
　　监察御史禾川刘性善母王氏生性善才五月而父出之时外大父邦仁知朔州因携以行性善稍长知本末尝涕泗吁天欲见其母不可得母转侧逺外二十年乃归岁辛巳性善访知其处而徃省之母子号恸几不能生时性善已被推择为县学弟子员即月餽禀膳之半以奉母而日夜泣请于父愿复为母子词防恳切父怜而许之于是遂迎以归作堂以奉养焉乡邑士大夫以性善之孝能动其父而致母之还也名其堂曰孝感之堂【王直孝感堂记】
　　碧落山在郡治之后考瑞阳志碧落山不见于纪载而鳯凰山者适在郡之后岂即所谓碧落山耶山下有李八百洞苏黄门尝赋诗焉世传蜀人李多真居其中年八百嵗故洞以是得名又云多真尝诣陈图南及门而返图南追之不及遇白鹿先生问焉先生曰我神仙李八百也其行动八百里多真女弟明香亦隠于华林山之元秀峰鳯凰冈乃其故宅即今所谓碧落山也其地虽密迩阛阓然仰而观之秀朗明丽松云竹雾葱翠森茂隠然烟霞之表不出郊坰而得奇胜如此彭君文寿题其所居曰碧落清隠【梁潜碧落清隠记】
　　长林书屋者大学士胡公广之故居也在庐陵吉水之间前有金螺白鹭之胜后有青原石豅之奇芙蓉天玉墨潭诸峰嶻然相望于左右而大江之横带沧洲之演迤层阿复垅青林白石之回抱于旁近者实江南胜处也【杨士奇长林书屋诗序】
　　罗故吉水望族以儒起家宋南渡以来世多长者享年之久或八九十或百有余嵗其时官府存问高年出于罗氏者先后相望由是见称于时莫不以为太平之盛事遂相与名其里曰老人里其后子孙蕃殖春秋防合揖拜至舍无所容则又搆亭于里中以展家庆亦名其亭曰老人亭【金幼孜罗氏老人亭诗序】
　　仓前周氏万安故家也其地在今县治北仓之废置不详自何时周氏居此亦不详自何代今其家有唐天寳中买田券官司印识载仓前周氏买者姓名由是观之则周氏世泽之长可知【王直万安仓前周氏谱序】周忱双崖草屋自序云予家月冈距吉水北一舍许东有仙狮山山之阳有二崖东崖下石洞中可坐数十人世传尝有仙人乗黄牛徃来其间故名黄牛洞其西崖之下为坛壝云雨雷电常出于此故水旱必祷焉二崖皆壁立十余丈居山之半苍藤古木隂翳樛错游人咸乐其胜崖麓平衍之地纵横数百畞有竹数千竿松万余株皆仙人手植东西二泉出于山之隂流为小溪傍崖而东南逾一里始汇为一西折以江清澈可鉴虽大旱不竭潴之为沼堰之为渠以溉田圃而给澣濯取足焉
　　泰和刘伯川家富而轻财有田数千畞一日悉散予其亲闾所存臧获一切遣去独与其妻处敝庐数楹仅蔽风雨旦暮饘粥而已平居不与俗人接然善观人邑人杨士奇年十四五时与陈孟洁谒伯川村中留款特厚一日雪霁酒酣伯川命各赋诗言志孟洁赋云十年辛苦事鸡窗有志青云白玉堂防待春风杨栁陌红楼争看緑衣郎士奇赋即景一首飞雪初停酒未消溪山深处踏瑶不嫌寒气侵人贪看梅花过野桥伯川顾孟洁笑曰十年勤苦只博红楼一看耶又曰不失一风流进士也谓士奇曰寒士寒士鼎鼐器也又曰人有不为也而后可以有为子其勉之惜予不及见也后孟洁果登进士为翰林庶吉士而卒而士竒官至少师皆如伯川言【尧山堂外纪】
　　广昌西南九十里有地曰金井多佳山水若牙梳嶂若飞来峰巅崖秀壑虎兕蹲而鸾鹤翥者皆环拱于前而仙人井七星潭近在东阡西陌可游也承仕郎黄愈敬别墅尚寳丞程公尝题曰金井山居【何乔新金井山居记】
　　安福张寅弱冠寓冀州及领乡荐冀人欲妻之寅曰尝聘本邑康氏南北不相问者十年矣未可负之既上春官不第乃南归康氏亦守节以待始就婚人两贤之后寅登成化进士【安志】
　　庐陵李布政昌祺生平刚严方直居官所至有风裁服食清约足迹不至公府富于才情多所结撰效瞿宗吉翦灯新话作余话一编借以申写其胸臆其殁也议祭于社乡人以此短之乃罢白璧防瑕惟在闲情一赋其然岂其然乎安磐曰余话记事可观集句如不将脂粉涴顔色惟恨缁尘染素衣汉朝冠盖皆陵墓魏国山河半夕阳对偶天然可取也【列朝诗小传】
　　安仁刘尚书元瑞举进士与顾华玉徐昌谷号江东三才子晚自称坦上翁与孙一元张寰吴珫陆昆辈作湖南雅社建安李尚书尝访之于岘山了无宿具以乳羊博市沽风雨潇潇欣然达夜好楼居而力不能搆文征仲作神楼图以遗之杨用修朱子价皆作神楼曲【同上】环江合逺溪诸水逶迤数百里而汇于川川上寳华紫气珠山之秀防列涯涘而江浒有石径不数武长可百十丈截流逸走达于江心峥嵘蜿蜒如跃如伏磷磷齿齿苔滋水齧若鳞甲飞动髥距开张其冲澜激浪则鱼骇鰕惊隂雨防晦狂雷震电又若助其光怪将乗风云而欲飞去盖其质石而其貌龙也【董龙石记】靖节墓在徳化县楚城乡面阳山之麓地名鹿子坂也去墓三里许有先生故居李梦阳曰初渊明墓失也越百年无寻焉余既得其山并田遂迁诸窃据而葬者数冢而封识之然仍疑焉及览其自祭文曰不封不树岂其时真不封树以啓窃据而葬者耶【仰止録】
　　金溪水出禅和岭遵道而南始大而为溪金沙浴日清莹可鉴西流遇石则锵然有声桥其上可卧而听焉少前斜折而北行合扬名防金两乡之水澄而为潭深黒无底流而为逺溪旧有石桥长可数十丈屋凡数十楹足以待游息者桥下渚清沙白东溪倒流之水又合而东注为辋川木树扶疎可儗王维别墅辋川之下两山阨其吭水至是殆不见去矣故儗之曰金溪有山盘盘名曰南山山之上两石对立如双鹰拏云其势可呼山之下为虎湾每夕阳西流人烟竹树隠映可爱南山相对有石台甚平石上为棊局可列胡牀者凭高一望逺无不曯石台隔水有大陂极深静山之大者曰圆岭其势最高其神祠以雷每晨钟一鸣羣动皆作岭之外殆无余山矣【张彻金溪十景记】
　　正徳辛巳冬雷震明日兵备副使王纶延见诸生问及之鄱阳刘岿对曰主兵事应在宗藩时宸濠有逆志纶隂与其谋闻之愕然密啓宸濠聘岿辞不赴未几逆败岿应嘉靖间贡未仕卒岿琏之子博通天官五行之学【饶州府志】
　　正徳间姚源洞寇掠徳兴知县赵徳刚无城可守议抚之亲入贼营贼执之索金帛时老人余有辉从行乃请于贼愿以身质令知县回可办金帛赵公得脱归值宪使王公统兵临县而金帛不至贼以有辉绐已缚至树上以乱箭射杀之万厯间有司追表忠魂檄祭义勇祠【同上】
　　王文成征思田归至南安偶入一寺先是寺有上座僧将入寂命其徒钥所居禅室戒母开曰姑俟我文成见钥扄甚固问之其徒以师语对文成曰固俟我也开之几有书尘封其上拂而读之云五十七年王守仁啓吾钥拂吾尘若问前生事开门人是闭门人【甘露园短书】明崔琬性至孝父尝遘疾割股进之寻瘥又为母请祷愿以身代俄有石棊堕案上视之士字也后果益算十一年而终【安志】
　　丰城雷璲为云梦县尉尝有贷于人既死无知者一日携金以偿其子谢未尝有璲曰尊人实知之乃委金而去【同上】
　　嘉靖元年春二月崇仁刘最家正防栋柱生灵芝四月再生七月复生乃兄弟连登之兆【林志】
　　虞山杨梦羽云夏少师言尝祈梦九鲤山得问舟子三字及罢相再起泊舟淮上与梦羽赋诗赠别取孟浩然诗探韵拈得问舟子诗云向夕问舟子前程没几多滩头正好泊淮里足风波怅然不乐罢酒而别此事亦可入前定録也【列朝诗小传】
　　隆庆二年夏四月芝草生泰和郭奇士园中梅栁茄瓜俱一蒂双实三年孙子章应恩贡明年聨捷成进士【豫章书】
　　万厯十六年芝生南昌刘曰宁家五本是年中式第五名明年生三本中防试三名又生二本馆选第二【同上】憨山海印大师既返初服结庵庐山五乳峰下效逺公六时莲漏専修净业后示寂曹溪既化之次年弟子居庐山者奉全身归墖五乳无何粤人官南康者复迁其龛还曹溪将茶毗啓视之肤理柔輭防发郁然乃加髹漆奉于六祖真身之侧去五乳葬时又二十余年矣【列朝诗小传】
