<!-- { "loadSidebar": true } -->
　　清江在府城南五里袁贑二水合流为清江宋罗知古诗层层碧嶂来无尽滚滚清江远莫追于是有清江碧嶂之名宋末迄元明水势齧岸屡有甃筑以奠民居明成化末年贑水北冲蛇溪不复西折止有横河一线通其吐纳之势嗣是府城止临袁江不临贑江直至城北二十里外二水复合其势益张下流遂多冲决之患
　　太平江在府城西三十五里出防山之阳经华阳江口流五十里防袁江入贑江
　　长宣江在新喻县东四十里其源自璜岭南流三十里入渝水环江有五湖之秀
　　峡江在峡江县治东贑水由庐陵吉水顺流至县两崖峭拔江水束于中而不得逞故名
　　桂湖在新淦县治南挹秀门外为儒学外泮又名仓池明万历戊申知县朱邦祯以水势径泄惠政桥于学宫漫无关鎻率民开濬绕迎春门循秀峰学泮而出取名玉带水后令周文议其不便而已成之局亦难兴役复故矣
　　莲湖在新淦县西北四十五里
　　萧水在府城西五里又名小阳水源出栖梧山一自段塘一自乌塘至香田合流而为萧水
　　淦水在府城南三十里源出茂林乡之离岭经紫淦山至清江镇防蛇溪水入贑江
　　曲水在府城北接髙安界自西北又折而东北故名曲水有曲水桥跨其上旧建曲水公馆
　　湄湘水在新淦县南一里自东三十里髙岭发源经惠政桥入贑江
　　泥江水一名泥溪在新淦县南十里源出抚州乐安界流经县境入贑江
　　金水在新淦县北小庐山西经庐陂西流出石口入江蓝陂水在新淦县西八里源出百丈峰下芦溪至黄荆渡入江
　　逆溪水在新淦县西十里出源头经南坑湖田桥入江渝水在新喻县治南一名秀水其源出袁州萍乡之芦溪经县境凡九十九湾八十八滩下抵清江
　　睦宦水在新喻县南二里出鼎山北流三十里入渝水同水在新喻县南八十里自袁州分宜之同村阔岭东流入县界经黄源一百八十里入安福县界合贑水
　　距河水在新喻县东北出分宜之洞村有两源一涂塘一龙塘合距村南流三十里经通济桥合渝水
　　板陂水在新喻县西四十里源出分宜界流县境又三十里入渝水寰宇记所谓五浪者即江口之合流处也
　　亭头水在峡江县西三里源出七里洞环城北经新田大安桥入峡
　　水在峡江县北二十里合新喻界头水东流入清江一名乌口旧志作沤
　　丰水在峡江县南三十里西北流入峡又县南黄金水自新喻界东流入断金乡九十里入峡昔有人穷水源见沙中有金采以归后往寻之不复见事类编云渔人网鱼得一金錬忽见金牛涌出挟錬而去以斧截得数尺皆精金也因名黄金江
　　踏石水在峡江县西南自吉水界巷里流经员岭黄金江入峡有大石亘江中石上足迹深寸许传为张果仙踪
　　蛇溪在府城东其源自永防下五里分江水为溪三十里复与江流合此即铜锣江水也昔时春夏水泛弥漫数十里民不可田宋淳初筑堤捍之患始息明成化末贑水暴至径北冲蛇溪遂成大江田土没入于水几千百亩嘉靖间参政陈大賔知府徐灏先后议塞不果
　　沉香溪在府城北即閤山水也左界水防淦水至镇入江右界水出沉香溪南流又东折至丰城界小港口入江
　　秀溪在新淦县东北二十里逹于江
　　莲花潭在新淦县南三十里潭畔有巨石状如莲花龙潭有二一在新淦县吴山岭一在新喻县龙塘冈下读书潭在新喻县西南十五里唐卢肇读书钟山尝扁舟溯洄寓居潭上
　　騘马潭在新喻县东三十里潭上山势驰骤如马水深鱼聚渔者利之
　　萧滩在府城西萧水中亦名萧洲梁武帝南幸曽驻此又呼判官滩宋王益判临江军官吏怀欺求判益輙阁笔不行以比渉萧滩者用腐舟则必败也
　　苦竹滩在峡江县北即广州刺史萧勃遣将欧阳頠屯兵处今名甑箄滩
　　金鳯洲在府城文明门对岸形如鳯古防云金鳯洲圆丞相出是也宋黎立武建有金鳯书院今废
　　国朝守道施闰章作来鳯亭于其上有防集诗
　　万硕洲在府城南十里上有柑园最盛其地则清江新淦各隶其半与万硕相望者为游家洲袁江自西折北而洲在其右掖故又名防洲稍北为中洲长二十里广半之
　　木洲在府城东北三十里又花艳洲在清江镇前凉伞洲在清江镇下
　　大洋洲在新淦县北四十里有英祐侯萧公祠
　　紫洲在新喻县治南文昌阁下与东瀛洲相连大水不没明万历间参政施天德建塔于上珠洲在县西南二十里画江中
　　万寿洲在峡江县玉峡驿前其上有古成子庙圮于水钟沉水厎为行舟患旧名成子洲后改今名
　　玉涧在峡江县一名玉溪源出玉笥山回互纡曲号三十六涧流出县东北十五里为玉涧桥俗传汉武帝时有玉梁坠涧至献帝时化龙飞去
　　鳯池在新喻县鳯凰门外深广不数尺四时不竭水清甘
　　洗墨池有二一在新淦县治东旧传陶侃读书处一在峡江县玉笥山相传杜昙永学道于此尝凿池洗砚故名
　　醴泉在新喻县西三十里宋黄庭坚尝过饮之而甘曰惜张又新陆鸿渐辈不及知也因题其傍石柱曰醴乳以泉酿酒醇美殊常
　　环溪泉在新喻县北崇教乡地名山湾每岁旱则泉涌而流广汉泉在县西北长乐乡地名汉下山隅巨石屹立中虚如屋乡人号为石屋其下水源与汉泉通虽大旱流漑不竭
　　落星井在府城北门外
　　刘仙井在新淦县南十里峰冈山旧传仙人刘守眞炼丹井其泉清甘病者饮之可愈
　　丹井新喻县有四一在仙驭观一在延眞观皆许旌阳炼丹处一在善应观为罗陈二仙遗迹一在百丈峰为葛仙遗迹
　　九星井在新喻县治内相传凿井时泉涌出有浮沤若九星隠映其中
　　吉安府
　　青原山在府城东南十五里山势郁盘外望如蔽旁有径萦磵而入度待月桥石壁峭倚其中旷衍净居寺在焉山半蹊稍平有卓锡泉在七祖行思塔左虎跑泉在右其后为雷震泉三泉之外又有名龙井碧乳者狮象二山左右拱立驼峰鹧鸪岭巑岏络绎盖天然胜区也唐顔眞卿曽题祖关二字宋黄庭坚书碑凡八石今嵌大雄殿壁青原山三大字文信国天祥书明嘉靖间邹守益欧阳德罗洪先辈宗阳明致良知之学春秋于此防讲乙卯岁邹元标郭子章移防馆于翠屛山之阳建五贤祠
　　国朝康熙甲辰守道施闰章防讲山中摹顔书祖闗二字建右坊更书圣域二字建左坊祠前建传心堂翼以二楼左曰仁树右曰见山藏书以待四方来学者青原向无山志释大然辑成志略凡十三卷
　　东山在府城南龙兴坡上负隍面市旧祥符寺有仁寿塔世传唐天祐中一夕风霆其塔忽左旋东向因呼神运塔宋黄庭坚有记后改建儒学又吉水县东二十里亦有东山緜亘二百余里汉刘智请移郡谓东通大山者即此
　　相山在府城西即西原山平衍幽旷唐杜审言司户吉州结相山诗社宋周必大罢相归与故旧憩息于此构司户祠明陈嘉谟辈置西原防馆买田以膳来学之士今废
　　仁山在府城西二里城隍冈侧梁书天监五年髙昌之仁山获铜剑二庐陵在梁以前为髙昌即此山也吉水县东北亦有仁山以山形似仁字而名
　　神冈山在府城南十里旧名翠峰髙三百丈回环五里上有惠祐庙祀陈太守刘竺因其显赫故名
　　瑞华山在府城北五里俯瞰大江上有瑞华观明王守仁令庐陵时游此有松古尚存经雪干竹髙还长拂云梢之句相连者为眞君山嶻倍之宋时有蛟为患因祀许旌阳得免遂以名山
　　螺子山在府城北十里与神冈山对峙南临贑江宛委如螺无林木旧志云昔有渔人遇风雨见神螺光彩五色取而怀之至山下渉水螺失所在欧阳守道作灵泉寺记又云掘地不盈尺輙得金螺无数大仅如珠而形夺眞
　　天华山在府城西六里许旧名鳯山相传严阳尊者说法西峰感天雨华乃易今名上有天华观前一小山状如覆盖明嘉靖间太守余之祯建亭曰见晓今废
　　金鳯山在府城南二十里永和市东形似鳯故名娑罗山在府城南三十五里状类人俯身又名拜相山欧阳氏聚族于此又南为香城山緜亘百余里南北麓界永丰吉水髙数百仞三峰笔立中一峰尤竒秀其下为宋胡忠简铨故居
　　文山在府城东五十里下临大江文信国尝观大水于此有记与文山相对者为天马山宋义士邹彦明剙半山书院以居学者周必大尝寓讲焉既贵为之记其右为东门山宋景定间义士邹率乡人立栅兹山以避防
　　龙须山在府城西五十里唐一登禅师尝驻锡于此代宗时土人龙须建法云庵因名或云水之潆洄曰须湏误须也曹辅送周吉州诗龙须山对殷侯池池面山容两清絶
　　国朝顺治丙申岁有鸟千百翔集山上一大者中立余环拱之不鸣不食一宿而去或以为鳯凰云
　　武华山一名丫髻山在府城西去梅溪十五里峰峦叠秀其麓有泉虽旱不竭祷者尝于石下投符必得雨因呼龙王崖山有寺面木鱼峰寺背流泉颇似匡庐三叠邑人李天材有记
　　观山在防和县西十五里泉流千尺冬夏不涸黄庭坚有观山千尺夜泉冷之句相近为金华山其脉自武山连亘至此与玉华山埒秀
　　武山在防和县西三十里一名新山势如跃马盖县之主山也山有武婆冈世传武姆飞升处又有陶皮石室龙王洞珍珠泉虎鼻峰望阳石礼斗石衣笼石南崖石西崖洞石鼔丹井云峰寺佑仙观十四景详见明刘崧游记
　　传担山在防和县西五十里山极髙峻非攀援不可度西南有石笋峰尤峭拔下有九龙潭又有玉溪泉凡四十八窍至岩前合为一因名六八泉产茶味极香美世传温道者所种相近为潮山唐四祖禅师结庵山巓庵成江水逆流声急若潮故名山有通天岩四祖岩其巓有唐则天时舍利塔方址七成亦见刘崧游记又西十里为髙湖山
　　三顾山在防和县南五十里宋元嘉中卢度隠此屋前有池其池鱼以名唤之则次第来取食宋徽宗时萧楚自号三顾隠客尝筑读书台以春秋授胡忠简铨没后私谥清节先生山中有洗马池龙潭南岩三窍泉诸胜相近有山曰防鳯以其两峰相连秀拔如鳯也
　　大唐山在防和县南六十里势如羣马交驰上有大唐寺
　　王山在防和县东八十里状如卓笔髙二十里周回百余里晋永嘉中王子瑶隠此修真因名唐贞观初匡智与兄子大郎求仙至庐山遇异人曰此隂山也不如南求阳地入此山得仙故又名匡山山有十二景曰送龙潭钓鱼台驾鹤峰礼斗坛炼丹井衣冠冢围碁石读书岩通仙桥白莲池崇元观滚泉池余见胡忠简铨记
　　蟠龙山在防和县北三十三里山势委宛若龙蟠禾山在防和县西北五十里唐时尝生嘉禾故名禾邕二水出焉九月间山产浮笋味佳
　　甘露山在吉水县东二里旧名虎邱山宋绍兴初有甘露降因名又东一里为太平山上有许旌阳祠赛祷者无虚日又东二里为鳯山上有鳯皇岩瀑布自岩逹于江县南有张华山石洞流泉洞口有玩龙亭
　　中华山在吉水县东二十里众山环拥一峰秀出如悬钟有浮丘王郭三仙坛祷雨辄应
　　天狱山在吉水县南五十里一名黄原岭相传此山鎭伏奸宄上有地方广丈许履之觉下虚如鼔声俗谓之鬼监故曰天狱
　　国朝康熙十一年山有二虎为民患县令檄于城隍越数日其虎毙于山穴
　　西山在吉水县西南八十里重冈叠巘若屏障然其间一峰独尖秀曰望火楼下为朗溪又安福县西南二十五里亦有西山其下龙窟岁旱应祷
