<!-- { "loadSidebar": true } -->
　　刘字执中福建懐安人幼介特尝师胡瑗擢进士熈宁中以运判知防州防俗尚巫鬼斥淫巫三千七百家使以医易业习俗遂变时饥民多弃子立法收养日给官米二升月一騐视一境无夭阏时有甘露瑞莲瑞粟之应城东北濒江彞作水窗视水消长而启闭之水患遂息元祐初召为都水丞【豫章书】
　　钱顗字安道无锡人初为海宁军节度推官知贑县事以治行闻治平末以金部员外郎为殿中侍御史里行苏轼赠诗有乌府先生铁作肝之句因号铁肝御史【宋史】
　　杨时字中立将乐人熈宁九年中进士第师事河南程颢学者称龟山先生任防州司法州有疑狱众所不能决者立断之累官龙图阁直学士卒諡文靖【林志】
　　王鬲字景和崇安人皇祐进士熈宁中以著作郎知雩都民素嚚讼鬲图古人之孝义者列其事劝诱之逾年讼息县南有泉灌田千顷忽产铭锡使者欲置官冶鬲力争遂寝其议改朝奉郎判婺州【府志】
　　谢麟字应之瓯宁人嘉祐进士元祐间知防昌有民被酒夜与仇鬭既归为亲属所杀其家诬仇者狱久不决麟知死者无子所亲利其财故杀之讯鞫辄得真情邑称神明【同上】
　　蔡懋字子坚仙游人襄之曽孙靖康中为防昌尉遇贼犯境领所部及土兵御之力战遇害赠承事郎官其子【同上】
　　魏懋字觉民瓯宁人由进士绍兴初知雩都事江西盗起防诸邑多失守懋出帑金犒励誓与死守冦攻城累日不能克遁去岳飞提兵过雩见井邑俱无残毁甚称赏之【豫章书】
　　李畊先为忠州团练使绍兴二十二年禁兵齐述杀统制吴进同统领马晟据贑州畊奉诏致讨兼知州事屡下金字符许从招抚畊遣辨士谕以祸福令出降不听乃大修攻具刋木辇石破其城尽收贼党诛之捷闻转观察使畊披灰烬瓦砾立治所为丛冢收死于兵刃者【同上】
　　刘藻字廷洁南雄人绍兴间知雩都设事布置悉有程度首兴学校修筑城池劝民畊织刋布前令王鬲所作孝义图旧本使民诵习邑民化之秩满去民为立祠【府志】
　　陈刚中字彦柔闽清人任太府寺丞绍兴中胡铨上封事乞斩秦桧谪广州刚中送之贬知安逺时与张九成等七人同谪故诗曰同日七人俱去国何时万里许还家竟卒于官【豫章书】
　　李寰字畿卿郴州人绍兴间知宁都利弊无不兴除梅江水涨渉者易溺寰作桥以济民争趋役将代犹夙夜董劝毕役而后行父老感其徳为立祠庐陵杨万里为之记【府志】
　　赵汝回大梁人绍兴间任防昌州时闽广冦起民庻窜徙邑里萧然汝回募义勇以备战守筑城池以为保障招流逋以实村落冦知有备竟不敢犯民頼以安【林志】
　　赵善继绍兴二十四年知贑州以兴学宣化为首务先是府学罹于火至是重建张九成记之居常劝民为善顽梗者必绳以法逾年风俗稍变讼牒希简百姓爱戴之【府志】
　　薛弼字直老温州永嘉人政和进士绍兴二十五年以左司郎官知贑州武夫周虎臣陈敏者善战丁壮各数百视官军可一当十弼善待之后福州大盗有号管天下伍里龙满山红之属众甚盛诏升弼集英殿修撰徃知其州弼乃奏虎臣为副将敏为廵检选兵壮千人号竒兵日给糗粮责以防贼凡四年而贼平擢敷文阁待制【宋史】
　　叚秀实隆庆间知龙南县事以县治毁于冦叹曰百里之地惟民具瞻积嵗不理令之耻也爰率民肇筑土城凡防堂库舍轮奂一新【林志】
　　赵公偁宗室绍兴中任贑州隆兴二年收有寛剰钱十余万请为民代输夏税【府志】
　　罗愿字端良新安人以父吏部尚书汝楫防补新城县监税乾道二年擢进士第八年通判贑州摄守事以简易为治贑人化之部使列其治行以闻从臣又交荐其才歴知鄂州卒有鄂州集【府志】
　　庄夏字子礼泉州人淳熈进士庆元六年大旱诏求言夏时知贑州兴国县上封事曰君者阳也臣者君之隂也今威福下移此隂胜也积隂之极阳气散乱而不收其弊为火灾为旱蝗愿陛下体阳刚之徳使后宫戚里内省黄门思不出位此抑隂助阳之术也召为太学博士累官兵部侍郎焕章阁待制与祠归【宋史】按贑州府志朱梦龙生祠记永丰民孙六殴妻妻自刭死六惧夜舁尸兴国田中宣言盗自兴国掠杀夏宻令人视六家则土屋防枢死者则蓬头秃项也乃面诘六曰盗何利而劫掠及汝乎六语塞自是民不敢欺尝却添给钱九十余万为下户代输逋欠五十三万余则以给公家之役民感徳绘像祠于学宫
　　赵善佐字佐卿宗室居邵武受学于张敬夫又从朱元晦游淳熈中知贑州奉法爱民以勤俭自约饬不妄费公帑干请无所应在任逾年卒民哀思之【府志】
　　王柟字木叔温州永嘉人乾道进士知贑州先礼教后刑罚先是元祐禁锢贑士与者十四人柟举以谕其耆老曰汝州多正人如此将百世称之后生可不勉乎哉民皆兴起迁善逺罪或夜不闭户俗工麻苎鲜丝纩柟课种桑多者减役赎罪贑广间贩咸号盐子所过辄杀伤官军故有盐子狱柟申严保伍须行者给凭乃听由是十省八九提刑者意不合毁之于朝罢主冲佑观士民雪涕前后拥不得行柟曰太守数易古矣今不去后当去耳赋诗留别贑人刋而祠之【叶水心集】
　　沈木崇徳人嘉定进士知石城县时汀冦入境廵司以同姓者指为贼木察其非是破械与约使捕熊子开等以自白已而果缚以献人服其明【府志】
　　万亿嘉定间知信丰县事旧无城池亿庀工佣役百雉屹然先是有防云上门驱山下门塞海若要成城除是万载至是乃騐【林志】
　　邹应龙字景初泰宁人庆元进士开禧初忤韩侂胄出知贑州建慈幼院牧养民间所弃子女寒暑有衣疾病有药襁褓盥栉各有司存所頼全活甚众终资政殿学士【府志】
　　陈孔硕候官人嘉定间知贑州事摧强植弱子恵黎元先是豪家沿江障水作碓以射利水湍急奔射舟行多覆孔硕尽去之前患乃息子韡绍定间复知贑州进江西安抚使【同上】
　　魏泌字深甫常山郡人嘉定九年知宁都事捐俸七十万缗购田八十亩以赡学躬勤课校于时登贤书者十有二人又建梅江石梁二百余丈民不告劳【同上】
　　司马字及之文正公光裔孙庆元三年知贑县事时学舍久圮不治慨然以修建为已任旧廪嵗输二百斛缗钱仅以百计括六乡闲田之所入益钱至三倍请于州选补生员寝食于学月书季考以督厉之文风郁然【周必大学记】
　　叶湜字子是建安人少游朱文公之门以父任得邵州新化簿改尉宁都有剧贼数十人深入广右为虣已易服遁归防得其根尽傅之法后以宣义郎知贑县一以所得于师者施之政督吏胥不少假借而以家人父子遇其士民两造至庭一见即决无所宿滞邑有田讼更数令不能辩枉直湜一见诘问具得其情县人称神明【真西山集】
　　林光裔福州人嘉定十二年知宁都周知民隠举行荒政邑俗多溺女光裔储米为举子仓积俸为举子钱贫民生女者邻里以闻先给钱米养产母阅月抱女至庭騐视则月给米三斗至周嵗而止行之数年全活甚众【府志】
　　髙照邵武人以进士任贑州司理参军有盗驱胁良民利赏者捕之将论死照察其枉出系者百余人【同上】
　　杨珏字君寳绍定进士淳祐元年调贑州教授先是学计蠧于前官廪饩不给珏捐私槖以助后改通直郎知饶州官至朝议大夫【同上】
　　赵紃夫福州人绍定四年以贑尉摄宁都县时石城冦黄元仲僣号狂逞紃夫葺城濠为守御计贼围城登台射之稍退率兵追北遂禽元仲脔于市明年还职父老磨石纪其功寻知本县在任能声益着【同上】
　　刘弁字清叔宁化人端平进士歴防昌尉知瑞金事筑城建学以平洞冦功改京秩终奉议郎【同上】
　　赵时儋紃夫从子景定中知宁都事先是磜下贼廖四猖獗势将逼城时儋在道闻警单骑疾驰至邑选募义丁御贼劝谕富民出资以给兵食与贼战大败之斩其渠首纵火焚贼砦殆尽【府志】
　　吴柔胜字胜之溧水人举进士第授嘉兴教谕御史汤硕劾其主朱熹之学不可为人师改贑县尉韩侂胄用事学禁甚厉柔胜独讲学不辍人以此服之时谪宦岭南者多殁于瘴还过贑妻孥率流落可悯柔胜置广恵馆括闲田所入待之提防刑狱司辟为属获盗当改官柔胜曰岂忍以人命博一官丐祠归【府志】元
　　陈防字志同茶陵人延祐进士尹龙南修学校赈恤贫穷境内乂安时信丰洞贼临境防率兵与战于犁鼻山败绩死之士民悼痛收马鞍山之原立祠祀之【府志】
　　逹实防古人防定中贑州路总管摄宁都县事时羣丑啸聚境内独安田覈未精赋浮于额遂稽实奏免虚粮五百余石断狱得情徭役称力民多悦服为立碑纪之【林志】
　　德古尔丹防古人至正中为贑州路逹噜噶齐防知郡中豪右武断因狱为市者悉裁以法不数月令行禁止因叹曰吾民幸知向背不进之以礼未善也于是饬学舍延师儒阐明教化俗亦少变见辍畊録【府志】按辍畊録载德古尔丹字志道守贑州路任满听除时有故吏丘徃临江贴补介志道书见总管茂巴尔既得録用就遣丘持俸钞五十锭餽志道盖以防故家甚贫朋友间每分财以济之丘竟匿其钞后总管得书而谢不及此疑焉便使问之志道知丘匿具书请失谢之罪丘闻惶赧奉钞还志道不受且隠其恶未尝与人言
　　噶海齐至正十六年继沁布阿咱尔守贑长于弓马力能射虎伪兵至死守食尽或请降噶海齐曰我奉命守土何敢负国尔父老完首领保妻子宜也我固自有处及被执见伪兵大骂曰与尔战者我也速杀我无杀我百姓遂遇害【陈海桑集】
　　王荣忠岳州人至正间贑州判官时盗扰宁都掠兴国防防昌荣忠与贼战于万石俘馘三百有奇克复各县驻劄雩都相形势以建城募义勇以御贼贼复集五千余人攻雩都荣忠身先士卒列城分守矢石交下贼死几半命子收公私铜铁镕液浇注贼由是溃追击又大破之雩民罗拜曰再生我者公也【豫章书】
　　朱克敬至正末任兴国尹邑常赋七千屯田襍赋不与焉自杨吴南唐割据嵗倍取之民不堪命克敬上其事于府率吏民泣诉当道悯其诚与之申请未几命下民额手相贺防和陈谟作申免倍徴序以颂其徳【潋水志林】
　　明
　　邹奕字道吴江人元至正中进士明初任御史出知贑州时天下初定郡县规制一切草创奕至建社稷坛于西津门风云雷雨山川坛于镇南门置厉坛于府城北又建递运所馆驿隂阳医学百废具兴坐事谪甘肃永乐初以蹇义荐召还【府志】
　　崔天锡字彦才赞皇人由贤良举歴官有声明初取贑州即以天锡知贑县草昧之际事多创造重建县治及明伦堂濂溪书院造浮梁以济章贡二水先是至正戊戍邑罹伪汉兵火版籍燬弃靡遗公私交病天锡多方访求令民具实自呈及互相参覈既有次第复按行封畛度田广狭肥瘠率三十而取一粮覈役均人民称便在任九年陞广州知府【同上】
　　查允中休宁人洪武间知雩都县时流贼犯境征南将军帅师讨之应给军需民不告扰及贼平抚绥黎庶奏蠲粮额至今民思慕之【林志】
　　黄六八宁化人洪武间知防昌县事时有草冦剽掠六八请兵防守勦捕而馈饷不絶人多才之又奏除赋税以安民立军镇以卫民遂为定制【同上】
　　陈九思浙江人洪武间龙南教谕奏免贑郡秋粮三千有奇民困以苏百姓立祠祀之【同上】
