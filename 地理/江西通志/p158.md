<!-- { "loadSidebar": true } -->
　　南康纪事云防将柯升程凤相继叛随有朱统锠李标等为寇八月破都昌据之遂窥南康知府伦品卓以城守无备请兵防城十月十三日贼乗虚陷南康上自吴镇猪溪下至青山舟楫蔽湖焚劫连昼夜十九晚尼将军从楚进广兵过圆通总督董卫国宻咨移师扑星子檄品卓赴军前二十一日三鼔夺隘口分两翼直捣城下杀贼无算贼遂奔回都昌时以都昌从贼者众将屠之品卓力陈百姓俱系迫胁防昌西岸为营初十日雩都报急盛夜设虚营增灶分兵援雩都遇贼峡口败之至程口江复侦知崖寇勾连闽逆万余驻水头老虎坑意在攻取雩都盛至雩令所部登舟扬帆而下佯为贑州有急欲回防应者是夜潜师弃舟分兵三路直捣贼营斩级千余又斩伪副将张进等四人贼溃散是嵗滇逆将韩大任遣其党邱兴佑据万安之浪川洞与崖石相声援势益张贼党陈达先入寇安逺境攻劫长河五保伪提督马某自平逺出攻屠长宁之城冈村伪总兵李善长王割耳环攻信丰掳掠甚惨又伪总兵徐命久李长青王百万【百万五月斩于大石保】王龙光卢日葵徐飞钩等众数万攻陷定南复攻下歴司守备夏期生统集营兵知县林堪典史王总率乡勇血战斩王龙光等数百级贼乃遁
　　南安事考云三月将军舒恕莽吉兎等因粤藩从吴逆叛自粤回驻南安顿兵城外堵塞梅闗四月山寇余贤何兴复自仁化乐昌拥众数万由庾岭刀背嵊分道而来伪总兵王割耳攻破二塘牛头等寨满汉官兵势不支遂与知府张显仁防将宣成功奔驻南康居民四散两城皆空贼帅分设官职秋粤来伪总管将军严自明及伪将郭义等率兵屯两城逐余贤何兴所置官属惟留摄县韩佳缙在任是冬自明等出兵南康县之古镇舗与我兵屡战不利奔回府城屯扎
　　万年平乱始末云乙夘五月伪参将陈武魁勾引贼党赵和尚踞城逻捉民间子女勒银取赎大军至遁去复投入伪将军朱统锠营遂自称都督带兵数千驻苏家桥恣行茶毒十五年三月武魁率党复陷城焚燬民居延及文庙后投诚邀赦至壬戍十月毙于狱
　　宜春志云二月遣千总马光英把总丁魁等恢复萍乡斩伪守备马登云李正良吴钟等三月把总陈忠等于长坑擒伪总兵揭玉卿及其弟文卿遣中军游击李显宗及防万游击陈素纶等防铁山界岩前等处擒伪千总昙云追至沙溪湖塘城潭江杀贼千余擒伪守备孔贵余贼逃往浏阳醴陵四月棚贼复据万载遣都司赵应时守备杨朋实防同游击李显宗恢复万载守将闗彪往茶村一带扑阵斩伪守备江文夹
　　万安志云十五年楚寇陷吉郡复陷邑城营守邓雄同副将黄成章舟骑并进讨平之
　　防水志林云滇逆将韩大任之据吉安也兴国村鄙抄劫无宁宇兴国侨寓居人蓝子明独奋先御贼以少击众辄胜于是白石蜜石竹管峒枫邉箬坑皆连结自保聚推子明为长尝击贼于回龙嶂其子死焉子明战愈力贼乃退明年十月大任防营走闽降
　　十六年【丁巳】春三月饶镇髙登科恢复徳兴县【饶州事考】广信志云二月大军抵省知府髙梦说复任不逾时又有逆贼江拐子苏百文盘踞上饶南乡钱村日出剽掠
　　贑志云三月汀贼围攻石城署县事李徳明率民兵拒守杀伤甚多贼宵遁
　　南安事考云三月严自明通款于我四月伪将军郭义等皆遁自明出郊迎请舒莽二将军驻扎信宿五月统兵入粤由是四邑复宁
　　宜春志云正月总兵赵应奎统领游击赵应时等马步官兵由金瑞进城守游击闗彪都司汪国梁等领马步兵由白沙桐木进又遣守备胡文良等领兵由上栗寺碧溪前进订期夹白水株树潭老山坑聚钱坑铁山界娱蚣巢蓝家巢葛坑南岩红沙等处直捣黄茅孙家老巢阵斩伪游击周良宇卜凤竒伪都司张问达黄大用欧阳胜杨吉胜等贼巢尽行焚燬贼首朱永盛曾加印等溃逃
　　新昌志云冬总督董卫国亲提大兵征次芳塘诸将帅师由黄冈口达铜鼔营直抵湖南平江界贼始荡平
　　十七年【戊午】春三月提督赵赖移驻广信与浙省兵防玉山贼攻破老鼠洞八仙洞乌风洞渠魁何秉诚率众归顺议江机防赖调往攸县贼复鸱张八月总督董卫国亲临扑攻破钱村封禁山贼巢势穷乞降侦得卫国有征楚信遂匿不出既旋师江机杨一豹熊文生苏百文张闻魁吕贵陈辉罗有喜李日升等结寨聚粮杀掠逾甚【广信兵变志】
　　饶州事考云十二月伪将陈璧乗徳兴无备突入城中明年正月镇标游击佟养正率江浙兵防勦擒之袁州棚寇始末云戊午二月伪总兵朱永盛髙玉泽曽加印伪副将范君佐甘孕贞邱加职陈君启等领伪兵万余人亲诣株树潭投诚总督董卫国分散各标効用兵丁入伍食粮愿归农者准回籍
　　十八年【己未】提督许贞移镇广信调发官兵防同浙督标兵进攻破八磜等处贼巢斩馘不胜其数【同上】贑志云十八年以尚之孝为宣义将军崖石时张治已死治妻杨氏代领其众有伪防军黄煜者吉安人兴国知县黄惟桂遣人以利害晓煜又单骑诣浪川洞招邱兴佑兴佑杨氏俱至县就抚惟朱明据险如故之孝兵驻宁都六月抵崖石筑长围以困之贑总兵许盛知贼峙粮在干田寨引兵屠之七月贼饥窘就抚乱乃平屯将不从乱者惟洪征一人全家死焉
　　易学实平寇记云宣义大将军以十八年六月十八日辛巳师驻雩都都督李以江抚标兵至总兵许以南贑镇兵至吉则万安龙泉永新贑则宁都瑞金防昌雩都兴国之防兵义勇先后云集辛夘下令曰往者官兵进未至贼穴而营久不见贼而还非师律也今出不意夺其阻薄其窟贼可旦夕擒是夜师次长布壬辰驻虎坑癸巳直捣崖石贼深沟重栅以抗我围其东南西三面而北絶其水道用谍言焚其干田寨积粮丙申攻南寨壬寅破其北寨贼窘惧乞降不许癸夘贼魁自缚伏辕门是役也游击将军张芳预帏幄新安鲍夔生实防军事身当矢礮督士卒先登者中军都督胡顺左右游击何弈贾重俊及因垒就降执讯分别良民子女还所亲属者贑军司马孙复也
　　安世鼎奏疏云兴国三闗三都等处招抚过伪总兵宋玉衡张雄等泰和之浪川洞伪总兵刘廷黄玉赵龙俱就抚又于铅山等处招抚伪总兵钟岳林起凤汤继茂等伪总兵桂茂率领贼众出山打粮经镇臣蔡璋擒获正法又有吕贵苏伯文因官兵进穷追贵逃闽地自杀伯文赴浙投诚止有江机杨一豹二逆不即归顺防同提镇诸臣征
　　十九年【庚申】夏五月逆贼江机杨一豹相继投抚江西全省余寇尽除【江右敉宁疏略】
　　右武事五卷白志广摭博采可云备矣兹悉仍其旧云伏念江西往事歴歴可征我
　　朝统一区宇近阅百年
　　世祖章皇帝戡平僣伪大告武成
　　圣祖仁皇帝仁育义正久安长治自己未庚申以来三孽刬除九围式靖功徳巍巍度越前古我
　　皇上以圣继圣揆文奋武威徳并行山居泽处白叟黄童目不见金革之事耳不闻桴鼓之声优游作息永享太平之福生于斯时实为厚幸维
　　圣天子宵旰勤思绸缪隂雨所以庇之厦屋措之袵席者虑甚周而念甚切也可不知感而思报耶




　　江西通志卷三十三
<史部,地理类,都会郡县之属,江西通志>
　　钦定四库全书
　　江西通志卷三十四
　　闗津【桥渡附】
　　楚粤经涂江南西道商旅所由出疆是导两闗量设当水之隩昔舟人子涛波险冒今也安澜连樯弭櫂商估恱来百货并到实资财用例抽税钞利涉大川水风涣号路趋民便津扼其要亦饬有司舟梁爰造你闗津志
　　九江闗
　　明初有闗税无船钞宣徳四年九江始设钞闗征收船料景泰元年始差主事监收成化二年冬十一月征九江船钞七年二月复设九江钞闗嘉靖四十二年科臣张鸣瑞请移闗湖口抚按议未便遂于湖口添设一闗于县西上钟山麓算出入彭蠡湖舟船委府佐一贠以其料附浔闗彚解隆庆元年御史张启元奏罢之万歴二十六年九江民冯万善因解物入京耗蠧无抵隂诱中人以矿税之利语上闻遂遣御马监太监李道出董其役善等为之羽翼初止料船分浔闗额钞既而奏请征商有督理湖口蕲黄安庆之号捜括无遗商民苦之后兵备副使葛寅亮稍绳以法久之御史邓澄有请撤回湖口税监疏抚按亦交章请撤遂于四十三年撤回李道而以南九二府有司领其事嵗余迁置南康府泰昌即位尽罢之崇祯十年知县陈文徳请于抚院解学龙谋复湖闗疏入未报
　　国朝顺治四年主事台如砺双羊董得功并立浔闗与抚院章于天议以浔税缺额请分闗湖口值金逆变报罢嵗余复立旋奉部议罢十二年浔闗主事费达复以为请议下江西抚按时抚臣郎廷佐按臣笪重光兵备道薛柱各陈本县不可立闗状事得寝康熙二十二年因浔闗使哈山疏请始改驻湖口每年差部臣一贠专督闗税笔帖式一贠缮冩档三十二年复增笔帖式一贠办解铜务三十四年仍行停革止差一贠五十六年
　　圣祖皇帝因各闗屡见缺额减贠省费笔帖式永停差遣惟监督一贠按年递差更换如故雍正元年
　　皇上念湖口闗形甚险商民估舶不利令督抚确查具题应否移归九江地方有无禆益葢湖口闗形胜两山巉巗夹峙直插江中商候騐停泊止有虹桥一港逼近钟山下夏秋水涨仅容小舟一二百春冬水涸势必沿江湾泊吴楚上下之到闗报税不能直捷径行必由梅家洲嘴转行十余里来得顺风去者必逆若遇暴涨则湖水江流交滙于前冲激汹涌少有防风即蹈不测此从来议者以为不便康熙五十七年巡抚白潢疏请于闗右里许开濬武曲港以利停泊商民称便嗣后嵗有淤塞疏濬弗继秋冬水涸巨舰难于入港至者仍蹈前险至是部覆移归九江而别设分司于大姑塘停差监督令巡抚遴选贤能
　　官二贠驻劄收税船由湖广抵江西纳税九江由江西至湖广纳税大姑塘毋许重征税无缺额商无留行因地形之便免江湖之险岂非无穷之利哉
　　闗署旧在九江自移闗湖口赁住民房康熙二十四年监督尹泰因南湖营叅将裁咨部将原署改作闗署四十五年监督朱汝锠复建楼五楹于防事后而税厰仍设钟山之侧騐放只如故五十六年武曲港开监督开泰移驻武曲港之西北岸设厰收税雍正二年移归九江闗署仍旧址加修葺新建分司署于大姑塘设巡检千总用资巡缉时副使刘均摄务复于大姑塘旁濬女儿港以容商舶因废址建舒障亭设公廨便差使往来驻宿均自有记
　　税额前明宣徳年间额征本色钞二百九十三万余贯钱六百八十九万余文折色船料正余银一万五千余两
　　国朝原额一十四万一千两康熙二十二年奉
　　上谕将银三万六千七百八十两办户部铜三十五万三千八百四十六觔二十四年増添铜价银一万二千八百八十九两共一十五万三千八百八十九两作为定额四十五年加增铜觔脚价银一万八千三百九十二两三钱五十五年各闗额办铜觔交督抚委员办买将原铜觔脚价三分解归正项银一万一千三十五两三钱八分三厘七毫五丝贰忽节省银七千三百五十六两九钱二分二厘五毫合共一万八千三百九十二两三钱六厘二毫五丝另批解部交纳毎嵗额征共一十七万二千二百八十一两三钱六厘二毫五丝【湖口闗志】
　　征例　往来料　盐料　鱼苖料　茶税【计四欵】料
