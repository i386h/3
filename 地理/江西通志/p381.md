<!-- { "loadSidebar": true } -->
　　孙逢吉字从之吉州龙泉人隆兴进士就常徳教授以归李焘刘珙郑伯熊刘焞相继荐之知萍乡县以治最闻除国子博士兼实録院检讨官迁秘书郎绍熙二年春二月雷雪交作诏求直言疏八事去蔽谀亲讲读伸论駮崇气节省用度惜名器拔才武饬戎备擢为右正言建言都城之民安居惮徙宗戚营缮寖广每建一第撤民居数百恣怨者多时亲王方更造楼观未巳闻之亟令罢役在谏垣七十日章二十上词防剀切皆人所难言者朱熹在经筵持论切直小人共不便潜激上怒中批与祠逢吉时在讲筵吏请曰今日某侍郎论讲以疾告孙侍郎居次请代之逢吉问某侍郎讲义安在取观之则讲诗权舆篇刺康公与贤者有始而无终与逐朱熹事相类逢吉欣然代之讲因于上前争论甚苦上曰朱熹言多不可用逢吉曰熹议祧庙与臣不合他所言皆正未见其不可用寖失上意丞相赵汝愚既罢侂胄専国一日扈从重华宫上行礼毕驾兴扈从者出宫门上马忽传呼侂胄至扈从者却入敛板甚恭逢吉不揖而去防部中会食吏密报优人王喜除閤职逢吉即言于上前效朱侍讲进趋以儒为戏者岂可令污閤职即抗疏力争之同列密以告侂胄时王喜之命实未出遂以诬诋出知太平州丏祠提举江州太平宫卒諡献简弟逢年逢辰皆有文学行义时称孙氏三龙【宋史】
　　孙逢辰字会之逢吉弟乾道进士淳熙中茶寇转掠江西逢辰以贑县丞督饷乃随所至易米省馈运十之七八后又上计漕司将袁贑两州所纳油麻随升斗而折之所少之数悉与蠲免漕奏请得防两郡悉防其利【林志】
　　罗全略字仲谋庐陵人乾道进士永州司戸叅军湖南嵗饥当发仓全略单骑入墟落家喻户晓民被实恵尝奉檄按永州白减其租过半掾漕不可全略曰得邦赋失邦本其患孰急太守从之民曰活我者户曹也【人物志】
　　胡敬之吉水人与欧阳守道讲学白鹭书院厯任修职郎沅州録事叅军除滛词释寃狱后以论史弥逺被斥【同上】
　　刘过防和人自号龙洲道人以诗侠名湖海间周益公闻其名欲客之门下不就叩阍一书请光宗过重华宫辞意恳婉声重一时尝以书陈恢复方略谓中原可一战而取用事者不听以是落魄无所遇合晩年欲航海抵昆山友人潘友文留之寻卒【吉州人文纪畧】
　　按刘过字改之江西诗派中一人也其诗名龙洲集近有伪刻作苏叔党斜川集者卒葬昆山城中祠墓至今尚在安志既列刘过复列刘改之分名字作两人误矣
　　罗维藩字价卿庐陵人乾道进士任保昌尉秩满入京师极论二广煮海改法之弊又作平邉策谓当首苏民瘼兴内治以俟天时【林志】
　　罗克开字达父龙泉人乾道进士宰广昌有恵爱宪使郑汝谐行部邑民遮道借留郑问知县何长民杂对曰不爱钱不苦百姓此其所长也迁大理正同列欲夺巨室沙田嵗入以媚韩侂胄克开力持不可由是出知郴州至州首废永丰银冶还社仓于民移守苏州青衫手板外惟橘隠集三卷而已【人物志】
　　张奭字保叔庐陵人以门防累官至永州建炎兵余民多死徙赋税罅漏奭白府请检校冐耕之田寔其主名府以新建武宁二邑命其检校得实以报下其法于诸邑其赋始均嵗饥乃节浮籴邻得粟十万石活饥民九万有奇【林志】
　　胡榘字仲方铨之孙为江西宪杨长孺称之曰绣衣玉斧威恵兼施玉虹翠浪又逢贤主葢用东坡防州诗以美之也宁宗朝仕至工部尚书【豫章诗话】
　　李次鱼字直卿吉水人绍兴乡举为长沙酒正博学力行名其公馆曰复斋退食则读书其中朱晦庵赠以诗曰请防屏上初爻防便识名斋用意深张南轩诗曰请君细防复斋记直到羲爻未画前观二公诗其人可知矣【林志】
　　按朱子复斋絶句一首初不言为李直卿作张南轩诗中所云复斋记亦不详为何人作姑仍旧志存之
　　罗晟字伯华龙泉人以防授郴州司理有诬平民为盗者言于郡释之治新喻请官田以飬士治合浦能御寇不为民扰【人物志】
　　曽光祖字景山安福人淳熙进士仕徽州録事决谳眀敏荐知新喻逾年而邑大治平居喜著述有礼记精义治功必致録行世【林志】
　　张钢字徳坚永新人翚之兄子淳熙进士静江司戸决滞狱兴水利迁永平令以威爱而化猺獞创浮桥以利湍险教医药以代巫祝既满将去蛮人相率诣帅守监司乞留后以宗正知郴州入对言荐举殿最不公文体士风未正及州县侵渔诸军老弱战舰蠧弊宫祠泛溢民力雕瘵上皆嘉纳之【永新人物志】
　　杨长孺号东山以父防守湖州弹压豪贵治声赫然郡之士相与肖像祠于学宫擢经畧广东以已俸代下戸输租迁福建安抚使置强宗累年负租者于法真徳秀入朝宁宗问当今廉吏徳秀以长孺对端平间加集英殿修撰致仕绍定初起判江西増田飬士发廪赈荒乡人徳之卒諡文恵【采豫章诗话改撰】按杨长孺诚斋长子年七十余致仕家居与云巢曽无疑友善往来倡酬时称其风味不减平国诚斋二老
　　尹四聦字清隂安福人由进士宣议抚州爱民如子文山尝署其居曰高门孙用和有春秋通防传于世【林志】
　　按春秋通防乃四聦之孙用和所着非四聦也人物志讹【原跋】
　　刘南鹏字叔程永丰人新淦县丞将赴春官宪牒委问清江疑狱南鹏曰功名轻人命重即变姓名为卜者亲抵其地既廉得真杀人者一人及湖水涸又得被杀之寃骨免无辜五十余人后居官所至以寛廉称【人物志】
　　李如圭吉水人中童子科孝宗召诵尚书如圭即诵无逸篇帝喜抚榻和诵至终明日赐宴以父在赐珠帘隔之后登进士官至福建安抚【林志】
　　萧麟字耕道庐陵人开禧进士知仁化县教民为水车救旱之具为民奏田缺赋存之害卒于官民肖像祀焉【同上】
　　胡洪范吉水人国学生因星变应诏上书论贾似道専权误国似道怒欲置之死丞相江万里抗疏力救获免家居忧愤成疾卒【人物志】
　　伍瑞厚字伯谨安福人事父母以孝着部使者闻之朝赐号孝节处士【林志】
　　左謩字元规永新人开禧进士使金不辱命録国子大得士心廉察黄冈沿江要地城堡完固未及召而没民立祠祭之所着有坦斋稾【永新人物志】
　　周云字从龙吉水人以诗古文受知于益国周必大开禧间真徳秀奉使辟掌笺奏授行在同知主管枢密府机宜文字领兵北归调荆襄累有功擢广西兵马钤辖二亲丧即以所居立院守其墓【吉水县志】
　　龙升之永新人嘉定乡举陈恺帅九江礼聘任以事遂建城永新之议奏名调临川戸曹预修中兴政要书成除福建节干在幕修帝学増释二百卷【人物志】
　　欧阳守道字公权吉州人少孤贫无师自力于学里人聘为子弟师主人瞰其每食舍肉密归遗母为设二器驰送乃肯肉食年未三十翕然以徳行为乡郡儒宗淳祐元年举进士授雩都主簿丁母忧服除调贑州司戸江万里作白鹭洲书院首致守道为诸生讲说湖南转运副使吴子良聘守道为岳麓书院副山长万里入为国子祭酒荐为史馆检阅召试馆职授秘书省正字迁校书郎改景宪府教授迁秘书郎以言罢守道徒歩出钱塘门唯书两箧而已咸淳三年诏大臣举贤才少傅吕文徳举九十六人守道预焉添差通判建昌军迁著作佐郎兼崇政殿说书兼权都官郎中经筵所进皆切于当世务迁著作郎卒【宋史】
　　按守道初名巽后以应举更名自号巽斋吉州人文纪谓文宋瑞邓中义刘会孟皆出其门文山尝言先生之学如布帛菽粟求为有益于世用而不为高谈虚语以自标置于一时葢实録云【原跋】
　　王洋字大猷龙泉人特奏名调英州推官行义修饬长于文字尤昌于诗自经史百氏下至稗官小说皆采英华以资诗歌之用故词富才赡律老法严【林志】
　　王伯刍字驹文庐陵人博洽工文辞日夜校雠笺注经史凡前贤世系出处必推见本末家故贫一介不取诸人杨万里目为淮海文士【同上】
　　胡梦昱字季昭吉水人嘉定进士官大理评事传国玺来归羣臣皆迁官梦昱独辞不受寻以星变言祸机者五事及霅川之变济王死史弥逺穷治其狱转相诬引梦昱上书反复言济邸之不幸其事与管蔡秦邸不同乞隆追赠褒崇之典降存亡继絶之诏又遗书诘责弥逺弥逺大怒于是御史李知孝梁成大迎合风防劾梦昱编管象州以疾卒梦昱一门孝友弟利用从编管象州死兄梦白舁丧归又死端平元年御史王遂言梦昱仗节仗义之风足以寒乱贼之胆上亦追悼诏赠朝奉郎諡刚简【豫章书】
　　按科目考胡梦昱嘉定丁丑吴潜榜进士豫章书讹作梦旦今改正又按诗话季昭之兄子建弟国宾皆博学能文友爱最笃得罪之日囊无一钱子建挈家归卖文自活国宾徒歩从其兄至贬所国宾先没季昭继之端平初诏许归葬云云梦白即子建利用即国宾也又林志载有胡梦虎字叔炳者绍定进士上书论贾似道所至有政声【原跋】
　　周必彊字子柔益国公必大之弟刚眀孝友为诗文皆惊人语真文忠尝题其集曰假之以年必将追骚人而与游望圣门而力进矣【林志】
　　刘元刚字南夫吉水人嘉定进士官韶州守真徳秀见其文亟称之理宗尝立贪廉二碑元刚居廉碑第四所着有孝经论语孟子衍义容斋杂著等书【同上】
　　左师召永新人嘉定进士守新州始终廉洁却舶贡不收委公俸不取秩满致仕去【同上】
　　朱涣字约斋庐陵人文信国受业师嘉定中进士任大理寺丞知衡州文章政事名重一时【人物志】
　　刘奎字幼文泰和人由进士官濠州通判宰宁乡时寇逼潭城制帅以军饷不给吿奎以县帑千缗上之为诸邑倡治行表着台省交荐以贤能名【同上】
　　左誉謩族弟绍定进士为景陵尉北兵防城被执与母妻子同时遇害赠员外郎命建祠岳阳【吉州正气録】按豫章书赐祠额悯忠赠承事郎与此不同绍定误绍兴从登科録改正
　　黄登吉水人绍定进士主管制司机宜文字援笔立成夜有谋变者或以吿登坚卧不动翌日坐防事以他事召之诛其首余悉不问一军乃安【林志】
　　周寅龙字泽之吉水人绍定间擢博学宏词以言忤时宰引疾不起经书根极要领文章华缛一时传诵取法焉门人私諡曰恭文【同上】
　　江文卿永新人端平间其母病革不可疗文卿刲股和药进之病遂愈邑令以闻旌表其门【永新人物志】
　　龙淼永新人嘉熙间以所着春秋三传评续南唐书进授登仕郎诰词以孙眀复刘道原褒之族子崇字邦之出真西山之门以荐预修中兴政要【同上】
　　刘子澄字清叔泰和人知枣阳后较画史厓军事为贾似道所忌刘将孙称其有史才所着有玉渊集平淮疏补史行于世【林志】
　　文仪字士表庐陵人丞相文山父也气质端重进止有尺寸读书夜以继日每有所钞録挥汗呵冻弗辍故学博而文多可传人称为笃志君子【同上】
　　王元孙字伯初吉水人理宗朝皇嗣未定元孙年十七伏阙上书乞立忠王樭为储嗣朝防授枢密院校勘自是台端皆以忠王言卒正储位度宗莅阼欲加恩典元孙竟致事以归【同上】
　　曽如骥字徳称泰和人淳祐进士官寳庆通判值长沙失守谋者咸谓降足自保骥曰吾安忍为身谋誓与此城俱存亡既知不可为遂书舍生取义章于郡斋壁上投澬江死景炎元年赠敷文阁侍制諡忠愍【吉州正气録】
　　按忠愍死事始末详见罗念庵寳庆祠祀及尹洞山祠堂碑中
