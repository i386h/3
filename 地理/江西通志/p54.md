<!-- { "loadSidebar": true } -->
　　巍石山在府城东九十里又名狮子山有龙居寺宋岳飞诗巍石山前寺林泉胜复幽又东十里为郭璞山盘亘五十里东抵乐平界为鄱阳羣山之冠相传郭璞寓此一名鄡阳山
　　逍遥山在府城北一百五十里松盖乡自鹰巢分支折西南而来髙四十余仞盘根七八里东一支为南山西一支为集云山南而曲岛八棱诸山皆由此发胍
　　神峰山在府城东一百八十里亦自鹰巢发脉由西折东盘纡六七里又东十里有紫城山自淡竹岭发脉而来南折而东盘亘十余里髙百余仞
　　万斛山在府城东北一百七十里一名礼城山东界乐平北接浮梁又东北二十里为交椅山形如交椅故名
　　万春山在余干县东北七十里两峰峭拔中有天池水清而甘县之镇山也其望为李梅山在县西南八十里髙百丈初名平原峰又名贞女峰五代时有李岐梅用者从章嵩游其上后俱显故名嵩所居有云峰斋铁心庵俱废
　　冠山在余干县治东平地崛起巍然如冠一名防覆峰又名羊角峰上多竒树怪石前瞰琵琶洲相传唐陆羽于此煮茶有龙泉池云风堂乗风亭今废有东冈书院祀朱子及赵汝愚昆弟县东五里有冕山相传隋末林士保余干敌至市民避居此山得免于难故名免后人因吴楚冠冕之语易曰冕山
　　玉马山在余干县南其下有白石如马俗号白马山支机山在余干县东二十五里晋处士支机隠此黄檗山在余干县东南八十里宋尚书汤汉读书其上称小庐山山后有龙井岁旱祷之有梁僧曹晞坐禅石
　　藏山在余干县西里许上有梅岩宋赵汝愚读书处稍西有神仙窝蛮王墓溪山风雨亭县西南三十里有雕峰山汝愚葬处也
　　五彩山在余干县西南八十里战国时吴申自鄱阳徙居生子芮五色云见故名山接东乡县界
　　洪崖山在余干县西北六十里濒鄱阳湖唐张氲炼丹处有丹井遗迹
　　康郎山在余干县西北八十里鄱阳湖中旧云康氏居之一名抗浪山谓能抗风涛也譌曰康郎明初建忠臣庙于其上有祠记见艺文
　　石虹山在余十县北十里横石跨水文彩若虹有石室甚广旁列石障如屏风刻古篆八十三字久莫能辨旧有仙子棋盘机车之属今迹俱湮
　　武陵山在余干县东北三十里临大湖汉书作武林元末兵起吴宏立营其上名武陵营山下有溪为武陵塘俗名后溪明黄宗厚诗武陵溪水浩无涯故址荒营尽土花
　　康山在乐平县东五里乃县之主山其麓康氏居此一名东山又县东有登髙山元朱公迁诗云气隂隂隔树亭身凭髙处眼防明县西吴溪山山有石室中有石人石鼠
　　翥山在乐平县东十里吴平彭绮在此又东十里为天分山山石黑白相半故名
　　王佐山在乐平县北五十里众山中特为苍秀土人呼曰阳早山
　　乌聊山在乐平县东北五十里山阳有龙停湖其东钓台山仙女潭其西为鵞塘之盘石石下有潭曰大汾
　　阳台山一名王大山在乐平县东五十里乐安乡明沐国公英祖墓在焉又东十里为军山枕溪上有井唐末五姓军保山捍冦因名宋张显诗乱石如羣羊合沓千里奔军山屹当前盘踞老虎蹲相近有芙蓉山以状得名宋杨万里诗问来还是芙蓉尖阔开两牕髙卷帘
　　鹰鹄山在乐平县东七十里如鹄飞举旁有山如鹰将击土人緫呼鹰鹄山又东十里为崌山介饶徽间与葛山相连两山之间岩穴甚竒向有李氏读书精舍宋许钖诗东望不如西望好只縁身已出山中
　　鳯游山在乐平县东北八十里饶徽间一巨镇旧名濬源唐改今名山麓有潮泉其出汹涌其收立涸
　　乐平山在乐平县西南二十里有石似墨旧呼石墨山亦唐代所更名也又县南四十里有利石山唐永徽中取其石以供银冶又南二十里仙鹤山其下一池三阜中阜有灵鹤观
　　乳泉山在乐平县西北四十里下有石如研初名石研岭唐贞观中西麓出乳泉天寳六载赐今名县北六十里有链铜山唐置场冶铜天寳间赐名后洪水发山倾为湖
　　石城山在乐平县东南六十里一名仙人城中有会仙洞宋少卿李常题曰丛玊李伯时画为图彭汝砺诗有花开洞府春长在人会瀛洲夜未归之句又东南十里为文山山势磅礴连广信之弋阳贵溪地多幽险旧设官镇之
　　青峰山在浮梁县溪东一里山色多青谶云青峰圆出状元宋程瑀读书其上轩名壮图后果及第瑀诗为问寺前圆也未不应久负壮图人
　　王师山在浮梁县东五里宋朱貔孙居此有道人过云兹山秀拔当出王者师后貔孙果拜太子谕德为度宗师
　　最髙山在浮梁县南里许宋辛次膺寓此明隆庆五年建塔其上以映学宫县北五里有孔阜山状类覆釜
　　程山在浮梁县东六十里界连乐平即石吴山之麓也陈时程灵洗之裔居此族既盛因呼程山
　　芭蕉山在浮梁县东八十里翠巘插天望之有似蕉林相近者为鹿角山其地沃润县东北七十里与芭蕉山对峙者为白石山瀑布一泻千丈其南有龙井旱祷必应
　　张公山在浮梁县东一百里鄱江发源之地
　　九英山在浮梁县南五十里唐甯赓有九子据此以御黄巢因名山曰九英又南十里为石门山宋尚书彭汝砺读书处旁有龙池
　　同瞻山在浮梁县东南四十里山髙而秀人所具瞻其支为山枣岭卢岭最峻者为防岭东为黄山北为瓦屋山寒岭方沂诗有披衣晓起度同瞻红湿马蹄花外雨之句
　　大游小游山在浮梁县东南六十里髙越诸山竹木防茂
　　阳府山在浮梁县西二十五里景德镇峭立溪侧地暖少雪物皆早秀下有阳府寺泉石幽胜
　　万户山在浮梁县西三十里西兴乡竒秀耸拔相传晋郭璞云当有封万户者出后宋程节应之其东为金鱼山程节之祖业渔其下有异人指其卧榻曰葬此子孙当为望族后节与弟筠及子邻俱显山下有金鱼滩
　　石鼔山在浮梁县北三十里有石望之如鼔又北十里为明堂山宋僧佛印生此又有红鹤山一名红杏山又北二十里为黄连山建师港之水源于此接德兴界
　　浮和山在浮梁县北二百里新定乡为饶池之间巨镇邓公山在德兴县东三里旧名银山唐緫章初置塲谶云白鸠出银冶毕至宋白鸠防出山穴倾摧而银课未除范仲淹知州事请罢之有诗云三出专城鬓已霜一封奏罢邓公塲
　　天门山在德兴县西髙二百余丈下有怪石嶙峋横障泊河诸水元余芑舒诗天阙常时瞻北极县图犹此数西封
　　岁寒山在德兴县西南二里宋至和间周冕卜居其上镌岁寒二字于石壁人县东南二里有肯堂山宋乾道间余敛子瀚重葺绣防堂朱子更顔肯堂因以名山
　　大小花山在德兴县南五里相传汉长沙王吴芮昔曽隠居莳花其上相近有理旗山隠将山皆芮遗迹也
　　将坑山在德兴县东南七里唐黄保灵因获黄巢余党铭其山以旌功
　　南山在德兴县东二十里宋李华读书于此又东十里为箬坑丁山宋姜防隠居读书之所
　　洪雅山在德兴县西北五里宋县丞王贵行西蜀洪雅人义不仕元赴天门水死子石泉奉柩卜葬于此因名
　　大茅山在德兴县东南一百里千峰万嶂为一方之镇明知府陈策诗千峰倚空碧万嶂碍行云林深人迹少鸡犬自相闻
　　陇坑山在德兴县西南五十里有石状圆如月宋余安行居其下号月石老人
　　福泉山在德兴县西南八十里其上有天池涌泉不竭飞瀑而下利灌溉因名福泉
　　紫驼山在德兴县东南十八都其北有桂湖因以名村县东二十三都有髙湖山四围峭耸絶顶平旷可容数千人元末里人张昭建寨于此又东界有少华山羣峰罗立跨饶信衢三州本名三清山隶广信玉山县玉山乡
　　玉真山在安仁县治后左右石址如钳顶有石壁镌字曰玊真台朱子诗夙驾安仁道行行得此娱县治东有张古山一名果老峰世传晋张徽修炼之所有小丹池在上与果老峰颉颃者为挹仙岭上有亭
　　华山在安仁县西北七里最竒秀类池州九华山故名铁山在安仁县东十五里其石坚固乡人凿为碓硙之噐崒嵂髙出者为荆盘山緜亘三十里当安仁贵溪之冲上有花尖岭传是汉英布葬处
　　鳯凰山在安仁县南十五里形势起伏如鳯相对者为罗山又南二十五里有马冈山髙百丈许形如覆釜
　　吴山本名卢山在安仁县北二十里明正德三年姚源宼起参政吴廷举立营于此又北五里为牛头山其束有埽帚岭世传晋石敬纯为父复雠逐牛昌隠至此山于马上斩其首尸不仆骑行五里许孕妇以埽帚指之乃仆又县北五十里有蟠象山髙数十丈形如象蟠
　　紫云山在安仁县西北三十里与余干县白云山相接其下水田若霞彩相映也
　　招仙山在安仁县西南七十里孤峰屹立髙出羣山相近者为积烟山宋安抚使陈羍与元兵战败入山自刭死其山接东乡县界
　　犂壁山在万年县东五里许四围突起盘旋如壁一名挂榜山今名竒壁峰明参政吴廷举平姚源驻兵于此有翠壁山头度岁阑之句
　　武山在万年县东四十里接贵溪界上有真武庙古阳山在万年县西三里县北有木障山距城约十里其南麓即梁山坂明千户李俊勦贼于此遇害相近有马耳山自马鞍山蜿蜒而来陡起两峰有石如马耳状又县南有团湖山
　　寅吉峰在府治东方故名髙耸百仞根盘二十余里南极峰在余干县东南五十里明儒胡居仁讲道处石螺峰在县西南五十里其阳有石室纹如螺宋隠者萧释读书处释号螺峰
　　石榴峰在浮梁县东南五里一名塔尖山
　　五花峰在浮梁县东八十里五峰并峙亦名莲花峰又县北一百里有防峰瀑布百丈望之若素练悬空
　　杨梅峰在德兴县西南三十一都其峰髙耸麓多杨梅故名又东南二十三都有羊杙峰拔起百余丈峰顶有仙迹旱祷应焉
　　吉泉峰在安仁县东北三十五里顶有三仙殿邑人汤惟学诗秀色奠此邦竒形翥鸣鸟县北五十里有鹤仙峰
　　九龙峰在安仁县南六十里势连麈尾山其下平冈折为九支岁旱应祷
　　万年峰在万年县北十里壁立数百仞其南一支直至北城接真武岭县之主山也因以名县县西北有奎光峰
　　龙岭在府城北九十里緜亘数里髙四五仞
　　南冲岭在府城西北一百五十里自鸡鸣峰折东南而来髙百仞周回二十余里元时为驿路相对者为封路岭
　　貊皮岭在余干县南十五里岭下有石龟
　　柯木岭在乐平县静理乡自乐平入鄱阳路松木岭在永善乡自乐平入弋阳路剌门岭在金山乡自乐平入德兴驿递所经
　　夕阳岭在浮梁县东一百二十里相传蓝采和吹于此旁为新岭岩岭县北一百六十里有梁和岭小北港水源于此乃徽池之交
　　万年岭在德兴县西南七十里昔宋康王由此入闽曽驻跸其山因表曰万年
　　黎浦岭在安仁县南五里县西南六十里有吴岭相传长沙王吴芮与车王尝战于此其巅有洗马池县北五十里有金竹岭其竹多黄碧色
　　桃岭在万年县十一都明正德间知县陈揽为鄱阳丞于此劫营胜贼
　　雷冈在府城东北南和乡东曰大雷冈雷义所居西曰小雷冈雷焕所居根盘六七里
　　白鹿冈在府城东五十里相传唐永徽中张防逐白鹿于此旧志又以德兴邓公山为隋驸马张防逐白鹿之所后人指为银精变现奏立银塲则去府城逺矣
　　福屯冈在余干县南五里多石无草木
