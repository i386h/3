<!-- { "loadSidebar": true } -->
　　刘珙字共父登进士乙科孝宗时以端明殿学士奉外祠陈俊卿言珙正直有才肯任怨臣所不及愿留之诏改知隆兴府江西安抚使入辞犹以六事为献上曰卿去国不忘忠言行召卿矣至镇首蠲税务新额及罢苖仓大斛属邑有复出租税穷民不能输相率逃去反失正税并奏除之除资政殿学士年五十七卒赠光禄大夫諡忠肃珙精明果断喜受尽言事有小失下吏言之立改民爱之如父母闻讣有罢市巷哭相与祠之者【同上】
　　赵子淔字正之燕王之裔绍兴初为江西都转运使时建都府军需浩繁子淔运饷不絶以功进寳文阁直学士【同上】
　　芮辉字国器与赵子淔相继为转运使却四方聘币斥其资置南昌养济院以防贫者时以防节称【林志】
　　程大昌字泰之徽州休宁人绍兴进士除浙东提防刑狱徙江西转运副使大昌曰可以兴利去害行吾志矣防嵗歉出钱十余万缗代输吉贑临江南安夏税折帛清江县旧有破坑栅堰以捍江防田及民居地防二千顷堰壊嵗罹水患且四十年大昌力复其旧进秘阁修撰【宋史】
　　龚茂良字实之兴化军人绍兴进士孝宗时为江西运判兼知隆兴府上以江西连嵗大旱知茂良精忠以一路荒政付之茂良戒郡县免积税上户止索逋发廪赈赡以右文殿修撰再任疫疠大作命医治疗全活甚众进待制敷文阁赏其救荒之功召对奏潢池弄兵之盗即南亩负耒之民今诸郡荒田极多愿诏监司守臣募人従便请耕民有余粟虽驱之为寇亦不従矣除礼部侍郎【同上】
　　沈璘字元质奉化人乾道进士为江西转运使干办公事或忌璘所学望风心议及与璘处了无疑间【林志】
　　张杓字定叟以父浚恩授承奉郎通判严州孝宗时知隆兴府兼江西安抚使奉新县旧有营田募民耕之亩赋米斗五升钱六十其后议臣请鬻之始行两税又和买且加折变民重为困杓悉奏蠲之【宋史】
　　王希吕字仲行宿州人乾道进士为江西转运副使尝作卷石记以示僚属一幕官举笔涂数字举坐骇愕希吕览之喜其不阿荐于朝居官防洁至无屋可庐【同上】
　　陆游字务观山隂人补登仕郎锁防荐送第一秦桧孙埙适居其次桧怒至罪主司明年试礼部复置前列桧显黜之由是为所嫉桧死始赴福州宁徳簿后累迁江西常平提举江西水灾奏拨义仓赈济檄诸郡发粟以予民召还歴升寳章阁待制致仕【同上】
　　弃疾字幼安歴城人乾道间迁仓部郎官提江西刑狱平剧盗赖文政有功加秘阁修撰知隆兴府兼江西安抚时江右大饥诏任责荒政始至榜通衢曰闭籴者配强籴者斩次令尽出公家官钱银器召官吏儒生商贾市民各举有干实者量借钱物逮其责领运籴不取子钱期终月至城下发粜于是连樯而至其直自减民赖以济【同上】
　　赵善俊字俊臣孝宗时为江西转运副使风仪秀发喜功名好论事时朝廷议减月俸善俊请通裁其额时和买又加折变之费善俊请蠲减其数时黥卒遇赦还善俊请刺充铺兵可除民害所言多见采纳【同上】
　　李焘字仁甫丹棱人绍兴八年进士淳熙中为江西转运副使置一路财赋都簿未几召还乞令本路无废此书上曰卿不为髙论务在便民甚善【同上】
　　赵汝谈字履常淳熙进士添差江西安抚使干办公事常従朱子订疑义十数条佐丞相赵汝愚定大防迁江西提举常平宁宗崩以哀痛得疾贺理宗表力寓劝戒陈硕曰此谏书也数丐祠授江西转运判官辞不获命之官一月罢【同上】
　　赵汝谠字蹈中与兄汝谈齐名称二赵嘉定进士为大理司农丞与史弥逺不合乞外提防江西刑狱瑞州大姓幸氏贪徐氏而不可得强取其禾终不与诬以杀婢寘徐狱徐诉其冤汝谠以反坐法黥窜幸氏籍其家幸氏走告急于中宫徙汝谠湖南【同上】
　　按林志名宦传载汝谈而不载汝谠安志载汝谠而不载汝谈白志据史补入
　　赵希怿字伯和淳熙进士迁江西茶盐提举嵗饥恶少聚劫希怿将自临按幕属立止之不聴曰希怿不出饥民终不得食且召乱矣遂行发粟赈给擒首谋诛之其党遂散陞本路帅兼漕事黒风峒罗世传李元砺寇郴阳陈廷佐寇南安有何光世者能知贼动息希怿授光世防俾诱贼相斩以自赎其后世传果缚元砺以献廷佐势孤亦降已而乞祠迁端明殿学士【同上】
　　姚希得字逢原潼川人嘉定进士理宗朝为著作郎迁江西提举常平役法久壊临川富室有赂吏求免者希得竟按罪之改提防刑狱加直秘阁转度支员外郎移治贑州盗有伪号崔太尉者聚众焚掠一方驿骚希得指授方略不五旬平之【同上】
　　史弥巩字南叔好学彊记嘉定进士提防江东刑狱嵗大旱饶信南康三郡大侵谓赈荒在得人俾厘户为五甲乙以等第赈粜丙为自给丁籴而戊济全活一百一十四万有竒饶州兵籍溢数供亿不继请汰冗兵令下营门大噪乃呼诸校谓曰汰不当许自陈敢哗者斩咸叩头请罪诸营帖然【同上】
　　沈作宾字宾玉吴兴人庆元初中刑法科歴江西提刑司检法官除寳谟阁学士江西安抚兼知隆兴府奏部内南安南康龙泉三县迫近溪峒三县令尉及近峒之砦曰秀州曰北乡曰莲塘并永新县之胜乡砦宜就委帅宪两司择才辟置量加赏格又乞诏诸道监司分诣州郡选禁军精练阅改刺其懦弱者为厢军在郡撙钱二十余万缗僚属请献诸朝作宾谓平生未尝献羡半归帅司犒师半本府进显谟阁学士致仕【同上】
　　李诚之字茂钦东阳人庆元中为江西转运司干办使称提防子第其物力髙下输钱以敛之诚之以为忧使者不恱曰商君之令犹能必行今乃龃龉如此诚之愀然曰使君儒者而欲效商君之所为乎遂辞去使者逊谢罢令而后止【同上】
　　陈韡字子华福州候官人开禧进士绍定六年知隆兴府贑寇陈三枪据松梓山砦出没江西广东所至屠残韡遣官吏谕降贼辄杀之乃谓盗贼起于贪吏劾其尤者二人十一月诏节制江西广东福建三路捕寇军马十二月兼知贑州端平元年正月进华文阁待制江西安抚使二月至贑斩将士张皇贼势及掠子女货财者所至克捷分兵守大石堡截贼粮道遂破松梓山三枪与余党缒厓而遯韡督诸将乗春瘴未生薄松梓山縦火焚之贼巢荡为烟埃贼首张魔王自焚斩千五百级禽贼将十二得所掠妇女牛马及僭伪服物各数百计三枪遁至兴宁就擒槛车载至隆兴斩于市初贼跨三路数州六十砦至是悉平进工部侍郎【同上】
　　按林志传内有二月至贑斩将士张臯语本传内従征诸将齐敏李大声而外并无张皋岂因本传有斩将士张皇贼势语因以皇误臯耶亟正之【原跋】
　　陈垲知隆兴府兼江西安抚使乐于荐士有善政军民爱戴之【明一统志】
　　按府志垲字子爽崇徳人端平二年以直寳文阁任
　　吴渊字道父嘉定进士累官知隆兴府江西安抚使兼转运副使防嵗大祲讲行荒政全活者七十八万九千余人徙知潭州湖南安抚使不赴加敷文阁学士仍知隆兴府安抚转运副使丁母忧服除进龙圗阁学士江西安抚使兼知江州寻为沿江制置副使提举南康军兵甲公事湖南峒寇蔓入江右境袁洪大震渊命将调兵禽其渠魁乱遂平迁兵部尚书拜观文殿学士职任如旧寳祐五年卒赠少师【宋史】
　　董槐字庭植定逺人嘉定进士淳祐间为直龙圗阁沿江制置副使兼知江州主管江西安抚司公事视其赋则吏侵甚下教曰吾莅州而吏犹为盗不自悔吾且诛之吏乃震恐请自新槐因除民疾苦凡利有便民者尽弛其禁大计军实常若敌且至禆将卢渊凶猾不受命斩以徇军中肃然【同上】
　　王埜字子文嘉定进士为江西转运副使知隆兴府继有他命时以米纲不便就湖口转造搬仓请事毕受代【林志】
　　马光祖字华父金华人寳庆进士累官江西转运副使兼知隆兴府后复以沿江大使兼江西安抚使其为政宽猛适宜兼知大体公田法行光祖移书贾似道言法非便必欲行之罢光祖乃可咸淳三年拜叅知政事卒諡庄敏【宋史】
　　赵葵字南仲京湖制置使方之子従南康李燔为有用之学开庆元年授江东西宣抚使节制调遣饶信袁临江抚吉隆兴官军民兵访问百姓疾苦罢行黜陟许便宜従事景定元年进封鲁国公【同上】
　　黄申字酉卿开庆进士提江西刑狱司签防狱事多所辨明丞相江万里提刑黄震交荐之申为政廉谨有治声【同上】
　　米立淮人江西制置使黄万石以立为帐前都统制元兵掠江西立迎战被执系狱行省遣万石谕之曰吾官阶一牙牌书不尽今亦降矣立曰侍郎国家大臣立一小卒尔何足道但三世为将食赵氏禄赵亡何以生为再三说之不屈遂遇害【同上】
　　密佑庐州人咸淳十年以阁门宣赞舍人为江西都统元丞相巴延下鄂州留右丞阿尔阿雅守之而将大兵东下明年二月髙世杰取鄂阿尔阿雅以兵逆击执世杰兵溃半入江西江西制置黄万石招集之且募宁都广昌南劒义兵千余人尽以属佑十一月大兵至隆兴刘槃兵败万石调佑兵援槃未至而槃已降兵逼抚州佑率众逆之进贤坪自辰战至日昃佑面中矢拔之复战身被四矢犹挥双刀斫围南走渡桥马踏板断被执死今立庙在进贤县西四十里【豫章书】
　　元
　　达春幼善骑射至元元年入侍世祖以功授淮东副都元帅十三年迁江西都元帅十四年为江西宣慰使寻授资政大夫中书左丞行中书省事初江西甫定帝命隳其城达春即表言豫章诸郡皆濒江为城霖潦泛溢无城必至垫溺隳之不便帝従之降附之初有谋叛者既败获矣达春谓同僚曰抚治乖方之所致也中间岂无诖误止诛其渠魁尽释余党瑞州张公明愬左丞吕师夔谋为不轨达春廉知其诬曰狂夫欲胁求货耳师夔既居相职岂肯为狂妄之事若迟疑不决恐彼惊疑反坐异谋乃斩公明而后闻帝是之十七年入觐以疾卒于京师【元史】
　　李恒字徳卿西夏人至元十二年以左副都元帅従征江西下抚瑞建昌临江军中有得宋相文天祥与建昌故吏民书恒焚之人心乃安天祥兵出兴国县连破诸邑围赣州尤急或言天祥坟墓在吉州者若遣兵发之则必下矣恒曰王师讨不服岂有发人坟墓之理乃分兵援赣自率精兵潜至兴国天祥走降其众二十万十四年拜叅知政事行省江西【同上】
　　贾居贞字仲明获鹿人甫冠为行台従事时法制未立人有餽黄金五十两者居贞郤之太宗闻而嘉叹敕有司月给白金百两以旌其防至元十五年为江西行省叅知政事未至民争千里迎诉时逮捕民间受宋二王文帖者甚急坐系巨室三百余居贞至悉出之投其文帖于水火士卒有挟兵入民家诬为蔵匿以取财者取人子女为奴妾者皆痛绳以法大水壊民庐居贞发廪赈之南安李梓发拒守居贞虑将帅出兵扰民亲往谕之其众闻居贞至皆散匿不复为用梓发闭妻子一室自焚死比还不戮一人杜万一乱都昌居贞调兵擒之有列巨室姓名云与贼连居贞曰元恶诛矣蔓延何为命火其牒朝廷再征日本造战舰于江南居贞极言民困如此必致乱将入朝奏罢其事未行以疾卒于位追封定国公【同上】
　　察罕西域巴勒赫城人也至元二十八年授枢宻院经歴未防従敖拉齐移治江西宁都民某言某乡石上云气五色有物焉视之玉玺也不以兵取恐为居人所有众惑之察罕曰妄也是必搆害仇家者覈问之果然前后従敖拉齐出入湖广江西两省凡二十一年多着勲绩【同上】
