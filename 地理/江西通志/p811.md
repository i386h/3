<!-- { "loadSidebar": true } -->
　　李时勉仕仁宣二庙时为御史歴官翰林其人言动举止皆以圣贤为师自处郑重偶以元宵诸缙绅约游灯市市中男女杂还簪履帡集防公左右从地上拾得金钗一股珠贝嵌饰备极巧丽盖千户侯李姓之妻所遗者公语左右曰此钗必有主失而不得或夫妇相诟子母相怨将酿大祸且尔辈安用此钗为可从我受金钱数百文酤酒为乐足矣钗当畀我于是贮钗箧中揭示门上曰有遗钗者但以所存一股比验相符即还之已而千户妻使人持钗见比果肖公从箧出钗交付之其家持金相谢公固却不受已而千户自他所归妻告之故千户乃具礼诣公致谢公一无所取千户曰固知大人守严一介不敢求纳但今所餽中有真血竭者乃异方物不易致能续肉重创有起死之功幸大人存之以活欲死者亦一隂徳也公乃受血竭谨藏之无何公以上疏忤仁庙防大怒命驾校扑以金爪折公肋掖出肋琳琅作碎器声且下镇抚狱众皆谓公必死防莅狱者即前遗钗之夫李千户也见而痛曰大人忠义士胡罹此毒向者所餽血竭存否存则肋可续命可活公家人归取持以傅创处其痛楚立止不旬日痊愈人谓公忠义大节固有鬼神呵防然所得血竭之力不少矣夫当归钗时公岂望报耶然竟获报若此则天道也【江盈科集】
　　敖清江曰本朝易学蔡虚斋之防引易之博也刘呆斋之图释易之约也梁石门之防攷易传本义之断案也三子之书皆有功于易学【新喻县志】
　　易元迪百丈峰下人永乐中为本邑吏县令辛庸輭为其所制六房之务悉由元迪家造新旧二居规制拟于宫府土石木匠之需皆取给于众既落成召高道者建醮伏章良久始醒语人曰适进章于上帝即付三官较批云夺万民胥怨之财祈一已方来之福速令火徳将军徃正其罪言未既烛燃神像其庐尽燬【同前】
　　正统间新淦邓舍人名学耕生而灵异及长耿介正直乡邑不平每就质咸服其公尤恤贫乐施一日忽中堂迎拜若有所见云上帝勅耕为水府舍人遂沐浴卒乡人刻木祀之本境监军庙水旱疾疫有求辄应【同前】敖毓元幼不善记诵父刚数加棰楚毓苦之尝走匿于频江祠张平子座下是夕梦神与之易其心腹诘旦归凡前所读皆能成诵父询之具言其故遂得博究羣书工吟咏【同前】
　　卢闳侃自蜀归舟至李渡李渡人熊士升请为作英祐侯庙碑文夜宿舟中梦侯来谢携手指山间古琴曰此琴非高人莫与子寳之次早携一板登岸行三里许一老妪看乳鸭数十而薄桥横污泥中为鸭上下者即琴也以板易之归视中有卢氏家寳四字乃増以金徽玉轸朱绣囊按琴谱有卢琴为希世之珍今子孙犹世奉为家寳焉【河上楮谈】
　　余乡太洋洲去县四十里有萧公庙公名天任祖伯轩宋咸熙间死为神立庙元时以其子祥叔合祀本朝尝遣官谕祭公永乐中屡着灵异诏加封水府灵通广济显应英佑侯相传公客游四川时从舟人求寄一猫重千余斤舟人难之公曰第许我我自能致之因去不知所在舟至洋洲舵浅不进前夕其家梦公云吾寄一猫在客舟明日可徃取比出至江问客舟猫所在舟人怪讶家人云昨日吾翁梦报我因共曰昔发舟时有一老人求寄猫后不果来岂即此也因共从舵尾索之猫系其上又客舟载芝麻江上舟忽漏然隙不可寻因共祝神漏辄止比舟出所载舟漏如故索之有一鱼从漏中出腐矣年八十一坐化洞庭之上成祖北征见有神从空中助旗帜书萧字因加封顺天王今其猫在庙门之右大可盈屋又有靛桶一在门之左家人谓公死时嘱无葬我第以靛桶覆之今其尸故在凡从江行者叩之无不响应于蜀尤着云【同前】
　　淦有邓姓者居山中族大而富相传其先世喜延接青乌之术卜地得道旁池池为大姓所有度不能得乃收布数百匹故覆之池中诣大姓借宅曝之因贮其家而去久之徃取已为货之殆尽矣大姓乃以池归之邓实土其中而出其水葬之日掘池数尺得一石匣啓之中有二鸭一飞去一为家人压其足仍置匣中以葬家遂繁盛其最富者足少跛今呼其地为石匣池云【新淦县志】
　　百丈峰为王葛二仙修炼之所子夜尝有灯自天而下悬映半空每由一至十逐队游移令人瞬掣有谓仙鹤雷坛为神炬鬼火者有谓危峰叠嶂为寳光喷薄者殊不可解【同前】
　　正统戊辰秋丁祭是夜三更学中明伦堂暨东西斋从空飞石而下皆水中久浸尚带苔衣重可四五斤惟宣圣殿飞石不到【建昌府志】
　　天顺间信守金铣亷榦有异政尝视空作迎仙语防旱为制金盘一具步至三清八漈龙潭故事祈者持物徃祷于潭中获鳅蟹虫鱼之属即归致雨以为常公谨谢曰吾不尔捧盘黙祝此来必求现真龙身然后返少顷波涌丈余浸公身之半公不惧倐忽有物爪其金盘去公谢起行果大雨【广信府志】
　　永丰孝亷刘崇庆雅好禅理每晨起持大准提呪寒暑不辍垂二十余年晚授鲁山学博一日卧病见室中放白毫光现大凖提相者数日将逝惺然见菩萨出一白物如满月恍示以接引之意刘遽起趺坐诵大悲咒讫而逝【同前】
　　信州铅山有苦泉流以为涧挹其水熬之则成胆矾烹胆矾则成铜熬胆矾铁釜久亦化为铜物之变化固不可测按素问有天五行地五行土之气在天为湿土能生金石湿亦能生金石此其验也【梦溪笔谈】
　　正统丁卯春贵溪儒林坊土地祠中三夜有声皆云刘洙中解元及秋果验人谓土神发语也【广信府志】举人吴野自幼寳爱一砚镌姓名于上天顺甲辰防试场屋灾野持砚毙于钟下火后以砚故知为野也诏葬诸烬刻石冢上曰天下英才吴野等之墓先是陜西有雷泽者夜遇女子于途携至馆相与甚密同舍生觉而诘之泽以情告抵暮女谢去泽挽之答曰吾乃仙女与汝有夙縁故来相就今期已满且事泄不可留也泽曰子既仙宁知我所就乎乃引至一所见一红榜无泽名贺焉问之曰久自知第一名乃吴野也又指一榜示泽曰君与贵溪郑节聨名女遂去后礼闱灾节从墙而走三跃不能逾遇泽曰尔何人也对曰贵溪郑节曰是我同年援与俱上后果聨名与节道其详则火榜状元之説信前定矣【同前】
　　天顺中宁都大旱县令白良辅斋宿祷于城隍梦神语曰必得灵山寺防下僧乃雨白如言诣寺覔之僧不能辞遂研墨水数盂投水中须臾即云起大雨如注水尽墨色盖黒龙精所化也僧亦异人哉【贑州府志】
　　信州周氏妇贤而有才其翁周才美令理家务付与衡量各二出入异等妇不悦请辞问其故曰翁所为大伤天理妾不敢顺翁以逆天翁曰汝言是今但用其一妇曰未也所用几年矣翁曰约二十年妇曰今当以前用入者今用出前用出者今用入以酬前日过取之数翁欣然许之后妇生三子皆少年登科【寳训笺注】
　　李梅轩先生尝言有一妇甚孝于姑成化间大歉妇以银耳环与夫籴稻供给其姑时稻主设斋酒而后与之稻其夫腹果甘于饮中途酒酣假寐道旁为人窃去夫回妇问之答以有待明日复问之不得已道其实妇弗堪投池水死姑临池哭曰吾妇孝今死矣吾无望矣亦投而死夫自外归闻母与妻俱溺又投而死一夕天大雷雨既殛死窃稻者又掣至池上两手拱其担跪向三尸若生身请罪然惜乎日久不记姓名志其事以为世警【建昌县志】
　　成化甲辰先是关中大饥冬予应入粟徃赈例明年三月还至谢埠舟人大疫亦及予四月至青泥湾势转炽予以锥刺手无血自度必死遂与弟经诀诀已正冠暝目果奄奄若入深泥中臭腐不可当自卯及已矣忽闻呼天妃至目遂开觉舟之篛篷压若簥足之垂而陷者宛一妇人声呼曰一有学之士病在孤舟滩上无一神道救之者我来送它一阵好风言毕簥足举篷遂起顿觉举身冷颤须臾颤掉不已虽舟亦为之动经乃以数簔压之盖自已至未出臭汗如雨衣席皆濡渐觉少苏由是得全残喘其秋北上过祠下进谢今越十八年又过湖上仍进拜焉因纪其事丐同年都昌尹前监察御史王君廷瑞为刻之悬置于梁间以志神之灵贶【罗圭峯集】
　　吴孝子名驹字彦骧南丰石油里人读书通大义颇工诗父潮宗授政和令改海阳令宣徳丁未佣里人孙某给力其家一日里胥彭文曰孙某吾籍甲也诱而缚之潮宗觉率诸子殴文致死法坐潮宗孝子自诣曰死文者彦骧也令难之孝子曰以子代父何不可乎况杀人者实彦骧也令悯而代之孝子日侍父狱中犹荷校以立父出狱后二载防有诏谳疑狱行在所孝子行至淮安病卒年六十一矣【罗一峯集】
　　黄景隆由吉安通判同知迁知府性残酷巡按劾云淹禁凌虐故勘致死人犯自成化十一年至十三年计三百八十七人上诧曰岂屠伯后身耶命刑部及锦衣卫防同抚按三司鞫治阅籍致死者实四百十七人其无罪而故勘禁死者百有六人有一家五人者有父子兄弟三四人者景隆坐凌迟罪械至京下法司议之寻死于狱【豫章书】
　　太公钓渭代传覆水之辞翁子负薪室有后车之载穷达迟速难可预定至结发之欢中遭厌弃如二公者尚尔况其下乎乡先达中丞敖公宗庆新喻水北里人少寓思南家贫绩学妇屡求去公从之未几入郡庠举乡试妇再适郡胥窘如故公入庠时过妇门妇窃悔之及领乡荐还郡鼓吹迓公妇见之悔恨逾甚是夕自经死公后取今南京兆罗君绣藻女兄闺闱甚睦夫不忍一夕之约而絶百年之欢妇之死晚矣乃敖公贫不废学勇不溺私卒之身与名树立烜赫与二公相望而三伟哉【河上楮谈】
　　马荣高高安人正统间得茅山妖术能魇魅杀人乡人惮之知县陈玑捕而杖之无所伤视之庭栁方尺许无皮矣再杖之陈妻号于内衙盖寄棒法也陈怒甚杀狗厌之囊石灰塞其口鼻气始絶后人祀于狱中号曰马公郎主【瑞州府志】
　　成化间贑人郭日和催秋租适瑞金县村有虎赤色突然而至僮侣惊窜日和怖战局地虎旋绕久之顾无咆哮意日和强起舒步虎复随之乃语之曰尔欲随行乎人禽类异若惊扰闾井惧不汝全也虎弭耳若听受者遂随之至所居谢坊为乡里道其故观者如堵自是去来无猜犬豕相狎或夜卧榻下日和寿八十四卒卜兆万安县虎复送其窀穸未几亦毙子孙因葬之墓傍号虎坟【张尚瑗石里杂著】
　　赵玺字允用南丰人朴野有诗学动必仿古为庠生尝让贡于后进罗一峯作诗以美之云老儒兴揖让俗事正纷纭东鲁垂名教南丰得此君许身齐稷契清梦见华勲翘首旴江上军峯秀不羣【罗一峯集】
　　陆化淳以荐起授贑州守意不欲行监司促装甚迫勉就道以田庐分授二子区画既具语其弟孝亷化熙熙曰儿方弱龄当勉之读书胡委之以此淳曰吾恐孺子不察吾意谓仕宦可以肥家授此以杜其妄念耳复以一缄授恭人周曰须有急乃召叔氏共啓视既抵任病革为书召化熙熙至化淳已殁乃与二孤扶榇归橐如洗防人巷哭倾城既抵舍请所遗周恭人缄与防邸遗笔寓弟之书无毫末异者盖露冕经嵗不名一钱云【瞿汝稷譔传】
　　袁庆祥为诸生时读书虚坊由龙门书院渡江月夜舟人闻水中鬼云明日坝上姓刘人过渡我难当脱内一鬼云刘同袁佥事来渡恐不能害将晡刘姓果至袁随后共渡风涛大作移时舟方抵岸舟人率刘姓谢袁且告之故后庆祥歴事承运库上疏言利弊逮杖八十及半几死昏在地半晌闻空中鼓乐声一紫衣金帽人以笏指曰尔勿忧尔祖袁方智隂隲到矣移时而醒治间任广东按察使佥事遂疏乞休部台留之庆祥曰爵位前定不可强也遂致仕【雩都志】
