<!-- { "loadSidebar": true } -->
　　紫霄不可涉灵峰信穹崇下有琼树枝上有翠发翁鸡鸣秋汉侧日出红霞中璨璨真仙子执旄为侍童焚香杳忘言黙念含太空世华徒熠耀虚室自朦胧云飞琼瑶圃息芝兰藂玊箓掩不开天窗微微风兹焉悟佳防尘境亦幽通浩渺临广津永用挹无穷
　　五老峰大明观赠隐者　　　　　姚　系
　　云观此山北与君携手稀林端涉横水洞口入斜晖颇觉鸾鹤迩忽为烟雾飞故人清和客黙防琴心微丹术幸可授青龙当未归悠悠平生意此日复相违
　　移九江　　　　　　　　　　　李　绅
　　秋波入白水帆去侵空小五两剧奔星樯乌疾飞鸟盆城依落日盆浦看云眇云眇更苍苍匡山低夕阳楚客喜风水秦人悲异乡异乡秋思苦江皐月华吐漾漾隐波亭悠悠通月浦津桥归候吏竹巷开门户容膝有匡牀及肩才数堵隙光非白驹悬磬我无虞体瘦寡行立家肥安啜哺天书怜谴谪重作朱轓客四座眼同青一麾头半白今来思往事往事益凄然风月同今昔悲欢异目前四时嗟阅水一纪换流年独有西庭鹤孤鸣白露天
　　庐山石镜　　　　　　　　　　鲍　溶
　　东岩采薇人岩际朝见月怪堕幽萝间非时更澄彻緑萝就玊兔再与高鸟歇清光照掌中始悟石上发谁传阴阳火铸此天地物深影藏半山虚轮带凝雪早回谢公赏今遇樵夫説白日乗防霞翩翩对容发我图辨鬼魅信美留烟阙形神乍相逢竟夕难取别如其终身照可化黄金骨
　　早秋龙兴寺江亭闲眺忆龙门山居寄崔张旧从
　　事宜春作　　　　　　　　　　李徳裕
　　江亭感秋至兰径悲露秔稻秀晚川杉松郁晴巘嗟予有林壑兹夕念原衍緑篠连岭多青莎近溪浅渊明菊犹在仲蔚蒿莫翦乔木粲凌苕阴崖积幽藓遥思伊川水北渡龙门岘苍翠双阙间逶迤清滩转故人在乡国嵗晏路悠缅惆怅此生涯无由共登践
　　卢溪道中　　　　　　　　　　李羣玉
　　晓发潺湲亭夜宿潺湲水风篁埽石濑琴声九十里光奔觉来眼寒落梦中耳曽向三峡行巴江亦如此
　　经月岩山【并序】　　　　　　　　韦　庄
　　信州西三十里山名仙人城下有月岩山其状秀拔中有山门如满月之状余因行役过其下聊赋是诗
　　驱车过闽越路出饶阳西仙山翠如画簇簇生虹蜺羣峰若侍从众阜如婴提岩峦互吞吐岭岫相追携中有月轮满皎洁如圆珪玉皇恣逰览到此神应迷常娥曳霞帔引我同攀跻腾腾上天半玊镜悬飞梯瑶池何悄悄鸾鹤烟中栖回头望尘世露下寒凄凄
　　南唐
　　玉笥山留题　　　　　　　　　徐　
　　仙乡防应逺王事知何极征传莫辞劳玉峰聊一息形骸已销散心想都凝寂眞气自清虚非闗好松石九仙皆积学洞壑多遗迹游子归去来胡为但征役
　　游庐山五老峰　　　　　　　【道士】吴筠
　　彭蠡隐深翠沧波照芙蓉日初金光满景落黛色浓云外听猨鸟烟中见杉松自然符幽情潇洒惬所从整防务探讨嬉游任从容玉膏正滴沥瑶草多防茸羽人栖层崕道合乃一逢挥手欲轻举为余扣琼钟空香清人心正气信有宗永用谢物累吾将乘鸾龙
　　登庐山东峰观九江合彭蠡湖
　　百川灌彭蠡秋水方浩浩九派混东流朝宗合天沼写心陟云峰纵目还缥缈宛转众浦分差池羣山绕江妃弄明霞彷佛呈窈窕而我临长风飘然欲腾矫昔怀沧洲兴斯志果已绍焉得忘机人相从洽鱼鸟













　　江西通志卷一百四十七
<史部,地理类,都会郡县之属,江西通志>
　　钦定四库全书
　　江西通志卷一百四十
　　艺文【诗二】
　　五言古
　　宋
　　钟山寺　　　　　　　　　　　乐　史
　　千峰夹一径一径花枕泉听泉复看花行到钟山前古寺云生屋高僧月伴禅自惭留一宿匹马又朝天
　　郁孤台　　　　　　　　　　　赵　抃
　　羣峰郁然起惟此山独孤筑台山之巓郁孤名以呼穷江足楼阁危压斗牛墟直登四临瞰众势不可逾贑川缭左右庾岭前﨑岖望阙峙其后北向日月都人家杂烟木原野周城郛暄润或晴雨明晦或晓晡春荣夏物茂秋肃冬林枯气象日千变一一如画图比予去谏舎乞此养慵愚事讹得以正俗瘵得以蘓嵗丰盗攘息狱泠寃系无熙然与民共所喜朋僚俱中淡有琴咏外喧有歌歈樽罍有美酒盘飡有嘉鱼优游一台上四序不暂辜乃知为郡乐况复今唐虞
　　题周惇颐濓溪书堂
　　吾闻上下泉终与江海防高哉庐阜间出处濂溪派清深逺城市洁浄去尘壒毫发难遁形鬼神缩妖怪对临开轩胜絶甚图绘固无风波虞但觉耳目快琴樽日左右一堂不为泰经史日枕藉一室不为隘有莼足以羮有鱼足以鲙饮啜其乐眞静正于俗迈主人心渊然澄澈一内外本源孕清徳游泳吐嘉话何当结良朋讲习取诸兊
　　庐山瀑布　　　　　　　　　　范仲淹
　　灵源何太高北斗想可挹凌日三光直逗云千仞急白虹下涧饮寒剑倚天立闪雷不得瞬长雷无敢蛰万丈岩崖折一道林峦湿险逼飞鸟坠冷束山鬼泣须当截海去浊流不相入
　　题莲花洞　　　　　　　　　　周惇颐
　　潺湲来数里到此始澄清有龙不可测岸水寒森森吾乐盖易足名濂朝暮箴
　　送昙颖归庐山　　　　　　　　欧阳修
　　吾闻庐山久欲往世俗拘昔嵗贬陵扁舟下江湖八月到湓口停帆望香炉香炉云雾间杳霭疑有无忽值秋日明彩翠浮空虚信哉竒且秀不与霍俱偶病不时往中流但蜘蹰今思尚髣髴恨不传画图昙颖十年旧风尘客京都一旦不辞诀飘然卷衣裾山林往不返古亦有吾儒西北苦兵战江南仍旱枯新秦又攻寇京陜募兵夫圣君念苍生贤相思良谟嗟我无一説朝绅施舒舒未能膏鼎镬又不老菰蒲羡子识所止双林归结庐
　　送刘成伯著作赴弋阳宰　　　　梅尧臣
　　我昨之官来值君为郡掾当年已知名是日才识面未久嗟还都始应羣公荐遂除芸省郎出治江上县县剧素所闻其俗到可见水精制盘盂冰莹产郊甸鸣筝斵桐梓雕饰杂宝绚有药化铜铅方士多伏链君今齿尚壮好学常不倦二者定非惑吾言亦狂狷歌将有余幸可穷经传归来期著书箧楮盈百卷莫学此疎慵无能守贫贱明朝君当行勉勉自出饯岂无一壶酒岂无一鼎馔
　　寄题抚州戴秀才息心亭
　　苍苍开幽林峰岭日相对云归衣缨泉落响环佩仕宦虽有负耳目得以贷俯仰宇宙中晏然维进退
　　送杨申职方通判信州
　　从来饶信吏爱宝袭侈越莫买冰玉盘苍山斵明月明月有时生穷岩有时竭君常抱清节歴职老无阙与我年齿同独未变华发又为江外行画舸羡明发
　　寄题庐陵董氏桂林书斋
　　山东桑柘多江南松桂茂种桑事春蚕栽桂事华构尝闻云盖下聚书为大富往往见子孙縁天掇星宿掇星星若珠光彩出屋漏秋收万钟田作酒日为夀亦有千里归锦衣行白昼
　　寄题洪州李氏虚阁
　　耳熟滕阁美未为豫章游近闻东湖上可见西山头朝爱云气生暮数鸟行幽主人趣向逺登览日不休父兄已三人挂冠此迟留他年傥一往风物咏可周
　　送潘士方游建昌
　　军垒近仙山麻源第三谷灵运诗亦存鲁公记可读幸时无宼攘闲日望云木傥见西王母白麟如白鹿来寻鸟爪人神光生石屋无念痒背搔还恐罹怒扑学道我未成链气不饱腹安得羽翼生下上同黄鹄送君想君游星斗坛边竹
　　和苏著作麻姑十咏　　　　　　李　觏鲁公碑
　　他人二字书美好若妇女猗嗟顔太师赳赳丈夫武麻姑有遗碑嵗月亦已古硬笔可破石镌者疑虚语惊龙索雷鬬口唾天下雨怒虎突围出不畏千强弩有海珠易求有山玉易取唯恐此碑坏此书难再覩安得同宝鎭收藏在天府自非大祭时莫教凡眼觑
　　七星杉
　　五行与万类有象皆在天如何彼杉树反更侔星躔予思古昔意欲媚兹山巓草木尚有斗人物谁非仙栽培自何代衰老今多年大旱不减翠涉春无益鲜生当好世界过尽闲云烟房心欲布政柱石安可捐
　　炼丹井
　　丹灶久已毁井泉空独存此地非常地今人非昔人我愿刀圭药轻举朝明宸一言洗天日万物归阳春羣仙谁嫉妬使我身漂沦俯视废井水欲饮碍荆榛徘徊片云下泣涕霑衣巾少壮防何时且醉樽中醇
　　瑇瑁石
　　前有县大夫取此石为器嚣然夸谓予材与工俱美如何尔乡人器用曽莫备无乃居荒陬俗鄙不喜事荅云此石坚攻磨动时嵗官用钱出民民用钱出己出民官不知喜事诚可贵出已乃伤财谁能不惜费大夫闻此言如有所忿戾今君唱是诗敢以报嘉惠
　　秦人峰
　　秦法虽甚苛秦吏若犹拙山林不数里俾尔逃得脱予观后世事政役火烈烈茍非为鬼神何计避羁绁圣皇今在御百事咸均节常披诏书意若念生财竭谁能将顺者所望在贤哲无使峰中人笑我民屠裂
　　流杯池
　　幽居久不乐心死如湿灰闻言山有池仙客曽流杯披衫向西坐欲望无崇台何当命游宴尽聚不羁才顾恐狭隘地未足开吾怀仰手斸河汉决向天南来移舟复转岳壅遏成环回横持北斗柄量尽酒星醅箕踞接下流一饮空千罍八风助吟唱万怪供嘲谐醉来散髪卧蝇声视霆雷冷笑势利子茫茫尘土堆
　　碧莲池
　　碧莲何嵗开我时不得见于今到池上只有红莲绽红莲非丑恶物以多为贱阿蛮虽解舞不见眞妃面
　　虎跑泉
　　虎跑本何为彼将对以臆有如大丈夫卓尔抱刚直盗泉既不饮谮人亦不食山中小禽兽何足劳捉搦勇气无所泄爪地成遗迹地神嘉乃诚水源如开辟寻常窃六畜夜傍人墙壁是与豺狼同闻此宜惭色
　　丹霞洞
　　山西十数里乃是丹霞洞直上穷云霓中寛入罂瓮红尘生不识明月手可捧人家千里庭泉源六月冻风雨气势恶草木精神竦灵物少形见仙官何职贡俗縁易厌倦世事足愁痛寄语松上鹤他年期一控
　　葛仙坛
　　仙翁犹在时坛上何设施仙翁一去后梦草空离离下士固大笑言者多不知嗟嗟天壤内共是枯鱼池
　　小孤山　　　　　　　　　　　刘　敞
　　惊波触南崖反怒射北壁苍山与共排所谓小孤石蟠根万仞渊耸角百丈壁祠堂豁精严行旅进粉泽或云妇女神肸蠁颇有格吾知定名意似欲旌介特流俗失其眞传闻莫开释居人私其利祸福妄损益竞为娟如説以诬聪明徳先王抚山川礼典有庙食奈何媚于灶屈己忘正直吾欲为小孤作书解行客复恐不见从嗟哉世多惑
　　李节推亭子　　　　　　　　　曽　巩
　　旴江郭东门江水湛虚碧东南望羣峰连延倚天壁长林相蔽亏苍翠浮日夕青户寒居者非咫尺子初得从谁有此烟雾宅燕坐逺世喧及门无尘客筑亭更求深缓带聊自适时花笑婀娜山鸟吟格磔家酿熟新樽欢言命良席故已轻华簪宁论珍拱璧我亦有菑田相望在阡陌安得巾柴车过从伫三益
　　南轩
　　木端青崕轩惨澹寒日暮鸣鸠已安巢飞鹊尚求树物情限与夺兹理奚以据谅知巧者劳岂得违所赋久无胸中忧颇识书上趣圣贤虽山丘相望心或庶
　　和祖择之题卢肇石　　　　　　任大中
