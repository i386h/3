<!-- { "loadSidebar": true } -->
　　【栁下塘　杨栁塘　莲荷塘　马坳山塘　北山口塘　中庄塘　前湖塘　饭罗山塘有二　北山程家塘　实竹塘　岩前塘　粳饭塘　茅塘　江塘董塘　虞源塘　新塘　李塘　元塘　石下塘石嘴塘　唐源塘　北山塘　杨师塘　雷夫塘童简塘　子路坑塘　松林塘　梢源塘　廖新】
　　【塘　子路坑下塘　喻大塘　下坑塘　车函塘黄土岭塘　内黄塘　外黄塘　红菱塘　大水下塘　大水塘　上戴塘　籍源塘　何大塘　帅家塘　车段塘　丁阳塘　方阳塘　沈观塘　万山塘　滑石塘　鲁塘　小水低塘　郑源塘　瞿塘上彭须塘　下彭须塘　塘冲塘　黄塘　凤凰坪塘　塘源塘　台步塘　台步下塘　双港塘　浄林塘】仁乡【曰莲花陂　山口陂　长田沴家陂　团石陂　束田陂有二　西源洞陂　黄塘陂　石下陂　迎水洞陂　官陂　小洞陂有二曹源陂　乐田陂　新陂　杨冲陂　王仲陂　黄陂　新田陂　下家陂　麦田陂　草鞋江陂　太平桥陂　寺前陂　太平陂　大庄陂　段陂　千秋陂　西隠陂　黄龙寺陂　早塘　新塘有二雷塘　钟公塘　方塘　响塘　徐塘　彭大塘官塘　石皮塘　丰盛塘　中段塘　黄山塘　松林塘　谈坳塘　打石塘　石前塘　歴塘　岩塘张家塘张家大塘　李塘　李家塘　王家塘苦塘　黄塘　石塘　东塘　大东塘　小东塘官段塘　官段上塘　大山塘　三埚塘　枫树塘枫树下塘　横冲塘　龙门塘　龙门下塘　龙坳塘　邱家塘　方家塘　上衡塘　黄家塘　隠】
　　【卢家塘戴家塘】西乡【曰郭家陂　商家陂有二　黄家陂有三　青山陂　黄泥陂有二　余家陂有二　大□陂　甘家陂　口洲陂　芭蕉陂　大陂　彭源陂　路口陂　从下陂　对庄陂　道岭陂　力田陂　邱田陂　上家陂　陈家陂　杨田陂　铁炉陂　社公陂　蛛丝陂　牛额陂　黄段陂　石段陂　枫林陂　刘方陂　青水陂　辜家陂　泰清陂　谈陂　桃树港陂　龙陂　山田陂西湾陂　观前陂　板洞陂　徙陂　曹坊陂洪硃陂　大分陂　黄株陂　渊林陂　上源陂】
　　【黄陂　西庄陂　南源陂　沈庄陂　黄沙陂　石颈陂　神潭陂　自然塘　朗田塘　髙家塘　髙家门首塘　官田塘　黄大塘　隂冲塘　小源塘钱坊塘　西庄塘　西庄下塘　游戯塘　藕塘新塘　万庄塘　塌段塘　唐冲塘　大坪塘】
　　南昌府城东湖旧与江通汉永平中太守张躬始筑堤以通南路谓之南塘刘宋景平间太守蔡廓乃于其西起堤唐元和三年刺史韦丹设南塘斗门以走暴涨筑堤长十二里宋嘉定中通判丰有俊筑堤植栁号万栁堤明万厯十五年知府范涞因湖淤塞檄县挑濬涞又勘得水闗桥外闸乆废砌而新之并清九津水窦刻石为记三十四年知府卢廷选重造内外闸创筑堤防起崇正学坊西过水闗桥口包徐孺子亭东至同仁祠右甃石五百丈有奇以杜侵占并置桥五沿堤通为衢路植栁环之而南新两学宫形胜始备于跃龙桥右创建梅子真祠与故孺子亭东西相峙又叠土若阜者三以固水口详见郡人刘一焜濬治东湖碑记及万恭复豫章城三湖九津水道碑
　　章江堤在府城西章江门上下宋仁宗时赵槩知洪州始作石堤二百丈以障其冲歴乆崩坏明成化间巡视大理卿夏时正因江水齧防迫于城壕捐官银伐石修砌未竟治十二年知府祝瀚续成之北起龙兴观南至南浦桥
　　周公堤在府城北徳胜门外明嘉靖四十二年巡抚周相因江水冲没民居括所属锾金伐石甃防民徳之立亭于北闗上名曰周公亭知府卢廷选议云三湖一衣带水至冬可徒涉也城壕之湮者未凿也章江堤周公堤之齧于江者尚错落如断防也浚之筑之以无忘前人功是役虽勤何可已焉
　　府城西南茅园枫树当章贡旴汝之冲明嘉靖间知府谯孟龙筑堤障民居五千余家田数万畆至今名曰谯堤
　　万公堤在府城东地名合熂每抚河水涨田塍浸没明太常卿万思谦捐筑长堤五里许甃石闸三座以时启闭
　　少宰堤在罗家渡距府城西南九十里当瑞河之冲昔甞三筑三决
　　国朝顺治乙酉年洪水倾圩一百六十丈郡人熊文举倡募修复知县魏双凤取今名
　　舒家垱在南昌县嵩安乡南通抚河旧垱洼下每春夏泛涨周回百里田禾淹没
　　国朝康熙八年郡人罗宪汶捐赀倡义更筑新堤自下舒家村至铁炉巷绵亘十余里髙十余丈
　　豫章沟在东湖东北旧防东湖水溢为沟东折出城以杀其势宋知洪州董俨张瓌程师孟先后修竣明知府范涞刻石识之
　　明永乐四年修新建石头冈圩治十二年知府祝瀚修筑南昌圩防六十有四新建圩防四十有一号祝公圩嘉靖元年洪水决余家塘双坑二圩【圩与万家塘黄泥坽王甫巷共五圩跨南新二邑北境下连四十八圩】修治三年乃底绩三十八年知府韩弼増修南昌乌土溪闸防八都田濬甘家湖连珠湖邵家湖泄于斗门闸入平港邹文庄守益有记万厯十四年知府范涞南昌知县何选新建知县佘梦鲤请发赎锾筑南昌圩一百三十有八新建圩一百七十有四并修石堤石枧石闸涞又请弛长河渔禁尽给灾民选又用卷埽塞黄泥双坑余家塘三决口三月功成郡人万恭为之记三十五年新建知县呉家谟修圩一百六十处三十六年布政使陆长庚丁继嗣尽蠲五所【港口所赵围所樵舎所昌邑所邬子所】长河渔禁普惠灾民不许豪占凡官港及浮办官湖髙塘浅水一切罢之南昌知县樊王家动仓谷修圩一百八十有五石枧七十有六石闸十
　　国朝康熙十六年新建知县杨周宪修复润泽圩邑人陶尚漋作记又修呉城石堤长五十八丈髙二十五丈周宪自记之
　　丰城官垱自唐永徽间始迁县治即筑堤由张家埠至宝气亭阳灵观周回十余里宋天圣间知县事毛洵邹严张宿创筑石堤未备至明道二年县令徐绍龄始成之堤凡三级级髙一丈袤一百五十丈黄庠有记绍兴十六年县令胡琏再加修治髙四丈广袤各二十丈王正已有记淳熙五年知隆兴府辛弃疾剏建两埽于宝气亭前濯缨巷口以杀奔湍庆元二年县令林仲懿剏建税亭石埽一并筑观巷垱七十丈聂家垱三十五丈别増子堤一十八处刘徳秀有记嘉定五年运榦李燔及县令叶庭筑敖家垱二十余丈端平三年江防多圮邑人徐鹿卿请于漕使曽用虎补埽五级淳祐五年堤溢县令刘卿月自东庵寺至县治西北増筑土堤二百六十丈又自张埠至问津馆改砌石堤更増两级凡三百五丈有奇徐泉谷为之记七年敖家垱决邑人赵汝仁等重修元大徳初达噜噶齐阿尔威筑马湖垱三百丈又修坏堤六十四处延祐二年州尹江从善砌北堤明洪武三十年知县姚瑾丞何昭善増北堤二埽永乐二年知县范约丞何昭善修斗门堤増髙五丈宣徳三年堤坏巡按御史许胜奏请发民修筑正统九年知县朱瑄重修景泰间外堤决成化五年石堤尽圮议迁城于曲江冢宰李裕移书止之曰迁邑不若修堤之省费也知县李廷聪委主簿黄璲修筑起水口抵龙王垱凡三百余丈治四年知县俞振英重修二十五丈七年知县刘璲修城西至仙坛垱皆砌以石并筑沿城堤一千四百丈李裕为之记十二年知府祝瀚増置水口石埽一敖家垱土埽一杨文恪廉有记正徳元年知县朱谏修沿河石堤自阳灵观至新庙又至马家埠数百丈复筑龙潭垱数百丈七年知县呉嘉聪筑普庵堂新垱十五年巡抚王守仁欲载苦竹洲土实敖家湖决垱不果命知县顾佖筑土堤于杨栁湖口筑土埽于仙坛后嘉靖十五年典史胡桂修马湖垱二十八年知县韩弼増石埽一于鸦鹊垱三十三年知县葛慈继修之三十五年知县曹大川修瓦窑湾狗颈垱雷公脑诸处隆庆元年通判王天性移筑丰城马湖内堤万歴二年知县顾九思修南河防十四年知县呉达可韩文相继修熊坊垱三十四五年堤垱大坏知府卢廷选檄知县张廷拱増建石埽于城西登仙坛并条善后八议事详李琯碑记三十八年知县江朝宾増建石埽于平丰堤四十三年马湖堤倾圯知县徐扬先甃以石崇祯九年知县谢龙文修马湖垱
　　国朝顺治八年辛夘知县宋彝修上熊坊垱丙申筑乌陂湾及沿河垱各増髙二尺庚子知县何士锦修鸡婆畬上垱建龙王庙镇之辛丑大水决鸡婆畬下垱上其事委丞赵逵于蒋家厫何家脑宋坊圩一带修葺坚固长二百余丈广十丈余水患始平明守卢廷选议云先朝剑江偶溢辄欲徙县治今持之数十百年使江如带邑若覆盂者堤垱之力也议者欲尽去用夫但徴银募役见为目前小省然畚锸并起积猾揽充强半皆疲弱虚应奸胥出没侵渔功什而不得一此坐费之道也夫惩噎者不废食若以豪强影占人夫为虑在县长吏筹之熟执之坚以画地责都图以赴工分逺近缓急有节期防有时劳逸有量如汤令【名兆京】兼徴夫银之法近来勘定患额之议皆丰邑世世当遵勿变者惟是迎流设埽尤为治水第一诀约一石埽之费不下千余金而长堤嵗免楗薪所省亦不赀今仙坛埽平丰埽业己次第举矣由唐永徽至今垱名稍易然不出县治上下倘于剑江一带伐石以障土増埽以捍流尽数十里金堤屹若砥柱之固虽李冰史起复出何以加哉
　　长乐港堤在丰城县南十里许丰水出江之故道元时塞而复决明永乐间耆民杨长和具疏上闻修筑两月而讫工又穆湖等圩亦于永乐四年修筑绳湾垱在剑江西上接安沙下抵罗湖延袤数十里明洪武辛未耆民陈惟徳建言修筑
　　滕坊垱在丰城县西七十里滨瑞河绵衍二十余里明正统间知县朱瑄甞修之随圯俗传中有水怪乃铸铁牛三以镇之典史刘忠专司其事堤遂成曲尺湾垱在丰城县东十五里
　　国朝康熙初年县丞赵逵修筑
　　丰城各垱名目自皇华驿前至蒋家厫垱【沿河计堤六里】鄢家濠至徐家湖【沿河计堤十里】熊坊垱至老垱【沿河计堤六里】深潭口至牛湾清江界【堤长二十七里】谢仙亭至津桥头垱【堤长十里】淇湖垱至塔下垱【堤长五里】南寺湖至孟公垱【堤长一十八里】小港口至刘家港【堤长七里】畴西垱至徐茫圩【堤长五里】大港口至桥畔【堤长三里】安沙杨新口至金家厫【堤长十里】新仓马家垱至螺蛳街【堤长七里】大桥垱至霍家湾【堤长四里】都天庙垱至猪头湾【堤长八里】连湖垱至邹家门【堤长六里】旧例有里夫力役之征毎嵗农隙勘明拨修
　　丰城荣塘在县西二十里【溉田五百余顷】尚塘在县西三十里【溉田六百余顷】湾塘在县东四十里【溉田五百余顷】歴嵗修筑民食其利
　　白沙堤在进贤县白沙湖湖与南昌之大沙河小沙河相连明巡道潘昭度与邑人熊司马明遇协谋兴筑
　　明正统间进贤知县张冲筑罗溪堤延袤二里有奇中造桥以通溪流正徳己夘之变守者断桥毁堤后屡修屡圯万厯三十年知县黄汝亨重造石桥六孔堤二百七十五丈防以桩木植栁环之寻为洪水冲齧三十六年知县周光祖复筑并修石桥以利涉丰乐圩在进贤县东北为鄱湖之西汊抚贑诸水奔流而下饶信诸水倒灌而上淫潦不时田庐漂没明万厯三十三年知县黄汝亨修筑邑人樊朝祖有记嵗乆圩坏
　　国朝康熙三年知县聂当世重修
　　明万歴十五年进贤知县林道楠修圩六所三十四年知县周光祖筑洪源堤长二里许后又修圩八所石枧十一口四十八年知县沈景初缮下五乡堤防以防湖溢
