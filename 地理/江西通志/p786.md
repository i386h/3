<!-- { "loadSidebar": true } -->
　　偕存西古玑滕王阁晚眺【二首】　　陆世楷
　　闻道前朝破楚年柏梁开宴集羣贤仙踪尚忆匡庐月战迹空存彭蠡烟粉榭无情销画蝶荒台有恨托啼鹃江头多少伤心处不是穷途亦怆然【明太祖驾幸南昌命羣臣登阁赋诗】江上看山晚更宜秋屛坐对咏新诗偶乗此夕琴樽兴因动当年簪笏思【曽王父任藩伯九载于此】五老峰髙连棨防百花洲冷漾旌旗孤舟千里依荒渚漫説搴帷似旧时丙申十月廿八日初入贑过惶恐滩和东坡韵
　　暂辞束带即闲人柔橹轻桡狎此身忠信自能忘险道艰危真可见劳臣舟随濑下湍逾鹢石与波平细似鳞莫畏三江风浪恶滔滔南北总迷津
　　庐陵过文信国墓
　　黄冠偶忆少陵诗方外生还岂所期呜咽墓前流北水寂寥垅畔向南枝徇身柴市成仁义合葬螺川感孝慈正气此邦常不泯九原把臂有新知【明末刘状元同升国亡殉节其墓亦在江边】
　　滕王阁咏怀【四首】　　　　　　　陆　葇
　　昔年挂席未登台此日披襟万象开歳月岂容人老去山川如待我重来书生图画销丹粉刺史碑文卧緑苔胜地登临非易得坐防云起更徘徊【韩昌黎在袁作记卢太学次楩自跋滕王阁图皆以不得登眺为恨】
　　龙沙曲抱灌婴城战胜鄱阳列万营一劔乍麾妖彗灭三江虽险檄书平当筵有客挥毫赋尽醉无人击柱争此际雍容懽在藻楼台想像气峥嵘
　　春深芳草碧含烟无数沧桑在目前山背日沈清嶂合浪头风涌大江悬栾公社日新牲醴召伯甘棠旧井廛文献可征遗泽在白头父老尚凄然【曽王父为江右方伯九年有专祠在章江门内久为戌卒所踞至是始复】
　　歩屧行游水岸齐风光都在蓼洲西窗中逺浦征帆小槛外空山夕照低悬榻使君犹落落上书仙尉亦栖栖千秋亭圃埋荒径画栋慵看姓氏题
　　南安道中
　　章江百折走千峰南粤车书一道供负耒新民终是客【海上投诚者多散处邨落】佩刀久戍不为农买鱼旧浦知何处看鹿髙山第防重往事凄然成记忆浮云天地老孤踪
　　夜泊石钟山　　　　　　　　　万　任
　　湖滨对立却亭亭别有清音注水经此石端从天外落何人肯向月中听春潮雪卷三巴白秋雨烟拖五老青镗鞳舟头眠不得起将苏记问山灵
　　吉州
　　城头髙望野云闲渡口云归人未还章贡春涛浮鹭渚庐陵秋色染螺山旧家柱石残烽后新市渔樵落照间极目风防天际尽斗牛劒气近乡闗
　　孺子亭　　　　　　　　　　　李振裕
　　村烟漠漠水泠泠俊顾其如冷眼醒雨过楼台清梦杳云连城郭暮山青重湖尽日流孤枕髙士何妨认草亭賸有渔歌还上下好从物外想仪型
　　梅尉庙
　　吏隠仙踪未寂寥呉门端不为吹箫桐江自喜甥严瀬新室谁从腊汉朝岭外梅花飞白雪楼头鸿雁度春宵东湖遗庙人犹识寂寞疎钟送晚潮
　　赮封废寺瞻赤脚塔　　　　　　查慎行
　　自从蛟拔门前树水气犹腥一壑泉万瓦尽随飞雨去孤钟空向废堂悬【三年前寺傍起蛟以千计殿瓦悉为所掣惟存梁柱】泥金塔缝风吹裂映竹窗櫺日射穿不用琳宫更巍焕御碑原自配羣仙
　　从万夀寺经百花园
　　草烟竹霭午霏霏行尽悬崖接翠微过夏客餐尝笋去隔林僧担卖茶归秾花绕地晴添艳乳水流田土渐肥自觉向南风候暖早秋时节尚生衣
　　净成精舍怀天然澹归二禅师
　　万枝修竹一龛灯山外青山又防层有此林峦应着我无多文物半依僧香前蠧辟繙经案鉢底龙眠挂壁藤紫桂岩前人不见秋风犹记别南能【往与澹公别于家黄门伯如圃】
　　白鹿洞书院纪事【二首】
　　古洞盘旋路欲封到门无树不乔松隂森前后三重殿突兀西南五老峰兵火纵教仇典籍虫鱼何敢蚀蛟龙【书院中有　御赐十三经二十一史及　御书二额】睢阳岳麓全荒弃留得宫墙俨辟雝
　　九原可作心相许千古渊源只数公大事商量何草草当时位置太匆匆祠荒勿复论分合道在终须辨异同祀典也应烦早定莫令礼乐笑淹中
　　将至南安作　　　　　　　　　陈奕禧
　　郎吏纷纷夹道遮连朝迎拜使君车铜符再剖来东峤玉枕遥寻问白沙春遇麦畴成乐土身安仙郭欲忘家并无琴鹤人休笑幸有宜城酒可賖
　　信丰南山寺坏土岿然相传为吕汲公墓瞻拜敬
　　题　　　　　　　　　　　　　张尚瑗
　　垂帘元辅数闗中正色訚訚七尺躬已谢党争超雒蜀犹罹窜罚矫熙丰百缣不碍尊贤意二井长霑润物功归君恩青史在故留疑塜重蚕丛
　　章贡台　　　　　　　　　　　王　原
　　孤城斜倚青山立更上山城最上头列案羣峰晴厯厯如环双水去悠悠云连野濶收禾黍日落台荒散马牛老屋破残余战垒侧身吟望古今愁
　　佛手岩　　　　　　　　　　　李　滢
　　天池积翠恣淹留佛手岩前防杖游磵户只疑疎雨滴晴江真见夕阳流松蟠鸟道多摩顶石瞰僧扉欲防头白鹿仙台更何处暮云荒草感深愁
　　东湖怀古　　　　　　　　　　裘君宏
　　东湖箫鼓忆当年栁色江潭倍黯然两相楼台成宿草二桥歌舞散寒烟湖鱼味共松鲈美村杏花同铁树传洲上草堂原有赋髙文谁续李王篇
　　白鹿篇赠毛心斋　　　　　　　朱　轼
　　峩峩鹿洞讲堂开万古精灵发越来
　　圣主崇儒垂切问清时选牧必良才光风霁月君新领古桧苍松地旧栽从此洪钟时一叩不教庭庑翳莓苔豫章懐古用王梅溪宿多福寺韵　刘廷玑
　　往事流传近若何秋风楼阁夕阳坡要知官里神仙少【梅福为南昌尉】岂料城中处士多【徐孺子亭在东湖髙桥陈陶园在东湖南岸苏云卿圃在束湖百花洲上】山接庐髙滴翠水交章贡逺生波防时尘外容相对老树青防不改柯【豫章本木名】
　　题北兰寺
　　寒泉名雪寺名兰一带苍松翠柏间虚阁风生云散去孤亭人静鸟飞还三春白涌连天水万古青留隔岸山门外纷纷谁解此停舟驻马暂偷闲
　　浔阳怀古
　　穆然遐想晋唐间宦海游人不等闲五栁先生陶靖节九江司马白香山谪来身共寒松老【白诗寒松纵老风标在】归去心同倦鸟还一样能诗兼爱酒髙风自昔已难攀
　　立秋后过南山崖留题　　　　　邹宏志
　　闲身殊悔又之官只有防山兴未阑放眼喜当秋气爽携笻来踏叶声干云生石壁千岩暝风送松涛一寺寒僧榻盘桓机事少临流髙枕羡鱼竿
　　宿建昌驿南铺　　　　　　　　万承苍
　　斜日犹悬唤渡亭征车暂憩使君防湖边载酒寻明月【湖名】石上题诗忆落星【石名】欲问樟公非旧质可怜炭妇变真形人间合覔周居士去傍云岩采茯苓【樟公炭妇皆建昌旧事周续之故居与云山相近】
　　复上读书台观黄山谷七佛偈及王文成平濠题
　　志　　　　　　　　　　　　　陆奎勲
　　百尺书台势可慿凌晨还卓一枝藤即心即佛人留眼擒贼擒王我服膺诗老源流江右别儒生习气晚年增空山防许如椽笔雨蚀苔荒榻未能
　　落星墩　　　　　　　　　　　涂　登
　　寒芒祗合紫微游至寳龙宫未敢收独使中流撑一柱不教天上赘多疣波光接月银河皎星气临湖玉宇秋我向庐峯顶望晶盘摇荡夜珠浮
　　石洲亭　　　　　　　　　　　帅念祖
　　枫叶萧疎古道清西风断岸石洲亭垂杨渡口防初转落日人家山自清短句静敲秋寂寂素琴坐鼓水泠泠盘桓未觉归途晚遥指渔灯出杳
　　百花洲　　　　　　　　　　　吴　烱
　　灔灔玻璃好面城饮川虹旦晚波平春风笑入花丛去天气愁将栁絮迎转瞬韶光空跌宕不磨名节自纵横谁人识得苏卿意月印洲前一片明
　　登滕王阁
　　春风今又到江隈杰阁层层金碧开青雀乍来迷锦雾珠帘晓起絶黄埃声沈彭蠡渔歌逺色隠庐夕照堆为信此邦风俗美美人香草重低徊
　　百花洲　　　　　　　　　　　杨毓健
　　谁道蓬瀛在海东仙源咫尺小桥通嚣尘迥隔清流外砥柱孤标巨浸中百雉城闉环静影万家烟火映晴空虽然丘壑无多地尽日登临兴不穷
　　琵琶亭次韵　　　　　　　　　钱陈羣
　　尚忆浔阳送老年偶翻一曲教坊传名心自副青山本绮语应皈白社莲【乐天自写诗集藏东林寺】宾从同时来置酒星旌斜日此停船放歌楚些招居士江水无声月在天
　　唤渡亭次韵
　　沙堤骤马白于银似向西湖去踏春唤渡亭边飞一叶云居山外问双津縠纹緑净谁能唾龙井芽香乍可亲我是江州老司马蹔将翠黛着闲身【时余乞假将还浙江】
　　山下渡晓发
　　江流阑入抱云居水色山容玉不如一幅硬黄留粉本双崕空翠泼林箊船头靃靃冲波鸭沙口蓰蓰挂网鱼下马湿衣来问渡晨晞浥露小凉初
　　九月十五日彭乐君方伯黄讱庵观察蒋肇予施棠村两副使李仙蟠叅政招同冯静山侍御开静庵中丞金桧门学使髙魏公总戎防集百花洲赋谢二首兼以志别
　　雅开饯席问莲塘落日秋隂上女檀板能催文字饮金鱼多带菊花香风流胜地谁相继事业名山可许藏缓歩石桥寻仄径添衣为领晚来凉
　　陶然随意坐苔斑为政宁辞半日闲如市臣门无请乞【榜发后诸生谒者无虚日】依云仙馆有追攀栁枝全解歌人舞枫叶先侵座客顔明发船头义手立【时请假由浙江还　朝】多情难别是西山
　　登滕王阁
　　曽闻修竹掩空亭兴废千年亦屡经画栋月明廻北斗珠帘云净展西屛无穷烟景成朝暮有数诗篇寄性灵滚滚长江留不住当歌对酒莫教停
　　夜陪集斋叔祖彭乐君方伯金桧门学使冯静山
　　侍御游北兰寺　　　　　　　　钱　载
　　沙软江斜竹径青夜遥相唤入禅扃烛光林影栖鸦起露气虫声落桂馨朱阁从容秋士碧霄亲切使臣星待悬晓日阑干上防尽西山十二屛
　　文山先生祠　　　　　　　　　金徳瑛
　　留取丹心照汗青明知下药疾弥增少年歌舞家居乐死后风霾烈气腾社稷孤舟沉海岛科名千古重庐陵可怜同气称难弟不及夷齐一传登
　　九江使院西有八角石为元总管李忠文公黼墓余出入必式焉赋长句吊之
　　红巾东下已临江壮气登陴控此邦市里今存八角石波心旧列七星桩天魔秘宻犹酣舞首防纷披各窜降未废科名收国士李齐余阙总无双
　　谢文节祠三首
　　听角寒云拥丽谯信州剰土岂岧峣流离闽海盘中蕨凄断崖山笛里潮举国虫沙齐变灭一门魂魄各飘摇江南养士无厮养粒絶空肠气不消
　　秦庭何处乞师奔赵氏真无尺地存痛哭心唯依帝子荐贤人悮配王孙南陵风雨谁私祭北寺朝昏亦馁魂寄语墨胎山下草经春莫发旧青痕
　　悯忠古寺弋阳溪两地英灵问所之饿骨何心重肖像丹楹一旦焕清祠孤生厄运离乡久异代周亲聚首迟得遇
　　圣朝容直道纲常百世与维持【丙寅五月御史沈君椒园请于悯忠寺专祠肖公像部议不允今弋阳修葺祠宇附祀阖门忠烈】
　　渡浔阳江　　　　　　　　　　史贻谟
　　京岘分流江路賖十年踪迹叹浮家金焦惯渡中泠水章贡俄乗上汉槎到海定知经防曲源直欲溯三巴南征未觉乡闗近一发青山指暮霞
