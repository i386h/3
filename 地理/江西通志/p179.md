<!-- { "loadSidebar": true } -->
　　彭真君旧宅明一统志在府城西宗华观有丹井箫峰亭榆墩集箫峰有亭祠箫史弄玉峯为西山最高此山云则众山雨矣里语曰箫仙戴笠凤凰翅湿箫仙着衣乌雀淋漓
　　洪井豫章记厌原山西北余侔村五六里有洪井志云洪崖先生之井荆州记洪州厌原山有风雨池言山髙水深流激着树洒如风雨云是洪崖之井
　　按此洪井即今西山风雨池
　　浮云宫明一统志在奉新县西华林山有浮邱石室及李八百洞又有剑池丹井唐宣宗诗道人西蜀来自谓八百岁爱此华林幽穴居聊避世
　　让栗堂明一统志在丰城县西二十里旧传浮邱翁与其徒王郭二仙昏夜食栗相让因名
　　洪崖旧宅太平寰宇记在伏龙冈顶唐肃宗朝供奉山人申太芝奏有异气立宫镇之
　　石亭名胜志唐元和初韦丹刺洪州始教民为瓦屋以免火忧明年筑堤扞江长十二里疏为斗门以走潦水灌陂塘田二千顷至今赖之杜牧作遗爱碑云洪始有居水火是苦一日除去人知歌舞后其子丞相宙守豫章建石为亭以覆之今城西石亭观音院是其遗址
　　施先生石室唐摭言施肩吾举元和十年及第雅慕十二真君羽化灵迹俱存因高蹈不出赋闲居诗西山集行世名胜志去西山天宝洞十里施先生石室在焉
　　栁公权法正禅师碑奉新县志在百丈山碑目栁公权书法正禅师碑在大智院师以兀和十四年示寂岁久碑多残缺今犹有二三百字可读
　　按广舆记径谓刻于崖际
　　清风亭文苑英华权德舆序郭北五里有古龙沙龙沙北下有州人秀才熊氏清风亭盖故容州牧戴防公前仓部郎萧元植贤熊氏之业之文尚兹境之幽旷合资构之创名以识之
　　龙沙亭名胜志龙冈上有龙沙亭唐洪州熊秀才之清风亭也江城名迹记明万厯中布政使吴献台陆长庚复移建于龙光寺之南其前为听松亭学使钱槚有记
　　南亭花林文苑英华顾况有江西观察宴度支张侍郎南亭花林序云取之明离丽君子健应之象
　　万山亭文苑英华孟浩然有和张判官登万山亭赠洪府都督韩公诗
　　望江亭江城名迹记在府城东湖之西临城上唐观察使韦丹建
　　避暑楼名胜志本城东南敌楼武阳公韦丹所剏贞元十四年观察使李防辟而新之名曰避暑楼夏日尝同僚属宾客宴防于此南昌副使符载为之颂
　　虚亭名胜志唐宣宗时建至宋废熙宁中张帅子顔即其址为环波亭纪胜下有钓矶
　　流觞曲水名胜志在奉新县百丈山西北唐宣宗避暑时寻山穷源凿石引泉疏为九曲每曲置石墩以坐又为石梁跨水以通往来元赵孟頫大书流觞曲水四字鑴于石壁
　　灵境亭林志在奉新县百丈山唐宣宗尝游此有日月每从肩上过山河长在掌中看之句
　　栁公权石刻名胜志唐怀海禅师阐法山中称百丈祖师栁公权为书百丈清规四大字
　　按名山胜概陈芹游百丈山记云山西石壁上有汉篆大二尺许剥蚀过半下刻天下清规字大近二尺真栁公书也百丈又作天下未知孰是
　　东湖亭文苑英华符载记李公常侍作居东湖之上因名之曰东湖亭
　　按李常侍名防
　　路嗣恭宅江城名迹记在府城德胜门外唐观察路公故居今为玉虚观
　　栁浑读书台舆地纪胜栁山在武宁县西唐史栁浑弃官居武宁山即此有读书台遗址尚存
　　涌翠亭武宁县志在栁山上宋白玉蟾有记
　　写韵轩府志在城南惠民门外唐太和末仙姝吴防鸾写孙愐唐韵处虞集记龙兴紫极宫写韵轩髙据城表面西山之胜俯瞰长江间乎民居官舍之中特为夐絶世传吴仙防鸾尝写韵于此轩以之得名按一统志作写韵堂讹
　　防仙亭府志在府城西七十里翔鸾冈传是唐文箫遇防鸾处
　　临章亭名胜志在南浦驿东唐崔国辅诗驿前苍石没浦外湖沙细
　　寓阁府志唐戴叔伦所作在进贤楼栖贤山上明黄汝亨记学堂峯后有阁高三丈许名曰寓阁盖取寓公之意亦用以自况云
　　欧阳拾遗书堂江城名迹记在郡西山翔鸾洞侧唐欧阳持弃官此
　　来鹏宅江城名迹记在郡城东湖旁鹏诗云分明记得还家梦徐孺宅前湖水东
　　南平王宅江城名迹记在府城崇梵坊唐钟传故居今为永宁寺宅旁有娉婷里南平侍儿所居后以名市
　　陈处士园名胜志在郡东湖南涯处士陈陶于此植花竹种蔬芋兼植柑橙课山童卖之宋戴复古集伏龙山民宋正甫湖山小乃唐诗人陈陶故圃曾景建作记俾仆赋诗
　　相公堂周益公集宋齐邱出镇南昌尝访陈陶于石堂堂在香城寺岩腹嵌空可容数人因名为相公堂
　　魏徴士亭塜庙记唐有魏徴士者逸其名弃官长定乡三徴不起故称徴士有亭在进贤县碑亦无名
　　林仁肇宅江城名迹记在府城东南唐节度使仁肇故居宋太平兴国中即其地为新建县治
　　鸣鸾路江城名迹记南唐中主建都时御道
　　长春殿江城名迹记南唐中主所建
　　令公园名胜志在郡东湖南衣锦坊南唐中书令宋齐邱别业也至宋为魏公京镗之第
　　清逸楼名胜志即齐邱故宅后归于学士潘修真其孙兴嗣増筑台榭叠石为山导水为池占一方之胜号潘公园园中有清逸楼逍遥亭
　　水木清华亭名胜志宋杨文公亿知靖安县治尉圃得旧诗碑于榛莽闲皆前代名士所作乃用曾南丰诗语作水木清华亭于县治中南丰集行尽车马尘豁见水石环谁为千古县正在清华间
　　按谢浑诗水木湛清华文公名亭疑取是语名胜志乃云用南丰诗巩生后亿数十年亿何由用其语耶其谬殆不足辨姑存之备是亭古迹
　　钟楼林志在府治东南俯瞰东湖旧在普贤寺内洪武中都指挥宋晟迁今处治九年重修安志万厯十六年知府范涞复修明季燬于兵
　　国朝巡抚蔡士英重建
　　按明万恭钟楼记云巅悬大镛故老相传宋末所铸考江城名迹记钟乃南唐节度林仁肇所施非宋末也
　　逍遥阁府志在逍遥山去南昌城西南八十里宋洪炎有诗
　　双溪亭名胜志双溪发源毛竹山一支迳追里一支迳桐城合流绕县前古毬东有双溪亭
　　水天一色亭林志在府城故洪桥门外宋时建
　　湖山千里亭林志在府城故望云门外俗呼为湖山亭宋建
　　双松堂名胜志宋南昌县治在城东北隅防侧古松二株司马光送郑绅令南昌诗有长江湛湛带枫林古木寒林院寺深之句绍兴间知县蔡宰建堂榜曰双松
　　逸老亭见苏舜钦诗豫章黄氏子建以娱其亲者物华楼林志在府学右洗马池上宋嘉祐中知洪州程师孟剏取王勃序中天宝物华语后圮乾道中刘珙重建浚池并架桥焉
　　双泉堂江城名迹记在府城北旧荐福院内其地有浅沙泉马跑泉水品为防城第一宋知洪州程师孟于二泉间作双泉堂潘兴嗣为记
　　三贤堂明一统志在奉新县治东南宋周敦颐为分宁簿苏轼省其弟于瑞州黄庭坚又分宁人故奉新之地三贤所经游后人慕而筑堂且祠焉元欧阳圭斋记
　　拄颊亭周益公集抵豫章登拄颊亭望西山
　　按周记去列岫亭不远当在龙沙侧近今莫攷其处矣
　　半月轩周益公集在香城寺方丈右
　　逾好亭周益公集亭在香城寺后取寒山颂中防风吹幽松静听声逾好之句也
　　黄山谷故宅名胜志涪翁先居修水后乃迁于双井在州西三十里其南溪心有二井土人汲以造茶为草茶第一傍有钓亭从父黄襄所筑有手书钓台二字鑴石下有水一鑴曰明月湾
　　宝气亭林志在丰城县西北瞰大江旧有二碑刻唐李德裕剑池赋宋黄长善石堤记黄庭坚尝登此赋诗
　　涪翁亭新志在宁州宋黄庭坚建
　　桂香亭明一统志在宁州西黄龙院侧宋黄庭坚尝游此与灵源师论禅有时闻一阵桂花香之句后人因以名亭
　　郑氏草堂诗话总龟武宁县有郑氏草堂黄庭坚与僧灵源过此题诗有高居大士是龙象草堂丈人非熊罴句
　　云巢宁州志在双井宋黄公准字稚州鲁直之弟也志趣高明尝于樱桃洞结茅木杪号为云巢居士
　　东轩豫章集温陵吕晋夫为武宁县于其岁丰民间新作东轩
　　秀江亭名胜志俯瞰修水宋分宁士吴叔元建黄庭坚尝访叔元登亭题壁云崇宁元年四月己未朝奉郎新当涂太守黄庭坚来访叔元晚登秀江亭澄波古木使人得意于尘埃之外并作诗纪其幽闲之胜
　　一翠亭舆地纪胜赵崇和宰分宁剏亭名曰一翠何异之记古木蓊蔚轩槛豁然由亭后循崖而上至山巅有冠云亭正与凤山对矗四望濶逺周览一邦之景
　　碧波亭名胜志宋熈宁时改为孺子祠
　　按舆地纪胜东湖旧有三亭虚孺子碧波也则三亭当俱在东湖上
　　此君亭奉新县志在宝云寺宋县令李平爱竹作此君亭为之记苏子瞻尝登此亭观李君文求其本而去
　　孺子亭名胜志在高桥南朱子诗孺子髙风何处寻东湖台观水云深
　　压江亭挹翠亭范致虚记大观戊子侍郎范坦帅江西新滕王阁南北因城以为庑夹以二亭南遡大江之雄曰压江北擅西山之秀曰挹翠
　　涵虚阁舆地纪胜在东湖北故国子博士李夤之私第夤江南名士以母老致政浚湖剏阁榜曰涵虚杨亿有记
　　秋屏阁舆图备攷在府城北周益公集在大梵寺曾巩云见西山正且尽者惟此阁耳新志康熙间巡抚宋荦重建于北兰寺内东偏
　　列岫亭江城名迹记在府城北龙沙前对西山取谢朓窓开列逺岫之意以名朱子谓列岫望西山最正滕王秋屏皆不及也新志康熙间巡抚宋荦重建于北兰寺内西偏
　　洪氏故宅江城名迹记在郡城东北隅今莫识其处其见于纪载者鸿父有翛然堂龟父有清非斋驹父有璧阴斋玉父有昭旷斋俱山谷作铭玉父又有倦殻轩山谷题倦殻轩诗后曰洪氏四甥才器不同要之皆能独秀于林者也
　　味书阁刘克庄记阁在丰城山间右司徐德夫少时读书其上潘子贱名袁广防笔也
　　广心轩武宁县志在古龙潭寺内山谷纪游云元祐元年正月初三日雪后黄鲁直来访諲上人明心靖公在焉经行此轩见岩阳积雪羣木叅天心意豁然因名广心轩舆地纪胜武宁县东龙潭石台有广心轩是黄庭坚墨迹
　　双峰堂府志在靖安县治后宋舒邦佐凿天泽池筑台建堂扁曰双峰
　　豫章沟亭江城名迹记在望云堤上宋程师孟建杨杰记
　　按宋史嘉祐间师孟知洪州浚章沟掲北闸以节水升降时无水患今湮惟明万厯中石刻豫章沟三大字碑碣尚存
　　苏翁圃江城名迹记在百花洲俗名三洲苏圃宋广汉苏云卿种蔬处后属郡人宋自适赵章泉题曰灌园庵新志今为憇云庵康熙己亥学使王思训构雨公亭于旁为巡抚白潢祷雨輙应而立也
　　褒贤阁江城名迹记在东湖旁宋枢宻吴居厚建以藏赐书徽宗亲书褒贤之阁四字以宠之今废
　　临湖阁江城名迹记在东湖傍宋向巨源建洪迈作记望湖亭新志在新建县北吴城山龙王庙背
　　皆春园江城名迹记在东湖旁宋宁州章丞相鉴所辟竹石丛峙花木疎野丰城王提举义山请于章愿得以娱老章慨然畀之为易共扁曰共春园
　　风月台江城名迹记在郡旧子城上本江月台宋知隆兴府陈之茂改名有碑记
　　雪坡书屋府志距丰城县北十里有感山宋状元姚勉流寓居此有雪坡书屋
