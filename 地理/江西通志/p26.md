<!-- { "loadSidebar": true } -->
　　接桃峯之胜据长林之险【郭子章郡邑表説】
　　溪深而谷窈石峭而泉冽【东乡志】
　　建昌府
　　林竒谷秀水绕川环【唐刁尚能建武军罗城记】
　　地气殊异山川炳灵【唐顔真卿麻姑仙坛记】
　　建昌为郡据江西一道东南上游其地山髙而水清【宋朱子建昌军进士题名记】
　　山清水秀冠于江表【宋郑文寳江表志】
　　吾不知防千百里之广但觉土老而石顽顶天而直上騐地势之所极固亦东南之藩障【宋李觏麻姑山赋】
　　左临旴水右瞰麻源【舆地纪胜】
　　建昌在江西号为佳郡地介闽粤【宋陈起王侍郎祠记】
　　东南连瓯闽属章贡而西北邻郡疆界相入错综如绣【吕维中建昌鼓角楼记】
　　抗御七闽牵制八粤五岭咽喉三吴襟带盖江藩南镇闗键也【郭子章郡邑表説】
　　揽烟云草木之竒俯千岩万壑之秀【罗大临南城县防题名记】旴水南通闽广北抵荆湖【明刘翊南丰通济桥记】
　　阻山带河风气茂密实称奥区【明江冕修南丰县谯楼记】
　　军山峙于右何竺峰峙于左【明王玺南丰修学记】
　　倚琴台以为之固绕旴水以接其流【南丰形胜志】
　　南丰旴水上游东南胜邑层峦叠巘环峙四封【明熊秉衡南丰兜港桥记】
　　南城之东南鄙与闽接壤析为新城县其山独秀竒明丽【吴澄送新城尹序】
　　其山磅礴而清润其水通畅而渊沈【虞集新城学记】
　　黎川故形胜地所谓旷如奥如者郊闗以外皆有之【明黄新城皆春堂记】
　　天峯崇峻石峡嵯峨不郭而固不池而险【新城形胜志】箫曲日峯东岩石硖四面环向【明朱徽新城谯楼记】
　　广昌居旴江上游其地多佳山水【钱习礼清溪书院记】
　　东邻南丰西接宁都石城四境之内山髙而秀丽水深而清洁【明何文渊广昌县志序】
　　前对蟾石后据龙冈禅岭插笔耸于左乌石列屏居于右【广昌形胜志】
　　山川绸缪溪涧萦回【明邓文器泸溪志序】
　　泸地僻处一隅环四面皆峻岭急流【明邓可权泸溪桐步桥记】泸阳叠嶂帷列萦水带环【明吕应元泸溪秀水沟记】
　　去郡最逺隔界于新城金谿东接闽之光泽【郭子章郡邑表説】
　　广信府
　　信之为郡江以东望镇也牙闽控越襟淮面浙隠然为要冲之防【宋王雷修信州城记】
　　形胜地势来自灵山中道起石如龙鬛隠见至郡而伏懐玉峰耸出其隅森植犹束笋隂阳之胜甲天下【宋韩元吉信州牙门记】
　　当吴楚闽越之交为东南望镇【宋李弥大法海院记】
　　据省防上游灵鹫干霄自武夷来秀色吞匡庐而氷溪靓玉萦达彭蠡【郭子章郡邑表记】
　　北枕灵阜南带氷溪东挹琅峰西瞻层巘【广信府志】
　　山川明秀原隰丰衍【上饶县志】
　　江南山水冠天下而上饶又冠江南鵞湖博山龟峰懐玉号称形胜而灵山尤秀絶【宋释觉范信州天宁寺碑记】
　　岩壑深秀县据南北冲【元张翥玉山武安塔记】
　　玉山犬牙闽越盖豫章第一门户【郭子章郡邑表説】
　　连闽越控吴楚乗轺之使聚粮之旅过是都而问津者毂相击履相错【明夏子阳玉山西济桥记】
　　武安三山列于前懐玉三清耸于后氷水萦纡映带左右【玉山县志】
　　弋阳葛溪驿当西南水陆之冲其龟峰马鞍寳峰南岩岑岫莫不争竒献秀若渴虹奔骑络绎而来【明李奎弋阳县溪山胜览楼记】
　　葛溪弋阳之别名也介乎闽浙之交山川秀丽称东南诸邑最【明李玘葛溪十咏序】
　　山川之美着自古昔军阳龟峯竒秀迥絶而葛溪武石诸水萦洄映带诚一方之形胜也【明黄易弋阳学科目题名记】
　　南襟百越北带三吴台岭前瞻庐峰回盼【南唐陈乔新建龙虎山张天师庙碑】
　　居吴楚之中界据番水之上流南控瓯闽东连江浙后枕峰峦之雄秀前临溪水之潆洄【明王増祐贵溪县上梁文】
　　象山竒伟芗水深长虎伏龙蟠歴代出神仙之地川鸣谷应至今祀忠考之神【贵溪县形胜説】
　　铅山为八闽门户钲鼓之音昼夜不息其地凭髙控流环数百里之势【明丁洪铅山紫溪桥记】
　　铅山据江右上流襟喉八闽控带两浙【李奎铅山学记】
　　铅山在郡南偏与闽地相错如绣山髙而峻水清而驶悬泉飞绕郡郭而入于江【曹鼎望大义桥记】
　　东倚鵞湖之胜迹西联铜寳之名山南扼八闽之喉吭北据两浙之要防【铅山县志】
　　五山辐辏蜿蜒如龙【宋真德秀永丰龙山书院记】
　　永丰古扬境当吴越之交多深山巨谷【明吕懐永丰县志序】由仙霞而东为浙之西户由盘亭而南为闽之北门万山耸簇如长蛇如天堑【吕懐建永丰县城碑记】
　　南距谹山北控灵鹫拓扬诸闗扼其左西岳一峰障其右【永丰县志】
　　县依髙山山皆岩石当一郡噬脐之间径路防达闽歙【明毕竟容兴安县新城记】
　　兴安崇冈叠巘山势盘旋在信州则为西境亦稍稍比于闽矣【郭子章郡邑表説】
　　兴安壤偏赋尠而地当孔道【明欧阳洵兴安刘令祠记】
　　南距闽越北接徽宁【明郑以伟兴安通慧桥碑】
　　饶州府
　　彭蠡既猪【禹贡】
　　地居澹浦邑带鄱川【唐王德琏饶州记序】
　　饶为沃野【唐元稹饶州刺史判】
　　濒江之地饶为大【唐刘禹锡集】
　　洪厓鳯游之所磅礴鄱湖锦江之所渟灵淑之气蔚为人豪【明陈于庭饶州府志序】
　　南接豫章西接楚东姑蔑北鹊岸东北鸠兹西南艾西北灊延袤千里山川序列道路四达【饶州府形胜说】
　　饶为江右大郡土地肥衍【明舒清重修府治记】
　　水汇西南山环东北【鄱阳志】
　　余干吴楚冠冕左掖羊角峯右曳弋阳溪后枕平旷逺倚吴山前襟越水【明一统志】
　　其地滨彭蠡而接广信负山阻水【元李谦余干升州记】
　　余干彭蠡上游为越喉舌【晋谢安与冯内史书】
　　乐平山水重冈盘纡由东而来县治实据其趾【宋许锡简静堂记】
　　乐邑既胜于水复雄于山【明陈九德乐平镇西楼记】
　　北主康峰南滨章岭内河源发镪山分两支而环县治外河注潆洎水横一邑而汇鄱江洪岩郁葱万山森秀【乐平形胜志】
　　北岭如拱如揖洎江如环如抱【明黎澄乐平泮池记】
　　乐平东抵德兴西连鄱阳北界浮梁而南则广信接壤焉土地方平山气麤峻【郭子章豫章书郡邑表説】
　　浮梁山水之胜名鄱阳百里内竒峰秀巘间见杂出【宋程俱饱山阁记】
　　二水环县诸峰玉立【元李午浮梁化成堂记】
　　上达徽祁下通鄱县居二省三郡八县之间【浮梁县志】浮无天险而包山阻河城郭固之五方之豪丛于景镇【同上】
　　饶邑多以水胜独德兴在万山中崒嵂回环苍翠万状可亚匡庐东距浙北距新安三省交牙四塞为境【明祝世琳德兴县志序】
　　烟火百里鸡犬相闻【明董仲可重建德兴县治记】
　　广山包络大湖限带【明夏寅德兴县学记】
　　玉真山峙其后云锦溪环其前【安仁县志】
　　万年四防之区饶郡一奥壤也【明王銮万年大捷桥记】
　　其山险其气劲【郭子章郡邑表説】
　　环山叠嶂髙阜停云万斛峰拱于前万年峰盘于后【万年县志】
　　南康府
　　庐山南国之德镇【梁元帝碑】
　　瞰七泽真如掌瞻九河直如带【梁沈璇简寂观碑】
　　南瞻五岭北睇九州【唐欧阳询西林寺碑】
　　匡庐竒秀甲天下【唐白居易草堂记】
　　匡庐天下之名山江表之胜概【南唐冯延已开先寺记】
　　蜿蜒蝉联指列条敷亘五百里实湓城星渚之奥区洪州诸郡下流之屏障【匡庐山志】
　　灵谷烟云庐山风月【翰苑新书】
　　负匡庐面彭蠡南国咽喉西江锁钥【南康形胜志】
　　星石浮南鞋山锁北山泽雄竒带砺险固【南康府志】
　　本军边临大湖旧有石砌堤筑堰住西湾水藏泊舟船【朱子乞修筑石堤劄子】
　　彭蠡之险在吾户外【宋吕祖谦紫阳堤记】
　　山岳配天庐阜标其秀江湖纪地彭蠡擅其雄盘址崔巍层渊秘邃【宋晏殊重修真如院碑记】
　　庐阜诸山耸然特起骈首而立者八九又髙且大者五焉有冠剑巍峩之貌无草木滋媚之容【宋赵师夏六老堂记】
　　踞匡庐而绾彭蠡足称奥区【明张位重修白鹿洞记】
　　岩壑幽邃林木翳然真名教一乐地也【明葛寅亮重修白鹿洞书院记】自五老峯来絶壁悬天一峰南下如顿万马可二十里崛起一山而四山环之【白鹿书院形胜志】
　　左蠡澜翼若游龙而蓝平山横亘其间如榜斯揭【明髙嬴南康府学记】
　　彭蠡湖汇江西十三郡六十余县之水由湖口以出于江每春夏雨集峡水盛长江流湍急而湖水势缓复为江流所遏则水益涨弥漫数百里【明陈敏政重修紫阳堤记】
　　本军都昌县地实濒江然上有棠隂下有楮溪大小五寨近者四五十里逺亦不过百余里逐处可以绰望把截【朱子都昌新寨利害状】
　　都昌依山枕湖全省要防之地【明万浩新建都昌城记】
　　环山带水形甲东南【明王尧臣修都昌县防事记】
　　两水腋之其状如带西山云居环之其状如翼【宋王容建昌学记】
　　修江横前名山峙右【虞集建昌学记】
　　建昌鄱湖上游控修江诸阜洪所恃北门也【张鏊建昌县城记】四面诸山环拱若抱涧浍清歴如昼【明余祐安义县治记】
　　自匡庐云居迤衍而成邑【明杨三省安义大唐寺记】
　　寳峰西山映带左右龙江澄碧淙淙几案间【明刘同升迁安义学记】
　　九江府
　　过九江至于敷浅原【禹贡】
　　浔阳陆通五岭北道长江逺行岷汉亦一都防也【晋地道记】源二分于崌崃流九派乎浔阳鼓洪涛于赤岸沦余波乎柴桑【郭璞江赋】
　　南面庐山北背大江【图经】
　　山亚五岳江比四溟【明一统志】
　　左挟彭蠡右傍通川【方舆胜览】
　　浔阳乃天下江山眉目之地【白玉蟾授墨堂记】
　　德安接岷山之脉彭泽挺文笔之蜀江下湖口孤山峙鄡镇实吴楚襟喉江右冲要【九江府志】
　　东连安庆西接蕲黄南与南康建昌邻而北渡黄梅京师孔道出焉【郭子章郡邑表说】
　　山拥千峰江环九派【德化形势説】
　　左贯彭蠡右环金带【明刘钟德安县志序】
　　控匡庐而注彭蠡龙虎鸟龟环拱而翼卫【明姚文燕重建德安学记】接岷山之派向博山之阳形如鳯举势若屏开【德安形势説】东北汇两湖之水西南耸万叠之峰形若栖鸾势如盘石【瑞昌形势説】
　　古赤乌邑幅不知防百里其西南隅薄于柴桑之壤乃与江州蕲州二卫屯田相错如绣【明李盛春瑞昌大塘堰碑记】
　　雉外羣峰环拱如舞如飞山明而水丽【文德翼重修瑞昌学记】瑞昌于九江称最僻县居瀼溪之北亦山邑也【郭子章郡邑表説】
　　湖口呰窳地也然秀色揽庐文澜吞江【明叶初春湖口学记】湖之为邑亢而窄【张鏊湖口成德书院记】
　　铁屏横峙石钟环抱据江湖之险当吴楚之冲【湖口形势説】彭泽地狭山峻【唐狄仁杰免民租疏】
　　彭泽居彭蠡下流滨大江阻叠嶂【明雷礼彭泽修学记】
