<!-- { "loadSidebar": true } -->
　　洪炎字玊父与兄朋弟刍羽俱以文词名世号四洪举进士为谷城令坐元祐党人贬窜复知颍上谯县并有循政累官著作郎秘书少监罢髙宗初召为中书舍人时方倥偬除目填委炎操笔立成训词典雅同列叹服有西渡集尝编列仙臞儒事迹三卷号尘外记又手録杂家小説行于世【南昌者旧记】
　　洪刍字驹父有诗名靖康初为諌议大夫坐事流沙门岛尝着豫章职方乘老圃集及编楚汉逸书若干卷【人物志】
　　黄叔逹字知命庭坚弟雅负音节人有臭味投者推挽之不遗力意所不可虽衣冠贵人亦唾辱之与彭城刘师道友善尝之京师同师道谒法云禅师于城南夜归过龙眠李伯时叔逹着白衫骑驴道中摇头而歌师道负杖挟囊于后一市皆惊以为异人伯时素善画因写为图邢惇夫作夜归图诗以歌咏之叔逹小诗乐府皆清丽可爱有诗四十首附见山谷集中【同上】
　　潘淳字子真新建人兴嗣之孙淳少頴异好学不倦淹贯经史百家之言师事黄庭坚尤工诗曽巩知洪州乞録兴嗣后尚书右丞黄履复以淳为请补授建昌县尉陈瓘劾蔡京言者目淳为瓘亲党坐夺官不以介意归自称谷口小隠所着诗并诗话补遗传世【同上】
　　黄叔敖字嗣深分宁人防之季子元祐进士乙科累官广东转运判官兼提举市舶上疏言岭表地偏冬无霜雪瘴疠所钟其所产不足以奉玉食再三力请为奸党蔡嶷所中免官未几复职徙荆湖北路转运判官防访使时李滋怙势侵扰州县叔敖以奸状闻诏鞫得实窜滋衡州中人侧目绍兴初除给事中上疏论朋党未革不可以为治比来上封事者颇有告讦细故捃摭隠匿非求言本意除兼侍读迁户部侍郎进尚书以通议大夫致仕所着有文集十卷春秋讲议三卷奏议十卷【同上】
　　孙发字妙仲丰城人幼頴悟勤学元祐进士补崇仁尉民有盗宗人财就执而父病死因诬宗人所伤发按问非是民大窘醉其盲弟废一手闻于州州疑其寃遂移狱有司迎指发力辨不已因作截臂行以告在位者后知永丰县以母老遂致仕时人髙之有敷山集若干卷发孙乡贡士竒字师頴从子进士裒字子稷俱以文行称裒有楚堂文集豫章野録炎兴传信记补白氏六帖奇有玉隠类藁周礼备检诗辁总辨等书世号三孙先生【豫章书】
　　黄得礼字执中丰城人元祐进士为栁州推官建中靖国初应诏言事其畧云嘉祐熈宁之法仁祖神宗之所为也而主熈宁者曰必为之更变主嘉祐者曰必为之守常分曹为朋迭立胜负宿怨快于私门实祸归于公家朝廷顾何所頼惟天子建中和之极择其善者从而増损之此行法之要也人才实难口语疑似无四防之罪而加以流窜之刑瘴雾蛮烟不死不已遗骼旅榇虽死不还士有持平如彭汝砺叶涛之徒其言未必见省此风不革异日必有以伏刑都市参夷五族之法闻于上者矣愿朝廷退人以礼宰辅爲国受言变缙绅锲薄之风増社稷灵长之福此任人之要也时皆以为笃论【人物志】
　　按黄得礼传林志不详安志采补
　　胡僧孺字唐臣奉新人直孺之兄在元祐绍圣间声称甚着直孺十诗中所谓阿兄惊世才者是也陆放翁尝言胡唐臣少汲兄弟俱爲江西名士其朋友亦皆知名不媿金昆玊友【同上】
　　胡直孺字少汲奉新人绍圣进士为洺州司戸与録曹同治狱尝有盗夜杀人于眢井莫能获乃执邻人疑似者即诬伏直孺却其狱竟雪之时议重贬元祐诸贤直孺爲之营解迁监察御史出知平江府擢江淮湖浙发运使入爲户部侍郎迁工部尚书除知南京金人再犯京师直孺帅民兵入卫力战不利见执久之得归钦宗慰之曰孤城围闭天下兵至者独卿与张叔夜耳髙宗立除知洪州进刑部尚书兼侍读多所献纳御书文物多师古朝廷半老儒于扇以赐改兵部兼权吏部有生还録及西山老人集二十四卷【白志】
　　按科目考胡直孺绍圣四年进士奉新人安志重见髙安白志删彼存此
　　胡良孺奉新人直孺从弟以汉川録事参军应诏论瑶华宫事有緑衣上僭之语崇宁初被禁锢五年诏收叙而卒【同上】
　　范琯字次房靖安人绍圣进士大观中献时政利害八事令南漳上言监司州县掊克诛求徽宗览章示执政曰范琯小臣忠于报国非琯朕不闻此言且令召琯察其才欲待以不次执政不可遂自乞知郁州复奏岭南漕臣徐惕僞作御笔处分收买珍禽异兽犀玉珠贝瑇瑁翠羽孔雀玩好瑰异以万数骚动两路民不聊生封章再上惕遂罢前后奏事剀切深中时官终左朝散大夫【同上】
　　按范琯绍圣进士林志譌作绍兴
　　余卞字洪范爽字荀龙皆以任子恩试卞爲校书郎爽博学多大畧累为湖北安抚使勾当机宜文字讨蛮有功知沅州徽宗即位改知靖州章惇憾其不附已除名窜封州久之起知明州未行以言者罢【宋史】按安志已载余爽而不及余卞白志据史传补入
　　范璿字舜文丰城人政和进士授防州议曹改节度推官时盗起为画策守备城頼以安嵗输赋于郡胥吏爲奸璿典其事蠹尽革荐知瓯宁县既满县人争留之列其治状十事于郡太守魏矼以闻召对便殿问何以得民如此曰臣知爲陛下爱民耳拜兵部员外郎迁枢宻院检详文字以与秦桧不合出知南剑州未几请祠归有松谿集【林志】
　　按虞伯生松谿集序范公名濬与志偏旁小异今从志序中又云胡忠简论王伦劄子盖出范笔胡以范亲老疏上必有危祸而自上之胡南迁范亦遂去国家居终身此叚传中失载今采附于后【原跋】
　　吕延年字商老靖安人政和进士绍兴间调知南安县李纲力荐于朝转江西宣谕司议事摄瑞州招捕盗贼旬月尽平以功归同列知蕲春浩然勇退【同上】
　　黄彦辅字伯彊丰城人得礼之子政和进士善著论刋落陈言歴官所至有声事办而不扰陈瓘谪合浦彦辅以书慰之瓘答书曰长沙问鵩不如忠州论药三复来书吾无间言爲人豪爽醖借尝在京师樊楼酒酣赋月词十篇皆以望江南歌之都人聚观谓谪仙堕世明日词传禁中后爲吉水令卒【同上】
　　按彦辅安志不载白志从林志采补
　　黄次山字季岑庭坚族子宣和元年试国学第一以庭坚名在禁锢复抑置第四歴信阳州学教授池州司理参军靖康初迁博士坐与李纲厚善谪监虢州铜塲建炎二年擢尚书员外郎未几抚御京东西路使还乞外补遂知筠州又乞监当以归丁内艰终防复吏部郎官入对力陈日食之咎又进校旗大阅之法防金兵大至淮南告捷次山言策功行赏劝沮所系因条上三策乞解六将军逗留者之节钺授偏禆立功者朝廷既罢刘光世兵枋命吕祉代之次山言光世固可罢祉虽若可用然统师御众非其所长其言卒騐靖康以来号为宗程颢兄弟学者不能深明其防转为迂怪绍兴初諌官极论其有防戒饬学者次山时权礼部郎官与侍郎董棻争之于朝事虽直而谤议起矣出提防荆湖南路刑狱居数月以言罢主管亳州明道宫凡九年卒【危太朴集】
　　按黄次山人物志作黄彦平与林志所撰本传皆失实白志据説学斋藁补入次山所着有三余集见林志而危文失载
　　徐升字公允丰城人宣和进士主万载簿值凋残之后开垦田土公私交裕丞旴江时寇盗日张升至分兵破毁巢穴戮其渠帅而散遣余党知蕲州氷雪自守罢官不持一钱归事母极孝自奉与妻子至约云卒左司范璿铭其墓【林志】
　　邹扬字廷光丰城人为人介特自信宣和进士解褐乐平丞靖康时勤王师起县当闽广荆蜀市里骚然扬至即发常平米给过军义仓米赈流民师行頼以无扰时建康造战舰责取异材扬谓桧楫松舟自古有训异材非吾产也辞之郡欲调发弓手扬曰弓手之设以其知境内地势熟乡曲人情捕缉追呼或頼其力若戎旅之役非其所长曷若以外县起发之费充郡城教阅之赏军民不两便乎其议论慷慨疏通之变皆人所不敢发者寻卒于官【同上】
　　邹迈字择可丰城人宣和进士爲越州佥判尝曰孔孟不以读书为学学非博览载籍之谓也必有得于心体于身推之于民者游夏不以著述爲文文非属辞之谓也意以出辞辞以逹意而已魏公自谓平生只读论语之十篇及至老死百未施一若此者可谓学矣温公自谓不能爲四六而平生所着如谷帛药石皆适于用若此者可谓文矣又曰身不能无过而乡里未能告我以过其自克如此客赵忠简鼎幕受知遇特深当世名士如胡康侯安国髙栁崇闶喻子才樗皆与爲友【豫章书】
　　李谊字宜言南昌人与其昆弟并工文章号江西三李父偓爲鼎州士曹殁榇浮江西归遇风舟几覆谊号泣请死风遂息宣和间举进士累官諌议大夫奏牍以百数髙宗时除中书舍人时秦桧主和议一日当撰报聘国书谊不肻执笔以秘阁修撰出知庐州卒于官【南昌耆旧记】
　　熊方字广居丰城人靖康乡举贡上庠参澧州军事雅善书髙宗内禅大书尧舜二字表进有防付秘阁除本路帅幕性好养生之术注道徳经二卷着象山集豫章録临汝编又补东汉年表因名其堂为补史【府志】
　　徐俯字临川洪州分宁人以父禧死国事授通直郎累官至司门郎靖康中张邦昌僭位时工部侍郎何昌言与其弟昌辰避邦昌皆改名俯买婢名昌奴遇客至即呼前驱使之建炎初致仕奉祠内侍郑谌识俯于江西重其诗荐于髙宗胡直孺在经筵汪藻在翰苑迭荐之遂以爲右諌议大夫中书舍人迁翰林学士俄擢端明殿学士兼权参知政事宰相朱胜非言襄阳上流所当先取帝曰盍就委岳飞俯独持不可帝不听罢知信州予祠卒俯有俊才尤长于诗有东湖集【宋史】
　　按吕居仁江西诗派图徐俯其一也东湖集今不传
　　范士衡字正平丰城人从临川李徳逺刘淳叟游每谓春秋一经其説曼衍皆传注害之作尊经辨春秋本末其诗文清越雅健谢艮斋谔编次而序之晚事朱文公文公称爲老友云【林志】
　　按林志范士衡传与人物志范仕衡事各不同白志附録仕衡传后考丰城县志载士衡不及仕衡当各是一人今另传














　　江西通志卷六十六
<史部,地理类,都会郡县之属,江西通志>
　　钦定四库全书
　　江西通志卷六十七
　　人物【二】
　　南昌府【二】
　　宋
　　罗从彦字仲素本南昌人寓闽之剑浦闻杨时得程氏学慨然慕之时爲萧山令从彦徒步徃从之游甫三日即惊汗浃背曰不至是几虚过一生讲易至干九四爻时云伊川説甚善即走洛见程正叔问之既归卒业筑室山中终日端坐弟子至者益多每教李侗令静中防喜怒哀乐未发时作何气象朱子谓龟山倡道东南士之游其门者甚众然潜心力行任重诣极仲素一人而已尝着遵尧録八篇大要谓艺祖开基列后继统若舜禹遵尧而不变迨元丰改制创爲功利之图浸召邉鄙之祸为书四万言靖康中拟献阙下不果绍兴初以特科授博罗主簿未几卒沙县杨渊每诣从彦必竟日乃返谓人曰奥学清节真南州之冠冕也学者称爲豫章先生淳祐间追諡文质【人物志】
