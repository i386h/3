<!-- { "loadSidebar": true } -->
　　王铨字伯衡安仁人登进士歴官温州守时郡受兵铨被执不屈死其女闻之亦抱子赴水自溺【同上】
　　黄复圭字均瑞安仁人博学以诗鸣至正兵起复圭陷贼庭为诗骂之贼怒将剖其腹骂曰腹可剖赤心不可剖遂死之【同上】
　　呉氏三孝子文显文昭文通德兴人父逢濬隐居独善寡与人合元季红巾盗起逢濬避难为防所掠三子冐矢石迎锋镝逢濬遇害三子皆死之后逢濬弟逢济哀之辟地立庙祀焉【府志】
　　周伯琦字伯温饶州人父应极至大间为翰林侍制伯琦自防从宦游京师入国学为上舍生积分及高等去以防授将仕郎南海县主簿三转为翰林修撰改宣文阁授经郎教戚里大臣子弟每进讲輙称防帝以伯琦工书法命篆宣文阁寳仍题扁宣文阁及摹王羲之所书兰亭序智永所书千文刻石阁中尝呼其字伯温而不名防御史奏风宪宜用近臣特命佥广东廉访司事八年召入为翰林待制预修后妃功臣列传累陞直学士除兵部侍郎与贡师泰同擢监察御史两人皆南士之望一时荣之迁崇文太监兼经筵官出为江东肃政廉访使长枪锁南班陷宁国伯琦与僚佐仓皇出走至杭州除兵部尚书改浙西肃政廉访使丞相逹实特穆尔承制假伯琦防知政事招谕平江张士诚留平江者十余年士诚旣灭伯琦乃得归鄱阳寻卒伯琦仪观温雅粹然如玉虽遭时多艰而善于自保博学工文章而尤以篆真草檀名当时尝着六书正譌说文字原二书又有诗文藳若干卷【元史】
　　按伯琦所著名近光扈从集
　　蔡深字渊仲乐平人以春秋中浙江乡试授柯山书院山长转徽州学教授值时多难归不复起明初访求宿学饶守陶安首荐诣公车以疾恳辞己酉江西设科举藩省礼致司文衡得临川呉伯宗发解廷对状元及第人咸服其识鉴【人物志】
　　徐素字淡如先籍余干元末兵起挈家饶城遂为鄱人性頴博学防于易礼楷书得欧阳率更顔鲁公法郡守陶安一见重之每公暇则延素咨诹民俗素倾心无隐为文善叙事着澹湖集十卷【同上】
　　呉汝字国栋饶州人至正间戍邾城大水堤尽决悉力载石巨舫塞之徐寿辉倡乱破邾下武汉诸城汝起兵复武昌伪汉遁后饮黄鹤楼为汉兵袭破率其麾下渡江以图兴复不克死之部将黄荣刘户沈权等綂众还饶州明太祖与陈友谅战鄱阳黄荣以兵从荣称战时见汝白马红袍凭空助敌上勅封防国忠臣显灵王邾民立祠以祀之【湖广通志】
　　叶志道字士心德兴人受学于刘静修事母至孝母殁庐墓侧有驯虎巢乌之瑞事闻旌其门更征之不起欧阳元卢挚有诗美之【安志】
　　按安志孝义传尚有余干艾易万传二人
　　呉枢鄱阳人有孝行尝天旱井竭亲思水莫能得枢对井号泣须臾泉出清冽馨香人以为孝感【同上】江西通志卷八十八
　　钦定四库全书
　　江西通志卷八十九
　　人物【二十四】
　　饶州府【三】
　　明
　　许瑗字栗夫乐平人元末两举乡第一防试不第放浪呉越间太祖驻婺州瑗谒曰元祚将终四方鼎沸足下欲定天下非延揽英雄难以成功太祖喜寘幕中参军事未几命守太平府陈友谅以舟师来宼城破被害【江南通志】
　　呉宏字德广余干人元至正间败贼刘城朶焰遂有饶信明太祖驻江州以二城来归命鎭饶州寻率兵取抚州下武昌论功拜中书左丞参赞徐国公逹幕至秦州卒【林志】
　　王厘字有成鄱阳人博学能文洪武初以明经授本邑敎谕入爲翰林编脩出知南阳府有善政以疾卒所着有羣英杂言及编缉诗粹数千卷【同上】
　　费震鄱阳人博学多才洪武初以贤良征授吉水知县擢汉中知府时岁歉盗起震发粟赈济盗乃来归即令占宅自保后以事被逮朝廷以震良吏释之为牧民者劝寻陞户部左侍郎进尚书奉旨定丞相御史大夫等官岁禄之数刻石官署调湖广布政使以老致仕【人物志】
　　祝挺字正夫鄱阳人赵伯同鎭饶辟为叅随寻除金坛县丞迁上海县时海滨盗起大姓钱鹤臯因煽乱率众逼县治挺于黄浦东植义旗率众听约束皆啮指誓逆党亦投戈旗下请死余奔海欲谋叛挺遣唐翼等追斩之适谍报骠骑已至松江将屠上海挺即函二首献俘驰告曰民已定矣骠骑犹欲穷治胁从者挺曰彼诖误者何罪不则仍罪我遣吏报克复功于相国事乃已是时他邑死伤相枕藉而上海独晏然擢户部主事调浙江行省郎中以事去官【同上】
　　余应鳯字士韶德兴人洪武初有荐其才于朝者征授本邑训导后两典郡庠两使絶域竣事即乞归洪武十七年诏征山林隐逸应诏至阙太祖亲试称旨得赐游御苑上亲与聨诗各二句成一律授山东布政司叅议勤咨访明听断清誉着闻考满赴阙值户部侍郎郭桓败赃问刑官嗾桓妄称寄借满天下朝臣以寄赃得罪者数千人祸且不测应鳯辩其寃厉声阙下乞帝廷鞫之忤旨廷杖卒于旅邸御史丁廷敏等因劾奏问刑官妄扯平民上悟刑者伏诛于是寃者俱得白【豫章书】
　　张琬字宗琰鄱阳人以贡士试高等授给事中改户部主事一日帝问天下财赋户口之数口对无遗帝恱立擢左侍郎谨身殿灾上言时政岁饥请蠲民租百万余石俱见嘉纳琬才敏有心计以疾卒官年二十七时人咸惜之【列卿録】
　　周浈字伯宁鄱阳人江西十才子之一明太祖以唐宋皆有成律惟元以一时行事为条格胥吏易为奸诏李善长等定律令浈为大理寺丞亦预焉书成上称善官至刑部尚书【同上】
　　按列朝诗传以浈为江宁人为饶之长史与此异十才子者李正叔【初名宗颐】周伯宁刘原善辛敬万石杨伯谦查和卿周复其二人失攷
　　郑伦字子防饶之安仁人少攻问学曁长所交皆名流掲文安虞文靖亟称之湖南宪使赵之维荐授寳庆儒学正未赴而天下兵起明太祖初取饶授叅赞江淮幕府专掌盐利以给军上亲征张氏伦叩马献策俘其骁将以病乞归自号环谷野人洪武乙丑再诏起于家至则年已八十赐坐便殿询以治道条对具悉欲处以重任以年老辞上亲制古诗一章以赐其归又二年卒【白志】
　　按郑伦事林志不载安志所载失实白志据天台林右所撰环谷先生墓志补撰又王忠文集有郑氏水木居记止叙伦罢官后事兹不赘録
　　郑隆字德隆浮梁人洪武进士授行人出使有能声还陈时弊十事擢广东佥事平反冤狱又迁山西叅议改广西曁乞归妻于舟中语之曰君宦久妾止得一金环隆索观而叹曰吾生平与汝无愧于心又何用此即投水中闻者就其地建弃金亭【安志】
　　程溥字广初德兴人父士宏洪武初因督圗籍触讳论死溥以身代至京遇诏得免死黥役赴鳯阳役归守者赠以金不受曰吾为父来今得生还见吾父足矣人以其黥面称为铁面佛【钱绪山集】
　　刘仔肩字汝弼鄱阳人洪武初用荐召至京即集都人士诗为雅颂正音而以已作附入草昧之初风雅赖以不坠【明诗综小序】
　　祝孟献字丕文德兴人洪武间御史张宣荐授太仆少卿掌马政有区画上元江宁有抵罪徙云南者数千家已就道献力奏免使朝鲜渡鸭緑江舟遇风几覆焚香告天须臾风息至其国遗以金带辞弗获回至江边解带还之【人物志】
　　王溥安仁人仕陈友谅为平章守建昌太祖命将攻之不克友谅将李明道等宼信州胡大海徃援擒明道及溥弟汉二归于行省李文忠命二人招溥是岁太祖征汉拔江州溥遂遣使降命仍守建昌明年太祖次龙兴率其众来见数慰劳从归建康赐第聚寳门外寻遣溥取抚州及江西未附诸郡县复从克武昌进中书右丞兼詹事府副詹事从大将军北伐屡有战功寻擢河南行省平章初未仕时奉其母叶避兵贵溪遇乱与母相失凡十八年及是请归省坟墓许之且命礼官具祭物溥归率士卒之贵溪桃源山求不得昼夜号泣者三日居人呉海言夫人为贼逼投井中死矣溥求得井有鼠自井出投溥怀中旋复入井遂汲井索之母尸果在哀呼不自胜乃具棺敛即其地葬之溥卒子孙世袭指挥同知【白志】
　　戴璹字仲才浮梁人从呉仲迂游避居讲学明初累荐不起时定赋役法浮梁独重于他邑璹上章亟言得与他邑均邑民至今赖之所着有东山集【林志】
　　徐文郁字晦之浮梁人洪武初应诏上顾问曰天下如何治对曰君仁则治又问百姓如何安对曰有司得其人则安将授以官泣请归养【同上】
　　张焕然浮梁人父信立初坐诖累得罪且死焕然请代上怜而两赦之檇李杨升为之传【同上】
　　金良佐鄱阳人幼好学通经史洪武十五年诏求贤才邑令以良佐应诣京帝咨问备至奏对称旨拜广东右布政使十八年被召入京卒【人物志】
　　高贞字景瓒以字行乐平人以明经荐知休宁擢大理右寺副帝时以严胜寛犯重者每不释景瓒奏谳必择犯轻者列于前帝首览轻犯多辄肆赦全活者众卒于官【安志】
　　计澄字本清浮梁人知永康调商河擢监察御史以直言忤时谪庐州推官起守楚雄政为滇列郡最陞广西按察使【同上】
　　章复字彦复鄱阳人仕元歴行省检校洪武元年下湖湘得百粤地授全州府同知值旱蝗徒跣诣覆釡山叩祷辄应民勒石颂功全故阙守六年即陞复为守先后三阅考尝树松夹道百里以憩行人至是隂可覆路行者呼章公松寻改全为州移知保宁府逾年乞致政乘传归复器宇凝重学问该博尤工篆【人物志】
　　李泰号西珉德兴人元至正兵乱倡义兵保闾里明太祖知其名遣使聘之从驸马王克恭守新安改文秩歴官刑部侍郎户部尚书【同上】
　　王和字叔和德兴人洪武初以选贡擢太常博士丁外艰起复云南亦佐县知县时越州反地隣亦佐西平侯将兵击之兵已压境和谒侯以身家保民无他辞甚激切侯令速驰赴邑边疆各竪木牌以表识兵过秋毫无犯民胥感曰我公以木牌活一县造庭罗拜而去调江山县陞建州知州兖州府知府改武昌卒于官【安志】
　　蒋惠字贵和鄱阳人太祖征陈友谅于鄱阳惠上书谒见遂留叅政务洪武元年授广东行省左司员外迁礼部郎中坐事左迁华亭知县时旧令诬伏平民李秀三等二十人为盗惠察其枉悉释之密授捕兵方畧获眞盗正其罪民颂之后以钞本事去官【人物志】
　　操琬字公琰乐平人少博学有才气从程时登学一时朋游如朱公迁董彞皆邃义理泛博古今琬摩砺其间所造益深元至正四年举于乡歴池州学録洪武初诏起山林遗逸之士预修元史琬年七十余入馆阁帝命儒臣与谈论酬荅如响举事无所遗寻以疾归田里【府志】
　　程本初名本以字行乐平人洪武间举明经授南阳同知南阳久经兵革蹂躙公宇燬灭百姓流离本初极力怀绥建公署学校缮城池相度经营吏服其能民安其业【人物志】
　　方素易名岐以字行乐平人洪武间举明经训导淮安府擢知盰眙县以母忧去百姓赴阙乞留帝嘉之赐钞锭衣物以旌其能擢金华府有善政【同上】
　　俞敬德浮梁人与同邑查仲原同登洪武初呉伯宗榜敬德知海州兵燹之后极力抚循而流亡还定田野以辟仲原通判肇州在岭徼外善折疑狱动引春秋时并称之【同上】
