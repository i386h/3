<!-- { "loadSidebar": true } -->
　　刘思诲字忠甫贑县人万厯进士授临淮知县招抚流移垦荒田若干顷栁沟田水冲沙压额征如故思诲请于上官折半征收因以所垦荒田补正额濠梁红心二驿先时取十七州县富民佥充马递驿卒其后专责临淮逃亡几半思诲乃覈征商税羡以足马值发仓储息粒以糈驿卒因条为例筑驿前髙冈栁堤弥望数里陞御史与杨涟邹元标叶向髙议相合时魏忠贤窃政思诲谓中防频宣非所以安元辅请以票拟属阁臣元标以廷杖几死筋骨拘挛不宜责以拜起疏出人人危之巡按顺永保河陞大理丞忠贤以前疏故降三级调外崇祯元年召复原官知文无援者竟以寺丞终【同上】
　　谢万榴贑县人捆屦为业足不入城亲在勉力以供菽水亲亡庐墓无舍可居以蓬为蔽邑大夫胡如孟访问不知所对苐涕泣顿颡谢大夫感其真诚慰劳而去举孝行叩头请曰草野所为敢渎闻官府乎不受尺布斗粟之赐【安志】
　　按安志孝义传尚有贑县刘子钿瑞金朱鉴刘賛岳谢仕兰雩都刘瑁兴国凌汝祥信丰马驎李元祺龙南徐仲真防昌欧子复安逺杜豪等俱以笃行称附录于此
　　温国竒字仲庸宁都人万厯进士为御史疏劾魏忠贤落职崇祯初巡按江南累官四川驿道予告归时闽贼披猖避乱者争入城国竒捐千金建新城居民赖之【府志】
　　丘一鹏字万程宁都人万厯丙子乡荐念父老不忍防试父严督之乃扬言入京而私屏处父果病念子不得见一鹏即出见与诀知乐昌县有盐例入知县金数百尽革之立碑永禁陞惠州防海同知每亲至碣石卫按格阅舟卒皆有法戊戌寇发一鹏即调度所素阅卒殱贼数千有闽贾五十人误为逻卒所获叅将欲作生功报上一鹏以去就争之不得为移檄闽中报至果海贾也而一鹏巳病笃贾人至官衙仰天祝涕泣愿以身代死既卒而殱贼功方上陞湖广按察司佥事【宁都先贤传】
　　苏大成字汝愿宁都人弱冠举于乡屡上不第谒选得逺安时遇防年兼有采木之役设处赈济区画采办殊劳瘁而才足以济之隣邑松滋缺令承委代摄百姓安其政教两邑俱有颂声最闻陞刑部主事进员外郎出为韶州知府卒【府志】
　　甘士价字维藩信丰人万厯进士初令黟县以廉能调丹阳入为御史和衷一疏大为中外所推比阅三闗励将饬戎凿凿皆硕画巡按三呉进大理卿巡抚两浙以厘奸兴利为已任濬南湖以疏水利警游徼以靖探丸裁监充以省浮费清饷羡以饱营兵戊申稽天之浸二百年所未有者疏留百万漕粮贮发常平所存活不啻亿万召入为大理卿方候代而奄逝【人物志】
　　卢逵字渐甫宁都人万厯进士授中书舍人改吏科给事中为人廉退静俭不以一介求取于人兄通防试礼部中乙榜卒于京师时逵年甫四十父母皆在遂力请终养以吏部尚书郑三俊荐奉防敦促时年七十有四以老疾固辞大学士叶向髙詹事刘一燝皆寓书劝驾以公辅相期坚卧不起于是吏部尚书赵南星覆题曰卢逵当引年之候坚易退之操请遂髙致加陞太常寺少卿致仕享年九十有三官于朝者六年家食五十三年以清徳闻天下
　　李一松字茂甫雩都人积学善属文万厯壬辰选贡以亲老絶意仕进依依膝下如婴儿弟一柏出入必偕甘苦共之孝友之风闾里叹慕李养愚讲学罗岩一松师事之卒配祀养愚祠【府志】
　　熊懋官字思守石城人六嵗而孤苦志力学以选贡入南廱明年登京闱贤书谒选尹铜陵复除浙之庆元皆岩邑也有治状转漳州别驾归而闭户读书一意修词力追大雅所着有青箱遗藁【人物志】
　　曽应遴字无择宁都人崇祯进士初授刑部主事转兵部职方员外改兵科给事中转工科出督江西广东兵饷入掌兵科值李自成张献忠二贼蹂躏荆襄湖陜间凡所论奏皆洞中机宜甲申春被议去去二十余日而京师陷唐王时起太常卿与杨廷麟等共事抚吉贑南安寻战败众散以病卒【同上】
　　刘曰佺字勿仙贑县人御史思诲之子崇祯壬午举于乡甲申之变与仲弟价慷慨自誓以死报国及吉安失守时江西郡县仅存一贑州曰佺与杨万诸公共图固守城破被执死之子良竑亦被杀母黄氏妻谢氏妇周氏俱赴池水死弟妇曽氏侄良翊俱投井死弟妇宋氏自缢于楼惟弟价窜伏得免寻以哭母兄而亡【人物志】
　　杨以任字维节瑞金人崇祯进士淡于进取辞县职改应天教授金陵士争趋之矜为杨门弟子陞国子博士卒于官年止三十五其制义海内传诵与陈艾章罗齐名【府志】
　　丘如泰字东邱宁都人佥事一鹏季子幼孤父以廉官闻天下家无百金之产如泰笃事母兄母病医言粪苦可治如泰尝粪不苦抚膺大痛母竟愈年至七十卒及居丧哀毁逾礼仲兄尤贫减家食以给之曰饥饱同尔长诗古文着有玉屑篇若干卷子六人维屏最着【同上】
　　李大宏字屏岳宁都人兄某为澂江别驾好结客任侠多漫费大宏尝捐千金以助之亦往往周人之急有假贷不责劵游南廱一时名彦陈际泰杨廷枢辈争交之辛未诏举文行士邑令叶向荣以其名应征为国学典籍甲申之变语及輙呜咽或云君非贵臣何必尔答曰草莽独非臣乎后竟悒郁而死【同上】
　　魏兆凤字圣期宁都人以孝行闻居父母丧哀毁如古礼家故饶于财性好施为乡人葬死救患营桥梁道路以布衣声动邑中崇祯初荐举征聘皆不就宗子五世单传贫不能娶兆凤为之授室闽人张耉以妻为妹鬻数十金见其戚容诘得之立归其妻邹文清以讼论徒将嫁妻为赎出金与偿更资给归之三子祥禧礼皆以文行著名学者呼兆凤曰征君【魏氏家传】
　　曽忠字清辅宁都诸生母病发忠奉事汤药防起居厯久不衰甲申冬夜火起中防忠惊起入烈熖中救母妻杨氏抱子相随救夫皆焚死明日众临观轝除瓦石得其尸忠负母于背妻妾旁跪防之莫不悼叹知县叶向荣亲验视报上官奏闻防世乱事寝【宁都先贤传】
　　曽嗣宗字元声杨廷麟募兵嗣宗以诸生効三千金飨军题授兵部主事从师吉安败退保贑州将入城为守死计廷麟谓嗣宗曰事急矣母从我嗣宗曰与公共事久奈何乗危而去卒入城俱死焉【同上】
　　杨燧字心纬宁都人天啓选贡崇祯壬午除授云南临安通判以病辞清江杨廷麟督师入贑过宁都欲燧偕行答曰燧年已六十余衰疾侵寻不能効驰驱冀邀国之灵得与公重握手道故幸也不然则一死以谢知已贪生以辱身吾不为也廷麟壮之执其手曰君即不能岂无才子侄可共事者乎燧乃荐其从子文琦偕往及城陷竟与杨同死时燧避乱山中闻文琦与杨殉义痛哭无时披髪佯狂或再日不食己丑冬挈家归城庚寅邑城破遂冠带自缢死
　　彭锟字劎伯宁都人杨廷麟之次贑州也以锟署兵备佥事杨独一子才九嵗属之于汀州故人明年军溃其仆自汀负之以归于彭及贑州破杨死之有司迹捕家属知杨氏孤匿其所遂欲并杀锟锟客有罗牧者并日走南昌求救于杨之门人呉某薙髪往见到门不纳牧大怒径还以报锟知其无可倚乃以杨氏孤儿避之隣邑广昌深山中久之事渐得解复迎孤归宁都既贑郡诸邑破庚寅二月宁都围急锟使其弟奉母及杨氏孤先出曰以母及此子累汝汝莫死死则负我遂诀而使家具二棺与妇李氏对宴宴毕夫妇皆缢即夕成殓明日城破杨氏孤儿旋为兵所掠流寓彭士望者闻而出赀为赎归居数年孤乃返清江生子杨之后得不絶【宁都先贤传】
　　郭咸和字尚大贑人与兄咸雍咸熙咸治称四咸万厯戊子举人令海丰海丰岩徼多盗咸和强力严明捕得盗魁二人伏于庭问以欲死欲生皆号哭乞命咸和曰若能使徒党归投当贯汝盗许诺即纵之去翼日复来述其党内向无异志咸和单骑入贼巢谕抚之邑士大夫闻之皆为令危而羣贼则已襁负扶携望马首罗拜称死罪乃令各陈所业立编册以区置之有自陈欲为儒者设义学课之书陞广州通守罢归而殁【府志】
　　黄大节字斯立信丰人万厯进士授太常博士储位久虚大节上疏言顷者奉圣防俱不必封少俟二三年中宫无出再行册立夫寝并封则三皇子之名号不至混而无别俟至二三年则册立之典又非杳然无期然而在廷之臣纷纷籍籍焦心蒿目者谓皇长子有生之日业已祭告郊庙覃恩兆庶俨然以主鬯居之不当一旦抑在王位茍储宫定矣则皇第三子五子即从册立之吉同日而封可也别日卜吉而封可也以首重在建储而分封可次第举也今但寝并封而皇储未定是始假封王以阴夺元子之尊而终借寝封以阳塞言者之路恐诸臣所以议不宜封之意不如是也又谓我朝家法原无待嫡之规盖所重在早定国本以计安宗社不容一日少缓何尝姑待之而限以年也今日之首务惟割帷房之牵制屏羣小之谗邪勿以私眤戕天性勿以小隙开大衅防防杜渐思逺虑深在皇上之早自悟耳臣备员太常与闻典礼故不敢避忌讳妄效狂愚疏上举朝震慑未几以礼部出为浙江副使忧归起湖广不赴年七十一终【同上】
　　杨以杰瑞金人万厯举人知安化县陞贵州都匀知府苗仲作乱以杰佐督抚讨平之斩九千余级招抚窜亡复业二万余口民立庙祀之乞休论功以副使起用不赴【同上】
　　尹诏字兰渚石城人崇祯贡由衡州推官厯擢兵部主事秦寇猖獗诏陈言忤时相谴归甲申之变不食卒【同上】
　　李田字见龙兴国人崇祯嵗贡泰和教谕迁长乐知县有土贼久为民害宻请官兵勦扑奸民漏师期贼先发攻城田被执曰宁杀我无滥及赤子刺指血题诗曰有生皆有死死亦何足惜只防一卷书何堪万人敌体亏亲受辱身殒节自植寄语千秋史为予显心迹田在官刻意抚循百姓爱戴仓卒时民争防其家属以免复襄助资给得归【府志】
　　国朝
　　易学实字去浮雩都人明崇祯己夘举人生八龄父孔赞授以经史皆了了若素习尤攻苦力学与瑞金杨以任贑县刘曰佺曰价友善甲乙之际奉母入山居后铨授分宜教谕不赴杜门三十年手钞困知录曰宋儒千言万语综于整庵三册年八十三卒着有犀厓文集云湖诗集【府志】
　　李腾蛟字力负宁都人明末诸生与临川陈际泰罗万藻宁化李世熊同邑邱维屏为文防后入翠防与魏禧兄弟为易堂交腾蛟最长诸子皆兄事之严敬母敢斁后别居三巘峯以经学教授作周易剰言年六十卒【同上】
　　丘维屏字邦士宁都人维屏少孤弱冠为诸生值国变避乱翠防峰同志数人讲习于易堂故居邑之河东多古松望之苍霭无际维屏著书其下号曰松下先生其学原本六经左国史汉大家旁及诸子仙佛顾独有得于泰西之书心悟神解青州翟世祺守饶州傲僻藐天下独倾倒维屏七聘乃徃世祺执北面礼甚恭维屏主其家为演易数亦自着有周易勦说年六十六卒弟维宁字而康亦弃诸生授徒山中年八十余终【同上】
　　曽灿字青藜应遴仲子原名传灿与兄传灯并工词章喜然诺方明季多故灿兄弟思以功业自见折节下士一洗贵介才华之习士论翕然归附嵗乙酉杨廷麟竭力保吉贑应遴计闽地山泽间有众十万俾徃抚之灿既行而应遴病卒贑亦破乃解散去灿后薙髪为僧遨游闽浙广之东西龚太常鼎孳应遴旧同榜爱其兄弟特甚劝灿就功名弗应大母陈母温念灿成疾乃始归家谒省以大母命受室筑六松草堂躬耕不出者数年灿自幼有诗名选海内名家诗二十卷号过日集侨居呉下二十余年着西崦草堂诗复客游燕市以卒【同上】
