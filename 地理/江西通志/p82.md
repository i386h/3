<!-- { "loadSidebar": true } -->
　　明万歴间水势徙而渐南城址受齧二十一年癸巳知府田琯凿石为长堤自湖防防左起至黄婆矶长数百余丈髙广二十余尺又于堤上建真武祠以镇之郡城及学宫民防永息水患人称为田公堤吴国伦有记琯又修金钟堰灌五里牌田四千余亩复修左家堰以备旱潦
　　明万歴二十七年星子知县吴福筑大陂堰灌田千亩天啓四年知县汪宗文修筑诸堤
　　国朝康熙十四年知府伦品卓修筑紫阳田公两堤沿堤雇工植栁屹然巩固勒石以纪其事
　　蓼花池在星子县西十五里长亘二十里南受庐山九十九湾之水北流入鄱湖水口向在北岸之西因浮沙填塞积水弥漫不能出口田亩每罹淹浸居民于北岸之东另开新口然水面不寛水底不深仍不能畅流入湖被淹田地仍三千余亩雍正八年巡抚谢旻檄饶州府知府青阿立相度以蓼花池地周围五十里内村庄八十七处烟户二千一百余家田万有二千余亩急宜开寛东口以资畅泄
　　奏请发帑饬南康府知府董文伟于十月兴工开浚十一月工竣
　　陈令堤在都昌县南一里唐咸通元年县令陈杲筑以捍水患今废
　　都昌县治西北土目湖中有鹞子石为行舟患明崇祯十三年推官廖文英铸铁柱一丈四尺立于石以志表徃来利之邑人余忠宸有记
　　何公堤按新唐书地理志在建昌县南一里防昌六年摄令何易于筑今废
　　孙公堤按新唐书在建昌县西二里咸通三年县令孙永筑今失其址
　　建昌东门堤明崇祯末邑人熊士龙率众兴筑永兴圩当西南两湖之冲明万歴戊申岁邑人熊森等筑西堤庚申知县罗尚忠筑南堤甃斗门三以利潴泄天啓二年堤坏逐年补筑计亩醵工犹未足森子徳阳请以炭行税于官为修筑费六年徳阳又筑大小三圩
　　明万厯四十二年摄令黎某重修学宫筑堤改水熊徳阳为募引
　　明天啓四年建昌邑人涂权甫等培修廖坊圩造木枧以利蓄泄
　　安义县蜜陂又名台山堰在县西八里旧用松桩竹楗实以散石覆以草皮山水暴涨不时倾圮明嘉靖二十八年知县李恒敷委典史吴澧督修以石甃砌长九十丈阔五丈疏圳五路灌田六百余顷邑人周志伟有记岁久崩坏
　　国朝康熙十一年知县陈防重修
　　安义县东南地名中州有古堰一所明成化间为龙水冲淤嘉靖四年太守张愈严檄令修复未果二十三年知县李恒敷委典史吴澧于范家滩石圳凿开小港至河灌注陈坊等处田亩为堰一为桥一为圳长三千余丈详周志伟都圳堰记二十六年恒敷又筑谌家埠陂长五十七丈阔五丈邑人毛锐为之记天啓四年知县王道重修都圳堰寻复淤塞
　　国朝康熙十年知县陈防复加濬筑
　　康熙十一年邑人万錪熊如泉等重筑寒谷堰錪自有记
　　按星子都昌陂圩细数邑乗失载建昌安义自分析后名目亦多讹舛姑从郡志録其总额噫陈令孙公诸堤当时啧啧人口今就湮没甚且访其故址不可得独紫阳一堤歴久而名愈彪炳昔吕成公作记谓一举而并二利得澳而入则同舟相贺可以枕柁而甘寝又俾羸饿之夫当冱寒栗烈饱粟而食奋其畚锸以待春燠而服力于田由今考之救饥之利在一时捍水之利及百世既为真儒其道岂迂阔而难行哉后守若翟陈罗田均能以续故增新着声循吏览者足以兴矣
　　九江府
　　徳化县旧额　甘棠湖隄【即今新】谢公堤【在府城西门外】李公堤【在府城后】海天隄【在府城西】胡公堤【在甘棠湖侧】封郭洲隄　桑落洲隄　严家闸【在江北三十里】赤松闸【在府城西七十里】徳化乡庐山古堰【灌田千顷】仙居乡黄茂堰【灌田二顷余】楚城乡都陂堰【灌田五顷】后依堰【灌田四顷】顔家堰【灌田三十顷】仁贵乡官塘一口【灌田八十五顷】百业塘　耆塘　白鹤乡千工塘【灌田数顷明天啓四年立碑在太平宫内】泉水塘【灌田数百亩】龙觉寺堰　张田大堰【灌田十顷】南昌乡黄义堰【灌田三顷余】
　　徳安县旧额长乐乡道观等塘【凡六十有三】敷阳乡泉源等塘【凡八十有三】新兴乡大湖等塘【凡三十有四】仙坛乡五家垅等塘【凡四十有一】石门陂【在县西七十里新兴乡中有巨石水分东西二道如门流出灌田二顷有余】敷林陂【在县西北十五里仙坛乡灌田数十顷】康古堰【地名峡石中有泉源】南山坂堰　杨凌堰　新石堰【地名寺桥】杨师堰　梅家堰【六堰俱在长乐乡】鸦了堰　湖溪堰　大堰【地名长山坂】白虎堰　新增堰【地名敷阳乡】吉山堰　流先堰　孤田坂堰【灌田数十顷】上福堰【地名郭坊坂昔郭氏为众筑堰郷人愿报以大福故名九堰俱在敷阳乡】千工堰【在仙坛乡明山下】龙居嘴堰　圆通堰【俱在长乐下乡】株树堰【地名蜜田坂灌田十顷在敷阳下乡】
　　瑞昌县旧额县市歇马亭塘　万家垅塘　白鹤堰唐家坂堰　金城乡铜缸岭塘　苏家山圳塘　西垅堰【灌田三顷】安泰乡八角塘　大塍塘　大泉堰龙坑源堰　甘露乡城门塘　铜井塘　归义乡观音塘　原冈山塘　髙丰堰【灌田三十顷】水陆堰【灌田十顷】流陂堰【灌田数百顷邑人蔡廷宠筑】清湓乡长山塘【灌田一顷一十八亩】程林堰　苕蕂堰【灌田八顷】三峰塘　王仙乡屋畔圳塘【灌田一顷二十八亩】清塘　洪阳下乡髙塘　建平塘　柴棚堰峰庄堰　洪阳上乡源塘　州革塘　北山下槎堰大墓林槎堰　金城堰
　　湖口县旧额官塘五口　酒坊垅塘【灌田一顷三十亩】扈家垅塘　重塘前官塘　都盛乡枫埚塘【灌田一顷】五栁乡栁湾塘【灌田一顷】杨林塘三口【在柘矶右旧为民占今清复入官】民塘四口余家塘【灌田一顷余】马步垅塘　谢家垅塘　重塘前
　　民塘　一二八都纸马等塘【凡十一】老鹳垅堰【灌田一顷二十亩】枫树港堰　三都苏林等塘【有七】四六都黄家等塘【有十】黄家堰　栁张堰　五都向家等塘【凡十】二长堰【灌田一顷二亩】七都东岳等塘【有八】泉水堰　尤家堰　九都程家等塘【有七】十都一图琥珀等塘【有八】浮堰　石城堰十都二图江家等塘【有十】桥塘堰　十一都野猪等塘【凡十四】增家堰　十二都曹家等塘【凡十二】蔡家堰　十三都大塘瑶塘等【十有五】陪湖堰　劳家堰　十四五都李家等塘【有十】射港堰　吴家堰　蔡家堰　十六都张家等塘【有九】南岭陂堰　十七都大源等塘【有九】小桂港堰【灌田一顷五十亩】大源垅堰　十九二十都黄家等塘【有八】铁毕堰
　　彭泽县旧额琉璃陂　防田陂【俱新兴乡九都防田坂黄山村二陂相连灌田五百余亩】新田陂【新兴乡十二都新田村灌田四百余亩】社口陂【建安乡二十五都竹园坂灌田二百余亩】永定陂【新兴乡十二都古楼坂灌田二百余亩】石壁堰【五栁郷石壁山口一支分灌横山口一支分灌富溪桥田】永定堰【在六都固村灌田二百亩】永安堰【在六都瀼子港灌田四百余亩】陈陂堰【九都防田坂灌田百余亩】胡陂堰【在九都】蒋家堰【十三都】冯家堰【二坊灌田百余亩】丁陂堰【十五都夹田村灌田百余亩】童家堰【长路坂下】东庄堰【一名宫陂堰】髙家小沟堰【二十五都】杨家塘【一都】观庄塘【七都四围皆山为塍猪水于中灌田不竭为湖口彭泽西南之界】许家塘【三都】黄花塘【十五都】莲花塘【三十都】茨茹塘【出武山上】八仙塘【太平坂】贾家塘【三都】泉水塘【太平坂灌田百余亩】芦陂堰【自妈嫣桥大港口分流十余里灌民田数百亩】
　　甘棠湖堤本名南湖堤唐长庆二年江州刺史李渤筑长三千五百丈舒州刺史李翺为堤铭后人怀其徳因名湖曰甘棠歳久堤坏明正统六年知县马骢重修嘉靖十一年知府马纪筑堤而为之梁四十二年兵备道陶承学以西隅缺防檄徳化知县陆以卿筑堤凡七百六十丈详见邑人万衣记万厯十二年知府吴秀建闸四十年兵备道葛寅亮加筑石堤一百八十余丈增广一重名曰西成堤并甃西成闸以备蓄泄寅亮自为记
　　唐太和三年刺史韦珩筑城东秋水堤防昌二年刺史张又新筑城西断洪堤见新唐书地理志今失其址
　　明正徳元年兵备道冯显筑城西海天堤路通瑞昌约长六里许植栁数千株以防崩溃春夏水涨若海天无际故名今废【由僧通进成之为僧大徳拆毁】
　　李公堤即庾楼矶堤明正徳九年知府李从立甃以石建亭其上故名嘉靖十一年知府马纪重修谢公堤地名泥沱嘴上为龙开河官牌夹二水冲激崩防无常明嘉靖四十四年兵备道谢迪与关户部主事祖琚协谋筑堤长半里许
　　封郭洲堤其洲在江北绵亘三十余里民田约三万六千余亩河池屯田半之明万厯三年巡抚杨成委知县俞汝为自小池口为防抵徳化嘴延袤三千余丈又采石下竹为楗垒小池口水门一区万厯四十一年霪雨为灾前所筑外堤溃其七口新建石闸亦圮兵备道葛寅亮募夫培筑所决七口咸复其故堤长三千八百丈有奇视昔加广闸亦增修详见寅亮记中
　　桑落洲堤明万厯初年巡抚潘季驯役徳化湖口黄梅宿松四邑之民南昌九江蕲州三屯之卒限地责成九江同知宋纯仁专领其事五阅月而讫工延亘七十余里邑人万表有记
　　明万厯十二年知府吴秀疏老鹳塘四十一年兵备葛寅亮决老鹳塘口开旧东门为三衢募民筑舍寅亮有记
　　明万厯三十五年知县孙同伦建黄梅严家闸以泄内外水四十八年知县周世盛建赤松闸民田千顷悉成膏腴
　　国朝顺治十五年推官胡宗虞补筑甘棠湖堤两傍栽栁春日湖光緑映人称胡公堤
　　元泰定间徳安县民黎原名筑敷林陂明正统六年民戴仁夀筑明山下千工塘堰成化五年民蔡伯鼎筑长仑大塘袁魁筑梅家堰周必荣筑砚塘张家塘十六年民袁春育筑杨师堰
　　明嘉靖二十六年徳安知县蔡元伟议开金带河不果行县民李应雷筑新石堰朱崇秀筑骆家塘明万厯四年徳安知县刘钟委典史施本徳筑北湖缺堤
　　国朝康熙九年大雷雨蛟龙互起徳安乌石门五里墩崩入河行道阻絶知县姚文燕雇工斧凿不越月而平坦人称姚公墩庐陵张贞生作记
　　东郊堤在瑞昌安市门外明万厯六年摄令通判叶朝荣议筑未竟厥功十六年知县徐桐发仓粟募民兴筑自李家嘴抵桂山渡口延袤约三里许阔二丈髙一丈许
　　国朝康熙十年知县江臯栽栁防堤复构迥龙庵用僧守之瀼溪上接湓水明宣徳间知县刘仁宅引水迤逦至城南环绕治后居民利汲成化甲午上流髙家港堤溃水不绕城正徳十五年知县黄源大筑堤障之乃复故道万厯七年摄令叶朝荣以溪水齧城仍掘为港引河南徙
　　国朝康熙十一年知县江臯塞决口循刘河旧迹筑堤长五十八丈髙十丈广十三丈障囘水势人呼江公堤臯作重濬瀼溪旧河序郡人文徳翼黄云师皆有碑记
　　明万厯二十六年瑞昌知县胡谓仁改大塘堰为丰登堰长四十余丈髙一丈广二丈许溉柴桑田及江蕲二卫屯田千顷余蕲人李盛春作记
　　明洪武二十八年湖口知县薛保儿筑官塘三口正统六年典史俞彦诚筑官塘二口
　　苏观堤原名苏观渡路通饶州旧有古堤长二里许渐齧于水明天顺末年知县董缓率民左尚升胡贵等修筑数百丈万歴间知县林翘楚重筑栽栁岁久倾圯
