<!-- { "loadSidebar": true } -->
　　周广字克之昆山人治进士歴知莆田吉水二县正徳中以治最征授御史即疏陈四事纠钱宁不法状宁怒谪懐逺驿丞稍迁建昌知县有恵政部拟除宪职宁矫防再谪驿丞世宗即位复故官歴江西副使提督学校举治行卓异擢福建按察使六年以右佥都御史巡抚江西广为人严冷无笑容弗受请托士类莫不惮之【同上】
　　郑岳字汝华莆田人治进士累官江西按察使寻陞左布政宸濠夺民田亿万计民立砦自保濠欲兵之岳持不可濠怒遂以事夺职发戍及濠叛起江西巡抚时多坐助逆者岳曰濠横恣甚我藩司且被挫折况民乎分豁千余家寻迁兵部右侍郎乞休去【白志】
　　刘玺字廷守龙骧卫人正徳间任江西都司巡抚盛应期知其防明每属以疑狱多所平反巡按穆相荐总漕运玺奏三十余疏垂为漕政良规寻以直忤当道罢归【江南通志】
　　唐龙字虞佐兰溪人正徳进士除郯城县征授御史疏斥钱宁再按江西时宸濠已擒疏张忠许泰班师三司官従宸濠叛者犹居位龙召数之曰胁従罔治谓凡民耳若辈读书食禄何腼顔乃尔立收其印歴官总督三边军务太子太保吏部尚书卒諡文襄【白志】按明一统志龙按江西疏请班师如解倒悬列従逆之罪表刘源清马津之功劾镇监崔和之黩货辨雪胁従先后所上九十余疏无非为民请蠲赈患时赖以宁去后肖像同仁祠【原跋】
　　潘希曽字仲鲁金华人治进士嘉靖四年以右佥都御史巡抚南贑讨平恵州贼赖贵斩浰头贼曾蛇仔迁工部右侍郎【同上】
　　顔珀字载祥晋江人治进士累官江西左政使雅志恬澹防诏有太乙观之役不忍加派于民因覈司藏见二巨桶封识凝尘启视之约数千金亡其籍矣遂报抚按抵公费民颂其徳【安志】
　　按珀止一事而安志所载太乙观之役年月亦失考
　　顾应祥字惟贤长兴人治进士授饶州推官桃源寇乱掠乐平令以去应祥单身入贼垒出令贼亦解去入为锦衣卫经歴累官江西副使分巡南昌值宸濠乱定抚循疮痍招集流亡皆善后事宜仕至刑部尚书致仕【明儒学案】
　　陶谐字世和防稽人治进士嘉靖元年除江西佥事久之提督南贑汀漳军务疏奏天下差徭烦重乞罢免里甲供亿诸费帝采纳之寻迁兵部右侍郎【白志】
　　盛应期字思征呉江人治进士嘉靖二年巡抚江西宸濠乱后疮痍未复奏免杂调缗钱数十万请留转输南京米四十七万银二十万以业饥民又令诸府积谷备荒寻进兵部左侍郎总督两广【同上】
　　林庭防字利瞻闽县人治进士授兵部主事歴仕江西叅政举治行卓异歴湖广左右布政擢右副都御史巡抚保定仕终工部尚书卒諡康懿【同上】
　　按陈洪谟江西通志序云江西旧无通志嘉靖癸未秋御史中丞东吴盛公属大防林君庭防宪副周君广为之书凡二十册又称其博古能文发凡立例得诸専经世学为多则江西之有通志自庭防始功不可没而安志并去庭防名特表出之【原跋】
　　查约字源博海宁人治进士嘉靖二年任江西副使多惠政冰蘖自励治行为一时最官至山东巡抚【白志】
　　邵锐字思抑仁和人正徳戊辰防元歴官江西提学佥事抑浮崇实耻于近名不立门户改福建提学仕终右副都御史諡康僖【南昌府志】
　　徐一鸣字伯和醴陵人正徳进士由吏部验封郎中陞江西提学副使崇正学正文体创东湖书院毁淫祠为镇守中官所憾劾以抄毁寺观竟落职去士论惜之【同上】
　　余字徳辉桐城人正徳进士世宗立擢江西佥事讨平梅花洞贼仕至四川按察使律已清严居官有威惠【白志】
　　张岳字惟乔惠安人正徳进士官行人諌南巡杖谪南京学正嘉靖初复官寻以右副都御史巡抚江西贵溪相治生塜广信七县议各措千金岳曰岂范金为椁乎县百金足矣分宜相奉赐建延恩阁岳批牍与千金所司请益不许乙巳大饥设法措赈奏留京折银五万两又请折正兊米数十万石以故饥而不害卒赠少保諡襄恵【福建通志】
　　周用字行之吴江人治进士正徳中擢给事中以请治镇守江西中官黎安罪时多其直出为广东叅议嘉靖八年擢右副都御史巡抚南贑以防洁着仕至吏部尚书卒赠太保諡恭肃【白志】
　　按徐文贞阶撰墓志铭称用督南贑军务时有巨盗横行捕久不获用廉其党有悔悟者召至谕以利害因以赏诱之遂奉成筭俘斩以献并移檄各属薄赋平徭缓征军饷以塞盗源行之期年盗不复作初桥厰商税太重商皆避而他趋饷不给用调其轻重着为例商复趋之贑豪室多隠其田额以虚税窜贫户用命履畞丈额尽革其私赋役以均又按豫章书嘉靖己丑都御史周用以吉安抚州二府属县万安龙泉泰和永丰永宁乐安接壌词讼繁连异府人民难以勾摄建议増辖以便统属【原跋】
　　唐胄字平侯琼山人治进士嘉靖癸巳以右副都御史提督南贑贑墉堞庳小胄增筑楼橹又疏请置湖西道檄守巡分驻临江吉安令缓急可恃半年改抚山东歴仕户部左侍郎【分省人物考】
　　徐阶字子升华亭人嘉靖二年第三人及第官江西按察副使视学政正文体端士习创王文成祠及同仁祠累官吏部尚书大学士卒諡文贞【白志】
　　胡松字汝茂滁州人嘉靖进士官江西左布政使晋右副都御史巡抚江西所部多盗奏设南昌南丰万安三营遣将讨捕以次削平进兵部右侍郎巡抚如故以防讨广东巨寇张琏赐银币松洁已好修富经术郁然有声望累官吏部尚书卒赠少保諡恭肃【同上】按豫章书广闽贼犯抚州及铅山松提兵直抵信州去贼百里议者谓贼势锐宜观变松曰不然古人以雪夜俘贼撃不意也予新任贼不虞猝至即往临之立惊溃矣一昼夜竟达抚州诸路并进撃贼大败江西以宁此嘉靖辛酉年事也明年壬戌张琏作乱松陈四事上之曰増置府县精选守令互相策应亟议招徕报可【原跋】
　　魏一恭字道庄莆田人嘉靖进士授温州推官歴官江西左叅政分守南昌道孤介刚方人莫敢犯平生絶不茍取虽交际防物亦峻却尝自言不要官不要钱不要命则何事不可为人目之为三不要迁广西左布政使【安志】
　　马森字孔养懐安人嘉靖进士授户部主事九江闗以防能着歴太平知府再迁江西按察使有进士嬖外妇而杀妻抚按欲缓其狱森卒抵之法歴左布政就擢巡抚江西森久歴江西多恵政入为刑部右侍郎【白志】
　　谭太初字宗元始兴人嘉靖进士授工部主事歴官江西副使清军多所释御史以失额为疑太初曰失额罪小殃民罪大严嵩亲党夺民田按治之不少贷迁广西右叅政歴官南京户部尚书卒諡庄懿【同上】
　　丁应璧字为章寿光人嘉靖进士由南京兵部郎中陞南昌知府歴江西按察副使天性防介政简易有体不屑屑与僚属竞敝衣疏食以风吏民王孙有以金鱼贮盆饷之者烹啖以愧之其素尚如此隆庆间举卓异晋山西叅政【豫章书】
　　周如斗字允文余姚人嘉靖进士授贵溪县擢御史歴官巡抚江西如斗稔知民困差徭剏议行条鞭法以劳瘁卒疾革时对诸司语不及他惟刺刺谈条鞭本末士民巷哭肖像祀之【安志】
　　万士和字思节宜兴人嘉靖进士改庶吉士授礼部主事累迁江西佥事嵗裁上供磁器以千计民便之歴官至南京礼部尚书卒諡文恭【白志】
　　王宗沐字新甫临海人嘉靖进士授刑部主事歴江西提学副使修白鹿洞书院引诸生讲习其中陞按察使歴右布政使作江西大志曰赋书均书藩书溉书实书险书陶书至今奉以为规歴官至刑部左侍郎【同上】
　　虞守愚字惟明义乌人嘉靖进士以佥都御史提督南贑筑黄乡城迁羊角水堡复长沙营程乡大埔等处流贼及修复书院増立社学免役赈荒仕终南京刑部侍郎【贑州府志】
　　朱纨字子纯长洲人正徳进士嘉靖二十五年以都御史抚贑上言去外盗易去中国盗难去中国羣盗易去中国衣冠盗难防得滨海奸人及贵臣为之中庇者具以状闻督闽将卢镗出海斩获甚伙兵势大振屡着竒绩而为憾家所劾罢归士论惜之【分省人物考】
　　吴百朋字惟锡义乌人嘉靖进士巡抚南贑讨平河源贼李亚元程乡贼叶丹楼兵威大振先是下歴髙砂岑冈号三巢荼毒信丰龙南安逺地方而下歴酋赖清规尤桀黠百朋筹画兵食选练将卒誓必灭贼果擒清规于苦竹嶂羣贼震慑改设定南县境内以宁歴官至刑部尚书卒【列卿録】
　　郑世威字仲孚长乐人嘉靖进士官江西佥事大学士夏言里居巡抚为设醮坛祈嗣世威独不往尝谒言阍人令従角门入世威曰趣还我刺言为启中门乃入寻转江西副使防严嵩柄国其族党有犯者世威抵以重法迁四川防政念嵩终害已致仕归嵩败中外交荐官至吏部右侍郎卒諡恭介【同上】
　　栗永禄字仕学长治人嘉靖进士任江西按察使风采峻厉时籍分宜之家当事者承望风防株及平民以盈其数永禄怜之审释者千计属邑积蠧悉捕治之累官兵部右侍郎【安志】
　　秦钫字鸣和慈谿人嘉靖进士任江西左布政政治严明金钱出入委之属官羡余悉贮为公帑官舍中仅家僮一二偶感时事辄引去行李萧然【同上】
　　谈恺字守教无锡人嘉靖进士先以户部员外郎监兊江西大展清誉后以右副都御史巡抚南贑谕降贑贼李文彪旋以其众征海宼尽殱之赐白金文绮进兵右侍郎【分省人物考】
　　汪一中字正叔歙人嘉靖进士由开封推官屡迁江西副使邻境贼入宼薄泰和当路以讨贼属之先是泰和巡检刘芳力战死一中至率诸将吏祭之曰尔职抱闗犹死疆事吾待罪方面不灭贼何以生为遂誓师列阵贼至左右军皆溃一中跃马当贼锋与指挥王应鹏千户唐鼎皆死之事闻赠光禄卿諡忠愍妻程氏不食五日死【白志】
　　汪尚宁字廷徳歙县人嘉靖进士以副都御史巡抚南贑为祠祀濂溪阳明聚士讲学其中既平贑贼颇有功以执政嗛之罢归【贑州府志】
　　王钫字子宣防稽人嘉靖进士以右副都御史提督南贑军务所辖多峒贼钫至则解诸繁令惟使郡县恤孤寡抚流移不烦兵而底定转兵部右侍郎【同上】
　　陆穏字汝成归安人嘉靖进士歴官江西左布政使嘉靖辛酉闽广冦起流劫江西其渠张琏甚而僭号改元陞穏副都御史巡抚南贑诏四省防征兵分七哨穏授计叅帅俞大猷生得琏于漳州穏号令严整悬赏购贼千金无所惜故贑兵所向辄克【同上】
　　魏谦吉嘉靖间巡按江西才猷轩敏绰有风裁墨吏豪猾莫不悚息时嵗大饥出锾为籴民赖全活复奏蠲全税威恵懋着【明一统志】
　　黄卿歴江西叅政左右布政使清介峻特大旱步祷经旬不少懈遇解兊原封出入堂无筦库捐修学舍及城隍庙入觐唯图书数卷有清风两袖独朝天之謡【同上】
