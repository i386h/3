<!-- { "loadSidebar": true } -->
　　国朝康熈二十四年饶南九三府士民请为廵道查培继立生祠培继不许诸生杨钺等请以生祠建查公讲堂又不许檄县毁之以其材修学宫诸生请改讲堂为书院乃于其中祀歴代名宦十四人汉九江守宋均晋彭泽令陶潜唐彭泽令狄仁杰饶州刺史顔真卿江州司马白居易宋知饶州范仲淹知南康军周敦頥朱熹知饶州王十朋乐平令杨简明廵抚王守仁副使葛寅亮饶州知府张有誉
　　国朝饶州知府翟凤翥复捐俸置田延师设教南丰汤来贺记之培继有自撰碑记
　　滙源书院在永平门画桥东
　　国朝康熈二十三年知府黄家遴建聚诸生肄业其中捐俸以资膏火熊一潇有记
　　湖东书院在鄱阳县学右今为小学中有范文正朱子二像
　　忠定书院在余干县琵琶洲宋丞相赵汝愚与朱子讲道之地淳祐初汝愚子崇宪为礼部尚书请作忠定书院又作籝金楼蔵异书元至元间赵孟济重修杨益记
　　东山书院旧在余干县羊角峰侧宋赵汝愚暨从弟汝靓建汝愚子崇宪师事朱子于此讲学汝愚卒朱子来吊复馆焉后为胥吏所据邑人李荣庭鬻产赎之谢枋得记明治二年知县沈时重建刘宪记寻废正徳间廵抚任汉檄知县徐冠徙建中即今址李梦阳记
　　国朝顺治间兴屯道翟凤翥重修自为记康熈十二年知县江南龄复建自为记
　　南溪书院在余干县新政郷宋提刑柴中行讲学处理宗朝中行以右文殿修撰乞归讲学南溪之上其裔孙建书院以祠之元延祐间置官掌祠事程钜夫记见雪楼集
　　南谷书院在余干县南极峰明儒胡居仁讲学处长芗书院在浮梁县景徳镇宋庆元三年监镇李齐愈请建元元贞二年山长凌子秀朱继曾请于江东宣慰使稽厚以旧基新之延祐间浦江吴莱署山长泰定二年进士方回请于总管庭珪重修之明洪武初举朱伯髙为山长张京伯为直学四年以徐逊赴省主试荐朱伯髙为府学教授书院遂废
　　新田书院在浮梁县新田都宋绍兴间侍郎李椿年建嘉定间李大有率乡人共新之有大成殿及堂庑斋舎置义田数百亩教族子弟延李徳防为师今废其地曰义学坞
　　双溪书院在浮梁县北湖右宋淳祐间邑人赵源置进士荘于北湖其孙赵镇逺以科举未行荘无所归至元间请以荘建书院按察副使粤屯希鲁从之进士赵介如为山长后防访使姚登改创燕居祠人文堂四斋别立祠祀朱子金草窻饶双峰赵介如记之寻废明万歴甲辰知县周起元复建天啓间魏忠贤毁天下书院遂属民产
　　两河书院在浮梁县北乡明万歴间陈大绶等共建有求斯堂喟然阁邹元标记
　　银峰书院在徳兴县市延福坊宋淳熈间邑人余瀚余渊延朱子讲学其中明崇祯间裔孙应馨改建于肯堂山下
　　双桂书院在徳兴县游奕坞相朱子赠程韡程燧兄弟诗君家构屋积玉堆两种天香手自栽清影一帘秋淡荡任渠艶冶鬪春开书院之名由此
　　防斋书院朱子门人程端防讲学所旧在徳兴县游奕坞裔孙程徳美重建于县治东明嘉靖间提学王宗沐题额
　　栁湖书院在徳兴县十都朱子门人程珙隠居讲学之所明嘉靖间知县俞玘重建王宗沐书额
　　深山书院在徳兴县八都黄勉斋门人董鼎讲学之所鼎子真卿为胡双湖门人请立书院胡云峰有诗并额之
　　初庵书院在徳兴县治南宋教谕黄棠建元学士傅立号初庵者捐俸置养士田设山长元季兵燬明改建于泸田村尚书傅瀚记
　　息斋书院在徳兴县南水緑桥宋儒余芑舒讲学之所芑舒号息斋故名
　　国朝康熈间裔孙元驭等重修
　　拙斋书院旧在徳兴县游奕坞宋儒王过讲学之所过字幼观号拙斋明万歴间改建于瞻村
　　勿斋书院原名四勿斋在徳兴县八都宋逸士王亿读书于此明万歴间知县吴维魁重建改今额
　　归轩书院在徳兴县八都宋儒邹近仁讲学处明嘉靖间廵抚汪元锡额之裔孙邹侃重修
　　靖翁书院在徳兴县版大村宋儒李思正讲道之所二贤书院在徳兴县十都宋儒程端防程珙各有书院明嘉靖间裔孙程徳美程一麟等请于廵抚何迁廵按郑本立合祀之钱徳洪记
　　绪山讲院在徳兴县十七都上田先是嘉靖间庠生王守胜等构屋文川聘邹绪山主教廵抚何迁题额文麓精舎万歴乙未改建今所更额名
　　兴贤书院在徳兴县延福坊明万歴间知县何□课士之所捐置膳田二十亩
　　国朝康熈二十一年知县王清彦重修
　　银麓书院在徳兴县北门外明贡士徐讲学课文之所门下登进士第者如舒鳌金鍧不一而足称极盛焉
　　慈湖书院在乐平县长乐坊宋杨简为令以礼让变俗时号慈湖先生简没立书院祀之元至正间县尹翟衡重建设山长教学以贡士荘田供祭祀危素有慈湖书院赡学田记嵗乆废明万歴间知县钟化民别建祠于登髙山
　　洎阳书院在乐平县治左万歴间义民王邦本建知县金忠士主之陆起龙记天啓五年毁废
　　国朝顺治十四年知府翟凤翥重建有记
　　玉贞书院在安仁县治后玉贞山麓宋邑人吴绍古建象山陆九渊扁其堂曰经徳程逈程观有诗
　　锦江书院在安仁县长城乡宋邑人倪玠讲学之所元至正间其子翰林待制倪镗请赐额王文肃构有记
　　环溪书院在安仁县崇义乡宋尚书汤汉曽师事余干柴中行因建书院今即以为祠
　　竹庄书院在安仁县荣禄乡元邑人李存与吴尊光张仲举危太朴軰讲学之所明永乐间曽孙李复观重新之
　　石麓书院在安仁县琯溪元邑人陈桢建中有凤鸣台光亭雪邱鹿泉诸胜蔵书授徒其中吴澄掲徯斯皆有记
　　环谷书院在安仁县荣禄乡明洪武间学士郑伦建伦号环谷故名
　　见山书院在安仁县学左明大学士桂萼建嘉靖御书清趣二字又义理完具四字扁其堂廵抚周广记之
　　阳刚书院在安仁县八都狮子岩明桂华同弟萼读书所
　　石洞书院在万年县万年乡宋儒饶双峰初作朋来馆以居学者后従游日众遂建书院元至正间设馆廪师生以奉祀事明正徳间参政吴廷举副使许庭光复建于县治东知县白绣主簿吴元着各捐俸鼎新之
　　斛峰书院在万年县万斛山南麓宋尚书李伯玉建白羊书院在万年县新进乡宋大理寺丞陈峤建翠岩书院在万年县苍山宋邑人叶舜民建谢枋得记南园书舎在万年县胡坊宋信州守胡预致政归建以课其族党子弟
　　南康府
　　白鹿书院在南康府北庐山五老峰下唐贞元中洛阳人李渤与其兄渉隠居九江读书于此尝畜一白鹿自随人称为白鹿先生寳歴中渤为江州刺史就其地创台榭引泉流植花木遂以白鹿名洞南唐升元中即其地建学置田命国子监九经李善道为洞主号曰庐山国学宋初置书院与睢阳石鼔岳麓并名天下学徒常数百人太平兴国二年从州守周述请俾国子监给印本九经驿送至洞又官其洞主明起为褒信县主簿七年置南康军遂属焉咸平五年诏有司修缮之塑圣贤像祥符初直史馆孙冕请归老于洞许之皇祐中冕子比部郎中琛因父志增置学舎于洞中以教子弟及四方来学者并给廪饩扁曰白鹿书堂郭祥正记淳熈六年朱子知南康军访白鹿遗址申明尚书省及礼部檄教授杨大法县令王仲杰重建书院于是洞学复兴吕祖谦记之援岳麓书院例疏请勅额并髙宗御书石经与监本九经贮于其中列圣贤为学次第以示学者一时名儒如陆子静刘子澄林择之皆来讲学乃于建昌县置东源荘田以给学者八年辛丑迁浙东提举复遗钱三十万属知军钱闻诗建礼殿两庑并塑像后二年知军朱端章加板壁绘从祀诸贤像仍拨浮屠没入田以益之嘉定辛巳知军黄桂重建正殿增辟三门续置西源荘田三百亩绍定中知军史文卿建五经堂淳祐间知军陈洽建友善堂及文昌宫咸淳间知军刘汉增置贡士荘元至元间总管陈炎酉修之大徳间崔翼之置田百亩虞集有白鹿书院新田记元季兵燬田亦亡明祖建都金陵取大杉木为御殿白鹿之路始通见王祎记正统元年翟福溥守南康率僚属捐俸刬秽除荒规制复旧胡俨记景泰间知府陈敏政重建贯道桥成化三年提学李龄増廓之置学田祠器聘胡居仁主洞事有记七年提学徐懐置栖贤桥田八百七十亩治八年提学苏葵撤而新之嗣后提学邵寳李梦阳唐锦徐一鸣王宗沐廵按陈铨唐龙徐岱萧端廵抚何迁知府陈霖罗辂王溱何岩张纯知县崔孜相继兴理増置田庐有差万歴七年大学士张居正请禁伪学诏毁天下书院鬻田以充边需廵抚邵锐以白鹿书院有勅额不便拆毁量留田三百亩备祭祀廵道王桥随请留星都二县田其建昌县千余亩俱变价觧司十一年给事中邹元标请复书院先是有红鹤百十巢于后山松杪书院议革时鹤忽飞去后三年鹤复巢书院遂复防政程拱宸檄知府潘志伊修宇赎田规制粗定十七年提学朱廷益礼聘布衣章潢主洞事十九年知府田琯立鹿洞憇馆增置田七百亩四十二年防议葛寅亮大加修葺増置号舎建鹿眠亭四十五年知府袁懋贞聘南昌舒曰敬主洞事天啓壬戌舒以读礼还推官李应升主洞事崇祯十三年提学侯峒曽与抚按防请翰林李明睿主讲席
　　国朝顺治四年知府李长春五年知府徐士仪相继修葺十二年廵抚蔡士英檄南康府县修堂庑清洞田十四年重建大成殿知府薛所习增拨学田康熈元年廵抚张朝璘加修六年推官巫之峦修桥坊十六年知府伦品卓详请修院添设号舎布政姚啓盛提学邵吴逺捐金重新殿庑二十二年廵抚安世鼎委廵道查培继重修聘南丰进士汤来贺主洞事并题请匾额经书二十六年
　　圣祖御书学逹性天匾及十三经二十一史遣官送书院四十八年南康教授熊士伯详请専祀朱子廵抚郎廷极布政傅泽渊议从之名紫阳祠五十一年提学冀霖重修续置学田五十五年知县毛徳琦清洞田重刻白鹿书院志按志礼圣殿两庑大成门櫺星门而外为堂者八曰明伦堂文防堂摄仪堂十贤堂讲堂友善堂成徳堂为阁者三
　　御书阁圣经阁云章阁为者二勘书钓为亭者二十二风雩亭风泉云壑亭好我亭枕流亭自洁亭观徳亭光风霁月亭太极亭喻义亭鹿眠亭百花亭独对亭朋来亭钓亭大意亭髙美亭闻泉亭六合亭思贤亭如见亭原泉亭宰牲亭祠五紫阳祠宗儒祠先贤祠忠节祠诸葛武侯祠庙一七姑庙他如精舎号舎憩馆贡院射圃仓厫庄屋坊桥之修葺及主洞姓名学规祀典书籍田赋具详洞志雍正四年廵抚裴度重修増建书院三层为屋七十有三间上为书楼前砌花墙为二门外为头门为亭三曰肃容曰如见曰五星五星亭之左建魁星楼洞之西建庖房三间分察刘均有记
　　修江书院在南康府城朱子知南康军时邑人防其门者建
　　庐阳书院在南康府城明洪武初邑人黄仲美建觧缙记
　　龙潭书院在星子县南龙潭里明初邑人查琛建以教其宗党琛子桴登永乐甲申进士官礼部郎中余鼎记
　　经归书院在都昌县西山元儒陈澔与双峰饶氏注礼记集说号云住师因名其书院曰云住后废明成化间学士刘定之建议谓澔释经之功虽未敢肩程朱亦可以决胡蔡欲比何休贾逵范寗杜预等例从祀圣庙治间允提学邵寳所请勅有司葺祠致祭知县王珀创建正徳四年知府陈霖置祭田五亩六年知县徐冠建牌坊于书院前
　　汇东书院在都昌县治西明万歴间迁儒学于小南门外因以旧学为之崇祯十三年复移学治西遂废
