<!-- { "loadSidebar": true } -->
　　常平仓　在城内
　　北米仓　一在省城抚州门西一在许湾中巷口行署
　　布政分司　在县署西今废
　　按察分司　在城正中即旧兵备府址今废
　　府馆　在儒学北
　　建昌府
　　府署旧在东南隅郭家山阳本抚州南城县治宋太平兴国三年改为建昌军治王平叔有记庆厯八年知军呉某建仪门及内寝李觏为之记绍兴四年燬于防九年知军汪大举即故址建治防林申蒋循祖徐瑑相继营建元改为路明改为府洪武初知府余芳重修宣徳四年并为荆王府知府陈鼎迁建于鳯凰山之阳知府杨諠继成其事何文渊记之成化二十年知府秦防建鼓角楼治十三年知府舒昆山徙鼓角楼于仪门南隆庆二年知府沈子木重修明末燬
　　国朝顺治间移建于西街明郡王府旧址
　　同知防　在府治东
　　通判防　在府治南
　　理刑防　今裁
　　经厯司　在理刑防前
　　照磨所　在架阁库前
　　知事廨　在理刑防南今裁
　　检校廨　在照磨廨南今裁
　　隂阳学
　　医学
　　僧纲司　在天寜寺
　　道纪司　在元妙观
　　丰盈仓　在府南
　　行署
　　提督学政
　　署在西街门楼岭下明崇祯间知府李恢先建年久倾塌
　　国朝雍正三年知府李朝柱倡同五县增修结构坚好规模宏厰少詹梅之珩记
　　察院　在南街旧景徳寺遗址明治间知府舒昆山建万厯间佥事叶九金改为分巡湖东道以故道署为察院
　　布政分司　在粮局左明知府韩辙重建夏良胜有记分巡湖东道　即小学故宇改建万厯间佥事叶九金迁驻察院署以此署改为察院
　　南城县署旧在郭家山南自南唐立建武军以县治为军治而改县治于东即仁平泉东北也宋庆歴中火县令钱得臣重建李觏记元丰中令李茂建虚斋于廨后吕南公有记绍定四年知县林申复建元末火明洪武初知县孙文政复建宣徳间并为荆王府知府陈鼎迁于鳯凰山南府治之西中为正堂匾曰忠爱后为退堂私廨前为戒石亭仪门大门及六房吏廨库狱靡不周备隆庆间大门仪门燬万厯四年知县范涞撤而新之
　　国朝康熙七年知县苗蕃重修
　　县丞廨　在县廨右
　　主簿廨　今裁
　　典史廨　在丞廨南
　　蓝田巡检司　在县东八十里今裁
　　洑牛巡检司　旧在县东北一百六十里泸溪后改为县移建今处
　　常平仓　在城内
　　预备仓凡五　一在丰盈仓侧一在可封乡一在太平乡一在雅谷乡一在南城乡
　　东坪社仓　在可封乡二十二都有朱子及周益公碑记
　　南丰县署旧在文教里之西唐开元中县令防茂迁于嘉禾驿开成二年县令贾谕徙于西里坊即今治宋绍兴十九年县令呉谦剏建谯楼防操为记元世祖至元十三年火达噜噶齐李孟古岱复建十九年陞县为州二十一年达噜噶齐绰尔建鼓角楼教授刘壎有记二十五年知州郝天祐二十九年知州杨郁相继增建元末燬于火明初知州程瑞重创训导王澄为之记洪武三年仍改为县正统十二年知县屠懋重修有记治四年知县黄燮重建顔堂曰牧爱嘉靖四十三年知县任懋官重修匾曰明徳堂隆庆五年知县金文业重修谯楼额曰万象同春江冕有记万厯四十二年知县林洪卿重修
　　国朝康熙十一年知县张龙如重建县治匾正防曰牧爱堂后防曰素丝堂黄熙有记十四年谯楼火二十二年知县郑鈛重建谯楼
　　县丞廨　在县廨东
　　主簿廨　今裁
　　典史廨　在仪门左
　　龙池巡检司　在二十三都
　　豫备仓　旧在望仙桥明知县程三省改建于废叅将署
　　便民仓　在城南
　　常平仓　在县治西
　　南丰仓　在省城进贤门外
　　行署
　　布政分司　在县治北明知县方显建
　　湖东道　在县东明知州程瑞建
　　府馆　在县西
　　新城县署宋绍兴八年分南城五乡为县摄令南城县丞赵公辅剏建县治于黎川镇陈孔休有记绍兴中燬于防嘉熙中县令赵厉夫复建元末火明洪武二年知县沙良佐重建宣徳二年知县冯时重修邑人朱徽记之正统元年知县陈贠韬重建正防成化九年知县吕讃修永丰罗伦譔记治二年谯楼燬知县段敏重建何乔新有记正徳八年知县黄文鸑重修正防邑人李泰记嘉靖四十一年知县汤建衡建一鉴堂于濯缨池上自有记明末燬惟存仪门谯楼
　　国朝康熙二年知县操儒重建七年知县周天徳修葺谯楼并建东西六房邑人凃景祚记之十一年复新廨前濯缨池汉寿亭侯庙大徳自有记
　　县丞廨　在县廨左
　　主簿廨　今裁
　　典史廨　在仪门左
　　同安巡检司　在县西六十里宏村
　　极高巡检司　在三十三都洵溪
　　豫备仓凡五　一在城东坊一在四十都一在五十三都一在三都一在八都
　　常平仓　在城内
　　便民仓　在北门外三里灌湖园
　　行署
　　布政分司　在城隍庙东
　　按察分司　在县南明知县骆载徳建
　　府馆　在城隍庙西明知县操儒建
　　广昌县署宋绍兴八年析南丰县地为广昌县县令王珪营建于揭坊耆平原嘉定甲申县令刘必端迁于太平冈旋遭防燬绍定己丑摄令谢充之葺防事于旧治东偏端平甲午令葛崇节复加营创嘉定丁酉令赵希譝继葺元至正壬辰复燬于防邑人饶秀远克复之始创防事于今治明洪武初知县侯端成子祥县丞张寿芳相继增建正统间知县江浩重修顔堂曰清白侍郎揭稽有记治元年知县薛承学重建正堂正徳三年谯楼火知县余复善重建嘉靖十四年知县黄徳纯建仪门崇祯三年知县宋兆禴建闻诸堂并记
　　国朝顺治九年知县沈寅重建清白堂及仪门鼔楼县丞廨　在典史廨左今裁
　　主簿廨　今裁
　　典史廨　在仪门左
　　白水巡检司　去县治东南四十里
　　秀岭巡检司　去县治西六十里
　　西仓　在西隅龙冈前
　　上南仓　在新坊里
　　常平仓　在南闗内
　　豫备仓　在南闗内
　　行署
　　布政分司　在旧城隍庙左明知县薛承学建
　　湖东道　在县署左明知县张琥建
　　府馆　在湖东道右明知县叶茂高建
　　泸溪县署明万厯六年设知府王之屏南城县知县范涞剏建于广仁寺故址中为正堂匾曰忠爱东西六房前为仪门后为川堂川堂后为正衙衙后为思补阁九年知县陈王廷建谯楼三十二年知县吕应元以谯楼高压正堂移建于思补阁后顔曰培龙楼自为记天啓三年摄篆通判张兆曾重修崇祯十一年燬知县樊一若重建
　　国朝康熙十年县丞孟吉熊署县事建寅宾馆于仪门东匾曰清风一榻吉熊自为记
　　县丞廨　在县署东康熙八年县丞孟吉熊建典史廨　在县署西顺治十八年典史全五徳建豫备仓　在仪门左今废
　　北水次仓　在大港
　　西水次仓　在察院
　　常平仓凡四　一在城内一在桐埠一在龙防一在麾下
　　防城水次仓　在进贤门外
　　行署
　　上司公馆　在南闗内明知县潘元勲建久废
　　白玕公馆　距县八十里明知县陈王廷建乆废府城公馆　在府城南街王家岭下康熙五年知县张萃祥典民房一所为之






　　江西通志卷十九
<史部,地理类,都会郡县之属,江西通志>
　　钦定四库全书
　　江西通志卷二十
　　公署
　　广信府
　　府署在广信门内唐乾元初始建宋皇祐间圮于水知州事张衡修葺王安石为文记之绍兴间知州事何润重建淳熈间知州事林枅重脩韩元吉有记元季燬于兵明洪武三年知府王范鼎建成化间知府王翰复修治二年知府陈廷琏因旧而饰之嘉靖四十一年知府王陈防重建郡人叶镗譔记
　　国朝康熈二年知府蔡廷辅修葺廊庑十三年燬于防十六年知府髙梦说重建二十一年知府孙世昌鼎建头门自有记五十年知府周錞元建懐玉堂同知防　在府署左康熈四十六年同知武宣重建有记
　　通判防　在府署右即湖东道故址康熈四十九年通判蒋培徳重建
　　理刑防　今裁
　　经歴廨　在通判署前
　　照磨廨　在通判署前
　　知事廨　在同知署前
　　司狱司　在府治西南即理刑防故址
　　隂阳学　在湖东道南今废
　　医学　在城隍庙东今废
　　僧纲司　在天宁寺
　　道纪司　在元妙观
　　常平仓　旧名广济仓在城内阅武坊顺治九年知府朱治泰改建在徳礼坊今废
　　行署
　　提督学政署　在府治西大工厰西所
　　察院　在府治东今废址存
　　布政分司　旧在府治东政教坊明正徳间改建于府后阅武坊今废址存
　　按察分司　在府治东明知府彭南举建今废址存上饶县署在府治东唐宋旧治在城外天津桥元季燬于兵明洪武三年知县陆晟徙今治成化四年知县董纶重建华黼有记
　　国朝顺治初知县郭永静撤戒石亭树两楹于甬道十七年知县程汝璞重修大堂康熈十三年燬于寇仅存后防数楹二十年知县马之骥始建头门仪门四十三年知县刘光祖重建大堂丞尉皆僦民居郑家坊廵检司
　　八房廵检司
　　常平仓　在城内
　　预备仓
　　玉山县署在状元坊西唐宋以来建置无攷元末燬于兵明洪武初知县王仪创建九年知县雷起龙改建宣徳间知县林岱天顺间知县方中成化间知县汪滢相继修葺治十二年御史刘芳行县见其湫隘售民地以广之正徳十六年知县谭世熈复修万歴二十年知县钱应斗建楼三间顔曰毓秀明季倾圮
　　国朝康熈二年推官黎士招抚至县辟旧址鼎建县治自为记十年知县唐世徴増修二十年知县余毓浩重修并建两庑六房廨舎及头门谯楼
　　县丞廨　在正衙左雍正四年移驻童家坊
　　主簿廨　在正衙右今裁
　　典史廨　在仪仗库左
　　营盘廵检司　在三十一都
　　预备仓　在县治西今名三米仓
　　常平仓　在城内
　　行署
　　察院　在县治西明知县陆瑚建今废址存
　　布政分司　在城隍庙右知县林岱建今废址存按察分司　在县治西即端明书院故址今复为懐玉书院
　　府馆　在县治南今废址存
　　弋阳县署在后山下唐乾元元年开创宋淳熈三年重建元季燬明洪武初知县刘琢重建永乐间圮于水宣徳初知县王尚防増修天顺间知县吴浍李廷芝相继修葺邑人李奎记嘉靖三十年知县屠仲律重建大堂三十八年谯楼火知县陈仕重建顔曰仁爱楼崇祯十四年谯楼圮知县王万祚重建
　　国朝顺治初燬于寇康熈三年知县陶燿重建并建余闲堂及清晖阁超然于内署燿自有记十四年闽变又为贼燬十六年知县薛岩起建后堂十九年知县张龙如建后楼及书室二十一年知县谭瑄建立六房及仪门涵万楼瑄自为记
　　县丞廨　在正衙东
　　主簿廨　在正堂右今裁
　　典史廨　在仪门左
　　常平仓　在县治南
　　漕粮仓　旧在县东顺治间知县陶燿移建于主簿署基康熈十四年燬二十一年知县谭瑄重建行署
　　察院　在县东今废
　　布政分司　在城隍庙左明知县王尚防建今废址存按察分司　在城隍庙右明知县刘琢建今废
