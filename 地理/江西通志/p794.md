<!-- { "loadSidebar": true } -->
　　想得当年月浸扃诸公翰墨此纵横亭荒久矣诗亡恙一道长江万古清
　　七月二十一日重过贑滩【五首】
　　矫矫雄张虎欲奔低低蹲伏鴈成羣丁宁莫碍行舟过唤作长生万石君
　　北来快顺一篙驶南去间闗百丈牵世事从来且如许下滩船看上滩船
　　岭海脂膏自古传至今来往共长川川灵有眼还知道防个归人月满船
　　闻道春江潋灔时滩平如掌棹如飞何时满却葵丘戍流水桃花送客归
　　十八滩头一叶身山川曾识旧词臣诗魂百载犹苏醒应笑风波解戏人
　　龙虎山　　　　　　　　　　　江万里
　　凿开风月长生地占却烟霞不老身虚静当年仙去后不知丹诀付何人
　　贑州上清道院呈姚雪蓬　　　　邓　林
　　短墙不碍逺山青无事烧香读道经时把一杯非好饮客懐宜醉不宜醒
　　緑隂亭自唐时有之到今五百年卢肇二三公题诗之后吟声寂寂久矣亭前古木不存緑隂之名殆成虚设今诗人李贾友山作尉于此实居此亭公事之暇与江山风景相应接境因人胜见于吟笔多矣友人石屏戴复古访之相与周旋于亭上题二絶句以记曾来
　　惨惨秋风吹客襟唐人遗迹宋人吟浮云世事多遭变不独此亭无緑隂
　　千山横碧一溪清白鸟飞边落照明吏散庭阶一无事緑隂亭上又诗成
　　马祖岩　　　　　　　　　　　文天祥
　　防将飞锡破苔痕一片云根鎻洞门山外人家山下路石头心事付无言
　　禅闗
　　秋风吹日上禅闗路入松花第一湾只愿四时烟雾少满城楼阁见青山
　　尘外亭
　　半山风雨截江城未脱人间总是尘中夜起看衣上月青天如水露华新
　　西昌倪氏有山谷书杜陵山水图障歌作江山堂堂废其后人以黄书求题跋感慨一絶
　　杜二已亡黄九去长歌大字落江山百年风物今何似春水晚烟飞白鹇
　　九宫山　　　　　　　　　　　谢枋得
　　真人何代结幽栖累世奎光焕紫泥日月髙奔黄道近衡庐傍出玉绳低
　　壮节亭二松　　　　　　　　　赵崇鉘
　　壮节亭前野碧滋髯龙飞去忽经时祗应黄犊苍藤路尚有清泉白石知
　　丫头岩
　　烟雨斑斓石藓春坠云谁梦寳花颦行人总被虚名误到得倾城又误人
　　张天师飞升图　　　　　　　　郑思肖
　　玉局曾经拜老君子孙今尚寳元文要知龙虎山前意但看空中数片云
　　陶渊明三径图
　　老气苍寒松树活闲情幽淡菊花开一条古路无人走还且与谁相往来
　　豫章台　　　　　　　　　　　况志宁
　　城隂冷落豫章台平地晴沙卷雪来欲访隣翁问陈迹小园荒径长莓苔
　　谷帘泉【二首】　　　　　　　　　葛长庚
　　紫岩素瀑展长霓草木幽深雾雨凄竹里一蝉闻竹外溪东双鹭过溪西
　　歩入青红紫翠间仙翁朝斗有遗坛竹梢露重昼犹湿松里云深夏亦寒
　　滕王阁　　　　　　　　　　　【释】晦机
　　槛外长江去不回槛前杨柳后人栽当时惟有西山在曽见滕王歌舞来
　　罗霄洞　　　　　　　　　　　【释】德最
　　江南二月春无边谿竹十里花争妍儿童且莫吹羌管我欲临流枕石眠
　　元
　　过湖口望庐山　　　　　　　　方　回
　　江行初见雪中梅梅雨霏微棹始回莫道无人肯相送庐山犹自过湖来
　　新淦蓝歩溪　　　　　　　　　何　中
　　隂霭通烟翠作霏春风入雨暖成泥女郎挑菜不知湿调笑相携过水西
　　豫章登舟作
　　城南无树识神仙闲往闲来四十年西岸青山东岸塔为谁相对老秋烟
　　象牙潭
　　水禽两两树三三近浦遥峰隔嫩岚新换一天秋色别短篷又过象牙潭
　　归鹤亭　　　　　　　　　　　赵孟頫
　　仙去人间有古亭四山林木郁青青歩虚声转松风响思掬岩泉洗耳听
　　女儿浦歌【二首】　　　　　　　　揭傒斯
　　女儿浦前湖水流女儿浦口过湖洲湖中日日多风浪湖边人人还白头
　　大孤山前女儿湾大孤山下浪如山山前日日风和雨山下轻舟自往还
　　洪州歌【十二首存六】　　　　　　柳　贯
　　豫章城西江上舟船翁夹舵起红楼官盐法茗有饶乏市利商功无算筹
　　厌原山上云封顶谷鹿洲前水作文老向江城收物色洪崖仙子旧知闻
　　东湖水满葑云开掠取烟光雨色来未放官繇兴畚插且从鱼乐占池台
　　秋屏阁上看西山每到须薄暮还岂有珠玑资簸弄祗教尘土羡萧闲
　　诸使官名小字题石幢今在驿垣西当时得托大手笔岐阳十鼓与之齐
　　旧闻双井团茶美近爱麻姑乳酒香不到洪都领佳絶吟诗真负九回肠
　　桑落洲　　　　　　　　　　　范　梈
　　桑落洲前秋兴孤白云逺见近还无传闻酒吏经年罢美酿家家得纵沽
　　东岩寺　　　　　　　　　　　虞　集
　　云林流水到岩前山色溪声意宛然昨夜一竿修竹外东西无影月孤圆
　　小孤山【二首】　　　　　　　　　傅若金
　　船度江天暮色青半江峰影动寒星海风忽起珠树山月遥生緑玉屏
　　海上夜失蓬莱山九江飞翠落云间仙人暮暮来絶顶径踏星辰朝九闗
　　过丰城【二首】
　　石泉滟滟照晴晖山崦茸茸带夕霏忆得年时松下路儿童相逐采樵归
　　隔溪篁竹似吾庐竹里人家夜读书一去故园如昨日春来频梦带经锄
　　过东林寺　　　　　　　　　　李　泂
　　风破西村雨气昏泠泠涧水竹间闻山头知有灵仙过千丈通明五色云
　　江西滕王阁图　　　　　　　　吴师道
　　西山涌翠大江流厯厯开图记昔游寂寞滕王旧时阁秋风斜日下城头
　　过信州　　　　　　　　　　　髙克恭
　　二千里地佳山水无数海棠官道旁风送落红搀马过春风更比路人忙
　　过弋阳
　　雷声驱雨过山西山腹云根似削齐日暮牧童归不得料应白水涨前溪
　　白石庵　　　　　　　　　　　周　权
　　地幽山气霭空岚落叶萧萧白石庵归鹤一声无覔处松梢擎月影
　　草坪驿和萨天锡　　　　　　　卢　琦
　　林外轻风帽影斜客衣近染紫山霞等闲检防春多少墙角蔷薇防树花
　　为彭道士赋鹤峰【在信州城南】　　　　陈　旅
　　跨鹤台髙倚翠微昔人城郭是耶非蘂珠宫观秋如水有客吹笙月下归
　　钟令公读书岩　　　　　　　　滕　賔
　　巉岩石室防江东昔隠唐官越国公胜迹不磨遗像在书声时落半天风
　　铜镮鲤
　　洞宫曽此扣铜镮遗却金鳞碧水间一夜风雷天外动化龙飞去不知还
　　月岩　　　　　　　　　　　　刘清叟
　　世事从来满则十分何似八分时青山作计常千古只露岩前月半规
　　过清逺驿　　　　　　　　　　危　素
　　云满故乡芳草迷江东江西人别离征船今日洪都去清逺驿前听子规
　　思贤亭
　　学士前身衡岳君景星华月凤皇羣门生只有山人在独搆亭髙想暮云










　　江西通志卷一百五十七
<史部,地理类,都会郡县之属,江西通志>
　　钦定四库全书
　　江西通志卷一百五十八
　　艺文【诗十二　诗余】
　　七言絶句
　　明
　　御制羣仙诗　　　　　　　　　明太祖
　　匡庐之巅有深谷金仙弟子岩为屋炼丹利济几何年朝耕白云暮种竹
　　江上【二首】　　　　　　　　　　汪广洋
　　大山小山松树齐千声万声子规啼揽衣起舞夕露下三更月落吴城西
　　象牙滩上百花开防差时复见楼台翠香芹菜縁沙出雪色鲥鱼上水来
　　题沙溪驿　　　　　　　　　　刘　基
　　涧水湾湾绕郡城老蝉嘶作车轮声西风吹客上马去夕照满川红叶明
　　过湖口
　　长江水浊湖水清石钟涛声鲸鱼鸣山头出云山下雨扬澜左蠡何时平
　　清江道中【二首】　　　　　　　　梁　寅
　　几夜江城厌鼓鼙出闗那得更迟迟鸡豚晓日田家乐榛莽秋风过客悲
　　桕叶生红霞映水茨洲连白雪盈畴晴天绣画山溪景却是春光不似秋
　　南康仙台观吕岩常游焉观中人不识也死葬其山后一道人来寻师啓棺惟二白石化为双鹤飞去今所画岩像特异所见手持钱一文
　　陈　谟
　　赏遍罗浮度庾闗仙台重访羽人闲已收白鹤归天上犹把金钱翫世间
　　重过南安【二首】　　　　　　　　解　缙
　　少年见说张横浦曾访南安旧谪居趺迹宛然存石础至今重到已荒芜
　　庾闗北望曙河流江石江边壮此州为有东坡两行字每防南斗近谯楼
　　过丁家洲
　　贾相当年误国时丁家洲畔厚顔归谁知元宋皆尘土犹有行人说是非
　　过十八滩
　　白浪滩滩跳雪珠青山片片翠萦纡杜鹃啼得花如血正是行人在半途
　　过湖口
　　湖口雨中沙卷雾龙城驿畔树齐云九江流与鄱阳接清浊分明见一痕
　　过生米
　　玉隆西上围生米赣水东流出小浇乌桕白沙红石岛游帷观里学吹箫
　　象牙潭
　　人家橘柚醉晴岚龙鳯洲长势叠三西去一山如翠带舟人说是象牙潭
　　过樟树
　　十年零落寳金山又见珠楼映九闗平浪祠前秋似练桂花香里客星还
　　慧力寺
　　慧力寺前江水流萋萋芳草满汀洲十年不到临江郡依旧青松接画楼
　　过新淦【二首】
　　閤皁山前紫雾浮龙梭亭下碧波流秋风不管人间事只与蒲帆送客舟
　　早春游望过欧潭青竹红桃水似蓝钓艇画桥山色里令人只是恋江南
　　左蠡
　　珠矶翠岫青如带左蠡风沙白似银一幅蒲帆秋水里鱼龙飞舞送归人
　　舟过潴溪　　　　　　　　　　刘　秩
　　行舟争发晓风低无数桃花望眼迷楚客伤春愁似海一篷烟雨过潴溪
　　桃花坞　　　　　　　　　　　胡　俨
　　万树仙桃初着花坞中春色浩无涯忽闻犬吠惊红雨知有人家隔绛霞
　　题龙川图【是文丞相所居地名】　　胡子祺
　　溪龙已渡禹门髙万里頽澜涨雪涛胜地不知今入画满林烟雾起萧骚
　　徳兴山中　　　　　　　　　　郭　奎
　　树头飞翠湿空蒙茅屋鸡鸣雪涧东好借吴兴唐棣笔画图传我是仙翁
　　江西第一楼　　　　　　　　　韩　雍
　　山形西峙水流东髙架危楼映碧空双燕舞穿珠箔雨羣鸥飞散锦帆风
　　湖口县　　　　　　　　　　　王时保
　　青山一簇几人家帘卷湖光日未斜好是客船来泊处一行官栁暗平沙
　　小孤山　　　　　　　　　　　李东阳
　　山当极浦峰全峻江到寒矶势却回独立木门风不断片帆挥手谢髙台
　　马颊灵祠　　　　　　　　　　左　鼎
　　东出禾川第一闗江流如束拥羣山个中来往凭谁语只有神祠马颊间
　　过彭泽　　　　　　　　　　　夏玉夫
　　县楼寂寂枕江声五里荒山二里城彭泽到今更几令县人开口说渊明
　　望庐山瀑布次太白韵　　　　　陈　益
　　遥望匡庐散晓烟锦屏重叠倚晴川千岩万壑飞泉落涨起南湖水接天
　　木黄岭　　　　　　　　　　　吴与弼
　　偶从佳地又开顔久坐凉飚意转闲平野旷然清逺目白云深处指闽山
