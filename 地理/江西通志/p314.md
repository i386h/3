<!-- { "loadSidebar": true } -->
　　乐文解字廷冠以贡授吉安训导从罗洪先讲学与语忻然曰吾老友也署庐陵值嵗饥着救荒解上当道行之邑赖不困擢凤阳县教谕雷州教授谢病归【同上】
　　靳学顔字子鱼济宁人嘉靖进士为吉安守始下车罢诸供具与期会条教刑无妄施狱不滥系食任粗粝器絶错采未数月郡以无事吏晨起抱文书上堂印署毕退坐舍中萧然无他营郡中巨族造请必正色拒之尝有乞佃寺地者学顔曰职守土固不能以地与人惟以正身宜民为急官至吏部侍郎【豫章书】
　　危岳嘉靖间为吉安推官刚毅有大节直道行志虽贵势不挠署安福篆力行丈田豪猾不敢逞志尝单骑入山谷间履畆抽丈不惮险阻自处淡泊无异儒生竟卒于官嚢箧萧然无以为敛士民哀之【府志】
　　刘廷宾南海人嘉靖间通判吉安朴俭无欲其为政方直絶请托尝摄安福事时民间苦役廷宾简易寡交游燕会稀少民当甲者至不费一钱捕剧盗搜获金钱封识归公帑秋毫不私家故贫廨舎萧然泊如也擢泉州同知【同上】
　　张振之字仲起太仓人嘉靖进士为吉安知府以厚风俗兴学校为首务谕属邑省畊课桑禁溺女停防不葬及迎神张灯竞渡之习民间妖会号无为教炽甚严罪之逐娼优不得入境治狱主于矜恕不入赎大辟重戍多从末减持已清约萧然如寒士缮筑敌台以固城守构庐陵学时雨楼创永新忠节祠以风多士刻朱子年谱及罗整庵困知记以崇正学在郡三年忽不自怿遽弃官归郡人思慕之寻起官至浙江按察副使【豫章书】
　　刘芳任泰和巡检邻境寇薄泰和芳力战死副使汪一中率诸将吏特为文祭之【白志】
　　按泰和县志作刘茂济南人
　　王应鹏为吉安所指挥佥事嘉靖辛酉程乡贼掠泰和应鹏与百戸陈策领兵御贼俱战死事闻立祠加陞鹏子指挥同知【豫章书】
　　唐鼎永新守御所千戸嘉靖辛酉之乱鼎从征至泰和冠朝里力战矢尽为贼所害赠官二级録其子【同上】
　　汪可受号静峰黄州人由进士万厯间知吉安府雅意兴学修复白鹭书院徴输便民造条鞭法树碑郡门云官坏此法者官不职民梗此法者民弗良书吏舞此法者遣定为例至今遵行之【安志】
　　李树敏扬州人万厯间由恩贡授安福丞精敏能干操执凛凛始至部使者督行田甚迫树敏自治食具行阡陌间不烦民一馔会计精覈故事令入觐以丞摄篆奸民乗隙结讼敏独持简静除夕有餽肉者家人误受之既就鼎亟出以还餽者其清介絶俗类如此卒于官贫无以敛百姓醵钱助之柩乃得归【同上】
　　庄祖诰四川人万厯进士任永新县调繁庐陵防介不茍颂声载道一日有布衣老者一童子执荆随之传柝而入祖诰迎老者上坐拜伏甚恭老者乃祖诰舅也曰吾商舶便过此尊公属我来防汝政事有不善则予杖此荆乃尊公所授者今能如此可矣汝其益砥后操稍弗慎尊公知之反以我为诳也言毕拂衣去祖诰步行送之舟次由是益凛义方之训【府志】
　　明时举四川人万厯进士初授峡江令调繁庐陵以仁慈着声甲寅嵗饥设法赈赉全活无算请改折南兊米邑赖以苏修葺县治府学数擒大盗乡村帖然【同上】
　　钱一本字国瑞武进人万厯十一年进士除庐陵知县徴授御史入台即发原任江西巡按祝大舟贪墨状请从祀曹端陈真晟罗伦罗洪先于文庙时廷臣相继争国本惟一本言最戆直帝衔之无何杖给事中孟养浩中防以养浩所逞之词根托一本遂斥为民一本初官江西与王时槐善及罢归潜心六经濂洛诸书尤硏精易学与顾宪成辈分主东林讲席学者称启新先生【白志】
　　按府志县志均失载此所采者虽亦无庐陵政绩然其发祝大舟贪墨状请祀罗洪先罗伦与王时槐友善皆属江西特补入【原跋】
　　濮中玊号琢峰舒城人万厯进士由长兴更泰和县为政威惠并用守正不阿积俸四百金为民偿逋凡为民患者悉罢之置社田八百六十斛邑之贫不能得师者皆就社学去官之日萧然敝箧人皆称之【安志】
　　徐学聚字敬与兰溪人万厯进士任浮梁调吉水县邑故多水患筑堤坚固水不为灾民称为徐公堤里长输纳无纤毫奇羡丁亥戊子饥设法赈济又蠲俸剏仁文书院擢礼科给事中【吉水志】
　　王元瑞字心岫华亭人万厯进士任泰和县恺悌乐易不事苛刻捐俸筑堤邑人徳之至今称为王公堤【安志】
　　夏九鼎嘉善人万厯进士任安福县尝慕丰城李见罗为人遵而行之一言一动皆密有疏记抚民如子待士大夫以礼莫敢干以私时称为夏铁耳【府志】
　　陆康稷苏州人万厯进士天啓间任庐陵县性防而察善决疑狱养济院丐儿素横有富家殴丐遂以杀丐讼舁尸至县康稷验尸口中有土指为掘死人以诬告丐吐实服罪一邑奇之内擢将行值编审悉心审定而后去【安志】
　　余懋衡号少原婺原人万厯进士知永新县兴利除害初邑学徙置西南隅羣称不善于是捐俸复创于治东故址又创明新书院讲求实用之学置田以资师儒供膳建崇阁于浮玉州屹然为中流之柱立官解之法以苏民困大吏下其法于诸郡江省之有官解自衡始也崇祀名宦祠【同上】
　　闵世翔字仲升乌程人万厯进士任安福县性坦率不设城府会嵗饥躬诣赈济劝率富民出粟有法又时方丈田虑邑赋漫漶吏得影射任一二布衣儒士有学行者主之老吏束手至为蜚语撼之终不动赋赖以清陞南工部主事去士民遮道泣送【浙江通志】
　　瞿式耜字起田常熟人万厯进士知永丰县政尚寛仁捐赀建尊经堂三元堂立恩江书院刻龙华彚隽若干卷【县志】
　　余玉节字振衡大冶人万厯进士知吉安讲求马驿漕艘为画一之法以苏民困时欲废白鹭洲书院以建魏忠贤生祠节力存之妖贼肆逞两台奏留防藩单车就道简将士足糗粮严斥堠方略出奇屡衂贼锋擢南贑巡抚竟以劳瘁卒【湖广通志】
　　髙赉明广东人进士天啓间知安福县有恵政时魏珰毁天下书院建生祠邑有复古复礼诸书院皆在毁中赉明曰复古祀王文成湛甘泉邹文庄文成学问事功在天下毁之则得罪名教甘泉为粤儒宗某粤人毁之则得罪乡先达文荘为安福理学开先毁之则得罪地方宁死不敢为诸书院岿然得存邑人至今颂之【安志】
　　管正传号徳园苏州人崇祯辛未进士方弱冠负才名及令永新悉心问民疾苦力为罢革禁竿牍絶苞苴尤折节下士手自课程多所成就至设彚封定官造归条编毁淫祠至今犹守之云【同上】
　　邵梦河广东人崇祯间吉安府通判署安福县事张献忠寇陷郡邑且将及境梦河慷慨登陴守御势不可支遂遇害邑民得余骸殡之建忠节祠祀之【同上】
　　刘绵祚字季延武进人崇祯四年进士为永丰知县邻境九莲山界闽粤贼窟其中绵祚屡请兵会勦贼怒率众来攻绵祚出击三战三捷贼益大至绵祚伏兵黄牛峒诱贼复大破之县境以安因积劳得疾请告归卒【白志】
　　陆运昌字梦鹤崇祯七年进士授永丰知县请免积逋数万及调吉水修饬学宫虗懐下士清军审丁不辞劳怨值寇警亲运砖石以倡城守邑民赖之【永丰志】
　　梁于涘字饮光扬州人有文名崇祯进士任万安县慷慨持大节县当倥偬兵马络绎措置有方山寇围城登陴誓守城坏整衣冠拜毕投水死邑人哀之【安志】按万安县志于涘莅政八月值国难作以守城就缚不屈系狱数月絶粒而死所载互异
　　国朝
　　蒋维藩字价人顺治初知吉安府时所在山寇肆刼维藩单骑诣贼营谕以祸福就抚者数万人乱后田畴荒芜民苦饥复捐米千余石设粥赈之全活甚众疮痍顿复乃创书院课诸生士风大振焉【府志】
　　赵世猷顺天人顺治初任安福知县兵燹后捐去一切文法与民休息丁亥大饥石米七金多方拯救煮米赈活甚众游兵入境抢掠世猷力戢之士民感其徳【安福志】
　　薛世瑞字执躬范县人顺治初由贡授龙泉令时吉安初破不轨之徒多窜身营伍肆掠环城十余里烧燬殆尽世瑞日往来诸营民被掠者辄救出之力请缓徴以苏民困戊子大饥世瑞亦每食不饱尝市麰麦不可得至夜乃一食其清操爱民如此【安志】
　　储曾字观我宜兴人顺治己丑进士知永丰县时多盗曾擒渠首诛之寇悉平兵有夺民财者寘诸狱其党五人自称提标官捧檄索狱中兵曽识其诈并执付狱讯伏法自是骄兵敛迹明靖难魏冕子孙隶所衞戍伍曾搜旧牒除其籍以民逋粮免归越一年奉檄回丰清额欠境上有民挈妻迎拜车下者问故则向有豪欲夺民妻讼诸官曽断归民至是生男女各一故尸祝不忘云【江南通志】
　　邓秉恒号忍庵聊城人顺治己丑进士任永丰县厘奸剔蠧发伏如神山寇盘踞率乡勇荡平之建恩江桥民称便吉郡食广盐鼎革后盐不行而课存秉恒内召疏免广课阖郡徳之【永丰志】
　　萧恒字月如三原人顺治壬辰进士任安福县邑田水冲沙塞多虚粮力请直指题减粮千余石至今赖之【安志】
　　阎毓伟字翼望夏县人顺治壬辰进士授吉安府推官案鞫悉中民无后言吏捕矿徒二十余人应论死毓伟防得其情寘首于法余尽释之以防敏入为吏部主事【山西通志】
　　焦荣号荆岩新野人顺治乙未进士知安福县性严毅持法不挠盗窃以辑邑旧无志荣以安福丛录福乘藏藳两书捐俸重修考覈详赡擢御史【安福志】
　　李徴泰字晦修山东长山人顺治戊戌进士令永丰始至即于内堂署氷心若水执法如山八字豪猾惮之时南寇未靖招徕之兵令就州县屯垦至则强占民田民屏息莫敢与争徴泰力请于大吏撤去民得以苏在事四载衙斋萧然以勤劳卒官邑人建遗爱祠至今祀之【永丰志】
　　冯肇楠字木伯防稽人顺治戊戌进士任永丰县宁都莲花峰盗拥众负险诸邑患之肇楠单骑诣贼营格以至诚贼众罗拜就抚寻被议免官去士民惜之【永丰志】
　　髙可极字尔建潜山人以嵗荐任永丰令甫下车即详食盐免充广饷捐买马不起民夫捐俸鼎建欧阳文忠公祠以老病去任士民焚香泣送者数十里【江南通志】
　　张召南字仲文朝邑人顺治进士知安福县西鄙阻逺民抗不供役乃单骑往谕以大义咸感泣输赋吴逆伪将出江西陷安福召南请制府兵复之时议分满兵驻安福召南力陈不可后以职事赴会城贼突至城复陷立驰归集乡勇临城贼遁城再复招抚疮痍驯服顽梗劝谕开垦散给牛种得田二千余顷内擢未任卒【陜西通志】
　　颛孙佐圣徐州人由贡生康熙四年任泰和县审丁清丈开豁虚粮造赤厯以杜虚悬逋欠之奉发福建降兵安插屯田佐圣力请中止人咸徳之【泰和志】
　　龚其字溶溪福建人先任瑞州通判以才能摄府事滇闽之变草寇充斥其选乡勇申号令寇为屏迹随征行间有功陞吉安知府时城已为逆将韩大任所踞征勦兵众驻螺山坡连嵗给军需有方民以安堵初城陷寇杀人遍野城复后捐赀给僧令瘗埋抚疮痍如不及两郡皆祀名宦【崇祀录】
　　陈复新字焕然潞城人任庐陵典史滇逆方肆赴任贼兵遽至官民骇散遂为所执伪将韩大任委以官不受羁民舍以兵守之复新乘间令仆亡去自经死贼党哀其忠敛以棺事平其子始迎榇归葬祀庐陵名宦【山西通志】
