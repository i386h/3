<!-- { "loadSidebar": true } -->
　　暇僧寺【在靖安县忠夏都马祖开山其地可以避暑故名明洪武初僧法寳重建崇祯间改名龙门寺】云阳寺【在靖安县南源都创自唐时明嘉靖万厯间増修】
　　法药寺【即法药院在靖安县东二百步寺以马祖得名宋乾道中僧防中重建元末燬明洪武四年僧妙住兴复正统五年増建钟鼓楼朝贺习仪于此　本朝康熙八年僧百拙重建殿宇】
　　黄龙寺【在靖安县南五里许初名定明院今改寺元季兵燬明正统甲子僧永海建】
　　九仙寺【在靖安县南源都明永乐九年建界奉新】
　　曹溪寺【在靖安县大梓都六祖曽结茅于此明万厯间僧中庵重建　本朝顺治九年僧印明建观音殿】
　　金沙寺【在靖安县西石马都明万厯二十年僧性朗建】
　　善法院【在靖安县东江都初名西林宋祥符二年改今额　本朝顺治九年僧贞白重修】报身院【在靖安县南源都明正统间僧本然重建已废】
　　宝月院【在靖安县象湖都明景泰癸酉建已废】
　　书堂庵【又名云峯寺在靖安县西新兴都唐马祖建前有观音崖后有虎迹石明正统间重建后燬复兴】
　　栖霞观【在靖安县西永恩坊晋女冠刘懿真得道处亦名刘仙观宋治平间改今额一名华车观】登真观【在靖安县西盆田都晋许旌阳逐蛟遇此有试劒石】
　　凝禧观【在靖安县熊仙都后周显徳元年建明洪武初道士马文伭重建】
　　崇元观【在靖安县西棠棣都葛仙山之西】
　　甘仙观【在靖安县即甘真人故宅】
　　集仙观【在靖安县忠夏都明永乐九年建】
　　延恩寺【在武宁县尊贤坊宋元丰间法安禅师居此黄庭坚为塔记后废】
　　建福寺【在武宁县治东二百步元燬明洪武二年知县盛文郁以其地为藩臬二分司】
　　龙潭寺【在武宁县西龙潭石之东内有小轩黄庭坚名之曰广心轩寺废后重建】
　　溥济寺【在武宁县南市邑民张溥建】
　　龙兴寺【在武宁县三山上宋岳飞平杨么经歴其地中有岳公祠】
　　石镜寺【在武宁县石镜山】
　　明心寺【在武宁县四望山下一名新兴寺已废】
　　谭田寺【在武宁县东安乐乡已废】
　　新峯寺【在武宁县三十五都有铜佛一座】
　　丁仙寺【在武宁县长乐乡许家洞祀丁仙姑顔曰海龙洞府】
　　灵济法院【在武宁县治南飞鳯山上宋章真人炼丹处久废明万厯三十四年里人张大昆捐建】延庆院【在武宁县四十三都旧名寳安寺】
　　呉仙观【在武宁县晋呉猛得仙处后观废其坛仅存】
　　精灵观【即丁仙观在武宁县辽山之东】
　　甘泉观【在武宁县升仁乡世传许旌阳捕蛟憩息于此其徒甘战挿剑于地泉涌出甚甘后人因立观祀旌阳有亭覆井名曰甘泉亭元季燬明成化间里人董甫重建】
　　玉清宫【在武宁县钟鼎山下唐吕岩炼丹处宋徽宗勅建道塲　本朝顺治二年燬道士汤豁然等募修】
　　太平宫【在武宁县年丰乡祀宋真人章自然山系竺夀翁所舍铸大钟重千斤　本朝顺治初増修】钦天瑞庆宫【在武宁县年丰邹宋真人张道洪修炼处光宗赐号真牧真人宁宗御书今额又名九宫观】
　　朝元宫【在武宁县治东明伦坊即上清观明景泰间习仪处后燬嘉靖元年知县陆凌重建　本朝顺治初兵燬道士章化麟等兴复】
　　延安寺【在宁州治西一里明宣徳年重建后圯州人陈居静陈思忠相继修葺】
　　鸡鸣山寺【在宁州治西五里许旧为庵废明隆废中僧钟复建】
　　经光法寺【在宁州明周叔襄有诗】
　　石潭院【在宁州治东四十里秦乡今名禅济寺唐末建僧栖蟾有记】
　　云岩禅院【在宁州治东三百步宋元祐中僧法靖结庵于古木间河东栁敬叔名为颐庵黄山谷为记绍圣中韶阳老人悟新为转轮莲华藏明嘉靖间州同林春泽题额　本朝康熙元年僧净莹重建殿宇】
　　南山院【在宁州治南二里隔修江元末兵燬明成化十三年重建寺有黄庭坚读书楼】
　　云峯院【在宁州崇乡曽巩有记】
　　兜率禅院【在宁州仁乡从说禅师道塲曽巩有记】
　　兴化禅院【在宁州仁乡黄庭坚有记】
　　佛惠院【在宁州仁乡即永宁院一在崇乡】
　　黄龙院【在宁州西一百八十里宋黄庭坚有寄黄龙防师诗】
　　清虚庵【在宁州治西北二里许凤山对峙鳌水流前明万厯中陈逊之建】
　　旌阳观【在宁州治东二里许隔修江旧名得日观在旌阳山下唐襄阳李质有诗】
　　丹霞观【在宁州奉乡祝彬有记】
　　凌霄观【在宁州髙乡即磨剑池】
　　明山观【在宁州崇乡元至正四年建明嘉靖中修】
　　仪翔宫【在宁州治北凤山之麓晋有玉光坛许旌阳游息之所明洪武二年道士刘日新重建殿坛本朝康熙丁巳知州任暄献重修】
　　瑞州府
　　净居寺【在髙安县西四十里隋开皇九年建唐贞观三年废大厯三年复兴有施肩吾记宋治平间改今额】
　　禅那寺【在府城南鸣凤坊唐建　本朝初年重修寺前有池相传旧产莲花每年花只九朶因名九莲池】
　　太平兴国寺【在府治南唐建宋赐今额苏辙与王适游此有诗】
　　观音寺【在府城髙明门西偏唐建赐额三论道塲宋太平兴国时改名太平兰若元末燬明万厯三十四年知县卢某铸像建殿知府鲁史题其额曰城曲落迦　本朝康熙八年燬于火十年知县张文旦复修】
　　栖隠寺【在府城南靖安门内】
　　真如寺【在府治东南宋建以大□叟吕祖俭寓此亦名大愚寺苏轼兄弟陆游俱有题咏明万厯中蜀僧中白主之知县田一甲冯大任兴复建有懒云窝八角亭　本朝康熙五年僧徧鹏募建正殿藏经阁】
　　灵山寺【在髙安县钧山】
　　洞山寺【在府学西即新昌洞山寺下院山上清风亭明知府夏防建　本朝康熙初更创正殿八年建千佛阁】
　　宝福寺【在髙安县三十都洪城明幸鸣鹤有记】
　　万善寺【在髙安县云冈山明崇祯间邑人况春起召僧朗空募建】
　　云居寺【在髙安县石鼔潭上四围山拱若城松竹隂映　本朝康熙七年重修】
　　多寳寺【在髙安县石头街寺倚岭有古塔数座】
　　香林寺【在髙安县车田】
　　祥云寺【一在府城外七里桥一在十二都原名隆真观　本朝康熙五年同知蒋修改额】圣夀广福院【在府城南门外内有法堂宋苏辙为记】
　　慈云院【在府城东二十里宋苏辙有诗】
　　金峯院【在髙安县铜溪旧名菩提寺宋大理寺丞刘襄见溪上两峯环秀形在鸟窠遂迁以居嚩啰尊者掘地得金佛因改今名明永乐中僧印于有记　本朝康熙戊子燬庚寅僧上持重建】
　　净慈院【在髙安县田西宋刘涣故里陈舜俞游此有诗】
　　太平院【在府城朝阳门外原大愚寺懒云窝故址　本朝康熙初年知府杨朝建以居雪明和尚旧名放生城】
　　修竹庵【在府治后碧落山宋文天祥建四围修竹可以避暑】
　　栖霞观【在府城南三十里相传王子乔所游之地东晋置三皇观后废宋初复建】
　　元妙观【在府城朝天坊唐天寳间建明嘉靖间道人晏普天修规制敞于此祝厘范儁有记　本朝初圮康熙二年巡抚董衞国捐修并创火神庙东有文昌宫推官张鳯翥重建胡起龙记】
　　升元观【在府城西来贤乡有许旌阳仙迹坛尝生瑞竹】
　　灵寳观【在府城西四十里莲花山梅子真修炼之所宋幸元龙有记】
　　玉晨观【在府治东七里晋黄仁览炼丹淬剑之地宋知州毛维瞻游此有诗】
　　崇元观【在髙安县三十都丁秀英炼丹地宋幸元龙冇记】
　　浮云观【在髙安县昔孙志谅创室修行时人见其上尝有云气飘飘因名】
　　妙真宫【古元阳观在府城西唐元和七年移于葫芦井相近】
　　长乐宫【在髙安县东二都唐时敕建祀许旌阳居民祷懴灵验明邑人陈邦瞻有记】
　　普济寺【在髙安县北武泉山本东晋皇甫将军宅日东僧师岸为浮屠精舍唐初赐武泉院额防昌中废光启三年南平王钟传以钱二百万委僧令严创建后燬南唐保大中僧义莪重建宋太平兴国中改今额有断碑尚存】
　　多宝寺【在上髙县岳庙侧旧名洞山唐大顺间僧鉄开山宋治平元年改额元延祐庚申迁县治后兵燬明洪武丙辰僧平山于故址重建正徳丁丑僧谅镇修万厯丁巳圣济僧果满建毘卢阁　本朝顺治辛卯僧止水募修】
　　崇宁寺【在上髙县河南旧名观音胜果院唐大顺间青衣道者开山宋元代有兴废明洪武丁酉僧性空重建　本朝康熙壬子僧超能重建大雄寳殿改今额】
　　崇福寺【在上髙县西九峯山唐钟传舍宅建寺旧传尼了然结庵于山之西干宁中僧普满开山昭宗赐额济天复中改今额元延祐间僧徳建殿堂楼阁明洪武丁巳僧性空増建　本朝康熙十年僧灵石童建】
　　圣济禅寺【在上髙县南善塘村唐道明禅师开山宋治平元年赐额建炎戊申僧绍济修元至正间兵燬明洪武丙辰僧湛然重建明末又燬　本朝顺治间僧思懒重建】
　　金地寺【在上髙县南塘良团唐大顺间僧姑林开山宋治平元年赐额元末兵燬明洪武间僧本性募建　本朝顺治己亥邑人况文英捐倡重修】
　　法忍寺【在上髙县磻村宋淳化三年创本朝康熙八年僧超然増修】
　　田南寺【在上髙县宋县丞游少游有诗】
　　慈光院【在上髙县西茶源村唐大顺间僧中峯开基宋治平元年赐额元至正丙午僧沧溟重修明洪武初又修】
　　广利院【在上髙县西石虬渡旧名广□唐大顺间僧中峯开山元末燬明汉武甲寅僧中立重建　本朝康熙丁未僧悉闻建塔】
　　圆光院【在上髙县东感仁乡唐大顺间僧镜明开山宋改今额】
　　上定林院【在上髙县西南末山旧曰天竺唐尼了然居之宋治平元年改额】
　　下定林院【在上髙县北清源旧名福庆唐咸亨中建宋释洪觉范有诗入上定林者误】永乐院【在上髙县东冯村旧名康乐宋治平间改今额】
　　延福院【在上髙县西枧山唐光啓间建宋治平元年赐额】
　　香山院【在上髙县西浮楼岭东唐大顺间僧大机开山元末燬明洪武丁巳僧海岩重建】华严庵【在上髙县东城外鸬鷀洲明万厯间勅封华严庵首山和尚孝安陈太后勅赐袈裟及金佛】龙泉地藏庵【在上髙县治东龙口山下僧恒音自九华来募修并置香火田】
　　真祐观【在上髙县治南旧传李真人飞升处名松林观宋治平元年改今额元末燬明洪武壬戍庚寅相继建葺侍郎黄景书额后圯　本朝康熙三年修】
　　冲真观【在上髙县北敖岭下晋敖真人修炼处旧名敖真观宋治平元年改今额已废】
　　希夷观【在上髙县四十里旧名永丰观相传许旌阳曾游于此宋治平元年改今额】
　　虚白观【在上髙县东靖下村晋甘罗二真人尝游其地旧名甘罗观宋治平元年改今额】上清观【在上髙县北四十里旧名隆传观宋治平元年改今额】
　　永兴观【在上髙县北四十里宋元丰五年赐额已废】
