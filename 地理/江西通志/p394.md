<!-- { "loadSidebar": true } -->
　　罗钦顺字允升泰和人治进士及第授编修迁南京国子监司业与祭酒章懋以实行教士未几奉亲归因乞终养刘瑾怒夺职为民瑾诛复官上献纳愚忠疏不报迁南京太常少卿再迁南京吏部右侍郎入为吏部左侍郎世宗即位命摄尚书事上疏言久任超迁法当疏通不报大礼议起钦顺请愼大礼以全圣孝亦不报迁南京吏部尚书省亲乞归起礼部尚书辞又改吏部尚书下诏敦促再辞许致仕有司给禄米时张璁桂萼以议礼骤贵秉政树党屏逐正人钦顺耻与同列故屡诏不起里居二十余年日居学古楼潜心格物致知之学专力于穷理存心知性初由释氏入旣悟其非乃力排之为着困知记自号整庵年八十三卒赠太子太保諡文庄【列卿録】
　　按是时文成之教盛行江右士大夫之髙明者羣起而尊师説独罗文庄书尺往复辨晰几数千言盖文庄矫释氏之空寂文成破俗儒之支离各有指归亦如朱陆同时所见不必尽同也后学不察乃至自立门户纷纷聚讼夫岂两先生立教之初心乎又按先生所着有整庵存藁续藁【原跋】黄棃洲曰先生之学始从庭前栢树子话头得悟一夕披衣通身汗下自怪其所得之易反而求之儒不合也始知佛氏以觉为性以心为本非吾儒穷理尽性至命之旨乃本程朱格致之説而求之积二十年始有见于所谓性与天道之端一口打并则曰性命之妙理一分殊而已矣又申言之曰此理在心目间由本而知末万象纷纭而不乱自末而归本一眞湛寂而无余因以自附于卓尔之见如此亦可谓苦且难矣
　　陈凤梧字文鸣泰和人治进士授刑部主事清宁宫灾应诏言时政奉命江南审録重囚多所平反出为湖广提学佥事推衍圣制为十八条刋示郡县历陞山东左布政使卒赠工部尚书着有奏议修辞録毛诗集解困知记【人物志】
　　彭龙龙泉人治乡举授东昌判时马政久敝马戸率多流散龙至条奏马政五事极言俵马责驹均役安民之方下其议行之【同上】
　　萧乾元字必克万安人治进士为御史上疏数宦官刘瑾等奸状忤旨廷杖几死瑾诛起福建兵偹佥事寝建宁军士之变正建安匿丧之罪陞云南副使寻引疾去【同上】
　　刘潮字主信安福人治进士授大理评事歴广西按察副使平賔州八寨剧盗有功先是宸濠杀长史庄典妻子无所归潮买地居之时宸濠威制豫章道路以目或危之潮不为动【府志】
　　刘子厉安福人治进士授嘉善令入为监察御史逆瑾执柄斥不附已诬逮下狱落职瑾败起按福建寻卒【人物志】
　　罗钦德字允迪泰和人与弟钦忠同登治己未进士其时兄钦顺官翰林三罗之名隐隐在公卿间咸欲识其为人钦德深避不欲接款遂除外任有淸名中防豪猾闻风敛迹性孝友得请归侍父几杖依依若孺子状其母所制布履易箦时命纳诸棺以殉【豫章书】
　　按钦忠历官副都御史详见罗整庵存藁墓志
　　彭杰字景俊吉水人治进士歴四川叅政督饷讨僰寇师防宣慰使冉仪所部纵掠且叛杰谕定之陞云南湖广布政使二省盐法宗禄多羡余人咸借以自利杰一无所取黔国沐绍勋礼絶方岳杰与之分庭相抗武定侯郭勋鎭楚藩臬不敢驰中道杰夺门而入其刚劲多类此【吉州人文纪畧】
　　刘昭字仲贤庐陵人治进士正德末宸濠叛王守仁起兵进讨过吉州与郡守伍文定延昭入幕与叅谋议宸濠伏诛録昭功力辞不受守仁贻书曰东征之役执事赞襄之力居多而絶口不肯言功岂常人所能着有东崖传东征忠义録【豫章书】
　　罗善字复之安福人治进士为诸生时有从游者必告以孝弟廉耻为基址基址不坚虽富贵终且倾仆历官陜西佥事防逆瑾葬其父马嵬坡下过者率致祭祭必以文达瑾善独不顾而去旣归月朔望必正衣冠率子姓防中堂讲小学数条且考论月中臧否叱罚其不率敎者【豫章书】
　　李勲字功大吉水人以岁贡上礼部授新野训导时河南大饥流移载道令不能救勲捐粥赈之多所全活陞淮王右长史王礼意稍衰遂弃官归【人物志】
　　刘敎字道夫安福人治乡举歴刑部主事知梧州丁继母忧服阕遂不仕在刑曹时贵溪夏言分宜严嵩柄政旣同乡又于分宜为年友引嫌不往见值巨珰子弟杀人同官疑惮不为讯教论如法告致归田与周罗山禄陈防山家谟订西原惜隂之防着有苍梧芝亭藁【同上】
　　曽直字叔温吉水人治进士歴知鄞新城二县擢工部主事调刑部陞郎中忤大阉张锐引疾去嘉靖初用荐起知肇庆府累官大理少卿都御史彭泽将复哈密为中人所搆下狱直判以诬忠勤大臣法在必诛土鲁番复贿内外以计逐直遂再乞归性喜读书自经史至于星歴地理谱牒咸有著论所着凡十余种卒年八十余【石莲集】
　　罗循字遵道吉水人治进士歴武选郎中防考选武职有指挥二十余人素出刘瑾门循罢其管事瑾怒骂尚书王敞敞谢曰郎中軰为之又骂曰不能制郎中安用尚书敞益惧归部趣易奏循退迟之数日而瑾败敞乃谢循歴知鎭江淮安二府陞徐州兵备副使咸有声【白志】
　　徐威字广威泰和人治壬子乡荐授郧西教谕成化中桑民怿分教泰和广威受业门下取其古赋字棘喙不能句者为之疏通笺注观其持论宏肆俶诡与民怿略相似亦一时之振奇人也【列朝诗传】
　　罗璞字宗温吉水人治乡举授绍兴府同知出已意创造归卫归姓二册当道善之下其法于列郡知思南府平苗贼米鲁等有功擢贵州叅政致仕归【人物志】
　　贺寛永新人治进士知东阳廉明慈爱教养兼举岁旱减膳徒跣拜祷又借运司盐帑及郡仓粟以赈全活甚众及报政囊槖萧然士民交相餽赆寛惟取一菜时人谓曰昔闻刘宠一钱今见贺寛一菜【浙江名宦志】
　　王思字宜学泰和人太保直曽孙也正德进士改庶吉士授编修九年干淸宫灾应诏上疏谓勿以遇灾而惧灾过而弛庶可享天心保天命其年九月帝狎虎而伤阅月不视朝思又上封事谪潮州三河驿丞王守仁讲学贑州思从之游及守仁讨宸濠檄思赞军议世宗嗣位复故官充经筵讲官时张璁桂萼方献夫为学士思羞与同列疏乞罢归不许其年七月偕廷臣伏左顺门哭谏帝大怒系之诏狱杖三十逾旬再杖之与同官王相给事中张原等十七人皆病创先后卒隆庆初赠右谕德【白志】
　　刘哲字公望安福人滁州学正尝奏请专敕宪臣以提督学政从之陞郑府长史王欲废嫡立庶哲极谏王始迫以刑中诱以利终怵以亡身破家之祸哲曰身可殒家可破此伦不可紊密疏以闻遣官勘如奏遂册立其嫡长之贤者改哲辽府长史【林志】
　　伍箕安福人正德进士知华州爲政平恕民有犯先以理谕动其良心使自媿悔不悛者然后加以刑强宗豪滑莫不感服及审戸役均徭赋民食其德至今诵之【陜西名宦志】
　　甘公亮字钦采永新人正德进士授兵部主事上疏乞改南便养在刑曹谳狱明允爰书成悯悼每形诸色时干淸宫灾率同列陈八事虽未行士论壮之出守惠州罢桥铁税攻破贼巣奏设和平县州赖以宁公亮生平为学沉潜义理而以孝友力践为宗有怀金求铭者亮察知其人曰吾虽贫不能为人谀墓也【豫章书】
　　萧晚字啓旦吉水人正德进士授南刑部主事以持法律忤近贵而大阉髙隆不胜忿诬奏晚待理久之尚书李承勲为白其冤得免累官至布政使【人物志】
　　刘廷簠字器重安福人正德进士知杞县入为御史歴按两浙闽贵行部郡邑单车径往州长吏而下咸敬惮之【同上】
　　李宗栻字敬甫安福人七岁时与羣儿戏父怒取纸幅画为百空格跪之祠下责之曰汝不愿则遣汝农愿则书愿字百栻乃蒲伏握笔作九十九字而书其尾曰学未就不敢尽书遂自励于学扁其室曰寤室容止食息必以古圣贤为则性尤孝动循古礼服勤浣濯必劳力不敢委人日有録自考其心之隐微【分省人物考】
　　李中字子庸吉水人正德进士杨一淸为吏部数召中应言官试不赴及授工部主事武宗自称大庆法王建寺西华门内用番僧住持廷臣莫敢言中拜官三月即抗疏请毁佛寺出番僧妙选儒臣朝夕劝讲揽大权以絶天下之奸建储位以立天下之本革义子以正天下之名则所谓振纪纲励风俗进君子退小人诸事可次第举矣帝怒罪且不测以大臣救得免逾日中旨谪广东通衢驿丞王守仁抚贑州檄中叅其军事预平宸濠世宗践祚复故官未任擢广东佥事再迁广西提学副使三迁广东右布政使十八年以右佥都御史巡抚山东岁歉令民捕蝗者倍予谷蝗絶而饥者济进副都御史总督南京粮储卒光宗时追諡庄介少闻道于同里杨珠旣而扩充之沉潜防密学者称谷平先生门人罗洪先王年周子恭皆传其学【白志】
　　李楷字邦正中族人传罗洪先之学由举人授汤溪知县母艰服阕补青田时倭躏东南楷积谷资守御青田故无城倭至楷御于沙埠倭不得渡乃以间筑城倭又至登陴守日杀贼数人倭遁去改知昌乐亦以治行闻【同上】
　　邹守益字谦之安福人正德六年防试第一出王守仁门廷对第三授翰林院编修逾年告归谒守仁讲学于贑州宸濠反与守仁军事世宗即位始赴官嘉靖三年二月帝欲去兴献帝本生之称守益疏谏忤旨被责逾月复上疏帝大怒下诏狱考掠谪广德州判官建福初书院与学者讲授其间稍迁南京礼部郎中考满入都即引疾归久之以荐起南京吏部郎中召为司经局洗马迁太常少卿兼侍读学士出掌南京翰林院寻改祭酒九庙灾守益陈上下交修之道言殷中宗髙宗反殀为祥享国长久帝大怒落职归日事讲学学者称东廓先生家居二十余年卒隆庆初赠南京礼部右侍郎諡文庄子善嘉靖进士以刑部员外郎恤刑湖广矜释甚众擢山东提学佥事时与诸生讲学万厯初累官广东右布政使谢病归久之以荐即家授太常卿致仕子德涵德溥【同上】黄棃洲曰邓文洁公称阳明必为圣学无疑及门之士槩多矛盾其说而独有取于念庵然何独近遗东廓耶东廓以独知为良知以戒惧谨独为致良知之功此是师门本旨而学焉者失之浸流入猖狂一路惟东廓斤斤以自体之卓然守矩无少畔援诸所论著皆不落他人训诂良知窠臼阳明之教卒頼以不敝可谓有功师门矣
　　欧阳重字子重庐陵人正德三年殿试对策歴诋阙政读卷者置之二甲授刑部主事刘瑾兄死百官往吊重不往张锐钱宁掌厰衞连搆缙绅狱重出死力与争锐等假他事系之狱赎杖还职再迁郎中历四川云南提学副使迁浙江按察使未上拜右佥都御史巡抚应天防寻甸土酋安铨凤朝文反廷议以重谙滇事乃改云南贼平重推功于前抚臣傅习重及黔国公沐绍勋鎭守太监杜唐等缅甸木邦陇川孟密孟养诸酋相讐杀各讦奏于朝下重等勘覆遣叅政王汝舟知府严时泰等徧歴诸蛮譬以祸福皆还侵地其贡如故重列善后数事悉报可赐玺书褒谕云南岁贡金千两费不赀大理太和苍山产奇石鎭守中贵遣军匠攻凿山崩压死无筭重皆疏论浮费大省山得永闭当是时唐与绍勋相比为奸利长吏不敢问羣盗由此起重极言鎭守中官宜革帝颇纳其言下诏勅绍勋命唐还京待勘二人惧且怒遣人贿张璁谋去重竟罢归黜为民家居二十余年言者屡荐竟不复召【同上】
　　按欧阳重事详载罗念庵所撰墓志中
