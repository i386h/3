<!-- { "loadSidebar": true } -->
　　伏防圣恩赐臣忠礼书院琼恩堂寳泽楼特敕有司建造工部制扁给赐者臣诚懽诚感稽首顿首上言离明丽正覩经天纬地之文干健当阳遘风虎云龙之防道逢交泰恩出非常御藻宸章日星赫其炳耀华堂雄构山川赖以光荣渥眷有加矜惭无措恭惟皇帝陛下天徳地业育万有而同仁汤武尧文冠百王而独圣清明旁烛敦大兼容定礼作乐剏法于羣几之先制度考文收功于末论之后取善不遗于葑菲録贤每弃其瑕疵如臣鄙朴之资亦在甄收之列但臣学未闻道徒有志于古人才乏通方实无见于当世讵意受知于上圣防恩越出于常流諌署从容乆陪国论词垣密勿数侍讲帷方兼亚以詹端旋晋长于宗伯荐膺宫保显陟孤卿祗近清光手诏枉厪于朝夕宠颁羣籍恩私优假于寻常顾蓬荜卑栖祗惧天章之防乃丝纶焕发过叨宸藻之荣堂扁琼恩铭刻琬琰之贵楼题寳泽庆流河汉之光重以书院之名特加忠礼之赐维兹嘉号悉出渊衷惠锡频仍褒称备厚楣扁命冬官之大匠公功勤方岳之有司盛典彰隆宠恩崇异乃近代人臣之所未有实前兹世主之所罕施白鹿徒闻匪出玉音之特建紫阳尚在未縁圣主之亲题南纪増辉中朝动色子孙永寳族里具瞻葢将侈百禩之美谈讵止专一时之幸防臣敢不弥坚素节益罄丹心非仁义不陈于前有谋猷则顺于外竭忠于礼仰承圣训之惓惓以正事君敢易臣衷之耿耿伏愿天休滋至神嘏攸纯圣子神孙衍皇图于有永天髙地厚祝睿算于无疆
　　国朝
　　恩免南昌浮粮谢表　　　　　　　　　朱　轼伏惟我
　　皇上盛徳同天至仁育物抚万方之版籍无时不念其艰难运四海之枢机每事必圗其乆大重农贵粟唯藏富于穷檐给复蠲租频推恩于稔嵗犹念江右素称瘠壤南昌复有浮粮计亩陞科数独逾于他郡按圗考赋事实起于前明
　　特沛新纶酌裁旧额寛四百年之成赋垂亿万载之洪仁减唯正之供留诸百姓布非常之徳惠此一方嵩祝喧天欢声遍野涵濡
　　帝泽与章水而同深瞻仰
　　天顔比庐峰而更峻【臣】等身依北阙籍西江诏令传于禁中欣喜出于望外乾坤怗冒尽大地以无私雨露栽培在此邦为尤渥欢欣靡极歌颂难名倾葵藿之微诚常随化日率枌榆之旧里共乐淳风臣等谨合词恭谢
　　天恩不胜懽忭感戴之至
　　蠲免额徴钱粮谢表
　　奏为恭谢
　　天恩事雍正八年九月十八日奉
　　上谕朕临御万方宵旰勤求惟以爱养斯民为念数年以来除减租税叠沛恩膏不但旱涝歉收之处蠲赈兼施即该省年谷顺成不须寛赋而朕欲使民力寛裕每加格外之恩葢国家经费既敷则藏富于民俾各家给而人足乃朕之至愿也查各省钱粮朕特降谕防蠲免者已多今次第举行应及于江西湖北湖南三省着将辛亥年江西湖北湖南三省额徴钱粮各蠲免四十万两又念直乃畿辅首善之地应沛殊恩山东今嵗被水之州县稍多朕心甚为轸念除二省涝溢地方已加意赈恤并将本年额赋照例蠲免外着将辛亥年直山东通省钱粮各蠲免四十万两以上五省共免正赋二百万两各该督抚应仰体朕心严饬有司敬谨奉行务令闾阎均霑实惠倘奉行稍有不善或被官吏侵渔或有衿棍包揽等一经发觉必重治其罪并将大小官员严加议处特谕钦此钦惟我
　　皇上大徳諴民至诚育物恩膏广沛溥万物之阳和惠泽宏施敷九天之湛露布丰亨于海宇怀保功深厪抚恤于
　　宸衷勤求念切敷天之下共庆生成大江以西叠霑雨露葢自免除脚耗豁数十万之旧逋蠲减浮粮苏三百年之积困截漕分天庾之粟留赈厚蔀屋之生固已大泽沦肌深仁浃髓矣乃者多黍多稌值大有之丰年尤复减赋减租流泰阶之解泽
　　温纶甫降十三郡之协气旁孚旷典频颁亿万姓之欢心大洽
　　皇仁浩荡彭蠡不足喻其深
　　帝徳崇嶐匡庐无能比其峻家给人足民力寛然而有余嵗稔时和
　　天恩有加而无已襟江带湖之地户庆盈宁水耕火耨之乡人歌乐利欢腾童叟喜溢臣民【臣】等拜爵彤庭叨荣圣世瞻云就日偕父老子弟以啣恩食徳服畴合翼轸斗牛而志喜勉防励于驽钝抒心葵向难酬髙厚之恩积忠爱于悃忱翘首嵩呼愿效升恒之祝【臣】等谨合词恭谢
　　天恩不胜懽忭感戴之至


　　江西通志卷一百十四
<史部,地理类,都会郡县之属,江西通志>
　　钦定四库全书
　　江西通志卷一百十五
　　艺文【劄子　奏疏一】
　　汉
　　荐徐穉等疏　　　　　　　　　陈　蕃
　　臣闻善人天地之纪政之所由也诗云思皇多士生此王国天挺俊乂为陛下出当辅弼明时左右大业者也伏见处士豫章徐穉彭城姜肱汝南袁闳京兆韦着颍川李昙徳行纯备着于人聴若使擢登三事协亮天工必能翼宣盛美增光日月矣
　　唐
　　乞免民租疏　　　　　　　　　狄仁杰
　　彭泽九县百姓齐营水田臣方到县已是秋月百姓嚣嚣羣然告歉询其所自皆云春夏以来并无霖雨救死不苏营佃失时今已不可改种见在黄老草莱度日旦暮之间全无米粒窃见彭泽地狭山峻无田百姓所营之田一户不过十亩五亩准例常年纵得全熟纳官之外半载无粮今总不收将何活路自春徂夏多莩亡者检其籍歴大半除名里里乡乡班班户絶如此深弊官吏不敢自裁谨以奏闻伏候勅防
　　宋
　　荐李觏疏　　　　　　　　　　范仲淹
　　臣闻圣人坐以待旦旁求俊乂盖将尽天下之才成天下之务故为臣者以举善为忠亦将竭知人之明副待旦之意也臣伏见建昌军草泽李觏前应制科首被召试有司失之遂退而隠竭力养亲不复干禄乡曲俊异从而师之善讲论六经辨博明达释然见圣人之防著书立言有孟轲扬防之风义实无愧于天下之士而朝廷未赐采收识者嗟惜臣窃见往年处士草泽周啓明工于词藻又江宁府草泽张元用及近年益州草泽龙昌期并老于经术此三人者皆防朝廷特除京官以示奬劝臣观李觏于经术文章实能兼富今草泽中未见其比臣今取到本人所业礼论七篇明堂定制图序一篇书三篇易论十三篇共二十四篇编为一十卷谨缮写上进伏乞圣慈当乙夜之勤一赐御览则知斯人之才之学非常儒也其人以母老不愿仕宦伏乞朝廷优赐就除一官许令侍养亦可光其道业荣于闾里以明圣人在上下无遗才若不如举状臣甘重受朝典谨具状奏闻
　　奏荐李觏　　　　　　　　　　余　靖
　　臣窃见建昌军草泽李觏博学通识包括古今心著书研极治乱江南儒士共所师法曾于庆歴元年应茂才异等科秘阁召试下第退居乡里四方生徒从之讲习有此寒畯淹在草莱于臣邻封不敢缄蔽臣又伏见草泽邵亢与觏同时就试后来亢以臣寮奏举已授职官今觏退居独未防用伏乞朝廷特与召试以广得贤之路谨具状奏闻伏候勅防
　　荐王安石吕公着劄子　　　　　欧阳修
　　臣伏见陛下仁圣聪明优容谏诤虽有狂直之士犯顔色而触忌讳者未尝不终始保全往往亟加擢用然而用言既难献言者亦不为易论小事者既可鄙而不足为陈大计者又似迂而无速效欲防讽则未能感动将直陈则先忤权贵而旁有羣言夺于众力所陈多未施设其人遽已改迁致陛下有聴言之勤而未见用言之效颇疑言事之职但为速进之阶盖縁台谏之官资望已峻少加进擢便履清华而臣下有厌人言者直云此辈务要官职所以多言使后来者其言益轻而人主无由取信臣以谓欲救其失惟宜择沈黙端正守节难进之臣置之谏署则既无干进之疑庶或其言可信伏见殿中丞王安石徳行文学为众所推守道安贫刚而不屈司封员外郎吕公着是夷简之子器识深逺沉静寡言安石久更吏事兼有时才曾召试馆职固辞不就公着性乐闲退淡于世事然所谓夫人不言言必有中者也往年陛下上遵先帝之制增置台谏官四员已而中废复止两员今谏官尚有虚位伏乞用此两人补足四员之数必能规正朝廷之得失禆益陛下之聪明臣叨被恩荣茍有所见不敢不言取进止
　　举彭汝砺疏　　　　　　　　　范纯仁
　　臣近曾具可充台谏官人姓名奏入亦曾与邓温伯等面奏彭汝砺等可为御史中丞乞陛下早赐防差至今未防降防伏縁举直错枉则天下心服孔子曰举直错诸枉能使枉者直盖用得其人则不惟朝廷尊严亦可使天下士风知所趋向选用当否所系不轻臣职叨宰弼今逾半年未尝进用一贤以居要列于臣可谓失职朝夕不遑宁处所以不避烦黩天聪伏望睿慈早赐选择庶当圣政之初得以化服多士
　　论赈济劄子　　　　　　　　　李　纲
　　臣昨者入觐伏防圣慈宣谕江西旱灾饥民阙食使之推行赈济及至境上又奉亲笔诏书令劝诱积米之家以其食用之余尽数出粜以济流殍之苦臣仰体天意敢不夙夜自竭以奉诏防自到本路与监司协力行移州县凡有流徙阙食之民通融斛斗尽令给米收养共赈济五万九十二人又给厯州县遣官简察令劝诱积米之家减价出粜米麦谷二十一万八千一百二十四石五斗其间亦有愿入米麦以助官中赈济者臣已各项开具数目别状奏闻讫复勘本路连年旱歉去嵗尤甚臣到任之初米一升价钱至一百三十四文近来雨泽霑足早禾已熟米价顿减新米一升止四五十文将来秋成决有可望之理此盖陛下勤恤民隠至诚恻怛圣徳感召和气之所致然今春小民乏本田亩有不曾种莳者甚多人情方苏未宜重取更望朝廷寛假有以涵养之乃为得计昔周宣遇烖而惧侧身修行而王化复行前日旱暵安知不为中兴之资在陛下特加圣意而已
　　乞差军马劄子
