<!-- { "loadSidebar": true } -->
　　韦洸传云陈平拜江州緫管率歩骑二万略定九江陈豫章太守徐璒据郡持两端洸遣开府吕昻长史冯世基以兵相继而进既至城下璒伪降夜率所部二千人袭击昻昻与世基合击大破之擒璒于阵
　　十年【庚戌】冬十一月乐安蔡道人饶州吴世华皆自称大都督诏上柱国内史令越国公杨素讨平之【文帝纪】杨素传云贼帅汪文进自称天子据东阳署其徒蔡道人为司空守乐安进讨平之
　　裴矩传云奉诏巡抚岭南汪文进等相聚作乱吴越道闭矩请速进至南康得兵数千人时俚帅王仲宣逼广州遣其部将立九栅屯大庾岭共为声援矩进击破之
　　炀帝大业十二年【丙子】冬十二月鄱阳林士称楚帝据江南【通鉴纲目】
　　江西大志云冬十月鄱阳贼帅操师乞自称元兴王建元始兴攻陷豫章郡以其乡人林士为大将军诏治书侍御史刘子翊将兵讨之师乞中流矢死士代统其众与子翊战于彭蠡湖子翊败死士兵大振至十余万人十二月士自称皇帝国号楚建元太平遂取九江临川南康宜春等郡【宜春置郡在大业初】豪杰争杀隋守令以郡县应之其地北自九江南及番禺皆为所有
　　按炀帝本纪云鄱阳贼操天成举兵反自号元兴王建元始兴攻陷豫章郡唐书林士传则云隋季与乡人操师乞起为盗师乞自号元兴王建元天成据豫章盖隋纪悮以年号为名而大志亦未覈僭元之实也
　　十三年【丁丑即代王侑义宁元年】冬十二月萧铣取豫章林士退保余干【通鉴纲目】
　　豫章书云方与贼帅张善安袭陷庐江郡因渡江归林士于豫章士疑之营于南塘上善安恨之袭破士焚其郛郭而去士徙居南康萧铣遣其将苏胡儿袭豫章克之士退保余干









　　江西通志卷二十九
<史部,地理类,都会郡县之属,江西通志>
　　钦定四库全书
　　江西通志卷三十
　　武事【二】
　　唐
　　髙祖武德四年【戊寅】冬十月萧铣江州总管盖彦举以五州降【豫章书】
　　唐书萧铣传云伪江州将盖彦举以城降赵郡王孝恭李靖直逼其都
　　五年【己夘】冬十月楚王林士宏卒其众遂散【通鉴纲目】林士宏传云士宏弟鄱阳王药师以兵二万围循州总管王世略破斩之士宏请降王戎【士宏党】亦献南昌地诏戎为南昌州总管士宏复遁保安城山袁人相聚应之为张善安所察以兵赴讨防士宏死党乃太平寰宇记云平林士宏改洪州总管为都督领洪吉防饶抚南平六州
　　六年【庚辰】春三月唐前洪州总管张善安反冬十二月唐安抚使李大亮讨张善安执之【同上】
　　张善安传云善安掠孙州【武徳五年以洪州南昌县置孙州】执总管王戎防李大亮兵至为开晓祸福答曰善安初不反为部下诖误降易耳恐不免奈何大亮曰总管定降吾固不疑因独入其阵与善安握手语乃大喜将数十骑诣大亮营大亮引入命壮士执之骑皆惊引去悉兵来战大亮谕以善安自归无庸鬭其党骂曰总管卖我遂溃送善安京师称不与辅公祏谋赦之公祏破得其书遂伏诛
　　太宗贞观十八年【甲辰】秋七月上将征髙丽勅将作大监阎立徳等诣洪饶江三州造四百艘以载军粮【豫章书】
　　二十二年【戊申】秋八月命洪州造海及防舫【同上】髙宗龙朔二年【壬戌】滕王元婴为洪州都督【同上】
　　按涂廙豫章记滕王元婴除洪州在显庆元年非龙朔也
　　中宗嗣圣六年【己丑武后永昌元年】夏四月太后杀鄱阳公諲等十二人【通鉴纲目】
　　豫章书云諲谋迎中宗于庐陵故诛
　　按纲目嗣圣二年三月中宗已从庐陵迁房州
　　眀皇开元十五年【丁夘】张九龄为洪州都督【豫章书】肃宗至徳二载【丁酉】春二月江南采访使李成式讨永王璘璘败走死【通鉴纲目】
　　永王璘传云璘领山南江西岭南黔中四道节度使【至徳元载分江南西道领豫章诸郡】其子襄城王偒刚鸷有勇乐于倡乱劝璘取金陵即引舟师东下防有防降璘庶人诸将遂割臂反盟浑惟明奔江宁冯季康奔白沙季广琛兵六千亦遁成式遂进射偒中肩军溃璘与髙仙琦奔鄱阳司马陶备闭城璘怒焚城门以入収其库兵掠余干将走岭表江西采访皇甫侁兵追击之战大庾岭璘中矢被执侁杀之偒为乱兵所害仙琦逃去
　　乾元元年【戊戌】冬十二月户部尚书李峘都统淮南江东江西节度使【豫章书】
　　上元元年【庚子】冬十一月江淮都督刘展反【通鉴纲目】豫章书云冬十一月刘展都统淮南江西浙西节度使诏旧都统李峘图展展反峘奔洪州展遣其将傅子昻屯南陵将下江州徇江西眀年正月展伏诛又辩刘展乱纪云淮南东道浙江西道凡二十二州置都统节度下称以展为都统江南淮南节度使下又称三道皆发吏申图籍按旧李峘传峘都统淮南江南江西节度使展既代峘其所统亦三道耳淮南者东道楚滁和舒庐濠寿八州也江南者升润常蘓杭湖睦七州也江西者洪防江吉袁抚信七州也【信州于乾元元年置】凡二十二州乱纪误以二为三又脱江南西道字耳
　　寳应元年【壬寅】秋九月台州贼袁晁防信州【豫章书】纲目云代宗广徳元年李光弼部将张伯仪讨平袁晁
　　代宗大歴八年【癸丑】秋九月岭南将哥舒晃杀节度使吕崇贲诏江西观察使路嗣恭兼领南节度使讨之【唐书】
　　德宗建中三年【壬戌】冬十月以曹王皋为江西节度使【通鉴纲目】
　　曹王皋传云至豫章大令将吏曰有功未申与懐器谋不发者皆自言得禆校伊慎李伯潜刘旻悉补大将擢王谔为中军以马彞许孟容为幕府治战舰裒兵二万以士二千五百委慎等教之自将五百人教以秦兵团力法聫其赏罚弛张如一乃约以五百人击慎卒二千五百莫能当其锋即尽以教之初慎尝从李希烈平襄州至是希烈惧为皋用即反间徳宗信之将诛慎皋请赦之防与贼夹江阵皋勉慎立功以所乘马及器铠赐之使将先锋斩贼数百级乃免按伊慎所斩之贼即李希烈部将韩霜露之兵豫章书以为江中羣盗者误
　　宪宗元和二年【丁亥】冬十月削李锜官爵属籍徴江西兵出信州讨之【豫章书】
　　按李锜之反豫章书误入元年今从唐书帝纪改正
　　宣宗大中十二年【戊寅】夏六月江西军乱逐观察使郑宪冬十月以韦为江西观察使讨乱军平之【通鉴纲目】豫章书云江西都将毛鹤叛逐观察使郑宪诏以光禄卿韦为江西观察使【父丹有惠政于江西】发邻道兵讨毛鹤过襄州徐商遣都将韩季友帅捕盗将从行至江州季友请自间道陆行比眀至洪州即日讨平之奏留捕盗将二百人于江西以季友为都虞侯
　　懿宗咸通六年【乙酉】夏五月置镇南军于洪州【豫章书】杨收传云自大中以来南蛮火邕州掠交趾调人往戍死者十七收议募豫章士三万置镇南军以拒蛮又峙食泛舟以饷南海
　　僖宗干符四年【丁酉】四月江西贼栁彦璋陷江州执其刺史陶祥髙安制置使钟传陷抚州十二月江州刺史刘秉仁及栁彦璋战败之【帝纪】
　　豫章书云栁彦璋袭陷江州使陶祥上表彦璋亦自附降状勅以彦璋为右监门将军令散众赴京师以左武卫将军刘秉仁为江州刺史彦璋不从以战艘百余立水寨于湓江剽掠如故秉仁乘驿之官单舟入水寨贼出不意即迎拜秉仁斩彦璋散其众钟传传云王仙芝猖狂江南大乱众推传为长乃鸠夷獠依山为壁至万人自称髙安镇抚使仙芝遣栁彦璋掠抚州不能守传入据之言诸朝诏即拜刺史
　　五年【戊戌】春二月王仙芝余党陷洪州黄巢陷防吉饶信等州【通鉴纲目】
　　唐纪云二月王仙芝伏诛其将王重隠陷饶州刺史顔标死之江西贼徐唐莒陷洪州四月饶州将彭令璋克饶州自称刺史徐唐莒伏诛
　　黄巢传云宋威斩仙芝传首尚让率溃众归巢推为王号冲天大将军建元王霸驱河南山南民十余万掠淮南诏以曽元裕为招讨使更拜张自勉北面行营招讨使时巢兵在江西者为髙骈所破诣天平军乞降即叛去转宼浙东骈遣将张潾梁缵攻破之复逾江西破防吉饶信等州刋山开道七百里直趋剑州
　　六年【己亥】冬十月江西招讨使曹全晸与山南东道节度使刘巨容合兵破黄巢于荆门全晸代还贼势复振陷鄂州掠饶信等十五州众至二十万【同上】
　　广眀元年【庚子】正月淮南将张潾及黄巢战于大云仓败之四年潾克饶州五月潾及巢战于信州死之【帝纪】豫章书云张潾渡江撃贼帅王重霸降之屡破黄巢军巢退保饶州别将常宏以其众数万降潾攻饶州克之巢走屯信州遇疾疫卒徒多死潾急撃之巢以金防潾且致书请降于髙骈求保奏骈欲诱致之许为求节钺时昭义感化义武等军皆至淮南骈恐分其功乃奏贼不日当平不烦诸道兵请悉遣归贼诇知诸道兵已北渡淮乃告絶于骈且请战骈怒令潾撃之兵败潾死巢势复振
　　中和二年【壬寅】秋七月以钟传为江西观察使
　　豫章书云钟传逐江西观察使髙茂卿据洪州朝廷以传为江西观察使从髙骈之请也传既去抚州南城人危全讽复据之又遣其弟仔昌据信州
　　光启元年【乙巳】正月南康贼卢光稠陷防州【帝纪】
　　豫章书云卢光稠陷防州自称刺史以其里人谭全播为谋主考异云欧阳修五代史曰卢光稠谭全播皆南康人光稠状貌雄伟无他材能全播勇敢有识略然全播常竒光稠为人唐末羣盗起全播聚众立光稠为帅是时王潮攻陷岭南全播攻潮取其防韶二州十国纪年曰全播推光稠为之谋主所向克捷光啓初据防州光稠自称刺史天复中陷韶州使其子延昌守之按新纪云光啓元年正月光稠陷防州天复二年陷韶州五代史以为同时取防韶二州误也今从新纪
　　纲目云光启元年正月诏招抚秦宗权责租赋于光州王绪不能给宗权发兵撃之绪惧悉举光寿二州兵五千人渡江转掠江洪防州陷汀漳前锋将擒绪而奉王潮
　　昭宗景福元年【壬子】夏六月刘建锋马殷收余众走洪州【通鉴纲目】
　　刘建锋传云孙孺之败建锋殷收散卒转寇江西有众七千推建锋为主殷为前锋张佶为谋主掠洪防数州众遂十余万
　　干宁四年【丁巳】秋八月钟传进逼吉州刺史周琲奔襄阳【豫章书】
　　天复元年【辛酉】冬十二月江西节度使钟传取抚州【通鉴纲目】钟传传云传率兵围抚州天火其城士民讙惊诸将请急攻之传曰乘人之险不可乃祝曰全讽之罪无为害民火即止全讽闻之谢罪听命以女女传子匡时传以匡时为袁州刺史撃马殷又以彭玗为吉州刺史玗徤将也传倚以为重
