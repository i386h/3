<!-- { "loadSidebar": true } -->
　　金山寺【在都昌县治东北太平乡虚英禅师夜梦山峦四围放光如金遂名金山明洪武二十四年归并台山嘉瑞灵溪周溪以为东林】
　　报恩寺【在都昌县治西白凤乡】
　　清隐寺【在都昌县南山明嘉靖间重建】
　　团峯寺【在都昌县治北五十里有古山茶】
　　报恩观【在都昌县晋道士李道光建】
　　玉宸观【在都昌县梁道士罗原道建】
　　圣祖观【在都昌县又名朝元观唐道士刘环谷建】
　　集虚观【在都昌县旧名松平宫唐道士程祐铭建】
　　显福观【在都昌县元辰山下苏耽炼丹于此内有奉母庭丹灶剑池明景泰间都纪熊希道重建】大果寺【旧在建昌县东一里唐马祖建因寺有棃树结实如斗故名上有白鹤来巢岁久不去凡朔望寺僧梵诵祝圣名曰鹤鸣夀山大果慧庆禅寺元燬明洪武初迁于西门外即宝岩院故基设僧防司】
　　云居寺【在建昌县欧山世传太常博士颜云舍宅为寺唐中和间赐额龙昌宋改赐真如仁宗赐飞白书晏殊为之记久废明万厯间诸缘和尚建勅赐渗金佛像绣幢经函又赐御书十四字悬挂大殿崇祯间释颛愚开法晦山九屏复续之】
　　瑶田寺【在建昌县云居南麓唐元和中僧道融建明天啓间僧复初重建】
　　同安寺【在建昌县风栖山唐中和中丕禅师建明洪武中僧佛灿重建　本朝顺治间布政余应魁捐建】
　　智显寺【去建昌县治四十里旧名长兴唐县令元道建宋李常记苏轼过此访李常兄弟有卧听邻寺钟句已废】
　　龙泉寺【在建昌县新城乡唐僧明鉴建明景泰中重修】
　　泗洲寺【在建昌县钓台乡宋治平间僧宗道建明正统间僧道隆修复】
　　龙溪寺【在建昌县受安乡宋熙宁二年僧存节建明万厯间僧常锦重建】
　　崇福寺【在建昌县受安乡宋淳熙中雁门陈禅师建明洪武初僧悟道修】
　　布水寺【在建昌县布水岩侧宋庆元僧衍初建元废明景泰中僧燕开重建】
　　尊圣塔寺【在建昌县北门外元大定间邑人燕觉遒建明洪武初重修】
　　丰安寺【在建昌县治南四十里明李梦阳王世懋有诗】
　　华昙院【在建昌县东四十里丰安乡唐防昌中僧常建明洪武间僧继文修】
　　崇真观【在建昌县治东一里永丰乡旧名元真晋兴宁元年建元废】
　　茶岭观【去建昌县治六十里旧名通真晋道士邓徳润建明洪武间修】
　　七靖观【在建昌县南十里晋建相传许旌阳法北斗作七靖以镇蛟螭旧在山间宋徙于此改名妙明已废】
　　广福观【在建昌县南四十里原名夀圣世传许旌阳于此卓剑斩蛇地上飞泉涌出成井时有赤乌飞翔更名赤乌观宋靖康中道士余道泰修明正统间道士陈碧云重修】
　　隆道观【旧在建昌县东门唐大中建为女冠所居名玉真观后改今名宋嘉熙间道士王太和修元燬道士胡添常迁日中桥东明初改为丛林正统十三年道士范希仙建通明殿　本朝康熙十年知县李道泰重建】
　　大唐寺【旧名惠因院在安义县北唐大厯初马祖建元废明洪武初僧继承重建改今名　本朝知县陈璍重修】
　　南源寺【在安义县南依仁乡宋杨可逸可遵兄弟建已废】
　　龙文寺【在安义县文明门外明崇祯间僧冰如建】
　　资化院【在安义县东二十四里控鹤郷晋义熙中僧妙善建元废址存】
　　保请院【在安义县东依仁乡梁天监间僧道建宋大中祥符初僧徳惠重修元废址存】定业院【在安义县南南昌乡梁天监中僧起羣建元废　本朝康熙庚申僧谈石重建】
　　保夀院【在安义县北卜邻乡隋仁夀间僧本初建唐景福初里人余忠修已废】
　　开阳院【在安义县东依仁乡唐大厯五年马祖建元废明天顺元年住山广彻重建】
　　凤凰庵【在安义县东五里明嘉靖间建天启崇植间相继修里人徐大相陈其诚有记】
　　广长庵【在安义县北十五里背山面溪取溪声便是广长舌之句　本朝僧慈觉建】
　　太平观【在安义县东依仁乡梁大通三年道士周月潭建唐贞观三年修明永乐庚寅重建正统景泰间修后废】
　　逍遥观【在安义县东南控鹤乡晋许旌阳游息之地宋元祐元年道士徐自澄建】
　　崇真观【在安义县南安义郷一名延真晋许旌阳游息之地宋绍兴二年道士黄泰逸建明正徳十五年移县治西　本朝康熙十一年知县陈防重修】
　　梅仙观【在安义县东依仁乡元至元四年道士廖道成建祀梅福　本朝顺治间重修】
　　老君观【在安义县东南控鹤乡汉梅福炼丹之所山顶有石室元至元十六年道士李春智建　本朝康熙三年知县魏济众重修】
　　九江府
　　龙池寺【旧名龙泉精舍在府城甘棠湖北晋慧逺开创宋绍兴重建元壬辰燬明洪武十一年兴复改今名后寺基为僧典卖仅存佛殿　本朝顺治十八年燬于火知府陈谦清复之里民卢士明等募修】
　　东林寺【在徳化县庐山之麓晋太元九年慧逺开创谢灵运为凿池种莲号莲社宋改为禅寺绍兴间燬明洪武六年重修万厯间有僧大梆与徒寂融兴造神运殿净业堂禅房　本朝顺治十三年僧照忍采善募修五如来殿推官席教事捐建康熙五年僧宗微等募修逺公影堂兵道蔡协吉捐建有碑记】
　　西林寺【在徳化县庐山之麓晋太元间僧慧永建隋开皇间修唐宋尤盛元壬辰兵燬明洪武十四年复建崇祯间建塔　本朝顺治十一年僧古嶷开法西林遂为禅寺】
　　上大林寺【在徳化县庐山之西晋创元末燬明宣徳间重建寺前有寳树二株曲干垂枝圆旋如盖今已无存】
　　中大林寺【在庐山锦涧桥北晋慧　创明洪武十五年重建治间僧明旵修　有下大林寺唐太和间建明宣徳成化间修】
　　上崇福寺【在庐山讲经台下晋慧逺开创明治间僧性端修】
　　上化成寺【在讲经台下晋慧逺创又有中化成寺在香炉峯右隋开皇间建】
　　下化成寺【在香炉峯下晋建元末兵燬明成化间重建】
　　龙泉寺【徳化县有二一在仁贵乡山麓晋慧逺建元燬明洪武初僧祖观重建有方竹传是逺公手植一在赤松丁家山明万厯间僧月空建】
　　清泉寺【在徳化县仁贵乡山麓有清泉因名晋慧逺开创元燬于兵　本朝顺治四年僧愿惟重建】多佛寺【在徳化县仙居乡晋慧持建宋王梅溪有诗存璧间明正统复兴】
　　圆觉寺【在徳化仙居乡晋慧逺建宋学士李述祖重建明洪武八年重兴】
　　圆明寺【在徳化县南昌乡晋建元末兵燬明洪武初复兴】
　　胜果寺【在徳化县南昌乡晋太元创建　本朝顺治初百丈宗禅师披染于此塔寺荒废为之兴复】髙良寺【在徳化县白鹤乡晋慧持建明洪武间复建】
　　江矶寺【在府治北崇徳铺晋建元末燬后复建】
　　能仁寺【在府治东肇自梁武旧名承天院宋仁宗时白云端禅师大开法席元祐间有铁佛乘石于江上托梦寺僧相迎元末兵燬明洪武十二年重建治改今名崇祯七年巡道王思任修后僧古岩再修】
　　佛母寺【在江北去府治三十里唐贞观间开创元燬明洪武五年僧继淳重建有古木枝防一畞】天池寺【在徳化县庐山之巅上有一池四时不竭宋嘉定间创建元末燬明洪武六年重建太祖有御制周颠仙碑记】
　　马祖寺【在徳化县仁贵乡仁夀寺之上唐道一禅师开创内有石洞小静室】
　　圆通寺【在徳化县庐山石耳峯下南唐李后主建元燬明洪武四年重建寺有香火田　本朝顺治九年巡抚蔡士英立僧户寻废康熙十一年布政刘楗赈□至今僧自纳免其里役】
　　舍利寺【在府治西北宋建炎二年太一禅师开创元壬辰燬明洪武二年兴复成化四年僧宗秀复建廊舍邑人周庆有记万厯间迁于南薰门兵燬　本朝顺治四年僧脱尘重建】
　　黄龙寺【在徳化县庐山之中明初僧了堂重建以黄龙潭得名万厯间肃皇太后赐藏经四十一函并旧刻藏经六百三十七函颁布本寺珍藏】
　　卧云寺【在徳化县乌龙潭下元僧东严复创】
　　海天寺【在徳化县龙开河防明正徳间副使冯显因其地低洼筑堤建寺嘉靖中户部主事邹輗建楼于后扁曰山水之问邑人栁邦杰有记后毁】
　　金竹坪寺【在徳化县黄龙山南一名千佛寺明万厯七年创建僧续芳増葺】
　　仰天坪寺【在徳化县极庐山之巅明万厯间建僧慈度重兴】
　　白泉寺【在徳化县大孤塘有白泉井因名旧圯僧柴立复建　本朝顺治间老僧妙光日诵法华经积薪自焚众惊为神异建塔于此】
　　林隐庵【在徳化县庐山麓晋建】
　　太乙观【乂名祥符观在徳化县双剑峰下晋董奉种杏干此有石镌禹园二字】
　　夀圣观【在府西宋庆元间杨真人以符水救疫宁宗御书洞庭顺利之祠嘉定间又书夀圣观三大字赐之明万厯辛亥钞关杨钟莹建通天楼】
　　太平宫【在府城南三十里唐开元建额曰九天采访祠南唐改通元府宋宣和改太平兴国宫元兵燬明洪武二年道士江梅髙兴复】
　　万寿宫【在府治南明洪武间创永乐后迁于宫之北为道纪司】
　　万安寺【在徳安县西梓坊坂唐太和元年建宋治平二年改名万安院元燬明永乐间僧宗通重建】悟真寺【在徳安县西梅家垅唐大中元年僧智威建宋绍兴间僧海防修元壬辰兵燬明治间重建】寳积寺【在徳安县西北白云山唐大中元年僧慧芳建元燬明正统间重建】
　　安福寺【在徳安县西北永泰源唐大中二年僧秀溪建初名安吉院宋治平改今名元燬明永乐初重建】
　　法安寺【在徳安县北呉山南唐大中二年僧卯齐建宋祥符改今额元燬明天顺间重建崇祯末僧性真更新之】
　　永清寺【在徳安县西石潭村唐大中八年僧法持建元燬明正统间僧道俊重建】
　　芙蓉寺【在徳安县西北栅岭唐咸通二年僧道明建初名芙蓉院宋治平三年改慈法院元燬明正统间重建】
　　无垢寺【在徳安县北髙塘坂唐咸通三年僧良遂建宋治平二年改无垢院元燬明成化嘉靖间増修】普勲寺【在徳安县西湴塘唐天祐间僧普顾建初名湴溪院宋治平二年改普院元燬明洪武间僧性澄重建　本朝顺治十七年僧徳浩新之】
　　罗汉寺【在徳安县南罗汉桥西呉顺义元年僧志本建宋祥符改净土院又名归宗罗汉院元燬明成化间重建】
　　甘露寺【在徳安县南甘露山呉顺义七年建元燬明天顺间僧正大重建】
　　精进寺【在徳安县北白云山下呉顺义七年僧了蕴建宋元祐间僧神辉修元燬明正统间僧宗清重建】
　　积庆寺【在徳安县西望夫山南南唐保大二年僧防通建元燬明洪武间僧智缘重建】
　　广修寺【在徳安县北黄坑南唐保大二年僧神赞建宋元祐间僧定保修元废后戒僧性定重建】开花寺【在徳安县西四十里南唐保大十三年僧则川建宋祥符间名宗兴院又改开花院明永乐间重建】
　　布金寺【在徳安县西北桑园宋建隆二年僧善觉建初名寳花院治平三年改为布金院明永乐初僧性宁重建】
　　阳居寺【在徳安县南博阳山相传何氏兄弟九人修炼于山巅同日飞升有道童随之从空堕落至今有堕郎峯神极灵验有祷輙应元壬辰兵燬明成化间重建】
