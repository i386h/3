<!-- { "loadSidebar": true } -->
　　一窃恐本军更有前代忠臣孝子义夫节妇图经文字有失该载及目今见有似此之人或山林之间科举之外别有懐材抱艺守道晦迹之士亦合广行訽访有无遗逸
　　右牒教授杨迪功司戸毛迪功请详逐项事理广行訽究取见诣实逐一仔细条具回申以凭稽考别行措置仍榜客位遍呈寄居过往贤士大夫恐有知得本军上件事迹详细切幸特赐开谕及榜示市曹仰居民知悉如有知得上件事迹详细之人仰仔细具状不拘早晚赴军衙申说切待并行审实措置施行淳熙六年四月日榜
　　白鹿洞牒
　　契勘本军庐山白鹿洞书院于国朝防要本军图经记文石刻元系唐朝李宾客渤居旧有台榭环以流水杂植花木为一时之胜南唐升元中因建学馆买田以给诸生学者大集乃以国子监九经李善道为洞主掌其教授至本朝太平兴国二年知江州周述言庐山白鹿洞学徒尝数十百人望赐九经书使之肄习诏从其请俾国子监给以印本仍传送之九年始置南康军遂属郡境至祥符初直史馆孙冕请以为归老之地及卒还葬其所其子比部郎中琛复置学馆十间书白鹿洞之书堂六字掲于楹间以教子弟四方之士愿就学者亦给其食当涂郭祥正实为之记后经兵乱屋宇不存其记文石刻遂徙置军城天庆观昨来当职到任之初即尝询访未见的实近因按视陂塘亲到其处观其四面山水清邃环合无市井之喧有泉石之胜眞羣居讲学遯迹著书之所因复慨念庐山一带老佛之居以百十计其废坏无不兴葺至于儒生旧馆只此一处既是前朝名贤古迹又防太宗皇帝给赐经书所以教养一方之士德意甚美而一废累年不复振起吾道之衰既可悼惧而太宗皇帝敦化育材之意亦不着于此邦以传于后世尤长民之吏所不得不任其责者其庐山白鹿书院合行修立
　　请洞学堂长帖
　　谨按国朝会要修复白鹿洞书院已差补职事学生入洞管干讫今按江南野史本洞旧制洞主之外更有堂长名目今覩学録杨日新年德老成在洞供职纪纲庶事表率生徒绩効可观合行敦请须至给帖者淳熙七年九月日
　　明
　　献俘掲帖　　　　　　　　　　王守仁
　　准钦差提督赞画机密军务御用监太监张掲帖开称今照圣驾亲率六师奉天征讨已临山东南直境界所据前项人犯宜合比常加谨防守调摄待候驾临江西省下之日查勘起谋根由明白应否起解斩首枭挂等项就彼处分定夺若不再行移文知防诚恐地方官员不知事理不行奏请明防那移他处或擅自起解致使临难对证有误事机难以悔罪等因准此卷查先为飞报地方谋反重情事云云本职已将宁王并逆党亲自量带官兵径从水路照依原拟日期啓行解赴京师已至广信地方外今又准前因及该差官留本职并宁王及各党回省为照前项人犯先监按察司责委官员人等昼夜严加闗防有病随即拨医调治数内谋党李士实王春刘养正等已多医治不痊俱各身故随差官吏仵作人等前去相验责付浅殡拨人看守其宁王及谋党刘吉等俱系恶焰久张之人设若淹禁不行解报纵有官兵加谨防守恐或扇诱别生他奸今若留回省城中途疎虞尤为可虑兼且人犯多生疟痢沿途亦即拨医调治又有数内镇国将军拱槭并世子二哥各行身故又经差官相明买棺装殓责仰贵溪县拨人看守其余尚未痊可若更往返跋涉未免各犯性命愈加狼狈相继死亡终无解京人犯抑恐惊摇逺近变起不测本职亲解宁王先已奏闻朝廷定有起程日期岂敢久滞因循不即解献违慢疎虞罪将焉逭及照库藏册籍等项未准掲帖之先已防多官封贮在府待命定夺况新任按察使伍文定及戴罪三司官领兵知府等官俱各见在封识明白别无可疑除将宁王宸濠等各另差官分押宫眷妇女行各将军府取有内使管伴俱照旧亲自解京外所有库藏等项奉有明防自应查盘起解就请公同三司并各府等官眼同径自区处为此合用掲帖前去烦请查照施行
　　公移吉安府乡士共守城池
　　照得宁府反叛本院调兵进勦即日啓行各府县掌印正官既该统兵前进所据各该府县城池虽已行委各佐贰官防守但艰危之际事变不测必须厯练老成之人相与维持镇定庶几人心不致惊疑政务有所倚赖为此案行吉安府官吏通行各县署印官员径自以礼敦请老成乡宦众所推服者一二员在城以备急协同行事该府城池闗系尤重查得致仕按察使刘逊素有才望忠义奋激就仰该府请至公馆仍仰印署官待以宾师之礼托以咨决之事一应军机事宜咨禀计议而行以安人心以济大事仍行本官务以国家大难为心尽心竭力共图殄贼毋以休致自嫌谅朝廷报功之典当亦自不相负如误大事咎亦有归通无违错
　　预备水战公移
　　案照已经行仰起调军马前来策应日久尚未见到近据探报逆党南下将攻南都计此时南都必已有备各逆党进无所获必退保九江如此则水战之具为急不可不备为此牌仰福建布政司即行选募海沧打手一万名动支官库不拘何项银两从厚给与衣装行粮各备锋利器械就仰左布政使席书兵备佥事周期雍自行统领星夜前赴军门相机前进并力擒勦仍行巡抚等衙门同心协力后先监督应援此系叛逆谋危宗社天下荼毒所闗呼吸存亡旦暮成败间不容发非比寻常贼情不得迟违观望有亏臣节呜呼主忧臣辱主辱臣死凡有血气孰无是心况各官忠义自任刚大素闻必将奋臂疾驱有不容己兵快及领兵人等敢有违犯节制有误军机者仰即遵照本院钦奉勅谕事理许以军法从事无得姑息
　　公移江西二司安葬宁府宫眷
　　照得宁王造反称兵向阙行委伪官万锐等把守省城音信不通本院所行告示负固不纳以致讨贼安民之义俱未知悉及至统兵攻城该府宫眷一闻铳礟震响闭门缢死烧焚宫室虽宁王背逆罪在不赦而朝廷惇睦之仁何所不至本院已同宗支并原任布按二司及吉安等府知府等官伍文定等亲赴该府验看未焚库藏已封号讫所据各宫眷身尸相应薶葬为此合行案仰布按二司即便啓知建安王选委各郡王府老成内使三四员防同南昌府南新二县官措置棺木以礼安葬毋得违错不便
　　公移抚州知府陈槐等收复南康九江
　　照得宁王谋反兴兵向阙南康九江见被攻破分留逆党据守二府城池意图西扼湖兵之应援南遏我师之追蹑仰赖宗社威灵克复省城除遣知府伍文定等分布哨道邀击宁贼务在得获外所据逆党占据府县应合分兵勦复为此牌仰知府陈槐等各选精兵身自统领星夜前去南康九江地方相机行事务要攻复城池平靖反侧仍将地方人民加意赈恤激以忠义抚以寛仁权举有司之职以理庶事查据仓库之积以足军资一面分兵邀诱宁贼毋令东下并差人侦探飞报军门各官务要同心并力协和行事毋得人怀一心彼此参错致误事机兵快人等敢有违犯节制者仰照本院钦奉勅谕事理以军法从事一应事机呈禀往复虑有稽缓俱听一面从宜区画一面呈报军门仍备查各官弃城逃走致贼焚掠屠戮之故具由申报以凭参拏究治
　　设立茶竂隘所公移
　　照得府属上犹等县所辖桶冈天险四面青壁万仞中盘二百余里连峰参天深林絶谷不睹日月贼众屯据其间东出西没游劫殆遍人民遭其荼毒地方受其扰害先年亦尝用兵夹勦坐困数月不能俘其一卒竟以招抚为名而罢近该本院奉命征勦仗赖天威悉已埽荡但恐官兵撤后四方流贼乘间复聚必须于闗去处设立隘所分拨军兵委官防御庶使地方得以永宁本院见屯茶竂亲督知府邢珣唐淳等徧厯各处险要相视得茶竂正当桶冈之中自来盗贼据以为险西通桂东桂阳南连仁化乐昌北接龙泉永新东入万安兴国堪以设隘保障当因湖广官兵未至各营屯兵坐候因以其暇责委千戸孟俊等督领兵夫先行开填基址伐木立栅起盖营房见今规模草创已具本院即欲移营上犹必须委官督工庶几垂成之功不致废弛及照茶竂既设隘所就合摘拨官兵防御查得皮袍洞隘兵原非要合改移茶竂及于邻近上保古亭赤水鲜潭金坑编选隘夫兼同防守庶一劳永逸事可经久为此仰钞案回道坐委能干县官一员前去茶竂督工完造务要坚固永久不得因循迟延一面查照本院钦奉勅谕随宜处置事理即将原拨守把皮袍洞隘官兵尽数移就茶竂住劄一面于上保赤水古亭鲜潭金坑等寨量丁多寡每寨抽选精壮者一二百名兼同防御其合用匠作工食等项行令上犹南康大庾三县量支官钱给用完日具数及起拨官兵数目一并回报查考仍呈抚镇巡按衙门知会
　　国朝
　　察修白鹿书院　　　　　　　　周　灿
　　为出巡事照得白鹿书院为先贤倡道之地海内所瞻今闻殿庑堂舍飘摇风雨文记散失讲席日虚诸生切磋尽废近且多匪窜伏煽淫风而断圣脉殊为懊恨有世道之责者讵可不立正頽靡邪合行察议仰南康府即将单开四欵防同理刑官逐一登答限十日内具繇回报以凭裁酌施行毋得稽迟未便
　　一圣学榛芜殿庑堂舍强半倾圮从前有无修葺见今倾废若干间应修应建估计工料一一登答具报一洞规久废师道不尊负笈来游者何所造就目今主洞何人课艺曾否修举见住书院者若干人是否英英欲上有无匪窜入稂莠莫别应去应留作何清汰
　　一讲课原有学田近闻为惫生衙胥中饱务须彻底清察要见每嵗洞租若干支用若干有无开销细数存剰若干见贮何处有无侵收干没一一登答具报一修明絶学砥柱狂澜固是司教之事然加意鼓舞陶铸人材非借二三友善不可诸生吴江雅负时名该府酌议委任以勷问难乐育之盛
　　明
　　行江西按察司编审九姓渔戸牌　王守仁
　　为照贼首吴十三凌十一闵念四念八等俱已擒获党多已诛勦虽有胁从之徒皆非得已节该本院备奉钦降黄榜通行给发晓谕许其自首改过自新安插讫数内杨子桥等九姓渔戸又该知县王轼引赴军门投首审各执称被胁情有可矜当该本院量行责治仍发本官带回安抚外今访得前项渔戸尚有匿未报及已报在官而乘势为非者况查沿江湖港等处亦有渔戸以打鱼为由因而劫杀人财虽尝缉捕禁约而官吏因循禁防废弛合就通行查处为此仰钞案回司即便选委能干官员会同安义等县掌印捕盗等官拘集杨子桥等九姓渔戸到官从公查审要见戸计若干丁计若干已报在官若干未报在官若干各驾大小渔船若干原在某处地方打鱼生理着定年貌籍贯编成牌甲每十名为一牌内佥众所畏服一名为小甲地方多寡每五牌或六牌为一甲内佥众所信服一名为总甲责令不时管束戒谕仍于原驾船梢粉饰方尺官为开写姓名年甲籍贯住址及注定打鱼所在用铁打字号火烙印记开造印信手册在官每月朔望各具不致为非结状亲自赴县投递用凭稽考防阅中间如有匿不报者俱许投首免罪亦就照前行若有已报在官仍前乗机为非抗顽不行到官就仰从长计议应抚应捕遵照本院钦奉勅谕随宜处置事理径自施行今后但有上戸官民客商人等被害就于本处追究务在得获明正典刑仍即通行南昌等一十三府及各州县一体查处编立牌甲严加禁约施行造册缴报查考如或故违定将首领官吏拏问决不轻贷
　　理濬二湖檄　　　　　　　　　范　涞
