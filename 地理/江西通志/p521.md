<!-- { "loadSidebar": true } -->
　　少宰余祐墓在鄱阳和阳镇
　　侍郎李颐墓在余干上瑶山
　　右都御史朱一桂墓在浮梁下长源崇祯间勅孝子刘彦清墓在鄱阳小渡
　　勅葬瑞阳公主墓在徳兴朱潭
　　程烈女秀泪墓在乐平县年十三遭变投井董宗文志铭
　　张烈女墓在浮梁城门都嘉靖初知县孔僖有祭文相传初葬时墓不生草
　　国朝
　　祭酒王传墓在鄱阳千秋郷
　　南康府
　　汉
　　海昏侯刘贺墓在建昌县西北六十里昌邑城内有大坟一所小坟二百许旧称百姥
　　陈
　　司马暠墓在建昌县东二里司马延义墓亦在焉唐
　　侍郎何干耀墓在星子县迁莺谷口致仕后隠居庐山卒葬此
　　孝子熊仁瞻墓在建昌县北三十里
　　宋
　　赠少傅刘彦诚墓在都昌县东六十里刘志桥北勅进士刘涣墓在星子少府岭能仁寺侧朱子创壮节亭于墓侧为之记
　　宾客陈防墓在星子白鹿洞侧
　　苏州守孙冕墓在星子白鹿洞后皇祐中乞白鹿洞为归养之地诏从之未归而卒子琛承先志葬此
　　枢密副使王韶墓在建昌甘泉乡一云墓在徳安望夫山下
　　尚书呉太冲墓在都昌县北七十里白凤乡欧阳修志铭【欧阳文忠集】
　　员外郎呉举墓在都昌县北长城里太冲从弟也中书舍人孔文仲墓在南康星子县归葬时苏轼拊其柩曰世方嘉软熟而恶峥嵘求劲直如吾经父者今无有矣【明一统志】
　　丞相李万卷墓在星子白鹿洞口元祐间尝读书白云庵卒葬于此
　　尚书李常墓在建昌县西北六十里军山黄庭坚题其墓甥黄大临表之【豫章集】
　　王长者墓在建昌青山之西原有黄庭坚铭【豫章集】宁逺军节度使王厚墓在建昌甘泉乡大观元年勅葬忠文张叔夜墓在星子县宫亭庙后相传从渊圣北迁死难归葬于此
　　教授黄灏墓在星子县西古山麓明万厯间知县陈经立碑表之
　　知军钱闻诗墓在星子西南十二里钱家湖
　　朝奉大夫李燔墓在建昌县北翁家塘后
　　赠太师江万里墓在都昌县石沙湾以死难勅葬赠太师周国公谢之艮墓在建昌桃花峯下
　　处士吕炎墓在建昌归义乡
　　陈澔墓在都昌清化乡虞集题曰经归陈先生墓【道园学古録】
　　按危太朴集有元处士经归先生志铭则澔之卒于元明矣今从旧志仍系之宋
　　冯孝女素真墓在星子顔家山后
　　元
　　进士黄异墓在府城北五里
　　进士雷起龙墓在建昌归义乡北山之麓
　　明
　　侍讲余鼎墓在星子西南古山麓
　　尚书魏源墓在建昌甘泉乡勅葬
　　御史邵嵩墓在都昌县双冲山
　　同知余濂墓在都昌安定庙前
　　知州周希贤墓在安义猛虎山
　　检讨黄元龄墓在安义瓦岗山
　　布政使黄祺墓在安义县
　　甘烈女清秀墓在星子少府岭下
　　孝子陶志墓在星子演武亭前知县陈经立碑表之国朝
　　征士张自烈墓在白鹿洞山麓南康太守廖文英重其品葬此书碑曰清故处士张芑山墓
　　九江府
　　周
　　匡裕墓在瑞昌归义乡匡裕兄弟七人修炼得道于庐山莫知所终此山之墓仅遗蜕耳至今称匡山云三国
　　程普墓在瑞昌安泰乡周瑜战赤壁遣普为禆将驻兵江州赤乌镇卒于营葬此子孙因家焉
　　晋
　　陶侃母墓在府西白鹤乡侃择地母遇异人云前有牛眠地可言毕化鹤去侃行里许果见牛眠于此因葬之
　　按旧志侃母墓凡五抚州饶州新淦都昌九江俱有晋书本传云侃始居鄱阳后迁浔阳宜在徳化白鹤乡
　　陶靖节墓在徳化楚城乡面阳山麓明正徳七年提学李梦阳清复故址置田以偹祭祀
　　侍中查柏墓在九江匡乡箬芦之源永和十二年丙辰此【南康府旧志】
　　宋
　　江州刺史檀道济墓在湖口小凤凰山
　　唐
　　郑善果墓在徳安葛洪山郑为江州刺史殁于官此后汉
　　中书舍人欧阳敷墓在彭泽县五栁乡
　　宋
　　郑良墓在徳安敷浅原之下即善果孙没于此按名胜志云郑良尝登紫岩峯观敷浅原见白鹿跃于马前曰吉地也殁因焉名其处为万家坂子孙蕃衍着谱牒者六千余家
　　状元马适墓在湖口马家湾幞头山
　　直秘阁胡旦墓在徳安敷阳乡
　　刘道原墓始葬星子县西翰林学士范淳夫为文碣其墓后十余年其子羲仲迁徳化县龙泉乡黄鲁直志铭【豫章集】
　　知临江军范端墓在徳化仁贵乡万家山曾巩志铭司封郎中孔延之墓在徳化仁贵乡龙泉原孔子四十七世孙也曽巩铭其墓【南丰集】
　　太常博士郑诒墓在徳安永泰乡王安石撰墓表【临川集】福州守梅鼎墓在湖口月台山
　　周元公敦颐墓在徳化栗树岭下潘兴嗣志铭明治三年知府童潮建祠肖像置田以供祭祀并记
　　岳武穆母姚夫人墓在徳化白鹤乡株岭之麓飞镇九江时髙宗赐葬于此后夫人李氏孝宗赐葬大阳山下去株岭十五里
　　按名胜志及九江何陆旧志俱载夫人李氏亦祔株岭今载大阳山未知孰是
　　赠旌忠侯姚兴墓在彭泽县南八十里钦宗时战殁和州收葬于此【明一统志】
　　进士喻臣墓在彭泽了髻山麓
　　尚书曹文敬墓在湖口走马岭明嘉靖中九江兵备道谢迪命其后裔重修立碑
　　处士髙天锡墓在彭泽武山
　　县簿顔希孔墓在彭泽凤凰山麓
　　元
　　丞相燕公楠墓在徳安乌石山至元间赐于此翁仲碑碣尚存
　　丞相朱浩墓在徳化九都
　　尚书刘洪范墓在徳化黄土岭
　　陶九母墓在徳化芳兰湖上相传为陶九相公墓者非也墓有神灵人莫敢犯其邱木鄱阳有鱼怪歳以九月上旬乘风鼓浪入芳兰抵墓所而还谓之朝墓
　　月琴冢在徳化石耳峯伪汉陈友谅爱姬苕华夫人以善月琴冢前树石月琴表之
　　明
　　知县郑思贤墓在徳安万家山洪武间任徳安卒于此
　　监察御史周振墓在徳安中嘴山
　　征士王奎墓在彭泽张家港
　　给事邹逢吉墓在湖口松寿山北甲申殉难榇归此【分省人物考】
　　赠给事中黄开先墓在瑞昌赤湖石沃山
　　赠文林郎文士墓在徳化仙居乡大石山下门人私諡安节先生
　　南安府
　　汉
　　太傅陈蕃墓在府东青龙冈蕃被害徙家日南又追至此诛灭友人朱伯厚弃官来哭收葬之墓有三寳值军乱争掘之大蛇围绕坟前崩雷晦雨遂不得发【豫章书】
　　按明一统志称陈氏墓太平寰宇记名胜志称陈蕃子孙今从豫章书又考邓徳明南康记在南康野献山未知孰是
　　牛相公墓在大庾县邓家山髙五六丈旁列小茔三十余今多圯犂鉏之下往往得铜钱器物无名可考【名胜志】
　　樊将军墓在南康县西南金丰里广二三十丈四围板石状如覆钟旧传为樊哙又相距二十里地曰樊坑有樊将军宅基址
　　按汉书哙沛人不应有墓在此必因樊氏墓讹传哙也
　　唐
　　谢平蛮墓在上犹县北胜保里人云平蛮谓谢肇也银青光禄大夫黄廷玉墓在上犹县金龙下里大稳神坪
　　宋
　　大隐居士田辟墓在南康县洋江口
　　太尉解潜墓在大庾县西四里旁有太尉庵遗址【名胜志】御史田如鼇墓在南康洋江口察院坑相传宋时勅葬元
　　学博胡志仁墓在上犹学大成殿侧至治间死冦难因葬于此
　　按胡志仁墓林志安志不载白志从府志死义传采入
　　总管张元祚墓在大庾县金莲山
　　谢节妇墓在上犹治东一里徐仁妻大徳间廉访使表其墓曰贞烈
　　明
　　知府李琦墓在南康三迳里牛栏坑宋原端志铭叅政蔡运墓在南康伏潭铺坳
　　进士赖礼墓在南康城北鲤鱼山
　　御史王时习墓在南康太平里浮石之原黄翰有铭同知郭希防墓在南康金盆山
　　国朝
　　田烈妇墓在南康县横石井西田毓来有记
　　贑州府
　　汉
　　柴侯刘叔乔墓在雩都县南七十二里灵帝时避地于此卒焉俗呼柴侯墓【明一统志】
　　按太平寰宇记云晋末丧乱有发其冢者忽大风雨棺及松柏悉飞渡水其棺乃化为石
　　梁
　　检校工部尚书钟匡墓在潋江镇沙陂匡以尚书谪守临江后致仕避侯景难徙居南康卒于此【钟氏族谱】唐
　　中书令钟绍京墓在兴国县长信里石亭西
　　检校户部尚书谢肇墓在兴国锦衣乡黄口
　　按南康上犹有谢平蛮墓相传谢肇未知孰是
　　仆射刘越驭墓在宁都县南松下里
　　将军冯祥兴墓在瑞金县罗溪山南
　　安福令赠饶州刺史钟子威墓在兴国县潋江镇沙陂都监杨筠松墓在雩都县北八十里药口
　　南唐
　　礼部尚书愉墓在石城县石上里耸冈
　　宋
　　袁州户曹黎仲吉墓在宁都归仁里西冈
　　祭酒唐国忠墓在龙南县新兴保东村碑文剥落惟华表至今存
　　丞相吕大防墓在信丰县南山寺右
　　中书令李潜墓在兴国长信里木口村其子寳文阁待制李朴墓亦在焉明知县蔡钟有立蕝表之
　　吏部尚书曾楙墓在贑县空同山侍郎曾开墓亦在焉安抚使钟伷墓在龙南雷公塘后
　　教授胡埜墓在宁都县万斛里
　　枢密院编修唐稷墓在会昌县西北
　　翰林侍讲尹天民墓在防昌城南
　　赠太傅崔克墓在宁都黄金坑
　　直秘阁阳孝本墓在贑县通天岩淳熙己亥
　　曾原一墓在宁都北门外准提庵左
　　观察使陈敏墓在石城县浮湖埧
　　温革墓在石城县胡坑
　　元
　　翰林供奉知龙南县陈泰墓以殉难龙南马鞍山明知县王继孝立碑表之
　　信丰尹李廉墓在信丰县子李敬祔葬【豫章书】
　　明
　　都御史陈勉墓在宁都归仁里景泰间勅葬
　　布政使李旭墓在贑县西门外
　　通判曹明墓在信丰县水东坊
　　佥事袁庆祥墓在雩都县三门滩洛坑
　　尚书董越墓在宁都县河东山梅江之滨勅
　　知府严录墓在雩都县北打禾桥
　　大理卿董天锡墓在宁都县松下里璜坊
　　知县丁积墓在宁都县南一里
　　给谏胡易墓在宁都南门外延春谷
　　刑部主事黄纲墓在雩都西门外生佛寺右
　　评事李敬春墓在兴国屋山下春口
　　孝子吕叔素墓在兴国长信里
　　工部主事何廷仁墓在雩都东岳庙后
　　御史袁淳墓在雩都西渡船岭
　　佥都御史李涞墓在雩都固原三塔坑
　　推官温卓墓在龙南大官窝
　　知县谢魁墓在兴国鳯凰庄
　　教谕俞琳墓在信丰县桐木堡小溪渡头
　　巡抚甘士价墓在信丰水东坊
　　丘一鹏墓在宁都桃枝里南
　　曾应遴墓在宁都文明门外浮蓝渡
　　杨廷麟墓在贑县南门外菱角塘
　　万元吉墓在贑县与廷麟同为都督柯永盛所葬国朝
　　林时益墓在寜都冠石东岩上

　　江西通志卷一百十
<史部,地理类,都会郡县之属,江西通志>
　　钦定四库全书
　　江西通志卷一百十一
　　寺观【一】
　　大江西来灵气所聚峯逥水绕停云驻雾寳刹琳宫每居胜处法侣髙人杖笠斯寓秀峯瞻云
　　龙章焕翥大上清宫
　　圣恩隆注千山万壑具有佳趣即近尘区亦同静住异迹奇踪往往可据访古寻幽或于此遇作寺观志
　　南昌府
