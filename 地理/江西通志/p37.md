<!-- { "loadSidebar": true } -->
　　三台山在进贤县儒学前一曰凤台一曰鸾台一曰鹤台下瞷常河九曲
　　麻山在进贤县南二十里上有麻姑坛豫章志云晋王郭二仙憩息之地后包真人于此升举有龙井祷雨辄应
　　钟山在进贤县西南五里一名上下破山二山临水破裂元大徳间得铜钟十二
　　英山在进贤县西十五里临青岚湖有阳和天井与积烟山通
　　金山在进贤县西南三十里其下有淘金井山与临川接界
　　槲山在进贤县南四十里一名臧山唐臧嘉猷隐此山木冬夏常青
　　岩前山在进贤县东南七十里其岩一若狮一若象栖贤山在进贤县东七十里唐抚州刺史戴叔伦寓此因名旧称小天台山
　　北山在进贤县北一百里地滨彭蠡四面皆水其土平利耕作元伯顔子中隐此有啼鸟不知江国变多情到处劝人归之句
　　登髙山在奉新县治北一名龙山又名狮山下有泉名冯井井上有仓城其顶平敞足以眺远
　　陶仙山在奉新县南十五里世陶安公乘龙上升处药王山在奉新县西五十里豫章记晋吴猛骑虎入山处或云文箫吴防鸾寄食邹举家俄跨虎仙去留药一粒与主人且遗以诗一作越王山
　　华林山在奉新县西南四十里半属髙安其山三峰秀拔土人常伺云气舒卷以騐晴雨南有浮云宫及仙姑坛故址元至正间李普成王普敬明正徳间陈福一罗长一皆据此为宼
　　九仙山在奉新县西八十里上有寿堂禅院山北有汤泉一温一沸上有亭宋潘兴嗣作记
　　晏嶂山在奉新县西南八十里层峦髙耸四面如屏山南有刘仙岩晋刘道成修炼所山巅有风洞穴阔二丈许风常出焉
　　百丈山在奉新县西一百四十里冯水倒出飞下千尺故名以其势出羣山又名大雄山唐宣宗潜游至此尝赋诗山有草花如莲名山莲见明陈芹游记距山西南里许有驻跸山一名车轮峰宣宗迎回驻跸于此又县西南三十里有驾山其南为王见山皆以宣宗访逸民邹垣得名
　　吴憩山在靖安县北五里世吴真君猛尝憩于此相近有绣谷山一名幽谷山山半瀑布如练
　　金城山在靖安县西北五里马湖水绕其麓
　　葛僊山在靖安县西北二十余里按豫章志仙本楚人汉末隐此或云即葛洪也有炼丹坛坛之左有葛仙庵其巅有金钟每遇风雨晦冥则有声明正徳间土寇胡雪二立寨山上即玛瑙崖是也
　　桃源山在靖安县西北四十里胜槩宛若武陵上有仙姑坛及龙须药臼车箱等九洞其水注下南与毛竹□水合唐校书郎刘眘虚尝居此号为孝弟乡一云是宋支离翁刘子虚居址相近为石门山山有宝峰院唐权徳舆有碑记又有名山洪刍祐圣院记云右鹤岭而左名山长溪出焉
　　洪屏山在靖安县北七十里其山四围壁立路止一线可通水潺石逼凛然可畏
　　黄茅山距靖安县六十里许在□坑忠夏两都之间延袤二十里鸟道羊肠行者苦之
　　国朝康熙二十六年始建茶亭三十一年知县髙克藩复建庵于亭侧
　　玉枕山在武宁县治北其形如枕西有四望山髙下相等
　　七里山在武宁县西一里其山陡峻逼倚修江宋邑人李道宗于山腰凿路约七里许岁久崩坏明治间邑人盛如江改凿于下
　　武安山在武宁县东南二十五里元季邑人胡绍逺兄弟聚乡兵于此立寨
　　柳山在武宁县西南四十里孤峰秀拔唐柳浑隐此严阳山在武宁县南四十里相严阳尊者结庵于此庵侧有泉二自石间流出名石镬泉
　　伊山在武宁县北三十里俗伊叟拾蛇卵后成龙叟死龙涌沙石瘗之
　　石镜山在武宁县东北四十里其色黑形如镜
　　辽山在武宁县西七十里雄据上游为邑巨镇
　　太平山在武宁县西九十里与湖广兴国州相连鹤臯龙井胜迹颇多元掲徯斯有太平山杂咏二十二首
　　鲁溪山在武宁县北七十里山枕鲁溪之上石屋石田形状不一世刘真人修炼处
　　朱家山在武宁县南一百二十里接靖安界
　　杨新山在武宁县东北一百四十里与兴国州分水界九宫山在武宁县西北一百八十里其隂隶湖广通山县上有瀑布下有温泉为西境之胜世有九龙降于池故名一云昔晋安王氏兄弟九人造九宫于此宋时方士张道清曾建钦天瑞庆宫于上谢文节枋得诗真人何代结幽栖累世奎光焕紫泥盖纪实也
　　凤凰山在宁州北二百步如凤展翼乃州之主山也上有台曰凤凰台
　　南山在宁州南二里隔溪跨桥穿石窦而入悬崖峭壁下瞰修水有钓矶及玉溜石积雪石俱黄庭坚题字又南十余里为垒金山有髙冈亭飞龙阁招黄台深涧曲流石门松径颇擅登临之胜
　　旌阳山在宁州东一里层崖壁立截修水口晋许逊逐蛟过此因名
　　鸡鸣山在宁州西五里青峰峭絶每夜深风静闻鸡唱若天鹍之类山麓有谒仙亭又西为鹿源山上有九峰相仙人常乘白鹿出入其间
　　龙峰山在宁州东四十里状九峰下有龙峰院毛竹山在宁州东南一百二十里势连东津山按图经此山路塞宋治平间余奭开凿至烂泥坪始通往来
　　巉岩山在宁州西七十里山有四十余穴每天晴穴内风出子午卯酉时尤盛相近有摄仙山状如狮中有二岩岩各有穴其下有龙潭
　　岛石山在宁州西八十里上有李仙姑坛岁旱应祷又西十里为桃峰山有雷岩石神像祷雨颇应
　　大湖山在宁州西一百四十里山巅有池广六丈泉流不竭注下为百菖水
　　大幽山在宁州西南八十里中有金鸡桥前后深渊曲涧明万厯初为盗薮后平之
　　大潙山在宁州西南一百五十里西通湖广浏阳县东通新昌县南通湖广兴国州林木郁塞盗贼渊薮明万厯五年设铜鼓石营守备于此寻废
　　国朝雍正四年复增设驻防兵营详兵卫志对面为黄檗山
　　黄龙山在宁州西一百八十里连湖广通城县一名辅山髙千余仞下有冷暖二泉山顶湫中有黄鱼能致风雨岁旱祷之辄应吴黄武中黄龙见彼时属武昌郡
　　幕阜山在宁州西一百九十里与湖广通城县相连髙一千丈广袤一百二十里吴都尉太史慈拒刘磐于此置营幕因名山上有石名系舟峰有列仙坛汇沙池芙蓉池海棠洞仙人洞晋葛洪着山记一卷其东为青龙山相有禅师驻锡于此能驯猛虎里人结庵奉之
　　安峰在西山孤峭入云宛若削成盖箫峰之亚也又有鵞峰石垜千层上圆平若鼓状叩之比湖口石钟声尤洪亮
　　上天峰在府城西北七十里其下有岭谷泉石交胜金牛峰在丰城县东北四十五里相近为龙岭伏岭月岭
　　香炉峰在进贤县东南四十里状如香炉时雨将作烟雾滃然上有许旌阳祠
　　白狐峰在进贤县西五十里上有袈裟岩摩云顶诸景仙坛峰在进贤县东七十里其巓有仙坛岁旱祷之县北二十里有双乳峰
　　迦叶峰在奉新县大智院东其南为释迦峰
　　谌母峰在靖安县北十里世许旌阳会谌母于此其地桃花夹径上有石坛炉灶相对者为曹仙洞县北又有白云峰二峰状如丫髻天将雨则其巅出云
　　宝莲峰在靖安县北四十里唐释马道一卓锡之地贞元四年建骨塔宋绍圣初真净禅师亦葬此
　　桃花峰在武宁县东三十里
　　七台峰在宁州西八十里台源之侧
　　江前岭在府城南七十里亦名跃龙冈
　　白湖岭在府城南九十里下有白水湖故名【二岭属南昌县】金岭一名金邱在西山距府城三十里丁栖霞修炼所岭在西山距府城五十里隶新建游仙乡旧志云与鹤岭对陈绪寒夜录云宋熙宁中王迪为洪州司理有仙术跨鹤歴诸峰而去姓同子乔而跨鹤又同因以洛中山名之又游仙乡太平乡之界有吴仙岭上有紫云宫晋吴猛修炼地其下为天师谷唐天师万振勅葬杖履处
　　雷王岭在西山距府城四十里中祀雷神一名灵峰岭又东吴王岭庙祀吴王孙防或云吴王濞铸钱而祠之非也
　　桃花岭在府城西北五十里隶新建桃花乡明张文端位有诗家住杏花村身寄桃花岭后少宰熊文举得之有记云桃花岭在西山四面如桃花不与众山连属最为秀倩今属新建裘氏种松万株郁然增胜
　　白仙岭在府城西七十里祀宋真人白玉蟾
　　蜜岭在丰城县西十五里一名仙姑岭髙二百丈邑之屏蔽上有招云石剑脊石下有蜜泉清洌甘美
　　连珠岭在丰城县西九十里髙低聨络如珠
　　盘贤岭在进贤县南三里许昔朱子往泉州与友人吕伯恭盘桓于此故名
　　雾岭在进贤县治南百步环迤如带元大徳中县尹赵铨凿为衢县东五里黄岭有泉注于大满龙潭
　　野塘岭在进贤县东南六十里一名野塘峡巨石如盘西五十步有泉利灌漑
　　虬岭在奉新县东南二十里半属髙安上有汉刘繇庙狐尾岭在靖安县南为县治来脉其上有神坛
　　碎石岭在武宁县东三十里黄土岭在县西北一百二十里
　　上坑岭有二一在宁州南十里登其巅可了一州一在州之髙乡与鼇岭相接
　　长定冈在府城南二十五里梧桐冈在府城东南三十里又东南十里为横冈其势接旗头冈横偃而来当府城之上
　　象尾冈在府城南四十里形如象尾相近有澹冈及隆冈宋淳熙间进士刘邦本建隆冈书院其裔孙藏有朱子所题四景诗
　　齐城冈鼻塔冈俱在府城东二十里【以上诸冈属南昌县】
　　翻车冈在府城西南四十里上有许仙庙事详列仙防鸾冈在府城西七十里旧有会仙亭明祭酒胡俨诗相随一径入烟萝隐隐云中尚踏歌
　　赤冈在丰城县西北五十里界接新建濒江壁立土石皆赤朱子诗晓起清江弄小舟晚风吹过赤冈头
　　拜虎冈在进贤县北二十里明洪武初孝子包实夫拜虎处邑人陈善有记县东八十里有大小歇冈
　　鼓楼冈在奉新县王见山西亦因唐宣宗得名
　　龙冈在靖安县西四十里每岁旱祷有应
　　紫鹿冈在武宁县东三十里与青牛洞相峙旧志云王子乔骑紫鹿访丁令威者妄也
　　洪崖在西山距府城四十里一名伏龙山乃洪崖先生炼药处有洞居水中宸濠尝戽水见底有五井各方广四尺许洞侧瀑布泉状如玉帘欧阳修品为第八泉徐世溥游记云由江三十里抵洪崖两崖石数十寻皆釜色时有白绣纷若叠菊直上髙五六里西山之水飞鸣而下从石壁横洒若疾风吹雨莫不斜飞左右有钟磬两石巨若轮横无所倚水东奔激之翁然为钟声若倚泻西击则铿然若磬春夏水弥不复见但闻钟磬声也
　　双泉崖有二一在宁州西一百二十里崖口可容百人内有石类狮左右二石形如钟鼓有池澄澈涝不溢旱不干一在宁州东泰乡其中幽防有水通武宁县之康滩二崖祷雨辄应
　　仙迹岩在府城西四十里西山凌云观侧宋杨杰诗出尘举天步踏石上云梯
　　野狐岩在奉新县百丈山后昔怀诲禅师开堂有老人听说法曰堕落此山今有幸矣明日见老狐毙岩下
　　宴坐岩在靖安县北四十里宝峯寺侧宋袁陟有诗清水岩在宁州东北二十里南岩有石室北岩多兰蕙黄庭坚云清水岩号为天下胜处
　　灵石岩在宁州西南一百二十里顶圆中空状若悬磬叠屛岩在州西一百八十里修水之上
