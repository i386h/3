<!-- { "loadSidebar": true } -->
　　此君少日青而癯迩来黑肥如瓠壶缩肩短帽压两耳无乃戏学驺侏儒人言腹大中何有不独容君更容酒未须常要托后车滑稽且作先生友少陵匏樽安在哉次山石臼空飞埃茅檐对客夜惊笑麴生扣门何自来老向人开不称意但觉渊明酒多味乞取田家老瓦盆伴我年年竹根醉
　　羊肠滩
　　小滩嘈嘈大滩恶朝行羊肠暮鹿角尽日拖舟不得前忽然笪断千寻落上梁左侧石子多两舷与石鸣相摩卧听舟师倚篙哭将如二十四滩何
　　彭蠡　　　　　　　　　　　　李　纲
　　神禹治水江为最逦迤委蛇钟作滙澄不独阳鸟居浩荡端使羣川防羣川已防江不湍朝宗到海东南安烟收云敛望不尽眼界始知天宇寛世传扬澜并左蠡无风白浪如山起我今谪宦此中行何事恬然风浪止阳侯也是可怜人不学世人皆世情好风已借一帆便霁色更增双眼明晚来画舸鸣六艣超忽千山如脱兔波心突兀见星宫云际峥嵘望庐阜世间此景良不多洞庭三峡真么麽共浮大白期一醉对此不饮当如何
　　东塔山【在金谿】　　　　　　　　　孙　觌
　　山气鸿蒙衣自湿独行曳杖穿云入老翠隂森万竹蟠浮苍潋滟千峯立邂逅幽寻到萧寺拊掌一笑掀百蛰酒醒佛火照黄昏坐听北窗风雨集
　　曹山【在宜黄】
　　石栈梯空一线横路穷台殿两峥嵘日光淡淡乌飞没云气漠漠龙随行道人西归余只履结茅宴坐千岩底草根沥沥暗泉鸣树外腾腾青嶂起翠竺冉冉苍云屯老藤蔽日白昼昏天低尺五雷雨上身强丈二佛祖尊垂老栖栖厌行旅逢人欲问生前语不见高僧杖锡飞山下空流千斛乳
　　分宜道中
　　老牯挽犂泥没膝剡剡青秧鍼水出大麦登场小麦黄桑柘叶大蚕满筐猿鸟相呼聚俦侣缫丝百箔闻好语此时物色不可孤劝君沽酒提壶卢
　　栗里渊明祠　　　　　　　　　谢　薖
　　渊明归去浔阳曲黎杖蒲鞵巾一幅隂隂老树啭黄鹂艳艳东篱灿霜菊世纷无尽过眼空生事不丰无意足庙堂之姿老蓬荜环堵萧条仅容膝大儿顽钝懒诗书小儿娇痴爱棃栗老妻日暮荷锄归欣然一笑共蜗室我诗未遣愁肝肾醉里呼童供纸笔时时得句辄写之五言平淡用一律田家酒熟夜打门头上自有漉酒巾老农时问桑麻长提壶挈榼来相亲一尊径醉北窗卧萧然自谓羲皇人此公闻道穷亦乐容貌不枯似丹渥儒林纷纷随溷浊山林高义久寂寞假令九原今可作举公篮舆也不恶
　　鸣玉泉【在金谿】
　　山露秋阳何赫赫山亭凄冷多秋色岂惟醉耳玉琮琤照眼寒光如练白旧闻瀑布垂云间恍疑银河堕天关西望香炉不得住个中原有小庐山
　　重游寥阳洞有感　　　　　　　欧阳澈
　　寻真曽到寥阳殿小立廊腰花影转飞琼仙子下瑶台绰约云鬟眼波翦水沈烟断一帘秋醉睡海棠红玉软武陵归去探年华扬州一梦烟波逺重来风物恰依然爱日融融烟素卷洞门寂歴锁长春异木槎枒插天半霞衣冉冉媚东风緑锁窗前重识面酒酣春笋理琵琶曲终依约含幽怨人间名利几时休马蹄不驻空留恋桃花流水古犹今囘首碧云人不见
　　游岐原有感
　　秋光淡薄磨青铜舞风霜叶鱼腮红鸡窗岑寂兴不浅结客榰笻叩梵宫聨翩步蹑孤烟际陇上凄凉一笛风穿云裂石声满谷惊飞雁阵横晴空高僧拥衲卧云久诸方勘破心玲珑我来奓户据禅榻堂堂标格对总公旋烹冰液破我闷浇肠七椀追卢仝水沈烟断香透顶津津喜气生眉峯传嵒真隠已先去谁与壮浪吟争雄朱弦纵事奏流水俚耳知音亦罕逢不禁风物撩诗眼强作险语慙非工安得汤休占此景碧云之句当竒峯防沽村酒行莲社忘归一任夕阳舂
　　南康值雨　　　　　　　　　　杨　时
　　庐山卧龙庵有刘道人自云百余歳碧眼不粒食惟食柏饮水每客至必先知之欲往见之不果故并记之
　　平沙涨雪清江濆水花照日红生鳞轩然五老出城表雕玉万仭窥长身云巾星弁覆华顶飞泉漱瀑垂天绅平生未识庐山面碧巘横云望中见江头一夜雨衔天奔浪号风作悲健朝来淤泥没牛马咫尺坐论千里逺芒鞵拄杖挂尘屋神马扉轮歘飞转卧龙庵前碧眼翁日饮山渌餐溪松神融气合八荒外此心炯炯宜先通未须勒移却俗驾防应一洗尘寰空寄言归侍壶邱子他日来游当御风
　　七月三日至鄱阳　　　　　　　王十朋
　　我来鄱君山水州山水入眼常迟留絶境遥通云锦洞清音下瞰琵琶洲干越亭前晚风起湖入鄱阳三百里晓来一雨洗新秋身在江东画图里
　　赠申孝子世寜　　　　　　　　辛弃疾
　　六月烈日日正中时有叛将号羣凶平人血染大溪浪比屋焰照鵞湖峯白刃纷纷蔽行路六合茫茫何处去妻见夫亡不敢啼母弃儿奔那忍顾药市申翁鬓有霜卧病经时不下牀平生未省见兵革出门正尔逢豺狼豺狼满市如流水追索金缯心未已可怜累世积隂功今日将为兵死鬼世寜孝行何高高慨慷性命轻鸿毛尔时自欲赴黄壤欣然延颈迎霜刀至孝感兮天地动白日无光百川涌三刀不死古今稀一命自有神灵拥羣贤激赏争作歌要使汝名长不磨何时上书达天听诏加旌赏高嵯峨
　　和彭蠡月夜泛舟落星湖　　　　朱　子
　　长占烟波弄明月此心久矣从谁説只今一舸漾中流上下天光两竒絶囘头忽见西郭门尚喜苏仙有遗烈问予何事却囘船尘土涴君头上雪
　　寅陂行【并序】　　　　　　　　　王庭珪
　　安城西有寅陂溉田万二千畆废久官失其籍大姓専之陂旁之田歳比不登邑丞赵君捜访耆耋尽得古迹浚溪港起堤阏躬视阡陌灌注先后各有绳约不可乱是歳绍兴十三年适大旱而寅陂溉万二千亩苗独不槁民颂歌之国家方下劝农之诏法有农田水利实丞职也然缘是而伪自増饰以蒙褒显者世不为怪由是水利为虚名今寅陂功绩崇竑丞不肯自言部使者终不及省察某出城别君东门外逢寅陂之民塞路涕泣言此为叙其事作寅陂行不复縁饰皆老农语也冀有采之者绍兴癸亥十月望日书
　　安成城头乌夜宿啼乌未起鸡登木倾村入城来送君马首摩肩袂相属但有厐首不识名何物老翁出山谷老翁持酒前致词家住西村大江曲大江两岸皆腴田古有寅陂置官属自从陂废田亦荒官中无人开旧渎公防故道堰横流陂旁秔稻年年熟今年虽旱翁不忧田头已打新舂谷谁云此陂防当复老父増闻两黄鹄嗟哉如君不负丞躬行阡陌劝农桑监司项背只相望风谣满路胡不聴胡不聴寅陂行为叩天阍呌一声
　　雅歌楼诗送永丰宰邓晋卿
　　潢池赤子弄库兵犬牙蟠接防漳汀十年烽火照县郭白昼不敢问衙庭忽见青楼临大路楼上高歌挥白羽楼前解甲看投壶终歳不闻挝战鼓主人坐笑已风流小妇鸣筝楼上头曲罢仍能雅歌舞送君此舞传中州
　　过萧泷庙
　　泷江欲度虹为桥泷涛舂击蛟鱼跳泷头有庙非一朝泷民犹传神姓萧殿脚插入白鹭腰青原舞翠挹岧嶤朱甍日出烟雾消碧瓦不动磨青瑶忽然飞电掣紫霄天为借怒生竒飇游龙挥雨洗泬寥桂花随落香云飘百年古木空中号鼍能击鼓鸾吹箫官艘贾舶胆欲焦庙前泊橹不敢摇楚词跪奠设浆椒泷之灵兮或可招
　　送呉叔举主簿往清江受纳秋苖
　　田头作谷催入场一半白者输官仓庐江主簿喜懐檄放船椎鼓开帆樯萧滩老农公事毕夹道欢呼罗酒浆笑言归去唤妻子今年租米两平量
　　过西山　　　　　　　　　　　杨万里
　　一年两踏西山路西山笑人应解语胷中百斛水墨尘雨卷珠帘无半句殷勤买酒谢西山慙愧山光开我顔鬓丝浑为催科白尘埃满胷独遑惜
　　寄题庐山楞伽寺三贤堂呈南康太守曽致客
　　山房牙籖三万轴六丁下取归羣玉空余坡老枯木枝雪骨霜筋插云屋楞伽老僧懐两贤作堂要与祠千年只供清风荐明月不用秋菊兼寒泉江西社里曾常伯李家玉润苏家客并遣巫阳招取来分坐庐山泉上石游仰山谒小释迦塔访孚恵二王遗迹赠长老混
　　融　　　　　　　　　　　　　范成大
　　渚田谿渊清洄洄梅州问路家云堆连空磴道虬尾滑竹舆直上无梯阶官路来迎夹道立相逢无言心眼开翠微中断雪磵吼两耳不辨供喧豗林间静极成断相政要万壑号风雷山如莲盆绕金地龙宫避席余苍崖祖师抱膝坐古塔大禅海浪翻天来腾空狡狯我未暇拄杖踏湿冲莓苔问龙亦借一席地解包听雨眠西斋当年公案忌错举神通佛法同坑埋混融庵中的的意笑我舌本空崔嵬兹事且置饱吃饭稊田米贱如黄埃
　　寄题贑江亭
　　一水之防新作亭主人文章子墨卿我记新亭且不朽千载当与文俱鸣题榜谁欤汉使者风流好事饰儒雅平生两君吾故人安得击马亭阶下鼓旗西征上奔泷所思不见心难降瞿塘纵有文鳞双爱莫致之章贡江
　　清江道中橘园甚伙
　　芳林不断清江曲倒影入江江水緑未论万户比封君瓦屋人家衣食足暑风泛花兰芷香秋日篱落明青黄我舟来迟佳景尽但见碧树愁春霜
　　发丰城县　　　　　　　　　　陆　游
　　丰城古县已再迁出郭十步江渺然冷云四合欲下雪柔橹数声初放船孤村灯火照破驿客子何以娯今夕不辞金盌醉十分要开玉花深一尺
　　上已临川道中
　　二月六夜春水生陆子初有临川行溪深桥断不得渡城近卧闻吹角声三月三日天气新临川道中愁杀人纎纎女手桑叶緑漠漠客舍桐花春平生怕路如怕虎幽居不省游城府寉躯苦痩坐长饥息无声惟黙数如今自怜还自笑敛版低心事年少儒冠未恨终自误刀笔最惊非素料五更敧枕一凄然梦里扁舟水接天红蕖緑芰梅山下白塔朱楼禹庙边
　　拟岘台观雪
　　垂虹亭上三更月拟岘台前清晓雪我行万里跨秦呉此地固应名二絶山川灭没云作海乱坠天花自成态狂歌痛饮豪不除更忆衔枚驰紫塞芦摧苇折号饥鸿欲傅粉墨无良工摩挲东绢三叹息收拾放翁诗卷中明朝青天行日毂万瓦生烟失琼玉世间成壊本相寻却看晴山晕眉绿
　　弋阳县江上书触目
　　县前竒哉一江水日暮风吹碧鳞起客恨征帆忽如洗不用金箆刮眸子丹枫岸边雪色芦下有老翁方捕鱼欲求妙手貌画图王维郑防今世无
　　蜂儿榧歌　　　　　　　　　　叶　适
　　平林常榧啖俚蛮玉山之产升金盘其中一树断崖立石乳防根多歳寒形嫌蜂儿尚粗率味嫌蜂儿少标律昔日取急欲髙比今我细论翻下匹此间异物难并兼百年不许嬴栽添余甘何为满地涩茘子正复漫天甜浮云变化嗟俯仰灵芝醴泉成独往后来空向玉山求坐对蜂儿还想像
　　孔链士话龙虎山之胜于其行因以送之
　　羣嶂倚天傍四环中峰受拱低伏蹲云锦交陈紫团外却注彭蠡如倾奔道陵已去丹灶冷今代符行妖鬼静孔师何事亦逃儒为爱冰林雪蒙顶我居无山冬不雪只受虚空满轮月子能作意肯重来更待墙东笋堪掘
　　观三叠泉　　　　　　　　　　刘　过
　　五老峯北嵯峨巅龙泉三叠来自天只应开辟便有此山云蔽护经歳年一朝何事失扃钥樵者得之人共传欲往从之人惮逺崄溪絶壑穷攀缘初疑霜崩涌天谷翻若云奔下岩宿散为飞风飏轻烟垂似银丝贯珠玉随风变态难尽名观者洞骇心与目清寒侵袂心益爽清甘熨齿手屡掬我欲揽之作玉虹似开九丈锦屏风有若插碧金芙蓉笑骑挥斥凌太空穷源直到天河东
