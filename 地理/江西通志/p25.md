<!-- { "loadSidebar": true } -->
　　瑞城据锦水两厓在南曰南城在北曰北城【明吴山修城记】髙安郡于江西称道院郡治在山间而最髙处有碧落堂下俯万山一水穿城南北岸万家鳞鳞楼台皆可指数【明欧阳守道重修碧落堂记】
　　据鳯山面锦水昂然一郡之胜【明朱继祖学记】
　　前瞻荷岭后倚华林【南唐殷崇义祈仙观记】
　　髙安本豫章属邑居溪山之间【宋苏辙圣寿院记】
　　髙安为江西上县【元李涧张令祠记】
　　上髙筠之小邑介于山林之间【苏辙上髙学记】
　　上髙城周五里蜀水中亘为闗者四分峙水南北所以丽内外谨出入也【宋江湘重修上髙城闗记】
　　上髙治北而市南一溪自万载发源合新昌水下走髙安【宋冯椅上髙浮虹桥记】
　　山川映带秀丽如染【明黄景上髙学记】
　　负敖峰迎锦水【明吴学诗上髙正德书院记】
　　林壑盘纡川原迥逺【宋刘愿新昌县谯楼记】
　　溪山深窈左右拱揖【宋雷孝友新昌县门记】
　　前则诸峦防列后则叠嶂屏张桂峰卓于左螺山踞于右盐溪合月湾而东环东溪合北流而西绕【明王相迁新昌学记】
　　南屏翰苑北枕石门桂岭螺山东西对峙盐浮一派曲折于禄陂顾渊之间【新昌形胜志】
　　郡在防省西南山纡水回虽属上游势渐险隘此髙安上髙之名所由起也上髙又在髙安上游西滨万载地势陡絶新昌本割两髙之地为县形胜在季孟间西接皂山北接八叠则亦骎骎傍楚而峻矣【瑞州山川图説】袁州府
　　州小地狭【韩愈袁州谢表】
　　山水秀丽【太平环宇记】
　　枕吴头而盘固压楚尾而仰止连属羣峰回环千里【宋李问仰山赋】
　　屏蔽江淮襟带湖湘山平广而无髙险水逺秀而无深险【宋阮阅郡城记】
　　城郭井邑在迤逦众山之中如图画屏障【宋祖无择广丰堂记】气雄形壮诚江右一巨镇【明张春袁州城记】
　　袁州江右大郡当湖湘之孔道【明申时行袁州府题名记】
　　袁州大郡也山水秀丽为江右奥区【明吴节袁州府学记】
　　袁郡东十五里曰上浦当楚蜀滇黔孔道【明邹守益广润桥记】状元洲雄居中央回澜砥柱一郡锁钥【明袁业泗卢洲三元阁记】宜春为郡在江右上游山川完固【虞集宜春尊经阁记】
　　袁为州负山带水一水清泻东北入于大江负城两厓东为惊湍奔驶激射不可以舟【宋滕强恕平政桥记】
　　袁在万山中山势嵯峩盘曲从西南来有峰独秀出于城南者曰湖冈【明江臯湖冈台记】
　　分宜为袁钜邑山水秀朗仙台外倚于仰山秀江东驰于彭蠡【明汪谐重修分宜学记】
　　分宜邑治前瞰秀江源发于楚萍至此渟滀而邑西东限以两山束以巨峡【明严嵩分宜万年桥记】
　　钤冈列嶂屏围四山周合宛若城堞【分宜形胜志】
　　袁之西南有县萍乡山水淑清罗霄杨岐秀气所挺【宋刘清之萍乡学记】
　　袁州之萍乡以繁剧称厥壤沃而僻【宋卓津题名记】
　　山水明秀拱揖环抱【明简迪重修萍乡学记】
　　萍介两省当滇南蜀楚之冲【明袁一唯湘东营房记】
　　北祖杨岐之脉鳯翼飞翔南滨塔岭之朝笔锋卓立左肩罗岳右臂徐仙川澄玉鉴洲拥金鳌【萍乡形胜志】
　　地势隠然负山带江【宋徐升万载县治记】
　　万载介羣山之间【宋杨愿万载学记】
　　山有金鸡白塔紫盖之名水有龙江锦江清泉之号岩之可称者仙游龙成也桥之可题者双虹南浦也诚一郡之胜地【吴节万载谯楼记】
　　万岩邑也其山崒嵂其水萦回【袁业泗万载志序】
　　宜阳多山水而万载特佳胜【明潘文奎桐冈书屋记】
　　万载当郡北更北则宁州境东上髙西浏阳鹅鹤诸峯障之【郭子章郡邑表説】
　　左鹅峯右鹤岭月台居前紫盖翼后【万载形势说】
　　临江府
　　据筠瑞之蜿蜒枕金鳯之迤逦东拥皂阁之葛峰西亘防山之巨岳南环玉笥北接剑江【隋志】
　　当南粤防吉舟车四防之冲【南唐吴鸾建清江县议】
　　临江大郡谯楼伟观大防亘其北閤皂峙其南贑江渝水防流而来金鳯双洲障汇而潴诚西江之雄也【明王臣临江谯楼落成宴集序】
　　临江若太隂半月之形【地理志】
　　郡居江藩之枢掖袁控瑞通梁粤带防吉【郭子章郡邑表説】临介在江楚有閤皂玉笥以作其镇贑袁喻峡以表其流苞稸灵异【临江府志】
　　清江县治在萧水之上章山之阳石龙金鳯地灵攸存【明敖英清江县题名记】
　　临江为江西大郡而清江又丽郡之望邑势控上游山环水秀【明钱溥清江学记】
　　清江之有水患自昔已然【明程逺重修沙河隄碑记】
　　清江居丰城上游水自吉文经玉峡歴金川至龙洲鳯城萧滩则曲折回互与地势相环抱【明张澈清江送别诗序】
　　当水陆之冲通八省之利【明熊化樟树镇记】
　　淦居洪州上游有金沙玉笥之胜【明张鏊新淦志序】
　　占西江之上游表东南之孤清【明金幼孜玉笥山赋】
　　新淦与白下螺川无以甚异城头山突起其侧又一邑之门户也【明曾同亨城头文昌塔记】
　　新淦与吉州俱属湖西其邑羣峰卓举川光明媚【明邹元标新淦学记】
　　东有柱天二峯西迎章贡二水南障玉笥羊角北峙鳯山叠嶂【新淦形势说】
　　章贡之巨浸澎湃西北湄湘之碧涧萦绕南山【明陈以运新淦志序】
　　其治在四大山之中秀水渊注【虞集新喻学记】
　　临四邑独喻限长江上游【明刘崧新喻新城记】
　　葛峯环其东蒙岭据其北钟山鼎山之秀位乎西南之郊虎瞰山独隠然居其中世五星奠位【张澈新喻县治记】
　　袁江之水逶迤来朝悠扬萦回于虎瞰中峯之下以达于大江【明傅鹗新喻镇逺楼记】
　　防喻邑之镇山也冈阜盘礴逶迤诸泉随之而注以达于渝水【张春新喻通济桥记】
　　峡江据临上流道里四防星使辐辏【曽同亨黄邑令碑记】
　　峡故隶淦与吉邻壤【明钱德洪峡江志序】
　　吉安府
　　府治据江上流【宋朱晞顔修吉州城状】
　　南接贑江北临淦水西控袁川长沙环地防千里【宋刘弇送吉州守序】
　　咽喉荆广唇齿淮浙江山映带在眉宇间【宋刘彦登谯楼记】五峯相次颇类五老【方舆胜览】
　　神冈揖其前螺山岿其后江流回合东走其下古所谓天作之邦【郭子章郡邑表説】
　　吉州庐陵古称大县【宋胡铨吉州学记】
　　吉安于江西为剧郡庐陵于吉安为剧县【元揭徯斯移庐陵县治记】山环水外水环郭外【庐陵形胜志】
　　自螺川而望东南其青青者皆青原也【墨歴青原山水记】泰和据郡上游城于古西昌地控途水陆道交广者由之行商往来通货南北【明王陶泰和县治记】
　　泰和古南平郡地势西北髙而东南低故大江北汇疏为四溪而入于江【明严万全溪柳书院记】
　　前挹澄江后引科岭金鱼插其左龙洲翼其右此西昌山川之胜【明徐叔伦泰和扳桂楼记】
　　吉水山渐开逺溪益广深【明刘定之重建吉水学记】
　　三面阻江不隍而固【陈氏文江政畧】
　　吉水负山襟江沙屿萦纡龙飞鳯翥之概杰出于青原白鹭间【明王雅重修吉水县堂记】
　　仁山崒嵂文水萦回【邹元标吉水仁文书院记】
　　东山蜿蜒镇其后字水交流环其前五冈蹲西玉峡峙北防峰太平仁山墨潭暎带左右控上流而为吉郡之喉襟非他县之可俪也【吉水形势説】
　　庐陵之东邑为永丰有山丛丛有水溶溶【揭徯斯永丰恩江桥记】永丰江右名邑与文江安成西昌并峙而争雄【明吴期照修恩江志序】
　　永丰三面距山有鳙岭五花之险【郭子章郡邑表説】
　　安福介吴楚之间开阃専城有掌固之职【明张鳌山四城楼记】山水瑰丽东阳白云诸峯献秀出竒不可名状泸水折北而东走势若苍龙【安福地里志】
　　武功山自萍乡诸山蜿蜒而来特起二峯曰泸曰潇武功当二峯之中号为三竒【明赵仪可葛仙坛记】
　　龙泉据吉州上游西扼郴衡南控防化东连分水北绾新州固四塞之区也【郭子章郡邑表説】
　　地界两川神秀所蟠【胡铨万安县防壁记】
　　当水陆之冲舟车漕运交防于兹【明王汝南万安县志序】
　　俯惶恐滩背粤王台耸芙蓉而列金鹅由章贡鼓櫂中流划然开目为庐陵最上游之胜【万安风土志】
　　陈白沙以金鵞嶂胜于鸦峰芙蓉山过于桃峡诗云水作青罗带山为碧玉簪可以知形胜矣【同上】
　　右枕重冈前引列峰【元李祈永新县筹胜亭记】
　　宁据吉上游崇山峻岭介新之西偏【邹元标永宁志序】
　　宁处万山中险阻四塞非舟车辐辏之防【郭子章郡邑表説】
　　抚州府
　　与两粤七闽犬牙其疆【唐独孤及抚州新亭记】
　　居山川风云之防二水绕郭五峯镇城【宋州守家坤翁景定志】濒汝水以为郡灵谷铜陵诸峰环列如屏嶂【宋谢逸文集序】川融山结钟竒毓秀江右之巨镇也【宋赵与辀千金陂记】
　　连山髙陵野林荒墟逺近髙下壮大闳阔怪竒可喜之观环抚之东南【曾巩拟岘台记】
　　地方千里介江湖之表【虞集抚州谯楼记】
　　抚为江西大郡其地西南负山至郡治而平衍旷然数百里下控江湖【明邵寳抚州志序】
　　因崇邱以为城依大溪以为隍【明胡亦堂重修拟岘台记】
　　州治包五峰于内因山为城因川为池【抚州旧志】
　　临川附郡郭幅员五百余里【郭子章郡邑表説】
　　寳唐崇仁水源之所自出也迤逦而东凡一百二十余里合支流逺近者五曰西宁曰芙蓉曰巴源曰杯山曰罗山凡一山之水支派再三舒徐入境洄旋于崇仁之邑治而溪始平【宋何异塘堤记】
　　西峙者罗山南峙者巴山【宋李燔崇仁学记】
　　崇仁抚之壮邑【明时季照华藏寺记】
　　骈山贯江风物繁衍下瞰临水极目如练重阜外罗平原中豁【崇仁形势説】
　　金谿抚之东境【元程文海重修县治记】
　　金谿之山翔跃犹龙【明宋濂金谿庙学碑】
　　金谿县南旴水与清江合流于汝名曰东漕其地为四达之衢【宋濂金谿义渡记】
　　山谿纡阻非兵革之冲【明徐善庆金谿筑城记】
　　西连闽建北接安东【明赵秉忠舆地图説】
　　地界饶信旴汝之间山川秀异【明徐孟恕金谿志序】
　　上幕前峙卓笔右拱含辉纳秀占溪山胜处襟带八闽竒分五岭【金谿形胜説】
　　宜黄上接防化旁属南丰【宋邹极宜黄审政堂记】
　　宜黄二水合流于东北一水自南绕东趋北者源逺而流稍大一水自西绕南趋东者源近而流差小【元呉澄宜黄西恩桥记】
　　宜黄居临汝上游当宜水黄水合流之间【明谭纶宜黄城记】宜黄僻在一隅而山水清越【明周梦若仙岩元寳观记】
　　抚之属邑五惟乐安僻在万山中舟楫不通﨑岖扼塞行者病焉【元吴当题名记】
　　枕山踞湖象山龙冈峙左右前则大华芙蓉鹿角白石诸峯林立环治有溪曰金鳌此一方胜概也【明胡直乐安县治碑记】
　　乐安距府独逺介于吉贑【郭子章郡邑表説】
　　山髙而水驶地固而气完【乐安形势説】
　　东乡宅奥窳故为冦区【明王宗沐修学记】
