<!-- { "loadSidebar": true } -->
　　吕士元字佐尧江宁人咸平时为泰和令民喜鬭讼往往因事中吏以法多不免士元日与长吏争曲直辨情伪猾吏伺候终无豪髪过失可得禄食所入悉赒其族子溱随侍至邑创读书台竟状元及第【安志】按欧阳文忠志士元墓曰官虽卑惠于其民足以为政禄虽薄周于其族足以为仁身虽不显有子以大其门足以彰其为善之效
　　张岐建阳人明道间知永新县治狱明允吏不敢欺民有积逋岐代补输之【永新县志】
　　元绛字厚之钱塘人举进士登第摄上元令有声安抚使范仲淹表其才知永新县豪子龙聿诱少年周整饮博以技胜之计其赀折取上腴田立劵久而整母知之讼于县县索券为证则母手印存弗受又讼于州皆不得直绛至母又来诉绛视券呼谓聿曰券年月居印上是必得周母他牍尾印而撰伪券续之耳聿骇谢即日归整田【宋史】
　　何嗣昌为龙泉令尝剏浮桥以通南北往来和蜀乡有梅陂三百余顷伐石立址兴复水利民至今被其泽焉【林志】
　　李寛字伯强庆厯间知吉州承诏立学学徒常三百人又尝施方略捕盗贼凡米盐酒皆为民除致利【林志】
　　王陶韶州曲江人唐宰相珪之后初珪子敬直尚南平公主坐事贬岭南子孙留者寓曲江父式由进士知永新迁梅州陶博学有俊才登天圣五年进士庆厯元年知泰和县兴革利患不局局簿书不揺惑于毁誉县署倾圯陶费钱百万修之自为记【豫章书】按林志载王陶字乐道太原人考宋史王陶传京兆万年人不云太原且无知泰和事比读王陶修县署碑云予去秋被命私自便老亲居曲江迎板舆度峤北沿流疾下累日可至则陶明是粤人又考粤大记曲江有王陶歴官京东提刑度支郎所至著绩而宋史万年王陶则为御史中丞爵秩不符其为曲江人无疑【原跋】
　　林积字公济福建人庆厯进士由循州判改令安福建学聚徒亲为训督时有张嗣宗者煽妖术惑世积收系之以闻妖遂息嘉祐元年秋旱积率吏民祷于石屋雨立至仕终河南转运使【安福志】
　　陆若济宰龙泉秩满其妻诋之曰君洗手奉职不取一钱行道之人皆谈清徳兹罢归宁亦载一清舟归耶若济曰非汝所知也人髙其操【林志】
　　葛源字宗圣丽水人以泰和簿摄吉水令吏舞者悉置以法有毛氏寡妇告其子源以恩义说之不从密使人觇有与间语者捕得之乃谋诬其子者也穷治具服县距州逺民输租苦于挽运源始议置县仓民至今赖之【泰和志】
　　周郊钱塘人嘉祐六年擢第为吉水令讼至立判追召者皆朝裹粮而暮饭于家庭无留狱【林志】
　　蓝丞熙宁间守吉州时朝廷议行新法丞不欲病民以年老乞致仕【同上】
　　盛陶字仲叔郑州人熙宁中宰泰和临政刚毅不挠侥幸者不利之中以飞语邑人曾刚率邑中士力辨之未几陶以才徳擢御史【同上】
　　许浃熙宁间知万安县扼奸戢欺厘革诸郭师元摭其实作许公十政诗刻石以传【明一统志】
　　陈汝器字适用元丰初令庐陵黄鲁直称其资性刚方剖断无滞任法不避权贵牧民务去败其簿籍如谨细书生所钞书以庐陵之难而称治其贤可知【林志】
　　吴革元丰间知吉州先是郡増盐课二百万民已失生理前知府魏纶复上诸县増课九十五万革至尽罢之元祐初御史按察以革为江西第一【明一统志】
　　李康成元丰二年为安福令修学舎集诸生讲业时黄鲁直为泰和令作诗寄之有孝慈民父母虎去蝗退飞之句【林志】
　　梅珫崇宁间为吉水令清强自许不事将迎提举齐之礼至邑以为简己求所过责之所职之事应答无毫髪谬之礼叹赏而荐之朝颁其事于属县【同上】
　　郭奉世大观间为永新令时泰和民苦其令请诸上司愿得奉世治其邑漕檄奉世往而永新民不可奉世乃寓两县之界兼治之【明一统志】
　　赵廸之字子开政和间知龙泉县时金兵嵗犯江浙郴防南康盗起如猬廸之先寇未至筑古牛羊废垒为寨廪贮悉具召募材武之士团结保伍为捍御计防寇奄至相望一水间竟不敢犯【吉安府志】
　　段缝至和间初析恩江镇为永丰县未有防舍缝辟土立廨规制治所有建县治记【永丰志】
　　赵训之字诲道秦悼王五世孙政和进士建炎三年知吉州永丰县孟太后避地防州防卫统制杜彦等叛犯永丰训之与尉陈自仁取间道绕贼后据地利匿其精兵以诱贼贼至伏发歼其众防贼别校继至官军未成列自仁死之训之殊死战亦被害事闻赠朝散郎直秘阁官其二子自仁赠通直郎官其一子邑人为立祠【宋史】
　　唐杰建炎间知万安时金兵嵗犯江浙羣盗蜂起杰倡义募勇积粮糗设土军维舟截江巡行捍御戒令严肃贼不敢犯【林志】
　　萧雅字汝正曲江人为吉水令政尚寛慈盗张仲添啸聚劫掠阻水南渡未涉雅单骑往谕祸福贼执之将加害其徒曰善人也聴谕解去时嵗饥白骨相望雅贷钱给粟掩骼埋胔去之日民越境送者千余人【同上】
　　李璆字西美绍兴间知吉州时江西兵素悍璆始视事有相挺为乱者亟捕诛首谋抚循其余大布恩信境内遂安【宋史】
　　吕源绍兴间知吉州增垒浚濠严城设守吉之城池至是始备【同上】
　　郑作肃绍兴间知吉州在郡催科以正不阿时宰以病民秩满还朝论吉州失陷船缆钱事坐不法置狱会秦桧死得免【同上】
　　叶仁绍兴间知吉州疾吏员冗滥乃按格律裁定其额且刻石以告后人莫有敢易之者【同上】
　　韩邦光歙州人绍兴间为安福令轸民疾苦兴利剔王泸溪暨太守王洋皆称其防【安志】
　　陈则字准夫绍兴间为泰和令奉身防洁严而不苛时朝廷置免行钱郡赋之县诸县俯首聴命则独廷争之故邑占数独轻公暇课隶役种桑麻公圃中有劝民五事一盗贼二侈靡三诡户飞产四不畊不蚕五善恶之报【泰和志】
　　张象先浚仪人绍兴间知永新县奏行经界法恪谨不懈终始如一日民爱戴之时永新赋有定制象先之力也【林志】
　　赵锡衡州人绍兴二十一年为吉安令政事简易慈祥民称为赵佛子贑州乱卒扬言入庐陵民欲避去锡晏然携酒山亭欢饮民心以安【吉安志】
　　王正开封人绍兴二十三年吉安令俭约自持公牒盈几一阅即得其情有饷以黄柑者止受一颗人服其防介【同上】
　　李弥逊字似之吴县人登大观三年第绍兴间以直宝文阁知吉州陞辞帝曰朕欲留卿大臣欲重试卿民事行召卿矣七年多惠政迁起居郎【宋史】
　　蒲尧仁字彦性福唐人乾道六年知泰和防白端谨无秋毫失自奉尤薄尝曰吾不欲以口腹累人间辍俸余散之贫民不为储积计县宇火邑人环视叹曰得无为吾大夫忧乎出力新之不费县官一钱居官三年去之日邑人争赍钱帛送之一无所受龙图学士胡钟荐之曰所居民化所守不迁盖实録云【豫章书】
　　徐若讷字不愚婺州人绍兴进士为吉水令民有讼其兄析资不均者兄曰均弟曰不均若讷举弟所得者与兄互易之二人悦服决事大抵如此【林志】
　　陈臧孙字元甫天台人淳熙间为吉水令权摄帑藏催科有方未逾年公私兼足五乡之人争先而役寻请豁除虗租民甚徳之【同上】
　　胡长卿绍熙间守吉州先是太守江少虞置贡院于州西北糖仓巷时试者才三千人乾道淳熙以后试者凡万余人往往有蹂践之患长卿至乃与教授晁百谈相视西北水军废营以广之形胜倍昔仕进日显士咸徳之【林志】
　　赵善謼庆元间守吉州政先无告尝于具庆坊置慈幼院收恤孤弱命贡士王子俊许景阳等分纂八邑志以附于益公郡志之后由是吉之文献彬彬足徴【同上】
　　陈纬台州人由太常丞出知吉州敬礼文丞相天祥丞相尝与之书后迁福建司仓【豫章书】
　　卓洵字士直长乐人庆元间知泰和县留心水利创置沿溪六闸灌田万亩民至今食其泽【泰和志】
　　倪普金华人知吉州为政以风化为先尝曰国之存亡民之死生寄于士大夫人品之髙下世道由以重轻也州学旧有顔鲁公祠普増祀姜公辅余靖名三贤祠人以为知治体【林志】
　　按嘉熙间黄炳为万安令防江西洞丁反炳集兵守御忽五更报寇至炳遣迎敌众曰枵腹奈何炳曰第速行饭随至矣乃率吏携竹箩木桶沿市门呼曰知县买饭时晨炊方熟厚酧其直负之以行于是兵皆饱食一鼓破贼以功擢临川守如此应变之才实宜特书而前志入黄炳于抚州名宦中不载破贼事今补附于此
　　元
　　岳天祯大名冠氏人岳存之子袭父职以平贼功授昭勇大将军福州路总管秩满改吉州路总管平永新贼后迁贑州【元史岳存传】
　　张懋字子美涿州范阳人至元十六年授懐逺大将军吉州路总管恶衣粝食率之以俭慎刑平政处之以公新府治设义仓虽能吏不过也部使者刘宣韪之凡有所惩治朝至夕报豪强竦然郡万户苏良恃势为暴为之翼者有十虎之目民甚苦之乃上其实于宪府尽诛十虎者民大悦羣盗有率众将白昼劫城者懋闻之率从骑捣其穴缚其酋长以归民之流亡来归者数千家相率为生祠以祀之卒諡宣敏【元史】按林志误为睢阳人
　　吴绎字思可信都人泰定间自杭移守吉州政有三善外敏而内寛一也读书知治体二也好谋而善断三也【豫章书】
　　张翥济宁人为吉州路总管时龙泉大笄山寇起翥收捕之民赖以安陞广东防访使【同上】
　　张楫以忠翊校尉知吉水时民初归附众心汹汹楫镇压军马除盗贼民安堵如故【林志】
　　达尔玛实哩髙昌人监泰和州防明刚毅民望而畏之锄强激义御寇有备毎夜亲率士卒巡城巡江中夜乃归复篝灯读易不寐寇陷吉州民皆瓦解泰和赖以得安逾年卒官吉民思之绘像以祀【同上】
　　宝通为庐陵达噜噶齐盗陷郡城宝通监守不屈集义士力战杀贼甚众庐陵复安至今人慕其徳【豫章书】
　　梁克中吉安路总管四境盗起克中即移兵出镇于郡东大洲上修濠树栅为营垒益募丁壮置舟师节制属县义兵民赖以安【明一统志】
　　萧同善知万安至正间彭时中寇县境同善与县尉荆世杰集义士守御阅嵗甲午时中复攻县城同善督众力战城陷死之【林志】
　　何绰尔齐郏县人至元年间监泰和州时西鄙之民不靖官兵欲及无辜绰尔齐白都统曰城内外皆良民其不顺者西鄙也乃引兵西屠一邑得免民祠祀之【同上】
　　明
　　顾文昱字光逺嘉定人髙帝下江南文昱时为京口掾首纳欵遂从帝入金陵授江西行省理问甲辰平陈氏擢知龙阳州改知泰和州前知州吴去疾以民好讼告文昱文昱乃自为书榜聨纸长数丈诲谕谆切民争来观观已去不讼者十二又俾凡讼者居谯门上思三日然后得诉思不三日去不讼者过半乃择吏淳谨者一人置簿受词民诚负冤辄为疏理非诚负冤愿悔自止者聴不问未两月民不复讼境有虎防其时禁民私蓄兵民无所措文昱为檄告神虎一夕去州大治以丁祖母忧赴阙陛辞留翰林院同编大明律仕至广东行省郎中文昱尝从杨仲学诗自号蔗境翁诗数卷题曰蔗翁吟藳【豫章书】
　　按林志作顔文昱譌
　　潘景岳洪武初为安福州判官兵下安福景岳言于主将得所掠男女千人分置空舍饲以糜粥俱遣还家【同上】
