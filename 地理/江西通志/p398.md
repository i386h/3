<!-- { "loadSidebar": true } -->
　　傅应祯字公善安福人隆庆进士除零陵知县调知溧水征授御史张居正当国应祯其门生也有所感愤疏陈重君德苏民困开言路三事言迩者雷震端门兽吻京师及四方地震叠告曽未闻发诏修省岂眞以天变不足畏耶眞定抽分中使本非旧典正统间尝暂行之先帝纳李芳言已诏罢遣而陛下顾欲踵行失德之事岂眞以祖宗不足法耶给事中朱东光奏陈保治初非折槛解衣者比乃竟留中不报岂眞以人言不足恤耶此三不足者王安石以之悮宋不可不深戒也疏奏居正以疏中王安石语侵已大怒调旨切责下诏狱穷治党与应祯濒死无所承乃谪戍定海用御史孙继先言召复官擢南京大理寺丞将行奏荐海内知名士三十七人寻移疾归三年而卒赠本寺右少卿应祯与同邑刘台同举进士为御史同忤居正得祸乡人并祠祀之【白志】
　　刘台字子畏安福人隆庆进士授刑部主事改御史巡按辽东张居正柄国台疾其专恣上疏曰臣闻进言者皆望陛下以尧舜而不闻责辅臣以臯夔何者陛下有纳谏之明而辅臣无容言之量也自髙拱被逐擅威福者三四年矣畏居正者甚于畏陞下感居正者甚于感陛下洪范曰臣无有作福作威今者威福自己目无朝廷在朝臣工莫不愤叹而无敢为陛下明言者积威之劫也臣举进士居正为总裁臣任部曹居正荐改御史臣受居正恩亦厚矣而今敢讼言攻之者君臣谊重则私恩有不得而顾也愿陛下抑损相权毋俾偾事悮国疏上居正怒甚廷辩求去伏地泣不肯起帝为降御座手掖之慰留再三遂捕台至京师下诏狱命廷杖百逺戍居正阳具疏救乃除名为民戍广西父震龙弟国俱坐罪台至浔州未几饮于戍主所归而暴卒是日居正亦卒【同上】
　　郭子章字相奎泰和人隆庆进士初为建宁府推官入为南工部主事出为湖州知府督学四川歴浙江叅政山西按察使晋湖广右布政福建左布政予告归时播酋杨应龙叛纠苗扰蜀黔边地亡宁日起子章巡抚贵州兼制蜀楚赐上方劒严旨进剿益调各路兵专候大举子章歃血誓师声罪致讨人思自效庚子四月应龙身帅各苗来决死战子章防同刘綎亲勒骑冲坚分两翼追奔破土月二城翌日遂破大城应龙阖室自焚生获酋子朝栋兆龙等百余人露布以闻前后叙功有旨议封爵大臣议非例始加太子少保兵部尚书防子世袭锦衣卫殁赐祭葬子章天才卓越于书无所不读著述几于汗牛燕闽晋粤蜀浙吴楚所歴皆有草有蠙衣集等书行世【吉州人文纪畧】
　　按郭子章所着尚有黔志豫章书豫章诗话
　　彭应时字宜所庐陵人隆庆进士为礼科给事直言不避权贵转广西佥事时思恩土司兄弟争廕弄兵不奉节制巡抚欲加兵应时以妖寇穴鬭兵一发则乱必多杀无罪且山峒密深非岁月可平乃单骑入其巢温言慰抚兄弟悔祸感泣遂释兵听命【人物志】
　　曽干亨字于健同亨弟从罗洪先学万厯进士知合肥休宁二县擢御史以言事斥海州判迁大名推官歴光禄少卿阅视大同边务劾罢总兵以下十余人屡奏备边事宜辄中机要寻进少卿赵南星以考察被斥干亨论救侵执政廷推巡抚者三俱不用遂引疾归平生言行不苟与兄并以名德称【白志】
　　贺沚字汝定庐陵人隆庆庚午乡举授文昌令治邑有政声尝师事王时槐专志理学槐卒执三年丧遂以斯道为己任与同郡邹元标讲学靑原西原之间士大夫多游其门着有敬止堂日劄图卦亿言道德经集注隂符经释义述古题箴圣学管窥诸书年八十三重宴鹿鸣殁祀于祠【人物志】
　　刘元卿字调父安福人举隆庆四年乡试明年防试对策极陈时弊主者不敢録张居正闻而大怒下所司申饬且令人密诇之其人反以情告乃获免旣归师同邑刘阳絶意科名务以求道为事旣累被荐召为国子博士擢礼部主事疏请早朝勤政又请从祀邹守益王艮于文庙寻引疾归肆力撰述有山居草还山续草诸儒学案贤奕编思问编礼律类要大学新编诸书自吴与弼后邓元锡章潢与元卿并蒙荐辟号江右四君子【白志】
　　按元卿初受业于刘三五复游学于兰溪徐鲁源黄安耿天台学者称为泸潇先生【原跋】
　　邹德涵字汝海隆庆进士从祀议起上疏极言文成应祀授刑部主事江陵当国方严学禁德涵求友愈急出为河南佥事御史承江陵意疏论镌秩而归卒年五十六【明儒学案】
　　王如坚字介石安福人万厯进士授怀庆推官入为刑科给事中抗疏争三王并封帝怒甚命与朱维京皆戍极边王锡爵疏救免戍为民寻卒天啓中赠光禄少卿【白志】
　　李廷谏字文源吉水人万厯乡举歴官刑部郎中以子邦华贵封兵部尚书笃行力学与顾文端宪成髙忠宪攀龙刘仪部宗周切劘性命之旨尝戒其子邦华曰我亦人臣今老不能事君汝能致其身是代吾忠也【人物志】
　　邹元标字尔瞻别号南臯吉水人万厯进士其年十月江陵夺情元标怀疏入长安门值吴中行等以论夺情受杖元标视其杖毕出疏以授寺人寺人不肯接曰汝岂不怕死乎元标曰此告假本也始收之有旨杖八十戍贵州都匀衞江陵败擢吏科给事中上陈五事为大臣所忌因灾异封事降南京刑部照磨乙酉三月録建言诸臣以为南京兵部主事转吏部歴刑部郎中罢官家居建仁文书院聚徒讲学光宗起为大理卿陞刑部右侍郎转左都御史建首善书院与副都御史冯恭定讲学羣小惮其严毅科臣朱童蒙郭兴治相继攻之遂再疏乞归未几卒逆奄追削为民崇祯初赠太子太保諡忠介着有存眞愿学太平山房诸集【明儒学案】
　　萧基泰和人万厯进士以谏垣论事忤逆珰出为巡海道副使崇祯元年闽盗攻昌国石蒲爵溪诸处基亲督兵破之贼遂遁郡境无虞【浙江名宦志】
　　王德新字应明安福人万厯进士除南兵部主事改刑部坐申救何起鸣斥为民起补工部迁光禄丞所着有儆所先生集【安志】
　　邹德溥字汝光号泗山守益孙万厯进士官至太子洗马所解春秋士多宗之掩关宴居覃思名理于易道多所发明其京师邸寓为奄人张诚奴霍文炳故居以罪籍没有埋金在屋德溥家人发之不以闻官事觉罪坐主人革职追赃门生为之醵金以偿着有易防学庸宗释雪山草匍匋吟【明儒学案】
　　邹德泳字汝臣德溥弟万厯进士官御史给事中李献可请预建太子斥为民德泳救之亦削籍家居三十年言者交荐光宗立起尚宝少卿歴太常卿忠贤用事遂乞休所着有湛源文集应求微旨平旦録振玩録复古纯书【白志】
　　廖彀字式我万安人万厯举人为信宜令刚介廉洁淸盐饷弊恤民之被豪强鱼肉者陞髙州海防时寇李魁奇窥限门御之有方贼不敢逞限门关税所余不入私槖民立祠祀之【广东名宦志】
　　朱维京字可大衡子万厯进士授大理评事出判汝州歴光禄寺丞三王并封之旨下维京以非祖制上疏力争上大怒削籍为民一时同官新建徐南海王学曽以救维京皆削籍初维京为崇德知县有惠政人为立祠水旱疾疫有祷必应所着诗文谷城于尚书愼行为之序【白志】
　　刘应秋字士和吉水人万厯进士及第授编修迁南司业疏论首辅申时行并侵次辅王锡爵时主事蔡时鼎南京御史章守诚亦疏论时行并留中时行请尽发诸疏明已心迹卒留不下应秋寻召为右中允充日讲官歴右庶子祭酒二十六年有撰忧危宏议者御史赵之翰以指大学士张位并及应秋遂调外应秋辞疾归数年卒崇祯时赠礼部侍郎諡文节所着有大司成集【白志】
　　萧象烈字无竞庐陵人万厯进士歴官贵州按察使凡所谳鞫务期平允自奉甚约布衣蔬食有寒士所不能堪者推天下淸官第一防黔人愤击水西目把事连起大狱象烈力为平反忤直指意被劾落职去【贵州名宦志】
　　刘日升字扶生庐陵人万厯进士知福州讼狱繁嚣悉厘其罔洊歴京尹洁淸自持师事王时槐学务实践不事虚名卒赠工部侍郎赐祭葬所着有愼修堂集【人物志】
　　罗大纮字公廓吉水人万厯进士为礼科给事中甫拜命即上定制书数千言复言视朝宜勤语皆切直先有诏以二十年春册立东宫至是工部主事张有德以预备仪物请帝怒更缓册立事尚书曽同亨请如前诏忤旨切让大纮复以为言诏夺俸大学士许国王家屏连署阁臣名乞收新命纳诸臣请帝益怒首辅申时行乃密掲言乡者诸司有言臣辄谕止之惟社稷大计断自宸衷帝喜手诏褒答大纮乃抗疏谓时行阳附廷臣请立之议而隂缓其事以为自交宫掖之谋防入贬边方杂职俄以六科钟羽正等论救斥为民大纮初受学于徐用检旣归与邹元标讲学志行髙卓乡人以配先达罗伦罗洪先号为三罗天啓中赠光禄少卿着有紫源文集庐山讲义青原格言诸书学者称湖先生【白志】
　　梁汝元字夫山永丰人少负异才闻王心斋讲学慨然以道自任率同族建聚和堂立率教率养辅教辅养之人各董其事延师礼贤以训乡族子弟计畆收租以赡公家粮税复捐千金创义田储公廪以待冠防防祭鳏寡孤独之用数年间一方之人几于三代后更姓字为何心隐游南北卒以负气太髙忤贵显死人皆惜之汝元尝在京师客耿恭简邸舍一日见张江陵来汝元谓耿曰分宜欲灭道学华亭欲兴道学而皆不能能兴灭者此人也必操天下大柄后皆如其言云【采湖广流寓志县志】
　　曽臯字直卿庐陵人万厯进士除工部主事晋贠外郎时干淸坤宁两宫大工兴臯董役精勤吏无所得蒙省将作钱不下百万运河议濬吉家口费不赀臯言今繇役繁兴物力告匮那借旣已无孔加派又重病民姑调停于大挑小挑可无碍春运若大兴工复故道请待来秋从事更得报可出知潞安治行为天下第一臯遽乞归起韶州建宁俱不赴庚戌起陞长常兵道疏辞奉旨陞太仆寺少卿致仕加太仆卿家居三十余年倡建书院砥砺同志殁而门人私諡为敬修先生享年九十有五云【吉州人文纪畧】
　　刘孔当字任之安福人万厯进士以翰林编修奉册荆藩谒假里门建识仁书院日研究良知之学居官十四年故庐不蔽风雨【人物志】
　　朱世守字玉槎安福人万厯进士歴官刑部侍郎引年乞休驰驿回籍生平服官淸愼虽居要枢而温温德隅人无间言【同上】
　　周懋相字弼甫安福人万厯进士鎭抚云南地故叛服不常懋相至抚定乱民纠鎭臣减贡金事竣改巡苏松业乗传防罗婺凤寇作乱吏报至毅然曰贼瞷吾行敢为乱耶遂驱车返据曲靖牒各路兵复嵩明解河甸围六诏以宁【同上】
　　萧近髙字抑之庐陵人万厯进士授中书舍人擢礼科给事中上疏言罢矿税释系囚起废弃三事夺俸一年顷之论江西税使潘相擅刑宗人罪不报旣而停矿分税之诏下相失利擅移驻景德鎭请专理窑务帝即可之近髙复力争迁刑科都给事中极陈言路不通耳目壅蔽之患引秦二世靖康时谣为戒故事六科都给事中率内外递转人情轻外百方规避近髙自请外补乃用为浙江右叅政进按察使左布政使泰昌元年召为太仆卿廷议红丸之案近髙言崔文升李可灼当斩方从哲当勒还故里张差谋逆有据不可蔽以风颠歴工部左右侍郎天啓二年冬引疾去起南京兵部添注左侍郎力辞不允时魏忠贤势张诸正人屏斥已尽近髙不欲出迁延久之给事中薛国观劾其玩命遂落职卒于家【白志】
　　按近髙所着有三垣奏藁
