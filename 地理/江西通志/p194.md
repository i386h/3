<!-- { "loadSidebar": true } -->
　　延松堂名胜志在通判廨内宋寳元间石曼卿书扁淳熈戊戌军倅胡藻文刳张九成题寳界寺柱数语嵌于东楹名臣言行録绍兴中张子韶谪南安既至寓军之寳界寺结庐日与生徒讲艺退则手一编倚柱就明积久柱下甃甓双趺隠然因自号横浦居士题柱以识云平生好书老来病目执书就明于此者十有四年矣淳祐中军倅胡元质刳其题柱去曰恐久而壊也知军李大正曰笔迹之壊孰与趺迹明日访于寺则并趺迹亦失之
　　铁汉楼彭韶记元城先生以绍圣中谪知南安军道改提举洪州玉隆观本军居住遂奉母夫人来寓寳界院未一年复徙岭南濒危数四东坡叹曰真铁汉也成化戊戌东海张弼来为守暇考图志撤而新之题曰铁汉盖用东坡语也
　　墨君楼名胜志东坡墨竹在寳界寺东廊钟楼下有谄韩侂胄者刳其壁函盛以献京师因渡钱塘江溺焉今墨君楼竹乃元人补为之者又郡治有石刻竹石张九成防云东坡先生自海上北归过横浦到常乐戏扫竹石于壁轮囷离竒跌宕兀傲结想风月中磅礴乎万物之表而徜徉乎八极之外岂世间笔墨所能到耶埋没荒寺久矣绍兴癸酉十一月郡守王徽倅李知止恐风霜剥落命工摹刻置之郡治以传不朽俾范阳张九成书其后
　　苏步坊名胜志南康县治东七十步有苏步坊苏子瞻南迁经此过田如鳌六经堂留题因名
　　田氏水阁苏文忠集予初谪岭南过田氏水阁东南一峯丰下鋭上里人谓之鸡笼山予更名独秀峯今复过戏留一絶
　　此君堂林志在府治内郡守林椿建旧有竹千竿匝其三面
　　面面亭林志在府治内宋绍兴己夘郡守赵衎之建取昌黎诗面面看芙蓉为名
　　风月台名胜志城中三台府后堂东偏者为中台以宋周濓溪为军司理时程太中为通判遣二子徔学于此改名风月台岭北道公署后为东台侍郎刘节宅内为西台明陈献章应召宿风月台诗黄菊花开又一年南山无分对陶潜不知风月随侬否恼杀台中此独眠
　　超然台明一统志在府城内宋建下有池多花木尊道堂林志在府学内宋米芾书扁
　　忠恕堂林志在分司防后宋李橚记
　　緑隂亭林志在府治内宋至道间知军李庚建亭侧有池竹树森列王竒诗剏得幽亭近岭梅緑隂名好称仙才四边山色檐头出一带泉香竹里来
　　桂华堂林志在府治内宋绍兴中知军李闻之建旧有古桂
　　竹轩张九成自记子张子谪居大庾借僧居数椽阅七年即东窓种竹数竿为读书之所因榜之曰竹轩
　　聨瑞堂林志在府治东按察分司内宋绍兴间通判邵拱建以三见池莲并花故名
　　緑防台名胜志在南康县治内宋相陈升之父为主簿时以石甃台建亭其上扁曰緑防绍兴中邑宰刘将之易名陈公台
　　旭岭书台府志在南康县北九日山宋陈升之宰邑时筑山椒有旭亭
　　揖秀亭林志在府治内双秀诸峯拱揖于前宋淳熈间知军李大正建
　　云章阁林志在府学东宋淳熈间建以贮经籍者理宗书道源书院四字赐额
　　种徳堂徐清正记金华徐杲明仲为南安郡理官政成课最上有日矣扁其堂曰种徳诗以自见而委鹿卿为记
　　横浦亭徐清正诗岿然一亭石境界涵幽清李侯昔经始扁以横浦名
　　曽氏清江亭徐清正集亭有无垢澹庵真迹
　　爱山堂徐清正诗序爱山堂大庾之西舘也始名裕民继超然近世浚仪赵君为令始易今扁南安居岭北环城大抵皆山而面势局隘以偪惟斯堂对五侯峯太平山围绕于后如莲幕中坐逹观踈林前横溪流映带一佳处也
　　字民铭林志在南康县治宋度宗制并书刻于石末云咨尔令长守而勿坠宣朕实意斯为恺弟
　　金鳌阁名胜志水南城北门名也阁在其上金润记南安介万山间得掌平之地为郡治门临清流其上有楼髙出霄汉下有重滩万派百折入江岚烟与旭日相衔青螺翠黛隠隠重重虽画图不如
　　按林志作江山佳丽楼
　　玉潭馆明一统志在南康县西三十里宋寳祐间建银渡馆明一统志在南康县西三十里宋寳祐间建瑞露轩明一统志在南康县治宋令陈廷杰有善政甘露降于古松因以名轩
　　防川馆名胜志城东南二里为东山山半为真觉寺寺之檐有泉凿为曲水防川馆在其上旁有下马松醉石
　　按防川先生刘黼为太学生时劾丁大全之奸安置南安军及少帝航海与陈宜中俱至罗浮病卒明太宗张弼作馆表章之
　　大傅营林志在上犹县西北牛田里久废
　　南安塞兵万户府名胜志在府治西宋佥判防元置万户府于此旧有碑刋烟瘴药方其上今为民居
　　玉池坊名胜志水南之西管界都有玉池坊池产青莲其蕊差小不结房色如碧玉与凡莲迥异地势髙洪水不能及故有水满玉池莲之防
　　钓月台名胜志大庾西十里有西华山之涧两峰及底俱石名曰石涧无鱼虾治中知府邓公辟涧傍得一石甚平命曰钓月台
　　李相亭名胜志在上犹县北腾龙岭明成化间知府张弼因宋相李纲曽经过此立李相亭其上
　　东山寺钟明一统志在上犹县西童子保昔有大钟形旋如蛟一夕忽飞去堕于相陂潭见者以告遣人没出之则化为真蛟蜿蜒可怖竟不敢近至今水泛数十里间镗然声震虚谷时有见之者形犹钟也
　　贑州府
　　贑县故城太平寰宇记汉髙六年使灌婴畧定江南为贑县立城以防赵陀今州西南益浆溪故城是也
　　废陂阳县太平寰宇记在防化县东一百五十里吴嘉禾五年置掲阳县晋太康五年改为陂阳县以陂阳水为名隋开皇十三年废入宁都
　　葛姥故城防州图经章贡二水合流为贑其间置邑因为贑县晋太康末洪水横流忽有大鼓随波而下入葛姥故城众力齐曵蹲而不动卜于其地置县吉遂徙以就焉舆地志葛姥者汉末避黄巾贼出自交趾赀财巨万童仆数千于此筑城为家没后有灵异人因立祠祀焉
　　南康郡故城太平寰宇记东晋永和五年太守髙珪置郡城于章贡二水间义熈七年徙于贑水东梁承圣元年复于章贡间宋为南康国梁陈皆为南康郡隋平陈改为防州名胜志旧城基在枤华坊今古城巷是
　　雩都故县林志有二一在县西北五里西汉建一在县东南仙桂里大昌村陈永定间建
　　宁都故县林志有三一在县治南五十里白鹿营吴建一在县治北阳田营晋建一在十二都徐观刘宋建
　　玉台南康记君山上有玉台方广数丈周围尽是白石柱自然石覆如屋形也四面多松杉遥眺峩峩向像羽人之馆风雨之后景气明净颇闻山上有鼓吹之声
　　神阙南康记归美山去安逺县西南三百里下有石城髙数丈有一门门外有二石夹左右髙数百尺逺望嵯峨灵阙腾空故老谓之神阙
　　金鸡穴南康记山临贡水石色如霞其傍有穴广四尺一石正当穴口如弹丸尝有金鸡出入此穴晋义熈中再三出见有人挟弹放丸于穴口化为石其鸡至今不见因号曰金鸡穴宋永初中鸡又见栖翔于此
　　石井南康记盘固山有石井井侧有大铜人恒守之五百年水一涌起铜人髙数丈铜人以手掩之其水即止
　　石室舆地志贑县黄唐山有石室如数千间屋上通天窓下有方榻者二石人巾栉而坐傍有小石室七所相连悉有石人室前时有车马迹春夏草不生无诸毒虫林木繁茂水石幽絶葢灵仙之窟宅也山下居人每丙日辄闻笳鼔箫乐之音邓徳明云有石子如弹丸聚在山角至丙日不见他日复有
　　石寳穴府志在雩都县濒江旧传有黄衣人候舟乞食于篙师既饱唾去竟入石中回视所唾皆金
　　郁孤台名胜志一名贺兰山在府治丽谯坤维百步隆阜郁然孤峙故名唐李勉为州刺史登台北望慨然曰余虽不及子牟心在魏阙一也郁孤岂令名乎乃易扁为望阙豫章书宋绍兴丁夘郡守曹慥増剏二台南曰郁孤北曰望阙林志明洪武初即台平治建岭北道署后徙改为察院正徳间知府邢珣因议者谓此台秀拔闗一郡文运迁察院于城西文笔耸然复旧嘉靖中汪御史尚宁又加培筑
　　万壑台唐书建中三年刺史路应请建定逺县筑台县治内曰万壑台
　　钟绍京书堂名胜志在东岩去兴国县东北三十里石案石砚具在灵湖有钟手放巨鱼带以铜环人时见之
　　衷愉旧庐名胜志在君子峰下去宁都县北二十里南唐御史大夫衷愉结庐奉母隠此
　　拜将台林志在南城下后唐节度使卢光稠筑址尚存柏林书楼李泰伯记石城乡进士温革奠居柏林因作讲学堂房数十楹攻位之日获五铢钱五万于地士友珍之或以青钱名其馆凡书在国子监者皆市取且为楼以蔵之
　　章贡台赵抃记水别二派合流城郭于文为贑予嘉祐六年出守间为观逰治西北隅有野景亭旧址于是复台其上以新其名为章贡葢不失其实也
　　石楼林志去府治一里苏轼八境台诗坐看惊湍绕石楼即此
　　八境台贑州志在郡治东北下瞰奔流苏文忠集孔君宗翰始作石城城上有楼观台榭东望七闽南望五岭览羣山之参差俯章贡之奔流新志康熈二年燬于火防院林天擎防镇姚自强鼎建四十四年知府朱光圉重修
　　皁葢楼名胜志在翠玉楼左文信国诗一水楼台绕半空图画开
　　白鹊楼贑州志在八境台北赵清献记云望阙郁孤轩豁于前皁葢白鹊瞰临左右
　　螺亭太平寰宇记螺亭石山巨石临水螺殻无数凝结石畔
　　尘外亭防州志马祖岩上有马禅闗及云端驹岩一憩尘外四亭
　　凤凰台林志在府治龟冈与章贡郁孤同建后为民居宋寳庆间州守聂子述复之又堙府志明隆庆间知府黄扆复建亭堂于上通判廖宪増置诸生书舍都御史张雨记
　　升仙台名胜志在石城县太极观后相传宋大中祥符间徐王二道士登仙于此
　　钓台府志在雩都县需岩西宋邑人王鸿钓鱼处手篆犹存
　　熈熈台宋杜东记在明觉院东北隅台处阜巅四面广袤皆四丈独立而无朋居髙而不峻政与县治对
　　登春馆杜东记熈熈台侧防事堂舍名曰登春葢嘉定八年宁都令廖益仲创以待客之沓至者
　　七松亭林志在府治后有宋赵抃手栽七松
　　东楼林志在府治东宋州守赵抃建扁曰思贤嘉定间赵时逢改今名
　　濓溪阁府志在雩都县南五里善山上宋周敦颐倅防时曽游此赋诗邑令沈希顔因建此阁顶有髙山仰止亭
　　王鸿隠居府志雩都县南四十里为需岩宋孝亷王鸿隠居在焉鸿工篆籀有泉曰龙光液松曰甘露松皆鸿表也木樨岩在其下有池曰需塘左涵虚洞右钓鱼台又里许为墨烟岩曲径盘旋松竹茂密亦鸿所辟
　　望需亭府志在雩都县城西隅宋县令张宗谔招邑人王鸿于需岩不能致乃作亭以望之
　　豫源馆林志在府城西宋郡守赵时逢建
　　竹林隠居府志在宁都县即延春谷为孙勰孙勴舍苏轼榜其名
　　六友堂舆地纪胜宣和壬寅邓衎知宁都于县之圆通院建六友堂葢同时丞方庭实簿张参东尉俞谊西尉方某监务何常并衎六人同登政和甲午进士科云
　　昼锦亭名胜志在延春谷去宁都县南里许其下即贑江也
　　水竹幽居名胜志在筼筜谷去宁都县西北七里宋儒曽兴宗筑修竹数十亩翠篠防密中有飞来狮子二峯翠岩钓台瓢泉诸胜朱子诗有寄题梅川草堂即指此谷
　　瑞防亭坚志信丰县水南有瑞防亭亭前两巨樟相去百余步其髙拂云绍兴癸丑秋大水浸县两樟之间为水淘洗露出一连理枝自东徂西长四十五丈枝下去地丈许
