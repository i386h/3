<!-- { "loadSidebar": true } -->
　　造口懐古【金人追隆祐太后不及即此今为皂口镇】
　　惶恐滩头波浪急金师追后行将及太后福薄天犹怜虎口幸离啜其泣父兄幽质五国城臣构视之无重轻区区老妇虏何用未必争母如齐顷截江猛将气如虎乌珠惊跳庙中鼓从兹天堑保东南航海竒谟君莫取湖山锦绣宫殿开问安迎使稠叠来手诏立帝徳未报愿祝慈夀倾金罍朝廷贬去李伯纪前此忧辱无言矣志士悲吟吊鹧鸪泪滴郁孤台下水
　　题吾汶稿【王炎午本名鼎翁】
　　丞相不劝原必死先书祭文数十纸待得燕山齿髪归同心不愧同乡里昔者宋玉师屈原莫能直谏空招魂未知楚灭身何所千古但有风流存何如庐陵王鼎翁耻作机云作陈东心哀母老难许国不然随殉柴市中防州之水洪州驿处处悲风寒凛凓义士相望四百年歙州亦有江天一
　　李中主读书堂
　　一鬼东都逃为僧檀来军声彻金陵定迁虚吓留从効小朝王气寒于冰白龙翠玉排云雾犹是元宗读书处帝王金鉴辨贤奸悮学儒生理章句富贵岂得兼烟霞万金买地归僧家烹茶扫叶游人吊千年山鬼揶揄笑
　　王文成纪功碑
　　寜藩乱气方峥嵘不知上流有文成逆书达朝朝士扰中枢端坐唯王琼虎出捕鹿罴据穴一月遂破南昌城苇中渔舟不可渡妇言弗听涕纵横濠也猖獗果何济天为孙许留忠名大贤指挥坐武帐春风谈笑携诸生自言勋业本余事试手却令貔貅惊纵之复擒匪所难敢导天子为佳兵公族行诛当惨怛臣子守职扫欃枪兹捷岂足拟中兴崖间烦刻浯溪铭得毋矜伐诮元凯山灵无罪顔为黥当知明室势外重干戈往往起宗盟前有汉王继安化爪牙防卫皆鲵鲸流传庶足示炯戒一寒逆胆消奸萌到今银钩铁画在光燿牛斗潜鼯猩有人如此真英豪抚掌竖子真蚩氓胡不安乐效乃祖囊云闲看庐山青
　　康郎山功臣庙歌
　　红罗真人起滁濠天弧堕地扬旌旄龙蟠虎踞定南国削平僭乱如吹毛上游楚氛势颇恶奋臂怒比螳螂骄江汉窃据意未足骑鹿欲向西山遨南昌坚城铁作瓮撼山有力空为劳金陵援师来飒飒乘风飚谋臣猛将谈六韬从以仙人周颠左右舟中翺贼徒返斾出彭蠡扼吭不得通江潮罪贯不盈势不灭介恃战舰匡庐高王师雉尾掷万炬一湖鱼鼈同煎熬鲸鲵小捷遽得意纪信出诈汉王跳遂令三十六将同战死庙貌留祀康山椒中央一人丁普郎齐云捩舵如鱼舠韩成次右同列坐半褰赴水赭黄袍其余面骍面涂炭冒突烽焰头毛焦别有三五少年白面带微笑甲胄踊跃轻波涛岂是鸱夷生去日塑工肖得穷秋豪定应贼颅贯矢后英灵舞抃隠约来林臯士诚嗣灭势破竹江淮南北无腥臊鸡鸣十庙遥相望生者死者俱陶陶惜哉张定边尔亦男儿曹天完逆将眼不择犹奉余孽奔危巢竒材剑客悮荆楚百万齐作跖犬嘷髑髅铺满大湖底隂夜馁哭声号咷寜知此庙三百年春秋伐鼓牛羊牢古槐郁郁崇封褒曽防真主驱鸱鸮枯枝断枿犹敬惜过客竞奠香牲醪鸣呼树木尚如此英雄可不慎所遭湖波浩淼风萧骚庙中木主永勿祧金匮石室之史倘遗漏不妨捜讨姓氏镌刻蟠灵鼇
　　朱子六经图碑【石六片隂阳俱刻在上饶县学】
　　六经之书古尚缺六经之图古更无聂氏有功着三礼犹惜六经非全图谁其缩之六片石刻镂名物穷锱铢宗庙左右辨昭穆明堂頫会聨冠裾徐扬雍冀列地轴鸟火虚昴通天枢国有六职工居一舆轮葢轸多为车六律娶妻吕生子钟磬琴瑟鼗笙竽了然一一指诸掌不比揣钥谈空虚古者左图而右史形上形下贯精麤笺疏曲折难尽晓了了壁上观规模不见文翁石室像可证跪坐非跏趺汉氏去古尚未逺辛勤补缀追厥初讵因牺象刘杳说小失便訾北海诬纷纷伪学讲心性无根勦袭堪胡卢圣人象数蔑刍狗问及典制徒雎盱一朝紫阳真儒出大含细入该无余渺然心通作述始置身三代窥唐虞我生识小尚不足敢比竖亥周坤舆留之昭示千万世何止声价压鸿都
　　庐山云海歌【并序】　　　　　　　史贻谟
　　自建昌行数里天始曙遥见山光水色荡漾心目意必鄱湖口与大小姑山相接之处舆人云此即庐山之下云雾喷涌非湖水也余谛视久之因念云海之号擅于黄山余未及游而闻之颇熟意其朝晖夕霭气象彷佛如是遂走笔作庐山云海歌时庚午七月廿五日也
　　我时来见匡庐峯防玉立青芙蓉江风掩映望不极山腰絮出云溶溶东林一饭还一憇草堂万壑松风吹一程行过两程遥梦中惝恍犹能记今朝防马来建昌道旁依旧山青苍烂兮如银白如练俯视一气何茫洋中流相距才尺咫百道飞泉寜可比彭郎湖口接两姑拍天泱漭无逾此谛看却是云涌山山云吞吐生波澜匡庐落我芒鞵后朝烟回望堆螺盘吾闻天都之峯三十六六六莲花粲岩谷文殊院里夜中看云海竒观心目黄山于我只乡邦足未能游耳曾熟兹山云景亦竒哉一碧万顷光皑皑云为车兮风为马邮程到此心神开徘徊瞻望那能释江山清空我行役山花可撷云可囊马首匆匆倐言别作诗记实畱班班何当扶笻挈榼坐我万仭丹崖间
　　庐山云海歌次酉山韵按查他山先生曽作五老峯观海绵歌中有移时腾涌覆八埏四方六幕一气连与云海相似存之以备观览可耳
　　钱陈羣
　　三年两见匡庐峯一峯一朶青芙蓉痩削或如高僧面姽婳絶似处女容昨来二林得少憩万壑笙竽落幽吹梦游天姥犹作吟我今非梦能勿记昔闻南斗应夀昌兹山旁插斗外呈苍苍谽谺澒洞各鬭巧防合如海何洋洋西行两日只隔尺与咫今朝云势竒莫比太史占云顾我笑前所愿见今殆是峯腰复堆百叠山洪涛如屋皆翻澜芝葢台台怒象走之而矫矫翔鹤盘楚江南去山六六云蒸雾湿蔽厓谷天哀龙钟穷退之曾使信眉豁两目罗浮天都古称云海窟山人旦暮看亦熟我行且自喜兹观何壮哉空中如闻江妃笑千堆晴雪霏皑皑又似万斛落叶乱山涧山僧齐力扫不开此时秋暑应顿释此身况为王事役移时唤渡渡青溪遥望云中举手别相门令弟列仙班期我深秋芒鞵布袜信宿诸峯间









　　江西通志卷一百五十一
<史部,地理类,都会郡县之属,江西通志>
　　钦定四库全书
　　江西通志卷一百五十二
　　艺文【诗六】
　　五言律
　　唐
　　送丰城王少府　　　　　　　　杨　炯
　　愁结乱如麻长天照落霞离亭隠乔树沟水浸平沙左尉才何屈东闗望渐賖行看转牛斗持此报张华
　　题大庾岭北驿　　　　　　　　宋之问
　　阳月南飞雁传闻至此囘我行殊未已何日复归来江静潮初落林昏瘴不开明朝望乡处应见陇头梅
　　度大庾岭
　　度岭方辞国停轺一望家魂随南翥鸟泪尽北枝花山雨初含霁江云欲变霞但令归有日不敢恨长沙
　　在洪州答綦母学士　　　　　　张九龄
　　旬雨不愆期由来自若时尔无言郡政吾岂欲天欺常念涓尘益惟欢草树滋课成非所拟人望在东菑
　　湖口望庐山瀑布泉
　　万丈洪泉落迢迢半紫氛奔飞下杂树洒落出重云日照虹蜺似天清风雨闻灵山多秀色空水共氤氲
　　自彭蠡湖初入江
　　江岫殊空阔云烟处处浮上来羣噪鸟中去独行舟牢落谁相顾逶迤日自愁更将心问影于役复何求
　　自豫章南还江上作
　　归去南江水磷磷见底清转逢空阔处聊洗滞留情浦树遥如待江鸥近若迎津途别有趣况乃濯吾缨奉酬张洪州九龄江上见赠　　　孙　翃
　　受命谳封疆逢君牧豫章于焉审虞芮复尔共舟航怅别秋隂尽懐归客思长江臯枉离赠持此慰他乡
　　寻庐山崔徴君　　　　　　　　邱　为
　　日高鸡犬静门掩向寒塘夜竹深茅宇秋亭冷石牀住山年已逺服药夀偏长虚弃浮生者相逢益自伤
　　题逺公经台　　　　　　　　　祖　咏
　　兰若无人到真僧出复稀苔侵行道席云湿坐禅衣涧鼠縁香案山蝉噪竹扉世间长不见寜止暂忘归九日龙沙作寄刘大眘虚　　　孟浩然
　　龙沙豫章北九日挂帆过风俗因时见湖山发兴多客中谁送酒櫂里自成歌歌竟乗流去滔滔任夕波
　　送袁太祝尉豫章
　　何幸遇休明观光来上京相逢武陵客独送豫章行随牒牵黄绶离羣防墨卿江南佳丽地山水旧难名夜泊庐江闻故人在东林寺以诗寄之
　　江路经庐阜松门入虎溪闻君寻寂乐清夜宿招提石镜山精怯禅牀怖鸽栖一灯如悟道为照客心迷
　　晚泊寻阳望庐山
　　挂席几千里名山都未逢泊舟寻阳郭始见香炉峯尝读逺公传永懐尘外踪东林精舍近日暮但闻钟酬秦徴君徐少府春日见寄【集作奉酬秦徴君系春日抚州西亭野望
　　兼寄徐少府】　　　　　　　　　　韦应物
　　终日愧无政与君聊散襟城根山半腹亭影水中心朗咏竹牕静野情花迳深那能有余兴不作剡溪寻寄洪州幕府卢二十一侍御【自南昌令拜项同官洛阳】
　　忽报南昌令乗骢入郡城同时趋府客此日望尘迎文苑台中妙冰壶幕下清洛阳相去逺犹使故林荣
　　送裴郎中贬吉州　　　　　　　刘长卿
　　乱军交白刃一骑出黄尘汉节同归阙江帆共逐臣猨愁岐路晚梅作异方春知已酂侯在应怜脱粟人
　　余干旅舍
　　摇落暮天迥青枫霜叶稀孤城向水闭独鸟背人飞渡口月初上邻家渔未归乡心正欲絶何处捣寒衣余干夜宴奉饯前苏州韦使君新除婺州作
　　复拜东阳郡遥驰北阙心行春五马急向夜一猿深山过康郎近星看婺女临幸容栖托分犹恋旧棠隂
　　晚次苦竹馆却忆干越旧游
　　匹马风尘色千峯旦暮时遥看落日尽独向逺山迟故驿花临道荒村竹映篱谁怜却迥首步步恋南枝
　　送李二十四移家至江州
　　烟尘犹满目岐路易霑衣逋客多南渡征鸿自北飞九江春草緑千里暮潮归别后难相访全家隠钓矶
　　奉送卢员外之饶州
　　天书万里至旌斾上江飞日向鄱阳近云看呉岫微暮帆何处落潮水背人归风土无劳问南枝黄叶稀
　　送舍弟之鄱阳居
　　鄱阳寄家处一别掩柴扉故里何人在沧波孤客稀湖山春草遍云木夕阳微南去逢回雁应怜相背飞
　　送梁郎中赴吉州
　　遥想庐陵郡还听叔度歌旧官移上象新令布中和看竹经霜少闻猿带雨多但愁徴拜日无奈借留何
　　送李侍御贬鄱阳
　　迥车仍昨日谪去已秋风干越知何处云山只向东暮天江色里田鹤稻花中却见鄱阳吏犹应旧马骢
　　送青苖郑判官归江西
　　三苗余古地五稼满秋田来问周公税归输汉俸钱江城寒背日湓水暮连天南楚凋残后疲民赖尔怜
　　归弋阳山居留别卢邵二侍御
　　渺渺归何防沿流附客船久依鄱水住频税越人田偶俗机偏少安闲性所便祗应君少惯又欲寄林泉
　　送卢员外往饶州　　　　　　　李嘉祐
　　为郎复典郡锦帐映朱轮露冕随龙节停桡得水人早霜芦叶变寒雨石榴新莫怪谙风土三年作逐臣
　　送张观归袁州
　　羡尔湘东去烟花尚可亲緑芳深映马逺岫递迎人饥狖啼初日残莺惜暮春遥怜谢客兴佳句又应新
　　送蘓修往上饶
　　爱尔无羁束云山恣意过一身随逺岫孤櫂任轻波世事闗心少渔家寄宿多芦花泊舟处江月奈人何
　　送王牧往吉州谒王使君叔
　　细草緑汀洲王孙耐薄游年华初冠带文体旧弓裘野渡花争发春塘水乱流使君怜小阮应念倚门愁
