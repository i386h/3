<!-- { "loadSidebar": true } -->
　　景徳寺【在府城内东南隅刘宋时建旧名安天唐贞元三年重建明成化戊子改为府学嘉靖壬戌仍迁府学于紫极观始复其旧今俗称大佛寺】
　　寿量寺【在府城东梁防御使卢光稠为僧道诚建始名卢兴延寿寻改经寿宋祥符中赐今额元末燬明洪武中僧荣安重建解学士缙记】
　　天竺寺【今在贡水东唐元和初僧韬光自钱塘天竺来驻锡白乐天寄以诗宋庆厯间苏老泉曽游见墨迹后四十七年东坡来时已亡第存石刻因感慨有诗序】
　　寳华寺【在府西北一百二十余里与兴国接壤唐智藏禅师示寂地也智藏得法于道一先结茅于此有大寳光塔碑元和中刺使唐枝为智藏撰立大寳光塔碑权徳舆书丹明崇祯末年林抚一柱建梵宇以居通忍方丈戒坛经阁制并整】
　　妙髙寺【在贑县麂山五代时呉生佛慧应禅师尝寓于此】
　　寳云寺【在贑县贡水东宋学士廖刚有诗】
　　化城寺【在贑县四防乡创自宋明末燬僧一苇香林相继建葺】
　　合龙山寺【在贑县北百里宋仁宗时里中僧小道以宫中所赐珍物剙建】
　　万法寺【在贑县尧溪宋淳熙九年建邑进士钟必胜记】
　　东胜山寺【在府城东门内右隅明万厯间僧明海建分巡道伍让记】
　　马祖巗寺【在贑县佛日峯明万厯初僧悟学与其徒本慧建里人谢诏记】
　　契真寺【在贑县长兴乡田村有罗汉经十八卷藏阁上后经被窃去复归经上有水火痕里人供之以御灾旱明南昌朱多炡作瑞经记】
　　华严院【在贑县宋岳武穆有诗】
　　法龙山庵【在贑县四防乡宋建元燬明嘉靖二年僧寳堂重建】
　　真谛庵【在贑县兴贤门右僧虎国建咸符升记】
　　上坛观【在府城东建春门坛前街晋永和中建明正徳嘉靖间道士张存道重修】
　　玉虚观【在贑县贡水东唐开元中建世传真人刘继先浚井五炼丹于此今尚存二一为本观井一为灵泉井在江东庙前其水清冽可以疗疾观内有丹台古迹宋治平中赐今额明永乐庚寅解大绅书碑纪其事】
　　景徳观【在府城北龟冈即今景凤山真武庙南唐时建学士徐鍲记徐篆额元道士田纯静修炼于此】
　　紫霄观【在贑县宋政和中建明正徳丁丑重修嘉靖中道士钟晓初等建殿阁】
　　至徳观【在贑县文潭岭宋里人丘真仙创观修炼明嘉靖乙未里人谭显逹修内有龙岩歳旱可祷】光孝观【在府城东擢桂坊号古防山】
　　万夀宫【在府城隍庙右本唐紫极宫宋改为元妙观明刘真人渊然初修道于此后改为万夀宫】明觉寺【在雩都县西门外即福田寺旧在大昌村梁天监中建唐开元迁今所宋大中祥符赐名妙净呉生佛真身在焉明末圯　本朝顺治辛丑知县李祐之重修】
　　智门寺【在雩都县东城外唐大中建明嘉靖中改称慧明山　本朝康熙丙子僧通任重建】惠明塔院【在雩都县西一里唐广明二年建至和间邑人曾丝等建塔七级甚壮丽明洪武丙辰院废塔存隆庆间以雷雨复堕一碑洗涤如新　本朝康熙丙寅知县岳葱重葺】
　　雪芳庵【在雩防之交明正徳间建初名麻布庵万厯间僧如徳修邑人李涞改今名有记】紫阳观【在雩都县东城外百步隋建旧名清华道院唐景云间改今名明正徳间迁儒学于此嘉靖间复迁学入城内观仍故址　本朝康熙乙夘防镇刘进寳重修】
　　太霄观【在雩都县即斗巗唐贞观中建】
　　青真观【在雩都县青唐里宋李山为岳武穆禆将从征固石至观戏发一矢贯殿角螭吻迄元犹存盖铁箭也】
　　寳塔寺【初名延福在信丰县治北孝义坊中为大雄殿殿后石塔髙九层或云塔无影影见则有灾砖石间有字可识曰杨贯重修又有赤乌年号】
　　谷山寺【在信丰县西三十里半山中开一阿曲唐建寺殿宇崇闳僧徒众多释日御譔有谷山志】香山寺【在信丰县南八十里建自唐以前寺在山顶之曲山髙二十余里暑月僧或衣绵飞雾时罩殿宇上有祖师阁望邑治如斗明罗洪先有记】
　　金文寺【即南山寺在信丰县南二里宋太平兴国七年邑人刘仁举建绍圣四年吕汲公寓此卒其右有吕公墓】
　　长夀寺【在信丰县水北坊宋治平二年建】
　　东禅寺【在信丰县水东坊宋元丰二年建】
　　光相寺【在信丰县蓝田里新龙山宋普济大徳禅师学佛之所】
　　方广院【在信丰县顺治初邑人黄崇石建僧日御驻锡于此】
　　白云庵【在信丰县南百二十里林壑幽防神僧元贝所居真身至今在寺】
　　奉真观【即南山观在信丰县南一里唐大中元年建于青圃后迁九日冈宋开寳间邑令李禅迁今所】大乗寺【在兴国县东门直县廨后唐武徳二年建初名万年元至正赐今额旧有飞来殿石佛铜钟古迹】
　　妙明寺【在兴国县文溪唐贞观四年建明洪武重修寺立土围前临濊水僧佛兴建石桥名曰文兴张尚瑗记】
　　圆觉寺【在兴国县塘石村唐贞观时建宋改名感化黄令惟桂复旧名庭中有古桧二株】延夀寺【在兴国县新村唐太和二年建明洪武间重修寺内有巨钟景泰庚午造】
　　普惠寺【在兴国县西南里许唐中和二年建旧名西襌元末燬明洪武辛未修改今名】
　　三坛寺【在兴国县西门外南唐时建号西山寳胜永泰院宋治平中改今额元僧用和再修县尹陈文彬董成之祭酒刘崧记明洪武万厯先后修复　本朝初前殿燬康熙丙子重建】
　　灵山寺【在兴国县清徳乡即名胜志所谓南康王山之龙华寺也明永乐初重建知县唐子仪记云宋时铁船僧面壁于此其前为山门挹钟皷二峯中为大雄殿殿角左倚峭壁千仞曰飞来观音岩右为僧舍】
　　大乌山寺【在兴国县因山得名】
　　朝阳庵【在兴国县下黄岭岭髙数里崇阪层冈皆茶漆杉竹其上曰上黄岭庵曰白莲】
　　治平观【在兴国县西门外晋建尧山堂外纪云葛洪过兴国凿池洗药俗传即此地旧有吹箫台已废前有井号葛洪井今观内不奉稚川而祀康将军】
　　长春道院【在兴国县城南金鸡冠岭元末县尹陈文彬修葺居蒲衣道人于此殿入云际有幻寓室葛藤窝清碧亭祭酒刘崧记已废】
　　六祖寺【在防昌县北三里背枕明山而临湘水旧名梵行院唐开元间僧应珠建宋淳熙中僧空谷修改今名明洪武壬子成化辛业相继修葺上为观阁左有六祖堂大观亭今废仅存大殿及僧竂数椽】
　　仰山寺【在防昌县南七里唐开元间建明治八年修】
　　南禅寺【在防昌县南镇湘门内宋宣和中建明成化乙巳僧洪福修后燬　本朝顺治己丑僧逹慈即故址建小庵】
　　萧岩寺【在防昌县萧帝巗见宋曾丰记明永乐间重建】
　　方广寺　【防昌县雁门保明洪武建宣徳间僧寳殊修】
　　大明寺　【防昌县大明岩明靖间创旁有水帘】
　　竹林寺【在防昌县南五里与防生庵并峙明天啓丙寅建　本朝康熙壬寅僧真慧修竹木交布颇称幽胜】
　　智胜禅院【在防昌县即汉仙岩寺明隆庆四年僧明圆创建唐伯凡周元暐并有记】
　　慈忍禅院【在防昌县承乡即芙山旧院久圮　本朝顺治辛夘贑人姚应章重建复构藏经阁铸铜佛】
　　天眞观【在防昌县南驼峯元初废明洪武间建复燬于寇永乐戊戌守御所李茂重建正统辛酉道防司刘雪文修　本朝初燬康熙辛卯道士胡文佩等增建】
　　髙明仙院【在防昌县三十里曾坊崠明永乐中建】
　　大兴寺【在安逺县西一里古田坊旧名无为寺唐长庆四年建元大徳二年修后燬明洪武九年重建嘉靖四十五年知县李多祚建后殿改今名　本朝康熙二十年僧普福改建观音殿寺后有塔九层髙十五丈宋建】
　　妙相寺【在安逺县板石保唐长庆四年建元大徳四年修至正间燬明永乐重建成化修　本朝康熙八年重建】
　　海印寺【在安逺县上濓坊宋祥符九年建明天顺治间先后修】
　　慈光寺【在安逺县龙泉保宋治平初建元末燬明宣徳间重建成化十八年僧万金改建】祖印寺【在安逺县太平保宋崇宁二年建元大徳二年修后燬明永乐间重建】
　　净业寺【在安逺县里仁保宋崇宁二年建元元贞元年燬明天顺二年重建】
　　方广寺【在安逺县龙头保宋绍兴四年建元大徳二年修至正间兵燬明治五年重建】广法寺【在安逺县龙安保宋绍兴十一年建元至顺二年修至正兵燬明天顺六年重建】东林寺【在安逺县太平保宋乾道四年建元皇庆元年修后燬明正统初重建治元年修　本朝康熙庚寅邑人魏从贤重建】
　　文林禅院【在安逺县西门外永安坊明崇祯间邑人唐邦教建】
　　西来庵【在安逺县修田坊明崇祯间邑人杜钦联建山东进士于霈霖有记】
　　灵寳观【在安逺县濓江坊宋淳熙十四年邑令王澹建】
　　崇贞观【在安逺县城隍庙后明景泰间建名崇真祠后改名观】
　　崇福寺【在宁都县南状元坊晋永和中建名寳林刘宋改名安国宋大中祥符赐今名寺有八院有佛塔藏经阁今寺燬阁存】
　　青莲寺【在宁都县西莲花山晋青莲禅师建厯千余年栋础尚存寺多奇迹如甘露松钗股钟四郊尽晦三峯无云赤日如焚云出则雨　本朝康熙丙午重修】
　　永宁寺【在宁都县文明门外第一桥左明万厯壬辰建寺后建塔一座髙九级邑人刘贤记】东升山寺【在宁都县东石塘里明万厯间里人叶古狂建】
　　普满寺【在宁都县北平田村前有二石如龟及浮洲环带溪上后枕钟鼔山松竹丛廕近废为民居】归仁禅院【在宁都县归仁里松涛彻云中隐佛阁阁前清池白石鱼游邑人魏兆鳯记】太元观【在宁都县东门外唐贞观中创明洪武初重建】
　　集仙观【在宁都县北门外唐贞观间建明洪武末重建】
　　寳居观【在宁都县阜民门外唐大中间建明洪熙宣徳间先后重修】
　　胜因寺【在瑞金县西一里唐开元初建祝圣道塲于此因改名胜恩寺明万厯七年重修】东山寺【在瑞金县北一里旧名净众寺祀定光佛唐天祐中建明万厯甲寅知县潘舜厯改河水归巽方寺获重新后燬僧海玉重建】
　　南塔寺【在瑞金县南一里旧名南山智觉院宋建元大徳五年僧晴空建佛塔七层因名庚子燬于兵塔仅存】
　　龙珠寺【在瑞金县西北五里明万厯壬寅建于龙珠塔后冈峦逶迤千松挺立一水环绕中有堵公井放生池塔系县令堵奎临建贑人谢诏记】
　　文兴寺【在瑞金县东南五里明万厯丁巳知县潘舜厯倡建以防巽塔】
　　罗源庵【去瑞金县治十五里本为古刹僧仰山住此习静改名仰山有龙虎二井塞其一岭上有祖师石龛已废】
　　东禅庵【在瑞金县北四十里邦坑邑人杨兆凤记】
　　东明观【在瑞金县治溪南宋苏轼有诗】
　　国清寺【在龙南县上防保唐天祐元年建旧名院明洪武间重修改寺】
　　东山寺【在龙南县东门内旧名梵安院南唐升元中建元至正丙戌明洪武己酉増修万厯丁丑知县王继孝葺为祝厘之所】
　　塔下寺【在龙南县治南五里南唐保大中建寺废塔存明天顺治间知县谢泽主簿梁悦相继重修建观音阁】
　　演敎寺【在龙南县治东南五里宋治平二年赐额演教院明洪武甲寅重修改寺】
