<!-- { "loadSidebar": true } -->
　　大明元年夏四月戊申白雀见浔阳冬十月丁丑木连理生南昌五年夏五月白雀二见浔阳江州刺史桂阳王休范以献七年春三月丙申甘露降浔阳太守刘蒙以闻夏四月乙未白雀集庐陵王第庐陵王敬先以献【豫章书】
　　宋孝武大明六年八月月入南斗魁中占曰呉越有忧明年扬南大旱田谷不收民流死亡七年二月月犯南斗第四星入魁中占曰豫章受灾豫章王子尚死【宋书天文志】
　　防始二年嘉莲一双骈花并实合柎同茎生豫章醴湖【玉海】四年春二月丙申望蔡获古铜钟髙一尺七寸围二尺八寸太守张辩以献五年夏五月壬戌南昌获古铜鼎【安志云上有篆文】容斛七斗江州刺史王景文以献六年秋七月壬午白雀二见庐陵吉阳内史江孜以闻冬十二月壬辰木连理生南昌太守刘愔以闻【豫章书】
　　元徽五年夏四月乙巳白雀二见浔阳柴桑江州刺史邵陵王友以献【豫章书】
　　齐
　　建元元年夏庐陵长溪水冲击山麓崩四年春三月白虎见防化县【安志】
　　永明元年夏五月木连理生安成新喻县二年彭泽获白雉一头三年春正月安成县榆树二株连理秋七月安成王暠第获白雀一头四年夏四月东昌县山自比嵗以来恒发异响二十五日有一岩禠落县民方元泰徃视于岩下得古钟一枚【齐书】五年望蔡获白鹿一头春三月豫宁县长冈山得神钟一枚八年余干县获白獐一头冬十二月柴桑县陶委天家树连理十年鄱阳郡献一角兽龙首鹿形龙鸾共色【豫章书】梁
　　梁武帝天监元年八月壬寅荧惑守南斗占曰籴贵五谷不成大旱多火灾呉越有忧宰相死是嵗大旱米斗五千人多饿死其二年五月尚书范云卒【隋书天文志】二年夏六月太末信安安丰大水五年庐陵太守王希于髙昌县之仁山获铜瑞剑二口以闻六年夏六月新呉县获四目一【豫章书】九年望蔡县得铜钟内史表笺以献【安志】十年夏五月癸酉安丰县获一角元【豫章书】
　　大同五年十月辛丑彗出南斗长一尺余东南指渐长一丈余十一月乙卯至娄灭占曰天下有谋王者其八年正月安成民刘敬躬挟左道以反党与数万【隋书天文志】
　　太清三年夏六月江州大饥人相食【豫章书】
　　大寳二年夏六月陈覇先发南康贑江水暴起数尺滩石尽没进军顿西昌有龙见水滨高五丈有五采色观者数万人覇先独坐胡床于阁下忽有神光满阁烛照廊庑赵知礼怪问不答寻进军讨侯景破之【淳熙志】
　　陈
　　陈文帝天嘉四年九月癸未太白入南斗其后安成王为太傅废少帝而自立改官受爵之应也【隋书天文志】五年春正月乙酉江州湓成火死者二百余人【安志】
　　太建七年冬十二月甲子南康郡献瑞钟一十四年秋七月辛未江水色赤如血【豫章书】
　　隋
　　开皇三年余干大水漂市民三十五家【安志】八年十月甲子有星孛于牵牛牛呉越之星陈之分野后年陈氏灭【隋书天文志】
　　唐
　　武徳六年庆云见洪州【安志】九年江州都督太子衞副率侯君集于纳义门献白雀一【豫章书】
　　贞观十五年洪州献元珪【玉海】十九年余干鹤生三雏一赤翎二白翎时县令顾锡【豫章书】贞观间洪州马孝恭入南山化为虎二十年后转为人而死【安志】
　　永徽元年夏六月饶州大水溺死者数百人【豫章书】显庆元年秋七月吉州火焚仓廪甲仗及民居二百余家冬十一月己巳饶州火【豫章书】四年建昌白乌集【安志】
　　龙朔二年南康景云见【安志】
　　麟徳六年望蔡县来白麞入民家驯扰不惊郡守获之以献二十七年春筠州大水【安志】
　　垂拱三年饥天授元年白鹿见余干习善乡万嵗登丰元年春三月壬寅抚州火【豫章书】
　　开元五年洪州火延烧州署州人见有物赤而暾暾飞来旋即火发【林志】十三年抚州三脊茅生【豫章书】十八年白鹿见豫章二十七年春三月袁江二州水【豫章书】
　　天寳初临川郡人李嘉屋柱生芝草状如天尊像太守张景佚截献之【豫章书】
　　大厯七年春二月庚午江州水溢豫章大厯间仙鹤巢于大果寺树【安志】
　　贞元元年嘉禾生洪州或五茎四穗或两茎三穗【安志】二年洪州火燔民居万七千家【林志】十年夏四月江州溪涧鱼头皆戴蚯蚓【豫章书】十一年星子来白鹿李渤驯焉饲以自娯今白鹿书院因此名也【安志】
　　永贞二年秋洪州火燔民舎七千家【安志】
　　元和二年秋洪州大旱【安志】三年旱四年秋旱七年夏五月饶抚防吉信五州暴水防尤甚平地有深至四丈者【豫章书】高安城中火焚官舎民居甚多【安志】九年秋江抚袁等州大水害稼【豫章书】十一年秋九月饶州大水漂失四千七百戸【纲目】十五年六月十六日庆云见袁州西北至暮方散刺史韩愈以表图称贺【昌黎集】秋洪吉信等州水【豫章书】有星陨于牙门将孔知让第仰山古庙狮鳯见【安志】
　　长庆三年秋洪州螟蝗害稼八万顷【豫章书】四年冬十一月吉州大水【安志】
　　寳厯元年秋旱【豫章书】
　　太和四年大水防害稼八年秋水害禾【豫章书】
　　大中间防州刺史贾琮入觐驻旌遂兴江口见州有五色祥云起因名万安为五云【林志】
　　咸通七年白鹿见余干万年乡以献【豫章书】
　　干符六年嵗星入南斗魁中黄巢防余干【余干县志】
　　中和间瑞州升元观生瑞竹自根至三尺岐为两竿【安志】光化三年十月太白镇星合于南斗占曰呉越有兵是时杨行密钱镠称兵【豫章书】
　　天祐二年夏四月庚子有星类太白上有光似彗长三四丈色如赭辛丑色如缟或曰五车之水星也时邑人卢光稠为本州防御使寻加节度使兼制南雄韶州次年岭南刘隠称大彭王光稠与战破之五车州之占候水者兵象也【上犹县志】七年庚午夏洪州霣石于越王山下昭仙观前有声如雷光彩五色濶十丈袁吉江洪四州皆见观前五色烟雾经月乃散【録异记】唐末安福县生莲一茎四房时杨彦伯为宰【豫章书】后唐
　　同光二年洪州民生男豕首鹤足【安志】
　　南唐
　　保大二年袁州火三年筠州州治火【安志】南唐间紫芝生庐陵欧阳家屋楹【六一居士家谱】南唐时南昌新义里地防长数十步广者数丈狭者七八尺【稽神録】
　　宋
　　开寳八年彗出五车色白长五尺是冬南唐亡【呉任臣十国春秋】
　　太平兴国二年饶州获六目以献七年江州水涨【豫章书】
　　雍熙二年防州吏李祚家马生驹足各有二距【安志】冬十二月南康军大雨雪厚三尺江水氷合可胜重载【纲目】
　　淳化元年夏六月吉州大雨江涨丈三尺漂壊民田庐舎江州水涨二丈八尺秋七月洪州江水涨壊城三十堵漂民舎二千余户【豫章书】
　　咸平元年夏六月大雨壊洪州城漂没二千余人【林志】七年夏五月抚州修天庆观觧木有文如墨画云气峰峦人物衣冠之状白雀二见余干福应乡异鹿见余干万春乡毛青如荷叶文白如梅花时县令呉在本有异政【豫章书】
　　景徳三年抚州献白乌有诏罢免嵗贡四年信州饥【豫章书】六年五月甲辰月犯南斗占曰大臣忧明年枢密使王钦若罢钦若豫章人也【同上】
　　大中祥符元年夏五月龙坠于余干之李梅峯七日不起将屠之暴雨迅雷而去【安志】冬十二月甘露降上饶县三年春二月饶州献芝草四本夏六月吉州临江军并江水泛溢害民田秋七月吉州言嘉莲一茎二花袁州水涨堕州城四年秋七月洪江筠袁江涨没民田六年春二月庐山崇圣院生芝九本知州王文震以献夏四月饶州承天院东山生紫芝四本莲叶【豫章书】
　　天禧元年浮梁县山竹生实如米四年冬十一月上饶民王夀园中生芝草三本皆金晕其二连理【豫章书】
　　景祐元年秋八月分宁县大水漂没民居死者三百七十余人【安志】袁州霪雨暴涨壊民庐舎官署图籍仓库皆湮没【林志】三年夏六月防吉等州水溺死者赐其家缗钱【豫章书】
　　庆厯三年浮梁大水【林志】四年吉州甘露降夏五月乙亥金溪县得生金山重三百二十四两五年秋八月洪州章江禅院堂柱芝草生高一尺二寸叶二十一层色白黄有紫晕旁生小芝叶九层上有气如烟【豫章书】
　　皇祐二年夏六月信州水破城没官舎淹民居【林志】四年甘露降吉州【仁宗实録】
　　嘉祐元年浮梁郑梦龙园池生荷花一蒂双萼【林志】治平元年洪州水【安志】
　　熙宁元年秋九月抚州有白兎【豫章书】二年夏六月吉州城西池生瑞莲【林志】秋八月吉州玉虚观生芝丛【安志】三年夏六月己未饶州长山雨木子数畆状类山芋子味香而辛土人以为桂子又曰菩提子是年大稔【豫章书】
　　元丰元年芝草生南昌射圃【豫章书】二年袁州生嘉禾【安志】夏四月南康军甘露降六月又降【豫章书】秋洪州稲已获再生皆实【安志】三年临江军芝生四十三本【豫章书】六年八月吉州生芝草三十本是年芝二本生于州院狱门之东又生于郡斋又生于西峯之秀野亭最异者黄芝异本同頴时庐陵守魏纶有能名即秀野亭以为三秀亭属黄庭坚记之【黄山谷文集】
　　元祐元年宜春进士王忱家产粟二本四穗长尺余司理李冲元为瑞粟记【袁志】八年晋陵邵叶为新昌宰视事之三月灵芝五色十二生于便坐之室【黄山谷文集】
　　建中靖国元年信州旱【豫章书】
　　大观二年大旱夏六月至冬十月不雨丰城县得古钟大小九具有篆文诏令进上【安志】秋八月瑞州木连理大观中甘露降瑞州时郡守曹坦四年夏六月瑞莲生袁州学西合柎同茎骈花并实州守赵瑺记秋九月右丞相张商英言袁州产瑞禾高逾九尺分布七穗上瑞禾图【豫章书】
　　政和元年辛夘防州生芝草仰山太平禅院产嘉谷【安志】政和间吉水李筹兄弟母墓在匡山木连理【豫章书】
　　宣和间永丰曽正矩家池亭莲一本而两葩竹一干而两竿【林志】六年袁州火【林志】
　　建炎四年分宁县治火【安志】十九年八月戊午月入南斗次年信州盗起【豫章书】
