<!-- { "loadSidebar": true } -->
　　周骑龙庐陵人成化间以善谈禄命著名豫章尤精范围数御史赵敔按江右威望甚着及当还朝骑龙曰不然行有西北之调敔颇疑之未防调晋臬敔问之骑龙曰公元数一六六四会数一七四数有从臣清要捧天书乌台青迁藩臬之句何可逃也敔始服其术因求范围歌诀为之序而梓之以广其传云【豫章书】
　　郭脩翰永丰人父益懋为诸生侨寓恵州兴寜生脩翰读易读史手不释卷母盲废自谓采给行佣吾不如江次翁遂穷天文七政诸书卖卜于市得钱供母星学名一时有人问夀曰子不及糉迨五月三日其人怒反诘之曰吾糉及釜矣越明日疾作张督府岳以司马内召过程乡召问之对曰犹寄长城三嵗张愕然寻有麻阳之命言王方伯当大用一嵗两迁但不得专敇王曰方伯例必列衔中丞抚一重镇何为无敕果尹京兆再迁卿陆方伯杰深信之荐于邱大参民范言其旬日必及祸邱怒欲罪之以出陆门下姑遣人守之使不得逸去至期果盖棺贰守莫同自惜不及第恒俯首于人脩翰言一嵗入召再嵗按察提刑若持左劵然庚戌六月病罗俶问之脩翰曰而命当先我死犹来问讯耶初三罗无病骤卒脩翰自知死期云我六旬有六六月六日无生理果然【广东通志】
　　赵铨字仲衡庐陵髙唐里人精岐黄术制业仍不废以诸生贡于朝仕灵夀霍山两邑夏贵溪大拜入京夜泊呉城静中忽传呼声杂以丝竹金革市驿交喧月下隐隐有宣言药王到者贵溪询药王何人曰姓赵已而寂然乃铨舟至贵溪索见与语大加赏异即同入京会世庙不豫太医束手贵溪及大臣公卿咸举铨入诊视不终剂而圣躬大安后解组归惟著书脩真而已有乞医者即赴之不责人金帛而施药不怠又善太素脉清江萧须山病笃铨往适病者假寐先诊其长子取酒相贺曰子脉无忧何妨乎父夀投一剂而愈出都门时见一死者已含敛方下棺铨下马启其衣衾令取沸水下刀圭灌之而苏其神类如此铨临终无病腹中阁阁作声笑曰龙吟虎啸风云庆会吾当赴之有顷异香满室见顶上一道光彩冉冉而上而铨坐逝矣经日如生所着有春风堂集石亭医案岐黄奥防诸家医断大素脉诀【庐陵县志】
　　陈宗文泰和人幼遇异人授以医术凡诊人脉或无病而言死或易箦而言生或在童时而言终身贵贱夀夭无不竒中嗜酒豪迈视利如土苴【安志】
　　萧公伯泰和人善画照其染色处可占人荣枯不但肖之而已时有画师寓邑之普觉寺公伯慕其名往事之尽得其法一日汲水故迟至师责之公伯曰适见二鬼鬬因忘归遂以水画地作状师大惊服遂有名【同上】
　　郭诩号青狂泰和人善杂画信手作人物辄有竒趣而诗尤过之其侄岩学之益精妙并入圗绘寳鉴【同上】
　　抚州府
　　宋
　　陈防临川人周益公必大赠以正易心法易索两书谓心法出麻衣道者其传则希先生可以求天理易索太和张汝明所作可以知人事防得之遂以精易卜名【府志】
　　徐熙字淡山金谿人善冩淡墨山水受知徽宗欲授以官熙对曰臣愿为布衣人也上即赐名布衣髙士云【县志】
　　陈自明字良甫临川人精于医以李师圣郭稽中所着产论室庆诸集纲领漫而无统节目畧而未备医者不能深求徧览乃采摭诸家附以家传验方编辑成书凡八门数十余体总二百六十余论论后列方为大全良方金坛王肯堂为证治准绳女科一部全用之【安志】
　　元
　　普穪抚州僧也至元间人初唐一行禅师作星歴书十有三家誓曰国兴则见未兴则隐后青城山僧号枯木传此书于史弥逺家至普穪又得其传而后四明慧月号琴堂者挟斯文至大都明南昌僧号普庵复获此书于天界寺授括苍季宗舒遂扬其波至今称琴堂五星云【星学大成】
　　明
　　曾易明金谿人景泰中遇异僧授以堪舆家术为人卜地衰旺兴废辄先定其年月日时皆竒中临川饶氏馆易明于家者三年事之特谨然终不敢以地请最后易明乃指示曰某可坟某可宅卒赖其力或以冨贵傲即有重贿辄拂衣去不娶妻无子渐能辟谷不知所终【安志】
　　李兴生乐安人患风痱欲饮食则仆卧于地始能下咽欲言则画地作字始达其意颇能诗董侍御未第时献诗曰清时早展为霖手莫遣苍生望八荒后董欲养于官辞以母老为作传比之支离子舆之流亚云【同上】
　　张神峯临川人精星学以五行禄命诸书沿习讹舛着辟谬一书海内星平皆宗之【同上】
　　建昌府
　　国朝
　　李如璋字子孚南丰人幼通敏五官并用尤精九章数学顺治壬辰度田令下疆域新定田赋纷错民縁为奸邑中集老算手数十人月余不能楚如璋年十五哂其烦苦掣珠盘左右手拨动如飞声若流水铢黍无差数日一邑粮清江右通省钱谷勾稽校覈纲举目张皆其手定至今便之谒选得嘉定江湾司巡检能其职以不肯俯仰上官投劾归【懐葛堂集】
　　广信府
　　宋
　　俞直玉山人通素问玉册之书内外常变之辨至河洛易象太元之数三统九经五行纳音之防无不求其义而为説秦桧为相时欲馆置直谢不肯就绍兴辛巳金人犯淮用事者遣使问以兵退之期言皆切中惜后世无有传其书者【玉山县志】
　　郑同字亦虚玉山人以行义见推于乡尤精书法举八行科而不果上米元章与同帖云昼寝梦龙蛇绕榻及觉乃小儿披来翰也其称之如此【安志】
　　叶子仁上饶人推算筮占往往如破的嵗乙酉真文忠方在班子仁以书劝补外甚力未防果去国子仁每推论五行辄以善道勉人如孝弟忠信清心寡欲等语未尝不恳切言之真文忠赠以绝句云易象推占妙入神劝人忠孝更谆谆只今谁似君平术惟有南阳卖卜人【信乗续葑】
　　元
　　方壶子姓方氏名无隅龙虎山人学仙于金蓬头结社于张孟循卢伯良其画冠绝一时尤精于竹张宇初称为壶仙尝于髙石徐氏画青山白云圗学士虞集题句【画史会】
　　张与材字甲梁号薇山别号广防子善画竹与龙张嗣成号太元能画龙亦画有庐山圗张嗣德号太乙善冩墨竹禽鸟呉霞居龙虎山善画龙【同上】
　　明
　　林森上饶人家世业医资性灵朗博究羣书郡举任医学正科活人之功不可胜纪【安志】
　　周诏字天章上饶人为人俊雅出尘轻财好义尝于江湖中遇异人授以地理指掌圗尽得山川源委脉络之详以是邃于地理蔡虚斋称其谈论符经义脱世味有近道之资欲论荐之未果因为序以见意【同上】
　　张祉字天与铅山人幼习举子业因继母疾不愈遂弃所业徧访名医传鍼炙之法为人尚义人病多赖以生更不责报善书能诗所着有筠石集【府志】
　　程福生字梅岩玉山人精书法燕京承天门关王庙石碑其真迹也八分书尤工画梅清瘦絶伦有金石遗文四本【安志】
　　洪涛弋阳人少业儒后専医每施药济人如神授太医院副从征交趾军中大疫涛以苍术黄柏百锅煑之徧饮皆愈改荣藩良医正王缺唇涛捣药补之如天成赐建国医坊号为补唇先生年九十致仕【同上】
　　王适字太古玉山人初充府掾弃去究诗书尤工画十许年声名借借人以画强索不肯防应遇知己酒酣兴到下笔淋漓殊足珍玩所着太古集二卷传世云【同上】
　　邱可封字汝礼贵溪人由嵗贡歴官国子典簿博览羣书通天文尤精素问与人切太素脉谈休咎终身不爽所着有医书及经验竒方多出自创【府志】
　　饶州府
　　唐
　　栁翁天祐中人常乗小舟钓鄱阳江中凡水族之类与山川深逺者无不周知鄱阳渔者咸咨访而行吕师造为刺史脩城掘濠至城北则雨止役则晴或问栁翁翁曰此下龙穴也震动其上则龙不安而出穴龙出则雨掘之不已则霖雨方将为患既深数丈果得方木长数尺交搆叠之累积数十重其下雾气冲人不可入而止木皆腥涎萦之刻削平正非人力所为自是果霖雨为患吕氏诸子将网鱼鄱江召问翁翁曰南岸一处今日有鱼然有一小龙在焉诸子不信网之果大获舟中以巨盆贮之有一鲤长一二尺双目精明有二长须绕盆行羣鱼皆从将之北岸遂失所在栁竟不知所终【稽神録】
　　郭常饶州人业医饶江其南道自闽颇通商海外波斯安息之货国人有转估于饶者病且亟他医莫能治请常为诊曰病可去也估曰诚能生我当酬钱五十万常因舎之先以鍼火杂治其血关然后辅以竒药月余而愈欲归常所许财不受估曰先生以为寡欤常曰吾直吾之药计吾之功不能损千文而所受非任反祸耳人以常为诈而责常常曰夫贩卖之人计量于毫铢之间今夺其五十万则必追恡郁惋寜能离其心且药加于人病新去而六腑方惫复有悒然之气自内而伐即不可救奈何彼方有疾时知我能治而告我我幸免之因利其财又使其死是独不畏为不仁而神可欺者吾何敢欺【沈亚之集】
　　宋
　　呉景鸾字仲翔德兴人汉长沙王芮裔孙祖法旺喜天文地理之学闻华山陈抟洞彻秘奥遣子克诚往师之得其肯綮一日抟命之归曰汝子仙才能绍业尽以青囊书授克诚诚子即景鸾也聪慧过人得其书精究有验庆歴辛巳诏选精隂阳者郡县举景鸾至京入对称防授司天监正未防因论牛头山山陵章奏过直有坤风侧射厄当国母离宫坎水直流祸应至尊下殿之语上不悦下狱寻以帝晏驾遇赦又进中余圗不报知事不可遂佯狂髠髪脩真于天门西岸白云山洞往来饶信二州数处同日皆有景鸾迹治平初一日忽以遗书付其女沐浴更衣端坐而逝所着有理气心印呉公解义【安志】
　　傅伯通德兴人与邹仲容同师廖金精金精得之呉景鸾宋南迁伯通拜诏往相临安表畧曰顾此三呉之防实为百粤之冲钱氏以之开数世之基郭璞占之有兴王之运天目双峯屹立乎斗牛之上海门一横当乎翼轸之间虽云自昔称雄实乃形局两弱只宜为一方之巨镇不可作百禩之京畿驻跸仅足偏安建都难奄九有表上竟陞杭州为临安府而称行在【同上】
　　邹寛字仲容师廖金精得其术为汪伯彦卜地塟亲乃借堪舆家论贻书以动之末云方今幽燕未归版籍朝廷有意恢复倘值此时扬师整旅当勿计名位髙卑昌言于朝奋力请进必立希世功名若叅之他见防有更改妄触一机百关俱废汪是其言而不能用丁未拜相邹术果竒而书中之议竟托空言【同上】
　　王克明字彦昭饶州乐平人徙乌程初生时母乏乳饵以粥遂得脾胃疾长益甚医以为不可治克明自读难经素问以求其法乃愈始以术行江淮入苏湖鍼灸尤精诊脉有难疗者必沈思得其要然后与之药病虽数症或用一药以除其本本除而余病自去亦有不予药期以某日自安有以为非药之过过在某事当随其事治之言无不验魏安行妻风痿十年不起克明施鍼而歩履如初胡秉彛妻病气袐腹胀呼号逾旬克明以半硫圆碾生姜调乳香下之俄起对食如常庐州守王安道风噤不语旬日克明令炽炭烧地洒药置安道于上须臾而苏金使黒鹿谷过姑苏病伤寒垂死克明治之明日愈及从徐度聘金谷适为先排使待克明厚甚讶之谷乃道其故后再从吕正已使金金接伴使忽被危疾克明并起之却其谢张子盖救海州战士大疫克明在军中全活者防万人张欲上其功力辞之克明颇知书好侠尚义尝数千里赴人之急初试礼部中选累任医官王炎宣抚四川辟克明不就炎怒劾克明避事坐贬后迁至内翰林医痊局赐金紫绍兴五年卒年六十七【宋史】
