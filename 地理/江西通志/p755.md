<!-- { "loadSidebar": true } -->
　　雨歇涧声微旭薄山光淡鸟影落横塘虚净如鉴花村犬守扉石径人斜担回首白云闗离愁生黯黯
　　武功游机心潭及龙潭　　　　　邹守益
　　石函凿玉匣奔流太古雪下有雷霆鸣飞鸟不敢越攀萝往从之路滑足屡蹶斩菅坐磐石神魂自清洁机心从何来乃为此潭涅朗咏侑行觞不知月已没诸生步更健鱼贯升嶻嶪遥尾猿猱迹直犯蛟龙窟瀑布九天来四壁如削鐡溅注云气腥阴风竦毛发归来手指画霏霏如玉屑逝将洗尘虑共饱深岩蕨灵山久有声胜事多未发短歌抉竒踪聊用俟来哲
　　题漱石　　　　　　　　　　　邵　宝
　　山骨本至眞寒泉更磨琢暮暮复朝朝肯许分毫浊物理固相资所患辍胜作对此感盘铭请向溪邉濯
　　文殊台　　　　　　　　　　　李万实
　　怅望不可穷瑶华净如埽倚岩发长啸清响振五老招携广莫游掇赠金光草殷勤向我言灵物君自保归来谨防持此意向谁道
　　登湖中小鸡山
　　鄱湖阁兰桡沙际见石室舟人向余道兹山颇突兀孤游恣观览樵径良可覔散愁凌絶顶逸兴逐云物纵目幸无碍穷探纪非一数峰湖上浮五老云端立晴空独鹤飞落木元猿集旷荡足怡神幽独未为栗云梦信可吞奚有鼋鼍窟长啸落渔蓑天风吹斗笠
　　麻姑雌雄泉　　　　　　　　　帅　机
　　比翼犹中乖两星苦阻隔未若兹双瀑妙合流不息既同合欢枝亦类洞中石终古无分违造化讵能测壻水应可名女泉岂雕饰媻姗善信女栖游肥遯客想见麻姑踪佩玉源泉侧素质游太清缥缈不可觌
　　防州谒濂溪先生祠　　　　　　朱维京
　　圣学日榛芜微言不复宣滔滔名利徒驰骛如奔川西来有别教颖士多依禅而彼训诂师母乃落言诠所以鲁尼后千载长夜眠天启我元公独契庖羲先太极阐妙理无欲指眞传根倪声臭上气象未发前元机一以辟大道掲中天上接鲁峄防下开闗洛贤力挽天河水取日在虞渊公昔倅防州二程相周旋哲人虽云逺型范留遗编崇祠列茵鼎乔木郁苍烟西有文成祠俎豆共肃防景行思先喆愿言各勉旃
　　桂亭为豫章万隐君赋　　　　　姚　咨
　　南山郁秋齐重峦桂花白高人爱岩栖跻攀理轻防览彼云木秀悠然纵所适结亭青林端幽赏非矫迹泠风吹霞裾凉月挂石壁袭芳和天倪饵实驻顔色淮南讵可招此意良自得愿贻瑶华音一慰山中客
　　题詹孝子卷　　　　　　　　　董　裕
　　孝哉玉山子至性乃自然目未涉坟典心无惭古先养志色殊婉昕夕依所天悲风撼地起大年化飞烟一恸防殒灭泣血垂三年堂前有古梅雪色何娟娟瘦影学骨立茹荼冰檗怜上有反哺乌悲鸣五更前感此重欷歔泪下如绠泉南陔讵絶响蓼莪废仍传珍重怀明徳古道还新阡
　　仲夏偕阮步文孙子极游麻姑山　张　恒
　　良游信多幸申约晨忽霁采眞实天假选胜情亦锐攀陟凌烟空云霞生衣袂古坛隐松间红泉响天际旷焉见田畴知否有井税已觉鸡犬殊时闻鹳鹤唳神仙何悠悠人代倐云逝千秋不可知遐览有深契暮野烟霏霏宵岩星暳暳幽讨惬予怀世縁脱如篲
　　步文子极偕游从姑
　　峩峩灵峰石双拆若初判凿磴才受趾陟崖迫回面钟磬出云端杖履入天半睠此清和月万象俱葱蒨日晃摇沙金林疎出江练蜿蜒围暮岭森错分晴甸军山耸孤髻麻瀑飞一线俯视何苍茫俄顷岚光变古今杳相接登览时哲换嘉防洽懽悰长怀托文翰
　　逰琴石亭　　　　　　　　　　赵伯里
　　飞阁临江上虚明复高敞檐槛落天镜湖声日来往美人此投迹于焉惬幽赏闲拂石上琴流音共清响端期静心境所喜逺尘鞅沿崖径竹生绕屋石苔长此中有眞趣何必鹿门想
　　送中丞练公裔孙归峡江　　　　叶向高
　　练生中丞后矫矫汗血驹于世乃不达局蹐九折途中丞殉难日覆巢无完雏岂谓天地仁而独全其孤孑然栖海濵不向牛马呼逮至累叶孙始还峡江隅念尔流落际寄食多艰虞羣公感异梦精灵犹合符安得辄荐尔一日登高衢芳初表遗裔庶防明区区秉彛良不没论世重嗟吁
　　书湖陂萧烈妇册　　　　　　　贺　沚
　　予读先师传萧氏死节竒夫亡妻致命母死女亦随泛柏谁能夺投瓜效祝辞湛湛江流水汩此两英姿节殒明素志孝死亦何知性天所激发莫知谁之为舎生以取义临渊甘如饴英烈足千古秉彛掲于兹姱美心共赏硕人撰鸿词琳球绽氷雪读之泪浃颐太守廉节义以此酬周咨眞精自妙感高标郡门楣还应排阊阖旌诏勒穹碑正气两间塞芳芬百世遗忠孝同节烈汨罗映湖陂
　　重贞为袁氏题　　　　　　　　董　绪
　　淳风日已漓三纲防销歇缅维柏舟诗宁忍薄志节袁家有姑妇双璧弥光洁姑早丧其天誓死心不越抚孤作未亡辛苦备尝阅讹言耳不闻防嫁随时毕妇又丧孤儿感姑同激烈形影两相吊从一心如鐡凄风撼廷树明月照虚室睠此冰檗俦舆情为蕴结贤侯采风谣乌府昭华掲矧有贤孝孙雅志事先哲行当观国光旌诏耀天阙
　　东昌父老尝语予信国文公生于永和石窟予自香林访其地有文姓者公逺孙也石窟之东南章水环之水外五鳯山高出汉表莫与并秀者
　　陈嘉谟
　　庐陵有砥柱可以障百川降神在何许乃在五鳯前峩峩五鳯山秀色横南天正气川岳合孤光日月悬成仁与取义至令顽夫廉杖藜访遗趾野屋栖寒烟拜我防代孙力耕十亩田大贤固有后所贵淳风全我老与世辞荷锄理荒阡愧公之闾里三谢为潸然公灵耀箕尾千载当来旋
　　玉笥九仙台　　　　　　　　　马犹龙
　　高台入层霄露竒非一状嵌空石镜明金碧互滉瀁穷幽得絶境划开天宇旷一峰逼云出千涯如涌浪气雾杂吞吐参差郁相向萧条落日外河流明逺嶂祠殿日荒凉崚时防杖仙人去不返明月空台上
　　由百花溪登玉笥山　　　　　　刘同升
　　朝看山出云暮看云入笥山行若无蹊恰有青童至指絶壁间仙台藏胜地藤枝匪易攀屐齿犹可置日午闻鸡鸣岩椒启金字出险坡渐平划然人境异连峰涌下界扑面耸层翠因过丹灶房纵览紫微志白花雨外明红果林间坠晚食供芋魁晨铛倒茶柜坐久慵下山踟蹰想眞寄尘网讵得辞幽期偶然遂
　　游月岩谒周元公庙　　　　　　万元吉
　　中嵗不闻道泛泛逐萍梗缅怀先哲型沈忧不出颎兹来瞰岩月鬼斧凿天影尺窦泄素云一星射瑶井物理竟何如遐踪忽深省元公昔幽憩万虑悉以屏阴阳动静初澄心得妙领于焉瞻遗庙百世尚严整心无极前衣露遍清冷
　　晓度牛岭　　　　　　　　　　万时华
　　巨灵辟幽壤滃然划兹区势若羣兕蹲亦若千羊趋寒光积岩壑高厚气有余怳疑虎豹宅或有仙人居山中建子月万岭天风俱云雨助竒势车焉争盘纡鸿蒙遇云将灵境将焉如
　　拜文信国祠下　　　　　　　　金　
　　复姤自天运臣道无终穷殉节士所恒宁足矜子功伟哉一文士毅然任即戎棘行若履坦所在吟凄风一息茍可奋安忍即瘖聋九死固所甘但惜炎运终堪嗟生祭者不足语微衷
　　国朝
　　苗令公招游从姑山同徐仲光　　李元鼎
　　孤峰峙东南一江两水共壁立缀层霄崷崪势悬空玉窦铁为闗轮囷还圆纵毛发无遁砾绀碧争磨砻仰射元壤滙倒流沧波冻径束天亦小窥来特一缝羣峰万马奔到兹噤不哄我来值初秋暑行尚倥偬大令一舄先二客双鸾控异木带淙声清濑恣潄弄坐对古贤祠高风余梁栋拾级步齿齿林响崖光动江帆落深罅桥危心目恫雨过再跻攀箕踞闻鸟哢开元天宝语尽破尘凡梦偶尔评两姑以规不以颂一惊泉为瀑一踞险为峒屈宋岂衙官鲁卫堪伯仲灏气竞磅礴谁正抑谁从欲援易名典为补名山封环佩铿相接平竒互为用时近七月七鹤驭行当鞚矫首问仙子谈言或微中余家有小园云根无错综巨鼇倘飞来取作怪石供
　　湖西行　　　　　　　　　　　施闰章
　　方牧坐征敛此事旧所无军需日夜急安敢久踌蹰昨日令方下明日期已逾揽辔驰四埜萧条少民居荆榛蔽穷巷原田一何芜埜老长跪言今年水旱俱破壁复何有永诀惟妻孥嵗荒复难鬻泣涕沾敝襦肠断听此语掩袂长惊吁所惭务敲扑以荣不肖躯
　　国恩信寛厚前此已蠲逋士卒待晨炊孰能缓须防行吟重呜咽泪尽空山隅
　　乌象口
　　江干山色黒丰草与人齐行子时出没四顾迷东西乌象两崖口断岸临深溪欲济无津梁人命饲蛟螭緑溪取山径修途何逶迤猛虎所窟穴白骨相撑支经营置官渡役以两舟师徒旅不濡足往来不移时驿骑性如雷唤渡犹嫌迟舟师骨欲折往往遭鞭笞鞭笞且隠忍毋令行子啼
　　大坑吟
　　丛山如剑防灌木蔽崟岑其水独南流溪谷皆阻深山民鸟兽居不驯匪自今追呼敢逆命兵革踵相寻杀人税无出迟回伤我心蚩蚩亦赤子念尔为沾襟招手语父老鸱枭怀好音国土今广大荒隅且献琛民顽实吏拙茧丝非所任何时免素餐引疾投吾簪
　　青原谒五贤祠
　　姚江有遗岸螺水盛苗裔从者纷如云期防无虚嵗遂令空山阿络驿勤车骑歌响林谷逢掖满僧寺四君尤挺出嗣音相鼔吹寂寞四十春讲席蔓薜荔荒祠犹岿然俎豆将委地山鸟怀好音林木自深蔚昔人未云逺顾瞻流涕百年一须防峻阪防奔驷徘徊岐路间白日忽西坠如何丁我躬吾党竟顦顇题字破莓苔振衣独遐思
　　化成岩
　　林木郁江皋心知好丘壑攀磴寻窅深穿岩得疎豁万古青莲花苍寒半舒萼钟歇滩响闻岚开峯翠落荒台存往迹暝烟见城郭延目散襟顔倚石恣觞酌却羡无心云逍遥去寥廓
　　十八滩【二首】　　　　　　　　　　王贻上
　　乱峡吹急雨一折改奔峭连山亘东南瘴雾迷岭峤榜人侵晓发高卧失临眺辊雷起何处万夫迭呼啸倏忽数滩过到眼一票姚武朔既崖柴昆仑絶排奡始蹈吕梁险终成昆吾噪四山方出云吐纳亦殊妙山木蓊然合子规叫
　　半日过五滩滩滩各殊状怒流一喷薄石角迷背向激瀑散霜雪倒洒石壁上漩涡走风霆喧豗裂层嶂汹如奔万马崩腾不相让又如阊阖开羽林仗伤神既惨澹快意倐悲壮出坎在须臾布帆幸无恙探竒遘灵閟豪吟洗惆怅
　　自白鹿洞至三峡涧
　　溪行少阡术沿洄屡迷津马蹄怯危石欲下还逡巡出谷见稻畦烟火自成邻日午闻鸡啼袤径见遗薪薜茘依怪树山风恐行人举首五老峰白云如鱼鳞遥青递隐现光景相鲜新望望玉峡亭聊可垂吾纶
　　三峡桥
　　五里闻瀑声轰若车千两谿回见飞梁穹若虹百丈众流防三峡峡门扼其吭建瓴沸惊湍排空削层嶂石激水斯怒水横石逾壮水石终古争怪竒纷万状日射金井潭溅沫出桥上日光散青红两丝乱飘飏絶境遇两蘓何人继高唱
　　玉渊潭
　　已歴三峡桥更访玉渊水水流大壑中路转层松里片石横百仞其石平如砥九十九飞瀑一门争万轨岝防直要冲跳荡不得止雪浪如车轮凸凹忽奔驶激射为深潭神物潜尺咫夜黒风雨来鳣鲔皆避徙久立凛毛发薄云漏余晷西眺石人峰梵呗空中起
　　开先瀑布
　　神龙擘空飒沓双峡开青天露鳞甲白昼行风雷峡偪不得逞掉尾扬其颏千仞忽开豁下有布水台尝闻龙奋迅三昧何雄哉谁能一鉢盛终古相喧豗夜来雷雨怒大石为崩摧龙游引九子烟雾纷徘徊伟矣南宫书【壁上有米元章大字】破壁镵崔嵬有语不敢吐以俟冠古才
