<!-- { "loadSidebar": true } -->
　　羙冈在府城桃花岩之南碧溪抱流南峙石壁松桧苍翠胜槩颇多
　　天柱冈在防和县南二十里形家谓之南方天马日冈在吉水县北四十里广数丈其圆如日相距五里有月冈状如偃月
　　五里冈在安福县南五里一名龙冈晋郭璞安复迁城记云鳯山龙冈状元文章
　　贞女冈在龙泉县东北三里上有贞女坟
　　云冈在万安县东北宋庆元间迁儒学于此
　　桃仙岩在府城仙城岭下石洞虚明可居百人石楼上耸古柏苍然
　　石屋岩在庐陵县二十四都从大穴入中如防事可容三百人石天成如阑干毁于红巾贼岩口出泉经旱不竭
　　十龙岩在防和县南四十里空洞可容百人中有龙井清水岩在防和县北五十里其广可容百人深无底世传一道人入其中有石燕飞来扑人度行十余里闻有撒网声惧而还又县东王山之半有读书岩形若瓦瓮可容二十人世传匡仙读书处
　　般若岩在吉水县东南九里广丈余相传般若大师学道于此又县南八十里有洞岩产龙防草又桑洞山下有仙女岩元大德三年立王郭邱三仙坛灵迹甚着
　　教授岩在永丰县南八十里武冈教授罗开礼幽栖处里人重罗死节故以官名岩
　　白水仙岩在龙泉县九都上有三瀑泉
　　黄塘岩在万安县东南八十里有洞碧空玲珑名通天石室下有玉乳泉可漑田千亩
　　花石岩在永新县千岭之半势甚竒峭又西为长春岩金洞在防和县二都山势萦回约五里许日出照耀鲜明如金亦见庐陵县志
　　东绵洞在防和县南四都一名东沔以沔水所出故也洞西又有髙龙洞洞南为老虎坳洞北为鵞鼻峰
　　黎洞在吉水县东五里黎王寨下洞中皆良田溪水极清县南五里有神洞入径最狭依山俯涧略可容足不百歩即寛平有良田百亩许两山合翠峰髙入云洞中有石棺石炉之属
　　鹧鸪洞在吉水县西北五十里四面山皆环合中分南洞西洞有田数百亩多鹧鸪南唐时盗吴光据之今其地犹有马家营鼓楼洲又西北十里为石莲洞磐石屹立可三四丈中空如屋洞口有罗汉松枝甚竒古如虬龙然其洞本属虎穴明罗文恭洪先手辟榛莾自题梅关二字又书虎豹关三字其后虎絶迹焉洪先于洞南建正学堂有石楼闭关诸诗讲堂久废
　　国朝康五年守道施闰章有志兴复之尝着游记二其夜宿题洞门絶句云古木苍藤老未枯洞门幽鸟自相呼白云不记人来往谁似当年旧主无
　　金牛洞在永丰县南二百里许境幽人寂中有书院明罗伦所构也
　　石城洞在安福县西一百三十里石势环抱如城旧志因刘弇游永新石廊洞诗沿譌袭舛里人刘元卿改定今名洞由小窦秉烛入涧水中流有观音崖石钟石鼓石田诸名胜前后空旷可五里俗呼书林洞
　　寳仙圣洞在永新县东二十五里洞深数百歩内有石柳石龙石鼔石碁枰之属有二石对立若童子方石若书案俗呼防童讲书石世传唐天寳间有言洞藏妙寳眞符者明皇命张均等祠求之其阳为玉虚洞右为合璧洞
　　石廊洞在永新县西北一百里洞深一二里中有白石幢石鼓石檠石莲花距石廊十里为元阳洞清泉涌出旁有元阳观世传唐相姚崇读书其中故山称书堂岭其下有墨池元提举李祁尝栖隠焉又名鳯凰台
　　石屋在府城东南八十余里山临大江石屋架虚者二渔人避雨尝泊舟其下江涨则水弥之
　　石仓在永丰县南一百十里中空如螺旋上有石牀苦富峡在吉水县南四十五里两山相对如峡居民力耕而富庶故名
　　芙蓉峡在万安县十八都叶塘下寺背旧有出盐石壁可供日用寺僧利其多出凿石寛之盐遂絶有花如芙蓉四时间开移之他境不复秀发赵恱道云峡与绣毬山皆以花命名景色殊絶
　　洛阳峡在永新县南三十里峡势险絶比于洛阳伊阙钓台石在府城青原山净居寺南气象甚古黄庭坚与周元翁游此赋诗云遯世一邱壑似渔非世渔
　　仙人石在府城方石岭北和风坑口有山磅礴状如覆钟石壁上墨楷书朱草书各数行又马岭之上有人石二石屹如巨人一为雷碎有东西泉溢出西人祷之防东即涩东祷亦然
　　牛眠石在吉水县西北四十里方广丈余旧传夜静时有金牛现迹
　　试剑石有二一在吉水县北五十里元潭观后相传许旌阳以石试剑其剑留观中长仅尺许非铜非铁一在安福县北桑田相传刘像为令时试剑于此
　　螺丝石在安福县江汉潭四周水绕形家言不可塞也贑江在府城南原本章贡二水北流至贑县为贑江三百里至万安县十八滩属万安者有九曰昆仑晓武索匡坊小蓼大蓼绵津漂神黄公水性湍险惟黄公滩为甚东坡南迁讹为惶恐舟过此其险始平赵抃守防州时未置万安县地尚隶防尝疏凿惶恐以上诸滩按陈史贑水旧有二十四滩多巨石陈髙祖发防州水暴涨髙数丈三百里间巨石皆没今止有十八滩云折而东六十里经泰和水愈清澈故曰澄江东北流八十里经庐陵县界以逹府城又东北四十五里经墨潭而下吉水过临江至南昌入鄱阳湖
　　云亭江在防和县南一名缯水源发兴国县界西北流至珠林入贑江
　　僊槎江在防和县东源发兴国县界小窰岭西北流其间有大蓬江水仁善江水皆经此入贑江
　　卢江在吉水县南源出永丰县界合上卢中卢之水西流为卢原又西北流为卢陂灌田数万顷又北入义昌水
　　恩江在永丰县治东南旧名濒水合麻江龙门江诸水下流入贑江由汉孝子欧寳救虎得名县旧为报恩镇水曰报恩江
　　王江在安福县东南一名洋口有龙陂四乡防水处也皂口江在万安县南六十里其源出贑县三龙经上造下造而流入贑江又南二十里为梁口江其源一自雾团一自龙头合于游田溪
　　韶江在万安县西北三十里其源自西韶来下流入贑江又西北三十里为射洲江源发龙泉县界经防和合牛吼水入贑江
　　城江在万安县北六十里其源自蕉源山发流经南州观合卢源溪从两江口入贑江
　　溶江在永新县东二十里合禾水琴停胜业茭川诸水经府城入贑江
　　螺湖在府城东北源发城西五里冈冷水坑流经云腾岭下与沸泉合北折而东注为螺湖通贑江里人周思东诗螺湖湖畔尽人家鸡犬声中度岁华
　　郎湖在府城永阳市上游刘崧有长歌乗月过郎湖句鉴湖在吉水县东二里地谶云青湖水决鉴湖文江出状元明洪武庚辰胡广应谶正统壬戍刘俨复应之
　　东湖在安福县治南三峰下地名厚霄旧有道院每鸡唱钟鼓自鸣后陷为湖又书冈山之西有鸭翼湖
　　蜜湖在安福县东十五里舆地志云湖产丝莼鲫鱼有石窟可容百人其鱼味甘如蜜故名
　　神冈山水在府城西南其源有二一自袁州萍乡界泸潇山百八十里至安福县东北流八十里与永新水合一自永宁之浆山鵞岭二水通永新江其间又有永新之抱陂水琴停水黄陂水防和之邕水禾水安福之郭水毛停水清溪水更生水皆经此入贑江
　　横石水在府城西北庐陵吉水之界一发庐陵儒行乡一发吉水中鹄乡又有清湖水三江桥水皆经此入贑江
　　牛吼水在防和县西南源出永新拔铁山其间有蜀水禾溪横江诸水皆经此入贑江
　　吉文水一名字水在吉水县南贑江下流与永丰水合曲折于滩洲间状若吉字故滩曰吉阳县曰吉水其上有墨潭以水深黒而名
　　同江水在吉水县西北六十里源出袁州分宜县界受枫子江柿陂何湖石水同入贑江
　　明德乡水在永丰县南从西北流经沙溪潇泷出庐陵张家渡以合贑江
　　白水在永丰县西三十里自带源流出厯九峰有瀑布泉下汇为潭中有石龟浮出即雨流至罗富桥合恩江
　　卢水在安福县城北发源卢萧山距县一百八十里自武功东流合洋泽水绕县北与王江合又东防永新县水厯神冈山下入贑江下流与庐陵清溪合又名庐水
　　阎水在安福县东三十里其源出阎岭东流合毛停水入王江
　　遂水在龙泉县南其源有左右二溪左溪之源一出自郴之桂阳掘渡一出自南安上犹之大林至南江口始与右溪水合右溪之源出自衡之茶陵沴阳经防溪坑至西溪口由渡口而东厯八十四滩乃入贑江
　　蜀水在龙泉县北一百二十里源有二左源清湛右源稍浑流至金田始合东经防和瓦窰入大江
　　蜜溪水在万安县东南出鵞公嶂下
　　秀水在永新县西南入县分两支绕县旧学转北入江形若秀字宋县令侯彭老濬之后湮塞县令柴必胜又濬之每濬科第輙倍他时谚云东陂交西陂迎取状元归今塞为街市岁久迄不可复
　　胜业水在永宁县城南源出县东境鵞岭山腰下流合永新县芰田水
　　富川在府城南水自贑州兴国而下曰富川宋文文山集中有富川酹魁星文
　　义川在安福县南其源发萍乡县界合湖广攸县水逹永新流经庐陵神冈山水性奔腾善溃决岁齧民田无算明天顺间乡民刘岳捐资凿石数十里水患以宁兼利行舟守令交旌之名其川曰义云
　　习溪在府城南兴贤门外源出吉塘渡流入贑江文溪武溪俱在防和县治西又县西一百二十里有湣溪东合禾水流经神冈山下
　　梅溪在吉水县东北三十里溪傍多梅树故名
　　葛溪在永丰县治西以葛仙丹泉所出故名
　　智溪在安福县治北源出袁州宜春县界桑田东麓合荷溪水入卢水
　　龙溪在万安县东源出龙头山八景之一宋滕逹道有诗县西南有绵津溪其源一出防坑一出长仙合流五里入江水性柔故名
　　黄土潭在府城紫瑶山下有龙潜焉宋文仪尝梦潭中龙即其居随产天祥云雾暝室潭日浅塞既死柴市土人复梦有乗舆拥入潭中者旦大雷电风雨潭涨如旧
　　分狮潭在府城游狮岭下二狮隔潭立故名
　　花石潭在防和县东北三十里日色映石灿烂如花籰丝潭在吉水县东三仙坛后相传用丝千尺系石投之方及潭防中有龙祷雨即应县西四十里石牛潭相传江水暴涨见石牛浮其上
　　三姑潭在永丰县慵岭之北方广七丈水源自暗潭来石鼓潭在永丰县南一百六十里世传内有石鼓击之则可致雨
　　纱帽潭在安福县武功山其水从迎仙桥横流一石枧悬注潭中潭口如纱防也云气昏黒相传有龙出没
　　百花潭在安福县西一百二十里卢萧武功之间峰峦秀拔云尝覆之花木滋盛岁旱可祷雨
　　虎潭在龙泉一都右溪中潭上山阜屹立如虎其水深黒多产巨鱼
　　神潭在万安县南五里惶恐滩上潭水清深观鱼輙见两岸种茶味香美百丈皂蛤潭在县东三十里有风雨云雷四潭
　　忠义潭在永新县城南抱陂渡元兵破城八姓勤王弗克相率赴潭水死故名
　　石角潭在永新县东十里明刘文安定之故居潭有异石形如硃墨砚池
　　金马潭在永宁县金溪乡俗传仙人乗金马过此牛吼滩在防和县蜀江口其石最险昔有嫁女者渡此溺死刘崧作兰舟词以悼之
　　党滩在吉水县泝流而上三十里距庐陵界黄洲之下水势奔急舟人识其险有小党滩头大黄洲尾之语
　　金滩在万安县北六十里一名滩头中列三洲多沙碛长砻滩在永新县西砻山下与短砻滩黄花滩相接三滩之险舟人渉此计篙而数其用力节度稍一失手即漂没不可复救大滩在县东马颊庙下江阔半里许石隙可放舟者仅数尺巳下为大小木黄滩鱼矢滩画角滩四滩相连亘三十余里石势险恶
　　石郁泷在龙泉县二十五都水石险恶不可以舟其下五十里为武陵泷险尤甚
