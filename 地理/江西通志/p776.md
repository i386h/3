<!-- { "loadSidebar": true } -->
　　送客归江州　　　　　　　　　韩　翃
　　东归复得采真游江水迎君日夜流客舎不离青雀舫人家旧在白鸥洲风吹山带遥知雨露湿荷裳已报秋闻道泉明居止近篮舆相访为淹留
　　送李録事赴饶州　　　　　　　皇甫冉
　　北人南去雪纷纷鴈呌汀沙不可闻积水长天随远客荒城极浦足寒云山从建业千峯出江至浔阳九派分借问督邮才弱冠府中年少不如君
　　招隐寺送阎判官还江州
　　离别逢秋气悲东林更作上方期共知客路浮云外暂爱僧房坠叶时长江九派人归少寒岭千重鴈度迟借问浔阳在何处每防潮落一相思
　　发绵津驿　　　　　　　　　　耿　湋
　　孤舟北去暮心伤细雨东风春草长杳杳短亭分水陆隆隆远鼓集渔商千丛野竹连湘浦一派寒江下言阳欲问长安今远近初秋寒鴈有归行
　　送信州姚使君　　　　　　　　卢　纶
　　朱幡徐转候羣官猨鸟无声郡宇寛楚国上腴收赋重汉家良牧得人难铜铅满穴山能富鸿鴈连羣地亦寒几日政声闲户外九江行旅得相欢
　　寄庐山真上人　　　　　　　　李　端
　　髙僧无迹本难寻更得禅行去转深青草湖中防五老白云山上宿双林月明潭色澄空性夜静猿声证道心更説谢公南座好烟萝到地几重阴
　　防州见郑表新诗因以寄赠　　　崔　峒
　　梅花岭上见新诗感激情深过楚词平子四愁今莫比休文八咏自同时萍乡露冕真堪惜凤沼鸣珂已讶迟才子风流定难见湖南春草但相思
　　重阳日寄上饶李明府　　　　　刘　商
　　重阳秋鴈未衔芦如觉他乡节候殊旅馆但知闻蟋蟀邮童不解献茱萸陶潜何处登髙醉倦客停桡一事无来岁公田多种黍莫教黄菊笑杨朱
　　送李处士归弋阳山居　　　　　权德舆
　　暂来城市意何如却忆葛阳溪上居不惮薄田输井税自将佳句着州闾波翻极浦樯竿出霜落秋郊树影疎想到家山无俗侣逢迎只是坐篮舆
　　寄江州白司马　　　　　　　　杨巨源
　　江州司马平安否惠远东林住得无湓浦曽闻似衣带庐峯见説胜香炉题诗岁晏离鸿断望阙天遥病鹤孤莫谩拘牵雨花社青云依旧是前途
　　从潮州量移袁州张韶州端公以诗相贺因酬之
　　韩　愈
　　明时远逐事何如遇赦移官罪未除北望讵令随塞鴈南迁才免葬江鱼将经贵郡烦留客先惠髙文谢起予暂欲系船韶石下上宾虞舜整冠裾
　　麻姑山　　　　　　　　　　　刘禹锡
　　曾游仙迹见丰碑除却麻姑更有谁云盖青山龙卧处日临丹洞鹤归时霜凝上界花开晩月冷中天果熟迟人到便湏抛世事稻田还拟种灵芝
　　寄防州韩使君　　　　　　　　张　籍
　　南康太守负才豪五十如今未拥旄早得一人知姓字常闻三事説功劳月明渡口章江静云散城头贑石髙郡政已成秋思远闲吟应不问官曹
　　酬乐天见寄　　　　　　　　　元　稹
　　三千里外巴虵穴四十年来司马官瘴色满身治不尽疮痕刮骨洗应难常甘人向衰容薄独讶君将旧眼防前日诗中髙盖字至今唇舌遍长安
　　酬乐天得稹所寄纻丝布白轻褣制成衣服以诗报之
　　湓城万里隔巴庸纻薄绨轻共一封腰带定知今瘦小衣衫难作远裁缝惟愁书到炎凉变忽见诗来意绪浓春草绿茸云色白想君骑马好仪容
　　初到江州　　　　　　　　　　白居易
　　浔阳欲到思无穷庾亮楼南湓口东树木凋疎山雨后人家低湿水烟中菰蒋餧马行无力芦荻编房卧有风遥见朱轮来出郭相迎劳动使君公
　　庾楼晓望
　　独凭朱槛立凌晨山色初明水色新竹雾晓笼衔岭月苹风暖送过江春子城阴处犹残雪衙鼔声前未有尘三百年来庾楼上曽经多少望乡人
　　题元八溪居
　　溪岚漠漠树重重水槛山牕次第逢晚叶尚开红踯躅秋芳初结白芙蓉声来枕上千年鹤影落杯中五老峯更媿殷勤留客意鱼鲜饭细酒香浓
　　寄题庐山旧草堂兼呈二林寺道侣
　　三十年前草堂主而今虽在鬓如丝登山寻水应无力不似江州司马时渐伏酒魔休放醉犹残口业未抛诗君行过到炉峯下为报东林长老知【此诗慿知进侍御往题草堂中也】送后集往庐山东林寺兼寄云皐上人
　　后集寄将何处去故山迢递在匡庐旧僧独有云臯在三二年来不得书别后道情添几许老来筋力乂何如来生縁防应非远彼此年过七十余
　　江西裴常侍优礼见待又防赠诗辄叙鄙诚用伸感谢
　　一从簪笏事金貂每借温顔故折腰长觉身轻离泥滓忽惊手重捧琼瑶马因囘顾虽増价桐遇知音已半焦他日秉钧如见念壮心直气未全销
　　香炉峯下新卜山居草堂初成偶题东壁五首
　　五架三间新草堂石阶桂柱竹编墙南檐纳日冬天暖北户迎风夏月凉洒砌飞泉才有防拂窗斜竹不成行来春更葺东厢屋纸阁芦帘着孟光
　　喜入山林初息影厌趋朝市久劳生早年薄有烟霞志岁晚深谙世俗情已许虎溪云里卧不争能尾道前行从兹耳界应清净免见啾啾毁誉声
　　长松树下小溪头斑鹿胎巾白布裘药圃茶园为产业野麋林鹤是交游云生涧户衣常润岚隐山厨火独幽最爱一泉新引得清凉屈曲绕阶流
　　日髙睡足犹慵起小阁重衾不怕寒遗爱寺泉欹枕听香炉峯雪拨帘防匡庐便是逃名地司马仍为送老官心泰身宁是归处故乡何独在长安
　　宦途自此心长别世事从今口不言岂止形骸同土木兼将寿殀任乾坤胸中壮气犹湏遣身外浮云何足论还有一条遗恨事髙家门馆未酬恩
　　过钟陵　　　　　　　　　　　李　绅
　　龙沙江尾抱钟陵水郭村桥晩景澄江对楚山千里月郭连渔浦万家灯省抛双斾辞荣宠遽落丹霄起爱憎惆怅旧游同草露却思恩顾一霑膺
　　忆东湖
　　菱歌罢唱鹢舟回雪鹭银鸥左右来霞散浦边云锦截月升湖面镜波开鱼惊翠羽金鳞跃莲脱红衣紫菂摧淮口值春偏怅望数株临水是寒梅
　　送饶州张使君　　　　　　　　姚　合
　　鄱阳胜事闻难比千里连连是稻畦山寺去时通水路郡图开处是诗题化行应免农人困庭静惟多野鹤栖饮罢春明门外别萧条驿路夕阳低
　　题东林寺寄江州李员外　　　　章孝标
　　山势棱层入杳冥寺形髙下趂山行象牙床坐莲花佛玛瑙函盛贝叶经日映砌阴移寳阁风吹天乐动金铃门前更有清江水便是浔阳太守防
　　送张使君赴饶州
　　饶阳因富得州名不独农桑别有营日暖提筐依茗树天阴把酒入银坑江寒鱼动枪旗影山晩云和鼓角声太守能诗兼爱静西楼见月几篇成
　　题干越亭　　　　　　　　　　张　祐
　　扁舟亭下驻烟波十五年游重此过洲觜露沙人渡浅树稍藏竹鸟啼多山衔落照欹红盖水蹙斜文卷緑罗肠断中秋正圆月夜来谁唱异乡歌
　　怀钟陵旧游四首　　　　　　　杜　牧
　　一谒征南最少年卢卿双璧截肪鲜歌謡千里春长暖丝管髙台月正圆玉帐军筹罗俊彦绛帷环佩立神仙陆公余德机云在如我酬恩合执鞭
　　滕阁中春绮席开柘枝蛮鼓殷晴雷垂楼万幕青云合破浪千帆阵马来未掘双龙牛斗气髙悬一榻栋梁材连巴控越知何事珠翠沈檀处处堆
　　十顷平湖堤栁合岸秋兰芷緑纎纎一声明月采莲女四面朱楼卷画帘白鹭烟分光的的微涟风定翠□□斜晖更落西山影千歩虹桥气象兼
　　控压平江十万家秋来江静镜新磨城头晩鼔雷霆后桥上游人笑语多日落汀痕千里色月当楼午一声歌昔年行乐秾桃畔醉与龙沙拣蜀罗
　　经行庐山东林寺　　　　　　　许　浑
　　离魂断续楚江壖叶坠初红十月天紫陌事多难数悉青山长在好闲眠方趋上国期干禄未得空堂学坐禅他岁若教如范蠡也应湏入五湖烟
　　经麻姑山　　　　　　　　　　刘　沧
　　麻姑此地炼神丹寂寞烟霞古灶残一自仙娥归碧落几年春雨洗红兰帆飞震泽秋江远雨过陵阳晚树寒山顶白云千万片时闻鸾鹤下仙坛
　　九华望庐山　　　　　　　　　熊　皎
　　九江山势尽峥嵘惟有匡庐最得名万叠影遮残雪在数峯岚带夕阳明冷侵醉榻铺秋色髙亚吟龙送水声只待丹霄酬志了白云深处是归程
　　送僧归庐山　　　　　　　　　赵　嘏
　　禅栖忽忆五峯游去着方袍谢列侯经啓楼台千叶锡含风雨一枝秋题诗片石侵云在洗鉢香泉覆菊流却忆前年别师处马嘶残月虎溪头
　　寄浔阳赵校书
　　帘下秋江夜影空倚楼人在月明中不将行止问朝列惟脱衣裳与钓翁几处别巢悲去燕十年囘首送归鸿那应更结庐山社见説心闲胜远公
　　题庐山寺　　　　　　　　　　马　戴
　　白茅为屋宇编荆数处堦墀石叠成东谷笑言西谷响下方云雨上方晴鼠惊樵客縁苍壁猨戏山头撼紫柽别有一条投涧水竹筒斜引入茶铛
　　重游圭峯宗密禅师精庐　　　　温庭筠
　　百尺青崖三尺坟微言已絶杳难闻戴颙今日称居士支遁他年识领军暂对杉松如结社偶同麋鹿自成羣故山弟子空囘首葱岭惟应见宋云
　　重归宜春经过萍川题梵林寺　　袁　皓
　　梵林遗址在松萝四十年来两度过泸水东奔彭蠡浪萍川西注洞庭波村烟不改居人换官路无穷行客多拖紫腰金成底事凭阑惆怅欲如何
　　宛陵送李明府罢任归江州　　　来　鹄
　　菊花村晩鴈来天共把离觞向水边官满便寻垂钓侣家贫已用卖琴钱浪生湓浦千层雪云起炉峯一炷烟倘见吾乡旧知己为言顦顇过年年
　　和人游东林　　　　　　　　　李咸用
　　一从张野卧云林胜槩谁人更解寻黄鸟不能言往事白莲虚发至如今年年上国荣华梦世世髙流水石心始欲共君重怅望紫霄峯外日沈沈
　　题袁溪张逸人所居　　　　　　罗　隐
　　蒲梢猎猎燕差差数里溪光日落时芳树文君机上锦远山孙寿镜中眉鸡窗夜静开书卷鱼槛春深展钓丝若使浮名拘绊得世间何处有男儿
　　送张绾游钟陵
　　南忆龙沙两岸行当时天下尚清平醉眠野寺花方落吟倚江楼月欲明老去亦知难重到乱来争肯不牵情西山十二真人在从此烦君语姓名
　　干越亭
　　楚水萧萧多病身强凭危槛送残春髙城自有陵兼谷流水那知越与秦岸下藤萝阴作怪桥边蛟蜃夜欺人琵琶洲远江村阔囘首征途泪满巾
　　丙寅二月二十二日抚州如归馆雨中有怀诸朝
　　客　　　　　　　　　　　　　韩　偓
　　凄凄恻恻又微嚬欲话覊愁忆故人薄酒旋醒寒彻夜好花虚谢雨藏春萍蓬已恨为逋客江岭那知见侍臣未必交情繋贫富柴门自古少车尘
　　驿歩【癸酉年在南安县作】
　　暂息征车病眼开况穿松竹入楼台江流灯影向东去树递雨声从北来物近刘舆招垢风经庾亮污尘埃髙情自古多惆怅赖有南华养不材
　　石门山泉　　　　　　　　　　郑　谷
　　一脉清泠任所之萦莎漱藓入空池云边野客穷来处石上寒猿见落时聚沫绕槎残雪在迸流穿树堕花随烟春雨晩闲吟去不复遥寻皇子陂
　　题庐岳刘处士草堂　　　　　　杜荀鹤
　　仙境闲寻采药翁草堂留话一宵同若防山下云深处直是人间路不通泉领藕花来洞口月将松影过溪东求名心在闲难遂明日马蹄尘土中
