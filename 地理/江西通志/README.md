<!-- { "loadSidebar": true } -->
　　︵字位过密　无法显示︶【臣】谢旻等谨
　　题为钦奉
　　上谕纂修省志成书谨奉
　　表上
　　进者【臣】等诚惶诚恐稽首顿首
　　上言伏以
　　皇猷广被合四表以同文
　　圣教敷廓九围而式典
　　运天下于掌上不使一民一物之遗
　　罗宇宙于胸中爰有四目四聪之达观时世古今之递嬗载籍可稽阅方州逺近之攸宜文具在纪撰各随其地理裁成一秉乎
　　天心谨缮成书恭呈
　　御览惟兹江右地属上流为荆画界之区亦闽粤通衢之要总域中而分部古号南州对江左以标名旧称西道列宿纪斗牛之野共仰龙光诸江合章贡之流滙成蠡泽若夫人杰实表地灵温峤韦丹之伟绩载在丰碑陶潜徐穉之髙风尚存故里临川旴水曽王之文学无双信国弋阳文谢之忠诚不贰鹿洞鵞湖之砚席实借儒先过化之余狮峰鹤岭之烟云亦为仙释藏修之所凡兹名迹莫罄铺张至于山川亭榭之清幽物产土风之殷庶当晋宋始多记载逮元明益富编题书不尽为流事实资于考订集而成志爰在于兹钦惟
　　皇帝陛下
　　乾元御世
　　离照中天
　　抚东渐西被之遥象鞮重译
　　享北矢南翚之献王防成图
　　一尉候而合车书详定方州之典册
　　同衡律而齐轨量广通山泽之风声乃于雍正七年
　　特命纂修省志江西于雍正八年三月开局至十年四
　　月告成首登
　　圣谕垂万世之典谟厯纪
　　皇恩志兆民之讴颂农田学校积九十年教养之深仁兵卫闗津见十三郡保安之要务星躔疆域必取分明政事人文宜加考核或删其繁亦补其畧皆因旧志以推寻务求其实勿徇其名俱奉
　　圣心之详愼今昔不无同异在稽其因革之由彼此或有互淆贵得其征据之确分门别目如循源以致委可一贯以相通起例发凡若举网之在纲縦千条而不紊在诸【臣】等矢公矢慎不敢私进退笔削之权惟
　　圣天子无党无偏爰共成正直荡平之道伏愿
　　恩覃大有
　　化洽同人
　　履荡荡之尧封光华逺格
　　揽畇畇之禹甸声教遐宣
　　立三极以制八纮用昭纬地经天之大畧
　　坐一室而知四海实寓省方问俗之勤思将见金瓯巩而玉烛调府修事和书征五福之备至宝车呈而银瓮出献琛辑瑞诗歌万国之来同矣臣等无任瞻
　　天仰
　　圣激切屏营之至谨奉
　　表恭
　　进以
　　闻
　　雍正十年　月　　日署理两江总督印务苏州巡抚加四级【臣】尹继善
　　江西巡抚加一级纪録六次【臣】谢旻




　　江西通志纂修职名
　　总裁
　　【臣】髙其倬
　　【巨】尹继善
　　【臣】谢　旻
　　协裁
　　原任提督江四等处学政翰林院编修降二级留任【臣】傅王霅提督江西等处学政江西道监察御史纪録二次【臣】姚世荣
　　提调
　　【臣】李　兰
　　江西等处承宣布政使司布政使加一级纪録四次　　【臣】王　纮原任江西等处提刑按察使司按察使今任湖南按察使【臣】胡　瀛原任江西等处提刑按察使司按察使今改京员　　【臣】楼　俨
　　【臣】髙　锐
　　【巨】魏锡祚
　　江西分巡广饶九南迫按审使司副使加三级纪録三次【臣】刘　均江西分巡吉南贑道按察使司佥事加二级【臣】王世绳
　　分理
　　原任南昌府知府今刑部主事【臣】许　镇南　　昌　　府　　知　　府【臣】杨毓健原　任　瑞　州　府　　知　府【臣】史　随署瑞州　府事　吉　安　府同　知【臣】黄　堂袁　　州　　府　　知　　府【臣】薄履青临　　江　　府　　知　　府【臣】张景苍吉　　安　　府　　知　　府【臣】张坦让抚　　州　　府　　知　　府【臣】罗复晋署建昌府事南昌　府　同　知【臣】髙以静广　　信　　府　　知　　　府【臣】苏　祉饶　　州　　府　　知　　府【臣】青阿立南康府知府　降三　级　留任【臣】董文伟九　江　府　知　府在　任　守　制【臣】蔡学颢署南安　府事贑州府同　知【臣】陈玉□
　　原任贑州府知府今刑部郎中【臣】髙遐年署贑　州府　事试　用　知　府【臣】鲁之裕
　　纂修
　　原　任　翰　林　院　检　讨【臣】陶　成江南常州府武进县戊子科举人拣选知县【臣】恽鹤生
　　分修
　　江　西建昌府广昌县　学生【臣】黄永年
　　江南常州　府阳湖县　监　生【臣】杨松乔江西　吉　安府永丰县监　生【臣】解友梓江西　贑　州府寜都县学生【臣】彭　揆
　　校阅
　　江西建昌府南丰县嵗贡　生【臣】李　灏
　　江南松　江　府上海县监　生【臣】周　铨
　　监刋
　　南昌府南昌县委署试用知　县【臣】孙师奭南　昌　府　南　昌　县　知　县【臣】刘德成南昌府新建县以知州管县事降三级留任【臣】杨廷翼南　昌　府　儒　学　敎　授【臣】史　虞南昌府新建县儒学敎谕【臣】饶一辛
　　布　政　使　司　经　歴　司　经　歴【臣】陆　埜南　昌　府　经　歴　司　经　歴【臣】郁廷华











　　钦定四库全书
　　江西通志
　　凡例
　　一恭编
　　世祖章皇帝
　　圣祖仁皇帝
　　今上皇帝九年以前诏谕皆系
　　颁到江西省官吏士民钦遵服习者列之首卷不敢类编入艺文内见首出庶物之义将亿万斯年岁可续増绵及久逺
　　一江西省志古无可征前明嘉靖癸未年参政林廷防实辑成书是为林志越百六十年
　　本朝康熈二十二年巡抚安世鼎修之是为安志康熈五十九年巡抚白潢増修名之曰西江志今所称白志是也林志今已不存仅见于安志白志中所引其体例条目皆本而因之安志颇多絓漏白志
　　加意订证广搜博考实有其长今原跋具存前人苦心不敢轻没而其中沿袭讹时所间有亦为校正
　　一志以纪地也而首纪分星以见地统于天之义今按歴史载籍惟取其有关于江西者方以登録附及风土气候以备考览
　　一江西古为吴楚之地嗣后置郡分州为道为路为军为行省而府县或并入或割置其间节目参互错综考诸二十一史及李吉甫元和郡县志乐史太平寰宇记欧阳忞舆地广记祝穆方舆胜览明一统志诸书再加校勘其里数多寡经界逺近一准康熈四十八年本省造报史馆原册至城池官署学宫修作民力攸属悉以载焉
　　一山川各有封域其或一山而横亘数县如匡庐武功之类一水而緜歴诸郡如章贡彭蠡之类则分别山之向背水之来去左右而复出者汰之至于通川巨浸源流分合农田所资尤不可忽故水利特详
　　一田赋户口漕运军屯既稽于昔尤详于今悉因现在奉行欵项核实登记以资考证至关置驿盐引岁销亦依例详载
　　一于形胜见地利之要害于风俗见民情之异同于物产见食货之生息于祥异见天人之感应皆志中切实之务非徒以供眺览资谈説也至武事类则从前纪载有关于地方者亦不敢忽
　　一江西以朱子过化之地名儒辈出书院甲于他省至鹿洞鵞湖豫章三所规模宏逺
　　圣祖仁皇帝亲洒宸翰矞皇辉赫照耀古今故学校之外
　　列书院一编以着崇儒重道至意
　　一地以人重而古人遗迹不经表章恐易湮没即或久废亦必仍存其名以俟捜访至于祠庙邱墓祀典所系匪轻一一徴实登志敬鬼神景前贤之意不敢轻也而寺观所在每多胜迹遗留故依旧例具列
　　一省志职官専在统辖以督抚藩臬为主各道各镇附焉至于府县以下官例不録以府县各有志在也惟有功于民不可冺者则详名宦中旧志有歴数任者各府互见今并归一传先按歴代正史继采名人文集后以志书家乗补其缺务有据方登不容漫録人物亦然
　　一旧志列载乡贤每以理学儒林文苑忠节孝友隐逸各为一类似有别择低昂亦恐于兼长者所登未确白志统归人物按时地先后列之总见俱足以传也今因之寓贤借以为重故必详志至闺门节烈
　　圣世加意表章一一登载无遗迄于仙释方伎各以地着
　　无或忽云
　　一前志既登之人物多仍其旧近来所入必据实以録又因直省各处移来志书草检互相考证尤为备悉其未及移来者或因无考间遗一二亦未可知以俟续入
　　一志内艺文本取足征不必太滥如集叙止一人之文谱序止一家之言及防防赠答庆贺诔祭之作概所不録惟有关于土地人民政事足以鼓励风教标识胜迹泃为名笔方采存之
　　一志例多以类从顾文之体制不一若零篇断简无可附丽而亦可传为故事者又或前人轶事志传不能悉载亦采而存之附于后为杂记云





　　江西通志凡例
　　钦定四库全书　　　　史部十一
　　江西通志目録　　　　地理类三【都防郡县之属】
　　上谕【首卷】
　　星野【第一卷】
　　沿革【第二第三卷】
　　形胜【第四卷】
　　城池【疆域附第五第六卷】
　　山川【第七卷至十三卷】
　　水利【第十四卷至十六卷】
　　学校【贡院附第十七卷十八卷】
　　公署【第十九第二十卷】
　　书院【第二十一第二十二卷】
　　田赋【户口附第二十三卷至二十五卷】
　　风俗【第二十六卷】
　　土产【第二十七卷】
　　兵卫【漕运附第二十八卷】
　　武事【第二十九卷至三十三卷】
　　关津【桥渡附第三十四卷】
　　驿盐【第三十五卷至三十七卷】
　　古迹【第三十八卷至四十二卷】
　　封爵【第四十三卷至四十五卷】
　　秩官【第四十六卷至四十八卷】
　　选举【第四十九卷至五十六卷】
　　名宦【第五十七卷至六十五卷】
　　人物【第六十六卷至九十四卷】
　　寓贤【第九十五第九十六卷】
　　列女【第九十七卷至一百二卷】
　　仙释【第一百三卷至一百五卷】
　　方技【第一百六卷】
　　祥异【第一百七卷】
　　祠庙【第一百八第一百九卷】
　　邱墓【第一百十卷】
　　寺观【第一百十一卷至一百十三卷】
　　艺文【第一百十四卷至一百五十八卷】
　　【诏敕表笺第一百十四卷劄子奏疏第一百十五卷至一百十八卷】
　　【状议第一百十九卷碑碣墓表第一百二十第一百二十一卷】
　　【记第一百二十二卷至一百三十五卷序第一百三十六卷至一百三十九卷】
　　【书启第一百四十卷论辨説考疏引第一百四十一卷】
　　【賛颂铭第一百四十二卷题跋志书记畧第一百四十三卷】
　　【文青词第一百四十四卷教防讲义语録文牒牌檄告约第一百四十五卷辞赋第一百四十六卷诗第一百四十七卷至一百五十八卷诗余附末】
　　杂记【第一百五十九卷至一百六十二卷】
　　【臣】等谨案江西通志一百六十二卷
　　国朝江西巡抚都察院右副都御史谢旻等撰江西省志创于明嘉靖间政林庭防其后乆未纂辑旧闻放失至
