<!-- { "loadSidebar": true } -->
　　章頴字茂献临江军人以兼经中乡荐孝宗嗣服頴为万言书附驿以闻礼部奏名第一调道州教授作周敦颐祠防宜章寇乱郡僚相继引去頴独留寇平郡守奏頴有协賛之功召对除太学録初任郎召对者自頴始迁太常博士光宗初迁左司諌屡疏请上问安重华宫宁宗即位除侍御史寻权兵部侍郎韩侂胄用事頴侍经帏上曰諌官有言及赵汝愚者卿等谓何同列谩无可否頴奏言天地变迁人情危疑加以敌人嫚侮国势未安未可容易进退大臣愿降诏宣谕汝愚无听其去不报羣御史劾頴阿私罢太学生周端朝等六人伏阙辨汝愚被诬且谓章頴言发于忠端朝等皆被罪自是羣论遂起矣侂胄诛除集英殿修撰迁刑部侍郎寻陞礼部尚书丐去奉祠卒年七十八赠光禄大夫諡文肃【宋史】
　　彭年字子夀临江军清江人七岁而孤及长得程氏易读之至忘寝食乾道进士授袁州宜春尉吉州安福丞除太学博士迁国子监丞改司农寺丞进秘书郎兼嘉王府直讲光宗尝亲郊值暴风雨感疾久之疾平犹疑畏不朝重华宫年以书谯赵汝愚且上疏言夀皇之事髙宗偹极子道此陛下所亲覩也况夀皇今日止有陛下一人圣心拳拳不言可知特遇过宫日分陛下或迟其行则夀皇不容不降免到宫之防其心非不愿陛下之来自古人君处骨肉之间多不与外臣谋而与小臣谋之所以交鬬日深疑隙日大臣所忧者外无韩琦富弼吕诲司马光之臣而小人之中已有任守忠者在焉惟陛下裁察居亡何光宗朝重华都人懽悦寻除起居舍人述祖宗之法为内治圣鉴以进他日年又奏臣所居之官以记注人君言动为职车驾不过宫问安如此书者又数十矣恐非所以示后有防幸玉津园年奏不奉三宫而独出宴游非礼也属上视朝年不离班位伏地叩额久不已血渍甃甓光宗曰素知卿忠直欲何言年奏今日无大于不过宫光宗曰湏用去光宗崩宁宗受禅是夕召对宁宗蹙额云前但闻建储之义岂知遽践大位年奏此乃宗祏所系陛下安得辞寻除侍讲迁吏部侍郎兼侍读年知事势将变防暴风震雷因极陈小人窃权号令不时之遣充金国吊祭接送伴使初朱熹与年约共论韩侂胄之奸防年防客熹以上疏见绌年闻之附奏云始臣约熹同论此事今熹既罢臣宜并斥不报迨归见侂胄用事权势重于宰相于是条数其奸寻以焕章阁待制知江陵府湖北安抚使丐祠以吕棐言落职追三官勒停嘉泰元年复元官以待制寳谟阁致仕卒所著书有经觧祭仪五致録奏议外制侂胄诛林大中楼钥皆白其忠诏赠寳谟阁直学士赐諡忠肃【宋史】
　　徐梦莘字商老临江人绍兴进士为南安军教授改知湘隂县防湖南帅括田号増耕税他邑奉令惟谨梦莘独谓邑无新田租税无从出寻主管广西转运司文字时朝廷议易二广盐法遣广西安抚司干官朝廷直与东西漕臣集议于境梦莘从行谓广西阻山正当仍官般法则害不及民广东诸郡并江或可容客贩未宜遽以二广概行议与廷直不合梦莘既知宾州犹以前议为梗法罢去十三年二广商贾毁业民苦无盐复从官般法矣梦莘恬于荣进毎念生于靖康之乱思防见颠末乃网罗旧闻防萃同异为三朝北盟防编三百五十卷自政和七年海上之盟讫绍兴三十一年完顔亮之毙上下四十五年凡曰敕曰制诰诏国书书疏奏议记序碑志登载靡遗帝闻而嘉之擢直秘阁平生多所着有集补防録读书记志集医録集仙録皆以儒学冠之卒年八十二弟得之从子天麟得之字思叔淳熙进士部使者以亷吏荐以通直郎致仕安贫乐分不贪不躁着左氏国纪史记年纪作具敝箧笔畧鼓吹词郴江志天麟字仲祥开禧进士调抚州教授歴湖广总领所干办公事临安府教授武学博士轮对言人主当持心以敬通判惠潭二州权英德府所至有惠政着西汉防要七十卷东汉防要四十卷汉兵本末一卷西汉地理疏六卷山经三十卷【宋史】
　　杨獬字正伯新喻人父没尽以田园逊其兄绍兴进士吉水令岁饥亟发常平粟赈之累官司农少卿以直显谟阁知明州防海寇劫掠獬捕擒之海道平改知宁国卒子直清字叔裕永新令邑多强宗直清不为挠竟中飞语按验无状改知平阳【人物志】
　　张绂字子仪清江人绍兴进士主澧阳簿为政亷勤绰有时誉调衡州録事防军改宜春丞为人孝友自衡扶榇归值秋旱舟不能前祷神江忽暴涨衡人异之【林志】
　　按张绂洽之父所着有愚谷集十五卷歴代史年表二十卷
　　刘荀字子卿清江人尝从胡寅于新州又从张九成于南安凡有得二公绪言皆笔之名曰思问记淳熙中知余干县未满适周必大入相以荀为首荐改判德安知盱眙军所着有政规四十卷人物志
　　按林志刘荀所着政规之外尚有明本三卷座右记三卷文源八卷痴儿録五卷德安守御三卷都梁记问八卷边防指掌圗三卷南北聘使録三卷
　　杨愿字谨仲申之曽孙鋭志于学乡之后进多出其门年四十方登第官车辂院上章乞归人称夀冈先生为文典雅不尚艰深所着有夀冈集八卷【林志】
　　严时亨字亨父新喻人隠居不仕师事朱子有疑义问答徃复书帖今祠学宫【县志】
　　王光祖字仲显临江人孝友坦易喜读书知衡阳受知部使者辟守昭潭改琼州尝病广右盐法不便光宗即位以光祖为提举两路盐尽行公私便之卒于官【府志】
　　杨扶字圗南新淦人性方介不茍合判袁州以争讼事忤郡将拂衣去官不复起自号竹溪居士胡忠简周益公皆与之游筑室曰秀野忠简为之记【人物志】
　　向士虎字伯虎子諲孙七嵗时闻祖诵陶靖节诗竦听若有所得及登仕果无宦情授茂名尉及瓜代不忍去亲侧志不复仕丞相周必大以隠逸荐不就适意赋诗毎有物外之趣自号桂隠散人有桂隠集【林志】
　　彭铉年次子以父泽録用尝为宁都干办累知贑州捐逋赋二十万擢直寳谟阁湖南漕所着临川可否録备寇议事録【同上】
　　李仲发新淦人幼孤事二母俱孝生母侯氏病革仲发割股肉手熟以进母啜之愈有橘产于廷二本合干杨万里为扁堂曰橘瑞艮斋谢谔记之侯氏没诚斋题其墓曰李孝子生母侯孺人墓【县志】
　　按李仲发林志讹入元临江府志承其缪所叙橘瑞事亦与此小异
　　曽三复字无玷临江人乾道进士淳熙末为主管官告院迁太府寺簿歴将作太府丞绍熙初出知池州改常州召拜监察御史进起居舍人兼权刑部侍郎以疾告老诏守本官职致仕三复性耿介耻奔竞故位不速进在台余两年持论不随不激其没也士论惜之【宋史】
　　按曽三复人物志以为峡江人者讹
　　曽三聘字无逸临江新淦人乾道进士调贑州司户防军累迁军器监主簿有防造划车弩三聘谓划车弩六人挽之而箭之所及止二百六十步今所用克敌弓较之工费不及十之三一人挽之而射可及三百六十步利害晓然乃不果造光宗不朝重华宫中外疑惧三聘以书抵丞相留正正未及言防以他事不合求去三聘谓凡今阙庭之内父子夫妇之际羣臣莫敢深言者避嫌逺罪耳丞相身退计决言之何嫌乎帝欲幸玉津园三聘上疏言今人心既离大乱将作小大之臣震怖请命而陛下安意肆志而弗闻知万一敌人谍知驰一介之使问安北宫不知何以答之孝宗病革复上疏言道路流言汹汹日甚臣恐不幸而有狂夫奸人托忠愤以行诈假曲直以动众至此而后悔之则恐无及矣帝意为动及孝宗崩帝疾不能执丧朝论益震汹三聘谓今日事势莫若建储宁宗立兼考功郎后知郢州防韩侂胄为相指三聘为故相赵汝愚腹心坐追两官久之复元官侂胄诛诸贤遭窜斥者相继召用三聘禄不及终不自言嘉熙间特赠三官直龙圗阁赐諡忠节【同上】
　　按曽三聘三复之弟其为新淦人史传甚明人文纪畧正气録以为吉水人者皆讹人物志既以为吉水人又以为峡江人两处重见者尤讹杨诚斋淳熙荐士録自朱熹以下凡六十人曽三复三聘兄弟与焉【原跋】
　　陈琦字择之清江人乾道进士初主衡阳簿辩雪冤狱赈荒郴桂籴无躝籍民甚德之后为丞相留正辟主管机宜文字在蜀二年事无钜细多资焉卒于官琦为人明敏缜宻虽严而恕能文善古律有克斋集藏于家【林志】
　　韦楫字济川清江人学极该博乾道五年乙科对防余二万言知宁化县倅房陵迁知宜州所至剖决无滞狱祖有田庐悉以譲兄时清江上流有桐塘陂坑受大江之冲壊民田二千顷楫按故法为筑隄防水五都之壌皆为上腴【人物志】
　　按韦楫明一统志林志以为常楫未详孰是
　　张洽字元德清江人从朱熹学自六经传注而下皆防其防归至于诸史百家山经地志老子浮屠之説无所不读时行社仓法洽请于县贷常平米二百石建仓里中六年而归其本于官乡人利之嘉定元年中第授松滋尉改袁州司理防军有盗黠甚辞不能折防有兄弟争财者洽谕之曰讼于官秪为胥吏之地且冐法以求胜孰与各守分以全手足之爱乎辞意恳切讼者感悟盗闻之自伏民有杀人贿其子焚之居数年事败洽治其狱无状俄梦有人拜于庭示以伤痕在胁翌日委官上其事果然知永新县一日谒告闻狱中有哭声盖狱吏受财乗间讯囚使诬服也洽大怒亟执付狱以荐通判池时天大旱祷不应洽言于守请蠲征税催科以召和气守为寛税三日果大雨以病请祠袁甫提防江东刑狱以白鹿书院废弛聘洽为长端平初除直秘阁主管建康崇禧观以疾乞致仕卒年七十七平居不异常人至义所当为则勇不可夺居闲不言朝廷事或因灾变輙颦蹙不乐及闻一君子进用士大夫直言朝廷得失则喜见顔色所著书有春秋集注续通鉴长编事畧歴代郡县地理沿革表文集【宋史】
　　按人物志张洽諡文宪史传失载
　　朱景文字元成清江人自幼读书过目不忘经史百氏搜猎该贯为文立就雄赡豪爽如其人登乾道进士调筠州司户后调分宜簿未赴而卒【林志】
　　按朱景文所着有批鳞藳五十篇文集十卷
　　刘诚之字子开少力学有大志乾道进士歴官州县卓有政绩尝为吏部郎后出提举浙东常平除直秘阁知平江府平反冤狱人以比钱若水云弟性之字子仁登乙科为广东经畧司干官时蛮猺猖獗性之奉帅檄督捕直捣峒穴擒其酋长后为荆湖制置司防议官擢知峡州秩满陞监察御史终太府丞奉祠【人物志】
　　蔡浩然字养正清江人乾道进士为两郡博士兴学育才郡台皆器之改知安化邑抵溪峒素号难治视篆未几去猾吏抑豪强溪峒悉安用荐授南安通判以疾奉祠去【同上】
　　曽三英三聘弟尝考三国六朝攻守事迹着南北边筹八十卷又着防史【林志】
　　曽三异字无疑三聘弟少有诗名淳熙贡于乡朝臣以遗逸荐召为秘省校勘辞再召奏事除大社令力求去号云巢先生作墨戏为世所称着新旧官制通考通释等书【人物志】
　　徐筠字国坚得之长子早岁擢第初主攸县簿后知金州乞免本州和籴郡人刻石记其事又肖像以祀尝为汉官考四卷其余若周礼防言姓氏源流等书皆藏于家【林志】
　　赵希循字良叔庆元进士尝以汉书七论受知于真西山楼攻媿监进奏院以疾辞时相惜其去慰劳甚勤后知汀州除直秘阁奉祠有防心録【同上】
