<!-- { "loadSidebar": true } -->
　　学在县治东宋熙寜间建绍兴十六年县令江昭远创讲堂尹穑记淳熙间县令李楙增建嘉熙间县令臧元士重新自为记　元庆元元年达噜噶齐博啰重建延祐四年县尹梁辅广其规泰定三年县尹郭定柱新之翁与刍记至正八年县尹辜中再新之李祁黄溍均有记次年教谕陶凯作防事县尹宋详踵成之刘基记　明正统九年知县邓颙重葺景泰三年知府姚堂知县杨宏大加修葺李奎记成化六年知县吕铭重修倪谦记嘉靖间知县方禾唐侃改建尊经阁通判胡晓重葺明伦堂万厯二十七年教谕朱大徳捐修徐上达记四十四年知县李思敬重修崇祯十年知县朱朝熙加葺
　　国朝康熙元年知县曹淑贞重修二十一年知县夏显煜再修管天申记四十一年知县傅而保五十五年知县呉之瀚各率绅士修葺
　　社学六所
　　学田明守道沈蒸知县蔡国炳捐置见存田七亩零名宦祠祀柳浑以下凡十八人
　　乡贤祠祀王贞白以下凡四十七人
　　忠义孝弟祠祀张叔夜以下凡八人
　　兴安县儒学
　　学在县治东北明嘉靖四十年始设县知府江珍知县陈庆云创建桂荣记万厯四年知县孙楠增修杨时乔记十三年知县刘一贯重修三十七年知县郎文焕以规模卑隘改迁学西旷地即今所郑以伟记天啓二年知县张国经倡修
　　国朝顺治十四年知县宋元衡修葺康熙六年知县王舟瑶复新之五十八年知县孔鹏捐修
　　社学据县志未立
　　学田二亩零
　　名宦乡贤祠俱未立
　　忠义孝弟祠祀童应科以下凡六人
　　饶州府儒学
　　旧在县治东宋景祐间范仲淹知饶州指城外督军湖北可立学未及迁代去庆厯间州守张谭成其意学徒几千人余靖记【嗣后修葺各志失考】元末兵燬　明初里人徐素因圣贤列像为风雨摧剥舁像至西隅天寜寺中知府陶安遂即其殿为之洪武八年知府王哲扩其制宣徳间知府黄通理修杨荣记嘉靖二年教授林瓒申请巡抚盛应期檄知府李熙修之三年知府彭辨之继完其工万厯二十二年知府林欲厦三十二年知府黄琮各事修葺明末兵燬
　　国朝顺治七年知府翟鳯翥请将淮藩废址改建府学陈绪记康熙元年知府于荣缭以石垣九年知府王泽洪捐修有记十三年兵变复燬十八年知府黄家遴重修有记三十二年知府李昉四十年知府李继勲四十六年知府郭一璐五十三年知府韩奕均事修葺
　　社学详见各县
　　学田据府志无存
　　名宦祠祀顔真卿以下凡十五人
　　乡贤祠祀张遐以下凡六十四人
　　忠义孝弟祠详见各县
　　鄱阳县儒学
　　旧与州学共宋淳祐间县令周还淳始就北门内州学旧基剏之元至正壬辰兵燬　明洪武五年知县林伯龄迁建于城北隅兴贤巷帝师殿旧址知县聂瞻任勉相继增葺宣徳三年知县雷升重修治间御史王宗锡陈铨副使邵宝知府李复真知县翁永年从诸生请仍迁宋州学址顾清记正徳间知县陈良翰重修李士实记知县周震赵荣显递加葺治嘉靖间知县徐俊民增设号舍副使范辂市民居以广学基知县蒋瑜庄思寛教谕俞应龙相继修葺万厯十二年知县程朝京移建明伦堂
　　国朝康熙元年守道高得贵知县程世章重修知县卢元培邓士杰踵修三十三年知县范钟重葺之四十九年巡道龚嵘知府郭一璐知县靳干亨捐修五十七年知府韩奕知县呉廷案重修
　　社学七所
　　学田明崇祯间知县饶震元置康熙间知县靳干亨复置今无
　　名宦祠按县志未立
　　乡贤祠祀陶侃以下凡九人
　　忠义孝弟祠祀余廷赞一人
　　采芹亭宋时迁学于东湖滨筑堤建亭毛滂有记
　　余干县儒学
　　旧在江滨唐开元二年县令顾锡以水患迁县左元和元年李徳裕重修　宋嘉祐二年县令江璞迁南隅崇寜二年县令呉与迁琵琶洲都随记绍兴十年县令杜师旦迁东湖即今所　元元贞间陞为州学教谕祝宜孙倡修李谨思记至元间知州乌枢修之至正壬辰兵燬　明洪武初知州侯彬重建四年复改为县学天顺间知县邵昆重修孙原贞记治间御史王宗锡陈铨增葺苏葵记嘉靖五年提学徐一鸣迁东岗山三十六年御史徐绅捐金属知县陆鳯仪改复东湖罗洪先记万厯九年知县刘谐重葺
　　国朝顺治四年冦燬康熙六年知县江南龄重建张贞生记二十二年知县吕玮重修吕琨记二十四年知县张劢知修明伦堂四十四年知县孙汉良四十六年教谕甘显祖五十四年知县汤啓声均事修葺社学一所
　　学田一十亩零
　　名宦祠祀王以下凡四十五人
　　乡贤祠祀呉昺以下凡三十二人
　　忠义孝弟祠祀徐铎以下凡十九人
　　射圃在泮池右
　　乐平县儒学
　　学在县治东宋熙寜五年县令范锷建刘定记淳熙间县令程镃葺之绍熙三年县令杨简扩其制自为记元元贞间陞为州学知州刘吉创建慈湖遗书阁
　　至正壬辰兵燬　明初仍改县学知县曾宇春县丞蒋惟贤始建未完十五年知县丁宜民成之夏伯时记宣徳七年知县杨志重修正统十三年知县王容修明伦堂成化丁未燬于火治二年佥事罗九鼎知县赵锜创新之程楷记隆庆二年知县程沂新泮池黎澄记万厯间知县金忠士重修刘应麒记
　　国朝顺治二年冦燬八年知县王徳明重建范文程记康熙十年知县王道隆重修十三年复遭兵圯十八年知县宋良翰重修三十八年知县荆毓鳯四十一年知县石为崧四十八年知县李延采均修之社学三所
　　学田嘉靖间知县厐尚鹏置见存九十七亩零名宦祠祀韩当以下凡三十二人
　　乡贤祠祀洪皓以下凡二十八人
　　忠义孝弟祠祀姜崌以下凡二十二人
　　射圃在南州
　　歌楼天顺间知县邓冕建
　　浮梁县儒学
　　旧在县西北宋元丰间县令张景修徙于东南即今所干淳后县令刘三戒新之自为记淳熙间县令徐晖赵善着相继修嘉泰间县令赵汝衡构斋庑开禧间县令赵汝清增学田新讲堂徳祐乙亥兵燬　元至元间县尹万聚重构堂庑李年记皇庆二年县尹郭郁重新邓文原记至正壬辰兵燬　明洪武初知州衡原政知县王文徳先后建宣徳三年知县曹鼎建明伦堂方尚与记正统十二年知县赵应修之成化七年知县张俊重修毛防记治己未火知县左辅重建邵宝记嘉靖二十一年知县汪宗伊重新卢琼记隆庆二年署县通判胡文远修明伦堂万厯间署印通判谈一经张璇知县林宗载先后加修
　　国朝康熙九年知县王临元重修二十九年知县陈惪敏建啓圣祠四十五年知县高登第四十七年教谕鲁琰五十三年署县祝廷芳五十五年知县杜蕴玑均事修葺
　　社学四所
　　学田万厯间知县周起元捐置及义民李日修输助见存田一十三亩
　　名宦祠祀金安以下凡二十四人
　　乡贤祠祀程瑀以下凡三十五人
　　忠义孝弟祠祀程瑀以下凡十四人
　　射圃在学东
　　宸奎阁宋淳祐间县令呉泳建
　　徳兴县儒学
　　学在文明门内宝贤坊宋治平间创始熙寜六年范峋记乾道三年县令曾光重修　元大徳间主簿钱处仁剏修未竟县丞陈徳新增修徐明善记至正壬辰兵燬　明洪武三年知县辜臯草创知县陈世能郭文进继葺之寻火天顺四年知县呉绎思县丞陈敏新复修夏寅记治间又火佥事罗九鼎督县新之嘉靖间知县许公高廖宾相继修葺戴儒记万厯二十八年知县丁如臯重修祝世禄记明末倾圮
　　国朝顺治六年知县郭振鹭重修教谕周学鹏继葺之自为记康熙十一年署县同知范文英再修自为记二十二年知县呉啓新重建啓圣祠
　　社学一所
　　学田嘉靖间知县许公高万厯间知县黄金色捐置见存田七十七亩有竒
　　名宦祠祀张谠以下凡三十四人
　　乡贤祠祀董全祯以下凡五十七人
　　忠义孝弟祠祀董全祯以下凡十人
　　射圃在学西康熙间训导严济明重辟
　　范文正祠宋时建
　　丛桂亭隆庆间知县孙汝宾建
　　安仁县儒学
　　学在县治东育材坊宋建炎间知县汪杞建开禧初县令刘强学置学田自为记元至正壬辰兵燬庚子邑人平章王溥重建　明洪武二年又火知县李思信苏瓒相继修八年知县阎弼建堂斋二十七年知县李琛置廨宇正统九年知县项备修之景泰三年巡抚韩雍莅学辟民地以广学基嘉靖间知县陈朝庆罗汝经重修苏祐记隆庆间知县谢汝韶李华春再修徐栻记崇祯间知县熊兆祯复修明末兵燬
　　国朝顺治初年知县李一元葺之十一年知县王防奉兴屯道翟鳯翥檄重建康熙四年知县程瀚重修史彪古记甲寅兵变复圮知县胡绩显重修三十六年知县祖彭三十八年知县徐绪均修之嵗乆圮雍正三年知县李登瀛倡捐重建规制大备
　　社学二所
　　学田宋邑令刘强学明邑人张钺各有记今无名宦祠祀蒋静明以下凡九人
　　乡贤祠祀汤汉以下凡十二人
　　忠义孝弟祠祀张日新以下凡六人
　　三台亭明知县张允绅建
　　万年县儒学
　　初在县治西明正徳十年始立县副使许廷光建万厯四十三年知县顾原成迁于县治东蔡毅中记明季兵燬
　　国朝顺治九年知县张徳亨复建扵县西旧址康熙四年知县鲁子球又迁于县东翟世琪记十三年冦燬二十年知县柯彦芳复迁于县治东旧址詹惟圣记四十八年知县王之植重修岁乆倾塌雍正七年知县汪蓉照重建
　　社学二所
　　学田明兵道许【阙】　置教谕王銮记见存田三十四亩有竒
　　名宦祠祀陈金以下凡八人
　　乡贤祠祀柴中行以下凡五人
　　忠义孝弟祠祀王维贞以下凡四人
　　射圃在文化街南
　　南康府儒学
　　旧在城西门外宋绍兴间知军事徐端甫迁于福星门内改报恩院为军学即今址淳熙间朱子知军事绘像于壁置祭器建五贤濓溪二祠于讲堂之侧嘉定间知军事黄桂撤而新之元末燬于兵　明洪武三年知府安智重建永乐间教授翁宗言建明伦堂正统间知府翟溥福陈敏政均修天顺间佥事余复重修成化间知府许颙大新之谢一防记知府曹凯修斋庑治三年知府郭瑨置乐舞器张元祯记十一年知府刘定昌重修苏葵记正徳十六年知府张愈严重建万厯十九年知府田琯又新之高嬴记知府彭梦祖建尊经阁自为记知府叶云仍修明伦堂自为记
　　国朝顺治十四年知府薛所习重修康熙十二年知府廖文英再修十三年冦变倾圯知府伦品卓募修五十八年巡抚白潢捐俸檄防府知县毛徳琦重修社学详见各县
　　学田万厯间知府田琯置今无
　　名宦祠祀程师孟以下凡三十六人
　　乡贤祠祀陶侃以下凡二十人
　　忠义孝弟祠详见各县
　　二贤祠朱子建祀濂溪配二程子后改祀濂溪朱子王祎记
　　五贤祠朱子建祀陶潜刘涣涣子恕陈瓘李常文昌阁宋知军赵彦騠建明朱国祚有记
　　星子县儒学
