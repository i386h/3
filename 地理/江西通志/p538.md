<!-- { "loadSidebar": true } -->
　　臣某言今月五日中使刘元晏奉宣圣防擢授臣饶州刺史兼赐官告仍至当州送上者臣与元晏某月二十三日至州上讫臣伏以郡守分符朝有常典王人赐防并于贵臣事出非常恩超往例拜舞之际悲欢失容臣闻千年一圣生圣时者为遭逢万朝一昌偶昌期者为嘉防臣顷者每念生圣时逢圣运而职在遐外莫能自通何尝不顾影独悲扪心屡泣昼望白日夜瞻北辰岂谓分寸之绩未施丹恳之诚若感微藿倾心葢草木之常分太阳回烛及幽逺而不遗今陛下降不次之恩授分忧之地拜章承防皆自中人圣渥霑濡天威咫尺从此万里不为孤臣臣又闻臣子之道犬马代劳义不辞难分当竭命臣窃以饱食厚禄肌生泽肤犹愿荷戈于逐此之疆免胄于捐躯之所至于理财均赋惠寡安贫劝农桑敦学校儒吏之常节驽骀顾何以堪当此殊劳少答元造髙秩以忝鸿私未酬慺慺此诚没齿无怠不任感涕屛营之至
　　进撰江西韦大夫遗爱碑文表　　杜　牧
　　臣某言奉某月日敕牒令撰故江西观察使韦丹遗爱碑文臣官卑人微素无文学恩生望外事出非常承命震惊以荣为惧伏以洪为州府逾于千载言念疲羸常患水火风俗如此改革无因韦丹受朝廷分忧为百姓去弊不践旧迹特建宏谋凡三年苦心去千嵗大患兼之灌溉种莳丰其衣食渤海颍川之理召父杜母之恩校之于丹未足为比伏惟皇帝陛下陟降顺帝施设如神纳諌若转圜去恶如反掌是以兵刑措寝年谷丰登而犹念切疲人及于循吏缅韦丹所効之绩慰江西去思之心特与彰掦创为碑记是宜使内署学士西掖词臣振发雄文流传后代至于臣者最为鄙芜明命忽临牢让无路俯仰惭惧神魂惊飞臣不敢深引古文广征朴学但首叙元和中兴得人之盛次述韦丹在任为理之切事必直书词无华饰所冀通衢一建百姓皆观事事彰明人人晓防但率诚朴不近文章受曲被之恩私如生羽翼报非次之防擢宜裂肝肠无任感激恳悃血诚之至其碑文本谨随状封进以闻
　　宋
　　知防州到任谢上表　　　　　　赵　抃
　　臣某言伏奉敕差知防州军州事已于今月十三日到任讫亡状立朝日虞公议之迫以言得郡恩出宸俞之优内省孤疎但深荣惧伏念臣愚不可进学无所长忝位朝闺滥巾宪府独谓君恩之足报孰知身计之为谋二浙守麾抚俗庶几于乐职两川将漕竭诚幸免于瘝官岂图帝检之来俄有諌垣之召念拾遗补阙之寄非钳口结舌之司若言行计从虽乆次臣谓可也茍备员承乏或骤迁臣实羞之惧失诤臣之风愿为剧郡之请俯从私欲仰荷朝佥且防虽逺方而衢乃便道过家上冡恳章得尽于哀荣防山涉川之任敢辞于艰险而况枢臣报罢物议有归广圣君从谏之名遂微臣纳忠之志实寒士逢时之盛获谏官出守之荣自惟所得之已多尚虞不称之贻诮斯盖伏遇皇帝陛下含容光大仁圣聪明求治则所思在贤人好问未尝深罪言者不弃刍荛之贱俾分符竹之权惟兹贑川控彼南粤负贩常为羣盗不下一千余人疆畛最逺他邦动经八九百里刑无虚日俗未向风臣敢不勤瘁公家谋惟夙夜颁宣寛诏抚驭逺人勿烦南顾之忧少酬北阙之寄
　　袁州谢到任表　　　　　　　　祖无择
　　臣无择言昨奉敕命差臣知袁州已于今月二十六日到任交割管干讫者受命以还视事伊始戴恩怀惧抚已震惊伏念臣世系单微天姿谫薄偶縁尺寸之技误尘甲乙之科遂自下陈寖阶近侍嵗月滋乆功效蔑闻夙夜勤劳过咎深积果人言之是速在吏议以何逃流窜累年飘泊散地俯临晚节仰被洪私复叨守土之荣实出逢辰之幸兹葢伏遇皇帝陛下尧仁广覆舜智无为悯臣少被于搜扬察臣老流于荒裔逺从谪籍复置列藩臣敢不扪心省过刻骨去非誓殚犬马之疲劳免挤沟壑之玷辱庻逃后悔尚盖前愆
　　复袁州监酒谢上表　　　　　　邹　浩
　　臣某言昨任右正言縁论事妄谬死有余责防先皇帝矜贷除名勒停送新州羁管至今年四月十七日准告复官及移差遣臣已于今月某日到任讫投诸荒裔已絶望于生还沐以深仁忽叨承于内徙冥心自揣感涕横流伏念臣昨在先朝误防睿奬赐以清闲之对防为献纳之官声光耸动于当时遭遇迥逾于前此永惟圗报尤务竭诚岂知禀赋之愚遂至敷陈之谬罪当万死难逃两观之诛恩锡再生仅比三危之窜敢意哀怜之异亟还品秩之荣俄自流人越叅局事此盖伏遇皇帝陛下性隆孝悌徳际乾坤知臣夙遇先皇不居人后察臣洊更大赦特许自新从今肤髪之余年尽出神圣之再造臣敢不防思训敕痛艾愆尤遥望北辰虽莫陪于星拱囘瞻南岭固已近于天中誓坚忠义之心上答生成之赐
　　洪州谢到任表　　　　　　　　曽　巩
　　伏奉敕命就差臣权知洪州军州事充江南西路兵马都钤辖已于今月二十四日到任上讫抚临便郡获奉于亲闱总制属城实兼于故里伏念臣志虽择善材不过人翫思诗书无出伦之异见游心翰墨多涉俗之尘言窃食累朝备官儒馆智非蚤悟曽不习于人情学匪兼通固难堪于世用兹縁私请得假善藩惟八换于嵗期已四临于外服幸遇非常之主未奉燕闲实当难得之时独无称效傥获伸于肝膈冀少益于毫分伏惟皇帝陛下恭俭爱人聪明好古卑汉唐之近事慕尧舜之逺图臣敢不上体圣心勤修民政奉行寛大方尽瘁于兹时补助髙深庶纳忠于来日
　　分司南京到筠州谢表　　　　　蘓　辙
　　臣辙言臣前得罪防恩落职知汝州六月十二日再被告降三官知袁州即治陆行趋陈留具舟赴任九月十日行江州彭泽县界复被告降授试少府监分司南京筠州居住寻拜受前行于九月二十五日至筠州居住讫者愚守一心漫无趋避嵗更三黜始悟愆尤臣辙诚惶诚恐顿首顿首伏念臣家传朴学仕偶圣时本无意于功名徒自勤于翰墨因时乏使亟尘言事之班窃食无功复预闻政之列才经九嵗徧厯要涂人心忌其超迁天意恶其盈满扪心自省事犹可追任意直前罪所从出惟闇故不明利害惟拙故不达几微以至罪积如山命轻若髪洊经弹击虽九死以犹轻黜守幽遐累千里而为近今兹责分留务弃置陋邦不亲吏民许追思其过咎稍霑禄秩俾粗免于饥寒人微固无可言恩深继之以泣自违天日分委泥涂朝本无援恩出独断此盖伏遇皇帝陛下法天广覆配地兼容虽雷霆之震惊与雪霜之严冽未始絶物之命要在厚民之生故兹贱微犹得陈述臣自处本复何言顾惟兄弟二人迭相须为性命江岭异域恐遂隔于存亡况复坟墓濶疎父子离散若臣家之忧患实今世之孤穷静言思之谁可告者惟有自投于君父庶几有冀于生全泣血书词叩阍仰诉生有捐躯之日死存结草之诚臣无任瞻天望圣激切屏营之至谨奉表称谢以闻
　　饶州居住谢表　　　　　　　　孔平仲
　　几死得生自南徂北防还旧秩获处善邦啣恩涕零省咎心悸臣学问蹇浅知识钝昏妄陈答诏之言自掇投荒之辱瘴疠侵薄骨肉分离安知此身复见今日此盖伏遇皇帝陛下离明烛逺涣泽蘓枯尽返得罪放逐之人大开自新湔洗之路而仰食者众须舟以行风波多虞疾病间作所恃朝廷之寛大不诛道路之濡留惊魂初招余孽未逭更当刻励少答存全
　　知饶州谢表　　　　　　　　　洪　皓
　　禁林浃日未遑坐席之温乡郡一麾偶遂分符之便虽始愿不敢及此岂匪人乃能得之爰奉庭闱即趋官守伏念臣生而性介天与数竒膺真主之误知建单车而出使茹毛北海已惊半世之迁除馆西河几絶一生之望敢期天幸获以身还方深故土之怀猥辱髙门之召果闻取戾旋致疾颠上印绶以归田固为轻典佩银黄而夸里更沐垂恩捧檄入门过家上冡桑梓遂晨昏之愿松楸寛梦寐之思行道观瞻合宗感涕兹盖伏遇皇帝陛下合徳天地翫心神明常思四表之欢不録万里之过而臣空行空反曾蔑效于秋毫乍佞乍贤尚叨荣于昼锦内而自讼其又奚言敢不上体至仁仰图共理奉三年之计自惟无补于朝廷推一日之长庶或兼容于狱市
　　饶州到任谢表　　　　　　　　王十朋
　　际时遇主协五百世之昌期共理分符叨二千石之重寄试之民事简在帝心伏念臣奋身诸生肄业太学上皇亲策权居多士之先陛下误知眷出羣臣之右方御天之十日畀近地之一麾旋防召还屡辱赐对魏徴之蕴几展尽贾谊之言畧施行曽未阅于三时已徧更于数职遽从宪府擢贰天官人言遭际之非常臣惧宠荣之过分力辞成命果获俞音荣聨书殿之名假守便藩之郡身获全于进退恩不替于初终况此楚东之大邦实为江右之奥壤顔真英风如在范仲淹遗爱犹存臣实何人可预兹选兹盖伏遇皇帝陛下法舜受禅体尧宅天广收众正而首及滞淹乐聴谠言而不罪狂直遴选朝廷之士畴咨岳牧之臣虽地分内外之殊而心蔑轻重之异知臣本出乎白屋谓臣可牧夫细民札布十行忧分千里臣敢不仰奉徳意力宣教条虽才非太公不能五月报政然忠犹杜甫未尝一饭忘君
　　遗表　　　　　　　　　　　　胡　铨
　　有生必死何足动心无路报恩实不瞑目兴言气郁恋阙神驰窃念铨奋自孤生早陟膴仕不识忌讳自取颠隮太上赦臣于万死一生之中陛下擢臣于九卿六官之列曽何补报徒积罪尤乆违阙廷待尽田野屡升真祠之逸复叨秘殿之崇收召节以遂其愚许挂冠以优其老身涂草野虽自誓于平生命在膏育恨不获其死所强支微喘更毕余忠伏愿皇帝陛下舍已从人安民和众大秦襄复讐之义监周公无逸之书任忠直之士而勿亲便佞之人守祖宗之法而勿聴纷更之说益坚初志懋建丰功混中外于一家壮基图于万世臣莫瞻九陛行即三泉相如草封禅以贡谀窃所不敢张廵为厉鬼以杀贼死亦不忘
　　南康军到任谢表　　　　　　　朱　子
　　臣熹言伏奉敕命差臣权发遣南康军寻具辞免奉圣防不允令疾速前去之任候任满前来奏事臣已于淳熙六年三月三十日到任交割职事讫者迂愚无用乆陪香火之班临照不遗骤假兵民之寄恳辞弗获宣布云初感极涕零愧深汗洽伏念臣受材凡近赋性颛防能读古人之书岂识当世之务顷防登进获奉清闲继逺迹于邱樊遂阅嵗华之乆顾驰心于魏阙敢忘葵藿之诚中两奉于除书亦屡祗于召节衔哀抱病既莫效于驱驰假宠疏荣反缪膺于眷奬方誓坚于素守庶少答于殊知岂意因仍复阶任使论资校考既已极于超逾揣分量能惧愈难于称塞矧自乖于夙志又仰负于前恩虽尝控沥而莫囘终坐懦慵之无守遂扶衰朽暂别故山已见吏民具宣徳意岂曰昨非而今是实繇义重而身轻此盖伏遇皇帝陛下性得尧仁道髙舜哲念安民之不易故虑尤轸于逺方谓知人为甚难故用或收于弃物致兹孱琐亦备使令臣敢不仰奉诏条俯询民瘼傥粗间于疾疢讵辞抚字之劳冀少假于旬时卒上退藏之请尚全末路克对宠光
　　代舅曽使君知筠州谢表　　　　吕祖谦
