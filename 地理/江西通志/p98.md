<!-- { "loadSidebar": true } -->
　　社仓五所　按宋社仓自郭至乡凡九
　　便民仓　在芦溪
　　存留仓　在县西六十步
　　预备仓　在县西百余歩
　　常平仓有二　一在城内一在芦溪
　　行署
　　布政分司　在县治西
　　湖西道旧在县治北后改县东百余步
　　府馆　在县西明治间通判胡珏建今废
　　万载县署在城西龙山下呉黄武中置县晋太康中迁邑东二十里唐武徳五年迁署旧所宋建炎三年冦陷绍兴五年县令徐升重建自为记元复易于治东北四十步至正壬辰兵燬明洪武甲辰知县赵中复移今所成化间知县陈璨黄珙相继修罗伦撰记大堂后有端静堂节爱堂清畏堂有斐堂
　　国朝仍旧治年久毁康熙五年知县范廷鳯重建县丞廨　在县廨右今裁
　　主簿廨　在丞廨右今裁
　　典史廨　在主簿防右
　　铁山巡检司　在县西一百二十里浏阳界
　　水次仓　在邑北龙河滨
　　常平仓　在城内
　　行署
　　布政分司　在治南二百步崇信寺右久废
　　按察分司　在治东五十步儒学右康熙十七年知县常维桢重修
　　府馆　在治东静安寺右久废
　　临江府
　　府署宋淳化三年知军事王禹锡剏建在富寿冈之左治内有坐啸堂司谏韩璜有记元仍旧址壬辰燬明洪武初知府黄庭桂增剏知府刘贞重建治二年知府戴瑶增建自记之嘉靖六年知府钱琦复新正堂仍宋旧匾曰静治学士汪俊有记左黄库銮驾库后川堂思过轩体仁堂简霄有体仁堂记衙内有澄心亭管大勲有诗亭后有一镜堂
　　同知防　在经厯司左
　　通判防　在同知防左
　　理刑防　在通判廨后今裁
　　经厯司　在正堂左
　　照磨所　在正堂右
　　司狱司　在府治南街右今裁
　　隂阳学　在府治东今废
　　医学　在府治南街左今废
　　僧纲司　在天寜寺
　　道纪司　在元妙观
　　丰积仓　在广济门内
　　行署
　　提督学政
　　署在察院左康熙四年知县屈有信重修
　　察院　在府治左今废
　　按察分司　在天寜寺左
　　驻劄分守道　在天寜寺右康熙元年参议施闰章重葺二年裁湖西巡道自是守道往来驻临吉二府各半嵗六年亦奉裁
　　清江县署南唐升平二年始建在军治右元迁左明洪武十年复迁右天顺六年知县叶淇加修治三年知县李璁复修七年知县万琛重建后堂榜曰存心嘉靖二十七年知县沈淮匾正堂曰亲民吉水刘同升有记四十二年知县廖文光复建仪门县丞衙主簿衙典史衙等按治府志县内有清江道院堂一道分明楼清江碧嶂亭后皆废
　　县丞廨　在县治左
　　主簿廨　在县治右今裁
　　典史廨　在县治左之前衙坏迁建主簿故址巡检司　在清江镇
　　萧滩巡检司今裁
　　预备仓　旧在县治右知县沈仪迁于宝寿寺左常平仓　即府丰积仓
　　便民仓　在广济门外
　　新淦县署初在清江镇隋开皇十年县令李子乐徙建南市村即今治所宋建楼以蔵敇书有无讼堂春风楼俱令郑防建礼教堂开禧间令何洪建琴堂绍定间令罗愚建刘谩堂有箴五美堂淳祐间高斯从建二松堂丞周迁之建净碧堂簿赵彦恭建元为州至正末兵燹明复改为县洪武二年知县曹行建治九年知县卢渊重修正徳六年知县刘天锡重建谯楼隆庆四年知县李乐增建后知县王文爟复建素风轩于署内有记有诗
　　国朝初堂署兵燬康熙三年知县胡之琳重建九年知县董谦吉修又有退思书室炼石处俱谦吉建内库顺治间知县潘岭重建
　　县丞廨　在县署后今废
　　主簿廨　在县丞廨左今裁改为丞署
　　典史廨　在旧主簿廨前
　　杯山巡检司　在杯山
　　常平仓　在县署西公馆改建
　　便民仓　在城隍庙左康熙五年知县胡之琳重建行署
　　布政分司　今废
　　按察分司　在县右
　　新喻县署初在龙池墅唐大厯八年摄令杜臻迁虎瞰山下即今治所元为州治壬辰兵燬明洪武二年改州为县知县张仲再建七年知县李公让增修宣徳五年知县洪钧重建新淦张彻记嘉靖十六年知县赵炳然新公堂天啓间复燬知县邓林栋起建明季圮
　　国朝康熙九年知县符执桓重建自为记
　　县丞廨　在县廨后明末废
　　主簿廨　在县廨后今裁
　　典史廨　在公堂左急递铺后明末废
　　水北巡检司　在县北六十里
　　预备仓　在县治东北
　　常平仓　在城内
　　官仓凡四　一在城南施氏屋一在城南许氏屋基左一在云津门内一在省城惠民门外紫极宫上百步许
　　行署
　　察院　明末废
　　布政分司　在县治右明末废
　　按察分司　在城南明末废
　　峡江县署旧为峡江巡检司衙成化初淦令以地里辽远难于催科议欲分治未决正徳九年淦盗起分守陈洪谟建议不果后知府钱琦力以其事申请防巡抚秦钺陶俨议奏获允嘉靖五年九月立县卜鳯凰山原东向作署费宏有记
　　县丞廨　在县署左
　　主簿廨　在堂右今裁
　　典史廨　在丞廨左
　　常平仓　在城内横街
　　便民仓　在城北滨江浒明崇祯十年重建
　　吉安府
　　府署唐永淳初由石阳徙今所元和元年张靖来刺吉州始葺其坏陋皇甫湜记之宋仍唐旧元至正辛卯总管纳苏罗丹以其卑下崇基三尺而改筑焉冯翼翁有记明初知府莫已知改建有顔六竒记嵗久圮成化初知府许聪再建治癸亥知府张淳重建泰和尹直记之正堂匾曰衡鉴堂后曰徳正堂
　　国朝顺治二年旧三堂燬八年知府杨可楹草创十一年知府李兴元构五楹十五年兴元复建仪门大门库房如旧
　　同知防　在府署左雍正六年移驻永新莲花桥通判防　在府署右
　　经厯司　在堂东
　　照磨所　在堂西
　　司狱司　在府治西南今裁
　　隂阳学　在大东门
　　医学　在大门西
　　僧纲司　在雪山寺
　　道纪司　在元妙观
　　常平仓　在府东北大有仓改建
　　便民仓　在府城南
　　行署
　　提督学政
　　署在县后康熙四十五年知县刘廷瑛建
　　察院　旧在府治右后改庐陵县学
　　布政分司　在府治右
　　湖西道　在府治右
　　庐陵县署初在府治东隅唐张儇为令迁府治南数百步即今所皇甫湜有防壁记宋大观三年县令张激设谯门门左设宣诏亭堂西有小防后有斋斋前有莲花池重刻皇甫湜记元延祐六年移县治于西南隅县丞冯克敏董其役掲傒斯记之明仍宋址洪武乙巳知县呉明善重建顔六竒有记丙子县丞李达重修谢矩有记正徳五年圮知县王守仁修葺记石隂十一年知县谢源于川堂后新作阳明堂王懋中撰记十三年知县邵徳容重修嘉靖九年知县常序重建申明旌善二亭万厯四年知县方肯堂建文献名邦坊及宾馆
　　国朝康熙二年知县于藻新大堂及头二门两廊四年复新廨署六年拓廨前地改堂额曰春音八年重新思过堂在阳明堂后自为记又撤旧坊而小之仍额曰古庐陵
　　县丞廨　在县廨前
　　主簿廨　在丞廨左今裁
　　典史廨　在幕防后
　　富田巡检司　在淳化乡
　　敖城巡检司　在宣化乡
　　井冈巡检司　在安平乡
　　便民仓　在城外
　　常平仓　在城内
　　兑仓　在省城于藻有记
　　泰和县署自唐乾元三年县定于今所宋庆厯四年县令王陶修自为记乾道九年县署灾令蒲尧仁重建咸淳十年令余梦登修元为州治明初因之洪武二年知州沈防复修寻改为县治十六年龙泉宼至燬惟存仪门两廊十八年知县杜陵县丞陈轮重建治庚戌知县呉必显新谯门丁巳知县沈时新后堂万厯丁丑知县唐伯元复建内署名武山堂其右为思过阁
　　国朝康熙三十五年内署灾绅士刘嵋等捐资自大堂至内署悉重建详新修县治碑记
　　县丞廨　在治哦松门内今改为驿厩未复
　　主簿廨　在治栖鳯门内今裁
　　典史廨　在大堂东
　　早禾市巡检司　在县西五十里
　　花石潭巡检司　在县东四十里
　　漕粮仓　在县治仪门东
　　常平仓　在县治仪门东
　　省次仓　在新城门外河泊所巷
　　行署
　　布政分司　在城隍庙左今废
　　察院　在县治右今废
　　湖西道　在城隍庙右今废
　　府馆　在快阁东今废
　　吉水县署创自南唐保大八年宋绍兴间县令赵锡重修元至元二十八年忠翊校尉张楫重建元贞元年升为州治洪武元年知州费震重建寻改为县天啓间造防楼于寜澹轩后
　　国朝顺治十五年土冦燬大堂二堂十六年知县褚承愚修复二堂康熙十年知县王雅建大堂自为记县丞廨　在县廨左
　　主簿廨　今裁
　　典史廨　在仪门左
　　白沙巡检司　在县北二十里中鹄乡今移在三曲滩白云观之左
　　和义仓　在北坊旧三皇殿
　　常平仓　在仪门外
　　省仓　在广润门外
　　行署
　　布政分司　在县治北今废
　　湖西道　在县治西大街
　　府馆　在布政分司后今废
　　永丰县署宋致和元年诏割吉水五乡为县命太常博士段缝宰之时廨舍未立寄治延庆寺三年春始构官舍有退食阁雅歌楼清白斋思贤静安二堂缝自为记绍兴初冦焚越七年县令李谔复建元至正壬辰兵燬明洪武初知县蔡玘即故址复创曾鼎记之其后知县黄永从唐瑢车梁郑濬相继修葺嘉靖四年知县商大节修万厯四十年知县瞿式耜又修明末兵燬
　　国朝顺治八年知县储曾重建大堂十三年知县邓秉恒复建头门内堂书室雍正三年知县胡仁济建谯楼邑人解以敬记之
　　县丞廨　在堂东顺治十七年丞防起龙重建主簿廨　在堂西今裁
　　典史廨　在堂南今移堂西
　　层山巡检司　在三十四都防楼一所今圮
　　沙溪巡检司　在四十九都防楼一所今圮
　　表湖巡检司　在四十九都防楼平屋各一所常平仓　在县丞廨左
　　预备仓　在廨舍左顺治十八年知县邓秉恒增建前后东西共二十六厫
　　行署
　　布政分司　在湖西道前今废
　　湖西道　在县治东南百步
　　安福县署旧志呉宝鼎三年徙自新茨亭建安成郡治于今所隋开皇间改为县治唐武徳五年置颍州七年复为县治宋大观间县令刘勋改建绍兴十二年令向子贲重建于安成馆旁十四年令钱杰之又起建元至正壬辰燬于兵明洪武元年知州潘枢重创永乐甲辰知县赵敏建仪门正徳丁丑知县徐州改建副使林魁有记明季兵燬
　　国朝顺治十二年知县袁时泰稍葺旧廨康熙五年知县焦荣捐俸修造十一年知县张召南建捕衙扵堂左五十二年知县刘学愉重建大堂
　　县丞廨　今废未复
　　主簿廨今裁
　　典史廨　在堂左
　　萝塘巡检司　旧在时砻移洋泽万厯间又移江背黄茆巡检司　旧在县南明知县闵世翔徙镇萝塘旧址后并移而西
　　安积仓　在治东万厯间知县杨廷筠建
　　舟湖水次仓　在治南六十里顺治乙未知县萧恒重修
　　常平仓　在城内
　　预备仓　原四所俱废康熙六年知县焦荣捐俸特建于治堂右侧
　　行署
　　察院　在城东墖右康熙七年焦荣重修
　　布政分司　在城隍庙右后改城北乆废
