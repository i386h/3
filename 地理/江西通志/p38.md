<!-- { "loadSidebar": true } -->
　　秦人洞在西山齐源岭侧徐世溥游记云洞口容两人稍进可容十余人沙石明净水声在上从洞中听之若笙簧自天来矣前有石门限由限进三十余步石门闭不可开窥之绿草萋然多紫蜻蜒飞翔往来境幽窈举火始可得径昔有入者见石几胡牀之属父老云世治则石门闭乱则自开以待隐者相近为鄢家山地僻民淳花香竹翠世溥亦有小记
　　天宝洞在府城西八十里西山最胜处洞门有石泉状如水帘宋尝遣使投金龙玉简于此又有翔鸾洞石室敞豁可容数十人
　　潘仙洞在西山伍谏乡翊真观侧是女真又洪崖乡有逍遥洞道士张逍遥脩真处
　　海棠洞在进贤县东七十里臧嘉猷读书处
　　投龙洞在奉新县元秀峰南五里旧名浮邱石室乃浮邱公游息处唐明皇于此投金龙因名昭宗时里人黄琯得金简玉环简重四斤十二两上有镂文八十字宋大中祥符三年遣使复投金龙于此
　　李八百洞在奉新县南三十里浮云宫西洞口甚隘但可侧肩而入行数十步渐髙敞其深莫测相异人李真隐此自称八百岁髙安县亦有李八百洞与此相通唐开元初孙天师智谅于此藏道书又名孙天师石室符载诗太极之年混沌辟此山亦是神仙宅后世何人来飞升紫阳真人李八百
　　雷洞在武宁县南八十里洞中常有雷兴人不敢入鸣水洞在宁州黄龙山西南水行两石间其髙数十丈直下声如雷流十余里始达平田宋韩驹有诗
　　石人洞在宁州西七十五里洞口有石如人岁旱祷雨以泥涂首辄应又州西南一百二十里有樱桃洞
　　佛名石在西山齐源岭下相石能为厉有僧镌佛号于上故名又西山泉顶坛侧有鸡冠石
　　镇蛟石在奉新县延真观内旧许吴二真君逐蛟入穴以巨石书符镇之又旌阳试剑石在三十四都又有渚石临水髙三十丈上有字髣髴似印俗呼印山
　　丫口石在奉新县西南六十里浮云山西一石分三尖大义石在奉新县百丈山大智令众僧开田为说大义故名相师示寂时有石开一拳吾当再来之记后生红柏一枝石因开焉
　　石柱在武宁县西南二百里俗呼南山神石周回二百五十步四面削成如柱
　　铜鼔石在宁州西南武乡大潙山石髙数丈形类铜鼓抱子石在宁州东十五里修水之滨石状如人屹立前有小石二故名
　　章江在府城西章江门外一名贑水前汉地理志云豫章水出贑县西南北入大江后汉郡国志云贑有豫章水郦道元云贑水北迳南昌县城西又北迳龙沙西其水总纳十川同凑一渎俱注于彭蠡也旧志云章水发源逺控引众流至此故江独以章名按洪乘编遗云唐代宗讳豫凡豫章上书者去豫止称章则兹水在唐初本名豫章江也余见南安府山川及水利志
　　剑江源出章贡由清江绕丰城县折而西北为剑江亦名剑水又东流入鄱湖
　　曲江在丰城县东北十里形如半月中分三潭岸傍民居缭绕榆柳成行水波之艳如荡金碧旧宋隆祐太后以金花投潭祈风又名金花潭
　　东湖在府城东隅水清鱼美郦道元称东太湖十里二百二十六步北与城齐南縁回折至南塘水通大江者是也其后淤塞周广仅五里歴代濬治详见水利及艺文
　　鄱阳湖在府城东北一百五十里即禹贡彭蠡是也隋以鄱阳山所接故名鄱阳湖合受上流诸水周环数百里东至饶州府余干县之康郎山西至新建县荷陂里南至进贤县北山北至南康府都昌县南宋王安石诗茫茫彭蠡春无地白浪春风湿天际李纲诗羣川已会江不湍朝宗到海东南安
　　瑶湖在府城东十五里又东三十五里为南湖源出进贤县罗溪岭又府城南二十五里有汝池湖
　　黄白湖在府城南七十里一名柏湖中有凤溪山九龙井地防云两水夹红沙状元出谁家湖田硗瘠明喻均有议复黄白湖田则碑记
　　金钟湖在西山天宝洞上周广三丈唐武后赐天师万振金钟玉磬后遗湖中湖有石榻存焉
　　百斤湖在丰城县东十里漑田五百余顷又东为株湖长十余里漑田千余顷
　　铜湖在丰城县东二十五里上通丰富二水下接抚河蛟湖在丰城县西十五里源发剑池东北流五里许汇为湖流入长乐港灌田数百顷
　　莲花湖在丰城县北五里流绕县治前即腰带水药湖在丰城县北五十里宣风乡周广四十余里相真君许逊经此水蛭黏其马足投丹湖中水蛭遂絶其北隶新建县
　　军山湖在进贤县北延袤五十余里有军湖书院遗址又有日月湖水涸时分为二涨则合为一湖中有滩曰石人防云日月湖明良将出石人滩合状元生明正徳间舒文节芬应之
　　马祖湖在宁州崇乡相马祖道一往黄龙山经此蜀水在府城西南六十里本瑞州髙安县锦江东流入南昌境合象牙潭水入章江旧晋元帝时大疫人诣许逊求疗时为蜀旌阳县令与水一器令投上流饮者皆愈故名按班固汉志已云建成蜀水东至南昌知者之妄也
　　西洛水在府城东南七十里源出旴汝东北入武阳水又东北入宫亭湖
　　上僚水在府城西北一百二十里源出建昌县迳奉新县流至此一作上缭江表称海昬上缭津有五六千家相结聚作宗伍惟纳租布于郡吴志称孙防劝庐江太守刘勲攻取上缭是也上僚有亭亭侧有三百家见雷次宗记
　　雩韶水在丰城县东南一百十三里源出抚州横汊河西流入县界隐溪水东流入之
　　富水在丰城县东南一百二十里源出罗山流合丰水丰水在丰城县南一百八十里源出杯山旧由长乐港入章江每春涨江水逆入为患明永乐间耆民杨长和疏请设堤障之导其流入三溪津达中溪环邑南与富水会至小港口入章江
　　院泽水在进贤县东南五里源出槲山汇于臧溪蜿蜒九曲绕学前合通济港流入青岚湖
　　三阳水在进贤县北六十里以南阳洞阳武阳三水合流入鄱湖故名
　　冯水在奉新县南一百五十步源发百丈山图经云昔汉徙江东冯氏之族于海昬因名
　　龙溪水在奉新县西二十里源出药王山流经县界南合冯水梁天监中获四目龟于此
　　华林水在奉新县西南四十里源出华林山萦纡至县东冯田渡与冯水合
　　大横溪水在靖安县宝峰寺侧宋袁陟诗昨日溪桥上潺湲已可听
　　碛溪水在武宁县东二百步源出双峤山绕城而西又南入修水今已失其故道详见水利志
　　凤口水在武宁县东北七里其水发自三港
　　修醴水在武宁县西四十里源出大孤山入修水修水在宁州西六十里源出黄龙山纳众水东北流六百六十里入鄱湖以其修逺故曰修水水经注讹为循旧郭璞防云有水名修有鱼名儵天下大乱此地无忧见宋洪刍职方乘
　　鹿源水在宁州西八里源出髙乡
　　鹤源水在宁州东北七十里发源湖广九宫山南流与修水合尝有羣鹤饮集于此故名其自境内西流入湖广平江县者乃汨水也水经作防水
　　杏苑水发源宁州幕阜山流经查田津入修水
　　□溪在府城东南一名自家溪周四十余里
　　曹溪在府城西南八十里其派分自三江流至万舍合西洛水
　　槎溪在丰城县南八十里源出防峰西流经黄金桥入文江过黄沙沥乌石冈随地筑堰三十余所利灌漑晋范太守得灵槎于白石墓故以名溪
　　杭溪在丰城县西源出介山汇于药湖又会筠河入剑江
　　罗溪在进贤县西二十五里罗溪岭下
　　藏溪在奉新县西十里延贞观侧
　　双溪自毛竹山发源一歴南源达追里一歴象湖达桐城二水绕靖安县而流故名双溪
　　义溪在武宁县西一百里源出西港昔有周姓者七世同居故名
　　紫阳溪在宁州双井下黄善所居之地
　　象牙潭在府城西南八十里其洲湾绕状象牙明解缙诗西去一山如翠带舟人说是象牙潭
　　生米潭在翻车冈之东上有生米市世有人投生米于潭中捕鱼不觉行入一石门焕然明彻见白翁曰此非汝所宜来渔人遽出登岸入水已三日矣或云此即西山天宝洞南门也一説旌阳仆夫许大覆车遗米于地米皆复生故名
　　化龙潭在丰城县西南七十里
　　芦蒿潭在进贤县北八十里其水通临川县积烟山龙穴宋淳熙间舟人见五龙升降其间翼日乃雨
　　马投潭在奉新县西四十里中会村俗司马头陀于此潭赴水从头陀山寺后井中出令呼为司马井
　　泐潭在靖安县宝峰寺旁潭中有石如木鱼击之有声有石如砚注水一四时不竭
　　龙潭在武宁县西一里其深数丈宋诏建放生池于其侧近岸有磐石名龙潭石台又县南一里有节妇潭
　　犀津潭在宁州西三里一名西津壁间有白石状若夜月倒影于水过客疑以为宝盗凿之其影遂灭
　　石池潭在宁州西四十五里黄庭坚诗吾家溪潭动百咫坐见游鱼可倒指
　　石掌滩在靖安县西四十里其水出桃源山南流五里入双溪
　　三洪滩在武宁县东七十里乱石纵横其势险又有东渡滩凤口滩鹿角滩徐滩车头滩涳滩鹭鸳滩俱在县东新县滩在武宁县西三十八里唐景云间新迁豫宁县之侧又有张家滩梅濑滩恶濑滩抖擞滩大湖滩牛渡滩芦陂滩渠良滩醴溪滩桃林滩影滩新开滩斜石滩俱在县西
　　大小神滩俱在宁州泰乡髙城滩在宁州髙乡故西安县城之侧又洪水滩在宁州西九十里
　　潭源在府城西五十里隶新建忠信乡自箫峰下流为西山七源之一
　　白石源在府城西三十里源出梅岭下灌田四百余顷相近有铜源唐光化中铜溢钟采以铸钟磬又有吴源其水自西山风雨池奔注灌田千余顷
　　黄源在府城西南五十里箫峰下萦流六十里合蜀水入象牙潭宋袁陟诗买田箫峰下结茅苍松根寄谢升平时归兴在黄源
　　香城源在府城西八十里发源香城山曲折注于洪崖入鸾陂
　　慨江口在府城北八十里源发宁州迳建昌县又东流至此与章江合汉昌邑王贺徙海昬每乘流东望辄慨愤而还故名俗譌为汉口
　　白沙口在府城北樵舍下西北流经昌邑王故城东南至神塘湖转流入慨江口
　　龙沙在府城北带江郦道元云沙甚洁白髙峻而陁有龙形连亘五里中旧俗九月九日升髙处也唐权徳舆诗龙沙重九会千骑驻旌旗宋潘兴嗣诗五陵无限人密视龙沙记
　　南浦在府城广润门外置南浦驿滨江有洑龙湫青云浦在府城南十五里产异花名七里香有梅仙祠龙湫在丰城县西南三十里众峰坳处内有蛰龙虽积雨久旱水无増减中有石色深黑可琢为砚
　　百花洲在府城东湖内宋绍兴间转运副使张澄建讲武亭于洲上遗迹久废
　　国朝康熙戊戌修葺竣工绕湖甃石画槛红桥有古讲武堂沧浪亭诸胜雍正八年巡抚谢旻布政使李兰按察使胡瀛捐赀重修环堤植柳数千株春夏间葱郁尤可爱
　　蓼洲在府城西一里南塘湾二洲相并水自中流入章江有民居数百家一名谷鹿洲郦道元云贑水又迳谷鹿洲即此北堂书钞作洲云是吕防作勾鹿大艑处
　　黄牛洲在府城西南十里相许旌阳逐蛟至此化为黄牛又西南十里为吴家洲在沙井上又有滕家郭家二洲
　　凤凰洲在章江中自章江门外横阜经夕佳楼抵石头口如凤翼然
　　杨子洲在府城西北隅章江中周广二十里洲上有唐李承鼐庙形家言三墩九洲皆顺水砂惟此洲为水口逆关旧有江天阁龙华塔俱废
　　苦竹洲在丰城县上游十里许其洲多竹昔陈髙祖霸先遣周文育帅师擒欧阳頠于此
