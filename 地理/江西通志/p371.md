<!-- { "loadSidebar": true } -->
　　萧崱字则山新喻人绍定进士以史舘校勘迁武学博士进太府丞求补外遂奉祠得肆力于文字碑铭记序得盘诰体工篆隶凡名胜扁额多其所书尤善吟咏有大山集弟泰来字阳山登绍定第累擢监察御史有小山集【同上】
　　王选字少登清江人嘉熙进士授零陵簿东安盗起奉帅檄督捕盗平特差湖北帅干寻改知醴陵生平力学饬行逺近师之【人物志】
　　按王选所着有草窗文集
　　王札字季朋起家门防歴防江制阃幕以能擢守竟陵时防阳失守郡当要冲两被重围竭力固守人皆効死卒完城转朝请郎以母老奉祠【同上】
　　陈茂濓字孟溪新淦人淳祐进士主新昌簿定版籍理税亩邑黠吏有以贿恃势诬邑属者以法籍其家邑中肃然调郴州司理防文天祥领镇湖南檄为宪幕天祥移贑州濓摄干官防视司事累官至从政郎归老于乡【林志】
　　傅实之字庄父清江人登寳庆第调分宜簿时祖母萧氏夀百有八岁母杨氏亦八十余萧卒以嫡孙承重不赴官弟谦之字温父开禧甲子以春秋首选当陛对亦以母老不赴兄弟怡怡承欢一室文行为乡里所推学者以南斋西斋先生称之太守名其地为庆夀里后以荐召言事献八箴十事俱称防授承事郎所着有春秋幼学记南斋记【同上】
　　孔鉴字规祖临江人少刻苦精于词赋中年崇尚理学与修江李燔余宗杰为友每为一集质疑辨难剖晰精防后学宗之【同上】
　　徐卿孙字麟仲清江人景定进士才猷頴防由善化主簿歴官左正言荐李芾文天祥可共患难卒如其言【同上】
　　黄祁字希宋清江人少孤力学自奋早以能赋称郡博士以其经明行修延入学宫为后进楷范累举对策入髙等调髙安簿时髙安邑壮事繁令多分委予夺民德之后归老于家所着有德庵类稾三卷诗稾二十卷集録十卷【同上】
　　黎立武字以常新喻人咸淳进士授隆兴判官岁饥同僚请籍富户赈贫民谓杀一牛以活万蚁立武駮之曰万蚁固可怜一牛何罪而死众称善乃止累迁国子司业文华阁待制考试临川得草庐吴澄时称其知人其学宗白云郭氏【人物志】
　　按黎立武行歴详吴草庐集元中子碑文称其年二十六擢进士第三人大父母父母具存明年奉四亲之官一时以为荣累官至国子司业而宋亡传中庸之学于新喻谢尚书平生著述积稾如山演释旧闻敷畅新得有圗有賛有讲议诸篇悉锓诸木今其书无一传者【原跋】
　　罗梦棫字德玉新喻人寳祐四年特奏名授靖安尉庚申兵入境梦棫率民兵固守已而兵大至巷战死之事闻赠宣教郎防其子金铉从政郎【安志】
　　按安志孝义传有清江赵孟玖者割股愈母疾有司以笃孝旌其门同邑尚有刘师文新喻何从新淦郭抃萧大临弟大受俱以孝义称附姓名于此
　　江西通志卷七十三
<史部,地理类,都会郡县之属,江西通志>
　　钦定四库全书
　　江西通志卷第七十四
　　人物【九】
　　临江府【二】
　　元
　　范梈字德机清江人家贫早孤母熊氏守志不他适长而教之梈天资頴异所诵读辄记忆躭诗工文用力精深人罕知者年三十六始客京师有声诸公间中丞董士选延之家塾以朝臣荐为翰林院编修官秩满御史台擢海南海北道廉访司照磨巡厯遐僻不惮风波瘴疠迁江西湖东长吏素称严眀于僚属中独敬异之选充翰林供奉御史台又改擢福建闽海道知事未几移疾归故里授湖南岭北道廉访司经厯以飬亲辞是嵗母丧眀年以疾卒年五十九所着诗文多传于世吴澄以道学自任少许可尝曰若亨父可谓特立独行之士矣为文志其墓以东汉诸君子拟之【元史】
　　按范德机工篆楷书尤长于诗时称虞杨范揭所着东坊集二十卷张伯雨题云一编尚有东坊字惭愧诗中见大巫【原跋】
　　黄圭罗志仁圭字唐佐志仁字夀可宋末同领乡荐元初有诗名以荐圭授莆田丞志仁授天长书院山长庐陵刘辰翁尝称之曰黄西月五言罗秋壶小词他人莫能及也【人物志】
　　按林志二人讹入宋安志改定
　　晏夀先字仁效新喻人大德间为防山锡场提举调武昌令嵗涝先白宪府免徴改扬州营田建议以嵗赋责成有司改德昌路总管府判【府志】
　　黄赟字子敬临江人其父君道延祐间求官京师泛辽海为富商平章马某家永平以女妻之初君道有二子一女留江西赟既长思慕其父一旦禀命于母走永平则父死三年家僮亦亡矣庻母闻其至弃所生儿于市尽挟其赀以嫁人赟号哭取防弟匄乳于邻妪哺之出入必亲抱负然莫有指其父葬处者赟日泣以语人曰吾茍见庶母告以父坟所在死不恨遗财秋毫无所计且徧愬于官府久之真定贾惟贞出守永平赟往愬焉守怆然哀之至正十一年闻庶母匿开元海滨亟裹粮求之坚拒不见赟哭其门三日扳父老愬之不获已强其弟偕至永平属县之乐亭掘地丈余无所见中夜祷于神眀既倦就寐梦一老叟须眉皓白杖而前指葬处曰得片甎乃葬处也言讫不见眀日掘地丈余果有甎庶母之弟曰此其处矣殓时有某物为验启朽棺殓时物具在赟濯滦水负之而归守与前奎章学士北平李讷及僚佐下吏皆赠赆之【说学斋集】
　　按黄赟林志人物志俱不载今采危太朴所撰黄孝子传増入危太朴曰唐元和间赵来章求其父于柳州无能知其葬处神具吿之赟之事适似之呜呼诚孝之动于鬼神若是可不慎哉【原跋】
　　傅若金字与砺新喻人少贫刻励于学能文章受业范梈之门甫三十游京师虞集见其诗大称赏之元统三年介使安南乘传至真定遽思之曰安南自陈日烜絶王封朝廷降诏止称世子今不然是无故王之也还白中书更之至安南舘姬侍郤之曰吾曹非陶谷曷为以此见污使还授广州教授卒【同上】
　　简正理字西碧新喻人以荐授御史台厯知班改太常奉礼除石城尉厯永兴新野桃源令居官廉介以儒术饬吏治时誉翕然卒年五十【同上】
　　皮缙字昭德清江人以父南雄总管廕补邵阳丞考满归田二十余年朝命三召始起判平江路少受业于吴草庐之门其行也草庐作序送之称其博览记工谈论为羣儒之骐骥吏治之鸾凤云【吴文正公集】按皮缙人物志不载林志稍略白志据草庐集补撰同时有皮野字季贤亦清江人草庐为作诗序
　　龚翊字舜咨新淦人弱冠丧父卓然能自树立母亡结庐墓侧初其叔与其父同立门户父既终奉叔如父叔亡恭顺其兄兄亡又收植其孤程钜夫书龚坊表其闾尝授天全招讨司经厯不赴所居名庆原别墅读书通古今为诗句律稳妥集名桃源渔唱【同上】
　　杨士字伯让其先襄城人祖仲眀以世官占籍清江士嗜学工诗乐府着鉴池春草集及选唐音行世【眀一统志】
　　按杨士前志入寓贤今依一统志改入
　　徐基字仕崇清江人得之裔早有才名草庐吴澄示以为学之方元统间荐为书院山长所着有玲珑窗吟卷【林志】
　　周自强字刚善临江路新喻州人以文法推择为吏泰定间广西洞猺反自强往见猺酋说以祸福中其要害猺酋立为罢兵纳欵请命事闻特防超授广西两江道宣慰司都事转饶州路经厯迁义乌县尹周知民情而性度寛厚不为刻深民有以争讼诉于庭者一见即能知其曲直未加刑责必反覆开譬之令其悔悟首实则原其罪若怙恶不悛然后绳之以法不少贷民畏且爱狱讼顿息民间田税之籍多失实差徭不平自强出令履畆覈之文簿井井可攷于是赋役平均贫富乐业政治大行部使者数以廉能举于朝江州路总管致仕【元史】
　　杜本字伯原清江人博学善属文江浙行省丞相忽刺木得其所上捄荒策大竒之力荐于武宗召至京师未几归隐武夷山中文宗在江南时闻其名及即位以币徴之不起至正三年右丞相脱脱以隐士荐召为翰林待制奉议大夫兼国史院编修使者致君相意趣之行至杭州称疾固辞本湛静寡欲无疾言遽色与人交尤笃于义有贫无以养亲无资以为学者皆济之平居书册未尝释手天文地理律歴度数靡不通究尤工于篆所着有四经表义六书通编学者称为清碧先生卒年七十有五【元史】
　　按杜本事详见危太朴所撰杜徴君墓碑所着诗名清江碧嶂集此外尚有史原厯原律原韵原同文正声韵类等书
　　张理字仲纯清江人举茂材异等泰宁儒学教谕勉斋书院山长进福建儒学副提举有易象图说贡师泰序其书以传季子定洪武间以贡授行人奉使西蜀以清谨称【人物志】
　　裴梦霆字应祥清江人性孤洁尝筑室南郊储书数千卷扁曰原南草堂日与郡人彭声之杨仲軰讲学赋诗时称三凤至正进士授江浙儒学副提举未行壬辰兵变议集义兵备御未几卒【同上】
　　刘永之字仲修清江人少随父宦游能文词至正间与杨伯谦等讲论风雅当世宗之眀洪武初徴至金陵以重聼辞归性好书篆楷行草皆有法因自号山隂道士所着有山隂集【石门集】
　　萧克翁新喻人燧四世孙隐居不仕学行为州里所重孛术鲁翀从之游称为纯儒【眀一统志】
　　彭镛字声之清江人龟年七世孙工诗与郡人杨仲軰结社虞集见而竒之谓临江诗道之盛他郡莫比性嗜酒号清江酒民所着有蕙櫋藳【林志】
　　刘天祐清江人军籍元末红巾贼起所过燔刼天祐隂结好义者合谋复城贼闻其名捕之急天祐与党趋新淦州旧无城树栅自固朝夕与贼战栅下相持逾十月粮尽突围出贼追至江家墟马陷于淖贼兵围之天祐手刃数十人为贼所执骂不絶口而死子六人闻难皆死之【安志】
　　孔防心新淦人武仲八世孙至元间官安庆教授守城城破不屈赴水死【林志】
　　刘应枢清江人为全州学正秩满归值壬辰之乱举义兵为贼所杀【同上】
　　陈文彬清江人尹兴国至正戊戌伪汉既陷贑遣兵窥兴国文彬初莅事率民固守凡再却之城以全癸卯乃为保障计缮墉堞浚城隍疏水环焉门有五旧无瓮城至是始备葺文庙讲堂置尊经阁兴文讲学民不知为丧乱之世【刘槎翁集】
　　眀
　　黄惟字士能新喻人元季乡贡士上犹教谕壬辰兵起惟间道谒眀太祖于洪州授江西行省郎中从大将军邓愈征贑道卒【人物志】
　　练禧字伯尚新淦人子宁之父工诗元末领乡荐隐居不仕洪武初召为起居注以直言忤防谪广德州同知迁汀州镇安二府通判卒于官祀乡贤【眀一统志】
　　周恒字道成清江人聪敏嗜学通防古字书荐为东宫伴读丁外艰归元末兵起郡城陷恒倡义师复之大府上其功授千户江西失守落职洪武初预修礼书有樗隐集【林志】
　　按恒曽祖绘本开封人宋淳熙间通判临江因家焉子孙遂为清江人至恒二百余年前志列恒寓贤今更定
　　胡行简字居敬新喻人元至正进士国子助教厯翰林修撰江南道御史洪武初徴至京与修礼书赐币归应召入京上悯其老赐帛遣之【人物志】
