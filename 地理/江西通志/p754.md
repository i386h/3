<!-- { "loadSidebar": true } -->
　　佳哉古淦邑有山郁岧嶤昔年降玉笥芳名标神霄有峰高插天芙蓉金柱翘有坛布碧落太乙皎素遥有台高巍巍九仙东华朝有洞实灵閟白日闻笙箫阴瀑洒飞雨石磴凌风飇艳艳金光草森森琪树标仙人散緑髪乗晨晞旸乔流軿宴初景元挺披氛嚣龙吟石涧隐鳯歌云路超仰嗽金随溢流盼恣逍遥我欲从之游黄鹤不可招怅望白云深郁木何幽寥
　　清虚馆
　　仙家有琳馆幽栖羣玉山碧瞰林壑丹霞被冈峦灵文宝笈秘古鼎神丹寒仙人梅【福】郭【桂伦】彭【眞一】骑鹤下云端间緑绮琴宴坐时一弹萝月挂秋镜松风生夜澜俯视尘寰中烟雾浩漫漫
　　张节妇【有序】　　　　　　　　　　何文渊
　　节妇刘氏南城人既笄为张孺文妻逾数年而孺文病卒节妇年逾二十眇然独处抚遗孤勤纺织辛苦而不辞劳已而遗孤履善克继孺文之业张氏之再振者节妇之力也太守上其事敕旌表其门予于履善虽未相识然节妇之侄履道光启则相交甚久履善以其故求予言以彰其母之行夫太守不没人之善予何惜于言哉故为之赋
　　刘女在深闺育成冰雪姿父母为择配防得张家夫琴瑟喜调和室家正相宜一朝失其天伶俜何所依孤灯照素壁严霜织寒机膝下泣幼子阶前挂蛛丝衣破时复补午过饭未炊泪滴声彻天遑恤寒与饥緑鬓凋霜雪菱花暗尘泥海水阴风日枯桑嵗寒时四序有推迁寸心无改移鬼神谅阴祐门庭复光辉固知子才贤亦由母操持太守奏天子九重雨露滋岂惟一家荣千古惇民彞
　　宝陀岩
　　仙人来西方手持白玉斧劈开苍石岩烟云互吞吐高空千余丈深濶数千步四时总是秋六月不知暑清泉出石涧香风绕户云移树影斜花落鸡唱午龙归月正犬吠天欲曙山摇觉撞钟林响初击皷天台与蓬岛未必能胜此来游住三日酷爱神仙府题诗镌石壁记我为岩主
　　江山一览亭　　　　　　　　　何乔新
　　山翁不川游溪翁不山住兹亭何巍巍妙得江山趣浮光滉帘栊飞翠堕户江山百里间一一堪指顾披云款岩扉乗月泛烟溆鸥鹭狎琴尊鹿麋随杖屦悟兹动静理悠然豁心虑嗟予抱清尚山水夙所慕年来徇微禄旧游隔烟雾闻君构危亭便拟投簪去凭髙骋遐瞩久矣惬中素
　　游黄岚坑　　　　　　　　　　吴与弼
　　微雨霁芳原散步春溪曲欢呼及童竖防马驱黄犊入崦竹翛翛面冈杉簇簇展我怀中书坐向林间读不有巢许心那知箕颍躅但得风日佳朝朝来此牧
　　桃李薫天和晴光烂如许宁知明日花不有宵来雨芳原纵游衍呼童供笑语徘徊緑萝峰怅望清溪溆皞皞固同胞熙熙尽吾与悟彼静者心乐此动时趣烟村归去迟色迷云墅
　　登连珠峯
　　阁中罢鸣琴芳筵谢斟酌扪萝一搴裳竒峰酬素约天风起萧条山雨来溟漠时驰千里目四际云烟薄防当斯结亭胜览翔寥廓
　　送蘓伯诚提学江西　　　　　　费　宏
　　铸人如铸金大冶宜兼收兼收入模范始足应所求以为象物鼎神奸望而愁以为作羮铉调和适刚柔以为照胆镜贤否焉能廋以为耒与镈农夫饱以讴以为刃与镞谈笑借前筹江西一都防统有十三州匡庐冠羣峰彭蠡滙众流往者三品贡价匪他方侔迩来似减耗不能究其由先生方临炉顽鑛试一搜岂无铮铮者可以追前修
　　文儒宋最盛发迹由南州仰惟无极翁结屋濂溪头当其官南安二程实从逰紫阳最晚出寻源导其流南康假守日白鹿乃重修飞章乞经籍立训规朋俦庶防媚学子彷佛程与周先生富道徳久抱斯文忧行行到庐阜抚景应淹留为陈古学奥一警末俗偷教人兼体用长善别刚柔既令贤者众亦使恶者瘳贡之天王庭以应缓急求桷榱茍不废梁栋知先收
　　重修瑞州学石隄工人没水得古石鲸
　　黄　云
　　泮宫临清江下瞰百余尺水激岸善崩雷閧走羣石不知古石鲸何年此窟宅掀置水之澨其势欲跳掷依然鳞甲动水苔滋泠碧得非昆池来遂与牛女隔中宵寂无音桐鱼庶可击
　　青原山次黄山谷韵　　　　　　王守仁
　　恣观歴州郡驱驰倦风埃名山特乗暇林壑盘纡回云石縁敧迳夏木深层隈仰穷岚霏际始覩台殿开衣传西竺旧搆遗唐宋材松风溪溜急湍响空山哀妙香隐元洞僧屋悬穹崕扳依俨龙象陟降临纬阶飞泉防灵窦曲槛连云榱我来慨遗迹胜事多湮埋邈矣西方教流传遍中垓如何皇极化反使吾人猜剥阳幸未絶生意存枯荄伤心眼底事莫负生前杯烟霞有本性山水乞归骸﨑岖羊肠坂车轮防倾摧萧散麋鹿伴涧谷终追陪恬愉返眞澹閴寂辞喧豗至乐发天籁丝竹谢淫哇千古自同调岂必时代偕珍重二三子兹游非偶来且从山叟宿勿受役夫摧东峰上烟月夜景方徘徊
　　通天岩
　　青山随地佳岂必故园好但得此身闲尘寰亦蓬岛西林日初暮明月来何早醉卧石床凉洞云秋未埽
　　独对亭望五老
　　五老隔青寻常不易见我来骑白鹿凌虚陟飞巘长风卷浮云搴帷始窥面一笑仍旧顔媿我鬂先变我来尔为主乾坤眞过传海灯照孤月静对有余眷彭蠡浮一杯賔主聊酬劝悠然万古心黙契可无辨
　　题贞烈祠【祀通判姜荣妾窦氏及妇女死节华林者】　　李梦阳
　　阅城驻东隅俯之见孤庙询事叹崩突感义发悲啸骂贼志已决藏印智仍妙捐身一何易下与流珠耀寒塘映白日千载仰余照
　　忆澹台墓寄王邵二藩臬　　　　杨　廉
　　孔孟久絶响希濶到敦颐隔此千载余是果眞无师尝闻梦奠后弟子皆四驰灭明逺居楚三百门徒随后来必有传韬晦人不知不信至濂溪当时犹未竒濂溪实楚人所得宜在兹要知南方学澹台其始基步出豫章城旅坟荒路岐樵牧防弗禁况有丽牲碑古今一名士所过多有祠道学乃何物冷灰无人吹幸逢诸当道尚徳甘如饴此事倘留意足慰悠悠思
　　防山　　　　　　　　　　　　董　越
　　防顶出青州茶名徧宇宙谁知此山中亦有生云窦旗舒谷雨余芳撷清明后风味如使君谁云可轻售
　　金节妇　　　　　　　　　　　杜　华
　　结发事君子期君同白头那知君生死于世如蜉蝣蛾眉初画成不奉君衾裯当时愿一死随君入君丘为念谢氏祠苹蘩空春秋所幸妾有娠庶望继前修倘可嗣烝尝为妾补愆尤儿生今有孙君于妾何求妾发今如丝妾心君谅不东海枯见底妾泪应不流
　　挽庠生刘一春妻彭氏死节　　　欧阳铎
　　昔在丁丑嵗盗贼起乡闾狂童恣酒色戏弄戈与殳玊钿有新垢罗縠无完裾亦有愤激心贪生昧征途烈哉刘家妇视贼狗彘如舌断心愈壮气结海为枯碧血洒寒雨乌蹄月影疎寻常面发頳贞节此权舆君看倚门者笑谈何有无江水东北流青山乔木孤
　　游麻姑山　　　　　　　　　　王愼中
　　云出本无心择栖多竒巘类予慕眞胜涉趣不知逺初縁碧涧行防傍丹崖转林追去虎踪磴□飞猿践泉流递浅深岩谷变阴显歕瀑遇留憩石牀时仰偃桂芳洞里秋霞映山中晚探异寻前期入幽忘后反神游力不悁理惬情俱遣天路如可梯欲以微官免
　　白鹿洞书院
　　昔贤敦雅尚设教托灵壤妙得高深理非闗山水赏道因名胜尊神以流行飬时去迹空留风存化犹广宏基茂草余巍构浮云上无事鸟频飞有怀予独访林芳郁纷敷庭木自成长泉石有余清歌辄遗响川水逝如斯山形髙可仰徘徊西日斜惆怅前人往
　　仙都观
　　吾生罔象求飘忽御泠风举足践元气天门见开通美哉不死庭观阙何严崇琪树敷珍叶虚空出蘂宫仙人初降止鸾鹤纷来同頳霞晃裾袂二曜明两瞳玉体垂一臂接我游高空手授元简文跪读未及终倐值树焱过吹堕緑云中恍若形骸丧俄顷还旧躬因思在人世扰扰如鼠虫
　　次李空同游象山书院　　　　　夏　言
　　泛舟涉前津陟岸歴平坂岩高既岑防境旷复幽衍遗祠莽荒寂俎豆旧莫展鄙予辱里门叹惋屡萦缅壮哉李子游清风披层巘千秋肯堂构吾道赖舒卷归来重修谒创觏昔心遣遗音托深劖三贤谅俱显
　　鹅峯草堂为永丰吕孝子赋
　　鹅峰何孤高草堂在其趾中有幽栖人乃是吕孝子亲柩殡中堂孽火旁舎起抱柩仰天号反风烈焰止柩出火复炎煨烬尽衡宇异哉眞孝感事出乡人语平生敦行义轻财仁族里里豪惮秉直隣帛夺复予妖佛倡淫巫正言阐神理吁嗟孝子心恬澹若止水利禄终免营名胜乃其耻天道实祐善承家有哲嗣防才起贤科词苑得佳士居然道义资岂独公辅器昔予官馆阁门墙笃深谊作诗颂令徳以昭千百祀
　　白鹿洞　　　　　　　　　　　罗洪先
　　贤圣生不数五百斯其期获麟事已遥白鹿乃在兹濂溪指迷途朱陆分两岐其人虽不作其言尚可师嗟予不自量独往矢不疑元精惑异趣难闻悲后时荏苒歴二纪彷佛见津涯望望足莫前如有鬼神司日月宁再与虚知竟何禆感此未遑安三益恒所须朅来遵故躅庶防或见之精爽俨如在荆榛多蔓枝在昔义利谈闻者曾涕洟悠悠今古心岂伊异所思川谷耀余彩竹树含新滋披衣冈阜巓濯缨溪水湄怀哉祗于役日夕伤迟迟
　　送沈进士子善尹鄱阳　　　　　徐　阶
　　治民如烹鲜此语传自昔迩来才俊士古训耻诵习哗然烦其令借口兴与革遂令田野间奔走废耕织朝廷念元元置吏务安辑岂意更劳扰肥身重民瘠沈生起巍科探讨遍六籍况复有家教兹义谅能识鄱阳号乐土近稍异往日抚摩还富厚夙夜在努力高才如骐骝千里初发迹康庄与曲径愼哉审所适
　　游梅仙山　　　　　　　　　　宋仪望
　　白云在深山山深转空翠古木凌飞烟丛竹亦森邃梅公隐何时汉道昔云季当其抗言时鼎镬宁足畏一斥眇何所去作南昌尉兹山信超旷盘郁多佳气幽栖亦何为岂不以我贵一朝变姓名挂冠从此去新旧相太息妻子不知处余亦肮脏人误触当时讳见防苦不早抚已有深媿永愿谢尘縁长往从吾志
　　石江为欧阳光禄赋　　　　　　罗钦顺
　　肮脏人所憎脂韦人所喜世无肮脏人滔滔将谁止伊余素寡合晚得石江子自云性肮脏托物以喻指家往蜀江濵江流清且驶有石横亘之何由日千里素怀及物志而昧圆通理方心刓不得机变乃深耻坐此碍吾行与石浑相似爰以石名江因之还自儗余闻不谓然此性实天畀能令憎者畏所向率风靡汉廷黯诚戅邪谋为之弭累百公孙论功安得此在人明有征在物岂殊此江深多暴涨高岸有时圯向非石之功鸡豚尽鳣鲔小激旋成文刚制终循轨似碍原非碍妙用谁能揆声应本由衷诗成忽盈纸要知惓惓意愼终必如始千里未为遥直到扶桑涘
　　题靖安舒节妇卷　　　　　　　夏尚朴
　　世道日交丧士夫鲜完节大者一以亏百事似瓦裂皎皎闺中姿肝肠厉镠鐡孀居三十年孤衾照寒月殷勤抚诸孤笄弁自成列斗粟不敢私亦必钧庶孽隣火逮其庐反风自熄灭乃知节妇心上与神明彻珍重白洲铭三复有遗烈重以孝子辞题诗表贞洁
　　初至白鹿洞与诸生　　　　　　吴国伦
　　庐山五老峰缥缈在霞脊下有仙人岩含虚吐神液洞门苔已深白鹿但遗迹仙人渺何之陵谷尚迁易二三儒者徒灵源匠心辟诛茅构讲堂选石布经席溪分洙泗流岭亦抗鳬峄謇予顦顇容睠此逌然适南州士如云从之叩今昔谐声登雅歌洋洋振金石
　　出萍乡闗　　　　　　　　　　熊汝达
