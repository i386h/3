<!-- { "loadSidebar": true } -->
　　永乐元年芝草生乐平二年饶州大水三年广信大水【豫章书】四年广信大水暴涨濒河之民遭决没者甚众【林志】五年抚州建昌疫至明年正月仍疫六年秋七月玊山永丰疫冬十月上饶疫八年春三月吉永丰县学生员黄端家竹一本二干十年夏袁州虎杀人佥事黄翰为驱虎文祷于城隍之神自四月雨至五月武宁大水漂没民居令户部抚恤十一年春二月丰城徳安建昌饥十三年秋七月瑞昌县饥十四年广饶二府大水【豫章书】
　　洪熙元年春二月饶州府地震秋七月又大震河水震荡屋瓦有声【安志】
　　宣徳四年鄱阳火七年浮梁大水【豫章书】
　　宣徳六年荧惑犯南斗是年铅山水大饥【广信府志】
　　宣徳八年南昌饶州广信南康九江大水九年南昌瑞州临江袁州抚州旱民饥【安志】白雀见南昌十年大饥【林志】
　　正统三年夏五月芝生泰和儒学西斋如瑶瑜琼玖精英灿异【白下大记】十二年进贤瑞竹生十四年南昌大水【豫章书】湖口县钟山裂【安志】
　　正统十四年七月荧惑入南斗先是邓茂七聚众冦汀州命尚书金濓宁阳侯陈等率江西兵讨之是年茂七中流矢死众拥其兄子伯孙为渠帅官军讨之久乃克【上犹县志】
　　景泰三年冬至四年春瑞州凝雪六十余日五年春二月广信大雨雪余四十日【豫章书】
　　天顺元年浮梁大水二年夏四月瑞州大水山崩蛟出八年夏四月袁州大水秀江桥圮【豫章书】
　　成化元年秋七月大水诏户部勘实以闻二年南昌旱大庾产嘉禾【豫章书】三年夏南昌府属三月不雨大无禾四年宁都三江水合先是有三江合状元来之謡明年邑人董越果进士及第春三月丰城大风拔木壊屋【安志】是年大旱免南昌等府卫官民田并山荡屯田秋粮子粒凡二百八十八万六千三百余石【豫章书】五年冬万载县东郊虎出噬人七年春武宁县雨木冰【安志】乐平县大水【豫章书】八年瑞州大雨雹其大如拳屋瓦皆碎秋大水新昌县民姚永贞家产紫芝五本【安志】九年鄱阳火十年余干大水【豫章书】嵗甲午芝草生丰城学夏瑞州府文庙产西一茎七实其年登秋榜者七人【林志】十二年浮梁大火【豫章书】十四年南康府文庙产五色灵芝【安志】夏四月袁州大水【林志】十五年春芝生大庾龙华山佛殿右柱大守张弼诗以纪之南昌旱【豫章书】十六年湖口县上钟山崩十七年彭泽县大疫十八年南康府龙出于儒学泮池【安志】是年贵溪水【豫章书】二十年春三月南瑞大雨雹夏四月抚州大水伤稼二十一年临江雨水涨四郊一壑【豫章书】是年芝生奉新县民家夏五月南昌大水漂没民庐人畜甚多浸城门五日方退【林志】是月吉安亦大水高十余丈漂没田庐溺死者无算二十二年大庾大疫【豫章书】夏大水决天井坝为河河在四十二都先是民家天井中出二角似竹笋乃龙角也未几水涨决为河二十余里今名天井坝【白下大记】
　　治元年春正月奉新县雨木冰【安志】秋七月庐山芝草生有一本十余茎者二年秋九月南昌铁柱宫火【豫章书】三年泰和天马山鸣【白下大记】四年夏六月九江雨雹六年春三月贵溪大雨雹形如马首重十余觔屋树鸟兽俱伤冬十二月南昌抚州大雨雪是年庐山白鹿洞芝草盛生【安志】余干火【豫章书】七年冬十一月地震有声【安志】是年袁州严寒林木枯摧人多冻死八年夏瑞州旱髙安枫树结李实桃李皆花白鱼跃入府城浮桥上【林志】冬十月南贑大疫十二月大震电礼部以闻【豫章书】十一年袁州临江旱十二年春正月浮梁火文庙谯楼皆燬【安志】是年余干火十三年大庾大水十四年甘露降分宜县廨桐树时知县呉兰芝生上高县防三本知县童旭覆以亭【豫章书】夏袁州萍实门外池莲一枝双葩【林志】冬十月广信雨麦十五年九江虎昼入市三月间吞噬百余民命知府募力士擒之随作文祭告城隍以杜民害【豫章书】二月十五午时广昌地震如雷【林志】夏四月大庾大水是年南昌旱【豫章书】十六年元日昧爽广信有星流于东北秋八月乐平地震【安志】冬十一月二十五日夜四更广昌县有星大如轮自天中流抵东方天如开裂红光烛地十二月朔旧南门火是年袁州大旱十七年袁州袁山门外池莲一茎双葩【豫章书】夏六月庐山鸣经三日雷电大雨平地水涌丈余蛟四出石崩数十处冬髙安县火【安志】十二月袁州分宜火燔民舎五千余家儒学及安仁驿皆燬【林志】十八年春分宜袁岭白气如虹上腾三日【豫章书】
　　正德元年武宁县火城内民居几尽夏瑞州旱秋七月大水袁州山崩九月余干地震【安志】二年夏袁州大仰门外池莲三本同蒂异萼秋七月吉安雨血着衣皆赤三年龙南雨雹如拳黑风卷屋牛马多击死黑自广昌县库出至县防入于狱有声如裂屋乐平旱广信自四月不雨至于十月金溪雨黒子如豆明年临川冦乱【豫章书】秋七月东乡余干雨黑黍瑞州竹生花结实如米【安志】八月饶州后港萝卜菜叶如剑如旗油菜结四实如鸟状【豫章书】冬十月广永丰水溢有声如潮【林志】四年广信雨黑子如梧实袁州竹生花结米饥民采之食乐平浮梁旱夏五月南昌大雨雹吉州广信自四月至冬不雨六月雷火焚广昌县仪门雨雹交作南昌大水【豫章书】高安县雨黑谷袁州临江旱【安志】冬十二月广昌县复焚五年袁州乐平浮梁旱上饶雨雹杀稼【豫章书】是年奉新靖安大饥春三月乐平来一鸟九头瑞州府城火【安志】夏五月南昌大饥民起爲盗六月间有星大如杯光曜有芒日晡见于广昌县西隅六年正月朔东乡进贤地震【豫章书】十一日戌时南丰地震【林志】夏广信雨黑麦【豫章书】五年吉安府雨血南昌见日有红白晕中浮黑气有顷始散【安志】六月临江旱是月四日夜有火星交流复有火毬大如车轮尾长数丈光焰灼天堕府城东北角夜分又有星大如斗红光烛城从西流至东南其声隠隠如雷鸣秋七月日晡有星如月流光烛地自广昌县南坠于西北【豫章书】袁州监生韩继善家石榴一蒂六实【林志】七年广信雨黑子人试种之出叶如戈防三月余干仙居寨夜大雷电以西北风有火箭堕旗竿上如灯笼光照四野戌卒因撼动其旗火直飞上竿首卒因发铳冲之其火四散阖寨鎗首皆有光如星须臾灭冬大庾火【豫章书】八年省城内外火灾布政司治及民居寺观万余家【林志】南昌府旱夏六月丰城县西南陨星如斗火作累日燬官民庐舎死者三十余人秋七月又陨星如盆【安志】九月袁州府城火冬十月临江府城火南昌丰城火燬公署及民舎万余家十一月广信溪沼冰花宛如树形九江湖口冰可通人行是年饶州苦寒草木皆死浮梁雨雹小者如卵大者如壊民居田稼牛马多死伤【豫章书】九年秋七月瑞州大水山崩漂没庐舎稻未刈者生秧八月朔南昌广信昼晦星见【豫章书】冬桃李花成实十年布政司治火宁州雨木冰【安志】十一年春三月宁都通天村有合抱枯树偃仆已久忽风雨大作隠隠有声顿起如故秋七月贑州府城地震黑风四塞下黒子如竹实十二年春南昌府象牙潭山裂三月余干地震【豫章书】甘露降南昌府学宫夏四月丰城地震六月南昌有火自空而陨光熖长丈余宁州东北方白气如虹飞堕有声秋八月南昌火燬民居三百余家冬十月浮梁虎入城十三年夏六月有星自东南飞来其光烛天有声浮梁县民余邱家产一牛二面三目三鼻十四年春九江地震黑气弥月始散【安志】夏南昌大旱自六月不雨至八月十五年春吉水南山悟空寺生竹一本五干大庾县火夏四月广信大风雨雹杀飞走拔大木壊庐舎五月又大水【豫章书】临江府大水壊民田庐【林志】夏五月暴风丰城有三龙见于枫树桥【安志】六月丁丑广昌雨雪【豫章书】秋九月九江暴风龙开河小港女儿港壊舟数百溺死商人无算【安志】十六年玉山山溪暴涨势若滔天漂荡民居淹没田土至有举家没溺无遗者四月临江疾风骤雨发木折屋平地水髙丈余荡塞田畆【林志】六月玉山分宜鄱阳水【豫章书】
　　嘉靖元年饶州水【豫章书】夏四月万载学宫双虹见自南竟北五日次年再见五月各府大水饥【安志】广信雨【豫章书】六月大风拔木九月建昌地震有声【安志】二年鄱阳大饥余干大疫【林志】夏四月玉山产麦一茎两岐者三十余本【豫章书】冬十二月除夕饶州风雪大作平地须臾尺余飘入民居灯烛皆灭行李冻死相枕籍至元旦下午方止【林志】四年南昌府属饥高安县学产并头莲五年春正月九江府赤气见是年十三府大旱夏五月鄱阳徳化多虎六年瑞州临江水【安志】七年正月元日甘露降贑州长泰廵抚汪鋐以闻【豫章书】八年饶州广信水十一年夏建昌蝗冬十二月南昌九江雷十二年夏四月十三府大水秋七月吉安府西北星陨如雨十三年春正月夜万载火光烛天数刻乃灭闰二月南昌进贤五色云见瑞州府地震十四年临江府大旱次年又旱【安志】秋七月吉安水【豫章书】十六年春正月丰城雨木冰十八年夏六月大水【安志】十九年春三月大水【豫章书】夏四月瑞州民饥【安志】秋八月浮梁大水【豫章书】二十年甘露降于丰城之蜜岭【安志】二十一年吉州大旱【豫章书】二十二年春正月朔南昌五色云见吉安大饥袁州城火延烧宣化楼二十三年正月袁州又火焚秀江楼十三府旱大饥【安志】夏六月荧惑犯南斗是年江西列郡皆饥明年大饥民多流散【上犹县志】秋九月余干大风拔木【饶州府志】二十四年春临江府大水无麦【安志】吉州大饥大疫贑州南安亦大疫夏四月泰和土赤饭亦赤新城大水浸城堞漂官民房屋千余所田地二千余畆男妇溺死者二千余人【豫章书】二十五年秋七月瑞金学泮池产蟾蜍二色白如玉二十九年春瑞州雨雹伤稼四乡稲秧俱尽夏五月五老蛟出数百三十年破山来一彪似虎而大毛体尖喙二日而噬十七人三十一年南昌旱民饥【安志】饶州四月不雨至九月【饶州府志】秋八月乙丑贡院火【豫章书】三十七年饶州获白兎【府志】三十九年泰和天马山崩水涌出螺数石大者如拳未几寇至居民被祸独惨【白下大记】春二月雨木冰抚州雨雹如石四十年春三月大雨雪夏五月抚州见日光相荡【安志】饶州获白鴈【府志】四十一年夏四月至六月南昌数府大水四十二年春二月建昌大疫【安志】饶州有牛腹大异常忽雷电绕其身产犊如驹鳞角俱具后莫知所之【府志】四十三年南昌府属水次年饥【安志】
　　隆庆二年南昌抚州旱民饥【安志】五年冬十月夜半天鼓鸣六年徳化彭泽雨雹大水【安志】
