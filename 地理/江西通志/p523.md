<!-- { "loadSidebar": true } -->
　　双岭崇胜院【在新建县西北晋刺史胡尚舍宅为寺延天竺僧昙显居此水经注称昙显建精舍山南即其地有谢灵运繙经台久废本朝康熙年间重建邑人黎元寛有序】
　　古佛岭观音院【在双岭寺东仰山住静处】
　　龙沙天王院【在新建县隋仁夀二年建中有乌遮塔已废】
　　禅悟院【在新建县西山缑岭东院侧有深岩祷雨辄应相传许旌阳防云老龙寄在蟾坞内留与江西救旱灾又传马祖初渡江于此坐禅得悟故名近有牧童持火入岩见其防有悟禅二字长尺余】
　　上塔院【去新建县禹港五里许唐令超禅师藏塔于此】
　　云堂院【在省城西梅岭唐僧贯休居此有山居诗二十四首】
　　金盘院【在新建县伍谏乡唐建光化大师驻锡处后掘古井得光化遗偈四句】
　　云溪院【在省城西梅岭宋南昌袁陟尝与曽巩王安石游此陟后卜居其旁】
　　惠严院【在新建县西山东源宋濳庵防师道塲释悟心重兴】
　　谨严院【在新建县玉溪东乡宋度宗元年勅建】
　　灵观院【去香城寺二里许明万厯末释无来建旧传晋僧昙显结坛祷雨于此号雨师罗汉又名灵观坛】云栖院【在新建县伍谏乡】
　　福岩院【在双岭崇胜院东二里有虎跑泉濯星池诸胜久废　本朝顺治二年僧隆锦重兴建塔今名西止禅院】
　　石幢庵【在新建县西山鲍公坑僧洪浪偕其友防石霞生自桐城移锡居此陈绪有记】碧云庵【在新建县太平乡右有石壁镌玉泉三字前有巨石刻宋侍讲元刚诗】
　　圆通庵【在新建县相里明邓少宰以赞建手题圆通静室】
　　至德观【在新建县善政乡其下即天寳洞南门晋永嘉间建】
　　建德观【在新建县易俗坊晋咸和间建相传南岳紫虚元君魏华存修真处观后有丹井　本朝初观圯康熙八年总督董卫国重修】
　　憩真观【在新建县清波山晋宁康中建祀许旌阳宋徽宗时重修曽巩记　本朝康熙十五年里人喻全昱重建】
　　彭真观【在新建县西即宗华观晋彭真人伉故宅谢康乐题额曰宗华福地】
　　霞山观【在新建县即兰真人祠】
　　冲虚观【在新建县葛仙峯之南上有葛仙坛为葛洪礼斗处】
　　阳灵观【在新建县桃花乡旧名梅仙观相传梅子真尝隠于此】
　　广福观【在新建县西山南旧传有许旌阳斩蛟剑藏于石室】
　　丹陵观【在新建县象牙潭晋钟离权修道所旧名钟王府明魏恭简良弼讲学于此为丹陵书院后改为观】
　　天寳观【在新建县西山天寳洞隋仁夀二年建】
　　开元观【在新建县修仁坊旧有唐膝王元婴碑文为真人万振作久废　本朝康熙四年知县魏双鳯重建】龙兴观【在省城徳胜门外唐神龙间赐额旧有假山髙数丈可以登陟】
　　龙山观【在新建县天寳洞西南旧名五龙洞胡真人慧超尝立祠为祈祷之所】
　　道徳观【在新建县宋建后废入贡院观移永宁寺后】
　　玉虚观【在省城徳胜门外唐江西观察使路嗣恭故宅宋立宗濂精舍元为新建县治后废为观】翊贞观【在新建县梅岭西南有二松相去五尺合为一干号义松宋黄庭坚有记】
　　东岳观【一在新建县桃花乡宋建一在省城永和门外　本朝康熙三年巡抚董卫国捐赀重新】玉真观【在新建县乌晶隠士刘玉栖真之所内有玉真坛】
　　玉隆万夀宫【在新建县逍遥山旧名游帷观即许旌阳故宅相传旌阳尝以五色惟施黄堂谌母祠及仙去锦帷飞还故宅民因立观南唐徐书额宋大中祥符三年更今名宫内有逍遥阁明万厯十三年重修万恭撰碑记十七年民人劚地得金龙玉简各一今藏铁柱宫　本朝初年燬于兵少宰熊文举重修创玉皇阁立石记之】
　　紫清宫【在新建县洪井张氲栖真之所唐乾元中建初名应胜宫有肃宗遗像宋改今名】黄堂隆道宫【在新建县松湖旧名黄堂观相传谌母掷茅为识许呉二真君寻飞茅止处建黄堂祠以祀谌母黄堂者母丹阳居名也元虞集揭徯斯俱有记】
　　南极长生宫【在新建县西山萧峯下明宣德七年宁献王建奏请赐额】
　　正法寺【在丰城县治东晋太元间建寺内分十院　本朝顺治庚子知县何士锦重建】
　　夀昌寺【在丰城县治东唐马祖建邑人潘清隠施今为祝厘习仪之所】
　　梵慧寺【在丰城县北湖马祖建】
　　慧灯寺【在丰城县宣风乡马祖建】
　　华严寺　光福寺【俱在丰城县兴仁乡马祖建】
　　定明寺【在丰城县长丰乡马祖建】
　　海慧寺【在丰城县感山马祖建后有甘露台宋淳熙间僧晓莹筑　本朝顺治年僧洞明重修】智度寺【在丰城县槠山宋僧广照建西偏有宗贤祠下有墨池即给事泉也】
　　白云庵【在丰城县东门明罗洪先寓此有诗】
　　白鹤观【在丰城县西严家山按本观实録真人甘战飞升于此族人建飞仙庵后改广福观唐髙宗封禅见白鹤飞翔凡未赐观额者皆以白鹤为名后废】
　　乌石观【旧名至徳观在丰城县兴仁乡唐道士万石泉建】
　　梅仙观【在丰城县宣风乡汉梅福炼丹于此后立梅仙庵宋元丰五年封夀春真人绍兴六年加吏隠二勅俱存】
　　崇仙观【在丰城县十都晋仙人曾亨炼丹之所宋道士朱肖庵建】
　　胜灵观【在丰城县大顺乡晋浮邱公经游处宋道士张庆斋建】
　　招云观【在丰城县正信乡晋王郭二仙经游宋道士张坚建】
　　兴云观【在丰城县兴仁乡晋许真人经游之所元道士邬自闲建】
　　冲灵观【在丰城县兴仁乡许真人尝逐鹿于此元道士游希元建】
　　仙林观【在丰城县防昌乡晋尹真人道塲即文箫遇呉彩鸾之所】
　　福胜寺【在进贤县南旧名福胜禅院寺后有玉版居明提学黄汝亨建】
　　海智寺【在进贤县东南白云山】
　　能仁寺【在进贤县归德乡旧名尧城寺宋治平间赐额】
　　三徳寺【在进贤县查城山已废】
　　摩尼寺【在进贤县长庆山】
　　金刚寺【在进贤县栖贤山即唐戴叔伦故宅】
　　定香寺【在进贤县二十五都宋汪藻有诗已废】
　　慈恩寺【在进贤县新城山邑令程逥有记畧】
　　静慈寺【即鲤潭寺在进贤县十三四都】
　　崇因寺【在进贤县上坊宋治平三年赐额】
　　崇化寺【今改鹤林寺在进贤县介冈里明万厯时建赐有五大部紫衣□幡鱼磬宗伯呉士元撰碑本朝顺治己亥都谏饶宇栻重建】
　　崇圣寺【在进贤县白湖峯】
　　崇福寺【在进贤县中城山一名中城寺已废】
　　三摩庵【在进贤县西门外明万厯间邑人罗文燧捐地为庵学使黄汝序有记】
　　麻姑观【在进贤县麻山相传麻姑经游于此】
　　三寳观【在进贤县九都面大湖址沙麓相传仙人跨鹤而下有石棋古剑铜钟】
　　鹤仙观【在进贤县介冈里】
　　崇真观【在进贤县折桂坊旧名太霄观又名藏山观相传白玉蟾炼丹于此学使黄汝亨有重修记】寳云寺【在奉新县东北梁太清元年建名信诚寺防马祖讲经于此致紫云之祥改今名元季毁明洪武初重建】
　　百丈寺【在奉新县百丈山唐僧大智建为乡导庵后唐宣宗勅建大智夀圣禅寺赐租赡僧柳公权书碑】
　　海慧寺【在奉新县唐干符中建】
　　隆教寺【在奉新县宋祥符间僧如琏建旧名临湖院明洪武二十一年僧防净住増修二十六年开丛林后废治间寳莲院僧智宏智寛重建石碑存】
　　延恩寺【在奉新县东三百步旧名罗汉院后燬重修改今名明洪武间僧崇信等复建嘉靖二年移惠安废寺大佛罗汉于内七年并入寳云寺八年告复仍名延恩】
　　定慧禅院【在奉新县新兴乡创于梁天监二年重兴于明永乐三年崇祯初僧宗妙増修为丛林】岩头禅院【在奉新县新兴乡唐建宋景定间僧景福重建元末兵燬　本朝顺治十一年释知畚重兴寺环大山中有金鵞洞钟鼓岑寒潭瀑雪诸胜】
　　大寳胜轮塔院【在百丈寺西大雄峯下乃大智禅师窣堵也塔殿毁于宋明洪武初兴复天顺中増修】
　　九仙夀圣禅院【在奉新县九仙山宋治平三年建寺前里许冇锁云亭已废】
　　寳莲院【在奉新县越王山之巅富溪刘氏建宋进士胡晋侯记】
　　普安院【在奉新县奉化乡元季燬明洪武五年僧志义建元进士邓梓记已废】
　　寒溪院【在奉新县金峯山唐大智禅师往来之所久废明洪武间重建法堂置钟鼓楼宣徳间増葺】普化院【在奉新县小雄山旧名长岭唐大智禅师初驻锡之地明天顺二年僧庆云等建崇祯末年重修】
　　延恩院【在奉新县东琴山明景防四年寺僧昕竺因旧址建已废】
　　戒徳院【在奉新县密严山明景泰中建后圯万厯三十二年里人彭祥仲复修】
　　成觉院【在奉新县新兴乡明崇祯中僧宗妙増建】
　　云端院【在奉新县冯川桥之南明知县冯烶建】
　　耕香院【在奉新县新兴乡　本朝顺治十三年僧敏剙建】
　　中沙庵【在奉新县冯水南旧雷坛是也邑人邓圻肄业于此后领乡荐遂扩大之前祀真武后建佛殿更今名】
　　昭徳观【在奉新县西二百步旧名闱业观刘道成故宅也梁大同中始建观祀之唐末燬于兵道士徐守正兴复南唐时胡仲尧重修李主赐诏褒美徐铉作碑记宋祥符元年赐今额明洪武成化间相继修建】
　　景云观【在奉新县建康乡旧名拔茅观宋治平中赐今额明洪武间道防章志徳重修】
　　立云观【在奉新县陶仙山旧名陶仙观陶安公故宅也宋治平三年赐今额明洪武三年里人潘亦清修】
　　景福观【在奉新县南乡陶安公二女冲举之地旧名防仙观宋治平中赐今额明洪武五年道士熊持用重建】
　　真常观【在奉新县越王山旧名招仙观即文箫呉彩鸾跨虎之地宋冶平中赐今额明洪武元年道士彭秋逺修】
　　柏林观【在奉新县北乡有柏林仙童遗迹宋熙宁元年赐额明洪武间道防李心易重建成化间邑人胡正徳修】
　　大元观【在奉新县新安乡旧名崇真观宋熙宁二年赐今额】
　　葆真观【在奉新县从善乡旧名尹仙观宋大观元年赐额】
　　崇虚观【在奉新县南乡即东白源福地宋政和年勅建赐额】
　　崇元观【旧在奉新县东北二百步自福地东白源分徙于此嘉靖元年并入昭徳观三年改建于县治东崇祯末废　本朝顺治九年邑众修复易名朝天宫】
　　延真观【在奉新县十九都观侧有镇蛟石相传许呉二真人逐蛟入穴以巨石书符镇之】浮云宫【在奉新县华林山有浮邱石室李八百洞唐开元二十五年孙真人智谅请观额赐曰浮云宋熙宁元年増夀圣二字宫前有剑池丹井旧有三堂俱燬于元季明洪武元年道士陈云隠创复后为正一丛林】
　　双林寺【在靖安县绣谷山下晋西城沙门竺昙过之称其山水似西天婆罗双林间如来设法之地遂开山居焉唐栁公权书门扁曰大中双林禅寺】
　　延庆寺【在靖安县西北忠夏都梁天监中建宋绍兴间僧子忠刻华严像黄庭坚为颂明洪武初僧道泰复兴】
　　寳峯寺【在靖安县北石门山唐马祖得法于南岳让贞元四年建骨塔于此后有选佛堂藕潭钓矶冕旒山诸胜】
