<!-- { "loadSidebar": true } -->
　　大唐敕建宝应寺募铸洪钟称重器摩娑古色仍陆离节度押衙畱姓氏寺废多年改学宫悬钟离位高穹窿但遇宾兴响清越以占科名甲湖东此钟久逺推神物今为圣贤昔为佛谁知木铎即蒲牢大叩小叩教多术甲寅兵燹层楼頽钟声已死角声哀个山一见夸灵异倡酬顿使生面开危公往矣钟无恙再作钟楼费工匠振兴文敎有贤侯楼成为我镌诗上
　　戏鱼堂石刻歌　　　　　　　　施闰章
　　南山有时平何况南山石剜琼刻玖良可怜尤物摩娑成弃掷请君且勿諠听歌戏鱼堂御史风流刘次庄谪居江畔歌沧浪临池筑室好心眼法书钩勒穷微茫俯驾漳州方绛帖寸纸片石称琳琅大鱼何蓰蓰绕槛各成行丛篁夹古木林壑交清光隄倾石泐竟何往野水东西空夕阳君不见周宣石鼓刓为臼峄阳秦碑踣已久塡桥甃壁半沈埋雨剥雷轰恣击掊礮火摧烧琬琰文马蹄蹴蹋龙纽负郭东山百战余城市凋残物销朽苦心摉索抉泥沙只字断文无一有翻天覆地海扬尘古来万事终沈沦呜呼古来万事终沈沦醉看江上捕鱼人
　　麻棚谣
　　山陬郁郁多白苎问谁种者闽与楚伐木作棚御风雨縁江蔽谷成俦伍剥麻如山召估客一金坐致十石黍此隰尔隰原尔原主人不种甘宴处客子聚族恣凭陵主人胆落不敢语嗟彼逺人来乐土此邦之人为谁苦
　　发袁江
　　秀江空翠看欲无盘涡激濑寒侵肤乗流纵棹迅飞鳬羣山却走如亡逋岸傍水碓喧辘轳钓台巨石青瑚河伯江妃白昼趋卧闻滩响忽已逾飒如劲箭离雕弧万籁奔腾鸟兽呼枕藉清光离簿书藤花飘落上頿须逸兴今朝不可孤举杯满酌酬江湖
　　盘中体题朱母蔡太君节孝传后　熊一潇
　　狭坪乡乱兵蹙惨夫君遭荼戮藏干蕉一痛哭老舅姑无遗族七龄孩止谁屋皤皤翁又中镞碎肝肠崩天轴营荒丘燐殷緑十一年犹子复续宗支勤教读养羽毛冲天防受一官等梅福志未酬夺何速两孙儿尚匍匐心血枯事抚育壮游京华负书簏每想徽音泪千斛恨不名标帛与竹采风者谁持毂请裦纶丰碑矗
　　玉带生歌【并序】　　　　　　　　朱彞尊
　　玉带生文信国所遗砚也余见之吴下既摹其铭而装池之且为之歌曰
　　玉带生吾语汝汝产自端州汝来自横浦幸免事降表佥名谢道清亦不识大都承旨赵孟頫能令信公喜辟汝置幕府当年文墨宾代汝一一数参军谁谢皋羽寮佐谁邓中甫弟子谁王炎午独汝形躯短小风貌朴古步不能趋口不能语既无鸜之鹆之活眼睛兼少犀纹彪纹好眉妩赖有忠信存波涛孰敢侮是时丞相气尚豪可怜一舟之外无尺土共汝草檄飞书意良苦四十四字铭厥背爱汝心坚刚不吐自从转战屡防师天之所壊不可支惊心柴市日慷慨且诵临终诗疾风蓬勃扬沙时传有十义士表以石塔藏公户生也亡命何所之或云西台上晞髪一叟涕涟洏手击竹如意生时亦相随冬青成隂陵骨朽百年踪迹人莫知防稽张思廉逢生赋长句抱遗老人阁笔看七客竂中敢防怒吾今遇汝沧浪亭漆匣初开紫衣露海桑陵谷又经三百秋以手摩挱尚如故洗汝池上之寒泉漂汝林端之霏雾俾汝长畱天地间墨花恣洒鵞毛素
　　南北井　　　　　　　　　　　游东升
　　南衙北衙水火别灵峯井井相对列丹灶坎离婴姹结玉浆银乳并莹彻沐日浴月两溶溶绀元互暎寒枝雪其中一脉若为通陆贾交驩聨平勃安得溥及清泠渊急沃生民焦与燀鼓腹还赓凿井篇
　　寓普贤寺和铁香炉歌　　　　　熊飞渭
　　炉在北城大安寺旧志载赤乌元年造今按铸字系呉大和三年大和乃杨行宻之子溥称呉僭号也
　　江城萧寺昼掩门只似山居学息有友丁万好竒者无端吊古城南北绳金十层鬬前健更指铁炉袪宿惑铸字老眼费摩挲新诗辨证陋迷识此间白象卅万斤亦在南唐年铸勒当时僭乱岂销兵毋乃佞佛人心蚀器重道逺艰动移不然久存安可得空王世界难为君彼云水溢犹邪慝即今鱼鼈皆乞命井泥泽竭呼无力何不洒将一滴珠化为霖雨滋稼穑就贮百斛何足贷以作农器良畟畟欲倾西江江以尽江尽淮沸偏不测愿言拜手乞天工水火相济勿相尅
　　郁孤台歌　　　　　　　　　　宋　荦
　　郁孤台迥寒云浮城中坐见双江流酸风一道射眸子我来正值天涯秋李公遗构已尘土碧草芊绵没残础侧身北望魏阙遥野日荒荒照前浦奔涛荡潏山嵯峨千年霸气何其多谁是姚江后来者苍茫倚杖徒悲歌
　　御变诗【有序】
　　康熙二十七年夏六月余奉
　　命抚江西舟次芜湖闻楚北兵哗江西震恐急鼓棹入南昌抚慰之莅事未十日于月晦有奸徒李美玉袁大相勾结楚逆以酉字帖潜授其党多人将于诘朝谋为不轨赖
　　圣天子威徳侦知奸谋乗夜计擒二元恶旦即斩首悬藁街余党散乱遂平其事详刘榛记中暇日赋此用存崖畧云
　　圣皇二十有七载臣荦承命抚洪州爰从茂苑歴建业溯流直泛长江舟时丁盛暑南风发江干晨夕阻石尤忽闻鄂渚兵脱籍倡乱一旦据上游二十余城倐陷贼烽传浦溆惊眠鸥残黎络绎蔽江下船如虮虱排荒洲我祷马当得风助小孤彭郎无停畱莅事人心稍安戢诘戎筹饷绥四陬孰知十日突生变防罴逺结封狼谋实维六月之晦日螳臂敢与大邦雠须防风鹤徧城阙妇女奔窜声咿呦厥党无算暗勾致汹汹之势未易收夜以计擒二杰恶系颈不异当槛猴诘朝秉钺正国典碧油幢下悬其头俄顷奸徒鸟兽散十三郡始安锄耰捷书一纸报
　　天子宵旰庶寛南顾忧故人千秋推作者濡笔纪事昌黎俦新建英猷讵敢望铜梁取况增之羞沃民勿缓正有事药石语佩西园刘
　　青原山新瀑布歌呈药城大师　　　徐　缄
　　大师昔卧匡庐云匡庐瀑布长随君惊看浮杯渡絶壁杨枝迸洒天纷纷我谒祖关不辞逺更觅悬流歴千转雌霓连蜷望去賖毒龙行雨归未晚飞鸟背上驱五丁嵌空凿穴穿枯藤阳坡倒悬海底日隂崖未泮春前冰由来竒寳尘中没少陵晚爱金篦刮不知七祖鉢谁传但见黄荆种犹活药公采药无古今百川到海难为深坐上词人尽囘向山中虎狼皆善心前身金粟施湖西邀我同登万仞梯白衣解饷渊明酒山公不醉习家池桃花忽送渔郎出囘首潺湲空翠微
　　偕前玉弟访琵琶亭　　　　　　陆世楷
　　湓浦停桡日己午杖藜徐步寻村坞试问琵琶亭有无
　　居人遥指临江浒江浒岿然缔构新幽亭寂寂四无邻秋来风景自萧瑟荻花枫叶能愁人愁人到处生伤感况复苍茫对葭菼怨妇孤臣抱恨同琵琶诉出多凄惨往事畱连断夕阳疎窗习习北风凉匡庐山色正相向更忆当年旧草堂古来文士常迁谪此地风流良可适何事青衫泪不收胸中防应难释怜余襆被去炎荒南望云山万里长江舟今夜谁相送不待哀已断肠
　　防滩行　　　　　　　　　　　胡学浃
　　章水贡水真竒絶二三百里石成列大者凸起似象牛小者星散如鼈巉岩出没齿齾齾往来浪传滩十八滩滩栉比难悉数孔明八阵石蕝布水猛悠悠飘叶过水渇曲曲穿针度穿针飘叶色莽沆雷奔电霍舟难上满江呼风山谷响进获尺兮退盈丈船头篙眼如火船尾把舵如安坐大艑小舸等纸裹强力排奡始帖妥噫吁嘻防滩之难难于上青天天煦地妪徳好生胡不如彭蠡洞庭之巨浸沆茫无边乃设械匿阱击撞硉矹令人心悸而目旋君不见东岸贾客船枣橡栗砌平舷捩舵撇入盘涡里眈眈卧石正垂涎安得驱石鞭鞭石血赭鲜安得叱成羊小大借草眠篷窗三日北风滩霍霍饥肠不及餐矫情兀兀书相对滩声入耳心胆寒只求栖泊戍楼下登岸长歌行路难
　　涌鉢诗【并序】　　　　　　　　　江殷道
　　壬子夏游普润庵见古鉢一枚其质不辨为瓷为石叩之铿然音声清越腹蟠两龙龙奉法王子三字非近代器也昔僧朽木构庵时芟锄瓦砾得之土中因为长句以纪之
　　浔阳山矗南斗旁浔阳水出岷山阳浔阳山水真竒观从来古徳此徜徉东林西林最着闻其余招提不可量数里城头当冲要歴遭兵火频沧桑兰若荆榛狐兔踪丘墟狮象诚堪伤百千亿劫几尘灰山仍突兀水汤汤三十年前气运微强藩溃乱兵飞飏咸阳一炬旬不灭鹘啼猿哭声凄凉祗树林空香积虚禅恱徒供僧伽亡云游佛子苦无依十年平定犹皇皇朽木怆然誓愿诛锄茅草礼法王欲使行旅得栖止人天供养咸馨香法王鉴此慈悯衷古鉢涌出由荒冈一时观者称希有赋诗作记为宣扬余来守此多暇日寓物适志习为常有僧持鉢诣太守锦囊什袭生辉光两龙夹腹势夭矫雕镂精巧藓花妆法王子字载中间明珠是捧龙首昻非瓷非石还非玉戛之何以音琳琅应知地乃古佛刹此鉢曾随妙吉祥身化鉢留不轻予龙宫陆地深埋藏玉枢金牖久烟销江风燐火吹微茫得非朽木啓胜因神物胡为出蛰房吾闻昔年大庾岭灯传祖意隠相将又闻禅师説法时双龙蜿蜒在中央此鉢神通亦恒有老僧不愿徒夸张惟愿鉢中饭常满以之普润于十方
　　雕觜船　　　　　　　　　　　王　原
　　呉舠轻窄名鸭觜西江雕觜尤轻儇青篛编篷越溪样前后横坐中空便船头篛篷覆炊甑浙制小异名桅前推移篷腹应昏晓苫葢上雨撑其边首尾尖鋭利抵濑底平中广如槎鳊石子江心水浅泚此舟称与相磨镌碇船不烦猫笕力梗水有橛当中穿乗流犯险无不可篙人踏浪如平田两头居中啓板牖制钜更号三板船大者江头作官舫小便坐卧容青氊利涉不殊雕觜捷呉儿诧指同飞仙
　　歳暮临川道中书所见用陆放翁上已临川道中
　　韵　　　　　　　　　　　　　邓由高
　　沙汀猎猎朔风生买舟归指东南行渐覩故山如故友况闻邻舫半乡声寒梅野岸几枝新茅屋柴扉藤杖人妇穉鸡豚恬且傲髣髴桃花源里春水不罹蛟山不虎一生迹未入公府沧桑变幻眼频经掌中甲子回环数此翁真宜开口笑鹤髪鬖髿顔自少穏栖平世葛天民风波江上那曾料歳除景物总纷然漠漠寒空欲暮天何日囊琴弛逺负偕翁趺坐磐石边
　　洪武御碑歌　　　　　　　　　查慎行
　　升仙台前白玉碑柱石拏攫龙之而鸿文载在御制集初不假手词臣为我来摩挲一再读颠者踪迹大可疑忆昔元人失其鹿羣雄角逐争驱驰濠州布衣人未识芒砀云气常随之金陵一朝定九鼎六合不足烦鞭棰是时楚兵最剽悍不自量力来交绥国家将兴有先兆天遣来告贞元期明明天眼识王气故以险怪惊愚蚩英君往往谋畧秘计大不许寻常窥亦如田单破燕骑神道设教尊军师不然兹事乃近诞小数何足夸权竒白旄一麾江汉靖军前长揖从此辞留侯自伴赤松去谷城空立黄石祠天池之山高巍巍竹林仙驭杳莫追鹤归倘记石华表世代已逐沧桑移百年雨露在山泽惟有松柏参天枝
　　五老峯观海绵歌
