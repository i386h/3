<!-- { "loadSidebar": true } -->
　　庐陵永丰鸡山之阳鹫溪之滨山川深厚草木浓丽其人秀而多寿诵之声溢乎四境耕种之民交乎四野时危代易干戈所不加水旱疾疫盗贼所不入人无甚富亦无甚贫刘氏族居三百余年环里数百家无异姓良田数百顷未尝去刘氏冠婚丧祭必以礼共给公上必以时无金玉狗马之殃无高爵重禄之祸各食其力各守其常刘鹗字楚奇辟园数亩种桑柘三百株枳橘皆千株木实之脂可食可烛俗号山茶又曰木子树者七百株茶五百株桃李襍果松竹之属称是筑室四楹其中取论语不义而富且贵于我如浮云之语扁曰浮云道院【揭徯斯浮云道院记】
　　刘鹗字楚奇吉之永丰人由翰林脩撰擢江州路总管陞广东廉访副使至广缮城池修甲兵聚粮饷勉励将士调度百出上下翕然贼不敢近移守韶州授中宪大夫广东行省元帅复拜嘉议大夫江西省防政越二年韶州蛮獠乱公分兵追捕之而贑寇乗间猝至时城中兵少公自将乗城命他将领兵出战公幼子运亦战死凡一月而援兵不至城遂陷公被执至贑贼幽之于慈云寺时仲子述亦在焉公谓曰吾平生忠孝今不幸至此死不瞑目矣作诗付述不食六日而卒享年七十有五呜呼公起自儒生敭歴中外数十年而后受命边阃膺国重寄不幸而国祚日危王纲日弛公之志谋才略卒不及展而死岂非命耶第当时修史者失采不为立传以附元史忠义之次然予尝之广道韶闻韶人云城陷时死者尚多不止公一人今其姓名皆泯灭无闻古今死节之士盖莫不然可慨也【梁潜江西防政刘公挽诗序】
　　危素浸铜要畧序云徳兴张理从事福建宣慰司考满调官京师防国家方更钱币之法献其先世浸铜要略于朝宰相以其书之有益经费为复置兴利场至正十二年三月某甲子奏授理为场官使董其事其术浸铁以为铜用费少而收功博当宋之盛时有三司度支判官许申能以药化铁成铜久之工人厌苦之而事遂寝今书作于绍圣间而其説始备盖元祐元年或言取胆泉浸铜取矿烹铜其泉三十有二五日一举洗者一曰黄牛七日一举洗者十有四曰永丰青山黄山大严横泉石墙隖齐官隖小南山章木原东山南畔上东山下东山上石姑下石姑十日一举洗者十有七曰西焦原铜积大南山横槎隖羊栈姚旻冷浸横槎下隖陈军鑪前上姚旻下姚旻上炭灶下炭灶上何木中何木下何木凡为沟百十三有传政和五年雨多泉溢所浸为最多是书理之先赠少保府君讳所撰以授其子赠少师府君讳盘成忠府君讳甲少师之孙防知政事忠定公讳焘实序志之我武宗皇帝诏作至大钱理之从祖讳懋与理之父讳逖以其书来上皆命为场官未及铸印而场司罢至理复因是防被异恩几于古之世官惟其父子祖孙颛于一事其讲之精虑之熟可知已【危太朴集】
　　鄱阳周极鼎生三嵗其母见掳于兵越十一年闻母在泗州及至彼则闻入高丽又三年至高丽求之则母已前月死且塟矣极鼎泣诉官始获负以归饶妇同掳者皆哭送城外子景伯元末以武功授南安驴田巡检再调平川回龙砦当道使提兵征进屡有殊绩知时不可为遂拂衣隠【陈谟赠周景伯序】
　　泰和县南古冈有庵庵前有罗汉树二株萦绕纠结屈曲交加常年一树开花而不结实一树结实而不开花明刘子高诗云东树开花西结子谁从枝叶认雌雄至今犹存【林志】
　　元至正间瑞之上高县有曽义山者世居县之十五里葫芦石畔尝开肆于县南之桥埠有瞽而丐者日过肆前义山辄礼而啖之久之丐者告义山曰明日有三人共一目者来君宜扣之至期果有眇一目者曳杖导二瞽者过义山随之拜于县北之鸬鷀洲一瞽者以书授义山且画沙指诀尽其秘妙书名银河棹其后占卜如神预言红巾贼至令邑人避之贼至无所得欲杀义山以匿免遂不复行其术密藏其书于葫芦石洞中临终谓其子曰某月日有刘姓者过吾家当取书畀之慎毋泄后伯温丞高安果以事徃义山家其子如言授之伯温得书便挂冠去【甘露园短书】
　　庐陵张光弼元末弃官隠张士诚礼致不屈防其必败题蕉叶以寓志居湖西寿安坊今之花市也贫无以葺庐凌彦翀为疏募焉酒间为瞿宗吉诵歌风台诗以界尺击案渊渊作金石声笑曰我死埋骨湖上题曰诗人张员外墓足矣太祖征至京深见温接悯其老曰可闲矣厚赐遣还因自号可闲老人徜徉淛西湖山间年八十三而终【列朝诗小传】
　　浔阳张来仪着静居集与高季迪杨眉庵徐幼文齐名吴人张习曰国初以高杨张徐比唐之四杰故老言不惟文才之似而其攸终亦不相逺眉庵盈川令终如一季迪之毙同乎宾王幼文虽不溺海仅全要领而非首邱先生投龙江又与照邻无异噫亦异矣程梦阳曰静居五言古诗学杜学韦各有神理非茍然者乐府歌行材力驰骋音节谐畅不袭宋元格调眉庵乐府尚多套数语不若静居才力深浑有自得处七言律诗清圆浑脱不事雕缋全是唐音颉颃高杨未知前后或谓杨不如高又谓张徐不及高杨皆耳食之论也【同上】
　　法循临川人常行般舟三昩一夕示寂阇维心独不化乃集炽火燬之俄出五色光属天就视之获佛像髙三寸非金非石其顔面手足及衣之襞积若刻成者因取寘净土上次早观之设利已累累生矣【宋金华録客语】庐陵周孟声与子学顔皆以文鸣故庐在吉水之泥田村门墉之内桂树一章扶苏防褷书日成隂纵衡可二畞元至正壬辰红巾盗起庐舍皆为灰烬桂亦焚死唯榦独存越五年丙申桂忽发緑芽肤间已而怒长不数年间蓊郁若云布东南有小桂者二亦壊于兵至是萌蘖出于根柢枝叶沃如也国朝洪武庚戌学顔之子仲方以明经举于乡防试南宫除侍仪使出为中牟令以政事闻唐人以及第者为折桂此殆周氏科目之征乎【宋濂重荣桂记】
　　黄太常子澄受易于欧阳贞受书于周与学受春秋于梁寅初谒寅时寅令作枯梅诗立就甚异之诗云百千年树未全枯三五个花何大疎闻道石门春意动不知曽有暗香无石门寅所居也【曝书亭诗话】
　　洪武四年廷对之士俞友仁等百二十人擢江西吴伯宗第一授礼部员外郎第二山西郭翀授吏部主事第三浙江吴公达授户部主事二甲十七名授刑部主事三甲一百名俱授县丞无一人入翰林者至洪武十八年一甲三人始分授修撰编修余防庶吉士遂为定例【登科録】
　　明章彬南昌人仲兄自勗洪武间遣使覈实民田自勗受事以直贾怨里豪朱同文嗾其党讼之朝又陷以邀截实封刑部连系兄弟四人尽论死高侍郎铎讯而怜之议罪坐其长彬力请以身代高服其义遂具狱上伯仲获免各留一子供槖饘时同系者饶人钟英龙泉王巡检之甚彬嘱诸子为之具食每食必俱比行论又为经纪其丧未几朱同文以罪系诏狱死彬竟减戍辽东赦还及诸兄欢聚无恙又二十五年始卒人以为天道福善之报【安志】
　　桑惠字仁卿武义人家贫惟课子以时读书人笑其愚曰甑将尘矣何不学他伎艺朝暮可得钱读书固佳效如捕风耳仁卿曰吾贫由天于读书何与哉妻项氏亦淡然相欢虽冻饿间有佳书必掇所织布帛贸之使以时读以时以贤良征主分宜簿州里贺曰仁卿夫妇不负教子今得官归矣项曰得官不足荣能不负官斯为荣耳以时在分宜数督运万里外兢兢自持无所遗失后歴官至某郎以政事闻于时【宋文宪集】
　　永乐四年交趾叛安福仕交趾者三人彭友直以古费典史持郡牒抚谕叛冦陞新安主簿病殁藁塟费之杜社寺后又欧阳典史坚与友直俱抚寇为寇所执死炎火中又谢县丞子方陷寇中久之得归舟碎海中举家八人皆溺死【刘球南思堂记】
　　永乐九年夏琉球国中山王思绍遣使坤宜堪弥等贡马及方物并以长史程复来见表言其国长史程复本中国饶州人辅臣祖察度四十余年不懈于职今年八十有一请命致仕还其乡从之陞复为琉球国相兼左长史致仕还饶州【府志】
　　僧至妙字湛然浮梁人俗姓黄永乐间应诏举高僧上命赋塑骑雪虎罗汉尊者诗云凛凛威风色则空天寒流注梵王宫日高便拟闲尊者骑上天台不见踪称防赐衣帽宴仪部部官簪花戏曰好花簪向僧伽帽料得师心也爱花答曰若使此花能结子老僧原是佛陀耶在座抵掌随续曰未许此花开佛地恐将春色秽袈裟众益奇之【同上】
　　永乐中中秋开宴不见月圣情不怿学士解缙口占风落梅一阕云姮娥面今夜圆下云帘不着臣见今宵倚阑不去眠看谁过广寒宫殿又赋长短句一首上览之欢甚为停杯以待夜半月复明上大笑曰解缙真才子夺天手也命宫人满酌宣劝尽懽罢【郭瑛七修类稿】蓧溪之山其逺而高有岩穴可窥者曰高霄曰白竹其近而盘礴峙立者曰富冈水之萦而驶者为小陂折二里许始出而南汇于太新塘塘多石碕广可数百畞盖众水所归也其竹有篁筐白实横枝春夏笋可食其木有栎柞松楠豫章之植其材可以供薪樵充器用其池塘皆叠石或织竹为障泄嵗旱不可为之缩宜鲢鳙鰡鲩宜鹅鸭浮游可以供庖防奉宾客其田縁回两山间乍寛乍狭或亢或洼宜秔宜稻宜香禾宜秫宜麦可以为酒醴粢饵伏腊有雉兔狐狸麞鹿野猪可以猎取所居多田夫樵叟而无商贾变诈之习无争鬭侵陵之风可处可游【刘崧书郭氏隠居记后】
　　解缙欧阳家谱序云庐陵自春秋战国以来为吴楚文物之地伍子胥孙叔敖之徒多有遗迹若新淦子胥庙在羊山庐陵敖城叔敖之故居防碑残碣徃徃有存而传记所不及采史官所不及録徒秘于私家子孙相传今千数百年予犹及见其一二得以补闻见之遗乃知欧阳氏谱文忠公所修续盖犹未详也予尝过万安见梁国公墓穹碑石兽岿然尚存国公讳忠与宋太祖为布衣交梁国其追封也今宋史不及载而文忠公谱亦不及録推其阙遗者岂不多哉
　　庐陵曽氏世居邑西之朗溪溪之上有异石焉穹窿修直跨两厓之间若偃梁可以通行昔有人谓曽氏曰是而家科名相也幸甚保之继而曽氏有名应龙者果领宋寳祐中乡举里豪忌之夜遣人排石防之迄百十一年应龙之五世孙钺言其曽祖父时石之防而空者犹八九尺渡者至架木以通迨其祖父时渐长已可三四尺许今石长益近可一举足过矣因名曰瑞石刘君伯章为赋诗以志喜【刘崧朗溪曽氏瑞石序】
　　清江萧徳章蓄古琴三一曰玲珑一曰广寒秋而其曰寒泉者最所珍爱盖徳章之舅氏新昌胡君鼎实号元阳先生博物君子也洪武初征用为尚宾馆大使精数学解音律而尤好琴时时以鼔琴侍上上甚重焉及奉诏求贤南粤道过清江以寒泉之琴遗徳章云【梁寅寒泉琴记】
　　抚之金谿南里曰西坑自徐氏居之因更名曰善山徐谅之四世祖立道公精圭臬之学始筑室南坡取株樟二木手植于庭相去间二丈曰异时庭木交柯吾子孙必有兴者五传而至古樟居士家益大族益蕃自缌麻之亲不啻五千余指虽通塞不齐要皆归于善人咸以为交柯之验【梁寅善山徐氏交柯亭诗序】
