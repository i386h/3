<!-- { "loadSidebar": true } -->
　　李光春字元甫乐清人徙居永嘉万歴丙辰进士任广信府推官沐黔国遣官展祭逺祖因夺国产并晦翁懐玉书院光春牒上抚按悉返所侵产誉震于朝举卓异第一擢御史抗疏极论魏忠贤罪恶忤防夺俸寻左迁九江兵备崇祯朝歴左佥都御史署都察院篆以抗直罢归里生平讷讷如不出口而遇事敢言时论优之【浙江通志】
　　江梦鹤字菊裳懐宁人万歴乡荐崇祯中任广信同知平生留心道学尤以经济自命时流寇交讧鹤按戚南塘遗法勒部选才以储可用署上饶玊山铅山诸邑发奸摘伏政纪肃然【江南通志】
　　刘一贯字省吾分水人由选贡授兴安令葺学宫建社学及城隍祠邑初设尚无志一贯纂成之寻内召去继之者郎文焕亦分水人请増入学额数兴人徳之【兴安志】
　　何京内江人由举人天启间授玊山令性防峭剔蠧务尽时诏建魏珰生祠府檄派玊山百五十金京曰安有刻百姓脂以奉中贵者郤不应几得祸太守蒋如竒力庇之以卓异征【玊山志】
　　徐之垣字心韦宁波人由进士授永丰令丁夘夏大旱秋檄入闱辞之甚苦有鹿鸣可听鸿哀不可闻之语因秋粮少额上官有言民闻之争先输纳一日遂过其额明年入觐调繁吉水民不忍其去【永丰志】
　　胡甲桂字秋卿昆山人崇祯十二年以副榜授南昌通判迁广信同知至则南昌袁州吉安俱失广信止疲卒千人士民多窜徙防黄道周以募兵至相与议城守已而道周败殁势益孤或劝之去甲桂以死自誓勉支半载城破被执自经死【白志】
　　廖汝健赣州人由嵗贡授广信府学训导黄道周督师委汝健署贵溪县单骑就任时事已不可为汝健勉力自効城防被执死之【府志】
　　国朝
　　张凤仪字瑞梧锦州人顺治初守信兵燹之后实心抚循贝勒开闽假道广信凤仪筹画供应民力不烦羣颂其贤【安志】
　　郭永静奉天人顺治初由教习知上饶县时贼兵四起值金王之叛永静绸缪措置民始得安乱定后捜获伪兵株连颇众永静详察情伪全活甚多陞绍兴府同知【同上】
　　扈标号岱瞻临淄人顺治丙戍进士知永丰县值金王之叛标孤城坚守武弁李万年与贼通标侦知之宻揭抚提寘重典兵燹后户口离散按籍覈详逹部除荒民始获复业【府志】
　　王应泰字旋鹤孝感人顺治间以明经令铅山勤敏和恵力除弊政铅自设屯政有田入屯而粮仍民户者应泰力辨之民得不扰重修北岸大义桥民防其利【安志】
　　杜良祚沙河人顺治丁亥进士知弋阳县为政敏决土寇陈元贯啸聚攻掠良祚亲帅民兵宻授方畧一战歼之胁从者散去民頼以宁【弋阳志】
　　曹淑贞字震一真定人顺治间任永丰县建县治修学宫羡余赎锾悉为民解抵积逋尝征收练饷银七百两奉
　　诏捐免立召里民具领悉原封还之后以疾告归民立石纪其徳【永丰志】
　　黎士字媿曽长汀人顺治甲午举人康熈元年任广信推官莅事精敏刑狱多所平反署玊山招徕抚绥逃亡复业兵民頼之又请清丈田亩除荒免税建县署修文庙所着有托素斋诗选文集仁恕堂笔记理信存藁【府志】
　　髙梦説号易庵费县人由副榜康熈七年知广信府俭约恬静蠲虐政治河梁修学宫葺府志五年之内郡号大治【同上】
　　谭瑄字左羽嘉兴人康熈己酉举人知弋阳县时邑经闽变瑄多方抚集开垦荒田数百顷増市防二百户重新学宫课士爱民治行称最擢工科给事中【弋阳志】
　　潘士瑞字子璧锦州人康熈十八年知铅山县时山贼盘踞势炽甚士瑞具糗粮缮衣甲募死士授方畧馘斩二百七十余人生获九人获印劄旗纛无算连拔其寨铅地悉平【铅山志】
　　齐賛辰字振干髙阳人康熈十八年任永丰县以灭贼为首务练乡勇备御斩剧贼江拐子等余孽溃散地方以宁招集流遗开垦荒芜民至今思之【永丰志】
　　余毓浩诸暨人康熈二十年任玉山县重建学宫修复懐玊书院捐建东津桥除免猎户柴菜陋规又捐设水次漕仓百废具举【玊山志】
　　饶州府
　　汉
　　唐防建元间番阳令开夜郎通西南夷【史记西南夷传】按林志误称唐防建康间番阳令考纪元大全建康乃东汉顺帝改元也白志改正
　　吴
　　步隲字子山临淮淮隂人孙权为讨虏将军召隲为主记与琅琊诸葛瑾彭城严畯俱游吴中并着声名权为徐州牧以隲为治中从事建安十五年出领番阳太守【吴书】
　　韩当字义公辽西令支人孙策东渡从讨三郡迁先登校尉授兵二千从征刘勳破黄祖还讨番阳领乐安长山越畏服【同上】
　　按雷次宗豫章记汉永元中置乐安县即乐平县也
　　虞翔章安人鄱阳太守工文章之事立言粲盛焕若春荣【三国志注】
　　按明一统志林志俱误作虞翻
　　魏滕字周林祖父河内太守朗字少英列在八俊滕性刚直行不茍合初迕策几殆頼太妃救得免至是有罪权怒责甚严敢有諌者死范突入叩头流血言与涕并良久权意释乃免滕歴官鄱阳太守【三国志吴范传】
　　周鲂字子鱼吴郡阳羡人少好学举孝防为宁国长黄武中鄱阳大帅彭绮作乱攻没属城乃以鲂为鄱阳太守与胡综勠力致讨遂生禽绮送诣武昌加昭义校尉后赐爵闗内侯贼帅董嗣负阻劫钞豫章临川并受其害鲂遣间谍授以方畧诱狙杀嗣嗣弟怖惧诣武昌降于陆逊由是数郡无复忧惕在郡十三年卒赏善罚恶恩威并行【吴书】
　　晋
　　虞溥字允源髙平昌邑人也举孝防除郎中稍迁公车司马令除鄱阳内史大修庠序广招学徒移告属县乃具为条制于是至者七百余人溥乃作诰以奬训之时祭酒求更起屋行礼溥曰君子行礼无常处也故孔子射于矍相之圃而行礼于大树之下况今学庭庠序髙堂显敞乎溥为政严而不猛风化大行有白乌集于郡庭注春秋传撰江表传及文章诗赋数十篇卒于洛时年六十二【晋书】
　　王廙字世将丞相导从弟辟太傅掾转参军元帝作镇江左廙弃郡过江帝见之大悦以为司马频守庐江鄱阳二郡及帝即位廙奏中兴赋上疏曰臣以壬申嵗见用为鄱阳内史七月四星聚于牵牛又臣郡有枯樟更生明天之厯数在陛下矣以功累増封邑【同上】
　　纪瞻字思逺丹陵棱陵人少以方直知名除鄱阳内史防苏峻乱瞻与温峤等帅舟师赴难官至骠骑将军【明一统志】
　　按晋书本传瞻以镇东长史讨周馥华轶功加扬威将军除防稽内史无鄱阳内史语今各志所载皆从一统志因附纪之【原跋】
　　顾众字长始吴郡吴人征拜驸马都尉奉朝请转尚书郎大将军王敦请为从事中郎补南康太守防诏除鄱阳太守众径之鄱阳不过敦敦甚怪焉及敦搆逆令众出军众迟回不发敦大怒召众诘之声色甚厉众不为动容敦意亦渐释时敦又怒宣城内史陆喈众又辨明之敦长史陆玩在坐代众危惧出谓众曰君真所谓刚亦不吐柔亦不茹虽仲山甫何以加之后以讨苏峻功封鄱阳县伯【同上】
　　纪睦咸和间鄱阳太守有讨贼功【同上】
　　王大如字钜夫陈陶人甫孙为余干令政得缓急之宜陶潜善之后为刘所杀民懐其徳立祠祀焉【明一统志】
　　宋
　　虞丘进字豫之少以讨苻坚功封闗内侯从武帝征战封五等侯卢循逼都孟防等议奉车驾过江进面折以为不可武帝嘉之除鄱阳太守【南史】
　　王质字子贞性慷慨涉猎书史梁世以武帝甥封侯与侯景战败潜匿人间后奔荆州元帝承制歴位侍中吴州刺史领鄱阳内史【同上】
　　梁
　　陆襄字师卿吴郡人大通七年出为鄱阳内史先是郡民鲜于琛为乱有众万余人襄帅民吏修城隍为备御及贼至连战破之时豫章安成等守案治党与因求贿货不得其实惟襄郡部枉直无滥民作歌曰鲜于抄后善恶分民无枉死頼陆君又有彭李二家忿争诬告襄和言解谕且为设酒食令其尽欢酒罢同载而还民又歌曰陆君政无怨家鬬既罢讐共车在政六年郡大治民四百二十人诣阙拜表陈襄徳化求于郡立碑降勅许之又表乞留之襄固求还征为吏部郎迁秘书监【梁书】
　　按林志陆襄传太畧安志误入宋
　　栁恽字文畅河东解人累迁太子洗马父忧去官服阕试守鄱阳聴吏属尽三年防礼署之文教百姓称焉仕终吴兴太守卒赠侍中子偃字彦游年十二引见诏问读何书对曰尚书又曰有何美句曰徳惟善政政在养民众咸异之拜驸马都尉都亭侯鄱阳内史【同上】
　　郑弁字伯礼金华人大同间令鄱阳以恺悌为政民安之【林志】
　　隋
　　栁庄字思敬河东解人少有逺志雅逹政事岳阳王萧詧辟为参军转法曹迁鸿胪卿髙祖践阼庄入朝髙祖深慰勉之萧琮嗣位迁太府卿及梁国废授开府仪同三司并赐田宅徐璒等反于江南以行军总管随讨璒平授饶州刺史甚有治名数载卒官【隋书本传】
　　梁文谦安定乌氏人相州刺史彦光子雅有父风开皇十五年拜上州刺史炀帝即位转饶州刺史嵗余为鄱阳太守称为天下之最征拜户部侍郎【隋书梁彦光传】
　　按林志载文谦为鄱阳太守时嵗饥民起为盗招徕赈恤又培土为市以居民使贸迁有无以遂其生
　　唐
　　薛振龙朔初饶州刺史在郡六年以神明驭下素山产芝民以为瑞立亭以表之因改其山曰芝山【豫章书】
　　窦俨总章间饶州刺史用邓逺公银山之议可以赡国用遂上其事置塲以邓公名之【明一统志】
　　郭元振名震以字行魏州贵乡人十八举进士为通泉尉累官同中书门下三品封代国公防宗讲武骊山既三令帝亲鼓之元振遽奏礼止帝怒流新州开元元年起为饶州司马元振虽少雄迈及贵居处俭约手不置书人莫见其喜愠【唐书】
　　顾锡贞观间知余干多恵政获瑞鹤赤羽一白羽一【安志】
　　裴士淹大厯间饶州刺史程烈女击奸盗报父讐士淹刻石州门以表其节【林志】
　　按豫章书程烈女父兄为盗所杀掠女去女寻以计脱归告于刺史顔眞卿捕获戮于市女刳其心以祭父兄而不及士淹表门事唐书列女传亦失载【原跋】
　　李复字初阳建中初为饶州刺史郡人陈饶奴年十二亲亡嵗饥或教其分弟妹可全性命饶奴流涕身丐全养复异之给资储署其门曰孝友童子【唐书陈饶奴传】
　　按明一统志云复筑堤捍江民徳之号李公堤
　　李吉甫字宪赵人栖筠子贞元初为太常博士年尚少明练典故出为忠州刺史改郴州复改饶州防前刺史继死咸言牙城有物怪不敢居吉甫命菑除其署以视事吏由是安诛击奸盗治声流闻宪宗立以考功郎中召为翰林学士累官中书侍郎同平章事卒赠司空諡忠懿【唐书】
　　李徳字文饶吉甫子也兴元间馆陶丞迁余干令治政为江东最【明一统志】
　　按唐书李徳传以防补校书郎召拜监察御史穆宗即位擢翰林学士歴官始末不载馆陶丞迁余干令
　　马植字存之由夀州团练副使三迁饶州刺史精吏事以文雅绚饰其政清净不烦后进中书侍郎【唐书】
　　韦嗣立字延构阳武人以成均祭酒贬饶州长史时表其防卒赠兵部尚书【同上】
　　穆赞字相明河内人以御史中丞贬饶州别驾久之拜刺史赞质性强直进观察使卒于官赠工部尚书【同上】
　　归宗敬字正礼吴人以国子司业贬饶州尝陈民生疲敝当以徳化天下卒赠兵部尚书【林志】
