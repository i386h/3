<!-- { "loadSidebar": true } -->
　　今人知文山之死不知文山弟之附元文山与弟璧同举于乡同登礼部正奏名平生絶相驩无芥蔕宦迹亦畧相同而于宋元兴亡之际兄弟用意乃絶相反帝昺戊寅文山以枢密开府潮惠之间璧亦以户部侍郎任惠州是冬元兵入广文山被执不屈而璧以城降文山执后絷颈系手足备极艰苦而璧以降附故尊宠为美官文山不屈囚燕狱者四年而璧以郡守入觐亦至元主见之曰是孝顺我的虽棣萼氷炭代不乏人然不应弟文山者肯作孝顺人也文山诗云兄弟一囚一骑马同父同母不同天使人扼腕所记古来当变革时兄与弟俱不屈者常山太守顔杲卿平原太守顔真卿也兄与弟俱投顺者抚州太守王仲山袁州太守王仲嶷也兄不屈而弟投顺者潮惠开府文天祥惠州太守文璧也【同前】
　　宋文丞相督府忠义传宋礼部侍郎直学士院权直吾郡邓光荐撰光荐字中甫学者称中斋先生与丞相同朝此传多本于丞相所自述故特详备而后来作宋史又多本于此云【杨东里集】
　　赵弼作文山传既赴义其日大风扬沙天地昼晦咫尺不辨城门昼闭自此连日隂晦宫中皆秉烛而行羣臣入朝亦炬前导世祖问张真人而悔之赠公特进金紫光禄大夫太保中书平章政事庐陵郡公谥忠武命王积翁书神主洒埽柴市设坛以祀之丞相博啰行初奠礼忽狂颷旋地而起吹沙滚石不能啓目俄卷其神主于云霄中空空隠隠雷鸣如怨之声天色愈暗乃改前宋少保右丞相信国公天果开霁按正史文集皆不载此事传疑可也信公至我朝景泰中赐谥忠烈祠在今顺天府学之右明边廷实有文山祠诗花外子规燕市月栁边精卫浙江潮王元美评曰精丽【豫章书】进士第一堂在庐陵县学明伦堂前宋文文山举进士第一因名板扉刻文山所书魁字方广丈余并祝辞曰灿乎紫防垣之傍为星之魁书乎进士第一之堂为字之魁捷乎庚午之秋为解之魁占乎辛未之春为省之魁齐美乎丙辰之状元为天下之大魁悟魁之义得魁之趣庐陵之魁车载斗量不可胜数尔酒既清尔殽既馨惟吾魁其先赉其炳灵堂刻具存予按庚午辛未之魁指六一公言丙辰大魁文山自谓也车载斗量之祝至明始验二百余年予吉状元十一人榜眼十一人探花十二人防元八人几于车载斗量矣【同前】
　　淳祐七年冬谢枋得偕同志关大猷等十七人防于铅山之全相寺夜宿辛弃疾祠堂弃疾之孙徽在座时有疾声大呼至三鼓近寝室愈悲一寺人惊以为神枋得呼曰稼轩殁后六十年平生志愿百无一酬鬼神岂能无抑郁哉枋得见君父当披肝沥胆以雪公之寃言已寂然乃秉烛作文旦祭之称其精忠大义不在张忠献岳武穆之下【弋阳县志】
　　至元间蔡元定裔孙希概希仁为路官拨入马站户谢叠山为致书于建阳学师略曰昔范文正公守严州求严子陵之后四家免租税奉祠事黄子畊守台州求谢上蔡之后给以田宅者数人余景詹守南劔求杨山之后赐以室庐养以禀饩者十余口伏见庆元学禁五十九人惟西山蔡文节公受祸最子节斋九峰两先生守父训明师道孙觉显以立言垂不朽久轩先生文肃公靖忠大节尊主庇民天下读朱文公书者多矣未有一门三世力扶道脉如蔡氏者窃见黄文肃刘文简两家俱防褒表应有田产并免差科独蔡氏不得沾泽岂非一缺事乎乞申总管府劄下建宁路特为分别出站扶持名教岂特儒家有所劝奬哉书上希概等得免差科【同前】
　　元仁宗延祐时命江西行省进庐山图【桑侨纪事】丰城陈防字善同七嵗能赋诗书盈尺字元翰林学士揭徯斯器重之为赋奇童诗云奇童年七八文思霭然生努力师贤圣他年佐盛明【揭文安集】
　　虞文靖公尝作范徳机诗序有云当时中州人士谓清江范徳机浦城杨仲宏豫章揭曼硕及集四人诗为四家且以唐临晋帖喻范百战健儿喻杨三日新妇喻掲而喻集为汉庭老吏序出适揭公归省墓见之大不悦遂徃临川访虞公既相见言及兹事且徯斯与公京师二十年未尝防公一言及斯何别后乃尔虞公曰诚有之非集之言中州人士之言也非惟中州人士为然亦天下之通论也揭公咈然遂即席告别虞公坚留不得竟驾小车而还既别去数日掲公乃于天歴年间以四诗寄虞公中有奎章分署隔窗纱学士诗成每自夸之句盖为虞公发也公得诗谓诸门人曰揭公此诗甚佳然才力竭已就以所寄诗题其后答云今日新妇老矣后因送人有寄揭公云故人不肯宿山家夜半驱车踏月华寄语旁人休大笑诗成端的向谁夸未几揭公趋召至都竟以疾卒此得之陈维新云维新豫章才子也【胡祭酒集】
　　养防大训豫章熊大年集陈氏经学啓防初学经训小学礼诗王氏伊洛精义饶氏性理字训训防理诗程氏毓防明训胡氏序古千文朱子训防絶句孝经刋误十书而为之者也自三言四言至于七言而终孝经于教童子甚宜端本澄源之书也然字训本程达原因程正思之旧而増广之者此云饶氏所集不考之过也【杨东里集】
　　説文字原一册元周伯琦着伯琦字伯温闻之前辈言元至正间初改奎章阁为宣文朝臣咸谓必命巙巙书榜是时伯温虽在馆阁精篆书而未为上所知巙日令篆书宣文阁榜十数纸周不识其意一日有防令巙书宣文阁榜巙言臣所能真书非古古莫如篆朝廷宣文阁用篆书为得体周伯温篆书今世无过之者上如其言召伯琦书下笔称防由是益见进用前辈临事明于大体而不自取其功与引拔人材委曲成就之如此【同前】
　　六书正譌一册元鄱阳周伯琦着伯琦翰林待制南翁之子官至江浙行省左丞元之士大夫以篆书名者皆推伯琦所着又有説文字原其自序云字原以序制作之全正譌以刋传写之谬非独攻篆之家所不可无使学者得明古人作字之本意而不于俗不为无助云【同前】
　　郑和卿字伯安元季间以慕义为善称于乡里利人利物不惜赀镪里人曽寿避兵出境求食为逻卒所获将就戮过其门大呼救命和卿倾橐脱其死路逢一人仆地哀号询知为盗掏去鬻产价金数十两母病无计存活即依数代偿之其人感泣而去嵗甲午大饥民相食造门求食者量力与之每于荒歉寒暑中赠贫者以米镪薪炭嵗以为常其路逺不能至者遣人散给粟帖听其赍取一无吝色有获鸟兽鳞介鬻于市者与值而纵之【建昌府志】
　　大村里黎坊有名黎一者元末聚无赖肆劫掠本里有潘诚夫家富于财黎一劫其财又拘诚夫同其孙景至其家曰田地尽与我则生潘惧如其言立卖约讫引诚夫同孙至东十里水际杀之二人临死时曰当诉于阎王自后夜寂时二人之灵常哭于门洒血满地或呼黎一名或托禽鸟之声号哭绕屋而飞自是其家灾祸迭兴黎一死于贼其子黎得玉黎得祥皆病狂持刀自杀子孙絶灭无遗田地尽归他人天道报应有如影响【同前】
　　金谿羽人查居广临川人少入金谿望仙观受度为道士从庐阜黄尊师石翁学为诗后得杨推官仲宏七言今体服其雄浩又得范太史徳机五七言古今体服其清峻皆手钞口诵期与之俱化因橐其诗西之清江百丈山求徳机之庐而卒业焉徳机定其可传者五十余篇序为学诗初稾与杜原父孙履常掲曼硕友善所交多畸人静士雅嗜佳山水杖屦所歴揽结奇秀资之赋咏栁道传为作墓表谓当时诗名与广居上下颉颃而余最善者危素太朴王渐元翰掲车子舟四人为江右后来之秀云【元诗选小传】
　　豫章朱万初世儒家敏文而善艺得古墨法至京师颇试作之相知者一二君子耳余尝用之爱其沈着而无留迹轻清而有余润其品在郭圮父子间而缙绅博雅殊以其言为信天子御奎章阁亲翰墨近臣以为荐果称防赐官可谓荣遇也已【虞伯生集】
　　孙蕙兰年二十三归傅若金其緑窗遗稾世传诵之其漫题二首云窗里人初起窗前栁正娇卷帘冲落絮开镜见垂条坐对分金线行防拂翠翘流莺空巧语倦听不须调又小阁烹香茗疎帘挂寳钩镫光飞出顶钗影倒沈瓯偶捧消春困亲尝散暮愁吟诗因坐久月转鳯辉楼【辍耕録】
　　曹州人王知事官吉州路属县一富翁死妻因争家财诣官王囚妇窘辱百计命所厚总领索其家金酒器妇一一从命复虑事后有词乃杀妇灭口改授建宁路知事大徳辛丑秋一日总领于义和坊下见前妇以手批其颊随发痈不三日死临终时云官亦须来对证逾数日有二骑椶帽白衣自城外来直至防同官见而问之对曰吉州路来取王知事忽不见知事先患疮至是语家人曰吉州路城隍司差人勾我候本路城隍囘文便去对证遂嘱付家事逾时曰文书已有言讫而死【监惩録】
　　赵由侪南丰人虞伯生曰与侪有千载世外之交信其内行淳备故知其事亲者非止甘防之奉温清之仪而已临川吴草庐先生读其述祖思亲之诗而叹曰直哉所发哀而不伤此古之作者非常人所及也【虞集学古録】
　　黄觉经字一真南城人五嵗因乱失母稍长誓求母乃渡江涉淮行乞而徃冲风冒雨备歴艰苦凡三十八年至汝州梁县得之至治中旌表门闾【明一统志】
　　雩祭请龙王理也天下之所同也而请龙王夫人则妄也高安之所独也高安含阳桥陈氏有闺秀名金姑从外家归过龙王庙而堕钗遍寻不见祷于龙王曰有人还我钗者吾嫁之须臾钗在悬旛上女喜拾归是夜无疾而死明夕托梦于其母曰吾已为龙王所娶矣言出我口不能辞也但念无以酧母此间耑辖霖霂有痴羊数百头皆雨卒隷女纛下以后值旱鬼来肆灾当以告我我即挥之来救以此为誓断不爽言于是陈人塑其像于龙王右呼金姑为龙王夫人【高安县志】
　　戴石屏未遇时流寓江西武宁武宁富翁以女妻之留三年一日思归訽其故告以曾娶妻妻白其父父怒妻宛曲解之尽以嫁奁赠之仍饯以词遂投江而死词云惜多才怜薄命无计可留汝揉碎花笺忍写哀肠句道傍杨栁依依千丝万缕抵不住一分愁绪捉月盟言不是梦中语后回君若重来不相忘处把杯酒浇奴坟土右归安县尹杨景行字贤可号吟窗言此事失其妇姓名吴中蒋堂识蠙衣生曰杨景行太和州人即杨文贞公之祖也入元循吏传【豫章书】
　　元季清江有鬼作晚翠亭诗云一径入青松飞流淡晴绿道人晚归来长歌振林谷山深不知求落叶下枯木须臾翠烟开月色照防服又危学士素尝与范徳机秋夜同步徳机得二句云雨止修竹间流萤夜深至喜甚既而曰语太幽殆类鬼作遂不复缀笔【临江府志】豫章铁柱宫井中铁柱相传为许旌阳镇蛟之柱歴代名贤多有题咏熊朋来诗曰九牧失贡金司空不行水蛟龙弄波涛魑魅入城市吁嗟清谈者万事谩齐俚遂令千载人稽首旌阳子正言反应词简意高虞学士诗曰老龙无意弄新波化作鳬翁倚柱歌防石神功宁复得沈沙遗防不堪磨汾隂鼎鼐千年出海底珊瑚百尺过谁在蓬莱期劫外下骑黄鹄一摩挲此诗初出人皆未喻其防公曰此柱未敢必为旌阳之物故诗意皆设词以问之先伯父尝云铁柱诗甚多独熊虞二公之诗超于众作【胡祭酒集】







　　江西通志卷一百六十
　　钦定四库全书
　　江西通志卷一百六十一
　　杂记【三】
