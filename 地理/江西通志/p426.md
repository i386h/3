<!-- { "loadSidebar": true } -->
　　詹兆恒字月如永丰人崇祯进士授瓯宁知县民居失火延学宫兆恒奔烟焰中抱木主以出寻倡率重建徴授南京御史时贼陷含山犯无为兆恒疏劾总督髙斗光明年秋又以贼陷庐州陈内外合防防再劾斗光请以史可法代斗光遂获谴时江北民避乱尽走南京兆恒虑贼谍阑入处之城外为严保伍察非常奸宄无所匿福王立擢兆恒大理寺丞马士英荐阮大铖令冠带陛见兆恒言先皇手定逆案十七年间此辈日夕聚谋欲翻者数矣赖先皇神明独断坚持不移今大仇未报忽召见大铖还之冠带岂不上伤先皇之灵下短忠臣义士之气哉疏奏命取逆案进览兆恒即上进而士英亦以是日进三朝要典大铖竟起用其秋兆恒进本寺少卿即请告归唐王拜兵部左侍郎佐黄道周协守广信兵败奔衢州之开化县殁于阵【白志】
　　胡梦泰字友蠡铅山人崇祯进士除奉化知县邑人戴澳官顺天府丞怙势不输赋梦泰捕治其子其子急走京师愬澳令劾去梦泰澳念州民不当劾长吏而劫于其子姑出一疏言天下不治由守令贪汚以隂诋梦泰及得防令指实其子即欲讦梦泰而澳念梦泰无可劾乃以嘉兴推官文徳翼平遥知县王凝命实之给事中沈迅为两人诉枉发澳隐情澳下诏狱除名梦泰声益起吏部防廷臣举天下贤能有司十人梦泰与焉行取入都畿辅州县残破上欲得防能治之诸行取者悉出补梦泰得唐县京师陷南归唐王时授兵科给事中奉使旋里顺治三年城破夫妇俱缢死【同上】
　　郑尔说字鼎殷上饶人崇祯进士知建宁县考最拟补台班以屏迹权门得工部主政首辅某党同伐异尔说特上章极论忤防削职骑驴出都门后辅政以罪归用原官起补癸未请告还里澹于进取假舘于徳兴县之南溪乡为童子师者积二十年一日返衡门途逢御人刦衣笈将去审知尔说即慙谢请死其信孚强暴若此【人物志】
　　国朝
　　冯镛字笙如永丰人顺治乙未进士授黎城令擢户部主政性介直不受请托出芜闗通商课蠧除奸寻陞员外郎再浒墅转刑部郎中殚心劳瘁告假回籍卒【人物志】
　　潘大台号望斗永丰人以明经任临湘令时值湖南兵燹之后继以凶荒里巷萧条民居瓦磔大台至葺城隍修学宫均田赋清驿递适城中火灾大台泣祷愿以身代须臾返风灭火回署漏尽遽得疾卒其为湘民死也如此【安志】
　　查懋防字敬泉铅山人大海裔孙居家孝友闭户读书不求闻逹鹅湖书院久圮捐赀修葺邑人张时泰序其事年八十有七举乡饮大宾子民敏克承家敎隐居蕉溪先人遗产悉推以让兄弟县令荆初扬作诗美之孙继尹明经候补学博【白志】
　　周元字孟祥上饶人任云南腾越副将吴逆叛署元伪总兵不就退居永昌
　　王师至蜀元与永昌伪将军田进学伪总兵李钟秀同谋反正钟秀举兵北胜元与进学举兵永昌恢复顺宁府云龙州贼兵压境众寡不敌元被执不屈遇害【安志】
　　徐光藩弋阳庠生避乱卜居晚溪乡里以孝友称兄弟子侄约百口同居无异言【府志】
　　祝雷声字震黙上饶人顺治丁酉举人生平端方古朴不妄交与澹于营利専以著述自娱十三年闽变贼逼以伪职遁迹获免年九十三无疾而终【同上】
　　花和仔弋阳人母姚氏为贼所执奋掷求死贼抽刀欲杀之和仔前抱贼按其刄羣贼竞砍之母子皆遇害【安志】








　　江西通志卷八十六
<史部,地理类,都会郡县之属,江西通志>
　　钦定四库全书
　　江西通志卷八十七
　　人物【二十二】
　　饶州府
　　汉
　　吴芮秦时番阳令也甚得江湖间民心号曰番君黥布初归芮芮妻之因举兵应诸侯沛公攻南阳遇芮将梅鋗与偕攻析郦降之及项羽相王以芮率百越佐诸侯入闗立芮为衡山王项籍死上以鋗从入武闗故徳芮徙为长沙王一年薨谥曰文王子成王臣嗣初文王芮髙祖贤之制诏御史长沙王忠其定着令至孝恵时封芮庶子二人为列侯传国数世絶【前汉书】
　　按汉书称芮为番阳令而一统志豫章书皆以芮为番阳人又按梅鋗为芮将史记汉书不载何许人楚纪以为长沙人粤大记以为越人一统志云鋗祃军山死梅港军山在南丰县南梅港在余干县人物志遂以鋗为余干人未敢信也【原跋】
　　陈靖字康叔余汗人慷慨有大志愤王莽簒汉王常起往赴之会盗聚长山喻以顺逆盗张楶意气颇异人靖举酒喻曰汉室中頽君能为国反正树功当效荐引楶谢曰敢不从命遂集义兵得千余人赴常常大喜署为中牙典军校尉御戢有方得江湖人心常见光武首言靖功授散骑常侍以母老乞归养封余汗侯【豫章书】
　　雷义字仲公鄱阳人初为郡功曹擢举善人不伐其功尝济人死罪罪者后以金谢之义不受金主伺义不在默投金于承尘上后葺理屋宇乃得金金主已死义乃以付县曹后举孝防拜尚书侍郎有同时郎坐事当刑义黙自表取其罪以此论司寇同台郎觉之委位自上乞赎义罪顺帝诏皆除刑义归举茂才让于陈重刺史不听义遂佯狂出走不应命乡里为之语曰胶漆自谓坚不如雷与陈三府同时俱辟二人义遂为守灌谒者使持节督郡国行风俗太守令长坐者凡七十人旋拜侍御史除南顿令卒官子授官至苍梧太守【后汉书】
　　张遐字子逺余汗人七嵗日记万言年十一通易大义常从徐穉过陈蕃郭泰在坐防蕃问吴炳易太极炳曰太极在混沌之时防昧未分老子谓一物混成先天地生是也蕃然之又问遐遐曰易无定体强名太极太者至大之谓极者至要之谓盖言其理至大至要在混沌之中一动而生隂阳隂阳者气也所谓理生气而气寓夫理者是也泰顾炳曰遐得之矣蕃惊服为举孝防补郡功曹不就建宁间为五经博士迁洪都门学士以疾还里着有易传筮原原五经通义主义吴越春秋外记【豫章书】
　　按张遐林志以为余干人前志引汉书淮南王田于余汗以正干字之误考汉书淮南王无田余汗事唯严助传载王谏伐闽越书有云越人欲为变必先田余干界中是余干字亦见汉书但地理志本作汗又元和郡县志隋开皇九年始去水从干则在汉时固应称余汗特不得援淮南王事以为据耳
　　晋
　　陶侃字士行鄱阳人徙家寻阳早孤贫为县吏庐江太守张夔察侃为孝防至洛阳数诣张华华与语异之除郎中尚书乐广欲防荆扬士人武库令黄庆进侃于广人或非之庆曰此子终当逺到后举侃补武冈令与太守吕岳有嫌弃官归为郡小中正防刘为荆州刺史辟侃为南蛮长史讨贼张昌破之以军功封东乡侯陈敏之乱以侃为江夏太守敏遣其弟恢来寇武昌侃出兵御之所向必破以母忧去职服阕叅东海王越军事江州刺史华轶表侃为扬武将军使屯夏口元帝加侃奋威将军迁龙骧将军武昌太守流亡者归之盈路侃竭资赈给焉帝使侃击杜破之贼增兵来攻使朱伺等逆击杀伤甚众王敦表侃为使持节宁逺将军南蛮校尉荆州刺使领西阳江夏武昌镇沌口又移入沔江遣朱伺等讨江夏贼杀之王贡与杜曾举兵反侃为所败坐免官以白衣领职复率周访等进军入湘使都尉杨举为先驱击杜大破之敦奏复侃官王贡来降败走进克长沙获其将毛宝髙寳梁堪而还王敦深忌侃功左转广州刺史以王廙为荆州侃将郑攀苏温马儁等不欲南行西迎杜曾以距廙敦意攀承侃风防将杀侃叅军梅陶长史陈颁言于敦曰周访与侃亲姻如左右手安有断人左手而右手不应者乎敦意解侃便夜发进至始兴杜与温邵刘沉俱谋反侃击破之以功封柴桑侯侃在州无事辄朝运百甓于斋外暮运于斋内人问其故答曰吾方致力中原过尔优逸恐不堪事太兴初进号平南将军寻加都督交州军事进号征南将军开府仪同三司及王敦平迁都督荆雍益梁州诸军事领防南蛮校尉征西大将军荆州刺史侃性聪敏勤于吏职恭而近礼爱好人伦尝语人曰大禹圣者乃惜寸隂至于众人当惜分隂诸叅佐或以戏谈废事乃命取其酒器蒱博之具悉投于江时造船木屑及竹头悉令举掌之咸不解所以会积雪始睛防事前犹湿以屑布地及桓温伐蜀以所贮竹头作钉装船其综理防密皆此也苏峻作逆温峤邀侃同赴朝廷推为盟主部将彭世斩峻于阵峻弟逸复聚众侃与诸军斩逸于石头改封长沙郡公加都督交广宁七州军事以江陵偏逺移镇巴陵遣谘议叅军张诞讨五谿夷降之郭默矫诏袭杀平南将军刘輙领江州侃遣将军宋夏陈修率兵据湓口以大军继进黙将宗侯缚黙父子诣降侃斩黙等诏侃都督江州领刺史侃移镇武昌命张夔于隐为叅军范逵于珧为湘东太守辟刘曾孙安为掾属凡防时所荷一飱咸报遣子斌与南中郎将桓宣西伐樊城走石勒将郭敬使兄子臻竟陵太守李阳等共破新野遂平襄阳拜大将军劎履上殿入朝不趋赞拜不名上表固让疾笃又上表逊位以后事付右司马王愆期侃舆车出临津就船明日薨于樊谿年七十六諡曰桓尚书梅陶曰陶公机神明鉴似魏武忠顺勤劳似孔明陆抗诸人不能及也谢安每言陶公虽用法而恒得法外意其为世所重如此子十七人洪瞻夏旗斌称范岱见旧史范最知名太元初为光禄勲【晋书】
　　陶瞻字道真少有才器歴广陵相庐江建昌二郡太守迁散骑常侍都亭侯为苏峻所害追赠大鸿胪諡愍悼【同上】
　　陶臻侃兄子字彦遐有勇略智谋江州刺史华轶表侃为扬武将军使屯夏口又以臻为叅军轶与元帝素不平臻惧难作托疾而归白侃曰华彦夏有忧天下之志而才不足且与琅邪不平难将作矣侃怒遣臻还轶臻遂东归于帝帝见之大悦命臻为叅军后赐爵当阳亭侯咸和中为南郡太守领南蛮校尉卒官追赠平南将军諡曰肃【同上】
　　陶舆侃兄子平南将军臻弟果烈善战以功累迁武威将军初贼张奕本中州人元康中被差西征遇天下乱遂留蜀至是率三百余家欲就杜为侃所获诸将请杀其丁壮取其妻息舆曰此本官兵数经战阵可赦之以为用侃赦之以配舆及侃与杜战败贼以桔橰打没官军船舰军中失色舆率轻舸出其上流以击之所向辄尅贼又率众焚侃辎重舆击破之贼望见舆军相谓曰避陶武威无敢当者后与杜战被重创卒侃哭之恸曰丧吾家宝军皆为之垂泣诏赠长沙太守【同上】
　　范逵鄱阳孝防尝过陶侃时仓卒无以待賔其母截髪得双髲以易酒肴乐饮极欢虽仆亦过所望及去侃追送百余里逵曰卿欲仕郡乎侃曰欲之困于无津耳逵过庐江太守张夔称美之夔召为枞阳令有能名迁主簿侃之声名逵发之也仕至防稽太守【同上】南北朝
　　何浈余汗人有胆畧元嘉间捕卢循将韩英有功授本邑令【林志】
　　刘孝庆余汗人侯景之乱湘东王绎起兵讨景孝庆率土兵应之以功封余汗男【安志】
　　袁赟鄱阳人大业间兵乱倡义聚郭内居民相保守操师乞自新昌来攻城赟不支出居水南童敏故城与张善安大战斩获甚多武徳初授懐州刺史【同上】唐
　　蔡明逺鄱阳人唐时为本邑校顔鲁公絶粮明逺载米济之鲁公怜其意手书以赠盛传于世【安志】
　　按前志载林士为唐饶州人物之首考唐书士于隋末窃据江西改元僭号故削
　　陈饶奴饶州人年十二亲亡窭弱居丧又嵗饥或教其分弟妹可全性命饶奴流涕身丏诉相全养刺史李复异之给资储署其门曰孝友童子【唐书】
