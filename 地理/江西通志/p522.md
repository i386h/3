<!-- { "loadSidebar": true } -->
　　市林寺【在南昌县晋太始六年建后并入塔下寺】
　　圆觉寺【在南昌县蓼洲晋太始七年建内有大观楼久废　本朝康熙己亥秋僧明星重建学使王思训记】
　　延庆寺【在省城顺化门内晋建武元年得琉璃佛像诏建寺奉之名琉璃寺一云刘宋时建唐咸通二年观察使严譔表请重建因延庆节奏上改名延庆本朝顺治五年燬于兵巡抚董衞国倡捐复新之】
　　普贤寺【在省城惠民门内晋故禅居寺隆安四年武昌太守熊鸣鹄舍宅建唐神龙元年改为隆兴院防昌间观察使裴休迎黄檗山希运禅师居此南唐保大二年袁州刺史边镐以铁二十万斤铸普贤乘白象寺遂以名明永乐间重建嘉靖丙戌修郡人王文明碑记　本朝康熙四十一年巡抚张志栋布政使卢崇兴重建】
　　菩提寺【在省城东晋时建】
　　观音寺【在南昌县蓼洲晋建后废仅存水口祖师台】
　　百福寺【在南昌县绳金塔之东府志云晋建陈绪名迹纪云宋时建】
　　桑林寺【在南昌县六十四都旧名延福寺唐武徳五年建有宋宣和六年碑一建炎二年所铸钟一】清泰寺【在南昌县南关口唐初建寺于京家山明景泰间迁此】
　　真寂寺【在省城南辟邪铺之东其址即天禄山也唐贞观初构庵开元间称寺相传马祖卓锡于此俗名邓陂寺】九莲寺【在省城进贤门外温司马祠后唐神龙元年建寺有九莲池】
　　真觉寺【在南昌县北乡黄台唐开元间建宋治平中赐额】
　　总持寺【在省城进贤门内唐开元中建旧名总持院碑刻干符三年牒中和五年牒各一通内有龙井周必大记】
　　化度寺【在南昌县大木山唐大中元年建一名大中寺】
　　崇胜寺【在南昌县北沙车子坊唐咸通十年建】
　　应天寺【在省城进贤门内唐光启元年建一名掬林寺相传僧掬林祷雨灵騐改今名宋文信国天祥重新之】
　　绳金塔寺【在省城进贤门外旧名千佛院唐天祜间建冇绳金寳塔相传建塔时掘地得铁函剑三金瓶舍利三百俗名塔下寺旧有赵孟頫碑】
　　望仙寺【在省城进贤门外唐天祐间建寺有亭祀南昌尉梅福相传汉时尉廨在此】
　　佛头塔寺【在省城南十五里官道傍唐建】
　　大雄寺【在南昌县瑶湖西汉唐时有大雄村善士建斋飞旛至此因建寺遂名大雄】
　　阿耨寺【在南昌县归德乡唐建】
　　寳积寺【在南昌县武溪唐建】
　　新林寺【在南昌县六十二都唐建】
　　定光寺【在省城南四十五里唐咸通间建今名龙溪寺】
　　白果寺【在南昌县二十一都唐建】
　　禅隐寺【在南昌县游湖宋淳化间建】
　　普照寺【在南昌县灌城乡宋淳祐间勅赐】
　　兴福寺【在省城南二里宋悟寛禅师讲经有白蛇来听又呼蛇听寺】
　　大梵寺【在南昌县灌城乡明洪武三年自城北迁建】
　　圆常寺【在省城南大洲村其址即唐福山也旧名唐福院明万厯间建藏经阁于此】
　　金襴寺【在南昌县上谌店东沙门性悟创建自为记】
　　栖真寺【在南昌县黄溪渡】
　　隍城寺【在南昌县灌城乡】
　　毘卢禅院【在南昌县干封乡晋时罗氏建】
　　回龙禅院【在南昌县归徳乡】
　　元武禅院【在南昌县三十都忠孝乡陶氏建】
　　九莲禅院【在南昌县二十六都】
　　法云禅院【在进贤门外康熙元年布政使余应魁建】
　　听月庵【在南昌县钟鼓楼前僧鹿门建】
　　永和庵【在省城永和门外宋勅赐弥仙观明万厯间改为庵又名应龙禅院以祷雨龙现有应】地藏庵【在省城进贤门外僧定惠重新】
　　清净庵【在省城顺化门外邑士任景捐赀重建】
　　回龙庵【在省城顺化门外五里李花塘】
　　生生庵【在南昌县同仁祠之左内有放生亭明崇祯间推官李嗣京建自为记华亭陈继儒跋】憩云庵【在省城内东湖旁　本朝康熙戊辰滇南僧超渊结茅于此后巡抚宋荦郎廷极相继増新】莲波庵【在省城东湖百花洲学使王思训额曰恒沙寺】
　　丹霞观【在南昌县钟陵乡青山湖口晋太康二年建有许旌阳丹井】
　　玉宸观【在南昌县钟陵乡相传有庙在观之西晋太康二年雷雨夜作忽徙观于庙西】
　　冲真观【在南昌县沙埠潭晋建有许旌阳眺蛟台】
　　冲道观【在南昌县刘城晋黄仁览居此咸和二年雷雨防宅】
　　灵仙观【在南昌县东乡梓溪系许旌阳隠处晋咸和二年建】
　　太虚观【在南昌县归徳乡晋建一名招仙福地】
　　常清观【在南昌县归徳乡晋建】
　　招仙观【在南昌县东乡剑湖之南晋建相传许旌阳拖剑斩蛟遂成小河名曰剑湖其洲名曰磨剑洲】玉台观【在南昌县西乡晋建祀许旌阳】
　　太极观【在南昌县灌城乡许旌阳尝游憩于此】
　　太乙观【在省城东本梅子真宅唐贞观十五年刺史周逊奏建以居天师万振一名天宁观】逍遥观【在南昌县三十六都旧名龙泉观唐乾元间建宋治平四年更今额相传为王郭二真人憩息处】
　　十华观【在南昌县长定乡唐防昌初建宋咸平六年赐名紫虚观治平四年复前额相传胡万二真人修炼处】
　　元妙观【在省城广润门内唐真人胡慧超过此见大樟树为妖焚其树创信果观宋改天庆观元改今额已废】
　　二圣院【在省城进贤门内豫章书院之右顺治间巡按许世昌建康熙丁酉布政使许兆麟重修】紫霄观【在南昌长定乡唐赐名旌恩宫宋治平四年改今额相传胡万二真人修炼处冇丹井】凌虚观【在南昌县南乡旧名飞云观宋元祐三年建宣和间改今额相传有真人熊觉恭炼丹于此明永乐间白玉蟾化形居观中小楼两月去不知所之遗有飞云福地书额及诗】
　　玉清观【在省城进贤门外水次仓口宋庆元二年九江道士黄自然来此善疗疾疫京相镗舍园为观祀真武】
　　清都观【在南昌县南郷宋庆元二年勅赐】
　　纯阳观【在省城进贤门外陈仲举祠左宋建】
　　妙济万夀宫【即铁柱宫在省城广润门内晋建祀旌阳令许逊宫左有井与江水相消长中有铁柱旌阳所铸西山双岭前亦有铁柱一皆以镇蛟螭之害唐咸通中额曰铁柱观宋大中祥符二年赐名景德观政和八年改延真观嘉定间御书额铁柱延真之宫明初壬寅春太祖至龙兴幸铁柱观嘉靖间赐今名万厯二十八年复建前有勅书亭后有玉皇阁寻燬　国朝康熙十年巡抚董卫国建雍正元年复燬巡抚裴度重建自为记】
　　紫极宫【在省城进贤门外晋建唐天宝间书额内有呉彩鸾写韵轩宋刘辰翁记】
　　文昌宫【一在南昌县南亦名防灵宫宋咸淳九年建一在钟鼓楼前明万厯间建】
　　龙泉寺【在新建县东槽乡晋咸宁间勅建资福寺梁武帝改今名邑令游龙有记】
　　大安寺【在省城北初名东寺有铁香炉髙六尺许识云呉赤乌元年造晋时西域僧安世髙本安息王太子避位来止于此遂名大安寺一云晋隆安二年镇西将军谢尚施宅为之唐武徳间改为宣明寺大中间又改普济寺明初重建复今额邑人熊洪度有记】
　　香城寺【在新建县西山晋沙门昙显欲创佛殿祷于山得香木大堪为柱殿成每诵经佛前以木屑焚之香闻数里故名寺傍有香城书院后有讲经台遗迹明嘉隆间寺废万厯末僧法海重建一云晋僧白云善六戊法因冦乱以香遍揷山口烟遂为城寇见逺遁】
　　报恩寺【在新建县樵舍镇之左山临江上其麓为报恩院晋建明嘉靖间重兴】
　　翠岩广化寺【在新建县洪崖乡晋雷焕取西山北岩土拭剑即此地初名常缘寺齐始安王遥光建唐武徳间改为洪井寺又改翠岩寺南唐为院更今名一云梁景明初刘准建明嘉靖中为俗姓所据本朝顺治七年香城僧可学鸠诸山共捐衣鉢赎还少宰熊文举迎僧古雪通喆开堂说法刻有翠岩】
　　【志畧】
　　龙光寺【在省城北龙沙冈创自晋其地三面积沙蜿蜒拥抱南有莲池水澄莹不受沙侵最称奇胜后寺圯明布政使陆长庚丁继嗣重修】
　　佑清寺【在新建县崇梵坊初郡故子城西有蛟井在梁葛鱏宅东南天监中龙鬬井中豫章王萧综造大佛镇之鱏复于太清初舍宅名大佛寺唐开元间改为开元寺有唐明皇铜像号真容殿大厯间马祖建道塲于此有戒坛浴室遗迹大中间燬后南平王钟传复建为上蓝院以居上蓝山僧令超宋真宗时改承天寺政和间改能仁寺明初以寺址创南昌县治迁寺于元故帝师殿一云即钟传之故居景泰间更今名为祝厘习礼之所有藏经阁万厯间古心禅师道安建　本朝顺治戊子燬于兵住持僧照福募葺总督张朝璘巡抚董衞国重修大殿建藏经阁铸佛像改名佑清寺康熙二十五年募请藏经匮贮寳阁旧分十六寮今祗存金粟华严兴隆普慧普安大士留香圆通普觉九堂】
　　善果寺【在新建县三十三都旧名新里院建于梁天监中宋建炎间废元延佑五年有玉溪僧如瓒复兴之】
　　鹿苑寺【在新建县昌山梁天监中建宋潘兴嗣有记】
　　石亭寺【在省城章江门外唐建前观察使韦丹有遗爱碑覆以石亭大中十三年丹子宙观察江西奏以为石亭院裴休题额宋政和间废为观明初复为寺亦称石亭观音院　本朝顺治中总督张朝璘撤而新之前建楼与膝王阁并峙郡人李明睿题曰钧天阁雍正三年九月丹后裔弁重修】
　　戒珠寺【在新建县二十都唐建初名正国寺明治辛亥僧清溟重修旧有间月亭卜告轩掬云堂放生池诸胜】
　　盘龙寺【在新建县禹港二里许西山八名刹之一唐僧齐已书堂也旧有光化年间勅牒牒尾有崔嗣陆扆裴枢王溥画与字一作盘龙院邑人徐世溥有记】
　　云盖寺【在新建县西北四十余里唐天复间镇南军节度使钟传即云盖山为光化僧怀溢建额曰龙夀禅院宋进士裘由庚冇复田记】
　　大宁寺【在新建县辛里源南唐主幸洪井请僧觉寂于寺中大敷宗防】
　　东山寺【在新建县唐建宋大中祥符间僧修演重建寺有卧如来像明初并入永宁】
　　北兰寺【在省城徳胜门外南岳让禅师道塲后废　本朝康熙丁巳有临济派下僧淡雷由浙西来重建前后殿宇叠石为山种竹栽松通止戈泉为井引蟹子泉为溪戊辰巡抚宋荦建绵津诗屋及秋屛阁列岫亭烟江叠嶂堂布政卢崇兴建三元殿观兰亭己夘学士查升题豫章胜防额并书烟江叠嶂堂记】
　　章江寺【在新建县章江西岸晦堂禅师道塲宋邑人潘慎修记明万厯间重建劚地得韦驮石像一座张位有记】
　　云峯寺【在香城寺右初为云庵元至大己酉僧澄修明正徳间僧澄秀重修人称孤峯和尚李鼎孙汝成有记】
　　大定寺【在省城徳胜门外明刘尚寳斯玮重建结放生社临川陈际泰序】
　　天宁寺【在省城徳胜门外旧名光孝寺】
　　清涟寺【在新建县玉溪东乡湖水涟漪栁緑莲红互相掩映故名】
　　雷王领雷音寺【在新建县游仙乡】
　　珠林寺【在省城进贤门外　本朝布政司刘楗王新命同建】
　　旃檀寺【在新建县滁槎乡左有见龙塔邑人李明睿重兴】
　　汇图寺【在新建县杨家滩前有风雨亭】
