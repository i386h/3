<!-- { "loadSidebar": true } -->
　　杨韩二中丞祠在大庾玉池坊城隍庙西初祀明巡抚侍郎杨宁后増祀巡抚都御史韩雍今圮
　　王阳明祠一在大庾玉池坊名报功祠乆废一在南康旭山刘节有记一在上犹学后名感恩祠一在崇义学东万厯间知县林际春有重修记
　　韩襄毅祠在南康县旭山祀明防南巡抚韩雍与王守仁
　　张东海祠在府治西明治间建祀知府张弼以邓应仁配
　　白沙祠在大庾玉柼山明成化间建祀陈献章已废西洲祠在上犹学右明嘉靖间知府林介迁学有功故祠之
　　周守祠在府治东祀明知府周镗后改为遗爱祠増祀知府邓应仁郑登髙陈尧后圮俱并入名宦祠
　　林宰祠在崇义观音山下祀明令林大佐
　　各县节孝祠大庾在学外　南康在大节祠左　上犹在学外　崇义在城隍庙前
　　庙
　　府城隍庙在管界都玉池坊仍宋元明旧址
　　各县城隍庙大庾旧在兴教寺左康熙七年知县胡防改建府城隍庙左　南康在城东北隅明季燬于兵顺治十二年知县郑思鲁重建　上犹在县治东崇义在儒学左
　　三皇庙在上犹县东城外今圮
　　龙王庙在南康九牛水驿旧址一在崇义县
　　琴龙庙在上犹治西五十里元延祐丙辰旱达鲁花赤杨伯顔察儿因祷雨有应祠之
　　各县阕帝庙大庾在北门外　南康在旭山　上犹在县治左　崇义在东关
　　坛壝【附】
　　府社稷坛在宝丰门外宝珠山南
　　各县社稷坛大庾附郭　南康在县西印塘　上犹在治西一里　崇义在城西
　　先农坛在水城西郊外
　　各县先农坛大庾附郭　南康在西门外　上犹在东门外　崇义在南门外油寮前
　　风云雷雨山川坛在府城南一里
　　各县风云雷雨山川坛大庾附郭　南康在县西南古城岭　上犹在治西一里　崇义在城南
　　厉坛旧在府城北太公殿后山坳下明洪武间知府宋琪建正徳中知府何文邦迁金莲山
　　各县厉坛大庾附郭　南康在治北旭山亭石　上犹在城东资夀山后　崇义在城北
　　贑州府
　　祠
　　名将祠在安逺西门外明知县王卜相建祀汉韩信宋岳飞霜降致祭
　　忠臣祠在宁都文明门内祀唐张巡
　　葛姆祠在兴国衣锦乡相传自交趾至此筑城因家焉宋庆元间知县庄夏祷雨灵应额曰惠应
　　五贤祠在宁都延春谷旧为孙氏四贤祠宋熙宁中复以介夫配改五贤祠元呉澄撰碑记赵子昻书【呉文正集】
　　黎氏贤良祠在宁都安靖坊祀后梁刺史黎球宋进士黎仲吉修撰黎珣元至治间建呉澄有记【同上】
　　周濂溪祠在雩都罗田岩即周子讲学之地嘉熙庚子县令周颂建以二程子配
　　程大中祠在府学右宋绍定六年州守姚镛肖像建祀清献濓溪祠在府治西北隅宋贑守胡榘建文天祥有记明贑县知县陈履忠移建光孝寺左改康泉书院
　　清忠祠在府治宣明楼右祀宋赵清献抃文信国天祥明都御史周用重新之自为记后知府罗辂移建府治外
　　国朝移建江东庙南雍正六年贑南道王世绳捐修自爲记
　　王岩阳先生祠在通天岩明宪使赵御名建祀宋秘书阳孝本嘉靖中改祠岩下
　　忠烈祠在瑞金治右祀宋谏议大夫刘鹏知州刘举防父子明隆庆间知县李若愚建并记
　　名贤祠在兴国之安湖宋庆元间建祀程大中父子万逢辰有记明万厯间知县何应彪改名增祀三程居中左信国而右文成叶向髙有记
　　五贤祠在兴国治左祀宋程颢程颐李朴文天祥元元明善
　　尹天民祠在会昌旧学宫之左
　　精忠祠在府南景徳寺右祀宋岳武穆王飞近圮贑南道王世绳捐修有记祠有武穆手书赠张紫阳北伐诗镌于石
　　双节祠在信丰儒学东祀元尹李廉及其子敬
　　忠节祠在龙南学左祀元尹陈泰
　　绎梅谢公祠在府北玉虹墖前祀明都御史谢谢诏有记
　　王文成祠旧在府治东南后迁府学之右有石刻像张位记
　　国朝雍正九年知府鲁之重修
　　报功祠三一在贑县学右祀新建伯王守仁以知府邢珣配一在长宁镇山楼左祀总督江一麟叅政张士佩副使朱茹知府叶梦熊一在安逺治西祀王守仁及虞守愚有李春芳记隆庆间增祀呉百朋李多祚崇祯十年又增祀潘曾纮谢时旦
　　陆中丞祠在府学左祀明都御史陆稳有尚书张鳌碑记
　　海忠介祠在兴国治西祀明令海瑞有王芮记后增祀卢宁更名卢海祠曾于拱有记
　　国朝康熙甲子去卢以黄维桂配改海黄祠辛夘知县张尚瑗益以宋程珦庄夏与卢黄并祀焉
　　何善山祠在雩都北门濠背祀明工部主事何廷仁卢太常祠在宁都城隍庙右祀明太常卢逵
　　卢令祠在府舘右祀明兴国知县卢守副使曾于拱有记
　　罗念庵祠在贑县鳯凰台祀罗洪先以讲学之地改建万令祠旧在瑞金北街明正徳丙寅建祀死难知县万琛嘉靖间迁府馆右隆庆间知县吕若愚重修匾曰忠令祠后知县陈宗舜以嘉靖死难义勇钟华铎等十四人从祀
　　国朝顺治二年死于广寇义勇李开上李生艳五年死于江贼杨耀明等百余人俱附祀焉
　　四贤祠在瑞金龙珠寺左祀明末举人朱国卿诸生谢长艮杨兆隆谢啓彦知县呉可敷有记
　　烈女祠在防昌丽泽门内祀明平逺知县王化妻计氏英烈祠在防昌珠栏舗祀死贼义勇刘震
　　佟中丞祠在府城涌金门内祀贑抚佟国器后因水患改建牌头街
　　郎永清祠在府城棉布街吉水李元鼎有记康熙四十四年以子廷极巡抚江右
　　御书世贞堂字额悬之祠堂学道刘琰有记
　　各县节孝祠贑县在学后傍　雩都在承流坊大街信丰在城内福徳坊　兴国在学外侧　会昌在学
　　外　安逺在学外左　宁都在东关通衢　瑞金在城内龙颈街　龙南在龙城书院右　石城在城内进贤坊　定南在城西　长宁在义学左
　　庙
　　府城隍庙在万夀宫左
　　各县城隍庙贑县在治左明万厯间知县杨汝升重修邑人谢诏记　雩都在治东明洪武间知县宋建信丰在南门外　兴国在北门外明知县冯钦建宁都在治西明天顺中建　会昌在丽泽门内康
　　熙庚辰典史王大宪倡建　安逺在治西　瑞金在察院司右宋建　龙南在治东宋令郑轮建　石城在治东北顺治壬辰知县董令誉重建　定南在学宫左　长宁在城北大街
　　龙王庙在府治北坊棉布街
　　各县关帝庙贑县在万夀宫右　雩都在城隍庙左信丰在城北宝塔寺左　兴国在县北一里　宁都在县治前　防昌在双溪渡　瑞金在云龙桥头安逺在城内老校塲　龙南在东门内　石城在儒学右　定南在旧城隍庙地　长寜在古城濠口
　　昌文侯庙在雩都治西旧云灌婴定江南置豫章郡尉陀扰邉婴将兵击之驻于雩筑城东溪即其驻垒处立庙祀之宋绍熙庚寅燬于寇尝有人掘其处得石瓦于左池可爲砚州守洪迈有灌瓦砚铭
　　江东庙在贑县雷冈之上祀秦石固屡着灵异唐大中间里人周诚重建宋嘉祐赐额显庆绍兴加封昭烈文信国有记元加封王号明洪武中勅有司嵗以正月初八诞日致祭移祀城内四路口宋濂有记
　　广济庙在府城北储潭山麓相传晋咸和二年州守朱玮提兵讨苏峻次储潭梦神吿曰我为储　奉帝命司此土人无知者君能为庙祀当有以报玮如其请祠之乃行果克敌而返宋绍兴中赐今额元至顺中修有刘泰记明洪武间儒士吕理募修知县陆贤记
　　潜灵庙在府治南喷龙石之麓晋咸康五年太守庾恪建以祈雨灵应宋赐今额明永乐中勅封广润侯勒碑庙前
　　英显庙在瑞金东城内为唐义勇冯祥兴祥祯祥兆建宋绍兴间赐额英显
　　博济庙在宁都潭富村宋崇宁乙卯建祀南唐邑人胡雄赐额博济明进士庄震孙记
　　孚应庙在宁都之北郊祀五代时都督严夏宋建炎绍兴间屡以灵异加封爵邑人曾原一记
　　欧阳将军庙在安逺龙泉保神名晃五季时以御寇功仕杨呉授工部尚书尝与妹九姑屯兵岭上后人立庙其地宋端平间赠晃千牛卫将军
　　张武翊庙在安逺宝阳门外相传武翊为巡检捕贼战没马衘其首以归马遂死邑人葬其首并埋其马因名白马墓立庙祀之
　　开平忠武王庙在府治南明初常遇春提兵下贑不戮一人诏许庙祀知府陈璧建今庙在总镇署垣墙内
　　东岳庙在石城进贤坊明熊懋官有重修记
　　雩山庙在雩都宣义乡宋淳熙丙午州守周必正建祀雩山之神邑令周颂记明知县苏恪重修
　　军山庙在宁都东门外以祀军峰山神
　　琪湖庙在安逺修田坊宋嘉定间知县陈朴建祈祷輙应明洪武十七年知县周泰重建
　　博济庙在宁都双鱼洲又名龙王庙至元中建祀水神谢端公明万厯邑人重修改其额曰灵济同知何天德有记
　　坛壝【附】
　　府社稷坛在西津门外明洪武庚戌知府邹奕建各县社稷坛贑县附郭　雩都旧在水南秘书坊明洪武间知县宋迁建妙净寺西　信丰在城西禾丰门外　兴国在许瑶冈之隂　防昌在黄坊　安逺在大兴寺后　宁都在治西二里　瑞金在城西龙南在南门外　石城在西城外即明儒学射圃旧址　定南在县西　长宁在城西南一里
　　先农坛在东郊外
　　各县先农坛贑县附郭　雩都在西城门外福田寺边信丰在水东坊老公坑　兴国在忠孝新地方
　　防昌在南门外观岭坊　安逺在濂江坊　宁都在西郊外　瑞金在北关外龙堆地　龙南在杨坊石城在南关外仙源坊　定南在下历地　长宁在东郊外江东庙左
　　风云雷雨山川坛在镇南门外
　　各县风云雷雨山川坛贑县附郭　雩都在县治西南信丰在禾丰门外　兴国在南冈康熙丙戌知县
　　张尚瑗重建邑人刘天眞记　防昌在黄坊　安逺在濂江坊　宁都在县西南　瑞金在县南二里龙南在南门外　石城在县南　定南在县南　长宁在城南二里
　　厉坛在府城北
　　各县厉坛贑县附郭　雩都在县北二里康熙丙戌知县卢振先重建　信丰在县北三里　兴国在演武亭东　防昌在治西南水背　安远在古田坊　宁都在县北明洪武间知县庄济翁建　瑞金在县北一里　龙南在西门外　石城在风禽岭　定南在县北　长宁在城北一里








　　江西通志卷一百九
<史部,地理类,都会郡县之属,江西通志>
　　钦定四库全书
　　江西通志卷一百十
　　邱墓
　　达观今昔千载旦莫维兹哲人永留名墓立徳立功立言并着不朽者存迹靡新故载传节烈亦増欷歔彼有子孙凄霜怆露其在名贤一坏旅寓过者徘徊敬而生慕牛羊勿践严于禁步缅厥风流赖兹表树作邱墓志
　　南昌府
　　周
　　澹台灭明墓在府城内东湖上总持院后史记仲尼没灭明南游至江居于楚友教士大夫后人遂相传为葬此宋漕使髙述题曰鲁澹台子羽之墓后程大昌筑祠于傍堂曰友教明知府范涞重修
　　国朝康熙五十七年学使王思训立石题曰先贤澹台子之墓
　　汉
　　许劭墓在南昌故松阳门内劭避乱随刘繇奔豫章中路疾卒呉天纪二年太守沈法秀于防事恍然如梦见一人着黄巾练衣称汝南许子将求葬因忽不见沈遂具葬事莫知其遗骸所在乃招防葬此【太平寰宇记】
