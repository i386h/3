<!-- { "loadSidebar": true } -->
　　渡浔阳江【有序】　　　　　　　　钱陈羣自黄梅至江干谓酉山曰若今日渡江明日晓经庐阜下就东林馆馆后散歩虎溪酌知慧泉从西林上肩舆前去不亦善乎时日将暮风水未顺利太守刘君殿虎明府髙君宜堂饬所司具牲醪致祭礼毕登舟方鼓枻风从东来扬帆截流而渡入江州城则夕阳犹在山也酉山有诗记之即次其韵
　　自笑行人愿更奢到来临晚唤船家谁知天使双星节穏似张骞八月槎老去无端怜骨月梦来定许过湘巴【时舍弟界官秭归】中流西望烟波渺防防风帆一片霞
　　东林寺次吴眉庵少司马题壁原韵
　　古原路转隔江天九叠屛风对面悬随意入林呼作社偶然卓锡便名泉声闻何处无三笑着相防曾见白莲我欲蹑云登絶顶招同五老话尊前
　　东林寺和壁间吴眉庵前軰韵　　史贻谟
　　东林遥望接诸天峭壁云深万木悬绕寺有山皆积翠到门无树不鸣泉六时未改禅堂课十丈全荒钵院莲欲向声闻寻笑迹防回惆怅虎溪前
　　中秋日雨后协一堂阅文彭乐君方伯李苍崖前軰各遗桂一枝赠谢一首呈同事诸公
　　钱陈羣
　　雨过江城月半廊两行银烛正髙张重擕天上呉刚斧领取人间鹫岭香要与佳文増气色肯同众卉斗芬芳夜来试院茶初熟手摘琼英带露尝
　　予再典豫章试事竣林青圃学使杨卓庵总戎彭乐君方伯徐阶五观察李苍崖叅政施棠邨蒋肇予两副使邀同史酉山编修阿补堂大中丞集百花洲酒半大中丞指壁间石刻谓予曰此居士三载前集此叙事诗也今日之防不可以无诗曷依前韵为之遂援笔以赋时乾隆庚午九月十四日
　　古亭深穏坐秋塘石作屛风树作墙人影隔帘多入畵歌声到水自生香候虫嗜好老犹癖春蚓欹斜拙未藏翠幙红筵灯匼匝风廻舞扇逓微凉
　　绕砌秋英防斑天教胜地占余闲
　　皇恩只许经旬住星节何妨一再攀如掌平湖髙士宅当头明月故人顔不须更上滕王阁已见江城雨后山重修滕王阁落成时乾隆十四年九月也
　　李根云
　　三江五岭控章门门倚髙楼势最尊四照云沙开锦绣
　　浮空烟水变朝昏瑶台再筑仙人馆浊酒难招帝子魂惟有才人词赋在摩挲碑版照乾坤
　　一年一度惯登楼岂独冯唐感白头缑岭云归非故岫【缑岭在西山】龙沙露冷又新秋髙寒管领千门月浩荡能销万古愁重与江山开面目落霞孤鹜两悠悠
　　西吴覇业防成尘阅尽人间幻与真槛外云帆空片片花间蛱蝶尚频频惊回菊老三秋鬂惆怅蓬飞万里身陈迹欲书谁逸少数行征雁写青旻
　　苍苍烟霭防雕栏依旧江南第一观金鳯有书来日下玉符飞节驻江干　【阁为迎送敕使之所】唐虞民物依稀见吴楚云山指防防拟作畵图配麟阁他年归卧梦中摊和李苍崖叅政重修滕王阁落成四律次原韵
　　蒋嘉年
　　山青水碧映朱门绮阁重新泛酒尊烂醉谁夸筋力健看花自觉眼眵昏风帆不断他乡客萍梗长牵逆旅魂在座髙朋今昔异【余前任督漕时同官系方伯刁公观察凌公鹾台阎公俱已今昔各异】长亭身世老乾坤
　　江城两度葺层楼【余前任督漕时方伯刁公曽葺此楼今复见重修】唐代文章列上头今日落成刚九月当年胜防属三秋黄花不解诗人泪红粉何怜帝子愁三仕章门身未老【余自雍正甲寅督漕西江乾隆丙寅再莅原任于庚午春迁广饶九南监司】轻帆来去任悠悠
　　碧天秋水静无尘忽覩青青面目真唱晚渔歌还泛泛迎阳雁字又频频旧游题咏成陈迹【阁内多昔年同人题咏】新驻幨帷续后身【余近日赴防城即以此作公寓】读罢逍遥聊自得旷怀无语寄髙旻
　　徘徊髙阁独慿栏流水行云次第观若个承恩来阙下【阁内有亭为迎　诏之所】防人移节去江干【往来使客于此迎送】楼头白雪依然在槛外青山照旧看只有衣冠人物变分明图画眼前摊
　　丙寅夏五月琵琶亭临江廊槛工竣偕诸友游览
　　赋诗以落之　　　　　　　　　唐　英
　　乐天兴致敢言同到此清凉心地空隔岸村遮渔浦树顺流船送藕花风游人野鹭栖亭澹畵槛晴霞暎水红铁板铜琶今日客掀髯齐唱大江东
　　庚午清明日送客堂看桃花兼留别琵琶亭
　　曲叠阳闗值禁烟凄清去路草芊芊粤东逺更三千里冀北羣空二十年古迹心培萦旅梦好花手植种情缘布防指日东风挂水剰山残一惘然
　　将之粤海留别江州风景百歳韶华陶西江二十载客天羇旅栖迟湓浦十经年行将去也曷胜黯然江亭栁眼蒙蒙春雨洒临岐岭表心旌剪剪东风吹逺道未免有情何以遣此浔水匡山清言共鉴
　　官斋惜别笑情痴吏隠陶渔四序宜迎社燕巢歌宛在殿春花事咏将离山愁去路云深鎻水挽行舟浪叠迟鹭约鸥盟期再订忘机阁反系相思【琵琶亭畔余建有到此忘机阁】双旌嫋嫋路漫漫庾岭江城去住难浔水精神清老兴庐山面目澹尘官牋花颂月春秋惯斗室氷衙心地寛他日旧游重此过拨琶敲句补余欢
　　留别蜗寄斗室
　　浔闗衙斋湫隘余委蛇于方丈斗室中忽忽十有二年身心微藐随适自安每当据案讴吟临窻挥洒坦坦落落得意忘形防不知此外天之髙地之广也室乎室乎余于尔斗筲量合蜗寄署之名称实矣兹则适将去汝仰屋凄然昔人云太上不忘情余之低徊留连沾沾于章句者亦此意耳
　　宛其室矣欲霑襟窻几周旋十载心养拙真同蜗在殻等身恰似芥投鍼盆花一样逢春色燕垒仍来归社音讨古探今天外兴新诗千万此中吟
　　龙河舟中夜坐听雨将之粤海
　　絮落花飞三月中浮家停泊待长风烟笼防柳春千缕云压江波雨一篷宦兴并浓诗卷厚课程未减夜灯红劳臣不老闗山力抖擞心神早粤东
　　舟过大孤山口占
　　蠡口竒峰只履传【以其形似只履相传名之为鞋山】中流砥柱势参天影分孤壁水摇塔青拥一湖山满船五老南临飞古翠双钟北望失寒烟卓然无倚凌波立仰止髙风十二年【大孤山在浔闗部领内十二年阙　及一登阙　伧父也】











　　江西通志卷一百五十五
<史部,地理类,都会郡县之属,江西通志>
　　钦定四库全书
　　江西通志卷一百五十六
　　艺文【诗十】
　　五言小律
　　唐
　　送内寻庐山女道士李腾空二首　李　白
　　君寻腾空子应到碧山家水舂云母碓风埽石楠花若爱幽居好相邀弄紫霞
　　多君相门女学道爱神仙素手掬青霭罗衣曵紫烟一往屛风叠乗鸾着玉鞭
　　五言排律
　　唐
　　泥谿　　　　　　　　　　　　王　勃
　　弭櫂淩奔壑低鞭蹑峻岐江涛出岸险峰磴入云危溜急船文乱岩斜骑影移水烟笼翠渚山照落丹崖风生苹浦叶露竹潭枝泛水虽云美劳歌谁复知
　　九江口南济北接蕲春南浔阳岸　苏味道
　　江路一悠哉滔滔九派来逺潭昬似雾前浦沸成雷鳞介多潜育渔商防泝洄风摇蜀柹下日照楚萍开近漱湓城曲斜吹蠡泽隈锡犹入贡浮兽罢为灾津吏挥桡疾邮童整传催归心讵可问为视落潮回
　　登城楼望西山作　　　　　　　张九龄
　　城楼枕南浦日夕顾西山宛宛鸾鹤处髙髙烟雾间仙井今犹在洪崖久不还金编莫我授羽驾亦难攀檐际千峰出云中一鸟闲纵观穷水国游思徧人寰勿复尘埃事归来且闭闗
　　下灨石　　　　　　　　　　　孟浩然
　　灨石三百里沿河千嶂间滩声常活活洊势亦潺潺跳沫鱼龙沸垂藤猿狖攀榜人苦奔峭而我忘险艰放溜情弥惬登舻目自闲暝防何处宿遥指落星湾
　　送郑十二还庐山别业　　　　　刘长卿
　　浔阳数亩宅归卧掩柴闗谷口何人待门前秋草闲忘机卖药罢无语杖藜还旧笋成寒竹空斋向暮山水流经舍下云去到人间桂树花应发因行寄一攀
　　题干越亭
　　天南愁望絶亭上栁条新落日独归鸟孤舟何处人生涯投岭徼世业陷边尘江入千峰暮花连百越春秦台怜白首楚水怨青苹草色无征路鸎声傍逐臣独醒飜取笑直道不容身得罪风霜苦全生天地仁青山数行泪沧海一穷鳞流落谁相识空将鸥鸟亲
　　天柱隠所重答韦江州　　　　　畅　当
　　寂寞一怅望秋风山景清此中惟草色翻意见人行荒径饶松子深萝絶鸟声阳崖全带日寛嶂偶通耕拙昧难容世贫寒别有情烦君琼玖赠幽懒百无成
　　送杜郎中使君赴防州　　　　　杨巨源
　　迢遰南康路清辉得使君虎符秋领俗鹓署早辞羣地逺仍连戍城严本带军傍江低槛月当岭满牕云境胜闾阎阔天清水陆分和诗将惠政颂述九衢闻
　　晚登防州即事寄李侍御　　　　耿　湋
　　章溪与贡水何事防波澜万里归人少孤舟行路难春光浮曲浪暮色隔连滩花发从南早江流向北寛故交参盛府新角耸危冠楚剑期终割隋珠惜未弹酒醒愁转极别逺泪初干愿保乔松质青青过大寒
　　奉和第五相公登鄱阳郡城西楼
　　茂徳为邦久丰貂旧相尊发生传雨露均养助乾坤晓肆登楼目春销恋阙魂女墙分吏事逺道啓津门湓浦潮声尽钟陵暮色繁夕阳移梦土芳草接湘源封内羣甿复兵间百赋存童牛耕废亩壕水绕新村野歩渔声溢荒祠鼓舞喧髙斋成五字逺岫发孤猿一顾承英达多荣及子孙家贫仍受赐身老未酬恩属和瑶华曲堪将系组纶
　　题遗爱寺前溪松　　　　　　　白居易
　　偃亚长松树侵临小石溪静将流水对髙共逺峰齐翠盖烟笼密花幢雪压低与僧清影坐借鹤穏枝栖笔冩形难似琴偷韵易迷暑天风摵摵晴夜露凄凄独憩依为舍闲行绕作蹊栋梁君莫采留着伴幽栖
　　重到江州感旧游题郡楼十一韵
　　掌纶知是忝剖竹信为荣才薄官仍重恩深责尚轻昔征从典午今出自承明鳯诏休挥翰渔歌欲濯缨还乗小艛艓却到古湓城醉客临江待禅僧出郭迎青山满眼在白髪半头生又校三年老何曾一事成重过萧寺宿再上庾楼行云水新秋思闾阎旧日情郡民犹认得司马咏诗声
　　题别遗爱草堂兼呈李十使君
　　曾住炉峰下书堂对药台斩新萝径合依旧竹窻开砌水亲开决池荷手自栽五年方蹔至一宿又须回纵未长归得犹胜不到来君家白鹿洞闻道亦生苔
　　送韩湘赴江西从事　　　　　　姚　合
　　年少登科客从军诏命新行装有兵器祖席尽诗人细雨湘城暮微风楚水春浔阳应足雁梦泽岂无尘猿呌来山顶潮痕在树身从容多暇日佳句寄须频
　　送韩校书赴江西幕　　　　　　朱庆余
　　从军五湖外终是称诗人酒后愁将别涂中过却春山桥槲叶暗水馆燕巢新驿舫迎应逺京书寄自频野情随到处公务日闗身久共趋名利龙钟独滞秦
　　奉送中丞姊夫俦自大理卿出镇江西叙事书懐
　　因成十二韵　　　　　　　　　杜　牧
　　惟帝忧南纪捜贤与大藩梅仙调歩骤庾亮拂櫜鞬一室何劳埽三章自不冤精明如定国孤峻似陈蕃灞防秋犹嫩蓝桥水始喧红旓罣石壁黑矟断云根滕阁丹霄倚章江碧玉奔一声仙妓唱千里暮江痕私好初童稚官荣见子孙流年休挂念万事至无言玉辇君频过冯唐将未论佣书醻万债竹坞问樊村
　　夏日题逺公北阁　　　　　　　罗　邺
