<!-- { "loadSidebar": true } -->
　　国朝顺治中邑人王必逑闻圣兼等重修林木隂翳湖光防滟遂为邑中佳胜
　　白虎塘在湖口县南七里水涨通舟出彭蠡湖劳家渡本有小堤为水所齧断续不一
　　国朝顺治中县民沈仲甫募众修筑髙广逾前
　　长虹堤在湖口县虹桥港口明万厯间税监李道筑以捍水栖泊商舟堤上建岳王庙后渐崩圮
　　国朝顺治中僧照真募资重修康熙三十一年关主事陈国柱濬筑南塘三月讫工国柱自为记康熙四十六年巡抚郎延极首捐千金部司朝尔代同笔帖式常泰捐银四千七百有奇筑堤长一百二十五丈建亭其上顔曰一柱亭尔代勒石纪事
　　武曲港本名杨家港康熙五十七年巡抚白潢濬费银二万六千余两以便商舟停泊嗣后岁有淤塞疏弗继秋冬水涸巨舰不能容雍正二年湖关移归九江今港尚存
　　按九江一郡襟喉吴楚带鄱湖而枕浔江尤恃水以为险三时暴涨稽天无垠而至冬即虞淤涸其山泉若峡石东佳大赤泉之属视他乡往往特钟灵异因天时以成地利此固封疆大吏之责若夫陂塘修复则羣有司事也前明嘉靖间湖口令沈诏造各都塘堰册置诸几案以时查勘修治轸念民瘼可谓知本务者矣
　　南安府
　　大庾县旧额和顺都【石门下陂犂田下陂等九所由河坑流经大里桥合大江共灌田一百十三顷七十七亩　古楼陂石头陂等九所由下锅水流经过路滩合大江共灌田六十顷三十七亩零　畱城下新陂罗思坑陂等四所由鳌陂流经池江桥合大江共灌田十五顷五十六亩零　竒冈陂如岭背小陂等十所由南枧流经黄龙村合大江共灌田二十三顷十五亩零　朱背小陂观家陂等四所由荆源流经叶顿村合大江共灌田一顷八十四亩零　稍子陂刘公陂等十三所由云主山流经小密桥合大江共灌田一百顷九十六亩零　西坑官陂瓦砾陂等十二所由下山流经大礐村合大江共灌田四十七顷十四亩　鹿口陂小岭下陂由鹿坑流经大礐村合大江共灌田二顷二十七亩零　小山陂黄坑陂等十一所由庄彭流经坑口冈合大江共灌田二十六顷十六亩零　又塘坑口陂　车陂吴山头陂】义新都【山唐村前石陂濠里陂等六所由白石村流经新田铺合大江共灌田二十五顷二十亩零　鬼交陂等三所由叶坑流经小水口合大江共灌田二顷六十九亩零　亭前陂小分陂等十三所由双坑流经小水口合大江共灌田二十七顷七十四亩零　神前陂等三所由大王坑流经赤石陂合大江共灌田五十八亩零　黄分陂烟陂等十所由同溪龙流经下村合大江共灌田五十九顷八十四亩零　上西干陂由小水流经新田铺合大江灌田三顷　思牀陂园下陂等六所由乌石岭流经深坑桥合大江共灌田十九顷十二亩零　上稍笼陂蕉陂等五所由李屋坑流经赤石铺合大江共灌田十二顷十三亩零　羊陂石塘陂由同溪龙流经石塘桥合大江共灌田六顷五亩零　杨里陂等三所由羊里流经站前合大江共灌田十六顷四十八亩　独陂江湾陂由下步流经小潭合大江共灌田四顷零　日忙陂由瓦冈流经新村合大江灌田五顷三十五亩零　枧下陂由大湖流经新田铺合大江共灌田三顷四亩零　广利陂由石门流经池江合大江灌田六十一顷三十亩　畱坑陂由陈公坑流经双坑合大江灌田九顷二十九亩七分】平政都【小涧陂王里陂章江石埂陂由上犹流经园下合大江共灌田三顷七十四亩零　竹骈小涧陂竹骈社下陂等十所由穷塘流经李村合大江共灌田十三顷五十四亩　下南小涧陂下南大分陂等七所由南源山流经大礐村合大江共灌田四顷二十一亩零　黄庄下水陂欧分山涧陂等八所由保昌县界赵坑流经本里水口合大江共灌田三顷九亩零　衙前陂门前陂等四所由沙村流经吉村合大江共灌田四顷二十一亩零　新新陂枧陂等五所由均坑流经松树口合大江共灌田十一顷六十二亩零　山口小陂若槌栏陂等五所由长岭背流经石溪村口合大江共灌田一顷九十九亩零　社湾陂犹尾坑陂大湖陂等十七所由栅头流经小水口合大江共灌田十五顷九十八亩零　甘竹陂深湖陂等八所由聂都流经沙村合大江共灌田八顷二十五亩零　水南下陂山经陂等五所由髙平流经小水口合大江共灌田四顷六十五亩零沙头曲陂水冲陂等七所由聂都流经大水口共灌田四顷一亩零　溪上陂栗树下潭陂等四所由】
　　【李峝流经黄溪村口合大江共灌田三顷八十五亩零】
　　南康县旧额芙蓉乡【宋陂头陂防田十一顷十二亩零周陂头陂　石髙陂　谭陂石陂章兠陂蓝陂三所共防田十二顷七十一亩零罗陂防田二十顷二十六亩零　岂分陂耻陂何屋陂共防田十三顷九十四亩零　江头小坑陂西源陂石势陂共防田十三顷七十四亩零　蔡坑口陂朱坊坑等五所共防田十六顷三十六亩零　留湖陂杜江陂等五所共防田十二顷七十一亩零山塘上塘防田三顷二十一亩零　赤卢塘防田四顷十四亩零　又蔡塘下塘钟岭下塘等十五所石陂古圳防田十八顷一亩零　赖家古圳防田八顷一亩零　蓝家古圳　张边古圳】灵异乡【曹公陂莲塘陂等五所共防田十顷三十二亩零龙下陂防田六顷五亩零　任屋陂曹老陂从老陂共灌田三十顷七十二亩零　山下陂龙虎陂共防田十四顷四十五亩零　麻陂沙田陂沈屋陂共防田二十一顷七亩　培田袁屋背陂卢家陂等五所共防田三十三顷二十六亩零　赵屋陂防田五顷十亩　黄竹塘陂防田二顷九十九亩零僊人口塘防田六顷二十一亩三分】鹿鸣乡【陈思陂碓撑陂大隔陂共防田二十五顷四十八亩零白鹤桥陂小水陂共防田七顷六亩零　圆李屋陂土桥陂广头陂共防田六顷九十四亩　河林头陂埧里陂等五所共防田十五顷七亩零　河下陂黄土陂等五所共防田八顷九亩零　罗邱陂田心陂下村寨背陂　刘埧塘防田三顷十二亩　火炉塘防田二顷零】崇教乡【新下陂　埧上陂龙华江陂　合溪陂罗防陂　龙下陂大陂宠陂　墟下陂刘防陂等四所共防田五顷四十一亩零　江背陂等三所共防田二顷二十四亩　大源陂　田东陂　破溪陂　社架陂等三所共防田五顷七十六亩　猫头石下陂防田八顷零　山隔陂坑口陂和尚陂防田三顷五十亩零　严邱陂老山陂等六所共防田五顷五十九亩　绿村陂业坪陂共防】
　　【田七顷四亩零】顺化乡【塘坊陂水口陂等五所共防田四顷八十二亩零　老虎陂沙埧陂等四所共防田三顷十二亩零　峡口陂峡口上陂共防田三顷十亩　叶屋陂山角陂下村陂共防田四顷六十二亩零　井塘背陂等四所　杨陂岸陂门前陂等十一所共防田六顷四十亩　栗木树下陂等五所　樟树下陂长岭陂　长屳陂庙前陂等四所共防田四顷四十三亩　水口陂沙塘陂等四所共防田六顷二十亩　长斜小陂沙圳陂等四所共防田五顷零　罗分圳陂沙陂西坑陂共防田三亩零屋门前陂萧屋门前陂等六所共防田六顷八十三亩零　板坵陂庄背陂等四所共防田九顷七十】
　　【七亩零　庙前陂小尾陂等四所共防田五顷五十九亩　磜口陂社下陂等四所共防田八顷二十一亩　社下陂阮屋陂等四所共防田十二顷三十六亩零　小涧坑源陂防田三顷零　牛角陂石陂小涧溪水陂　石堨陂两假陂等四所共防田十四顷三十　亩零　江前陂溪头陂等六所共防田十顷五十六亩零　神塘陂等三所共防田十二顷零龙下陂髙坵陂等四所共防田五顷九十二亩零庙前陂等三所共防田七顷九十三亩　石陂石虎陂等四所共防田十五顷八十四亩零　小涧陂周屋陂　又墟口陂曾坑陂等九所】
　　上犹县旧额振徳厢【乌石迳陂大五同陂鼠陂寨下陂王仙坑陂长迳陂雷明陂丰田陂槽边陂杨田陂小罗陂下罗陂何屋陂共一水源自乌石流至本里北河出合大江灌田十五顷十六亩零】龙下里【赤更陂官陂等四所自稍尖下流经稍口合大江灌田三顷四十亩零　桥头陂黄家陂等五所自丰江坑流经乌岐山共灌田三顷十亩　又墓背村尾二陂】童子里【杨梅路下陂院陂等七所自百丈洞流经龙华江口合大江共灌田十七顷八十二亩零　曹陂严陂等八所自犹石嶂流至迳口合大江共灌田十八顷十七亩零】牛田上下里【五百陂新陂自大雷岭流经巡司前共灌田八顷八十亩零　龙王陂髙城陂自五指山流经石溪口共灌田七顷五十亩零　寒陂罗婆陂等四所自大雷岭流经焦龙山合大江共灌田四顷五十亩零】
　　崇义县旧额忠义里【小分流分二陂灌田三顷十亩零孤山寨下等陂六所灌田七顷三十亩零　石桥青溪等陂五所灌田六顷三十六亩零　门前大分等陂四所灌田三顷四十九亩零又城背陂等六所】雁湖里【金坑无平陂门前陂等六所灌田四顷七十亩零　横水元陂横分陂等四所灌田五顷八十亩零　乌溪坳背陂等三所灌田四顷六十亩零　药源大黄陂竹陂等六所灌田九顷二十一亩零　山涧水陂车头陂灌田五顷十亩　弥陀陂灌田六顷十亩零　上水陂等三所灌田五顷五十亩零　化山陂桐樟陂等五所灌田九顷十亩零　石笋陂等三所灌田十二顷五亩零】永安里【社头陂】尚徳里【缘村叶坪二陂灌田七顷四亩零　又严坵陂老山陂等六所】隆平里【新溪陂南陂石古陂等十二所】
　　唐开元四年诏内供奉张九龄开梅岭路嗣后可通车马宋嘉祐八年提刑蔡挺与弟岭南转运使蔡抗分甃岭南北路明成化十五年知府张弼重修起郡治迄梅岭铺凡二十里许俱甃以石并定役夫中途传换法弼自记之常熟桑恱亦有记弼又凿平过步滩巨石以便行舟
　　元至元间张昉为南安路总管作石陂以息水患明洪武初年知府张元祚修城池作陂渠正统间知府郭诚筑畱城下新陂引水溉田成化间大庾知县文志贵凿惠泉山石路清查陂圳修补之
　　鼻吸河源出小溪入濠灌城中岁久淤塞腐秽居民多病明成化间知府张弼疏濬之着令岁一加工且记之曰南安城狭而长如鱼形故曰鱼城西城之下一穴达濠水灌城中屈曲如鱼肠盖鱼之吸水通气从鼻土人莫知其故譌曰碧溪河不知既曰溪则不可曰河也河既污塞重疏濬之着其名义以告居人云
　　南康县巽水有二源至岳庙合而西流横绕学宫前明正徳间水势决而东岁丁丑知县綦绅筑堤捍之使复故道嘉靖九年知县郑衷筑学前逆水沙兼填学后低洼地植以竹木日久堤坏二十六年巡道髙时彦檄县动支罚锾佣工筑堤长五十余丈广丈有六尺当流之东决处为竹篘十有一以石实其中邑人刘昭文作记隆庆二年知县倪民望因旧址增筑万厯十九年知县赵日崇重修天啓三年知县陈瑾从决口处复筑一堤长四十丈有奇基濶六丈面杀三之一髙杀面之六决口倍筑之自为记
　　浮石在南康县治西三十里触碍行舟明治间义民吴登显凿石改浚水道万厯间邑人王事圣于县东一里东华山倡众建庵外甃石为长堤以防水口元至正间哈玛尔由侍御史左迁上犹县尹凿犹口桥边石以通行路明嘉靖二十一年知县胡钥清濠池疏水道
　　明永乐二年上犹人胡玉谦修筑童子里曹陂严陂等八所
