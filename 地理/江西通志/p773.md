<!-- { "loadSidebar": true } -->
　　番阳王本善故居怀玉山之北号曰玉琊云隐乡先达进士董公为之记和阳王使君为之赋又得星源韩征君为之图余尝过本善所寓见其净埽一室琴书图画与弓剑杂前培桂植菊怪石纎蒲幽洁可爱盖能审已推分随所寓而安视窜名尺籍而有所顾愿者不同科也乃次使君韵附于卷末以释其幽思云
　　马上剑三尺山中云半间无人寻草迹有虎卧柴关解甲端陴后悬弓定地还胡为思旧隐毕竟复谁闲
　　舟次峡江　　　　　　　　　　郭　钰
　　江上晚晴好临行复舣舟雨龙归大秀水鸟度巴丘公瑾人巾杰子真方外游时危论出处吾道莽悠悠
　　题周瑜庙【在峡江】
　　雄姿不可见遗庙俯江干箫鼔龙祠近旌麾虎落残树勲先葛亮定霸走曹瞒独恨三分后无人忆汉官
　　赋孺子亭　　　　　　　　　　丁　复
　　东汉久无国南州犹有亭虚楹过日白老树入湖青岁晚送僧去天寒行独经搔头双桧侧余髪故星星
　　宿蠡口　　　　　　　　　　　华幼武
　　春风吹短櫂迤望归程刁斗溪边戍旌旗野外营市桥人迹少官路马蹄轻欲向东湖去边烽永夜明
　　石防　　　　　　　　　　　　艾　申
　　突兀倚苍穹谁云巧妙工滴油岩已竭神运禀常空人入嵌空里春归杖履中一翁何处在孤塔凛髙风
　　题信州先天观图二首　　　　　杨　载
　　髙林褰翠气虚谷散虹光道士多骑虎仙人自牧羊涧泉通地远山岭际天长戴子文为记流传示不忘四围山不断状若碧芙蓉谷远含风细崖深下露浓茂林藏虎豹阴洞伏蛟龙恍惚神人降浮空羽盖重明
　　大孤山次举善茂才韵　　　　　王　沂
　　闻説扬澜好春舟更一湾江豚乘水上野鹘落云间胜景疑三岛灵祠俯万山若逢王子晋笙鹤定相攀
　　过临江访彭声之
　　金凤洲边路维舟重忆君江虚秋气入沙净曙光分断鴈前汀起鸣钟隔岸闻因过鉴池上诗思乱愁云
　　快阁春望次王子啓　　　　　　刘　崧
　　使者征兵去居民避地囘南风犹鼓角北岸自楼台白水晴云动青山暮雨来百年旧城郭临眺独兴哀
　　玉华山
　　翠巘千峰合丹崖一径通楼台上云气草木动天风野旷行人外江平落雁中伤心俯城郭烟雨正冥蒙
　　过彭泽　　　　　　　　　　　解　缙
　　青山围一县隐隐见人家乱石江边出孤帆带日斜翠添官舎栁香泛驿楼花不见陶彭泽湓城起暮鸦
　　庐山
　　扁舟过彭蠡远远见匡山巨石危将堕阴云去复还平铺三百里髙出九霄间久在风尘际览观心自闲
　　清江晚眺
　　清江临望处一一见乡山玉笥浮云去金川夕照残维舟访旧隐飞鸟初还归到仁山下渔樵日日闲
　　经湖口县　　　　　　　　　　刘永之
　　古县开湖口髙樯集岸隈山从庐阜起江向武昌来近水皆杨栁荒城半草莱客心元自速更遣晓风催
　　四月东湖泛舟　　　　　　　　王　恭
　　落日东湖里相携防防舟澄明怜水物浩荡狎沙鸥载妓从歌舞飞觞任去留緑荷深处月流影上沧洲
　　经鄱阳舟中作
　　扬帆渡彭蠡云树晓冥冥潮到浔阳白山连建业青乾坤随去鸟江海任流萍囘首乡林远归鸿不可听
　　过九江　　　　　　　　　　　韩守益
　　险休渝节勤劳莫问家暮船维栁树春水泛桃花庐阜依霄汉江州对渚沙多情白司马曾此赋琵琶
　　龙仙寺【有序】　　　　　　　　　梁　兰
　　古传寺钟与龙鬬田中钟不能胜穴地而逃止于青原白鹭之间其穴至今尚存径三尺许泉水涌出人言其无底焉寺以此得名
　　古寺名空在依山只数椽钟逃犹有穴龙去已成仙古础埋春草回塘落涧泉诸僧离乱后头髪也垂肩
　　樵舎　　　　　　　　　　　　萧　岐
　　樵舎临江浒人家水绕堤苇篱通径小茅屋接檐低税重鱼难得情深酒自携维舟风色好留滞夕阳西
　　鄱湖　　　　　　　　　　　　鲁　修
　　湖水霜前落渔人动作羣洲平沙草在山散夕阳分剥落番君庙荒凉陶母坟行舟与过雁万古自纷纷
　　望武山佑仙观　　　　　　　　周是修
　　天上神仙府人间道德门水分千涧远山拱一州尊松鹤忘寒暑雷龙警旦昏何时登絶顶潇洒望乾坤
　　金牛坡　　　　　　　　　　　胡　俨
　　昔自五丁凿今防临白云落花红防防芳草緑纷纷函谷虚阴靷华阳空彩文仙家多变化种玉不耕耘
　　栖霞谷
　　林壑烟霏敛朝霞五色新未迎初旦日长有四时春绛阙存丹气黄庭养谷神仙经闻甚秘稽首九华眞【九华眞妃云餐霞之经甚秘】
　　游从姑山　　　　　　　　　　何文渊
　　岸阔人家远天髙树影微龙藏通海井雁落钓鱼矶石径苍苔滑春园紫蕨肥欲知方外事此处问禅机
　　游麻姑山
　　山连庐阜远水接玉壶深顔字碑犹在诗僧墓可寻桃开千树锦松落半崖阴台殿闻清响仙人奏绮琴
　　沧洲【二首】　　　　　　　　　　王　直
　　贑水縁南趾文溪绕北涯分流通曲渚汇合涨平沙岂但千头橘还宜五色人生贵自适老至欲移家江艇浮文鹢溪桥架彩虹路通林影外人度水光中椒裹胭脂实葵分翡翠丛得钱即沽酒沾溉及邻翁
　　东林石笋　　　　　　　　　　萧　仪
　　双双尖石笋借问是谁栽岁久难成竹春深只长苔每疑因地瘠不见出云来千古东林下纷纷厯劫灰西坝草堂为庐陵宋内翰赋　　　黎　扩
　　闻説西谿上春风小院开野蚕成茧尽江燕引雏回竹里围碁局荷香沁酒杯晚凉疎雨过随意歩苍苔
　　送人还旴江
　　新凉生白苎游子倍凄然客思秋砧外乡心旅雁前西风千里道斜月五更船亦有还家梦随君到汝川
　　南村别墅为饶松坡题　　　　　罗　伦
　　吾爱南村好频过处士家白云留客住浊酒隔墙賖阴壑藏春雪清溪洗暮霞自今来往惯薇蕨早生芽
　　登拟岘台　　　　　　　　　　呉与弼
　　城据东南胜台分襄楚名人烟萦近市竹树杂长汀愁逐登临散神因眺望清穷通防万物未易达浮生
　　夜发萧滩　　　　　　　　　　徐　问
　　驿小临官道沙长带水城山于云处没星过渡边明非初志营营嘅此生北堂凝望远秋日万重情
　　南康道中　　　　　　　　　　王　烈
　　归路梅关北归心鳌浦边路遥频问驿歩涩只思船冬至将春候南风欲雪天官梅还识我相对笑华顚
　　落星寺　　　　　　　　　　　董时望
　　庐阜风烟防波光入望幽一拳擎寺出万里枕江流昔讶天星落今知地骨浮神京更迢递不尽思悠悠
　　彭蠡　　　　　　　　　　　　徐祯卿
　　茫茫彭蠡口隐隐鄱阳岑地涌三辰动江连九深扬舲武昌客兴发豫章吟不见垂纶叟烟波空我心
　　过小孤山　　　　　　　　　　张　适
　　江行已十日始至小孤山东下方千里西来第一关穿岩祠庙险蹲石鹳鷀闲赖有人成市篙翁得酒还
　　上十八滩　　　　　　　　　　王　思
　　春雨欲平岸滩滩无急流传闻常畏险坐防欲消忧岂意驱驰地仍为汗漫游郁孤台突起疑是望乡楼与谢宝庆拟登匡山至九江阻雨和韵
　　李东阳
　　瀑布悬青壁香炉出紫林谪仙千古句谢眺一生心野树连天暝春江拍岸深我来兹郡晚风雨罢登临
　　弋阳雨晴
　　暑伏秋先至天阴日易低沙痕平草树雨脚见虹霓席坐拥书满船更听鼓齐葛溪三百里川路隔东西
　　广信道中
　　旅泊逢初雁山城昨夜秋雨深南涧水风急上滩舟取防非无地垂堂且自谋江潮迂拙甚吾得及安流
　　发南昌宿东湖口
　　落日豫章城归帆第几程草中南浦色树里北禽声旅宿依津处邮籖报客名东湖不可度风雨坐天明
　　安仁道中　　　　　　　　　　夏良胜
　　暝色依依暮长溪舟自行草汀迎迥碧桃岸照残明散帙忘吾事题囊仗此生北山如在望春梦更多情
　　早发新昌　　　　　　　　　　夏　寅
　　又出宜丰路长林过几家圆橙秋晚实香稻午时花细草眠黄犊清江防黑鸦行吟记吾迹真不异抟沙
　　游麻姑山　　　　　　　　　　邵　宝
　　亭依青嶂曲路出绿萝间泉听云中佩峰防雾里鬟风烟初旷远花鸟各幽闲落尽西林日游人始拟还
　　次萍乡　　　　　　　　　　　欧阳铎
　　明发宣风馆秋阴得气饶云昏山欲断泥泞路偏遥近县峰头塔横江屋底桥旧时铜漏刻强半土中焦
　　落星寺别蒋南泠　　　　　　　王　溱
　　别意随流水回船过落星湖光侵寺碧山色入帘青鸥鹭驯沙岸鱼龙骇石汀虚堂归兴渺烟浪晚冥冥
　　袁州谒韩文公庙　　　　　　　李梦阳
　　袁州山在城韩庙倚山青冕服前朝貌文章百代名石苔犹马路春竹自莺声立望潮阳近翻翻海气征
　　徐墓书张相国碑铭
　　不读南州传谁知髙士心江城遗像在春日古祠深竹鸟嘤嘤合松墙靡靡阴曲江千载碣书罢泪盈襟
　　还贑　　　　　　　　　　　　王守仁
　　积雨雩都道山途喜乍晴溪流迟渡马冈树隐前旌野屋多移灶穷苗尚阻兵迎趋勤父老无补媿巡行
　　过分宜望钤冈庙
　　共传峯顶树古庙有灵神楚俗多尊鬼巫言解惑人望禋存旧典捍御及斯民世事浑如此题诗感慨新
　　芝山　　　　　　　　　　　　周　用
　　驱马登山去其如髙兴何竹书聊纪胜芝草已无多野树吹黄叶丹宫蔓碧萝同游吾令尹诗石有人磨
　　仙岩洞和韵　　　　　　　　　熊　相
　　景入仙岩洞昏鸦压树低路从丹井畔僧坐水云西草满无人迹林深有兽蹄孤峯登石笋物物可诗题
　　东湖　　　　　　　　　　　　毛伯温
　　东湖春渺渺隐士此幽居回艇愁惊鸟垂竿不钓鱼兴来时覔酒得暇或观书斜照临波影小窗日对虚
　　信州皇华亭　　　　　　　　　王慎中
　　谁识悠悠意寒流对寂寥闲禽遵水曲过棹入风謡细雨青山映繁霜赤岸凋门前来往路坐使岁时销
　　德安道中书事
　　百室山中邑观风见俗淳土膏时雨发田事暮春新鸟雀鸣争食鸡豚性近人前驱行且缓方此问农民
　　登葛仙山【二首】　　　　　　　　夏　言
　　危磴入青冥凭髙驻鹤亭四山暗风雨半壑响雷霆龙起西潭雾山围北斗星长生有真诀吾欲叩仙灵昔闻勾漏令今谒左宫仙井忆烧丹处台留化鹤年路盘九龙上山转七星悬谁识尘寰里烟霞自有天
　　咏眞洞天次龙溪韵　　　　　　罗洪先
　　白云开洞壑一径入烟芜应谷钟声远凭虚阁影孤龙蛇时亦隐瓦砾道非无莫话前朝事今吾岂故吾
　　栗里
　　陶令罢官后西畴秫正滋至今栗里上犹见栁条垂山气佳如旧居邻问不知谁能邂逅饮一醉写心期
　　龙虎山
　　心闲无所适髙阁日凭栏虚谷多朝气深林生暮寒犹龙嗟见圣炼虎欲成丹二事吾何有逢人且共餐
　　分水关　　　　　　　　　　　徐　阶
　　峻岭开闽服重关限楚氛星随分野异地渐燠凉分人语听难辨山名得未闻所嗟南逝水不似北归云
　　袁州九日　　　　　　　　　　皇甫汸
　　信美登髙日宜春有旧台花仍呉地发雁自楚天来郭外千家尽牕中万壑哀此乡多旨酒聊覆使君杯
