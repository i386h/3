<!-- { "loadSidebar": true } -->
　　东华万夀宫【在上髙县蒙山之阳清溪大华山浮丘王郭三真人香火后为提举司行香之所已废】清凉寺【又名石台寺在新昌县义钧乡隋九牛将军漆兴舍宅为寺唐咸通间智演禅师驻锡于此宋治平间觉范禅师倡道此山丞相张商英等奏建报恩禅寺赐觉范寳镜及圆明之号　本朝康熙己酉建藏经阁】
　　太子塔寺【在新昌县天宝乡唐建肃宗第十四子僖禅师出家从南阳忠国师居此赐田甚广有真身塔存焉遗记云塔倒松歪师徒再来宋绍圣中苏辙以般若寳积湼槃华严诸经舍寺僧聪顺卒为之铭元至元戊寅僧绍重建明万厯间复修】
　　资福寺【在新昌县天寳乡湴田岭上唐肃宗太子僖创距太子塔数里有白象眠云曹溪溯古松关憩锡僖公石像诸胜久废　本朝康熙庚中僧道昱重建左有道昱塔】
　　云峯山寺【在新昌县天寳乡唐僧忠国禅师及僖禅师卓锡之所寺在絶顶上有东西二寮宋元废明崇祯间有僧结庐其上呉庄介甘来题曰云峯一壁】
　　洞山寺【即普利寺在新昌县太平乡唐大中时良价禅师募雷衡地建中有新丰洞云二亭逢渠桥考功泉夜合石诸胜宋真宗仁宗有御书飞白草字及黄庭坚所书新丰吟元末皆燬于兵明崇祯重建知府陶履中有记】
　　大智寺【在新昌县义钧乡唐大智禅师卓锡于此】
　　黄檗寺【即报恩光孝寺在新昌县广贤乡唐名灵鹫断际禅师希运道塲也宋绍兴九年赐名报恩光孝禅寺奉徽宗香大苏辙黄庭坚有诗明崇祯己巳重建呉庄介有记】
　　五峯寺【原名净觉在新昌县广贤乡唐大中间改名普利柳公权书额宋苏辙妻史氏施楞严标指要义十卷周必大为跋明成化间废　本朝顺治十三年修复】
　　延福寺【在新昌县南门外宋治平间僧观建元僧妙慧新之明洪武初僧楚田重建　本朝顺治六年修】
　　净戒寺【在新昌县治北寺有竹西亭宋制每遇圣夀于亭放生】
　　宝云寺【在新昌县太和乡石门桥宋觉范禅师静室明天啓间僧通仙重建】
　　鹿苑禅寺【在新昌县宣风乡】
　　法润清凉禅寺【在新昌县天徳乡宋觉范禅师衣鉢之所有塔存焉后僧斐庵重兴】宝积寺【在新昌县广贤乡宋姚勉有记】
　　吉祥寺【在新昌县天寳乡】
　　慧庆寺【在新昌县惠政桥西一名普庵堂宋咸淳间姚徳卿施地建明治中修详王光佐记】清梵院【在新昌县太和乡唐太子僖憩息于此】
　　度门院【在新昌县太和乡宋枢密聂昌与龙图龚端读书于此】
　　宝相院【在新昌县义钧乡】
　　隆道院【在新昌县东门外旧在龙珠堆晋曰化民许旌阳尝游其地时苦巨浸旌阳寻水脉至观前镇以巨石名压木石患遂息宋太平兴国建县改观今所扁曰祝圣宫元末兵燬明洪武初道士熊秋谷等重建】
　　鸿宝观【在新昌县太平乡梅子真修炼之所晋道士丁崇威建背溪枕流面对三峯】
　　敖仙观【在新昌县步仙桥之西相传晋敖真人修炼之所久废里人为立路庭祠以存其旧】崇真观【在新昌县义钧郷晋许旌阳炼丹处久废惟丹井尚存】
　　佑圣观【在新昌县治东北宋庆元间道士李石田募姚溉地建殿祀元武以镇白蛇之害】五云观【在新昌县天宝乡许旌阳曾游于此宋髙安进士刘应龙有诗】
　　元道观【在新昌县东北六十里东有云峯坛仙石迹龙潭及许葛二仙桥】
　　延禧观【在新昌县义钧乡赵师秀咏古诗有相传陶令尹曽住此山中之句】
　　袁州府
　　报恩寺【在府治东门内唐天授初为重兴寺宋称干明崇宁间为崇宁万夀寺政和间赐额天宁又改神霄宫绍兴间赐今额元燬明重建】
　　崇胜寺【旧在北门外唐建宋太平兴国中复兴方丈有竹尊者轩久圮以处市廛寺僧苦之明嘉靖三十六年知府张任改建化成岩之东】
　　报亲显庆禅寺【在府治南蟠龙山顶唐南平王钟传初建蟠龙禅院宋治平间赐额永庆淳熙间改赐今额为成恭皇后功徳院明洪武二十四年僧和光立为丛林】
　　太平兴国寺【在府城南大仰山下唐防昌赐名栖隠宋改今额唐宋赐经御书碑碣甚多俱毁仅存程钜夫撰碑】
　　南源广利寺【在宜春县唐道明禅师建宋慈明禅师时特盛明季为流民所占僧具准重兴】兴化禅寺【旧名云峯院在宜春县南木平山内有饲龙亭】
　　慈化寺【在府城北一百二十里常聚僧千余人明时重建寺广袤宏壮为郡刹之冠内有塔尚存】定安院【在宜春县即沙江院明万厯辛夘燬于火四十六年里人袁业泗募修】
　　明惠院【在宜春县　本朝邑人张潜捐建后殿昙华阁背有五山曰屏风僧帽周路鳯形天鵞山产煤禁采】
　　白云庵【距府城东四十里　本朝康熙戊午知府李芳春题寳刹维新下有善庆庵在南台山内】长芦庵【距府城南三十五里其地古名冠子石山】
　　元妙观【在府城东门外即崇福观晋元康间建】
　　靖严观【在府治北旧名龙兴观晋建】
　　髙真观【在宜春县宜春台侧有栖霞阁旧为长兴道院】
　　澄心观【在宜春县宜春台北明洪武初归并元妙观】
　　福胜寺【在分宜县西五里呉寳鼎建宋黄庭坚有记明洪武二十四年立为丛林】
　　真果寺【旧在分宜县儒学左明治间迁于城隍庙左】
　　吉祥寺【在分宜县紫霞山为邑丛林】
　　广庆寺【在分宜县南新兴里　本朝康熙癸未僧悟修重兴】
　　钤西寺【在分宜县】
　　永清院【在分宜县院内有白岩清晖阁方池古松元欧阳元为赋四诗明欧阳贞撰清晖阁赋】崇真院【在分宜县北三十五里清泉称古刹】
　　南岫庵【在分宜县西五十里称丛林】
　　髙岭庵【在分宜县白水境内庵后山名稍岭】
　　洞灵观【在分宜县南玉华山晋建宋绍兴赐额明重修】
　　上真观【在分宜县东相传晋邓真人飞升之处已圮】
　　玉虚观【在分宜县南丰乐乡】
　　真圣观【在分宜县南三十里化全乡】
　　寳积寺【在萍乡县南二里许旧名星居唐建宋黄庭坚有记乂云旧名梵林后周广顺中居民李氏舍地建显徳间有祥光现因赐今名有徳味厨八还堂皆黄庭坚书额元末兵燬明汉武十三年僧妙懃重建今为僧防司】
　　普通禅寺【在萍乡县北杨岐山下旧名广利唐开元间广利禅师所创殁后立塔刘禹锡作记元和间甄坡禅师建塔太和六年王观作铭宋庆厯初普惠禅师改今额元末燬僧嗣观重建】
　　龙鸣寺【在萍乡县西唐建】
　　广利禅寺【在萍乡县北萍实里唐干符四年建】
　　昙华寺【在萍乡县积善里前有龙潭及七墨水宋乾道五年建明洪武元年修正徳三年燬后重建】五峯寺【在萍乡县宋黄庭坚送密老住五峯有诗即今县西唐昌里南塘庵也】
　　永昌寺【在萍乡县治西唐建名地藏宋治平间改今额元末兵燬明洪武间僧妙懃重建】圣昌院【在萍乡县长丰里梁天监元年创　本朝僧含茂建前殿】
　　惠日院【在萍乡县唐昌里唐贞观五年创即今草市寺】
　　治平院【在萍乡县东唐乐里宋乾道间建】
　　横龙庵【在萍乡县西门外五里许宋时依岩结茅至明覆以陶瓦天顺间知县王施因祈祷有验邑人王廷兰建殿宇正徳九年知县胡佩増建钟鼓楼万厯丙申知县陆世勃剙避尘轩濯缨亭】
　　龙泉庵【在萍乡县西乌石铺之左殿之左右出甘泉明万厯间邑人简继芳读书处后燬其孙元奇重建】
　　崇真观【在萍乡县东九嶷仙鹤二山之间晋建因易退陈耽杨惠三真人修炼之所唐改为通真明改今额】
　　仙游观【在萍郷县仙桂里晋永和三年道士张统一创旧传许旌阳游此以剑挿地得泉元末燬明洪武初重建】
　　佑圣观【在萍乡县上栗镇晋永和九年创元末兵燬重建】
　　罗仙观【一名冲应坛在萍乡县武功山下刘宋泰始开创元末兵燬明洪武重建】
　　虚明观【在萍郷县东名教里隋大业间创唐王观有诗后兵燬邑人呉凤翔重建】
　　真圣观【在萍乡县治南宋大观间道士钟永恭建相传真武尝示现云间因以为名明洪武初道士张洞元重建为道防司】
　　崇信寺【在万载县南布政分司左唐咸亨三年僧断际开基元季兵燬明洪武间重建景泰四年増建法堂廊庑】
　　万祝寺【在万载县北芒皮岭下】
　　静安院【在万载县唐武徳八年创后唐明宗时僧若冰重建周显徳间复圮宋开寳四年僧从縁复建嘉定间普安禅师游此有钟铭元僧柏庭有记明洪武二年僧昙云重建成化正徳间増葺　本朝康熙甲寅殿圮壬戌重修】
　　三学院【在万载县西夀峯山唐贞观十年僧大智开基元季兵燬明洪武三年僧草池重建】明觉院【在万载县北万夀山唐贞观时创本朝顺治间洞宗小憨旷禅师重兴】
　　光化院【在万载县北严田唐咸亨元年僧断际开基元季兵燬明洪武四年僧为宣重建】延夀院【在万载县东北清泉山唐咸亨二年僧断际创明洪武三年僧文隐重建】
　　惠林院【在万载县西南源江唐咸亨三年僧妙应创明洪武二年僧中峯重建正统十一年僧永照新之】
　　普城院【在万载县北岐里唐开元五年创明嘉靖间重修后废　本朝康熙三年僧喜见复建并建水口石桥】
　　广严院【在万载县西鉄山界唐天寳二年僧如珉创明洪武三年僧石隠重建】
　　澄寂院【在万载县西山田坑唐防和五年僧亭山创明永乐间僧智禧重建　本朝康熙二十年僧庆祚修复】
　　崇道院【在万载县西排江唐天祐二年僧月仙开基明洪武元年僧昭云重建】
　　明寂院【万载县有二一在县东北灵王山南唐保大十一年创一在县北上蓝山宋大中祥符五年僧澄寂创】
　　胜果院【在万载县西石岐宋开寳二年僧东岩创明洪武四年僧为宣重建】
　　保安院【在万载县西防宋开寳二年僧介庵创明洪武二年僧无厰重建】
　　安徳院【在万载县东泉陂宋开寳四年僧惟实创明洪武四年僧无言重建】
　　净信院【在万载县西礼山宋开寳四年僧理容建明洪武三年僧智缘重建】
　　下法防院【在万载县北青背宋开寳六年僧介庵创明洪武三年僧古镜重建】
　　净觉院【即白杨山在万载县西六十里其地山水竹木迥逺尘境古称袁郡七佛地此其一也宋太宗时法顺禅师开基明尚书易节有记　本朝康熙二十一年建毘卢阁并建塔于中桥上】
　　峯顶庵【在万载县西峯顶山唐马祖修道之所因立东西北三塔其北塔兵燬明成化甲午邑人龙邦重修殿宇更名九峯有清泉井洌旱祷灵应成化九年邑人晏清因祷冇感遂建西塔殿堂】
　　广报观【在万载县西锦衣坊晋许旌阳香火道士涂道开基名紫霄观宋政和三年改为万夀宫靖康元年更今名内有悟元楼明宣徳五年道士涂隠真重修邑人易节书额天顺三年道士罗维鉴重修】
　　耀灵观【在万载县西竒圃晋永嘉元年道士杨昌年开基宋干徳三年道士孙徳超重建明洪武七年道士刘又云建殿并修混元经阁进士汤荧记】
　　太和观【在万载县北狮岩晋永嘉元年道士廖虚谷创明洪武初重建后废崇祯六年里人王事构书舍于遗址】
