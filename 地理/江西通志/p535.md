<!-- { "loadSidebar": true } -->
　　朝天寺【在徳安县道颜山明初僧瑞庵建本朝顺治九年僧了悟重修】
　　天兴寺【在徳安县北六十里明洪武间建　本朝顺治间僧成满重修】
　　洞霄观【在徳安县北四十里刘宋元徽元年道士刘休范建元壬辰兵燬明正统间僧持净重建因改名为寺】
　　灵真观【在徳安县治西义丰山下呉顺义七年道士李元徽建元燬明正徳间南昌卫军士王必政重建】
　　玉清观【在徳安县玉清山之巅宋庆厯间道士郝仁仲建元燬明正统间道士龚志宏重建】利泽寺【在瑞昌县铜冈岭晋太元间建】
　　普济寺【在瑞昌县巢湖东晋时创元末兵燬明洪武间僧碧重建治间修】
　　筋竹寺【在瑞昌县东山晋时创元至正间重建明治间修】
　　东山寺【在瑞昌县治东一百五十步宋祥符间创明洪武六年重建正徳万厯间相继修葺】乌竹寺【在瑞昌县甘露乡宋庆厯间建元末废明万厯间有人伐薪见罗汉像甚古乃重新焉】双泉寺【在甘露乡去县西北二十里宋庆厯四年建明永乐十四年修】
　　南禅寺【在瑞昌县安防乡宋庆厯五年建有一小塔后燬明崇祯庚午潘学博修葺】
　　四峰寺【在安泰乡去县西十里四峯如削插入云霄宋元祐间建】
　　净明寺【在瑞昌县洪山宋淳熙间建明永乐初兴复】
　　多福寺【在瑞昌县下巢湖元末兵燬明洪武间重建】
　　五乳寺【在瑞昌县憨山清禅师开山本朝巡抚蔡士英重建】
　　禅岭寺【在瑞昌县九都三眼禅师道塲久废　本朝康熙初僧印文重建】
　　檗禅寺【在瑞昌黄茅山寺依山麓栋壁窗楞皆美石为之旧名北禅寺云居晦山有诗题壁重订今名】金盆寺【在瑞昌县踞秦山之巅乔松修竹间坐望匡庐长江】
　　梵罗寺【去金盆寺五里玉茗千树碧筠万竿寺之西北下悬古洞号曰芒泉】
　　玉清观【在瑞昌县西四十里南唐中建有徐碑】
　　升龙观【在瑞昌县南半里许观祀真武四楹雕龙为饰一日双龙忽不见夜半殿角有声如风雨骤至翌日龙还如故有藻荇在鳞甲间故名明季燬　本朝康熙初重建】
　　石山观【在瑞昌县安泰乡相传为仙池女真修道处本朝康熈间知县江皐游其地爱之构亭其上颜曰问石】
　　广福玉隆观【在瑞昌县西北之苏山即蘓躭得道之处】
　　莲花寺【在湖口县五栁乡晋太元十二年慧逺禅师开创因地形似莲花故名元至顺四年僧万善修明洪武六年赤脚僧复为修葺】
　　上钟山寺【在湖口县南唐咸通元年僧雪峯开创名崇夀寺宋隆兴中僧守端重建改今额元至正二十三年明太祖驻师南湖嘴幸本寺御书济岩二字并赋诗治中邑民夏清改建于岩北之原嘉靖万厯相继修葺　本朝康熙间参将王之任等重葺】
　　下钟山寺【在湖口县北唐龙纪元年开创名宝钟院宋嘉祐中佛印修葺改今额元末燬明洪武二十五年邑人邓道宗重建嘉靖万厯间相继修葺仍名宝钟　本朝顺治间兵燬巡抚蔡士英参将王之任重建】
　　治平寺【在湖口县黄茅潭界唐天复中僧道简开创元末兵燬明永乐初僧师尊重建成化中僧智隐修】
　　三学堂寺【在湖口县彭泽乡晋陶潜为邑今时尝与陆修静周续之三人讲论于此因名唐天祐间僧长庆于故址建寺元末兵燬明洪武初邑民栁徳昭重建治中僧慈容修】
　　无相寺【在湖口县去柘矶二里许唐沈十三建明正统成化中先后增修崇祯四年僧寂品重建】陪湖寺【在湖口县东四里许南唐僧宗震建明成化元年僧海夀修】
　　飞凤寺【在湖口县西山宋建隆二年开创嘉靖三十七年僧性期修改为永福寺】
　　吉祥寺【在湖口县南三十里宋治平创元至正间僧雪庵修明洪武成化间相继修葺嘉靖间社民江文汉新之】
　　莫栎寺【在湖口县酧山元至正中建后燬明成化三年僧从义重建正徳中邑民张珍江伯连修万厯中邑绅张道创屋二重为士子肄业之所】
　　寳防寺【在湖口县鞋山明万厯八年僧徳明重建天啓中守道米万钟改为防峯寺】
　　龙华寺【在湖口县东北二里明天啓间建崇祯六年邹逢吉修　本朝康熙间参将王之任守备李咸阳等捐建】
　　海清寺【在湖口县上钟山侧本李氏基后为寺明天啓间僧明天増修　本朝康熙六年总督董衞国捐赀重建】
　　长安寺【在湖口县皂湖　本朝顺治间僧通明重建】
　　夀宁宫【在湖口县分水岭今名夀宁庵康熙九年僧圆拓同社民重建】
　　安禅寺【古名安禅院在彭泽县新兴乡汉永平间僧祖印创明洪武九年重建】
　　定安寺【在彭泽县治西定山下创于晋燬于元明正统间重建】
　　寳相寺【在彭泽县建安乡唐贞观间建】
　　上广福寺【古名夀山寺在彭泽县五栁乡唐永淳元年僧雪溪建明洪武间重建】
　　寳林寺【在彭泽县新兴乡唐永淳元年创明洪武间重建】
　　集福寺【在彭泽县太平乡唐永淳间建明洪武间兴复】
　　寳华寺【在彭泽县五栁乡唐时创明天顺己夘重建】
　　鹫峰寺【在彭泽县太平乡旧名黄山院宋淳化元年创明治间重建】
　　普明寺【在彭泽县西凤凰山下宋绍兴间建明洪武间重建】
　　崇梵寺【在彭泽县新兴乡宋隆兴间创明洪武间重建】
　　修真观【在彭泽县五栁乡梁大同二年建元末兵燬】
　　柏山观【在彭泽县新兴乡明永乐间建】
　　南安府
　　嘉祐禅寺【在大庾县治东北隋开皇五年建唐景云间重修改名大云寺宋大中祥符初复兴庭植双桂四时开花有井泉味重而冽改名清泉后改今名明正徳间僧庆禋重建】
　　普化寺【在大庾县双秀里龙山唐咸通中建宋赐今额元延祐间增饰后易山名曰镇龙以山左有潭潭有龙也傍有狮象形前有端人峯诸胜】
　　灵岩寺【在大庾县双秀峯南唐时建宋皇祐元延祐先后修葺】
　　兴教寺【在大庾县玉池坊南唐保大中建宋政和间赐额为兴教院】
　　宝积寺【原在大庾县滨江石龙之南俗名回龙寺宋咸平中建】
　　宝界寺【在城西北每岁官僚习仪于此宋皇祐初建福田院后稍増廓易今名宋刘安世江公望张九成谪置南安皆寓寺中淳祐中知军李大正创新堂顔曰景贤自为记钟楼下东坡尝画竹于壁后有人剜之以献韩侂冑楼亦寻毁明东海张弼建鐡汉楼于西廊彭韶记弼书东楼名曰墨君阁自为记】
　　夀昌寺【在大庾县青龙冈北宋皇祐建寻改圣果寺又改慈圣寺后仍初名寺后有松数万必祷于山神乃敢伐】
　　报恩寺【在府城东宋崇宁中建】
　　了山寺【在府城东北十五里杲禅师苦行力叅于博山恍然大彻后住此山】
　　真觉寺【在大庾县东山元泰定间建初为院明永乐间廓为寺先是宋刘黻以劾丁大全谪置南安尝寓于寺明东海张弼构蒙川馆自为记有振衣堂正气楼五山亭花雨楼诸胜】
　　法寂院【在府治东七十里宋天禧间建】
　　常乐院【在大庾县东常乐里宋景祐间建苏轼北归尝憩于此作经藏铭又戏写竹石于壁】法华院【在府治北一里俗呼金莲堂宋咸淳间建为院知军赵孟□书额后増廓为寺】
　　吉祥院【在府城东二里嘉祐寺右】
　　玉峯院【在大庾县西上峒有五山蜿蜒而来中有圆阜俗名五龙珠后有峰最髙为照山名玉峯】玉泉庵【在大庾县东北玉泉山相传晋苏躭尝寓此夏极凉无蚊蚋冬亦不寒溪流环绕最为幽胜】元妙观【在府城西南宋端拱二年建祥符间改今名明初置道纪每岁官僚于此习仪雨弗时则为坛而祷】
　　玉虚观【在大庾县常乐里旧名常清宋皇祐间建】
　　无量宫【在大庾县双秀里旧名无为宋嘉祐间建】
　　传法寺【在南康县东门外唐贞元间建名六祖院宋苏轼易今名　本朝康熙六年僧嘉祥重建】万安寺【在南康县南附郭即南台山唐建久废相传宋邑人葵大山学禅于此法名圆慧其遗身至今尚存寺僧祀之　本朝顺治间僧寳元重建】
　　大中祥符寺【在南康县治东北宋建邑人钟福肄业于此手植小松一夕梦朱衣元冠者告曰松围三尺子当防名既而累举不第垂三十年登科南归视松果如所梦】
　　祖印禅寺【在南康县西青泥铺　本朝顺治十六年僧行中建推官刘鲁桧知县陈晖俱有记】净慧院【在南康县传法寺右唐贞观中建】
　　显圣院【在南康县治西南南唐保大中建宋建中靖国辛巳学士苏轼北归舣舟访僧有诗】慧日山庵【在南康县治东城内向无寺院顺治十一年僧传魁始建】
　　洞眞观【在南康县治北刘宋元嘉中建】
　　永兴观【在南康县东门外北刘宋泰始间建】
　　栖真观【在南康县崇信里唐建久废宋庆元间重建】
　　仙台观【在南康县西门外宋大观中建建炎中有邓道士遇一羽流僦居未几病亟顾邓曰死葬我三日可发视之邓如其言冢内惟存双白石观有井二像吕字相传有丹遗井中】
　　清真观【在南康县北宋庆元中建】
　　真常观【在南康县治北明洪武初建】
　　广教寺【在上犹县乌头村唐建旧名天龙寺宋靖康初李纲为江西制置使经此有诗明嘉靖间易今名】
　　智林寺【在工犹县西石门村唐天寳六载建明嘉靖己酉兴复　本朝康熙初重修】
　　极乐寺【在上犹县北小路村又名梅峯寺唐建】
　　安清寺【在上犹县东北白石坑旧名东山唐建】
　　寳乘寺【在上犹县治东资夀山下杨呉时建勅赐寺额原在犹水上后迁今所圮元至元延祐间重建明永乐嘉靖间増修制颇宏邃】
　　龙归寺【在上犹县西北又名鹫峯宋建明守张弼易名来龙寺】
　　东山寺【在上犹县治东巽山登山逺望颇尽一邑之胜明嘉靖间知县谷同修后圮　本朝署县令沈振豪兴复】
　　圣济院【在上犹县东南中有拂云亭栋宇壮丽甲诸兰若】
　　太平庵【在上犹县西南稍尖峰下明永乐间邑人尹志万建】
　　万年观【在上犹县西南一里唐末建勅赐观额即巢道人王守钟修真地】
　　延真观【在上犹县治北十五里已圮】
　　景陵观【在上犹县西南景陵山冇道士李大辅者祈祷輙应因立景陵观】
　　防教寺【在崇义县乌头村旧名天龙唐建】
　　金仙寺【在崇义县义湖里宋建】
　　云峯寺【在崇义县沙溪洞宋恱禅师开基明云峯和尚重建本朝康熙辛酉岐山僧复建离旧址半里王思轼记】
　　水口寺【在城北里许邑人陈香施地城中居民鸠工成之　本朝康熙三十二年重建】
　　祝圣寺【在崇义县忠义里沙溪僧洞明建】
　　甘露寺【在崇义县十八面山下明万厯间长龙里民王世镐始建茶庵　本朝康熙八年知县甘尔翼重建教谕张世纬题额】
　　天台山宫【在崇义县南三十里旧名李仙公庵宋皇祐建明永乐间知府何敦善旱祷有应更新之】
　　贑州府
　　光孝寺【在府城东廉泉右创于晋后废唐髙宗时指挥使丘崇弟诚复建寺内掘地得水极清且甘俗呼为出水寺已圯寺僧成广募葺易以石柱】
　　空山寺【在贑县仁空山相传晋崆峒僧阡驻锡其地明崇祯丙子桐城僧瑞白建寺知府刘寰匾曰空山精舍】
