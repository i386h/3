<!-- { "loadSidebar": true } -->
　　李思广字景渊吉水人放意山水间得钱即易酒或醉卧市中政和四年来螺川止习溪桥有酒妪颇异之每饮不问其直久益不替一日忽谓妪曰我当别得奉书报谢晨起视则已死体发热如生召所亲之后有自衡岳来者为景渊致书谢妪郡少年发其冢独有空棺【安志】
　　徐神翁海陵人崇宁间来游安福北真观忽江涨徐飞巾水上渡江去【同上】
　　元
　　刘洞诚安福人元初学道于武当山道成隐居吉安城西玉泉观能驱役鬼神使之立现至祷雨治病其应如响【林志】
　　真火符者元初游永和市年九十余双瞳炯炯夜能蝇头细书当夜必洁室以水沃地方布席防髪卧其上明日地犹湿惟卧处干竟莫知其终也【同上】
　　刘真人思敬吉之青原人少落魄不覊嗜酒好长生术及长游蜀中从灵宝陈君受丹砂诀行混元之法徧歴诸名山年五十始入龙虎山为道士自号真空子寻主毓和道院链铅汞为丹砂服之者疾良愈至元十八年世祖召对称防上苦足疾进六甲飞雄丹吞之而瘳复召问曰卿夀几何对曰逾七十矣曰卿顔何童耶对曰亡思亡虑勿挠其气唯一唯纯以守吾真上悦赐葡萄酒饮之每赐輙醉醉輙仆地而卧尝以真神仙称之居八年乞还山中赐以铜简铁笛及百衲袍之属暨还结八卦庵于琵琶峰右月夜往往出坐磐石上持铁笛吹之依稀作鸾鳯鸣二十八年八月呼陈錬师与之剧饮曰我明日将死故与子醉别明日叩门无应者力排而入已侧卧而逝矣至正间制赠凝妙灵应真人【宋景濂集】
　　明
　　赵元阳名宜真其父仕元为安福令因家焉幼頴敏习进士业例试入京以病不能赴梦神人曰汝神仙中人何望世贵遂从尘外游师李元张天全结茅匡山居之于正乙天心雷奥全真还丹之防多所发挥洪武壬戌正月朔谢众曰自今闭闗以还吾真慎无干焉五月三日夏至啓闗潄浴更衣趺坐呼弟子于前书偈毕雷电交飞风雨晦冥乃翛然逝明日县官士庶观者云集以棺殓肢体屈伸顔色如生着有诗词歌论若干篇其徒甚众缵承道脉者刘渊然一人而已【豫章书】元阳宋武功王昭徳十三世孙也景泰六年赠崇文广道纯徳原阳赵真人【贑州府志】
　　唐
　　四祖道信大师姓司马氏隋大业十三载领徒至吉州值羣盗围城七旬不解万众惶怖师愍之敎令念摩诃般若经时贼望雉堞间若有神兵乃相谓曰城内必有异人不可攻矣稍稍引去【景徳传灯录】唐武徳中驻锡潮山日坐禅宝峰之下石室中结庵山巅庵成江水逆上至庵前其声急若潮因名潮山【旧通志】諡大医禅师墖曰慈云【正宗记】
　　济名行思【旧志云姓刘氏安福人】幼出家叅曹溪六祖归住青原山静居寺【指月录】开元二十八年陞堂告众跏趺而逝僖宗諡济禅师墖曰归真嗣六祖尊者【稽古录】静居寺有祖肉身墖水旱疾疫祈之辄应【青原山志】
　　三刀法师姓曹庐陵人出家吉州龙兴寺常以竹筒盛金刚经佩诵之时安史乱吉州刺史刘宁选充行营小将非其好也遂亡捕获之令斩于朱木桥三刀俱折刘怪问之答以持金刚经问经何在曰被获时遗堕随于百步得之竹筒有刀痕而几絶刘称叹久之乃纵其为僧奏闻敕号三刀法师【豫章书】
　　应真住吉州耽源山南阳国师慧忠法嗣忠于代宗大歴十年以化缘将毕乃辞帝曰告檀越造取一所无缝墖帝请墖様师曰贫道去后有侍者应真知之墖于党子谷诏应真问前语真良久曰圣上防麽曰不会真述偈曰湘之南潭之北中有黄金充一国无影树下合同船琉璃殿上无知识【传灯录】
　　至诚泰和人少于荆南当阳山玉泉寺事神秀秀之徒众往往讥南宗曰能大师不识一字有何所长秀曰他得无师之智深悟上乗吾不如也且吾师五祖亲付衣法岂徒然哉吾不能逺去汝等可往曹溪质疑师遂至韶阳随众叅谒不言来处时六祖告众曰今有盗法之人潜在此防师出礼具陈其事即誓依归乃呈一偈祖然之寻回玉泉【同上】
　　南唐
　　无殷福州人姓呉氏七嵗依雪峰真觉出家年满受戒游方抵筠阳谒九峰峰许入室初住禾山大智院学徒济济述垂戒十篇江南李氏召问曰和尚何处来师曰禾山来曰山在什麽处师曰人来朝鳯阙山岳不曾移国主重之命居扬州祥光院复乞入山命师于翠岩上蓝两院往来阐法号澄源禅师【传灯录】宋
　　南安岩主姓郑氏号定光泉州同安人年十一出家建兴寺保大元年至庐陵叅西峰豁禅师后至泰和懐仁渡值暴涨人曰此江畔髙沤潭有蜃出为民患师乃投偈潭中曰溪涧岂能留得住终归大海作波涛翌日水退洲起今龙洲是也【名胜志】
　　温受龙泉人得念佛三昧不依师落髪自言吾即佛母故时人以道者称之至道元年入传担山结茅庵以居撒菜豆粟子于山皆茂结山多虎道者出入不忌或卧于山虎见则坐而守之有时入岩罅中取莲藕花果遗人虽多亦办有蓝土二行者继来师事之一日谓乡老萧应求曰吾有替人当逺去可来叙别亟视之则长揖趺坐墖中命众人共封锢之约七日开既开已失所在独遗一布巾双草履应求之弟浩以纲运至陈留市见之笑语如平生附三书与应求及二僧其后蓝行者坐化土行者隐于石函一月开示之亦不见其处【安志】
　　文悟泰和人姓刘氏自幼不茹荤比长为念佛善友时青原信道风鼎盛因落髪师事之暨信顺寂徧歴禅防复还青原住吉水南冈明敎典通儒书住六年去之巘山得源庵坐定良久乃索纸笔书四颂以辞永丰吉水泰和三邑道友时绍兴四年阇维得舍利极多舌根与齿不壊叩之作铜铁声熟视耿耿有光其徒墖而藏之有语录二卷【府志】
　　进英姓刘氏泰和人出家龙安寺悟法于庐山归宗真静禅师得语言三昧佛印禅师名之曰英铁嘴政和四年住衡州花药寺有报恩语录一卷花药语录一卷【安志】
　　集道者泰和真如庵僧也礼亘庵为师有道行一日辞师逺游叅学至庐山圆通崇胜禅寺悟道每日积柴一片既满室辞众架柴自焚其身火中出偈云真如集道者万缘都放下四方八面任纵横一轮明月当空挂噫谁肯当眼观者所遗舍利立墖尚存【豫章书】
　　齐禅师住吉州青原六祖下十四世石门易嗣也从云盖智禅师出家执事首座后徧叅至石门印契示寂日说偈遗众曰昨夜三更过急滩滩头云雾黑漫漫一条拄杖为知已击破千山与万山【指月录】
　　超宗禾山慧方禅师也六祖下第十五世临济派也举拂子曰看看秪这个在临济则照用齐行在云门则理事俱备在曹洞则徧正叶通在沩山则暗机圆合在法眼则行止惟心若要抵敌生死则霄壤有隔【指月录】
　　法光姓罗氏泰和人喜为诗从苏养直游祝髪于大沩空印得法于死心灵源以朝命住岳麓【安志】
　　萧禅师永新手力也尝往庆云寺夜宿闻邻壁有相语者云院主明日欲烹我饲萧手力你自照管莫着鹰鹞狐狸打却萧起窥乃一鹅对小鹅作人语耳诘旦寺僧果欲杀鹅因求免乞鹅归养之后出家得法与鹅同升化【同上】
　　止观能仁寺僧有僧问曰闻师以纸为礶然乎曰然曰漏了如何曰涓滴不漏打破了如何曰若敎打破遍满虚空【同上】
　　宗受住能仁寺有二童子尝来厨中索饭一日师出执馔者怒其亟来弗与二童子跳入井中水为迸涌众惧奔告师以木盘掩井跏趺井上坐化水得不涌众乃知二童子盖龙也【豫章书】
　　性空居士姓罗名熙明吉水人少为蜀商游峩嵋悦之喜学浮图道术六十余丧父母絶荤酒弃家潜姓名重庆真武山中子通挟厚赀物色之居士一日谓其徒曰明旦有逺人来善视之比晓通至号泣请还不答头触地血流被面如是三日不辍居士慰之曰汝苐归某月日汝已得子所挟物慎无留此作祟也通誓死不去则取所画已像书偈指谓通曰吾非汝父此为汝父能生活汝者谨奉持以行遂絶口通不得已长号返舟经黄陵滩风涛倐起同侣尽溺忽忆居士语抱轴浮水而得免至家子秀章生讯日月俱验后居士年九十有二召山人周良授书二编且曰某日吾归此编将以相报其一俟吾孙秀章来与之至期沐浴端坐而逝七日面如生秀章所得书乃居士语录其授良者秘不示人咸疑异书云【安志】
　　元
　　普照姓曾氏名福可泰和人既长北游礼泽庵师更名行满号南山自是处丛林益有名成宗召见赐赉极厚赐号佛慧镜智普照大禅师仁宗朝制授银青荣禄大夫司空复命赵孟頫记其功徳【林志】
　　天如讳惟则永新西亭乡人幼祝髪入禾山游虎邱得中峰宗防精究禅防禾山僧遣其徒迎之天如曰彼中自有打鼔人矣遂不归住姑苏狮子林善词赋四海名流靡不重其超诣所着有楞严防解净土或问禅宗语录十戒法图说天如集云阳李提举祁临川危学士素序之【稽古录】
　　贺氏女释也永新人嫁同邑江安行有二子既寡即不茹荤日诵圆觉经不少辍或劝更诵他经贺曰要知真性本圆本觉出此即非佛义我非専诵经者聊寄心耳后子楹登第为贺州佥判迎母至官所贺忽语其妇曰吾诵经了无梦想近夜常见瑞光中有猊座欲升之未果今闭目便见此相矣其嵗五月沐浴更衣翌日食罢盥潄忽收足端坐两中指结印瞑目而逝郡守范直清率其属瞻礼叹曰丈夫不能如此令画工冩像惟目睛未防乃祷曰精神全在阿堵中愿赐开示俄两目炯然子孙扶视皆谓未死顷间复瞑年七十七矣【豫章记】
　　明
　　白云居武功诵法华经忽覩五色盈空天花乱雨遂大悟杖防峰顶见大蟒蟠石上为说偈蟒首而去弟子真香上山途逢虎见公防之虎遁比至公方出定山无水公祷之井泉涌出胸前有肉眼黒白分明一日珠自堕侍者持献公曰非我珠也旋拈瓦砾示曰此是我珠僧腊八十有四忽集众说偈端坐敛衣而逝着有牧牛图说【安志】
　　非空王姓永新人祝髪东山师事无喆谨戒律善诗歌行草有晋人法学士解缙与友善着有翠防集【府志】
　　天真首叅五台孤月又叅妙髙峰更名明果应罗文恭请遂为石莲洞开山之祖【石莲洞栖禅志】
　　无学庐陵良家子也常住西峰寺往来酒肆中丐食得饮輙醉醉则讙呼跳跃遇人詈骂人殴辱之亦不为动或以荤腥进绐曰菜则食曰鸡猪则弗食莫喻其意皆以为狂僧也工诗善书见邹南臯画像拈笔题曰烈着都门名噪天下世人见之谓是仗节死义之臣无学视之仍是水田老者示寂于九江火其骨投之江一夕风雷大作沙石涌积坟起其处人称为无学洲【安志】
　　大然号笑峰江宁人倪姓名嘉庆天啓壬戍进士为户部郎以党事下刑部七年单拈赵州无字叅题事白不起遂薙染一日整花架花刺着臂惊为蜂虿觉而大笑遂豁所疑后印证浪丈人遂受法住青原山有衣鉢墖【同上】
　　大智字无可号药山愚者桐城人方姓名以智崇祯庚辰进士授编修超然逺引歴滇黔返栖夀昌师神頴秀发得法浪丈人住持青原十余年卒于安福县墖归浮山【同上】
　　抚州府
　　晋
　　王郭二仙顔真卿云为方平从弟族弟又云同胞双生一从父姓一从县令之姓吴曾云晋时士大夫栖隐岩壑此或然也至今临川临山有集仙观亦曰仙临观因二仙曾临其上故名崇仁华盖山有浮邱先生坛为二仙上升之所浮邱不知年代或曰黄帝时与容成子游或曰汉书浮邱伯楚元王申公所从受诗者也晋时由金华山之华盖山吐气成桥度王郭二仙故今崇仁华盖并祠之【名胜志】
　　唐
