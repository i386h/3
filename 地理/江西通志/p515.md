<!-- { "loadSidebar": true } -->
　　各县先农坛鄱阳附郭　余干在城东棑冈　乐平在小南门外　浮梁在城外东隅　徳兴在北门外桑围地　安仁在东门三官堂侧　万年在西关外五星桥
　　风云雷雨山川坛在永平门外荐福山
　　各县风云雷雨山川坛鄱阳附郭　余干在大慈寺址乐平在登髙山之巅明万厯间知县钟化民迁建浮梁在溪南山麓　徳兴在凤凰门外　安仁在
　　治东　万年在南门外
　　厉坛在朝天门外明洪武间知府王哲建
　　各县厉坛鄱阳附郭　余干在华林冈　乐平在县治东北　浮梁在宝积寺山南　徳兴在白鹿门　安仁在治西蓝溪桥　万年在治北
　　南康府
　　祠
　　诸葛武侯祠在星子左翼山康熙丁巳知府伦品卓重建
　　忠节祠在南康鹿洞西卧龙冈祀汉诸葛孔明晋陶渊明知府田琯有记【名胜志】
　　庐岳祠在星子县庐山万夀寺之上祀庐岳之神许旌阳祠在安义县依仁乡前有大石髙广数丈一茅插顶四时皆青相传为许逊手植
　　五贤祠在府学东朱子知军时访古今名士居是邦者得陶潜刘涣涣子恕陈瓘李常辈建祠祀之【庐山志】
　　丰利侯祠在星子西南三十五里世传中都侯蒋子文之后名轩者仕晋为侍郎出镇庐江郡后诏赴阙卒于牛角湾乡人立庙宋赐今额朱子有祈雨祝文
　　顔鲁公祠在府城北五里顔家山明万厯间知府田琯建
　　先贤祠在白鹿洞祀唐李渤宋杨徽之元黄异有呉澄记
　　宗儒祠在府城旧名三贤祠祀唐李宾客渤宋周濂溪朱紫阳明宏治间提学蘓葵止摹周朱二子像于中而迁李宾客主于别室后提学邵宝又以林择之等十四人从祀改曰宗儒祠杨廉李梦阳俱有记
　　周濂溪先生祠在府学右朱子守南康时建配以二程先生张南轩记文公没门人以二程别有从祀乃奉朱与周同祀扁曰二贤祠元末燬明洪武初改建府治南王祎记
　　三贤祠在建昌北门外祀周濂溪朱紫阳胡安定知县李道泰有重修记
　　刘西涧祠在府治东祀宋西涧居士刘涣
　　五贤祠在府治北祀宋李常蘓轼曽常伯
　　胡安定祠在建昌县市东祀宋儒胡瑗元延祐初邑人张菊隠重建
　　紫阳祠在星子白鹿洞康熙四十八年知府张象文建祀朱子以林择之蔡沈黄干吕炎吕焘胡泳李燔黄灏彭方周耜彭蠡冯椅张洽陈宓陈澔十五人配享
　　济忠祠在都昌西街祀宋丞相江万里及弟万顷旧名双忠祠蘓祐有记明万厯间増祀万里子镐万顷子铎叅议王世懋易其额曰济忠幷记
　　五吕先生祠在建昌之芗山祀宋儒吕徳艺徳明徳文徳昭徳远兄弟
　　李文定祠在建昌西门外祀宋朝奉大夫李燔元废明永乐间提学周广移建城隍庙右
　　云住祠在都昌西山下祀宋儒陈澔明万厯中改建黄节庵祠在星子县顔家山祀元儒黄异知府田琯建王文忠公祠在府学东祀明南康同知王祎彭梦祖记周颠仙祠在庐山明太祖勅建幷有御制碑记
　　杨先生祠在星子学东祀明教谕杨升正统间知府王端建以余南坡配学士钱习礼记
　　三烈庙在建昌上辽津南明崇祯末左兵过里熊士防妾淦氏同熊女芷姑颖姑投河死浮尸如生乡人立祠祀焉
　　各县节孝祠星子在学外西　都昌在学外西　建昌在学外　安义在北门
　　庙
　　府城隍庙旧在谯楼东明洪武三年迁府治南姚林有记
　　各县城隍庙星子在县南　都昌在治东　建昌在县北　安义在治东
　　各县关帝庙星子在府儒学西　都昌在治东二十歩
　　建昌在东门外　安义在北大街
　　东岳庙在建昌治东二里明洪武间知县倪恭重建宫亭庙在星子县神林浦东魏曹毗诗分风为二擘流为两者是也宋景徳间勅着祀典
　　灵济庙在建昌芦潭祀龙王之神晋时建宋赐灵济庙额
　　三将军庙在府治西二十里世传秦武士唐健威李徳殳宋刁云弃官学道隠于庐山不知所终乡人为之立庙
　　呉王庙在安义县依仁乡祀呉王芮
　　樊将军庙在建昌治北十里相传祀汉将军樊哙宋封威利侯一在安义治东名西域庙
　　宝莲庙在安义县东控鹤乡祀汉梅福
　　汉夀亭侯庙在府城氷玉涧
　　陶桓公庙在府城北祀晋陶侃宋淳熙间朱子奏赐庙额刘羲仲记元呉澄有重修记明洪武四年勅赐晋侍中大司马长沙陶桓公之神毎嵗夏季举祀一在都昌县
　　文孝庙在府治西湾祀梁昭明太子萧统
　　洪源庙在安义西山岭下祀清源妙道真君赵昱七姑庙在白鹿洞勘书台下祀唐江州刺史李渤女宋时建
　　坛壝【附】
　　府社稷坛在治西
　　各县社稷坛星子附郭　都昌在治南一里　建昌在治北　安义在治北
　　先农坛在西郊外
　　各县先农坛星子附郭　都昌在东关外社稷坛前建昌在郊外　安义在东隅
　　风云雷雨山川坛在府东一里锦江驿旧址
　　各县风云雷雨山川坛星子附郭　都昌在县东望湖岭　建昌在隆道观旧址　安义在南门外
　　厉坛在府治北门外
　　各县厉坛星子附郭　都昌在治北二里　建昌在北门外　安义在北门外
　　九江府
　　祠
　　孔氏家祠在庐山西麓相传宋建明初孔承节重修曾子祠在徳化县明万厯二十三年建祀后被焚国朝康熙六年知府陈谦重建
　　四贤祠在府治东祀汉宋均晋陶潜唐狄仁杰白居易槐里侯祠在瑞昌县西白龙泉洞口祀汉右将军万修陶桓公祠在府城南甘泉乡明罗伦有重修记
　　玉壶祠在湖口都盛乡相传晋永嘉间许真君逊祛妖于黄牛洑人神其事乃立祠
　　陶靖节祠在徳化楚城乡柴桑山下嵗久圮明嘉靖十二年巡按御史李循义檄知府马纪重建湖口彭泽俱有祠
　　陶白祠在府城文明门甘棠湖上祀陶靖节白居易明万厯癸丑兵巡道寅亮建旋燬
　　国朝康熙十一年知府江殷道重建有记
　　三贤祠在彭泽治南唐景龙中建祀晋陶靖节明成化中增祀唐狄文惠仁杰嘉靖间知县戴璋又增祀宋赵昻发改今名
　　狄梁公祠在湖口县下观音岩祀唐狄仁杰宋范仲淹元滕宾明何伦俱有重修记
　　元次山祠在瑞昌县瀼溪仓城墩宋蘓轼过此赋诗明嘉靖中知县洪均偲因合祀结与轼更名二贤祠
　　白居易祠在府治湓浦门内徐铉有记
　　濂溪祠在庐山之麓明正统初御史徐杰副使焦宏即书院故址改建肖像其中一在彭泽县
　　张横渠祠在徳化县赤松乡横渠曾孙阳学钦宗朝进士会金人之变同长子经次子纶家于呉楚故有祠焉
　　国朝顺治十一年知府王孙章重建
　　岳母祠在徳化县白乡祀宋岳飞之母明正徳中建岳武穆祠在府治南明正徳中知府李从正建一在湖口县
　　赵忠定祠在徳化庐山麓祀宋相赵汝愚
　　五贤祠在徳安县祀宋守李涧杨沂王秬李邦献李若川
　　四忠祠在徳化丰储坊祀宋钤辖赵士隆元总管李黼明经历彭永春徳化知县朱华玘四时俎豆以彰忠节
　　李文忠祠在府治东丰储坊祀元总管李黼赐额崇烈明治三年知府童潮以兄冕侄秉昭配祀自为记周叙又记
　　王文成祠在府治南万厯间兵巡道葛寅亮建
　　表忠祠在湖口县成徳岭下祀明给事中邹逢吉义烈祠在瑞昌演武防右明嘉靖辛酉流贼犯广信巡抚胡松檄瑞昌乡兵柯谈呉黄王五姓勦之事既竣録死事者三十人自为文祭之
　　各县节孝祠徳化在学外　徳安在城西关　瑞昌在学外西　湖口在钟山麓　彭泽在土地祠左庙
　　府城隍庙在徳化太宁坊
　　各县城隍庙徳化附郭　徳安在县西　瑞昌在县西兴教坊右　湖口旧在县治旁　彭泽在兴贤坊
　　各县关帝庙徳化在东髙冈　徳安在南门外　瑞昌在北门外演武亭后　湖口在县前金山顶　彭泽在北门外河滨
　　祝融庙在府城文明门甘棠湖上
　　匡君庙在徳化南临驿前祀匡俗兄弟
　　九江王英布庙在府城福星门外
　　汉夀亭侯庙在徳安县南门外
　　祖将军庙在鄱阳湖中唐欧阳詹集云鲁国顔公顷为湖州牧州产碑材公载石还次江州蛟奔蟠引直至湖心则茂林峭石势环气腾有神祠曰祖将军庙公异而新之制文勒碑以记将军盖祖逖也
　　谢安庙在瑞昌金城乡
　　英烈庙在彭泽县北清凉寺左唐贞观间创祀梁昭明太子萧统宋嘉定甲申赐号英烈
　　杨东山庙在瑞昌治南祀唐礼部侍郎杨复仁
　　庐山使者庙在徳化县唐开元十九年勅建
　　东岳庙在府治东即唐景星书院旧址
　　龙王庙在府城湓浦门外
　　大孤山庙在大孤山顶宋隆兴间建
　　显济庙在瑞昌安泰乡白龙泉侧宋嘉泰间建赐额显济
　　陶九相公庙在徳化九龙湾明正徳中九江大旱有僧谓湖滨父老曰诸神能救旱者惟陶九耳今其像在黄梅五祖寺之庑下父老怪之徃访迎归果大雨因祀之按陶九大完之禆将也
　　坛壝【附】
　　府社稷坛在治东北
　　各县社稷坛徳化附郭　徳安在县北一里　瑞昌在县西北　湖口在湖塘山后　彭泽在观音山
　　先农坛在东城外
　　各县先农坛徳化附郭　徳安在西关外　瑞昌在校塲东侧　湖口在东门外社稷坛侧　彭泽在东关外
　　风云雷雨山川坛在府治文明门外
　　各县风云雷雨山川坛徳化附郭　徳安在县南　瑞昌在治南半里　湖口在松夀山右　彭泽在县治南
　　厉坛在府治望京门外
　　各县厉坛徳化附郭　徳安在治东　瑞昌在望仙桥东　湖口在西湾塘　彭泽在县东北
　　南安府
　　祠
　　梅将军祠在府治东山麓祀汉台侯梅鋗
　　庾将军祠在大庾水南玉池坊祀汉将军庾胜今废李卫公祠在大庾水南玉池坊祀唐李靖已废
　　张丞相祠在庾岭云封寺祀唐张九龄明成化间重建廖公祠在上犹城东南祀唐时显圣御冦防国佑民廖公历宋元明代加崇祀
　　狄太尉祠在大庾水南东山麓祀宋武襄狄青
　　东坡先生祠在大庾学右姚希得有记后并祀寓贤祠四贤祠在大庾学东旧名道源书院祀宋周元公二程子
　　国朝康熙间知府靳襄增祀宋程大中珦改今名寓贤祠旧在大庾宝积寺后名五贤祠祀宋程大中珦苏子瞻轼刘器之安世江名表公望张子韶九成明成化庚子知府张弼迁城南玉地坊增祀防川刘黻更今名教授史昱有记
　　岳武穆祠在大庾水南东山麓祀宋少保岳飞
　　康侯祠在大庾孝友坊祀宋节度使康保年
　　文丞相祠在道源书院左祀文信国天祥以督府谘议大庾唐仁上犹李梓发及上犹义士黄贤张伯子刘渊子张南仲阳青叟黄桂发配食
　　忠义祠在上犹学宫后祀宋令李申巽义士李梓发唐仁黄贤张伯子刘渊子张南仲阳青叟何时黄桂发
　　贤女祠在南康县西二十五里宋端拱间建祀刘氏女政和六年曾定国有重修记明嘉靖甲寅知县曾迪重建天启间知县陈瑾为文立碑大书贤女自沉处
　　甘烈妇祠在上犹县妹资潭祀宋烈妇何用妻甘妹资南岳行祠在府城西瑞应坊歴代祀南岳之神
　　文昌祠在上犹县治东明天启间知县陈钟英建龙母祠在府治东广化院左水旱疾疫輙祷于此张总管祠在大庾衙背巷祀元末总管张元祚
　　大节祠在南康学东祀明叅政蔡运
