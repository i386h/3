<!-- { "loadSidebar": true } -->
　　余剑光妻晏氏刘羽未婚妻于氏【俱丰城人死冦难】
　　陶唐盛妻顔氏曽廷观妻吴氏胡仕卓妻万氏胡仕从妻倪氏胡某妻余氏文夙成妻杨氏饶烈女静贞【俱进贤人死戊子难】
　　舒其任妻陈氏舒维党妻钱氏舒氏女乞秀【俱靖安人死戊子难】



　　江西通志卷九十七
　　钦定四库全书
　　江西通志卷九十八
　　列女
　　瑞州府
　　元
　　杨某妻萧氏髙安人年三十夫卒子珍方四歳贞淑勤俭养姑有礼教子有方邑里称其贤年八十八后嗣益蕃人以为贞节之报
　　敖某妻胡氏髙安人年二十九夫卒抚孤智事闻旌其闾
　　张立试妻高氏髙安人遭红巾之乱欲辱之髙骂不絶口至风源廖家井投入而死
　　李马儿妻袁氏瑞州人至正二十四年李病殁袁年十九誓不再嫁以养舅姑有王成者闻袁有殊色挟势欲娶之袁曰吾闻烈女不更二夫宁死不失其身也遂徃夫墓痛哭缢死树下【元史】
　　蔡元通母新昌人有贞节碑掲于栢树巷
　　明
　　刘启一妻张氏髙安人年二十夫亡守节奉姑孝谨抚孤赵孙至于成立歴五十余年洪武间旌表
　　沈元辅妻涂氏髙安人适上髙沈氏元至正间元辅为欧祥兵所杀时涂年二十五抚孤守节三十余年洪武间旌表
　　李崇文妻漆氏上髙人年二十九崇文卒抚孤守节歴四十七年同邑熊伯轻妻王氏年二十八子方一歳伯轻卒抚孤守志俱于洪武间旌表
　　萧渭妻郜氏字慕贞髙安人年二十夫亡无子苦志守节正统间廵抚侍郎赵新题旌
　　况昊妻吴氏上髙人年二十二夫亡抚遗腹子正道成化间旌
　　游氏名奴贞上髙游仲髙之女许聘卢节雍未醮而节雍客死奴贞纺绩自守父母欲其改适不从乡里重之时以粟帛赠焉呼之为姑年七十余卒【明一统志】
　　张凤翔妻万氏新昌人年二十五守节抚孤歴六十余年成化间旌门
　　刘习恭妻江氏新昌人年二十抚遗腹子守节事闻旌表
　　熊英伟妻张氏胡顺爵妻张氏俱新昌人姊妺皆早寡守节抚孤歴三十余年治间旌表
　　刘启常妻吴氏髙安人年二十歳启常卒子孟在襁褓家计甚萧索吴勤纺绩以供翁姑断髪齧指誓无二志孀居四十余年而殁治间知府请旌表【豫章书】
　　况志经妻彭氏髙安人年二十四夫亡抚遗孤文宪寿七十有三同邑刘思妻况氏夫亡守节俱于正徳间旌表
　　姜荣妾窦氏名善惠京师人荣为本府通判正徳五年夏窦为华林盗所执强行至花坞村乗间投井而死知府邝璠上其事诏旌曰贞烈建祠祀之天启间郡守陶履中饬其祠御史曹谷作碑记
　　张荣一妻萧氏髙安人年二十七孀居正徳五年冬为华林盗所执骂曰我誓不为贼狗所辱乃斩之数断又黎玉亮妻殷氏孀居十年正徳六年夏为华林贼所执胁以刃不屈骂贼投河贼以鎗刺其胸背而死俱题旌祀贞烈祠
　　朱应恢妻胡氏髙安人年十九丧夫抚遗腹子歴三十七年正徳间华林贼经其居走匿园中为所执骂曰我四十年老寡妇也贼奴敢尔耶贼怒斩身分首而去
　　黄暧妻幸氏髙安人正徳六年夏为华林盗所执骂贼跃入塘中贼连斫数刃而死题旌祀贞烈祠
　　按黄烈妇林志作幸氏安志作辛氏今从林志
　　朱治一妻梁氏名雁贞髙安人正徳六年冬为华林贼所执拥之行数里倒淖泥中不起贼怒杀之题旌祀贞烈祠
　　熊烈女名贵贞髙安熊竒雅之女年十八为华林贼所执女投河以死事闻受旌【明一统志】
　　熊武六妻胡氏髙安人正徳七年春为华林盗所执骂不絶口贼知终不可夺乃剖之题旌祀贞烈祠
　　况夔妻廖氏名足贞髙安人正徳七年为华林贼所执廹之使行乃曰我何人而从汝耶贼削其鼻斫其额而死题旌祀贞烈祠
　　刘士恕妻陈氏新昌人年二十三守节抚孤安仲长亦娶陈氏安仲早卒妇姑守节以老县令李长表以诗云孤灯共守三更泪白首相看一様心正徳间旌表
　　聂端冕妻丁氏廖启妻王氏俱上髙人正徳七年丁为华林贼执不肯从行拽之黄耉岭杀之时年二十七王氏亦死其地人称为双节岭
　　晏廷相妻李氏上髙人名毓贞正徳七年春为华林贼所执绐以取金自赎逸入牀下愤骂贼丛槊而死
　　朱丑四妻熊氏髙安人为华林贼所掠骂贼而死题旌祀贞烈祠
　　王恪妻黄氏髙安人华林兵变同夫渡河恪遇兵黄以身冒夫被刃而死恪得免旌节立坊
　　漆脩徳妻张氏新昌人年少抚孤守节奉诏旌门陈锦妻周氏髙安人年二十守节正徳九年旌表陈政母罗氏新昌人早寡守节教子政官至侍郎奏旌寿八十四又胡文魁妻刘氏年二十六抚孤守节歴三十余年司空陈政有传
　　毛氏双节俱新昌人毛凤云妻漆氏年十九适毛甫三月夫亡遗腹生子仁本矢不二天事姑育子凤云叔盛琏亦夭其妻王氏年二十五抚子凤武二氏相依守节侍御王相传其实
　　王彦常妻朱氏新昌人年二十四抚孤守节寿九十一而终同邑罗中权妻余氏年二十五抚孤守节寿九十见五世孙又毛衡晋妻汪氏罗友文妻熊氏卢八音妻叶氏蔡良载妻巢氏巢居佐妻蔡氏俱少寡抚孤以节寿终
　　萧洪妻蔡氏新昌人年十七而寡立嗣守节又漆濬淮妻陈氏陶秉彛妻黄氏蔡良廸妻胡氏俱少寡无子以节终
　　巢居权妻李氏新昌人年二十四而寡抚遗腹子守节寿七十五同邑胡朗妻江氏年二十四而寡抚孤守节姚郁继妻刘氏郁赴公车卒刘年二十五抚孤守节邑令俞宗梁均为请旌
　　严旦妻傅氏妾杨氏上髙人傅年二十五而旦殁与杨同心守节以老郡守题双节耿光奨之
　　陈正道妻邓氏髙安人年二十而寡抚孤守节同邑况伯珙妻钟氏年二十而寡抚遗腹子守节俱于嘉靖间旌表
　　黄榜先妻朱氏名淑贞髙安人年二十生子云龙榜先卒抚孤守节嘉靖间御史秦钺题请旌表
　　傅孟春母刘氏髙安人年二十一夫亡抚孤孟春后孟春登嘉靖乙丑进士疏闻旌表其门
　　傅应东妻吴氏髙安少保吴山女年十六应东入赘京邸未朞应东殁吴哀毁几絶家人归应东丧不以闻吴知之奔扶柩归奉姑守节父为立嗣以成其志嘉靖间旌表
　　陈禧妻宋氏髙安人年二十三禧卒子汝防甫生五月宋矢志守节抚孤奉孀姑孝养备至嘉靖壬辰廵按秦钺题旌
　　吴一鹗妻朱氏字多贞髙安人年十九抚孤守节及孤夭折抚二孙梦说智学成名奉勅建坊额曰坤仪正气
　　蓝秋妻金氏髙安人秋早殁金矢志守节隆庆间旌表廖启通妻吴氏髙安人年十七启通卒抚遗腹子守节廵按任忠题旌又同邑廖希中妻周氏年十八夫亡守节旌表
　　吴梦翔妻唐氏名翠贞髙安人归吴二年无子守节同邑胡曜妻晏氏名祥贞早寡抚孤守节徐天赐妻张氏名毓贞年二十孀居奉亲抚孤成立俱于万歴间旌表
　　潘防妻晏氏上髙人年二十防亡抚孤守节寿六十八同邑李昭妻况氏夫丧哀痛不食三日死俱于万歴间旌表
　　吴某妻况氏髙安人夫亡守节又杨继隆妻熊氏十八岁夫亡生子士宗仅半月守节歴三十三年俱万歴间旌
　　黄邦彦母谢氏髙安人年二十四孀居抚邦彦成名两中乙榜万歴间题旌贞节
　　况孚卿妻李氏名戊贞上髙人年十九夫亡抚孤守节寿六十五万歴间旌表
　　郑敬棠妻刘氏名仙贞上髙人年二十三守节抚二子长钦瑚次钦琏守节养姑万歴间御史孙旬题请旌表
　　赵山甫妻胡氏新昌人年十八守节抚侄为嗣年八十三万歴间旌表又胡呈勣妻陈氏新昌举人陈防女年二十八抚孤守节邑令吴节申请旌表
　　朱继亨妻张氏名京贞髙安人早寡抚孤守节又梁越妻傅氏名玉贞萧连妻朱氏名相贞俱早寡抚孤熊时尧妻盛氏守节歴五十余年俱于天启间旌表
　　黄云齐妻钟氏名妙节上髙人早寡守节寿至百歳熊汝道妻蔡氏新昌人年二十六夫殁无子守节姑死尽哀建坊旌表又刘士谋妻陈氏年二十五抚孤守节寿八十廵按刘思问题旌
　　王一鹗母傅氏髙安人早寡守节抚孤寿八十一鹗登进士第又幸立泰妻何氏年二十抚孤守节歴四十余年
　　蔡梦熊妻赵氏新昌人年十九守节抚孤歴四十二年旌表又刘仁成妻张氏年二十守节抚孤有司旌之
　　廖五传妻潘氏名坤贞上髙人年二十五抚孤守节歴四十余年崇祯间旌表
　　陈信妻熊氏髙安人姑雷氏病笃刲股疗之崇祯间题旌
　　邹鲁爵妻刘氏新昌人年二十一抚孤守节建坊旌表王师曽妻戴氏名玉贞上髙人年十九守节歴五十余年抚孤国后登乙榜人以为苦节之报
　　刘伫正妻黄氏必逺妻陈氏元成妻张氏俱新昌人早寡守节又刘彦立妻张氏年二十四抚遗腹子守节寿七十
　　漆观源妻熊氏新昌人年二十四夫亡守节抚孤嘉祉成崇祯辛未进士疏母节于朝建坊旌表寿八十而终
　　黄元臣妻丁氏名凤贞上髙人年二十二夫亡事舅姑孝谨抚二子髙登俱成立孀居五十载邑令欧祖贤申请旌表
　　周汝器妻胡氏名金贞髙安人年二十五守志上事二姑下抚二子孀居五十余年奉旌节孝
　　李九华妻刘氏新昌人家贫事舅姑以孝闻崇祯戊寅刘随九华任井陉兵备驻获鹿县贼至城防刘与第三子亮投烈焰死少子□投井死招魂归吴甘来为表其墓癸未井陉兵备杨汝经获鹿令游允达建祠祀刘及二子
　　国朝顺治己亥获鹿令易道沛大恢祠宇复建亭以覆其井题曰取义
　　陈汝彦妻刘氏髙安人年二十夫死守节奉姑以孝抚子以慈崇祯十四年具题请旌年八十而终
　　王和鼎妻刘氏新昌人年二十八抚孤誓节教子以防先志礼部吴泰来大行毛逵俱有传又同邑刘应进妻徐氏刘用文妻邬氏邬尚徳妻戴氏俱少寡抚孤以节寿终
　　罗仁妻刘氏髙安人早寡守节上奉寿母下抚遗孤始终如一年七十廵按周灿题请旌表【西廵政略】
　　舒景昻妻晏氏郑竒秀妻严氏潘魁梧妻李氏沈继防妻晏氏黄墦继妻敖氏江良伟妻杨氏李徳元妻陈氏聂应兊妻黄氏郑元鸿妻刘氏黄颐妻胡氏王防妻曽氏黄廷龙妻熊氏李天和妻易氏王文进妻戴氏晏绍黉妻赵氏黄公望妻罗氏曹登妻李氏罗应嵩妻江氏李宗竒妻何氏黄文杞妻李氏况文继妻左氏吴伟妻朱氏沈本源妻况氏周廷秀妻黄氏况应昌妻郑氏俱上髙县人矢志守节旌表如例
　　陈良骖妻傅氏凌于凤妻喻氏蓝友黄女学贞廖京妻陈氏刘大绍妻范氏袁维墉妻罗氏刘定先妻邹氏胡南妻黄氏涂士春妻何氏谌防桂妻汪氏吴郁妻叶氏吴怀妻胡氏傅某妻王氏傅迁妻田氏【俱髙安人死于左兵之乱】
　　国朝
　　黄国琏妻朱氏新昌人年二十矢志守节歴四十五年国璋妻朱氏年二十六守节歴二十五载并康熙三十年建坊旌表
　　焦遇春妻黄氏髙安人寿百歳康熙四十五年具题建百歳坊于拱辰门内额曰贞寿之门
　　张虬妻彭氏新昌人年二十三夫死絶粒数日舅姑责以大义乃强起抚孤守志康熙六十一年旌表
　　漆建妻李氏新昌人年甫笄夫死家贫苦志守节奉姑尽孝训子成立又同邑漆抡祚妻熊氏胡位化妻李氏刘璋成妻周氏俱年二十余守志各四十余年俱雍正四年旌表
　　漆启正妻张氏新昌人年二十一抚孤守节雍正五年奉旌
　　刘守发妻吴氏新昌人顺治乙酉掠于冦至里门外识潭水深处跃入水中厉声骂贼死雍正六年旌表
