<!-- { "loadSidebar": true } -->
　　王世文妾桂秀安福人世文官副使没时桂秀年甚少夫人将遣之自缢死
　　彭绍三妻周氏安福人嘉靖壬辰为寇所掠周愤骂不从贼怜其色从容诱之终不可犯乃见杀
　　彭子绘妻髙氏安福人子绘乗马出乡人有报讐者以子绘貌似所怨之人误杀之髙年二十四鸣诸有司得理守节歴三十七年乡里皆啧啧称之
　　杨载鸣继妻萧氏泰和人杨官通政娶萧逾月卒于官萧哀毁守节以终后旌表
　　王卿行妻刘氏安福人年二十夫亡守节于夫墓下斩指以血书石自矢歴四十余年
　　左氏安福人许聘汤氏而夫没父母欲改聘左自缢死刘尧妻顔氏安福人早寡守节里豪掘煤于其舅之墓成坎顔泣阻不得遂投身坎中死事闻廵抚置豪于法而旌顔氏之孝
　　刘来咨妻萧氏庐陵人年二十三抚孤守节寿至八十四罗洪先表其墓
　　周某妻郭氏万安人年二十四夫亡抚二遗孤家贫守节又刘应寿妻彭氏年十九抚孤守节诏给粟帛后复旌门
　　周尚信妻陈氏万安人夫亡守节抚孤存敏及娶未久卒其孙曰藻曰铎及曾孙若元皆位至方伯陈年八十而终翰林徐珵铭其墓
　　萧曰洪妻谭氏万安人夫亡抚二子才匡才冠守节嘉靖乙未奉诏旌表
　　许崇妻朱氏万安人嘉靖时崇卒韶州任所朱与次室赖氏皆以少年守节姑彭氏亦早寡氷操自矢郡守刘宪龙旌以一门三节
　　胡智郎妻邹氏名玉英龙泉人年十九而智郎卒抚子廷玉及长娶袁氏生子魁甫三嵗廷玉又卒袁年二十七姑媳二人交励氷操邹年七十二袁九十三嘉靖中旌表
　　陈洪妻刘氏吉水人年十九归洪居三月洪出商以病瘴归而卒生子甫数月守节卒年七十罗洪先为之传
　　李秀妻周氏吉水人年二十六夫亡抚遗孤家贫事姑尽孝后子廷諌孙邦华同举乡榜成忠节名臣累赠一品夫人
　　王伦妻彭氏妇刘氏孙妇李氏安福人伦及子宜观孙达俱早殁彭年二十六刘年二十五李年二十三世守节彭夀至八十刘九十二李六十一世称为三节
　　万廷琮妻刘氏安福人年十八廷琮卒子甫一晬自誓守节未防又卒立侄惟昻为后翁任崖州姑强之随行翁卒于官刘综理家务扶衬而归时以为才节兼全有司上其事建坊旌表
　　王和妾郭氏安福人年二十九夫亡抚孤学吾守节事嫡刘甚谨卒年六十四罗洪先志其墓
　　刘遇诏妻杨氏安福人诏殁杨守贞不渝征君刘泸潇以诗表之又王僴妻刘氏僴殁子汝良甫四月刘抚之守节七十余侍御刘阳为之传
　　郭贤妻袁氏安福人年二十四而寡抚孤守节子又早卒训育三孙至于成立寿八十五同邑谢待价妻朱氏年二十夫亡守节寿七十俱奉诏旌表
　　张最春妻萧氏永丰人年十九夫亡无子守节嘉靖乙卯邑令吴凤瑞申请旌表
　　曾谟妻郭氏谟庐陵人登天顺壬午乡榜以癸未试院失火归而疾笃谓郭曰我志未就子孙必有缵其业者可以我书授之言毕而卒郭年二十五苦志守节事姑教子年百有二嵗嘉靖十一年孙孔化既贵建坊旌表额曰节寿
　　王育仁祖母梁氏庐陵人年二十而寡抚二孤国成国游寿八十三孙育仁登进士
　　曾世臣妻刘氏庐陵人早寡抚孤女守节有司上其事建坊表曰贞节
　　周珪妻刘氏名珠庐陵尚书刘宣女年二十八珪卒生子允方数月抚之守节年六十有司请旌表
　　刘博妻周氏郭某妻萧氏俱庐陵人少寡守节于嘉靖间旌表
　　曾世祚妻朱氏世祚庐陵人年二十一疾笃谓朱曰守吾志朱泣曰妾无所出君死亦死耳守何为夫卒治葬令营二穴遂三日不食而死时年二十有二
　　欧阳素显妻王氏庐陵人夫亡守节嘉靖间建坊旌表彭徳妻王氏庐陵人年二十四徳卒抚遗腹子寅守节后孙时济仕至御史大夫建坊旌表
　　谢应栋妻龙氏名音娘永寜人年二十夫亡守节嘉靖壬寅贼刦其家龙被执痛骂不从以刃胁之遂挺身曰寜杀我不受汝辱贼异而舎之
　　张枢妻杨氏名五娘永寜人年二十五夫患病甚笃医谓势不可起其姑具以告且曰汝兼有刑尅杨曰夫亡我何用生愿以身代乃投荳与防儿永诀曰汝当学善遂自经不旬日而夫病愈
　　顔礼妻刘氏永新人夫亡年二十无嗣守志又刘哻妻李氏年少守节皆奉诏旌表
　　贺俌妻李氏永新人年二十一夫亡守节又千户髙寰妻朱氏年二十六自誓守节皆奉诏旌门
　　杨霄妻陈氏泰和人年二十霄卒生子甫二旬誓死守节丧满外戚讽之嫁陈持斧曰湏斧此儿乃可改其人惊走无复敢言者卒年六十二御史欧阳云扁其堂曰慈节
　　周钦亳妻萧氏泰和人早寡抚孤养姑卒年八十有二建坊
　　髙氏吉水人许配梁离明未防离明卒女年十五诸大家争聘之其父已诺女知之遂自缢死
　　欧阳氏贞女名雪玉安福人未字守贞年六十余卒康若生有诗传其事
　　李尚友妻罗氏庐陵人年二十一无子守节孀居四十年
　　欧阳昭妻张氏庐陵人年十九守节建坊旌表
　　黄良宠妻罗氏吉水人年十八而寡矢志守节寿七十旌表
　　纪氏临清人为安福刘秉监妾秉监官副使忤阉谪潮州迁守临安卒纪抚柩哭曰妾不难一死所以不死者有娠耳越三月子芄生纪年二十二抱芄告庙守节以终
　　邹美妻周氏安福人美中乡试早卒周年二十九守节教子长徳泳成进士次徳洙以明经授知县季徳澡贡监泳为御史时建言罢归拜庭下周慰之曰汝不愧文庄家风吾何憾万歴甲午诏旌其门曰贞寿
　　刘永妻朱氏安福人永以贡令增城卒朱年二十八守节抚孤歴四十年
　　蔡梦彦妻周氏安福人姑疾刲股以进姑服之而愈刘元卿为之传又王三重妻张氏事姑孝姑病刲股疗之遂愈事闻旌曰纯孝之门
　　顔旦妻刘氏安福人年二十三夫亡守节寿八十五曾孙欲章中万歴进士疏闻诏旌表
　　顔有容妻王氏安福人年十九夫亡守节抚孤歴四十余年
　　郭天宠妻康氏龙泉人天宠初为弟子员后弃儒以策干防抚张翀题授将军总兵平寇他日讹传天宠死康哀恸投河廵按张铨以事闻奉防旌闾
　　王仁佳妻郭氏龙泉人年十九仁佳卒抚孤守节受旌李竒艺妻张氏龙泉人年二十二而寡立嗣守节歴三十余年又彭惟岑妻谢氏早寡守节抚孤歴二十余年后以归寜遇寇逼投河死
　　贺符妻王氏永新人年十八夫亡守节抚孤及见孙大亨登万歴庚子乡举年八十一屡膺旌表
　　曾萧妻萧氏庐陵人年二十萧没抚孤守节子超娶刘氏年二十三而卒孙宏娶欧阳氏年二十五而卒刘与欧阳俱以节终萧以万歴壬寅奉诏旌表
　　贺之熹妻龙氏永新人年二十一而寡抚孤守节姑怜其年少欲令改适龙遂赴江死
　　彭防妻胡氏庐陵人年二十一守节万歴间旌表又刘烺妻曾氏年二十五烺没守节教子寿六十四被旌
　　徐惟元妻廖氏永丰人年二十一而寡守节歴四十余年又丁森郁妻张氏年二十四夫亡守节抚孤孤夭又抚孙以老屡膺旌表
　　彭球绅妻刘氏安福人年二十二球绅游滇嘱以老母防子未防球绅卒刘事姑抚子守节以终寿八十旌表
　　王良相妻欧阳氏安福人年十八夫死姑老且病子翰生甫七月欧誓死守节事姑尽孝姑临殁呼之曰孝妇孝妇万厯间旌表
　　萧悃妻欧阳氏安福人悃卒抚孤世瓘姑病汤药必亲年五十祭酒邹守益着节寿堂铭表之其侄世琢妻刘氏年二十五夫死无子亦以节终
　　朱国俊妻刘氏安福人夫亡誓必身殉翁开谕之乃止以纺绩养舅姑抚子邹元标为诗颂之
　　邹承明妻顔氏亮明妻周氏安福人顔年十九承明以劝赈冒暑卒守节十四年一日遘疾子世銮世兰招医胗视顔坚拒之世兰刲股以进延一月而卒周年二十三夫死守节事姑以孝闻
　　刘氏安福人年十九归彭建夫不数月而寡母以无子劝其改适刘曰吾不获殉夫于地下者以有母也岂有他志哉遂誓死守节万厯十九年诏建贞节坊
　　王有初妻涂氏永丰人年十九夫亡守节以纺绩养姑又陈镐妻袁氏年十五镐病笃嘱曰我母在堂奈何袁泣曰养姑在媳镐亡袁竟以养姑终皆于万厯间旌表
　　张朝扆妻徐氏永丰人年二十六夫亡无子立侄为后邹守益为书励节卷以美之
　　黄防光妻董氏永丰人防光以儒生赴试抱病而卒董年二十一自誓守节事详罗近溪风雨亭记
　　杜宗舜妻萧氏庐陵人年二十七宗舜没守节抚孤万厯间旌表以寿终
　　彭储粹妻刘氏庐陵人年二十储粹没抚孤守节歴四十年太仆曾臯为之传
　　彭以见妻刘氏龙泉人年二十三以见卒抚二子之麟之鲲俱力学尝从邹忠介元标游有司具题旌表
　　何一慤妻曾氏泰和曾翚之孙女也夫亡事姑守节歴二十年万厯间旌表
　　黄麟征妻刘氏吉水刘安期之女年十五归黄未久麟徴卒誓死守节治夫丧葬及翁之丧葬毕即自治一穴于夫墓傍御史李谦庵为之铭
　　李邦华妻周氏吉水人邦华直节危行屡遭患难周絶无怨尤疑惧惟以忠义相劝勉卒于丁亥三月与忠肃殉难同期其生平合志有如此
　　赖南叔妻萧氏万安人夫早丧无子遗一女时寇大起筑室与女共居如是者数年盗突至率女持利刃遮门詈曰昔寜化曾氏妇立砦杀贼举室以守汝谓我刃不利耶贼怒纵火焚之二人咸烬
　　刘位妻康氏刘仕妻周氏刘俊妻姚氏安福人康年十八而寡周年二十四而寡姚年二十一而寡皆守节以寿终天啓间建坊旌表
　　王蔼妻刘氏安福忠节刘铎女也防敏慧过人学书又学劔年二十一蔼卒遗孤文度尚未晬矢志守节甲申之乱有猾将张姓者阳以军需责饷欲逼刘氏刘以刃相向曰有断头寡妇无辱身寡妇也张乃止刘祭父亲自为文又刻父遗集未竟而卒时年三十五子文度为邑庠生捜其诗文遗藳十余卷未及刻而卒
　　朱国璿妻刘氏安福人国璿没遗二子亲戚劝其他适刘泣曰祖母谢氏贞寿名堂妾敢隳先烈而弃藐诸乎纺绩课子终身弗怠寿八十卒龙泉郭维经以诗表之
　　刘龙至妻欧阳氏安福人龙至弱冠卒欧阳矢志上奉舅姑下抚孤子以寿终郭维经志其墓子岱天啓丁卯举于乡博学有才名
　　袁以达妻萧氏庐陵人年二十七而寡无子遗一女曰外珠萧尝谓女曰吾不殉父者惟汝累耳服除母欲夺其志夜即投河死女亦随之而死
　　刘攀妻袁氏龙泉人年十六夫亡抚遗腹子守节事姑以孝闻歴六十余年天啓间旌表
　　朱寅奋妻刘氏吉水人寅奋早卒刘抚孤廷相廷植寿六十余旌表
　　萧舜日母陈氏永寜人年十九生舜日方七十日而寡守节五十年寿七十
　　娄永龄妻蓝氏吉水人年十八适娄仅一月而寡立嗣守节崇祯间廵按周灿具题旌表
　　田税妻王氏庐陵人年十九而寡抚孤守节崇祯间旌表
　　杨赤铉妻欧阳氏泰和人年二十夫亡抚孤仁愿登崇祯甲戍进士官御史请于朝奉敕建坊寿七十二而终
　　胡中洋女吉水人年十六未字崇祯癸未张寇陷城逃于天狱山遇贼欲辱之愤骂不已贼怒而杀之
　　彭琠妻刘氏安福人年二十九而寡守节抚孤歴五十余年崇祯间建坊旌表
　　杨氏庐陵人名文姑许婚罗氏未嫁而夫夭誓不再字父母强之即求自尽苦节五十余年崇祯间旌表
　　刘吉徳妻徐氏安福人年二十而寡守节抚孤渤中崇祯己卯解元徐寿七十卒
