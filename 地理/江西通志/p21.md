<!-- { "loadSidebar": true } -->
　　晋为新淦厯代不改陈属巴山郡隋开皇十年废以县属吉州【太平寰宇记】
　　唐为防吉五州廵抚使治所五代时杨吴为都制置治所宋初属吉州【豫章书】
　　淳化三年自吉州来隶【宋史志】
　　元贞元年升为新淦州【元史志】
　　明洪武二年新淦州复为县嘉靖五年析新淦地置峡江县【新淦县志】
　　皇清因之编户二百二十七里【安志】
　　新喻县
　　本汉宜春县地属豫章郡吴孙皓分宜春立新喻县属安成郡【太平寰宇记】
　　晋宋属安成郡隋属宜春郡唐属袁州【舆地广记】采渝水为名唐志本作渝天寳后相承为喻【名胜志】南唐升元中置清江县割新喻建安乡入焉【新喻县志】淳化五年自袁州来隶【宋史志】
　　元贞元年升为新喻州【元史志】
　　明洪武二年复为县
　　皇清因之编户二百六十七里【安志】
　　峡江县
　　本新淦县地汉永元中分置石阳县吴分置巴邱县俱属豫章至隋皆省入新淦明置峡江镇廵简司于巴邱故城嘉靖五年以盗贼出没知府钱琦建议立县【名胜志】按费宏峡江县记云临江所领县惟新淦最大环其境数百里盖兼古巴邱石阳二废邑之地而有之自成化改元以来往往以分地设县为请中更多故寝而弗行及嘉靖甲申廵抚御史秦钺陶俨以前议申请于朝得允赐名峡江
　　皇清因之编户一百七十六里【安志】
　　吉安府
　　春秋时百越地汉属豫章郡【舆地广记】
　　灵帝末扬州刺史刘遵上书请置庐陵鄱阳二郡献帝初平二年始立郡【雷次宗豫章记】
　　吴分豫章之新喻宜春庐陵之平都永新长沙之安成萍乡六县为安成郡【太平寰宇记】
　　晋太康中移郡于石阳今旧州东北故城是也【元和郡县志】平陈置吉州大业初复置庐陵郡【隋书志】
　　武德五年置吉州领庐陵新淦二县七年废頴州以安福县来属八年废南平州以太和县来属天寳元年改为庐陵郡乾元元年复为吉州【唐书】
　　南唐割据州仍旧名【寰宇通志】
　　宋置吉州军属江南西道【吉安府志】
　　至元十四年陞吉州路緫管府置录事司领一司八县元贞元年吉水安福太和永新四县陞为州改吉州为吉安路【元史志】
　　洪武元年改路为吉安府仍以安福吉水太和永新为县领县九【嘉靖通志】
　　皇清因之【安志】
　　庐陵县
　　附郭本汉旧县属豫章郡【郡县释名】
　　莽曰桓亭【汉书】
　　吴孙策改为石阳县分置庐陵郡晋宋因之后复改石阳为庐陵县【舆地广记】
　　大业三年又改为庐陵郡唐武德五年江左平改置吉州领庐陵县【太平寰宇记】
　　永淳元年移于今所【唐书志】
　　按庐陵在秦西汉当从邑在东汉三国后当从郡自唐永淳徙吉州治于今所而庐陵之名始专属邑
　　南唐保大八年割庐陵水东十一乡置吉水县【庐陵县志】宋元明仍旧
　　皇清因之编户六百里【安志】
　　防和县
　　汉为庐陵县地属豫章郡【太平寰宇记】
　　吴置东昌西昌二县晋宋皆属庐陵郡【舆地广记】平陈置西昌十一年省东昌入更名太和【隋书】
　　武德五年置南平州领太和永新广兴东昌四县八年废南平州以永新等三县并太和【唐书】
　　南唐保大元年析县四乡入龙泉塲寻升为县宋宁四年析县诚信乡六堡置万安县【泰和县志】
　　元贞元年升太和州【元史志】
　　县自汉时得名庐陵继升庐陵为郡而改县为太和以其地产嘉禾故也【明萧执洪武志序】
　　洪武中复为县改太为泰【嘉靖通志】
　　皇清因之编户二百四十二里【安志】
　　吉水县
　　本吉阳县地吴置晋宋属庐陵郡【舆地广记】
　　隋开皇十年废吉阳县入庐陵县【太平寰宇记】
　　南唐保大间割庐陵十一乡置吉水县宋因之【寰宇通志】宋至和元年割县五乡置永丰县绍兴二十一年复割迁莺乡以益永丰【吉水县志】
　　贑水下流与永丰江水合曲折于滩洲间状若吉字吉安吉水皆由此名也【郡县释名】
　　元贞元年陞吉水州【元史志】
　　明复为县【嘉靖通志】
　　皇清因之编户四百三十一里【安志】
　　永丰县
　　本汉庐陵地吴即其地立阳城县晋太康元年改曰阳丰隋并入庐陵【名胜志】
　　至和元年十月诏以吉州吉水五乡为永丰县以昔之报恩镇为之治所【段缝新建永丰县记】
　　宋绍兴十八年置乐安县于抚州乃割县之云盖乡以属之【永丰县志】
　　元明仍旧
　　皇清因之编户三百二十九里【安志】
　　安福县
　　本汉安平安成二县地安平属豫章郡安成属长沙国【名胜志】
　　安平侯国莽曰安宁安成莽曰思成【汉书注】
　　汉永元中改安平县为平都县吴寳鼎二年置安成郡而县属焉【太平寰宇记】
　　晋改县曰安复宋齐梁陈因之【舆地广记】
　　旧置安成郡平陈郡废县改曰安成十八年又曰安复【隋书志】
　　武德中改为安福县【元和郡县志】
　　元贞元年升安福州【元史志】
　　洪武二年复改为县【安福县志】
　　皇清因之编户二百三十六里【安志】
　　龙泉县
　　汉庐陵县地吴立为新兴县晋曰遂兴隋并入太和【寰宇通志】
　　本吉州太和县龙泉乡什善镇地南唐保大元年析置龙泉塲以乡为名宋显德七年升为县【太平寰宇记】宋宁四年割县之万安镇置万安县【龙泉县志】邑有龙泉江故宋又名泉江县【郡县释名】
　　绍兴初复曰龙泉元明仍旧
　　皇清因之编户六十三里【安志】
　　万安县
　　本孙吴新兴县地晋为遂兴县地隋省入太和【寰宇通志】杨吴时置万安镇【名胜志】
　　宁四年以龙泉塲万安镇置万安县【宋史志】
　　吉州万安古遂兴之地南唐始立镇辟地向南得石符一帙有汉八分书云地界两川神秀所蟠更为都邑万民以安遂白帅府乗其字义为万安焉【胡铨万安县防壁记】元明仍旧
　　皇清因之编户六十六里【安志】
　　永新县
　　本汉庐陵县地吴归命侯所置属安成郡隋开皇中废【元和郡县志】
　　唐武德五年析太和之地置南平州复立永新县以隶焉八年州废入太和显庆四年永新民以太和道路阻逺请列置县于禾水东南即今理也【太平寰宇记】宋仍唐故元祐七年割太和髙行乡三堡地来属【永新县志】元贞元年升永新州至顺间分永新州立永宁县【元史志】洪武二年改永新州仍为县【嘉靖通志】
　　皇清因之编户一百八十四里【安志】
　　永宁县
　　本永新州之胜业乡元至顺初守土官以乡去州城道险而遥民罢征役乞别置县从之【名胜志】
　　永宁县长宁之义也【郡县释名】
　　明仍其旧
　　皇清因之编户四十二里【安志】
　　抚州府
　　春秋百越之地战国属楚秦属九江郡【舆地广记】汉立南昌县后汉分南昌立临汝县吴太平二年分豫章之临汝南城县立临川郡即今州也【十道志】
　　平陈置抚州大业三年复置郡【隋书志】
　　时緫管杨武通奉使安抚即以抚为州名【太平寰宇记】武德五年平林士置抚州领临川南城邵武宜黄崇仁永城东兴将乐县七年省东兴永城将乐三县以邵武隶建州八年省宜黄县天寳元年改临川郡乾元元年复为抚州【唐书】
　　五代时杨吴置昭武军节度宋仍为抚州隶江西路【豫章书】
　　建炎四年隶江南路绍兴四年复来隶【宋史志】
　　至元十四年升抚州路总管府【元史志】
　　明初改为抚州府领县五正德八年东乡盗平奏割临川进贤等五县地建东乡县领县六
　　皇清因之【安志】
　　临川县
　　附郭本汉豫章郡南城县地【寰宇通志】
　　临汝永元八年置【后汉书郡国志】
　　吴太平二年以临汝县为郡于郡南更置西平县晋改为西丰县梁大通二年分临川北境置定川县隋开皇九年并西丰定川二县入临川县【太平寰宇记】
　　以临水汝水为名梁置定川县即临水也【名胜志】晋以后并因之隋置抚州改临汝为临川县唐因之【舆地广记】
　　宋元明仍旧
　　皇清因之编户六百二十五里【安志】
　　崇仁县
　　本后汉临汝县地吴太平二年分临汝为新建县属巴山郡梁大同二年分巴山郡之新建西宁二县立临川郡【太平寰宇记】
　　梁置巴山郡领七县平陈郡县并废置崇仁县【隋书志注】开皇九年改临川郡为抚州崇仁县隶焉又废宜黄安浦二县合入崇仁县唐贞观八年以巴山县偏僻并入崇仁即今理【大平寰宇记】
　　绍兴中割頴秀惠安二乡隶崇仁而丰安属崇仁即今之西馆市【吴康斋丰安程氏族谱序】
　　县有崇仁乡因乡名也【郡县释名】
　　元明仍旧
　　皇清因之编户二百五十五里【安志】
　　金谿县
　　本临川县上幕镇其山岗出银矿唐朝常为银监至周显德五年析临川近镇一乡并取饶州余干白马一乡立金谿塲复置炉以烹银矿【太平寰宇记】
　　开寳五年陞金谿塲为县【宋史志】
　　金谿县因金谿塲名也唐时有银矿发其地作场以冶之曰金谿塲寳厯乙巳银絶而冶废宋开寳初始置县【元虞集道园集】
　　县有金谿水在上幕岭东水色如金县因以名【郡县释名】按金谿改塲为县旧志及通考皆云淳化五年宋史则载开寳五年虞集二孝女赞亦曰宋开寳初始置县断以史为据
　　元明仍旧
　　皇清因之编户二百一里【安志】
　　宜黄县
　　本临川县地梁大同二年置巴山郡因立宜黄县于宜黄水侧以水为县名隋开皇九年废并入崇仁【太平寰宇记】武德五年析置宜黄县八年省【唐书志】
　　开寳八年以宜黄场复置【舆地广记】
　　南唐后以崇仁之仙桂崇贤待贤三乡立宜黄场【名胜志】县治旧为黄填镇宋以前分隶不一【明谭纶宜黄城记】宜黄亦名宜川【明王英棠隂八景诗序】
　　元明仍旧
　　皇清因之编户七十二里【安志】
　　乐安县
　　宋会要云乐安县绍兴十九年江西诸司奏以崇仁疆土阔逺山岭重复盗贼出没不时请析本县及永丰二县间地剏置从之【名胜志】
　　县有乐安乡故名【郡县释名】
　　元明仍旧
　　皇清因之编户二百三十二里【安志】
　　东乡县
　　本临川进贤余干安仁之逺鄙正德八年始置县以地居府之东偏故名【名胜志】
　　东乡者临川之东乡也【明田汝耔建东乡学记】
　　治末年东乡民赵显诣阙陈建县之宜疏入下有司议廵抚林俊以忧去不果建盗日益炽至正德八年緫制陈金兵道胡世宁平姚源华林贼乃取孝冈地城之为东乡县隶抚州【东乡县志】
　　皇清因之编户六十四里【安志】








　　江西通志卷二
<史部,地理类,都会郡县之属,江西通志>
　　钦定四库全书
　　江西通志卷三
　　沿革
　　建昌府
　　本抚州南城县【太平寰宇记】
　　秦属九江郡汉属豫章吴分豫章东郡置临川郡治南城隋罢临川郡置抚州而南城属焉【寰宇通志】
