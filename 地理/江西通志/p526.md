<!-- { "loadSidebar": true } -->
　　九仙观【在万载县治东建城坊唐太和六年创元道人黄伯祥修真于此明正徳间燬道士邹冲应募修】
　　逍遥观【在万载县北五雷山唐咸通二年道士陈若水开基元至正辛丑道士龙秋碧重建】灵应观【在万载县北谢山谢仲初飞升处山侧旧有福昌院道士周与龄以仙迹奏诏改今名明宣徳十年重建】
　　临江府
　　百华寺【在府城东一里旧有百华台相传晋陶侃读书处】
　　天宁寺【在府学左唐以前名兴化咸通中韦宙改建名铁佛寺宋改今名绍兴中更名报恩光孝禅寺元至元间仍旧名明洪武间知府刘贞重建危素记正统十年勅赐袈裟及藏经经燬袈裟勅书尚存今为祝厘道塲】
　　寳夀寺【在府城东北唐贞观间建】
　　龙溪寺【在清江县建安乡唐贞观间建】
　　荆山寺【在清江县建安乡一名四防寺唐贞观间建明罗洪先题额尚存下临矗湖其上有玉湖峯金盆庵诸胜】
　　莲花寺【在清江县思贤乡后晋天福间建】
　　隠山寺【在清江县三十都五代时建初名菩提宋白玉蟾錬丹于此因改今名】
　　慧力寺【在府城南濒江即唐欧阳处士宅宋熙宁间建新喻章颖有记后兵燬明洪武间重建时有僧黄牛间召至京赋金陵春烧诗称防御赐袈裟归嘉靖间燬万厯间兴复后圯】
　　证真寺【在清江县修徳乡明洪武初召寺僧刘空碧试钟山晓望诗称防赐玉带袈裟归佥事余铎有碑记】
　　报恩寺【在清江县金地坊为谢小娥立明治十二年知府呉叙改为公舘已废】
　　广夀寺【在府城崇徳坊右明嘉靖辛酉燬分守陈大宾相其地吉迁府学于此寺改建南门内】善林寺【在清江县东门明万厯三十五年重修见新建张位记】
　　回龙寺【在府城东北五里江水东流至此稍折寺当其冲故名明季正殿兵燬】
　　寳金寺【在清江县清江镇有阁名华光今为玉皇阁】
　　石溪龙居院【在府学左即唐卢肇读书台裴休尝为书额元末燬明洪武甲子重建】南峯禅院【在清江县南二里内有铜钟系五代时天祐三年铸】
　　东山永夀禅院【在清江县东三里南唐保大中建额曰东山宋咸平中改今名】
　　梵摩庵【在清江县清江镇内有白衣阁先是叅政熊化将谋建阁清江水浮茨中忽得大士像因奉归建庵】
　　元妙观【在府学右晋建唐名三清元改今名明嘉靖十一年分守陈大宾以其有碍文庙改迁城东迎恩桥北】
　　玉虚观【在清江县栖梧山旧名净观系晋王长史宅长史仙去遂为观南唐改名太平江文蔚记今名玉虚旧有许真君祠久废明崇祯十三年重修】
　　崇真观【在清江县閤皂山隋以前名灵仙馆唐改名閤皂观南唐又名元都观宋祥符中赐名景徳政和中赐今名易观为宫崇宁淳祐间加赐大万夀崇真宫后为兵燬今所存者惟八景坛基有碑记及诗】
　　大元观【在清江县清江镇相传玉溪潜蛟为患许旌阳逐蛟至此拔茅封之溪遂淤塞故名封溪后立观镇之】
　　新兴观【在清江县清江镇旧名呉兴呉杨氏建南唐改今额宋致和中王安石记】
　　樟隂观【在清江县东里枨湖内有古樟树一株围三丈隂蔽一观尚书谢谔扁曰古樟今名崇真观】隆道观【在清江县修徳乡相传呉猛游息之地宋元祐中通守曾准记宣和中赐额一名呉堂观】赤城观【在清江县东北四十里宋宣和中赐额里人廖敏记】
　　崇道观【在清江县东水洲上旧名白仙宋宣和中赐今额】
　　紫霞宫【在清江县城隍庙左晋为紫霞堂元改为宫明正统间重修】
　　朝天宫【在清江县治北宋祥符间建元至大中赐额明永乐五年召道士张九渊周玉濓赴京修斋时有青鸾白鹤翔空上悦赐以玺书今尚存】
　　重兴寺【古建兴寺在新淦县治东为习仪所　本朝康熙五年知府王抚民重建改今额】法华寺【在新淦县西湖田】
　　新兴寺【新淦县有二一在城东九源头傍有双忠庙一在下安国乡】
　　雷塘寺【在新淦县南塘头傍有康王庙】
　　耽源寺【在新淦县南善政乡一名保安寺明季寺圯金川驿丞刘祖鲸倡修】
　　报恩寺【新淦县有二一在县治东洋湖一在湖桥头洋峯】
　　大和寺【在新淦县东长坡】
　　龙安寺【在新淦县北八里文塔之左】
　　殊山寺【在新淦县东枫林宋勅建名安国】
　　崇圣寺【在新淦县舌巴川界宋建已废一名温泉寺周濓溪有序】
　　登云寺【在新淦县蒋家坑】
　　天王寺【在新淦县西北张家坊明嘉靖间燬后重修】
　　新修寺【在新淦县河埠宋岳武穆征防驻师于此】
　　西禅寺【在新淦县西界埠明末寺圯　本朝康熙辛亥知县董谦吉重修】
　　下北帝观【在新淦县治西北三十里晋永嘉时建更有上北帝观在善政乡已废】
　　招仙观【在新淦县七里陂有许旌阳炼丹井马蹄剑痕留石上】
　　刘仙观【在新淦县峯冈山有刘仙人足迹旁冇龙钟庵】
　　祥符观【在新淦县南阜氏门外操塲后宋大中祥符时建故名】
　　龙安观【在新淦县北一名宁极观】
　　宁真观【在新淦县钦风郷】
　　崇庆寺【在新喻县西门外隋大业中邑人唐兴舍宅为寺因号唐兴寺宋开寳中改为安和太平兴国五年赐今额元末兵燬明洪武三年重建崇祯间建武当行宫于其后寺圮】
　　进贤寺【在新喻县西北逍遥山下唐建久废明万厯间僧守心重修】
　　蓝塘寺【在新喻县百丈峯下】
　　驿马寺【在新喻县东孤山宋淳熙元年僧白立庵通驿路故名】
　　西华寺【在新喻县防山之阳宋刘辰翁作记元学士元明善篆额明洪武初重建二十四年观空住持为丛林】
　　仙姑院【在新喻县龙台山后唐同光年间江水漂一木佛至此显禅师取以开山立寺故名】黄陂院【在新喻县东寳屏山下宋时移建殿基掘地得一小钟有古篆小字三十六云】
　　长蓝院【在新喻县东南泗溪旧传寺自长蓝飞来本朝顺治间萧时叙建禅堂于寺东】上明观【在新喻县北青鸾山下晋元康间许彭二真人建南山石工有石刻十四字传是二仙所书】延真观【在新喻县东北山口晋元康间建后有龙头石观前溪中有拜章石左有狮子石其口出盐今失去】
　　西灵观【在新喻县西瑞仙山下晋永和八年建相传吕纯阳尝游此】
　　翔云观【在新喻县东龙仙山晋义熙二年建观后有旌阳醮斗坛宋宣和四年赐今额】
　　兴元观【在新喻县西八百源晋建宋宣和二年赐额前有揖仙桥后有倒枝柏内有佑圣堂】洞真观【在新喻县南飞茅山隋大业中陈罗二真人上升之日有仙茅东向飞舞五里而坠三日复生乡人即其地立观故初名曰仙茅】
　　善应观【在新喻县南白石山陈罗二真人链丹于此唐武徳中道士守一建立殿宇名曰白石宋宣和间赐今额】
　　宝华观【在新喻县宜春门外五里后迁吉台山之上唐贞观中建宋宣和元年赐额】
　　仙驭观【在新喻县东门外白鹤山宋宣和间建明正统间修今置道防司】
　　萧山寺【在峡江县西乡黄源南梁天监问侍郎萧子云结庵修炼之所有流觞曲水饮马芳池海棠洞蹵毬塲炼丹井石笋赌酒石诸胜】
　　永兴寺【在峡江县东乡地为唐练公所施去寺二里许为三洲即练公宅详罗文恭游玉笥记】顶山寺【在峡江县西郷唐袁州大仰寺僧爱其山之幽胜上复平衍有田里人王周佐以地施之宋渝川谢谔胡昱尝读书其中明末寺圮本朝康熙己酉知县佟国才捐俸重建】
　　东平寺【在峡江县西乡唐仰山慧寂禅师住此明末仅存佛殿　本朝顺治辛丑南岳禅师本领复兴】双涧寺【在峡江县西乡暮膳已废】
　　安静寺【在峡江县西乡潭溪明洪武五年増葺得一断碑为谢艮斋记】
　　灵安寺【在峡江县南门外四顾台下已废】
　　天长寺【在峡江县西乡距县十五里明宣徳间重建】
　　乳峯寺【在峡江县西乡有飘花井】
　　万夀寺【在峡江县城内明嘉靖五年峡江初置为县无祝厘之所知府钱琦移灵安寺殿阁改建于此崇祯二年邑侍郎曽樱修后圯本朝知县颛孙佐圣修复】
　　玉峡观【在峡江县南门外名峡江道院秦时建即今道防司】
　　清真宫【在峡江县梁杜元老与门人钱文咏来此修炼自大白峯飞升天监中杜真人亲书石台记元虞集有记】
　　乗光观【在峡江县即郁木洞观宇梁萧子云擕家隠此初名耀真观宋大中祥符中改今名】集真观【在峡江县东乡唐初有女道士危元丽杨道冲居此成道】
　　落云观【在峡江县东乡姚文质修炼处宋靖康间改建雷祠明嘉靖癸丑移祠于山麓之左天啓间复立为观】
　　开明观【在峡江县玉笥乡覆箱峰之西孔真人坛及其居宅母墓在焉朱子有诗】
　　承天宫【即梅子真故宅在峡江县洞天山玉涧之上汉时为玉梁观唐景云中尝遣使建醮祝厘于此宋改为承天观元至元二十六年诏加万夀易为宫详揭徯斯记】
　　大秀宫【在峡江县玉笥山麓其上有天王阁】
　　江西通志卷一百十一
　　钦定四库全书
　　江西通志卷一百十二
　　寺观【二】
　　吉安府
　　东山祥符寺【东山在今府治南其名东山者仍其旧也建自呉建兴二年名束山禅寺宋大中祥符元年改今名治平二年改额慈恩黄庭坚撰仁夀塔记淳熙间僧雍熙并内罗汉院等以扩其寺刘辰翁有记明洪武五年僧仍贯重建二十四年立为丛林有汤长儒碑记后改为白鹭书院再改为县学寻复迁原所崇祯末雪藏居之复得与诸丛林并传本朝知府杨可楹増治殿堂廊庑乃镌其像于石】
　　崇恩寺【一曰天华院按钟文所载又为寳安寺寺居府城西弥陀山呉赤乌间有嚩啰尊者卓锡此地寳安之名因尊者防西城寳镜一圆来也宋景祐间僧智洪重修徳祐间悉毁　本朝康熙丙午僧竹堂重修】
　　南塔寺【在庐陵县水府庙之南内有塔其顶以赤乌记年】
　　灵泉寺【在府城北十里螺子山有井甘洌因名宋欧阳守道有记　本朝康熙三年寺僧海玉构药师堂香积厨稍复旧制】
　　雪山寺【在府城东门外隋大业中四祖住城东祥符寺时被寇城七十日祖令城中禁屠诵佛时城上天王出现赋惧而退城中患疫祖今诵佛如初时六月降雪民疾愈遂改今名明天啓间邹南臯萧拙修以寺歳患水浸改迁今所】
　　永兴寺【在庐陵县安平乡唐贞观初为康国师勅建康善医太宗召之医疾即愈授以官不就归隠本寺赐紫衣有御制碑宋有僧元徽亦辟于朝疏请更寺基未许明年赐名长灯山罢归号济法师庆厯中进士李鉴记其事】
　　祗陀寺【旧名白竺即圣隠山在庐陵县双江之间肇于唐贞观间寺环十八塘】
　　隆庆寺【在府城西二里许唐上元元年置仁山寺黄山谷记云呉顺义中僧冲日筑室于仁山初名广福院宋大中祥符间改隆庆院有罗汉堂元符中富商孟华所创东坡南迁为书八字牓元丰三年庆闲禅师法于此见苏辙碑记寅和初更名徳土院绍兴十三年通判孙霖命僧秉雍新之王泸溪为记元季兵燬明洪武二十四年僧孟泰増修万厯间废本朝顺治十七年资国秀禅师始建祖堂康熙癸夘守道施闰章清复遗址僧维超募建】
