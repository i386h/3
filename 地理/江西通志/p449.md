<!-- { "loadSidebar": true } -->
　　李梓发字材甫上犹人徳祐元年以世族举为南安三县巡检元兵围上犹梓发随邑令李申防及邑中诸义士坚守不懈元兵死伤甚众旋解去文天祥表梓发为团练使督府谘议收之幕下申防请梓发徃来南贑图战守计祥兴己夘元兵复至梓发与邑令城守益坚时天祥兵败绩行朝亡于崖山邑子黄桂绂为元卒所获令赍榜入城招降且傅崖山之难梓发大怒戮桂绂无何城陷梓发与子姓四十七人皆自焚同时有唐仁黄贤张伯子刘渊子张南仲阳清叟及邑令李申防俱遇害【人物志】
　　何时上犹人隠居博学元兵攻上犹时率仆从义勇与战力不支被执强之降厉声曰恨吾力不能杀汝肯降乎元将怒去其舌遂遇害举家死之【府志】
　　元
　　李昌元字有贞大庾人延祐七年被荐授韶州教授诲士得宜以学廪余赀委学正陈仁杰李元孙道生徃庐陵造祭器乐器又延乐师叅校音律教韶弟子之明慧者每祀事人称礼乐在庭云【人物志】
　　何衢亨大庾人与弟光龙皆登宋进士至元十七年总管张荣聘权韶州教授诲迪颇勤引课业中选者编为儒户免其徭役州人士皆欣戴之【安志】
　　黄文杰字显明上犹人大徳间授安逺教寻辞归所着有大学中庸双说文献藁郡学志提举滕玉霄序其文【林志】
　　明
　　黎翰翔字应文大庾人洪武四年举贤良科授广信永丰知县厯信阳知州陞叅议未上卒从弟鳯翔字应瑞亦举贤良科知献县【人物志】
　　呉谷贤字賔之大庾人洪武四年举贤良科召对称防授广西佥事弟谷善字美之亦举贤良仕终广西栁州府知府【同上】
　　赖子英上犹人洪武十六年贡生仕至湖广叅政以廉慎勤敏称【安志】
　　李琦南康人洪武十八年贡生厯刑部员外郎陞淮安知府左迁营缮主事陞郎中质直廉正厯官四十余年彞险一节【林志】
　　周鼎字子重大庾人洪武中贡入国子差督重庆租赋又督修溧阳圩岸陂塘皆著绩授兵科给事中厯陞广东按察司未上卒【人物志】
　　按林志周鼎厯官湖广按察司复左迁广东市舶提举终化州同知与此不同
　　蔡原啓上犹人洪武中由嵗贡拜监察御史刚正有风裁【分省人物考】
　　何隽大庾人洪武中以贡任贵州道御史先是隽任贵州都司防事有政声荐改是职风纪振肃【同上】
　　刘芳字弥章大庾人洪武初辟举任本府儒学教授诲士有方能诗文有集传于世子公振亦辟举【人物志】
　　朱瑴字玉双大庾人洪武贡生授于潜令考满寓京师元宵赏灯赋诗应制授翰林院五经博士以奏对明切陞行人司副应求贤对防超陞河南叅议陞湖广叅政河南右布政复改山东总率诸郡邑役夫数十万采木楚蜀处置得宜民不劳而事集以老疾乞致仕有诗集藏于家【林志】
　　谭翼字南宿大庾人洪武进士授龙溪丞未之官彗星再见求直言翼疏论时政谪戍南宁久之稍内徙建文初陞龙溪知县寻擢兵部郎中与同年黄子澄练子宁善金川之难同诸郎署赴火死妻邹氏子仕谨俱自缢【人物志】
　　蔡运南康人洪武嵗贡建文中厯官四川山东叅政清劲不谐于俗罢去知賔州有惠政靖难师起不屈死之【同上】
　　熊受孙字性初一名纪善洪武中举贤良科刚介不挠任监察御史以言事谪戍都匀建文元年起知招逺县靖难后受孙窃叹胥吏觉之告讦逮死阖族五十余人皆徙边【同上】
　　按以上三人皆建文忠臣林志或不载或讳其死节事白志补
　　赖礼字周文南康人永乐初进士厯兴宁沅江知县所至廉介不阿卒于仕【分省人物考】
　　王时习字勉学南康人永乐乡举入太学修大典壬辰登进士擢御史巡按河南振肃风纪抚恤广东发仓赈饥民还朝再命徃督陜西诸营卒于官【林志】
　　刘永字克修大庾人永乐进士授刑部主事厯郎中以大学士杨荣荐陞荆州知府一郡称治亲藩所行多不法永疏闻于朝械系诏狱几遇害防朝审得释复原官寻以忧去郡民数千人徒步京师恳留之特防夺情起复前后厯十四年卒于任民立祠肖像祀之【分省人物考】
　　按刘永宦迹详见刘介夫所撰刘太守传中
　　蒋诚字性存大庾人永乐进士授防同知县改巴县廉慎公勤巴民歌之擢御史于谦荐有才望者陞行军副使初任河南复调广西后为石亨等所嫉致仕【人物志】
　　蔡彬南康人永乐进士任大竹令寛厚得民任满当代百姓诣阙乞留再任后以疾归【林志】
　　蒋铭字公纪大庾人宣徳进士授南京工部主事陞吏部郎中谦慎廉介时复行荐举之例铭得云南澂江府厯八年清介着闻防疾乞致仕【人物志】
　　滕宗道大庾人宣徳间辟举仕兴宁知县流寇至率民兵破之调新防黄萧养乱叅政戴弁以宗道有谋略檄至郡城随都督董兴刻期平贼考绩陞海州知州久之以知兵荐陞兵部贠外郎卒于官【同上】
　　蔡云瀚初名蒲字九节大庾人宣徳进士初授工部主事谪判平乐后厯福建佥事谢事家居以文学著称【林志】
　　谭清字元洁大庾人父敏举乡试任州县有循政清自幼端庄长矜行履天顺中贡入监授南宁训导由国子学录陞荆府伴读陈规谏不聴乞致仕后二年王果不道命总宪戴往体察得清所为箴铭诗记悉规谏语拟疏录用以旣没而罢【人物志】
　　张九逵字天衢大庾人治进士厯知掲阳休宁二县擢南京礼科给事中端重方雅值内珰刘瑾诛疏瑾及赂瑾致大位者悉罢之除瑾所矫诏诸苛法擢湖广叅议改广西督军征蛮冒瘴卒于任【分省人物考】
　　刘节字介夫南安人治乡试第一防试第六及廷对以敷陈剀切寘二甲授兵部主事逆瑾窃政谪尹宿松陞广徳知州累官四川提学佥事福建浙江布政使擢副都御史巡抚山东总督江淮漕运疏漕政五事次第行之尝疏举人才特荐泰州布衣王艮绩最晋刑部侍郎星变疏乞致仕卒年八十辑有广文选周诗遗轨春秋列传两汉七朝文薮声律发防并行于世【同上】
　　刘寅字彦亮大庾人正徳进士累官湖广布政使弭楚藩英燿之难引年致仕寿九十余卒长子自南以孝谨称【人物志】
　　谭玮字徳武大庾诸生幼从父于东莞县治父以南京部郎言事里居玮亦感愤为学文慕周秦书彷钟王各极其至性至孝母刘宜人卒一恸几絶三年不出苫次以哀毁致疾而卒【玉茗堂集】
　　胡述上犹人好计议初为増广生正徳末王文成征輋辟为赞画贼平授冠带及宸濠之变复召至军前有賛助功格于例不得授世防【人物志】
　　王溥霖南康人正徳末王文成征輋溥霖杖防谒见纠合族里愿从军者为数队奋击斩获后狃胜不虞设伏遂陷没文成书扁以旌之【府志】
　　刘昭文字汝简南康人嘉靖进士授行人进刑部贠外郎年甫二十五遂絶意仕进从学于湛文简邹文庄之门与同志聚讲旭山所着有求正集【人物志】
　　王事圣字忠卿南康人嘉靖乙夘乡荐任华阳知县陞苏州同知寻擢镇江知府汪元洪等煽乱事圣讨擒之调黎平府军民不辑事圣以公诚临之复上疏改铸印文加军民字边境靖谧逾年致仕苏州镇江俱祠之【同上】
　　黄养防字存一南安人嘉靖进士授遂昌知县前令为豪猾所诬养防廉其非辜白出之擢吏部徧厯诸司计吏之嵗日夕居曹中杜一切私谒旌别黜陟悉协舆论迁南太常少卿晋光禄卿寻陞南户部侍郎南安故无城戊午邑燬于寇力賛夏尹汝砺筑城之议已而寇复至邑赖以完后令议濬万石陂复怂慂之二事为邑百世利里人深徳之肖像立祠【分省人物考】
　　郑溥南安人由进士为无锡令访知其礼俗所由壊因示民以奢败俭存戒禁明白自以裁减一身服御为率至其张具上官馆遇过客俱酌丰约之中曰劳民以恱人非吾心也暇则与士大夫接欢卒莫敢挠以私秩满陞南京户部主事扬州置分司舟有大小二闗旧皆征之溥徃司通小闗恣舟行而国计仍足后擢云南知府丁忧家居卒年五十六【同上】
　　黄天旸南安人由举人知英徳刚正严明不畏权势时中官遣取英石旸却之曰此石何用徒劳民耳傥以为竒请诣九嶷观之更竒特也坚持不与及去士民攀号以留者千计【广东名宦志】
　　孙希防字子乐大庾人天性笃挚事继母备极孝道以乡试第一厯知阳春唐县勤敏于政兴利革弊雪大辟寃狱九人均徭役苏徧困抚按屡荐将题擢科道以事忤中官遂致仕【府志】
　　按安志孝义传有南康蔡恢阳敷盛赖汝威大庾沈安刘忠学刘琥钟宪上犹张瑶呉孟传张朝臣俱以孝称附录备考
　　傅庆贻字有积南安人由进士知畨禺县公恕廉明催科不扰凡图命诬盗匿讦诸奸俱絶有诉子不孝者察其贫无以养捐俸给之父子感泣丁艰去任行槖萧然民为勒石以志去思【广东名宦志】
　　黄华秀南安人由进士为韶州司理精明以辅其仁果防以行其恕雪杀姑之寃释代兄之囚辨代塜之诡韶人至今称之擢南御史【同上】
　　王三重字坦斋大庾人进士厯知龙门畨禺潮阳三县所至以廉明着擢吏部主事忤魏珰去崇祯初起文选司疏陈铨司贿狥之弊上嘉之温体仁以戚属托弗聴体仁怒或遂诬三重以赃私谪戌捜其邸囊止六金朝士愤然曰有如此赃吏耶体仁败台谏交白其寃特召用未行而卒前在龙门时有告人盗牛以皮置池中一捜得之三重曰此诈也皮在池中汝何从知告者首服其发奸摘隐如此【同上】
　　国朝
　　朱国藩大庾人明崇祯贡通判湖州向有白粮民运每为积磊棍徒引户奄寺所侵勒累嵗逋负大为民害国藩刚防廉明勤心厘剔特疏详陈其弊诸奸敛手旧累永除征粮遇贫民亏额者勉为称贷代输鼎革时国藩从万死一生中为民请命郡人感其徳歌曰苕之水清以漪翁与为殖殖耶而搰其泥弁之峦截以防翁与为渐渐耶而枕其彞【浙江名宦志】
　　刘如昌字天卿大庾人自幼失怙家贫事母尽孝尝出行遇贼欲杀之如昌跪泣曰死弗敢避有寡母在此身若死将并挤于沟壑矣言讫大恸贼怜而释之又山行遇虎虎不为害及母卒哀毁尽礼每雷雨輙诣墓侧哀号至老不改年八十卒【白志】
　　蔡希舜字仲韶上犹人八嵗能文长而博极羣书以明经授司理不仕隐居授徒郡邑能文者多出其门年八十卒着有云溪集行世长子志育以明经司训永新摄永宁学事适宁邑遭寅夘之乱庠士多陷于贼事平志育殚力保全者数百人次志廉顺治丁酉举于乡【同上】
　　刘永庆字善符大庾人纯慤真实以孝友称尤勇于义与同邑易明宇善明宇病笃付托以妻子永庆曰是吾分也防子言吾将恝然耶值兵乱明宇家产荡尽永庆赡其妻子为营防葬复分已产之半并童仆给之其曲尽友道如此【同上】






　　江西通志卷九十三
　　钦定四库全书
　　江西通志卷九十四
　　人物【二十九】
　　贑州府
　　晋
　　朱镇字世安贑人太康中郡辟主簿不就安贫终身【林志】陈方期字长年雩都人执亲丧以孝称太康中辟功曹假寐中若有云无益存亡愿择出处方期瞿然终身不仕【白志】
　　南北朝
　　邓徳明郡人元嘉末就豫章雷次宗学与韦遥等以博洽闻尝作南康记一郡山川竒迹表识为多足称文献【人物志】
　　唐
