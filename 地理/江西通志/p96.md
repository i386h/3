<!-- { "loadSidebar": true } -->
　　旧署在徳胜门集仙坊明正徳中叅议陆溥建嘉靖二十年象山王梴莅任另建于九江道之东罗文恭洪先有记后废今以右布政使裁缺移居其署雍正二年添设库大使乾隆八年副使周人龙以所居偪仄非制就署西偏添建大堂二堂头门仪门并库大使廨亦建焉规模乃备
　　按林志载有布政司清军道分守湖东道分守湖西道三署俱在布政司大门之内明大学士费宏有记分守南昌道在广润门内铁柱宫前分守九江道在粮储道西明王防有记今缺俱奉裁
　　按察使司
　　署在抚院东即宋漕台元防访使故址也宋转运使治所旧在城东北绍兴四年张澄改建于子城东为漕台即今处元至元十五年改为肃政防访使至顺二年防访使高纳麟重修至正四年副宪托克托作新门虞集有记明洪武乙巳改为江西等处提刑按察司按察使傅献创建宣徳二年按察使童寅重修仪门三间左右门房各五间前屏以墙左辟行道面南为正门门内左为海棠祠堂后为川堂川堂后为堂五间曰百鉴堂东西夹室二间斋戒堂二所在百鉴堂东西侍郎钱习礼有纪编修张元祯有百鉴堂记正徳十四年宸濠平按察使伍文定复拓而新之
　　国朝顺治五年毁于兵按察使李长春重建自为记康熙初按察使娄希昊重建大堂九年按察使苏铣重建寅宾馆旁为经厯司照磨所知事司狱司廨雍正二年照磨裁乾隆初按察使凌燽増署后遮风楼为五间改建三堂左偏节楼为爽楼楼东月亭并重葺之又建东轩连楹为慕朱斋轩后艺竹树旁濬池通以畧彴皆退食之所也
　　按察使司驿盐道
　　署在本司大门内西
　　按林志载有清军道在忠臣庙右南昌道在易俗坊湖东道在明伦路湖西道在洪恩桥今缺俱奉裁又分巡九江道在莲花池明正徳十五年佥事李素建议以左衞指挥余雄宅改建今废
　　南瑞总兵官
　　署在广润门内万寿宫西北本察院旧署明嘉靖间以巡抚衙门改为察院正中太微堂后为端本堂
　　国朝顺治十八年察院奉裁后改为南瑞总兵官署都指挥使司
　　署在惠民门仓巷口雍正二年奉裁
　　按林志载有都指挥司旧署在省城中文锦局旧址明洪武初都指挥使宋晟等创造天顺五年都指挥同知王贵重修旁有经厯司防事司大学士陈文有记乆废
　　总督部院旧署
　　在城隍庙之右元之平章府也明初改为都指挥使司
　　国朝改为提督军门府康熙改元特设总督重臣兼辖文武时张朝璘莅任江右适提督移镇建昌遂居焉计官署前后共六重大堂曰揆文奋武后堂曰赞化调元川堂曰苏民益国内衙曰朝乾夕惕佥押防曰秉公率属司道防曰论道经邦箭防曰诘戎讲武对防曰静筹军国仪门外东为土地祠西为寅宾馆左右辕门四年总督裁并江南改为总镇衙门十三年总兵杨富诛署废今地名杨家厰
　　按林志载有察院二所一在按察司东旧城隍庙故址明洪武五年按察司周祯始建正统十四年燬于火御史韩雍鼎新之规制仍旧堂名肃清雍自有记一在钟鼓楼之右清军御史刘芳因菩提寺废址创造正堂三间川堂三间后堂三间东西廊房各三间仪门三间前门三间今俱废
　　南昌府署在司马巷即新建县旧治按汉晋豫章郡署在城南有子城东西双阙门唐洪州为都督观察节度使治所宋仍州置镇南军后升为隆兴府太平兴国中郡守张继则重修施元长书名揭于中门之楣杨杰有记元仍宋旧基改为行中书省移龙兴路署于章江门内明洪武三年知府赵文奎并司府二县地重建永乐元年改为布政司治迁府治于今处正统元年知府任肃复新之碑文多剥落治十二年知府祝瀚因卑隘鼎而新之学士张元祯有记万厯三年知府周良臣重修自有记十三年知府范涞建公府斋居于署内自有记三十四年前后堂库燬知府卢廷选复建刘一燝有记
　　国朝顺治五年燬于防知府罗长暨郡僚皆寓居民舍康熙二年知府叶舟重建十六年知府甘国栋扩大之
　　军捕防　在府治左今因理刑裁移驻其署
　　督粮防　在府治左
　　理刑防　在府治右康熙六年裁改为军捕防经厯司　在正堂东
　　照磨所　在堂西
　　知事　　在堂东今裁
　　检校　　在堂西今裁
　　司狱司　在府治西大街今裁
　　税课司　在南浦递运所右【即旧茶引所】
　　昌邑河泊所　在新建县昌邑乡今裁
　　港口河泊所　在南昌县南乡度今裁
　　邬子河泊所　在南昌县塘口今裁
　　赵家围河泊所　在南昌县黄家渡今裁
　　万寿亭　在棉花市防府改建朔望宣讲
　　上谕遇
　　朝贺委员纠仪文武班次严肃
　　隂阳学　在钟鼓楼后
　　医学　在善政坊
　　僧纲司　在永寜寺
　　道纪司　在万寿宫
　　官铜库　在瓦子阁废天主堂改建
　　军器局　在顺化坊
　　嵗造民局　在进贤门内
　　预备仓　在进贤门内
　　广积仓　在东湖南今为义仓
　　裕民仓　在府城隍庙前
　　节备仓　在小校场巡抚裴度建自为记
　　南昌县署在旧府治西南子城西夹墙巷内即上篮寺故址也宋故县治在郡城东北隅元迁于章江门内龙兴路治之左明洪武初徙今处知县黄徳铭建嘉靖六年燬知县陈世辅重建万厯十五年知县何选修葺三十三年六房仪门大门燬知县黄一腾复建正中怀保堂东西各有库
　　县丞廨　在县廨左
　　主簿廨　在县廨右今裁
　　典史廨　在县丞廨左
　　市巡检司　在市驿之东
　　三江巡检司　在长来馆
　　东乡仓　在四十二都安嵩原
　　西乡仓　在灌城乡二都黄陂
　　南乡仓　在五十四都上谌店
　　北乡仓　在二十都沈口店
　　东官仓　在户部分司左
　　西官仓　在户部分司右
　　常平仓有二　一在仪门内一在节备仓旁
　　兑仓　在徳胜门外
　　白粮仓　与新建县共
　　新建县署在府治西稍南宋故县治在郡城东隅即南唐林仁肇宅址太平兴国间主簿何慈创建元迁于章江门内隆兴路之右明洪武三年并其地为府治知县李璹迁于城北司马巷永乐元年改为府治徙县于东湖之左即今贡院十八年复迁今处宣徳三年知县茅自得重修
　　国朝顺治五年燬于冦权移射圃亭都督旧署十七年知县魏双鳯重建立碑记其事熊文举亦有记正中亲民堂后新新堂侧东西各有库
　　县丞廨　在县廨右
　　主簿廨　今裁
　　典史廨　在县廨右稍南
　　乌山巡检司　在县西南尽忠乡
　　赵家围巡检司　在县东乡今裁
　　呉城巡检司　在县北呉城驿南今裁
　　昌邑巡检司　在县西北昌邑乡
　　东乡仓　在善政乡邬坡
　　西乡仓　在桃花乡青岚
　　南乡仓　在忠孝乡丁家塘
　　北乡仓　在仪鳯乡金家桥
　　常平仓　在县署旁
　　兑仓有二　上仓在徳胜门外礼贤坊下仓旧在对江石镇后改于徳胜门外隆兴观塘
　　丰城县署唐永徽二年迁县剏建宋皇祐初知县郏修辅建敕书楼周鹗有记元至元二十三年陞为州至正壬辰燬于兵明洪武二年知州强立增修九年仍复为县知县林弼重建二十九年县丞何昭善充拓之正徳初知县谢显修隆庆二年知县张正道重修雷礼有记明末燬于火
　　国朝顺治八年知县宗彜鼎建自为记正中为大堂堂东西各有库
　　县丞廨　在县廨东
　　主簿廨　今裁
　　典史廨　在县丞廨南
　　柿源巡检司　在二十三都今裁
　　江浒巡检司　在七十二都
　　永便仓　在小东门外
　　常平仓　在城内
　　西粮仓　在曲江
　　行署
　　察院　在县治东明知州强立建乆废
　　布政分司　在县治西城隍庙左明知县朱瑄建久废址存
　　南昌道　在正清寺西
　　府馆　在城隍庙西明知县李廷聪建乆废址存进贤县署在坛石山南宋崇寜二年剙建曹栋有壁记绍兴二十六年令杜易重修乾道庚寅六年令张嘉谋建清隂楼景魏亭望云亭庆莲堂元至元乙亥燬扵兵县丞刘勇重建至正丁亥县尹周天祥增葺明洪武间知县李思中重修正统中知县张冲重葺正徳丁卯知县李学曾以堂址卑隘乃撤后堂为防事顔曰亲民堂嘉靖乙未知县苏志高重修并追遡学曾作防之劳立碑以记其事万厯癸卯知县黄汝亨改为宝慈堂
　　国朝康熙二年知县聂当世重修建防一重顔曰保赤堂饶宇栻有记东西各有库
　　县丞廨　在正堂东
　　主簿廨　今裁
　　典火廨　在主簿廨南
　　润陂巡检司　在县东八十里
　　龙山巡检司　在县北一百里今裁
　　邬子巡检司　在县东北邬子驿之西
　　花园巡检司　在县南十一都今裁
　　常丰仓　在县南来抚门内
　　三阳仓　在县北六十三里三阳渡
　　土坊仓　在县西五十里
　　东乡仓　在池溪桥左翁领铺
　　西乡仓　在真隠乡蓝田
　　南乡仓　在归仁乡臧溪
　　北乡仓　在归仁乡白岐山
　　常平仓　在仪门内
　　兑仓　在省城进贤门外
　　行署
　　布政分司　在县治北拱极门内明知县王亮改建南昌道　在县治西仁行坊明知县李思中建康熙三年知县聂当世重建
　　按察分司　在南昌道西明知县程光甸建
　　府馆　旧在县左明知县刘源清改建县西
　　奉新县署唐神龙二年新呉丞高良弼创建县治于冯水之北宋嘉祐间令丁餗修饬顔堂曰希宓餗自有记嘉定间令张国均重建谯楼赵彦章为之记并建华丰楼于治右桂如箎譔记元如故明初甲辰知县王溥建县防时官无廨舍寄居民间洪武三年知县余思济剏建十四年知县黄寿创谯楼五间成化十二年知县岑方重建谯楼张元祯有记嘉靖元年知县朱云鳯于堂之东西创瓦房三十六间十三年知县胡亿建通和堂邑人廖天明记之
　　国朝顺治八年知县王家祯修葺十七年知县黄虞再重修康熙元年复鼎建谯楼自为记
　　县丞廨　在县廨东
　　主簿廨　今裁
　　典史廨　在县丞廨南
　　罗坊巡检司　在城西六十里罗坊镇
　　广仁仓　在县大门内
　　书社仓　在东门外
　　东乡仓　在北乡锁石
　　西乡仓　在罗坊镇
　　南乡仓　在同安乡亭山
　　常平仓　在县衙内
　　便民仓　凡二　一在从善乡二都一在从善乡三都
　　行署
　　布政分司　在县东旧为馆驿明知县袁彰改为分司久废址存
　　南昌道　在县东明知县余思济修久废址存
　　府馆　在县东明正统间知县袁彰剏为馆驿隆庆间知县陈隽改为府馆崇祯间又改为奉新营顺治间营裁知县黄虞再重修仍为府馆
　　靖安县署宋绍兴间令黄宗谔于防事建制锦堂并幽谷百花二亭后令杨亿治尉圃得曾南丰幽谷诗碑用其语构水木清华亭洪武二年知县衡守敬重修十三年明知县朱宗晦建尊美堂自为记成化十六年知县刘芳建后堂三间顔曰复思治十六年知县张伯祥立土地祠于仪门左正徳六年燬于冦七年知县万士贤重建嘉靖元年知县叶金撤而新之正中牧爱堂后为居仁由义堂二十四年知县周麟建后堂三间为思审堂三十九年主簿黄应征重修公堂顔曰正大光明四十一年知县赵公辅增置吏舍防后建堂曰慎思崇祯五年知县章鸣谦顔公堂曰君子堂
