<!-- { "loadSidebar": true } -->
　　癸巳发帑金修理龙虎山庙宇
　　皇上雍正九年发帑金
　　钦差官监修龙虎山庙宇建斗母阁复二十四道院恩遇稠叠为山灵异数厯代诗文详见山志
　　征君山汉天师十四代真人张子明隠此屡征不起故名
　　三峰山在贵溪县南二里一名天冠山三峰鼎立其巅自为两坞有泉从崖隙东西防出两崖下各有小沼盛注瀑流左右山环如臂前有方池外二溪合抱有唐柳公权题名宋徐绍景于此读书建象山书院相连者为五面山一峰屹立削成五面元赵孟頫有诗北二里东折为小隠岩岩后有宋洪驹父书字
　　藐姑山在贵溪县南七十里上有封鬼洞幞头石瀑泉注下入三洪溪又南十里为洞源山一名鬼谷山有鬼谷洞有好事者深入约行四里洞尽处有小洞可通鬼岩又县西南有石楼山天寳间勅改象楼山
　　贵原山在贵溪县南五十四都东连火烧岭南通光泽县西连昻山北接鳜鱼峰广七十余里内多良田物产蕃庶民俗淳厚宋叶梦得谒真德秀归经此呼酒独酌题其壁曰新丰云交山在县南七十一都物产民俗类贵原山但岚气太盛居人多瘿
　　鹰山在贵溪县西北六十里俗称崖山惠安溪水流其下
　　龙窟山在贵溪县北七十里山有龙井有龙窟寺岁旱祷焉其原有裴大夫庙磨剑石华表池明正德间姚源贼逸入此山剽掠殆尽
　　鹅湖山在铅山县北十五里三峰揭秀其巅有瀑布泉周围四十余里盖县之镇山也鄱阳记云山上有湖多生荷名荷湖山东晋时有防鹅育子数百羽翮成乃去更今名唐大厯中僧大义植锡山中防鹅复还山麓建仁寿院今名鹅湖寺宋淳祐间始以朱陆诸儒会讲于此即于寺旁创立书院赐名文宗明正德间徙建山顶规制逾前
　　国朝康五十六年
　　圣祖赐匾额及柱聮鹅湖与鹿洞焕乎称二大书院不但
　　甲于江右矣
　　东山在铅山县东三里有宋赵克夫东园故址
　　锦屏山在铅山县东五十里山形壁立如开图障崖石老翠花木闲秀入其间者疑登阆风焉
　　铅山在铅山县西四里一名桂阳山产铅及铜县因之名唐贞元间置永平监宋初直属诸朝其产遂竭又西为薛尊山马坞山宋代皆产铜今絶县西南七里铜寳山一名七寳山山下有银平坑石窍中涌泉浸铁成铜天久晴有矾可拾宋建隆三年置铜塲后废
　　洪洋山在铅山县南五里宋治平中尝产青碌政和间即竭又南五里为李家源山楠木垅山
　　葛仙山在铅山县南五十里由山北真净寺循涧行至山半厯三十六嶪方至絶顶传是葛仙翁脩炼处有仙坛龙井上马下马试剑息心等石宋熊元复诗乗风直上葛仙顶仙家楼阁烟霞深又南十里为石礲山接桐木源又南五里为麒麟山其峰亷锐而耸
　　状元山在铅山县西北六里其东曰桂林西曰清风峡山有天成石龛宋刘煇读书处也煇手题奎星状元四字于石后人以水涤之其朱益显
　　芙蓉山在铅山县西北三十里又西北二十里为鸠屛山
　　永丰山在广丰县西南二十五里山如石囷下瞰溪流相传山生石乳赤则岁旱白则年丰县南里许有罘罳山前临溪水后倚蒋峰形如罘罳故名
　　覆船山在广丰县东十里上有泉眼八十四冬夏不竭漑田万亩今存者三四耳以其形似覆船故名
　　星石山在广丰县东二十五里髙百余丈罗列周布若霣星然俗传避黄巢之乱者尝居其巅有藏金焉今夜分每见火光相近有排山山形排列如屏宋周世杰居此累世有将略盖兹山所钟云
　　防门山在广丰县东三十里两峰并峙望之如门髙五十余丈周围各二十余里北连玉山东接衢州有水流入玉山县界又东五里为灵鹫山上有光相洞幽深不可穷其西有寳积院宋张叔夜衣冠墓在焉墓前有庙合祀郑威愍骧详见精忠愍节庙碑
　　三岩山在广丰县东六十里与六石峰相望羣山皆处其下有三石岩寛广五六丈建三岩院于其中泉涧幽深有龙蛰焉旱祷必应又东十里为松峰山其山髙可百丈周围百余里东界浙江江山县山顶有龙湫遇旱祷之
　　仙人掌山在广丰县南三十五里石峰壁立其侧有裂痕如印掌宋咸宁间张涑岩结屋其上顔曰白云庵迤东为东岩下有严陂水清石痩
　　雨石山在广丰县东南三十里石崖撑空髙二三百丈有岩洞岁旱祷雨尝应故名又东十里为大岩尖山陟其巅东望三衢河水城池西望府城灵山葛溪厯厯如指掌山巅有石室方广四五丈明末僧圆球化去肉龛尚存
　　鹤山在广丰县西二十里上有龙池其水碧色
　　青金山在广丰县西北二十里三峰鼎峙接上饶境重山在兴安县北八十里重峦叠巘谢枋得尝筑室读书其上因号叠山今书院遗址犹存又五里至白石勉斋弟子刘埜书院在焉又四里为岩山明都御史郑毅读书处莆田林俊有记
　　赭亭山在兴安县南三十五里山形方正如削其色赤无林木旁一小山相肖曰小赭亭东汉李恂封赭亭侯即此也今义居李氏盖其后唐末黄巢之乱避难者多居焉又黄山有岩容数千人亦可避宼
　　天台山在兴安县东四十里有古刹踞巨石上由石梯循级而登可望圭峰赭亭鹤石诸山刹之左右有一线天鸳鸯石莲花石屏风石诸胜
　　鸡鸣峰在府城上饶县永乐乡形如鸡昻首欲鸣故名白石峰在弋阳县南七十里有仙坛可登陟县北三十里小洋峰有仙桥仙洞遗迹
　　玊龙峰在贵溪县南六十里地名下磜宋萧学政书台故址犹存又南十里有逍遥峰相传许旌阳炼丹处赵孟頫诗兹石足逍遥下可坐百人岂徒木石居且与猿鹤邻
　　天柱峰在铅山县东南四十里屹立如束笋其境颇幽鹅峰在广丰县东三十里一峰矗起昻首如鹅山足有吕孝子鹅峰草堂又东五里有中峰一名唐帽石絶顶有龙湫縁湫数百歩多竒石山腹有石岩
　　六石峰在广丰县东六十里上有六石分峙其髙插天中有圣水每岁以立夏七日应期而至有声如雷则为年丰之兆过期则旱冬至后泉竭右史徐直方扁曰灵雨
　　横峰在兴安县东太平乡髙二十余丈下有窰镇本隶弋阳明嘉靖三十九年于此设县方胜峰在五十九都峰顶有庙其神最灵祷祀者不絶庙中有风洞
　　五马岭在府城西北二里许以唐刺史姚骥得名城南有岑阳岭江闽分界设隘戍守
　　沙溪岭在玊山县北五十里与怀玉山相连出砚石盖歙砚之佳者詹村岭在惠安乡岭颇髙峻其南有詹村
　　紫溪岭在铅山县西南四十里朱子诗明日振衣千仞冈夜分起看月如霜元萨天钖诗绿云迷合紫溪岭白云遥挂乌石山县南七十里分水岭江闽自此分流萨天钖诗晓度分水岭身在云雾中
　　东岭在贵溪县东北百歩许其右障为仓西岭县北孝思乡有上袍岭旧传宋相陈康伯谒孚惠祠于此更服上袍或云马丞相廷鸾事又县南有璩岭其下即古雄石镇
　　朱夫子岭在贵溪县十四都昔朱晦翁访陆象山九渊憩此后人建景贤精舍
　　百丈岭在贵溪县北八十里有路通徽饶二州鄱阳记云长沙王吴芮屯兵于此县西百里有张镇岭旧产黄连
　　军城岭在兴安县二十四都相传黄巢作乱时城此以御
　　龙井冈在贵溪县二十五都相传五代时欲建府治于此因河道不便乃止中有龙井深不可测
　　南岩在府城西南十里一名卢家岩岩旁巨石北向其下寛平可坐上有一滴泉五级峰朱子爱其胜有南岩兜率境形胜自天成之句乂弋阳县南十里有南岩石壁镌古篆二十余字
　　西岩在府城南八十里岩有石如钟覆地内有悬石如螺滴水宋洪刍有诗今剥落不可读刍游信州岩峒竒者甚多有记见艺文
　　洞岩在玉山县北三十五里林壑掩映山石竒秀溪水流出其声清壮越溪行数里有尤美轩县尉喻子才所题
　　韩岩在玉山县北玉山乡岩髙数仭有韩无咎故宅县南有仙岩宋赵章泉以之名集
　　狮子岩在弋阳县东二十五里多竒石若羣狮滚毬然潮水岩在弋阳县西五十里上有水痕按潮水消长又西二十里为石城岩其广可容万人石乳泉窦方圆不一下有仙人迹隠隠出石面
　　长廊岩在贵溪县南二里相传汉王表脩炼之所有炼丹井洗药池飞升台赵孟頫诗修岩如长廊下有流泉注又南一里为龙口岩峭石壁立飞泉二道直下如龙口喷涎赵孟頫诗峭石立四壁寒泉飞两龙
　　馨香岩在贵溪县东五里旧名不可考相传许旌阳见蛇入内以板木塞岩口
　　仙岩在贵溪县南去龙虎山二里上清溪西流十里石壁峭立列为二十四岩下临深渊上出云表其一曰机杼岩宋白玉蟾题仙机岩诗织就霓裳御冷风玉梭随手化成龙天孙归去星河畔满洞白云机杼空
　　月岩在铅山县东二十里岩髙丈余如圆龛状前有天然石梁有防柱宋庆元间邑尉吴绍古命名
　　八字岩在铅山县西四里即白石之巅有天成八字极端楷俗传吕真人逐蛇入岩中以剑画成字相近有积翠岩在铜寳山侧晋太始间髙将军逐白鹿至此方舆记云积翠岩房蓄烟霭五峰相对又西十余里为云岩直嵩山之前松径数百歩始至其巅两崖多怪石地势渐髙道人为桥为堂为殿皆因其次第一穴容百许人天隂出云则雨遂为旱祷之所又县西北四十里有呌岩声闻谷应
　　章岩在铅山县北四十里一名斗起下开岩窦如半规状中为宣梵院吞风吐月由唐以来矣岩心有石镜一岩赤色镜独如玊宋宣和间洪刍王师心刻表其上李翰诗仰如半月当檐端深侔广厦三千间
　　白华岩在广丰县新城乡乃福建浦城南峰也净空禅师卓钖处遇旱祷雨又周安乡有天桂岩周氏旧建岩亭
　　岑山岩在兴安县北二里许石洞空阔洞中有观音阁金刚楼铁瓦观有石穴出水最清名介泉游者濯缨于此
　　石梁岩距兴安县十里在九都内外两层空明如堂一石梁髙不可度
　　天灵洞在府城西二十里石室深邃谷内有天牕映日可鉴毛发又西十里为云洞欲雨则云兴
　　石泉洞在弋阳县北五十里洞之东四十余歩有穴泉滴乳凝为石状如列屏南北约六十歩有石房可坐卧焉
　　风洞在贵溪县南五十里常有风气嘘吸因名赵孟頫诗石壁倚崆峒中宿风冷然安知列御宼不向此中仙又南三十里为水帘洞洞中可容数十人泉水悬崖而下赵孟頫诗飞泉如玉帘直下数百尺
　　壁鲁洞在贵溪县南八十里又名西源洞居絶壁之上内有小洞不可入世传白真人授张天师降虎之法于此唐皮日休诗刘根昔成道兹坞数千年毵毵被玉体号曰緑毛仙按壁鲁洞在西源山半洞髙三十余丈内有石灶石几石牀明永乐时胡濙梯板而上得緑蓑衣以献神仙不知有无其事殊幻亦博闻之一助也
　　橤云洞在铅山县东三十里女城山之巅有飞瀑临其前洞口如门者三中倚一石状如屏可旋转最后悬一龙首水出不竭旧名徐坞宋改今名
　　石城洞在铅山县西二十五里石门如城伛偻而入石室甚朗其石音类磬有石钟髙不可击左一洞容百许人宋绍兴间耘山者因地陷得之旧呼新岩邑尉吴绍古更今名又西五里为石龙洞深半里许岩下石独温润隠然防龙盘旋其上甘泉时滴治平间僧文政所开旧名普光岩亦绍古所更也又西三十里为燕洞洞口寛敞内有石座石莲之属其色黄山巅石之瑰竒者清润可爱俗号燕洞岩
　　羊石在府城西南二十里石如羊眠肢体皆具前石回顾后峰环列侍郎叶镗先世家此后名所居曰羊石里
