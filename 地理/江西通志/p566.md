<!-- { "loadSidebar": true } -->
　　奏为奏明事窃照民以力田为务农惟旱潦为虞【臣】因今歳春夏雨水稍多将江省各属沟洫圩堤有无应行濬筑之处通行饬查八月初四日据南康府知府董文伟禀称星子县有蓼花池亘长二十里南受庐山九十九湾之水北流而入鄱阳湖惟因出水之口向在北岸西邉地有浮沙易于填塞旋开旋壅积水弥漫不能出口以致池邉田亩每罹淹浸康熙五十八年居民于北岸东邉土壤无沙之地另开新口只縁居民无力是以所开水面不寛水底不深水发时仍不能畅流入湖至今被淹田地尚有三千余亩请加开濬等情【臣】以北岸西口既有浮沙则东口相去若干可否不致沙壅且鄱湖既通水口是否不致倒灌工费约需若干开濬宜于何时檄行饶州府知府青阿立前往踏勘估报今于八月二十四日据青阿立覆称新开水口与旧口相去虽止一里有余而新口两旁俱系土山髙岗土性坚实并无浮沙可无壅塞又其地髙于湖面疏通之后水发可以畅流亦不致湖流倒入总计蓼花池地方周围约五十里内有村庄八十七处烟户二千一百余家田一万二千余亩一遇水发即被淹浸急宜开寛东口以资畅泄该地居民各愿出力输工无庸给发工价所需饭食物料约费八百余金即可竣事又宜乗此秋深农隙之时急行挑挖实于生民有益等情具详前来【臣】仰惟
　　皇上轸念民瘼重农务本凡有关于水利之事无不上厪宸衷因饬令南康府知府董文伟乗此农隙之时兴工开挖并令遴委能员在工督理拟于司库公费银内动给资用俟竣工后将动用银两核明彚入公费册内于歳底报部所有开濬水口动用银两縁由理合奏明伏乞
　　皇上睿鉴谨奏
　　恭请铜鼓营莲花桥积贮折奏
　　窃照州县常平仓谷每年存七粜三接济民食法诚善也【臣】查南昌府属宁州之铜鼓营与吉安府属安福永新两县交界之莲花桥各离州县窎逺皆属要地是以向将瑞州府同知移驻铜鼓营吉安府同知移驻莲花桥以资弹压但两处俱系山深地僻溪流一线舟楫难通每遇青黄不接之时谷价易于腾贵居民艰于口食若令各赴州县买谷不无跋渉之苦若将州县仓谷拨贮又多转运之艰【臣】思省城所有节备仓向将解存盐规银两买谷积贮以备赈济现有仓谷三万三千余石而嗣后每年盐规凑给防员养廉之外尚有存剰可以陆续买贮请于本年存剰盐规银内照依时价分拨于铜鼓营莲花桥各买贮谷二千石即令各该同知就近管理每年青黄不接俱令平价出粜秋成买谷还仓所有盈余仍令多买以期递年日増渐致饶裕总令该同知司其出入再令该知府每年盘查出结具报所需仓厫并请于前项银两内动支建造则僻逺之民可无乏食莫不感颂
　　皇恩于罔极矣谨奏









　　江西通志卷一百十八
<史部,地理类,都会郡县之属,江西通志>
　　钦定四库全书
　　江西通志卷一百十九
　　艺文【状　议】
　　唐
　　请淮南等五道置游奕船状　　　李徳裕
　　右访闻自有还僧以来江西劫杀比常年尤甚自上元至宣池界商旅絶行縁所在长吏掩闭道路颇甚怨嗟望每道令拣前件人解弓弩及谙江路者每一百人置游奕将一人须清白强干稍有见防者充如法造游奕船船五十只一百人分为两番长须在江路来徃淮南游奕至池州界首浙西游奕至宣州界首江西游奕至鄂州界首常须每月一度于界首交牌各知界内平安申报本使其下番人便于防江要害处置营不得抽归使下其粮饷春冬衣食使司差人就营所支给如三度以下擒捉得贼委使司超与职名其官健以下便以贼赃物赏给务令优厚如两度有贼不觉察游奕将科责差替如容纵贼盗不问有赃无赃竝委本道差人所在集众决杀如贼大叚巢穴去处仰数道计防一时掩捉倘去根株本军将授官酬赏所贵邻接之地同力叶心江路盗贼因此断根臣等已于延英面奏伏蒙圣恩允许未审可否
　　谢许受江西送撰韦丹碑防绢等状
　　杜　牧
　　右今月十六日奉宣圣防令臣领受江西观察使纥干众所寄撰韦丹遗爱碑文人事防绢共三百匹恩随幸至荣与利并忭跃惭惶罔知所措伏维皇帝陛下皇天纵圣赫日资明大奬功劳不计存殁举韦丹江西之绩特令防臣撰碑堕泪之恩岂惭羊祐黄绢之妙实愧蔡邕今者更防恩私广受防帛捧戴兢惕无地容身不胜感恩惭惶之至
　　宋
　　举章望之曾巩王回等充馆职状　欧阳修
　　右臣猥以庸虚过防奬任窃惟古人报国之效无先荐贤虽知人之难愧于不广而髙材实行亦莫多得苟有所见其敢黙然臣窃见秘书省校书郎章望之学问通博文辞敏丽不急仕进行义自修东南士子以为师范太平州司法参军曽巩自为进士已有时名其所为文章流布逺迩志节髙爽自守不回前亳州卫真县主簿王回学行纯固议论精明尤通史传姓氏之书可备顾问此三人者皆一时之秀宜被朝廷乐育之仁而或废处江湖或沈沦州县不获闻达议者惜之臣今保举堪充馆阁职任欲望圣慈特赐甄擢如后不如举状臣甘当同罪谨具状奏闻
　　乞擢任刘攽状　　　　　　　　苏　辙
　　右臣等伏见朝议大夫知襄州刘攽多闻直谅文有师法才力通敏所至称治流落外官众所嗟叹访闻顷者将漕京东安靖不扰偶以前官财用窘乏尝称贷朝廷攽继其后未能即还奏乞展限适防呉居厚以聚敛进擢攽遂以不才黜退安于荣辱不自辩明虽防圣恩召还近郡而臣等窃谓攽才术有余用之未尽陛下方网罗遗滞以助大化如攽之贤不可多得伏乞擢置侍从观其所长臣等职在献纳知贤不荐实负愧责谨録奏闻伏候敕防
　　代防守荐阳孝本状　　　　　　杨　时
　　臣猥以菲才谬当郡寄窃惟事君之义莫尚以人而不祥之实蔽贤为大苟有所知臣敢不勉伏见防州进士阳孝本学富行纯为舆论信服曩游京师一时忠义之士多从之学裋褐不完饭疏饮水而束脩之馈悉以市书捆载而归自晦岩穴不求仕进乡闾故旧怜其贫协力周之非其义不受也此虽古人操履无以过之当路柄臣亦尝论荐然久未蒙旌擢伏望圣慈不以臣言之轻特加收采锡之一命以称朝廷尊徳励善之实乞差兵会合措置防防奏状　　　李　纲
　　契勘防州管下盗贼多是旧来招安已受官资及已有差遣不曽起发赴任离去巢穴之人近縁知州孙佑措置讨捕有讨捕之意无讨捕之术谋虑不密漏泄事机致令皆懐反侧结集复行作过如周十隆张大闲谢凯尹寳谢小鬼等头项不一多者数千人少者数百人递互入火刼掠乡村残破县邑防州管下如兴国雩都防化瑞金等县逼近州城又于泰和万载县界内盘泊作过本司遣发申世景下将官马仙及统领官王彦将官王胜等防合讨捕近据防州将官曹纲及统领官王彦防州将官何荣将官马仙杀败贼徒生擒解勘已具逐项因依申朝廷外窃縁近来周十隆与谢小鬼尹寳残党及自余贼徒丁二十一谢二十八花张细计明寳丁和尚吕添男谢凯陈八梗廖车头十等互相合火人数众多虽累次杀败尚未衰息近蒙朝廷差到福建路统制李贵下军马前来防合今月初二日据李贵申将带所部军马已劄吉州逐官屋及寺院屯泊并应副钱粮外契勘防贼累年出没作过正如溪洞猺人不复知有王化致令防州一州财赋催理不行傍近郡县皆被其毒为害甚大若朝廷必欲扫荡巢穴穷究根株为一劳永逸之计非压以重兵且招且捕将招出头首并杰黠徒党押赴军前使唤使良民渐次归业未见其可兼防州南安军见有广南刘宣湖南李才古政谭城邓宣芳正等贼徒各数千人头项不一李贵军马人数不多未可全然倚办窃见湖北京西路宣抚使岳飞下军将多在鄂州屯驻见于本路起发钱粮前去应副若乗此边境寕息别无探报之时选择得力统制统领官摘那数千人前来本路就粮权听本司节制令与李贵及本路兵将防合措置不数月间决可平殄将来盗贼既平之后亦须且留李贵军马屯泊吉州与本路兵将相为表里弹压使残党不敢复出啸聚作过或有作过之人即时讨杀此为得防若目前讨捕不遣重兵只据见在兵将窃縁贼火数多官军有限势力疲乏别无策应难以成功若将来贼平之后不别屯军马但以防贼付之本路兵力单弱必致残破州县屠害生灵为患不细兼防吉州残破县分贼平之后亦合体究着实蠲放税租使民户得以安业除已遣二朝奉郎本司干办公事韩岊诣朝廷禀议外伏望圣慈特降睿防令朝廷详酌措置施行
　　奏筠州反坐百姓陈彦通诉人吏冒役状
　　陆　游
　　臣近因民间词诉勘防到本路筠州百姓陈彦通因诉事夹带称髙安县押録陈谅经两次徒杖罪断罢不合冒役事其本州于淳熙六年十月内以为陈彦通所论冒役不实遂引用乾道六年八月二日臣僚陈请妄诉冒役科反坐刑名仍引在法诸州县公人曽因犯罪勒停放罢编配再行投募充役者许人告诸州县收叙公人于令格有违者徒二年公人依法不该收叙而隐落过犯或改易姓名别行投募者凖此将百姓陈彦通决脊杖十三臣窃详反坐之法本谓如告人放火而实不曽放火告人杀人而实不曽杀人诬防善良情理重害故反其所坐然有司亦不敢即行多具情法奏取圣裁今愚民无知方其为奸胥猾吏之所屈抑中懐寃愤诉之于官但闻某人曽以罪勒罢又有许告指挥则遂于状内夹带冒役之语村野小民何由身入官府亲见案牍小有差误亦当末减以通下情纵使州郡欲治其虚妄蓦越之罪亦自有见行条法笞四十至杖八十极矣与反坐之法有何千渉若一言及吏人冒役便可捃摭置之徒罪则百姓被苦岂复敢诉吏何其幸民何其不幸也自昔善为政者莫不严于驭吏厚于爱民今乃反之事属倒置兼见今诸处冒役吏人虽究见是实亦不过从杖罪科断罢役而己未有即置之徒罪者岂有百姓诉吏人冒役却决脊杖之理臣本欲即按治筠州官吏又縁有上件乾道六年八月二日臣僚陈请到指挥显见因此陈请致得州郡凭藉用法深刻臣防恩遣使一路出自圣知拔擢苟有所见不敢隐黙欲望圣慈更赐详酌如以臣所奏为然即乞特降睿防寝罢乾道六年八月二日因臣僚陈请所降指挥庻使百姓不致枉被深重刑责且下情获通胥吏稍有畏惮天下幸甚
　　乞加封陶威公状　　　　　　　朱　子
