<!-- { "loadSidebar": true } -->
　　麻姑之路摩青天苍苔白石松风寒峭壁直上无攀援悬磴十步九屈盘上有锦绣百顷之平田山中道人耕紫烟又有白玉万仞之飞泉喷崖直泻蛟龙渊丰堂广殿何言言阶脚插入斗牛间樛枝古木不记年空槎枵然卧道边幽花自婵娟林深为谁妍但见尘消境静翔白鹤吟清猿雏禽乳鹿往往嘷荒巅却视来径如縁絙千重万叠穷岩峦下有荆呉粟粒之羣山又有瓯闽一髪之平川弈棋纵衡逺近布城郭鱼鳞参差髙下分冈原千竒万异可意得墨笔尽秃谁能传丈夫舒卷要宏达世路俯仰多拘牵偶来到此醒心目便欲洗耳辞嚣喧罗夫子一日逺补东南官爱此层崖峻壑之秀发开轩把酒可纵观喜此披霄插汉之敻起出门举足得往还罗夫子一尉龙蛇方屈蟠此邦人人衣食足阖境年年枹鼓闲几案剸裁得休暇山水登蹑遗纷烦我行送之思故园引领有望心长县心
　　江西一首　　　　　　　　　　苏　轼
　　江西山水真吾邦白沙翠竹石底江舟行十里磨九泷篙声荦确相舂撞醉卧欲醒闻淙淙真欲一口吸老厐何人得儁窥鱼矼举叉絶呌尺鲤双
　　自兴国往筠宿石田驿南廿五里野人舍
　　谿上青山三百叠快马轻衫来一抹倚山修竹有人家横道清泉知我渴芒鞵竹杖自轻软蒲荐松牀亦香滑夜深风露满中庭惟有孤萤自开阖
　　次韵王适大水　　　　　　　　苏　辙
　　髙安昔到歳方闰大水初去城如墟危谯堕地瓦破裂长桥断缆船逃逋漂浮隙穴乱羣蚁奔走沙砾摧嘉蔬里闾破散兵火后饮食弊陋鱼鰕余投荒岂复有便地遇灾祗复伤羸躯人言西有蛟蜃穴闰年毎与风雷俱漫沟溢壑恣游荡倾崖拔木曾须臾鸡豚浪走不复保老稚裸泣空长吁滞畱再与兹水防沦胥未哂斯民愚人生所遇偶然耳得失何用分锱铢
　　江州周寺丞咏亭
　　行过庐山不得上湓江城边一惆怅羡君山下有亭千岩万壑长相向山中李生好读书出山作郡山前居手开平湖浸山脚未肯即与庐山疎道州一去应嫌逺千里思山梦中见青山长见恐君嫌要须罢郡归来看
　　徐孺亭
　　徐君郁郁涧底松陈君落落堂上栋涧深松茂不遭伐堂毁栋折伤其躬二人出处势不合譬如日月行西东朝为宾主两相好一榻挂壁吹清风人生偶合何必同一朝利尽更相攻先号后笑不须怪外物未可凝心胷比干谏死微子去自古不辨污与隆我来故国空叹息城东旧宅生茅蓬平湖十顷照清庙独画徐子遗陈公二人皆合配社稷胡不相对祠堂中
　　濂溪诗【并序】　　　　　　　　　黄庭坚
　　舂陵周茂叔人品甚高胷中洒落如光风霁月好读书雅意林壑初不为人窘束世故权舆仕籍不卑小官职思其忧论法常欲与民决讼得情而不喜其为小吏在江湖郡县葢十五年所至辄可传任司理参军运使以榷利变具狱茂叔争之不能得投告身欲去使者敛手听之赵公悦道号称好贤人有恶茂叔者赵公以使者临之甚威茂叔处之超然其后乃悟曰周茂叔天下士也荐之于朝论之于士大夫终其身其为使者进退官吏得罪者自以不寃中歳乞身老于湓城有水发源于莲花峯下洁清绀寒下合于湓江茂叔濯缨而乐之筑屋于其上用其平生所安乐嫓水而成名曰濂溪与之游者曰溪名未足以对茂叔之美虽然茂叔廉于取名而鋭于求志薄于徼福而厚于得民菲于奉身而燕及防嫠陋于希世而尚友千古闻茂叔之余风犹足以律贪则此溪之水配茂叔以永久所得多矣茂叔讳惇实避厚陵旧讳奉朝请改名惇颐二子夀焘皆好学承家求余作濂溪诗思咏潜徳茂叔虽仕宦三十年而平生之志终在丘壑故余诗词不及世故犹髣髴其音尘
　　溪毛秀兮水清可饭羮兮濯缨不渔民利兮又何有于名琴兮觞酒写溪声兮延五老以为夀蝉蜕尘埃兮玉雪自清听潺潺兮鉴澄明激贪兮敦薄非青苹白鸥兮谁与同乐
　　津有舟兮荡有莲胜日兮与客就闲人闻挐音兮不知何处散髪醉高荷为葢兮倚芙蓉以当伎霜清水寒兮舟着平沙八方同宇兮云月为家怀连城兮佩明月鱼鸟亲人兮野老同社而争席白云防头兮与南山为伍非夫人攘臂兮谁余敢侮
　　慈云寺
　　城南宝坊金碧重道人修恵翦蒿蓬一缾一鉢二十载琼榱碧瓦上秋空稻田摩袖拥黄发更筑高阁诸天中三后在天遗圣墨百神受职扶琳宫文思帝泽余滋润雨露下国常年丰贡川章川结襟带梅岭桂岭来朝宗参旗斗柄掠栏楯清坐耳闻河汉风道人饱参口挂壁颇喜赋诗如已公家风秀句刻琬琰邀我落茟何能工安得雄文压胜境九原唤起杜陵翁
　　寻贞观　　　　　　　　　　　孔武仲
　　武皇车马东南出访道求仙希万一屛风九叠云物清意恐神仙藏此室羽章之馆缔构新坛场夜夜祈星辰蓬莱缥缈不可到桥山一閙逾千春咏真之天在旁侧白昼潭心飞霹雳田收歳美龙亦闲惟有济瀹照空碧谁道寻真是女郎朝飡松桂夜焚香明眸緑鬓今何在意已霞衣侍玉皇
　　石
　　平川汹汹经南国匹练横拖半天碧洪澜巨浪之中央忽见頽嵬太古石此石由来几许时混元一气初开辟神功割破混沌胎划落半空随霹雳非鼋非鼇不可辨有若神见踪迹精光不待娲皇链浑朴寜从巨灵擘我知神物本天性推移转运非人力当时大禹走天下驱至九江为纳钖万牛攒车载不动铁轴峥嵘自堆积秦皇鞭山移四海怒视不能移咫尺至今独立犹惊人地志山经不能测千灵万状谁复知一片坚顽粗可涤昂头突出翠涛中跽足横蟠九泉脉劲防纵横窦穴穿当心一搭莓苔黒渊潜不见曳尾状日烁犹惊负图色青髯剥落向何处秋草绥绥晨露滴劲健曽支玉女牀瓓斑似防乖龙额渔翁未网先自骇灵蓍欲伏安可得鼋鼍缩首不敢迎虾蟇巡行夜战惕歳冬大寒百虫伏圜劲之势无欹侧风磨霜链无日休髪鬓皴痕成兆坼负才不免刳肠累至珍惟借天公惜灼以炎皇之火精衅以少昊之金液神钻鬼卜不见形隂阳造化无遗防大哉者物之精歳久已化为真形有时月黑无人夜绕岸光芒倐自生下骇深潭蛟蜃窟上应中天元武星万象森森下相向来决吉凶真伪情奸狐妖鼠已破胆山魑野魅见亦惊波神吞气不敢喘四面长漪铺席平吾闻溪老记往歳半夜风雨来防防剨然曳转大潭左百里震惊如雷霆背憎摧折虽万状崔嵬孤高终自灵吁哉天地至竒物何为流落于江城铜马犹闻标汉殿神羊昔亦驯尧庭便当推置玉堂上古貌岌岌无攲倾奸臣猾竖作狐媚见之頳面先吞声凶荒水旱必可卜仓卒变怪皆先明匈奴丧魄万里外慉缩不敢窥天兵乎乎用不用壮士与尔同死生
　　马当夹阻风　　　　　　　　　孔平仲
　　蒿田荻野无人烟我来日暮双系船半夜星斗垂阑干银河倒景摇青川人言神物当防合铁缆纒绕安如山五更汹汹有声至车骑蹴踏乾坤翻怒雷殷殷雨随下黒风三日不见天此中道路多险恶正在马当小孤之两间三江五湖所钟聚直下无底旁无边掀腾摆触作意气更无拘束随所便巨矶突若虎头出黄沙莽作车轮旋端居不动尚股栗谁敢身试蛟龙渊自吾泛洛涉淮泗间闗淫滞今半年庐山苍翠已在目毋用急进干忧患不如宿留防澄霁淹迟有数非偶然篘中酒熟聊一醉春梦酣酣牵昼眠
　　题贑州嘉济庙祈雨感应
　　江东祷雨真灵迹香火未收檐溜滴城中到此夜五更渡口归时水三尺高田流满入低田万耦齐耕破晓烟但愿吾民得饱饭年年岁歳是丰年
　　琵琶亭　　　　　　　　　　　陈　造
　　抱愁莫遣朱鸣此声更与愁人听江边一闻琵琶语月惨风凄如动情何况思妇伤幽独少年多艺顔如玉江州司马廊庙人暮上谏书朝放逐轻拢细撚忍泪弹开尊侧耳思惘然一诗説尽两心事遗音翻入歌舞筵此翁诗名自千古诵诗亦叹琵琶女谁惜亭前泊舟客颇为飘零动凄楚邻家故妓春风手此曲每侑浇愁酒今宵月影祗三人倚阑长啸空搔首
　　南城邓氏亭　　　　　　　　　洪　炎
　　小麦青青山一曲江南千里伤春目旴母江头唤渡人遥指麻源第三谷裹盐包饭各匆匆囘首烟霞楼观中诗成更覔羊何和犹是前身内史公
　　金精山留题　　　　　　　　　张商英
　　秦亡项灭汉罢兵分王宗室皆连城西方女子不用事张氏有妇懐金精呉山之下呉水曲石鼓峯峦翠相矗山幽水防闺阁严二八芳年貌如玉呉王闻知心欲狂珠琲缯纩罗千箱苦凭青翼致消息陈説富贵夸膏粱玉人冷笑吾当许苐能为吾开洞府洞成赋诗悲下土悲哉下土人皆苦飘飘仙袂凌上苍天街昴毕腾辉光使回千里涩进步目极五云空防肠呉王悒悒忽不乐入顾后宫情索寞仙凡防合竟何年多谢君王凿洞天
　　望仙曲
　　麻姑王蔡迹已往望仙亭在孤峯上朝见五云飞暮见五云归云飞云归自今古仙来仙去谁可知勿望仙望仙目徒茫然白石可煮谁能言不爱插翼冲青天玉池且酌太和酒一醉夀同天地久陶陶与物任浮沈肯顾霞衣云组绶
　　石廊洞　　　　　　　　　　　刘　弇
　　君不见仙家三十六洞天西南大半盘苍巅此外元阳擅崭絶况有石廊人喜传碧莲参差隅地涌徙倚危梯飞防蝀隂隂洞户半空开一缕聨凹愁寄种万钧崔嵬挂礧石吁可怪兮若飞动天然湫面寻丈间寒掬初悭媪神捧紫崖蒙茸瑶草秀悬泉涓涓挹天酒淑灵岂即乾坤私窟宅宛是神仙旧飞鸟防影阳光囘游子履深惊殷雷九夏三冬自回斡雨旸寒燠争喧豗神物奄有似无迹突兀古庙当岩隈鼪鼯笑舞助怪变落日愁絶松风哀瞰临一方殆天意累露之疑此其是仙乎仙乎胡不归忍使秋燐泣隂鬼
　　丫头岩
　　弋阳之东当古道有石突兀号丫头苔侵藓剥风雨蚀骨干耸削如镵锼不知何寃上诉帝呌阍之势难稽畱草木焦秃仅比髪独瞰平臯疑秀发浅深丹颊辉晴霞髣髴琼梳掠初月行人踌躇眸子痴女乖羊亦何别惜哉伪态苦冒真土俗传夸疑有神隂崖黝黒崩胁腹石眼六七流嵌根君不见望夫崭崭亦顽石似不徒然肖真魄颟顸庙食尔何补登进鸡豚始乗隙安得掷置八荒外化作膏腴丰稼穑
　　车盘岭
　　去年踏雪车盘去今年执热车盘来去来险涩自其分车盘于我何有哉道旁飞砾如积糁幽蔓縁崖不盈揽悬知到此客胫酸愁絶云舒与烟惨半山栖隠擎华藏旋觉隂机万钧壮钟梵时闻一两声妙界还疑落天上短褐头陀揖我言此途诘曲知何年名情利态过万计未闻厌者仍纷然造物驱人不留瞬车盘有尽人无尽劝君莫歌行路难令人未老华双鬓
　　舟次生米值风作
　　东北有云如泼墨舟子熟视无人色忽然白气变飞翻拗怒波神起乗隙初从下游架玉垒须臾一望熬酥白琳宫苍茫失向背野鸟高飞避羽翼纷纷翿舞殊未酣万马跃入朝周客阳侯雎盱推选锋势欲尽取奔鲸磔崩腾岂啻陵谷改刷涤似病津涯窄大舟踉跄愁失踞小舟呼天手加额间于盘涡拆腥沬疑课鲛鱼助奔掷川病客簸欲僵赖是絙縻逃不测等闲覼缕戒衣襦仓卒何功补沦溺晚来风息囘安澜犹自漫空认飞砾咄嗟鸿毛寄微命一朝滨死真儿剧明知屛翳不吾欺何堪失便垂涎得
　　武寜大竹取为酒罇短颈寛大腹可容二升而漆
　　其外戏为短歌　　　　　　　　韩　驹
