<!-- { "loadSidebar": true } -->
　　回龙石在府城章江近南岸长数丈背弓起其下空虚如龙踊跃鲤鱼石在府城双壁峡口水中水稍落形如鲤鱼洪流新涨第见鱼背髙圆如箩俗又谓之箩石
　　浮石在南康县西三十里髙二十余丈状如覆钟水环其外距浮石五里许有实石雄踞如虎髙二十丈连亘五十余丈因踞实岸名之以与浮对也
　　巾子石在南康县北二百余里髙百余丈横亘四十五里其巅有岩可容五十余人内有瀑布泉飞洒而下石形逺望如巾子故名俗譌为君子石
　　香炉石在上犹县东二里形如香炉屹立水中
　　笋石在崇义县西北一百五十里有大笋小笋双石峙立大者髙百丈小者差低
　　章江在府城南门外源出聂都东山流一百二十里过府治东折而南复折而北经南康县以达贑县或云出湖广郴州宜章界故名
　　湛口江在府城东南四十里源出留地坑防赤江东流五十里入章江水浅而清故名
　　池江在府城东六十里源出南康云主山流合章江芙蓉江在南康县南门外章江水流至此澄渟深江之南有平沙横衍数里皆民居从下行里许入东山径有芙蓉港又东十里有芙蓉桥以唐时两岸皆种芙蓉故名绕治南而东流折北凡一百二十里至贑县防贡水
　　塘江在南康县北四十里源自了髻蛤湖二水合流至长伯里汇为江颇深瀚漫折而东二十余里入三江口经湖头防贡水
　　上犹江在上犹县南门外源出湖广桂阳县流过崇义界营前彭山水入之绕县前东流过南康界入章水或云彭山水即汉志所称南壄彭水也
　　鼻吸河在府治西城外源出小溪入濠灌城中嵗乆淤塞腐秽居民多疾明知府张弼令嵗一挑濬其记曰南安城狭而长如鱼形然故曰鱼城西城之下一穴达濠水灌城中屈曲如鱼肠盖鱼之吸水通气从鼻土人莫知其故譌曰碧溪河不知既曰溪则不可谓河也
　　大沙河在府城南十里源出闗头龙上合小水浦经东山麓入章江
　　平政水在府城西南五十里源出广东仁化县长岭流经城南一名南江亦名横浦
　　凉热水在府城西北一百五十里其源一热一凉热水池围二丈余深尺余流四步合凉水东入章江太平寰宇记作良热水谓热水昔名豫水按犹豫义同豫水疑即犹江自唐避代宗讳而豫水之名隠矣
　　深坑水在府城南二十里源出梅岭北流入大沙河即庾仲初所谓大庾峤水北入豫章注于江者也
　　小沙水在府城西南二十五里源出鼔楼寨东流十里合大沙河
　　孤桥水在府城北二里源出北营泉窦南流二里经迎旸桥入章江
　　五羊滩水在府城东二里源出郁村入江有石濒岸旧云五仙骑羊过滩故名又东三里为过步滩水水势湍急中有巨山突出舟至此人辄登岸步过知府张弼凿平之又有樟槎水其源出于章坑东流为大里水
　　灵岩水在府城北二十里源出了山经双牌舗合章江密水在府城东三十里源出云山南经小密桥合章江大明水在府城西南六十里源出崇义傀儡山北流至大明村口故名
　　峒山水在府城北八十里下峒村源出黄公坑经石涧绕洞口之圆山南流出云津桥入江又有汤瓶岭下水亦南来与峒山水夹玉枕山脉下作学宫水流合章江
　　南埜水在南康县西一名桃水旧志源出红桃岭合莲塘水入章江
　　防水在南康县治东南一名西流水有二源一出大坳头由合江口防龙坑水经马岭而西一出卢源坑由三角庙至东岳庙二水合而西流横绕学宫之前又名六秀水
　　大田水在南康县西北四十里源出景泰阳山东流至南埜口入章江
　　禽水在南康县西北源出禽山崇文里东流百五十里至南埜口入章江相近有过水源出过山东流防南埜水
　　莲塘水在南康县西八十里太平岭下源出余原岭之麓东流二百四十里经刀石湖至芙蓉江
　　河田水在南康县西一百四十里源出至坪里铅场派分为二其一界茒坪桑灞注龟湖而出长龙其一出新溪迳长龙合为至坪江又经太平里瑞阳江合于章水
　　封侯水在南康县西南一百五十里源出布尾东流过校溪至石门滩入章江与贡水合相传梅鋗驻兵台岭兵众甞营水后鋗封台侯故名
　　犹水在上犹县东半里源出犹石嶂又县东三里有造水出老寨背县南六里有稍水源出石溪至稍口
　　料水在上犹县西北三十里料村源出赖塘坑南流入章水县西四十里有鬬水源出湖南益浆东南流合县前江入章水
　　感坑水在上犹县东南二十五里源出凉伞峰下有龙井旱祷屡应九十九曲水在县东北四十里源出上坪水流九十九曲
　　石门水在上犹县北一百里源出百丈峒东南入章水聂都山水在崇义县西南九十里源出沙溪洞巨石方广丈许厚半之五色如屏立滴水如钟漏至洗心桥始大此即章水之原而山海经水经所云贑水也详见邑训导刘凝游沙溪洞记
　　带围水在崇义县城北即横水也源出大嶂山自西绕城北而防于东溪合上犹江入章水
　　麟潭水在崇义县西一百里水竹坑口源出益浆昔有兽见潭上如麟因名麟潭东北入章水又县西六十里有牛皮龙水东流入章水相近有义安水源出玉泉山
　　西符水在崇义县东南五十里源出镬山东流出南康县南埜口入章水
　　南原水在崇义县西南五十里出南原山东流经符江口入章水
　　潜水在崇义县西一百三十里源出樟山洞流数里入坑复喷出故有潜水之名殆济水类也土人谓之钻水
　　和溪在府城东北三十里源出巘山经和溪村合章水蕉溪在南康县西三十五里源出锅坑流至浮石入章水苏轼诗蕉溪闲试雨前茶指此
　　鸭子湖在南康县南水中有堆圆如鸭子志胜云湖水涟漪邱阜突起湖旁有亭榭平畴周环多古松乔耸苍翠
　　镇前潭在上犹县东一里自犹水分派成潭旧志云有巨木化为龙遇旱践以大牛胁以金鼔谓之搅潭水微动雨即至又东一里香炉石下有妹资潭一名妙姿以宋甘烈妇得名邑人赖启诗犹川月照江潭冷谁为幽魂写墨香
　　浸月池在府城内上有亭宋绍兴己夘知军赵衍建吕行已书额取宋莒公向晚旧滩多浸月之意
　　放生池在府城东二里宋天禧中置以祝寿自浮桥至石壁捕鱼有禁知军李大正揭亭其上扁曰好生録事参军赵彦初有记
　　寿龟池在南康县治南街白鹤池在县西今湮又县东有石緑池宋开宝间偶出石緑寻竭而名不改
　　天池在上犹县北三十里小梅岭之南旧传汉梅福炼丹处药臼陷而成池
　　湛泉在府城东一里广化院后泉有二左圆右方俱以石甃四时湛然不竭潄石微有声宋政和间通判闵师文作湛若亭二淳熙戊戌知军李大正改作湛泉亭自为记州人绘李像筑屋临泉而祀之乆废明正徳间里人张经复建亭其上刘节为之记
　　上泉在府城东山寺先是山腰蒙川馆后有泉前守凿为曲水僧舎在馆之上往往从下取汲有僧性定者向众云水可下不可上乎乃用符咒曰泉且上来与老僧洗盋其余出山灌溉逾时僧防之旁石窦出一水因名上泉又治西五里山下有正泉俗名滚水井里人用以溉田
　　卓锡泉在府城西南大庾岭相传唐僧慧能自黄梅受衣盋之曹溪五百僧追夺之至大庾岭能以锡卓石泉随涌清冷甘美众骇而退泉之右有展衣坪盛盋石又有霹泉相传宋时大旱僧致祷一夕大雷雨泉出于窦故名
　　涌水泉在府城西南四十里明永乐间居民忽见四山云雾朦胧因往视之有泉涌出可灌田数十畆
　　甘泉在南康县西南一里旱涝无増减味甚甘美白云泉在崇义县西门外白云山下清洌可瀹茗龟泉井在府城西宝界寺内掘井及泉下有石龟泉从龟双目中出宋张九成寓寺中品泉味亟称之
　　鱼目井有二一在府城西门内一在城西鱼背冈府城形如鱼二井为鱼目虽旱不竭知府虞文诩立碑记
　　丹井在南康县西仙台观井有二前后相对如吕字相传宋建炎初吕仙寓此与邓道士开二井自写遗像并题诗
　　苏步井在南康县治东苏步坊下井深水寒其出不穷玉字井在南康县东南隅其水清澈玉字街以此为一防盖取象形之义
　　太隂井在上犹县东南其水甘洌饮之可已瘴疠县西北有同心井在宋义士李梓发同心里内
　　贑州府
　　贺兰山在府治西北隅旧名文璧山即郁孤台是也唐李勉刺州时登台北望慨然曰吾虽不及子牟心悬魏阙一也因以望阙名台而北向宋州守赵时逢即台麓之东北建书舎名一洞天后废明正徳丙子知府邢珣兴复之治庚申知府何珖移建濂溪书院于其前崇祯庚辰防抚王之良始迁县学以书院为明伦堂
　　国朝康熙庚辰观察刘防枢构亭其上仍旧顔曰郁孤台建讲堂尊经阁于山下左为宣明楼为清忠祠祀赵清献抃文信国天祥其东为县冈坡又东为龟冈昔建凤凰台台畔为景凤山其西北直趋府治尾蟠处二水合流章贡台旧址在焉
　　笔峰山在府城东南隅濂溪书院后东接东胜山与夜光山所谓城内三山也
　　天竺山在府城西四里旧有修吉寺唐元和初僧韬光自钱塘天竺驻锡于此故名宋苏轼李朴俱有诗今在东门外者非故址
　　伏龙山在府城贡水东林木隂翳城东十里有凤凰山玉房山在府城东南二十四里本名赤石山大石连耸灿若舒霞中有玉房室天宝六载勅改今名
　　九峰山在府城西南三十里屹立髙耸对崆峒而拱县治
　　席帽山在府城南三十五里山下有黄仙石相传一道人乘白鹿从石上凌云而去
　　崆峒山在府城南六十里古名仁空山自南康县蜿蜒而来章贡二水夹以北驰盖贑之望山也山麓周回几百里最髙者为宝盖峰面峰有寺明崇祯间太守刘寰榜曰空山精舎寺前为宝镜池后枕玉屏幛其巅石类盋盂宋李朴诗有地脉九支龙奋蛰天河一派练横空之句
　　储潭山在府城北二十里山俯清潭下有储潭君庙唐刺史裴谞祈雨感应碑犹存
　　玉石山在府城北四十五里山俱黑壤惟片石鲜白如玉太平寰宇记云昔有瞿氏钓山下见二少年皎若冰玉相谓曰别来此石长殊驶己忽不见石上有冬桃树及石杖云昔有引杖击桃者去而留杖于此又北四十五里为锦屏山状若屏张又东北十余里为金龙山山接乌兜岩悬崖瀑布溪涧环流为入省之孔道
　　西华山在府城东北一百里上有真武殿剏自天宝六载勅曰灵山每月朔日雷火埽殿宇天虽晴亦间有雷电相近有金螺山旧传掘土建刹得小石数斗如螺赤光如金故名上有石佛祈祷甚验
　　合龙山在府城北一百里与天师山相接距山十里有龙蟠虎爪二石西接黄竹岭为龙泉界
　　龚公山在府城北一百二十里志胜云隠士龚亳遯迹于此今为宝华寺马祖道一遗迹及勒潭龙井在焉其东北为褊山西南为杨梅岭天南山山旧有卢光稠驿亭又西为顺山怪石万状歴三十六防乃至顶接万安县界
　　黄唐山在府城北舆地志云中有石室石人每丙日辄闻箫鼔音盖仙灵窟宅也南康记云山角有石子如弹圆或见或隠府志云接万安界割泰和县
　　金鸡山在雩都县西三里有穴如石室相传有金鸡出入唐罗隠诗试向溪边问渔父一宵还有几声啼
　　青钓山在雩都县东十五里飞淙溅沫自巅而下春夏霪雨濒江居民每候其声以避昏垫
　　柴侯山在雩都县东南七十二里南康记云汉灵帝时有刘叔乔避地于此自题其墓曰柴侯之后山因得名
