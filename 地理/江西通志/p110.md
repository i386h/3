<!-- { "loadSidebar": true } -->
　　曾公讲堂在都昌县学右
　　国朝康熈戊午知县曾王孙建以讲学课文
　　斋书院在建昌县治东宋李文定燔读书防明嘉靖间知县顾阳和建万歴间知县费玠于文定祠后设斋舎至今生儒肄业焉
　　扶风书院在建昌县相汉马季长讲授防有祀田五十亩后废为僧寺
　　国朝雍正六年饶九道刘均捐俸金购还复捐金修葺聚生儒肄业其中详均自记
　　甘棠书院在建昌县元至元中建明洪武间邑人赵宗信即其址重建教谕张湜记
　　北山义塾在建昌县北明景泰间邑人李诚为溧阳令致仕归建此以萃一乡子弟而教之
　　石潭书院在建昌县石潭山明熊徳明建
　　雷塘书院在安义县南一里亦名雷湖书院宋至道中勅旌义门洪氏令有司筑书堂以淑其子孙杨亿有记
　　社平书院在安义县北乌溪宋嘉祐间义门陈思悦建
　　九江府
　　景星书院在府城东唐元和中召李渤为右拾遗不就韩昌黎遗之书云朝廷士引领东望若景星凤凰争先覩为之快渤乃就命长庆中刺江州后人因建书院名曰景星元末燬于兵今东岳庙即其故址
　　濂溪书院有二一在府城南十里宋周元公过浔阳爱庐山之胜因其麓有溪取故里之号名其溪曰濂溪筑书室于上淳熈三年州守潘慈明増筑焉朱子有记明正统初御史徐杰项璁副使焦宏陈玠仍遗址重建提学邵寳奏着祀典给田赡其后嘉靖中户部主事祖琚砻石刻太极图说树之寝殿副使谢廸同知姜辂撤而新之濬莲花池治间主事郑汝美嘉靖间主事邹輗万歴间防议葛寅亮先后修葺一在城内丰储坊明嘉靖间兵备陈洪蒙建祀濂溪先生以二程配之构书室五重令诸生肄业其中
　　靖忠书院有二一在九江府学前莲花池明成化五年知府苏致中建祀晋陶潜唐狄仁杰嘉靖间户部主事邹輗即堂东隙地构号舎以便生徒肄业后改为名宦乡贤祠一在彭泽县北观音岩后本唐天祐中三学堂故址元至正四年县尹王国辅建以祀陶狄二公后增祀赵昻发号三贤祠寻废邑人王演畴购复旧观
　　阳明书院在府城南三里许明万歴间兵备葛寅亮建中为像堂左右有讲习堂司香所典器所置田一百七十亩自为记后推官姚士豸兵备陆梦龙增置膳田以供来学
　　国朝顺治十六年推官胡宗虞重修
　　肄武书院在府治东九江卫门内明嘉靖初兵备何棐以武弁子弟无教乃创正防旁翼廊房命学官一人领其教
　　嘤鸣防馆在徳化县明邑人文士建毎月四日为小防孟月九日为大防与汤文祯何一化軰聚徒讲学焉
　　李渤书堂在徳安县使君山坞唐长庆间渤为江州刺史见其山水明秀筑堂于此今其址尚存
　　河东书院在徳安县河东即宋时儒学旧址明嘉靖间知县蔡元伟建堂舍为书院令诸生肄业其中
　　东佳书院在徳安县东林山下唐义门陈衮建聚书千卷以资学者子弟弱冠悉令就学一名义门书院宋徐锴有记
　　蔡氏义学在瑞昌县元邑人蔡季霖建其子士仁修室宇赡供给延名师以教其乡党子弟虞集为之记
　　懐溪书院在瑞昌县新河南明万歴间知县陈鼎训导叶济英建有记
　　成徳书院在湖口县成徳岭即宋儒学旧址明嘉靖间署县同知吴淞建御史张科主事叚孟贤增号舎尚书张鏊记崇祯十年知县陈文徳增修
　　聮云书院在湖口县僧官巷明万歴五年知县陈唘明改小学旧址为之后为民占崇祯十年知县陈文徳修复
　　射圃书院即湖口县射圃亭址先是嘉靖间知县沈诏建观徳亭翼以号舎崇祯十年知县陈文徳増建大堂三楹左右学舎四十余间为诸生肄业之所
　　南安府
　　道源书院在大庾县学东宋庆歴丁亥濂溪周敦颐为南安军司理程珦以兴国令摄判事遣二子受业焉乾道乙酉军学授郭见义辟屋一楹绘三先生像祠之自为记嘉定己夘知军刘强学改辟于县学东淳祐二年漕臣江万里属知军林夀公创建书院寳祐三年知军吴革据教授赵希哲状请勅额越三年知军郭廷坚又状请诏下南安军以周程书院为道源书院仍令教授兼山长景定四年理宗赐道源书院四大字建云章阁以蔵之有租田以赡学者元泰定甲子推官汪泽民建大成殿后山长刘伟节葺之有记明初废景泰四年知府金润重建成化间知府姚旭知县夏玑重修侍郎叶盛记治十三年圮于水知府卢濬复修祭酒谢铎记正徳十五年知府何文邦扩其制建光风霁月亭嘉靖己酉知府陈尭再新之万歴初奉文废书院寻复廵按陈效知府宋万叶推官郑道兴知县刘宦成择地重建
　　国朝康熈三十八年知县杨允中重修
　　仙堂书院在大庾县常乐里元至元间里人王邦叔建以训族党子弟延祐庚申其子晋卿汉卿同举于郷滕玉霄髙尚凤刘山立均有记
　　梅国书院在府城西门外明兵备陶谐为刑部侍郎刘节建知府陈健有记
　　旭岭书堂在南康县治北二里明嘉靖二年通判黄廷宣因宋相陈升之书旧基重筑十三年知县汪宣之丞王泰倡导士民构堂及楼隆庆间知县余世儒重修聚邑士讲学其中
　　太傅书院在上犹县治西北礼信乡宋淳祐十二年知南安军陆镇行县见太傅山林壑幽美请于朝建设书院立山长以教授之拨妙圣寺田五百有竒以膳学者先是唐末本里石门村人卢光稠节度本州兼治韶州韶人徳之为立庙诏赠太傅故山以太傅名书院又以山名元大徳间县簿刘彞训延蔡璧为山长文教大振延祐间达鲁花赤伯顔察儿复拨书院田大修葺之
　　兴文书院在上犹县治东一里明治间知县章爵建万歴间知县扩懐徳重修李文澜记
　　蔚起义塾在崇义县十字街东
　　国朝康熈三十二年诸生陈日升建
　　贑州府
　　濂溪书院有三一在府城鬱孤宋濂溪先生通判防州与二程先生讲学后人建祠于贑水东玉虚观左元末兵燬明洪武四年知县崔天锡重建知县陈益民继修治中知府何珖始改建于鬱孤罗璟记正徳中廵抚王守仁迁旧布政司故址匾曰濂溪祠堂崇祯间因迁县学知县陈履忠于光孝寺左建防泉书院并祀东坡濂溪两公
　　国朝顺治间防抚刘武元改曰濂溪书院推官周令树知县杨文正设濂溪二程文信国木主于大堂春秋同丁日祭东西两庑池上搆爱莲亭有亭以居诸生讲学肄业其中后为守兵所据知府郎永清移檄营帅归还庠士康熈三十三年知府任进爵贑南道白唘明重修廵抚宋荦顔曰真儒过化后廵抚郎廷极学使王綡皆有额四十八年知府朱光圉又修葺之余具详碑记雍正元年贑南道王世绳俸增修给禀饩聚诸生肄业其中延南丰进士赵与鸿主讲席一在雩都罗田岩为明儒何廷仁黄纲罗洪先讲学所一在安逺县老教明隆庆间知县周防建
　　先贤书院在府城阜城坊东宋澹轩杨先生故宅其门人陈韡请于朝赐额以祠淳熈甲午提刑赵改修元大徳间山长王天与重修嵗乆倾废明正徳间通判郑暹重修后为居民所占知府邢珣清出改为义泉书院即今东坊社学
　　按府志云尚有正防书院今废
　　阳明书院在府城濂溪书院后明南贑廵抚王守仁讲学处
　　新建勲业气节文章皆可甲世特多讲学一事谗言惟兴彞尊少闻先君子之言矣心斋顔子之学也良知不动心孟子之学也大学思复戴郑之旧定论防息鵞鹿之争仁知之见各殊杨墨之归斯受其后流而为禅者门弟子之过也今就先生之诗观之其过濂溪祠云瞻依多少髙山意曾向图书识靣真读易云乃知先天翁画画有至教题武彞壁云溪流九曲初谙路精舎千年始及门示程毕二子云紫阳山下多豪俊应有吟风弄月人则先生何尝立意树帜张弧与洛闽诸儒异乎乃訾訾之口以先生学术未纯并先生大节疑焉素丝欲染为缁彼譛人者亦太甚矣【朱彛尊诗话】
　　龙溪书院在雩都县治南二十里明成化间袁庆祥读书所庆祥登进士第知府邢珣匾曰龙溪书院即今龙坑庵
　　思皇书院在雩都县生佛寺东明万歴间知县赛唘臯建又小西门外有龙门书院
　　桃溪书院在信丰县桃江口邑人卢敏建时代失考桐山书院在信丰县学内
　　国朝康熈三十六年知县方正玉建
　　崇正书院在信丰县学右明知县洗充建祀防抚王文成
　　安湖书院在兴国县衣锦郷宋咸淳八年知县何时建以课士文信国天祥记之又为三程祠乆废明洪武间知县唐子仪重建正徳十四年迁于城内东大乗寺中祀三程周元公东为李君行祠西为钟令公祠傍列主敬行恕修徳凝道四斋更徙置文信国碑记万歴三十一年知县何应彪改为名贤祠増祀王文成书院之名遂废
　　鸿飞书院在兴国县西门外明万歴间知县何应彪建长春书院在兴国县南门外明万歴间知县吴宗周建梅江书院在宁都县北拱宸桥宋淳祐六年知州夙子兴建祀朱子门人曽兴宗元延祐乙卯兵燬明年监州伊逊布哈重建至正十年知州赵天泽学正李实重修危素有梅江书院髙明楼记
　　湘江书院在防昌县射圃后明嘉靖间知县沈桂同邑人赖贞捐建罗念庵题额曰仰髙堂旁列斋舎三十余间以居来学者
　　绵江书院在瑞金县西旧学基明嘉靖间知县王釴建四十年闽广冦发驻兵于县改为行书院之名防泯隆庆三年知县吕若愚恢复故址増建号舎以居诸生立阳明王公像于中而以前令王釴配之扁曰绵江书院自为记万歴间邑人复以吕若愚附配书院堵奎临记
　　文成书院在瑞金县西门祀阳明先生
　　国朝顺治五年广冦至避防者乆据院中倾毁殆尽康熈三十三年诸生刘嘉广朱衣绣等清复旧址知县田俞倡率绅士重建
　　太平书院在安逺县太平堡明隆庆五年知县周防建今改为公馆
　　龙城书院在龙南县南门内
　　国朝康熈二十八年知县郭世逢建有记
　　琴江书院在石城县治南宋时所建后改为府馆龙门书院在石城县西骑马岭明万歴三十五年知县黄廷凤建有记
　　右书院二卷白志考订甚详今概仍之
　　江西通志卷二十二
<史部,地理类,都会郡县之属,江西通志>
　　钦定四库全书
　　江西通志卷二十三
　　田赋【一　户口附】
　　夏书则壤任土作贡彭蠡之区扬州首重厥田下下涂泥是防赋下上错爰酌其中民俗俭勤惟务谷种山泽所产仅资食用厯代加课民力渐空大江东西实难伯仲
