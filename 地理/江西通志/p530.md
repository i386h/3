<!-- { "loadSidebar": true } -->
　　东山寺【在东乡县遵化乡僧印天建】
　　乾元寺【在东乡县延夀乡宋黄山谷有书院】
　　罗首寺【在东乡县长夀乡】
　　建福寺【在东乡县长夀乡　本朝康熙丙申年姜昂升重建】
　　西隐寺【东乡县有二一在安宁乡一在延夀乡】
　　会龙庵【在东乡县内有泉甚佳】
　　望仙观【在东乡县延夀郷内有许呉二真君祠】
　　清溪观【在东乡县呉鳯冈呉丹所居旁有池产神物刘长卿夜宿有诗】
　　建昌府
　　景徳寺【在府治东旧名景云唐白居易记宋李觏有重修殿阁记明治间改辟益藩府一徙麻洲一徙水尾】
　　净土寺【在府城东郭外宋刘扶有诗】
　　觉海寺【在南城县东四十五里宋金紫光禄大夫邓某施香火田其九世孙錬有碑记】
　　灵峯寺【在南城县东南从姑山岭宋绍圣初有僧逻旱曝身岩上雨泽霑足因榜曰秋泽岩元符中道者周智方又至岩中祷应如响向有灵峯寺久废因移是额以名之又五十三都亦有灵峯寺比从姑更幽】
　　兴福寺【在南城县西南四十里宋曾致尧有诗明万厯中僧印徧重建　本朝丙申燬僧朽错与住持性谷兴复】
　　云门寺【在南城县西麻源第三谷宋张致逺有诗】
　　章山永夀禅寺【在南城县北五里宋蒋之奇有诗】
　　太平兴国禅寺【旧在南城县治南明徙城东二里宋李觏有太平浴室记】
　　慧光寺【在南城县北六十五都宋李山甫有诗】
　　崇觉寺【在南城县东梓木山宋李觏撰记】
　　化成寺【在南城县东北旧名新城院宋李觏有记】
　　天宁寺【旧在府城朝天门外石桥之东明治间徙东门净土寺之左】
　　圭峯寺【在南城县东四里一名万岁寺】
　　庆龙寺【在南城县西南七十五里明罗文肃重修】
　　大仁寺【在南城县东七十里右有静室名塔山俱余裳所建】
　　六祖院【在南城县西五里】
　　碧涛庵【在南城县麻姑山上邑令苗蕃建】
　　广度庵【在府城凤凰山下苾蒭庵在芙蓉山下俱明李益藩建】
　　元妙观【在府城内西南旧名灵仙唐邓紫阳栖真地宋名天庆观元改今名】
　　石崇观【在南城县西五里唐建宋改冲虚后复今额】
　　麻姑山仙都观【在南城县西南十里唐顔真卿有仙坛记宋曽巩有三门记】
　　丹霞观【在南城县南麻姑山西七里】
　　修仁观【在南城县南三十里】
　　万夀峯元和道院【在南城县西南十五里呉毅有记】
　　天一真庆宫【在南城县麻姑山仙都观右其废已久明万厯庚戌知府邬鸣雷推官陆键同捐建】寿昌寺【南丰县有二一在西隅魁星坊旧名永安寺唐武徳二年创圆觉真如二禅师讲法处宋咸淳中里人张友闻复兴明洪武二十四年归并西林等寺为丛林嘉靖二年重建一在白田去县东二十里宋嘉定五年建】
　　保国寺【在南丰县东二十里即兜山寺唐开元二年建久废】
　　慈云寺【在南丰县西二十里旧名齐云寺潘禅师居之唐开元四年建宋治平赐今额曽致尧有院记已废】
　　东林寺【南丰县有二一在县南七十里唐开元建久废一在太平冈去县五里唐开元十五年建为谢禅师道塲】
　　清凉寺【在南丰县西北二十五里唐开元间建旧名梓溪为曹山证禅师驻锡处后为饶禅师道塲】西林寺【南丰县有二一在县西七十里唐开元十三年建一在北门外去城里许唐防昌二年建牛僧孺书额宋绍定咸淳后先修葺元大徳明正徳间又修嘉靖间冦乱惟此寺独存】
　　资福寺【南丰县有二一在县南六十里唐开元中建一在东门外唐咸通二年建旧藏南唐勅赐金书法华经七卷寺有翠光亭静观轩宋嘉定俱圯于水元大徳初佛殿又圮因稍迁而北明洪武归并法兴等三十寺为丛林】
　　崇觉寺【在南丰县东南源头旧名禅祖寺唐防昌二年建宋绍圣元年曾布奏请为功徳院以祠其先因赐额崇觉报慈禅院崇宁四年改夀宁大观四年复旧额后乃改禅为律】
　　觉源寺【在南丰县东六十里唐天祐二年建旧名桃花源宋治平中赐今额】
　　保福寺【在南丰县东门外南唐保大八年建宋治平中赐今额北倚乌石冈赵崇大书乌石山三字表其门元大徳元年圮于水明洪武十七年构大殿于故址二十四年归并福慧等十二寺为丛林复燬永乐十一年建大殿増修讲堂　本朝康熙二十四年知县郑釴捐建山门存瞻田】
　　安禅寺【在南丰县西理坊近江旧名禅丘寺宋治平中赐今额】
　　祥光寺【在南丰县南台山左初圆觉禅师于此建塔名曰寳严塔院宋大观元年启建天宁圣节道塲有祥光发见因赐名绍兴二年革律为禅寺侧有蟠木轩屏云轩绍定间兵燬淳祐三年大雨震电寺燬明万厯乙夘重建】
　　清修观【在南丰县北门世传晋许呉二真君炼丹于此因名仙君观唐大中改福夀宋治平元年赐名清修元符三年五月有羣鹤自紫霄观来因以此为祝夀之所元大徳三年兴复明正徳嘉靖间两燬隆庆间构葺小殿】
　　紫霄观【在南丰县四十四都唐名妙仙观宋治平中赐今额上有壶公仙迹】
　　妙灵观【在南丰县神冈王侍宸文卿墓侧唐开元中建久废宋末里人邹岩建侍宸祠移旧额以表之】
　　石仙观【在南丰县五都南唐升元元年有汉天师十八代孙张洞宣开山于此宋治平中改冲寂】栖真观【在南丰县三十四都南唐升元元年建名游真观宋治平中赐今额　本朝康熙四年道士欧阳纲显修】
　　丹阳观【即清虚观在南丰县伏虎岩下俗传甘真人炼丹处】
　　灵都宫【旧在南丰县中和坊唐武徳中仙鹤翔集九天女降名真元观南唐魏元吉结茅于此宋改名灵都建炎绍定咸淳凡三燬元大徳四年陞观为宫明洪武二十五年归并清修等十三观为丛林嘉靖二年建便民仓于其右四十二年迁宫于西寓中巷以宫之旧址及便民仓地改建叅将署】
　　净莲寺【在新城县东南三十五里旧名莲江唐太和中建宋治平初改额久废】
　　净居寺【在新城县东山下唐咸通十二年建宋治平元年改建今所明归并为丛林后燬于兵寺僧五云重建】
　　夀昌寺【在新城县石硖唐咸通间僧泉南桂琛始建永居院宋治平间赐名夀昌院元皇庆间僧云白了心重修明洪武年僧宏迁建于黄龙峯下永乐正统相继修葺赐额夀昌禅寺胡濙撰碑记　本朝顺治十年重建】
　　福山寺【在新城县南四十里一名双林寺唐广明元年僧绍隆栖隠于此宋祥符中赐今名元延祐间重建明归并白石等六院为丛林】
　　清梵寺【在新城县西南五十里唐广明元年建】
　　幽栖寺【在新城县西北三十里旧名栖灵院唐光啓二年建宋治平元年改今额】
　　福胜寺【在新城县西北三十里旧名招福院后唐同光二年建宋治平初改福胜院今称寺】吉祥寺【在新城县东南二十五里呉武义三年建名新开寺宋治平元年改吉祥院今称寺】安圣寺【在新城县西五里南唐保火二年建名横岗院宋治平元年改安圣院今称寺】
　　真觉寺【在新城县南二十里旧名南贤院南唐保大中建宋治平元年改真觉院今称寺】南谷寺【在新城县北十五里南唐保大中建旧名龙安院宋治平间改安福院明治间僧息庵迁居西坑南谷　本朝顺治戊子燬壬辰僧元谧建康熙元年墨歴主法席改称今名】
　　寳慈寺【在新城县东四十里旧名报恩院南唐保大中建宋治平初改寳慈院今称寺】
　　梵安寺【在新城县东螺峯旧名永泰寺南唐时建宋改梵安院今称寺】
　　灵山寺【在新城县西北三里宋建隆元年建治平初改为灵鹫山明仍称灵山】
　　香山寺【在新城县北十五里旧名再兴院宋建隆三年建庆厯间改名香山院今称寺里人江士揆重修有记】
　　觉慈寺【在新城县西十五里宋开寳三年建　本朝康熙十年重新】
　　广照寺【在新城县北三十里旧名鹤源寺宋治平元年改今额邑令杨杰有鹤源院铭明归并西林六院为丛林】
　　天峯寺【在新城县西一里旧名望天峯元延祐间改建称新兴院明改今额　本朝顺治间重建】龙湖寺【在新城县龙湖山下旧为广祐福善王行祠元至正三年建明改邑厉坛崇祯间僧元谧重建邓澄有记】
　　报恩寺【在新城县东湖寺后有塔元至正四年邑人王三锡建明崇祯七年修　本朝康熙九年重修】逍遥观【在新城县南十五里宋开寳中建旧名龙华治平元年改今额】
　　鹤仙观【旧在新城县东何家庄宋治平元年建绍兴中迁环胜山下即今所元至正元年道士江希逵以道术显于朝赐剑归作髙阁藏之谢升孙有记元末燬明洪武中归并仙居等八观宣徳间重修】
　　仙居观【在新城县北隔溪二里旧名云龙观有唐邓眞人延康墓宋治平改额仙居明洪武三年重建】长生观【在新城县西金笼山宋治平元年建】
　　太乙观【在新城县北梅峯宋绍兴中建元至正中重建程钜夫有记】
　　兴灵观【在新城县西七十里元至正五年建】
　　大有观【在新城县北金船峯元至正戊子建本朝顺治年间修邑人江以硕记之】
　　元帝宫【新城县有二一在城中东山一在北城楼上】
　　惠安禅寺【在广昌县兴城乡唐仪凤间居人曽延种红莲数载忽变为白乃舍宅田为寺后数年又变为碧】
　　大觉寺【在广昌县东隅内有东胜阁邑人刘万年捐赀建】
　　永兴寺【在广昌县北明魏仁复建捐田入寺其子好礼又捐田邑人刘伸为之记孙玉璘重修】真隠寺【在广昌县新坊里】
　　十兴寺【在广昌县治北】
　　定心寺【在广昌县南监南里创于唐明正徳十五年查买寺观田地以备赈济里人黄奉先奉例具价银纳官备赈寺田地给牒黄氏管业仍施与本寺令僧住持成化中裔孙愈刚重修邑人何文渊记】
　　极乐寺【在广昌县东迁善里住持僧行果重建】
　　清修寺【在广昌县防文里即抝牛僧禅地久废】
　　保安寺【在广昌县北土屯里饶允志建】
　　箬庵【在广昌县中洋港僧无声建邑人刘邦治记】
　　莲花庵【在广昌县东隅金钟岗僧蕴空建每月朔望呗诵邑人于此放生】
　　龙泉观【在广昌县西华山下相传伍之奇龙升处宋何行有诗】
　　普润寺【在泸溪县阳谿唐贞观二年建】
　　法水寺【在泸溪县四都旧名龙泉有苦行僧结庵于侧乃感温泉涌于石窦旱歳不涸唐开元间敞为禅林以温汤为额后改灵泉宋景徳初改法水禅院曽梅阜有记明万厯间燬后重建石文器有序】
　　慈明寺【在泸溪县大原唐名庆云宋治平初改额】
　　真如禅寺【在泸溪县石寳山后唐天成初建额曰地藏宋治平初改今额】
　　兴梵寺【在泸溪县长庆山南唐升元建额曰再兴宋治平初改兴梵院今名寺】
　　瑞相寺【在泸溪县二都旧名白马宋治平初改今额】
　　济众寺【在泸溪县八都旧名岳峯宋治平改今额】
　　泽心寺【在泸溪县十六都宋建李山甫有记】
　　定安寺【在泸溪县四都杜蓝宋绍兴二年叅军石松建淳熙七年进士石致平请于朝因以定安院扁额赐之】
　　金锁庵【在泸溪县五都明邑人石文器有记】
　　法云观【在泸溪县西源宋宣赞舍人石永夀建已废】
　　广信府
