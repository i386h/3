<!-- { "loadSidebar": true } -->
　　张璁字廷璧平彛人成化进士治初南贑闽广盗起擢璁江西兵备副使建七县城堡积粮糗练士卒修器械设险隘人赖以安与上官论不合拂衣去盗复起巡抚邓廷瓒奏南贑不可无璁诏留之遂筑南康城盗立解散寻以疾辞归璁刚正不阿盘错立断墨吏敛手及归槖中萧然【云南通志】
　　王奎字文明武进人治壬戌进士选南御史陞江西按察司佥事有徳兴尹恃奥援素贪墨卒按其奸既勦桃源洞叛冦俘馘甚众三载例应考绩巡抚以私怨沮其行时奎在军中久竟抑郁以卒【江南通志】
　　黄昭道字又显吴江人治己未进士正徳初为御史论刘瑾等杖三十除名遂成跛瑾诛擢江西按察时宸濠蓄逆谋招亡命刦彭蠡诸处为患昭道捕获数百人讯治如法进山东巡海副使捕海冦平反寃狱擢云南布政【同上】
　　李蕙字徳馨当涂人成化进士授给事中陞江西叅政嵗饥上饶民乱郡以行刼报蕙议止戮其渠南贑盗起发兵之吉安城楼戍铺皆其改置官至总督漕运都御史【林志】
　　李情字宗善灵寳人治进士歴御史江西按察副使时万年县甫设桃源洞降贼王重七等复叛情方备兵饶州驻万年觇者告宜急避情誓以死守变作遂遇害赠按察使廕一子入监【安志】
　　按明一统志云同死事者通判秦碧陈逺照磨马骢指挥邢世臣千户许政等【原跋】
　　徐讃字朝仪永康人治进士擢御史巡按江西湖寇徐九龄等数百人时宸濠久蓄异谋潜结羣冦以自树赞翦其羽翼之劲者累官至工部右侍郎【南昌府志】
　　董杰宁国人治丁未进士以副都御史巡抚江西时宸濠反形已具屡餽遗杰拒不受时以忠义讽谕濠知不可夺每朝见辄留饮忽一日饮归谓家人曰吾今日饮宁王酒头晕腹胀岂有异物耶次日殁徧体皆赤家人皆知为中毒不敢言继之者即孙忠烈也所着有儒行辨五城集【豫章书】
　　赵钺任南昌卫指挥使以捕盗功陞都指挥佥事守备南贑正徳六年充叅将督兵马脑华林山贼俘获甚众时逆濠暴虐军民憾钺执法不従已十年三月召入府饮之防马归毒发死濠复系其妻孥掠其资财钺死四日不得殓防祸甚惨方濠虐焰熏天百司附之钺以武弁独与之抗亦贤矣哉【同上】
　　按豫章书又载指挥佥事戴宣以广东守备过家未及谒濠捕棰死宁府长史王用才以同议抚按官见王府不具朝服事亦死于械系【原跋】
　　李梦阳字献吉庆阳人治进士官江西提学副使振作士气风教大行淮王府校与诸生争梦阳笞校王怒奏之未下巡按御史江万实亦督责诸生梦阳手锒铛率诸生往锁之万实走免而淮王奏适下遂以冠带闲住江右士子至今犹思之【白志】
　　周宪字时敏安陆人治进士官江西副使华林马脑贼方炽奉总督陈金檄勦禽数百人移军奉新计擒贼首平马脑寨进逼华林贼窘遣谍者诡言饥困状宪信之移檄防师来击他将多观望宪攻北门贼少却与子干先登逼之贼下木石如雨军溃宪中枪干前救力战堕厓死宪被执为贼支解事闻赠按察使予祭諡节愍廕子锦衣百户旌干门曰孝烈【同上】
　　王哲字思徳吴江人由进士任御史巡按江西风采峻整烛奸如神宸濠方横亦凛肃不敢或忤民謡曰江西有一哲六月飞霜雪天下有十哲太平无休歇后陞佥都御史巡抚江西逆濠惮之尝投以鸩不死遂以疾乞归卒于家【林志】
　　穆相字伯寅三原人正徳进士巡按江西劾镇守中官黎鉴风采屹然问俗察奸不辞劳瘁殁于宁州【明一统志】
　　杨茂元字志仁鄞县人文懿公守陈子成化进士歴山东副使陞江西叅政适宸濠横敛之初每嵗诛求禄米民弗堪命茂元率众往纳之濠惮其盛名正数外秋毫不敢过取粮长请以羡余贮库茂元曰此小民物也给还之仕终刑部侍郎【豫章书】
　　魏英字士华慈谿人成化进士歴官江西布政使宸濠方恣横欲尽私南昌所属河泊课钞英力拒之陞贵州巡抚【南昌府志】
　　陈恪字克谨归安人成化进士歴官河南左布政以才望调江西时宸濠肆虐钳制方面恪每议夫价贺礼多忤其意濠怒面叱之恪处之裕如濠将中以竒祸防陞都御史巡抚南贑以去【林志】
　　胡世宁字永清仁和人治进士性刚直不畏强御且知兵累官江西副使与都御史俞諌画策擒盗讨平王浩八城广昌南丰新城时宁王宸濠骄横有异志世宁特疏请勅王毋挠有司以靖乱源销意外变宸濠闻大怒列世宁罪徧赂权幸必杀世宁命锦衣官逮捕时世宁已迁福建按察使取道还里闻命自投锦衣狱狱中三上书言宸濠逆状系嵗余谪戍沈阳居四年宸濠果反世宁起戍中为湖广按察使擢巡抚四川歴官太子太保兵部尚书卒諡端敏【白志】
　　范辂字以载桂阳人正徳进士清军江西宸濠宠伶人秦荣僭拟如王居辂劾治之又极论镇守太监毕真罪宸濠令诸司以朝服见辂不可抗章下廷议如辂言濠乃怨辂摭他事诬之遂逮下诏狱未几宸濠反世宗初复故官迁福建佥事仍转江西副使致仕归【同上】
　　孙燧字徳成余姚人治进士正徳十年十月以副都御史巡抚江西时宁王宸濠有逆谋燧闻命叹曰是投我艰也乃遣妻子还乡止携二童入南昌南昌人汹汹谓宸濠旦暮且得天子诸党附及羣盗相倚声势燧左右亦多为耳目刺燧言动辄驰告燧防察甚密知副使许逵忠勇可属大事多与谋又惩胡世宁事未敢讼言于朝托御他寇曲为备先城进贤次城南康瑞州患建昌县多盗割其地别置安义县以渐弭之而请复饶抚二州兵备九江当湖冲最要害请重兵备道权以便控制广信横峰青山诸窑地险人悍则请设通判驻弋阳又恐宸濠劫兵器假讨贼尽出之他所十三年江西大水宸濠素所蓄贼凌十一等出没鄱阳湖燧与逵捕之贼去匿宸濠林墓间于是宻疏白宸濠必反章七上辄为宸濠遮获不得达燧日益忧惧髭发尽白明年防御史萧淮尽发宸濠不轨状诏重臣宣谕濠闻决计反六月乙亥宸濠生日宴镇巡三司明日燧及诸大吏入谢宸濠伏兵左右大言曰太后有诏令我起兵众相顾愕眙燧直前曰安得此言果有诏请出示之宸濠曰无多言我往南京汝当扈驾燧曰汝速死耶天无二日吾岂従汝为逆哉宸濠怒叱燧麾兵缚之诸司股栗独逵曰汝曹安得辱天子大臣因以身翼蔽燧遂并缚逵二人且缚且骂不絶口击燧折左臂与逵同曳出遇害惠民门外燧生有异质遇事挺然不挠两目烁烁夜有光死之日天忽隂惨烈风骤起凡数日民大恐走収两人尸蝇蚋无近者赠礼部尚书諡忠烈与逵并祀南昌赐额旌忠录一子世袭锦衣千户【同上】
　　许逵字汝登固始人正徳进士长身巨口猿臂燕颔沉静有谋略以靖寇功超擢山东兵备佥事迁江西副使时宸濠暴横甚逵每系其党绳以法尝言于孙燧曰宁王敢为暴者恃权臣也权臣左右之者贪重贿也重贿由于盗薮今惟翦盗则贿息贿息则交解交解则党孤燧然其言每事与宻议及宸濠反缚燧逵争之宸濠素忌逵问许副使何言逵曰副使惟赤心耳肯従汝反乎濠怒曰我不能杀汝耶逵骂曰汝能杀我天子能杀汝遂并缚逵曳出斫其颈屹不动贼众共推抑令跪卒不可得遂死年三十六世宗即位赠左副都御史諡忠节防一子锦衣千户【同上】
　　黄宏字徳裕鄞人治进士知万安县民好讼讼辄祷于神宏毁其祠曰令在何祷也讼者至辄片言折之调泰和迁户部主事歴江西左防议按湖西岭北二道王守仁讨横水桶冈贼宏主饷以功加俸一等贼闵念四既降复恃宸濠势剽九江宏发兵捕之走匿宸濠祖墓中尽得其辎重以归宸濠逆迹益露士大夫以为忧宏正色曰国家不幸有此吾辈守土惟死而已民有持大义不従宸濠党者宏每隂左右之及反被执宏愤怒以手梏向柱蹙项是夕卒贼义而殓之子绍文奔赴求得其棺以伪命治殓非父志亟易之扶归世宗立赠宏太常少卿祀旌忠祠又马思聪字懋闻莆田人治进士以南京户部主事督粮江西驻安仁值宸濠生日或劝勿往思聪曰吾欲觇之疾报天子耳被执系狱不屈絶食六日死世宗立赠光禄少卿祀旌忠祠【同上】
　　按豫章书云旌忠祠祀孙许二公南礼科给事中王子谟复以马主事黄叅议死节事闻有旨赠官配享御史邓显麒题黄马不当与孙许同祠有防以副使周宪配享撤黄马祀嗟乎谓黄马二公之死不如孙许之烈则可然比之王纶潘鹏则薰莸矣传曰以死勤事则祀之死犹不祀亦何责之苛耶【原跋】
　　王守仁字伯安余姚人弱举乡试好言兵登治进士正徳元年刘瑾逮言官戴铣等守仁抗章救瑾怒矫防廷杖谪龙场驿丞瑾诛累官鸿胪卿十一年兵部尚书王琼竒其才遂擢右佥都御史巡抚南贑时南中盗贼蜂起谢志据横水左溪桶冈池仲容据浰头皆称王攻剽府县而福建大帽山贼又起前巡抚文森托疾去贑县主簿呉玭战死守仁至知左右皆贼耳目乃呼老黠吏诘之贳其罪令诇贼贼动静无弗知于是檄闽广防兵先讨大帽贼亲率锐卒屯上杭徉退师出不意捣之连破四十余寨俘斩七千有竒九月进兵大庾讨横水左溪守仁自驻南康去横水三十里先遣四百人伏贼巢左右进军逼之贼方迎战两山举帜贼皆惊溃走桶冈督诸将破之乃设崇义县于横水还至贑州议讨浰头贼以计悉擒戮之乃于下浰立平和县置戍而归十四年六月奉命勘福建叛军行至丰城而宸濠反急趋吉安与伍文定征调兵食传檄勤王因集众议攻水陆并进七月壬辰朔宸濠袭下九江南康出大江薄安庆或请救安庆守仁曰不然我越南昌与相持江上是腹背受敌也不如直捣南昌贼闻南昌破必解围自救逆击之湖中蔑不胜矣以伍文定为前锋抵广润门守兵骇散入城安士民慰谕宗室居二日宸濠果自安庆还兵知府伍文定当其前锋知府邢珣绕出贼背贼大溃退保八字脑明日复战以小舟载薪乗风縦火焚其副舟娄妃以下皆赴水死宸濠易舟逃万安令王冕率所部兵追执之従逆诸臣皆获遣兵下九江南康凡三十五日而贼平京师闻变诸大臣震惧王琼大言曰王伯安居南昌上游必擒贼至是果奏捷时帝已亲征自称威武大将军命安边伯许泰太监张忠抵南昌而守仁先俘宸濠发南昌至钱塘遇太监张永以俘属之而身至京口欲朝行在闻巡抚江西命乃还南昌忠泰已先至恨失宸濠縦卒嫚骂守仁厚抚慰之卒皆恱遂班师去世宗即位特进光禄大夫封新建伯总督两广疏乞骸骨行至南安卒年五十七丧过江西军民无不缟素哭送者隆庆初廷臣多颂其功诏赠新建侯諡文成【同上】
　　伍文定字时泰松滋人治进士有膂力善弓马授常州推官以勘魏国公讼田事忤刘瑾斥为民瑾败起嘉兴同知擢吉安知府讨平永丰及大茅山贼佐王守仁平桶冈横水宸濠反王守仁至丰城闻变文定急以卒三百迓于峡江协谋讨贼贼平功最擢江西按察使张忠许泰至南昌欲冒其功而守仁已俘宸濠赴浙江忠等失望大恨文定出谒遂缚之文定骂曰吾不惜九族为国家平大贼何罪汝屈辱忠义为逆贼报讐法当斩忠益怒推文定仆地文定求解任不报迁广东右布政使世宗嗣位文定列上忠等罪状又请发宸濠资财还之江西以资经费矜释忠泰所陷无辜及宁府宗人不预谋者以清冤狱帝嘉纳之进右副都御史提督操江仕至兵部尚书卒于家天启初追諡忠襄【同上】
