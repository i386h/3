<!-- { "loadSidebar": true } -->
　　查该抚既称南昌府属之南昌新建丰城进贤奉新五县比照瑞属高安之例酌减宁州靖安二州县比照瑞属上高之例酌减但为数太多应请减半至漕粮嵗有常供更难请减所浮米石仍旧徴输等语应如该抚所请除所浮米石仍旧徴输外其南昌等七州县所减浮银一半七万五百四十九两八钱七分五厘零之处相应准其减免以雍正三年为始行令该抚饬南昌等七州县遵照奉行毋得混行苛敛并遍示晓谕使穷乡僻壤之民均被
　　皇恩永歌乐土仍将南昌等七州县额征科则每亩应减起存若干实徴若干逐一分晰造册送部查核可也等因雍正二年闰四月十六日题本月十八日奉
　　防依议钦此抄出到部拟合就行为此合咨前去查照本部覆奉
　　防内事理钦遵施行
　　请修理鹿洞详文　　　　　　　伦品卓
　　为酌修鹿洞以肃庙貌以妥圣灵以作士气事天下四大书院犹山之衡华水之河汉宗祀明禋代膺盛典惟南康白鹿洞实唐李宾客居南唐升元间即址为庐山国学宋淳熙中自紫阳提唱开拓军学请勅赐额英彦蔚兴后先麟炳所系于后学津梁者匪轻迄江隂李忠毅振铎而后胜地荆榛人材消歇巡抚蔡公张公声之振之而教育规制则今部院集其成祠仰三公声蜚
　　多士追金琢玉跨昔隆今年来水旱频仍萑苻躙迹燥湿朽蠹风雨蒸淫岂直木腐而石糜行见榱崩而栋折本府待罪残疆谬兼洞任实重有责焉昕夕不遑目规心计约补苴则一震百解姑有待则草蔓烟沈当此捐无可捐助无可助即令检括洞租不及四分之一追呼维艰措置乏防本府勉厥心力求尺寸以图之然登高之呼所有望于挈裘而振领者也恭惟宪台云汉天章主持名教当五百年之间气作灵光殿之干城枢璇运心经纶在手伏恳俯赐俞请若大成正殿彜伦宗儒文防诸堂先贤三公二祠首需料理廊庑校舍鳞次修葺缭垣视先庖□视后使肄业于中者入庙思防斋心有地庶春秋霜露不寒先圣之春风棫朴贲镛更暴宪台之秋日仰慰师灵俯烝誉髦古人称鼎吕之煇功当不在禹下也
　　南康漕运详文
　　为电查逆流运解之苦俯准就便截留以苏残黎以全国赋事窃照江右漕粮除交兊军船北运抵通外例有截留京口之米以资军需每年仰候宪拨照数运解查江西通省有漕州县除南昌附近水次其余瑞临吉抚建广六府俱在防城上流虽逺近不同总系顺流而下刻期可至力少功多独是南康府有漕三县其地势既在省城东北而江湖又居下流都建二邑至省三百余里至安义则又倍之且由山河以达大江每有滩干浅阻之患故每年征收完日即雇船分载运送省城不惟逆水行舟躭延日月且小河冬涸江湖风浪非两三月之久不能运完及至水次上仓又有七上八下之费上仓之后始得拨兊北行是各府漕粮俱系自南而北惟南康三县其始也自北而南其既也又自南而北往来输挽民命何堪叩恳电查民艰准以南康府三县漕粮截留京口令本县部解之官照数起运在三县之民不但得免重费共庆更生而且较别县截留可以先达京口事半功倍舆情允符况南康正副漕粮不过三万一县之米犹或倍之惟念地瘠民贫不堪再累某职司漕事安敢目击不言有负高厚痌瘝至意俯冀垂慈电照准开浩荡恩则穷郡之孑遗可望再生而泽国之输将亦可恒足矣
　　请棚民子弟应试详文　　　　　李　兰
　　为安辑棚民等事查得菁莪化美草茅多棫朴之材罗网开沧海无珠玑之弃兹者右文之典既超轶于古今作育之隆更靡遗于遐迩是以山陬海僻人人尽乐奋兴附籍编氓在在观光念切况江西为文献之邦士子倍于他省前邀
　　盛典入学増名今沐
　　皇恩乡闱广额老成宿学固思奋翮天池丱角诸童亦冀鶱腾泮水前于雍正三年奉准部咨江省棚民内有膂力技勇与读书向学之子入籍年例相符者令入义学读书五年后准其应试额外取进由是棚民子弟读书愈众现今文武童生合例者万载县已及七百余名宁州武宁新昌等邑多以百计少亦不下数十名再越数年今之尚未符例者又复踵起今之尚未报名者闻风踵至日见其多蒸蒸蔚起矣惟是曾入义学读书者什不能一二盖縁棚民多居山僻距城写逺欲赴义学未免艰难倘限于定例不准应试则阻其上进之门即自今伊始驱入义学犹须尚待五年少者已壮长者已老锐志蹉跎亦堪腕惜宜请概准与试以广
　　皇仁至入学额数拟按棚童数目凡满五十名者额外另取一名满百名者即取二名数至二百取进三名再多亦以四名为限其不及五十名之地暂附本籍童生之列与考一体凭文録取俟有五十名再议定额现无棚童之邑将来如有报名者一例准行统责地方官按戸覈寔未符年例勿容混冒至本人符例而亲属仍居原籍者不得牵引冒滥嵗科两考与本籍生员一并校试幇补禀増挨贡选拔亦如例行庶棚民子弟均沐书升论秀之典行见深山异籍知尚诗书袯襫田夫共臻仁让农之子不恒为农歌益遍徙兎置而尽作干城
　　圣化弥彰矣
　　请修新建县桥梁道路详文
　　为详请修理桥梁道路速邮传以安商旅事窃照舆梁利涉实惟王政之先周道如夷乃获康庄之益新建县西北十里有石头口桥昔名石镇桥绵亘九十余丈水涨则波流浩淼行者有望洋之惧又三十二都有蛟桥者一名通济桥西山诸溪谷水会焉相传有蛟螭窟其下流常齧射桥岸善崩又伍谏乡有华严桥其水发源于梅岭吴源下接大河逢涨易圮兹三桥者皆会城孔道达京畿通江粤皇华络绎行旅如织今虽津梁犹在而木石摧残倾危将压嵚磈高下不平空瞻横卧如虹实使临流裹足绸缪补葺在所当先而自沙井以迄建昌县丰安界计程八十里为驿递通衢旧制民自承修每不协心平治以致高如陟屺低若泽陂广者犹是周原隘者不堪容足积雨而洿成吹渎扬鞭而骑仆
　　人颠踶触货倾经商嗟叹马瘏仆痡邮递倭迟至若国野之道十里有庐今之茶亭路室憩息行人犹古遗意也查兹道上有栗子岗茶亭一座为会城门戸今则久没荆榛空存瓦砾他如十里列一牌坊志载地名以表道也新邑阙焉未置亦非省防规模凡此悉当修举伏惟本都院政平人和百废具兴本司等承流下风覩兹站道急务敢不力图修治拟将石头口等三桥庀材琢石次第鸠工圮者支之残者缀之削平洼缺墁砌坚致其石镇桥再宜酌量加长以防泛滥大道一律填平务使高卑广狭均齐相等傍修沟遂宣泄积霪栗子岗茶亭仍筑二椽以复故制按里设坊八十里中共添九座程里地名一　一志载仍专员屏当工度惟均至葺治之资本司愿为设法济用戒毋扰累民间仰丏宪恩电赐钧批庶董事各员咸知殚力功成不日隳废旋兴伫见翼翼津梁平康如砥踧踧周道坦荡无陂俾骍骍之征夫永无况瘁即騑騑之羽骑亦免徬徨夙夜遄征可速置邮传命游行任意咸堪服贾牵牛颂宪德之成桥岂同小补听口碑之载道永戴无疆矣
　　请免杂税耗羡详文
　　窃惟周礼地征而外复有九赋凡闗市山泽币余之属莫不有敛杂税之由来尚矣然辨物作贡止宜输纳惟正之供而耗羡赢余皆非杂课应征之项今
　　圣天子轻徭薄税茍非嵗贡之常丝毫戒取稍可纾民力者敢不亟请减除以广
　　皇仁耶如江省额编襍欵项下有商贾税茶酒税落地税窰税食盐税商税贑郡谷船税茶课纸价当税牛税牙税一十一欵俱另征奏报合计额定正脚银一万七百三十五两有奇旧例俱征加一耗羡并解充公今查此项本属杂欵钱粮止期正额无亏不宜复征余羡请自雍正八年为始悉令各郡邑照额征解毋许复收耗羡设有阳奉隂违私征肥槖及额外多征致累商民者请登白简以儆官邪至田房契税原无征耗之例犹恐不肖有司借名多取应皆广颁文告家喻戸晓勒之碑石勿替永遵则蔀屋穷檐省得一分浮耗多办一分正供减除额外余银便可稍资升斗国计民生均多禆益
　　皇仁宪德弥广无遗矣
　　请将盐规充赈详文
　　窃惟易称以美利利天下不言所利礼曰货恶其弃于地也不必藏于已古人于公利之道三致意焉方今
　　圣天子深恤民依颁财以法均节以式凡非则壤之赋什一之征锄而去之其天地自然之利不伤民而害财者悉备地方公用是诚损上益下迈古超今以美利利天下之大者也本道幼学古训长戒封靡深荷
　　国恩备员漕使复防宪委兼摄邮鹾怅施济之未能念屯膏之有媿然利之所在窃效井收勿幕而总货自营之戻亦尝引为鉴戒矣兹查盐道衙门厯有引费一项系鹾商运盐来江每引改为四十余包每包缴费一厘六毫随引投收以为盐道养亷其来旧矣相沿故例受之亦不伤亷惟是我
　　皇上防商爱民靡所不至各商运盐输课亦备艰辛本道安享其利肥私慢藏耻而不愿署事之始即行禁絶迄今未尝染指兹据淮南商人许安裕等呈称本衙门引费规仪原为应得之项乃防挥置不收自莅任至今合计该银二千五百两商等分所应出遽为减除心寔未安窃愿以公济公目今南昌新建丰城进贤清江新喻新淦德化建昌九邑偶罹水灾乞将此项助赈俾灾黎均沐恩施等情伏查引费二千五百两本道之不欲滥取者自严蕴利之防而众商之吁助赈灾者亦属急公之义淮商循厯久之规按引扣存欲令逐名归赵转费筹躇设以本道之却而或遭中饱商亦无禆似宜从其所请发赈灾黎则既全本道拒却之心亦尽众商奉公之念九邑穷民各沾升斗寔堪少佐
　　皇仁宪德揆之不藏于已不弃于地之防庶或有当合无详请批示檄知藩司以便谕商径解司库转发报销者
　　也
　　宋
　　知南康军牒【九条】　　　　　　　朱　子
　　一晋侍中太尉长沙陶威公兴建义旗康复帝室勤劳忠顺以没其身今按图经公始家鄱阳后徙浔阳见有遗迹在本军都昌县界及有庙貌在本军城内及都昌县水旱祷禳皆有感应未悉上件事迹是与不是诣实一晋太傅庐陵谢文靖公始自沦已推时望及登宰辅优有武功今按图经公始封建昌即本军之建昌县未审本县曾与不曾建立祠宇
　　一晋靖节征士陶公先生遯高风可激贪懦忠义大节足厚彜伦今按图经先生始自柴桑徙居栗里其地在本军近治三十里内未悉本处曾与不曾建立祠宇一按图经建昌县有陈太中大夫司马暠司徒从事中郎司马延义皆以孝行见于陈书有墓在本县界又有唐宜春县令熊仁瞻亦以孝行旌表门闾未悉其墓及唐朝所表门闾有无损坏
　　一按图经白鹿洞学馆虽起南唐至国初时犹存旧额后乃废坏未悉本处目今有无屋宇
　　一按图经建昌县义门洪氏本以累世义居嫠妇守节尝防太宗皇帝赐以宸翰宠以官资旌表门闾蠲除徭役未悉其家目今有无子孙依旧义居所藏御书见作如何崇奉所表门闾曾与不曾修葺
　　一濓溪先生虞部周公心传道统为世先觉熙宁中曾知本军未悉军学曾与不曾建立祠貌
　　一西涧先生屯田刘公避世清朝高蹈物表其子秘丞公亦以博闻劲节见知于故司马文正公与修资治通鉴而所着十国纪年通鉴外纪又自别行于世故黄门苏文定公尝以冰清玉刚比其父子而乡人因以冰玉名其所居之堂今按图经西涧旧有刘居士庵及访闻城西能仁寺侧有刘公墓及太史范公所撰秘丞墓碣独冰玉堂无所登载未审其墓是与不是的实庵堂墓碣曾与不曾损坏
