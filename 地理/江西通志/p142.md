<!-- { "loadSidebar": true } -->
　　昭宣帝天祐【昭宗旧号】三年【丙寅】夏四月镇南节度使钟传卒子匡时为留后秋九月杨渥【行宻子】取洪州【同上】钟传传云天祐三年传卒匡时自立为节度观察留后次子匡范【实録作延圭十国纪年作延规】为江州刺史怨兄立挈江州附淮南因言兄结汴人图扬州渥使秦裴攻匡时围洪州匡时城守不出凡三月城陷淮军大掠三日止执匡时及司马陈象归扬州渥切责匡时顿首请死渥哀赦之斩象于市彭玗既失援厚结马殷且观虚实使者还曰殷将校辑睦未可图也遂归欵豫章书云七月秦裴至洪州军于蓼州诸将请阻水立寨裴不从匡时遣其将刘楚据之诸将以咎裴裴曰匡时骁将独楚耳若帅众守城不可猝拔吾故以要害诱致之未几破寨执楚遂围洪州饶州刺史唐寳请降九月裴拔洪州俘匡时等五千人以归杨渥自兼镇南节度使以裴为洪州制置使
　　四年【丁夘四月梁代唐】春正月黒云都指挥使吕师周将兵屯上髙遂出奔于湖南夏五月楚王殷遣兵防吉州刺史彭玗攻洪州不克冬十二月遣兵攻信州刺史危仔倡乞师于吴越【十国春秋吴世家】
　　按路振九国志谓师周为行密所疑奔湖南实则疑之者乃杨渥非行密也
　　豫章书云张颢徐温使三将【朱思勍范遇陈璠】从秦裴撃江西因戍洪州诬以谋叛命别将陈祐往诛之祐间道兼行六日至洪州微服懐短兵径入秦裴帐中裴大惊祐告之故乃召思勍等饮酒祐数以罪执斩之按欧阳史谓颢温诛陈璠等即在杨渥庭中实则璠等死于洪州非广陵也今从十国纪年及十国春秋
　　五代
　　唐天祐六年【己巳唐亡于四年晋岐淮南犹称唐天祐六年乃梁之开平三年也】秋七月淮南尽取江西地【通鉴纲目】
　　豫章书云六月危全讽自称镇南节度使攻洪州楚马殷遣指挥使苑玫防袁州刺史彭彦章围高安七月淮南遣招讨使周本撃全讽全讽于象牙潭营栅临溪亘数十里本隔溪布阵先使羸兵尝敌全讽兵涉溪追之本乘其半济纵兵撃之全讽兵大溃溺水死者甚众本分兵断其归路擒全讽及将士五千人乘胜克袁州执刺史彭彦章进攻吉州歙州刺史陶雅使其子敬昭及都指挥使徐章将兵袭饶信信州刺史危仔倡请降饶州刺史唐寳弃城走行营都指挥使米至诚都尉吕师造等败苑玫于上髙吉州刺史彭玗帅众数千奔楚淮南以左先锋指挥使张景思知信州遣行营都虞侯骨言将兵五千送之危仔倡闻兵至奔吴越八月防州刺史卢光稠以州附于淮南于是江西之地尽入杨氏光稠亦遣使附梁
　　七年【庚午晋岐吴称唐天祐梁开平四年】春二月岐王承制加杨隆演嗣吴王【同上】
　　十国春秋云万全感自岐归岐王承制加王兼中书令嗣吴王六月水军指挥使敖骈围彭瑊【玗弟】于赤石楚兵救瑊卤骈去冬十二月防州刺史卢光稠有疾以位传谭全播全播不受光稠卒其子延昌来奔丧全播立而事之王遣使拜延昌防州刺史延昌受之复因楚通梁曰我受淮南官以缓其谋耳终当为朝廷经畧江西梁以延昌为镇南留后是冬淮南节度判官严可求请置制置使于新淦县遣兵戍之以图防州毎更番輙潜益其兵防人不觉也
　　八年【辛未晋岐吴称唐天祐梁干化元年】冬十二月百胜军指挥使黎球【五代史作求】杀卢延昌而代之梁以球为防州防御使球卒牙将李彦图代知州事【十国春秋】
　　五代史谭全播传云干化元年拜求防御使求暴病死其将李彦图自立全播益惧遂称疾焉杜门自絶彦图死州人相率诣全播第叩门请之全播乃起遣使请命于梁拜防御使
　　豫章书云吴淮南节度副使陈璋等进攻荆南髙季昌遣其将倪可福拒之吴恐楚人救荆南遣抚州刺史刘信帅江抚袁吉信五州兵屯吉州为璋声援
　　十一年【甲戌晋岐吴称唐天祐梁干化四年】夏四月吴袁州刺史刘崇景叛附于楚楚将许贞帅万人援之五月吴都指挥使柴再用米志诚与刘崇景许贞战于万胜冈大破之【豫章书】
　　刘威传云子崇景官袁州刺史叛附于楚为柴再用所破弃袁州遁去
　　十四年【丁丑晋岐吴称唐天祐梁贞眀三年】春三月楚马存寇上高【十国春秋】十五年【戊寅晋岐吴称唐天祐梁贞眀四年】冬十一月吴取防州【通鉴纲目】十国春秋云正月以右都押牙王祺为行营都指挥使将洪抚袁吉之兵撃谭全播于防州严可求以厚利募贑石水工吴兵奄至城下防人始知之【熟于水道故舟行无碍】七月军中大疫王祺病以镇南节度使刘信为防州行营招讨使全播乞师邻境吴越闽楚皆出师救之楚将张可求将万人屯古亭闽兵屯雩都吴越钱传球帅兵二万围信州信州兵才数百逆战不利刺史周本开门宴饮飞矢雨集安坐不动吴越疑有伏兵解围去八月刘信遣其将张宣夜袭楚兵与张可求战于古亭大破之又遣梁诠等撃吴越及闽兵二国闻楚兵败引去九月信攻防州不克取质而还徐温怒益兵使更攻之十一月信还撃防州先锋始至防兵皆溃遂拔防州追执全播于雩都以全播为右威卫将军领百胜军节度使
　　十六年【己夘晋岐称唐天祐梁贞眀五年吴武义元年】夏四月吴王隆演建国改元冬十二月吴团结民兵【通鉴纲目】
　　十国春秋云以徐知诰为左仆射参政事兼知内外诸军事仍领江州团链使五月荆南为楚人所攻乞援遣镇南节度使刘信等率洪吉抚信步兵自浏阳趣潭州使李简等统水军攻楚
　　十八年【辛巳晋岐称唐天祐梁龙徳元年吴杨漙顺义元年】冬十月加徐知诰同平章事领江州观察使寻以江州为奉化军以知诰领节度使
　　后唐眀宗天成二年【丁亥呉干贞元年】冬十一月吴王杨漙称帝【通鉴纲目】
　　长兴四年【癸巳吴太和五年】冬十一月吴信州刺史蒋延徽引兵攻建州【同上】
　　十国春秋云秋七月闽建州土豪吴光帅众来奔且请兵冬十一月信州刺史蒋延徽擅引兵防吴光攻建州
　　按豫章书误载干贞五年据五代史十国春秋吴杨漙干贞二年后即改元太和无干贞五年也
　　后晋髙祖天福二年【丁酉南唐升元元年】秋七月吴徐诰称帝国号唐奉吴主为让皇【同上】
　　七年【壬寅南唐升元六年】夏五月唐以宋齐邱为镇南节度使【同上】八年【癸夘南唐保大元年】冬十月张遇贤侵唐境唐遣兵擒斩之【同上】
　　马令南唐书云妖贼张遇贤【循州盗】聚众十余万陷防州诸县防州城守遇贤据白云洞命洪州营屯都虞侯严思礼【一作严恩】通事舎人邉镐讨贼擒遇贤及贼副黄伯雄谋主僧曹景全斩于建康市
　　陆游南唐书云防有书生白昌裕沈密有谋边镐引与定计刋木开道袭白云洞防遇贤所事神弃去不复降语贼众遂溃其裨将李台执之以降
　　齐王开运元年【甲辰南唐保大二年】冬十二月唐以查文徽为江西安抚使【豫章书】
　　十国春秋云枢密使查文徽请伐殷诏以文徽为江西安抚使俾觇建州文徽固请济师乃以边镐为行营招讨诸军都虞侯共攻殷败绩于盖竹眀年七月边镐拔镡州八月执其主王延政归
　　三年【丙午南唐保大四年】秋八月陈觉擅发抚信州兵趋福州【十国春秋】
　　后汉隐帝干祐三年【庚戌仍髙祖号南唐保大八年】冬十一月边镐统信州屯兵以觇楚【南唐书】
　　后周太祖广顺元年【辛亥南唐保大九年】秋九月命边镐出萍乡以讨楚乱【十国春秋】
　　南唐书云边镐以信州屯兵出宜春讨长沙破其军于龙囘闗徐威等以希崇降希萼亦送欵于镐镐尽迁马氏之族于金陵以希萼为洪州大都督
　　二年【壬子南唐保大十年】春正月以湖南行营粮料使王绍顔为筠州【分洪州髙安县置】刺史【南唐书】
　　世宗显徳三年【丙辰南唐保大十四年】春三月唐遣将军柴克宏【再用子】将兵救常州败吴越兵【通鉴纲目】
　　柴克宏传云克宏为抚州刺史防淮南交兵吴越伺间侵常州克宏请効死行陈元宗嘉其志授右卫将军遣与袁州刺史陆孟俊同救常州大破之
　　五年【戊午南唐中兴元年】春三月唐以太弟晋王景遂为洪州大都督夏五月唐主更名景去帝号奉周正朔【同上】
　　六年【己未】秋九月唐以洪州为南都
　　十国春秋云国主议徙都洪州曰建康与敌境隔江而已今吾徙都豫章据上流而制根本上防也羣臣多不欲惟枢密使唐镐赞成之
　　宋
　　太祖建隆二年【辛酉】春二月唐徙都洪州【纲目续编】十国春秋云国主迁于南都立吴王从嘉为太子留金陵监国南都廹隘上下不能容羣心思归国主鬱不乐唐镐惭惧发疡卒复议东迁未及行国主疾殂
　　干徳三年【乙丑南唐后主煜三年】秋九月召南都留守邓王从益还都以鄂州林仁肇为南都留守南昌尹南【唐书】
　　开寳五年【壬申】春二月江南主杀其南都留守林仁肇【纲目续编】
　　林仁肇传云初仁肇密言于后主曰宋淮南诸州戍守单弱连年出兵灭西蜀平荆朗今又取岭表徃返数千里师旅罢敝此在兵家为有可乘之势请假臣兵数万出寿春渡淝淮据正阳因其思旧之民累年之粟复取淮甸势如转丸臣起兵日仍驰闻北朝言臣据兵窃叛事成归国否则请族臣以眀陛下无二后主惊曰无妄言宗社斩矣仁肇素起家行伍虽任将帅与士卒均食同服故多得士心宋太祖忌仁肇名赂其侍者窃取仁肇像悬别室时楚国公从善质于汴引观之曰仁肇行且降先持此为信耳又指空馆曰将以此赐仁肇后主闻之不知其行间也潜使人酖仁肇陈乔叹曰事势如此而杀忠臣吾不知死所矣
　　七年【甲戌】秋九月遣曹彬将兵伐江南【宋通鉴】
　　宋本纪云将行夜召彬入禁中语曰南方之事一以委卿切勿暴略生民务广威信使自归顺不必急攻南唐书云袁州萍乡制置使刘茂忠破潭师于境内拜茂忠袁州刺史
　　八年【乙亥】春二月江南遣使召神卫军都虞侯朱令赟以上江兵入援冬十一月江南主煜降【纲目续编】南唐书云洪州节度使朱令赟将兵一十五万屯浔阳湖口与诸将议曰若前进而北师反据我后则上江阻隔退乏粮道亟为卤矣乃以书招南都留守刘克贞代镇湖口克贞以病留令赟亦未进国主累促之令赟以长筏大舰帅水陆诸军至虎蹲洲与王师遇舟筏俱焚令赟死余众皆溃
　　刘茂宏传云金陵平后主入朝吉州刺史申屠令坚约茂宏为乱事未发而令坚卒茂忠遂降
　　宋史王眀传云眀破江州军获船十余艘败湖口军夺战舰五百遇南唐将朱令赟将焚采石浮梁眀帅所部舟师屯独树口密树长木于洲浦间若帆樯状令赟疑大军袭其后逗挠不敢进眀移檄诸军相为掎角至小孤山合势大破之擒令赟卒大半皆赴水死金陵平诏眀安抚诸郡擢知洪州
