<!-- { "loadSidebar": true } -->
　　江西水南引章贡合瑞秀东泻玉葛益余抚合于湖入江其傍诸民舍田旱颇取以灌而民间诸陂塘亦数修治得不败诸水合流虽众而彭蠡下深广滙受如结囊湖傍田须秋冬水落草腐地肥即以杂种布置之不治自蕃其岁旱他县田不收则湖傍方大利入数十倍茭荷梗牧之入不与焉此非天地所以不爱遗利阜民使有借赖不僵卧哉然余支流其始小其将毕乃钜章贡自防州北下合流多潦久不霁则涨溢澒洞飘庐舍畜产弥野漫树沿江被其害流自峡江以下益多水势急而堤垱之没丰城尤被之苦决难塞丁夫岁不下数万马湖平丰滩头黄埠鸦鹊茅庵诸处每决难数百十丈田没不耕者不可计而其后抚州亦筑千金堤千金堤者旴水流经抚州城下达瑶湖西合临水环玦抱丽然流达孔家渡地平土疏唐时决齧渐失正道因建华陂以遏支咸通中始名千金而决口入国朝三倍初数始堤不败水附城门下民载舟出入与商舶往来便利水抱气完应堪舆家言其后嘉靖二十六年县官奏下中丞督同知陈一贯过信学官杨演防为木柜实土下之然柜列际缝不合下流沙髙水益怒数千金费而一夕决人因谓堤终不可成不知沙壅未疏与水争利则虽万金犹不可就而事遂寝不行其余石竹羡金用以为他费一贯后亦罢去县官益畏言筑塘事民始苦失便矣其他诸县陂塘岁久籍湮废大家势族稍骛利专之有壅溉已田者填淤为平地者众持不修者县官不时察致占塞争讼繁兴每一旱辄稼伤不登其源皆起于专利即如汉诏县官有司知重农急百姓病以时行田间辨其疆理通梗塞畜泄流注不爽期诸堤防用隙时提撕修筑之则岂有昏垫戾溺又或伤旱困百姓者哉缮完故堤增卑培薄数逢其害劳费无已贾让谓为汉治水下防大抵功役兴则谤议起而民难与虑始非卓然急民兴利志垂功名不磨不能及也古者立国居民疆理土地必遗川泽之分度水势所不及大川无防小水得入陂障卑下以为污泽使水有所休息左右流波寛缓而不廹土之有川犹身之有脉脉壅塞不行则病盭长源大泽独可使塍失道湮横流没不防哉善为政者由五事宣八风雨旸时若无复山崩川溢之患恒隂淫霖其有所由起而今于水道便利又疏不治委之于天其故在于后农书所以先洪范禹贡诗陈邠风七月以此【王宗沐江西六志】
　　江西丰城为诸水之交势若覆盂倚堤垱为命株湖亘十余里溉田千顷百斤湖亦溉五百余顷而宜春李渠创于元和刺史李将顺引仰山泉分清沥江水正派为沙陂支派为官陂溉田四万余亩后渐损废宋宝庆中知州事曹叔逺复其旧元末又废治后袁州知府朱华徐琏郑惇典黄鸣乔相继修治临川千金陂在汝水之滨创于顔真卿迄于叶梦得厥利甚溥嘉靖中巡抚傅凤翔檄抚州同知陈一贯通判潘梅督修万厯五年知府古之贤募水工陈琛等大为浚治引灌至数千顷【陆葇水利志】
　　按井田坏自嬴秦沟洫不修旱潦无备郑渠白渠之利由是兴焉马迁志河渠班固志沟洫往往详于西北略于东南新唐书地理志间附韦堤马塘李渠之属盖当时贤刺史急民兴利非必尽由廊庙责成也宋熙宁间务修水土之政府界及诸路有资灌溉者多至一万七百九十三处为田三十六万一千一百七十八顷有奇而考宋史河渠志由万河汴河徧及东南诸水江南西路阙焉不载明洪武二十七年谕天下有司皆兴水利嗣后堤垱陂塘以次修复郡志邑乗犂然具备入
　　国朝轻徭减赋
　　天子轸念民依承平日久生齿繁土田辟农政修举尤加意于沟洫乃江西旧有水利志其板既燬明嘉靖癸未叅政林庭防通志不立水利一门殊嫌罣漏康熙甲子增修各县陂塘数目摭拾颇详顾于水道源流及前贤名迹之兴废什遗五六庚子复修征文核事厘为水利三卷从前之因革利害了如指掌足为鉴古宜今之助近有修举更加采辑箕范首叙五行一曰水水曰润下乾卦文言云利者义之和也以义制事而用人之和微特顺之而利有时逆之而亦利潴之固可救旱有时决之而亦可以救潦殚心水利者能通乎洪范易传之防即于经野劭农之方思过半矣
　　江西通志卷十六
<史部,地理类,都会郡县之属,江西通志>
　　钦定四库全书
　　江西通志卷十七
　　学校【一】
　　学校之兴典征三代
　　先师孔子万世永赖我
　　朝尊崇歴古弗逮追封五世报徳未艾宋儒朱熹论功首配两庑先贤增祀具载牲牢俎豆春秋匪懈名宦乡贤实慎进退教孝教忠亦于是在西江儒泽永振弗坠作学校志
　　国朝学校钜典纪要
　　世祖章皇帝顺治九年
　　御制卧碑文颁勒各学
　　圣祖仁皇帝康熙二十三年
　　御书万世师表扁额颁悬各学大成殿三十八年诏各学设乐器三十九年
　　御制
　　至圣先师赞暨四贤赞颁学勒石四十一年
　　御制训饬士子文颁勒各学四十三年
　　上以西征噶尔丹凯还
　　告成太学颁平定朔漠碑勒石学宫五十一年
　　特谕升朱子于十哲之次五十三年
　　御制周易折中暨朱子全书成颁行
　　诏以宋儒范仲淹从祀
　　皇上雍正元年
　　首命追封
　　孔子五代王爵将启圣祠改为崇圣祠
　　命各省学宫建忠义孝弟祠仍建节孝祠于学宫之外二年
　　命增定从祀先贤先儒复林放蘧瑗秦冉顔何郑康成范寗增县亶牧皮乐正子公都子万章公孙丑诸葛亮尹焞魏了翁黄榦陈淳何基王柏赵复金履祥许谦陈澔罗钦顺蔡清陆陇其增张迪入崇圣祠增仲弓伯牛子张有若四家博士三年
　　上临雍讲学命州县人文盛处广入学额数有差别准棚民考试另额取进是年奉部颁文庙礼乐图籍四年
　　上御书生民未有扁额颁悬各学五年
　　上谕直省内外逢
　　先师诞辰一日斋戒
　　命
　　孔子名加阝为邱七年以西征罗卜藏丹津凯还告成大学颁平定青海碑勒石学宫冬十有二月上以阙里新庙上梁前二日庆云现出内府古器永逺置献八年
　　颁大义觉迷録于各学诸生九年
　　上命将
　　圣祖钦定书经诗经春秋传说彚纂暨
　　御制性理精义各直省刋板颁行
　　南昌府儒学
　　南昌学始于晋太康中豫章太守胡渊建于郡西　唐光启十三年御史中丞杜亚镇豫章徙学于城北观察使张镒鲍防复先后营建　宋雍熙间漕使杨缄修景祐二年知州赵槩广廊庑筑斋舍绘礼器制度甲诸郡余靖记治平二年知州施元长迁于州治东南即今所建炎中火于兵绍兴四年知州赵鼎复建胡世将李纲成之庆元二年知州蔡戡重修杨万里记　元为隆兴路儒学至元间设江西儒学提举司明洪武三年改为南昌府学知府许方修葺二十
　　七年文庙灾次年重建景泰四年巡抚韩雍新之钱习礼记治五年巡按韩明复新何乔新记正徳间宸濠兵燬十六年知府吴嘉聪更建嘉靖二年巡抚盛应期提学周广增葺九年奉防建敬一亭贮御制敬一箴视听言动四箴易大成殿曰先师庙正圣贤祀典【九年事各府州县学皆同后不另载】三十年知府饶相拓学基万厯三十六年知府卢廷选重新崇祯元年知府彭期生复修八年知府沈匡济广启圣祠并饬祭器祠前为膳堂及号舍防门左为名宦祠右为乡贤祠
　　国朝顺治九年提学赵函乙重修自为记康熙二十二年提学髙璜再修三十二年巡抚马如龙率属捐修有记四十七年按察使吴存礼捐修四十九年知府王希舜再修五十六年巡抚佟国勷率属重修雍正四年巡抚裴度复修按部颁图籍制礼器乐器教习礼乐歌舞生百五十人有记
　　社学详见各县
　　学田明宪使王佐置今无
　　名宦祠祀灌婴以下凡八十九人
　　乡贤祠祀徐穉以下凡一百二十人
　　忠义孝弟祠详见各县
　　射圃在文庙西
　　赐书楼明景泰间巡抚韩雍建
　　南昌县儒学
　　学在东湖北即宋东湖书院故址嘉定四年通判丰有俊得李寅防虚阁故址请于计使胡槻建书院后计使滕强恕徙稍东二百步　元元统二年县尹程大度迁于城南进贤门至正壬辰兵燬　明洪武五年知县黄徳明迁建今所知县顾諟曾光相继葺之宣徳间知县沈学道重修胡俨记景泰四年巡抚韩雍复修韩阳记成化间按察使牟俸陈炜等相继修张元祯记正徳十四年宸濠兵燬十六年巡抚唐龙提学邵锐檄知府吴嘉聪修之嘉靖二年巡抚盛应期提学周广增葺隆庆间巡抚刘光济徐栻相继捐修万恭记万厯间知县林应训增拓东隅知县何选复修三十五年知府卢廷选知县周起元均事修葺崇祯八年知县何谦复修明末兵燬
　　国朝顺治十五年知县【阙】　　重建康熙五十一年提学冀霖捐俸檄知县佟世俊修之五十八年知府汪珏知县李莲捐修啓圣祠暨两庑
　　社学十所康熙六十一年巡抚王企靖修奎章阁一所学田明知县徐可求黄一腾先后置见存田五顷一十四亩零
　　名宦祠祀梅福以下凡二十二人
　　乡贤祠祀徐穉以下凡五十六人
　　忠义孝弟祠祀谌重以下凡二十二人
　　射圃在斋廨舍后
　　奎星楼在明伦堂后巡抚韩雍建
　　新建县儒学
　　学在县治南滨东湖之北宋淳熙二年江万里典藩于洪以濓溪周子尝仕是邦葺宇祠之为宗濓书院元元统初诏天下兴学县令薛方即其地建学别剏宗濂书院于东湖至正壬辰燬于兵　明洪武五年仍以东湖宗濓书院改建宣徳间教谕江玠请于抚按藩臬大新之胡俨记景泰间巡抚韩雍重修巡按段正倡议捐修谢一防记正徳间宸濠兵燬十六年巡按唐龙提学邵锐重修嘉靖二年巡抚盛应期提学周广檄通判钱泽增修之万厯间知府范涞知县佘梦鲤戴士衡相继葺治三十五年知县吴嘉谟濬学前湖砌堤天啓五年知县龙文光复修明末兵燬
　　国朝顺治十八年知县魏双凤重建康熙十八年知县杨周宪重修自为记二十二年巡抚宋荦捐俸檄修四十年知县方峨捐修五十一年提学冀霖檄知县张有光重修五十八年知府汪珏捐修啓圣祠两庑五十九年知县刘辉祖重修
　　社学五所
　　学田以崇真观田入官为之详县志
　　名宦祠祀余靖以下凡一十三人
　　乡贤祠祀谢一防以下凡三十八人
　　忠义孝弟祠祀黄翊以下凡十人
　　濓溪祠宋教授黄灏建朱子记
　　射圃在明伦堂西
　　丰城县儒学
　　旧在县治东南宋绍兴十三年邑令雷继逺徙郭东黄次山记　元至元二十三年陞为州学知州陈元凯修之大徳二年知州姚用中复修揭徯斯记　明洪武元年知州张立重建二年复改为县学知县林弼张敬朱瑄推官杨誉先后增修宣徳四年布政陈智命知县郑子朝训导聂伯埙重修胡俨记成化二年主簿王燧加修十三年副使洪性重修张元祯记治间知县刘燧复修知县何治改濬泮池添设斋舍嘉靖间巡抚盛应期叅政徐赞檄知县李章重新之杨亷记万厯间知县吴达可韩文相继加修明季倾圯
　　国朝顺治十二年知县宗彞重建十五年知县何士锦增新之康熙八年知县房廷祯十三年知县莫风鲲十八年知县蔡毓华三十三年知县王镐四十四年知县薛景莹五十四年知县卢佐斌五十九年知县王履仁均事修葺
　　社学二所
　　学田明尚书杨文恪亷诸生丁泉捐见存田七十五亩零
　　名宦祠祀雷焕以下凡三十二人
　　乡贤祠祀徐穉以下凡一百九人
