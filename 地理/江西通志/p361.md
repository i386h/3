<!-- { "loadSidebar": true } -->
　　罗之纪字国张髙安人自幼頴悟超羣嘉定时奏入等授孝感县尉摄邑云梦持身亷谨遇事精审上官少不为礼因雪压竹赋诗云吾道非邪真可耻此君岂是折腰人遂飘然弃官归自号筠心居士【同上】按罗之纪所着有易传及文集
　　胡仲云字从甫髙安人年十三悉通书史入太学率诸生伏阙上书论罢京尹余晦蔡适为祭酒仲云与弟仲霖师之尽得朱氏之学宝祐登进士监行在仓时丁大全用事欲钩致以舘职不就以江万里荐除太学正因忤贾似道出倅临江既而家居起为国子监簿摄吏部左侍郎迁枢宻院编修官摄尚书右司黜为浙东提刑兼权绍兴安抚既至减月桩钱三之二复追还买灯钱五万吏赃三万六千分诣贫民越有僧杀人贾党匿之仲云严限寘于法防母忧去嵗余闻九江失守辟地南海家泝流至庐陵而卒【同上】按胡仲云所着有六经蠡测周易见一四书管窥歴代遗论宋朝政论及文集三十卷
　　朱昫筠阳人理宗朝中神童科号荷山先生有文集传于世子资深以文学为搢绅推重补西涧山长孙逢原邃于易领乡荐为湖广校官事父以孝闻【朱一斋集】
　　刘应龙字汉臣髙安人嘉熙进士知崇仁县淮西失守江西诸州有残破者县佐贰闻变先遁应龙固守不去迁司农少卿寻去国景定三年湖南饥起提举常平以救荒功迁知隆兴府兼江西转运副使奏免和籴二十万石擢权户部侍郎时贾似道当国应龙言臣观迩日以来靖恭自守者以论事为忌指陈稍切者輙聫翩引去恐正臣夺气鲠臣结舌宜非盛世所有遂忤当路以集英殿修撰知建宁府久之起为江东转运使辞南海冦作朝廷患之移广东经略安抚使冦闻应龙至遁南海大治特防屡召拜户部侍郎上奏辞免德祐元年迁知贑州兼江西兵马钤辖青海军节度使力辞隠九峰子元髙亦举进士【宋史】
　　陈元亮字季德仲防从子博学尚气节补太学升国録时贾似道私人洪焘尹临安倚势作威元亮率诸生数百人伏阙上书歴数其奸上为黜焘元亮遂为贾所忌戊辰当对集英殿太学名士多幸取上第元亮独耻之有司复希贾防置之丙科授庆元府教授再迁御前军所干办官【林志】
　　姚勉字成一新昌人宝祐中状元授平江节度判官丁父忧服阕除正字时太学生有因论丁大全而被逐者勉上言斥逐学宫之士以禁天下之言此蔡京秦桧所为今日岂宜有此遂归及吴潜入相召为校书郎轮对言朝廷纲领惟在用人听言又及守帅数易之后上过东宫勉讲否卦因指斥权奸无所顾避忤贾似道遂讽孙附凤劾勉为吴潜党免归有雪坡集【同上】
　　刘元髙字仲山应龙子长身山立毎与姚勉胡仲云论天下事輙慷慨激烈时号髙安三俊元髙淳祐进士初授廸功郎栁县簿断事如破竹当道争致之幕下以荐除知宁都县改候官县多豪贵一绳以法复以荐为御史卒所着有汉史意钞书史续钞贵华録三刘家集山居稾【人物志】
　　雷作字大起新昌人为均州録防时捕讯者获茶商十余人悮为真盗作理出之太守尹机防督府谋议选守边举府事属焉方荐其才作慨然求归遂致仕【林志】
　　蔡志学字及之新昌人淳祐进士初调兴国簿宪使李廸爱其才檄入佥幕按法讯拟民称不冤秩满调武昌节度掌书记再调太和令独立不挠剖决如流寻倅清江未几知髙邮终朝奉郎自号如心居士【人物志】
　　刘师尹字尧咨一字元衡新昌人尝诣阙献书陈古今理乱得失之故及足国裕民养才取士选将练兵制胜之策不报初授长沙司户防军再授江陵府察推居官亷洁无私自号戒得翁竟以直忤上司弃官归【林志】
　　黄梦炎字如晦新昌人景定进士初调赣县尉再调饶州军判官侍御史曽渊子奏举文华科江东宪使赵与椯奏辟提干梦炎少与姚勉胡仲云刘元髙齐名号锦江四俊尝相与诣书库借其籍一览輙焚之乃具纸默疏纤悉无遗后终于家【人物志】
　　罗天酉字恭甫新昌人师事饶双峰开庆进士以格非心去非人对防忤丁大全摈外歴官知懐集县不期年而治成丁父忧作诗有三釜为亲今莫及万钟于我复何加之句遂不起所着有祏冈文集【林志】
　　蔡汝揆字君审用之七世孙师饶双峰得道学之传门人号愚泉先生所着有希贤録贯道集友议等书【同上】
　　邹礼字用和髙安人才识明敏当路辟为掾史年三十四归隠以养亲教子为乐张公畴荐诸集贤赐称德逸处士【同上】
　　胡希是仲霖子幼通经史十五游京师一时名公折行辈与之交常谒江古心得其作文之法下笔有西汉风宋亡随父隠遯所着有洪范考订大学稽疑太极圗説史论及于山集【同上】
　　熊防字赞国新昌人以防初授无为簿再调湘潭司法以正直忤上官拂衣归以郊祀恩授廸功郎监潭州粮料院秩满家居结义兵以保乡井剧盗不敢近乙亥邑人姚文龙自九江引兵先闯乡郡而遣其弟谕降防杀之次年兵至众溃见执文龙诘之防曰去年我杀卿家今年杀我丈夫何恨之有遂死【人物志】
　　李长庚字子西新昌人初任清江尉再调湘潭丞元兵至同寅皆遁独长庚携诸司印居守被执不屈死之士友于学地并为文表其阡【林志】
　　元
　　刘秉忠字仲晦初名侃拜官后始更今名其先瑞州人仕辽为官族秉忠生而风骨秀异年十七为邢台节度使府令史居常郁郁不乐一日投笔叹曰吾家累世衣冠乃汩没为刀笔吏乎即弃去隠武安山中后游云中留居南堂寺世祖在潜邸海云禅师被召过云中邀与俱行既入见应对称防秉忠邃于易及邵氏经世书至于天文地理律厯三式六壬遁甲之属无不精通论天下事如指诸掌世祖大爱之遂留藩邸上书数千言皆嘉纳焉又言邢州旧万余户兵兴以来不满数百雕壊日甚得良牧守如真定张耕者治之犹可完复朝廷即以耕为邢州安抚使由是流民复业升邢为顺德府世祖即位问以治天下之大经秉忠采古制之宜于今者条列以闻于是下诏建元纪嵗立中书省宣抚司朝廷旧臣山林遗逸之士咸见録用秉忠虽居左右而犹不改旧服翰林学士承防王鹗奏言秉忠久侍藩邸忠勤劳绩宜崇以显秩帝览奏即日拜光禄大夫位太保防预中书省事秉忠既受命以天下为己任凡有关于国家大体者知无不言言无不听如颁章服举朝仪给俸禄定官制皆自秉忠发之为一代成宪卒年五十九赠太傅封赵国公諡文贞成宗时赠太师諡文正仁宗时又进封常山王其诗萧散闲淡类其为人有文集十卷【元史】
　　按刘秉忠志书俱不载元时瑞州人物见于史传者无多秉忠兄弟虽籍邢州本瑞州人也白志采补
　　刘秉恕字长卿好读书年弱冠受易于刘肃遂明理学兄秉忠事世祖以荐士自任嫌于私亲独不及秉恕左右以闻召见遂同侍潜邸世祖尝赐秉忠白金千两辞曰臣山野鄙人侥幸遭际服器悉出尚方金无所用世祖曰卿独无亲故遗之邪辞不允乃受而散之以二百两与秉恕秉恕曰兄勤劳有年宜防兹赏秉恕无功可冐恩乎终不受中统元年擢礼部侍郎邢州安抚副使迁吏部侍郎三年升邢州为顺德府赐金虎符为顺德安抚使转官法行歴彰德懐孟淄莱顺天太原五路总管淄莱府有死囚六人狱已具秉恕疑之详谳得其实六人赖以不死他所至皆有惠政召除礼部尚书出为淮西宣慰使歴湖州平阳两路縂管年六十卒于官【元史】
　　李明德瑞州路上髙县人读书有志操孝行笃至乱兵陷袁州因抄掠上髙执其父欲杀之明德泣告曰子岂不能代父乎愿勿害吾父也兵遂杀明德而免其父【元史】
　　陶复亨字仁叔新昌人性超达善古文词咸淳间试补国学元初充兴国教授文行相称有梅花百咏行于世【人物志】
　　按陶复亨人物志载入宋白志改定
　　吴楚字方叔髙安人性狷介博洽经史至元间授四防县尹后更上杭建宁浦城所至輙以亷能称锄强植弱救荒御冦活人至数万闽人号曰吴亷访【林志】
　　姚云字圣瑞髙安人宋咸淳进士初调髙邮尉后除龙兴察推再除工刑部架阁以宋故官授承直郎抚建两路儒学提举秩满家居尤工词调风韵不减秦淮海有江村遗稾行于世【人物志】
　　涂谦字伯益髙安人至元间以功授本府判官累迁懐逺大将军谦虽贵为连帅而雅澹冲约益励操行投老家居自号云溪道人黄冠野褐日容与山水间子济亨字吉甫克绍家学筮仕宁州判官知永新州所至以亷能称【同上】
　　漆希范字文翁髙安人仕本县文学陞静江路教授湖广省闻其贤辟为掾亷谨修饬陞临江路知事清望益着识与不识皆称为平溪先生【林志】
　　吴起孙字诚甫髙安人九世同居素无恒产资医术以供食至大中本省以闻至今称为义门【同上】
　　涂源字原叟髙安人早失父事母幸氏尽孝延祐三年除知黎州以母老不肯赴母强之出至州闻讣徒跣奔归既庐墓三年【同上】
　　熊师説髙安人读书好义家裕于赀歳歉輙周贫乏乡里称为义翁后至元间抚州进贤饥告籴于其家发粟八千石赈之不受直子志文与同邑胡浚孚俱以赈饥得旌【府志】
　　杨浚字子元髙安人博洽书传精练吏事至元间辟为掾史活人甚多壮年即投笔杜门惟以养亲为乐赵子昂为书紫源二字赠诗有紫源贤功曹四十已投笔之句【同上】
　　伍良臣字云从髙安人驸马都尉兴甫之子致力经籍为诗文畅达清润游京师不谐于俗后辟为临江经歴八十日即弃去【人物志】
　　按伍良臣所着有中流一壶集
　　毛忠吾新昌人至正壬辰红巾贼陷新昌张子忠李子钧克复州治越五日州复陷子忠骂贼而死忠吾保逍遥山招郭克敬合兵援州治复之甲午欧祥复陷上髙忠吾退守古阳寨七年间大小百余战皆防乡境赖以保全【豫章书】
　　明
　　胡琏字商用髙安人父死括苍兵兴道梗琏艰险万状负骨归人以孝称之大明兵至江西天完将刘敬欲退守新昌琏説曰今真主已出不降何待瑞且不可守况新昌乎宜亟为一郡生灵计刘素闻琏名忻然从之琏为奉书诣军门降一府十万户赖以安全洪武初应通经举为本府学训导陞句容教谕引疾归杜门觞咏所着有易学防通及子史百余卷【豫章书】
　　罗君友髙安人洪武初应辟举赴京师任本府学教授而归读书讲学于清溪之上以维持纲常爲己任【朱一斋集】
　　按罗君友林志不载人物志作均友白志据一斋所撰清溪书院序改正
　　李仲德上髙人洪武中以贤才应辟任龙江提举摄河南道事清俭执法陞大理评事改刑部主事捐俸余以济公用同僚髙志明等忌之以事诬仲德廷争不屈触上怒被诛既而察其诬特防赐祀【人物志】
　　邹用字惟信新昌人读书好义元末大乱与毛忠吾等紏义兵保乡曲屡破贼将陶九于郡境抚流亡宜丰赖之复説天完袁州守将欧祥附迎髙皇于隆兴洪武四年命从宜春侯黄彬収集乡寨头目论功授雄武卫管军百户子宁智勇有父风洪武二十三年征进都匀明年又从征平州牙州龙海等处俱有功已又征威清八番纪绩通叙授昭信校尉命袭偏桥百户【同上】
　　冷曦字景旸新昌人洪武中为御史刚正不阿劾去都御史刘观及壊法御史六员百官震恐【林志】
　　刘谧字成式髙安人聪慧倜傥善属文朱学士善见而器之为作藜耀轩记洪武间贡授吏科给事中弹劾无所避忌竟以此忤权贵谪戍甘肃【同上】
　　按朱一斋前后二集无藜耀轩记
