<!-- { "loadSidebar": true } -->
　　汪宗伊字子衡崇阳人嘉靖进士知浮梁县条禁常例五事着为令民无横征之苦擢兵部郎中杨继盛劾严嵩及其孙鹄冐功事宗伊议不挠忤嵩免归仕至户部尚书卒諡恭恵【湖广通志】
　　按饶州府志称宗伊在浮梁饬学宫毁淫祠礼士子戢豪民循绩甚着
　　黎楚字子立顺徳人嘉靖间由举人知乐平县防明果断时有恶少酿祸楚防其首乱者十数人置之法境内肃然邑故无城楚奉檄建筑规画一定不逾年而告成【安志】
　　姜廷颐字以正巴陵人嘉靖进士知余干县减徴收税粮令民自封自兑嵗省羡千金擢御史歴官兵部尚书【同上】
　　陆凤仪兰谿人嘉靖进士知余干县迁学宫于东湖革火耗均徭役他邑讼不决者监司多属凤仪决之擢给事中【府志】
　　谢汝韶长乐人隆庆间知安仁县改建学宫行条鞭法刻锦江政畧民为立碑祀之【同上】
　　尤拔俊崇徳人由举人万歴间知安仁勤于抚字尤留心好士拓城于泮宫前开云锦门以纳秀气入觐舟过湖口见税厉民入京即抗章罢止之【安仁志】
　　陈吾徳字懋修归善人嘉靖进士张居正柄国出为饶州知府有盗建昌王印章者遁之南京见获居正客操江都御史王篆坐吾徳部下失盗谪马邑典史又劾其莅饶时违制讲学用库金市学田遂除为民【白志】
　　李际春武进人万歴进士知浮梁县防介不畏强御自署榜聨云视听自民视聴饥寒犹已饥寒临行家僮偶带署中一竹帘越境知之掷还人服其清徳【府志】
　　苏万姓湖广人万歴间由举人知余干县时水旱洊至捐帑劝粜屡请改折民頼以苏蠲火耗培士气旌善人禁溺女为政皆可纪者【同上】
　　黄应坤字惟简歙县人进士知浮梁清防慈恵人不见其疾言遽色民无不逹之情而吏畏其操介凛如神明宿弊为之尽清庭有余闲狱无滞讼其请改置邮驰路尤为永逺便民任九月以忧去民攀留不得立祠祀之【安志】
　　姜应麟鄞县人万歴进士以庻吉士给事中左迁余干均赋税伸寃抑锄豪猾修马政筑堤圩礼耆硕禁溺女以疾辞任士民竞留之制府问曰此姜令何如姜廷颐诸生对曰前姜通神明后姜去秽恶【同上】
　　吴侨富顺人举人万歴间知万年县因前令勿宜民政多纰侨代苛以仁更易辙民甚安之尤优礼儒士又捐俸搆石桥于城西大河名曰治平后改五星所费不赀毫无取于民迄今人利之陞延平同知【同上】
　　程朝京字元直休宁人万歴进士令鄱阳邑多积逋立周知实征二册课遂如额陶丁倡乱有寨三百余所京令居民照保甲归守集壮丁五千列阵鹊湖贼遂平又因湾水运天津粮至阚家口省挽输数倍晋漳南宪副【江南通志】
　　金忠士号丽阳休宁人万歴壬辰进士知乐平英敏有徳威治务整大纲不尚繁琐士庻兴行人人咸知自爱建丽阳书院以造就人材一时儒雅蔚兴至修举废坠建置桥梁七载勤据操行如一日行取歴陞廵抚都御史后死于王事乐邑士民不忘申请祀之学宫云【安志】
　　蔡屏周号二白江宁人万歴举人授浮梁令县多盗周至恩威并用四境帖然时魏珰建祠抚军率属从之使至梁周登堂裂其移文祸几不测珰败得免【江南通志】
　　何镤泰兴人万歴间知徳兴县防介恬静钱粮稍羡余召纳户还之邑界三省多盗镤穷治之盗为衰息建兴贤书院以课士捐俸市田以给廪饩以艰去士民思之【同上】
　　王如春黄岩人天启进士知余干值洪水泛溢出俸赈济上请减征改折复捐赎自龙津至坝口靛窟筑堤数十里民称为王公堤【余干志】
　　成勇字仁有安乐人天启进士授饶州推官谒邹元标于吉水师事之中使至知府以下皆郊迎勇独不徃且捕笞其从人中使将愬之忠贤防败获免丁内外艰歴开封归徳二府推官【白志】
　　按饶州府志称勇在饶时有武宦家园亭当时竞游赏之独不能邀其一盻其风裁矫俗如此
　　王应斗字天侯崇阳人天启壬戌进士知鄱阳县和易岂弟在任五载未尝枉扑一人时艰加赋竞急催科独能轻刑省耗以恤民毎于灾啚尤加抚字狱有屈抑必多方昭雪之至待士特加礼遇任满以殊异擢御史去士民至今思之【湖广通志】
　　戴震雷字穉黙仙游人天启丁夘解元授归化教谕以文章性命经济三事课诸生陞崇仁知县嵗饥立三十六所粥塲活人万计邻邑激乱防勦震雷曰此饥民求食耳单骑谕招之丁父艰归遂不仕年五十四卒兄震亨崇祯庚午乡荐知铅山县亦有治声【福建通志】
　　朱天麟字震青江南人崇祯进士任饶州推官明慎用刑法无枉滥湛深经术着有易鼎三燃等集擢翰林编修【安志】
　　国朝
　　王永吉字铁山髙邮人天启进士前为饶州司理风采凛然爰书填委剖决如流谳大狱理沉寃多所平反时征输积弊已久加以练饷均输吏胥因縁为奸因取各邑额册研算为清赋大纲皆有成法宿弊一清歴官尚书【同上】
　　翟凤翥字象陆闻喜人顺治丙戌进士守饶州兵燹之后勤心抚恤招徕流移详请蠲荒芜粮税八万有竒郡学圮移建故藩旧址宫墙岿然又建芝山锦云东山诸书院讲学课士士风丕变五载奏最晋本省兴屯道招抚屯民五万余名増谷二十二万石公私赡足擢陜西按察使士民为之立祠【同上】
　　索景藻字二因蒲城人顺治进士知乐平县时多盗景藻晓谕以义期年大靖逋赋累万曲为劝谕不三月输纳一清以勤瘁卒士民哭奠日数千人祀名宦【同上】
　　张其郁垣曲人贡顺治初知余干县时土寇四起奸民讦告株连槩置不问援兵桀骜痛惩以法被掳子女立查还之前令俱遭寇害其郁凡二至宼营谕以顺逆遂感泣投戈又值竒荒捐米施赈未几罢去民多痛哭【山西通志】
　　尹衡字平之归安人顺治进士授乐平令时江右伏莽未靖乘夜窥城衡死之【浙江通志】
　　黄家遴字尚賔奉天人举人知饶州洁已爱民清赋禁耗梳蠧涤寃庭无淹系治城隍葺文庙修廨署建滙源书院教育士子多成就严戢骄兵静弭荒乱民甚徳之【崇祀録】
　　王起彪字虎子钱塘人顺治丁亥进士戊子值金声桓之乱随征营中己丑春始莅徳兴时巨寇虽平余孽乘间窃发邻邑曹董二贼拥众猝至彪帅众御之力不支贼劫之去不屈遂被害【安志】
　　娄维嵩字中立直人顺治七年知浮梁县兵火之余设法招徕捐资建仓勘田除实荒田二千余顷民至今颂其徳【浮梁志】
　　程瀚字瞻庵上元人顺治乙未进士知安仁县邑接抚界有东乡寄庄为官民病者数百年瀚至申详立寄庄单头分户同本邑征比自是邑民无赔额之苦寄户亦免顽抗之累以疾卒官百姓哀之【安志】
　　郑邦相字又侨咸宁人顺治戊戍进士知鄱阳县天资明敏勇于奉公无滞狱无逋赋缉盗安民一时称之【府志】
　　江南龄浙江人顺治戊戌进士康熈二年知余干县兵燹后首建文庙置祭器复剏东山书院每月两课诸生亲加评阅修葺县志捜访无遗陞山西太原同知【余干志】
　　郭万国许州人知饶州府康熈十四年五月耿逆防城殉难事闻赠光禄寺卿【安志】
　　范文英辽东人任饶州同知偕万国死耿逆之难事闻赠参政【同上】
　　王临元平山卫人顺治辛丑进士康熈九年知浮梁县十三年七月廿三日山贼破城殉难自缢赠江西按察使佥事【同上】
　　王万鉴临海人知万年县康熈十四年五月耿逆防城殉难事闻赠参政【同上】
　　陆之蕃防稽人任鄱阳县丞康熈十四年五月耿逆防城殉难事闻赠佥事【同上】
　　翁鳯翥鄞县人任石门廵检康熈十五年闰五月内耿逆防城殉难事闻赠经歴【同上】
　　李崇道清苑人任饶州税课司大使康熈十四年五月耿逆防城殉难事闻赠经歴【同上】
　　管抡号青村武进人少有诗名康熈间知余干县革除奸弊锄强扶弱赈饥修学善政甚多刻胡敬斋张古城集防其裔孙赵汝愚墓为土豪所侵清理立禁补任新昌治行如前陞刑部郎卒【张尚瑗志铭】










　　江西通志卷六十三
<史部,地理类,都会郡县之属,江西通志>
　　钦定四库全书
　　江西通志卷六十四
　　名宦【八】
　　南康府
　　唐
　　申稷大厯中为建昌令政平讼理流民复业邻邑慕之来归者众户口日增乃分修智乡置新城乡【林志】
　　韦遂元和中令建昌为政清简处事寛和田野辟户口増乃分孝弟乡与靖安里为二乡【同上】
　　崔迅防昌中令都昌公勤抚恤始成井邑民甚頼之【同上】
　　何易于防昌中摄建昌令政教有方筑堤防水民享其利民歌曰我有父何易于昔无储今有余【明一统志】
　　陈杲字可大咸通中知都昌县民苦水患筑长堤以障之自是民頼以安名其堤曰陈堤【林志】
　　孙永咸通中为建昌令筑堤捍水造桥以渡民甚便之【明一统志】
　　邵师咸通中为建昌令以徳治民邻境慕之多来归附故老以卜邻名乡盖取王翰卜邻之意【豫章书】南唐
　　朱弼南唐时为庐山国学助教动持礼法毎升堂讲释生徒环立执经问难应声解説莫不造理诸生咸服四方肄业者多造焉【明一统志】
　　李善道南唐时为庐山国学主教学徒数百人皆为时望今祀于白鹿洞【南康府志】
　　宋
　　洪沂庆厯初知都昌县教民以陶瓦代竹一邑便之不周嵗民安物阜政事一新邑人为立坊曰新政【林志】
　　鲁有开字元翰参知政事宗道从子也用宗道防知韦城县寻知南康军有古循吏风代还熈宁行新法王安石问江南何如曰法新行未见其患当在异日也以所对乖异出判杭州官至中大夫卒【宋史】
　　陈舜俞字令举浙之嘉禾人熈宁三年以不奉新法且上章自疏谪监南康军酒税五年而卒凡名胜多所题咏【林志】
　　徐师回元丰中知南康军性耿直设施有条公暇建亭于明月泉上曰吾欲守防如此水之清又建堂植八杉号曰直节曰吾欲守节如此杉之直苏子由为记后朱元晦至求其遗迹不存独防事南有堂无额庭中有老柏生意殆尽而屹立不僵因取直节名堂焉【豫章书】
　　朱熹字元晦一字仲晦徽州婺源人绍兴十八年进士淳熈五年知南康军至郡值嵗旱讲求荒政多所全活闲诣郡学引进士子与之讲论奏复白鹿书院创立学规人皆遵守明年大旱应诏条具民间利病除提举江西常平茶盐公事旋録救荒之劳除直秘阁以前所奏出粟人未推赏辞歴官寳文阁待制致仕卒年七十一諡曰文寳庆三年赠太师追封信国公绍定三年改徽国公淳祐初从祀孔子庙廷有文集百卷生徒问荅八十卷别録十卷【宋史】
　　王休字子美授南康军佥判郡素号江东道院朱文公为守日课诸生讲书休亦相与发明事无钜细悉以委之【楼攻媿集】
　　钱闻诗淳熈间知南康军博览经书崇尚儒雅撤新书院修筑石堤复释菜之礼増养士之田士民戴之【林志】
　　朱端章淳熈间知南康军寛以爱民防以律己拨设官田七百余亩于洞学以赡四方之来学者【同上】
　　张南金庆元二年为星子令防明纯正号令详审案牍严肃囹圄空虚邑内蔼然有礼让之风累官至户部侍郎【林志】
　　王仲杰庆元初知星子县尝督创白鹿书院朱子称其老成忠厚民甚爱之【安志】
　　黄桂嘉定间知南康军筑左蠡城【府志】
