<!-- { "loadSidebar": true } -->
　　　　　具足院
在县东北二十五里旧名百丈晋天福六年建国朝治平三年改今额
　　　　　庆恩院
在县东南二十五里旧名报恩石晋会同元年建国朝干德三年改今额
　　　　　昌国院
在县南二十五里旧名佛窟周广顺二年建国朝大中祥符元年改今额
　　　　　法海院
在县南三十五里太平兴国七年建治平三年赐额
　　　　　惠明院
在县西北三十里旧名重元建隆四年建祥符七年改今额
　　　　　显恩褒亲院
在县西四十里旧名显名淳熙三年曹开府勋家乞为香灯院遂改今额
　　　　　普安院
在县西四十里旧名安像宝藏岩萧梁时建国朝治平三年赐今额
　　　　　净安院
在县西五十五里旧名资寿庵咸平元年赐今额淳熙十四年僧了恭重建【张郎中布为之记】寺后有大雷峰面直常风山
　　　　　惠峰院
在县西北五十五里旧名福田唐咸通十三年建国朝大中祥符元年改今额
　　　　　延恩院
在县东南七十九里旧名涌泉晋太康中建盖因任(神庙嫌讳)女弟卓庵诵莲经俄有泉自地涌出生白莲华故名其后僧怀玉居焉唐咸通中改今额
　　　　　法安院
在县东九十里旧名广济保安吴越宝正五年建国朝治平三年改今额
　　　　　广福院
在县东九十里旧名资瑞唐元和六年僧重济建国朝隆兴元年改今额
　　　　　真如院
在县东一百五里旧名回向唐武德二年建国朝大中祥符元年改今额
　　　　　金僊院
在县东南一百一十九里旧名雉溪庆历元年建治平三年改今额
　　　　　常乐院
在县东南一百二十四里旧名崇福嘉佑元年建治平三年改今额
　　　　　崇梵院
在县东南一百二十五里太平兴国二年建初僧智觊于寺南北建放生池且造阿育王塔号普光塔院治平三年赐今额
　　　　　法兴院
在县东南一百三十里治平元年建建炎四年赐额
　　　　　鸿佑院
在县东一百六十里旧名资福晋天福八年建国朝治平三年改今额
　　　　　安圣院
在县东一百七十里旧名新安晋天福四年建国朝治平三年改今额
　　　　　威神院
在县西北五里旧名天王院干德四年建大中祥符二年改今额
　　　　教院三十有一
　　　　　能仁寺
在县东北四十五里旧名承天元符二年建有九祖阁罗汉堂政和七年改今额嘉定十四年御书寺扁及藏额八字今刱阁奉焉侧有普同塔盖绍兴中僧法照掩遗骸处【石公孺为之记姚舜谐题云面势崔嵬插斗牛东分一掖镇丹邱玉毫金相祖师会宝帙琅函海藏流苍桧茂林常荫映白莲香社共熏修红尘断处人难到俗驾经年始此游承天白莲旧同一院故有共熏修之句】
　　　　　白莲寺
在县东北四十五里旧名白莲庵庆历五年僧本如建魏国大长公主请今额旧有十六观堂嘉定十年御书扁额四字以赐仍改院为寺按智觊教起天台佛陇而白莲能仁宗而阐之号东掖两山云【章守得象诗云闻说新庵号白莲五峰环绕布金田虎溪社共何人继佛陇灯从几代传岚色排空长似画松枝偃盖不知年劳生已作归休计愿解尘缨结净缘　石象之题云结社当年号白莲师心应欲继前贤有时中夜初回定清磬一声秋月圆】
　　　　　大中祥符寺
在县东南一百一十九里旧名灵穆晋永康中土人陈坦舍基建国朝大中祥符元年改今额建炎四年巡幸有御座尚存【父老云往岁忏院摧剥盗窃三铜像越海而去踰百日有僧遇之闽江迎像而还朝发暮至今在东掖能仁寺又有一浮图内多古砖题曰上元丁卯灵穆寺塔记按唐有两上元年号皆非丁卯殊不可晓】
　　　　　保宁广福寺
在县西北六十里旧名永明五代时僧德韶建国朝天禧元年改保宁广福开禧元年谢丞相深甫家乞为香灯院遂改今额
　　　　　云岩寺
在县东北四十五里旧名松山梁天监二年建国朝大中祥符元年改今额
　　　　　保寿院
在县东南七里旧名普明干德二年建祥符中改今额东有塔乃僧德韶建俗名白塔有三目观音三目者旧传天圣初有一木泝潮而至泊于院山浮图之下时见异光僧惟谅遂以为像奉安日（划去戈改砉）然有声视其目裂为三矣自是祷者益众生之日尤盛
　　　　　普济院
在县东七里蔡岭旧名广济在西南一里一号东茶院治平初改今额熙宁中徙今地时有僧法腴庵于西山持咒水涌以疗疾立愈侧有井井上有亭【罗提刑适为之记】旧有秀野亭地多梅花【元守绛题云亭占青山口郊原四望平遥林连崦黑白水隔田明翠麦波涛动飞泉剑佩轻长年便野趣拟欲解尘缨】
　　　　　善济院
在县东南一百二十里金鳌山本祥符塔院建炎四年巡幸赐今额洎金三十两度僧三人有御座尚存西有如画轩下瞰长江前挹海门诸峰【寺壁旧有诗云牡蛎滩头一艇横夕阳多处待潮生与君不负登临约同向金鳌背上行巡幸时见诗嘉叹访其人已逝后人题咏甚众惟一绝云黄帽当年转舳舻东浮鲸海人三吴中兴事业风波恶好作君王座右图人多称之　潘朝英题如画轩云春潮暮落海门山百艇齐飞牡蛎滩分得鱼虾归野市满江鸥鹭夕阳闲又倦客登临力已疲高僧故索小窗诗江山最好君知否春去秋来烟雨时　又有人题休说三江与五湖平生心眼此中舒人人总道浑如画只恐丹青画不如】
　　　　　净信院
在县东七里旧名资国唐光启二年建国朝治平三年改今额
　　　　　香积院
在县西北一十五里大中祥符中赐额元佑中僧良弼重建
　　　　　净慧院
在县东南一十九里宣和中毁于寇绍兴二年重建
　　　　　宝严院
在县南一十九里旧名香积唐会昌中废干宁元年重建改名香严国朝治平三年改今额
　　　　　灵鹫院
在县南二十里旧名瑞峰治平三年改今额俗称小灵鹫
　　　　　小能仁院
在县东二十五里大中祥符三年建康定元年赐名承天大观中改今额
　　　　　真如院
在县东北二十五里旧名石门梁天监三年建晋天福八年改今额
　　　　　无量院
在县东南三十里景德中僧鉴融建大中祥符元年赐额
　　　　　广化院
在县东南三十五里旧名善化治平三年改今额
　　　　　大安院
在县西北四十里旧名普安唐大历元年建干宁三年改今额
　　　　　延福院
在县东四十五里五代时建旧传一岩甚美常现祥光故名应瑞峰且有堂曰瑞光国朝大中祥符元年赐今额
　　　　　净戒院
在县西四十五里旧名资圣庵周显德中建国朝治平三年赐今额
　　　　　正真院
在县东四十五里旧名灵庵大中祥符九年建熙宁六年赐今额
　　　　　妙缘院
在县东南四十七里旧名资福唐会昌五年建国朝治平三年改今额
　　　　　慈相院
在县东南四十九里旧名慈圣干德四年重建治平三年改今额
　　　　　上妙院
在县东南六十里旧名护安梁干化二年建国朝治平三年改今额
　　　　　福海院
在县东南六十九里旧名资福治平三年改今额
　　　　　荐福院
在县东南八十九里旧名宝际唐兴元元年建国朝大中祥符三年改今额
　　　　　妙智院
在县东九十里旧名观音建隆四年建治平三年改今额
　　　　　宝惠院
在县东一百三十里旧名水陆太平兴国六年建大中祥符中改今额
　　　　　安住院
在县东一百七十里晋天福八年建国朝治平三年赐额
　　　　　吉祥院
在县西北六十里
　　　　　广福院
在县东二十五里旧名保福唐天成三年建国朝熙宁三年改寿圣绍兴三十二年改今额今废
　　　　律院二
　　　　　显孝南山寺
在县西五里曰山旧名永明嘉佑八年建嘉定三年钱丞相象祖家奏以教为律遂改今额【钱守暄游日山诗云清晨渡水陟秋山日上高原叶叶丹已傍松筠寻磴道更瞻堂殿倚层峦梁间云气蒸衣润窗外岚光照席寒顾我尘劳嗟少暇暂驱熊轼一盘(钦庙御讳)　葛守闳题云六时香火集宗雷日上云收紫翠开应笑守摩公暇少二年官满一曾来　周守延隽题云津头催渡隔城阴祗苑深幽结客寻绿称一川春后满白云千嶂晚来深疏钟流响犹含谷余烬清芬尚袭襟多媿空疏无梦笔敢期杂拟惠休吟　孔文仲题云寻尽城中山又访江外寺兰舟涉澄漪隼旌入疏翠楼台初日升岩谷宿露坠飞泉百禽鸣怪石万蛇踬绝庵皆步登佳木留客醉洞天生昼寒桃源发春意烟霞暂深阔宇宙忽殊异海国遇升平铃斋无俗事颍川擅才敏康乐足情意只恐新诗多鑴镵费年祀　赵守仚题云背日西来眼界明隔溪遥见梵王城旌旗夹道蔽山影笳鼓人休闻谷声青鸟向人疑有意白云迎客不无情夕阳临水共归去明日纷纷尘事生　郭三益题云洗先朝日上旋旋瑞色分临此地先门迥帆收江市密山深龙卧海潭圆净燃柏子听幽偈闲立苔痕问小禅莫讶潮平归渡晚斯游有意已三年】
　　　　　妙果院
在县西北三十里唐干宁五年建旧传罗汉尝隐迹焉故号罗汉院开平三年赐名敬修治平三年改今额嘉定十六年齐守硕请以教为律
　　　　甲乙院五十有五
　　　　　延庆院
在县西八里旧名龙山梁天监初建唐会昌中废开平中改龙潭院钱忠懿王改戏龙国朝大中祥符中改今额【夏英公竦记云临海济灵江而西越万步至栝苍山与真隐山并间有垂流千仞漱石成涧蛟龙宅之而云雨攸生岁有骄阳亢极并祷群望寂寥无证则邦之守臣帅僚属而禜之荐牲沉玉以请常有云油然发乎湫中暝山暨川雷震风动不崇朝而雨足予佐郡再祀而两往既享既祷绝涧而反至于山麓坦然右平顾之则有浮屠氏之宫在焉道出于侧因憩其所视其牓曰延庆院问其僧曰全议考其兴替索其传记则梁天监中始建为龙山寺至唐会昌五年而废未期而兴开平中刺史骆延训亲篆牓而改之为龙潭院唐祚不永钱氏据有淛水忠懿王俶始领此郡复新其额为戏龙院皆以迩龙渊而得名也国朝受命旁宣象教我崇文广武仪天尊道宝应章感圣明仁孝皇帝告成功之岁有诏赐今额焉问其传授则远者不能详矣诘其近则干化中有僧常一始旁凿灵阜全葺栋宇次传庆仁道进云泰云兴令逢至于全议凡七世矣其殿宇廊庑多全议纠檀施所就也观其巘崿龃龉溪流沕潏古木怪石偃蹇盘踞云物万状融冶凝结疏篁茂草挺擢蔓衍高下向背宛为灵区嘉遯之室不筑讲学之馆未缔干竺氏方墙华屋即而有之于戏盛哉丽哉既盛且丽控引胜绝四方之中岂独于此予关掌郡事政不专出无明诚以感造化无至仁以召和气雨不时至下民其忧故再走灵湫得请于庙憩于是舍须雨而旋噫岂人至灵而弗神于龙彼祼坛于齐者独何人哉岂修已行义之有所未至乎当以日继月而成吾志属寺僧全议固请作托因并书而授之俾勒于石使后之识者观斯文知不徒然而作也　章守得象题云碧涧连龙穴层峦倚栝苍无时似风雨绕院尽松篁路僻人难到僧闲日自长胜游应不负三度届云房　黄轸题云宝剎标奇处烟萝响乱流地灵僧得住山好客多游灯影连金像钟声散石楼风雷等闲作咫尺是龙湫　黄知良题云松竹冷高阴萧森露宝林门依青嶂静僧隐白云深凄切泉喷玉庄严地布金龙湫申致祷朝夕冀为霖】
　　　　　法安院
