<!-- { "loadSidebar": true } -->
松岩潭三在县西北七十里上潭险绝无径中潭名煎茶每祷则瀹茗焉有瀑布泻其下水清浅鱼可数下潭圆径三丈许上隘内宽水绀色莫知浅深干道中祷雨僧坠钹其中善水者没而取之见其下若大堂第晃洁可爱有龙枕石卧忽骧其首没者惊亟出俄而两崖间水涌丈余甘澍大洽焉
茶山黑龙潭三在县北一百二十里其水三色中潭圆如井上有飞瀑泻其下崖谷诘屈如三叶屏风上潭几不可登
苏思潭在县西北一百二十里上有大木如屈盖然每祷祈文书不如式即浮出或许雨则现烛光隐隐若莲花山多虎豹蛇虺之属
笕城坑潭在县东南一百三十里凡旱祷必饭粟羹鳣以祭得鱼即雨又有双峰潭同在其处皆号险怪云
主簿潭在县西二里崇教寺岭下旧传有一主簿出游以马跃溺死不知其所在后能显异出云雨今半堙塞矣
石合潭在县西一十里形如大石合故名凡祷雨送水必会于此
石泄潭在县东南三十里圆崖上有一穴径尺许水清且深
青雷潭在县西北五十里其上一峰圆耸古木森翠樵者至必有蛇逐之每乞雨则得金鳗云
徐家潭在县东北九十里接盖苍山每亢旱祷之则有云气蜿蜒如带已而大雨
大泽潭在县西南一百里大龙山上绍圣二年令高述祷雨尝刻赞焉
石婆奥潭在县东北六里
石门潭在县北二十里源出剡中深不可测
帽尖山潭在县东北三十里
笕潭在县西三十里梁王山东
白龙山潭在县东四十里
大雪潭在县西北八十里
方石潭在县西北八十里
石龙窦在县西北七十里龙公（山奥）窦在石壁下世传龙于此出入其展转挨擦处犹有痕焉下为大湫不知源所从来但见窦水泻下喷激如飞练崖上有石龙窦三字
孝女湖在县西三十里平野中有山特立名塔山山之麓有湖旧传唐时有汪氏女苦节不嫁纺织以奉其亲亲好湖水其家距湖五里女日汲以供之亲没建塔报焉人遂以此名湖与山凡大旱取之不竭
青镜湖在县东南二里
草湖在县西南一十里
九顷塘在县西四十里包山吞麓其浸九顷岁产菡萏则旱生菱芡则丰土人候之甚验有金银鲫鱼味绝美然有渔艇则覆焉其神异多此类
薛公井在县东北九十步广度坊侧隆兴二年令薛抗重建且亭其上按此至东驿凡八井位按北辰之次特广且深自薛闿端余次第甃治邑人蒙赖故以其姓名之其后井堙亭废嘉定十六年齐守硕浚井复亭且为之记云
市西井在县西六十步名透瓶泉暑月以银铁等器汲之皆沁出寒冽特甚
后郭井在县西九十七步淳熙十一年邑人萧氏女重修
妙相寺前井在县东一百一十六步
晟家街井在县北一百七十步
桃源桥井在县东一百八十步
方家井在县东一百步
东驿井在县东一百一十五步初凿时于地中得石刻云下有石骨接天姥水旱如一隆兴二年主簿黄（木云）甃治之
新泉井在县学讲堂前绍熙五年因有泉溢出令李知微浚之
石井在县西北五十里阆风台上
石井在县西北八十里崖上近石龙窦圆广丈余深不可测下有石镬围一丈深四尺许其凹洼处正如镬然盖溪水所经也或有石坠井岁月摩荡尽为圆石以出今邑人多有之
麻源水帘在县西七十里有洞深广可坐十数人瀑水缘崖而下日照如水晶帘盛夏有寒气
冷水泓在县西五里旱不枯涸夏冽而冬温
尾闾在县东海中与海门马筋相直惟高山可望其水湍急陷为大涡者十余舟楫不敢近旧传为东海泄水处【详见夷坚志】
雁苍瀑在县西北四十里大壑中双崖壁立瀑从空飞注石上声如雷霆余沫喷洒暑时若秋旁多乱石可坐上有龙井土人以绠测之深百六十寻沿磴数丈有小石洞洞中石纹如龙鳞烨烨有光上有石窗唐末有道士居之自言江州人常取松叶茯苓以自给年百余岁不知所终
赤城志卷之第二十六
　山水门〔八〕
迁书河渠固志沟洫得不以水利吾民之命不容不备录之欤每念古郑白之俦出意疏凿有以一渠而溉田千顷者接于近世非惟不能图新而并与其旧失之矣台虽号山郡所在陂塘良众顾以豪吞富噬日堙月磨每岁邑丞汇申按败纸占名惟谨何识兴坏以故甫晴虞旱方雨忧潦盖人力不至而动责之天宜其少乐岁也余故搜按旧畎特揭一门庶使后之有志者可按图而得之焉乃若溪派河流浸灌浩博盖水利之大者前已详故不重载
　　水利
　　　临海
大固乡
周家堰　　　　　古泾湖梁埭
义诚乡
高湖堰
保乐乡
东山头浦　　　　谢奥浦
松浦泾　　　　　（汀去丁改匽）泄浦　　　　　
广济埭浦泾　　　林子浦泾
吴志屋后浦泾　　涂下浦泾
章安浦泾
遂仁乡
长石庙前浦　　　洋奥堰
明化乡
蛟龙泾　　　　　新刱家子浦泾
安乐乡
道场砩　　　　　石牛砩
涌泉砩　　　　　胡超堰
下堰　　　　　　吴丞有堰
重晖乡
长潭堰　　　　　黄肚堰
中沙堰　　　　　马银泉
杨木堰　　　　　潘婆泉
长乐乡
古泾埭　　　　　涌泉泾
　　　黄岩
仁风乡
步头埭　　　　　石秋埭
西仙浦埭
三童乡
兴家埭　　　　　方家埭
孝顺埭　　　　　郑戍埭
林家埭
永宁乡
杨公埭
善化乡
净土埭　　　　　新埭
飞凫乡
仙浦埭　　　　　水磡埭
斗门仙埭　　　　章师埭
蛟龙埭
备礼乡
塘浦
靖化乡
坛头等砩【自黄岩溪五十二水合为一溪东北为二十砩又东北始为坛头砩白岩砩又东北为鸟岩砩】
板砩
灵山乡
洋屿埭　　　　　于浦【濒于海为河泾宣泄之处】　
长浦埭　　　　　鲍家埭
凌家埭　　　　　陈伏埭
繁昌乡
颜家埭　　　　　黄望埭
金青埭　　　　　葡萄棚二埭
监侧小埭　　　　细屿埭
来远乡
陈家砩　　　　　下屿砩
吴佛洋砩　　　　李家埭
太平乡
高浦大埭　　　　铺堆埭
高浦小埭　　　　车骆大埭
临清泾埭　　　　西保埭
娄子埭　　　　　蒋家埭
月河埭　　　　　伍婆埭
牸牛埭　　　　　王三浦埭
流沙阙埭
　　　天台
太平乡
长塘　　　　　　戴应塘
新塘　　　　　　鲍家塘
山头大塘　　　　公塘
鲍砖塘　　　　　泉井塘
西安隐院庄前塘　明公砩
资福前寺砩　　　滑溪砩
奚亭砩　　　　　王家砩
杜砩　　　　　　笕砩
新官坊砩　　　　黄坛砩
窠山砩　　　　　苓塘砩
新坊水甽　　　　西洋水甽
永保乡
桐柏天照塘　　　桐柏庄边塘
万年塔边塘　　　桐柏伎石塘
官塘　　　　　　护国塘二
导元塘　　　　　葛家塘
柿砩　　　　　　筋竹砩
道士砩　　　　　岩头砩
清口砩　　　　　又清口砩
白马砩　　　　　杨树砩
黄甚砩　　　　　周家砩
九女砩【乃居人周颐九女共成之发源甚远】
祥鸾乡
牛头塘　　　　　宁国寺前东塘
过路塘　　　　　徐家塘
王家上下塘　　　汪家塘
众塘　　　　　　石竹砩
岳砩【为一邑陂塘之最旧因居人岳其姓者开之故名今苗裔在焉】
松山砩　　　　　峇溪砩
积石乡
槎潭砩　　　　　岳砩
东求砩　　　　　下砩
大柘里王砩　　　坑砩
单家砩　　　　　小坑砩
小溪畈砩　　　　黄固畈砩
　　　仙居
升平乡
张阜堰　　　　　溪上堰
盂溪石藤堰　　　上砩堰
了溪堰
庆云乡
彭溪坑堰　　　　厚奢堰
开元乡
圳口感德堰　　　王潘道堰
祝奥堰　　　　　赭光堰
北山秋成堰　　　高迁雷垣堰
潘湖堰　　　　　赤城岩湖堰
蓼溪新堰　　　　横溪堰
张支湖堰
清风乡
深袅堰　　　　　才塘堰
洋前堰　　　　　栅岸沙溪堰
板桥吴横堰　　　湖村陈道堰
归仁乡
阳归堰
遂宁乡
童渠堰　　　　　上畈堰
木舟后洋堰
　　　宁海
连理乡
大溪砩　　　　　又大溪砩
黄坛砩　　　　　新村砩
蒋家砩　　　　　吴家砩
大尉堂前砩　　　金家泽坑砩
崇教寺岭砩　　　吴阮大砩
古大砩　　　　　上畈古甽
朱开乡
锺家砩　　　　　莫家砩
东山头坑砩　　　和尚塘砩
叶家奥砩
永康乡
屿子太塘　　　　上白溪潜家步砩
中砩　　　　　　下砩
下山砩　　　　　前王上砩
下村砩　　　　　坑口下田砩
竺家洪水砩　　　山王奥坑
仙岩乡
黎家砩　　　　　上砩
下砩　　　　　　涌溪四砩
毛二娘潭砩　　　乌隐砩
剡畈砩　　　　　石马胡村砩
外洋砩　　　　　和尚砩
新宁乡
仓头砩　　　　　细零坑砩
五里河　　　　　白鹤殿甽
宁和乡
圣前塘坑砩　　　东洋杏桃砩
东壁砩　　　　　管溪砩
前金砩　　　　　下任砩
岭下砩　　　　　蒋家砩
塘泉水孔
赤城志卷第二十七
　寺观门〔一〕
自佛老氏出摩荡掀舞环一世而趋之斯道殆薄蚀矣粗之为祸福使愚者惧精之为清静寂灭使智者惑盖其窃吾说之似以为彼术之真如据影搏物而熟视之则非也以故台之为州广不五百里而为僧庐道宇者四百有奇吁盛哉今吾孔子孟子之像设不增或居仆漫不治而穹堂伟殿独于彼甘心焉岂其无祸福以惧人而无思无为之旨反出清净寂灭之下耶今备录之非以滋惑亦使观者知彼之盛而防吾之衰庶少补世教云尔
　　寺院
　　　州
　　　　禅院
　　　　　报恩光孝寺
