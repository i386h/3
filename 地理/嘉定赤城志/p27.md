<!-- { "loadSidebar": true } -->
坊场五分净利钱一千五百八十七贯一百二十四文【祖额管一万四千六百二十五贯四百二十文先因坊场税铺废阙绍兴间有旨不问着价多少并行给卖仍与免纳增收五分净利钱及干道六年四月准户部符令本州岛据见干酒坊实催钱数起解嘉泰二年九月临海县准提举司备御史台牒据进士民庶邬开等状诉州县折纳行下本州岛县住催即无窠名本州岛惧违朝廷比较遂自嘉泰三年以后那拨州库官会一千贯径赴左藏库抵纳后有复兴坊场实管催钱五百八十七贯一百二十四文通发上件余钱一万三千三十八贯二百九十六文即系虚额每年申省部除豁】
减下人吏顾钱九百四十二贯六百文【以诸县免役钱分四季起发或遇闰月增发七十八贯五百五十文纳左藏库】
在京官员顾钱一百贯文【以诸县免役钱起发纳左藏库】
官户不减半役钱一千三百七十六贯二百六十六文【以诸县免役钱内分拨主管司拘纳左藏库】
实花纱钱一百七十七贯五百六文【以州用钱那发纳左藏库】
降本钱一万四千贯文【以诸县糯米科催折钱起发纳转运司内六千五百贯文充重华宫钱二千五百贯文充御酒库钱五千贯文充殿步司马草料钱】
七分酒息钱八千五百九十六贯二百一十八文【以酒务收到钱主管司拘发纳左藏库】
外任官供给钱三百二十贯文【以州用钱那发纳左藏库】
僧道免丁钱六千六百二十三贯五百文【祖额一万二千七百七十四贯文以干道三年降卖度牒收到最多数为额淳熙十四年叶尚书□奏泉台婺三州申到免丁钱亏额皆为干道初降卖度牒最多故所收钱额随之近年披剃稀少且有老死游行难执元额又知泉州林□奏言免丁钱为扰颇甚亦有癃老无所从出之僧不堪催督至缢死者乞收本州岛亏额钱权与住催有旨依以嘉定十五年括责坐夏僧道拘发上件纳左藏库】
代发平海军银子一千两【每年合认发绢二百五十疋绵子一千五百两嘉定十三年准户部符行下据知泉州真舍人德秀申本州岛银坑生发之时朝廷拨台信州建昌邵武军合解上供银数令本州岛代纳却以四州所产紬绢比折搪还今缘四州军拖欠本州岛物帛乞将本州岛代纳四州之银拨还各州自行认解准转运司行下自嘉定十三年为始数内令本州岛认解银子五千二百三十六两续累申朝廷认纳上件分上下半年起解今为定额纳左藏库】
　　起发转运司
系省窠名钱一万八百五十五贯七百二十文【以本州岛及属县库务诸色钱物每贯分拨头子钱五文五分并三分竹木税钱四分酒本钱六分税钱盐场亭户折盐二税钱等窠名主管司拘催分作十二月每月起发九百四贯六百四十三文或遇闰月增发八百三十八贯三百三十三文】
六文赡军钱六百贯文【祖额蒙封椿库抛催六千贯文以场务煮酒钱起发后因场务败阙收趁不及每年实发上件系主管司拘催桩发余系虚额】
历日钱五十贯文【每年承转运司降下一千五百册每册拘钱七十文计一百五贯按例分下诸县及院观每以四散艰于拘督嘉定十五年本州岛那发上件】
耗剩米钱一万贯文【以每年秋米收至剩耗拨充本州岛支遣外却以本州岛官钱那拨起发】
校士酒钱四百贯文【以本州岛卖酒钱起发】
盐钞纸札二万张【系本州岛行下临海天台仙居三县收买起发】
　　起发提刑司
岁赐钱三百贯文【以州用钱那拨起发】
五分头子钱五百贯文【以本州岛及诸县酒税等头钱内分拨主管司拘催起发】
赃罚钱二百贯文【主管司拘解于内截拨五十贯买黄蜡并发】
行遣纸札一万五千张【行下临海天台仙居三县分作两次买发内平表放样检纸各五千】
　　起发提举司
盐司头子钱无额【每盐一纸收四十五文主管司拘发】
贴收水脚钱无额【每盐一纸收一百三十八文主管司拘发】
额外三分钱无额【每盐一纸收二百五十文主管司拘发】
盐五千二十九袋【祖额上件抛下诸县招趁发卖续以额趁不及支盐官王栻措置招诱处州缙云婺州金华东阳永康县客人入纳钞引支请袋盐批发前去岁无定数】
茶二百斤【祖额八千八百斤抛下诸县招趁每年不及元额开禧四年通判向公择申提举司行下遍榜住催每年自行措置官钱人纳上件】
　　起发坑冶司
鈆铁坑钱一千五百九十贯三百一十二文【本州岛管下鈆铁坑七处每年系人户买干内一处停闭三处准都大司牒委各县县丞拘解外实催发三处年计上件分作一十二月起发】
　　起发建宁府
绢一百六十五匹绵子一千两【系元降指挥拨发应副支遣官兵每年本府差人至州交领】
赤城志卷第十七
　吏役门
自罢乡户用市户而州县之吏罕良民矣余记故老言乡户不足于才而有余于行其真朴逊厚里党多化焉则仗以行文书奉期会宜有易无难也及其后变法浮屯诡聚簸弄福祸无益于上而有损于下则至于民畏吏吏困民民吏相仇而不足以相德上之人疾吏则吏怨疾民则民散其滔滔滋患讵一日之积哉前辈论差顾二端舌本烂熳由今而论得失概可睹已于其中而变通之岂无长策而余不敢僭也
　　州役人
　　　衙前
国初置自都知兵马使至第六名教练使凡十三阶以乡户中押录里正之年满者为之押录三年替里正二年替限内各管重难一次其不历衙前者虽得替不许归农若主持官物必以家业及二百缗者听更重难日久至都知兵马使者试验其材遣赴阙补官熙宁四年行募役罢乡户衙前元佑元年复差役衙前招税户乡户衙前别立法优假之绍圣元年复熙宁法立衙规本州岛旧以七十五人为额今四十六人
　　　人吏
国初置自都孔目官至粮料押司官凡十阶谓之职级其次曰前行曰后行又其次曰贴司募有产而练于事者为之或无人应募则俾职级年满出职其子侄继替天圣初令无子侄可继者与募百姓庆历初诏并许投名取三人以上职级保明充熙宁四年行募役法依旧许投名始支料钱元佑元年复差役法亦许人投名不限产税绍圣元年复熙宁法定使院规约仍因元丰额定法司州院勘事司司理院常平两案职级前后行书表司之数绍兴二十六年减吏额定本州岛为五十人内刑法司八人常平两案三人职级一十人前后行二十五人书表司四人今如之
　　　贴司
国初惟在京及监司许置诸州止有私名书手景佑元年量私名书手人数立额许正行人吏保明充元丰中始有攒司试书算又吏人不足则差贴司权行绍兴二十六年诏以吏额之半置贴司本州岛以二十五人为额今如之
　　　造帐司
国初置以诸县曹司补充掌造转运提举司钱帛帐治平元年改用使院后行为之熙宁四年诏优与请给以免役钱文元佑三年罢顾钱听于吏人内抽差满三年循一资绍圣复募法本州岛以五人为额今如之
　　　祇候典
熙宁十年置主受诸县文书先是县遣后行人吏诣州承领及是始募知后典代之【即祇候典】元丰七年定额绍圣因之诸县各二人今各一人
　　　散从官
国初置承符散从步奏官追催公事差税户或坊郭有行止者为之给顾钱元丰三年改为散从官宣和省减绍兴后定节级听子长长额军事推官辖之本州岛总六十五人
　　　院虞候
国初置主分直州司理两院依承符散从官法差乡户其节级递充三年替熙宁二年更募法以第四等户充一年替元丰七年许投名不给顾钱绍圣因之政和二年诏左右狱当直司狱子给重禄将当直司并入左右狱却轮拨当直司左右狱子半年替当直司狱子一季替宣和罢重禄绍兴后定为七十三人今七十人
　　　杂职
国初置依院虞候法差三年替未愿归农者听熙宁行募法给顾钱元丰定额内以一人充指教并听投名无顾钱绍圣因之本州岛以六人为额今七人
　　　斗子搯子枰子拣子库子
国初选第三第四等户有行止人充元丰定额许投名不给顾钱绍圣因之绍兴三十一年令州县专副库掐各通抵产召三等以上户保充本州岛斗子额三十八人今一十八人掐子额二十人今九人枰子无额今三人拣子库子以掐子为之
　　　拦头
至道二年委运司选充咸平三年招客户祥符六年于第五等税户差熙宁行募法元丰听投名不支顾钱旧以一十四人为额今一十二人
　　县役人
　　　人吏
国初以前后押录前行后行贴司书手为名次其押司录事选等第户谙吏道者充曹司随户口多少立额康定二年以税户不省文书召有产业人投名试书等不足则抽差税户既而诸县后行各□充州吏以二年替仍轮上州充知后典庆历三年令押司录事三年替熙宁募知后典替曹司自是县吏不贴差绍兴令募成丁有税产无过犯者充不足则取犯杖罪情轻者充又不足则取非税户而有税产之人为保者充三十六年裁吏额临海黄岩二十人天台仙居宁海一十五人今如之
　　　贴司
国初人吏正名不许更置司贴抄状司景德初量私名书手人数立额俾正名保充元丰始令籍定姓名旧额不足数者各不得私补人吏有阙则与乡书手以次补充绍兴二十六年裁吏额五县各二十人今如之
　　　乡书手
国初里正户长掌课输乡书手隶焉以税户有行止者充勒典押里正委保天圣后以第四等户差熙宁行募法以第三等以下户充免户下役钱无人就即给顾钱其后不限有无产业招募吏有阙与贴司依名次补充元丰七年听投名不支顾钱临海额一十八人黄岩额一十二人天台额四人仙居额六人宁海额六人今如之
　　　手力
国初差二三等户掌追催公事及在城赋税二年替建隆四年以县户口多寡定额熙宁中募税户及坊郭有行止充元丰役法临海额五十二人黄岩额四十九人天台额三十五人仙居额四十人宁海额四十人今如之
　　　斗子【法见州】
元丰役法临海额二人今阙黄岩额二人今如之天台额六人今八人仙居额六人今一人宁海额一十五人今四人
　　　库子搯子
元丰役法临海额七人今一人黄岩额三人今如之天台额八人今七人仙居额一十人今六人宁海额七人今如之
　　　枰子
元丰役法临海阙黄岩额一人今如之天台额一人今二人仙居额一人今用库子并充宁海额一人今如之
　　　拦头
元丰役法临海阙黄岩额六人今七人天台额一十四人今一人仙居额四人今如之宁海额八人今二人
　　　所山
元丰役法投名无顾钱临海额九人今二人【于本州岛院虞候内差充】黄岩额一人今如之天台额一十四人今二人仙居额一十人今三人宁海额三人今一人
　　　杂职
元丰役法临海额八人黄岩额六人今如之天台额四人今三人仙居额三人今五人宁海额二人今四人
　　乡役人
　　　保正长
