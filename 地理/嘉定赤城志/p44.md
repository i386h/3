<!-- { "loadSidebar": true } -->
在县西南一十五里梁天监中建国朝宣和中僧梵臻重建【吕本中记云佛之为说与孔子异乎不异也何以知其不异也以其为教知之孔子以知止而后有定定而后能静静而后能安安而后能虑虑而后能得也孔子传之曾子曾子传之子思子思传之孟子矣而佛之教由戒生定由定生慧盖与大学之说无异者孟子以万物皆备于我反身而诚乐莫大焉而佛之说以天地万物皆吾心之所见山河大地皆吾身之所有正与孟子之说同吾是以知佛之说与孔子不异也然而区区施设则有若不同者世人惑焉而生异论竭智毕精以相攻诋而卒不测其要则不知其所以异者迹然也虽然迹安所自出哉此非默识心通实至此者不能知其实然也彼方且从事于文字语言不揣其本而欲判其果同与异则亦易惑矣虽然物有本末事有终始自佛与孔子使学者知所后先皆然未有不思而得无为而成由思至于无思有为至于无为然后为学之正有意于善者不可忽也妙湛禅师思慧以道德誉望震耀一时其所以教其徒者有终始本末如吾前所陈自顷岁以来所至兵火佛与殿废不支者多矣台州仙居县净梵院去邑十五里许首建梁天监中宣和盗起清溪延蔓遍浙东院为贼所焚僧梵臻力行士也慨然悯之广求信士铢积寸累因院旧基规模宏大而一新之诲僧惠宗为之劝首数年而工毕不知其兵火之余也天台之人咸嘉臻之勤而重其志始佛殿未成众患无大木可就一夕溪水涨得大木沙碛中殿遂成识者知其有神相也吾以是知有为之功为不可废由思至于无思有为至于无为天下通论不可易也而世之学佛者率抱虚自大自诵佛号作观持禁戒悉弃不为曰是有为者非吾所致力也彼盖不知二者之相须阙一不可本末次第不可诬也观臻之所以全复旧宇崇饰备具亦可少媿矣梵臻旧从妙湛师游渐滋余润固久院成妙湛属本中为记大概不可以已故以佛孔子不异者并告之庶居其屋而游其中知有为无为之相须而佛孔子之所以不异者或有得于斯言也】
　　　　　万安院
在县西南四十五里旧名万寿唐干符中建国朝天圣六年改今额其地深窈与尘境绝山环水抱有茂竹修林之胜土号方竹源左升崇冈重峦复岭如屏列可眺可咏旧有斗起亭建炎中薛左丞昂避地居之
　　　　　福延院
在县西四十五里天禧三年建旧传僧清澈卓庵于此有猛虎驯伏焉【许操题云一山屈曲如回肘前有虎眠当水口森阴万木绿参天秀色峥嵘欲飞走神仙渺□不可问箫鼓尚能喧耳否朝风暮雨无岁时应是苍苔暗科斗】
　　　　　大兴院
在县西北四十里开宝八年建四峰环绕前瞰大溪有巨石屹横流中状若牛然故俗号石牛云
　　　　　正觉院
在县东南七里旧名珠头岩开宝八年建治平三年改今额
　　　　　崇相院
在县西二十五里旧在溪西平坡名灵峰开宝中建天禧元年以圯于水徙今地仍改今额
　　　　　精严院
在县西三十里旧名灵泉唐干符五年建国朝治平三年改今额
　　　　　普胜院
在县东北三十里后唐长兴二年建国朝治平四年赐额
　　　　　鹫峰院
在县东南三十里旧名幽禅宣和中有贞教师主白莲后学宗之至今忏法礼鹫峰尊者云靖康元年重建
　　　　　净居院
在县西北四十里后废干道中吴康肃芾俾僧行机重建
　　　　　善因院
在县南五十里旧名招福唐广明八年建国朝治平三年改今额
　　　　　正贞院
在县东南五十里唐末僧□静建国朝绍兴二年重建
　　　　　净乐院
在县南七十里唐咸通二年建旧名兴乐国朝治平三年赐今额
　　　　　广福院
在县西一百四十里咸平三年建
　　　　　明圣院
在县西一十五里景佑五年建
　　　　　清修院
在县西二十五里开宝中建后废开禧元年重新之
　　　　　宝积院
在县东南三十里治平三年建
　　　　　慧门院
在县西三十五里景佑五年建仍赐额
　　　　　梵严院
在县西四十里元佑六年建
　　　　　普光院
在县西南八十里
　　　　　漏泽院
在县西北二里崇宁三年建盖奉诏瘗丛骸之地今废
　　　　　觉海院
在县东三十五里建炎三年建今废
　　　　尼院
　　　　　净胜院
在县西南五十里旧名宝胜俗传唐时陈长者舍基建晋天福中赐额国朝治平三年改今额
　　　　　大仁院
在县西南四十五里绍兴十七年建
　　　　　明觉院
在县南三十里绍兴二年建
　　　　　寿宁院
在县西二十里大观元年建今废
　　　宁海
　　　　禅院一十有二
　　　　　崇教寺
在县西二里旧在县北三十里名清泉梁天监元年建隋大业元年废唐干元元年徙今地会昌中废大中元年复建国朝大中祥符改今额旧有筠轩【左纬诗云只把山为界红尘自此分竹窗吟听雪苔石坐看云意静诗先到心清道自闻深惭王许辈猿鹤旧同群　罗适筠轩诗云花忆清轩上都忘居会稽秋声先在竹月色最宜溪银汉檐前直玉绳天外低何人倚栏槛为听下庄鸡】
　　　　　寿宁寺
在县南一十里旧名白水庵晋义熙元年僧昙猷建时猷自海乘槎至卓锡泉涌故以为名晋天福五年改名海晏国朝淳化元年改今额门外有猷所携石高数尺许石上有绍圣中高述陈安道以下题字其西三十步有洗肠井其水白色旱涝不损益太宗搜访名山工部侍郎王化基奏闻至道元年遣内侍裴愈手御书三十轴以赐后多散佚云
　　　　　净土院
在县东四十五里旧名资国唐武德中建国朝治平三年改今额【周弁诗云一径森森入翠微翠微深处见禅扉倚云殿阁金相照蔽日松杉碧四围竹汲涧泉寒绕屋雨蒸山霭润侵衣十年游宦今重到景物依然旧识稀　杨杰诗云岩谷连天岭杉松彻象山路从云外入人自海边还禅榻红尘断经窗白昼闲玉莲生有处香满翠微间　孙大廉诗云流水元依涧孤云不在山万缘机虑断一点净明还立雪人何在衔花鸟自闲群昏疑网破雄论落人间　又诗云白莲开绿水佛子旧家山净境无南北尘心有去还林深天籁远风定水云闲何日逢征骑重来翠巘间】
　　　　　宝严院
在县北九十二里旧名茶山宝元中建相传开山初有一白衣道者植茶本于山中故今所产特盛治平中僧宗辩携之入都献蔡端明襄蔡谓其品在日铸上为乞今额
　　　　　清居院
在县东一十里治平三年建仍赐额山绝顶如菡萏旧传僧昙猷乘槎自海至尝卓庵焉
　　　　　广润院
在县西南五十里旧名普济晋僧昙猷建国朝大中祥符中改今额
　　　　　演法院
在县西南六十里唐景福中僧行恭建国朝大中祥符元年赐额
　　　　　慈源院
在县东南一百五十里旧名龙泉晋天福七年建国朝治平三年改今额
　　　　　法安院
在县东一百五十里一名古洞淳熙三年僧惠本重建
　　　　　广福院
在县东二百五十里旧名资国太平兴国七年建治平三年改今额
　　　　　大觉院
在县西南五十里开宝中建
　　　　　妙胜院
在县东海中二百里开宝中建
　　　　教院一十有四
　　　　　永乐院
在县西南五十里旧名海云梁天监中居人蒋政舍宅建政蜀人琬之后尝隐于此故其地名蒋山隋更名海月唐干符中僧道隆重建更名永安国朝治平初改今额元佑中僧禹昭又新之【罗提刑适记云余成童时好读书而乡中无文籍惟乡先生朱叟绛世传论语毛诗皆无注解余手写读之茫然不知义旨之罅隙唯永叹而已庆历中有僧智贤师禹昭师皆里释之秀者同游钱塘传智者教以余力事明静大师惟贤通儒书能讲五经论语二师性明敏志坚而气刚各以儒释二家自负不少下人余因得与二师游假其书叩其论谊日浸淫开发闻此达彼由是知圣贤之门墙有可入者遂寻师访友以终所业余知经术之为乐权舆于二师也熙宁初余以赴泗水令去乡凡二十有五年元佑六年始按刑二浙明年春抵乡曲智贤已谢世惟禹昭师迓余于王爱岭师虽雪眉松骨老酸成翁其神清气静俨然若昔时叙别话旧伤往而感来遂相与泫然流涕师且告余曰此去东南三里即蒋山其院名永乐老身之故栖也愿公临之因与之踏雪蹑翠入长松之径登堂皇卷帘四顾美乎哉前岩后峰左冈右陇流泉若蛇屈曲而东注东北有峰最高曰石柱师向以多六楞名之也是时春色在物夕阳满山野花开而百鸟啼微风起而白云乱幽芳可撷逸兴俄生于是与师扶栏握手相顾而笑论无生之法尽涤有虑之尘缘言皆投机默而心喻何必须过虎溪然后称陶潜远大师之忘形也与明日归溪南师录其建院之因求我作记且曰蒋山者蜀人蒋琬之后讳政字文通避地居此人以名山梁天监中舍宅为海云寺隋改曰海月唐末两为兵寇所焚钱氏干符中乡人王惠与僧道隆兴之吴越王赐名永安本朝淳化中贞惠大师常觉亦增葺焉治平初赐今额禹昭顾栋宇之已隳劝檀那之植福有麻氏者鸠信士率财力新大殿作三门次建法堂僧堂方丈僧房厨库及宾客之馆凡七十楹皆撤旧成新易卑为高始熙宁五年终元佑八年功告毕余得师所录久弗暇书易路畿右坐颍昌府久要堂窃思之自余登第三纪矣乡曲少年无登第者亦无僧以儒释学自负如二师者然则山川秀气岂绝于吾党也必将有豪杰之士发愤自奋或儒或释扬名天下者矣然则余老矣不知能及其见否也因取其所录暨余与二师相遇之始末及前日归乡之新事载之鄙文使吾党少年他日观吾文知我起白屋之艰苦在故旧之难忘能自激昂以成厥志此余作记之微意其院之畛域则纪于碑阴云尔】
　　　　　法昌院
在县北二十五里旧名赤山菩提唐大顺三年建后又改灵山国朝大中祥符三年改今额
　　　　　玉溪院
在县东南八十里旧名湫水唐元和五年以湫水潭应祷而建国朝大中祥符元年赐今额
　　　　　丹邱院
在县南九十里宋元嘉二年梅长者即所居庵而建以其诵经感丹凤赐名丹邱灵凤山国朝开宝中改为院大中祥符中赐今额
　　　　　集福院
在县东一百里五代时军将王德安结庐于此盖税场故址也周广顺元年赐名保福国朝治平三年改今额
　　　　　法海院
在县北一十五里太平兴国八年建治平三年赐额
　　　　　慈尊院
在县东二十里晋时建国朝大中祥符元年赐额
　　　　　延寿院
在县东南三十里旧名保安崇寿干德二年建大中祥符三年改今额
　　　　　兴梵院
在县南五十里旧名兴国开宝中建治平三年改今额
　　　　　慈胜院
在县南七十里旧名慈安景德元年建治平三年改今额
　　　　　灵峰院
在县东北八十里吴越尚书叶预舍宅建国朝开宝中赐名三峰治平三年改今额
　　　　　多宝院
在县西九十里旧名龙祥晋僧昙猷建国朝治平三年改今额
　　　　　兴教院
在县西南一百里大龙山旧名兴国治平三年改今额
　　　　　□□院
在县北四十里治平三年建
　　　　甲乙院一十有九
　　　　　崇福院
