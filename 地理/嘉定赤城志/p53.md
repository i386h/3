<!-- { "loadSidebar": true } -->
彦瑷【居仙居字中玉终平江府观察推官】
干道二年
彦敏【居仙居字茂功终建康府分司粮料院】
汝翼【居临海字符辅终□州司户参军】
干道五年
彦鼒【居黄岩字国器终通判处州】
干道八年
师渊【居黄岩字几道历通判温州将作监太常寺主簿司农太常丞终朝奉郎】
师誉【居宁海字师道终两浙转运司船场】
淳熙二年
师（上山下乃）【居宁海字会叔师誉之弟终都大提点四川茶马】
淳熙五年
汝伋【居临海字季思终通判信州】
淳熙十一年
善法【居临海字养直】
师端【居黄岩字知道历大理寺主簿知徽州司农寺丞度支郎淮东转运判官终知婺州】
善篔【居临海字庆长善法之兄历知昭循二州今以朝散郎主管崇禧观】
淳熙十四年
师雍【居黄岩字然道伯洙之子历通判嘉兴府主管官告院宗正寺主簿今以朝散大夫知通州】
崇讵【居临海字可大终监文思院】
汝俞【居临海字仁父历司农寺主簿太府寺丞今以朝请郎知饶州】
绍熙元年
师夏【居黄岩字志道师渊之弟历大理司直知南康军抚州今以朝散郎知西外宗正事】
师（邪去牙改共）【居临海字共父终嘉兴府判官】
潭夫【居临海字深父】
伯浒【居黄岩字彦泽终长洲县丞】
汝简【居临海字敬行终罗源县令】
希旦【居临海字周卿终知宿松县】
庆元二年
崇岩【居黄岩字山父】
翰夫【居宁海字宗甫】
庆元五年
师开【居黄岩字信道】
崇（上□下止）【居黄岩字正甫】
师羽【居黄岩字由道终都大坑冶司干官】
嘉泰二年
琡夫【居临海字温玉彦傜之子终嘉兴府判官】
开禧元年
师蒧【居黄岩字咏道伯洙之子师雍之弟】
崇（葱去艹改广去黄）【居黄岩字吉父】
希尹【居临海字吉甫】
允夫【居黄岩字文卿】
嘉定元年
时望【居天台字民瞻终海盐县尉】
嘉定四年
希亮【居黄岩字自明】
希廙【居黄岩字钦夫师端之子】
崇琰【居天台字廷玉】
希悦【居黄岩字习之师夏之子】
嘉定七年
师耕【居黄岩字耕道】
崇禹【居临海字舜咨汝俞之犹子】
希恪【居黄岩字符恭】
时着【居宁海字仲昭】
崇中【居黄岩字和父】
与龄【居临海字德远】
嘉定十年
希瑀【居临海字禹玉】
崇正【居临海字端可汝俞之犹子】
汝孖【居临海字孜卿善篔之子】
崇誉【居临海字君美】
崇礼【居临海字君用君美之弟】
嘉定十三年
时杲【居临海字符昕彦傜之孙】
崇（言互）【居临海字子正】
嘉定十六年
时恭【居临海字国梁潭夫之子】
崇学【居临海字处文崇誉崇礼之弟】
潜夫【居黄岩字景寿彦鼒之子允夫之弟】
　　　　武科
绍兴二十四年郑矼榜【设科始此】
鲍惟几【仙居人字与权终武经郎兴元府都统司计议官】
绍兴三十年樊仁远榜
鲍惟时【仙居人字少明惟几之弟终秉义郎泉州永春酒税】
隆兴元年孙显祖榜
童熙【仙居人】
干道二年蔡必胜榜
高选【仙居人字才举历知万安军柳州主管崇道观终武经大夫】
王卿月【详见干道五年科名】
陈必定【仙居人】
干道五年赵鼐榜
蒋硕【仙居人字仲美】
金驹【仙居人字兴可终从义郎如皋县令】
干道八年林宗臣榜
王公弼【临海人字辅之终武翼郎知安丰军】
淳熙二年蒋介榜
蔡镐【黄岩人字正之历武学谕终博士事见水心叶侍郎适所为铭】
吴沆【仙居人字仲亢历知昭靖二州今以武经大夫主管崇道观】
王公佐【临海人字才之公弼之弟终象山县尉】
淳熙五年陈说榜
陈大节【仙居人字伯固终监永春县税】
杨斌【临海人字兼子终武经郎知贺州】
王智夫【仙居人字愚可终修武郎知郁林州】
蒋师坚【仙居人字仲乂终训武郎潼川路都监】
陈箴
淳熙八年江伯虎榜
郑澥【仙居人字子山终修武郎主管仙都观】
淳熙十一年林（山票）榜
叶嵩【临海人字伯高省试第一终武翼郎武学博士】
淳熙十四年黄褎然榜
郑渔【仙居人字子渊澥之弟终清流县尉】
张世英【临海人字文伯终殿前司干官】
绍熙元年厉仲祥榜
金性【仙居人字子善终浙东兵马都监】
林呙【仙居人字子中终修武郎湖南兵马都监】
鹿嘉孙【临海人字亨卿】
庆元五年陈良彪榜
王孙震【仙居人字起卿智夫之侄】
嘉泰二年
叶（汀去丁改崇）【临海人字仲高嵩之弟优等第一人历知郴澧二州终武经郎知沅州】
柳斌【仙居人字显父】
开禧元年郑公侃榜
郑镕【仙居人字敬夫终华亭县松浦巡检】
王孙贵【仙居人字良卿终知邵阳县】
胡谦【仙居人字聪夫特奏第一终如皋县尉】
嘉定元年周师锐榜
邹颜卿【临海人字希甫】
丁希吕【临海人字渭叟】
王槱【仙居人字子贤】
嘉定四年林汝浃榜
朱仲弼【临海人字止之淮之子终知澧阳县】
鹿伯虎【临海人字文卿嘉孙之弟】
嘉定七年刘必万榜
叶荪【仙居人字仲友终江州将领】
陈清卿【仙居人字子直】
杨渭起【详见进士科】
吴跃【仙居人字云叔】
嘉定十年朱嗣宗榜
郑坚【仙居人字子筠】
李周【仙居人字盈之】
蒋叔虎【仙居人字周卿】
嘉定十三年
陈正大【仙居人字子中清卿之弟优等第一人】
陈履泰【天台人字泰叔】
郭用中【仙居人字端志】
范祖筠【仙居人字节父终石门县尉】
黄宪【临海人字成甫】
嘉定十六年杜幼节榜
陈宠【仙居人字良卿】
陈廷兰【仙居人字伯服】
游立节【仙居人字季坚】
黄光弼【黄岩人字可信】
巩俊【临海人字仲申】
高申甫【仙居人字宣卿】
　　　　遗逸
郭琮【黄岩人少丧父事母极孝绝荤醴三十年以祈母寿母百有四岁乡党异之至道二年士民陈赞等四十人状其事于转运使请以闻诏旌表门闾复其徭役明年母无疾卒琮执丧甚哀自是邑人多化之】
蒋至【临海人字造之有素行家居讲授甚盛母张氏年八十钞经典助之大中祥符六年诏举德行遗逸章守得象及部使者以名闻诏索所著经解以进授将仕郎本州岛助教赐其母帛咸平初曾守会命使主学庆历大水城溃子孙掖之往避至曰死生命也吾何逃焉正冠危坐而逝后乡人祠于学孙师颜师闵四世孙鹗见干道五年科名】
吕逢时【仙居人字原道少受经于令陈公襄邑人知学自逢时始入太学与郑獬友驸马都尉钱景臻师之欲奏以官辞后隐于白岩山罗提刑适举以孝廉亦不就】
林放【仙居人字达本元佑中将上礼部以亲死庐墓侧后筑草堂于东山隐焉大观中求八行县欲以放应诏放不怿去之二十里左誉铭其墓】
左纬【黄岩人字经臣以诗鸣号委羽居士与许少伊为忘年友刘元礼周恭叔以兄事之其卒陈侍郎公辅以诗哭之有有德传乡里无金遗子孙之句子璠玙（王毕）皆知名】
吴福【仙居人性纯实栝有巨贾留千金其家久之不至福为懋迁得赢俟贾至悉以归之贾曰向者吾留千金耳赢则君自致吾敢觊乎互相逊决之县县上之郡使中分其息福仍不受贾以其半捐之僧庐谓福曰君行谊如许不应久无子吾近得颜氏女愿奉君为似续计焉其后生子奉积至芾兄弟登上第历显官云】
余元卿【黄岩人父死元卿始生母曰我不见夫何忍见子自剔其目誓不他适宣和寇乱元卿负母而逃力弱不胜仰天誓曰天若助我全母愿焚身以报寇定欲偿前誓母力止之燃一指以谢天贶其后闾里欲上其事则曰吾非干名者也旋居母丧哀毁不离墓侧县上之郡立碣以记其事】
江(失其名)【字仲明宣和寇乱载老母奔山水间猝遇寇于东城之冈偪使就降仲明义不辱奋起詈寇卒死之吕丞相颐浩诔以文】
蒋煜【仙居人有文学宣和寇乱与煜遇欲妻以女煜拒之胁以拜亦不从寇曰吾戮汝矣煜伸颈就刃詈声不绝煜性滑稽其临事有立如此】
黄袭明【临海人字原善宣和寇乱视郡城多圯其北倚山无闉堞首白郡以私财为倡逐增筑焉讫事寇骤至合围数日不得入事闻诏免乡举有滕侯膺所与书尺美其功甚详】
王衡【临海人字平仲大观中举八行州岁贡一人衡名居次其上当贡者有微累居衡次者趣衡指抉之觊递升一年衡不可竟贡当贡者时书考法甚严功过即上达及贡者姓名至提学司以行不应法责郡郡欲改贡衡衡又不可遣职官往谕始听后死于方腊之乱贼首闻之自戮其党数人曰何敢杀王佛子】
赵占【黄岩人字十朋志尚超卓与石尚书公弼李参政光为内外兄弟二公贵无只字相通其介如此家有轩面植双桧呼为桧隐士而自号木公居士宣和寇乱动以火攻独于是轩相戒无敢犯】
徐廷筠【黄岩人字季节父中行尝举八行中行死免丧不忍娶者十年秦丞相桧当国试题问中兴歌颂庭筠曰今日岂歌颂时耶条其未足为中兴者有五且曰吾不忍欺君也郡县屈主学后进师尊之后以累举恩合得岳祠庭筠曰吾尝草封事言岳庙冗禄无用心既非之可躬蹈耶卒不就】
林鼒【黄岩人字叔和与兄鼐及赵师渊杜晔兄弟皆从朱文公游以学行知名早冠乡书当用累举恩不就邑人尊之称为草庐先生详见水心叶侍郎适所为铭】
　　　　侨寓【不生长于此而居焉者为侨寓其子若孙生长于此而有科名者入仕进】
　　　　　洪拟
丹阳人字成季绍圣元年中第官至吏部尚书靖康中避地宁海谥文宪有文集十六卷事见国史
　　　　　吕颐浩
济南人字符直元佑九年中第绍兴元年拜左仆射终少傅镇南定江军节度使成国公赠太师谥忠穆建炎四年寓临海淳熙十五年配飨高宗庙庭事见国史子搢两浙转运副使孙昭远知武冈军
　　　　　綦崇礼
北海人字叔厚政和八年中第官至宝文阁学士建炎中寓临海事见国史曾侄孙奎历太府少卿湖广总领今直敷文阁
　　　　　韩昭
真定人字用晦丞相缜之曾孙官至直显谟阁自号大同居士绍兴初避地仙居
　　　　　成大亨
河间人字正仲元符三年中第官至左朝散大夫直秘阁绍兴初寓天台
　　　　　范宗尹
襄阳人字觉民宣和三年中第建炎四年拜右仆射终观文殿学士绍兴初寓临海事见国史弟宗伋知衡州子榛知常州孙节知南剑州籍知江阴军
　　　　　钱忱
钱塘人字伯诚少师驸马都尉景臻之子官至少师泸川军节度使荣国公绍兴初奉秦鲁国贤穆明懿大长公主寓临海事见国史
　　　　　钱端礼
钱塘人字处和少师忱之子隆兴二年赐同进士出身参知政事终观文殿学士谥忠肃绍兴初自湖广侍父徙居临海事见国史孙象祖见嘉泰四年科名弟端仁直秘阁知郢州侄竽直秘阁知饶州从弟徽之朝议大夫知崇庆府绍兴初父稔为守因寓天台从侄□干办行在诸司粮料院
　　　　　谢克家
上蔡人字任伯绍圣四年中第建炎四年参知政事终资政殿学士绍兴初寓临海事见国史弟克明官至主管刑工部架阁文字赠朝奉大夫侄杰浙西安抚司参议官
　　　　　谢伋
字景思参知政事克家之子官至太常少卿知处州绍兴初侍父寓黄岩自号药寮居士有文集叶侍郎适为之序孙直见淳熙十一年科名
　　　　　郭仲荀
