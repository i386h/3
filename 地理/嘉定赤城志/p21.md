<!-- { "loadSidebar": true } -->
军功指使三员见任一员余阙
军功听候使唤三员阙
军功岳庙四员
离军准备差使二员
归正官八员阙
旧归正战功借使二员阙
归朝蛮猺人二员阙
番官二员阙
忠顺官四员阙
养老使臣三员见任一员余阙
枢密院效士一员余阙
敢勇拣汰使臣二员
添差听候使唤三员
　　诸县属官
临海县丞一员【熙宁四年中书札子诸县主户二万以上难治乞置丞一员于是诸县始有丞崇宁中或改主簿充丞大观四年令两浙路相度不系繁难县丞并罢政和二年复置建炎元年诏如系嘉佑以前员阙及万户县方许置丞余并罢绍兴初县及万户并注丞　唐骆宾王义乌人武后时以言事下迁于此后耿耿不得志弃官去见唐史本传有久客临海有怀诗见天台集】
主簿一员【开宝元年诏诸县千户以上依旧置令簿尉三员绍兴十六年臣僚奏刱业初人物稀少乞将东南县小而事简者簿常阙员而尉兼之其后县满万户置丞而簿犹阙朱异札子万户以下县分已不差丞却多有主簿兼尉者乞应如此去处并特专置主簿一员从之　叶翥栝苍人绍兴中至庆元中同知枢密院事】
尉一员【建隆三年诏每县置尉一员因以户口数定弓手额建炎元年诏两淛路依河北例招致弓手枢密院乞各添差武人县尉一员指使一员招致弓手以五百人为额知县兼领仍置将领部将绍兴四年罢今尉衔内带巡捉私茶盐矾兼催纲　舒亶四明人民有使酒逐其从母者亶命执之不服即斩之投劾去官至御史中丞有诗见一锋亭　王淮东阳人绍兴中至淳熙中拜左丞相谥文定】
监杜渎盐场一员【文臣　王之望襄阳人绍兴初至终参知政事有文集　姚宽　会稽人绍兴中至终尚书兵部郎中有西溪丛稿注五代史叶侍郎适作集序】
催煎一员【武臣】
监章安税场一员今废
管界巡检一员【武臣　熙宁三年准钤辖牒备准枢密院札子两淛路钤辖发运提刑司奏请相度巡检地分除合改置减罢外余系控扼要害各难裁省有旨依数内台州三员管界临门松门】
亭场巡检一员【武臣　熙宁七年准转运司牒备准枢密院札子两淛路提举盐事司奏宜于石窟头添置巡检一员差兵级一百人有旨依□□□九年两淛路转运司东西路钤辖司奏备准枢密院札子巡尉职皆捕盗而所获多少不侔盖以尉所用弓兵皆谙熟土人巡检则用杂攒客军不许差出缉捉所以常劣于尉欲乞行下应巡检下兵级依旧额于本处招置就廨宇左右住营诸处不得抽差寻差著作佐郎熊皋等相度咸以为便有旨依内台州系在温州七处巡检数内每处置都头副都头各一人十将将虞候承局各一人押官二人长行九十三人料钱照熙宁三年指挥依教阅雄节条全支见钱今其寨改名亭场】
吴都巡检一员【武臣　靖康元年准提刑司牒备准枢密院札子两淛路提刑司奏相度到台州黄岩县地名盘山绣岭仙居县白塔皆取巡尉相度处遥望欲添置一员招置土军八十人有旨依遂于其地立寨绍兴十二年三月改就地名法安院驻札今名吴都】
黄岩县丞一员【赵子英开封人绍兴五年至以厚德称秩满因家焉今子孙甚盛】
主簿一员【曾肇南丰人中书舍人巩之弟累迁翰林学士按东都事略本传云调黄岩簿而行述乃云调后居郑州守闻其贤荐为州教授以是考之肇未必至黄岩也】
尉一员【唐柳芳蒲州人开元间登第为永宁尉入直史馆见唐书　许景衡绍圣三年至永嘉人从伊川先生学建炎初历尚书右丞资政殿学士谥忠简有横塘集刊于郡斋　郑伯熊永嘉人文行为学者师建炎二十年至人呼为石莲县尉以其年尚少而坚不可磷也终宗正少卿直龙图阁　孙应时会稽人淳熙六年至】
监务一员【武臣】
监于浦监盐场一员【文臣】
押袋一员【文臣】
监路桥镇一员【武臣】后省罢
松门巡检一员【武臣　指挥见管界】
天台县丞一员
主簿一员旧以尉兼后特置【见净慈寺法轮院碑】
尉一员
监务一员【武臣】
僊居县丞一员
主簿一员【旧无此官嘉定李守兼奏言簿本县始以狭小版籍不满万户故以尉兼主簿今生齿多簿书丛委尉遇窃发躬亲追逐一时交并或致无官可差设若尉受差簿钞堆压无从钩考而况西乡犷悍盗贩公行以一共二实恐不给乞将酒房廊务省罢郄于本县添置主簿一员有旨依差王友元填札置阙按唐宰相世系表窦崇尝任乐安主簿乐安古仙居也意旧有主簿而其后省之耶】
尉一员【唐辛少府失其名张籍有送辛少府任乐安诗有选得天台山下住一家全似学仙人之句　徐默成宣和二年至会吕师囊反破白塔寨死之】
监务一员【武臣】
白塔巡检一员【武臣　指挥见吴都　邹进宣和二年至与尉徐默成同死吕师囊之难】
宁海县丞一员崇宁三年置后罢大观二年再置后复罢政和二年复再置
主簿一员【张君房真庙时至按君房云笈七签序云祀汾阴之岁隶职霜台明年以鞠狱无状谪掾宁海后除著作佐郎　洪皓鄱阳人政和六年至官至徽猷阁直学士谥忠宣其子丞相适生于此后与伯仲皆中词科通显云】
尉一员
监县渚镇一员
监务一员【武臣　旧监茶盐酒税后罢茶盐嘉定八年以放万户又罢酒今监商税而已】
监港头镇一员【武臣】
监长亭盐场一员【文臣　绍圣二年刱酒税务以本场监官兼管大观三年于港头专立酒税务故于长亭置买纳盐场】
押袋一员【文臣】
临门巡检一员【武臣　指挥见管界】
赤城志卷第十三
　版籍门一
州负山滨海沃土少而瘠地多民生其间转侧以谋衣食寸壤以上未有莱而不耕者也按绍兴十八年李侍郎椿年建行经界俾编户实书其产依土风水色认两税履亩授砧其贰藏之官于是州县无隐田余闻长老言李健而明吏不得弄毛发以故得事集集后无敢议者今七十有五载猾胥豪民相倚仗为蠹赋役厖乱遂有举行前说者焉往岁宁海黄岩尝行之矣临海仙居则方行而未备也如得清劲不扰之令佐均秩布置取平而不求赢焉其岂非朝廷郡国之本指而齐民之幸会欤今且以五县近数列于编学田寺观田次之
　　田
五县总数 　 　 　 
田　二百六十二万八千二百八十三亩有奇
地　九十四万八千二百二十二亩有奇
基　一十七万二千四百四十丈有奇 山　一百七十五万三千五百三十八亩有奇
临海县 　 　 　 
祖田六十三万七千九百五十五亩一角二十四步【内坍落一万二千七百二十三亩一十八步】
新围田五千六百一十二亩一角五十一步
海涂田二万四千七百七十一亩三角五十二步 
生熟地二十三万四千一十七亩一角一十五步【内坍落四千二百七十四亩一角五十八步】
坊郭舍基一等止九等九万四千八丈三尺
第十等地九千八百九十九丈八尺二寸 生熟山三十六万一千九百二十三亩三角四十八步
坊郭二百七十九亩三角三十六步 
黄岩县 　 　 　 
经界田九十三万九千一百六十三亩一角三十步
涂田一万一千八百一十一亩一角一十一步 
三等地一十五万三千九百三十一亩二十步 
三等山六万八百一亩三角 
天台县 　 　 　 
三等田三十一万三千一百二十二亩一角三十二步 
六等地一十一万七千六百四十六亩二角三步
坊郭一万九千五百九丈四尺五寸 四等山三十三万五百六十五亩四十八步 
僊居县 　 　 　 
祖田三十万九千二百二十六亩一角四十三步
新开田九百亩二十七步 
四等地一十二万六百八亩二角四十五步
坊郭四万九千二十二丈五尺 
三等山二十二万一千三百三十六亩二角二步 
宁海县 　 　 　 
经界田三十八万五千三十二亩三角七步
涂田六百八十六亩三角二十四步 三等地三十二万二千一十九亩一角一十四步 
上中等山七十七万八千六百三十一亩二角三十一步
　　学田
学旧有田自宣和三年罢三舍归之有司其在学者不过嘉佑中陈贻范所输数十亩李守勋命功曹陈橐摄教事且经理之既而临海丞姚漺请于郡于商舶枰头之余辍十之七以助学十年间得三百亩其后教授鲁讪请籍负郭公田补其乏干道元年有司将鬻以予民黄守然易而归之为九十三亩有奇三年有司又将鬻其余李守浩又易归之为九十六亩有奇淳熙四年李守宗质议增给而诸邑有乐义者三人献其私八十五亩嘉定四年黄守（筦去元改田）拨四十三亩且储钱千缗为增买费俞守建助之得二百七亩又拨没入田二十五亩康守仲颖拨三十亩喻守珪拨二十五亩齐守硕拨一十亩合先后琐悉岁得谷仅一千九百石视遐邦所入未为凋陋然吾州多士地也试于有司者几万而入于学者不满百博士欲出意罗络力窘辄止盖今江淛学廪亦未有如此邦之凋陋者必有闻而附益之者也
州县总数 　 　 　 
田　二千八百一十四亩二角二十一步 
地　一千八百八十八亩三角四十三步 
山　三千五百一十四亩二角一十步 
州 　 　 　 
田　一千八百三十七亩三角二十步 地　五十一亩三角 
山　六十二亩二角 
临海县【附州学】 　 　 　 
黄岩县 　 　 　 
田　五百四十亩四十二步 
地　四十一亩五十三步 
山　一十三亩一角 
天台县 　 　 　 
田　八十亩一角三十七步 
地　六百二十三亩二角一十步 
山　一千五百四十三亩 
僊居县 　 　 　 
田　一百五十五亩一角 
地　八百八十一亩 
山　四十一亩二角 
宁海县 　 　 　 
田　二百一十亩三角四十二步 
地　二百九十一亩一角四十步 
山　一千八百五十四亩一十步
赤城志卷第十四
　版籍门二
　　寺观
州县总数 　 　 　 
田　一十三万五千四百四十九亩 
地　三万六千七十六亩
基　六千三百五十丈 
山　一十三万一千二百七十四亩又二千八百五十七丈 
　 　　　　　田 　　　　　　　　　　　地 　　　　　　　　　　　　　　　山 　
　 寺院 　 　 
州 　 　 　 
　　报恩寺 　六千五百六十五亩 　　　　四百七亩 　　　　　　　　　　　　无 
　　兜率寺 　四百三十八亩 　　　　　　五百二十三亩 　　　　　　　　　　七百三十三亩 
　　嘉佑院 　无 　　　　　　　　　　　三百九十丈 　　　　　　　　　　　三百丈 
　　普宁院 　无 　　　　　　　　　　　五百一十四丈 　　　　　　　　　　无 
　　宁国院 　八百五十二亩 　　　　　　一百六十四亩又基九百一十丈 　　　三十三亩 
　　延寿院 　七十九亩 　　　　　　　　五百五十丈 　　　　　　　　　　　一十六亩 
　　普济院 　二亩 　　　　　　　　　　基二百五十丈 　　　　　　　　　　无 
　　顺感院 　四亩 　　　　　　　　　　一亩又基四百四十丈 　　　　　　　无 
　　崇寿院 　一百七十四亩 　　　　　　二百八十亩基九百五十丈 　　　　　一千八百二丈 
