<!-- { "loadSidebar": true } -->
在县东北五里晋天福元年僧云晖建俗号山宫一径阴森萧爽游者爱焉寺外有二古经幢国朝大中祥符元年赐今额旧有梅园【曾守谹父简洪景伯探梅诗有云近城殊未发君与探山宫又云待得山宫千树白与君骑马入青苔洪亦有简曾诗云天知风月主人贤况是江梅望着鞭已报兵厨招客醉故教晴日作春妍一年行乐能多少十骑联飞相后先好向山宫记名字他时佳话踵斜川今梅不复存改为漏泽园矣　章守得象诗云路入青青数里松上方楼阁一重重千寻练挂双流瀑六曲屏开四面峰幽鹭独翘藏翠竹啼猿相对荅疏钟留连不忍催归骑回首斜阳烟雾浓】
　　　　　寿安院
在县西北一十三里碧潭山上本僧良弼碧泉庵元佑三年改庵为院仍赐今额【陆守长倩诗云偃盖松幢引步高跻攀终日自忘劳寒泉澄澈新镕镜华栋峥嵘下冠鳌轩到嫩岚浓欲滴庵依迭嶂势偏豪双旌暮迫城闉去止观应还羡毳袍】
　　　　　净明院
在县东南五十里旧名弥陀庵僧怀玉诵佛之地国朝治平三年赐今额【陈侍郎公辅尝憩此阅藏经且为诗云三载工夫一藏经非禅非道亦非僧但凭方寸行诸善也是如来最上乘】
　　　　　无碍院
在县东南一百三十四里旧名栖道梁时嘉法师建隋改摄静旧传僧灌顶尝升座讲经时海寇拥兵以入见持帜戟者甚盛身皆丈余骇而窜遂又名山兵国朝治平三年改今额【院有千佛像旧传章安客舟舣江浒挽之不下遇一僧云必吾挽乃可因略以指撮取舟遂行继共载至回浦僧忽堕水须臾浮出一石乃此像也】
　　　　　惠济院
在县东二里旧名惠通唐干宁二年守沈仁绾舍基建俗传仁绾发地得观音像遂以为寺又名上观音国朝天圣二年改今额
　　　　　开福院
在县东南五里旧号资粮建隆四年建咸平二年赐今额旧有白莲堂寺旁地号鹭鸾林【陈白诗云鹭行飞起绿杨岸渔笛吹残明月滩一片画图收不得何人终日倚栏杆】
　　　　　灵鹫院
在县东四十五里旧名隐然唐光化二年守骆延训建后改隐龙后又改隐迹国朝治平三年改今额中有古塔僧智顗所刱
　　　　　永福院
在县西北二里旧名无垢浴院干德五年建后改广福治平三年改今额
　　　　　梵严院
在县西北三里旧名吉祥治平三年建后改今额
　　　　　广修院
在县南六里旧名下观音治平三年改今额今佛殿仅存
　　　　　资圣院
在县西七里旧名兴国周显德三年建国朝大中祥符元年改今额
　　　　　净严院
在县西七里旧名延寿王院治平三年改今额
　　　　　真空院
在县西南九里旧名仁王般若一名迭石庆历中建【李熙辅题云栝苍山上云山好云亦好可怜山下僧看云不知老】
　　　　　延福院
在县西南七里旧名重元建隆四年建大中祥符元年改今额
　　　　　显教报慈院
在县西北一十二里旧名报国唐时建国朝治平三年改觉仁庆元四年谢丞相深甫家乞为香灯院遂改今额【何观文澹为之记】
　　　　　净乐院
在县东一十五里旧名奥真晋开运三年李敬之舍宅建国朝治平三年改今额
　　　　　瑞相院
在县西南一十四里旧名松岩庆历中改今额
　　　　　多福院
在县西北一十五里旧名集福俗号西茶院唐武德元年建国朝治平三年改今额
　　　　　正道院
在县西南一十九里宣和中毁于寇绍兴二年重建
　　　　　万安院
在县东一十九里旧名安福梁太清元年建国朝大中祥符三年改今额
　　　　　楞伽院
在县东南二十里唐干符元年僧道悦建先是悦卓庵有两瑞竹生其前赐名干符菩提国朝景德四年改今额【院有杨杰施文】
　　　　　延丰院
在县东南二十二里旧名朝迁唐光启三年僧师俸建国朝大中祥符中改今额
　　　　　定光院
在县南二十三里旧名胜光塔院又名香岩晋会同元年建国朝治平三年改今额
　　　　　禅宗院
在县东北二十里梁天监二年建国朝大中祥符元年赐额
　　　　　崇福院
在县东二十五里旧名菩提乃古侃村道场唐咸通七年建干佑二年改宝庆国朝大中祥符七年改今额
　　　　　定业院
在县南二十五里唐光启四年建景福二年名白岩国朝大中祥符元年改今额
　　　　　慧门院
在县西北二十五里旧名灵五代时建国朝治平三年改今额
　　　　　慈云院
在县东北二十五里旧名兴寿周显德三年建国朝淳化中改名云溪治平三年改今额
　　　　　净土院
在县西三十二里旧名丹山五代时建国朝治平三年改今额
　　　　　法轮院
在县东三十五里西溪旧在院左半里梁大同中建国朝崇宁五年改今额宣和四年徙今地
　　　　　普明院
在县西北四十里旧名护明晋开运二年建国朝治平三年改今额
　　　　　安福院
在县西北四十五里旧名云水庵建隆中建治平三年赐今额
　　　　　法慧院
在县东南五十里旧名灵峰大中祥符七年建后改今额
　　　　　定明院
在县东五十里周显德三年建国朝治平三年赐额
　　　　　治平院
在县西五十里旧名招贤梁普通元年建国朝治平三年改今额
　　　　　安禅院
在县西五十五里旧名禅师庵周广顺中建国朝治平三年赐今额
　　　　　澄灵院
在县东南六十里旧名甘泉晋开运中建国朝大中祥符元年改今额
　　　　　大仁院
在县东南六十九里旧名安仁唐景福二年建国朝至道元年改今额
　　　　　惠安院
在县东南一百里旧名普安唐咸通中建国朝大中祥符二年改今额
　　　　　净觉院
在县东南一百九里旧名永宁大中祥符二年建后有九出盘松蔽其上号九盘松治平三年改今额
　　　　　多福院
在县东北一百八里唐长兴四年僧德韶建国朝宣和中毁于寇干道二年重建
　　　　　清修院
在县东南一百一十五里旧名塔庵宝元元年建治平三年赐今额
　　　　　崇相院
在县东南一百二十里旧名育王塔院吴越时僧师拱建国朝治平三年赐今额
　　　　　精进院
在县东一百二十里旧名保安梁正明五年建国朝治平三年改今额
　　　　　法云院
在县东一百三十里旧名仙岩晋开运四年建国朝大中祥符元年改今额
　　　　　智显院
在县西北六十五里
　　　　　无垢院
在县东一十二里旧名鹫峰大中祥符元年建后改今额今废【张景修题云禅房闭深花锡杖生古藓秋山翡翠寒春水玻璃软无嫌墙太低但恐路不远何人坐长松令我思常偃　石公弼题云沿磴穿岚造竹扉一轩幽敞坐忘机池镵琼骨容清泚凭槛时看翡翠飞又云净界曾无一点尘风疏松竹响天真从来此意少人会只道林间无至人】
　　　　　兴教院
在县南五里旧名遇明兴国治平三年改今额今废
          清心院
在县西南四十里旧名法华忏院治平三年赐今额今废
　　　　　光相院
在县东南六十里僧光相道场干德四年建咸平四年赐额今废
　　　　　保真院
在县东一百三十里梁干化中建国朝治平三年赐额今废
　　　　　仁济院
在县南一里小固山上今废
　　　　　景德院
在县北三里望海尖山上今废
　　　　　福寿院
在县东四十五里今废
　　　　尼院三
　　　　　妙相院
在县东南一百三十里宣和中尼德基舍庵建建炎巡幸询高僧或以住持惠定对遂赐今额【石公孺为之记】
　　　　　宝积院
在县东南一百二十里后唐时建国朝建炎四年赐今额
　　　　　寿昌院
在县西北五十五里后废嘉定十五年重建十六年齐守硕请改为尼
赤城志卷第二十八
　寺观门〔二〕
　　寺院〔二〕
　　　黄岩
　　　　禅院三十有三
          庆善寺
在县东南五十步旧名安宁晋永和二年建国朝绍兴三十一年改今额有二阁一奉太宗御书一号金光明又放生池在焉
　　　　　瑞岩净土寺
在县西北四十五里唐景福初僧师彦建【或云唐大顺二年或又云文德初建】其山石皆紫色干宁二年赐名瑞岩僧怀玉智顗皆尝栖焉国朝祥符元年改今额干道中钱参政端礼家乞为香灯院赐名移忠昭庆后其孙丞相象祖还诸朝复今额【杨杰诗云岩谷连天岭杉松彻象山路从云外入人自海边还禅榻红尘断经窗白昼闲玉莲生有处香满翠微间　符大廉诗云流水元依涧孤云不恋山万绿机虑断一点净明还立雪人何在衔花鸟自闲群昏疑网破雄论落人间又云白莲开绿水佛子旧家山净境无南北尘心有去还林深天籁远风定水云闲何日逢征骑重来翠巘间【世荦按以上三诗复见宁海净土院】】 
　　　　　教忠崇报寺
在县西五十里东晋隆安二年建旧传有僧诵仁王经而甘露降遂名露山后以寇孙恩屯兵其处忽有飞石击之退遂改名灵石有隋智顗翻经台唐李义山著书堂又有飞来石或传自西北飘坠于此一钟颇巨云自海门浮至镌西度钟三字国朝绍兴初谢参政克家家乞为香灯院遂改今额【旧传昔有异人塑殿中佛像期以十旬启门僧怪之未及期而启忽有双鹤飞出视所塑纔二像珠髻荧然故寺旧名耀珠殿前有浮图二藏舍利及贝叶等书云】
　　　　　鸿福寺
在县西八十里东晋永和中建旧有永和堂相传菩提引尊者所基至唐咸通中新之按五代石刻山有独峰望之若紫云覆顶芒采注射山若浮动故号浮山后有胡僧结庐诵经其动遂止国朝大中祥符四年赐额
　　　　　香积寺
在县西南二十里晋元兴二年建国朝大中祥符元年赐额按苏仲昌殿记即古三童寺也
　　　　　东禅护国院
在县东南二里唐咸通二年建国朝太平兴国五年重建
　　　　　瑞相院
在县东南七里方山上唐大中六年建国朝治平三年赐额有辟支佛牙
　　　　　正等院
在县南二十里唐干符五年建治平三年赐额旧有竹轩【吴亶诗云虚室潜心近竹开雪中无事共徘徊不须翠柏亭前见自有清风座上来林小未宜轻瘦节岁寒方可看高材支公适好诚何在岂谓香严击后雷　黄远诗云隐隐招提地幽轩无点埃惟栽紫竹种相伴白云堆疏影月移转清声风送来居常稀俗客贝叶此勤开　张景修诗云种竹纔添十数竿题诗已仅百余篇有时碎影摇金地尽日清风伴玉泉不与爱鱼人把钓肯教骑马客求鞭平生最喜此君子一洒何当听雨眠　左纬诗云山色重重锁碧萝更栽修竹在山阿老僧不识春头面但见阶前新笋多】
　　　　　广化院
在县南二十五里吴赤乌中建国朝政和中斸地获大古镜背上有灵二字赐号曰灵治平三年改今额
　　　　　善法院
在县南三十里大中祥符元年建仍赐额
　　　　　证法院
在县西三十里旧在方山东唐大顺中守杜雄徙今地因名资福即僧稠木道场国朝大中祥符元年改今额【按康定元年长吉忏堂记云堂立西南隅至祥符纪号之初募众广之观此则徙建岁月当在淳化之后祥符之前未详孰是】
　　　　　慈德院
在县南五十里旧名善德唐中和二年建国朝治平三年改今额
　　　　　善住院
在县西五十五里唐大和七年建国朝大中祥符元年赐额
　　　　　崇福院
在县西六十里治平三年建仍赐额
