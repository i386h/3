<!-- { "loadSidebar": true } -->
陈骙【临海人字叔进省试第一历秘书郎工部郎官将作监秘书少监权中书舍人兼太子谕德秘书少监秘书监中书舍人奉祠知宁国府袁州召除吏部侍郎礼部尚书同知枢密院参知政事知枢密院以资政殿大学士知婺州俄提举洞霄宫进观文殿学士薨赠少保事见国史及蔡尚书幼学所为行状有文集行于世水心叶侍郎适为之序】
刘敦【临海人字处厚历知道州终朝奉郎主管冲佑观】
绍兴二十七年王十朋榜
王道【临海人字夷仲衎之弟甲科第四人历太学博士秘书省正字校书郎终奉议郎主管玉隆观事见水心叶侍郎适所为铭】
应士龙【临海人字长文终宣教郎】
贾伟【天台人字之奇历秘书郎终知汉州子涉字济川历宝谟阁直学士淮东制置安抚使知楚州兼京东河北节制使淮西制置使以显谟阁学士致仕赠龙图阁学士光禄大夫】
彭椿年【黄岩人字大老年之弟历国子监主簿编修官提举福建市舶知处州太常丞吏部郎中国子司业江东转运副使终右文殿修撰事见商侍郎飞卿所为行状有杂稿藏于家】
邱大猷【临海人字子讷终监严州比较务】
左（王毕）【黄岩人字文琰璠之弟为贺正书状官死于虏】
鲍祖文【黄岩人字献夫与弟祖武号二鲍终朝请郎通判兴化军】
绍兴三十年梁克家榜
王齐舆【宁海人字之孟历删定官将作司农丞知鄂州提点东川刑狱仓部郎中枢密院检详军器监大理宗正少卿终直焕章阁致仕】
鹿何【临海人字伯可历监登闻鼓院通判吉州知饶州诸王宫教授屯田金部郎官年五十二乞致仕进朝奉郎直秘阁官一子以华其归时号见一先生子昌运知连州】
应杨【临海人字唐卿终奉议郎知义乌县】
郑寅【临海人字正叔终从事郎知丰城县】
王若【仙居人字若夫历知归道二州终朝奉大夫淮东安抚司参议官】
李由【仙居人字民载终奉议郎知玉山县】
隆兴元年木待问榜
王章【宁海人字之韩齐舆之弟终从政郎湖南转运司干官】
宋之瑞【天台人字伯嘉历宗正秘书丞吏部司封郎官都大提点坑冶吏部郎官枢密院检详文字大理少卿提举福建常平升提点刑狱秘书少监中书舍人知宁国府华文徽猷阁待制知江陵府龙图阁待制宝谟阁直学士今以光禄大夫致仕次子济今知湖州】
林处厚【临海人字淳甫蕴之犹子终奉议郎】
谢修【临海人字子长历太常寺主簿秘书郎终大宗正丞兼户部郎官】
应振【仙居人字伯起权之子终儒林郎知昌国县】
李遂夫【仙居人字良夫由之子终宣教郎知长溪县】
吴偰【黄岩人字舜邻终永丰县主簿】
丁可【天台人字无可终监行在惠民北局有文集藏于家】
陈泽【仙居人字泽民终宣教郎】
王师尹【宁海人字民瞻终□州司理参军】
干道二年萧国梁榜
卢芷【宁海人字良臣终通直郎】
周洎【临海人字子及光之孙历太学正军器监主簿将召试卒事见水心叶侍郎适所为铭有文集奏议藏于家】
王及【宁海人字达之历太学国子博士国子丞终朝奉大夫知信州】
谢深甫【临海人字子肃历大理丞提举江东常平左曹郎官借礼部侍郎为金国生辰使归历右正言起居郎权给事中知临安府权工部侍郎兼权吏部侍郎兼给事中御史中丞端明殿学士签书枢密院事知枢密院兼参知政事进右丞相丐归拜观文殿大学士醴泉观使以少傅致仕赠太师先是州人固有位执政者为宰辅自深甫始事见国史及张郎中布所为行状】
谢倜【临海人字子周修之弟历军器监主簿终知建昌军】
钱伋【临海人字彦思终隆兴府司理参军】
徐似道【黄岩人字渊子历官告院知郢州太常丞礼部司封郎官起居舍人权直学士院迁秘书少监终朝散大夫提点江西刑狱自号竹隐有文集藏于家】
应策【仙居人字衍仲权之犹子终宣教郎】
干道五年郑侨榜
吴津【仙居人字仲登芾之子历通判绍兴府知南康军改兴化未上卒事见楼参政钥所为铭长子机朝请大夫淮南转运判官】
蒋鹗【临海人字考叔师颜之侄孙终从事郎知象山县有内录及蒙斋门人录藏于家】
王卿月【临海人字清叔历宗正寺主簿太府寺丞秘书郎起居舍人起居郎权中书舍人兼直学士院知庐州湖南运副使知静江襄阳府泸州宗正少卿兼检正中书门下诸房公事假吏部尚书为金国生辰使未行除太府卿卒终朝请大夫事见楼参政钥所为铭】
吴骧【仙居人字仲鲁咏之子终定海县主簿】
沈迁【临海人字克升终上虞县主簿】
干道八年黄定榜
张布【临海人字伯敷以南省第四人登甲科所居儒学科名之盛盖自布始历太学录博士枢密院编修官宗正丞权金部侍右郎官迁秘书丞知徽州不赴奉祠终朝奉大夫有六经讲解藏于家】
谢敷经【临海人字子畅荐状垂及格不就终从事郎监南岳庙】
周忠厚【天台人字仁仲终监行在打套局门】
陈广寿【临海人字成卿良翰之子历大理太常丞兼仓部郎中知饶州宗正丞军器少监都大提点坑冶刑部郎中知抚州宁国府金部郎中司农少卿兼知临安府太府卿兵刑部侍郎今以通奉大夫提举桃源万寿宫】
林鼐【黄岩人字伯和终承议郎通判筠州事见水心叶侍郎适所为铭】
陈铸【临海人字伯冶举善之子历大理寺主簿司农寺丞知汀州提举福建路常平工部郎中终朝散郎主管冲佑观】
黄震【临海人字子闻终知瑞安县】
王铎【临海人字子木终监行在药局】
淳熙二年詹骙榜
商飞卿【临海人字翚仲以省试第三人登甲科历太府寺主簿编修官秘书丞著作郎右曹郎官知无为军工部郎官监察御史太常少卿司农卿总领淮西就迁户部侍郎卒事见国史】
黄宜【天台人字达之历国子监主簿大理寺丞知处州侍右郎官将作监大理少卿国子司业秘书少监中书舍人工部侍郎今以敷文阁待制提举上清太平宫】
刘允迪【黄岩人字进之终桐城县丞】
朱雷复【临海人字伯礼终福建提刑司检法官】
淳熙五年姚颖榜
刘允济【黄岩人字全之与兄允迪弟允武号三刘历太常寺主簿国子监丞知南剑州提举福建常平知温州今以中奉大夫提举崇禧观】
蒋文会【仙居人字仲友旦侄孙后中教官历监左藏西库提辖杂买务杂卖场终主管崇道观】
林升【临海人字子胜终真州录事参军】
姚回【临海人字及之终承议郎通判临安府】
郭晞宗【仙居人字宗之历通判处州知道州提举福建路市舶除琼管安抚未行卒事见何参政澹所为铭】
胡栝【仙居人字释之终石城县丞】
淳熙八年黄由榜
商许【临海人字应仲飞卿之兄历国子监主簿大宗正丞宗正丞侍右郎官提举湖南常平终朝散郎度支郎官】
杨能【临海人字千之终湖州教授】
商逸卿【临海人字羲仲许飞卿之弟历国子监主簿大理寺丞知嘉兴府除刑部郎中终朝请郎主管冲佑观】
陈章【仙居人字子云庸之子历提辖行在杂买务杂卖场通判温州府今以朝请郎知建昌军】
王恕【宁海人字之荀齐舆之弟章之兄终宣教郎】
淳熙十一年卫泾榜
杨定【临海人字应之与从兄朴弟能入太学号三杨终通直郎】
谢直【黄岩人字古民历太社令大理司直今以奉议郎通判嘉兴府】
林良【黄岩人字良叔历军器监主簿太府寺丞兼金部郎官知嘉兴府大宗正丞兼尚右郎官终朝奉郎主管冲佑观事见王侍郎居安所为行状】
淳熙十四年王容榜
王居安【黄岩人字简卿以省试第二人为甲科第三人历司农寺丞知兴化军秘书丞著作佐郎兼考功郎官左司谏兼侍讲起居郎崇正殿说书知太平州浙西提点刑狱权工部侍郎集英殿修撰知隆兴府以捕李元砺兼领吉州寻奉祠除工部侍郎今以宝谟阁待制知温州】
陈祖尹【临海人字伯任终知宣城县】
应武【临海人字纬之杨之犹子历诸司粮料院提举浙西常平宗正丞尚右刑部郎官假吏部尚书充金国贺正使金部郎中右正言殿中侍御史右谏议大夫卒赠正议大夫事见国史】
李闶【临海人字伯皋终知永福县】
楼观【临海人字子颙与兄觉号二楼历太学正武学太学国子太常四博士知袁州提举江西湖南常平宗正秘书丞考功郎军器监大理少卿今以朝散大夫差知处州】
陈芝【临海人字宗瑞终武安军佥判】
虞万【宁海人字宗道终宣教郎国子录事见钱宗卿文子所为铭】
林三英【临海人字朝叔终吉州教授事见门人商侍郎飞卿所为行状】
周世厚【天台人字】
陈（上竹下榴）【临海人字滋叔终江州教授】
绍熙元年余复榜
章楫【临海人字济叔终新城县丞】
关（山晋）【临海人字仲山终江东安抚司机宜文字】
王澡【宁海人字身甫历监进奏院国子太常博士今以朝散郎通判平江府】
陈全【临海人字子卿芝之子终新城县尉】
杨景思【宁海人字成已】
绍熙四年陈亮榜
张次贤【仙居人字子齐历通判衢州临安府监察御史右正言兼侍讲终左司谏赠中奉大夫】
庆元二年邹应龙榜
陈凤【临海人字仪父终通判池州】
陈奇之【临海人字养晦良翰之孙广寿之犹子】
宋元老【天台人字时叔终处州教授】
宋泳【天台人字仲游】
陈涣【临海人字伯益终瑞安县尉】
徐质夫【天台人字季藻】
庆元五年曾从龙榜
周仲卿【宁海人字次和终提辖左藏库】
王棐【临海人字仲温行之子历太常寺主簿将作监丞知衢州提举浙西常平金部郎中国子司业起居舍人秘阁修撰知温州不赴今以右文殿修撰主管冲佑观】
王华仲【天台人字实之终衢州司户参军】
陈肖元【宁海人字履道终武昌县尉】
杨似云【黄岩人字伯雄终通直郎】
林申【临海人字伯翰】
夏廷简【黄岩人字迪卿终宣教郎】
嘉泰二年傅行简榜
谢棐伯【临海人字符常深甫之子终通判漳州】
徐衡【黄岩人字钧父】
谢采伯【临海人字符若棐伯之兄历知广德军湖州监六部门大理寺丞今为大理正】
张荥【临海人字献之】
郭明卿【仙居人晞宗之犹子终宣教郎湖广总领所干官】
卢子章【临海人字符平历太府寺主簿枢密院编修官兼皇子国公府教授迁宗正丞兼侍右郎官】
谢少连【临海人字惠伯】
方猷【宁海人字符老历国子监主簿枢密院编修官右司郎官监察御史右正言兼侍讲今为宗正少卿兼敕令所删修官】
梅昭【临海人字仲潜】
陈艾【临海人字耆叔】
邱牧【黄岩人字子谦终淮西制置司干官】
开禧元年毛自知榜
求淳【天台人字粹翁甲科第三人终武安军节度推官】
梅廷瑞【仙居人字祥伯】
陈镕【临海人字伯声终蕲州教授】
应行之【宁海人字平父终蒲圻县丞】
杨璘【宁海人字德翁历太学录国子博士今通判嘉兴府】
嘉定元年郑自诚榜
刘炔【宁海人字和叔】
王定【宁海人字君保】
杜晔【黄岩人字良仲与弟知仁号二杜终东阳县主簿】
王梦龙【临海人字华父行之孙棐之犹子历太常寺主簿通判婺州知处州】
杜范【黄岩人字仪夫粹德清节终始金石除殿中侍御史论执政不行愤激至车不避道柄臣疾去之寻以右揆召朝野交庆忘身殉国纔二月史嵩之鸩之谥清献】
杨嗣参【临海人字唯叔终朝散大夫知南雄州】
