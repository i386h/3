<!-- { "loadSidebar": true } -->
　　标前游营，领浙兵把总一员、哨官四员、哨长、高招共一十七名、队长、书记共四十九名、兵丁杂流共五百五名。
　　本营自万历二十五年设立招募，原额官兵共计五百七十六名，至三十五年裁省，定额四百五十名，月大共约支粮银四百七十两九钱一分，月小共约支粮银四百五十五两二钱一分三厘。
　　标左游营，领浙兵把总一员、哨官四员、哨长、高招共一十七名、队长、书记共四十九名，兵丁杂流共五百五名。
　　本营自万历二十五年设立招募，原额官兵共计五百七十六名，至三十五年裁省，定额四百五十名，月大共约支粮银四百七十两九钱一分，月小共约支粮银四百五十五两二钱一分三厘。
　　都督府标下土浙兵共三营，每营把总以下及兵士月支粮银，悉如军门标下六营之数。
　　标前游营，领浙兵把总一员、哨官四员、哨长、高招共一十七名、队长、书记共四十九名，兵士、杂流共五百五十二名。
　　本营自万历十九年设立招募，原为福清营。至二十五年，改为标前游营，原额官兵共五百二十名，至三十三年裁省，定额四百五十名，月大共约支粮银四百七十两九钱一分，月小共约支粮银四百五十五两二钱一分三厘。
　　标右游营，领土兵把总一员、哨官五员、哨长、高招共二十一名、队长、书记共六十一名，兵丁杂流共六百二十六名。
　　本营自万历二十年设立招募，原为镇东营。二十九年，改为总镇标右游营，汰去中哨哨官，离营候缺别补，哨队长降补四哨队兵，本哨官亦分补四哨，队下只足原额官兵，共五百二十名。至三十三年裁省，定额四百五十名，月大共约支粮银四百二十四两三钱五分，月小共约支粮银四百八两一钱五厘。
　　新前营，领浙兵把总一员、哨官四员、哨长、高招共一十七名、队长、书记共四十九名，兵丁杂流共五百五名。
　　本营自万历二十五年设立，原为左前二营。左营官员兵役各如前营之数。至二十七年，将左营官兵二哨撤补各营，更二哨附入前营，遂汰去左营之额，而改为新前营。原额官兵共五百二十名，至三十三年裁省，定额四百五十名，月大共约支粮银四百八十二两七钱八分，月小共约支粮银四百六十六两六钱八分七厘。
　　论曰：昔夫子与子贡论政，较其所重，则先足食而后足兵。至权其所轻，则又先去兵，而后去食。盖食有不足，即汤、武之仁义不能怀，桓、文之节制不能御也。闽自军兴以来，国家豢养之卒，百不当一，若驱市人以战。然仓皇御侮，悉需客兵。客兵不足，又募土兵以益之。兵日增而饷日诎。是故始则苦于无兵，继又患于无饷；始则冀其荷戈以阃，继又虑其脱巾而呼矣。如之何其可乎?余尝计练土兵以渐省客兵，又练余丁以渐翼土兵，两兵相为表里，则兵无可增，饷可无诎，策之上也。昔林文恪先生纚纚言之详矣。先生抱经国之长画，厪维叶之隐忧者也。当事者倘采而行之，且足食矣，何虞兵哉?


　
　兵戎志六
　　屯　田
　　

　　屯田之制，固古者寓兵于农意也。我国初籍民为军，乃讲此政，度郡属地闲旷者，或取诸废寺及籍没之产，听其耕作，以为屯田。而五郡在城三卫与镇东一卫，亦不下四千余顷。顾国初新附之籍，有从它卫所徙而至者。海滨幅员未广，军士亦有屯它郡之田者。外又有红牌及样田诸例者。要之，在洪武时，军则称旧屯；在永乐时，军则称新屯。而屯无论新旧，每分给三十亩，岁输正粮一十二石，余粮一十二石。正粮给本军月饩，余粮给守城军士，固其概也。第征粮设正余两额，又各取盈于十二石之数，法非什一，军士稍厌苦之。后论者乃罢其正粮，不复征余额，又减其半，只征六石，复计其田之腴瘠，分为本折色。本色为存留輓粟入仓，以给军士之月饩，折色为起运，纳价于屯官，以备军兴及解京之杂需。至折色之中，又分为旧额、新增，而稍差等之。比岁终，宪司之督屯使者，视其赋之登耗，以署卫屯官之上下考。
　　福州左卫屯　田、园、池共一千四百三顷九十八亩五分九厘八毫六丝。[HT6SS]旧志载坐产，左所屯五区，俱在侯官县二都、一十二都。右所屯五区，俱在闽清县十都。中所屯十区，其三区在闽清县十六都，二十一都。二区在永福县二都、四都，又五区俱在永福县二十五都、三十都。前所屯五区，俱在永福县八都、十二都。后所屯五区，俱在永福县十九都、二十四都。又九区，俱在泉州府永春县。
　　屯粮共二万一千九百五十二石九斗二合四勺六抄六撮。内存留样田本色米递年上仓共一千八百四十三石一斗五升六合八勺。
　　起运折色米。递年纳价共二万一百九石七斗四升五合六勺六抄六撮。内旧额米一万六千七百六十一石七斗五升三合四勺八抄八撮，每石正价银二钱五分，水脚杠鞘银四厘，马丁银五厘，柴薪三厘，耗银一分二厘五毫，狸皮银一厘七毫八丝六忽三微，公用银五厘。新增米三千三百四十七石九斗九升二合一勺七抄八撮，每石正价银二钱五分，水脚杠鞘银四厘，狸皮银一厘七毫六丝六忽，公用银三厘。
　　福州右卫屯　田、园、池、地共一千二百五十八顷四十八亩六分三厘六毫六丝九忽。旧志载坐产，左所屯五区，俱在怀安县二都、十三都。右所屯五区，俱在怀安县十五都。中所屯五区，其一区在怀安县三都，四区在古田县五都、十都。前所屯五区，俱在古田县四十五都。其四区在罗源县二都、七都。中左所屯五区，俱在罗源董童里、灵济等里。又新屯九区，其五区在泉州府永春县，其四区在惠安县。
　　屯粮共二万一千七百二十九石七斗四升四合二勺六抄九撮。内存留样田本色米递年上仓共三千三百九十石七升八合，起运折色米递年纳价共一万八千三百三十八石九斗六升九合二勺六抄九撮。内旧额米一万二千二百四十四石八斗二升三合七勺五抄，每石征正价银二钱五分，水脚杠鞘银四厘，柴薪银二厘五毫，耗银一分二厘，公用银四厘八毫一丝，狸皮银一厘七毫一丝。新增米[HT6SS]六千九十四石一斗四升五合五勺一抄九撮，每石征正价银二钱五分，水脚杠鞘银四厘，狸皮银一厘七毫一丝，公用银三厘。
　　福州中卫屯　田、园、池、地共九百九十六顷六十亩二分七厘八毫四丝二忽。[HT6SS]旧志载坐产，左所屯四区，俱在闽县嘉崇里、嘉登里。右所屯四区，其一区在闽县瑞圣里，其一区在长乐县二都，又二区俱在连江县永贵里三十六都。中所屯四区，俱在连江县集政里、贤义里。前所屯四区，俱在连江县仁贤里。后所屯四区，俱在连江县中鹄里、仁和里。其屯尚有各区，在泉州惠安县、兴化仙游县。
　　屯粮共一万六千二百四十一石五斗七升四合五勺，内存留样田本色米递年上仓共一千五百六十九石五斗四升。
　　起运折色米递年纳价共一万四千六百七十二石三升四合五勺。内旧额米九千八百九十三石五斗三升七合五勺三撮，每石正价银二钱五分，水脚杠鞘银四厘，马丁银五厘，柴薪银七厘五毫，耗银一分二厘五毫，狸皮银一厘九毫五丝二忽二微。新增米四千七百七十八石四斗九升六合九勺九抄七撮，每石正价银二钱五分，水脚杠鞘银四厘，狸皮银一厘七毫，公用银一厘三毫。
　　镇东卫屯　田、园、地共五百三十七顷四十五亩一分七厘六丝六忽。旧志载坐产，二区在福清县永福里，一区在新安，一区在遵义里，三区在灵得里，一区在北隅，一区在隆仁里，二区在修仁里，一区在平南里，一区在苏田里，一区在长乐县十九都。屯外郡十一区，在莆田县。
　　屯粮共一万六百三十三石九斗一升一合五勺，内存留本色米递年上仓共八千九百二十二石九斗九升合。
　　起运折色米递年纳价共一千六百八十八石七斗七升二合三勺六抄五撮。每石征正价银二钱五分，水脚杠鞘银四厘，马丁银五厘，柴薪银三厘，狸皮银一厘七毫，公用银一厘三毫。
　　诸县带征屯粮附
　　闽县，无。
　　侯官县，带征延平卫折色旧额米四千七百七十二石八斗一合七勺五抄。每石征正价银二钱五分，共银一千一百五十三两二钱四毫三丝七忽五微，脚鞘银一十九两九分一厘三毫七忽，公费银二十二两五分三毫四丝四忽八纤五渺，马丁银一十七两九钱七分四厘二毫四丝一忽三微五纤，柴薪银九两八钱六分六毫八忽四微，耗银四十八两五钱八分七厘一毫二丝一忽，铅炭火耗银八两五钱九分一厘四丝三忽，造册两银四两五分六厘八毫八丝八纤。
　　新增米二百八十一石八斗八升三合六勺六抄七撮。每石征正价银二钱五分，共银七十两四钱七分九毫一丝六忽，脚鞘银一两一钱二分七厘五毫三丝四忽，铅炭银五钱七厘三毫九丝六忽，造册银二钱三分九厘。
　　长乐县，带征福州右卫折色旧额米一百九十五石四斗三升。每石征正价银二钱五分，共四十八两八钱五分七厘五毫，脚鞘银七钱八分一厘七毫二丝，耗银二两四钱四分二厘八毫七丝五忽，马丁银九钱七分七厘一毫五丝，柴薪银四钱八分八厘五毫七丝五忽，公用造册银八钱九分二厘一毫二丝五忽。
　　镇东卫折色旧额米一十七石三斗二升七合。每石征正价银二钱五分，共四两三钱三分一厘七毫五丝，脚鞘银六分九厘三毫八忽，耗银一钱九分五毫五丝七忽。本色米二百一十二石一斗五升七合八勺。每石征正耗银五钱三分，共一百十二两四钱四分三厘六毫三丝。
　　连江县，征福州中卫折色旧额米二千三百四十九石每石征正银二钱五分，共五百八十七两二钱五分，脚鞘银九两三钱九分六厘，耗银二十九两三钱六分二厘五毫，马丁银一十一两七钱四分五厘，柴薪银五两八钱七分二厘五毫，公用造册银一十两七钱三分四厘七毫三丝，狸皮银四两五钱八分五厘。新增米三百二十八石二勺。每石征正银二钱五分，共八十二两五丝，脚鞘银一两三钱一分二厘八微，狸皮银六钱四分三毫七丝五忽，公用银九钱八分。
　　罗源县，征福州右卫折色旧额米共一千四百四十石。每石征正银二钱五分，共三百六十两，脚鞘银五两七钱六分，耗银一十八两，马丁银七两二钱，柴薪银三两六钱，公用银六两九钱二分六厘四毫，狸皮银二两四钱六分六厘。新增米四百二十五石四升六合。[HT6SS]每石征正银二钱五分，共一百六两二钱六分一厘五毫，脚鞘银一两七钱一毫八丝四忽，公用银一两二钱七分五厘一毫三丝八忽，狸皮银七钱二分八厘四丝。
　　将乐千户所本色米二石七斗三升四合四勺。每石征正耗银四钱七分五厘，共九十八两四钱六分九厘五毫九丝。
