<!-- { "loadSidebar": true } -->
　　鲮　鲤一名穿山甲，似鲤而有四足，鳞甲坚厚，常吐舌出涎须，蝼蚁满其上，乃卷而食之。
　　虾有数种。虾魁，即龙虾。虾姑、白虾、草虾、梅虾、芦虾、稻虾、对虾。赤尾，虾之小者，金钩子，小于赤尾，涂苗，《海物异名记》谓之“酱虾”。
　　介之属
　　龟崔豹《古今注》云：“一名黑衣督邮。”
　　鼋
　　鳖一名团鱼。
　　蟹毛蟹、金钱蟹二种。
　　石　盐状似蟛蜞，而长不及半，广仅半之。
　　蟛　鱼越似石蟹而小，色微黄，左螯大而无毛。
　　螃　蜞似蟛鱼越而大，右螯小而赤。
　　蟳《埤雅》云“蝤蛑，其螯最健大者，能杀人。”
　　虎　狮形似虎头，又名揭哺子，有红赤斑点，螯扁，与爪皆有毛。
　　桀　步一名拥剑，又名执火。二螯，大小不侔，以大者斗，小者食。
　　金　蟳色黄，大于蟳。
　　虎　蟳文有虎斑。
　　芦　禽形似蟛鱼越。
　　涂　蜥俗呼涂蜞。
　　蠘螯铦利，截物如剪，故名。
　　蛤　蜊壳白，厚而圆，肉如车螯。
　　千人擘状如虾姑，壳坚硬，人尽力擘之，不能开。《酉阳杂俎》谓之“千人捏。”
　　蚶一名瓦屋，大或专车，其壳可以为器，小者有珠蚶、丝蚶二种。
　　赤　蛤壳有花文，赤色。
　　海　红形类赤蛤而大。
　　螂　虫光形似蛤蜊而白。
　　蜞　螂似蛤蜊。
　　西施舌似蚌而小，舌极白而脆美，俗名车蛤。
　　红　栗似蛤而小，色白而微红。
　　文　蛤壳有文理，唐时尝充土贡。
　　海　蛤壳为风涛所洗，自然圆净。
　　沙　虱似螂虫光，而壳差薄。
　　红　绿似蛤而小。
　　土　铫壳薄，绿色，尾白色，一名沙屑。
　　白　蛤《海错疏》云：“一名空豸。”
　　车　螯陈藏器云：“大蛤也。最小者曰螯白。”
　　蛎　房壳磈石壘相粘如房，一名曰蠔，又曰牡蛎。江赋所云：“磈石壘石石亚”也。
　　草鞋蛎大如盂。
　　黄　蛎大蛎房数倍，五六月有之。
　　淡　菜生海石上，以苔为根，壳长而坚硬。一名壳菜，又名海夫人。
　　沙　箭淡菜之小者。
　　乌　石念似淡菜而极小，中无毛。
　　乌　投似乌蛤而壳坚，中有毛。
　　蚬俗名曰蟟。
　　江珧柱壳色如淡菜，柱圆而脆。《海物异名记》云：“厥甲美如瑶玉，肉柱肤寸。”
　　蚌头钱有球胎。江赋曰：“琼蚌晞曜而莹珠。”
　　蛤　青似蚌而壳薄，青色。
　　翠　翠似蚌而壳翠。
　　海　月形圆如月，一名蛎镜。
　　石　华附石而生，壳如牡蛎而大，可饰窗牖。谢灵运诗：“杨帆采石华，挂席拾海月。”
　　石　帆紫黑色，枝柯相动，连带不绝，生海上石穴中。
　　沙　箸长尺余，其状如簪，故又名涂钗。《岭表录异》云：“生海岸沙中，春时吐苗，其心苦，骨白劲，可为酒筹。”
　　海　蚕俗名泥笋。
　　沙　蚕似土笋而长。
　　土　钻似沙蚕而长。
　　石　砝俗名龟脚，生石上，如人指甲，连枚带肉，有软爪，得春雨则开花。江赋所云：“石砝应节而杨葩”是也。
　　老蜯牙似虫戚而味厚，一名牛蹄，以形名。
　　　　虫戚生海中，附石，壳如麂蹄，壳在上，肉在下，大者如雀卵。
　　石　磷形如箬笠，壳在上，肉在下。
　　石决明附海石生，惟一壳，无对，大者如手，小者如两三指，旁有十数孔。《三山志》云：“即鳆鱼。”《本草图经》云：“鳆鱼别是一种，与决明相近。”
　　海　胆壳圆如盂，外结密刺，肉有膏黄。土人以为酱。
　　石　榼形圆，色黄，内紫，有刺，人触之则刺动摇。
　　寄　生海上枯虫赢壳存者，寄生其中，负壳而走，形如蟹，四足两螯，其味若虾。
　　蛏生海泥中，可种而生，大如指，长三寸许。肉白，壳薄。更有二种，曰竹蛏，似蛏而长大，壳厚；曰玉箸蛏，似蛏而小，麦熟时最盛。
　　鲎腹下有十二足，壳厚掩身，尾长有刺，碧血，骨眼，子如绿豆。雌常负雄，虽风涛不解，故渔者必双得之。韩退之诗“鲎实如惠文骨眼，相附行，其壳可屈为杓轑釜，其尾烧烟，可辟蚊蚋。
　　螺种类不一。曰田螺，曰溪螺。曰香螺，大如瓯，长数寸，其掩杂众香，烧之使益芳，独烧则臭。《本草》谓之甲香。曰钿螺，光彩如钿，可饰镜背。曰黄螺，壳厚，色黄。曰米螺，小粒如米。曰红螺，肉可为酱。曰蓼螺，味辛如蓼。曰椶螺，壳细长，文如雕鍐。曰竹螺，壳文粗，味清香。曰紫背螺，紫色，有斑点，俗谓之砑螺。曰鹦鹉螺，状若鹦鹉，堪作酒杯。曰泥螺，壳似螺而薄，多涎有膏，一名土铁，又名麦螺。曰鸲鹆螺，壳小而厚，黑白。曰马蹄螺，曰指甲螺，俱以形似因名。曰江桡螺，即指甲之大者。曰花螺，圆而扁，壳有斑点，味胜黄螺。曰醋螺，出洪塘江，去壳醃之，味佳。曰莎螺，形如竹螺，味微苦，尾极脱。
　　龙　虱似蜣蜋而小，黑色，两翼六足。秋月暴风起，从海上飞来落水田或池塘，土人捞取，油盐而食。
　　虫之属
　　蚕
　　蛇蝮蛇、花蛇、红蛇、白蛇、蛇、乌蛇、蟒蛇、青竹蛇、黄颔蛇。
　　蛙背青绿色。又有黄文者，谓之金线蛙。
　　蜥　蜴似蛇四足，尾青碧，以五色备者为雄，不备者为雌，生草泽中，一种喜缘篱壁间，形小而黑，名蝘蜒，又曰守宫。
　　龟背深绿色。又有黄文者，又有金线龟。
　　黾一名虾蟆，大腹。一脊青，一种黑色，俗谓之青蛤。又一种名水鸡。又生山涧中者，名石鳞，别名谷虫东，其味甚美。
　　蜘　蛛空中结网，小者丝垂者，俗呼为喜蛛。
　　蟾　蜍《尔雅》云：“似虾蟆，居陆地下阴处。身大，背黑，行迟。其腹下有丹书八字者，真蟾蜍也。《抱朴子》云：“蟾蜍万岁生角，画地流水，五月五日得之，谓之辟兵。”
　　大　约青背，黄脊，一路微黑，腹下而色黄褐，嘴尖，当头两旁有白圈。
　　雨　蛤一名雨鬼，形似虾蟆，大如小拇指，天将雨则鸣。
　　蝙　蝠一名伏翼，昼伏夜飞，掠蚊虻含之。生岩洞者，食石钟乳精，五百岁变白，体重。
　　蜂在岩石作房者，色黑；在人家窠槛中作房者，甚小，色微黄，中有大者身稍长，呼为蜂王。有螫毒。
　　蝶有黄、白二色，一名野织。
　　蝉即蜩也。《诗》：“五月鸣蜩。”本生土中，至夏则登木而蜕。秋鸣者为蝉。有象鼻蝉，红翠相间，好登荔枝木而不能鸣。又有翠玉蝉，翠色可爱，韵如弹筝。或曰闰年蝉多。
　　蚯　蚓《淮南子》曰：“食土者无心，不慧。”
　　螳　螂青色，长臂。
　　蜻　蜓一曰绛驺，一曰赤衣使者，又曰赤弁丈人，俗呼青鸦娘。
　　蝼　蛄
　　蛣　蜣
　　寒　螀二月鸣者，名虫甯女，似寒螀而小，七月鸣者名蛁蟟，色青，九月、十月中鸣甚凄急者，乃寒螀也。旧志“入秋鸣者，名促织。”曾师建云：“有数种，通名蟋蟀，有尾者为雌，能鸣。北地寒，惟秋始鸣。，冬则蛰；南地暖，往往鸣声不绝。”
　　螽　斯蝗属。
　　蛴　螬
　　蠮　螉
　　蜗即蜗牛，头有小角。庄子所谓“战于蜗角”是也。
　　萤
　　螟　蛉桑虫。
　　斑　猫
　　鼠　妇《尔雅》注云：“瓮器底虫。”
　　蜈　蚣能制蛇。《庄子》称“蝍蛆甘带”，《淮南子》云：“腾蛇困于蝍蛆”，即此。
　　蛾
　　蜉　蝣
　　水　蛭
　　蚊
　　虻数种，皆能啖牛马血。木虻，稍大而绿色，几如蜩蝉。蜚虻，状如蜜蜂，黄色。绿虻，大如蝇，大抵能治血，五月采腹有血者。
　　蝇“苍色，首赤者，呼为景迹”，欧阳公赋云。
　　白　蚁礼谓之比蜉。梅雨时，化为飞蛾。又有黄蚁，出入有序。
　　货之属
　　银
　　铜
　　铁
　　盐日晒而成。福清有盐埕。
　　丝蚕桑差薄，所产多类。
　　绸
　　绢
　　线　绢
　　纱
　　缎
　　改　机改机，故用五层。弘治间，有林洪者，工杼轴，谓吴中多重锦，闽织不逮，遂改段机为四层，故名改机。
　　吉贝布
　　丝　布故时细织苎麻杂丝，织以为布，今纯用丝。
　　苎　布
　　麻　布
　　葛　布
　　蕉　布
　　縩　布布之匾丝者，俗名济布。
　　红　曲
　　糖煮为之。
　　蜜
　　黄　蜡蜂蜡也。
　　白　蜡虫蜡也。
　　蓝　淀采马蓝草，水浸经月，去渣，以灰扰之，即成淀。
　　红　花
　　紫　草
　　乌　梅
　　木　绵
　　生　漆
　　苎
　　麻有二种。青麻，皮可织为布；黄麻，皮仅可绞带。
　　茶诸邑皆有。闽之方山、鼓山为最。唐宪宗元和间，诏方山院僧怀恽麟德殿说法，赐茶。怀恽奏曰：“此茶不及方山茶佳。”则方山茶得名久矣。唐《地理志》亦载“福州贡蜡面茶”，盖建茶未盛以前也。他如侯官之九峰，长乐之蟹谷，福清之灵石，永福之名山室，皆产茶，然不甚多，而香味不减鼓山也。
　　纸
　　油菜油、茶油、麻油、桐油、桕油。
　　硝取故墙囗土，淋水煎煮而成。
　　论曰：“吾郡负山襟海，珍错富于武库，即生长其中者，未能尽别也。隆盛之世，诛求有艺，侈靡未开，民安居美食，老死不相往来，岂不称乐土哉?挽近税日增，用日侈，而民之射利也日竞，虎窟鲛宫，无不探矣。虽山童海眢，足为漏卮实乎?漆沮之多鱼也。周以兴，至于三星在罶，而顾瞻者心怛焉。谁谓土之毛无关世道哉?乃鶢鶋商羊之占，海凫洛鹃之辨，又所弗论矣!


　
　官政志一
　　

　　无诸开疆，审知建国，于闽则人祖也。封建罢有司，至自监司、部使者，下至郡邑，一命之秩，布采奠服，棋置星错，上下千年间，更仆未易数矣。乃其树标纪伐，遗惠流声，素丝无改于生前，甘棠勿剪于去后，盖十无一焉。仲尼曰：“斯民也，三代所以直道而行也。”若一时之阿私，徒滋灾右，异代之矫诬，未免欺天矣。志官政。
　　

　　封　爵
　　

