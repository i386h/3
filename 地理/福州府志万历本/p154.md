<!-- { "loadSidebar": true } -->
　　李　氏举人林惟谨妻。
　　王　氏县学生蓝烛妻。
　　叶　氏高允升妻。进士春泽女。
　　卞　氏县学生冯德光妻。
　　冯　氏县学生陈道谏妻。
　　庄　氏举人郑熙妻。
　　刘　氏县学生陈璧妻。
　　怀安县
　　俞　氏黄应妻。子安，永乐丙戌进士。
　　陈　氏刘伯元妻。
　　许　氏刘伯亨妻。
　　吴　氏王惟善妻。
　　胡　氏徐明之妻。
　　赵　氏徐诚之妻。
　　丘　氏徐景华妻。
　　陈　氏林志学妻。
　　姜　氏举人冯珏妻。
　　潘　氏中卫武生聂元霖妻。
　　叶　氏县学生刘用誉妻。
　　刘　氏左卫指挥李荣妻。
　　古田县
　　罗　氏县学生杨琳妻。
　　李　氏县学生邓扬宗妻。
　　沈　氏李拳妻。
　　苏　氏林濡妻。
　　罗　氏县学生陈时中妻。
　　朱　氏县学生李修妻。
　　张　氏县学生陈祚妻。
　　陈　氏丁子文妻。
　　秦　氏王松继妻。
　　陈　氏王炜妻，松之女。
　　陈　氏王炜妻，松之女。
　　高　氏县学生余元机妻。
　　陈　氏知事丁德崇继妻。
　　周　氏陈九思妻。
　　黄　氏胡廷祐妻。
　　林　氏举人魏火阜妻。
　　李　氏余元佳妻。
　　曾　氏卓中行妻。
　　魏　氏陈复阳妻。
　　曾　氏陈应时妻。
　　游　氏林田妻。
　　闽清县
　　陈　氏县学生罗步洲妻。
　　詹　氏县学生孙汝廉妻。
　　朱　氏谢邦燫妻。
　　许　氏何玉孝女。
　　何　氏黄玄宗妻。
　　池　氏贡生林一举妻。
　　林　氏许文沧妻。
　　长乐县
　　郑　氏陈叔谟妻。
　　石　氏陈洪妻。
　　林　氏陈植妻。
　　陈　氏刘宗善妻。
　　高　氏陈则渊妻。
　　陈　氏县学生谢廷最妾
　　吴　氏陈天与妻。
　　林　氏黄伯顷妻。
　　林　氏王公任妻。子文谦、文诚俱贡生。
　　郑　氏陈宗妻。
　　周　氏蒋后武妻。孙行义，万历丙戌进士。曾孙奕芳，万历庚子举人。
　　谢　氏陈用和妻。
　　连江县
　　赵　氏县学生陈宝妻。
　　滕　氏王复源妻。
　　丘　氏孙坦妻。
　　许　氏陈博善妻。
　　罗源县
　　欧　氏县学生王德元妻。
　　黄　氏吴著妻。
　　沈　氏县学生全大伦妻。
　　阮　氏陈镜妻。
　　郑　氏郎中尤光被妻。
　　林　氏陈敬妻。
　　永福县
　　方　氏林愈妻。
　　林　氏王拱妻。
　　福清县
　　刘　氏陈敏妻。
　　林　氏邵舜民妻。
　　陈　氏邵德洪妻。德洪，舜民之子。
　　卫　氏给事中薛廷宠妾。
　　庄翠娘张孟坚妻。
　　林　氏李秀祥妻。
　　林懋娘郑玄妻。
　　庄　氏严有章妻。
　　阎　氏镇东卫千户呼文静妻。子良朋，任都督。
　　王　氏林实妻。
　　陈　氏县学生方廷扬妻。
　　林　氏陈瑶玖妻。
　　林柏女余文宦妻。
　　郑　氏何天福妻。
　　张兰娘镇东卫人，卓应岳妻。
　　朱　氏陈崇华妻。
　　李　氏陈孔诗妻。
　　蔡　氏知县郑时化妾。
　　金　氏林应科妾。
　　毛　氏林文鹏妻。
　　以上应旌未旌者一百六十九人。
　　论曰：向余宦京师，盖闻少保江右吴公与群公争论也。时有大臣夫人早寡者，其家欲请旌典。吴公在礼曹，弗许也。或又为之关说，吴公怒曰：“既命妇矣，其又何旌焉?”虽然，少保之言是也，而犹有所未尽也。夫命妇者，固有以夫贵者，亦有以子贵者矣。以夫贵者，是贵而节也；以子贵者，是节而贵也。贵而节，不必旌矣。若夫节而贵者，不幸而胤遗腹，抚孤提，大抵艰贞万状，当是时也，彼岂预知其必能成立而徼他日之福者哉?是故其节也以夫，其贵也以子，则命之为恩，旌之为教，盖并行而不悖者也。惜也，其时未有以兹说告吴公者，以定一代之彝制也。我国家著令甲，凡节妇当旌者，岁终大宗伯必率其属恭遇天子御朝，乃廷扬之，若是其重也。是故教化者，天下之首务也，贤有司者之所急也。然而闺阃之善，每壅于上闻者，或产穷乡，或出敝族，或贫无为之助，或贱无为之言，即能自达州郡者，鲜矣。幸而得达，又稽勘待报，动淹旬月，奸胥墨吏得操柄与市，逮岁稍久，则不复省录矣。虽幽兰不以无人而不芳，贞女不以无知而改操，然甚非所以劝善而风化天下也。兹固非余之所得与议者也。吾郡列女，简其尤异，详著于篇，应旌者列名于左，以待贤有司之举。若节而贵者，亦别而列之，庶盛时公卿斟酌典礼，或有采于余前论云。林文恪旧志

　艺文志一
　　

　　夫文者，岂非经世之鸿宝哉?章往诏来，阐幽纪著，单词可罗万象。片语足亘千秋。然式如金玉，倚相尚能考于索丘，而礼若夏殷，仲尼卒莫征于杞宋，文之不可已也如是夫!余故纪其关于世者，又详列其目，俾玄览者有所考焉。志艺文。
　　


　
　　文　翰
　　

　　闽迁新社记　　唐　濮阳宁
　　大中十年夏六月，公命迁社于州坤，凡筑四坛。坛社稷，其广倍丈有五尺，其高倍尺有五寸，主以石。坛风师，其广丈有五尺，其高尺有五寸。坛雨师，广丈而高尺。自初献讫终献，专一室，有厦。横附二室，皆南乡，备牺币。西乡之楹，凡二室。龟砖春道凡十有三条，其索折则三百九十有七尺。缭垣凡百堵，其高逾寻。苞巨榕凡二十本，南北行延，崇甍展阶，揭双扉以东向，具扃钥焉。其外，北东辟二室，有厦。其南立双表及逵功。以十七日戊子起，冬十一月庚子毕。谨按：闽故坛坫，南邪西隙，蛙蟹污辏，负蒲苇之豪；家禽野牧，触践无禁，至祈报时，率戒闽侯官责办，与胥哗庄权事。其晴也，虽重营不免于濡舃；其雨也，必撑篷以护缕，渎神劳人，未尝有寤者。元侯关西公既莅闽。其春，由郡仪即社，喟然顾曰：“吾曏理苏，厥坛惟更，仍岁穰穰，苏人宜之。今闽饶化，期将丕革，首在兹乎?”由是择谨事者行故坛西，躬取其地，授之节饩，严帑靡，隐者除，鸠工以棹器，斫材以陶坯，肩有欢谣，杵无怨筑。故擘钱垂十万，不徭一丁，不敛一户，而爽洁开拓，四坛镂焉。夫迁社于川坤，右位也；不书稷、风、雨，尊社也。《礼》称：诸侯为百姓立社曰国社，而厉山氏之农弃緅隆焉，共工氏之后土勾龙兼飨焉。风秩雨班，光昭旧典，盖先圣王尊以示本，均以行政，未之改也。惟我元侯敬恭乎上，抚临于下，戢奇薙慢，显晦咸宁，繁条阴森，如肃其飨，自然克灵克序，德致元侯而施于一方也。是月，牙将翁行全牍其绩，归成于公，公曰：“坛迩浮屠，祠争出眉睫，吾患将来有醉浮屠者，或易于迁徙焉。苟非钥琢，则本末无所彰。”遂以记征百寮，宁中不得辞，且拜命之辱，谨用二十九日戊辰献记云。
　　李成公去思碑　　唐　独孤及
