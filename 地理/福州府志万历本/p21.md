<!-- { "loadSidebar": true } -->
　　在磨笄山南。县创于宋初，建炎中，令陈炎建厅宇，宋末毁于兵，元至元间重建，洪武初又毁。弘治间，知县谭显奏修建正厅、幕厅、门楼、廊房诸所。正德五年，知县郑信筑垣墉，盖廨宇，改道路于东南，移民居于西北，规制乃备。隆庆五年，又毁，知县陈克侯复建。
　　阴阳学，在县治北大街。
　　医学，在县治南。
　　府馆，在县治南。
　　漈门巡检司，在县治西三十三都。元至元间，自辜岭寨移今所。
　　际留仓，在县治内。即元常平仓。
　　僧会司，在县治南重光寺。
　　道会司，在县治北香山堂。
　　福清县
　　在鹫峰山麓。唐嗣圣间始建，宋为县，元为州。洪武四年，仍改为县。成化三年，知县余泰建正厅、幕厅。成化二十一年，知县庞王从建仪门、后堂及库房、廨舍诸所。狱在中门之左，旌善、申明亭在大门之外。嘉靖二十七年，毁于倭。嘉靖四十四年，知县叶梦熊重加修建。
　　阴阳学
　　医学，在县治南隅坊前。
　　布政分司，在县治东。
　　按察分司，在县治西。
　　府馆，在县治西。
　　壁头山巡检司，在县南江阴里。元置于囗日里。
　　牛头门巡检司，在县东南平里。元置于迳口。
　　泽朗山巡检司，在县东化北里。元置于练门。以上三巡司俱洪武十二年移建，改今名。
　　南门税课局，在县南龙首桥北。元置，旧名南门务。
　　海口税课局，在县东南方民里。元置，旧名海口务。上二局俱洪武初改今名。
　　迳上税课局，在县西南灵得里。宋建于迳口，名迳口务，洪武初改为迳口税课局，洪武十八年圯于水，移迳桥北。
　　河泊所，在海口镇。
　　福清仓，在镇东城内南隅。洪武二十一年，指挥同知王得建，正统二年改隶县。
　　万安仓，在县万安城内千户所南。洪武二十一年，正千户王忠建，正统二年改隶县。
　　预备仓一在双旌门，一在时和里，一在光贤里，一在方民里。
　　际留仓
　　僧会司，在清远里。
　　道会司，在方民里。
　　海口场盐课司，在方民里。
　　牛田场盐课司，在时和里。
　　论曰：鲁公父文伯有言，位，政之建也；署，位之表也，皆所以虔君命者也。古之卿大夫，朝考其职，昼讲其政，夕序其业，夜庀其事，而后即安。今兹海邦，自御史大夫以逮郡国之百执事，堂皇相望，夫孰非行君之令以致之民者哉!是故登斯堂也，兴革宜欤?乐利溥欤?苞苴绝欤?奸宄息欤?日恪位著，以儆其官，民之主也，数世赖之者也。无亦有以传舍视官，而以传舍视民者乎?夫君人者，宠之以位，将民之安辑是图，岂其使之纵于其上，淫刑以逞，恣己之欲，而瘠民之生也，必不然矣。


　
　建置志四
　　驿　铺公馆附
　　

　　福州府
　　三山驿在府治西南，属府不属县，西出抵侯官芋原驿，南出抵闽县大田驿。宋在城驿有五，俱废。元置东西二驿。今驿即东驿也；西驿，成化七年，改为福宁道。
　　三山递运所在驿前稍东不数武。
　　柔远驿在水部门外河口进贡厂之南，国初建，为外国使臣馆寓之所。
　　总铺在府前。
　　闽　县
　　所属驿一大田。
　　南路抵福清县界凡八。
　　横山铺在南门外闽县嘉崇里，上接侯官城西铺，下接侯官白鹭铺，原路自北而南者，由横山、江南、曰湖、龙卧、方北，凡五铺，至峡江渡江；由圆屯、枕峰、方南、梁山，凡四铺，至大田驿。万历四十年，改设官路，通峡江之险，从仓龙桥折入侯官白鹭铺，由阳桥渡江达闽县蒙山诸铺，至大田驿，始会旧路，于是江南下八铺俱废。
　　[HT]仙崎公铺渡阳崎江，抵仙崎公馆，属闽县，万历四十年创。
　　蒙山铺
　　萧山道铺万历四十一年，以阳崎路不便往来，后从南台起，二十里至吴山，建一公馆於于鸡母屿，置一浮桥，又由鸡母屿渡江抵萧家道登岸，又建一公馆。其阳崎铺舍仍存铺行，岐路之中又有岐焉。
　　按：今阳岐所改新路，即宋时所废旧路也。淳熙中，清源梁克家来守闽，撰《三山志》，其言曰：往时驿路，出方山，渡江面弥漫，无风准二十里，有风七十里，沿两沙洲随潮汐，二时乃济，既有倾复之患，又有候次之劳，风潮弗律，候或一二日，甫登南岸。即涉方山岭，又有佛岭、白蒲岭、热隔岭，而后达大平驿。宣和六年，俞提刑向以西峡水面五里，私商往来之地，命本邑地道由玉泉院峬尾鼓山入新路，经弥陀山西方院五里真隐，又五里峡江北岸亭渡，五里枕峰，十八里白鹿寺，逾岭十二里，抵福清界。行者便之，乃植木以庇行人。寻自枕峰前良步角良山院十里通麻溪桥，五里獭溪桥，过常思五里，通旧路，遂不登白鹿岭，道尤坦，名峡江二亭，俱曰济川，有记合沙亭之石，于是以方北铺移西峡石铺桥头，方南铺移于枕峰院前，大田铺移于大田驿，下接常思铺。绍兴六年，申明以为经又可行。九年，峡江路旁诸寺赂州吏请遵故道，张丞相浚召驿兵质之，遂不复易。
　　论曰：闵子骞，鲁人也，耻臣私室，然于长府改作，喟然于旧贯之当仍也，夫亦未尝忘鲁矣。余于近事有感焉!闽之路遵三山而南，道有表树，疆有寓望，夙称如坻，非一朝夕。频年以来，忽有言峡江迅驶，当徙而由阳歧者，然亦旋议旋止。迨万历壬子，而阳歧之议成，刊本通道，置候列邮。曾不逾时，而涉者震于风涛，跋者苦于峣峻，无何又改而之吴山矣。劳费倍增，虽较之阳崎稍夷，顾闻舆人之诵，终以为宜仍峡江之旧也。余近于大司徒马恭敏家得见淳熙《三山志》，考阳崎一路，移之峡江，在宋宣和六年，其事所载甚详。窃叹古人之相度，欲垂一方以百世利者，岂出今人下哉!爰纪其繇，用贻考古之镜，倘有以成事之说罪我者乎?则余闽人也，亦聊附于长府之论云尔，《易》曰：革亦当，其悔乃亡。”
　　玉狮铺
　　玉山铺在扈屿。以上四铺俱新设。
　　大田铺
　　大田驿闽县囗集里新改官路，至此始有旧路。
　　义溪铺
　　大义公馆
　　尤木臭铺过此入福清界常思铺。
　　侯官县
　　所属驿二旧属怀安者，今俱并侯官囗芋原囗白沙。
　　西路抵水口铺十有六。
　　西湖公馆在西门外，使客不入城者宿于此，万历四十年始创。
　　城西铺在草市都。
　　土沤铺一都。
　　芋原驿在城西一都江边，上司使客，自水口而下者至此登驿，自郡城而出者至此登舟，其陆路各铺，只走递公文，山径险亥，不便舆马。
　　怀安县
　　递运所在一都旧怀安县治，洪武十二年县移入城，遂为所。
　　游崎铺十都。
　　葛崎铺十三都。
　　铁岭铺十五都。以上俱旧属怀安今并侯官。
　　陈湖铺三十五都。
　　叶洋铺
　　丰田铺三十四都。
　　马坑铺三十四都。
　　白沙驿三十四都上接水口驿，下抵芋原驿，水夫至此更替。
　　大濑铺三十三都。
　　松岭铺十九都。
　　汤池铺二十三都。
　　小箬铺二十四都，原置小箬驿，万历八年裁革。
　　横路铺二十五都，今废。
　　嵩滩铺过此为古田县界水口驿。
　　南路出南门抵阳崎铺一：
　　白鹭铺万历四十年，改设官路，始创，上接闽县横山铺，下抵阳崎渡江。
　　阳崎公馆万历四十年建，在江岸之南，过此则为闽县蒙山铺。
　　北路由井楼门达连江、罗源、福宁，铺凡五：
　　来宜铺出井楼门五里。
　　北岭铺
　　宦溪铺
　　板桥铺
　　任溪铺
　　古田县
　　所属驿二水口、黄田。
　　自县达闽清界铺五：
　　县总铺
　　曹阳铺
　　茶亭铺
　　崎岭铺上三铺俱在七都。
　　阳寿铺
　　常濑铺在水口驿上一里许，上二铺俱一都。
　　水口驿县南一都，宋时置，名嵩溪驿，即太平兴国所迁县治故址也，元改今名，洪武初重建。
　　自水口驿达延平界铺六：
　　朱坑铺在常濑铺西十五里。
　　秀岭铺在朱坑铺四十五都。
　　豫阳铺在秀岭铺西十五里。
　　谷口铺在豫阳铺西十五里。
　　竹园铺在谷口铺西十五里。
　　云屿铺旧名管顶。
　　公馆六：
　　石山公馆在县治东。
　　秀峰公馆在县治东。
　　上洋公馆在县治西。
　　嵩溪公馆在水口。
　　豫阳公馆在县西。
　　竹园公馆
　　闽清县
　　总铺县前。
　　梅溪铺县南。
　　眠石铺
　　甕口铺县北。
　　长乐县
　　总铺县西。
　　周桥铺县西达福清。
　　沙迳铺县东达焦山运司。
　　沙岭铺县北。
　　梅江铺县北达梅花所。
　　巴头铺县南达小祉巡司。
　　连江县
　　自县达于侯官界铺三：
　　县总铺县西。
　　罗崙铺清河里。
　　潘渡铺
　　陈山铺俱光临里。
　　达于罗源县，铺八：
　　陀岭铺
　　俞家铺俱清河里。
　　赤崎铺仁贤里。
　　丹阳铺
　　东禅铺俱中囗里。
　　东湖铺钦平上里。
　　贤义上铺贤义里。
　　财桥铺嘉贤下里。
　　达于定海所界，铺四：
　　松坞铺二十九都。
　　官岭铺
　　蛎澳铺
　　埕角铺以上俱一十七都。
　　罗源县
　　自县达于连江界，铺二：
　　总铺县西。
　　鳌峰铺县西。
　　应德铺县西今改公馆。
　　达于宁德界，铺三：
　　护国铺
　　福源铺
　　新丰铺今改公馆。
　　永福县
　　自县南达于福清界，铺四：
　　县总铺县南。
　　汰口铺
　　葛岭铺
　　峡山铺
　　剑岭铺
　　福清县
　　所属驿二宏路、蒜岭。
　　自县达于闽县界，铺五：
　　县总铺县南。
　　宏路铺善福里。
　　宏路驿上接闽县大田驿，下抵蒜岭驿。
　　高车铺
　　太平铺俱修仁里。
　　磨石铺
　　常思铺俱方兴里。
　　达于兴化界，铺五：
　　金印铺
　　玻璃铺
　　渔溪铺
　　苏溪铺
　　蒜岭铺
　　蒜岭驿下抵兴化江口界。
　　达于永福界，铺一：
　　浯溪铺
　　达于万安所，铺六：
　　店头铺
　　牛田铺
　　三山铺在北里。
　　桃林铺平北里。
　　后坑铺
　　城西铺以上俱南平里。
　　达于长乐界，铺一：
　　薛田铺
　　达于镇东卫，铺一：
　　南门铺
　　公馆四：
　　常思公馆
　　宏路公馆
　　渔溪公馆
　　蒜岭公馆

　建置志五
　街　市
　　

　　郡城中街
　　宣政街自鼓楼达还珠门。
　　南　街自还珠门达南门。
　　新　街宣政街之右，今按察司前。
　　后　街南街之右。
　　西门大街横鼓楼之前，西达于西门。
