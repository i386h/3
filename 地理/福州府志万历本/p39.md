<!-- { "loadSidebar": true } -->
　　闽清县该米五十二石二斗二升六勺六抄九撮五圭，每石征银五钱九分四厘三毫，给本县官吏人等俸粮。
　　永福县该仓米八十六石二斗二合八勺四抄二撮一圭一粟，给本县官吏人等俸粮。
　　福清县该米三十八石六斗九升一合八勺，给本县官吏人等俸粮。
　　常丰、长乐、福清、万安、定海五军储仓，实运米四万三千九百二十三石九斗五升四合五勺五抄五撮五圭，给左、右、中、镇东、梅花等卫府官军人等俸粮，有闰年拨出八十六石六斗补给各县儒学师生，如本仓不敷，将备用银凑补。
　　闽　县府常丰仓，该米七千九百一十三石八斗四升六合一勺九抄，给左、右、中三卫官军人等俸粮，系督粮道每年八月议详本折派征。
　　侯官并怀安县府常丰仓，该米一万一千九百二十六石六斗二合七勺五抄，给左、右、中三卫官军人等俸粮，系督粮道每年八月议详本折派征。
　　长乐县府常丰仓，该米二百八十八石八斗四升八合八勺，给左、右、中三卫官军人等俸粮；长乐仓，该米四千六十七石六斗五升六合九勺七抄五撮，给梅花所官军人等俸粮。俱系督粮道每年八月议详本折派征。
　　连江县定海仓，该米四千四百四十三石六斗四升二合七勺六抄二撮，系督粮道每年八月议详本折派征。
　　罗源县定海仓，该米一千三百六十一石八斗四升六合四勺五抄，给定海所官军人等俸粮，系督粮道每年八月议评本折派征。有闰年拨出二十六石九斗补给本县学师生。本仓岁支，又于折价解司备用银内拨补。
　　古田县万安仓，该米一千石解府给军。
　　闽清县府常丰仓，该米五百三十四石八斗八升五合二勺，给左、右、中三卫官军人等俸粮。
　　定海仓，该米六百四十三石六斗三升四合四勺四抄三撮五圭，给定海所官军人等俸粮。
　　长乐仓，该米一千五十二石一斗一升八合八勺，给梅花所官军人等俸粮，系督粮道每年八月议评本折派征。
　　永福县无
　　福清县府常丰仓，该米二千二百九十五石一斗七合，给左、右、中三卫官军人等俸粮。福清仓，该米二千五百五十四石七斗五合二勺二抄五撮，有闰年拨出二十九石八斗，凑给本学师生。另于折价仓剩银内拨补。
　　万安仓，该米五千八百四十一石，给万安所官军人等俸粮。俱系督粮道每年八月议详本折派征。
　　各县改折米九千八百五十九石九斗三升二合三勺三抄五撮，内以五钱给军，三分充耗，作正凑支，五厘专备修仓，余银扣留备赈。
　　罗源县改折该米四百三十五石三斗五升三合五勺五抄，每石征银六钱，该银二百六十一两二钱二分一厘三毫解府，凑补该仓折价给军。
　　古田县福清仓改折该米三千七百三十七石一斗四升二合六勺六抄一撮二圭，每石征银六钱，该银二千二百四十二两二钱八分五厘五毫九丝六忽七微二纤，解府给军。万安仓改折该米一千一百一十石五斗四升一合四勺一抄三撮八圭，每石征银六钱，该银六百六十六两三钱二分四厘八毫四丝八忽二微八纤，解府给军。
　　闽清县改折该米五百八十四石二斗二升八合六勺，每石征银六钱，该银三百五十两五钱三分七厘七毫解府，凑作该仓折价。万安仓改折该米一百六十六石，每石征银六钱，该银九十九两六钱解府，凑作该仓折价给万安所官军。俱系督粮道每年八月议详本折派征。
　　永福县长乐仓改折，该米一千五十二石一斗一升八合八勺，每石征银六钱，该银六百三十一两三钱七分五厘六毫解府，凑给折价。万安仓改折该米四百九十四石五斗四升七合三勺一抄，每石征银六钱，该银二百九十六两七钱三分六毫解府，以五钱给军三分支耗作正凑支，五厘专备修仓，余银扣留备赈。
　　福清县仓改折该米二千二百八十石，每石征银五钱五分，该银一千二百五十四两，俱给镇东卫官军人等俸粮解府，以五钱给军，三分充耗，作正凑支，五厘专备修仓，余扣留备赈。
　　仓剩改折米备饷米一百九十二石七斗三升五合八勺一抄七撮六圭五粒，每石征银不等，该银一百二十二两九钱一分二厘一毫九丝五征六纤三渺。
　　闽　县拨剩该米二十六石五斗，每石征银七钱，闰年听拨凑给本府学师生，余年解司饷。
　　侯官县拨剩该米六十八石二斗四升九抄，每石征银七钱，闰年拨三十一石八斗凑给本府学师生，余年解司饷。
　　长乐、连江县无
　　罗源县仓剩备饷该米五石九斗五升，每石征银六钱，该银三两五钱七分系际留仓解司饷。
　　古田县仓剩改折备饷，该米三十一石三斗三升四勺，每石征银五钱五分，该银一十七两二钱三分一厘七毫二丝，系宝兴仓米，银解司饷，仓剩米二十九石九斗，每石征银五钱七分八厘七毫，该银一十七两三钱三厘一毫三丝解司饷，系际留仓岁支有余之数。闰年拨凑给本学师生。俱督粮道每年八月议详本折派征。
　　闽清、福清县无
　　永福县拨该米三十石八斗一升五合三勺二抄七撮六圭五粒，每石征银六钱解司饷，闰年拨出二十六石九斗凑给本学师生。
　　存留折价常丰等军储仓折价米二万一千二百一十八石三斗八升九合一勺一抄六撮八圭，该银一万六百九两一钱九分四厘五毫五丝八忽四微。
　　闽　县府常丰仓折价米二千九百六十四石四升七合一勺，该银一千四百八十二两二分三厘五毫五丝解府给军。
　　侯官县府常丰仓折价米四千二百六十石四斗四升四勺四抄，该银二千一百三十两二钱二分二毫二丝解府给军。
　　连江县定海仓折价米四百三十三石，该银二百一十六两五钱解府给军。
　　仓剩备赈米二百六石八斗五升七合五抄七撮八圭九粟，该银一百三两四钱二分八厘五毫二丝八忽九微四纤五渺。各仓额粮折银解府备赈。
　　闽　县无
　　侯官县无
　　长乐县无
　　连江县无
　　罗源县无际留仓剩备赈米一百石，该银五十两。
　　古田、福清县无
　　闽清县际留仓剩备赈米四十四石八斗一升六合八勺，该银二十二两四钱八厘四毫。遇闰拨银二两九钱七分凑该仓岁支，余解府。
　　永福县际留仓剩备赈米六十二石四升二勺五抄七撮八圭九粟，该银三十一两二分一毫二丝八忽九微四纤五渺。
　　拨补福清县际留仓并长乐县长乐仓银三百一十九两二钱四分八厘八毫，系补各仓岁支不敷及少征本色米之数。
　　长乐县仓该银一百五十二两一钱一分八厘八毫解府给军。
　　福清县际留仓该银一百六十七两一钱三分存县，凑给官吏俸粮。
　　解司备用银一万一百三十二两八钱六分二厘二毫六丝六忽三微四渺五埃，闰年内拨四十三两三钱凑补军储仓岁支不敷，余解司饷。
　　闽　县该银一千五百一十一两一钱一分五厘五毫五微。
　　侯官县该银二千三百七两八钱七分三厘三毫七忽。
　　长乐县该银六百六十两二钱六分三厘九毫九丝一忽。
　　连江县该银八百六十七两一钱三分一厘四毫九丝一忽。
　　罗源县该银四百五两一钱七分四厘五丝一忽。
　　古田县该银一千七十三两八分三厘一毫五丝四忽。
　　闽清县该银六百二十三两四钱六分三厘二毫九丝二忽。
　　永福县该银三百九十九两七钱一分一毫八丝一忽三微四渺八埃。
　　福清县该银二千二百八十五两四分八厘二毫九丝八忽。
　　论曰：“积贮，天下之大命也。”顾仓储弊窦，更仆难数。派于里催，不能以时输纳。司仓卒史，又或壅蔽留难。民间儋石之储，伺侯日久，无门可入，其势不得不托之揽纳。附仓之猾者，贿嘱侵费，至一人而逋数百石，虽破家亡身不惧也。先年仓中积书，假串虚收，即刻印舞文之诛，亦所不避。迩来稍衰息矣。乃附庾之鼠窃者，又何可胜道哉?岁派有常，尾闾多方，其能有红腐而不可食耶?鸣呼，此文恪林先生之言也。先生目击时弊，笔之于乘，以戒司庾。今去先生四十余年，而其弊益棼。先生戒在胥吏，乃今胥吏与官合而为市矣。仓之入，悉索于民，以为例也；仓之剩，私贸于民，以为常也。大率一岁所输，什五侵牟，余以待支给而已。倘卒而有方千里之旱，胡以恤之。山海匪茹，一旦而驱数百千之众，又胡以馈之。是其蠹也，在官乎?在民乎?昔汉臣之论贵粟，曰：“广积蓄以实仓廪，备水旱，民可得而有也”。然则欲广其所蓄，亦剔其所蠹，积蓄之要，无出此矣。


　
　食货志四
　　

　　丁田之役三，曰纲，曰徭，曰机兵。
　　


　
　纲　派
　　

　　宪纲经用者，名曰纲银，以见役坊里长供之。若庆贺、接诏、迎春、视学，祀典之当举者，乡饮酒之再行者，校文阅武之赏赉者。贡士于礼部者，资其路费。邑之废、疾、孤、寡，给其衣粮。行部及士大夫之往来者，有饩牵牢醴。官长始至，有郊劳、致馆、门祭、堂燕，舆盖器什，冬夏易其研席，岁终供桃符、花灯。正杂诸纲，一切取办，至无算也。
　　国初，以里甲系民十载，番役所领，惟催征勾摄，载在令甲，顾役使应支官府诸费，未知作俑何人?坊里供役，势易陵迫，杂物私馈，多为糜费。吏皂如虎，抑索沓至，故有米石丁一而费至数十金者，坊郭之长尤苦焉。嘉靖末，诸监司始议官当著为令，以丁及米若干，征银若干，责办该吏支应，诚良法美意。但坐派于见年之里役，名犹未除。万历六年，巡抚庞公尚鹏、巡按商公为正协议行一条鞭法，尽以周岁经用多寡，籍其县之丁米，岁一征之，计银共一万一千四百四十八两六分九厘五毫三丝三忽。
　　闽　县每丁派银四分二厘六毫九丝九忽二微二纤，每石派银九分九厘六毫一忽五微一纤，共该银二千三百六十二两五钱一分二厘九毫。
　　都察院心红、油烛、柴炭、公坐、帏褥、夏冬案衣本料、印色纸札，笔、墨牌、票封筒、执事凉雨伞、黄旗、书吏、门厨、军皂柴米、庭燎、刑具、祭门、祭江品物等项，银七两九钱，内班门厨夏冬布衣、阅操巡城各官酒席并犒赏花红酒饼银三十四两。
　　察院心红纸札、笔、墨、油、烛、柴炭、案衣、帏褥、家火、什物、书吏、门厨、皂隶柴、米、庭燎、刑具，内班门厨夏冬布衣，阅操巡城各官酒席、犒赏花红酒饼、士夫过客宴会、夜导灯烛，并新任、复命、祭江、祭品等项银四十三两，俱解府收发，闽侯二县支应。
　　考校府县学生员，试卷、茶饼银一十七两三钱三分四厘，收县支应。
　　两院助给府县学贡生路费银六两。(内三两解府支应，三两存县支应。)总兵府柴炭、油、烛、案衣、帏褥、执事凉雨伞、家火、杂物等项银五两七钱，掾吏廪粮银八两六钱七分，收县支应。
