<!-- { "loadSidebar": true } -->
　　闽粤王无诸及粤东海王摇，其先皆越王勾践之后也，姓驺氏。秦并天下，废为君长，以其地为闽中郡。及诸侯叛秦，无诸、摇率粤归番阳令吴芮，所谓番君者也，从诸侯灭秦。当是时，项羽主命，不王也，主号命诸侯，不王无诸、摇等也，以故不佐楚。汉击项籍，无诸、摇帅粤人佐汉。汉五年，复立无诸为闽粤王，王闽中故地，都冶。即侯官县。孝惠三年，举高帝时粤功，追论其功。[HT]曰闽君摇功多，其民便附，乃立摇为东海王，都东瓯，世号曰东瓯王。后数世，孝景三年，吴王濞反，欲从闽粤，[HT6SS]招粤令从之。闽粤未肯行，独东瓯从。及吴破，东瓯受汉购，杀吴王丹徒，以故得不诛。吴王子驹亡走闽粤，怨东瓯杀其父，常劝闽粤击东瓯。建元三年，闽粤发兵围东瓯。东瓯使人告急天子。天子问太尉田蚡，蚡对曰：“粤人相攻击，固其常，不足以烦中国往救也。”。中大夫严助诘蚡，言当救。天子遣助发会稽郡兵，浮海救之语具在助传。汉兵未至，闽粤引兵去。东粤请举国徙中国，乃悉与众处江淮之间。
　　六年，闽粤击南粤。南粤守天子约，不敢擅发兵而以闻。上遣大行恢出豫章，大司农韩安国出会稽，皆为将军。兵未囗岭，闽粤王郢发兵距险。其弟余善与宗族谋曰：“王以擅发兵，不请，故天子兵来诛。汉兵众强，即幸胜之，后来益多，言汉地广大，兵众强盛，今虽胜之，后必更来也。灭国乃止。今杀王以谢天子，天子罢兵，固国完；不听，乃力战，不胜即亡入海”皆曰：“善。”即囗杀王，使使奉其头致大行。大行曰：“所为来者，诛王。王头至，不战而殒，利莫大焉。”乃以便宜案兵告大司农军，而使使奉王头驰报天子。诏罢两将军兵，曰：郢等首恶，独无诸孙繇君丑不与谋，繇，邑号也，音摇。乃使郎中将立丑为粤繇王，奉闽粤祭祀。余善以杀郢，威行国中，民多属，窃自立为王。繇王不能制。上闻之，为余善不足兴师，曰：“余善首诛郢，师得不劳”。因立余善为东粤王，与繇王并处。至元鼎五年，南粤反，余善上书，请以卒八千从楼船击吕嘉等，兵至揭阳，以海风波为解，解者，自解囗若囗言分囗囗囗。不行，持两端，阴使南粤，[HT6SS]遣使与相知。及汉破番禺，楼船将军仆杨仆也上书，愿请引兵击东粤。上以士卒劳倦，不许。罢兵，令诸校留屯豫章岭领待命。明年秋，余善闻楼船请诛之，汉兵留境，且囗囗囗囗囗囗乃遂发兵距汉道。号将军驺力等为吞汉将军，入白沙、武林、梅岭，杀汉三校尉。是时，汉使大司农张成、故山州侯齿将屯齿，阳城恭王子也，旧封山州侯。不敢击，却就便处，却退也。皆坐畏懦诛。余善刻武帝玺自立，诈其民为妄言。妄自尊大也。上遣横海将军韩说出句章，章。会稽之县，浮海从东方往，楼船将军仆出武林，中尉王温舒出梅岭，粤侯为戈船，下濑将军出如邪、白沙。元封元年冬，咸入东粤。东粤素发兵距险、使狥北将军守武林，败楼船军数校尉，杀长史。楼船军卒钱唐榬终古斩狥北将军，钱唐，会稽县也。榬，姓；终古，名也。榬音袁。为语儿侯。越中地也，今吴南亭是。“语”字或作“篽”，或作“篽”自兵未往。故粤衍侯吴阳前在汉，汉使归谕余善，不听。及横海军至，阳以其邑七百人反攻粤军于汉阳。及故粤建成侯敖与繇王居股谋，俱杀余善，以其众降横海军。封居股为东成侯，万户。封敖为开陵侯。功臣表云：开陵侯建成，以故东越建成侯斩余善，侯二千户。而此传云名敖，疑表误。封阳为卵石侯，功臣表作“外石”，与此不同，疑表误。横海将军说为按道侯，横海校尉福为缭荌侯，缭音辽，荌于耕反。福者，城阳王子，故为海常侯，坐法失爵，从军亡功，以宗室，故侯。及东粤将多军多军，名囗。汉兵至，弃军降，封为无锡侯。故瓯骆将左黄同斩西于王，封为下鄜侯。鄜音囗。于是天子曰：“东粤陿多阻，闽粤悍，数反覆。悍勇也。”诏军吏皆将其民徙处江淮之间，东粤地遂虚。右见《汉书》。
　　王审知，字信通，光州固始人也。父恁，世为农，兄潮为县吏。唐末，群盗起，寿州人王绪攻陷固始。绪闻潮兄弟材勇，召置军中，以潮为军校，。是时，蔡州秦宗权方募士以益兵，乃以绪为光州刺史，召其兵会击黄巢。绪迟留不行，宗权发兵攻绪。绪率众南奔，所至剽掠。自南康入临汀，陷漳浦，有众数万。绪性猜忌，部将有材能者多因事杀之。潮颇自惧。军次南安，潮说其前锋将曰：“吾属弃坟墓妻子而为盗者，为绪所胁尔，岂其本心哉，今绪雄猜，将吏之材能者必死。吾属不自保朝夕，况欲图成事哉?前锋将大悟，与潮相持而泣。乃选壮士数十人，伏篁竹间，伺绪至，跃出擒之，囚之军中。绪后自杀。绪已见废，前锋将曰：“生我者，潮也。”乃推潮为主。是时，泉州刺史廖彦若为政贪暴，泉人苦之，闻潮略地至其境，而军行整肃。其耆老相率遮道留之。潮即引兵围彦若，逾年克之。光启二年，福建观察使陈岩表潮泉州刺史。景福元年，岩卒，其婿范晖自补留后。潮遣审知攻晖，久不克，士卒伤死甚众。审知请班师，潮不许。又请，潮自临军，且益兵。潮报曰：“兵与将俱尽，吾当自往。”审知惧，乃亲督士卒，攻破之，晖见杀。是岁，唐即以潮为福建观察使。潮以审知为副使。审知为人，状貌雄伟，隆准方口，常乘白马，军中号白马三郎。乾宁四年，潮卒，审知代立。唐以福州为威武军，拜审知为节度使，累迁同中书门下平章事，封琅琊王。唐亡，梁太祖加拜审知中书令，封闽王，升福州为大都督府。是时，杨行密据有江淮。审知岁遣使泛海，自登莱朝贡于梁。使者入海覆溺，常十三四。审知虽起盗贼，而为人俭约，好礼下士。王倓，唐相溥之子；杨沂，唐相涉从弟；徐寅，唐时知名进士，皆依审知仕宦。又建学四门以教闽士之秀者，招来海中蛮夷商贾。海上黄崎，波涛为阻，一夕风雨雷电震击，开以为港。闽人以为审知德政所致，号为甘棠港。审知，同光三年卒，年六十四，谥曰：“忠懿，”子延翰立。
　　延翰，字子逸，审知长子也。同光四年，唐拜延翰节度使。是岁，庄宗遇弑，中国多故。延翰乃取司马迁《史记·闽越王无诸传》示其将吏，曰：“闽，自古王国也。吾今不王，何待之有，”于是军府将吏上书劝进。十月，延翰劝进称王，而犹禀唐正朔。延翰为人长大，美皙如玉。其妻崔氏陋而淫，延翰不能制。审知丧未期，彻其几筵。又多选良家子为妾。崔氏性妒，良家子之美者，辄幽之别室，系以大械，刻木为人手，以击其颊，又以铁锥刺之，一岁中死者八十四人。崔氏后病见以为祟而卒。审知养子，建州刺史延禀，本姓周氏，自审知时，与延翰不叶。延翰立，以其弟延钧为泉州刺史。延钧怒。二人因谋作乱。十二月，延禀、延钧皆以兵入，执延翰，杀之。而延钧立，更名鏻。
