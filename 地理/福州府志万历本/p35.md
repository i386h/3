<!-- { "loadSidebar": true } -->
　　建宁右卫折屯旧额米五十四石。每石征正银二钱五分，共一十三两五钱，脚鞘银二钱一分六厘，耗银五钱九分四厘，公用银三两九钱四分二厘，马丁银三钱五厘六毫四丝，柴薪银一钱六分二厘，铅炭六分二厘，造册银一钱二分九厘。新增米一百二十三石九斗八升八合每石征正银二钱五分，共三十两九钱九分七厘，脚鞘银四钱九分五厘九毫五丝二忽，公用银九两五钱一厘二毫二丝四忽，马丁银七钱一厘七毫七丝二忽，铅炭银一钱八分五厘九毫八丝二忽，造册银一钱八分五厘。本色米一千四百九十一石四斗四升四合。每石征正银三钱五分，共五百二十二两五厘四毫，耗银二十一两七钱七分五厘八丝二忽二微，马丁银八两四钱四分一厘五毫七丝三忽，柴薪银四两四钱七分四厘三毫三丝二忽，铅炭银六两一钱八分九厘四毫九丝二忽，造册银三两五钱七分九厘四毫六丝五忽六微。
　　古田县，征福州右卫折色旧额米二千三百八十八石。每石征正银二钱五分，共五百九十七两，脚鞘银九两五钱五分二厘，耗银二十九两八钱五分，马丁银一十一两九钱四分，柴薪银五两九钱七分，公用银一十一两四钱八分六厘二毫八丝，狸皮银四两九分三毫一丝。新增米二百二石九升二合。每石征正银二钱五分，共五十两七分三厘，脚鞘银八钱一分二厘三毫六丝八忽，公用银六钱九厘二毫七丝六忽，狸皮银三钱四分七厘八毫六丝八忽。
　　[HT]建宁左卫折色旧额米四百一十四石三斗。每石征正银二钱五分，共一百三两五钱七分五厘，脚鞘银一两六钱五分七厘二毫，耗银四两五钱五分七厘二毫，公用银三十两二钱四分三厘九毫，马丁银一十三两二钱五分七厘六毫，柴薪银一两二钱四分二厘九毫，铅炭银八钱二分六厘六毫，造册银九钱九分四厘三毫。新增米九百五十八石四斗七升一合六勺三抄六撮每石征正银二钱五分，共二百三十九两六钱一分七厘九毫九忽，脚鞘银二两八钱三分三厘八毫八丝六忽，铅炭银二两五钱八分七厘八毫七丝，公用银六十九两九钱六分八厘四毫二丝九忽，马丁银三十两六钱七分一厘零。本色米四千八百五十石一斗五升。每石征正银二钱五分，共一千六百九十七两五钱五分二厘五毫，耗银七十两八钱一分二厘一毫九丝，柴薪银一十四两五钱五分四毫五丝，铅炭银三十两七钱九分八厘四毫五丝二忽，造册银一十一两四钱九分四厘八毫。
　　将乐千户所折色新增米一石六升二合。每石征正银二钱五分，共二钱六分五厘五毫，脚鞘银四厘二毫四丝。本色米一千一百四十二石七斗二升七合六勺。每石征正银四钱七分五厘，共五百四十二两八钱三毫六丝。
　　闽清县，征福州左卫折屯旧额米九百石。每石征正银二钱五分，共二百二十五两，脚鞘银三两六钱，马丁银四两五钱，柴薪银二两二钱五分，耗银一十一两二钱五分，公用银四两二钱八分四毫，狸皮银一两五钱八分零。新增米一十五石二斗八升。每石征正银二钱五分，共三两八钱二分，脚鞘银六分一厘三毫二丝，公用银四分五厘，狸皮银二分六厘九毫八丝九忽。延平卫折色旧额米二千一百八十五石一斗三升三勺。每石征正银二钱五分，共五百四十六两二钱八分四厘五毫七丝五忽，脚鞘银八两七钱四分五毫五丝三忽，铅炭银三两九钱三分三厘二毫四丝八忽九微，公用银一十两九分五厘三毫二丝八忽，马丁银八两二钱二分九厘二毫三丝，柴薪银四两五钱一分四厘四毫九丝五忽，耗银二十二两二钱四分七毫七忽，造册银一两八钱五分七厘三毫六丝七忽。
　　永福县，征福州左卫折色旧额米一千五百一十八石。每石征正银二钱五分，共三百七十九两五钱，脚鞘银六两七分二厘，马丁银七两五钱九分，耗银一十八两九钱七分五厘，柴薪银三两七钱九分五厘，公用银七两二钱一分九厘六毫八忽，狸皮银二两六钱八分一厘零。新增米六百七十八石九斗五合。每石征正银二钱五分，共一百六十九两七钱二分六厘二毫五丝，脚鞘银二两七钱一分五厘六毫二丝，公用银二两三分六厘七毫一丝五忽，狸皮银一两一钱九分九厘一毫七丝三忽。
　　延平卫折色旧额米三千六百三十一石八斗四升四合六勺。每石征正银二钱五分，共九百七两九钱六分一厘一毫五丝，脚鞘银一十四两五钱二分七厘三毫七丝八忽，铅炭火耗银六两五钱三分七厘三毫二丝，公费银一十六两七钱九厘一毫二丝二忽，马丁银一十三两六钱七分七厘五毫二丝六忽，柴薪银七两五钱三厘三毫九丝九忽，耗银三十六两九钱七分二厘一毫七丝八忽，造册银三两八分七厘六丝七忽。
　　福清县，征镇东卫折色旧额米六斗七升三合。每石征正银二钱五分，共一钱六分八厘，杂耗共九厘八毫五忽。新增米三石七斗九升八含一勺六抄一撮。每石征正银二钱五分，共九钱四分四厘五毫四丝二微五纤，杂耗共五分六厘六毫九丝。
　　兴化卫折色旧额米一千七十四石。每石征银二钱五分，共二百六十八两五钱，脚鞘银四两二钱九分六厘，铅炭银一两六钱一分一厘，耗银一十三两四钱二分五厘，柴薪银二两一钱九分三厘六毫一丝七忽八纤，狸皮银一两二钱一分一厘四毫六忽三微八渺。新增米一千六百一十八石五斗一合四勺四抄。每石征正银二钱五分，共四百四两六钱二分五厘三毫六丝，脚鞘银六两四钱七分四厘五忽七微六渺，铅炭银二两四钱二分七厘七毫五丝二忽一微六渺，柴薪银三两三钱五厘七毫四丝七忽，狸皮银一两八钱二分七厘七丝七忽七微一纤一渺。本色米三千二百九十四石。每石征耗米五升，该米一百六十四石，并运大有仓上纳。柴薪银六两五钱二分九厘四毫九丝八忽五微六纤，狸皮银三两七钱一分八厘四毫八丝七忽七微八纤。
　　[HT]论曰：国初屯制，一军一余，各受三十亩而耕，持戟之士，即荷眷之农，故士无旷伍，屯无溷冒也。自后以来，军余半居市廛，不能亲操耒耜，于是始有寄佃于土人而分其息者，有私兑于他姓而更其名者，又有丁尽籍空，而转为别军所承顶者。世久弊滋，举数十屯而兼并于豪右，比比而是。昔林文恪先生谓宜因均田之会，无惮跋履，尽括旧屯并其新垦，勿令豪强更得侵冒，择其膏腴者给卫丁壮，令自食其力，有急用之，则可以渐省客兵，此亦汉人实塞下之良策也。其议洵不可易，第顶种已越百年，转鬻不下数姓。若徒取之豪右，则彼原以厚直售之，若彼付之丁壮，则彼又不能以空拳得之，捉衿掣肘，策将安施?是故清屯之议，尚当熟图，必使民收旧直之偿，军获实屯之受，而后两得其当也。至于征赋，颛属卫所之官，愚亦以为否否。夫国家武臣，不典钱谷，何独于卫官而宽之。夤缘请托，进司利权，染指既甘，漏卮无当。因而覆券者，何有胜数。倘分之附近各县，并为带征，则官保其先世汗马之勋，军免于频岁侵渔之苦矣。夫为政犹张琴瑟，改弦而鼓，则上之人也。余之言安知非操齐门之瑟，而掩耳于听竽者乎?


　
　兵戎志七
　岛　夷琉球
　　

　　琉球国
　　在大海中正南偏东。古未详何国。汉魏以来，不通中华。隋大业中，令羽骑尉朱宽访求异俗，始至其国，言语不辩，掠一人而还。唐宋未尝朝贡。元遣使招谕之，不从。国朝洪武中，其国分为三，曰中山王，曰南山王，曰北山王，皆遣使朝贡。永乐以来，其国王嗣立，皆受册封。后惟中山王来朝贡不绝，山南、山北皆为所并。今一年一贡。其风俗去髭，黥手，羽冠，毛衣，无礼节，父子同床而寝，妇人产乳，必食子衣，食用手。好剽掠，杀人祭神，聚骸为佳，王所居壁下，多髑髅以为佳。所居地曰波罗坛。洞、堑、栅三重，环以流水，树棘为藩。殿宇多刻鸟兽。无赋敛，有事均税。不知节朔。无文字，不节朔，视月盈亏以知时，视草荣枯以知岁。然近颇知向慕华风，王子及陪臣子，皆遣入太学读书。陪臣来朝，亦服华衣冠，返其国则否，而旧俗亦渐变矣。其贡物马、胡椒、硫黄、牛皮、螺壳、海已、生红铜、苏木、刀、擢子扇、玛瑙、乌木、磨刀石、降香、锡、木香。
　　论曰：琉球一岛，僻在海外，如黑子弹丸耳。然自我明之兴，其奉贡唯谨，则来享来王之国也。
　　今上丙子，琉球以嗣封请，上命户科左给事中萧宗业、行人谢杰持节册以往。杰，吴航人也。归言琉球有日本馆，群聚数百人，待封使之舟，转与为市，其人出入挟利刃，琉球心慑之，疑不可向迩云。越辛卬，又以嗣封请，于时倭犯朝鲜，海氛弗靖，议令琉球自赍诏册以归，使臣罢勿遣。更十余年，朝鲜师解，琉球坚以往例陈乞。上嘉其为不叛之臣，复许之。甲辰，命兵科左给事中夏子阳、行人王士祯又持节册以往。丙子冬，子阳竣事还，私向余言日本近千人露刃而市，琉球行且折于日本矣。且使臣入彼国，若不闻焉。其所以事天朝，至浅鲜也。操纵伸缩，惟是诸陪臣与吾之通事，表里为奸。区区两使臣，威所不能加，法所不能禁也。倘异时者再衔命涉沧溟，其辱国弥甚，君其识之。余闻给舍言，怆然有感于心。乃今数年，日本狡焉启疆，而琉球之君为虏，臣为仆矣。且阳借修贡之途，以阴行假道之计，撤我藩篱，窥我虚实，日引月长，将何以固吾围乎?玉关之谢，抑其末耳!《诗》曰：“肇允彼桃虫，拼飞惟鸟。”当事者勿泄泄焉而视之，若桃虫然则几矣!
　　日　本
