<!-- { "loadSidebar": true } -->
　　仙宗寺　在六都。五代唐同光二年建，元至正二十二年重建。有宝峰亭、白鹤岭、洗钵池、昙花磴、枢松关、金鸡岩、卓锡泉、垂萝径。明王应钟诗：“言访招提境，能生般若心。白云随处合，黄叶落阶深。囗解秋先到，山高景易阴。欲同王子敬，世外一登临。”
　　龙安寺　在三都历山。唐乾宁元年建，国朝成化三年重建。
　　岐江寺　在仙崎江浒。
　　安元寺　在五都。宋建，国朝正统中修。
　　双峰寺　在水西。唐咸通五年，僧师复自小箬双髻峰移建今所。初，师复与林蓘同业儒，同入闽，至扬子渡口，师复有出尘之兴，赋诗曰：“君自成龙我成道，浩然而卜筑於此。”观察使李瓉请赐寺额。后人作四悦堂，像瓉、师复及林蓘、周朴祀之。
　　奉先寺　在三都。梁乾化三年建。
　　报恩寺　在一都。唐天复三年建。
　　禅林寺　在六都。五代唐天囗囗囗。
　　灵隐寺　在八都古灵。唐咸通二年建。又有安德院，唐大中初建；灵源院，宋嘉祐中建。
　　安林寺　在九都。宋大观三年建。
　　南禅寺　在十四都，五代唐乾化三年建。
　　石泉寺　在十四都。宋乾德三年建。
　　南山寺　在三十五都。宋庆历间建。(以上十一寺，俱废。)
　　[HT]报恩院　在九都。宋至和元年建，今废。
　　金山塔庵　在洪江之浒。有一小阜，砌石为桥，以达于庵。元王翰诗：“胜地标孤塔，遥津集百船。岸回孤屿火，风度隔村烟。树色迷芳渚，渔歌起暮天。客愁无处写，相对未成眠。”
　　寻山庵　在七都。陈大建元年建，今废。
　　冲虚宫　在西禅山之东。唐贞元中，观察使李若初建，祀王霸、徐登、董奉、任放。旧在山南，隆庆间移建今所，俗呼西宫。唐林杰《王仙君坛口占》：“羽客已登仙路去，丹炉草木尽凋残。不知千载归何日，空使时人扫旧坛。”(以上侯官。)
　　隆寿保福寺　在二都，郡厉坛之北。陈天嘉二年建，初名唐安，国朝洪武初重建，赐今额。
　　昇山灵岩寺　在飞来山巅。陈天嘉三年建，国朝嘉靖间重修。
　　九峰寺　在兴城里。唐大中二年创，咸通二年赐名。
　　九峰镇国禅院　有柳公权书额。国朝万历中重建。宋黄幹《游九峰寺》：“囗遂归云人远山，九山环列似人间。摩挲石刻元和体，囗囗僧谭宣政间。往古来今浑昨梦，双鸡斗酒强开颜。明朝酌取龙湫水，直上层霄不复还。”
　　寿山广应寺　在稷下里。唐光启三年创，国朝万厉初重建。
　　翠微院　在兴城里。唐天成元年置，国朝重修。
　　芙蓉寺　在稷下里。唐太和七年建，咸通八年赐额。
　　延庆禅院　宋太平兴国改名兴国禅院，今废。
　　玄沙寺　在昇山下。五代梁开平元年建，宋绍兴间，丞相朱倬请为功德院。有熙春台、不溢泉、鬼磨石、仙昇岩、静游亭、运使厐籍留题及宗一禅师塔院。国朝永乐间重建为寺。宋程师孟《静游亭》诗：“石磴高轩榜静游，度年红叶少惊秋。使君会得山僧意，不放笙歌到上头。”明刘大夏诗：“清时作宦得闲游，更喜囗园景物幽。山色连云迷晚径，松声绕涧接喧流。僧台翘首诸天近，午日凭GFAC7百感休。薄暮归来心更乐，盈畴禾黍万家秋。”许天锡诗：“芙蓉面面拥飞峰，地布金沙一万松。鸟语隔窗呼醉梦，山光入座荡吟胸。云缄贝叶函玉润，苔蚀囗文字字封。瘦马东西十年事，几面来此囗疏佣。”
　　凤池寺　在凤池山。五代汉乾祐元年建，宋绍兴间为颜岐功德院。有擢秀亭、翠微亭、建炎二年进士题名于此。览辉亭、凤池轩、华池阁。陈瓘被放后，蒙恩自便居此。宋李纲诗：“凤去空余旧浴池，竹梧交荫翠参差。云随屐齿生松磴，泉合琴心泻石陂。幽计平生如此少，清闲今日许谁知。道人为筑绌书室，杖屦来游更卜期。”
　　玉泉寺　在万安桥西。唐建，宋景祐二年重建，有荔枝轩。唐周朴诗：“野寺度残夏，空房欲暮时。夜听猿不睡，秋思客先知。竹迥囗生薄，山高月上遲。又登尘路去，囗囗老僧期。”
　　弥陀寺　在九都。(以上五寺俱废。)
　　太平地藏院　在铜盘山后，唐同光四年建，今废。
　　林洋寺　在莲花里。唐天福元年建，国初废，万历辛亥重建。
　　灵云寺　在十九都。旧名灵峰，国朝嘉靖间建。(以上旧怀安，今俱侯官。)
　　古田县
　　吉祥寺　在县治后。宋太平兴国四年建，有石塔七级，国朝成化间重修。
　　天王资福圣禅寺　在二都。唐天宝六年建，初为天王院，宋大中祥符八年赐今额。国朝万历十六年重修。又名大吉寺。
　　资福寺　在八都。宋熙宁七年建。
　　开宝寺　在八都，宋开宝元年建。
　　灵瑞寺　在九都，唐咸通元年建，国朝成化间重建。
　　极乐寺　在十二都，唐天宝元年建，国朝永乐三年、成化七年重修，万历间重修。有息见亭、贞日轩、放生池、伏虎庵。宋县令李堪诗：“空门出白云，梵宇依苍烟。天色湛瑶光，春华结朝秀。檐间绮霞披，池底星珠漏。香沉烟篆余，文荒禹砖旧。恬智殊可养，寂寞谁复扣。逍遥隐叶猿，盘薄穿花囗。团团槿露浠，瑟瑟桂风逗。层台太虚半，双壑瀑洗斗。苔囗绿钱死，松老清阴瘦。独鹤忽飞骞，深萝苦纷构。蹄囗待沃囗，芥子观灵鹫。净土囗不来，尘寰廓然昼。”
　　天王寺　在十五都。唐中和二年建。
　　弥勒寺　在十六都。宋大中祥符四年建。
　　灵圣寺　在十六都。宋大中祥符三年建。
　　皈依寺　在十六都。梁开平四年建。
　　齐云寺　在十七都。宋治平三年建。
　　凤栖寺　在十七都。宋景德四年建。
　　上生寺　在十七都。宋显德四年建。
　　慈云寺　在二十都。宋乾德二年建。
　　鹫峰寺　在二十三都。宋元祐七年建。
　　宝林寺　在二十四都。宋乾德二年建。
　　灵峰寺　在二十五都。宋太平兴国二年建，国朝万历间再建。
　　宝庆寺　在二十六都。五代唐长兴元年建。
　　双峰寺　在二十七都。唐咸通元年建。
　　白莲寺　在二十七都，宋开宝二年建。
　　北岩寺　在二十八都，宋雍熙元年建。
　　灵岩寺　在二十八都。宋太平兴国二年建。
　　锦福寺　在二十九都。宋建隆元年建。
　　布金寺　在三十都，宋大中祥符元年建。
　　善庆寺　在三十都。宋崇宁三年建。
　　南泉寺　在三十都。宋清泰元年建。
　　宝泉寺　在三十都。宋建隆二年建。
　　宝兴峰　在三十一都。五代唐长兴二年建。
　　凤林寺　在三十五都。五代唐天成三年建。
　　禅林寺　在三十五都，宋景泰四年建。内有狮子石。
　　保福寺　在三十七都。宋建隆二年建。
　　瑞云寺　在三十七都。宋庆历元年建。
　　秀峰寺　在四十都。五代汉乾祐元年建，宋祥符八年赐今额。有放生池、龙爪石。
　　幽岩寺　在四十一都，五代晋天福五年建，国朝洪武十一年重建。
　　保福观音寺　在四十一都。宋开宝七年建。
　　长生寺　在四十三都。唐光启二年建。
　　瑞岩寺　在四十三都。宋庆历四年建。
　　广胜寺　在四十四都，唐咸通元年建。
　　观音寺　在四十四都。宋太平兴国二年建。
　　西峰寺　在四十五都。唐开元元年建，国朝成化间重修。
　　大目寺　在四十六都。唐咸通二年建，国朝永乐二年重建。
　　牛头寺　在一都。一名大云，五代唐天成五年建。有白云堂、寒林轩。
　　[HT]宝峰寺　在十都。宋显德七年建。(以上二寺俱废。)
　　仙楼道院　在五华山上。邑人祷雨于此。
　　醴泉道院　在仙亭山下。元时建。
　　金仙庵　在十四都。
　　翠屏庵　在十五都。国朝洪武间建。
　　紫极宫　在县坊。
　　栖真观　在玉华山巅。元延祐间建，国朝成化十三年重建。
　　闽清县
　　白云寺　在十七都贺恩里。宋景祐三年建。有仙峰、巨石。
　　报恩普贤寺　在护仁里。五代梁贞明二年建。有放生池、双溪堂。
　　积善院　在县南盖平里。宋大中祥符三年建。右丞许将读书处也。今废。[HT6SS]宋许将诗：“为爱山居乐，山居又忆家。菊黄来日蕊，梅吐旧时花。水阔离情剧，霜晴别路赊。前林回首望，空指暮天霞。爽气来天囗，清光满域中。共怜今夕魄，不与咋霄同。漏永泠泠露，庭虚瑟瑟风。玉台高下影，犹在广寒宫。”
　　龙门庵　在鼎峰之阳。宋邑人林正卿建，事具《山川志》。
　　圆通庵　在宣政里。又有兴福庵，宋开宝三年建；泗水庵，宋景德四年建。
　　芹山观　在钟南山之左。亦名仙源道观，旧传白玉蟾炼丹处。元末废，国初重建。
　　金沙堂　在金沙里。宋绍兴二十九年建，国朝正统四年重修。
　　长乐县
　　天王寺　在县西隅。唐大中七年建。初，有檀木遡江潮而上，牧童取之，夜中发光，里人林锜梦其木谓我北方毘沙门天王，遂舍宅为寺，廉帅杨公奏赐额曰“灵感天王寺”。有天王阁、烟萝亭、里江亭、乐寿台、松石峰。
　　南山三峰塔寺　在县西隅登高山。宋崇宁间建，建炎间造塔七级，国朝永乐十一年重修。
　　西峰寺　在六都。五代梁开平二年建，元至正九年重修。宋林嗣复诗：“参遍曹溪众所钦，玄堂空寂砌虫鸣。定回空寂谁相顾，好鸟啣花下翠林。”
　　当阳寺　在七都柏山之麓。唐咸通六年建。有二堂，曰山月、雷音。宋嘉祐中县令王企立、户曹林诰诗：“何处遇幽景，当阳绝顶寻，云霞千古态，松竹四时阴。□列天边□，泉鸣涧底琴，高人不游此，应负爱山心。”明林慈诗：“鸟道缘青壁，龙目入翠微。逢师持钵日，恰我到山时。萝迳千林满，风泉百道飞。何日至城邑，□别□乌衣。”
　　资寿寺　在九都。宋太平兴国二年建，治平中重修。有芬兰、祖意二轩。
