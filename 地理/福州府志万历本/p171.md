<!-- { "loadSidebar": true } -->
　　灵石寺　在清源里。唐大中四年建。先是武宗时，僧元修始庵于此，诵七俱胝咒治疾祟，后深入岩谷中，人以为遁去矣。有蔬甲泛流而下，乃沿源访而得之。再往则庐已虚，盖避会昌禁也。宣宗时出，诣阙贡金买山，始创精舍，名翠石院，至是赐灵石俱胝院额。宋天圣初重修。有仙人碑、蟠桃坞等十胜。宋许囗囗囗：“自香城北沿囗囗里西渡小桥，入长道，又西入蟠桃坞，十步，有石屏，因为榭，榭之西有囗囗，亭次有囗光、素波二台。数十步，有松偃盖。西有囗花室。又西有放鹤、待月二楼。囗高囗亭白莲社，乃至塔院，中有胡僧。僧自西域来，有神术。至今鸟雀不栖。
　　黄蘗寺　在县西南清远里。沙门正干从六祖得其传，唐贞元五年建院，名般若堂，德宗赐名“建福禅寺”，国朝重建。
　　安福寺　在清远里。唐大中间建，宋嘉祐间重建，有熟梅轩。宋林希逸诗：“梅子黄时四月秋，小轩流水最清幽。山僧坐对禅囗熟，不准眉头一点愁。”
　　天竺寺　在方兴里。唐咸通间建，相传仙人汲泉碾茶处。
　　敛石寺　在敛石山。唐建，国朝隆庆间重建。
　　应峰寺　在清源里。唐大中间建。
　　天王寺　在县北遵义里。梁大通二年建，初名法建，唐咸通二年赐今额。
　　延庆寺　在新安里。五代唐长兴间建，初名灵曜，宋天圣中赐今额。山泉甘冽，所产茶异常品。
　　嘉福寺　在化北里。宋建。
　　福兴寺　在化南里。宋庆历四年建，国朝洪武二年重建。
　　灵隐寺　在龙仁寺。宋政和五年建，有不溢泉、平步台、小龙潭、海月庵。
　　重兴寺　在县西南光贤里，五代周显德二年建。初为庵，名大悲。至是拓之，乃更今名。旁有石高峰、石马泉。
　　新兴寺　在光贤里。宋太平兴国中建。本崇福院旧址，翁仁凯庐墓之所。
　　瑞峰寺　在海口城东北龙山之巅。有石浮屠七级，可观海日。
　　福山寺　在新丰里。唐时建。郑侠读书处也。(以上三寺俱废。)
　　玉峰道院　在县治西塘边。元至正二十五年建，国朝永乐八年重修。
　　[HT]福真观　在海口城。宋元祐七年建，政和二年赐额。中有丹井，为道士林知源修炼处。
　　永南观　一名朝元观，在新丰里。
　　灵宝观　在石竺山。
　　论曰：自关尹之言授，而竺乾之说兴，于是羽客缁流，梵刹霄宫，遍于宇内，甚且与儒教鼎立为三。昔韩退之辟二氏，至欲火其书而庐其居，说者以为其功有若障川回澜然。奈何后之人惑于五戒九还，更推波以助之也。惟是尘韁既解，氛垢都消，浮生之半日初闲，明月之中庭不扃，崆峒可问，色相皆空，斯亦幽人之所息机，哲士之所寄迹也。游而不有，化而不留，明先王之道以道之，则彼异端者，禹隹照丽天，而爝火息矣。

　杂事志四
　　时　事
　　

　　唐
　　大历二年秋，大水。
　　建中三年，大旱，井泉竭，疫死者甚众。
　　贞元四年，军乱，逐其观察使吴铣，大将郝诫溢自称留后。
　　十七年，剑池水赤如血。
　　开成五年夏，蝗疫。
　　大中二年七月，福建观察使殷俨进瑞粟，茎五六穗。
　　乾符五年十二月，黄巢陷郡城，杀戮无算。
　　景福二年，王潮陷福州，范晖死之。晖为观察使陈岩婿，岩卒，自称留后。初，潮未至，闽人谣曰：“潮水来，岩头没，潮水去，矢口出。”其后朝廷即以潮为闽观察使。潮卒，其弟审知代之。闽人以为谶云。
　　乾宁四年，唐以福州为威武军，拜审知节度使。初，潮兄弟卜帅，植剑于地，拜而动者为帅。审知拜，剑跃起，众异之，推审知，不敢当，以让潮，而己副焉，至是总府事。审知虽起盗贼，而俭约好礼。时四方窃据，或劝其建国，审知曰：“吾宁为开门节度使，不作闭门天子。”竟以臣节终。
　　五年，黄崎港雷震水中巨石，碎之，海船利涉，人谓审知德政所致，号甘棠港。
　　后　唐
　　长兴三年，王鏻僭号称帝，国号闽。
　　晋
　　开运三年丙午，南唐李景兵灭王氏。
　　宋
　　太平兴国八年二月，知福州何允昭献芝二本。
　　至道二年，诏福建民负人钱没入男女者还其家。
　　四月，福清、长乐雨黄黑豆，皆坚实异常。
　　四年，除民岁丁钱。
　　景德元年，飓风为灾，诏赈之。
　　大中祥符元年，芝生于龙眼树上，次年又生于荔枝树上，是年遣使取占城稻种。
　　五年十二月，侯官山生芝五十四本，闽县圣泉寺生芝十本。
　　天圣四年，大水，有诏赈恤。
　　六年，除福州民逋官庄钱十二万八千缗。
　　政和二年，福清溪涨，有鱼腾波浪间，荡民居数百家。时仪曹林挚与其弟攀挈家寓于文兴囗囗没。
　　靖康元年八月，福州军乱，杀其知州事柳廷俊。
　　建炎四年，诏奉安祖宗神御于福州。时御舟航海，将避于闽。按《鹤林玉露》：福州启运宫在开元寺，有七祖御像。南渡初，金兵囗扰仓囗间，载以朱辇七乘，列于殿庑，专差中官生香火，节序朝廷遣帅守致祭。
　　是岁，建州范汝为作乱，福州城中大震。
　　绍兴二年，饥，斗米千钱。令宪臣移广粟以赈。
　　六年，饥，有诏赈之。令即臣部使者赈粟，亏分且漕广粟以助。
　　十八年，侯官县有竹实如米，饥民采食之。
　　二十九年，大水入城，漂闽、侯、怀三县田庐，宪臣樊光远不以闻，坐黜。
　　隆兴二年，地震，是年大旱。
　　乾道二年，福清县石竹山大石自移，声如雷，石方可九尺，所过成蹊，山之木石如故。
　　三年秋，霖雨，禾麻菽粟多腐。
　　淳熙四年夏，大水，漂民庐数千家。
　　五年，大水，漂圯古田县治。
　　十二年，饥，令守臣赈贷。
　　十四年，旱，命有司赈贷。
　　绍熙二年四月，霖雨，至于五月，大水侯官、怀安、古田、闽清，坏官民庐舍。
　　嘉泰二年，古田县大水，漂官民庐甚众，溺死者数百。
　　开禧元年，旱，又岁又水，有诏赈之。
　　十四年，旱，诏赈恤。
　　嘉定四年十月，一夕再火，燔城门僧寺民庐千余家。
　　十三年，饥，人食草根。
　　十七年五月，大水，侯官甘蔗砦漂数百家，多溺死者。水口镇民庐皆尽。是年秋，飓风大作，损稼。
　　绍定三年，蝗。
　　端平七年，大旱，诏州县：军旅之后，遗骼弃道路，感伤和气，有司收瘗之。
　　十二年，大水，诏赈之。
　　宝祐元年，旱，诏赈之。
　　景定四年，飓风。十一月，火。
　　景炎元年夏五月乙未朔，端宗皇帝即位于福州。以大都府为垂拱殿，便厅为延和殿。是日有大声出府中，众皆惊仆。
　　二年，元大将董文炳帅师入福州，秋亳无犯。宋御舟迁于海。
　　元
　　元贞二年，饥，赈粟有差。
　　大德六年，饥。五月丁巳，赈以粮一万四千七百石。
　　至正四年，大旱。
　　六年，寇入连江。
　　十四年，大饥，人相食。
　　二十三年，连江县有虎入城，罗源县猛兽害人，非虎非熊，或曰驳马云。是年谯楼鸱尾吐气如雾。
　　二十四年七月，白昼获虎于郡城西。
　　国　朝
　　洪武元年，大将汤和由海道入福州，兵不血刃，执陈有定归于京师。
　　四年，永福县温九作乱，寇掠乡里，有司捕之，逃去。后复来寇，义士杨惟吉率众围获之。
　　二十年，大旱。
　　二十一年，长乐大水。
　　永乐十年，长乐首石山鸣。谶云“首石山鸣出大魁”。是岁马铎及第，后六年李骐又及第。”
　　正统八年戊辰，邓茂七作乱于沙、尤。福州山贼攻劫诸县。残罗源、古田、永福、闽清，死者不可胜计，处州贼乘乱入连江，福城戒严，避寇扶携入者，日以千计。
　　成化十三年，火，毁还珠门及民庐舍数百家。
　　十六年，长乐县十八都昆由里突起小阜，高三四尺，践之辄陷。明年，复于其左涌起一山，广袤五丈余。是年大疫，民多死。
　　十八年，长乐半占山崩，压居民庐舍，有死者。连江大水，坏县公署、学舍，仓廒、坛壝，民畜溺死不可胜计。
　　十九年六月庚辰，大风雨，拔木发屋，公署民庐尽坏，城上敌楼颓毁一空。福州九县，同日官私船漂没无算，死者千余人。
　　二十年十二月戊寅，地震有声。
　　二十一年三月，雨不止，至闰四月，闽县、侯官、怀安、古田、闽清、连江、罗源、永福八县俱大水，民多溺死。
　　二十二年，旱，古田、连江大疫。
　　二十三年，罗源贼劫县库，官军寻获之。
　　弘治七年正月，还珠门火，延居民二百余家。
　　十一年春，长乐十九都灵峰上产芝三本。
　　十四年，古田白水寇逼县城，为官军所歼。
　　一十六年，长乐马江大风覆舟，死者几百人。
　　正德三年，还珠门火，延居民庐舍百余家。
　　四年，连江囗生白毛，焚之有囗气。
　　十二年四月，地震，是岁地五六处皆有声。
　　囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗囗可数。五年五月夏，旱，知府汪文盛奏蠲租赋。
　　嘉靖九年，侯官县狱囚反，时正月二十九日夜也。初，侯官县令黎文会素酗酒，守狱者得囚金，纵之。有林汝美，故县吏也，以杀人论死；车小二，则郡剧盗也。二人私以兵器藏瓜中，遂率众斩关而出，杀侯官令，趋南门，将逃于海，适三司晨候御史于南察院，遂杀布政查约、参议杨瑀、都指挥使王翱、经历周焕，贼逸去，后颇追获。
　　是年四月，长乐太常山鸣。
　　十一年，大雨雪，里巷中群犬惊吠。是岁，闽果不实。
