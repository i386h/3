<!-- { "loadSidebar": true } -->
　　郡之水，海为最大，自东迤南，襟带五县。闽之东南，长乐之东北，连江之东南，罗源之东，福清之东南东北，皆海也。海潮从东南来，南则由粗芦门北涌，东则由闽安镇西涌，皆会于马头江，复分为二：一入西峡，一入南台，复合于马渎、竹崎，与水口下之溪相接，乃回流而汐焉。是潮也，在永北、合北地方，犹兼咸卤，至马头江则皆淡矣。潮至府城下，分为三派：一由水部门入城，一绕城南，一绕城东，皆与南台江通者也。浸淫及于侯官、怀安、阳歧、古灵、浯江、瓜山诸处，旁入港浦，几遍县界。其在外县者，长乐，则由闽之下洞江入，而太平港、龙门渡、白田渡、广石渡，皆通潮汐。连江，则由官塘洋、荻芦峡、黄崎堡、鹤屿诸处，十有二派，波及县之半矣。罗源，自廉澳门入，历白水洋，经禹步迹，歧而为二，潮通于起步溪、九龙溪、沈尉桥港焉。福清，一由迎仙港入，一由径港入，入迎仙港者至莆田县子鱼潭而止，入径港者至应天院前而止；又一派入海口镇至水陆院西而止，此其大略也。濒海可田之地，唐太和中，闽县令李茸筑石堤，跨闽与长乐东界，以障咸卤，垦田无数。又有一等洲田，潮至则没禾，汐而无害于禾，不假人牛而收获自若，有力之家随便扦插；但东流西复，迁徙不常，利害亦相当云。今将潮信其列左方：
　　每月初一　　十六　　　寅正三　　申正三
　　初二　　十七　　　卯初三　　酉初三
　　初三　　十八　　　卯正三　　酉正三
　　初四　　十九　　　辰初三　　戌初三
　　初五　　二十　　　辰正三　　戌初三
　　初六　　二十一　　已初三　　亥初三
　　初七　　二十二　　巳正二　　亥正二
　　初八　　二十三　　午初初　　子初初
　　初九　　二十四　　午初三　　子初三
　　初十　　二十五　　午正一　　子正一
　　十一　　二十六　　午正四　　子正四
　　十二　　二十七　　未初三　　丑初三
　　十三　　二十八　　未正二　　丑正二
　　十四　　二十九　　申初一　　寅初一
　　十五　　三十　　　申初四　　寅初四
　　此海潮之候也。江潮常缓海潮三刻，至入府城内外诸河，则愈缓矣，又当视其近远为先后，各以意推其它。海舶贸易往来淮浙交通之间，各以十五潮为率。《三山志》及正德旧志，俱有海道，今不具载。谨按水路视潮次停泊，犹驿铺也，循州境东出，涨海万里，潮随月长，昼夜至如符契。商舶估载，蚁屯云飞，趋避不爽，亦神矣。五代闽时，纳贡吴越。宋有盐仓，岁运福清、长乐糯粒，舳舻相衔，然皆官役也。国朝无海运，无重赋，而泛海之航，皆出于大驵。奸商冒死取捷之计，始犹入淮浙，继乃入交广，今相率之吕宋、日本矣，春去夏返，岁以为常，双桅板艇，日多一日，不逞之徒，视为奇货，潜诱豺狼，窥我虚实。夫小人何知之有，计桑土者，得无隐忧乎!
　　城中水
　　城中之水，旧凿二河焉，设水关四：东北在汤门，以泄诸山之水；东南在利津门，海潮自南台入者，山河口缭绕三十有六曲，始达于城，而东北之水会总名真渎浦。城西南隅亦设水关通洪江，潮由西禅诸浦亦缭绕三十有六曲，达于城而北。北则西湖水入与之合，河自谯楼南还珠门北，横亘为第一水，曰大桥河；又南至安泰桥，横亘为第二水，曰新桥河。东河自东水关北行至左卫前止，与大桥河合。西河自北水关南行至常丰仓前止，与新桥河合。又凿龙须河二：一自谯楼左经开元寺前至剃刀桥入河，一自谯楼右经大中寺前至按察司前桥入河，相传晋子城河也。宋刘克庄《浚河纪略》：“古河缭城内外，如人气血，周于一身。岁久而淤，赵忠定公尝浚之。甲子逾一周，水道故存，居人益搭为浮屋，筑为高砌，堙为平陆矣。淳祐戊申，待制陈公既浚内河，修撰赵公至而叹曰：‘胸腹虽通，支节犹壅，未也。顾内河六百丈，而外河加二百余丈，役不可已，民不可劳。”乃白于官，询于众，于是暨公之尊贵者，属吏之才敏者，皆条利便来告，公虚心以听。先是寺产满百钱者浚三尺，产二百以下皆敷公丁。令产满百者浚二尺，已浚内河者半之。负郭三邑寺产三百以下，余十县寺产六百以下者，皆免敷。遂尽界限，度丈尺，总以十大寺，而余寺分隶焉。近寺募工，远寺助费，率以产满百者助二工，按籍给由，下之十县，以僧督僧，吏拱手不得与。寺尤远而未至者，先兑库钱。妥郡丞赵君时愿，率属林君、节度推官徐君士廉其役、不囗木而囗，不施扶而勉起。淳祐庚戌九月乙亥十日而毕，河深五尺，囗一丈，用工四万六千有奇。工给宝瓶楮三通，不过数千楮十四万，而百年水道，唾手而复竣事。士民有乞浚铫炉桥支河者，自言忠定公昔为西、南二湖，今南湖半为茭地，蓄泄无所，田失灌注，民罹漂害，公使未敷之寺分浚之，计支河六十六丈，南湖四十四丈。是役也，达民气、助火政、通潮汐，行舟楫，其大者壮军府之容，增金汤之势，公之虑深且远矣。公名希瀞，自九卿以铁钺出镇，重厚持大体，文武有威风，惠利不可殚纪，浚河特其一耳!
　　城外水
　　城外之水，大海在其东。闽东界有江曰马头，在城东南五十里，[HT6SS]闽县之极南界。纳西北众流入于海，风涛凶涌，中有巨石焉，如马首状，随潮隐见，舟行必戒避之，故名。[HT6SS]明林世璧《渡马江》诗：“水色西来若画屏，长江一带抱沙汀。扁舟日暮乘流下，疑是秋风过洞庭。”曰马渎，在城西北百余里，侯官极北界。纳延、建、邵三郡之溪，江之最上游也。
　　由马渎而南，分派为二：自北而东者，历岊山，南至于洪山，又东南至于鼓山，其江曰石岊、曰南台明王恭《台江》诗：“无诸古城外，潮满合沙洲。宾从留鬃马，壶觞度采舟。山回川月夜，猿哭海云秋。寂莫屠龙事，台江空自流。”曰滨、曰大定、曰西峡，[HT6SS]宋林亦之《峡江》诗：“白鹿山头云欲颓，峡门滩下水如雷。锦囊破裂元无用，席帽嵚崎还更来。我自未能逃世俗，人谁便解脱尘埃。扁舟且趁牛羊渡，真问如今第几回。”汇于马头，入于海；自西而南，南而东者，循高盖山至于方山，又南至于仙崎，西至于瓜山，江曰黄、曰峡、曰螺女、[HT6SS]江滨有祠，按《搜神记》：闽人谢端得一大螺如斗，畜之家，每归，盘餐必具，因密伺，乃一姝，丽甚，问之，曰：“我天汉素女，帝遣为君具食。今去，留壳与君。”端用以居粮，其米常满。明高棅《螺江》诗：“寒潮欲落海天宽，极浦维舟夜色阑。月色满衣天上坐，星河卷幔镜中看。清霄大地江山静，古庙严霜祈漏寒，明发不愁归路晚，三峰只在白云端。”曰濑、曰泽苗、曰阳崎、明黄玄诗：“暮色入长江，江帆疾于鸟。苍山白云外，一望更何有?飒沓风雨来，萧条夕阳后。张灯照寒炉，且复醉杯酒。长歌沧浪曲，远应沧浪叟。崖暗古木侵，沙虚暮潮吼。扣舷江水深，去路离情厚。何处有僧庐，残钟出溪口。”曰金锁、在城七十里。旧传晋康帝时，有渔者钓，得金锁，引锁尽，见金牛，急挽至岸，俄而锁绝，犹得数尺，因名。[HT]曰黄岸、曰仙崎，汇于马头江，入于海。南台、大定、西峡、螺女、金锁，俱闽。演、黄、峡、濑、泽苗、俱侯官。石岊、阳崎、仙崎、黄岸，俱怀安。
　　上洞江　在大江之北，下洞江在大江之南，皆别流。俱闽县。
　　大目溪　在城西北，源出古田。宋李弥逊《大目溪》诗：“造物随人意，轻帆百里间。舟痕风力健，客枕橹声闲。山合尘踪断，秋高爽气还。望州相见处，蓦直透三关。”小目溪，在大目之南，源出永福，会蒙溪，源出连江鼋溪、侯官十九都。唐大历中，有女子浣纱溪次，为鼋所食，其父哭之哀，既而得鼋，乃烹以释愤，名士多为记述。其山源深险多，囗逞囗盗贼茗卤，官莫谁何，俗号七囗鼋里。仁溪，侯官二十五六都。皆西北注于马渎、沙溪、[HT6SS]自水口至芋原总名。桐溪、陈塘溪、二溪怀安十三四都。黄石溪、注于石岊，浯溪、洁溪、注于泽苗，黄溪注于延泽浦，入于江俱怀安。义溪闽。达于西峡，入于海。小者焦溪、榕溪、白鹿溪、苦竹溪、桑溪、善溪、大坑溪、东崎岊溪、浩溪、荷溪、孟溪，仅足灌溉，不容方舟。俱闽县。
　　西　湖　在城西三里，周回十数里，抱郡西北。晋太康中，太守严高所浚也，蓄水置闸，宣泄以灌民田一万五千余亩。其初甚广，五季渐湮，宋守曹颖叔、程师孟、蔡襄，渐次修筑，未就。淳熙中，赵汝愚疏请开浚，至今赖之。有水晶宫，澄澜阁、开化院，俱废。明万历初，按察使徐中行命于皇华亭复建阁跨湖，亦名澄澜云。《三山志》记略：“西湖在洲西三里，蓄水成湖，可荫民田，伪闽又益广之，迤逦南流，接城西大壕，直通南运地。父老相传，伪闽时湖周回十数里，筑台其上，号水晶宫。今宫迹犹存，民田其上，而湖尽为民田菱池矣。”宋李纲《湖亭》诗：“画栋翚飞瞰曲塘，主人情重启华觞。月摇波影鳞鳞碧，风入荷花苒苒香。散策幸陪终日适，开襟还喜十分凉。天涯随分同清赏，何必南园作醉乡。”罗愿《和赵汝愚阅西湖》诗二首：“湖边飞盖欲谁同，治行人思旧弱翁。行乐未饶溱水女，咏归应有舞雩童。闽山影浸烟云囗，沧海潮连浦溆空。欲识元侯疏凿意，君王囗囗囗囗宫。”“东方春早冻先融，荷铺趁时小异同。要使囗民知水利，亦如前哲爱文风。四时镜净登临美，万顷云垂灌溉通。嗟我一麾江汉上，慨然歆叹似南丰。”朱熹次韵二首：“百年地辟有奇功，创见犹惊鹤发翁。共喜安车迎国老，更传佳句走邮筒。闲来且看湖头入，乐事宁忧酒盏空。会见台星与乡月，交光齐照广寒宫。”“越王城下水融融，此乐从今与众同。满眼芰荷方永日，转头禾黍便西风。湖光尽处天容阔，潮泛来时海气通。酬唱不夸风景好，一心忧国愿年丰。”明林燫《游西湖》诗：“积水风生五月秋，绮筵画舸漾澄流。万家城郭林边迥，两岸云山镜里浮。沆漭直期穷北渚，芳馨还共采中洲。盛名满座俱吾党，不羡当年李郭舟。”
　　东　湖　在城东北三里，周回二十余里。严高筑城时，与西湖同凿，以备早涝。宋末尽塞，今存湖塍之号。怀安又有南湖、在城西，今塞。石湖、陈湖，见《三山志》，莫详其处。
　　外县水
