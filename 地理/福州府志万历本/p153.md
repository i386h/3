<!-- { "loadSidebar": true } -->
　　林贞女菜姐，其妹仁姐，闽县人，参政舜道女也。贞女许嫁长乐中丞陈省子长源，于归有日矣。长源死，贞女欲奔其丧，父母不可，日夜号泣，矢志靡他。其妹友厥姊，姊不茹荤，己亦不茹荤，姊病不能寝，己亦不敢寝，积劳瘁先卒。贞女益愤郁，呕血数升而绝。将死，曰：“葬我，必之长乐。”时万历五年六月也。士大夫闻之，姊贞而妹友，即烈丈夫难之矣。参政友人林燫哀其志，为楚歌以吊：“兰生兮葳蕤，沐芳馨兮为谁施?指苍天以为正兮，矢肝胆而陈词。曰余未见君子兮，心既许而不移。之死匪他兮，幸父母焉听之?躬自悼兮遂余志。夫何女弟之婵娟兮，友因心而独至。羌日夜其唁余兮，忘寝食与劳瘁。彼鹡鸰之在原兮，痛婉娈之永弃。余既悲余命之不辰兮，又重之以惨伤。涕阑干而横流兮，魂怳怳而飞扬。掩浮云而上征兮，求灵修于帝傍。过宋都兮吊伯姬，航淇水兮讯共姜。历九疑之巑岏兮，谒帝女而浮湘。形蘧蘧而不可化兮。又难以假翼于凤凰。吁嗟!父母养我不卒兮不如无生，览女图以自镜兮，吾慕夫古之人有行。虽归骨于山麓兮，惟皇穹照余之精诚。千秋兮万礻冀，安节兮令名。”后三十余年，有贞女林氏，名玙芳，即太宗伯燫孙女，户部员外郎世吉女也。幼许潮阳令吴万全之子尔雅，未婚而尔雅卒。女年十有六，即欲奔其丧，父母难之。女重违父母命，从此斋素自持，誓必为吴门鬼。间有从臾者，闻之辄歔歔泣欲死，泣而滨于死者屡，父母知其志坚不可转也。盖足不履阈外者十有二年，临卒，曰：“葬归于吴。”合掌念弥陀十数声而瞑。往尝读宗伯所吊林贞女辞，每为之泫然泪下，乃今宗伯有孙女，岂不与大参之女较烈齐芳哉?余又闻贞女幼聪慧，其父为解《孝经》、《列女传》诸书，贞女固心则之。呜呼!是可以见宗伯于地下，无忝所生矣。
　　论曰：余诵《诗》至《柏舟》，未尝不废卷而叹也。夫共伯早夭，共姜矢志，死而靡他，此固操不二之心，贞从一之义者也。若女子之未字者，则虽有父母之命，媒妁之言，然迓轮未卜，结褵未施，一失所天，甘与同死。远视共姜，其节弥贞，其心弥烈矣。呜呼!婉娈季女，目不探文史之林，足不逾闺阃之阈，乃率其秉心，为此殊行，流芳千礻冀，照耀两间，一何伟也。世有为丈夫者，载质儋爵，慕位薰心，蘅变为萧，橘化为枳，昏夜乞而白日骄，甚且谓他人父，谓他人母，有靦面目，良足哀矣。善乎先正之言曰：“天下失道，道在妇人；丈夫绝学，学在女子。”
　　方氏，闽县赵天麟妻。嘉靖三十八年，倭寇入其乡长湾，天麟出御贼，举家浮江。贼突至舟，驱天麟父母入水。方氏及天麟妹坤淑俱年少，恐贼污，投于江。同时有福清陈一德妻施氏，与小姑陈细娘遇贼，亦相持赴水死。
　　何玉真，福清林侹妻也。倭寇福清，侹父子俱执，贼质侹以求赂而不得，侹死，何遂自杀。同时有林氏者，庠生张季临妻也。亦与姑俱执，林求以身代姑免。林乃绐贼曰：“我宅前池中，大有金宝。”贼信之，林导往，至则自投于水，贼以长枪刺杀之。
　　石采蒿，参政璧之孙女也。幼不妄笑语。嘉靖间，倭入寇，采蒿随母避之，即系小刀衣带间，母怪问，曰：“急即死耳!”既而遇贼，赴水陷泥淖中，贼欲援之，采蒿自杀。数日，家人收其尸，色如生。
　　吴氏，长乐许鉴妻。嘉靖间，倭寇长乐，鉴夫妇俱见执。贼挟刃鉴，吴抱而哭，请代之，贼遂杀吴。同县时有廉氏，林师学妻；吴玉莲，陈九叙妻，俱不肯污贼死。
　　薛氏，福清人。年十三，许聘林以聪。聪寻染恶疾，当婚期，中外妪媪劝毋行，薛曰：“彼孤贫病困，俯仰何依乎?”不听，竟归林。十年，举一子，朝夕为夫浣濯无难色。夫卒时，薛年二十八矣。抚孤成立，复以寿终。万历中，诏旌之。人咸谓厉而生子，夫妇谐伉俪者十年，而不相传染，盖奇节之报云。
　　刘氏名淑真，连江黄缙妻。缙死，刘抚孤应龙，聘陈聪小为室。无何，应龙卒，尚未婚。陈奔其丧，与姑同寝处。两嫠茕茕，形影相吊。逮姑亡，而妇亦随殁。万历十六年诏旌。
　　叶氏名默，福清人，知州赠太子太保叶朝荣女。适林守定，逾年，守定故。氏恸哭仆地，欲以身殉。家人察其意，伺之密，父怜其志，欲归而赡之，不听。无何，其舅林质卿纳富室聘，将拥迫以行。氏度必不免，遂取刃自刎死。万历十九年，诏旌之。
　　林氏名懋细，福清人，教谕资澜女。年十七适郑汝舟。汝舟父天佐，为惠州府同知，携其子与妇之任。明年，汝舟还应试，数月，感疾卒。林闻讣奔丧，冯棺哭奠，闭户自刎。几绝，家人救免，药护之。乘间以指爪抉药，断喉而死。万历二十二年诏旌之。
　　林氏，福清人，长乐何梦卜妻。梦卜举嘉靖丁酉乡荐第二人，逾年而卒。家故贫，遗一子起渤。林年二十有四，矢志茹荼抚摩督诲。既长，补郡弟子员，为娶郑氏。无何，起渤又卒，未有子。郑年二十有六，妇姑相依为命。纺绩治生，频至不能举火，而忍饥俟死，绝无怨色。里中人莫不怜之。林七十七卒，郑拮据营葬，并葬其夫，年六十余，今尚存。
　　陈氏，名臾姐，长乐行太仆寺卿文沛女。适闽县林镜，大尹堪之子也。镜早夭，氏年方十九，哀恸不欲生，姑解之曰：“妇有孕，幸而男乎。固延如线之脉也。”氏闻言忍死以俟，弥月举一男，甫周而殇，氏哀恸欲绝，姑复再四解之曰：“吾虽老，尚有余年，妇念儿，则无捐生弃我。”氏遂屏荤茹素，奉姑至耄耋，未尝少懈，盖四十余年，家人不闻其声。姑卒年九十二，而氏年六十三矣。先是巡按御史何熊祥、刘应龙各匾其庐，候题诏，今年七十，尚未举。
　　马氏，大司徒森女，适王参知应钟子德渼。婚逾月，德渼亡焉。欲死者屡，已又念夫未有子，无为持三年丧者。迨丧毕，私治送终之具，请于父曰：“女今可以死矣。”遂绝食而卒。
　　闽　县
　　金　氏千户汤泉妻。
　　李　氏曾理瑶妻。
　　潘　氏谢巘妻，子镛。成化间，岁贡。
　　陈　氏举人李烜妻，烜，天顺十年，会试焚死。
　　黄　氏林浚妻，子庭棡。弘治间，岁贡。
　　陈　氏张浚妻。
　　李　氏林克囗妻。
　　吴　氏邓标妻。
　　王　氏杨和生妻。子永。宣德丁未进士。
　　潘　氏陈启妻。子傅。正统丙辰进士。
　　林　氏高明妻。子圭。天顺己卯举人。
　　邓　氏高孔文妻。
　　姜　氏龚廷逵妻。
　　王　氏举人林玠妻。子文缵。弘治乙丑进士。
　　张　氏陈正谟妻。子公升。嘉靖乙丑进士。
　　陈　氏邓炜妻。子原玉。嘉靖己酉举人。
　　张　氏陈台妻。
　　许　氏林络妻。孙堪。嘉靖癸卯举人。曾孙材。万历癸未进士。
　　邹　氏庄弘绅妻。子严。嘉靖癸卯举人。
　　张　氏县学生郑洛妻。子耀。万历乙酉举人。
　　侯官县
　　赵　氏林文明妻。
　　蓝　氏县学生王銮妻。
　　林　氏李徽妻。子源。成化辛卯举人。
　　王　氏府县生马谦妾。
　　怀安县
　　蔡　氏举人马俊妻。孙森。嘉靖乙未进士。
　　俞　氏金石妻。子文明。弘治戊午举人。
　　长乐县
　　陈　氏高伯明妻。
　　陈　氏谢磔妻。
　　陈　氏谢文爵妻，爵，磔之子
　　福清县
　　王　氏龚孟旸妻
　　何　氏县学生郭世治妻，子万程。嘉靖乙未进士。
　　卢　氏主事郭万程妻。
　　王　氏县学生林日休妻。子偕春，隆庆庚子举人。
　　谢　氏林晚翠妻。子延植，万历辛未进士。
　　王　氏县学生林岫妻。
　　林　氏郭应璧妻。
　　王　氏杨叔英妻。
　　吴　氏何仪凤妻。
　　吴　氏林世蓁妻。子尚义，万历乙酉举人。
　　林　氏何尚友妻。
　　以上已旌者四十人。
　　闽　县
　　钟　氏林廷振妻。子深，成化庚子举人。
　　邓　氏举人余庭彬妻。
　　高　氏举人郑世泽妻。子余庆，正德丁卯举人。
　　叶　氏刘文斌妻。孙世扬，正德丁丑进士。
　　陈　氏知府孟玘继妻。子嵩，弘治己卯举人。
　　何　氏县学生林广妻。
　　朱　氏林泽妻。泽，广之子。
　　唐　氏陈煇妻。
　　叶　氏陈泰妻。
　　胡　氏陈瑶妻。
　　王　氏陈住妻。
　　王　氏刘璁妻。
　　林　氏叶淮节妻。
　　陈　氏陈贤妻。
　　李　氏赵懋妻。
　　吴　氏教谕李廷韶妻。
　　郑　氏副使陈叔绍妻。
　　林秀卿杨文正妻。
　　杨　氏陈珍妻。
　　陈　氏县学生官鼎妻。
　　李　氏陈绍惠妻。
　　黄　氏林世融妻，布政泽女。
　　罗　氏杨珙妻，教谕泽女。
　　陈　氏沈聪妻。
　　曾　氏府学生黄涣妻。
　　林　氏陈凤岐妻。嗣子联芳，嘉靖丙辰进士。
　　陈　氏叶英妻。子继熙，嘉靖庚子举人。
　　李　氏县学生蒋国华妻。
　　张　氏邓魁妻。
　　刘　氏赠太常少卿谢蕡妾。
　　谢　氏举人甘一夔妻。
　　陈　氏举人林允大妻。
　　余　氏林世显妻。
　　欧　氏周韶妻。
　　邵　氏赠主事陈源清妾。
　　张　氏举人李鸣金妻。
　　陈　氏举人林良材妻。
　　王　氏贡士林庭奎妾。
　　黄　氏县学生刘尚敬妻。
　　谢　氏县学生邓应祯妻。
　　吴　氏林道行妻。
　　董　氏郑人彦妻。
　　陈　氏县学生郑鼎夫妻。
　　陈　氏郑蔶妻。
　　叶　氏张绍彝妻。
　　郑　氏张濴妻。
　　孙　氏张琏妻。曾孙炳，万历癸酉举人。
　　杨　氏叶干冏妻。
　　王　氏舒□妻。
　　郑　氏林公迁妻。
　　倪　氏县学生郑宗德妻。
　　蔡　氏董汝元妻。
　　郑　氏林朝宾妻。
　　陈　氏董世连妻。
　　陈　氏林世芳妻。
　　孙　氏王用宾妻。
　　郑　氏唐桂妻。
　　吴　氏县学生李大林妻。
　　王　氏李一鹏妻。鹏，大林嗣子。
　　陈　氏举人袁敬德妻。
　　林　氏县学生黄壂妻。施氏，壂妾。
　　刘　氏陈焲妻。
　　侯官县
　　林　氏何旻妻。子琼。永乐乙未进士。
　　吴　氏赵王忽妻。子正，宣德己酉举人。
　　张　氏俞士渊妻。
　　王　氏杨源妻。子登，宣德丙子举人。
　　许　氏卢达妻。
　　李寄娘林继成妾。
　　张　氏杨文瀚妻。
　　陈　氏理问林育妻。
　　戴　氏张道南妻。
　　周　氏举人郑瑛妻。
　　陈　氏县学生员王应春妻。
　　陈　氏张鉴妻。
　　郑　氏杨英妻。
　　薛　氏林柏妻。
　　黄　氏右卫谢瑀妻。
　　林　氏县学生陈仕基妻。
　　林　氏郑汝试妻。
