<!-- { "loadSidebar": true } -->
　　古田之水　溪以十数，东溪、水口，明刘基诗：“夜发白沙驿，亭午至水口。中流郁风雾，密雨蔽原阜。冥蒙蛟龙过，隐隐怒雷吼。倾欹卧帆席，冯翼惑前后。畏途生顷刻，颠倒乱足手。仓皇投山馆，喜惧剧纷纠。摄身整衣带，沾湿及肩肘。平生历道路，艰险颇曾受。未能外形骸，岂敢轻衰朽。捐躯匪成仁，垂堂不宜狃。总辔登前岭，烟云向昏黝。经阻有妨虞，姬文亦奔走。”并注于江。曰濑、曰白、曰青、曰庵、曰西、曰甘、亦名蓝。曰锦，亦名感。入于东溪；曰横、曰桃，入于濑。
　　闽清之溪　曰梅、曰演，水曰瞿潭、并入于江。贤良在县西南，宋贤良陈旸拜石得泉，因以资灌溉。
　　长乐之水　大者海。江曰马头，在西磁澳；曰壶井，在东南；曰广石、曰梅，在东，并注于海。其溪曰观音井、曰资圣溪、曰黄弄溪、曰竹林溪，皆在东北；曰中溪、曰星溪、即猎溪。曰三溪、曰沙坂、后洋溪，皆县南，并入江。曰大溪、曰祉溪、曰龙下溪、曰大畲溪、曰宏源溪，皆县东，达于海滨。氵闾湖在县东北，唐天宝五年沙合为陂，里人林鶠因舍田成之，湖周一千三百余丈，灌溉民田颇多，其后侵复不一。严湖，即西湖，在县东北，陈大建中，里人严光舍田凿之，周三千三百丈。林婆湖，在县东北，唐天宝五年沙合而成。桃枝湖，在县南，五百余丈。四湖俱见《三山志》。
　　罗源之水　曰罗溪，南入于囗环，达于海。曰黄沙溪，曰起步溪，曰九龙溪，入于松崎江，达于海。曰霍口溪，达于鳌江。入连江界。
　　永福之水　曰大樟溪，历阳歧，注于江。曰漈溪，泽于鉴湖。曰龙门，[HT6SS]北连闽清，有黄幹《龙门三滩记》。曰洑口，合漈为双溪。曰龙囗囗，达于大樟，其不能达者雁湖、元王干诗二首：“雁去湖空野水深，秋风吹客上遥岑。丹枫尽逐孤臣泪，黄菊空怜处士心。雨后诸峰浮夕霭，霜前一叶送寒阴。停车欲问当年事，尺素何由到上林。”“江海风波浩不收，却来此地驻清游。上方楼阁通三岛，别墅烟霞十一丘。书断雁归沙塞远，丹成龙去鼎湖秋。悠悠此意凭谁问，陈迹空余万古愁”。白叶湖。
　　连江水　海在东南。江曰鳌江，亦名岳江，江滨有潭，石刻“渔沧天乙之门”六字。注于海。溪曰周、曰利，坑、曰行，入于鳌江。曰财，注于海。湖曰东塘，在东，隋开皇中，邑人林尧舍田为之，周二十里。
　　福清之水　海在其东南。龙江在县东南十里许，径江在县治南二十余里。鹿角溪、芦溪、交溪、无患溪、东溪、西溪，并注于龙；苏溪、渔溪入于径。三十六脚湖，在县治东海下里，周数十里许，湖水清碧，有荷花生其中，鼋鳌鱼鳖甚番。
　　温　泉
　　城中温泉有一，在城东隅温泉坊。今名汤井巷，有石槽十，名十槽。宋嘉祐七年郡守元绛建，宣和六年陆侍郎藻重修，国朝万历十年重建。
　　城外温泉有九：一在闽易俗里东门外晋安桥北，有四五窍，石甃，左右二池，中有沟，架屋其上。一在闽崇贤里，数十步辄迸一穴出湖中，在河边。一在侯官八都，一在侯官九都，一在侯官二十四都双髻山下，有二石池，一温一冷，名圣汤。一在旧怀安汤门外河边，俗呼官汤，有屋宇，前朝官府休暇间浴于此，正德间，太监崔安重加修茸。一在汤门外百步，名石槽。一在旧怀安井楼门外，名石壁。一在旧怀安六都溪边。宋名温泉里，离郡城三十里地，多汤泉，今有汤岭铺。外县温泉有九：一在古田汤头渡，与闽清接界，宋建汤寿桥。一在闽清东十九都，一在闽清贺思里，一在永福县城中，一在永福十八都溪边，俗呼鱼坑汤。一在永福十五都，有大汤注于四石池，有小汤注于二石池。一在永福二十六都，名龙津汤，注以三池，下池为大汤，中池形如箕，为粪斗汤，相传有异人浴焉，为舍头汤。一在永福十九都，一在连江光临里。]



　舆地志六




　　水　利
　　

　　郡之水，资以溉田，通潮于江河者，曰溪、曰港、曰浦，潴而大者曰湖，小者曰塘、曰池，壅而积之曰陂、曰埙、曰堰，防而障之曰堤、曰坝、曰埭，山泉之注曰坑，引泉而通之曰沟、曰渠、曰圳，凿泉以石刳木引泉曰槽，旱涝以时启闭曰闸，凿泉以资汲饮曰井。
　　闽　县
　　浦八十八
　　石浦桥浦内四小港。
　　牛路浦
　　统军塘埔
　　宝月院前浦
　　圳乾浦
　　塘尾浦
　　湖塘浦五段。
　　宝月浦车浦道头小浦七条。以上易俗里。
　　南塘浦
　　塘　浦
　　潘洋浦
　　前湖浦
　　小桥浦以上遂胜里。
　　叶屿古下浦
　　湖西浦
　　湖塘浦
　　南塘浦
　　湖井浦
　　林都衙小插浦
　　吴石小浦
　　圳尾插浦
　　湖南浦以上桑溪里。
　　桥外方家前小浦
　　龙　浦
　　郑桥小浦
　　西面屈曲小浦
　　康山小浦
　　湖　浦
　　潘　浦
　　镜　浦
　　尾　浦
　　桥里小插浦
　　郑磜小浦
　　浦东磜内小浦
　　方家门前浦
　　吴宅浦
　　邻塘浦
　　蒋乘浦
　　郑坂浦以上归善里。
　　师姑浦
　　官塘浦
　　东岳浦
　　西塘浦
　　塘尾浦
　　报慈浦
　　前塘浦
　　龙舌浦
　　高孤浦
　　高家浦
　　高家田浦
　　报慈浦口大浦
　　薛宅前浦
　　东坂埔
　　长腹浦以上鼓山里。
　　王中臣浦
　　康山浦
　　白塔浦
　　南门外水闸边小浦
　　五龙堂后浦
　　郑庙边小浦
　　后郑西面小浦
　　王家小浦
　　王中臣小浦
　　羊官路南小浦
　　白塔头小浦以上高惠里。
　　洋车路口小浦
　　资福院前浦。
　　石步头浦至太平寺基庙。前分二条，一至船梅墩。
　　吉祥庵前浦
　　薛土寻浦
　　薛土寻重浦
　　钱塘浦
　　马头浦抵侯官界。以上嘉崇里。
　　康山浦
　　锁港边浦
　　石浦桥浦
　　西石浦
　　后王浦
　　后　浦
　　汤门外浦
　　茶焙浦
　　石浦南浦
　　官河北头小浦
　　南头小浦
　　税务前浦
　　后　浦以上崇贤里。
　　南渎浦在县南，从江岸开河口通潮，北流至水步门，为粤桥浦，又北通东湖。
　　塘十八
　　宝月院前洋水湖塘
　　林娘塘
　　西　塘
　　统军塘以上易俗里。
　　东岳塘
　　阮　塘以上归善里。
　　象村官塘
　　猴屿官塘
　　蒜村石泉庄塘以上江左里。
　　翁崎石村官塘
　　大孟官塘
　　浩溪陈塘以上江右里。
　　童续洲赡学塘
　　王峬翁塘
　　后屿清福塘
　　上粤王塘
　　白岩陈塘
　　良陀林塘以上嘉登里。
　　圳五
　　华严墙角圳
　　岳边洋中圳
　　岳边大圳
　　岳边圳以上易俗里。
　　鼓山圳鼓山里。
　　堤一
　　海　堤在县东，唐太和三年，县令李茸筑。
　　闸四
　　东崎岊溪二闸
　　浩兰闸
　　龙塘闸以上合北里
　　井十六
　　七星井其六在宣政街之内，其一在还珠门之外，今名七福井。
　　苏公井宋提刑苏舜元凿十二井，一嘉荣坊内，一开元寺南，一庆城寺南，一石井巷，并闽县，更其八俱在侯官。
　　越王井越王山南。
　　麦　井易俗里康山下。
　　溪口井孝义里桑溪口。
　　天台井遂胜里。
　　更门井永北里。
　　侯官县
　　湖二
　　西　湖在府城西门外，旧通南湖，蓄水以灌民田，伪闽时周回十数里，筑室其上，号水晶宫。后尽为民田，宋郡守赵汝愚疏请开浚，今复淤塞，仅存十之一二。万历十六年，知府江铎改西门外旧闸为坝，以蓄湖水，而开北关，引湖水引河，以通河道。未几，奸民藉口受税养鱼，奄为已物，仍塞北关，致蓄泄不时，旱潦俱困，民田受其病。万历三十六年，提学佥事熊尚文乃禁民占佃，归湖之利于学宫，而借贷学租以完税。及熊移任，奸民夤缘复假里排轮佃，增其税以资公费。万历四十年，按察使陈邦瞻始立议以湖归官，以湖利归民，而捐本司公费以完湖粮。四十一年，按察司副使李思诚捐俸建闸，尽豁湖粮，而积猾潜踪，泽梁于是无禁矣。自为记，见《文翰》。
　　东　湖在府城东北二都。晋太守严高筑城时，与西湖同凿，以备旱涝，周回二十余里。宋庆历中，囗塞，至淳熙间，则尽为民田矣。今乡人犹有湖塍之号，旧属怀安，今并侯官。
　　[HT]论曰：余尝读南史，见谢灵运从宋文帝求回归湖，会稽太守孟觊坚不听，复求休崲湖，又不听。夫康乐，名士也，植湖以自封，陋甚矣。若觊者，不夺民之利以徇人，即文帝有不能予也，非古之贤二千石哉!三山自严太守高凿东西湖，东湖久湮为田。西湖则周回十余里，灌民田几万五百亩。宋历诸郡守，修筑未就。淳熙中，起忠定汝愚帅闽，疏请开浚，朱文公元晦咏以诗曰：“百年地辟有奇功，此乐从今与众同。”余味兹诗，无亦当时为豪右所侵，迨忠定始浚而复之，而文公以志喜欤!近岁西湖，城狐社鼠，营为窟穴，旱潦交病，民受其殃。熊、陈两公，相继区画，以利予民，尽绝诸狐鼠辈，庶几复见忠定之旧，而耽耽之视，实繁有徒，即欲有为文公之歌者，辄以流言讪其后。鸣呼!谢康乐不能得之孟觊，今以数积猾而能阴蛊之有司也，使觊而在，虽为之执鞭，所忻慕焉。
　　浦六十六
　　兴福院浦草市都。
　　白灶浦
　　报恩院前浦
　　林野庄前浦
　　高宅前浦
　　大王小浦
　　林周园下浦
　　末山浦
　　曾家桥浦
　　赵宅前浦
　　白灶小浦
　　石山浦
　　桥亭小浦
　　南　浦
　　高弄浦
　　山后大浦
　　新桥浦
　　钱塘王浦浦之东属闽县界。
　　王石堂小浦
　　钱塘小浦
　　西桥南小浦
　　石湖浦
　　王山西桥浦
　　菱角塘浦
　　官塘浦
　　西禅塘浦
　　三会浦
　　张家洋浦
　　松柏桥浦以上一都。
　　潮塘浦
　　中　浦
　　杨宅浦
　　五曹浦
　　翁宅浦
　　宋塘浦
　　白灶浦
　　赵宅浦
　　道　浦
　　邦　浦
　　宋　浦
　　洪塘浦
　　桥里浦
　　里洲塔前浦
　　外洲浦
　　后崎浦
　　窑头浦
　　奄头浦
　　白叶崎浦
　　馆前浦
　　王简浦
　　林师浦
　　功德院浦抵怀安县界。
　　大章浦自右岊石而东经甓渎至柳桥可通舟楫。
　　牛墩浦
　　郑崎下浦
　　郑崎上浦
　　西禅园浦
　　翁前浦
　　墩头浦
　　盐屿上浦以上二都。
　　阳岐浦以下旧属怀安。
　　吴山浦
　　凤冈浦三浦通阳歧江潮。
　　泽苗浦
　　延泽浦
