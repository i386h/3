<!-- { "loadSidebar": true } -->
　　在福清县城东，万历二年建，祀宋招抚使刘仝祖与妻林氏及林氏之兄林同，有司春秋致祭，明大学士叶向高记。忠烈祠者，祠宋招抚使刘可祖与其妻林氏及林氏之兄处士同也。林、刘者，邑世家，其先多显于宋。招抚祖庞守瑞州，处士祖囗守绍兴，它显者不具论，然皆近之，称二千石囗矣。景炎之季，宋室播迁，越在南海。招抚以国子丞家居，与处士念世为宋臣，图所以报宋。乃建局于处士之家，募卒缮器，日夜为兴复计。未几与元战，兵败。处士盛服坐堂上，啮指血题诗于壁，贼至，大骂而死。诰其忠义，集及八闽志中。招抚败而转匿，元求之急，遂自经。有司执林氏责反状，林恚而叱曰：“吾夫吾兄，以死报国，何言反乎?血诗尚存，汝不知耶”，遂遇害。其时元焰方炽，林、刘子孙仅存如线。入明，而其事已更百余年，稍以禋没，又更二百余年，而至隆、万之间，刘之裔孙宗献，乃鸣其事于邑。令南陵许公以闻于学使者永丰。宋公开府桂林，殷公傅稽故实甚核而章，乃檄邑为特祠以祀。业有成划，而直指南昌刘良弼独格其议，属宋公徙官，而吴兴徐公摄学事，持前议甚力，直指无以难，乃报可，然犹责祠费于其家，不复给官缗。刘之子孙乃请邑令择地于城东山亭堂之左而建祠焉，树囗楔于其前，额曰：“忠烈祠。”祠成，而父老人士之稍知故实者，咸咨嗟瞻拜，叹忠义之有天地间，更历代而不可泯灭如此。邑令春秋致祭，俱如仪，无敢阙息。至后令乃弗躬而葺，郡乘者至讹林氏于飞囗囗囗诸生囗忠力白而正之，而请邑人郭建初为其略。建初，博物君子也，其论次甚辨，且谓不佞高：“汝为史官，囗举古今之奇节逸行，毋令沈晦不章，固汝事也，奈何于里闬而失之，汝宜为之记。”不佞概观史传，忠臣义士，不称之矣，乃世独艳称文信国之忠，揭而与穹壤并垂，岂非以胡元大变，亘古所无，中华囗愤，莫此为甚，此信国之所以为烈也。处士兄妹之慨慷捐躯，大义皎然，何惭信国?乃信国以元宰，处士以布衣，林又女流，囗愈难而奇矣。招抚自败而自匿也，倘亦有囗囗之思乎?宋社未墟，殷囗犹在，蹈瑕遘衅，事尚可为，招抚之心，固不能一日忘囗元也。彼其当垂盖之势，横一苇以障洪流，终不几幸而爱一死，明矣。永丰以招抚处士之忠节，得林而后显，当矣。又责其仓皇举事，方试辄败，其持论似轻，非吴兴之表章，则直指说申，俎豆阙矣。忠而不食，远而遂沦责于诅诿。不佞盖过燕市而徘徊信国祠下，为文以吊，固悲信国之死元，亦意人心以愤元，而益悲信国。乃招抚事炟灼若是，沉沦三百余年，而犹关甲乙之口，至于群议难夺，并复蕲官府之之囗余，使忠臣之后，独任其劳。夫国家所以褒忠劝俗之意，则岂非囗近之世殊，而爽幽之情异欤?桂林吴兴于囗囗有秉彝矣。天之报忠臣，终不爽也。余其伤忠义之晦，而复为之幸，因纪其始末，合为刘裔者勒之石，以垂无囗，且为吾邑重，若其世家源源与纪载参商，微相牴牾，则有郭先生之籍在，足传信无疑，兹不论。
　　东平王庙
　　在福清县溪头，祀唐张巡。
　　都巡感应庙
　　在福清县溪治西隅。神姓许名忠，建安人，唐末为威武军都巡检使，屯兵福清，以备寇盗。乾符五年，黄巢陷福州，神梦天使唐、葛、周三将军助以攻讨，明日决战，大破之。巢兵退广南，闽中遂安。明年，卒，人思其功，为立祠，请于朝，额曰：“感应”。
　　灵著王庙
　　旧名威惠，在福清县治西隅后王山。神姓陈名元光，唐永隆初，以鹰扬卫将军随父陈政戍闽征蛮，镇抚漳州讨贼，战没，封王，立庙漳浦县，春秋有司致祭。宋时，县人于漳浦请伸香火祠于县前黄巷，英灵显赫，自迁于后王山立庙，因名北溪。
　　论曰：传云陈夫人好巫而民淫祀，风使之然也。吾闽信鬼，俗之敝也。其唐之衰耶?其王氏父子据兹土之时耶?琅琊以竖刃兆祥，始惑神怪，后世子孙謟渎尤甚，莫不竭民力以崇奉所谓宝皇者，然而祸乱灭亡相踵也，亦竟何福之有哉?不务民义，其效可睹已，奈何至于今，其风未泯也?盖习之移人，久则难变矣。旧志所载，或里巷之私奉，或巫觋之妄惑，今皆削之，惟在祀典者，则因而存焉。鸣呼?祀典正则民志定，民志定则左道息，左道息则风俗美，诗不云乎?自求多福，何必伥伥然而群听于神也哉?自晏子不能胜遄台之佞，冉子不能救泰山之僭，愚独何人，敢有意于斯?若夫反经，使邪慝不作，则贤有司责也。林文恪旧志。


　
　兵戎志一
　　

　　海滨蕞尔，自无诸、繇以来，无代不寻兵革。至囗囗间，而岛寇频仍，惴惴然积薪厝火矣。三卫材官，饮飞林立，日糜千钟。卒有缓急，乃复借御侮于竟外。谁司韬钤，而媮窳至此。幸而海波不扬，然濡不戒，袽也晚矣。志兵戎。
　　

　卫　署兵营、教场附
　　

　　总兵府，在将军山之西。正统间为军器局。寻废。景泰后为清军御史台。至嘉靖四十三年，都督戚继光始建牙于此。今为总兵府。
　　总兵标下坐营司，在总兵府之东。
　　游击府，在南营。国初为巡海都司公署。弘正间废。嘉靖末以其署为游击府，后罢游击，因改为军门坐营司。万历二十五年，加坐营为游击，仍居之。
　　福建都指挥使司，在越王山东麓布政司之东。洪武八年建，元总管府故址也。洪武初改为卫，寻更为使司，驸马王恭更辟而新之。其后屡有修建。至成化十九年，官署吏舍始备。
　　经历司，在堂之东。
　　断事司，在司之西。
　　司狱司，在断事司之西。
　　福州左卫指挥使司，在府治东南。洪武八年创，为右卫，二十一年改为左卫。经历司在堂东，镇抚厅在大门外之左。千户所六左所、右所、中所、前所、后所、中左所、各有百户所。
　　列堂两廊。
　　兵马司六。今并废。
　　福州右卫指挥使司，在左卫之西。洪武二十一年建。制同左卫，惟千户所在大门内，左、右镇抚厅在卫南百步许。
　　兵马司六，一在钟山寺前。余并废。
　　福州中卫指挥使司，在左卫之东。洪武八年建。千户所五，余悉与左卫同。
　　兵马司五。今并废。
　　镇东卫，在福清县方民里。洪武二十年建。制与左卫同，外增守御千户所二。
　　兵马司六。今并废。
　　梅花守御千户所，在长乐县治东二十四都。洪武二十年建，初为巡检司，江夏侯周德兴奏移巡司于蕉山，而建所于此。
　　镇抚司，在所西南半里。
　　万安守御千户所，在福清县平南里。洪武二十年建。所厅之左为吏目厅，右为镇抚厅。有十百户所，列仪门左右。
　　三卫教场，在南门外九仙山之南，周可四里。将领以时简阅军士，都御史间临之，巡按御史岁一阅视而赏罚其能否，府及三县备赏功费。
　　西教场，在西门外之西。万历三十一年，天津召兵防倭，巡抚许孚远添设。
　　[HT]镇东卫教场，在卫东门外。方广二百步，中有演武亭。
　　梅花所教场，在城南门外。周围一里，中有演武亭。
　　万安千户所教场，在城西门外三里，方广二百步。
　　白厂兵营，在水部门外河口。万历三十一年，天津召兵防倭，督抚都御史许孚远添设。
　　镇东卫兵营，在卫城东。万历间新建。
　　论曰：文武并用，国家长治之术也。我太祖高皇帝平定区宇，于藩省之兵，设都司、卫、所以御之，如身使臂，臂使指，制良善矣。然敉宁日久，将窳兵偷，司韬钤者，希祭征虏之雅歌，而嗤程不识之击刁斗治军簿。嗟乎!此以将予敌者也。闽自戚元戎继光荡平海上，始设总兵。四十年来，其能按将军故垒，讨军实而修之者，则胡守仁、朱文达，其堇堇耳!盖《兔罝》之诗曰：“赳赳武夫，公侯干城。”夫干城而在中林，此周士之所以多御侮也。奈何今之管枢者，谈笑而轻介胄，率以黔之技，目为周之罝乎?兵法云：“有必胜之将，无必胜之民。”欲择将者审哉!


　
　兵戎志二
　　武　备
　　

　　东　汉
　　建安八年，三国吴始立南郡都尉府于建安。今在开元寺之东，旧传乃吴都尉营。
　　晋
　　置典船校尉，又有温麻船屯舟兵。制度皆不可考。
　　唐
　　开元十九年，置泉山府兵，有左衙营、右衙营，兵千五百人，领于刺史。其后置经略宁、海二军，其使亦刺史兼之。黄巢之乱，州人陈岩鸠丁壮保乡里，朝廷因授以节钺，岩置九龙军。
　　五　代
　　伪闽窃据，置龙虎、天霸等六军及拱宸、控鹤、宸卫三都以自卫。迄于五季，又有全胜、百胜、横冲、海路、捉生、护闽诸营。全胜今罗山寺角，百胜今衣锦坊，横冲今光禄坊，海路今河东罾浦坊，捉生今仁庆坊，护闽今出道山坊。
　　宋
　　初置兵有三。曰厢兵者，戍州城之兵也，有崇节营、水军营、囗城营，凡三千人。曰禁兵，自外遣之兵也，或京师，或他路，更番至，隶州者，谓之屯驻军；隶都监者，谓之驻泊军。[HT6SS]屯驻建州营，今朱紫坊；驻泊苏杭营，今旧闽都坊；屯驻坊东营，今嘉崇坊，号南营。曰乡兵者，籍乡民为之也。诸县置巡检寨十，都巡检寨一，籍民为逻警弓手。防海则籍舟刃渔船，教习水战。宋兵制屡更，名号猥多，皆无益于戎务，详载之国史云。
　　元
　　初以兵千人增戍福州，继以江淮万户府来镇，后又置亳州翼万户府，又设福新万户翼，岁遣万户一人。又有巡军弓手，并隶四巡检司。
　　国　朝
