<!-- { "loadSidebar": true } -->
　　牛田场附海六百五十二引五十一斤二两二钱五分，每引折银六钱，该银三百九十一两二钱七分七厘五毫；依山八千九百七引三百九十一斤十三两三钱五分，每引折银二钱五分，该银二千二百二十六两九钱九分四厘九毫。
　　万历二十八年，税监高寀疏请增依山，共八万引，每封四百，计二百封；附海共二千四百三十五引，内派西路约六封，东路一封。依山每封纳价银八十两，水脚银一两六钱；滴珠银八钱，该银一万六千四百八十两。纳余价银一百六十两，水脚银三两二钱，滴珠银一两六钱，该银三万二千九百六十两；纳加课银三十两，水脚银六钱，滴珠银三钱，该银六千一百八十两；纳牙税银一十四两四钱七分六厘，滴珠银一钱四分四厘七毫六丝，该银二千九百二十四两一钱五分二厘，俱解京助大工。又每封纳助饷牙行经纪银二两四钱二分一厘四毫一丝三忽一微九纤，该银四百八十四两二钱八分二厘六毫三丝八忽；纳店户工食牙行税银三两九钱二分一厘三毫二丝，该银七百八十四两二钱六分四厘，俱充军门小赏支用。又每封纳旷役牙行经纪银二两六钱五分五厘六毫八丝八忽六微五纤，该银五百三十三两一钱三分七厘七毫三丝，系水口分司廪给支用。附海每封纳价银一百二十两，水脚银二两四钱，滴珠银一两二钱，该银七百四十一两六钱，余价加课牙税等项俱照依山派例，俱系运盐司征解税盐助边。助饷牙行经纪店户工食牙行税等项亦照依山派例，俱充军门小赏。旷役牙行经纪亦照依山派例，系水口分司廪给支用。附海东路纳引价银一十两五钱，水脚银二钱一分，滴珠银一钱五厘，余价二十八两，水脚银五钱六分，牙税银三两五钱七分，滴珠银三钱一分五厘七毫，加课银三十三两三钱三分三厘三毫三丝三忽三微，俱解京助边。助饷银一两二钱六分，增饷银一十两，充军门小赏。经纪银一两八钱九分，系黄崎分司廪给支用。
　　论曰：自富国之谋设，而煮海之利兴。三代而下，所以纾国用，佐军需者，咸取给焉。闽之壤，什五依山，什五襟海，非若江、淮、吴、楚之郊，舟帆所毕通，车毂所交集也。行盐之界。不过依山四郡止耳。地匪广输，贾无赢箧。时逢平世，市绝横征，则商固可执GFABD而取余，官亦可持筹而收积。乃今增引加课，骈拇枝指，疐尾跋胡，得以锚铢，失以什伯。于是商日困，而榷日棼矣。昔唐刘晏上盐法轻重之宜。其后也，岁输六百万余，天下之赋，盐居其半。呜呼，晏之于唐，通商而裕国者也，今之为晏，瘠国而病商者也。

　食货志八
　　
鱼　课
　　

　　国初立河泊所，榷渔利，遣校尉点视，以所点为额纳课米。其后渔户逃绝，米责里户，办纳不敷，乃有折征之令：每米一石，半纳本色五斗，折色五斗，输银二钱五分。编户犹称重困。至弘治七年，巡按御史吴一贯奏准，不分本折，并征银三钱五分。本府旧额，米七千三百八十二石八斗九升三勺三抄，共征银二千五百八十四两一分一厘六毫有奇。
　　闽　县米九百七十七石九斗五合六勺，内无征二百九十八石五斗四升四合九勺九抄，实征六百七十九石三斗斗六升六勺一抄，该银二百三十七两七钱七分六厘二毫一丝三忽五微。闰年米一千一十六石八斗二升二合三勺，内无征三百九石六斗五升八合，实征七百七石一斗六升四合囗勺，该银二百十七两五钱七厘五毫五丝。
　　侯官县米九百一石二斗五升八合，内无征三百一十石二斗七升五合；续增五十八石一斗，实征六百四十九石一斗，八升三合，该银二百二十七两二钱一分四厘五丝。闰年九百七十六石三斗六升三合五勺，内无征三百三十五石六斗一升六合九勺九抄，续增六十二石九斗四升一合六勺四抄七撮，实征米七百三石六斗八升八合一勺五抄七撮，该银二百四十六两二钱九分八毫五丝四忽九微五纤。
　　长乐县米六百七十四石一斗，内无征一十六石九斗四升四合；续增一石五斗，实征六百五十八石六斗五升六合，该银二百三十两五钱二分九厘六毫。闰年六百九十五石二斗，无征一十七石四斗七升五合；续增一石六斗二升五合，实征六百七十九石三斗五升，该银二百三十七两七钱七分二厘五毫。
　　连江县米八百八十八石一斗七升七合，内无征五十六石二斗五升七合，实征八百三十一石九斗二升，该银二百九十一两一钱七分二厘。闰年九百五十三石四斗三升一合，内无征六十石三斗九升，实征八百九十三石四升一合，该银三百一十二两五钱六分四厘三毫五丝五忽。
　　罗源县米五百八十三石三斗九升一合，续增二石，实征五百八十五石三斗九升一合，该银二百四两八钱八分六厘八毫五丝。闰年六百八石九斗五升七合，续增二石一斗六升六勺八抄，实征六百一十一石一斗二升三合六勺六抄，该银二百一十三两八钱九分三厘三毫八丝一忽。
　　古田县无。
　　闽清县无。
　　永福县无。
　　福清县米三千二百九十八石一斗四升，续增七百三十九石五斗四升七合，实征四千三十七石六斗八升七合，该银一千四百一十二两一钱九分四毫五丝。闰年三千三百三十二石八斗二升八合八勺，续增八百七十七石七斗一升四勺四抄，实征四千二百一十石五斗四升九合二勺四抄，该银一千四百七十三两六钱九分二厘二毫三丝四忽。内闽侯、长乐、连江、福清五县，共拨银七百四十六两二钱七分，解府凑给官军俸钞；一千八百五十八两四钱九分九厘一毫六丝三忽五微，解布政司饷。闰年，闽侯、长乐、福清四县，共拨银七百四十六两二钱七分，解府凑给官军俸钞；一千九百八十五两四钱五分四厘二毫二丝四忽九微二纤，解布政司饷。
　　按籍诸县，课多失额，独福清增其旧三之二。隆庆间，知县叶梦熊所稽核也。江海渔舟，多为豪门私役，岁暮时，往往剽掠，有司追捕，又依势家以免，郡人患之，谓宜皆籍于官，以补诸县失额，亦弭盗安民一大机也。林文恪旧志
　　论曰：古者，土蛰发水，虞则讲罛罶，取名鱼登，而尝之寝庙，是川泽之实，官师之守，以享以祀，匪赋之常供也。自唐宋以来，无所考。至国初，始命点视捕鱼者，定其课。其后，渔户逃绝，课额具存，于是赔累及其里甲。夫当其时，贡不出于任土之征，税惟视其网罟之入，立法不臧，遂为弊政，泗渊之滥，将无同乎?较古泽梁无禁之世，迥乎邈矣。至于挽近，渔舟多役私门，雨夕辄剽行旅，间地有之，岂尽为然?嗟夫，城头白昼之狐，江上绿林之客，世未尝少也。何但扁舟作计，芦荻为家者哉?


　
　食货志九
　　矿　冶
　　

　　课铁，为坑冶之贡。宋时，禁兴贩入海，后有诏许于两浙货卖。属邑产铁处有业作者，郡倅监之，而征其税。古田、六千五百七十四斤一两。闽清一千三百五十四斤二两。
　　国朝悉罢官冶，原额所征，今岁运三万五千三百八十二斤，价银三百五十三两八钱三分五厘，水脚银三百四十七两六钱七分七厘。有闰年，增三千三十斤，价银三十两三钱，水脚银二十二两二钱一分。俱派福清县料银内解给，委官买办，送工部应用。
　　铁　冶怀安有高务坑，古田有垅溪坑、郑洋场、游老坑、温洋场、锥湾场、莒溪坑、保东坑，连江有蒋洋、南北山坑，福清有东窑场、玉据场、南囗场、高远场、练山屿场，今并废。
　　矿　从昔未有也。嘉靖年间一行之，以征求罔获，旋报罢。万历二十七年，燕山卫千户胡志伺上意，奏开闽矿，特驰中贵入闽产银矿地，遍行开采，旁及吾郡，所在扰害，总得不偿失也。近奉诏停止，民困稍苏其一云。银矿古田有五羊等场，永福有五龙等场，今并废。
　　论曰：山冶之当罢也。汉时大夫、文学，详哉其言之矣!惟是矿祸最烈，亡命无赖，逋逃作奸，小则争掠，大则啸聚。盗之囮、寇之薮也。材记：今上壬辰，浙人王君锡奏开易州矿。旨下大司徒议。时材叨户垣，闻其交结夤缘，将必得请，遂偕马右谏邦良执奏，谓圣明在宥，奸人以利罔，不宜听，且易州邻虏，万一剽聚，持之急则北走胡，是兆祸也。疏入，上幡然，逐之，令勿潜住，别生奸。越数年，新建张学士位秉政轴，以为利出于天地所自，然可益国、无病民，采之便。上从其言，而毒流区宇矣。材曩侍交戟下，每见上睿智天纵，夐出千古，独辅之者非其人，率不能以道佐人主耳!今东南之力已竭，轮台之悔尚稽，谁生厉阶，至今为梗。呜呼!长国家而务财用，必自小人，讵弗信夫?
　　


　
　



　　商　税
　　

　　商税等课，宋时行征于门于市者，其目最繁。国朝洪武初，府置税课司，各县置局，令商货各三十税一，巡栏者收所税，以季终输于官。而民间田宅之交易，官给本工墨，令自填写，为印识以照之，亦收其税。永乐七年，以岁物盈缩，不尝遣官点视，按为定额。正统初，诏革税课司、局，钞不及三万贯者，有司兼领之。成、弘以后，屡有减省。嘉靖年，郡有倭患，抚院始增榷场，以充军饷。万历五年，巡抚庞尚鹏下令停革，后复旧，略去其甚者。至万历二十七年，燕山卫指挥冯纲奏加福建榷税，随驰中珰八闽，专主榷事。而吾郡一切税课，统属诸税监，而征税之官，亦皆税监差遣。骚扰侵剥，商贾嚣然，几至揭竿。后有司会议，为调停，定以税场有三：曰闽安关，曰竹岐关，曰税课司。而税课司之分属有二：曰黄田关，曰新港关。闽、竹督官，仍属有司议委，税课司则属本司大使，税监均不得与焉。其三处税额，本司通融酌计定数，督官每季终解府，转解税监，仍具批文，开载解监之数，申报布司。其解监有缺额者，府暂移官银凑解，俟完日申布司发补；溢额者，照数解司，候酌量充饷及解京济边之需。迄今遵为令甲云。
　　闽县闽安关　税银每年约六千七十两。四季匀，闰月总算。春季银约一千七百五十八两，夏季银约一千五百四十四两，秋季银约一千四百八十五两，冬季银约一千二百八十三两。
　　侯官竹崎关　税银每年约四千二百两。四季匀，闰年总算。春季银约一千三百五十两，夏季银约八百五十三两。秋季银约一千一百五十七两，冬季银约八百五十两。
　　税课司　税银每年约一千三百三十两。四季匀，闰月总算。春季银约二百八十二两，夏季银约二百二十一两，秋季银约四百二十五两，冬季银约四百零。以上三项共计约银一万一千六百两。
　　[HT]福州府属又征解布政司预备凑给兵饷及有余报部济边税银共七百两。内：
　　闽　县　酒、渡税银一百一十二两。
　　侯官县　酒税银二十六两八钱。
