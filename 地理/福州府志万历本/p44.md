<!-- { "loadSidebar": true } -->
　　闽清县每丁派银六分八厘九毫三丝四忽三微，每石派银一钱六分八毫四丝六忽七微，该银一千八十两；闰年每丁加三厘三毫三丝一忽八微二纤二渺八尘五埃，每石加七厘七毫七丝四忽二微五纤五渺六尘五埃，该银五十二两二钱。额编机兵一百名，每名银十两八钱。(内全抽充饷一十三名，该银一百四十两四钱；应役八十七名，每名抽充饷银三两六钱，该银三百一十三两二钱，每名实给七两二钱，该银六百三十六两四钱，闰年每名加六钱。)
　　永福县每丁派银八分二厘五毫四丝三忽九纤，每石派银一钱九分二厘六毫五忽二微一纤，该银八百六十四两；闰年每丁加三厘六毫、六丝八忽六微七纤五尘六埃七沙，每石加八厘五毫六丝二微三纤一渺三尘二埃四沙，该银二十八两四钱。额派机兵八十名，每名银十两八钱。(内全抽充饷一十六名，该银一百七十二两八钱；应役六十四名，每名抽充饷银三两六钱，该银二百三十两四钱，每名实给银七两二钱，该银四百六十两八钱，闰年每名加六钱。)
　　福清县每丁派银七分四厘三毫一忽七微，每石派银一钱七分三厘三毫六丝九忽九微六纤七渺，该银三千二百四十两；闰年每丁加二厘七毫五丝一忽九微三渺四尘五埃，每石加六厘四毫二丝一忽一微八渺五埃，该银一百三十两。额编机兵三百名，每名银十两八钱。(内全抽充饷一百名，该银一千八十两；应役二百名，每名抽充饷银三两六钱，该银七百七十两，每名实给银七两二钱，该银一千四百四十两，闰年每名加六钱。)
　　按：机兵虚有其名，仅充勾摄役使耳。且又藉其名为标兵，抽其银为军饷。时当无事则已，万一有警，不足用亦不堪用，恐廑当事之忧耳!
　　论曰：古布缕之征，今夏税是也；古粟米之征，今秋粮是也；古力役之征，今徭、纲诸力差是也。自唐立两税法，后世遂因以为常，乃今并取之一时，即两税之法亦邈不可复矣。余尝逖观上世，当其治也，则缓征薄赋，国无不足，而民常有余；迨及其衰，则重敛横征，民无有余，而国常不足。至于不足者在国，而有余者又不在民，斯其乱也，可翘足以待耳。昔周之季，东国困于役而伤于财，其诗曰：“杼轴其空”，布屦竭也。“维南有箕，不可簸扬”，粟米殚也。“既往既来，使我心疚”，力役疲也。诵诗者三复于兹，而知乱政亟行，所以败矣。取民之制，有国者不可以不慎也。故曰：君子用其一，而缓其。


　
　食货志五

　徭　役
　　

　　徭，力役之征，古法也!
　　国朝酌而行之。谓均者，辟则仔肩，在均其衡石，若有所偏硗，则不胜任而仆矣。郡编于属县，皆人在官者，视事繁简，给其稍食，有银、力二差，亦宋雇役免役之遗意。力差，若两院、督府上司，府县各衙门门子、皂隶、书手、库子，狱卒、铺兵、儒学殿夫、门子、斗级、库子、及驿馆仓夫、斗级、巡检弓兵、税课巡栏、各分司公馆与书院祠坛门子、桥渡、厂夫之属；银差，若长夫上中二解户、各衙门祗侯、马夫、儒学斋夫、膳夫，借拨、皂隶之属。往者岁一编之，以见年里。后五年，应役其中，银差稍轻，力差如斗级、铺兵、馆夫诸属所费溢，额派倍蓰，其甚者则库子。库子本备管收役使耳，县官视为甲干。公私之费，悉兹取给，其破产者什之九。隆庆间，议以县吏充库子秤收，宿弊稍蠲。而若铺兵、斗级有代者，犹多索顾直。万历六年，行一条鞭法，以十年总编，尽清官户之重免者。诸邑丁米稍裕与，雇直又多嬴余，无复轻重不均之叹矣。岁征银二万一千五百八十两二钱六分，闰年加派银九百六十六两三钱五分一厘。
　　闽　县每丁派银七分四厘二毫二丝八忽四微六纤，每石派银一钱七分三厘一毫九丝九忽七微四纤，共该银四千二百七两；闰年每丁加派银三厘二毫一丝九忽五微一纤七渺九尘二埃二沙，每石加银七厘五毫一丝二忽二微六渺四尘八埃一沙，该银一百七十八两一钱三分三厘三毫。
　　都察院：祗侯二名，每名银一十二两，共银二十四两，闰月每名加银一两；门子三名、皂隶一十二名、厨子二名，每名银七两二钱，共银一百二十二两四钱，闰年每名加银六钱。
　　察院：门子二名、皂隶一名，每名银七两二钱，共银二十一两六钱，闰年每名加银六钱；厨子半名，银三两六钱，闰年加银三钱。
　　总兵府：门子三名、皂隶一名，每名银七两二钱，共银七十八两八钱，闰年每名加银六钱。
　　布政司：马夫四十名，每名银四两，共银一百六十两，闰年无加。门子一十六名，每名银七两二钱，共银一百一十五两二钱，闰年每名加银六钱，上解户一名，银二十六两，富户一名，银二两，抬表夫二名，每名银一十二两，共银二十四两，闰年俱无加；黄册库，库子一名，银七两二钱，闰年加银六钱，造册书手二十一名，每名银七两二钱，共银一百五十一两二钱，闰年每名加银六钱。
　　按察司：马夫一十八名，每名银四两，共银七十二两，闰年无加；门子一十四名，每名银七两二钱，共银一百两八钱，闰年每名加银六钱；造册书手三名，每名银七两二钱，共银二十一两六钱；分巡福宁道书手一名，银七两二钱。
　　提学道：书手一名，银五两，闰年俱无加。
　　分巡福宁道：门皂、弓兵、工食银二十五两，闰年加银二两八分三厘三毫。
　　运盐司：门子五名，每名银七两二钱，共银三十六两，闰年每名加银六钱；南台仓仓夫二名，每名银三两，共六两，闰年无加。
　　本府：祗侯二名，每名银一十二两，共二十四两，闰年每名加一两；马夫二十名，每名银四两，共八十两，闰年无加；门子一十一名，每名银七两二钱，共七十九两二钱，闰年每名加六钱；大储库库夫二名，每名银七两二钱，共一十四两四钱，闰年每名加六钱；司狱司狱卒六名，每名银十两八钱，共六十四两八钱，闰年每名加九钱；常丰仓仓夫三名，每名银二十两，共六十两，内实每名七两二钱，给募役余银存备查盘搬运人夫工食并纸札等用。
　　本府儒学：门子五名，每名银七两二钱，共三十六两，闰年每名加六钱；库子二名，看守书板一名，共三名，斗级三名，殿夫一名，每名银七两二钱，共五十两四钱，闰年无加。
　　总铺司：铺兵二十五名，每名银七两二钱，共银一百八十两，闰年每名加六钱。
　　税课司：巡栏二名，每名银一两，共二两，闰年无加。
　　本县：祗侯九名，每名银一十二两，共一百八两，闰年每名加一两；马夫四十名，每名银四两，共一百六十两；门子五名、皂隶二十二名、库夫四名、库书二名，每名银七两二钱，共二百三十七两六钱，闰年每名加六钱；禁子一十二名，每名银十两，共一百二十两。
　　预备仓应役仓夫四名，每名银二十两，共八十两，内每名银七两二钱给募役，余银存储查盘搬运人夫工食并纸札等用，本仓充饷仓夫六名，每名银一十二两，共七十二两，解布政司。
　　本县学：斋夫六名，每名银一十二两，共七十二两，闰年每名加一两；膳夫二名，每名银二十两，共四十两，闰年无加；门子三名，每名银七两二钱，共二十一两六钱，闰年每年加六钱；库子二名、斗级三名、殿夫一名，每名银七两二钱，共四十三两二钱，闰年无加。
　　看守南察院门子一名，银三两六钱。看守西察院门子一名，银三两六钱。看守提学道门子一名，银六两，柔远驿并河口厂夫共一名，银四两；看守贡院门子一名，银七两二钱；看守三山驿公馆门子一名，银三两六钱；看守造船厂门子一名，银二两；看守军器库门子一名，银二两；看守黄勉斋祠门子一名，银二两；看守灵济宫坛夫一名、庙夫一名、山川坛夫一名，每名银八钱，共二两四钱；看守大田驿馆夫二名，每名银一十两八钱；大田公馆门子一名，银三两；大义公馆门子一名，银三两六钱；峡江北岸公馆门子一名，银六两，共三十四两二钱；峡江南北渡夫二十名，每名银五两四钱，水手一十名，每名银七两二钱，共一百八十两，闰年俱无加。
　　横山等一十二铺，每铺兵五名，梁山铺兵六名，共六十六名，每名银七两二钱，共四百七十五两二钱，闰年每名加六钱。
　　闽安镇五虎门二巡检司弓兵各六十名，每名银七两二钱，共八百六十四两，内共七十七名全追完饷银五百五十四两四钱，实在闽安镇一十八名，五虎门二十五名，每名又抽银一两八钱充饷，该银七十七两四钱，俱解布政司，每名实支五两四钱，共一百三十二两，闰年无加。大比年加提学道书手一名，银七两二钱，以三年派征年，该银二两四钱。
　　侯官县每丁派银四分三厘二毫七丝九忽七微九纤，每石派银一钱九毫八丝六忽一微七纤五渺，该银三千一百四十五两七钱；闰年每丁加银二厘二毫八丝五忽四纤六渺三尘四埃二沙，每石加银五厘三毫三丝一忽七微七纤四渺七尘九埃八沙，该银一百四十三两二钱三分三厘三毫。
　　都察院：祗侯二名，每名银一十二两，共二十四两，闰年加银二两；门子三名，皂隶一十二名、厨子一名，每名银七两二钱，共一百一十五两二钱，闰年每名加六钱。
　　察院：门子四名、皂隶二名，每名银七两二钱，共四十三两二钱，闰年每名加六钱；厨子一名半，银一十两八钱，闰年加九钱。
　　总兵府：门子一名、皂隶二名，每名银七两二钱，共二十一两六钱，闰年每名加六钱。
　　布政司：门子十名，每名银七两二钱，共七十二两，闰年每名加六钱；中解户一名，银三十两；富户三名，每名一十二两，共七十二两，闰年俱无加；黄册库库子一名，银七两二钱，闰年加六钱。
　　分守福宁道：书手一名，督粮道书手两名，每名银七两二钱，共二十一两六钱，闰年每名加六钱。
　　按察司：马夫八名，每名银四两，共三十二两，闰年无加；门子一十二名，每名银七两二钱，共银八十六两四钱，闰年每名加六钱；进表夫一十名，每名银四两，共四十两；抬表夫八名，每名银一十二两，共九十六两；护表夫一名，银五两；造册书手一十七名，每名银七两二钱，共一百二十二两四钱，闰年俱无加。清军道书手二名，驿传道书手二名，提学道书手二名，屯盐道书手三名，每名银七两二钱，共六十四两八钱，闰年每名加六钱。
　　分巡福宁道门隶弓兵工食银一十九两，闰年加一两五钱八分三厘三毫。
　　运盐司南台仓仓夫二名，每名银三两，共六两；竹崎所批验所仓夫四名，每名银二两，共八两，闰年俱无加。
