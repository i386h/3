<!-- { "loadSidebar": true } -->
　　国朝上供之数，洪武间有杂色翎毛、皮、角、弓、弦、箭及荒丝之贡。永乐以后，有红白糖、药味、黄白蜡、细茶、牲口诸色物料。有额办、岁办、杂办。或为本色，或为折色。额办有定额，岁办不常征。杂办于二办之外，又有泛杂名目。在成化间，所办不过十三种。弘治间，增至二十三。正德间，所贡繁多。倚办该年里甲，名数细碎，增减因革，有司莫能究诘，吏胥因缘为奸利，虚派侵没，其弊益滋。沈御史灼始通计各县应办物料，融派丁米，既征银八分，送府转输，民以为便。嘉靖二十六年，议附田帖征银，解布政司类输京师。先是征派视料数销益，后因倭寇军兴，复增其数以补足军需。万历六年，庞都御史尚鹏议行一条鞭法，酌盈济虚，复以八分为末减，而民益称便矣。本府料银一万七千三百一十一两六分九厘有奇，近各县派则有差，计一万七千五百七两三钱三厘六毫五丝七忽五微六纤六渺一尘六埃。
　　闽　县每丁每石派银六分七厘三毫三丝八微三纤三渺，该银三千一十四两九钱八厘五忽九微八纤六渺。内起运腊茶本色正价银五百二十九两二钱，水脚银五十二两九钱二分；段匹无闰年，正价银三百八十八两七钱一分二厘五毫，水脚银二十九两二钱一分八厘七毫五丝，柜袱银一两七钱一分二厘五毫，闰年加三十二两八钱二分五厘，水脚银二两四钱七分五厘，柜袱银一钱四分一厘七毫五丝；民弓弦箭折色正价银五百四十四两八钱六厘，水脚色八两七钱一分六厘八毫九丝六忽；四司料正价银七百五十五两五钱，水脚银一十二两八分八厘，抵解农桑丝绢价银四两九钱，水脚银二钱一分，存留科举进士牌坊银三百七十五两，赍挂神袍银一十一两二钱五分；抵补无征司库钞银一百五十四锭一贯八百四十四文，该银三两八钱一分五厘五毫三丝二忽。存县无征零丝绵一十五两七钱五分，该银四钱七分二厘五毫；剩银无闰年二百九十六两三钱八分五厘三毫二丝七忽九微八纤六渺，有闰年二百六十两九钱四分三厘五毫七丝七忽九微八纤六渺，俱解司备不时派料。
　　侯官县并怀安县每丁每石，派银六分六厘六毫一忽三微八渺七尘七埃四沙，该银二千四百一十两二钱九分九厘二丝四忽九微九纤。内起运腊茶本色正价银三百二十九两六分三厘三毫，水脚银三十二两九钱六厘三毫三丝；改折枝圆白糖并折色厨料正价银二百八十一两五分五厘，水脚银四两四钱九分六厘八毫八丝；牲口上下半年正价钱四百七十二两四钱七分，水脚银七两五钱五分九厘五毫二丝；四司料正银一千一百八十两，水脚银一十八两八钱八分；束香价银四十两八钱六分八厘七毫五丝；抵解农桑丝绢银七两，水脚银三钱，存留科举进士牌坊银三百七十五两；赍挂神袍银一十一两二钱五分；抵补无征司库钞二百一十五锭二百八十四文，该银三两二钱二分五厘八毫五丝二忽。存县无征零丝绵四十七两五钱一分，该银一两四钱二分五厘三毫；剩银六百四十四两七钱九分八厘九丝二忽九微九纤，解司备不时派料。
　　[HT]长乐县每丁石派银六分九厘一毫一丝九忽五纤七渺四尘，该银二千六百四十八两八钱四分五厘六毫七丝三忽八微一纤。内起运蜡茶本色正价银四百六两三钱一分一厘七毫，水脚银四十两六钱三分一厘一毫七丝，段匹无闰年正价银三百八十八两七钱一分二厘五毫，水脚银二十九两二钱一分六厘七毫五丝，柜袱银一两七钱一分二厘五毫，有闰年加正价银三十二两八钱二分五厘，水脚银二两四钱七分五厘，柜袱银一钱四分三厘七毫五丝；民弓弦箭料正价银五百四十四两八钱六厘，水脚银八两七钱一分六厘八毫九丝六忽；四司料正价银七百二十六两，水脚银一十一两六钱六分六厘；抵解农桑丝绢价银一两九钱三厘三毫二丝五忽，水脚银八分一厘；存留赍挂神袍银一十一两二钱五分。剩银无闰年四百七十七两八钱八分六厘三丝二忽八微一纤；有闰年四百四十二两四钱四分二厘二毫八丝二忽六微一渺，解司备不时派料。
　　连江县每丁石派银五分九厘四毫四丝六忽六微一纤八渺，该银一千一百五十二两六钱一分三厘五毫一丝一忽八微八纤七渺。内起运肨袄裤鞋本色正价银四百九十一两八钱五分，水脚银二十四两五钱九分二厘五毫；四司料正价银四百五两，水脚银六两八分；存留科举进士牌坊银一百一十七两九钱一分；抵补无征司库钞一百四十三锭一贯二百九十一文，该银二两一钱四分八厘八毫七丝三忽；存县无征零丝绵六两二钱五分，该银一钱八分七厘五毫。剩银一百四两四钱四分四厘六毫三丝八忽七微八纤七渺，解司备不时派料。
　　罗源县每丁石派银六分四厘六毫六丝七忽三纤七渺二尘，该银五百六十六两七分三厘二毫九丝五忽一微。内起运兵弓弦箭折色正价银五百四十四两八钱六厘，水脚银八两七钱一分六厘八毫九丝六忽；存留抵补无征司库钞六十五锭五百三十六文，该银九钱七分六厘六毫八忽。存县无征零丝绵二十三两六钱，该银四钱八厘；剩银一十一两一钱六分五厘七毫九丝一忽一微，解司备不时派料。
　　古田县每丁石派银六分八厘六毫四丝一忽七微九纤五渺，该银一千六百二两六钱二分七厘一毫四丝七忽一微九纤三渺。内起运段匹无闰年正价银三百八十八两七钱一分二厘五毫，水脚银二十九两二钱一分八厘七毫五丝，柜袱银一两七钱一分二厘五毫，有闰年加正价银三十二两八钱二分五厘，水脚银二两四钱七分五厘，柜袱银一钱四分三厘七毫五丝一忽；军器本色民料正价银一百五十三两六分五厘，水脚银二十九两五钱五分五厘二毫六丝；折色民料正价银一百五十三两六分五厘，水脚银二两四钱四分九厘四丝；四司料正价银五百五十两，水脚银八两八钱；抵解农桑丝绢价银七钱，水脚银二分；存留科举进士牌坊价银七十五两，解司支用；抵补无征司库钞一百九十三锭四贯九百二十八文，该银二两九钱九厘七毫八丝四忽；存县无征零丝绵一十六两八钱，该银五钱四厘。剩银无闰年二百六两九钱五厘三毫一丝三忽一微九纤三渺，有闰年一百七十一两四钱六分一厘五毫六丝二忽一微九纤三渺。解司备不时派料。
　　闽清县每丁口派银六分二厘八毫二丝一微一纤一渺五尘，该银五百五十七两四钱三分七厘五毫五丝七忽一微七纤八渺。内起运军器本色民料正价银七十六两五钱三分二厘五毫，水脚银一十四两七钱七分六厘一毫三丝；折色民料正价银七十六两五钱三分二厘五毫，水脚银一两二钱二分四厘五毫二丝；四司料正价银一百五十两，水脚银二两四钱；抵解农桑丝绵价银七钱，水脚银三分；存留科举进士牌坊银七千五两；抵补无征司库钞二百二锭六百一文九分，该银一两五钱三分一厘八毫五忽七微。存县无征零丝绵三两八钱五分，该银一钱一分五厘五毫；剩银一百五十八两五钱九分四厘三毫一忽四微七纤八渺，解司备不时派料。
　　永福县每丁石派银六分三厘四毫六忽二微三纤三渺五尘七埃八沙一漠，该银四百八两九钱八分九厘八毫二丝一微二纤二渺一尘六埃。内起运军器本色民料正价银七十六两五钱三分二厘五毫，水脚银一十四两七钱七分六厘一毫三丝；折色民料正价银七十六两五钱三分二厘五毫，水脚银一两二钱二分四厘五毫二丝；四司料正价银八十四两四钱二分四厘，水脚银一两二钱五分七毫八丝四忽；存留抵补无征司库钞五十八锭二贯七百九十七文，该银八钱七分八厘三毫九丝一忽；存县无征零丝绵八两九钱五分，该银二钱六分八厘五毫。剩银一百五十三两二厘四毫九丝五忽一微二纤二渺一尘六埃，解司备不时派料。
　　福清县每丁石派银六分六厘六毫八忽二纤五渺三尘六埃二沙八漠，该银四千一百四十五两五钱九厘九毫二丝一忽四微。内起运改折枝圆白糖并折色厨料正价银七百二十二两五分五厘，水脚银一十一两五钱五分二厘八毫八丝；段匹无闰年正价银三百八十八两七钱一分二厘五毫，水脚银一十九两二钱一分八厘七毫五丝，柜袱银一两七钱一分二厘五毫，有闰年加正价银三十二两八钱二分五厘，水脚银二两四钱七分五厘，柜袱银一钱四分二厘七毫五丝；民弓弦箭折色正价银五百四十四两八钱六厘，水脚银八两七钱一分六厘八毫九丝六忽；四司料正价银一千一百两，水脚银一十七两六钱；课铁无闰年正价银三百四十五两五钱八分五厘，水脚银一百九十九两一分六厘七毫，有闰年加正价银二十九两七钱一分四厘，水脚银一十一两八钱八分五厘六毫；存留历日纸张松烟人匠工食银一百五两八钱九分一厘，水脚银八钱八分三征八忽九微，解司支应；抵补无征司库钞三百八十七锭一贯一百四十五文，该银五两八钱八厘四毫三丝五忽；存县无征零丝绵一十四两七钱四分二厘五毫；赍挂神袍银一十一两二钱五分。剩银无闰年六百五十二两二钱六分一厘七毫二丝一忽五微，有闰年五百七十五两二钱一分八厘三毫七丝一忽五微，解司备不时派料。


　
　食货志七
　　

　　海之课曰盐，江海湖塘之征曰鱼课。
　　

　　盐　课
　　

　　国家于产盐地设转运使司，以主盐政。闽之场，其隶吾郡者，福清有二：一为海口场，一为牛田场。其卤地皆掌于司，附海为盐户，主煎作；依山为灶户，供薪木，后专曝晒。今灶户以银代薪为雇直，盐灶户每米一石，准夫一丁，着令复其身，仍给工本钞，日办盐一斤四两，积三百六十日为一引四百五十斤以入于仓。严私贩之禁，计民男女成丁者，岁给盐三斤，征米九升，谓之盐粮。后罢米折钞，每丁口岁纳钞六贯，每贯折钱二文，中半折之，为钞三贯，钱六文。闰月则算而加之。仓盐给口食，余者以给商贩。久之，民不复支盐，纳钞如故。其私盐担负不及数，于法无禁。私贩多白盐易售，入仓类低黑，殽杂卤坏，贾人又虑就场险阻，辄置引市私盐充数。由是仓盐积久亏耗，丁夫困于赔累，依山户县又不免其杂役，编户重称困矣。后遵户部奏准，各折银米以足军需，遂罢办盐入仓之例，工本钞亦复住支。今以二场原额，开列于左：
　　海口场附海一千四百一十七引八斤一十一两四分八厘，每引折银六钱，该银八百六十两二钱一厘；依山八千九百二十六引，二百九十七斤一十四两六钱五分二厘，每引折银二钱五分，该银二千二百三十两七钱四分八厘七毫五丝。
