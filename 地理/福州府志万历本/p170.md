<!-- { "loadSidebar": true } -->
　　竹林寺　在十二都。唐大中十一年，户曹林勣拾宅为寺。有藏经宝函、[HT6SS]藏经五百余函，内有宝函一，乃乾德中得之于海上，以巨螺乘之，发函，乃妙莲经也。前贤诗云：“昔闻僧观云中瑞，今得函浮海上书。”龟山、寺后一山，其形若龟。蔡公襄尝至，亲笔勒于石，有通判蒋之奇诗。白龙岩、寺背乃唐末甘蔗洲白龙院僧遁于此，后人志之。安适轩、唐最诗：“卧听潮音至看山，烟萝静处闭禅关，都将物外红鏖隔，占得壶中日月闲。吟罢寒猿号木末，定回清磬落云间，高僧隐几无余事，应笑劳生去又还。”白云亭溪会亭、宋元祐中，县令袁正立。三十六庵、白莲、慈氏、上方、邻溪、花严、慈云、普云、地藏、龙溪、瑞应、观音、文殊、善贤、天冠、白龙、龙丘、释迦、白云、宝积、灵源、泗洲、归云、延寿、香严、弥勒、凌云、龟石、广平、弥陀、积翠、藏院、忏堂、乾懿、功德堂、育王塔、罗汉院，凡三十六所，皆唐末同兴，庆历中解为禅寺，庵始废。
　　光严寺　在十三都。陈大建中，里人严光拾宅为之。宋元丰间，建照山堂，又有瀑布泉、龙泽潭。
　　灵峰寺　在十九都。唐大中七年建，初名龙龛寺。八年，赐今额。有香炉、灵山、天池诸胜。国朝万历间重修。宋县令董洲诗：“礧珞迷沙界，山含岈古洞天，门邻金布地，桥枕玉鸣泉。庭鹤归遗主，龛龙去失年，扫云嫌俗驾，题壁诧诗仙。胜景无今古，居人有后先，不知游者驭，谁见海为田。”运判湛俞诗：“禅林潇洒倚危巅，□驾登临思豁然，万里波光晴望海，一堂幽响夜听泉。寒龛龙卧清凉地，古涧云归黯淡天，好景自嗟吟不尽，拟凭图画寄诗仙。”
　　岩泉报恩寺　在二十一都。唐天复二年建，有寂照轩、宏源洞。
　　灵山寺　在二十一都。唐咸通九年建，十年赐额。国朝永乐十五年重修。
　　祥云寺　在方安里，唐光化二年建。初，因潭中有龙，名曰龙澍。宋治平初，避讳改今名。
　　崇信寺　在大宏里，宋建隆二年建。明林恕诗：“巢云方文鏁潺湲，流水柴门镇日关，万壑岚烟秋雨后，一庭草色夕阳间。香残石鼎僧初定，廉卷岩扉鹤正还，百尺高楼天外景，倚栏邀月独看山。
　　皇恩寺　在二十三都。五代梁太清元年建，唐咸通九年赐额。宋主簿陈之邵诗：“老桧乔松路屈盘，晕飞金碧照岩端。僧寻翠巘曾挥锡，客厌红尘屡解鞍。望断四天春野阔，梦回一枕夜涛寒。汤休况是多佳句，吟罢岩云时倚阑。”
　　棋山寺　在二十四都。唐咸通二年建。明陈亮诗：“久囗丘壑游，未历棋山路。偶访招提居，夤缘入祗树。云林更左转，始得禅栖处。落日寒蝉鸣，蔼然松杉囗。真僧喜相接，况有半生故。秘箧散香芸，名巵囗甘露。常怀学空理，暂喜捐尘虑。永愿依道林，慙非许玄度。”
　　观音寺　在县东隅。唐咸通四年，邑人光禄大夫王相舍宅为之，今废为察院。
　　五云寺　在十七都。唐建，今废。
　　秀峰院　在嵩平里。唐长兴二年建。
　　瑞峰院　在同荣里。周广顺二年，太保王绍齐以开山僧居岩间，常有烟云覆盖，以为瑞，始创院。有垂露亭。庆历中，提刑苏才翁刻字于石屏。(以上二寺俱废。)
　　双涧庵　在五都，元建。明王恭诗：“我爱东林古兰若，双涧迢递七岩下。祗树三花世外开，飞泉一道天边泻。石林青碧乡圭双流，上界青天看欲浮。寒声半作千峰雨，凉意都涵六月秋。沙门衲子何清净，浣衣洗钵安禅定。五夜焚修礼露台，三时说法鸣烟磬。骚人墨客日跻攀，谁识醉囗囗囗囗。
　　龙门庵　在九都桃坑。
　　龟石庵　在十都。宋绍兴元年建，前有石如龟，故名。
　　仙源庵　在十二都。宋乾道元年建，元至正二十三年重修。
　　宝溪庵　在十三都。元天历元年建。
　　宝林庵　在十四都，宋雍熙二年建。
　　仁寿庵　在十四都。元至正二年建。
　　瑞应庵　在十六都。宋绍兴四年建。
　　西石庵　在二十一都西石岩，元至正二十一年建。
　　尚书庵　在二十一都。宋绍兴间，郑丙读书于此，后官尚书，故名。
　　[HT]东林庵　在大宏里广石。国朝嘉靖十三年重修。
　　涌泉庵　在大宏里雁峰之麓。有泉涌出，故名。
　　董塘观　在十四都董塘岭。
　　真元观　在十六都，宋至和元年建。
　　东华观　在县治东北。宋开宝元年建，今废。
　　观音堂　在岱边。元至正二十五年建。
　　泗洲堂　在十九都，唐开元中建，宋绍兴中重建。
　　连江县
　　大中玉泉寺　在县西里许玉泉山之麓。隋大业元年建。唐天宝中，浮屠百余，引泉自给，寿高强健，御赐今名。国朝永乐二年修，成化五年重修。明吴文华诗：“巾舃相囗蹑紫烟，闲从鸟径访金仙。宦情迢递浮云外，梵影依微落照前。古洞苍鳞囗宝月，香厨清玉控灵泉。坐阑得悟囗遵囗，万籁空无一事悬。”王应山次韵：“宝篆风轻绕瑞烟，齐心囗磴礼金仙。囗峰秀出人天外，鹫岭光分绣佛前。古寺尚余花作雨，石音仍是玉为泉。来游幸踵尚书履，高楝常瞻锦字悬。”
　　石门寺　在新安里覆釜山下。唐中和元年建，成化三年，僧绘图以进，诏赐今额。
　　宝积寺　在二十七都。宋嘉祐二年建，国朝正统元年重建。
　　龙兴寺　在嘉贤下里。宋建隆元年建，国朝景泰四年重建。
　　宝应寺　在仁贤里白岩。唐乾宁三年建。张莹尚书读书其中，夜间钟鼓自鸣。国朝正统元年重建。
　　清洋寺　在贤义里东塘坡。五代周广顺元年建，国朝景泰间重建。
　　龙漈报恩寺　在安义里尖山。唐乾宁九年建，国朝景泰四年重修。
　　报国寺　在保安里东村。宋熙宁三年建，初名安国，元至正十一年重修。
　　光化寺　在保安里茶洋，唐乾宁元年建。宋咸淳三年，赐参知政事常挺为功德院，更名报国宁亲寺。后复今名。
　　龙卧寺　在钦平上里。隋仁寿三年建，国朝正统四年重建。
　　护国天王寺　在钦平上里。唐大中二年建。旧名竹林，咸通间赐今额。国朝成化二十年重建。
　　崇寿寺　在县西。宋天圣四年建，国朝宣德七年重建。(以上三寺俱废。)
　　宝林院　在中鹄里。唐大中六年建。有独觉岩。唐宣宗时，僧法诠与涅槃大囗怡山诸老为法空友。寺后绝峰有巨石如覆盆，诠雅好居之，欲移其室而未能，因舍之曰：“人实无力，神乃有功。”俄而风雨雷电作，巨石移山下，俨然一室，诠居其中四十年坐化。
　　观音庵　在清河里江边。唐大中元年建，国朝洪武间重建，万历三年复建，有塔。
　　宝华岩庵　在玉泉井之右。唐大中元年建，国朝永乐十七年重修。
　　龙兴观　在钦平下里。宋景定二年，常挺以龙兴废寺田，请于朝，改为观。国朝永乐囗年重修。
　　清隐观　在中鹄里。元至正四年建。
　　玄都观　在永贵里小澳岭头。
　　三仙观　在安德里。元至正十五年建。
　　罗源县
　　水陆寺　在县西笃行坊，即旧县址也。五代周显德四年建，国朝洪武三十二年改为公馆，成化三年复为寺，内有甘泉。
　　金粟寺　在临济里。五代唐清泰五年建，有妙喜洞。刻石于山半。(明高相记。)
　　圣水寺　在莲花山下。宋绍圣三年建。有笔砚峰、龙虎岩、仙源泉、弥陀石、玉并、金钟潭、栖云洞、眠鹤亭。宋白玉蟾诗：“骑鹤来游囗宝山，山中石室水光寒。岩前削壁松花落，午夜月光初炼丹。”
　　崇寿寺　在新丰上里，五代唐天成二年建，有放生池。又一在宝胜山中，亦曰崇寿寺。
　　普明寺　在善化里。唐建。
　　庆田寺　在安金里。唐建。
　　雪峰寺　在临济里。宋建。
　　龙华寺　在徐公里。五代唐建。
　　圣寿寺　在罗平里，五代唐建，国朝弘治间重修。
　　龙兴寺　在罗平下里。宋建，国朝嘉靖间重修。
　　应德寺　在新顺里。唐建。
　　GFAB5檀寺　在黄重下里。唐建。
　　曹山寺　在黄重下里，五代周建。
　　凤山寺　在霍口。唐建。
　　信安寺　在拜井里吕洞，唐建。
　　白塔寺　在铁嶂山下。宋开宝二年建，今毁。
　　西溪庵　在县治南。国朝景泰三年重建。其地溪水清諹，林木繁茂。
　　洞宫天庆观　在县东北。唐天宝七载建。有八仙亭、普贤堂，在登高山下。
　　永福县
　　方广寺　在保安里方广岩下。五代汉乾祐二年建，后毁，国朝永乐十四年重建。
　　重光寺　在县南开平里。唐大中二年建，宋宣和二年改为神霄宫，建炎元年后为寺，有放生池、罗汉阁。国朝隆庆三年重建。
　　能仁寺　在县西南旧保德里。群峰峭拔，寺介其中。五代唐天祐二年建。初名寄林，僧无爽结庐于此。清泰二年更名瑞峰，宋政和中更今名。有放生池。
　　极乐岩寺　在县东北十五里。宋大中祥符二年建，国朝隆庆间重建。
　　[HT]名山寺　在二十都高盖山之下。唐文德元年建，五代唐天成中赐今额，有东西二石室。有祠。
　　上林寺　在一都。
　　方壶寺　在二十一都。
　　枕烟寺　在县东八十里，唐永徽元年建。
　　越峰院　在开平里。宋开宝元年建。有玩芳亭。邑令黄子理书匾并为记。[HT6SS]宋吴栻诗：“野僧迎客咲开关，更拂残碑藓字斑。徐姓仙归空碧洞，汉封王去漫青山。影来秋月林子缺，声淹春风水一湾。焙茗满瓯须强啜，过桥车马便人间。”
　　龙泉寺　在县东南六十里。唐咸通十年建，今废。
　　云际院　在待旦里。唐大中五年建，有苏老亭，今废。宋庆历间，提刑苏舜元常游此，因名。
　　玉清观　在县东。旧名东岳庙，宋瑞平元年更今名。
　　福清县
　　圣迹寺　在县北隅。五代唐天成五年建，国朝弘治间重修。有灵源洞、放生池。
　　瑞岩寺　在新安里。宋宣和四年建，国朝洪武二十三年重建。元陈英诗：“草径通幽僻，禅房隐寂寥，开窗山色入，欹枕树声饶。栏竹藏春雨，林花落晚囗。余生不谐世，应欲寄渔樵。”
