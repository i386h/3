<!-- { "loadSidebar": true } -->
　　旧社稷井县西四十步。
　　城隍井
　　玉峰堂井县西五十步。
　　水陆寺井县西笃行坊内，周显德间浚。
　　孝　井孝行坊内。
　　南岸井莲花山下。
　　永福县
　　湖一
　　白叶湖康元里。
　　塘五
　　官　腊二塘永安里。
　　嵩口塘
　　峬塘以上保德里。
　　大邹官塘英达里。
　　陂一
　　后黄陂康元里。
　　井三
　　古　井城中。
　　虹　井城中。
　　香泉井二十七都。
　　福清县
　　湖三
　　竹　湖光贤里。
　　北　湖新宁里。
　　三十六脚湖其湖水清碧，有荷花发生于中，鼋鳌鱼鳖甚番。在海下里海坛山之内。
　　港一
　　香岩五峰港万安里。
　　塘九十七
　　东西二塘永东里。
　　官　塘修仁里。
　　凤　塘
　　愿　塘以上浔洋里。
　　后　塘永宾里。
　　王洋塘
　　后　塘以上方民里。
　　西陂塘
　　东陂塘
　　古龙塘以上方成里。
　　郭　塘
　　麻车塘
　　陈坑塘
　　刘坑塘以上福唐。
　　新　塘
　　蟹GFAC8塘以上化北里。
　　郑　塘
　　垆洋塘
　　倪宅塘
　　潘占塘
　　曹　塘
　　白　塘
　　福坑塘
　　葛坑塘
　　信坑塘
　　龙潭应塘
　　东一龙塘以上平北里。
　　木　塘
　　括　塘
　　木椎塘以上并得里。
　　占计塘闽忠懿王筑。
　　黄蘗海塘
　　洪　塘
　　萧　塘以上隆仁里。
　　吴田塘
　　寺家塘
　　郭　塘
　　桑　塘
　　鳗坑塘以上化南里。
　　嘉　塘
　　缺　塘
　　马屈塘
　　高岑塘
　　林子洋塘
　　江阴塘
　　道场塘以上江阴里。
　　陈　塘
　　林　塘
　　沈　塘
　　潘　塘
　　薛　塘以上临江里。
　　东禅塘宋刘逢舍地筑。
　　石臼坑塘
　　漳　塘
　　池家塘
　　林陂塘
　　场前塘
　　黄　塘
　　林　塘以上万安里。
　　横　塘光贤里。
　　镜　塘
　　后　塘
　　姚　塘
　　戴　塘
　　王　塘以上清源里。
　　官　塘
　　牛天塘
　　麻昌塘
　　马槽塘
　　加　塘
　　游　塘
　　施　塘
　　洪　塘以上方兴里。
　　游　塘
　　莲荷塘以上永福里。
　　如　塘
　　官　塘
　　径　塘
　　南湾塘
　　笋坑塘
　　下莲塘
　　牛台塘
　　横溪塘
　　桥头塘
　　孤诘塘以上清远里。
　　乌焦塘
　　竹头塘
　　宅舍塘
　　白鲛塘
　　磨洋塘
　　周重塘
　　梁　塘
　　前　塘
　　古　塘
　　章　塘
　　兴　塘以上善福里。
　　溪一
　　龙　溪新宁里。
　　洋五
　　松潭洋仁寿里。
　　大湖洋跨浔洋、隆仁、福唐三里。
　　灵石白麟洋
　　灵石蟹屿洋
　　绵亭洋以上光贤里。
　　陂一百三十二
　　溪田陂
　　洞子陂
　　石塍陂
　　后塘陂
　　刘洋陂
　　郑前陂以上修仁里。
　　郑神陂
　　赌饮陂
　　上牙陂
　　两尽陂
　　神宫陂以上仁寿里。
　　建临陂
　　龙潭陂
　　东溪陂
　　择善院前陂以上永宾里。
　　程溪陂方成里。
　　王粤陂平南里。
　　古塘陂
　　秋芦陂
　　箫塘陂
　　前门陂
　　郑塘陂以上隆仁里。
　　灵石前陂
　　洪福庄陂
　　应天院前陂
　　朱步岭陂
　　卓岭陂
　　溪田陂
　　西洋陂以上万安里。
　　元符陂唐天宝间置，又名天宝陂。宋元符中，知县庄柔正修之，镕铜汁以固其基。新丰里。
　　苏溪陂
　　法海陂
　　漆林白獭陂唐黄蘗僧所开。
　　后溪陂
　　林塘陂
　　东渡陂以上光贤里。
　　石塘陂文兴里。宋祥符中，知县郎简筑，一名祥符陂。宋林希逸，明郑善夫有记。
　　黄　陂
　　庆　陂
　　陀　陂
　　马　陂
　　姚　陂
　　姚下陂
　　石蛇陂
　　万安陂
　　后陈陂
　　上姚陂以上清源里。
　　潘　陂
　　严　陂
　　莒　陂
　　天竹陂
　　木溪陂
　　玉金陂
　　薛洋陂以上方兴里。
　　新洋陂
　　岭口陂
　　下洋陂
　　龙潭陂
　　潘兜陂
　　张洋陂
　　大洋陂
　　景洋陂
　　段平陂
　　里头洋陂
　　长潭陂
　　北洋陂
　　南洋陂
　　郭　陂
　　张　陂
　　程　陂
　　新　陂
　　董　陂
　　吴　陂
　　官　陂
　　小　陂
　　简　陂
　　游　陂
　　磨　陂
　　龙溪陂
　　师姑陂
　　大莒陂
　　文殊陂
　　下宅陂
　　大洋陂
　　周　陂
　　溪西陂
　　郑马陇陂
　　龙　陂以上新宁里。
　　膳　陂
　　马　陂
　　陈　陂
　　岩　陂
　　许　陂
　　西　陂
　　滩　陂
　　王　陂
　　翁前陂
　　漳塘陂
　　小洋陂
　　里洋陂
　　双亩陂
　　昆仓陂
　　寺后陂
　　章东陂
　　百众陂
　　曾舍前陂以上永福里。
　　林　陂
　　高　陂
　　屯塘高陂
　　基　陂
　　东圳陂
　　后塘陂
　　贯林陂
　　东下陂
　　窑斜陂
　　黄沙陂
　　南洋陂
　　湖潭陂
　　北洋陂
　　郑塘陂
　　赵塘陂
　　官洋陂
　　后溪陂
　　卢塘陂
　　郑平陂
　　陂头陂
　　卓宅陂以上清远里。
　　无患陂
　　张塘陂
　　杜蒿陂
　　田源陂
　　林塘陂以上善福里。
　　沟五
　　南　沟
　　中　沟
　　北　沟
　　横　沟
　　赤漏沟以上浔洋里。
　　坑三
　　郑　坑化北里。
　　大松坑隆仁里。
　　南　坑新宁里。
　　坝一
　　马栖坝永福里。
　　槽一
　　琵琶槽形如琵琶，故名，在永东里。
　　渚一
　　黄蘗郑渚田宋天禧间，僧履元置。堤其上，望之若长坂，外捍内防，日与风涛为敌。在万安里。
　　井十一
　　仙　井一在石竹山，一在天竹寺，一在径江，一在烽火山，一在瑞岩山。
　　[HT]拜　井在井得里。相传闽王审知拜而得泉处。
　　石　井永东里。
　　瑞峰井瑞岩普光塔西。
　　丹　井福真观道士林知源丹井。
　　龙　井黄蘗山石穴出水。
　　通海井瑞岩山。
　　论曰：尝考周礼，遂人掌邦野，千夫有浍，万夫有川，稻人掌稼，下地有潴以蓄水，有坊以止水，有沟以荡水，其画甚详，其制甚备，所以水旱不能为之灾。而太史之书有年亡绝也。自井田废而沟洫随之，其法大坏，一遇水旱，民皆待命于天，相率为不终岁之计而已。我国家先民之事，以水利领之臬大夫，诚重之也。百年以来，寖失初意，星言之驾，罔说于郊，即今城西一湖，盘据而积猾，而臬长大夫蒿目焦思，力为议复，乃通神之奸，不令之阻格不已也。鸣呼!君子不以其所养人者害人，奈何朝四暮三，必使为国中之穴开哉?忧民之忧者，愿导利而布之下，斯可矣!

舆地志七
　　土　风
　　

　　福　郡
　　在八闽为闽中，地平衍，西北控瓯、剑，注众溪之流，东南负大海，环以崇山，带以长江，气恒燠少寒。厥土黑壤，厥田中下宜稻，亩岁再获，其高田间种麦，土瘠。民勤于治生，田则夫妇并作，居市廛者，作器用精巧，鱼、盐、果实、绩纺之利颇饶。七郡辐辏，闽越一都会也。自唐相常衮以文诲后进，宋诸儒倡濂洛之学，号海滨邹鲁，《图经》云：“海滨几洙泗。”明兴，人文益盛。故其俗尚文词，贵节操，多故家世族，君子朴而守礼，小人谨而畏法，[HT6SS]《闽中记》：“家庠序而人诗书，产惧薄以勤羡，用喜啬以实华。”此其风之美也。其敝也，地不通商贾之利，民贫者众，或喜讼轻生，深山长林，触岚气者病多死，巫者以神奸恶，愚民信鬼淫祀，从来久矣。《图经》：“其俗俭啬，喜讼好巫。”附郭闽县、侯官、怀安及外七邑，风大抵同而微有异。
　　古　田
　　邑山中，重冈叠岭，岚阴至午乃霁，旧号曰“山洞”。田岁一获，地瘠不足容其民，壮者多佣之四方。其俗鄙朴勤力，居山谷，远县者，往往逋赋。短小精悍，好斗喜讼，颇易动难安云。
　　闽　清
　　风土与古田相类。山田引泉注之，岁收多入。故其俗务稼穑，不尚侈靡。笃于信鬼，是其敝也。
　　长　乐
　　厥田同闽三邑。滨海，有鱼盐之利。山出果实，贩四方。其俗俭而用足，辨贵贱，序长幼，有古之遗风。今变为浇漓，其健讼几与福清埒。
　　连　江
　　亦有山海之利，而不及长乐，故鲜有厚赀。其俗人性舒缓，用尤俭啬。
　　永　福
　　气候大抵与闽清同，俗亦信鬼，而民多剽悍。
　　罗　源
　　控负岩峦，襟带陂泽，邑居岚气如甑。民山耕海渔，仅而自给。俗虽少文，谨悫易治。
　　福　清
　　背山面海，田多舄卤，然颇有海舶之利，饶于财，雄他邑。其人刚劲而尚气，四方杂处，学不遂，则弃而习文，法吏事，故俗喜讼，或累岁不休云。
　　


　
　节　序
　　

　　元　旦　扫室焚香，拜先祖，家少长序拜，亲戚各相遇称贺，三日市不列肆，谓之节假。
　　上　冢　郡人朔后，自巨室以逮细民，各携酒馔，拜祀其先茔。
　　入　学　凡里社有子弟愿就学者，父兄诹吉日，先期延其师至家，馆之西塾，再拜稽首，示隆重之意。
　　立　春　以蔬饼为节物，先一日，郡县守令祀勾芒于东郊，迎土牛鞭之，人竞取其土，为宜年。
　　上　元　自十三至二十夜，户各燃灯，城中歌吹相闻。
　　晦　日　称为后九，取五谷和蔬菜为糜相馈，食之，田家味也。
　　清　明　祭墓添土，以楮钱挂树。霜降后如之。
　　端　午　插艾于门，饮菖蒲酒，裹竹叶为粽祀先，亦以相馈。小儿以五丝系臂，舟人竞渡，鼓声喧阗，用以逐疫。
　　七　夕　女儿乞巧于庭除。
　　中　元　祀祖，焚楮衣，女子率以是日归祀其父母。
　　重　阳　为角黍如端阳节，或采菊萸，登高汛酒。
　　冬　至　粉米为圆，祀先，又粘门楹间，取其圆以达阳气，民间不相贺。
　　腊　月　二十四夜祀灶。
　　岁　除　扫屋宇，民间相馈以酒米牲果，谓之分年。除夕蒸饭藏之，称隔年饭，家家焚柴于门辟鬼。
