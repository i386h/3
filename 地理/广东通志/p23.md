<!-- { "loadSidebar": true } -->
　　秋九月贬魏元忠为髙要尉流张说于岭南【嗣后贤而谪者例书】中宗神龙二年丙午春二月置岭南廵察使
　　秋八月长流敬晖于琼州张东之于泷州
　　景龙元年丁未春二月防试举人擢韶州张九龄及第睿宗大极元年壬子秋八月流刘幽求于封州
　　元宗开元元年癸丑冬十月流郭元振于新州
　　二年甲寅冬十月岭南市舶使周庆立进竒器坐罪免岭南竹有华实是歳大饥
　　三年乙夘春三月以宋璟为广州都督始教民陶瓦四年丙辰夏五月遣使求南海珠翠寻罢之
　　续大事记遣监察御史杨范臣求南海珠翠范臣諌乃止
　　命内供奉左拾遗张九龄开凿大庾岭新路
　　通鉴初九龄入内供奉为元宗所知及为相以身系天下安危者二十年所疏道路广人便之
　　十六年戊辰春正月岭南獠反命宦官杨思勗讨平之通鉴春龙等州獠陈行范广州獠冯璘何游鲁反以思勗为骠骑大将军发桂州岭北近道兵讨之破行范于泷州擒游鲁及璘行范逃于云际盘辽二洞追捕斩之
　　十八年庚午春二月复置勤州
　　唐书陈行范余党侵铜陵北山广州都督耿仁忠奏复置勤州治富林洞因以为县后徙治铜陵云浮郡
　　二十一年癸酉置岭南采访使
　　秋八月中书令张九龄上千秋金鉴録
　　唐书帝千秋节羣臣皆献寳镜九龄述前代兴废之源为书五卷名曰千秋金鉴録上之赐书褒美
　　二十八年庚辰春二月荆州长史前中书令张九龄卒諡文献
　　天寳元年壬午春正月置岭南五府经畧使
　　旧唐书五府经畧使治广州兵万五千四百绥静峒獠统经畧清海二军经畧在城内兵五千四百清海在恩州兵二千又置桂管治始安兵千容管治普宁兵千一百安南都防府治交州兵四千二百邕管治朗宁兵千七百四经畧使与经畧清海曰岭南五管
　　复改广州为南海郡韶州为始兴郡
　　十三年甲午秋七月敕岭南五府贡举
　　册府元敕岭南州县近者顿习文传自今以后其岭南五府管内白身有词藻可称者每主选补时任令应诸邑乡贡仍委去使准考试有堪及第者具奏闻愿赴京者聴
　　肃宗至徳元载丙申春正月复改南海郡为广州始兴郡为韶州陞岭南五府经畧讨击使为节度使
　　唐书领广韶循潮康泷端新封春勤罗潘髙恩雷厓琼振儋万安藤二十三州治广州
　　二载丁酉春正月初以贺兰进明为岭南五府经畧兼节度使
　　三月上皇遣使至曲江祭前中书令张九龄
　　乾元元年戊戌夏六月改岭南黜陟使为观察使代宗大厯十四年己未夏五月以刘晏判度支掌岭南财赋
　　徳宗正元八年壬申夏四月命户部侍郎张滂掌领南两税
　　六月岭南奏安南市易不果
　　通鉴节度使奏言近日海舶殊异多就安南市易欲遣判官就安南收市乞命中使一人与俱徳宗欲从之陆贽上言广州素为众舶所凑今忽改就安南若非侵刻过深则必招携失所玉毁椟中是将谁咎珠飞境外安可复追书曰不贵异物则逺人格岂必重中使而轻外使奏寝不行
　　宪宗元和元年丙戌夏五月岭南节度使赵昌进琼管儋振万安六州六十二洞归降图
　　禁岭南掠良民为奴婢者
　　四年己丑夏六月禁钱不过岭南
　　九年甲午三月广州妖人梁叔髙伏诛
　　旧唐书叔髙自广州来授书与吏部侍郎杨于陵使为已辅于陵执之以告杀之
　　十四年己亥春正月贬刑部侍郎韩愈为潮州刺史十八年癸夘冬十二月环王陷驩爱二州
　　环王本林邑也亦曰占兴至是宼安南陷二州【叅补】
　　文宗太和八年甲寅诏弛南海番舶之税
　　册府元诏曰南海番舶宜委观察使除舶脚收市进奉外任其来往自为交易不得加税
　　宣宗大中五年辛未开建莫宣卿状元及第【嗣后状元例书】宣卿少有诗名岭南状元及第自宣卿始【叅补】
　　十二年戊寅夏四月岭南军乱逐其节度使杨发诏以李承勲为节度使讨平之
　　懿宗咸通元年庚辰冬十二月云南蛮陷交趾命岭南五管调兵戍之
　　三年壬午夏五月分岭南为东西道东道治广州西道治邕州以邕管经畧使郑愚为广州刺史充岭南东道节度使
　　冬十二月岭南西道节度使蔡京为军士所逐诏以郑愚代之
　　四年癸未春二月弛廉州采珠禁
　　旧唐书制廉州珠池与人共利近闻本道禁防遂絶通商宜令本州任百姓采取
　　秋七月诏福建餽运至广州
　　通鉴时安南蛮反诸道兵援之屯聚岭南餽运劳费润州人陈磻石上言请造千斛大船自福建运米从海航至广州从之运食以足
　　十四年癸巳冬十二月免岭南东道水旱州县租赋僖宗干符六年己亥夏五月黄巢陷广州岭南东道节度李迢死之
　　唐书黄巢趣广南陷广州初巢上表求岭南节度使朝议以为广州市舶寳货所聚岂可令贼得之宰相于琮请除巢率府从之巢得告身大怒攻广州陷之执节度李迢使草表迢曰腕可防表不可草遂杀之
　　中和三年癸夘夏六月以广州牙将刘谦为封州刺史通鉴丞相韦宙出镇南海有小将刘谦气宇殊异宙以从女妻之曰此人非常流也他日吾子孙或可依之谦击羣盗屡有功拜封州刺史生三子曰隠曰台曰岩此南汉之始也
　　四年甲辰秋七月尚让败黄巢于瑕邱巢伏诛
　　光啓元年乙巳春三月改元赦天下诏至岭南
　　通鉴时号令所行惟河西山南剑南岭南数十州而已
　　昭宗干宁元年甲寅十二月封州刺史刘谦卒以其子隠为封州刺史
　　通鉴封州刺史刘谦卒岭南节度使刘崇表其子隠为封州刺史
　　二年乙夘春三月陞岭南东路节度使为清海军节度使
　　秋九月刘崇卒以徐彦若为清海军节度使【例见陈欧阳頠卒】三年丙辰冬十月以刘隠为清海行军司马
　　天复元年辛酉冬十二月徐彦若卒遗表节度副使刘隠权留后
　　景宗天祐元年甲子冬十二月以刘隠为清海军节度使
　　天祐二年乙丑夏五月加刘隠检校太尉兼侍中封大彭王
　　册府元隠进竒寳名药品甚多朱温喜之后梁纪
　　梁太祖开平二年戊辰以刘隠兼静海军节度使安南都防
　　三年己巳夏四月进封刘隠南平王
　　五代史加检校太师兼中书令
　　干化元年辛未春三月刘隠卒弟岩嗣【卒不书爵例不得与汉赵佗同】二年壬申春正月以刘岩为清海军节度使检校太保同平章事
　　夏四月刘岩遣使贡献于梁梁使韦坚报之
　　册府元广州献金银犀角象牙杂寳货及名香等合估数十万是月客省引进使韦坚使广州及还以银茶上献其估凡五百余万明年梁遂加岩检校太傅
　　三年癸酉秋七月梁封刘岩为南海王【海一作平】刘岩击取髙州唐刺史刘昌鲁死之
　　五代史岩悉平诸寨杀昌鲁等更置刺史
　　刘岩始与梁絶
　　通鉴岩以呉越王钱镠为国王而已独为南海王表求封南越不许由是贡使遂絶
　　刘岩击取容管及潮韶二州
　　五代史时桂州刘士政邕州叶广畧容州厐巨昭交州曲颢分据诸管岩大出兵攻败卢氏取潮州韶州又西与马殷争容州管获士政逐巨昭又取邕管降广畧未服者交州而已
　　末帝正明三年丁丑秋八月刘岩自称尊号立宗庙署百官以广州为兴王府【所称年号见各史兹不载】
　　刘岩建玉堂珠殿
　　五代史岩性聪悟而苛酷为刀锯支解刳剔之刑又好奢侈聚南海珍寳以为玉堂珠殿
　　四年戊寅冬十一月刘岩改国号曰汉
　　六年庚辰春正月刘岩始立学校设选举
　　五代史放明经进士十余人如唐故事以南海人简文会为状元
　　后唐纪
　　唐庄宗同光二年甲申刘岩更名陟
　　次年又改名龚至晋天福六年又改名防【叅补】后晋纪
　　晋髙祖天福七年壬寅夏四月刘防卒子度嗣更名玢
　　秋七月循州盗张遇贤起刘玢遣其弟昌杲帅师讨之不克
　　冬十月丙子张遇贤陷循州杀刺史刘传
　　出帝天福八年癸夘春三月刘熙簒立更名晟冬十月刘晟指挥使万景忻败张遇贤于循州【后唐兵斩遇贤】析韶州置雄州析循州置正州
　　后周纪
　　周太祖广顺元年辛亥冬十月刘晟遣内侍潘崇彻帅师伐楚取郴州
　　通鉴晟遣内侍省丞潘崇彻将军谢贯将兵攻郴州唐边镐发兵救之崇彻败唐兵于宜章遂取郴州边镐请除全道二州刺史为备
　　刘晟大建宫室
　　五代史晟益得志遣巨舰指挥使暨彦赟以兵入海掠商人金帛作离宫游猎故刘氏时有南宫昭华甘泉玩华秀华玉清太微诸宫
　　十一月刘晟遣巨象指挥使内侍呉怀恩帅师取楚连州又取桂州尽有岭南地
　　二年壬子夏五月南唐将张峦侯训攻桂州刘晟遣兵击之南唐师败绩
　　冬十二月湖南将王逵攻郴州潘崇彻大败之
　　显徳五年戊午秋七月刘晟卒子继兴嗣更名鋹宋纪【宋或称广南或称岭南各顺诸史所记】
　　宋太祖干徳二年甲子宋师伐刘鋹克郴州斩鋹将暨彦赟刺史陆光图
　　通鉴宋既克郴得刘氏内侍徐延业宋主访其国政延业具言其主作烧煮剥剔刀山剑树之刑或令罪人鬭虎抵象又赋敛繁重邕民入城者人输一钱琼州斗米税四五钱置媚川都定其课令采珠以珠玳饰宫殿内官陈延受作诸淫巧日费数万金宫城左右离宫数十游幸常至月余或旬日以豪民为课户供宴犒之费宋主惊骇曰吾当救此一方民时方谋下蜀未遑也
　　开寳元年戊辰秋九月广州民见众星皆北流
　　文献通考广州民见众星皆北流明年广南平
　　三年庚午冬十月宋遣潘美尹崇珂帅师伐刘鋹鋹遣宦者龚澄枢等御之宋师克贺州斩鋹将伍彦柔澄枢遁还冬十二月宋师克连州鋹所署招讨使卢收退保清逺
　　通鉴美督战舰声言顺流趋广州鋹忧迫计无所出乃以潘崇彻为都统领众三万屯贺江会美径趋昭州崇彻但拥众自保而已美乗胜克昭州进拔桂连二州鋹闻之谓左右曰昭桂连贺本属湖南今北师取之足矣吾知不复南也
　　宋以曹光实为岭南都廵检使
　　宋史光实既至捕逐羣盗海隅以宁
　　四年辛未春二月宋师攻广州鋹将郭崇岳战死潘美帅师次于白田鋹出降广南平
　　改雄州为南雄【以别河北雄州也南雄之始】
　　夏大赦秋禁广南鬻男女
　　五年壬申夏五月省广南州县
　　宋史并州十三县三十九
　　罢岭南采珠
　　六年癸酉秋七月减广南无名率钱
　　七年甲戌夏四月遣使检岭南民田夏四月庚午定岭南盗贼律
　　宋史诏岭南盗贼满五贯以上者死
　　太宗太平兴国二年丁丑定广南田赋兴学校
　　宋史广南诸州转运副使周渭奏请去刘鋹时税算之繁重者定田赋兴学校从之
　　六年辛巳春三月广州献黄芝
　　雍熙元年甲申夏六月遣使按察广南狱讼
　　宋史以广南狱讼多滥遣使按察
　　淳化元年庚寅秋八月禁岭南淫祀
　　宋史禁岭南杀人祭鬼使州县察捕募告者赏之
　　冬十月禁岭南溪洞诱子女出境
　　二年辛夘夏四月罢端州贡砚
　　真宗咸平二年己亥广南旱发粟赈之
　　景徳元年甲辰秋八月遣使访广南便宜
　　三年丙午夏六月诏广州毋得擅伐交趾
　　宋史知广州凌震请发兵定交趾乱真宗以黎桓素修职贡惟令安抚
