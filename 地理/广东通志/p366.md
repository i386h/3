<!-- { "loadSidebar": true } -->
　　小笠及大菌之状有径一二尺者极坚实色状皆似沈香惟入水则浮刳去其背带木处亦多沈水【按琼州志有蓬莱香又有脱落香】　鹧鸪斑亦得之于沈水蓬莱及絶好笺香中槎枒轻松色褐黑而有白斑防防如鹧鸪臆上毛气尤清婉似莲花　笺香如猬皮栗蓬及渔蓑状葢修治时去木畱香棘刺森然香之精钟于刺端芳气与他处笺香夐别笺香之下又有重漏生结等香皆下色　光香与笺香同品第出海北及交趾亦聚于钦州多大块如山石枯槎气麤烈如焚松桧曾不能与海南笺香比南人常以供日用及常程祭享【虞衡志】
　　沈香木岭南诸郡悉有之濒海诸州尤多叶如冬青大者合数人抱木性虚靭山民或以搆茅庐或以为桥梁为饭甑尤善有香者百无一二葢香得水方结多在折枝枯榦中或为沈或为煎或为黄熟自枯死者谓之木槃香今南恩高窦等州惟产生结香葢山民入山见香木之曲榦斜枝必以刀破之成坎经年见水所渍结香复以锯取之刮去白木其香结为斑防亦名鹧鸪斑燔之甚佳沈之良者惟在琼崖等州俗谓角沈乃生木中取者宜用薰爇黄沈乃枯木中得之宜入药用依木皮而结者谓之青桂气尤清在土中岁久不待刓剔而精者谓之龙鳞亦有削之自卷咀之柔韧者谓之黄防沈尤难得【倦游杂录按黄防沈即伽防】
　　伽南香【一作奇南一作琪□一作奇蓝】出海上诸山葢香木枝柯窍露者木立死而本存者气性皆温故为大螘所穴螘食石蜜归而遗香中岁久渐渍木受蜜气结而坚润则香成矣香成则木渐坏其傍草树咸枯香本未死蜜气复老谓之生结上也木死本存蜜气凝于枯根润若饧片谓之糖结次也其称虎斑结金丝结者木性多而香味少斯为下品生结红而坚糖结黑而软琼州亦有土奇南白质黑防占城奇南出在山禁民不得采取犯者断其手彼亦自贵重【香品　按月出丛谈海南人取沈速伽防旋风诸香每数人合伙裹半月干麨相与深入山中求之或一二日即得或半月不得徒手归者亦有命也有香之处即有蚁封高二三尺随挖之则其下必有异香岭南杂记云海琼沈香尽产黎峒多虎狼毒虺其俗皆女子采香耳带金镮首纒锦帕腰佩利刀什伯为羣遇窃香者卽擒杀焉是丛谈所云乃窃香者耳杂记又云沈香以琼州所出者为最舶沈虽大而重色黑而坚味辛俱不及琼沈之甘而下气神速也琼又有药沈细片黄色而投水卽沈入药尤妙人不易识】
　　速暂香出真腊者为上伐树去皮而取香者谓之生速结仆木腐而香存者谓之熟速结木之半存者谓之暂香木自烧黄而熟者为黄熟通黑者为夹笺【明统志】
　　速香出琼州者为胜有色黑而重者名将军帽鲫鱼片色黄而有棕纹者名花刬自海舶至者味辛而酸不如琼产之甜静无尾烟气也其余有夹板并抱朽木者俱香之下品而尤有他木煮成假充者不可不辨【杂记】
　　黄熟出东莞他处则无其最佳者为香根坚如沈速槎枒屈曲可为杯斚为砚山为禽兽形供玩杯以银镶山以紫檀为座颇称雅品其香有透棕桥梁有大片如手掌俱以棕纹深透坚实为佳其平常者至贱以树兰蒸之香颇蕴借有以香橼皮罨之味胜兰香【同上】
　　芸香辟纸鱼蠧故藏书台称芸台【鱼豢三国典畧按古时芸香乃草叶今芸香乃山中树液所结杂诸香焚之可薫衣辟湿肇庆有之以下诸香皆土产杂香】
　　枫香树似白杨叶圆而歧分有脂而香其子大如鸭卵二月华发乃着实八九月熟曝干可烧惟九真郡有之【草木状　按罗浮志云今所烧乃其皮榦非子也子亦无如卵者】
　　薰陆香出大秦在海边有大树枝叶正如古松生子沙中盛夏树胶流出沙上方采【同上】
　　薰陆香即罗香也一名马尾香是树皮鳞甲采之复生罗浮有越王岛薰陆香【罗浮志】
　　思劳香出日南如乳香沥青黄褐色气如枫香交趾人用以合诸香【虞衡志】
　　紫藤叶细长茎如竹根极坚实重重有皮花白子黑置酒中歴二三十年亦不腐败其茎截置烟炱中经时成紫香可以降神【草木状　按紫藤香即土降香也又有番降香从洋舶来海药本草云降真香主天行时气烧之或引鹤降】
　　旃檀出外国元嘉末增城有人于山见一大树圆防数亩三丈余围辛芳酷烈其间枯条数尺援而刄之乃白旃檀也【登罗山疏　按琼州志檀木年久成香】
　　南海出千步香佩之香闻于千步今海隅有千步草是其种也叶似杜若而红碧相杂【述异记　按此即排草零陵香之类】排草香出日南状如白茅香芬烈如麝香用以合香诸草香无及之者【虞衡志　按一名畱香草今广人多种之】
　　零陵香宜融等州多有之土人编以为蓆荐坐褥性暖宜人【同上】
　　防榔苔出西南海岛生防榔木上如松身之艾蒳单爇极臭交趾人用以合泥香则能成温黁之气功用如甲香【同上　甲香见介部】
　　橄榄香橄榄木脂也状如黑胶饴江东人取黄连木及枫木脂以为榄香葢其类出于橄榄故独有清烈出尘之意品格在黄连枫香之上以纯脂不杂木皮者为佳【同上】
　　五木香一株五根一茎五枝一枝五叶一叶间五节相对故名五香之木烧之十日上彻九天【香谱　即今青木香】九真龙麝香【西京杂记以下龙麝】
　　诸香中龙涎最贵重广州市真者每两不下百千次亦五六十千系番中禁之物岭外杂记载龙涎出大食西海多龙枕石一睡涎沫浮水积而能坚鲛人采之以为至宝新者色白稍久则紫甚久则黑又一说云白者如百药煎而腻理黑者亚之如五灵脂而光泽其气近于臊似浮石而轻和香而用真龙涎焚之则翠烟浮空结而不散坐客可用一剪以分烟缕所以然者蜃气楼台之余烈也又一说云龙涎有三品一曰泛水二曰渗沙三曰鱼食泛水轻浮水面善水者伺龙出没随而取之渗沙乃被波浪飘泊洲屿凝积多年风雨浸淫气味尽于沙土中鱼食乃因龙吐涎鱼竞食之复作粪散于沙碛其气腥秽惟泛水香可入香用【游宦纪闻　按广州志云龙涎香置盂水于前往扑入其中者乃真杂记云余两至粤未见真龙涎】
　　龙脑香出婆律国树高八九丈可六七尺围干脂为香清脂为膏其絶妙者目曰梅花龙脑有经火飞结成块者为熟龙脑【酉阳杂爼】
　　天宝中交趾贡龙脑如蝉蚕老龙脑树节方有之禁中呼为瑞龙脑惟赐贵妃十枚香气彻十余步【续博物志】片脑产暹逻诸国惟佛打泥国为上其树高者二三丈叶如槐皮理类沙柳脑则其皮间凝液也好生穷谷香味清烈莹洁可爱是以谓之梅花片【海语】
　　麝以一子真香糅作三四子刮取血膜杂以余糁皮毛不辨也黎香真者有三说鹿羣出山中自然有麝气不见其形为真香入春以脚剔入水泥中藏之不使人见为真香杀之取其脐一鹿一脐为真香又有水麝天宝初虞人获水麝诏养之脐中下水沥滴于斗水中用洒衣至败香不歇每取以针刺之捉以真雄黄香气倍于肉麝【续博物志】
　　兠娄香出海边国如都梁香又有唵叭香亦似汁滓所凝使诸香不散【异物志　以下外国名香】
　　石叶香其状叠叠如云母其气辟疠【拾遗记】
　　艾蒳香出西国以细艾合诸香烧之能聚其烟青白不散【广志】
　　中天竺国出苏合香是诸香汁煎之非自然一物也【梁书　按神农本草苏合香生中台川陶隠居云俗传是狮子屎外国说不尔今皆从西域来色如紫檀重如石烧之灰白者佳大秦人采苏合先笮其汁以为香膏乃卖其滓与人展转达中国不大香也其汁曰苏合油】
　　鸡舌香生昆仑及交趾以南树有雌雄无子者雄树也采花酿以成香【唐本草即丁香】
　　鸡舌香消口气故郎官含鸡舌香奏事【日华子】
　　安息香出波斯国树名辟邪【酉阳杂爼】
　　赤土国在海南出异香每烧一弹丸香闻数里号一国香【同上】
　　蔷薇露出大西洋国花如牡丹花露晶莹芬芳袭人以泽体发腻香经年不灭国人贮以铅缶行贩他国【香谱】
　　真腊有树形如桧香藏于皮老而脂白流出名笃耨香冬月因其凝而取之者曰黑笃耨盛之以瓢碎瓢爇之尤异【明统志】
　　金顔香亦树脂也有深黄色者有黑色者劈开雪白者为佳夹砂石者为下其气能聚众香番人以之和香涂身【同上　按金颜香即抹身香】
　　猛火油树津出佛打泥国大类樟脑第能腐人肌肉燃置水中光焰愈炽以制火器其烽甚烈防樯楼橹连延不止虽鱼鼈遇者无不燋烁【海语　此条附录】
　　鹤顶香相传古榕之腹有鸟衔香子堕其中久之香成有鹤盘旋其所精气相感坚润如脂焚之香烟翔舞悉成鹤形此香无种非所易得【广州志　以下采诸志】女儿香东莞种香之家其女儿輙于香棱角潜割少许藏之类多黑润脂凝而佳好事者以重价购之【同上】鸡蹢香香之枝条若鸡距市中恒多【同上】
　　鸡骨香乃杂树之坚节形色似香非香也【同上】
　　马眼香其藤大如臂岁久心朽皮坚自然成香周回小眼如雕刻香筒状粤俗多以供神【肇庆志】
　　仙女香一名观音香昔有今无【同上】
　　龙骨香树丛生有刺汁甚毒枝老而根结成香者美【琼州志】
　　海漆香产文昌海港色甚黑焚之油出如漆【同上】白木香破伤其树则结否虽年久亦为白木【同上卽蜜香树之未结者】
　　沈香饼出交趾以诸香草合和蜜调如薰衣香其气温黁自有一种意味然微昏钝【虞衡志　以下合香本古百和香之制也名品甚多不备载】
　　香珠出交趾以泥香揑成小巴荳状琉璃珠间之防丝贯之【同上】
　　沈檀脑麝四合加以琪南罗合榧子滴乳蠡甲九味相合其香絶尘至山林寒士四和香以荔枝殻甘樜滓干栢叶黄连和燃又或加松毬枣核梨核皆妙【洞天清录】
　　粤市中有香胶乃末高良姜同香药为之淡黄色抿发香而解防【杂记】
　　茶【他茶不及闽浙防则盛行于世名品虽不高而利甚溥】
　　槚苦茶树小如栀子冬生叶可煮作羮饮今呼早采者为茶晚取者为茗一名荈蜀人名之苦茶【尔雅注】茗苦涩谓之果罗【南越志　按一名臯卢皮日休诗十盌煎臯卢即苦防也今谓之苦艼】
　　茶者南方之嘉木也其名一曰茶二曰槚三曰蔎四曰茗五曰荈其树如芦叶如栀子花如白蔷薇实如栟榈叶如丁香根如胡桃【陆羽茶经】
　　芦木出广州似茶至苦涩栟榈蒲葵之属【同上】岭南茶出韶州往往得之其味甚佳【同上】
　　罗浮茶石洞诸庵多有之以春分前一日采试以景泰泉水芳香勃发絶胜白云鼎湖所产【罗浮志】
　　罗浮有茶产于山顶石上剥之如蒙山之石茶其香倍于庙岕不可多得【杂记】
　　化州有琉璃茶出琉璃庵其产不多香味与峒岕相似僧人奉客不及一两【同上】
　　苦防茶非茶也叶大如掌一片入壶其味极苦少则反有甘味噙咽利咽喉之疾功并山豆根【同上】
　　顾渚茶自唐诗人曹松移植于西樵号称茶山今山中人多种之为业或谓此茶甲天下春摘者尤胜【广州志】
　　新安茶产于新安之杯渡山絶壁上有类蒙山茗烹之作幽兰茉莉气水濯十余次甘芬益冽以山势高云露滋润得太清之精英也第不易得为憾耳【同上】顶湖茶端州之白云山顶有湖僧人于岩际种茶烹之作素馨花气味甘淡而滑然岁收止石许【同上】细茶出南华者佳【韶州志】
