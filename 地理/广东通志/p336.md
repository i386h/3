<!-- { "loadSidebar": true } -->
　　周郁字尚文号耿庵东莞人应礼记明经福建漳州府训导讲学不倦归里与陈献章唱和有龙洲草集行世子昌龄孙讷俱有诗名讷子一士字贵谔以礼经世其家两中副车当事式庐不得一见厯吴越晋楚间所交多名人善书法世称为石林先生有五老园稿楚防诸草行世子显少颖异屡试冠军征辟叠至隠居仙溪平生所着多不存稿翰林张家玊检其余者刻之楷草行与父并美云
　　陈世善字惟敬南海人别号海槐祖则正徳间名臣按楚时尝获南岳异方世善炼九救人海内传之事亲甚孝嗜读书燕居有威仪衣必布素恒喜施与嵗饥米药并施存活者众郡邑屡聘乡饮子诚字表端性孝友精于经学与先哲钟鼎臣交励亷隅尚气节力学三十年一日语及门曰吾学静以为体观以为用体用虽殊静观无二建静观亭学使者魏校奨其方正年企百嵗而终着有静观存稿以葩经授壻黄士贵登顺治戊戌进士孙賔王领壬午乡荐
　　屈起鹏字圗南番禺人家贫力学年三十余始补邑诸生未四十丧妻即不娶独居五十余年杜门著述年八十五犹入乡闱监临御史怜之起鹏自称矍铄可用既而归隠沙亭设帐讲学年九十八卒
　　张二果字穉复东莞人喜防究性命之学天啓丁夘举乡荐见巨珰魏忠贤搏噬正人不求仕达师事黄岩僧创建罗浮华首台水帘洞山诸寺而栖托焉崇祯丙子诏举贤才不就戊辰修邑志后卒于江西庐山以浮屠法葬所着皆佛书
　　潘梧字太操番禺人湛若水门人也直内方外乡党化焉立祖庙于西村葬先世于西竺俗尚侈丽梧独筑土令坚致而已其后广州被围冲车礟石多取材墓中而潘氏独完人服其逺识年八十卒于万厯中举祀乡贤二子兰珣早卒孙云衢少颖异梧自教之中崇祯庚午乡试数上公车甲申后偕弟云衔入罗定山中数月卒子楳元学博芊武举以学行世其家新防负汲者不知何许人日担水卖于城外得数钱即负手行歌于道求火必于寺观絶不干人县中人或呼之引至谯楼外仰视曰我平生未尝入此翻水而去一日道上拾遗金默坐其处人问之不答既而失金者至遽曰金在旁人教令考问其数数合即大笑还之失金者酬以金不受疾走视其担具向壊挽住欲为易之负汲曰吾不舍吾旧益疾走终不顾新防采药者不知何许人日采九里明卖以为食其药多生柑荔圃絶不犯柑荔虽自落者亦不顾人怪问之曰自食是盗也圃不容盗入是自絶也日得十钱以其半入酒肆醉即行歌歌词多超脱一日道上拾金钏珠珥置药篮中歌曰寳寳寳得好失好失好得好人莫测其意顷之一女子哭而至笑曰失寳者至矣寘篮于地令自取之主者馈以金摇手而歌曰不受不受真不受还金篮香得金臭悠然而逝后嵗饥入山不知所终
　　右广州府
　　邓球颙次子乐昌人聪颖好学领成化甲午乡荐尝逰陈献章之门有诗赠之曰忠臣有子堪传后古道无人仅见君自称东川居士吴廷举建祠祀之谭髙字徳崇以贡授上犹训导陞华阳教谕遽乞归居家三十余年杜门课子与松菊为侣
　　林俨翁源人号友琴居士性孝友生平恬约晦迹不仕年八十三卒
　　黄器先翁源人幼岐嶷工对句年十一逰邑庠王守仁来抚民见之授以传习録尝任建宁训导年余告归隠居青龙玊华二山间安贫乐道絶迹不至公庭所着两京赋儒颐集弟徳先并有文名
　　邓思顔字于复乐昌人少逰黉序即毅然以名教为己任设义田笃孝友族有束脯弗给者輙与之万厯中以徳望与荐辟固辞不就
　　刘天然字中江仁化人明经不仕图书四壁课子之余不干外事所居号乐此园
　　廖欕字铸于曲江人嗜书史好友乐善隠迹灌园督学魏校题其门曰耆儒逸叟
　　右韶州府
　　谢宪字汝慎归善人不事藻饰癯然鹤立事父母定省如礼不有私财为邑诸生与叶天祐刘梧同舍志圣贤之学嵗荐至京卒业太学归筑处士台居之葛巾木屐日携离骚往来西湖浩歌至暮而返尝于台畔折竹枝濡赤土注易叶春及受而録之名周易竹书其时河源李学顔亦以诸生应贡不仕居乡多大节尝建议修复故城有保障功后以子焘贵封中大夫
　　右惠州府
　　周伯玉名瑶潮阳人少贫读书自娱累辟不起亲知或劝之仕伯玉曰读圣贤书顾外慕干禄耶明初复被征辟辞曰吾老矣无能为也以处士终子三人彦敬彦作彦器皆膺乡荐彦器名磺与兄俱受经于其母郭而彦器最知名洪武十六年防罢制科举名儒应诏第一授大理评事寻以亷能迁河南防议卒于官母郭详具列女传论者谓伯玉义至髙而其妻亦能偕隠至于三子皆贤滋以难矣
　　右潮州府
　　黄环字伯循钦州人性淳厚甘淡薄洪武间举于乡任临桂教谕陞韩府教授致仕家居有云雁下前池与家鹅逰息韩王思环教习之功屡遣使迎不赴因竒其事赐雁来池扁建坊于古渡口遭范子仪变烬之
　　耿寛合浦人嘉靖癸夘举人任江西大庾知县端严寛大不假刑威中年解绶浩然而归人谓有五柳之风
　　纪通字守塞灵山人居平南松栢山之麓生而颖异精皇极经世之数事亲尽孝由贡授陆川司训闭斋读易每言竒中已而挂冠东归修馆舍教授弟子屡举大賔不就所着有松溪集
　　柳稠灵山人号海峰好学善事异母兄领乡荐任永新县丞清操自矢直指褒美之躭悦山水归隠乡园终不出
　　孙佐性灵山人行至孝隠居不乐仕进万厯十四年巡按御史汪言臣给扁赐金帛奨之
　　右亷州府
　　梁羽翰号鹊起海康人少负才名力学不倦领天啓辛酉乡荐崇祯癸未成进士归家杜门不干仕进时同榜多在要津劝其出仕不应无何遂卒二子遇饥荒亦相继而亡郡人惜之
　　骆廷用海康人恬于声利再譲贡与同门黄玹陈端吏部移文严核强出应治十四年贡甘淡泊不肯授官有隠逸囬文诗传于世
　　右雷州府
　　王惠字仲廸号霜筠本籍合肥人从兄千戸志调官籍于琼博学能文尝从赵攷古讲学毅然能自立解学士缙称之洪武末用大臣荐至京以三丧未举力辞归隠天下闻其节行所着有截山咏史岭南声诗鼓吹等集兄懋字季成敦行善诗尤精于医济人不责其报有荐之者輙辞终身晦迹年八十余
　　王宏字孟逺号蛰庵琼山人少孤母韩氏矢节抚之既长力学工诗文以母年老不求仕开乡塾训子弟吟咏自娱正统间大防龚璲都阃王清及致仕御史唐舟辈逰灵山分赋宏以布衣与列而气体遒上徐祥万州人世本常山父官税课局生祥而卒鞠于母孤苦力学登永乐戊戌进士知歙县以母垂白不忍逺离遂以隠居终州人登进士自祥始祀乡贤刘志明字晦伯定安人性敏好学尤精于中庸年十八以诸生充贡永乐间奉当道敦遣署学事士多成就或劝其复应科举长啸曰学问人也出处命也遂耑于教事人称建溪先生
　　蔡仕储字钟秀琼山人质粹行纯博通羣籍年十八臯比传经即老师宿儒皆北面焉郡邑欲周其贫不受髙雷之士越海从之者甚众领正徳庚午乡荐逰太学尝发道心人心之防及义利之辨祭酒湛若水深服之防政林士元称为明道先觉后竟不仕郑汝乔字允升文昌人颖悟博洽领乡荐从湛若水讲授三年归笃志乐贫精思实践甲辰中乙榜以亲老侍养隠居不出
　　王允升字巽甫定安人父僖好义乐施有隠徳允升重厚寡言笑不急仕进亦不治家人产尝被盗有司追还百余金允升以非原物不受人称其介子诲至显官
　　赵志科文昌人中嘉靖乡试以母老侍养不仕性恬淡结庐山中歌咏自乐州守栁塘旌之曰清修博雅纪纲正字恒之其先监城人祖戍崖遂为崖人纲正自少魁岸言论英发淹贯经史尤长于诗赋曾逰郡庠累不得荐輙弃而耕于野题其室曰东岸书舍徜徉林壑以终天年尝曰书如灵丹服之便可入僊穷通修短浮沤尔教授生徒表正乡里崖士出其门者多苦学励行
　　曾沂澄迈人儒雅博号幽求子当道给冠带诗章辞以诗云宠锡也知章服重遨逰自觉草衣轻云名山字静埜文昌人颖悟好学以贡为西宁新兴学训归而筑月浦新居辟霞洞石室以资吟咏年九十余犹手不释卷尝得琼山唐博士秘法祈祷立应弟名元亦躭味道书年三十六即弃青衿偕隠邑令贺沚表其隠徳学使者给以冠带不受兄弟俱至上夀
　　右琼州府
　　梁大材罗定人孝闻于乡万厯间嵗贡厯仕至象州知州遂不赴曰吾虽不及邴曼容于此足矣搆五柳居于州之南以吟咏山水自娱为师营墓设义田以赡其族人
　　梁伟栋西宁人崇祯年间荐明经隠处不仕性温厚淳笃居躬坦易接人蔼如津引后学谆谆不倦终身未尝私谒长吏之庭累举乡饮不就令长以此髙之夀八十八
　　区国龙西宁人少孤贫事母至孝弱冠食饩邑庠试必冠军性抗直不少贬求仕怡情泉石诗文晚而益工所着有黄石集
　　右罗定州　　【孝义文苑三百六人】
　　广东通志卷四十七
<史部,地理类,都会郡县之属,广东通志>
　　钦定四库全书
　　广东通志卷四十八
　　人物志【五　自广州府列传起至文苑传讫】
　　国朝劳翀字景云南海贡生性孝友邃理学康熙壬戌授广宁教谕搆博文约礼二斋覈士之精勤恅愺者防山寇内攘翀作书详谕招其子弟投戈讲艺悍气遂醇擢髙州府教授髙当兵燹学舍为兵占居翀力清之幷葺圯陋恭刋
　　圣祖仁皇帝训饬士子文人予一通朝夕讲贯责以躬行士知淬厉知府郑梁重其学行已缮荐牍适以忧去不果服阕补韶州一如教广宁时士皆景附防防其间为勒石焉复丁内艰归时邑有水灾倾槖以赈全活三百余家再补琼州海外闻其名庆得师未几卒于官祀乡贤着有他山集遗安堂稿子仁能世其家任乳源教谕殁有遗爱【南海】
　　李作楫东莞人顺治辛丑进士令漂水勤慎爱民
　　除浮耗诚雩祷赈饥荒禁淹女皆有实绩棘闱分校所拔多知名士迁太原府同知权介休临县多惠政以最绩擢大理知府郡值寇讧疮痍未起弦诵久荒作楫正已率属寛徭役兴学校士习民风蔚然改观致政家居着有中山治畧诸书行世子继熙内阁中书继燕吴江知县孙国敏唐县知县曹源平乐知县圻广甲午举人祀乡贤【东莞】
　　廖观龙门人顺治辛丑进士幼颖敏为诸生有声权衡心性之学阐发陈献章宗防四方就讲幄者履相错也事亲以孝闻尤乐行善事康熙四年以病终士论惜之祀乡贤【龙门】
　　汤命夔本姓梅新宁人康熙丙午举人年十四父没哀毁骨立见者怜之任新贵令革陋例四十条民情欢戴旋还授生徒裹承露驾柴毂山水之间兴味萧然熊姓赂田三百亩有所请托却之卒祀乡贤【新宁】
　　缪志和字子介香山人弱嵗能文事父母以李闻性和厚隣人梁某家贫常周其困梁酗酒以瓦击志和子头流血仆地志和不校梁死仍召其兄子主丧施棺殓具人称为长者年荒弃孩载道收养之死而无告者葬埋之其事母也进膳必傍侍婉容劝餐已有疾必强顔整衣而坐絶呻吟声恐贻母忧也顺治辛邜应嵗贡奉
　　诏准恩贡同年有得美官者或劝驾志和第曰母老矣年七十孺慕弥笃母黎氏一百有三嵗祀乡贤【香山】白烱中清逺人由诸生贡入成均厯任光禄寺大官署署丞有能声髫年时父为贼所害冒险诣贼巢购榇而归
　　本朝定鼎委修炮台雉堞有功壬辰承
