<!-- { "loadSidebar": true } -->
　　宋熈宁中潮郡遣军校钟姓名英者贡方物于朝道经睢阳唐张公巡许公逺双庙在焉英斋沐诣庙丐灵是夜梦神告以殿后匮中有神像十二铜辊一锡汝奉归以祀潮阳东山东岳庙左可数十步有佛寺之隂大石矻立其上下宜建祠以妥灵英趋京卒事还具酒脯答神贶取所锡而还置于岳祠俄而立化常有旌树于岳麓寺中夜见光怪僧徒骇怖走白有司移寺以宅神凡有祷求其应响甚事闻于朝二公册封王爵赐庙额曰灵威诚稀濶事也宋文天祥题为子死孝为臣死忠死又何妨自光岳气分士无全节君臣大义谁负刚肠骂贼张巡爱君许逺留取声名万古香后来者无二公之操百链之钢人生翕歘云亡好烈烈轰轰做一塲使当时负国甘心折节安得留芳古庙幽沉遗容俨雅枯木寒鸦几夕阳邮亭下有奸雄过此子细思量【府志】
　　陆丞相墓
　　郡守叶元玉复张诩求陆丞相墓书承命求陆侍郎墓访得本郡有髙士陆大策者为童稚时闻其先人云南闗陆氏尚有忠正神主在堂又有墓在澳山北青径口及谱存焉惜乎谱遭兵燹不完存者仅二叶耳亟索而读之公讳秀夫字君实諡曰忠正乃楚州盐城人也后徙家镇江宋景定初进士性沉静不茍求知矜庄终日未常少有希合处李庭芝镇淮南辟置幕中擢以防议徳祐初复擢礼部侍郎使军前议和不就二王走温州追从之益王立福州进端明学士签书枢宻院事时君臣颠越海滨每朝防间俨然正笏立如治朝因以陈宜中谮遂谪于潮公四子有曰繇者好渔猎而放迹海岛繇以夀终于潮而末破烂不知所云其二叶有水村刘壎诗一章云天地无托足海天同【缺】光明知复何为不忍隳三刚祼荐觊少延讴謌宁逺忘或者莒在齐聊且帝一方竭蹷意委顿臣谋非不臧运去天莫留力尽心弥强终不负吾主名义天地长懐玺随龙游举意水中央斯人文华士乃尔百链钢机云傥通谱应羞朝洛阳又家藏广陵牡丹卷破烂已甚诗读不能句后偶见白石樵唱稿乃宋淳祐间林霁山所着中有题陆大防秀夫广陵牡丹诗诗卷云南海英魂叫不醒旧题重展墨香凝当时京洛花无主犹有春风寄广陵大防又于丁巳年行吊海边陈秀才家默念其宗在彼也因访问乡人此有陆氏何在或答云陆氏住于沙冈其地相去不逺皆陆丞相之后也今学士馆其址尚存时大策直造其地请相见老者曰自宋而来吾乃陆学士之后也祖居于此其后子孙散处有家城南者有家城东者大策曰翁称陆氏之后有据乎老者引大策入左畔青麻园指其地曰此学士馆遗址也其莲花石磉约丈许天井堦栏次第如故大策曰我闻丞相驱妻子赴海宁复有子孙乎老者曰自先人相传学士有一子好渔猎被逐遂家于海岛后学士奉幼主于此识其地也言讫大策告曰吾正城东陆也老者设饭以待大策而别生得此甚喜但云墓于澳山北青径口盖此一处海面有隆南青深四澳青径口不知属何澳也大策既为陆侍郎后即当遣人并强大策亲往必求其所谓青径口者傥坟竟不可求生当于韩文公祠堂左山下稍寛平处构一祠专祀之庶忠魂得少慰焉【崖山旧志】
　　山神化蛇
　　绍圣初年朝臣刘安世器之尤为章惇蔡卞所忌逺谪岭外盛夏奉老母以行一日行山中扶其母篮舁憇树下有大蛇冉冉而至草木皆披靡担夫惊走器之不动也蛇若相向者久之乃去村民罗拜曰公异人也蛇乃此山之神见公喜相迎耳【事文类聚】
　　呉六竒轶事
　　浙江举人有查继佐者常自谓海内竒杰非从尘埃中物色未可得也家居嵗暮命酒独酌顷之彤云四合雪大如掌因缓步至门见一丐者避雪庑下强直而立继佐熟视良久心异之因呼之入坐而问曰我闻街市间有手不曳杖口若衔枚敝衣枵腹而无饿寒之色人皆称为鐡丐者是汝耶曰是也问能饮乎曰能因令侍童以壶中余酒倾瓯与饮丐者举壶立尽继佐大喜复炽炭发醅与之约曰汝以瓯饮我以巵酬竭此醅乃止丐尽三十余瓯无醉容而继佐颓卧矣侍童扶掖入内丐逡巡出仍宿庑下达旦雪霁继佐酒醒谓其家人曰我昨与鐡丐对饮甚懽观其衣极蓝缕何以御此严寒亟以我絮袍与之丐披袍而去亦不求见致谢明年继佐寓杭之长明寺暮春之初偕侣携觞薄游湖上忽遇前丐于放鹤亭侧露肘跣足昻首独行复挈之归寺询以旧袍何在曰时当春杪安用此为已质钱付酒家矣继佐竒其言因问曾读书识字否丐曰不读书识字不至为丐也继佐悚然心动薰沐而衣履之徐谂其姓氏里居丐曰仆系出延陵心仪曲逆家居粤海名曰六竒袛以早失父兄性好豪饮遂致落拓江湖流转至此因念叩门乞食昔贤不免仆何人斯敢以为汚不谓获遘明公赏于风尘之外加以推解之恩仆虽非淮隂少年然一饭之惠其敢忘乎继佐亟起而捉其臂曰呉生固海内竒杰也我以酒友目呉生失呉生矣仍命寺僧沽市中酒一石相与日夕痛饮盘桓累月赠以屝屦之资遣归粤东六竒世居潮州为呉观察道夫之后涉猎诗书浪游湖海于闗河孔道险阻形胜无不谙熟明季委守丰顺　大师由浙入广六竒迎谒军门麾下请见主帅备陈粤中形势传檄可定且曰竒有香火兄弟三十人素号雄武祗以四海无主拥众据土弄兵潢池方今泰运当阳　义旌南下正蒸庶徯苏之防豪杰効用之秋茍假竒以游劄三十道先往驰谕散给羣豪近者迎降逺者响应不逾月而破竹之形成矣帅从其言由是六竒运箸之谋所投必合扛鼎之勇无坚不破征闽讨蜀屡立竒功数年之间位至通省水陆提督当六竒流落不偶时自分悠悠一世无知已者获遇查继佐解袍衡门赠金萧寺且有海内竒杰之誉果能奋迹行间进阶开阃康熈初驻节循州即遣牙将持三千金存其家另奉书币邀致继佐来粤供帐舟舆俱极腆备将度梅岭遣其子迎道左执礼甚恭楼船箫鼓由胥江顺流而南凡辖下文武僚属无不愿见查举人去州城二十里六竒躬自出迎八驺前驰千兵后拥导从仪卫上拟侯王既迎继佐至府则涕泣蒲伏泥首自称昔年贱丐非遇先生何有今日幸先生辱临糜丐之身未足酬德居一载军事旁午凡继佐一言无不立从其归也复以三千金赠行曰非敢云报聊以志淮隂少年之感耳既而继佐悮罹竒祸亦借六竒奏辨得雪初继佐之在募府也园亭极胜中有英石峯一座髙可二丈许嵌空玲珑若出制继佐极所赏题曰绉云阁旬往视忽失此石则已命载巨舰送至继佐家矣涉江逾岭费亦千金【采补】
　　肇庆府
　　斗姥
　　斗姥像在肇庆七星岩名摩利支天菩萨亦名天后花冠璎珞赤足两手合掌两手擎日月两手握剑天女二捧盘在左右盘一羊头一兎头前总制熊文灿之所造也文灿招抚郑芝龙时便芝龙与海宼刘香大战菩萨见形空中香因败灭文灿以为菩萨即女蚩尤为暴时黄帝仰天而叹天遣女下授黄帝兵符伏蚩尤又甞下天女曰魃以止蚩尤风雨古圣人用兵皆以神女为助于是倾赀十余万为宫殿极其壮丽以答之按今广州府粤秀山上亦有斗姥殿像亦庄严【采补】
　　总督旗竿
　　两广总督辕门两旗竿东西省各主其一康熈丙寅二月白昼飞火忽焚其右焦灼过半是年孙延龄叛窃据桂林【采补】
　　烈女祠
　　自仙羊而上入绥水六十里为四防县逾水之三十里近西数峯林峦蔚然崇冈突下四望平逺是为贞山烈女之祠旧记唐贞观元年建妙虚宫嵗久为墟后一百六十年实贞元三年有女文氏父母己许鲍生未嫁生樵山毙于虎文氏匍匐服其防事公姑谨洁忽然归遁于山之隂不与世接影响防邈人莫测其处贞元十七年髙秋九日天气澄彻俄有异云起西南幡幢管磬拥一妇人于香霭间讙谓文氏女仙去今升仙坛俱存即其下为祠晨香夕灯嵗时不懈遇水旱祈祷无不昭告【贞烈祠记】
　　陆大夫庙
　　汉陆贾使南越尉佗与之泛舟至此贾黙祷曰我若说越肯称臣当以锦裹石为山灵报使还遂募人植花卉以代锦后人因立庙祀之宋乾道间梁竑入都舣舟石下夜梦一客自称陆大夫云我抑鬰于此千余嵗矣兹者君幸见临愿留一诗竑题诗于壁而去【夷坚志】
　　石峒神
　　石峒神周氏髙要人唐贞观初封周正公五代南汉加王爵祠于峒中去府城北十里将军岭之东七星岩之北一峯虎踞岩穴天辟南北二门上虚通天四旁异石彷佛舆马徒御拱列呵防异禽鸣啸出没空处声传遇潦水涨溢狂风怒涛则峒有龙归世传谓神还宫皇祐四年侬宼至合城隂祷其宼不终夕而遂遁去人民安堵【府志】
　　李昙仆
　　王达者屯田郎中李昙仆夫也事昙久昙亲信之既而去昙应募为兵十年防昙以子孝学妖术事败夫妇械系御史台狱具昙平生亲友无一人敢向问者达独旦夕守门不离给服供食者几两月昙贬恩州别驾诸子皆流岭南仍使人监防出国门达追泣而随之防者遏之达曰此我主人也岂不得相随乎昙河朔人不习岭南水土其家人皆辞去达独在左右不忍去数日昙自缢死旁无家人达为之治丧事如亲父子见者皆流涕及殡昙于城南佛舍然后归【灼艾集】
　　髙州府
　　金井
　　金井在观山潘茂名升仙处有二井一曰金井二曰玉井【府志】
　　石船
　　在潘山上茂名常炼丹于此【一统志】
　　石龙鸣
　　化州治之后有石潜矗江中谓之龙尾州庭左偏有石微露出地上谓之龙首州人神之围以栏杆不敢防守倅将祭时夜静则鸣声类鹅而洪大特甚景泰八年州同知杨景生子一清其夜石龙大吼兼有灵异【旧志】
　　厐夫人
　　厐瀑在县北二十五里髙三十余丈周围二十余里顶上洪厓陡壁中有石堂可坐数十人水从厓下濆出上有厐氏夫人之祠遇旱精诚祈祷即如注稍有不谨虽祷无雨在今东坑是也【府旧志】
　　王健配岭南
　　宋真宗时有王健者江州长江人少时薄游江界至星子县夜宿逆旅遇道士授黄白术未尽其要后再遇其人于茅山相携至厯阳指示灵草并传以和合密诀试皆有验仍别付灵方缄縢之戒曰非遇人君慎勿轻述健后以徉狂抵禁配流岭南时供奉官閤下祗谢徳权适总巡兵颇闻其异健后窜归阙下徳权乃馆于私第炼成药银上进真宗异之命解军籍使刘承珪诘其事健以师戒严终不敢泄唯愿见至尊面陈于是承珪乃为健改名中正得召见即授许州散掾留止京师寻授神武将军致仕仍给全俸迁髙州刺史康州团练使前后贡药金银累巨万辉彩絶异不类世寳当时赐天庆观金寳牌即其金所铸也然中正亦不敢妄费唯周贫乏崇奉仙释今汀州开元寺乃其施材所建也卒赠岭南节度使此近古所未闻也其迁刺髙州盖遥领之【万花谷】
　　亷州府
　　杉叶诗
　　刘欣期交州记云合浦东百里有杉树叶落随风飘入洛阳城内汉时有望气者曰此休征也庾信诗传闻合浦叶逺向洛阳飞薛道衡诗杉叶朝飞向洛京吴均诗三秋合浦叶皇甫丹诗心随合浦叶杨烱文合浦杉叶飞向洛阳李羣玉序向洛水而北飞所指皆此叶也【防郡志】
　　龙门
　　有龙门水深百寻大鱼登此化成龙不得过腮点额血流此水恒如丹池即钦州龙门江也【交州记】
　　铜柱
