<!-- { "loadSidebar": true } -->
　　唐舟字汝济琼山人少负异才建文壬午乡试永乐癸未复试名皆第二甲申举进士知新建政尚简易初无赫赫名久之日着上下称之或问其故曰古人谓初入官如处暗室轻动必有触损久坐自明未防征赴京擢江西佥事南昌守向尝慢舟及相见慙甚舟待之加礼众服其量后谪判衢州折节抚绥寻以他累戍隆庆衞衢人思之仁宗即位以荐起为监察御史疏论内侍陷黄本固等数事士论韪之出按浙江威名益着舟心事光明与人无纎毫畛域敭厯中外余三十年所至有氷蘗声尝题其门曰雪霜半染中年髪天地应知暮夜心见者叹服及归杜门读书家无担石晏如也年八十二卒子亮随父任衢州举于浙江永乐戊戌登进士除泗州判官改詹事府主簿仁宗以旧恩赐钞币擢宁国府同知
　　王克义琼山人永乐丙戌进士授崇仁知县大臣荐克义博学宏辞召至増减宋词科命题试之称防授工部主事寻出为建昌推官所至以亷能称
　　薛逺字继逺世本无为州人祖祥洪武间为工部尚书获罪父能坐戍海南衞遂籍焉逺登正统壬戌进士授户部主事迁郎中天顺改元叙迎复功进本部右侍郎成化初讨两广蛮寇逺督饷贼平转左侍郎寻晋尚书致仕以荐起为南京兵部尚书逾年归治壬子以建储恩进阶荣禄大夫年八十二卒逺敏而好学于礼乐兵刑天官律厯无不涉其要尤熟典故在户部最久均节委积内外逺近多寡轻重皆有法式防计出纳胥吏敛手尝言事繁则官劳民扰事节则官省民安又曰驭吏严刑以惩不若先事而发善革弊不若无弊可革时称名言
　　丘濬字仲深琼山人祖普业医喜济人不责其报宣德甲寅大饥白骨徧野置义冢瘗之嵗时洒以杯酒粝饭至老不倦濬生有异质书过目成诵日记数千言六嵗矢口为诗歌多警语尝咏五指山识者知为国器稍长博观羣籍年十七始习举业挥笔数千百言立就正统甲子首举于乡卒业太学祭酒萧磁深器之由是名著公卿间景泰甲戌学士商辂主试阅所为文曰必邱濬也及揭名果然廷试拟弁多士或谓貌寝寘二甲第一入翰林为庶吉士预修寰宇通志洗马李绍见其博洽亟称之濬自以遐陬新进一旦名籍都下益求人间秘书读之尤熟当代典故志成授编修濬文章雄浑壮丽四方求者相踵然非其人虽厚币不顾也天顺七年两广用兵濬条列事宜大学士李贤见而上之命下所司举行宪宗即阼充经筵讲官明年晋侍讲预修英宗实録或谓少保于谦诛死当着其异谋濬曰己已之变微于公国事不知所终武臣挟怨诬之安可狥也众乃止三年实録成擢侍讲学士十三年续修宋元纲目成晋翰林学士寻擢国子祭酒十六年晋礼部侍郎仍掌监事撰大学衍义补百六十卷孝宗立其书适成乃表上之擢礼部尚书掌詹事府録其副书梓行之充宪宗实録副总裁四年实録成加太子太保是年冬兼文渊阁大学士入内阁乃奏请择衍义补中要务行焉以寛大啓帝心忠厚变士习人才进退政事因革惟祖宗旧典是循五年上疏请厘革弊政时百司朝觐吏部考察以多黜为公濬言唐虞三载考绩三考黜陟今有未半载而黜者徒狥人言未必皆实此非唐虞之法亦非祖宗之制帝深然之有太医院官往来濬家以失职怨冢宰王恕奏讦其短或疑出濬意帝察其诬待之愈厚七年加少保兼太子太保改户部尚书武英殿大学士力辞不许八年卒于官讣闻辍朝一日赙寳钞万贯赠特进太傅諡文庄濬性刚直与大臣论政必反覆辩难言官论事亦以是非诘之累嵗求归前后十三疏竟不许初经生以奇怪相高讲学者或过为诡行以徼名濬典试及为祭酒皆痛抑之尝论朱子家礼最得崇本敦实之意作朱子学的二十篇其他述着甚富入仕四十余年产业仅能卒嵗第宅不逾齐民所得俸赐即充官费絶无赢余正德初以孙防廕尚寳司丞卒复以曽孙郊袭赐祠额曰景贤子敦知名
　　丘敦字一成性简黙初就塾师疑其不慧及濬遭丧留敦于家敦乃尽读所贮书对客如木偶不轻出一语及有司开高雷间故河以便往琼敦寄父书谓疏治失宜濬始知其不凡屡趣至京以廕为太学生试不售遂屏去举业研究经史百家其学以积思自悟为主或终日凝然或通夕不寐为文不起草藁落笔如飞时见佞幸李广辈将复成化故事作发冢论甲乙辩独以示友人蒋冕已而思母得病治三年卒于京邸年止三十一敦生长相门自奉如寒士居常徒行性刚介少容辞受最谨卒时蒋冕哭之恸序其书行于世季弟京廕中书仓人性仁爱重义乐施大征后白骨徧野尽收瘗之防大疫救以良剂活者甚众有祖风焉敦孙郊与弟祁友爱腴业悉让祁祁不受则曰我以廕有官矣宗党多其义
　　林宗哲字执中琼山人天顺壬午举于乡知巢县授萧湖河泊官却暮金五百两巢泛溢病涉解俸造浮梁祷城隍蝗不入境虎咥人文告山灵虎毙淮安士民诉父寃辄曰愿得巢令讯无憾也子汝常亦乡举知仙游
　　冯颙字有孚琼山人登治丙辰进士厯官户部郎中巡厯古北口筦九江抽分以能谨着忤刘瑾改湖广监察御史颙愤激卒于官世宗赐祭一坛
　　唐胄字平侯琼山人幼颖敏博通经史百家治壬戌进士授户部主事以忧归值刘瑾窃权遂谢病不出瑾诛复原职屡疏请罢苏杭织造内臣又请为宋死节臣赵与珞追諡立祠寻转员外郎出为广西提学佥事进云南副使擒横虐土官莽信谕解木邦孟养二宣慰搆乱政声大着厯广西左布政使时宗室受封贿官吏补支禄米自出幼具题日为始嵗费防千万石奏革其弊诏令通行天下擢右副都御史提督南赣改山东巡抚所至有声进南京户部侍郎未防转北京左侍郎安南莫氏搆乱廷议征之胄疏言不可征者八武定侯郭勋欲以其祖英配享复疏斥之戊戌夏论明堂享礼忤帝意夺职归冬复冠带及疾笃闻帝奉章圣太后梓宫南祔喜曰此神圣之见也犹力疾北向叩首胄耿介有器识尤孝于亲服食澹泊足振靡俗为文尚理不事浮华所着有琼台志江闽湖岭都台志西洲存稿行于世子穆嘉靖己丑进士礼部员外郎孙恪以廕授官
　　陈实字秀卿琼山人治壬戌进士刘瑾用事家食数年瑾败起授南京江西道御史时内臣赵兰采珠合浦剥民黩货实劾罢之改北御史出按徽宁诸郡有权宦强取芜湖民苇洲为业实论奏还民于是出为常州知府政务爱民有古循吏风嵗大祲发郡仓不足则出堂食银数千两济之时士习日窳实建道南书院集诸生讲习其中常曰学重养心尤莫先于辨义利人多铭座右抚按交荐卒于官御史朱实昌为之奏请防典盖异数也所着有虚庵集
　　陈大章字昭达琼山人正德庚午乡荐司训漳州迁安仁敎谕擢竹谿令有政声以终养家居杜门诲子郡守张子雅重之
　　陈常字时勉琼山人以孤贫读书不为记诵夜坐沉思有所得即燃烛书之观中庸至废寝食语人曰中庸无所不贯吾人终身受用不尽正德癸酉领乡荐任化州学正督学魏校欧阳铎俱重之属校两汉书以忧去补宁州擢知桂平三年罚锾不入已上官派货于属邑令鬻之常曰夙闻瘠已肥民不闻虐民媚上竟谢职去士民泣送之举祀名宦常性严恪处屋漏如对大庭郑廷鹄称常笃实务学不近势利子应辰资性端谨长于诗文执父丧三年庐墓不懈常市纩计直所赢追而还之以贡为古田临川司训曲成士类转代藩敎授家居屡空晏如也
　　曾鹏字元翰琼山人父英以乡荐宰茂名清苦爱民鹏登正德甲戌进士知龙溪兵荒相仍乃缓征薄敛修学筑堤民甚赖之未防擢刑部主事厯福建副使辨寃狱如神改贵州都匀兵备旬月平土寇防钺招降海口贼阿适晋叅政未行分守某欲自以为功乃率众袭贼全军覆没抚臣恐急檄鹏终其事至则单车入贼垒贼骇曰闻公已迁去今犹在耶鹏为言祸福遂解兵听约束未防以足疾乞休疏三上不许乙未入觐时武定侯郭勋当国外官多馈遗者鹏曰吾平生不能委曲今老矣奈何白首改节遂归海瑞称鹏为先辈以为师法
　　林士元字舜卿琼山人登正德甲戌进士授行人奉使册封唐藩馈金六十镒却不受王深器之乙酉擢南京户科给事中劾光禄少卿史俊怙势杀人都御史汪鋐考察不公并劾罢内外不职者数十人仕路一清先后陈时务数十疏皆极剀切壬辰擢湖广副使备兵衡永江华流民与土户争田搆兵连年祸延诸郡士元单骑往谕争遂息吏部郎中邓尚义之弟挟制守令侵牟里党按以法转广西叅政分守苍梧戊戌征大藤峡士元督饷纪功有贵势子弟希报功次絶不假借捷奏擢浙江按察使未赴以忧归遂不起祀桂林名宦晚年家居时或戴笠躬耕乡人贤之所着有学思子读经録及文集十卷
　　呉诚字明卿琼山人性敏嗜学领正德己夘乡荐初授栁城敎谕督学重之檄统八桂书院修栁城志擢知龙南厘夙弊释士人冯尧寃狱流贼为患诚身任抚谕贼魁谢钺李鉴皆感泣而去寻讨平沙头贼徐守沐一方赖之致政家居絶迹城市尝叅酌蓝田乡约率乡人月朔举行当道咸造其庐礼焉所着有鴈峯集百余卷诚少孤有姑适举人李明孀居抚诚比姑卒诚为服衰三年人两义之
　　呉防期字行可琼山人笃行古道乡荐后佥事汪鋐怒黎民悦罚十金为赆防期受而还之民悦登嘉靖癸未进士授南京户部主事转工部郎中营九庙称防嗣修七陵内侍高忠辈营私槖防期不许既告成省费十之五帝嘉悦进正四品俸服时严嵩当国欲防期附已语同官招之防期作迂愚解嵩嫉之言者承望意防论谪于外遂归立家庙置义田日与亲族相规劝海瑞称其貌古心实直指陈道基尝旌其门廖士衡字平卿琼山人性刚方动遵矩矱领嘉靖乙酉乡荐知德化判南宁所至有政声致仕家居雅存古道年八十卒祀德化名宦
　　余宗梁字景山琼山人登嘉靖丙戌进士少负奇节博极羣书知新昌县赈大祲毁浮屠改建社学谕盗归氓擢南京户部主事转正郎卒
　　许益光字可大琼山人嘉靖戊子举于乡孝友天植让产于兄捐其妻妆送资贿以嫁兄女计偕逆旅殡友林仪鸢人多其义知浏阳县冰蘖自持以丈勘民田积劳而卒祀名宦孙晖斗领万厯壬子乡荐官至户部主事
　　李应和字仲节琼山人嘉靖戊子乡荐授临海敎谕陞徽州敎授寻署府篆赈饥条上数事皆捄时良策擢南监助敎以老乞归所着有读书抄木斋集陈天然字汝中琼山人嘉靖乙未进士授户部主事两督仓储监钞九江以亷节着厯官镇江知府遇灾旱而洲滩虚税复为民累天然轻徭寛赋民困稍舒俸入多以周其兄弟故旧性狷介不能俯仰要路遂谢事归生平敬慎无可举刺时称盛德君子云郑廷鹄字元侍琼山人登嘉靖戊戌进士授工部主事改工科左给事以地震上四事俱闗至计庚戌分校礼闱有人伦之鉴擢江西督学副使亷公有威杜絶幸门尝修白鹿洞志增置书院田寻晋叅政以母老乞归筑室石湖著书自娯累荐不起所着有琼志藁易礼春秋説兰省掖垣学台石湖集
