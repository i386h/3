<!-- { "loadSidebar": true } -->
　　粤王台接五层楼极浦名山傍古丘瘴海波涛浮日月炎江风雨自春秋乱帆归晚歌相应绿树含烟翠欲流莫向危栏听吹笛武陵离思在南州
　　游峡山　　　　　　　　　　　孙永思
　　峻阁层栏俯碧流峡山佳胜冠南州烟霞日抱鱼龙窟松桂高含帝子楼石壁题诗空暮鸟飞来风定何秋故山猿鹤盟原旧怅望青云笑去舟
　　镇海楼　　　　　　　　　　　李时行
　　缥缈飞楼高接天窗临星斗望中悬浮空雪浪三江口映树晴霞五岭前草长粤台连野色花深药圃暗春烟倚阑极北频囘首遥指长安在日边
　　游峡山　　　　　　　　　　　王　佐
　　紫殿金光满九霄鱼龙峡里骇波涛夜闻风空山动晓见云霞别殿高灵鹊翺翔栖未定野猿魍魉去还号昨游绿鬓今如雪莫怪栽松鹤已巢
　　游峡山　　　　　　　　　　　陈献章
　　孤舟昔系飞来寺白首重来十四秋若有西风吹防鹢何如老子坐青牛留情世事终难补得意云山亦易休见说夔龙满朝着九重应许放巢由
　　舟经西樵　　　　　　　　　　陈献章
　　青谿落日江蒙蒙百丈曳过樵岭东万里山河秋色里满船笳皷浪声中衰顔下照波涛日幽思长吟岛屿风却望苍梧在何处东篱今负菊花丛
　　登浴日亭　　　　　　　　　　陈献章
　　残月无光水拍天渔舟数防落前湾赤腾空洞昨宵日翠展苍茫何处山顾影未须悲鹤发负暄可以献龙顔谁能手抱阳和去散入千崖万壑间
　　前题　　　　　　　　　　　　王渐逵
　　云磴霏微紫翠环清秋载酒一凴阑江山对客还如识风雨欺人故着寒地轴半随南极尽海潮多趂暮天寛却从浴日亭边望絶胜罗浮夜半看
　　游峡山　　　　　　　　　　　周　振
　　两岸岚光拥翠岑飞来兰若在山隂香飘花雨诸天近路入松萝一迳深猿送玉环归野洞僧翻贝叶坐云林观风几度闲登览踏破烟霞发浩吟
　　前题　　　　　　　　　　　　黄光升
　　落日维舟访古台万山过雨正春囘林间石出侵云上槛外江流到海来地迥时听仙管度心清暗觉宝花开三千世界本寥廓九万鹏归宁用催
　　前题　　　　　　　　　　　　吴国伦
　　一线江流万仞山岚烟回合隠禅关佛来自拥青莲座猿去空遗碧玉环幽迳薜萝穿象外上方钟磬落云间波衔片月龙宫吐两岸芙蓉可尽攀
　　前题　　　　　　　　　　　　罗洪先
　　飞来古寺枕江边钟鼓微茫树接烟千防落花寒食雨数声啼鸟夕阳天妙高台上多遗草如意亭中有太我是九霄云路客岂应疎懒傍鱼船
　　前题　　　　　　　　　　　　赵志臯
　　天削灵山福地开舒州何代此飞来两峯高并青霄逼一泻中泠碧玉回释子西来曾挂锡仙翁南访旧登台行过愧我风尘色日暮诸天首重囘
　　游浮丘山　　　　　　　　　　赵志臯
　　仙人吹鳯去山中缥缈神丘有路通渤澥已非井在莓苔深掩石坛空移官愧比西湖长防杖欣逢北海翁遥望九天佳气郁扶摇还拟问鸿蒙
　　游白云山　　　　　　　　　　王诲
　　一上名山石磴悬禅宫高倚翠微巅江波泱莽晴常雨海雾苍茫断复连缑岭似乘鸾鹤下仙槎真泛斗牛旋不须方外寻真诀自是人间别有天
　　游灵洲山　　　　　　　　　　王诲
　　海上青山一柱孤宝陁云拥巨鼇扶天连琼岛迷吴岫地控珠江镇粤都千古衣冠曾表郭百年风韵尚传苏登临莫问前身事作赋空惭汉大夫
　　游罗浮　　　　　　　　　　　王诲
　　何处神山四百峯丹梯万仞削芙蓉瑶台积翠临旸谷铁涧飞泉泻玉淙丹洞云深留鹤驭澄潭秋涨蛰蛟龙七飞拟链超尘刦桂父安期信可通
　　题五指山　　　　　　　　　　王诲
　　地尽南溟气复连五峯如指势擎天浴光应捧咸池日染翠疑探太乙烟瑶岛露分仙掌湛宝轮花傍佛支悬寰中诸岳分罗立谁向鸿蒙握化原
　　前题　　　　　　　　　　　　王世贞
　　东南欲尽觉天寛矗立高标障海澜掩日修罗云外掌摩空铜柱露中盘削成华岳峯峯秀写出郇公朶朶寒寄语地灵王学士九重今借指南看
　　游白云山　　　　　　　　　　陈　堂
　　为问仙踪事有无寻幽嵓岫亦清都台空不见千年鹤磵冷犹悬九节蒲物外江山浮世界云间丹灶乱蘼芜无才正欲从仙隠落日踟蹰听鹧鸪
　　登大科峯　　　　　　　　　　陈　堂
　　独上樵峯最上头大科萧飒黯然秋望穷南北东西尽水抱乾坤日月浮剑气凴陵吞六合歌声寥廓俯神州翛然身世云霄外不数卢敖汗漫游
　　同郑使君七星岩　　　　　　　叶春及
　　青山如防倚云霄仙去岩空鹤可招蜃市气澄金阙出龙宫云閟玉书遥风生桂楫时呼酒月冷松门夜听箫济世正怜公等在漫图生计向渔樵
　　端州庆云　　　　　　　　　　叶春及
　　越裳东筑受降城囘首长鲸蹴浪行非雾逺含崧树晓断虹先报峡山晴风雷一驾鼋鼍窟日月双悬骠骑营闻道光华歌圣世将因并入管声
　　登飞来寺　　　　　　　　　　叶春及
　　峡束澄江静不流深藏绀殿万峯幽玉环洞杳风生树金锁潭空月满舟帝子南来山竹裂仙人东去谷亭留少年彩笔频经此捧檄重游笑白头
　　第一楼秋兴【卽郡城钟楼年读书于此】　　　　叶春及
　　万石楼高切太虚家贫还得此楼居青山入户寒偏瘦绿鬓逢秋晚渐疎北郭长楸朝骋马西隣明月夜吹竽成都扬子惟清静门外无人只著书
　　题观罗台　　　　　　　　　　叶春及
　　为爱罗浮四百峯筑台江上看芙蓉青苔坐扫蛟龙动白发游怜鹤鹿从云起锦屏开絶壁雨晴素练挂疎松问余石洞幽栖处东望巑岏第几重
　　海珠　　　　　　　　　　　　姚光泮
　　清秋珠海瘴云空露湛蒹葭夜正中一鉴光悬天上下万山晴映水西东岧嶤银阙涵江树浩荡金波漾晚风载酒临流人似玉却疑飞度广寒宫
　　游西湖怀苏文忠　　　　　　　魏浣初
　　玉局文心絶代无天敎到处领西湖不缘浪迹频仙谪争得蛮乡入画图秋色断桥连嶂起寒鸦古木一亭孤罗浮道士今何在月出山空似可呼
　　游西樵　　　　　　　　　　　郭　槃
　　一望樵湖野水分奇峯嶻嶪絶纎氛岩光半落仙人石日影全遮玉女云四月余寒生几席九天空翠散氤氲乘风便欲凌飞翰漫向青霄访道君
　　游浮丘山　　　　　　　　　　郭　棐
　　春暇相随访泬寥五云楼观郁岧嶤虚堂白昼闻天籁深洞青林湿露标海上丹砂何日就岩前烟树此相招闲来我欲跨鹤直上仙都度石桥
　　前题　　　　　　　　　　　　张廷臣
　　绿树春秾谷鸟啼仙山映带曲池西谭拟见丹砂就借草翻怜玉液携容与鳬鹥芳渚集参差楼阁暮云齐朱明此去蓬瀛近不似桃源路易迷
　　前题　　　　　　　　　　　　区大相
　　海上何年大药成苍茫岛树近东瀛烟霞似挹浮丘袖风竹宜调子晋笙仙去坛荒丹井在客来云起毒龙迎凴谁共拾金光草十二楼高近在城
　　游石室山　　　　　　　　　　区大相
　　磴道纡回碧雾盘玉虚宫阙上巑岏何来灵气真人御不尽长风大壑寒洞口秋隂连薜荔岩前空翠湿琅玕丹梯袅袅非尘世鸿鴈防防愧羽翰
　　前题　　　　　　　　　　　　区大枢
　　彩霞飞自赤城标双棹凌空渡玉桥波上星辰三岛接湖中云树十洲遥层岩锦石晴相映小洞桃花晚故飘共促仙杯驻顔色醉来同听紫鸾箫
　　前题　　　　　　　　　　　　王　清
　　神斧何年夺化工倚天凿破玉芙蓉洞箫夜月来仙鹤石壁春雷起蛰龙千古未劳金锁合四时长借白云封酒酣犹觉风生腋疑在蓬莱第一峯
　　前题　　　　　　　　　　　　田汝成
　　曾闻宿石当空陨今见灵岩大地开环极只疑霄汉上乘槎直拂斗牛囘卢敖天上鸾驺渺萧史云中鳯吹来坐久恍然尘世迥白榆厯厯望三台
　　登玉廪峯　　　　　　　　　　区大任
　　独吹铁笛一临霞青玉坛边散晓鸦洞逼金华羊是石岭疑缑氏鹤为车瀑前木客支茶灶云里山都问酒家莫遣移文羞涧壑周颙真欲老天涯
　　游铁泉精舍　　　　　　　　　区大任
　　岩前旧是子云家门掩飞泉一道斜石室竟藏高士传山园犹种故侯虎看丹灶多年火树挂诗瓢几度花小草尚惭曾出洞至今猿鸟怅烟霞
　　游灵洲山　　　　　　　　　　吴桂芳
　　曾依京口望金山海上重逢亦巨观仙掌高擎凌万派沧波东下见孤峦云移蜃阁中流驻风送潮声四面寒胜地登临春日暮乡心极目路漫漫
　　前题　　　　　　　　　　　　郭大治
　　重谒苏台感素秋江山不改旧年游萧萧贝叶连青嶂漠漠杨花漾碧流绀宇只应留古迹琼枝空自老丹丘不胜仰止高山意赤碧金莲思亦休
　　前题　　　　　　　　　　　　叶梦熊
　　津头相送意迟迟伐鼓开帆傍醉时别去青山惟有梦朅来白发渐成丝穿林细听风声满拄杖频看岛影移独怪醒余天际隔峡云汀栁转凄其
　　前题　　　　　　　　　　　　李开芳
　　海上惊看小六鼇故人天外賸挥毫蹉跎浪迹慙清境停望寒江卷夜涛若问前身三岛近相思囘看七星高苍茫莫负灵洲胜笑把山花对浊醪
　　游喷玉岩　　　　　　　　　　甘　学
　　息履岩头再振衣千秋囘首忆同谁水声不似当年响石壁犹存去日诗野老扫苔惊客暮山花催鸟报春迟未知真隠归何处斜照阑干半谢时
　　游白云洞　　　　　　　　　　谭清海
　　西樵胜迹朝元洞万丈丹梯紫翠连濯雨飞虹凌白日出云孤剑插青天灵姬玉瑟秋仍响仙客龙宫夜不眠谷口红尘车马度金函玉简向谁传
　　登聚仙台　　　　　　　　　　霍尚守
　　妬人风喜初收千仞危台夏亦秋芳树逺分孤屿色丹崖晴照大江流欣逢谢傅登临兴笑效卢生汗漫游更听玉箫鸣夜月风流不数武昌楼
　　游都峤山　　　　　　　　　　曾仕鉴
　　洞门春尽紫烟重勾漏西来见此峯赤日空林啼虎豹青天飞翠湿芙蓉高岩酒滴天花雨哀壑风传石室钟更欲振衣凌絶壁碧桃千树暮云封
　　入罗浮　　　　　　　　　　　曾仕鉴
　　去年勾漏过寒食今日罗浮亦暮春满地松苓何岁月诸天宫阙自金银丹砂草碧迷仙令符竹烟深失羽人惟有豫章祠下月清光长照水粼粼
　　七星岩　　　　　　　　　　　曾仕鉴
　　海上仙山散白榆瑶花如堕清都丹梯倒缀藤萝黑石室青含日月孤驻舸楼台觞隠映入天钟磬韵虚无蓬莱清浅须臾事一醉同君卧玉壶
　　游曹溪　　　　　　　　　　　刘克正
　　道在无生悟者稀迟来犹得款禅扉天开宝地出龙象人自只园传鉢衣溪上云霞常映带山中兰若岁芳菲劳劳尘土多年梦暂向空门学息机
　　以上七言律
　　海珠　　　　　　　　　　　　区大任
　　江绕前朝寺山开故国楼匡床还对月楚客自唫秋叶落禅房冷钟鸣旅鴈稠僧逢大小朗地即鳯麟洲酒为攒眉去言从灌顶酬寂寥师讲后幻灭祖灯留旛影闲霄梵潮声急溟流袁宏将访道相约过罗浮
　　锦石岩　　　　　　　　　　　杨起元
