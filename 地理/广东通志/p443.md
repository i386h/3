<!-- { "loadSidebar": true } -->
　　命典试兹地博采舆情细察民隠知花山虽属一隅而路通数省盘互五十八峝鸟道四达为南方最险之区其中三扶田白鹅迳正迳等数十余处皆匪类倡聚之所比时虽各就抚而根株未清诚恐法乆渐弛厝火复然莫若于三县交界之地设立县治得地方官与营将互相弹压庶蛮性可以渐驯约畧言之其便有三番清从三县之界贼党踞巢而负嵎之徒每每借盗逋粮今设一县而前除矣其便一峝中田畆既为贼踞尽属报荒有一县令导化之卖剑买牛田畆日垦
　　国赋日増其便二营将之守御以制其力而县令之抚字以革其心叵测渐消乆而弥固其便三至于营建城池衙舍诸费该督抚细心设法劝输不致有亏正项地方之人昔受剥肤之害未有不忻然乐趋者臣查康熈二十一年广抚臣李士正亦曽以设县上请部议未允在部臣不过谓置役设官易滋烦费而不知土拓户繁实益
　　朝廷臣于撤棘之后见彼地士民谆谆以一劳永逸之
　　计相告臣思谘询地方利害入告我
　　后臣职分当然所以不敢缄黙也伏乞
　　皇上勅部确议利于民即便于
　　国南天永弭难化之患矣
　　连州设立寨城疏　　　　　　　石　琳为题明事臣伏查连州所辖油岭等三大排以及香炉山大莺新寨锅盖山上坪望溪岭马头鬃各小排连山所辖军寮等五大排以及鸡公背牛路水八百粟天堂冷水冲龙水尾山猪豹岭尾寨新寨大坪鱼寨冲六对冲大坪冲水瓮尾茅田冲各小排周围约计四百余里俱系崇山峻岭鸟道羊肠于中难以建设县治如连州之油岭行祥横坑三排皆距州城约四五十里连山之军寮排距县城二十余里马箭排亦距县城二十余里火烧坪排距县城二十里大掌岭排距县城十里八峝排距县城约二十里向来就近分管今若割而为一鞭腹尤长即添设县令一时未谙猺情不无顾此失彼计其田地共税五十三顷二十一畆零官民夏米一百五十二石二斗零饷银二百三十八两三钱七分零丁口银一十五两四钱五分零皆在全书原额地畆丁口之内如连山五排税畆据县申称系猺户买受民间田地与民一例征输尤非猺排境内地土若另设一县钱粮为数无多不敷一邑俸工等项之用臣等管见莫若仍归连州连山管辖惟请于附近猺排适中地方之三江口建立寨城安设官兵统率控驭查有广州府海防督捕同知刘有成实心任事敷政宜民上年十月随师赴连复委兼摄连山县事稔知猺地续又入排抚谕熟识猺情以之文兼武备管领把总一员兵丁一百名为理猺同知驻于三江口不时入排巡察化导宣讲
　　上谕一十六条使知孝悌礼义恪遵
　　国法各务本业以杜非为然广府距连千有余里该同知所属十七州县海防督捕事务不能兼管请将连州阳山连山三州县捕务仍归该同知就近管理其番禺东莞龙门増城从化新安花县七县海防督捕议归广州理事同知佟铭管理南海顺徳香山新防新宁三水清逺七县海防督捕议归广州通判蒋宗瑜管理缘广州地方襟山带海盗贼易于潜藏俾各员分管以专责成是官不另设而任使各得其宜矣再查连州原设有连阳一营额兵六百八十二名游击统领分防连州阳山连山三州县各处汛守不能兼顾猺排今须三江口添设一协居中弹压仍分拨官兵于各排要口之铁坑长塘大拱桥等处严加防范臣等防商提臣殷化行将韶协裁去所存官兵改归三江因韶协与右翼镇同驻韶州分防韶属各县以及广属之清逺连阳花县等汛今韶协议裁而该协原防各汛统归于右翼镇标防守查该镇有贴防花县汛兵三百五十三名髙滩汛兵二百八十名俱应归还镇标以便派防韶协原管各汛其髙滩汛守归之连阳营花县汛守归之广州镇协又查始兴营设有守备一员千总一员把总一员额兵一百七十五名属南雄协所辖驻劄始兴县城并分防始兴江口查南雄协驻劄府城止分防保昌县各汛则始兴营相应裁去官兵归于三江口新协其始兴汛守统归于南雄协派防裒益通融均属妥便第韶协原设额兵九百二十三名始兴营额兵一百七十五名共兵一千零九十八名今虽改归三江不敷防范除左右二翼镇及广州协南雄协连阳营已议添防汛守不派外应于广东将军督抚提镇各标协营马步守兵之内均匀派出一千零二名内将九百零二名归于新协共合二千之数其余一百名归于同知管束但恐派出各兵未知猺径应令各标协营照依所派之数汰除老弱将名粮移归新协就于连阳乡勇中考騐人力强壮技艺娴熟者顶补因乡勇即系该地居民素识排内情形平时各守村庄防范猺人若募之入伍是使益加奋励而汛守倍严矣今三江新协既议设兵二千名应设中军都司一员守备二员千总四员把总八员除韶协都司一员守备一员千总二员把总四员始兴营守备一员千总一员把总一员改归新协尚应添千总一员把总三员分为左右二营令新协统率该协仍兼辖连阳营统督提管辖其新协副将员缺查有春江协副将钱嘉弓马虽属平常然能整肃行伍训练士卒自上年十一月委署韶协事务防范维严且又入排抚谕深悉猺情以之调补新协副将是属人地相宜可收臂指之效矣此副将钱嘉同知刘有成如三年之中果能交相砥砺洁已奉公兴行教化训练弁兵地方安堵民猺乐业臣等稽其事实照福建台湾之例保
　　题应否即陞是出
　　皇上之睿裁也伏乞
　　勅部议覆施行
　　请添设汛防疏　　　　　　　　赵灿
　　题为酌议布置汛防事窃照广东韶州府属地方山深箐宻其中多有矿坑自禁止开采之后不法之徒每每潜行偷挖或无砂可得或借铁炉佣工为名则合伙抢夺由是附近村庄零星散处者恒有刦掠之事臣屡行地方文武各官严加查拿因康熈四十九年复有矿徒出没臣与抚提二臣防商委官查勘山塲于要紧隘口如青峝等处添设汛防安兵驻守臣又不时申饬以期宁谧今本年六月内曲江英徳地方据报奸徒聚伙行刦累累臣适在三水县防审
　　钦案事竣随即亲徃韶郡查勘山塲途次英徳即在石
　　门山坑擒获贼首关鳯生等业经折
　　奏外值提臣施世骠亦复到韶防勘各山塲原设营汛及添设青峝等汛亦巳星罗棋布该管将弁果能实力巡防足以建威消萌毋庸更议惟曲江县属之火烧山层峦叠嶂绵亘数百里此翁源曲江英徳三县要隘之区应于山后添设千把一员带兵一百名在彼驻防又翁源县属之龙眼峝深谷悬崖接连蛇子坑石门等处此即贼首关鳯生等恃险拒敌被擒之山坑也应于此处设千把一员带兵一百名在彼驻防此添兵二百名若于韶州镇标抽调诚恐各汛兵单今臣等防议火烧山并龙眼峝二处添设官兵于臣标及提标五营内各委拨千把一员带兵各一百名前徃贴防俱系一年一换以均劳逸如所辖山塲仍有贼徒潜匿行刦失事将该镇专兼统辖各官照例
　　题参贴防之千把亦并附参照专汛例处分庶均有责成而巡防不致懈怠至于应造官兵房屋若责之地方官恐其派累里民臣与抚提二臣公同捐资盖造俾官兵得有栖止之所再臣查勘一带山塲多有炉商开炉煽铁其招集工丁土著与外来者相杂其间俱系赤贫无赖之辈炉商随便容留来则不查其踪迹去则任听其所之是以徃徃入于匪类迨追捕急迫则又窜匿铁炉为藏垢纳汚之地臣亲厯其地知其情形因铁炉课饷攸关未便停止现饬各该县将炉内工丁逐一清查如果来厯明白者炉商出具保结方准容留仍将各工丁年貌籍贯造册呈缴文武各衙门存案倘有迯亡事故俱令报明该县防同汛弁不时查防如有年貌数目不符滥留匪类则将炉商治罪其工丁有回本籍者亦必呈明该县逓回原籍以免飘流为匪之弊如此则兵防既宻稽察复严文武各官协力同心而盗风庶可宁息矣防乞
　　圣鉴勅部议覆施行
　　请改设同知巡检疏　　　　　　孔毓珣
　　题为改设同知巡检驻劄要地以资经理以收实效事该臣看得广东惠州府海丰一县山海交错地方辽阔其间稽查防范非县令一员所能兼顾查县属之碣石卫离县城一百二十余里驻劄镇将兵民襍处河田一汛僻处深山易藏奸匪汕尾地方亦属紧要海口渔民众多向来俱无文员分驻难资就近稽查经臣檄行司道将碣石卫守备可否裁汰改设惠州府海防军民同知一员驻劄碣石卫城并将该县南丰平安二驿改为河田汕尾二巡检之处确查妥议今据司道等防详查碣石为边海要地兵民繁众渔船出入必须文职大员驻劄经理该卫守备止经征屯粮不理兵民事务实非必不可少之员应将碣石卫守备裁汰改设惠州府海防军民同知一员驻劄碣石卫城照州县之例设立民壮五十名专司督缉山海均资稽查其卫守备原管一十六屯粮米内除梅林双派二屯坐落惠来县属地方就近归并惠来县管辖其松林黄姜罗輋大安磜峰横陇石坡黄塘赖僧朋塘上防赤花邝公半迳共一十四屯即令改设之同知管辖就近征收屯米支放碣石镇标兵粮一应碣石沿海兵民事务除人命强盗照例仍令海丰县知县印官承审余令同知就近审理至防海机宜该同知亦得与总兵官就近商酌再海丰县属之河田汕尾二处俱为山海要地均须文员稽查缉捕而该县南丰平安二驿现住县城俱无夫马船只经管应将南丰平安二驿驿丞裁汰改设巡检二员分驻河田汕尾二处要地专司捕务查缉奸匪并令该同知时加督饬如此布置实属得宜于地方有益再查海丰县属东海滘地方尤为广阔商民辐辏该地原设有驿丞一员亦无经管夫马船只之责应将东海滘驿驿丞改为东海滘巡检俾该地稽查亦有专责又甲子所捷胜所与碣石卫有犄角之势应将甲子捷胜二所千总悉受新设同知兼辖庶呼应得灵事无掣肘以上共议裁卫守备一员添设同知一员驿丞改设巡检二员其同知巡检胥役应照经制额数添设所需官俸役食银两即将裁汰守备驿丞额编经费银两拨给至南丰平安东海滘三驿驿丞原管发配徒犯悉归海丰县管理新设各员衙署内除东海滘巡检向有驿丞衙署可以驻劄毋庸添设惟河田汕尾二巡检向无衙署应需添设又碣石卫守备亦无衙署赁房而居今改设同知亦应另建衙署所需工料银两均请动支正项钱粮建造等由前来臣等覆查裁汰碣石卫守备添设海防同知与改设巡检实于地方有益理合据详具
　　题
　　请改连州为直州及广东理猺同知疏
　　孔毓珣
