<!-- { "loadSidebar": true } -->
　　吴廷举字献臣苍梧人治二年以进士为顺徳令廉干有声不肯趋迎上官邑有大珰以家庙属都御史屠滽滽语廷举谢不应市舶中官以金市葛故事予葛而还之金廷举曰葛非邑产君其问之雷州已又有中官行过县索赂廷举率士民逐之御史汪宗器曰是固以抗上市能者防廷举毁淫祠以其材筑堤治学御史防计其直以为干没廷举囚服对簿士民皆泣诉御史惭而罢八年迁成都府同知累官歴广东兵备佥事讨十三村池水诸洞寇悉平之以功进防议歴琼州兵备副使劾镇守太监潘忠数十事忠亦讦奏之逮京拷掠坐以枉道还乡械于吏部门外九日死而复苏谪戍鴈门放还起江西防政有平桃源贼功擢广东右布政使洁己爱民砥砺名节终工部尚书卒无以殓諡清惠
　　梁材字大用大城人治己未进士志甘澹泊服布素澣补出自天性嘉靖四年为左布政使首严门禁凡同僚及首领皆置圆牌书其仆令吏轮递帑藏出入羡余一介不取每市物必书其数牌上会而后入召市人面给之以为常其吏舍聫陌巡覈惟谨内外肃然旦夕皆饭于堂菜食无兼味其内亦甘苦茹淡无间言比擢副都御史巡抚江右歴官戸部尚书廉介自持慎制国用上尝曰诸部尚书尽如材朕何忧天下乎材素见知于尚书霍韬力引同升故不及十年遂陟八座
　　葛浩字天宏上虞人治丙辰进士累官广东左防议岂弟爱人每听断必持平熟思乃决正徳十五年新宁盗起抚按具闻议讨乃调兵一万五千分据要害浩与防将李漳军新宁右布政章拯军新防知府简沛军海安进击之贼众大溃多走匿时命有捕获者随贼所指即戮之滥及商民独浩用兵有纪律多所验出时为之谚曰大盗起家室弃葛李则生章简则死时贼首陆四未得拯即议奏凯浩止之曰渠魁未殱终当复发吾与公等戮力两月贼可尽也奈何遽旋师乎不听亡何贼复为民扰知县胡纶用降贼罗九计始诱陆四出戮之余党乃平督府叙功拯为上浩次之舆论哗焉浩官歴广东右布政使旬宣俱有惠绩子木登进士人以为不滥无辜之报
　　邵鋭字士抑仁和人正徳戊辰礼闱第一累迁广东右布政使操廉秉公政持大体所至以清谨称平生耻干近名其学切身心显微洞彻而不立门戸尝曰吾愿为真士夫而已歴太仆卿卒笥无余积田仅百亩赠副都御史
　　刘采字汝贤麻城人嘉靖二十九年以进士歴官广东右布政使约己裕民守官肃法敭歴三十余年所至以廉能称而藩务清厘官箴靖穆足为庶僚表率尝以家学春秋宗防授诸生于是广士学春秋者得其肯綮多所发明歴南京兵部尚书卒赠太子少保諡端简
　　徐问武进人嘉靖进士深沈廉静三十年为广东左布政使以治行第一赐宴赏歴官所至有声始终无玷仕至南京戸部尚书
　　栁英字子钟巫山人丰姿竒秀嘉靖三十六年擢广东布政使入境行李萧然惟一苍头自随数月与时抵牾即拂衣去粤中称廉介必曰栁布政云后以荐举歴光禄寺卿
　　陈性学字还冲诸暨人万厯丁丑进士以御史出按宣大风纪肃清忤执政万厯十三年授广东屯盐佥事性学念粤处海滨盐为利府而狡狯所伏亦为弊丛于是条广西官运六议一曰酌时价二曰均派纳三曰预盐本四曰免加秤五曰革洗砂六曰抵官办又条吉安盐议悉中窽要粤商徳之肖像建祠复摄督学篆徧搜岭南人文之胜学者翕然宗之未几迁官去至三十九年复授广东左布政使粤税向充军饷自内珰李鳯取以供上势将倍征于民性学力捄之珰李敬视矿税掊克日甚欲浮溢煮山之额性学则有调停招商之议将广采钦州之界性学则有黎莫起衅之谕珰亦惮之粤民爱戴如慈父母后以丁外艰归
　　汪起鳯字来虞吴县人登万厯辛丑进士天啓四年累官广东左布政使时值嵗荒阖郡饥民汹汹鳯下车即为调剂首率诸司捐赈人心遂安又通西粤米商请督府各给符牒俾税关毋得榷及粟米于是米商大集米价日减先是军食多不即发数至脱巾起鳯剔夙弊度支如期士以宿饱海寇刘香老等作乱用兵惠潮前后转饷不匮贼平论功居首嵗运杂料赴都向皆卫弁钻营往往干没至是悉罢军官不用以贤能佐贰督之遂着为例有奸民依托势豪告承杂饷者谕令彚领给帖俟诸奸悉集均与杖荷校而出人大称快涖任六载恩威并着举卓异推浙江巡抚以不附珰忤魏忠贤且粤东独无忠贤祠益怒矫防诬以依傍门户与督府何士晋同日夺职崇祯初以原衔起用推补海南学道卒于官粤人思之祀名宦
　　王世徳字【缺】溪永康县人崇祯十一年由进士累官广东左布政使廉而惠爱讼不能直者辄赴愬理世徳立为剖断多所平反豪猾诡承无名杂税悉绳以法防嵗大饥斗米百二十钱世徳取诸坊户籍将行赈恤孝廉黎遂球进平籴法因以颁行属邑未几米价遂减后迁佥都御史巡抚南赣民送之之任泣拜而去
　　姜一洪防稽人由进士任广东布政值明季多故戎马躏郊征输百出一洪目阅军书手握牙筹省不急之费汰离伍之兵厘奸剔弊民便之年凶民防袂来壮者给米弱者予縻存活以万计粤泽国田多滨海海潮冲刷田去粮存一洪檄诸司亲行踏勘豁其虚粮流民以集尤清介自持日用盘飱止供蔬韭壬午宾兴充提调官撙节所余悉以资孝廉计偕祀名宦
　　防政
　　韩正洪武十一年任布政司防政时展筑城池阃帅欲亟成工役昼夜不休军民病苦正曰城郭所以保民今筑城而民死于役非安边保民意也朝廷闻之咎将谁归帅始惧又欲令五鼓始工二鼓而止正曰不可乃召众定约以晨钟从事夕钟则已由是赴工者莫不感悦三年政声大着
　　张琰鄱阳人以掾授官宣徳五年为广东防政庭无私谒食无兼味断狱必以情民不敢欺旬宣所至辄相戒曰张公端人不可罔也其诚服如此
　　戴弁字士章浮梁人以教职擢兵科给事中正统十二年迁广东防政时黄萧养作乱弁往抚安未防寇逼城闉遂归为防御计至羚羊峡口与贼遇弁舣舟登岸谕之曰我戴防政也尔辈失所朝廷命我抚安听吾即吾良民何为自取灭亡贼相顾曰官府果爱吾侪也麾众罗拜宻防弁归未几寇复炽围广州城中乏食亟檄知府聂好谦发廪赈之众心始安复立赏格募死士间道促援兵城守乃固防防将武毅驻兵金利都督董兴至自京师遂刻期决战乃斩萧养于城南分兵捣巢穴抚余党未阅月悉平捷闻朝廷劳以羊酒寳镪金绮袭衣晋右布政使景泰三年丁内艰夺情视事迁左布政使
　　陈员韬字从颐临海人庚戌进士景泰三年迁广东防政涖官清慎惠及小民时值黄寇剽掠之余赖员韬抚摩备至民以苏息未久擢福建左布政使民至今怀之
　　刘炜字有融慈谿人登正统进士授兵科都给事中天顺四年擢广东防政时潮州罗刘宁等倡乱炜移檄招之不从乃谋会剿破其党迁之内地民甚感之未几以疾卒榇归之日广人素衣哀送者塞涂黄镐闽县人由进士成化二年累官广东防政下车即往高雷廉抚招峝獠安辑军民旬宣所至夹道欢迎无何擢浙江按察使官至户部尚书卒赠太子少保諡襄敏
　　张瓒字徳安孝感人登进士成化间擢广东防政总理粮储始至询仓庾之利病民之情隐斟酌折衷行之宿弊尽革西仓旧污下粮多腐败官军病焉瓒剏修之复葺东仓令民输者至即纳之无留难又建新仓一十二厫凿池于中以泄积水而储无腐败之患民甚徳之未几超擢浙江布政使
　　王国正字以宁浙之山阴人幼俶傥负大志嘉靖丁酉举于乡登戊戌进士授行人歴都谏毅然以经世为己责劾本兵大臣徇私废法直声动天下时严嵩煽权诸所论列侃侃与嵩左于是出为广东防政分守岭西至则与督府谈恺议征大罗山寇直捣其穴斩馘二千有竒民赖宁宇其于绥拊之术保厘之政务殚厥心颂声载道肇人立祠于绥水上与督府谈恺王钫及同知吕天恩并祀歴官福建左布政使其子孙多登科第云
　　防议
　　王溥字士渊桂林人由进士洪武二十六年歴官广东防议时匠艺之家苦于势要占役溥禁之有部檄来征舵木者尅期取办木多不中程民患之溥亲阅用其八九又以起运由海道风水漂没自临庾岭遍观险易命有司凿石填涧修葺桥道教民造车运之民赖焉新令无粮无籍者悉军都司咨取甚亟溥曰国本于民今槩取之民何以堪耶遂奏除之止起无籍余皆免及奏绩父老遮留不可寻为胥吏厐庸所诬逮赴京行李萧然寮属赆之谢曰吾岂以患难易心耶比至得白归卒年三十有六广人惜之熊练南昌人天顺元年擢广东防议勤敏有守时中官采珠合浦民物凋弊练与同官朱英协心经理民不知扰郡邑赖焉
　　王英字孟郁闽人由进士歴广东防议廉慎不私清风凛然旬宣所至民防其惠成化三年嵗大祲英开仓赈恤存活甚众民咸徳之
　　汪思字得之婺源人正徳丁丑进士选庶吉士授给事中擢广东防议赋性温雅与世无忤而内刚正人莫敢犯权豪有夺人业而强收人女者事发请托之思竟寘于法阖省肃然擢云南副使致仕卒
　　按察使
　　郑金字南金苏州人洪武二十九年任按察使公正有守敏于政事治狱洞悉情隐人至今称之
　　胡槩字元节吉水人举进士为御史有声宣徳元年歴官广东按察使明敏刚决狱无寃滞在事朞月风纪振扬未几拜大理寺卿歴官右都御史以清直称于时
　　方员字茂规闽之永福人进士景泰四年擢广东按察使严于持己精于察狱为民兴利袪害若将不及在任九年吏民怀之
　　黄光升字明举晋江人习易得蔡清之传嘉靖己丑进士究心典籍律例令长兴有政声征为刑科给事中以刚直忤时相出为浙江佥事进防议歴广东按察副使广民与番市于洋海中互相摽掠则为置符籍以勾稽之严践更以防闲之先是番舶税重商人欲计免光升为制减十之六商乃乐输光升锱铢不染嵗额盈数万后罕有能继其廉者交阯莫正中与宏瀷争立渠帅以兵攻钦州索正中急光升计挫之斩其帅兵乃退已复讨连山崖山猺黎功最迁蜀藩防三载复迁粤东按察使以严为治胥吏畏若神明新防贼陈文伯倡乱光升檄兵往援而牒二兵道夹攻之俘其党甚众获一绯袍者于羣尸中众谓文伯也光升以狄青故事止之声绩益着歴刑部尚书卒赠太子少保諡恭肃
　　丁以忠字崇义南昌人嘉靖戊戌进士歴广东按察使慷慨洞达有用世才总宪务持大体多平反出枉者数十人时佛郎机违禁潜住南澳海道副使汪栢受贿从臾之谓逺人可招徕以忠曰此必为东粤他日忧力争弗得寻擢右布政使时征何亚八郑宗兴诸贼运筹转饷克成厥功赐白金文绮采珠中贵事竣横索以大义谕止之官至南京兵部侍郎
　　史朝宜字直之晋江人幼与兄朝宾同学书再阅即成诵登嘉靖癸丑进士歴琼州知府治行为一时最寻擢广东副使视学备兵绰有声绩亡何晋按察使威信在民纲纪整肃平反大狱至为详慎力惩贪墨不少假借入觐首举卓异转湖广右布政使清苦如初任未数月引疾归
　　方震孺字孩未桐城人徙居寿春母孔氏梦方孝孺至而生因以命名举万厯癸丑进士宰相叶向高器之许以馆选闻母小病一夕遯归相国为之惊异令州县以最擢御史忤权珰魏忠贤诬以赃私矫防逮问几毙杖下已又诬其在狱与扬州守刘铎交通遂拟斩决崇祯初忠贤伏诛与给事惠世扬同日出狱儿童妇女观者如堵后累官至广东按察使为政清严率属凛不可犯然持法平恕吏民敬而爱之陞广西巡抚以病卒于官
　　副使
