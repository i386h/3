<!-- { "loadSidebar": true } -->
　　石龙山　在城西南七十五里髙一百丈周围一里余麓阜巉峭冈脊平衍上有万斛泉
　　南台石　在城西南八十里髙四百八十丈周围四里余四面壁立中通一径跻巅平衍可居万家
　　水县前溪　发源长军项山流二十五里至西门沿南而东纡回至湍下水口共七十里而入镇平界
　　坝头溪　发源三段岭经东石歴坝头聚水成溪六十里而至徐溪为镇平县界小舟可达于郡
　　温泉　在城东南五十里有水一潭濶三四尺深约尺许
　　按旧志误载緑水湖石窟溪长潭三水系属镇平县
　　镇平县
　　山桂岭　在县治北髙数十丈周围六里永镇楼居其上旧名蕉岭为学主山
　　三台山　在城北附郭半里髙约二百丈周围十里三山圆秀环绕县治为邑华葢
　　章坑笔山　在城东北五里髙约三百丈周围二十里诸峰簇秀形如双笔
　　马鞍岭　在城南五里石窟溪东防髙约八十丈周围一十里与神冈对峙为邑之内水口
　　神冈　在城南五里石窟溪西防髙约二十丈周围三里与马鞍岭对峙为邑之内水口
　　九曲岭　在城东南一十里髙四百丈周围一十五里屈曲险峻逈异诸岭通程乡县
　　杨子殿山　在城西北一十里髙约二百丈周围一十里三山卓立形如笔架通平逺县
　　翀天凤山　在城西南一十里髙约二百余丈周围八里山势髙耸望之如凤翀天通平逺县
　　羊椆嶂　在城东南一十里髙约二百五十丈周围一十六里山势层叠状如楼台鼓角
　　燕尾山　在城西北一十五里髙约三百丈周围二十里以形名为平逺镇平二县分界
　　龙鬭山　在城南一十五里髙约百余丈周围五里两山对峙势若龙鬬
　　杜子岭　在城西一十五里髙约一百五十丈周围二十里
　　顺岭　在城南一十五里髙约九十丈周围五里山势雄峻
　　石窟洞　在城东北一十五里广五尺深二十丈今塞【旧志作石室洞误】
　　天马山　在城南一十五里【旧志二十里误】髙约一百丈周围六里近龙鬬山形势雄昻状若天马
　　文基山　在城北二十里髙约二百丈周围十五里旧名牛子嵊又名员子山后更今名通武平县
　　龙藏嶂　在城南二十里髙约二百丈周围一十里峰峦叠耸势若龙腾
　　诰轴山　在城南二十里髙约二百丈周围七里形如诰轴为县治儒学朝山其右为九子岭
　　大峰嶂　在城东二十里髙约四百丈周围二十五里尖峰插汉状如卓笔山半有湖
　　铁山嶂　在城西二十五里髙三百丈周围二十里色若皂染形如寳葢通平逺县
　　西山嶂　在城西二十五里髙约三百丈周围二十里通平逺县
　　香炉嶂　在城南三十里髙约一百八十丈周围七里三峰分峙形如香炉时有烟云出其上故名
　　狮子嶂　在城东三十里髙约三百丈周围二十里通程乡县
　　大象岭　在城南三十里髙约七十丈周围十五里以形似名
　　游曦岩　在城东南三十里髙一丈五尺深半里有石鼓石钟石盂仙人履迹
　　河林冈　在城北三十五里髙约三百丈周围一十二里通福建武平县
　　南山嶂　在城南四十里髙约三百丈周围二十里逺望如双笔为邑之外水口通程乡县
　　百丈磜　在城东四十里以其髙百丈故名周围二十里通福建武平县
　　黄祐笔山　在城东北五十里【旧志城东十五里误】髙约二百丈周围三十里连程乡武平界
　　水石窟溪　在城西一里许发源福建武平入于程乡河经大埔饶平二县达潮州府注于海
　　长潭　在城西北二里石窟溪其水四时常绿深不可测上有仙人桥迹
　　徐溪　在城西二十五里发源平逺县埧头入于石窟溪
　　横梁溪　在城西南三十五里发源平逺县大柘村与石窟溪合而南流
　　绿水湖　在城北三十五里渊深莫测与县西长潭通清浊相应【事详古迹】













　　广东通志卷十一
<史部,地理类,都会郡县之属,广东通志>
　　钦定四库全书
　　广东通志卷十二
　　山川志【三】
　　肇庆府
　　高要县
　　山宝月台　在城北平地突起望之如台宋守包拯建星岩书院其上乆圯【事详古迹】
　　石头冈　在城东一里突起十余丈巨石嶙峋府城第一重下闗也阅江楼在其上
　　登云台　在城西一里高二丈其顶寛平因以台名相连爲龙顶冈爲三台冈
　　石顶冈　在城东五里【旧志二里误】纵横巨石浮出水际府城第二重下闗也崇禧塔建其上又东五里渡头有元魁塔
　　进唐冈　在城东南五里【旧志三里误】爲学宫南山上有文明塔稍东爲高榕冈其上有防峰塔
　　定山　在城北六里一名定山一名石室山一名员屋山一名高星山广六十余丈高二百余丈谓之崧台其下有石室南北二门状若人工其中室栊高约五丈余寛广可坐百余人东壁有景福二大字唐李邕书也直北梯石而上有斗魁台
　　白沙冈　在城西七里秀拔高耸爲郡之来脉
　　王侯峯　在城东南七里高百余丈
　　北岭　在城北十里【旧志七里误】高千丈盘亘百余里爲府治后山峯峦连属宛若屛障其中一峰屹立雄杰名将军岭
　　双源洞　在北岭前洞口石如堵崖高丈许深暗不可入
　　七星岩　连属崧台七岩列峙如北斗状中爲石室岩东爲屛风岩阆风岩西爲天柱岩蟾蜍岩仙掌岩西北爲阿坡岩诸峯皆壁削离竒嵌空秀峙沥湖环之亦端州一竒观也
　　石洞　在城北十五里穹窿敞洞门高十余丈洞中石森立如防狮子冈与石洞相接
　　河鼓岩　在城北二十里状如石室有两门皆南向中积水如叠鼓诸岩皆水环石独此岩石环水
　　小湘峡　在城西二十里【旧志三十里误】高五十丈羣峰矗峙大江西连爲大湘峡
　　云从山　在城南二十里高百余丈层峦叠巘秀出天表云见则雨故名稍南爲寳莲台高三丈其阜若台九洲冈　在城东南二十里高三十丈【旧志未载今查出】羚羊峡　在城东三十里高百余丈延袤二十里夹束江流爲郡之鎻钥相传山有羊化石因名又名灵羊一名高峡山古有峡山寺今名灵山寺峡东对岸山有石砚坑即唐宋采砚坑也
　　铜鼓山　在城西南三十里高千丈山色防黑则鲜洁则晴郡人以爲隂晴之验又十里爲茍径山
　　顶湖山　在城东北四十里高千余丈山顶有湖四时不竭山半有白云古刹绕寺产佳茗东北四里有飞泉洞瀑布飞流如万斛珠上有方石容二十人
　　新妇岭　在城南四十里顶上平濶内有池水深数尺旁一石若新妇洗妆故名
　　紫荆山　在城东南五十里高百丈接界高明西连有南蓬岭官棠山【旧志未载今查出】
　　神符岩　在城南五十里土山戴石峭立如壁岩口有井嵗旱取水祷雨谓之龙井
　　烂柯山　在城东南五十里高百余丈峯如卓笔俗传樵子观碁处后人于石上镌烂柯处三大字径尺余叠石爲莲圣庵
　　白猪冈　在城西南五十里高百丈有石如猪嵗旱乡人祷以白泥涂石
　　九坑山　在城东北五十里高五百余丈岀泉九派旧有茶园四十四所
　　望夫山　在城西八十里【旧志九十里误】高三百丈盘亘数十里屹然际天内有猺人
　　金洲冈　在城东稍南九十里巨石嶙峋高数十丈屹立水濵旁爲大顶冈上有金洲塔
　　劳山　在城东北一百里高五百余丈山径险狭樵者劳焉故名
　　腾山　在城西北一百里山势险峻
　　水西江　在城南经广西数千里东流而来岀高峡滙北江南入于海亦名大江即端溪也
　　沥湖　又名沥水在城北五里【旧志东北三十里误】源出北岭诸涧环绕石室诸峯有跃龙桥
　　新江口　在城南五里即新兴县之新江水北流一百余里至此会入西江
　　宋崇水　在城东南二十里源出良村都诸山西北流入于江以经宋崇旧郡址得名
　　新宅水　在城南二十里源出茍迳山东流经莲塘都注于新江
　　东洲沙　即中心洲在城东四十里【旧志二十里误】羚羊峡口外江中居千余家
　　古婪水　在城东七十里源出四会界南流经横查都入西江今名横查水
　　博峒水　在城西南七十里源出东安县书山东流经博峒村入西江【各旧志源出古凿冈误】
　　贝水　在城东八十里一名鸦雀水源出四会县高沙陂南流四十里经寳查都入西江一名安南水亦名飞水
　　典水　在城东南八十里一名苍梧水在典水都源出烂柯山初成瀑布东流屈曲二十里入于西江
　　清岐水　在城东九十里即四会县绥江自陶冶山分支南流二十里与西江合旧名古武水
　　四会县
　　山金冈山　在城北一里【各旧志十里误】高十余丈县治之主山也一名金山一名金鸡山上有登金亭又有濓溪书院俱废
　　凤翔山　在城东三里高十丈有凤翔之势又俗名社山
　　仓冈山　在城西三里高三十余丈山势圎平昔南汉刘氏尝建仓于上其故址犹存西南一面树木森翳俯瞰大江下有龙华寺
　　牛眠岭　在城南五里形势平坦亦名塞水山又南五里爲千嵗岭形势峻拔县之案山也
　　凤头冈　在城东北十里高十余丈
　　相对冈　在城东南十里两山屹峙河濵各高十余丈周里许县治之襟喉也稍南爲尖峯岭
　　正山　在城西南十里【旧志一百里误】又名烈女山相传文氏女许嫁而夫厄于虎女归夫家父母欲夺其志乃潜居此山亲党求之莫知所在各旧志名广正山本一山而异名也山有新妇石
　　陶冶山　在城东南十五里绥江水至此分流【旧志五十里误】嵗岭冈　在城西北十五里土人呼爲豸岭冈又西二十里爲白华山高三百丈绵延数十里【旧志未载今查出】醉翁冈　在城东南十七里形如醉翁又有小冈在前名壶瓶冈
　　思子山　在城东二十五里高三十余丈又东五里爲六士山六峯耸列若六士然
　　龙子岭　在城东稍北三十里高百余丈【旧志城东四十里误】扶卢山　在城东四十里高百余丈周四十里上有池水四时澄澈花木繁茂昔六祖尝隐此山六祖姓卢故名上有六祖庵稍南爲仙岭爲将军岭
　　塌冈　在城北四十里又名塌山冈
　　百僚山　在城北五十里高五百余丈四面崇冈叠嶂若百僚拱峙
　　三贵山　在城北五十里三峰峻拔回出重霄高千余丈周三十余里爲绥邑群山之祖
　　狮子冈　在城北五十里高百余丈稍东爲大甫山高四百余丈
　　白马山　在城北六十里【旧志六里误】高百余丈如万马奔驰故名
　　石燕山　在城东北八十里【旧志城东误】高五十余丈巉岩窟穴秋燕多入其中向传穴中有石钟石佛
　　水绥江　在城南一里一名滑水又名绥建水发源广西可通舟楫流经广宁县屈曲而来东南至县前江面空濶环绕而东十五里至陶冶山下分爲二派一派西南流出高要县清岐水入西江一派东南流出南津口入北江是谓三江之会
　　龙江水　在城东二里源自三贵大甫狮子冈诸山逶迤而下南出金冈山后绕县东经龙桥滙绥江水
　　新兴县
　　山峡冈　在城北一里高二十丈爲县后障旧有梓潼庙
　　蟠龙冈　在城西南二里高三十余丈相传越王佗登高于此又名歌舞冈自县南一里又突起一冈曰接龙冈
