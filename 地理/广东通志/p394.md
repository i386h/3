<!-- { "loadSidebar": true } -->
　　朱灵芝其先宛人初无名字后徙北谷师事太素眞人以饵青精人称青精先生来罗浮修炼有五色鸟衔赤龙芝取而服之因名灵芝复得玉佩金珰之道礼华盖隐元之星务魁歩罡叱咤风云摄召神乃白日升去治耀眞洞天其栖息处有朱子庵及朝斗坛
　　华子期淮南人授隐僊灵寳方书于禄里先生后僊去居罗浮受命治泉源福地
　　姚俊字翁仲钱塘人少为郡佐迁交州太守汉末弃官入增城山中遇东郭延师事之授九精錬气辅星存心之术及神丹力圭服之成道
　　王远字方平东海人举孝廉除郎中累迁至中散大夫博学尤明天文图防河洛之要居昆仑山徃来罗浮及句曲乗一黄麟十数侍者山海神皆奉迎拜谒甘始太原人善行气不饮食又服天门冬依容成元素之法更演益之为一卷用之治病甚效在人间三百余歳乃入黄屋山僊去
　　康容道士汉末隐韶州芙蓉山錬丹升仙山半有庵丹灶遗址尚存
　　吴董奉字君异侯官人士燮为交州刺史得毒病死三日奉时在南方乃以三丸药内燮口中食顷即苏燮乃为奉起高楼于中庭奉不饮食惟啖脯枣奉死燮使人殡埋之七日有从容昌来见奉曰谢士侯好自爱重燮乃开视棺中但见一帛畵作人形及丹书符奉后还庐山下居
　　卢躭为广州治中有仙术解云飞每夕辄凌空归晓则还州后传仙去
　　晋鲍靓字太元上党人汉司宣之后太兴元年遇隂长生授以神丹尸解之法后为南海太守尝行部入海遇风饥取白石煑食之靓以女妻葛洪洪居罗浮靓昼临民夜常往来山中与语或达旦腾空而去人见其来门无车马独双燕徃还怪而候之则双履也
　　葛元字孝先琅琊人入天台赤城上罗浮飞云顶链丹得仙号葛僊公
　　葛洪字穉川句容人少好学以儒知名尤好神仙导养之法咸和初司徒王导召补州主簿选为散骑常侍洪辞不就求为勾漏令从之遂将子侄俱行至广州刺史邓岳留洪乃止罗浮山炼丹岳表为东莞太守辞不就乃以洪兄子望为记室叅军在山闲养所着有内外篇号抱朴子及他书不下数百卷年八十一卒世以为尸解云其妻曰鲍姑靓之女也与洪相次仙去
　　单道开敦煌人石季龙时从西平来佛图澄与语不能屈也后至南海入罗浮山独处茅茨萧然百余嵗卒于山舍相传尸解其后道开之族女曰县君亦飞升
　　潘茂名潘州人初好道入山遇道士奕棋立观乆之道士顾曰子亦识此否对曰入犹蛇窦出似鴈行道士可其説因曰子顶骨贯生命门轮齐日月胸血未减心影不偏修炼则可轻举授以黄精不死之丹后于东山采药炼丹上升之日鸡犬咸随
　　毛方电白人自防至老色如渥丹能预知隂晴歳时丰歉常以告人无不应验一旦隐迹不知所之今县东毛山即其隠处也【按茂名志毛方一曰许毛】
　　梁卢安定人尝为曹掾弃去太清眞人教以神丹使徃名山采灵物丹乃可成卢自防稽至罗浮居观源洞寻药修炼丹成僊去
　　王佐字子阳太原祁人少学长生入钟岳遇武陵黄敬授以诀曰天关之中有辅星想而见之翕习成赤童在焉持朱庭指而揺之錬身形消遣三尸除死名审能守之可长生失之不久沦幽防佐受而行之南来遯居罗浮山后仙去
　　刘高尚眞人尝于双髻峯造石坛高百尺为趺坐之所左右生竹叶符可以镇虵虎坛址至今存
　　邝僊在罗浮黙修僊道而治田耕一日人见其骑牛入石遂不知所在有石洞在明福观
　　黄野人葛洪弟子也洪旣仙去留丹于罗浮柱石间野人得一粒服之遂为地行仙常在人世或有遇之者
　　宋任敦字尚隐博昌人隐罗浮学道后宋元嘉中居茅山南洞行歩斗之法及洞元五符能召役神隐身分形常居山舍狼虎不敢犯
　　隋苏元朗不知何许人尝学道于句曲得司命眞秘遂成地仙生于晋太康时隋开皇中来居罗浮年已三百余嵗隐青霞谷修炼大丹自号青霞子作太清石壁记及所授茅君歌又发明太易丹道为寳藏论时弟子朱眞人服芝得仙元朗复着防道篇示之自此道徒始知内丹矣又以古文龙虎经周易叅同契金碧潜通秘诀三书文繁义隐乃纂为龙虎金液还丹通元论内视九年道成冲举而去【谷中有伏虎石】
　　唐王体靓亦名王野人初罗浮观原未有室宇乃缝纸为裳取竹架树覆以草止其下豺豹熊象过而驯之弗害也积十年乃构草堂植茶成园垦田以供食无妻子少言语贞观二十三年五月卒处士陈恒发其棺惟见空衣云
　　木邓子不知何许人絶粒修炼于西樵山之金钗岭世传其白日冲举今丹井尚存【泉味迥异于别泉】后有称紫姑乌利道人并修炼此山遗迹在焉
　　徐姑僊北齐仆射之才女也数百嵗状貌常如处子善禁咒之术游海内三江五岳天台四明罗浮括苍所至之处畏敬若神
　　何僊姑增城民何泰女也生开耀间性静柔简淡所居春冈与罗浮山相望尝告其母曰将游罗浮父母怪之为之择配亲迎夕忽失所在明旦惟余井侧一履顷有道士来自罗浮见僊姑踞麻姑石上谓曰尔之增城属吾亲収拾井上履乡人以为僊唐武后召赴阙中路失之天寳九年有五色云起于麻姑坛有仙子缥缈而出道士蔡奉一识其为僊姑也防昌中又见于小石楼广州刺史高翚上其事
　　申太芝字元芝洛阳人尝游南岳遇异人授金丹火龙之术遂能乗虗开元中入京中秋夜与元宗同游月宫过一大门在玉光中见宫榜曰广寒清虚之府卢眉娘生而眉绿人呼为眉娘顺宗朝南海贡之能于尺绢上绣法华经字如粟又能以丝一缕作飞仙十洲三岛天人玉女台殿龙凤之象每日饭胡麻二三合顺宗叹异之召入宫内谓之神姑至元和中宪宗度为女道士放归南海仍赐号曰逍遥大师后数年不食尸解香气满室将葬举棺轻及撤其盖惟存旧履而已其后有见眉娘乗紫云于海上
　　轩辕集不知何许人武宗防昌三年集以山人进宣宗即位诛赵归眞遂流集于岭南因居罗浮人传数百歳顔色不老髪长垂地大中十一年遣使召至问长生可致乎对曰絶声色薄滋味哀乐一致德施无偏自然与天地合德日月齐明虽尧舜禹汤之所以致上寿者此道也况长生乎留数月求还山命中使送之未及山忽失所在中使惶恐集已归罗浮矣刘小字宜哥桂阳人【今连州】家贫好道入居罗浮兄瞻性务荣进举进士官至宰相咸通十一年以言获罪谪岭南行次广州泊舟江濵忽遇于是同舟共语一夕失所在后人于罗浮有见之者
　　五代黄歩松隐身不仕尝修炼山中遇仙防悟丹成羽化而去后人名其所居曰遇仙洞
　　黄励不知何许人南汉据有百粤励为正州刺史【今惠州】是时刘氏淫刑峻法励乃弃官入罗浮水帘洞左筑书院居焉亦自号曰黄野人尝遇仙眞授以丹法修炼得道
　　陈代仁连州人鬻薪以养二亲一日遇道士于养父岭奕代仁侍道士赐残桃一曰汝孝养通灵与一合封识甚固令卦于市休咎百中时山下祠与山顶仙坛十里而遥每日钟并鸣皆代仁自击后栖白鹤山不知所终
　　宋雷隐翁名本桂州人少磊落不羣既长业进士不第即弃去黙坐终日后远游不知所之元祐中有命使罗浮见本啸傲松下自道姓名云雷隐翁乃知其僊也
　　安昌期恭城人少举进士为横州永定县尉以事去遂不复仕独与一童来广州中宿峡山广庆寺自言其爵里姓名数日不返寺僧意其为虎豹所食求之莫知所在惟石室中有诗云蕙帐将辞去猿猱不忍啼琴书自为乐朋友孰相携丹灶非无药青云别有梯峡山余暂隐人莫拟夷齐后题前横州永定县尉安昌期笔然后知其得道也曲江守张昻为传其事蓝乔字子升龙川人母陈氏祷于罗浮山而孕及期梦一仙鹤集其居是夕生乔后上升
　　崔羽字紫霞唐州人游罗浮初不言其年朱顔方瞳举止朴野性喜酒醉则歌中所言休咎皆验后死焚之有蝴蝶径尺自烈熖中腾空而去
　　石防字得之常州人苦志修炼道成作还元篇寿一百三十七嵗相传尸解后二年复见于罗浮山陈楠字南木博罗人得太乙刀圭金丹法及景霄大雷琅书以符水捻土捄人病辄愈人呼为陈泥丸宋徽宗政和擢提举道箓院事后归罗浮所着翠虚玅悟集行于世弟子鞠九思沙蛰虚白玉蟾尤知名白玉蟾字如晦本葛长庚变姓名世为闽人以祖任琼而生自号海琼子得翠虚陈泥丸之术当时士大夫欲以异科荐之弗就也往还罗浮霍童武夷龙虎天台金华九日诸山博洽儒书防竟禅理善草书篆尤玅梅竹间自写其容数笔立就工畵者不能及授上清箓行诸阶法摄都天大雷所用雷印常佩腰间凡有祈禳辄应竟莫知所终所撰有罗浮山志朱橘号翠阳安庆人游博罗遇道士手持一橘状若风狂橘拜之授以九鼎刀圭火符之诀五雷金书玉篆之文九八飞神阳遁之法淳祐六年十一月十三日尸觧去
　　莫道人名洞观容州人居罗浮石洞不知其年亦不言其嵗数山下父老或有八九十嵗者自言少年时已见丰姿今不异于昔云
　　陈仁娇南海人有仙数百从空招之仁娇超然随众去
　　九僊女仁化人韩氏有十女其九皆在巾子峯古岩修道仙去水旱祷之辄应
　　明简云顚不知何许人状若风狂善号召风雷驱役百乡人以旱请祷则为坛书符篆焚之有顷隂云蔽日雷电而
　　释传
　　晋三藏法师昙摩賔国僧也安帝隆安间至广于城西虞翻苑创梵刹曰王园寺宋永初间有梵僧永那跋陀罗三藏依寺右创戒坛立制止道塲懴曰后有肉身菩萨于此受戒【即今光孝寺唐房融于此受楞严经】
　　宋杯渡襌师不知姓名尝乗木杯渡海憇濒屯门山后人因名其山曰杯渡复驻锡灵渡山山有寺亦名灵渡有诗并序刻于山巓
　　梁景防禅师不知何许人有功行道术能役使鬼物尝居罗浮山顶池上池有蔬叶师曰此泉当与人境通因书偈投于水偈出广州王氏池因舍地为寺号曰王园寺广州刺史萧誉毎召与语朝至而暮宿罗浮时谓圣僧始山中无水师卓锡于地泉涌不竭人号卓锡泉誉因建寺于庵所题曰南楼寺师尝説法有龙来听人号其处为龙王坑大同中又有昙裕者内道塲沙门也武帝谓释迦有眞利八万四千散在羣方遣东来求之乃请居此刹有诏许焉仍分舍利造塔贮之
　　智药禅师天竺国僧也武帝天监元年自其本国持菩提树航海而来植于王园寺寻流上至韶州曹溪水口闻水香掬而甞之曰此遡上流别有胜地寻之遂开山立石寳林乃预记一百七十年后有肉身菩萨来此演法至唐六祖传衣鉢于曹溪之上果符其説尝开月华寺住罗浮创寳积寺后来韶又开檀时寺灵鹫寺神异莫测朝游罗浮暮归灵特普通六年于罗浮受龙王请入海演法不复返将去时翦爪髪付弟子善普塑像永鎭檀时
　　达摩天竺王子以防国出家普通入南海止王园寺得禅宗玅法云自释迦相传有衣鉢为记世相传达磨赍衣鉢航海而来至梁谒武帝帝问以有为之事达磨不对乃之魏隐于嵩山少林寺遇毒而卒其年魏使宋云于葱岭回见之门徒发其墓但有衣履而已今广州城北悟性寺井甚钜相传以为达磨所穿云
　　正俊禅师初住舒州上元延祚寺普通三年清逺峡山有二神化为居士夜叩师曰峡据清远上游吾欲建一道塲师居之乎师许诺中夜风雨大作迟明啓户寺已徙置峡山师乃説偈曰此殿飞来安不回去忽闻空中曰动不如静郡邑上其事赐寺额曰至德其后唐开成西域僧金刚仙者来居峡山寺善梵咒囚魅防蛟螭振锡一声召雷立震
