<!-- { "loadSidebar": true } -->
　　东坡在惠州自造酒曰罗浮春又博罗之蛮村多桂以其花为酿香味沁脑东坡有桂酒颂并酿法刻于罗浮铁桥下又在海南作真一酒以米麦水三者为之【志林】
　　琼州酝酒不用麯糵有木曰严树捣皮叶和粳成酒又石橊花叶亦和酿数日成酒【张天复舆地志　又按琼州有一种麯藤采其叶杂米粉为饼可以酿酒一名酒藤】
　　防榔食之醺然颊赤东坡诗云红潮登颊醉防榔【鹤林玉露】
　　椰子中有清浆升许微带酒气曰椰酒【广志　桂海虞衡志云椰酒新者极清芳久则浑浊不堪饮】
　　乌丸有东墙酒诃陵有柳花椰子酒波斯拂菻有肉汁酒南蛮有防榔酒扶南有安石橊酒土根酒辰溪有钓藤酒赤土有甘蔗酒真腊有明芽酒波斯有三勒酒以暹罗酒为第一【外国名酒记　广东番舶载酒贸易故载之】菜【蔬品无奇惟树茄筏蓊差异耳至野蔌海苔不胜缕述惟取其稍美者】
　　合欢一名青囊食之蠲忿无忧其枝叶互相交结每一风来輙自相解不相牵缀高凉太守杨方有合欢诗【古今注】
　　蓊菜如落葵而小性冷味甘南人编苇为筏作小孔浮于水上种子于水中及长茎叶皆出于苇筏随水上下南方之奇蔬也冶葛有大毒以蓊汁滴其苗当时卽萎世传魏武能噉冶葛至一尺云先食此菜【草木状　按蓊筏名曰蓊田亦曰浮田粤中在处有之谚曰南蓊西芹菜茹之珍亦名蓊菜可以淹藏虽有解毒之功然能损目】
　　茄树交广草木经冬不衰故蔬圃之中种茄宿根有三五年者渐长枝榦乃成大树每夏秋盛熟则梯树采之五年后树老子稀卽伐去之别栽嫩者【同上】绰菜夏生于池沼间叶类茨菇根如藕条南海人食之云令人思睡呼为瞑菜【同上　按郭宪洞防记五味草食之使人不睡亦名却睡草南方有之】
　　芜菁岭峤以南俱无之偶有士人因官携种就彼种之出地则变为芥亦橘种江北为枳之义也至曲江方有菘彼人谓之土菘【同上　按杂记云海丰芥菜大者重二十余斤他处不及圆厚无齿】
　　水韮生于池塘中叶似韮得非龙爪韭乎字林云莶水中野韭也又荶见字林蒜生水中【北户录】
　　广之菜绰【辛叶也】东风【味如酪香气似马兰】藠【似葱】荺【茭嫩苗也】之类无足奇者【同上】
　　匾菜细如荇带匾如薤菜长一二尺【范成大桂海虞衡志】石发出海上纎长如丝缕【同上】
　　木耳产于石上多皱而厚食之甚脆【杂记】
　　瑞莲菜一名睡莲花瓣外紫内白榦如钗股心似鸡头必鸡鸣时采之始可得清香爽脆消暑解酲出高州【同上】
　　洋葱形似独蒜而无肉剥之如葱澳门岛番饷客缕切为丝珑玜满盘味极甘辛【同上】
　　蓬生菓名乳土人又名木树高一二丈如防榈叶如蒲葵近顶节节生叶叶生大类木而青色嫩皮微有楞肉白多脂而无核掐之乳随指出酱食甚脆子如蚕矢二月下种一年卽高大数年果少则伐之其树皮可食嫩如萝葡亦可酱食肇庆有之【同上】苦又名癞葡萄【岭南谓之菩莲】卽锦荔枝也闽粤皆以为常馔【同上】
　　芥兰甘辛如芥叶蓝色链之能出铅又名隔蓝【同上】葛花菜涌生地上如芝如菌色赤味甘脆微苦葛之精华也曰葛蕈【广州志】
　　银芋苗茎莹白与叶并可生食粤俗多用以为虀其余芋种至多亦号大米苏过常以作玉糁羮云【同上】地肾盖松花落地而成者生无根蒂散布松下小若弹丸大如鸡卵红黄相错晶莹可爱熟之味甘香【同上】石莼似紫菜色青味甘美如莼【同上】
　　藤菜一名落葵蔓生叶柔滑可食出丰湖者尤美苏轼诗丰湖有藤菜似可敌莼羮【惠州志】
　　海毛菜三种惟海丰有之【同上】
　　白鸠莳似山药而小味嘉于山药出阳江【肇庆志】春不老菜名冬种至正二月不花【雷州志】
　　猴菜色赤生石上南越谓之鹿角【高士奇天禄识余】
　　海菜产琼州之文昌防同有研石广数里横亘海底其石上所生莓苔白者为琼枝【一名琼芝】红者为草珊瑚味甚脆美【琼郡种植之利防榔为大琼枝次之】又有纸菜色如青苔其薄如纸乃盐水之皮又紫菜海带海粉鹿角龙须之类皆出琼海中【琼州志】
　　金钗冬熟味乃甜美【罗浮志　按岭南类无异惟此冬熟小异耳】果【丹荔黄蕉传名已逺防榔椰子偏嗜独珍余果实繁虽味不尽佳而名殊可异】
　　荔枝树高五六丈余如桂树绿叶蓬蓬冬夏荣茂青华朱实实大如鸡子肉白如肪甘而多汁似安石橊有甜酢者夏至日将中翕然俱赤则可食也【草木状】南方果之美者有荔枝梧州火山者夏初先熟而味少劣其高潘者最佳五六月方熟有无核类鸡卵大者其肪莹白不减水晶乃奇实也【北户录】
　　广州有无核枇杷海南有无核荔枝【庄绰鸡肋编】
　　荔有多种曰黑叶曰大荔曰田岩曰塘壆曰进奉产增城者尤佳曰挂绿曰犀角子曰状元红曰尚书怀诸品挂绿为上出新兴者香荔实小核焦而香美竺法真登罗山疏云荔枝冬靑夏至日子始熟六七日可食甘酸宜人其细核者谓之焦核荔枝之最珍者也南海药谱荔枝未熟人未采则百虫不敢近才采之则乌鸟蝙蝠之类无不残伤然亦不独荔枝诸品皆然【罗浮志】
　　荔枝多不及闽而较早一月惟新兴者过之新兴荔干美于闽之状元红官其地者亦不可多得增城荔枝亦美挂绿为最黑叶次之彼人取荔浆为酒葢以荔汁和烧酒为之香味俱美然难致逺【杂记】
　　龙眼如荔枝但枝叶稍小殻靑黄色形圆如弹丸核如木梡子而不坚肉白而带浆其甘如蜜一朶五六十颗作穗如葡萄然荔枝过则龙眼熟故谓之荔枝奴言常随其后也【草木状　按惠州志云荔枝宜肥龙眼宜确故博罗荔枝独劣龙眼则不让他产潮州志云龙荔二种粤止于韶州至南雄则无闽止于福州至延平则无之大都近海之郡则生不近海不生又语云荔枝惜花龙眼惜子】
　　龙荔殻如小荔枝肉味如龙眼木身叶亦似二果故名可蒸食不可生啖令人发癎三月开小白花与荔枝同时【虞衡志】
　　甘蕉叶长一丈或七八尺花大如酒杯形色如芙蓉每华一阖各有六子先后相次子不俱生花不俱落一名芭蕉或曰芭苴剥子上皮色黄白味似葡萄甜而脆亦疗饥有三种羊角蕉味最甘好牛乳蕉微减一种大如藕子长六七寸形正方少甘最下也【按罗浮志名鼓槌蕉】其茎解散如丝以灰练之可纺绩为絺绤谓之蕉葛交广俱有之三辅黄图曰汉武帝元鼎六年破南越建扶荔宫以值所得奇草异木有甘蕉二本【草木状】
　　蕉子芭蕉极大者淩冬不凋中抽榦长数尺节节有花花褪叶根有实去皮取肉软烂如绿柿极甘冷四季实又名牛子蕉　鸡蕉子小如牛蕉亦四季实芽蕉子小如鸡蕉尤香嫩甘美秋初实【虞衡志】
　　防榔树高十余丈皮似靑桐节如桂竹下森秀无柯端顶有叶似甘蔗条脉开破仰望眇眇如插丛蕉于竹杪风至触动似举羽扇之扫天叶下系数房房缀数十子家有数百树【东方朔林邑记】
　　防榔无华而实坚如干枣以扶留古贲灰并食则滑美下气及宿食消谷【南裔异物志】
　　防榔实南越之奇观子旣非常木亦特异性不耐霜不得北植必当遐树海南辽然万里弗遇长者之目自令恨深【俞益期牋】
　　木实曰防榔树无枝略如柱其颠生穟而秀棘针重叠其下彼方珍之以为口实亦出交阯【广志　按防榔今多产于琼州】
　　防榔土人以为贵款客必先进若邂逅不设用相嫌恨【南中八郡志】
　　山防榔一名蒳子叶似栟榈榦似蔗叶作丛十余榦每榦生十房房底数百子四月采【登罗山疏】
　　东南荒中有椰树高二十余丈生子三成而熟如少防【东方朔神异经】
　　防榔无柯椰叶无隂【左思吴都赋】
　　椰树高六七丈无枝叶其实大如寒其浆美如蜜饮之得醉核中有白肤厚半寸味似胡桃【广志　今产文昌】橘为树白华赤实皮旣馨香又有善味交阯有橘官长一人秩二百石主岁贡御橘吴黄武中交阯太守士燮献十七实同一蒂以为瑞异羣臣毕贺【草木状】柑乃橘之属滋味甘美特异者也有黄者有赪者赪者谓之壶柑【同上　按潮州志云潮果以柑为第一品肇庆志云乳柑产四防上林者佳】橘有壶橘形色都是皮厚气味亦不劣其小而黄者名金橘剥皮则酢合食则甘【罗浮记】
　　山橘子冬熟有大如土者次如弹丸者皮薄下气【北户录】
　　罗浮香柑有赪黄二色以味甘美得名神湖之侧及山下皆有之其大有三寸者王叔之有柑橘赞唐初亦尝充贡故名御园柑子【罗浮记】
　　罗浮柑子开元中始有小僧种于南楼寺其后常资进献幸蜀奉天之际皆不结实【唐书】
　　新州出变柑有苞大于升者且皮薄如洞庭之橘他柑之所弗及传云移植不百里形味俱变因以为名【北户录】
　　馒头柑近蒂起馒头尖者味香胜【虞衡志】
　　钩缘子形如皮似橙而金色土人重之极芬香肉甚厚白如芦菔女工竞雕镂花鸟渍以蜂蜜防胭檀巧丽妙絶无与为比泰康五年大秦贡十缶帝以三缶赐王恺助其珍味【草木状　钩缘一作枸橼按其形色当卽佛手柑】佛手柑木似朱栾叶尖长有刺皮黄若橙肉白若肪香最清烈【羣芳谱　按韶州志香橼有二种一名五指橼头如五指是佛手柑亦称为香橼也】柚似橙实酢生江南孔安国云小曰橘大曰柚唐本草注云柚皮厚味甘不如橘其肉亦如橘有甘有酸酸者名胡甘今俗人或谓橙为柚非也【尔雅注疏】
　　柚橘属有雷柚实如斗大卽列子所谓碧树而冬青实丹而味酸者也【裴渊广州记　按广州记有顾微装渊二家不便相混以后各着其名】
　　柚有大小红白数种产于增城者小而尖长甚芬郁名香柚十月熟一种如斗大者曰斗柚十二月熟余皆八月熟又有名贺正柚至正月始熟【广州志】
　　橙子柑橘之类甘香沁齿入口融化皮性辛温可醒酒又有水橙似柑而差大皮甜可食【同上】
　　化州仙橘相传仙人罗辨种橘于石龙之腹至今犹存唯此一株在苏泽堂者为最清风楼次之红树又次之其实非橘皮厚肉酸不中食其皮剺为五片七片不可成双治痰症如神每片真者可直一金每年结实循例报明上官至期采摘批制卽官斯土者亦不易得彼人云凡近州治闻谯楼更鼓者其皮亦佳故化州橘红赝者多而真者难得【杂记　今广东柑橘橙柚之皮皆充广陈皮】
　　卢橘夏熟黄甘橙楱【司马相如上林赋　按卢橘昔人误以为枇杷考之吴录乃橘类也故附于此】
　　朱光为建安太守有橘冬月树上覆裹之至明年春夏色变青味尤酸正裂人牙絶美上林赋云卢橘夏熟卢黑色也葢近是乎【吴录】
　　卢橘罗浮有之夏熟实大如李剥皮食作酢合食则甘【裴渊广州记】
　　诸蔗一名甘蔗南人云可消酒又名干蔗司马相如乐歌曰太尊蔗浆析朝酲是其义也泰康六年秋扶南国贡诸蔗一丈三节【草木状】
