<!-- { "loadSidebar": true } -->
　　坛壝府社稷坛【在笔峰山下宋建于城内祈报坊元延祐七年迁南门外明洪武七年徙今所】风云雷雨山川坛【在城东宋为二坛一风伯坛一雷师坛元至正八年立风师坛于东北郊立春后五日祭立雨师雷师坛于西南郊立春后申日祭明洪武七年徙今所】
　　先农坛【在城东】
　　厉坛【在新馆驿后】
　　祠庙虞帝庙【旧在皇冈岭相传舜南巡作乐于曲江盘石上宋嘉定三年提刑廖徳明创祀配以臯陶稷契益明正统二年知府湛礼重修嘉靖二十三年知府彭大治始迁于城东毎岁春秋二祭】闗帝庙【在城中】
　　城隍庙【在城西南】
　　伏波将军庙【在武水西祀西汉伏波将军路博徳明洪武二年迁于官滩二十年知府王世安迁今所并祀东汉伏波将军马援嘉靖四年知府唐升重修今圯】
　　侯司空庙【在桂山下祀陈臣侯安都即其故居】
　　张文献公祠【在府学右唐元宗遣使致祭立祠铸铁像祀之旧在武水西宋天禧二年郡守许申始迁于此明洪武二十年郡守王世安重建嘉靖十五年参政詹瀚拓祠后地建寝堂置祭田】
　　忠惠庙【在馆驿北祀唐刺史卢光稠宋开寳二年赐额】
　　秦义士祠【在河南光孝寺前祀宋义士秦纲】
　　余襄公祠【在城通衢即公故宅宋治平二年郡守吕柟建绍兴七年郡守陈麟奏入祀典明嘉靖十五年知府郑骝重修尚书霍韬有记】
　　濓溪祠【在张文献祠之东宋淳熙二年建后迁于学宫】
　　坛壝曲江县【附郭首邑俱从府祭】
　　祠庙城隍庙【在丰积下街明崇祯十年知县潘复敏建】
　　新文献公祠【在风度楼北康熙二十四年知府唐宗尧建】
　　忠义孝弟祠【在学宫东】
　　节孝祠【在学宫西】
　　坛壝乐昌县社稷坛【在城西一里】
　　风云雷雨山川坛【在城南二里】
　　先农坛【在城东】
　　厉坛【在城北一里】
　　祠庙闗帝庙【在城中】
　　城隍庙【明洪武二年知县索彦胜建于北门内正徳十三年知县李增徙于县治西南嘉靖十八年知县张坚徙建于北门外二十六年府同知胡瑞复迁北门内故地】
　　周府君庙【在城西北一百二十里祀汉臣周昕明成化四年重建】
　　张文献祠【旧在城南二里宋宣和二年知县张植建明嘉靖丙午都御史张岳改建南湾】邓忠襄庙【在城西一里祀唐臣邓文进】
　　邓忠毅祠【旧在学东祀明臣邓颙正统十四年知府王圯重修学士黄谏有记嘉靖十二年知府邓骝复改建于学宫之西】
　　王宪副祠【在城西北一百四十里祀明兵备副使王大用右都御史方豪有记】
　　忠义孝弟祠【在学宫内】
　　节孝祠【在城中】
　　坛壝仁化县社稷坛【在城东北】
　　风云雷雨山川坛【在城南】
　　先农坛【在西郊里许】
　　厉坛【在城东北】
　　祠庙闗帝庙【在县治西】
　　城隍庙【在县治东明洪武二年知县何廷初建】
　　忠义孝弟祠【在学宫东】
　　节孝祠【在学宫外】
　　坛壝乳源县社稷坛【旧在城北十里明万歴十二年知县赵祐卿迁于西岭上】风云雷雨山川坛【旧在城南明万歴十二年知县赵祐卿迁于东岭上】
　　先农坛【在城东】
　　厉坛【在城北一里】
　　祠庙闗帝庙【在城东一里明万歴十二年知县林文丰建】
　　城隍庙【在城东门外明洪武六年知县张安仁建】
　　义勇祠【在城西二里祀元义士邓可贤明嘉靖三年通判苻锡建】
　　忠义孝弟祠【在学宫内】
　　节孝祠【在学宫西】
　　坛壝翁源县社稷坛【在城西一里】
　　风云雷雨山川坛【在城南一里许】
　　先农坛【在城东二里】
　　厉坛【在社稷坛后】
　　祠庙闗帝庙【一在演武亭后一在三华镇中】
　　城隍庙【在县治南明天顺八年知县陶鼎建】
　　詹公祠【在城东二十里旧志云神詹姓名失考元人】
　　李都宪祠【在三华镇祀明都御史李崇有】
　　旧忠义祠【在城西衢明天顺六年知县陶鼎祀义士呉洪进】
　　忠义祠【在翁山寺右明嘉靖十一年知县传云祀明知县何仕仁】
　　忠义孝弟祠
　　节孝祠【俱在学宫傍】
　　坛壝英徳县社稷坛【在城西一里】
　　风云雷雨山川坛【在城西南一里】
　　先农坛【在城东一里】
　　厉坛【在城北二里】
　　祠庙闗帝庙【在城中】
　　真武庙【在龙山春秋致祭】
　　城隍庙【在城中】
　　防助祠【在城西二十里寨将村祀唐寨将夫人虞氏宋嘉定三年赐额封显祐夫人敕曰惟神生能抗巢贼之锋没能制峒寇之暴有嘉一妇之节殆过百夫之强况雨旸之致祈复利泽之随着可无美号以答隂功用正小君之名大彰显祐之实林子升有记】
　　邵柱国祠【在洸口巡司右宋开寳三年建祀南汉将邵廷琄】
　　节义名臣祠【在龙山书院后祀宋臣唐介洪皓】
　　义勇祠【在城十里西六乡祀明义士刘廷龙周应干】
　　姜兵宪祠【在大庆山东祀明佥事姜忻】
　　张令公祠【在南山书院后祀明知县张慎】
　　忠义孝弟祠【在学宫内】
　　节孝祠【在文昌书院后】
　　南雄府
　　坛壝府社稷坛【宋在城南州案山侧绍兴三年迁南市庆元三年知州宋价取其地为陵江馆移河南闻韶亭下教谕朱仲河有记明洪武二年知府李庭贵建于城西北四里嘉靖十三年知县刘嶅迁于闗外晓真寺故址】
　　风云雷雨山川坛【在州案山麓】
　　先农坛【在城东】
　　厉坛【在城北】
　　祠庙闗帝庙【在城中】
　　文昌阁【在文明门内】
　　城隍庙【旧在南门内明洪武三年知府叶景龙迁县西隆庆元年知府周思九重修　国朝康熙九年知县马文绣捐赀重修二门】
　　旗纛庙【在千户所西明洪武元年指挥王璵建今圯】
　　张文献祠【在儒学讲堂东宋嘉熙二年教授翁甫建明正统二年训黄绶修成化十二年知府江朴迁大中书院西治元年知府林符迁七林堂嘉靖缺年知府黄伟迁闗帝庙五年伍箕迁率性社学即旧东岳庙一在梅岭云封寺元至正二年建明嘉靖七年御史张岳知府张嵿继修　国朝康煕二年知府陆世楷建天峰书院配以明两广总制新建伯王守仁春秋致祭】
　　四先生祠【在府学东明隆庆二年教授陈应龙建祀宋儒周敦颐程灏程颐朱熹】
　　萧使君祠【在斗城北隅宋皇祐二年建祀知州萧渤今圯】
　　潘太守祠【在儒学右宋绍圣三年建祀知州潘遘今圯】
　　凌陂祠【在陂头村祀宋保昌令凌皓今圯】
　　黄太守祠【在云封寺西宋端平三年建祀知州黄今圮】
　　梁侯庙【在城东一百二十里宋嘉定二年建祀戍将梁满今圮】
　　忠孝祠【在县后宋嘉定二年建祀知州赵善偰及其子汝振】
　　景徳祠【在府学旧名忠义祀明知府刘实岁久圯嘉靖十年知府胡永成即大中书院隙地重建今圯】忠节祠【旧在东闗外祀宋佥判邱必明岁久废为社学明嘉靖二十一年重修四十年再修岁免二丁差徭置田赡祭】
　　徳星祠【在南门祀明知府周南今圯】
　　坛壝保昌县【附郭首邑俱从府祭】
　　祠庙闗帝庙【在宾旸门外明万歴十六年府同知王应麟建】
　　城隍庙【在县治西明洪武十年知府叶景龙建】
　　忠义孝弟祠
　　节孝祠【俱在梅魁街】
　　坛壝始兴县社稷坛【在城西二里】
　　风云雷雨山川坛【在城东一里】
　　先农坛【在学宫右】
　　厉坛【在城北二里】
　　祠庙闗帝庙【在城中】
　　城隍庙【在县治东】
　　唐张文献祠【在儒学讲堂东】
　　宋十大夫祠【在儒学讲堂西宋嘉定四年知县赵彦偃建十大夫者据郡县志及宋张庚记云许致许牧许彦博邓戒邓辟邓酢谭焕逸其数人无考明嘉靖三年知县髙辅即张文献书堂改建置祭田】
　　忠义孝弟祠
　　节孝祠【俱在义学右】
　　惠州府
　　坛壝府社稷坛【明洪武二年立坛于城北三里】
　　风云雷雨山川坛【明洪武二年立坛于城南二里中为风云雷雨神左为山川神右为城隍神】
　　先农坛【在城东】
　　厉坛【明洪武二年立坛于城外二里奉城隍神主之设无祀鬼神牌】
　　祠庙闗帝庙【在府治南】
　　文昌祠【在府治右明万歴十三年知府黄时雨建祀】
　　城隍庙【在府治西】
　　东坡祠【在白鹤峰祀宋臣蘓轼即故居以唐庚蘓过配焉明嘉靖五年知府顾遂重修增以蘓辙三十五年通判呉普重修杨载鸣有记】
　　野吏祠【在府治东北隅城上祀宋臣陈尧佐明成化十年徙建妙观左治六年同知雷复复之岁以三月三日九月九日致祭】
　　景贤祠【在城西丰湖上明嘉靖四年提学魏校毁东岳祠五年知府顾遂以其地建宋儒周敦颐名元公祠十三年知府史立模以宋儒罗从彦配改名崇道祠何元述有记万歴四年知府宋尧武以唐臣张锡宋臣唐庚杨万里陈鹏飞陈次升呉潜文天祥明臣王守仁合祀更今名岁以春秋二仲望日祭】
　　表忠祠【在崇道祠后明嘉靖五年知府顾遂建祀明监察御史王度十三年知府史立模以谅江判官刘简合祀万歴四年改建超然台下】
　　彭令公祠【在白鹤峰祀明知县彭长臣】
　　殷都宪祠【在妙观左祀明都御史殷正茂以参议顾养谦配】
　　顾公祠【在南隅社学祀明臣知府顾言参议顾养谦叶梦熊有记】
　　坛壝归善县【近郭首邑俱从府祭】
　　祠庙闗帝庙【在城中】
　　城隍庙【在辅阳门右知县林民止建】
　　忠义孝弟祠【在学宫右】
　　节孝祠【在东平坊】
　　坛壝博罗县社稷坛【在城北二里】
　　风云雷雨山川坛【在城西一里】
　　先农坛【在城东】
　　厉坛【在城北三里】
　　祠庙闗帝庙【在城中】
　　城隍庙【在县治西二十步明洪武二年知县阎义重建】
　　孝女祠【在县西五十里梁大同二年广州刺史萧誉建祀梁沙河民陈志女南汉封昌福夫人祷雨有应明嘉靖四年提学魏校易名曰孝女祠翟宗鲁增廨宇叶春及复祀田俱有记】
　　郑令公祠【在县儒学之东宋治平二年祀邑令郑勲今圮】
　　豫章祠【在县西北五十步明嘉靖四年提学魏校改华光庙为豫章书院祀宋儒罗从彦岁以春秋二仲月祭】
　　忠义孝弟祠
　　节孝祠【俱在学宫左】
　　坛壝长宁县社稷坛【在城西一里】
　　风云雷雨山川坛【在城东一里】
　　先农坛【在城东】
　　厉坛【在城西二里】
　　祠庙闗帝庙【在城中】
　　城隍庙【在县治东明万歴元年知县陈仲建】
　　报恩祠【在清贵都雪洞建祀明臣李棠刘稳】
　　忠义孝弟祠【在学宫左】
　　节孝祠【在城东】
　　坛壝永安县社稷坛【在城北一里】
　　风云雷雨山川坛【在城南渡河二里】
　　先农坛【在城东】
　　厉坛【在城北一里】
　　祠庙闗帝庙【在城中】
　　城隍庙【在分司东】
　　文信国祠【在南岭】
　　忠义孝弟祠
　　节孝祠【俱在学宫侧】
　　坛壝海丰县社稷坛【在城西北二里】
