<!-- { "loadSidebar": true } -->
　　蛾眉冈　在旧含洸县南髙三百余丈东西望如蛾眉寳积岩　在含洸岩居山半滴泉如瀑布多翠竹修松石莲冈　在旧含洸县西一十五里有石似莲花苲岭　在城西北一百二十里清泉都见汉书
　　子贡岭　在洸口相传子贡入粤过此
　　水滑溪　在城西一里源出旗山南流合于正水桃溪　在城西四十里源出崇山下流合洭水
　　洭水　在城西南四十二里一名洸水下流为罗溪合正水
　　桂溪　在城西五十里桃溪之西源出五山合于罗溪泷头水　在城南五十里发源一自观音山一自翁山至狮子口合流入正水两山夹峙水多激石
　　清溪　在城北六十里环山而潴澄彻可鉴宋元祐间建三湾亭
　　沱水　在城南九十七里源出茶山北流合翁水风水　在城北一百里南流合正水入于海
　　隆水　在城东一百二十里源出羊岭下流与正水合
　　南雄府
　　保昌县
　　山金马山　在城南二里一名府案山又名赤马山天马山　即县治案山在金马山左
　　杨厯岩　在城西北二十里山巅方广百余丈前后皆竒峰怪石飞泉泻空下有三岩旁有祗林寺
　　巾山　在城北三十里郡之主山也其形如巾约髙百余丈山半有白云庵
　　青嶂山　在城东南四十里约髙百丈嶂如展屏松桧森蔚瀑布潺湲山半有古寺唐时建
　　三峯山　在城西南四十里【各旧志城西十里误】髙百丈三峰秀拔亦名笔架峯旧名文秀峯瑞龙峯瑞云峯
　　天峯山　在城东八十里【各旧志城北误】其形陡峻凌霄周围三里山半有洞名真仙岩
　　马鞍山　在城东八十里髙数十仞以形名
　　莲塘山　在城东南八十里下有莲池今湮
　　威凤山　在巾山东与大庾岭相连约髙八十丈形如翥凤
　　梅花山　在城北八十里其山多梅今无
　　大庾岭　即梅闗在城北八十里为五岭之一汉武帝击南粤有裨将庾胜戍此故名苍岩叠巘壁立峻峭徃来艰于登陟唐张九龄开凿成路行者便之上有张文献祠叱驭楼云封寺放鉢石傍有白猿洞寺东有霹雳泉即卓锡泉寺南有福民泉岭傍二山为小庾岭嫦娥嶂
　　钟鼓岩　在城东北八十五里髙三丈周围二里中有二石叩之一作钟声一作鼔声
　　洪崖山　在城东九十里崖石平旷上有洪崖庵湖山　在城东一百里上有滴水潴为小湖
　　五湖山　在城西北一百里
　　仙女岩　在城东北一百里杉桧郁翳泉石潺湲中有二仙像
　　龙王岩　在城东一百余里其岩方广二丈许
　　罗汉岩　在城东一百二十里有井四时清冽
　　油山　在城东一百二十里髙数百仞
　　冯大山　在城东南一百五十里髙耸寛平可容千人水凌江　在城西源出百丈山下流合昌水至城西合正水宋天禧中保昌令凌皓建陂其间故名
　　正水　在城南又名保水源出上朔都至城西南合凌江水环抱郡邑如襟带
　　鲢水　在城西十里源出凌江其流防于保水
　　叶陂　在城北二十里明洪武三年郡守叶景龙截水为陂以资灌溉
　　修仁水　在城南三十里源出龙南界下流一百三十里入正水
　　五云泷　在城西南四十里飞流屈折下有龙潭长圃水　在城东北四十里源出梅岭流合正水九牛泷　在城南五十里亦名龙罩水下有深潭水自山巅飞流潴潭中响应逺近雨久响则晴晴久响则雨昌水　在城北六十里源出信丰界下流经延福莲溪二都至何村与正水合又下流四十余里至城西与凌江合同入于海
　　始兴县
　　山丹凤山　在城北五里髙数十丈根盘十里许形如飞凤为县主山
　　狮石山　在城西五里髙三十丈广二里脉自丹凤山来其前为球山髙数丈余明万厯间建塔其上
　　石泉岩　在城西北八里髙广数丈上有飞泉瀑布【旧志未载今查出】
　　塔岭　在城西十里髙三十丈周围五里脉接天柱峯为县水口第二山
　　玲珑岩　在城南十里一名机山平地突起髙可数十丈广约数十亩山势盘郁岩洞甚多有半月岩天光岩观音岩冲虚岩莲花岩玉柱岩转身岩狮象岩玉龙岩通天岩擎天柱杵臼石相思石皆非人工所及
　　天马山　在城西十五里【旧志里误】十髙三十余丈广三里巍然屹立形如天马脉接天柱峯
　　珠龙岩　在城东十五里髙二十余丈方广七丈春夏瀑布如滴珠垂玉
　　九凤山　在城西二十里上有天柱峯峭秀竒防无支峯屹然撑天
　　笔架山　在城南二十五里髙五十丈广五里脉连白牛山左三峰竒丽髙矗中峰尖耸俨然笔架
　　谢公山　在城南三十里与白牛山对峙视他山为独髙峯峦耸秀卓然可观
　　白牛山　在城南三十里髙四十余丈广三里余为邑前障与谢公山连脉山腰有龙池池上有石坛异竹山下有五峰突屼又名五魁山【旧志分列今查总系一山】
　　官石岩　在城西四十里髙七十余丈广八里许前有歇马祠【旧志未载今查出】
　　九姑山　在城东六十里髙五十余丈广六里卓然如笔自梅关分脉下有九姑庙
　　小武当山　旧名南石岩在城东七十里其山巍然峭壁髙数十仞上至半岭有岩洞广可一亩
　　玉山　在城南一百里髙三十余丈周围八里昔有人获璞于此
　　旗冈山　在城西南一百里【旧志城东误】与桂山联接俨若旗形
　　桂山　在城西南【各旧志在城北误】一百里髙十余丈广二里旧传山多桂树唐张九龄故宅在此今頺
　　水墨江　在城西一里源出翁源县界旧传水黒如墨产佳鱼今无迹可寻查即花管滩下流二十里至江口与正水合
　　肥水　在城西南十五里源自曲江县云溪岭下东北合斜阶水
　　官石水　在城西十五里源出曲江县界【各旧志俱载源出翁源县界误】由黄坑逆流二十五里至塔冈与墨江合
　　斜阶水　在城南二十里源出谢公山西流十五里与官石水合
　　凉水　在城东南五十里【各旧志二十七里误】源出猺人峝顺流六十里与青化水合
　　跃溪　在城东八十里源出江西龙南县界顺流七十里至杜安水与正水合
　　朔水　在城东一百里【旧志四十里误】源出江西龙南县界流与青化水合其水朔长而晦消因名【县界止八十里而水道纡回实系一百里】
　　青化水　在城南一百五十里【旧志一百六十里误】源自翁源县界下流与朔水合流至墨江










　　广东通志卷十
<史部,地理类,都会郡县之属,广东通志>
　　钦定四库全书
　　广东通志卷十一
　　山川志【二】
　　惠州府
　　归善县
　　山白鹤峰　在县治后髙五丈周一里宋苏轼谪惠居此峯侧有翟夫子舍【事俱详古迹】
　　梌木山　在府治后有野吏亭宋陈尧佐建苏轼记子西岭　在府城南门外宋博士唐庚谪惠居此飞鹅岭　在府城南一里势若飞鵞故惠州名为鵞城榜山　在府城西二里横若列榜【旧志未载今查出】
　　石埭山　在府城西南四里【各旧志七里及八里俱误】中有水帘泉激湍而出注丰湖上有张留书院
　　新村岭　在府城西十里下有横槎水自黄洞而来郡以此为西障
　　周迳山　在府城南二十里延袤数十里中有腴田其外冈阜环复崖壁峭立【旧志未载今查出】
　　黄洞山　在府城西三十里下有横槎水出焉
　　松栢岭　在府城西三十里上多松栢
　　鼓角山　在城南四十五里左右两峰如鼔角拱抱郡城淮水经其下【旧志东北一百里误】
　　淡水山　在府城东南六十里【旧志未载今查出】
　　归化山　在府城东北一百里梁化社境内即鸡笼山髙二百丈周围一百五十里神溪水出其南梁化水出其西【县志又有梁化山其实即此山而梁化乃地名也分作二山者误】
　　银瓶嘴山　在府城西一百一十里峰峦耸秀形如瓶嘴【旧志未载今查出】
　　九龙山　在城东一百二十里昔有谭公修道于此白云嶂　在府城南一百三十里髙百丈周围七里【旧志髙千丈广一百里误】重冈复岭时有白云缭绕西湖诸山皆起于此
　　大星山　在奉裁平海所之南海中越海面二十余里为小星山
　　梧桐山　在府城西南一百七十里抵新安界耸峙三峯周匝数十里其顶有天池深不可测多产梧桐异草【旧志未载今查出】
　　平海山　在城东南二百里
　　磜头山　在城东北二百里为归善尽境
　　水西湖水　为郡之胜览长二里余绕郡城外之西南源自横槎合众山之水滙为丰湖鳄湖明万厯间建有六桥西新桥与东新桥相望
　　东江　在府城北白鹤峯下其源自和平兴宁二水交流数百里至邑城北合西江水绕郡城东北出白沙堆歴博罗东莞入虎头门海
　　西江　在城西里许其源南自马头山沙田西自大鹏水白马水东自阳乌潭北自南輋水西自松坑水梁化水防为西江回亘一百余里直绕邑城越东新桥合于东江
　　横槎水　在府城西三十里黄洞山之下东流入西湖同湖　在府城西六十里源自银瓶嘴白云嶂诸山之水出永平防博罗界之东江
　　上下淮水　在城西九十里源自梧桐山东流至鼓角山北旋至官桥合于西江
　　博罗县
　　山浮碇冈　在城内东北山巅旧有望骊亭
　　石鼓岭　在城东北二里岭巅一石如鼓击之有声黄甲峯　在城北十里约髙五十丈土人以山岩有光占验科第
　　笔架山　在城西十里以形似名
　　象头山　在城东北三十里髙大亚于罗浮其绵亘环邑之半
　　白水山　在城东北三十里髙百余丈一名白水岩北连象山旁有巨人迹数十谓之佛迹岩山下有汤泉东热而西寒
　　罗浮山　在城西北五十里【各旧志三十里误】即道书十八洞天之一昔有山浮海而来博于罗山合而为一故曰罗浮又曰博罗山髙三千六百丈周围三百二十七里岭十五峰四百三十二【各旧志峯三十二误】山岭曰飞云顶夜半登之则见日名见日台下为阿耨池西曰上界三峰其第三峰顶有青羊岩罗浮二山相接处有石如梁曰铁桥上有天池山之最髙处时有白云封焉人莫能至其上为明福观今圯山之半巅曰大石楼相去五里曰小石楼罗山之阳有白石光莹如玉名曰瑶石台左有峰曰华山其南则聚霞峰香台峰防真峰下歴防岈曰青霞谷其东南有防仙桥今桥址无存其上玉鹅峰相传鲍姑登仙地下接风洞云洞其西为鉢盂峰东北曰大狮峰致云峰两峰间出曰大旗小旗左峰秀丽曰仙女峰又玳瑁峰双髻峰蓬莱峰狮子峰麻姑峰峰下有台今圯锦绣峰鸡笼峰抛毬峰飞来峰峰之旁麓有梅花村即赵师雄入梦处罗山中麓曰朱明洞葛洪丹灶在焉道书谓之第七洞天南为冲虚观观中有遗履轩防云轩下为御简亭今圯西有夜月岩八仙石北有轩辕试剑石又北名夜乐洞昔人夜闻仙乐于此石洞则因邝仙得名观桃洞则葛洪洗药之所越里许有蝴蝶洞西南曰水帘洞又二里许为黄龙洞瀑布千尺下垂如帘迤而西则为孤青峰又西则花首台也朱明洞之西为寳积寺后有卓锡泉北曰伏虎岩通天岩窍穴玲珑上望云汉皆兹山之胜槩也连跨东莞增城二境以编戸在博罗故系之
　　水榕溪　出象头山南流至县西防波罗之水入于南海
　　罗阳溪　出罗浮山东流入龙川
　　云母溪　出罗浮山其旁产云母石
