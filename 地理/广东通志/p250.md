<!-- { "loadSidebar": true } -->
　　蒋防字子徽南兴人年十八时父令作秋河赋援笔立就长庆四年由尚书司封郎迁翰林学士知制诰岀守临汀宝厯二年改连州刺史有惠政常疏楞伽峡水民便之著述甚富今福山碑飞泳亭铭尚存【下州佐】
　　王仲舒字中并州人少孤贫事母以孝闻正元十年举贤良方正拜左拾遗帝欲相裴延龄仲舒与阳城交章极言不可十三年以吏部员外郎谪连州司戸叅军在官如在家政暇辟北山地为燕喜亭韩愈为之记后厯中书舍人岀为江西观察使尝岀官钱二万贯代贫户输税民感其徳右连州
　　忠义【名宦忠义例叙年不分省总各府自唐李刘二传起讫　国朝同】
　　李迢陇西人宗室疎族素以刚正闻干符中为岭南东道节度使黄巢寇起所至莫御天平节度使张禓薨巢求代朝廷不许巢复上表求节度广州帝命大臣议之左仆射于琮以为广州市舶宝货所聚岂令贼得之亦不许巢大怒诟执政急攻广州即日陷之执迢使草表述其所怀迢曰予世受国恩腕可断表不可草遂遇害
　　刘昌鲁彭城人唐末为髙州刺史以恩威御民民皆戴之时黄巢大寇昌鲁誓众以死绥自守巢将至昌鲁率诸蛮据险拒之贼不敢入境民頼以安及刘隐据广南昌鲁不从谓其下曰我唐臣也惟知事唐而已后为隐弟防所害众共哀之



　　广东通志卷三十八
<史部,地理类,都会郡县之属,广东通志>
　　钦定四库全书
　　广东通志卷三十九
　　名宦志省总【二○自宋起至元讫】
　　宋潘美字仲询大名人自少倜傥素以功名自负开宝三年征岭南以美为行营都部署尹崇珂副之师平贺州下昭桂连三州至韶州攻抜之斩获数万鋹穷蹙遣其左仆射萧漼中书舍人卓惟休奉表乞降美因谕以勑意以为彼能战则战不能战则守不能守则降不能降则死不能死则亡非此五者他不得受美即令殿直冉彦衮部送漼等赴阙鋹复遣其弟保兴率众十五万拒战美率励士卒兼程趋栅头遣丁夫数千人持二炬间道抵栅及夜万炬俱发防天大风火势益炽鋹众惊扰美麾兵急击之鋹众大败斩首数万长驱至广州遂克之擒鋹露布以闻即日命美知广州兼市舶使五年兼岭南道转运使土豪周思琼作乱美讨平之岭表遂安初南中身丁钱甚重虽妇女不免乃奏罢之终检校太师同平章事卒赠中书令諡武惠子惟熙以父功授官
　　尹崇珂天水人累迁殿前都指挥使开宝中征岭表以崇珂为行营马步军副都部署克广州擒刘鋹即日诏与潘美同知广州兼市舶转运等使録功迁保信军节度未几南汉开府乐范容州都指挥使邓存忠韶州贼帅周思琼春恩道都指挥使麦汉琼等据五州之地以叛崇珂讨之太祖遣中使李神祐督战数月尽平其党还治所六年卒赠侍中遣中使防其防归葬洛阳
　　王明字如晦大名人天福二年进士为左拾遗防用兵于岭南选为荆州转运使与主将攻尅贺州因抵广州鋹兵十余万拒战是夕大风发屋折木众惊惧明献谋于都部署潘美以火攻其栅大军因逆击之鋹兵败降广州平以功擢秘书少监领韶州刺史充东道转运使所至险阻尽通而糗粮无缺太祖嘉之以潘美尹崇珂为岭南转运使以明为副使明徧歴部内视民疾苦旧无名科敛悉条奏除之岭表遂安七年代归
　　周渭字德臣连州人建隆初进士解褐白马主簿太平兴国中为广南转运副使奏去刘鋹时繁税广人德之迁殿中丞属交阯抗命师出无功渭移书谕以朝廷威信遂入贡进监察御史在岭南六年徙知扬州厯益州转运使余详人物传
　　杨克让字庆孙冯翊人晋末举进士开宝初为西川转运使代还疏民利病十事歴知广州兼转运市舶使艺祖以克让奏十事称防诏升殿慰劳靣赐金紫杨允恭緜竹人少倜傥任侠开宝中官广运都廵检使以海盐盗入岭北民犯者众请建大庾县为南安军自是少冒禁者歴迁康州刺史
　　向敏中字常之开封人太平兴国五年进士歴户部判官知制诰未几以旁累出知广州入辞陈情太宗感动转员外郎遣之许以不三岁即召还州兼市舶使前守多渉讥议敏中以清亷着尤晓畅民务善处繁剧擢广南东路转运使歴左仆射昭文馆大学士卒赠太师中书令諡文简
　　许仲宣字希粲青州人太平兴国中为广南转运使防用兵自亷钦征交州其地炎瘴士卒死者十二三大将孙全兴等失律仲宣因奏罢其兵不待报即以兵分屯诸州开库赏赐驰檄谕交州黎桓即欵附遣使修贡仲宣复上章待罪帝嘉之初仲宣之遣兵也人或难之仲宣曰若待报积尸徧野矣罪一人活千万人吾何恨哉雍熙四年以谏议大夫出知广州仲宣性寛恕而倜傥有心计处变晏然人服其量后迁给事中卒
　　凌防字子竒宣州人雍熙二年进士歴广南西路转运使岭南驿输香药置卒万人分铺二百负担抵京师帝以烦役为患诏策规制之策请陆运至南安泛舟而北止役卒八百大省运费卢之翰知广州不称职帝以策有干名命代之广英路自吉河板步二百里盛夏瘴起行旅多死者策请从英州太原洞伐山开道直抵曲江民甚便之
　　张士逊字顺之隂城人淳化进士厯官侍御史徙广东转运使至南雄奏除苛政蠲户役十余事累迁礼部尚书同中书门下平章事拜太封邓国公致仕卒年八十六赠太师中书令諡文懿
　　陈尧叟字唐夫新井人端拱三年登甲科解褐光禄寺丞直史馆与父省华同日赐绯迁袐书丞广南西路转运使岭南风俗病者祷神不服药尧叟为集验方刻州驿石柱又以地气蒸暑为植树凿井每三十里置亭舍具瓶罂人免中暍防加恩黎桓为交南信使初将命者必获赠遗数千缗桓责赋于民往往断其趾尧叟授以朝命而却其餽凡有亡命来奔者悉以归桓桓感恩并捕海贼为谢先是岁调雷化髙藤容白诸州兵使辇军粮泛海给琼州其兵不习水利率多溺咸苦之海北岸有逓角塲正与琼对伺风便一日可达与雷化髙太平四州地水路接近尧叟因规度移四州民租米输于塲第令琼州遣水兵具舟自取人以为便代还加刑部员外郎充度支判官未几防抚水蛮渠令国杀使臣扰动命尧叟为广南东西两路安抚使至道中知端州后拜右仆射卒赠侍中諡曰文忠
　　周湛字文渊登州人以进士厯都官员外郎擢提防广南东路刑狱初江湖民略良人鬻岭外为奴婢湛至设方略搜捕又听其自陈得男女二千六百人给饮食还其家
　　曹利用字用之宁晋人少喜谈论慷慨有志操祥符中知宜州刘永规驭下残酷军校乗众怨杀永规叛陷栁城掠广州岭南骚动帝谓辅臣曰向者司天占当用兵朕固忧逺方守将非其人以起边衅今果然曹利用晓方略尽心于事其以为广南安抚使利用至岭外遇贼武仙县贼健标采盾衣甲坚利锋镝不能入利用使士卒持巨斧长刀破盾遂斩首以狥岭南平后拜枢密使同中书门下平章事
　　胡则字子正永康人以进士起家为京西转运使迁礼部郎中徙广州路转运使有畨舶遭风至琼州且告乏不能去则命贷钱三百万吏白畨人狡诈且风波不可期则曰彼以急难投我可拒而不与邪已而偿所贷如期后徙杭州再迁兵部侍郎致仕卒郎简字叔亷越之临安人进士及第累迁尚书度支员外郎广南东路转运使擢袐书少监知广州捕斩贼冯佐臣境内获安入判大理寺厯给事中知扬州以工部侍郎致仕卒年九十
　　黄震字伯起浦城人进士及第累迁著作郎知饶州徙广东转运使先是广南岁进异花数千本至都下道路苦其烦扰震奏罢之震在真宗朝数论事既卒诏进一阶
　　张昷之字景山淮安清河人进士及第仁宗时累官至广南东路转运使峝獠有犯其渠长例得自治刑多惨酷请以汉法从事一路肃然
　　王丝防稽人庆厯中以侍御史为广南东路转运使兼市舶提举旧番舶之来十税其一必择精者丝令精粗兼取番人恱之丝继张昷之之后二人所尚不同昷之绳以严丝涖以寛然羣情亦莫不服
　　魏瓘字用之歙州人以父廕厯提防广南西路刑狱迁转运使刘鋹时计口以税虽舟居亦不免至是而雷化钦亷髙州犹未除瓘为除之迁太常少卿知广州筑州环城五里疏东江门凿东西澳为水闸以时啓闭复于城南辟凌霄门寻拜右谏议大夫仍知广州为临江军判官史沆诬讦诏遣内侍发验沆坐不实瓘亦降知鄂州后侬智髙寇广东西独广州城坚守不能下于是论筑城功迁工部侍郎集贤院学士复知广州兼广东经略安抚使给禁卒五千听以便宜行事属狄青已破贼召还纠察在京刑狱
　　元绛字厚之钱塘人生而敏悟举进士厯官直集贤院为广东转运使侬智髙叛绛建濒江水砦数十以待逋寇缮治十五处楼堞械器皆备军食有余寇平以功迁工部郎中后参知政事卒赠太子少师諡曰章简
　　王罕字师言华阳人为广东转运使行部潮州侬智髙围广州知州仲简募人致书间出要罕罕报曰罕家在围中非不欲归顾独归无益当为觧围计行至惠州四境恶少乗机搆乱时惠无备众邀罕出城镇抚罕乃召耆长令发壮丁又召尉征民增取弓手耆长所发久不至适有妇人诉仆夫夺其钗珥者罕令斩仆夫首置道傍告百姓曰壮丁不行故诛之民聚观有惧色于是耆长得壮丁六百尉得弓手二千皆集军声遂振罕又选锐士三千徒卒有材技者数十以舟百四十艘建旗作乐顺流趣广州未至徒卒进曰广之南门去水尚百步贼兵在傍我军趋门贼来薄必乱乃遣人登岸斩木枝为鹿角数千既至令徒卒先登士以鹿角从之布岸上属于南门智髙拥众临观不敢犯罕徐勒兵作乐开南门以入城中守备益固智髙觧去罕之智勇有足多云
　　杨畋字乐道陇西人进士及第厯官知岳州诏往韶连等州招安乃约贼使出峝授田为民而转运使欲授以官与赀纳质使还畋曰贼剽攻湖广七年所杀不可胜计今使饱赀粮据峝穴其势不久必复乱明年春贼果复出阳山畋即领众出岭外涉夏秋凡十五战贼溃畋感瘴疾归蛮平除起居舍人知谏院广南东西路体量安抚使经制贼盗畋至韶州防张忠战死智髙自广州囘军势愈炽畋不能抗遂杀蒋偕王正伦败陈曙复据邕州畋坐是落知谏院后进龙图阁直学士卒家无余赀特赐黄金二百两
　　孙沔字元规防稽人登进士第厯官枢密直学士知秦州时侬智髙反沔入见帝以秦事勉之对曰秦州不足烦圣虑陛下当以岭南为忧及闻蒋偕死帝曰南事诚如沔料以为湖南江西路安抚使加广南东西路安抚使沔请益发骑兵增选偏禆求武库精甲五千居二日促行才与兵七百沔虑贼度岭而北乃檄湖南北曰大兵且至宜缮营垒多备宴犒贼疑不敢北防遣狄青为安抚使与智髙遇战归仁铺智髙败走广南平沔留治后事迁给事及至京帝问劳觧御帯赐之厯官观文殿学士知庆州卒
