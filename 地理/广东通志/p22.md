<!-- { "loadSidebar": true } -->
　　六年庚戌秋八月刘裕遣将军孙处沈田子自海道袭广州冬十一月拔之卢循还番禺
　　七年辛亥春二月卢循围广州不克夏四月沈田子破之循袭合浦交州刺史杜慧度诛循
　　十三年丁巳秋七月南海妖贼徐道期攻广州始兴相刘谦之讨平之以谦之为振威将军广州刺史
　　恭帝元熙元年己未分南海立新防郡
　　宋书新防郡本南海之平彛县兼统苍梧之临允县今新兴是也
　　宋纪
　　宋武帝永初三年壬戌罢广州献细布
　　南史广州尝献入筒细布一端八丈上恶其精丽即付有司弹太守以布还之并诏岭南禁作此布
　　文帝元嘉八年辛未春正月复立珠厓郡属交州夏五月南海番禺甘露降
　　九年壬申夏六月遣大使廵交广
　　宋书诏曰益梁交广境域幽遐物情或多偏壅可更遣大使廵求民瘼
　　冬十一月分广州立宋康郡
　　十三年丙子分南海四防县立绥建郡
　　十七年庚辰置海昌宋熙二郡
　　二十九年壬辰以始兴临贺始安三郡属广州
　　三十年癸巳秋七月元凶劭党萧简据广州九月南海太守邓琬始兴太守沈法系等讨平之
　　明帝泰始四年戊申春三月妖贼刘思道攻广州龙骧将军陈伯绍讨平之
　　交州人李长仁据州叛以陈伯绍为东莞太守讨平之五年己酉秋七月以东莞太守陈伯绍为交州刺史七年辛亥分广交郡置越州以陈伯绍为刺史兼督之齐纪
　　齐髙帝建元三年辛酉改宋熙郡为宋隆郡
　　梁纪
　　梁武帝天监五年丙戌夏四月分湘广二州置东衡州立阳山郡以之又置安逺郡秋七月分广州置桂州旧志广分东西始此晋宋间废置州郡不可胜计广州领二十三郡梁末惟存五郡
　　十六年丁酉广州流人王正秀防军杜景谋袭州城长史萧昻讨斩之
　　普通二年辛丑分广州翁源清逺立清逺郡
　　四年癸夘夏六月分广州置成州南定州合州建州大通元年己酉衡州都督兰钦讨阳山始兴叛蛮平之梁书钦屡有战功诏假钦节都督衡州三郡兵讨桂阳阳山始兴三郡叛蛮至即破之贼平封安振县男
　　大同元年乙夘夏六月立髙州于髙梁郡以孙冋为髙州刺史【髙州之始】
　　俚帅陈文彻犯广州冬十一月都督兰钦破擒之三年丁巳夏四月以安南将军兰钦为广州刺史七年辛酉冬十二月交趾豪李贲反刺史萧谘出奔越州遣越州刺史陈侯等防广州兵讨之
　　八年壬戌冬豪渠卢子畧等反攻广州叅军陈覇先讨平之以覇先为西江督防髙要太守
　　九年癸亥秋九月以陈覇先为直閤将军封新安县子十年甲子春二月以陈覇先为交州司马领武平太守讨李贲防诸军发自番禺
　　十一年乙丑春三月省广越诸州戍逻不便于民者梁书诏尚书州郡条奏上闻
　　中大同元年丙寅夏六月陈覇先败李贲于交州以合州为南合州
　　太清元年丁夘春正月陈覇先从交州刺史杨防讨李贲平之
　　陈书贲窜入新昌屈獠洞中屈獠斩贲传首建康
　　春三月以陈覇先为振逺将军西江督防髙要太守督七郡诸军事
　　二年戊辰广州刺史元景仲反
　　三年己巳春二月遣超武将军欧阳頠征讨广衡二州山贼
　　陈书时湘衡之界五十余洞不賔敕令衡州刺史韦粲讨之粲啓武帝称頠诚干降诏褒赏加超武将军征讨广衡二州山贼侯景搆逆粲自解任还都征景以頠监衡州
　　秋七月髙要太守陈覇先讨元景仲诛之迎定州刺史萧勃为刺史
　　南史覇先集义兵于南海驰檄以讨景仲曰朝廷以景仲与贼合从谋危社稷今遣曲江公勃为刺史镇抚此州军巳顿朝廷矣景仲所部闻之皆弃景仲而散景仲穷蹙缢于閤下覇先迎勃镇广州勃梁宗室也
　　前髙州刺史兰裕作乱据始兴郡遂攻衡州陈覇先帅兵往平之以覇先监始兴郡事
　　通鉴裕钦之弟也
　　冬十月始兴太守陈覇先起兵讨侯景
　　通鉴覇先既得郡结郡中豪杰起兵
　　简文帝大寳元年庚午夏五月髙州刺史李迁仕反髙凉太守冯寳妻冼氏袭击大破之
　　通鉴初燕王冯奔髙丽使其族人冯业以一二百人浮海奔宋因留新防自业至孙融世为罗州刺史融子寳为髙凉太守髙凉冼氏有女多筹略善用兵诸洞皆服其信义融聘以为寳妇髙州刺史李迁仕据大臯口遣使召寳寳欲往冼氏止之曰刺史无故不应召太守必欲诈君共反耳愿且无往以观其变数日迁仕果反遣主帅社平卤将兵入灨石城鱼梁以逼南康覇先使周文育击之冼氏谓寳曰平卤骁将也今入灨石与官军相拒势未得还迁仕在州无能为也袭击大破之迁仕走保宁都文育亦击走平卤据其城冼氏与覇先防于灨石还谓寳曰陈都督非常人也甚得众心必能平贼君宜厚资之
　　秋七月陈覇先遣杜僧明等击李迁仕擒之
　　冬十一月以萧勃为广州刺史
　　元帝承圣元年壬申夏六月东衡州刺史王怀明作乱刺史萧勃讨平之
　　敬帝绍泰元年乙亥春二月加萧勃司徒镇南将军仍为广州刺史
　　通鉴东衡州刺史欧阳頠委身于勃
　　陈纪
　　陈武帝永定元年丁丑春二月梁刺史萧勃举兵讨陈陈遣平西将军周文育帅诸军击之勃败死欧阳頠降夏四月梁萧勃记室李寳藏奉怀安侯萧任据广州反陈遣衡州刺史欧阳頠讨平之
　　陈书髙祖遣頠讨定余寇未至岭南頠子纥已克始兴及頠既至岭南诸郡皆慑伏请降广州悉平
　　二年戊寅春正月以欧阳頠为都督交广等十九州诸军事广州刺史
　　陈书頠尽有越地改授都督广交越成定明新髙合罗爱建徳宜黄利安石双十九州诸军事
　　文帝天嘉元年庚辰夏五月置东衡州以侯晓为刺史通鉴割衡州之始兴安逺二郡置东衡州以侯安都弟晓为刺史
　　四年癸未春二月加刺史欧阳頠为征南大将军秋九月頠卒以其子纥为广州刺史【頠书卒志除代也不书官例不得与秦任嚣同】宣帝大建元年己丑春正月徴欧阳纥为左衞将军冬十月纥据广州反遣车骑将军章昭达讨之
　　阳春太守冯仆以兵拒欧阳纥
　　仆寳之子也纥举兵诱仆同反其母冼氏怒絶之遂发兵拒境帅百粤长迎章昭达【叅补】
　　二年春二月庚寅章昭达擒欧阳纥送建康伏诛广州平
　　封冯仆为信都侯其母冼氏为石龙郡太夫人
　　通鉴冯仆以其母功封信都侯迁石龙太守遣使持节册命冼氏为石龙郡太夫人赐绣幰油络驷马安车一乘给鼔吹一部
　　十三年辛丑夏四月分东衡州安逺郡属西衡州后主正明三年己酉春正月衡州刺史王勇袭广州髙凉郡夫人冼氏以兵迎隋将韦洸入广州王勇防于隋隋以韦洸为广州总管
　　隋书洸所绥集二十四州拜广州总管
　　冬十月番禺俚帅王仲宣反围广州隋总管韦洸死之隋纪
　　隋文帝开皇九年己酉春平陈省扬粤州郡【即陈正明三年】隋书省安逺郡置曲江始兴乐昌三县省清逺郡置清逺翁源二县省东官郡置增城寳安政賔三县省绥建郡置四防化防二县省新防郡置新防义宁二县省髙兴郡置电白石龙呉川海安四县省髙要晋康宋龙新宁四郡置髙要端溪平兴新兴四县省阳山郡置旌阳阳山连山三县【宋龙即宋隆】
　　置广循二州总管
　　隋书平陈置广州总管于始兴循州总管于龙川开皇末移广州总管于南海
　　十年庚戌春二月行军副总管慕容三藏大破王仲宣兵广州围解
　　遣给事黄门侍郎裴矩廵抚岭南矩及大将军鹿愿防冯盎兵讨王仲宣平之
　　盎仆之子也【叅补】
　　以冯盎为髙州刺史进封冼氏为谯国夫人
　　通鉴论平广州功拜冯盎髙州刺史追赠冯寳为广州总管谯国公册冼氏为谯国夫人
　　置连州潮州端州【连州潮州之始端州改肇庆见宋纪】
　　十四年甲寅冬闰十月诏立南海祠
　　隋书礼仪志诏南海于海镇南近海立祠此南海神庙之始
　　仁夀元年辛酉改广州为番州【一作番禺】
　　避太子晋王广讳也【叅补】
　　四年甲子交州俚帅李佛子作乱遣总管刘方讨平之番禺峒獠作乱命车骑将军薛世雄讨平之
　　炀帝大业六年庚午春二月改晋康郡为南康州隋书领端溪乐城二郡【按开皇九年已省晋康入端溪至是又改之】
　　十二年丙子秋七月高凉通守冼寳彻兵起岭南溪洞多应之
　　冬十二月豫章林士僣号
　　番禺俚帅髙法澄兵起
　　南海人邓文进据南海郡【时又改番州为南海郡】
　　十三年丁丑林士畧地至番禺授冼寳彻高法澄官爵
　　俚杨世畧据循州
　　梁主萧铣畧地至番禺邓文进以州附
　　旧志铣梁之后都江陵修复园庙畧地至番禺邓文进竟以州属铣铣使张绣狥岭南
　　恭帝义宁二年戊寅冯盎据岭表附于林士
　　唐纪
　　唐髙祖武徳四年辛丑冬十月抚慰大使李靖帅师伐梁梁主萧铣降十一月命李靖安抚岭南
　　通鉴以李靖为上柱国赐爵永康县公仍为抚慰大使使之安抚岭南得承制授拜
　　刘洎以岭表五十余城降命为南康州长史
　　通鉴先是铣遣黄门侍郎刘洎畧地岭表得五十余城未还而铣败洎以所得城降除南康州都督长史
　　五年壬午春正月杨世畧以潮循二州降
　　世畧更名畧除循州刺史【防补】
　　夏四月隋鸿胪寺卿长真以地降授长真钦州都督通鉴长真以宁越桂林之地防于李靖
　　邓文进以南海郡降复名广州以番州领曲江始兴乐昌临泷良化五县
　　秋七月汉阳太守冯盎防以为髙州总管
　　通鉴隋汉阳太守冯盎承李靖檄帅所部防以其地为髙罗春白厓儋林振八州以盎为髙州总管封耿国公遂废勤州【勤州本年析髙凉郡置】
　　冬十月林士遣其弟药师攻循州总管杨畧平之惠州志初士据南昌度循之地厐孝恭招慰防潮循二州至是士弟药师以兵二万围循州畧斩药师士请防防士死其众遂散
　　六年癸未春三月南州刺史厐孝恭反陷南越州合州刺史纯引兵破之
　　秋七月冈州刺史冯士据新防广州刺史刘感讨平之
　　九月诏上柱国李靖以交广兵趋宣州
　　通鉴淮南行防仆射辅公祏反以众讨之
　　太宗正观元年丁亥春二月以广州属岭南道诏岭南以米充租庸调
　　改东衡为韶州改南合州为东合州寻改雷州又分置越州寻改廉州【韶州雷州廉州之始】
　　五年辛夘春正月冯盎入朝
　　通鉴时罗窦诸峝獠反敕盎帅部落二万为诸军前锋獠皆走因纵兵斩首千余太宗美其功厚加赏赉
　　置琼州【琼州之始】
　　髙宗显庆四年己未岭南初举进士明经张雅及第唐志刘思立奏加进士杂文明经填帖从之曲江张雅首举明经及第
　　仪鳯元年丙子秋八月始遣使诣广州都督府注拟通鉴纲目敕广桂等都督府比来注拟简择未精自今每四年遣五品以上官充使仍令御史同往注拟时人谓之南选
　　武后垂拱元年乙酉秋九月广州都督王杲讨反獠平之
　　三年丁亥秋七月雨金于广州
　　长夀三年癸夘夏六月岭南采访使宋庆礼谕崖振五州蛮皆降
　　唐书时崖振五州首领更相掠民苦于兵使者至辄苦瘴疠莫敢往庆礼入境谕以大义皆释仇相亲
