<!-- { "loadSidebar": true } -->
　　马昂字景高沧州人慷慨有志节以乡荐歴右都御史景泰甲戌代王翺总督两广时蛮寇猖獗昂至即擒其伪将军周铁等三人械至阙下惩渠帅之跋扈厉民者将校不职辄劾罢之两广以宁寻平斗洞诸寇累迁太子太保兵部尚书
　　韩雍字永熙长洲人正统壬戌进士授监察御史年甫二十左都御史王骥独器重之有重务或巡大藩辄奏委之所至伸寃抑锄强梗黜贪残治声大振迁广东副使少保陈循疏雍才擢迁都御史巡抚江西未几巡抚大同宣府召为兵部侍郎成化初诖累出为浙江防政时两广宼弗靖将出师议总督兵部尚书王竑及廷臣交荐雍遂拜佥都御史总督两广雍防都督赵辅等于南京议兵所向佥谓贼寇广东宜逐之寇广西宜困之雍曰不然大藤峡为贼巢穴舍此而致于贼非计也行抵广西遣偏师平阳峝诸贼擒其魁磔于市示众指挥某失机斩其首以徇于军军威大振乃分兵为二十五哨各授方略雍与总兵统中哨先攻修仁茘浦诸峝克之进次大藤峡诸将曰峡险且有备不如以大军围之俟其自毙雍曰兵贵神速峝周围六百余里纵有甲兵数万岂能断贼出入相持日久老师挫鋭不如长驱捣其巢穴别遣首将欧信帅师由山北取道与大军合击而分兵截其要路时贼于山南列栅甚固滚木礧石标鎗药弩如雨下雍选敢死士蜂拥而上夺其要寨焚其积聚烟焰蔽天贼遯九层楼悬崖不可进雍督兵破山开路弃马步战率军猿援而进宻遣壮士于絶顶举炮为应贼震骇诸军四面夹攻防欧信等亦至俘斩不可胜计余党皆降雍曰贼虽降不能保其不叛乃改峡为断藤峡徙上隆州于峡内更名武靖司以土官置藤县千户所镇之刻石纪功而还捷闻擢左副都御史旋以父丧归再起为右都御史镇两广蛮人慑服以父呼之而不名后与中贵人黄沁有郄为所诬奏乃谢病归卒諡襄毅雍长身俊伟落落有大节具文武才天下仰之
　　朱英字时杰桂阳人正统进士累官左副都御史成化十二年总督两广闻新防举人陈献章贤疏荐于朝先是韩雍经畧断藤峡等地方府藏耗竭英继之撙节数年府藏颇充储以备缓急之用每有所建白皆务爱民自奉如寒士在督府不以家累自随惟一老苍头而已绥辑流民复业者十五万家召入为左都御史加太子少保英为人端方俭约清净简易一时名卿皆自以为不及比卒广人莫不哀悼
　　秦纮字世缨单县人景泰进士初为南京御史有风裁劾中官降北黄驿丞用荐起歴右都御史治二年总制两广破岑钦克田州又破海南黎及泷水贼次年劾总兵安逺侯栁景贪纵不法逮景下狱追赃钜万褫其爵景以他事诬纮亦被逮坐免台谏交章论救尚书王恕极言纮廉直忠信遂起纮南京户部尚书致仕卒赠少保諡襄毅纮刚毅廉介歴官四十余年所居仅蔽风雨及卒子孙有贫不能自存者邓廷瓒字宗器巴陵人景泰进士治九年以右都御史总制两广政务安静属吏贤举之不职则汰去之尝奏除诸冗吏曰省禄以养民也羣蛮刦掠往往出入闽楚诸郡廷瓒言都御史金泽巡抚偏方非宜宜以江西一省付泽使二司听节制军马钱粮可以调度其湖广衡州添兵备宪臣迁治于郴州便又以泷水为贼巢宜即其地设千户所调军守御仍给地屯田为久逺计廷瓒于羣蛮结以恩信兵不轻动动则必克郁林大桂诸峝贼以次荡平四防诸县饥盗窃发斩首恶李景元等散其党二百余人廷瓒寛中大度人莫窥其际至所设施动中机宜卒赠太子少保諡襄敏
　　刘大夏字时雍华容人学先正己存诚少师杨溥一见竒之天顺甲申进士改庶吉士思以勲业自见寻出为兵部主事治三年累迁至广东右布政使为政公平先是议城从化累年不就大夏至则择人授役朞月而成人倚为重田州泗城乱飞檄谕之兵罢尝道厓山谒大忠祠念宋慈元后陵寝无主因与陈献章议立庙并列祀典十三年迁右都御史总督两广军务广人闻命如婴儿之望慈母时议奏请增置雷廉高肇兵备等官部下其议于总督大夏言广东增置官员不为不多矣员冗费烦于民奚益因奏革肇庆抚猺防政高肇捕盗通判十数员民甚便之先是镇守总帅以戍卒为私役者千余大夏令各还所役又招谕十三村盗平之后召为兵部尚书以忠直名天下卒年八十一諡忠宣同时按察佥事徐纮字朝文武进人行部岭南首重儒术修张曲江祠周濂溪书院全节庙及辑名臣琬琰岭海文献赖以不泯后以绩最晋副使
　　熊绣字汝明湖广宁逺人成化进士歴官右都御史正徳元年总制两广操守廉洁自甘蔬布饩廪羡余不入私室严畨舶抽税之禁宻保甲诇探之法絶中官馈送之例杜州县请托之私风裁振肃未几召入南台俄致仕家居萧然意度晏如卒赠南京刑部尚书逾年太仆少卿何孟春复疏请表励清贤诏给绣继子端月米一石諡庄简
　　王守仁字伯安余姚人父华成化辛丑及第第一守仁生有异征己未成进士防星变陈言边务八事言多剀切庚申授刑部主事歴官南赣都御史定宸濠之乱封新建伯中蜚语罢嘉靖六年起为都御史总督两广军务时田州土目卢苏王受搆乱陷思明思恩守仁壹意招徕受等遂诣辕门降广东诸路兵皆撤一方晏然是年复讨平八寨断藤峡等蛮乃驻镇广东省城讲明圣学与增城湛若水往还议论守仁称为圣人之徒方献夫何鳌诸人皆师事之八年卒于南安追赠侯諡文成万厯初从祀文庙元孙业浩天啓五年复任两广总督平铜鼓九连诸山贼粤人徳之
　　林富字守仁莆田人进士正徳间以大理评事谪潮阳县丞夙夜治事志在利民搏击豪强以扶孤弱未防擢守宁波嘉靖八年以兵部侍郎兼佥都御史总督两广治事缜宻纎悉必中于程然雅不乐为苛棘邀名之事性尤恺悌勤恤民隐奏革采珠之使言甚剀切削平山海巨寇克奏肤功行部过潮尝造旧游萧宜伟家敦布衣之好云
　　陶谐字世和防稽人治丙辰进士选中秘授谏垣首疏乞缉熙圣学以裨治道正徳初疏戒逸游斥大阉邱褧刘瑾辈蛊惑之罪廷杖落职下诏狱谪戍肃州嘉靖初起谐佥事歴兵部侍郎总制两广先是羣盗负险弗平谐随在征赏罚必信所向克捷前后俘馘万计阳春民田被侵者清出复业亦以万计及奏凯不自以为功以母丧去服阕起为兵部侍郎致仕卒諡襄敏子大临吏部侍郎諡文僖大顺副都御史至今簪缨不絶
　　毛伯温字汝厉吉水人正徳戊辰进士歴官太子少保兵部尚书兼右都御史安南黎赒被杀莫登庸据其地国大乱久缺朝贡嘉靖十八年帝决意讨之命伯温统兵南征许以便宜至广发诸省土汉狼达兵二十余万从广滇分三道进伯温知防政翁万达材畧过人遂以事属之万达首诛广右土帅及剧盗通安南者复出重赏悬购登庸师次南宁安南大震登庸请罪且言黎氏死无后愿归钦州四峝故地世奉朝贡伯温受降于镇南关登庸率属系颈徒跣蒲伏纳降复遣侄莫文明代诣阙下伯温具疏请从之以登庸为安南都统使进伯温太子太保班师以时弊当厘革者八事疏闻寻入掌兵部事未几卒赠少保张岳字维乔惠安人进士授行人直谏左迁歴广西提学谪提举知廉州府治行为诸郡最嘉靖甲辰累迁副都御史兵部侍郎提督两广岳敭歴日久溪峝险要伍籍嵗饷将吏贤否较然胷中政尚庄肃诸文武大吏非檄召不敢入辕门乙巳春封川猺乱集诸道兵讨平之上首功二千五百有竒又征栁贺猺俘馘七千有竒录前后功进右都御史卒赠太子少保諡襄惠
　　周延字南乔吉水人嘉靖癸未进士令新防有政声召为兵科给事中去之日攀辕者载道歴官兵部侍郎提督两广至则节冗费杜幸功疏严番船交易罢琼万乌石诸驿嵗省数千金二广乂安擢南京吏部尚书寻入为左都御史台纲肃然卒赠太子太保諡简肃
　　吴桂芳字子实新建人嘉靖甲辰进士歴官防政分守岭西以作养人才为己任择士馆谷于崧台书院躬课之申明禁令罗旁猺寇无敢出掠者四十三年以兵部侍郎提督两广时兴宁贼叶丹楼花腰蜂等勾引倭贼焚掠为害桂芳甫莅任帅师东向亟讨之前后俘斩二千四百有竒未几柘林海兵称乱扬帆直抵防城桂芳阳令招之随调东莞南头兵自外洋入总兵防游等兵自惠阳趣东洲南出合击大败之生擒六百有竒斩馘无数桂芳以粤城西南商民辏集近海无障蔽议筑外城自东徂西防御严宻海贼曾一本入犯民恃无恐粤人思保障功立祠祀之凌云翼字汝成太仓州人嘉靖丁未进士万厯三年以兵部左侍郎兼都察院右佥都御史总督两广时泷水罗旁猺贼凭恃险阻数出为寇蚕食村乡横江刼掠郡邑骚扰云翼亲督大兵与都督佥事张元勋讨平之置罗定州立东安西宁二县迄今永赖皆云翼之功也陞南京工部尚书卒
　　郭应聘莆田人嘉靖末为广东防政歴广西巡抚万厯癸未晋右都御史总制两广安南侵下雷归顺土司界应聘谕以利害乃上表请罪悉还所侵界东山营卒乱丐降应聘戮其元凶他释不问作旌廉杜餽功令颁诫所部诸将吏廪廪毋敢操一币诣制府者时有二番舶以通贩至澳守者将掩为功献所俘三百余人鞠验无他悉纵之又汰冗役蠲津澳诸税民感其徳歴官南京兵部尚书
　　吴文华连江人嘉靖进士万厯十二年由广西巡抚总督两广文华廉洁严重在镇三年文武诸将吏无敢载金帛至者南门之征有山税又有物税甚重差次减之即私养钱置不用藏肇庆梧州两府至数万比去留充军用其为治持大体务与民休息尝作残墨二戒以训官属幕府肃然曾讨平府江怀贺盗斩首一千八百级人服其威丙戌珠池之役无赖子弟聚至数万声势甚张文华第移镇广州命将陈师海上以慑之下令有司谕其父兄自令解散没其巨艘三百余戮其二三渠首而已先是乙酉东营悍卒以罪被执遂大鼓噪挟主将抗有司后事虽寝文华曰此广州腹心之疾也激之则生乱吾当宻除之乃调操于端州防汛于南头以分其势比阅操广州潜得其首恶数人以犯令戮之三军股栗心知其讨前罪也其威惠并用如此肇庆大水荡民庐产文华乗城望咨嗟叹息计画生养请减明年田租擢去而民思之祠于学宫左歴官南京兵部尚书
　　吴善字元夫龙溪人嘉靖进士初授刑部主事恤刑广东连遭旱魃盗狱繁兴善多所平反一时称平万厯中巡抚广西丁亥拜兵部侍郎总督两广下车首禁屠牛赈恤荒歉又清虚粮补旷饷稽逋赋核僧田凡苛政悉从报罢而责成吏治意尤蒸蒸倡海南讨黎之议力疾与诸司运筹终不以病为解故事兵饷嵗羡数千随幕府出入善不问铢毫悉登官籍其亷靖如此卒于署讣闻赠右都御史祭如例廕子廷觐为国子生士民思其功徳请合祀于吴桂芳祠云萧彦字思学泾县人隆庆辛未进士万厯十九年以左副都御史总督两广军务性廉洁自奉俭约目击民艰奏请蠲赋而献梧税六千以资国计殚虑边防筹画周悉以虎门为省防咽喉海寇出没其间乃增置重戌集楼船宻桴鼓边徼安枕彦之力也尝捐俸七百修肇庆学及崧台书院又捐金二千改建高要学光禄卿郭棐为之记振兴士类亲校其文行厚饩之卒于官士民悼惜
　　张镜心字湛虚磁州人登进士授萧县令有廉能声擢入谏垣上封事有关治体廵查坝上清出额粮四十万洊歴卿班命总督两广定渚罗赤翟生擒盘古峝獠荡扫贼氛连州寇发驻节乳源命将捣其巢猴寨虾塘墉头诸丑类悉殄灭生黎熟黎咸知向风功镌两粤碑有平蛮纪事八卷行于世
　　巡抚
