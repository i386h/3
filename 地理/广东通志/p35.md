<!-- { "loadSidebar": true } -->
　　龙亭内三品以上官跪请
　　圣安
　　龙亭先至公所中堂各官由各门进行三跪九叩头礼择定祭期预日番禺县至公所迎请行一跪三叩头礼备鼓乐仪仗引
　　龙亭至河边各官衣朝衣跪送各囘船至波罗庙番禺县行一跪三叩头礼恭请登岸陪祭各官具吉服鼓乐仪仗迎至庙内行一跪三叩头礼至期黎明各官齐集行礼仪注同嵗祭惟读祝官恭立宣读
　　世祖章皇帝谕祭文
　　维
　　顺治八年嵗次辛卯四月丁未朔越七日癸丑
　　皇帝遣翰林院提督四彞译馆太常寺少卿孙珪致祭于南海之神曰惟　神周环沧碧控纳沅湘徳配离明泽敷厚载朕膺
　　天命奄有多方谨遣耑官代陈殷荐伏惟
　　鉴飨
　　圣祖仁皇帝谕祭文
　　维
　　康熙六年歳次丁未八月癸酉朔越十七日己丑
　　皇帝遣都察院右副都御史董笃行致祭于
　　南海之神曰惟　神周环沧碧控纳百川徳配离明泽敷厚载朕躬亲政务祗荷　神庥特遣専官用申殷荐惟　神鉴焉
　　维
　　康熙二十一年嵗次壬戌五月戊申朔越二十日丁卯
　　皇帝遣经筵讲官礼部左侍郎兼翰林院学士加一级杨
　　正中致祭于
　　南海之神曰惟　神环周南极涵润炎荒万里恬波诞昭清晏朕祗承　神祐疆宇荡平特遣专官用申殷荐惟　神鉴焉
　　维
　　康熈二十四年嵗次乙丑二月辛卯朔越十日庚子
　　皇帝遣詹事府少詹事兼翰林院侍讲学士王士正致祭
　　于
　　南海之神曰惟　神渟丹泽洒澹炎洲骇波不扬遐荒效顺朕兹省方时迈稽古常经特遣専官祗修祀事　神其鉴焉
　　维
　　康熙二十七年嵗次戊辰十二月乙丑朔越十七日丙辰
　　皇帝遣广东等处承宣布政使司布政使张建绩致祭于南海之神曰惟　神安澜岭外作润炎方泽沛羣生永昭清晏朕缵承
　　祖宗丕基防供明祀兹以
　　皇祖妣孝荘仁宣诚宪恭懿翊天啓圣文皇后神主升祔太庙礼成特遣専官秩祭惟　神鉴焉
　　维
　　康熙三十五年嵗次丙子正月戊午朔越二十七日甲申
　　皇帝遣詹事府少詹事兼翰林院侍讲学士李録予致祭
　　于
　　南海之神曰惟　神泽溥天池徳濡离位薫风效顺炎徼安流朕勤恤民依永期殷阜迩年以来郡县水旱间告年谷歉登蚤夜孜孜深切轸念用是专官秩祀为民祈福冀雨旸之时若庶稼穑之屡丰惟　神鉴焉
　　维
　　康熙三十六年嵗次丁丑八月戊申朔越三日庚戌
　　皇帝遣都察院右副都御史熊一潇致祭于
　　南海之神曰惟　神离宫布徳南极澄波溥泽无方施莫测朕以剿除狡冦三履遐荒期扫边尘乂安中外今者只承　神祐塞北永清用告成功专官祗祀惟　神鉴焉
　　维
　　康熙四十二年嵗次癸未四月丙子朔越十日乙酉
　　皇帝遣户部右侍郎加七级范承烈致祭于
　　南海之神曰惟　神泽沛天地利敷炎徼百川茹纳万国朝宗朕祗承休命统驭寰区夙夜勤劳殚思上理厯兹四十余载今者适届五旬海宇升平民生乐业见舆情之爱戴沛下土之恩膏特遣专官防申秩祀尚凴灵贶益锡繁禧佑我国家共登仁夀　神其鉴焉
　　维
　　康熙五十二年嵗次癸巳七月庚申朔日丙午
　　皇帝遣都统马云霄致祭于
　　南海之神曰惟　神徳协离明功髙长养永资广利流润炎荒朕缵受鸿图抚临区宇殚思上理夙夜勤求惟日孜孜不遑暇逸兹御极五十余年适当六旬初届所幸四方寕谧百姓乂和稼穑嵗登风雨时若惟庶徴之协应爰羣祀之防修特差官式循旧典冀益赞雍熙之运尚永昭仁夀之休俯鉴精忱用垂歆格
　　维
　　康熙五十八年嵗次己亥孟夏月癸卯朔越辛酉日
　　皇帝遣翰林院侍讲学士加一级李绂致祭于
　　南海之神曰惟　神长养功离明徳懋润流岭峤利溥炎方朕缵承
　　祖宗丕基防恭明祀兹以
　　皇妣孝惠仁宪端懿纯徳顺天翼承章皇后神主升祔太庙礼成特遣専官用申秩祭惟　神鉴焉
　　今上皇帝谕祭文
　　维
　　雍正元年嵗次癸卯三月庚辰朔越二十一日庚子
　　皇帝遣翰林院侍讲学士凃天相致祭于
　　南海之神曰惟　神徳协离明功髙长养永资广利流润炎荒朕缵受丕基新承景命窃念
　　皇考膺图以来百灵效顺四海从风坐享升平六十余载兹当嗣位之始宜隆享祀之仪特遣专官防申昭告惟冀时和嵗稔物阜民安淳风遍洽乎寰区厚徳长敷于率土尚其歆格鉴此精诚
　　维
　　雍正三年嵗次乙巳五月戊戌朔越十二日己酉
　　皇帝遣廵抚广东等处地方提督军务兼理粮饷都察院
　　右副都御史加六级年希尧致祭于
　　南海之神曰惟　神流滋炎域容纳百川功长养庶类蕃昌朕抚驭寰区考稽典礼将祈福以庇民宜加封而致祭爰命所司崇
　　神封号曰南海昭明龙王之神所冀波澜永息蒸黎获利济之安风雨以时稼穑享屡丰之庆　神其昭鉴来享苾芬
　　本地官员祭
　　南海神庙
　　每嵗春秋仲月壬日致祭先期陪祭官赴庙省牲祭品
　　帛一【白色】牛一　　豕一　　羊一
　　登一　　铏一　　笾十　　豆十
　　簠二　　簋二　　酒爵三
　　仪注
　　祭日主祭官衣蟒衣礼生禀请行礼至盥洗所赞盥洗盥洗毕引至殿内行礼处立通赞唱执事者各司其事陪祭官各就位主祭官就位瘗毛血迎神行二跪六叩头礼兴行初献礼引唱诣酒罇所司罇者举幕酌酒诣
　　神位前跪进帛进爵叩头兴诣读祝位跪众官皆跪读祝毕叩头俱兴复位通赞唱行亚献礼如初献仪行三献礼如亚献仪通赞唱饮福受胙引唱诣饮福受胙位跪饮福酒受福胙叩头兴谢胙一跪三叩头兴复位通赞唱彻馔送神行二跪六叩头礼兴司祝者捧祝司帛者捧帛各诣沉帛所引唱诣望沉帛位引承祭官至河边揖复位礼毕
　　雍正五年赴　京迎请
　　龙神建祠致祭如祭南海神庙仪
　　祭
　　社稷坛
　　每嵗春秋仲月上戊日出主于坛而祭之
　　祭品
　　帛一【黒色】豕一　　羊一　　铏一
　　笾四　　豆四　　簠二　　簋二
　　仪注同先农坛
　　祭
　　风云雷雨
　　山川
　　城隍之神共一坛
　　每嵗春秋仲月合祭风云雷雨居中【帛四】山川居左【帛二】城隍居右【帛一俱白色】祭品仪注与社稷同祭厉坛
　　每嵗清明日七月望十月朔请城隍之神出主其祭榜无祀鬼神分祀之羊三豕三饭米三石香烛酒纸随用祭时有告　城隍文
　　军牙六纛霜降日武官致祭帛一羊一豕一
　　天后宫春秋癸日有司致祭仪同名宦
　　全节庙春秋二仲日新防县官致祭如古帝王仪大忠祠祭用全节庙之明日仪同名宦
　　杨信民谥恭惠祠有司于三月十二日致祭仪同名宦
　　张九龄諡文献祠春秋二仲丁后一日韶州府官致祭仪同乡贤
　　余靖諡襄祠春秋二仲丁后一日韶州府官致祭仪同乡贤
　　包拯諡孝肃祠春秋二仲日肇庆府官致祭仪同名宦
　　诚敬夫人冼氏庙春秋二仲日电白县官致祭仪同名宦
　　灵山祠神有六曰灵山曰香山曰琼崖曰定边曰通济曰班师于三月九日琼州府官致祭
　　忠义节孝二祠春秋有司致祭仪同乡贤
　　救防
　　日食预行所属官司前期设香案于露台金鼓列仪门乐人列台下设拜位于露台上俱向日至期隂阳生报日初亏各官衣朝衣行三跪九叩头礼班首官上香毕正官击鼓三声众鼓齐鸣及报圆鼓声止各官复行三跪九叩头礼毕月食仪同祈雨
　　在
　　龙王神庙注水盈缸内插柳枝设香案香蜡拜用蓆僧道各一班开坛诵经礼生四名鼓吹一班各官衣素服歩行至庙礼生引至拜位通赞生唱行二跪六叩头礼宣疏文毕再行二跪六叩头礼焚疏文再揖礼毕俟雨水霑足酬　神
　　祈晴
　　在
　　城隍庙设香案香蜡拜用红氊僧道各一班开坛诵经礼生四名鼓吹一班各官衣素服歩行至庙礼生引至拜位通赞生唱行一跪三叩头礼宣疏文毕再行一跪三叩头礼焚疏文再揖礼毕俟天色晴明酬　神
　　鹿鸣宴
　　发榜次早中式各举人齐至督学衙门脱蓝换青簪花披红诣府学谒拜
　　文庙毕出文明门由青云路至宴所宴设布政司堂上进大门内分东西立候监临及督学至迎揖复出大门候主考至迎揖恭设香案主考监临督学及司道俱衣朝衣望
　　阙行三跪九叩头礼毕举人肃班防拜先主考次监临次督学次提调监试次分考官各行四拜礼次盐法道行两拜礼次塲内执事及府防州县各官行两拜礼又左右分列对行两拜礼毕司罇执爵捧盒唱名每五名一班各赐酒三爵解元委官送其余举人司罇送各饮酒揖谢毕布政使送酒主考监临督学各坐定举人进揖告坐依次出就席传乐童歌鹿鸣章歌毕举人先撤席禀谢照例备匾额彩亭彩旗鼓乐送归主考监临督学饮毕各回鹰扬宴
　　发榜次早中式各举人齐至督学衙门脱蓝换青簪花披红诣府学谒拜
　　文庙毕出文明门由青云路至宴所宴设布政司堂上进大门内分东西立候典试及督学至迎揖恭设香案典试学院及司道广州协俱衣朝衣望
　　阙行三跪九叩头礼毕举人肃班防拜先典试次督学次布按二司次提调监试次盐法道次广州协次知府及分考官各行四拜礼次塲内执事及府防州县各官行两拜礼又分左右对行两拜礼毕司罇执爵捧盒唱名每五名一班各赐酒三爵饮谢毕布政使送酒典试督学各坐定举人进揖告坐依次出就席举人先撤席禀谢照例备匾额彩亭彩旗鼓乐送归典试督学饮毕各回
　　乡饮酒
　　每嵗正月十五十月初一日于儒学行礼前一日执事者于儒学之讲堂陈设坐次司正率执事者习礼至日黎明执事者宰牲具馔主席及僚属司正先诣学遣人速賔僎以下比至执事者先报曰賔至主席者率僚属出迎于庠门之外以入主居东賔居西三揖三让而后升堂东西相向立赞两拜賔坐执事又报曰僎至主席又率僚属出迎揖让升堂拜坐如前仪賔介俱至既就位执事者唱司正扬觯执事者引司正由西阶至堂中北向立执事者唱賔僎以下皆立唱揖司正賔僎以下皆揖执事者以觯酌酒授司正司正举酒曰恭惟
