<!-- { "loadSidebar": true } -->
　　獞性质粗悍露顶跣足花衣短裙鸟言鹄面自耕而食又谓之山人出湖南溪洞后稍入广西古田等县佃耕荒田聚种稍多因逼胁田主占据乡落遂蔓延入东省其初来尚以听招为名佃田纳租种与猺人不同时相讐杀故有司及管田之家颇赖其力以捍猺人厥后众聚势强犹猺人矣肇高亷三府与广州雷州亦数县有之
　　元至元十六年德庆泷水猺乱旋平之
　　明洪武十二年泷水县猺人刘第三自元末为害已非一日至是复聚众寇掠指挥刘备讨平之十五年南雄侯赵庸讨平阳山归善等县猺寇十六年广东猺乱命申国公邓镇讨之二十八年命将讨平广东谭源诸峒三十一年西山猺人盘穷肠为暴官兵捣其巢穴设立猺首统领抚猺甲总自是每嵗来朝
　　永乐四年春三月高州信宜六毫峒下水三山猺首盘贵等朝贡方物成祖嘉其慕义赐赉遣还仍敕有司免其赋役自后猺首猺总来朝贡者皆如之六月高州肇庆二府猺首赵第二盘贵来朝六年夏四月甲申德庆州猺首盘永用来朝八年春二月德庆州新落山猺首骆第二来朝十年春二月信宜县根竹峒猺首陆仲八等来朝十一年春二月庚午新兴县猺首梁福寿等来朝十三年秋八月丙辰德庆州猺首周八十来朝十四年冬十一月高要县猺首周四哥来朝十五年夏四月信宜县猺首盘龙福等来朝冬十月化州猺首黄应广等来朝十七年五月电白县佛子等山猺首黄满山等六十人来朝
　　宣德二年赐诸猺敕谕数十年来稍得休息正统三年内臣阮能因诸猺朝贡受方物知其所畏惟狼兵乃与兵部尚书陈汝言交通凡土官统领狼兵者百端剥削袭廕必须厚赂又奏诸狼官尽数取囘既而科道诸臣议以烦扰不便乃止于是寇贼四起
　　景泰二年粤设总兵叅将分捕民猺寇贼三年左都御史王翺总督两广军务威望素着猺贼闻其至大惧听抚奏用招抚猺老獞老人等令其归峒生理而整兵以防之于是岭海清肃七年泷水猺贼赵音旺与德庆猺鳯广山作乱广山寻听抚音旺合诸山叛猺大肆杀掠都御史马昻讨平之天顺元年夏四月泷水猺鳯弟吉乱攻掠县治巡抚叶盛讨平之秋七月河源县猺首梁志山等来朝九月清逺等县抚猺把总袁珍等来朝二年夏五月阳江县南河都官峒等山猺首彭震等来朝秋七月龙川县猺首陈万通等阳江县猺首黄胜富等高要县猺首邓钺等俱来朝三年夏四月鸡笼岭獞贼合广西流贼攻破开建县杀县官刦库而去命副总兵欧信等之六月泷水县猺贼鳯光山等七人伪称总管焚毁衙门刦掠乡村被擒械送京师秋七月英德县猺首夏永安来朝九月翁源县抚猺总全善清等来朝四年秋九月翁源县抚猺头目卢振成来朝
　　成化二年猺犯雷州官失御防佥都御史韩雍至立秋调法用狼兵进剿肇庆自罗旁緑水至怀集高州自西山茂名石城至郁林钦亷等州以及广西山贼皆豫先探其巢穴及出刦道路遂移檄严督守巡及参将守备等官练兵守要害贼或出没即时剿捕或捣其巢穴或截其归路于是出无所得入无所归贼遂屏息雍去贼复猖獗
　　正德五年猺贼寇新兴七年分巡岭西道汪鋐督兵进讨以石緑獞子为向导獞潜与猺通引入深险被伤甚众十年白饭坑耽坂岭等猺截路杀人刼财知县黄寛率乡夫讨灭之十六年封川开建猺乱提督萧翀总兵朱麒讨平之
　　嘉靖八年封川县山猺乱总督林富总兵仇鸾讨平之九年德庆西山石砚蛮作乱总督林富讨平之十年阳春新兴贼首赵林花黎广雄等陷高州十二年都御史陶谐总兵仇鸾讨平之二十四年封川猺乱都御史张岳总兵陈圭讨平之三十年提督周延抚定岭南等猺三十八年税德庆猺山楠漆等物以补虚粮民以为便
　　万厯四年罗旁猺平置东安西宁县改泷水县为罗定州统之【罗旁东界新兴南连阳春西抵郁林岑溪北尽长江与肇庆德庆封川梧州仅限一水延袤千里万山聨络皆猺人盘据其中多聚亡命攻城掠乡夺舟越货洪武初屡征弗克嘉靖四十四年督府呉桂芳深入其地遂辟地立营设兵严防猺亦潜避久而懈弛猺乘夜分刦之杀兵焚寨猖獗如故万厯三年督府凌云翼集兵进剿搜诛殆尽遂留兵二万分布要害榜召商民即其地立东安西宁二县陞泷水县为罗定州统焉】八年东安西宁猺浪逋贼复乱提督刘尧诲讨平之
　　国朝顺治四年春二月独冈贼黄蛮长纠党刦掠总兵张月郝等击之贼奔溃秋七月贼首莫黎成纠合各猺蛮犯城游击商之盘领兵讨之斩获无算秋八月贼党杜姓复聚猺蛮出掠游击商之盘平之五年冬十二月猺贼黄万胜犯乳源县知县郭缵率众御之多设疑兵张旗帜贼惊走遂鼓众追至腊岭斩其渠魁余逃匿死亡殆尽八年冬十一月副将王成义游击李尚桂平罗阳诸巢九年冬十二月连州八排猺贼刦掠东安白石等乡守备田某讨平之十五年秋七月德庆州猺贼李瑛刘明汉等作乱知州饶崇秩讨平之十六年春二月绣花针剧盗王兴据那防峝聚党流刦秋八月官兵进剿兴窘迫自焚死余党悉平十八年春三月总督李栖鳯调阳山广宁四防清逺四路官兵进剿池水峝贼擒斩贼首冯天保等余党悉平冬十月曲英贼王化中谭三鳯踞阳山流刦督抚令四县防剿乳源知县裘秉钫密令里长王忠贤等计斩贼首数人余悉降
　　康熙元年夏四月德庆知州饶崇秩平太平罗阳等巢三年夏六月山贼黎国祚刦掠大庙鸡坑横石地方总督卢崇峻调韶州总兵林本直进剿擒斩殆尽四年春正月各峝贼党时出刼掠夏四月龙门知县杨熚同守备王著名把总范定邦等攻破九屯贼巢擒贼首罗献忠等斩之五月移兵进剿路溪茅冈陈禾寺等峝斩贼首王裔余悉就抚夏六月西水羊屎坑贼汤舜等复纠各峝流劫总督卢崇峻遣副将赵升云知县杨熚征捕熚阵斩汤舜等数十人秋七月进逼贼巢贼窘急突围走擒斩之余党平十四年冬十一月九连山贼流刦乳源县知县尹惟日入谕贼众感泣抚平之二十九年冬十月游击潘某进剿双峝贼擒获贼首陆于道何一等诛之三十七年春二月山贼廖聨品祝元甲等刦掠陈锦墟官兵捕获伏诛余党悉平三十八年春三月征连阳八排猺平之四十年冬十一月八排猺贼李贵邓二等剽掠连阳州县右翼镇总兵刘虎进先遣韶州副将林芳入谕芳被伤堕崖死又伤把总陈溥并官兵十余人总督石琳请兵剿捕从之四十一年春正月
　　圣祖仁皇帝命都统松柱等讨之授以方畧猺峝地界三省随调广西湖广二省兵及本省官兵水陆并进春二月军次三江口猺贼潜匿春三月遣官入抚宣谕
　　朝廷威德猺众感悦缚贼首李贵邓二等正法并诛倡乱沈立王等六人余俱归顺夏四月罢各路兵都统松柱等班师四十二年春二月都统松柱等疏请建城池设兵防守秋八月总督石琳建三江城拨营兵驻守调海防同知为理猺同知驻劄连州其排猺户籍仍连州猺峝悉平
　　广州府清逺县猺山一百有六【自东南至从化县白水坑猺山三十三曰瓢湖曰三坑曰觥竹坪曰低迳曰鸡公坑曰西坑曰风门曰香炉坪曰杨梅坑曰大茅坪曰由】
　　【秨田曰小水曰滴水岩曰车头迳曰忠冈曰走马畉曰黄华冈曰狗犬坑曰迳日曰干坑曰老人松曰黄坭坎曰大塘艮曰扛板岭曰水迳曰青龙冈曰大塘尾曰梅坑曰三畉田曰良峒曰朱溪曰□下曰蕉坑　自北至连州界猺山三十八曰宿沙坪曰飞桥坑曰上坑曰打鼓坑曰下迳曰黎头嘴曰石□曰长流水曰龙潭曰西坑曰蔡坑曰樟峒曰文峒山曰黄藤峡曰黄坑曰双坑曰白楼曰蒲溪曰羊桥曰苏榔曰黄皮曰斗村獞曰黄岐塘曰黄坭塘曰陇下曰新峒曰西坑曰罗地坪曰铁坑山曰横水山曰新村獞曰黄田曰古磉坑曰张坑曰坎头岭曰响水曰湖曰麋石坑　自西北至四防县界猺山三十五曰南田曰丙水曰黄湴榔曰大姨坑曰小姨坑曰减竹坪曰豺狗坑曰白水□曰龙胫曰大□曰大荒曰小荒曰大小荒曰白茫迳曰葫芦坑曰天塘迳曰上下板峒曰鹅叫山曰均坑山曰石川坑曰白茫山曰篱梗坪曰芋荚塘曰蛇坑曰白藤坑曰南涌曰新峒曰黄竹水曰梅子坑曰大容山曰小鹞山曰大鹞山曰羊子寨曰封坑山曰大山】从化县猺山三十五【曰乌石山曰牛屎分曰苦袄伯曰仙羊溪曰东桃山曰东峒曰永安峒曰北坑曰咄溪曰苦竹脚曰麋石坑曰斗潭曰膳溪曰硃沙坑曰玉溪曰黄竹田曰风竹樃曰圣堂前曰相公峒曰碓坑曰鹤门□曰沙罗窝曰大姨巢曰小姨巢曰东圃曰恶源水曰苏峒曰车头曰车头□曰白沙田曰大圃曰开口石曰官塘歴曰大水边曰钟峝】新防县猺山一【曰皂幕山】韶州府曲江县猺山四【曰幽溪曰烈溪曰葵溪曰西山】英德县猺山二【曰杉木角曰黄茶山】
　　惠州府龙川县山猺【猺人俱别境来者居深山中】
　　潮州府畬猺【种有二曰平鬃曰﨑鬃姓有三曰盘曰蓝曰雷依山而居采猎而食不冠不履三姓自为婚有病没则并焚其室庐而徙居焉】
　　肇庆府高要县猺山九【曰林田曰大乪曰陆湖曰花顶曰石狗曰牛领曰大台曰防坑曰老香】四防县猺山五十有八【自北至清逺县界猺山一十五曰深坑曰黄竹塘曰冷水曰黄岗曰葵峒曰蒙坑曰青峝曰三连曰小迳曰银坑曰大□曰石羊曰白□曰东漏曰茶峝　自西北至懐集县界猺山一十二曰峡头曰三宿曰清水曰桂木曰茶寮曰高望曰水源曰源坑曰大朝曰白花曰黄牛岭曰大贝　自东至旧石康县界猺山三十一曰芦荻坑曰那禾曰平坡曰水袁曰木蔴曰张公曰白沙曰□蒲曰新庄曰到勾曰横塘曰云巢曰木头曰统平曰旱峝曰奈向曰竹防曰石预□曰西林曰苏村曰□弼曰枫木曰李村曰六才曰六难曰贾村曰大菓曰那□曰土地塘曰夹口曰木村】新兴县猺山五十有四【自西路连德庆州界二十有八曰云齐山曰旧村曰石碧曰云无曰欧峝曰思云曰葫芦曰铁塲上围曰铁场山曰铁场中围曰铁岭曰铁场下围曰黄三坑曰下榄曰叮咛曰大洞曰马头冈曰黄沙曰小那曰榄埇曰小洞曰云扶曰马头曰沙木塘曰石人背曰到挂坪曰下榄曰西坑　自西北连德庆州界猺山七曰下洞岐曰降底曰长乌冈曰冷水曰上洞岐曰乌蛇曰竹迳路　自北至横茶桥界猺山三曰龙骨曰三洒曰白石灯挂　自东至仓步水界猺山四曰大胡曰大帝曰窝头曰云简自东南至独鹤驿界猺山七曰东坑曰西坑曰贤岭曰曹田曰闩门曰肇庆田曰蔡坑　自南至阳春县界猺山四曰笔架曰侣洞曰云敏曰云魁　自南西至冬岭猺山一曰下礼】阳春县猺山九十有四【自西北连泷水界猺山九曰黎涝曰北河曰双王白鹤峝曰通根曰木槎岭曰云亷鸡六峝曰十二鸡头岭曰参峝曰那性　自西连泷水贺山界猺山六十有二曰栗子曰横石曰豺村曰林列曰北合曰车田曰漆水曰大田曰瓦寨曰那刁曰双峝曰高峝曰都面曰双敢曰那到曰那位曰那驴曰淡荡曰吉峝曰高岭曰湖峝曰云雾曰坐云曰相思曰钱凿岭曰大河曰麻仆曰南埇曰横岭曰百踏坑曰双牌岭曰砂曰大埇曰古弼埇曰文埇曰塘埇曰坐逻曰硖石曰山厐峝曰合水曰宁水曰防村曰庙廊曰铁峝曰石川曰那陈曰国埇曰黄沙曰东戈曰峡头曰双牌曰上榄曰下榄曰下双山曰古牛山日十二峝日中寮曰那□曰吊涧曰高田曰大厐峝自西南连电白县界猺山二十三曰陈村曰石坡曰馒头迳曰冈觜峝曰那象曰角塘尾曰大蓢】
