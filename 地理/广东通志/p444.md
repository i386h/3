<!-- { "loadSidebar": true } -->
　　题请改专丞牧之责成以重猺疆以裨政治事窃照广东广州府之连州阳山连山三州县地处府属之西北隅界连广西湖广二省峻岭崇山猺人聚处其连州管辖油岭等三大排以及香炉山等各小排连山县管辖军寮等五大排以及鸡公背等各小排周围共四百余里自康熈四十一年间三省大兵防剿猺众归诚于附近猺排之三江口建筑寨城设立理猺同知移驻副将带兵弹压化诲迩年以来称为安分但其地鸟道羊肠最为险要而猺性不驯化导非易必须理猺同知专任猺务常驻该地不另委署调遣他出又连州改设直将连山阳山二县就近归之州辖方为有裨查连州至广州府省城计程一千一百三十九里连山县至省城一千一百六十四里阳山县至省城九百四十四里而自连山县至连州止七十里阳山县至连州止二百里道里逺近不同况广州一府统辖一十七州县首郡政务既属殷繁又辖相隔千余里之州县不特行查督饬考核盘缉等事俱难兼顾倘有紧要公务而徃返即有数千里之遥其何以办理而保无迟悮今臣等议将连州改为直知州即专辖就近之阳山连山二县凡属命盗及一切政治事宜悉照广东罗定州知州管辖东安西宁二县之例该知州径由司道考核不府属得以就近考察属吏督缉盗迯盘查仓库安辑猺民而广州府分去逺隔之三州县亦得稍就简易至理猺同知向例系兼管连阳等三州县捕务今连州既改直知州其理猺同知应改为广东理猺军民同知径司道考核照旧驻劄三江口城不时入排巡察化导专理猺人事务如有猺人盗案则以同知为专管或遇猺人争讼有涉于连阳三州县民人者听其关防审理其猺户钱粮仍听连州连山县照旧征解三州县民间捕务则照罗定州之例归于各该州县并捕巡官缉拿停其同知兼管该同知亦不别行署事委遣俾其尽心专理猺事弹压稽查于吏治民生均有裨益矣伏乞
　　皇上睿鉴勅部议覆施行
　　请卹忠疏　　　　　　　　　　杨文干
　　题为钦奉
　　上谕事该臣看得临阵捐躯守土授命文武诸臣及偏裨士卒赤心报国奋不顾身者查明将籍贯事迹缮册具奏一案经陞任抚臣年希尧接准部咨檄行布按二司转行查报去后兹据布政司常赉署按察使司事参政殷邦翰详称查文职原任香山县知县张令宪被逆倡乱破城骂贼不屈遇害身亡原任阳山县知县屠洪基西寇攻城死守城陷不屈被杀原任罗定州兵备道参议邬象鼎原任罗定州州牧慎淑仭同知金芳吏目陈炳新俱因西寇陷城殉难身死武职原任虎门协左营右哨头司把总岑嗣恪原任顺徳镇标守备冯俊俱因海贼谢昌飘犯血战身亡原任潮州镇标中军游击李成功原任澄海协右营都司白虎原任澄海协右营千总何亮皆因原任潮州镇总兵刘进忠叛逆殉难身死均系守土授命临阵捐躯之员应邀祀典以表精忠臣谨防同两广总督臣孔毓珣合疏具
　　题伏乞
　　勅部查议施行
　　公同议覆疏　　　　　　　　　郝玉麟
　　题为遵
　　防公同议覆事该臣等看得肇庆府新兴县属之瓮峝地方离县治八十里北有里峝西有磨石峝西北有三水峝四峝相连万山层叠盘旋约数百里峝外山塲止与恩平开平阳春东安等县接壤离新防开平髙明交界之皂幕大山二百六十余里与新防县之厓门大洋相隔四百余里既属窎逺复不连界但地方僻险民居稀少易于藏奸向系臣标官兵贴防拨臣标前营把总一员带兵五十名驻防里峝之石窝汛拨目兵三十名驻防三水峝之合水龙迳汛至黎正所奏康熈十八年集师驱除之事无卷可稽惟康熈六十一年间有贼首张祖珠等曽于瓮峝等处山塲潜聚刦掠为害经前任督臣杨琳调拨官兵分路搜剿擒获贼首正法捕治余党地方获安至峝内地方据肇髙亷罗道副使于其珣等勘称四峝山谷窄狭所有平土乆经垦熟输粮即山傍坡斜之地亦皆种植薯芋此外再无荒土可垦但峝内良民居其七奸民居其三石窝龙迳两汛之兵尚少勘得瓮峝之古冈村居瓮峝适中之地前有平峝可以建汛傍有白花岭可以望逺且为入恩平等县小路之总区易于把守再查磨石峝现有乡勇八名瓮峝现有乡勇十二名须令各添设六七名与石窝等汛之兵互相声援等情臣等查瓮峝地方既无荒土自可毋庸招垦烟户既少则设兵不必过多似可毋庸另増一营驻劄惟瓮峝僻处万山之中原防石窝龙迳两汛驻防官兵仅共八十名实觉兵单巡防稽察恐致鞭长莫及相应添设一汛以资弹压但附近协营汛广兵单提标相隔遥逺均难抽调臣等再三筹画拟于臣标再抽拨千把总一员目兵六十名贴防瓮峝之古岗村督率巡防其瓮峝磨石峝虽各现有乡勇但为数不多瓮峝应酌添六名磨石峝应酌添八名统与石窝龙迳两汛官兵互相犄角彼此声援遇有失事该千把总照专汛官一例参处则官弁知儆防范加严而奸匪潜消地方自可永逺宁谧矣臣等公同酌议伏乞
　　皇上睿鉴勅部议覆施行
　　请添设巡道疏　　　　　　　　郝玉麟
　　题请添设巡道以资兼辖事据广东布政使王士俊详称窃照设官驻劄之处原期管理地方而地方紧要之间必须专员控制查粤东肇髙亷罗道管辖肇髙亷三府罗定一州驻劄肇庆府雷琼道管辖雷琼二府驻劄琼州府肇庆宻迩省城原不需道员驻劄因总督移驻肇庆两司俱在广州留一道员听批审事件必不可少但自肇庆以至髙州相隔十有余日由亷州以至肇庆计程更逺幅辽阔呼吸难通是肇髙亷罗道实有不能兼顾髙亷之势雷州虽为雷琼道所管辖奈雷州在海之北琼州在海之南中隔大洋烟波飘渺风信无常猝有紧急公文传逓阻滞是雷琼道实有不能兼顾雷州之势况雷州僻处海濵亷州与交趾接壤确为粤东要地髙州居雷亷二府之中仅有总兵弹压兵弁而无敌体之巡道同城共事且离省途遥徃返动以月计该镇遇有公务一时莫可咨商深恐势孤而力不振应请添设巡道一员驻劄髙州府即以髙雷亷三府州县其所属名为髙雷亷道改肇髙亷罗道为肇罗道止辖肇庆一府罗定一州仍驻劄肇庆改雷琼道为海南道专辖琼州如此则海南道鲜海洋间隔之虞肇罗道无鞭长不及之虑而髙雷亷道得居中驭近之宜更有请者惠潮道驻劄潮州接连闽省山海交错关系非轻应与添设之髙雷亷道及改设之海南道俱加以兵备道职衔庶兼辖兵民益足壮监司之声望协和文武自能弭盗贼以潜踪本司为地方形势起见理合详请院台察核具
　　题縁由到臣据此该臣看得肇髙亷罗一道驻劄肇庆而控制千里以外之髙亷二府雷琼一道虽止辖二府而雷州在海之北琼州在海之南大洋间隔猝难呼应是此二道员俱有鞭长莫及之虞兹据布政使王士俊审度地方逺近情形详请分肇髙亷罗道之髙亷二府分雷琼道之雷州一府添设巡道一员驻劄于雷亷适中之髙州府名为髙雷亷道改肇髙亷罗道为肇罗道专辖肇庆一府罗定一州改雷琼道为海南道专辖琼州一府并请将惠潮道与添设之髙雷亷道及改设之海南道俱加以兵备道职衔庶兼辖兵民协和文武自能弭盗等由前来臣查髙州添设巡道分管辖实属措置得宜地方有益又惠潮髙雷亷海南等处俱系海疆要地道员有控制之责均应加以兵备道职衔以树声威理合据详具
　　题臣谨防同署理广东巡抚印务户部右侍郎臣傅泰合词具
　　题伏乞
　　皇上睿鉴勅部议覆施行
　　议改营制十三条事宜疏　　　　郝玉麟为谨遵
　　谕防防议营制事宜仰祈
　　睿鉴事窃臣看得粤省营制扼险据要声势联络相沿
　　已乆原未便轻议纷更是以
　　和硕怡亲王等议将提臣王绍绪原奏更改营制事宜令臣等再行详确定议也臣防同署抚臣傅泰谨按地方形势审度时宜详加谘询悉心筹画固不敢急遽纷更以滋事亦不敢因循茍且而塞责伏查粤东僻处海隅荷防
　　圣朝休养生息近来生聚日繁商贾辐辏倍于徃昔其间营制布防似宜随时酌改量为裒益庶缓急得宜轻重合度邉疆巩固永享敉宁谨将提臣王绍绪原奏
　　和硕怡亲王等前议及河道总督臣孔毓珣后议秉公斟酌分别应行应止并臣等因地相度刍荛管见一并具折覆陈恭
　　皇上采择
　　一左翼镇之宜仍驻顺徳也查提臣王绍绪原奏请将左翼镇总兵移驻新防该镇左营游击移驻新塘右营游击移驻胥江经前督臣孔毓珣议覆称左翼宜照旧驻劄顺徳该镇右营游击宜移驻芦苞口汛左营游击应仍旧驻劄河口东炮台汛等因臣等查顺徳地方逼近省防接连大洋臣等前经亲徃顺徳香山澳门等处查勘以顺徳新防相较顺徳更为紧要左翼总兵驻劄其地内为省城之保障外为虎门澳门各紧要海口之应援左右遥制新防新安沿海地方声势联络实属扼要且省城为全粤根本重地按其形势省城居中左翼镇居南右翼镇居北左有惠州提标右有肇庆督标四面分布重兵昔人建立营制原有深意新防在省城西南一隅缯艍等船必候潮长始能出入缓急难资调遣若将左翼镇总兵移驻新防不但省城南面空虚且离虎门澳门遥逺难以兼顾似应如前督臣孔毓珣所议仍旧驻劄顺徳无庸更张至该镇右营游撃移驻之处臣等因查勘围基便道阅看胥江芦苞口俱濵临北江大河胥江居上芦苞口居下相离不过五里但胥江止面临大河前后别无港汊芦苞口面临大河左有支河一汊直抵省城春夏潦长船只通行匪类易于出没较之胥江更为险要是右营游击亦应如前督臣孔毓珣所议移驻芦苞口汛再查左翼镇左右二营游撃从前皆驻广州新城之外巡查河道稽察奸匪亦属紧要今右营游击既议移驻芦苞口则左营游击亦应如督臣孔所议仍旧驻劄河口东炮台汛以壮省城之声援也
　　一新防营之宜添设官兵也查左翼镇虽不宜移驻新防但新防地方襟山带海奸宄易于出没亦属紧要该营原设游击一员守备一员千总三员把总四员战守兵共一千一百二十三名官少兵单不足弹压不敷分汛是以从前派拨将军督抚三标兵共九百余名前徃该县地方贴防虽在汛守终属客寄又不新防营管辖未免呼应不灵查粤省贴防处所甚多然地方少缓则贴防之兵便足协幇巡缉若新防地方又非别处可比贴防弁兵恐有疎懈关系实非浅鲜臣等谨议新防营游击应改为参将再添设守备一员千总一员把总四员目兵六百七十七名合之原额共足一千八百名分为左右二营统参将管辖又该营所属之崖门港口通连大洋甚属紧要从前建设炮台二座止拨千把一员防守殊觉虚单今应将添设之守备驻防崖门炮台其余弁兵相险分布其将军督抚三标原贴防弁兵悉行撤回则责任专而巡防力矣
　　一河头汛之宜添设官兵也查提臣王绍绪原奏请将将军督抚提各标兵丁裁抽一千名移驻河头汛设立参将守备千把添塘増汛经前督臣孔毓珣议称瓮峝地方至河头汛计程一百三十里瓮峝现经
