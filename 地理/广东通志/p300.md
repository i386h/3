<!-- { "loadSidebar": true } -->
　　朱诰字少扬归善人少警悟七嵗受论孟再读成诵乡先生陈少防异之曰此子必立身扬名因命以字长嗜学通六经百家言为文不趋时好在郡庠常为诸生祭酒诰温恭恺悌士多附之有同舍髙年当迁诰以义逊郡守韩磊卿闻之喜曰朱生廉静有识者也漕使慕其贤辟摄新兴佥幕檄至而诰卒矣子篆登寳庆二年进士授从事郎梅州司法叅军【以上归善】张宋卿字恭甫博罗人生时有白莲儿之兆性警敏强记尝借书于人一阅成诵终身不忘绍兴丁丑以春秋魁南省擢进士第除秘书省正字迁校书郎正色立朝谢絶权贵由是名重缙绅胡铨张浚力荐之谓才堪大用出为肇庆守礼贤兴学未防卒于官人皆惜之
　　梁应龙博罗人贫而好学尝欲购书而窘于金母因解所服簮珥为之市书闭门诵读登嘉熙二年进士闻报潸然或问之答曰本欲茍禄养亲而亲不逮是以悲尔性不嗜进取歴仕二十年以常徳佥判归恵倅单崔明尝学于应龙造其庐必屏导从乃敢入其严毅如此【以上博罗】
　　郭安仁海丰人少逰邑校能自检饬博士黄以宁称之曰安仁好修之士也登庆元二年进士第授宣教郎知龙川县循良爱人政号廉平【海丰】
　　陈大纲龙川人嘉熙间举贤良明经赐对称防授县令有治状乡人荣之名其乡曰进贤【龙川】
　　罗孟郊其先南昌人五代间有官兴宁者因家焉郊生而颖异早丧父事母孝儿时牧牛长陂端坐读书有山人过而竒之与语告以父丧贫未葬山人为指示葬处弱冠结庐罗岭乡人子弟多从之指授勤恳邑始多学善书札洗砚池水尽黑人称墨池天圣八年举进士累官谏议大夫翰林学士乞归养茆荜萧然母冬月思鲙解衣入池取鱼供母人目其池为曾子湖立庙祀之
　　陈南一兴宁人少力学家城中因筑舍莘庄藏修其间嘉熙中第进士官翰林宣教郎行业卓冠流辈邑人宗之祀乡贤【以上兴宁】
　　邬大昕字东啓河源人政和三年进士佥判广州广之东道濵海往来甚病大昕规度鹿步滘凿之东起东洲西接黄木湾延袤十余里人至今被其惠【河源】
　　右惠州府
　　林从周海阳人太子洗马璨之子景徳二年进士授泉州南安簿日持手板与刺史侃侃辩曲直有国士风主计者闻其材檄涖剑州银冶擢大理评筦永嘉迁寺丞知考城县有恵政后王钦若出判杭州奏辟为通判军州事伉直不阿钦若初甚怒旋委政焉入为屯田员外郎充开封府推官痛絶私谒得权贵书辄投之火常对扆奏事庄献太后指以语仁宗曰此林从周也民有觊兄财而贼其二子长被创死幼走免事发狱成以母年八十法当留侍从周议曰使无赖子居老母侧以凌其幼孤必无全理且恵奸不可孤孙虽穉使侍可也太后读奏未毕遽颔之曰人情当如此命配海外寻以狱空年丰再上赋颂规讽帝亦再降手诏褒之仁宗初郊从周以府僚侍祠例授一子出身念其弟从善蚤卒奏予其孤寻转度支员外提点浙东西刑狱卒壻余靖铭其墓子东乔东美孙之定俱仕歴州郡其族列衣冠者十七人
　　黄程海阳人尝结庐读书西湖山与许申林从周皆为陈尧佐奬引尧佐自潮召还携程偕行欲以恩泽通籍程不受以逊同舍生登天圣五年进士官至太子中舍
　　卢侗字元伯海阳人行朴茂事亲至孝暇辄手不释卷结庐西湖山博习经术而易学尤粹自为训释日与诸生相讨论五应乡荐皇祐五年始以恩释褐守本州长史嘉祐中余靖蔡襄交荐调恵归善簿治平初广漕蔡抗召还国子监复以经学荐之召对授国子直讲熙宁初力言新法不便遂求外补知柳循二州以太子中舍致仕
　　刘允字厚中海阳人综贯经史百家防涉天文地理医卜诸书四荐礼部登绍圣四年进士任循州戸曹令输赋者惟正供悉除耗羡郡守虐役兵卒至讙呼露刃立庭下允谕之帖然改知程乡嵗旱州督租如故允力争之以状闻得免嵗例民输军衣布折钱价三百官市贡布价二百主漕者槩以官市价责办之允坚不从曰怒使者不过逐令耳乃具报云民折纳者给军士官嵗市者以上供价可一耶事遂寝权知化州濵海嵗市玳瑁翠羽允至悉罢之浃旬决宿讼百余吴川盐戸以蓄戎器坐盗辩其寃活者五十余人后除新循二州不赴卒于家子昉龙图阁学士景举贤良方正诸孙多显名
　　王大寳字元龟海阳人建炎二年举进士第二授南雄州教授以禄不逮养移病归八年监登闻鼓院主管台州崇道观因乞祠归赵鼎谪潮大寳日从讲论鼎叹曰吾居此交知益落君独肯从吾逰耶起知连州事载名宦中代还面请蠲连英循惠新恩六州居民月输免行钱高宗谓大臣曰守臣上殿陈民事得一可行亦不细矣命广西诸司具减数闻寻知袁州沈清臣以诋和议贬沅道袁州留之数日僚吏曰恐触丞相怒笑不答表进所着周易证义六卷遂授国子司业兼崇政殿説书奏覈江南诸州月桩钱请定其制减折帛钱以恵小民诏戸部详其奏晋直敷文阁知温州道临漳治葵冈险道十余里行旅便之寻提点广东刑狱孝宗即位除礼部侍郎言致治先明国是今曰和曰战浮议靡定愿断断行之擢右谏议大夫首论朱倬沈该之罪状劾汪澈督师荆襄坐视败衂疏再上谪澈台州会张浚复起都督视江淮师由大寳荐未防符离失律羣言汹汹汤思退因请罢督府议和大寳力陈不可章三上除兵部侍郎起居郎胡铨奏曰近日王十朋王大寳相继引去此非国之福也帝曰大寳岂容其去未防以敷文阁直学士提举太平兴国宫自督府既罢撤边防弃四州诏思退都督军马辞不行帝震怒窜之恨不用大寳言起为礼部尚书寻致仕卒年七十七所着有谏垣奏议六卷经筵讲义二卷遗文十五卷及易诗书解行于世
　　姚宏中字安道海阳人嘉定元年试礼部刘爚同知贡举喜其文赡核擢第一奏对切直触时忌抑置第三居都城防一年门无杂賔归即端居一室嗜学有加焉调静江教授未赴卒年二十九宏中天资颖悟志务逺大尝得濂洛诸书读之曰道在是矣研精索防意度超然不屑于世【以上海阳】
　　许申字维之潮阳人咸平中陈尧佐通判潮州申布衣以其文贽见与语竒之大中祥符初举贤良天子东封献赋颂者数百召试三人申在列令学士院第其文擢申第一授校书郎葢特恩也出知邺县迁知韶州事迹载名宦调吉建二州歴广西提点刑狱改江西湖南路转运使终刑部郎中尝因灾异言事极诋时弊凛然有直臣风申姿宇轩特识见通敏读书一经目终身不忘为文根于所养从尧佐时月夜舣舟于岸有马骑数人至云丞相漕使防宿于此迹之不见后陈大拜申果为漕使葢神报之也子因太子中舍传八世仕宦者四十一人孙闻一曾孙弁皆举进士五世居仁居安八世骞宣皆兄弟同进士申曽孙珏尚徳安县主太宗曾孙女也仕歴广南西路兵马都监知賔州赐锦袍者六金带者三骞登绍熙二年进士乙科为恵州推官调南恩佥判居官有守遇事不诡随官终从事郎祀恵恩二州名宦
　　郑南升出汉儒之后宋初徙潮阳绍熙中朱子倡道东南与同郡郭叔云往从之闻格致之防还相切磋南升尤潜心语孟多所发明朱子亟称焉及朱子殁后与叔云陈淳辈力宗正学往来辨析不倦一时后辈尊事之【以上潮阳】
　　陈希伋揭阳人元丰间两冠乡书漕臣复首荐肄业太学十余年声誉籍甚士人目为广南夫子上书陈利害数万言复荐太学生马锡有文武才请加擢用皆毅然有当世之志元祐间以经明行修赐第者三百四十六人希伋第一知梅州时下诸州取黄沙牛皮及出内库钱买珠以备国用州郡无敢违命希伋独不忍烦民为上封事奏免州人徳之卒于官所着文四百余篇号揭阳集
　　黄焕国揭阳人绍兴辛丑进士宰临汀政务绥和有戡乱功通判江州秩满汀民卧辙留焉为立祠于南安岩再判漳江三载卒
　　郭叔云字子从揭阳人初见朱子求格致之要朱子以原本身心实效语之由是専务躬修尝慨礼废滋久无以维末俗鋭然欲讲行之乃举礼经所疑二十余条以质正于朱子退而考宗法定世适主祭之议摭韦家宗会之説复取礼经族食族燕为宗礼宗义两篇及朱子防谷宗法各一册藏于家【以上掲阳】
　　古革字逢时本河源人成之之孙徙居梅州登绍圣四年进士教授琼州乐育士类蛮洞亦遣子弟受教防黎叛郡檄入洞谕蛮蛮素知敬革遂率服状闻于朝擢守潮州有惠政
　　侯安国本闽之宁化人宋时由乡贡进士教授梅州乐其风土因家焉梅州僻处岭南经学草昧安国倡导之文风日盛以春秋教授门徒蔡防吉其髙足弟子也当时以教泽渊源比之文翁赵徳复其家徭役世世无所与至顺治十二年崇祀乡贤【以上程乡】
　　张防饶平人政和八年进士宰茂名豪民犯法隂贿吏曲庇廉得之致豪于法吏并黜州疑其寃逮吏就讯竟如防议诸司荐为南中清介一人擢判廉州迁知新州前后皆以清节着语详名宦子昌裔通判容州后改琼州持身谨饬能不替其父风【饶平】
　　右潮州府
　　梁頵字防之其先京兆万年人祖炅佐幕番禺时刘氏称南汉炅耻非王命遯于东莞人称其高宋太祖统一区夏遂占籍高要頵秉竒节强学才行信于朋友辞章尤赡补武仙簿歴郁林尉封州司戸叅军悉着能声年及七十以疾乞休陞光禄寺丞致仕卒于家其子揆事亲孝执父之丧庐于冢傍朝夕涕泣哀毁逾礼凡六年乃除耆老以状白长吏闻于朝诏郡县以时存问赐之粟帛
　　梁顺孙字景枢高要人元丰间以两贡辟雍赐廷对将仕郎出身歴桂州观察判官监邕州横山田州等峝金坑旧制输金监官多所需峝丁苦之顺孙抚诸峝以恩信不较其金诸峝长聴服民归之者如市未防卒于官朝廷嘉之官其子严讽
　　綦毋虑高要人绍兴五年领乡荐歴官淮南江浙荆湖路发运司计置官宣和五年转广东西路提举茶盐事再除转运判官先是朝廷以广惠潮恩四郡盐课属之转运副使盐戸失业逃亡亏损元丰中旧额十一二虑被命奏盐戸典卖盐田于税戸得享厚利而盐田嵗额有亏乞令税戸买町戸盐田依原灶限送纳朝廷是其议命下行之町戸不为豪民侵并实自虑始【以上高要】
