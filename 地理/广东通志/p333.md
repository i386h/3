<!-- { "loadSidebar": true } -->
　　吴守经徐闻人少孤事母辛氏至孝攻苦自立应明经选以母老不仕性好施族子自强以父贫鬻身逺贾贾将挟以还守经闻其事急偿其直而归之仍割产给焉族女贫过期不字守经具奁遣之乡里称其义
　　吴兆亨海康人三嵗丧父母陈氏矢志鞠之补郡庠生母病笃兆亨焚香告天愿以身代母病遂愈人以为孝感所致督学罗万程袁茂英皆奨其孝行
　　右雷州府
　　林茂森字良才临髙人少孤博学甘贫事母至孝领永乐丁夘乡荐任武宣教谕勤于课士择弟子之贤者勉其成业尝较注方舆儒林一览行世
　　陶英其先巴县人为留守后卫中所百户正统九年英调昌化所有姊老病瘫且无夫家遂与同来凡越山登舟皆英亲负之姊心不安一日舟浮大江姊潜投水英亦投水救几溺死舟人急拯得两活竟负至任奉养如母
　　林孜字志善文昌人景泰庚午乡荐母云氏病疽秽莫能近孜朝夕泣侍抚摩除涤未尝离侧或谓疽有脓宜吮出孜一一吮之母果愈孜因毒入腹未几亦病疽及剧自知不起叹曰死生命也所恨母老不得终养而反贻母忧尔顾谓诸弟曰善事老母吾死无以为念嘱妻子亦如之言不及私遂卒闻者悲焉李宣字徳辉澄迈人为儿时闻其父云祖子惠补辽海卫军伍南北万余里父子不相见者二十年宣遂悲号不已景泰癸酉年二十四中乡试上京哀请当道得往辽海时其祖年已八十矣相见恸哭见者无不堕泪御史戴缙怜之得循例就近补伍除辽海戎籍遂迎其祖归乡人嗟叹
　　荣瑄琼山人三嵗丧父鞠于母氏与兄琇二人孝友甚笃天顺四年贼据琼城杀不附己者以威众城中人多弃老幼亡命瑄琇独共扶老母间走贼既逼谅不俱全琇谓瑄曰事急矣并死无益我以死扶母汝急去庶几幸脱一人养母瑄去琇与母为贼所获欲胁以行不从贼大怒置母其前以刀按母颈谓琇曰我先杀汝母次及汝琇叩头曰乞贳母愿得相从遂陷贼中及大军至琇自贼中走出为军所获执送主将以从贼将刑瑄冒死前进叩首流血被面请曰兄以母故误陷于贼今母老家贫恃兄为命瑄孱弱不能为有无愿杀瑄存兄养母情辞哀迫主将仓卒斩之既而悔曰凡为人兄弟皆当知有此义吾枉杀好人矣逺近闻者莫不洒泪叹惜
　　云昰文昌人元行省防知政事从龙七世孙少多病父母怜之不令学然有美质所行常过于厚成化十五年丧母邢氏哀毁忧思饮食顿减渐以骨立三年如初丧无何复丧父连年哀毁竟废饮食以死郑籍字孝夫琼山人成化癸夘举人任洛容知县与兄穟早失怙恃孤苦相依及长不忍分防凡出入之需皆兄主之一钱寸帛不入私室兄殁奉嫂益恭鞠其女择士人归之乡人名其居曰荆茂
　　王正海南卫指挥成化乙巳春偕指挥徐鼎自京师归舟次广州波罗庙前遇暴风舟皆覆正推篷出抱舵避浪危在倐忽叹曰吾友老母在堂吾与万里同行今目见其死可独生耶顷电掣见傍有艇遂攀縁登岸求斧劈船阅数舱始出鼎因而活者四十余人余尸亦为厝置
　　唐继祖琼山人舟之孙任长沙卫经厯家素贫与长兄承祖弟绍祖显祖四人相爱成化间绍祖充解官料亏价逮追继祖卖其妻从嫁田数百金为偿之妻冯氏亦无难色乡里以为贤
　　曾士元字仲仁万州人瑁之曾孙也笃于孝友父鲁病疮犯豕肉而卒遂终身不食豕见即悲泣母李氏疾躬侍汤药不遑寝处执丧哭踊絶复苏杖而后起过祖茔虽夜必拜服及缌麻悉遵古制抚兄子若己子复割田以益之以嵗荐为福清训导
　　羊修儋州贡生孝友慈惠厯知新城雩都两县民咸爱之以母老归养百姓恳留不获为之立祠厯任俸余施予宗党祀乡贤
　　汪有执字义甫琼山人事继母孝乡闾并称领正徳乡荐知海门厯官户部员外郎悉称职
　　张腾鸾崖州庠生海寇掳其父腾鸾率乡勇夺之手杀数贼被伤而死州以殉孝旌之
　　吴效字复初琼山人少游邑庠当食饩遭内艰不忍就其少子死于车辗车子惶惧请罪曰汝何心误伤耳里中多好讼废学乃搆精舍行朱吕乡约演四礼以劝説之祀乡贤子防期另有传
　　萧成字子绍崖州人少丧母有弟尚幼继母陈氏复生弟二人独私爱之成自少至冠友爱惟均陈氏为感化领嘉靖乡荐任甄宁教谕丁艰归以父遗田产悉与次弟又出俸赀搆舍与继母二弟居焉次弟应试溺于海抚恤遗孤经理婚嫁无异己子隣人死不能殓亦为具棺葬之李茂作乱人多弃城走成昼夜同州官巡城乡里壮之
　　王天麟字文瑞琼山人隆庆庚午举人知贑县入觐途遇李氏女鬻于陈号啼欲赴水麟慨然捐五十金赎还其母丁外艰卒于家
　　张可载琼山人郡庠生员隆庆五年倭犯海口可载偕父逃贼及之伤其父可载奋力持刀杀一贼乃退负父蔵山中求救于官军竟无应者父死载痛恨鸣寃官军惧赙之以百金卒不受事闻督学巡按皆移檄旌之
　　王盘琼山人郡庠生员性笃孝隆庆六年贼掳其母盘多方丐赀以赎仅得免继至者责如前无以应愿以死生母贼怒俱杀之
　　王子聘澄迈人家贫力学父以爱妾故疎其母母病毒疮子聘隂求医治时读书馆舍每父馈饔飱存其半以饷母遇亲朋酒食輙不忍御必懐归遗母其父底豫爱母如初母病笃为尝粪甘苦其后两任广文以二亲不逮居常感泣俸赀尽以均其兄弟季弟虽妾所出亦化之相友爱云
　　吴涵琼山人郡庠生员行己端方取予不茍有同厢陈可英借彭某银七十两贫乏不能偿彭讼之官英窘将自经涵知之尽数代偿有友陈訚逺适密寄银百两举家不知后訚暴卒涵持银还函封未啓潘之楫号寰瀛琼山人生甫晬母陈孀居抚之楫长出就傅母每留余食啖之之楫见突无烟知母未食忍飡半以奉母母灯下纺织之楫就余光而读才名甚着登万厯甲午贤书戊戌上公车向母泣曰楫以母苦节未扬亲恩未报故为此万里之行不则安忍离膝下乎是嵗副防榜厯任善化县着贤声赴阙陈情赐建坊以表母节
　　陈宗昱琼山人诸伯仲贾而逰者率倚办资斧宗人无冻饿者或以不能葬不能娶告即周给之尝代从子偿逋初不令知盖富而好行其徳者家有海艘取鱼网得番货悉令输之官人服其识
　　曽廷防字伯射儋州人丱角逰泮肆力于学敬事二亲与诸弟终身同防后与弟皆膺嵗荐持家清介不喜殖生唯以训子为务子开弱冠魁省人谓少酧其志云
　　冯嘉遇号载赓琼山人博闻稽古以三礼领天啓甲子乡荐天性至孝笃志承欢当途交章推荐不忍违养应之生平睦族信友轻赀好义年七十有五梓里尊为文献
　　右琼州府
　　陈应隆罗定人由屯种把总授礼部冠带儒士征罗旁献防画圗统义兵力战有功及事平辟道抚民之功居最万厯二十四年嵗荒出糓三百石入官赈济两院旌曰尚义之家
　　李若丝西宁人早孤奉母至孝及母丧号泣三年值母忌日必哀恸不食助工筑城为邑里倡人皆义之
　　右罗定州
　　李郁字文盛连州人永乐中乡荐为福清训导知祥符县又擢开封同知及归以俸余置田均之兄弟其后二百余年子孙蕃衍皆郁之遗泽也
　　陈全学字兼甫连州人父竒才以明经任儋州教谕全学补郡庠为人纯孝母曾年七十老病卧床全学朝夕侍崇祯戊寅流贼犯州全学谨侍母侧贼至跪告愿以身代贼怜之且戒他贼不得伤孝子卒保无恙郡守王立上其事两院旌之
　　右连州
　　文苑
　　王佐字彦举家世河东人元末占籍于南海时孙蕡与佐结诗社于南园开抗风轩以延一时名士佐才思雄浑体裁甚工蕡深重之搆辞敏捷王不如孙用意沉着孙不如王何真礼聘二人皆使掌书记军旅事多见咨询时李质以徳庆豪帅据有肇庆佐与蕡往説之遂通好质尤好文衣冠之士多往依之其最知名者则有江右伯顔子中茶陵刘三吾建安张智归言于真使招致之由此真号称得士洪武六年用部使者荐拜给事中论思补阙恒称帝意学士宋濓尝拜赐黄马帝为歌命诸词臣和之佐斯须而就有臣骑黄马当赤心之句帝览而喜以为名世之作赐钞一锭佐性不乐枢要居官二载即乞骸骨帝怜其诚许之陛辞日赐钞五十千时臣僚自陈者多被谴斥佐以恭慎得归佐天性孝弟父没时有廖元正者为料理丧事殡诸南雄之九里山终身事元正如父所为诗清逸评者比之髙适岑参
　　孙蕡字仲衍南海人【今顺徳】性警敏于书无不窥为文援笔立就雄深雅健有魏晋风元季东莞何真保有南海蕡往从之廖永忠南征蕡为真作书归附曲尽诚欵永忠遂辟蕡典郡教洪武三年庚戌诏天下设科取士蕡举于乡授工部织染使调虹县主簿安集劳来民还其业甫一载入为翰林典籍学士宋濓乐韶鳯承防詹同甚重之奏对便给容观飘洒濓辈自以为莫及也八年同修洪武正韵九年以奉常之节监祀西川既三载力求外补为平原簿无何逮系输左校筑墙望都门讴吟为粤声督者以闻召至陈诗皆忠爱语释之十一年罢归田里十五年召拜苏州府经厯二十二年谪戍辽东都帅梅思祖节镇三韩素重蕡迎居家塾未几坐党祸
　　李徳字仲修番禺人夙负逸才博极羣书洪武初以明尚书荐至京厯仕郡邑十余年年且暮改就教职归老于家有易庵集
　　黄哲字庸之番禺人世为着姓弱冠而孤刻苦读书通五经文选诗造晋唐奥域性好山水结庐蒲涧栖息其中往来罗浮峡山南华诸名胜以为未足乃辞家度庾岭过吴楚逰燕齐间一时湖海英豪皆与纳交当风雪时泊舟秦淮遇朱文昭凃颖辈握手吟咏沽酒大噱二人唶曰君才如白雪吾虽知音如寡和何自是名借甚值明太祖驻师金陵招徕名儒丞相李善长防政张昶汪广洋交荐之拜翰林待制入禁阁侍太子读书太子爱重之钞币之赐无虚日嵗旱御制喜雨诗命哲赓之甚见褒重洪武初奉使青徐谕诸反侧寻出知东阿县剖决如流案牍无滞值旱麦苗尽凋乃斋戒徒跣烈日中甘防应祈民懽呼曰此黄公雨也浪溪有怪物作祟窃人啗之哲为文祷于神须防风雷大作一青蛟毙水上人称其诚感时经毛贵乱后民多流徙他乡闻哲善政复业者亡虑数千人户口日滋四年迁东平府通判东阿士民涕泣攀留是嵗黄河决梁山中书省发民疏浚哲董东平之役经画有方民不告劳有司欲复堰黄陵冈哲建议止之寻上疏陈时务数十事帝怒其狂防山东分省奏哲捐俸修先圣祠筑积水湖隄有成绩乃释不问哲亦乞归得允既南还有司请哲领郡校事横经授徒四方至者多名士八年复征还判东平后以事诖误竟寘于法哲始北上时倚篷聴雪常自诧曰天下竒音妙韵出自然者莫是过也归搆一轩名聴雪篷学者遂称为雪篷先生
