<!-- { "loadSidebar": true } -->
　　巨福山　在城北二里高十余丈与峡冈对峙下有眞武庙又北六里曰端峯山端正不欹八里曰延长山二十里曰云坞山俱高百余丈
　　望州岭　在城东五里高七十余丈登之阖邑皆见佐隍山　在城西七里高三十余丈绕县之右因名相连有寳盖山
　　十里峯　在城东十里高百余丈峯峦嵯峨草木葱鬰相连爲秀罗山
　　相思山　在城南十里高百余丈又南二十里爲霍山四十里爲笔架山
　　罗伞山　在城东南十五里高百余丈【旧志未载】又东十里爲罗陈山
　　云斛山　在城北稍东十五里高百余丈遇旱祷之石中泉出即雨
　　桐山　在城西十五里高百丈山顶有寺名小西天【旧志未载】又西连碧冈山云干山
　　思防山　在城东二十里高七十余丈山势峭拔难登相连爲岚冈山爲大罗山
　　新宁山　在城西南二十里高二百余丈长二十余里山径纡曲土人名二十四山
　　宜路山　在城西北二十里平冈陂陁行人宜之稍北爲小温峯高三百余丈
　　通利山　在城东三十里形势平坦产竹木利民文献通考载新州有利山即此相连爲碧云山爲慈云山锦山　在城南三十里【旧志二十里误】高百余丈有水出此名锦山水
　　龙山　在城南三十里高二百余丈周五十余里蜒蜿如龙蟠上有天宁国恩寺即龙山寺爲曹溪第六祖卢能托生地各旧志载六祖故居其址即寺前地也寺中有觉轩
　　索山　在城西稍南三十里高百余丈
　　天露山　在城东南三十五里高峻揷天顶有巨石泉出其旁注爲龙潭乡人立庙祀龙神嵗旱以石投之有声如雷即雨
　　崖楼山　在城西北三十里耸峻壁立上有飞崖势若楼台又名崖牢山【此山已割附东安南境犹属新兴界】
　　熙隆山　在城东四十里高七十余丈相连爲云秀山爲云石山
　　布辰岭　在城东四十里高百余丈【旧志未载今查出】
　　大塘抝山　在城东南四十里高五十余丈路通恩平【旧志未载今查出】
　　贤岭　在城东南四十里高百余丈相传是山之秀多钟贤士以此得名土人呼爲圆岭东南十里爲大面岭双官山　在城东南五十里高百余丈数峯相聨两峯秀出
　　老香山　在城东北五十里高三百余丈周五十余里峻嶒丛木与高要高明接界
　　风门防山　在城西五十里高五十余丈【旧志未载今查出】猫爪岭　在城南五十里高百余丈【旧志未载今查出】
　　王高尖山　在城南五十里高百余丈南属阳春北属新兴爲两邑险要【旧志未载今查出】
　　凤华山　在城东六十里高四十余丈翩然如凤翔故名下有真觉寺
　　独鹤山　在城东南七十里高二百余丈俗呼爲独鹤尖相传峯顶常有一鹤栖鸣故名乃恩平开平新兴三县之交界也
　　仪峝山　在城西南八十里西连赘峝山千崖万壑深杳莫测猺人居之
　　罗汉山　在城东南一百里高百余丈山北草木苍翠山南独无草木白石磥砢相连爲府君岭
　　冬瓜岭　在城西南一百二十里高二百余丈路通阳春罗定东安
　　水文脉水　在县城内即学宫前水渠也
　　洞口　在城北十里纳锦水卢溪水滙流而北洞口有回澜塔　明万厯时建
　　新江　诸水合于洞口谓之新江北流五十里至东安县地方又九十里经新桥出新江口入肇庆府西江井干湖　在城北二十里其深莫测多鱼嵗旱土人击水面则有雨
　　锦山水　发源锦水西流数十里至东安界又北流绕县西至洞口与卢溪水合
　　通利水　发源通利山西北流合卢溪
　　天露水　发源天露山北流四十里合卢溪水
　　允河水　发源布辰岭西流与通利水合
　　客朗水　在城西北四十里发源芙蓉都东安县界东流入卢溪
　　卢溪水　发源风门抝山上爲思龙水自龙山寺以下名卢溪北流绕县城东至洞口与锦水合北流
　　阳春县
　　山磁石山　在城东南三里高十余丈一峯特起四面平坡
　　凉繖冈　在城北十里高五十丈盘旋宛曲爲县治主山稍西有翘石岩鱼王石
　　黄坭冈　在城西十五里平坦多石稍南爲白猪石冈上有石如猪
　　射木山　在城东南十五里高百余丈巍峩蓊鬰县治之案山也一名云灵山云羃其上必雨开则霁上有射木神祠
　　崆峒岩　在城西南十五里深广数十丈中有石乳石钟又有暗洞炬行十余丈
　　鐡坑山　在城东二十里高七十余丈山势盘旋古木森翳
　　鵞抱岭　在城南二十里巓上一石如鵞抱状又南十里爲天马山高百余丈县治面之
　　潭西石岩　在城北二十里【旧志三十里误】岩深广十余丈相传中有石乳若人物鸟兽之状稍北有龙蜕岩又有赤豹岩相传童眞人骑赤豹出入处又相连有那虹石有大琅石皆有洞穴
　　潭来岭　在城东北二十里高百余丈【旧志未载今查出】石緑山　在城西三十里高数十丈上有乱石其色澹碧每雨过山下常有緑石又西十里爲旗鼓山
　　石壁　在城北四十里石攒簇水次凡数十峯东爲那乌石西爲潭葛石石峯数十相倚
　　鹦鹉山　在城西南四十里高三十余丈明万歴辛巳大雨山裂下成深潭
　　石窟岩　在城西南五十里高朗轩豁石壁多鸟兽之状相连爲锣湖山高五十丈上有湖
　　白水岭　在城东北五十里高八十余丈【旧志未载今查出】凤凰冈　在城西南六十里高五十丈山形宛如凤石角岩　在城西北六十里高二十余丈穴广五十丈高丈余中有石泉旧志谓之石脚岩【旧志城北八十里误】
　　铜石岩　在城北八十里高二十余丈相传内有古佛宋咸平初以太宗御书赐藏石室前有德慧禅寺【旧志作峝石山】
　　珠环山　在城东南八十里【旧志四十里误】高六十余丈诸峯如珠累累爲阳江界稍东爲马鞍山高百余丈
　　将军冈　在城东北八十里高三十余丈冈垅起伏宛如波浪按旧志唐姜晦贬春州司马提兵陟此因名云霖岩　在城北九十里【旧志八十里误】岩穴深邃前明后暗有水流爲云霖渡
　　牛枙岭　在城北一百里【旧志一百一十里误】高五十丈与新兴分界西有铅坑冈出铅砂
　　石人山　在城西南一百二十里山平坦上有巨石如人又西十里爲丫髻山高百余丈秀丽若簪花然响石岩　在城西北一百二十里山多石无草木有穴三四圆敞如屋又西北十里爲宝带岩高朗轩豁四壁垂乳多竒观
　　云浮山　在城西北一百二十里【各旧志城北七十里误】高百余丈云浮水出其下
　　木栏山　在城西南一百三十里高三十余丈林密若栏杆然故名
　　罗黄山　在城西南一百四十里高百余丈有瀑布落而成川名罗水山下多罗黄二姓
　　水旧学水　在城南二里源出射木山绕县南门西流入漠阳江【旧志不载俗指爲博麻水误】
　　博麻水　在城东北二十里源出潭来岭西南流至城北十里曰北泷水入漠阳江【各旧志载源出射木山又云在西南一百五十里俱误】
　　罗凤水　在城北五十里源出白水岭其流曲折西入漠阳江
　　云霖水　在城北八十里自云霖岩流入云浮水名云霖渡
　　云浮水　在城北一百里源出云浮山至黄坭湾始可用舟楫经阳春县直抵阳江县入海是爲漠阳江罗水　在城西南一百四十里源出罗黄山东流入于漠阳江
　　麻陈水　在城西南一百五十里【旧志二百五十里误】源出电白县东诸山下流合罗水入于漠阳江
　　阳江县
　　山鼍山　在城内脉由东山突起平陂延迤半里许其形如鼍
　　金鸡石　在城北小洲上相传宋时有金鸡飞立石侧故名北一里曰北山高三十丈顶有石可容十余人名仙人石北五里曰千金山北二十里曰北甘山高三百余丈四十里曰麒麟冈曰渴村山五十里曰东岸山六十里曰高岭石洞可容千人泉出其下俗名鐡城东山　在城东一里高六十余丈旧有熙春台瑞禾亭弥陀院俱废山顶有石塔东三里曰王母冈五十里曰琨山高三百丈峯如卓珪九十里曰斜岭
　　箕冈　在城南二里又南四里爲望海冈高百余丈上有望海台今圯又南十五里爲尖山高六十余丈峯小而锐
　　顿鉢山　在城西南二里临瞰江水形如覆鉢县之水口山也对岸有石觉寺案山如鉢故云明万歴建塔于上
　　大坑山　在城东南十里高二十余丈东南二十里曰峡冈高二百余丈两冈对峙又东爲石鹤山那湖山香炉山苏峒山南坑山皆有猺居
　　茶托冈　在城西二十里形如茶托西三十里爲厮打冈
　　凤凰山　在城东北二十里亦名北甘山高千丈相传有凤凰巢其上北派爲石龙山南派爲随峝山又南派爲官山俱高百余丈
　　鴈山　在城西南二十五里高一百丈旱有云覆必农家以爲占候西南六十里曰丞相岭高百丈相传宋相畱正任阳江尉游此故名
　　北津山　在城南三十里高百余丈对峙爲南津山二山之间爲独石南津山侧爲银坑山稍西爲马母山皆在海中
　　朝官山　在城西北三十里高百余丈西北六十里曰石坑山其东派爲罗岭爲珠环山爲蟠龙山爲霖山爲乌石山绵亘相接
　　罗琴山　在城西五十里【旧志二十五里误】高三百余丈相传晋尚书郎罗含常携琴游其上故名上有猺西六十里曰退前岭山路险峻行者难前
　　马衔山　在城东北五十里高二百丈相连爲合沟山爲秀石山有猺居之
　　海朗山　在城东南五十里临海高百余丈亦名镇海山
　　合门山　在城东北六十里高类马衔山夹莲塘水对峙如门东北九十里曰三龙山曰那龙山俱有猺居海陵山　在大海中去城南约七十余里极高峻周三百里一名罗洲旧名螺洲又名螺岛其中峯名草黄山东峯爲平章山即张世杰葬处下有平章港即世杰覆舟处西北爲鹤洲山又西爲麻龙渡山四面皆大海又东南爲三汲山屹然海中此外皆大洋稍东约百余里爲小镬山又东爲中镬山又东爲大镬山皆在大海中望之俱如覆釜已非阳江境以海防所及故查载之紫萝山　在城东南九十里【各旧志名瑞灵山又名烟萝山】高四百丈唐时有瑞光烛天郡守上其事勅置禅院开山丛棘中发石龛得古经一函曰大佛名经有碑存
　　郎官山　在城西一百里【旧志六十里误】高四百余丈上有龙潭又西爲箭干山爲鹿围山爲虎头山
　　王公岭　在城西一百三十里悬崖最险明万歴间叅将王扬德开路便之故名
　　望夫山　在城西一百六十里高四百丈绵亘数十里界连电白上有石如人引领状故名旁有丫髻石稍南爲鐡帽顶山
　　梅峝山　在望夫山之北高二百余丈以产梅故名双鱼石角　在奉裁双鱼所左侧临大海颇险又西南五里曰筶杯石双屹大海中双鱼所舟航所从出入亦一险要也稍东爲马鞍山又东爲粪箕山皆屹立大海中
　　水鼍江水　即恩江又即漠阳江在城西百步发源阳春县云浮山经阳春县流至阳江县西又名龙涛水南流直通北津港
　　大海　在城南三十里北津港之外
　　莲塘河　在城东六十里发源恩平白马山一名琨水经莲塘驿西南流入鼍江
　　沙河水　在城西北六十里【各旧志城北二十里误】发源乌石山经南河都民资灌漑流四十余里合龙涛水由北津港入海港在城南三十里
　　丹阳水　在城北八十里即大墟河发源梅峝山歴程村河口南由丰头港入海港在城西南四十里
