<!-- { "loadSidebar": true } -->
　　邓以诰新建举人万厯十九年知博罗和易爱民值更赋籍日夜稽覈猾吏宿蠧为之一清葺文庙筑太平桥割俸鸠工而民不知役擢刑部主事歴衡州知府
　　冯渠新城人万厯癸未进士永安令署海丰廉明仁恕缓赋平刑逐舞文厘宿蠧禁贩舶以救荒创社仓以备嵗涖治数月调繁番禺丰人立碑颂徳
　　董有光徳兴人进士由湘乡调归善勤于听断发擿若神诸如清册籍减丁银增仓储修桥梁改学宫事皆克办人祠祀之
　　张锵惠安人万厯丙辰防魁任海丰至诚恻怛不茍刑罚值嵗大饥单车发赈不足至镕带金以继之仅三月卒于官民为出涕
　　郭咸和赣县举人万厯二十九年任海丰洁己爱民修文庙建社学立七都义仓严警保甲佐属咸遵约束无敢持檄扰民者拊循实政民思念之
　　杨士化天台人万厯二十九年以贡生知永安正纳粮法马革去重耗自雇长夫不役一民捐俸修学宫勤于课士民失火望风拜祷火遂熄祷雨又立应建四门楼橹又建紫金山楼额以雄镇城西关外民常病涉建桥以通道至今称杨公桥
　　刘廷祚安福人崇祯十年以举人知永安食蔬衣布谢却餽遗下车即治狱平反得情囹圄一空后有应禁者不胜哀矜民感其恩不忍犯农时巡四野劝耕敦尚行谊崇正文体以形家言迁学宫于城外嵗荒赈饥民赖以存活较正权量俗以为便去后为祠祀之【下县佐】
　　何阿鲁临淄人洪武九年归善县主簿以寛为政仁及穷民合境之内呼为阿父母
　　叶允吉兴化人洪武九年博罗主簿廉静寡欲人不敢干以私虽果菜一无所受
　　龙璿融县人正徳庚午以掾吏任博罗县丞时峝贼称乱监司抚之犹潜出剽掠璿主诘捕单骑诣贼砦视状贼惊曰是将不利于我乃坚壁鼓噪以恐之璿谕以祸福自引满射砦中其木樵贼惧开户迎入呼其党责之自后无敢肆掠者又尝主催科羡余一无所私卒于官
　　李中字子庸吉水人登正徳进士授刑部主事上疏指斥忌讳武宗大怒谪龙川通衢驿丞既至辟爱梅亭读易其中王守仁方镇防檄中往议军事多所折衷后歴广东布政使擢右副都御史【下教职】
　　邓琏零陵人景泰中教授惠州府学防门左故有文昌祠琏徙之凿泮池甃之以石课士条格一遵董学者之政行之无倦
　　张郁兰昆明人教授惠州刚方耿介朔望升座揖诸生有失礼者厉声色诃之幼者扑责之不琐琐餽遗之末年七十声如洪钟人咸称其有古道云
　　罗顺吉水人天顺初以贤良方正谕博罗士习任侠顺督就学舍肄业早夜携茶粥供其勤者士激励趋学其自处虽燕居必衣冠对妻子如賔客后迁秩去
　　杨国本莆田人正徳中谕博罗性和易能接士周贫时督学约法欲疏不检生徒郡邑官多承望风防毁誉失实国本简覈精审众论翕然复议毁淫祠侃侃不阿秩满迁威州知州
　　郭克一字约之惠安人嘉靖中以乡荐谕归善学在郭外庙宇敝坏诸生徒寄空籍克一倡新学舍俾士民肄业申饬教条讲説经防士心竦异一年以忧去卒于家
　　袁大纶鄞县人嘉靖中谕归善性敦朴教持大体待士有礼诸生贫者以贽见立却之先是释菜行礼笾豆爵篚取具临时大纶节缩俸廪创为之迁宁州学正
　　王宗徐江西泰和人嘉靖二十九年以乡荐谕归善英年雅度乐于训诲察诸生贫乏分俸给之尤厚其力学者谈説经义靡靡可听邻庠乐就之多获其益歴迁开封安庆二郡守
　　宋秩莆田人正徳中以贡训海丰学宫圮坏倡修之待士有礼弗率教者则以规条从事诸生敬悦取科第者继起后乞致仕归
　　吴铨晋江人嘉靖四年训博罗择士之美质者授之易亲为讲説使咸集学舍肄业夜挈茶具行视以稽勤惰翕然向风御史周煦知其贤特疏荐之
　　杨文伟南海人万厯十一年以贡训长乐诚正端介诸生贫者捐俸济之有寃抑不平代白有司而不许士子出入公门尝委视仓从役误持升斗秣马立责还之卒于任贫无以殓诸生醵赙仍请于直指汪言臣厚卹之
　　右惠州府















　　广东通志卷四十
<史部,地理类,都会郡县之属,广东通志>
　　钦定四库全书
　　广东通志卷四十一
　　名宦志各府【四○自明潮州府起至忠义传讫】
　　明白叔敏不传籍贯洪武十八年知潮州兴学校课农桑持身清白人不敢干以私时潮多絶户荒田民苦代纳至鬻子女不能给叔敏奏豁之世怀其德王源字啓泽龙岩人进士宣德十年知潮州寛明仁恕城东长桥二十余丈岁久圯源乃垒石增砌作楼槛其上而新之城西湖山多怪石为祟源命除之下果获石髑髅复掘丈余得石刻囘风二字先郡记防曰挽囘淳风时以为应云潮故水国土善崩源筑圩防障田庐复置乡庾乡社立警铺政平讼理及去百姓为祠岁时有司致祭焉
　　刘湛字嗣洁桂林人正綂间由举人知潮州漳寇林乌铁扰郡之三饶猖獗甚湛率民兵往剿捕殆尽郡连歉粮赋至二年苦不能输奏免之民甚称德其后周宣以弭盗衞民叶元玉以剖棼治辨俱称良吏与湛后先辉映
　　谭伦字敬仲邺水人进士正德八年知潮州矜恤民隐奏免无征米潮人世戴之修桥筑堤以便民入觐卒于途
　　袁凤鸣字子时沅陵人嘉靖戊戌进士初令贵溪以治最召授监察御史喜弹劾出刺潮州首询民瘼理寃狱禁侵渔抑豪右寛滥征省繁役政暇聚诸生解经课业亹亹不倦后竟为权要所中改任士民遮留谢之而去
　　何宠天台人嘉靖癸丑进士由刑部郎守潮时倭寇频仍宠至镇以静闾阎隐伏咸许上逹徐察其利病亟与兴革以坦易得民而检身俭约军兴防午民不以征发为扰兵骄弗戢按法裁之帖然无几寝疾阖郡奔走祈请比殁罢市巷哭塑像与袁凤鸣并祀曰双贤
　　侯必登江川人进士隆庆初以兵部郎守潮时倭扰后山海荐警井里为墟诸掠人取赎者无宁岁必登首罢一切苛条与民休息而沉几有雄畧善得贼情竟以谈笑指麾先翦其羽翼剧贼屏迹民得更生尝以试事之省防道贼巢中贼闻相率罗拜马首肃队前驱威德服人类此
　　郭子章庐陵人进士万厯间知潮州有才名政尚整肃吏畏民安着潮中杂记补前志所未备学者称为青螺先生其后胡乔岱庐陵人置学田以赡士金时舒晋江人修学宫以育才俱不失为贤守
　　樊王家潜江人进士天啓间知潮州廉正执法裁抑豪右民赖安辑其后李栻晋江人治尚简易尤精鹾政不致于繁苛扰民一严一寛皆有功于潮郡黄日昌晋江人进士崇祯间守潮政尚寛大平易近民民思之立庙以祀其后刘柱国潜江人治务方严尝举孝廉杨开于朝后殉节湘隂人称为知人皆郡守中之表表者【下郡佐】
　　彭艾南昌人洪武初潮州府同知廉洁公恕严课生儒岁旱祷雨随应防秩满留之无从至今颂其政衡岳汝宁人其先世籍本随州父通元季以武功起家授官百夫长屯香山洪武初弃官归过西平道梗不通遂留家焉中河南乡试升太学三十年诏国子监选诸生通理道者赴詹事府议事六馆士咸推岳往敷陈时政称防擢潮州同知其政先德化后刑罚布衣粝食种蔬自给而已三十五年迁西安知府其后宣德五年通判裘贤安庆人爱民如子公暇輙杜门絶干谒尝出劝农释冠带执农具以耕岁则大熟卒于官士民哀之又正綂间通判杨薫以清苦着节俱称佐郡之良
　　刘秉鉴字遵教安福人尚书宣之仲子登进士累官河南副使嘉靖初左迁通判转潮州同知涖政廉明笃志古学政暇輙引诸生讲究经籍又毁淫祠以正人心一时翕然宗之越二年迁临安知府未任卒于英峡士民哀之
　　魏一恭莆田人进士嘉靖间以刑部员外郎谪判州清修特着且多遗爱在民时推官秦僎南昌人风裁崚崚挫抑势要细民以安俱有声于佐郡
　　何敢复兴业举人万厯间以兵部郎中谪潮州别驾迁同知嘉惠学校在海阳置市租佐祀在澄海建韩祠与诸生课业所至皆有惠政今配享澄海韩祠厐承宠吴江人进士崇祯间由佥事谪任潮州同知恬静有介节迁秩去父老遮道送之其后黄中澹广昌人由本府通判陞同知廉静爱民时有前厐后黄邦人安康之颂
　　万元吉南昌人进士崇祯间潮州节推青年负气节风采凛然而洞悉民隠摘发隠伏老吏弗如后为都御史殉节贑州【下县令】
　　姚复初洪武二年知潮阳时天下初定吏事草创复初每为经久计加意拊循新附乐业因与革陋更始复城隍置社稷兴学校次及廨宇司局之属诸废毕举尤首重制科及明经孝廉之荐一时所得多名士在职七年以治最迁去
　　唐宗义庐州人洪武三年知揭阳时刑法大苛宗义出见吏胥里甲罹狱具羣立于前愀然问曰尔等何至是耶各白其故谕而释之在事三年徭均讼简民怀其惠迁广东都司断事
　　沈仲徳南昌人洪武十四年由人材令揭阳识见洞朗而心一于忠直能容人小过躬履亩均赋役遇造籍更定都图以便民民咸徳之
　　刘寛洪武间知程乡廉节勤俭锄强植弱凡百兴作惟惧扰民罢之徭役务覈丁粮多寡为等毫不容私巧猾敛迹当赴觐道卒民迎其榇还邑泣拜设奠仍防之归
　　郑懋中名馞以字行晋江人洪武丙子领应天乡荐三十五年知程乡时豪猾侵民懋中至首按除之民大悦讼者委曲开谕或令退思之不施鞭朴词讼日简县中称治謡曰安所得公长者禁令不烦徭役寡昔无羊今有马初程乡民鲜知学懋中至作新学规亲为生徒讲解自是始有进士第者一日感疾戒其子及其吏章华曰凡此吾民尔等善视之毋伤吾意言毕正衣冠瞑目而逝民哀慕之共舁其丧归葬与南汉令曾芳合祀焉
　　徐资用莆田人进士永乐二年涖揭阳博洽有才而动常端谨政暇躬与诸生讲究经术及往哲事业兴学训士有良吏声
　　陈瑄字元献眉州人景泰甲戌进士擢御史以言事谪尉建阳天顺初迁知潮阳廉断而恤民以兴贤作士为务防夏岭盗起啸聚以千计航海攻城转掠诸村瑄多置烽堠以窥贼向及预为城守战攻具昼夜乗城令室人具食犒士士感奋曰有侯如此敢不效死贼谍知备严遁去瑄命追击大败之防大兵进剿复宻遣谋士诱执其渠魁遂大破贼余党抚安以功迁本府知府
　　陈爵字良贵南靖人天顺丁丑进士四年令揭阳时嵗荒多盗自捐俸赈民又因故城筑而新之比海寇环攻六七日竟不能下遁去复率众讨平之以治最闻进秩六品成化二年擢韶州知府民思其功祀之杨昱字仲明防稽人成化间以举人典教擢知饶平饶始分县民习顽暴昱以严治之建城署辟田野驱輋猺劝农桑均赋役兴文学骎骎向化至十六年闽进士张濬令饶亦廉辨有治才斗老谢全数蔑法乱政笞杀之其子诉于上官濬愤恚卒士民咸寃之今与昱皆祀名宦
　　刘彬字吉之广信永丰人成化间进士为程乡令威信明敏诸舞文者以次逐去恤民隠振士习出俸余以市学租建都里义仓以待荒歉在任九载衣食舆马自奉省约如韦布时
　　丘天祐字恒吉莆田人治二年进士令饶平卓有风裁县署失火天祐痛自修省悉其力一切新之徙城隍祠建沿途候铺廉能着于时俄巾车产一芝众以为瑞寻丁外艰起授监察御史后有桂林许璧以惠和治饶最久民习其政若忘其为令也
