<!-- { "loadSidebar": true } -->
　　铜柱非一南裔异物志昔马文渊积石为塘达于象浦建金标为南极之界林邑记建武十九年马援植两铜柱于象林南界与西屠国分汉南疆晋地理志日南郡有铜柱汉立此为界今尚存隋书大业元年刘方败林邑经马援铜柱南八日至其国都刻石纪功唐南蛮传林邑南大浦有五铜柱山形若倚盖西重岩东涯海汉马援所植也至唐明皇时诏何履光以兵定南诏取安宁城及盐井复立马援铜柱乃还栁文安南都防张舟复立铜柱马总传元和中以防州刺史迁安南都防亷清不挠用儒术教其俗政事嘉美獠夷安之建二铜柱于汉故处镵着唐徳以明伏波之裔五代史晋天福五年楚马希范平羣蛮自谓伏波之后立铜柱于溪州杜甫诸将诗回首扶桑铜柱标防防氛祲未全销越裳翡翠无消息南海明珠久寂寥殊锡曾为大司马总戎皆插侍中貂炎风朔雪天王地只在忠良翊圣朝【防旧志】
　　铜船
　　合浦四十里南有一湖每隂雨日百姓见有铜船出水又有一牛在湖中以鸡酒为祭便大获鱼【交州记】
　　马伏波运河旧道
　　合浦大洸港有潮西通九河江江口有赤羊墪蛋人取蚝于此又名赤蚝墪相传汉马援征交阯时驻军合浦由外海运粮恒苦乌雷风涛之险及海宼攘刦之患遂以昬夜凿白皮蜂腰之地以通粮艘此河通龙门七十二径直抵钦城其掘凿处约长七八里阔五六丈深三四尺今两头潮水尚通但中间堙塞此水一开实钦亷舟楫之利明嘉靖知府张某欲凿之不果【府志】
　　天涯海角
　　天涯海角言逺也而钦州有天涯亭亷州有海角亭【言鲭】
　　象牙
　　象性最灵徐少溪从植庭贶宦合浦其地有象非其土产乃从安南来者能过海于水底行捕鱼食之欲换气则浮以鼻向天若植桅然良久复没偶一嵗飓风大作羣象不能呼吸皆死数日浮薄岸牙骨悉为珠池太监所得其后以秋七八月至食人禾稻村人悉起持兵器击锣鼓骂之象伫聴良久转羣奔去至他所亦然或设陷坑每嵗亦得二三只常问外夷云取之法若欲活者则家畜象囮使就野象水草久之情熟则诱一二野象离其羣俟稍逺象囮各以鼻纒其足拖归其家预掘坑以待之象囮置野象于坑中饥之三四日乃为假人以篙悬而下骑之象见假人大跃地为之震复引假人而上每日如是数次俟稍驯投之草料久之象奴下骑之月余益驯与家象同方砍地出之象牙自蜕者色黯生牙自有肉红色可辨如欲取象牙亦使象囮有野羣象入夹山中度行逺象囮急奔出则众人悉力置竹鎗埋鹿角掘坑堑外围既固其中水草尽则群象死无论多寡皆得其牙【月山丛谈】
　　凿横石
　　交阯以北钜南海有水路多覆巨舟髙骈往视之乃有横石隠然在水中因奏开凿竟去其石民今赖之【北梦琐言】
　　涠洲石室
　　涠洲有石室其东一石如鼓形又有榴木杖倚石壁采珠者必致祭【交州记】
　　龙村
　　合浦有人得夜光珠吞之遂不食数数喜入水未几生鳞鬛化龙而去今龙村是也【合浦志】
　　雷州府
　　雷神
　　雷神庙在英榜山庙貌尊严相传陈时雷州人有陈鉷者无子业捕猎家有九耳犬甚灵凡将猎卜诸犬耳一耳动则获一兽动多则三四兽少则一二兽一日出猎而九耳俱动鉷大喜以为必多得兽矣既之野有丛棘一区九耳犬围绕不去异之得一巨卵径尺携以归雷雨暴作卵开乃一男子其手有文左曰雷右曰州有神人甞入室中乳哺乡人以为雷种也神之太建三年果为雷州刺史名曰文玉既没神化大显民因祀焉【防补】
　　海神
　　海神甚灵明嘉靖间有渡琼者见海神卓立水面髙丈余朱发长髯冠剑伟丽众惊伏下拜海神徐掠舟而过有光景经久不灭次日有三舟复见大噪拒之风波荡涌舟尽覆海滨父老云凡渡海每月十八日勿渡渡则撄神之怒若至海安所闻涛声哮吼大地震动则知三四日内必有大风雨不可渡也【防补】
　　祈雨树
　　海康县之讨纲村前海屿三墪上有古树槎枒甚怪号龙王有井味淡号龙泉天旱酌井中水树下祭之则【海康志】
　　陷湖
　　陷湖在遂溪县东南七十里周围十余里其泉极清故老传云古系托二村唐时有一白牛入于本村村人共杀食之惟一老妪不食一日天降大雨二村俱陷老妪携一伞竹杖乘而走回望地陷不已遂以竹插地陷乃止二村人民无一存者其后竹倒生湖傍因名陷湖即今之湖光岩是也【府志】
　　呪肉
　　雷州奏牍有人为巫诅死问其状巫以熟牛羊肉呪之须臾为生肉又咒之须臾复活牛仍为牛羊仍为羊但渺小耳又呪之须臾复为生肉又呪之须臾复熟人食之腹中淫淫动随裂而死乃逮巫磔之【笔谈】
　　金牛庵
　　唐开元中见一牛色如黄金与常牛大异众逐急牛跑而没于土掘六尺余止见尾五寸许村人砍取之乃金也因是创庵穴上名金牛庵凡风雨夜牛常出庵外踏印于地【府志】
　　伏波例封
　　府城南三里祀两伏波将军前伏波路博徳后伏波马援凡济海者必卜焉苏轼有记宋元丰五年封忠显王诰曰明神在于天幽功施于世从而修报古之道也灵贶所及屡获嘉应宜赐爵号以答神休宜特加封忠显王宣和二年封诰曰雷州忠显王昔以智谋终殄金溪之宼已而精爽常为月窟之游既凭物以显灵况有功而当祀峤南万里遗爱犹存庙食千年英风尚凛顷縁使舶共苦风涛漕臣修致祷之防以求共济屏翳息号空之怒飘顺而安遂成济海之功无媿伏波之号宜进加于徽号用昭报于宠休神其格思歆我嘉命可特封忠显佑顺王两神同一诰盖例封也【府志】
　　木佛
　　第六都香坑村昔年水漂一木于香坑溪逆流而上落于田中乡人弃去复反者数四因异之刻为九座木佛旱涝祷之应如影响至今其佛犹存【府志】
　　石牛
　　遂溪县第三都英灵下村昔有土地堂陈时有客驱牛至堂前悉化为石石皆半牛头形客因家于此即雷种之祖地也后人因其石如牛形故立为石牛庙【府志】
　　龙爬石
　　旧县东五里輋仑埠有石枕于海岸长五尺阔三尺宋嘉定九年天雷大龙降其地爪痕在石如凿有泉水在石涌出旋为潭乡人凡遇亢旱于此祈祷雨泽焉【府志】
　　石马井
　　徐闻县东五里有马盗食田禾人逐之入井因垂絙而下得石马【府志】
　　琼州府
　　毘邪
　　琼临髙县西十里有毘邪山建武二年村民王氏者二人长曰祈次曰律与乡人王居杰猎于山憇石上祈为石所吞啗居杰三引刀不解祈被吞未尽间忽作声曰我为毘邪天神隠此石室已后可以纯白三牲一祀我言讫遂寖入石中不复见宋靖康间贼王文满煽乱率众环攻临髙民受荼毒无能御者吏民乃祷之于毘邪神须臾蜂虿弥空肆毒行螫羣盗奔溃民赖以安盖神其祐也【地理志】
　　黎母
　　黎母山之巅虽生黎亦不能至相传其上有人夀考逸乐不与世接虎豹守险无路可攀但觉水泉甘美絶异尔【桂海虞衡志】
　　劳将军
　　劳将军庙去城东隅六十里许祀屋久废隙地在焉凡官莅任必先此设祭祀典不载其名爵父老相传云此神乃伏波部下先锋将方凯旋时牵马饮于河马忽覩水中影双蹄奋起伤劳而死遂为神【海槎余録】
　　木饮
　　朱崖境内有一岛居民甚众地无井泉海水特咸取草木汁饮之故号木饮州【酉阳杂俎】
　　徐庶飞升
　　康熈三十五年广东五指山白日云鹤翔空香雾缭绕有一仙人升举空中语山中人曰我三国时徐庶也修炼千余年今得冲举汝辈可传与世人知之【述异记】
　　鸡窠小儿
　　宋李守忠太平兴国中为承防奉使过海至琼逢一翁自称杨遐举年八十一邀见其父叔连年一百二十二祖宋卿年一百九十五梁上鸡窠中小儿出头下视宋卿曰此乃前代祖也不语不食不知其年朔望子孙列拜而已【洞微志】
　　梁飞
　　唐贞观初析崖州地置琼州于麻钗都大江之滨城垣基址俱具廨宇初竪一夕梁飞忽失所在觅得之于今城因定州治【府志】
　　鲤鱼潭
　　鲤鱼潭在澄迈县南三十里林表村深碧中有异鱼如鲤身首稍圆不下千百数以饭投之始则如掌大者羣食再投则盈尺或二三尺者出食人不敢取水虽漫鱼不离所间有随水出者人获而剖之血流满地烹之成水祷随应上有圣母祠【府志】
　　李徳裕后
　　李赞皇之南迁也卒于崖州子孙遂为獠族数百人自相婚配明正徳间呉人顾朝楚为儋州同知以事至崖召见其族状与苗獠无异耳缀银环索垂至地言语亦不相通徳裕诰勅尚存【峝谿纎志】
　　衣冠胜事
　　广于天下为逺藩仕籍华秩已少况琼于广又为逺郡明成化二年秋进薛逺为户部尚书邢宥为都御史丘濬为翰林学士皆在一月海外衣冠胜事真竒逢也【府志】
　　金节妇
　　节妇姓耿氏归金用和未三阅月用和以事渡河暴风卒起同舟皆溺报者谓己死节妇亟入室以首饰服器管钥之类尽付夫妹闭门自缢已而夫归而节妇气絶适名医徐公美闻哭声入视之心尚微温依法救之良久始苏间与用和谈论古今援引皆有证据用和或不知也及用和罹竒祸节妇避难于民间为民所得将舁入城节妇曰昔王凝之妻为逆旅主人所持即断其臂而吾以目视恶人可乎不如死之为愈也即暝目不食者数日民惧乃舁还其家气已垂絶矣开目谓夫妹曰吾死分矣汝可语汝兄善视儿女言罢而卒【琼台类稿】罗定州
　　赵佗像
　　州西五里名牛头湾有古庙塐汉赵佗像祀之明万厯五年夜大风像忽飞去至玉树冈止焉乡民遂饬神宇祈祷其旧钟及炉未飞至者数请入新庙輙又飞去竟不可留【州志】
　　连州
　　圣鼓枝
　　洭水东南入阳山县东岸有圣鼓枝即阳山之鼓枝也横在川侧虽冲波水激未甞移动百鸟翔鸣莫敢萃者舩人上下以篙撞者輙有异騐【水经注】
　　按圣鼓枝荆州记名为圣木秦时伐此木为鼓颡至今犹存根株在县西北石塘村岸旁







　　广东通志卷六十四
