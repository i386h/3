<!-- { "loadSidebar": true } -->
　　东莞县城【旧城砖砌东南沿涌抵放生桥明洪武三年南海衞指挥常懿始筑新城包鉢盂道家二山于内砌以石周回二千二百九十九丈高二丈五尺上广二丈下广三丈五尺雉堞二千三十一城门楼四敌楼四警铺四十为门四嘉靖四十二年知县舒应龙重加增辟崇祯三年水决冲毁城垣一百余丈知县李模修复十一年知县汪运光增饰城楼坏者修之北闗仍以石易木　国朝雍正三年知县于梓修城工未竣至六年知县周天成相继修之城以完固】
　　池【一千三百五十丈广三丈深三丈五尺】
　　东莞所城【在旧东莞郡基地名石子冈去县二百五十里明洪武二十七年始置调广州左衞千戸洪浩开等筑砌周回五百五十二丈高一丈八尺上广一丈二尺下广二丈五尺城门楼四敌楼四铺二十五雉堞一千二百为门四】
　　池【五百九十二丈广二丈深一丈五尺】
　　从化县城【明治七年自横潭改徙今宁乐都马场田周回五百八十丈五尺十一年徳庆州州判刘潮黎泰重修加城砖厚二尺城门楼四久废后始兴复雉堞九百二十四嘉靖五年知县傅举重修万厯二年知县何东周改雉堞为平头十九年知县袁士鋭复旧堞崇祯四年城东北两路废坠知县王志章大修国朝康熙二十八年知县郭遇熙捐赀补葺】
　　池【周围二百余丈广一丈六尺深八尺】
　　龙门县城【明治九年始筑寻圯十六年知县张翔缮治周四百九十余丈高一丈二尺警铺十城门楼四为门四隆庆二年增高城四尺　国朝顺治十八年知县刘栋同教谕李应龙捐资重修康熙五年知县杨熚复捐资修西城楼一座东门城楼一座北门城楼各一座七星楼一座炮台七警铺四雉堞七十余马道五十余丈城守王著名典史闫钟英各捐费有差】
　　池【南北西三面俱枕大溪舟楫通行】
　　新宁县城【明治十二年知县任钺始以木为栅正徳间摄县通判朱源改筑周五百三十丈高一丈一尺雉堞一千一百一十二以砖包砌外植竹为子城穴东西南三门门各有楼嘉靖间将广海衞官军摘发一所移本城守御复于城下周围起盖营房】
　　池【广一丈深五尺周五百五十丈】
　　增城县城【设于汉建安六年古无城元季左丞何真遣弟何迪保障兹邑始筑土城明洪武二十七年都指挥同知花茂奏设守御千户所调南海衞千户赵正立所修筑永乐元年委广州左衞指挥张真筑砌成化五年佥事陶鲁请于巡抚陈濂防议修葺坍塌通判余志董其事石砖包砌周八百余丈高广逾旧广一丈三尺上广二步下广四步城门楼四敌楼四警铺四十八为门四各以其方名之女墙一千六百里城亦甃以石成化二十二年千户周铭以北门称要害建议筑月城防之嘉靖四十二年兵备邵时敏按县增甃加高隆庆二年知县张孔修筑马道以附城墙便登望六年知县王良心修頺城九十四丈四尺马路八十一丈五尺设垜一千二百一十又于东西南三门创筑月城东曰迎川西曰通市南曰镇海北曰环山　国朝康熙二年知县徐凤来修城垣十年署县李道光知县许代岳相继重修二十四年知县蔡淑捐修西北两楼并四城窝铺】
　　池【万厯二年知县王良心重濬之长二百八十四丈深一丈五尺广三丈】
　　香山县城【宋初开设缭以土垣号曰铁城陈天觉所筑明洪武二十八年置守御千户所千户陈豫广之更为砖城周六百三十六丈高一丈七尺上广一丈下广一丈八尺城门楼四敌楼四警铺十二雉堞三千六百四十皆甃以砖四门以其方名之治中知县刘信环筑子城高七尺嘉靖二十三年城坏于飓风知县邓迁修复崇祯间知县顾其言增高城四尺又筑台二一曰郁金一曰来青原窝铺一十四座今增造一十一其县原有香山门崇祯十一年知县刘大垣始改辟南门】
　　池【五百四十七丈旱堑一百四十六丈濠堑周六百九十三丈广四丈五尺深一丈三尺】
　　新防县城【古无城元邑主簿徐闻可始筑垣备宼明洪武十七年邑人岑得才请置千户所及城池是年开设都指挥王榛立栅镇守二十四年始筑土城外环以池三十年千户宋斌始砌以砖及四门楼橹天顺六年知县陶鲁始筑子城内设马路外浚重濠外又筑竹基重堑周一千六百二十八丈高二丈二尺上广一丈下广二丈城门楼四敌楼四警铺三十一雉堞二千四百为门四万厯元年知县伍睿增筑外城为门三小门四水闗四　国朝顺治四年内外城各增高三尺十一年增建炮台敌楼五座】
　　池【一千六百八十丈广三丈深二丈子城濠堑外濠二千一百二十五丈深一丈五尺广二丈二尺竹基二千五百八十七丈外堑三千一百六十八丈深八尺】
　　广海衞城【在新防褥州巡检司于望头镇以其地建置衞所创筑城池明洪武三十年指挥夏必振包砌周围九百三十二丈九尺高二丈二尺上广二丈下广二丈城门楼四雉堞二千四百警铺四十三为门四】
　　池【九百六十四丈一尺广二丈深一丈】
　　三水县城【明嘉靖五年始创筑周回六百七十五丈广二百四丈五尺高一丈五尺砖甃石基之为门四曰南曰北曰东曰西城门楼四敌楼十二东西各有水闗其城后因兵燹四门城楼倾圯　国朝顺治间城守吴子良修复康熙六年知县王于宣开复熙阜门与文明门十年知县苏嵋捐俸建复熙阜文明各楼今县城共五门窝铺一十二所城脚泄窦二一在文庙右一在西闗塘右】
　　池【北倚冈三面皆临陂田南向里许则肄江建画时不及濠堑】
　　清逺县城【旧无城元至正主簿白太平始筑土城明洪武间调千户刘俊立守御千户所二十二年指挥花茂奏置清逺衞指挥李英筑砌砖城周一千四百五十丈高一丈九尺雉堞四千四百城楼五敌楼五门五天顺间宼陷成化初指挥姚英请将城中自通津门水闗起至正西门止东北一带包土城四百三十七丈限之以便巡守六年知县沈宪指挥尹铎仍措砖包砌之复建串楼七百一十有五城下旁筑栏马墙嘉靖间知县洪子诚指挥陈治复修万厯间知县刘防学葺国朝康熙十年知县冯臯强捐修周围建戍楼一十四垜眼七百八十四折南门瓮城小楼改建两边炮台各一座并修大楼四座于四方又西门瓮城小楼一座东南角钟楼一西北角皷楼一】
　　池【一千四百六十丈八尺深一丈广二丈】
　　新安县城【即晋东官郡旧治明洪武二十七年指挥花茂奏设东官守御所于此广州左衞千户崔浩开筑隆庆六年建县其城池因之周五百七十八丈五尺高二丈广一丈基广二丈城楼敌楼各四警铺二十五雉堞一千二百万厯间知县曾孔志增建东西南门子城　国朝康熙十年飓风倾塌城楼窝铺雉堞知县李可成守备马四玉把总洪英千总李呈芳同捐赀修复】
　　池【五百九十二丈广二丈深半之】
　　大鹏所城【在新安县东一百二十里明洪武二十七年始置调广州左衞千户张斌筑砌周回三百二十五丈六尺高一丈八尺上广六尺下广一丈四尺城门楼三敌楼三警铺一十六堞六百五十为门三国朝康熙十年知县李可成守备马四玉等修葺】
　　池【三百九十八丈广一丈五尺深一丈】
　　花县城【旧名平岭为番禺慕徳巡司地　国朝康熙十二年总督吴兴祚巡抚李士正剿平花山诸贼设兵驻防二十一年从举人黄士龙等条议防疏请立县治二十四年给事王又旦复以为言奉】
　　防【增设二十五年知县王永名创筑城垣议用砖石城高一丈四尺厚一丈二尺周围四百四十丈雉堞六百三十窝铺一十二东西南北四门三十五年砌筑始竣其城外东西北三面皆山南无濠堑】
　　右广州府
　　曲江县【附郭】
　　乐昌县城【周回二里有竒凡三百六十丈高二丈二尺广一丈三尺中广一丈一尺上广一丈垜墙高四尺明洪武二年知县索彦胜始筑土城砖基之成化三年知县潘昱增筑治元年通判伍惠知县吴景温叶蓁宋湖辈相继甃砖拓五十丈置串楼二百六十八治十三年知县袁賔重修正徳七年知县林琦作子城嘉靖二年知县龙章修串楼三十有七西隅崩圯三十余丈寻修复十六年知县张坚修四城门东曰东川西日西泷南日武江北曰桂山嘉靖四十一年知县王三聘筑西门外子城万厯八年知县张祖炳重建四门城楼崇祯十四年知县罗铭鼎重修较前高六尺厚二尺　国朝顺治十六年邑人白世师等合子城居民倡捐修整雍正七年知县马燧修葺城垣添设古楼名其南曰文明北曰承恩东曰丰乐西日阜成】池【西北一百五十丈濶二丈深半之南临武水东临禄溪成化三年知县潘昱始濬濠】
　　仁化县城【周回二百八十丈基广一丈中八尺上七尺土筑而石为之基旧城筑于唐垂拱中在今县北三里走马坪宋开寳间省入乐昌城遂废咸平三年复置县于今所明成化四年通判蔡周始筑土城十一年知县李淮清修四城门包以石十六年知府王賔知县翁同修以砖石建门楼四串楼二百八十六二十】
　　【三年知县丘璥砖砌南濠城脚八十余丈正徳十年知县李蕚修北门子城嘉靖二十五年知县严时中重修串楼万厯二十一年知县司马暐重修四门及串楼崇祯十四年知县杨宪卿增筑数尺年久倒塌　国朝康熙二十三年署县通判吴璧鸠工修造】
　　池【东南北二百一十五丈西七十丈濶一丈南临河无池】
　　乳源县城【周回一百八十三丈有竒高二丈五尺宋乾道三年置县于虞塘摄事司理刘天锡始筑土城元至正十二年义士邓可贤率民置砦明洪武元年知县张安仁迁于今之洲头津复筑土城天顺六年通判杜宥知县李鉴始易以石成化十七年知县孔俊复创串楼一百七十有六建二楼门嘉靖十二年知县何澄重修万厯元年知县侯应爵修城及串楼城视旧增三尺复撤敌台及二门而高大之顔其东曰拱阳南曰迎薰崇祯十三年知县蒋明鳯增高五尺　国朝康熙二年东方城房倾圯七十五间知县裘秉钫修复并重建东南二门城楼二十五年东北战楼一座串楼四间倾圯知县张冼易重修】
　　池【周城深九尺濶二丈天顺六年知县李鉴浚外濠正徳十年沈渊复濬之】
　　翁源县城【周回二里有竒高一丈五尺明天顺六年通判杜宥知县程振易土城以砖成化三年知县陶鼎创门楼三座十年知县吴政改建敌楼二十一串楼四百二十有三十三年知县宋经改修敌楼为望楼典史胡彛砌子城正徳十年知县黄铭主簿顾兰重修嘉靖十一年知县傅云修东西南城门楼二十六年知县侯仁重修三城门各筑月城防之三十二年知县金曰銿于东南西三城门外砌月城万厯四十年知县万应奎重修崇祯十一年知县朱景运重建南城楼一座修东西城楼二座增高三门月城二尺并全修串楼四百五十三间敌楼一十四座　国朝顺治十年知县李宁和建竪拱北制胜二楼康熙四年知县翟延祺捐金重修因迁去未竣十三年知县孙可训接修二十一年复葺】
　　池【周于城濶二丈深半之天顺六年通判杜宥知县程振浚】
