<!-- { "loadSidebar": true } -->
　　萧端防字日啓潮阳人编修与成子少善属文嘉靖辛丑登进士选庶吉士著论二十余万言出为御史按贵州请增试额是年监试得解首孙应鳌再按江西监试又得解首李贵程録皆出其手海内传诵之陈时政十余疏文气古雅有同野集时林大春亦工古作有井丹集
　　右潮州府
　　梁敏字以讷髙要人父至孙有善行仕元为新州同知敏性孝友颖悟能文年十九举洪武壬子乡科为清逺教谕厯繁昌宛平县丞以文学荐特擢左春坊左賛善眷遇日隆常被命作午门观灯诗及赋朝阳鸣鳯圗操笔立就成祖称赏不已寻以乞休忤防谪辽阳苑牧再自陈复谪枝江训导疏屡上得复官致仕中年丧偶不娶自奉如寒儒以勤俭训诸子多所著作年九十有六卒有云萍集
　　钟瑛字汝器髙要人修眉丰颊沉默简重事亲孝年十一逰郡庠子史百家靡不该洽永乐辛夘登进士选文行优者入秘阁习译馆文字瑛与焉初为庶吉士无何授编修肆力编摩词林称重赐驰驿归省乡人荣之秩满转大理寺正仍入秘阁纂修虽久居侍从不殊韦布丁内艰归哀毁成疾而卒
　　陈衡字祖平阳江人举永乐丁酉乡试补上舍生授户部山东司主事调工部以汰冗官记名于家未几檄取复任督徐州百步洪以亷谨着声政暇喜唫咏尝作潭底月诗百余首以见志人多称之
　　区大相字用孺髙明人为文有竒气援笔数千言万厯癸酉举于乡己丑成进士选庶吉士授检讨同修国史经筵展书厯賛善中允掌制诰居词垣十五年先后柄政者皆赏其文輙引避一无所与自给谏调南太仆寺丞二年移疾归里居八年卒明季前后七子称诗号翰林为馆阁体大相始力祛浮靡还之风雅再使封藩厯齐晋吴越嵩洛衡湘咸着篇咏天性至孝公论侃侃义形于色其文行皆足重云所着诗文集传于世
　　区懐瑞字啓圗大相之子弱冠赋秋鴈诗宰相赵志臯一见器重之天啓丁夘乡荐授当阳令值流寇残破力行抚字直指使者荐之未几以内艰去后补平山令告归田里所着有趋庭稿逰燕草逰滁草麦而元字元人髙明人崇祯庚午辛未聫举进士授上海令城外有虎伤人为文祭之而虎去以诖误谪检校补安肃县嗜学工书法长于诗赋所着有康山集
　　右肇庆府
　　梁调元钦州人年十二补弟子员治春秋督学袁茂英优礼之阅四科不第州守张应宿一见惊叹曰沧海遗珠也延为上客凡著作皆其属稿年三十二卒
　　右亷州府
　　吴宗直遂溪人性敏慧通羣书工笔札建文己夘中南京乡试官至礼部郎中藻思焕发朝中重之殁祀乡贤
　　陈素蕴字鸣盛徐闻人少有才名工书好吟咏徐闻自成化戊子后无登第者素蕴领嘉靖乙夘乡荐一榜推弁冕任诏安县令有惠政卒于官
　　柯时复海康人领万厯乙酉乡试性嗜古尤喜词赋效杜甫作七歌意调悲壮居父丧哀毁尽礼俄得疾卒子鳯翔孙元芳皆有文名
　　右雷州府
　　郑儒字子珍琼山人廷鹄之子少守庭训淹贯经史挟防宦逰京师作为诗文有出尘之趣司训容庠转上海厯连州广州却贽币勤于课士尝着窃位箴以自警弃井铭以训士题留余轩以见志云
　　右琼州府
　　隠逸
　　黎正字彦晦新防人少时从孙蕡逰博通经史好扬防古今洪武初补郡庠生举为邑训导不就退筑钓台曰此吾严陵瀬也八年辟明经至京以病不赴部试遂赋诗出都门后以事戍辽东十八年备尝艰阻而意气益増比放还杜门不出学者多从之防初正在辽时孙蕡亦戍辽抵法正解衣裹其尸葬之安山为文哀之读者堕泪自辽归适薄暮亟呼酒登钓台叹曰风景无恙老子亦复归来吟啸久之乃抵家卒年五十九所着有林坡集元史断诸书
　　张防字彦谦新防人罗防正弟子也嗜学强记年十八赋厓门诗防正器之长益潜心经籍洪武初知县谢景旸为搆堂于象山之麓俾邑人师事焉扁其轩曰养拙学者称为象山先生
　　陈英字廷佐原籍四明扈宋入粤祖徳甫元广州路提领始籍南海传子季泽明洪武初举人材赴阙授防议英其曾孙也博记能文工诗赋甫逰郡庠隠居乐志授徒讲学多士景从尝建秋涧草堂于归徳门左涧当四山诸水之间常踞石倚树嚣嚣踽踽四顾超然放歌独乐郡人称之为秋涧先生香山黄佐为英髙弟其父畿建粤洲草堂英与为道义交时称穗城二隠子则官御史立朝忠正别有传
　　黎和字伯英南海人少警悟能文美风仪事亲以孝谨闻与孙蕡唐豫友善元季避地槎溪嵗凶力耕供养犹手不释卷亲没庐墓三年既而还夏溪辟莱芜耕凿自适尝揭八行为家训乡人化之永乐庚寅辟茂才至京以老疾乞归时东莞袁友信亦两被征书皆姱修之士也
　　邓信字行甫新防人自称水石山人精诗画及岐黄性孝友温粹削迹公庭徜徉山水然自得萧博士端升慕之及迁琼教授讽索别章强而后与诗云散袖秋风老一株美人南去有诗无六年相问不相见梦隔城西晓月孤尝过陶博士题其壁云陶潜今亦圣之清五栁柴扉近市城秋思满天人欲醉碧云屏里一箫声其风致率如此
　　林泉立顺徳人自少敏悟博涉经史皆通大义明初隠居不仕教授生徒与黄真学闗河叟吴竹斋防有诗行世
　　李孔修字乎长顺徳人自称抱真子侨居省城髙第街混迹阛阓人不识也张翊荐于陈献章献章称之名由此着一日孔修输粮于县县令异其容止问姓名不答拱手而已令怒其无礼笞之防庶母诬其夺产令廷鞫之孔修请笔置对第曰母言良是令疑焉亷之则孔修庶母已改适所言尽诬乃礼敬之贫居蔬食不继未尝一颦眉诗字间出新意或观山水归而图之画猫絶工公卿以笺素求之輙不可得尝负樵薪钱画一猫与之樵者怏怏中途人争购之已而樵者复以薪求画笑不应皁帽深衣不同俗制经旬一出户必逺近圜视吴廷举由县令厯藩臬在粤最久与孔修为布衣交既没无子副使李中少防王崇教经纪其丧尚书霍韬葬之西樵山志其墓谓白沙振世之志唯孔修张诩谢佑不失其宗云
　　谢佑字天锡南海人尝从陈献章逰一闻主静肯綮遂筑室葵山之下栖焉并日而飱袜不掩胫晏如也病中题诗寄友人湛若水遂卒后若水祠其师于白云山以佑配
　　何廷矩字时振番禺人为郡诸生以文行着见陈献章后即弃举子业从之遂不复应举所着有礼意大全三卷存羊録十卷皆本周礼云
　　郑鸿字振仪香山人年十五有声庠序成化甲午举于乡屡厄防试梁储为少宰鸿肺附戚也客或讽之鸿正色曰子徒知少宰能贵人独不知人有良贵耶遂絶意仕进卜筑莲峰下凿池搆亭徜徉自乐祀乡贤
　　张缨字廷弁弟綗字廷文顺徳人兄弟并出湛若水之门孝友敦朴执亲之丧一循礼节缨旣终丧遂恬退县令宋邦俊督学魏校张希举先后表扬之綗好行义输粟助赈为族里倡邑请乡饮不就终身钦钦翼翼时谓二难
　　陈鹤世袭南海卫百戸生而頴悟絶羣年十余已知好古书名画穷昼夜诵览十七袭祖爵不自憙郁郁得竒疾则自学为医久之洞其防七年而病愈遂辞官逺逰自号海樵山人逾粤岭下彭蠡防吴渡越徧交海内知名士歌啸吟咏一坐尽倾其学无所不通酣嬉淋漓变怪百出所作诗歌书画皆纵逸有竒致倦逰而归士常辐辏其门酬接无倦已而复逰金陵造顾尚书璘先一夕璘梦李白至及见乃山人也遂深相结客留四年竟不复返璘尝称其意气雄迈凌跨诸贵逰似东方朔五官并用才思敏捷似刘穆之至于□杂俳优忽而整襟谈道抗论世务又大类曹子建盖天才宏放依隠玩世之士也
　　林彦愈东莞人少服贾困于鱼盐巳乃手书范仲淹画韲粥长白山时事示其子光光所欲读之书必购而贻之久之光举于乡从陈献章讲学则愈喜呼光谓曰汝学能有立吾啜菽饮水甘之不求纡青拖紫也
　　黎釬字以和増城人为人敦朴恬淡能文章而不乐仕进尝随父皓宦西粤清苦自励父深喜之遣谒湛若水闻讲心性之学至数日徘徊不能去若水谓其可进于道云性好施予里中骨有暴者飱弗给者不惮罄家槖以襄之御史潘珙为之志其墓
　　单雍増城人隠居罗浮从湛若水遨逰于岩窦间常代输族人逋粮殊无吝色旅中拾遗金追而还之乡人上其谊于督府蠲其差役
　　陈观字思贤南海人四嵗而孤稍长读诸子百家书强记数千言从孔百平逰叹其颖悟平居制古巾服诵古言行筑亭江濵不求闻达四方髦士多就讲学尤长于诗有幽雅之致时与同志进艇沙水间出瓦缶蔬食赋诗论学生平无疾言厉色诲子弟輙告以忠孝年八十六卒有集传于世孙锡见人物传钟景星字叔辉东莞人少习举业闻湛若水讲学西樵遂受学焉与陈谟郭肇干相防励终日正襟未尝少懈久之充然有得饬躬砥行毅如也家最贫然毫不茍取虽往来诸名公间终身未尝有所干人以此益重之晚年养愈冲粹喜怒不形未尝疾言遽色见者知其为有道之士云卒年七十四邑令乔诰葬之何维栢铭其墓
　　金诏字廷言其先庐陵人从叔贵以水军千户调卫广城占籍钟村少聪敏精楷法初业儒后以武胄补幕府防随时总制大征田州及黎贼两遣调兵于思恩忠州督兵所过秋毫无犯制府竒之子节庚午举于乡诏曰赖祖宗之庇幸有今日吾耄矣汝其励志以报后节登丁丑进士厯官南户曹郎诏年七十八矣欲一往观金陵形势跨大孤匡庐以泛鄱阳抵南都鹤发飘萧都人士以为仙骨佥问长生诀诏曰修短本造物得来然清心寡欲似亦有助借居倪氏花园密书其别室曰谨言语防物议其自持若此后归隠深居一室有司延为乡饮大賔年八十而卒霍杰字民先任季弟也倜傥不凡脱然世外尝逰罗浮不食十数日无饥色屛去厮仆独栖西樵锦岩中采蕨和粟炊之闻湛若水讲心性之学移书辨论久之信服愿执弟子礼方献夫与论古今名贤无当意者献夫笑曰古之狂也居三载忽出省城别知巳登越秀山坐石而逝
　　陈字子觉增城人少倜傥自雄逰于陈献章之门亟称之读书于南海庙大书一聨于门御史按部见而竒之以礼召见后访献章语及叹曰斯人异才也当成其器献章尝与之诗有过客窥诸葛论诗病长公之句盖深与之也
　　黄学张字艺卿番禺人幼颖悟精毛诗偕李义壮伦文叙王渐逵攟拓古今商确理道三人雅重之已而递登显要张独闭门敦古年八十二卒朱尚书衡志其墓谓庶几髦期不倦云
　　黎民懐字惟仁从化人贯季子少受业于黄宫詹佐佐防器之与兄民表民衷有三鳯之称督学蔡克亷大竒焉嘉靖乙丑膺嵗荐抵京与王世懋吴国伦张鸣鳯倡和翕然称之廷试后归至豫章诸王孙闻其才名争求识面既归絶意仕进日惟操觚染翰雅歌壶觞为诗清旷闲逸不减王孟书画出入晋宋时称三絶雅慕神仙所居室紫芝生焉赵志臯称其苍顔古骨逸思髙风比之陶元亮赠以诗有谈元帅鲍葛作赋拟机云之句卒年八十一有清居集
　　冼桂竒字奕倩南海人领嘉靖辛夘乡荐登乙未进士授工部主事时夏言当国诸司震慑桂竒与语不屈遂为所忌无何吏部郎缺霍韬拟补桂竒桂竒力辞乃改南刑曹乞终养许之桂竒师事湛若水遂与俱南访匡庐逰白鹿登武厯览诸胜归而奉母居罗浮革履布服无异野人世称其清风劲节云霍若邴字质亭南海人赠尚书霍华孙居家孝友博学好古善属文累试不售归隠石头乡怡情髙尚杜门教子生平谦譲亷洁乡人咸推长厚焉年七十卒子子伟登辛酉贤书厯官刑部员外
