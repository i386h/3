<!-- { "loadSidebar": true } -->
　　池【明成化二年浚濠树栅正徳七年重濬周围各广二丈深一丈】
　　广宁县城【明嘉靖三十六年提督都御史谈恺王钫既平扶洛大罗山贼三十八年诏立广宁县初奏县治设于谭圃佥事经彦寀知县韦弁改于大圃建城周三百三十九丈高一丈六尺东方又高三尺雉堞四百八十四为门三东曰长防西曰艮成南曰来防其上有楼北无门建敌楼一东加望楼一窝铺十有一万厯七年巡按御史龚懋贤命推官罗应台议增南门月城拓东城四十丈四十二年圯知县赵廷忠筑复天启七年知县黄夣瑞增筑城西垣墙高三尺长三十余丈】
　　开平县城【旧开平屯堡周三百五十丈高八尺厚二尺止东南二门　国朝顺治七年城守张瑞汉各建城楼于二门敌楼五康熙四年知县高子翼修高三尺建雉堞顔二门东曰紫来南曰开平十一年知县薛璧重修敌楼】
　　徳庆州城【宋皇祐六年侬智高乱始筑子城高一丈厚八尺周二百三十丈三面浚濠嵗久倾圯元至正间总管孙振武仍旧址修濬之明洪武元年守御千户邵成视旧城狭隘奏改立城址甃以砖石高三丈厚一丈五尺周一千一百丈上置串楼七百二十敌楼三十有九门五俱有楼后撤去串楼景泰七年都御史马昂命周城增高三尺成化七年都御史韩雍命通判李敏知州周俭重修十五年水城圯三十余丈按察使檄知州修复嘉靖三年知州周文熯再修五年因警始筑香山门月城后城楼等俱坏十三年知州陆舜臣重修隆庆五年知州杨士中修复益增雉堞六年春创建东胜门月城万厯元年夏创南门月城　国朝康熙五年东北城陷数十丈知州秦世科修复又修北门城楼一座城守方宏纲修小南门楼一座十二年大雨陷城四十余丈署知州谭桓修复】
　　池【宋皇祐六年浚明洪武元年加濬深一丈濶三丈周一千一百五十丈嘉靖四十年后南濠淤塞水不盈尺北濠蓁棘贼伐濠畔竹梯城刦库隆庆五年知州杨士中复濬深仍引香山泉水环注之】
　　封川县城【旧城周一百七十步堑山为之明正统十四年黄萧养作乱典史陈顺因故址复筑雉堞城楼天顺二年守备指挥王英展外城环栅树植刺竹以砖甃北城三十一丈周共四百六十二丈内城门楼角楼更铺三十有七门三东曰遵化南日长清西曰镇宁成化五年都御史韩雍发银一千七百两于知府黄瑜檄同知马襄知事唐绍知县万显守备指挥冯斌王清分督军民仍旧城基培筑环以串楼建门楼二北曰镇北南曰巩南治十七年知县李煦复于四城建四门东曰文兴东南曰遵化南曰永清西日长宁嘉靖间西城坏知县吴蕙修复知县陈起耕甃文兴遵化门敌楼四十六年雨潦城圯坏窝铺四十知县方尚祖修】池【明成化五年濬深一丈五尺濶四丈】
　　开建县城【古无城明洪武间于开江乡筑土为城仅高七尺景泰元年流贼攻防始调官军守御天顺三年指挥王芳千戸胡清以城基寛旷难守乃存三之一周植木栅八年都御史叶盛奏筑砖城檄布政使张瑄佥事傅博知府黄瑜经度令指挥聂聪知县黄瑜先筑土城建门三南迎恩西开江北镇边未防知县黄瑜迁知县陈琳继至与聪协力督修巡抚韩雍复发帑金资之城乃竣周三百三十丈高一丈九尺广一丈基厚一丈八尺串楼二百二十二敌楼五嘉靖七年典史黄世铎重修十四年洪水城圯知县吕賔修复始塞北门撤串楼作雉堞万厯元年知县胡希寅筑南门子城二十余丈开门三筑西门子城十余丈即御戎台基开门二门皆有楼万厯十一年知县叶之盛开东门塞西门　国朝顺治七年知县侯于都盖城楼四座康熙六年知县崔国祥修子城十一年知县张冲斗修南城楼二十五年城上四楼为雨毁知县姚从智修二十六年西城塌三十余丈知县丁际治修五十七年南楼圯知县程子璋捐修额曰东粤西疆】
　　池【濶二丈五尺深半之于县北鴈山濬源至五里凿塘潴水引沟灌濠明天顺八年濬之濠濶四丈深丈余环北而南西临开江】
　　右肇庆府
　　茂名县【附郭】
　　电白县城【旧城即古高凉土城元大徳八年郡徙茂名因甃以砖石遂为县城明洪武二十七年都指挥花茂奏筑神电衞城委惠州指挥王虎千户张正筑为土城永乐七年指挥俞林甃以砖计六百四十丈周围一千一百丈高一丈二尺堞高五尺共高一丈七尺为东西南北四门门上各为楼堞上敌楼四十角楼四窝铺三十有二成化四年佥事陶鲁奏迁县治于衞左万厯三年知县王许之以城垣径直难以制外乃于四城之外建敌楼十二座以拒敌开四孔以通鸟铳万厯七年知县张希臯以城垣卑矮难以守御增高三尺城面马路甃为阳桥三尺五寸取濠土以实之濠因以深　国朝顺治九年城守游击汪宗宏建了楼每城一面一十二座十四年城頺楼圯知县相斗南重修城垣四脚易砖以石东西了楼另行鼎建】
　　池【周围一千一百六十四丈濶三丈九尺深一丈七尺明天启间知县翟拱辰因城坏重修复浚濠池】信宜县城【旧无城止筑土墙周围一百八十五步明正统五年六豪猺乱副使贺敬都指挥张演筑砌砖城周围二百五十五丈高一丈八尺天顺三年创串楼五百四十有八正徳五年千户丁川于城外筑子城嘉靖间佥事黄澄设敌楼一十三后知县陶弼周夣斗周世臣相继增修　国朝顺治十三年知县徐鸣佩城守管登魁修复北门城楼窝铺砌以砖石】
　　池【旧载周回四百一十四丈深一丈三尺明正统五年副使贺敬始濬今城东南西三面俱系窦江环抱并无濠堑】
　　化州城【宋绍兴三十一年创甃以砖石北际江东西南各环以池门四东曰开泰西日罗山南曰南薰俱通陆路北曰临江通水各有楼元兵燹毁坏明正统十三年知州邓敏奏增砌砖城周围八百七十丈高一丈六尺又沿城开筑濠堑成化四年按察佥事陈贵知府孔镛同守备指挥董翔复增高之十年又改砌入内跨寳山止开二门东曰賔阳南曰南薫门各建楼窝铺三十敌楼角楼各四清风楼一嘉靖间州同知周光礼筑南门月城四十四年岭东叅议谪于化复更新之筑东门月城万厯二十六年城坏濠淤知州沈水修葺城周五百五十七丈高一丈九尺　国朝康熙六年知州邱宗文重建东南门楼二座雍正七年布政使奉行督修八年知州孔传祖徧修城垣】
　　池【深六尺濶一丈八尺明万厯二十六年知州沈水濬之】
　　吴川县城【明洪武二十七年都指挥花茂具奏钦差永定侯经画命千户徐本督筑土城永乐元年千户李忠甃以砖石周五百八十丈高一丈八尺为门四东曰镇海西曰通川南曰小和北曰朝天门上有楼窝铺一十有六了楼四大小水闗五周围五百八十丈高一丈八尺至崇祯初四楼毁坏十年知县童兆登重修又于女墙二垜子之下加一砖堆堆上加板永可为城守】
　　池【深一丈五尺广如深数城濵于海浮沙飞塞不开濠堑明成化三年佥事陶鲁遣俞鉴督凿之】石城县城【旧无城明洪武二年县丞倪望筑土墙正统五年通判马文饶甃以砖石周五百三十七丈高二丈一尺厚半之辟门三东曰望恩西曰镇彛南曰威武门上建楼角楼三敌楼倍之窝铺又倍之中军窝铺一隆庆六年城圯知县韦俊民修之增高三尺万厯三十三年又于原增处随设羊桥女桥垜子敌楼崇祯十三年三门增修瓮城　国朝顺治十三年增高一尺五寸易以平头重建二大铳台于东西之北隅】池【深数尺广一丈惟北岭无濠　国朝顺治十三年开深濠堑深一丈五尺广二丈五尺并凿复岭】右高州府
　　合浦县【附郭】
　　钦州城【旧在灵山县思林都宋天圣元年推官徐的迁于白沙之东即今之州治明洪武二十八年增筑周城五百九十四丈五尺高二丈四尺门三东曰朝阳南曰观海西曰镇逺景防七年议复增城高三丈成化六年知州傅鉴桧筑一带周城串楼门楼敌楼及兵马司防城外遍植刺木更新东门城楼嘉靖四年知州蓝渠改建串楼十三年知州杜杰建窝铺一十八间先是桥坏西门路塞十七年知州林希元开复西门建桥设墟并东门各盖兵马房六间十字街设钟皷楼三十三年知州邓以和塞西门万厯二十二年知州董延钦大治垣楼之倾圯者东门各楼遂为伟观四十年知州阮以临建南门子城四十二年署州事通判李秀时建复东门子城天启七年知州李五美修城濬池建复坊表　国朝康熙十一年叅议傅应举总兵祖泽清知府徐化民知州董尔性游击李陞高同捐修防城二十三年西北城頺知州马世禄修复二十九年东门子城及正东城垣久倒塌知州汪源泽修三十五年东门子城复坏知州程鼎修三十七年东门子城及四面城垣俱坏知州乔光先修四十六年东城垣马路裂开南门子城西北女墙倒塌知州李淑沆修五十年各处城垣俱坏知州金章修五十九年城垜六处倒塌知州董绍美增修】
　　池【周七百八十一丈五尺濶二丈七尺明洪武间浚之正徳十四年知州李纯浚池筑堤潴水东堤百余丈南堤三十余丈　国朝康熙四十六年东南濠渠堙知州李淑沆浚之五十年知州金章重濬之】灵山县城【在石峯东一里明正统五年兵备副使甘泽筑城广五百一十丈高一丈八尺窝铺二十门四东曰朝阳西曰镇逺南曰振南北曰拱北成化八年副使林锦增盖门楼四敌楼一十有八串楼三百五十又增扩东南城四百五丈为门二东曰长春西曰六峯敌楼二十有四串楼二百五十有五治十八年佥事邓槩正徳五年佥事李瑾相继修葺嘉靖八年佥事刘道周增高城三尺以雉堞易串楼为阳城开通济门寻复废塞十三年佥事王崇仍造串楼六百零三又于长春门外建楼房三十嵗赋其入为修城费三十年佥事经彦宷重修隆庆六年知县冯盛宗复修今现开三门曰朝阳曰长春曰六峯　国朝康熙六年知县多宏安九年知县林长存相继捐修城楼五座角楼四座串楼三间窝铺二十四炮台一十八垜子五百三十水闗二穴十年飓风倒塌西边城垜三丈五尺府县捐资修复雍正六年知县林榆修东南城楼三座七年雨坏城一十九丈署县盛熙祚捐修】
　　池【堑二道濶一丈九尺周围五百一十四丈明成化间都指挥徐宁欧磐凿】
　　永安所城【在合浦县海岸乡旧在石康安仁里明洪武二十七年始迁今地永乐十年始建周回四百六十一丈高一丈八尺濶一丈五尺窝铺一十有八间城楼四座成化五年佥事林锦置串楼四百一十有五间其四门各建敌楼二座八角楼四座月城楼四座】
　　池【周环五百丈零明成化五年佥事林锦始凿外池】
　　右廉州府
　　海康县【附郭】
　　遂溪县城【旧无城明洪武七年知县元大初始筑土墙正统间知县苏观始砌以石开东南北三门周凡四百七十丈高一丈五尺垜眼聨络凡二百四十了塾四十座窝铺一十有六嘉靖十年知县张惠开东闗设墟开铺以为衞御十九年知县班佩修葺隆庆六年推官郑国賔增城三尺濶五尺万厯二十年知县陈廷诗建三门月城　国朝康熙三年署县同知王宏志修筑二十一年知县朱光炳复修城池开北门二十五年知县宋国用重修】
　　池【明嘉靖十年知县张惠重濬】
　　乐民所城【在遂溪县蚕村明洪武二十七年吴杰创立】
