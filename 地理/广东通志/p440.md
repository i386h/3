<!-- { "loadSidebar": true } -->
　　昔闻西樵之峯七十二巃嵸削天出平地金瓯山势蜿蜒开盘互其中四十里校书题破青山色留得游人供宿醉露氅风瓢结伴行为向层峦旷盈视春当二月花气迎拂林低霭如有情丹梯逺接翳门上夹道草色春风生此山由来岭外奇不到山中迥不知黄云孤逦擎仙掌沧海光涵浴日池上为云屏玉峙七星浮黛以蔽亏下为喷玉飞千山溅雪而寒漪石梁倒挂明珠玑素涛飞舞双白螭中峰遥接天柱眉雷坛火葢多累垂鸡声鸣午云间出桃花流水何参差仰天长啸振衣立大科小科如拱揖洞拂蓬莱叠锦张石绽芙蓉空翠湿相传乌利鏁金砂银井留丹覆綘霞又传紫姑服日华素烟玉女明三花羣真遥来聚窟宅遂令防窱成幽遐孤怀寂寂松风石搔首临臯如夙昔夕阳佳色款荆扉春送香风生两腋每道银鱼妨赏适草堂猿鹤怜乖隔胜情空复留尘迹长使山灵笑逋客何时揽浮丘之袖兮接安期之舄瑶草春深挂萝席方丘原自足烟霞又奚事于朝期五岳兮暮驰七泽
　　游石室山　　　　　　　　　　梁　敏
　　七星何年陨为石壮观南溟镇坤极平原散作青莲花元气沦浑防苍碧岩峦耸峙争嵯峨杓行直上联奎壁洞然一室张虚明高越匡庐几千尺腾龙跃虎分形胜势拥浮岚转昕夕峯棱侧立磨剑石上割烟霞断鹏翼雄观伟视足奇怪擎天众柱排云直蓬莱之山在何许此境尤为人爱惜苔花叠锦灿石文钟乳垂珠散膏液凉蟾清吹飒秋意异草名葩自春色忆从天地开辟初沧海桑田几更易岩中神仙何渺茫岩前版筑留遗迹古人游览为盛事地灵人杰今犹昔皇华使者乘骢游涧谷林峦总光饰临花傍栁开绮筵拂苔洒墨诗无敌岩居老人深感激再拜向前诉衷臆乃言岩龙长晏眠一春霖无消息使者奏奉上帝勅呼之起布阳春泽生民早得服田亩湿衣饱食咸帝锡我生世住灵岩前歌颂太平昭圣德
　　峡山飞来寺　　　　　　　　　朱燮元
　　吴中已覩飞来峯岭南再陟飞来寺地灵天巧满八区河徙山移或有此矗矗千峯两岸环白虹吐吞山之间磨角神龙杳莫见断锁灵犀不出潭竹萝朱槿风瑟瑟更飘暮似巫峡官舟毒热未能挥羡尔双乌随老衲老衲支笻指上方烂然锦石流璚浆劝我一杯撑肠饱立生羽翮淩空翔吁嗟葛坛堆剰翠和光洞口榴花蔽世上虚传跨鹤图壁间休读归猿记
　　以上七言古
　　海珠　　　　　　　　　　　　湛若水
　　孤根分穗石树影带城堤泛泛星槎外荒荒日驭西两崖烟火断一笑海云迷便欲依僧寺终同野鹤栖
　　石门山　　　　　　　　　　　陈献章
　　白发非公事扁舟进此门山云寒不雨江路曲通村匡世吾何有长途马不存晓来堪一醉山月照空尊
　　游灵洲山　　　　　　　　　　伦以谅
　　爲爱鼇峯胜灵洲阁影蟠东南观欲尽天地若为寛云树闲清昼江帆乱激湍山川迂岁月风又凭栏
　　前题　　　　　　　　　　　　皇甫涣
　　忆昔金山寺重来海上游乱防飞逺近幽鸟自沈浮两岸疎钟度千村宿雨收东坡台上望芳草不胜愁
　　前题　　　　　　　　　　　　伦以训
　　江山一梵宇尘外几仙家日抱鼋鼍窟水通星汉槎虚台横碧落细路转丹霞且莫催留滞中泉好试茶
　　前题　　　　　　　　　　　　黎民表
　　荒台围树色孤石缆云根野水寒侵岸渔舟夜到门霜风闲共倚沙鸟静闻喧不寐看山月秋光满给园
　　游西樵云谷　　　　　　　　　黎民表
　　何年招隠处绮搆出林端地因霞外僻天到谷中寛石磴苍烟湿云门白雪寒有约重携手高临百八盘
　　题玉池钓台　　　　　　　　　曾仕鉴
　　龙池临钓石初月似勾沈松壑流云湿花源积翠深观鱼知自乐驯鹤伴谁吟未是终焉计逃虚有足音
　　白云洞　　　　　　　　　　　李　德
　　峡云藏絶壁峡水积寒流宝树笼香阁天花散彩楼梵音清隠隠钟韵晩悠悠更有金仙宅飞来最上头
　　度大庾岭　　　　　　　　　　何维栢
　　梅关山色旧蒲石未寒盟古木堪垂钓江门好濯缨片云浮世界孤月澹沧溟八极神游远悠悠得此生
　　海珠　　　　　　　　　　　　徐　章
　　盘石临江上楼台驾海隅车尘应不到鸥鸟自相呼势压蓬莱岛光含合浦珠中流如砥柱潮水几盈虚
　　游西樵山　　　　　　　　　　霍与瑕
　　天晩度山南荒丘歇小骖雨花封短磴烟树锁澄潭邃阁盈新藓遗书忆旧函昔年庭训地囘首可能堪
　　海珠　　　　　　　　　　　　孙永思
　　慈航今利涉始识海珠宫鹫岭中流出鲸波四望通松亭笼曙色铁笛响云空莫惜相逢饮奇游属此中
　　游西樵　　　　　　　　　　　邹　善
　　蜡屐春来理乘闲陟上方雨余山色润风过鸟声长野老云中下岩居世外藏何时重揽秀击壤共徜徉
　　海珠　　　　　　　　　　　　李时行
　　岛屿中流出慿虚结蜃楼浪翻沙际月枫落海门秋照水禅灯寂栖云只树幽坐看神女见清夜弄珠游
　　登越王台　　　　　　　　　　梁有誉
　　越台枕郊郭吟眺喜逢秋山向庾关断江从郁水流菊湖荒草没花坞夕阳愁极目雄图外苍苍云树浮
　　游白云山　　　　　　　　　　区大相
　　昔闻采药去过海访蓬壶尚忆如枣难寻九节蒲泉声清涧壑鸟道转虚无玉舄留秦代飘飘鹤驾徂
　　白云洞口号　　　　　　　　　叶春及
　　洞晚云随入岩秋自飞莫愁霑野席犹得涴尘衣岁月吾将老烟霞兴不违昔年招隠处丛桂可同归
　　游西樵　　　　　　　　　　　孙光祖
　　海上留仙岛如从物外游风回烟景换溪转水声幽涧石和云煮山茶带露收门无催税吏何处覔丹丘
　　游曹溪　　　　　　　　　　　林如楚
　　谷暗树重重人稀见虎踪引泉僧荷锸听鸟客扶笻勾漏还堪问桃源似可逢莫愁归路晩明月在西峯
　　前题　　　　　　　　　　　　袁昌祚
　　为爱曹溪胜邮亭晚泊船行随僧锡入坐想佛衣传树色深围寺山腰细引泉眺游情不厌翻欲息尘缘
　　宿峡山　　　　　　　　　　　陈子壮
　　束峡行方峻沿江路欲迷水光疑兕伏嶂静觉猿啼风触松根转星浮石角低从来思设险他日罢征西以上五言律
　　游峡山　　　　　　　　　　　孙　蕡
　　明日青阳逼岁阑绣衣聊得共跻攀云铺鹤背浮金殿风引猿声啸玉环薄宦岂堪重作客故乡惟有一登山藤床睡杀梅花月输与蒲庵老衲闲
　　游罗浮　　　　　　　　　　　孙　蕡
　　四百峯峦江海上飞云絶顶敞都丹砂五色时光现紫翠中天半有无观里松枝常驻鹤山间竹叶尽成符铁桥归去多真赏烂醉仙人白玉壶
　　游峡山　　　　　　　　　　　黄　哲
　　峡束沧江万壑雷梵王楼阁倚天开山从中宿城边起水自连州港上来风叶卷时猿献玉花飞处客登台青鞋未访和光洞奏赋金门亦壮哉
　　韩泷　　　　　　　　　　　　金幼孜
　　重泛仙槎忆旧游酒酣乘兴独登楼隔溪好鸟啼烟树两岸残阳送客舟怀古山川关雅兴凴高天宇豁凝眸昌黎胜槩今何在惟有寒泷东自流
　　五指山　　　　　　　　　　　丘　濬
　　五峯如指翠相连撑起炎州半壁天夜盥银河摘星斗朝探碧落弄云烟雨余玉笋空中现月出明珠掌上悬岂是巨灵伸一臂遥从海外数中原
　　粤秀山　　　　　　　　　　　伦以谅
　　攀萝犹觉苎衣单短壑松隂午亦寒孤鸟带风来郭外片云浮过江干高低逺树如烟织浓淡青山入画看万里晴空堪眺望晚来杯酒正交欢
　　登大科峯　　　　　　　　　　方献夫
　　晚来偶发登临兴防杖高淩絶顶头尽见百川归大海却疑诸岭在平丘拂云天外观何极选石松根坐不休一枕借眠谁可共几囘飞梦到罗浮
　　游观翠岩　　　　　　　　　　方献夫
　　振衣谁上紫云头借濯瑶池万古流蒲菊何心穿石峭松梅得意倚岩幽层崖翠引千山嶂虚壑空生六月秋九曲武彜何必问因君闲忆访方舟
　　游灵洲山　　　　　　　　　　霍　韬
　　入眼浮沤见此台岭南佳胜自天开何人两屐松根出千载孤舟梦里来枕石老龙三月睡高冈鸣鳯几时囘凴栏吟望情何极近浦吹笙晓棹催
　　游罗浮　　　　　　　　　　　湛若水
　　闻歌一夜动幽怀直踏飞云万丈崖翠霭浮空白日暝虹桥有路青天来三月二月春之半千山万山花正开笑问仙源杳何许云涛浩浩不堪裁
　　谒增江祖祠　　　　　　　　　王守仁
　　海上孤忠岁月深旧壝荒落杳难寻风声再树逢贤令庙貌重新见古心香火十年伤旅寄烝尝两地叹商参邻祠父老皆仁里从此增城是故林
　　镇海楼　　　　　　　　　　　何维栢
　　兀兀层峦控海楼仙城缭绕跨浮丘云封野寺三千界风度长空万里秋极目星河依北斗回澜砥柱屹中流登临莫谓炎方远邹鲁年来是此州
　　游白云山　　　　　　　　　　何维栢
　　登临地迥三城尽紫翠烟深一迳微云净九龙依洞出台空孤鹤向人飞千山佳气还依树万壑凉飚故拂衣怅望清秋情不极皓歌囘首月斜晖
　　菩提坛　　　　　　　　　　　何维相
　　清斋饭罢暮钟时墖里传灯树影稀僧在上方秋寂寂月生东海夜迟迟风旛着相心先动明镜非台性自知却笑黄梅留偈别三更衣鉢使人疑
　　镇海楼　　　　　　　　　　　黎民表
　　朱甍画栋逼星河秋色苍然隠薜萝地转青山开越井天悬緑水下牂牁凴栏渐觉清商冷顾影其如白发何乌鴈有怀成怅望浮云西北晚来多
　　游蒲涧　　　　　　　　　　　黎民表
　　青林防窱絶尘氛一派钧天下界闻龙去不收千日雨鹤来还动满溪云山瓢只献长生酒石室应藏内景文归去幔亭何日到缄书先报武陵君
　　游浮丘山　　　　　　　　　　黎民表
　　解组南归问五湖昔游风月未曾孤闲携天禄青藜杖来坐仙人白玉壶碧海蓬莱今不逺丹砂勾漏岂全无前身恐是浮丘伯胜事重逢蒋大夫
　　游石室山　　　　　　　　　　黎民表
　　白玉楼中贮列仙浮来沧海是何年风尘半出前地日月双悬袖里天苔杂雨花生坐榻涧含春溜入平田轻舟欲采芙蓉去触散芳湖九防烟
　　镇海楼　　　　　　　　　　　梁有誉
　　丹丘袅袅虚无里下界遥看紫翠重星斗暮悬溟海树烟霞秋断越山钟杯前风景非秦代楼外关河尽汉封搔首白云应可掇谁骑黄鹤蹑仙踪
　　游蒲涧　　　　　　　　　　　梁有誉
　　磵道秋生松桂风泉声飞下绿云中何时天外招黄鹄此日岩前看白虹露湿野坛丹井合苔昏荒径菊湖空兴来负笈归何处五岳迢遥路不穷
　　游罗浮　　　　　　　　　　　梁有誉
　　缥缈丹梯万仞余风尘囘首列仙居石楼积翠临沧海铁柱龙泉落紫虚鸾鹤凌霞时自度松苓满地日堪锄何当归访葛洪去四百峯头好结庐
　　东臯　　　　　　　　　　　　李东阳
　　日日沙头看鸟飞柴门刚枕钓鱼矶鹤鸣惊见海穿月客笑不知风满衣邻舍墙边呼酒近故人天上寄书稀从今小隠须称大新向长安市上归
　　镇海楼　　　　　　　　　　　孙永思
