<!-- { "loadSidebar": true } -->
　　霍暐字明甫南海人笃志好学修已教家无间言承诏举八行景祐间新会龙山之水色变为紫人以为瑞暐独以为怪及蔡京童贯辈当国有金人之变其先见类此官终海丰县尉
　　王知东莞人元祐中诏举八行防太学十五年举进士以亲老求归懿行足范乡闾未仕而卒广士以八行举者独王知霍暐乡评咸谓无愧云
　　孔元恺番禺人父粹兄元勳皆有传元恺有行谊尝出行有江右商人汲水饮因释装憩树下遗白金而去元恺持归旋往俟焉有顷商至四顾踯躅长号欲赴井元恺举囊还商酧以半不受商感谢曰吾必报子比居父丧商至为择地窆焉人以元勳父子兄弟皆贤故名所居乡曰慕徳里稽谱曲阜葢出尚书戣之派云
　　郑汉章南海人庆元间为万安主簿尝逰蒲涧得遗金二百两亡者还之其人善相地因为汉章营葬其后天顺中乡科翼嘉靖中进士昊皆其后裔韩经増城人家于韩唐村早丧父与弟纬力田养母母丧哀毁逾礼竭力治葬墓在葛峒山依依不忍去庐其穴侧蔬食三年然后归室
　　阮与子香山人早丧母事父元辅尽孝徳祐丙子父病剧与子旦夕稽颡北辰请以身代乃刲股肉和药以饮父遂瘳经畧使徐直谅闻之赉以二帛号所居为孝行坊【按割股出于一时迫切之心而非中正之道因前代业已旌扬故从旧志载入】黎宿东莞人本籍贑州宋季其始祖献臣知雷州留居博罗至宿徙东莞敦行礼义乡人化之尝刲股以愈亲疾旌其门曰孝义署其里曰徳本遂定居焉
　　右广州府
　　李访曲江人善事父母父卒水浆不入口者七日母卒亦如之庐墓虎驯扰其防无害复有白鸟集庐之祥州以事闻仁宗诏旌其门赐粟帛
　　胡彦忠曲江人性孝友五世同居闾里推服庆元中经干吴丰假宿其家深加奬叹言于台阃以状闻诏旌其门
　　右韶州府
　　卢邵义博罗人读书大屏山下躬耕养母乡人称其孝皇祐中以特科授都官员外郎终朝奉大夫
　　右惠州府
　　卢顺之海阳人侗之孙好学笃行登绍熙四年进士调肇庆军节度判官念母老仅一考告归叹曰十年仕宦何如一日甘防终文林郎以母忧卒年三十九先是绍兴间有林昌期者祖父累世同居至昌期益笃诏旌其门论者谓顺之能孝昌期能友
　　右潮州府
　　陈焘电白人瞽十年事母至孝母死将葬焘扶服欲送至圹人或止之焘不可索涂一二里双目顿开人皆异之
　　潘斗辅茂名人有竒节父惟贤宋末殉难斗辅亦赴敌而死语详名宦忠义传前志以为遇猺贼而死者误也
　　右高州府
　　王康臣灵山人父世贤病笃康臣同妻刘氏刲股疗之庆元二年郡守上其事立旌孝坊
　　右廉州府
　　王进庆澄迈人性至孝绍兴间其母陈氏病瞽得疾且殆进庆刲股为粥疾愈瞽复明
　　右琼州府
　　雷庠字长善阳山人少聪敏与孔文仲登岳阳楼翫古碑一览即记三与乡荐年逾六十始登庆歴进士调衢州西安令母年八十不能就养庠时时念之偶小恙庠忽心动曰此必母不安也辄弃官归养母寻愈遂不复出肆力于学人以其博极羣书名其乡曰通儒
　　张道真连州人幼丧父事母至孝母病医药不效道真引刀刲股为羮以进母病遂愈创甚梦神人从天而下持籀文符令吞之比寤创已合人以为至诚所感淳熙中郡守楼鐇上其事诏旌之
　　右连州
　　文苑
　　黄洞字明达南海人性度超旷博学能文举于乡元祐初蒋之竒知广州即闻洞名相与谈今古自以为不及防妖人搆乱为之竒画计先事平之及苏轼谪惠州洞共登鉴空阁赋诗轼北还与吴复古向崇道李公弼林子中追饯至清逺峡而后返
　　刘镇字叔安南海人性恬淡有孝行兄弟三人俱有文名嘉泰二年登进士第尝以诖误谪居三山真徳秀为请得释归所为诗秀朗清润有随如集行世温若春番禺人少力学能文事亲以孝闻淳煕十三年领乡荐嘉定中廷对特奏名第一赐进士出身歴官校书郎崔与之素重其学行绍定三年帝询与之南中人才对曰吴纯仁有监司之才温若春宜清要之任于是除纯仁广西提点刑狱若春秘书郎若春博洽古今同列推服无何与之帅维扬握手道生平曰人之功名晚节为难若春唯唯遂力请挂冠以朝奉郎致仕家居节俭夀八十余卒淳祐甲辰广帅方大琮立四先生祠祀古成之李昴英郭阊暨若春云梁文奎东莞人博学强记为文尚理致开禧元年廷对防中首选时韩侂胄当国以防语切直故为所排易置乙科第一性不喜干人歴左藏十余年不调处之自如兄子该亦长于记问世号书笥其博雅与文奎齐名云
　　右广州府
　　胡賔王字明贤乳源人少力学以博洽名南汉时登进士尝读书中宿峡经史多所发挥累官中书舍人知制诰刘鋹淫虐辞官归乃着南汉国史十二卷鋹亡上其书于宋号刘氏兴亡録以明经授著作郎防诏有官者得与科试遂登咸平庚子进士第累迁翰林学士致仕卒賔王为人乐易俊爽言行不茍立朝奉公居乡相恤邑人至今称之
　　张持字久中曲江人幼而孤育于兄嫂尝曰嫂犹母也能姑视嫂者可为吾妇矣为人深沉大度喜气节重交谊庆歴三年以博学宏词入太学所与逰者多名士是非不少阿狥然恂恂自处圭角不少形尝出其文示曾巩巩深服之有诏学官嵗荐士二人诸生数百独荐持后二年卒于兴国友人莆阳陈惇归其丧
　　冯寅字賔之英徳人少博学好古不为习俗所移登大观三年进士歴官殿中丞子安上登政和二年进士歴广州别驾权知梧州军亦有声于时族子晦尝师寅学行兼优在隐逸传
　　石汝砺英徳人少颖敏过目成诵谓僻处岭峤局于闻见乃适江右从名贤逰久而有得精通五经尤深于易常曰易不假注深玩则其义互见矣晚年进所着易解易图于朝为王安石所抑苏轼谪恵州与之论易理及谈罗浮之胜竟日不忍别汝砺有水车记刻南山壁尤精乐律以琴为凖所着有碧落子琴断行于世郑樵最称之
　　右韶州府
　　徐信保昌人皇祐壬辰进士少力学工诗文苏轼谪惠州见所作甘露寺诗平地风烟飞白鸟半空云木卷苍藤轼以横字易飞字信叹服
　　右南雄府
　　陈仲辅归善人博学善属文工于篆尝作枕屏篆五箴文遗侍讲陈鹏飞鹏飞以诗推奨之晚以特科授邕管察推
　　潘预字晋卿博罗人笃学该洽以古文词为乡党重而尤邃于易三山林东负时名少许可及抵罗浮见预论易遂为之屈乾道中以特科授宜州司法叅军时龚茂良帅广聘至番禺训廸诸生南州经学自是日盛
　　右惠州府
　　林巽字巽之海阳人天圣中应才识兼茂明于体用科对策鲠切忤权贵不录庆歴中投匦论事仁宗异之授徐州仪曹不就南归读易着卦元卦经卦纬丛辞起律吹管范余叙和八篇总名曰易范且曰世不吾知后五百年当有演绎吾书者
　　蓝奎程乡人性强记书不再阅家无图史防假于友人越宿归之试问辄能成诵元祐三年第进士官文林郎博士尝受诏校文福州文章气节称为蓝夫子云
　　右潮州府
　　谭惟寅高要人绍兴三年登进士第读书一览终身不忘尝夜入衢州祥符寺阅古碑就僧假烛不至遂以手摸之归录所记平明对本一字不遗应博学宏词科用叅政龚茂良荐除太学博士出倅静江容州淳熙十三年提举广西盐鐡事寻迁广东提刑改江西提刑卒于官所着有四书本防蜕斋讲学大学中庸行于世
　　梁弼直高要人通五经博学强记绍兴间五魁乡举号梁书笥秘书张宋卿守端州延之斋阁甚礼重之调荔浦尉以除盗功转郁林佥书卒
　　梁作心南恩州人【今阳江】力学穷经累举于乡绍兴间肇庆通判黄公度以大魁摄守南恩重其文行是嵗公度与董棘闱得特奏名南恩士人得隽自作心始石处道字元叟徳庆人自幼聪敏筑室读书乡人因名其所居之村及水皆曰书堂登元丰五年进士知松江县以清白称政暇发为诗词有松江集官至朝奉郎
　　莫天祐字均作封川人读书工文词嘉定四年进士及第任连州司法叅军改知道州宁逺县子侄俱领乡荐郡人荣之
　　右肇庆府
　　欧阳经连州人家世业儒经尤卓颖熙宁中登进士辄乞归建一草堂日读书其中初仕杭州幕官以诗文见称时苏轼帅杭荐其才行兼美忠孝无亏累迁朝散大夫知封州
　　欧阳献可字晋叔连州人幼领乡荐俄厌举业学为古文尝作见山台记张浚亟称之名其读书处曰致一堂且为之记时州人苦于上供银额献可上书州郡奏乞蠲除至今人犹道其事
　　严武连州人治平中其祖为狱吏里有孝妇被杀姑之寃抱案力辩郡守怒勒归田里孝妇寻亦得释后生武年九嵗即能诗尝上郡守云一阵春风散晓霞使君千骑拥高牙太平天子加崇重见説瀛州已草麻弱冠登元祐进士累官朝散大夫知南恩州时称循良人谓其祖隂徳之报云
　　陈宗谔字昌言连州人工文章不从时尚家有养源堂著述甚富张浚在连独喜与论文浚子栻严事之以特奏名仕泷水丞摄端溪令后浚欲荐于朝未上而宗谔卒有养源集行于世
　　欧阳祐字力忠连州人父震元丰中进士歴朝请郎祐绍兴二年登第吟咏自适士林多其髙致尤工书翰为世所珍
　　蔡齐基字梦得连州人预乡荐尝着周易述解九卷大意谓四圣作易尊君卑臣进阳退隂无非为天下安危治乱计嘉定八年授琼州戸录防吕祖谦门人赵善谭为琼管安抚见其书大喜録进之叅政楼钥称善由是名闻于朝其词翰踔厉自成一家有集传于世
　　右连州
　　隐逸
　　简克已南海人少习举业已而厌之叹曰言行未寡尤悔遽投牒事干禄岂古人意哉逺游湖湘师事张栻数年讲性理之学栻称其精确有守退归杜门不出曰吾方治吾身心未暇也而敢骛外乎哉书南轩之言为座右铭其取名克已者葢顾名思义之意也陈傥东莞人建炎中徙自同安隐居乐道以好善称六子皆能自树为东莞衣冠之族
　　陈去华南海人少有志行恬于仕进从陆九渊逰九渊称其警发伟特
　　谭凯南海人性恬静不妄言读书务自得早谢科举不为纷华所动崔与之髙其行义帅淮东日驰书荐于广帅杨长孺长孺得书喜曰敬老尊贤以风励世俗吾心也亟往见之尊为学老命两吏掖凯拜之夀八十六卒后同邑林槖亦以静修闻广帅方大琮初行乡饮礼为大賔槖年逾九十威仪可则大琮甚重之
　　田知白番禺人制行高洁广帅方大琮建濂泉书院既落成请李昴英首席昴英曰郡中无如田知白者大琮躬诣之以病辞再往叩之则遁矣知白年逾八十犹能灯下细书贫而好酒自号醉乡遗老时东莞黎献隐居教授亦以学行闻
　　罗铸夫顺徳人生有异质日诵数万言宋景定中以明经试省举第一人是时广盗钟明亮寇南海铸夫告诸父老共为捍御计乡里赖之隐居教授以终其身及卒私諡曰义隐其次子文凤尝仕宋为都巡检后辞去置田庄三百顷好行义让慕汉樊重之为人邵继贤番禺人天资明敏究心理学早年尝领淳祐癸卯乡荐歴任顺庆知府退处贑州玉龙中杜门修静元世祖以先朝名臣征之不出
　　陈庚字南金东莞人应辰孙也父益新博通羣书隐居东湖之上庚擢咸淳丁卯乡贡进士南省罢归无复求仕意日肆力古文词沈蔚有致经畧使刘实竒其才辟置幕府无何归栖东湖研心性命之学学者翕然宗之弟纪咸淳癸酉乡荐与庚皆退隐于家卜邻赵必相与赋咏自娱尤工小词有周美成康伯可遗风所着有越吟斐稿
　　右广州府
