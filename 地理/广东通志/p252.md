<!-- { "loadSidebar": true } -->
　　敖陶孙字器之福清人少倜傥有大志为文章援笔立就弱冠魁乡荐遂补入太学韩侂胄逐朱熹陶孙首赋诗相送赵汝愚谪死陶孙为文哀之又掲于通衢云九原若遇韩忠献休说渠家末世孙后登进士第为广东运判详谳明允终温陵佥判
　　潘畤字德鄜婺州金华人以叔良贵廕乾道中累迁广南东路提点刑狱除直秘阁知广州兼主管广南东路经略安抚使司公事广东地接郴桂汀贑之境四州之民岁一逾岭贸易折阅即聚为盗大羣至数千人畤入境适捕得渠率八人即斩以狥曰三日而去者吏不得格期外不去复捕如初于是皆散有梁氏兄弟者招纳亡命前后杀人无数号为四彪畤捕诛之污潴其居他盗望风破胆大奚山斗入海中寇攘所聚虽良民亦以鱼盐为命新置都盐使者锐欲禁之檄水军逐捕畤隂募其苗豪使以捕贼自効由是盗发辄得有功者为奏补官鬬死即官其子而罪其不赴捄者官属不幸客死悉厚赙归不令失所荷德者三十余家士族子女失身非类赎而归之人心感恱终朝议大夫直显谟阁卒
　　黄洧字清臣瓯宁人以廕补官孝宗朝用陈俊卿荐知南雄州州褊小公用不给有司率法外取赎锾县官至酒酤增税册洧至咸请罢之州故与建饶贑三州错壤常代输坑冶司税金民甚苦之洧疏请以郡大小为差诏悉蠲免民永赖焉乾道四年迁广南东路提举市舶州帅市贾人香不偿値洧举法移州帅愧且惧亟召归之又为转运判官广学租礼名士益劝诸生以学番禺令恣意为奸洧捕其吏属劾治之抵罪以去一路肃然官吏始知有法守矣市民困官估辄移文罢之为除市籍物价遂平岭南丁籍久失口赋逋负害及隣伍流亡日众洧选能吏覈而蠲焉除至十五万口按行所部虽瘴藂不避问疾苦理寃抑不可胜计江浙岁饥诏发二广仓米往赈之洧区画有方不越月米至永嘉者八万斛永嘉人焚香迎拜曰此广东运使活我也移漕湖南行部至衡阳闻郴桂蛮猺为变间道一夕至郴贼惊溃乃譬以祸福发廪赈给事遂定厯官朝散郎卒朱熹铭其墓刘爚字晦伯建阳人与弟炳受学于朱熹及吕祖谦乾道八年举进士通判潭州寻以忧去筑云庄山居为肥遯计调贑州坑冶司知德庆府大修学校奏便民五事又奏罢两县无名租钱纠集武勇民兵以修边备奏言虽从和议愿益恐惧修省转提举广东常平令守臣岁以一半易新春末支及冬复偿存其半以备缓急逋亭户钱十万转运司五万爚以公用库赢钱补之大小诸弊莫不条陈召入奏事首论公道明则人心自一朝廷自尊虽危可安也公道废则人心自贰朝廷自轻虽安易危也帝嘉奬选尚书郎官权工部尚书赐衣帯鞍马兼太子右庶子仍兼左谕德每讲读至经史所陈声色嗜欲之戒辄恳切再三敷陈之卒赠光禄大夫官其后赐諡文简所着有奏议史藁诗解礼记解云庄外藁
　　廖德明字子晦南剑人尝从朱子学得心传之秘乾道中登进士第知莆田县痛革淫祠改浔州教授广濓溪书院以训课生徒庆元间通判潮州劝农抑末使民以暇日绎习礼义嘉定初擢广东提点刑狱不避权势盗攻桂阳逼韶韶人震怖德明谈笑自若遣将驰击躬往督战大破之乃谨戍守逺斥堠明赏罚韶郡晏然以治行髙等晋知广州以所学诲诱人士士风诜诜然知向于正陟吏部左选郎奉祠卒陈岘字山甫平阳人少笃学工文辞淳熙丁未进士厯官有政声嘉定元年以集英殿修撰知广州军州事兼劝农使充广南东路经略安抚使马步军都总管先是邑民苦预借岘至蠲诸邑宿逋四万六千缗免大礼岁助赏钱一万四千缗罢诸场税额最为民害者二千五百缗幕僚以旧额请岘以州赋代输且奏于朝无得预借民获苏息广学宫治城濠设闸门潴水以备非常阅岁百役并兴劳费不惮时獠寇犯界谋窥州城岘募勇敢军日加训练益为备城以南户口繁伙旧无捍蔽乃筑东西鴈翅城以翼之郡号多士贡额才十三岘为请于朝嘉定三年增额为二十五帅广三年政务寛简民甚德之尝以政暇委州文学齐琥监盐仓季端仁编南海志凡都防名迹堙遏弗彰者皆补书之遂成一方信史
　　杨思温清江人登绍兴进士第乾道八年为清海军节度使寛惠慈和民赖抚绥开禧二年致仕民不能舍去后常思之
　　唐仪之字体仁严陵人绍兴二十一年进士淳熙二年为广南东路提点刑狱下车首建周濓溪祠张栻为之记三年擢广东转运使论实盐官鬻之弊孝宗韪之寻擢吏部侍郎
　　李纶字世美泉州人以廕厯仕有清操淳熙初提举广东常平日适伯兄维守恩平酌别江滨兄弟相励以清白纶慷慨临江吁天曰倘负军民有如此水遂投杯于江杯停不没者久之观者惊叹纶与兄维卒以亷称云民为歌曰石门之水清且清晋吏一歃千古荣争如李公投杯盟江流汹汹杯停停
　　管鉴字仲明临川人以父廕补官任至广东提刑权知七印吏不能欺减惠潮七郡丁租置广安宅以给士夫南迁不能还者其干公务恤民隐日孶孶不少倦
　　何坦广昌人淳熙十一年进士少贫好学提刑广东杜絶请托洗寃释民断狱得情以亷平为岭南首称官至宝谟阁学士卒諡文定
　　崔与之字正子增城人绍熙四年登进士授浔州司法参军调淮西检法通判邕州邕守苛刻诸卒衣饟不时给卒变漕司檄与之摄守诸卒帖然密访首事者诛之擢发遣宾州军州事转广西提刑所至停车裁决奬亷劾贪风采凛然浮海巡朱厓吏请决诸神与之曰海外诸州官吏久恣不法将民害是除宁问神耶朱厓产苦防民以代茗岁赋五百缗琼织锦为衣所役皆妇人弃稚遗老有逾年者民病之与之并榜免其他利害多所罢行士林彚其事为海上澄清録岭海去天万里贪吏多虐民乃疏陈十事髙惟肖镌之名岭海便民榜召为金部员外郎安抚淮东厯帅淮蜀谢病归理宗即位召为吏部尚书三辞不就无何起广东经略安抚使兼知广州防广州摧锋军倡乱焚惠州博罗令郑勲死之长驱至广州声言欲得连帅及幕属甘心焉与之家居肩舆登城叛兵望而罗拜晓以逆顺皆释甲听命首谋者惧独受祸遂率众奔肇庆自固与之亟受新命即家治事密遣提刑彭铉捕之俄而诸军毕集贼力屈请降遂诛其桀黠者余分诸州帝注想弥切征为参知政事逾年拜右丞相致仕卒諡清献别详人物传
　　徐清叟字直翁浦城人第进士厯官知广州兼广东经略安抚使清叟尝荐用真德秀魏了翁风度凛然卒赠少卿
　　杨大异字同伯醴陵人从胡宏受春秋大义登嘉定进士第厯大理寺丞进直秘阁提点广东刑狱兼庾事时常平司逋负山积械系追索奸蠧百出大异与之约悉纵遣之负者如期毕输吏无所容其奸访张九龄曲江故宅建相江书院以祀之改提点广西刑狱
　　谢子强字强学永嘉人登进士第由州县升内职宝祐四年帅广东律己以亷牧民以惠束吏以法己未广右绎骚八桂开制阃供亿取办于民边声警甚处之裕如民不知有西师因浚城池团保伍为备御计简静不扰海邦晏然市田以增学费兼领舶事四年广人歌颂德政余复亨为之记立像与吴隐之杨长孺并祀
　　刘应龙字汉臣髙安人嘉熙二年进士厯广南东路转运判官迁秘书监南海寇作朝廷患之乃以显谟阁待制知广州广东经略安抚使寇闻应龙至遯去应龙剿逐之南海大治德祐元年迁兵部尚书宝章阁直学士
　　陈福州人曾祖襄笃行循良由删定官出守临江治绩居最晔宪岭南职司甚优韶郡东西桥废久不治民涉且病□首复其东桥江靣七百尺用舟五十费五百余万计日而成毫髪不扰悯官族流落无依仿广恩馆之制建安仁宅而居之又得废寺絶户之田岁入二千斛以口数均给嫁娶防葬敛助有差凡防槥出领者亦量逺近赒之
　　雷宜中字宜叔丰城人淳祐七年进士第二人为贾似道记室以不合去经略广东北还奏复吴濳官及济王竑封爵帅广月余卒
　　余琰字伯华吉安之永丰人淳祐进士第授广东提刑持已亷洁当时立亷吏碑琰居其一
　　刘克庄字濳夫莆田人吏部侍郎弥正之子通古今熟典故为真德秀所知厯广东提刑仰慕崔与之之为人表章遗文祭其祠墓叹曰完名髙节百世师也厯工部尚书龙图阁学士致仕卒諡文定
　　各府
　　徐休复字广初濮州人太宗时第进士厯枢密直学士太平兴国中知广州时转运使王廷范有异图初梓川杜某左道惑众谓廷范曰汝意有所之予来隂助汝廷范因而恣肆吉州卜者刘昻谓廷范当偏覇一方前戎城主簿田辨亦自言善相谓廷范大贵即日当乗四门辇一夕与广州掌务殿直赵廷贵等防宿观天象值太白度经南斗廷贵谬曰此所谓火星入南斗也廷范信之数日后遂与掌市舶陆坦议发兵焉坦代归廷范为书使伺朝廷机事休复来任与廷范不协至是因怀勇小将张霸告其事驰奏之与昻辨坦俱斩广州市廷贵等抵罪迁休复一官赐霸钱十万
　　李惟清字直臣下邑人开宝中以三史解褐厯衞尉少卿出知广州谨敇不苛珍货一无所取至道初就拜右谏议大夫太宗以亷平诏奬之二年徙广南东西路都转运使召拜给事中终御史中丞卒
　　张鉴字德明范阳人咸平初知广州居二年民条其政绩上请刻石
　　马亮字叔明合肥人真宗时以右谏议大夫知广州兼市舶使时宜州陈进初平而澄海兵从反者二百余人当配隶亮悉置不问盐户逋课质其妻子于富家悉令给还海舶久不至使招徕之明年舶至倍昔使赐宴以劳焉后知江宁府以太子少保致仕卒赠尚书右仆射諡忠肃
　　杨覃字申锡汉太尉震之后太平兴国八年举进士擢第大中祥符二年改太常少卿直昭文馆知广州兼市舶使勤于吏事所至以干济称南海畨舶之利前后牧守或致谤议惟覃以亷着逺人怀之加右谏议大夫四年卒遣其长子奉礼郎文友乗传赴防诏本州给所费还家録其次子为扬州司士参军陈世卿字光远南剑人雍熙二年进士第觧褐衡州推官厯大常丞知新安县或荐其堪任宪司即召归防张鉴出知广州表为通判将行召见赐绯加太常博士景德初徙知建州防邵知广州被疾乃授秘书少监代之郡有计口买盐之制人多不便至郡奏除之先是凿濠藏舟以避风之害广人歌曰邵父陈母除我二苦九年卒
　　陈从易字简夫晋江人端拱二年进士及第厯太常少卿直昭文馆知广州三年逺俗安靖玺书褒美加三品服北还不市南物帝闻即日擢左司郎中知制诰飞白书清字赐之后除龙图阁直学士卒元丰中神宗问苏颂卿母谁氏颂以从易女对帝曰天圣间学士耶颂因言从易知广州不蓄南物帝曰清节过马援矣所着有泉山集西清奏议
　　狄棐字辅之长沙人天圣八年知广州代还不以南物自随人称其亷
　　刘防字道元崇安人进士中第直史馆知陜州改太常少卿知广州所至有亷名厯龙图阁直学士湖南安抚使以户部侍郎致仕
　　田瑜字资忠夀安人举进士厯知广州侬智髙犯邕上用兵御贼十事智髙平召对拜安抚使除龙图阁直学士
　　刘湜字子正彭城人举进士累擢户部郎中知广州侬智髙初平湜练土兵葺械器作铁锁断江路有盗据山谷结营堑敇贷罪招之不肯降湜知山民资之食即徙民絶饷盗困蹙乞降民乃安居二年母老求内徙改知徐州
　　李兑字子西临颍人英宗时登进士第由屯田员外郎为殿中侍御史加龙图阁直学士知广州为政简严舆人颂之自刘氏纳土之后兑清节尤着迁知河阳
