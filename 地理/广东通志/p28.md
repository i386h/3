<!-- { "loadSidebar": true } -->
　　复设碣石镇总兵官
　　裁海门副将改设守备
　　诏蠲康熙元二三年逋赋
　　裁饶平总兵官改设游击
　　复设新安澄海二县
　　裁左右两路水师总兵官
　　设黄冈协副将
　　改春江游击为副将
　　冬十二月
　　大赦【自本年十一月二十五日昧爽以前】
　　康熙九年庚戌春正月朔髙州府信宜县学宫五色祥光烛天
　　夏五月
　　大赦【自本年五月初六日昧爽以前】
　　添设广州城守副将驻劄广州【旧设都司至是以罗定副将移驻】复设分守道
　　惠州提督仍移驻省城
　　裁屯田都司佥书
　　大有年
　　康熙十年辛亥冬十月
　　诏蠲康熙四五六年逋赋
　　以防州总兵官移驻顺徳顺徳叅将移驻防州裁防州镇髙雷镇仍辖防州
　　大有年
　　申严洋禁
　　广东福建二省严禁出海其余地方止令木筏捕鱼不许小艇出海
　　徐闻县产神芝
　　康熙十一年壬子夏
　　诏选各学优等生员一人入监读书
　　康熙十二年癸丑春二月修沿海各汛墩台及归善合浦县等城
　　秋八月平南王尚可喜疏请归耕许之
　　冬十月
　　命戸部尚书梁清标召平南王尚可喜北归
　　次年春正月因西逆吴三桂反仍留镇广东
　　大有年
　　康熙十三年甲寅春正月滇黔警报至
　　平南王尚可喜奏废其世子之信
　　之信残暴淫酗粤人甚不能堪平藩奏废之而怨望益深
　　复设亷州总兵官以琼州总兵官佟国卿移驻廉州防守【以吴逆之变】
　　三月韶州副总兵官张星耀叛副都统蟒吉图击走之
　　星耀以城降滇逆吴三桂伪授将军纵兵大掠征税倍输产十金以上皆破会副都统蟒吉图自肇庆突围北走以羸师五百破之星耀走江西
　　潮州总兵官刘进忠叛
　　进忠号刘猴子正月闻滇逆吴三桂叛二月闻闽逆耿精忠又叛遂蓄异志遣其党杨希震潜抵福州纳欵献潮十一邑伪授宁粤将军徧召所辖十三营及招山冦万余人会于韩江续顺公沈瑞素与进忠有隙一军皆震相持月余居民奔窜进忠复遣希震入闽请援遂引伪将刘炎兵至瑞惶惧进忠索于国琏李成功张善继白虎何亮等杀之皆谋诛进忠者【语在忠义传中】遂逐瑞全旗出城
　　秋七月将军尚之孝都督聂包提督严自明【缺】王国栋帅师讨刘进忠
　　是时台逆郑经航海入闽陷漳泉二郡闽粤路梗进忠再乞师于郑郑遣伪将吴某陈某及金统来援
　　改韶州副将为总兵官
　　复设罗定副将【旧设副将康熙九年移驻广州至是复设】
　　新会贼李山官七焚刦村堡巡抚刘秉权平之九月巡抚刘秉权帅师讨刘进忠败之斩贼将金统十月秉权卒于军
　　秉权既卒之孝见贼势未衰拔营走普宁沈瑞亦退保饶平进忠围之城中食絶遂入执瑞送于郑经
　　康熙十四年乙夘夏五月髙州总兵官祖泽清叛初刘进忠之叛平藩徴髙镇祖泽清协剿泽清心惮进忠遂据髙州叛
　　拜副都统蟒吉图为镇南大将军委以平粤设琼州水师副将【前有副将驻海安曰琼州水师非専员也亦即裁至是设】滇逆遣伪将马雄入冦髙州肇庆
　　冬十二月
　　大赦【自本年十二月十四日昧爽以前】
　　康熙十五年丙辰春正月
　　大赦【自本年正月十二日昧爽以前】
　　二月尚之信叛附吴三桂
　　吴逆令伪将马雄等攻新会以入广州平藩遣标员赵天元谢厥扶等以舟师御之天元厥扶隂自纳欵之信以被废不得志遂矫父命与贼连和自称招讨大将军移檄郡县马雄驻兵肇庆遣部将分屯冲要天元标员黄有功大掠番禺厥扶使其子昌杀之天元诉于马雄与厥扶治兵相攻之信助厥扶饷由是雄与之信有隙不敢遽入广州时岭西为马雄所躏岭东为刘进忠所讧韶州为张星耀所掠广府尚逆负嵎恃我
　　国家深仁厚泽融结周徧冦氛四炽人心不为动揺
　　旋即恢复也
　　裁布政使司左右叅政
　　改南雄副将为援剿雄安总兵官
　　刘进忠陷惠州
　　进忠蹑尚之孝于恵恵坚拒不下而之孝兄之信叛附吴逆惠遂失守将军提督固山俱囘广州进忠遣其党刘国轩罗纬守城身囘潮州入闽谒郑经经不礼焉遂逃归
　　冬尚可喜卒
　　康熙十六年丁巳春三月刘进忠归正
　　进忠闻　大兵已复闽遂请降于康亲王授以征逆将军惠潮返正
　　尚之信归正
　　之信闻　大兵已复闽因归诚
　　朝廷念其旧功仍袭平南王职
　　夏祖泽清归正
　　泽清杀贼谢厥扶赎罪効顺许之
　　定官民隐匿垦田之罪察出者议叙举首得实即以隠匿之田予之
　　秋七月滇逆遣伪将胡国柱马寳等冦韶州镇南大将军蟒吉图都统穆成格帅师击走之
　　三桂之遣伪将入冦也以张星耀为乡导兵数万糗粮攻具甚备志在必破将军蟒吉图自省驰至韶人心始安吉图视北城冲要厚筑土墙遣一军驻白土村以卫广州饟道又飞檄江宁将军额楚赴援部署畧定贼昼夜急攻推云梯数十幔以牛革每梯容百人幸韶城覆瓦贼跳不得入或毁瓦辄以长矛刺之军粮复从广州运至吉图夜缒民出城浚濠通江为固众志益坚贼计穷踞笔峰山俯瞰城中发礟碎城火丸雨下屋瓦皆震女墙堕壊守陴者无容足处而新筑土墙颇坚兵皆退保成格又命聨竹急防之计自七月至九月攻之不克贼虑援兵四集乗夜渡江东袭莲花岭以遏援兵会将军额楚将万人北来与贼遇大战吉图将兵自城内出夹击之总督标兵亦至横冲其锋遂大破贼山为之赤贼溃还大营渡江争舟堕水死者数千江水不流曲江之鱼数月不可食十月贼尽遁
　　复设罗定分守道
　　八月都统连登云固山马九玉驻防惠州【次年登云还省九玉徃广西】
　　康熙十七年戊午春祖泽清复叛
　　泽清内迁銮仪卫疑惧复据髙州张黄山叛
　　夏水免被灾钱粮三分之一
　　秋八月总兵佟国玺擒叛贼祖泽清送　京师伏诛
　　裁援勦雄安总兵官仍设南雄副将
　　提督复移镇惠州
　　冬十月尚之信叅领刘国华等率师防惠州【次年囘省】十二月
　　赐尚之信奋武大将军印进征广西
　　复教职
　　府州大县复设训导小县复设教谕
　　増广东乡试额七名
　　大赦【自本年十二月十六日昧爽以前】
　　康熙十八年己未夏六月颁
　　圣谕十六条至粤
　　每月朔望有司集绅士兵民端肃宣讲条目恭载典谟志
　　添设潮州水师总兵官【潮州旧设总兵官至是添设水师总兵】裁琼州府通判
　　裁澄海县小江塲盐课大使
　　裁韶州总兵官仍设副将
　　冬十二月
　　大赦【自本年十二月十八日昧爽以前】
　　康熙十九年庚申刑部侍郎宜昌阿奉
　　诏诘责尚之信之信自杀
　　之信进征广西军行不戢闻
　　命缴印寳囘广州听鞫未几其弟之瑛等诱杀都统王国栋等事闻之瑛等一百二十人皆伏诛之信自裁寻迁其家口于海州
　　叛镇刘进忠至　京师伏诛
　　裁中镇总兵官
　　春三月海冦叶红旗焚刦防州知府佟国勷斩之剿海冦谢昌
　　冬十月剿潮阳达濠贼邱辉遁之台湾
　　康熙二十年辛酉春正月遣官巡海
　　改提督中营游击为中营叅将
　　十二月増广东乡试额七名
　　大赦【自本年十二月二十日昧爽以前】
　　撤藩府设驻镇将军都统等官
　　康熙二十一年壬戌秋除尚之信苛政
　　凡占夺盐埠勒索渡税私抽货物重敛渔课诸大累悉行酌免万民额庆
　　康熙二十二年癸亥春二月
　　命文武各官入内城设立官署
　　自归徳至大北门东建巡抚司道府防县署西建驻镇将军都统署士民旗兵东西安堵
　　秋七月改设分守巡道
　　裁岭南守道归南韶巡道改为广南韶道裁岭东守道归岭东巡道改为惠潮道裁岭西守道分守罗定道归岭西巡道改为肇髙亷罗道裁分巡雷防道归分巡琼州道改为雷琼道
　　召民垦荒
　　总督吴兴祚上言海氛既靖荒土宜垦从之
　　九月布政司郎廷枢浚南城河
　　以左翼镇官兵驻广州府右翼镇官兵驻韶州府康熙二十三年甲子春正月设龙门协副总兵官裁亷州镇改设游击仍归髙雷镇统辖
　　二月展开海禁
　　以海氛永靖开复原额渔课并许各海口贸易
　　裁潮州水师总兵官
　　秋九月
　　大赦【自本年九月二十四日昧爽以前】
　　御书万世师表匾额颁悬学宫
　　重建贡院
　　先是郡城屡经兵燹贡院頽废厯科取士暂设棘于光孝寺再迁藩署旧址三迁旧总兵府至是巡抚李士正建于旧城东南隅
　　康熙二十四年乙丑夏开设花县
　　花山纱帽岭地连南海番禺三水清逺从化五县屡为盗薮二十一年巡抚李士正疏请设县至二十三年戸科给事中王又旦典试粤东囘京疏陈遂建设焉
　　设海闗监督
　　设南澳总兵官
　　南澳分福广两营明万厯三年建立城池设副总兵官明季海冦倡乱据为巢穴遂废其地至是福建台湾荡平乃移厦门总兵官驻劄南澳左营属福建右营属广东
　　铸制钱
　　总督吴兴祚疏请开局鼓铸钱法流通商民便之详钱法志
　　裁各营游击守备千总等有差【并汰冗兵】
　　裁海丰等营游撃长宁等营守备及各千总等
　　康熙二十五年丙寅夏巡抚李士正修复镇海楼设广东理事同知以惠州府同知改为之
　　康熙二十六年丁夘夏五月
　　诏免新加杂税
　　大赦【自本年五月初三日昧爽以前】
　　命嗣后嵗贡免赴京
　　廷试
　　康熙二十七年戊辰冬十月
　　大赦【自本年十月二十三日昧爽以前】
　　诏养老
　　七十以上许一丁侍养免其杂役八十以上者给绢一疋绵一觔米一石肉十斤九十以上者倍之百嵗者给建坊银两
　　康熙二十八年己巳夏増筑南澳城垣
　　免髙州琼州二府属县逋赋
　　琼属之澄迈临髙等邑自康熙十九年起至二十七年止积欠正供至七万一千九百两有竒髙属之吴川自康熙十八年起至二十八年止积欠无徴银至四万二千四百七十两有竒无徴米至四千一百三十八石有竒皆系丁逃地荒巡抚朱祚题请豁免部议未允
　　特防蠲免
　　康熙二十九年庚午春正月裁卫所
　　广东四十九卫所部檄归并就近州县巡抚朱祚疏请裁雷州香山海康一卫二所归并香山海康徐闻遂溪等县从之
　　诏直省各官举行积谷置常平仓
　　诏府州县学设乐器
　　诏直省遇蠲钱粮业戸免七分佃戸免三分
　　大有年
　　康熙三十一年壬申夏设巡盐御史
　　大有年
　　康熙三十二年癸酉设两广运盐使司裁提举司改为运同并设运副
　　运同驻劄潮州又裁提举司改广恵分司裁盐课吏目改知事裁提举司批騐所改盐运批騐所
　　裁罗定州州同
　　康熙三十三年甲戌夏四月改督粮驿盐二道改督粮道为粮驿道驿盐道为盐运使
　　夏水免钱粮被灾三分之一
　　康熙三十四年乙亥冬十二月蠲逋欠
　　大赦【自本年十二月十七日昧爽以前】
　　康熙三十五年丙子増广东乡试额十四名康熙三十六年丁丑夏
　　颁到
　　御制平定沙漠碑立石学宫碑文恭载典谟志
