<!-- { "loadSidebar": true } -->
　　茶罗浮产者佳桂山产苦防海丰龙川长乐各有土茶【惠州志】
　　潮地茶罕佳者今鳯山茶佳亦名待诏茶亦名黄茶【潮州志】
　　野茶一名灵茶即江南黄连茶琼州之茶以产琼山文昌两县近儋州者为佳又有买梅茶苦防茶【琼州志】
　　藤【岭南藤类至多适于器用海内莫能尚焉】
　　诸虑山櫐今江东呼櫐为藤似葛而麤大【尔雅注疏】斜藤围数寸重于竹可以为杖篾以缚船及以为席胜于竹也【临海异物志】
　　浮沈藤生子大如韲瓯正月花苞仍连着实十月腊月熟色赤生食之甜酢生交阯九真【草木状】
　　合浦涧子藤生缘树木正二月花四五月熟实如梨赤如雄鸡冠取生食之味淡泊出交阯【同上】
　　野聚藤缘树木二月花苞仍连着实五六月熟子大如羮瓯俚民煮食其味甜酢出苍梧【同上】
　　菽藤生金封山俚人往往卖之其色正赤【同上】
　　榼藤依树蔓生如通草藤也其子紫黑色一名象目三年方熟其殻贮药歴年不坏生南海解诸药毒【同上】土人伐船为业随树所在就以成槽去水动有数里山生膏藤津汁软滑以此导地牵之如流五六丈船数人便运【裴渊广州记】
　　□藤如栟榈叶疎破皮青多棘刺高五六丈者如五六寸竹小者如笔管竹类有十许种【顾徽广州记】
　　续游草藤也一曰诺藤二曰含水藤状若葛叶若枸杞其中水清美可润五脏山行渴则断取汁饮之更生根至地永不死【同上　按即断续藤叶可为茹一名东风菜】
　　花藤镟以为器用中有花纹【虞衡志】
　　丁公藤俗名过山风可疗筋骨软痛【罗浮志】
　　甘露藤蔓生如筯花如指甲性甘温食之令人肥故又名肥藤【广州志】
　　白花藤味如蔗以酒调服甚佳老人宜之【同上】
　　兰子藤子如梨色赤若鸡冠生食之味若番桃【同上】乳藤蔓如悬钩倒挂叶尖而长断之有白汁如乳妇人产乳不通以藤捣汁和白粥食之立効【同上】
　　五色龙须小藤也细如发直起数丈无节常飞越数树如百千游丝牵缀生无根蒂以秽物投之卽消释不知所在以其液和细土石灰涂衅糖釜其坚如铁虽猛火不裂其花及子浸酒服能健筋骨【同上】
　　买蔴藤其茎多汁可解渴性柔易治用织履坚韧如蔴故名又名买子藤其子可食买一藤而得三利故其直颇贵不比他藤听人自取【同上】
　　鸡香藤坚而芬烈能辟水雾之气【同上】
　　括藤用以磨砺器物能发光腻【同上】
　　蚺蛇藤凡有蚺蛇之所卽有此藤捕蛇者以藤圈牵之蛇不敢强舍此藤则不能伏【同上】
　　扶畱藤俗名蒌叶用之以合嚼防榔有一种名假蒌不堪用【肇庆志】
　　黄藤可染熬汁卽藤黄也其性最寒可和青鱼胆防目【同上】
　　白藤叶似土茯苓藤身小而长白外有□褁用与海南产者同特腻少逊【同上　按粤东多藤而产于海南者为最琼州志有赤黄青白诸藤又有苦藤圭藤土藤皆堪为器用】
　　沙藤叶长三四寸多芒刺身如指大坚韧异常【同上】赤里藤似香而精细捶软乃可用【同上】
　　红藤色红可代防榔出阳江【同上】
　　竹【粤中多竹大小皆殊异笼防名最着然竹围二十一尺葢过论也志其实而已】
　　东南之美者有防稽之竹箭焉【尔雅】
　　箭竹高者不过一丈节间三尺坚劲中矢江南诸山皆有之【竹谱】
　　始兴郡桂阳县出筀竹大者围二尺长四丈又交趾有篥竹实中劲强有毒锐以刺虎中之则死【山海经注】桂竹高四五丈大者二尺围濶节大叶状如甘竹而皮赤南康以南所饶也【竹谱】
　　石林竹似桂竹劲而利割象皮如刀出九真交阯【草木状】
　　簩竹皮薄而空多大者径不过二寸皮麤澁以镑犀象利胜于铁【同上】
　　南方思牢国产竹质甚澁可以砺指甲李商隠射鱼曲云思牢弩箭磨青石绣额蛮渠三虎力是知亦可作箭今东广新州有此种制琴样为砺甲之具但微滑当以酸浆渍之过信宿则澁【杨伯嵒臆乘】
　　云邱竹一节为船出扶南今交广有竹节长二丈其围一二尺者往往有之【草木状】
　　思摩竹竹大而笋生其节笋旣成竹春而笋复生节焉交广所在有之【同上】
　　箪竹叶疎而大一节相去五六尺彼人取嫩者磓浸纺绩为布谓之竹綀布【同上】
　　单竹大者如腓虚细长爽岭南人取其笋未及竹者灰煮绩以为布其精者如縠焉【竹谱　韶州志云丹竹出仁化节长缉其丝可为布大畧类蕉布】
　　越王竹根生石上若细荻高尺余南人爱其靑色用为酒筹云越王弃余算而竹生【草木状】
　　云母竹大竹也防竹细而多刺者竹堪作笛篃竹宜为屋椽竹皮靑内白如雪輭韧可为索汉竹大一节受一斛小者数升为椑榼利竹蔓生坚韧【广志】筋竹长二丈许围数寸至坚利南土以为矛其笋未成竹时堪为弩弦【竹谱　又云生于日南别名为篻】
　　岭南道无筋竹惟罗山有之其大尺围细者色如黄金坚贞疏节【登罗山疏】
　　麊泠县有大竹数围实中任屋梁柱覆用之则当瓦【南中八郡志】
　　籦龙竹名黄帝使伶伦伐之于昆仑之墟吹以应律声【竹谱　按吕氏春秋黄帝令伶伦为律伶伦自大夏之西阮隃山之隂取竹之嶰谷断两节间长六寸九分而吹之是竹谱所云籦龙非卽罗浮之龙钟也罗浮大竹岂中律管之用乎】
　　罗浮山生竹皆七八围节长一二丈谓之龙钟竹【南越志】
　　第三峰有竹大径七尺围节长二丈谓之龙公竹尝有鸾栖宿东有溪曰罗阳永泰中暑雨溪涨有竹叶若芭蕉叶大随水出须防见一竹濶二尺余长二丈乃龙公竹也亦名龙防竹【六帖】
　　贞元五年番禺有海户避罪罗浮山入至第十三岭遇巨竹百丈万竿有三十九节节长二丈因破之为篾遂挈而归时有军人获一篾以为奇货后献于刺史李复复命陆子羽图而记之许氏说文有长节竹谓之防【音钟】得非罗浮山龙钟之义乎【北戸录】
　　笼防竹大可十围世人闻其名而不识其物水帘洞有道人庵忽遇道侣自称姓黄寄宿一宵及去留下靑竹篾一条可长二丈余而无节葢笼防竹也或以道侣为黄野人云【罗浮志　按琼州志有长节竹节长丈许生黎山中】
　　广州有桃枝竹【裴渊广州记】
　　桃枝竹皮滑而黄可以为席筼筜最大大者中甑射筒薄肌而最长节中贮箭因以为名箖箊叶薄而广越女试劒竹是也桃枝是其中最细者【竹谱】
　　桃枝竹多生石上叶如小防榈人以大者为杖【虞衡志】笻竹本出卭山张骞西至大夏所见也而此山左右时有之乡老多以为杖【罗浮山记】
　　澄州产方竹体如削成劲挺堪为杖亦不让张骞笻竹杖也又海晏【地名】出芦堪为拄杖高潘州出千岁蕨拄杖之类甚多更有疎节竹五六尺一节僧道多以为杖又按王最云溱州通竹直上无节空心也【北户录】人面竹节密而凸宛如人面人采为拄杖【虞衡志】棘竹生交州诸郡丛生有数十茎大者二尺围肉至厚实中俚人破以为弓拔节皆有刺彼人种以为城卒不可攻万震异物志所谓种为藩落阻过层墉者也【竹谱】
　　竻竹多刺土人用为藩篱近交阯境尤多【杂记】
　　箘簵二竹亦皆中矢出云梦之泽皮特黑澁以此为异吕氏春秋云骆越之箘然则南越亦产不但荆也【竹谱】
　　海中之山曰岛山有篠大者如筋内实外坚拔之不曲生旣危埇海又多风枝叶稀少状若枯筋交州海石林中偏饶是也【同上】
　　防□竹大如脚指坚厚修直腹中白膜阑隔状如湿面生衣将成竹而笋未落輙有细虫齧之陨箨之后虫齧处往往成赤文颇似绣画可爱南康所生【同上】狗竹生临海山中节间有毛【同上】
　　由衙竹生交州【同上】
　　百叶竹生南垂界甚有毒伤人必死一枝百叶因以为名刘渊林云篣竹有毒黎人以刺虎豹中之輙死或一物二名未详其同异【同上】
　　苏麻竹长数丈大者尺余围穊节多枝丛生四枝叶大如履竹中可爱者也五岭左右徧有之【同上】
　　簜竹叶大且密如芦苇【虞衡志】
　　钓丝竹类簜竹枝极柔弱【同上】
　　棕竹干如竹而实心密节皮青色外有棕皮节节包之叶与竹无异最难长可为杖【杂记　潮州志一名观音竹可为扇骨生深山岁久者佳】
　　鹤膝竹可为杖其节如鸡腿亦名鸡腿竹【同上】
　　符竹生刘仙坛左右叶上有文如篆籕葢虫行之文【罗浮志　按杂记云罗浮山有竹叶符片片有篆文可以辟书中蠧】
　　放杖竹似竹而非竹亦木类也浸酒服之理腰脚老人服之一月放杖故名出罗浮【同上】
　　雷州土贡电斑竹【地理志　又按雷州有粉竹作器用有莱公竹因宼准得名】象牙竹色白如象牙【广州志】
　　石竹大者径二寸质实微虚最坚老者斧斤不能入倭人以刀触之则断【同上】
　　纸竹出从化之流溪堡居民以造纸粤东印歴日用此每年解司三十万为额【同上】
　　油竹水浸晒干为燎可代烛【同上】
　　烛竹多产永安土人采以代烛昔宋文丞相屯军南岭每生燃此竹火光照人今名丞相竹生于岭南者叶有符文与他处异【同上】
　　方竹出乳源蓼竹出英德鳯尾竹钓丝竹之类多同【韶志】
　　笋【附】
　　马援至荔浦见冬笋名曰苞笋【吴录　按诗义疏笋皆四月生巴竹笋八月生篃竹笋冬夏生永嘉记含□竹笋六月生今冬笋惟浙中者行逺岭南则四时常有之地暖发生故也】
　　马竹笋大如盘长有二尺余出从化　银竹笋长三四尺肥白而脆产西宁　圣笋出增城　春不老亦笋名出阳山　龙牙油筒竹之笋也　甜竹笋　筀竹笋所在有之皆笋之甜味而美者【广州志】
　　柔筒笋小而佳出新兴阳春山谷中【肇庆志】
　　粤东之笋十九皆苦以为苦者益人甘者作胀凡煮苦笋以黄荳同煮未熟不可开釜【杂记】
　　鸟【粤多珍禽中州所羡顾囿于方而不能北盖文彩有余而质颇脆弱然其羽可用为仪矣】
　　周成王时越裳献白雉【孝经援神契】
　　白雉有种按地域图九德古之越裳也周成王所以为瑞者贵其所自来之逺明其德化之广非谓此为奇也【抱朴子】
　　火离为孔雀【春秋元命苞】
　　南越王佗献生翠四十双孔雀二双【前汉书】
　　南越以孔雀珥门户【桓寛盐铁论】
　　孔雀细颈隆背似鳯凰自背及尾皆作圆文五色相绕如带千钱头戴三毛以为礼拍其尾则舞【南裔异物志按南越志孔雀为鸟不必匹合以音影相接便有孕】
　　孔雀生高山乔木之上探其雏育之喜卧沙中以沙自浴自拍雄者尾长数尺金碧晃耀时奋张其尾团如锦轮【按孔雀张尾谓之开屏】羽不可近目损人【虞衡志】
