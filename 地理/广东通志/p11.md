<!-- { "loadSidebar": true } -->
　　天道验之人理海隅日出之乡普天率土之众莫不知大一统之在我朝悉子悉臣罔敢越志者也乃逆贼吕畱良凶顽悖恶好乱乐祸俶扰彛伦私为著述妄谓徳祐以后天地大变亘古未经于今复见而逆徒严鸿逵等转相附和备极猖狂余波及于曽静幻怪相煽恣为毁谤至谓八十余年以来天昏地暗日月无光在逆贼等之意徒谓本朝以满洲之君入为中国之主妄生此疆彼界之私遂故为讪谤诋讥之说耳不知本朝之为满洲犹中国之有籍贯舜为东夷之人文王为西夷之人曽何损于圣徳乎诗言戎狄是膺荆舒是惩者以其僭王夏不知君臣之大义故声其罪而惩艾之非以其为戎狄而外之也若以戎狄而言则孔子周游不当至楚应昭王之聘而秦穆之霸西戎孔子删定之时不应以其誓列于周书之
　　后矣盖从来华夷之说乃在晋宋六朝偏安之时彼此地丑徳齐莫能相尚是以北人诋南为岛夷南人指北为索虏在当日之人不务修徳行仁而徒事口舌相讥已为至卑至陋之见今逆贼等于天下一统华夷一家之时而妄判中外谬生忿戾岂非逆天悖理无父无君蜂蚁不若之异类乎且以天地之气数言之明代自嘉靖以后君臣失徳盗贼四起生民涂炭疆圉靡宁其时之天地可不谓之闭塞乎本朝定鼎以来扫除羣寇寰宇乂安政教兴修文明日盛万民乐业中外恬熙黄童白叟一生不见兵革今日之天地清宁万姓沾恩超越明代者三尺之童亦皆洞晓而尚可谓之昏暗乎夫天地以仁爱为心以覆载无私为量是以徳在内近者则大统集于内近徳在外逺者则大统集于外逺孔子曰故大徳者必受命自有帝王以来其揆一也今逆贼等以防顽狂肆之胸不论
　　天心之取舍政治之得失不论民物之安危疆域之大小徒以琐琐乡曲为阿私区区地界为忿嫉公然指斥以遂其昧弃彜伦灭废人纪之逆意至于极尽狂吠之音竟敢指天地为昏暗岂
　　皇皇上天鉴观有赫转不如逆贼等之智识乎且逆贼吕
　　畱良等以夷狄比于禽兽未知
　　上天厌弃内地无有徳者方
　　眷命我外夷为内地之主若据逆贼等论是中国之人皆禽兽之不若矣又何暇内中国而外夷狄也自詈乎詈人乎且自古中国一统之世幅不能广逺其中有不向化者则斥之为夷狄如三代以上之有苗荆楚玁狁即今湖南湖北山西之地也在今日而目为夷狄可乎至于汉唐宋全盛之时北狄西戎世为边患从未能臣服而有其地是以有此疆彼界之分自我朝入主中土君临天下并防古极边诸部落俱归版图是中国之疆土开拓广逺乃中国臣民之大幸何
　　得尚有华夷中外之分论哉从来为君上之道当视民如赤子为臣下之道当奉君如父母如为子之人其父母即待以不慈尚不可以疾怨忤逆况我朝之为君实尽父母斯民之道殚诚求保赤之心而逆贼尚忍肆为讪谤则为君者不知何道而后可也从前康熈年间各处奸徒窃发动辄以朱三太子为名如一念和尚朱一贵者指不胜屈近日尚有山东人张玉假称朱姓托于明之后裔遇星士推算有帝王之命以此希冀鼔惑愚民现被步军统领衙门拿获究问从来异姓先后继统前朝之宗姓臣服于后代者甚多否则隠匿姓名伏处草野从未有如本朝奸民假称朱姓揺惑人心若此之众者似此蔓延不息则中国人君之子孙遇继统之君必至于无噍类而后已岂非奸民迫之使然乎况明继元而有天下明太祖即元之子民也以纲常伦纪言之岂能逃簒窃之罪至于我朝之于明则邻国耳且明之天下丧于流贼之手是时边患肆起倭冦骚动流贼之有名目者不可胜数而各村邑无赖之徒乗机刦杀其不法之将弁兵丁等又借征勦之名肆行扰害杀戮良民请功以充获贼之数中国民人死亡过半即如四川之人竟致靡有孑遗之叹其偶有存者则肢体不全耳鼻残缺此天下人所共知康熈四十五年间犹有目覩当时情形之父老垂涕泣而道之者且莫不庆幸我朝统一万方削平羣冦出薄海内外之人于汤火之中而登之袵席之上是我朝之有造于中国者大矣至矣至于厚待明代之典礼史不胜书其藩王之后实系明之子孙则格外加恩封以侯爵此亦前代未有之旷典而胸懐叛逆之奸民动则假称朱姓以为搆逆之媒而吕畱良辈又借明代为言肆其分别华夷之邪说冀遂其叛逆之志此不但为本朝之贼寇实明代之仇讐也且如中国之人轻待外国之入承大统者其害不过妄意诋讥蛊惑一二匪类而已原无损于是非之公伦常之大倘若外国之君入承大统不以中国之人为赤子则中国之人其何所托命乎况抚之则后虐之则仇人情也若抚之而仍不以为后殆非顺天合理之人情也假使为君者以非人情之事加之于下为下者其能堪乎为君者尚不可以非人情之事加之于下岂为下者转可以此施之于上乎孔子曰君子居是邦也不非其大夫况其君乎又曰夷狄之有君不如诸夏之亡也夫以春秋时百里之国其大夫犹不可非况我朝奉
　　天承运大一统太平盛世而君上尚可谤议乎且圣人之在诸夏犹谓夷狄为有君况为我朝之人亲被教泽食徳服畴而可为无父无君之论乎韩愈有言中国而夷狄也则夷狄之夷狄而中国也则中国之歴代以来如有元之混一区宇有国百年幅极广其政治规模颇多美徳而后世称述者寥寥其时之名臣学士著作颂扬纪当时之休美者载在史册亦复灿
　　然具备而后人则故为贬词槩谓无人物之可纪无事功之足録此特懐挟私心识见卑鄙之人不欲归美于外来之君欲贬抑淹没之耳不知文章著述之事所以信今传后着劝戒于简编当平心执正而论于外国入承大统之君其善恶尤当秉公书録细大不遗庶俾中国之君见之以为外国之主且明哲仁爱如此自必生奋励之心而外国之君见是非之不爽信直道之常存亦必愈勇于为善而深戒为恶此文艺之功有补于治道者当何如也倘故为贬抑淹没畧其善而不传诬其恶而妄载将使中国之君以为既生中国自享令名不必修徳行仁以臻郅隆之治而外国入承大统之君以为纵能夙夜励精勤求治理究无望于载籍之褒扬而为善之心因而自怠则内地苍生其苦无有底止矣其为人心世道之害可胜言哉况若逆贼吕留良等不惟于我朝之善政善教大经大法槩为置而不言而更凿空妄撰凭虚横议以无影无响之谈为惑世诬民之具颠倒是非紊乱黒白以有为无以无为有此其诞幻诪张诳人听闻诚乃千古之罪人所谓愍不畏死凡民罔不憝不待教而诛者也非祗获罪于我国家而已此等憸邪之人胸懐思乱之心妄冀侥幸于万一曽未通观古今大势凡首先倡乱之人无不身膏斧锧遗臭万年夫以天下国家之巩固岂乌合防窃之辈所能轻言揺动即当世运式微之时其首乱之人歴观史册从无有一人能成大事者如秦末之陈渉项梁张耳陈余等以至元末之刘福通韩林儿陈友谅张士诚等虽一时跳梁究竟旋为灰烬而唐宋中叶之时其草窃之辈接踵叠迹亦同归于尽总之此等奸民不知君臣之大义不识天命之眷懐徒自取诛戮为万古之罪人而已夫人之所以为人而异于禽兽者以有此伦常之理也故五伦谓之人伦是阙一则不可谓之人矣君臣居五伦之首天下有无君之人而尚可谓之人乎人而懐无君之心而尚不谓之禽兽乎尽人伦则谓人灭天理则为禽兽非可因华夷而区别人禽也且天命之以为君而乃懐逆天之意焉有不遭天之诛殛者乎朕思秉彛好徳人心所同天下亿万臣民共具天良自切尊君亲上之念无庸再为剖示宣谕但憸邪昬乱之小人如吕畱良等胸懐悖逆者普天之下不可言止此数贼也用颁此防特加训谕若平日稍有存此心者当问天扪心各发天良详细自思之朕之详悉剖示者非好辨也古昔人心淳朴是以尧舜之时都俞吁咈其词甚简逮至殷周之世人心渐不如前故殷盘周诰所以诰诫臣民者徃复周详肫诚剀切始能去其蔽铜觉其愚防此古今时势之不得不然者每见隂险小人为大义所折理屈词穷则借圣人之言以巧为诋毁曰是故恶夫佞者不知孔子之以子路为佞因子路何必读书然后为学之语而发盖以无理之论而欲强胜于人则谓之佞所谓御人以口给也若遇吕畱良严鸿逵曽静等逆天背理惑世诬民之贼而晓以天经地义纲常伦纪之大道使愚昧无知平日为邪说陷溺之人豁然醒悟不致遭天谴而罹国法此乃为世道人心计岂可以谓之佞乎天下后世自有公论著将吕畱良严鸿逵曽静等悖逆之言及朕谕防一一刋刻通行颁布天下各府州县逺乡僻壤俾读书士子及乡曲小民共知之并令各贮一册于学宫之中使将来后学新进之士人人观览知悉倘有未见此书未闻朕防者经朕随时察出定将该省学政及该县教官从重治罪特谕
　　命大吏衙门约束书吏谕【雍正八年】
　　上谕朕访闻得有数省督抚司道不能约束书吏者其胥役人等狐假虎威无恶不作而督抚衙门为尤甚其名有内外班之分内班经管案件外班传逓信息朋比作奸种种吓诈饱其贪壑则改重为轻拂其所欲则批驳不已即如广东各案盗犯未获无论年月逺近不拘盗犯多寡总督书办槩于冬季写票差提承缉之吏目典史巡检齐至肇庆示期比责其陋规则有院房年节礼每员到彼各送书办银三四十两遂准回任若微员无力餽送则差押不放甚至禀请杖责此粤省之弊端也至于各省督抚书役则有承舍旗牌等名皆自号为差官该督抚给票差遣亦用差官字様而通省吏民遂莫不以差官目之平日踞坐差房包揽词状每于府州县官谒见督抚之便私行嘱托滥准枉断及差徃他处则肩舆逾分马挂胸缨俨然官长沿途拜防有司需索夫马餽送此辈狡猾性成或以小忠小信趋奉本官得其欢心间或委其访察属员事迹则假公济私作威作福其害更不可言矣从来胥役之为患有闗吏治在精明亷察之督抚自能觉照而防范之在庸懦之督抚为所欺而不知受其累而不悟者正不少也又如藩司掌通省之钱粮臬司掌通省之刑名案牍如山不得不仗熟练之书役为之办理而其中百弊丛生舞文弄法之处不可悉数朕素知此辈之情状已经定例严申禁约今再行训饬是在督抚藩臬等约束于平时访察于临事不因熟悉条例而轻听其言不因善承使令而误堕其术秉公驾驭用意防闲一有见闻即加惩治不存姑息之见不畱回防之心如此则若辈虽欲舞弊而不能虽欲玩法而不敢矣倘任封疆岳牧之寄于一二管辖之书吏不能使之安分守法格其非心又安能察吏安民诘奸禁暴成移风易俗之治乎朕深为庸懦之督抚藩臬耻之特谕
　　宣谕知府直州诏【雍正八年】
　　安陆府知府谈九叙汀州府知府王士任署长沙府知府鱼海源恭请
　　圣训
　　上面谕曰知府一官有承上率下之责闗系吏治民生最为紧要尔等勿将此席视为传舍但务逢迎上司以图陞迁为荣身之计做此一官须尽一官之职居官一日当尽一日之心果能察吏安民实尽其道便终身不得迁转亦足畱名誉于将来若一味请托钻营希图保荐纵一时幸获寸进而遗臭无穷公论难免何能掩人之耳目哉况近来知府无难做之处上司俱不收规礼节礼若果实心尽职不患荐举之不公即如刑名事件知府尤为上下闗键务期明允公当地方始无寃民不可听属员恳求亦不可畏上司驳诘而草率苟且以致讼狱颠倒下结民怨上干
