<!-- { "loadSidebar": true } -->
　　崇升琼州中所千户以勇力闻遇敌常冠军锋所得悉以饷士故人乐为用剧盗刘世钊寇雷廉两道防兵击之皆溃升独获贼一舟杀数十人乃退凡升所居贼必逺徙嘉靖中触副使戴一俊置于狱累年一俊去姚世熙继之贼掠白沙世熙乃出升海贼吴平攻破数邑昌化以升获全为琼海保障者十余年张杰不传籍贯雷州卫指挥同知视篆三十余年勤慎自敕征屯粮斗斛不侵士卒爱戴以老致政屏迹公门乡饮举大賔性喜翰墨有逸趣
　　忠义
　　关敏南海黄连人【今顺徳】至正末豪民各据其乡敏亦筑城聚众为乡土计洪武改元征南将军廖永忠下广州敏以城降民皆释兵归田独龙潭负固敏为向导擒苏世禄等百余人永忠署敏巡检已而世禄党攻敏杀之及其妻子二十余人永忠愍焉表其乡曰忠义事闻诏赠敦武校尉兵马司指挥令有司立庙嵗时祀之
　　张仲贤南海人与关敏同乡稍读书勇于为义偕敏破龙潭贼有功后敏被杀仲贤力战免及敏防赠仲贤亦授巡检洪武十四年东莞贼曹真搆逆遣南雄侯赵庸讨之仲贤麾下时贼犯港口仲贤先进夺据之贼遂奔溃已而贼薄东莞复使仲贤赴援舟经海口贼悉众来攻仲贤力战手杀数十百人及暮亦死于敌仲贤勇捷常冠军锋既死庸痛惜之遣祭而旌其门今祀忠臣祠
　　钟镒掖县人洪武初为河源丞集流逋定版籍建学校政无不举后署海丰县事海寇猝至城陷死之王名善不传籍贯洪武初髙州通判洪武四年贼党罗子仁刦夺府印诱逼名善降名善骂贼不屈贼怒执之至霞垌新营遂遇害后雷州卫遣千户黄青领兵擒子仁斩之
　　王纲字性常余姚人洪武四年以文学就征年逾七十而神愈壮帝问而异之亲防治道拜兵部郎中十四年潮民弗靖擢广东叅议往督兵饷纲遗书与家人诀曰吾命尽兹行乎其子彦达请偕往至则单舸往谕潮民感悦咸稽首服罪返至增城遇海寇突至拥舟罗拜愿得纲为帅纲厉声叱之谕以逆顺祸福弗从遂舁去坐纲于坛强之纲怒骂不絶口遂遇害时彦达亦陷贼中哭且骂贼欲并杀之其豪曰父忠而子孝杀之不祥令以羊革褁尸归守仁业浩皆其裔孙也
　　陶鼎凤阳人洪武二十一年任雷州卫右所镇抚巡视陆路兼管海道时有倭贼数十艘扬帆海上将犯郡境鼎肃队伍备之贼登武郎场岸鼎驰击之一鼓合战手刃数人贼溃囘帆而遁数日贼耻其败泊马湖塘诱战鼎益奋烈督军士攻之竟陷没
　　杨豫采石人由袁州卫镇抚陞雷州卫指挥佥事性严毅不受私谒筑城垒督屯田军士附之征泷水贼擒斩李敬宗余级甚多永乐三年备倭海道饬舟师防御严宻贼不敢至四年从征交阯累立奇功中流矢而没策命旌之
　　王翰山西人永乐中任廉州府学教授严立规程教诲不倦倭贼陷城官民皆逃匿翰整衣冠端坐明伦堂贼至执之骂詈不屈遂遇害
　　刘子辅庐陵人永乐十三年擢广东按察使端谨清约风裁凛不可犯迁交阯谅江知府黎利来寇城兵民无一人降者子辅死之
　　王清字一寜合肥人世为济寜卫指挥慷慨多勇畧宣徳中常率所部出喜峯至鸳鸯海累立奇功正统元年擢广东都指挥藤峡蛮叛清往讨有功己巳同总兵驻军髙凉适广贼黄萧养作乱围攻广州清帅舟师赴援比至阻浅被执投水不死系诗于衣寄归以死自誓亡何贼拥清至城下使谕降清骂不絶口遂遇害事闻赠廕有加清虽武人能诗有建櫜集行于世
　　范宪江西乐平人正统七年以才行举授东莞丞性沉毅寡言笑在事八年民多戴之嵗己巳土孽黄循等隂招叛贼攻城宪率兵民御之众寡不敌死焉郝信琼山人中所总旗天顺四年邵贼讧众奔溃信厉声呼曰朝廷养兵将安用耶挥刃出敌所向披靡贼惊走穷追失援卒为所杀
　　毛吉字宗吉余姚人景泰甲戌进士天顺五年拜广东佥事时城以西流贼杀掠居民殆尽其东幸无事而豪宗大户武断吞并吉分巡惠潮悉痛惩之豪右敛迹适程乡贼余党作乱吉督战擒之又讨平雷廉髙三郡积寇以平贼功陞本司副使下诏褒之委以边务时新防告急吉率都指挥孙璧等官军三十人又得民兵将万人行至火磴与贼遇战破之斩首二十余级乗胜追至云岫山去贼营十余里时二鼓乃号召诸将曰贼营后山箐而前畈田左右皆山陇若败必遯入后山尔等明日两哨进据后山我以精鋭冲其中合击之贼可尽擒也约黎明进兵是夜昏黒遂至后期不得已三哨齐进贼果败走后山吉命潘百户帅精鋭千人据贼营贼多遗财物卒竞取之贼遽拥众驰下刺杀潘卒皆自营门涌出贼从后追之遂奔溃吉勒马挥刃大呼曰力战无陨众溃不可禁从吏廖振等劝吉姑避之吉曰吾誓不与此贼俱生言未已贼众持鎗趋吉吉且骂且战犹手斩一贼断其臂力不能支遂被害是日雷雨大作山谷皆震连日隂晦又八日始得吉尸面貌如生舁归官吏士民哭者相属事闻赠吉通议大夫广东按察使諡忠襄録其子科为国子生科后亦举进士官至按察司副使
　　王麒云南太和人由乡举天顺二年知海康赋性刚毅甘苦茹淡时疫死者万计乃给棺殓立义冢瘗之流贼猖獗募勇敢协剿有功乗胜追至那栁邨贼飞矢中喉而殁民之同难者数人诏赠本府通判建忠义祠祀之
　　罗绅宜春人天顺中知石康县广西流寇入县绅率民苦战力不能支遂见执奋骂遇害贼退民迎其丧家祭巷哭先是其子鉴从绅防兵于博白遇贼战败死之知府刘烜嘉其一门忠孝特为作传
　　欧阳福肇庆人成化初年任灵山西乡巡检奉府檄至钦州鱼洪山御贼死之成化七年追赠福为广东布政司照磨给敕命録其子通国子监生
　　滕汉兴州人都指挥同知守备髙州以平化州贼摄叅将巡髙雷廉成化三年西贼掠石康灵山汉督军追之贼走十万山乗胜严追贼复聚战创重而死李太籍贯不传治五年为上龙门巡检从化盗起太引兵破贼越日贼潜师袭杀之其妻陈氏亦自缢死
　　谷泰世袭海南卫指挥佥事尝以忠义自许治甲子督备东三所适黎人越万州流刦时兵备副使王檵恶闻贼报者辄被杖泰率所部御之杀数人贼惊退去寻拥众复来兵力不敌遂死于贼檵犹以轻躁罪泰州人皆忿焉
　　王钰山东人袭雷州卫指挥佥事素善射治乙夘领兵征信宜发矢连毙数贼贼溃俄而风雨骤作贼鼓噪而前钰厉将士酣战日暮矢尽防泥泞马蹶中槊而死同死者十余人士大夫多赋诗哀之
　　王何防同人性忠勇剧盗破城掠令去何挺鬬脱之转战而前盗环斫何首迎刃落犹提剑跃马驰至家乃坠令哭临表厥宅曰义士立祠以祀祷必应灵旗风雨夜辄有声土人呼为踏朗公至今其族衣冠不絶
　　谢惠钦州所百户领备倭事正徳八年八月交阯入寇惠率官军御于淡水湾贼众兵寡力战死之张熹武定人世袭雷州卫指挥同知正徳间海贼猖獗入港刦掠民艘时备倭者怯弱分巡李某择可任哨捕者委熹督之熹舍战舰坐民艘以诱贼贼悉众来攻大战沙头大胜夺囘民舸二熹恃勇复追贼至牛村港贼舟继至夹攻熹熹矢尽无援竟陷贼死同没者甚众分巡道哀之亲致祭焉
　　王道成晋江人白鸽寨把总勇而能谋时雷海多警道成沙头一战阖郡为之叹美及倭抵雷城下道成昼夜防守寇竟不敢犯城后奉调追寇于电白阵亡当路惜之祀忠义祠
　　白毅昌黎人歴功陞锦衣卫都指挥同知以事诖误调雷州卫指挥同知值猺贼入境毅领军杀贼屡战有功后于竹丛尾村孤军抵贼斩获甚多贼众几溃一贼以刀斫之被杀赠本卫指挥使
　　吴贤思州人世袭雷州百户同军征广后山十三村贼贼设寨险固贾勇先登被刺死事闻赠副千户陈相蕲州人中所千户正徳九年自广西调于雷轻便勇敢随军调守阳春凤凰寨时阳春山贼猖獗乗夜来攻相督兵拒之兵溃散相挺身力战杀数贼竟为贼所杀
　　韩恭大兴人雷州左所副千户随调琼州府征黎贼保吉营之败陷贼而亡王鼎中所正千户与恭同死于贼
　　李逢时闽人嘉靖年间由吏员任四防典史性忠勇不畏强御防有盗掠小水乡时即慨然奋臂曰余守土官也义当往救遂躬冒矢石统兵对垒贼诈夜遁逢时蹑之贼伏发兵溃而走马蹶坠地遂被杀廕子必达光禄寺监事
　　陈琚字宗玉南寜人监生嘉靖四年判徳庆州尽心民事愤罗旁猺贼为患与守备指挥李松往来江道捕缉増营堡以备寇发于南岸罗旁大沥等地设墟使州人与猺互易俟其狎图之因往视防奸宄泄其机贼乃于市杀琚及松后灭贼总制王守仁特命官祭之
　　李茂才新安人精骑射有壮畧以东莞守御所正千户考选军政掌印屡剿巨寇征大罗山寨有功擢指挥佥事寻以平海寇江老等获赏嘉靖四十三年戢叛兵绩尤最明年复征海寇吴平捣其巢俘馘甚众授柘林守备隆庆元年檄剿剧贼曾一本防叅将魏宗潮都司王如澄忌茂才功挠之茂才叹曰大丈夫当以马革褁尸吾何惧为师次雷州与贼遇港口鏖战八昼夜二将不救亡于阵事闻赠防有加世袭指挥使其精灵不泯人往往遇之
　　王文灿防同人为诸生少负气敢嘉靖时从征南山叛黎所向有功竟没于阵士卒咸伤之
　　王廷辅寜波人雷州卫指挥佥事素有介操勇畧过人嘉靖间海上剧贼犯海康廷辅统军督战身先犯敌矢尽力穷竟殁于战当道嘉其义给田以葬崇祯间陞祀于忠义祠给田祭之
　　髙卓海南卫指挥同知沉勇有谋得士卒心尝统水陆诸师征讨多克捷前后俘馘冦盗无算一方赖以保全后战于神尖卓以二舟驱贼三十余舟杀贼百数十人斩其首领王骢贼从后放礟中卓裹伤疾战复杀贼百余人贼乃败去是夕卓卒兵巡副使史朝宜惜之赙以金且为诗挽焉议立忠勇祠于北门官市遇贼陷海口而辍
　　潘恩合肥人雷州左所百户隆庆四年海寇猖獗恩率军防汛遇贼于沙头洋奋勇赴战中鎗而亡当道悯之给其事
　　黄隆庐州人雷州左所副千户隆庆五年掌锦囊所印值倭寇犯城锋鋭莫御众皆散溃隆独挺身力战遇害事闻陞其子继勲一级
　　张韬电白人为指挥佥事隆庆五年倭侵电白将破韬分守东门守者皆遁独韬披胃拒之倭左右夹攻韬呼援不至叹曰防辈偷生失地韬敢不死乃挥戈斩寇竟遇害巡抚奏闻于朝
　　孙瑚益都人世袭海康所正千户万厯十八年掌所印时贼李茂余党杀掠海洋瑚率兵驾船往御自夘至申斩贼四十余颗舟退忽风起陷阵而殒院道嘉其义奬而恤之
　　李嘉谕上杭人廉州学正万厯三十五年十二月贼陷城执之嘉谕骂詈不屈而死
　　祝国泰余姚人武进士管涠洲中军万厯三十六年正月海寇掠钦州至龙门国泰领兵冲之杀贼百计贼日益众来围或以众寡为言国泰厉声曰龙门乃钦之咽喉万一有失不重误钦人乎寜死无退与孔榕并力迎敌奋战防潮浅船胶遂遇害剖腹焚尸闻者伤焉涠洲游击张某立庙祀之
　　孔榕廉州所百户万厯三十六年管龙门总哨与祝国泰协战御海寇死立庙祀之
　　朱子连合浦人廉营哨官海寇乗龙门之胜进薄州城子连率兵战于朱家巷口手刃数贼伏发被害洪云蒸字紫云攸县人万厯庚戌进士守广州迁惠州守道监讨钟凌秀山寇叙勲上官留镇粤防香寇煽焰薄海丰城人心汹汹云蒸挺身谕之留累月闽师至贼挟云蒸出云蒸厉声呼曰急击之勿以我故遂遇害七日尸逆潮而上获殓士民痛之郡邑立祠祀名宦
