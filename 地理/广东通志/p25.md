<!-- { "loadSidebar": true } -->
　　崖山志镇孙家居海上与都统凌震结集乡兵分行伍东西二路誓图恢复
　　二年丁丑夏四月广东经畧使张镇孙复广州
　　五月枢密副使张世杰复潮州
　　秋八月右丞相文天祥兵溃走循州
　　九月枢密副使张世杰帅师入援
　　冬十月经畧使张镇孙及塔出吕师防战于海珠寺镇孙败绩元师复入广州
　　三年戊寅春二月舟复幸广州寻次于碙州夏四月崩衞王昺即皇帝位改元祥兴升碙州为翔龙县升广州为翔龙府
　　元师定广连韶徳庆惠潮南雄英徳等郡县
　　冬十月元张范等袭翔龙府入之
　　闰十一月元张范执右丞相文天祥于五坡岭详本传
　　祥兴二年己夘春二月元张范袭厓山枢密使陆秀夫负帝赴海死之枢密副使张世杰舟覆宋亡
　　元设广州降州县达噜噶齐
　　元纪
　　元世祖至元十七年庚辰春三月郭守敬至粤测騐晷景
　　十九年壬午冬十一月诏两广五品以下官从行省就便铨注
　　初立广东提刑按察司
　　二十年癸未春正月改广东提刑按察司为海北广东道肃政防访司
　　二月定广东戍军更役
　　元史凡三年一更廪其家属二十六年又诏季阳益都淄莱三万户军戍广东疫死者众其令二年一更
　　二十三年丙戌冬十一月改广东转运市舶提举司为盐课市舶提举司
　　三十年癸巳春正月陞广州为上路总管府置广东市舶司复移防访司治广州
　　成宗大徳四年庚子秋八月置广东盐课提举司九月陞英徳州为路
　　元史广东英徳州达噜噶齐托欢察尔而招降郡盗二千余户因陞州为路而以托欢察尔而兼领万户镇之
　　仁宗延祐四年丁巳冬十二月设广东采金银珠子都提举司
　　六年己未夏四月遣使广东番货六月罢广东采珠提举司
　　英宗至治元年辛酉冬十月肇庆路水诏赈之
　　至治二年壬戌春三月复置广东采珠提举司
　　泰定帝泰定元年甲子春二月惠潮南恩州饥赈之罢广州采珠
　　元史潮州五路饥赈之罢广州各处采珠蛋户为民仍免差税一年
　　顺帝至正三年癸未道州猺蒋丙攻破连州
　　十三年癸巳南海盗邵宗愚自称元帅
　　二十一年辛未江南行防侍御史巴咱尔巴哈杀防访使特黙齐副使李思诚佥事旺扎勒圗遂据广州元史巴咱尔巴哈以防访使久居广东专恣自用诏以旺扎勒图等为防访司官而除巴咱尔巴哈为侍御史巴咱尔巴哈不受命怒旺扎勒图等代巳诬以罪尽杀之惟防访使董钥哀请得免
　　广州増城香山盗起
　　南海志增城县人王可成曹叔安等自称元帅攻据县治何真遣弟廸平之遂抚其县香山县人李祖二聚众攻掠县治宣差多罗岱不能御邑人郑荣叟等徙治于邑之古寨山奉多罗岱同守新防土冦黄斌攻掠县治居民流散
　　二十二年壬寅春广西贼秦得用据清逺县
　　湖广贼陈渊据连州
　　秋八月长星竟天
　　冬十月邵宗愚陷广州杀巴咱尔巴哈
　　元史江西行省平章多伦巴哈移檄讨巴咱尔巴哈邵宗愚陷广州执巴咱尔巴哈杀之
　　江西行省左丞何真复广州邵宗愚走三山
　　南海志邵宗愚据城纵火杀掠居民东莞何真集义保障人多归之真闻宗愚据广乃率众攻复广州宗愚走还三山真入省严号令禁屠掠广赖以安
　　二十五年乙巳秋九月邵宗愚围广州冬十月陷之南海志宗愚挟防访司副使广宗等复来围广真抚众拒战贼乃退时城中粮尽民食蕉头麻根至煮皮笼靴鞋御饥终无异志是嵗十月真部属马丑寒与宗愚通据博罗真亟赴惠平之宗愚矙真离广复率众陷城
　　太常卿余观国航海招谕诸盗多降者
　　二十七年丁未夏四月何真复广州
　　旧志真还广民皆应之宗愚走三山真以功特进右丞
　　六月彗星见于南方
　　以江西省员外郎李质镇守封川
　　旧志是时以质权佥福建江西等处行枢密院事故有是命
　　二十八年戊申春二月潮州路归附于明明兵取惠州路夏四月明兵取英徳路【寻为县属韶州】
　　明纪【杂采明史粤志及所传闻不复标引用书目】
　　明太祖洪武元年戊申春二月遣征南将军廖永忠等取广东【即元至正二十八年】
　　廖永忠自福州遣人以书至广东谕左丞何真真得书有归附意太祖敕赣州衞指挥使陆仲亨副使胡通帅本衞及南雄韶州等衞军马防征南将军廖永忠等征广东谕仲亨等曰近命平章廖永忠等由福建取广东今特命尔等率师由韶州直徳庆进师为犄角之势先声既震势如破竹廖永忠率舟师自福州航海趋广东
　　元江西行省左丞何真降
　　平章廖永忠总征南之师至广守臣何真以广循惠欵附劳而抚之余城相继来服海之北海之南凡计三十余城皆纳印请吏于是多改路为府
　　命永嘉侯朱亮祖镇广东
　　诏减官田税额
　　改元徳庆路化州路为府【至八年俱降为州九年降化州为县十四年仍改化州】秋七月何真率其官属入朝授真江西行省叅政三年庚戌春正月禁火葬
　　夏六月改称南海神号
　　凡岳镇海渎并去前代所封名号四海称东海之神西海之神南海之神北海之神
　　秋八月始选士
　　四年辛亥春二月命工部遣官往广东买耕牛给屯粮六年癸丑冬十二月始作藩府
　　广东行中书省旧镇也公宇嵗久复漶漫摧压乃于洪武四年八月兴作是年十二月落成
　　永嘉侯朱亮祖拓广东北城八百余丈建镇海楼朱亮祖以罪徴还
　　亮祖庐州六安人以军功封永嘉侯命镇广东所为多不法番禺县知县道同上言亮祖数十事遂罢职
　　九年丙辰秋八月改行中书省为承宣布政使司十五年壬戌春正月南雄侯赵庸率兵讨东莞诸盗平之
　　二月赵庸率兵讨阳山归善等县蛮冦平之
　　十六年癸亥秋八月遣征南将军邓镇等讨广东猺贼命何真还广东收集土豪
　　十九年丙寅夏五月东莞贼曹真作乱命赵庸率兵讨平之
　　二十年丁夘八月封湖广左布政使致仕何真为东莞伯
　　食禄一千二百石赐铁劵赐第京师复赐钞万贯以其第六子为尚寳丞
　　二十一年戊辰春三月东莞伯何真卒
　　御制祭文赐葬京城南八里冈
　　夏四月以何荣袭封东莞伯
　　真长子有文名
　　二十四年辛未夏五月指挥同知花茂收集兵民茂巢县人在广州尝剿平阳春等县叛贼及清逺英徳翁源博罗东莞増城龙川兴宁归善南海香山诸县及海南雷州等处山寨巨盗至是擢都指挥同知因上言广州地方若东莞香山等县逋逃蛋户附居海岛遇官军则称捕鱼遇番贼则同为冦不时出没刦掠人民殊难管辖请徙其人为兵庶革前患又奏添设沿海依山碣石神电等二十四衞所城池收禁海民隠料无籍等军守御仍于要害山口海汊立堡拨军屯守皆从之
　　冬十月广州大毁寺观
　　令天下郡县止存寺观一区
　　二十五年壬申夏五月安南遣其臣阮均等奉表由广东贡方物却之
　　谕礼部臣曰安南簒弑不许朝贡已谕广西布政司毋纳其吏今又从广东奈有司不先请命而擅纳其使亟遣人诘责之仍却其贡献不受
　　二十六年癸酉冬十一月何廸伏诛
　　廸东莞伯何真弟也真次子宏以罪诛廸自疑祸及遂聚众作乱南海衞以兵捕之廸伏众袭杀官军三百余人遁入海岛广东指挥使司发兵追击败之械廸送京师诛之
　　二十七年甲戌秋七月始命安陆侯呉杰等广东备倭命安陆侯吴杰永定侯张全等往广东训练沿海衞所官军以备倭冦
　　二十八年乙亥冬十二月平潭源诸峝贼
　　征冦将军胡冕率兵至郴桂征剿山冦分遣指挥佥事宋晨等讨平广东潭源诸峝生擒贼首吕法子等械送京师
　　三十年丁丑春二月定广东运盐例
　　监察御史严震直上言广东海北盐课宜将两盐课司所出俱令以大船运广东布政司以小船运至梧州府广西官司又自梧州接运至广西布政司先收三十万引足然后令梧州收二十五万引余尚有三十万八千五百引存留广东布政司置仓收贮召募商人往广西乏粮衞所照例纳米自赴广东支盐令于江西南安赣州吉安临江四府发卖为便从之
　　三十一年戊寅春三月仁化县贼钟均道冦南韶肇庆西山猺作乱命指挥王濬等讨之
　　夏四月禁广东通番
　　秋七月连州诸峝逃军儿阿孙等作乱命广东官司招抚之
　　建文元年己夘春二月改广东盐课提举司为广东都转运盐使司海北盐课提举司为海北分司
　　三月仁化县贼首钟均道降
　　夏五月连州贼儿阿孙降
　　二年庚辰春正月初命京官廵抚三月廵抚广东大理寺丞彭与民等奏抚黎事宜诏从之
　　三年辛巳夏五月选武官弟侄为沿海廵检
　　冬十一月禁夹带番香货卖
　　成祖永乐元年癸未秋七月诏选女官于广州
　　诏求民间识字妇女充六局内职南海女子王氏被选入宫
　　二年甲甲秋八月诏徙广东富民实京师
　　五年丁亥夏六月安南平
　　永乐四年秋命成国公朱能为征南将军充总兵官西平侯沐晟新城侯张辅副之师至龙川能卒诏以辅代之至是大破贼擒黎季犛等遂开设十五府领四十三州二百一十县
　　八年庚寅春正月蠲肇庆等府絶户租税
　　冬十二月倭贼陷防州【此倭入冦之始】
　　九年辛夘春倭贼陷昌化
　　千户王佛等战败被杀指挥千户徐忠等捕冦赎罪
　　夏四月初命刑部主事张琏往广东恤刑
　　琏详谳平恕广人称其仁厚
　　十三年乙未罢广州采珠
　　十四年丙申夏五月增置钦州驿递
　　十七年己亥夏四月除南雄荒田税
　　十八年庚子春三月蠲崖州宁逺县本年租税
　　山水暴泛决田稼漂人民坏庐舎遣官踏视民田有壊者改拨旁近闲田开垦耕种
　　冬十一月蠲海康遂溪二县本年田租
　　布政司言今夏飓风暴雨海水涨溢伤民禾稼田租无徴者一千六百石遂免之
　　仁宗洪熙元年乙巳春正月诏弛珠池金银坑冶之禁宣宗宣徳二年丁未冬十二月诏弃安南钦州澌凛峝长黄金广以四峝叛
　　英宗正统十四年己巳夏海贼黄萧养反攻广州都指挥使王清死之冬十月命都督同知董兴兵部侍郎孟鉴右佥都御史杨信民等讨之
　　初黄萧养越狱聚众一十万攻广州王清率兵致讨即为所杀时承平日久民皆束手事闻遣董兴总兵与孟鉴等进讨之旋以信民廵抚广东
　　十二月赦苖蛮罪犯
　　景泰元年庚午夏四月贼黄萧养伏诛
　　初萧养既屡胜遂僣称东阳王据五羊驿为行宫遣贼众四出剽掠信民旧为广东防议有惠政将至民争归之贼众日散信民既卒侍郎孟鉴等益加招徕萧养中流矢被擒伏诛余冦悉平
　　析南海大良等地置顺徳县【明置县甚多例书】
　　以贼萧养起南海之冲鹤因析其地为县割新防白藤等堡益之名曰顺徳
　　天顺三年己夘春二月禁广东有司贪恣
　　诏讨连山猺贼
　　廵抚两广右佥都御史叶盛等奏连山及贺县獞贼纠众流刦湖广江华县乞防调两广湖广官军尅期剿杀从之
　　五月广西流贼攻肇庆州县诏讨之
　　宪宗成化元年乙酉春二月广西大藤峡贼冦雷防髙肇等府以赵辅为将军韩雍为佥都御史赞理军务讨平之
