<!-- { "loadSidebar": true } -->
　　十僊园【在县西南二百步相传唐宋间来官新州者讼简优闲故名其园为十僊内有薫风堂延景亭明水轩藏僊亭宋王长孺李西美李彝各有诗记宋末俱废】
　　旧儒学【在县东南八十步夏院寺西宋天圣中建淳熙三年州守赵师孟徙旧学址今为军储仓】旧信安镇【在县东南八十里先为信安县广州宋熙宁中省为镇入新兴县元祐复为县绍圣复省为镇后复为县】
　　宣诏亭【在县治东南宋熙宁三年州守梁立则建后改颁春之所复废旧志在古新州治内】竻竹亭【州城狭隘宋绍兴中知州黄济植竻竹绕之羔豚不能入至今被其利】
　　熙熙园【在县南百步儒学之西宋绍兴间张防知新州作超然台其中后废知州张养正辟为射圃】
　　仰忠亭【在县南百步宋绍兴中胡铨谪官新州寓此淳熙中王揆来守州卽其旧址立祠又作亭名曰仰忠辟池引泉穷冬不竭宋末遗址犹存今为民居】
　　锦阜亭【在县西南一里腊冈上宋守黄义卿建】
　　瑞莲台【在县北旧名雪花宋乾道五年濠生莲故名古新州治内亦有瑞莲台】
　　旧贡院【在县南一里宋淳熙六年佥判冯宙来摄州事因广使华馆为之时监司按部及士大夫徃来者于是馆焉嘉定后废今为民居】
　　干闼婆城【出鵕防鸟】
　　湖天亭【在县东南五十步宋嘉定中郡守杨承祖建宋末废】
　　芙荷亭【在县东五十步有池植荷宋主簿谭宗作亭其上改曰再香今为民居】
　　源清亭【在县南二十余步宋绍定四年同知李汉杰建元废】
　　双清阁【在县治西宋时建】
　　潇爽楼【在县城西南旧志谓二楼俱在古新州治内】
　　景和楼【在县城东南】
　　阳春县
　　旧铜陵县【在县北八十里思良都本刘宋龙潭县隋改铜陵唐或属春属勤宋熙宁六年并入阳春县】
　　旧流南县【在县西北三十五里顺阳都隋开皇中置宋开宝六年废并入阳春县今为民居】旧西城县【在县西南七十里太平都隋开皇中置大业初废入铜陵】
　　旧勤州【在县北八十里顺阳都唐武德间置随废开元间贼保铜陵北山复置治富林洞因以为县乾元中徙治铜陵宋开宝五年废今为民居旧勤州当有三处在顺阳者其一也】
　　旧罗水县【在县西南九十里太平都唐天宝末置宋开宝五年废并入阳春县】
　　旧阳春县【在今县北八十里思良都峝石山南宋景德中以州水土恶弱徙此未几复还旧处】招商院【在南门外宋景祐二年知州薛利和建】
　　劝农亭【在县北三里北亭冈顶宋皇祐二年知州薛利和建明景泰间知县李福海修今圯】梅花坞【在城南一里旧学前明正统二年因迁学遂废今为民居】
　　白莲池【在城南旧学后今为民居】
　　阳江县
　　古西平县【在县西三十里防儒都基址荒没旧志晋属高兴郡唐武德中改高凉郡贞观中恩州宋开宝中入阳江按晋地理志始有西平属高兴郡自刘宋齐以迄宋高凉南恩等州郡沿革建省县名俱无西平盖立后寻废独明统志谓唐改西平曰阳江属恩州云】
　　旧南恩州【在县西二十五步高阜上唐徙于恩平县左为恩州宋开宝中复徙故地后加南字明初州废卽其址立千户所】
　　古杜陵县【在县西一百二十里白石都】
　　旧南恩州学【宋庆厯中建于城南二里绍圣四年知州丁琏徙于城内东南擢桂坊今为演武亭】
　　熙春台【在东山顶西南巨石旁宋元祐元年知州徐辅建】
　　使华馆【在东门外百余步宋绍圣四年知州丁琏建元天厯间知州张允明修明洪武元年改西平驿后徙于县东旧址今为民居】
　　西园【在旧州治西周二里乔木怪石萧然出尘亦名盘玉壑宋政和间知州游经作和理堂凿濠植莲有桥从菡萏花边过人在琉璃镜里行之句庆元间摄州事黄公度作隆防堂知州张登作静明庵乾道中知州李纶磨堂旁大石刻西园胜槩宝祐中知州黄必昌搆讲武堂又州东有东园今俱圯】濓溪书院【宋建于南恩州北火燬元大德间复建于县西二十步天厯二年知州张允明徙于州学之东有光霁堂元末废】
　　海口海陵博腊遂训四寨【见宋史地理志】
　　梅口场【宋采铅地兴废未详】
　　金冶【宋食货志今失其处】
　　王守祠【州人祀宋守王冶今改其址莫详】
　　西楼【旧南恩州西城上宋淳熙间知州王亘建】
　　畱相祠【在县尉防左宋守畱正初筮仕为阳江尉嘉定三年季子硕知南恩立祠祀之】朝宗阁【明统志在旧郡治宋建】
　　万象楼【在旧南恩州城上宋嘉定五年知州畱硕建】
　　瑞禾亭【在县东一里东山之阳宋咸淳中嘉禾三穗郡守涂久大建亭镌嘉禾二字石刻尚存亭废】
　　相梅亭【在县尉防左宋畱硕为其父畱正建】
　　旧阳江学【在县西南三十步元末废今为民居】
　　大墟站【在县西七十里虔儒都明洪武元年改太平驿十二年徙丹城墟今旧址废】税课局【在今儒学前明景泰三年废以其地三之一为总铺二为督备指挥馆】
　　高明县
　　白鹿堂【在县南五里上仓步都相传赵佗田猎获白鹿于此故名】
　　旧平兴县【在县西五十里黄村都刘宋置宋开寳五年省入高要今为民居】
　　旧清泰县【在县东二十里清泰都梁析平兴为梁泰县隋改清泰唐复省入平兴今为民居】种学堂【在文储山下宋宝庆间乡人麦梦协读书之所】
　　福真堂【旧习仪之所明嘉靖间知县陈坡迁于延寿寺今圯】
　　文昌塔【在城东一里明万厯十五年知府王泮建】
　　峯塔【在都合海口外明万厯间副使陈濓建侍御区大伦铭】
　　恩平县
　　古新安郡【旧志县北一百里静德都卽新兴城旧治考晋书太和中置新安郡卽高凉合浦二郡地临允属合浦新兴亦临允所分者故郡在此】
　　古恩平郡【唐天宝间为郡后改恩州在水东都大顺二年自阳江县东二十五步徙此宋开宝中仍徙于阳江县故处庆厯八年改南恩州郡址尚存】
　　古海安县【在水东都卽古恩平郡】
　　古清海军【在县北二十五里水东都潭流渡旁唐至德间置戍兵三千人宋开宝间废今存遗址】
　　古恩平县【旧志及府县志皆言在今县东北二十里今为恩平铺俗呼木绵铺是也又言卽今恩平县治明成化十五年以前为恩平堡未知孰是】
　　云岫营【在县北八十余里明副使毛言遇害处遗址尚存】
　　广宁县
　　旧新招县【在橄榄都新招村刘宋时置后省故址尚存】
　　旧化防县【在太平都东乡水口刘宋时置后废遗址尚存】
　　旧化穆县【在县东南五十里大圃都康谷村后省故址今为民居】
　　旧化注县【在县西四十里橄榄都緑水村化注为县见南齐书亦刘宋所置也后省遗址尚存】旧南绥州【明统志废南绥州在郡城西六十里唐初置领四防化州二县贞观初废旧郡志则书南绥州于四防而广宁又书绥州在橄榄都石涧村刘宋时置宋煕宁六年废并入四防今为民居旧志亦两书之而移南绥州于高要盖悮执明统志郡城西六十里之文也考刘宋所置乃绥建郡领县则首新招疑治于此与石涧相近皆橄榄都也】
　　相堂【在橄榄都黎峝村宋时乡人有郭姓者富而好士梁克家甞馆其家后入相因名馆曰相堂旧址尚存明统志在四防簿尉防东】
　　得一亭【在圎领山九十九坑古防云九十九坑还少一若还得一是名邦明知县罗彦霄建亭其上】
　　都巷塔【在都巷坪明天启六年知县黄梦瑞建】
　　德庆州
　　废端溪县【在州治东八十步儒学之左汉置元为德庆路附郭明洪武九年改郡为州省端溪令为军营】
　　废悦城县【在州东八十里晋置乐成悦城二县刘宋改成为城隋以悦城省入乐城属端州唐改乐城曰悦城属康州宋省入端溪】
　　废冗溪县【在州东悦城乡晋置隋废入端溪今旧县里是也考晋及宋齐书皆有元溪而无冗溪恐悮】
　　濓溪书院【在州东七十里三洲岩畔宋熙宁中周敦頣经此淳祐七年县令许鉴因创书院今址尚存】
　　旧贡院【在州北二里侍郎冈之南宋元丰间运使李熙载建元初废其址犹存】
　　永庆军双门【宋以康王潜邸升康州为永庆军】
　　古城【卽今州治四围垣基是也宋建炎三年郡守陈熙修置】
　　豁然亭【在香山宋庆元间州守赵师璱建】
　　五先生祠【宋淳祐十一年郡守陈梦龙创祠于明伦堂东以祀周敦頣程颢程頣元至正四年郡守孙振武增祀朱熹张栻为五先生祠明洪武九年崇祀两庑祠遂废】
　　沈香亭松关亭潄玉桥【俱在香山宋时建】
　　横翠亭【在旧郡门之南宋时建今圮】
　　葛僊园【在州东一百三十里社山顶有花园相传葛洪炼丹之所今在东安县】
　　旧社稷坛【在州东四里明洪武二年通判孙文显徙于城西二里其址今为民居】旧寿康驿【在州西四十步明洪武七年知州赵鼎改创于光孝寺其址今爲军营】废端溪县学【在州东城隍庙左明洪武九年省端溪学废】
　　三元塔【在州东五十里白沙山上明万厯二十七年知州沈有严建】
　　封川县
　　废封州【梁置成州隋改封州明洪武初以州治为县治诸志谓在县北六里者据隋时封州言也】莫宣卿读书堂【在麒麟山下】
　　致爽楼【在县西宋皇祐间知州曹觐建】
　　望云台【在登高山宋州守曹觐筑以寄思亲之意】
　　五友堂【在县西四十步宋嘉祐末知州沈清臣建取江山风月与已为五而名今为民居】拱翠楼【在县东宋时建】
　　旧贺江巡检司【在贺江口今为市防】
　　旧河泊所【在西厢】
　　二星堂【在县西十里旧名天远堂宋州守曹觐建后以两部使者交承于此因易今名】浣花亭【在城外西园宋封州守沈清臣建又有桂岩知津二亭】
　　旧三舍学【在东山宋大观元年编三舍陞贡次第宣和三年诏罢】
　　金墉亭爱山亭吸江亭【俱在旧封州治东宋时建】
　　孔训堂【在县西宋州守孔延之建以教其子文仲武仲平仲】
　　宅生堂【在县北宋知州李元建】
　　大诰巡司【在文德乡大诰村元末同佥行枢宻院事李质保障封川遣土人杨正立寨守之明洪武十五年裁今址尚存】
　　旧封川县【在县西一里明洪武二年废封州入封川县知县郝清卽州署为县署古柏八株尚存其五而旧县今为民居】
　　开建县
　　读书堂片玉亭【在锦衣乡金缕村唐状元莫宣卿读书之地】
　　旧县治【宋元以前在开江乡迁徙岁月无考】
　　旧儒学【宋元以前在县东三里今一都大冈是也前有田一片俗名学门田明洪武八年迁于县北里许宣德八年又迁于县东南百余步成化二十二年又迁于城东隅守备旧署】
　　旧城隍庙【在县东百余步明洪武初建】
　　高州府
　　茂名县【附郭】
　　石船【在潘山上晋潘茂名炼丹于此有潘仙亭今圮】
　　废南巴县【在鉴江西一里本梁南巴郡隋废为县后省入连江县唐复置宋废】
　　废潘州【在本县境唐初置南岩州治南巴县贞观中改潘州徙治茂名宋开宝中废入茂名】废潘水县【在本县境唐武德中置属潘州宋开宝中废】
