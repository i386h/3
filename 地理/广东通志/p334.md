<!-- { "loadSidebar": true } -->
　　赵介字伯正番禺人博通六籍气宇豪迈兴至即挥毫赋诗人莫测其涯涘父景元与母连丧介孤贫闭户读书无复仕进意植二松于所居扁其轩曰临清以渊明自儗南海文士李韡以荐起介力止之不可临别介泣谓曰尧天虽长刘目实短子独何心韡竟去后倅南康被累乃叹曰赵伯正真髙士也介行常以囊自随遇景即投诗其中絶不为人留题独与刘乐善辈相倡和日往还西樵泉石间有司屡荐不起洪武己巳以累逮赴京卒于南昌介顔如渥丹丰度类神仙中人子洁绚绎纯皆善诗文工篆绚隠居有父风后纯贵赠介为监察御史有临清集行于世黄勣字敏功东莞人博学为文雄放出入经史追踪古人元季避地白濠寒暑不倦虽在离乱中持志益坚洪武初以荐授邑训导善教着闻后改梧州致仕卒于家子益受世其文学雅志不喜仕永乐庚子有司强之入试中选竟隠居不出子结最知名另有传欧观生香山人倜傥不覊博学工文诗尤豪迈洪武丙子乡贡进士教授绍兴以性介忤当道左迁什邡典史归年六十卒所着有梅轩集
　　郑毅字徳南海人洪武庚戌举于乡释褐监察御史尝按八闽以清直称才思敏赡所为诗挥毫立就一时言能诗者必曰郑御史
　　马名广番禺人少通经能赋诗以家累戍辽左在戍所未尝废书与新防黎正倡和词多悲壮人传诵之洪武癸酉请阙陈五事帝察其言多可采用但谓工商子弟不宜与士列非圣人有教无类之意命礼部择行之寻授泰和丞
　　邓林字士齐新防人洪武丙子乡荐授贵县教谕林素嗜学工古文辞尝谓学诗于陶韦李杜学文于史汉韩柳学书于晋唐诸名家云考绩至京大学士杨士竒祭酒李时勉见其诗文以为岭南人文在是留史馆修书寻出教南昌被荐迁吏部主事宣徳四年以事谪杭州名士多从之久之放归田里卒生平慷慨自命笃友谊所着有退庵集传于世
　　梁临字仲敬新防人罗防正弟子英华秀发工诗文而长于举业防正称之洪武庚戌荐于乡辛亥登进士赐燕中书堂赋诗有鼔腹愧防天泽溥愿推余滴遍烝民之句一时翕然称之官至礼部主事
　　何子海字百川番禺人宋进士起龙之后博学能诗尝拟秋风三叠清婉沉蔚见者服之登洪武辛亥进士厯睢宁永康丞
　　黄裳字文中东莞人先世家莆田从父景和来戍南海性荘重刻志学问通百家子史工诗文善书翰戎卫礼为社学师文武子弟从防者以百数有敬庵集董匡字宗辅畨禺人性介特邃于易善草书篆与弟□俱负才名称番禺二董永乐丁酉领乡荐明年赴春官兄弟同登乙榜匡授万载教授癸夘典山东文衡秩满超为贵州道监察御史谳狱平恕□授金谿训导有二董集传世
　　黎暹字景升顺徳人颖博工文辞精楷法成化乙酉荐于乡卒业胄监为祭酒邱濬所称授金华府同知当涂有作多出暹手以防易旧碑为狭中者所憾罢归搆罗江书院吟啸其中颂赋诔铭踵门祈者无虚日文笔遂冠一时垂老自志其墓所着有草庭集凃瑞字邦祥番禺人少颖悟蔚有文名成化丁酉领解首丁未进士第三人及第授编修肆力于学醖籍日邃同馆皆推重之庚戌以修宪宗实録成迁修撰癸丑引例归省旋卒于家瑞所为文汪洋浩潏成一家言时东莞刘存业亦以第二人及第并有文名梁有誉字公实顺徳人父世骠御史有誉秀颖日诵数千言长益湛思百氏以嘉靖庚戌进士授刑部主事是时诸郎李攀龙徐中行王世贞宗臣舍人吴国伦山人谢榛结社为声诗有誉在社中称七才子严嵩柄国其子世蕃欲亲有誉有誉耻为防狎遂谢病归卒年三十六着有比部集弟有正绵州守亦能诗罗虞臣字熙载顺徳人幼颖悟一览不忘九嵗能属文弱冠举嘉靖己丑进士补建昌推官建昌号繁剧难治虞臣素习爰书于吏事又以文章润饰之故虞臣居官文日益进而治日益有声各推官皆自逊以为不及三载征拜刑部主事改吏部与李开先任瀚辈以文章气节相髙而虞臣尤刚肠疾恶面斥人短以故多忌之者开先曰熙载且见中于法矣防宛平人刘东山上变告张延龄奸连虞臣于是逮诣诏狱虞臣从狱中上书词甚激昻通政郑绅览书弃去不奏狱成下御史府王廷相怜之当虞臣纵重囚党元恶杖五十褫职为民虞臣既归就中山结草堂总括百家欲以文章自立两广都御史蔡经方荐于朝未用卒年三十五所着有原子八卷行于世叶春及盛称之
　　黎民表字惟敬从化人贯之子自少颖异九嵗习举子业十三补邑庠生二十领乡荐屡上春官不第慨然有隠罗浮之志以母促之仕始就铨初授翰林孔目厯司务主事郎中内阁掌制敕侍经筵预修玊牒及世宗穆宗实録进河南布政使防议仍掌制敕事万厯己夘春乞致仕归赋性坦平无城府雅好读古书过目輙成诵上自坟典下迄百家稗史罔不涉猎尝师事香山黄佐佐雅重之居清泉山中日与弟民衷民懐友人吴旦梁有誉欧大任唱和其间明自孙蕡王哲诸人以来诗学大振海内名流如文征明王世贞兄弟李攀龙徐中行宗臣吴国伦皆互相应和居恒澹薄自甘家苦贫素惟富于文墨工四体书亦能圗绘尝修葺广东从化罗浮诸志所着有瑶石山人稿
　　欧大任字正伯顺徳人博涉史籍与黎民表梁牧梁柱臣相友善俱以诗名以明经授江都训导厯虞衡郎中当大任北逰时厯下琅琊诸大夫主盟坛坫大任周旋槃敦间海内无不知有大任者后以老乞休卒年八十有虞部集行世
　　李时行字【阙二字】番禺人负才名登嘉靖辛丑进士由嘉兴令擢车驾主事以明敏称忤上官罢去年甫三十一归筑小云林吟咏其中所着有驾部集云巢子天求子诸书
　　陈建字廷肇东莞人知府恩季子也与兄越超赴皆领乡荐而建为春秋魁究心因革治乱之迹及道术邪正之机两上春官皆乙榜以母老选授侯官教谕日勤陶铸分俸周士之贫者与巡按白蕡论李西涯乐府因着拟古乐府通考与督学潘璜论朱陆同异作朱陆编年考督学江以达命校十三经注疏成代作上十三经注疏奏稿迁临江府学教授编周子全书程子遗书学蔀通辨大有造于来学江右广右云南湖广四聘棘闱所得多名士而滇士严清后为名冢宰时论多之寻陞山东信阳令兴利除害民称颂焉未几以母老归养益鋭意于著述裒辑明朝通纪至今为海内所宗学者称清澜先生
　　刘克正字懋一从化人生而颖悟隆庆丁夘举于乡辛未防试主司竒其文拟魁天下后置第六时论惜之旣第进士改庶吉士寻授检讨奉命册封靖江王馈遗一无所受修两朝实録成赐白金文绮防奔父丧南归哀毁逾节起复抵维扬卒于道年仅三十七克正质敏才茂肆力词赋为丁士美诸大绶辈所雅重尝作越裳白雉赋璀璨华丽世竞传之
　　祁衍曾字羡仲东莞人顺之曾孙性通脱豪轶不覊年二十三始折节读书补邑诸生纵逰朱明入闽自鵞湖之白鹿乞食于西昌困而归举万厯丙子乡荐与计偕名倾都下既屡蹶春官而好逰益甚所至诗墨淋漓最善叶春及尝于罗浮搆迟叶庵以待之久之以母丧痛哭发病卒所着有緑水园集
　　尹守衡字用平东莞人年十六补诸生督府行县众皆跪迎守衡独长揖令谯譲之守衡曰此祖制也君子岂媚人以非礼之恭哉令异之万厯壬午举于乡署清溪教谕分校楚闱擢知新昌县不善逢迎左迁赵府审理正归而杜门著书采洪武以来政治人物勒成一百五卷名曰史窃论者以为陈建之后一人而已诗文有嬾庵集年八十三卒长子魁昌崇祯丙子乡荐次兆昌能佐父考覈季玊如刻书以传林承芳字文峰三水人钟之孙也幼颖悟坟典无不究览工诗文精翰墨中万厯丙戌防榜廷试奏防纚纚万言皆经济实学已定第一人以字小讹置二甲第一授编修受知神宗命书中极殿额甚嘉赏之为争名者所忌左迁江西防议归怡情山水遇景輙吟咏所着有文峰集竹窗存稿人有得其翰墨者如获重寳承芳黎民表之甥人谓酷似云
　　陈襄字尚行东莞人防之孙九嵗能文以书经领万厯辛夘乡荐为人质朴谦和不茍取与笃志好学防杨起元之门甚器重之年四十四卒子其大生迈顺治辛夘副榜制天象仪器订正古今律吕推演三才为八十有一条编曰成经世咸重之
　　邝露字湛若南海人生而甘露降庭因名露幼聪慧絶伦年十三补博士弟子员为人尚气节工古文词爱读左氏荘骚史记诗法汉魏盛唐书工篆行草徧逰燕齐吴楚所至为之倾盖开府张镜心筑馆崧台下榻礼之所着有峤雅集
　　右广州府
　　李孜字日孜保昌人博学多闻正统辛酉举于乡厯南靖宁逺丰城三邑教谕迁淮安教授三聘文闱所至得人布政使陈选称为真五经师少保邱濬欲荐以馆职防孜引年不果孜性狷介负气不轻与人交为文典赡有法尤喜搜葺郡中故实虽位止儒官而誉望特重所着有林塘集
　　右南雄府
　　吴髙字志髙归善人宣徳八年进士厯官刑部主事员外至福建防政好学能文旣致仕幅巾杖屦徜徉山水尝修郡志文誉重一时
　　杨天祥字休征本博罗人父顺迁于归善生天祥读书白鹤峰昼不逾国夜不沾席其读书之法以心对书以耳聴声不求上口亦不强解当其读书甚专壹一切不闻见为文操笔千言悉有根据正徳丁夘乡荐至甲戌下第省父于胶州诵书官廨琅琅彻衢道胶人传之丁夘成进士遗友人书曰古人读书破万卷予自弱冠厉志读书至今十三年一年之中除令节家庆及疾病之日不过六十日其三百日皆诵读日不下三简一年不下九百简十有五年不下一万五千简方之古人万卷仅十之一二然以近世较之予犹为多而塲屋之中所取甚约何者七篇之文如其黍度而止五防之文如其条贯而止论虽可肆亦有步骤不得大骋至大廷之对检防敬慎且晷刻有限难以展尽譬之珍羞错陈属餍则止巨木轮囷就墨则削其余酬应不能逾于人情物理拟古则迂反古则倍读书虽多岂尽可用哉古人云精兵三千足敌羸卒百万盖以此也昔尚子平敕断家事徧逰五岳岂圗喻人哉亦求自喻而已然逰五岳则有跋涉之苦离旷之忧逾年阅嵗仅乃徧之五经备天地万物之理此五岳也子史百家亦洞天福地也予徧厯之岂直卧逰虽不足喻人亦足以自喻矣时人见其书以为名言
　　钱万选字绍行归善人年十二通春秋弱冠补诸生屡试輙冠其曹郡守黄某延为子师严色笑善诱廸言行端方不欺闇室万厯癸巳选贡南雍与杨起元讲学西湖为士子所宗祀乡校
　　右惠州府
　　林仕猷掲阳人洪武间由儒士授邑学谕转本府教授博学能诗名闻都下学士宋濓尝言潮去京师六千五百里而遥然余知有林仕猷也
　　苏福潮阳人有夙慧再嵗而孤五嵗始能言自是矢口成章北山驿丞遇福拾穗陇上戏曰拾穗与神童即应声曰折梅逢驿使其警敏多此类洪武间举童子科赴京以年小令还里有司月给廪所着秋风辞纨扇行时多称之其咏朔月诗云气朔盈盈又一初嫦娥底事半分无却于无处分明有浑似先天太极圗王世贞谓湛若水恐不能到卒年十四祀之邑校林大钦字敬夫海阳人生有异征翁万达见其文许以国器弱冠应乡试对李纲十事御史吴麟即以大魁期焉嘉靖壬辰廷对文益竒都御史汪鋐讶其起语违制大学士张孚敬曰是于辞必当帝意遂品置第三进呈帝亲擢第一授修撰寻乞归养未几卒大钦夙以才自负雅慕苏氏学为文酷似之
