<!-- { "loadSidebar": true } -->
　　甘公亮字钦采永新人正徳中知惠州先是都御史王守仁以平浰贼奏立和平县乃遣谍四谕故所招附竟帖然无扰和平城池筑凿完固厥功多焉革桥税以羡余修大通桥置漏泽园筑榕树堤遗民永利葺文信公五坡祠置像祀之秩满去
　　陈祥字应和高安人以进士歴官御史正徳乙亥知惠州廉公有威加意防独均赋役省冗费兴学校戒游赌禁私屠严巡警条纲振饬吏胥不敢为奸博罗陈祖荣归善王雪真皆大猾捕寘于法深山穷谷莫不慑服寻迁广东按察副使官终都御史
　　李传字希説叙州人进士嘉靖初知惠州廉谨岂弟常扁视民如伤四字以自警凡征役必求端委孰为粟米孰为力役凡制典所无涉于加派者一切刬除先是郡大水禾稼没溺传请蠲田租十之三民困苏息任数年政尽革
　　蒋淦字汝洁全州人进士嘉靖初知惠州政先仁恕听讼得情属造册籍飞诡规避悉杜絶之徭役适均贫民称便尤加意学校及城濠道路皆葺理不烦民三年擢河南防政官至工部侍郎
　　金志字允立浙之山阴人登进士嘉靖庚戌以御史知惠州躬先廉洁日绳责舞文作奸犯科者胥吏救过不暇又善察吏事有骩法者率面诘责属吏惴惴恐有所闻贪墨咸望风解绶五载卒于官
　　张存义建安人登进士嘉靖中知惠州慈祥恺恻时寇盗充斥水旱不时道殣相望存义哀之捐俸及罚锾市棺置亭中令亭长守视无者予之常被盗失库金防祷于神忽有神降言用某往擒盗当得之果然人以为至诚所感在任六年擢运使
　　李畿嗣蕲水人进士万厯二年知惠州时大寇初平盗萌未息畿嗣至严厉振刷捕铢两之奸筑东平城起钟鼓楼两学堂殿西湖亭台焕然一新三年境内大治生齿渐蕃擢监军副使驻肇庆惠人见之如父母云
　　黄时雨字润寰常熟人进士以刑部郎知惠州寛以平法严以鉏奸履亩核田膏腴无匿赋斥卤皆减额罢铁税八百金岑冈寇乱设竒剿平录死节王度后俾世嫡奉祠在惠六载多惠政歴迁云南防政程有守歙县人进士万厯二十二年知惠州廉而有威嵗旱步祷赈饥平粜羡余辄行诸县积谷视事至日旰一蔬一粥复理簿书创黉宫复科举额留心文治擢海南学使
　　何伟新喻人进士万厯二十七年知惠州刚介廉明庶务修举葺黉宫建郡坊改宾馆设北关皆营缮之有益于士民者陞惠潮道副使【下郡佐】
　　王爌字存约黄岩人登治进士初为给事以直谏谪惠州推官惟一仆自随理淹系哀无辜囹圄肃清且好训士赒其贫而秀者未几迁秩去官终都御史林应麒台州人嘉靖中同知惠州一以守职奉公矫正世俗吏事精敏剖断如流入赎有贫者多蠲免之尝言讼贵速决留狱妨民吾不忍也佐郡一嵗余以母忧去
　　吴浩云和人嘉靖庚戌为惠州推官廉平近民尝视篆归善值大饥发仓赈济在郡五年多惠泽迁姚州知府
　　杨载鸣江西泰和人登嘉靖进士歴吏部郎谪将乐典史量移惠州推官为人方正听讼无私修惠郡志成一家言未几擢南吏部主事后以督学至粤大有造于粤士歴官通政
　　陈谨闽县人嘉靖中大魁天下以修撰谪惠州推官夙有才名多士快覩之为人温恭和易晋接不倦箧中藏书尽出以示诸生造门请业者无虚日其折狱不以明察自多而哀矜平恕克称厥职云
　　郭文通庆都人嘉靖末以掾为碣石卫经歴时征贼伍端参将谢勑失机连营数十无不破者独文通所部大营门使卒环坐持满贼不敢逼居民赖之后屡征贼有功擢肇庆府同知尝语人曰吾有三不寳不寳官不寳财不寳命以掾吏积功官至大夫云高守谦浙之临安举人万厯二年通判惠州时寇初平余党复炽守谦行县募乡兵自随屡馘贼首台司称能委摄永安篆招徕流民度地居之披草垦土常废寝食见白骨累累拾而掩之阅五月以劳瘁卒于官
　　温国竒宁都人万厯丙辰进士惠州推官廉明果断署郡事兴除利害时归善博罗多流移悉编之什伍土著乃安富民苦报鹾商有携赀求免国竒以寺租羡抵其饷令勿报清隐占而屯无失额建泗州塔而人文蔚起声望翕然征入为侍御史
　　高祺浙之临安举人为惠州推官法平不苛廷鞫片语立剖辟有疑者即白监司减死惓惓于兴化善俗劝民孝弟后擢涪州守
　　余化淳将乐举人天啓二年同知惠州廉介有才每摄邑征赋戸给一易知单使如数输纳里胥无得容奸屯田清军按额稽覈严絶侵渔奉檄防海还箧中惟文章数卷而已
　　呉希哲字睿卿淳安人崇祯中由进士为惠州推官案无留牍疑狱无不立解谿刻自处经年不用官物署郡篆值建州连平画疆定制凡城隍位署祠宇壤赋堡屯之规割俸董其成擢刑科给事中【下牧令】牟应受贵筑人崇祯八年以永安知县调陞连平知州弓田定赋立兵营撰州志勤劳安集以奠民居有创造之功士民尸祝
　　徐仕高瑞州人洪武十年知河源县廉勤自励威惠并行邑无废事民不见吏未几以忧去百姓思之桂孟成温州人洪武中知河源县鲠介廉勤赏罚明信搆亭县治之后公暇召诸生谈经校艺一时兴于文学焉
　　邓文张宁都人洪武中知河源县奉职循理敏于政事先是莽有伏戎民多流徙邑虚税多至五千九百七十四石文张请于朝悉蠲除之
　　陈敬字行简祥符人洪武二十一年知龙川县时盗起民无乐业都指挥陈让领军追捕未获敬出竒计诱其魁擒之余党四散遐迩称异诣阙言事称防擢吏部侍郎
　　习韶字尚镛永丰人洪武末知长乐以孝弟化民勤于抚字劝课劳来各安其业秩满迁官至兵部侍郎夏则中武昌人洪武二十二年以监生知兴宁值寇周三之乱民苦于盗及重军压境民又困于兵则中率郷老愬于总兵始免横酷后嵗凶发廪劝分沟中复起招携安抚流亡始集时官田税重莫肯承籍则中请减额同民产民感其惠不忘
　　林和莆田人永乐初知博罗县以寛服人不施鞭扑而事办增修苏村堤以防水患民受其利
　　陈宗顺沙县人洪熙中知长乐县导民以忠信礼义冠婚丧祭循用古曲久之耻让成俗囹圄几空三载卒于官人咸嗟悼之
　　孙赋字国用福安人正统中由太学生知龙川为政明敏轻徭薄敛重农劝学寛严得宜数嵗之间增垦田米三百余石奏蠲屯田倍征米五百余石十四年黄萧养乱捍御城邑招集流亡民爱之秩满固请致仕归
　　潘镛字克鸣上元人景泰进士天顺间知长乐刚介有为时贼罗刘宁众千余流劫程乡兴宁长乐之境屯据汤田黄寨破兴宁乗胜攻长乐镛先设备城守甚坚援兵至并力御之贼因解去民赖以安
　　邵铜字振声闽县人景泰进士天顺中以寿光知县改博罗涖政严明能厘宿弊吏卒不敢为奸尝督造册籍括为易见图至今式之
　　秦宣字徳敷曲江人成化初为龙川县简徭薄敛一意休息民便之秩满去咸不忍释
　　秦宏临桂人成化元年以举人知兴宁明达刚介庶务修举削强锄暴豪猾敛迹奏立城池不阅嵗而完固三年卒于官
　　张澄安福人治初归善主簿摄长乐事日持糜蔬坐公署厘庶务弗懈撙节民财计虑周悉嵗少歉发粟以赈请不待报期年卒邑人哀之
　　洪祉字天惠江西安仁人治乙卯知龙川视民如子县故用里甲供具祉峻却之卒于官囊无遗赀邑人防其榇归复构祠祀焉
　　林若周字吾从莆田人正徳初知博罗县性静肃精练听讼无越宿者己夘秋流寇入境百姓骚动若周还自棘闱即集民兵袭败之寻征入为南京监察御史
　　祝允明号枝山长洲人正徳十年以举人任兴宁有豪致善诗文工草书所着有南征丛稿有正徳兴宁志尝旬日不视事一坐堂皇积案悉剖肃清盗薮旋判应天
　　刘琰字廷荣宣城人嘉靖二年以监生知和平邑新设琰至创公署建月城招徕居民以实闾井治学宫立社学择民间子弟教之化顽梗捕反侧尽心经始以垂后式擢判衢州卒民为立祠
　　何世祺福清人嘉靖中以进士知归善治才精敏裁抑豪强时当造册籍杜欺隐豁虚税猾吏无所售奸或白以例有税券世祺曰已征料价矣有税亩曰里甲自办工墨矣其不茍取类此后以调去士大夫言贤令率曰世祺云
　　胡演桂林人嘉靖中以举人知博罗絶苞苴清赋役严听讼平易慈恕政在爱民而一意锄强豪猾稍不便之或防于御史吴彦按验无实御史中谗怒杖之抱恚而卒衾殓不给民甚寃之
　　陶金湘乡人嘉靖丁未自济源调知兴宁廉明正直人不敢干以私惓惓以爱亲敬长为训有兄弟争田者金引咎自责两释之俾自思过然疾恶过严曩时狐媚以伺长吏者皆侧目庚戌调去士民皆惜之陈賔莆田人嘉靖中以举人知和平时降盗李文彪将为乱賔白于南赣督府请诛之督府起诸路兵檄賔以从久之官军无功文彪复就抚索还其妻子之俘禁者賔弗与盗逼城賔整兵守御当道谓弗达变乃使推官呉浩代之賔以失事坐罪去而盗炽张济时吉水人嘉靖三十七年知海丰县慈祥平易初涖政博询民瘼加意拊循先是石桥场盐课司俱罹倭寇济时乃筑土城保障之后寇至民尽避城中又于邑治北辟一路置堠设兵商旅咸出其途立崇报祠以纪其绩
　　彭良臣衡阳人嘉靖中以举人知归善时山寇充斥占据田土良民征输波累无所控告良臣节用缓征拊循疾苦邑近郭繁剧供亿不赀良臣竭力调停民感其徳
　　吴一竒字伟卿莆田人隆庆元年以举人知河源是时五峝初平民困未苏蓝能之寇阳听招抚实肆劫掠竒多方保惠以抚疮痍捐俸赈饥置学田于河下以济贫生因无以逢迎上官被论镌级民甚追慕之顔容舒晋江人进士隆庆三年令博罗值寇至躬冒矢石以破羣凶设民兵三百以固圉夏旱步祷七日遂得雨加意学校士民多服其教擢给事中
　　林大黼莆田举人隆庆四年知河源仁恕廉干辛未水灾民大饥窘请府得谷四百石躬自赈给复谕富户平籴贫民赖以活兵兴剿蓝能二溪贼而杨梅埔车头二围中多良善力请于兵道止擒渠魁胁从者宥之二围中活男妇五百余人歴迁铜仁太守吴士强莆田举人万厯初令博罗山寇新平流移未复乃请撤坐食之卒五百罢长差之卒五十嵗省金五千父绅就养为建爱日亭于罗浮山筑榕溪堤建文昌阁置学田以兴文教咸本家学云
　　林廷植福清人登进士万厯六年知龙川定婚礼禁淫祠遏宰牛邑有鱼苗银一毫无所染指县堂仓库学校百废具兴防白莲社及猴岭贼作难翦治有方卒于官士民哀悼为立祠于三里坊
　　狄同然溧阳举人万厯十四年知龙川性狷介尝画菜一本于屏以自励民感其廉惠至今称诵之
　　史懋文金坛举人万厯乙巳知兴宁正直不阿邑苦毒草自戕以害人力行严禁刁风渐息雅意造士百务整饬迁南雄司李
　　石承方海宁人嵗贡万厯十四年知兴宁矢心冰蘗释寃狱罢常例惟务以徳化民以不能俯仰致仕去董继周玉山人万厯庚戌进士知海丰恺悌作人课士贫者资其膏火邑向计戸纳丁贫富均输贫民苦之周以米计丁然后苦乐适均焉
　　邓镳晋江人万厯十七年进士任归善政尚廉简催科得宜筑天泉书院与诸生讲学肄业擢南戸部去百姓遮道涕泣
　　陈荣祖同安人万厯十八年以举人知永安出入常赍粮雇役地方无扰革保家以杜侵蚀除陋规以饬廉隅民被火者恤之被疫者槥之立社学选罗光宇等十余人俾为社师九丫树有白额虎噬人斋祷城隍立毙勒碑于庙纪其事教民始种麻豆芋姜陞徳庆知州民为立祠刻石像祀之
