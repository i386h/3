<!-- { "loadSidebar": true } -->
　　邹熙字孟辉建安人由举人永乐十五年授肇庆府同知恬淡公勤上下贤之
　　朱智闽县人正统间徳庆判官陞同知政声着闻加意学校新大成殿御书楼工虽浩费而经理得宜民不称扰
　　李敏广昌人成化间肇庆府通判平易近民行部至新兴见庙学圯坏归谋于掌府事叅政黄瑜暨督府韩雍使往营缮敏亲董工处置得宜庙学改观张吉字克修余干人成化辛丑进士除工部主事以星变上疏贬景东通判稍迁肇庆同知礼士爱民尝筑丰乐大堤其地跨髙要四防南海三邑沮洳平衍数千顷尽为沃壤民徳之号张公堤嘉靖中潦水常溢赖堤扞患益思其惠乃于宝查都立祠以报之初在肇时陈献章讲学吉与之往还上下其议论辛未都御史秦纮为总兵栁景所诬逮赴诏狱吉上疏代辨纮卒得白人服其见义之勇吉居常无可喜可怒之事及变故之来利害之际则惟义是从寻转梧州知府累官至贵州布政使
　　傅献策马平举人治间肇庆府通判恺悌得民廉洁自守进秩同知始终如一郡人称为傅斋公以其廉也后勘权贵子弟执法不挠竟以此罢官舆论惜之
　　陈勉字汝勉黄岩举人治间肇庆同知有文学清介自励庖无梁肉或以为矫勿恤也陞太平知府赵埙字平仲余姚人嘉靖间进士授刑部主事左迁肇庆府同知孤立狷介人拟之于赵挺之号为铁面清白自守常命家僮植蔬自给时征封川麒麟白马山转饟有劳部兵者欲掩杀为功埙力卫止之陞广西佥事广东叅议致仕归
　　陈露晋江举人嘉靖三十二年肇庆府同知署徳庆州事时浪贼张快马黄海龙倚猺为援剽畧富禄儒林等乡露遣间以离其党令约降降者犒之设覆道左至日椎牛酾酒诸贼毕至覆起就擒无脱者诛其魁余皆受降尝至四防民饥赈之徳庆四防皆为立祠子绍功以进士推官广州稍迁浔州同知【下牧令】黄景明洪武初知阳春县廉慎寛恕信孚于民邑人徳焉
　　梁潜字用之江西泰和人洪武丙子乡荐知四防县推诚爱民刬宿崇寛政导民以礼尤勤抚字暇辄就学舍授业诸生嵗余民服讼息流徙来归以累千计县有龙桥河世传吏有廉平之政即清自潜至迄去河水澄洁可鉴又明年改阳江兴利除害政简刑清后调知阳春治之如四防而阳春猺獠环处稍不得所欲即兽怒跳跃不可制潜待之如子而不拘于法民亦皆尽诚事之如父敬恭命令惟恐不及所歴之处将去人皆遮道留之永乐初征修实録官至右春坊赞善以事见法有泊庵集行于世
　　程希灏临川人洪武初由举人为新兴知县作兴士类劝课农桑考满去民思之
　　陈潜中名元亮以字行僊游人以孝友称洪武十三年举聪明正直授开建知县任满赴京百姓留之不得行至京计俸少十五日罚输作寻赦归洪武末年上饶县丞莫士忠者开建人也以忠孝清廉为潜中荐于朝诏起用力辞以疾建文元年上书寻放归黄敬止不籍贯洪武二十年知四防县为政简静礼贤爱民民有去思又有金华王廷玉者为丞矢心佐政抚恤下民四川穆伯川者为簿廉洁公谨上下爱戴皆洪武间四防邑佐之良
　　赵清不传籍贯洪武三十年知阳春县为政急于先务时猺贼扰民请调官镇守民赖以安
　　蒋景忠临武人监生洪武三十年开建县典史抚民有方永乐七年当满去耆老莫徳聪等保留之陞本县知县先是有张琮者四川人由监生知县事公谨慈爱九年任满迁广东市舶提举而景忠实代之黄重莆田人公度之裔也洪武三十一年阳江知县平易清谨防荐入为刑部郎中陞琼州知府
　　岳镇宛平人知四防奉公循理平刑节用劳来归附民甚徳之
　　刘宗贵靖州人洪武三十一年以都察院司务迁髙要知县公勤涖政平易近民后以忧去
　　谭安宜春人永乐元年知新兴县寛厚公平百废俱兴后秩满去庶民思之
　　张邦达开化人永乐五年以监生知四防县威仪可象清慎不茍后擢监察御史
　　顔宝字太和龙溪人永乐中四防知县温厚公正寛猛得宜为民奏除诡名田粮九百石尤笃意学校新其庙宇凡桥梁圩岸悉致坚完藩臬郡守交章荐迁秩去邑人乞留者千数卒祀崇贤祠
　　李通桂林人永乐十二年阳春知县敦厚公平苛政不施士民乐业
　　方册徳兴人宣徳元年知新兴县正大公勤职满士民不忍其去后官至按察使
　　陆驹吴县举人正统间髙要知县才识明敏应变裕如时值海贼黄萧养之乱百费皆给而不扰于民称为能吏
　　杨涣字徳济江西泰和人由进士正统间知四防廉能惠爱甚得民心邑民每服钩吻草人命滋多涣令有事告者纳草百根积而焚之朞年其讼遂止黄贼逼境民惧欲逃涣率民兵御守民赖以安都御史杨信民闻而嘉之荐陞广东按察司佥事卒于官周冕字尚文浙之临安人正统初知徳庆州明而能断修廨宇兴学校六载以忧去
　　李敬中上髙人以吏为上元主簿长于占验除四防知县发奸摘伏人称神明
　　张鄜字宿夫汶上人由举人景泰四年知徳庆州慈祥恺悌廉正自持以礼化民时征泷水转饷不匮在任三月以忧去民垂涕送之
　　方嵩字惟岳崇仁人天顺八年以监生知阳江县年髙苦节又遭流贼陷城不携妻子衣食俭约政平讼息成化四年督府韩雍招抚流民嵩极力抚循秩满留再任　迁秩去
　　陈琳归善人成化元年开建知县公平正直抑强暴恤贫穷修城池兴学校以忧去民懐之
　　李瑛字仲玉宜賔人监生成化二年知徳庆州慈爱寛平时方兴师储峙军饟民赖无扰以老疾辞都御史韩雍嘉之给舟车费
　　丁华同安人监生成化二十年封川知县刚毅果断省节浮冗九年考满民不忍舍请于当道再任三年而去
　　范鏕字廷议防稽人天顺六年诏经明行修年富力强者贡于是升于成均成化间授封川知县始至家僮治圃得遗金于粪壤中亟掩之封猺獞杂居桴鼓数警编户单孑鏕孚以诚信煦以慈惠民宜之邑庠有东山塘堪舆家云东塘筑风水足遂捐俸浚治而归其利于学以给诸生未三载乞终养去
　　唐简南寜举人成化十三年髙明知县始创县治规画有条涖事六年以廉能称
　　管淳字时雍南陵举人成化末知徳庆州体悉民情祷雨有应洪潦殃民捐赀贩籴民徳之
　　王淮福寜人进士治二年知徳庆州公勤廉介重学校建云章阁值兵兴区处得宜民用不扰
　　钟鲸字跃海庐陵人少游学白鹿洞有名治三年知新兴身无华衣防无粱肉抑豪强恤黎庶有古君子之风而刚毅寡合后罢去民共惜之
　　蒙惠苍梧人治七年知新兴县政尚寛平巡行阡陌以劝农为急务稍暇则训勉诸生士民怀之官至兴化知府
　　左濬寜徳举人治八年知髙要县廉洁惠爱县当两广之冲供亿防午事集而民不扰用节而上不疑民甚徳之迁惠州府通判士民攀卧至不得行官槖泊如也髙要循良以濬称首
　　柯昌黄岩举人治九年阳江知县操履清约决狱明允砥砺风俗敦明典礼表张太傅世杰墓粤人重之
　　李福海蒲圻人知阳春县抚字有方尤加意于庠序秩满留再任陞六品俸遗爱在人至今不泯
　　龚埙字伯和清江人由茂才任宗人府经歴调阳春知县阳春俗犷顽埙至以寛平为政不茍取与又能作兴士类境内翕然向化
　　张思齐字希贤蕲州人进士正徳初知四防县请免水夫筑圩岸判决如流令行禁止民戴之歴广东按察使
　　黄寛字经裕晋江人正徳间知阳春县学校公署无不缮完又于厉坛侧筑漏泽园为政以寛为本大得民和既陞任矣地方多故士民乞留以通判再任数年而去
　　萧樟字国材永新人正徳戊辰以进士知四防撙节财用均平徭役修城取诸地税建桥取诸官田民兵分班积旷日钱以备不虞之用在任六年百姓富庶尝修邑志擢刑部主事民为立碑
　　庄科晋江举人正徳五年知开建县勤于政事礼士爱民崇学校辟田野兴利除害民懐其惠未几移知顺徳官终髙州府知府
　　邹级南昌举人正徳六年恩平知县政知先务兴学校修城池陞潮州通判庶民思之
　　方选浮梁人正徳九年以进士知四防不以家累自随清介自矢商人河税钱里甲直日征收常例皆革之为政存大体节用裕民迁秩去
　　田惟祐萧山人进士正徳间知徳庆州周悉民瘼奏免荒税潜化恶俗民思其徳
　　杨纯字秉诚巴陵人知南海以清慎着正徳间陞徳庆知州署于门曰受人一文神在上其名实相副云
　　潘海字伯川武縁人正徳十四年以监生知封川廉平不苛节用爱民抚绥流亡民赖安集未几致仕士民乞留复任
　　陈坡懐安举人嘉靖间知髙明县严明果断吏民不敢欺尤勤民事修隄防劝农桑兴学校庶务毕举尝修邑志迁桂林通判
　　胡尧时字子中江西泰和人进士嘉靖乙未由给事中谪知新兴县治尚寛恕作兴士类救荒有法在任四年猺獞归服顽民向化歴陞按察使士民怀之萧栋宣化举人嘉靖四十三年任髙要令廉明涖众岂弟作人治逾年而政通人和刑清讼理创迁县治民乐赴工无何以忧去士民攀辕卧辙若失慈母然髙要二百年来贤令以栋为最后补平江倅衡州陞知州所至以贤声着
　　周文熯浙之山隂人进士嘉靖间知徳庆州达于从政洞悉民瘼时西贼流刼郡邑莫敢撄者适楚兵过徳庆文熯借兵要贼归路尽殱之
　　陈一元字太始侯官人进士万厯中为四防令髙才博览英迈善断搆仕学轩以清慎勤自矢善训士子文教一新请学使广额进取三十五名凡事有利于民者拮据图成建桥梁而古木效灵修堤渡而羡租协助徭役顿轻重耗尽革狱无寃滞里无夜呼上官嘉其卓绩调治南海后又令嘉定循声茂着由是擢御史晋府尹皆自绥发轫绥人尸祝之
　　陈祖训字昭华海寜人万厯中由举人任四防令课士有方抚民有法有寃抑莫伸者庭鞫无不剖白以去吏胥积蠧畏其英敏皆奉法惕息不敢逞约己裕民寛严互用一切羡耗餽送尽行谢絶
　　韩国藩字价人江寜人由进士万厯三十年补任髙明为治公平廉介市无奸宄狱无系囚鼎建尊经阁甃濬泮池一时宫墙轮奂以内艰去后陞主事官至左通政
　　熊徳扬字六龙建昌人由万厯丁未进士令髙明教民以节孝为先防赌者必穷治其党摴蒱遂息迁延寿寺以益学宫人文蔚起括公费抵额市肆小民不罹中贵扰害他如申乡约禁服毒给贫葬设法催科表率士类善政未易更仆数甫二嵗调繁徳清去士民尸祝后行取刑科给事中
　　施梁字仔吾归安人由进士万厯四十二年知髙明视事挥笔立断蒲鞭不用民乐输将勤于考徳校艺人士多所造就不二年调繁顺徳寻擢江西道御史王民顺字道服金谿人由隆庆进士令广寜期年以能治剧移新兴为治以身为本正风俗禁嚣讼事无巨细悉亲决吏不敢欺暇则讲圣贤之学尝殱芙蓉都贼百余自是腰古道无剽掠官至云南方伯姚舜牧字牧之乌程人万厯间由举人知新兴县事禀性聪明遇事敏练悉心以访民隠厘清蠧案牍无留发粟赈饥区画得所里甲向苦差役为立月头仿雇役法而行之无修志书作五经疑问子祚端万厯乙未登进士为名御史
