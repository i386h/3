<!-- { "loadSidebar": true } -->
　　双桨轻揺网乍收上滩流过下滩流上滩流急下滩缓急处求鱼缓泊舟
　　蜻蜓艇子水中居嵗嵗鲜鱼贱作蔬四五月间鱼更美黄鱼脍罢又鲥鱼
　　游海珠　　　　　　　　　　　佘象斗
　　髙台古木早惊秋入夜渔灯两岸浮犹是昔年讲学地空留明月印川流
　　镇海楼　　　　　　　　　　　佘象斗
　　五层杰阁半天开无限山河入望来防树髙松同系马太平歌舞聚朝台
　　望罗浮　　　　　　　　　　　方曰广
　　渺渺仙原不可寻望山不负爱山心何时乞得名山住四百二峰相对吟
　　望罗浮　　　　　　　　　　　何多艺
　　色初晴彩雀飞千崖珠箔照人衣丹青忽现蓬莱阁涧水桃花路不违
　　白鹤峰　　　　　　　　　　　何多学
　　玉局文章拟孟韩江流石阁泻奔湍天开海国垂仪范瞻拜千秋识鳯鸾
　　峡山寺　　　　　　　　　　　罗孙燿
　　晴天鸣鳯啼猿谁是攀龙旧子孙山静依然成太古不妨重与话轩辕
　　月夜登九成台　　　　　　　　陈王猷
　　溪流一带女墙隈月白瑶堦虞帝台武水声中琴瑟拊皇冈重见鳯凰来
　　梅岭　　　　　　　　　　　　许观光
　　巨灵雄劈俯层台鸟道盘空万壑回章贡水连江北合车书天辟日南开
　　镇海楼　　　　　　　　　　　车腾芳
　　层楼髙峙蔚文明冠冕南州控百城人在紫霄峰在地太平佳气现蓬瀛
　　以上七言截句















　　广东通志卷六十三
　　钦定四库全书
　　广东通志卷六十四
　　杂事志
　　志有杂事即说部之遗意也西京赋云小说九百起自虞初嗣是而中垒之说苑临川之世说沿及元明简繁帙琐未尽盩于道而碎于辞也故志有取乎尔顾司马迁之传燕太子丹也本燕太子丹三篇而削去乌头白马生角二语后人以为择焉而精况粤说最多夸诞亦或寓言什九今槩不録録其有禆史乗广闻见资惩劝者志杂事
　　广州府
　　南海神
　　道书南海君姓视名赤夫人姓翳名鬰寥庙在波罗江上建自隋开皇年大门内祭碑林立唐韩愈碑在东廊宋循州刺史陈谏重书神自唐开元时祭典始盛甞册尊为广利王嵗以立夏命广州刺史行事祠下祝文书御名宋真宗锡王玉帯至和元年加王冕九旒犀簮导青纩充耳青衣五章朱裳四章革帯钩防綪韨素单大帯锦绶剑佩履韈内出花钗九株袿防簮防署曰赐明顺夫人明顺者王之夫人皇祐初封号也配以六侯曰助利侯达奚司空也曰助威侯社公司空也曰济应侯巡海曹将军也曰顺应侯巡海提点使也曰辅灵侯王长世子也曰赞宁侯王次子也元时数遣使者奉锦幡销金幡金银香盒呉莱古迹记言南海庙有玉简玉箫玉砚象鞭林霭所献铜鼓及宋真宗所赐玉帯蕃国刻金书表龙牙火浣布今皆不存明洪武六年赐黄金香盒重十六两黄绫幡一副藩臬春秋仲月壬日祭我朝另加册封详编年志【防旧志】
　　唐韩愈云南海神次最贵在北东西三神河伯之上号为祝融又南海之帝也家语云水火木金土是为五帝庄周云南海之帝为倐又曰赤帝淮南子云南方之极自北户之界至炎风之野赤帝祝融之所司正义云赤帝南方赤熛怒之神又杂见七经纬及马郑诸儒所云语其所司石氏星经云南方炎帝其精朱鸟为七宿司夏司火司南岳司南海司南方既司水复司火盖水体阳用隂火体隂用阳坎离相济南北互应者也【采补】
　　南海庙铜鼓【并附各铜鼔考】
　　铜鼓縁起或曰周礼司徒有鼓人掌六鼓四金之事故范铜为鼓乃周礼遗轨汉时周制尚存故伏波铸之留西南甚众然按周礼四金錞镯铙铎之制如钟如铃今铜鼓絶不相肖且錞以和鼓镯以节鼓铙铎以止鼓通鼓皆以鼓为主而实非鼓也似难指为铜鼓縁起或曰考之后汉书注广州记俚獠铸铜为鼓初成悬之于庭置酒召同类子女各以金银为大钗执以叩鼓叩毕留遗主人晋书蛮俗富豪子弟留纳铜鼓钗宋史蛮号有铜鼓者曰都老众推服之今之铜鼓盖诸峒獠所遗然据各史诸说则似不始东汉之初今庙中所藏内有镌云汉伏波将军所铸何以称焉张穆异闻録云昔马伏波征蛮以山溪易雨因制铜鼓粤人亦谓雷亷至交阯滨海卑湿革鼓多痹缓不鸣无以振威故伏波始制铜为之状亦类鼓名曰骆越之鼓此乂一说也【防补】庙中铜鼓一得之唐节度使郑絪一得之浔州府知府所献制畧小【防补】
　　右铜鼓原始
　　庙中铜鼓大小各一大者径五尺髙称之中空无底釼垂四悬腰束而脐隆起旁有两耳通体作络索连钱及水瀫纹色微青艳若铺翠光景晶莹边际旧有六鼃今不存小者杀大者五之一髙亦称之制类大者其四角旧有金虾蟆五为畨人所窃声遂稍石色纯緑作鹧鸪斑斜文纎丽隠若八卦
　　附考
　　唐时有牧童掘得铜鼓形如腰鼓其旁多铸鼃黾之状【岭表録异】
　　铜鼓其身徧有花草虫鱼之状【同上】
　　铜鼓一头有面面与身连全用铜铸鼓面圆一尺许或二尺许【同上】
　　铜鼓皆搆精铜极坚纹缕亦颇精【老学庵笔记】
　　铜鼓深三尺许面径可三尺五寸旁围渐缩如腰形复微展而稍弇其口【西事珥】
　　明永乐中万州土官黄惠于多辉溪中得一铜鼓长三尺面濶五尺凸二寸许沿边皆蝌蚪各衔线缕抵脐束腰奓尾若今之杖鼓者然又万厯间茂名县溪水陡发涌出铜鼓径三尺髙二尺有竒面列鼃蛤六徧体作细篆文有硃砂积翠蜗蚀之孔凡十余又罗定城隍庙有铜鼓髙二尺五寸径二尺又雷州英灵冈雷庙有铜鼓二其色如大镛围径五尺许髙亦如之在左者面边蟆六右者蟆五其旁皆有两耳每耳又分而二之耳下有一兽首反俯下足尾入于郛左者土花剥蚀右者质理莹然如碧玉其面稍亷中心微拱而平其晕有十二圈晕各一声晕中夹平绨如波纹两圈作连钱文旁纹人字如莞簟其绨作雷纹斜方斗纹色翠緑彻骨有一线丹气午后乘隂苍润玉滴午前象褐色稍淡蚀处如蜗篆【防补】
　　右铜鼓制度
　　南海庙中铜鼓相传其鸣应潮自遭盗刦灵鼃残缺遂不复自鸣又传铜鼓之大者旧雌雄各一今庙中所存者雄也其雌向遇风雷飞入狮子海中今雄鸣则其雌輙相应嵗二月十三日海神夀日粤人击之以娯神其音闛铿鍧若行雷隠隠【防补】
　　附考
　　铜鼓或以革掩底或积水瓮中盖而系之声闻十余里外叩鼃蛤其声益逺【防补】
　　蛮人攻伐时则声铜鼓至者如云【晋书】
　　击之响亮不下鸣鼍【岭表録异】
　　两人舁行以手拊之声全似鞞鼓【桂海虞衡志】
　　蛮中铜鼓有剥蚀而声响者为上上易牛千头次响者七八百头【涌幢小品】
　　右铜鼓声音
　　南海庙中铜鼓大者相传自海中浮至明嘉靖间海盗曾一本谋移去鐡索忽断不可举乃已【防补　雌者飞入海见上声音考】
　　小者相传得之浔洲铜鼓滩滩水湍急舂石底作铜鼓声入夜輙有光怪一日水涸铜鼓出焉【防补】
　　附考
　　有人闻田中蛤鸣往捕之见蛤跳入穴中掘之得铜鼓【岭表録异】
　　罗定城隍庙铜鼓凡州人争讼不平及被蔑求雪者击之则咎有攸归无事而击则殃击者【防补】
　　铜鼓皆伏波瘗以镇蛮每遇风雨輙有声循其声之所出往往掘得铜鼓故亷州有铜鼓塘钦州有铜鼓村灵山有铜鼓岭文昌万州亦有铜鼓岭皆以掘得铜鼓而名【防补】
　　右铜鼓神异
　　天后
　　海舶祀天后者相传为湄州林氏女至孝能知人祸福没而众祠之航海者祷輙应宋封灵惠夫人元封天妃明封防国圣妃今天后祈求必应凡下东西二洋造舶别为一舶如其制而小置神前凡覆溺倾敧兆必先见在洋中或渡琼海每遇颠危防诚拜祷即有神火集桅上或有江鸥一双入仓集神前舟楫即时镇定至今神之【旧志】
　　禾谷夫人
　　禾谷夫人或云后稷之母姜嫄也今香山村落皆祀之【防补】
　　赵佗四台
　　赵佗筑台凡四一在广州北门外固冈上曰朝汉台一在广州粤秀山上曰越王台今名歌舞冈一在肇庆新兴县南十五里曰白鹿台佗猎得白鹿因筑台以志其喜一在惠州长乐县五华山上曰长乐台盖佗受汉封时所筑长乐本龙川地佗之旧治也故筑台是曰赵佗四台或云越王台最先筑长乐次之白鹿次之最后筑朝汉台【防补】
　　韩信后
　　广南有韦氏者韩信之后也当淮隂既缚信有客匿其孤求抚于萧相国相国作书致南粤尉佗佗素重信又怜其寃慨然受托姓之以韦者去其韩之半也孤后入粤西有武功世长海壖受鐡券至今萧何与尉佗书尚勒鼎彞昭然可考【峝谿纎志】
　　芝兰湖
　　番禺北有芝兰湖旁多人家其流南注西湖今在北城外双井街周家治圃得断础有古诗云芝兰生深林无人长自芳君子处此庭明徳惟馨香游鱼牣且跃好鸟名鸳鸯微风动林岸此心共回翔其下断缺数字【南越志】
　　河畔雪
　　唐许浑诗河畔雪飞杨子宅杨子汉议郎杨孚也字考元甞树河南五鬛松于广城北岸粤本无雪至是乃降后有张琼者掘地得砖曰杨孝元宅【旧志】
　　旧藩府
　　广州府有新城旧城旧城向为平藩尚可喜驻镇大小衙门俱在新城自荡平后衙门仍入旧城巡抚衙门为尚可喜府第将军衙门为尚之孝府第旧僭为九间殿今为将军府将军王永誉分为三脊始敢居之大堂前荣有拜单石深一丈二尺濶六丈门前石狮乃耿逆在粤时从肇庆取石为之髙大雄骏东南希有后移藩闽中故之孝居之今新城各衙门俱移仅存总督衙门为入省驻节之地【岭南杂记】
　　虚市
　　越之市名为虚多在村塲先期招集各商或歌舞以来之荆南岭表皆然盖市之所在有人则满无人则虚岭南村市满时少虚时多故谓之虚【南越志】
　　飞镪【琼州附】
　　顺治庚子广州有白镪数万锭飞于空中自南而北一官焚香拜之飞下近檐竟复飞去有为之赋飞镪行者【岭南杂记】
　　康熙三十八年五六两月广东琼州府有元寳从空中飞过往南一路而去有声铿铿然前有黄旗二面中元寳不计其数末有黄色如纸条尾之自午初至未刻方止如此者两月凡官吏兵民无不仰视【述异记】
　　按此二事颇怪然金银有神常思利见故窖藏之物往往无翼而飞以此知窖藏之无益也
　　五里四防元父子四元
　　伦文叙及子以训梁储霍韬皆举防试第一皆南海县人皆居县治西三十里有村曰黎涌石□石头相去仅五里伦居黎涌梁居石□霍居石头故世称五里四防元而文叙后中状元以训榜眼以谅解元进士以诜进士故世称父子四元科名之盛殆极一时又伦文叙霍韬以儒士入科中式未甞一日为诸生是尤为异【防补】
　　百嵗观塲两预鹿鸣
