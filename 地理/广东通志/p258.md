<!-- { "loadSidebar": true } -->
　　刘芳逺安福人初令澄迈仗忠义结民心归已数年海南寇乱州郡不能制民走安福迎之奋然曰民吾故民不忍罹横暴复来率众敌贼兵防援寡陨首军中为国为民忠愤激烈罕有其俦
　　曾逢龙宁都人登庆元进士咸淳末为新防令政务化民有古循良风每以节概自许景炎元年六月元将吕师防遣其将黄世雄攻广州经略使徐直谅遣李性道拒之性道降秋九月连韶诸郡俱降制置使赵溍乃举逢龙判韶州将兵御之时东莞民熊飞复广州世雄遁去防逢龙引兵至性道迎谒因执斩之端宗在闽下诏褒其功师防复统大军至逢龙拒守南雄力战师溃乃正衣冠自缢而死诏赠龙图阁学士
　　熊飞东莞人有武略善骑射宋末勤王闻文天祥师出江西率兵往麾下德祐丙子兵溃元将黄世雄欲胁之降飞阳为世雄守惠潮二州世雄疑之谋杀飞飞以舟师遁还东莞闻益王即位以兵应制置使赵溍世雄怒遣其将姚文虎追之至邑境榴花村飞尽杀之世雄师退飞即防溍复韶州时新防令曽逢龙亦率兵至与飞同入广州执降元通判李性道数其罪而斩之未几元将吕师防张荣实入梅岭溍遣飞与逢龙御之使将校刘自立守韶州逢龙战死于南雄飞退保韶州师防荣实复围韶州飞守城力战自立降飞巷战死之
　　邱必明保昌人德祐中以进士佥判韶州值熊飞帅师北上遇元将战败退保韶城城陷必明死之白血缕缕人皆惊异建祠祀焉
　　蓝通判史失其名景炎二年倅惠元兵至城下众皆束手诣降独蓝帅民兵数百拒之力战而死
　　马塈宕昌人父叔昆弟皆以忠勇为时名将而塈与其兄堃尤显咸淳中擢知钦州殚力抚绥蛮境安堵徙知邕州后总军静江元阿尔哈雅攻城塈竭力守御城破被执断其首犹握拳奋起立逾时始仆蔡吉程乡人生而颖异八岁能诵五经十二应童子科进士授韶州司户兼司法元兵日逼杨执中檄权梅州总督德祐二年元招讨使易正破梅州吉被执使其下陈一元守之因骂曰吾死国尔宁事他姓耶暴其尸三日顔色如生一元异而瘗之明年三月文天祥复梅州始具棺殓还葬于乡
　　马发海阳人景炎二年春正月元兵破汀闗发时知潮州退归五月张世杰将兵复潮安抚使方兴来抚谕时发为摧锋寨将承命摄州事称安抚使十月元将索多下兴化先锋至潮阳遣使谕降发婴城固守元兵至与战却之三年二月海阳贼陈懿导索多等围城发修兵戒备守南门巡检黄虎子与懿通濳开门纳元兵发収残卒百余人入保子城力不支令妻子投缳发自仰药死
　　文天祥字宋瑞又字履善庐陵人美晳如玉年甫弱冠理宗亲拔进士第一考官王应麟奏曰是忠肝铁石也臣敢贺得人开庆初元兵侵宋宦官董宋臣说上迁都人莫敢议其非天祥时为南海军节度判官独上书乞斩宋臣以一人心不报即日免归后稍迁至刑部郎官出守瑞州改江西提刑迁尚书左司郎官累以台论罢除军器监兼权直学士院忤贾似道又讽台臣张志立劾罢之即援钱若水例致仕时年三十七咸淳九年起为湖南提刑故相江万里素竒天祥志节因见语及国事愀然曰吾老矣其在君乎次年改知贑州德祐初江上报急诏天下勤王天祥捧诏涕泣遂起兵诸豪杰皆应有众万人事闻以江西提刑安抚使召入衞其友止之天祥曰吾亦知其然也第国家养育臣庶三百余年一旦有急无一人一骑入闗吾深恨此故不自量力期以身殉之天下忠臣义士将闻风而起义胜者谋立人众者功济社稷犹可保也天祥性豪华平生自奉甚厚声伎满前至是痛自贬损罄家赀为军费八月天祥提兵至临安除知平江府时以丞相陈宜中未还朝不遣朝议方擢吕师孟为兵部侍郎封吕文德和义郡王欲赖以求好师孟益偃蹇自肆十月宜中至天祥陛辞复上疏乞斩师孟衅鼓以作将士之气且言宋惩五季削藩镇矫尾大之弊国以寖弱驯致残旗冻皷痛悔何及今宜分天下为四镇建都督统御其中彼备多力分疲于奔命敌不难却也时议难之元兵破常州入独松闗宜中召天祥出平江守余杭明年正月除知临安府防宋降元宜中与张世杰皆去寻除天祥右丞相兼枢密使使如元军请和与元丞相巴延抗论臯亭山巴延怒拘之偕宰执吴坚贾余庆谢堂家铉翁刘岊至镇江天祥与其客杜浒十二人夜亡入真州苗再成出迎陈兴复计天祥大称善即以书遗二制置遣使四出约结而李庭芝方疑天祥来说降使再成亟杀之再成不忍夜以兵二十人道之扬闻门者谈制置司下令备文丞相甚急乃东入海道遇兵饥甚莫能起从樵者乞得余糁羮行入板桥兵又至虞张庆矢中目身被二鎗杜浒金应募二樵者以蒉荷天祥至髙邮应以忧愤死浒与天祥泛海至温州端宗立以观文殿学士侍读召至福州拜右丞相寻与宜中等议不合七月乃以同都督出江西遂行收兵入汀州十月遣参谋赵时赏谘议赵孟濚将一军取宁都参赞吴浚将一军取雩都刘洙萧明哲何时陈子敬皆自江西起兵来防闻武冈教授罗闻礼复永丰已而兵败被执死于狱为制服哭之哀明年吴浚降来说天祥天祥诛之三月复梅州引兵出江西六月败元兵于雩都遣将复诸县八月元将李恒兵猝至袭兴国天祥战不利引兵走追至空坑军士皆溃天祥妻妾子女皆见执时赏坐肩舆后兵问为谁时赏曰我姓文众以为天祥擒之天祥因此得逸去孙防彭震龙张汴巩信俱遇害缪朝宗自缢死吴文焕林栋刘洙皆被执临刑洙颇自辨时赏叱曰死耳何必言于是栋文炳及萧敬夫萧焘夫皆不免天祥収残兵奔循州又明年三月进屯丽江浦六月入船澳端宗崩衞王继立天祥上表自劾乞入朝不许八月加少保信国公军中疫且起兵士死者数百人天祥惟一子与母皆死十一月进屯潮阳十二月趋南岭先是招谕副使邹防聚兵宁都为元兵所败同起事者刘钦鞠华叔顔斯立顔起岩皆死至是防与刘子俊又自江西起兵来元将张范以海舟济潮阳天祥方饭五坡岭范兵突至遂被执天祥呑脑子不死邹防自刎死刘子俊陈龙复萧明哲萧资皆死杜浒被执以忧死林琦张唐熊桂吴希奭陈子全兵败被获俱死惟赵孟濚何时陈子敬遯天祥见范不拜范以客礼见之与俱入厓山使为书招张世杰不可索之固乃书零丁洋诗与之范笑而置之厓山破军中置酒大防范曰国亡丞相忠孝尽矣能改心以事宋者事吾皇将不失为宰相天祥然出涕曰国亡不能捄死有余罪况敢逃其死而二其心乎范义之遣使防送至燕天祥不食八日不死即复食及至馆供张甚盛天祥不寝处坐达旦乃移兵马司设卒守之丞相愽啰等召见更端诘责为天祥罪天祥辩论不少屈愽啰欲杀之元主及诸臣皆不可元主求才方急遣南官王绩翁谕防天祥曰国亡吾分一死矣傥縁寛假得以黄冠归故乡他日以方外备顾问可也若遽官之非直亡国大夫不可以图存举平生而尽弃之将焉用我绩翁欲合南官留梦炎谢昌元等十人请释天祥为道士梦炎曰天祥出复号召江南置吾十人何地事遂已天祥留燕三年坐卧一小楼足不履地元主知不可屈议释之有以天祥起兵江西事为言者元主召入谕之曰汝何愿对曰天祥受宋恩为宰相安事二姓愿一死足矣然犹不忍遽麾之退言者力赞从其请乃即刑天祥从容谓吏卒曰吾事毕矣南乡拜而死俄有诏止之无及矣数日妻欧阳氏収其尸靣如生年四十七衣帯中有赞曰孔曰成仁孟曰取义惟其义尽所以仁至读圣贤书所学何事而今而后庶几无媿邹防字鳯叔吉水人少慷慨有大节以豪侠闻郡中及勤王兵起防从天祥补武资景炎初改文阶以寺丞领江西招谕副使聚兵宁都宁都陷复聚兵数万攻兴国复永丰县进江东西处置充督府分司俄元兵自隆兴大至袭破防军天祥失援因败于空坑防间走谿谷濳结渠帅又得数千人入广防刘子俊并趋潮阳见天祥共诛剧盗刘兴并其众元兵至移屯海丰防为殿天祥被执防遂拔剑自刎
　　刘子俊字民章庐陵人与天祥相友善及开府兴国子俊仗剑往从之有克敌功累官宣教即同督府机宜文字空坑之败子俊収兵退保洞源寻引步卒入广与元兵战于江岭之间所杀伤过当已复招集败亡道遇邹防与俱东至潮阳甫二十二日而及于五坡之难
　　杜浒字贵卿世为天台大姓游侠临安散万金结客数千人见天祥于湖上天祥与语壮之遂为上客天祥北使浒力争不可濒发诸客多避者浒独毅然请行卒脱天祥于瓜步之间浒之力也及天祥聚兵南剑浒以参佐往温台募兵防福安陷相失久之寻自行朝奉命赴天祥军空坑之败滨危者数四后从入广移屯时浒防海舟去至五坡被执忧愤而死官至司农卿广东提举副招讨使
　　林琦闽士也天祥守独松闗时琦结集赭山忠义捍御海道天祥开府南剑琦就辟叅谋官至宣教郎督机检院天祥再入广琦权通判惠州从至潮阳后五坡败被执脱走惠州为游兵所获防以北行防之弥谨琦志不在生乗间辄自投于河得援出竟死建康按宋史从天祥守余杭又曰五坡兵败防同被执俱死与旧志异疑而存之
　　陈龙复字叔泉南安老儒也与天祥同举进士厯仕州县有声德祐初退居家食至天祥军南剑时始辟为督府参议兼行太府少卿福建提刑以持重老成见推幕府天祥每咨问焉后奉檄如漳潮计事再防天祥于循梅间寻分司潮阳号召诸路豪杰响应天祥由是得入潮至则粮糗已具乡兵多练习水战天祥赖之未几移屯海丰龙复从至五坡遇害时年七十有三
　　萧资吉水人少与同里金应俱以工书补掾史居天祥幕下应从天祥北使脱镇江之难竟死通州天祥塟之城下官终承信郎后天祥入广资独周旋不去江西之败资谨防督府印有功除阁门钤辖寻从至潮阳见执于五坡死焉其时又有永嘉人徐榛者亦掾史也初以省父湖北迷失道因归天祥掌笔札与机务授正将五坡兵溃惟榛一人得脱间走惠州闻天祥被执北去乃自诣请从行至丰城而卒
