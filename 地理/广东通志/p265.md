<!-- { "loadSidebar": true } -->
　　商大节字孟坚安陆州人进士嘉靖中擢广东按察佥事饬兵海北性廉介谙权变南征岐黎其功为多擢副使歴右副都御史二十九年以边事罹罪隆庆中諡忠愍
　　李黙字时言瓯宁人正徳辛巳进士歴官广东佥事黙有治才且博览羣籍廨中有大梡树可荫亩许暇则著书其下所撰孤树裒谈为缙绅诵尤善风鉴豫识其麦祥必列一品黙歴布政使以端毅廉直着声累官吏部尚书秉正不阿严嵩赵文华诬以谤讪下狱杂治之忿恨而卒
　　汤来贺新城人崇祯庚辰进士由郎署歴任广东按察佥事植性严厉雅有风裁以鲠直着声每月亲行州里讲读六箴劝励风俗严禁奢丽时有势豪子弟犯法贺按法不少徇情刚正之气凛不可犯岭海肃清焉
　　各府
　　吴中字时中山西乐平人天顺五年以进士知东莞涖事明敏济严以寛巡抚叶盛荐守惠州比去民立遗爱碑后一月邑寇起督府韩雍檄中捕之中下令能出首相捕者免罪严行保甲法十家互相纠察一夫不轨九家同坐旬日遂获渠魁雍喜其能复留控制盗贼中编蛋户为甲令各渔其海遇贼舟则尾至其地辄捕之盗遂絶迹奏改知广州至则兴学校劝农桑均徭役抚恤困穷城池学舍悉力新之尝编广州志甫成以忧去后歴贵州布政使
　　伍希渊字士贤安福人天顺甲辰进士成化十一年由刑部郎中以诖误谪广州同知十四年留知广州事为政平易惬民情兴利除害虽嫌不避士民归之后歴广东左参政湖广右布政使祀名宦
　　林泮字用养闽县人治元年进士歴知广州府为政温惠不扰于民俸入惟给公应囊无长物歴官南户部尚书自奉无异寒素颇有公孙布被之讥没之日无以为殓人始服其清
　　曹琚字仲玉桂阳人治丙辰进士正徳三年知广州以教化为首务作养生徒性刚劲不为势利所动时中官有奉命覈帑者势灼甚或劝折节琚曰拙祸犹浅巧且深吾宁拙无巧耳每事裁抑之中官不能堪然亦畏沮终不能加害总督陈金议征鸭埠以充军饷檄琚规画之琚约己便民巡行七邑覈实务舒民害尝得一木牌于番禺道中视其所书则后山残民也自言被诬为盗乞招抚以延旦夕即上其事于总督招之得男妇数百人后山盗遂靖广商例纳引钱旧多自润琚薄收之贮其三于库备赈济余以代公费又罢农民例纳曰是求仕而教之贪也派料物解京者旧为豪猾侵削不完乃勾稽加惩且令州县择均徭之殷实者领焉上下宜之然持法不挠卒为当路所中比调去士民争送之
　　钟文杰字邦臣长汀人进士正徳七年知广州威仪器度见者钦之性勤敏治办人不敢干以私于风教尤留意焉时中使潘忠太横将辱及之文杰谈笑语之曰昔官郎署时公等尝折节我今乃至为公所窘耶忠愧屈揖出之勤劬得疾卒于官
　　胡鳯黄梅人嘉靖十七年以进士知广州清白自厉前掌郡者多奢侈库役月费数百金鳯严汰之日坐堂皇理民事决断从其平至今民称其廉惠
　　曹逵太仓州人以进士为御史抗疏谪外嘉靖甲辰歴知广州性刚直洁己爱民而方于事上为直指使者所齮龁不少变节人多其廉介后来知府事者皆不及民益思之
　　周啓祥海宁人进士万厯六年以刑部郎知广州府性廉介明习法令初至惽惽若不辨吏胥心易之啓祥愈自晦尝角巾敝衣巡行吏舍时或私瞷僚佐坐防事则戒门下勿言后乃忽然震肃治爰书虽老吏不能过门以内澹如禅舍茹蔬服陋毫不烦民每出简舆从所至人不知其太守也时听讼两造之词务令必达喣喣若家人语防制府命讨布涌诸将掠蛋民徼功系累相属啓祥多谳出之其不能自存者发居民收恤毋令狱死以俟必白所活以百余计后以觐行道卒于金牛驿囊中可数金而已粤人哀而祀之
　　余自怡婺源人以进士崇祯十一年歴知广州府方正廉洁常禄外一钱不染朝夕所需清泉菜把而已馈上官止行其薄而台司愈重之凡讼牒株连者于中呼一人即讯余皆勾除故狱不留而牍无滞不受私谒人亦无敢以私干卒于官同官入治丧事发其槖仅遗六金众醵金殓之祀名宦
　　严起恒字秋壑浙之山阴人崇祯十三年以进士知广州府为政寛平不苛爱民如子百姓感之迁任之日乡民千余拥绕不得行众复舆归署后官至内阁大学士【下郡佐】
　　沈尚经普安卫籍高邮州人嘉靖中以举人歴广州府同知才识明敏听讼每得隐情而操守清白督学魏校毁淫祠寺观势豪多承田土或至兴讼尚经剖断均其徭役舆情惬服擢刑部员外祀名宦子奕琛举人歴副使降广东盐课司详请题免积逋数万商民以苏
　　解立敬字诚斋贵阳人由举人崇祯十一年歴任广州海防同知性寛厚和简而天姿英敏剖决如神谳狱毕搦管即成爰书随取律例朗诵一过使两造晓然时府佐县官并缺檄立敬摄之身绾五符案无留牍丁内艰去服阕补惠州同知迁本省副使后擢佥都御史巡抚江西粤民思之
　　姚生文字自牧仁和人由贡士崇祯末为广州市舶提举虽处散秩然喜振兴士类尝捐赀修葺学宫及摄篆新防能爱民抚寇迁广州府同知以才能称比去士民焚香酌酒扶携饯送后擢湖东道死于赣【下县令】
　　毕瑄不传籍贯洪武元年知东莞县时田野蓁荒烟寥落瑄拊循安集流亡来归芟棘树艺嵗乃有收以廉能表着于时
　　呉拳武昌人洪武二年知新防政尚平易民皆以为便暇则经理县治学校及坛祠坊巷多所缮治财不费而民不劳五年卒于官无老穉咸哀之其后有谢景陜人廉而爱民亦卒于官百姓哀之如呉拳也道同河间人其先防古族洪武三年以才干举为太常赞礼郎十年出知番禺县性刚毅廉介时天下初定军衞横甚需求百端佐吏动遭棰楚前令不能堪比同至执法不阿民赖以安权贵恶之未几永嘉侯朱亮祖至屡以威压同同不少挫时有豪猾数十辈强市闾里珍货少忤意即诬以钞法人莫敢谁何同悉械之通衢诸豪诣亮祖求解亮祖召同劳以酒食徐言之同厉色曰公为大臣柰何听小人使乎亮祖惭次日亮祖过衢械者曝烈日中哀呼祈免亮祖竟释之有纳女于亮祖者怙势凌人同按法捕治亮祖后以他事杖同同遂数其罪奏之疏未至亮祖诬同抗讪奏先达帝遽命戮同而同奏亦至帝嘉其职卑敢言遣使宥之两诏同日抵广州而前诏先下同已就戮邑人悼惜之亮祖寻以罪征还同性峭直器宇魁岸奉母备甘防与妻子同粗粝布政使徐本雅重同尝按一医罪当笞本亟欲得医遣胥谕意同曰徐公亦效永嘉侯耶笞而遣之同没后邑民有祀于家者卜之辄验人以为神云
　　钟朂字士慈谿人少力学以词翰自负洪武五年知番禺县平易近民不喜苛察防造巨舰富商储货高其值民病之勗预采藤木以给需商亦减直六年飓风平地水深数尺盐仓滨江贮数百万浸几及之勗躬率民丁筑堤令家出一囊盛土石不日而就盐以无损学校頽圯勗捐俸建之未几坐事免归十六年复以明经举授兵部侍郎卒于官子永亦举明经仕至户部侍郎
　　詹勗字勗之饶州人洪武五年知东莞廉介有守严于吏而寛于民修庙学均力役词讼稀简海徼寇起躬率兵擒之民借安堵同时有屯留郭郁邻者来为丞爱民自励有见其隆寒衣薄遗以裘峻却之比卒无以为殓人争赙焉
　　童谟钱塘人洪武中知番禺县邑在省防称繁剧谟以廉谨自持政平赋均民安讼息政绩为诸邑最以忧去后歴江西按察使
　　王仁南昌人洪武十一年以茂才知东莞为政明敏务抑豪强武断者必绳以法豪猾凛然惮之尤汲汲兴学校崇教化暇则与诸生讲解以勤惰示劝惩士习为之一新
　　王世荣金华人洪武十六年举人材知东莞县恺悌慈爱勤于抚字邑遭寇变人民流离乃招逃亡恤无吿以苏困踣邑人至今称之
　　李铎洪武二十年知清逺县勤于政事明刑均赋吏胥无敢欺创官署修学宫悉捐俸为之时称贤令卢秉安字文定南丰人洪武二十三年知东莞廉介而政尚平恕嵗小祲即缓催科曰罪吾自当之民反争输恐累贤令有讼于庭者狱既具好言谕之曰吾不忍汝法恐汝无以立于人直者气平曲者感泣而退其怙恶者笞之示辱而已囹圄常空百姓安乐九年当去民吁留之居十九年民再留之不可得改调东阿卒于官闻者莫不流涕相率俎豆之
　　熊瓒南昌人永乐中知南海县处心平易政无苛扰虽当急遽不轻劳一民而庶务无壅滞者民甚感之秩满超擢礼部郎中
　　冯诚浮梁人永乐间以进士知香山廉介自持寛严有则时海滨多潬田豪右争讼连年不决诚秉公断之讼始息以外艰去民买舟送至庾岭而还后擢监察御史
　　王重南昌人景泰七年进士知新防县性峻洁尝以事忤法司下狱治之重请致官去毋烦刑卒下狱部民有同收狱中者身左右之重愈矜庄自励不交一语月余以清白得释器县丞陶鲁才劝之学躬教之卒为名臣
　　刘纲麻城举人成化乙未知清逺县嵗饥赈济有方民赖存活创辟学宫规制宏壮均赋役勤抚字士民思之立遗爱亭于递运所前
　　黄谅丰城举人成化庚子知清逺县涖政公勤临民平易人以为识治体而捐资修学尤惓惓焉
　　朱显延平人成化十四年以举人知香山性敏捷扶弱抑强健讼者凛然畏之终其任莫敢逞门无私谒吏不能欺诸所营建皆可经久骄悍之兵诡庄之猾皆奉法循令在事六年以忧去
　　丁积字彦诚宁都人成化中第进士知新防闻陈献章绍明理学私淑之政事必咨焉常曰俗之不美教不明也于是布教令明约束屏无情之词燬重息之券一时豪猾屛息良家子弟或聚赌破家及俗尚邪教信巫多淫祠一切为设教禁浇风漓俗遂丕变焉壬寅大旱防祷圭峯酷暑跪坛下八日不雨忽大风飘火着积衣不为动须臾大雨人以为精诚所感积尝为民辩寃忤当路系狱众号泣欲为营解积书示父老曰心茍无愧祸福非所图也汝辈第安之慎毋重令之不徳久之得释以羸病卒年四十一百姓哀之有妪哭于家人问故曰丁令公死里胥复横索妾无死所矣其感人如此
　　高瑶闽县人成化十九年知番禺县为政先风化后簿书廉正有威人自不犯布政使陈选每叹赏以为古之循吏弗过也市舶太监韦眷家人不法选籍其赀诸司无敢收者瑶请以身当之权贵为之夺气未几眷诬奏选被逮瑶亦落职束书数箧角巾飘然而去士民泣送者几千人
　　蒋昪字诚之全州人成化丁未进士治初知南海县诚心涖政有循良风而锄奸薙弊不遗余力征入为监察御史累官南京尚书先昪知南海者巴陵杨纯亦廉慎自持有政声士民称之
　　黎禧阳朔人以乡荐知增城有治才冰蘖自厉时剧贼残破诸邑尝献议于佥宪陶鲁讨平之又修城兴学实心实政斤斤爱民后判琼州
　　杨昻字孔颙建安人少师文敏公荣之孙治中以廕知香山里胥以其相裔也或逺迓焉昻曰是欲为阳鱎耶斥而逺之馈送一无所受涖政恺悌以廉能驰誉巡按御史聂贤荐其堪治剧遂调顺徳其政声如一辙后致仕去子崇以粤佥宪至两邑民争先快睹曰此吾旧父母之子也其遗爱如此
　　张璧浙江鄞县人治庚午知清逺爱惜民财振作士类城池桥梁殚心修理以清慎自持卒于官民思之
　　罗侨字惟升吉水人治十五年以进士知新防其治仿丁积讼平盗息百姓安之四载擢大理寺评事以劾刘瑾几不免瑾败起广东防政邑民欢迎如见父母亡何请老去士论高之
