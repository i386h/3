<!-- { "loadSidebar": true } -->
　　止戈岩　在旧富霖所旁高二丈余【旧志未载今查出】
　　云扶山　在城南一百里高百余丈绵亘丛菁势甚险峻
　　西山　在城西南一百里高二百余丈径路﨑岖峝落之民恒聚于此内有铜窝鐡顶十二鸡头诸峯半山有泉甚热可以烹鲜
　　水南山河　在城南二里其源有二一发大绀山一出蒲竹迳东流绕县城北入西江又名爲大绛水水口一大石横亘中流难通舟楫
　　蓬远水　在城东北三十里源发大台思药诸山东流三十里由黄湾塘入西江
　　小河　在城东南六十里【旧志九十里误】源发芙蓉都地方即新兴容朗水之上流也流会卢溪
　　躭峝水　在城西北六十里【旧志城西南九十里误】源发歌村伏峝等处合州水至南江口入西江
　　罗银水　在城西南八十里【旧志百余里误】源自富霖所地方流通阳春县界
　　西宁县
　　山玉枕山　在城北半里高十五丈山势延绵宛如玉枕爲县主山
　　文德山　在城东一里高六十余丈峰峦秀丽爲邑左辅
　　武功山　在城西一里高二十余丈山形雄壮爲县右弼
　　笔架山　在城南四里高二百八十余丈三峰卓立形如笔架爲学宫案山
　　马鞍山　在城西五里【旧志三里误】高二百丈形如马鞍鞍头一尖峰峻削揷天
　　书案山　在城东南十里高二十余丈即鸡骨岭大力山　在城东二十六里高六百余丈山势雄伟南爲下城峝
　　灯心岭　在城南四十里高十余丈岭半有甘泉井其水甘冽
　　仙人峝　在城南五十里
　　文笔山　在城东南六十里高百余丈孤峰峭防故名鸡暴山　在城西南七十里高一百四十丈【旧志未载今查出】马鞍岭　在城西一百二十里定康都亦名马鞍山黄坡岭　在城西南一百六十里与筶杯岭相望贵子岭　在城西南一百七十里【旧志一百八十里误】高百余丈筶杯岭　在城西南一百八十里近函口所地方【查信宜县东二十里有龙山山南北有风雨雨窖今筶杯岭南接信宜在两窖之北当是筶北岭查筶字竹部无有又筶杯字无所取义姑阙疑焉】
　　白马山　在城西南一百九十里高二百六十丈相连有大水山云卓山俱系猺人所居【旧志未载今查出】
　　水文昌水　在城东一里源自广西经封门所流入县郊之南复从东北由罗旁口出会大江
　　武仓水　在城东十里源出大力山南下城峝北流合文昌水由罗旁出大江又名下城水
　　桂河　在城北十里源自广西岑溪经十四都东流合文昌水出罗旁
　　罗旁口　在城东北十五里县诸水皆滙此出大江有石在水口平铺约二亩名锦被石谓之锦江又名罗镜石查各旧志载德庆州江有鼎石随波出没州志谓之浮沉石总一石而多其名耳
　　龙池　在城东北都城乡水深二丈余其清彻底嵗旱于此祷雨
　　双牀水　即罗定州泷水源发本县大水云卓诸山流入州绕州城北由南江口入江【旧志载源自新乐思虑诸山查无】
　　连州
　　山北山　在城东北一里其阳有燕喜亭亭之左有振鹭右有卧龙前有天池石北去爲天庆观天泽泉流杯亭流杯池君子池北山寺六鳌桥寒居洞诸胜槩【旧志未载今查出】
　　巾山　在城东三里【各旧志五里及四里俱误】一名顺山【各旧志分作二山误】高二百余丈周围二里许平地耸峙俯瞰一州爲郡之望山形如巾帻亦名翠巾峰下有甘泉宋周敦颐过此饮之刻濂泉之源四字于石
　　寳华山　在城东南四里常有云霞起其上
　　白罗山　在城南四里峭防壁立青白相间
　　龙头峡　亦名龙涎峡在城南五里有石室上悬石钟扣之其声铿铿有水泉发源九陂流二十里或隐不见乃自峡面山腰吐一小乳喷流而出因曰龙涎其西二十里爲合望峰
　　大云岩　在城西五里平地突兀形若负龟周二里许上有垂石如滴翠
　　楞伽峡　在城南六里两崖峭絶奇石倒垂四更月出光涵山面
　　圭峰　在城西北十里高百丈周三里众山环回俨然端立薄暮烟横苍翠袭人
　　昆湖山　在城西十五里一名天际岭高千丈周百里下有二水夹山而流春夏暴涨滙聚成湖其间苍崖峭壁森然罗列上有集灵庙
　　防纱峡　在城南二十里转一曲爲同官口口有洞曰冷然洞洞中若广厦数间上皆绮石结成华盖而钟乳悬垂俨如梵刹【旧志未载今查出】
　　梅花岭　在城西二十里其上旧多梅花
　　白鹤山　在城西四十里高五十丈周二里许石壁卓立四面如掌
　　邓公山　在城西北四十里山不甚高其状如蟹相传有僧舍邓鲁家留经出门曰吾暂上此山遂乘云而去因又名腾空山
　　静福山　在城东北五十里【旧志城北三十里误】峰峦环抱松桧葱鬰爲七十二福地之一后有虎跑泉旧建御书阁洪音楼今圯
　　廖仙岩　在静福山之北八里三峰尖秀高一百三十丈周二里巓有石穴轩豁玲珑俨如台阁前有炼丹池四时不竭后有石牀玉柱丹灶遗址左有白云洞右有西台皆爲奇胜
　　冠峰　在城北五十里其形如冠
　　桂阳山　在城西五十余里旧名灵山山下有泉东流入于韶北有石洞广三百二十歩状若堂宇内有神庙每风雨如闻皷角乡人祈祷輙应
　　桄榔山　在城北六十里上多桄榔故名
　　芙蓉山　在城北六十里五峰列峙状若芙蓉
　　方山　在城北九十五里与九疑对峙
　　水莲花潭　在城南二里下爲横潭石皷潭
　　龙湫潭　在城南十五里潭内有三穴甚深而寒水源出穴中悬流飞瀑经乆不竭上有龙庙雩祷輙应潮泉　在城南十五里其泉昼夜消长与海潮相应湟水　在城南二十里东注阳山出洸口合正水入于海双溪水　在湟水西南三里一出潭源会诸乡水入于湟一出连山独流入于湟至城西南合爲江
　　卢溪水　在双溪西北二十里源于蓝山即朱冈水会高良水歴楞伽峡南出爲洭水
　　阳山县
　　山贤令山　在城北二里昔韩愈爲令日读书于此故名中有游息洞即东石岩岩背有朝阳洞
　　石崖山　在城东北二里有石壁如屏
　　苍龙岭　在城北二里亦名蜈蚣岭
　　骑田岭　在城北二里一名黄岑山即古湟溪闗阳岩山　在城西五里两峰并起晓先得日亦名丫髻山
　　香山　在城东十里一名香冈上多蕙草
　　西岭　在城西二十里
　　峰　在城东二十五里
　　寳源山　在城东三十里
　　分水岭　在城西三十里
　　钟唐山　在城东五十里相传钟唐二人学道于此大东山　在城西五十里当连州之东故名
　　狮子山　在城西五十里以形名
　　芙蓉山　在城北六十里有石室可栖
　　明月冈　在城南六十五里山有白石圆如白璧月夜有光
　　七星冈　在明月冈之前七冈相连宛如七星
　　铜砂山　在城西南七十里
　　同冠峡　在城西北七十里其下有水源于黄莲山峡今平爲同冠村
　　水阳溪　在城南其水经同冠与湟水合流其源出于星子之红岩山下经连州至县城
　　斟水　在城北二里其水流至东岩西循皷道与洭水东南合阳溪入于海
　　龙阪滩　在城南十里旁有温泉
　　龙宫滩　在城南十五里
　　洭水　在城南十五里其水自韶之乳源东南流合香山泉至莲塘入于斟溪爲青莲水其下爲凤凰滩清霜滩复流十里爲三峡
　　同冠水　在同冠峡之下东流与湟水合
　　连山县
　　山文笔山　在城北其峰峻峭视之如笔架
　　象山　在城南二里状若象然
　　巍峩山　在城东四里【各旧志城南四十九里误】以高峻得名长迳山　在城东四里下有长迳水至湟川合流悭山　在长迳山当道而立行者至是必囘头俛身而入俗呼囘头石【旧志未载今查出】
　　天堂岭　在城西北三十里
　　钟留山　在城北三十里高数百丈周百余里状如钟【旧志作中留山】
　　大龙山　在城南四十里【旧志城北八十里误】高数百丈周围五十余里冈峦廻盘其状如龙
　　黄莲山　在城南四十里旧因产野黄莲得名
　　锦坑山　在城北四十里【旧志未载今查出】
　　天梯山　在城北五十里高数百丈周约一百里山势高耸中有石梯故名
　　大雾山　在城西北七十余里高凌霄汉常有雾气因名
　　大帽山　在城西北八十里以形名高约数百丈周围一百余里
　　巾子山　在城西北八十里高数百丈周约百余里形如巾子
　　钟山　在城西九十里【旧志未载今查出】
　　长叶山　在城西北一百里岩洞盘鬰猺獞居之下有长叶水
　　水白沙水　在城东五里源自本乡山出湟川合流【旧志末载今查出】
　　上吉水　源自良溪山室黄南出贺县合流【旧志未载今查出】横水　源自本山坑水至县出湟川【旧志未载今查出】
　　大龙水　在城西北九十里流出湟川
　　小龙水　在城西北九十里源自湖广江华县合青梅二水至北爲韶陂水又东南合上吉水入漓水
　　梁峝水　在城西北一百里至黄南合流出贺县【旧志未载今查出】














　　广东通志卷十三
<史部,地理类,都会郡县之属,广东通志>
　　钦定四库全书
　　广东通志卷十四
　　城池志
　　环岭而城滨海而池粤地为
　　天朝南境洵万里金汤哉徃称设险守国务在崇雉堞
　　濬濠沟我
　　国家大一统抚有方夏爰及海隅举殊甸而纲维之髙深见矣诗曰万邦之屏之屏之翰险云乎哉志城池
　　各府【城池分编县有不载池者本无池也旧城有今废而址存者仍考入卫所附近纪之】
