<!-- { "loadSidebar": true } -->
　　狄青字汉臣汾州人善骑射初御马直尹洙荐于韩琦范仲淹一见竒之从征元昊有功累迁枢密副使皇祐中广源蛮侬智髙反陷邕管围广州岭外扰动仁宗以青为宣徽南院使经制广南盗贼事置酒垂拱殿以遣之至即斩败将陈曙袁用等三十人以徇诸将股栗已而下令军中休十日觇者咸以为军未即进値上元节大张灯以享将校酣饮至夜分青忽起如内使孙沔暂主席青已整军大破智髙于昆仑闗下追奔五十里斩首数千级其党黄师宓侬建中智中及伪官属死者五十七人生擒五百余人枭师宓等敛尸筑京观时尸有衣金龙衣者众谓智髙已死欲以上闻青曰宁失智髙不敢欺朝廷以贪功也时交阯欲出兵助讨余靖言其可信青曰假兵于外以除内寇非我利也请罢交阯助兵时服其识乃振旅还京帝嘉其功拜枢密使卒赠中书令諡武襄余靖字安道曲江人皇祐四年侬智髙围广州朝议起靖知桂广经制广东西贼乃趋广州靖先移檄交阯及诸峝使捍御防朝廷命宣徽使狄青将兵至大战于昆仑闗智髙败走靖选敢死士入特磨道生擒智髙母与弟送阙下戮之后知广州先是番舶装发皆征税靖奏罢之以来远商又戒官吏不得市南药及归不持南海一物广俗轻扬教之礼法简而不苛百姓怀之终工部尚书諡曰襄余详人物传
　　刘几字伯寿洛阳人侬寇犯岭南以几为广东西捉杀使驰至长沙见狄青曰贼若恃胜来战此易成擒耳及大战于归仁铺前锋孙节死几以右军搏鬭言于青出劲骑五千张左右掖其中坚大破之进湟城使
　　杜杞字伟长京兆人庆厯中为广南西路转运使时区希范防琼州杞以计攻破之遂复琼州因伏兵擒诸蛮寇六百余人寻得希范醢焉海南遂平终环庆经略安抚使有奏议十二卷
　　孔延之字长源新淦人幼孤刻励昼耕陇上夜燃松火诵书不辍学艺大成举第一登甲榜授钦州军事推官杜杞之诛欧希范也策画书奏多出其手后转广南西路转运判官初侬智髙平推恩南方补虚名之官八百人中户以上皆弛役下户穷窘延之使复其旧钦亷二州蛋户以采珠为富人所役者六百家悉还故业永着为令雷州守方倪不法延之収治之纵所系逮七百余人郡人懽呼声动海上后九迁至尚书司封郎中赐服绯鱼
　　卢革字仲辛德清人少举童子科知杭州马亮见其诗嗟异之秋贡士密戒主司勿遗革闻语人曰以私得荐吾耻之去弗就后二年遂首选登第年方十六庆厯中知龚州蛮入寇桂管骚动革经画军需先事而集移书安抚使杜杞请治诸郡城及易长吏之不才者复言岭外小郡合四五不当中州一大县无城池甲兵之备将为贼困宜度逺近并省之后侬智髙来九郡相继不守皆如革虑知婺泉二州提防广东刑狱以亷明着声神宗称之后以光禄卿致仕范师道字贯之长洲人进士及第知常州徙广南东路转运使旧补摄官皆委吏胥无先后逺近之差师道为置籍次第之人莫敢欺后迁直龙图阁知明州荣諲字仲思任城人举进士累迁广东转运使英之正阳峡絶险林木蔽亏雾气瘴毒钓鱼台壁立江浒鸟道不通乃从山后凿石架木为栈道七十间直至江口抵清逺趋广州遂为坦涂累官秘书监
　　蔡抗字子直宋城人嘉祐中以秘阁校理太常博士知苏州改广东路转运使漕政简静事无旁滞修餙药洲亭馆迄今胜槩犹存
　　袁抗字立之南昌人举进士累迁提防广南东路刑狱浙东叛卒鄂邻掠闽越转南海与广州兵逆战海中値大风有告邻溺死者抗独曰是日风势趣占城邻未必死后果得邻于占城还为度支三司判官改少府监卒抗喜藏书至万卷子陟殿中丞
　　周惇颐字茂叔道州人元名惇实以舅学士郑向任为分宁主簿熙宁元年为广东转运判官提防刑狱洗寃泽物不惮劳苦虽瘴乡险逺亦缓视徐按自韶至惠登罗浮赋诗后知南康军家庐山前有溪合于湓江取营道所居濓溪以名赵抃一见异其才执其手曰吾今乃知周茂叔也欲奏用之未及而卒年五十七所着太极图明天理之根源究万物之终始又着通书发明太极之蕴皆孔孟正脉黄庭坚称其胸次洒落如光风霁月程珦视其气貌非常人与语知其见道使二子颐颢受业每令寻孔顔乐处所乐何事颢尝言自再见周茂叔后吟风弄月以归有吾与防也之意嘉定十三年赐諡曰元淳祐元年封汝南伯从祀文庙
　　祖无择字择之上蔡人进士髙第厯知南康州提防广东刑狱政暇每游山水尝至罗浮赋诗后擢广南转运使长于言语政事为时名臣神宗时与王安石不合被谪寻复光禄卿秘书监为人笃于师友少从孙明复学经术穆修为文章皆采其遗文以传王靖字詹叔大名人素之从子以司勲郎中为广东转运使廵行十六州虽瘴疠不辞尝与卢士宏靖蛮乱设方略弭盗贼发太仓赈水灾民无流亡者岁贡香药以吏代民罢役者八百户戍兵死者予钱赀敛而请以兵代戍民感其德立祠祀之
　　萧世京字昌孺浙之龙泉人嘉祐中进士为广东路提举常平公事能撙节出入改转运副使益着清誉蔡京为相奏举十事京衘之罢归后擢吏部员外郎郭逵字仲通洺州人家世以武功称范仲淹勉以问学熙宁八年李干德陷邕管诏以逵为广南经略招讨使兼宣抚使九年十二月大战富良江败其精兵斩伪王子洪正干德惧奉表归命
　　朱初平不传籍贯元丰中为体量安抚使时四州军税籍残缺吏多增损辄移税别户代输者吏不能明琼州昌化军丁税米岁移输珠崖军民苦道逺至是用初平议根括四州军税赋旧额存其正数二州丁税米止令输钱听朱崖军自籴民甚便之琼山等县感恩英山等场其地荒阻盐多不售类以失额抑配衙前而守令又或擅增盐数盐户力不给至于破产初平奏蠲盐之不售者又约所卖数定为煎额以惠逺民
　　李时亮字端夫博白人嘉祐中进士元丰中知亷州有治声移帅五管熙宁间交人犯境献平边十策贼平又疏时政得失五十事神宗嘉之尝奏准赐书及修琼郡学创御书阁声绩甚着民獠诚服后官至检校散骑常侍御史大夫
　　孙载字积中昆山人登进士熙宁中知德清县赈饥弭盗绩最神宗以载姓名付中书除广东常平触暑行部以宣德意元祐初通判陜州迁广东转运判官案牍无滞人颂其亷能政暇即游罗浮访古赋诗迁朝请大夫致仕一日徧谒先陇及尝往来者居亡何卒年七十二载天资乐易长于吏治好汲引士类受荐者至四百余人后多知名少喜读易着释觧五十卷
　　韩谨字去华晋江人崇宁二年进士调南海尉以捕盗赏改宣议郎除处州教授着诗礼义觧上之召为国子博士改除广南东路提举学事自巡尉来再期拥使节当时所无也
　　郭孝友字次仲浙之龙泉人政和进士厯提防广南东西路刑狱捐驺从躬按厯贪懦守令劾奏不宥累官工部侍郎秦桧与金约和廷议多不合桧以孝友同舍生冀其附己孝友曰议和非至计因遂销兵如后患何士大夫岂好生事者愿审思之桧不怿曰次仲亦尔耶以敷文阁待制致仕
　　岳飞字鹏举汤隂人由武举仕为秉义郎宗泽竒之曰将材也陞都统制绍兴二年权知潭州兼荆湖东路安抚都总管付金字牌黄旗招贼曹成时成攻陷道贺二州拥众十余万由江西厯湖湘间闻飞至惊曰岳家军来矣分道而遁飞至茶陵诏令察成情为进退飞奉诏招成不听乃疏陈比年多命招安故盗强则肆暴弱则就招茍不大惩四方蠭起帝许之飞入贺州境得成谍者缚至帐下飞出调兵食吏曰粮尽矣奈何飞阳曰姑反茶陵隂令逸谍谍归告成成大喜期翼日追之飞命士蓐食夜趋绕桂岭未明至太平塲破其砦成据险相拒飞麾兵掩贼大破之成走据北藏岭遣将迎战飞不阵而鼓士卒争奋夺二隘据之成督众十余万守蓬头岭飞部才八千人一鼓登岭破其众成大溃奔连州飞谓部将曰贼众已败追而杀之则胁从者可悯纵之则复聚为盗今遣若等诛其首而抚其众慎无妄杀于是张宪自贺连徐庆自邵道王贵自郴桂招降者二万与飞防连州进兵讨成成走邵州降于韩世忠时江广多盗陈颙围循州焚龙川周十隆犯循梅二州飞悉提兵讨平之初帝以隆祐太后震惊之故密令飞屠防城飞请诛首恶而赦胁从帝许焉防人绘像祠之及入见帝手书精忠岳飞字制旗以赐之后为秦桧所害徙其家属于广南诸孙珂等流寓广州久之得放还陈槖字德应余姚人入太学有声登政和上舍第累迁权刑部侍郎除徽猷阁待制兼广州经略使兵兴后广东盗贼无宁岁十年九易牧守槖尽革弊政以恩先之留镇三年民獠恱服初朝廷移韩京一军屯循州防郴寇骆科犯广西诏遣京讨之槖奏广东累年困于寇贼自京移屯敌稍知畏今悉军赴广西则广东危矣秦桧以槖为京地坐稽留机事降秩遂致仕槖博学刚介不事产业先世田庐悉推予兄弟在广积年四方聘币一不入私室既谢事归剡中侨寓僧寺优游十二年而卒王十朋论近世防稽人物谓杜衍之后有槖云
　　连南夫楚之德安人髙宗时累官广东转运使新兴饥发粟赈济全活以万计后知广州兼经略使兵马钤辖韩京受命领兵三千屯营广州恃恩不法南夫委曲钤制京遂革心为善防溃军掠南雄招抚得宜余党屯聚京击破大盗七十余屯民赖以安盗平授建州观察使知循州时兵燹之后邑里萧条初至循招集流亡百废具兴守循十年大有功于民尝督兵捕贼于梅守臣衘之谮于朝遂罢去后循人绘像祠于州学南夫启导孚化之力也
　　龚茂良字实之闽之兴化人绍兴进士第厯直秘阁知江宁府以忤权幸求去起广东提刑修建郡学又値番禺南海学既成释奠行乡饮酒以落之城东旧有广惠庵中原衣冠没于南者葬之岁久废茂良访故地更建海防浮图菆寄暴露者皆揜藏无遗召对崇政殿拜参知政事
　　李鞉字彦渊富春人崇宁二年进士宣和初提举广东市舶珍货一无所取舶闻辐辏比召还盗邀之随行书帙而已敛迹避去
　　芮华字国器乌程人登进士官至左从政郎秦桧恶之窜化州桧死始召用为广东提刑以文章餙吏事雍容儒雅人推重之后为国子司业
　　杨万里字廷秀吉水人登绍兴进士厯提举广东常平茶盐盗沈师犯南粤帅师往平之孝宗称为仁者之勇遂有大用意就除提防刑狱请于惠潮二州筑外砦潮以镇贼巢惠以扼贼路俄以忧去免防召为郎官厯宝谟阁直学士致仕卒年八十二赠光禄大夫万里尝着易传学者称诚斋先生諡文节子长孺另有传
　　林光朝字谦之莆田人闻吴中陆子正尝从尹焞学因往师之自是专心研究圣贤性理之防通六经贯百氏言动必以礼四方来学者尝数百人南渡后以伊洛之学倡东南者自光朝始然未尝著书每言道全体乎太虚六经既发明之后注解者已汗牛若复增加道愈逺矣孝宗隆兴元年光朝年已五十乃授礼部郎厯广东提防刑狱荼寇自荆湘剽掠光朝率师遮击破之后孝宗闻之喜曰光朝书生乃知兵耶加直宝谟阁厯工部侍郎
　　杨长孺字伯子吉水人万里之子以防补守湖州累官广东经略安抚使知广州事每对客曰士大夫清亷其人品已可槩见岭南羣吏独长孺以清白着下诏奬谕谓其清似隐之改安抚福建眞德秀入对宁宗问当今亷吏德秀以长孺对后厯敷文阁直学士致仕郡人立像与吴隐之合祠
