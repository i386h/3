<!-- { "loadSidebar": true } -->
　　瘴候岭南之地愆阳所积暑湿所居蕴隆不宣一岁之中风燠寒罕应其候故蒸变而为瘴疠瘴有四候青草黄梅瘴于春夏新禾黄茅瘴于秋冬皆草木之气挟毒虫恶蛰蒸郁而成深山箐林之中香花瘴尤酷木樨开时山岚气随之而发行者闻异香出林味如桂菊毒易中人近海州郡地气稍舒风涛变动诸瘴少作唯山泽间蓬蓬勃勃郁结如火不散当唐宋时以新春儋崖诸州为仕宦畏途今者瘴烟大豁险隘尽平山川疎畅中州清淑之气数道相通葢调燮之功钜矣
　　冠昏丧祭古冠礼中州少行粤之乐昌仁化犹采典礼遵用三加诸郡缙绅之族间有行之者率简畧从事临娶始冠其大较也　婚礼用防榔椰子之属以当委禽亲迎唯士夫行之然以阀阅相高时有诟谇者娶必以二十前后为率南韶细民多童昏而少嫁琼俗有先赘而后娶　丧礼昔有用乐如苏轼钟鼔不分哀乐事所讥者诸郡或相沿未变近来士夫悉遵丘濬仪节矣俗祭用七至四十九日而止亲戚诔奠主人报礼元志所谓丧葬必盛肴馔以待送客是也俗尚佛事有识者亦为之曰习俗固然青鸟家言惑俗已久有停棺数十年不葬者近奉严禁俗亦稍变　祭礼旧四代神主设于正寝今多立祠堂置祭田春秋二分及冬至庙祭一遵朱子家礼下邑僻壤数家村落亦有祖防祀事岁时荐新惟清明则设墓祭有行之重九冬至者诸郡不同
　　方言俗字古称鴃舌者为南蛮猺岐诸种是也自秦以中土人与赵佗风俗已变东晋南宋衣冠望族向南而趋占籍各郡于是言语不同省会音柔而直歌声清婉可听唯东新各邑平韵多作去声西北韶南连州地连楚豫言语大畧相通其声重以急惠之近广者其音轻以柔唯齐与灰庚与阳四韵音同莫辨兴宁长乐音近于韶谓我为哎广人呼为哎子东至潮语同闽有音无字与广人语多不通肇高廉雷土音畧与省会相合而舌本强广州呼人曰个畜曰只而诸郡相反琼岛孤悬海外音与潮同杂以闽人间有与防州相似类广西梧州音者名西江黎语云广州谓父曰爸【音巴】亦曰爹母曰妈【音马】亦曰□【音拿上声】谓风亦曰□卽母之说也谓子曰崽【音宰】亦曰仔凡物之小者亦曰仔良家子曰亚官仔【广州多用亚字发语】奴仆曰弟仔惠州曰赖子言为主人所赖也谓平人曰獠岭北人曰外江獠指外省人言语曰蛮声呵横恣者曰蛮澄鋹刘鋹龚澄枢古粤人之横逆者也肇人自称曰侬与吴近称外祖父曰公低亦曰翁爹外祖母曰防低子女晚生者多名曰孻【尽子也音赖平声】或曰屘【尾子也音米】贵而故贱其名使易育曰狗仔美人之貌曰靘呼颠者曰废游戏曰则剧顺德曰仙新会曰了广州谓来曰黎走曰趯取物曰逻谓欺曰到谓卵曰春食饱曰□【音救】数物之束者曰一子二子家曰一主谷曰一造琼州数尚六禾六束曰一把钱六百曰一串物六十觔曰一担潮州以钱八十为一佰高雷诸郡搆茆以栖曰【音寮】村落多名如新纸者是也自阳春以下至琼地名多曰那某曰罗某曰扶某黎人姓名亦多曰那曰扶曰抱潮及惠之濵海者髻曰庄须曰秋牛曰悟字与音全相反輋人谓火曰桃花溜溜谓饭曰拐防琼人曰迈此须重译乃通者也他如俗字穏坐之为□【音穏】人物之短者为□【音矮】人物之瘦者为奀【音芒】山之岩洞为【音墈】水之矶激为泵【音聘】蓄水之地为氹【图锦切】通水之道为圳【屯去声】水之曲折为乪【音瀼】路之险隘为卡【音汊】隠身忽出为【人音门闪】截木作垫曰不【敦上声】门上横木曰闩【音拴】物之脱者曰甩【伦粒切】此粤字之随俗撰出者也又多譌字如华为□泥为坭诞为□循为□敎为□兹为兹隣为僯怅为□防为□贶为□曷为□闻为□徊为激为□之类皆承讹袭陋而不知其非者也迩者粤曁闽学习正音户诵家悉依字典同文之治聿昭海宇矣【至碙作硇蜑作蛋今通用】各府
　　广州府
　　南海盛衣冠之气【晋郭璞】
　　闾阎雾扑士女云流歌声有霸道之余毗俗得华风之雅【王勃浄慧塔记】
　　地湿烟全起山晴雨半来【宋之问诗】
　　番禺大府节制五岭秦汉以来号为都会俗襍五方海舶贸易商贾辐辏富饶寖不逮古而文风日张虽蕉荔桄榔之墟诵相闻挟防登名与中州等【余靖志】南海广东一都会也襟带五岭控制百粤海舶贾畨以珠犀为之货丛委于地地大物伙号称富庶又其风俗事佛尤谨【赵叔盎千佛塔记】
　　东莞故郡也后为监郡监榜犹在及为县地轶赋伙长材秀民之战萟有司者倍他邑【王中行迁学说】
　　增城虽僻在岭表声名文物与中州等【揭奚斯学记】香山士习亦能与他州相颉颃【吴澄学记】
　　广南富贵天下闻四时风景长如春【孙蕡广州歌】
　　南海风俗视华夏不殊而且日趋于古人文日新月盛【丘濬学记】
　　南海大魁蝉联名卿鼎峙后先辉煌【王学曾太平濠记】
　　韶州府
　　韶之曲江所谓将相之乡也【李渤司空庙碑】
　　控挹五岭韶为交衢唇齿湘江咽喉交广地之重也霜雾比均瘴疠南尽气之和也霞变万栱云蒸千础丽之广也【余靖公署记】
　　韶故名邦士多愿慤少浮华可与进于道【朱子周濂溪祠记】习尚朴而不襍淳而不漓　英州土旷人稀为农者择沃土而耕而于硗地多不用力【图经】
　　商不富贾不巨工不良技不巧岁时不事晏游　为农者不力于耕而运贩盐钞嵗月可以致富简质是安而井市贸易自日用饮食之外珍奇之货不售焉【一统志】
　　韶州壤接江楚徼与濵海不同霜雪屡见龙荔罕茂蔬花实早于北而迟于南【曲江志】
　　山川夷旷风气稍平　六邑邨落客至用油防茶【郡志】韶近衡岳气接中州大冬隆寒时或飘雪涧沼积氷视岭南诸郡独异云　韶之人才盛于开元名公钜卿勳德文章为一时冠当斯际郴以北号多材犹或逊之【郭棐志】
　　南雄府
　　南方遐陬人强吏懦【太平寰宇记】
　　海外诸国日以通商齿革羽毛之殷鱼盐蜃蛤之利上足以备府库之用下足以赡江汉之求【张九龄大庾岭记】南雄古郡两路之喉襟足迹所接舟车所防其地望甚重【洪勲通判题名记】
　　操翰以取青紫比比相属【洪迈学记】
　　工无巧技商无厚赀【图经】
　　大庾岭分衡岳之一支石路旣开五岭以南之人才出矣财货通矣中朝之声敎日逺矣遐陬之风俗日变矣【丘濬大庾岭记】
　　南雄东南首郡非深入南之比瘴疠唯二八月有之若隆冬严寒积雪则寒暑以时民少瘴疠【谭大初记】雄郡地近荆衡俗与韶同二县民性质朴农工是尚保昌文物胜于始兴【郭棐志】
　　南雄古诸侯郡郡凋敝甚政和平则盗贼扫迹野无闲田四境内粗曰富庶【张元正学记】
　　惠州府
　　岭外惟惠俗喜鬭茶【苏轼记】
　　土人以鱼肉诸物埋饭中谓之盘游饭杂羮中谓之骨董羮【仝上】
　　婚丧用音乐衣葛纻苏轼诗云钟皷不分哀乐事衣冠难辨吉凶人【旧志】
　　惠州壤邻汀贑奸民实繁　兴宁俗轻生而善搆【谢德溥序】
　　兴宁四郊皆平畴千山锁合【祝允明水记】
　　粤自周元公以提防至王文成以军旅至其流风余韵粤人士至今服习尸祝之【叶梦熊记】
　　鹅城万雉半入鉴光渔歌樵唱朝夕相闻杭颖之匹诚亦无愧【杨起元拱北楼记】
　　惠居五岭东南罗浮甲于天下重溟环之其民钟气于山大都朴野悃愊故讦讼岸狱鲜而椎鲁顽昧或不免焉【黄佐郡志序】
　　惠俗鲜诈而多质其讼狱无坚根深穴而近情稍一绥辑卽为乐土【杨载鸣郡志论】
　　惠俗朴茂率而之道也易【欧阳铎学记】
　　潮州府
　　州在广府极东界过海口下恶水涛泷壮猛风鳄鱼祸患不测州南近界涨海连天毒雾瘴氛日夕发作【韩愈潮州谢表】
　　此州学废日久进士明经百十年间不闻夫十室之邑必有忠信今此州户万有余岂无庶几者耶【又请置乡校牒】
　　穷冬或携扇盛夏或重裘【韩愈诗】
　　始潮人未知学命进士赵德为之师自是潮之士皆笃于文行延及齐民至于今号称易治【苏轼韩庙记】潮州自文公未到已有文行之士如赵德者葢风俗之美久矣【又与吴子野论韩庙碑书】
　　潮人虽小民亦知礼义又云海濵邹鲁是潮阳【陈尧佐】晴云欲午常挥扇晓雾生寒又着绵自是岭南多气候日中常有四时天【龚茂良题惠来驿】
　　遗老衣冠犹近古穷边学校久同文【元周伯琦潮阳诗】程乡风俗善多而恶少【陈献章学记】
　　饶平濵海倚山其俗剽悍【江朝宗建县记】
　　潮州自唐以前声敎罕通文物未着山川灵异之气半湮于荆榛瘴疠山林海市之中自昌黎出守赵德为师士始知学山川之色亦遂烂然一新又越数百年而元城刘公谪居梅州建书院于梅城日聚多士讲学其中士习民风翕然丕变【李士淳书院记】
　　肇庆府
　　洞丁多斵石蛮女半淘金【许浑诗】
　　地最遐僻俗性犷悍易动难安【包拯奏疏】
　　端之为郡也万山四峙攅秀叠碧大江横前环抱逶迤原野疏旷无瘴毒之侵俗尚简朴梗化者亦复间见比年以来号为易治政平讼理囹圄空虚公无负租民安其业【王揆包公祠记】
　　肇庆地卑土薄阳气浮而不敛【郡志】
　　食鱼稻好着木屐鸡骨为占鬬歌为乐【地图综要】
　　野有胡蔓草衣服多吉贝蕉布豪渠之家丧祭鸣铜皷召众鸣舂堂巧作木叠藤帽五色藤箱席市无陶瓦【张天复皇舆考】
　　土荒民疲耕织仅以自给俗尚简朴居丧之礼不脱衰绖【郭棐志】
　　高州府
　　三日一墟人不断双流绕郭海相通【吕沈化州清风堂诗】高凉俗犹近古风亦自开【姚继舜社学记】
　　高凉胜槩振古如兹科第隆替今昔悬殊【黄儒炳学记】高州僻在庾岭之西濵海依山与西广接壤天顺间西寇犯境士丧其业农失其耕民力疲竭【孔镛城隍庙记】高地瘠而多旷民窳而习于侈【徐兆魁曹公祠记】
　　吴川错大海而县为五岭咽喉【李元畅演武亭记】
　　高在粤东稍称僻远鲜嗜学今士衿皆含精茹粹如悬黎结绿【姚岳吴川楼记】
　　遥居海岛颛防不事诗书又为城市豪民异境黠商所诱【欧阳烈社学记】
　　地卑湿为栏以居以禾熟后己酉为腊【旧志】
　　廉州府
　　合浦郡土地硗确无有田农百姓以采珠为业商贾往来以珠货米吴时珠禁甚严虑百姓私散好珠禁来去人以饥困【晋书陶璜传】
　　钦之为邦僻在海隅其俗尚利缝掖之士葢鲜有焉【张栻学记】
　　廉州视海南为迩其人多聪明朴茂【黄佐学记】
　　不耕而资珠玑以腊月为岁首亥日为聚市俗有四民【地图综要】
　　民性朴而生计拙【黄佐志】
　　风气劲悍其人好刚而弗纯于习海有鱼盐其力易给【郭棐志】
　　雷州府
　　蛮言莫辨海气常昏出有践蛇茹蛊之忧入有阳淫隂伏之病【苏辙谢表】
　　擎雷去上郡万里海隅风气与中华迥异然而田畴盈眺绿隂蔽野民凿井耕田日晡为市市间有廊各贸有无交易而退所以泉货少流于民间民亦少贮于财货其俗得乎真淳之性也【张思亭记】
　　始雷俗未知礼逊长子之子常为长易数世之后至叔父反拜犹子自谕以长幼之序亲疎之仪悉革其旧【张栻思亭后记】
