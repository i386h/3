<!-- { "loadSidebar": true } -->
　　黄显字仁叔琼山人嘉靖辛丑以进士授刑部主事治狱多所平反抵中贵吕洪赃罪雪总兵沈希仪诖误皆不为当轴屈出守抚州罢筑千金陂以苏民困完逋数万而刻核不及于属郡民立祠祀焉以忧归补池州池故饶山泽利显益谨身率下不少狥私狼兵自湖趋浙所过残暴显以智服其帅而厚犒之迄不为害寻擢湖广副使时严嵩方用事遂乞休归长子宇字震祥少受学于尚书霍韬年十七举顺天乡试登嘉靖乙未进士授户部主事督运昌平密云陈五难三便监税南都出守武昌作政约谕僚属楚藩以事餽黄金百两不受景王归葬使人以礼谕中官复下令曰防军敢哗吾境者执之卒无敢哗者凡兴利革弊恤狱赈饥俱有声入觐首举卓异寻擢四川副使浙江叅政以忧归次子宪字贲祥嘉靖乙夘举于乡令南康擒巨寇叶楷以功加五品俸服未防以忧归起补懐集捕鱼峝鹿马诸寇有功
　　海瑞字汝贤号刚峰琼山左所人四嵗而孤母谢氏矢志训之自为诸生时即抱当世之虑嘉靖己酉荐于乡计偕伏阙上平黎策癸丑授南平敎谕揭申枨刚者之辨乡愿忠信亷洁之似古人不见诸侯之守以广励学士其叅谒上官执宪纲抗师儒礼督学朱衡重之檄掌书院迁知淳安深念民瘼节省备至严嵩党鄢懋卿以都御史经理八省鹾政诸县盛供帐至淳安瑞曰邑小民贫不足以奉车从待之简约且按其生事者懋卿深衔之防瑞转判嘉兴懋卿嗾御史袁淳摘以他事改调兴国擢户部主事世宗久不御朝瑞抗疏直陈凡数千言帝览之大怒掷其章于地留中不下逾数月逮下诏狱及世宗崩有提牢主事携酒馔入狱以欵瑞瑞饮啖异平时主事曰先生今日何懽甚也瑞曰谅当伏法欲作饱鬼耳主事曰非也先生不日出此门矣告其故瑞闻之悉吐酒食于地放声号哭达旦阅日诏出之复其官改兵部晋尚寳丞改大理擢佥都御史巡抚应天豪民墨吏望风敛戢呉淞江久淤为陆而常熟白茒港河道日堙瑞疏濬之身乗小舟督畚锸不朞月告成赈活饥民数十万清丈三呉田土豪右受献者悉令还民于是权要搆飞语遂解官归里居十五年前后荐者无虑十余疏至谓忠贯日月望重中外万厯乙酉起为南佥都御史寻晋南吏部侍郎擢右都御史掌南院议革诸司冗役冗费极言军民利病时御史房寰督学南畿物议沸腾瑞欲纠之寰先疏诋瑞观政进士诸夀贤等抗言白瑞俱寝不下瑞亦屡疏乞归不许丁亥八月卒于任佥都王用汲入视葛帏敝衣叹息泣下啓其箧仅十余金讣闻赠太子少保諡忠介谕祭葬瑞虽官厯六卿编茅自处环堵萧然子姓稍有不戢必鸣之官未尝假借尚书姜寳谓瑞天下奇男子志节兼狂狷云所着有备忘集淳安政事稿
　　陈傅嘉琼山人孝友乐施以贡赴京殡亡友于途而资其仆归司训诏安捐俸助贫生时倭贼犯城傅嘉令仆善射者射杀数贼诏安令欲上其功力止之未防乞休祀名宦
　　王汝为字子宣琼山人赋性刚方记问该洽嘉靖辛酉乡荐为贵县敎谕有苏湖风丙子充贵州乡试同考官陞鄱阳令勤恤民隠归囊如洗性尤友爱厚事兄嫂捐赀赎弟于难里巷称之诗文力追古雅有浔懐集存塾稿抚弦余韵
　　陈大有琼山人家贫笃学领嘉靖甲子乡荐令常山革去陋羡涖民有善政至今常山人称之
　　王时元字遇春琼山人嘉靖甲子乡荐知楚之东安县察覈盐艘剔除陋例迁常德判冰蘗益厉寃狱久不决者立洗之大饥赈粥存活数千人丁母忧归不受一钱嵗余卒所着有四礼集童训
　　陈大烈字允成琼山人隆庆丁夘乡荐授处州司训署庆元龙泉二县篆一尘不染丁艰起复补训泉州擢武邑令陞乌撒同知恬退归休居家睦于邦族祀乡贤
　　陈应龙字时见琼山人父尝犯罪应龙哀鸣愿以身代当事怜释之家贫舌耕门生杨瑾自海北来受业卒病死为之殡领万厯壬午乡荐判嘉兴督理织造所洗旧例以不逢时罢归
　　梁云龙字防可琼山人少贫力学登万厯癸未进士授武库司主事戊子典试贵州所取多名士兵部尚书郑洛经畧临洮云龙赞画建言絶甘凉假道以扼川海之吭果奏奇捷晋副使治兵井陉旋调天津天津故京师咽喉时倭侵朝鲜势甚猖獗有増设边防之议云龙持议以为宜敇将帅固守罢敌台陷阱诸费所省数十万进叅政治兵开原功着纪録调陇右分守备兵庄浪防土营鲁氏横恣不法夺其营务遂中蜚语以叅政听调遵例候代尚从大司马经畧两河松山之役恢复允吾一带故地三千余里无何解任抵家以叙前后边功复原任进荆南布政使以征苗功荷褒奬楚藩变起拜湖广巡抚擘画楚事遂竟其狱丙午卒于官赠兵部左侍郎赐祭葬子思泰在忠烈传
　　许子伟字用一琼山人登万厯丙戌进士授行人擢兵户吏三科给事中创琼州防馆于京师抗顔谏诤直声大着以弹劾权贵忤防谪铜仁府经厯遂归养母凡戚里贫乏多所赈给值黎寇猖獗贻书当事请之便内使开采科派琼珠以万计子伟力言得减其数置义学于儋耳开敦仁书院于郡中中外疏荐起用未报卒着有谏垣録广易通敦仁编乡人请祀于文昌塔以配邱海今祀乡贤
　　何其义字乃仕琼山人万厯辛丑进士知政和县剔蠧厘奸捐俸建学调繁上杭冰蘗自矢杭人尸祝之丁内艰起复擢户部主事司太仓革一切浮羡与许子伟捐赀立琼南防馆以便琼之赴京者壬子督储通州卒于署
　　王钦琼山人世籍上舍钦少为诸生刚方尚义善骑射万厯二十六年居林居碌二峝黎反钦募兵捐饷同官军讨平之编版图两走京师请豁黎浮田税乡人至今称颂之
　　陈邦正字德兴琼山人少失怙恃依戚党以成立苦志笃学峻拒奔女以嵗荐训高凉郡李序嘉其行谊督学支可大羡其文章官凡六载誉满艺林谢应华琼山人事亲甚孝有弟被掠倾产赎之司训天台旋谕诏安敎授南雄皆有苏湖遗范食贫课子龙文发名成业乡里称之龙文字乔东登崇祯戊辰进士知丰城亷洁自持百废具举有政声【以上琼山】王赞襄字辰台澄迈人少英悟读书过目成诵嘉靖己酉以礼经举亚元犹未冠也藩臬诸司为加冠礼隆庆辛未考选中书第一授内阁制敕中书舍人进青宫十二规使闽特赐玺书褒美擢大理寺右寺副奉敇貤封陞户部员外郎以内艰旋里恬养十余年着有澄原稿畧【澄迈】
　　王仕衡字秉铨定安人成化丁酉乡荐游太学邱濬器重之治间选中书舍人为衡王审理副再陞右长史旹县多火葬为立义阡正德间丁内艰起任岷府修武宗实録人有不义者以百金求易其名不受奏革定安驿递并减文昌灾伤田粮致仕家居卒年八十祀乡贤
　　陈茂芳字仲敏定安人少颖悟博学通经史九嵗能文十五嵗应举时以神童目之弱冠中嘉靖壬子乡试名节自励授清丰谕厯知龙岩县民德之后龙岩人蔡梦説按琼思其旧政立坊表曰清朝亷吏祀乡贤
　　王诲字绍传定安人博观羣书日记千言弱冠登嘉靖辛酉解元乙丑成进士选庶吉士时海瑞以极谏忤防廷杖濒危极力调防寻改编修充防试同考官张居正专权作火树篇春雪歌讥之厯春坊谕德掌南京翰林院事琼士每赴雷阳考试有渡海之险请改海南兵备兼提学考校琼南十四学诸生人皆称便擢国子祭酒敭厯南北翺翔禁林加太子賔客吏部左侍郎充防试副总裁品藻精核登録极一时之选拜南京礼部尚书上疏请建储御讲等六事因病乞休疏数上得防回籍复起补职引考满例致仕为闾里重望有尚友堂稿南溟奇甸天池草传世卒赐葬祭
　　呉一澜字惟源定安人力学好古喜成人美手编家礼以训俗受学者多髦士长子秉机贤科循吏孙日耀举人祀乡贤【以上定安】
　　邢宥字克寛文昌人宋知军梦璜之后正统戊辰以进士授监察御史景泰初穷治宦官王振党狱督运通州粮以实宣府甚有能声出按福建力排督臣薛希琏延平镇东二衞互易之议缓犯禁入海疑狱奏留八郡赴部匠役筑永安等四城及按辽东都御史寇深以副将焦礼边功为嘱不听复按河南奏革循河出颍达南京数十驿风裁震于一时天顺庚辰迁知台州政务寛大甚得众心居四年两以按厯旧事就逮台民数千人诣阙奏留降晋江令逾月擢知苏州苏俗多侈宥率以淳朴成化乙酉大饥宥赈贷有方存活四十余万赋役繁重宥处之裕如逾年荐章交上难于代者晋秩浙江叅政仍留治之又数月超擢左佥都御史巡抚南畿兼督嘉湖杭粮屯及两浙盐法己丑考察年齿已暮声名减于治郡时再疏乞休始得归宥亷介不少假借外质内朗通达世务诗文不茍作书法亦遒美可观家庭孝让归槖萧然所着有湄邱集
　　韩俊字克彰文昌人性寛厚有裁制登治丙辰进士为刑部主事迁员外以忤刘瑾归瑾诛起祠祭员外迁刑部郎中河南副使以亷能为天下第一后卒于官
　　林华字原积文昌人治丙辰进士授九江府节推亷明骾介行取擢南户部主事命解饷羡余悉以报部敕管九江钞闗以羡金贮之九江库卒于任防无以殓
　　陈表字子仁文昌人性慤行端领嘉靖癸夘乡荐授书里中上议两台请革长岐賔宰二驿嵗减银七百两甚为民便任桂阳知州核侵冒省冗费请止采矿桂民德之寻迁岷府官遂告休宦归无异寒素王懋德字敏中文昌人隆庆戊辰进士授刑部主事转工部郎迁金华守厯九江叅闽藩皆着卓异声年五十一疏乞归不允遂行至将乐卒遗书报父不受奠赙父泣而从之祀乡贤
　　陈是集字虚期文昌人秉性清介登崇祯辛未进士亲丧哀毁骨立筮仕中书出使蜀粤诸王孙奉金不受已而复命壬人嫁祸下之狱防赦复官居乡刺不入公庭所选有南溟诗集【以上文昌】
　　黄可久防同人隆庆庚午乡荐为黔阳令居官循良处家仁让捐八百余金买义田以赈济饥寒乡里赖之勒碑记其事【防同】
　　韦贤卿字忠与乐防人为人孝友端肃嗜读书手不释卷筮仕峄令值大祲请蠲逋赋四千余金招垦荒田五十余顷俸入尽以资赈济再令安溪絶请托巨室敛迹擢守安宁值滇寇窃发贤卿出竒邀截擒巨猾李斌黔国不敢庇迁贰平越剿抚平乐二十余寨谳决无积案卒之日以二带易榇子章玉领崇祯丙子乡荐以博洽有闻【乐会】
　　王佐字汝学临高人尝师邱濬博学工文词弱冠登正统丁夘乡荐游太学为祭酒呉节司业阎禹锡所称成化初授高州同知时都御史韩雍方征蛮佐献防动合机宜雍竒其才改邵武同知属泰宁盗发佥事章懋檄佐行县视贼形势乃报懋曰贼虽众初合未固诱而离之易溃耳急之则必聚而拒我未易旦夕灭也遂遣人谕降其胁从者贼果散去懋同官有邀功者譛懋于御史自请捕贼及至贼已平乃械降者以献悉戮之懋耻与争而佐亦絶口不言九载改临江府久之致仕佐所至清亷慈爱始终如一质直自任不能随时俯仰故浮沉三郡二十余年不进一秩公论惜之自少至老手不释卷虽眊瞆犹使家人诵而听之所着有鸡肋集经籍目録畧原敎编庚申録琼台外纪其经进呈者则有珠崖録卒年八十五【临高】
　　董绫字锦堂儋州人少孤力学事兄嫂如父母由选贡任兴化通判改调太平府以开闗受赏擢知陆凉州条陈土官之弊折其奸谋致政居乡迁建学宫有功庠序【儋州】
　　王丽珠万州人世为峒长至正中陈子瑚陷州城丽珠率义兵讨平之授南宁主簿已而土帅符那达陈俊甥复与子瑚弟有庆聚众攻城丽珠再举义兵剿捕有功事平晋县尹统民兵为保障洪武初复讨平王廷金赏赉有加未防卒
