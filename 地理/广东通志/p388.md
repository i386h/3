<!-- { "loadSidebar": true } -->
　　寳陀寺【在灵峰山寺有寳陀佛因名焉宋蘓轼谪惠州舟泊于此感梦遂为诗云灵峰山上寳陀寺白发东坡又到来前世得云今我是依稀犹记妙髙台粤人呼为小金山明太监韦眷修】
　　白云寺【在白云山上有九龙泉今圯惟安期祠存】
　　东山寺【在城东明太监韦眷建成化间赐额永泰嘉靖十四年祀真武于前殿　国朝顺治七年总镇班某重修知府王庭为记】
　　西华寺【在南海石门明成化八年都御史韩雍建内有刺史呉隐之祠厐尚鹏扁清风万古郡人袁昌祚记】
　　西禅峰寺【在城西四里殿后石形如故名明提学魏校改建大学士方献夫祠　国朝平靖两藩入粤复修顔曰西禅总督李栖鳯有文纪之】
　　海鼇寺【在番禺□潖洲明万歴中勲卿郭棐光禄丞王学曾建】
　　长寿庵【在城西南五里旧顺母桥故址明万歴三十四年巡按沈正隆建慈度阁奉观音大士余为妙证堂左右禅房悉备顔曰长寿地可八亩知县刘廷元益以白云废寺田四十三亩一分俾世香灯有御史碑记】
　　防国寺【在东门教场左明万歴四十八年巡抚孟宗文建】
　　海光寺【在波罗庙侧】
　　庆云寺【在城北四十里明崇祯九年僧栖壑建峰顶有湖又名鼎湖寺　国朝顺治十年修雍正四年署总督阿克敦建亭于九龙潭顔曰观瀑】
　　濓泉寺【在蒲涧左明崇祯间山人蘓秩建】
　　月溪寺【在白云山左前有文昌庵下有月池】
　　大佛寺【在南门右旧龙藏寺遗址后改为巡按公署康熙三年平藩建有碑记】
　　海幢寺【在河南始为郭家园僧池月建佛殿僧今无改创大殿经阁方丈康熙十一年平藩建天王殿巡抚刘秉权建山门后有鹰爪兰乃郭园旧植也地改而兰仍茂以亭盖之】
　　海云寺【在雷峰山　国朝平藩铸铜佛髙丈余僧今湛创建大殿弥陀阁斋堂方丈】
　　塔坡寺【在南海佛山堡】
　　观妙观【在城西隅旧县南唐名开元宋大中祥符间改天寳后改今名宋季燬元大徳间宣抚使塔剌海重修复燬明洪武元年平章廖永忠新之十五年设道纪司万歴三十年太监李鳯重修　国朝康煕五年平藩重建有碑记】
　　五仙观【旧在番禺县十贤坊后徙他所宋政和三年经略张励仍复于旧址明洪武元年平章廖永忠寓观中误烈薪火燬焉遂重建十年布政使赵孠坚以观地为广丰库乃改创于郡西坡山禁钟楼后建通明阁塑五仙像于中岁久圯成化五年布政使张瑄重修】
　　碧虚观【在蒲涧滴水岩上上有安期飞升台炼丹井今圯】
　　慈济官【在番禺市近海明万歴间谢葵吾林肖川黄亷所创建】
　　顺徳县
　　寺寳林寺【在县南鳯凰山之麓创始五代宋开禧间乡民严宗易新之明嘉靖间僧懐树文照文觉重修为祝厘习仪之所　国朝康熙十一年僧元亮开丛林演法】
　　隆福寺【在西岸宋咸淳元年僧慧彻建明洪武二十四年僧宣绿重修嘉靖三十五年僧可禅复修】化乐寺【在平步堡宋嘉熙四年周挺建明天顺间民何淮刘永平重修】
　　国寿寺【在白藤堡】
　　地藏寺【在古楼堡金斗村】
　　福田寺【在桂林堡北滘村】
　　观真观【在县南鳯山宋真人罗务光修炼于此中有紫霄圃炼丹井洗砚池观后废为察院行台改建于寳林寺之东】
　　东莞县
　　寺资福寺【在县治西南五代邵廷瑁建周围四井为界有罗汉阁舎利塔蘓轼作罗汉阁记有再生栢蘓轼为之铭元季燬明永乐十一年重修】
　　化寺【在县东榴花村邑人袁应文建今圯】
　　观上清观【在县西南道家山之上宋政和二年知县杨徙创山下岁久圯明洪熙元年道士章贡与邑人陈似愚重建陈琏碑记】
　　从化县
　　寺北山寺【在县城北门外】
　　太平寺【在枫园乡】
　　新宁县
　　寺西岩寺【在西门城外】
　　增城县
　　寺万寿寺【在县南鳯凰山之东旧名法空寺宋嘉熙元年僧鉴圆创为祝厘之所因名焉元燬明洪武二十八年僧祖荣重建设僧会司于此】
　　证果寺【在县南瑞山】
　　观防仙观【在县南鳯凰台唐大歴二年道人蔡乙改创于观左立何仙姑祠】
　　翔鳯观【在县南山塔侧】
　　香山县
　　寺无量寺【在县东宋绍兴二年刘中行宅掘地得铁佛遂舍宅修建萧惠叔又舍铜佛一躯元季燬明洪武十一年僧本亷于已燬寳庆寺旧址起创仍旧额嘉靖二年魏校燬铜佛铸笾豆二十四以祀文庙七年游僧重建】
　　鳯山古寺【在小榄村前为乡约亭】
　　寳莲寺【在大榄】
　　普觉寺【在小榄王官营明经何源道记】
　　新防县
　　寺月华寺【在县西古博都呉村慧龙山之南唐刺史孔戣奏赐月华寺后燬宋景祐间重修安抚张浚书表宋季复燬元至正间僧慧济重修】
　　双涌寺【在泷水唐咸通间有梵僧自西来驻锡于此始建明成化中僧真贤重修】
　　天台兴寺【在龙王井侧进士余玉成重建】
　　九源寺【在遵名上台山之南宋政和二年僧知璋建元末燬明洪武二十年僧广夀重建嘉靖四十年重修】
　　龙兴寺【在西闗内有文昌宫北帝殿六祖堂观音堂天后宫泰山祠地藏等祠】
　　云峰寺【在江门天后庙后邑人蘓泰初捐地僧上雪建寺】
　　观龙兴观【在县西宣化坊宋时有李道人祠内有坛名朝斗后改今额元季燬明永乐元年麦圆中倡建】
　　三水县
　　寺华山寺【在城东内有金沙井鬭龙钟】
　　花果寺【在城西北宋末乡人建】
　　笑天岩寺【在城东髙山上岩口有水流名为龙涎水乡人建庵其上】
　　清逺县
　　寺广庆寺【即清逺峡飞来寺梁普通二年真俊禅师建赐额至徳宋康定二年改今额相传真俊师原驻舒州夜梦山神谒语曰中宿名胜也不可无寺镇之师诺焉是夜风雨大作黎明启户寺已飞至本山】东林寺【在县东唐显徳二年僧寳智创元燬明洪武十八年千户刘俊重建宣徳十年僧为霖募修为祝圣道场】
　　新安县
　　寺海光寺【旧在县西后徙于南门外五代时有铁佛在海中夜有光因祀之于寺又有石鱼亦南汉时物今圯矣】
　　云溪寺【在县西四十里山之麓今改为万寿寺】
　　云渡寺【在县西二十里灵渡山】
　　东山寺【在大鹏所东门外东山岭中为观音堂左为上帝殿右为文昌阁前为三寳殿】
　　花县
　　寺隆兴古寺【在瑞云山下唐开创元重兴】
　　竺峰庵【在水口村】
　　韶州府
　　曲江县【附郭】
　　寺南华寺【在城南六十里梁天监元年西僧智药三藏谓此山宛然西天寳林后二百年当有法寳来此演法唐仪鳯元年惠能传黄梅衣鉢居此为南宗六祖今衣鉢与真身俱存元和十年赐諡大鉴禅师塔曰灵照塔宋开寳三年赐名南华禅寺塔燬明成化六年重建　国朝康熙五年平藩重建寺有降龙塔伏虎亭卓锡泉避难石曹溪水十二景】
　　仁寿光运寺【在府城西隋名仁寿台唐天寳二年有道广和尚坐脱于此因建广界寺五代改曰仁寿宋寳元元年重建余靖撰塔铭相传为晋始兴内史王故宅孙时敏有碑记　国朝康煕十一年知府马元昌修有记】
　　报恩光孝寺【在河西本唐大梵寺开元二年僧宗锡建名开元寺刺史韦宙请六祖説坛经处宋崇宁三年诏诸州建崇宁寺致和中改天宁寺绍兴三年耑奉徽宗香火赐额曰报恩光孝寺前堂有秦纲义士像李骙明曹时中碑记】
　　月华寺【在城南一百里天竺僧智药开创唐招提朗法师演法之地宋绍圣初重建蘓轼题其梁曰上祝天子万年永作神主敛时五福敷锡庶民地狱天宫皆为净土有性无性齐成佛道】
　　西峰寺【在夏泷都宋乾道五年建明洪武六年重修】
　　九峰寺【在贤相都宋乾道五年建明洪武三年重修】
　　石门寺【在贤相都宋乾道五年建明洪武六年重修】
　　南善寺【在上车都宋嘉定四年建明洪武十五年重修】
　　云石寺【在龙塘都宋嘉定六年建明洪武四年重修】
　　象山寺【在甘竹都】
　　白佛寺【在玉田都】
　　佛陀寺【在玉田都】
　　大峒寺【在仁务都】
　　建峰寺【在上礼都】
　　普济寺【在泷夏都】
　　延寿寺【在太平都】
　　平山寺【在亲贤二都】
　　会觉寺【在亲贤一都】
　　圣福寺【一在藤村一在厂头村】
　　新兴寺【在绵普都宋元祐六年建明洪武三年重修】
　　山泉寺【在蒙里对河十里宋崇宁三年建明洪武三年重修】
　　资福寺【在九成坊宋嘉泰间建】
　　延祥寺【初在湘江门内宋时廨宇壮丽经楼有五百罗汉像极精巧朱翼舎人常寓此后以寺基增建王府迁寺县治西即舎人园亭故址明景泰三年重建嘉靖十八年都纲何应珍重修】
　　大鉴寺【在府治南兴贤坊宋绍定二年运使石不矜建明洪武八年修嘉靖十八年知府符锡重修国朝康熙十二年知府马元重修】
　　圆通寺【在武镇上街明嘉靖十年建　国朝顺治四年修】
　　舜峰寺【在府西北五里皇舜祠之下祭舜帝于此宿斋山水幽回祠今移城中寺仍不废】芙蓉庵【在府城西五里芙蓉山有石室玉井泉炼丹池为汉道士康容之所】
　　观妙观【旧在府治东宋祥符间知府王为寳遣人于南山太平宫图其制度而创名曰天庆观元枢宻院海剌修因改今名明永乐十五年道纪邓昶然重修宣徳十年布政使以其地改营淮王府迁于南门外葛仙台旧址今观是也宏治六年知府钱镛重修有碑记】
　　乐昌县
　　寺临泷寺【在罗家渡有韩愈诗】
　　寳林寺【在新田都宋嘉祐三年僧圆祐建明成化十五年重修宋余靖记】
　　众善寺【在城北宋绍圣四年郑敬赟因临泷寺故址建明洪武三十一年重修内设僧防司】鳯林寺【在河南都宋元符三年僧绍铭建】
　　兴宁寺【在安口都宋隆兴间建明永乐间重修】
　　兴门寺【在县北上丛乡宋嘉定三年僧如林建明永乐十一年重修寺有紫箫洞】
　　西石岩寺【在城东即仙人石室也宋时建】
　　峰寺【在县南环抱县治为一邑闗键】
　　竹院寺【在武水上】
　　观明福观【原道防司】
　　仁化县
　　寺临江寺【在县北八十里梁大通间创建宋余靖有诗】
　　大云寺【在县西五十里唐咸通间惠懿禅师驻锡始创明知府符锡有诗】
　　西防寺【在县东宋绍圣间建明正徳间重修】
　　厚山寺【在县北七十里宋淳祐间建僧广信修】
　　西峰寺【在城南二十里宋时建】
　　金鳯寺【在城东明洪武初建设僧防司于此正统八年僧防呉升修嘉靖十年重修】
　　锦石岩寺【在县锦石岩前】
　　皈依寺【在县西二十里明洪武初建】
　　丹霞别传寺【在县南十七里明防抚邓州李永茂隐居于此其弟祠部克茂以施武林僧　国朝康熙元年辟为丛林中有长老峰海螺岩龙王阁紫玉台雪岩舵盘岩片鳞岩龙尾石诸胜境】
　　乳源县
　　寺云门寺【在云门山五代时文偃大师创名大觉禅寺宋建中靖国中僧绍资重修明洪武初僧了偈重修】
　　双峰寺【在双峰山五代时竞钦禅师建宋赐额曰双峰寺元祐二年僧果诚明洪武二年僧了偈成化五年僧祖岘俱重修佥事顾应祥有诗】
