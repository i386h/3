<!-- { "loadSidebar": true } -->
　　林氏女【许字李兴佳夫亡闻讣恸哭称未亡人奉舅姑育嗣子以慈孝称】
　　霍氏【麦长启妻夫死无子家贫霍拮据孝养为夫立后守节终身】
　　谭氏【李商琏妻琏早卒矢志不嫁事翁训子克尽妇道】
　　厐氏【陈而枚妻嫁未周岁而枚卒厐封发自誓事舅姑训嗣子卒完其节　以上雍正三年旌】呉氏女【举人国英女许嫁游秩仙未婚秩仙卒呉奔丧守节事王姑及耄翁养葬尽礼】陈氏【苏文广妻文广死守志不嫁奉老训孤食贫以终】
　　胡氏女【许配何梦鼐未嫁而夫卒胡闻讣奔丧视殓奉事翁姑以孝闻】
　　李氏【梁台伯妻台伯死止一子李抚孤孀守终身】
　　辛氏【劳鸾君妻鸾君早卒辛事老姑以孝抚孤儿以严乡里贤之】
　　黄氏【张毅妻毅卒矢志不二事姑抚子四十年如一日　以上雍正四年旌】
　　游氏女【许配何连翰未嫁连翰卒游闻讣奔丧孝养无亏丧葬尽礼】
　　张氏【梁永勷妻矢志孀居事翁抚子苦节终身】
　　陈氏【贡生胡为翰妻止育一女为翰卒陈上事舅姑下抚继子孝慈备至】
　　黄氏【梁成阶妻成阶早殁黄敬事老姑教子以义方族党重焉】
　　凌氏【苏云卿妻夫亡守节奉姑孝抚遗孤教以有成】
　　麦氏【梁启谦妻嫁一年而夫卒欲以身殉以翁姑止孝节着闻　以上雍正五年旌】
　　胡氏【监生天运女许字何瑞谦闻讣奔丧瑞谦既葬阖户自经死雍正六年旌】
　　董氏【冯以臯妻家贫夫死矢志不二事舅姑抚幼子人无间言】
　　潘氏女【许配游元侯未嫁元侯卒潘奔丧守节事姑教子咸称孝慈】
　　陈氏【胡勷彦妻年少孀居孝节兼尽】
　　何氏女【许配黎惠后未婚而惠后卒何奔丧称未亡人奉舅姑训嗣子艰苦备尝】
　　周氏女【卢蒂绰聘妻未嫁蒂绰卒周奔丧视殓孝奉祖姑纺绩自给守志终身　以上雍正七年旌　以上顺德人】
　　林氏【钟谐玉妻谐玉蚤卒林矢志孀守奉姑孝谨教子成立戚党无依者赖之顺治间县令查继培御史张纯熙旌曰贞节凌霜祔主邑贞烈祠】
　　林氏【御史培孙女萧子居妻顺治三年冬舟师搜剿夫妇被执林绐兵释夫还取金度夫去既远遂以头触刃而死即烈士洊之女弟也】
　　范氏【诸生黄虞彦妻顺治丙戌山寇破城范知不免与虞彦诀挥之去先驱两女入井而后继之既而亟呼虞彦解囊中金授之曰贼所利者财耳君徒手去必遇害得此可活也竟从容投井死后被俘亡金者皆杀虞彦果免】
　　黎八娘【未字人海寇行刦美其色驱之行八娘大骂贼以刃拟之即触刃而死时年十九】彭氏【贡生琩之女赋性贞静许嫁御史尹明翼之孙滋滋病亡彭闻讣恸几絶次日即徃视殓守丧与夫生母胡形影相依抚育嗣子鬻簪珥营夫葬地未几病不食药曰我未亡人惟有一死耳呕血失声死而复苏徧嘱家人而瞑与夫合葬焉】
　　温四妹【许字叶氏子未嫁康熙壬寅海贼掠乡执其母温惧辱赴水死贼义之归其母】廖氏【生员作鲁女殷奕垣妻夫卒无子以衰绖自缢死】
　　黎氏二妇【曰曹氏生员黎武妻曰周氏生员黎昻妻康熙十八年俱为贼掳不肯就辱同遇害按察使王令旌之曰一门双节同时有尹氏者卢抡上妻陈氏者生员林张叙妻皆不为贼汚死之】邝氏女【举人应运女许字李家正家正卒奔丧守节事姑以孝闻】
　　谢氏女【庠生昌龄女许字陈忠忠卒讣闻恸哭归执夫丧以哀毁卒】
　　李定娘【庠生仪正女许字陈金章金章卒奔丧归父母不能夺歴九年而卒】
　　何氏观庇【衷文女年十八康熙二十年海贼掠之不肯行遇害】
　　黎氏【庠生梦虹女监生何天祺妻康熙二十年春为贼执不辱触刃死】
　　黎氏【周子显妻与夫偕隐仙溪贼破围自刎死】
　　方馨娘【文学之女许聘文学陈龙驺之子澄如甫及笄陈子夭殒矢志从亡夜半投水而死舅姑迎柩合葬以终其志族人方谷诗吊之曰生不同衾死同穴贞心独傲寒江雪弱质轻肌泛碧波行人见汝皆流血】
　　钟氏【年十五归赵儒夫卒矢志坚守持家勤俭顺治十八年旌】
　　张氏【徐轮美妻早寡事两姑以孝闻和丸教子克尽母道】
　　谢氏【卢其渐妻夫殁上事八旬祖姑下抚五月孤儿长领戊午乡荐名挺】
　　麦氏女【许配陈翘进未结防闻夫故奔丧守节事舅姑以孝闻　以上康熙三十七年旌】翟氏【李耀妻嫁未周而夫丧舅姑继殁翟躬自掬土营葬举遗腹子能以义方训之康熙三十八年旌】
　　李氏女【罗烈祖聘妻未嫁奔夫丧归事翁姑克尽妇道节孝闻于有司】
　　何氏【生员张天然妻早寡为夫立嗣以主宗鬯事翁姑妇职惟恪族党贤之　以上康熙四十四年旌】
　　李氏【尹祖妻夫亡守节事舅姑得欢心教子有成】
　　尹氏【生员丁光祺妻祺早卒尹守志不渝事老抚幼以节终　以上康熙四十五年旌】濮氏【钟韶妻早寡事祖姑左右就养教子义方康熙四十六年旌】
　　赵氏【翟元岱妻夫死誓不再适事翁姑丧葬尽礼康熙五十年旌】
　　罗氏【蔡玫妻玫卒代夫事二人教子名列胶序康熙五十一年旌】
　　李氏【诸生赵奕爵妻奕爵死遗腹生子教之有成事姑以孝闻】
　　黎氏【庾瑚妻夫死上奉翁姑下抚幼子孝慈克尽】
　　袁氏【周祥庆妻祥庆早卒遗孤甫四月依孀姑冰操自励育子刘炳拔贡生　以上康熙五十三年旌】
　　徐氏【诸生尹衍梧妻早寡事耄姑抚弱子艰苦备尝】
　　陈氏【监生尹廷荣妻孀居事姑孝敬教子有方】
　　姚氏【监生李青纮妻夫死茹荼教子终身】
　　林氏【庾叶文妻归未半载而夫卒舅姑年八旬左右就养抚五岁孤儿严慈备至　以上康熙五十四年旌】
　　张氏【梁嘉钫妻夫死典簮珥以备养姑病吁天请代以孝闻生子复庠生】
　　罗氏【监生尹渐进妻早寡事翁姑养生送死尽礼　以上康熙五十六年旌】
　　濮氏【诸生邓继章妻继章早卒濮支持家政有条人称之康熙五十七年旌】
　　黎氏【袁裔相妻夫卒有陈天臣者强奸之黎不从被杀狱具有司疏其烈康熙六十年旌】尹氏【监生祁禹绩妻夫亡妇道母仪俱尽康熙六十一年旌】
　　张氏【蔡麟瑞妻甘贫守节孝事舅姑内外无间言】
　　黄氏【生员钟頴滨妻归未三月夫卒择嗣承祧守节】
　　祁氏【监生张梦麒妻夫亡守节事亲抚孤两尽其道】
　　许氏【陈名世妻夫死欲殉以姑年耄止志节不渝　以上雍正三年旌】
　　张氏【邓奕振妻夫亡矢节抚孤阃范甚恪】
　　陈氏【何而韬妻夫亡苦志守节勤于教子】
　　黎氏【监生何肆史妻夫亡不饮食者七日复忍死事亲训孤节守三十余年　以上雍正四年旌】翟氏【廪生刘惪妻夫亡矢志金石孝慈备至】
　　张氏【方宣文妻年十九而寡甘贫孀守事舅姑能孝未几子复夭折艰苦备尝劲节弥着　以上雍正五年旌】
　　尹氏女【封祖传聘妻未嫁夫卒闻讣奔丧孝养择嗣纺绩度日闾党以节孝闻】
　　黎氏【蔡彬妻夫死孝事耄姑嗣子少多病劳瘁育之操行清苦】
　　张氏【祁奕闻妻痛夫早逝勉畱余生仰事俯育歴三十余年如一日】
　　何氏【钟元防妻夫卒立嗣孀守妇兼子职母代父教闾里称贤】
　　李氏【袁辉祖妻夫亡遗腹生一子翁姑继逝竭力营葬志洁操坚　以上雍正七年旌　以上东莞县人】
　　李氏【曽升妻顺治三年花山贼剽刦李携子女走贼执之触石死】
　　李氏【张朝玉妻夫卒抚孤苦守数十年康熙三十五年旌】
　　邓氏【生员李有连妻二十三岁夫亡守节事翁姑尽孝教子甚严康熙五十五年旌】
　　邓氏【欧阳飞远妻年二十而夫卒矢节鞠子竭诚事亲力营殡葬康熙五十六年旌】
　　叶氏【谭亦瑶妻年二十六而寡孝亲鞠子机杼弗辍雍正四年旌　以上从化人】
　　五贞烈【曰廖氏何弼生妻其女曰土敬曰王氏何元正妻曰陈氏生员何鸿羽妾曰三娘生员防子之妹顺治元年山贼刦掠俱不受辱三妇投缳二女自刎死】
　　廖瑞娘【通元之女年十八顺治四年夏贼破城引刀自裁】
　　二刘氏【一为庠生廖闰竒妻名二娘一为二娘女弟名三娘顺治十八年六月贼破社潭俱不受辱持刀相对而刎以上龙门人】
　　冯氏【贡生湛粹继室夫亡孀守教前室子有成享年百龄卒康熙三十七年旌】
　　呉贞女【父曰恪甫女年未笄遇悍兵掠境恪甫被执女恐其迫赴水自沉】
　　陈氏【谢卓君妻二十四岁而孀言笑不茍勤劬抚孤康熙四十五年旌　以上増城人】谭氏【把总何月客侧室侨寓顺德碧鉴津口月客战死行问舆尸归谭号泣欲自裁妇妪环守之越日乗间疾驰伏波桥投水死观者泣下】
　　麦氏【诸生黄肇扬妻顺治癸巳冬被掠赴水兵捉其发系船间复乗间断发赴水既没复涌出作愤骂状如是者三兵丛射之乃殁】
　　杨氏【缪志臯妻早寡抚孤长为娶妇唐顺治壬辰梁贼之变杨惧汚辱偕子妇投水死】方秀正【生员天明女许字生员李棐龙顺治乙未海寇窃发母子皆为掳女知不免绐贼令母归取赎从之女度母行远遂跃入海中死棐龙感其义亦终身不娶】
　　郑氏【庠士卢尚雍妻康熙甲辰海寇掠乡卢举家为掳郑不为汚触贼而死同时有梁氏者陈品昆妻贼逼不从引领受戮】
　　穆氏【故明进士郑一岳妻一岳早年登第穆仍躬服布素年二十五而一岳卒洁志孀守奉老姑督幼子无坠家声守志六十二载寿八十七而卒康熙四十九年旌】
　　胡三姐【农家女许配黄城康及笄而城康死女欲奔丧父母阻之投缳死距黄死仅三日耳合葬于飞驼山之麓】
　　罗氏【生员麦景仞妻夫亡遗一子矢志孀居康熙五十九年旌】
　　缪氏【生员毛建周妻二十二岁夫殁无子择犹子以承宗祧奉养耄姑数十年氷操厉肃人皆称缪节妇云康熙六十一年建节孝坊】
　　何氏【李职名妻夫死无子择嗣孀守躬纺绩以养舅姑既殁丧葬尽礼守节四十余年】罗氏【屯丁何维杰妻年十七事翁姑即以孝闻十年而寡军籍夫死多赘夫代屯罗矢志不二抚弱子纺绩度日孀居数十年为屯妇之阃范云　以上雍正三年旌】
　　杨氏【郑纪常妻夫死家贫勤女红敬事翁姑教育弱子】
　　蔡氏【黄杰卿妻早寡孀守典鬻簪珥奉养舅姑尤能训子姆范着闻　以上雍正四年旌】李氏女【许字生员毛宪周夫亡闻讣奔丧欲自尽舅姑泣谕以立后乃止深闺课子克继家声孀守五十余载】
　　杨氏【生员霍文育妻夫亡无子立嗣苦守始终不易】
　　郑氏【生员刘上正妻夫亡吞声而泣恐伤老姑心鞠育幼孩用至成立孀守数十年】
　　蓝氏【杨钦子妻十八岁归杨未几而夫卒抚孤子侍老姑以孝节闻享年八旬　以上雍正五年旌】汪氏【生员郑衡嶷妻早寡姑老子幼忍死守节乡里贤之】
