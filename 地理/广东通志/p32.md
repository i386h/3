<!-- { "loadSidebar": true } -->
　　编查广东商渔船
　　恩免直省官员应追银两
　　事在雍正三年以前俱酌情罪免追
　　诏采买黄铜各省展限一年
　　命各省督抚藩臬防闲书吏
　　定武职亲丁食粮之例
　　提督至守备马步各半千总马一步四把总马一步三俾武职养赡有资以励操守【从河东总督田文镜条奏】
　　命内外洋大小商船书刻地方字号及船戸姓名【従浙江总
　　督李卫议奏】
　　禁黄金贩徃外洋
　　淮闗监督年希尧上言广东省城每嵗有贸易洋船收买黄金金价日贵禁止为便
　　上从之
　　命通饬沿海官吏违者视铁货铜钱出洋律【至秋奉文粤西官金许贩】命各省将军督抚提督稽察弁兵修造战船需索延缓
　　等弊
　　夏五月琼州生黎归顺
　　恩诏薄收丁银
　　崖州生黎一千三百七十三人定安生黎六十七人陵水生黎二百八十六人琼山生黎二百二十人愿附
　　圣化每年输纳丁银二分有竒田输粮丁输银总督郝
　　玊麟署巡抚傅泰奏
　　闻
　　诏报曰生黎诚心向化愿附版图朕念其无田可耕本不忍收其赋税但既倾心依向若将丁银全行豁免恐无以达其输诚纳贡之悃忱将逓年每名输纳丁银二分二厘之数减去一分二厘止收一分以作猺赋地方文武大臣时时训饬所属有司弁员等加意抚绥悉心教养务令安居乐业各得其所以副朕胞与地方之至意
　　裁改驿丞
　　署巡抚傅泰上言恵州府属之欣乐平山平政苏州四驿路当孔道有分缉之责而无驿站之司应援海丰县东海滘驿等例改为巡检其潮州府属之武宁驿髙州府属之大陵驿俱属冗官宜从裁汰余广州诸郡驿各有职掌应留驱防从之
　　谕广东及福建沿海遭风兵船务须核实
　　署理南澳总兵官张起云署福建提督许良彬折奏南澳镇巡海哨船遭风冒赏
　　上以国家防赏恩反滋小人射利情弊将来或致暗损船只作奸误公亦未可定其他濵江沿海之地必有仿效而行者
　　特命大臣申谕营弁务期核实倘有不应赏而赏与应
　　赏而不赏俱责之统辖大吏
　　恩免直省各官叅罚等案
　　恩给广东经厯照磨及杂职微员养亷有差
　　免南海花县定弓虚税
　　初南海县田亩税额于万厯九年清丈失额田二千二百二十八顷将实田按亩加税补抵名曰定弓嗣于香山各州县新垦潬亩续次起科移抵除割附花县田地带虚之外尚实存虚弓税银八千二百七十五两有竒香山各州县移抵及本县垦田自抵数颇符足花县有南海割附虚弓税银六百三两有竒亦于香山各州县移补自此立有香田南税之名香山各州县钱粮多混冒之弊南花二县奸民借隠占之资布政使王士俊申请将香山各州县槩免移抵仍入额徴而免南花二县虚税厘奸除弊实为至便署巡抚傅泰核实疏
　　闻
　　诏报可
　　恭刋
　　颁到大义觉迷録
　　御制序文恭载典谟志
　　改设分巡道
　　肇髙亷罗道改为肇罗道驻劄肇庆仍分巡道衔分出髙亷二郡合雷州一郡为髙雷亷道驻髙州改雷琼道为海南道专辖琼州一府并惠潮道俱加兵备衔
　　宣谕各省知府及直知州
　　上以知府直知州等官有承上率下之责闗系吏治民生最要于湖广福建两省知府引奏
　　特详谕之宣谕天下
　　谕词恭载典谟志
　　琼州总兵官李顺条奏海防三事从之
　　一请督标水师营运生铁炮三十位配琼一请海口水师守备移驻文昌铺前港一请崖州陆路营改为水师旋经总督郝玊麟议奏请改崖州游击为叅将从之
　　六月
　　命新科进士自考选翰林部曹外发徃邻省观政给以
　　公费
　　广东到十二员令藩臬衙门学习
　　谕官员服制只照本职不许计算加级
　　秋七月粤省将军督抚布政使奉
　　命祭
　　和硕怡贤亲王
　　总督郝玊麟署巡抚傅泰议奏营制十三条从之初提督王绍绪奏广东营汛十三条
　　上命
　　怡贤亲王及前广东总督孔毓珣议之
　　上复核其议于广东督抚于是会同议奏一曰左翼镇应驻顺徳一曰新会营添设官兵一曰河头汛添设官兵一曰新安营酌拨战马一曰増城营宜改叅将一曰化石营酌増弁兵一曰靖海城神泉城宜驻水师一曰崖州营宜改叅将一曰番禺南村要地移驻文武一曰广州春江二协不镇辖一曰马步战酌改步守一曰香山县移设职官一曰内河汛拨兵游巡内大臣复酌议可否
　　上从之
　　八月添设吴川县硇洲巡检一员并铸给印信洲旧设守备千总等官总督郝玉麟上言洲民生齿日繁商贾辐辏易滋奸弊武职未便兼理民事而邑令相距一百四十里中阻重洋请设巡检一员驻劄安辑从之
　　添设额外教职各府州一员
　　观风整俗使焦祈年奏请十府二直州每学设额外教职一员于江西近科进士内简送俾为表率课文论行给以廪饩仍令学臣稽察三年着有成效即予以应得之官从之
　　命整饬沿江塘汛
　　上以广东山海交错民猺杂处盗贼易于潜踪所恃塘汛星罗碁布络绎声援近江陆汛虽无舟楫亦当与水汛为犄角之势广东塘汛多怠玩成风
　　特饬广东大吏严加稽察弁员兵丁议其疎忽之罪时上闻韶州商民陈徳舟行三水县太监沙汛遇盗呼
　　救无赴故及之
　　赏右翼镇标兵丁银一万两营运生息
　　九月
　　赏外委武弁步粮一分
　　上以武职一年俸薪不敷所用已令提镇至千把量给
　　与亲丁名粮以资养赡复
　　念各省外委千把人员尚未议及仍止本身马粮公用
　　不足
　　命给步粮一分令其子弟家丁顶食以资养亷如有仍借办公名色尅饷扰民者所司揭叅毋縦
　　谕广东文武官吏协和供职
　　海丰县疏请分建县治
　　海丰一邑山海交错稽察难周其东碣石卫甲子捷胜二所距县甚逺难以兼领有东海滘寨系惠潮通衢与卫所相聨络恵潮各官既相度形势布政使王士俊因申请抚臣另设县分治并裁甲子捷胜平海大鹏大城海安双鱼等七所改设巡检各屯田分就近诸县管理添设新安阳江二县丞徴收屯粮并裁太平阳春乐安驿丞増设平海太平巡检抚臣傅泰疏奏
　　上命部臣议之
　　赏碣石镇标兵丁银一万两营运生息
　　赏南澳镇标兵丁银一万两营运生息【右营系广东】
　　潮阳县复设县丞
　　丞于康熙三十九年裁至是总督郝玊麟奏称潮阳沿海大邑政务殷繁请复设以资协理从之
　　赏髙州镇标兵丁银八千两营运生息
　　冬十月修筑潮州府堤岸
　　广济桥墩及鳯凰台为韩江之冲而鲤鱼沟一带古堤为海阳秋溪东厢水南三都之障涸溪又鲤鱼沟之上流也至是知府胡恂申请修筑
　　赏左翼镇标兵丁银一万两营运生息
　　赏潮州镇标兵丁银九千两营运生息
　　潮州府程乡县产嘉禾
　　一茎四五穂者盈亩知府胡恂申报【例见雍正七年恵州府嘉禾条】
　　赏琼州镇标兵丁银六千两营运生息
　　铸给南海等县丞闗防
　　南海三水髙要新会四县县丞俱给水利闗防海阳县丞分驻庵埠琼山县丞分驻海口俱给以闗防
　　粤省满汉文武官民公请啓建
　　和硕怡贤亲王祠
　　其畧云恭惟
　　怡贤亲王忠诚敬直勤慎亷明徳莫能窥功难殚述
　　敬承
　　皇上之指授克辅
　　帝业之崇隆凡在遐方各深瞻仰今兹仙逝弥切痛伤秉彛为各具之良懿徳乃同心之好懐仁慕义愿报鸿恩春祀秋尝宜有専地考粤祀之最大者龙神以施灵雨祝融以奠南溟此万世之神威有赫也稷契祔灵韶石伏波显异铜船此万世之臣道光昭也若乃潮州韩庙
　　圣谕曽比　贤王每读碑文益深悚切匹夫而为百世师何况金枝玉叶一言而为天下法何况骏业鸿猷其生也有自来矧重于申吕之岳降其逝也有所为矧辉于传说之列星以韩愈之宣力分猷能信于南海之民庙食百世岂　贤王之功崇业广独使夫五岭以外典缺千秋云云
　　颁到
　　钦定训饬州县规条
　　上谕恭载典谟志
　　命加各省督抚品级并另议帽顶
　　总督不加尚书衔者予正二品侍郎巡抚从二品并帽顶亦另议之
　　议修雷州府堤闸
　　蔴洋蔴蒌滩大闸二口内通特侣都典塘外障潮汐冲射最系险要嵗久圯壊至是议修之十一月复设盐运司知事
　　颁发外官仪注
　　谕富戸毋重利生息
　　诏词恭载典谟志
　　十二月展广商盐课限期一年
　　鹾商逋课新例叅后一月全完粤商盐引壅积兼逐末者贫总督郝玉麟奏恳扣限一年部议未允
　　上以粤商资本微薄难与各省商人一体较论特从总督所请盖
　　上格外恤商至意也
　　颁到
　　圣祖仁皇帝御纂性理精义诗经传説彚纂春秋传説彚
　　纂刋布学宫
　　颁到贵州瑞谷图
　　将军蔡良疏请借给旗营兵丁裕信仓存贮平粜
　　谷石【至次年春奉文准行】
　　申禁埋藏金银及以金银殉葬
　　上谕恭载典谟志
　　琼属四州县教职疏请视福建台湾例迁转琼州之崖州感恩昌化陵水水土不良正杂佐贰各员原同台湾及贵州思南等府例调补三年量迁至是抚臣傅泰疏请教职亦视台湾例
　　上命部臣议之【至次年春奉文准行】
　　布政使王士俊请封前海安水师副将江起龙起龙宦绩详名宦志本传勤官殒身之后灵旗云马显赫异常福　国佑民祈祷立应但未有封爵至是布政使王士俊折
　　奏次年春
　　上特
　　钦定为英佑骁骑将军之神
　　大有年















　　广东通志卷七
<史部,地理类,都会郡县之属,广东通志>
　　钦定四库全书
　　广东通志卷八
　　礼乐志
　　王者功成作乐治定制礼礼乐者移风易俗之根柢也我
　　皇上建中和之极兼综条贯金声而玉振之所以礼至
　　正而乐大成矧
　　国家肇造九有涵煦节宣融液周徧八十余年边陲遐域有尊
　　君亲
　　上之义焉有家室和平之象焉有登降进反之文焉有辟雍钟鼓之乐焉雝雝肃肃礼明乐备葢天下之太平久矣旧志止载南海神庙以及坛壝祠宇列祠祀志中而于诸大典缺焉未备亦珥笔之憾也志礼乐
　　庆贺
　　万夀圣节
　　恭遇是日五更文武各官衣朝衣齐赴
　　万夀宫文武分东西入各至朝房设纠仪官二员一文官为之立东边丹墀下一武官为之立西边丹墀下礼生四名禀鼓二鼓三鼓行礼引至各拜位通赞唱序班行三跪九叩头礼毕仍各囘朝房少坐而退　其外府州县各行于本治【前三日后三日俱蠎衣坐班】仪仗
　　龙亭一　龙幄一　龙扇一　椅一
　　香亭一　龙伞一　梧杖二　盆一
　　立二　卧二　骨朶二　金钺二
　　恭遇
　　皇后千秋令节元旦长至节仪注俱同
　　开读
　　凡
　　朝使恭赍
　　诏书至本地官员衣朝衣具
　　龙亭彩舆仪仗鼓乐出郭外　日近亭肃迎
　　朝使捧
　　诏书置
　　龙亭中南向
　　朝使立于亭东本地官员北向行三跪九叩头礼众官及鼓乐前导
　　朝使随亭后行至公庭门外众官先趋入文武分东西序立候
　　龙亭至公庭中
　　朝使立
