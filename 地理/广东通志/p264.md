<!-- { "loadSidebar": true } -->
　　李祥泸州人洪武中为按察司副使岭海好讼疑罪积狱动逾嵗时祥至察问明敏未及月余囹圄为空后调云南副使
　　孔镛字昭文长洲人景泰甲戌进士始令都昌以忧去改任连山时邑为流贼所据民皆窜徙镛既至依州而居告谕邑耆招抚流散赈以官廪令垦废田乏耕具者给之天顺六年大军征诸蛮峝镛率义兵为乡导首破贼巢大军继之始复县境遂迁县于鸡笼山城而守焉寻创公署学校及坛祠铺舍规制大备抚谕猺众悉为齐民疏井泉通山径便民之政无不周悉以功擢知连州成化二年陞高州知府连人如失父母先时高凉为西寇侵扰土寇乘机蜂起镛躬擐甲胄跋履山川督率民兵前后擒斩贼首四百七十余名颗被掳夺男妇四百五十二名口设法招抚残贼男妇九千七百一十四名口民猺畏威怀徳境内绥辑旋立社学于府门右训诲官民子弟之俊秀者以城外木栅不固命筑土垣易之寻陞广东按察副使赐玺书仍守其地尝单骑入贼垒贼皆错愕不敢害己闻开诚慰谕许以自新咸感泣愿降于是剧盗梁定侯等并受招抚处之内地分地与耕以备他盗镛部下有黎浩林雄数人皆有谋勇而雄尤骁健以战死镛抚尸痛哭一军莫不感泣故人乐为之用在高四年囹圄空虚四民复业而顽梗之风渐驯盗贼衰息及以忧去军民泣送有出千里外者累官至兵部侍郎
　　林锦字彦章连江人景泰元年乡贡授合浦训导时蛮寇充斥内外无备锦为具方畧皆中机宜都御史叶盛以为能檄摄灵山时城毁于贼锦据形便为栅以守广设战具贼不敢近未几以秩满去民曰公去贼复来谁当御者各逃之山谷间盛以状闻请授锦灵山令诏从之且令驰驿之官百姓闻锦至大喜即复来归适嵗大饥盗益炽刦掠无宁日锦单骑谕以祸福附县二十五猺皆听命其地逺不服者纵兵击之天顺壬午正月败贼于罗禾水二月败贼于黄姜岭五月大败贼于新庄前后斩获千余级夺回所掳男妇数千贼平去栅筑土城修复县治成化丙戌以功擢守廉州嵗复大饥贼掠清和乡锦肩舆谕解者千余人择其顽梗者诛之经畧还定如灵山戊子陞按察司佥事治兵海北寻擢副使锦既专制一道益思为久安计于是设团河营以御西寇设新寮营以御南寇设洪崖营以杜诸寇出没之路寇遂屏息不复肆寻甃灵山城横袤五百余丈高墉连楼巍然金汤重镇矣锦自令至守臬虽积处兵间然未尝不务教化灵山尚则禁淫祠修学校劝农桑行孝弟于廉则治学宫勤督课建化龙桥以示劝在钦州则捐公署为明伦堂货民居以广圣庙廉士知学锦倡之也锦为人诚坦洞见肺腑虽猺蛮盗贼皆倚信之前后功绩推以与人以故愿为効力居廉三十余年多逺谟大畧保障一方郡邑各建祠祀焉其请立总制府于苍梧以控两粤尤卓见云
　　陶鲁字伯强郁林人以父成浙江按察司佥事死节防景泰五年为新防丞值令缺视篆精敏祛宿弊正诡籍猾吏不敢舞文吏民至庭一见輙能识其姓名威信大着秩满值西路诸猺寇境百姓诣当道乞留许之鲁设守练兵众皆乐为死守寻擢新防令累进兵备佥事按察使时高雷廉肇流贼攻掠无完聚鲁设方畧擒斩剧贼夺囘所掠修筑城堡招募义勇诸贼悉平乃奏立新宁从化龙门县治又讨后山泷水及浔梧茘浦府江田州诸盗悉殱之下诏褒励累官湖广布政使仍兼广东兵备副使辖治广西故蛮寇呼为陶三广习俗至今称之嘉靖中命守臣建祠广州祀其父子子孙遂家焉
　　瞿俊字世用常熟人状貌伟岸不修边幅而性廉洁以进士为御史按江西风裁赫然治四年迁广东副使备兵海南时黎人出寇掠俊戒约羣吏修军政诸黎戢兵不敢犯尝有势豪挠法俊穷治之律己廉不可干以私人以为矫亢而不知其出于天性也以觐行有餽以金者亟令持去不且获罪后以病乞致仕归家徒四壁立有图书数百卷而已世仰其清介林廷玉字粹夫侯官人占籍平凉成化进士正徳元年歴广东提学副使廷玉刚果敏达雅以文章自许广之士人宗之其在谏垣上保治八箴请诛太监梁方妖僧继晓风节凛然
　　江潮贵溪人正徳六年以进士歴提学副使有知人鉴谓萧与成梁焯金山等必擢上第而魁天下者霍韬也卒如其言又尝谓山曰子文多杜撰如吕申公等语皆诞説也异日居官涖政子必重戒及山以户部主事兑粮江西陷宸濠党败士人益严之曰江公言如左劵
　　余本字子华鄞县人正徳辛未进士及第授翰林编修出为广东副使提督学校诸生想望其风采既至敷教以寛大都率先徳行士敬而爱之然秉性刚直不避权势与廵按毛鳯不协去任士人攀辕载道后歴南京通政使卒
　　王大用字时行仪征人正徳戊辰进士十六年为岭南兵备副使惠困穷威桀黠平寇盗释黄圃寃民民自执为恶者十六人丽于法其功徳在乐昌民为建祠立碑增城寇起知县朱文简宻吿之设法擒获一邑帖然歴右都御史大用甚清苦尚书霍韬在南都乃给废寺田周之
　　魏校字子材昆山人治乙丑进士正徳末为广东提学副使教士先徳行设科条严黜陟首禁火令民兴孝大毁淫祠改公署书院余建社学训童防分肄歌诗习礼演乐僧尼多令还俗男子咸编渡夫其崇正辟邪之功前此未有也教诸生静坐潜心内省气象自中达外如春风之和乃见仁体后以忧去大学士张璁方献夫荐迁国子祭酒所着有六书精蕴训释学者称庄渠先生卒赠寺卿諡恭简
　　欧阳铎字崇道江西泰和人正徳戊辰进士嘉靖二年歴延平知府以治行第一擢广东副使改督学承魏校后明礼教崇信义劝督有程子弟资稍颖辄收之学文义疎劣不即黜再试学不进乃黜之并黜其傥荡无行累教不悛者文体士习为之一变所奬拔多名士考校毕豫拟中选如陈思谦唐穆岑万等无不左验人服其藻鉴擢太常少卿终吏部侍郎致仕卒赠工部尚书諡恭肃
　　袁载字安道慈谿人进士嘉靖十九年知肇庆府严慎勤励节用爱民废坠修举诸不急之费一切蠲去惟恐为民病阖郡徳之擢山东按察副使饬兵临清有中官入境横暴不法载庭挫之入诉几不免赖大学士袁炜调防乃解调广东海南副使治绩更逾治肇时
　　蔡克廉字道卿晋江人少与梁怀仁并称神童弱冠举进士歴广东提学副使教规严肃藻鉴精明己酉秋试所首擢者中式四十余人后多为名臣
　　李渭字湜甫思南人年十五父以毋不敬思无邪诲之遂励志古学以圣贤自期少举于乡嘉靖末以工部郎中出知韶州持身清约劝农桑申孝弟民多化之尝搆求仁馆政暇与诸生论学其中寻擢广东按察副使政体寛平服官清慎与诸生讲学如故转云南防政有先行录传于世
　　陈文衡字惟平鄱阳人万厯十六年由进士任广东按察司副使摄罗定道陞州之初草创未备文衡抑豪右正风俗兴利革弊奬廉劾贪风采凛然一时狐鼠闻风解去乃开河辟路兴学徙城迁营斩叛刋为善后图説使继至者仿而行之
　　任可容字养怀宁人万厯丁丑进士由浙江处州知府迁广东按察司副使兵备惠潮以风纪自任下车之日首建尊经阁养贤堂以教育士子时倭犯碣石柘林诸卫督兵捍御募勇士陈聪等以计击破之逾年复犯南澳又大破之游击顾臬获洋商五十五人指为贼搒掠诬伏当事欲尽殪以上首功可容察其词理谬异一讯立白其寃长乐盗起宻授方畧擒渠帅钟乔赞等羣盗悉平内官李鳯议增惠潮税可容力持不可御马太监李敬奉命开矿横行博罗长乐间发掘民间庐墓争之不得乃上书制府力陈其害因得具奏撤还转本省盐屯防政疏通滞引稽查欺匿屯务鹾政厘然一新防诸司俱缺兼绾五篆夙夜经营不遗余力利兴弊革乃以积劳致疾卒于官祀广惠潮名宦
　　张国经字印棠漳浦人崇祯六年由进士任广东按察司副使兵备罗定道时流寇入境土贼窃发经以严法绳之闻风屏息迁海北分巡道士民为之建祠鲁元宠顺天人起家进士歴翰林院编修崇祯十四年出为按察司副使兵备惠潮整肃明敏郡无滞狱所至严察汛堡萑苻屏迹嵗饥赈恤民赖以生尤以振兴文教为己任葺学宫选师儒崇尚古学浮华之士勿贵也祀名宦
　　佥事
　　丁文升天台人以文学举洪武四年擢广东佥事端慤廉介时民讼多不情文升建亭署左牓曰三思民有讼者即令造亭坐而思焉由是民讼日少至今美之
　　王泰字伯正江西泰和人洪武初以聘应诏试经学时务帝亲擢为第一永乐中歴广东佥事分巡海康问民疾苦除害兴利上疏振寃滞恤孤寡防海寇及拯盐法之弊又言宋寇凖于雷州开渠引侣塘水灌东洋田万顷胜国元帅府以兵守闸兼令掌扄钥以时闭泄嵗屡有秋今渠淤塘废东洋田多旱请开濬以利民防罢分巡召还后知琼州府琼民立祠祀之郑隆字徳隆浮梁人由进士永乐七年擢佥事廉介有守用刑平恕分巡郡邑民爱之后迁广西防议梁观字大用当涂人以太学生擢吏科给事中永乐十六年为广东按察佥事刚介廉平能振风纪分巡潮州强寇刘晚等二百余人啸聚山泽守卫官将发兵之观曰民贫不得已为盗兵之得无误良善乎遂传檄谕以祸福晚等感悟率众来归阖境赖安后卒于潮老穉罔不哀悼肖像配祀韩文公祠
　　龚璲南昌人监生宣徳元年迁广东佥事廉谨明断察狱无寃讼简刑清吏民畏服迁四川按察使彭琉字敏敬安福人永乐戊戌进士以工部主事坐谪教谕大学士杨士竒荐授翰林院编修正统元年擢广东佥事提督学校以成贤化俗为己任增修各属州县黉舍凡书籍缺者求善本刻之琉性刚而貌严虽燕居无惰容寡欲甘贫动凖先儒岭南士风为之丕变擢山西提学副使
　　赵瑶字徳用晋江人成化十二年进士为广东提学佥事教有根本士习丕变未几卒与罗伦意气相期登厓山有诗读者无不感叹
　　宋端仪字孔时莆田人年十四即有志正学成化进士治九年擢广东佥事提督学政其行部所至必较行艺课勤怠虽瘴乡海澨必亲往教人尤必身先表率而痛抑浮诞竒险之习在广五年甄别造就士人知所向方辛酉夏以乡试届期冲冒炎瘴巡歴南韶诸邑遂染疾卒
　　方良永字寿卿莆田人治十四年以进士歴广东兵备佥事廉明勤干兵民悦服时调广右狼兵征儋州贼符南蛇等狼兵所过旧多骚扰良永处置得宜道路戢然累官刑部尚书諡简肃
　　李希顔字原复江南华亭人沈静寡言有大度十嵗父授以春秋知大义居母丧哀毁逾礼治癸丑魁礼闱授南京刑部主事正徳初陞广东佥事署提学奬拔俊乂号称知人以其经学授之广郡时从化盗起当道以遐阻怯于进兵希顔独深入平之仍领海舶例有赢余希顔悉给军士是时巨寇黎头拐啸聚山谷亲率兵大战败之获其渠魁当道妬其功不为奏赏奉表诣阙时刘瑾势倾中外希顔独不踵其门京师称为铁腰李庚午迁云南提学副使
　　方豪字思道开化人颖悟博学于书无所不窥登正徳戊辰进士嘉靖七年为广东按察佥事职掌屯盐清理得宜毫无所私性好吟咏诸名胜多所留题后擢副使寻谢病归搆石屋精舍优游著述其中一时名流经其地者必造焉所着有棠陵集传于世林希元字茂正同安人正徳丁丑进士嘉靖十五年以大理丞建言谪知钦州时方力殚财诎寇盗孔棘希元开诚以先物约身以裕用塞弊窦兴废坠迁学育才广置劝农之使设立屯田增修营堡一意教养其民而捍卫之在任三年民怀其徳后擢按察佥事提督学校有功于粤与林锦并祀
