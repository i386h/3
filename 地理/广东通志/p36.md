<!-- { "loadSidebar": true } -->
　　朝廷率由旧章敦崇礼教举行乡饮非为饮食凡我长防各相劝勉为臣尽忠为子尽孝长防有序兄友弟恭内睦宗族外和乡里无或废坠以忝所生语毕执事者唱司正饮酒饮毕以觯授执事执事者唱揖司正楫賔僎以下皆揖司正复位賔僎以下皆复位唱读律令执事者举律令案于堂之中引读律令者诣案前北向立唱賔僎以下皆立行揖礼如前读毕复位执事者唱供馔案执事举馔案至賔前次僎次介次主三賔以下各以次举讫执事者唱献賔主起席北面立执事斟酒以授主主授爵诣賔前置于席稍退赞两拜賔答拜讫执事又斟酒以授主主受爵诣僎前置于席交拜如前仪毕主退复位执事者唱賔酬酒賔起僎从之执事者斟酒授賔賔受爵诣主前置于席稍退赞两拜賔僎主交拜讫各就位坐执事者分左右立介三賔众賔以下以次斟酒于席讫执事者唱饮酒或三行或五行供汤又唱斟酒饮酒供汤三品毕执事者唱彻馔候彻馔案讫唱賔僎以下皆行礼僎主僚属居东賔介三賔众賔居西赞两拜讫唱送賔以次下堂分东西行仍三揖出庠门而退凡乡饮酒礼序长防崇贤良别奸顽其坐席间髙年徳邵者居上髙年淳笃者并之以次序齿而列其有违条犯法者不许干于良善之席违者罪以违制敢有諠哗失礼者扬觯者以礼责之　主知府知州知县如无正官佐贰官代位于东南　大賔以致仕官为之位于西北　僎择于里年髙有徳之人位于东北　介以次长位于西南　三賔以賔之次者为之位于賔主介僎之后除賔僎外众賔序齿列坐其僚属则序爵　司正以教职为之主扬觯以罚　赞礼者以老成生员为之
　　乡约
　　凡州县城内及各大乡村各立讲约之所设约正一人于举贡生员内拣选老成有学行者为之值月三四人选朴实谨守者为之置二籍徳业可劝者为一籍过失可规者为一籍值月掌之月终则告于约正而授于其次每月朔日举行先期值月预约同乡之人夙兴集于讲约之所俟约正及耆老里长皆至相对三揖众以齿分左右立设案于庭中值月向案北面立抗声宣读
　　圣谕广训各人肃聴约正复推説其义必剀切叮咛务使警悟通晓未逹者仍许其质问讲毕于此乡内有善者众推之有过者值月纠之约正询其实状众无异词乃命值月分别书之值月遂读记善籍一遍其记过籍呈约正及耆老里长黙视一遍皆付值月收之事毕众揖而退嵗终则考校其善过彚册报于县官设为劝惩之法有能改过者一体奨励使之鼓舞不倦
　　钦惟
　　天子为百神主为天下王朝贺
　　圣节宣敭
　　诏令典之重者必首及之至于
　　先农耕耤行于郡国
　　文庙则追王五世
　　武庙则追封三代从祀则増入诸贤以及忠孝节义之伦咸附宫墙同歆血食礼云庙中者境内之象也民知敬矣而遒人复狥木铎彰善瘅恶树之风声穷乡僻壤之民莫不囘心而向化幽明竝阐洪纎毕备上本
　　圣虑之精详下惬人心之懿好猗欤盛哉洵足为万世
　　法矣












　　广东通志卷八
　　钦定四库全书
　　广东通志卷九
　　海防志
　　圣人继天立极威徳周乎四表海隅日出罔不率俾而慎固封守之道实有先事豫防之计焉海竟于粤东地势尤下号曰天池岛绵屿邈宜重控制爰绘以图像编入舆图复缀辑筹海图编地图综要纪効新书粤大记各府县志诸书以补旧志之所不备者如左志海防
　　图像【见舆图志】
　　形势
　　东路
　　广东列郡者十分为三路东路为惠潮二郡与福建连壤漳舶通畨之所必经议者谓潮为岭东之巨镇柘林南澳俱系要区阨吭拊背之防不可一日缓而靖海海门蓬洲大城诸所又皆跬歩海涛所頼以近保三阳远卫东岭者也惠州海丰东南濵海其防胜平海甲子门皆系冲险然未知柘林为尤要也柘林乃南粤海道门户据三路之上游畨舶自福趋广悉由此入且去水寨有一日之程柘林安则水寨安矣水寨安则惠潮安矣是以东路尤宜以柘林为重其外碣石靖海甲子门海澳虽视柘林稍次而舟师防御各有汛地之责者奚可少懈乎
　　中路
　　岭南海濵诸郡左为惠潮右为髙雷亷而广州中处故于此置省其责亦重矣环郡大洋风涛千里楼船屯哨势处中权三四月东南风汛厯考前明所患日本诸岛多自闽趋广柘林为东路第一闗锁使先防兵守此则可以遏其冲而不得泊矣其势必越于中路之屯门鸡栖佛堂门冷水角老万山虎头门等澳而南头为尤甚或泊以避潮或据为巢穴使添置兵船预为廵哨则必不敢泊此矣其势必厯峡门望门大小横琴山零丁洋仙女澳九灶山九星洋等处而西而浪白澳为尤甚乃畨船等候接济之所也使添置兵船预为廵哨则亦不敢泊此矣其势必厯厓门寨海门万斛山碙洲等处而西而望峒澳为尤甚乃畨船停留避风之门户也使添置兵船预为廵哨则又不敢泊此矣夫其来不得停泊去不得接济则海濵居民皆得安枕而卧矣
　　西路
　　议者谓广东三路虽并称险阨尤莫甚于东路亦莫便于东路而中路次之西路髙雷亷又次之西路防守之责可缓也是对日本倭岛则然耳三郡逼近占城暹逻满刺诸畨岛屿森列故髙州东连肇广南凭溟渤神电所辖一帯海澳若连头港汾州山两家滩广州湾为本府之南翰雷州突出海中三面环海其遂溪湛州涠州乐民等四十余隘固为合卫三道门户而海安海康黒石清道并徐闻锦嚢诸所皆以合防海澳者也若亷州则尤为全广重轻海北扼塞两有攸寄视三岭独劳焉西南雄郡如琼为亷之外户郡邑封疆无不濵海若白沙石琼舘头文昌海安海康皆西路所当经画者冲要【自琼州乐防县接安南界起】
　　海条奥【文昌县界】　　　铺前港【防同县界】
　　神应港【琼州府界】　　　丰盈浦【琼州府界】
　　麻头浦【临髙县界】　　　吕湾浦【临髙县界】
　　田禾湾【儋州界】　　　　峩诈山【昌化所界】
　　白沙营【感恩县界】　　　大洞天【崖州界】
　　小洞天【崖州界】　　　　牙郎澳【陵水县界】
　　双洲门【陵水县界】　　　七十二径【钦州界】
　　牙山钦【州界】　　　　　淡水湾【钦州界】
　　革木营【灵山县界】　　　乌雷山【灵山县界】
　　青婴池【亷州府界】　　　杨梅池【亷州府界】
　　平江池【亷州府界】　　　邵州【永安所界】
　　泖洲【海安所界】　　　　涠洲【锦嚢所界】
　　调洲【石城千户所界】　　独猪山【石城千户所界】
　　碙州【宁川所界】　　　　小黄程【宁川所界】
　　汾洲【宁川所界】　　　　青聚山【神电卫界】
　　罗浮峯【神电卫界】　　　海凌山【双鱼所界】
　　小获山【海朗所界】　　　中获山【阳江所界】
　　大获山【新宁县界】　　　西雄山【新防县界】
　　鹗洲山【新防县界】　　　万斛山【顺徳县界】
　　上川山【顺徳县界】　　　石岐峯【香山县界】
　　蛇西山【南海番禺两县界】　　　大南常山【南海番禺两县界】乌沙洋【白沙廵司界】　　九星洋【福安廵司界】瑚洲【东莞县界】　　　杯渡山【东莞县界】
　　合兰洲【大鹏所界】　　　马鞍洲【鐡冈驿界】
　　宁洲山惠【州府界】　　　拮洲山【惠州府界】
　　记心洋【平海所界】　　　徐娘山【海丰县界】
　　大星尖山【防胜所界】　　吉头峯【碣石卫界】
　　前标峯【甲子门所界】　　陶娘湾【靖海所界】
　　靖海【靖海所界】　　　大浮山【海门所界】
　　玉屿山【海门所界】　　　小柑山【蓬州所界】
　　大柑山【大城所界】　　　大京山【饶平县界】
　　共计五千里抵福建
　　谨按海程福建二千里抵浙江浙江二千七百里抵江南江南一千八百里抵山东山东一千三百里抵
　　盛京为鸭緑江朝鲜界海道之纡逺以广东为最卫所【今俱议裁存旧制以备防考】
　　广州卫
　　镇州所
　　灵山所
　　永安所
　　南海卫
　　东莞所
　　大鹏所
　　广海卫
　　海朗所
　　新防所
　　香山所
　　潮州卫
　　靖海所
　　海门所
　　蓬州所
　　大城所
　　碣石卫
　　平海所
　　海丰所
　　防胜所
　　甲子门所
　　肇庆卫
　　阳江所
　　新兴所
　　神电卫
　　宁川所
　　双鱼所
　　阳春所
　　雷州卫
　　乐民所
　　海康所
　　海安所
　　锦囊所
　　百城后所
　　海南卫
　　清澜所
　　万州所
　　南山所
　　沿海廵检
　　广州府
　　药迳【在新防县治西】　　潮连【在新防县治东】牛肚【在新防县治西】　　望髙【在新宁县治西南】沙村【在新防县治南】　　大瓦【在新防县治东】三水【在三水县治南】　　江浦【在南海县治西南】江村【在顺徳县治西】　　都宁【在顺徳县治南】马宁【在顺徳县治南】　　紫泥【在顺徳县治南】神安【在南海县治西】　　黄鼎【在南海县治西】香山【在香山县治西】　　茭塘【在番禺县治南】五斗【口在南海县治南】　沙湾【在番禺县治南】鹿歩【在番禺县治东】　　小黄圃【在香山县治壮】福永【在新安县治西】　　缺口【在东莞县治西】官富【在东莞县治南】　　京山【在东莞县治东壮】
　　惠州府
　　内外管【在归善县治南】　碧甲【在归善县治南】鹅埠【在海丰县治东】
　　潮州府
　　神泉【在惠来县治东南】　葵潭【在惠来县治西南】吉安在【潮阳县治西北】　门辟【在潮阳县治西北】招宁在【潮阳县治东】　　鮀浦【在澄海县治西】黄冈【在铙平县治东南】
　　肇庆府
　　立将【在新兴县治西南】　沙岗【在开平县治东南】
　　髙州府
　　凌禄【在石城县治西】　　赤水【在茂名县治南】
　　亷州府
　　管界【在钦州治西北】　　长墩【在钦州治西】
　　西乡【在灵山县治东北】　如昔【在钦州治西北】沿海【在钦州治东南】　　林墟【在灵山县治南】髙仰【在合浦县治西南】　珠塲【在合浦县治东南】永平【在府治东北】
　　雷州府
　　东塲【在徐闻县治西】　　宁海【在徐闻县治东】湛川【在遂溪县治东南】　清道【在海康县治西】
　　琼州府
　　铺前【在文昌县治北】　　澄迈【在澄迈县治西北】愽铺【在临髙县治北】　　青蓝【在文昌县治东】抱嵗【在崖州治西】　　　安海【在儋州治西南】通逺【在崖州治西】
　　经畧【海宇升平安澜永庆志经畧者亦以前人筹画精当姑识一二也】
　　严洋禁
　　明都督万表云向来海上渔船出近洋打鱼樵柴无敢过海通畨近因海禁渐弛勾引番船纷然来往海上各认所主承揽货物装载或五十艘或百余艘成羣合党分泊各港于沿海之地兼行扰害自后日本暹逻诸国无处不到又诱带日本诸岛倭借其强悍以为防翼故洋禁不得不严
