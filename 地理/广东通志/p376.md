<!-- { "loadSidebar": true } -->
　　坡亭【在县北八十里石瀑冈下枕南海九江海宋绍圣中苏轼谪官儋州过此值江涨畱数日居人慕之筑亭于上遗址尚存】
　　睨海亭【在县西龙兴寺后宋庆元中番禺尉方信孺摄县时建元末废】
　　宋行宫【在厓山宋祥兴初帝昺南迁时建宫凡三十环以军舎千余】
　　慈元殿【在行宫后宋帝昺建以奉皇太后杨氏后燬于兵遗址今建全节庙】
　　古冈书院【在县西南元至元中知县沈寿爲罗防正建明洪武十七年以筑城废】庐阜精舎【在县南小庐山上距江门二里明陈献章建】
　　楚云台【明陈献章建知县曹学参修额其堂曰景贤】
　　嘉防楼【在白沙村东北有司爲明陈献章建兵巡道何子明修】
　　三水县
　　云谷泉【在清塘山上晋葛洪洗药于此亦名葛僊井】
　　古三水镇【在昆都山宋置戍于此遗址尚存】
　　金沙井【在蕐山寺古僧复庵洗鉢泉】
　　鸭埠水【水自万山出夏冷冬温鸭鹜乐聚宋狄青西讨经此】
　　僊迹石【在蕐山上寛平如掌有巨迹俗传李僊飞升处】
　　乐塘江【近何木冈明永乐高安潜溟爲广东副使朝觐经此洗砚失水中次年还舟泊江侧见砚隐隐在沙拾之作诗以记】
　　僊果园【在大潭山上相传有僊果奇花游者摘啖之窃怀则迷归路】
　　石屋【在龙池山上】
　　麒麟石【在南岸陈埇峯数丈前临大江上有僊踪石中有岩深广数尺相传祈嗣多验】
　　清远县
　　峡山书堂【相传轩辕二庶子长太禺次仲阳降居南海与其臣曰初曰武者隐此太禺居峡南仲阳居峡北故山名曰二禺上有二帝子祠下有读书台右为山晖堂祀二禺臣皆邑人朱叔子建】尉佗万人城【在清远县峡中宿北陨山基址尚存】
　　中宿废县【在何峝村距县十里】
　　中宿旧城【在今城东北基址尚存】
　　楞伽台【在清峡唐李群玉将游罗浮登此有畱别羽士诗】
　　花县
　　僊人圹【在筋竹冈山巅相传爲僊人遗蜕所藏祷旱輙应】
　　钟潭【在瑞云山下隆兴寺旁相传古有废寺佛像委潭内其钟飞入覆之土人善水者徃徃见其钟纽每欲决水取之輙遇风雨而止】
　　韶州府
　　曲江县【附郭】
　　任嚣城【在县南五里】
　　古府城【汉城在正水东莲花岭下隋城在武水西宋初于此置钱监又有古城在城南晋末卢循以徐道覆爲始兴守城于此刘宋遣沈田子讨之旁亦筑一城今呼沈将军垒】
　　拱极亭【在芙蓉山汉康容炼丹处今圯】
　　三枫亭【在县界图经云曲江有修仁水水北有三枫亭梁范云有诗唐刺史韦迢重修】逍遥台【在城南五里武水东隋刺史薛道衡建唐张九龄有序并诗】
　　侯司空宅【在桂山下今爲司空庙】
　　韶阳楼【在南门外临江唐初建元末废有许浑诗】
　　张曲江宅【在城南十里或云城东六十里平圃驿畔】
　　风度楼【在府治南唐张九龄爲相宗重之每用人必曰风度得如张九龄否邑人因以名楼】朝阳楼【在武水西城堞上唐皇甫湜记】
　　张丞相园【在城南南山下有张九龄诗】
　　旧曲江县治【一在南门外宝林堂后梁干化间建一在南门内路东宋绍兴初建卽今学爱坊一在府谯楼东元祐元年建一在八角亭忠祐侯庙明宣德三年建】
　　浈水馆【在郡城南宋景祐五年太守狄咸建尚书余靖记】
　　韶亭【在韶石山宋潘伯恭建余靖记】
　　余尚书西园【宋祖无择访余靖西园有诗】
　　善化院【在城北宋余靖记】
　　望京楼【在武山西宋宝元二年尚书余靖记】
　　涌水亭【宋庆厯七年建余靖记】
　　永通监【在武水西古城中宋余靖记】
　　余襄公宅【在城中通衢今爲祠】
　　旧九成台【在城北上旧名闻韶台宋建中靖国元年郡守狄咸更名九成苏轼有铭】九成台【旧名闻韶台在北城上宋建中靖国元年苏轼兄弟谓舜南巡奏乐于此因更名曰九成刻铭石上后以元祐党事废遂以西城上武溪亭爲台】
　　蜕僊台【在碧落洞石壁险絶中有人蜕宋崇宁间广帅王涣之作蜕僊台好事者因凿石函贮之】湘江亭【在东门外一里宋时饯别处】
　　尽善亭【在城东百里宋苏轼有诗】
　　思古堂【在古府堂西宋郡守狄咸建苏轼书匾左右有燕誉鱼乐二亭】
　　政宝堂【在郡治西宋苏轼黄庭坚石刻尚存】
　　清淑堂【在旧九成台下宋王安石侍其父益守韶时读书于此】
　　望韶亭【在城东八十里甘竹都望韶庵宋郡守范端臣记】
　　整冠亭【在帽子峯上取唐韩愈诗上宾虞舜整冠裾而名左瞰正水右俯武溪宋守梁安世记】燕誉堂【在城东北下瞰湘江后废】
　　金鉴堂【在郡治西宋末建取唐张九龄所上金鉴録故名】
　　通天塔【在城南洲中正武二水合流处明嘉靖间知府陈大纶建】
　　临水源石【在□溪都盘石上】
　　乐昌县
　　古城二【一在县西二里传爲赵佗所筑上抵泷口隋时以其地爲县治一在县南五里任嚣所筑盖乐昌于湟溪关最近故筑此】
　　僊人石室【在县西五里高三十余丈游者攀縁而入有石床石印卽泇溪福地唐陆羽题名尚存】
　　仁化县
　　古城二【一在县北一百三十里康溪都传爲赵佗所筑其境通郴州桂阳今曰城口村一在县北一百一十里唐垂拱初置县所筑】
　　乳源县
　　古城【在虞塘距县治十里遗迹尚存】
　　讲书堂【在县东二十里毬冈宋进士胡宾王读书于此有濯缨亭几案石迹尚存】
　　西京古道南关【在洲头上】
　　翁源县
　　古县治五【一在安阳里罗江距今县东北六十里一在下窖距县东五十里一在蒙距县西五十里卽今曲江之巡检司一在岑水东距县西北四十里一在细草冈距县东南四十里】邵谒书堂【在县东七十里三华镇罗冈水中唐邵谒隐居时读书于此今圮】
　　废建福县【在今县治东五十里】
　　旧儒学【在高岭下】
　　英德县
　　万人城【在正山汉赵佗所筑】
　　梅鋗宅【在苲岭麓】
　　洭浦关【在洭水口今圮】
　　阳山郡城【在县西梁天监中置隋平陈废郡遂圮】
　　衡州城【卽浛光县基今爲洸口巡检司梁天监中置衡州于浛光县领始兴等十二郡隋平陈改曰洭州】
　　英州城【五代南汉置英州治于大庆山明改爲英德县卽正阳旧城今谯楼砖石皆有正阳县字】坡翁堂【在县治西宋苏轼谪惠州憩此故名】
　　晞阳亭【有苏轼题名】
　　寒翠亭【在南山石壁有苏轼题】
　　烟雨楼【在县治东宋时建米芾有题】
　　众乐亭【在函晖谷外下临澄江宋郡守方信孺建连希觉记】
　　峡山庙【一名大庙在县下流五十里前临大江昔有怪石爲舟楫患过者神而祀之明正德十六年尚书霍韬毁庙雷随驱其石遂为安流土人因其故处立天后庙】
　　南雄府
　　保昌县【附郭】
　　孔林书院【在平林村唐孔戣为岭南节度使子孙遂家焉宋建隆七年裔孙孔閠建陈叔秀记】废贡院【在延祥寺西兵燬后试士于僧舍宋绍兴元年知州赵伯珒即城东教塲地改建尚书谢谔记端平元年知州张友修韶州军事判官曾刺元记元初废】
　　寄梅驿【在城南宋绍兴间知州李岐修】
　　放生池【宋初在城北易涸淳熈间在平政门外五里江水通焉禁民网罟】
　　入使行馆【在城南隅宋淳熙间知州韦能建】
　　怀德驿【在怀北乡宋嘉定四年知州邹孟卿建】
　　沙水驿【在沙水镇宋嘉定四年知州邹孟卿即汉节亭改建十三年知州孙崈修保昌令傅烈记】大寳场【在三角岭下】
　　旧保昌学【在光孝寺东宋淳祐中迁县东】
　　种玉亭【在府治内宋章得象建】
　　三松台【在光孝寺后宋张□发记址存】
　　庾岭妪家【宋卢多逊南迁度庾岭憩一小家其妪颇能言因问之则曰我中州仕族子亦显位为宰相多逊挟私窜以死多逊常怀毒螫当犯法禁且留此俟其过妪固不识多逊而多逊窘甚即仓卒避去】
　　闻韶亭【在河南社稷坛后】
　　叱驭楼【在庾岭上】
　　来雁亭【宋余靖有诗】
　　通越亭【宋余靖有诗】
　　二僊坛【在梅岭下】
　　旧保昌县治【在清平坊县学西元迁刺史坊卽今治】
　　防古学【在南门内元设官生习防古字进奏表笺儒学撰文防古学校勘书之】
　　珠玑巷【在沙水寺前相传广州梁储霍韬诸望族俱发源于此】
　　畦桑园【在旧县学西明洪武初知府左孟诚建】
　　作贤楼【在大中书院后明知府江璞记】
　　怀远楼【在陵江驿后】
　　六祖塔【在大庾岭上】
　　始兴县
　　梁太子书院【在县治南世传梁昭明太子受经于傅大士寓此】
　　文献公书堂【在清化乡】
　　阶口驿【在县西南十五里】
　　旧儒学【在县东一里许】
　　惠州府
　　归善县【近郭】
　　晋欣乐县故基【在县南一百五里晋太和元年建陈正明二年废今犹呼故县潭】梁化郡故基【在县东南八十里梁天监中置隋开皇十年废今爲梁化屯】
　　舎人巷【在府治南五十余步五代时张超远爲起居舎人因名】
　　鵞城【郡志惠郡称鵞城相传昔浮木鵞至此】
　　野吏亭【在府治东北宋咸平初郡守陈尧佐建皇祐中黄仲通修绍圣初方子容重修苏轼记其壁曰故相陈文惠公建立此亭榜曰野吏】
　　徐处士宅【在水东街】
　　梅夫子宅【今元妙观】
　　唐子西故居【在沙子步宋政和中博士唐庚谪惠寓焉自爲记】
　　畱丞相宅【在郡城北下郭三里宋相畱正故第呉高诗曰乔木尚存丞相宅今圯】文惠堂【在府治旁宋陈尧佐守郡故名有尧佐手植荔枝树苏轼诗曰丞相祠堂下将军大树旁炎云骈火实瑞露酌天浆淳祐初赵汝驭改爲延相堂】
　　合江楼【在府东门外东江西江合流之所宋苏轼甞寓此有诗】
　　松风亭【在县学东北宋苏轼有诗今圯】
　　东坡故居【在白鹤峯宋苏轼谪惠卜居于此】
　　李氏山园【在郡城南龙塘宋琼州安抚使李思纯别墅】
　　万石坊【在郡治南以宋黎献臣李思纯李思义陈周翰陈开五太守所居因名】
　　陈侍讲故居【在舎人巷宋绍兴间陈鹏飞谪惠居此】
　　翟夫子舎【在白鹤峯侧宋翟逄亨藏修处】
　　陈使君堂【宋陈儞知惠州有德及民民生祠之榜曰陈使君堂久废】
　　船澳【在归善上下淮都海滨宋丞相文天祥甞驻师于此】
　　王御史宅【在东平坊明王度死事之后没爲侯邑博宅今爲民居】
　　博罗县
　　废罗阳城【在县西四十里罗溪之南】
　　姚娘庙【郡志汉和平间居民姚氏女正淑爲乡族所称卒后立庙于博罗县东盘陀湾祀之号曰姚娘宋咸平中陈尧佐以潮倅守惠州携潮士许申偕行晚舣舟于岸舟子方击柝俄有骑数辈卒百余指呼甚严云今夕丞相漕使防宿于此慎勿疎虞明日行访其地有姚娘庙及登相位遣人祭告申亦任本路转运使一如其言】
　　梅花村【在罗浮路侧有隋赵师雄醉憩事】
　　轩辕故居【在罗浮山东唐轩辕集隐居之室】
　　七曜洞【唐宗时甞获古乐器于此王维有贺表】
