<!-- { "loadSidebar": true } -->
　　何氏【邓信侯妻早寡无子欲以身殉亲戚劝以耄姑在堂未可死为之择嗣承祧家贫纺绩养姑备尝艰苦】
　　陈氏女【许字曽能超夫亡奔丧姑以年少无嗣为妇难陈坚愿守节后事姑孝养备至姑感其义语人曰有此妇老妇无子而有子矣以上雍正七年旌　以上新安人】
　　右广州府
　　招氏【生员朱元泰妻早寡奉舅姑孝抚继子慈康熙四十七年旌】
　　杨氏【周彬妻夫亡孀守邻周可镗强奸不从殴伤立毙雍正元年旌】
　　郑氏【谭梦韶妻年十九岁奸人沈姜石强奸不从死之雍正二年旌】
　　李氏【莫蔡元妻夫早卒誓不再适事舅姑尽孝教子有成雍正七年旌　以上曲江人】孙氏【李三近侧室女红姑年十六顺治辛邜曹寇破城被掠母女骂贼同时遇害】
　　张氏【生员舜命女邝毅妻事舅姑以孝闻毅病不起张与诀以死殉及葬毕即自尽】苏氏【诸生僖女张日晃妻日晃死恸哭七日不食以殉】
　　萧氏【藿之女年十九适张以臣子绂越二载绂亡遗孤士德方在抱萧食贫守志奉养翁姑七十余年节孝如一日康熙七年建节孝流芳坊在南湾孙日星登辛丑进士】
　　萧氏【张纮妻夫早卒遂剪发毁容誓无他志家故贫勤织絍以佐养孀居五十五年康熙八年旌】邓氏【李霞妻夫亡矢志靡他事孀姑抚遗子防防在疚里党哀之】
　　罗氏【生员李树崧妻十七岁归李未几树崧卒励坚守志孝慈无间孀居五十五年】
　　骆氏【生员苏着妻着卒骆年未三十洁志孀守事老姑抚幼子二十五年完节　以上雍正四年旌】骆氏【薛谦六妻年甫十九而寡事舅姑朂孤子孝慈兼尽雍正五年旌　以上乐昌人】张氏【耆民刘以宪妻无子为夫娶三妾生宗汉甫四岁夫卒张与三妾抚孤训教有方】叶氏【黎人质妻十八岁而寡荆钗布裙足不履户外养姑训子四十余年雍正六年旌】防氏【谭康国妻早寡誓无二志事翁姑育孤子歴二十余年氷操不渝雍正六年旌　以上仁化人】易闺超【生员肇文女年十八未字顺治四年六月叛兵罗士璧刦掠城市肇文被执闺超缢死】陈氏【诸生杨徽勲母顺治八年曹寇刦掠杨家围围破陈自缢死　以上乳源人】
　　张氏【李光亨妻与其妾刘俱为贼掳义不受辱投悬崖而死县令李上林旌曰节义双全】沈氏【林万妻有殊色贼掠之大骂不屈县令李上林旌曰节凛清风】
　　张氏首龄【诸生问仁女许配赖氏子未字夫亡女闻不食死邑令撰文祭奠表其门曰贞节维风　以上翁源人】
　　右韶州府
　　己丑烈女【曰廖招姊者贡生同春孙女闻城破惧汚自刭死曰甘敬姐者贡生起元女见营卒入室遂跃入井其母蔡氏及起元俱从之死曰温氏者教授谭沂妻举家为掳温不食而死曰陶氏者庠生尹勲猷妻窜河而死越日尸浮面如生曰温氏者贡生梁映霄妻襁负幼女投井死曰罗氏者朱寿朋妻同姑被掳其姑赎归罗与夫恸诀行至凌江投水而死】
　　邹氏【陈仪妻仪卒事姑抚孤孝慈兼尽守节二十余年康熙四十二年旌】
　　欧氏【何良璧妻夫卒无子择侄承祧事耄姑侍养尤谨康熙四十八年以节孝旌】
　　丘氏【蔡子瑗妻年二十余夫卒翁姑继亡邱经营祭葬艰苦备尝教子成立守节二十余年】郭氏【叶炳然妻夫亡子幼家故贫郭惟纺绩以佐之事翁姑以孝闻孀守三十一年】
　　刘氏【邓鏊妻年十六归刘逾岁而寡事姑择嗣三十七载节孝无亏】
　　朱氏【谭熙浴妻熙浴卒家贫事舅姑鞠幼子借女红以活苦节五十六载】
　　何氏【生员郭铿妻产一男而铿早逝何年二十五悲痛扼吭决志以殉舅姑劝止之抚孤矢节孝事二人　以上雍正六年旌】
　　张氏【甘作栋妻性端谨知礼义时有王斋公者徃来栋家目张色计淫之一日昧爽瞷栋出猝入卧室张坚拒骂詈斋公忿甚持床下柴刀杀之雍正七年请旌　以上保昌人】
　　张氏【何德愚妻少年嫠居坚节自守督训三孙后一华扬清一正皆成立张寿九十一岁郡守郑给扁旌表之曰人瑞】
　　徐氏【陈自树妻年二十四孀居无嗣家贫防纑孝事翁姑寿七十五卒】
　　李氏【农家女王四灵妻夫死誓以身殉家人防之少懈竟入室投缳死】
　　卢氏【廪生郭凌汉生母己丑八月流贼刦寨破围卢厉声骂贼赴火自焚死】
　　冯氏【庠生饶献母少年孀居贫苦自给竭力教子蔬食三十余年邑令　旌曰贞节垂芳　以上始兴人】
　　右南雄府
　　陈氏女【名年姐铁炉湖叔冠女许字诸生李花结顺治丙戌山寇陈耀入据县城年姐惧为所汚私理衣裾宻纫以带结喉自缢而死】
　　陈氏【生员王应防妻归宁途次盐埠磜遇大蓬盗被掳不为所汚次日盗回营经赤砂渡陈从舟中跃入海死】
　　胡氏【休宁人参军濈女许字海丰叶祖麟未嫁而祖麟病笃其姑欲得妇归事之濈以女徃既归治药饵惟谨阅五月祖麟知不起谓胡曰汝有父母吾死汝即归宁胡泣曰吾以君病亟而来以君肉未寒而去母乃与初心相悖乎君若行请以死从祖麟卒妇被髪号踊取佩刀自裁家人谨守之已而水浆不入口竟死距夫亡两月耳卒年十有九康熙二十年旌】
　　汪氏【黎元巽妻归三年而元巽殁抚姑坚守承事耄姑以孝闻】
　　姚氏【徐章鈖妻年二十岁归章鈖三载夫卒姚念舅姑垂白夫不及终事为憾晨昏定省甘防必亲舅姑逝哀毁骨立殓殡如礼乡里以节孝闻　以上雍正四年旌　以上归善人】
　　毛氏女【许字余濓友未归而濓友卒奔丧守义敬执妇道立嗣承祧苦节三十六年雍正四年以节孝旌博罗人】
　　叶氏女【名长姐应祥女许字谢永陞永陞病没讣闻长姐饮泣絶粒食父徃奠登楼自经死时年十四应祥为合葬焉】
　　钟氏【失其夫名以归宁道遇强暴曽六胁奸不从被杀身死康熙六十一年旌表　以上永安人】呉氏【诸生徐基妻庚寅冬兵克城呉遭掳欲汚之坚执不屈遂被杀嗣本兵羡其节烈掩于土木楬记其上其夫感之亦终身不娶】
　　陈氏【郑广礼妻夫亡奉姑以孝闻抚孤成立孀守三十五年雍正五年旌】
　　呉氏【潘乃桓妻年二十余夫亡事舅姑克尽妇道教子有成守节二十六载雍正六年旌】梁氏【生员戴廷佐妻夫殁孀居事翁姑孝敬尽礼义方训子卒以成名雍正七年旌　以上海丰人】蓝氏【黄鼎甲妻寓长乐城陷负幼子满幼女淑英赴深渊溺死闻者哀之】
　　张氏【监生罗廷櫆妻夫卒无子坚誓守节以事舅姑孀居四十二年雍正五年以节孝旌　以上龙川人】
　　罗氏【职方司陈良言妻徐氏俞氏其妾也良言贵州石阡卫人携家避乱长乐丙戌值东城陷窜居禅定寺四营贼露刃胁其财罗不受辱缢死徐与俞继之幼女二姐三姐四姐弟将仕郎仆永禄婢福妹俱投缳而死一门节烈邑人哀之为合葬寺傍立祠以祭表为九烈墓云】
　　顔氏【生员黄应运妻值城陷应运生母詹氏贼欲杀之顔泣诉愿身代及顔方受刃妾曽氏又奔号曰我其妾也顔无所出我愿杀身以全顔贼感其义两全之】
　　潘氏女【年十六城破被执贼欲辱之女不从贼惧以刃女益奋詈夺刀自杀贼恨之为支解】张氏【孔王惠妻丙戌为贼帅邹羊牯所执鞭刃丛加捽之跪不屈将杀之张绐贼掘取所窖银贼信之行至河边跃入水死　以上长乐人】
　　魏氏【李庭伯妻夫卒矢志守节择嗣承祧寡居三十余载】
　　李氏【生员刘澧妻归澧甫二年而寡抚藐孤事翁姑惟谨苦节五十四年　以上雍正四年旌】孔氏【生员温懿馨妻年二十余而夫亡抚子成立孀守四十七载】
　　曽氏【生员饶基妻二十而寡矢志靡他敬事孀姑慈育弱子节孝两全卒年七十有八】曽氏【巫□妻年十九而夫故遗腹举一子志节益坚孝事耄姑歴五十七年如一日】
　　魏氏【曽元旋妻年十九夫卒洁志孀守孝翁姑鞠幼子孝慈兼尽　以上雍正五年旌】张氏【生员钟枢妻夫亡无子择继承祧事翁姑孝养无间孀守四十余年】
　　周氏【万祝岳妻二十而寡孝舅姑克尽妇道抚孤儿训以成立孀居五十三年　以上雍正六年旌】魏氏【监生钟潜妻早寡事姑孝教子慈足不逾阈者二十九年雍正七年旌　以上长乐人】潘氏【周右乃妻年二十四夫亡守志事舅姑抚孤子以孝慈着享年八十有七雍正四年旌】陈氏【王家松妻年二十而夫卒陈孀居事舅姑尽礼守节五十二年雍正五年以节孝旌　以上兴宁人】
　　刘氏【知州蒋世珍妻年二十六州弁呉章因衅谗世珍获罪卒于惠刘闻讣欲殉以家人觉救止章闻刘殊色矫逮至署使婢谕意刘叱拒之遂自经葬城南连岘亭右】
　　呉美娘【父名秀梓年十三适王某顺治庚子被寇掳至黄冈溪欲汚之挟以刃呉夺刃骂贼遂遇害乡人哀之殓而志其墓】
　　冯桂英【晏英妻年十八夫卒治丧具曰畱余俟我及葬视其穴曰虚右俟我葬毕入室自经】呉氏【叶廷开妻夫病笃语呉曰我无子汝自为计呉不答及夫葬省墓潜采毒药怀中及归夜起服毒遂死母石氏亦二十四岁而寡】
　　罗氏【适举人何多艺年二十四而多艺卒举遗腹儿又殇罗乃立继承祧事姑以孝志节愈坚雍正七年旌　以上连平州人】
　　林氏【陈庆公妻年二十六而寡遗腹诞子斯才教以有成官岑溪令歴六十年享上寿顺治十年旌】江氏【李琮妻琮死江年十九欲自缢家人救之姑顔氏知其有遗腹以大义谕止之江悟始营葬事后生子孤苦父欲夺其志江不从顺治十七年旌】
　　尹氏【贡生黎允吉继室年二十六夫卒事老姑抚幼子孝慈兼尽孀守三十余年康熙二十五年旌】邝氏【生员刘际英妻年二十二岁而际英卒洁志寡居歴二十余载以完节终雍正四年旌】邝氏【生员黎玉成妻归逾岁夫亡邝年甫十八依孀姑抚孤儿守节二十余年厥志弗懈】李氏【生员黎民化妻夫卒克供妇职教其子以有成孀居五十九载寿逾八旬　以上雍正五年旌】谭氏【生员黎焕成妻年未二十而寡事舅姑鞠弱子苦节终身雍正六年旌】
　　邝氏【张耀奎妻二十夫卒守节孝慈无间寿八旬终】
　　苏氏【张耀璧妻年二十余夫卒敬事舅姑始终不怠节孝两全守贞五十余载　以上雍正七年旌以上河源人】
　　陈氏【林象镕妻年十九丙戌冬防大兵入粤遇队卒欲强汚之陈自尽总督佟养甲亷得其实戮其卒令知县王侯宠给扁奨之】
　　王氏【举人林呈祥妻年二十七夫亡立孤以嗣建夫家宗祠又捐田为通庠宾兴之资邑人士闻于院请题旌表　以上海丰东海滘人今请设县】
　　右惠州府
　　曽氏【字夫杨顺治丙戌贼首黄海如执曽觇曽少艾欲载之归曽不从因取他妇老者缚置碓上火以恐曽曽终不为动贼缚而且解者三曽骂愈厉遂焚死于石臼旁】
　　翁氏【贾人陈某妻育女四岁陈卒翁收其赀数十金付夫弟瞻女闭户自经】
　　呉门三烈【呉元防妻陈氏年二十夫卒有遗腹女三娘与其从女名大娘同居庚寅兵掠彩塘乡陈闻变偕二女同投井死越二日兵退出其尸顔色如生】
　　张顺娘【陈阿戌妻事舅姑以孝谨称一日阿戌入山樵采死于虎张走拾残骸遍防其血抱之号恸旋入室剸喉垂死其姑救苏守之葬夫毕夜缢死于床时年一十七岁】
