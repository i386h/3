<!-- { "loadSidebar": true } -->
　　神山　在城东二十里髙五丈周一里余有石状如神彭峝山　在城西三十里髙百丈周十里上有水帘飞瀑如珠
　　石船山　在城西三十里髙二十丈周约二里上有大白石如船今无
　　石涌山　在城东四十里髙十丈周三里水中石如涌出
　　深溪山　在城东南四十里髙十二丈周二里上有瀑布泉注为潭
　　飞鹅山　在城东南四十里髙十二丈周二里流水横绕状若飞鹅
　　大岭山　在城西南四十余里髙五百丈周二十里紫霞泉在其隂瀑布泉在其阳
　　虎头山　一名秀山在城西南五十里髙五十丈周三里大海中有大虎小虎二山相峙如虎踞之状俗呼虎头门
　　武山　在城西南五十里髙百丈周约七里突起海中有武勇状前立虎门寨
　　海月岩　在城西南五十里髙十丈周一里上有石井四时不竭古传海上风帆影落井中今无
　　莲花峰　在城南五十里【各旧志东北四里及西南六十里俱误】髙百丈周十五里九峰峻耸状如莲花
　　曹幕山　在城西北八十里林木蓊郁髙十丈周一里寳山　在城东南百余里旧县名以此上有潭潭下有石瓮飞瀑注之奔响如雷髙六十丈周六里相连为卢山【旧志入新安误】
　　水癸水　发源县治后之壬峰下绕县东合到涌之水流合南闗之水至北闗出
　　东江　自惠州西流经石龙过増城出二防口入海瑚洲　在城南海中旧传尝有渔人网获瑚于此故名
　　鼓镇龙潭　在城东二十里前有二石鼓镇之因名上有庙
　　三门海　在城西南六十里上有三洲潮自东南来至此分而为三过此复合新安界
　　双女湖　在城东南七十里【各旧志百里误】昔有二女溺此每晴霁则有双鲤长丈余出没湖中
　　织女湖　在城东百余里湖中多支机石故名
　　虎头潭　在城东一百六十里惠州界山险絶如虎头中有田潭居其下
　　按各旧志有鳄湖在县西南二百里查县西南系海鳄湖无考
　　从化县
　　山石鼓楼山　在城东三里髙四丈周二里有石穴大如堂屋水来冲激镗然有声故以石鼔名今又名鹅形岭
　　风门山　在城西三里髙七十丈周围三十里旧名枫梅岭其隂有刘仙岩相传刘氏女于此上升其阳有观音岩
　　豸角岭　在城南五里髙三千丈周围二十里为邑之水口旧有水口塔
　　围脑山　在城西十里其上有仰天湖又西为三将军山三峰屹立又西三十里为蜈蚣山
　　云台山　在城北三十里髙一百丈周围六十里山岭平衍如台常有云气覆之
　　狮子岭　在城南三十里髙二十丈周围二十里一首仰视如狮子岭旁有小圆冈如毬名狮子毬
　　双凤山　在城东南四十里髙一百丈周围百里双峰并秀亦名大小鹧鸪山通增城县界
　　武台山　在城南四十里两峰相连
　　龙潭山　在城北四十里髙一百余丈周围八十里下有龙湫
　　百丈带山　在城西北四十里髙百丈周一百里有泉自山巅飞下分为两道望之如带下为流杯池可以流觞
　　凤凰岭　在城东五十里云兴则雨其隂有金井泉猿啼岭　在城东五十里髙三十丈周围二十里山多猿穴通增城县界【旧志未载今查出】
　　水亭山　在城东五十里其巅有杨溪洞广十余丈有石径可至上有石长数十丈敻出如船下覆洞穴有藤生焉故又名水藤山
　　北山　在城东北五十五里【旧志城北六十里误】髙三百丈周百里三峰峻防入于云汉巅有瀑布下有龙潭
　　中心山　在城东六十里韶峝之东下有曲水前有嶅头岭中有流泉三级下注于溪
　　青幽山　在城南六十里髙七十丈周围五十里树木森翳接连双凤山【旧志未载今查出】
　　髙云紫草山　在城北七十里山甚髙峻望之色泽光紫如赭霞
　　黄纛嶂　在城北一百里形如展纛故名
　　五指山　在城北一百里【旧志九十里误】髙三百丈周百余里五峰相连如指通龙门英徳界与北山相连
　　水犁塘水　在城西三里风门山下发源于田心流四十里绕出豸角岭与流溪曲江合流出广城至石门入海
　　曲江水　在城东南五里发源于韶槩二峝至豸角岭与犁塘合流出广城
　　汤泉　在城东三十三里旁有圆山如毬俗呼热水池有硫磺气
　　螺江水　在城南五十里
　　合江水　水源有三一源于增城之蓝粪山一源于中心山一源于槩峝五十里至白茫潭又五十里至县前与流溪合水甚清浅不通舟楫
　　流溪　在城北二百里源于纸峝十八山流绕豸角岭抵石门与清逺大溪合入于海
　　龙门县
　　山七星冈　在城内平原突起大小相聨若天之七星凤凰山　在城北五里【旧志西南一里误】髙百丈周八里双峦并峙如凤凰和鸣又似丫髻俗呼丫髻山又名幼女岭卷龙山　在城东北八里髙四十丈周五里近八字山八字山　在城东北十里髙百丈周八里
　　蝴蝶双山　在城东十二里髙七十丈周围七里望之林峦对峙翩翩若舞【旧志未载今查出】
　　神仙岩　在城东十五里即仙石岩【旧志十里误】髙二十丈周二里下有空洞石磴天成可坐百人
　　将军岭　在城南十五里髙二十丈周围四里【旧志未载今查出】
　　屏风石　在城东十五里屹立平原宛然一方屛障又东十里为石应山
　　帽子峰　在城东二十里髙百丈周围九里【旧志未载今查出】麒麟冈　在城东二十里髙三十丈周围六里【旧志未载今查出】
　　油柑岭　在城南二十里髙八十丈周围十里【旧志未载今查出】
　　和尚岩　在城东三十里髙二十丈周三里有石庵一所可坐五十人庵门外有石如醉僧倒卧
　　双石山　在城南三十里【旧志四十里误】二石屹立
　　彭祖岭　在城南三十里昔有彭姓百岁者栖迟其下因名
　　仙人洞　在城南三十里髙五十丈周七里有石牀石灶石臼石井泉从井出大旱不竭又佛像庄严如人工雕琢【旧志未载今查出】
　　蓼溪嶂　即招贤峰在城南三十里髙百仞周围三十里上有池曰卧鹿方二丈隆冬水润不竭
　　望云岭　在城南三十三里上多草木下有射台白云覆之九林诸水经焉【各旧志属增城今析龙门】
　　虎狮山　在城西五十里髙五十丈周围十里山形若虎狮对踞上有飞泉防入蛟穴又有路名虎狮径【各旧志属增城今析龙门】
　　天岭山　在城南六十里髙约千仞周围十里为一邑之望
　　仙女石　在城南六十里髙六十丈周六里秀防叅天两石相拱如人形山腰有石鼓踏之有声又呼为石鼓岭
　　陈峝山　在城西六十里髙六十丈周围十里势如卓旗
　　铁冈　在城西七十里
　　桂峰山　在城北七十里【旧志西北五十里误】髙数十丈周围七里山多桂花
　　圣磜岭　在城南八十里髙百丈周围十二里上有乔木中有石磴流水九曲注为飞泉百十丈下有深潭不测岁旱以红铁投之则霖雨骤至为一邑胜槩
　　白牛岩　在城北八十里髙数十丈周围十里岩俱白石望之如堆雪【旧志未载今查出】
　　童子读书石　在城北八十里石马山旁有五石宛如五童子石台石磴森列平敞【旧志未载今查出】
　　天柱岭　在城南百里【旧志一百十二里误】髙数十仞周围十里上有石牀世传絶巘有罗隠题迹
　　岑曙岭　在城南百里一名岑曙洞髙五十丈周十二里中有西云防仙二洞飞泉可以流觞
　　东涧山　在城南一百余里髙约六十丈周围十里仙歌嶂　在城南一百余里髙百丈周围十二里蓝粪山　在城西百余里髙百丈周围三十里【旧志未载今查】出
　　水西林水　一名九林抱城而东注合诸溪水迤二百余里过增江至广州大江同入于海
　　白沙水　在城东五里源出虎狮山
　　虎跳潭　在城南三十三里潭最深上有两石相对各髙丈余虎迹宛然
　　路溪水　在城东五十里源出铁坑山
　　墨湖水　在城南六十里源出陈禾峝【旧志未载今查出】髙明水　在城西七十里源出流溪山【旧志未载今查出】鳌溪水　在城南百里源出博罗界【旧志未载今查出】
　　永清水　在城南百里源出蓝粪山【旧志未载今查出】
　　新宁县
　　山连珠山　在城东南三山连峙累若贯珠一在城内亦名东山【即旧志连珠冈】
　　展旗山　在城西南潮境侧峻絶如旗雄镇一方三台山　在城北一里为县主山髙百丈周围一里许三峰耸秀象若三台西为寳鸭山
　　石人山　在城东北三里髙约一百十丈周围一里石起山巅卓立如人又名石化山
　　紫霞山　在城西七里又名西华山
　　文迳山　在城东八里
　　丫髻山　在城西九里髙五百丈周围六里状如丫髻上有竒石石上有小池四时不竭
　　寺山　即寳国寺之后山山有大石石有仙人迹下有泉池
　　玉懐峰　在城南二十里下有温泉
　　孔公岭　在城西二十里状如卓笔故名
　　石鼓山　在城东三十里上有石击之如鼓声
　　百峰山　在城东三十里层峦叠巘不可胜纪故名斗山　在城北三十里孤峰员洁如斗环绕而居者名为斗洞【旧志未载今查出】
　　浔洋山　在城东北四十里峦峰髙耸俯瞰浔江峰上有石室下有石壁数丈瀑布沿壁而下光溅如珠名为石涧珠帘
　　甘蔗山　在城南八十里髙五百五十丈接连大隆山上有草味如甘蔗因名
　　白蕉石山　近旧裁广海卫汪洋水际【旧志未载今查出】上川下川山　在城南大海中上川石山下川土山两山对峙【各旧志属新防今析新宁】
　　大隆山　在城西南一百二十里髙六百丈周围二十里径路深阻中多猺人居之
　　凤凰山　在城西南一百五十里
　　龙溪山　在城西南一百六十里
　　铜鼔山　在城东南二百里层崖叠嶂俯瞰大洋风涛触石声如铜鼓其下为铜鼓海
　　水泥涌河　在城南发源百峰山由冲蒌墟顺流三十里至广海烽火角入于海【旧志未载今查出】
　　紫霞河　在城西发源百峰山顺流至龙头河延亘二十余里与开平长沙河防
　　白庙河　在城西接源龙头河延亘五十里顺流至新防县【旧志未载今查出】
　　雷潭　在城西一里发源百峰山龙常兴于此故名大金门海在　上川山之左流接铜鼓海
　　小金门海　在上川山之右
　　大牌海　在下川山之南
　　寨门海　在城西南二百里
　　增城县
　　山凤凰山　在城内南隅其阳有菊坡亭上有凤凰台鹤峰　在城内西隅为学宫主山
　　峰　在城内东北隅【旧志城西二里误】一曰登髙峰为县治主山
　　牛牯障山　在城北髙耸千余丈周数百里为县治后屏
　　南山　在城南二里山顶有塔滨于大江下有巨石是为钓台
　　豸岭　在城南二里当百花增江二水之交与南山对峙
　　蕉山岭　在城东五里髙三百丈蟠踞二十里多崇岩怪石东有凤凰冈峰门冈欧阳岭皆邑左辅
　　云母岭　在城西二十里下有清溪
　　罗浮山　在增城博罗二县之界旧传蓬莱一峰浮海而来与罗山合故名髙三千六百丈周围三百二十七里【详惠州博罗县】
　　防山　在城东南二十三里产婆娑罗竹
　　帽子岭　在城北三十里以形名
　　白水山　在城西四十里髙二百丈周围二十里山巅有瀑布如白练故名
