<!-- { "loadSidebar": true } -->
　　天和至于催科一节固有考成若果遇水旱灾荒自当据实申详加意抚恤不可隐匿以图省事亦不可揑报以滋弊端夫寛大惠爱者乃为政之要道朕非令尔等严厉苛刻以从事也但古人云养稂莠者伤禾稼惠奸宄者贼良民若保全贪官汚吏以博长厚之名纵容地棍土豪以沽安静之誉此所谓妇人之仁大
　　有害于人心吏治古昔圣贤言之详矣不待朕谕而后知之也沽名邀誉者乃居官之大患大凡在任时使耆民乡约贴徳政之歌謡离任时令豪绅劣衿具保畱之呈牒此皆非真正好官也惟在任之日亦不觉其好而去任之日绅衿百姓思之不置念之不忘愈久而愈切斯则不愧古之循良矣知府与知县不同知县为一邑之宰果能殚竭心力使四境之内民人乐业便是良有司至于知府则有统辖属员之职若各属之内有一人居官不善在知府分内即为一分旷职不可云洁已谨守遂可无忝黄堂之任也天下人才难得当存爱惜之心若果善于鼓舞教导则中材皆可进于髙明倘过于苛刻摧残则因细故微瑕而致干放废终身者不少矣总之遇好官则当爱重保防之遇中材则当劝导扶掖之遇劣员则当惩治罢黜之以尔等自己教训子弟之公心督课属员而属员有不观感兴起者无此情理也况天下官员百姓各具天良无不可感化之人如曽静之凶恶性成古今罕有其比者朕尚且感发其愧悔之念则知信及豚鱼古人之言不我欺也尔等居官惟有至诚至敬实心实政自然属吏承风羣黎向化和气致祥
　　上天必锡之以福庆矣至于防罚案件外官必不能免朕从不肯以情有可原之案废弃贤员常有因公防处之州县官朕见其人才可用而逾格加恩迁擢者尔等勿存见小之念顾惜功名局于庸众之规模而无逺大之器量也尔谈九叙朕看来才具平常因尔曽任知府七年诸事熟练亦无过犯是以复加简用大凡曽经歴练之人若以其巧滑之习和光同尘盗名欺世此等之人实为国家之蠧若出其素所阅歴者以察吏安民诚心供职较之初入仕途之人大相迳庭实为国家之寳为蠧为寳在汝自择之尔王士任朕看来甚是聪明从前髙其倬曽在朕前陈奏今史贻直特行保举尔须努力上进不可自恃聪明将来
　　可望成就勉之勉之并将此通行宣谕天下之为知府为直知州者
　　钦定训饬州县规条谕【雍正八年】
　　上谕牧令为亲民之官一人之贤否闗系万姓之休戚故自古以来慎重其选而朕之广揽旁求训勉告诫冀其奏循良之绩以惠我烝黎者亦备极苦心矣惟是地方事务皆发端于州县头绪纷繁情伪百出而膺斯任者类皆初登仕籍之人未练习于平时而欲措施于一旦无怪乎徬徨瞻顾心志茫然即采访咨询而告之者未必其尽言无隐此古人所以有学制美锦之叹也向以大学士朱轼左都御史沈近思外任多年周知地方利弊雍正二年曽令二臣商着规则以为州县之南车乃书未就绪而沈近思物故迩年以来朱轼复时多病此事遂至迟延去年始降防委诸总督田文镜李卫今二臣各抒所见缮録诸条以进朕亲加披览见其条理详明言词剀切民情吏习罔不兼该大纲细目莫不备举诚新进之津梁庶官之模范也在二臣各就其所阅歴者而言繁简同异之间不必一致而慎守官方勤恤民隐兴利除害易俗移风其大指则一而已矣爰就本文付之欹劂颁赐州县官各一帙俾置之几案间朝夕观览省察提撕治效未臻必思所以勉之弊端未革必思所以去之本之以实心行之以实力毋始勤而终怠毋静言而庸违如此则不但国家得司牧之贤草野有父母之颁而尔等身膺显擢叨被荣光福贻子孙名标史册岂不美欤特谕
　　谕富户借贷银米毋重生息【雍正八年】
　　谕民间借贷一事所以通彼此之有无济一时之缓急意本善也乃有贪利营私之徒徃徃乗人匮乏勒索重利如借贷米谷则不但加三起息竟有加五或多至加倍者小民偶尔窘迫止顾目前及禾稼登塲终嵗辛苦之所获不能复为已有虽丰润之嵗仅足供偿债之需一遇歉收之年则束手无防必致息上起息累年不能楚结且贻累于子孙而挟赀射利乗急多取者视为固然全无矜怜悯惜之意贪饕为性浇薄成风此亦世道人心之患也夫缓急亦人所有周礼三物六行孝友睦婣而继以任恤盖侪类里党有急则相倚任有困则相赈恤此乡邻风俗之美王化所先而其人以仁厚居心亦所以长享福泽于勿替此即仰邀
　　天地神明赐祐休征之根本也从来穷通贫富境遇不常
　　幸而富贵有余是
　　天之待我独厚则当思济人利物恤灾扶困以广行善事
　　仰答
　　天恩若以
　　天之厚我者持以为剥削贫人之具不但
　　上天监临必加谴责即返之于心亦忍为之乎凡属贪鄙之人利令智昏以为如此可以致富独不思贫富有
　　一定之数善恶有不爽之报假令为富不仁者皆得拥厚赀以长子孙则乐善好施者必致匮乏终身矣自古迄今有此天理乎尝见不义之财得之若易乃享受未久或耗于意外之灾患或败于不肖之后人是知刻薄之行损人适以自损仁厚之风利人还以自利也此种盘算薄恶之俗若不晓谕化导遽以官法绳之恐转阻其借贷之路非所以为便于穷民故特将天道好还循环徃复之道委曲详明觉悟贪夫薄夫而启其良心杜其敝俗凡有借贷银钱米谷者加二加三起息尚属情理可行若太多则诚为富不仁矣着地方有司将天理人心时时训谕所属之人以化其残忍刻薄之习倘劝导既久如下愚顽恶之性不移尚有为富不仁重利盘放者则访确一二人加以惩治以儆其余如此庶恶习可以转移贪风可以止息也如有无借棍徒因朕此劝导之训谕或借端图頼或生事强借以扰害良善温饱之家者尤当加以重惩不可寛贷但全赖地方有司奉行劝导之公当勤诚也特谕
　　申谕毋埋藏金银【雍正八年】
　　上谕向来愚人无知每将私蓄银两埋藏深固惟恐人知并其子孙亦不识其踪迹及至数十年后遂尔迷失归于乌有间或被人掘取则纷争角讼牵累招尤其害不可胜数又如金银殉葬一事尤属庸愚之见毫无益于死者而徒启小人觊觎之心此圣贤之所深戒如吾弟怡贤亲王则深明至理生前预行切嘱云身后殓殡只用常服凡金玉珠寳之属丝毫不可入棺其福金及诸子遵其遗言即平日所束之带亦不曽用此贤王之俭徳逺识可为法于天下后世者也以上二事从前曽降谕防劝解天下之愚人并令九卿防议具奏随经九卿议称若有埋藏银两之家事露之日将所藏金银充地方赈恤穷民之用其以金银殉葬者一并通行晓谕等语比时已降防允行在案朕思金银殉葬无盖而有害乃人所共知之事人尚易于明晓若埋藏银两一事愚人溺于积习近来尚未悛改不思天地生财原以济万民之用或置庄田或事商贩皆可使财寳流通于宇宙若藏者日多则用者日少即违天地生财之意亦非便民利用之道但从前九卿所议尚未详晰亦未指银数之多寡或银少而妄生事端或银多而无从发觉均未可定着再通行晓谕中外臣民等若数千金或一二万金埋藏于室庐之内或墙壁之间不至将来迷失者仍准其收藏外若多至数万金而置之隐僻深潜不应埋藏之处准人首告差官查验果地方银数一一相符着以一半赏给首告之人一半为赈济穷民之用如首告不符或挟讐报复或图利诈骗以致生事拖累扰害善良者定行从重治罪不稍寛贷特谕

　　广东通志卷一
<史部,地理类,都会郡县之属,广东通志>
　　钦定四库全书
　　广东通志卷二
　　星野志
　　汉司马迁云天有列宿地有州域星野者天地协应者也而参天两地必有至诚以统理之我
　　皇上龙飞御宇日月合璧五星联珠粤地庆云叠现皇哉堂哉万载一遇矣传稽上古尚书独载尧以来平秩南讹今化州是也大禹玉牒记云祝融司方发其英沐日浴月百寳生讵非神臯奥区欤粤于卦为离离丽也日月丽乎天百谷草木丽乎土化成天下丽乎正
　　圣人首出配天地而贯三才仰则观象俯则观法泰运遐昌苞符翕集南陲有耀亘古独昭已志星野



<史部,地理类,都会郡县之属,广东通志,卷二>








　　总
　　周天三百六十五度有竒二十八宿环布赤道各占度数分为十二次配十二野宿离不贷毋失纪纪今绘总图考天文志以征其实其系于粤者别绘分图焉
　　自尾十度至南斗十一度是为析木于辰在寅燕之分
　　野【今北直顺天保定河间永平　盛京与朝鲜】
　　自南斗十二度至须女七度是为星纪于辰在丑吴越
　　之分野【今江南江西浙江福建广东广西梧州】
　　自须女八度至危十五度是为元枵于辰在子齐之分
　　野【今山东济南东昌青州登州莱州】
　　自危十六度至奎四度是为娵訾于辰在亥衞之分野
　　【今河南衞辉彰徳懐庆北直大名】
　　自奎五度至胃六度是为降娄于辰在戍鲁之分野【今山
　　东兖州】
　　自胃七度至毕十一度是为大梁于辰在酉赵之分野
　　【今北直真定顺徳广平山西大同】
　　自毕十二度至东井十五度是为实沈于辰在申魏之
　　分野【今山西太原平阳辽沁泽潞四州】
　　自东井十六度至栁八度是为鹑首于辰在未秦之分
　　野【今陜西四川云南贵州】
　　自栁九度至张十六度是为鹑火于辰在午周之分野
　　【今河南洛阳南阳湖广郧阳襄阳均州光化谷城枣阳徳安随州应山】
　　自张十七度至轸十一度是为鹑尾于辰在已楚之分
　　野【今湖广广西广东廉州连州四川夔州贵州铜仁黎平】
　　自轸十二度至氐四度是为夀星于辰在辰郑之分野
　　【今河南开封汝寕】
　　自氐五度至尾九度是为大火于辰在夘宋之分野【今江
　　南徐州】











<史部,地理类,都会郡县之属,广东通志,卷二>
　　星纪【斗牛女】
　　尔雅释天星纪斗牵牛也
　　谨按尔雅本文星纪祗言斗牵牛而不及女然注疏则曰丑为星纪初斗十二度终婺女七度
　　春秋元命苞牵牛流为扬州分为越国
　　谨按此以牵牛一宿主扬越不及斗女
　　周礼疏须女虚危元枵也齐青州分野自济达河其象为天津絶云汉之阳而岱宗为十二诸侯受命之府下流得婺女为九河末流比于星纪与吴越同占南斗牵牛星纪也吴越扬州分野南斗在云汉下流当淮海间为吴分牵牛去南河浸逺负豫章迄防稽南逾岭徼为越分
　　谨按此亦以斗牵牛为星纪然婺女曰比于星纪则亦分而仍合
　　杜预左传注星纪在丑斗牛之次
　　史记天官书南斗为庙牵牛为牺牲婺女其北织女织女天女孙也斗江湖牵牛婺女扬州
　　正义须女越之分野斗牛吴之分野
　　前汉书地理志粤地牵牛婺女之分野也今之苍梧郁林合浦交趾九真南海日南皆粤分也
　　祭邕月令章句自斗六度至须女二度谓之星纪之次越之分野
　　星经南斗牵牛吴越之分野扬州　又曰牵牛六星次一二星主南越明则王道昌　又曰牛七度天之闗梁　又曰女前十二星近九坎东主十二国郑北一星曰越
　　淮南星部名斗牵牛越须女吴
　　谨按此以斗牛为越而女专属吴与诸家説互异
