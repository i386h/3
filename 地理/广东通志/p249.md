<!-- { "loadSidebar": true } -->
　　常怀徳新丰人少习三礼明经及第仕厯郡邑有声髙宗仪凤间刺潮厓山贼寇郡遣兵讨之戮其渠魁以狥余党悉散其为政务礼教郡中丧祭至鲜用浮屠浇讹为之一变
　　常衮京兆人天宝末进士及第性狷洁由太子正字累为中书舍人文采赡蔚誉重一时鱼朝恩倚宠兼判国子监衮奏成均当用名儒不宜以宦官领职迁礼部侍郎代宗诛元载拜门下侍郎同中书门下平章事封河内郡公徳宗即位衮奏贬崔祐甫坐换秩再贬潮州刺史道惠所驻冈遂名为丞相岭捐赀垦田以供罗浮游士及涖州兴学教士潮俗丕变士类尊敬之争传诵其文然颇苛细以清俭自贤建中初杨炎辅政起为观察使潮人由衮知学卒于官年五十五赠尚书左仆射韩愈字退之南阳人以进士拜监察御史时关中旱饥京兆尹李实催科益急愈力陈其非徳宗怒贬阳山令惠爱在民民生子多以其姓字之暇日读书县斋南海区册軰徃从之游顺宗即位徴还厯官至刑部侍郎宪宗遣使者徃凤翔迎佛骨入禁中王公士人奔走膜呗至于灼体肤委珍贝腾踏道路愈乃上表极諌帝大怒持示宰相将抵以死裴度崔羣曰愈言诚牾然忠愿少寛假以来諌争帝意稍解乃贬潮州刺史既至潮以表哀谢帝得表颇感悔欲复用之皇甫镈素忌愈直即奏言愈终狂疏可且内移乃改袁州刺史初愈至潮问民疾苦皆曰恶溪鳄鱼食民畜产为患害数日愈自徃视令其属秦济以一羊一豚投溪水而祝之约三日至七日使徙去以避天子命吏祝之夕暴风震电起溪中数日水尽涸西徙六十里自是潮无鳄患始潮人未知学愈命进士赵徳为之师自是潮之士笃于文行延及齐民号称易治后召拜国子监祭酒转兵部侍郎终吏部侍郎长庆四年卒年五十七赠礼部尚书諡曰文潮民祀之刘暹曹州南华人弟晏以使相善国计为杨炎搆害赐死家属徙岭表天下以为寃暹明经及第为汾州刺史天性疾恶所至以方直为观察使所畏建中末召为御史大夫宰相卢杞惮其严更荐前河南尹于颀代之岀暹为杭州刺史更授潮州涖事以严立亭于州治南以劝善良孝悌者嵗劳以羊酒潮俗兴焉比防晏家属北还而炎适流崖州赐死人皆快之
　　杨嗣复字继之登进士官至中书侍郎开成三年与李珏并同平章事贬湖南观察使再贬潮州刺史不以荣辱介意勤于吏事剖断如在目前民称神明【下县令】
　　曾芳不传籍贯伪南汉时为程乡令民病瘴以药济之求者踵接乃囊药置井中令民汲水饮之病良已后人名其井曰曾井立祠井旁宋仁宗诏封芳为忠孝公井为曾氏忠孝泉用飞白御书芳他政靡所攷见然厯今数百年名益章儿童走卒过祠下咸稽首礼焉
　　右潮州府
　　崔嘏字干锡清河人元和十五年进士及第复应制防中选厯考功郎中知制诰中书舍人防李徳谪崖州嘏草制以徳忠正不尽书其过帝见之怒贬端州刺史时称谊士莅任尽心民事笞榜不加狱市自清后以夀终
　　刘谦一名知谦上蔡人避乱客封州为清海牙将节度使韦宙以兄女妻之众谓不可宙曰若人状貌非常吾以子孙托之黄巢自岭表北还湖湘间羣盗蚁结谦因据封州有诏即授刺史兼贺水镇使以遏梧桂谦抚纳流亡节啬用度养士卒未几得精兵万人多具战舰境内肃然乆之疾病召诸子曰今五岭盗贼方兴吾有精甲犀械尔勉建功时哉不可失也谦卒众推其子隐为嗣清海军节度使刘崇表为封州刺史开平初封南海王隐卒弟岩嗣【按赵佗刘谦史汉有列传五代在世家广东旧志则厠之名宦以其保障疆土归命朝廷犹藩服之职而一时事迹亦有关乎因革者兹故仍照旧志编入　下郡佐】窦汉扶风人父思亮榆林太守汉以名家子被举为亳令有能声召为鸿胪丞改殿中丞端州长史厉志临政日昃忘食听辞剸剧民甚宜之竟以劳悴卒于官张九龄有为李郎中祭舅窦端州文见曲江集中
　　张柬之字孟将襄阳人少补太学生涉猎经史尤好三礼进士擢第补青城丞永昌元年以贤良召时年七十余对防第一授监察御史厯拜同凤阁鸾台平章事诛张昌宗张易之复中宗以功擢天官尚书汉阳郡公迁中书令进封汉阳郡王神龙二年王同皎谋诛武三思事觉三思遂诬柬之等同逆于是五王皆长流而柬之贬新州司马三思遣周利正摄侍御史就岭外矫制杀之柬之已忧愤先卒年八十二景云元年赠中书令諡文贞桓彦范丹徒人初为监察御史以狄仁杰荐迁中丞与柬之谋诛二张以白其母母曰忠孝不两全先国后家可也乃帅兵迎中宗入斩易之昌宗封扶阳郡王贬泷州司马有惠政寻为周利正所害景龙四年与柬之等并追复官爵
　　姜晦上邽人以世家子起家叅军县令有威惠声开元初为吏部侍郎主选曹吏为奸晦除之革旧示简廷议以为非既而赃赇路塞流品有叙众乃服坐兄晈被放晦亦贬春州司马遇旱祷于射木山辄因立神祠洞獠岀掠晦提兵陟冈御之贼皆遁去遂名将军岭云后徙海州刺史卒
　　李绅字公垂无锡人绅六嵗而孤哀等成人母卢躬授之学为人短小精悍时号为短李擢进士第累擢中书舍人宰相李逢吉嫉之贬端州司马韦处厚屡言绅枉折逢吉之奸后谤书得白乃召还始绅南逐厯封康间湍瀬险澁惟乘涨流乃济康州有媪龙祠旧传能致云绅以书祷俄而大涨抵端竟恬如也在端自检益严端人见之皆有立防宝厯赦令徙江州长史端人攀畱不可畱其衣带祠之累拜中书侍郎同中书门下平章事諡文肃
　　房千里字鹄举河南人太和中进士幼有才学善为诗文既登上第已迁端州别驾畱心政治大得民情迁髙州刺史
　　张裼字公表河间人防昌四年进士擢第释褐夀州防御判官与于琮为布衣交咸通八年琮登宰辅荐裼为司勲员外厯中书舍人十三年琮为韦保衡所搆谴逐裼坐贬封州司马封民语不可解裼时以文义教之渐知读书士子日来请益与论文章无倦及保衡伏诛琮得雪裼量移入朝为太子賔客迁吏部尚书天平节度使【下尉】
　　魏元忠宋州人为太学生上封事言命将用兵之要髙宗善之武后时擢拜凤阁鸾台平章事迁左肃政台御史大夫张易之家奴暴百姓元忠笞杀之易之等怒即共谮之遂贬元忠髙要尉至端州治戎旅备洞寇居朞月民獠敬服中宗复位即日驿召元忠知政事拜中书令封齐国公
　　许远杭州盐官人右相敬宗曽孙寛厚长者明吏治初客河西章仇兼琼辟署剑南府欲以子妻之固辞兼琼怒以事劾贬髙要县尉以勤惠着及赦还安禄山反召拜睢阳太守与张巡同守睢阳以忠节着诏赠逺荆州大都督
　　右肇庆府
　　冯盎字明达髙州人本北燕冯裔孙隋仁夀初盎为宋康令潮成等五州獠叛盎驰至京师请讨番禺新兴贼髙法澄冼宝彻等受林士节度杀官吏盎率兵破之宝彻兄子智臣复聚兵拒战盎释胄大呼曰若识我耶众委戈袒而拜擒宝彻智臣等遂有苍梧番禺朱崖地号总管武徳五年始以地降髙祖析为髙罗春白崖儋林振八州授盎上柱国髙州总管封越国公或告盎叛太宗召右武卫将军蔺謩讨之魏徴諌宜懐之以徳盎惧必自来帝乃遣散骑常侍韦叔谐喻盎盎遣子智戴入侍帝曰徴一言贤于十万众五年盎来朝宴赐甚厚俄而罗窦诸峒獠叛诏盎率众为诸军先锋贼据险不可攻盎发七矢毙七人贼退走盎纵兵乘之斩首千余级帝诏智戴还慰赏予不可计奴婢至万人盎善为治阅簿摘奸发伏如睹卒赠左骁卫大将军荆州都督子三十人智戴最知名【下郡佐】
　　韦觐京兆人举进士累官太仆卿宣宗时觐家人因祷醮故为女巫告下狱论死帝知其寃诛巫谪觐潘州司马至则访求民瘼安辑抚恤南宕洞落悉服焉御史李明逺赠之以诗有北鸟飞不到南人谁共游之句盖惜其才也
　　右髙州府
　　顔游泰琅琊人武徳初为廉州刺史时天下初平人多暴梗游泰尽心抚防礼让大行髙祖赐玺书劳慰之【下郡佐】
　　李邕字泰和江都人自少知名父善崇贤馆直学士注文选邕附事见义世传其业既冠从特进李峤假直阁秘书万卷读之应辩如响峤叹曰子且名家遂以文章显拜左拾遗防宋璟劾张昌宗等反状武后不应邕立阶下大言曰璟所陈社稷大计陛下当听后色解乃可璟奏武三思因韦后复任事以怨杀五王邕坐善张柬之贬富州司户叅军韦后诛召拜左台殿中侍御史弹劾不避人颇惮之后为陈州刺史仇人告邕赃罪下狱当死许昌男子孔璋上书曰李邕刚毅忠烈难不茍免徃者折二张之角挫韦氏之锋虽身受谪屈而奸谋沮解今闻坐赃下吏死在旦夕臣闻生无益于国者不若杀身以明贤臣愿膏鈇钺以代邕死疏奏邕得减死贬钦州遵化尉流璋岭南而卒邕感时伤事作六公诗以美张柬之桓彦范敬晖袁恕己崔元暐狄仁杰尽忠唐室因自寄焉后从中官杨思朂讨岭南贼有功徙丰州司马北海太守天宝中李林甫傅他狱杖杀之代宗朝赠秘书监右亷州府
　　张采曲江人祖九章奕世显仕至采以明经刺雷州政尚寛简不事苛细常恬若无为而惠逮者逺人以为得治体
　　栁仲郢字谕蒙华原人父公绰累官兵部尚书有忠孝大节仲郢元和末进士及第为校书郎牛僧孺辟置幕府叹其有父风入为监察御史迁户部尚书封河东县男为山南西道节度使南郑令权奕有罪郢杖杀之坐贬雷州刺史至郡尽心民事岀所抄经书训士未几迁太子賔客分司东都咸通五年为天平节度使卒于镇
　　陈听思润州人咸通初为雷州刺史临政善断以才能称常密遣人随海舶徃来于闽得海寇情形遂自阅兵防御间攻其无备寇不敢至雷民安之右雷州府
　　张鹏德兴人宣宗命择儒臣文武才者鹏为河南节度书记宰臣举鹏引见思政殿吐蕃犯边鹏率数千骑败之赐朱衣金鱼懿宗立擢为琼管五州招讨使知琼州军州事甚有威惠后厯岭南西道节度使【下州佐】
　　王义方泗州涟水人淹究经术补晋王府叅军素善张亮亮抵罪义方坐贬儋州吉安丞道南海舟师持酒脯请福义方酌水誓曰有如忠获戾孝见尤四维廓氛千里安流神之听之无作神羞时盛夏涛雾蒸涌既祝天云开霁人服其诚吉安介蛮俗梗悍不驯义方召首领选生徒为开陈经书行释奠礼清歌吹籥登降雍容蛮人观者无不悦而习之后徙洹水丞入为御史复以弹李义府被贬右琼州府
　　何鼎番禺人少頴悟日记万言大中初进士筮仕著作郎迁泷州司马以能名节度使李迢礼重之累迁容管经畧使唐季民生憔悴鼎专意招徕頼以安堵峒贼梁宗煽叛鼎单车徃説之贼露刃林立鼎从容谕以祸福且曰汝曹何不兵我宗与其徒皆拜泣曰闻使君髙谊乆矣今开示逆顺是生死而肉骨也敢违命乎即率众归耕终鼎任无胠箧者廉新二州嵗大祲赈济不足以俸周之防鼎小疾民为燃指祷神其得民如此
　　右罗定州
　　王晙沧洲人徙咸阳厯仕殿中侍御史永徽初出刺连州有智畧善于抚驭民猺安之景龙末转桂州都督刘幽求放封州广州都督周利正欲杀之道出晙所晙畱不遣营救得免由是名益起累迁至同中书门下三品终唐之世刺连州为名相者晙一人而巳
　　刘禹锡字梦得中山人永正元年坐王叔文党贬连州刺史未至斥朗州司马十年不调执政怜其才召还寻以看花君子诗寓讽复岀为播州刺史从中丞裴度请移连州禹锡负才偃蹇以词章自适而郡中文学日兴论者多其振作之功
