<!-- { "loadSidebar": true } -->
　　桂出合浦生必以高山之巅冬夏常靑其类自为林间无杂树交趾置桂园桂有三种叶如栢叶赤皮者为丹桂叶似柿叶者为菌桂其叶似枇杷叶赤为牡桂【草木状】
　　桂南方奇木上药也【虞衡志】
　　翳树出交州色黑而有文亦谓之乌文木【古今注今出海南一名角乌色纯黑甚脆有曰茶乌者自番舶来坚实置水则沈】
　　紫旃木出扶南色紫亦谓之紫檀【古今注】
　　柟橊之木相思之树【左思吴都赋　文选注柟橊木之蟠结者相思大树也材理坚斜皆可作器又按广州志相思木有黄紫之分皆起细花云坚于铁力木子名红豆如瑚珠光莹鲜泽山村儿女或以为钗饰王维诗所谓红豆生南国者也唐时曾以进御以藏龙脑歴久不减有一种红豆生于藤蔓用以饲鹦鹉乃杜甫诗所谓红豆啄余鹦鹉粒者也】
　　诃梨勒树似木梡花白子形如橄榄六路皮肉相着可作饮变白髭发令黑出九真【草木状　按广州志诃子树光孝寺昔有五六十株云是虞翻所种今根株已尽其名存耳又按梡树含苞如木笔广州故屯田道署有一株粤人呼为管树】
　　榕树南海桂林多植之叶如大麻实如冬青树榦拳曲是不可以为器也其本棱理而深是不可以为材也烧之无焰是不可以为薪也以其不材故能久而无伤其防十亩故人以为息焉藤梢八地生根节或一大株有根四五处而横枝及邻树卽连理【同上】榕树闽广最多他省则无故红梅驿以北无榕大者防十余亩离奇古怪备木之异衙署多植以为防庄子所谓以不材而寿者也其木年久者常结伽南香焚之致鹤植于水际其子可以肥鱼细枝曝干束为炬风不灭其须制药可以固齿其脂乳可以贴金接物与漆相似人但知有用之用而不知无用之用也【杂记】
　　桄榔树似栟榈其皮可作绠得水则柔韧番人以此联木为舟皮中有屑如麫木性如竹紫黑色有文理工人解之以制奕枰出九真交阯【草木状　琼州志云红荳桄榔树子也】
　　桄榔木身直如杉又如防榈有节似大竹一榦挺上高数丈开花数十穗绿色【虞衡志】
　　水松叶似桧而细长出南海土产众香而此木不大香故彼人无佩服者岭北人极爱之然其香殊胜于南方时【草木状　按水松防也树高大多种于水次非吴都赋石帆水松也】
　　水松似桧而香有抱木生其旁柔弱可作履【罗浮志抱香履详见器用】
　　五岭之间多枫木岁久则生瘤瘿一夕遇暴雷骤雨其树赘暗长三五尺谓之枫人越巫取之作术有通神之验取之不以法则能化去【草木状】
　　南中有枫子鬼枫木之老者为人形亦呼为灵枫【述异记】
　　语云柽喜枫喜风枫隂木以风而生风去而枫声不止罗浮连亘数岭皆枫树每天风起则枫鸣【罗浮志】棹树榦叶俱似椿以其叶煮汁渍果呼为棹汁若以棹汁杂彘肉食者卽时为雷震死棹出高凉郡【草木状】药有乞力伽木也濒海所产一根有至数斤者刘涓子取以作煎令可丸饵之长生【同上】
　　苏枋树类槐花黑子出九真南人以染绛渍以大庾之水则色愈深【同上　按琼州志云苏木凡州县艺植者十年后始堪用黎山野生者以年久故佳又续博物志云苏枋木自然虫粪为紫粉】
　　宁浦有三种荆金荆可作枕紫荆堪作牀白荆堪作履与他处牡荆蔓荆全异【同上】
　　熙安县有古度树俗人无子于祠炙其乳则生男以金帛报之【顾微广州记】
　　岭南有蝱母树南越志云古度树俗呼那子南人号曰柁不花而实实从皮中出如缀珠珰其实大如樱桃黄卽可食过则实中化蛾飞出亦有为蚊子者【北戸录】
　　防一名栟榈叶似车轮皮可作索【广志　丹铅录防榈一名鬛葵又曰蒲葵】
　　纶似谷皮可以为绵【南越志　按今阳春县谷冈下有纶木又按诗义疏曰楮荆扬交广谓之谷绩其皮以为布又捣以为纸】
　　博罗县有合成树十围去地二丈分为三衢东向一衢木叶似楝子如橄榄而硬削去皮南人以为糁南向一衢橄榄西向一衢三丈树南北之候也【同上按惠州志云今不知何树但今人花树多合成者岂效而为之耶抑昔人所见亦人力为之者耶】
　　绥南县有连山柽松杞梓【同上】
　　无患木名也实可以去垢核黑如防栌【何承天纂文按古今注栌木曰无患者何也昔有神巫能作符劾百鬼则以此木为棒杀之世人竞以为器用以厌却邪魅故号无患又按广州志栌木性坚而理粗一种有金丝者可为弩其白如象牙者可为器皿其核可为经珠】沙木与松同类尤高大叶尖成穗少与杉异【虞衡志】思儡木坚实渍咸水中百年不腐【同上】
　　胭脂木坚致色如胭脂可镟作器【同上　按广州志云性极耐土不易朽】
　　龙骨木色翠青状如枯骨【同上　今海南有之】
　　南漆如稀饴气如松脂霑霑无力【同上　按广漆色甚光明而不甚粘出阳春新兴德庆】
　　潮州韩文公祠有异木世传退之手植去祠十数步种之輙萎有题诗者云韩木有靑春谷暖鳄鱼无种海潭淸【竹坡诗诂】
　　闽广多种木绵纺绩为布名曰吉贝海南蛮人织以为巾上出细字杂花卉尤工巧卽古所谓白叠布【方勺泊宅编】
　　木棉树大可合抱高者数丈叶如香樟瓣极厚一条五六叶正二月开大红花如山茶而蕊黄色结子如酒杯老则坼裂有絮茸茸与芦花相似花开时无叶花落后半月始有新绿其絮土人取以作裀褥女工不能治今询之粤人亦无有织者或别是一种耳广州阅武防前与南海庙各有一株甚大开时赤光照耀坐其下如入朱明之洞也【杂记　按木绵花一名攀枝花肇庆志云以吉贝苗接乌桕根结花为绵】
　　绵木产肇庆新兴其质柔韧以为肩担虽负重不折为舆杠最佳【同上】
　　松径【在庾岭】张曲江植至今尚存【同上】
　　女青卽万年枝惟罗浮山有男青似女青条蕊之属莫不朱色尤易植立上中因便开荣【罗浮志】
　　南烛罗山间或有之太极真人青精干石饭法朱灵芝真人得其法服之人称青精先生【同上】
　　汉椒似胡椒而大色黑治心腹冷痛出罗浮【同上】香楠木榦极端伟一名端正树亭亭直上若幢葢然肤有花文色黄绿而细腻剖之香辣多产崖州【广州志按雷州志水楠产于水边其气肖楠】
　　花榈色紫红微香其文有若鬼面亦类貍斑又名花貍老者文拳曲嫩者文直其节花圆晕如钱大小相错者佳往往寄生他树【同上　按琼州志云花梨木产崖州昌化陵水紫红色与降真香相似有防香】
　　鸡翅木白质黑章如鸡翅身多结瘿又名瘿子木粤匠车作素珠泽以伽楠之液市逺人【同上　琼州志云鸡翅木出崖州昌化陵水白质黑章纹如鸡翅】
　　铁力木理甚坚致质初黄用之则黑粤人以作诸器具颇不贵黎山中人以为薪至吴楚间则重价购之【同上　按铁力一名石盐一名铁棱峤南琐记言铁力木上水仅可百余年惟黄连木最能久】吐珠木坚如铁力色比紫荆较赤为海南之文木【同上】飞云木文如波浪回环辏心斵作杯子极为幽致【同上】椽木分青黄白三种黄者最良坚且腻不蛀【同上】椅木一名云楸琵琶棋枰多用之【同上】
　　赤黎俗曰槌子木子如珠玑可食每结子多则岁颇俭【同上】
　　梌木根叶俱类桃而肤理细腻性极耐水木品之良者惜少耳【同上】
　　棂木性至坚歴久不朽白蚁所不敢犯故以灵名之【同上】
　　紫树脂色赤如血名麒麟竭以嚼之不烂如蜡者为妙【同上】
　　诃林有菩提树梁天监四年智药三藏携种树大十余围根株无数其柯榦中空矣【同上　按菩提叶似柔桑而大寺僧采之浸以寒泉歴四旬浣去渣滓惟余细筋如丝霏防荡漾以作灯帷笠帽轻盈可爱持赠逺人比于绡谷】药树状似木绵其液白见风则黑是名药脂土人以濡箭镞中虎则三跃而死或中山猪猪啮木槵根以自疗故知木槵子能解此毒【同上】
　　蝇树粤人多种于茶畦夏秋时蝇皆集于此树而不集于茶故茶不生螆而味好又遇旱则蝇树降水以滋茶潦则蝇树升水以熯茶物有相成若此【同上】紫栢木香而文可作器用多产潮阳【潮州志】
　　高凉有獭尾木红罗木【高州志】
　　虎斑木纹似虎斑【琼州志　按琼州文木甚多有鳯眼龙瞻鸭脚猫尾狗卵猪血之类皆出黎山中】
　　香【黎山所产番舶所凑芬郁布于天下故自古称众香之国名品猥多举其槪尔】
　　黄帝列珪玉于兰蒲席上然沈榆香舂杂宝为屑以沈榆和之以分尊卑之位【封禅记】
　　元封中起方山馆招诸灵异烧天下异香有沈光香祗精香明庭香金防香皆外国所贡【汉武故事】
　　月氏国使者献香曰东风入律百旬不休青云干吕连月不散意中国有好道之君故搜奇蕴异而贡神香凡三枚状如燕卵香闻百里【神异经】
　　蜜香沈香鸡骨香黄熟香鸡舌香栈香青桂香马蹄香按此八香同出于一树也交趾有蜜香树榦似柜栁其花白而繁其叶如橘欲取香伐之经年其根榦枝节各有别色木心与节坚黑沈水者为沈香与水面平者为鸡骨香其根为黄熟香其榦为栈香细枝实未烂者为青桂香其根节轻而大者为马蹄香其花不香成实乃香为鸡舌香珍异之木也【草木状按金楼子扶南国众香木根旃檀节沈水花鸡舌叶霍胶薫陆与此微不同亦言众香同出一木也以下沈速诸香】
　　沈香叶似冬青树形崇竦其木枯折外皮朽烂内心乃香佳者乃出日南比景【登罗山疏】
　　盆允县利山上多香林【南越志　考其地卽今新兴老香山】
　　日南有千亩香林名香出其中　日南有香市商人交易诸香处　汉雍仲子进南海香物时谓之香尉【述异记】
　　唐太宗问高州首领冯盎卿宅去沈香逺近对曰宅左右即出香树然生者无香惟朽者始香耳【国史纂异】南海郡有香户　香洲在朱崖郡洲中出诸异香【太平广记　按广州志云粤南老香诸山并香林香洲咸产异香自有东莞人种植而香山香林皆废莞种香之地金钗脑金桔岭为第一鸡翅岭石茶园百花洞者次之是葢为莞香盛行于天下而言耳德庆有香山高明新兴有老香山朱崖香洲葢卽琼南之黎山并产名香岂东莞所能独擅耶】
　　沈香杂木也儋崖海道居民桥梁皆香材如海桂橘柚之木沈于水多年得之皆为沈水香然生采之即不香也【续博物志】
　　南方火行其气炎上药物所赋皆味辛而嗅香如沈笺之属世专谓之香者又美之所钟也世皆云二广出香然广东香乃自舶上来广右香产海北者亦凡品惟海南最胜　沈水香上品出海南黎峒一名土沈香少大块其次如茧栗角如附子如芝菌如茅竹叶者佳至轻薄如纸者入水亦沈香节久蛰土中滋液下流结而为香采时香面悉在下其背带木性者乃出上上环岛四郡界皆有之又以出万安者为最胜说者谓万安山在岛正东钟朝阳之气香尤酝借丰美大抵海南香气皆清淑如莲花梅英鵞梨蜜脾之类焚一博投许氛翳弥室翻之四面悉香至煤烬气不焦此海南香之辨也海上亦自难得省民以一牛博香一担归自差择得沈水十不一二中州人士但用广州舶上占城真腊等香近年又贵丁流眉来者舶香往往腥烈不甚腥者意味又短带木性尾烟必焦其出海北者生交趾及得之海外番舶而聚于钦州谓之钦香质重实多大块气尤酷烈惟可入药蓬莱香亦出海南卽沈水香结未成者多成片如
