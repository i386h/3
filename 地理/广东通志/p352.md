<!-- { "loadSidebar": true } -->
　　杜氏【何体甡妻年方二十而夫故翁寻沦亡孀姑幼子惟杜是赖佐餐以纺绩守志终身】梁氏【张萃雄妻萃雄死于火梁奋身入烈焰妯娌持其衣止之乃孀守以终　以上康熙三十八年旌】
　　李氏【防帷彦妻夫亡矢志自守敬事翁姑慈抚幼子孀居二十七载】
　　梁氏【黄耀刑妻年二十而寡冰霜自矢抚藐孤有成家贫经五十余年不变其节】
　　梁氏【徐翰选妻归徐七年翰选卒孀守事姑鞠子纺绩辛勤以完节终】
　　厐氏【适卢崇修未一月而崇修卒厐年十九欲以身殉姑谕止之贫苦终其身　以上康熙四十年旌】
　　冯氏【潘恪贤妻年二十二而寡奉事舅姑以妇道供子职抚遗腹孤教之有成康熙四十二年旌】黄氏【冼臯客妻臯客早卒贫而无子黄哀伤不欲生舅姑以立后大义止之拮据孀守三十余载康熙四十四年旌】
　　易氏女【许字关福阶未归而夫亡易闻讣奔丧哭泣尽礼为夫立嗣色养髙堂以节孝闻于乡康熙四十五年旌】
　　徐氏【麦泰妻泰早卒徐矢志自守孝事翁姑慈抚孤子杜门纺绩二十余年足未尝逾阃阈】招氏【厐宇璧妻于归甫三月而夫卒招哀泣欲殉妯娌以姑近耄耋劝止之立后守节以终】黄氏【麦宣馥妻宣馥早卒遗孤六龄黄孀守抚之有成敬事舅姑没身不衰】
　　冼氏【陈瑜文妻年二十而寡哀伤欲絶以翁姑在堂孤儿在抱不忍遽死守节以终　以上康熙四十七年旌】
　　陈氏【马远妻年二十夫亡得遗腹儿洁志孀守事舅姑克尽妇道以节孝闻康熙四十八年旌】姚氏【梁鼎妻年二十余早寡色养事姑义方训子竟以节终】
　　莫氏女【许字陈师臣未嫁而师臣卒莫奔丧饮泣执妇道为夫立后年五十足不逾阈人鲜见其面者】
　　杨氏【陈在思妻于归四年夫亡家既贫姑老子幼杨纺绩佐之备尝艰苦子列胶庠人钦姆训云以上康熙四十九年旌】
　　谢氏【呉贯之妻年二十而贯之卒谢洁志孀守敬事老姑慈抚弱子闾里称贤】
　　冯氏【麦齐性妻于归二年而寡齐性无子立嗣继之事舅姑克尽妇道　以上康熙五十年旌】何氏【甘作甫妻年十九夫故哀毁欲殉不食者七日邻里以姑耄儿幼劝之而止孀守三十余年】髙氏【何德邻妻嫁四年而德邻卒饮氷茹荼承事髙堂孝敬无间三十余年如一日也】林氏【罗子恒妻归二年而寡矢死靡他复尽孝养及治姑丧典鬻殆尽曰母使夫抱憾九泉也】彭氏【潘宪忠妻宪忠早卒彭年二十余矢志守节敬奉翁姑闾里以节孝称】
　　林氏【何相鲁妻年二十余夫故林哀痛欲以身殉姑泣谕止之遂守节以终　以上康熙五十一年旌】
　　梁氏【何光弼妻光弼早亡梁氷霜自守孝事老姑三十余年无间卒享遐龄】
　　区氏女【李飞鸿聘妻未嫁而飞鸿卒区年方十六奔丧欲殉以舅姑泣劝而止乃为夫立嗣孀居三十五载以完节终】
　　周氏【张存仁妻存仁早卒周洁志茹荼事翁姑抚弱子苦节四十九载寿七十有六而卒】李氏【区起敬妻夫亡无子李守志自坚择继嗣之事耄姑色养兼备人称贤妇云　以上康熙五十二年旌】
　　呉氏【方士成妻年二十一而寡孝养承欢抚孤成立守节四十余载】
　　陆氏【梁俊克妻年二十余夫故上事双亲下抚藐孤拮据孀守三十余载始终不渝　以上康熙五十三年旌】
　　梁氏【处士何腾兆妻于归未几夫亡婺居抚孤食贫茹苦凛节终身】
　　关氏【李正子妻正子卒关年甫二十余誓不更适事耋姑抚幼子孝慈备至戚里贤之】区氏【张廷琏妻年十九而廷琏卒无子三月内翁姑相继沦亡区拮据殡殓卒为立继苦节自守人皆称女中丈夫云】
　　黎氏女【许字曽翔远未嫁而夫卒黎闻讣奔丧哀泣事舅姑克尽妇道抚继嗣一准义方经四十余年完节以终　以上康熙五十四十旌】
　　厐氏【许海涵妻年二十余孀守清操自持和九训子康熙五十五年旌】
　　潘氏女【许聘李遇荣未归而遇荣物故潘闻讣奔丧父母不能拒遂执妇道立嗣子守志弗渝】陈氏【何昌文妻嫁二年而寡上事翁姑得其欢心抚弱息教以成立守节三十余载　以上康熙五十七年旌】
　　卢氏【曹槐三妻于归数月槐三卒立嗣孀守事垂白姑色养惟谨以节孝闻康熙五十八年旌】黎氏【经歴郭显妻显客死讣闻黎匐匍奔赴扶榇以归遗腹生一女立继孀居二十余载矢志不渝】陈氏【庠士杜文韬妻年二十一文韬卒矢志靡他立继守节事孀姑孝敬防斁　以上康熙五十九年旌】
　　何氏【罗国裕妻年二十而寡遗孤方在襁褓何恩勤抚育孀守三十余载以节自完】
　　黎氏【罗淑最妻年二十六夫亡无子黎励其志纺绩供姑立继嗣之　以上康熙六十一年旌】冯氏女【许配崔云平未嫁云平卒冯年甫十七奔丧视殓立侄为后事老翁以孝闻苦节三十余载】
　　梁氏女【崔善凝聘妻也善凝早世梁奔丧守节孝事翁姑慈抚继子人钦雅操焉】
　　潘氏【庠生黎文朝妻年十九夫亡无子潘为立继承祧敬事舅姑孀居四十九年】
　　赵氏【仇逸芝妻归有期矣而夫卒于外赵闻讣奔丧择伯子入继奉事翁姑歴三十余载孝敬无间】陆氏【梁敬天妻敬天早卒陆之死靡他食贫孝养慈抚遗孤孀居四十余载获享遐龄】何氏女【叶公铎聘妻也未嫁而公铎亡奔丧尽礼守节以终】
　　林氏女【许字周演正未嫁而演正卒闻讣奔丧苦节三十余载闾里风之】
　　李氏【梁同仁妻年二十五夫故孀居三十年志节不渝】
　　潘氏【黎君选妻二十二岁未举子而寡择犹子继焉事翁姑克尽妇道】
　　冯氏【麦逊妻归未几夫亡家贫守志仰事俯育拮据以办持劲节终其身】
　　区氏女【周长晓聘妻未嫁而长晓卒区闻讣奔丧断发以誓事舅姑抚继子以孝慈闻】区氏【陆卜上妻年二十三夫故无子两代遗棺未葬区鬻簮珥匍匐葬之事姑立继乡里称其节孝以上雍正二年旌】
　　麦氏【李朝元妻二十一岁而寡事姑克尽妇道抚育继子成立孀守四十余年】
　　梁氏【杜贤英妻贤英卒家甚贫事舅姑抚孤子皆以女红给办苦节三十九载】
　　招氏【陈仲才妻夫早世甫殓而姑继亡招遭两丧尽礼乡人贤之】
　　林氏【陈崇佳妻年二十七而寡事舅姑以孝闻抚弱女嗣子恩勤有加以完节终】
　　麦氏【谭揆忠妻年二十二揆忠卒断发以守择嗣子为夫后苦节闻于有司　以上雍正三年旌】简氏女【许字邵云昭未嫁而云昭卒简闻讣奔丧矢志自守事耄姑尽孝丧葬尽礼孀居三十余载】
　　张氏【陈宜斋妻宜斋早世张矢孀守养亲教子嫠居四十余载以节孝着享年七十余】简氏【麦齐显妻夫亡坚持劲节孝奉老姑歴三十六年不改其操】
　　王氏【赵君宪妻年二十二君宪卒王孀守事姑尝割股为羮以疗姑疾既殁葬祭尽礼节孝着闻】陈氏【黄扶先妻早寡即屏絶铅华自甘氷蘖歴二十余载弗衰】
　　霍氏【冯曈妻归而夫卒事亲抚孤备尝艰苦孀居一十九载以劳瘁终】
　　孔氏【梁仲桂妻夫亡食贫孀守昼夜鸣机以供舅姑菽水苦节四十八载享寿七旬有五而卒】劳氏【诸生林应禧妻早寡尽礼事姑延师教子以节孝闻于有司】
　　方氏【李锡騊妻年二十七无子而寡立继孀守歴三十余载节操甚坚】
　　罗氏【生员陈宗政妻宗政卒罗年甫二十事翁姑抚二子乡里咸称其贤】
　　梁氏【郭德惠妻年二十七夫亡无子梁择从子入继奉舅姑妇职无阙歴三十余载而志不懈】龚氏【陈隆恩妻夫亡号泣欲殉以舅姑年耄遗孤无依延息以竢歴二十八载竟以节终】李氏【陈华祉妻夫殁家贫事舅姑抚幼子皆恃女红以给苦节三十余年】
　　陈氏【邹远平妻年二十五夫殒哀毁欲殉舅姑泣谕止之四十余载妇节可风】
　　苏氏【陈荣祉妻荣祉卒矢死靡他孝事翁姑丧葬尽礼以完节终】
　　谭氏【麦宗翘妻宗翘卒堂有耄亲儿在襁褓谭艰难拮据不渝其节】
　　潘氏【甘子茂妻年二十三而寡抚遗腹儿誓死以守事翁姑尽妇道以节孝闻】
　　罗氏【林秉仁妻秉仁卒即封发自誓执妇道甚谨举遗腹子抚育教诲获衍林祀】
　　唐氏【潘宇猷妻早寡抚孤成立茹荼而守者三十九年】
　　简氏【邵池道妻归逾年夫死未育有欲谋其产者遗孕防生辛勤拮据终致成立孀守三十三年】陈氏女【邵闻道聘妻年十六闻道卒奔丧执妇道父母莫夺其志孀守三十余年】
　　练氏【适生员冯鼎昌年二十四鼎昌殒练每泣欲殉以姑老辄止朝夕执礼惟谨孀守二十七年以上雍正四年旌】
　　厐氏【徐达伟妻达伟卒厐奉姑矢志母子相依为命食贫纺绩以终其生】
　　谭氏【廖航仙妻夫死决志相从以三棺未殡遂卜地营葬并立继承祧焉】
　　邓氏【潘元生妻年二十五孀居自矢择继子以延宗】
　　梁氏【莫位五妻也位五卒夫弟甫七龄俟长立其子以嗣宗祧孀守三十九年】
　　陈氏【叶起浦妻生子仅弥月夫亡誓死抚孤荼苦备尝节操特着】
　　劳氏【马协妻协亡家故贫窭劳纺绩奉姑拮据养子守节二十余载】
　　何氏【马荩斯妻归逾年荩斯死举遗腹子奉姑孝养备至孀居二十余载苦节益坚】
　　王氏【陈玉圣妻玉圣卒王食贫孝养抚藐姑以有成女红垂老不倦】
　　梁氏【黄翰荣妻夫亡孝养尽礼抚孤成立】
　　陆氏【陈德先妻孀居事姑抚子节守四十余年】
　　郭氏【莫义长妻早寡事老姑育幼子扃户终身】
　　何氏【罗国洵妻国洵殁子犹在襁褓何朝夕饮泣奉姑惟谨矢节不渝】
　　刘氏【庠生谭恭侯妻年二十早寡善事舅姑克成厥子甘贫茹苦者三十七年】
　　邝氏【霍廷桥妻年二十一孀居舅姑相继殁无可嗣者因祔主于庙守节五十七年而终　以上俱雍正五年旌】
　　简氏【何后然妻夫卒誓以死殉以孀姑垂老而止既而二子继殒止存一孙简抚之备歴坎坷以终其身】
　　曽氏女【许字邝调元年十六闻讣奔丧姑老无依曽尽志承欢择子入继守清操者三十余年】邓氏【庠生梁位伍妻也归五载位伍亡邓事舅姑能孝课子以义方孀居四十三载】
　　罗氏女【李嘉齐聘妻嘉齐早丧罗奔赴上奉舅姑下抚继子孀守三十五年】
　　冯氏【罗兼三妻二十而寡克谨妇道翁殁脱簮珥以具殡苦节垂四十年】
　　潘氏【黄锡庸妻锡庸死无子以兄子入继八岁殇复择嗣以承祧寿七十四卒】
　　李氏【年二十适甘飞尘三载生子岁余飞尘卒纺绩为食奉姑不懈寿八十一　以上雍正六年旌】杜氏【甘祖朋妻适祖朋五载夫死鞠子事姑以完其节】
　　李氏【霍寅法妻夫死翁姑相继亡李脱簮珥以殡已而继子复殂孤守终身节操愈苦】沈氏【年二十于归李伯培生一子伯培卒矢志终身奉舅姑以孝闻寿六十五】
　　陆氏女【李启裔聘妻年十八闻讣奔丧完节至五十三载奉姑立后人无间言】
　　呉氏【关朝临妻年二十四矢节孀居偕老姑幼子相依为命足不逾阈三十载　以上雍正七年旌】关氏女【生员何官豹聘妻官豹卒关奔丧守义时年二十岁卒年三十七岁】
　　林氏女【名佛宁为强暴林文防逼奸不从投井身死雍正庚戌邑令刘庶奨以扁曰氷操可嘉并请旌焉　以上南海人】
