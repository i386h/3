<!-- { "loadSidebar": true } -->
　　万里星槎海上旋名山今岂得攀缘猿挥孙恪千年梦日照维摩半夜禅磴长荒苔人迹少崖攅古树鹊巢悬江流上溯曹溪水时送钟声过洞前
　　潮阳海岸望海　　　　　　　　杨万里
　　动地惊风起海陬为人吹散两眉愁身行岛北新春后眼到天南最尽头众水更来何处着千峯赴此却囘休客中供给能消底万里烟波一白鸥
　　以上七言律
　　灵洲九曜石　　　　　　　　　程师孟
　　何人移巨室终日压寒泉不逐千秋改长如九曜连森然禹州牧俨若舜官联春浴多沂水霄占盛颍川舟疑槎泛到桥讶鹊飞填暗向吹笳后明于秉烛边风涛撼莫转霜霰蚀难穿可继元章嗜无由靖节眠废兴时自异终羡尔长年
　　坡山　　　　　　　　　　　　古成之
　　元元分古观南镇越王城五石空留穗羣仙不记名丹砂虽久链鸡犬自长生楹簇鼇头景门通鹤踁程烟霞沿砌起花木逐时荣古井涵虚碧疎钟入竹清荒芜延野色寒溜引秋声丹灶封苔老芝田积雨平风光齐岳麓音信接蓬瀛愿得身从此乘云到玉京
　　以上五言排律
　　曹氏园亭　　　　　　　　　　寇　准
　　野静长原迥亭开夕吹清登临时一望海树与云平
　　鹄奔亭　　　　　　　　　　　郭正祥
　　新江自南来西与端江滙屹然奔鹄亭遗意溢千载
　　尧山　　　　　　　　　　　　米　芾
　　信矣此山高穹窿逺朝市暑木结苍隂飞泉落青翠以上五言絶
　　游蒲涧　　　　　　　　　　　季　陵
　　飞泉一派木千章九节菖蒲涧底香拔宅不留鸡犬在至今无处问仙方
　　游峡山　　　　　　　　　　　郭正祥
　　舟绕苍苔转碧津层层云水画屏新分明便是桃源路底事无花不见人
　　金锁潭　　　　　　　　　　　方信儒
　　西来毕兽路应迷金锁何年落此溪不比李侯心似水归舟犹掷石门西
　　游罗浮山　　　　　　　　　　周惇颐
　　红尘白日少闲人况有绯鱼系此身独上罗浮开逺目浩然心意复吾眞
　　飞泉岭　　　　　　　　　　　朱　熹
　　梯云石际羊肠远转壑飞泉碧玉斜一落风烟春淡薄数声鸡犬野人家
　　以上七言絶
　　元
　　东山庙　　　　　　　　　　　林宗山
　　直气神如在常为此地灵拓开千仭峻巍镇一峯青剑防依瑶砌龙蛇蛰翠屏愆阳或时作凴仗起雷霆
　　三洲岩　　　　　　　　　　　陈　晔
　　三洲岩洞胜名里领东西拂拭濓溪字摩挲玉局题高明穷赏览敧仄费攀跻恍若登仙举归来兴欲迷以上五言律
　　飞来寺　　　　　　　　　　　贾　焕
　　五岭云霞簇万峯峡川风月浩无穷两山矗起排神剑一水中流走玉虹古刹飞来仙迹在妖猿化去世缘空归舟却遇重阳近林下黄花识退翁
　　湖光岩　　　　　　　　　　　曾留逺
　　天风吹送入闽船来结游湖未了縁一径仅容飞鸟过四山如防老龙眠禅心秋月寒潭外客思孤云夕照边却笑梁谿元不到清吟空抱断碑传
　　以上七言律
　　越王台　　　　　　　　　　　许有壬
　　问俗来南海休期上越台际天迷苍茫拔地起巍崔五管衣冠府连城锦绣堆势吞蒲涧逺气压海珠摧岭峤横卷石沧溟瞰一杯人惊尘世隘鸟尽碧天回雾列番中国云摩船上桅黑风鲸浪立红气蜃楼开市货烦重译蛮琛尽九垓缅思椎髻子徒困岛彜财下濑才分节雕甍又刦灰我行求古迹天遣度诗材长啸鱼龙骇遄归皷角催远游心未已东北是蓬莱
　　右五言排律
　　明
　　游曹溪　　　　　　　　　　　周　琅
　　崎岖厯山谷窈窕经林丘广川相萦带梵境回以幽金光荡松筠钟磬云间流苔痕交虎迹墖影沈龙湫依依示化身郁郁祥烟浮抚念得深省荣利非所求安得逐羣衲从此事焚修
　　游罗浮山　　　　　　　　　　陈　琏
　　仙山郁嵯峨千古青未了楼台起中天钟磬出林杪奇花散仙葩五色翔神鸟谁能蹑高顶洞览周八表
　　前题　　　　　　　　　　　　林　挺
　　神山浮海来上与星辰通司命佐南岳作镇沧溟雄双楼屼危石铁桥亘天中岩端潄飞泉瑶台错玲珑灵谲信超越玉简閟神功谁其防寂士来此访风丹砂尚恍惚仙书未易逢俯拾金芝英仰攀璚树丛梯云望出日扶桑生海东天鸡鸣中宵寒波澹溟蒙明霞太亲人直接蓬莱宫不恨隔中州走望礼羣公不迩声利途逋客絶游踪亮哉美吾土长愿偃微躬
　　登越王台　　　　　　　　　　黄　佐
　　精庐展良晤胜地纡览舍舆蹑风磴联袂度云埯粤台一以陟远翠纷可擥潇潇初霁冉冉日欲晻川光溢寥廓野色开黤惨长谣出金石英论照肝胆于言谢羁束何必理铅椠沈防圣所珍傲睨吾岂敢凭林悟荣悴步壑玩流坎
　　鹤舒台　　　　　　　　　　　黄　佐
　　天池集南翼帝车回北衡芳草寒未歇潦川憺犹清晏隂日夕起郁抱何由平遡风肃徂轸陟云延友生周遭度元渚纡徐搴落英晨霞散余绚倐忽淩虚明虬松移翠葆虹涧流金声辕马何萧萧谷鸟亦嘤嘤蕴真效龙蠖抚化忘将迎灵墀一永叹远壑浩自盈缅惟辽海鹤载彼瑶台笙邈矣安期子乃垂千载名
　　前题　　　　　　　　　　　　黎民表
　　安期链玉液飞步淩紫霄空余璇台上千古郁岧嶤金床锁灵穴碧树敷英翘鸾笙空缥缈鹤驭徒逍遥物化迹逾胜理惬境自超愿弭云中驾随君挥碧寥
　　游白云山　　　　　　　　　　黎民表
　　灵岳奠南溟鹏翼矫而峙上干瞩斗枢下盘絶地理修阪饶莃苓回蹊防楩梓东观极扶木西窥逼蒙汜晨标頳霞截夜气白虹起玉树发葱菁金潭耿清泚平生信经奇兹山擅巨美图史谩莫传倜傥固难纪倘骖飞鸾翔长揖当途子
　　游西樵山　　　　　　　　　　赵志臯
　　赤轮跃东桑褰帷入西麓直矗蹑高岑纡回度幽谷浮海四茫茫攅峯数六六林翳昼常隂云深树如沐碧水净烟岚悬厓倚茅屋老叟解逢迎儿童喜相逐卜筑忘岁年问俗去寒燠朝日下横江丁丁闻伐木迤逦白云窝千寻泻飞瀑追踪乌利岩仙人曾辟谷我亦爱樵居无縁能信宿把酒握同心登眺以舒目
　　前题　　　　　　　　　　　　欧大任
　　弱龄诵图经雅志爱丘壑良朋订逺游名山赴幽约杪秋天宇清始至谐夙诺心迈易跻攀步健轻崟防晓行陟诸峯周览凌峻削皛皛浮氛敛霏霏寒气薄霜木耸巘高风泉洒空落迹絶洞疑扄云攅岫如幕搴萝上松门临平出烟阁桂丛隠可招暂托幽人乐地逺声总销谷虚神更跃眷言怀昔贤来者视犹昨窅然得天游何用躭微爵毕婚非达言从此访灵岳
　　游西樵碧玉洞　　　　　　　　区必传
　　杖防恣遨游相从在浚谷洞口白云生天际岩如屋瀑布挂崖间飞空作碧玉长似江流声还如烟雾簇幽人获其趣仰卧观不足采彼涧中蒲泛觞石泉曲吹笙应空山幽响恒相逐狂笑任所之沿流揽秋菊共唱紫芝歌遥慕绮与甪
　　游石室山　　　　　　　　　　韩　雍
　　二气初荡空清胜迥幽絶清浊旣分判崆峒见岩穴初登觉幽深旁转更高洁嶙峋起玉柱缭绕垂彩缬寒溜浮空明巨石罗曲折逢逢击地鼓洪响不外泄乃知化工神难与俗儒说丹青笔虽巧谁能写奇絶良辰羽书稀聊此一怡悦辱我同心友款留出佳设坐久毛骨寒恍如在氷雪举觞初引满浩歌激壮烈丈夫感知遇图报心孔切所愧才德劣弗能绍前哲正谊不谋利临事秉大节仰视苍苍天此心誓如铁
　　前题　　　　　　　　　　　　陈献章
　　我行苍梧野息桨端江湄郊行纵逺眺石室涵晴晖前哲有题迹拭目往读之徘徊东壁下髣髴元公遗今古一相成光风吹我衣虫鸣丹灶中葛仙胡不归圆蟾夜烱烱蝙蝠秋飞飞愿言托高栖行矣无是非
　　前题　　　　　　　　　　　　杨载鸣
　　平生丘壑心所厯穷地纪兹岩郁灵秀混沌窥无始玲珑划朗豁悬缀出瓌诡晻映日月华合沓云烟靡通天信有门陨星差可拟撑拄疑神功空阂悟名理岁晏瘴氛销山川气清美旣协赏心缘复遘良朋喜危坐俯虚无剧谈淹景晷流霞满尊罍元气随杖履頽然成梦游邂逅洪崖子恍惚持铜章殷勤遗石髓期我阆风岑长笑谢纷滓觉来牵簪裾徘徊暮山紫
　　以上五言古
　　广州歌　　　　　　　　　　　孙　蕡
　　广南富贵天下闻四时风气长如春长城百雉白云里城下一带春江水少年行乐随处佳城南南畔更繁华朱楼十里映杨栁帘栊上下开户牖闽姬粤女顔如花蛮歌野曲声咿哑□峩大舶映云日贾客千家万家室春风列屋艳神仙夜月满江闻管弦良辰吉日天气好翡翠明珠照烟岛乱鸣鼍鼓竞龙舟争赌金钗鬭百草游冶留连忘所归千门灯火夜相辉游人过处锦成阵公子醉时花满堤扶留叶青蚬灰白盆饤防榔邀上客丹茘枇杷火齐山素馨茉莉天香国别来风物不堪论寥落秋花对酒樽囘首旧游歌舞地西风斜日澹黄昏
　　游西樵喷玉岩　　　　　　　　欧大任
　　天泉百道下晴潭淙淙西岭霾烟岚跳珠翻雪不知数独称喷玉千丈岩喷玉天泉水源从山上起倐看闪电来半在青山里洒流横激湿行云溅沫时惊过鸟羣征飚万里吹难断浩月三更影不分初疑白鸾在树出更疑宝剑倚天立左潨右射洗青空頽崖快泻双石谼几见嵚崟下赤日遂令澒洞来寒风曾闻天台之南雁宕北絶巘飞泉削苍壁偃盖低飘万树松明霞削映五色石匡庐九叠屏风张银河倒挂三石梁香炉郁葱吐云散瀑布夭矫惊龙翔合山庐岳遥相望我昔扁舟恣长往玉岩之水澄我心归来福地何萧爽潄石枕流奚所营朝餐金液暮赤英仙人招我彩云里便御茅龙朝太清
　　前题　　　　　　　　　　　　梁柱臣
　　层峦合沓岚烟簇玉龙卧断苍山隩晓吸沧江百尺澜却向岩前溅飞瀑喷沫流珠下翠微千岩错落散明玑声传石窦逶迤转白满寒潭厯乱飞精融液泄气惨烈万古清秋长不竭初疑云雨暗巫阳转讶梁园夜飞雪遥空隠隠半如雷坐令叠嶂无氛埃直窥素练烟中起却似银河天际来潨涛汹涌沸絶壑磵戸无风自挥霍触石浮云冻不翻当木叶先秋落落叶亭亭乱晚霏絶怜空翠湿人衣别有清流断肌骨龙吟石上涓涓出纷披百道下松风月明几处翻萧瑟朅来濯足兹山头髣髴如寄匡庐游水帘石室无溽暑披襟兀坐清烦忧下看埃一长笑千山日暮断猿愁
　　游西樵山　　　　　　　　　　李待问
