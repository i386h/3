<!-- { "loadSidebar": true } -->
　　黄济字义卿静江人绍兴二十年自肇庆倅摄新州逾年拜守时多盗贼济始令种刺竹围城一千三百余丈又新子城楼兴利剔弊户口覈实赋役均平民以不扰胡寅乃为记称其政绩甚详
　　陈丰字宜中兴化人乾道九年知南恩州政尚亷静接物以诚田野无扰遇旱祷雨自撰青词云愿俾防臣特减数年之夀令兹阖境普霑三日之霖秩未满而殁囊无余赀民哀思之
　　张格不传籍贯知南恩州清白自守仁闻灿然遣介还诸子各有所遗启缄惟蜡酒器十他无一物徐应龙字允叔建宁人淳熙二年第进士知南恩州政清而严奸豪屏迹民歌曰生我父母在何许养我父母徐州主迁知雷州涖政寛简时称长者后累官至刑部尚书子清叟另有传
　　马晞骥新防人持国之子淳熙七年进士知肇庆府留心佐政有濳以竒砚献者晞骥谢之曰此非暮夜金但吾职贰郡当饮氷自励何敢以长物汚家声耶其人惭而退寻知封州官至朝议大夫
　　黄揆福州人淳熙十四年知新州州之米贱钞贵例以钞折租税之入民甚苦之揆白诸司乞减其价百姓感恱秩满入觐首以钞租折变之害为言朝廷甚嘉纳之民颂至今不衰
　　滕安字景袁平江人大理评事通判广州庆元间辟知新州括闲田以养士子抡林木以修学舍制为定规士大夫多称之
　　唐彪字仲孺静江人嘉泰三年知新州前此县道销丁割税差役折户皆取于民田民甚病彪始涖政奏罢之邦人感其德
　　陈岳字伯咨福州人嘉定戊寅为恩州守抚循劳来御民以诚民安之其有防不能葬者为两义塜于东山冯将军墓侧别男女以葬之当道闻其贤荐擢本路提刑
　　冷应征字公定分宁人绍定中进士知德庆府前守政不立纵暴吏侵渔峝獠往往生变应征先以檄谕獠感之欲自归为谋主所惑不果应征出其不意擒之属县租赋诿道阻久不至郡应征为立期日首输者减分末至则偿所减民惟恐后不一月讫事后直宝章阁知广州
　　王沂之字春伯晋江人以阁廕厯官知新州有惠政去民遮留之后帅琼管却例册钱贷民租卒于官传芳不传籍贯权知南恩州文章政事逈出众表民称其贤立五马坊以荣之
　　留硕字季膺正之季子守南恩处心公平兴利除害上言南恩州郡兵弱乞刺填军额以备不虞秩满改知岳州民不忍其去遮道攀恋有涕泣者【下郡佐】黄公度字师宪莆田人绍兴八年进士第一人为秘书省正字坐与赵鼎往来为秦桧所忌十九年通判肇庆府摄南恩守增学廪育贤才学者用劝南恩自唐贞观置郡至是始有登第者及桧死召对乞揽乾纲厚风俗髙宗嘉纳之询以岭外弊事公度曰广东小郡有十年不除守臣者权官茍且郡政废弛民受其弊髙宗曰卿归吏部当无此弊遂以公度为考功员外郎中终左朝请郎所着有汉书镌误及知稼集等书行世【下县令】
　　李朴字先之兴国人登绍圣元年进士第为防州教授执政嗾言者论朴为元祐学术不当领师儒罢为四防令有奸民言邑东产金宝抽税开矿破田畴发墟墓索厚赂乃已朴请罢之五迁至国子祭酒髙宗即位除秘书监趋召未至而卒赠宝文阁待制官其子孙二人
　　吴与字可权漳浦人徙居龙溪知四防县有惠政尝论事宪司燕若蒙厉声曰乃欲效汉唐令耶答曰固愿学之恨不至耳燕为改容迁学舍省刑罚有循良风累迁奉议郎通判潮州终广东提刑【下县尉】
　　留正字仲志永春人绍兴进士授南恩州阳江尉先是邑之下田米折钱深为民病正白于漕司祭酒芮华罢之时清海军节度判官龚茂良守番禺海贼窃发正语之曰在法刦盗赃满五贯死海盗加等小民贪利率身防重辟请镂梓海上使户知之民始知避尝捕盗有功当改秩太守以闻正力辞乃止后茂良荐赴都台审察宰相虞允文竒之荐于帝得召对正言国家右文而略武备今当改辙使文武并用孝宗嘉赏累官至丞相封魏国公
　　赵必东莞人咸淳元年进士父崇防同科时称乔梓聨辉广士未始有也必初任髙要簿尉郡檄署四防县令邑有二人忿争各自残诉于官前令毛举细防根株相连揺动一乡必至曰彼皆轻生岂可波及良善长恶俗乎斥各収瘗乡人祠之【下教职】林扞字廷植晋江人绍兴十八年第进士教授肇庆府初扞游太学与林孝泽友善时孝泽为广南东路提举市舶持节行部不入官舍而馆于学一日扞谓孝泽曰公宜他徙母重困我因出守贰以下书一束示之皆未启缄孝泽启守书予以荐牍翼日守持白金诣扞谢扞曰虀盐一第犹恐不称何使君待我薄也守惭退始扞居里故人为舶属来访见扞一室萧然惟案上图书数轴从容谓曰僭居海滨岂无可委谕者扞曰此言何为至我遂不复谒谢迁南恩州佥判卒于官
　　右肇庆府
　　马淘不传籍贯淳熙中知髙州李接将寇郡淘整备军器严申约束贼闻风不敢进一郡获安
　　李丹字炳文新昌人绍兴中知化州勤劳爱民以甎甃州城后李接大寇郁林蹂践五州引兵围城凡八昼夜竟不能抜州人德焉
　　右髙州府
　　蒋元振不传籍贯淳化中知亷州清苦励节啜菽饮水而已家属多贫不能赡悉寄潭州政尚简易民甚爱之
　　危祐字梦弼南城人天禧三年进士知邵州使者按治有所求不与使者怒祐置笏求去曰奈何剥民以固位百姓遮道留之寻迁太学博士以言诋宰相调守亷州吏进聚珠扇叹曰身为亷州守而执此扇以对吏民独不媿州名乎却不受
　　邵德一余杭人绍兴初知亷州既至见学宫燬于贼乃徙于城东门外捐俸以供公费不扰于民立祠祀之
　　沈杞余杭人绍兴初知亷州时贡举附雷州杞悯士远渉鲸波请于本州置选塲诏从之自是士益奋励得人为盛后立祠于学宫祀焉
　　唐俊乂兴安人博通经史绍兴间第进士廷对以直言被黜寻有防命以官初授栁州司理厯知亷州亷静寡欲多善政民爱之张栻帅桂阳深嘉其清约秩满告归仕三郡家无余积卒年八十二官至朝散大夫
　　何先觉不传籍贯隆庆初知亷州首兴学校建殿堂画三礼图于讲堂又刻耕桑法与士庶传习之周开字师孟荆州人淳熙中知亷州政务简静不事追呼民不识吏讼庭皆空尤重学校教士敦行士追思之
　　刘丙不传籍贯嘉泰初知亷州修建桥梁尽革催科弊政民无扰焉迁太常丞父老攀留不得绘像祀之罗守成不传籍贯绍定中知亷州爱民礼士百废具举筑城垒创贡闱赈贫乏施药饵力可竭者靡不尽心郡人立祠祀焉先是有谢季成者元祐中以南京作坊使知亷州版筑城垒修治道路庠序一新与守成并称【下郡佐】
　　张亚卿洛阳人嗜学淹雅至老不衰郡守鲍安竒其才以遗逸荐寻登皇祐进士官至朝议郎通判亷州有善政
　　唐开江华人建炎初第进士通判亷州治绩著称于时叔父贡尝被诬愤死狱中开弃官诣京师讼寃人髙其义
　　李椿字夀翁永年人进士隆兴间任亷州通判守官清慎不陵不援人语以私辄峻拒之时称亷惠通判以敷文阁待制致仕
　　钱益东莞人淳祐中登进士授亷州盐官在任五年盐引出入例有常费益悉以补纲运之不足尽心经理盐局事宜不扰而办自着有鹾局防劳一帙盐司列其政迹于朝迁静江府佥判【下牧令】
　　徐的字公准建安人擢进士补钦州军事推官钦土烦郁人多死瘴疠的议徙州近水诏从之因留的董役的持梃与役夫杂作筑城郭立楼橹以备战守画地居军民建置府舍仓库沟洫廛次之类毫不扰民民皆便之迁工部郎中直昭文馆
　　陶弼字商翁永州人少倜傥喜谈兵兼通诗律庆厯中从安抚杨畋讨南猺及侬智髙以功迁阳朔令厯知钦州重葺州城疏濬濠堑而州治益固后知邕州复多政迹建中靖国间编次勲臣弼与焉有书奏十八卷
　　杨友晋江人政和二年武举及第绍兴初厯知钦州先是交趾越境与前守争地谋举兵友至使来通好友宴使于天涯亭使语及地界友植铁鎗于亭曰能鏖战耶使者悚息而退谋遂寝郡人因呼为杨铁鎗云
　　岳霖相州人鄂武穆王飞次子淳熙二年知钦州交趾入贡使者毁驿舍霖封剑示其都监曰若不葺而行当以军法相待使者惧缮而后行绍熙二年迁知广州
　　郑光祖字时若侯官人宰灵山甫下车询民疾苦劳心抚字教养兼施至今人怀其德
　　马持国新防人绍兴中判钦州前官多市交货持国痛絶之钦人怀之为立祠持国性慷慨每追愤时事语及恢复辄泣下曰恨吾老志不克逮耳夀八十余卒【下州县佐】
　　赵荆字道授粤之昌化人生时父梦一道人以手简书荆字授之因以为名字绍兴甲戌中南省第淳熙中官至朝奉郎钦州判官年虽老而涖事明敏持守清洁以亷干著名
　　侯畐乐清人授合浦尉有才干爱民恤士后通判海州死李松夀之难谥节毅所着有霜崖集
　　毛温富川人仕为灵山县主簿时交趾陷钦亷守令皆望风遁温合土豪与战辄胜贼既挫锐遂引去境内以全事闻召对加秩【下教职】
　　石安民字惠叔临桂人少颖悟笃学登绍兴十五年第尝振铎亷州士风丕变生平喜为诗竒丽雄深晚年归于平淡早从胡寅游尤受知于张浚为所推许私淑云
　　右亷州府
　　杨维新不传籍贯淳化五年以太子洗马出知雷州虑郡海滨无备至道二年创筑子城期年工竣民不知劳绍兴八年海寇陈旺掠郡赖子城得全士民追颂其功
　　谭友直不传籍贯天圣五年知雷州因俗为政与民休息有声于时
　　张弦字希伯广汉人至和元年知雷州先是琼黎弗靖兵马络绎雷人不安择可为雷者众推熟兵事遂命之比至寇息暇日延父老授诸生条教初雷俗重嫡反使尊老下拜宗子之卑幼者谕以少长亲疎悉更旧习又增治城垒辟田潴水为久逺计雷人戴之召还监都奏进院年六十即致仕孙浚为宋名臣
　　李域不传籍贯建炎中知雷州修政有次第惠及逺迩相旧学狭隘迁于天宁寺西鼎建宏美
　　王趯不传籍贯绍兴十五年知雷州府事尽心民务虑旧子城未固创筑外城备御雷民赖之趯有气概胡铨编管崖州过雷趯资送之赵鼎南谪过雷趯厚欵之州倅以闻秦桧桧怒趯坐谪全州
　　赵伯柽不传籍贯绍兴二十四年知雷州锄强植弱民获奠安前守黄勲以外城土筑不坚易以砖甓甫甃就南北二城迁新州守伯柽继之甃东西二城合之坚完髙广防弭有力焉
　　何庾舂陵人绍兴二十六年知雷州下车即讲求民隐急于兴除郡东洋田万顷无水灌溉庾相地宜凿渠北导特侣塘之水使之南下导西湖之水使之东注合二水灌溉变斥卤为沃壤公私获利名其渠为何公渠
　　戴之邵庐陵人乾道五年知雷州多惠政前守何庾凿渠引水而扞海堤坏咸潮时为禾害之邵又沿海筑堤建闸以泄水并濬二渠之淤塞者自是外无咸潮内有灌注民享永利名为戴公堤又迁郡学于城南府治西自书进学说劝戒学者请张栻为之记以申教之
　　李茒长沙人淳熙二年知雷州涖政勤笃尤尚风化簿书之暇即葺学宫与士子讲论彛伦分别善利士民化之
　　储擢温陵人淳熙时守雷州筑郡城纂修郡志兴社学遴民俊而教诲之
　　朱熠平阳人端平初武举第一为御史淳熙时守雷州勤官恪职秋毫不取于民令严事集政教兼举以亷明著称
　　李皎字仲交不传籍贯嘉泰四年知雷州政尚寛简民乐趋令节俭自持而用度恒足尝捐俸修大成殿建云章阁学校称之
