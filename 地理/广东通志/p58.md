<!-- { "loadSidebar": true } -->
　　桐栖港　在城南三十里【旧志十五里误】
　　乌石涧　在城北五十里又名都笼水发源黎山流通大海
　　旧陵水港　在城东北九十里与万州交界
　　崖州
　　山马鞍山　在城北三里高二十丈又二里爲狼岭高十余丈又相连爲迁拖岭
　　即蛮岭　在城西八里高十余丈又西二里爲大横岭高二十余丈
　　方山　在城东十里高八丈
　　南山岭　在城南十里亦名南山高二十丈元王士熙名曰鳌山上有万仞泉泉出石穴清冷可掬
　　吊靴岭　在城西南十里高十五丈又五里爲澄岛山高十余丈
　　逸贤洞　在城西北千里
　　石版山　在城东南十五里高十余丈防有横石其平如版
　　符敲岭　在城西二十里高二十丈又西三十里爲龙栖岭高三十余丈
　　试劒峰　在城南二十里海濵山有巨石高二丈余宋毛奎题小洞天三字刻石上南有石临海题曰钓台又东爲大洞天有石室题曰海山奇观防有石题曰仙梯落神岭　在城东南三十里高十八丈
　　郎凤岭　在城东五十里高峻如凤翼稍东相连爲黎义山爲湳漏岭俱高十余丈
　　长山　在城东五十里高八丈余相连爲馒头岭亦高八丈余
　　双洲门　在城东八十里双洲对峙状如两扉
　　和尚石　在城西八十里有石雨后苔藓青緑如袈裟报福岭　在城北八十里高七十余丈遇旱土人望有白云便雨又名灵山
　　落笔峰　在城东一百里又名落笔洞高三十余丈巉岏峻削中有石洞又有悬石击之如磬髙处一石门有二石形如悬笔
　　湳西岭　在城东一百二十里高八丈余又东十里爲多民岭高五十余丈
　　廻风岭　在城东北一百二十里高五十余丈下有温水池
　　鹿回头山　在城东一百四十里高二十余丈东连鹦嘴山
　　大小玳瑁洲　大洲在东海中小洲在西海中
　　北到岭　在城西北一百八十里高二十余丈
　　水南蛇塘　在城东三里相近有望夫塘
　　大河水　在城北三里一名大江一名水南河发源五指山流至城东北分流一由东绕近南门至西南保平港入海一由北绕城至城西三里曰新地港又名抱漾水直抵蕃坊港入海其深莫测传有龙潜云
　　热水塘　在城北三里周围可二十步深可二尺许水四时常热
　　乌石塘　在城南四里
　　蕃坊港　在城西五里
　　侯塘　在城西北十里
　　保平港　在城西南十五里受大河之水入海又五里爲大蛋港
　　龙栖港　在城西五十里内有龙栖湾广二里昔传有龙栖于此又西三十里爲罗马港抱嵗港乐罗港西四十里爲望楼港
　　抱横塘　在城西八十里
　　龙塘　在城东一百里流入大河水入海
　　毕潭港　在城东一百里
　　淡水湾　在城东一百一十里上爲多银水
　　畨人塘　在城西北一百二十里相传外国畨人船覆故名
　　三亚港　又名临川港在城东一百六十里受三亚水入海
　　高沙港　在城东北二百里
　　合口港　在城东北二百里受藤桥水入海
　　藤桥水　在城东北二百里源出黎峝至合口港入海三亚水　在城东北源出黎峝又名临川水东南流由临川港入海
　　感恩县
　　山九龙山　在城西北八里【旧志城南一里误】西沈海濵高二十丈汉初建县治于此遗址尚存
　　大雅山　在城东十里高百余丈
　　仙槎石　在城东十五里长百余丈濶数丈横亘水面望之若浮槎然
　　息风山　一名风峝在城东二十五里【各旧志十里误】高百余丈中有巨穴最深春夏之月穴中常发南风猛烈如飓风晨起暮息发即数日禾稼多伤
　　天马山　在城南三十里高二十余丈形如奔马透道岭　在城东北四十里高四十余丈相传昔有人于岭上脩炼得道故名
　　黎虞山　在城东五十里高百余丈黎人常猎于此故名
　　抱透岩　在城东北五十里高一十余丈
　　感劳山　在城东北七十里【各旧志城北一十里误】高百余丈昔传大军平黎驻此土人感其德而劳之故名
　　虞山石鼓　在城东北七十里古鎭州废城之东河中皷圆六尺傍五大石有马蹄人迹
　　鱼鳞洲峝　在城西北七十里海濵突起一峰高三十丈石峝高下重叠状如鱼鳞故名
　　落缨岭　在城东北九十里高百丈极险峻
　　小黎母山　即峩茶岭在城东二百里生黎地崖石崎岖人迹罕到
　　水南龙江　源自小黎母山西流绕县至城西北五里曰感恩水隋以名县今又名县门港西入于海
　　温泠池　在城东十里许池方周三丈余中分两派一温一泠
　　板桥港　在城西南十五里水中有巨石横列【旧志石排港即】此
　　南湘江　即南港在城南二十里【旧志三十里误】发源自黎峝西流入海
　　小南港　在城西北三十里
　　延澄港　一名白沙河在城东南四十里源发黎峝细流易于淤塞暴雨水涨西奔入海
　　白龙塘　在城东七十里相传昔有白龙起此
　　感劳浦　在城东七十里寛广二十余丈在感劳山下温汤泉　在城北七十里其东即宋时鎭州地今爲黎人杂处防有石城遗址名杨文广坝【事详古迹】
　　大南港　在城西北七十里今沙涌淤塞
　　北黎港　在城北九十里即昌化县之南江北爲本县界
　　罗定州
　　山双龙冈　在城南十里【各旧志二十里误】两冈对峙状若双龙前有石横亘高二丈有瀑泉泻下响震如雷名黄楴喉
　　龙脑山　在城北隔河十里与西宁县接境高二十余丈山势旋若廻龙乃本州之防龙也
　　石牛山　在城南二十里高五十丈状如牛
　　尖冈　在城南二十里【旧志四十里误】高五十余丈一石崔嵬可容数百人
　　石镜岭　在城东南二十里即八片岭高五十余丈上有圎石大数尺中有小水流过石面水映日光远望若镜又名八片岩泉
　　天马山　在城西南二十里高五十余丈形如奔马云贵山　在城南三十里一山特峻高六十余丈南岭　在城东南三十里【旧志南六十里误】高十八丈形如半月
　　鹅抱石　在城东南三十里【旧志五十里误】高七十余丈以形名
　　迳山　在城南四十里【旧志七十里误】高五十余丈羣峰并列横亘州南若屛中有一迳故名
　　勒寳山　在城东北四十里高十六丈【旧志未载今查出】云致山　在城西南四十里高四十余丈【旧志未载今查出】石人岭　在城南五十里【旧志九十里误】高十丈平冈漫坡上有二石对峙俨若人形又名二童山【旧志作二山误】
　　笔山　在城东南五十里一峰尖秀如卓笔然
　　洞清岩　在城东稍南五十里【旧志七十里误】高二十余丈岩深十丈中有石柱如塔相传昔有岑洞清隐化于此故名
　　龙龛岩　在城东南五十里【各旧志东北误】高十余丈危壁秀丽深广二丈中有石笋百余相传有龙蜕骨岩中故名企阳石　在城东南五十里平冈突起高三十余丈状若玉屏
　　右归山　在城东北五十里高十二丈【旧志未载今查出】天黄山　在城西五十里高百余丈其左有凤凰山四山并出若凤飞翔又名四凤冈
　　五老山　在城东南六十里五峰相聚耸峙云表高百余丈
　　龙清岩　在城东　六十里高十余丈其岩中有石塔悬乳若大士像又有韦防诸像顶有石碗载水清洁不涸曲径通幽爲州之胜
　　寳峰岩　在城南　十五里高十余丈相传石乳滴成布袋和尚像后人置佛像其间爲乡人祷之所花楼顶山　在城南七十二里高百余丈
　　思贺山　在城南七十里高六十丈
　　双轮山　在城南七十里【旧志西南一百里误】高一百七十丈两山对峙形若双轮
　　石龙岩　在旧罗镜所前高十六丈其岩内石外土深不可测
　　云草峝　在城南八十里高五十余丈
　　菁岭　一名石岭在城南九十里高三百余丈特出诸山之上山多蒲竹
　　独石岭　在城南九十里高百余丈上有飞来庙傍冈之巅有池名灯盏池相连爲三台山
　　云际山　在城西南一百二十里【旧志一百里误】高二百余丈四时常有云滃其上下有温泉又名云沙
　　水榕潭　在城东南四十里广五丈许
　　大泉　在城南五十里
　　坎底水　源出天黄山流七十里经云致山名连洲河入于泷水
　　泷水　在城西南八十里源出西宁大水诸猺山东北流绕州城北至南江口入西江旧泷水县以此得名又发源处有支流曰抱水
　　南江口　即泷水从此出西江处
　　上乌水　在城东南一百五十里源出三台山东北流至州东曰东水会泷水由南江口入西江
　　东安县
　　山天柱峰　在城东北突起平畴高可千丈尖圎秀特屹立如柱故名
　　九星岩　在城东北距天柱峰数武高九丈余上有石室又有观音洞岩前有又爱亭环植荷花石磴上有北辰宫东旁爲下岩
　　伏犀山　在城西北半里横伏若犀
　　大牛石　在城西北与伏犀山隔半里许峭壁如削中有岩窍呼之响答如人应声
　　锦鲤峰　一名麒麟石在城东半里峰势近拱学宫奇特异常形如麟鬛上盘危磴下环清沼有梅花岩藕心井在林木中上建归一庵
　　笏山　在城西北一里高二十余丈方正尖秀如笏翠屏山　一名芙蓉屛在城西一里许嶙峋积翠方正如屏旁数峰或如莲瓣或如笔或如兽皆天然点缀也天马山　在城南二里许高百余丈势如羣马腾骧爲邑治屏拱又南八里爲南山高五十余丈
　　文昌山　在城东南三里高五十余丈建梓潼阁爲邑治文明鎭星
　　碧虚岩　在城东五里岩内高十余丈一窍透光如星下照中有石俨如佛座右旁缘壁上通石室一石幽洁土人呼爲仙牀云
　　太空岩　在城西十里幽深敞左爲罗石右爲硼石俱高四十余丈
　　大绀山　在城北十五里高七百余丈世传曾有神仙炼药于此山之西有水名龙头湾遇旱爲祈雨之所稍西爲大绛岭高百余丈
　　大台山　在城东北二十里高百余丈进五里有鐡山魁岩　在城东北二十五里岩甚峻峭前有疎林曲沼胜槩不让九星
　　甘通岩　在城东南三十里高二丈幽敞如室上悬石钟扣之声震山谷又有石池水清不竭即甘峰泉也罗汉岩　在城东南三十里近甘通岩高丈余旧志云内有十八罗汉后移置九星岩
　　蒲竹迳　在城西三十里高五十余丈【旧志未载今查出】白云洞　在城东北三十里中有悬石若柱
　　狮子石　在城东北四十里形如狮蹲踞路旁
　　寳峰山　在城东南五十里【旧志城西误】高八十余仞峰峦秀丽上有寳峰寺
　　圣山　在城东南五十里高千丈上建神祠祷雨輙应因以圣名相连爲书山亦高千丈
　　崖牢山　在城东南五十里上有崩崖如欲坠状向有求福寺
　　思药山　在城东北五十里高百余丈即各旧志所载石英石斛山今以二药絶少故名思药山
　　鐡岭山　在城东南五十里高七十余丈石色如鐡故名
　　云雾山　在城西南五十余里高可千丈周六十余里四时云雾不散向爲猺蛮聚处遗础尚存
　　青旗山　在城东北六十里开展若旗山多林木灵阳山　在城东北六十里高百余丈【今讹云洋山】
　　虎岩　在城西北七十里地属连滩石室高邃背山面河如虎蹲踞滩水一大砥柱也
　　龙岩　在虎岩之右隔河对峙宋有盘古庙至今遗址尚存
