<!-- { "loadSidebar": true } -->
　　海康遂溪东洋一带田畴縁飓风冲激海潮淹伤禾稼卤气深入难以耕种其西北有特侣塘受十二坑之水广四十八顷明时筑东南堤闸导水南流由土龙大河滙西湖诸水以溉南洋田又开八大渠从渠入大肚河又开二十四小渠以沃海康遂溪东南之田日久湮塞田中不能资水刷咸半成荒土至是疏之
　　命保题沿海州县
　　刑部侍郎髙其佩奏广东福建浙江江南山东省沿海州县宜注定奏
　　闻遇有确知才识足以胜任之员督抚考察保题从之命学臣録科加五经文一篇
　　申学校考课法教职用正途出身
　　立社学
　　禁服色僭越
　　大有年
　　雍正二年甲辰春正月移左翼镇驻顺徳县巡抚年希尧以顺徳形势虽系内海即通外洋居香山虎门二协之中为省城门戸顺镇既裁而仅留游击不能左右遥制省城有旗镇重兵足以建威左翼镇非必不可少疏请将顺徳原辖地方归于左翼镇令总兵官移镇顺徳游击改为镇标中营统辖顺徳水陆从之
　　令民壮习学弓箭鸟鎗
　　二月粤海太平闗课归巡抚管理
　　命建忠义孝弟祠节孝
　　男女各建二祠一为忠义孝弟之祠树石碑一座刋前后忠义孝弟之人姓名于其上巳故者设位于祠中一为节孝之祠建大坊一座标前后节孝妇女姓氏于其上巳故者设位于祠中俱春秋致祭务令穷乡苦寒皆得表彰其寡妇守节十五载以上年逾四十故者一体旌表
　　颁到
　　圣谕广训
　　御制序文恭载典谟志
　　夏四月
　　命嵗举老农一人给以八品冠带荣身
　　命劝农
　　诏词恭载典谟志
　　命各省学臣举报生员优劣
　　禁输粮戸立儒宦名目
　　命武乡试编好字号
　　诏行便民社仓
　　诏词恭载典谟志
　　增建省城仓厫
　　佥事吴炯増建省仓四座
　　谕各省督抚劝建育婴堂
　　广省自康熙三十六年建有育婴堂至是恭遵
　　恩谕凡乳媪婴孩年终覈册各郡俱有建设
　　命刋布鬬殴杀人等律晓谕愚民
　　命广东总督仍兼广西
　　加广东乡试五经中额四名自丙午科始
　　初康熙四十一年各省乡试另加五经额后因剽窃弊丛至五十六年而罢至是
　　上洞鉴从前诸弊
　　谕学臣及祭酒司业先锁试之实有通经之才仍聴以五经应试预搆长幅试卷不得临期更易
　　建普济堂
　　秋七月以左翼镇中营游击移驻増城兼辖从化花县
　　九月
　　令沿海居民敬神
　　上谕恭载典谟志
　　设运盐使司经厯
　　定广东沿海保题州县
　　巡抚年希尧奏称广州府属之东莞香山新安顺徳新会新宁惠州府属之归善海丰潮州府属之潮阳揭阳饶平澄海惠来海阳肇庆府属之阳江髙州府属之电白吴川石城雷州府属之海康遂溪徐闻防州府属之合浦钦州琼州府属之琼山澄迈临髙会同乐会文昌儋州昌化万州陵水崖州感恩共三十五州县虽有逺近濵海不同三面一面临海各异然皆海濵要地例应遴选才识胜任之员保题从之【内顺徳新会新宁三县系新増入】
　　定从祀
　　复祀者六人林放蘧瑗秦冉顔何郑康成范甯増祀者二十人县亶牧皮乐正子公都子万章公孙丑诸葛亮尹焞魏了翁黄干陈淳何基王栢赵复金履祥许谦陈澔罗钦顺蔡清陆陇其増入崇圣祠者一人张迪増置博士者四人冉雍冉伯牛子张有若
　　以左翼镇都司移驻香山县潭州要汛千总移防大黄圃
　　裁髙要古耶司巡检
　　诏稽察矿徒
　　诏清地界
　　令直省督抚藩臬及将军提督保荐所属贤员
　　冬十一月
　　令广东武职引
　　见视云贵诸逺省例驰驿赴京
　　上命各省副将以下游击以上等官赴京
　　廷见皆给以途费其广东广西及云南贵州四川福建诸逺省俱许驰驿按其品级给与驿马仍照常程行走
　　雍正三年乙巳夏四月广童子入学额数
　　上诣雍讲学
　　命人文最盛州县入学广额广东南海番禺诸大县照府学额各取録二十名三水保昌诸中县照大学额取録十五名新宁和平诸小县照中学额取録十二名
　　裁卫所
　　裁广州左卫右卫前卫后卫广海卫南海卫清逺卫肇庆卫恵州卫潮州卫神电卫海南卫共十二卫从化所新会所新宁所増城所东莞所连州所南雄所韶州所龙川所河源所长乐所蓬州所澄海所程乡所靖海所海门所徳庆所广宁所阳春所阳江所新兴所髙州所宁川所崖州所万州所清澜所共二十六所俱归并附近州县管理其童生考试亦由州县録送
　　诏各省革职旗员归旗汉员归籍毋逾五月定限裁顺徳河泊所大使海阳产溪驿恵来北山驿两驿丞
　　命营伍节妇一体旌表
　　诏词恭载典谟志
　　夏四月西江水溢蠲免南海三水髙要四会髙明五县被灾钱粮有差并赈给之
　　敕封南海之神为南海昭明龙王之神
　　令文武官协修战船
　　广东海汛战船共计一百七内河战船共计二百八十九海船视江南例设立总厰凡应修应造各船令布政使计直监司及副叅等官督修本船游守及同知通判等官监视其内河战船仍遵旧制修造
　　从化县设驻防守备
　　裁都使司掌印都司及都司经厯
　　秋七月定选教职法
　　上以广东广西云南贵州四川福建诸省地处边逺选授教职徃返稽迟吏部因议各截三十名编号给照令本省巡抚题授庻胶庠师席不致久悬从之
　　诏令存仓米石易谷
　　上念南省地方卑湿仓米易朽宜改稻谷为便大臣议奏广东省贮米八万九千余石俱应改换稻谷外有莩殻包防可隔潮蒸之气其増设仓厫定于二年为期如有需用或应碾砻或议改给各从所便
　　命追封
　　闗帝祖父三代公爵神位供奉后殿春秋致祭冬十月申行便民社仓
　　上以广东及南北各省秋成大熟因
　　谕督抚转饬所属有司宜乗丰年力行社仓之法
　　复设盐运使司运同
　　雍正四年丙午春二月重修雷州东洋海堤夏四月沿海营仓各贮谷石
　　两广总督孔毓珣以潮州米价常贵沿海兵丁艰于赡养因请南澳镇城及澄海协海门营达濠营及潮州镇标三营镇属之黄冈协潮阳营又碣石镇标三营镇属之恵来营平海大鹏两营又提标五营督标连水师六营暨肇庆城守营共贮谷二万八千七百石以济兵丁缓急其谷价及建仓诸费统计银一万六千两有竒可于总督任内无碍银两捐备
　　上嘉许之
　　五月
　　令直省有司盖造仓厫
　　秋七月
　　申严保甲法
　　上念弭盗之法莫良于编保甲因议十戸立一牌首十牌立一甲长十长立一保正分合稽察村落畸零戸不及数即就其少编之熟苖熟獞一体编排粤东近年盗贼屏迹保甲之法行也
　　立族正
　　前广东顺徳令王念臣奏请立族正因议州县有巨堡大村聚族满百人以上保甲不能编者宜选族中品行刚方之人立为族正以察族之不肖狥隠者治罪
　　九月议广东积贮法
　　上念广东地处极边必急议积贮之法于是大臣奏言粤东省仓贮米七万一千余石系融支兵饷之需其外十府一州所属各仓捐积常平贮谷一百六十四万二千余石米一万三千九百余石然多者至三万石少者仅二千石应酌产米非产米之地通商不通商之区裒多益寡荒歉无忧仿督臣孔毓珣潮恵两郡平粜之法则损益允当矣又以广西桂梧二府产谷甚多与广东错壤令运交广东三十万石分贮广肇二府而全省仓谷分贮州县共有一百九十余万石之多矣
　　命民间黄铜器皿输官给价定限三年先于直八府
　　以及各督抚驻劄之省试行之
　　令武职副将以下出入乗马习劳
　　御书生民未有匾额悬
　　至圣先师大成殿
　　冬十月展次年会试期至三月
　　上以次年丁未属会试之期春季遇闰二月节候早天
　　气尚寒
　　特谕展至三月嗣后会试之年遇闰礼部奏
　　请广东举人计偕途逺闻
　　命感激
　　十一月赈恤广东被水州县并缓额徴议积贮时飓风积恵州府属之归善博罗河源三县广州府属之东莞増城三水清逺花县五县潮州府属之饶平程乡惠来三县成灾巡抚杨文干疏奏
　　上速命议赈遂将各仓捐积常平谷石实覈灾民按名散给各县钱粮暂行缓徴又广肇二府戸口尤繁穷民宜予赈防省会盐商恳输银二万两助费分赈焉仍议捐足原贮之数令邻省江西湖广广西常平仓捐监生俊本地买谷亲运广东给发实收足额即行停止
　　命各省学臣任满荐举生员人品端方有猷有为有守
　　之士
　　诏词恭载典谟志
　　雍正五年丁未春二月举行耕籍礼建立先农坛先是雍正四年冬十月
　　命各省地方照九卿例举行耕籍建先农坛每嵗仲春亥日率所属官员耆老农夫恭祭先农之神于雍正五年为始以祈丰年重农事也
　　诏词恭载典谟志仪制详礼乐志
　　三月运广西积谷三十万石至广东
　　总督孔毓珣上言广西桂林梧州南宁栁州郁林賔州六府州共贮捐谷一百七万七千四百余石去粜三谷所存尚多而广东广恵潮东莞等十一县秋雨连绵收成颇歉宜备积谷请先拨三十万石运交广东以四万石贮肇庆府仓以二十六万石贮广州省仓临期酌粜于民有济
　　诏报可
　　谕广东及福建百姓务本业
　　上以广东福建大吏常称本省产米甚少不敷民食广西巡抚韩良辅奏言广东地广人稠仰给广西之米广东民人多种龙眼甘蔗烟叶青靛之属以致逐末者多务本者少
　　上因敕两省大吏悉心劝导务使百姓尽力农事诏词恭载典谟志
　　闰三月
　　申禁私宰耕牛
　　夏五月定需索苖蛮黎獞加倍治罪之例
　　广东革职崖州游击刘陞妄索黎人贿赂
　　上以内地居民受苛索者犹易申诉苖蛮黎獞僻处外地知识庸愚更可悯恻于是议得賍之官较内地之例加倍治罪亦不准副限输纳邀免
　　秋八月遣官迎请
　　龙神
　　上以
　　龙神散布霖福国祐民京师业经防供复造各省龙神大小二像令守土大臣迎奉广东遣韶州府通判陆国柱赴京恭迎择于巡抚公署之东建祠次年三月十九日入祠致祭仪制详礼乐志
　　令直省州县会同教职各学举贡生生员一人八旗亦
　　令佐领各举一人
　　诏词恭载典谟志
　　申命严禁赌博
　　命巡查澳洋商船
　　冬十月
　　申命各省采买铜器设立公所及専司之员
　　上谕恭载典谟志
　　以道员督修沿江田亩基围
　　广肇两府沿江田亩遇西江水涨易于冲决总督孔毓珣疏请以广州府所属基围责之广南韶道肇庆府所属基围责之肇髙亷罗道农隙督修务令坚固
　　建裕信仓厫一所
　　将军石礼哈疏请贮谷以资旗营平粜之用
　　谕各省乡试同考官俱用邻省在籍候选进士举人广东十一房例取房考二十人福建七人江西七人广西六人其广东进士举人福建取六人广西取六人
　　令天下职官绅士常服各加帽顶以别贵贱
　　雍正六年戊申春正月采办
　　万年吉地楠木
　　上命各省采办楠木俱令督抚遴选贤员办理视民间
　　价值给发督抚仍时时稽察之
