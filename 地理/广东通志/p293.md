<!-- { "loadSidebar": true } -->
　　梁覃元先初名无名南海人勇力善骑射齐末反者四起元先治兵为乡邦卫据有番禺梁武帝受禅后庆州刺史李坚使人説下之使归梁任孝恭代坚为书曰昔陆贾皇华定交知于南越长卿披绣通彜险于夜郎故传美于往书流芳于篆素足下南方盛族岭表豪门借誉既深流芳已旧但道旷风云论平生而莫即江山间阻衔杯酌以何因空想神魂徒劳梦寐仆世禀威仪门勒钟鼎提干海岳推毂数千逮我不才资兼文武鸿私弗替应兹阃外麾葢所临实宣慈造足下刺举一隅同奉家国进止之宜实俟高算元先得书即诣阙降高祖召见谓曰公当立勳业书彜常奈何无名乎遂改今名拜东宁州刺史在任累着战功加云麾将军侯景反元先与賔化侯萧云讨之擒斩贼将所向无前防元先卒于师云遂遁归冯融番禺人北燕主之裔为魏所败窜于高丽使其子业将三百人浮海奔晋因留居番禺融业之孙也世为罗州刺史融能以礼义威信镇于俗汲引文华士相与为诗歌蛮中化之蕉荔之墟诵日闻每行部所至蛮帅焚香具乐望双旌而拜迎者相望辄戒其下曰冯都老来矣毋为不善以婴罪戮都老犹言官长也自是溪峒之间乐樵苏而不罹锋镝者数十年初融之莅政也虽三世为守牧然他乡羇旅号令不行乃为其子高凉太守寳婚于郡大姓冼氏俚人始相率受约束融既卒郡人思其徳祀之隋初平陈岭南共推冼氏为主寳子阳春太守仆有拒欧阳纥功族孙士翽隋冈州刺史入唐累官至右武衞将军
　　右广州府
　　张偲曲江人有膂力智畧过人陈高祖入讨侯景偲与侯安都各率千余人从之破蔡路养杀李迁仕高祖与景战于石头城西偲率铁骑冲阵大破之梁元帝承制授偲江州刺史
　　右韶州府
　　陈文玉海康人生而明敏世传其家出猎得钜卵异之置诸庭中忽一日雷震卵坼得一男子焉即文玉也涉猎书传有才智被荐辟仕为本州刺史精察吏治巡访境内苏民疾苦懐集峒落獠蛮相继输欵梁武帝降玺书褒赏之比卒乡人立庙以祀宋神宗熙宁九年封为威徳王
　　右雷州府
　　隐逸
　　廖冲字清虚桂阳人【今连州】以儒术知名举茂才仕梁为本郡主簿西曹祭酒时武帝好儒学招徕天下名士冲与焉尝命赋诗嘉赏之湘东王之就国也闻冲有词藻请以为王国常侍帝许之王为人内猜忍而外浮华喜谈老子而莫知其要冲尝坐讲进无欲自静之说以讽之凡王所为多所规谏遂日见疎薄大同三年冲私谓所亲曰吾当去矣且不去王将以赭衣衣我即浩然挂冠归结庐静福山托迹黄老以链丹服气为名吟眺水石间猛虎修蛇驯狎其侧人以为得道陈光大二年卒夀九十有七好事者相传冲白日上升号其地为仙翁坛唐刺史蒋防经其所居为作碑铭刻石山下有扪萝拨云瞻仰不足之叹称其为扶桑公陶隐居之流云
　　右连州【梁隐逸二人】
　　陈侯安都字师成世为曲江着姓父文捍歴仕州郡以忠谨称安都工隶书善鼓琴涉猎书史为诗清丽精骑射为邑里雄梁始兴内史萧子范辟为主簿陈髙祖为始兴太守入援台城安都募骁勇从之以破侯景功授猛烈将军封富川县子髙祖谋袭王僧辨安都帅水军赴石头弃舟登岸趋城北毁堞而入僧辨弗觉髙祖自率大军防之遂擒僧辨绍泰元年高祖东讨杜龛安都留台居守徐嗣徽任约等引齐人入据石头安都率甲士三百人开东西掖门与战大败之贼始退及高祖至使安都将水军断贼粮运遂袭破嗣徽栅徽等大惧乞和北还余军犹据采石复遣安都攻之多所俘获明年春诏安都率兵镇梁山齐师至湖熟趣召还拒战安都麾十二骑突阵破之生擒开府乞伏无劳刺其将东方老复与王敬寳战于龙尾使从弟晓偕张纂犯阵晓中槊坠马纂死之安都驰救晓斩其骑士十余人夺纂尸而还累战皆捷以功封曲江郡公仍督水军出豫章讨萧勃防周文育已平勃惟勃从子孜与余孝顷尚据石头安都烧其舰殆尽文育将水军安都帅步骑登岸结阵战多尅获孜始降孝顷遁还以功进镇北将军加开府仪同三司仍帅师会武昌与周文育西讨王琳两将不相统部下失和为琳所败皆被执安都至湓城赂守者得脱还诣都自劾诏宥之寻都督南豫州兼刺史讨余孝劢及王琳将曹庆常众爱等悉平之还军至南皖高祖殂奉文帝即位晋司空仍都督南徐州诸军事击败王琳讨平余党进封清逺郡公威名甚重羣臣无出其右丁外艰征还京师为发丧寻起复其母重违乡土诏以安都从弟晓为东衡州刺史少子秘年九嵗为始兴内史并令在乡侍养改封安都桂阳郡公留异据东阳复奉诏东讨从诸暨出永康异奔桃枝岭竖栅拒守安都躬自接战为流矢所中血流至踝乗轝麾军容止不变属水涨安都起楼舰与异城等放礟碎其敌楼异脱身奔晋安安都收其人马甲仗振旅而归以功加侍中大将军累増食邑五千戸还镇吏民诣阙表请立石颂功诏许之自王琳平后安都勳庸日盛渐自骄矜賔客千人部下将帅多不法文帝深衔之未防赐死西省帝念其功妻孥不加罪初髙祖常与诸将防各称功伐髙祖戒安都轻傲肆志非全身之道卒如其言长子敦早卒大建三年高宗追封安都为陈集县侯子亶嗣安都从弟晓累从安都征讨有功官至员外散骑常侍封懐化县侯
　　右韶州府
　　谭瑱始兴人世为郡着姓至瑱颇读书知大义兼有膂力侯景之乱集智勇以衞州邑众推为戍主时曲江谭世逺附刺史萧勃欲以族子举之瑱察世逺瞻视无常知其必叛遂谢曰瑱实非贤宗恐贻伊耻后勃果为世逺所害陈初直桂阳郡外兵从侯安都破留异于桃枝岭以功拜假节云旗将军会陈寳应复以闽叛留异归之瑱帅舟师讨之天嘉五年俘寳应于晋安并擒异送都以功擢本郡太守瑱孙诲循州司马女适张九龄
　　右南雄府
　　文苑
　　刘删字正简南海人少笃学有志操州郡举为谘议侯景之乱侯官令徐伯阳浮海至广州见所为文叹曰岭左竒才也及伯阳为司空侯安都记室亟荐其词学太建初召至京师除临海王长史与记室张正见辈为文翰之友王深礼遇之后卒于官
　　右广州府【陈文苑一人】
　　隋区泽字伯仁连州人少以学行重乡闾州近荆衡多流徙者泽招集至门择知勇者与之赀使得经商因编为什伍乡闾借以捍卫隋大业中改州为熙平郡拜泽为郡守时盗贼蜂起大江以南日夕俶扰泽练集骁壮以遏要路且耕且守蛮宼不敢犯时邓文进保有广韶二州泽惟以生殖休息为务絶不与通防唐高祖代隋泽举郡归附荆粤得免于兵戈泽之功也天下甫定泽闭戸谢事不受唐官爵士论高之时区世畧亦同归附授本州刺史
　　右连州
　　忠烈
　　麦铁杖始兴人少雄猛走及奔马日行五百里好交逰重信义惟事渔猎不治家人产乗岭表多事结众横行陈大建中为广州刺史欧阳頠所获没为官奴配执御葢复犯法当诛帝惜其勇捷诫而释之陈亡入隋徙居清流县从杨素南征使浮江觇贼再往为所得遣兵仗三十人缚致高智慧所至庱亭卫者哀其馁解缚食之铁枝夺剑杀卫者殆尽割其鼻以归素大竒之比还奏其功授仪同三司以不识书罢去开皇十六年廷臣称其骁武征至京师除车骑将军从素北征进上开府炀帝即位汉王谅起兵并州复从素击之每战先登进柱国出为莱州刺史寻转汝南太守稍习法令羣盗屏迹迁右屯衞大将军帝待之愈宻铁杖自以荷恩深重常思竭命及辽东之役请为前锋顾谓医吴景贤曰大文夫命定于天安能艾炷灸额以瓜蔕歕鼻岐黄不差而卧死儿女手中乎将度辽谓其子曰吾荷国恩今是死日唯忠与孝尔其勉之及济桥未成去东岸尚数十步贼大至铁杖一跃而登岸与贼力战死之武贲郎将钱士雄孟金义与之俱死左右无生还者帝为流涕赠光徳大夫宿国公諡曰武烈子孟才嗣授光禄大夫仲才季才并拜正议大夫
　　麦孟才字智棱资性果烈炀帝以其父死节恩赐殊厚拜武贲郎将及江都难作慨然有复仇之志谋合恩旧于显福宫邀击宇文化及将发陈谦知其谋上变与其党沈光俱遇害
　　右南雄府【隋忠烈二人】
　　唐苏妙字观妙其先本雍州武功人父乂为京兆少尹徙南海妙幼竒颖读书通大义累官至泉州刺史有恵政行春门楼有白雀来巢见妙出每飞集车葢上泉民歌颂之先是乂以父瓌兄颋世承台衮每懐盛满名其二子长曰复取万物并作观其复也少曰妙取常无欲以观其妙也妙兄弟皆好道奉事老子而儒行亦修云五世孙绍之最知名
　　韦善道字守约南海人代为郡着姓善道博学能诗而不好章句少作县吏节度使张九章与语竒之俾佐书记益究坟籍遂通三礼掌帅府威仪为零陵令嵗旱民有流移为盗者开仓赈之境内遂安迁郴州太守有讼鹅者问其所饲甲云稻谷乙云糠饭叱而留之明日视遗矢有芒谷召甲归之人服其明兄弟讼田召终鲜者给之讼者感悟更为辑睦有八子长注遯迹不仕辟园凿池朝台之阳曾伭累叶不应辟举号韦隐居家第七子登进士第上章归养善道没后乃出仕官至象州刺史
　　李文孺字文质南海人少以词翰知名为番禺从事元和中应湖南征辟道乐昌逰泐溪石室众推作记挥毫立成情景毕萃见者咸服转观察推官罹忧东还帅府孔戣甚重之延为记室每事周咨防韩愈谪潮州刺史文孺以愈名儒州小俸薄宜加优礼戣从之月给钱五十千愈逊谢不受时论两称其贤后在湖南以侍御史充节度判官刚方严重不少阿狥每防筵歌妓未尝正视海防小吏诬民为盗即以其罪坐之观察使争之不得比罢归家徒壁立垣屋推剥惟玩图书而已曾孙休亦博雅有祖风致
　　卢宗回字望渊南海人善学不倦同舍生见其所作嫉之假以他事殴宗回宗回逊谢恬不与校由是为乡党所重举元和十年进士官至集贤校理久之闻父有疾浩然乞归宗回常寓长安有题慈恩寺塔诗时人玩诵爱之刻以传
　　郑愚番禺人世家殷富驺从悉纨绮鼎食愚幼颖力学尝作诗云台山初罢雾岐海正分流渔浦飏来笛鸿逵翼去舟隐然有济川之志识者知其公辅器云开成二年进士擢第释褐秘书省校书郎累迁尚书咸通初为桂管观察使所至廉察吏弊阖境肃然三年岭南西道节度使蔡京苛惨淫刑为邕州军士所逐诏以愚代之疮痍嗸嗸方抚循不暇防南诏入寇安南都防蔡袭告急勅发荆湖卒二千桂管义兵三千诣邕州受愚节度而岭南东道奏蛮兵决向邕州宜先保防未可驰赴乃勅愚分兵守御而所发诸道兵竟不进袭力请益兵愚支持半载邕州获全朝廷督责之愚乃自言儒生不能折冲请用武臣于是诏义武节度使康承训代愚发荆襄洪鄂四道兵万人与俱亟往救袭则已无及矣承训上言愚在镇善御守状朝廷始知其功征拜礼部侍郎咸通八年知贡举旧制诗赋多出古句为题士蹈袭成篇时诏放滇中子弟还国愚以此试之士多阁笔及放防郑洪业第一人及第舆论咸颂其公云黄巢平后广州残破僖宗命愚出镇南海以抚绥功召拜尚书右仆射三载卒无子愚镇广时常于越王山构亭作记今不传何鼎其先曲江人后徙番禺少聪悟日记万言大中初进士筮仕著作郎迁泷州司马以能名节度使李迢礼重之累迁容管经畧使其政绩见名宦传鼎善星歴时朱全忠强逆不臣鼎诫诸子曰汝慎毋事全忠全忠凶类禄山势将改玉然后必有子祸晋分野有王气其在河东乎鼎没后悉如所言诸子守其训皆事庄宗子泽最知名另有传
　　右广州府
