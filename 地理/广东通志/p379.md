<!-- { "loadSidebar": true } -->
　　高力士宅【在县西唐高力士县人冯盎之孙故有宅甞手植桄榔子二株高百尺宋时尚存】冯家村【在电白界以唐冯盎居此得名】
　　宝光塔【在西河岸】
　　电白县
　　废良德县【在怀德乡陈置务德县更名良德隋属陇州唐贞观中高州徙治于此宋初废入电白】
　　废保宁县【在下保宁乡本梁连江郡隋废为县开元中改保寜属髙州宋废入电白】
　　信宜县
　　废窦州【在本县唐初置南伏州贞观初改窦州宋熙宁中废入高州】
　　废特亮县【在县西北一百二十里唐初置属窦州宋开宝中废】
　　废潭峩县【在信宜西南二十里唐置寻省入信义县属窦州】
　　铜鼓【宋靖康初民得之地中高尺余其制精巧声逾洪钟】
　　化州
　　废陵罗县【在州北唐置属罗州后属辩州宋开宝中废入石龙县】
　　废罗辨县【在州境本罗辨峒唐置陆川县属辩州后更名罗辩属禺州宋废】
　　废龙化县【在州境唐初析高凉县属辨州宋废入石龙县】
　　清风楼【在州治北城上唐曰清风堂宋改为楼】
　　吴川县
　　废罗州【在县西北一百二十里刘宋元嘉初镇南将军檀道济于陵罗江口筑此城因置罗州隋废唐复置治亷江县宋太平兴国中又废】
　　废干水县【在废罗州西七十三里刘宋置招义县唐改曰干水宋废】
　　废零緑县【在废罗州西南一百二十里唐置属罗州宋废入吴川】
　　废翔龙县【在□川东宋益王迁广为元兵所追驻此是日黄龙见乃升其地为翔龙县】碙州塔【在县南一百三十里】
　　石城县
　　旧州湖【距县一百二十里卽唐罗州陷处旧传有白牛出州人剥而食之其地遂陷今称为龙窟祷雨取水于此】
　　和尚岭【卽望恩山宋天宁僧遇父于此故名】
　　亷州府
　　合浦县【附郭】
　　汉唐故城【在城东北七十五里蓬莱乡旧州村汉合浦唐亷州俱治此】
　　媚川都【在县境东五代南汉刘鋹置宋开宝五年废】
　　常乐县【卽石康县治东汉置宋建隆间废以其地置石康县】
　　越州城【在府治东北八十里蓬莱乡刘宋置又名青牛城诸志谓在郡东十里者据汉唐故城言也】
　　封山县【在旧亷州南一百二十里南齐置封山郡隋罢郡为县唐武德中以县置姜州后州废以县属亷州宋开宝五年废】
　　蔡龙县【在旧亷州北一百五十里唐初置属姜州贞观中改属亷州后废卽今蔡龙洞】东罗县【唐初置属姜州贞观中州废属亷州后省】
　　珠池县【在合浦县境唐贞观中置后废入合浦】
　　大亷县【在旧亷州东一百里唐初置后废入石康】
　　高城县【在旧亷州境唐贞观中省入蔡龙县】
　　宋故城【在石康县东北濒江宋开宝五年徙合浦郡治于长沙场即其地】
　　太平军【卽今郡治宋太平兴国中于海门镇置太平军咸平初废】
　　石康县【在郡治东北三十里明成化八年并入合浦】
　　僊人桥【在郡治东五十里新寮堡前溪中巨石如舟长四丈许濶半之南岸斗石穹嶐北岸长石亘之上有巨人迹过东又一桥名石溪桥】
　　钦州
　　铜柱【汉伏波将军马援旣平交趾立铜柱以表汉界在州治西贴浪都古森峝上有铭云铜柱折交阯灭交人惧常以土培之】
　　安远县【在州境内梁置安京郡隋废郡为县唐改曰保京宋改曰安远元因之俱属钦州明洪武八年省入州】
　　钦州故城【在州治东北五十里地名高沙土城隋开皇时迁旧州后废】
　　安京县【在州治东北一百三十里罗浮山下隋置后废】
　　安海县【卽废玉山州属县】
　　南亭州【在州六屋村北唐初置贞观后废】
　　玉山州【在州境内唐废】
　　旧州【在城东北一百五十里宋天圣元年迁州治于近海白沙之东故址尚存】
　　三石【曰钓石曰醉石曰吟石在钦江水中宋守陶弼甞游憩于此】
　　铜鼓井【在永乐乡光村或言掘地得铜鼔遂成井故名】
　　灵山县
　　钦江县【在县治西南秋风乡为钦州城东厢地】
　　遵化县【在县治南三十里上武乡新儿村遗址尚存】
　　内亭县【在县治西九十里下甲乡陆屋村遗址尚存】
　　南宾县【在县西北五里峯子岭下唐贞观中改为灵山县】
　　石室【在县西唐悌原读书之所洞如深室门外一石桥有两石人夹侍】
　　雷州府
　　海康县【附郭】
　　古合州【汉元鼎时始名徐闻不知在州治何地至梁大通间改为南合州在特侣塘边唐天宝二年迁麻歴村贞元初复迁特侣塘旧址后梁开平四年迁于平乐白院村五代南汉仍迁囘特侣塘旧址后又迁今卫治元至元间迁今郡治】
　　海康县故址【隋置在今雷州卫治五代南汉迁县治于澄清坊元至元十八年又以县治设雷州路县迁改不定泰定元年在城南隅恺悌坊面城而立明洪武二年迁郡治后其旧县遗址为军营】雷州县故址【在海康县境隋志云大业初废模落罗阿雷州三县入海康县】
　　贡士荘【宋郡守薛植夫建郡人乐助者买田百余亩为贡士荘凡遇举子防试尽所积以送行元延祐以后雷士合试于湖广省亦资给是荘】
　　观稼亭【在县东门外宋郡守薛植夫建元郭思诚改建城上岁久倾圮明治间指挥宋贤建于城外东北园中】
　　苏公楼【在城南卽宋吴国鉴馆苏辙之所时苏轼亦谪儋耳同处月余靖康间邑令余淳礼建亭设二苏像嘉熙间郡守毛当时即其地建楼以表之咸淳间郡守陈大震迁楼于西湖与寇准祠并元末废明正德间郡守王秉良又即旧址建楼刻二苏诗词于上今并圮】
　　王国才池亭【宋苏辙诗马上初惊香入衣临风骚首驻金羁幽亭深在荷花里道在王家小墨池】
　　三贤堂【宋郡守陈大震建在平湖书院内祠寇准并二苏】
　　梦归堂【宋陆升之寓居胡铨三大字榜楹门】
　　曹氏园亭【宋寇准诗野静长原迥亭开夕吹清登临时一望海树与云平】
　　英灵陈司马宅【宋寇准诗公余策马到英灵幸有官僚伴使星人物煕煕风景盛好将佳防入丹青】
　　薛公生祠【在城内守亷坊宋嘉熙间郡守薛植夫凿渠兴水利有功于民去日郡人立祠于苏祠之东以志不忘祠废今迁附名贤祠】
　　西馆【在平湖书院西宋寇准所居】
　　蓬莱馆【在郡治东蓬莱坊一名光华馆宋守戴之邵建】
　　思亭【在雷州卫治宋郡守张纮建自为记】
　　十贤亭【在西湖上宋咸淳九年郡守虞应龙建以祀寇凖苏轼苏辙赵鼎李纲王岩叟胡铨秦观李光任伯雨】
　　横舟亭【在郡治西宋郡守陈大震建取寇准孤舟尽日横之句而名又有流水孤村等亭今惟放生狎鸥二亭存余俱废】
　　瑞芝堂【在郡旧治宋建名无讼因瑞芝产于堂易今名】
　　百花堂嘉惠亭【俱在郡治宋时建】
　　陆公泉亭【在城北十五里明嘉靖间郡守陆瓒觐行士民送之道遇流泉涌出众因建亭碑勒陆公泉三字今圯】
　　遂溪县
　　废椹川县【旧有椹县隋改曰椹川大业初废入扇沙县】
　　文明书院【在县西南乐民所城内宋苏辙南迁由儋徙亷道经兴亷村宿净行院谓乡士陈梦英曰此地胜境当有文明之祥卽其地建文明书院后圯今为军营】
　　莱公井【在英灵里祭海亭前宋寇准经游斯地饮而甘之因名郡守薛直夫立亭其上】废遂溪县【即古之铁把县宋绍兴二十年迁县西南乾道四年再迁今县遗址尚存】龙爬石【在旧县东五里昆仑阜宋嘉定九年天大雷雨龙盘石上爪痕如凿泉涌为潭乡人遇旱于此求雨】
　　崇犹堂【在文墨乡宋咸淳五年尚志建元末废】
　　祭海亭【在县南英灵村每岁春夏季月十二日郡官遥祭海神于此】
　　徐闻县
　　旧徐闻县【唐贞观间立在麻鞋村元至元中迁于宾朴村】
　　贞女台【在县黑石门山之巅相传昔有女子父母没于此守志不嫁乡人为立台焉】
　　琼州府
　　琼山县【附郭】
　　汉珠崖郡城【在县东南东谭都石陵村基址尚存】
　　梁崖州城【在郡城东南三十里】
　　废舍城县【在郡城东北二百六十里隋大业中置唐于此置崖州宋省入琼山县】废顔卢县【在废舍城县境隋置唐改顔城属崖州后废】
　　废武德县【在陶公山下隋置】
　　赵汝珞营【在白沙口】
　　琼台【在琼治西琼州自唐以来置都督府宋置琼管安抚都监琼台盖当时所名】
　　望阙亭【在县张吴都唐崖州址南李德裕贬时建并有诗】
　　永日轩【唐李德裕建因公有消此永日所以解忧句后人取以名其轩志去思焉】
　　东坡台【在郡城南旧开元寺东宋苏轼甞寓此故名】
　　丽泽亭【宋建在郡学门外江中飞桥径度环植芙蓉最为胜槩后废】
　　广防亭【在城东一里宋隐士唐文严建初名松轩翰林学士陈士徽更名广荫元万户解珣迁于通衢之上】
　　海云楼【在郡治宋建】
　　鉴空阁【在城西宋建】
　　靖端台【在郡治又有虚白缓带退思平理燕喜等堂在通判防者有风月台节爱超然二堂皆宋时所建后废】
　　世德堂【在城西宋户部侍郎沈翥孙悌建】
　　放生池【在城南内谯楼下宋郡守韩璧开并建知乐亭后展城湮其半今钟楼南街微存遗址池北有六瑞堂郡守王光祖建时常开双莲者三堂以此名】
　　番民所【在海口浦今为海田元籍南番兵立其长麻林为总管今圯子孙俱为蛋人】瑞莲亭【在郡城南有双池植莲元至正间开双萼文宗时游亭上扁为瑞莲】
　　考古台【明洪武中教谕赵谦读书处今为筑台】
　　留耕亭【在城东一里明景泰间隐士唐寅建】
　　澄迈县
　　曾口县【在县南七十里曾家东隅都唐贞观间置五代南汉省今为博罗村址】
　　通潮阁【一名通明在县西宋澄迈驿阁苏轼甞憩此有诗李光书扁】
　　文昌县
　　废紫贝县【在紫贝山下汉置后与玳瑁县俱省】
　　废平昌县【在县北何恭都谭步村隋名武德唐武德五年改名平昌后改文昌】
　　废忠州【在定安县西南黎峝中唐咸通间擒黎贼蒋璘等于其地置州兵还遂废】
　　防同县
　　旧县【一在嘉防一在太平】
　　永丰旧邑【在县治北门】
　　乐防县
　　废容琼县【唐贞观置贞元中省入琼山】
　　临高县
　　故临机县【在县西二十里唐置今那虞都海边亦有临机村】
　　买愁村【在县南宋胡铨有诗】
　　儋州
　　儋耳城【在州西三十里高麻都南滩浦溪汉楼船将军杨仆建遗址尚存】
　　宜伦县【方舆志在州西门内隋为义伦县宋太平兴国初更名宜伦绍兴间郡守王齐迁于城北以其地为伦江驿后附城西门内元因之明正统间废】
　　富罗县【在州境本隋毗善县唐初更名富罗五代南汉废】
　　吉安县【在州境唐贞观初分昌化置乾元后省置洛阳】
　　涔阳县【在州涔阳镇唐天宝初置】
　　洛阳县【在州境黎峝中唐乾元后省吉安县乃置后移儋州城下宋省入宜伦县】
　　得月楼【在州城北宋知军孙尚建明成化间改为迎恩馆】
　　尊贤堂【在州治东二里宋苏轼所居后郡守谭景先建堂于其址以祀轼故名】
