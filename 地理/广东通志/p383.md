<!-- { "loadSidebar": true } -->
　　凡祭有其举之莫敢废也沿于古者先民是式增于今者庙貌维新非此族也不在祀典粤东山幽谷邃民好淫祀淫祀无福于此思敬逺之义欤志坛祠而以寺观附焉
　　广州府
　　坛壝府社稷坛【在府城西北】
　　风云雷雨山川坛【旧在府城南门外清水濠街雍正八年番禺知县厐屿改建大东门外教场左围以垣墙开设各门东门外为厨库为牲房西门外为斋宿所南为正门】
　　先农坛【在东门外教场普济院后雍正五年建筑坛后为堂凡二层坛畔公田四亩九分祭用仲春亥日其耕耤仪式详礼乐志】
　　厉坛【在城东二里每岁清明日七月十五日十月初一日致祭】
　　祠庙南海神庙【在府东南八十里扶胥之口黄水之湾创自隋世唐天寳中封广利王宋康定二年加号洪圣王皇祐二年以侬寇遁赖神功加号昭顺绍兴七年复加威显兀至元二年加号广利灵孚王明洪武三年始封南海之神春秋二仲月壬日遣官致祭六年复赐黄金香盒重一十六两以答神贶国朝康熈四十四年重修屡遣致祭雍正三年封为南海昭明龙王之神并修殿宇中为神祠东为厨库牲房西为斋宿所南为仪门少南立石华表为望洋之所殿内藏古铜鼓二门临波罗江故俗曰波罗庙门左立达奚司空像祀之各州县乡村多立祠以祀称为洪圣王云】
　　龙王庙【在巡抚衙署东辕门雍正三年建】
　　闗帝庙【在粤秀山之麓后殿增祀三代】
　　天后宫【在归徳门外五羊驿之东莆田林氏女显灵海上人称天妃明洪武初加昭孝纯正灵应孚济圣妃春秋二仲癸日有司致祭　国朝尊为后】
　　城隍庙【在府城东旧分守海北道右古未载祀典始明洪武三年诏封天下省府州县城隍之神前用木主后塑神像守令新任斋宿于此祭礼同风云雷雨山川坛其制北为神宇南为拜亭亭之左右为斋宿所仪门之西南为省牲所】
　　南粤三君祠【在北城镇海楼东廊祀秦南海尉任嚣南越武王赵佗汉大中大夫陆贾今圯】秉正庙【在城东祀汉臣张买今圯】
　　名徳祠【在粤秀山北以古阁改建祀歴代名徳髙固杨孚董正罗威唐颂陈源陈临王范黄恭凡九人后圯改为观音阁】
　　二献祠【在朝天街宋寳祐中安抚使方大琮建祀唐相张九龄宋相崔与之张諡文献崔諡清献也今圯】
　　周元公祠【在粤秀山下祀宋儒周惇颐旧在濓溪书院明嘉靖四年提学魏校迁建春秋致祭】忠简祠【在备倭府故址明万歴二十九年建祀宋臣李昴英春秋致祭】
　　大忠祠【在旧山川坛左今文明门外东南隅明嘉靖间御史呉麟建祀宋忠臣丞相文天祥枢宻使陆秀夫枢宻副使张世杰有司春秋二仲上旬致祭后圮国朝康熙十年番禺知县彭勷重建顔曰正气堂右为臣范堂左为逺风堂前池后濠辉映俨翼】
　　汪公祠【在旧布政司仪门外祀明左丞汪广洋今圮】
　　遗爱祠【在城隍庙东祀明臣巡抚杨信民后增入佥事毛吉布政陈选陶鲁配以知县髙瑶初启土获孤忠大节四字石刻于地中人咸异之有司于三月十二日致祭祠今圮】
　　忠襄祠【在忠贤街右祀明佥事毛吉】
　　白沙祠【在粤秀山下祀明翰林陈献章今圮】
　　阳明祠【在朝天街旧北隅祀明两广总制新建伯王守仁春秋致祭今圯】
　　文康祠【在城东仁寿里祀明少师梁储今圯】
　　文简祠【一在天闗一在小嵎洞祀明尚书湛若水今圯】
　　文敏祠【在越秀山麓祀明臣霍韬今圯】
　　文襄祠【在西门外彩虹桥下祀明内阁方献夫今圯】
　　迂冈祠【在粤秀山麓祀明状元伦文叙今圯】
　　报徳祠【在府学右祀明巡按潘季驯今圯】
　　文裕祠【在粤秀书院后祀明少詹黄佐】
　　东所祠【一在南城外一在西城外祀明臣通政张诩今皆圯】
　　中大夫祠【在城内兰湖里祀明赠湖广参政郭大始今圯】
　　呉公祠【在城南祀明总督呉桂芳今圯】
　　穆侯祠【在仁寿里祀明番禺县知县穆天顔今圯】
　　永赖祠【在旧番禺县前祀明都察院副都御史厐尚鹏】
　　青萝祠【在粤秀山下祀明主事王渐逵今圯】
　　一山祠【在粤秀山东南祀明御史黎贯今圯】
　　玉笥祠【在旧番禺县左祀明番禺县知县张国维今圯】
　　忠义孝弟祠【雍正二年建在南海学内】
　　节孝祠【雍正二年建在石马槽】
　　坛壝南海县【附郭西邑俱从府祭其社稷坛雍正八年知县刘庶筑墙】
　　祠庙闗帝庙【在县治北】
　　灵应祠【在佛山堡祀真武之神黄萧养乱神示灵有司岁祀之】
　　文昌祠【一在佛山堡一在郡城惠爱坊雍正七年署巡抚傅泰布政使王士俊重修人于祠右买地建扬化楼】
　　赵都运祠【在吉利山台祀宋转运使赵师楷】
　　韩都宪祠【在云路峯西祀明臣右都御史韩雍】
　　白沙祠甘泉祠【俱在云谷祀明翰林陈献章湛若水】
　　忠义孝弟祠【在学内】
　　节孝祠【在石马槽】
　　坛壝番禺县【附郭东邑俱从府祭】
　　祠庙闗帝庙【在郡城东雍正七年布政使王士俊重修庙后殿增奉三代复购民居于殿傍建屋三楹用供盥沐有碑记】
　　菊坡祠【在鹿步都蒲涧祀宋臣崔与之】
　　毛蔡二公祠【在县仰忠街嘉靖初建祀明臣毛伯温蔡经　国朝顺治间总兵张国勋重建】忠义孝弟祠【在学内】
　　节孝祠【在亚婆塘】
　　坛壝顺徳县社稷坛【在城西里许】
　　风云雷雨山川坛【在城南里许】
　　先农坛【在东南郊外四里】
　　厉坛【在东北一里】
　　祠庙闗帝庙【在城中】
　　城隍庙【在县治左】
　　梁百揆祠【在桂林祀宋大夫梁百揆】
　　贞女祠【在龙江祀宋贞女呉妙净】
　　赠兵马指挥闗敏庙【在黄连堡祀明忠烈阙敏】
　　四贤祠【在鳯山祀明布政刘大夏知县呉廷举吏目邹智举人李承箕】
　　忠勇祠【在寜都堡祀明臣刘英】
　　崇义祠【在寳林寺东祀明义士蘓刘义梁奎区瑞】
　　贞节祠【在桂图里祀明刘元妻周氏】
　　胡友信祠【祀明知县胡友信】
　　忠义孝弟祠【在学后】
　　节孝祠【在尊经阁左】
　　坛壝东莞县社稷坛【在城西】
　　风云雷雨山川坛【在城南】
　　先农坛【在城东】
　　厉坛【在城东】
　　祠庙闗帝庙【在城中】
　　城隍庙【在县治西】
　　义士祠【在学右元林邑人黎友龙捐地为学五世孙琼复捐鱼塘供祭明嘉靖中提学欧阳铎令立祠祀之】
　　节妇祠【在城隍庙左明嘉靖十年建祀宋李昌期妻等十八人】
　　忠义孝弟祠
　　节孝祠【俱在故南海街前】
　　坛壝从化县社稷坛【在城北里许】
　　风云雷雨山川坛【在城东里许】
　　先农坛【在城东】
　　厉坛【在城北社稷坛右】
　　祠庙闗帝庙【在城隍庙左】
　　城隍庙【在闗帝庙右】
　　忠义孝弟祠
　　节孝祠【俱在城中】
　　坛壝龙门县社稷坛【在城西】
　　风云雷雨山川坛【在城东】
　　先农坛【在城东】
　　厉坛【在城西】
　　祠庙闗帝庙【在城中】
　　城隍庙【在城北】
　　忠义孝弟祠
　　节孝祠【俱在城中】
　　坛壝新宁县社稷坛【在城西一里】
　　风云雷雨山川坛【在城南一里】
　　先农坛【在城东】
　　厉坛【在城西】
　　祠庙闗帝庙【在千户所西】
　　城隍庙【在城西】
　　忠义孝弟祠
　　节孝祠【俱在城中】
　　坛壝增城县社稷坛【在城北】
　　风云雷雨山川坛【在城南】
　　先农坛【在城东】
　　厉坛【在社稷坛北】
　　祠庙闗帝庙【在城中】
　　城隍庙【在县治东】
　　崔清献祠【在鳯凰山】
　　古公祠【在城东祀宋臣古成之】
　　白沙祠【在鳯凰山】
　　张尚书祠【在城南祀明臣张度】
　　遗爱祠【在城北祀明臣王大用】
　　忠孝祠【在城南相江铺祀明臣王纲孝子王彦达】
　　湛义士祠【在沙贝乡祀明义士湛懐徳巡按洪垣有记后废巡按顾龙正李时华重修】忠义孝弟祠
　　节孝祠【俱在学宫侧】
　　坛壝香山县社稷坛【在城西石岐山下】
　　风云雷雨山川坛【在城南东林山下】
　　先农坛【在城东】
　　厉坛【在城南】
　　祠庙闗帝庙【在城西门内】
　　城隍庙【在城东门内】
　　萧列女祠【在防村祀明萧思敬女】
　　忠义孝弟祠
　　节孝祠【俱在学西】
　　坛壝新防县社稷坛【在城北】
　　风云雷雨山川坛【在城西】
　　先农坛【在城东】
　　厉坛【在社稷坛南】
　　祈雨坛【在圭峰山下】
　　祠庙闗帝庙【在城中】
　　城隍庙【在城西门街】
　　全节庙【在崖山祀宋杨太后明宏治二年徐佥事建】
　　忠义祠【在全节庙左明嘉靖二十二年知县何廷仁建祀宋朝死义将士】
　　大忠祠【在崖山全节庙前祀宋丞相文天祥枢宻使陆秀夫枢宻副使张世杰明成化十年兵备佥事陶鲁建知县丁积割废寺田三顷余供全节庙及大忠祠祀事以赵樵伍隆起子孙守之治辛亥右布政刘大夏佥事徐鋐奏入祀典嘉靖二十六年重修罗伦有记】
　　丁公祠【在白沙村明成化十二年建祀循吏丁积陈献章有记】
　　忠义孝弟祠
　　节孝祠【俱在城中】
　　坛壝三水县社稷坛【在城西】
　　风云雷雨山川坛【在城南】
　　先农坛【在城东】
　　厉坛【在城北】
　　祠庙闗帝庙【在城南通衢】
　　城隍庙【在按察分司西】
　　忠义孝弟祠
　　节孝祠【俱在城中】
　　坛壝清逺县社稷坛【在城西二里】
　　风云雷雨山川坛【在城南二里】
　　先农坛【在城东】
　　厉坛【在城北一里】
　　祠庙闗帝庙【在城中】
　　真武庙【在兵备道右】
　　天后宫【在通津门外】
　　城隍庙【在城西南鳯凰台即县治基】
　　太子庙【在广济仓左祀黄帝二庶子】
　　二圣祠【在飞来寺祀黄帝二庶子】
　　着灵祠【在县东北神姓张名某后冈人死示灵异旱疫祈之辄验宋封为着灵将军久废明万歴十一年重修】
　　忠义孝弟祠
　　节孝祠【俱在城中】
　　坛壝新安县社稷坛【在城外西南隅】
　　风云雷雨山川坛【在城南崇锁铺】
　　先农坛【在城东】
　　厉坛【在城北门养济院右】
　　祠庙闗帝庙【在城中】
　　天后庙【在南山赤湾】
　　城隍庙【在城中】
　　武安王庙【在县治东北隅】
　　旗纛庙【在东莞所左】
　　汪刘祠【在南门外明万歴元年知县呉大训建祀明副使汪鋐刘稳】
　　黄孝子祠【在三都大钟山下万歴元年建祀明孝子黄让】
　　忠义孝弟祠
　　节孝祠【俱在城中】
　　坛壝花县社稷坛【在城南半里】
　　风云雷雨山川坛【在城南半里】
　　先农坛【在城东】
　　厉坛【在城北一里】
　　祠庙闗帝庙【在城中】
　　城隍庙【在县治东】
　　忠义孝弟祠
　　节孝祠【俱在城中】
　　韶州府
