<!-- { "loadSidebar": true } -->
　　郑氏【生员缪时发妻早岁嫠居择子承祧事耄姑以孝闻　以上雍正七年旌　以上香山人】潘氏【冯亚斗妻归冯周岁事姑以孝闻顺治甲午城久被围守兵掠民以食其夫病在床告母妻曰时变至此即康强犹且不保况我孱躯与其葬凶残腹中孰与自投回禄母妻哭慰之亚斗力疾起碎户为薪潘泣白夫行妇随义也吾敢惜死乎乃俟母睡夫妇举火自焚同堂救之不得次早检阅火堆惟两心不烬而已闻者伤之】
　　麦氏【广文容士望母也悍兵掠良民至士望家麦登楼自缢气未絶兵解缳驱至步江投海而死乡人为立祠祀之称麦仙娘庙】
　　周氏【张毓惠妻年十九归张克尽妇道毓惠早卒子幼周矢志孀守勤织絍笃教诫寿八十四卒事闻建坊旌之】
　　九孝烈【顺治甲午新防被围城中屠人以食曰梁亚慧者诸生学慊女年十一岁以身代父兵杀而烹之曰莫氏者诸生林应雒妻以身代姑曰姑老肉不可食不如妾腴也兵从之莫竟死曰陈氏者林宜逢妻兵执其姑将烹妇与其夫俱愿代死兵脔陈食之释其姑与夫曰关氏者夏月宾妻以身代月宾死曰徐氏者诸生鲁赫妻赫为掳徐请代兵美其色将汚之徐俟夫去骂贼而死妾李氏不为所辱亦被害曰谭氏者贡生呉孟禩妻兵执孟禩谭冒白刃而出请释夫挥孟禩去竟死曰黄氏者诸生呉师让妻代夫就烹曰李氏者亦代夫死逸其夫名】
　　莫氏【早寡在围城中兵入其室脇之妇以首触墙兵杀之而投其首于圊中事平其姊壻收瘗之首重不可举叹曰阿姨礼义人也生与我未尝相见乃走告其兄兄举之应手而起邑人士作诗吊之有曰螓首邱山重蛾睂日月光】
　　萧氏【陆敬述妻年二十二夫殁无子矢志不二事翁姑四十余年啧啧有贤称焉】
　　刘元娘【河塘叔智女许婚唐世球未字而世球亡泣欲徃吊母沮之以死请遂得奔丧成服取犹子唐贤勷为后守三十余年值移界奉九十老姑奔养他乡姑死贫无以殡鬻衣营丧如礼卒年五十二】陈竒姐【念其之女未笄贼乱惧为汚与其母黄俱投水死】
　　陈阿兰【瑞升女许聘冯氏子父母以冯落魄悔婚女泣谏不从改字之婚有期矣先夕鸡鸣起拜天地引刀自裁及觉视之尸犹僵立庭中】
　　何氏【张耀妻遭乱与夫依于外家每忍饥饭其夫夫病疫人远避之何侍药不离侧夫知不起嘱令改适何以死誓夫亡自缢树上母救之苏遂不复饮食嘱母曰儿志决矣是夜投江死既殡母犹梦其求合葬焉】
　　伍氏【陈廷枢妻顺治初山贼乱惧汚自缢几死以姑救苏悍兵剽乡伍在掳中因抱其姑大恸触舟而死】
　　张氏【翁万可妻万可死于兵张求尸不得遂絶饮食哭不欲生姑从容止之未几以线结绳自缢】徐氏【张耀思妻年二十二为贼掳投井死】
　　冯氏【姑妇同姓嫁于张遭贼掳皆投水死】
　　伍氏【杨苑秋妻被贼掳赴水而死】
　　林氏【呉细权妻嫁三日夫妻被掳贼杀夫畱之林伏尸大恸詈贼并遇害】
　　陈氏【林子暄妻归半载子暄亡陈誓身殉殡毕即投缳死】
　　宋氏【庠生许越翘妻越翘早世无子属纩日宋啮一指诀曰妾不能死者以嗣子未定故耳泉下相见请俟三年所不如约有如此指后服释定继乃靓妆拜木主入室自缢家人救苏竟不食卒】谢氏女【庠生廷玉女许婚富家后以廷玉死悔婚其叔将别字之女不从闭户自经死】谢佳姐【梁学章妻学章死于河谢哀号呕血而死】
　　许氏【孝亷女陈基砥妻顺治间母子为兵所掠其家人至赎即以子托之曰吾所以忍死者以夫无他子故今有所属吾事毕矣明日家人徃赎则已夜死井中同时有尹振明女名阿安者被掳不辱砍死于田稔村】
　　古劳贞烈【顺治甲午李定国残掠古劳乡曰劳氏者古嘉贤妻与其姒任氏及二女赴西池死曰胡氏者杨春魁妻亦赴井死其子与女殉焉曰劳贞娘者未字人赴水死曰李氏者古周平妻闻变更服拜其夫赴井死其女灵娘从之】
　　周三妹【三可女甲午为兵所掠行至莫家塘投水死】
　　何氏【庠生李仲珍妻甲午被掳驱下船何不从以手据地兵强之投鳡嘴河死】
　　黎氏【诸生黄圭瓒妻甲午兵掠居民黎同幼女英姬被捉夜自缢俱死】
　　鲁氏二女【长年十八次十六皆殊色甲午兵入杀其兄庠生鳌欲汚之二女骂贼贼怒骈戮之】黄金绣【若珩女许字汤世耀顺治十一年李定国残其乡金绣同其母及诸妇女避土楼中贼攻楼急金绣自赴井死】
　　李氏【潘时益妻顺治丙申春龙艇贼乱掠李以去行至银洲海遽跃入死之时年二十】区氏【张先初妻顺治辛丑黄贼乱掠区骂贼坠桥而死后求尸不得区见梦先初而获顔色如生】陈氏【许康策妻康熙初新宁贼乱家人俱为掳陈大骂不辱手夺贼刀自刎】
　　潘氏【余孚先妻康熙甲辰寇起潘抱幼子被掠船中至银洲赴海死】
　　钟四姑【世恩女许聘赵在敬未字康熙丙辰马逆之乱破土围弁挟之行四姑大骂触石而死贼碎其尸】
　　陈氏【诸生伍瑞升妻康熙丙辰避马雄乱居超羣村被执赴海自溺贼捞之出大骂遇害尸暴旬日不坏】
　　黄氏【湛楚女陈钟仑妻归未逾月海贼缚黄置舟中胁以刃不屈乗间跃入海死至今风雨之夕白浪叠起或闻悲泣声】
　　劳胜娘【君衍女康熙丙辰冬马雄入寇掠女驱之行至塘边跃入水浅自灭其顶死】伍氏【道襄女陈用享妻康熙庚申春内海贼李积鳯起夫妻避乱伍不能行贼追及迫之伍嚼舌血喷贼遂遇害用享先逸去意伍已在掳中忽梦伍示以尸所在用享徃收之烈日下色如生】吕宁寿【生员应马孙女受聘许子氏未字夫亡讣闻不食三日血诗系衣带间自经以死】杨氏【生员翰介女许字赵贵御值迁海之役贵御家落欲辞婚女不可遂归赵未几贵御他出忽见元均骤入行强暴杨大呼引刀自断喉死县捕元均不得三日始就殡面如生】
　　某氏女【失其姓其父许字何氏之仆何家破乃取还聘金父将改适女使人谓仆再纳聘父怒而麾之女夜自经年十五】
　　林氏【塘下村林子昭女归邻村某寇至适稚弟来省同在髙楼中楼坚甚攻未即下贼焚楼妇念姊弟俱死则父嗣絶矣约其弟于背上从楼上覆身坠地裂脑而死卒存其弟过者指之曰孝烈楼】周氏【张思敏妻年二十三夫卒善事孀姑纺绩教子力举三丧顺治十三年旌】
　　简氏【李象观妻年二十三夫亡敬谨事姑勤于课子非婚丧大故足不出户庭】
　　黄氏【林辉嗣妻辉嗣家贫有两丧未葬而先卒黄苦节抚孤拮据营葬卒成夫志　以上康熙四十年旌】
　　屈氏女【生员复之女许配莫奕昌为妻未嫁而奕昌卒屈年十九闻讣奔丧有止之者指两髦以自誓奉姑择继节操着闻康熙四十五年旌】
　　欧阳氏【李远立妻年二十三夫亡刻厉守志终身康熙五十八年旌】
　　梁烈女【名罗主父庆蕃许字李遇熙康熙丙辰逆贼马雄入寇女年十七与从母谈俱被执驱登舟至中流哭谓谈曰吾必死母得归告吾亲勿以女为念遂投水死尸浮七日如生兄迪己丑进士以女之孝烈闻雍正三年旌之】
　　尹氏【何云年妻夫死奉耄姑如礼训继子慈严备至苦节三十余年雍正四年旌】
　　李氏【刘上美妻早寡矢志守节抚孤成人】
　　邝氏【监生何川望妻二十岁归何产一子而夫卒奉孀姑敬谨力持家政姑殁尽哀雍正四年旌】黎氏女【许字生员李林芳林芳蚤死黎闻讣奔丧守志孝养舅姑　以上雍正五年旌　以上新防人】
　　邓氏女【伯垣女许聘潘羽丰未嫁闻夫死告父奔丧不可自投江死三日尸浮顔如生】方氏女【李永球聘妻夫亡奔丧守节食贫终身】
　　何氏女【起鹍女陆博文聘妻博文死奔丧守节六十余年】
　　陆氏女【李朝逵聘妻夫亡奔丧守节父欲乗其归宁改醮之陆赴水死】
　　周氏【胡占泰妻康熙庚寅为兵所掠至根丫涌投水死之年二十有六】
　　厐氏女【庠生何殿升聘妻年十六未嫁而夫亡闻讣奔丧视殓孀居皓首事姑以孝闻康熙二十四年旌】
　　苏氏女【许配陆懋德未嫁而夫亡苏曰岂以未合而有他志耶守义终身】
　　何氏【黄声叔妻年二十一夫卒何奉老姑抚稚子伶仃孤苦乡党称之　以上康熙三十八年旌】卢氏女【何裕斯聘室未婚而夫卒卢嫠居三十三年康熙四十五年旌】
　　陆氏女【字汤始明为妻夫卒陆年十九闻讣奔丧立嗣以守事舅姑丧葬尽礼康熙六十一年旌】苏氏【儒士梁采苹妻夫死事姑抚子孀居苦节雍正三年旌】
　　陈氏【梁为鹗妻为鹗亡陈举遗腹子抚之成立孀守终身】
　　何氏【生员麦瑞芝妻瑞芝笃学有文名蚤逝何遗腹生子抚教成人】
　　张氏【苏佐斌妻夫亡姑耄子幼防苦万状终身守节】
　　区氏【苏雅文妻夫亡遗孤方四龄杜门纺绩以养舅姑无何舅姑继殁区拮据丧事见者哀之】徐氏【梁帝华妻夫亡事姑至孝家贫薪水皆出十指遇年大饥佣米熬粥饲姑拾野菜自食父母怜之劝其改志徐泣曰吾矢志不二岂以岁防变哉即饿死见夫地下无愧焉及姑殁悉鬻衣衾为殡殓具】区氏【梁纯诹妻举一子夫亡飡藜藿勤纺绩以抚孤　以上雍正四年旌】
　　温氏【冼佐大妻夫卒毁容絶粒姑指幼孤谕之曰冼氏止此一线能不念乎温乃止防绩养姑食贫课子孀守数十年】
　　陈氏【阮能长妻夫死无子择继承夫后家贫不自给专以纺绩养姑终其身】
　　何氏女【许字陆涵遇闻夫死欲奔丧母不可何以死誓素服徃哭守丧不返菽水承欢以节孝闻】区氏【林先让妻夫亡姑老子幼艰苦万状姑有心疾跬步不离诲孤有方长乃成立　以上雍正五年旌】
　　邓氏【阮异正妻异正没子在襁褓有议婚者邓辄絶食父母谕之邓曰上有耄姑下有幼孤忍舍之乎闺范严肃人莫覩其面雍正七年旌　以上三水人】
　　叶氏【白作生妻孝事翁姑生一女无子作生殁遗嘱他适叶指日以誓励志孀守三十余年时米价腾涌平粜以赈乡里颂其德】
　　欧瑛女【名帝祐许聘禢氏子康熙壬寅将婚为贼所掠不辱遇害】
　　刘氏【黄成焕妻焕病危刘方娠临终诀曰而年少无自悮倘举男幸畱与我刘以死自誓时年二十一后生子纺绩抚孤足不逾户子稍长择师教之孀守三十余年雍正五年旌　以上清远人】游氏女【许配廖露其未嫁夫卒游欲奔丧母不可遂剪发自誓归夫家日纺绩以供舅姑孀居数十年】
　　陶氏女【许字万子复年十八夫亡闻讣奔丧有富家子求婚父母强之誓以死孀守终身　以上康熙三十七年旌】
　　何氏【生员邓兆光妻兆光早卒何守节孝事舅姑其子甫周岁恩勤提诲克厎于成康熙四十五年旌】
　　廖氏【监生邓儒妻母怜其早寡微讽之不从闺门严肃人罕见其面】
　　邓氏【廖湛君妻夫亡抚棺封发事耄姑以孝着　以上雍正四年旌】
　　龙氏【邓光客妻举一子而光客亡姑晚年思子丧明龙服事恳至生事死葬皆如礼】
　　谭氏【邓文英妻夫卒家无宿储或悯其艰劝改嫁谭终无二志】
　　邓氏【何元灿妻夫亡无子恸哭絶粒承姑命择嗣承祧拮据抚之严重寡言笑氷操凛凛】廖氏女【许配万中道未嫁夫亡闻讣奔丧朝夕哭奠姑怜其少令返母家廖坚执不从撤簪珥以葬其夫日勤女红终身无惰容卒年七十一　以上雍正五年旌】
