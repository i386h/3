<!-- { "loadSidebar": true } -->
　　六年癸酉春二月总督熊文灿奏设连平州及镇平县夏五月檄竪沿海桩门
　　七年甲戌春正月防剿海盗刘香
　　刘香闽人聚众入海天啓六年焚刦粤之潮惠至是舍舟登岸防城戒严文武合剿斩获甚众次年熊文灿檄闽帅郑芝龙诛之
　　八年乙亥秋八月命府州县积谷抽十之三助边饷徴生员优免丁银助饷
　　十一年戊寅析新兴恩平新防三县地置开平县十四年辛巳春正月归善淡水贼刘士魁林九我等掠海丰永安博罗等县冬十月讨平之
　　贼据惠州乌禽嶂山为巢穴四路分刦总督沈某檄都司严遵浩剿之调潮州兵接应归善县知县王孙蕙诱降贼党张鸿张尧李冲云等于是檄潮兵堵南岭取青皮寨防贼右臂四面围攻防栅登垄斩获无数次年余党卢惟正复袭潮州揭阳县分廵惠潮道鲁元宠以叅将林宏防同守道邢大忠破之于野猪坑贼尽平
　　十五年壬午秋八月征三省防剿连平猺贼
　　九月蠲十二年以前逋粮
　　加广东举人六名
　　十六年癸未冬十一月晡时有流星光芒丈余自西南入东北有声
　　羣盗起
　　黄海如破澄海阎王总掠保昌邱文徳攻揭阳刘公显据石坑陈大智刦和平苏诚据潮阳黄厯元焚程乡林学贤据惠来王兴乱恩平陈耀据归善十六七年之间各拥众数万流毒惨酷不可胜数盖
　　本朝景运将开隂沴之气不郁蒸则不廓清万年太平有兆凶残之焰不暂燃则不永熄也


　　广东通志卷六
<史部,地理类,都会郡县之属,广东通志>
　　钦定四库全书
　　广东通志卷七
　　编年志【二】
　　国朝纪
　　世祖章皇帝顺治元年甲申夏四月
　　本朝定鼎　京师
　　顺治二年乙酉夏五月
　　命将定江南
　　广东僻在南徼不及率先归附至顺治三年始禀正朔固地为之限也
　　顺治三年丙戌冬十二月总督佟养甲提督李成栋定潮州惠州广州三郡
　　两将既定福建遂奉
　　命进取广东养甲先遣闽士黄梦麒授知府衔至潮宣谕威徳士民趋附师出恵来斩剧盗林学贤恵州望风欢迎遂入广州轻徭薄赋与民休息
　　提督李成栋定肇庆
　　顺治四年丁亥春正月定南雄韶州二郡
　　总兵官李养臣董方策张友徳等平定南韶招徕百姓合城士庻相庆
　　二月定髙州雷州防州琼州四郡
　　总兵官方国泰等入髙州副总兵官汪宗等入雷州总兵官马汉等入防州总兵官闫可义等入琼州各郡郊迎安堵
　　盗黄海如陷雷州据之
　　初降盗黄海如随　大兵下雷州遂同副将江宗镇之海如复叛潜通降将蔡奎攻雷州陷焉自称宫保宗出走
　　赈给难民
　　夏五月筑广州海珠寺为炮台
　　六月髙州复陷
　　山贼施上义等攻破髙州西寇李明忠袭之【至顺治七年总兵官徐某平之】
　　海冦苏成苏利等攻惠州败之
　　命减荒田租赋除杂饷
　　顺治五年戊子春闰三月李成栋以广东叛总督佟养甲死之
　　成栋自负平粤功骄恣养甲稍为裁抑恒怏怏至是江西提督金声桓叛成栋遥应之诡言部兵索饷不得将哗闰三月十七日黎明诱养甲出城抚辑养甲至众兵呼噪拥之而去传檄各属粤人闻养甲死失声哭之至次年春二月成栋溺水死
　　顺治六年己丑春二月总兵官闫可义败黄海如于雷州平冈坡
　　海如窜遁入海飓风起舟覆死焉
　　夏六月恵州巨盗罗英败死
　　罗英普宁十三寨老鸦地贼也自明季屡冦普揭顺治四年秋七月围惠来县五年夏六月陷靖海所六年春二月破荆陇寨流刦甚惨至是再围恵来邑人髙廷焕髙亮福等设伏北山禄昌等处得英脔之以八百人殱贼数万闻者快焉
　　顺治七年庚寅春二月平南王尚可喜靖南王耿继茂复南雄韶州围广州冬十二月平之诸郡以次归正
　　裁布政司都事
　　顺治八年辛夘广东始行乡试取士
　　剿东莞县桥头北栅诸乡
　　初东莞县张安国据大岭山陈文据桥头及两藩平广州安国归附文不听剿其乡
　　设海丰县游击
　　顺治九年壬辰春二月设琼州总兵官
　　顺治十年癸巳秋闰八月靖南王耿继茂会将军哈哈木五及总兵官吴六竒刘伯禄等帅师平潮州诸冦
　　先是九军贼刘公显神总贼李班三等分踞潮阳揭阳等县随剿随炽勾闽冦郑鸿逵郑成功陈豹等艨艟数百蹂躏不息叛镇郝尚久僭称新泰侯据城攻邑海冦苏利乗机骚扰沿海诸郡震动至是大发兵讨之冦始退次年秋八月闽冦陈豹等复拥贼七八万船千余艘突入揭阳城九月平藩遣左翼镇许尔显靖藩遣右翼镇徐成功并督标哈喇翼聂隠举总兵刘伯禄吴六竒等分剿【至十三年春大败之冦始遁诸盗亦渐扑灭因填塞揭阳钓鼇桥】
　　添设饶平总兵官
　　设开平县治
　　顺治十一年甲午春三月西冦李定国破雷州亷州入髙州进围新会县我师击走之
　　李定国由粤西栁州入髙州道经雷防纵兵屠戮平藩标下副将陈武叅将李之珍髙州守将张月督兵至石城青头营与战失利之珍趋电白月还髙州欲挽武共降武不从乃私先纳欵武未之知也及定国至髙州月遂卖武以降定国入髙州改旧府署僭营王殿重徴叠派每米一石纳屝履及铅铁等物民甚苦之遣兵围新会两次不下冬十月定国亲至督战号兵二十万重围密布炮声不絶知县黄之正募死士何廷賔潜行水中蜡书请援大军未即至定国昼夜急攻为地道攻城发如震雷西山城陷奋拒却之士民争辇甎石完城十一月攻愈急大礟击城壊十余丈卒不得入乃伐木填濠令木与城齐履之而登城中以膏沃薪纵火焚之惟葵树不壊定国遂多伐葵树城中乃凿堑出民彼从外投此从内运定国顿兵坚城二月计无所出会谍者言城中粮尽定国遂罢攻筑长围为持久计于是围城之中絶食始食防雀继食浮萍草履继畧人而食之县官大恸守陴者皆哭是月十八日将军朱马喇统领满汉兵协同平靖两藩战于河头用火箭破其象阵定国大败遯去结筏而渡奔囘广西
　　顺治十二年乙未春正月发粟赈难民
　　改设肇庆城守副将【旧设总兵至是改副将】
　　设髙雷防总兵官【旧设副将至是设总兵至康熈元年防州另设总兵止辖髙雷二府十年总兵移赴顺徳防州仍归髙雷镇十三年复设二十三年复裁仍归髙雷镇】
　　严洋禁
　　无号票文引及私制二桅以上大船徃外洋贸易者俱寘重典
　　裁操捕都司佥书
　　裁卫所
　　裁防州卫封门所富霖所
　　顺治十三年丙申春正月髙州总兵官栗养志剿髙雷廉三郡山贼斩其渠魁彭兆龙曹玉陈选等三郡平
　　改肇庆副将为总兵官
　　夏均夫役
　　各乡村率以百家定长夫一名
　　顺治十四年丁酉秋九月颁赋役全书
　　御制序文恭载典谟志
　　冬十月授碣石降盗苏利为水师总兵官
　　先是苏利投诚未有实授至是予以敕印
　　顺治十五年戊戌夏总兵官张伟征海冦邓耀败之
　　大有年
　　顺治十六年己亥夏四月寛孤丁里役
　　顺治十七年庚子春正月
　　诏蠲顺治十二年至十五年逋赋
　　定乡试解额四十三人
　　申严洋禁
　　禁海濵双桅沙船不许民间私造违者视通贼律
　　靖南王耿继茂移镇福建
　　改阳江髙明游击为春江游击【至康熈三年改设叅将八年改设副将】
　　秋九月海北道方国栋总兵官张伟擒龙门海贼邓耀诛之
　　裁并各所
　　裁南乡所函口所甲子所并海丰所海朗所并双鱼所锦囊所并海安所乐民所并海安所儋州所并厓州所南山所并万州所昌化所并清澜所
　　顺治十八年辛丑冬裁巡抚标下弁兵【至康熙十三年复设】裁南雄府同知及各道标下守备
　　潮阳县铁山生瑞兰
　　禁沿海官兵不许出界贸易
　　圣祖仁皇帝康熙元年壬寅夏
　　诏蠲顺治十八年以前逋赋
　　诏迁沿海居民赈之
　　闽冦郑锦猖獗因
　　命内大人科尔坤介山巡视濵海居民令徙内地五十
　　里赈贫民之不能迁者
　　秋八月提督军门移镇惠州以协镇府为军门府裁肇庆总兵官仍设副将
　　设防州总兵官【详顺治十二年设髙雷防总兵注】
　　康熈二年癸夘春正月平南王尚可喜剿海冦杨二杨三败之
　　改广海寨叅将为副将【至四年仍设叅将八年改设游击】夏五月
　　命内大人华某巡海界再迁民秋八月复
　　命内大人伊某吕某巡界以纾海患
　　裁巡按御史及分巡道归并分守道
　　命广东西各分总督
　　冬十月番禺贼周玉李荣反平南王尚可喜平之二贼皆番禺蛋民以捕鱼为业所辖缯船数百其上可以设楼橹列兵械三帆八棹冲涛若飞平藩以其能习水战委以游击之任迁海之役遂叛突入州前游击张可久死之破顺徳县平藩亟发舟师剿捕诛周玉余党解散
　　命屯米全徴本色
　　顺治初罢前明卫所世袭撤军伍尺籍设管屯官徴收屯粮本折色相半至是全徴本色
　　裁海丰游击改设副将
　　裁罗定兵备道
　　康熙三年甲辰春三月
　　命内大人特某再巡界
　　裁教职
　　各府州及大县裁训导小县裁教谕
　　以论防取士【至康熙八年复用八股】
　　秋八月碣石苏利抗迁镇海大将军王国光斩之裁亷州雷州琼州三府通判
　　裁海丰副将改设总兵官
　　裁碣石镇总兵官
　　改随征总兵官为左路水师总兵广州水师总兵官为右路水师总兵
　　改虎头门游击为副将【旧设叅将顺治十四年设游击至是改副将】改香山叅将为副将
　　康熙四年乙巳春三月
　　大赦【自本年三月初五日昧爽以前】
　　巡海使者至广东设沿海墩台
　　沿海民既迁设五里一墩十里一台东起南澳西迄防城地方三千余里各大人分巡其界
　　设顺徳驻防官兵
　　设水师提督一员游击五员水陆甲兵凡五千分五营防守顺徳惩周玉李荣之变也【至康熙十年裁】
　　命广东总督仍兼广西
　　康熙五年丙午裁新安县归并东莞裁澄海县归并海阳
　　夏五月除各州县日供杂派值月夫役
　　裁广东布政使一员叅议一员
　　旧左右布政使各一员叅议各一员是年裁一员并广丰仓副大使
　　裁海丰总兵官复设副将
　　裁韶州府同知及海丰饶平二县县丞
　　裁市舶提举吏目
　　康熙六年丁未秋
　　颁广东六禁
　　先是广东总督卢崇峻疏陈粤六大害一曰夫役二曰派船三曰采买四曰私抽五曰攀害六曰擅杀下巡抚王来任覆奏至是
　　颁禁粤民称便
　　诏蠲逋欠
　　大赦【自本年七月初七日昧爽以前】
　　定沿海官员失察奸民出海之罪
　　裁分守道及理刑防
　　裁长乐兴宁七都驿程乡榄潭驿驿丞和平县浰头司巡检
　　康熈七年戊申秋七月遣官巡视边民海界议展复之
　　巡抚王来任遗疏请展复迁民海界及御史杨雍建条奏
　　诏可之遣都统特某副都统鲁某戸部侍郎雷某等会同平藩尚可喜总督周有徳巡勘议彻排栅改设各汛墩台
　　裁顺徳水师提督【次年添设叅将】
　　康熙八年己酉春二月
　　诏复迁海居民旧业
　　以海丰副将移驻惠州【惠州旧设副将康熙三年裁至是调】
