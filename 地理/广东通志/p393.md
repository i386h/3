<!-- { "loadSidebar": true } -->
　　元尚书李梅国墓【在涧水梅花洞花洞村】
　　知府徐季墓【在牧赉村朝雾山】
　　郎中李天培墓【阙】
　　主事陈衡墓【在河南都渴山村】
　　知府刘芳墓【在凤凰山】
　　明知府刘源墓【在那贡里朝屏山】
　　高明县
　　宋侍郎麦梦协墓【在新防界】
　　进士提刑谭惟寅墓【在阮涌一图新村】
　　驸马都尉杨镇墓【在官迳交椅山】
　　元都监刘清墓【在良村都蕚塘山】
　　明广西叅议叶正墓【在小峝大朗山】
　　开平县
　　五代南汉刘王墓【在县东白柱坪】
　　德庆州
　　秦蒲媪墓【晋康志昔有温氏媪者端溪人于水浒得一卵大如斗持归置噐中经数日忽有一物如守宫长尺余穿卵而出能入水捕鱼媪一日治鱼误断其尾遂去数年乃还始知其为龙也媪死瘗于江隂龙子尝为大波至墓侧萦浪转沙以成坟蒲误作温旧志墓在州东一百里悦城之南一夕五龙移于北岸凡洪水淹没周围皆浊而近墓数尺独清云按蒲媪龙母也本蒲姓秦始皇时人见孝通庙注及万厯杂志以为晋时人悮也】
　　隋授黎阳郡夫人潘氏墓【在州东七十里三洲岩之东隋开皇十年岭南行军总管王续南征夫人至军贡米七千斗马五十匹杖四十具十六年敕授黎阳郡夫人唐贞观四年终卜葬于此今湮没】
　　明靖江府右相李质墓【在清秀里布山】
　　高州府
　　茂名县
　　宋赵王墓【在玉岭山宋有赵王卒葬于此】
　　都谏李学曾墓【在赤岭去县一百二十里】
　　电白县
　　隋高凉郡夫人洗氏墓【在旧县境】
　　唐越国公冯盎墓【在旧良德乡去县二百里有石碑曰冯府君墓】
　　宋承务郎杨廷墓【在县东保寜乡】
　　明御史黄子平墓【在县西南下保寜乡】
　　廉访使杨应宸墓【在县东下保寜乡】
　　进士崔浩墓【在县西下博霞峒山中】
　　都指挥张演墓【在县西马塲坰下赐葬】
　　教谕郑勉墓【在西热冈】
　　教授林有松墓【左乌石岭】
　　教谕吴纶墓【在县西热水舘西山中】
　　教谕张濬墓【在县西榕树山中】
　　知县任纪墓【在县西白石凹山中】
　　赠昭勇将军范旻墓【在北庄山】
　　知县黄廷圭墓【在东庄坰】
　　知县黎磐墓【在县西麻洋山】
　　主事吴思齐墓【在仙人题字领】
　　叅将董正墓【在双木山中】
　　指挥李让墓【在东庄山】
　　叅将董氏墓【在西热冈】
　　指挥李储芳墓【在东教塲】
　　叅议吴守正墓【在牛眠坡】
　　烈妇李氏墓【在西山中】
　　叅将范德荣墓【在牛眠坡】
　　叅将董廷玉烈妇某氏合葬墓【在蛟潭山中】
　　知县张文耀墓【在水东安乐山中】
　　赠知县张文灿墓【在白花岭】
　　信宜县
　　宋徐氏墓【在凤凰山麓徐氏闽人林芝妻也随芝司训信阳卒葬此山时子廷玉尚防后登进士提学广东祭墓有诗】
　　明副使梁成墓【在高山村】
　　御史陈佐墓【在凤坑狮子冈】
　　署正周瑜墓【在欧村】
　　知县李京墓【在欧村】
　　知州张文资墓【在南臻山】
　　化州
　　宋学士范祖禹墓【在城南二里石牛岭墓傍有祠明永乐中建】
　　明义士杨畅陈时墓【在养济院左偏】
　　内使黎某墓【在黄姜山】
　　吴川县
　　唐刺史冯士翽墓【在县西南特思山妻吴川郡夫人合葬此】
　　亷州府
　　合浦县
　　宋交州刺史陈伯绍妻墓【在夫人山城东一百二十里】
　　钦州
　　宋谏议大夫悌原墓【在城东三十里大墓山下】
　　国子监丞梁里许墓【在钦州杨士竒撰铭】
　　倪正女墓【在大东望州岭大路傍】
　　知府杨冠墓【在城西北三里桥下】
　　王母坟【在武安乡石龟寺旁】
　　御史沈福墓【在永安海岸乡大人湾】
　　灵山县
　　宋奉谏大夫邓大周墓【在县东五十里东山岭】
　　明藩朱统鎠墓【在县东五十里士民四时祈祷其应如响】
　　叅政韩珠墓【在废石康县界黄姜岭下】
　　叅议裴衷墓【在县南三里长塘岭】
　　进士黄华墓【在县西三里藤篱岭】
　　孝子施敦墓【在永安东城二里】
　　雷州府
　　海康县
　　明知府冯彬墓【在县北山】
　　国朝福建巡抚陈璸墓【在府城东五里东洋之五龙坡恩赠礼部尚书　赐祭葬立碑】
　　遂溪县
　　宋萧莞帅墓【在县南傍塘馆铺之侧】
　　徐闻县
　　宋某公主墓【在县东三十里迈稔村传云公主偕驸马陈以进俱卒葬此墓前有公主井尚存】
　　驸马都尉陈以进墓【驸马陈以进十六都人葬县东六十里都教村墩尾】明知县平钢墓【在迈亭村】
　　琼州府
　　琼山县
　　唐尚书吴贤秀墓【在县三十里牛栏坡】
　　冯公墓【在琼山明宣德间乡人耕陶公山下掘得古塜砖甓皆非常所见者中有石碣刻云大唐赐紫金鱼袋冯公之墓翰林学士李吉甫撰文余字湮没】
　　明教谕赵谦墓【在县旧学东北隅】
　　文学王惠墓【在苍驿都多闪地】
　　进士王克义墓【在陶公山冯公墓前】
　　御史唐舟墓【在苍驿都云亭山】
　　大学士邱濬墓【在五原都五龙池水头村南夫人呉氏合葬有谕祭葬碑】
　　解元唐濂伯墓【在苍屹山】
　　太常寺卿夏升墓【在博苍山谕祭】
　　侍郎唐胄墓【在陶公山下有谕祭碑】
　　御史俞宗梁墓【在苍驿都南正之原】
　　御史陈实墓【在陶公山】
　　侍郎钟芳墓【在苍原山赐祭葬】
　　御史冯颙墓【在苏寻蒙山赐祭葬】
　　知府陈天然墓【在南桥之原】
　　知府钟允谦墓【在官防之原】
　　员外唐穆墓【在香根】
　　知县王俨墓【在白水塘】
　　叅政黄宇墓【在元墩岭】
　　副使黄显墓【在定安金鸡岭】
　　右都御史海瑞墓【在濵崖赐祭葬】
　　按察使林震墓【在大塘之原】
　　副都御史梁云龙墓【在龙坡赐谕祭】
　　工部郎中吴防期墓【在雪亭山西】
　　叅政王廷鹄墓【在苍驿】
　　澄迈县
　　宋刘上舍墓
　　刘县尉墓
　　刘巡检墓【俱在王家都淳祐间建造石工精巧碑刻官名后裔未详】
　　元茍夫人墓【在丰盈麻练地文昌云从龙之母】
　　定安县
　　明尚书王诲墓【在博曲古祈之原】
　　布政胡濂墓【在黄竹】
　　文昌县
　　元总管云海墓【在杨添补衙地云从龙之父】
　　明翰林何测墓【在溪西之原】
　　御史邢宥墓【在县东铜斗山谕祭】
　　叅政王懋德墓【在仓前】
　　主事林宻墓【在石壁】
　　主事林华墓【在御墩之原】
　　主事韩俊墓【在黄竹】
　　叅政邢祚昌墓【在湖尾】
　　中书陈是集墓【在畧地】
　　烈女林五娘墓【在桥北之原】
　　乐防县
　　周泰墓【在莲花墩未详何代】
　　临高县
　　明桐乡王佐墓【在博文都茂窰山】
　　曾东园墓【在秋阳马鞍岭曾约庵父】
　　钟起墓【在县北十里賔来山】
　　曾约庵墓【在县西北毘耶岭下】
　　进士刘大霖墓【知州珍之子】
　　无遮塜【在县东三里治六年知县张文煜収葬枯骨】
　　骷髅佳城【在县西一里嘉靖十八年西山黄若锦収葬枯骨】
　　儋州
　　明薛综墓【在德义山下陈村前】
　　丛塜【在保吉营治间符南蛇乱死者甚众官収而窆名曰丛塜】
　　唐朝印墓【在松林岭石岩之北】
　　梁成墓【在州治北天堂书屋右侧百歩许】
　　昌化县
　　宋丞相赵鼎墓【胡铨懐赵鼎诗云一堆孤塜存琼岛千古髙名屹泰山又赵村有老叟自称宋宰相赵鼎孙尝指屋傍山曰此即祖坟虽与宋史异姑存之】
　　承议郎符确墓【在县南黎都】
　　万州
　　元荆王太子墓【元撤墪王之子至元中谪万州数年卒葬于州东北八里东山岭下今塜尚存】
　　陵水县
　　淑人杨氏墓【在县五十里后落岭未详何代】
　　崖州
　　宋知军裴闻义墓【在州东三十里南满村】
　　明知州王铎墓【铎云南人乡试发解任崖有惠德卒于官葬于州治高山路口南田之南】
　　罗定州
　　隋都督陈某墓【在州南八十里】
　　东安县
　　明太保陈璘墓【在六都莲塘地璘韶州翁源人卒后葬此】
　　连州
　　宋司徒邓鲁墓【在韶坡村腾空山】
　　宰相刘瞻墓【在翠峯东郡守曹镐志】
　　五代水部孟賔于墓【在静福山虎头峯】
　　湖南副使石文德墓【在东村南岸塘】
　　仆射黄损墓【在东良梅花岭】
　　宋諌议大夫邵晔墓【在龙口村諌议湾】
　　大理寺评事唐静墓【在新塘村】
　　提刑唐颙墓【在保安虎形山父新州太守玖墓在椽山】
　　明太常少卿李邦义墓【在□湄村父赠府丞潮墓在蟠龙冈有御祭】主事戴云墓【在瓦窰冈桐水岭】
　　员外唐元墓【在大塘冈】
　　赞善大夫唐炎墓【在黄村山后】
　　朝散大夫严武墓【在高凉陈屋巷沙涌松角】
　　给事中谭清墓【在本州沈小洞】
　　御史王文彦墓【在本州北葫芦】
　　御史岩诚墓【在瓦窰冈村东南】
　　知府何清墓【在本州瓦窰村大座岭】
　　知府雷硠墓【在朝天门饭箩溷】
　　佥都御史曾象干墓【在中峯山下】
　　进士莫与齐墓【在飞来庙下】
　　阳山县
　　唐将军李玉珪墓【在县西分手岭】
　　宋尚书李延拱墓【在白水城】
　　连山县
　　明尚书麦志德墓【在黄田村貌官山】


　　广东通志卷五十五
　　钦定四库全书
　　广东通志卷五十六
　　仙释志【方伎附】
　　粤称海濵邹鲁岂重仙释哉盖自考亭濂溪南轩诸子流寓以后至甘泉白沙虽微分涂径要共入堂奥以大中至正之道为道以主敬存诚之心为心以择善固执之学为学青牛白马之説何由阑入其中然而罗浮本属洞天曹溪实传衣鉢安期之飞升惠能之印证二氏宗风实首倡焉盖山水灵异之乡吾儒之所遗辄为二氏之所収久矣丹筌梵防或现神通或抉穾窔固有人焉未可废也志仙释而以方伎附焉
　　仙传
　　周浮丘公灵王时偕王子晋上嵩山后适罗浮得道五僊人【详古迹五羊城】
　　秦安期生琅琊阜城人卖药东海时人皆言千歳翁其时齐人李少君者好道入泰山采药修絶糓遯世之术未成而病遇安期生与神楼散一服之即起遂将少君东至赤城南至罗浮北至太行西游玉门周流五岳数十年后遂飞升而少君还临淄市亦寿数百歳安期生在罗浮尝采涧中葛蒲服之至今故老指菖蒲涧为飞升处云
　　桂父象林人色黒而时白时黄时赤南海人见而尊事之
　　霍龙龙川人秦时避乱卜隠太乙山岩遇眞人授以金液还生丹后値瘴济人名传于世乡人名此山曰霍山
　　汉东郭延字幼平一字延年山阳人秦时隠居增城山数百歳一旦空中人乗虎豹来迎遂诣昆仑山仙去
