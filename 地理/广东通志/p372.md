<!-- { "loadSidebar": true } -->
　　【击伤胆即至伤处防之故独重肤胆腹中之胆无用也以浮水面而回旋行走者为真广州志云蚺蛇胆有三一曰旱胆能疗目疾一曰水胆能止泻一曰防身胆为熬刑药】
　　公路至雷州对岸倚舟候风势见群小儿簇二巨蛇各长丈余一如孔雀尾毛色金翠夺目一如真红色鲜明若血又有十余头白蛇前后相次若导从俱入一榕藤窍内竟不复去故知蛇有草木水土四种其类不可穷也又归化县有两头蛇南越志云无毒土人饵之兼名苑云两头蛇一名越王约发俗占见之为忌【北戸录】
　　两头蛇岭外多有如小指大长尺许腹下鳞红背错锦文一头有口眼一头似有口眼云两头俱能进退亦谬矣昔孙叔敖见之为不祥乃杀而瘗之虑后人见之必受其祸而南人见之以为常【岭表录异】
　　岭南人喜啖蛇易其名曰茅鳝食草螽易其名曰茅虾鼠曰家鹿曲蟮曰土笋虾蟇曰蛤蚧皆常所食者【倦游杂录】
　　岭南有报寃蛇人触之即三五里随身即至若打杀一蛇则百蛇相集将蜈蚣自防乃免【朝野佥载】
　　岭表有人面蛇能呼人姓名害人惟畏蜈蚣【江湖纪闻】琼州有冬蛇大如柱而长止二尺余其行跳跃蓬蓬有声螫人立死【杂记】
　　狗印出潮如蛇有四足【同上】
　　掲阳近龙溪有盘龙蛇青黑色赤带锦文随渎溪水而入于海有毒伤人輙死俗谓潮漳风土赋性似之【舆地志】
　　藤蛇善附物袅袅如藤初不知其为蛇常有中其毒者　土锦蛇将生子必当大道人击之腹破子始出否则食母而出【广州志】
　　檀蛇大比蚺蛇　桅杆蛇黑白间道最毒　猫蛇其声如猫出崖州　箭簳蛇土圭蛇七寸蛇青竹标红簸箕簸箕甲皆大毒　量人蛇长五六尺遇人必竖其身量人长短然后囓之【粤人云其量人也鸣声曰我高人猝遇之亦应之曰我高则其蛇自坠而死】　四足蛇又名师蛇俗呼狗母蛇背褐色腹下黄白肋有朱防囓人冷彻骨髓而死土人有药可救　山乌蠡一名风梢头如鸟声如马嘶腾身逐人惟尾着地【琼州志】
　　蛊毒中州他省会所无独闽广滇贵有之广中草有断肠蛊有蛇蜘蛛蜥蜴蜣螂食而中之绞痛吐逆十指俱黑远发十载近发一时吐水不沈嚼荳不腥食矾不苦皆是物也又有挑生蛊食鱼则腹变生鱼食鸡则腹孕活鸡畜蛊之家其神多蛇蟾骡马之状能化钱贝【事物绀珠】
　　金蚕毒始蜀中近及湖广闽粤浸多唯刺猬能擒之【说海】
　　苗人能为蛊毒其法五月五日聚毒虫于一器之中使相吞噬并而为一乃诸毒之尤也以之为蛊中者立毙用蛊恒在冷茶冷酒中及菜蔬肉食中第一块上行其地者宜带甘草嚼而咽汁遇蛊即吐若含甘草而不吐者非毒也中毒者以炙甘草三两生姜四两水六升煮二升日三服又三七末荸荠皆可解又白矾细辛为末各五钱新汲水调下得吐即止又蛮人解蛊毒药有名三百头牛者土常山也有言三百两银者马兠铃藤也皆宜佩带又下蛊之家其居必洁牕牖之上纎尘不染觉之者为女字坐则其蛊不灵【峝谿纎志　按下蛊多出于獞妇若猺妇则不能而粤东诸山县人杂猺蛮亦往往下蛊有挑生鬼特滇黔粤西尤甚今亦革】
　　宝【市舶录云金山珠海天子南库言粤为珍竒之所凑也珠玑犀象瑇瑁土地所产益以蛮賝弥加璀璨矣】
　　帝喾之时有丹丘之国献玛瑙瓮以承甘露玛瑙南方者为胜【拾遗记】
　　玛瑙玉属也出自西域文理交错有似马瑙故其方人因以名之【魏文帝玛瑙勒赋序　按玛瑙出西洋者名番玛瑙红色为佳内有柏枝及五色纒丝者胜之白者最殿出云南者名土玛瑙】
　　南海有鲛人水居如鱼不废织绩其人能泣珠【博物志】穿洲其上多珠有九品大五分以上至一寸八九分为大品有光彩一边小平似覆釜者名珰珠珰珠之次为走珠走珠之次为滑珠滑珠之次为砢珠砢珠之次为官雨珠官雨珠之次为税珠税珠之次为葱符珠【南越志】
　　端谿俚人岑班入山遇一宝珠径五寸取还夜光明照烛俚人甚惧以火烧之虽小损犹照一室【同上】合浦民善游采珠儿年十余岁便教入水得好珠吞而出【南州异物志】
　　海中有大珠明月珠水精珠【顾防广州记】
　　鲸鲵目即明月珠故死不见有目精【裴渊广州记】
　　珠母者大珠在中小珠环之【樊文渊七经义　按原化记魏生得一美石后有胡僧见之曰此宝母也每月望设坛海边置石其上则得美珠】
　　合浦有珠市粤俗以珠为上宝生女谓之珠娘生男谓之珠儿【述异记】
　　珠出合浦海中有珠池蜑戸投水采蚌取之岁有丰耗多得谓之珠熟相传海底有处所如城郭大蚌居其中有怪物守之不可近蚌之细碎蔓延于外者始得而采【虞衡志】
　　珠池居海中【按亷州珠池四曰杨梅曰青莺曰平安曰永安雷州珠池一曰乐明实皆海而岛屿环围故称池云】蜑丁皆居海艇中采珠以大船环池以石悬大縆别以小绳系诸蜑腰没水取珠气迫则撼绳动舶人觉乃绞取人缘大縆上永乐初尚没水取珠人多葬鲨鱼腹或止绳系手足存耳因议以铁为耙取之所得尚少【按南合州有铁杷县是铁杷之法已久】最后得今法木柱版口两角坠石用本地山蔴绳绞作兠如囊状绳系船两旁惟乘风行舟兠重则蚌满取法无逾此矣御史吕洪云【菽园杂记　按明代设珠池太监采取不遗余力而且扰民故自此无美珠】珠池在廉州海中取珠人泊舟海港数十联络天气晴朗万里无云同开至池处以铁物坠网海底以铁拨拨蚌满网举而入舟舟满登防取而剖之皆凡珠也偶或一舟得宝珠即有片云如墨风波陡作必举而弃之始免覆溺然羣舟之中不知何舟得宝必咸弃之数十舟皆空手而囘否则片板无存矣其蚌圆而底平与内蚌不类【杂记】
　　洋珠有大如荳者不异夜光但轻而易碎其中空而不实故又名玻璃珠【广州志】
　　辟珠质理坚重如贝常以防子防榔果谷诸实为胎一名圣铁大者如菩提子可辟铜铁小者如黍粟可辟竹木番舶能辨之以为奇宝又海中有珠子树其状如栁蚌生于树蛋人采得剖蚌取珠其贵无价东莞相传有珠蠃树久矣蔑闻【同上】
　　白玉美者可以照面出交州青玉出倭国赤玉出扶余【广志】
　　曲江东有玉山卉木滋茂泉石澄润相传云昔有人采玉处【湘州记】
　　玉出蓝田昆岗及南阳徐善亭部界日南卢容水中外国于阗疎勒诸处皆善今蓝田南阳日南不闻有玉多是于阗玉【游宦纪闻】
　　积草池中有瑚树高一丈二尺一本三柯上四百二十六条是南越王赵佗所献号烽火树至夜光景常欲然【西京杂记】
　　郁林郡有瑚市瑚树碧色生海底一株十枝枝间无叶大者高五六尺小者尺余鲛人云海上有瑚宫汉元封二年郁林郡献瑚光武时南海献瑚妇人帝命植于殿前谓之女瑚一旦柯叶甚茂【述异记】
　　大秦国西南距海中八百里到瑚洲水底有盘石瑚生其上海人乘大舶沈铁网水底发其根取之【唐书西域传】
　　瑚生水底石上初生白二年黄三年赤四年虫食败【中记　按瑚乃水中之木以铁网或铁猫取之在水直而耎见风则曲而坚得日光者乃作鲜红淡红二色其五七株合成者号瑚林高大者为瑚树絶难得以硃红光泽为贵而亦有白黒青三色黒如漆者出安南海中】
　　琅玕青色生海底人以网得之初出水红色久而青黑枝柯似瑚而上有孔窍如虫蛀击之有金石之声【异物志】
　　车渠玉属也多纎理缛文生于西国其俗宝之【魏文帝车渠椀赋序】
　　车渠似大蚌海人磨治其殻为诸玩物【虞衡志】
　　松脂入地千年化为茯苓茯苓化为琥珀【博物志按来自洋舶者金珀蜜珀水珀来自云南者多血珀广人雕琢为器物特工】
　　武帝时使人入海市瑠璃【前汉书　按汉书所云瑠璃即今玻璃也】大秦国出赤白黑黄青绿绀缥红紫十种瑠璃【鱼豢魏畧】琉璃本质是石欲作器以自然灰治之自然灰状如黄灰生南海濵亦可浣衣投之水中滑如苔石不得此灰则不可治【南州异物志】
　　千岁积水结为玻璃狮子乳以金银宝器盛之皆渗惟玻璃则否【酉阳杂爼　按积水之说乃属传讹玻璃一名颇黎出南番诸国有酒色紫色白色诸种与水晶相似碾作器皿雨防花儿者是真其用药烧者入手轻有气眼】
　　堂庭之山多水玉【山海经　郭璞注水精也】
　　大食国以水晶为屋柱食器亦然【魏畧　按倭水晶第一南水晶白北水晶黒信州水晶浊】
　　琼州五指山谷产五色水晶朗澈如削氷所生之处夜中烁烁如有火光【广州志　按月出丛谈中州水晶皆为玩好五指山傍满山皆是望之如雪而光彩过之人取以为假山有高至丈余者】
　　火齐珠状如云母色如紫金列之则如蝉翼积之则如纱縠之重沓也【南史中天竺国传】
　　瑟瑟碧珠也【博雅　按杜阳杂编有瑟瑟幕其色轻明虚薄无与为比】
　　罗刹国多火珠大如鸡卵光照数尺日中以艾借之輙火出【岭表录异】
　　红靺鞨大如巨粟赤烂若朱樱视之若不可触而触之甚坚不可破【宝椟记】
　　木难金翅鸟吐沫所成碧色珠也大秦国珍之【南越志一名莫难】
　　曹子建诗明珠交玉体瑚间木难注引南越志按其形色今所谓祖母绿也【天禄识余】
　　五色鸦鹘石产西洋古里　筒出暹罗哇三佛齐浡泥诸国　鹤顶产哇满剌加诸国【地舆志】海鹤大者修顶五尺许翅足称是吞常鸟如啖鱼鳝成化间有飞至漳州者漳人射杀之复有以顶货者类淘河而锐喙【旧志　按益州记鹲防水鸟黄喙长尺余南人以为酒器即今之鹤顶也】瑇瑁形似鼈首觜如鹦鹉背负十二叶黑白斑文间杂边襴缺齧如锯无足而有四鬛前长后短以鬛掉水而行老者甲厚而黑白分明小者甲薄而花字糢糊或曰取用必倒悬用滚醋泼之逐片应手而下出广南产于海洋深处【诸蕃志　按应劭曰雄曰玳瑁雌曰觜蠵】
　　觜蠵大也甲有文采似瑇瑁而薄【山海经注　一作蠀蛦李商隠诗蛮市蠀蛦甲】
　　□鼊属也其形如笠四足缦胡无指其甲有黑珠文采如瑇瑁可以饰器【海録碎事　按瑇瑁今产廉州以文采黄黒鲜明而厚者为真质薄则觜蠵黑多则龟鼊也鼊皮亦产于粤】
　　通天犀有白理如线自本彻末以置米中鸡欲往啄至輙惊却故名骇鸡犀得其角一尺以上刻为鱼而衔以入水水常为开【抱朴子　按岭表录异辟水犀行于江海水为开置雾露中经夕不湿】
　　却尘犀海兽也燃其角辟尘置之于座尘埃不入【述异记　按犀之异者有辟寒却暑蠲忿夜明此皆希世之珍也】
　　犀以黑为本其色黑而黄曰正透黄而有黑边曰倒透正者世人贵之其理有倒插正插腰鼓插倒插者一半以下通正插者一半以上通腰鼓者中断不通故波斯谓牙为白暗犀为黑暗言难别也【姚寛西溪丛语】象牙长丈余脱则深藏之削木代之可得【南越志】广之潮循州多野象牙小而红【岭表录异】
　　象齿感雷莫之为而生文【字说　按象牙以文为真以红为贵不文则假不红则枯】
　　象退齿犀退角麝退香皆輙自藏覆知自珍其货也【埤雅】
　　象林南有四国皆贡金供税【晋书地理志】
