<!-- { "loadSidebar": true } -->
　　列女之称始于刘向范□凡女之表异者咸入焉顾参以失节之妇不亦厐乎春秋襄公三十年书宋灾伯姬卒重其节虽他国亦书也诗亦春秋之义也柏舟女而节者也芣苢妇而节者也然则圣人之情见乎辞矣我
　　国家风清俗美关睢麟趾精意沦浃二南之化徧于岭南不然何闺门之内皆知从壹而终而穷乡荒落巾帼寒微目不睹女论语之书口不诵曹大家之诫懿行竒烈皎然与日月争光较前史有加耶盖观于夫妇居室而王道之大成著矣谨胪贞节而孝女才女并列焉志列女
　　汉初娘【珠崖令女年十三珠崖多珠继母连为系臂令卒妻女还汉法内珠入关者死继母弃之其子九嵗收置奁中关吏得珠曰谁当坐者女意母所置遂进曰父不幸母已解弃妾惜而置之奁中母不知也妾当坐母争曰此珠妾系臂也妾不忍弃何与于女妾当坐皆痛哭哀动路人吏亦垂泪曰母子若此何忍加罪已而知九嵗子所内遂释之】
　　右琼州府
　　六朝戴氏【南海人名丹戎士陈南妻美而早寡事舅姑恭谨守死不嫁后有求聘者借军主命以要之知不得已乃自缢死宋元嘉十六年也广州刺史陆徽为立贞节坊】
　　右广州府
　　陈孝女【博罗人父曰志卒无后女幼痛父矢志不嫁营葬毕以宅为龙华寺田为寺田大同二年卒广州刺史萧誉立祠寺侧表曰孝女南汉封为昌福夫人明洪武二十四年稽天下僧田命僧志净主祀后田归豪右嘉靖三十七年始复郡人叶春及有记】
　　右惠州府
　　冼氏【髙凉人其家世为南越首领辖部落十余万冼幼贤明晓兵畧善抚部众兄挺恃强侵掠旁郡冼毎谏止之于是南海儋州归附者千余峒罗州刺史冯融闻其贤为子宝求娶焉宝虽世为州牧而令多不行冼诫约有序人莫敢违侯景反髙州刺史李迁仕据大橰日遣使召宝宝欲徃冼止之曰刺史无故不当召太守欲邀君共为反耳愿勿徃以观其变既而迁任果反冼自将千余人步担杂物倡言输赋至栅下袭击迁仕大破之遂与陈霸先防于贑石还谓宝曰陈都督非常人也厚资给之及宝卒岭表大扰冼怀集百越数州晏如陈永定二年其子仆年九岁遣首领入朝拜阳春郡守后广州刺史欧阳纥谋反召仆至髙安诱以为乱仆遣使归告冼曰吾矢忠两代岂敢负国遂发兵拒之纥徒溃散仆以母氏功封信都侯转石龙太守诏使持节册冼为石龙郡太夫人赐绣幰卤簿如刺史仪至德中仆卒陈已岭南数郡未有所附共奉之为主号曰圣母隋髙祖遣总管韦洸安抚岭外陈将徐璒以南康拒守洸至岭下逡巡不敢进初冼以扶南犀杖献陈主至是晋王广遣陈主遗之书谕以国亡令其归化并以犀杖为信冼见杖騐知陈亡集首领恸哭遣其孙暄帅众迎洸岭南遂定未几番禺人王仲宣反围洸于广州进兵屯衡岭冼遣孙暄帅师救洸暄与逆党陈佛智素善迟畱不进冼怒下暄于狱又遣孙盎讨佛智斩之进兵攻破仲宣冼披甲领彀骑巡抚诸州苍梧以西首领皆归附焉髙祖异之拜盎为髙州刺史仍赦暄拜罗州刺史追赠宝髙州总管谯国公册冼为谯国夫人仍开幕府置官属给印章便宜行事降敕书劳慰皇后以首饰及宴服一袭赐之冼并盛于金箧岁陈之廷以示子孙曰余歴事三代不敢二心赐物具存此忠孝之报也汝辈宜尽赤心时番州总管赵讷贪虐诸俚多叛冼上封事言讷罪状遂致讷于法委冼招慰叛亡乃亲载诏书自称使者歴十余州谕诸俚獠所至皆服髙祖嘉之赐临振县汤沐邑一千五百户赠仆为崖州总管平原郡公仁寿初年八十卒赙物一千段諡诚敬夫人　按秦二世末五岭扰乱髙凉有冼氏者具胆智体状颇异集兵保境及赵佗称王冼乃赍军装物用入境佗大恱与论时政及兵法纵横莫能折乃委治髙凉恩威振物邻郡赖之谯国夫人岂其苗裔耶】
　　右高州府
　　唐虞氏【英德虞湾人唐末黄巢寇正阳峡其夫为寨将与贼战死虞躬擐甲胄率昆弟及乡兵迎战贼败去虞亦死焉乡人立祠祀之称寨将夫人祠其后叛兵猺寇为乱官兵祷之辄应或见虞衣红率兵而来贼辄惊溃后宋嘉定六年封为显佑夫人十五年加封正顺夫人赐庙额曰防助】
　　右韶州府
　　徐氏女【四防人未嫁而夫死归奉舅姑三年父母欲夺其志遂潜遁正山萟麻芋自给亲党求之莫知所在人以为仙去】
　　右肇庆府
　　玊英【符鳯妻亡其姓鳯以罪徙儋州至南海为獠贼所杀胁玉英私之英给曰一妇人安足事众男子请推一长者贼以为然乃请更衣有顷盛服立舟上骂曰受贼辱不如死遂沉于海中】
　　右琼州府
　　五代莫氏筌【连州周渭妻时州长沙马氏与南汉相持渭为南汉所获抑首事之后脱身北走时不暇与筌诀二子幼筌家贫年二十余父母欲嫁之筌泣曰渭非久困者今违难远适必自奋于是勤女红以给朝夕二子皆毕婚后渭为御史累迁广东西路计度转运使归访故里与妻契阔三十年复相见人皆异之朱昻着莫节妇传纪其事】
　　右连州
　　宋刘氏二女【家城西折桂坊母病一女刳肝一女割股奉母母瘳乡闾感动经畧使龚茂良上其事诏旌其门今城西有双阙遗迹】
　　邓六娘【理宗时龙江人梦槐女解首伯瑜女弟性仁孝梦槐既没伯瑜夫妻连丧遗子甫周岁赀产饶裕六娘年十六痛邓宗将絶日夜涕泣誓抚藐孤终身不字洎兄子长命名履元参广州路吏履元感姑之德终身敬养今邓氏宗支繁衍皆六娘遗泽也卒年六十累代祀之私諡曰贞孝】
　　呉妙静【龙江呉道遗女绍定初许嫁新防李氏子亲迎之夕李覆舟死妙静誓不再适尝捐赀建桥资夫防福今老女桥其遗迹也上有老女坟学使蔡梦说题曰宋贞女呉氏之墓湛若水为文表之】周氏【乡贡士刘元妻宋季为强贼所逼即投澜石海死后七日尸浮倚石衣裾整然子孙于其地建祠以祀成化元年五代孙衡重饰之　以上南海人】
　　陈圭姐【淳祐间庠生日南女也日南生子东卿及圭姐而夫妻沦亡东郷亦早卒遗孤洪懋圭姐与嫂经营两丧拮据尽瘁有求昏者泣语嫂曰陈氏三世惟此一线我何忍弃寡嫂与孤侄他适耶遂杜门抚孤终身不字享年七十五而卒】
　　舒氏【进士周景瑜妻生子一濓七十二日景瑜逝族人利其有勒再嫁舒坚守不允事闻经畧安抚使雷宜中嘉奨之一濓由漕贡歴礼部侍郎封舒汝南郡夫人　以上番禺人】
　　何氏【乡贡士汉臣女幼孤十岁丧母适李昌期事舅姑惟谨舅姑有疾祷天求代疾寻愈乡邑嘉之昌期早世何守节足不逾阈邻妪罕觌其面咸淳十年邑令袁梦册为立孝妇坊景炎二年旌表门闾赐束帛元初重建孝节坊】
　　陈烈妇【李颐妻事舅姑孝谨生子佳孀守教之有成宋季少帝驻跸碙州陈遣佳应勤王诏临别诀曰汝宜竭忠事主勿以我为念佳既行陈亦趋广至黄木湾赴水死佳至崖山得潮郡教授还家拜母不见哀陨莫及因筑望至堂于乌沙之阳见者伤之　以上东莞人】
　　李氏【何世忠妻开宝初出粟饷军封恭人比卒诏有司葬之赐之山田其后裔析居顺德　増城人】
　　右广州府
　　谭氏【呉琪妻绍兴五年岭南大饥观音山盗起攻剽乡落琪挈谭逃避不及被执谭有殊色盗欲妻之谭怒骂曰我良家女安能为贼偶遂遇害　曲江人】
　　张氏【龚自立妻嘉定三年彬寇至张与自立负二子窜匿林莽中为贼所掠张与自立诀曰妾事君五年不幸罹祸二子尚幼幸善抚之乃绐贼曰吾渴欲就饮愿暂解缚贼从之遂投江死县令江武以状闻于提刑廖德明郡守方信儒创祠祀之复表其墓　乐昌人】
　　右韶州府
　　谢氏【李科妻绍兴五年陷于防贼欲汚之谢怒骂贼刭之而去】
　　罗氏李氏【宋末贼至纵火诸妇多为所掠二妇相谓曰吾侪义不受辱一投水死一投火死乡人义而祀之以上保昌人】
　　右南雄府
　　陈氏【李以达妻早寡无子守志不二父母怜之欲夺其志恸哭引刀自誓终身无玷　开建人】
　　右肇庆府
　　刘氏【孝子王康臣妻贡士顔之女有竒孝诏旌异之　灵山人】
　　右亷州府
　　李氏【五代间岭峤阻声教以强凌弱李敢勇有谋众皆信服遂推以为主南汉既平余党剽掠皆为李兵所败一方赖之号宁国夫人至今祀之】
　　右雷州府
　　元黎道娘【父瑛镇卒弟庶方在襁褓道娘以母寡弟幼矢志不字母强之不从元末寇掠邑里扶母挈弟奔山谷间纺绩给资母卒哀毁几絶年八十四卒黎姓世思其德建祠祀之　番禺人】何氏【漕贡进士张一龙妻生一子秉阳甫晬而一龙卒有黄同知者至邑利其赀欲势取之何衰服携幼子哭于市截发面誓死不辱罄其赀乃免秉阳寻殇育犹子宝大为嗣邑人髙之其女弟亦以孝节着东莞人】
　　赵氏【陈以安妻至正壬辰寇乱夫妇逃避铜鼓村夫死于寇赵匿林中羣寇搜获之美其色逼以归赵以箭自刺死】
　　谭氏【恱之女年十七未适人至正二年寇乱与一妪逃匿林中为寇掠及潭投水死贼去妪备述其事越八日女父母得尸于潭中面目如生乡因名潭曰丫髻潭洪武庚戌建祠潭侧祀之扁曰丫髻庙】何氏【赘同邑萧积善为壻至正丁酉八月乡贼陈有德杀积善意夺何遣众环其居刦致之何度不免乃白父母酌贼众于堂绐伴者曰吾埋金钗井傍徃取为饰伴者信之投井死父母出其尸与夫合葬时嫁积善一载耳时人伤之】
　　陈氏【李宗长侧室宗长生男女四人陈无所出宗长夫妇既卒值元季乱陈收世系契券携子女佣于乡人糊口明初稍复业数十百租皆陈掌之无所失子与人博痛哭戒之子亦感悟病将死嘱曰殓我布毋纨绮奠我庑下毋子正寝瘗我老孺人墓侧毋髙我封于我足矣其谨名分辨上下虽殁不茍如此以上新防人】
　　右广州府
　　呉氏【名正秀字人未适至正壬申六月栁寇陷城女被执不受辱赴井死之　英德人】
　　右韶州府
　　钟氏【兵马指挥谢敬昭妻至正间归敬昭年二十八敬昭亡孀居厉节抚孤子至道长从务副使何真军溺泾溪钟悯子死非命妇又少寡生遗腹孙亷钟抚育之终其身志节皦如　河源人】
　　右惠州府
　　周氏【朱克彬妻彬早死无子周氏虑独生无所倚遂死从夫事闻表其闾】
　　王妙璘【谷荣女赋性沉静至元间猺贼寇掠被执将犯之璘骂不受辱贼驱之行遂投水死　以上海康人】
　　右雷州府
　　唐五妹【栢寿女年十八陈子瑚冦干宁与从妹俱被执至舟中蹑其妹曰我必不免于辱纵还何顔立于世乎汝小尚可求生也乃绐贼曰妾家破亲亡将何之乞解缚当永以相从贼然之得释即投江死从妹以小得归】
　　蔡九娘【十户克宪女有姿解书义多勇畧年十一丧父择配越三十不嫁元末寇乱统父兵保障乡里未几陈子瑚陷干宁郡邑九娘固守不下日久力竭泣谢乡人曰贼帅新得郡城不守而来为我也我死则祸息矣间投入补锦岩避焉子瑚怒纵火岩口熏之竟死岩中其妹适王和年二十二而孀为贼所获欲犯之不屈亦自缢死焉】
　　李氏【教授林君用子妇年二十五守孀泰定间省部表其门宪副杨伯征赠以诗云丹心已化望夫石血指犹存织女机　以上琼山人】
　　林氏【陈道安妻陈子瑚乱道安陷城中与胁从人呉真庆密谋图贼真庆惧潜泄其谋贼执道安杀之林潜徃负尸瘗焉既毕哭尽哀咽土而死乡人髙其义收瘗于坟侧】
