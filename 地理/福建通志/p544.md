<!-- { "loadSidebar": true } -->
　　国朝吴梅榔桐城人貎甚伟美髭髯携二仆入闽至瓯宁丰乐下庄栖接龙庵庵久朽不蔽风雨老翁居之旷如也岁余一仆亡去一仆死于虎翁自折薪供防数不举火寒则跣足蹉木榾以资暖或遗之炭米皆不受顺治丁酉病笃有问其姓名者翁曰吴姓梅榔吾号也江南桐城人语毕俛首长叹而逝【瓯宁县志】
　　僧明信字彻源严戒行妖僧陈徳容信法侄也后爲冦所过焚掠殆尽屡欲犯吉阳街明信时在寳莲寺贼使人白之许保全本寺信曰若幸念旧识愿惠此一方民必欲破之吾岂忍独生乎吉阳里由是获全【瓯宁县志】
　　邵武府
　　建州【今邵武府】有僧不知其名言动若狂多有徴验邵武县前有大盘石去水犹百歩一日僧以墨画石之半因坐其上持竿钓鱼明日山水大发适至墨画处而退癸卯岁忽尽砍路旁树枝之向南者人问之曰免碍旗旛又曰要归一边走及吴师入皆行其下又大署城外各僧寺壁云某处若干人及军至城下分屯僧寺安置人数一无所差后僧亦爲军士所杀【徐稽神録】
　　宋神宗初革声律以防廷试多士上官均条陈数千言无所顾忌吕大临蘓轼置均第一以防引用易卦忤时相落第二光泽有巫托神能祸福人致赀甚富能使童子舞公摘树叶书已名置童子懐中诫弗泄巫百计作法凝然不动公焚像杖巫出诸境人以爲邪不能干正云【上官家谱】
　　危一光泽虎跳人家贫业樵汴京失守二帝北迁危闻之哭三日骨立而死李炳以诗吊之云南乡老人危翁一岁宴雨晴扶杖出惊闻二圣尘再防归阖柴门哭三日眼空愁絶声遂止里人言翁翁死矣凛然生气申包胥万古千秋葬忠义【一统志】
　　李伯纪在靖康间忽夏日梦乘舟行乱石间四顾峯峦奇秀觉颇异之后谪官剑浦道武夷山小舟泝流水落石出徧览胜槩至晞眞馆雪作岩壑俱白恍如梦游然后信出处之分定而斯游已先兆于梦也乃作诗以纪其事【名胜志】
　　神宗时闽中苦盐法献言者众郡人黄履适以礼部尙书召神宗以履自闽来恃以爲决履乃陈法甚便遂不复革乡论鄙之【黄仲昭旧志】
　　黄伯思颇好道家言自号云林子别字霄宾政和间爲详定九域图志所编修官丁外艰宿抱羸瘵遭丧尤甚服除至京梦人告曰子非久人间上帝有命典司文翰觉而书之不逾月卒【黄仲昭旧志】
　　朱震初以八行荐时谢上蔡在西京震谒之曰先生何以教谢曰待説一部论语已而具酒日暮无一语震复请上蔡拱手诵子见齐衰与师冕见两章曰圣人之道无显无隐无内无外以至于天道本末一贯一部论语只恁地看又尝访胡文定以出处之宜文定曰世间惟讲学论政则当博问至于行巳去就语黙如人飮食饥饱迟速可否冷暖自家斟酌不可决之他人他人亦不能决也【黄仲昭旧志】
　　施宜生邵武人【初名逵】少游乡校有僧善风鉴周视曰子有奇相他日当语子又数年遇诸涂宜生方踬塲屋不胜困因以所向扣之僧援其手曰面有颧骨可公可卿视子身之毛皆逆上且覆腕必有合乎此而后可贵也时范汝爲讧建剑间宜生心欲以严庄尙让自期而未脱诸口闻其言大喜杖防径谒干以秘防汝爲亟尊用之亡何汝爲败变服爲佣渡江至泰有大姓吴翁者家童数千指宜生佣其家者三年一日翁屏人问曰尔非佣必以实告不然捕汝于官宜生初不服翁曰余日者燕客执事馂汝独逊诸侪偶撤器有噫声若欿然不怡者此鱼服而角也我固将全汝何以文爲宜生遂告之故翁曰官购急汝安所逃龟山有僧余旧交也汝往投之介以入北可乎至寺主僧出则乡校所见也留数旬操檝夜送宜生过淮曰必得志毋忘中国逆而顺天所佑也至燕上书自言道国虚实不见用覊之黄龙防赦得释因以教授自业北法凡南朝畔归之士试以文谓之归义试完颜亮时有意南牧校猎国中一日而获熊三十六廷试多士遂以命题宜生奏赋曰圣天子讲武功云屯八百万骑日射三十六熊亮览而喜擢爲第一不数年仕至礼部尙书绍兴三十年北人来贺正旦宜生以翰林侍讲学士爲使朝廷闻之命张焘以吏部尙书侍读馆之都亭时盟约未隳武备大弛而谍者传造舟调兵之事无虚日髙宗意不深信馆者因以首丘讽之至天竺微问其的宜生忽廋语曰今日北风甚劲又取几间笔扣之曰笔来笔来于是始大警及髙景山告衅而我粗有备矣既归爲介所告烹而死【岳珂程史】
　　叶武子擢甲科注岳州教授不待次有贫而母老者名在武子下亟逊其人而已后之遂授郴州【黄仲昭旧志】
　　泰宁县天湖岩宋末有九严者居于此鳯山严肃三休严参三爱严岳衲翁严必进騃室严必大艮斋严奇樵丈人严仁子野严若鳯沧浪严羽俱能诗羽着诗法流传于世其先有严粲者着诗缉朱晦翁诗传多采其语【闽书】
　　呉东圃名杰于邑东之黄沙洲圃中读书潜心下帷常诵李邺侯诗不能鸣珂游帝都也应絶粒升天衢句一日偶有道士至其园乞食食之以数人之饭不饱公心知其爲异人曵坐椅欲与语道士忽不见求之惟见园门横一门梃上下左右俱无所慿公怅然者久之【府志】
　　邵武邹阆食贫有守一日将之外邑晨啓戸见一小篛笼在门外无封鎻贮白金数事约重百两遂挈归谓妻曰此物无因而至岂天赐我乎语未絶觉股上有物蠕蠕动金色烂然乃一蚕也拨去之未回手复在旧处以足践之随足而碎旋复在胸腹上矣投之水火刀斧皆如前衾禂飮食之间无所不有甚恶之友有识者曰子爲人所卖矣此谓金蚕蛊物虽小爲祸甚大能入人腹中残啮肠胃复完而出阆以篛笼事告之其友曰无伤也子能事之即得所欲日致他财以报耳阆笑曰吾岂爲此友曰固知子不爲也然则奈何阆曰以此虫并篛笼中物弃之则无患矣友曰凡人畜此久则致富即以数倍原物送之谓之嫁金蚕今子贫也岂有数倍之物乎物不可得蚕不可去实爲子忧阆乃叹曰吾平生清白自守不幸有此乃取蚕吞之后竟无恙以寿终【府志】
　　邵武风密土厚民多寿考元时有率眞防明成间有颐年防皆于受生之日耆宾咸集陈爼豆序少长厐眉鹤发笑语欢洽尽日而退子弟执事必恭谨遇长者于涂必拱立以竢既过乃行嘉靖间亦有续颐年防拟迹前軰天顺成化以来士皆讲习古乡射礼每举行环射圃而观听者竟日不忍去逺近兴起多来取法【闽书】
　　谢肄业大隐庵庵有狐精每夜出吮灯油而灯寻灭僧心疑爲窃以照读令其徒明净者伏殿中瞷之漏下二鼓见狐来吮油慴不敢动适歩月向殿狐忽作人语曰绣衣至亟走净心识之次日从师作佛事私询长老曰绣衣爲何长老曰即今之按院也自后敬欵无已感之许富贵以千金相酬后果成进士拜中书以绣衣持节按广东令人迎明净于公署与之共飮食起居改按湖广亦挟与俱一日出千金酬明净净固辞曰防惠足矣千金何所用之然终不敢逆意封袭一箧藏之未几明净病且危仍以箧金驰还散金爲营葬地于墓侧建石塔以志不忘
　　汀州府
　　唐时开福抚二州山洞置汀州自今考之州南境旧爲新罗县泉州北与石城南丰将乐建宁泰宁爲邻南丰抚州而建邵犹未郡诸县所非抚即福时闽中只福建泉三郡耳故以福抚二州言而四山崇峻盘互交鎻其民狞犷郡盗屡作当时谓之山洞固宜【唐志】
　　归化明溪乡有莘七娘墓七娘五代时人从夫征讨夫殁于明溪乡七娘葬之即居明溪溪有驿宋时有客假馆驿中夜闻吟诗声甚悲苦客使反之再诵琅琅然其辞曰妾身本是良家女幼及女工及书史筓年父母常爱怜谐得良人作鸳侣五季乱离多冦盗良人被命事征讨提携奔逐道途间忽染山气命丧夭军令严肃行急良人命殁难收拾独将骸骨葬明溪数尺孤坟空寂寂屈指经年二百年四时絶祀长萧然未能超脱红尘路妾心积恨生云烟逹旦客以语人书其诗壁间而去乡人因搆室墓前祀之祷祈显应绍兴淳熙端平间累着灵异平冦乱勅封惠利夫人加福顺文天祥提兵过庙题诗云百万貔貅扫虎狼家山万里受封疆男儿若不平妖乱死愧明溪莘七娘【闽书】
　　宋嘉祐中蔡襄守泉州有布衣投刺上谒自称宁化九龙道士襄不知爲神也延之入忽不见取刺而观得诗云逺逺青青叠叠峯峯前眞宰读书翁半岩冷落髙宗雨一洞凄凉吉甫风溪隠豹眠寒雾露井凋鳯宿旧梧桐九龙山下英雄气尽属君王宇宙中明年襄过九龙谒庙亦答以诗【闽大纪】
　　郑文寳过缑氏山有诗云秋隂漠漠秋云轻缑氏山头月正明帝子西飞仙驭逺不知何处夜吹笙后宴殊守洛过而见之取乐天语书其后曰此书在在处处有神物防持又题绿野堂诗水暖鳬鹥行哺子谿深桃李卧开花欧阳修谓不减王摩诘杜少陵惜其全集不传脍炙诸公谈薮者仅存此耳【黄仲昭旧志】
　　吴简言经巫山神女庙题絶句云惆怅巫娥事不平当时一梦是虚成只因宋玉闲唇脗流尽巴江洗不清是夜梦神女来见曰君诗雅正当以顺风爲谢明日解缆一数十里【黄仲昭旧志】
　　郡人林氏其先尝爲郡守罢任家居一日天忽雨钱庭院充积林乃整衣冠仰天祝曰非常之事必将爲祸速止于此林氏福也应声而止所收巳钜万矣【闽书】
　　景徳四年丁未汀州黔卒王防自言于南康遇异人姓赵氏授以小环神剑葢司命眞君也宦者刘承珪以事闻赐防名中正是年五月十三日言眞君降于其家之新堂是爲圣祖而祥符之事起矣【纲鉴】
　　汀猺人与防漳潮循接壤错处以槃蓝雷爲姓三姓交婚女不笄饰裹髻以布男结髻不巾不帽随山种挿去瘠就腴多于深山中编荻架茅爲居善射猎以毒药敷弩矢中兽立毙其人入城贸易多竹器蜂蜜及野兽山禽之不输官差自食其力了山主赁税耳虞衡志猺【缺】盘瓠之后范后汉书盘瓠帝喾之畜狗负少女入南山止石穴中生六男六女自相匹配织绩木皮染以木实以爲服饰楚粤爲盛闽中山溪髙深之处间有之槃蓝雷其种也【府志】
　　王世贞曰陈友定被执死竟不辱身而易志彼其起农贾夺所业而兴非有父兄服休之素也从市人子弟约束乌合非有吏士之守也竿旗而耰刃非有武库之利也一旦委质雷蒸龙变闽粤中立兵革之间越山海而委输使其反掌瞠视爲陈张所爲岂不易易哉卒至驱妻子骈首东市乃其喻于节明矣友定亦人杰哉【弇州四部稿】
　　明潮阳林大钦及第假归道经杭邑旧有偶句云白水磜头白屋白鸡啼白昼未有对者大钦随地询名去县五里许得句曰黄泥垅口黄家黄犬吠黄昏人称其工丽葢白水磜黄泥垅悉县辖也【上杭县志】
　　頼子俊廖髙满皆上杭人翁婿也子俊传其妇翁张徳之术于毎年端午采取百毒虫封贮瓦礶自相残食逾年啓视独存一虫形如蚕色用金三四片茶叶枫香养之择日占断一年当用几次依占取出虫粪秘置飮食中使人腹痛死后魂魄爲之力作坐是致富翁婿逓相承受逢朔望日夫妇赤身拜祝云金蚕公金蚕娘我家夫妇没衣裳等语万厯三十一年间本乡曾莲峯廖永祥等连遭毙命事发到官验尸黑虫羣飞搜其室金蚕在礶用炭火烧絶二恶并服上刑
