<!-- { "loadSidebar": true } -->
　　学使王世懋闽部疏曰闽西诸郡人皆食山自足爲举子业不甚求工漳穷海徼其人以业文爲不赀以海船爲恒产故文则扬葩而吐藻几埒三吴武则轻生而健鬭雄于东南又云漳人既业文尤多习武民间儒童毎岁大比集省下觊所谓大续遗才者不得乃就武试又材官多能操觚伸纸作经生语故榜出五十人大半是漳人也【漳州府志】
　　刘公斯□风格朗峻不畏强御周中丞起元罹珰祸缇骑入漳势殊薫灼独澄令不肯片刺加遗公尝言吾在漳所心服者三人周绵贞即备遭惨酷终当以师事之外此则林鹤台卢云际清怙异常林是时以太史假归卢爲逆党所中归而杜门公时时造焉【漳州府志】
　　鎭海诸生汪一清者有志操嘉靖辛酉广冦张琏破鎭海汪爲所获防贼掳一妇人至汪视之则同学友人某妻也因绐贼此吾妹氏请无汚之以待赎不则吾与妹俱碎首于此若曹何利焉贼因置汪与妇闭一室中昏夕相对匝月始赎归乡人以爲美谈【闇然録】
　　少司马陈洪谟守漳见　文庙乐器久壊遣人求泗滨磬请神乐观知音乐羽士教俊民肄习仍刻大成乐谱传焉适琉球使者过漳来观皆合掌称叹而去在漳三年畬人居海滨者见大鸟飞过遗一尾水滨长七八尺五采焕以爲鳯尾来献公命贮库中畧不爲异后镇守中使遣人来索公曰久焚之矣古人崇雅黜浮往往如此【漳州府志】
　　黄石斋先生圃中有茘枝一株名翰墨香圃爲先生大父所筑中有赤石长数丈大数围母夫人梦石坠而诞先生故号曰石斋先生既诞石旁茁茘一株十年生实三百六十五枚味甘色润其臭如墨故名时先生已通易学矣毎岁实如前数及先生乡荐防南宫入翰林俱倍之先生死树亦枯【陈鼎荔枝谱】
　　国朝周祖唐浙江上虞人顺治丙戍随佟将军岱入闽以军功委授海澄教谕海冦郑氏破县唐以天时人事反覆开导之且云　本朝政从寛大尔父深识时务业经归命尔欲何爲贼不听执入厦门胁之降不允厉声骂曰尔背亲逆命祸必及身贼怒杀之后人葬之于厦门水仙宫侧立碑以纪【漳州府志　据事应列名宦志但入杂记恐属存疑仍之】
　　海澄陈令君世仪初至澄邑邑有浮宫渡乃沿海村落所必经者兵兴以来大帅主焉纵厮卒横索民钱不厌即梃棰之忽一日有女舆出县署旁一奚童自随数健儿匿银铛潜武其后及渡童少与卒钱卒大怒将碎其舆舆中女突出颀然而髯者新令君也卒错愕赴水健儿驰防数人以归庭笞之自诣帅府白其事帅知不可屈遂悉撤守渡者弛以与民【漳州府志】
　　海澄公黄梧故僞郑将也投诚守海澄郑攻之围急梧曰郑氏善穴地攻城今且爲隧乃下令沿城五歩置一水缸满贮水毎缸拨五人迭守注目缸中昼夜无辍明日有报水动者掘之则爲隧者巳至其下入火药燃之烟出郑营隧人皆烬【渡海舆记】
　　延平府
　　唐懿宗时将乐人廖镇爲吉王府司马弟业爲睦王府司马至宋朝廖刚廖徳明以理学显廖中廖天觉廖邦杰以名臣显廖澄以忠烈显廖逊廖执象廖峣廖衡廖伯宪廖驹以文学显其子孙今尙繁衍云【闽书】
　　大观间沙县罗巩肄业太学有神祠甚灵巩以前程事黙祷之夕梦神告之曰子已得罪于幽防宜急还乡前程不湏问也巩恳之曰某生平操守惟谨鲜有过举愿告获罪之由神曰无他过惟父母久殡不葬耳巩曰家有兄弟独罪巩何也神曰以子习礼义爲儒者独任其咎诸子碌碌不足责也巩寤悔恨遂束装归甫及家而卒【黄仲昭旧志】
　　吴武陵汪应辰榜进士累官至焕文阁学士吏部尙书未遇时尝夜寐于吉昌桥乐肆人闻有鬼至桥桥神叱之曰学士在此鬼乃渉水而过其人明烛视之乃武陵醉卧也邦人相谓曰鬼亦畏读书人又尝往田坑索助役钱夜卧于桥上主人夜梦黒龙纒柱觉命仆往视之报曰今日索助役钱人也亟命延入严待之出题于桥云一水长流出涧溪众山绵密与云齐武陵桥上观春色自笑刘郎出路迷【南平呉氏家谱】
　　呉一鸣始登科时漕台檄往福州校文前一夜闽倅监试院中闻有神语曰明日枢密至亟扫院待之次日一鸣入院倅语之故后果代枢密郑清署董修大内而官亦竟止于此云【呉氏家谱】
　　宣和二年夏芝生于沙阳邓肃家大小凡十有二色状异常丛者特者仰者紫者如葚黄者如金轮囷炜熠眞瑞芝也前史纪孝行之美多以芝产其庐爲祥栁子厚有言曰朽枿使受天泽余润犹能蒸出芝兰以爲瑞物志宏鋭意文词期于有成以显其亲则是芝之生非孝诚所感文字之祥耶梁溪李纲爲名其轩使藏芝其间【李纲瑞芝轩记】
　　崇宁二年春沙县有异鸟集陈正敏舍明年巢天王院如婴儿声僧恶之探巢得一雏烹而食之是岁正敏丧父邻居人与寺僧死者数十或云即贾谊所赋鵩鸟也【沙县志】
　　尤溪林积少时入京师至蔡州息旅邸既卧觉牀箦下有物揭视之得北珠一囊明日询主人曰前日何人宿此主人以告乃巨商也林语之曰此吾故人脱复至幸令来上庠相访乃揭其名于室曰某年某月日剑浦林积假馆遂行商人至京师见其榜访林于上庠林具以告曰珠具在可投牒府中当悉以归商如其言林诣府尽以珠授商府尹使中分之商曰固所愿林不受曰使积欲之前日已爲已有矣秋毫无取商不能强积后登科仕至中大夫子乂字徳新爲吏部侍郎【延平府志】
　　陈了翁虽闲居容止常荘言不茍发虽盛暑见子孙軰未尝不正衣冠一日尝与家人语家人戏问是实否公退自责数日谓岂尝有欺于人也何爲有此问【黄仲昭旧志】
　　朱子与廖子晦书云东坡在湖州被逮日面无人色两足俱软不能行求入与家人诀而使者不听虽伊川责涪陵时亦欲入告叔母而不可得惟陈了翁被逮闻命即行使人骇之请入治行装了翁反不听奇哉奇哉愿子勉旃【晦翁文集】
　　建宁府
　　秦始皇二年八月十五日武夷君置酒杀防乡人于幔亭峯上初召男女二千余人如期而徃见山径平坦虹梁驾空体轻心喜不觉其倦山顶有幔亭緑窓玲珑隐映前后左右可数百间就幔亭北壁中间设一寳床爲太极玉皇座北壁西厦设一寳床爲太姥魏夫人座北壁东厦设一寳座爲武夷君座悉施红云防紫霞褥乡人初至幔亭外闻撃鼓声空中有呼乡人爲曽孙者男由东序女由西序进既而闻赞者云汝等曽孙可拜又闻赞者云命张安陵打引鼓赵元奇拍副鼓刘小禽坎铃鼓曽少重拨鼗鼓乔智满振嘈鼓髙子春持短鼓管师鲍公希吹横笛板师何鳯儿拊节板于是东幄奏宾云左仙之曲次命师董娇娘弹坎篌谢英妃抚长琴吕荷香戞圆鼓琴琶管师黄次姑操悲栗筚篥秀淡鸣洞箫朱小娥运居巢笙金师罗妙容挥防铫铜钹于是西幄奏宾云右仙之曲行酒进食百味珍奇皆非世俗所有乃令歌师彭令昭唱人间可哀之曲词曰天上人间兮合防稀日落西山兮夕鸟归飞百年一饷兮志与愿违天宫咫尺兮恨不相随歌罢彩云四合环佩人马之声亘空而去俄闻赞者云曾孙可再拜而别乃下山风雨至回顾山上无复一物但葱翠峭防如初耳【方舆胜覧】
　　浦城县有兽名鲧神豕身人首状貌丑恶好游水边石上唐防昌中张道人衡以符咒治之乃呈状衡操纸笔写之兽入潭中不出或谓此兽畏畵乃去纸笔兽果复出衡拱手不动潜以足指畵地图之入石三分明嘉靖中犹有见之者云多属吉兆今号巴兽潭【闽书】
　　唐严士则穆宗朝爲尙衣奉御颇好眞道午日采药终南山迷路忽松竹下有茅屋数间士则连叩其门良久竟无出者窥篱隙内见一人于石榻偃卧看书推戸直造其前具陈资粮巳絶请以饮馔见饷隐者起于栋梁间脱纸囊出一粒煑之微有香气视之已如掌大曰此可以疗饥渴即取铛中余水饮之士则防其半自觉丰饱复曰汝得至此当由宿分自兹三十年间无复饥渴他时位至方伯当与罗浮相近倘能脱去尘累兼获长生之道辞家日久可以还矣士则既还不喜滋味日觉气壮神清时卢仆射躭味元黙致士则于门下及闻方伯之説以处士奏官自梓州别驾作牧建溪时年已九十到郡周岁即解印归罗浮【闽书】
　　建安潘承佑字干休王延政鎭建州日爲节度判官及僭位欲以幸臣杨思恭爲仆射承佑上疏切谏延政囚于私第南唐平建州得承佑拜礼部侍郎判建剑等州凡征租刑狱选举人物皆决焉以礼部尙书致仕今建城有侍郎尙书坊皆以承佑得名【闽书】
　　钟谟字仲益其先防稽人徙居崇安之防仙里博学多识善爲文南唐主景爱之擢爲吏部郎中叅预国政迁翰林学士戸部侍郎使周留不还防南唐以蜡书诱周将坐贬耀州司马召拜卫尉少卿寻遣还唐爲礼部侍郎数使周往来传命三省之柄悉预焉唐主困于用兵谟请铸永通泉货迁知尙书省事因议立太子及请令张峦廵檄都城积怒唐主贬国子司业流饶州寻杀之废永通钱谟尝铸钟施僧寺人言钟成模破后果验弟训仕南唐知尙书省事官至银青光禄大夫行建州司马弟潭将仕郎太常奉礼郎知崇安塲事【府志】
　　南唐张陈二将者闽太傅章氏之爱将也后奔南唐南唐主命查文徽征闽以二将爲副屯军于五夫里有呉翁者善卜二将召翁占之曰吉未几王延政降二将同文徽归复次五夫因召翁与语赉遗甚厚翁辞焉二将曰不意有大贤居此因名其山曰居贤谓翁曰吾欲弃人间事与翁爲林泉交可乎翁乃爲大将卜居隐仙岩之旁今曰大将村爲小将卜居于贤山之侧今曰小将村其驻马之地曰马鞍山埋鼓角之地曰鼓角峯藏刀剑之地曰剑山弃旗鼔之地曰鼓亭一日文徽辞去二将饯之于鵞山之阳文徽顾岩石奇磊登岩长啸声出金石后人因名其岩曰将军二将从翁学长生久视之道皆百余岁而卒【崇安县志】
　　宋陈升之建阳三桂里人将生母荆国夫人闻排榻有声者累日索之无所见既产升之其声遂辍得大蛇蜕于蓐下鳞甲首尾俱备惟腹下脱一鳞升之既长腹亦有一鳞可磨指甲仕宋封秀国公【本志】
　　章子厚初生时父母欲不育浸于水盆后复举之既长工诗文爲时所重出守湖州尝以诗二首寄东坡东坡和云方丈仙人出茫髙情犹爱水云乡功名谁使连三防身世何縁得两忘早岁归休心共在他年相见话偏长只因未报君恩重清梦时时到玉堂綘阙云台总有名应湏极贵又长生鼎中龙虎黄金贱松下龟蛇緑骨轻霅水未浑缨可濯弁峰初见眼应明两巵春酒眞堪羡独占人间分外荣前诗言其出茫而终贵显后诗言其好炉火而饵茯苓皆善谑也子厚得诗不乐数日【菊坡丛话】
　　章才卲性喜赋诗尝题严子陵钓台有云短棹夷犹七里滩人亡依旧水光寒汉家名节君知否尽在先生一钓竿时以爲佳作【本志】
　　陈防正送熊退斋东归序有云孔子天之孝子也朱子孔子之孝子也孝子以父母之心爲心者也世之学者能以尽已爲学又能推以及人则可谓孝于朱子者矣退斋熊先生之言曰斯道也何道也全体大用之道也管商权谲无体之用也庄老虚无无用之体也以是观之先生所自得者微矣其孝于朱子者欤【本志】
　　建守陈觉民过武夷诗升眞洞口接天门灵草丹桃日日春听説列仙来瑞世三朝徳业在斯民葢章圣出自武夷神考哲宗亦武夷君应世故有三朝徳业之句【方舆胜覧】
