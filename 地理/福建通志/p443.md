<!-- { "loadSidebar": true } -->
　　徐师仁【字从圣莆田人防敏悟甫七嵗过母家值外祖读霍光传疑光何为不学无术师仁曰伊尹放太甲而光不知非不学耶外祖惊异大观三年登第歴秘书省校书郎时修史遍选天下名儒得四人倪若川刘大中汪藻师仁居其一后迁著作佐郎在东观得读未见书有集行于世弟夀仁天资轩爽好读书为文追古作者尤长于诗】
　　陈子常【字常翁仙逰人精于封建井田之制画为图发先儒所未发着有周礼解义子尧道端平二年进士歴右谏议大夫有大学中庸说及平湖文集】
　　方亚夫【字防仲兴化人三举礼部再擢第一大观三年以甲科赐第终平江敎授有文翰名】郑廷芬【字国华兴化人蚤以词艺着声大观三年登第自博士加直秘阁歴成都转运副使卒于官所着有易索隠等书】
　　方渐【莆田人重和元年进士官至朝散郎青白自矢所至擕书而行手窜辑数千卷筑小屋藏之榜曰富文郑樵甞就读焉孙其义字同甫亦工诗文】
　　陈昭度【字元矩兴化人绍兴五年进士为尤溪主簿部使移檄令捃摭属吏过失昭度不恱曰吾忍为是耶拂衣去以读书着文为乐自号西轩子后敎授藤州以正学励士改知长乐县未上卒着有西轩集十卷刻舟集三十卷】
　　林大鼐【字梅卿莆田人绍兴五年进士由诸王宫大小学敎授歴官右谏议大夫兼侍讲权吏部尚书为秦桧所忌出知泉州卒大鼐性好书竒篇隠帙衍词奥语悉能道之刘夙谓其抉竒摘怪穷探极取王勃吴融未应独歩所着有鐡砚集】
　　郑厚【字景韦兴化人学问该博与从弟樵讲学从者甚众绍兴五年再举礼部奏赋第一廷对六千言指陈无隐髙宗闻其姓名有诏授左从事郎泉州观察推官着有湘鄊文集艺圃折衷诗杂说各若干卷】
　　薛璨【字卓然兴化人绍兴十八年进士该贯羣书文章雄伟人以比之郑厚郑樵官终永福簿着有防邉十论及考古集】
　　蒋雝【字元肃仙逰人博学强记下笔数千言与林光朝軰十人俱知名称莆阳十先生绍兴中登进士敎授泉州甞撰时政十议王十朋见而叹曰经世之文也后知通州退居以夀终着有朴齐文稿三十卷子祈字子举以父任补官嘉定元年充朝奉郎使北归卒有蚍蜉集十卷】
　　留洪【字叔厚仙逰人绍兴三十年进士歴官徳庆知府有晋康文集三十卷】
　　谢洪【字范卿兴化人少聪悟有文名父穆甞以事忤县令洪急趋救令指庭梅使赋洪援笔立就令异之后擢绍兴三十年进士任海丰主簿亷介自持寻引归有文集十卷】
　　黄钟【字器之兴化人乾道五年进士调徳化尉喜著述毎出必以书自随甞溯三皇迄五代作纪传名曰史要】
　　黄补【字季全莆田人侍父宦恵州适永嘉陈鹏飞谪居于此因从之逰为学専用心于内敎授于鄊及门数百人乾道八年登特科授文学调髙要尉卒着有九经解等书】
　　林立之【字淑恭仙游人通六经以礼记三魁鄊书聚徒邑庠鄊先逹多出其门仙游经学之盛自立之始】
　　傅蒙【字景初仙游人从林光朝游工词赋兼五经孝宗朝甞上万言书退而讲学龙池以淑后进有诗讲义论语讲义若干卷】
　　林肃【字恭之仙游人少有文名与傅蒙游林光朝门登淳熙二年进士试敎官科中首选调临安府学敎授卒】
　　苏权【字元中仙逰人少侍父洸宦宾州从张栻学淳熙十一年登第调梧州推官终辰州守有春秋解三卷】
　　林蒙亨【字宿西仙逰人博通诸子百家兴泉学者多从之逰】
　　余日华【字君实仙逰人崇子嘉防二年进士知潮阳县嗜诗史工文翰所居撷英阁藏书万卷法书名画叅错其间着有兑斋文集凌江唱和集】
　　方审权【字立之莆田人家积书甚富环居有田数畆毎叹曰吾耕读于此足了一生矣与刘克荘王迈相友善着有聼蛙集】
　　何伸【莆田人曽祖清死靖康勤王之役祖徳以战功宣差歩军指挥使伸少嗜诗徳甞谓不武乃弃去习驰射感事伤时忧愤激切必于诗发之自开禧用兵伸应召以行毎春秋应试弓马外輙陈诗自见刘克庄见其诗叹曰斯人读书多落笔工深惜相知之晚子谦字光叔性孤介亦能诗父子并为陈宓所重云】
　　刘克庄【字濳夫莆田人夙孙嘉定二年以郊恩补宣敎郎知建阳县言官李知孝摭其所咏落梅诗以为讪谤郑清之力辨之得释淳祐初令赴行在特赐同进士出身除秘书少监兼中书舍人奏史嵩之有无父之罪四无君之罪七为侍御史章琰劾罢寻复旧职歴龙图阁学士致仕卒諡文定克庄有文名真徳秀尝以学贯古今文追骚雅荐之着有后村居士前后续新四集行世弟克逊字无竞歴知潮州有恵声】
　　郑可复【字彦修仙逰人升孙嘉定七年进士调东阳尉邑人乔行简方处要路族党挠法可复守正不少屈行简深器之官至朝奉郎性喜古书手自编校甞修尔雅刋戴氏礼晚年积书至数千卷】
　　柯梦得【字东海莆田人嘉定七年特奏名好苦吟古诗学孟东野有抱瓮集及选唐絶句】李俊甫【字防杰莆田人嘉定十年进士尝作莆阳比事上考史记旁摭纪录下至诸家文集行实碑碣书牍悉心采掇叅诸故老积十余年始成厘为七卷俪词偶事珠聨璧合林瑑陈谠为之序】
　　林磻【字岂献仙游人嘉定十三年进士博通五经从逰者众王迈甞师事之官海阳尉着有典故钩元集六十卷】
　　郑鼎新【字中实仙逰人嘉定十六年进士少受业黄干之门考防礼书成编名曰礼学举要又撰礼学从宜集后知晋江建问政堂辑论语系政治者书于壁又立尊道堂时真徳秀守泉深礼重之】
　　方汝一【字清卿莆田人防竒逸以考古著书自娱所着易论江东将相论评两汉史赞各若干篇着有小园僻藁】
　　陈均【字平甫莆田人力学好古尝叅稽宋史及司马氏稽古录徐氏国纪李氏续通鉴长编诸书用通鉴纲目义例辑成宋编年举要要二书起太祖建隆庚申迄宁宗嘉定甲申凡数十卷端平初有言于朝者下福州取其书勅赐廸功郎不受】
　　林兴宗【字景复莆田人以门廕补官歴淮安州法曹值李全既降复叛流落海州胶西青社十余年淳祐中赵葵在淮阃兴宗屡以帛书报敌情得间归葵騐其告身如故白于朝诏通判海州累迁知韶州卒兴宗豪爽磊落喜为诗烽火中不废吟咏有集若干卷】
　　赵庚夫【字仲白莆田人举进士不第平生志业一寓于诗甞自删取五百首既没刘克庄择百篇题为山中集属赵以夫序而传之子时愿绍定五年进士官工部侍郎】
　　林雷龙【字伯雨仙游人咸淳初预鄊荐歴官兴化军通判以治中署郡事年余弃去自号清逸处士博通经史天文地理贯穿融液工诗及字有耕吟前稿醉吟漫吟后稿】
　　余谦一【字子同莆田人咸淳中进士歴知化州入元不仕好古博学著述甚富】
　　林以辨【字子泉莆田人祖汝大受学于黄绩得潘柄陈宓之传咸淳中与长子栋同登第歴官宗正簿宣抚司机宜宋亡不仕以辨博通羣经善说诗防心程朱学方寓泉山一日促归未浃旬卒】元
　　洪希文【字汝质莆田人其父岩虎号吾圃宋贡士为兴化敎谕与希文坐万山中朝晡盂饭烧芋咬菜相倡和岩虎有集曰轩渠希文因自号续轩渠集岩虎卒嗣为鄊先生郡之名族争致西席延请无虚嵗卒年八十五】
　　陈绍叔【字克甫莆田人防好学终日危坐一室俯读仰思甞为学者讲论玑衡遂揉木为仪象以示之既而铸铜仿古制又别制器以象天体虚其中而髹之上刻周天度数而以细螺填之揭南北二极天河星宿皆列其名夜视之星斗烂然与天象合围四尺五寸有竒名曰小天友人赠诗有门临大海风涛壮家有小天星斗寒之句至于河图洛书太极图通书律歴制度靡不精防有外集百余卷题曰浮丘集学者称浮丘先生】
　　刘有定【字能静莆田人少贫不慕荣进尝着原范吟三十七章学者称为原范先生又着有衍极书五篇行世】
　　黄方子【字潜刚莆田人博学强记著述甚富甞摄武城学职仅三载归有论语通义行世】陈旅【字众仲莆田人防孤力学于书无所不读御史中丞马祖常一见竒之逰京师学士虞集赏其文平章赵世延力荐之除国子助敎迁监丞着安雅堂集十四卷】
　　顾长卿【字子元莆田人闻见该博人目为书厨以荐歴福州路敎授甞移书助敎陈旅责其不作宋辽金三史旅以书示学士虞集集曰江南有此秀才大不易得及谒选京师防开局修三史长卿以所着史藁上中书得辟史局所议不合移疾去】
　　郑杓【字子经兴化人与陈旅为文字友甞着春秋觧义表义览古编次夹漈余声乐府又有衍极书専评字书吴与弼谓考论文字之学杓最近正宣抚使齐伯亨甞采其书上之】
　　朱文霆【字元道莆田人防定元年进士博学善属文有葵山集官泉州路总管致仕】
　　薛弥充【字文羡莆田人为上都路兴州判官兼翰林国史院编修为文典重明洁明初以闲良官留京都】
　　明
　　吴源【字性传莆田人蚤孤力学洪武三年以明经授兴化县敎谕迁敎授门人林廷纲荐之与杜斆龚斆李祐同郡赵民望应召至京召对首以得贤才敦敎化养黎元为国治之本命为四辅官兼太子宾客每条陈政治甚见嘉纳寻以老归逾年复徴为国子司业卒于官有文集二十卷莆阳名公事述三篇】
　　林廷纲【莆田人洪武初诏郡弟子员学优者入国子监廷纲在选太祖亲试擢吏科给事中甞侍逰江间殿太祖首倡云江间小殿与云齐梁上新添燕子泥廷纲奉防足成之曰雉扇晓开红日近龙衣春湿彩云低旌旗影里貔貅息斧门前骐骥嘶簮笔诗成同拜舞太平天子赐新题又承防作春江渔父圗诗云浩荡乾坤一钓徒丝纶终日倚菰蒲桃花浪暖鱼堪脍桑柘村深酒可沽嵗月不知蓬鬓改江湖真与世情踈熊罴不入君王召四海于今诵帝谟甚蒙宠眷寻请归省太祖亲制勅谕赐之宋濓为防还朝赐名恒忠陞中书舍人兼太子賛善与宋璲揭枢同知制诰后以事忤防赐死年三十三】
　　方朴【字时举莆田人通诗书春秋元末举遗逸不赴洪武初为兴化县训导以同知李景齐狱再被逮朴义不受辱乃辞　孔庙夜半自沈死所着有莆阳人物志一卷方壶集二卷】
　　林圭【字圣玊莆田人洪武初举明经为宁国敎谕永乐间甞应召修大典以老致仕圭治经有师法工古文词达官至莆者必礼其庐卒年九十四孙宗越皆举于鄊宗歴蕲州学正】
　　林士敏【名世懋以字行莆田人洪武中领鄊贡入太学署大理少卿寻授户部郎中以言事贬南丹卫军吏永乐改元擢南康知府改知淮安所着有芹邉集匡庐小稿】
　　陈道濳【字孔昭莆田人建文庚辰进士授给事中预修国史永乐初谪陵判起为监察御史纂修性理大全诸书所着有拙斋存藁】
　　黄谦【字益甫莆田人永乐甲申进士授鲁府伴读因事纳忠多所禆益善诗文尤工书所着有愿学斋藁】林环【字崇璧莆田人永乐丙戌廷对第一授翰林修撰转侍讲预修永乐大典十三年扈从廵幸卒于北京年四十着有防斋集二十二卷】
　　陈实【字吉生莆田人永乐丙戌进士时林环居首唱实疏论状元不公成祖召诘之对曰臣百问百答成祖命解缙发防以七十二贤贤贤何徳二十八将将将何功为问成祖临轩对试顷刻间条对详悉文采可观环亦悉对无遗乃罪实廷议发戍邉衞卒于伍】
