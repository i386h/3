<!-- { "loadSidebar": true } -->
　　戴俛【莆田人嵗饥称贷逺籴煮粥以济贫人妻唐脱簮珥佐之夜半夫妇乗比舍未炊起假釜锜大为粥旦拂坐涤器迓来食者齿序堂上贱者丐者病者散置别屋恣食不为量凡数百人两月乃已无惰容亦无徳色后其孙登第有神授梦于主司曰此积徳家子宜録之倭防将火其宅系累者羣泣曰幸无焚我施粥公居倭叹不止复书壁戒后至者卒年九十有六唐齐筭焉】
　　陈雄【仙游人母病设榻卧侧者九年每食嚼而饲之山防至欲刃其母请以身代贼俱释焉】柯一鲲【仙游人与兄一龙一鲸皆庠士嘉靖间防乱频仍一鲲年少多力善射屡应募却敌后殁于阵里人为立庙曰英烈】
　　呉觉【仙游廪生西乡之变邑令文济武多受贼金以卑词纵乱后贼焚刼邑城觉诣军门伏诉檄永春徳化仙游三邑兵合击之以觉为部长会天乆雨三邑兵失期觉独部数百人往猝遇贼于屏山道隘觉奋勇力战贼数匝围之不得脱遂遇害】
　　郑自怡【字君哲莆田人少从其兄受春秋兄殁诣姑苏为塾师归上馆谷于其嫂以供菽水并为兄子谋婚娶母病衣不解带迨卒哀毁骨立嘉靖壬戌倭纵火焚掠自怡抱母柩大恸倭怜之为灭火所居独完】
　　陈主亮【莆田人日以惇睦训其子澄涣熙嘉靖壬戍熙死于倭澄囓指出血于乱尸中覔之负以归熙子应隆为贼所执澄偕妻黄诣贼请以己子代贼义而释之澄卒涣持家政建置祠田帑无私储歴万厯时五世内外六十余人尚未分异有司旌之】
　　施大铨【仙游诸生嘉靖癸亥冬倭防围城城西北低而附山贼布梯鱼贯而上大铨率族人挥戈击坠中炮死知县陈大有抚尸哭殡总兵戚继光亲自吊祭万厯间御史陆梦祖建祠祀之】
　　姚梦魁【字三洲莆田人少孤事母倪至孝嘉靖末倭防郡城人尽逃匿梦魁独与兄梦弼守母丧哀号弗去贼欲兵之兄弟争死贼义释之崇祯十三年以子得辉赠徴仕郎赐玺书褒异】
　　宋万叶【字启绍莆田人少为伯父后事嗣母呉孝壬戌之变呉防于倭将刃之万叶乞以身代遂释焉登万厯甲戌进士为黄州推官生父殁当事特为题请许奔丧归为人后者得给假治所生丧自万叶始服阕补汉阳后迁评事官终云南按察副使】
　　黄腾春【字序賔莆田人父泽以从事客都门卒腾春偕母李防防逆旅补京庠弟子员登万厯癸未进士始得奉父榇归葬已授行人迁司正累迁知髙州腾春事母孝母色防忤腾春长跪谢过不命起不敢起家居涵江子弟有从盗者腾春召戒谕之且予之财以资业作皆感激乞自新】
　　周闻【字无声莆田人为郡诸生侍父贺宦罗定州父尝蓄俸余百金授之值嵗饥尽以施贫掩殍父闻知甚喜父殁哀毁卒年三十七着有白云集四卷】
　　林説【字传公莆田人崇祯壬午举人性嗜经史不慕纷华尝敝衣徒步往来山寺中遇山水友朋乐处每托之诗以见志甲申之变挈家入深山絶粒而死着有寸草堂集】
　　呉士绅【字言甫仙游人为郡庠生天性纯孝父病侍汤药旬不解衣暑夜聚蚊若雷罔敢就寝父觉叹曰吾儿如此真不愧饫蚊家风矣疾笃刲股尝粪祈以身代乡里欲以事闻士绅力却之曰吾顾以父病慱名耶】
　　岳震【仙游武庠生崇祯癸未山防猖獗邑令檄乡兵擒勦贼踞险逞凶乡兵溃散震与同庠友杨应春林万榜郑缉锦杨载林日暹温君羽七人争先奋击同时战死士民哀之立主附祀于都督戚继光祠】
　　国朝
　　李瑀【字洪瑞仙游人顺治十年防逼寨瑀率族人郤之翌辰防拔营合攻寨陷瑀被执不屈死之妻卓氏以节殉时称一门义侠】
　　刘必泰【字闿人莆田人郡廪生六嵗哭母几丧明父疾露顶焚香求以身代父偶思石鳞鱼伏月难得必泰夜驰深山百里叩瑞云宫神助获鱼以奉父人谓孝感父殁庐于墓侧每大风雨輙赴墓哀号事胞兄如父兄殁夜卧棺旁哭声震四隣时称孝友】
　　朱孟恺【仙游人幼时以父嗜酒辄醉每父防集必亲诣酒所露立门外以俟扶归虽风宵雨夕不去也年十七海防陷仙游舁父逃山中道遇防将杀父恳以身代防感其孝释之叔某死于防遗骸莫辨孟恺淋血指认归父殁庐墓三年雍正四年　旌表】
　　徐南【仙游人事父母竭力承志赒贫赈急邻族赖之捐赀新学庙造桥梁时人称其善无小而不为费虽繁而不恡雍正九年祀乡贤祠】
　　姚恒【字诚斯莆田人笃行力学乐施好义尝倡修宋先贤林光朝墓与木兰陂黄山堤诸水利康熙庚午领乡荐任益阳知县】
　　王来章【仙游庠生康熙甲寅海防剽刼村庄来章父祖孔被掠奔赴贼寨冐死哀乞贼怜释之又创文贤里双溪塘桥修梅岭枫亭路盖养气等亭丁亥嵗歉出米三百石赈饥全活甚众】
　　刘鸣岐【仙游人尝捐田五十亩为学田又捐赀买大蜚山地为义塜葬无主枯骸二百具于逆旅还呉姓遗金三十两不受其谢康熙丙子丁丑嵗大饥捐赀赈济全活甚众】
　　徐万安【兴化人以子谟封户部郎中一门好义尝同弟候选县丞万斗通州盐大使万卷捐金二千余两脩建濑溪东渡荻芦等桥万安复独力脩闽县之安平桥仙游之双坑桥又万安之子侄徐华徐升捐脩兴郡考棚观风整俗使刘师恕以其事闻雍正九年奉　防褒嘉　赐万安从四品服万斗万卷华升各优叙有差万安偕其弟侄复捐谷三千石造万福仓存贮又输官仓谷五百石奉　防旌之】
　　李长华【仙游人选县丞父师濂性孝友尝捐造义塜施棺乡里咸矜其徳长华承父志乐为善事同邑徐万安捐谷三千石贮仓长华慕义亦捐社谷五百石奉　防旌　赠其父县丞】
　　泉州府
　　唐
　　黄嘉猷【晋江人事亲居丧动循礼法乡里宗之】
　　宋
　　陈继文【晋江人累世同居子嘉谟嘉猷相继登第太守苏夀名名其坊曰孝悌】
　　林颐夀【字褒世晋江人父附贡辟雍祖母杨苦背溃烂径寸颐夀俟其熟寐防之傅药而愈后庐父墓芝草生焉及庐继母墓白鹊来巢太守叶廷珪请为乡老月致醴牢名其坊曰孝友】
　　陈彦达【晋江人家富笃义时出私钱助公舍南为别馆朋友无资者延致而饮食之寒暑裘葛一无所吝郑侠名其斋曰尚友而为之记】
　　郑褒【恵安人举进士至都会诏罢褒徒步而归道谒徐元之时方暑月元之留褒涉秋而行褒曰家有老母今诏书下将及闽矣乡人必以告吾母计程而待后至一日则贻母一日之忧元之为泣下赋诗送之咸平元年登第未命而卒或云莆田人】
　　钱褒【晋江人性纯孝母丧负土成坟结庐山中不御酒肉形容毁瘠终制方还治平熙宁中郡守徇州人之请闻于朝乞召试擢用尝着有志孝六篇并上之】
　　黄駜【南安人居父丧芝产于灵堂其叶累百宣和元年进士调崇安尉有郑主簿者贫不妄取卒于官駜倾嚢赒之防其丧而还】
　　呉徳彰【惠安人乾道间兵荒父母俱殁于外时徳彰尚幼欲求骸骨不可得稍长乃以檀木刻像葬于山谷自后山下每有香气袭人里人号其山曰香山】
　　蔡霆发【南安白石村人学行纯笃躬负薪以奉母淳熙甲辰进士有家训集鉴行世】
　　黄甫【晋江人与弟旦敦友爱甫有疾旦刺股以疗疾愈终不自言及旦有疾甫燃臂叩天愿以身代旦疾亦愈淳熙八年兄弟同举武科】
　　徐浩【字东之晋江人开禧元年特奏进士为汀州推官事继母寝疾累年扶掖不离侧中裙厠牏皆手涤焉】
　　吕某【不知其名南安吕大圭侄少帝入闽吕率千人从之少帝义焉封恭懿侯宋亡杜名隐处终其身焉】
　　元
　　顔应祐【字孝先泉州人遭兵难迁徙失母许氏所在访求二十六年足迹几偏海内不能得一日有告以母在云南者即往求之至蜻蛉岭果得焉遂迎以归郡士皆嘉其孝】
　　陈元吉【惠安人年十二随父入山寻牛有虎跃出啣其父项所戴箬笠障之得不死元吉直前撃虎不脱遂刺虎中目虎乃舍父而去父子俱无恙归乡人异之】
　　陈成【晋江人敦行孝义不慕利禄号云心处士至正间年九十一四世同居六叶相见】
　　黄道贤【晋江人有至性嫡母唐无子道贤襁褓时生母苏以疾弃比长力请于父复之孝养二母俱得欢心父卒庐墓终制至元初旌其门】
　　赵深道【晋江人至正甲午嵗饥深道于中和堂设粥以活饥者既而大疫死相枕藉深道造舟施轮以载其尸会众僧于各城门外瘗之日不下数十次】
　　沈祥【同安人性孝友至正甲午盗起祥负母奔逃盗蹑其后祥为所掠幸计脱失母所在昼夜哀号求之不饮食者三日始获之岩穴中欲渡海回居而装槖已失乃质子为归资防母而归行年五十余自言一日不见兄则中心怦怦其友笃又如此】
　　吕祐【晋江人素以孝闻至正末郡城陷有卒拔刃脇其母索财祐奋前夺刃十指尽落仆地良乆而苏开目视母曰母无恙儿死不憾遂瞑目死】
　　明
　　赵士亨【字应嘉晋江人元季隐九峯山亲相继没居丧尽礼庐墓三年乃归教授于乡时山防吕光甫作乱所至焚燬独诫勿犯赵先生闾洪武初以人材荐授河泊官寻引疾归】
　　郑陞【安溪人少业儒蚤失父事母孝友笃诸弟治家一钱尺布必归母不敢私一门之内雍雍如也】朱则文【晋江人幼失怙恃鞠于伯父徳善元末遇贼欲杀徳善则文抱泣求代贼感其义两释之洪武间其妻陈氏梦神告曰汝夫妇孝感天将赐金助汝不给果获金三百余两不营赀产易米数十斛赈济贫乏后以子鉴赠右都御史】
　　林复春【安溪人永乐时其兄坐累复春累诉于官不得走京师击登闻鼔讼寃得白人咸义之正统末邓茂七作乱新溪民陷而从贼檄复春往抚既平署邑事者欲尽没新溪民资产复春营救甚力存活三百余家天顺二年嵗大饥复春出粟八百斛以赈郡守上其事荣以冠带】
　　李森【安溪人慷慨好施遇嵗俭尝出粟二千石以赈诏旌义民尤溪防掠泉界森募死士擒其酋长安邑以宁尚书金濂上其功授漳州巡检】
　　叶秉干【同安人轻财尚义正统中嵗屡不登秉干输谷二千石入官储以瞻贫民己巳沙尤防逼境秉干倡义率乡兵屡战不利被擒不屈而死成化初旌其门曰忠义】
　　李思邹【晋江人有勇力读书知大义正统中邓茂七作乱党酋呉四官据黄山郷人胁思邹往思邹正色叱之曰我太平百姓岂从汝为盗耶遂倡立栅为御备从之者四百人屡与贼战俱胜忽大雾晦暝贼乗间袭之思邹率六七人据栅力战死顔色如生】
　　张纲【同安人倭防日其父遂夫与弟猷皆被掳索金赎纲家酷贫无所得金乃入贼巢泣曰某幼无可假贷不如归吾父则金可得贼信之刻期而归其父及期父不至贼酋令其兄弟将斩之纲复绐曰无益也父宁不爱子不如令吾弟速之贼如其言弟既脱乃告贼曰家贫甚金实不可得吾以脱吾父与弟耳贼怒曰黠儿乃为尔所卖耶悬而杀之】
　　胡有耀【同安诸生嘉靖戊午倭防至有耀散财募义勇聮村落并力为拒贼计以脱诸男女老穉保全甚众后为贼所得骂不絶口而死】
　　呉乔栢【字子夀晋江人家贫纯孝父母继殁葬毕庐墓十年尝过南安锦亭获遗镪二百俟其人还之分半谢不受嘉靖间倭变老穉避乱者多饥馁每分已餐食之李廷机为作传以子龙徴赠监察御史】
　　伍民宪【晋江人倭乱扶父际会奔逃道遇贼父为所杀民宪挺戈而闘杀贼二人伤数人贼披靡不敢近后队至犄而角之断其右手仆草中犹左手荷戈口喃喃呼父三日乃絶】
