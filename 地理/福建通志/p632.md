<!-- { "loadSidebar": true } -->
　　徐熥题方广岩廨院【参禅觅野寺凉月满空山行到丛林里溪流隔几湾老僧拥衲坐孤鹤闻钟还囘首来时路茫烟霭间】
　　孙昌裔官市夜泊【纎月青山外芦花白鴈边宵光看野烧人语隔江烟潮落河流浅天低象纬悬渡头谁击柝愁杀木兰】
　　雨中渡峡【一苇凌空渡风生万里烟山形雄障海水势逺浮天急雨蛟龙鬭盘涡鸥鹭旋有情难自遣愁见此茫然】
　　陈鸣鹤武夷紫阳书院赠朱山人【先业依青嶂开轩独隠居石田耕水月芒屦混樵渔万壑自吹笛孤灯时读书结庐倘相许同钓九溪鱼】
　　国朝郭雍九日登于山【聊复登髙去仙台一放歌夕烟天外澹疎雨鸟边多秋色老如此流年伤若何蓬山不可接江月落松萝】
　　李象元游鼓山【护道松皆古縁坡磴颇安但知尘界隔不觉梵天寛帆楫双江合风霜百怪寒不嫌迟到寺烟霭起岩峦】
　　诗【七言律】
　　唐刘禹锡送唐舎人出镇闽中【暂辞鸳鹭出蓬瀛忽拥貔貅镇粤城闽岭夏云迎皂盖建溪秋树映红旌山川逺地由来好富贵当年别有情了却人间婚嫁事复归朝右作公卿】张籍送汀州元使君【曽成赵北归朝计因拜王门最好官为郡暂辞双鳯阙全家逺过九龙滩山乡祗有输蕉户水镇应多养鸭栏地僻寻常来客少刺桐花发共谁看】
　　欧阳衮南涧寺【春寺无人乱鸟啼藤萝隂磴野僧迷云藏古壁遗龙象草没香台抱鹿麛松籁泠泠疑梵吹栁烟厯厯见招提为躭寂乐亲禅侣莫怪闲行费马蹄】
　　薛能送福建李大夫【洛州良牧帅瓯闽曽是西垣作谏臣红斾已胜前尹正尺书犹带旧丝纶秋来海有幽都雁到城添外国人行过小藩应大笑只知夸近不知名】
　　郑良士游九鲤湖【仄径倾崖不可通湖岚林霭共溟蒙九溪瀑影飞花外万树春声细雨中覆石云闲丹灶冷采芝人去洞门空我来不乞邯郸梦取醉聊乗郑国风】
　　寄富洋院禅者【画破青山路一条走鞭飞盖去何遥碍天岩树春先冷锁院溪云昼不销霅上茗芽因客煮海南沈屑为斋烧谁能学得空门士冷却心灰守寂寥】
　　黄子棱望考亭【青衫木笏尚初官未老金鱼是等间人世几多名将相门前谁有此溪山市楼晚日红髙下客艇春波緑往还人过小桥频指防全家都在画图间】
　　韦庄送福州王先辈南归【豫章城下偶相逢自说今方遇至公八韵赋吟梁苑雪六铢衣惹杏园风名标玉籍仙坛上家寄闽山画障中明日一杯何处别緑杨烟岸雨蒙蒙】施肩吾送人南游【见说南行偏不易中途莫忘寄书频凌空瘴气堕飞鸟解语山魈恼病人闽县緑娥能引客泉州乌药好防身异花奇竹分明看待汝归来画取真】
　　徐夤题金粟洞景祥院【一溪拖碧绕崔嵬瓶鉢偏宜向此隈农罢树隂黄犊卧斋时山下白云来松多往日门人种路是前朝释子开三巻贝多金粟语可能心链得成灰】
　　鲍溶寄福州従事殷尧藩【越岭寒轻物象殊海城台阁似蓬壶几回入市鲛绡女终嵗啼花山鹧鸪雷令剑龙知去未武夷云鹤亦来无就中静事防宵话何惜双轮访病夫】章碣送谢进士还闽【百越风烟接巨鼇还乡心壮不知劳雷霆入地建溪险星斗逼人梨岭髙却拥木绵吟丽句便攀龙眼醉香醪名塲声利喧喧在莫向林泉改毛】
　　寄黄校书闲居【取得骊龙第四珠退依僧寺卜幽居青山入眼不干禄白发满头犹著书东涧野香添碧沼南园夜雨长秋蔬月明扫石吟诗坐讳却全无担石储】
　　黄滔秋晩怀故山二首【寥寥深巷客中居况复穷秋百事疎孤枕忆山千里外破窓闻雨五更初经年荒草侵幽径几树西风锁敝庐长系寸心归未得起挑残烛独踟蹰　支颐黙省旧林泉石迳茅堂到目前衰碧鸣蛩莎有露浓隂歇鹿竹无烟水従井底通沧海山在窓中倚逺天何事苍髯不归去燕昭台上一年年】
　　送翁承赞【谁言吾防命多竒荣美如君厯数稀衣锦还乡翻作客回车谒帝却为归凤旋北阙虚丹穴星返南宫近紫微已分十旬无急诏天涯相送只霑衣】
　　酬翁承赞【传将盛事更无余还向桥边看旧书东越独推生竹箭北溪喜足贮鲲鱼两回谁解归华表午夜兼能荐子虚须把头冠弹尽日怜君不与故人疏】
　　和翁承赞七林书堂见寄之作【朱旂引入昔堂半日従宫尽日忙驷马宝车行赐礼金章紫绶带天香山从南国添烟翠龙起东溟认夜光定恐故园留不住竹风松韵漫凄锵】和翁承赞文秀光贤昼锦之什三首【乡名里号一朝新乃觉台恩重万钧建水闽山无故事长卿严助是前身清泉引入旁添润嘉树移来别带春莫恁栏杆剰留驻内廷虚位待才臣　虽言闽越系生贤谁是阙家宠自天山简媿兼诸郡命郑元慙秉六经权鸟行去没孤烟树渔唱还従碧岛川休说迟囘未能去夜来新梦禁中泉　君王面赐紫还乡金紫中推是甲裳华盖便将垂美号故山重更发清光水澄此日兰宫镜树忆当年柏署霜珍重朱栏兼翠栱来时皆自读书堂】翁承赞防闽王改赐乡里【乡名文秀里光贤别向钧台造化权阀阅便因今日贵德音兼与后人传自从受赐身无力向未酬恩骨肯镌归阙路遥心更切不嫌扶病倚旌旃】使福州至劒浦赠僧亚齐【萧萧风雨建阳溪溪畔维舟访亚齐一轴新诗剑潭北十年旧识华山西吟魂惜向江村老空性元知世路迷应笑乗轺青琐客此时无暇聴猿啼】文明殿受册封闽王【龙墀班聴漏声长竹帛昭勲扑御香鸣佩洞庭辞帝主登车故里册闽王一千年改江山瑞十万军防雨露光吟寄短篇追往事留文功业不寻常】
　　御命归乡防赐锦衣【九重宣防下丹墀面对天顔赐锦衣中使擎来三殿晓宝箱开处五云飞德音耳聴君恩重金印腰悬巳力微更待临轩陈鼓吹星轺便指故乡归】
　　奉使封闽王归京洛【泥缄紫诰御恩光信马嘶风出洛阳此去愿言归梓里预慿魂梦展维桑客程回首瞻文陛驿路乗轺忆故乡指日还家堪自重恩荣昼锦贺封王】
　　奉使封王次宜春驿【微宦淹留鬓已斑此心长忆旧林泉不因列土封千乗争得衔恩拜二天云断自宜乡树出月髙犹伴客心悬夜来梦到南台上徧看江山胜往年】
　　甲子嵗衔命到家至榕城册封次日闽王降旌旗于新丰市隄饯别【登庸楼上方停乐新市隄边又举杯正是离情伤逺别忽闻台防许重来此时暂与交亲好今日还将简册囘争得长房犹在世缩教地近钓龙台】
　　天祐元年以右拾遗册闽王【蓬莱宫阙晓光匀红案舁麻降紫宸鸾奏八音谐律吕鳯衔五色显丝纶萧何相印钧衡重韩信斋坛雨露新得侍丹墀官异宠此身何幸沐恩频】汉上登舟忆闽【汉臯亭畔起西风半挂征帆立向东久客自怜归路近算程不怕酒觞空参差鴈阵天初碧零落渔家蓼欲红一片归心随去櫂愿言指日拜文翁】
　　萧项赠翁承赞漆林书堂【轺车故国世应稀昔日书堂二纪归手植松筠同茂盛身荣金紫倍光辉入门邻里喧迎接列坐儿童见等威却对芸窓勤苦处举头全是锦为衣】韩偓登南台僧寺【无奈离肠日九回强摅怀抱立髙台中华地向城边尽外国云从岛上来四序有花长见雨一冬无雪却闻雷日宫紫气生冠冕试望扶桑病眼开】
　　南安寓居【此地三年偶寓家枳篱茅屋共桑麻蝶矜翅暖徐窥草蜂倚身轻浪着花天近函闗屯瑞气水通吴甸浸晴霞岂知卜肆严夫子潜指星矶认海查】
　　陈陶赠漳州张使君【旧德徐方天下闻当年熊轼继清芬井田异政光蛮竹符节深恩隔瘴云已见嘉祥生北户尝嫌夷貊蠧南薰几时征拜征西越学着缦胡従使君】
　　赠福建路罗中丞【越艳新謡不厌聴楼船髙卧静南溟未闻建水窥龙剑应喜家山接女星三捷楷模光典防一生封爵笑丹青皇恩几日西归去玉树扶疎正满庭】
　　闽中送任畹还京【燕台下榻玉为人月桂曽输次第春几日酬恩坐炎瘴九秋髙驾拂星辰汉庭凤进鹓行喜隋国珠还水府贫多少嘉谟奏风俗斗牛孤剑在平津】
　　上建溪【崆峒一派泻苍烟长揖丹邱逐水仙云树杳防通上界峯峦回合下闽川侵星愁过蛟龙国采碧时逢婺女船已判猨催先白几重滩濑在秋天】
　　周朴神光寺塔【良匠用材为塔了神光寺与得髙名风云会处千寻出日月中时八面明海水旋流倭国野天文方载福州城桂轮顶上望浮世尘里人心应总平】
　　南涧寺【万里重山绕福州南横一道见溪流天边飞鸟东西没尘里行人早晚休晓日春山当大海连云古堑对髙楼那堪望断他乡目只此萧骚自白头】
　　福州开元寺塔【开元寺里七重塔遥对方山影拟齐杂俗人看离世界孤髙僧上觉天低唯堪片片紫霞映不与蒙蒙白雾迷心若无私罗汉在参差免向日虹西】
　　升山寺【升山自古道飞来此是神功莫浪猜气色虽然离禹穴峰峦犹自接天台岩边古树泉冲落顶上浮云日照开南望榕城尘世界千秋髙古卷浮埃】
　　徐夤茘枝二首【朱弹星丸灿日光緑琼枝散小香囊龙绡殻绽红纹粟鱼目珠白膜浆梅熟巳过南岭雨橘酸空待洞庭霜蛮山蹋晓和烟摘拜捧金盘奉越王　日日薰风巻瘴烟南园珍果茘枝先灵鸦啄破琼津滴寳器盛来蚌腹圆锦里只闻销醉客蘂官惟合赠神仙何人刺出猩猩血深染罗纹遍殻鲜】
　　题福州天王阁【絶境宜栖独角仙金仙到此亦忘还三门里面千层阁万井中心一朶山江抝碧湾盘洞府石排青壁防禅闗有时海上看明月碾出冰轮叠浪闲】
　　徐铉送礼部潘尚书致仕还建安【名遂功成累复轻鲈鱼因起旧乡情履声初下金华省帆影看离石首城化剑津头寻故老同亭会上问仙卿防鸿髙举真难事相送何须泪满缨】
　　送陈秘监归泉州【风满潮沟木叶飞水边行客驻骖騑三朝恩礼冯唐老万里乡闗贺监归世路穷通前事逺半生谈笑此心违离歌不识髙堂庆特地令人泪满衣】
　　王延彬春日寓感【西衙前后讼堂清软锦披拥鼻行雨后緑苔侵履迹春深红杏锁莺声因携久醖松醪酒自煮新抽竹笋羮也解为诗也为政侬家何似谢宣城】
　　詹敦仁迁泉山城留侯招游郡圃【当年巧匠制茅亭台馆翚飞匝郡城万灶貔貅戈甲散千家罗绮管弦鸣栁腰舞罢香风度花脸妆匀酒晕生试问庭前花与栁几番衰谢几番荣】
　　释贯休送郑阁赴闽辟【便便书腹德无邻健笔従知又入闽鹦鹉才思归紫禁真珠步履不称贫武夷山夹仙霞薄螺女潭通海树春从此应多好消息莫忘江上一闲人】
　　宋宣和殿御制茘枝【宻移造化出闽山禁御新栽茘子丹仙液乍凝金掌露绛苞初绽水晶丸酒酣国艳非朱粉风泛天香转蕙兰何必红尘飞一骑芬芳数本座中看】
　　程师孟卧龙山【闻说林泉便访寻平田一径上孤岑榕隂落处宜诸客茘子生时值万金尽放还囘官舍近不妨闲坐石门深四边稻熟征租了稍惬农家出郭心】
　　端午日南台观竞渡【三山缥缈霭蓬瀛一望青天十里平千骑临流搴翠幄万人拥道出重城参差防蝀横波阔飞跃鲸鲵鬬楫轻且醉尊前金潋滟笙歌归道月华明】
　　晓登威武军鼓角楼【百尺谯门戍万兵黄昏初动画龙声铜钲犹是闽王防银秤才悬汉守更四面僧夸金作界半天人看玉为城官程稍近千余里不可侬家向此行】
　　寒食游九仙乌石山【城中无事喜寻山千里提封并海寛賔客相从筵巳冷士民同出食犹寒芳园病叶堆何限古院开花落几般谁道异乡多感慨登临迟却十年官】
