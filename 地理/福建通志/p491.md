<!-- { "loadSidebar": true } -->
　　丘氏【邵武县人李珙彰妻生子弥月彭死氏年二十九忍痛抚孤歴十六载而殁孤复夭乡隣哀之】杨氏【邵武县人陈元夫妻年十八夫死遗腹生男懿典氏食贫守节育子成立甲寅之变家产荡尽励操弥坚年五十五卒】
　　宋氏【名雪姑邵武县人许字何肇晖晖死雪姑年十六至夫门哭而殓之遂留奉舅姑舅殁姑贫劝之再适不从苦节十五载而殁】
　　聂氏【邵武县人李如璋妻年十九归李翁亡夫继殁氏年二十一遗腹三月室如悬罄有三孀姑在堂氏坚守奉姑训子成名孀居三十年康熙五十二年　旌表】
　　谢氏【邵武县人王澄妻年二十一适澄生一子夫亡矢志不二事翁孝翁病药必先甞及殁竭力襄事抚孤成名孀居三十六载雍正三年　旌表入节孝祠】
　　陈氏【邵武县人王道峻妻年二十四夫亡子甫周家贫甚氏苦节事姑姑病衣不解带姑殁子夭陈矢志弥坚夀八十有五雍正三年　旌表入节孝祠】
　　林氏【邵武县人黄兰若妻年十九归黄两载夫亡欲殉之翁姑与祖翁姑泣曰妇有遗孕何忍絶吾嗣续乃不死届期生男翁与祖翁俱殁夫弗方周歳氏抚孤并夫弟成立歴节三十余载雍正三年　旌表入节孝祠】
　　苏氏【邵武县人马鸣世妻二十九而寡子甫周矢节抚育三十余年雍正三年　旌表入节孝祠】邓氏【邵武县人庠生葛菼妻年十八于归七载夫亡遗孤长三歳次弥月氏孀守鞠育兼抚孤侄事舅姑克尽孝道歴节三十五年雍正六年　旌表入节孝祠】
　　徐氏【建寜县人吴以湘妻湘逰荆襄客死氏年二十五苦守五十五载雍正六年　旌表入节孝祠】危氏【邵武县人朱晋妻年十八适晋九载而夫亡遗孤二氏励志苦守事两孀姑抚二子成立孀居四十载雍正七年旌表祀节孝祠】
　　叶门三妇【张氏黄氏李氏俱泰寜叶之旭妻妾也旭卒长子寅芳年六歳黄出次子程芳年二歳三子沐在娠俱张出张黄年俱二十六李年三十二无出同心守节抚子有成李年八十四卒张与黄年皆七十五人称三节】
　　李氏【泰寜人江白龙妻十八归江举一子江父振鹏以辛酉举人歴仕桂林郡守冦入广路不通龙欲趋广省父阴有殉难之志氏出奁资以佐其行预诀曰子殉父而妻宜殉夫但有子在倘不讳死守立孤耳后龙与父以不屈死难讣至氏毁容孀守以节成孝年五十三卒】
　　邹氏【泰寜人陈祖虞妻虞夭无子氏年十八孀守足不出阃止一婢供薪膳亲族不接见者四十余年】李氏【泰寜人丁正髙妻年十九归丁生一子应松二十五而寡上事继姑下抚孤儿年五十七卒】邹氏【泰寜人廖廷宷妻年二十三而寡遗孤三家贫甚昼夜纺织供食苦节三十九年】
　　李氏【邵武县人丙午解元蔡奎妻年三十夫丧子幼氏奉姑抚子庭无间言年六十三卒】
　　张氏【邵武县庠生吴图南妻年二十四南卒氏坚心守节遗孤二长熙娶妇谢次勲娶妇李熙卒谢同姑守节勲入庠复夭李同姑娌共守抚男世琳娶黄氏世琳年三十死黄年二十九抚孤守志三世四孀乡人怜之】
　　李氏【邵武县人张颷妻年二十颷卒无子氏足不逾阈者三十余年】
　　黄氏【邵武县庠生梅竒芳妻年二十九竒芳殁无嗣苦节自励三十余载】
　　何氏【邵武县人黄华扆妻年二十四而寡遗孤三歳抚字成立娶媳万氏而子又夭万与姑同操氷霜自持三十八年】
　　黄氏【邵武县人米蕃妻年二十四夫亡氏鞠孤儿备甞艰苦三十余载】
　　闻氏【邵武县人郑廷铭妻年二十九铭卒家徒四壁氏忍死抚孤长娶官氏复夭姑媳同心共抚一孙苦节异常孀居三十五年】
　　李氏【名兴娘邵武县人余继妻年二十三夫殁抚孤守节歴三十五载】
　　吴氏【邵武县庠生徐汝楫妻年十六归徐五载夫亡孤复殇氏以死自誓投缳者数家人哀其志为之立继乃忍死守节纺织度日孀居三十八年】
　　乐氏【邵武县人吴文明妻年十九夫丧矢节奉姑抚二孤后皆成立卒年八十六】
　　李氏【邵武县人张梦献妻年二十而寡毁容屏处孤复夭家贫苦守毫无怨悔卒年七十】
　　马氏【邵武县人丁继兰妻年二十归丁生二子夫殁翁姑以其少年难守氏曰妇虽女流颇识大义岂肯易志凛然自持三十六年如一日】
　　饶氏【泰寜人王凭云妻夫殁氏年二十三家贫无依遗孤二誓不更适夀八十三】
　　邹氏【泰寜人庠生江东彦妻年十九夫殁无子父母劝再醮氏剪髪自誓孝事翁姑夀七十九】吴氏【泰寜人庠生江南杰妻年二十夫死遗孤二歳氏氷霜自持四十余年】
　　张氏【泰寜人叶武凤妻年二十七而寡遗孤二所亲怜其贫劝再适氏矢志课子皆底有成】江氏【泰寜人杨其厚妻蚤寡会歳疫夫兄弟娣姒相继殁氏卵育诸夫侄与己子无异临卒犹嘱其子登为诸弟婚娶后乃可分防诸侄皆为持防三年】
　　廖氏【泰寜人袁诏妻孀居五十五年家贫苦节敎子有成】
　　江氏【泰寜人李自树妻年二十八而寡矢志靡他足不逾阃者二十余年】
　　雷氏【泰寜人叶之秀妻夫卒氏年十八矢志坚守苦节六十余年夀八十】
　　黄氏【建寜县人李嘉宾妻夫卒氏年二十八遗孤一氏誓不再适勤织纴以事公姑年八十】杨氏【建寜县人余世泰妻年二十七夫死遗孤二俱幼氏纺绩鞠育子允臧孙懋正俱游庠卒年八十】廖氏【建寜县人谢徳澄妻年二十八夫卒媵范氏年二十一遗孤二氷蘖相依同心共守廖年六十一卒范七十卒】
　　万氏【建寜县人鄢郊妻二十二而寡未有出为夫立后以继宗祧艰贞苦守五十余年】
　　甯氏【建寜县人席廷铨妻年十七嫁逾年而夫殁氏矢志靡他孝事翁姑慈抚孤子苦节四十九年】谢氏【建寜县人未国材妻年二十四寡两孤在襁氏誓不再适孝养孀姑坚贞守节至六十九歳卒】王氏【建寜县人庠生黄守琼妻年二十夫卒姑老无依勤十指以供奉养檡嗣承祧艰苦守节】吴氏【建寜县人应大妻年十六寡遗孤一月氏坚贞守节鞠养孤子卒年七十七】
　　李氏【建寜县人余春山妻夫殁氏年二十三遗孤二家贫苦守孝事翁姑勤纺绩以供饘粥始终一节】金氏【建寜县人谢国辉妻年二十二而寡遗孤八月氏誓死靡他昼夜织纴以供衣食苦节四十二载】黄氏【建寜县人廖玉鋐妻年二十八夫亡孤在襁褓氏矢志栢舟抚敎孤子代父营先世祀节孝祠】宋氏【光泽人官加相妻年二十夫殁苦节二十七载】
　　李氏【光泽人危经元妻年二十六夫故姑耄子甫周氏乳姑抚儿孝慈备至苦节四十二年】龚氏【名菊娘光泽人适饶上祝二十二而寡遗孤四月家徒壁立氏抚孤既长复夭又抚两孙守节四十载】
　　李氏【名兆喜光泽人廪生饶植妻二十五夫殁养姑课子艰苦备甞守节三十三年】
　　官氏【光泽人曽宗明妻年二十二夫殁遗孤二氏苦节课子足不履外庭者四十七年】
　　黄氏【光泽人席应润妻年二十三夫殁课子成立守节三十二年】
　　沈氏【光泽人适郭子麟二十六而寡养姑抚子子殇立嗣子艰辛四十五载卒】
　　李氏【光泽人髙思程妻年二十四夫死矢志抚孤成立守节三十八年】
　　吴氏【光泽人周尚文妻夫殁氏年二十三养姑抚子守节垂三十年】
　　林氏【光泽人李宗圣妻年二十四而寡励志抚孤孀居三十四载】
　　李氏【光泽人饶栢妻年十七归李未周夫殁遗腹生子忍死抚之未几以哀毁卒】
　　邓氏【光泽人失夫姓名年二十二孀居苦守歴六十七年始终不渝】
　　龚氏【光泽人蓝玉玺妻年二十四夫殁子防孀守三十二年　以上节孝】
　　陈氏【名邵武县人诸生江亘南妻顺治十二年山贼起剽掠拥氏以前氏不行贼强负之乃咬贼耳贼怒断其喉时年三十】
　　黄氏【邵武县人虞润四妻顺治间江冦入境氏为所掠坚不受汚抱子投池死后月夜常见一女亭亭立池上云】
　　髙氏【邵武县人陈周四妻顺治间为乱兵所掳投水而死尸浮出面如生】
　　王门二妇【李氏王家政妻杨氏王家祚妻皆莆田人家于建寜县三世二氏皆蚤寡同处一楼楼跨城临溪顺治戊子城破李谓杨曰势如此吾两人岂可见贼而死乎遂各结束从楼上投渊而死】
　　刘氏【建寜县人王嘉勲妻顺治间避冦山乡为贼所得小婢见其有孕劝刘妄蛇冀得娩刘曰身为所汚虽有孝子慈孙不能湔濯寜一死以报吾夫遂投缳死】
　　吉氏【建寜县人饶杰妻戊子冦将入城氏令夫避自经于堂上冦至叹愕全其家不掠】
　　李氏【建寜县人谢显之妻戊子城破自经死】
　　张氏【浙江龙防人县丞徐时赓妻随夫宦于建邑戊子城破投井死祀风教祠】
　　廖氏【建寜县人庠生甯天行妻归甯时年十四生子名朴戊子冦变廖泣谓天行曰势廹矣君请行毋顾我天行携子避冦廖遂自尽后冦毁门入见之惊仆而去越五日就殓顔色如生】
　　陈氏【建寜县人庠生徐必发妻戊子城破冦入其室陈叱之投井而死幼子懋耻擗踊痛絶亦奋身溺井同死里人谓母以节捐躯子以孝从井一门之中节孝并着】
　　何氏髙氏【建寜县人何适廖褐髙适谢复亨俱以戊子变乱一自缢死一投池死】
　　艾氏【建寜县人曽琏妻庚寅兵至南乡艾与其姑萧氏俱被掳妇绐兵曰汝释我姑我愿从汝兵许之艾而行至陈坪艾投深潭死尸流至合水口琏収焉】
　　李氏【名长娘建寜县人刘国平妻年二十丧夫育一子辛夘为贼所掠欲汚之氏绐贼曰属目之地谓羞耻何贼喜释其缚偕行至楚上三岭过石桥遂投崖死】
　　李氏张氏汪氏【光泽人李为诸生廖愈逹妻张氏汪氏其妾也丙戌间同避兵于石辋南石砦三妇皆殊色相誓不汚李先赴岩死逹又二妾他奔为兵所瞰张亦死逹买令箭自防汪告逹曰君得令箭可全生以奉舅姑妾恐身辱乃投崖而死邑令洪济以诗吊之曰雪质与氷肠三妇同一防李氏以死倡张汪乃继委至今犹烈烈石辋页魂峙】
　　郭氏【名正玉光泽人许嫁何国权未归而权故玉奔丧哀恸拜语其舅曰玉生为何门人死为何门矣归省母有慰之者玉戚然曰我旦暮求一死古妇礼进年鞵于舅姑我且理之数日献于舅至晚投缳死与夫合茔】
　　梅氏【名庚娘邵武县人万绍祖妻丙辰冦乱随夫避冦遇羣艳其色以刄挟之骂不絶口遂遇害贼挈其首以行双睛犹能转动惧而弃之夫从贼营归殓其尸巳七日矣顔色如生】
　　吴氏【邵武县人符宗仁妻值兵变氏年二十贼入室艳其姿欲廹之氏坚不受辱持剪刀刺喉死】陈氏【邵武县人宋大雄妻年二十于归两载夫病氏吁天愿以身代复割股以进夫亡即欲死殉家人防之日夜哭泣迨百日死志益坚穿嫁时衣拜别父母翁姑遂裂帛自尽】
　　应氏【邵武县庠生黄觉轩妻归黄三载黄赴省乡试堕水死氏痛不自胜即欲投缳家人力阻久之防稍懈自经房中时年二十三】
　　叶氏【建寜县庠生张祈妻祈父可仰司铎建邑祈遂入建庠夫妇孝谨祈力学得病叶刲臂和汤以进臂溃弗治夫殁誓死相从作书别母检服饰分遗诸亲絶粒一月而殁时康熙壬寅七月也当殓貌如生祀风教祠】
　　蒋氏杨氏【蒋氏邵武县诸生谢光惠光琰母杨氏即蒋氏媳光琰妻也康熙十五年十月耿□兵变入室胁二氏去蒋氏先赴池死杨氏亦随投池中】
