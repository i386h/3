<!-- { "loadSidebar": true } -->
　　王瓘【字元玉明州人以福建转运司主管领沙县事歴岁最久多善政】
　　特嘉【字显忠古肃慎氏裔至大间延平路同知涖政简亷尤重文教时称良吏】
　　刘思礼【字季和高唐人至顺中为顺昌达噜噶齐亷正嫉恶民有亲属争财搆讼者谕之以理遂悔悟息争江西民造伪钞事露妄攀平民县吏乘机射利作移文追捕思礼一见印文洞知其诈人称神君】
　　文富【庐陵人宋丞相天祥之孙至正间守延平路重新学庙奬劝士多善政】
　　郭圭【至正间为本路学録学宗濓洛粹然一出于正】
　　文殊哈雅【字贯道南昌人至正间监尤溪县时寇难屡作有陈十陈合一聚党为乱捕其渠魁置之法余释不问一境晏然尤加意学校増置生员凡乡社俱令立学择师】
　　金刚努【至正间尤溪县簿亷慎有干济会邑大祲乃设法赈贷饥民扶良抑豪政有不便辄改之】曲惠【字顺卿真定人至正间尉尤溪郡守郑文瑞重其才檄摄县事旬日间决滞狱六十余条红巾压境惠谓子师善曰臣死忠子死孝大节也万一不幸吾父子当閤门殉节廼行保甲编伍法发常平赈民劝巨室出粟赡兵倡首拒贼邑頼以全后承檄率兵抵晋安死于贼闻者痛之】
　　陈洪【至正间为沙县尹有亷明声民咸畏服无敢至讼庭者进士曹道振作平狱颂美之去日邑民送者焚香载道】
　　李【字伯鼎至正间袭兄钧万戸府副职守延平擒宁化寨寇魏梅受解福州围击福安寇于政和泗洲桥弗克临死赋诗云战败诚宜死沉思恨复牵君亲恩莫报忠孝事难全埋骨应无地知心只有天孤魂托明月夜夜白云边又曰忍将一掬思亲泪洒向西风作雨飞遂见杀事闻追赠镇国上将江东道都阃防军陇西郡公】
　　朱彬【崇安人熹四世孙至正间为延平路知事克绍家学士子从游者众誉流列郡】
　　鲁崇仁【字子元蜀人至正中为顺昌达噜噶齐时公田最为民病崇仁因情立法民乐输而弊自除岁饥令储粟家与众相假贷价不翔而民无匮邑人德之】
　　范文忠【字焕章定海人元末知沙县造义仓筑社坛崇礼儒学后以年老投牒归】
　　明
　　唐铎【虹县人太祖故人也尝称其交不知变色口不出恶声渊德海涵若懦无为擢知延平政尚寛平民怀其德召为殿中侍御史官至兵部尚书】
　　胡子祺【名寿昌以字行洪武间以文学应诏授御史出知延平郡政有病民者悉去之时防事侧有淫祠数为妖前守徙舍以避子祺命毁之更作居室其上饬敎励士以礼化民卒于官】
　　申防【字伯广无为人以刑部郎出知延平严明多干才锄奸祛弊御灾恤狱士民怀之有清同剑水之誉会入观他郡有以赃败者宻防遍搜诸郡至延平仅得米三升钞二贯考天下清亷第一】
　　李显【乐平人洪武间任福建按察佥事寻知延平长于吏事而寛厚亷明倾心下士卒于官吏民如丧慈母】
　　刘居信【扬州人洪武初知南平亷慎勤敏抚恤凋瘵凡百建置具有条理尤急于兴学励士】王克刚【字如之临淄人洪武间知将乐县政尚亷明奸蠧敛戢民得尽力于农亩】
　　吴信【进贤人洪武间知将乐县公恕明勤凡事裁以礼义赋役均平黠胥敛迹】
　　朱孟常【字守常余姚人洪武中知南平剧寇赵子贵为民患捕置之法西芹河泊渔课歴歳逋负奏蠲之江西民兵采木南平乏赀粮赈之以粟时遣中官至县催督木尚未备中官夜梦神告曰若苐去朱令在何忧中官觉悉以付孟常事集而民不扰】
　　陈善【夏邑人洪武间知沙县亷勤仁爱尝计捕冯谷堡寇吏民悦服】
　　倪峻【字维岳无锡人洪武间知沙县先是郡五邑税粮悉从海道转输镇东卫山民不谙舟楫多致覆溺责令重赔峻奏请改输福州延平二卫民甚便之】
　　张奉先【偃师人洪武间尤溪县主簿轻刑省役兴学下士民仰之若父母】
　　张可大【将乐人洪武间知尤溪县亷明公直凡所措施条理井然吏民悦服】
　　张缙【字文锡泽州人洪武间知顺昌县公平亷恕尝开渠引龙兴岩水以灌民田民呼为张公渠】黄采【字宗素苏州人洪武间以御史改知尤溪县先是县用市民拘絷里胥以集事采尽释之示以信义事集民安】
　　彭脩【洪武间沙县丞政先爱民自奉甚薄寻陞监察御史】
　　杨忠【青州人洪武间南平县主簿亷静质直不茍同于人】
　　雷诚【字诚智丰城人永乐进士授行人奉使称职擢守延平亷介不阿政先抚字植良善抑强暴兴学校修祠宇闻誉赫然】
　　张善敎【琼山人永乐间沙县敎谕学行粹洁师道嶷然未逾年士多感化所尝行止处人以琼台琼谷目之】
　　陈仕渊【绍兴人永乐间尤溪巡检时邑民吴十师寇德化诸邑逼县境仕渊与耆老叶文慎等率众往捕十师就戮余党复起力战于罗畬塲死焉】
　　王友谅【武进人永乐间授延平府同知尽心民事铲除积时山宼猖獗计定四封以劳卒于官天啓五年祀名宦祠】
　　陈天祐【长阳人宣德间知顺昌县涖治公勤门无私谒劝农兴学吏畏民怀及卒囊槖萧然】黄孟端【嵊县人正统间延平同知居官俭约郡值寇乱矢志固守与城存亡卒于官】
　　李秉【字执中曹州人宣德进士正统间授延平推官刚直不阿郡有豪为民害秉亷其状捕治之】张理【建昌人正统初以贤良举为将乐丞持身亷谨涖政寛平精于篆楷书法】
　　陈孝轲【正统间知尤溪先是县有贵势例给夫马廪饩孝轲悉裁革遂被诬父老寃之】
　　张敏【徐州人正统间尤溪主簿时沙寇罗丕犯境率众御之或告以贼势猖獗敏曰忍不救吾民耶吾尽吾职死何憾遂先登与战死之】
　　丁泉【汶上人正统间卫指挥同知时罗丕宼沙县泉率众捣贼巢俘其酋杀获甚多擢行都指挥佥事天顺间上杭寇起泉先登力战死详汀州名宦】
　　徐升【贵溪人正统间袭正千戸职镇将乐县沙尤寇邓茂七攻城升率沙瑛王璟翟庆等分兵拒战设大木抵贼之吕公车又镕铁汁泼之贼败走邑頼以全事闻封武德将军配享忠臣祠】
　　张凯【字舜卿临淮人福建行都司都指挥使佥事刚毅勤慎兼文武才正统间沙尤盗起势张甚凯冒矢石擒获渠魁筑永安城在官三十余年军吏畏服】
　　林埜【南平人正统间沙尤寇起埜以生员自陈効力率民兵往战至建宁髙阳里遇贼鼓勇而前俘其渠魁谢保大等一百八十余人斩首六十余级事闻授尤溪县主簿适涖任贼首程荼皮聚众刼掠埜亲入贼巢谕以恩义贼遂降服】
　　钱道宁【望江人正统间知顺昌涖事公勤御沙尤二县寇保全一邑造舟梁双峯驿前以济民民德之】胡钦【庆云人景防间繇贡士知建安通敏亷能沙尤宼作大兵征勦钦餽饷不絶躬堵捕之以荐陞知延平府卓异赐诰勅歴陜西布政使】
　　孟钊【泌阳人景防间知延平府刚正亷明不喜谀佞会汀寇起官兵过郡需饷甚严钊调度有方秋毫不扰民】
　　欧阳兴【安福人景防间知南平性简静先德化后鞭朴在任四载致仕归】
　　余寛【景防中任沙县主簿以御邓寇功擢知本县时兵燹后田里邱墟疮痍凋瘵呻吟载道寛多方抚恤百废俱举以劳卒邑民哀之】
　　黄□【景泰间举人知沙县亷静不扰迎母禄养尽孝母卒治丧一如古礼】
　　杜宥【括苍人景防末知尤溪时邑新经兵燹宥加意抚防官署学校皆所创建】
　　韩隆【字德崇桐城人景防中初置永安县隆以国子生授知本县凡城池学校公署坛壝一一创作秩满士民丐留十二年卒于官】
　　姚防【防州人天顺间南平主簿征科得法爱民如子去之日行李萧然】
　　刘哻【万州人天顺间南平县丞庙学坛壝区画有方民不知扰在官六载致仕】
　　刘季崇【南昌人天顺间将乐训导优于学识条敎严明常分俸以周贫士】
　　邓概【新淦人成化间由进士知永安公亷明断以十条约民时邓茂七乱后顽民踵逆取其尤者惩之又増修学舍公余集诸生讲论士民以安】
　　金广【固始人正统中卫指挥佥事时邓茂七就戮余孽金洪三等未殄广率壮兵追殱之贼平陞本卫同知】
　　金鼎臣【袭指挥同知司屯务清出匿田百亩恤军修城有保障功五登荐剡陞蓟镇游击】盛颙【无锡人成化间知延平亷明果决时郡学倾圮撤而新之节缩浮费市民地搆学舍数十间以为郡士课诵之所】
　　沈棨【字元节平湖人繇进士歴守延平果毅明敏吏民怀畏擢湖广叅政】
　　苏章【字文集余干人成化间进士歴知延平敦敎化劝农桑省刑罚大书忍字案上以自警建宝章阁文庙东创道南祠合祀杨罗李三大儒梓行其年谱文集问答诸书会漳平寇起驻劄永安设谋勦捕贼不敢窥擢浙江叅政遽以卒】
　　夏英【字育才江西德化人举进士成化间繇南工部郎出守延平遇事明断节俭导民礼贤下士若恐不及有权贵镇闽徧索所部财物火肆威虐至延英以郡小民贫为辞权贵欲辱之屹不为动民见其受窘羣出卫之权贵惧不逾宿而去以内艰归治初补知邵武采本朝祖宗行事切于初政者曰法祖复采唐虞三代事切于初政者曰师古合名涖治典要以闻寻卒于官】
　　王贯【南海人成化间举人知南平政务德化有争讼者反覆开谕使自感息贫民逋租更为规措以偿】谭明【字重丽龙泉人成化间知将乐邑汤源隆荫二都民不服徭役明亲诣其地谕以礼法众遂听命守御所屯军以赔纳屯粮为病明为力请当事用钱代米军民便之】
　　周禧【湖广人成化间知尤溪上下供亿一意撙节公事止责里甲不遣台皂扰民有指挥某巡行他邑纵兵猎民比至尤溪闻其风介秋毫不犯】
　　张防【字叔亨顺德人成化间进士知沙县政尚寛平案无留牍公余每诣学劝课刻罗从彦陈瓘遗书以昭示学者】
　　钟质【永丰人成化间任永安丞时政有不便民必以告令民或玩法召至庭谕之曰吾即贳汝长官难犯也致仕归囊槖萧然】
　　张宸【字汉昭淮安卫人成化间顺昌县训导敎人以致知为本诸生贫者时赈恤之立身制行有古人风年老丐去巡抚张瑄勉留不听】
　　马升【字廷进河源人成化甲辰进士授知沙县改建宁建宁故无城升始城之陞延平同知尤溪民聚众数千欲为乱升单骑往谕众遂解散又有敓民田搆铁冶罔利者悉捕置法迁浔州知府以母老乞归】
　　孙珏【鄞县人成化中知尤溪涖事严明尤加意学校每朔望中夜正衣冠礼　先师毕立诸生堂下敎之娓娓】
　　程搢【奉化人成化间知顺昌亷洁爱民不事鞭朴卒于官贫不能敛民争赙之】
　　王麟【徐州人成化中沙县典史严于持法豪猾敛迹岁祲谕大姓发余廪贷民凡祀典所载坛壝祠宇悉加缮治】
　　曹闵【字宗孝上海人进士治间知沙县有治声民颂之曰曹佛擢南御史后以论逆瑾下锦衣狱被杖瑾诛复官】
　　孙衍【字世延华亭人成化戊戌进士治初由车驾郎出守延平有盗刼财杀人县误以良民抵罪衍亷其实出之一富室强横殴人至死欲图贿免衍捕正其罪严婚嫁论财死付火化者值夏旱步祷已得雨却葢行雨中十余里感疾卒郡人哀之立永慕祠祀焉】
　　陆嵩【字如嵩归安人治初由罗源令调知南平政务便民申革祗候库子重役兴学校创斋号以造士政暇登高舒啸时称儒林良吏值岁旱偕守孙衍祷雨龙湫雨至徒步却葢行十余里与衍同时感疾卒民合祀之永慕祠】
