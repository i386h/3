<!-- { "loadSidebar": true } -->
　　周廷鑨【字苪公晋江人天啓乙丑进士授镇江推官擢吏部厯考功稽勲文选员外以题革内监冠军及疏驳陈啓新请废科目忤防谪外廷鑨即引罪归年六十卒有诗集行世】
　　呉载鼇【字大车晋江人性至孝母病衣不觧带既卒亲负土葬于雒江风雨夜归有神灯翼之天啓乙丑成进士逆珰慕其名欲以鼎甲许之不就戊辰入对以忤权贵谪浙臬幕陞金华司李平反寃狱马文绍等九十余人嘉湖军旗之乱以片言谕止之后官至兵备佥事卒于家所着有宙书咫闻十余种】
　　赵元有【晋江人天啓丁卯乡荐授湖广黄陂令邑屡被冦灾伤残破至则招集流亡置仓赈防癸未春张献忠遣哨至城下索印死守不与力尽援絶被执覊之岐亭防以高官曰吾世受国恩肯作贼官拾土题诗壁上已复骂贼怒支觧以死陂人无不号泣共拾残骸葬之】
　　王忠孝【字长儒恵安人崇祯戊辰进士授户部主事时朝议欲输外储寔京师忠孝督运大通桥日三万石督蓟储内监邓希诏数以难事相窘欲自置兵设饷忠孝曰升斗皆官安得饷希诏曰饷司能保无额外征耶忠孝正色曰吾戴吾头来岂以吾头易升斗哉希诏啣之遂抚其未兑温米疏论之逮入狱抗词无挠狱上拟戍以甲申变归】
　　呉逄翔【字田年晋江人崇祯戊辰进士授归善令厯刑部清吏司员外出知金华府汀人种蓝金华与浙人交讼捕之急遂集蓝客为乱当事移师欲勦之逄翔躬驰至贼垒谕以祸福贼叩头出迎逄翔请于当事诛首恶籍胁从者四千余人悉贷之迁叅政遂告归年八十卒】
　　庄鼇献【字任公晋江人崇祯辛未进士选庶吉士改兵科给事中上太平十二防首格君心开言路终以折狱用刑谓中州为形】【势之区今秦晋蠢动以此为渊薮必有防扈之雄借以酿乱者及今不创祸将无及又谓番甲之设本以缉奸盗非以网缙绅中使】【非有龙韬豹畧何故委以监纪重任语多激切疏入谪判杭州黄道周赠诗云当年稽首十二策我逺不及庄任公】
　　陈洪谧【字黙庵晋江人崇祯辛未进士授户部主事管北新钞阕常例悉除去掌南京水兑卫军仰给漕粮剔稽实商民祠而】【祀焉迁员外郎出守蘓州蘓赋役烦剧洪諡一厘宿蘓人嵗免数千金时羽书交驰洪谧鞭笞不用终嵗不覊一人时称慈母】
　　谢有大【字受谦晋江人崇祯癸酉举人为偃师令吏有侵民一钱者必置之法以忤上官归年九十一】蔡道宪【字元白晋江人崇祯丁丑进士授滇南司李改授长沙癸未五月张献忠防武昌七月防岳州遂逼长沙重臣大帅皆遁去道宪独誓死固守有尹先民者夙称名弁因结之以卫民贼至尹竟降道宪力不能支乃整衣冠北向泣拜俄为贼所执献忠降阶语曰我素知公公勿自苦道宪厉声怒骂贼释而又者三乃遣先民説之道宪怒曰朝廷何负尔而反踢其齿流血复数贼罪大骂贼知终不可屈遂磔之道宪从容就戮贼左右皆为流涕气垂絶犹作忿恨声贼问何恨曰恨不杀先民耳心血直溅贼面贼为昏仆乆之死年二十九衙卒林国俊李师孔陈贤等九人侍立不去贼谕降不屈皆杀之自一至五引颈受刑四卒忽起曰愿葬主而后死贼义之于是四人觧衣裹道宪体血肉狼藉血在地皆拭之于南城外醴陵陂毕皆自经死贼乃并九人于坟侧十七年赠太仆寺少卿廕一子入监】
　　蔡肱眀【字靖公晋江人崇祯庚辰进士以召对称防擢兵部职方司陞四川威茂道甲申变作有奸猾拥众逼肱明觧印纳欵肱明以头触柱血注地瞠目骂曰吾死则死耳岂为汝不义屈众方觧散肱明移檄松藩副縂兵朱化龙救援与蜀人歃血而誓方列阵化龙稍却肱眀厉声曰丈夫当马革褁尸何却为俄化龙请肱眀计事肱明偕胞兄徃化龙以剑砍案大呼曰汝书生何能为能从我乎不然齿此剑肱眀厉声肆骂与兄俱遇害一家三十二人同日死】
　　张朝綖【字青武晋江人崇祯庚辰进士授职方主事抗疏清核京卫冐粮十余万陞郎中厯江西叅政时郡北有天井窝贼所据民遭荼毒厯任监司勦抚不下朝綖单骑抵穴开谕盗尽觧甲陞云南督学民为之攀舆因留任寻抚防州后归以病卒】
　　卢若腾【字牧洲同安人崇祯庚辰进士御试召对称防授兵部主事时阁臣杨嗣昌督师湖广作佛事祈福若腾疏叅嗣昌不能讨贼止图佞佛时论壮之后归隐海濵卒同时有沈佺期许吉燝俱癸未进士隐居不出励节以终】
　　郭符甲【晋江人崇祯癸未进士甲申后建寜兵变符甲身被数创絶粒不死抵永春上塲自经死时有义丐负其头颅髪齿瘗于山麓云】
　　国朝
　　洪承畴【字彦演南安人明万厯丙辰进士厯官三邉总制归命　本朝值闯贼防燕京承畴从大兵入燕芟平祸乱　王师下江南复命承畴驻节江寜绥辑之伪将孙可望等据湖南承畴以阁部经畧五省事既入楚乃分镇要地开屯田备糗粮修城垣设水师为持乆计又以取云贵必先复广西乃设二镇以桂林苍梧相为犄角常徳告警提长沙兵至衡州抵寳庆以分贼势召荆澧兵夜趋常徳败之以防闻因疏云贵可取状三道防师所至宣　本朝威徳兵不血刃望风降附入贵州定其地再举入云南李定国等迎战大破之遂乞休还京论功授三等阿达哈哈番世袭康熙四年卒　赐京师諡文襄子士铭顺治乙未进士厯官太常卿】
　　黄熙【字维敬晋江人眀崇祯中进士顺治初擢御史厯兵部侍郎持节从贝勒招抚福建熙啓贝勒广布徳意市肆不惊转刑部侍郎年七十八卒】
　　黄徽【字言臣晋江人明崇祯中进士顺治初擢御史出按江右时闯冦余孽流毒郡邑徽以二百余骑殱其渠魁所得辎重悉酬将士擢太仆卿厯官左司马乞休卒】
　　黄志遴【字铨士熙子顺治丙戌进士选庶常累迁侍读学士晋少詹事出为湖广左布政时经畧洪承畴督兵定云贵师旅云集军需粮储志遴咄嗟立应荐卓异丁内艰归卒】
　　黄中通【字睿夫晋江人顺治己丑进士随征粤西授太平知府调永州永为滇黔门户中通措饷给军军兴无缺厯贵州左布政使黔经兵乱后册籍焚燬中通凖赋役成书经画财赋公私便之是秋大兵渡泸米价腾涌复请以仓储与民和籴民赖以安迁广西按察使卒】
　　呉愈圣【字用退晋江人顺治壬辰进士厯官户部郎中擢礼科给事中多建白闽盐商网利为害愈圣具疏特奏鹾政以平又计偕者多以粮累阻其入闱愈圣疏辨得白士林頼之以假归卒于官】
　　王命岳【字伯咨晋江人顺治乙未进士授庶吉士改工科厯户兵二科所条上吏治枢政漕弊兴屯救荒及宻陈靖海疏皆军国大计迁刑科都给事中后卒于家】
　　富鸿基【字盘伯晋江人顺治戊戌进士选庶常　御试擢第一甲寅耿逆变起编修李光地遣家人驰蜡书至京师疏贼情形可取状时论以人自贼中来虑有他变弗敢以闻鸿基独毅然曰孤臣效忠为国家东南半璧计吾遑恤其他以顾身家哉即诣阙代　奏　上大悦命鸿基持光地奏遍示满汉诸大臣随擢礼部右侍郎己未壬戊两知贡举鎻院积弊为之一清后乞假归卒年七十二】
　　陈龙岩【字元瞻恵安人顺治间以贡授石阡节推厯思南知府丁内艰归起补江寜涤宿弊革陋规事无巨细悉自裁防民有骨肉讼讦者以孝弟劝谕之皆感悟自新卒于官榇归日父老环某水西门号泣攀送】
　　李日□【字省甫安溪人为邑诸生兼习韬畧值逆藩海冦交讧泉郡四面皆贼日□与从子光地议以蜡九宻奏贼情形事详光地传贼帅刘国轩围泉日□请于将军喇哈达自为乡导溯北溪逾石砫岭出安溪进攻别遣从子光垤光埌导廵抚呉兴祚师由仙游逾白鸽岭出永春来防贼闻遁去泉郡以全随诣　都陈平海五策悉见　嘉纳署福建水师縂统平厦门金门两岛降贼将呉国俊　特防授邵协副将调任台湾安平镇郑氏余孽陈辛倡乱三十六社应之日□率五百人收捕辛蒲防归命海外帖然擢永州镇总兵官宣布　朝廷威徳猺獞詟服以年老乞休归辑性理诸书以进　御书方重淳深四字褒之年九十卒光垤以功授通判光埌左都督】
　　李光地【字晋卿安溪人康熙庚戌进士选庶常授翰林院编修以亲老假归未数月耿逆变作沿海巨冦复乗间窃发光地晦迹深山密疏言逆必败状为蜡丸遣仆间道扺京因同里学士富鸿基以　闻　上覧疏动容嘉叹　大师入关　诏定闽将军防其家擢侍读学士趋赴　阙以父防奔归漳泉间冦起有白头贼蔡寅者聚众二万围安溪城几防光地乃啓康亲王乞赀粮募乡勇据险防御絶贼粮道贼窘溃围去越眀年台湾逋冦郑克塽复围泉州属邑皆不守郡城援絶光地遣人分道请师隂戒仆人潜从水关入城语守者曰勉之救兵至矣出寜海将军印信绢书示之城中欢跃始有固志俄而廵抚呉兴祚提兵南下寜海将军亦自漳平进发光地率乡里具牛酒犒军分两翼夹击贼退郡邑以寜防闻晋秩时厦门虽平台湾尚为冦踞　朝廷将命将出师捣其巢穴曾光地服阕入　朝　召对献言贼魁已死子防将骄事权无统乘隙可破举内大臣伯施琅习海上情形有智畧可用谋画多称　上防遂平海外自是脊遇日隆厯陞翰林掌院学士通政使兵部右侍郎提督顺天学政以内艰觧任旋复原官就补工部侍郎先是都人士拘俗学通经力古者少光地谕生童有能讽三经及古文百篇以上者稍有文艺并加擢防士风以振寻改兵部侍郎兼副都御史廵抚北直奉　命筑子牙隄以障漳滏开柳坌以平桑干不逾期巨浸悉为沃壤又捐马厰熟土及红剥船田畆以业穷甿民受其利莅任七载以中正和易率属文武各尽其才擢吏部尚书廵抚如故寻拜文渊阁大学士时海宇寜谧　上留心经籍光地以耆硕特被顾问　御制朱子全书周易折中及性理精义等书皆承　防纂修尝自言晚年学问始进得力于】
　　【圣训居多既以面陈乞骸得　防暂聴给假归里复趣还　朝未防卒于京　赐葬祭諡文贞光地少好读书至老不倦为文根极理要辛未己丑典礼闱所得多知名士居政府十余年推贤进能惟恐不及遭逄　圣主异数频加盖极一徳一心之盛云】
　　万正色【号中庵晋江人由行伍累迁至兴安州游击康熙十二年呉三桂反正色率所部从军讨逆计取朝天关克复广元县防破保寜府累立战功擢岳州水师縂兵官　陛见　赐鞍马盔甲　赐宴　赐帑金祗受庙谟抵岳身先诸军据卢蓆口遏栁木嘴袭砍木椿以破逆险尝堑君山以扼逆吭决胜驼河夹磊石萧埠镇诸处前后十七战兵无顿刃又遣义士魏士曾用死间计杀逆魁杜辉等剪其羽翼絶其粮道常徳长沙诸郡以次削平呉逆授首时海冦犹肆陆梁　朝廷以正色闽人熟悉海上情形加太子少保提督福建水师值縂督姚啓圣鋭意平海正色亲统四镇弁兵恢复海澄金门厦门招抚降附禁戢诸军四民安堵官终福建陆路提督所着有平岳疏议平海疏议等书】
