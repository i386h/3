<!-- { "loadSidebar": true } -->
　　苏鏸【字仲勘龙溪人成化戊戌进士授河南崇府右长史汝宁荒鏸啓王减免荘田禄米以惠民尽心辅导王爱重之正徳改元进秩亚中大夫着有浴心遗稿】
　　徐弼【字良佐漳浦人成化庚子举人初知海阳修复防潮大堤以兴水利寻改保昌请蠲无徴米千余石民免赔累以不能謟附逆瑾勒令致仕瑾败起判汉阳民有江水江月之謡】
　　张坛【龙溪人成化丁酉举人授广徳州学正时州守以事系狱有伪捧檄来代者坛谋于州佐之以异绩擢判青州迁大理府同知州冦叛数年坛至单车宣徳意冦遂纳欵陞刑部员外郎奔父防归卒】
　　林埙【字廷乐漳浦人成化间以贡授宁府审理据理守正为宁康王所知继事宸濠埙察其有异志屡諌不聼乞归怒杖之具状奏闻进阶长史致仕归后宸濠叛同官俱罹于祸人服其先见】
　　戴琇【漳浦人成化间以贡选松江通判土风亲死有水火者琇教以礼埋俗惑于浮屠不吝施舍至徴输则多逋负琇撤滛祠十余所清僧道伪牒百余人令民急于公赋又以漳州晒盐法教民盐课以登寻卒于官】
　　李增【龙溪人治间以贡知乐昌邑东西山猺冦啸聚流毒三省增训兵缉捕所向皆克流贼千余人攻围邑城增开门延敌斩获甚众三省防征湖兵执黄圃氏诬为贼累系甚众増请兵宪王大用至营覈而释之民立祠以祀】
　　洪异【字大同龙溪人治乙卯举人授通州学正擢知崇徳县擒江淮剧盗开天长河通江潮数十里溉田万余顷擢监察御史廵按两广以平冦功厯广西叅议年七十致仕归】
　　林魁【字廷元龙溪人治壬戌进士厯戸部郎中时永夀伯朱徳见幸帝欲废太平仓赐之魁请尚书率阖部力谏西僧大乘法王夺民田百顷魁疏其不法旋出知镇江府擢山西提学副使调云南兵备抚鐡索箐诸酋有功陞广东叅政致仕所着有白石野稿归田録】
　　戴时宗【字宗道昀子正徳甲戍进士授刑部主事有缇骑杀人时宗执法不假借迁吏部武宗南廵疏谏忤防廷杖罚跪三日厯考功文选郎中塞幸门清选法杜请托防幽滞时南都兵部尚书缺时议欲用王琼时宗独不署奏陞大理少卿世宗嗣位皇嗣未生行人薛侃奏召藩王入侍诏下法司廷鞫张孚敬欲株连不附已者时宗言侃狂瞽不足罪且罗织非上意直声大振晋右佥都御史防边警告急特防改提督蓟州军务星驰赴镇事平奏革黄花镇镇守内臣未几罢归台臣交荐起抚郧襄值旱蝗相继大发仓庾赈之全活二十余万人增筑郧阳镇城以平竹溪金川盗功赐金币转左佥都御史被诬回籍卒时宗诗文廓达清逺成一家言着有朽庵存稿】
　　王莹之【名琼以字行长泰人嘉靖戊子举人判辰州署府事朝议以辰地分封宗藩莹之力陈非便调雷州筑海岸捍民田万顷厯知全州迁金华郡丞转后军都督府经厯致仕子惟恕嘉靖丁未进士厯官广西左叅政】
　　李能香【字英实平和人嘉靖间以嵗贡授雷州通判时剧贼刘同冦雷州当道亷其能檄御之能香直捣其穴捕获无算所得辎重籍献之官毫无所私】
　　王会【字延亨漳浦人嘉靖甲午领应天乡荐厯国子监学録擢知道州罢里正供具寛逋负赈饥民招抚叛猺悉归编戸三广大征兵使者逻避兵者八十一人指为盗防察其寃上牍言状得释时急捕逸贼龚廷虎等兵使者欲斩降猺郑虎侨等五人以当会谢不能具牒求去迁曲靖府同知以亲老乞休著述自娯有北雍舂陵滇中归田诸藁梦斋笔谈若干卷】
　　柯应凤【字文徴龙溪人嘉靖癸卯举人以教谕迁知珙县郡有陈万儿寃狱应凤与郡贰力争之曰是狱也明府不过袭他县误非有成心心地尚浑含也若下县灼见其情从明府依违文致不惟成明府无心之过而下县心地已死矣卒白其寃调知防同邑多盗应凤召乡三老列纸笔令书盗主名众所共指者逮置之法境内肃然郡人海瑞见应凤治行与为莫逆交厯判惠州单骑入剧冦李文标巢抚谕之皆涕泣解散珙及防同俱祀之名宦】
　　谢彬【字文华海澄人嘉靖甲辰进士为南戸部郎尝作度支志推本国家百八十年嬴缩之故着之于书出知广州决滞狱擢山东按察副使曹濮地当四省之冲盗贼盘紏设法悬赏布伏诸盗就擒东土以安寻罢归郡守罗青霄延修漳志叙事详核质过其文着有爱吾堂摘稿】
　　卢岐嶷【字希稷长泰人博学多闻与汪道昆以古文词相砥嘉靖甲辰成进士授归安令邑当赋重役繁之区岐嶷节约均匀以赀产髙下相配入为戸部郎饬戎政条平倭三策坐紏举吏不法自劾失察出为广信府同知广东叛卒八百人自福建道铅山声言掠永丰岐嶷召坑卒千人为中军扼其来路选丁壮三千分两翼夹攻之遂败贼于南昌迁江西按察佥事分司九江岭南冦盗屠戮湖东西囚杀宪臣廵抚檄岐嶷摄湖西廵守屯兵袁州岐嶷趋临江出牛酒犒守江卒整舟艇备大器药弩贼至发击连夺贼旗杀伤二百余人贼溃去泰和县谍报广冦震天雷沿途杀廵尉守将岐嶷勒兵趋泰和下新淦邀击生擒百余人斩馘殆尽顷之广冦数千屯阳湖将攻丰城进贤二邑岐嶷曰进贤城坚无兵不害丰城无城可守乃檄丰城备饷督瑞昌兵逆流而上约丰城令具轻舟数十夜发抵樟树镇蓐食赴阳湖五鼓至贼尚未觉贼五千人分五营乡兵官兵仅千人分攻东中両营岐嶷下令自一里至十里分设火炮未明鼓噪进贼仓卒出拒岐嶷预令兵为小袋数百装石子系之既合战贼营髙数尺尽出袋中石仰髙投掷皆应手倒生擒剧贼四百余人及其渠魁谋主等斩馘千余级余党遁入抚州临吉抚建盗皆絶壬戌大征饶冦张琏有防发江西兵夹攻岐嶷为防军以计购获琏复以偏师攻降林瓉等七十二寨旋以舟师邀袁三余党于鄱阳湖斩戮无遗癸亥委署贑州兵备适巢贼万人出刼移檄招谕皆悔祸聼抚先后平贼功中外交荐为严世蕃所抑迁云南叅议摄安普守道事时易门嶍峨昆阳南安新化五州贼首阿方李向阳等聚众二万攻围易门所城岐嶷出师擒之复擒寻甸犴渠亏遮破其巢穴余党乞降迁云南右叅政兼临安兵备副使獛贼部落万人频为临患岐嶷牒两台发兵三千自将邀捕之斩贼酋七人从贼三百人丙寅凤继祖叛谋据武定城廵抚吕光洵檄岐嶷与副使张天复等分道进兵以佥事张泽督寻甸兵守普渡河截其归道泽不聼岐嶷节制先发与战被获岐嶷兵至武定贼杀泽从直勒渡江去渡讫悉其舟遁入山中岐嶷收军入城捕斩杀泽者以狥因遣人之元谋县金沙江采木造船度里屯兵开通饷道部署已定自督之行至直勒江破直勒洞知继祖所埋舟处发而乗之顺流下直勒得继祖于青鸡罗山中杀之函首军门光洵归功岐嶷同事者心嗛之转贵州按察使竟为嗛者所中罢岐嶷自言兵戎大事必行一不义杀一不辜虽立致万戸侯不为然后为天地鬼神所祐江西廵抚胡松为人言方今文武治兵可当缓急者教练节制莫若俞虚江纪律严明莫若谭二华若料敌设章以少御众则惟卢君临江志言岐嶷为临江人杀贼料敌设机刻期调遣疾若风驰秘寂莫窥薄暮惟闻传令馈食旦未及炊俘馘相望于道井肆晏然其讃颂之如此着有金膏琼液钩元纂等书子硕万厯间进士官戸部主事】
　　蔡文【字孚仲龙溪人嘉靖丁未进士选庶吉士改兵部郎厯广西叅议除桞州剧盗及暴横土酋潮冦猖獗督府檄署分守苍梧力賛戎事贼平赏银币转副使治兵府江立班船令首尾相啣互钤束以遏猺贼出没即城陴为走马传筹法严督廵警有窃发辄擒之迁江西叅政抚州岑岗三巢叛服不常有司议征勦文推诚抚之负固尽服厯迁贵州左布政陞本省廵抚贵州跨滇蜀楚粤四省诸猺犷悍而都匀麻向大华三酋尤恃险跳踉乃督兵征之严令誓师不妄杀一人凡三奏防以母忧归】
　　朱天球【字君玉漳浦人弱冠登嘉靖庚戍进士授南工部主事防杨继盛论死西市天球同薛天华杨豫孙董传策往收之擢湖南分守厯转山东副使复提督学政擢南京太仆寺卿石星以言事忤防因上疏乞宥星罪京师人语曰朱公向履虎尾今批龙颔非烈丈夫孰克当此越明年外调拂衣归万厯中复起广东按察使厯官至南工部尚书乞归卒年八十三赠太子少保赐祭着有湛园存稿】
　　徐鼎【字思重漳浦人嘉靖庚戌进士初令临川清虚粮均徭役崇学校恤犴狱擢南戸科给事中转北礼科疏陈六事复紏抚臣之不饬者奉使返里属有兵兴之役民苦转输贻书当道请分续运如诏安例复上疏请还浙省原借粮银以纾闽中官私之急乡人徳之陞工科都给事中卒于官临川人为祀名宦置祭田焉】
　　王应显【字惟谟漳浦人嘉靖庚戍进士任秀水令县患倭与郡守刘慤合谋守御士女避冦来城者万计监司令由女墙缒入应显矫令啓门纳之入甫毕倭逼城无一遇害者厯官太常寺卿值张居正居忧夺情诸部寺俱上疏保留应显独不署名遂拂衣归】
　　林士章【字徳斐漳浦人嘉靖己未廷对第三人授翰林院编修时词臣待诏多以供奉承恩士章独闭戸下帷沈潜经籍为两京祭酒陞礼部右侍郎兼侍读学士补讲官雅志献纳思以啓沃自効蚤夜订正讲义先期肄习斋宿祗畏如在御前在部六年朝堂陵庙日有修举谋画居间诸司之政较如指掌有所主议吏人祗服相国张居正居忧廷臣连名疏保士章及太仓王为佐相顾慨然曰典礼之司伦纪所系当为名教守之遂不列名居正嗛之言官餂相臣意乃捃摭其里居细事不报时士章去国学已数年太学诸生数百人羣诟言者之门谓林先生品望何等而媒孽及之赖主上圣明不则为汝所倾矣晋礼部尚书再疏致仕年七十七卒赐祭子汝诏万歴中进士】
　　吴善【字元夫龙溪人嘉靖壬戌进士授刑部主事恤刑广东以明允着擢永宁兵备永寜诸獞所聚多反覆善刬其巢栅列为编民建市防通盐法教以树萟獞皆向化以军功歴陞副都御史廵抚广西时府江猺叛平乐兵又告变所在焚掠善躬入险阻平定之诏加秩赐金以兵部侍郎督两广军务罢诸苛条责成吏治卒于官加赠予祭廕一子】
　　林偕春【字元孚漳浦人嘉靖乙丑进士授翰林编修慷慨多气节馆阁中以直谅多闻称修武宗世宗实録词核义正管理诰勅为张居正父撰制居正欲增改数语偕春不肯曰王言有体终不为易居正憾之出为湖广副使拂衣归后居正败起督学两浙复以忤台使者挂弹章再起南贑兵备迁楚藩大叅致仕着有云山集行于世】
　　林以靖【海澄人嘉靖间武进士授漳州卫镇抚饶冦犯漳以靖领兵从叅将杨缙御于长泰之渡头以冲锋阵亡】
　　蔡应科【字思成龙溪人隆庆戊辰进士起家瑞州推官万歴末以右副都御史廵抚广西禁土酋不得入镇城文武将吏不得纳土酋琛币及以讼牒追呼聼细人言惊扰百姓交州流冦犯钦州应科誓诸将曰交州小丑压以大兵即欲筑人颅为京观易易耳所贵不妄杀一人是役也招多者以克防功论杀降诛良者无赦诸将皆如约交人喜如更生缚首祸三人以献贼平卒于官赠太子少保赐祭】
　　卢维祯【字司典漳浦人隆庆戊辰进士厯吏部考功文选郎迁太仆光禄卿疏请改折浙江嵗派上供陞太常卿上疏请册立大典晋大理寺卿官终戸部左侍郎晩嵗与朱天球结社自娱所着有醒后集卒赠戸部尚书】
