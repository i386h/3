<!-- { "loadSidebar": true } -->
　　江氏【连城黄四徳妻夫死江年二十四三孤幼舅姑老病戚属令改适氏愤泣引刄自明竟全其节】林氏【连城罗兆髙妻二十三而寡矢志不二婺居三十三载】
　　黄氏【连城童大元妻事舅姑孝年二十四夫亡痛哭誓死舅姑泣劝乃育遗腹孤以底于成】林氏【连城罗仲超妻年二十四而寡子方三月忍死抚孤苦节四十九年】
　　王氏【连城童协中妻童卒于汀氏闻讣痛哭几絶舅姑慰劝之忍死鞠孤苦节二十余载】
　　张氏【上杭周兆元妻年二十夫殁无子矢志坚守孝事翁姑祖姑陈氏目盲防持不离左右卒年七十八】蓝氏【上杭包集球妻年二十一球卒蓝方娠产女悲哀引决翁姑谕止之乃立嗣子织布度生及翁姑继殁祖姑年八十余蓝侍寝食不少倦及卒拮据襄事节孝两全】
　　郭氏【上杭罗汉未防妻年十七汉卒闻讣即自经家人救解三日水浆不入越月奔罗成服终丧后得病不医药曰此吾十八年前之心也悬夫像于室哭奠曰吾今可以死矣瞑目而逝】
　　雷氏【上杭刘世琼妻年二十二而寡奉翁姑孝敎子有方卒年八十】
　　丘氏【上杭薛翰人妻年二十八夫亡孝事舅姑抚教二子成名卒年五十二】
　　李氏【上杭林得玉妻年二十八夫殁矢志靡他夀八十有五】
　　郭氏【上杭梁清若妻清若卒氏年二十六事翁姑无缺育孤子有成年四十九卒】
　　江氏【上杭蓝妻年十八夫殁刻志守节孝养翁姑抚敎孤儿荼苦五十九年】
　　刘氏【上杭郭世昌妻昌殁氏年二十三守志抚育孤儿事舅姑以孝着年五十八卒】
　　梁氏【上杭丘庚长妻年二十夫殁纺织奉姑姑殁丧尽礼孀居三十七年】
　　林氏【上杭郑人俊妻夫殁氏年二十八双白在堂家无担石艰辛勤俭以供事育孀居四十六年】刘氏【上杭雷薰史妻年二十夫死誓志抚孤侍养舅姑终身惟谨慈孝兼尽人无间言歴节五十一载】蓝氏【上杭詹光近妻近殁氏年十九奉孀姑孝谨抚嗣子有成苦节五十余年】
　　陈氏【上杭黄亦振妻年二十夫亡无傍近亲可嗣孝养翁姑无缺励志力贫孀居三十五载人称孝节】刘氏【上杭庠生郭寛妻年二十四而寡无子择贤为嗣舅姑疾吁天益算愿减巳夀苦守三十五年】谢氏【武平熊道行妻年逾二十夫亡誓死抚孤足不越阃训子成立事舅姑以孝闻年六十余卒】林氏张氏【武平人钟敏徳妻妾夫亡遗二孤俱三龄同心共守后予俱列胶庠乡人称之】林氏【武平钟徳莹妻年十六归钟未期而寡立侄为嗣孝事公姑训子成立长逰于庠守节四十年】罗氏【武平周溶妻二十二歳夫亡有子二家贫刻苦奉舅姑鞠孤子卒年八十五】
　　刘氏【武平庠生李必逹妻夫死恸絶复苏忍死贞守事姑孝课子严后子名列成均闾里称之】钟氏【武平谢锡元妻年十六夫殁悲哭防絶立侄为嗣舅姑老克尽妇道坚贞四十余载】
　　赖氏【武平李士超妻年二十一夫亡无子抚犹子为嗣恩勤如巳出节操凛然卒年七十】
　　方氏【武平修国柱妻柱殁氏年二十一遗腹生子矢志鞠育竟完其节卒年五十二】
　　钟氏【武平庠生谢上举妻年二十六夫卒孤六歳抚敎有成长列于庠卒年七十三】
　　钟氏【武平李侗妻年二十二而寡抚六月孤儿事孀姑孝谨青年白首贞操不渝卒年六十】钟氏【武平林星聚妻聚天氏年二十四孝养孀姑鞠抚孤子艰辛守节四十三年】
　　钟氏【武平李江永妻年二十七夫殁孝姑训子子后入庠孀居三十五载】
　　钟氏【武平王哲三妻年十九夫亡未育断臂裂肌视死如归舅姑泣劝乃立孤守节至四十年卒】李氏【武平庠生钟白珩妻珩殁氏年二十六勤俭治家训子有成孀居三十余载】
　　林氏【武平钟锡洲妻年二十二夫死断指誓死舅姑谕以抚孤存祀歴节三十余年】
　　王氏【武平钟唘先妻年二十九而寡事孀姑抚孤子悉资纺绩以供歴节三十五年】
　　李氏【武平钟槐廷妻年二十一而寡孤帏纺织以供菽水训子成立艰苦三十余年】
　　林氏【武平钟勷廷妻年二十夫亡遗腹生男鞠育有成孀居三十五年人称完节】
　　林氏【武平庠生钟申祄妻年二十夫殁遗孤二歳甘心苦守歴四十年】
　　髙氏【武平李梦章妻二十七而寡坚贞矢志孝事舅姑抚训孤儿二子咸列成均卒年八十三】刘氏【武平庠生钟辅妻年十八夫亡乏嗣立夫侄为后抚养成立至五十五载】
　　钟氏【武平庠生修一士妻士殁氏年十七遗孤襁褓矢志孀守歴四十六载】
　　王氏【武平李若弼妻年二十四夫亡室如悬罄抚育孤儿至七十歳始终不变】
　　刘氏【武平池化鲤妻年二十夫卒幼孤在襁食贫抚字歴四十年】
　　李氏【武平钟鸣琅妻年二十六而寡抚孤儿成立年八十二卒】
　　李氏【武平庠生朱丽霞妻年二十六夫死勤俭持家敎遗孤以义方后子得列成均苦节三十余年】饶氏【武平贡生吴燕屏妻屏卒氏年二十八孝孀姑抚孤子歴二十四年始终不二】
　　刘氏【武平石保初妻年二十七夫亡家故贫抚孤存祀卒年八十余】
　　曾氏【武平朱维亮妻亮殁氏年二十六抚遗腹子氷霜自励卒年八十三】
　　丘氏【武平石周林妻年二十二而寡遗一孤誓不改适抚敎成立有声于庠苦节四十余载】刘氏【武平石爵一妻年十八而寡抚嗣子以承宗祧矢节三十九年】
　　钟氏【武平刘昌元妻年二十五而寡上孝公姑下抚二子咸列胶庠卒年七十三】
　　黄氏【武平李贤友妻贤友死氏年二十八忍死奉姑鞠育孤子卒年九十四】
　　蓝氏【武平庠生吴燝妻燝殁氏年二十六剪髪毁容之死靡他孀居二十七年人钦其节】
　　朱氏【武平吴恒心妻年二十三夫死誓不二志孝养翁姑抚敎孤子歴节至三十四年】
　　钟氏【武平李毓晋妻夫亡氏年二十四无子为夫立后孝养姑嫜苦节四十余年】
　　王氏【长汀熊瑞麟妻年二十夫亡奉姑抚子始终如一歴节六十载雍正二年　旌表入节孝祠】李氏【寜化黄维晃妻夫殁氏年十九引带自缢以救免舅姑谕之曰汝方娠盍为以续计乃从命育孤成立歴节四十载雍正三年　旌表入节孝祠】
　　熊氏【武平庠生李文祥妻年二十七而寡有二孤誓不再适艰贞守节至六十二歳卒】
　　李氏【长汀范镇齐妻未归而夫卒氏年甫十六絶粒七日不死乃素服至夫家拜舅姑毕趣婢归曰吾止此矣守节四十年雍正三年　旌表祀节孝祠】
　　吴氏【永定张端上妻戊子夫为叛甲谢有元所害氏匍匐伸诉以雪夫寃一志孀居防纑敎子里人推其氷节祀节孝祠】
　　沈氏【连城童劲妻年二十一夫亡哀恸呕血絶而复苏家赤贫昼勤薪汲夜事机杼恩勤养孤及长复夭与媳周氏共守孀闱风雨不蔽糠龁充饥坚贞自矢始终完节雍正五年　旌表入节孝祠】
　　李氏【连城沈应解妻年十七归沈一载夫亡氏投缳欲死姑嫂劝止立夫兄子为嗣饔飱莫继忍饥哺儿及长娶妇复相继沦没孤苦无依坚守不二至五十载雍正五年　旌表祀节孝祠】
　　揭氏【连城罗五常妻年十八适常事舅姑克尽妇道夫殁于江右闻讣引刃自裁姑力挽乃忍死育孤清节五十一载卒年八十雍正五年　旌表入节孝祠】
　　周氏【连城童祖才妻夫死无子家赤贫立夫侄为嗣与姑沈氏同守苦节歴三十年如一日雍正五年旌表入节孝祠】
　　姚氏【连城吴賔宇妻年十八归吴四载未育劝夫置妾胡氏夫亡妾遗孕三月生一男妾复死氏抚孤如巳出守节六十年雍正五年　旌表入节孝祠】
　　马氏【连城揭唘熺妻年十四于归二十五而寡抚育孤儿至五十载雍正五年　旌表入节孝祠】李氏【归化贡生陈祚妻事姑孝姑病目氏防其翳目复明祚殁氏年二十三子六歳次遗腹氏忍死苦守孝事耄姑抚孤子至于有成】
　　王氏【寜化庠生李挺南妻年二十二夫卒守志不二事孀姑伊氏克尽孝道抚幼孤成立苦节三十载雍正九年　旌表入节孝祠】
　　杨氏【归化人庠生吴浩妻年二十五夫殁遗孤二氏孝养老姑抚子成立年四十八卒】
　　曾氏【归化人李廷光妻年二十三夫卒氏去饰持素励志抚孤舅姑殁丧尽礼年三十四卒】丘氏【归化赖世渭妻年十九夫殁氏欲死殉念翁姑埀老遗孤在襁乃忍死事翁姑抚孤相领康熙丙子武举孀居四十一载】
　　林氏【连城沈楹妻年二十五而寡遗孤兆奎甫四嵗父母以家贫令再适氏剪髪断指自誓纺织以供舅姑义方敎子底于有成】
　　夏氏【归化曾子傅妻年二十八夫死遗孤三歳氏孀居足不逾阃子名列邑庠皆氏抚敎之力】梁门双节【余氏梁之材妻吴氏梁之柱妻俱归化人余生子淳年十二而之材卒吴生子浚年六歳而之柱卒同居孀守上奉翁姑下抚孤于甘防无缺课督有方闾里称之】
　　黄氏【连城沈钟庆妻年二十三夫殁氏矢志坚守抚养二孤成立人钦其节】
　　原氏【归化谢天龄妻年二十七夫殁遗孤师申七嵗氏孀居苦节奉姑敎子四十余载后子食饩邑庠以明经应选】
　　丘氏【归化许伯祥妻年二十八夫死遗孤二氏食贫茹苦勤十指以养翁姑歴五十余载】
　　伍氏【归化监生曾宪范妻年二十九夫亡氏课督五子成名侍老姑病竭诚不懈年逾六旬始终不渝】黄氏【归化张昌善妻年三十夫殁孝事翁姑抚育五子人称其节】
　　李氏【归化刘光宸妻年二十七而寡遗孤二歳欲以死殉翁姑劝其抚子氏截髪明志夀至六十歳】吴氏【长汀副榜贡生赵汝舜妻年十七归赵二十夫卒氏矢志抚孤曲尽妇职】
　　刘氏【长汀廪生夏祖禹妻子邦竒亦蚤夭偕妇蓝氏氷霜共矢】
　　谢氏【归化夏家鼎妻年二十三夫殁姑老遗孤襁褓乃忍死养姑鞠子贞操不渝】
　　梁氏【归化谢良麒妻年十八而寡遗孤一又殇姑为之立后歴节四十二年卒雍正十一年　旌表入节孝祠】
　　隂氏【寜化吴淑鼎妻年二十二夫卒遗腹生子允绍抚之成立歴节三十五年雍正十一年　旌表入节孝祠】
　　李氏【连城童志辅妻夫殁氏年二十四无子立侄为嗣族有夺其志者裂肤剖心以示不二贞守三十六年雍正十二年旌表入节孝祠】
　　谢氏【连城童大穆妻年二十夫死恸哭絶粒拟以死殉念孀姑衰老二孤无依忍死事育备极艰苦歴五十余载雍正十二年旌表入节孝祠】
　　孙氏【归化曽学洙妻年十六归曾二十九夫殁氏恸哭即欲自经母劝其存祀忍死孀守至六十六卒子华旌华旟华旐后俱入庠闾里钦之　以上节孝】
　　伊好姑【寜化人雷月孙妻年十九美姿容顺治三年九月汀州新下万骑自建寜入寜化好姑被掳入舟谓卒曰身属汝矣何系为卒喜为释至中流投水死】
　　髙氏【寜化诸生髙士女顺治六年冦至母邓氏病废促之走女坚不行曰母行偕行母不行偕死巳而四厢火炽母女同灰】
　　廖氏【归化人年少而好顺治七年土冦四起氏逃匿山谷为叅将龙得云逻卒所获得云欲狎之不可乃挟之归防以服饰不动鞭之不屈自缢而死】
　　丁氏【名素娥寜化人罗养妻顺治癸巳流冦至其乡所掠男女悉系絷独艳娥色不加絷胁之偕行娥宅前有桥俯溪甚峻娥抱三歳女行至中桥跃入而死】
