<!-- { "loadSidebar": true } -->
　　黄镇成鼔山屴崱峯【屴崱峯髙万丈梯上方髙与白云齐青山尽处海门阔红日上来天宇低喝水无人空宴坐摩岩有客漫留题飘然欲御长风至一笑何须到虎溪】
　　三山九日【九日南州尚滞留髙风寒鴈独登楼自怜白髪难为客欲买黄花只负秋南国美人鹦鹉赋北庭公子鹔鹴裘不愁大地风霜苦更拟吹笙过十洲】
　　吴澄题大干惠庙【大业龙舟竟逺巡义宁狐媚忍欺人北名各署新年号南峤犹遗旧守臣身合沈湘甘殉楚心知蹈海胜归秦尘间俯仰几杨李樵水东流万古春】
　　张翥忆闽中【漫漫际海涨天涯万里曽乗使者槎梓泽重寻仙客洞草堂频醉故侯家人多熟酒烧藤叶市有生蛮卖象牙安得梦中真化蝶翩然飞上刺桐花】
　　湄洲屿【飞舸鲸涛渡防初光坛上夜如星蛟龙笋簴悬金石云雾衣裳集殿庭万里使轺游冠絶千秋海甸仰英灵乗槎欲借天风便彷佛神山一髪青】
　　贡师泰游元沙寺【十里青山马上看春风扑面尚微寒偶随芳草来僧寺却笑飞花防客鞍东野先生方载酒西都博士亦弹冠莫怜白髪江湖逺且为诸公一尽欢】
　　泉州道中【千山落日丹霞北万里孤城白水南玉椀霜寒凝紫蔗金丸露暖熟黄柑海商到岸才封舶蕃使朝天亦赐骖满市珠玑醉歌舞几人为尔竟沈酣】
　　刘边梅仙山【已是吴门变姓名后来谁更识先生一坏汉土丹罏在万古闽山剑气横步入白云秋石瘦坐分黄叶午风清逃奴不返松门静隔水寒烟起暮城】
　　蓝静之九日开元寺登髙【古木寒溪入翠微西风九日扣禅扉金银宫阙生秋草锦绣山河下夕晖陆羽泉荒龙已去吕防祠古鸟空归诸公且尽登临兴莫叹尊前往事非】王佛生建阳怀古【东阳昔日好山川山色川光豁眼前西岸水连东岸水南桥烟接北桥烟锦江酒味香千古云谷书声歇几年不信令威时解语至今城郭独依然】
　　卢琦汀州道中【七闽穷处古汀州万壑千岩草树稠岚气满林晴亦雨溪声近驿夜如秋云中僧舍时闻犬兵后人家尽卖牛但得龚黄为太守边方従此永无忧】
　　福清平南道中【轻舆五月厯郊坰万事都非旧典刑省檄一番新缮甲民兵十户半抽丁雨余野水邨邨白海上烟岑防防青只合早寻邱壑去年来髩髪已星星】
　　登壶山真净岩【松扉深入白云中蹑磴扪萝路可通结社几人从惠逺登山何处覔壶公五更客梦茅檐雨六月秋声木叶风独倚阑干望沧海故乡应在海门东】
　　宿壶山真净岩【树下松扉絶防埃何须海上覔蓬莱十年客髩尘中改六月襟怀酒后开云影不随飞鸟没江声偏逐晚潮来干戈满眼风烟暮欲别西山首重囘】
　　王翰鴈湖二首【鴈去湖空野水深秋风吹客上遥岑丹枫尽逐孤臣泪黄菊空怜处士心雨后诸峯浮夕霭霜前一叶送寒隂停车欲问当年事尺素何由到上林　江海风涛浩不收却来此地驻清游上方楼阁通三岛别野烟霞十一邱书断鴈归沙塞逺丹成龙去鼎湖秋悠悠此意慿谁问陈迹空余万古愁】过化剑津【宝剑沈沙世已倾千年波浪未能平空余故垒邻沧岛那复雄兵出郡城淮上何人祠许逺海中无客田横夜深有气干牛斗洒泪空含万古情】
　　张本登封山【气势崔嵬天可扪野笻登览骇心魂一山髙出羣峰表十里遥瞻百丈尊碧嶂雨收岚翠湿苍藤云卷鸟声喧当时炼药人何处丹灶依稀火尚温】
　　陈旅送李彦方副使入闽【海邦赤子穷无告诏遣儒臣着绣衣天禄阁中书灏灏越王山下马騑騑龙风满港榕隂合燕雨侵帘荔子肥一道澄清俄顷事使星还向紫垣飞】汤益木棉庵【檀板敲残月上花过墙荆棘刺檐牙指麾已失铁如意赐予宁存玉辟邪破屋春归无主燕废池雨长在官蛙木棉庵外犹愁絶月黒夜深闻车】
　　无名氏和汤益木棉庵【荣华富贵等浮花膂力难胜国爪牙汉世但知光拥立唐朝谁识奸邪绮罗化作春风蝶管翻成夜雨蛙縦有清漳人去也碧天难挽紫云车】
　　贡性之越山清晓【曙光晴散越王台万壑千岩锦绣开欹枕僧钟云外落巻帘渔唱镜中来树藏茅屋鸡声断露湿松巢鹤梦囘安得画图分隙地移家仍往小蓬莱】
　　释大圭题陈洪进故筑云榭【老屋荒台雨气昏石苔不见旧镵痕当年霸业旌麾尽故国秋声树木凉度海鴈行惊断角近城萤火没荒垣无人去买长缾酒一酹陈王千载魂】杨维桢送贡尚书入闽【绣衣经畧南来后漕运尚书又入闽万里铜盐开越峤千艘升斗买蕃人香熏茉莉春醒重叶卷槟榔晓馔频海道东归闲未得法冠重戴发如银】
　　明王偁登九仙山怀林頫【雪后空山一棹过新年草色送离歌心知别后登临少福地重来感慨多谷口飞花看薄暝洞门啼鸟掩垂萝知君亦有东山屐归去云林近若何】
　　登钓龙台【髙台逺枕大江流江上云屛宿霭收才子挥毫春作赋商人酹酒晚移舟空潭龙去山河改古殿云寒剑防愁莫向此中多感慨汉家陵树已先秋】
　　黄泽喝水岩【屴崱峯髙紫翠深闲随飞锡到云林桥边草露沾行屐磵外松风度梵音霄汉昔劳青嶂梦烟霞今遂白云心忘形共了三生约莲社相过日抱琴】
　　黄孟良九鲤湖二首【人已成仙鲤化龙伊谁湖上搆仙宫石遗丹鼎潺湲里烟锁楼台缥缈中青鸟去来犹夜月碧桃开落自东风此行非为邯郸梦拟向桥头问石公　楼阁巍巍拂紫霞盘山环拱走龙蛇石盘泉防千寻瀑玉洞桃开万树花春径有苔封旧木夜罏无火养丹砂我来不遇吹箫侣几度凭栏重叹嗟】林鸿登钓龙台【逐鹿屠龙事茫空台依旧枕山冈衣冠神禹传苗裔风壤宗周列职方南粤云来螺渚白东瓯天接虎门苍登临送别兼怀古不惜狂吟倒玉觞】
　　九日登絓月兰若忆郑二宣【微霜初下越王城衰病逢秋也自轻九日登临多縦醉百年感慨独钟情断蝉野寺黄花晚逺树江天白鴈晴却忆浮邱炎海上懒题诗句寄同声】唐泰雪峯崇圣寺【微霜落叶渡关河古寺深秋掩薜萝轻防独随飞鸟去好山偏向夕阳过三花秪苑逢僧少独树空林积雨多暂盍朋簪躭胜果下方尘土易蹉跎】
　　蓝智道山亭【江国凉风白鴈初道山秋色野亭虚天连海水蓬莱近霜落汀洲橘柚疎北望每怀王粲赋南游空上贾生书四郊但愿休戎马独客何妨老钓鱼】
　　王恭登万嵗塔【絶顶层标出半天千山宫宇翠微连云飞百越沧波外鸟度千峯夕照边平逺台空秋佩冷毗卢阁静夜灯悬屠龙射鳝今何在蔓草荒陵几度烟】
　　岩泉寺【逺公潇洒住东林竹里开扉隠翠岑秪树坐来忘色相灵花空里见禅心白云半岭迷香界孤磬中峰出梵音此地从来堪习静浮生几度得相寻】
　　德成精舍【春风扶醉上岩阿盘石苍苍覆緑萝野服不教山鸟怪仙游偏爱白云过骂巢事往人何在续孟书成世未磨惆怅空堂翠微里断猿啼起夕阳多】
　　髙棅螺江夜泊【寒潮欲落海天寛极浦维舟夜色阑月色满衣天上坐星河卷幔镜中看清霄大地江山静古庙严霜柝漏寒明发不愁归路晚三峯只在白云端】
　　林志灵隠寺【海上三山隔弱流梵宫独占此山幽香台月霁昙花曙大宝苔封贝叶秋宦况暂辞青琐去锦衣莫恋白云留诸天不用藤萝锁早晚乗风到上头】
　　古灵蟠龙石【南阳髙卧石牀间谁道神龙此处蟠薜罅尚封瑶骨碎苔花半湿玉鳞寒浮邱不醒春如梦醉墨犹随露未干我欲留题寄陈迹桑田未便遽飞翰】
　　郑定岩泉寺【林间钟梵晓沈沈客里残春喜盍簪曲径行随流水转禅房坐掩落花深题诗把酒同幽兴孤鹤闲云惬逺心此度胜游应不负风流何必在山隂】
　　过枫亭驿【餽粮千里又南征笑把弓刀拥将星汗血沙尘前后骑檄书烽火短长亭天连闽海团团白山绕彭湖防防青遥想环峯三十六将军晏坐对沧溟】
　　再往三山【去嵗才従上海还今年又复戴南冠榕隂巷陌春风老茘子楼台宿雨干几处旧游重载酒十年往事一慿栏回头却羡天台道有客吹箫跨玉鸾】
　　张以宁过武夷【羽节霓旌蔽紫氛幔亭髙宴武夷君虹桥一断青防隔天乐多传白昼闻岩挂玉机虚夜月洞函金骨暖春云紫阳见说今犹在拜乞刀圭傥汝分】
　　张羽闽中春暮【吴山入梦驿程赊身逐孤帆客海涯九十日春多是雨三千里路未归家桄榔土润蛮烟合杨栁江深瘴雾遮倚徧阑干愁似海杜鹃啼过木兰花】
　　陈亮晦翁岩海天山月亭【洞门壁立与云平此日登临万古情野鸟向人如有意山花随雨落无声仙坛草没春光晚客枕春残晓梦清此地从来可招隠欲投林下解尘缨】冶城怀古【东西屹立两浮屠百里台江似带纡八郡河山闽故国双门楼阁宋行都自従风俗归文化几见封疆入版图惟有越王城上月年年流影照西湖】
　　林章潜山送友还闽【芳草相逢楚泽西红亭緑酒又分携人生底事怜鸡肋客路长敎怨马蹄舒子州前柽叶暗越王城下茘支齐十年归梦如流水一夜随君下建溪】
　　林保童题玉女峰【迥立亭亭似武夷佩环遗响水帘垂春风兰蕙簪云髻晓日烟岚发黛眉淡服应须霞作帔贞心不改玉为肌时人莫问神仙宅月下鸣珰自可期】
　　陈癸茶园牧唱【春满园林草满坡大牛驱引小牛过龙湫水暖迎蹄迅雀舌芽肥挂角多到处临风横紫笛有时和月卧青簔祗令新制升平曲不唱南山白石歌】
　　柯潜游武夷【叠叠青山面面尊烟霞为宇石为门瓦棺蜕骨传秦汉苔笔题诗尽宋元人世屡更新嵗月仙家犹是旧乾坤黄冠羽客垂垂老知是籛铿几叶孙】
　　题文峯岩【天作竒峯戴巨鼇葱葱佳气映宫袍千峯草色兼天逺万壑秋声挟地豪海月欲生凉似水涧云初起涌如涛兴来把笔题诗句只恐明朝纸价髙】
　　邓定游东山寺【古寺依山不记年兴来登眺更悠然题诗徧扫苍苔石隠几遥观瀑布泉山径草芳春麝过水塘沙暖白鸥眠红尘隔断人间世肯信桃源别有天】
　　张时彻登拱辰楼【紫薇仙署郁蓬莱阿阁玲珑接上台碧海云霓翻水殿青城龙虎结瑶台绮罗晴鬭千门日钟鼓春传九陌雷客子不知芳草緑香车何处起尘埃】
　　谢杰奉使册封梅花澚开舟【仙崎渡口水飞楼十丈青莲太乙舟风笛数声江阁暮梅花五月海门秋天髙北极星辰转地坼南溟日夜浮此去若过乌鹊渚好传消息问牵牛】林瀚平山怀古【翠辇金舆载恨游岂縁南越覔丹邱钟声落日孤村寺海色西风万里舟王气消沈天地老边尘沙汉古今愁伤心最是濂江水还绕行宫山下流】
　　钓龙台怀古【偷闲独上越王台满目兴亡事可哀宋主行宫唯緑草考亭旧业半苍苔楼船东去家何在云谷春深花自开山色不知风景别年年江上送青来】
　　林廷玉登九仙山【马踏香尘晓气清闲寻羽客共黄精湖边细栁迎春媚山半晴云阁树平衬酿新篘眠草醉野歌无调傍花行留连且尽今宵兴漫道长庚又啓明】
　　郑善夫怡山长庆寺【一春伏枕莺可怜病起野池明白莲偶尔梳头出城郭便因看竹到西禅天晴求食鸟双下日午闭门僧独眠明发岊江有行役红尘白鴈异风烟】
　　岁晩黄山治田【幽栖已傍凤山逺长日看云意独深漾漾江涛喧永夜防防萝月散青林田园春近存生事雕鹗天髙寄逺心避地休歌饭牛曲惊风落木嵗方隂】
　　囊山留别黄伯固【莆城东畔囊山逺黄子芳堂碧树深千里独寻鸡黍约九峯同寄水云心僧前麋鹿看人惯春后桄榔委地隂石壁题诗芳藓合虎溪分手暮猿吟】
