<!-- { "loadSidebar": true } -->
　　普随禅师【姓黄闽县人年二十五叅雪峰义存禅师得佛法来逰建州丞相张钟施宅为南禅寳应院延普随居之尝于双髻巗下开田无水随以拄杖划山山为之裂乃通水灌田至今胜迹犹存天成二年十月初三日示寂里人塑像祀之灵应如响】
　　宋
　　彭日隆【崇安人长未知学闻读清浄经有悟信口吟咏深有理致尝自赞云五五二十五只管从头数到底一也无松梢月当午居深防太和宫元虞集为记】
　　自然【姓程周村人出家刻苦清修尝逰京师朝臣试以牋疏立就咸平中奉旨往西番取经得石铫归煑药治病无弗愈者诣阙奏对称防赐紫衣金澜勅号了空大师】
　　杨万大【崇安人好恬静结茅武夷渔樵山水夜则悬灯独坐诗琴自娱一夕有道士扣门止宿万大礼之久而益勤一日复来曰吾非世人也当归洞天命舟欲与偕往万大蹙然曰吾二亲未岂可去道士曰待汝襄大事与汝偕往因共舟至瓯寜沣乐里指汉湾秀峰曰汝于某年月日奉亲柩于此白狸眠处即所也白狸起即时万大如期奉柩至山中果见白狸如言之宋祥符四年事也又梦前道士来迎曰汝今家事毕当与俱去觉即沐浴更衣端坐而逝年九十七或云杨荣即万大之后】
　　许碏【自称髙阳人少举进士不第弃俗学仙于王屋山周逰名岳尝至武夷絶巅题云许碏自峨山寻偃月子到此未详偃月子为何人】
　　道悟禅师【尝叅建州开元寺莹禅师遂落髪后结茅擎天巗清修苦节大观丁亥入灭咸淳六年草冦猖獗官兵絶粮道悟化身诣军自称擎天住持僧一囊食之兵皆取足遂大破贼有司奏闻赐諡寂感大师】
　　圆悟【住崇安开善院法性圆彻学贯儒释善画能诗尝作朱熹像赞云岩岩泰山之耸浩浩海波之平凛乎秋霜腾肃温其春阳发生立天地之大本极万物之性情传先贤之心印为后人之典型示寂之日熹哭以诗曰一别人间万事空焚香瀹茗怅相逢不须更话三生石紫翠叅天十二峰】
　　白玉蟾【琼州人或云姓葛名长庚号琼琯闽清县人少应童子科为文顷刻万言善草书足迹半天下遇泥丸真人陈翠虚授以丹诀又于黎姥山中遇仙人授洞元雷法祷雨响应后居武夷山尝自赞曰千古蓬头跣足一生服气餐霞笑指武夷山下白云深处吾家宋嘉定中诏徴入朝封紫清明道真人舘太乙宫忽一日不知所往】
　　李陶真【不知何许人尝访武夷山好吹铁笛因腊节诸道人各招饮云房陶真皆赴诸房声一时同发众骇之后过建通仙岩一日留诗别众曰毛竹森森自剪裁试吹一曲下瑶台当途不遇知音听拂袖白云归去来众闻笛音悠悠不知所适】
　　徐顷【崇安人尝于三髻山遇仙对奕遗以食果防之归即辟谷歳旱邑令召祈雨顷登钟楼望三髻峯狂呼招之忽片云西来雨随至后尸解乡人祀之望仙庵】
　　张克真【号平心初至崇安光化寺得黄雷囦清防雷法寺中常有妖狐化妇幻人师召雷击狐福寜府旱师投符龙湫金鱼啣入顷刻雷雨大作府人送经飞鸾渡舟覆溺翼日他舟过者视覆舟下师端坐无恙迎拜归家雷电绕匝】
　　国朝
　　永觉【名元贤建阳人邑庠生年三十余弃家削髪遁迹郡东之荷山越十余载母死忽至绕棺拜毕即去莫知所之又十年云逰福州鼔山石鼓自鸣遂卓锡焉顺治间示寂年八十一】
　　邵武府
　　唐
　　五台禅师【名隠峰邵武邓氏子叅马祖石头法席言下相契唐元和中将往五台山路出淮西属吴元济阻兵胜负未决师曰吾当解其患乃掷锡空中飞身而过两军将士仰观鬬心顿息既入五台将示灭先问众曰诸方迁化还有倒立者否曰未曽见有师乃倒立而化亭亭然其衣顺体舁就茶毘不动逺近瞻仰惊异其妹为尼乃拊而咄曰汝昔不遵法律今乃荧惑于人推之乃踣遂火化】
　　龙湖禅师【名普闻唐僖宗第三子往湖南石霜寺叅禅后至邵武遂结庵居焉一日有老人拜谒问之曰某此山之龙行雨不职当见罚愿埀救师曰可易形来俄为小蛇入袖至暮风雨交作雷电绕空而散蛇自袖出复为老人谢曰非借师力几腥秽此地矣深山乏泉当致此以供养乃爪石成穴涌泉一后人崇大其刹号为龙湖云】
　　刘海蟾【名元英邵武人以明经事燕刘守光为相喜性命崇黄老有道人来谒自称正阳子为演清浄无为金波还丹之秘元英悟即解印易服遁迹终南山丹成尸解有白气自顶门出羽化冲天后以道力除蟾祟因称海蟾】
　　宋
　　徐熙春【邵武人熙寜中梦铁冠道人仪容脩伟既寤至城南五峯院后遇所梦者自云姓蔡住武夷遗以五华草食之甘美自是不复粒食惟饮清泉约以某日会武夷至期而往蔡巳先至徐以水深不能渡止于金身院修炼尸解而去】
　　黄希旦【号支离子居邵武九龙观翛然有出尘之志熙寜四年作五福宫成希旦以戒行清浄召至京师后二年化身于太乙宫人复见于蜀】
　　王文卿【南丰人政和间至邑之迎厘观书二符于壁旁云召和气作融风神符府末吏王文卿书故老相传每于乡市遇儿童则戏索一钱画雷于其掌令握固行数歩开掌则雷声霹雳谓之卖雷公一日平旦风雷晦登楼视之不见其处】
　　朱大仙【建寜三溪人失其名旧传尸解于三溪山中今称朱仙嵊嵗旱乡人取嵊顶石迎下雨随车至四方信奉之】
　　明
　　张子冲【号三丰邵武磡下人卖柴为业常遇吕岩于建阳龙防桥上归遂弃妻儿寄迹北胜寺又创建翠云庵居止无定处明初禁左道甚严县以为妖械椟车中解京忽开车不见惟破笠敝衣而巳自后或隐或现不知所终】
　　江道士【名泽俗谓之泽仙嘉靖间郡大旱郡守束币召焉至则结坛而祈甘霖沛足后结茅于翠云庵一日出北门见一丐者出其腐肠涤于桥下江熟视知为纯阳子之防戏也乃哂曰何必乃尔吕闻之曰谁为饶舌乃雷部老判官乎江归即端坐而化化后数日有人于建昌遇泽仙寄牛皮履一只而返今其法犹存里人习之祷雨辄应】
　　廖半仙【泰寜人家赤贫佣耕养母一日出樵采遇二老人山中食之二桃半仙不食置怀中欲以遗母老人曰速食之语未毕桃自怀中坠滚入石半仙匍匐啖之仅半起视二老人忽不见自是有力善负常为人筑田埂取巨石数十人不能致者手掇之平畴无水插秧族人谓曰胡不取水灌田乃荷锄往以锄欛撞入石壁中大呼曰水来矣水来矣防欛泉涌灌田数十顷一乡赖之人呼为半仙】
　　廖氏女【名益姑建寜廖士会女生而聪慧父母许配曾嘉瑞为妻曾纳采女断髪毁容语伯父士选曰曽嘉瑞妻乃何桥杨氏女子非其偶也随口诵丹经一卷并偈赞数首士选异之谕弟士防曰有女如此岂肯作人间箕箒耶遂退防嘉瑞果聘得何桥杨氏女逺近惊传其事由是诵经楼上足不逾阈者数年妹圣姑伯女瑞姑刻励同修年二十有三与二妹相缎逝】
　　汀州府
　　隋
　　刘熊二道士【寜化人修炼于石壁之香罏峰隋义寜间白日飞举乡人为刻二像于石壁创台于罏峰顶祀之曰升仙台今台址犹存】
　　唐
　　杜陈二真人【贞元时寓连城林坊村西山絶顶不火食五十四年一日遇东华君飘然羽化宋初为祀广福堂有祷辄应】
　　罗仙公【太和间生于连城寓惠济桥之广福堂年六十二往清流盈山庵修炼越数载得道羽化里人以其身塑而祀之表曰真仙凡遇旱疫祷之无不应者】
　　了拳【永定人初生左手拳曲有僧抚之书了字于掌中指遂伸因名了拳八歳牧牛枯坐石上如老僧以杖画地牛不逸去年十二住广东隂哪坑乘石渡河开莲花随住隂哪山称为惭愧祖师】
　　惠寛大师【姓叶寜化人入郡开元寺出家虎为害师驯服之众号伏虎禅师南唐保泰三年因平原山峰狮石之胜创庵名曰普防庵侧军岭髙峻无水师于磐石上顿锡出泉至今不竭建隆三年九月十三日示灭以救旱功累封威济灵应普惠禅师】
　　宋
　　定光大师【姓郑名自严泉州同安人年十一出家十七逰豫章除蛟患干徳二年来汀之武平南巗郡城南潭有龙为民害师投偈沙涌成洲郡守赵良以闻赐南安均庆院额真宗朝因御斋赴谒上问何来答曰今蚤自汀州来问守为谁曰屯田胡咸秩斋罢上命持馔食往赐至郡尚温咸秩惊表谢淳化八年坐化邑人塑其肉身以祀绍定庚寅磜冦起围州城师灵显助国贼众奔溃州人列状奏请赐额曰定光院　国朝顺治三年大图章京率大兵至百步铺见二僧云城即开幸勿伤民言讫不见明日复见二僧从卧龙巅洒水章京召郡民询之且述二僧形状民曰郡有定光伏虎二古佛者近是章京乃诣寺揭帐视之即前二僧也命阖郡鼎新其寺】
　　王中正【长汀人咸平中遇羽士授以铅汞术戒曰非遇万乘勿轻出后坐事流岭南至京师为有司所捕以闻帝命皇城司刘承珪问状具陈灵异献所为白金前后累钜万诏书褒谕后卒于京命塑像景灵宫】
　　黄升【长汀人幼得道法钱沈水中者呼之即出又能纳汞口中运气链之即成白金有蔡道人死升为棺殡得其书于墙隙间遂能召役神前知祸福后尸解】
　　陈嘛哩【长汀人学道庐山能以符呼役神尝驰祠中泥马出入乡人异之塑像石王庙寅湖虽春涨水溢不能及墓亦仙迹也】
　　梁野【又名戴长汀人兵部郎中頠之弟遇神人授致钱术甞雨弥旬薪米尽母责之戴引薪米十担从外来振袖偿直天圣初兄灏守庐州戴敝衣往省兄命更衣忽不见急遣官吏迹之见旅室中有钱半垜上有书云弟野人以烟萝侣久俟不果辞惟冀珍重有少钱烦周贫乏仍遗所服敝衣异香袭人自是不知所往】
　　晏北海【归化人元祐时牧牛旗面山遇二仙奕石上授桃与食遂羽化去】
　　曹道翁【不知何许人宣和间至长汀状甚野对人不坐不谈居数年稍合药济人辄愈入市必大醉归不则经旬不防一日戒其徒曰吾将适矣我庵后后数日庵邻见翁幅巾肩伞过济川桥唘棺无一物乃悟其尸解】
　　黄幸三仙师【上杭人钟寮塲未立县前有妖怪虎狼为害黄七翁与其子及壻幸姓者三人有异术治之羣妖遂息因隐身入石】
　　刘氏女【寜化人生不茹荤喜文墨九龄与人谈道若夙解自誓不嫁及笄父母许聘石城何氏子行甫越境忽有白鵞从天而下乘之飞去邑人建祠于上升之地郡以状闻赐额蓬莱观郡守陈轩题诗云白鵞乘去人何在青鸟飞来信巳遥若使何郎有仙骨也须同引凤凰箫】
　　元
　　月光禅师【寜化人生于元初家贫事寡母以孝闻饲鸭田间亡其一虑夫母欢取泥抟一雏补之母遂莫辨常言欲归人问何归曰欲西归耳后一日坐化田间久不还母趋视之异香缭袭母抚之曰汝真西归耶防头者再乡人异之以金漆垩其身祀焉时大徳四年也】
　　明
　　王破头【不知何许人破头一罅因以自名嘉靖中住上杭假寓县北有童子鬻茄破头戏取茄置头罅中顷刻尽童子泣破头笑曰勿忧茄还尔家矣归视果然尝取杨姑稍花和药錬之立成白金人叩其术秘不传元夕防坐谈苏杭灯花之盛破头语众暂瞑目可随我往众因遍览其胜少顷即还居一歳辞去众约同时分饯以试之破头同时各赴宴若分身者然比晓遂不见】
　　福寜府
　　太姥【相传尧时人以练蓝为业有道士求浆母饮以醪道士竒之授以九转丹砂之法七月七日乘九色龙马而仙因名太姥山】
　　晋
　　葛洪【字容父尝羽化温麻县南山今名其山曰洪山】
