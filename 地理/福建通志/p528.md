<!-- { "loadSidebar": true } -->
　　成化十三年火燬还珠门及民庐数百家　十六年长乐县十八都昆田里突起小阜高三四尺人畜践之辄陷明年复于其左涌起一山广袤五丈余是年大疫民多死　十八年长乐半占山崩压居民庐舍有死者连江大水坏县公署学舍仓厫坛壝民畜溺死不可胜计　十九年六月庚辰大风雨拔木发屋公署民庐尽坏城上敌楼頽毁一空福州九县滨江近溪屋宇荡折尤甚官私船漂没无算死者千余人二十年十二月戊寅地震有声　二十一年三月雨不止至闰四月闽县侯官怀安古田闽清连江罗源永福八县俱大水民多溺死继复大疫死者无算二十二年旱古田连江大疫　二十三年春大旱无麦秋大旱无禾罗源贼刼县库官军捕获之
　　治七年正月还珠门火延烧居民二百余家　十一年春长乐十九都灵峯上产芝三本　十四年古田白水寇逼县城官军殱之　十六年长乐马江大风覆舟死者数百人
　　正德三年还珠门火延居民庐舍百余家　四年连江地生白毛　十二年四月地震是岁地五六震皆有声　十三年四月雷震常丰仓五月雷震东城是月福州三衞军作乱初官军月饷八斗给之价布政使伍符以籴贱裁之军士诉御史议未定有进贵叶元保者富而黠遂鸠党盟城隍鼓噪通衢钥七门以守执伍布政子及其壻将杀焉城中大震致仕都御史林廷玉副使高文达出谕乃定八月贵等复乱大索城中金银聚众屯开化寺林中丞高宪副复出谕密会兵备副使李志刚潜计讨之姚景通者贵党也分金不平请为内应李与镇守谋率北门军攻贵贵走追斩之尽殪其党　十四年长乐大雨雪
　　嘉靖四年梅花镇海水忽变赤色经旦复清鱼虾可数五年夏大旱知府汪文盛奏蠲租赋　九年侯官
　　狱囚反时正月二十九日夜也初侯官令黎文会素酗酒守狱者得囚金纵之林汝美者故县吏也以杀人论死与剧盗车小二私以兵器藏中率众斩关而出杀令趋南门将逃于海时三司晨候御史于南察院遂杀布政查约参议杨瑀都指挥使王翺经历周焕贼逸去后颇追获是年四月长乐大常山鸣十一年春大雨雪里巷中羣犬惊吠是岁闽果不
　　实　十三年二月雷震万岁寺浮屠火光如炬照耀城中　十八年闰四月风大作屋瓦皆飞　十九年贼寇连江　二十一年罗源大水山崩沙压田长乐饥大疫　二十三年大饥巡按御史何维栢赈之何寻以劾大学士严嵩逮诏狱士民哭送道轵不得行　二十九年地大震海贼入长乐　三十年雨石于连江有声如雷十一月福州地震　三十一年二月乌石九仙二山产珠郡人竞取之着手辄碎　三十四年六月大雨雹倭寇福清海口镇杀数百人大掠而去　三十五年正月大雨雹是岁民间讹言有海骝精状如萤着人衣裾必死城中家击金鼓若防巨寇夜不帖席有道士市符治之有司疑即道士所为也将置之法道士逸去怪亦絶　十一月大雨雪三十六年正月改浙江巡抚都御史阮鹗于福建
　　从侍郎赵文华奏也　八月倭数千人由海入寇至福宁转掠而南逼省会四郊被焚火照城中死者枕藉南台洪塘民居悉为煨烬巡抚阮鹗竭库藏并括民间金帛赂之倭托言风未顺遂驾巨艘捆载防而去　三十七年正月倭仍连艘环泊梅花定海等处戕杀男女备极惨毒掠富家儿揭名于路令以数百金行赎则放还沿海庐舍焚燎一空　三月诏锦衣衞逮巡抚阮鹗赴京以言官劾其刮民间金币赂贼故也阮自浙参政超拜浙抚寻移镇闽意不在兵未一年所费闽库银六十余万　夏四月闽各县李树上生桃福清县有猪蜕殻色如丹　四月倭蹂连江逾北岭复逼会城转攻福清陷之执知县叶宗文刼库狱杀掠男女无算焚官民廨舍一空训导邬中涵举人陈见死焉　三十八年倭由福宁寇福州城门昼闭遂掠近郊陷永福而遁义士谢介夫战死五月倭攻福清巡按御史樊献科劾巡抚都御史王询参将黎鹏举失律夺俸抵罪有差　三十九年倭舟尚屯沿海巡抚刘焘下令大开城门往来不禁亲率兵追贼于闽安镇刘精骑射家蓄健儿数十辈俱习战贼慑其威名遁去　四十年倭寇泉州分其党围福清广兵王凤等作乱自江西度关欲乘虚窥福州至茶洋闻有备不敢下刘巡抚单骑谕之还所掠男女七百余人　四十一年正月朔地震有声三月三衞军郭天养等作乱【先是巡抚游震得遣兵征古田山寇通判彭登瀛与指挥王豪争礼不相得师旋无功彭通判委罪于指挥巡抚怒斩队长四人三衞军因阅教塲大哗侮辱监军副使汪道昆围之自旦至暮马侍郎森陈参政元珂出谕乃定】八月倭攻福清围未解游巡抚告急于浙江总督胡宗宪遣参将戚继光与都司戴冲霄把总胡守仁等率兵万人由间道趋闽　十月衞军郭天养等再作乱【以藩司勾算月粮众噪聚鼓楼前公署皆闭天养等益骄突入龚祭酒用卿家斧其柱燬莆田黄侍郎大用新构将军山居侍郎马森复出谕乃散】　四十二年戚继光大破倭于兴化既解其围趋福州合击长乐贼破之斩首二百余级倭屯海上者尽遁残寇五百由北岭窥会城千总胡世斌驱之多赴海死【先时倭为闽患累年华亭徐相公忧之荐刘巡抚又不合于严相病免闽乱益滋山寇起衞兵骄人汹惧莫保其生至是徐相得专政柄适倭陷莆乃与兵部尚书杨博谋超拜参政谭纶为御史大夫又以巡按福建御史李邦珍屡荐戚继光战功用为总兵发南京库帑二十二万两助饷谭纶至以戚麾下千人自衞始申法令峙粮储为灭贼计召乱军郭天养诛之三衞股粟山海诸寇以次讨平由是流亡复业闽人始甘食其土矣】　四十五年正月朔地震
　　隆庆元年诏蠲福州逋税
　　万厯二年八月昼暝空中有声如雷地大震方山巨石坠于田　五年巡抚厐尚鹏奏蠲福州军饷未输者数万两　六年五月大水侯官怀安稼损十之八是秋大旱　七年正月丈量官民田亩【先是升平日久田亩冲崩及里胥飞洒各县浮粮难以数计巡抚刘思问奏请丈量报可乃沿坵履亩逐一清丈然奸猾舞文其害尤甚不过取足原额而已闾阎之病未瘳也】三月裁怀安县并入侯官县六月新作贡院成【时给事中萧崇业册封琉球暂为使馆家人弗戒燬于火至是重建东西号舍始改砌以砖】　十八年正月不雨至秋八月　十九年夏大旱　二十年三月二十五日星陨于闽县东南者三　二十一年闽县知县王仰为家奴毒死仰子廷试手杀家奴三人于城隍庙　二十二年二月不雨至夏五月谷涌贵饥民大噪掠刼城中越三日乃定【先是连岁不登三四月间毎石谷价至五钱阖城米肆尽闭东门李章家故饶仓多陈朽列米于肆故高其价令籴者鳞次而入有陈七者往籴自辰至午不得入乃大哗于门李殴之众乘机遂乱尽掠其米入焚其仓烈焰亘天巡抚许孚逺闻变遣坐营古应科提兵捕之凶首逸去所缚者收拾灰烬之饥民而已次日解赴军府孚逺陈兵于门出旗牌欲枭之布政使管大勲兵备佥事张乔松入见求寛解始捆打割耳以狥是夜邓三鼔众攻焚古应科之屋为卒所擒呉和尚挟讐刼烧北门蔡审理家城内外闻风抢掠者十余处巡抚许孚逺始部浙兵分布城中固守各巷口栅门戒人夜出又次日大发仓廪乱遂定后巡抚金学曾至斩邓三等于市】　二十七年督矿税太监高宷至　二十九年八月毁九仙山新台【初内使建台于九仙山之巅及乌石山之麓形家以为非宜后诸生以辟路毁其亭寻复建三十九年巡抚丁继嗣言之内使遂撤去】三十年七月风作长乐渡舟覆溺死三十余人八月二十五日夜长星亘天头大红色尾尖白色三十二年十一月初九日地大震有声【时方夜动摇不止屋】
　　【若将倾人争惊避墙垣多頽塌】　三十四年八月初七日大风阳岐江五舟并覆溺死千余人【是时兴泉漳三郡生儒就试不得入急欲发舟舟人止之不从中流起风五舟俱覆乃讹以为峡江误也】　三十六年五月大饥【时连年荒旱巡抚徐学聚给引招商听其兴贩于是商贾转运江干鳞集谷价虽腾民鲜饥色江淮苏松之米浮海入闽自徐公始民受其赐大矣】九月闽县鼓山石崩有声如雷十一月二十二日东城守门军苏九郎妻郑氏一产二男二女　十二月十七日已时布政司火药库火【库四旁皆隙地扃鐍甚严中有佛狼机铳数门忽火自内出奔突冲击人皆惊仆满城屋瓦尽震】三十七年五月二十六日大水入城【先二日建宁蛟水发冲坏城郭漂流庐舍压溺男女以数万计是日将乐顺昌等县蛟水亦发所荡村落悉为邱墟二十六日淜湃而下势若奔马防城中平地水深数尺郭外则丈余矣浮尸败椽蔽江塞野五昼夜不絶故老云二百年来所未睹也水皆卤浊色人不敢饮于江者匝月当事以灾闻奏请蠲赈然是时水旱遍宇内朝廷亦不能毎人济矣】八月大雨初六日乌石山崩【山南仁王寺旁有新立阮公祠暴雨山崩祠尽燬压死者数人】是月风雨弥旬初六日贡院内水深数尺文塲垣舍倾坏巡抚御史陆梦祖改初塲试期至初十日始入试　三十九年改大田驿官路由扈防至仙岐渡江抵阳岐入省【寻又改从呉山过江】是年罗源县羣虎为虐知县陈良谏祷于神捕获四虎害遂息　四十年二月十一日大风马江渡覆死者百余人　四十一年罗源县大旱　四十二年九月长乐后山民房发火有龙起于鼓尾潭大雨火灭　四十三年八月永福县大水漂流城郭田园人畜渰死无算　四十六年秋分夜东方有云赤白色形如刀长丈余累月方消
　　崇祯五年三月大雨雹麦无粒收　是年刘香刼连江诸生赵瑞印率乡民陈其惠等御之遁去其惠战死九年刘香海舟入长乐松下民窜三日絶烟　十
　　年十一月十九夜西南有物如流星下坠大如至半而灭其光熠燿　十二年连江浦口地裂出血喷激丈余　十三年长乐县风雨大作拔枝发屋滨海如洗　十四年正月二十八日雨水如黄泥　五月二十日大水城渰及半　七月初一夜大风拔木发屋公署民庐尽毁城楼皆倾倒覆舟无算　八月城中野外果木皆华　十五年九月二十七夜南门火延烧千余家
　　国朝顺治二年六月二十七日明唐藩入闽是夜有星形如长刀　三年二月十四夜芝山寺火延烧钟楼灵源阁及民庐　五月十八日积雨遂成巨浸城中水深六尺　九月十八日
　　王师入闽兵不血刃居民安堵是月二十日执齐巽张份张质江不空戮之　十一月初三夜开元寺火五年春福州大饥【先是丁亥七月四郊多垒路途阻塞米价日腾城中多饿死初食草根水萍继而争噉人肉毎遇市曹戮人啖割无余或诱幼孩入户而刲之甚至自刃其子巡按周世科更立磔磨钉剥之法滥及无辜閠四月总督陈锦兵至悉除苛政运米赈济禾稻渐熟民庆更生】　十四年固山郎赛出镇闽省圏东汤二门民居北至汤关闸南至水关闸以河为界驻兵　十六年七月二十八日风大作様楼开元寺坏　十七年靖南王耿继茂入闽镇守次年复圈民居相桥上河西一带及水部门外民居至河口止　十八年五月盐运司王志佐刑拷生员邓譔譔自刎于明伦堂福州狱兴诸生林芬等几罹于法巡按范平疏救之　是年夏大水漂溺庐舍秋移沿海居民于内地　七月初一日火烧双门楼第一楼延及民居千余家
