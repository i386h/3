<!-- { "loadSidebar": true } -->
　　【里人蒋栢山建并舍修路田嵗一收之蒋氏子孙嵗轮一人董其事】永济桥【明崇祯三年里人陈六□募建】竹柄桥　牛相触岑桥【四桥俱县东北】浮桥渡　龙江渡　罗溪渡　盐渡　南洋渡　黄猿渡　蓝家渡　南塔渡　南蛇渡　张滩渡　水南渡　语口渡　梅溪渡　水西渡　回龙渡
　　宁洋县　山谷桥　城口桥【俱城东】西洋桥【在城西　国初知县萧亮建康熙二十八年知县沈荃重建】宁济桥【明万厯五年知县邓于蕃建长九十八丈九年圯于水知县杨继时重建崇祯间复圯形家谓此桥闗鎻三溪联合两洋所宜议复者】青云桥【旧名玉江明万厯间知县黄梦鸿改建崇祯间圯于水国初知县萧亮捐修康熙十三年燬十六年知县陈三十一荃重修】太平桥【康熙二十九年知县沈荃重建】利济桥【明万许一元建沈荃重建】金京桥【以上俱城南】岭兜桥　香山
　　桥　钱公桥　蚌口桥【四桥俱城北】田中央渡　小溪渡赤洋埔渡　公馆渡
　　福建通志卷八
<史部,地理类,都会郡县之属,福建通志>
　　钦定四库全书
　　福建通志卷九
　　风俗
　　风俗之殊厥与政通隂阳寒暑之所布濩山川燥湿之所融结五土异宜此系于天者也上导之则为风下被之则为俗此从乎人者也闽地燠多寒少气候中和上而建劒之溪湍下而泉莆之潮涨蒸为风气大率民性柔缓尚文雅而习华靡土瘠民劳善心易生其大较也千百年来常衮蔡襄之所鼓舞杨山朱考亭之所转移文教渐摩海濵邹鲁论者谓治世丰年气象休暇习尚髙于齐晋是在培化原者之整齐而画一之而已我
　　国家同风一道惠此方民
　　特命重臣观风整俗輶轩所临捷如偃草比年蒸蒸丕
　　变协于荡平岂非从违好恶
　　皇制其衷毕雨箕风民从其好者欤逺稽前史所称者如彼近騐当今所树者如此他日省方问俗太师陈诗当与江沱汉广歌南国而臻上理不其懋乎志风俗
　　福建
　　隋书地理志云豫章之俗君子善居室小人重稼穑建安俗颇同豫章按隋建安郡即今八闽地也
　　宋史地理志云民安土乐业川原浸灌田畴膏沃无防年之忧　向学喜讲诵好为文辞　信鬼尚祠重浮屠之教　土地偪陿生籍繁伙虽硗确之地耕耨殆尽亩直寖贵故多田讼
　　元贡师泰送李尚书序云终嵗勤动仅足给食
　　福州府
　　晋郭璞迁城铭云遇兵不馑遇荒不掠遇灾不染图经云其俗俭啬争者喜讼病者好巫　晋永嘉中衣冠多趋闽自是畏乱无复仕者神龙中州人薛令之始登上第其后李椅常衮皆以崇重学校为意于时海濵几及洙泗　女率作同于男
　　本志云由建劒溪湍而下泉莆潮涨而上适至是而平民生其间其性舒缓
　　闽中记云产惧薄而勤羡用喜啬而实华自晋宋文雅以来教化丕变家庠序而人诗书君子外鲁内文小民谨事畏法　民以鱼盐为生
　　长乐志云土瘠民稠男勤耕读女尚蚕织濵海者事渔钓附山者为工商
　　刘克荘陈公生祠记云福清土瘠物货不产商贾靡至君子多业诗书细民多执工艺　其俗劲悍喜争
　　健讼为诸邑冠
　　林俊福清城门记云福清吻海背江风潮簸啮山秃赭乏林木石离离骨人钟之忠特竒峭次亦凝重自立
　　林畊连江贡士荘记云地瘠民贫
　　连江县志云习用俭约人多尚义治丧不用浮屠罗源志云邑初湫隘人物寂寞绍兴中邑令陈偁迁之后髦士辈出细民亦知向学　民淳讼简敦尚本业
　　宋古田令陈昌期学记云邑人贵巫尚鬼景徳间李堪令邑禁革巫鬼民始识仁义礼乐知教化
　　古田志云民俗鄙朴颇好讦讼
　　元呉海送郑训导序云古田在昔提封之广居民之众邑里之华文物之盛葢彬彬焉
　　屏南县【雍正十二年分置风俗同上】
　　宋常挺闽清贡士荘増田记云家相率而学人相率而善
　　闽清志云男耕女织民不侈靡
　　宋永福令黄子理玩芳亭记云山居之民终身不知车马驰骤之逸火蘙水耕岩锄陇莳
　　林岊虚心堂记云簪缨星罗诵风行髫齓有文农工知义易治而难服
　　何乔逺闽书云福州闽中一都防西北控瓯剑东南负大海气候恒燠田每嵗两获鱼盐果实纺织之利颇饶其俗尚文贵节君子朴而守礼娴于文辞小人谨而畏法虽负贩之夫相遇衢道举手若揖让　长乐濵海有鱼盐之利山多果实俗俭而用足辨贵贱序长幼有古遗风　福清背山靣海多湿卤有海舶之利其人刚劲尚气多行贾于四方以其财饶他邑连江亦有山海之利鲜厚赀其民舒缓而用俭　罗源抗负岩峦襟带陂泽邑居岚气如甑民山耕海渔仅足自给俗少文而易治　古田旧曰山洞隂箐壑岚气至午乃霁地瘠难以蓄众壮者多佣于四方闽清山田引泉注之嵗收多入俗务稼穑而笃于
　　事鬼　永福气候风俗与古田闽清同亦信鬼而悍剽
　　兴化府
　　本志云梁陈以来已有郑露书堂及唐贞元时林藻伯仲因之肄业欧阳詹来自泉山原其所倡儒风不在常衮入闽之后
　　唐僧湼槃防云此地永不动干戈
　　宋黄公度学记云莆田文物之邦自常衮入闽之后延礼英俊儒风大振　僻在南隅而习俗好尚有东州齐鲁遗风
　　宋陈俊卿对髙宗语云家贫子读书
　　陈俊卿贡院记云莆介于泉福之间市防戸版不能五之一而秀民特多
　　宋游醳通判题名记云比屋业儒号衣冠盛族至今公卿相望
　　本志云诗书礼乐为八闽之甲　莆之科目肇于唐盛于宋尤盛于明每科与试者视闽居半与计偕者视解额恒得三之一祖孙父子兄弟叔侄登科第者先后接踵科目得人之盛天下罕俪产薄而用俭吉防之需称家有无
　　宋陈谠道庆堂记云莆中三邑仙游为壮邑有四民士风为盛士风盛故巨室多
　　陈尧通杨公塘记云仙溪民朴俗淳去末就本相安垄亩中熙熙如也
　　何乔逺闽书云壶山兰水映带秀发故其人好礼而脩文士相矜以名节　布韦蓬藋莫不顾化老生宿儒出而授经近地歩趋坐立造次不失下至洒削卖浆者流无敢岸帻科头行衢道贫家觞豆数行秩秩有序咿唔之声比屋相闻　仙邑倚山田颇足自资而少出门
　　泉州府
　　宋王十朋止讼文云泉在七闽之中民淳讼简素号易治
　　图经云濒海者恃鱼盐为命依山者以桑麻为业大抵皆崇俭朴　好佛法重婚姻丧祭以俭薄为耻
　　宋张阐曰泉之为郡风俗淳厚其人乐善素号佛国曹脩睦建学表云地推多土素习诗书
　　宋志云爱身畏法崇逊耻争儒者安于闾里以漂泊为病仕者守其涂辙以奔竞为羞　木少桑柘妇罕蚕织冬无冰雪或不御棉
　　明陈叔刚重建夫子庙碑记云南安去郡治最近号称剧邑深仁厚泽之所甄陶者六十余年百里之间诵相闻
　　陈安国儒学记云惠安濒海地瘠民贫
　　元林泉生大同书院记云同安多古碑凡朱子所撰述者邑人咸能成诵彼岂为虚敬哉
　　黄鋭安溪县诗云掌地也成田
　　何乔逺闽书云泉州枕山负海有荔支龙眼之利鱼虾蜾蛤多于羮稻悬岛絶防以网罟为耕耘附山之民垦辟硗确植蔗煑糖地狭人稠仰粟于外百工技艺敏而善仿北土缇缣西畨毳罽莫不能成妇人芒屩负担与男子杂作其君子无造次辨丽之智其小人帖帖愿谨自取衣食　南安土壤滋沃宜果其人质率尚意气　惠安地少壤多稻麦畨薯可以支嵗辟纑织苎有葛屦之风村落庆吊用布帛牲谷为礼其君子忠信其小人俭畏而任慤　同安朱子之所过化其君子励节而小人任天　安溪山水清激其士慊慊山故产铁五方民衣食其中亦能耗谷而丛警
　　漳州府
　　宋傅自得道院记云其民务本不事末作
　　陈淳北溪集云此间民俗大槩质朴谨畏然其间亦有奸雄健讼为善良之梗使不获安息者　俗尚滛祀多以他邦非鬼立庙　此邦陋俗常于秋收之后优人互凑诸乡保作淫戏及弄傀儡
　　宋郭祥正净众寺法堂记云闽之八州漳最在南民有田以耕纺苎为布弗逼于衣食乐善逺罪非七州之比
　　本志云敦尚质朴务业者多健讼者少　其民轻死易发
　　明王祎诗文物如邹鲁　奢僭仍民俗
　　本志云民间婚姻男家务为观美女家极力以求称之侈靡无节亲旧之葬或设祖祭数月营办务求珍异不计财费丧家则盛筵席以待之竞为丰侈
　　龙溪记云业农者近郭之民业鱼者濒海之民
　　宋卓尊为赵师缙漳浦县蠲役记云俗厚讼稀
　　南靖志云其地气候多燠田一嵗两熟苎一嵗三收男力耕稼女勤纺织
　　长泰志云邑与龙溪相识地僻人稀民勤耕织不好华丽不事商贾
　　何乔逺闽书云闽中诸郡惟漳为剽悍外发愤肮脏内实畏法而惧罪族大之家多入海贸易散之他郡其君子彬彬有文翩然意气而多自喜于千秋之业漳浦其民殷庶士娴文辞　海澄有畨船之饶行者入海居者附赀或得窭子弃儿抚如己出长使通夷其存亡无所患苦　长泰为漳肘腋市巷四民率岸帻羣处
　　延平府
　　本志云民俭啬而颇尚气义质直而不为奸诈　家乐教子五歩一塾十歩一庠朝诵暮洋洋盈耳　杨文靖罗文质李文靖朱文公四先生倡明道学称为邹鲁之邦　诸儒讲道明义遗风余教犹未冺
　　劒浦记云以耕织为生
　　顺昌记云士以诗书相劝民以耕桑为务　小民畏刑宪而寡词讼
　　将乐志云尚气而轻生　嫁娶多过乎奢而丧葬则未尽乎礼　民重去乡井
　　沙县志云商贾工技之流视他邑为多
　　尤溪志云民鲜工商
　　永安县志云土壤肥饶民俗轻剽
　　何乔逺闽书云延平山川清明挺秀恒燠少寒地多险阻田宜稻山宜茶民惮逺出为商贾无他役作而勤于耕耨女虽至贫纺绩不出戸是以不至饥乏而亦无千金之蓄其君子无脂韦之气其小人朴啬不敢为非　顺昌介东广之冲溪山秀丽煮竹为纸赋税之人不待追呼桥梁道路劳力费财而无靳心　将乐岩岫磊砢溪流清泚乡有苎布之利其民多技而好胜喜于为商　沙县居延上游其民俭朴力作吝财以含忍胜人文学之外习伎艺精绘事　尤溪万山之中土瘠收薄民多负气剽悍有巫师之习为符咒　永安巉岩峭壁俗视他邑为轻剽近乎沙者文而靡折于尤者朴而顽民习技巧
　　建宁府
　　建安志云自五代乱离江北士大夫豪商巨贾多逃难于此故备五方之俗处市井者尚侈而好浮居田里者勤身而乐业　尚气而喜节易鬬而轻生君子勇于为善小人敢于为恶
　　宋韩元吉记云其民之秀者狎于文家有诗书尸藏法律　赋其厉气者亦悍以劲
　　本志云秀士狎文辞重清议百姓畏官府男女别途各勤其身
　　盛均序云民猱黠而易随
　　建安集云农力甚勤桑麻被陇茶笋连山土风差胜朱行中诗水无涓滴不为用山到崔嵬犹力耕
　　本志云自朱文公倡道东南彬彬然道义之乡擢科第登馆阁者辈出居亩处闾里者诵之声相闻贫富不相资贵贱不相等荜门圭窦之士皆能挟族谱以推流品
　　崇安志云民多悍戾罕尚文艺自唐李频为建州刺史以礼法治下民始知文雅至宋胡文定刘屏山朱考亭诸公继出诗书礼乐之盛几于洙泗
　　浦城志云士颇以名节自励
　　松溪志云土风淳朴人性俭约地瘠民贫男务耕稼女勤织纴不事商贾末技
