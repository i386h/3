<!-- { "loadSidebar": true } -->
　　吴文元【字善长瓯寜人成化丙戌进士选监察御史巡按浙江禁奸革弊无所忌畏值乡试镇守内官以试事干请文元摘姓名斥出之杭城火发仓赈食给木植为居陞浙江副使建议海道便宜十事陞河南按察使致仕】
　　滕祐【字吉甫康孙成化甲辰进士授行人治初擢监察御史疏论传奉官不宜滥授太常清职不宜滥及黄冠孝宗追思孝穆皇太后遣使往广西贺县访亲族有司漫举应诏冒官赐宅诏祐往防祐微服至贺濳迹其庐井丘陇以闻伪者遂抵罪焉】
　　张瓛【字孔圭浦城人成化庚子举人任贑州府推官陞同知时汀卲冦侵境嵗饥疫瓛竭力拊恤瑞金石城二县故无城瓛倡筑之前后平反死狱四十余人在郡十三年卒士庻奔哭为之立碑子鹏有传】
　　袁镐【字世京建阳人治间由国子生任广东琼州府推官折狱详明罪人詟服会琼缺守贰镐摄理振纪纲除宿弊罪奸吏所部肃然卒于官】
　　杨旦【字晋叔荣曽孙治庚戌进士厯吏部考功郎中尝考察京职有被黜而夤缘奏辩奉旨再覈马文升仓卒欲改拟旦曰祖宗来未有此例幸门一开后将谓何竟覆罢陞太常少卿归省还朝中官刘瑾欲要见不得遂以违限出知温州提督浙江学政瑾诛陞顺天府尹时武宗未建皇储与九卿具疏请择宗室之贤者育于宫中寻奉勅总督京通等仓适回贼犯边甘肃驿骚奉勅督理粮饷陞总督两广军务兼廵抚番禺清逺河源等县蘓冈十八山滴水岩等寨猺獞负固旦调集官军土兵分道并击斩级万一千有奇俘获四千一百有奇夺回被掠男女二百三十余人牛马辎重不可胜纪玺书褒异以母防奔归嘉靖初起掌南院陞南吏部尚书旋改北会桂蕚张孚敬以中防陞学士旦率部院疏论忤防遂为陈洸所诬有旨令致仕科道交章论荐不报旦奉母至孝虽贵显不衰年七十一危坐而逝】
　　丘魁【字文元浦城人治壬子举人任奉化咸宁二县其在奉化嵗歉请于朝蠲民租在咸寜擒贺堪廖章二贼丁艰补宜城以忤当道解印赋归田二十咏自号景陶子】
　　杨崇【字逊夫荣裔孙治戊午举人任刑部司务疏諌武宗南廵廷杖寻改吏部主事陞祠祭员外郎出为广东按察佥事改滇南乞休归】
　　滕霄【字子冲建安人治壬戌进士厯官修撰预修国史进讲经筵每至进退人才之际必再三敷陈寻陞洗马为文章纯正典雅馆阁咸推重之】
　　范嵩【字邦彦瓯寜人治壬戌进士授宁国府推官六合豪利某杀人不法嵩亷得其状置之法豪持重贿入赂刘瑾瑾诈旨建嵩至京未推鞫豪已毙狱事得寝擢监察御史补襄阳府司理累迁广西兵备勦捕贼首黄武夫等改补广东擒临高县剧贼王来等俘其余党空其巢选兵壮立营防遏万琼黎贼出入之路累陞右副都御史廵抚四川时番酋据险为乱嵩遣将运谋先后斩获贼首擦舌等六十九人擒获陈汴等四十三人因请修建武学畜养将才以备边陞南工部侍郎致仕年八十余卒】
　　雷仕檀【字季芳建安人正徳丁卯举人知安顺州安顺故覊縻地仕檀以汉法诱治之土酋皆聼命袭冠带受约束遣子弟入学有指挥纵奴杀人匿其尸仕檀置诸法擢河南府同知赈饥捕蝗如不及以余力敛才训兵迁吉府长史从弟仕柟字元芳成化乙未进士以户部郎厯浙江右叅政致仕】
　　杨易【字干叔建安人正徳戊辰进士厯官户部员外郎嘉靖中议大礼易与同官争之廷杖寻陞云南按察副使易博雅好古有嘉防诗稿石云困学集】
　　张鹏【字搏南瓛子正徳辛未进士授户部主事督马厰劾中珰私货影射之弊又谏武宗东廵转中乞归养以羡钱万缗留库嘉靖初应陞山东副使监司欲以贿脱二重狱不从自免归龙泉山冦逼城鹏与育司力图守御年荒给米活饿者观风使者力荐以疾辞年八十卒】
　　李黙【字时言瓯宁人正徳辛巳进士选翰林庻吉士嘉靖改元改户部主事陞兵部员外郎差阅大同军士战马镇卒素剽悍经畧侍郎胡瓒措置方军大哗黙请亟易帅变乃定调入吏部议复刘基及常李汤邓四氏勲爵常因计吏条上地方事宜论次舆地图数卷凡形势要害兵赋修攘之畧悉具世宗嘉悦因辨论宾礼位次忤兵部尚书王某谪倅宁国寻起为浙江左右布政以荐陞太常卿厯吏部左侍郎庚戌秋燕京戒严黙防守正阳门敌退擢吏部尚书防擢张臬为辽东廵抚而臬旧与严嵩忤咸宁侯仇鸾亦以请托不遂交谗之罢归后鸾以逆诛御批起黙吏部尚书眷注益隆加太子少保嵗当大计戒门下无得通宾客嵩滋不悦侍赵文华求为大司马不从乃摭部试策题为谤讪而嵩主之诬奏下狱寻卒赵文华入京前一夕彗出轸长数尺占者豫知为妨正蔽明之象隆庆初台省岑用宾等讼其寃诏复原官赐祭葬万厯中赠太子太保諡肃愍录其孙鉁入监读书所着有羣玉楼稿孤树裒谈建安人物考朱子年谱行于世】
　　雷燮【瓯宁人正徳末以贡士知平乐县值猺獞羣起民弃家逃贼依险自固　　　　　复业者免其贼贫无牛种者给之流亡遂复】
　　季琦【字师韩浦城人嘉靖六年以贡任开化丞置县事遇山冦猖獗出竒兵捍御境頼以安嵗饥捐俸赈民卒于官】李必昻【字时望浦城人由选贡知禄丰县擒贼杨泰等又讨平凤姐等贼受上赏先是贼蹂躏六县一州禄丰孤城人无固志必昻勉以忠义悉力拒之贼数战不利遁去擢守赵州补剑州以母老乞归年八十卒】
　　张爵【字允修浦城人嘉靖甲午举人判南昌陞台州同知倭防逼郡常事闭关村落万众号呼城下爵开门纳之又督兵与倭战于检桥大败之抚按荐其能竟以劳遘疾卒士民哭而碑之】
　　周凤岐【字文徴浦城人嘉靖乙未进士授绍兴府推官陞刑部主事以忤中贵出为太仓同知殱巨防林成□七蒲等塘转兵部郎中解绶归】
　　朱凌【字原父熹十一世孙嘉靖辛丑进士授戸部主事督九江税见所徴尝溢额遂议减之防楚地饥民多流离奸豪以卖掠子女为利载之九江闗严不得出辄溺之死凌寛其禁檄所司修荒政禁掠贩全活甚众后官至陜西按察佥事】
　　杨棐【字宾周建安人嘉靖癸丑进士起家峡江令厯肇庆守会广中有罗旁之役督府令高要市马百棐曰高州乃有善马马疋三四十金高要安得金三四千而令市马百乎卒减十之九后卒于官士民如失怙恃瞽者亦望府门而哭丧归奔送为罢市】
　　林命【字子顺建安人嘉靖癸丑进士厯知漂阳金坛俱有声擢谏垣疏议革冗官复条闽中致防六事得借留都积帑及闽中屯盐赋四十万余以充军饷出叅楚藩晋广东亷访为忌者所中左迁金华推官量移南部解组归着有正气録春秋订疑阳溪堂集】
　　朱奎【字元聚熹十一世孙以贡簿高安有负赎锾者辰加朴至申而纳询曰何速也曰鬻妻奎还其锾召令完聚陞思思经厯招安八寨单骑循行酋长感泣曰朱公清正后不敢犯寻免归】
　　徐浦【字伯源浦城人嘉靖癸丑进士授弋阳令奸民叶世豪聚众煽乱浦设方畧擒其渠魁三十三人余党悉定擢工科给事中出为广西佥事解绶归】
　　江龙【字世霖建阳人嘉靖乙卯举人初判南寜迁左州知州以荐改知郁林时州若积荒龙力为申辖嵗减二千有竒又革除斗级请保牛税诸不便事陞高州府同知议足兵粮守要害禁鬻子正黄册当移调未赴卒】
　　陈纪【字仲理建阳人嘉靖丙辰进士授汉阳令调鄞县是时督帅方欲招抚王直大索诸县牛酒犒师纪白罢之入为贵州道御史三疏时弊世宗嘉纳陪祀郊天以执礼忤严嵩意出分守岭东道大帅妄杀猎功纪发其罪状厯汉阳副使以父老乞归】
　　谢璿【字天仪建安人嘉靖戊午举人授怀寜教谕陞石城令适海防猖獗率兵殱其渠魁赈饥掩骸有嘉谷一本九茎之瑞调潮阳着有氷玉轩诗】
　　黄嘉宾【字子扬崇安人嘉靖己未进士知常热县邑有福山白茅河为豪家所据水利壅絶嘉宾欲图疏之防盐豪结党营私布赂官府有司莫治嘉宾以计擒其党语之曰汝辈作奸法当死若能为我疏白茅河者吾出汝罪众喜皆刻日受地河流复故旣事乃召其豪杖杀之而赦其子与其党与上官才之擢戸部主事】
　　黄大年【崇安人嘉靖辛酉举人厯知楚雄府以平缅甸功进关西副使督理寜夏累迁陜西按察使视事三月乞归】
　　陈烈【字思绍建安人嘉靖壬戌进士授绍兴府推官势家防人于辟狱具烈为平反擢监察御史疏奏中贵人又抗论执政出守处州甃堤濬堰均田平赋擢广东监军副使督诸军擒斩惠潮剧盗蓝一清朱良寳等以亲老乞归】
　　滕伯轮【字汝载瓯寜人嘉靖壬戌进士令番禺海防方炽伯轮稽保甲备楼橹教技撃筑外城以御之邑頼以安入为戸部郎督学两浙声教整严厯广东臬藩擢都御史操江南京条上江防八事督抚浙江值嵗凶闻仓告籴疏请改折漕纲停减织造并报可海盐塘堤坏发帑修筑岛防艅艎骤至率诸将驾楼橹击斩无算事闻恩赉有差寻卒赠兵部左侍郎廕一子谕赐祭葬】
　　徐栢【字守卿浦城人嘉靖壬戌进士授戸部主事筦通州二仓值米价涌贵令输者纳缗俟价稍损则转籴充库官民便之厯员外郎中徐州沛河决工部尚书朱衡知其能移咨擢用赞襄疏瀹分署六年出守亷州严饬海防授湖北右防政寻罢归】
　　朱东光【字元羲建安人隆庆戊辰进士知平阳补祁门以卓异擢戸科给事中出督河工擢广东副使征海蛮有功给赏为有力者所挤奉母家居十余年起为广西叅议讨平猺獞陞广东叅政复以御倭功加俸请老归着有训政编行世】
　　黄应龙【字国瑞瓯寜人万厯癸酉举人为长葛教谕陞知岑溪县拒李镇守兵饷常例抚陈三峰渠防造黄华桥邑杂猺獞俗尚刁奸应龙锄奸剔蠧民用安堵离任日军民遮留之】
　　陈应熙【字仲穆瓯寜人万厯丁丑进士授潮州司里折狱多所平反擢戸部郎河西务中官挠政商贾不通应熙上其罪置诸法寻监兑湖广嵗大歉请易漕粟以折色于是得留谷万解陞员外郎卒孙国钥万厯进士以戸部出守杭州亷介有风裁以忧归】
　　徐民式【字用敬浦城人万厯庚辰进士授松江推官时宰子弟怙势为暴乡邑民式曰宰臣平章天下司理平反一邑今里闬有不平非元辅所乐闻也悉捕置之法入为戸部郎外补皖郡擢光禄少卿厯银台冏寺巡抚江南时吴中田土十九入缙绅家贫民复投托寄戸不供徭役民式请均之以省觐归擢大司农卒弟民俊万厯举人】
　　赵旻【政和人以贡司训兰溪年老解组督学再留讲学壬戌倭犯境被执不屈死】
　　徐万仭【字抑之浦城人万厯癸未进士授金华推官迁荆州府同知荆有门摊役行赍居送取给民间万仭为设九等法令民季出金吏自办之擢戸曹司崇文门入羡金千余出守海寜罢门税农民例金千余以赎锾佐诸邑备边饷筑河防三十余处卒于官】
　　袁文绍【字防庵建阳人万厯庚子举人徳化教谕陞国子监学正厯戸部郎中以刚方忤权贵挂冠归林居二十年诗酒自娱立家塾以教子弟弟文超亲执经焉】
　　朱洧【建阳人万厯庚子举人教谕浦江迁景陵令邑值水旱蝗灾洧捐一切逋负请改行海运以苏民困卒于官贫无以敛民哀之】
