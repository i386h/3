<!-- { "loadSidebar": true } -->
　　蔡氏【叶文魁妻】郑氏【林鼎辉妻　以上俱长泰县人】
　　蔡氏【林朴素妻】曾氏【朱明贵妻】吴氏【诸生陈士选妻】叶氏【吴同爱妻】罗氏【诸生曾銮妻子喻门领乡荐】朱氏【张珍伟妻孙士良进士】曽氏【林琦妻孙脩领乡荐　以上俱平和县人】
　　国朝
　　杨氏【漳浦进士蔡而烷妻幼聪慧善夹旋学琴初布指便入精胜及长工诗晓星算尝与其夫夜分读史有所得辄见诸倡和倦则小歩庭前窥星躔占风雨或纺车轧轧坐对鸡鸣至懽也有晓起诗云径留残夜月透落花风每一诗成而烷有愧色惜其诗散佚但存碎金不得见全璧矣　名媛】
　　潘氏【龙溪谢复祯妻年二十祯亡潘恸哭欲殉时己有娠而姑先逝翁谕以守孤存祀弥月果生男遂矢志事翁子鸿竒登进士】
　　李氏【龙溪刘必甲妻夫卒李年十九子夣梅才周歳李艰苦备尝课子成立】
　　黄氏【龙溪郑宗炳妻年二十而寡子二歳又遗腹生男黄善抚二子孝事翁姑年八十卒】
　　蔡氏【龙溪儒士施日烻妻姑病刲股疗之姑愈而夫旋亡蔡年十八积纺资延师训子子福以歳贡授广文】
　　郑氏【龙溪林宗妻年二十二宗疾革谓之曰吾父老谁可托者若能俟吾父死而嫁乎郑泣曰妾方娠生女则死耳男也请终事翁巳而生男如后约乆之家益落或讽之曰而翁疯疾子弱旦夕且饥死改适便郑手刀自刺其目目睛坠血溅讽者衣笑曰家计之艰有甚于此者乎或大惊而逸竟奉翁终身抚孤成立】
　　欧氏【龙溪吴英妻年二十而寡遗腹未及三月毁容自誓卒抚孤成立年七十八而终】
　　陈氏【龙溪太学生柯上达妻蚤寡矢志抚孤终身不二】
　　林氏【龙溪诸生郑天标妻通孝经内则列女传年二十六夫卒每读夫遗书悲不自胜及舅殁姑亦病日夜侍汤药忧劳咯血辄咽下不令姑见年五十六卒】
　　郑氏【龙溪严钦纪妻年二十而寡苦节抚子事舅姑以孝闻】
　　张氏【龙溪黄镛妻年二十四而寡抚男元吉又蚤夭妇康氏年二十三事节姑孝姑妇皆至耄期防贞并着】
　　黄氏【龙溪邱厚妻厚以守备远任山西姑林氏病笃刲股调药复刲臂以进姑遂愈】
　　黄氏【漳浦人适同里张姓年二十寡父母欲夺其志不从止一女苦节五十余年卒殡萧寺乡人哀之】丘桂媛【漳浦人幼知书适程氏子年二十二而寡抚教二孤孟镳崇俞补弟子员未几相继殀丘守节六十余年乃卒】
　　黄氏【漳浦人年十六适诸生蓝铭瑜铭瑜卒黄恸絶复苏已而叹曰吾死夫嗣其殄矣乃为夫立后剪髪自誓逾年孤死家衅顿生多方消弭复立孤课督不倦遂以节终】
　　陈氏【平和人年十六归漳浦柯光防家贫陈以女红佐养六载夫殁苦节抚两男一女翁疯疾在床夫兄别居陈独立承事数年不倦翁卒两男相继亡陈叹曰予不蚤殉夫为二子也今何望乎欲自尽同居劝解之卒郁抑成疾死年四十二】
　　江氏【海澄人归于张夫卒遗一子防隣火延张屋江麾子出闭户抚棺思与殉大雨俄作火灭子将娶妇又死妇来奔誓同姑守尝与江庭中坐织指枯榴树问曰盍取而薪之江曰而夫手植者弗忍也妇投梭起倚树哭姑亦哭越数日榴复花且实十余年姑死又数年妇亦死榴旋枯】
　　纪氏【泉州人适漳浦陈胜康熙初胜以军功加都督佥事随师处州病卒纪年二十一遗孤纲甫三嵗贞白自守凡四十余年而卒夫弟尚有三子纪氏念尚贩负作苦共营家计命纲与尚三子四分其产尚固辞竟中分之尚敬纪氏如母抚纲如子至老不衰】
　　唐氏【南靖人都督陈舜穆之妻年十八适舜穆防舜穆将移驻河南欲挈唐以俱唐辞曰姑在谁荐甘防妾其留也许之舜穆至河南寻卒唐屡求死姑止之曰尔死老身谁依殆非尔曩者留侍意也且孤幼盍善抚之因不死旣而孤长唐悉典簪珥迎夫榇归守节四十余年】
　　刘氏【长防人适林葵禄蚤世刘遂絶粒七日姑强起之曰吾老矣若勿以累我乃勉食粥奉姑抚子年六十四卒】
　　王氏【长防人叶自本妻年二十五夫亡欲殉舅姑阻之遭防家毁王以女红佐养数十年康熙四十三年旌表】
　　凃氏【长防戴钲妻年二十而寡抚子灋倅广州迎养数月泣辞其子归事老姑年八十二卒】曾氏【平和防壮猷妻年二十二而寡无子欲以身殉其舅慰之乃谋族人立幼孙为继始终一节】张氏【平和人年十七归儒士陈通甫一年而通甫死无出姑为子立嗣而归张于其母家家故贫氏以女工自活且寄以膳姑闻姑病归徒步走五十里衣不解带者数十昼夜姑愈感其孝遂令合居抚嗣子终其身】
　　林氏【漳浦贡生李叶和妻年二十四而寡事翁姑以孝闻康熙甲寅防至或讽之避林泣曰姑年九十病且笃吾将安之死于贼弗惜也贼至一邨尽空讶林何以不去具以实对贼义而免之姑寻卒哀毁尽礼卒年八十九】
　　许氏【漳浦诸生蓝陈斌妻年二十九而寡家贫以女红经营家计严课孤子事翁姑以孝闻】陈富娘【漳浦人幼失父与母操作自给许字同里赖成成死富娘随母徃哭尽哀舅姑谋改适不从乃请于舅姑立族子为夫后而身仍归母家嵗凶忍饥以食其母母死哀毁卒年二十六】
　　呉二姐【海澄呉锦女六嵗许字钟防声防声游粤不归女年二十八矣姑聴改适女不从归钟养姑旣而防声没于粤姑亦逝或讽之嫁答曰若有他志何待今日遂以节终】
　　朱氏【平和举人李继岐继室年十九寡孝养舅姑抚前子仕衡弱冠补弟子员又蚤卒妇张氏年二十四生子四月抚孤守节与姑同操】
　　王氏【平和诸生赖天柱妻天柱死于贼生子未周氏年二十誓志抚孤奉翁姑以孝称闾里钦之】黄氏【平和林紫继妻年二十三而寡孝养翁姑抚遗腹孤成立数十年无改志】
　　王氏【平和诸生李鸣绪妻年二十八而寡二孤在襁忍饥哺子孝奉舅姑送徃事居备尝况瘁】叶氏【平和頼全妻二十二而寡子方晬屡以身殉继姑救而苏之遂忍死守节力勤织纴以奉姑抚子为已任】
　　郑氏【平和诸生李士俊妻夫死子宜煊甫二嵗抚孤二十余年宜煊入泮又卒妇戴氏亦孀居抚子人称双节】
　　卢氏【平和曾履隽妻履隽以征海防阵亡卢年二十嵗二孤在抱家无立锥借居于族之黄田楼饘粥率多不给或讽之曰贫而抚孤不亦难乎答曰固也畏难而去之生不如死且家富而孀谁则不能终无异志年九十有三】
　　李氏【平和诸生黄明阳妻年十五于归康熙乙卯海防防城明阳与子周俱死李以夫不可无后乃矢志立孤以终】
　　陈氏【平和诸生李开坰妻开坰蚤死垂白在堂诸弟尚幼陈年二十二以长妇持家备厯艰苦迨诸叔成立分居陈独侍老姑立夫侄芳华为后课督有成闾里钦之】
　　叶氏【平和人嫁陈满蚤卒抚一子时山贼刼掠至其室叶抱儿伏于户下祝曰陈氏存亡在此儿矣以身蔽之中六创不为动儿得全】
　　韩氏【龙溪进士韩登坛孙女年十八嫁周助生一子未三载而助亡韩敬事舅姑抚幼子以至成立】曾氏【平和诸生陈国铨妻年二十寡遗孤二贞操自励辛勤抚育以至长成】
　　陈氏【平和农家女归杨子美生四男夫死食贫守操始终不移】
　　沈氏【南靖呉岐伯妻年二十而寡抚一孤孀居四十九载】
　　叶氏【龙溪儒士施锜妻锜避海冦居汀之上杭未几锜卒叶年二十遗孤甫周叶上奉舅姑下哺孤儿备厯艰辛防平扶榇归里课子诵读年七十余终康熙五十九年　旌表】
　　林氏【漳浦儒士陈富光妻富光以痛父忧郁死氏年二十四水浆不入口者五日姑林氏劝慰乃忍死抚孤成立年逾九旬一堂五代人以为节孝之报雍正二年　旌表入节孝祠】
　　郭氏【龙溪儒士徐啓发妻年二十夫死哀恸欲絶念有娠又夫兄弟俱殁堂有老姑奉姑抚子备极辛勤姑殁殡殓尽礼子稍长即竭力卜兆营葬先人孀守四十载雍正二年　旌表入节孝祠】
　　黄氏【南靖诸生张福能妻年二十夫亡奉事舅姑抚子成立卒年六十二雍正二年　旌表入节孝祠】郑氏【龙溪徐子壮妻年十九于归甫四月而寡絶粒欲殉念老姑在堂含哀奉事歴三十三载雍正三年
　　旌表入节孝祠】
　　林氏【龙溪陈准妻凖殁林年二十五子甫三歳朝夕纺绩以养姑与子歴节三十七年雍正三年　旌表入节孝祠】
　　王氏【长防人年十七适郑时六月而寡守节不二翁被防掳脱簪珥赎回扶舅姑避匿山谷流离中克尽妇道守节至七十四歳雍正三年　旌表入节孝祠】
　　戴氏【海澄儒士林元仰妻年二十寡奉姑抚子苦节五十余载雍正三年　旌表入节孝祠】陆氏【海澄诸生林日曙妻年十九夫殁欲殉既念老姑在堂遗孤六月忍死守志后子脩少逰于庠守节四十余年雍正三年旌表入节孝祠】
　　杨氏【龙溪庠生李之荣妻年二十四寡奉舅姑课幼子守节三十六载雍正三年　旌表入节孝祠】李氏【海澄人许聘苏济未嫁而夫亡李闻讣奔防请于舅姑爲夫立嗣以夫侄广艾为后贞守二十八年雍正三年旌表入节孝祠】
　　黄氏【长泰王文兰妻年二十四而寡又值防乱家贫拮据奉姑无缺及殁殡殓尽礼哀慕终身孀居五十五载雍正三年旌表入节孝祠】
　　林氏【长泰张直斋妻年二十四寡子在抱舅姑未葬力营窀穸以妇代子家有祀田五十畆久鬻他姓林铢积赎还寿七十六嵗子萱登贤书雍正三年　旌表入节孝祠】
　　林氏【南靖陈跻未婚妻跻殁林年十八即奔丧守节孝奉舅姑舅殁养姑三十载雍正三年　旌表入节孝祠】
　　凃氏【诏安儒士陈文昆妻年二十方有娠夫死誓志抚孤奉舅姑克孝及殁拮据襄事苦节四十余载雍正三年　旌表入节孝祠】
　　林氏【龙溪儒士陈天行妻年二十五守节事姑尽孝姑病刲股愈之孀居三十五年雍正四年　旌表入节孝祠】
　　谢氏【龙溪诸生康椿妻年二十二守节奉舅姑抚幼子备歴艰苦年七十八卒孙孟侯成进士雍正四年
　　旌表入节孝祠】
　　张氏【龙溪儒士林长裔妻年二十八而寡姑哭子丧明张朝夕以舌防之三年姑复明人称孝感守节四十三载雍正四年旌表入节孝祠】
　　陈氏【龙溪郭守智妻年二十三夫卒舅姑老遗孤在襁陈忍死含哀苦守至九十一歳雍正四年　旌表入节孝祠】
　　余氏【诏安儒士何廷寀妻年十九而寡事舅姑抚孤子孀守二十三年雍正五年　旌表入节孝祠】林氏【海澄明经林承玉女幼能读大家闺训事父母以孝闻长适贡生陈国璵能佐其家海防乱米价腾贵隣媪饥欲死林推食活之乡有鬻子女者脱簪珥赎之国瑜死氏年二十七欲以身殉姑劝止遂矢志抚孤子寅亮有声庠序年七十一卒雍正五年　旌表入节孝祠】
　　陈氏【龙溪诸生郑元桢妻年二十而寡爲夫存嗣孝养舅姑五十五歳完节以终雍正六年　旌表入节孝祠】
　　叶氏【龙溪儒士林登瀛妻夫殁年二十四日不再食背负孤儿朝夕纺织姑病寝食待人氏防持至十余载翁逾九旬经营甘防无缺孀居四十三年雍正六年　旌表入节孝祠】
　　杨氏【龙溪诸生陈元勲妻年二十二寡誓志抚孤歴三十三载雍正六年　旌表入节孝祠】赵氏【龙溪张仕朝妻年二十五夫死守节家贫不能封树负土成坟时大疫姑病祝天以身代姑愈歴节三十八年雍正六年旌表入节孝祠】
