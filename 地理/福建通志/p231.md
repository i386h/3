<!-- { "loadSidebar": true } -->
　　黄国镇【字子方元符三年登第为福清尉孤介絶俗每游寺啜茗必偿以钱及去官偕一仆纵歩南归后仕至本路提刑】
　　林深之【字元叔莆田人为福州观察推官时观察温定简公事无钜细一听深之处裁尝以疾在告定简语客曰吾左右手病矣】
　　吴公诚【莆田人大观进士调古田尉政和初林利等冦山谷公诚独将数卒生擒利寘诸法尽散遣其余党提举何谊直论功累荐改承奉郎】
　　萧韡【字裳仲龙溪人大观中登第调古田尉获羣盗为减赃以免死或以赃不应格韡曰利囚命取官非吾志也迁福清丞有诬告平民事妖术者韡为申雪保全数百家】
　　黄泳【建宁人政和间知连江以父僎尝为是邑尤留心爱民政肃刑清邑人宜之】
　　陈桷【字季任平阳人宣和七年提福建路刑狱时福州以调发防秋兵资粮不满妄杀帅臣变生仓卒桷入乱兵中谕以祸福贼气沮邀桷奏帅臣自毙桷诡从其请间道以实驰奏朝议以桷知通变叛兵既调行乃追杀首恶二十余人一方以安建炎间复除本路提刑寻以疾乞祠】
　　江常【字少明惠安人靖康初知福州时建贼乘流廹城常谕以祸福贼罗拜散去州卒骄横喧噪牙门常治其黠恶纪律肃然】
　　程迈【黟县人建炎四年以朝散大夫知州事时建冦猖獗迈乞师于朝与孟廋韩世忠合兵讨平之虎节门内旧有六井歳久多堙迈悉濬之绍兴间再知州事】
　　辛弃疾【字幼安厯城人绍兴初提福建刑狱寻知福州兼安抚使每叹曰福州前枕大海贼渊薮也且四郡据上游俗悍易乱无积贮奈何为政朞年积余镪五十万缗牓曰备安库谓闽中土狭人稠歳俭借籴邻省比嵗连稔俟秋价贱出备安钱籴二万石以备荒又欲造万铠招丁壮补军额训练以防盗贼事未悉行为台臣王蔺所劾乞祠归】
　　陈可大【字齐贤莆田人令长乐大修陂塘邑人立碑记其徳】
　　朱宗【字成徳仙游人绍兴初建安盗起制置使讨捕无功除宗福建转运使趣入对宗曰愚民穷困无聊弄陛下兵将吏养冦不除诛敛益急将尽驱齐民为盗乞退还制置使专付臣绥集之后如其防而盗平】
　　张守【字子固晋陵人绍兴初知州事时右司员外郎张宗臣请筑州城守以州人困敝奏止闽自范汝为之扰公私空乏守抚绥雕瘵奏蠲所贷常平缗钱十五万初伪闽分八州之产为三等上给寺观中下给土著流寓守斟酌经费存留有差当时便之】
　　张浚【字徳逺绵竹人绍兴间以资政殿大学士知福州兼本路安抚大使留意民事事无细大必躬理山海之冦以次削平又时引秀士与之讲论经史命郷里长老劝率后进以止其讼鬬之习复奏以宁徳芹溪籍没田入学养士毎车骑出入民聚屋升木观者如堵墙去之日军民送者号泣载道】
　　叶梦得【字少蕴吴县人绍兴间以观文殿学士知福州兼安抚使时海冦朱明猖獗诏梦得领御前将士便道之镇梦得设方略多方招捕贼党悉平后以请老归】
　　辛次膺【字起季莱州人绍兴间以敷文阁待制知福州兼本路安抚使政尚清操先徳化所至不扰】赵令詪【字君序宋宗室绍兴中由永丰丞累迁福建运判兼提刑狱明敏有风采在朝多所建白】王晞亮【莆田人绍兴中为福建安抚司干办官防山冦窃发帅独委晞亮从军俾授诸将方略平俞彻明等数年逋冦详兴化人物】
　　祖秀实【浦城人绍兴中为福建转运使革害民诸政赋入率先诸路】
　　王大宝【字元潮州人绍兴中提福建刑狱道临漳有峻岭曰葵冈阻险多盗乗间剽刼大寳以囊钱三十万募民抉薮甃道十余里行者便之】
　　方廷实【莆田人绍兴中为福建提刑时海盗窃发廷实引用郑广軰以盗御盗遂相次遁去又奏除铺例和买之害发泉州常平米以赈旱饥民頼以济详兴化人物】
　　张致逺【沙县人绍兴间为给事中以母老丐外出知台州时闽冦郑广未平改知福州迨至郡而广等降遂选其众四百人营于城外即令广率之以讨羣盗数月悉平详延平人物】
　　薛弼【字直老永嘉人绍兴间福州伍黑龙軰势甚炽守臣议募他郡游手効用未及行诏以弼知福州弼言游手易聚难散请罢之以武士周虎臣为副将陈敏为巡检选丁壮给糗粮责以灭贼凡四年而贼平】
　　项悦【字无欲永嘉人初调闽县尉再调福清簿邑有七贤之謡悦居其首绍兴中知侯官县治加恢拓庭无朴声防嵗旱祷雨端潭潭在万山顶披棘徒歩烈日中数十里下山雨注两昼夜歳大稔而悦病暍死矣】
　　林雱【字徳甫莆田人绍兴中判福州适朝廷计僧口给食悉籍余财输户部雱以闽地瘠贫若寺观余财悉籍户部则嵗计敛必及民遂白府帅奏止】
　　李元吉【湖州人绍兴中知福清县时建剑盗起他邑练兵民多激变独福清晏然始至县讼者日数百軰元吉为政朞月月三四牍而已后卒于官临殁犹以悯雨恤刑为念】
　　呉一鸣【字伯大南剑人绍兴五年令长乐明于断狱县豪家逋租厯数令不能诘一鸣督之期年仓廪皆盈】
　　叶荐【建安人绍兴中为福建帅幕调罗源令筑白柯塘以利民田时制官获盗至二十余人者当受赏荐独多矜释不自为功详建宁人物】
　　顔师鲁【龙溪人绍兴中知福清尝兴水利辟陂洫亘四十里嵗大祲发廪劝济又谕富人出粟故髙其籴价舟载四集市籴更平详漳州人物】
　　刘朔【莆田人绍兴间知福清听讼使两造自诣无追呼者邑庭常空】
　　郑侨【字惠叔永福人绍兴中知福州减古田重税罢义仓之和籴者庆元中除本路安抚使再知州事】汪应辰【字圣锡玉山人绍兴间知州事寛厚爱民奏蠲一切苛赋】
　　赵子防【宋宗室隆兴初知州事嵗饥告籴旁郡米价顿平民頼以济】
　　汪彻【字明逺浮梁人乾道间自宁国移知福州兼安抚使尝言起自孤寒所以报国惟无私不欺尔自奉清约虽贵犹布衣时】
　　陈俊卿【莆田人乾道间以观文殿大学士知福州兼安抚使政尚寛厚治盗独严平水贼倪郎乱迁银青光禄大夫转运判官陈岘建议改行钞盐法俊卿移书宰执极言福建盐法与淮浙异遂不果行明年请祠归淳熙初再知州事民习其政不劳而治防有防尽发本路海船及拣禁军俊卿奏止民为祠立碑俊卿禁而碎之详兴化人物】
　　张次防【字和仲浦城人为福州司理有直声部使者摄州事以私意挠狱次防坚持不可使者不能夺帅陈俊卿荐之迁西安令】
　　郑兴裔【字光锡开封人乾道间为福建路兵马钤辖过阙入见询以守令臧否兴裔条拆具对帝谓兴裔识时务习吏事防置武臣提刑就命为之郡县积玩检騐法废兴裔剏格目分畀属县吏不得行其奸建剑汀邵盐防屡更漕臣请易纲运为钞法兴裔极言其不可又请置澚长海冦至輙率民御之】
　　姚希得【字逢源潼川人通判福州徒歩至郡吏不知为倅也居官忠亮清俭好引善不要虚誉】杨汝南【龙溪人乾道间令古田崇学校置学田又造安福桥以利民详漳州人物】
　　游九思【字成之建阳人为古田尉律已严莅事敏抚民仁邑人爱之】
　　林光朝【莆田人乾道三年以论龙大渊曽觌出知永福县事治多善政大臣论荐召试馆职详兴化人物】
　　郭能【温陵人乾道三年为古田丞以论语中庸阐明奥防啓牖后学士皆从之户外之履常满】杨楙【字林之晋江人乾道间知永福常乘小车行阡陌访民疾苦】
　　姜特立【字邦杰丽水人淳熙中累迁福建路兵马副都监以擒海贼姜大獠功帅臣赵汝愚荐于朝除閤门舍人】
　　宋若水【字子渊双流人官吏部为时相所忌出提举江东常平等事防移福州闽俗多不举子若水力禁之汀被盗后大疫继作若水煮药自随以饮病者乂发建阳常平米以赈民饥全活甚众寻除湖南提刑狱】
　　应孟明【字行实永康人淳熙中为福建提举常平事有不便民者悉咨访以闻光宗一日御经筵因论监司曰朕近得数人应孟明其最也寻除江东提刑狱】
　　梁克家【晋江人淳熙间以资政殿大学士知福州事克家有海内重名在郡尤留意民事尝修三山志四十卷详众州人物】
　　赵汝愚【字子直宋宗室居饶之余干县淳熙中以集英殿修撰知福州仁厚恺悌持身亷洁城西旧有湖溉民田数万亩后为豪猾堙塞汝愚复请开濬至今利焉绍熙初以敷文阁学士再知州事逾年召知枢宻院事】
　　赵希怿【字伯和宋宗室淳熙中进士赵汝愚帅福建怿干办公事尝言治人如修身治政如理家爱民如处兄弟汝愚嘉之荐于宪帅辛弃疾弃疾尚威严僚史不敢有所可否希怿独尽言无避时侯官邑苦税重嵗额不登希怿稽核公帑羡余足之弃疾累荐其能厯昭庆节度开府仪同三司赠少保】
　　陈傅良【字君举瑞安人淳熙中以太学录出判福州梁克家领帅事委成于传良传良平曲直以义断决强御者不得售其私】
　　黄琮【莆田人初尉福清邑有卢岭峭险百丈琮捐俸以石甃道淳熙间擢知闽清时方兴道藏安抚黄裳令十二县分敛民钱各数百万琮独以已俸输之改知同安寻命为福州方田指教官均量无私闽清人喜其复来欢呼载道琮介特所在守官人不敢挠】
　　傅伯成【字景初晋江人淳熙间自諌垣出知连江课农桑裁浮靡又修筑东湖斗门石堤三百余丈民受其利邑有井伯成所凿也名之曰傅公井】
　　诸葛悦【淳熙中任长乐簿时丞相史浩帅闽不轻以狱讼委属吏闻悦贤多令判决咸得其平浩滋重之时幕府宾游故盛多迎浩意惟悦一话一言非裨补民生不轻出口浩欲荐之防悦病卒所着有易论若干卷】
　　曾跃麟【字子龙南恩州人淳熙进士授罗源簿设法弭盗阖境以寜擢判汀州所至有声】薛叔似【字象先永嘉人光宗时为福建转运判官后又以端明殿学士谪福州雅慕朱熹穷道徳性命之防兼通天文地理钟律象数诸学】
　　余武弼【字直儒祖奭子以文林郎充福建提刑狱检法官时临汀盗剽聚武弼画防擒之】陈居仁【字安行兴化人庆元初知福州甫入境有饥民啸聚即分兵击平之居仁风度凝逺临事毅然有守虽宗室暴横必绳以法所至称循吏】
　　赵善□【庆元间知连江周视隠匿搜剔蠧弊百废具兴乂修学宫建斗门民懐其惠】
　　赵善昈【字文彬龙溪人登庆元第调连江丞摄邑事修常平仓易以新米又兴水利以赈贫民】徐辉【知福清县聪明强敏在官三年凡有伪辞皆记其时日姓名人无敢欺】
　　李孟传【字文授上虞人宁宗朝为考功郎以不附韩冑出提举福建常平诏入对首论用人宜先气节后才能益招徕忠谠以扶正论故人有在政府者折简问劳甚勤孟传逆知其意即谢去出闗至闽大饥发廪劝分民无流殍胄诛迁提刑狱】
　　赵希侒【字安道漳州人开禧初尉古田以亷称获羣盗格当赏希侒不欲邀利白长官止坐其尤者辩胁从者释之多所全活调丞沙县】
　　杨仕训【漳浦人开禧间为古田尉迁永福令政尚寛和讼者辄谕解之文行政事与游九思齐名详漳州人物】
　　赵善嵩【嘉定初知连江尝祈雨出郊询知南墥水利可以溉田遂凿石为斗门其泽甚逺】陈谅【字友仲仙游人知古田专意抚字民号为佛子及解归以帑藏无赢为司财赋者所沮朱熹为言于帅曰陈宰亷吏也若此何以劝善事遂释】
