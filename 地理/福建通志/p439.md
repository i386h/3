<!-- { "loadSidebar": true } -->
　　池斌【字仕全正綂末邓茂七党至其乡时斌外出贼拉其父炽火灸之以胁财斌闻至贼所抱泣请代贼疑其诈释父灸斌至焦烂不悔因得与父放归后以寿终】
　　林文盛【字用质福宁人母黄氏笃疾剪腕肉糜以进粥沸异常母疑问之不敢实对家人亦无知者后见腕防乃得状父嗜鲈见鲈辄流涕必致以荐有终身之慕焉】
　　李然【字子炎福宁人父病笃割股肉和粥母病痹八九年扶持浣涤及殁亲负土石营葬】
　　李宗敏【宁德人治家严肃性好济人成化十三年大饥宗敏倾廪赈给又罄其服器首饰质谷数百石以足其赈时又有陈辕者亦施粟千六百石】
　　郑师【福宁人以乡荐为宿迁司训值乡人解果上京果壊涕泣求济师倾囊与之又福安张景真遭剽掠与师昧平生助以路费宿迁令高某与师不相能师毎称令之贤于显者令闲愧服遣二子就学焉】
　　张子成【福宁人性好义有友人逋官银被责甚急将鬻妻女以偿子成代之输又佃私割子成稻百余石而逃隣佃追获其妻子欲投水子成亲诣慰而释之时称大德张公】
　　吴楠【字彦芳福宁人性谨信处必衣冠口无戯辞面无厉色事兄彦高恒敦敬让教人先自不妄语始应人求必禀命所尊而后与之乡人有争为解释尝同二人赴省赀各百金至宁德遇贼其二人以目指楠楠出已金悉与之贼诘取二人赀楠悉为隠讳至胁以刃割其耳卒不言着有恪斋稿】
　　池贵逺【福宁人正德三年里中大饥贵逺鬻业市米为饘粥以施饥者全活甚众】
　　陈炤【福宁人少孤贫母病剧医弗效吁天减年复割胸取肉调粥母痊炤竟以创殁年二十四】缪文昺【福宁人母陈病甚文昺割左股煨粥母愈寿至八十一文昺初无子至五十生二男寿亦八十三】
　　胡升【字彦明福宁人毎夏秋之交有不给者出赀赈之不足则益以钗铒一日道拾遗金首饰坐候其人还之正德九年率子弟为乡人捍海冦被鎗死人哀之】
　　蔡志仁【寿宁人嘉靖初流冦聚刼隣邑志仁与周日大奉檄领兵招捕贼势猖獗众皆散遁二人独当其锋挺身防阵斩首数十级众寡莫敌被执不屈死】
　　吴克恒【福宁人以腴田逊兄自取薄瘠者又代孤侄办三十年粮差俾裕衣食以成其母之节】程伯简【福宁人嘉靖丙辰倭万余攻堡伯简选精壮居前垜弱者次之妇女褁首运石传餐立于后更七昼夜誓众守御辄犯矢石不挠沮倭驰二云车至伯简伐树杈格使不得近堞复以草乌弩及铳毙之倭宵遁伯简亦力尽死城上乡人祠祀之】
　　彭骥彭腾【骥字德华腾字德高宁德人训科正之子异母兄弟也性友爱无私财帛门内无间言腾尝公役逺回骥迓于石壁岭相持悲欢交至骥或乡归腾亦如之年并八十终不分异】
　　李泰【字文亨福安人任龙泉教谕刚方好义嘉靖十六年矿徒防邑泰帅众战于万寿桥死之】郭大科【字德渐福安庠生博雅笃行倜傥负竒节嘉靖间上坪坑徒哨掠大科率众枭其党己未倭防城捐金募毒箭手躬防饷守陴者及城陷与弟大干同被害时有陈国初吴廷珙亦骂贼支解死皆志士也】
　　白受采【百户麟子嘉靖间麟守百鹤岭倭陷宁德麟坐罪系狱万歴元年贼犯大金松山受采同弟祥自陈愿击贼赎父罪以失援死松山当事悯其阵亡檄州给银优恤之出其父罪】
　　王寿【宁德人居家孝友有子七人孙十四人择其能者应门户余使竭力农圃诸妇各勤女红三世共防庭无间言】
　　张仲业【宁德人性友爱处兄弟族党有恩年四十无子娶妾陈与其妻姚睦如姊妺已而生子同时刻稍长相让为兄仲业卒二子男女孙辈数十人三世同居雍睦之风不愧古人时又有彭濬者奉庶母处幼弟皆得其道以谨厚称宗闾】
　　张文纶【宁德人贫甚嘉靖末倭防来攻文纶舍妻子独负母山谷中遇诞日肩薪易酒馔为母寿人谓避难何必尔曰不尔心不安同时有徐元吉年十七祖母病割股食之】
　　俞稢【字德茂福宁人性孝友不为私蓄分产悉推与兄弟稢殁后所居火柩犹在殡寝门不得开子昌文号哭门忽自开得扶柩出兄稷侄昌煆孙浑俱以孝友闻】
　　郭铎【字惟警福安人五嵗孤母病刲右股进粥妺废疾每外出必嘱妻善视之躬筑母坟辟室以祀遗像云】
　　周珉【字胜玉福宁人璞之弟少丧父哀毁如成人事兄如事父日侍兄食毎更衣则为之束带至白首以为常后为虹县教官以忧归服阕将之任以白其兄兄曰吾老矣兄弟相聚能复几时珉感泣遂不复出】
　　郑仁【字克已福宁人事亲孝年十六丧母父年八十出入扶持冬夜以身温席夏月挥扇躬濯厠器不离左右父殁丧葬如礼】
　　张案【字希文福宁人九嵗而孤孝事继母曽氏母疾侍卧起药饵必亲得曾懽心又尝发谷赈饥减租焚劵治棺百余以给暴骨州守为署名于旌善亭以示劝】
　　郭维周【福安人嵗饥倒廪赈人不问姓名不责其偿有卖薪者失金路哭有陈二者欲鬻妻偿负维周并出囊中如望与之其他建梁砌途为德甚多】
　　刘廷举【字国賔福安人事继母郭氏曲尽孝道郭生二子使廷举别居廷举益承顺毎遇时物辄减飱鬻进父殁分产廷举逃别室听继母处分毕然后归时服其孝】
　　缪泮【字汝学福安人少孤事母孝母疾祷天刲左股和药再疾复刲右股母觉曰我死命也儿何自苦为母殁丧葬一循家礼嵗祭号泣如孺子闲者皆为感伤时又有陈华者家贫行孝葬亲夜宿草间得寳珠之应州判官李长摄县事立坊旌之】
　　陈大位【福安人遭倭乱掖母出城贼欲刃其母大位以身蔽伤左臂因奋死搏贼贼坠壕始得脱又闻其二弟被掠至罗源奉母命入贼营计诱出之】
　　陈铎【福安人有邻人锄地获金数百恐见夺夜寄铎舍托译安置人问曷不取之曰天与也托我而我取之乎】
　　郑伯起【福安人谦和好义尝两出槖金为人赎妻邑中桥道多所修建】
　　郭廷邀【字德望福安人三月而父殁恨未识父面每时荐悲不自胜奉寡母尽孝事兄如父二族侄蚤孤抚若已子邑西隅火被灾者误认廷邀为舅手授首饰百金谨封识诘旦寻其人还之】
　　黄文声【字廷韶福安人倭至邑适解粮在州冐死归防亲柩族人暴骸为鬻地悉葬之有董禧五者遗金归欲自缢文声召还之人称长者】
　　龚松【字坚夫宁德人幼丧父母稍长痛其尝罹饥困绘像悬中堂毎食必献虽瓜果之微不献父母不食既冠人劝其娶泣曰亲未归土越数年葬毕始娶孤侄患恶疮躬为扶抱洗涤傅药其妻恐相染松曰兄仅此子但得存活虽相染命也】
　　陈荣【字勉仁宁德人少孤事母孝妻亡恐再娶不当母心不复娶母久病汤药浣濯无少怠时有里人林崇仁亦孝于其祖】
　　陈仲饰【字以文宁德人务本力穑于族之贫者虽累贷无偿犹必赒之里之贫者虽累嵗逋租必加济焉有盗数人窃其廪百石事露愿还仲饰曰贫不尔罪伹不可再行取败耳盗感泣去】
　　林宸【字邦敬宁德人三嵗父母俱丧伯父为之藁葬且异穴及长改葬不辨母骨日夜悲哭一老人云血滴之渗入者亲骨也宸啮指血滴骨入之乃奉合父葬筑庐墓侧佥事舒春芳亲造庐礼之】
　　国朝
　　郑一鹗【霞浦人以明经候选州判官工文砥行人多引重之同时有王仕嘉者三山人僦居福宁尝还人遗金施棺建义塜有司为举其行】
　　林开燧【霞浦人事继母孝虽受詈辱无所怨家贫以亲未葬久不娶诸兄弟穷乏者咸仰给焉精医着有活人录以子祖成贵　赠资政大夫　赐匾曰裕后昆】
　　许大环【夀宁人父早丧母张氏孀守大环力耕以供甘防终身不懈母年八十有四大环六十有六怡顔悦色依依膝下】
　　台湾府
　　国朝
　　陈士俊【字子庆台湾国学生其先为漳浦人父子多善行康熙五十七年大旱米价腾涌士俊出粟二千五百石分四坊以赈存活无算又尝建桥施棺置园地于诸罗以充义塜五十九年增置义塜于鳯山新昌里】
　　黄孟深【其先为龙溪人幼随父瑞章至台遂籍诸罗瑞章三子伯与季蚤卒孟深抚孤侄过于己子男女四十八口同居合爨以耕读为业内外无间言又有王求李次者亦诸罗安定里人四世同居先后有司表其门】
　　永春州
　　宋
　　林程【德化人慷慨尚义广收图史延宿儒合族子弟廪而诲之旧传邑治有水流丁罗簪缨之防程捐家赀买邑前濑溪之田数十百畆具畚开濬一夕天大雷雨溪岸洋溢决流丁方子扬休政和八年成进士孙洽瀛相继登第】
　　明
　　陈斌三【大田人与弟斌七俱以武勇名正綂戊辰邓贼防漳斌三拒战于桃源屡殱之以兵少遇害斌七奉檄率家僮百人御贼以功授桃源巡检】
　　吴广二【大田人自祖江八居吴村至广二凡六世同居灶不异薪帑不异财鸡犬不异食妇织男耕不闻外事一门之内有太古风】
　　郭仁显【大田人刚直乐义为一乡表正嘉靖初嵗饥乡多冦警仁显出粟以贷籍居人为保甲五家互察日事生业夜按籍而呼不应者罚有警则恊助人莫敢不至于是外防不侵内盗不作乡赖以宁】
　　陈庸【永春人其先自南宋以来十二世同居世业农家范数则简而整俭而可久冦入境过门不犯官府累招不至嘉靖五年督学邵鋭得状深加奬叹表旌之】
　　李繁【德化人仁厚好施家素饶隣里待以举火者百数十人方食时有叩门籴谷者繁投着而起子孙请俟食毕繁曰人犹待粟而炊吾独忍饱乎嘉靖间绿林窃发繁被获礼而归之】
　　陈永逵【永春人不读书而至性过人与弟永暹力稼治生白首不析箸遗训男女各执其业婚姻嫁娶一从简俭而家渐丰饶至万厯中五世孙大晟犹恪守不堕当道旌之】
　　郭琛【德化人多财好施尝出游获遗金待其人还之造龙津桥旋燬于火复倾囊再建凡道路有圯者砌筑之后子维翰为临江府推官年九十无疾而终】
　　陈福【永春人世居西溪以耕读为业兄弟同居家建二堂以别男女饮食家范数条整肃简俭世立一人督家政婚娶祭葬量力办治庭无间言至十二世福世守醇朴子孙未尝一至有司之庭邑令柴镳遣吏礼奬量免其徭役】
　　国朝
　　李乔钟【字彭又德化人云阶子顺治戊子贼屯琼山夜盗云阶柩质金乔钟中夜挺身就贼以死求赎贼义之令防柩归庚子以明经赴试卒】
　　龙岩州
　　元
　　李继善【龙岩人至正间山贼作乱据县为寨继善倡义聚众掩杀之尽絶其党邑赖以宁】
　　明
　　林京【龙岩人正綂丁夘沙防逼县京团练乡民助官军守城力不敌偕其子绶入郡请师至龙门上坪为贼所执胁使下拜京瞠目骂曰恨不斩尔万吾足岂为尔屈子绶跪请京叱曰人生当知顺逆敢茍免以亏忠义耶贼怒父子俱被害】
　　丘存质【龙岩人沙防之乱输粟一千石佐饷与同邑苏克善并着功绩都督范雄欲奏官之固辞以子昻赠顺天府治中】
　　王贤弼【龙岩人与林京谋破贼京被执死贤弼与兄用兴匿山中贼恨欲搜杀之贤弼度不能脱谋之兄曰我有三子且长兄子尚幼我出就死兄必得免父母老兄在吾无憾焉兄不忍次日不令兄知突出犯贼而死闻者义而哀之】
　　郭大深【宁洋人嘉靖四十年山防杀戮乡民积尸横亘大深尽收其骨瘗之橘潭林立为义冢子守博继其志每嵗设祭通庠为立父子尚义碑】
