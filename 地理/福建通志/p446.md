<!-- { "loadSidebar": true } -->
　　陈兢【字戒叔宣和间贡辟雍登绍兴庚戌进士初尉长汀再授恩平新兴二州敎授畱正知贑州辟龙南令兼佥幕府事有周礼解及杂文数卷藏于家】
　　蔡如松【字劲节龙溪人慷慨有大志读书岐山与顔师鲁友善乾道间特奏名歴新兴推官晚嵗不乐仕以祠禄乞归着漳南十辨及歌诗记文等作】
　　余韶【字道夫龙溪人有学术举八行号东湖居士着有栖静堂集】
　　吴澥【字清臣龙溪人著述甚富陈知柔称其貌古心古学古文古林子晦亦叹为天下竒才有省斋集行世】
　　陈经【字叔纶龙溪人淳熙间进士由广州司理歴知钦封二州事工诗文威恵庙建通仙楼属经为记遂援笔以丈夫当庙食仙人好楼居发其端杨长儒帅广东得其封州轸民训兵二诗撃节称赏谢之云一封无已帖两首乐天诗与傅伯成孙昭先三老为真率防一诗出按节歌之有徳斋文集】
　　萧里【字元举龙溪人力学好古以周礼名家着有经解庆元中登进士尉同安调广州敎授卒杨仕训铭其墓有嗜学如饥赴义如欲之句】
　　苏竦【字廷仪海澄人潜心理学博通经史庆元中登进士授庆府推官公余集先儒诗易二传折衷已见从逰者数百人子溥嘉定进士】
　　宋闻礼【字叔履龙溪人嘉防中进士敎授叙化二州歴知海阳县有易礼记诗解行世】
　　黄子信【长防人嘉定中特科以文章学谊为学者师初调新防盐塲帅杨长儒以其老故心易之子信投以诗云六年两度拜宸旒换得青衫白上头飞鹊只因无树绕穷猿何暇择林投明知着脚当来误防欲抽身不自由安得有钱了官债便无三径也归休遂拂衣去长儒得诗恨相知之晚及归又云笑倩西风拂旧埃归时行李似初来也知三载清贫好博得抽簮强健囬有散翁集行世】
　　李唐咨【字尧卿龙溪人朱熹甞称之云李唐咨林易简防索渊微持循雅饬察其言行乆益可观守漳日延唐咨为诸生师同邑有石洪庆字子余施允夀字伯和先后为本州学正朱熹复荐之称二人以耆艾之年进学不倦强毅方正众所严惮】
　　陈思谦【字退之龙溪人学问该博敎授后学着有春秋三传防同及列国编朱熹重之语门人李唐咨以女妻焉】
　　林大年【字夀卿龙溪人初试太学以诗赋中选年八十二以书义再预鄊书不赴南宫为州学正日与生徒讨论终老湖山卒年九十有六】
　　潘武【字叔允龙溪人嘉定庚辰特奏名履行端方于书无所不读与陈淳为道义交进士赵希流吴仲脩皆出其门】
　　郑申秀【字实之海澄人天姿英敏学行纯笃嘉定中登进士尉南海调懐安丞兄申卿宝庆进士授从事郎力学博识兄弟相为师友文章著述齐名一时】
　　黄学皋【字习之龙溪人博通经史尤长于诗书春秋朱熹守漳学皋与宋闻礼以樨年轮讲嘉定十六年登第授番禺簿帅赵师楷毎事必咨之转鄱阳丞待制李性传延入郡斋校勘朱子续语录调泉州察推寻乞祠归有评古一卷补注东坡诗一编】
　　赵希溱【字清甫宋宗室龙溪人以词赋名通周礼荐入宗庠绍定己丑廷对乙科调容州敎授】蔡逢甲【字国贤漳浦人甞受业陈安卿之门与安卿辨论河洛同异及太极图西铭之防安卿称其有特见咸淳中登进士诏主广东漕举宋亡搆悟道书院于玳山不出着有使君讲录】
　　元
　　周祐【字于一龙溪人善古文词佥事左姓者督师漳南祐作邉臣近鉴以献左曰史才也荐为同安文学进其书于朝国史编录至正七年与门人林弼同举省闱祐第一】
　　明
　　胡宗华【龙溪人读书赤石岩自号草涧居士洪武三年以贡授郡司训讲说经籍剖析微奥敎诲诸生以身为范着有草涧集六卷子宜衡有学行事继母孝永乐中以贤良荐歴大理评事预脩实録着有戅庵集春同永乐中乡荐歴吉安敎授笃学清苦着有平庵集】
　　陈□【字子晦龙溪人聪明强记博通子史永乐间举人歴常州敎授有文集五卷行世】
　　林震【字敦声长防人家贫力学记问该博宣徳五年进士第一人寻告归以文章自娱卒之日有星坠于庭】
　　许判【字资黻漳浦人正徳辛卯鄊荐通判瑞州上下恱服擢辰州同知尝着家礼及诸书附注以相发明而约归于仪礼记之义为礼图及慎终集欧苏谱例古深衣订皆可传述】
　　林一阳【字复夫漳浦人嘉靖中举人判济南调霍邱令以不谐于时迁藩幕归甞曰惟敬胜怠惟勤补拙惟俭养亷善临池大书着有论学口义诗文若干卷】
　　吕旻【字仁甫龙溪人九嵗能文郡守召试平闽赋竒之嘉靖间成进士授翰林编脩歴官礼部右侍郎】李文察【字廷谟平和人父世浩敦朴好古公禀家学以明经入京廷试得乐书审声气洞悉音律着四圣图解乐记补说律吕注及典乐论等书倅辽州时奏进郊庙大礼召入太常歴知晋州】
　　林楚【字徳春漳浦人弱冠就学硏防濓洛诸书于先儒尊程伊川遇拂意事輙思伊川处此何如以性善为宗防于各一其性中悟率性之学顺性之治嘉靖间领顺天鄊荐歴判雷州以母老乞归着有衍书防摛性对诸篇】
　　沈鈇【号介庵诏安人万厯甲戌进士令顺徳与罗青螺诸先軰明道讲学所着有大学古本浮湘钟离兰省石鼓诸集彭湖红夷诸议】
　　髙克正【字朝宪海澄人万厯间进士授翰林检讨分纂国史所着有玉堂初编木天署草】张爕【字绍和龙溪人万厯间举人博极羣书与蒋孟育高克正林茂桂王志逺郑懐魁陈翼飞称七才子甞校书万石山中刻有七十二家文选行世】
　　蔡宗禹【字寳元漳浦人万厯辛丑进士司李镇江以失郡丞欢被劾去事白补丽水令园有椿树葅之以佐食苍头短衣不完所得俸钱悉以养士擢刑部主事以疾乞归讲学于湖西书院四方负笈来者至不能容别结草庐以居年七十余卒着有明诚解程朱要言续毛诗释杜诗注释等书学者称震湖先生子一橙字廷黄万歴丙午举人笃嗜经学甞言吾敬此如神明庶防不见不闻中不敢自肆也着有四书提防诗经防解】
　　林祺【字子祥龙溪诸生着有考亭丽泽録考亭源流録髙氏遗泽编陈布衣文抄古今指掌录】陈翼飞【字少翮平和人少工诗古文词万歴间成进士授宜兴令家居与郑懐魁戴燝等称元云十三子以文采风流为时推重着有长梧集】
　　国朝
　　张士楷【字端卿漳浦人防頴异学诗为古文词郡邑人士争师事之所着有濮铅山人集谈学録明儒林列传艺苑提宗静学编等书同邑陈祖虞字子笃从士楷逰为圣贤之学甞注释离骚左传着有葛亭草集】
　　陈常夏【泉州籍寓龙溪因家焉家贫力学甞为人佣书顺治辛丑防试第一授米脂令辞不受卜居南涧左经右史脱粟不继怡如也有故人赠之金悉以分不举火者晚益嗜学四方文士多从之逰一日诸弟子问曰有若无实若虚何谓也曰性体虚无包含万象若只说个虚无便是无极在太极之上后来又生许多词说下个若字则浑然本性无二矣卒学者称铁山先生】
　　郑亦邹【字居仲海澄人康熙丙戌进士笃行力学工古文词讲学南山寺以著述自娱有诗文集行世】
　　延平府
　　五代
　　陈陶【字嵩伯剑浦人以声诗鸣尤精厯象南唐升元中陶至南昌闻宋齐邱秉政自料与邱不合乃筑室洪州之西山日以诗酒为事有诗数百篇】
　　宋
　　蔡柏【字武子将乐人治平进士书无不读词翰杰然为艺苑宗】
　　廖执象【字逊父顺昌人七嵗能诗弱冠入京师献诗文太宗览而善之端拱初赴省试以疾卒初陈抟见执象谓曰子谪仙人也但尘世不能乆留耳有集十卷徐为之序】
　　胡璞【字器之南平人熙宁三年进士博学工诗尝经采石题诗吊李白云当时醉弄波闲月今作寒光万里流苏轼见之疑为唐人所作叹赏不置】
　　罗畸【字畴老沙县人熙宁进士绍圣中罢制防设词科畸首选授华州敎授为太常博士定孔子冠冕制献乐歌二十余章崇宁中辟雍成命词臣颂诗畸颂复居第一以右文殿脩撰出知庐州着文海百余卷讲义五卷道山集三十卷秘阁秘录四十卷】
　　廖峣【字次山顺昌人元符间入太学崇宁中上书言时政被放归卒有云汉集十卷行世】
　　杨希旦【将乐人以文行知名屡举不第退老于家杨时言某甞侍先生燕间善言懿行受益宏多】吴致尧【字恪文顺昌人政和二年进士除安化令以忤当路去官因屏居衡自次其文号归愚集工诗尤喜集句】
　　黄卓【字徳美博学工文尤长于诗时称骚坛元白朱熹甞为题延平春望图】
　　萧山【沙县人任长溪丞博极羣书着有读书传论语讲説读易管见】
　　余良弼【字岩起顺昌人建炎进士歴经畧广西寻予祠已又除直秘阁致仕聚书万卷自为序以敎子孙着有龙山文集子大雅大猷与同邑张显父将乐邓邦老邓綗俱従朱熹逰】
　　元
　　张本【字在中将乐人元统元年防试以蒲轮赋得髙选登进士第官至宁都州判官】
　　吴文谊【字宜甫将乐人博学工文词与虞集张夲友善至正间由荐辟为延平路总管有诗见皇元风雅】
　　明
　　王暹【字希白将乐人洪武丙子举人永乐中以荐入京预修五经大全歴官翰林院编脩着有声律发蒙解注】
　　吴恭【字敬昭南平人官翰林院庶吉士与修宣宗实録以疾归后授余干谕致仕卒有古学斋集】张体中【字居静南平人由嵗贡任香山宣城福宁学正学博行端着有宏庵诗集溟螺集蔵于家】林钿【字良章将乐人万厯己酉嵗贡时宋儒罗豫章李延平未与从祀钿请督学熊尚文防请行之复刋杨龟山全集着有澹宁集行世】
　　郑文端【永安人防鬻鱼盐行年三十尽弃所事从师为学精于易生徒日众永安易学自端启之】朱成文【字希纯南平人知于潜县防心理学着读书防要越闽议略天目剑津防语钟防问荅续壤吟萟林枝语等集】
　　杨懋【字大徳顺昌人以贡授吉安训性孝友博洽善文词长于诗赋从逰日众称为西轩先生】赵弼【字辅之博学多识尤防于易敎授鄊邑学者称为雪航先生所着有雪航肤见赵氏史评行世】乐纯【沙县诸生好为古文词着有红雨楼及雪庵清史行世】
　　建宁府
　　唐
　　叶京【字垂孙建安人咸通二年进士州人登进士自京始京词赋典瞻为亷访使所知号其居曰茂才里官至太常博士】
　　五代
　　江为【建阳人少逰庐山学诗于防士陈贶居白鹿洞二十年累举不第甞题白鹿洞诗为南唐主李景所称着有诗一卷】
　　钟谟【崇安人博学多识善为文唐主景爱之擢吏部郎中叅预国政迁翰林学士户部侍郎】孟贯【字一之建安人少好学逰庐山以礼义文章节俭为当时师范人称孟夫子仕周为大夫】
　　宋
　　詹庠【字周文崇安人大中祥符中进士官至三门白波辇通判景祐中进君臣龟鉴六十卷赐诏褒谕】黄晞【字景微建安人学无不通以有道称福泉二守争延致之景祐中贡礼部僦舍京师石介在太学遣诸生以礼聘之匿不出韩琦荐为太学助敎】
　　江任【建阳人有诗名杨亿称之以秘阁校理知防州】
