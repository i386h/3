<!-- { "loadSidebar": true } -->
　　吴棫越峯院【野僧迎客笑开关更拂残碑藓字斑徐姓仙归空碧洞汉封王去漫青山影来秋月林千缺声落春风水一湾焙茗满瓯须强啜过桥车马便人间】
　　重光寺【上穷苍石梵成蹊祖意谁参只履西晓阁浓隂云半岭夜堂清影月双溪池开今日青铜镜碑立何年碧五圭静觉宦名微可笑南华经里一醯鸡】
　　张劝山辉堂【萧萧松竹防华扉更有虚堂隠翠微云露峯峦横秀色月低岩下弄清晖分开逺碧鸣泉落防破寒光白鸟飞还似山隂秋霁后照人怀澹欲忘归】
　　许将碧岩亭【旧室曽留古岸边新亭同赏碧岩前日生狮子峯头木烟伴榴花洞口泉黄叶入秋山出地白云临晓海垂天飘然踪迹今何定别去江湖又一年】
　　陈傅良送辛幼安帅闽【长才自昔恨平时三入修门两丝瓮下可能长夜饮花间却学晚唐词澘然北顾关河水简在西清日月迟乗鴈双鳬沧海上与君従此恐差池】
　　送卢国华赴闽宪【相望千里马牛风聨事湖湘各已翁造次便呼儿女见绸缪畧与弟兄同百年又是梅花发万事何如茘子红欲附使轺嗟不及却怜身在俊躔中】
　　萧竑望江亭【沧波水上岭崔嵬中有幽亭向水开草色直连天色逺风声长送浪声来云收山脚鸡园见潮满船头钓艇囘咫尺市廛尘不到槛前鸥鸟自毰毸】
　　湛俞龙龛山灵峯院【禅林潇洒倚危巅税驾登临思豁然万里碧光晴望海一堂幽响夜听泉寒龛龙卧清凉地古洞云归黯淡天好景自嗟吟不尽拟慿图画寄诗仙】
　　袁正规见江亭【地产灵芝古道场危亭陟起负重冈江心逺叠通潮浪海外遥分异域疆缭绕人家依县市寂寥烟景认吴航倚栏望断暮云碧不见长安见夕阳】
　　敖陶孙哭赵相诗【左手旋干右转坤云何羣卜肆流言狼胡无地容姬旦鱼腹终天屈原一死固知公不免孤忠赖有史长存九泉若遇韩忠献休说渠家末代孙】
　　黄非熊题玉泉洞【百尺寒泉潄玉鸣洞门斜入石廊横烟霞不改古今色山水无分朝暮声窥洞野猿悬树立惊人呦鹿上岩行有时写画琴中趣风定千秋月正明】
　　瑞松坞【谁种灵松近佛家根蟠深坞鬬狞蛇风吹碧落双龙动日照黄昏两盖斜十里雨声喧洞壑半空清影浸云霞山僧长日频来赏只恐春深起爪牙】
　　望仙台【台前髙岳宅神仙叠石诛茅对碧巅云雾不分人去路管长动雨来天影鸾呼侣归残照野鹤啣花下紫烟谁识蟠桃最深处刘郎风骨已全仙】
　　龙树岩【碧岩孤立啸猿峯髙状藤萝十里松三面石山横叠嶂一株松树倒蟠龙风雷防地涛声烈日月摩空翠影重慿仗髙僧好珍重看看雷雨化灵踪】
　　聴泉岩【万籁澄空天地秋清音不断下悠悠山前一片月留影石上几畨僧白头未必素琴方理性何须萱草始忘忧堪嗤朝市区区者祗聴笙歌醉便休】
　　清音洞【羣山如削水如绳一洞清音气味凝风送松声归逺壑日移猿影下垂藤林僧倚杖看泉脉野客横琴坐石棱囘首碧岩钟动处云台犹在最髙层】
　　张元干留寄黄蘖山妙湛禅师【晨芗城越数峯我来师出失从容白云遮日蔽秋寺青嶂闻猿惊暮钟世乱可无闲地隠山深偏觉老僧慵他年芋火谈空夜雪屋松窓约过冬】吴锜方广岩【曽访神仙岩洞来人言伟观似天台藤萝足下猿猱啸钟鼓声中日月开灯续佛光凝紫翠云将蜃气作楼台最怜贯石神龙尾犹带天南雨露囘】
　　余复游霍童【霍童山峯凡六六不知仙子在何山秋风万里一黄鹤返照半林双白鹇长剑气横霄汉外飞泉影落画图间自怜嬾作朝端客访道寻真日往还】
　　白玉蟾游霍童【王邓诸君安在哉云屏烟幛锁苍苔大千世界飞双舄第一洞天游两囘太极光隂忙刼数九天瑞气接莱桑田海水只如许惹得朝猿暮鹤哀】
　　金粟洞【白云乱山深复深洞口枯树鸣飞禽玉雪影梅金寂寞琅风韵竹夜萧森海流河外青萝带岩耸天边碧玉簪忆昔仙人郑文叔泪垂夕照落平林】
　　黄伯云梦笔山【芙蓉幻出画难成文藻由来属俊英五采曽遗当日梦百年犹有故山名嵗寒寥落松筠秀月夜悲凉鹳鹤惊惆怅文通人去逺载瞻南浦夕云横】
　　陆游雍熙寺与僧夜谈【髙名每惯习凿齿巨眼适逢支道林共语不知红烛短对牀空叹白云深现前钟鼓何曽隠匝地毫光不用寻欲识天冠真面目鸟啼猿啸总知音】
　　韩伯脩洪山【壁立东南第一峰问名知是葛仙翁丹砂灶逼云头近玉井泉流海眼通六字籀文天篆刻数间洞室石帡幪我来整屐层岭上无数羣峰立下风】
　　刘子翚华严寺【浅水荷花开傍桥晚钟楼殿碧山椒松林绕路行不彻野鸟避人飞更遥喜有髙情共邱壑应须长啸混渔樵老僧好事能延客未觉山房苦寂寥】
　　游武夷山【囘薄溪流漾翠岑东风一舸縦幽寻幔亭落日笙箫断毛竹连云洞府深似有碧鸡翔木杪谁将丹鹤写岩隂神仙可学非身外多少游人浪苦心】
　　洛阳桥【跨海飞梁叠石成晓风十里渡瑶琼雄如建业虎城峙势若常山蛇陈横脚底波涛时汹涌望中烟景晚分明往来利涉歌遗爱谁复题桥继长卿】
　　出郭呈张守【出郭蓝舆载酒随林边萧寺趁幽期云依石度遥看久路绕田分欲去疑落日悲风沧海外黄花翠竹晚秋时慿诗一写登临胜为报壶山太守知】
　　次韵张守壶山诗【松根系马望巑岏乗兴攀跻不作难日出渐看林雾散潮来先觉海风寒遥连钓石多红树半出僧垣尽緑竿不见双旌来视稼忆君对酒岂能欢】
　　双溪阁【雄观今古快幽情突兀层楼出市甍二水交流何处尽孤舟不见乱山横丹罏寂寞仙游逺剑气萧条客恨盈向晚移尊话寥落可堪时听鼓鼙声】
　　刘克庄壶山【昔人方此遇神仙曽见壶公跣入年斫木声多山渐瘦结庵年逺石谁眠鸟啼半岭衔斜日樵返疎林起逺烟独有老僧无俗事一龛长占野云边】
　　蒜岭夜行【岭头无复一人来渔店收灯户不开松气满山凉似雨海声中夜近如雷拟披醉髪横箫去只寄乡书与剑回他日有人传肘后尚堪收拾作诗材】
　　渔梁【春泥滑滑雨丝丝一路隂寒少霁时水入陂渠喧似瀑云从山崦上如炊燎衣去傍田家火炙烛来看野店诗落尽梅花心事恶独搔蓬鬓绕残枝】
　　仙游县【不见层冈与复嵓眼中夷旷似江南烟收緑野连青嶂树阙朱桥映碧潭丞相无家曽住寺聘君有字尚留庵荒山数亩如堪买径欲诛茅老一龛】
　　怀安道中【闽溪瘴岭客程赊晓泊怀安喜近家大屋书旗夸酒米小舟鸣橹竞鱼虾溪移檄已临髙岸潮退帆多聚浅沙快着征衫鞭瘦马要看二十里梅花】
　　送真西山再镇温陵【父老香花夹路催朱幡那忍更徘徊弓张至此尤宜弛珠去安知不复回海上有艘堪致粟洛生无篚胜生财泉人毕竟修何福消得西山两度来】
　　别敖器之【旧说闽人苦节稀先生独抱嵗寒姿老年绛帐聊开讲当日乌台要勘诗东阁不游縁有气草堂未架为无赀轻烟小雪孤行路折賸梅花寄一枝】
　　陈宓城山【谷城岩穴仙飞来十里湖光镜面开夜雨松窓僧榻静秋风栁岸钓船囘寻幽便扣兴云洞乗兴还登呼月台每到西湖吟咏处令人偏忆故山梅】
　　赵汝愚登鼓山【几年奔走厌尘埃此日登临亦壮哉江月不随流水去天风直送海涛来故人契阔情何厚禅客追随眼亦开堪叹人生祗如此虚栏独倚更徘徊】
　　胡梅仙亭岩【仙子髙楼海上山一尘不到石台闲锡随仙客收碁去龙伴山僧采药还风送白云归洞口钟随明月到人间不须更问神仙事花落花开暑又寒】
　　韩常卿董奉山【丹灶碁枰去不收未知踪迹为谁留烟霞空扫樵人径松桧重隂古寺楼怪木化龙雷雨后碧波涵月镜潭秋辽东望断无归鹤山自嵯峨水自流】
　　罗愿和赵汝愚开西湖二首【湖边飞盖欲谁同治行人思旧弱翁行乐未饶溱洧女咏归应有舞雩童闽山影浸烟云动沧海潮连浦溆空欲识元侯疏凿意君王勤俭正卑宫　南方春早冻先融荷锸趍时小异同要使齐民知水利亦如前哲变文风四时镜浄登临美万顷云垂灌溉通嗟我一麾江汉上慨然兴叹似南丰】
　　朱熹游瑞岩次韵【踏破千林黄叶堆林间台殿郁崔嵬谷泉喷薄秋逾响山翠空蒙昼不开一壑祗今藏胜防三生畴昔记曾来解衣正作留连计未许山灵便却囘】
　　次赵汝愚开西湖二首【百年地辟有竒功创见犹惊鹤髪翁共喜安车迎国老更传佳句走邮童闲来且看潮头入乐事宁忧酒盏空会见台星与卿月交光齐照广寒宫　越王城下水溶溶此乐従今与众同满眼芰荷方永日转头禾黍便西风湖光尽处天容阔潮信来时海气通酬唱不夸风物好一心忧国愿年丰】
　　叶棣飞来山【乱山深处款禅扃十里松隂步障行翠竹黄花几开发南星北斗自髙明楼台日转天边影钟磬风回地轴声为问闽江钓鱼客谢家谁更未知名】
　　陈知柔莲花峯【多病登台今古情菊花摇荡午凉生山前木落石岩出海上潮来秋渚平野兴已随芳草逺归鞍更傍落霞明愧无十丈开花句独卧禅房心自清】
　　题秦隠君祠次邓经畧韵【人境初无车马喧居原得近姜村山围古寺苔生砌花落前汀潮打门已许掲身如日月不妨为客任乾坤清诗海内流传久亭下空余石砚存】谒姜相坟祠次邓经畧韵【欲将兴废问洪钧来谒孤坟独怆神千载髙风余凛凛一池秋水自门前帆影来天际林杪钟声落海濵此道寥寥今复振不应渔水是东邻】陈俊卿共乐亭【共乐台前花木深登临当暑豁衣襟红垂茘子千家熟翠拥筼筜十亩隂老退已寻居士服清欢时伴醉翁吟慿栏四望丰年稼差慰平生忧国心】
　　黄干九峯镇国禅院【暝逐归云入逺山九峯环立似人寰摩挲石刻元和体矍铄僧谭宣政间往古来今浑似梦只鸡斗酒强开顔明朝酌此龙湫水直上层霄不复还】
　　邓柞谒姜相祠坟【布衣崛起秉洪钧料事当年若有神三尺孤坟封马鬛一时直道犯龙鳞従容未见回天力流落空闻弃海滨赖有髙人秦处士不妨筑室作居邻】
　　吴栻登姜相台【满林红叶坠纷纷耆老犹言别驾坟旧府光华闗右月故乡萧索海南云酒杯湖上同方白茶灶岩前伴隠君二百余年真一梦绕墙荒陇半耕耘】
　　林云仙水庙【天风吹我上瑶台满眼烟霞扫不开药灶无丹人巳去洞门有树鹤还来溪声晴带三秋雨山色青无半防埃更觉夜深清梦断碧纱明月照苍苔】
　　黄裳云门山【不须扶我自登山脚力能胜十八盘一字鴈低头上过两城人细掌中看谁知北户縁尤在却笑南柯梦未防忽见归云应是信满襟先得洞天寒】
　　元萨都拉环峯【越王故国四围山云气犹屯虎豹关铜兽暗随秋露泣海鸦多背夕阳还一时文物风尘外千右英雄草莽间日暮鹧鸪啼更急荒台野竹雨斑斑】
　　熊禾武夷访友【五月凉巾陟翠微竹枝香露湿人衣云行老树青猿过雪落长溪白鹭飞仙径好花愁急雨髙亭芳草怨斜晖我来更欲平林去为扣先生玉版扉】
　　长溪道中【野田秋稻正潺潺新翠乔林绕舍环淡日凝烟横别浦斜风吹雨过前山柴扉初放牛羊出渔艇方携蟹蛤还自笑平生爱游览天教长在水云间】
　　雅琥登钓龙台【自古瓯闽国富雄南琛不与职方通江流禹画縦横外山入秦封苍莽中逐鹿兵还神器定屠龙人去钓台空海门日落潮头急何处繁华是故宫】
