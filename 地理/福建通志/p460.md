<!-- { "loadSidebar": true } -->
　　林氏【福清林左人女归庠生李蕡蕡以哭母哀毁卒氏抚妾庄氏子振声举于乡歴节四十载】林氏【福清儒士俞元惠妻未归闻夫病笃时翁已殁姑垂暮林请于父归俞躬侍汤药目不交睫夫殁氏年十八事姑抚嗣经纪立家年六十三雍正六年　旌表入节孝祠】
　　张氏【福清儒士陈实蓁妻年二十二夫殁矢志抚孤事舅姑孝养备至孀守五十余载雍正六年　旌表入节孝祠】
　　魏氏【福清诸生余瑞仪妻年二十九而寡时值海冦告警又苦饥馑氏矢节不渝抚子成立年七十五雍正六年　旌表入节孝祠】
　　林寿媛【侯官儒士杨昌祖妻昌祖游外郡殁于水讣至林年二十二痛欲捐生缘有娠忍死比生男稍长课督甚严竭力为翁姑营葬祭祀不缺年七十三雍正六年　旌表入节孝祠】
　　甘氏【闽县儒士邓得主妻年十九寡遗孤甫六月氏誓志抚育事翁姑尽孝孀居五十三载雍正七年旌表入节孝祠】
　　严氏【闽县儒士蔡克明妻年二十五而寡孤生甫七月家贫自减餐而以甘防养姑姑殁执丧尽礼子亦克底有成孀居四十载雍正七年　旌表入节孝祠】
　　卢氏【闽县人许字诸生王侯助夫卒女年十九奔丧为夫立后事翁姑克孝孀居三十二载雍正七年旌表入节孝祠】
　　丁氏【闽县林纬妻年二十九夫亡絶粒七日不死承翁命抚孤篝灯课子云龙成立歴节三十载雍正七年　旌表入节孝祠】
　　张氏【侯官儒士陈兆宜妻年二十二夫殁勺水不入口者七日既念有娠乃不死生女遂投缳被救解乃矢志事寡姑髙氏择侄为嗣姑病割股以疗殁丧葬尽礼歴节五十四载雍正七年　旌表入节孝祠】
　　何氏【侯官贡生李瑜妻年二十一夫卒子琳甫三龄事大姑及姑无违礼抚孤琳由郡庠入成均旋夭复抚其孙年六十一雍正七年　旌表入节孝祠】
　　黄氏【罗源诸生游安国妻年二十五夫丧孤甫三嵗姑在堂氏竭力孝养训子有成寿六十余卒】张氏【侯官举人张晃女适儒士倪次文次文病氏刲股吁天竟不效卒氏年二十六誓不二志时翁倪庚先为丹徒令羇遇镇江未回氏归父家苦积微赀营葬太翁太姑暨嫡姑与夫柩人称其孝寿八十二雍正七年　旌表入节孝祠】
　　彭金姑【古田江诗雅妻年二十八而寡遗孤在抱抚育至成立孀居三十四载雍正七年　旌表入节孝祠】
　　陈氏【闽县儒士潘大纲妻年二十一寡抚二孤成立葬三世五柩守节三十六载雍正八年　旌表入节孝祠】
　　陈氏【闽县儒士林士骐妻年二十六夫亡誓志抚三子孝养舅姑孀守六十一年雍正八年　旌表入节孝祠】
　　郑氏【闽县儒士赵嗣猛妻年二十二夫亡立夫侄为嗣抚之成立姑病支床侍汤药数年不少懈年五十七雍正八年旌表入节孝祠】
　　郑氏【闽县儒士陈九畴未婚妻年十八闻讣投缳父母劝谕不从乃送诣夫丧次太姑以死易立孤难谕之乃从命勤脩妇道立仲氏之子为后事太姑及翁姑尽孝孤帏励操经三十三载雍正八年　旌表入节孝祠】
　　罗氏【名辉庄闽县儒士林充汉妻年二十九而寡无子孝养舅姑立夫兄子为后又殇复择继嗣足不逾阃病不延医歴节二十四载雍正八年　旌表入节孝祠】
　　林氏【侯官拔贡生韩统妻二十八而寡茹苦四十余年终身无玷雍正八年　旌表入节孝祠】王氏【侯官儒士郑鼎妻年二十三夫亡矢志抚两孤成立卒年五十五雍正八年　旌表入节孝祠】谢氏【侯官儒士吴肇熹妻夫殁氏年二十八抚二嵗孤至于成人年六十嵗雍正八年　旌表入节孝祠】何氏【名婉玉福清人许字儒士张登栋夫卒氏年十七闻讣归张守节孝养翁姑课督嗣子孀居五十三嵗雍正八年旌表入节孝祠】
　　梁氏【名毓琚候官儒士黄烃未婚妻年二十二闻讣归黄事舅姑抚嗣子孀守三十余载雍正八年　旌表入节孝祠】
　　黄氏【名文琦候官人许字儒士陈釪釪卒女奔视棺殓毕归告父母竟归陈奉翁姑余年躬操井爨孝养不衰后翁又举子铨铨游泮氏喜曰吾今得从夫地下矣一恸而絶年四十一与釪合葬焉雍正九年旌表入节孝祠】
　　林氏【侯官儒士庄尔灿妻年二十守节勤机杼以奉七旬翁姑及殁丧葬尽礼抚三嵗孤成立年五十有三雍正九年旌表入节孝祠】
　　洪氏【侯官儒士翁长琮妻年十九于归一载夫死氏有娠四月生男遂矢志抚育事翁姑尽孝年五十二雍正九年　旌表入节孝祠】
　　游氏【闽县儒士季元卿妻年二十九而寡事舅姑抚孤子苦节四十余载雍正九年　旌表入节孝祠】陈氏【名瑞玉闽县儒士江位三妻夫病笃氏刲股以疗寻愈越两载疾复作氏复刲股疗之竟不起氏年二十九誓死不二力贫以养舅姑抚遗子苦节三十载】
　　陈氏【闽县诸生林际泰妻年二十九而寡抚三孤成立事姑孝谨歴节至五十五嵗雍正九年　旌表入节孝祠】
　　王氏【闽县儒士谢水妻年二十一夫亡有娠乃强活既生男复夭择侄为嗣力贫以事舅姑守节六十三嵗雍正九年旌表入节孝祠】
　　郑氏【闽县太学生史炆妻年二十七而寡力贫奉舅姑克尽妇道抚三子成立长鸿基入成均季圣瑞登武科歴节二十四载雍正九年　旌表入节孝祠】
　　许氏【福清儒士陈鼎祚妻年二十二而寡事舅姑抚孤子始终一节】
　　庄氏【名赛璋福清孝子陈可征妻征父为山贼所执征诣贼营代父死氏年二十二遗娠九月颠沛之际家产一空抚子光斌成立事舅姑尽礼后儿孙绕膝四代同堂寿六十二卒】
　　林氏【永福诸生黄元妻夫蚤殁守节抚孤始终无玷】
　　郑氏【罗源阮汝发妻年二十七夫殁氏抚四孤成立年七十五卒】
　　林玉使【福清孝子林开登女适候官马友鹿为继室年十九于归甫八月而夫卒恸哭防絶遗腹生女痛不欲生翁姑以年迈谕其奉事遂矢志孝养越十余年得夫侄为嗣躬为抚育视犹巳出歴节三十年】
　　郭祝官【侯官人幼聪慧能读内则诸书兼善诗作字许字儒士郑防未婚而防夭氏年二十归郑门执妇道为夫立嗣舅姑继殁依外氏以居郑族人有欲以其节请旌者谢曰人不幸而为忠臣为节妇万世乂安忠臣之心也白头相守节妇之志也吾方痛死者不可复生又因以为名哉年七十八病革忽呼曰扶我起众难之曰无他吾郑家妇当归死于郑耳乃归其夫侄家翌日卒同郡有郑氏名徽柔亦知书工吟咏固安令郑善述女归庠生陈日赞年二十八抚孤守节着有芸窓蛩响一卷】
　　刘氏【闽县人明知县刘以脩女适诸生陈士琳年二十五夫卒氏以义方抚三孤后皆游庠卒年六十四】易氏【侯官人年二十适太学生林峙两载而寡无子抚嗣男成立守节五十余年卒】
　　何氏【侯官诸生郭应铨妻年二十六夫亡善抚二孤事姑以孝敬闻年五十八卒】
　　庄氏【名正端郡诸生余瑞霖妻未两载而瑞霖卒时翁孤年暮夫兄逺客未归氏仰天泣血曰非不能一死以从夫也顾此皤然二老何因守志奉翁姑翁殁捐簪珥襄事后取夫兄次子为嗣至五嵗能荷衰绖乃为夫营窀穸而以已祔焉年六十一卒】
　　郑氏【福清人适儒士李廷甫一载而廷篆卒氏投缳者再俱以救免舅姑泣谕之遂屏居深室纺绩佐舅姑甘防勤抚嗣子孀居二十一载以哀毁终嗣子建勲官刑部副郎赠宜人】
　　林春使【闽县儒士郭均妻均死氏年二十四未防舅亦继亡姑年逾七旬孤甫七月氏养姑哺儿自奉常缺绅士欲为请旌闻之瞿然曰此未亡人分耳何敢受旌竟不许寿八十有九】
　　程喜娘【罗源周振台妻于归时适振台疾笃氏防祷割股愈之越十年生四子而殁氏年二十八抚诸孤俾克成立寿七十九卒子崇韬列邑庠孙礼雍正元年拔贡】
　　林氏【名珍润闽县儒士郑德光妻年二十五夫殁事姑嫜以孝闻抚子廷昊成立歴节二十九年】甘氏【福清儒士何长溉妻年二十九夫殁抚遗孤以母代父事姑嫜尤孝六十七嵗卒】
　　袁氏【名贞资浙江人防政袁州佐女适古田诸生金栋栋死氏年十九子甫三嵗顾念藐孤隠忍视息课子学竒列邑庠苦节二十余年卒氏性聪慧过目成诵通晓经史尤善诗着有闻鹃集】
　　林氏【名淑朝闽县人进士林文辉女拔贡生陈治溥妻年十八归陈结褵八载治以选拔入都病故氏年二十六闻讣投缳舅姑谕以承祧为重乃勉从命抚侄为嗣足迹不出户限事舅姑四十余载克全孝道乡党称之】
　　葛氏【侯官举人李蓁妻蓁死氏奉舅姑抚育嗣子守节二十余年氷操凛然】
　　王氏【名淑桂知县王钦祖女闽县诸生陈守仁妻夫病笃氏刲臂和药愈之越五载得一男而夫卒氏年二十六事翁姑哺孤子备歴艰苦现年五十二嵗人钦其节】
　　陈氏【闽县人儒士林正裔妻年二十三于归甫六月而夫亡以女红供养老姑抚遗腹子振宗读书一日归宁外戚讽以别适氏以石捶胸晕絶复苏立即奔归十载不至父家年六十一终】
　　程氏【福清诸生李天授妻年二十九而寡篝灯课子奎光列郡庠孀居五十七嵗】
　　林珠使【闽县人夫郑锽由典吏赴京考选回至扬州病故氏年二十六矢志贞守抚孤成立年六十有一】
　　陈氏【名球玉闽县儒士邵天麟妻夫殁陈年二十六未有子立夫兄之次子巩为嗣纺织抚养篝灯课读巩聘洪敦麟女善官巩复夭女年十五欲殉之因女父久客吕宋女祖母约以父归归尔于邵即日毁容屏饰越八载父归择吉诣邵拜嗣姑诸亲哭奠故夫如初丧遂与节姑同帏共歴苦节三十余载陈七十有一终洪年六十一】
　　庄氏【名正肃长乐儒士陈需桐妻夫殁庄年二十事舅姑以孝闻歴节三十余年】
　　陈瑞官【闽县人许字林以潜未婚而潜卒时氏年十八讣至父母秘不与闻适有婚帖置寝室女惊异裂其帖乃屏居一小楼断髪茹素足不下楼者四年父母知其志不可夺归之林孝事翁姑卒年五十有一】
　　祝氏【太学生陈玉树妻玉树素多疾侍奉药饵三载衣不解带二十一而寡尝刲股奉姑克尽妇道】王氏【明督学王宇孙女适闽县诸生刘克庄年二十四而寡家贫依外氏勤纺绩忍饥寒苦守四十年三孤俱成立】
　　陈氏【闽县杨恭妻年二十五夫殁抚孤苦守四十余载】
　　刘氏【名淑端闽县儒士曹秉干妻夫病刲股愿代将革询后事氏以死对夫谕以父老子幼又鲜兄弟尔死吾不瞑乃承遗命为夫养亲抚子备歴艰辛自二十六守节歴三十余年】
　　林氏【闽县曹日任妻年二十九而寡抚课四子成立孀居三十余年长鹏举郡学贡生】
　　林氏【名德宜候官人诸生陈立言妻年二十夫病割臂以疗不痊事舅姑抚遗孤茹苦六十年】吴氏【内阁中书黄儦妻年二十七寡上事翁姑下抚二子氷操自持至五十余嵗而终长孙琯亦蚤卒孙妇王氏事姑抚子能嗣祖姑徽音云】
　　曾氏【名仲姐闽县人王瑾甫妻瑾甫卒氏年二十九事姑尽孝姑殁竭力丧葬无违礼抚三孤长腾卿次尔雅季驯卿俱克成立寿九十终】
　　陈氏【名景源郡诸生王廷琏妻廷琏病笃刲臂调药以进不愈卒氏年三十守节抚孤姑染疾氏与姑共卧起侍汤药防懈节孝兼全二十余年乡闾称之】
　　谢德贞【福清儒士林元雯妻年二十六而夫殁遗二孤德贞衣不蔽体为人缝纫以奉姑苦节三十余年子飘然福清学生】
