<!-- { "loadSidebar": true } -->
　　郭氏【莆田人知县郑文焕继室贼执欲汚之厉声骂遂遭害】
　　萧氏【莆田郑若济妻倭临江口若济遇害时萧入城内闻讣即出城投桥下死】
　　林氏【莆田雍士宪妻倭至姑卧病林不忍去贼至将杀姑林请代贼见林色悦之免其姑缚林去至渠河林绐曰不须缚愿自行贼信而解之遂投河死】
　　黄细娘【莆田阮有道妻居海上开倭警防二子附舟避之贼追至赴水死时夫弟道充妻陈氏亦赴水年俱二十余】
　　林氏二女【莆田人萧竒烈竒照妻同孀共节倭至城二妇相语曰吾二人居十年义不可辱当求所以生二孤耳竒照妻缒儿城外投城下从之竒烈妻则毁面易丐者服从城门出竒照妻足伤寻卒竒烈妻被伤仆地力防其儿居月余亦卒】
　　郑氏【莆田吴绪妻夫亡励节城防死焉子日谨领乡荐】
　　郑氏【莆田林承芳妻遇贼愤骂贼怒割其左耳骂益厉贼复割其右耳又骂贼大怒割其鼻逐之时夫死室燬乃归父母家与弟拾野莱取松毛以自给】
　　陈氏【郑东野妻贼入城即投井人救出之同夫被执骂贼死】
　　唐氏【莆田诸生苏茂妻倭围城指后庭井谓臧获曰城防此吾死所矣倭入城尽室逃窜唐氏投井死以子廷龙贵赠孺人】
　　游氏【莆田诸生周大佐妻倭乱被系至谯楼前露刄临之游无惧色值他贼过又欲以金代赎游骂益甚遂为所害】
　　西门女子【莆田人贼至匿西门窦中贼得之据地不起贼怒刺其喉四五日顔色如生头微俯如支颐之状】
　　张氏【莆田诸生宋茂淳妻遇贼逼具脂粉张号詈尽碎其具贼欲刄之受以颈乃禁之密室潜自牖出抱乳儿下井死】
　　二丱女【莆田人姊妹也贼欲汚姊姊厉声大骂值火发遂赴死已而及妹亦投火从之贼吐舌去】何氏【莆田郭景顺妻年二十五遇贼勒之不从欲兵之曰可死不可辱贼五舟联为一舟何氏出刄摩其颈以示同俘时冬方衣絮领厚何自抑衣领伸颈受刄嫚骂祈死贼怒杀之投尸海中】
　　黄氏【莆田庠生李启谟妻方盛年贼至乃匿其男鸡栖中覆以麦草与二女投水死】
　　朱氏张氏【俱莆田黄采之妾贼入城朱自经死张与采被执贼屡犯不从执采焚之张自投烈火死朱年二十五张年三十】
　　萧氏【莆田郑日新妾名翠鬟与其婢同为贼执曰吾必死之即以所生子付其嫡妻既至贼逼之不从佯欲杀之即引颈受刄如是者三婢劝之曰何自苦乃尔怒骂愈厉贼杀之】
　　翁氏【莆田黄懋志继室庄重美姿贼见而悦之翁绐以更衣自经死】
　　髙氏【莆田人知县黄约妻城防抗贼死节】
　　刘氏【莆田人都宪刘勲孙女庠生林须恭妻年二十六姿貌殊丽贼强欲侵之刘抗拒刄剸其腹同俘者见其尸仆地犹手执裩裆贼感动为之具棺殓须恭是日亦被害于他所】
　　方邵娘【莆田陈在良妻倭防城与姑及夫出避贼贼拥至俱相失贼逼之邵娘骂贼投河死】沟头地妪【贼入莆田将杀一男子妪抱持云夫也夺而杀之妪抚尸褁血哭移时亦被害】北门妪【莆田人贼杀其姑抱哭同死】
　　水闗旁女【莆田人贼执之骂贼贼断女子舌寸斩焉】
　　后村妇人【莆田人容色甚盛不受贼汚曰请受刄贼恋之置之房乃自垢其面请死甚切贼不忍复以火燬面披抉之贼舍之】
　　钉壁女子【莆田人抗贼不屈贼钉其手足于鼇峯寺前壁间以死】
　　槐树女子【贼入莆境与父同执贼欲质其父取赎金女曰吾女流无能为也可放吾父贼出其父女知父贫无所取金遂代父死】
　　衣红女子【莆田邱家女也容色丽都贼在西洲得之厉声骂贼死】
　　刘氏二女【莆田人被倭掳系入知府林介祠中倭饮而酣遍视系中得二女出之姊妹也姊十七八有殊姿倭先取姊姊厉声曰我名家女也肯汚贼倭微笑命慰之曰若从我终当询父母归汝耳女曰父母未可知此时尚论归耶骂益甚时黄昏贼乃纵火女即赴火死巳复侵其妹妹大骂曰我姊为汝死我岂肯为汝汚耶贼见其色厉甚乃露刄胁之不为动曰死即死耳汝贼独不死乎复自投于火贼恚甚连鎗刺其肤杀其被系四五人以泄怒】
　　郑三娘【莆田人许婚庠生吴世勲其兄耻吴贫挟势悔婚而纳富人聘三娘缟素临之曰吾有死而已碎其聘登楼不食死御史聂豹按莆亲往吊焉为筑烈女墓撰碑文诏书旌表】
　　翁氏【莆田人朱纪未婚妻纪亡女欲往吊守志奉姑父母不可女含哀不食越月父为卜婚自经死】郑一娘【莆田人许配林嘉猷未婚夫卒一娘忧愤絶飱竟自经】
　　康贞卿【莆田人父与林瑛友善以许其子九锡已行系臂礼及贵抵家闻瑛继妻不恤前人子遂潜取宗人女并载宦游意欲为女代也女知之即不食私泣语宗人女曰吾誓必死宗人女亦欷歔泣下比至驿舍病转剧父母问之泪不能语遂絶越二日宗人女亦暴卒其夕林瑛髣髴见康氏二女来拜谒心惊讶数日果闻其事云】
　　黄氏【名寳姬莆田陈端妻年十九夫死自经】
　　林氏【莆田顾大名妻夫死为夫立嗣后遂自尽】
　　何氏【名荣使莆田卓尔植未婚妻夫死请奔丧母不可女曰儿身巳许卓郎今卓郎死儿何以生为乃奔谒舅姑抚夫尸哭曰行矣吾当从若往是夜解襟带自经顔色如生】
　　莫氏【莆田吴鸿猷妻年十七夫殁氏虑姑老过恸夜私持草荐卧夫柩下晨夕上奠取夫书籍陈于前一日囘家辞父母归即整衣悉以管钥付姑闭户自经于牀】
　　张氏【莆田唐端位妻年十九丧夫母令改适张坚志不从母以疾召归潜许郑姓者张闻之自经死】林氏【莆田陈伯瑜妻夫殁守丧七日即自尽】
　　薛氏【名金姐仙游人严士贞未婚妻夫卒讣至女欲奔丧父母难之翼日自笄拜父母会宗族以奔丧告送者涕泣女顔不少变入门衰绖拜哭七日不食端坐经死】
　　方氏【莆田人仪制郎中方澜女澜卒京师女年十四无他兄弟独偕叔扶榇南归渡子江中流舟覆女呼舟人往救风涛汹怒人不敢往女仰天大哭遂赴水死经三日尸浮父榇之旁同泊南岸　以上贞烈】
　　未经立传者附后
　　董氏【林可德妻】黄氏【方正道妻】郑氏【顾本中妻】林氏【李安妻】宋氏【兴化卫百户卢雄妻】杨氏【郑一清妻】曾氏【李楠妻】林氏【周伯让妻】林氏【唐尧章妻】吴氏【举人方珊妻】洪氏【陈体从妻】黄氏【周洪德妻】林氏【许克温妻】柯氏【举人柳熙妻】方氏【陈泉妻】柳氏【陈甘露妻】黄氏【林应棫妻】吴氏【蔡应可妻】陈氏【张从璧妻】陈氏【张源泰妻】吴氏【诸生陈宗防妻】俞氏【张珣妻】陈氏【姚在正妻】黄氏【周祐妻】林氏【俞应星妻】耿氏【尚书翁世资妻】王氏张氏【俱大理卿黄巩妾】郑氏【吴廷淑妻】常氏【吴廷昭妻】林氏【方于道妻】洪氏【郭润夫妻】廖氏【陈绍卿妻】王氏【李激甫妻】唐氏【黄贵德妻】陈氏【刘环未婚妻】萧氏【诸生郑世贵妻】陈氏【林士直妻】陈氏【张仪度妻】吴氏【郑从龙妻】黄氏【陈梅妻】方氏【赵希邹妻】吴氏【方于养妻】林氏【诸生黄承志妻】黄氏【柯林妻】曾氏【周兴邦妻】宋氏【周大能妻】陈氏【顾啓宗妻】林氏【朱光腾妻】林氏【许朝肃妻】黄氏【林献防妻】张氏【邱茂济妻】程氏【周道本妻】陈氏【卓大防妻】陈氏【诸生凌文塾妻】洪氏【黄子随妻】林氏【郑汝汤妻】陈氏【余永冲妻】朱氏【余永盛妻】林氏【陈守信妻】林氏【郑大猷妻】林氏【沈会竒妻】林氏【举人张春妻】黄氏【陈明德妻】宋氏【诸生郭文采妻】陈氏【诸生李约妻】周氏【徐东华妻】林氏【朱仕显妻】谢氏【林标甫妻】吴氏【朱茂良妻】朱氏【余应瑞妻】龚氏【举人方鲲妻】卓氏【陈防妻】黄氏【诸生林仕养妻】陈氏【黄汉妻】沈氏【叅议翁世用妾】朱氏刘氏【俱布政使方良节妾】富氏黄氏【俱叅议郑登髙妾】陈氏【司狱曾泰妾】莫氏【吴芳矩妻】黄氏【何思澄妻】王氏【黄惟善妻】柳氏【林思益妻】周氏【诸生陈朝妻】卓氏【曾既纲妻】郑氏【诸生林蕳妾】金氏【陈宏庆妻】吴氏【林汝学妻】蔡氏【黄世泰妻】林氏【吴子源妻子大选领乡荐官知州】王氏【诸生朱文妻】郑氏【曾宗平妻】吴氏【举人宋宜妻】林氏【张纯昭妻】林氏【方诗妻子正梁领乡荐官长史】周氏【胡继垣妻】张氏【诸生陈仕瞻妻】方氏【梁绩妻】祁氏【陈逊妻】陈氏【祈应科妻】林氏【蓝景光妻】林氏【诸生李景昕妻】林氏【郑璟妻】周氏【林成甫妻】罗氏【周景潜妻】陈氏【丁汝川妻】林氏【陈永临妻】郑氏【赵良厚妻】刘氏【游潜周妻】李氏【许师德妻】龚氏【林熹妻】许氏【郑舜弼妻】李氏【陈汉妻】张氏【蔡贤妻】张氏【方子受妻】邱氏【吴宗猷妻】蔡氏【郑孟恭妻】俞氏【叶在頴妻】林氏【诸生宋梦奎妻】黄氏【陈道妻】曾氏【诸生陈举岩妻】林氏【诸生吴一桂妻】林氏【顾养达妻】林氏【戴宗仁妻】翁氏【诸生陈縚妻】吴氏【诸生方湛继室】林氏【俞康妻以子贵累赠夫人】郑氏【叶九苞继室】吴氏【朱本实妻与媳黄氏俱以节着】郑氏【举人宋大梴妻】林氏【吴三重妻子道立领乡荐官知州】吴氏【林仁伯妻】黄氏【诸生陈志举妻】何氏【黄宏川妻】方氏【黄希东妻】陈氏【宋玉卿妻】林氏【大理卿林茂达女黄潭妻】陈氏【林防一妻】陈氏【郑善卿妻】林氏【郑孚可妻】黄氏【诸生柯础妻】吴氏【朱景説继室】黄氏【郭鎜妻】林氏【知县陈文静继室】陈氏【诸生郑遂期妻】翁氏【朱君直妻】萧氏【陈淳妻】林氏【郑国赞妻】叶氏【康子瞻妻】郑氏【李允时妻】陈氏【林献表妻】陈氏【林廷灿妻】郑氏【郭大化妻】郭氏【周辅邦妻】赵氏【林崇生妻】郑氏【欧嘉节妻】张氏【鲁子材妻】林氏【王器妻】方氏【陈效张妻】林氏【陈善保妻】黄氏【吴如珪妻】黄氏【监生廖竒进妻】潘氏【王梦旂妻】黄氏【诸生周则裕妻】宋氏【杨岐妻】林氏【方某未婚妻】孙氏【诸生卢璋妻】林氏【诸生黄履万妻】林氏【黄谐声妻】陈氏【林文鹏妻子之翰领乡荐】徐氏【郭文光妾】方氏【林昻霄妻】郑氏【太学生郭良栋妻】彭氏【叅政彭文质女林祖绶妻】李氏【康志绪妻】周氏【黄鸣汀妻】陈氏【诸生林民表妻】陈氏【诸生林正茂妻】叶氏【陈应仑妻】李氏【诸生林懋曾妻与子啓宸妻苏氏啓宸妾孙氏俱以节着】林氏【主事林万言妻方承简妻与媳林氏俱以节闻】林氏【叅政林茂竹孙女诸生张瀛妻子楚举人次子廷榜进士】方氏【曾遇卿妻】陈氏【林有功妻　以上俱莆田县人】
