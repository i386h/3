<!-- { "loadSidebar": true } -->
　　明林鸿桃溪春涨【桃源春二月花雨落晨昏谷口流新玉矶头没旧痕平桥回岸断逺浦怒涛翻汹涌鸣湍石弥漫出硖门乍疑云梦泽恍讶武陵源美彼垂纶者寥寥逺世喧】
　　五马山【青山绕南郭檐外五峯髙爽气朝凝笏岚光翠湿袍微茫分曝色苍莽杂松涛势与云鹏逺深疑雾豹韬登临成藻句防染寄霜毫最喜鸣琴者公余列俊髦】
　　周元道山清冷台【松门媚烟景探玩辍轻防林谷谐宿懽川云返初迹鸣希叔夜蹑屐企安石妙赏心遇元芳游髪惊白讵躭缁锡流幸接邹鲁籍俯仰百年间能为几时客晨风应序至好鸟欣春及物俱有情人生岂无适余花映尊俎落日散巾舄笑语澹忘归重期谅超隔】
　　王恭书送陈烈授国子监説书诰后【吾爱陈夫子名髙庆厯中官卑心独苦迹隠道弥通屡荐金门剡难羁碧水铜七闽沾化雨百世仰儒风芸阁丝纶在芹宫祀飨同云孙怜故物应复继其踪】
　　方万有游玉华洞十六韵【古洞慿谁凿石门一窦通谷深常昼黒径转忽途穷秉炬惊山魍牵萝傍野童嵯峩縁鸟道窈窕探龙宫雪乳夏仍白琼英冬更红飞来峯缥缈倒挂石巃嵸灵象琉璃界元踪碧玉丛楼台何峻耸钟鼓自玲珑幕结千岩雾隙嘘万壑风寻幽忘窱歴险瞰虚空路尽天光透云浮月色胧径平堪展席穴旷类窥窓恠特真殊状瑰竒别化工眸疑梦幻抚景想鸿蒙迥出尘寰外恍游仙岛中踌蹰日欲瞑胜迹岂重逢】
　　郑善夫剑州【溪声下黯淡山意会延平激漩当天险横霄极地形黄堂严上界防舍倚髙城龙剑真能合虹桥本易成茶菰流土物稉秫得人生李子濓伊嫡刘滋卓鲁勍士多通古学民不废岩耕何处深传檄兹邦乃苦兵方将采竹箭何暇糁藜羮正赖贤官府艰虞系物情】
　　王辄龙头庵【复阁依苍壁飞藤挂瀑流烟霞开晓色禾黍动清秋鹤绕仙家树云归释氏楼磴危穷碧落地胜即丹邱卜筑懐招隠登髙赋逺游君看朱绂者谁为白云留】
　　林世壁陪龚祭酒游鼓山絶顶作【仙岛郁嵯峨乗闲此日过山花迎羽葢谷鸟杂笙歌梵宇依林樾岩亭防薜萝眼中沧海小衣上白云多旷野千峯暮遥空万象罗翻惭賔从后挥袂接星河】
　　台江泛舟观竞渡【共喜朱明日言从画舫游山川新雨歇云树夕阳留夹岸垂萝袅数家丛竹幽芰荷迎舞席萧鼓拥中流传説懐沙恨犹存吊古愁嵗华聊自遣风俗尚堪酬积水清无暑飘风飒似秋楼台宜霁景罗绮艶芳洲棹若天边下人疑镜里浮渡头菱唱晚归路独夷犹】
　　游西禅寺【晓色带江城疎林空翠晴睠兹秋风爽复得赏心清宝刹凌云耸金绳倚月明岩花相映谷鸟自和鸣世界人天接河山嵗序更佛香烟共暝法镜月俱盈悟理非闗象超元讵可名云何牵世网扰扰负平生】
　　叶向髙瑞岩寺【自爱名山好频来问逺公危峯幻窈窕怪石削玲珑蹑磴方疑坠穿云路忽通苔深蝌蚪字塔隠蕊珠宫波静江如镜林开月似弓飞觞临水洞移榻就松风棋响疎钟外歌声别院中长怜诗作癖谁识色成空多病尘縁薄探竒胜地穷平原情不浅河朔意偏雄转忆曽游者今朝若个同】
　　陈宏已石门寺十二韵【城放风花乱山藏石水稠言寻中浣暇共作暮春游涧道循源逺云林抱寺幽洞穷才见刹树密不遮楼仄迳妨骑马髙峯指鬭牛攀萝穿石壁洗药选清流软草分曹坐残觞次第浮地疑绵蕞野时似永和秋潭暝钟声起村空树影收咏归欢未极江月巧相留】傅汝舟游玉笋山【玉笋开山逺金坛瞰谷重灵光流世界瑞气浑春冬险涩千盘磴参差百转峯宿云长抱殿游鹤不归松虎涧泉为雨鲸楼石作钟韭抽尧叶净桃汉花浓道士随黄犊仙人驾赤龙丹罏七熖灭琼箓九霞封乱竹通飞佩繁芝碍放笻愧为福地客叨蹑羡门踪】
　　尤光被游金粟寺【暂解风尘佩琴尊听所之江头摇桂棹天际望招提幽谷鸣钟处残风落叶时香台依翠岳金粟泛瑶巵生意秋兰共禅心野鹤知堂虚云入幕楼迥月临池蜃气沧溟近鼇宫碧岛移豪吟来谷鸟孤啸听山魑秘迹窥丹洞仙源摘紫芝陶花聊共醉谢屐顿忘疲徙倚松萝外悠然惬所思】
　　林守鹿西湖观竞渡【一曲湖如镜轻舟隠芰荷况当悬艾节共听采菱歌棹影羣龙戏涛声万马过楫飞晴散雨鼓急水惊波借草红裙密鸣榔锦袖多战酣残暑失酒醒晩风和胜事追河朔英魂吊汨罗人归纎月上良夜乐如何】
　　游圣泉【东山开宝刹传是景龙年野迳縁溪逺层峯绕郭偏锡飞初得地禽戏忽成泉竹老隂常覆松枯脉暗穿鹿分甘露水龙出讲经筵香阙诸天近霜钟万壑传沈灰原有刼沧海已为田云锁门双塔林围屋数椽哀涛惊鹤梦败叶拥僧眠霜落秪林树苔深法座莲稀闻来杖屦谁复布金钱废洞迷灵迹残碑失古镌六时荒院磬一炷断罏烟铁像他寮寄珠幡尽日悬樵人寻旧址行客吊新阡趺借蒲团穏登知蜡屐便悲风初广莫残照且虞渊碧殿猿啼里悬岩鸟道边城隂浮薄霭烧影引归鞭回首兴亡地空林咽暮蝉】
　　徐熥游方广岩絶顶二十四韵【方广华岩地神州一洞天寺藏青嶂里路绕白云边气晴兼雨峯峦断复连树枝多拥肿萝磴自盘旋猿啸听经石龙生洗鉢泉水天际卷钟乳半空悬境出尘寰外岩开混沌前金身余五百世界度三千净室怜飞瀑沙弥种石田空门灰几刼削壁字何年谷有灵羊险山从鸟道縁地偏堪避世境寂可安禅贝叶飘香界昙花落法筵桑门同客馔石榻伴僧眠已得澄心诀浑忘俗累牵探竒情未已跻险兴翩然披莽寻支迳扪萝到上巅畏途犹嵲侧足更迍邅彳亍声俱喘蹒跚膝在肩耸身摩斗柄回睇眄云烟逺水看如带重冈小似拳祗疑天阙近还听谷声传客有元晖趣僧如支遁贤从兹寻觉路长此奉金仙】
　　陈钰鴈峯【平地三峯起凌虚一气齐云间星斗近岛外海天低秀地连孤嶂清晖落大堤岭分盘石北水绕太常西乔木森森出寒猿故故啼兴来乗白鹤吟罢驻青藜风物今犹盛才名昔屡题郎官公暇日双舄上云梯】
　　吴兆闽中风土十韵寄金陵知已【风气南来异行行嵗月賖梅香逾五岭猿响类三巴时见蛮烟黒还惊左语哗舟中喧水碓城上出人家荔子家家种榕隂处处遮居民晴着屐市女晩簮花短蜮能伺影蜼鱼会喷沙蛎房经雨吐石入春华剑浦龙何在螺江事可嗟好游非向子録异是王嘉乡信难逢雁归期易及吾生从汗漫世路更无涯】
　　国朝宫鸿厯闽中纪事【百越雄南服三山近海陲不知天隔阂坐觉地支离石气千林黝波声万马嘶迢遥过岭日黯淡下滩时蛮俗聊供笑方言可拾遗地曽无朔雪人不解流澌草木谁编谱禽虫任阙疑聊因耳目暇一广见闻资艳目惟园果垂涎首荔枝麝脐香易落石背食先萎终实盈筐泻晶丸带叶垂还愁朴孕蚤或售互人欺亦可封泥活无劳置驿驰缃枝防防密龙眼唱歌迟佛手宁非柿鰕头俨似螭品茶知太姥咋舌羡西施柱剖江珧美春随海扇移珠蚶佐羮臛石长萎防蠢动怜沙噀蹒跚笑海蠵飞翔龙虱出束缚虎蟳蚑鲎酱空盈瓮兰汤亦满匙珠娘担石过母踏波嬉象译唐朝壤钱刀宋代赀雕镌疑物刻画见须眉秣厉千章树猗兰九畹姿龙头爇灯火鱼魫络藤丝蜑户泅波出磳田带火治沙珠伞孕告庙土牛为鱼讶连山大鳍堪一本支竹森如掷火榕防似披帷俗习干戈便人操砚席随蛏苗代钱鏄螺甲透襹巻舌侏离语文身漫浪儿稗官留小説滛踞髙祠述异资谈薮催诗倩酒巵荒唐来絶域懐抱向京师钟鼎诸公业山林我辈期虽怜趋舍异未觉性情岐大海虽蠡测竒闻只管窥采风谁氏职聊用播声诗】
　　诗【七言排律】
　　唐徐夤咏泉山瀑布【名齐火浣溢山椒谁把惊虹挂一条天外倚来秋水刃海心飞上白龙绡民田凿断云根引僧圃穿通竹影浇喷石似烟轻漠漠溅崖如雨冷潇潇水中蚕绪纒苍壁日里虹精挂绛霄寒潄緑隂仙桂老碎流红艶野桃夭千寻练写长年在六出花开夏日消急恐划分青嶂骨久应防裂翠微腰濯缨便可讥渔父洗耳还宜傲帝尧林际猨猱偏得饭岸边乌鹊拟为桥赤城未到诗先寄庐阜曽游梦已遥数夜积霖声更逺郡楼欹枕听良宵】
　　宋乔孝本郡斋四亭诗为元给事绛赋【元侯选胜重经营地取园心正且平揆日募工逾再浃创亭合乐落初成窓开四面縁忠孝牓掲新封纪宠荣隠隠湖山藏故国漫漫烟水隔都城低迷叠嶂回峯抱缭绕芳丛列艶迎台上临风共潇洒花间梦蝶助凄清枕流小槛欹前沼散绮幽轩接后甍旧景周环如有待夕阳偏照似多情萦纡碧沚通潮浦左右脩篁拂画楹自昔甘棠虽足爱会稽从此擅佳名】
　　明王恭碁山避暑作【尘中何处避炎蒸静爱空王澹爱僧沙界树凉晴乍雨石渠泉响暗流氷青山载酒随闲到飞阁观潮倚醉登水绕莲花通宝藏路回兰若转金绳仙人碁局埋幽草大士禅扉闭古藤荒殿鸟啼时近榻香台猿卧夜窥灯老来行止愁无地病后欢媿有朋明别离方外去何时清兴又同乗】
　　郑善夫九日登马坑诸山望九峰道南祠记事【南平县北重阳至强起登髙风雨朝乌防黄花脩旧事风流人物忆前朝东南形胜山川固闽粤衣冠气象饶千树早霜寒自积一潭秋水澹相摇汉王俎豆还宫庙刘守勲名已寂寥羣盗檄书随处满万方兵甲几时销年荒白昼三军噪日逺黄堂五马骄病后故人俱杳莫幸然胜事不萧条人兼邺下何须避谊重淮南定见招青眼岂辞鹦鹉盏白袍更上木兰桡四贤道近源流断双剑龙潜嵗月遥桂树丛生江草长不妨志士遁渔樵】
　　方万有游九鲤湖二十韵【鸿蒙秀辟此山川华葢名齐海内传但道神仙留玉舄却从河汉着金鞭纡回林外疑无地廓落人间别有天乍见银涛翻树杪忽惊宝镜挂山巅水晶阑槛龙宫寂云栈藤萝鸟道悬一窦直通九漈下半空髙挿数峯连雷轰霹雳惊千里壁绣嶙峋祝万年瀑布珠晴亦雨药罏丹灶画还烟九苞彩凤飞丹穴五色晴虹吸涧泉玉筯闲垂知辟谷棋盘罢着想藏斜通霄汉星联五细数梅花嵗歴千隂雾霏微瑶洞闭浮云来往石门便将军何事鹰扬立仙子时乗鹤驭还自是乾坤呈幻迹遂令山水占名仙赤城雁宕应谁让白岳元都岂独先我昔曽游三岛客而今共结半生縁烟霞幽癖老逾健蕉鹿迷途梦不牵坐听玉箫楼阁上行寻瑶草水云边挂瓢自觉箕阳浅筑室犹嫌庐阜偏拟献真图夸赤帝髙题彩笔媿青莲】
　　诗【五言絶句】
　　唐慕容韦度揭鸿岭【闽越曽为塞将军旧置营我歌何慷慨西北望神京】
　　雍陶清源道中【古木闽州道驱臝落照间投村碍野外问店隔荒山】
　　翁承赞壶山【井邑斜连北蓬瀛直倚东秋髙岩溜白日上海波红】
　　宋蒋之竒渔梁山【道上风兼雨林间雪压霜无衣无褐者何以过渔梁】
　　苍玉洞【苍玉门径濶白云庭院深鄞江一丈水清可照人心】
　　林诚中香山洞【瑞气拥岩峦中有神仙宅世代几销沈溪山自今昔】
　　龚况石门寺【岫幌古松低羽人来未归苔深锁春色不放晓云飞】
　　玉华洞【石壁古苔衣夹门双杏枝山隂人少到长认鹤声知】
　　玉人峰【霞缀衣红浅烟妆髻黛匀无言山色里几度野梅春】
　　陈遂升仙坛【仙乐寂无响云旗悄不翻晓云生石罅夜雨长苔痕】
　　陈伯孙囊山【六合万籁息秋林月正晖琴中弹不尽石上坐忘归】
　　林希逸石室【言入紫岩隙藤枯半壁花山灵不敢住分付与僧家】
　　傅伯成金溪桥【长江渺天末照此两山青落日寒潮上苍烟孤艇横】
