<!-- { "loadSidebar": true } -->
　　康熙二年十月彗星见　三年罗源羣虎噬民　閠六月永福县大水漂溺城郭冲陷田园庐舍　四年彗星见西方　六年五月连江县金钟潭风浪骤作云雾蔽天有龙自潭跃出鳞甲俱现从西北去　七年八月大水漂流庐舍田园　十二月总督赵廷臣阅界展复移民　十一年十月十七日连江县地大震毎昼夜十余次至十一月二十一日乃止　十二年七月雷火様楼　是秋白气见西方形如长剑十二月初一日罗源县连日地震　十三年三月十五日耿精忠反　十六夜大雨震电雷碎耿精忠府鸱尾　十五年九月十六夜总督范承谟被害宾幕稽永仁沈上章王龙光李全弟范承谱领纛王天祐家人于通等五十余人皆被害是月康亲王统师入闽万姓懽呼载道随疏免十六年分并以前钱粮十七年秋海寇焚掠五里渡及港头起步一带居民十八年再移展复居民于内地　五月长乐县大
　　风飘屋　十九年大水属县田庐皆漂溺　十月彗星见　二十年永福县大旱禾稻絶收是年总督姚啓圣疏请尽复原移沿海居民　二十一年正月二十三日还珠门火延民居数百家　四月大水田庐多漂溺　六年五色云见　十月谯楼前火延烧总督辕门　二十五年九月　诏免本年未完钱粮并二十六年上半年二十七年下半年钱粮　三十年三月十七日地震泥土生毛　秋蝗为灾潮水骤溢三十五年北武库灾延烧居民百余家墙屋倾坏
　　有压死者库中火炮齐发飞出北郊外　三十六年正月二十九夜有星如帚尾向西南　三十七年福州知府迟维城毁五瘟神齐天大圣诸淫祠　四十一年八月十五日罗源县大雨骤寒雪峯寺山中有雪　四十四年十月地震　四十五年春夏鼠害苗三播俱遭伤冬月仅半收　四十六年三月初八初九两日午时日重晕初九初十日月重晕春夏秋饥商贩海运米至民赖之　四十七年春多虎游击陈腾龙率鎗手与小桥乡民毙六虎患遂息　七月二十日申时有星数百光芒灿列自东流入金钟山后【老人云是星车】　四十九年洋盗郑尽心等聚众行刼巡抚黄秉中购获之械送
　　京师　十月　诏免四十八年以前积逋仍免五十年全年钱粮　五十二年夏大潦市可行舟　五十六年五月初四日大雨黄金钟山顶石压土崩其声如雷　五十八年四月福清匪薛彦文等聚众侯官县石垅地方潜谋为匪事泄官军掩捕之获彦文绞之于市　五十九年五月大水入城市肆舟行坏庐舍田禾巡抚吕犹龙于安泰桥水中哭拜水寻退六十年正月二十七日大雪平地尺余
　　雍正四年八月初八日大雨水淹号舍士子涉水入闱是月连江罗源二县山水暴发淹没田畞三十三顷三畞零　诏免二县并福右衞中衞钱粮二百五十五两一钱四分米三十四石零　六年闽县侯官长乐福清闽清五县秋旱　诏依被灾分数蠲免钱粮五县共免二万二千二百五十八两五钱六分零十一月初六日　诏闽省州县有数处微欠雨泽将康熙五十五年起至雍正四年止带征民欠地丁银三十三万八千三百余两概予蠲免　九年大有年十年正月十四夜布政司署火　是岁又大有年十一年七月十二日午时永福县五色云见层层
　　焕采光华射目歴未申二时不散
　　兴化府
　　唐贞元八年三月甘露降于莆田县文赋里潘岭之原宋太平兴国三年游洋民林居裔等作乱自号西平王涵江人陈应功战死漕使杨克让讨平之　九月风拔木坏廨宇民舍千八十区
　　雍熙四年十二月甘露降罗汉峯前五松上
　　端拱二年八月雷震郡民刘政有文在胸曰大不孝淳化四年正月知军冯亮献芝草
　　咸平九年红橘连理又黄橘附桑枝而生
　　大中祥符四年诏免丁身钱
　　庆厯五年减人户身丁米
　　皇祐二年诏减丁米
　　熙宁十年饥
　　元祐五年风大作边海居民漂荡万数
　　崇宁元年旱
　　大观四年十二月二十日大雨雪茘枝树皆冻死绍兴七年秋试揭榜醮楼有紫气光焰亘天【明年黄公度陈俊卿及第】九年五月甘露降壶山湥渎村芝草生　十五年山寇周老虎等犯仙游西乡武翼郎袁章义民丘祈战死　二十年四月飞觞台东南产芝如婴儿拳旬日其大盈尺小者亦数寸初生色如涂金旬日如凝脂又如渥丹后变如紫晕金又军治大厅有五色雀集榕木上芝产后圃麦秀两岐　二十七年兴化县夹漈溪一夕白气烛天久而不灭【无何郑樵以遗逸召】
　　隆兴二年莆田县饥诏守臣及常平使者赈之
　　乾道三年免犹剩米　四年游洋民凿井二丈余得石有文曰石上状元【明年郑侨及第清源石起宗亚之】
　　淳熙二年仙游县九座山古杉生花其臭如兰　五年閠六月乙已夜风雨暴作漂莆田庐舍十一月无禾令守臣赈粟贷种
　　绍熙四年海风害稼
　　嘉定九年五月大水漂田庐害稼十五六
　　德祐二年十二月元陷兴化军执枢相陈文龙后不食死
　　景炎二年十月元屠兴化军通判权知军事陈瓒死之元至正十二年居民陈居信等陷仙游县城　二十五年十月壬申地震有声如雷
　　延祐三年六月仙游县南桥溪中涌出开元钱背有闽字或福字
　　至正十九年三月雨牦连日　二十五年十月地震有声如雷
　　明永乐三年莆田县学泮池生并头莲【明年材环廷试第一】十四年大饥
　　正统中兴化县大疫虎兕纵横
　　景泰元年莆田县学泮池生并头莲【明年柯潜　缺廷试第一】年春夏大旱斗米二百钱　六年大旱民艰食
　　天顺三年莆田北山诸村落虎为害伤人畜以数百计白昼数十人同行亦有被伤者山中数月絶人迹
　　成化八年虎复为害伤人畜不减天顺三年之数　十二年夏秋旱大饥知府陈表以闻诏免田租十之三十五年虫伤早禾大饥境内无可籴者　二十二
　　年夏旱六月已巳地震有声九月丙寅又震　二十三年春旱无麦秋大旱无禾知府丁镛申奏准税粮折色
　　治六年风大作海舟入平田官为凿渠乃出秋无禾　九年莆田广业里资国寺僧徒乌七三等作乱营于仙游兴泰里勇士魏升击杀之寺废　十年七月十二日雷雨昼晦大风飞瓦大树皆折　十一年四月霪雨连日蛟龙为孽山崩水溢有豹乘水至龟塘树上墙垣庐舍皆坏五月大雨复作宁海桥坏十二年夏秋冬三时不雨井堘溪塘皆涸诏蠲田租十七年六月初一日壶山上庆云见三日六日九
　　日又见
　　嘉靖二年七月初四夜火光见东北隅良久乃散初五夜星入于月是月广寇申大总至典史汝艮知县张廷槐从子世清战死　十八年九月府城灾　十九年大有年　二十二年五月十八日壶山上五色云见七月二十六日星流如火二十八日晚石室岩后云气如人马旗帜久之乃散　二十四年大饥　三十五年七月天鼓鸣雨雹　三十六年十一月赤见莆田江口桥石梁断　三十七年六月天鼓鸣三十九年五月雨毛大风雨雹拔木飘瓦　四十年自夏徂冬倭三入寇是夏雨毛秋有兽渡海入惠洋形羊大如马府城东关外豕生豚一头六足　四十一年春大疫立春日行礼于城楼六月倭复入寇参将戚继光来援斩获千级八月初旬紫帽山鸣三夜十一月倭围府城二十九日四更城陷【时分守翁时器怯懦寡谋巡抚游震得遣总兵刘显来援不敢进遣兵八人赍牒诣城为倭所得杀之衣其衣持牒入城时器不之疑令守北门遂引倭入城时器与通判李邦光参将毕某俱遯去署郡事延平同知奚世亮训导卢尧佐县尉叶时兰皆死之】倭屯六十余日乃趋平海衞总兵戚继光援师至大破之　四十二年大风雨海水溢至府城外十二月倭攻仙游县知县陈大有固守总兵戚继光援至倭遁是年巡按御史李邦珍郡人御史林润疏请免田租三年悉蠲逋负从之
　　隆庆元年免民田租之半二年至四年免田租十之三四年夏风雨雷雹大作八月初七日大雨三日蛟
　　起于壶山山崩数丈　五年七月二十日当午双龙见于东华山黑雾迷漫大雨如注色黄气腥有顷雨止一龙涌水高丈余长亘野声如烈爆势如激潮其一初甚小须臾复坠跃起长数丈渐至竟天拏云搏雾身如水牯腹背正白鳞甲飞动金色闪烁不可正视　六年莆田县文赋里有大蛇吞鹿遥视蛇腹下有字
　　万厯三年七月四日龙起东北方大雨如注　五年七月彗星出西南逾月乃灭　七年六月雷震广化寺树树下有龙文金碧隐见　十四年莆田孝义里地裂丈余水涌出黑沙味如硫黄沙上多牛迹是年大旱次年又旱无禾　十六年冬莆田广业里人曾廷邦柯守岳等作乱自号游天王次年知县孙继有捕杀之　三十二年十一月九日地大震城崩数处田地皆裂出黑沙味如硫黄水尽涸　三十三年大有年　三十四年大旱斗米二百钱诏免田租十之一三十七年四月五色云见北方　三十八年大有
　　年　三十九年六月龙起于府城西关外之北磨山山崩水涌大雨如注八月五色云见紫帽山冬大有年　四十年正月晦火光见府城中光耀异常是夜四鼓又见四月十二日雨雹大如拳风雨大作折木飞瓦　四十一年二月十日日中黑光摩荡秋大旱
　　崇祯二年七月二十日雨血　十二年八月十七日大风飘屋拔木九月雨豆　十六年五月雨丝冬地大震有声如雷　十七年仙游县山寇陈尾等作乱知县呉堂讨平之
　　国朝顺治三年十月初一日大师至市不改肆　四年莆田山寇潘重勒仙游县王士玉海寇杨耿等作乱【时谷价一石五两】　五年三月山寇陷府城攻仙游县知县孙之平击却之七月大师复府城　十年八月山寇郭尔隆作乱屯寒硎山民受其残暴　十一月海寇又至屯黄石沿乡索饷　十一年秋仙游大飞山石崩　十二年正月初五日寇陷仙游县知县陈有虞都司王嘉祯死之　十三年正月大雨雪深三尺许十四年七月十二日海寇大至舟泊三江口入涵
　　江黄石等处焚掠六七日掘东角珠长堤尽运米谷财帛以去　十六年九月三十日风大作东角一派长堤尽坏海水淹入晚禾絶粒　十七年正月大雨雪　诏官司赈恤流民分别纪录加级秋禾生鎗十八年徙沿海居民于内地
