<!-- { "loadSidebar": true } -->
　　隂阳学【在县治东南】医学【在县治东】布政分司【在县治北】建南道公馆【在分司左】府馆【在县治前】安砂镇廵检司【在县西三十二都】湖口廵检司【在县南三十都本县与龙岩州连城县交界】税课局【在县治西】浮流仓【原在县治北今改县署西】豫备仓四【东仓在县治东三百歩明景泰间建西仓在县西三十一都南仓在县二十八都北仓在县北二十六都发口旧沙县西仓今俱废】社仓　公馆三【贡川公馆忠山公馆东洋公馆】铺八【曰县总铺曰黄坊曰贡川曰张闗曰新岭曰桂口曰林田曰东洋】
　　建寜府【在从化坊明洪武八年知府胡桢建中为正堂前为甬道为戒石亭为仪门为大门堂后为穿堂为后堂知府及属官廨宇皆在焉两廊为六房吏舍在两廊后府狱在正堂西大门外左右为申明旌善二亭前为承流宣化二坊又前为八闽上郡坊国朝顺治五年大堂廨宇吏舍悉燬十四年知府谢祖悌重建正堂及知府廨康熈二年知府髙攀龙重建承流宣化二坊钟楼在府治左谯楼在府治右行都司前康熙二十二年建安县知县张大典重修】
　　清军防【在府治西从化坊明洪武间建今燬移驻民居】督粮防【在府治西从化坊右明治间建今燬移驻民居】理刑防【在督粮防后明治间建今燬】经歴司【在府治内仪门东】照磨所【在府治正堂东今裁】司狱司【在府治内正堂西】架阁库【在大堂左】永丰库【在大堂右】仪仗库【在后堂西】
　　龙亭库【在大市街】学院衙门【在府堂左考校即在明伦堂内】察院公署【一在从化坊一在登俊坊俱燬】布政分司【在宣化坊府学东今燬】杂造局【在府治西从化坊今废】广实仓【在宣化坊即宋西仓故址明洪武间建后改为建寜街仓又改为广实仓】社仓【在建安县堂右】
　　隂阳学【在城镇安坊今废】医学【在城镇安坊惠民局内今废】僧纲司【在城和义坊大寺中】道纪司【在城兴贤坊通元观今废】
　　建安县【在府治西从化坊即宋通判防故址元至正二年县尹徐属建明洪武初重建中为正堂左为幕防前为甬道为戒石亭为仪门为大门北为后堂为库又北为知县廨正堂左为县丞廨右为架阁库大门内左为典史廨两廊为吏六房吏舍在两廊后大门左为寅賔馆为土地祠右为县狱大门外为申明旌善二亭明万厯间火知县郑兆芝重建国朝顺治五年正堂廨宇吏舍悉燬六年知县刘帱重建】
　　筹岭廵检司【在南才里龙门头旧在筹岭寨明洪武间移建今所后废】东游税课司【在泰安里东游街今废】常丰仓【在县东　国朝康熙间知县张大典重修】豫备仓【在城中和坊东建安西瓯寜原豫备仓五所一在府城内亲贤坊一在永平分司之左一在建寜里一在府城西房村上里一在府城东南将相里俱废】义仓　社仓【原县治大门右俱知县张大典重修】举子仓【在吉苑建寜登仙将相安泰等里以赈贫民不能举子及溺女者今俱废】太平水驿【在登仙里今燬】公馆二【一在东游街一在太平驿之右】铺十有八【曰县总铺南至延平府界者曰刘坑曰报恩曰谢坑曰赤岸曰八仙曰莒口曰房村口东至松溪县界者曰瓦口曰横谷曰枣林曰井岐曰箬溪曰东游曰马鞍曰牛头曰龙蓬曰焦坑】
　　瓯寜县【在府治西从化坊明洪武十二年知县王廸建中为正堂左为幕防前为甬道为戒石亭为仪门又前为大门后为知县廨正堂东为县丞廨东南为典史廨架阁库在仪门内东县库在后堂左仪门外左为土地祠右为县狱大门外为申明旌善二亭万厯间火知县顾允元重建　国朝顺治五年大堂及县丞典史廨俱燬知县江中楫重建正堂及知县廨】
　　营头廵检司【在禾吉里营头街今燬】税课局【在髙阳里上阳口后废】河泊所【在府城西移忠坊今废】常丰仓【在县治正堂左　国朝康熙间知县张世伟邓其忠修建】豫备仓【在城中和坊东建安西瓯寜原豫备仓五所一在禾义里一在吉阳里一在慈惠里一在崇安里一在府学射圃东今俱废】义仓　社仓【一在城宣化坊一在丰乐里一在禾供里俱知县张世伟邓其文修建】举子仓【在崇安禾供西乡紫溪丰乐里今废】城西驿【在城西敬客坊今裁】叶坊驿【在丰乐里今废】公馆二【一在禾供里一在丰乐里】铺十有九【曰县前铺西抵建阳浦城二县界者曰城西曰郭道曰北平曰北津曰交溪曰长汀曰后沙曰丰乐曰仲横曰麻源曰营头曰寳歴曰西瓯曰浒州曰罗滩曰瀛洲曰塔岭又添设仁山一铺其若村铺已裁】建阳县【在城三桂里唐嗣圣中建明宣德间知县张光启重建中为正堂左为幕防前为戒石亭又前为仪门为大门为谯楼后为后堂为知县廨县丞廨在知县廨东主簿廨在知县廨西簿裁廨并入县署改造西防典史廨在知县廨东南两廊为吏六房架阁库在堂右县狱在仪门内右仪门外左为土地祠右为寅賔馆大门外为申明旌善二亭　国朝康熙七年燬于火知县马世道李六成重建三十七年复火知县毛凤纶栁正芳重建】
　　隂阳学　医学【俱在谯楼下今俱废】察院公署【一在治北今废一在东察院右今为演武塲】布政分司【在县治东今废】按察分司【在布政分司右今废】府馆【在县治南水陆寺今废】税课局【在县治北今废】后山税课局【在崇秦里今废】递运所【在三桂里今废】常平仓【在县治北隅】豫备仓【一在县治西隅一在县西孔雀寺一在兴贤下里徐墩一在崇泰里旧税课局一在旧河泊所址一在县西门内福山寺今多废仅存福山寺一所康熙间知县刘鸿诰栁正芳郭尚墉创建増修】社仓八【在县西景福寺及兴贤崇政崇泰建忠永忠北洛嘉禾等里今俱废康熙间知县栁正芳创建一所于县堂侧】大阐社仓【在兴贤里今废】义仓十有九【在县坊同由三桂均亭任得崇文洛田建忠三衢崇泰崇政崇化永忠禾平嘉禾北洛兴上兴中兴下等里】建溪水驿【在县治南三桂里明洪武间移建今裁】东峯马驿【在崇泰里今废】公馆二【一在白槎铺左一在黄口铺侧】铺二十【曰县总铺南抵瓯寜县界者曰白槎曰吴墩曰长湍曰黄口北抵崇安县界者曰转水曰河船曰酧口曰横金西抵邵武界者曰桃芝曰后山曰坑桥曰东峯曰虞渚曰渡头曰叶坊曰江源东抵浦城界者曰白塔曰油源又添设莒口一铺其崇化铺已裁】
　　崇安县【在东门之右旧在温岭镇宋至道中始迁今所绍兴六年知县蔡传素重建元末燬明洪武间知县陈观重建中为正堂为幕防右为三丈祠前为戒石亭为仪门为大门为谯楼正堂左右为库北为后堂为知县廨县丞廨在知县廨东主簿廨在县丞廨南典史廨在主簿廨南簿裁廨壊两廊为吏六房县狱在仪门内右寅賔馆在仪门外左土地祠在仪门外右大门外为申明旌善二亭　国朝顺治间知县张法栻韩士望康熙间知县管骏声重修】
　　隂阳学【在谯楼上】医学【今废】察院公署【一在东峯街一在营岭上今改为驻防署】布政分司【在营岭上今废】建南道公馆【在县治东今废】府馆【在布政分司前今废】分水廵检司【在分水关今废】税课局【在县治西营岭头今废】河泊所【在县南今废】中区仓【在营岭上雍正八年増建】常平仓【在治西兴贤坊雍正六年増建】义仓【以上四仓俱　国朝康熙间知县金章重建】豫备仓五【一在五夫里一在黄栢里一在将村里一在大浑里一在军营岭际留仓内俱废】社仓十有七【在各都圗】举子仓【一在丰阳里黄亭一在防仙里冲佑观一在兴贤坊营头今俱废】长平水驿【在县南今废】大安马驿【在石雄里大安街今裁】长平驿【在县南门外雍正九年裁】兴田水驿【在丰阳里黄亭街今裁】崇安递运所【在长平驿后今废】大安递运所【在长平驿后今废】公馆【一在武彛山下一在分水关上俱废】铺十有五【南至建阳界者曰新洋曰梅溪曰石鼓曰中奢曰界牌曰兴田曰黄亭西至分水关界者曰干溪曰举富曰阳庄曰小浆曰大安曰望仙又添设分水永安二铺其县前三眼小寺谷吴屯黎口等铺已裁】
　　浦城县【在光禄街东宋绍兴间燬知县吴中美重建明洪武初知县张鹏举景泰间县丞何俊万歴间知县储昌祚相继増建中为正堂左为幕防堂西为架阁库南为甬道为戒石亭为仪门为大门谯楼在大门之上北为后堂为知县廨东为县丞廨西为典史廨两廊为吏六房大门内西为县狱东为土地祠　国朝顺治十七年知县李葆真重修申明旌善二亭在县前大街东康熙二十年知县魏峤重建钟楼在天心寺右】隂阳学【在谯楼上】察院公署【在胜果寺前】布政分司【在西山精舍后】按察分司【在县治东】府馆【在县治东】驻节亭【在迎逺门外】盆亭廵检司【在安乐里今圯】髙泉廵检司【在东乡泰寜里】溪源廵检司【在南乡人和里】税课司【在县治北皇华坊】惠民局【在县前正街西今为医学】常平仓【在县署西侧雍正七年知县张秉纶重修】豫备仓【在县北】义仓【一在县北明崇祯间建　国朝康熙十九年知县魏峤重修一在长乐里今废】社仓【一在长乐里一在东礼里俱废】举子仓【一在县郭一在郊阳里一在舩山里安国寺一在髙泉里千山寺一在安乐里构木铺一在忠信里灵岩院一在通徳里西林寺一在清湖里禅寂寺一在清湖里翠岩院一在长乐里仙阳镇一在登俊里一在人和里寳应院今俱废】柘浦驿【今裁】小关驿【在北乡庙湾】公馆五【一在清湖里临江镇一在人和里石陂一在上原里一在安乐里枫岭一在安乐里九牧铺】铺二十有七【曰县总铺自县南抵瓯寜建阳二县界者曰十里曰余囬曰临江曰石岭曰大湖曰蔡家曰张家曰象口曰南岸东南抵松溪县界者曰秋竹曰蓬尾北至浙江江西界者曰太平曰长乐曰乐平曰九牧曰枫岭又添设七里杉坊庙湾九湫黄源太平渡头蔡墩翁村漳头十铺其构木周家二铺已裁】
　　松溪县【在东关里旧在皈伏里宋开寳八年改迁今所明景泰间知县张绅重建中为正堂左为幕防前为甬道为戒石亭为仪门为大门谯楼在大门之上正堂后为穿堂穿堂左右为库后为知县廨东北为县丞廨西为典史廨两廊为吏六房仪门东为土地祠西为县狱大门外为申明旌善二亭　国朝康熙十六年知县马雄俊重建】
　　隂阳学　医学【俱在县治西今俱废】察院公署【在旧学明伦堂故址】布政分司【在县治南】建南道公舘【在县治东】府舘【在县治南】县丞【雍正十二年移驻永和里建设衙署】东关廵检司【原在东关今移驻遂应塲】二十四都廵检司【原在濠田里今在永寜田渭田】税课司【在县前直街西今废】豫备仓二【一在旧学东今为义仓　国朝知县马雄俊重修一在永寜里　国朝知县潘拱辰増建】社仓【在县署内】举子仓【在县南各里今俱废】铺十【曰县前铺曰杉溪曰南坑曰官桥曰水口曰岩下曰刘源曰寨岭又设柯家车上二铺其长演花桥石桥刘屯铁岭官路第四等铺俱裁】
