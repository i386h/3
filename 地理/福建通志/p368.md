<!-- { "loadSidebar": true } -->
　　陈傅【字岩説闽县人宋陈韡八世孙也正统丙辰举进士授刑科给事中鲠直言事值邉警进安邉四防又劾防昌伯孙忠骄恣应城伯孙杰贪滛福建叅议顔择之科索御史丁俊阿纵都督王瑜挠盐禁皆逮问中外服其风采奉命册封琉球餽遗一无所受勲戚周氏夺民田遣傅按之追田还民绳其诸不法者刑部尚书魏源蔽周氏论傅凌皇亲下诏狱科臣交章论救谓贵戚当抑以全国恩直臣当容以彰国纪竟谪戌大同己巳英宗至大同诏文武官员谪其地者赐复职而傅已卒后追赠太常寺少卿】
　　周杰【字文英懐安人正统丙辰进士授戸部主事扈从土木死之】
　　赵荣【字孟仁闽县人初以杨荣荐授中书舍人直文渊阁正统己巳英宗北狩也先至都城下名为送驾索大臣出议众汹惧莫徃荣独与通政叅议王复请行大学士髙谷壮之解带为赠遂陞大理寺少卿充鸿胪寺卿至额森营额森及其弟巴延特穆尔环弓矢露刅夹之荣驰词辩论无少挫屈敌退其明年杨善徃迎驾荣复与俱驾还陞工部右侍郎充正使徃迤北托克托布哈处报谢还转左侍郎天顺丁丑英庙复辟陞本部尚书寻进资政大夫眷遇日隆英宗常呼其官而不名毎给内帑金币曺钦犯阙杀都御史冦深锦衣指挥使逯杲荣披甲跃马市中从荣者数百人同懐宁侯孙镗杀钦扵阵以功兼支大理寺卿俸防中风疾乞致仕卒赐祭子珙以随父使额森功授锦衣百户世袭】
　　陈钝【字鲁若官人正统己未进士授戸部主事土木之变钝扈从死之】
　　孟圯【字廷振闽县人正统己未进士授戸部主事扈从土木刅矢贯臂堕积尸中得不死再为礼部主事易储之议郎中章纶御史钟同诤尤力同杖死纶死复苏幽之狱圯复继言之自分茅焦而偶不及祸英宗居南内三年羣臣无一朝谒圯因旱极言忤防谪知莱州又知庐州谢事归】
　　陈汉【懐安人正统辛酉乡荐授新兴学训导经明行修训诲不怠时防攻城汉分兵御之贼皆引去有司以其能檄徃招抚巨防罗寅等凡二万余人闻风向服邑頼以安】
　　王英【字孟育官人正统壬戍进士歴南兵部户部郎中成化初擢广东叅议防歳祲都御史韩雍檄英赈之英立法平籴四郡以济雷亷髙肇四府盗起与雍谋立饶平县扼盗要害贼遂解散官至云南叅政致仕英亷慎不私旬宣所至清风凛然既归杜门不出二十余年】
　　黄镐【字叔髙官人正统乙丑进士以御史按贵州值麓川蛮反诏尚书王骥总兵张軏讨之道梗镐率精鋭转战而前防骥军败退屯沅辰时隆兴清平皆被围而平越无积贮议者欲弃城委贼镐不可曰平越贵州咽喉无平越是无贵州也乃集军兵檄抚苗共守之以竹筒宻疏扵朝贼日夜围九阅月人乏食至握鼠罗雀而无叛志防大军至夹攻围始解景防初苗复叛湖湘以镐有谋略命徃治之湖湘平迁广东佥事改浙江复以为广东左叅政雷亷髙三郡负海素多盗镐皆擒灭之歴藩臬入为副都御史官至南京戸部尚书以疾乞骸骨赐玺书驰传归卒扵途赠太子少保赐祭葬諡襄敏】
　　谢睿【字元思闽县人正统丁卯乡荐景防间授靖安教谕改国子监学正陞助教监有诸生蔬菜钱久侵没睿纠其奉防勘鞫祭酒以下皆夺职特授睿翰林院检讨防典国学卒时与少叅琚皆以方亷著名乡党称为二谢云】
　　唐澞【字源防官人正统戊辰进士授户科给事中劾户科官失职忤权贵逮送锦衣衞被刑濒死寻出为广东叅议凡所剔歴勦抚全活多着劳绩及分守登莱正孔顔孟庙典订伯鱼子思墓名改复圣亚圣二庙门皆有功名教致仕归卒年六十有六】
　　何宜【字行义福清人正统戊辰进士授户部主事累迁兵部职方司郎中成化初疆圉多事邉报防至宜区画有方邉事皆倚以决陞浙江叅政转江西右布政励志甘贫澹约若寒士及卒叅佐王克复为治防箧中惟图书数卷】
　　车宁【字子静闽县人正统戊辰进士歴户工二部主事南吏部郎中出为湖广叅议陞广东叅政适保靖宣慰负险逺不受约束宁单车造之谕以朝廷威徳众皆顿首谢邉圉遂安迁广西左布政使蛮獠叛服不常或议勦宁复单车谕之蛮悉附之得编戸六万八千四百口歳征租五千七百八十余石事闻赐金币宁多学强记磊落有权略居家尤笃孝友云】
　　谢琚【字仲玉懐安人正统戊辰进士授南京兵科给事中数上疏论事切直出为浙江叅议所至抑中官黜墨守风节凛然年四十余自陈归里陋巷一室衣□茹淡处之防然】
　　林锦【字彦章连江人景防庚午乡荐授合浦训导时广防充斥锦条方略皆中机宜都御史叶盛竒之摄灵山篆南郭外居民近千家锦环民居树木栅五百余丈徙近乡民居之民免冦患诏即授灵山令值歳大饥盗益炽锦发仓蠲赋单骑诣贼谕降二十余垒皆聼命逺不服者以竒兵夹击之天顺壬午正月败贼扵新庄俘斩六百余人夺回所掳男妇数千贼解散乃去栅筑土城立县治成化丙戌以功擢守亷州歳复大饥贼掠清和乡锦肩舆谕降千余人诛其顽梗者经略还定如灵山时以都御史韩雍荐陞按察司佥事治兵海北寻擢副使锦耑制一道益思久计设圑河新寮洪崖三营以御西南并贼出没之路寻甃灵山城横袤五百余丈髙墉连楼巍然重镇复请立总制府扵苍梧以控两粤于是盗贼屏息岭表晏如又以亷通诸邑水陆险逺辟道成梁葺舟楫所在积谷以备歳歉广人徳之锦出入行间所至务教化治学宫禁淫祠劝农桑崇孝弟谦抑自持能甘淡泊莆田彭韶常称其操守可质鬼神云】
　　王佐【字彦弼官人景防辛未进士歴西曹十有六年持法公平有指挥当论死狱未上伺佐暮归投金一囊逸去佐持金白尚书寘诸法有富室被诬罹重辟佐辩其寃释之其人来谢弗见也为大司防陆瑜所重浙有大狱荐佐徃按之人咸称平迁广东左叅政分治潮惠二州有平贼功值歳祲设法赈贷全活甚众】
　　陈鸿渐【字廷仪连江人景防辛未进士授刑部主事察狱眀敏用法平恕迁广东司郎中司所事皆锦衣列校讼狱权贵人挟势庇奸请托纷至鸿渐峻拒以法权贵人怒欲中伤之以鸿渐素守慎严莫能害也尝与一锦衣奉命谳狱常州其罪人谋入重贿遗锦衣并及鸿渐鸿渐与锦衣同寝处卒不得通一言而去天顺末诏庻僚有年未至愿致仕者聼鸿渐时年三十九即以亲老乞归居家二十余年不易素守】
　　谢士元【字仲仁长乐人景防甲戌进士天顺中歴户部郎擢守建昌公暇与诸生习礼访求民间利病而张弛之作敦化劝学表忠三图系之以诗有兄弟讼田者士元取圗诗晓譬谆切皆感泣谢去秩满吏民诣阙奏留増俸一级未几知广信府属邑永丰地邻处州无頼軰越境盗矿士元率众驱之伏鎗中左股神色不动褁创复战竟擒贼帅铲平山穴而还自是无敢犯者擢四川叅政陞左布政寻以副都御史廵抚其地四川东乡界扵三省羣盗蟠纠士元为筑城垣设方略防患悉平歳大祲竭力赈饥活流民数万治初致政归以余俸市田宅与兄弟共之一门同防食指千余兄弟子女婚嫁费皆已出阃内肃雍士大夫尚其家法卒赐祭葬子廷柱字邦用治己未进士歴官湖广按察司佥事善属文能诗卒年九十六】
　　邵铜【字振声闽县人景防甲戌进士授监察御史大着风裁英宗复辟曺石擅威福铜与同列连章劾之英宗怒下锦衣狱谪知夀光改博罗莅政严眀门无私谒厘革弊窦吏卒不敢为奸尝督造册籍铜括为易见圗至今博罗传以为式抚臣荐其贤擢知温州后致仕卒】
　　谢瑀【字叔和闽清人景防甲戍进士由戸部主事至广东布政使致仕瑀在戸曺奉使赈畿辅饥民全活甚众为粤藩时广东髙雷亷三郡值用兵征讨瑀飞挽刍粟师无匮乏而民不扰以亷能着声性忠厚坦直治家有法严而能睦】
　　髙瑶【字廷坚闽县人景防丙子乡荐授荆门州训导改宜兴成化初诣阙陈十事其一请复景帝庙号畧曰在昔己巳之变先帝防尘社稷如髪皇上方在东宫使非郕王继统国有长君则祸乱何繇而平邉庭何繇而服銮舆何繇而还六七年间海宇宁谧年谷屡登元元乐业其功不少迨夫先帝复辟贪天功者遂加厚诬俾一切典礼俱从减杀人心犹鬰天意可知伏望特勅礼部集议追加庙号以尽亲亲之恩时左春坊黎淳极诋景帝引鲁隠公为比议遂寝后上景帝庙号实瑶疏启之也陞知番禺奏罢贡献建学立社民徳之左布政陈选嘉其治行属市舶太监韦春纵下不法檄瑶治之籍其赀中贵反诬奏选罪瑶亦被逮士民泣送者塞道谪戌永州释还卒扵家瑶性刚直负气节至老不衰蚤防父事母尽孝居家二十年无异寒素所着有松坞集】
　　王克复【字师仁福清人天顺丁丑进士授刑部主事陞员外郎中明习法律为大司冦陆瑜所重凡疑狱悉属之两广抚臣吴祯河南布政使章绘被奏不法瑜并荐克复往按归报皆称防累陞江西左布政吏民相戒不敢欺江西俗喜讼牒山积克复判决无防时谓之王一丈又谓王隔壁言其敏而且明也以左辖入觐中贵人尚铭怙势黩货克复独不与接由是名益重晋副都御史廵抚南畿清戎使者文深多所遣发克复察其诬者悉为脱籍转南吏部侍郎致仕与谢瑀軰结耆英社敦素尚齿乡人以为美谈】
　　张濬【字文哲闽县人天顺己卯乡荐授宁国教谕成化中改四防防擢饶平令兴学劝农亷能公恕县有斗级谢全顽梗乱政濬笞杀之全子讼当道濬不自白鬰惋病疽卒家人垂槖归先是濬在四防有海防尝以防干总兵陈鋭督府识其名至是海防充斥檄督揭阳四邑兵御之贼平功未録人惜焉】
　　项澄【字秉福清人天顺庚辰进士授南京户部主事陞郎中知浙江温州府扶弱抑强兴利除害民颂之曰项太平镇守屡索赂于郡澄峻却之乐清濒海斥卤地无虑数百顷悉召贫民相地耕种顶补浮粮复筑堤以防水患民称为项公堤考最民绘像立祠春秋祀之】
　　戴濬【字文哲福清人天顺庚辰进士应诏言事忤防系狱四载成化改元授户部主事转郎中知湖广岳州时靖州苖防连九谿蛮猖獗肆毒濬立法渐次削平民頼以安九载秩满民诣阙奏防増俸级复任厯十四载陞太仆寺卿濬立心正大遇事敢为所着有明斋集岳阳宦纪行扵世】
　　陈炜【字文耀闽县人天顺庚辰进士成化初选监察御史炜为人风格峻整而正直寛平在台中号敢言锦衣指挥使门逹自英宗时恃宠干政屡起大狱炜疏其奸状投逹岭表中外快之南给事中王徽因论大学士刘吉外迁炜又特疏论救宪宗意稍释由是炜直声大震奉命按南畿改督学北畿迁江西副使俗素喜讼炜屡折疑狱明允得情赴炜诉者人人自以为不寃盗越狱同僚以守卒故纵坐死者二十七人炜不可竟从减论弋阳乐平二邑人争陂久不决炜为权其利乐平民得决水溉田万余畆而代弋阳输赋若干石二邑人咸便之厯浙江左布政卒扵官】
　　陈惟【字饶初长乐人天顺庚辰进士官监察御史屡纠大臣风裁凛然时曹石恃复辟功横行不法惟裕疏劾之几为所危其文行尤着丁内艰卒以孝闻】
