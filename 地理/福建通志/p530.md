<!-- { "loadSidebar": true } -->
　　康熙二年夏大雨两月不止水坏田庐　三年春夏大旱七月大水漂荡民居无数　四年饥民有鬻妻者巨盗范伯畧等数十人发掘前代公卿坟墓攫取殉葬金宝悬尸于树以出水银分守熊可智严缉之始伏法　六年大有年　八年　诏界外近地各展五里许民筑室耕种　十三年三月十五日耿精忠反十八日伪檄至府城兵乘乱大掠九月陨霜杀禾冬饥　十五年十月海寇据府城掘太平山为营堑本郡来龙尽被斩断　十六年正月二十九日　大师至二月朔大败海寇于太平山杀二千余人寇夜半弃城遁翼日提督段应举统兵入城秋毫无犯万姓安堵　诏全蠲本年地丁钱粮　十七年六月二日夜大风雨光焰烛天飞瓦拔木　十九年春旱谷毎石三雨八月初七夜仙游大雨山崩水涨自南溪至濑溪下柯等乡漂没庐舍男妇无算菜园头村男妇溺死一百二十余人宁海桥折五门　二十年十月二十二日后街火燬民舍数百间　二十一年自六月不雨至次年四月　是年尽复界外居民开垦耕种民皆乐业　二十三年五色云见西南方　二十五年秋七月地震有声如雷　二十六年五月十七日大风发屋拔木　三十年春旱地生毛七月十五夜大风二十九夜又大风海水泛溢入堤淹没沿海田庐海船随水漂入沙隄五龙地方　三十五年春夏大旱早禾无播南北二洋沟渠尽涸　三十八年郡诸生黄梦千年登百岁步履安闲灯下能作蝇头小字知县金臯谢以风高洛社扁其门　四十二年春旱四月十五日始雨早禾大歉　四十三年早禾大熟
　　泉州府
　　唐贞观二十年蝗　二十一年八月海溢
　　宋太平兴国初仙游盗起围郡城通判乔维岳固守转运使杨克让率兵破贼围解
　　至道三年五月甘露降
　　咸平三年二月甘露降
　　天禧五年三月甘露降
　　治平三年六月大雨城市水涨坏民屋数千百家　四年秋地震有声如雷
　　熙宁二年大风雨溪潮涨溢损田稼漂民庐舍　十年饥
　　绍圣三年七月大水三日坏城郭庐舍
　　崇宁元年大旱水泉涸山中民汲水于二十余里外人多暍死
　　绍兴十三年郡中盗四起有周老虎詹铁义者拥众数万逼郡城郑振击之遁去
　　乾道三年五月郡城大是月丙午大雨四旬昼夜不止淳熙元年十二月郡城火燔城楼及民居　七年江贼沈师作乱泉郡大震太守程大昌统制襄师武讨之贼遁　十一年四月不雨至于八月是年无禾令守臣赈粟贷种
　　嘉定九年大水漂田庐害稼　十一年海寇赵希郤等冲突围头知府真德秀请移宝林寨兵戍立宝葢寨分地巡檄获赵希郤诛之　十六年秋大水坏田稼是年永乐山之东有橘一株随人取食怀之而归则变为蛇腹又乐山龙潭中有人钓得鱼忽变为双髻婴儿
　　元至元二十二年二月地震六月大水
　　泰定元年十一月南安饥赈籴有差
　　元统元年六月霖雨暴涨漂民居数百家
　　至正十年十月安溪候山鸣二日　十三年七月雨白丝丁卯海水日三潮　十四年大旱种不入土人相食安溪盗李大南安盗吕光甫为乱七月围郡城不克　十七年万户赛甫丁阿迷里可反据郡城民被荼毒　二十六年七月同安大雷雨三秀山崩
　　明洪武九年大水荡没民居无数　三十一年大水坏民庐舍
　　正统十年五月大水　十三年邓茂七据杉关攻上游郡县将攻郡城郡守熊尚初提民兵与晋江主簿史孟常隂阳正术杨士洪拒战城南古陵坡皆死之
　　成化十二年大旱饥　二十一年春夏积雨连月晋江同安惠安三县田庐禾稼多坏　二十二年春夏连旱禾苗俱槁秋复旱民多流移九月地震三次　二十三年春旱无麦秋大旱无禾
　　治四年漳平盗温文进寇安溪陷县治副使司马垔讨平之　六年七月初三日大风雨自卯至申沙走石开元寺西塔葫芦倾覆折林木无数城铺粉堞頽十之九坏官私庐舍商舶民船不可胜计是年大有秋甲寅麦复大熟　十年安溪县三公峯崩声如雷　十二年冬甘蔗生花结实如黍是年饥　十三年三月地震有声　十四年大旱无禾安溪县午山崩　十六年七月九月大水漂没民居
　　正德五年广东盗起掠安溪南安晋江诸县　八年旱饥民采草木实有饿死者　十一年八月地大震安溪午山崩　十二年地生毛白黑二色一夜长二三寸民惊骇两阅月乃没　十三年南安县麦一茎两穗同安县粟一茎五穗　十五年三月二十五日安溪地大震声如雷
　　嘉靖七年八月初九夜同安县大风拔木飘屋瓦至初十日晚雨下如注风乃止　十一年冬雨雪次年同安大熟　十五年十六年旱饥民多流殍　十七年同安甘露降凝木末如饴人争采之御史李元阳奏进荐于太庙　二十一年五月十三日同安晡时海中气蒸如雾有断虹饮海日下赤云夹拥南飞一书生曰天殆将乎众问何以知之曰吾读苏过风赋断霓饮海而北指赤云夹日以南翔与此符耳俄而大风起屋瓦尽落巨木悉拔　二十三年二十四年相继大旱民饥死载路　二十三年五月南门桥十字街火烧民居三百七十余间　二十六年八月大雨水入民居淹半壁各乡俱有水灾　三十二年县西郭氏宅产芝一本　三十六年冬十月民讹言有马骝精者来时如火星陨地妇人犯之辄昏仆以桃柳枝挞之否则必死户悬桃柳夜聚妇人露处男子环守之鸣锣鼓达旦有司禁不能止有黄冠鬻符于市捕讯之搜其囊所为火星乃以硫黄和樟脑为之妖遂寝　三十七年倭自福清海口入寇泉州衞指挥童干震引兵迎战死之倭自长坑头登岸由龟湖突至安平市杀掠数日乃去至惠安知县林咸率乡官李恺等拒守城赖以全复分二支一由海道寇鸭山林咸复率兵拒战死之一由清源山寇陷南安遂至郡城城中固守二十日遁去　四十一年郡城瘟疫人死十之七市肆寺观尸相枕藉有阖户无一存者市门俱闭至无敢出　四十三年五月淫雨不止大水入郡城乡村皆没人畜多死　四十四年三月十七日同安疾风迅雷隂雨如注未时忽昏如夜咫尺不辨申时始稍开霁　十二月初六日大雪山村雪积三四尺　四十五年正月朔夜地震墙屋摇动　五月二十一日夜郡城大风雨害稼拔清军馆前大榕树城堞多坏
　　隆庆元年正月二十九日酉刻地震二月二十一日未时小震四月初三日酉时又震四月初八日雨至五月初一日乃止有豹入郡通淮门至教塲获之　二年正月十四日石笋桥梁鸣三日而折　二年春麦禾大熟
　　万厯元年大有年　二年九月暴雨三日水涨郡东西隅尤甚市可行舟庐舍倾圮濒溪民畜溺死无数七年正月不雨大旱蝗民饥馑六月乃雨　九年五月同安长兴从顺里蛟起雨倾如注漂流民居人多溺死　二十二年四月惠安地震有声如雷从东方而西　二十四年八月惠安风大作九月地大震二十五年同安积善翔风等里雨雹大如小如
　　桃碎瓦损麦　二十八年八月同安地大震　三十一年七月惠安地大震八月同安大风海水溢积善嘉禾等里坏舍溺人无数十月地生毛十一月二十八日申时有大星如毬自南堕有声是年漳州人贩吕宋者数万人皆为所杀　三十二年十一月初八日地震初九夜大震自东北渐向西南是夜连震十余次山石海水皆动地裂数处开元东镇国塔尖石坠并碎扶栏城内外庐舍多圮覆舟甚多　三十三年十二月南街火发延烧百余家　三十四年八月初七日风大作飘折石坊十余座开元西镇国塔铜顶铁葢崩坏是年饥　三十五年正月地震八月二十八日风大作府仪门府学櫺星门东岳殿俱坏城楼雉堞窝铺倾圯殆尽洛阳桥梁折　三十七年五月初六日地震　四十二年夏海水一日二潮秋大水平地数尺田宅坟墓多崩坏漂棺无数四十三年夏旱　四十四年大饥　四十五年大
　　疫　四十六年秋赤云见东方长丈余形如刀数月不散
　　天啓六年三月南安治前火东西两□尽燬
　　崇祯四年十二月二十一日丑时地震　五年二月初二日地震　十五年雨水如血
　　国朝顺治三年贝勒统兵入闽九月至泉州　四年雨丝九月南安寇庄廷张益率众万余围城焚冲霄塔云龙桥燬　文庙割禾为粮同时诸邑皆有啸聚守将弃城遁知县黄琮遇害　五年八月源山蜕岩顶石崩　十一年十二月同安县浚淢及五芦山后地中有烟起三日不散泉涌如血　十二年雨赤色复雨丝　十三年正月大雨雪平地尺许五月南安署东榕树吐烟高数丈越数日西榕树亦如之　十四年七月雨丝数日　十五年五月虎入北门水关十八年秋风大作昼暝
　　康熙元年三月四月大饥　是年同安海中人面鱼见人笑之而没越明年迁地　二年春雨雹夏南安大水市可行船七月又大水是年郑鸣骏郑缵祖郑缵绪等率众归诚四月朔安溪县黑光摩荡如连环状自辰至午乃止　三年六月二十六日暴风雨水骤涨自辰至申水高丈余城中市肆湮没淹死甚众三昼夜乃退城外坟庐多漂圯十月初旬彗星躔翼宿长丈余西北直抵娄宿历十有三舍积月余乃消四年大旱自十月不雨至五年三月　五年七月雷震紫帽山顶凌霄塔崩一角八月郡东门外巨石夜崩如刀劈　是年同安有虎患有司令近村设械捕之患乃息　是年丙午六年丁未同安大有年【先是乙已以前大歉老稚流殍忽东山石上露字形曰天太平丙午至此有年】　七年府学榕树发玉芝三茎　八月同安大水坏民居禾苗压倒八年秋大旱　九年四月晋江民献两穗麦秋同安大旱九月朔风雷暴发大雨雹　十年十月安溪地震有声　十二年三月十六日午时地震声如雷十三年三月十五日耿精忠反十九夜提督王进功焚崇阳楼搜掠郡城二日　十六年二月官兵克复泉州　十七年五月泉州城鸣声如微雷　十九年三月四月大饥斗米二百八十钱　八月初八日大风拔木空中火光如电雨如注　二十一年二月泉州东门外民家豕生豚两头八足　七月中夜有大星十余各曵长尾其色惨澹自西南入于箕尾分野二十九年三十年大有年　三十四年虎鬬于同
　　安三秀山巅俱毙　三十六年三月同安虫生遍野食五谷　三十七年四月二十八夜同安大雨如注山崩水涨数丈西门城崩湮没民居数千家　四十六年六月十一夜同安大水庐舍倾坏　四十八年八月一日辰刻昏黑如夜　五十年春正月土寇陈五显倡乱于安溪冬十月督抚计擒之送　京师伏诛　六月地震七月又大震　五十七年八月初二日淋雨数日山水骤发海涨入城高数尺新桥石梁冲坏人畜溺死甚多
　　雍正元年九月十五日郡城南火燬坏民居　五年五月郡城米价腾贵县令发仓平粜奉
　　防截漕赈济民赖以苏　六年晋江南安同安秋旱诏免被灾田亩钱粮　七年五月郡城东门外嘉禾两穗　八年七月十六日大水涨入郡城　八年九年大有年
　　漳州府
　　梁大同六年九龙昼戏西江
　　唐开元十三年十一月朔漳浦县梁山上祥云见如天仙佛像麟凤花草之状烂亘百里弥月乃散
　　天宝八载漳浦民钟文定获白鹿牝牡各一送郡绘图以进
　　宋咸平二年十月山水泛溢坏民居千余区
　　大中祥符七年二月民邱□于九龙溪获一鱼腹有珠围濶三寸七分傍有小珠七状如七曜太守王冕表进之
　　治平四年秋地震
　　熙宁十年饥
　　崇宁元年大旱
