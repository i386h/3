<!-- { "loadSidebar": true } -->
　　泉州杨廷式字宪臣唐末明经登第为京官求太常博士及除太子舍人怒甚将诘责宰相同里翁承赞闻之曰吾进士及第宏词登科求一直馆学士不可得廷式何人敢望太常博士贻书贺之廷式亦悟曰黄逋村中何常有太子舍人乃受命廷式既避乱南归颇能以清苦名节自立云
　　唐末有杨氏子采薪于南安高田山遇二仙对奕授以一桃啖其半半欲遗母中途忽失之归至家已三年矣自后神气灵异能于墙外诊人疾病王审知夫人任氏患面疮畏人面诊往聘之以线系宫垣外令杨入视初试以木曰木也又系以犬曰犬也乃系疮炙之立愈王欲加爵赏辞不受请为里人濬陂七里许溉田无筭杨之子孙犹居山下乡人每岁获稻必计亩归禾一束曰以报陂恩也【徐稽神録】
　　唐光啓中王审知刺泉州一夕桃林村地震有声如鸣数百靣鼓时禾稼方茂及明视之了无一茎掘地求之则皆倒竪土中后审知尽有瓯闽地至延羲立村中复闻鼓声时禾己收刈余茎在田亦无一茎掘之亦倒竪土中其年延羲为左右所杀【徐稽神録】
　　唐末吴人周朴避乱入闽隠于安溪黄龙山与李頴友善朴诗思清苦盈月而后得一聨一句一日逢樵者得句云子孙何处闲为客松栢被人伐作薪忽厉声执樵手曰得之矣干掫卒疑为盗欲缚之朴笑解曰吾偶得句耳【黄仲昭旧志】
　　南安县汰口山刘店南汉主刘防祖墓在焉按五代史刘隠祖安仁上蔡人后迁闽中商贾南海因家焉父谦为广州牙将谦三子曰隠曰台曰防寓居南安防音俨詹敦仁有答留从効问防字诗云伏羲初画卦苍颉乃制字防画有偏傍隂阳贵协比古者不嫌名周人始称讳始讳犹未酷后习转多忌或援他代易或变文回避滥觞久滋伪伤心日益炽孙休命子名吴国尊王意□□僻□昷□□异梁复踵其非时亦迹旧事□自其一蜀闯是其二鄙哉仉防名陋矣□防义大唐有天下武氏窃神器私制迄无取古音实相类□□□□【缺】□臣□而埊□圀及瞾□作史难详备唐祚值倾危刘防怀僭伪吁嗟毒蛟軰睥睨飞龙位防俨虽同音形体殊乖致废学愧未来问辱不弃奇字难雄博摛文伏韩智因论鄙所闻敢布诸下吏【闽书】
　　闽王氏亡国留从効继领留务虽称藩南唐实雄据一隅先是妙应大师黄湼槃有防云先打南后打北留取清源作佛国后清源果有干戈之扰为从効姓名之应又留坡人陈智广者中和初居九座山不茹荤所言祸福必验留从効待之甚厚尝有防云卯下田力交连井底坐二十年从効果据泉州如其言而后灭【全唐诗纪】
　　陈洪进据泉漳二州有沙门行云者谓人曰陈氏当有五侯之象去此五年戎马千万众前歌后舞入此城喜而不怒泉人闻之疑洪进所管二州何以容五侯当克汀建以自益耳后洪进入朝献其地鎭徐州子文颢通州团练使文顗文顼文显三人并受诸州刺史王师入城作笳鼓为乐悉如其言【黄仲昭旧志】
　　陈洪进在泉州日方昼有苍鹤飞集内斋前引吭向洪进洪进视之有鱼在其喉以手探视之鱼犹活鹤驯扰斋中数日而后去人皆异之【宋史】
　　陈洪进以松湾地建崇福寺展城东北地以益崇福又王延彬妺为西禅寺尼得拓城西地以褁西禅故泉州城西北东北视他方为稍濶俗呼为葫芦城【名胜志】
　　韩国华为泉州守忠献魏公实生于此生时治前榕树悉花花如攀枝又陈了翁两随侍来守郡二名贤生长于此皆郡人所喜谈者【方舆胜览】
　　南安县有黄龙江相传有黄龙见于溪南而曾楚公防为进士第二乾道四年龙复见石起宗亦第二【方舆胜览】
　　洛阳桥亘三里余坦平如官道蔡忠惠碑记文翰并美好事者竞传桥未兴时深不可趾忠惠为檄使捧告海神太息曰茫茫大海安所投檄乎乃市酒剧醉眠小艇上及旦视所捧檄已换但书一醋字急持白忠惠大喜曰神许我矣乃以二十一日酉时定趾海潮旬余不至桥遂成又云忠惠所书碑二石一粗一腻为番夷摹仿蔡书易以粗石夜载归国此二事皆属齐东野语明列卿传又以移檄海神为蔡守锡事又不知何据也【闽书】
　　宋郡守林之奇録洛阳桥二事云造桥时石工各呈其艺有献石狮子者其髪玲珑皆有条理又一人献石狮其口开处间不容指有石珠圆转口中殆不可测元丰八年转运副使王子京绘图以进朝命嘉赏桥北有亭榜曰洛阳之桥赵岍书又有亭曰济亨赵不骀书【闽书】
　　江公望编管南安军即今江西南安府是也泉州志遂误以公望为编管南安县又见公望所作多暇亭记有云东山之中有西蜀隠者居焉危坐不寐二十年遂以西蜀隠者亦载于泉州仙释今考之大明一统志载公望于南安府流寓志而所谓东山者亦南安府之山也则公望与西蜀隠者俱未尝至泉州明矣【黄仲昭旧志】
　　林子黙先生知熙宁间诣阙上书论时政不报惠安簿林逈访其旅邸题壁间云先生平昔命何非万巻诗书一布衣囘首长安成底事吴山苍翠几时归知遂归隠不出刘涛有经林处士塜诗云处士坟三尺吴山松万株空余著书藁不见炼丹罏道古言难合年高身易孤清时礼乐备无处用眞儒【闽书】
　　吕惠卿与苏子瞻同在馆中惠卿为安石进用而子瞻外补遂相仇隙惠卿贬子瞻谪辞极诋之惠卿至贬所谢表有曰龙鳞凤翼固绝望于攀援虫臂防肝一防心于造化子瞻于邸报见之笑曰吉甫终会作文字【百川学海】
　　绍圣中吕惠卿复知延州途出西都时程伊川居里谓门人曰吾闻吕吉甫未识其面明旦西去必经吾门且一觇之迨旦了无所闻询之则过去已久矣伊川叹曰从者数百人人马数千能使悄然无声驭众如此整肃在朝虽多可议而才调亦何可掩也厥后夏人欲以全师围延安惠卿脩米脂诸砦以备冦冦至欲攻城城不可近欲掳掠则野无所得欲战则诸将按兵不动欲南则惧腹背受敌留二日防栅去小人固有其才哉【百川学海】
　　刘后村曰考亭论荆公东坡门人宁取吕吉甫不取秦少游其说以为吉甫犹看经书少游翰墨而已孙鸿庆觌序其文谓辞严义密追古作者【闽书】
　　南安金鸡山相传有金鸡飞止其上古防云金鸡通人行状元方始生宋建炎初县令江愼置小桥其上是年梁克家生果符其语
　　泉州有娘子桥视洛阳虽低而长过之相传泉人入番舶坏得巨岛见大蟒夜出有光如昼乃挿刀穴口蠎出为刀伤性急直奔胸破腹裂遗下明月珠累累其人归遂得钜富尝谋聘富家女为妇富家翁怪其诞妄绐之曰余女畏渡海风波能作桥又布金与桥满当遣女其人即作桥布金俗呼为娘子桥【闽小记】
　　贾似道为相置公田闗子法病民中外无敢指议太学生富春叶李率同舍生康棣等八十三人伏阙上书攻之似道嗾其党林安尹刘良贵诬李以黄金饰斋扁窜漳州后似道南谪会李赦归遇似道于洛阳桥上李赠以词曰余归路公来路天理昭昭胡不悟公田闗会竟何如仔细思量眞自误雷州戸崖州户人生会有相逢处客中邂逅少蒸羊聊赠一篇长短句【闽书】
　　徳祐二年十一月元兵冦闽陈宜中张世杰奉帝航海至泉州招抚使蒲寿庚来谒请驻跸世杰不可咸淳末寿庚与兄寿平海冦有功累官福建安抚沿海制置使景炎初授闽广招抚使提举泉州海舶司擅番舶利者三十年或劝世杰留寿庚则海舶不令自随世杰不从纵之归继而舟不足乃掠其舟并没其赀寿庚怒杀诸宗室及士大夫与淮兵之在泉者帝移潮州十二月寿庚及知州田贞子以城降于元七月张世杰以元兵既退自将淮兵讨寿庚时汀漳诸路剧盗陈吊眼及许夫人所统诸峒畬军皆会兵势稍振寿庚闭门自守世杰遂传檄诸路陈瓒起家丁义民五百人应之世杰使谢洪永攻泉州南门不利寿庚隂赂畬军攻城不力得间道求救于索多九月索多来援世杰遂解围还【宋史】
　　林徳字景熙号霁山平阳人以上舍释褐厯泉州敎授礼部架阁宋亡嘉木扬喇勒智发高宗以后六陵徳旸痛愤不己与同舍生郑朴翁唐玉潜等集义士百余人夜往收之又闻理宗颅骨投湖水募渔者网得盛以二函私葬越山植冬青树为识赋诗慿吊闻者悲之【按明张孟兼所作唐珏传载珏收陵骨事甚详而泉志属之徳理宗颅骨西僧以为饮器后籍入库明洪武时始出而瘗之高季廸事可证而泉志以为网得不知何据大抵当时共事者不止一人事远年湮纪载各异攷他书所载惟黄宗羲最为近实今并附之以备考○黄宗羲曰宋陵收骨事山隂王脩竹英孙所为而唐玉潜林霁山为之先后葢脩竹富而好客玉潜霁山皆在其门张孟兼所谓享诸少年造六石函皆脩竹事也郑元祐所谓背竹篱为丐者章祖程所谓草囊采药则玉潜霁山事也其后知玉潜者以其事实之玉潜知霁山者以其事实之霁山因时忌讳故私记有异同耳其时同事不止二人霁山集中有郑朴翁而杨维祯云嘉木喇勒智发陵事翺有隂移防转之功则臯羽亦在其中也耶】
　　宋季益广二王从福州行都航海幸泉州驻跸港口守臣蒲寿庚拒城不纳寿庚武人寡谋其计皆其兄寿所筹画寿仕宋至知吉州逆计宋事已去辞不赴寿庚迎降及殱淮兵诛宗室皆隂谋部署决防既定佯着黄冠野服入法石山下自称处士示不臣二姓之意而密畀寿庚以蜡丸褁降表命善水者由水门潜出纳欵于索多既而元以寿庚归附之功授官平章开平章省于泉州富贵冠一时寿亦居甲第有二书生踵门自云从潮州来求谒处士阍人以处士方昼寝弗为白生曰愿得纸笔书姓名俟觉敢烦一投阍人取纸笔遂各赋诗一首诗曰梅花落地防苍苔天意商量要入霉蛱蝶不知春去也双双飞过粉墙来剑防纷纷扶主日山林寂寂闭门时水声禽语皆时事莫道山翁总不知书毕不署姓名拂袖而去寿既觉阍人以诗进惶汗失措大恚不蚤白遂遣人四出追之竟不复见【黄仲昭旧志】
　　杨郎元鐡右丞舍人儿也右丞分治泉州明汤和取福州郎奔告右丞曰官人累世防国恩郎亦累世防官人恩今国运已去愿从官人赴新桥死耳右丞曰汝言诚是遂俱至新桥凭栏良久曰且归吾有家事尚欠处治翌日郎又促之右丞复同往如前言郎叹曰吾不忍复见官人矣投桥而死【府志】
　　蒲寿庚以有功于元子孙多显达泉人畏其薫炙元亡廼己明太祖时禁蒲姓者不得读书入仕【闽书】
　　明陈紫峯先生琛读书月台书馆佥宪建平宗公玺来鎭泉急致先生为子师具书币使节推沈公珂来迎先生曰是召我也固不至宗公闻而愧之乃自见先生于书馆先生屹然安坐賔师之礼不少屈防不少假托【陈紫峯言行録】
　　吴尚书东湖廷举于陈紫峯为前軰以道义意气忘年相友一日上疏乞归而犹掌部篆先生以诗讽之云此去看花犹半吐何人完璧肯迟留东湖亦倾心相咨自述其所以不即行之故且曰知己寥寥谁可与商出处惟先生道明徳立于生交虽浅而爱则深教曰宜速生不日行矣敎曰宜迟生如诸老言便候朝报也【蔡存防事】
　　张襄惠岳与陈紫峯书少年时阅人未多经事不熟以吾兄亦今人中之有时望者耳再厯忧患以来所见士大夫于功名富贵之际汩没辗转寖失初心虽平时知已亦未能免始服吾兄之高识远韵眞翺翔千仞之表者也【闽书】
