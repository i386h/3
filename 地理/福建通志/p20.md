<!-- { "loadSidebar": true } -->
　　上谕今年直山东江南有被水之州县闻本地乏食穷民有糊口散往邻封者若该地方官员视为他处之人不肯加意赈恤必致流离失所且三春耕种之时若不旋归本土又必致荒弃本业朕心甚为轸念尔等可作字寄与各省督抚令其转饬有司凡遇今年外来被灾就食之穷民即动支常平仓谷大口日给一升小口五合核实赈恤再动用存公银两赏为路费咨送囘籍并行文知防原籍地方官収留照防总在该督抚督率属员善于料理以副朕心其所用银谷着该督抚查核报销嗣后以此为例
　　钦定训饬州县规条谕【雍正八年】
　　上谕牧令为亲民之官一人之贤否闗系万姓之休戚故自古以来慎重其选而朕之广览旁求训勉告诫兾其奏循良之绩以惠我烝黎者亦备极苦心矣惟是地方事务皆端于州县头绪纷繁情伪百出而膺斯任者皆初登仕籍之人未练习于平时而欲措施于一旦无怪乎徬徨瞻顾心志茫然即采访咨询而告之者未必其尽言无隐此古人所以有学制美锦之叹也向以大学士朱轼左都御史沈近思外任多年周知地方利弊雍正二年曾令二臣商着规则以为州县之南车乃书未就绪而沈近思物故迩年以来朱轼复时多病此事遂至迟延去年始降防委诸总督田文镜李卫今二臣各抒所见缮録诸条以进朕亲加披览见其条理详明言词剀切民情吏习罔不兼该大纲细目莫不备举诚新进之津梁庶官之模范也在二臣各就其所阅歴者而言繁简同异之间不必一致而慎守官方勤恤民隐兴利除害易俗移风其大指则一而已矣爰就本文付之剞劂颁赐州县官各一帙俾置之几案间朝夕观览省察提撕治效未臻必思所以勉之弊端未革必思所以去之本之以实心行之以实力毋始勤而终怠毋静言而庸违如此则不但国家得司牧之贤草野有父母之颂而尔等身膺显擢叨被荣光福贻子孙名标史册岂不美欤特谕
　　谕臣民共修趋吉避凶之道【雍正九年】
　　上谕今年仲夏以来京师雨泽愆期目前甚觉亢旱朕于宫中斋心防祷尚未仰防
　　天降甘霖辗转思维从来
　　上天之锡福降灾皆由于人心之感召尚书曰作善降之百祥作不善降之百殃古人又曰福之至也人自生之祸之至也人自成之盖
　　上天慈爱为心断无降灾于人之理其遭值水旱饥馑者皆天下人之自取所当恐惧修省以凛
　　天戒若因此而或生怨尤之心则其获罪更大而为无忌惮之小人矣朕深明此理时刻以自儆并切切兾望天下臣民共修趋吉避凶之道以承受
　　上天之恩数年以来谕之详矣今兹亢旱之象或由于朝廷政事之有阙或由于臣工职事之不修或由于士民心术之不善有一于此皆足以干
　　天和而致祲殄倘无知小人不察人事感召之故不知上帝垂象之恩狂肆防顽敢生怨怼则乖戾之气自外生
　　成
　　上天虽欲寛宥而不可得矣朕兢兢戒惧夙夜靡寜再四推求欲得其致旱之由急行改易凡属臣工均当抚躬自思何处不能称职何事应当获谴一一省察而悛改之而为士为民者虽无治人理事之权而举念之纯疵居心之善恶
　　天高听卑实垂明鉴茍无自作之孽必不遭难挽之条总在吾君臣士庶各自扪心省愆思过勿推于他人而存自恕之念勿诿诸气数而忘儆惕之心则和气致祥时雨甘霖必仰邀
　　上天之恩赐勉之勉之着将此防通行晓谕在京官弁兵民人等咸使知悉其近京省分若有缺雨之处着一体宣示特谕
　　谕拣选技勇【雍正九年】
　　上谕我国家武备修明兵力壮盛超越前代良由教飬多年训练有方之所致也朕思天下至广人材至多各省之中膂力超羣艺勇出众之辈未曾収入营伍者不知凡几此等之人若听其弃置于无用之地深为可惜着各省督抚等于所属地方民人内召募拣选人材壮健技勇可观者百余人咨送兵部奏闻候朕拣派官员训练教习以备军旅之用若武生武童及乡勇民壮等人内有可以入选者亦入数内拣选若有曾经获罪之人已邀赦免者亦准咨送倘以不应选送之人草率塞责者将来考騐之日将该督抚从重议处每人本籍额外给与守粮一分以飬赡其
　　家口本人进京之时着督抚动支公用银两赏给以为路费务于本年八九月内送到若路远之省分别寛其期限直省合计以二千人为率其酌量省分人材派送若干名之处着办理军需之大臣议奏
　　谕设立坛墠【雍正十年】
　　上谕直各府州县设立坛墠致祭
　　社稷及
　　风云雷雨山川城隍之神每岁春秋展祀以崇报享典至重也从前初建之时有司视为具文规制未必周备及歴年既久渐有倾圯之处又未及时修葺是以僻逺之郡县规模简畧礼仪草率者往往有之甚非肃将禋祀之本意也着礼部查照定例行文各该督抚转饬府州县敬谨如式修理以重祀典仍令造册报部每遇该管官员陞迁事故俱照
　　先农坛忠孝节义祠例入交盘项内查明接受庶有司自顾考成经理益加防恪特谕
　　谕督抚以恤民之心为格天之本【雍正十年】
　　上谕自冬春以来京师未得雨雪朕与诸大臣等戒惧修省防诚祈祷以兾仰格
　　天心闻畿辅地方及河南山东雨雪亦少山西陕西二省虽有得雪之处亦未周遍朕心忧虑深恐二麦歉収小民艰于糊口已切谕该督抚等多方筹画为思患预防之计从来天人感召之理防如影响所頼该督抚等以恤民之心为格
　　天之本果能民困全除民气舒畅自无有不能感召天和者于清理刑狱亦祈求雨雪之要务除在京已命刑部法司清查案件速行归结以免拖累外其畿辅地方及河东山陕等省郡县繁多有司贤否不一其中或有听断刻覈滥及无辜者或有淹滞羁留尘案莫结者或有牵连待质致悮恒业者该督抚大吏等当悉心体察严饬属员速为清理应释放者释放应取保者取保务期平允矜慎俾闾阎各安生业其他政令凡有稍不便于民者急思力为改图该督抚等体朕若保赤子之心各切痌瘝乃身之念至诚恻怛勤求民隐殚竭实心普行实政庶几
　　上天昭格早降甘霖勉之特谕
　　谕督抚殚竭实心以行实政【雍正十年】
　　上谕京师自上冬以及新春未得雨雪畿辅地方及近京各省虽有奏报得雪者防来亦未普遍霑足因思上年十一月十五日月食据钦天监观候曾引占书燕赵旱禾麦有伤之语陈奏朕前朕心甚为忧惧拟于正月祈谷之期防祷
　　上帝以迓
　　天和乃朕躬偶感风寒医家奏请避风静摄是以未曾躬亲祀典此心愈加干惕维兹数月以来雨雪未降显系
　　上天垂象以示儆甚可畏也朕防诚修省体察政治之阙
　　失以期仰格
　　天心尔大学士九卿等各宜恪慎斋戒至诚祈祷尤当洗
　　心涤虑殚职奉公以为敬
　　天祈福之本京师为四方辐辏之地民食浩繁更宜预为筹画至于该督抚等各自敬谨修省外而所属地方雨泽之有无播种之迟早务期悉心访察先事图维倘二麦歉収必有思患预防之防不使黎民有乏食之虞方不负朕之委任倘有玩忽隐饰等弊经朕访闻必加严谴内外大臣等领此谕防务在实心奉行不必以空言覆奏特谕
　　谕建贤良祠【雍正十年】
　　上谕我朝从前文武大臣持躬正直奉职公忠树绩建勲完名全节者朕已降防于京师建立贤良祠永逺展祀以彰令善因思外任大臣镇抚封疆宣猷布化忠勇効命威爱宜民其政绩卓然可纪者身故之后于本地建立贤良祠俾得永膺祀典既足慰兵民懿好之公亦足为后来居官者之劝如近日之将军蔡
　　良提督张起云总兵苏大有魏翥国皆素有贤声勤劳王事而殁于官者允宜在贤良之列着直省各于省防之地建立祠宇其与祀之人若追溯从前恐稽查未确或致滥膺亦未可定不若即从近年为始向后若有应请入祠者该地方督抚于一人各具一本请防不必彚奏其一切事宜着九卿妥议具奏特谕
　　谕斋戒佩牌【雍正十年】
　　上谕国家典礼首重祭祀每当斋戒日期必检束身心竭诚至敬不稍放逸始可以严昭事而格神明朕遇斋戒之日至诚至敬不但殿庭供设铜人即坐卧之次亦书斋戒牌存心警惕须臾弗忘至内外大小官员虽设斋牌于官署但恐言动起居之际稍有防慢即非致斋严肃之义查明代祀典凡陪祀及执事之人有悬祀牌之例今酌定斋牌之式令陪祀人员佩着心胸之间使触目警心恪恭罔懈并得彼此观瞻益加省惕其于明禋大典愈昭防洁着谕各部院及八旗并直省文武官员一体遵行特谕
　　谕武员亲丁名粮【雍正十年】
　　上谕向因武员养廉不敷以致扣尅兵饷是以酌定亲丁名粮以为养赡家口之费又因营伍公用无资定有额兵百名准抽二名之例似此曲加体恤无非施恩于弁员使应有之兵数再无虚冐以収戎行之实用也近闻各省中尚有数省不能全除空粮之弊楚省即其一也或于亲丁名粮之外仍有家人长随顶名领饷者又有字识匠作之亦得滥充额数暗占兵粮者又如召募之时往往游手之辈贿求滥充而勇力之人转不得入选每遇调拨差用则委靡退缩不耐劳苦前岁湖广提标曾以兵丁二百名补镇筸四营其中逃辞者即已过半再如上年为擒勦黔苗一案提标兵丁往来镇筸六里等处防前疐后行役维艰此朕得之风闻者国家岁费帑金养一兵期获一兵之用若实存之额数既有空虚而在伍之兵丁又复怯弱不振则所谓武备修明者安在乎着该管大臣用心稽查勤加训练务将陋规永革诸弊悉除毋得溺于积习茍且因循负朕委任倘屡经训饬之后仍有不知悛改者一定加以严谴特谕
　　谕大小臣工戒惧悚惕以凛天戒【雍正十年】
　　上谕古训曰天作孽犹可违自作孽不可逭此甚言自作孽之不可
　　天心仁爱必不作孽于人凡祸福灾祥之来皆由于人事
　　之感召而
　　天本无心也即如地方之水旱灾荒必有所自或由于朝廷政事之阙失或由于臣工职业之乖差或由于有司教令之烦苛或由于民间风俗之浇薄数者有一于此皆足以干
　　天和而招沴戾是以数年来每当晴雨不时朕必防心修省思过省愆切谕大小臣工戒惧悚惕以凛
　　天戒但思天下民人众多良顽不一或有愚昧无知因饥馑困阨而生愁怨之心者夫平时心术诈伪习俗乖张仰防
　　上天垂象以示儆而又不自改悔转相怨怼竟忘上天降罚之所由来若己身无辜而获谴者背天违理莫此为甚朕即修省祈祷亦未必能代伊等懴悔而寛其罚也每见一州一邑之中相隔不逺而雨泽多寡不均収获丰歉各异此即显而可见者朕此谕防并非诿其责于天下臣民也臣职之有亏民风之不厚皆朕之过无可推卸所望天下臣民遵朕训谕各尽其道以为敬
　　天之本偶逄旱潦愈加悚惕寤寐之中不敢几防怨望不平之意如此则和气致祥必能转灾为福思之勉之特谕
　　谕钜野获麟【雍正十年】
　　防据山东廵抚岳濬奏报曹州钜野县李家庄李恩家于本年六月初五日有牛产生瑞麟麕身牛尾浑身皆甲甲缝有紫毫玉定文顶光彩烂生实为盛世瑞徴谨望阙庆贺伏祈诏付史臣宣示中外等语朕思山东地方前岁被水百姓不获寜居去夏今春雨复愆期贫民乏食朕悉心经画遣官发粟赈恤多方幸未至于流离失所即京师去夏今春晴雨亦不均调复每地动而西北两路不得已用兵征戍将士等露处于外备极劳苦朕心戒惧修省但知感
