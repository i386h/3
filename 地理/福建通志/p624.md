<!-- { "loadSidebar": true } -->
　　吴拭冲佑观【太极玉皇帝曽孙所自祖神人武夷君祖星皇太姥嬴政之三年秋八月三五虹桥飞幔亭光景烛蒌楚曽孙以序进一一拱帝所荧煌红云裀花水金皿贮曽孙敬罗拜讯问安好否中庭握青绫乐具厯可数安陵元竒辈引鼓若副鼔横笛公希吹节板凤儿拊坎篌逮长琴圆腹索古次姑悲幖噪秀澹洞箫举居巢小娥运防铫妙容舞賔云左右仙超絶不可谱酒行礼无谢隽美进殽脯歌师彭令昭歌作可哀语天上人间兮防合难以阻日薄西山兮鸣鸟理归羽百年一饷兮素愿长龊龉歌关云四合赞别咸偻俯亟还无留趾徒御有螭虎扶携傃层巅宴所无覩侣异事同亭祠祠事彠谁矩肆兹阐琳宫丹碧绚甍楚潭潭真君殿诏墨耀黄楮巍然冲佑牓字札逼虞褚玺封寳奁香泉防给内府明旛制锦蚪御饼屑春乳渊吉而蠲简福绵寰宇物靡遇疵疠时若旸与雨元元端何力幸此圣泽普熈然腹其腹穴井亦耕土岩廓舜衣裳粉米以藻黼后天无穷期燕翼绳祖武】
　　刘爚送王子文宰昭武三首【樵川古乐国谁遣生榛菅往事忍复言念之辄长叹子往字其民寄任良以艰伤哉周余民十室九孤鳏深心察疴痒摩手苏痍瘢愿加百倍功勿作常时观　荧荧匣中龙烂烂岩下电纷纭挥霍闲坐观百千变虽然事几防易瞩亦易悮从快处生理向静中见健决要安徐聪明贵韬敛潜斋有愚言或可代箴砭　百链或绕指粹白俄成缁有初谅非难其难在终之道心眇丝粟易为羣物移不有精一功谁能胜安危子今如玉雪莹洁无少疵愿言保令德歳晏以为期】
　　元萨都拉天章台晩酌【髙台在层霄肩舆上絶壁露下酒尊凉月出海外白坐拂衣上云醉卧林下石西风吹鬓毛南斗在肘腋题诗向天阍奎光射瑶席】
　　逰武夷【溪行望武夷峭壁何崭絶赤霞烂不收大化元气泄下有万年松上有太古石祗恐月明中銕笛吹石裂】
　　秋日登乌石山【海国山四围繁华坐消歇楼观沉夕阳鸿鴈下秋色水边无丽人石上多古刻感此暮归迟秋露满山白】
　　度闽闗二首【晓度分水岭身在云雾中手扣天上闗声落山下风雷霆走涧壑神人过虚空既讶奔丰隆亦可招祝融顷刻开万象赤鸟飞岭东白云下千峯尽入懐袖里振衣度闽闗洒作山下水仰登天无梯俯视井无底古来守闗人豪杰存者几寒食百草青春风吹不起】
　　过岭至崇安命棹建溪【人生天地间驰马厯大块行乐须及时流光逝难再役役功名羁厯厯山水迈伟哉东南区竒险闽粤最车书四海同风气一岭界肩舆下层霄手棹度急瀬四山抱廻流环合如束带王井莲叶飘仰靣天作盖倐驰丹峯前却在紫岭背防云间烟霞疎雨洒松桧深林樵牧归落日山鬼防雪瀑挂氷帘林风响天籁石苔仙岩驾往往遗骨在瑶草石上生丹药市中卖巍巍考亭祠过客下祠拜溪水自成文上接洙泗唤渡云门僧貌古清可爱手把青松枝趺坐溪石罅悬崖虹栈危插竹渔网晒山髙人蚁旋下视舟一芥轻舫类飞鳅宛转乱石隘峥嵘龙角尖磥砢鼋首癞槎牙激頽波出没惊水怪万古捶地雷三峡防澎湃峯峦争送迎奔走万马快箭过耳生风开口不暇咳峭壁起冲流恍若巨鼇戴山有旧题名嵗久字刻壊畧有姓氏存彷佛年月载览此前人踪徒为后人慨天气易寒暄光隂变明晦浩荡三日程应接千万态防登天柱峯一览宇宙大少吐胸中豪神逰八方外题诗赠山灵清气防胜槩】
　　题茶阳驿【白云飞出山怒擘苍峡裂幽谷湿晴云絶壁洒飞雪万折入沧海龙宫水晶阙簸扬弄珠人氷帘挂寒月】
　　大横驿【山行日已暮肩舆度林薄凉飚凄以清松子空中落千山月崔巍万叶雨萧索昨夕櫂歌行颇忆溪上乐】
　　黄镇成南山耕舍【离离南山田采采山下緑兹晨凉风秋气已可掬美人平生宠零落在空谷顔色不可见何由踵髙躅我耕南山田我结南山屋下山交桑麻上山友麋鹿还肯过邻家邻家酒应熟】
　　熊禾逰武夷山【我来武夷山逺意超千古尝疑混沌辟疏凿未经禹峡山犹古梁洪涛莽回互行舟留大壑营巢余断树垠崖波涛痕隠隠皆可覩陶然上古民要服固深阻秦威何桓桓薄海犹广土六合皆涌沸一枝岂宁处尝言十三君隠隠避秦侣一日厌尘寰泠然遂髙举上山娱賔云下山满豺虎神仙何茫虹桥徒虚语桃源亦其类好事自夸诩风气日以开断虵有真主遂令闽山陬尽入职方宇汉志名始彰祠堂用鱼脯流传世代久琳宫粲衣羽至今此名山号作神仙府恭惟我遯翁辞辟厥功溥于焉卜精庐溪山九曲五图书尽在兹斯地俨邹鲁我以负笈生来此有年数自慙仁智心未领髙深趣斯逰亦何意防心觊真遇侃侃平生友惠然肯来顾携手敦夙好抗志企遐慕招我山中逰兹防适予素巍巍大隠屛屹屹天之柱前瞻晩对亭考槃固其所何当同心人相与薙榛芜长松期歳寒修竹倚日暮我行爱此山踌躇不能去】
　　崇安县学立碑【出山未逾月辄复入山去平生武夷志兹逰适真遇诛茅傥可遂岂但山水趣扶摇欣夙心踌躇动长虑恭惟文公学倡道非虚语向防剖析功斯人遂聋瞽齐居一原叹此叹无人悟晩年制作心门人未轻许真实浸泬寥枝叶谩夸诩漂沦未百年窃据立门户吾党固有愆斯道自今古扶偏须忠臣邪説可无距同志此来逰兴言激予素礼乐愧河汾兴唐竟谁予大隠堂前水滔滔自东注回薄万古心无言对天柱】
　　黄清老福山寺【晨光海上来云气升万壑鸡缺　坞中残钟度城郭庵僧戴星出缺自饭藜藿宁知天地心但有山水乐书灯夜摇缺雾气侵几阁开扉得新月欲掩见栖雀烟霞暂相违笔砚庶有托但留松间雪付与双白鹤庭柯换故叶林竹解新箨何日芝草开拏舟赴前约】
　　武夷道中【积雨多浮云百川合为一新晴落花深草径没行迹溪风散和柔天宇浩澄碧诸峯出云间浄若露初拭迟迟防驽马稍稍度翠壁从人不知疲佳境恣所厯松间古仙人燕坐松下石羽化今几年苍苔满双屐乾坤妙无言小大自有得为我谢羣芳春风各努力】
　　贡师泰过仙霞岭【连山界瓯闽兹岭实峻极杰观奠方陲髙标丽圜则淋漓割元气黯淡带古色绵亘姑蔑墟苍翠欲四塞仙霞髙烛天五采绚赫赩万仞耸峥嵘百里见孤特棱角露豪芒缕脉界缝緎我行任纲纪逾月来自北道涂多艰虞况乃事登陟初縁复磴危渐转重闗侧攒峯与叠巘尽日走崱屴连冈蹑衙衙絶壑瞰冐冐逺岫忽巳违近陇复相逼跻攀苦分寸跬歩辄止觺砉然造层巅轩豁始有得或列若屏障或限若户阈或偃如覆釡或仰如鼎釴或恭若执圭或竦若慿轼或尊若受朝或卑若就职或若孤鹤驾或若万马勒或若华盖张或若芙蓉植或浄若新沐或靓若新饰或争先若驰或严整若饬或若进而拱或若退而劾或伛若将趋或颠若将踣或坚若长城或错若列国或聨若串珠或牵若徽纒或搏若熊罢或射若虺蜮或冕若华旒或屦若赤繶或颙颙若昻或踽踽若抑或轩轩若举或悄悄若黙或欣欣若喜或慊慊若戚或骇若惷愚或頴若岐嶷或穷若龟曝或直若隼革或差若颉防或比若稫棱或倚若弓劒或罗若罟罭或鋭若戈矛或卓若橜杙或渥焉若丹或黝然若墨或离焉若愁或俛焉若防或俨焉若思或惨然若忆或谽谺若噬或巉峭若克﨑岖厯万状意态转惶惑矫首劳胫脰举膝撑胷臆仆夫尽劬瘁负担屡蒲伏健骇掷猿势快羡飞鸟翼长风度林薄草树纷偃仄云归崆窦昏雨滴嵌岩泐涓流乍逶迤悬溜意湢防豫章间楩柟榛莾翳柞棫野花与山果琐碎不可识烂熳锦机翻离披翠羽织竹籁笙凤鸣藤雨渊珠滴浓淡各异态不丰亦不啬根露兽鬬欹株巧人立直幽谷嘷怪禽防塘落鸂古柴蔓草荒废井苔藓蚀茅屋列二三乱石罗万亿水耕杂秔稌火种饶黍稷寒泉浸蹲鸱饥食同稼穑慿髙谩徘徊得廕暂休息掬水涤烦襟坐爱清湜湜仰看髙空青俯视深潭黒其上浩无际其下杳莫测岂惟龙蛇都实乃虎豹宅前瞻已出险后顾犹未即我行既已逺我志敢不力仓皇问前途日挂半崖昃峻坂注迢迢忧心动恻恻自从黄巢乱近复多盗贼败屋虽仅存居者间逃匿牗旋遮防几案聊拂拭頽然就炕枕强起具蔬食新醅荐茅柴晩饭饤芦菔岂不念驰驱王事亦孔江东战未已闽南病尤亟所当効防忠宁敢怠晷刻吾道岂无补宪度亦有式民风转移间要在尽悃愊岂徒慰凋疲庶将别淑慝追踪古闻人上以报皇德】
　　吴海七岩山二首【连山如波涛髙峯荡云日崒然孤杓耸其势孰可匹危攀将欲飞俯瞰觉自失罗田几聚落端坐见纎悉南延川原深北望海水出处髙视益逺缩地岂有术天寒霜雪交收获事已毕仍年蝗旱余民物尽萧瑟遘兹得非幸惆怅宁具述　罗田众山中七岩独髙秀经营将半载宿愿始得副縁云攀鸟道十歩九刚飚従北来岩谷尽号噭促歩赴层巅依石赴野烧郁然烟熖交歘若雷电绕其势吁可畏僮仆尽惊走须臾得小息方觉性命有列坐咸自庆防胾酌大斗隂阳却变化霏雨垂白昼痴云迷海防昏雾失林薮归途畏虎迹惨惨暝色厚幽怀莫能写追次宜自咎述此成短章聊用记邂逅】
　　释大圭夏日逰龟山【闲情素乖俗乐彼中林居林居未云果幽赏意有余出郭青山多佳木亦扶疎并逰得良友方驾从所如翠防薄炎景萝风泛凉裾云径歩窕石门入清虚少留席丰草緑缛绵以舒樷柯翳鸣石石涧清有余形神一萧散疲勚亦以祛夤縁龟岩东遂即欧阳庐怀贤仰髙躅抚迹惊废墟愿留石中室毕读人间书兹焉畏迟暮眷眷空踟蹰】
　　九日山过姜相墓【有客车马同新秋在云巘幽寻意方惬流览涕欲碧草满地生白石抱空转下有丞相坟念此牛羊践隠君昔深遯古木足幽搴维时谅多艰此地憇重趼日长聃书尽嵗暮越山逺初月闻啸歌归云同息偃鹤足喜松髙鱼心畏池浅有懐莫与同尚古一何姜公实英才悟主片言善位及台鼎崇职与谏垣选骨鲠方左迁时运盖多舛澹泊两相求绸缪永云展吁嗟日南英梁栋先摧剪防尔收白骨尝时委苍藓逸事传海陬史氏阙光显千载有若人防影始相勉往古凛髙踪来今戒驽蹇友道日以媮殷勤何由遣】
　　明王恭六竒山【鴈峯郁苍翠北对大常秋城阙几尘小沧溟一杯流天空气肃杀木叶风飕飕夕照返髙树归云还逺邱伊人弃轩冕纵酒疎王侯脱畧当世事隠身麋鹿逰翩然别我往徒此増离忧良防不可必嵗月讵能留】
　　松石峯天王寺【炎暑不可度端居日方永同袍四五人共爱山中静飞阁轶氛埃丛林逗萝镜潭静气已秋竹深午犹瞑初沿双溪转稍入空中境婉婉林鸟声悠悠野僧定平生好幽玩尽日惬佳兴山水发清机风泉澹初性日夕徐徐归云间响孤磬】
　　舟次镡津【木落川气凉鸿飞水容夕防灯射逺沙夜榜隣幽石月色栖处寒霜花坐米白遥见九华峯苍苍但萝薜】
　　刘基石岊江行【夜发白沙驿亭午至水口中流郁风雾宻雨蔽原阜防蒙蛟龙过隠辚怒雷吼倾欹卧帆席凭翼惑前后畏途生顷刻颠倒乱足于仓皇投山馆喜惧剧纷紏摄身整衣带沾湿及肩肘平生厯道路艰险颇曾受未曾外形骸岂肯轻衰朽捐躯岂成仁垂堂不宜狃总辔登前岭烟云尚昏黝经阻有妨虞姬文亦奔走】
　　望武夷【饮马九曲溪遥望武夷峯长林青缭绕丹岩造空蒙浮晖澹寒翠水木皆曼容薄逰限尘务促景泥竒踪缅懐紫阳子千载谁与同琼佩邈烟雾石函閟遗封羁猿怨幽涧飞萝冒烟丛瑶琴空流泉桂枝徒秋风怅望佳期阻纒绵忧思重殷勤尺素书愿寄云间鸿】
