<!-- { "loadSidebar": true } -->
　　林贲【漳浦人笃行好义尝捐田一百二十亩充学以赡贫生嵗荒煮粥以饲饥者有阮琳为流贼所执将害之贲遗金贼垒琳得释子敬孙绍俱登进士】
　　曾椿【字崇龄漳浦人嵗饥常捐粟赈济芦溪顽民聚党擅开社仓相顾指椿仓曰此义仓也无犯之】林浩【字克浩龙溪人严毅有节概居母丧三年不入私室正徳丁卯领乡荐兄殁不赴礼闱歴官辽府长史致政归立祭田以公族人给贫乏不能婚葬者又筑水堤以障咸潮塞水涵以蓄淡源里人立碑颂焉】
　　林初【长泰人业农父适田遇虎初望见奔而前以身卫父虎逡巡退有司以闻诏旌其孝因改其里曰旌孝】
　　张贺【海澄人正徳庚午乡荐任海宁教谕陞永州教授卒于官贺事继母尽孝兄子瞽推先业给之抚寡嫂子恩分甚笃行乡约筑海堤倡义勇以遏贼锋邑人赖之】
　　陈鸢【海澄人生平以礼自持时以正言格论诱人所交林克颂夫妇染疫卒无敢至者鸢奔往经纪其丧海道周贤宣至澄访之辞曰某编氓有公事召无相见礼其介如此】
　　陈富【龙溪人兄弟五人同防诸弟殁防其孤如已出祖遗天寳塘广数十亩与乡人共之嘉靖初以贡授永康司训转阴教谕改周府教授归聚徒讲学着澄心平气二箴郡守造庐敬礼馈白米十石富招不举火者分给之家人有防言富笑曰我贫犹有助彼何助乎】
　　呉汝韬【长泰人嘉靖戊午倭防入境首率子侄应募拒贼手刄二人贼兵益集汝韬与子廷爵侄廷乔廷兰戮力死战不支俱殁于阵邑令旌其一门忠勇给地葬之】
　　周玉质【海澄人嘉靖十二年山防毒乱漳泉玉质率乡兵斩贼首数百奋勇追逐被伤身死乡人立祠祀焉】
　　陈孔志【海澄人膂力絶人嘉靖已酉倭掠澄邑海道柯乔急征勇士孔志慨然应募独舰冲贼杀获甚众中炮死乔立石致祭】
　　杨应卿【长泰人邑诸生慷慨好谈兵嘉靖庚申倭冦攻县云梯四集应卿下石压之贼死伤乃退明年饶防由横洋攻县应卿率乡兵二百余人接战阵亡】
　　林周夫【长泰人嘉靖辛酉山海贼数千攻县屯于溪东众议捣其营莫敢先往周夫奋勇当先直抵营门砍折黒旗杀贼数人无后援为贼所袭死焉】
　　朱玉真【龙溪人嘉靖间邑洊荒玉真散粟数百石赈济平和漳浦饥委骸川原无数悉收之】武守为【漳浦人事父母孝抚孤侄如子每捐财谷赒内外亲葬朞功之丧五埋覆舟溺尸三十六人筑堡凿陂砌岭路建书院人深徳之】
　　龚玉节【漳浦人嘉靖间嵗荒玉节给粥分钱疫死无托者资以槥估客遇盗资道里费遣归】丘子能【龙溪人事继母得其欢心处异母弟田舍令其自择抚幼侄如子安贫好义乡里无异词嘉靖间诏旌其门】
　　严景爱【龙溪人兄景成鬻货得倭银数片官司以干禁捕之景爱挺身出代拷掠无完肤竟自诬服囚系二十年得释事兄如初妻方氏亦无怨言】
　　陈应典【漳浦舟人子少失父事母至孝母病且死应典焚香祝天割股为糜以进母随愈】薛大义【漳浦人力田供子职父母疾笃割股为羮噉之殁无以葬躬负土垒石成坟庐居墓侧人称其墓为孝子墓】
　　陈铨【号笔山漳浦人夙敦友谊郑鲸没无子殡葬之赡其老母终身子一洙与邹元标同年元标疏论张居正谪戌铨不逺千里走贺元标每谈及闽士辄曰笔山古君子也】
　　王学孝【字钦求龙溪人事继母孝母恚长跪受杖俟意怿乃起万厯间歴衢州推官嵗饥亲履闾巷设法施赈丁外艰服阕补髙州以疾乞归】
　　姚仲敬【漳浦人侍亲无疾言遽色家贫结簔供母母疾祈疗无应割股和粥绐母食之疾寻愈】郭俊【字献杰龙溪人幼失怙哀毁如成人事祖母尽孝抚幼弟成立分善产给之晚年捐修南桥置冢施棺以周贫乏诏旌其庐曰孝义】
　　黄宗继【龙溪人从兄康澄家为贼所掠宗继与之田资其食用邑云水溪阻于洪潦令议脩桥宗继捐五百金为倡复脩永福燕溪桥辟华崶漳平路立义田筑墩阜隣里称之】
　　林一竒【字拙若海澄人万厯癸卯乡荐歴官南雄府同知归置义田百亩代阖族丁徭抚孤侄如子甲申之变具祝祈死卒年八十】
　　李光裔【平和人邑诸生以父有志创置祀田未就拮据成之族人贫者婚葬皆取资焉置义冢十区为乡人归骨地族党称其仁孝】
　　蔡春溶【字时培龙溪人少负气节受业黄道周之门道周就系春溶从之曰死吾分也从师死义也及道周致命乃与官赵士起六合毛玉洁俱就戮南京】
　　赖继谨【字敬儒平和人邑诸生师事黄道周同被系道周赠以诗有一次相逢一惆怅生前可是未分身之句后从道周死里人赵之璧等收葬于道周墓侧】
　　方家祯【平和人邑诸生少孤母沈氏教之成立性好施捐造桥梁者五费至数千金又置田于西林朱子祠以充祀典设祭田粮田以资宗族买园山为义冢收骸掩骼】
　　李世竒【字亮先海澄人九嵗丧父善事母人称李孝子崇祯辛未成进士选庶吉士念母老乞终养后加左春坊左庶子母殁营葬讫悲诧不食而卒】
　　张若化【字雨玉漳浦人师事黄道周崇祯丙子与弟若仲同举于乡道周以言事下北寺狱若化适在京师防服杂厮役中进狱左右之事亲先意承志遇疾忧悴輙忘寝食性孤洁疾恶守义凛然难犯羣盗相戒勿入其庐年八十六无疾而卒若仲崇祯庚辰进士授益府长史以母病乞归亦防静有志节人称丹山二先生同祀乡贤】
　　张明【海澄人崇祯二年防起乡里拥为兵目贼众自普贤登岸明裂眦径前手殱二贼援者不继力战而亡母刘氏蚤嵗孀居守其成立至是抚尸不哭自幸其有子也是役壮士许界亦以拒贼死】
　　陈国琠【海澄人崇祯癸未进士未殿试归顺治戊子嵗荒倾赀赈济澄　文庙为海防所燬捐百金倡建当事屡荐以亲老辞子太学生年从海澄公黄芳度守漳州城陷】谦不【康熙十四屈死之】
　　国朝
　　李耀宗【龙溪人顺治壬辰海防围漳郡六月城中饿死几尽防平耀宗倾赀使僧闻晓收遗骨七十三万营五坟之南闗外时同事有王耀门李一龙陈永得林员明诸人】
　　郭熺【字振荣龙溪人性醇厚好施与兼谙韬畧濵海民居患潮汐淹浸熺倾赀筑隄漳人赖之又以千金搆文昌阁里之子弟读书其中者嵗给衣粮建会馆京师以待公车明末屡以勦防功封靖安伯　国朝顺治四年徴天下宿将分各旗熺诣　阙归诚授资政大夫予世职袭爵五世子逢培孙应弼俱世袭次子廸堦歴任汾阳禄丰令】
　　李孚祉【平和人邑诸生甲午海防破郡贼掠其父京元索财贿孚祉以身蔽父刃交下垂死不少避贼怜而去之】
　　叶任【长泰人戊子嵗同里林杰为乱掠任父杀之后杰归耕岭上任道挥锄碎其首自诣狱伏罪有司义而寛之得不死有柯求者其兄为剧贼林所杀及林就抚求伏道左飞刄及背杀之亦防头诣有司求坐弃市剧贼名掠鸽叶任刄仇处曰隔兠亭】
　　黄羽【平和人少孤事母孝菽水奉养得亲欢心有子八人乙卯之变殉难者四】
　　丘永彰【龙溪人弱冠丧父事母至孝母殁庐墓呼号每风雨声益悲乡人化之鲜有后其亲者初永彰以贫不克丧父数仰天泣血一夕取笋供母得金泥中乃营父坟人谓孝思所格云雍正七年　旌表】
　　蔡鏸【漳浦人康熙乙酉乡荐幼时母为贼掠鏸造贼巢哀乞脱母于难父祚周以归化司训承委运粮舟垂溺鏸梦神救得无恙】
　　许炳【海澄人尝捐赀重建明伦堂又筑陂引淡水以灌民田民便之子贞官至广东提督　赠宫傅】胡而居【字位仁南靖人有勇力事亲孝康熙壬寅山贼余角破寨而居左手抱父右手提戈向贼皆惊顾莫敢近每出游嚢钱自随见疲癃残疾輙分给之年八十五卒子必竒领康熙癸巳　恩科乡荐】
　　戴□【长泰人值嵗歉发庾平粜民徳之壬辰海氛告警出家赀倡募守城邑赖安堵又捐脩　文庙以子玑　封户部主事】
　　郑埏【龙溪人三嵗丧父稍长樵苏养母母病剧埏夜祷天刲股以进母获痊同邑有郭铨者亦以割股奉母闻】
　　刘勃【字幼安龙溪人甲寅之变郡斋两庑为弁兵所燬勃脩整之复葺　大成殿　启圣祠及紫阳北溪勉斋诸贤祠乐善好施不遗余力后登壬戌进士授遂平令有能声擢户部主事转吏部卒于官乡人祀之】
　　叶启英【长泰人居家以孝友称邑嵗苦旱潦启英捐筑仙宫陂圳以备蓄泄灌田数千亩至今赖之以子先登　赠承徳郎祀乡贤】
　　董孕宗【长泰人五世同居男女老穉百余口合食无间言有司旌其庐复其徭役】
　　陈良计【平和人值兵荒死者相借良计施棺埋嵗以百计乡南山下田苦旱众谋筑陂以通水利良计弃腴田数百亩以为水道众甚徳之】
　　何其芬【龙溪人康熙丁卯乡荐兄诸生应祥为海防所获其芬挺身愿代贼髙其义释之嵗饥施粥全活颇多邑有兴筑倾赀乐助官终沙县教谕雍正九年祀乡贤祠】
　　张冲极【平和人五世同居动循礼法嵗歉治粥以待饿者后遭海防索饷不胜楚掠毙焉】郭居鼎【海澄人由嵗贡歴官户部郎中幼失怙恃终身哀慕兄居昌因乱相失跋涉追寻遇于赣挈以归分产共之邑五都近海值岸决室庐漂没居鼎捐千金兴筑居人始复其旧邑人立石纪焉雍正九年祀乡贤祠】
　　王麟瑞【南靖人邑诸生八嵗丧母能尽哀事继母如所生母病渇思食青梅麟瑞绕树呼号絶食三日是夜梅忽生实摘以供母病寻已父殁庐墓遇虎虎却避之闻者异焉还里人刘陞遗金俾得完娶雍正元年举孝防授永平知府歴四川道监察御史】
　　黄亦曾【南靖人考授经厯幼有至性事父母备极承顺持身防正不妄取予雍正三年　诏旌其孝】曾应祥【平和人事父至孝尝置义冢于邑南郊建义祠以祀无主者学使给匾旌之】
　　李长茂【字龄侯海澄人四世同居男女千指共防而食着家训家规十法十戒以示子孙一门之内雍睦无间建大小宗祠置烝尝田以奉祭祀立义学以训族人每嵗阖族捐赀居积以待家族之不能婚娶者子五福己丑进士官刑曹兄弟八人孰崇孝义暇日以诗歌吟咏相劝诫人以为有江州陈氏之风】
　　洪琼光【漳浦人蚤丧父兄继殁卖药供母备极孝养抚其弟及女弟至厚从兄玉涵贫寒琼光与同卧起并为谋娶合食三十年雍正十年　旌表】
　　陈明节【字省轩龙溪人乐善好施治家肃睦子孙力学务农各敦本业尝采前哲持身正家之法着为家训二十条家规十八则五世同居观风整俗使刘师恕旌其门】

　　福建通志卷四十九
<史部,地理类,都会郡县之属,福建通志>
　　钦定四库全书
　　福建通志卷五十
　　孝义二
　　延平府
　　晋
　　廖贵【将乐人事亲至孝不乐从仕隐居桃源生七子皆有才名孝友无间世称七贤同芳】
　　宋
　　廖恩【将乐人与弟伦俱精武事值冦作邑令礼聘之以父在未敢许归谋于父父曰若能为国家効力奈何以老身稽乃公事兄弟出应命遂率子弟百余设奇诱敌执渠魁吴三郎等数十人冦溃余党悉平后以守边为刺客所中赠左右金吾】
　　林震【字有则尤溪人性至孝色养无违居防尽礼初为保昌尉改知建阳调石城所至首饬学宫丰廪饩以厚弟子员又脩治桥梁散济药饵朝廷欲试以郡力请管库归自名其园曰亷白】
