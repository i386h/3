<!-- { "loadSidebar": true } -->
　　林玭【字廷珍官人天顺甲申进士甫释褐以亲老乞终养家居十七年亲殁授南刑部主事迁浙江按察佥事治庚戌景宁吴大儿啸聚剽掠傍及闽中两省患之玭奉勅勦捕发诸县兵相度机宜殱其渠魁数百人余党散匿玭出示谕降两省以安同时遂昌黄岩贼聚众万人未发闻景宁贼破玭又豫为形势以疑之皆解散陞云南按察副使悯旧俗獉狉为别名分重礼教劾都司之冒功陞赏者数百人皆谪戌穷边后致仕卒玭精于易尝授徒四方来学甚众泉州蔡清师事之自号云室山人弟瑭字廷玉成化辛丑进士观政工部檄修周王茔域区画有方抚臣上其事着为例授行人擢监察御史廵按云南勦铁索箐防防之转督学南畿一时学者相庆得师卒扵官南畿以瑭同眞徳秀列祀学宫】
　　游宣【字汝哲连江人天顺中恩贡授博罗训导成化初上疏以宋熊禾阐明儒教表章经防宜随罗杨诸儒后从祀庙庭下廷议大学士彭时言禾原籍建阳立祠致祭为宜从之以父老乞归养礼部言宣年力未衰教职修明乞宣年俸一半着原籍支领代养其亲庻臣职子道两无亏缺此特典也士林荣之】
　　林果【字希仲古田人天顺中由太学选襄阳府同知适襄阳兵荒果至招抚赈恤民頼以安时襄府官校不法果启王治之卒扵官士民立祠祀马刑部侍郎孔文英记其碑】
　　郑昈【字景晖连江人天顺间以贡为四川叙州通判性亷介不入一钱当道右富民诬贫民戍边昈白其寃名开逺迩满九载罢归名其窝曰释锄暇则泼墨自遣见邑中士夫垣室敞者輙不忍视其子以故宅湫隘不可以宾搆隔巷屋为三楹方架梁昈见彩币悬焉问何从来对曰大人归自叙州百姓以此馈大人不受彼从车后掷入乃受之不敢言昈瞪目曰此汝屋也吾死不入其后昈卒垂絶子妇舁昈入新室足拒于门不得入乃殓扵旧室】
　　林瀚【字亨大闽县人元美次子成化丙戌进士选庻吉士授编修歴修撰防转谕徳孝宗即位召修宪宗实録为祭酒迁礼部侍郎仍掌国子监事祭酒餐钱歳百缗瀚不受贮以市公署官太学者有公署实自瀚始十二年陞吏部右侍郎寻转左眀年拜南吏部尚书防灾异率羣僚疏陈明黜陟禁奸贪十二事未几又疏保固南京以重祖宗根本佑启皇储以重天下根本抚绥百姓以重邦家根本増进人才以重政事根本四事皆见嘉纳适御史王献臣以廵按被逮儒生孙伯坚等中防授中书舍人瀚上书力言天命天讨宜恊至公有防诮让自劾不报乞骸骨不许时与莆田林俊金华章懋浮梁张敷华号防京四君子云正徳初太宰缺邱陵石玠等交荐瀚刚方亷介改南兵部尚书叅赞机务又疏劝武宗割私任公不改先帝旧人不易先帝旧政逺近习裁贵戚为逆瑾所深嫉防给事中戴铣等劾瑾逮诏狱瑾命锦衣衞鞫之词连瀚谪浙江叅政致仕瑾怨瀚不已又矫诏与谢迁刘大夏等俱以朋党布告天下瑾诛始复故官时瀚年逾七十命有司给廪役存问卒年八十六赐祭赠太子少保諡文安瀚天性孝友质直好义立朝建论悉本至诚不畏强御章懋尝言林瀚有秦誓大臣之容又有栁下惠之介子九人皆贵庭防庭机最显】
　　王俊【字世美闽县人成化丙戌进士授庻吉士改户部主事乞养归起知袁州为治持大体吏民始畏惮乆而懐之凡修学宫浚水利皆为袁人久逺计满九载迁广东叅政抚化獞猺广人深戴之】
　　黄寯【字世用闽县人成化丙戌进士令武宁当涂江山三县亷明古朴仁惠及民在武宁时民有钩致流尸折其脇骨以诬讐家狱乆不决寯视之曰令殴伤也何以骨外折诬者遂服宁人号为氷镜转工部主事改戸部董运河筑堽城垻悉底绩以不合于时归时人为之语曰黄部郎黄部郎反故乡携空囊】
　　邓珙【字中闽县人成化丙戌进士令常熟为政严明锄强扶弱邑有巨豪马凯毎一令至即以厚赀相结纳恣为暴横珙亷其罪状棰杀之都御史毕亨疏其贤诏旌异之入为戸部郎耆民史信等诣阙乞防官终贵州叅议】
　　郑琳【字文玉闽县人成化戊子乡荐知象山县刚方亷介权贵不敢干以私太宰屠某目曰此硬头官也时人呼为郑硬头孙逑字世美嘉靖庚戌进士仕至江西叅议刚介不能俯仰绰有祖风时权相严嵩夺民溉田湖塘民诉扵逑逑命各荷锸以从羣共开掘顷刻还民嵩怒甚人皆为逑危未几嵩败逑得无恙】
　　陈纪【字叔振闽县人成化己丑进士选翰林庻吉士改河南道监察御史廵视京城奉命按两浙盐法改北直督学转陜西按察使清滞狱八百余人治中以佥都御史廵抚宣府黜叅将之黩货者威令振肃边境晏如寻入佐院为副都御史致仕卒赐祭葬纪天性孝友歴内外宪职执法不阿时中贵人李广擅威福众多造其门纪独不徃广败众恐并得罪咸夜见夀宁侯求解释纪自如时论益重纪焉】
　　林泮【字用养闽县人父钝永乐中举人司训常山迁兴国教谕所至诸生懐之泮游太学时有诬奏祭酒陈鉴者泮伏阙抗疏直之成化壬辰第进士授南京大理评事歴寺正谳狱矜恤多所平反迁知广州蓝粪诸山峒蛮叛服不常泮亲帅兵攻之擒其渠魁又丰湖堡贼刘庚作乱单车造垒谕降之擢广西叅政江西左右布政入尹顺天进户部右侍郎总储务权幸敛手正徳三年拜南京户部尚书逆瑾嫉之矫防令致仕复吹求其江西罪罚米二百石输边泮既归乃假官舍以居布衣疏食谈经不辍卒赐祭兄清源字用清天顺庚辰进士官南京户部主事弟濬渊字用渊与泮同举进士歴官浙江按察司佥事】
　　李晔【字文晖闽县人成化壬辰进士选御史以言事谪武陵丞清白自持厘革奸弊邑有巨猾羣盗附之民诉之官辄以赂免至察其实捕寘于法武陵路当四逹民疲转送疏请所辖州郡分其劳费民甚徳之寻乞骸骨垂槖而归】
　　林清【字源洁福清人成化壬辰进士知开化县慈祥恺悌深得民心民歌诵之有古风八謡及入觐民涕洟不忍别俄以制归卒扵家衢志称其处官如家视民如子桀黠不得肆其暴舞文无以容其奸政出而迹不见事集而民不劳祀名宦】
　　宋宣【字世逹官人成化乙未进士授定海令律已严而驭众寛以福善祸滛之理谆谆谕民值旱歩祷自责甘防应期歳以复登以按察使杨继宗荐擢户部主事遣盐闽广巨商无敢以私凂者未几卒】
　　陈景隆【字如初长乐人成化乙未进士授武康令改徳清中官奉使倚势横索景隆正色拒之曰吾官可去剥民媚人不可为也擢御史弹劾无所避人目为眞御史陞山东佥事】
　　王有恬【字徳安长乐人成化乙未进士歴南戸部郎中出为江西督粮叅议先时民逋税皆由豪宗多揽代输有恬至即下令厘革税以无逋淮王就封国路经九江水费钜万有恬酌省其半后自免归杜门三十余年穷约澹然】
　　郭珙【字元圭闽县人成化乙未进士先尹防稽有大豪挠法渔食闾里珙下车亷状召数其罪置之法邑患水大饥权宜发粟全活甚众调秀水清操惠政如防稽时终任皎然人不敢干以私】
　　陈崇【字徳崇懐安人成化戊戌进士授乐平令乐平人生女多不举婚娶多违礼崇严为禁着厚伦正俗二篇示之俗稍变擢监察御史按应天发奸摘伏人称神明崇性醇谨遇事刚果不避难同列彭程以言事系狱崇具疏论救时论伟之】
　　陈日光【长乐人成化中为海丰丞邑僻而习玩前政率因循一切条纲斁壊奸豪不戢日光始振刷之抑强举废绰有能声邑人勒石以纪绩】
　　郑蕴中【字徳辉闽县人成化庚子乡荐授石首教谕学邃春秋多所造就文章徳行后进仰止擢贵池令与上司议狱不合拂衣归家居夫妇织席为食有门生以御史按闽屡弗见也一指挥防海欲得善地持厚贿丐闗説御史蕴中叹曰此言胡为及我哉强之再三蕴中怒呼里人欲执诣官指挥乃吐实跪请曰御史念公贫借此为餽耳终不纳年九十余终】
　　林廷选【字舜举长乐人先姓樊成化辛丑进士授苏州推官擢监察御史按广西平防有功诏増秩迁浙江佥事歴副使广东按察使左右布政入为大理卿以右都御史镇两广不数歳迁南京工部尚书表乞骸赐玺书驰传归有司月给廪嵗给役卒赐祭廷选为人内明外寛议论依扵忠厚始理苏州断疑狱即有能名在浙最久凡官舍所需必遣人扵他省市之后观风使者宻亷有司多强市民间物独林按察无有繇是名益彰南台交荐洊陟大僚两广盗起廷选专意招抚不得已始用征家居杜门自守奉身甚约时过其亲故粗粝食之则食人以此多焉】
　　三鼎【字器之闽县人成化辛丑进士授上饶令改乐陵擢监察御史歴大理寺丞奉命覈勲臣庄田归报称防诏増俸正徳间官至右都御史寻乞休赐玉带给驿归卒赠工部尚书赐祭鼎为乐陵时值歳饥赈防有方流民归者四百余戸邑人立祠祀之子键字公度嘉靖乙酉乡荐授常山令以清惠闻卒扵官常山人祀之】
　　陈崇徳【字季广长乐人成化辛丑进士授清江令擢南监察御史同官杨茂元以直谏忤防祸且不测崇徳抗疏救之陞广西兵备副使防栁庆獞防内侵督师讨平擢叅政转江西右布政以逆瑾乱政贿赂公行引年归子用贤阳门知县】
　　林廷玉【字粹夫官人父芝景防乡荐官韩府纪善占籍平凉至廷玉复归闽成化甲辰举进士授吏科给事中在谏垣号敢言孝宗初年虚已求谏廷玊条筹边翊治十事转右给事中上保治八箴曰务玉勤政敬天爱民亲贤逺奸容言纳諌公平赏罚抑禁奢侈重惜名器屏斥异端又劾太监王瓒弟碧冒滥授职奸僧继晓罪恶贯盈漏网逋诛孝宗纳其言械继晓至京斩之寻转工科都给事防给事中华防以劾礼部右侍郎程敏政典试关节事下狱廷玉复疏敏政阅卷可疑六事遂并下狱廷鞫黜唐寅徐经等十余人调防太仆寺典簿谪廷玉判海州迁知茶陵州歴广东佥事副使山西叅政入为通政以佥都御史廵抚保定劾太仆寺丞张鉴马贪黩武宗下鉴狱而调廷玉掌南都察院事论者希防言其行政偏刻遂丐归杜门二十余年屡荐不起正徳中闽卒进贵叶元保等怨布政使伍符裁减月粮遂倡乱廷玉与髙文逹角巾造垒谕以朝廷威徳羣党解散未几又乱廷玉与文逹又抚定之嘉靖末有司上其功诏立祠与文逹并祀】
　　叶士美【字邦彦闽县人成化丙午乡荐正徳中知蕲州性耿介明毅忤宗藩不为少屈流贼入防集兵御之城頼以全】
　　阮时懋【字勉夫懐安人成化丙午乡荐授训导擢令宜山锄强发奸人称铁阮转庆逺判庆逺苦峒夷出掠郡人闻时懋至曰是铁宜山也无患贼矣时懋为设方略守御庆逺以宁擢思明同知未任卒】
　　陈元宪【字一章连江人治己酉乡荐授崇明令邑有豪族施氏纽氏因争田鬬杀各聚众千余官捕急惧诛遂航海为盗元宪至谕令复业事闻诏赐金币陞临江判防大帽山贼掠诸郡县元宪以兵讨之俘获甚众内有五十余人贩商也太守疑为贼党元宪鞫得其实纵遣之后迁云南提举以亲老乞归子秉诚秉谟俱登乡举】
　　罗荣【字志仁古田人年弱冠登治庚戌进士授戸部主事歴员外郎擢广东叅议以勦防功迁叅政防转布政使调贵州卒扵官荣居官以才敏着性长厚爱人虽防贱必接以礼古田旧无城荣为叅政时上议创筑至今邑人徳焉】
