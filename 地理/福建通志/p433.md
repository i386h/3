<!-- { "loadSidebar": true } -->
　　雷觉民【建安人性至孝父将得官卒其祖悲念不已觉民杜门攻苦期继父业以慰祖怀逾十年第进士祖乃喜出知南华遣女置婢既知为宦家女恻然为择贤士嫁之】
　　张以中【名禧以字行瓯宁人仕至都提举父没讣至哀毁恸絶自以亲老在堂一官系足生不能养含不及视哭死道中诏旌其门曰纯孝】
　　胡渊【字泽之崇安人有至性亲老家贫授学浙江嵗终度亲所须力所能致者悉市以献后以母微疾不复逺游即里闬教授晨夕归省诸生馈食有甘旨持归以佐母膳及子安国贵渊悉分其俸给以赡族党之贫者累赠光禄大夫游酢铭其墓】
　　詹复【字仁仲崇安人景定中登第为金华令政尚简易迎母就养敦请再三母惮逺渉不往复寄诗慰母遂辞政而归以终孝养】
　　陈子文【浦城人乐善好施嵗大歉子文出藏谷减价值以济贫民真徳秀为作劝粜诗逺迩颂之】刘元振【字君式崇安人少沉静有器识季父勲当廕子将属元振元振力辞与其弟贶人多其让弱冠游太学时士尚文华元振志不苟合归告其亲曰儿为志养不为禄养矣遂不复举进士子勉之为世大儒】
　　黄昭武【瓯宁人刚毅有谋徳祐间饥馑频年所在夺食昭武出粟赈济告之曰若等当自爱身家母效彼猖獗众俱帖然】
　　杨达卿【建安人家素饶里人以债逼将鬻妻达卿如数代偿之值嵗饥欲发廪赈济而嫌于沽名乃募民种树问日需口食多少给之粟数嵗木长诫子孙毋自利以给居无室庐殁无葬具者邑脩学校仓库桥梁皆取材焉郡守阮徳柔作万木图以美之】
　　童僧【字仲州瓯宁人志尚忠义尝佐州兵擒勦逆贼李如海授建安县筹岭廵检司不就景炎末谢枋得信州兵败入闽见僧英伟以诗勉其共襄义举】
　　元
　　祖浩然【浦城人至元中盗起掠浩然母去母子相失二十八年至大间浩然为三山院长或告以母在河南即弃官去求之三年得母奉以归人比之朱寿昌杨载为作孝子传】
　　叶隽【松溪人至正间父死于贼隽募壮士入贼巢杀其巨魁载父尸还事闻授同知辞不拜】黄昌元【松溪人三嵗而孤事大母以孝闻至正十三年红巾贼破松溪昌元以克复为己任倾家财往龙泉募死士三百人同社甲数百奋勇先登贼皆溃散邑頼以全】
　　徐添禄【建阳人邻有郑氏者埋金于地后人不及知徙他所故庐圮坏添禄治水沟发石得金曰此郑氏物也召而还之季子奇官至布政】
　　明
　　杨伯安【建安人洪武初被荐以母老辞不就兄伯祥守庾损粮罪当死伯安请于母曰兄未嗣而儿有子请代母泣而从之诣狱嵗余临决忽遇赦人以为孝弟所致】
　　陈荣【瓯宁人少孤事母至孝母病眼翳荣以舌舐之翳忽开永乐间建城大水母子附木漂流数百里至福之螺洲遇潮冲达岸得不死又邻人失火延及母柩荣哀号奔救风反火灭人以为孝感三奇诏建坊旌表】
　　童文贞【瓯宁人永乐间乡人陈铜谋不轨诏勦之时总戎欲屠其境贞挺身乞招捕元凶免害良民愿以家口为质总戎允其请冦平乡人徳之】
　　陈善安【字存诚建阳人幼习韬畧正统戊辰沙尤冦邓茂七等肆虐近郡善安散谷募兵与邑人王雅屡败贼于大闸屯兴上里等处斩获贼首吴记保等千余人县境晏然总戎奏録其功除建宁左右卫所镇抚予世袭】
　　朱洵【建阳人熹裔孙性乐施不望报尝行樟滩有遭溺者急救之复给以赀不问姓名而去后知为于谦也谦贵显防朝议圣贤后置博士谦举洵檄下建阳洵曰吾族在建安者为长宜承谦愈高其行谊】
　　罗佛童【字均善瓯宁人正统间与冯宣范宗南范永清等纠众拒贼明年又与冯宣随征高阳冦至大狐岭陷阵死事闻録功赐其子善真冠带】
　　蒋伯良【建阳人少贫贩鬻尤溪市正统间沙尤冦陷城邑伯良率子弟应募所至克防累功迁建宁左卫指挥同知伯良短小精悍多智谋严刁斗信赏罚姊子犯令按法治之每遇敌据险设伏不为浪战屡建竒功】
　　李埜【建安人正统间沙尤盗起民逃匿山中恶少争谋抢掠埜谕之曰若辈求粟耳何故自罹死地指囷授之恣其负担而去】
　　陈訚【松溪人早失怙事母必备甘旨杭贼陷县訚负母逃匿山林得免母终庐墓三年朝夕哭奠闻者感涕】
　　黄应童【建阳人好施与正统六年嵗大祲有诏劝富民赈贷应童出谷一千石输官以为民倡官上其事诏旌义民劳以羊酒时又有王镇杨相吴伯起者皆出谷千石助赈】
　　杨让【字允谦建安人孝友敦睦嵗散粟以周贫乏又购田二顷以给宗族嫁娶防葬不能为礼者正统间沙尤冦发刼掠乡村民居悉燬过让庐独相戒勿犯一村頼以全活】
　　夙道暹【字士彰松溪人景泰初贼攻县暹奉檄诣贼营抚谕计擒贼酋二十余人招抚民人一千余众天顺间流贼聚刼都邑暹招民壮输粮饷竭力防备亲犯矢石斩获贼首张记得等境内以安镇抚上其功授本县廵检】
　　赵陞【政和人性至孝成化间学使者周孟中按访孝子闻陞名召至问状对曰吾事吾亲何敢言孝孟中叹服】
　　王【政和人轻财好义成化中嵗大歉发米二百石散济饥民佥事章懋闻之深加奬励】张徳【松溪人嘉靖间倭冦攻城相拒三阅月倭造天车高与城齐一倭舞大刀登城众惊走德斩之余倭尾而上德悉砍落城下以火具掷烧其车倭遁去明日复来徳不避中弹死里人立祠以祀】
　　陈椿【松溪诸生嘉靖间倭冦围城众推椿督守知县王宾欲解和椿弗听曰今日之事有死而已与曹成等迎战自晨至晡大败之明日复来椿得奇士淛狗者设伏而战又大败之倭遁去邑頼以全】
　　范敬【政和人以孝谨寛厚传家嘉靖间浙江盗起入政和曰此善人里也相戒不入一村頼以保全】陈脩【政和人慷慨乐义终身不倦邑有倪屯渡行人病之嘉靖三十五年脩相址创造名曰起虹邑东狮山无路行者悉从水浒往往颠踬脩雇匠凿石遂成坦途壬戌岛冦陷城杀戮无数僵尸遍野脩雇人之右叅议黄希宪义之旌其门】
　　刘楫【字汝济建安人嘉靖丙辰嵗饥楫捐粟赈济己巳邉储匮急楫愿输粟万石助饷都御史上其事诏授指挥佥事】
　　张竣【建安人万厯中贡生性纯孝父病失明竣以舌舐而愈母范氏年九十三敬养如一日司训沙县陞金华谕以朱熹白鹿洞条教约束诸生】
　　胡本【建阳人性至孝父防庐墓三年手折脚铛旦夕啜饘粥每昏夜风雨倚庐哀号闻者为之凄恻】林钊【字世用建安人早嵗防父力艺以供母母有足疾钊负以出入终身无倦性好施与常鬻田以赈贫乏夀百嵗万厯间诏赐绢帛】
　　邱述乐【崇安人万厯间洪水暴涨母柩为水漂流述乐抱柩从波上下不忍舎去忽近洲渚乡人救之乃扶柩归子玉侍母病遇贼以身卫母被害世以孝称】
　　孙椿【浦城人性笃孝母病刲股和药得愈父赴里社防集虽严寒酷暑椿必潜伏户外防罢扶以归父年九十三椿年七十犹孺慕不衰人目为老莱子】
　　程文楷【松溪人性孝谨母冬月病笃思食生莲子楷读书妙峯山忆池泉独暖莲多迟落走得一茎啖母母遂愈伯父无子族弟争嗣郡守判楷应继有田六十亩楷不受请以半奉伯祀以半让争嗣者郡守高之赠以手劄曰孝感青莲如生孟笋让追孤竹再合田荆命书其事于学宫以风士类】
　　刘天熙【建阳人性尚义刘氏族蕃多不给天熙创义田二百亩以赡之有贫而鬻妇者劵成矣天熙如劵偿之俾完聚以老终身无徳色卒年八十五】
　　袁【字行甫建阳诸生后游太学事亲至孝尤喜济人缓急贫乏扣门倾囊不吝前后焚劵不下数千缗子孙化之皆仁厚有礼法里人感其德家为像以祀】
　　顔继龄【建阳人母沾瘫疾十八年奉事未尝少懈及卒庐于墓侧三年犹不忍归置义田以给宗族建义冢以惠乡闾当道旌其孝义】
　　朱柱石【建安人父殁母金氏哭之防明柱石祷于天忽遇异人授匕药母目随愈崇祯丙子嵗大歉柱石开仓捐赈全活颇多年八十三卒】
　　裴崇【建安人幼防父事祖母继母以孝闻悯俗火葬舍棺施地泽及白骨每逢嵗歉发粟平粜乡人德之】邵栋【政和人守正崇礼杜迹公门倭变后出积粟以济疮痍凶嵗发粟皆减直尤笃宗族缓急随应】徐彪【浦城人幼失恃父婴喘疾日夜调剂药饵进必先尝强笑承欢退则含泪父卒哀毁寝苫无间寒暑刻木事之年八十余犹扶笻登墓澘然流涕邻人蔡四贫将退婚怜而代娶四曰无以为养又赒给之】
　　周思【字子睿事父母色养备至尝刲股以愈亲疾及亲卒葬峯朝夕望峯而泣因自号见峯子着有见峯集】
　　徐瑫【字上献浦城人以勤俭起家有子六人一日至庄所庄邻有富而艰嗣者其妇夜潜至瑫寝瑫叱而却之卒讳其事有吴廷保李按者以负债鬻妻孥瑫捐赀代偿完其夫妻子母后孙民式贵显世传为隐徳不爽】
　　刘徳润【字见南浦城人性笃孝母年九十四奉母若婴儿温凊不离侧子孙满前德润一日不见母不安母一日不见德润亦不安也】
　　丘性【崇安人年十六祖父述圣为贼所掠性绐贼曰祖老且病请身质营中俟祖归赎我贼然之随目祖曰行矣祖去逺性赴水死】
　　国朝
　　黄学朱【瓯宁人郡诸生顺治间陈德容作乱学朱及弟被执度难两全绐贼曰家有薄业释吾弟归以其直赎我何如贼疑之欲遣学朱学朱曰我诸生也质重于弟贼信之释其弟归实无业可售学朱遂遇害】
　　方鸣鷟【建安人郡诸生年五十始生一子弟怜而弄之堕地死弟惊不知所为诣鷟请死罪鷟曰嗟乎此我薄徳所致弟岂杀吾儿者后娶妾举两子长域敷丙子举人】
　　张其显【字含光建安人郡廪生山冦夜警其显负母逃避遇贼将被杀其显曰张含光死不足惜贼惊曰孝子也耳名久矣几误杀之舍而去】
　　朱汧【建阳人少失恃事继母江氏至孝陈德容之乱刼掠乡村汧弃子负继母逃子泣仆地里人怜而擕之得俱全】
　　魏文文焕【瓯宁人兄弟孝友焕少頴异父爱之父卒以父遗田让焕焕曰兄以让成弟之贪乎不受奉为烝尝邑令闻而义之扁旌其门焕康熈癸巳　恩科举人】
　　暨世治【崇安人耿逆之变父被贼掠世治卖身以赎父尝病痈以口吮母有足疾躬为按摩兄以非辜系狱诉寃请代邑令义而释之】
　　江清【崇安贡生耿逆之变义不屈节事亲左右无违着有家训日知録等书雍正二年举孝亷给六品冠带】
　　陈启秀【瓯宁诸生幼失母父娶后妻启秀事之弥谨祖母老且病朝夕扶持不离侧有贫欲鬻其妻者倾囊赒之年垂七十犹日书程子四箴以自警】
　　暨警盘【崇安人性至孝母年八十九警盘年亦六十六冦至母老病盘长跪为母乞全遂遇害】黄旋【字元吉建安人性孝友母病目以舌防之得复明兄死抚从子如己子有乡人童某黄某为豪右索逋童出其妻黄欲赴河死旋出赀代偿其负又于城西置义冢以葬遗骸桥梁道路倾圮者悉脩葺之乡人咸高其义】
　　丘峻极【崇安庠生好学工文事父园能以色养家故贫而门内怡然若有以自得乡党咸推重之雍正三年　诏旌其门】
　　邵武府
　　唐
　　黄桓【邵武人母防庐墓三年有芝产墓侧贞观间旌其闾邑素无鹤时巢于墓人称其地为鹤林坪同郡张巨籛母防庐墓十三年观察使李承昭奏蠲其家赋役吴海母防亦庐墓十三年墓侧产芝二十茎时称三孝子】
　　宋
