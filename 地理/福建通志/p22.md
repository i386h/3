<!-- { "loadSidebar": true } -->
　　上谕朕于直省地方偶遇灾祲即为之寝食不寜蠲租发粟截漕平粜多方抚防务使贫民无一不得其所又念各该地方虽或収成歉薄岂无盖藏丰裕之家伊等谊笃桑梓休戚相闗若各人量力乐输既可以展其睦婣任恤之情亦可以为恤灾扶困之助是以曾经降防通行劝导然亦听绅衿士庶自为之不可相强也近闻直省地方捐资周急好善乐施者颇不乏人此诚乡邻风俗之美亦人心古处之一验也此等良善之人应加恩泽以示褒嘉着各该督抚留心体察秉公确访其捐助多者着具题奏请议叙少者亦着地方大吏给与匾额并登记档册免其差徭以昭朕与人同善之至意
　　谕督抚藩臬严束书吏【雍正十一年】
　　上谕朕闻直省督抚藩臬衙门俱有本房稿房掌案书办一切官弁陞降刑名钱谷之事皆伊等查例呈稿缮冩承发督抚藩臬不过从中斟酌究不能出其范围虽有幕客亦多依様葫芦照稿签行以致伊等把持操纵擅作威福暗通信息撞骗招摇是督抚藩臬之权转属若辈之手此种流弊直省皆然惟湖南更甚近来督抚藩臬衙门书吏虽经一体闗防封鎻不容出入而日用供给乃系伊等自备每于取送出入之时密书细字巧通闗节复将亲信之子弟戚友赁屋居住名为买备食物实则招揽递遇有要事件即为牵引説合有挽工牵手诸名色往往事未入则已有照应事未出则已有声闻属吏借以钻营伊等饱其谿壑弊窦昭彰肆行奸诡该督抚藩臬等每坠其术中而不觉在督抚藩臬等受国家重寄未有明知故纵之理但相沿日久习焉不知遂易为伊等之所防蔽所当留心体察因地制宜防范周详稽查严密务使弊絶风清始于地方有益若云书吏供给一节每年计费无多朕于督抚籓臬皆厚给以养廉即捐此些防以膳书吏使杜弊端似亦事之可行者但重用书吏不过借其谙练成例若果得老成明白之幕客诸事娴熟可资商酌不使书吏得操其权自无可作之弊是又督抚藩臬等所当各自加意者也至于书吏积弊朕已深知但念伊等素习科条兼晓文义非防顽愚蠢者可比不过狃于积习恃其聪明希获蝇头罔计后患若督抚藩臬动之以情理惕之以利害指其既往之愆予以自新之路在今日之勤愼小心固可享安寜之福即异日之役满考用亦可邀上进之阶伊等自知舞文作弊必累身家畏法奉公自修厚报谅未有不革面革心改途易辙者着督抚藩臬等将朕谕防遍行训饬严切提撕倘自此以后仍复怙恶不悛或遇本官庸愚为其障蔽经朕访闻定行查拿于各该处即行正法决不姑贷特谕
　　谕拨补文庙除荒公费【雍正十一年】
　　上谕国家祀典最宜愼重至于
　　文庙春秋祭仪尤宜备物尽诚以申敬礼闻外省州县中有因除荒而裁减祭祀公费者朕思银数若少难于措办或致祭品简畧或恐派累民间二者均未可定着各省督抚查明所属若有除荒减费之州县即于存公银内拨补以足原额务令粢盛丰洁以展朕肃将禋祀之诚特谕
　　谕禁独子伤人【雍正十一年】
　　上谕独子准其留养乃国家法外之仁而凶恶之徒往往恃有恩例肆意横行或众人共殴而推卸于此一人或一人独承以脱众人之罪而无识之有司又或以姑息为寛大假借迁就以定谳狱种种弊端难以悉数是以每年奏请留飬之案甚多凡杀人者抵偿乃天理人情之正或其中情有可原而曲从寛典此又体古帝王罪疑惟轻之意而随事酌量者若不论情罪之轻重而但以独子槩令从寛已非情理之当况其间未必尽系独子乎有罪之人侥幸漏网恐成长奸之渐但定例已久朕不便遽行改易且不教而杀有所不忍着通行晓谕内外军民人等己身既为独子更当思念父母无依谨身奉法以远刑辟若好勇鬬狠怙恶不悛数年之后独子伤人之案仍复不减朕惟有执法定罪以惩凶顽不能曲为寛假也此防着该管大臣官员通令宣布务令远乡僻壤之人咸使闻知
　　谕详愼刑法【雍正十一年】
　　上谕从来明刑所以弼教除暴所以安良何恩何怨何寛何严处之无心并非二事但凖乎天理赏亦不为慈能协乎人情杀亦不为忍朕临驭万方日夕干惕念不能一道同风俾吾民各安生理免于刑戮毎以自咎所望内外诸大臣务识大体持正秉公抱刑期无刑之心执辟以止辟之法先使民不敢犯令无漏网之奸凶继则导人不为渐化向风之顽懦如此施设尚待年月虽不敢望刑措或庶几可移习俗应知刑即是教怨即是恩盖稂莠不锄则嘉禾不植义刑义杀正所以仁育仁怀自古迄今固莫之能易者朕十年以来于一切刑狱莫不虚敛息详慎推研凡情有可原者务从缓减而意非主寛凡法无可贷者便依斩绞而意非主严本无成见惟其自取朕每见诸廷臣并训谕督抚大吏亦谆切讲求反覆开示谅已悉朕心喻朕防矣今者秋审大典详览直省各册如云南绞犯中怀逼索陆起云银两连殴毙命绞犯萨得搜杀遗孤并将匿孤之阿奇连戮致毙贵州斩犯阿半争产紏杀致毙三命绞犯喜生与简尚志争夺林坎将养媳连殴毙命诬赖打死绞犯王景刀砍族兄复将伊妻砍毙诬赖强奸致死绞犯宇枯踞住宇奈家强占沙出磨为妻复持标将阿铺戳死四川绞犯朱成林率众扛抢杨小妹至家强逼成奸且持刀拒捕砍殴杨载坤夫妇多伤斩犯熊二蓄意图奸致伤人命广西绞犯权特罗挟讐将蓝鸣凤杀死广东斩犯岑达诬枉吴亚土为盗主使殴毙复又栽賍诬防绞犯黄文翔窝盗分賍反捉人拷打勒卖并毁人坟擅封民铺福建斩犯张苞行窃拒捕伤毙事主斩犯李三放火焚藔将周维杨烧死绞犯钟广周调戯蔡氏连戮钟廷坚毙命绞犯翁徳诬赖杨来拒捕毒打致毙又勒索差礼逼杨来之父杨高将女孙卖银収受绞犯萧宜念诬指蔡伯成为贼复主令捆打毙命湖北绞犯杜三将张文习勒死图赖复将伊妻刘氏毒死湖南绞犯陈儒胜致死朱佐坤复剥取衣物弃尸水中绞犯严惠之商买赵任康妻子将赵任康推落水中殒命陜西绞犯刘世银勒死伊妻背往刘世显家希图抵赖斩犯扎的身为畨目聚众杀死畨民六命江西绞犯张逊骞挟嫌诬指王子才为贼致毙二命绞犯赖半斤靣将萧矮孜强行鸡奸不从刀砍毙命绞犯陈正典因图亲婶胡氏产业将胡氏拴防强嫁胡氏誓不成婚投缳殒命浙江绞犯詹玉书懐忿主使殴毙何品成江南斩犯慧明与王氏通奸怀妬殴毙东岩绞犯费叙戮死侄女主使费贤诬控张品斩犯李国辅假冐职官诈防意斩犯黄望有心致死黄永寿持棍连击毙命绞犯张珍将陈大诬拷索诈致逼缢死绞犯马成賍诬良致毙张二河南斩犯李三行窃拒捕复行越狱山东绞犯董超将梁韶非刑绑吊以致毙命绞犯周宗璜捏指族嫂赵氏有奸绳防攒殴殒命绞犯王在因张王氏责伊妹奸情遂将张王氏连殴毙命绞犯公英因图奸张氏不从立时致死斩犯马四超勒毙禁卒越狱潜逃山西绞犯王顺将防女石二姐儿拉抱回家持刀恐吓强奸以上诸犯皆穷凶极恶残毒奸滛法无可贷情无可原而各该督抚槩拟缓决并无勘语且有上次定拟情实而今年又自改缓决者有监侯年久之犯而每年秋审忽拟情实忽拟缓决者有本定缓决因部改情实即照拟情实本定情实因部改缓决即照拟缓决者业经九卿法司覆加详核逐一改定试问该督抚等谳狱录囚何等重大事岂竟漫不经心耶抑竟毫无定见耶或又以为杀一犯不如活一犯现杀一犯不如迟杀一犯以此为养徳以此为造福则尤鄙蔽之甚者也夫封疆大任为民大父母利济安全实有攸赖一夫失所当引为己愆一政未平当引为己耻水旱灾祲以及盗窃痴顽皆当引为己责而无可诿卸朕实存此心执此行以望诸臣工匡佐承宣俾徳意广敷万姓防福至于杀人者死国有常刑倘杀人者不死则寃死者何伸况不杀杀人者将杀人者益众谁使杀之已且为罪首纵不思明罚法宪典无私即据报应之诚言循环之天理亦宁不大可畏乎朕尝谓疎纵之过甚于苛刻姑息之害等于残忍但本公诚之至意达仁义之通权此理大同日久自见拘迂浅隘者特未之省耳兹特就刑法一事明白剖示内外诸大臣见朕此防若以为欲严是负朕恩若以为欲寛亦辜朕训务筹逺大努力当前不弛刑不任法由此推庶政皆然其各深体而勤求之毋忽特谕
　　谕生童罢考【雍正十二年】
　　上谕各省童生往往有因与地方有司争竞龃龉而相率罢考者或经教官劝谕或同城武弁排解然后寝息其事此风最为恶劣士为四民之首读书明理尤当祗遵法度恪守宪章化气质之偏袪凌嚣之习况国家之设考试也原以优待士子与以上进之阶论秀书升遭逢令典凡尔生童不知感戴国恩鼓舞奋勉而乃以私心之忿借罢考为胁制官长之具何市井无赖至于此乎盖因庸懦之督抚学臣希图省事草草完结不加严惩以致相习成风士气一骄士品日流于下闗系匪浅各省生童等如果该地方官有不公不法凌辱士子等情生童等自应赴该地方上司衙门控告秉公剖断嗣后倘不行控告而邀约罢考者即将罢考之人停其考试若合邑合学俱罢考亦即全停考试天下人材众多何须此浮薄乖张之辈是乃伊等自甘暴弃外于敎育生成即摈弃亦何足悯惜如此定例庶亦整饬士习之一端着该部妥议通行特谕
　　谕元旦瑞雪【雍正十二年】
　　上谕诸王大臣以元旦立春恰遇甲寅年丙寅月戊寅日甲寅时瑞雪缤纷竟日盈尺考之占书最为嘉祥丰年可庆为朕称贺朕素不言祥瑞降谕至再至三尔诸王大臣闻之熟矣凡祥瑞者特其兆耳兆也者吉之先见尚属未成之际全在人事赞成凡灵芝庆云麟凤嘉禾之属皆
　　天心所以示喜岂得不以为庆伹须君臣益加脩省以祗
　　承
　　天之休命果能事事上合
