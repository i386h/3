<!-- { "loadSidebar": true } -->
　　林氏【侯官人唐生钲妻钲贸易于外病革舁旋寻殁氏哭治棺衾以髪与尸绾结示共死意次日盖棺即卜穴而葬氏忽白姑曰妇梦夫墓列双松试往观之偕姑行俨如所梦归而遂誓死期澣濯旧衣为附身具至期从容投缳而逝年二十三】
　　蒲爱姐【闽县人蒲自华女许字同里呉肇衮肇衮病夭氏年甫十八欲往守节其父力阻之值端午竞渡父母携幼弟往观氏得间沐浴更衣挥刀自刎气絶僵立不仆】
　　何辉官【闽县人归陈士敬士敬为兵所辱蹈江死辉官闻讣仆地及舁柩还葬毕辉官向姑长跪曰愿姑自爱子妇不孝负姑遂起投缳缳髙手解下之更结三试之乃缢从容如平常】
　　吴氏【名淑玉候官人福清余宸纶妻宸纶家故贫兼病淑玉拮据致药物竟不起逾旬一子复殇淑玉泣告父曰是儿死日矣夜缢不死越月祭日又缢家人解之三阅月夜半乃缢死】
　　魏仪使【永福人许聘尤溪黄金理未嫁而金理卒仪使闻讣入室破箧中镜自刎夜以金屑吞之不死乃具白衣往吊抚棺躃踊屡絶复苏居半载因舅姑已丧乃复归魏月余夜半沐浴更衣袖夫手冩文一卷悬帛而逝顺治中　旌表】
　　柯氏【永福人郑典妻典死于乡柯往舁棺归哀祭如礼至四十九日自缢死】
　　某氏【永福人郑君瑞妻顺治戊子冦变被执投岩死以梦闻于君瑞覔尸归葬顔色如生】
　　游氏【永福人鄢廷致妻夫死及葬治双穴从容自尽】
　　郭氏【闽县人林敉妻敉卒抚孤七嵗殇抱儿尸号哭令勿槥曰待吾翼汝于棺中既絶食九日不死请于父以次日就缢晨兴栉沐叩儿槥曰母来也至缳处复起谢父曰儿行矣结缳而絶年二十八】
　　黄氏【福清人适林德翯海冦突至黄遇贼刼之行不从贼刃之断五指仆地贼义而舍之后德翯遘疾黄知不起誓以死殉其族闻之争欲设祭黄叹曰妇死从夫有何竒节虽有行之吾不为也况义各行其心之所安吾茍活非义也众人不援死而设祭以坚之岂义乎吾不忍厚于自待而薄于处人其族闻而韪之夫卒七日乃缢】
　　蔡氏【名引弟福清人顺治三年冦乱引弟从父三知避兵被获兵刃三知引弟年十六抱父不释兵怒并刃引弟引弟引颈就刃愿乞父命脰垂絶犹牵父号哭】
　　刘氏【名秉顺长乐人适林鼎湟顺治丙戌鼎湟携家避兵刘与妇谢氏及二女各藏利刃衣带间兵掠其地刘偕妇并二女相继刎死四尸相抱血流山谷乡人藁葬之】
　　蒋氏【长乐人适福清陈得栋与五都陈云元妻周氏同被贼掠逼汚不从贼露刃于颈二妇力拒且骂贼怒磔之两尸喷血道上不灭】
　　陈氏【名芹楷闽县陈公寿女被冦掠佯告兵以金处俄夺刃刎喉仆地死】
　　叶添使【闽县杜汝谅妻夫避兵溺水死叶闻讣招魂散簪珥及汝谅书籍于宗族从容自缢】俞秀官【福清人翁鑛妻鑛游学秦川卒讣至秀官引刀自刎仆地苏以未及肃拜舅姑为恨乃掬水涤血汚探喉出筋如理丝枲而更濯之遂整衣出拜入室至鸡鸣仍割其喉血尽气絶至午复苏秀官恚而泣曰何　死之难若是卒裂帛自缢】
　　周氏【福清人林德长妻夫病方懐孕三月及卒即絶粒与父诀投缳以殉】
　　某氏【福清人冦屠海口城女被执赴桥水死又某御史道经福清有一人为逻卒所获将杀之其女奔至馆驿号泣辩父非贼御史竟杀之女遂死于父侧】
　　翁盛宋【福清人适陈士硕士硕卒引刀自裁为家人救夺又吞铅粉絶粒五日以殉】
　　戴氏【福清人适林云阙云阙遇贼死顺治丁亥镇城陷遣孤子出自抱少女投井死】
　　曾氏【福清人适林云起顺治丁亥冦陷城云起从陴上逸出曾同母嫂二侄女相继赴井死】吴氏【名慈哥福清人适林遇夫顺治丁亥冦踞镇城遇夫逃去吴偕儿女被擒逼之行道遇井兵弗防吴抱女投焉后有怜遗骸而墐者发石栏得吴母女尸歴四旬顔面如生收其骨而殓之】
　　林整宋【福清人归翁应旂病笃谓林曰我死而归而父乎林取帛示之曰予归路视此帛及卒哀哭絶粒不死吞金不死方引刀家人夺之旋以钗刺喉又夺之不死卒经死年二十二】
　　吴静宋【福清人诸生陈民望妻顺治丁亥冦围城吴携小刀自随猝遇兵惧受辱刎死】
　　林秀宋【福清林守编女适谢民瑗瑗从师贑州没于阵林闻讣欲殉有女宜宋将及笄泣劝而止顺治丁亥携女归迳江依其弟宗平居焉戊子冦掠迳江林偕女赴井死】
　　陈氏【福清毛翼顺妻顺治丁亥冦警夫殁于阵乃舁尸归鼻血漫流陈口防其血殡毕不食七日自缢以殉】
　　翁氏【侯官林俨妻俨溺水死翁矢节不移冦掠洪塘被执露刃逼之不从且骂断手屠面血肉飞溃贼怒犹寸磔之】
　　随姐【长乐人姓未详适陈伯魏为妾伯魏以迁海僦居福安冦至随姐被执逼之佯许之绐贼曰闭门便因举扄击贼贼仆乃出浮河逸去俄受缚于他贼幽之楼不从贼怒痛笞之复绐贼释其缚跃出楼下死尸横道上五日顔色如生】
　　叶氏【福清人明大学士向髙侄女诸生何其达妻其达多才能文困场屋郁郁死氏哀恸以絶食卒】林耐官【闽县人许字儒士甘弥涵弥涵死耐官涕泣絶粒潜入卧内投缳而逝】
　　薛正宋【福清人陈文滙妻夫死恸哭防絶即投缳家人解救一昼夜方苏至奉主后不出户不下床勺水不入口七日卒】
　　罗氏【闽县汤彦逺妻罗有妹幼孤依之顺治戊子大饥逃归乡罗为冦获汚之不从被杀彦逺与罗之妹出救冦欲汚妹妹指彦逺绐贼曰此吾父也求释之愿为夫妇冦驾舟送渡江舟将近岸妹赴水死】
　　詹氏【名豫官闽县郑世甄妻夫死氏收夫所遗服物藏之未尝离侧顺治戊子随翁避地吴航冦至赴井死次日尸出其夫之衣冠笔墨尚附于身众咸惊叹】
　　谢氏【福清人归张可裕裕遇冦害僵尸于路谢捜所藏服饰为夫殡葬毕归家投缳以殉】
　　严银使【福清人适庄士琅顺治戊子琅被冦害遗腹生男及周又死乃自缢】
　　郑郡使【闽县贡生郑斑熊女顺治戊子从父母避地连江居停于母家之东园冦入投井死年十九】郑苏使【兵部司务郑燠女燠署仙游谕女随之官冦陷城胁苏使去苏使自决面毁容骂不絶口身受四创而死】
　　游氏【名端容连江诸生呉捷妻山冦至趣夫出避先一日赴后亭池死】
　　赵锦姐【连江陈达如妻冦将至勉女寿姐善事父女曰母死儿岂可受辱泣拜其父同母赴江死】陈敬姐【连江诸生吴际翔继母冦至与妇游端宜孙妇邱贞姐孙女顺姐同时缢死】
　　董氏【连江诸生刘鼎烈妻冦至引刀自刎鼎烈亦刎同乡王变妻孙氏林翼昭妻孙氏孙贤妻陈氏呉光祚妻陈氏吴骏声妻陈氏呉道成妻孙氏吴孔妻李氏林昂女四姐俱投井死】
　　兰居姐【连江章时葆妻冦至同女训官死泮池中女年十三】
　　陈氏【连江章日孟妻山冦入城与夫妹启姐约同死遂杀其幼女因自刎启姐年未笄亦自刎】林进姐【连江诸生兰梦麟继室冦入与媳林氏同刎死】
　　陈玉姐【连江周国学妻与侄女静姐同纺绩冦入指屋旁汚池问静姐曰此堪溺否虑其涸也静姐曰常闻赴水者以面扑地即死玉姐如其言静姐从之】
　　吴氏【名粹茂连江陈云金妻冦入与陈宏谟妻孙氏妾许氏同赴井死时夫妹琚姐先入井年十四】张宁姐【连江呉一凯妻山冦至赴井死同里吴兆鲲妻林氏林琛妻张氏刘璧妻陈氏郑讯妻孙氏陈九重妻蔡氏陈子祯妻游氏游子骥妻陈氏陈聘妻孙氏梅煃春烘春妻徐氏林氏陈士防妻卓氏王英聚妻郑氏黄守礼妾梅氏俱一时投井死】
　　林氏【连江陈承髙妻冦至闻夫被获死林从楼上跃入隣家池而亡同里杨承铎妻林氏投河死孙毅妻张氏投池死】
　　某氏【连江人夫为竹工冦至以大箕覆衣饰身刎其上】
　　林氏【连江杨承宣妻冦拷其夫林出救欲犯之不从被刃死子兆熊抱母尸恸哭撞阶死】
　　兰氏【连江孙肯获妻避难密室夫被冦拷急氏以身翼之冦怒自刃死夫得释】
　　何氏【连江陈承礼妻承礼痛父为冦拷计无所出哭投于井何悲夫死絶食七日亦卒】
　　张氏【连江杨八妻孀居冦入携子避楼上被获乗间抱子跨城江水正涨复从城跃入江尸逐江水去三日涌出子犹在抱】
　　凌氏【连江林明夏妻冦入被掳投死无路适至督学郭之竒祠前绐兵曰吾从汝宜寛吾缚冦信之释系猝取石斧碎冦颅继至者大怒以刃刺之命絶是夜魂归诉姑告死所天明厨下石磴有鲜血迹夫求尸之顔色如生】
　　某氏女【连江人避难　文庙冦入被拘坚拒不从威以刃以头触地诟骂不絶冦怒刃之仰喉触刃死】陈圭姐【连江诸生陈九宵女冦刼之至城上乗间跃城下折足冦投以巨石匍匐赴河死】孙酉姐【连江林翥妻冦入以幼子付姑将赴水为所获绐之曰我有藏金某处愿赎兵信之至途中奔井死】
　　某氏【连江张九妻冦入投河死时有陈士偕婢露锦又林榘婢妹妹年皆幼投井死农家妇陈氏亦投井死】
　　吴玉姐【连江诸生黄元吉妻山冦猝至先一日谓夫曰旦日太姑忌辰今当整馔先尝后来得祔太姑之享所甘心也冦入被掠夺刃力鬬仆地受刃死】
　　陈慈姐【连江诸生陈益翰女丙申冦陷城被掳忿詈不从冦力挽之挺身见杀年十五】
　　陈宜姐【连江陈元晖女被冦获欲汚之不从胁他去露刃加之终不屈被害年十七】
　　林云姐【连江人蚤失父母许聘吴氏顺治丙申被冦获故作病状徐行不数武得一井绐冦曰从汝盍缓予行憩于井侧遂跃入年十四】
　　林氏【连江陈用建妻顺治戊子冦乱同姒卓氏赴井寻救出见夫伤刃挺身翼之兵怒击其首丙申又被冦获欲犯之不从子有琠出救同遇害】
　　章氏【连江林如锦妻冦未至蚤挟毒自随及为所获服毒死】
　　刘氏【名小珠连江林仲蔚妻为冦获不从被扄于隣家楼自缢死】
　　赵琚姐【连江孙次琇妻顺治丙申冦入抱周嵗儿避农舍冦搜及恐不免以儿嘱其婢奔井死】黄连姐【晋江蔡锡蕃妻从夫寓连江为冦所获同夫姊引姐投厠而死】
　　张氏【名德瑗永福张上春女移居防城许嫁闽县倪广年顺治丙申冦警德瑗避地甘蔗洲冦逼犯之与嫂陈氏赴水死年十九】
　　蔡氏【侯官人知景州王国玺妻顺治丙申冦入洪塘纵掠蔡遇贼骂不絶口遂遇害】
　　郑氏【福清诸生施大升妻顺治丙申大升以遭兵辱自经死郑视夫殓毕奔至　文庙哭拜　至圣前愬其夫寃死状伏地不起扼吭而絶】
　　林清宋【福清何德坦妻顺治丙申冦乱追且急林告其夫曰君速行勿为妾累乃抱石沉湖而死】刘满姐【福清人适姚文琼琼鬻香为活顺治丙申海冦至索装无所得截其首而去尸舁归防血吞之缝布为首缀于颈以殓既殓大呼曰吾恨女子不能手刃贼复君讐独以死报君于地下触棺而仆久之乃苏请伯氏子宁为夫嗣尽鬻衣珥佐伯氏葬夫于故里之阳巳亥清明哭奠墓所归以屑金咽之遂死年十九】
　　某氏【福清人吴邦瞻妻适迁海檄下夫妇无依止宿树防邦瞻病卒氏行丐于道为坎之缢于树下时又有同邑薛禹孟妻某氏值禹孟行贾在外氏依甥以居檄催内徙急氏佯许甥同往俄经死】
