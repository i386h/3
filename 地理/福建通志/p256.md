<!-- { "loadSidebar": true } -->
　　上官均【邵武人元丰间进士以论蔡确奸邪谪知光怿县时有巫托神为人祸福均焚其像杖巫出诸境】
　　徐夀【字君朋建安人元祐间知泰寜县会改盐法计口敷盐民甚苦之夀纳袍笏不肯从令民徳之】章公弼【余干人绍圣初进士授建寜主簿闻刘挚范纯仁等被废托疾不起寻丁母忧庐墓三年宣和间为礼部侍郎】
　　黄琮【字子方莆田人元符间进士知泰寜县廉访使杨安时数干以私不答时闽令以治行称者黄琮陈麟翁谷号三循吏而琮为之冠】
　　林豫【字顺之仙游人熙寜进士大观中知邵武军凡涖七郡皆有遗爱民肖像祀之】
　　谢潜【字致虚长汀人进士崇寜中以瀛州教授上封事规切时事坐元祐党寻赦知建寜县毁淫祠禁民间溺子邑人生子多以谢名】
　　吴逵【字公路崇安人进士宣和间以获海冦功改秩知泰寜县县素产茶旧引额过重民苦之逵力为申请特蠲其半】
　　章元振【字时举崇安人进士建炎初知泰寜县时隣冦四起乃据险立砦置帑庾其中率民兵坚守境内晏然元振旧与秦桧同年坐不通书乆不改秩后以治行迁朝议大夫】
　　吴必明【字若愚崇安人建炎间判汀州叶侬范汝为窃发竭赀集兵防防徐清倡乱出牛酒招抚协谋捕事闻玺书褒异除知邵武军】
　　宋棐【字材成莆田人政和中进士绍兴初知邵武县隣冦范汝为等就抚所过需丁壮负担小拂意即屠割啖食之棐先冦至令空邑遁去冦竟持兵噪入卧内棐徐起谕遣之不为调一夫民得全活后三十年龚茂良为郡法曹见邑民语及棐有涕下者】
　　王洋【字元渤楚州人绍兴间知邵武县民俗生子多不举奏立举子仓凡贫当产者给以钱米有袁氏夫死诣庭投牒丐他适洋见衰绖之下红裳防露且无戚容械讯之乃毒死其夫者问如律】
　　吴播【延平人绍兴间知建寜县谨厚有吏才饰以文学省科役锄强暴邑民徳之】
　　赵子木【绍兴间知邵武军刚介有政声与延平守上官愔建安守魏矼俱以刚介着人号为铁铛脚三刺史】
　　黄维之【字叔张永春人绍兴中进士进所撰太祖政要除大理丞廷尉欲奏狱空维之抗不书名求补外差知邵武军陛辞赐对论内侍不得干预朝政后绾郡章持使节出入监寺畧无阿曲】
　　黄唐佑【江夏人绍兴间知建寜县时当兵乱拊循镇定民赖安堵尝创建庙学以兴文教】王以咏【字永吉建安人绍兴间进士以岳飞等荐擢知光泽县尝曰治公家如私家自符天理惜官物如己物乃合人情终任未尝妄费】
　　李恂【字顾言龙溪人绍兴间进士知邵武军除宫观致仕初恂登第与史浩同甲浩当轴累召不起士论高之】
　　林宗显【字孝扬长乐人绍兴二十七年进士乾道间知建寜县聴讼精明庭无留牍为民兴利除害民立祠于东山祀之】
　　江黙【字徳功崇安人乾道间进士知建寜县多恵迹民像而祀之尝从朱熹游熹叹其无他嗜好一意诗书称为笃实君子】
　　谢源【字资深临川人淳熈间任邵武县丞喜愠不形民以不扰当路多知其贤常平使者宋若水尤器重之朱熹谓一见即知其为长者又称其句律之妙可追前辈殁为铭其墓】
　　李宗之【莆田人绍熙间进士通判邵武军有文名诸史百家口答疑问人以书厨目之】
　　陈元平【字熈初临川人绍熈间知邵武县熟于民情谙练军政虽老吏宿将不能难之尤尚儒术为黄干所推许】
　　陈孔硕【字肤仲官人绍熈中知邵武县聪明慈爱有古良吏风】
　　张防【毘陵人绍熈间知光泽县尝于境内仿社仓之法以济里民之无盖藏者及中下之家生子不举者又附仓列屋以待行旅疾病无所归之人法甚精善朱熹为之记】
　　刘彛【字执中懐安人进士为邵武县尉尝作陂塘教民种艺凡可恵民者知无不为】
　　陈云【崇安人开禧间进士建寜县主簿时峒冦李元励窃发多方抚御邑赖以安】
　　徐范【字彛父官人嘉定间进士初范与同舎生叩阙上书极论韩侂冑逐赵汝愚事编管禁锢十余年侂胄诛迁国子主簿入对言多事之秋宜一意养民以培国本言极痛切除知邵武军以懋绩着】
　　赵时馆【宋宗室居崇安庆元中知泰寜县抚治有方晋阶朝奉大夫知邵武军】
　　张毣【嘉泰中知邵武军时金人遣使约降附毣立斩之人壮其勇】
　　叶介【字方叔武义人淳熈八年进士嘉定中判邵武军时泉南海冦猖獗郡适缺守尚书黄公度帅闽委以郡事介召军将授方畧擒灭之着有中庸讲义芷江杂稿十卷】
　　陈彭夀【天台人嘉定中知邵武军廉介明劲锄击横暴惠爱百姓郡人祠之大干庙右庑】赵时通【字宜伯宋宗室庆元进士嘉定间知邵武军始至官谕民毋纵酒尚气毋挟兵刃有杀人不觉察既杀不亟捕者皆坐之广学田设药局立济贫库时复简兵阅士诸政毕举及卒真徳秀铭其墓有曰天府片言而解絷者百数樵川三月而懐恩者千家】
　　陈煃【字孟明长溪人嘉定间进士刚直敢言权奸恶之以宗正寺丞出知邵武军】
　　林孝闻【字质文福清人进士嘉定中知建寜县为政廉明尤工于文尝捐俸置田以充学宫号林公荘】包恢【字宏父建昌人嘉定中进士任光泽县主簿尝平冦乱豪猾奸利一切剪除政声赫然】刘纯【字君锡建阳人绍定中晏头陀聚冦汀邵纯募士讨平之调知邵武县建寜下瞿冦起提兵亲捣贼巢死之详建寜人物】
　　王遂【字去非金坛人嘉泰中进士绍定间知邵武军寜化贼破建泰二邑势且及郡遂涖任道出江山浦城遇避地之人即遗金使为归资从者如市时郡已失守遂露居野次抚摩疮痍勒兵转战诛筋竹峒巨冦余丑悉降民以安堵后歴知泉建二州仕终工部尚书】
　　赵以夫【字用文宋宗室嘉定进士绍定间知邵武军时下瞿贼犹据险慨然以平贼为己任清溪峒冦再造府治详福州人物】
　　王埜【字子文金华人嘉定进士绍定间知邵武军时盗起唐石埜亲勒兵直其穴平之民赖以安】陈韡【官人进士绍定间知南剑州提举汀州邵武军尝进攻五贼营砦破潭瓦磜贼寻往邵武督捕余冦贼首晏彪迎降韡以其力屈乃降诛之详福州人物】
　　胡斌【潮州人绍定间以殿前司戍邵武会江冦大至郡无城垒斌奋身迎战大呼曰我以死救百姓兵尽矢竭犹率残卒巷战手挥双刀殪贼无筭刀折易两铁鞭至莲塘贼从后刺之两鞭犹在手尸立数日不仆事闻赠武节大夫】
　　赵纺夫【宋宗室居福州中法科初为建寜县尉绍定间辟知本邑时筋竹洞为贼巢穴纺夫单车入境抚循制驭继合诸路兵扫荡贼巢元恶授首邑境肃清陞判本军】
　　谢公旦【临川人绍定间建寜县丞安静不扰时称良佐郡守赵以夫辟为幕僚】
　　余炳【绍兴人绍定间为建寜县尉时汀冦压境令佐皆遁炳独率士卒首挫贼锋以待王师后以功进知泰寜县事】
　　李丑父【字良翁莆田人端平间进士调邵武军司戸防军有治绩歴提举湖南常平详兴化人物】周居权【淳祐间知泰寜县邑有不举子者居权为文劝戒民感而从之】
　　王迈【字实之仙游人嘉定进士淳祐中知邵武军时亢旱求言迈驿奏七事以撤龙翔宫立济王后为先务嵗饥作歌劝粜富室竞为出粟米价倐平】
　　廖邦杰【字懐英顺昌人淳祐间知建寜县修学宫増廪饩辟贡士荘建恵寜仓以备凶荒创仁夀庐以养残疾治药饵作糜粥所全活甚众咸淳间防摄军事修图经増置郡学养士田】
　　林玥【字自明福清人淳祐间知建宁县政事精明吏不能欺不科敛横费以戕民】
　　洪天骥【字逸仲晋江人淳祐间进士任建寜县尉海盗王若曾啸聚千余骚动郡邑诸所委捕多畏沮天骥直捣贼巢一举平之邑有三大奸党相率就缚有争讼者谕以祸福皆解散去】
　　林潮孙【闽县人嘉熈进士寳祐间知建寜县治事精明深达民隐举行乡饮酒礼以正风俗】洪振龙【官人建寜县尉刚明难犯时有寃狱令欲文致之振龙毅然以为不可竟直其狱尝请寛盐政虽触时忌不頋所至屏絶馈遗人称其清】
　　刘克逊【字无竞莆田人以救荒捕盗功迁知邵武军有善政先是钱价平每丁赋钱五百后价贵至四倍下檄蠲之曰以此得罪无恨也阖郡感徳】
　　黄师雍【字子敬闽清人寳庆间进士史嵩之恶其不附已出知兴化军改邵武静厚寡欲击邪翼正侃侃不少阿详福州人物】
　　李伯玊【字纯甫余干人端平间进士弹劾不避权贵出知邵武军后又忤贾似道丐归】
　　方澄孙【字防仲莆田人淳祐间进士邵武军教授景定间知本军绥柔犷俗尝着女教一书以励闺愇详兴化人物】
　　宋秉孙【字彛父建阳人淳祐进士景定间知建寜县值嵗饥悉力赈给邑旧无城坦乃度地兴筑不期年而成后倅本郡又拨余盐钱置田为缮修费】
　　程梦桂【建安人咸淳中知建寜县爱民重儒捐俸二千余缗以新学校】
　　赵良淳【余干人汝愚曾孙任泰寜主簿耻事干谒浮沉冗员咸淳末元兵至众溃良淳奋笔书几曰寜为宋朝鬼不作北廷臣遂投缳而死】
　　赵时赏【字宗白宋宗室居太平州咸淳中进士景炎初判邵武军议论慷慨善谋画文天祥开府南剑奏辟防议军事数以偏师当一面空坑之败天祥遁去独其妻及二男二女见执时赏坐肩舆追骑至见其风姿俊伟问为谁绐之曰我姓文骑以为天祥执见帅帅问之答如初后有俘者识之曰此赵通判耳自是天祥去益逺时赏至隆兴骂不絶口遂遇害】
　　元
　　廉忱【延祐间邵武路总管崇学校増饰从祀像绰有政声】
　　况逵【字肩吾庐江人泰定间光泽县尹下车日豪强敛迹时延见诸生讲学不倦剏云岩书院以崇文教有兄弟争田者逵曰视若貎非不恭不友人也授以伐木之诗亲为讽咏解説兄弟皆感泣求解】
　　王应祚【字舜卿清源人至顺间知邵武县廉直有才尝述陈襄令仙居时条教以导民士民戴之】库楚【维扬人至正中知邵武俭朴寡欲僚属化之时汀冦犯境极力保捍郡赖以安】
　　吴阿勒坦布哈【三华人至正间监郡时建寜盗应必达宜黄盗凃一凃祐新城盗童逺等防建寜遂乗虚窃据邵武阿勒坦布哈募兵三千进讨殪贼于顺昌又率弟侄分兵从下流编筏由南岸济自与副帅从富屯驿夺艘以渡与南岸合破贼于水口未几贼众复合亲自策马横矛身先士卒进击于陔岭追斩殆尽贼定议者谓城汚于贼当悉焚弃乃恻然曰民为贼胁耳岂得已哉置不问】
　　刘泰亨【至正间任邵武推官时汀冦啸聚赈济抚集募义民为捍御计境内晏然】
　　郭瑛【至正间任邵武经歴尝于城西置恵老慈济堂以居穷民之无告者复买田赡之又买山水北为义冢】
　　耶律惟一【字用中许衡高弟也至正间任邵武县达噜噶齐兴学奨士后以其学敷教成均】阿勒达尔图【字彦安古扎拉台人至正间知邵武县性凝重处公事如家事视僚友若昆季】孔公俊【字师道曲阜人　至圣五十三代孙至正中知邵武县时邑新被冦公俊存恤劳来尝曰逆节之萌由教养之无法也乃轻徭薄赋重惜民力大修学宫不劳民不敛众功以告成】
　　张祥【字彦祯真定人至正间进士知邵武县时当积之余与监邑阿勒达尔图均平徭役民甚便之】傅士谦【临川人至正间知邵武县时兵革甫定士谦极意抚绥以兴学化民为务流窜相率来归邑有新居公无逋赋】
