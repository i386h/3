<!-- { "loadSidebar": true } -->
　　政和七年二月甘露降于司理院双梅上光灿射日三日未晞
　　绍兴四年春威惠庙燕堂中山茶叶吐两花如龙爪一本五出一本八出色青绿有异香　十四年灵芝三茎产郡学防门东楹　十六年瑞莲异蕚并蒂产郡学直舍池中　十八年漳浦崇照塲海岸有巨鱼至高数丈割其肉数百车至剜目乃觉转鬛傍舟皆覆又渔人得鱼长二丈余重数千斤剖之腹横人骼肤发如生
　　隆兴二年自春不雨至于八月
　　淳熙十年九月乙丑大风雨水暴至州城半没坏民居八百九十余家　十一年四月不雨至于八月是年无禾
　　嘉定九年五月大水漂田庐害稼　十六年秋大水害稼十五六
　　绍定元年祠山庙防门桂树生花一簇十有四茎茎间五叶状如红梅
　　元至治三年九月大水
　　泰定三年九月大水
　　至正十四年大旱
　　明宣德五年长泰县林震宅前两井鸣三日是年震状元及第
　　正统十年十一月癸未地震日夜凡九次鸟兽皆辟易飞走山崩石坠地裂水涌公私屋宅摧压者多凡百余日乃止长泰南靖皆然　十四年沙寇邓茂七倡乱其党杨福率众陷漳浦南靖长泰围漳州指挥顾斌击走之
　　天顺五年五月戊午夜风雨大作飞石拔木洪水泛溢漂人畜甚众东门内外谯楼皆圮龙溪县鸿山崩七年七月疾风暴雨北溪大水淹至平地深五丈柳营江桥亭漂没无遗
　　成化九年四月有大鸟止郡庭榕树上身色青灰翅黑嘴足淡红高丈余展翼盈二丈攫紫燕白鹭食之知府张璝射中其颈飞去复来为弩人射死　十年七月戊午夜暴雨如注山崩水涌坏军民庐舍不可胜计浮尸蔽江　十二年大旱八月中旬龙溪七都下坂社有物如云片乱坠形如猴猿相牵援长二三丈须臾而灭　十八年秋八月甲寅夜火烧双门楼及公私庐舍数百区　二十一年春夏积雨连月龙溪漳浦南靖三处田庐禾稼多为所坏
　　治末年漳浦九都有巨鱼入港潮落不能去乡人争剖其肉　龙溪文山大枫树产异花花如兰叶如桂香闻数里凡四十日乃谢
　　正德四年漳浦蝗入境食禾稼知县胥文相为文以祭害亦旋息　八年芦溪贼反南赣汀漳军门王守仁合二省兵讨平之
　　嘉靖七年龙溪平和甘露降松栢上　九年漳浦饥其春麦熟山竹生实如米采得数百石饥民赖之是年漳浦四都海防三峯并列忽没于海不见顷之三山并为一峯屹立腾空有楼台巍焕之状变态不常浮沉不一如是者三日【或云蜃气所为】　十六年龙溪甘露降郡守作甘露亭　四十三年六月南靖县北大帽山鸣三夜后移县于此山之麓　四十四年南靖永丰里雨雹大如鹅卵折树碎瓦人畜俱伤
　　隆庆二年三月十七日海澄县黑云挟龙自八都东方起卷屋裂瓦火光倐忽烧烬苗蔬古塜棺柩有移击者至港口而灭
　　万厯九年五月二十四日龙起于十一都庐洲渡江至云洞而止禾稼损伤而无风雨　十八年四月谷贵饥民抢掠大户数十家知府李载阳捕之三日乃定执倡乱者毙于省狱　二十年长泰大雨雹大者如卵小者如拳　二十五年春地生毛八月二十八日溪池自涌水溢数尺　四十二年八月初五日大风雨飞瓦拔木西南北三溪水涨田庐漂没无算　四十五年六月大雨西北二溪水涨城垣不淹者盈版海澄等县民居漂没死者不可胜计先数日有鸟一足状如鸡舞于海澄之吾养山识者云商羊也
　　泰昌元年四月东方有气长竟天
　　天啓四年郡城内外地生白毛南隅居民豕生豚形如婴儿俄死　六年海澄有大星从县南向西而堕火光散乱数星随之
　　崇祯四年四月海澄降赤雨　五年三月十四日晨有二啓明并起相映至十七日乃止　八年五月初四日漳浦南溪竞渡民拥观于城楼迅雷突起震死十有四人　十七年平和贼梁良等率众万余寇城
　　国朝顺治二年十一月天上有声如大炮由东而西殷殷不止　是月郑芝龙降子成功遁入南澚郑彩郑聨据厦门沿海铜山古雷游澚等处悉为寇穴　四年正月郑成功郑彩寇海澄贼将王来破九都学城参将田爵御之焚桥而守知县呉治臣自漳回贼要杀之副将王进自郡赴援夜开西门架栈飞渡缒入学城贼皆熟睡尽殱之既又击贼于南门射杀其前锋将洪致贼阻闸水多溺死成功遁去　五年春诏安大饥　三月海寇许祚昌围漳浦游击唐钦明御之援兵至乃退　十二月总督李率泰入平和戮曾庆及谋叛者十三人　六年十一月郑成功陷云霄守将张国柱死之进攻漳浦守备王起俸密约为内应谋泄走降贼贼退屯盘陀总兵王邦俊追破之遂复云霄　八年二月提督马得功破厦门四月郑成功还据之　九年正月郑成功大举入漳至海澄守将赫文兴开城纳之知县甘体垣不屈沉于海遣将分狥各县以上中下为饷额酷拷富户五月漳州城被围城中大小饿死七十余万　十一年正月郑成功遣其党散各邑沿乡派饷凡数月漳及兴泉皆受其害　十二月郑成功入漳州　十二年二月初二日已刻日三晕状如连环　是年春大兵入闽成功势不支六月堕漳州及漳浦南靖长泰平和诏安各县城　十六年郑成功寇江南兵败精鋭丧尽逃归屯据厦门抽沿海居民为寇　十月初一日天有声如炮有星如火陨自西南
　　康熙元年三月南澚伪忠勇侯陈豹降　三年六月大水坏庐舍千余家漂溺人畜无算　十三年三月耿精忠反传檄至漳巡海道陈啓泰死之　六月郑经围漳州黄芳度起兵御之使其兄芳泰突围入粤请援　十月初六日黄芳度部将呉淑与弟潜叛降于经黄芳度死之　十五年十月彗星见光芒丈余经旬不灭　十六年二月大兵至漳郑经走厦门各县以次恢复　秋蝗晚禾无收米价仍平　十七年白气二道见北方十余日乃灭夏大水　二月初十日刘国轩呉淑犯海澄三月刘国轩列阵于赤岭提督黄芳世击败之　四月总督姚啓圣调江南提督杨防入漳合兵救海澄六月海澄陷提督段应举都统穆伯希佛死之　是月贼陷长泰九月总督姚啓圣遣兵复长泰　十八年七月朔龙起泮池　十九年五月大旱　大师十余万驻漳米价腾贵总督姚啓圣令各郡协饷以本色运至价遂平　是年彗星屡见昏中白气见东南芒烟射斗　二十年迁民悉令复业先时铜山陆鼇悬钟浯防濒海一带居民迁入内地　十九年三月海平迁民尽复故土结草为庐以田以渔人烟辏集鸡犬之声相闻　二十二年五月大旱漳属数百里地尽赤秋始雨冬大熟　是年大师入台湾郑克塽降【塽经子】自是漳人无复海患是年大有年　二十三年正月梁山鸣　是年谷
　　大熟斗米银二分　二十四年六月三十夜贼伙林恩陈妈等十余人谋袭漳城事泄驻防总兵官金世荣悉杖杀之　六月大水郡城南桥圮沿海一带禾稼多坏　二十五年閠四月十二夜大雷雨郡城震死者八人　是年田禾大熟斗米直二十文　二十六年云霄营兵陈五妻一乳三子俱育　二十七年梁山莲华峯巨石崩　二十八年五月海滨蝗渐入内地至近郊而止不食苗　十月二十九日申时虹绕兴教寺有星吐白气于东南　三十年春不雨米价腾涌　三月奸民林姐谋袭漳城事觉姐逃琯溪左营游击张继良合琯溪汛兵捕之擒姐斩于市三十三年大水郡城南桥民居尽没　是年秋漳浦县西南郊晚稻方挿即吐穗结实有一稃二米者八都尤盛　三十五年三月漳浦西门内居民王佐家雨皆红水东门外雨皆黑水水浊味腥　四月初十日梁山祥云见旬日始散　三十七年春夏米价腾贵漳浦知县陈汝咸请发仓平粜　四十年大旱各县禾苗尽枯　四十一年春大旱不见青草五月乃雨　四十二年七月二十七日庆云见西方移时乃散　四十六年六月漳浦大水坏城东角自南门以至云霄庐舍漂没知县陈汝咸分赈难民修葺城垣是日云霄镇城崩四十九丈　四十八年春南靖有双白燕飞绕学宫　四十九年大旱　诏发漕米三十万从海运分赈漳泉兴化　五十年七月十八夜地震各县同九月又震十二月龙溪雨雹　五十六年四月二十七日大水禾田港岸皆坏　六十年正月二十九日大雪平地尺余
　　雍正七年正月二十七日大雪是岁田禾大熟　八年九年大有年
　　延平府
　　唐大厯二年秋沙县大水
　　建中三年六月沙县旱疫
　　开成五年沙县蝗疫
　　五代长兴四年沙县地震
　　宋太平兴国七年剑溪水涨坏民庐舍
　　至道三年南平刘相妻一产三男
　　景德四年山水泛溢漂溺居民无算
　　干兴元年麦一本五穗
　　天圣四年六月南平沙县大水诏赐被灾家米二石死者有司瘗之
　　皇祐四年九月南平进瑞禾一本双茎十二穗
　　元丰元年五月木连理
　　元祐初顺昌进瑞粟一本十二穗　六年顺昌瑞粟一本三十九穗
　　元符元年南平瑞禾一茎九穗顺昌瑞禾一茎十二穗政和间沙县叶隆吉家瑞花生状如牡丹红荣不谢后隆吉第进士
　　宣和二年芝生邓肃家　五年顺昌县交溪廖懋以奉议大夫致政家居役夫解柿木为薪木中有文曰圣元天何四字字体端楷黑色莹然　尤溪县东市榕树忽腾异光经三昼夜乃灭近树居者卢安邦呉士逸李仕美相继第进士
　　绍兴十八年秋尤溪县雨黑雨着衣皆黑
　　乾道四年顺昌县槎溪祥云弥布大雨至田间水随云上涌高三十余丈东流百余丈有神物隐现
　　淳熙四年五月南平大水漂民居千余家　十六年大火民居存者无几
　　庆元六年五月大水漂民居害稼
　　嘉泰二年七月大水害稼丙午剑浦县漂没三百五十余家
　　嘉定元年秋七月沙县灾燔官舍民居一千余区　十七年五月大水郡城楼圮民避水楼上皆死
　　淳祐六年顺昌进瑞禾一本三十九穗　十二年六月大水冒城郭漂室庐死者万数
　　宝祐元年将乐饥义士钟元隆发廪赈之
　　宋时尤溪县民陈油妻产二子肢体异胸腹相连逾时死
　　元至元十六年七月巨贼邓仕明寇将乐军民总管呉林清平之寻平萧良金之乱　十八年呉林清平清流贼火星女将军　二十五年呉林清平泰宁贼江海
　　至正元年顺昌进嘉禾一茎五穗　四年夏秋大疫临川贼邓忠寇将乐邵武路总管呉按摊不花却之六年八月己巳灾燔官舍民居八百余区
　　明洪武元年汀州贼金子诚陷将乐武臣朱平章复之永乐十四年夏南平将乐顺昌沙县俱大水
　　正统十二年沙县邓茂七作乱十月寇将乐指挥杨华千户徐升击却之　十四年正月宁阳侯陈懋等率师讨邓茂七二月茂七寇郡中流矢死
　　成化五年将乐饥光明阳岸都民强富室发仓　二十一年三月雨至闰四月不止溪水泛溢高十余丈害田稼坏公私屋宇民居漂荡尤甚　二十三年八月甲戌灾四鹤西水二城楼燬延民居佛寺千余区十一月已未夜广丰仓火延及预备仓米谷
　　治十一年七月南平吏舍火延烧县署儒学民居十二年南平顺昌沙县饥诏有司赈防　十七年顺昌县庭甘露降　二十三年五月将乐大水漂没三华桥及隆池都民居
　　正德四年永安寇敬二倡乱佥事罗某讨平之八年德化寇郑韩五倡乱知县曾确购擒之　十二年四月十九日沙县地震九月郡城灾将乐奸民董旭为乱　十六年八月朔未时将乐县昼晦星见禽鸟投林
