<!-- { "loadSidebar": true } -->
　　俞伟【字仲寛四明人元祐初知顺昌县邑人生子多不举乃作戒杀子文召父老为人所信服者列坐庑下为置醴亲酌而侑之出其文使归劝乡人无得杀岁活千计所举子多以俞为小字者尝被差他郡还邑有小儿数百迎于郊转运判官曹辅上其事朝廷嘉之就改一官仍令再任复为立法推行一路在任两考木生连枝禾茎十二穗民歌颂焉】
　　张溥【字道济开封人绍圣间知尤溪县通达吏事善剖决公余惟亲书史尝作孝敬慈爱谦逊忠信勤俭五善文以谕俗】
　　上官恢【字闳中邵武人崇宁中进士知南剑州政尚寛和有时名】
　　许安仁【字仲山少从苏轼学诗有声政和间授顺昌县尉甚得士民心】
　　李纲【字伯纪邵武人宣和间累疏忤防谪监沙县税居兴国寺名曰寓轩不以迁谪为意吟咏自若详见邵武人物】
　　谢如意【邵武人政和进士宣和间南剑州司録叅军时福州兵叛杀其帅拥众数千道过南剑如意以太守林遹命往治其渠魁二十余人斩之众帖然】
　　朱松【字乔年婺源人文公熹之父也先为政和尉丁父艰服除改尉尤溪筑一室聚书其中自知卞急害道名斋曰韦建炎四年九月十五日生文公于县之郑氏馆舍后累官至吏部员外郎兼史馆校勘卒累赠通政大夫谥献靖明嘉靖九年崇祀啓圣祠】
　　许抗【南城人宣和中沙县尉时草寇彭孙啸集亡命阻山为固抗挺身入贼垒说而降之】
　　吴逵【字公路崇安人宣和间进士知顺昌县以御寇功通判南剑州时三溪有九滩最险逵白其事于部庀工开凿平之】
　　张觷【字柔直怀安人举进士建炎初摄南剑州事郡卒丘虞等为变捕杀之后守本州防建寇范汝为遣叶彻来寇觷率州兵分数队更迭决战彻中矢死其二子复来乃与统制官任士安夹攻大破之城頼以全民立庙祀焉详见福州人物】
　　刘正【字道醇侯官人建炎间知尤溪县亷明不阿绍兴初建剑寇起训练民兵纪律肃然奸民林悌郑郁等欲为乱执而戮之民頼以安】
　　傅汶【仙游人初尉清流以捕盗功改知将乐县时朝廷为军兴鬻僧牒而责之县他邑视产均敷汶独遣吏赍往三山减直而售官出余直以足数不劳而办】
　　刘子翼【崇安人绍兴间知南剑州政尚清简摘发如神时州学兵燬乃卜西偏以龙津馆贡院基改营焉功成而民不劳详建宁人物】
　　曹枢【绍兴间知南剑州有善政修学宫増置学田以赡士】
　　李文渊【绍兴间知南剑州治尚简易民有讼者晓以大义使归自思狱无滞囚】
　　朱倬【字汉章闽县人绍兴间通判南剑州时建寇阿魏拥众数千倬悬重赏募兵擒获之境内底平】陈师孟【绍兴间敎授南剑州尝曰官以敎名不敎则负名也敎不本身犹不敎也励行帅士郡称贤师】丘之立【字斯行建阳人绍兴初知顺昌县时邑遭寇乱民多困惫之立力抚之尤加意农桑田荒者给种与牛且寛其租限讼息刑简】
　　谢濬【邵武人绍兴间以通直郎知沙县敏防有吏才扶善抑强凡政有不便者辄易之尝捐俸剏平津桥】张敦颐【绍兴间教授南剑州性不妄言笑读书务明义理时学田窜入僧寺力请当路复之】严有翼【绍兴间南剑州教授理学精邃尝讲授生徒听者戸外屦满】
　　彭亿【字宋延福州人绍兴间知尤溪县时邻封盗起募精兵固守贼不敢犯又徙建学宫县治置学田焉】赵公岘【字唐卿绍兴间知顺昌县有惠声岁歉发赈民有停柩者谕之葬贫不能举为助其费】万锷【字叔康饶州人绍兴间知沙县粤寇犯境锷率巡检吴铸县尉陈以忠领乡兵千余迎拒贼遁追摄逾日履险坠空舁还治卒民为立祠】
　　林行可【福州人绍兴间知尤溪县时县政蠧敝已极铨曹求胜任者诸司以行可荐至则寛徭赋修政事凡所区画皆可遵守】
　　陈摅【字君益鄞县人元祐进士绍兴间知将乐县邑俗只举一子富室不过二子余悉弃之摅谕以天性申以令甲周以官钱犯者穷治自是民无不举者男以陈名女以陈氏】
　　熊遹【字述之建阳人绍兴初顺昌县丞与令邱之立同里相友善事事协济不嫌偏私当兵乱后政无不举人称循吏】
　　赵善佐【字佐卿宋宗室尝学于朱熹究心易理试有司中科绍兴间任将乐丞奉法爱民不妄费公家一钱来干谒者谢絶之】
　　翟绂【乾道初知南剑州兴利除害奬劝士以善政称】
　　石【字子重防稽人乾道间知尤溪时学校久废延古田林用中掌教事而増其弟子员亲率佐吏宾客往临之因为陈説义理又广学宫置田市书考古制举行乡饮酒礼士始知学】
　　董居安【字子安松溪人乾道间知顺昌时鹾法更变帑藏空虚吏请仍旧令计民产赁钱谓之纲本居安以为赋外之敛不听】
　　王纲【乾道间知南剑州政洽民安寇盗屏迹公余尝亲诣州学讲经説义】
　　李庚【乾道间知南剑州亷勤有为尝剏义冢分男女为左右识以两墖焉】
　　林栗【福清人淳熙间知南剑州时州罢于银坑之役为疏其不便诏免之详福州人物】
　　黄揆【字端甫三山人淳熙间知尤溪邑承弊政困匮不支揆悉力抚字家给人足田里晏然】濮垣【淳熙间知尤溪亷明有吏才时凋敝之后凡所振刷井井可纪】
　　宋南强【字子居山东人淳熙间知沙县尚德化劝农桑兴学校缮修桥梁道路几一考解官去民立甘棠碑于县东初南强学于朱熹熹贻以书曰跧伏山间听于道途具知政绩之美窃谓今之为吏者救过目前不得一意抚摩之政久矣廼知有执事出乎其间民不告劳官无废事是可尚也】
　　黄【漳州人绍熙中教授南剑州笃意引导尝以杨时之学勉诸生所着有诗解及中庸语孟解】真德秀【字景元浦城人庆元间进士授南剑州判官有惠政防汀寇起特荐陈韡有文武才命知南剑州兼招捕使讨平之人以为知人详建宁人物】
　　连三益【字叔友安溪人庆元间知沙县为政明简庭无留讼】
　　叶筠【嘉防间知南剑州性慈惠州俗家贫生子多不举为立举子仓以给之】
　　赵希侒【字安道开禧初授沙县丞以亷称崇学礼贤为时推重】
　　余嵘【字景瞻嘉定初知南剑州郡儒杨时后嗣寖微至鬻其宅防郡有例劵钱百余万嵘谢不取赎其宅以归葺缺漏立门巷肖时像于霤并藏其书岁遣官致祭】
　　陈宓【字师复俊卿子嘉定间知南剑州州大旱疫宓请蠲逋负数十万且弛新输三之一又率属按戸给以钱粟药饵剏延平书院置田以赡生徒详兴化人物】
　　蔡念成【九江人嘉定初长延平书院学行精粹学者倚为斯文桢干真德秀授长沙帅未任亦来预讲冠履趋跄诵之声彻于朝夕】
　　方大琮【字德润莆田人开禧进士嘉定间敎授南剑州雅重先贤封罗从彦墓上官以所昵士入学坚拒不纳后改知将乐县式杨时庐偕其孙曽谒松楸又祀八贤于学】
　　赵崇祉【嘉定间知南剑州兴学造士亲为讲解经义儒风丕振】
　　刘允济【嘉定间知南剑州州民家贫多溺女严戒之举者给粟赈贷俗为一变得罗从彦所撰遵尧録八卷疏上之文辞斐然诏褒之】
　　留应祖【嘉定间知南剑州亷慎有声士之肄业于学者出公帑钱二十千以给膏火】
　　朱端常【嘉定间知南剑州政先德化尝剏惠民仓以济凶岁】
　　林洁己【嘉定间知南剑州强敏有才置漏泽园听民从便安厝戒火葬及委柩僧舍郡人皆德之】陈求鲁【字质甫乐清人博涉羣书尤精于易登嘉定进士史弥逺欲害济王惮求鲁乃出知南剑州吏民相谓曰相国尚惮此人况吾侪乎时剑民遭乱创残求鲁为奏蠲租税按治不法者内外肃然召为司封员外郎真德秀又荐之陞左正言积阶朝散大夫】
　　赵汝造【嘉定间知南剑州时沙县岩前乡山僻民悍盗贼不时窃发汝造拒险立寨置帑庾养土兵以防之患顿息】
　　王浔【字景渊台州人嘉定间知沙县政尚寛简一意爱民民立祠于翔凤桥】
　　王洪之【建宁人嘉定间知沙县亷明不阿时称良吏】
　　傅康【寳庆初知南剑州亷慎自持建祠祀周敦颐张载程颢司马光陈瓘杨时罗从彦李侗朱熹廖德明黄干诸贤籍废祀田入延平书院以赡生徒州民有丧不能举者为备具葬焉】
　　黄垺【绍定间知南剑州为治严而有则时汀寇邱文通合晏头陀掠将乐垺挺身入贼垒谕以祸福羣贼悉降】
　　赵遵夫【绍定间知南剑州政务恤民蠲逋租兴学校节缩他费以其羸归学养士】
　　林公俊【绍定间敎授南剑州博学善属文敎人以诚笃为本学者争慕效之】
　　刘纯【建阳人绍定中沙县主簿持身亷介断事果决值岁大疫粥药救疗存活甚众死者为作大塜瘗之】陈旦【怀安人嘉定武举授忠翊郎绍定中从知南剑州陈韡平建邵寇没于王事民为立祠】董洪【字頴实晋江人嘉定十三年进士端平初通判南剑州知州事蠲役钱苗米以万计创峡阳济籴二仓以待岁歉迁延平书院于防坞以敎士设剑浦弓兵营以居军卒士民颂之】
　　江万顷【都昌人丞相万里之弟知南剑州内寛外明政教兼举増置学田以助廪饩】
　　李脩【临川人甞从黄干游笃信力行嘉禧间知尤溪建义廪新学宫创南溪书院俾士知所崇尚邑称良吏】
　　徐元杰【字伯仁上饶人少力学从真德秀游绍定中南省廷对皆第一淳祐初以兵部郎出知南剑州常率郡博会诸生于延平书院亲为讲説峡阳寇作擒渠魁八人斩之余悉不问寇遂平】
　　施濆【上饶人淳祐间知尤溪遵道敬学尝建讲堂于南溪书院曰防极】
　　朱士宏【固始人宋末知南剑州节制诸军时属邑不靖从容抚谕胁从誓不妄杀民頼以全已而扈从入海死难留家剑浦】
　　文天祥【德祐二年奉使元军伯颜拘天祥北行太平州步卒吕武脱之于镇江乃自温州浮海至行在为枢宻使开府南剑州募兵复邵武以泉州陈龙复为督府叅议积粮治兵计图进取遣宗室赵时赏将一军趋江西刘洙何时先后起兵应之空坑之败时赏被执奋骂不屈死洙及其仲子与同殉时赏字宗白洙字渊伯时字了翁为天祥同年进士】
　　元
　　赵巩【晋云人至元间剑州路总管时兵戈甫息巩至一以亷静为先尤加意学校诸生立碑颂焉】王丙应【铅山人至元中为本路教授究心学校尝改奉先贤列祀之祠迁正礼配享先师之位申复僧所占学田甚有声迹】
　　吴林清【将乐人少卓荦有谋畧以功授千戸陞将乐尹尝移新德防为三华驿让私宅为公署屡平邓仕明萧良全之乱至元十八年清流贼火星等寇将乐林清邀击于黄土墩尽殱其众又讨平防宁贼江海等歴官广德路同知子文让尝募义兵讨漳州李志甫之乱死之孙克忠痛父死于寇竭家赀募兵血战败之殄其丑事闻授福建宣慰司都阃】
　　哲伯【字朝用号彛斋防古人由崇安主簿擢政和达噜噶齐凡闽中郡县疑狱行省必属之亷访使按县至松溪辄曰不须往政和有真君在也改调南平政和士民以其政绩编为泰和善政録既至民为歌曰真彛斋蚤不来田弃稼穑家弃孩天之腹从民欲彛斋下车悍吏逐风雨适时岁成熟僚吏士民爱敬若父母】
　　王益子【元贞中为南平县簿持身亷洁以儒术饰吏事士民爱敬之】
　　阿尔和硕【字正卿汝南人以西台监察御史来佥福建亷访司事分巡尤溪时民不率教和硕率属更弊励学校访耆英防疾苦民俗一变】
