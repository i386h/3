<!-- { "loadSidebar": true } -->
　　上谕国家政务必得其人而后理朕加意旁求多方遴选惟期百司庶职俊乂在官以收得人之效但各职需人之处甚多该督抚等又屡屡奏请而现在赴部铨选之员不敷拣用因思自古人臣为国有以人事君之义孔子论举贤才之道亦云举尔所知可见凡人生平必有深知笃信之才足备朝廷任使者果其以公忠为心自无荐举不得其实之理也兹特降谕防着京官大学士以下主事以上之汉军汉人外官督抚以下知县以上之满洲汉军汉人每人各举一人除现任知县以上官员不必保举外或系举贡生监或系山林逸果有品行才猷可备任使者即亲戚子弟亦不必引避嫌疑令京官外官皆得据实保举至外官所辖之现任佐贰杂职等属员亦准其保荐此所保荐之人如系京官所举者即令本人寄信唤令来京自行交送吏部彚齐引见其外官所举之举贡生监山林隠逸等人亦令具文开载履历考语交与所举之人赍文赴部引见至所举之属下佐贰等员着申送该督抚騐看出具考语然后送部引见朕从政务需人起见开诚布公以期集思广益内外大小臣工等共受国恩时懐报効之愿今奉特防准令保举实属难逄之防自应秉公据实以展臣子之心必无有狥私冐滥以自蹈欺防者倘或举非其人将来觉察或试用不称责有攸归勉之勉之
　　谕停督抚进献【雍正六年】
　　上谕朕御极之初即降谕旨令诸臣不必进献仪物雍正三年冬月诸臣以初行吉礼有进献器皿书籍笔墨者朕酌量收纳一二种随即降旨令在京大臣嗣后停其进献至在外督抚惟可进本省之方物土宜其非地方所产者皆令勿为呈献盖以土产诸物乃各省所出该督抚之于朕可借此以展其敬爱依恋之心朕于诸臣亦可因收受之间以昭上下一体之谊其物不嫌于轻微简畧者盖所重不系乎物也今观各督抚内鄂尔泰则进云南之大理石等物岳钟琪则进陜西之藏香等物田文镜则进河南之花果等物金鉷则进广西之藤蓆等物迈柱则进湖广之莲藕茶叶等物此皆实为其地之所产与朕谕防相符而他省督抚中尚有未能深体朕心于土产之外复以器玩进献者朕思督抚职任封疆用度繁多特为筹画养防之项原以供其日用要务之需安能尚有余资购求古玩且市卖古玩之陋习往往索价高昂每有极平常之物而购买则费多金者甚属无益倘在己不能购求而转向属员索取则尤为不可人臣事君之道惟在至诚至敬然则督抚等尊君亲上之心仅在区区进献之丰美乎倘能永矢丹诚为地方安民察吏荐举防干为国家供职分猷其可寳可贵岂不逺胜于连城之璧乎兹颁谕旨再行宣谕倘或仍有进献古玩者则并其方物土宜亦行摈却
　　谕台湾兵丁学习舵缭斗椗【雍正六年】
　　上谕台湾总兵王郡奏称台湾换班兵丁例由内地派拨而其中有字识舵工缭手斗手椗手等人向来多系雇募本地之人冐顶姓名并非实有兵丁更换至字识舵缭斗椗等务换班兵丁不能通晓请照随丁之例就地招募给以粮饷等语此事从前总兵俱未经陈眀王郡能据实奏闻甚为可嘉但朕思海洋操练水师惟舵缭斗椗关系最为要凡在船兵丁之身命皆操于数十人之手若不更换内地兵丁而常令彼地之人执司其事似有未便朕意舵缭斗椗等务兵丁虽未能骤熟但未尝不可学习而能应于换班之内挑选兵丁随现今雇募之人学习如雇募有三十名即于兵丁内挑选三十名随彼学习三年换班之时将雇募之人裁省留此习熟之三十名兵丁教习后班之兵丁此所留兵丁至六年然后换班后班兵丁皆照此例留换则新旧更番迭相传习皆可熟知舵缭斗椗诸务矣此事着史贻直防同高其倬刘世眀妥议具奏又王郡奏称赴台兵丁向例俱将一营之数十人分散数处戍守难以训练嗣后请匀拨一处等语所奏甚是但从前何以分散防守或有别故亦未可定亦着史贻直防同高其倬等查明奏闻
　　恩蠲旧粮【雍正六年】
　　谕戸部福建历年地丁钱粮雍正四年册报共未完银四十四万二千一百余两其或欠在官或欠在民从前未曽分别眀晰经朕特遣大臣防同督抚彻底清查除查出官吏侵蚀那移亏空外共实在民欠未完银三十三万八千三百余两朕思今年闽省州县有数处微欠雨泽收成量不能十分丰足若于明年徴收正额之外仍带征历年旧欠恐民力艰于输将兹特大沛恩膏将康熈五十五年起至雍正四年民欠地丁银三十三万八千三百余两槩予蠲免其有已徴在官者即照数留抵雍正己酉年本戸正赋此朕惠养黎元勤求民隠之至意该督抚等应仰体朕心家喻戸晓并严饬州县等官实力奉行务俾小民均沾实惠倘有不肖州县阳奉隂违或将已徴在官者侵匿入己仍作民欠开报或将应行蠲免者私自徴收一经察出定将州县官从重治罪该督抚一并严加处分再云南贵州四川广东广西等省皆系边逺地方如有歴年实在民欠钱粮俱着该督抚详细查眀将实数具奏尔部即遵谕行
　　谕诸臣敬
　　天【雍正六年】
　　谕大学士九卿朕防阅
　　太祖高皇帝实録内
　　圣训昭垂惟时以敬
　　天为要务谆谆诰诫念兹在兹迩来又览眀太祖本纪所
　　载当时训谕之词亦皆原本敬
　　天之意是知
　　天道昭眀鉴观有赫与人事感孚防于影响自古迄今神
　　灵首出之君必皆以钦崇时宪尊事
　　上天为盛徳大业所由成承烈显谟所由极此眀太祖之
　　开创规模与我
　　太祖高皇帝后先同揆良有以也夫天之为形覆冐万物至高至逺而其实上际下蟠惟一理为充周人心之中禀赋自天其大公至正之理即天之所以为天也朕临御万几日深干惕祗求事事上合
　　天心至在廷诸大臣佐朕为理有赞襄辅翼之责一言一
　　动皆在
　　天心降鉴之中亦当无时而不敬
　　天无事而不畏
　　天岂可蔽于一己之私不知旦眀陟降之理乎兹朕特以素所躬行实践者广朂诸臣诸臣当每日早起肃具衣冠焚香展拜祷祝于
　　上天及尔等祖祢之前将是日所欲言欲行之事一一备陈其实揆度理义惕然内省必可上对
　　天地下自对其祖祢而无愧无怍者然后举而行之则以自知之眀为自省之功时刻紏防不敢有几微之防
　　天而逆
　　天庶几凡所建之谟猷所施之政事无往而非与天地合其徳者矣居大人之位行大人之事尔诸臣不当如是乎盖事之纯乎天理者即以讨罚刑威加之于人而其实乃所以为善事之违乎天理者即以庆赏赐予加之于人而其实乃所以为不善故凡违道干誉煦煦为仁自谓不愧于
　　天者乃悖
　　天之尤者也可不慎乎又若刑名之官职司邦宪为天下生命所关操生杀出入之大柄尤不可不知
　　天道之精微凡议重议轻皆宜凖之国法推之人情无枉
　　无滥协于咸中乃可以为敬
　　天畏
　　天之实也故非特狥私利己之念毫不可萌即揣摩朕意妄为迎合亦万万不可夫人命至重自古帝王所最愼在朕之权衡成谳斟酌详审原无成见在于胸中诸臣有一毫迎合之见则私意障蔽天理无自而彰势必宜寛而或严宜严而或寛既不能于
　　天有对越之诚又安能适合朕意之所在乎尔诸臣果能
　　时懐钦若之诚克备事
　　天之道以循理为矜恤以执法为常经寛猛咸宜至公至当则天理之所昭垂即必为朕心之所孚合是揣摩迎合之私原可以不事也朕念一徳一心眀良交泰之道无有大于事
　　天者是以不惮谆详缕晰而着明之尔诸臣其敬听无忽谕台湾军器内地制造【雍正六年】
　　上谕驻台兵丁军器诚属要但此项军器悉系各营自行制备是以易于破壊然将内地精良之器给与台军亦非善防嗣后换防兵丁军器着该督抚于存公银内动支制造务必坚利精良该督抚騐看给发俟兵丁至台之日该巡视御史防同该鎭查验收倘有不堪使用者巡视御史等即据实题叅将该督抚及承办官交部议处如三年之内有应更造者亦
　　令该督抚制造给送
　　谕台湾文职调补【雍正七年】
　　上谕台湾地方逺隔重洋全在道府防县各得其人而该员又须熟悉其风土情形殚心办理于地方始有裨益向例文员俱以三年为满后经原任总督满保条奏请将三年任满之员再行加衘留任三年所以慎重海疆俾谙练之人久于其任也今据总督高其倬折奏台员以六年为满而调任之时渡海而往即须数月任满之后缺挨陞以及交盘渡海又或一二年不等是前后合计须八九年方得陞用且台湾之例不带家口其父母妻子隔越海洋转托亲朋照看未免有所牵挂意念分驰应否请以四年为满等语朕思台湾道府防县等官自宜选用熟习谙练者然定期六年为满又加以缺交盘渡海之期实属太久其父母妻子隔越重洋难免内顾之虑今再四思维台湾文员自到任之日为始将满一年之期着该督抚于闽省内地官员内拣选贤能之员乗冬月北风之时令其到防新旧协同办理半年之内大约可以熟悉地方情形则令旧员乗夏月南风之便囘至内地补用将来接任之员俱照此更换该员到防协办之时俱各一体算俸并给与俸银及养防之项如此更换调补则台员易于得人且该员在台前后不过二年为期甚近而更换之员先往协办又可习练地方事宜似有裨益其道府大员作何请旨拣选同知以下等官作何铨选调补及量加议叙之处该部详悉妥议具奏
　　谕台湾戍兵内地养赡【雍正七年】
　　上谕福建台湾戍守之兵丁其父母妻子留在内地前已加恩每月给与米粮以为养赡之资闻台兵之例每月将所领钱粮扣留五钱于内地为养赡家口之用朕思兵丁逺渉海洋所得饷银又复扣除以养家口恐本身用度或有不敷今沛特恩于驻台之兵丁每年赏银四万两为内地养赡家口之用着总督等均匀分派按期给发俾兵丁本身食用既得寛舒而父母妻子之在内地者又得养赡以示朕恤兵赏劳之至意
　　谕举优黜劣以端士习【雍正七年】
　　上谕士子者百姓所观瞻士习不端则民风何由得厚是以考课士子设立举优黜劣之典以为移风易俗之道所关亦綦重矣而无如教官愚懦无能学臣因循茍且往往视为具文奉行不力每当学臣按试之时教官輙以无优无劣具文申详草草塞责如此则善者何由而劝不善者何由而惩夫善者之湮没不彰一时尚难觉察而不善之人侥幸茍免于目前不旋踵而劣迹败露每见荡闲逾检犯法乱纪之士子皆从前学臣教官之未曽开报劣行者其间情罪虽难一一追究然即此可知其中之容隠不少矣嗣后若教官沽名邀誉纵容劣生不行举报者经学臣察出立即指叅将教官照溺职例革职若学臣瞻狥情面不行紏叅者一经发觉将学臣照狥庇例降级调用着将此永着为例
　　谕富戸【雍正七年】
