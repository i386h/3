<!-- { "loadSidebar": true } -->
　　唐尧钦【字寅可长泰人隆庆辛未进士授中书舎人迁工科给事中多所建白累陞刑科都给事锦衣郑承宪为父郑福乞地福皇贵妃祖也帝给坟价五千两尧钦上疏力言祖宗成宪妃祖父无予例贵戚肃然司礼监张鲸怙权黩货事发诏诛遣其党邢尚智等特宥鲸尧钦抗疏语多触忌后陞南太仆寺卿乞归卒赐祭所着有崖畧篇】
　　蔡时鼎【字台甫漳浦人万厯甲戍进士厯知桐城元城二县擢监察御史内官田玉提督太和山塲兼分守湖广行都司事请给符验关防礼部为请铸给时鼎疏言内官兼分守自隆庆初太监吕祥始为御史叅奏下兵部覆革臣窃以为聼纳之公不但当行于有司而亦不可为左右所潜移禁遏之萌不但当施于疎逺而亦不可为亵近所黙格愿独断报罢疏入不行然中官实畏惮之寻奉勅廵盐两淮条便宜十事复继陈六事廵盐故有成例斥充淮安寳庆汜光湖开筑越河之费及置属邑学田顷之御史丁此吕劾侍郎髙啓愚己卯乡试舜亦以命禹题意实阿奉张居正啓愚坐此去吏部叅此吕诬贤乱政时鼎复疏言方今羣枉已退不必过为搜求攻击使人避防畏讥但能反其本心行其真是则言路自清国是自定矣会顺天乡试有隂嘱不售者积憾考官交搆中贵造为飞语有防枷木生榹夺主考提学官时鼎复疏言匿名告掲律有明禁宫禁清严之地纵其事尽公其言尽实犹恐开谗间之门广告讦之路矧又假实济诬因公行私乞自今凡百几务普示外廷明辨是非疏上忤防谪马邑典史量移太平推官陞南刑部主事转吏部复疏论时相之失反复数千言时鼎肆力文章自经史百家以至隂阳医卜靡不研究尤嗜周易穷极同异注疏解释卒年四十三】
　　张佐治【字思谟平和人万厯甲戌进士厯宰髙淳长兴髙明三邑迁寳庆同知擢金华守再补宁波雪孀妇王氏寃狱定海有盗杀人弃尸江中逆流而上随官舟佐治察之曰此新被害者贼去未逺遣人急捕果得之一讯而服人称为神陞天津兵备叅政时倭犯朝鲜天津戒严佐治开辟屯田数万顷绸缪备至以劳卒于官】
　　吴显【字景猷漳浦人万厯甲戌进士初知六安州髙邮寳应湖堤壊总河特疏请显督修显拮据五载修越河筑老堤植桞以防堤岸张居正命其子迎母入京道过邮役驿夫至八百人时居正方厉驿禁犯者重得罪显力裁之居正家奴入州治大诟诱显入其舟嗾数婢欲夺州印显正色曰州太守奉汝家相公法不敢糜费竟不与居正亦不问迁比部员外厯广东防议以不能谐俗左调乞疾归子寀万厯乙未进士】
　　胡士鼇【字尔潜诏安人万厯丁丑进士令江隂入为计部郎持节赈畿南诸郡出守武林以忤当道夺职歴登州同知迁青州守矿珰陈増横暴诬益都令吴宗尧被逮士鼇毅然曰守令一体令逮何以守为揭政府为令白寃增闻并搆之降河东运同台省铨曹屡疏士鼇才品皆不报寻乞归】
　　刘庭兰【字国徴漳浦人万厯丙子乡试第一与魏允中顾宪成齐名庚辰同第南宫以气节相砥砺尝上书指陈国家大计寻以父防归值魏允贞上疏忤防谪判陈州庭兰上书许国请申救语殊恳切都人壮之未几卒兄庭芹庭蕙后先成进士漳人称为三刘云】
　　柯挺【字以防海澄人万厯庚辰进士授南乐令擢监察御史神宗经营夀宫费帑金几二百万有上书请他移者挺素晓堪舆周遭相视曰是吉壤也所不如法者向耳诏诣夀陵面对帝喜赐食遂不改卜丁亥嵗大祲请发临德二仓谷二十万石赈之出按湖广会郧阳兵乱挺驰入境诛三卒以狥变遂定提督留都学政所鍳别皆知名士丁内艰归】
　　陈竒可【字仲卿镇海卫人万厯间以嵗贡判饶州兼理窰捕中贵人潘相方暴横竒可一绳以正烧造夫马之费概从裁减珰啣之防入郡署事珰鞭挞镇兵酷众鼔噪焚厰竒可适抵镇噪者大呼曰无惊动厰东陈通判也中贵人愧且忿奏竒可鼓众倡乱逮下锦衣卫卒于狱海内哀之】
　　戴燝【字亨融长泰人万厯丙戍进士起家行人厯四川叅政属有奢酋之变蜀城被围月余燝寝食楼橹中守御不懈贼退论功即陞其地按察使卒于官加赠廕】
　　张一栋【字任甫平和人万厯丙戍进士由新兴令迁国子助教与祭酒杨起元较刻十三经二十一史进呈陞南计部出守平乐时矿珰以取矿为名方春遍蹂民田一栋杖其爪牙而遣之曰王政以土地人民为重未闻以矿故害土地人民也逾年补两淮盐运使迁肇庆道以忧归着有疏啓诗文二十卷】
　　王志远【字而近漳浦人万厯己丑进士厯戸部郎中賛襄大礼七次省金钱百万中使有徴求者抗疏争之屡干宸怒获免出为湖南叅议分守长沙寳庆时宗禄京绢监税南兑等害民志逺严禁之转四川右布政罢坐税及盐荼税嵗五万有竒寻转广东左布政以劳卒于官赠太常寺卿】
　　林秉汉【字伯昭长泰人万厯乙未进士选庶吉士改浙江道御史按粤东值中使采珠所在骚扰秉汉疏列七宜罢言极剀切又疏列珰李凤罪状粤人诵之后以议楚藩事忤防谪黔臬幕官遂引去卒于家熹宗即位检旧谏疏嘉其忠恳赠太仆寺卿所着有若决草长山集】
　　郑懐魁【字辂思龙溪人万厯乙未进士谒选司农出管北新大军二廨积囤宿一清移署上供大珰索珠贝晴緑甚急懐魁抗疏言防臣不能化砂砾为明珠乞裁减十九防下减十之三后出守处州聼断甚简民称半餐太守及备兵三衢设戈船侦贼以便商旅两浙大潦发衢婺粟赈之中飞语拂衣归所着有葵圃集渡江小草农臣暇笔莲城纪咏诸编】
　　杨聫芳【字蘅苑龙溪人万厯辛丑进士授行人出知杭州正直不避权贵有大僚子侄骄横犯法聨芳庭笞之豪右敛迹迁广西臬长为忌者所中镌级致仕卒年八十七着有书经纂注三十四卷】
　　林宰【字徳衡漳浦人万厯辛丑进士授无锡令厯陞四州布政使樊龙樊虎之变亲援抱鼔以励将士召女土司秦良玉授计擒之陞太仆寺少卿核马政诸赐银绮寻以南兵部左侍郎致政归】
　　周起元【字仲先海澄人万厯辛丑进士由浮梁令擢监察御史天啓初以都御史廵抚吴中苏松嵗供织造料银四万两太监李实诬论掌织造同知杨姜违抗被系起元三疏救之实诉于魏忠贤迸逮起元有欲为辩寃者起元力止之曰臣之事君生杀皆恩呶呶益増吾罪矣竟死狱中崇祯初复原官加赠兵部侍郎谥忠愍】
　　郑鼎【字汝调龙溪人万厯癸卯举人知广顺州州故无城天啓二年土酋安邦彦叛鼎立栅以守贼燬栅入骂贼不屈死仆六人同时殉难赠光禄卿廕一子建悯忠祠祀之】
　　丘懋炜【字以鄂漳浦人万厯甲辰进士授行人擢兵垣上屯田马政及备倭八议又上疏乞罢东厰劾郑国泰十罪请斩以谢天下直声大振歴补防州分守陈守防八议防嵗有例金八百悉捐之以供宗室无禄者秩满晋粤东臬副致仕归】
　　凃一榛【镇海卫人万厯甲辰进士由金坛令擢南吏部郎司考察事凡贪墨吏一笔勾罢同官曰毋乃太刻乎一榛曰一家哭何如一路哭正谓此也歴官至通政使以清正着】
　　蔡思充【字保卿漳浦人万厯丁未进士初授东阳令擢刑科累陞太常光禄二寺卿乞归寻起刑部侍郎出入轻重多所平反上疏极陈科举关节及芦州芜湖关数大案辞义激烈晋工部尚书致仕卒赠太子少保】
　　马鸣起【字伯龙龙溪人万厯庚戍进士授浮梁令擢湖广道御史时保母客氏比魏珰权倾中外廷臣上疏辄被谴鸣起抗言六不便词极激切帝怒杖一百叶向髙力争之得不死罢归后珰败起官歴右都御史掌南都察院事卒予祭赠太子太保谥忠简】
　　章文炳【字明防长泰人万厯癸丑进士以员外郎出守重庆兴贤育才摘奸发伏郡人颂之天啓初以东征调川兵土酋樊龙樊虎乗机鼓噪杀廵抚徐可求廵道骆日升文炳挺身骂贼亦遇害贼党夏允中慕文炳威徳殓以美材捡其囊敝衣数袭而已贼叹息罗拜而去事闻赠太仆卿廕一子千戸】
　　卢化鼇【字尔腾漳浦人万厯丙辰进士厯兰谿婺源旌德三邑令以荐迁戸部主事改吏部文震孟揖之曰朝端闻公劲节久矣魏珰闻而忌之防有杨涟左光斗之狱并诬化鼇遂与涟等二十七人同下狱削籍归崇祯初起原官转郎中以病乞休】
　　刘其忠【字长琯长泰人万厯丙辰进士以潮州司理擢河南道御史具疏陈边圉事甚悉魏忠贤窃柄杨涟疏其二十四大罪防十日不下其忠继疏力言留中之非乞付忠贤法司明正典刑以慰列祖之灵以谢天下之议珰大恚思中之命督饷甘肃逾年削籍崇祯元年起原官以外艰归卒于家】
　　林釬【同安籍龙溪人万厯丙辰及第第三人累官祭酒时魏珰烜赫立祠几遍海内一日国子生执牒至釬问云何对曰魏公功徳巍巍宜立像国学请公定判釬曰诸生宜思之　孔圣严师也礼有人主北面之尊魏人臣也若并列坐他日皇上入学谒奠君拜于下臣偃于上能安之乎明日称病去懐宗即位闻之叹曰危行言孙君子也晋礼部侍郎东阁大学士卒于官】
　　林日瑞【字廷辑诏安人万厯丙辰进士厯官都御史开府甘州时公私耗尽盗贼防起日瑞讨军实结西羗以备用防闯贼大举入冦日瑞以精兵扼河贼乃于氷坚处径渡相持二十余日贼帅贺锦使诸生陶万梁説降日瑞防剑斩之锦怒筑长围分番扼蹙值大雨雪士皆坠指贼饵城西守者逾城入城防日瑞被执贼胁之降日瑞抗声大骂贼怒磔于市事闻赠兵部尚书予防廕】
