<!-- { "loadSidebar": true } -->
　　题薛补阙故居【有唐进士薛补阙官兼侍读开元末悬知野鹿欲衔花回向桑榆全晩节灵武匹马还京师伊人驹谷犹遐思甘同西山采薇蕨团团朝旭升旸谷照见盘中堆苜蓿底用黄金二十斤燕享乡闾与亲族商山髙躅不可攀嵗暮何嫌松桂寒亷溪月明谁为看一似东都故人独钓桐江难】林光朝城山国清塘【烛龙醉卧不开眼遮空万里云张繖小舟塘外日溶溶渔歌忽断荷花风倚岩僧古扄深戸我来防渉缺肩股喘停更促短笻上怪石周遭横万鼓况是秋风到此山惟有孤云时往还劳劳百年共纒缚不似青山长自闲古人古人嗟巳逺长歌商颂归未晩】
　　蔡沈寄朱晦翁【武夷羣岫髙崔嵬隠屏直耸天中开千寻括地出圭璧屼屼万古封苍苔烟霞舒巻朝夕异日月昼夜东西回寒流诘曲抱岩足水清沙碧真蓬莱紫京真人玉为杯琼浆初拨葡萄醅醉来披云卧松月松花防防飘香雪哀猿絶壁声更长惆怅怀人逮明发】
　　袁枢寄朱晦翁【丹砂九转世莫传羽人婀娜飞朝天凄然风露洗尘世星斗一天随转旋空余丹鼎在岩谷夜夜红光腾霁烟天遣紫阳弭绛节防石成玉公须专朝来金锁开洞府丹火巳灰当复然离龙坎虎元又元不须人间询谪仙黄熊咆哮青兕舞争欲防鼎严笞鞭岩头风髙卷衣袂嘶断玉龙云满川怡然上池潄琼液鼓泄下灈丹溪泉云开双鹤倘未下招隠为我歌长篇】
　　朱子答袁枢【此山名自西京传丹台紫府天中天似闻云鹤时降集应笑磨螘空回旋我来适此秋景晏青枫叶赤摇寒烟九还七返不易得千岩万壑渠能专同逰有二三子天界此适非徒然梁郎季子山泽防傅伯爰盎瀛洲僊相逢相得要强附却怅马腹劳长鞭黄华未知白雪句画舸且共清泠川回船罢酒且叹息百嵗谁复来通泉盈虚有数岂终极为君出此穷愁篇】
　　郑樵隠松岩【青嶂回环画屏倚晴倒入春湖水村村丛树緑于蓝厯厯行人去如蚁新秧未插水田平髙低麦陇相纵横黄昏孤客忘归去孤月亭亭云外生】
　　陈易蒲庵歌【吾结草庐蔡溪侧四顾峯峦皆峭壁石门千仞锁天津来者欲登那措足住此庵中是何縁不诗不诵亦不禅饥来苦菜和根煮叠石为牀困即眠或停松或坐石静听溪泉瀬鸣玉源深洞邃来不休声声奏尽无生曲】
　　许弥安晋桧行【紫极宫中晋朝桧故老语我今千年根盘厚地龙蛇走干薄霄汉星斗悬元冬飞雪断人迹贞姿不改平时妍虬枝香叶翠如幄一子不落寒苍烟胡为广厦构梁栋如此大材乃弃捐伊昔晋朝纷乱日衣冠南渡依江壖风流王谢各幻化肝胆铁石还依然】
　　邓肃黄杨岩【石壁巉岩惊鬼划异草幽花锁春色羣山迤不能髙突兀独摩霄汉碧芒鞵千丈上崔嵬手摘星辰足下雷拨破烟云得洞户醉眼恐是天门开入门嵯峩森碧玉冷风吹靣天花馥箕踞胡牀挥麈尾万指难充空洞腹我因避地访名山扁舟夜渡沙溪寒辛勤博此一懽笑太平犹在水云闲猛将今无三角虎狐狸昼号鳅鱓舞灵岩知有老龙潜挽出人间作霖雨】
　　蔡伯源逰霍童【环海洞天三十六霍童第一好溪山三花树上眠黄鹤五粒松边放白鹇不知道士归何处铁笛一声云水闲】
　　方士繇过武夷【丹岩石气凝髙秋碧溪上引天河流金堂石室不可到玉棺莓苔生古愁仙人昔乘紫云去白马摇鞭在何处茫茫尘世那得知幔亭空记当年事君不见茂陵松竹巳萧疎干鱼犹祭同亭祠】
　　王埜武夷歌【十六洞天天下竒三十六峯名武夷武夷山中溪九曲曲曲泻出清涟猗溪南溪北相对立拔地插天几千尺或如丹砂丹或如碧玉碧东望开楼台南顾俨城壁廪庾积其西车葢列其北磊磊落落不可名怪怪竒竒神所刻草木不移寒暑心岩峦长带烟霞色皇太姥武夷君幔亭风髙凌紫云曾孙宴罢沧桑变长剑短鼓空纷纷魏公子张真人嗜酒一谪八百春功成白日生羽翼巅崖灵蜕犹如新我欲防搜极幽逺棹船朝去暮忘返峯回嶂合忽复迷安得飞梯宿云巘鸾鹤去兮猿猱啼恍空中兮闻金鸡石啮足兮溅溅风吹衣兮凄凄洄洑潆折谽谺崔嵬石堂真馆豁然中开壑舟不坠栈不朽至今药罏丹鼎髣髴千仞之层岫目亦不能尽心亦不能测桃源风景不复见柯山日月难重得鼓余枻兮潺湲乘惊波兮下前滩瞬息兮回首失向来兮巑岏呜呼列仙髙拱兮宅元都三圣继御兮恢炎图措斯世于康又应皇家兮瑶符臣守籓兮南国臣倾心兮北极山之髙兮水之深祝吾皇兮夀千亿】黄干逰灵洞岩【寒碧突兀山之阿足履危磴攀藤萝岩下清泉响环佩岩前古木交枝柯当中洞门忽开豁上有石室髙嵯峩乾坤开辟巳呈露鬼神守防仍麾阿重门黯淡不可入以火来照所见多出门小洞亦竒絶神龙奋怒吞蛟鼍胜景如此难再得手倚石壁频摩挲安有雄思如悬河千言落笔仍髙歌】
　　复归桃枝岭【大溪章溪溪水清上寮下寮山路平三山屹立相犄角百里连亘如长城仰干云霄不盈尺俯视天髙浮寸碧闲云吞吐入涧谷飞泉喷洒下石壁中有一山名芙蓉端冕正色羣山空望之可敬不可慢僧言宜与衡岳同陂陁突兀作云洞虎豹蹲踞栖鸾凤闻道前朝开辟日曾住浮屠几千众我来巳作五日行皇天一雨复一晴穹林杳霭非人世手接羣仙朝玉京晓来更向山前去忽到山翁栖隠处却忆桃源洞里人日出烟销忘旧路】
　　张仲达南谷【阳和一夜回春谷暖透梅花初破玉欲将消息访南枝雪后扶笻过山麓苔迳萦回绕石林歩入岩峦深复深白云满袖归来晩只在山中无处寻】
　　俞丰逰凤山【老树萧萧吹古风满阶落叶吟寒虫插天殿阁云不锁挺柱石笋撑青空凤去台空秋寂寂瑶草离离自青碧玉箫奏彻遗音十二栏杆闲月色】
　　谢黻逰凤山【髙台昔日仪凤凰于今凤去台亦荒苍苍竹实凝寒露飒飒梧叶生秋凉西风返照开晴色闲歩瑶阶访仙迹道人诵罢蕋珠经老鹤一声山月白】
　　谢枋得寓居南山【携锄凿破南山云种来修竹凌青防参天引风挺苍玉匝地印月筛黄金清瘦何妨惟却俗净扫胷中尘万斛何当裁制十二笛吹作来仪凤凰曲】
　　元卢琦九鲤湖【朝跻何岭头暮憇何岭陬平生尘迹未能到今夕何夕登斯楼九仙跨鲤登仙去药灶丹罏几今古白云满地孤鹤闲怪木拏空老蛟怒青山四靣相萦迥流水百折声如雷苍烟长挂屋上树细雨忽落庭前梅梅花似笑客来晩客来洞底春犹浅蹑磴安知歩履危采芝自觉心期逺十年铅椠误此生愿借一枕通仙灵中宵梦觉肌骨冷似闻玉笛空中鸣曙色催人赋离别袖拂松梢坠残雪相期枕履重来逰共濯苍湾弄明月】
　　逰壶山真净岩【六月翠壶山下客凌暑登山逾絶壁支笻径上真净岩头上青天才咫尺髙僧十载凄岩幽启扉相见还相留欣然坐我斗室下满室岚气生清秋开一览数千里沧海防茫等杯水客防来往烟雨中人家逺近林峦里平生读书苦不多人事如此将奈何蝇头蜗角付一芙防当结屋山之阿】
　　梅山行【赤旗落色汉火防端门日日腥风吹咸阳秋色压官树金人夜泣铜驼悲先生袖疏探虎窟汉鼎犹堪支一足九重烟雾如海深门外何人知痛哭贼莾白日升郊台玉玺坠地声如雷周公揖让孺子戏绛袍将军何日来尘飞沧海风掷瓦白鹤身轻快如马一声銕笛度闽闗山月隂风共潇洒龙争虎鬬耳不闻长啸袖拂松枝云夜铛白石煮秋雨风佩赤锦飘霞裙先生一去巳千年尚有当时遗迹在题诗絶壁寄先生顿使孤峯顔色改药罏寂寞秋草深丹井水落莓苔侵汉家瓦崩灰化土犹有丹光穿树林】
　　黄清老天马山【溪随天马西北行半空忽见莲花生双鸾欲下却飞去旌旗引入丹霞城攀萝上到猿啼处恍然旷坐消百虑千山无人云气深终日徘徊不能去虚空楼阁时自开异香忽起三清台风吹笑语落天半知是神仙骑鹤来百花潭上眷自照白鹿呼人猿亦笑路迷不敢轻问津恐有贤人隠耕钓苍崖九折樵径通絶顶可见西崆峒尘心豁然臂欲羽竦身直上凌天风】
　　萨都拉黯淡滩歌【长滩乱石如叠齿前后行船如附蚁逆湍冲击若登天性命须臾薄如纸篙者倒挂牵者劳攀岩什石如猿猱十歩欲进九歩落后滩未上前滩遭上滩之难难于上絶壁虽有孟贲难致力滩名况复呼黯淡过客攒眉増叹息下滩之舟如箭飞左旋右折若破围懽呼踏浪櫂歌去晴雪洒靣风吹衣飞流宛转乱石隘奔走千峯如马快贾客思家一夕还传语滩神明日赛下滩之易易如盘走珠瞬目何可停斯须长风破浪快人意朝可走越暮可吴乃知逆顺恒若此逆者悲愁顺者喜请君听我黯淡歌顺则流行逆斯止顺者不必喜逆者不必愁人生顺逆俱偶尔且得山水从遨逰】相逢行赠别旧友治将军【一年相逢在京口笑解吴钩换新酒城南桃杏花正开白靣青山鞭马走一年相逢白下门短衣窄袖呼郎君朝驰燕赵暮吴楚逸气自觉凌青云一年相逢在阙下东家蹇驴日相假有如臣甫去朝天泥滑沙隄不敢打都门一别今五年今年相逢闽海边千山木叶下如雨鴈声堕地秋连天将军毳腰羽箭拥马旌旗照溪靣小官不识将军谁卧病舟强相见岂知此地逢故人摩挲老眼开层云旧逰厯厯如隔世夜雨岂不思同羣郎君别后瘦如许毋乃从前作诗苦溪头落月山馆深剪烛犹疑梦中语人生聚散亦有时且与将军逰武夷弓刀挂向洞门树洞里仙童来索诗稽首武夷君假我幔峯顶分我紫霞浆与子连夜饮左手招子乔右手招飞琼举觞星月下听吹双凤笙我酌一杯酒持劝天上月请月长照相逢人莫向闗山照离别凤声换曲曲未终天风木杪吹晨钟拂衣罢宴下山去又隔云山千万重】
　　洪希文题湄洲防圣墩妃宫【我昔防舟谒江干曾觌帝子琼华顔云涛激射雷电汹殿阁硉矹鱼龙间此洲仙岛谁所构靣势轩豁□层澜壶山峙秀影倒入乾坤摆脱呈倪端粉墙丹柱辉掩映华表竦突过飞峦湘君小水幻灵骨虞帝迹逺何由攀银楼玉阁足官府忠孝许入巫咸班帝怜遐陬杂鲸鳄柄授水府司人寰五云殿防严侍卫仙衣驾朝天闗危樯飞火海浪破神鬼役使忘险艰灵旗防广乐响长风万里翔孔鸾平湖逺防天所划古庙不独夸黄湾至人何心恋桑梓如水在地行曲盘升阶再拜荐脯藻不以菲薄羞儒酸日谈书史得少暇石桥潜度慿雕阑诗成不觉肝胆醒松桧蓊荟鸣佩环鲸散发一长啸追逐缥缈神风还】
　　黄镇成桃花岩【小佥山中数块石上出浮云几千尺寒泉飞下絶涧响老树倒挂苍苔碧巨灵劈断知何年中有古洞藏神仙蓬莱宫阙浩杳霭世外别有壶中天巉岩磊块相縁入云雾晦明光景集丹房石室静无尘虎攫龙拏半空湿山人旧説桃花岩山髙水絶无由探我来正值桃花长啸独春风酣同逰雅士贪幽趣自劚山云烧笋具两山流水一川花依稀似是桃源处世上纷纷吹战尘山中道人都不闻欲从君住不可得一声鹤唳空云】
　　陈旅为赵敬叔赋汉海兽蒲桃镜镜为郑夹漈家故物【尚方老冶精铜金膏玉水开曈昽未央晓月低青桐六宫秋井生芙蓉当涂妖鬼负神器铜人登车数行泪寳奁偶落长安市永与人间照珠翠凝隂空祭江心龙海雨夜入闽王宫一朝愁杀漈上翁破屋日夜穿晴虹西苑夜露堪作酒中有醄酴活欲走赵侯得之莫失手龙女鲛童之久】
