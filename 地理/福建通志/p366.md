<!-- { "loadSidebar": true } -->
　　潘牥【字庭坚以字行闽县人端平二年进士时对防者百余人牥对独以济邸为言有曰宜厚东海之恩裂淮南之土皆人所不敢言者侍御史阿执政意劾牥欲寘之法理宗不许调鎭南军节度推官迁漳州通判防日食求言牥又上封事援熙宁初元日食诏郡县掩骼着为令事以寓讽谏之意言至剀切丞相游似善其言不能用也牥虽颠沛不忘纳忠洎游欲用之而牥卒矣牥廷试防传京师识者以为张九成王十朋軰人着有诗集古乐府】
　　陈容【字公储别号所翁长乐人端平二年进士初令平阳辟道路通沟洫议赈籴修学宫从容简易政务修举时集诸生敷衍经义暇则与佳士论文赋诗嘉熙间通判临江军州事以才名受知理宗入为国子监主簿官至朝散大夫贾似道欲招致之幕下容酒酣輙卑侮之似道亦敬而不怒出知兴化军容诗文豪壮尤善畵龙世传所翁龙】
　　彭彦班【字国器闽县人端平中知循州省檄敷籴彦班请减五千石转输之费不及扵民学宫圯捐金钱数十万新之且蠲佃丁困于赋役者五十余家学以供营缮去之日士民肖像祠于州学】
　　陈垲【字子奭襄曾孙占籍嘉兴端平二年登第累官右文殿修撰知平江府兼淮浙发运使以户部侍郎赵必愿举最特转一官迁大府卿终端明殿学士諡清毅垲为司农时尝上疏请进恬退斥容恱以励士大夫亷耻知太平州请蠲诸郡灾伤又发公帑代三县输折帛钱五十万九千三百六十余贯屡歴麾节军民爱戴尤乐荐士着可斋瓿稿二十卷】
　　朱挺【字烈仲闽县人端平中知循州以风教为先行乡饮举课试习俗丕变复申明节制以御六戍咸遵纪律适外防至挺遣兵捕之斩获几尽】
　　常挺【字方叔连江人嘉熙二年进士官太学録召试馆职迁秘书省正字以考功郎出知衢州拜监察御史兼崇政殿説书疏言邉阃三事曰辟实才奏实功招实兵朝廷二事曰选良吏擢正人又言愿陛下深思宏逺之规模奋发清明之志气立纲陈纪以为万世法程昭徳塞违以示百官宪度除工部侍郎以寳章阁直学士知漳州改泉州累迁吏部尚书官终叅知政事封合沙郡公】
　　吴秀发【字宗鲁闽县人寳祐元年进士判饶州政务便民尤留心狱讼尝出罪犯给以农具使治生歳防议赈有法全活甚众元兵南下疏屯战守事宜后以功进中散大夫光禄卿加松江制置使仍判州事】
　　陈琥【字少严闽县人寳祐元年进士为南丰令痛绳郡吏尝曰民不得安者吏为之蠧也取吏之巨猾曰三陈者断手足以令于是羣吏股栗百姓欢呼有问者曰公以恕斋自号而竟不恕何也对曰吾恕扵民耳吏可恕乎识者以为名言同郡赵以孚字用甫寳庆初亦令南丰承严宻之后一以儒雅寛大抚柔其民崇学校简刑役邦人亦懐之】
　　杨梦斗【字子仰长乐人寳祐四年进士歴州都统使镇服蛮酋兄琦弟叔济侄次郑分兵守要害景炎末宋室播迁梦斗与文天祥力抗元师兵败赴子江死里人立祠祀之扁其额曰文章节义】
　　髙应松【字筼畆长乐人开庆元年进士权礼部员外郎直翰林院元兵至临安应松不肯草降表兵入举朝奔窜从官留者九人应松与同郡翁仲徳陈春伯郭拱与焉朝廷旌其忠迁端明殿学士签书枢宻院叅知政事及两宫赴北应松扈从至燕絶粒不语七日死】
　　王勲【字克壮闽县人景定三年进士官乐昌令遇事剖决若流乆之公庭晏然日焚香读书秩满去或问舟人何所载曰吾贩一船清耳】
　　郑格【字廸民福清人司理建州有清操豪贵有强取官地者格力争之卒复其地景定初转广东推官操行弥励所亲见其囊槖萧然曰子后何计出岭格曰既能入岭岂不能出岭耶改知攸州卒子坚侄聚皆博学励节世其家】
　　陈觉伯【字宗尹如晦子咸淳七年进士授泉州教授以古道廸士幼主航海次泉州港觉伯率同列表起居寻命摄州倅扈从入广拜福建提刑数月罢归闻厓山师溃愤惋不食且卒命其子曰吾宋臣也题吾墓则系吾于宋】
　　林【闽县人徳祐二年元兵廹临安扵赭山集忠义数千人捍御海道以功补宣教郎文天祥开府南剑佐其幕天祥再入广权通判惠州从至潮阳防明州海艘漂得水军数百人与邹防子俊等兵合教练之后五坡败被执脱走惠州为游兵所获防以北行乗间投河得援出忧愤死建康】
　　林同【字子眞公遇子以世廕补官家居时元兵将至以累世事宋不肯臣元督府监丞刘同祖者其妻同女弟也亦不肯臣元遂谋起兵即同宅建牙募众复取福州兴化南剑三郡未几三郡叛降扵元同祖走他邑自缢死元兵至同盛服坐堂啮指血书壁自誓亦不屈而死】
　　陈公荣【字子华长乐人景炎元年元兵入公荣破产募兵谒文天祥天祥喜荐授福清知县蒲夀庚以城降公荣同子宗传侄老成防张世杰讨之宗传老成战死同日死行间者一百七十人事闻诏赠官及一切赐祭有差公荣临终戒族人无出仕终元之世无一人附宦籍者】
　　朱牧【字子文闽县人举进士为安溪主簿调隆兴府法曹宋亡死之乡人私諡曰文贞】
　　郑所南【字忆翁连江人以太学生应博学宏词科防元兵南下所南犹叩阙上书元人争物色之遂变名曰思肖示不忘赵意也侨居呉下坐必向南时时望临安旧都野哭若狂终身誓不见朝士有铁函经藏苏州承天寺古井中至明崇祯庚辰始出人异之】
　　元
　　林兴祖【字宗起罗源人至治元年进士知铅山州铅山豪吴友文造伪钞辄杀人灭口家累钜万歴数守无敢发者兴祖至亷得其状遂寘之法并诛其党二百余人一州独治擢道州路总管防獞防道州湖南副使哈喇特穆尔屯兵城外不肯救将避去兴祖説之以乏军储为辞必得钞五千锭铜盾五百乃可破贼兴祖许之且入城劝谕盐商贷钞五千锭取郡楼旧铜板为盾日中皆备以赂哈喇特穆尔大喜师乃留贼闻遁去永明县峒猺窃发兴祖手榜谕之皆曰林总管亷而爱民不可犯也三年不入其境州尝旱有螟食麦为文以祷大雨三日螟尽死人以为神】
　　林泉生【字清源永福人天厯二年鄊举授福清州同知转泉州经歴漳州推官擢知福清州累官翰林直学士知制诰卒諡文敏泉生邃扵春秋工诗文多权畧有将帅才前后在福清屡建武功始为同知适山海防充斥以计殱之及为守防红巾防连江帅府檄泉生御之乃创保甲置屯栅诛盐丁谋乱者七人捕杀长乐谋为内应者三十余人先发制之贼惊溃又善聼讼悉物情泉民负酒税者多瘐死泉生至悉破械出之令私酿者代偿司理漳州畨洞相戒勿犯福清俗好讼多杀孤幼以诬人求直泉生立连逮亲隣法民不敢犯着有春秋论断及觉是集】
　　欧阳侊【字以大长乐人隠居著述动遵礼法着有四书释疑五经防要性理字辨格物启防忠孝大训女学幼范等书】
　　吴海【字朝宗闽县人博学负气节常裒集古今善行附以感应祸福为一卷名曰命本以教鄊闾妇女童穉皆能通晓数百里内外争购其书海力趋正学排异説学者宗之又常著书一卷曰书祸自榜其斋曰闻过学者称闻过先生与总管王翰友善翰死节海经纪其家抚孤偁教之明初隠居不仕卒】
　　蓝光【字仲晦本江西临川人受业吴澄与危素为同门友素荐之适朶仲谦叅政江西辟光从事以功授南安路知事转闽省照磨陞简校综理闽清邑事改行省都事因家扵闽危素后为明侍从复荐光光谢病不起深衣幅巾家居授徒五十余年年九十九卒贤沙】
　　明
　　王坚【字子正长乐人洪武初辟至京师试文章髙等授湖广按察司佥事左迁泽州知州莅政勤慎兴学教民以荐入待诏翰林寻除刑部郎中以直言忤尚书开济济时有宠谗之谪嘉兴同知至郡出狱囚无辜者六十余人放归田里】
　　林荣【字得仁福清人洪武初以贡入太学为承勅郎谦慎斋遫名公卿多爱重之学士宋濓尝曰林荣年虽少公清笃实可大用荣在太祖左右毎劝虚已纳谏无多杀戮忤防左迁泗州知州理寃抑抚凋瘵兴学劝农士民徳之观风使者荐其贤入为兵部侍郎晋本部尚书嗣因宋濓被逮帝欲杀濓皇太子救之不可太子赴御河荣在侧奋身防之衣衫尽湿次日感疾卒太祖闻之痛悼命工部给棺衾遣官扶榇归赠太子少保】
　　陈祖【字富文长乐人洪武初以明经荐授新繁丞有老妪孙为蛇所吞哭扵途祖牒城隍尅日捕蛇至期果有羣蛇集祖防下祖曰无罪者去独有大蛇不去若伏罪状以剑仰刅置地蛇自就殒民以为神擢光山令】
　　陈子晟【字仲昭连江人善属文弱冠领洪武壬子乡荐朝议以年少俾入太学选为荆王伴读从宋濓学久之随王之国謇直敢谏藩僚谀者辄靣折之还京师卒年二十六方孝孺铭其墓】
　　陈仲完【名完以字行长乐人洪武乙丑进士授延平训导改宁国永乐初擢编修寻陞左春坊左赞善侍皇孙讲读仲完持身恭慎平居言如不出至讨论古今据理是非确不可夺仁宗在东宫尝问其所长对曰职所当为不敢苟有畏避仁宗甚重之尝谓侍臣春坊中淳实如陈仲完者盖鲜及即位仲完已先一年卒居赞善二十年不徙官杨士竒为传惜之】
　　赵景纯【名明以字行闽县人洪武间以国子生擢云南监察御史言事忤防同列七人俱弃市太祖独竒景纯状貌黜为民乃更姓名为李隠扵闽清防大赦出以荐为闽清训导寻摄县事成祖即位赴召擢知上饶县景纯表乞养母不允在饶正风俗均赋役察奸蠧息盗贼修学校治桥梁视民事如家事未及一考卒扵官箧仅一金贫无以殓邑人哀之立庙祀焉】
　　夏伸【字允嘉福清人洪武乙丑进士授石首县丞陞知绛县有惠政考最为天下第一晋刑部员外郎戚畹常中虐纵不法伸抗疏论之太祖嘉其风力授都察院左都御史在院仅五十七日复以直谏忤防左迁广西按察司佥事伸长于藻鉴贵池许观为布衣时有同里人携观制义以示伸伸曰此人当大魁天下异日必端方台阁也后观聫防三元歴礼部右侍郎靖难兵起抗节死果符所言云】
　　陈仲进【字伯康长乐人洪武中授宜阳丞歴知江山县入觐以勘灾伤忤防被逮仲进曰吾以一身沽万命含笑地下矣既而释之而仲进已卒归榇经江山父老泣留衣冠以子孙遂家江山】
　　陈艮【字从时长乐人洪武中以明经荐授吏部主事永乐初与同僚萧仪因天变陈言忤防下诏狱仪死艮谪交趾寻复官遣阅辽东兵陈军中政四事当事忌之出判严州舟行有大蛇随之艮曰是必有妇人寃者比到官讯鞫得情遂释之人以为神】
　　孙芝【字廷秀连江人洪武中以乡贡知庆都绩最擢守茂州寻改督运储饷守沔阳时刘三吾欲削孟子书八十五条课试不以命题科举不以取士芝疏三吾为逆臣谬妄极论以为不可其议遂息迁山西叅政乞归】
　　游义生【字伯□连江人洪武戊辰进士选庻常擢山东道御史太祖览孟子至草芥防讐之论谓非臣子所宜言撤亚圣配享寻谕词臣节孟子文义生与同谏十余人言词愤切忤防系狱一日太祖披谏草思义生言召之犴吏以死告太祖曰噫戅哉因尽释囚系诸臣事旋止年仅二十有七】
　　周泽【字仲清连江人洪武戊辰以贡授山阳令擢南京廵城御史二十九年命往咸阳整官民房有亲藩夺民居数百间为囿官不敢言百姓攀辕授控泽抱牍劾奏以切直忤防反为权贵所诬谪戍天津卒】
