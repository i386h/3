<!-- { "loadSidebar": true } -->
　　海澄【字静之南海人进士成化间知建阳重儒敦敎广设义学省赋清刑无科敛追呼之扰防擢御史】张锐【字退之江都人成化间以进士知崇安有智数伸寃理枉兴利除官终副使】
　　熊瑞【庐陵人成化间知崇安政尚威严吏民畏之凿陂置仓公私充羡】
　　刘珩【字文鸣上虞人成化间以进士知浦城初至邑有巨豪犯法司府不能致急之恐生变珩设法擒之学庙久圮珩庀材饬新防以忧去】
　　杨惇【字载之六安人成化间以进士知浦城有逋宼时出为旁邑害都御史张瑄檄令搜捕惇亲捣其巢穴寇悉就擒以卓异荐官至光禄卿】
　　扈子贤【梁山人成化间政和主簿涖事亷勤尤注意学校讲堂斋庑修葺一新建尊经阁号房出灯油以资贫士有逋盗二十余人叅议陈渤以属子贤数日捕得之署建阳县以耿介闻】
　　贾锭【字良金安阳人进士治初歴佥事分巡建南道风裁凛然武弁敛戢平反疑狱民咸称服】沈瀚【字东之归德人治中知建宁府仁心为质约己便民再上计值逆瑾用事使人谓瀚曰予我千金可叅藩即分守建宁瀚笑曰吾无千金独有捐二千石耳遂投劾去】
　　于珇【嘉善人治间由进士任建宁同知革清军纸价黜政和贪令天旱祷雨誓城隍曰三日不雨当共锧未几甘霖滂沛岁以大稔】
　　龚球【浙江人治间建宁通判崇文礼士洁己爱民禁革耗米谨饬盖藏仓庾常盈力行保甲诘奸捕盗境内肃清擢九江同知郡民至今怀之】
　　许防【字景辉开化人治间以进士知瓯宁持亷秉公不事声色而纪纲肃清防以风宪征入京师】胡璋【字资礼増城人治间知瓯宁敦尚风节一切论报务期得情不阿上官意防去日民遮道赠一钱不受】
　　张津【字广汉博罗人进士治中知建阳尝自铭其屏曰寛一分民受赐一分取一文官不值一文邑有逋负鬻妻孥者津捐俸代纳岁荒多方赈恤流贼犯境誓众死守邑頼以安防擢御史官至兵部侍郎】
　　钟韶【字大韶东莞人治十六年以进士知崇安抚字心劳明信孚下每与民约曰吾无下乡之役符下汝等即当赴县符有火字宜夤夜而至民无爽者或问其故民曰入衙门不费钱而情得又何爽焉邑多盗韶下令谕其改行三月而盗不息乃严捕黠恶者毙于狱奸宄屏息外戸不闭每巡行防市小民洁器献茗止舆取啜问其疾苦若家人父子然正德中以才调繁改知长乐县后陞刑部主事】
　　邓应仁【字子荣南海人以进士知浦城治初处州贼窃发仁躬督拒战贼遁去擢礼部主事】徐以贞【长山人治间以进士知松溪政尚威严事至立断凡奸民衣食于县者相率避去自浦城至松溪二百余里凃径﨑岖行者病之以贞开辟甃石遂成坦途迁知覇州】
　　柴曦【字德辉建德人治间知政和均赋役完城池修学校造桥梁立关隘葺铺舍邑事犁然】萧乾元【字必克万安人进士正德间由监察御史迁佥宪分巡建宁严毅方正摘伏如神秩满军民垂涕遮留前旌不得行】
　　季本【字明德会稽人正德间以进士司理建宁値宸濠反江西本白所司请往守分水关岁当大比巡按御史檄建宁守与本入闱本曰守土与阅士孰重今江西胜负未可知土寇窃发叵测谁与守此守深服其言逾年土宼果起古田诸县间所司檄本治之获渠魁韦八等又用间掩捕余党悉平召入为御史】
　　赵继英【祥符人正德中以进士知建安为官清苦食惟虀韭时镇守以贡献剥民英悉请罢免】邵豳【字宗周东阳人正德间以进士知建阳邑粮多被豪家飞诡豳立法清丈沿坵履亩纎毫必析夙弊一清増置学田尽毁淫祠擢入为御史】
　　孙懋【字德夫慈谿人正德间以进士知浦城时徭源峒寇起浦邑震动懋于竿岭靖安各要害筑寨立栅申调军民备御有法御史李如圭荐为县令第一】
　　陈槐【字公甫鄞县人正德间以进士知松溪济荒抚盗具有成绩时逆瑾用事巨珰奉玺书至诸令长畏慑槐不为动声誉赫然擢刑部主事】
　　闵鲁【字宗道南昌人正德间知松溪易废寺田建学学成而民不费姚涞为之记称其张弛有经】袁洪愈【字抑之长洲人进士嘉靖间分巡建南道佥事时虽承平不弛戎备练兵选将大有先声后官至吏部尚书】
　　舒春芳【字景仁鄱阳人进士嘉靖间分巡建宁道兼辖福宁州时海宼猖獗承平日久民不知兵春芳简练有素遣将防御宼遂遁去】
　　詹珪【字朝璋鄱阳人进士嘉靖初知建宁府时两卫预备仓谷岁久斗级坐累珪请以易月粮抵银官民两便】
　　钱嶫【通州人进士嘉靖中知建宁府时库子夫保差役烦重民有千金产为之立尽嶫力为调停去冗剔蠧阖郡德之】
　　张鉴【成都人进士嘉靖间由南御史出守建宁守正不阿案无留牍猾胥皆为敛手民有心清若水吏畏如神之謡】
　　程秀民【字天毓衢州人进士嘉靖中知建宁府倭寇肆毒秀民有捍城功仕终云南叅政】杨一鹗【字子荐曲周人嘉靖间知建宁府笃于造士所识皆名隽时山海宼起调发广兵所至刦掠一鹗区画有方郡境帖然累官兵部尚书】
　　朱奎【南昌人进士嘉靖中守建宁实心为政剔奸豪影蔽滥免之弊又创社学义仓重修通都桥民永頼之】
　　吴国伦【字明卿兴国人进士嘉靖间建宁同知与督学宗臣副使余曰德汀守徐中行皆负时望国伦训迪士类娓娓不倦清戎伍戢奸宄备倭寇一郡恃以无恐】
　　徐栻【常熟人进士嘉靖间建宁推官用法平恕所鞫大狱必求其生不得然后按法官至都御史】符验【黄岩人进士嘉靖间以御史出守常州复以忤当事左迁建安知县一仆自随布袍粝食风裁矫然尤注意学校建学舍讲堂躬自讲艺籍废寺田以赡诸生邑有铁冶往往以采矿致寇验条陈罢之仕终广西宪使民思其德即其讲堂专祠祀之】
　　斐天祐【淮安人嘉靖间以进士知建安邑里甲每十年编役曰斗级曰库子曰夫保往往倾民赀产天祐立条十二事严溢额谨库支一时应役如出汤火咸举手称庆曰真吾天也】
　　赵熙靖【武进人进士嘉靖间知瓯宁明敏有风裁尤留心戸口尝叹曰十年编役与其重役于一朝孰若均输于每岁与其重任于一人孰若分于各甲议上未果行其后为徭纲四差条编一式皆其遗绩父老犹传述其事】
　　陈希文【钱塘人进士嘉靖间知瓯宁丰神温粹言动谨饬尝曰耗头革则税易完词讼简则刑自清吾当与民休息一时目为安静吏】
　　项锡【字秉仁嘉兴人嘉靖间以进士知建阳建宋贤祠广储仓库延四方名士为邑弟子师迁刑部主事】薛宗铠【字子修揭阳人进士嘉靖间知建阳崇节义禁妖巫戒溺女陂渠津梁咸为修举岁歉豁省全年丁料擢给事中以论太宰汪鋐廷杖死赠光禄寺少卿】
　　冯继科【番禺人嘉靖间知建阳工词赋勤吏事在任九年以循良着声】
　　李思寅【字子衷潮阳人进士嘉靖间知建阳邑经兵燹民困输征思寅白当事厘革倍纳之例严惩健讼恶习有剧盗杀人攫金逺逸以方畧捕治之课士兴行敎民行朱熹乡约在任六年邑大治擢刑部主事】
　　潘朂【字勉夫博罗人嘉靖间知崇安尝立义学于四门聚童子之秀者择师训之朔望令诣学宫从诸生后讲习揖让一时人才蔚起】
　　郭瑞【大庾人嘉靖中知崇安清简公直去之日百姓醵金以馈瑞笑曰醋味酸其性难变竟不受】余锓【遂安人进士嘉靖初知浦城雅尚慈惠荐调候官民歌曰公来浦民得所去不复民何怙】陈思谦【揭阳人进士嘉靖间知浦城简易严正人不敢干以私务安良善狱无寃民】
　　盛周【字文郁秀水人进士嘉靖间知浦城政尚持平请托一无所受修南浦登瀛二桥坑塲寇起筑栅守御以竒兵捣其穴悉就擒】
　　黄金【休宁人嘉靖间知松溪遇事英发区画得宜修城拓学复湛卢书院凡仓庾桥梁廨署之属莫不葺治】
　　史起蛰【江都人进士嘉靖间知松溪崇修学校振起士风松溪人文实由此始】
　　周尚友【字望松贵溪人嘉靖间以举人知政和壬戌倭宼攻城尚友躬蹈锋刃督民坚守四十日援兵不至城陷死之一家皆遇害事闻赠寺丞】
　　徐九经【贵溪人嘉靖间政和丞倭宼围城与知县周尚友坚守援絶城陷同死】
　　蒋蒙【字山泉琼山人与海瑞同乡相友善嘉靖间任建阳教谕性节俭食仅脱粟衣敝不堪所入俸钱悉以周穷乏给丧葬卒于官箧无余赀丧不能归闻者悼之】
　　彭汝贤【字希之安福人嘉靖间任崇安教谕好读书盛寒暑弗辍与诸生辨难剖析如流在学舍粗衣淡食免饥寒而已后迁大理评事】
　　余永麟【鄞县人嘉靖间以举人署浦城教谕博学淹通着有礼经衍义纂説为后学指南奔父丧空囊跣足归县令怜其贫厚赆之郤不受官至松江同知大学士有丁其子也】
　　徐鸣銮【江山人嘉靖间政和训导潜心理学有讲余集一卷学者称丹台先生】
　　徐作【字汝念南昌人进士隆庆初分巡建宁道少年秉宪沈潜练达一方肃清崇邑有豪逆燔父尸狱久弗决作一鞫得情建议改福宁州属巡海道而以延建邵为建南一道民甚便之】
　　杨沂【南充人进士隆庆间建宁同知清严持重而防于应机时方濬湮濠立义仓建社学多借其力士民至今思之】
　　徐大任【字觉斋宣城人进士隆庆间建宁推官澹泊自持阖署蔬水抵任及去惟图书衣衾二箧而已所鞫刑狱全活甚多官至工部尚书】
　　郭子章【字相奎防和人进士隆庆间建宁推官亷明仁恕绰有风裁建雪寃亭谳断如神后官至巡抚】余干贞【字秉智遂安人进士隆庆初知崇安简重得大体时有倭警四封戒严干贞増筑邑城上十二事以资捍卫召拜侍御史民为立去思碑】
　　朱琏【字瑾吾新淦人进士隆庆间知崇安性聪察发奸摘伏豪右敛迹清浮粮修社学治行最着擢侍御史】
　　张崶【字汝登余姚人万厯间分巡建宁道纪纲庶务条理井然值丈量民田崶综覈主持民頼不扰】莫睿【字思卿钱塘人进士万厯间分巡建宁道恬澹守正吏民畏服有奸猾包粮致军丁鼓噪睿立擒倡首者置之法属境肃然】
　　许天赠【字南台黟县人进士万厯初知建宁府坦率清静毁淫祠宗正学旧濠为民湮没设法开濬民甚頼之】
　　张淳【字怀琴桐城人进士万厯中知建宁府敦大体捐小过正己率属雅勤造士初为礼部主事尝斥张居正夺情之非名重一时】
　　龚道立【字应身武进人进士万厯中知建宁府时有积猾张宪侵匿军粮三军鼓噪变起仓卒道立一出解之浦邑有邱明者杀四命词牵生员刘一贯父子陷狱道立亷其无辜立出之既去军民搆祠以祀】
　　陈见龙【潮阳人万厯间由永春令迁建宁同知清苦自持大学士李廷机深服之郡遭水灾多方抚恤其子来省啓视箧笥惟书籍而已】
　　时一新【海州人万厯初建宁督粮通判诸仓使具报红腐余粟一新曰吾量入惟平会计惟当转输给发之事毕矣余悉以存官庾】
　　嵇汝沐【字仲新德清人万厯间由举人任建宁推官署浦城县禁奸慝振頺靡革里甲无名之费决狱多所平反】
　　应朝卿【字行叔临海人进士万厯中知建安英敏有才剖判一如素习当路有大狱多委之决调繁晋江两地贤声大着征入内台】
　　胡玠【字元聘休宁人进士万厯中知建安为治以明敏称尝捐俸新黉宫置田养士岁旱预立义仓民恃无恐官至知府】
