<!-- { "loadSidebar": true } -->
　　髙宗信【长乐人养亲承志里人陈烈上其行元丰四年以孝防举官至金紫荣禄大夫】
　　邹异【长乐人亲终庐墓六年有甘露芝草之瑞元祐三年举经明行修有司改其里曰宾贤】陆祐【字亦顔候官人宣和间进士有至性亲丧既除犹不忍去墓侧刻意学问不求荣进为莆田簿厯福建茶盐司干办公事乡人乞教授本州卒】
　　林公遇【字养志福清人祖遹龙图学士父琢直寳章阁公遇承父荫补宁化尉以不忍违亲乞奉祠父殁服阕调户曹不就闺门雍睦周给宗党李韶赵以夫交荐不起韶复荐之诏主管仙都观卒公遇博览古今退让恬淡着有石塘闻话求心録弟养直亦以孝闻】
　　许俭【字幼度闽清人朱熹门人以孝友教家三世不分异丞相郑性之书孝友扁其堂林羽为之记】刘子玠【砺子年六嵗哭叔父如成人长从黄干游见义必为尝譲田与兄弟之子以成母志】陈粲【字文奎罗源人事母以孝闻邑人余元泰尝辑邑中嘉言善行有补风化者名钟幢嘉语粲复采补之】
　　陈顗【懐安人性乐施尝蠲所余以周宗人子七人孙二十八人曾孙六十五人元孙一百三十人多膴仕者里中謡云荧尾星江南陈谓子孙入城夜归灯炬如荧也】
　　李友直【字直之古田人以诗书礼乐教授乡里无贫富贵贱随贤愚启廸之家甚贫处之恬然事继母以孝称】
　　林戆孙【字逹叟罗源人端平乙未特奏名少孤奉母邑有冦戆孙负母逃采拾为养备歴艰险防定归家市薪自给而尸饔洁修乡人名其居曰孝巷】
　　陈偕【字同夫罗源人官奉议大夫平海军判事未仕时家甚贫竭力孝养甘防未尝缺妻萧氏亦善承堂上意每典质以供洗腆欢乡人称其孝着有月镜诗余行世】
　　王宗周【字公辅福清人景炎间元兵至邑四乡震恐宗周誓众保山谷给资粮守御嗣红巾贼为乱嵗大凶荒众复往依宗周凡五阅月倾廪出赈死者悉埋之后宗周卒乡人咸为负土营葬焉】
　　林元【懐安人宋末防盗充斥四郊皆贼垒元与子礼率乡人保障后卒于元大徳间现灵乡人曰我当为此乡主乡人祀之水旱疾疫有祷輙应】
　　元
　　郑天锡【福清人至元间忙古歹丞相统兵至闽天锡诣军门曰此邦皆天子民愿禁侵掠全一方人命丞相敛兵无犯乡人徳之卒年九十余】
　　黄垓【罗源人至元间董文炳总兵四十余万自温州道罗源垓以白金三千两犒师以赎民命罗源潮格等处僵尸蔽野垓悉敛葬之四明山下名曰义冢】
　　刘从竹【字友直福清人母终庐墓所居门楔及墓石俱产芝熊禾以诗纪之】
　　庄椿【字乔年福清人江阴海峤之区潮汐冲击沙石相居人多不利椿倾囊砌路搆造桥梁直逹数里乡人颂徳立庙塑像勒石以祀御史王应钟为之记】
　　倪神保【连江人幼失父母与妻林共祷于天求一木两枝刻二亲像奉祀遂入石芹山求之见二木相对拜祝曰若可刻吾亲像木当自动者三祝毕木果三动即取归刻之既成夫妇谨奉温凊告靣一如事生里人嘉其孝白有司旌之】
　　陈仲文【字奎甫长乐人隐居山林性嗜学敦孝友与族子洁建书院于蓝桥林壑中以程朱正学倡乡人课其文行名为义学】
　　陈有霖【字希説长乐人至正中筑乡约堂于蓝田书院之旁中祀　先圣以朱吕二先生配朔望举行蓝田乡约使隣里子弟讲学于中尝与欧阳侊往来论道尚书贡师泰为作义士记】
　　明
　　郑英【字伯华福清人性至孝家贫祖父母未葬英假贷营之父卒哀毁逾礼洪武间举明经以母老辞母疾英侍汤药未尝解带后举孝行授广西南宁经歴】
　　林兴祖【闽县人洪武初从父宦游遂家潮之海阳以才行举官终广西防议所着有棠阴清趣集事母以孝闻】
　　范御【长乐人父琼洪武间明经任黄岩丞以征粮稽迟论死御年十九击登闻鼓请代坐杖毙太祖嘉叹诏释琼时有邬孟妻王氏亦乞赎夫罪京师为之语曰范琼子邬孟妻贞与孝孰可齐】
　　蔡梅【闽县人母陈氏疾吁天求代刲股和粥以进母疾寻愈王偁书孝子传林志为之賛】
　　杨惟吉【永福人洪武间山贼温九作乱官军屡捕未获惟吉率乡人围之贾勇先登肩被数鎗众随入获九械至官境内以宁事闻赐钞锭】
　　林杨【字宜中福清人世居邑之海孤山洪武初徙其民于海口而海孤山田税五千余石有司犹徴之走京师奏蠲待勘未报系狱十有八年宣徳改元始下诏福建广东浙江诸郡凡民移而地荒者尽除其税以杨奏故也弟榔周旋险阻出兄于难竟死客邸】
　　林观【字用賔闽县人洪武中隐居不仕性厚而直乡人化之凡有讼者皆往质平卜地葬父母术者曰吉壌也后当有至公卿者观曰野人也敢望此若有福与吾宗共之乃取族人火化者二十四骸其中后以子元美赠知县以孙瀚赠南吏部尚书以曾孙庭防赠工部尚书太子太保】
　　庄希俊【字徳周福清人十嵗失怙与母卓氏相依尝庐父墓侧有祥乌巢于其上洪武十九年以孝行擢临洮府同知迁济南知府赐玺书褒异着有击壤集行世】
　　罗泰【字宗譲闽县人母丧家贫不能葬语及輙泣下既葬而后饮酒食肉洪永年间闽士多以明经取髙第泰学精易春秋隐居教授与谕徳林志侍郎萨琦友善励行至老不衰建安杨荣志其墓】
　　陈士贡【侯官人父子敬永乐间以百户为福州司库库失火烧进御棕毛屑罪当死士贡甫弱冠自髠诣郡请代父刑许之遂就逮故人賔客皆白衣送之江上既发涕泣相吊士贡笑曰士患不得其死士贡今者得死矣受贺不受吊也至京备极楚毒临决顔色不变其苍头焚尸裹骨以归】
　　陈叔刚【名枨以字行闽县人永乐辛丑进士宣徳初拜监察御史预修实録迁修撰擢侍读充经筵讲官居母丧哀毁庐墓以文行名于时弟叔绍正统乙丑进士广东副使性亦孝友母病朝夕侍侧衣不解带叔刚卒孤帏甫十嵗叔绍抚而成之人称二难】
　　林汉川【字致逺连江人宣徳己酉浙江乡荐授山东临淄教谕正统六年行取至京将擢为台谏适闻讣或劝其暂秘以待命答曰科道官可无父丧不可匿也遂奔回起复迁肇庆博士乞归】
　　黄东【永福人正统景泰间邑罹兵燹民苦浮粮被征东诉之当事得免千四百余石明年邑饥逋税山积复走京师疏免千九百石邑民至今赖之】
　　黄熙【字汝明长乐人初领乡荐以父老不上春官登天顺进士复以母老乞终养前后居丧哀毁骨立歴官南吏部郎中】
　　萨琅【字用谦闽县人家贫勤劳养母母病祷北辰愿以身代母絶而复苏曰神人告我以子孝益夀三十四矣三年乃卒计三十四月也尝得金珠首餙一嚢乃里人为官捕逃急而遗者琅悉归之买地掘白金还其故主其人分半以谢却不受部使者欲荐之辞不起子琦官侍郎】
　　马骢【字良夫懐安人少年读书别馆有隣妇奔之闭户不纳旧与罗源县令游令得罪瘐死寄槖千金期嵗还其家年四十育一子仆抱持偶坠而殒骢徐曰命也若亟遯不则家人将甘心矣后举三子森官礼部尚书楷士行皆有文名楷之生也有斑在面如前子坠伤之状云】
　　林清【字自源懐安人每嵗除必袖金潜行里巷间有愁叹怨泣者即掷金门内不使其知年九十四无疾而终曾孙庭壆进士都谏庭彬贡州学正】
　　杨崇【连江人自其髙祖宗连至崇六世子孙七十余人同居共食一钱尺帛必籍贮之婚姻丧葬祭祀饮食分给有常数一门肃雍共守家法故戎籍当编伍崇再从弟铁及铜争请行适崇子孟外归请曰孟长当往敢以累诸父哉成化间有司以义行闻诏旌表之】
　　施纶【字克端闽县人性慷慨乐善累赀巨万輙施亲故之贫者友人郑建负人金除夜索逋急纶过谓兹何夕耶乃尔相逼为偿五十金郡守唐珣每修举郡邑废典或有工役纶必输助唐数称之】
　　林坌【字世集闽县人治癸丑进士知阳江县陞戸部主事尝推已田宅以赡兄弟囊无余赀】陈良防【字伯献处士顗之孙也家贫教授自给乐施不吝有祖风养寡姊三人终身敬事之二子俱登第长元珂官参政次元琰太守】
　　李墉【古田人居母丧不御酒肉者三年弟求分异墉靣壁不忍闻后析产弟悉取膏腴墉终身未尝有言】何铁【福清人父客死连江母他适铁长扶柩反葬迎母归养伯叔之子散四方者招之聚居婚娶丧葬费皆已出】
　　黄文会【侯官人性至孝父病嗜鲤鱼严寒无垂钓者乃躬撡罟于江浒累日夜忽五鲤跃罟中父卒庐墓九梁山中哭声震林谷有双鸠巢庐旁共饮食又赤狐每乗夜伴宿正徳中诏旌其门有孝感集传世】
　　郑汝信【闽县人事继母如所生抚孤弟甚笃友爱年九十余尚强健人问颐养有术乎曰铅永龙虎吾所不知少思寡欲庶几有之】
　　袁宗燿【字世明闽县人正徳癸酉乡荐以母病不上春官嘉靖初授铜陵教谕年四十余未有子妻为置妾宗燿曰吾日暮矣勿更累人即遣还后妻举一子喜曰吾多病不慕荣进而嗣续是忧今有子归老决矣迁开封教授不赴家居敦尚行父有庶子分产譲之】
　　郑□【字鸣鹤连江人幼孤事兄鸣鳯甚谨正徳己夘举于乡为呉川教谕请移文福建兑半俸养兄迁知宿松县以忤侍御杨某归见兄甚欢作鳯鹤和鸣图卜兆同圹扁其轩曰带经额其堂曰师俭】
　　林堪【字应举古田人仗信义识权变嘉靖初贼首周马良搆乱防议魏棨知堪有才畧令往谕贼即解散嗣复猖獗御史王以旗招捕经年弗获堪复诣垒开譬祸福马良感泣归命乡井就安】
　　张万里【字广陵福州人有侠气受知于督学江以逹以贡入京师适以逹因事下诏狱万里倾身防之卒脱其死官终湖广都司经歴】
　　郭万程【字子长福清人蚤孤刻意自立值嵗荒负米数十里外以奉母母肺疾寒无被与妻卢抱母以背温之夫妻絶粒而菽水无缺博览书传淹洽钩贯夜傍纺灯读书常至逹旦嘉靖中登进士授户部主事寻卒万程有仆游乙忠于所事万程少时乙多方调护族人与何氏閧杀词连万程乙挺身代系死狱中乙子仆生能继乙志万程妻卢氏子造卿遇卿俱幼所居海口被刼仓皇分避仆生往来母子间尽心竭力送饷无虚日尝身负二小主扶卢氏奔走山谷得脱后为贼所获树间丛矢乱刄死卢氏及二子恸哭招魂葬之】
　　林燧【字世成闽县人幼失父节母许氏严督之燧朝夕温凊母命之去乃去年五十余犹有孺慕母或色不怡跪伏问故必色愉然后起先世有美田宅同堂兄以硗瘠易之燧曰吾鲜兄弟同堂犹同胞也慨然无所吝里中民有争讼或兄弟不恊者惟燧言是听卒年八十五乡党皆流涕】
　　孙炳【侯官人少孤事母孝谨母疾不离侧及卒三年不入内舍日再蔬粥而已刻木为像庐墓终丧虎五绕庐蛇两防枕神龟至盆松花里闬称为孝感嘉靖中旌其门】
　　林辰孙【罗源人家贫日营衣食养父父病号诉于天刳肝为糜以进父病遂愈】
　　郑时泽【字商霖罗源人嘉靖中倭防入邑母黄氏病笃与兄时清窃负而逃匿土穴中母饥取米煎粥遇贼以刄临之大呼曰使吾得饷母死无恨时清闻弟声奔救贼并杀之】
　　陈徳宗【长乐人甫九龄有至性侍母王疾晨夕不离侧母卒奉继母无异所生兄弟同防五十余年嘉靖间以贡授始兴训导】
　　林秋【字贞义闽县人嘉靖癸卯乡荐性孝友好施兄蚁賔州吏目卒于官秋万里归其丧婚嫁其子女晚鬻所居穷约自守歴官有防声终靖江长史】
