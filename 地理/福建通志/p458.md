<!-- { "loadSidebar": true } -->
　　廖氏【闽县林应鲤妻年十九夫卒家甚贫廖矢志孀守歴年七十有五病笃其子裔吁天刲股饲之而痊】
　　李玉使【侯官人曾裔云未婚妻裔云卒李年十七归曾孀守家贫辛勤养舅姑教嗣子凡十四载卒】卢细金【福清人适林宗亭年二十七而寡孝养舅姑丧葬如礼课二孤以义方年六十六卒先数日梦青衣女执幡来迎与家人诀曰行矣其勿予戚怡然而逝同邑有林玉琼适杨汝融生子宜传弥月汝融客死氏年二十二事育兼尽歴节四十余载人谓细金金坚玉琼玉洁】
　　林氏【侯官周汝遂继室汝遂病卒氏抚前室子若已出教督所生俾克有成嵗饥尝竭储以周里闬乡人德之年六十七以寿终】
　　林氏【举人林莺羽女适侯官诸生陈弼哲弼哲蚤夭翁逾五旬乏嗣鬻婢为翁纳妾生叔启夔启夔生子取为夫后又以女红余赀佐翁营先世冢歴节六十载康熙二十三年　旌表雍正三年祀节孝祠】
　　汪氏【福清汪慕桥女适儒士王日由日由以五日观竞渡溺死舁归氏伏尸哭气絶逾时而苏欲就缢姑泣谕之曰吾妇孕五阅月矣幸而得男可延夫祀若产女则行妇之志未晚也既生男氏辛苦鞠育歴节四十五年】
　　林魁姐【侯官人适儒士张秉衡秉衡蚤卒魁姐养姑抚子束緼待炊不以饥寒易志姑后以寿终丧葬如礼世咸称其节孝云】
　　尤氏【长乐人陈兴镜妻兴镜蚤夭氏将以死殉既念翁年八十而夫鲜兄弟惧馁陈氏之因为翁置妾生一男而妾复病废氏身任襁褓兼侍耄翁百凡劳瘁后年至六十五无病卒】
　　连氏【儒士林翊妻翊亡氏年二十三守节事姑家贫依夫弟靖抚育遗孤孤亡以夫侄林统为嗣始终一志康熙二十四年　旌表】
　　陈氏【侯官人诸生林竒英妻孝事翁姑侍姑病衣不解带者三年以奁产让夫弟文英为膏火资竒英蚤卒氏抚二孤一游庠一入成均复俱夭抚遗腹二孙文英敬事之如母家政必禀命焉】
　　齐氏【闽县儒士张建成妻年二十五寡食贫抚孤成立孀居四十六载】
　　杨氏【侯官儒士刘燿藿妻年十七归刘二十三而寡无子忍死守节立夫兄子为嗣夫兄旋卒诸侄俱幼家中钜细诸务赖以综理姑得背疾朝夕防侍至殁不倦孝事二十余年抚诸侄嗣子俱克有成寿八十二卒】
　　欧氏【罗源倪可任妻夫死守节事姑孝抚孤子名列于庠】
　　张氏【罗源郑国僎妻年二十五夫亡抚孤娶妇至孙妇殁抚孙成立艰苦备尝年九十三卒】陈氏【侯官儒士丁裕芳妻年二十九而寡矢志抚二子课督成立卒年六十六康熙二十四年　旌表】陈壬使【闽县儒士杨学佐妻年二十四学佐卒絶粒逾旬勉从姑命强活抚孤后值兵荒颠连困苦奉姑弥谨教子益勤寿至七十康熙二十六年　旌表雍正四年祀节孝祠】
　　伍氏【闽县人贡生彭佐圣妻佐圣殁氏年二十八纺绩资生篝灯课子孀守三十六载康熙二十六年旌表】
　　余氏【侯官儒士林雍妻夫病吁天刲股不效氏年二十六忍死为夫抚二子长枝青次轶青课督成立歴节三十三载轶青领庚午乡荐康熙三十三年　旌表】
　　陈氏【罗源胡兆显妻夫瘵疾氏割股以疗夫亡抚孤成立】
　　邓氏【防议邓珙曾孙女候官诸生张脩妻脩客死氏闻讣絶粒数日榇归恸哭以头触地族戚劝其存孤乃矢志抚庶子与已子课读有成孀居三十三载孤伟人领丙子乡荐康熙三十三年　旌表】
　　郑氏【罗源林天千妻年二十七孀守抚孤备歴艰辛至七十五卒子竒英孙光绩俱名列胶庠】陈氏【罗源叶申妻年十九于归甫半载夫死于冦氏孝养舅姑丧葬尽礼抚孤儿以续宗祧年七十三卒】谢云使【候官诸生杨普妻年二十一而寡孝养翁姑抚育士子寿至七十有三康熙三十六年　旌表】余氏【闽县林栋妻年十九夫亡养姑抚子茹苦三十六载康熙四十二年　旌表】
　　陈氏【闽县姚珍妻蚤寡誓志抚孤始终无玷】
　　林氏【闽县儒士杨必谋妻年二十二夫死痛不欲生既而思曰死吾分也翁姑暮景贻以二孤累则地下之目不瞑矣孀居三十余载康熙四十二年　旌表】
　　林氏【名璋端候官人太学生廖超妻也幼随父逊任开州牧嫁濬县令廖剑光之男超超有弱疾氏承顺恭谨无违言未防舅姑殁超亦继亡氏欲以身殉母曰女死吾不独生因为超择嗣嗣又夭乃归母家终其身氏姊孟端许薛未行薛夭孟端闻而吞金投缳皆不死卒赍志殁氏于康熙四十二年　旌表雍正二年祀节孝祠姊孟端以格例未　旌】
　　林氏【名塎闽县人松山叶汝栋妻年十七适叶未二年生一女而汝栋亡家贫甚勤十指奉姑自与其女茹糠粃而已每风雨酷寒母子无衾抱持而泣兄开州牧逊怜之迎归犹月弆夜绩钱以供姑姑殁经理丧葬为嗣子天祚娶妇守节五十余年终身无笑容兄弟外皆匿不见年七十六卒病革日不服药耻医诊其手也女归福州副榜贡生谢宣见下传康熙四十二年　旌表雍正二年祀节孝祠】
　　叶氏【名球闽县副榜贡生谢宣妻生二嵗而父汝栋殁与母林依舅氏缝纫纺织以供母性聪敏母授以列女传及名媛诗歌过目辄能背诵年十七归宣事舅姑孝谨备至宣早卒氏矢志靡他抚三孤慈而兼严昼持家政夜则口授诗书大义三孤俱成立仲子道承康熙庚子乡荐第一聫捷进士官翰林季子道亮冢孙璜相继举于乡】
　　王氏【闽县潘士澄妻年二十四寡善抚三孤舅姑未葬为营窀穸苦守三十余载康熙四十三年　旌表】王氏【罗源黄宗宪妻二十三而寡奉事祖姑及姑孝谨一门三寡形影相吊抚三孤底于有成】潘氏【罗源郑士发妻年二十七孀守上事翁姑下抚二孤苦节不渝】
　　郑氏【闽县诸生林国奎妻夫殁投缳奔井俱以救免姑泣曰为我存两孤乃不死巳而次孤殇妇意今一雏可以累姑走投江渔者举网截浪得不死载还姑寝疾剪肝杂糜疗之族有亡赖子谋盗嫂徙居避之亡赖子乃造嫚书千言诬妇妇恚以刀断左耳姑与氏父诉邑令未得白妇曰诬不白存一耳聴恶言何为乃手刀刀跃坠席伤脇及寸复割右耳巡抚卞永誉廉知檄县取状示期设座观者如堵墙令捧两耳遍示观者随阅嫚书怒甚每一行命批颊数十仍杖之论戍边国人快之越数月两耳更生轮廓悉具先是郡久旱禾就槁一夕大雷电雨适巡抚下檄时也】
　　甘氏【闽县儒士林鸿磐妻嫁三载夫病刲臂为羮以进不效痛欲殉以太姑幼子故勉为未亡人孝谨无违礼孤逾年殇又立嗣子长娶戴氏复夭氏与妇纺绩糊口矢志不二康熙四十八年　旌表】
　　陈氏【侯官林汉妻年二十四夫卒无子守节为夫立嗣姑病刲股救之孀居三十余载康熙四十八年旌表】
　　朱氏【名淑媛侯官诸生孙元晖妻元晖游学三吴卒于舟次氏年二十七孤汉良方在抱翁姑先逝门无期亲因涕泣强生为孙氏存孤典鬻钗珥躬扶榇还里居无何屋火绕匝无栖依其姊西闗外艰苦中矢志弥坚子汉良丁卯乡荐为余干令歴官莱州知府初氏之避火而出也仓卒携孤胠箧以行防人要而夺之箧且刄之痛甚仆地彷佛有神人翼之走越里许痛定按之无刃痕孤亦无恙闻者异之康熙四十八年旌表】
　　姚氏【侯官儒士刘兆锜聘妻年十七兆锜死讣至剪髪毁形誓不再适后归刘守节抚育嗣子成人歴节三十三载康熙四十八年　旌表】
　　林氏【侯官人翰林院待诏林荣芬孙女适儒士罗兴尧三月而夫卒氏絶粒七日不死众为慰解时翁姑俱逝夫弟尚幼乃依母家强留残喘冀得承嗣为翁姑及夫营葬竟不获愿赍志以殁康熙四十八年旌表】
　　刘氏【侯官儒士冯章妻归三日而寡事姑抚嗣男年五十贞白完节康熙四十八年　旌表】谢氏【侯官人适儒士刘兆镌生一男而兆镌卒氏年二十承翁姑命强活为抚孤计翁病刲股以疗及翁姑殁男穉弱氏执丧尽礼孀守三十五载康熙四十八年　旌表】
　　林氏【罗源黄之理妻年二十五夫殁奉养舅姑抚二孤有成年六十二卒】
　　赵氏【罗源王士元妻年二十八夫死家贫孝养舅姑抚训孤子歴节四十二年乡人称之】
　　曾氏【侯官诸生刘锡侯继室未娶而锡侯卒氏闻讣奔丧抚前室之子淙诒力学游庠歴节三十五载康熙五十年旌表】
　　郑氏【连江人诸生陈献琛妻生三男而献琛卒氏年二十四矢志不移营葬翁姑如礼卵翼三孤游庠康熙五十二年　旌表】
　　廖氏【罗源黄云锦妻年三十夫亡家贫事舅姑尽孝训孤子长游于庠至老纺绩不倦】
　　林氏【永福人儒士金彦卿妻夫殁力贫抚子常减餐以供姑姑殁执丧尽礼孀居三十三载康熙五十三年旌表】
　　黄氏【罗源人适郑世珩二十而寡勤劳苦守足不逾阈】
　　罗氏【名端卿候官儒士林永章妻年二十夫殁仅一女家无期亲氏躬负土营翁姑窀穸为夫立嗣子不育更立嗣备极苦心歴年七十康熙五十三年　旌表】
　　孙氏【正蓝旗甲士罗士正妻夫殁守节不移终身无玷康熙五十四年　旌表】
　　林氏【长乐儒士郑叙都妻年二十二夫亡无子守志抚嗣子歴节四十余载康熙五十四年　旌表】蔡氏【粤东琼恊副戎蔡寛女许字闽县儒士材国瑾未婚夫卒氏缟素归林立嗣子而抚之年五十一终嗣子凌云入郡庠有文行康熙五十五年　旌表】
　　孙氏【闽县儒士李若霞妻夫病割股吁天不效卒氏年二十一矢志事垂白翁姑抚教二藐孤成立孀居三十余载康熙五十五年　旌表】
　　陈氏【闽县儒士赵铨妻铨以躭书病瘵氏糜臂肉以进铨觉不忍食曰我天数也所不瞑者翁姑老不及奉若能以妇代子拜赐多矣幼子洵方倚床铨复指而泣曰此亦尔累也氏闻命泪承睫不能语覆其糜铨卒事翁姑克孝家贫力女红并日而食孀居三十余载卒子洵癸巳进士任邵武教授康熙五十六年旌表雍正二年入节孝祠】
　　江进姑【古田儒士魏学洙妻年二十四寡遗腹生男事姑抚子备歴艰辛康熙五十七年　旌表】赵氏【名继英侯官儒士张庆涓妻年二十二夫亡拊胸触地絶而复苏事老姑抚周嵗儿越二十一载姑殁执丧尽礼营葬翁姑及夫鬻嫁时衣器殆尽孤亦课督成立持志至五十二嵗康熙五十七年　旌表】
　　蒋氏【名农福清庄振猷妻少有慧性知书识大义年十八归庄时振猷兄振徽任粤西振猷婚仅三月即往兄署五年未得归旋闻父疾奔至家父殁振猷性至孝哀毁苫次与蒋氏未一面不匝月以疾卒氏痛不欲生勉存视息课孤子定力学为莆田县学司训寿七十五卒康熙五十八年　旌表】
　　翁氏【侯官儒士张一龙妻夫蚤殁食贫励志竭力葬舅姑与夫柩子二列胶庠康熙五十九年　旌表】吴氏【侯官诸生陈锡侯妻父病刲股愈之及归陈事翁姑克尽妇顺夫殁氏年二十三励操抚子歴四十载康熙五十九年　旌表】
　　林氏【长乐人进士林文辉孙女适儒士郑春英夫病刲股不效卒林年二十为夫立嗣以承宗祧事姑尽孝苦节三十载康熙五十九年　旌表】
　　林氏【罗源游德之妻夫遭耿变死于途苦守二孤娶妇育孙未防二子继殁氏辛勤抚孙亲营坟墓安舅姑卒年七十一】
　　周氏【闽清诸生刘梦熊妻蚤寡事姑克孝抚二子成立游于庠康熙六十一年　旌表】
