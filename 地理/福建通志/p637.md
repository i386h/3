<!-- { "loadSidebar": true } -->
　　过武夷柬史令君【幔亭别去想氤氲缥缈鸾笙不可闻丹阙一辞鹓鹭侣青山重拜武夷君瑶坛嵗晩多灵草玉检年深失秘文便欲诛茅来此地长从仙令挹清芬】
　　游方广岩【石门窈窕度轻舆絶顶方岩切太虚荒草秋侵游客路祥云晴拥化人居风吹飞瀑全成絮洞倚悬岩半结庐礼罢旃檀清磬发空山夜静见真如】
　　同董见龙游灵岩观经台礼斗坛龙湫诸胜【名山随处可招欢乗夜从来顶上看禅室半将岩作瓦经台直傍斗为坛春归野径花先暮雨歇龙湫水倍寒明发徘徊溪畔路数声钟磬出林端】
　　同万令尹蒋膳部登晦翁岩【晦翁尝避伪学游此有祠且废令尹脩复之为赋二　寂厯岩扉昼不扃昔贤曽此授遗经年深但律　　见松杉古人去长闻俎豆馨苍藓剔残余片石白云踏尽出孤亭一从鳬舄飞来后夜夜空山有客星　石径萧萧路几盘荒祠瞻拜肃衣冠天涯何代无逋客海上千秋有讲坛古戍梅花残月晓荒村茘树早霜寒怀贤莫起前朝恨留得名山此日看】同吴伯子游八仙岩【岩去廷尉董公所居三里许自来未有迹者至廷尉始辟洞壑甚奇足称　防萏峯髙俯碧流孟溪环绕近沧洲天海上絶胜　开灵境留仙住海涌神山壮客游古洞云深藏蝙蝠悬崖石出象猕猴千年胜迹今方辟好对清樽共拍浮　丹梯百丈接岩扉古寺青芝隠翠微山馆夜深闻虎啸海天秋晚见鸿飞闲随樵伴时看奕静掩禅闗自息机我已投林君去早沧江未许恋渔矶】
　　登罗心塔山【冶城东望海天遥谁遣中流一柱标地拟瞿塘看滟滪江同杨子见金焦空山积雨无人到画舫清尊有客招宝塔销沈何处问漫将遗迹说前朝】
　　王佐游法云寺【巍巍绀殿拥层冈此日登临野趣长贝叶独聴双树法金猊晴吐一炉香云腾瑞气连禅榻雨落昙花满石牀惆怅忽闻钟梵定数声啼鸟背斜阳】
　　徐过琅琊王墓【八郡封疆一望遥秋山松柏冷萧萧宫车去国成千古剑玺传家厯五朝石马嘶风金盌出野狐穿冢宝衣销丰碑勅赐唐年月春雨苔花字半凋】
　　宿邓汝髙竹林山庄【精庐遥结翠微间借得云窓一夕闲流水断桥通古路斜阳残磬下空山犬声似豹闻茅舍萤火随人入竹闗桑柘满村堪寄隠与君吟卧却忘还】
　　越城看雪【六出飘来万户黏越王台上舞纎纎粉痕冷浸鸳鸯瓦玉屑晴穿翡翠帘到处楼台堆白璧几时村店辨青帘山隂满路春明栁无数飞花一夕添】
　　过勾漏竹林【烟霭苍茫翠几重泉流石罅响淙淙山当曲坞蔽千竹路入半林生一峯萝磴隂中寒叶积松门深处冷云封千岩万壑行应遍斜日乱鸣孤寺钟】
　　石牌庵【路出先贤古石牌小庵髙处竹隂埋木横畧彴通危涧草结团瓢倚断崖五沸瓦铛春后茗数声云板午前斋从来幽僻无邻近风扫庭花落满阶】
　　冶城怀古二首【溟蒙沧海冶城连却忆无诸建国年十万人家烟漠漠三山宫阙草芊芊莲花髙岭秋芜外金粟荒台夕照边千载龙飞遗庙在寒鸦空噪暮云天　北郊荒坂暮云平开运中年此战争甲第朱门长乐郡管灯火晋安城夕阳仙观孤钟杳夜而欧池古剑鸣极目河山増感慨钓龙台上月空明】
　　宿九峯寺二首【遥望危峯九防苍寺门名额自残唐庄严佛相新兰若慈慧禅师古道场风送茗花香半岭雾蒸松翠湿空廊东山月晓声闻寂卧聴钟鱼出上方　法祖堂开七百年古坛元不断炉烟金钱嵗久销初地宝磬风髙咽暮天野衲躬耕青嶂外游人梦绕白云边沧桑几变空门刦没尽先朝供佛田】
　　越王台怀古【寂寞髙台翠色重居人千载吊遗踪殿前烟雨迷铜兽江上风雷起白龙城郭万家犹禹贡河山八郡旧秦封昔时霸业萧条尽空有寒潮送暮钟】
　　徐熥冶城怀古二首【千里山河霁色开清秋临眺独徘徊虹桥隠隠龙江绕雁塔双双雉堞回落日寒潮螺女渡冷烟衰草越王台当年霸业俱尘土愁聴荒凉鸟雀哀　冶城落日乱啼鸦城上呜呜起暮笳四野桑麻八闽郡千村灯火万人家无诸古殿伤青草南宋行都想翠华人事已非湖水在年年风雨长蒹葭】
　　越王台怀古【山河如故霸图休台下空江水自流嵗久莓苔生庙壁日斜葭菼满汀洲旌旗影灭秋风冷剑防声沈暮雨愁莫道钓龙人巳逺精灵还向夜深游】
　　闽王墓【玉辇何年去不回霸图千古总成灰秋深兔穴依寒陇嵗久渔灯暗夜台故国闗河瓯越在遗民苹藻鼎湖哀莲花峯下黄昏月犹见三郎白马来】
　　过相思岭憩海庵【白云深处梵王家囘望千层鸟道賖满室空香薰贝叶一声残磬落松花聴经野鹿羣依草出定山僧独施茶礼罢瞿昙留偈别寒鸦声里夕阳斜】
　　宿鼓山寺方丈二首【维摩丈室絶尘氛坐对珠龛演梵文松际窥人孤嶂月山中留客半牀云疎钟出寺长林隠怪鸟啼春彻夜闻真性由来爱空寂名香亲向殿前焚　孤峯天畔削芙蓉入夜遥看紫翠重一片禅心千涧水五更残梦数声钟云生净土龙归鉢露冷空坛鹤唳松借宿僧寮今几载苍苔埋却旧游踪】
　　春日法云兰若三首【移来书舍傍琳宫隔断红尘路不通游屐半闲新雨后佛旛髙挂乱云中夜深松偃疎月春尽花飞晩磬风谩谓空门人迹少相寻日日有支公　登临正及看花期青草葳防步屐宜雨翳松声过院冷风传莺语出林迟闲寻缁锡谈三昧偶伴黄冠礼六时自是山中堪避俗更无踪迹世人知　古路苍苍入鹫峯烟霞隔断往来踪时将真偈灯前课每与游僧竹下逢满架瑶函藏贝叶逺村山色绚芙蓉闭门宴坐尘縁息又听云堂起暮钟】
　　赵世显法云寺对月怀蔡使君【西望烟云晚尽收银蟾如镜挂飞楼数声砧杵千家夕万里天河一鴈秋古寺清钟醒鹤梦空林寒露湿貂裘何时得共含香侣载酒重来此地游】陈荐夫夜投瑞岩寺【海色苍苍白露寒征途初倦叩禅闗似闻僧语青防上乍见窓开黄叶间清梵听来山月晓荷衣湿尽岭云还心知净境谁留滞坐向松闗一夕闲】
　　曾仕鉴平逺台【平逺台前日欲曛东来形胜望中分玉蝉近缀鼇峯石金粟遥连马渎云王会自来通禹贡霸图犹忆抗秦军仙山羽鹤今何处城上千年一度闻】
　　登様楼【无诸城北様楼开万井烟花拂槛回化鲤代遥仙观在钓龙人去霸图灰海通南越天边尽山引东瓯树杪来日暮思乡更怀古水云迢递独登台】
　　袁敬烈秋日过王审知墓【经过下马荐江蓠百代销沈吊岂知足踏孤坟崩败土手披荒莽见残碑筑城犹说陶砖日帅空传拜剑时已自逢秋悲宋玉更看兴废泪双垂】郑琰屠纬真席上赋得闽中山海珍怪四首【海上孤城控大荒管弦声里六街香荔枝新剥琉璃滑柚肉初开琥珀光赤甲美人还有舌红螯公子已无肠思鲈客尚投簪去语罢徒今忆故乡　风卷旌旗暗轴轳鼋鼍吹浪岛云孤燕窝细自盘银缕鲎子光凝迸月珠月出山魈驱虎豹潮平海鬼探珊瑚日南贡道雄天堑夜夜神鱼送宝桴　五岭雄闗瘴雾开千溪如带自天来幔亭桥断虹蜺老剑浦滩崩黯淡哀赤鲤湖边仙子宅白龙江上越王台鹍鹏秋起波涛怒镇海楼髙鼓角催　山海重闗控福唐一春榕叶暗江乡楼船絶岛窥蛟室舴艋乗潮折蛎房红绽芭蕉霜后色白簪茉莉月中香穷陬自昔称邹鲁今日词华更擅塲】
　　忆升山读书处【学剑无成客髩催故园空锁任仙台泉呜石几琴先响风落山窓书自开明月送潮螺女吼寒霜照海雁臣哀梅花落尽无消息魂断何时驿使来】
　　北山招隠庵【松涛瀑布枕前闻石鼎旃檀夜自焚招隠已成南国梦著书休讶北山文卷帘幽鸟窥红药倚槛晴峯恋白云野鹤寒猿同寂寞诗题频与老僧分】
　　龙谿道中【万山如黛鹧鸪悲客子哀时匹马迟荒冢乱穿鼷防穴古墙斜出野棠枝五桥雨暗江妃庙四月花深越帝祠独向闗河频送目愁心应有野猿知】
　　陈宏巳经半山废寺【絶顶登临落日囘半山萧瑟不胜哀寺经雷后无僧住路入云中少客来九月野花开似菊千年石柱绣成苔空门生灭元如此何问咸阳几刼灰】
　　陈价夫罗山馆早秋【木柝声殊暮壑哀邻家白苎已先裁浮云半掩无诸郭落日斜横金粟台槁叶满阶风乍起繁霜入戸雁初来小山芳草青如剪嵗晚应悲白露催】
　　邓原岳游凤邱二首【乌石峯前鸦乱飞天风吹冷薜萝衣烟迷岛屿浮青霭日入溪山净翠微石壁草荒残刻隠丹罏药化昔人非白云满袖芒鞵湿身自瑶台顶上归　日落汀洲江吐云君王遗殿晚氤氲楼船北出鄱阳道剑玺东归威武军马渎潮平天外直龙湫浪涌夜深闻一时霸业堪萧索愁对青山越水濆】
　　佘翔春日和蔡伯华题瑞岩之作【海上孤峯削不成春来延眺薜萝清杯倾竹叶青山醉石扫莲花彩笔横飞盖低松云欲坠行歌出谷鸟初鸣孤臣莫洒中原泪一滴长沙万古名】
　　乌石山燕集【望里青山一片孤登临髙啸共吾徒万家烟树还明灭九月江鸿乍有无沧海淼茫虚蜃气白云摇曳隠浮屠尊前俱是悲秋者憔悴何如楚大夫】
　　饮鼇峯亭【汗漫相逢秋色深兴来髙阁共登临云闲睥睨羣峯出日隠松杉独鸟吟流水尊前调緑绮寒花篱畔散黄金娟娟一片城头月相对狂歌思不禁】
　　陈鸣鹤题溪源宫【不随烟火逐繁华来访桃源道士家日暮绕村啼杜宇春深满地雨松花鹤迷逺岫唳明月马度孤峯跨落霞古灶寂寥何足问仙人无用化丹砂】
　　游寿山【香灯零落寺门低施食台空杜宇啼山殿旧基伴白水陂田新黍啄黄鸡千枚碏璞多藏玉一日风烟半渡溪康乐莫言双屐倦芙蓉只在九峯西】
　　石牌庵【雨细风斜过石牌精庐犹隔数重崖云中客路髙于鸟竹里僧寮小似蜗行道共持诸品咒随堂同赴八闗斋夜阑露坐心如水落尽松花月满阶】
　　宿九峯寺二首【入山便觉意欣然定与山灵有宿縁断续九峯都绕寺住持几众尽耕田树围絶巘莺声外水咽危桥鸟道边行遍空廊闻撃竹何人参破祖师禅　空蒙山色雨中竒百里看山防杖迟笞径烟花唐宝筏石坛香火慧禅师云边坐看长流水松下闲抄半折碑萝磬数声功课后观心最是倚栏时】
　　马歘武夷山四首【竹杖芒鞵憇小亭十年几度访山灵却怜客髩还添白何似峯头不改青洞冷胡麻和雪防门闲瑶草带云扃芙蓉一朶清溪上玉女临妆出隠屏　五丁何日凿奇峯涌地浮空翠几重坛上藓荒原汉祀岩边松老岂秦封一声夜笛来元鹤千尺寒流挂玉龙欲问尘心消絶处霜天清彻梦余钟　为检灵文读古苔步虚几曲望丹台石从织女机头坠霞自仙人掌上裁水乐晚吹鸾辔过山花冬发鹿啣来浮名未断卢生想那得邯郸一枕灰　相従道士采昌阳清磬传声礼玉皇紫阁似将逢燕履丹罏犹自覔蟾肪烟成五色留衣带香递三花度笔牀明日扁舟冲浪去桃源深处访刘郎】
　　丰熙太武山【一山髙出万山巅絶顶相传旧有仙朱草紫芝云外地碧桃红杏洞中天石盘碁散收残子药灶丹成起断烟借问王乔真甲子寻常七日是千年】
　　邱武屏山【一曲清溪万仞山画屏晴影蘸波澜暖烟淡锁琉璃润香雾轻笼翡翠寒林下笙歌春鸟弄岩前罗绮晓花攒兴来读罢羊元句搔首斜阳子细看】
　　孟充天然庵【印锁琴堂吏散衙肩舆逺入梵王家孤舟泛泛横荒渡一犬寥寥吠落花竹引山泉寒滴月藤牵石磴细侵霞由来静坐堪消日何必云门与若耶】
