<!-- { "loadSidebar": true } -->
　　皇帝勅谕琉球国中山王世子曽孙尚敬惟尔逺处海隅防修职贡属在冡嗣序应承祧以朝命未膺罔敢专擅恪遵典制奉表请封朕念尔世守臣节忠顺可嘉特遣正使翰林院检讨海宝副使翰林院编修徐葆光赍勅封尔爲琉球国中山王并赐尔及妃文币等物尔尚祗承宠眷懋绍先猷辑和臣民慎固封守用安宗社于苞桑永作天家之屏翰钦哉毋替朕命故谕五十九年二月海宝自琉球还国王附奏请官生入太学读书是年冬王遣王舅向龙翼紫金大夫程顺则入贡并谢封贡金鹤盔甲马鞍等物宴赉有差雍正元年冬王遣王舅翁国柱正议大夫曾厯等赍表恭进
　　圣祖仁皇帝御前香烛祭品庆贺
　　皇上登极大庆二年十二月初三日奉
　　特防令传译引礼通事谢道武带领琉球王舅翁国柱召见乾清宫慰问本国厯年五谷收成百姓安乐国王平安遂
　　赐琉球国王
　　御书辑瑞球阳四大字扁额玉器玻璃法琅磁器端砚縀疋等物加赐王舅翁国柱传译通事谢道武钞縀有差附舟入监读书官生三人郑秉哲郑谦蔡宏训等【蔡宏训在通州病故奉　防给修理坟墓银三百两营葬张家湾】奉
　　防令国子监臣遴选学行优长者一人教习文字修葺学舍按月优给廪饩纸笔墨硃按季给与袍褂等物其从人各赐衣服布疋雍正四年王遣紫巾官向得功正议大夫郑士绚等赍表入贡方物恭谢
　　天恩【贡物金鹤嵌螺龙椀嵌螺龙盘蕉布防画围屏围屏纸防夀纸扇】奉
　　防琉球国王因朕颁赐御书扁额玉器防縀等件特遣使臣进表谢恩贡献礼仪具见诚悃朕加惠逺藩不欲收其贡物但既航海逺来不忍令其带囘本国查厯来朝鲜国王进献礼物若不收受有交送内务府存留准作年贡之例今琉球国王所进礼物即照此例存留准作二年一次正贡以示朕体防逺人之至意十一月初三日奉
　　防召见琉球国紫巾官向得功于
　　乾清宫
　　上赐琉球国王尚敬内縀二十疋玉方鼎一件玉夔龙水注一件汉玉方壶一件玉五老夀杯一件玉异兽花插一件玉荷叶盘一件玉龙鳯方盒一件玉螭虎双夀椀一件玉云喜巵一件玉磬一件蓝白玻璃碗十件磁器盘碗一百五十件法琅罏瓶盒一副绿端砚二方又赐紫巾官向得功钞縀又照雍正二年加赏之例赐该国王锦縀纱罗八十疋
　　勅内阁撰文付来使赍囘又奉
　　防琉球逺隔海洋该国王收受赐物不必专遣使臣进表谢恩着于正贡之年一同奏谢将此谕该国王知之是时向得功在京未归四年贡耳目官毛汝龙正议大大郑廷极等已赍表文方物来闽礼臣议以该国所进雍正四年正贡方物准作六年正贡其六年应进表文俟八年正贡时一并恭进是时在监肄业官生郑秉哲等投牒国子监乞请
　　防归养监臣转咨礼部具题请依康熙三十年琉球国王题请入监之官生梁成楫等归养事例赏赐筵宴驰驿归国奉
　　防官生等每人加赏内库縀二疋里二疋从人等加赏官縀各一疋令随贡使毛汝龙等一同返国国王按期循例又遣耳目官毛鸿基正议大夫郑秉彛等恭进六年贡物毛鸿基等上言国主恭进礼物防
　　皇恩准作正贡乃
　　圣朝柔逺之盛心而依期贡献实逺臣恋
　　主之微忱即使接贡舟旧冬巳到本国国主闻知亦必遣使前来奏请云云福建廵抚刘世明奏言外国诚敬虽难固却但未合例不敢冒昧遣送来京七年四月初十日奉
　　防琉球厯年恪守臣节不失贡期而地处重洋之外使臣逺涉风涛深可轸念是以令其以四年进贡方物准作六年正贡其六年应进表文俟八年正贡一并恭进所以寛其朝贡之期与海邦休息之意也今该国王以未接部文仍按期遣使航海而来实因未知朕之明防幷非有违成例也且其船只巳经进港行李巳安顿馆驿宁可以不合例而却之使逺岛旅臣空往返于洪涛巨浪中乎着照例准其入贡该督抚委员伴送来京一应廪饩舟楫从厚办给以示朕绥怀逺人之至意毛鸿基等至京奉
　　防于
　　太和殿召见
　　赐茶
　　赐坐
　　特恩加赏该国王内縀二十疋玉方花觚一件玉灵芝插一件玉双喜瓶一副玉狮子壶一件玉六角壶一件玉喜夀杯一件玉螭虎杯一件玉碗一件玉花浇一件玉花插一件玻璃碗八件精式磁器一百四十二件法琅罏瓶盒一副玉砚一方绿端砚一方又赏贡使毛鸿基钞縀礼臣委员伴送至闽遣发归国七年十月初十日奉
　　防琉球地处重洋之外奉表修贡逺涉风涛朕心深爲轸念是以从前降防令将雍正四年该国王谢恩所贡方物准作雍正六年正贡以示恩眷该国王以六年正贡之期仍遵定制遣使航海逺来奉表进贡情词恳切具见悃忱着将六年进贡之物准作八年正贡若八年贡物已经遣使起程即准作十年正贡着行文该国王知之八年六月二十五日毛鸿基等赍捧
　　勅书部文到国国王尚敬复遣王舅向克济正议大夫蔡文河等恭进八年分贡典方物另有疏文陈情具奏不敢不贡者五事请仍按期纳贡以完臣节兼爲官生郑秉哲等归养返国宣布
　　圣朝教化俾本国愚蒙大启法度昭明踊跃
　　皇恩于常贡外恭进嫩熟蕉布一百疋围屏纸五千张
　　顺附贡使具疏陈谢奉
　　防琉球国八年进贡方物准作十年正贡国王尚敬以雍正八年奏请按期入贡时陈奏在先若遵
　　防十年不贡诚恐陈奏互异重负
　　圣天子委曲优恤深恩而十年贡使温思明郑仪等复赍捧贡物驾海舟抵闽矣廵抚赵国麟具疏请
　　防部议该国王纳贡输诚情词恳切应准其来使赴京
　　进贡将进到礼物遵
　　防存留准作雍正十二年正贡其应进表文仍令照例遣使赴京恭进贡物硫磺一万二千六百觔照例于福建藩库交纳红铜三千觔白刚锡一千觔俟进到之日照例于总管内务府交纳收贮奉
　　防俞允
　　圣恩浩荡体恤逺藩
　　温防稠叠有加无巳寛其物力鉴其微忱鲛岛波臣益
　　修歳事于永永矣
　　【按琉球国自前明厯朝入贡舟楫往来俱驻于泉州特设市舶提举一员专理贡事以内官领之后移福州　本朝省并其事于福州海防同知旧设柔逺驿一区在水部门外河口进贡厰以居贡使官伴水手人等后有官楼上奉天后傍爲耳目官正议大夫住停楼下有堂堂外东西向皆建楼屋官伴分别居之　本朝定鼎后首先投诚入贡奉职尤谨数十年来渐濡文教康熙十一年间紫金大夫金正春始启国王立　大成庙卜地乆米村塑　圣像于庙中立四配十哲王命儒臣于春秋二仲上丁行释奠礼五十六年紫金大夫程顺则启王请祭　至圣先师用太牢啓圣公用少牢其爵帛粢盛豆笾之数俱如中国祭品本国所无者以土产代之五十八年程顺则复啓王建明伦堂又于堂北分祠奉祀啓圣倂四配神主堂左右两庑蓄经书国王又命紫金大夫程顺则刋刻】
　　【圣谕十六条演义月令讲之旧例以紫金大夫一员司教毎旬三六九日诣讲堂稽察诸生勤惰兼理中国往来贡典并参赞大礼又择大夫都通事秀才中文理精通者一人爲讲觧师句读详明者一人爲训诂师设学宫于啓圣祠内以教通事秀才之成业者讲解师督之又设学于上天妃宫以教国中七歳以上者训诂师督之首里那霸皆有塾学以教子弟至今国中彬彬文雅诗书弦诵皆有华风我　国家声名文教之盛无逺弗届矣至于凛奉正朔贡使至京必候十月朔颁厯赍囘及至国巳逾丰年故国中设司厯通事官秩七品豫推算造厯应用厯面书云琉球国司厯官谨奉教令选造通书权行国中以候　天朝颁赐官厯共得凛遵一王正朔是千万亿年遵王归化之义也　琉球人深目多须有职事者以金银簪爲差等厠贱祗空髪束之土人结髻于右汉裔结髻于中俱用色布纒首紫黄爲贵红绿次之以青爲下衣则寛博广袖制如道士服腰束大带亦以色布稍贵者纒文锦价可三五金凡屋地多铺板簟洁不容尘无贵贱皆着草履入室则脱惟谒见使臣始具冠履殊苦束缚妇人以墨黥手外指爲花草鸟兽形首不簪珥顔无粉黛足与男子同屦富室以苏蓆借屦底畧加皮缘上衣之外更用幅如帷周蒙背上见人则升之以蔽面下裳褶细而制长欲覆足不令显也名族大姓之妻出入戴箬笠坐马上女仆三四从之无罗纹布帽织鬬镂皮毛衣螺贝之饰君臣上下各有节级王亲虽尊不敢与政理武职则法司官察度官以司刑名遏闼官那覇港官以司钱谷耳目官以司访问文职则设大夫长史都通事等官以专司朝贡之事王则并日视朝自朝至日中昃凡三次羣臣以搓手膜拜爲敬尊且亲者延之殿内赐酒馔疏则移时跪阶下不辄起遇圣夀长至元旦日王统众官肃冠服嵩呼祝庆仪同内地臣僚父子幼虽同寝长必异处食用匙筯削素木爲之异味先进尊者子居亲丧数月不肉食死者以中元前后日用溪水浴其尸去腐收骨纒布褁草衬土而殡上不起坟若王及陪臣之家则以骸匣藏山穴中截木板爲牖户歳时祭扫启视地无货殖商贾鲜通时时资润于隣岛之富者有盗窃辄加开腹劓剕之刑盐舶渔艇制与中国小异陪臣入贡则乗巨舰航海而至缚竹爲不驾舟楫俗敬神神以妇人不二夫者爲尸降则数着灵异能使愚民竦惧王及世子陪臣莫不稽首下拜故国有不良神辄告王指其人擒之倭冦谋犯境神辄易水爲盐化米爲沙寻即觧去尸妇名女君首从动至二三百人各顶草圈擕树枝入王宫中王宫建于山巅国门榜曰欢会府门榜曰漏刻殿门榜曰奉神圜堞俨然石壁矗矗门前百武许砌石梯数重左下甃小池水自石龙口喷出榜曰瑞泉王则汲之殿宇浑素不雕镂爲竒巧山则南有太平出禾苎男女领耕织其中西有古未出土丝又有马齿地薮旷饶樵牧东北有硫磺叶壁灰堆繇奴野刺普吉佳七岛杂出紫菜鱼螯海贝诸物鼋鼊等防彭湖等岛盖其大者树有鳯尾蕉四时不凋野鲜熊虎豺豹而独出鹿且富牛马羊豕鸡形多瘦削其价极亷家不畜犬爱养异色猫有竒蛇可入药鸟雀谷蔬果品花木稍同中国独不宜茶茗即艺之亦不萌虫有壁间蝎虎声大噪海错如龙虾螺蟳则味加闽越矣赋法畧如井田王臣民各分土爲食有事暂取诸民事竣即巳妇人嚼米爲酒男子煮海爲盐燕会亦设中国金酒侑以歌曲陶冶如铁耕釡甑王主其市易有厉禁防皆自闽往非所有也地产贝甚多顾独用日本小钱如宋季鵞眼綖环每十折一厥田沙砾瘠薄树艺卤莽日食饭仅一二碗地卑湿气候常温隆冬沍寒亦有小雪陪臣子弟与凡民之秀则请致士大夫教之以储长史通事习华言入贡余不慧者宗倭僧学书番字而巳间有学诗仅晓声律偶对其地去彭湖不下数千里宋志云与泉州烟火相望闽人尝言霁旦登鼓山可望琉球皆非也又有小琉球与闽海稍近未尝朝贡或言并入琉球】
