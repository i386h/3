<!-- { "loadSidebar": true } -->
　　池氏【政和吴天植妻壬戌城陥被执顔色不变厉声抗贼引颈就死】
　　张氏【政和防君铨妻倭贼陷城氏与其女义不受辱死之万厯时旌其门　以上贞烈】
　　未经立传者附后
　　章氏【魏夀孙妻】周氏【杨仕仪妻子旦官至吏部尚书】詹氏【张泽妻】谢氏【吴元阳妻】詹氏【朱铠妻】江氏【雷格妻】赵氏【滕奎妻】曹氏【陈岐凤妻】倪氏【陈受荣妻】倪氏【陈机妻】冯氏【裴国宏妻】龚氏【贡生杨公载继室孙百朋登第旌表】张氏【诸生叶文梓妻】徐氏【周鹤龄妻】陈氏【李文超妻】王氏【举人龚士遴妻】黄氏【李璧继室】吴氏【庠生杨詹妻】邹氏【指挥张应基妻】刘氏【李竹山妻】夏氏【李盛春妻】陈氏【李自葵妻】黄氏【庠生魏大壮妻　以上俱建安县人】
　　邹氏【诸生雷章妻】林氏【席成妻】王氏【举人郭臣妻】范氏【名三官杨惠林妻】童氏【陈本仁妻】杨氏【魏维熊妻】滕氏【诸生朱校妻】杨氏【诸生滕桂妻】金氏【陈矅妻】郑氏【黄崇妻】陈氏【李珂妻】黄氏【张素履妻】滕氏朱氏【陈仕镒仕锜妻】刘氏【庠生徐梦臯妻　以上俱瓯寕县人】
　　朱氏【文公七世孙女刘稳之母】刘氏【冯澄妻】刘氏【潘荣妻】葛氏【诸生刘祐妻】王氏【袁绰母】范氏【詹爝妻】詹氏【余有桢妻】萧氏【黄雄妻】冯氏【诸生李经纶继室】林氏【傅廷咨妻】应氏【文公裔孙朱锦妻　以上俱建阳县人】江氏【程唘隆妻】黄氏【虞黄中妻】朱氏【吴人式妻并媳丁氏以上俱崇安县人】林氏【张伯成妻】叶氏【林陈妻】吴氏【苏公亮妻】梅氏【名贤娘吴邦用妻】包氏【丘珰妻】潘氏【李应相妻　以上俱浦城县人】
　　严氏【杨继义妻】严氏【江克俊妻】李氏【周文妻】李氏【叶廷宝妻】林氏【庠生真序妻　以上俱松溪县人】
　　刘氏【吴继祖妻】李氏【姜继英妻子礼领正徳乡荐】吴氏【朱廷春妻】赵氏【胡士龙妻】许氏【黄朝佐妻　以上俱政和县人】
　　国朝
　　郑氏【建阳人适范六鼇鼇夭有遗腹众欲夺其志郑曰妇人从一而终誓不他适举一子舅殁家贫纺绩佐饘粥抚孤成立】
　　郑氏【政和吴大梁妻夫亡年二十余氷霜自守歴数十年抚子若孙一堂五代年百有四】
　　谢氏【建安陆观顺妻夫亡无嗣脱簪珥之或劝其改适氏曰得同穴幸矣甘贫苦节依女终身夀八十七】
　　陶氏【瓯寜庠生夏世寜妻年二十寜卒陶矢志孀守孝事翁姑抚孤友仁歴五十载氷操如一日仁亦以孝称】
　　杨氏【松溪范蔺华妻年二十八夫亡守志五十三载氷霜自持抚其子侗读书入庠康熙二十三年　旌表】
　　徐氏【建安拔贡谢海妻选州同超宗之母年二十一寡顺治五年　大兵克城奉姑入山幼孤遭掠痛哭悲号两目几盲后闻孤消息鬻簪珥赎回相抱而泣两目复明年七十有四卒康熙二十三年　旌表】
　　郑氏【建安范天雯妻年十九而寡奉侍孀姑温凊无倦苦节三十余年康熙二十三年　旌表】郑氏【建安徐士英妻年十六适士英十八生子名之驹甫弥月英卒孝事孀姑抚训孤儿姻族奉为女宗康熙二十六年　旌表】
　　章氏【瓯寜吴光国妻十四于归十七而寡生孩六月抚养成立孀姑多病孝事不懈后其子髫年采芹歴节三十四载康熙四十四年　旌表】
　　黄氏【瓯寜人年十六适徐戴之二十生子璜未周夫亡孝事舅姑抚育孤儿守节三十年康熙五十年旌表】
　　陶氏【瓯寜廪生张鉴妻未行母目几失明陶祷北斗而愈适张青年守节防事舅姑严督二子观澜观海先后掇巍科康熙五十三年　旌表】
　　林氏【崇安倪敬妻年十九夫亡甘贫守节孝事舅姑姑殁典衣鬻帨丧殡尽礼康熙五十三年　旌表】熊氏【崇安人年十八适程志元二十一夫亡营翁姑以成夫志歴节三十九载康熙五十三年　旌表】张氏【建安廪生黄芳锳妻年二十三而寡抚育遗腹奉侍耄姑卒年七十四康熙五十四年　旌表】孙氏【建阳廪生黄震亨妻二十一而寡孝事孀姑抚育幼子康熙五十四年　旌表】
　　詹氏【政和监生赵潢妻年二十六夫殁杜门纺绩训子成名奉姑尽礼夀七十有四康熙五十四年　旌表】
　　赵氏【政和杨佳模妻年二十夫殁有遗腹子公姑劝其再醮赵断指以誓孝事公姑生男复夭择继承祧苦节四十四年康熙五十五年　旌表】
　　张氏【建阳人适生员郑尚郁二十四歳夫死孀守子国琠入成均复夭两氏伶仃一门双寡孀居三十余载康熙五十五年　旌表】
　　杨氏【建阳监生郑国琠妻年二十二夫殁姑孀遗子二长中岳次双瑞篝灯纺织课子力学双瑞魁于乡中岳亦为庠士姑媳双节康熙五十五年　旌表】
　　罗氏【政和杨妻年二十二殁孝养公姑姑沾疯疾卧床十二年罗旦夕扶持不懈丧尽礼课子成名孀居三十六年康熙五十七年　旌表】
　　陈氏【瓯寜人年十五适监生刘楷二十四夫殁忍泣抚孤食贫茹苦孀居三十余载康熙五十九年　旌表】
　　吴氏【瓯寜生贠杨国柱妻夫殁氏年二十二时冦乱吴毁身碎面不渝其志抚孤成立孀守二十五年雍正三年祀节孝祠】
　　吴氏【瓯寜杨国栋妻夫死年二十三值冦变饮氷茹蘖洁清自矢二十载如一日雍正三年祀节孝祠】姚氏【浦城张经妻夫病经年奉药衣不解带年二十八夫殁或告以改适氏泣曰饿死极小失节事大孀居三十四年雍正三年　旌表入节孝祠】
　　黄氏【浦城生员林常青妻夫病三年奉药不懈夫死氏年二十七遗腹生孤矢志坚守孝事翁姑生死尽礼歴节三十载雍正三年　旌表入节孝祠】
　　姚氏【浦城贡生叶昌祉继室夫卒姚年二十六二子俱幼坚心苦节勤纺织严训课二子同逰泮宫歴节五十年雍正三年旌表祀节孝祠】
　　俞氏【浦城监生汪士骐妻年二十一而寡子三歳抚之成立公姑病防侍汤药祈祷愿以身代孀居四十载雍正三年旌表入节孝祠】
　　叶氏【松溪庠生黄钟髙妻年二十二夫殁守节五十四年子济恒名列于庠雍正三年　旌表入节孝祠】阮氏【瓯寜生员严有秋妻年二十九夫亡欲捐躯以殉族人劝以翁姑乏奉孤儿失养乃断发自誓苦节二十四载雍正六年旌表入节孝祠】
　　丘氏【瓯寜郭徳康妻年二十八夫殁柏舟自矢事姑抚儿苦节二十六载雍正六年　旌表入节孝祠】龚氏【崇安郑元虎妻年二十而寡泣血絶食誓死殉夫夫棺停家遭邻失火抱棺号泣风回火灭身不饰容足不越阈孀守三十四年雍正七年　旌表祀节孝祠】
　　汪氏【崇安郑明儒妻二十夫死姑老子幼纺织治生姑殁三柩停家营尽礼歴节一十八年卒雍正七年　旌表祀节孝祠】
　　陈氏【建安庠生任元烱妻二十四而寡事姑恭谨抚孤成立氷霜苦节族无间言年五十有一卒】张氏【建安庠生徐骏声妻声卒张年二十二抚育幼孤茹荼苦节歴六十三载】
　　蔡氏【建阳人名淑逹适庠生李果珍生三子年二十而寡抚孤守节族人廹改嫁蔡励志益坚训子嵩华韡华俱有声誉季皇华登戊子经魁年八十无疾终】
　　朱氏【建阳人适张汝桐年二十而寡姑老子幼家贫无赖氏纺绩以供事育夀七十而终】
　　李度贞【建阳人初名凤琛贡生李徳基女幼闻弟读尚书问百度惟贞之义父异而训之琛曰何不名琛以贞因名度贞及长适张琅琅夭无子贞求死母力防不获贞曰幼闻贞训今当永天后其弟亦夭遂与弟妇危氏誓共守节】
　　张氏【建阳人名淑英适廪生朱懋璧年二十夫卒同婢巧环孀守子炳诏登庚申补科副榜孀居六十余年】
　　陈氏【建阳入名徳芳适贡生李大捷生子善继四歳夫死家贫有讽之去氏曰李门惟此一脉子存与存非义之言毋汚吾耳后善继髫年食饩于庠癸巳　恩贡】
　　黄氏【建阳詹公仪妻年十七而寡遗腹生男王度茹蘖和丸纺绩以资膏火后度为庠士黄守节五十年如一日】
　　黄氏【建阳生员袁延髙妻年二十四夫亡孝事耄姑足不履外庭者四十余年】
　　虞氏【建阳人适黄士贤贤卒氏年二十四子璜七歳家贫孀守苦节六十八年卒】
　　张氏【建阳人适庠生沈国祯祯垂死泣不能言张年十九生子四月啮臂与诀夫死子亦丧或劝之去张曰吾为夫守节非为名也孀居四十五载族无间言】
　　朱氏【建阳人名招适生员江鹏鹏死年二十八子霖十嵗姑悯其孀守朱曰守节抚孤寻常事耳子虽幼可望成立后霖领辛巳嵗荐苦节四十一年】
　　杨氏【建阳郑仕楫妻年二十三夫卒守节抚孤备甞艰苦舅姑年迈纺织以供后子国璿补博士弟子员里人称为郑门孟母年六十四终】
　　詹氏【建阳人适刘既长年二十夫卒子景珍周歳詹矢节四十余年】
　　何氏【建阳人名金斗年二十六归倪辉生子于滚四歳辉疾谓何曰奈老父幼子何氏曰妾所以不即死者以此耳辉卒后于滚入泮亦旋亡何益励苦节抚孙时成立】
　　李氏【建阳人名坤适庠生范韩烈年二十八而寡抚孤子鸿备极辛苦鸿髫年入泮旋领乡荐】杨氏【建阳陈以明妻结褵四月夫亡守节事姑食贫茹苦五十余年如一日】
　　刘氏【建阳人适徐普兴夫亡年二十七子白四歳矢节抚孤娶妇林氏白亦继亡子二长琳三歳次球遗腹姑媳孀守闾里称其苦节】
　　张氏【建阳廪生李亮寅母年二十三夫亡孤四歳张以节自矢训子成立】
　　彭氏【崇安衷天璜妻年二十九夫亡敎子集成为明经卒年六十有八祀节孝祠】
　　范氏【松溪叶元标妻标殁氏年二十一有劝其改适者氏叱之怃孤成立苦节四十年】
　　陈氏【松溪诸生叶聨芳妻年十八于归甫生于夫殁茹荼饮氷三十八载族无间言】
　　吴氏【松溪人守备陈诗妻诗劄委守淮二载吴养姑克尽妇道生子霖夫殁年二十余郧西之变奉姑襁子避难以乳乳姑卒年七十三】
　　陈氏【松溪叶其畅妻年二十八夫故家贫子幼孀居常不举火忍饥课子苦节三十年】
　　林氏【名琇侯官人建寜庠主严长发妻归四年而夫殁氏抚育孤儿贫无以自给依兄逹州守逊矢志苦节年七十四卒】
　　徐氏【瓯寜叶一骐妻夫死毁容矢志骐弟骥亦殁仅一子徐同叔姒李氏孀居并守饔飱不继弟欲迎归徐哭曰生为叶妇死为叶岂复敢图温饱耶年七十三卒】
　　裴氏【瓯寜人宜阳知县黄继祚继室年十五于归二十一而寡勤俭持家课子成立苦节三十九年】商氏【崇安刘梦斗继室年二十八夫殁抚前室二子无异巳出堂有九旬祖姑不能饮食氏乳哺三年不倦歴节四十载而终】
　　黄氏【瓯寜谢国凤妻年二十一夫殁遗腹生男矢志苦守纺织供食篝灯课子歴三十一载】邹氏【建安任云翔妻年二十三而寡氏即欲殉念遗孤未周忍死矢节孀姑病药必亲甞姑殁鬻簪珥以资葬祭课子任耆食饩于庠孀居三十余年　以上节孝】
　　冯氏【瓯寜人诸生黄震妻贼破大乐震从兄与贼鬬死冯语贼曰毋伤我姑贼舍姑执冯复绐之曰吾有所藏取以奉汝入室自刎死】
　　谢氏【崇安人诸生蓝绣妻避冦鼔子岩为贼所掠逼之行不从手抱三歳儿奋身跃鼔子岩下子母俱死今有碑书谢烈妇殉节处】
