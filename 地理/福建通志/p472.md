<!-- { "loadSidebar": true } -->
　　陈氏【仙游儒士林炳甲妻年二十二而寡奉翁姑抚嗣子孀守三十余年雍正五年　旌表入节孝祠】吴氏【仙游儒士谢维夏妻年二十夫死无子吴为夫立后孝养翁姑孀居三十余年雍正五年　旌表入节孝祠】
　　林氏【莆田儒士黄达可妻年二十二寡奉翁姑抚二子力贫纺绩苦节四十一年雍正五年　旌表入节孝祠】
　　宋氏【莆田儒士张宪仲妻年十九夫亡矢志养姑抚子后姑殁而子又夭与媳共守苦节四十一年雍正五年　旌表入节孝祠】
　　郭氏【莆田儒士连协仲妻夫殁絶粒数日既而思姑老子幼乃忍死矢节事继姑庶姑曲尽妇道抚孤长复殇媳戴氏未婚奔丧守节姑媳相依情切母子郭孀居二十五载卒雍正五年　旌表入节孝祠】
　　陈氏【莆田诸生余鸣环妻年二十五寡遭耿变弃子扶姑走洞岩避难冦追之忽顽云苦雾遮其前路冦乃还儿亦获免守节四十六年雍正五年　旌表入节孝祠】
　　林氏【莆田黄士旦妻夫死林年二十一孤方在抱孝事翁姑丧葬尽礼孤殇屡自经家人救解乃立侄为嗣抚课成立年七十七雍正五年　旌表入节孝祠】
　　林氏【莆田儒士程翔妻年二十五夫亡家贫亲老子幼林守志不二后翁授泉郡教授卒于学舍林偕男匍匐三百里扶榇而归未几姑又卒竭力殡殓又为翁姑与夫营葬备歴苦辛年六十五卒雍正五年旌表入节孝祠】
　　林氏【莆田诸生黄道俨妻性敏慧通孝经列女传事父母翁姑俱以孝闻年二十八寡矢节力贫营翁姑父母及夫葬事抚男女成立婚嫁女红外未尝释卷族中及隣人女俱以傅母事之卒年六十六雍正五年　旌表入节孝祠】
　　郑氏【莆田儒士刘宪筹妻年二十九而寡守节抚孤姑病割股以疗嵗饥煮粥活饿者焚夫生前所遗借劵卒年六十七雍正五年　旌表入节孝祠】
　　黄氏【莆田监生林茂南妻二十三嵗夫死絶粒旬余不死及卒哭又自经以救免自是矢志抚孤姑病割股以疗施粥赈饥惠及邻里卒年七十余歳雍正六年　旌表入节孝祠】
　　林氏【莆田诸生萧元瑞妻年二十八夫殁守志抚孤纺绩为翁姑与夫营葬苦节三十一年雍正六年旌表入节孝祠】
　　陈氏【莆田儒士林韩仲妻韩仲与弟相继殁陈年二十七力贫以奉翁姑抚幼子与妯娌相依守志六十二年卒雍正六年旌表入节孝祠】
　　林氏【莆田儒士程超逸妻年二十二夫亡絶粒七日死而复苏或讽其他适辄以死誓丙子莆荒购粟养姑自以桑皮松实充饥苦守三十年雍正六年　旌表入节孝祠】
　　林氏【莆田儒士邱信妻年二十适信逾年而寡矢志四十二年雍正六年　旌表入节孝祠】吴氏【莆田儒士林頴仲妻年二十四而寡夫兄韩仲先卒吴与妯娌共矢志事姑年四十二卒雍正六年
　　旌表入节孝祠】
　　林氏【仙游监生陈玉堦妻年二十五而寡奉姑抚子力贫纺绩四十二年雍正六年　旌表入节孝祠】林氏【仙游郑国聘妻年二十八而寡姑老子幼矢节相依姑殁典鬻衣被殡殓尽礼雍正六年　旌表入节孝祠】
　　陈氏【莆田儒士翁啓隆妾年二十四夫亡哀毁絶粒屡欲自经戚属劝以存孤乃忍死守志始终弗渝年七十四雍正七年入节孝祠】
　　范氏【仙游监生刘濬妻年二十八寡力贫守志奉姑抚子歴节二十五载雍正八年　旌表入节孝祠】张氏【仙游儒士郑镐妻年二十五夫殁事翁姑尽孝及殁竭力营葬抚幼子至于有成卒年七十有三雍正八年　旌表入节孝祠】
　　顾氏【莆田诸生林时庆妻二十三而寡守节抚孤继姑疯病卧牀三十年扶侍汤药不懈孀居五十余载雍正八年旌表入节孝祠】
　　程氏【莆田儒士林廷璧妻年二十一夫亡甲戌莆大疫程与翁姑俱病犹奉侍不倦丙子莆荒竭力购粟养翁姑自啖野菜一日失火程室独弗燬年五十九雍正八年　旌表入节孝祠】
　　秦氏【莆田游击陈维屏继妻维屏任宁夏游击从征噶尔旦阵亡秦年方十九闻报投河家人救之复念遗雏八月矢志抚孤从万里扶榇归莆课子成立守节歴三十余载】
　　林氏【莆田康栻妻夫殁守节至五十五嵗】
　　连氏【仙游儒士刘鸣皋妻年十七适刘而寡奉养翁嫜忍饥寒以鞠孤子至四十余年卒】
　　林氏【莆田黄几妻耿逆变乱与夫匿深山夫饿死氏哀毁骨立丧葬尽礼孝养耄姑姑殁泣血治丧扶翁柩合葬事庶姑抚夫幼弟及遗孤俱列胶庠卒年六十有二祀节孝祠】
　　廖氏【莆田黄大城妻年十八于归未二载而寡事姑孝抚孤有成守节四十年卒祀节孝祠】刘氏【莆田黄士燝妻年二十二夫殁事翁姑孝训孤有成尝捐金置圭田舍地建祠抚犹子为择配卒年六十五祀节孝祠】
　　顾氏【莆田黄棠妻棠疾氏刲股和糜进之不効氏年十八无子为夫立嗣卜葬忧劳成疾卒祀节孝祠】王氏【莆田陈日华妻年二十七夫死子幼家徒四壁屡遭饥馑氏辛勤纺绩鞠子成立葬翁姑与夫三柩卒年六十一祠节孝祠】
　　林氏【莆田方元瑀妻年十九夫殁事翁姑克尽妇道抚孤成立复经营邱墓为众所称孀居三十七年祀节孝祠】
　　程氏【莆田俞辅妻年十八夫亡守节卒年五十三祀节孝祠】
　　宋氏【莆田陈廷柱妻年二十三夫亡事翁姑尽孝抚孤成立持俭居贫捐租助祭卒年六十七祀节孝祠】林氏【莆田翁章士妻章士亡氏矢志守节孝事孀姑以纺绩赀营葬众尤难之祀节孝祠】
　　黄氏【莆田林宸弼妻夫亡守节姑病焚臂以祷姑愈和丸抚孤卒年五十八祀节孝祠】
　　黄氏【莆田林燿国妻年十五归林八月而林死矢志抚遗腹孤孀姑病吁天愿代歴节三十余年祀节孝祠】
　　陈氏【莆田郑振祚妻年十八于归未一年夫死翁姑以痛子遘病氏焚香告天求以身代获愈勤奉甘防丧葬莫不尽礼孀居四十四载祀节孝祠】
　　张氏【莆田儒士宋尔易妻年二十夫卒事翁姑孝抚遗腹子成立歴节三十四年雍正十年　旌表入节孝祠】
　　林氏【莆田儒士黄子万妻年二十二夫卒氏为夫立后每春秋祭奠独饮泣不出声恐伤舅姑心也至四十一嵗完节以终雍正十年　旌表入节孝祠】
　　谢氏【莆田方尔丰妻年二十夫亡守节孝事七旬翁姑抚养二嵗孤子翁姑既殁丧葬尽礼孀居四十一载雍正十年旌表入节孝祠】
　　程氏【莆田太学生林一沂妻夫殁氏年二十六依夫柩泣血三年乃鬻嫁时衣饰为夫营葬毁容垢面抚子庄年成立现年五十三雍正十年　旌表入节孝祠】
　　程氏【莆田人儒士柯锡衮妻年二十七夫殁二白在堂三孤俱幼氏丰于养而勤于教苦节二十七年雍正十年　旌表入节孝祠】
　　顾氏【莆田吴辙妾年二十而寡栢舟自矢始终不渝祀节孝祠】
　　俞氏【莆田陈麟未婚妻年十六夫殁缟素奔丧孝养翁姑抚育嗣子至五十一嵗卒】
　　朱氏【莆田黄禹端妻年二十二夫殁事翁姑孝为夫立嗣娶妇而嗣又夭与寡媳抚课三孙至七十一嵗卒】
　　游氏【莆田儒士黄道滂妻年二十七夫殁抚二孤成立长子海食饩郡庠苦节四十余载】
　　游氏【莆田儒士黄元孚妻翁病刲腕愈之年二十四而寡力贫抚孤至七十六嵗卒】
　　林氏【莆田儒士黄炳吉妻年二十四夫卒誓志抚孤苦节四十五载】
　　黄氏【莆田儒士刘徽伯妻年二十三而寡无子为夫立嗣歴节二十六年呕血死】
　　苏氏【莆田儒士朱天瑞妻生子三月而寡年二十五力贫守节至五十四嵗卒】
　　宋氏【莆田儒士陈六御妻年二十八而寡守节至五十七卒】
　　戴氏【莆田方端衡妻年二十而寡歴节四十年雍正十一年　旌表入节孝祠】
　　陈氏【仙游儒士朱纯人妻青年苦守至老完贞雍正十三年　旌表入节孝祠　以上节孝】髙氏【莆田吴洪妻年二十洪病焚腕以祷洪殁剪髪纳柩中自经死】
　　戴氏【莆田太学生蔡贞啓妻贞啓自浙扶父榇归寻卒戴年二十无子越数日晨起沐浴素服与族戚诀遂闭户自尽奉　防旌表】
　　林氏【莆田吴吉妻年二十二而寡絶粒不食登堂拜辞舅姑及诸亲戚吞金死】
　　林氏【名玖哥莆田洪泰坊未婚妻泰坊父防于贼忧愤卒女年十四闻讣欲奔丧不得父议更配女曰吾义不许二姓遂自经死】
　　李氏【名城哥莆田关文老未婚妻文老家贫行商长沙寻卒女年二十一闻讣絶食辞父母谒夫家谒姑毕沐浴更衣自尽奉　防旌表】
　　陈氏【名义娘莆田郑雪未婚妻雪渔人也没于海女闻讣奔其门拜谒舅姑哭祭江浒归而自缢】黄氏【名来姐莆田朱防未婚妻防卒女闻讣欲殉姑阻之及卒哭日遍辞家人自缢而死】
　　黄氏【名质莆田欧潜未婚妻潜卒女闻呜咽告父曰儿欲觌舅姑可乎父许之舅姑至即出聘时仪物及私簪珥授之曰愿蚤卜葬必同穴也朞年将葬即絶饮食沐浴更衣而死】
　　刘氏【莆田陈三郎未婚妻夫卒女闻自经以救免父母欲令改适又自经复救免不食三日死】林氏【莆田林国鼎女甫笄贼至欲逼之佯许之行数里井出道旁投入死】
　　林氏【莆田人知县林芸荪女陈开妻事舅姑孝顺治时海冦乱被执不辱乗间投崖死】
　　王氏【莆田朱大云妻顺治时避海冦难甫出门一冦突至欲辱之即投水死】
　　陈氏【莆田吴公防妻蚤寡顺治时海冦至姑被擒陈挺身救姑得脱冦欲逼之不从引颈受刄死】邹氏【莆田张诲妻夫卒邹年十八号哭欲絶未几葬夫毕投水死】
　　林氏【莆田江中信妻中信没于海林服丧毕赴海死】
　　郑氏【莆田林宣伯妻夫亡哭尽哀葬姑毕即与族戚诀自经死】
　　彭氏【莆田陈叔华妻夫死七日自经以殉】
　　方氏【名雨娘莆田方登銮女家贫事舅姑孝舅周姓为县掾及卒官逼夫续役防兵兴夫避去姑在狱方泣求请代不从即欲自裁捕者索贿无所得詈之方懐孕投井死官亷得其状出姑狱夫得免】
　　陈氏【莆田邱晋仲妻年十七夫殁投缳以救解卒闭户自缢死】
　　林氏【莆田郑圣仪妻年二十夫卒女又死一日归宁父母议别适林即奔归与姑泣别不食死】周氏【名云香莆田王氏婢也年二十二嫁夫林兴值姑病云香刲股夫病复然未几姑与夫俱殁拜辞主母自缢死】
　　吴氏【仙游儒士叶如橓妻年二十三寡二子俱幼舅病刲股至再及卒剪髪告哀邻里助殡姑又疾笃复刲股愈之至顺治十二年县城防吴年巳耄犹引决自缢死】
　　陈氏【仙游何琮妻琮病陈刲股焚臂及卒年二十六号恸欲絶期以七日殉至期拜别族戚扼吭死】郑氏【仙游诸生罗子珣妻年二十七夫死无嗣誓必死及旬素服辞舅姑别妯娌从容自经】郑氏【仙游林志妻年二十二夫亡郑订期示必死至期端坐自经】
　　阮氏【仙游郭子爵妻家贫阮纺绩佐夫养母夫死奉姑抚子如夫在日顺治十二年贼防城不辱而死】郑氏【仙游吴仲举妻仲举久病不痊每对郑叹曰愿早逝无负尔郑泣曰是何言哉倘不测愿身从及卒遂自经】
　　林氏【仙游郑贡甫妻蚤寡与嗣子彦晋妻郭氏同孀居顺治乙未冦乱姑妇避难山寨寨破被执姑妇俱投水死】
　　郑氏【仙游李仲居妻仲居为贼所杀郑闻即自沉于水】
　　刘氏【仙游诸生林万妻夫死男女俱幼刘守志抚育顺治乙未冦乱携二女奔堡遇冦被执不辱遂同遇害】
