<!-- { "loadSidebar": true } -->
　　凌义渠【号茗柯归安人乙丑进士崇祯间为礼科给事中与时相温体仁不合体仁语冡宰以义渠吏事明敏优于治剧宜以监司用遂出为福寜防政精勤厘剔一尘不染吏民戴之后以大廷尉殉甲申之难】
　　巫三祝【龙门人进士崇祯间知州事爱民恤士尝筑水坝建书院后擢户部主事】
　　揭重熙【字祝万临川人五经进士崇祯十三年知州事以清廉明敏称日与诸生讲学论文夜分无倦色后重熈于桐木关就俘繋建寜狱门人孝廉陈士道贡生朱国龙随入狱赋诗慷慨狱卒闻者皆泣下后与重熈俱斩于建南街其从者邓贵戴凤亦殉于侧】
　　徐丙晋【字载九松江人进士崇祯间知州事性敏决两造烦数言立剖以廉洁称民功徳坊及祠祀之】
　　国朝
　　陆懐玉【顺治初福寜道饬纪厘纲寮宷式化清核额赋吏胥不敢为奸颁行大学衍义及小学传注陶淑多士闽人思之】
　　郭之秀【沈阳人顺治三年知福安县　鼎革初冦盗四起之秀招抚有方邑人刘中藻以故国逋臣聚兵拒命焚掠城邑之秀与战为流矢所中死】
　　吴允焞【字文仁和人顺治三年由贡士随征福建有功授建寜府夀寜县知县四年山冦四起乃招集义勇身先御冦以众寡不敌被执脑篐悬树体无完肤骂不絶口而死妻瞿氏常劝允焞尽忠冦勿以身家为念闻夫被害投缳死防　恩防赠廕一子垣】
　　饶崇秩【丰城人顺治六年知夀寜时值冦攘秩领　大兵冐矢石复孤城所俘贼党胁从防治全活万余人锄强辑众调度有方诸凡创建次第毕举歴五载擢广东徳庆知州】
　　李之蕃【长州人顺治十年以举人知夀寜承草创后规模虽立治具未张之蕃下车即捐资建县治以壮观瞻招抚余盗解散羣党境肃清　大兵入闽羽檄旁午供应裕如后以事解任去邑人立祠以祀】
　　张延綂【号岳莲华州人顺治十一年以举人任福安县未匝歳人啣其恵旋闻父讣号恸七日而絶士民醵钱以殓并归其丧焉】
　　周文华【进士康熈初知州事值播迁之际训士爱民修葺学宫城垣百废俱举方报迁而卒】师佐【号靖公永寜人顺治壬辰进士康熈二年知州事时当播迁招集流亡严禁差扰民苦虎患为文驱之虎逺去迁苏州丞民立祠以祀】
　　吴万福【辽东人康熈间任福寜总兵官在镇日冦贼屛息逆耿难作万福发兵拒战死之全家被害事闻赠太子少保予防廕康熈三十五年祀九忠祠】
　　王一彪【平阳镇把总康熈十七年赴援福建桐山营奋勇进归至材堡岭遇贼血战死事闻子防廕官其子弟一人】
　　台湾府
　　国朝
　　姚啓圣【号庵浙江绍兴人康熈癸卯以汉军籍登贤书第一初任香山知县以诖误去　朝廷知其有干济才起为瓯东郡佐寻陞温处道十五年随和硕康亲王入闽为福建布政使时耿逆初平海氛未靖启圣每自备衣粮招募壮勇有澄清海外之志常曰　国家声教无外今逆藩虽已削平而以台湾一弹丸厪　宵旰忧使沿海居民不遑寜处罪将谁归会总督郎廷相去任擢啓圣代之于是得为所欲为而平台之计决矣十八年移驻漳州漳与台迩闻谍可施乃大开招来馆使随征防议道黄性震董其事贼降者无真伪皆纳之髙宴华轩焜煌于道令福州同知苏良嗣督造战船委随征同知林升粮运用人揆务洞中机宜既数月贼稍有降者即厚赏赐以褒嘉之闻者心动先是平阳总镇朱天贵向自海外来归啓圣知其骁勇熟海道谙贼形势特疏请天贵防军事至则引入帐中相与卧起器用供帐侈于自奉天贵感激竭诚致命得其死力遂增置火炮军器买上游米石以图大举会苏良嗣战船亦适报竣乃夜驰三百里至闽安镇之五虎门亲自配舟调遣操演水师随又赴漳使兴化知府卞永誉泉州知府张仲举往説贼降而伪行人傅为霖虽约为内应实心持两端及为霖见杀乃作急据状从数骑招摇城市见大屋辄扄之榜其门曰某镇公馆某将军行台各盛陈供具得贼侦则佯曰若非某将军人乎归语而主某日之期不可爽予酒食遣之归得他侦亦如之海上喧传自相猜忌继踵纳欵郑氏心腹皆人人自危矣十九年二月癸未啓圣乘贼懈遣兵攻破陈洲马洲观音山石码等十九寨甲申复遣随征游击张定国都司张玺等引兵直抵海澄城下计招伪总兵苏侃为内应攻防之降其众二千二百六十七人遂复海澄是夜遣随征知县黄金从等乘潮分渡直入海门等处降其伪统领郑元堂伪都督黄瑞伪将军陈珍伪镇张雄伪将军张治等水陆兵一万二千八百八十一人丁亥遂复金门厦门贼势穷蹙退保澎湖二十年啓圣以北人乘舟终非素习军中帅不可无人具疏上请　天子以内大臣伯施琅为靖海将军既至与之筹兵料敌经画方畧于二十二年六月乙酉从平海进兵癸巳克澎湖七月丙申逆藩郑克塽率众归诚海外悉平啓圣督闽数战前后议台湾独握胜算一切文移条教悉出己手虽溽暑酷寒不倦每有议论指授英气激发义形于色遇有功将弁及降将皆开诚奨励捐金宴犒无少恡惜推功让能劳谦不伐为定谋推毂名臣第一】
　　施琅【号琢公晋江人汉军籍初任同安总兵屡建竒功陞福建水师提督削平金厦沿海诸岛康熈六年以边患宜靖疏请台湾奉　防赴京面奏寻以议裁浙闽粤三省水师提督留京晋爵内大臣伯康熈二十年　朝廷从闽督姚启圣请　特命琅征台琅至闽选练舟师操演三载以二十二年六月乙酉由铜山进兵入八罩直扺澎湖澎为台门户贼之精鋭悉在焉有众二万余人艘二百余号集于鸡笼等防伪镇国公刘国轩亦拥精兵二万屯于风柜尾牛心湾等处环设炮城以陆兵守之其余沿海贼舟星罗碁布琅令大小船于风防上大书坐将姓名以知进退定赏罚丁亥昧爽鼓角喧天两师将合琅先令曾成蓝理吴啓爵张胜许英阮钦为赵邦试等七艘冲锋破浪直入贼师焚杀过当值南潮正发前锋为急流分散贼艘复合齐攻琅知其深入自将坐船冲杀贼防救出收泊八罩独驾小舟潜侦贼寨动静癸巳与各镇誓师分为八队每队七舟各三其垒琅自统一队居中调度留八十余舟为后援又分遣五十余舟从东畔嵵内截冦归路以五十舟从西畔牛心湾内外防为疑兵牵制忽北风骤发相逆三军股栗琅巡师大呼曰无畏惟　天惟　皇帝之灵实式临之须臾雷震风反将士贾勇而前贼舟大发火矢交攻烟熖迷天官兵乘势夹击自辰至申贼艘被焚覆溺投水者无算刘国轩遁入小舟从吼门出仅以身脱既破澎湖琅思以恩信结台人凡降伪镇营弁奨赏有差给士卒粮米焚伤覆溺未死者医药救治之有欲归见妻子者给舟送之降卒相谓曰是真生死而肉骨也归相传述贼众解体望　王师如时雨方驻师澎岛时士卒数万缺淡水随地凿井甘泉涌出于是军声大振逆藩郑克塽始决计归顺遣裨将冯锡珪陈梦炜赍献延平王金印一招讨大将军金印一公侯伯将军银印五前来乞降时七月二十七日也八月壬子琅统舟师临台地受降令伪藩将卒人民土畨削发官民有讐怨者悉为捐释抚残孽籍府库兵杖防阵亡将卒及台地兵民之杀伤者鸡犬不惊壶浆载道琅乃具奏准其降附　诏如所请差侍卫吴啓爵赍　勅到台赦伪文武官准投诚安揷内地加授琅为靖海将军封靖海侯予世袭防书到阙上解所御龙袍驰赐载褒以诗琅复念海外初平所在土畨杂处为善后计特疏陈台湾弃留利害周详恳切请设守分郡县以为东南数省藩篱　诏报可版图式廓海波不扬江浙闽粤四省数十年鲸鲵久靖鱼盐物产辐辏内地琅之功为多】
　　朱天贵【莆田人平阳镇总兵官康熈二十一年以总督姚啓圣荐奉　防调回闽省协台湾二十二年六月二十二日攻克澎湖天贵率舟师奋勇追击斩获溺死者无算会中炮死姚啓圣上其功　诏赠太子少保諡忠壮廕一子知州时会台湾有功者兴化总兵吴英海坛总兵林贤金门总兵陈龙铜山总兵陈昌厦门总兵杨嘉瑞副将蒋懋勋林葵詹六竒防将罗士珍游击林瀚王朝俊许毅张胜何应元曾成功吴辉赵邦试二等侍卫吴啓爵笔帖式常在】
　　蒋毓英【字集公奉天锦州人由官生知泉州府康熈二十二年台湾归命督抚会疏交荐调知台湾始至见井里萧条哀鸿未复躬歴郊原披荆斩棘经界三县封域相土定赋罢不急之役安抚土畨招集流亡访询疾苦进父老子弟教以孝弟之义振兴文教捐俸创丘义学延师课督任满迁湖广盐驿道士民重茧诣大中丞告留会江右观察使缺　特防调补百姓立碑纪绩于所建书院塑像祀之】
　　沈朝聘【辽东人初任晋江县迁四川茂州知州康熈二十三年以才能移知台湾县为人方平廉介不可干以私初抵任不费民间供应催科抚字调剂得宜治奸吏莠民法不少贷以忧去民投柜资其行立碑志遗爱焉】
　　靳治扬【镶黄旗人由笔帖式厯漳州知府康熈三十四年知台湾府抵任荡涤草窃招抚土畨捐赀修文庙详免崩陷田课尤雅意作人畨童有未知礼义者立社学延师教之台人请祀名宦】
　　李中素【字鹄山楚黄之西陵人以湘乡教谕卓异擢知闽县催科不扰治行着闻膺荐调台湾善聴断遇有寃狱必竭力申救至顽梗不驯者一绳以法不少贷尝摄郡学篆教诸生谆谆以孝悌为先长于诗歌旁及字画自成一家以勤职卒于官台人思之】
　　卫台揆【号南村山西曲沃人由廕生知漳州府康熈四十年以廉能调知台湾府每月延诸生分席讲艺亲定甲乙多士奋兴四十四年歳饥详请题免本年租课性廉静不事烦苛三年之内民安袵席秩满陞广东盐法道以病乞归】
　　陈璸【号眉川广东海康人康熈甲戌进士四十一年由古田调知台湾县商艘来台穷民苦于水丁详请豁免修葺　文庙建明伦堂不时考课文风丕振嵗祲设法赈贷发仓平粜旱则去盖步行甘霖立至会水涨溃隄势逼仓厫躬亲土石士民无不争先甲申内召补铨曹士民吁留格于例不果至今诞日台人犹张灯鼔乐以祝为海疆治行第一】
　　王敏政【字九经正黄旗人由监察御史外转兴泉道康熈四十三年移节台湾仁厚不苛事悉就理尤加恵畨民凡通事社商有朘削者严禁之畨车之有滥者惩创之遇嵗荒歉申请赈恤民赖生全秩满陞广东雷琼道寻以病卒民建祠祀之】
　　孙元衡【字湘南江南桐城人由贡生知四川汉州知州康熈四十二年迁台湾府同知性温厚于物无忤而秉骨刚正不屈权势诸不便民者悉除之会歳旱令商船悉以运米多者重其赏否则有罚于是南北艘云集台民得饱而歌数摄诸县篆署府符所在有善政秩满迁东昌知府】
　　周元文【字洛书正黄旗人康熈四十六年由延平知府调补台湾方正廉洁佥壬畏若神明置义学田以赡寒士嵗荒详免租课十之三一切措注悉本实心台民至今犹思其徳】
　　洪一栋【字石臣应山县人康熈四十八年由监生同知台湾府革除水口积以利商人豁除逃亡丁赋值荒旱多方设法运米以活饥者台民欣感】
