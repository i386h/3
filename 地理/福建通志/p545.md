<!-- { "loadSidebar": true } -->
　　蓄虫之家久必爲祸湏以银物伴送亲密或置道旁谓之嫁金蚕万厯四十六年归化人杨兴严孝孙冯昆山温三九邓茍先等互相传授乡民罗守仁罗瑞等遭之惨毙临葬棺内如水动及开视尸皆成血水骨节皆有虫眼事发供吐请神咒语称茅山一郎茅山二郎金花小姐梅花小娘蚕到炉前存留形迹等语其被害魂魄或午后或夜间有冷风一阵即能见形令其耕田挿稻无往不可解法用茶子殻煎汤飮泻毒尽愈【府志】
　　国朝顺治丁酉春上杭梅山洞章姓者爲虎所啣越五十里至一寺门虎委章于地章急呼寺僧求救僧于门隙中望见虎反键其门虎又啣章还之于家计二日往返将百里肌肤无稊米伤章遂披剃学佛以终【仁恕堂笔记】
　　福宁府
　　唐开元十三年都督辛子言来牧闽自越泛舟止海上夜梦朱衣元冠者执圭而前白曰某神吏昧爽仙眞将之蓬莱司风雨者爲先驱中丞泊舟当路幸移楫焉既觉移舟风雨至洪涛蹴天少顷澄静云霞绚防有鸾鹤箫管之音子言到郡绘图奏闻元宗张其图于花蕚楼宣示诸王宰辅勅本道春秋二祀【正统志】
　　薛令之唐开元中累迁左补阙兼太子侍读时李林甫不惬于太子故宫僚冷落令之欲讽谏明皇因题壁云朝旭上团团照见先生盘盘中何所有苜蓿长防干饭澁匙难绾羮稀箸易寛只可谋朝夕何由度岁寒明皇览之不悦援笔题曰啄木嘴距长鳯凰羽毛短若嫌松桂寒任逐桑榆暖令之遂自免徒歩归明皇闻其贫命有司资其岁赋令之量口受赐肃宗即位以旧徳召而令之已逝矣【闽书】
　　薛令之从子芳杜有行谊殁而乡人祠之宋政和中山冦汤粃率众掠村落引弓射祠旁木忽反弓怖伏若有人围之者俄而自至就缚建炎初贼叶侬经祠下击祠中鼓不鸣走出忽溪水暴涨不得渡爲邑人所殱嘉定五年赐号灵祐侯芳杜四世孙念行十八亦以行谊爲乡人所敬畏殁而有灵自称十八元帅每有火灾及航海遇风者呼元帅名即见其像得免于祸邑有阮氏盗侵令之墓旁地旋火其家乡人咸见元帅于烟中指麾绍定三年赐号显应侯【闽书】
　　马湘字自然盐官人有道术尝南游霍童山入长溪县界夜投旅舍旅舍少而行旅多主人戏言无宿处道士能壁上睡即相容时巳廹日暮湘乃跃身壁上以足挂梁侧睡适主人夜起见之大惊湘曰梁上犹能壁上何难俄而入壁久之不出主人祈谢湘乃出及旦忽失所在【续神仙传】
　　福安缪氏子六岁能文唐开元间以神童召见令试赋新月诗应声云初出如弓未上分明挂在碧霄边时人莫道蛾眉小十五团圆照满天【焦竑笔纪】
　　闽王审知欲凿黄﨑港而惮于力役干宁五年夜梦金甲神自称吴安王许助开凿因命判官刘山甫往设祭祭未毕海中灵怪俱见山甫慿髙视之风雨作一物非鱼非龙鳞黄鬛赤凡三日夜风雷始息已别开一港舟楫便之【曹学佺名胜志】
　　乾道元年宁徳大旱官民祷雨不应漳湾士人阮元龄撰愬旱魃文斋祷龙湫大雨三日乃止是夕元龄梦黄衣使者来曰上帝命取愬魃文君请促装元龄觉悟乃起斋沐録其文而焚之明日遂卒年三十五其文曰吁咄哉酷魃肆虐多历时所恒旸烈熇炖燥灼煦譬堪舆大于一髙爼穷极万有罗致罙弆【音举藏也】百亿魃属悉持巨炬燹笈烁毛个籚皴□【个末五切籚米古切皴音胥火烈也】风伯□□【□音篆□音恋不靡也】□厥贪汚【□音卢助也】动塸□堁【音课尘也】出入胥□【音举】防云疾雷震赫时暑九泉焦而尘苹荇燎而成□【音举干莱也】流泉石之渊渊窘蛟龙而就肗【音汝鱼不鲜也】粢盛夷于蒿艾糠粃弥于稷黍民□而□【□音览愁也】物妥而脯【妥音俵落也】倒悬不足以喻其急防茶不足以拟其苦廼刲羊廼防醑【防音哑杯也】乃鸣螺乃敤鼓【敤音浼击也】乃登崇邱而临吉土巫咸抑歌间降汝汝魃百亿于时处处济济衣冠盘辟俯伛亦有奇章彰我肺腑汝醉而歌汝乐而语巫咸受辞曰爲我语我语诸甫无病斯旱无徒斯楚吾将倒天潢而下流吾将击沧溟而下□【音渝雨也】吾将泻积石之源吾将决常山之渚迟吾须臾百美俱举人皆汝然欢声噳噳阅日渉旬俯伏以伫石燕不飞商羊不舞纵一瓢防不入意杼咄哉酷魃俟吾之举嗟魃汝来无念尔祖在昔帝乙孔仁宣王孔武戒五事而嘉应未符率圭璧而宁莫我许春秋二百四十二年屡书不雨歴汉渉唐其间循良之吏聪明之主忧民重谷小心诩诩乃祖倗然悍如蛟蜛名声不祥谈者孰数少而乳汝小子防绪遭逢圣明宜规宜矩如何不悛尤深鉏防【音语】计汝之辜当膏斧我骨不凡行跨飞雾【上声】叩之帝阍再拜覼缕帝哀下民宁不震怒谅勅六丁撮汝骁防汝于斯时虽悔何补言未及既有一旱竖犴然而来剖析今古曰子儒者也言胡妄吐洪范之书如日之忤恒旸之罚由僭之取方今上自朝廷下至郡府细及黔民逺逮戎虏或专威福或司衡□【音汝】倡优之饰防□楚楚凡庶之居侈于禁御乖天之和以来斯阻于我何辜而蒙我哑【音坞】淫巫不信又何足与肯彼之言疑我腾怚子殆未明耶主人未及应云雾滃然而去【闽书】
　　霞浦里人庄元美尝梦到隂府吏命诵度人经且曰汝前生陀罗天知之乎元美唯唯既觉朝夕受持不怠每诵经有五色蜗牛数百集花木之上若谛听者自是不食烟火乾道六年书偈而化【闽书】
　　宋郑寀尝侍理宗自言其居在北山筑有澄庵理宗御书北山澄庵赐之时有分县之请择韩阳坂爲治所议未定宷因献诗曰韩阳风景世间无堪与王维作畵图四顾罗山朝虎井一条带水绕龟湖形如丹鳯飞啣印势似苍龙卧吐珠此地不堪爲县治更于何处拜皇都理宗许之题扇赐答曰秋思太华峯头雪晴忆巫山一片云去国归来犹未得诗篇遥赠北山君韩阳坂即今福安县治也【闽书】
　　陈普宁徳人七岁时坐田间时有白鹭飞止有士人戏语之曰汝能赋诗乎普应声曰我在这边坐汝来那里歇青天无片云飞下数防雪人已知其不凡后更精于隂阳玑衡之説乃聚铜自铸刻漏壶应时升降无纎毫爽福建布政司谯楼铜壶即其所制也先是鼓铸于里中仁丰寺既成草木焦枯者年余【宁徳县志】
　　郑南宁徳人登第赴京师至鎭江遇故旧数人南携一仆善庖厨忽设馔诸人皆善之请于南愿同庖飮食南以告仆辞曰小人此来但能服事主人耳他不愿也恳谕再至防以利竟不从南怒遣归仆请曰遣归诚善但恐乡人不知获遣之故愿乞一家书言其事南作书授之仆拜而去抵家啓所寄书验其日即当日发也计程三千里矣家人惊讶仆遂不见南闻之叹诧且自负谓已平生遇仙尝食天庖珍品必享上寿后果九十七而终【宁徳县志】
　　主簿丁大全因旱令人以银瓶乞水于百丈龙潭取之得瓦瓶民归告大全疑之复造银瓶躬往投之又得瓦瓶大全祝曰龙神有灵吾后当显贵幸示显异潭中果露龙爪大全后登宰府奏封龙王架石爲亭署句云龙从百丈潭中起雨向九重天上来今亭址犹存【宁徳县志】
　　谢臯羽晞发集诗皆精致奇峭有唐人风未可以宋人例之也鸿门防一篇云天云属地汗流宇杯影龙蛇分汉楚楚人起舞本爲楚中有楚人爲汉舞鸊鹈淬光雌不语楚人孤臣泣俘虏君看楚舞如楚何楚舞未终闻楚歌此诗虽使李贺复生亦当心服贺亦有鸿门防一篇不及此逺甚元杨亷夫乐府力追李贺亦有此篇愈不及臯羽矣其他如短歌行秦淮没日如没鹘白波摇空湿月舟人倚棹商声发洞庭脱木如脱发建业水云太白入月鱼脑减武昌城头鼓紞紞海上曲云水花生云起如葑神龙下宿藕丝孔明河篇云牵牛夜入明河道涙滴相思作秋草婺女城头玩月华星君塜上无啼鸟侠客吴歌云潮动西风吹杜荆离歌入夜斗西倾佽飞庙下蛇含草青拭呉钩入匣鸣效孟郊体云牵牛秋正中海白夜疑曙野风吹空巢波涛在孤树律诗如驿花残楚水烽火到交州夜气浮秋井隂花冷璧田山鬼下茅屋野鸡啼苎萝戍近风鸣柝江空雨送船邻逋灯下索乡梦戍边回柴闗当太白药气近樵青暗光珠母徙秋影石花消下方闻夕磬南斗挂秋河虽未足望开元天寳之门墙亦可以据长庆寳厯之上座矣【闽书】
　　元至正十七年正月诸乡各起团社吞并田土民怨有謡云吾侬生长莆山曲三尺茅檐四尺屋大男终岁食无盐老妇蒸藜泪盈掬阿郎辛苦学弄兵年年贩盐南海濵担头有盐兵一束羣行大队惊四邻迩来红巾掠州县沃野平民不知战贤哉太守死作灰勇矣林僧命如线林僧一战功业单防马东走来莆山山人踯躅喜相遇邀我邻社东南旋我邻我社轻死士苦竹长鎗兼丈五自从行刼出社来社甲吹螺整行伍时维癸巳夏五月暍暑微民正愁絶螺声隠隠入郭门白斾央央下林樾饥儿寡妇常谘谘老弱奔走趋道隅□□翻羽动天哭虎豹掉尾何时需空城一炬灰烬后车葢归来仍白授阿娘垢面迎相公西邻椎牛换新酒酒酣拍掌浩浩歌天地虽大如吾何女儿朝餐餍肉走卒出市陈干戈市人累累丧家狗路上相逢尽纒首儒巾惊骇迎先锋小儿号哭畏郎吼老翁再拜乞见怜自从乱后无一钱舍人官买鸡豕尽有田未种蚕未眠先锋防刀倍嗔怒缚得老翁出门去妻儿哭泣投社官愿获生全拜君赐社官防头儿始懽年来钱钞交莫悭尔田倘入莆社籍尔屋老稚从居安我田我庐不足惜应当门戸谁出入生男愿作社中吏生女愿作先锋妾胡然太府亶不聪有书辄上莆社公栢台主人任刀笔札札按覆皆相同向来壊地方万里比屋豪华皆武士五侯同封不足夸一家十轮未爲易匹夫势转千乘强驱役百姓如驱羊编民贡税入私室小大驱合无边方手提文印緑衣者饥食无鱼出无马流离安集无定期蓬蒿猎猎荒城下道旁遗老问行人泰安有社民未贫行人蹙额皆相语我闻公社吏更仁前年泰安掠城邑未曾入城先报防前师失利后师奔一市横尸更稠叠至今大厦环州宫一门公相皆弟兄豺狼盘踞食人肉一叱一咤风云生我闻有命不敢告俯首未言胆先破老翁闻此双泪埀风雨洗天何日到【州志】
　　二十一年十月太安社筑城是时凡桥道坟墓尽毁掘莫敢谁何民作吟伤之云袁君袁君诚儿嬉东山之下筑城池掘人塜石叠墙堑占民田土开营基欲谋于此胚汉业井蛙尊大情何痴役民荷锸任犂穴无骸不露堪歔欷前人尽辞长夜室天隂露冷凉楸悲山中独存袁氏墓若堂之封何巍巍又见若坊若夏屋芙蓉筑城芳菲飞无归之鬼欲托处游目一见动所思鬼灵相率语其下主人肃入安便宜众鬼夜深苦啼哭主人慰勉甘其辞惟桑与梓焉有旧顚危自合相扶持儿孙祭扫同尔享佳城爽垲同尔归且叙平生受苦语又奚深夜啼悲爲众鬼致词恤久逺天地循环何所期城池恐爲他人得他人又嫌墙堑卑发号令民更增筑吾家已破墙无基恐人掘石及君墓嗟予与君俱无依【州志】
　　二十四年开王埕田令人四方射矢所及悉爲社田民怨有謡云山巍巍兮无麦原白面细粉常盈盆林森森兮无桑柘锦绣绫罗色相亚出门见岭不见江案前罗列皆鲈鲂儿童吼閧南山下剰逐牛羊与驴马山妻嘻笑临堂前满头珠翠埀翩翩自言获功始三载胜如仕宦数十年但愿魁冦未殄灭与我増财广买山间田【州志】
