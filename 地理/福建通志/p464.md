<!-- { "loadSidebar": true } -->
　　陈恳姑【古田人王善谟妻康熙十三年耿逆破县被擒不肯行骂不絶口贼怒以刀刺其胸死】黄庄姑【古田人适郭圣昌三载夫卒姑姚氏失明事之甚孝康熙十三年耿变破县黄遂自尽奉　防旌表】
　　陈玉姐【侯官林时妻康熙丙辰山贼倡乱玉姐闻贼至与妹秀姐并同里林元器妻潘氏投水中贼见而擒之玉姐义不辱与秀姐潘氏别投深处俱溺死秀姐年十五玉姐年十九】
　　魏氏【名玉俊福清郭家仆妇也夫死郭数欲遣之玉俊跪哭求止康熙丙辰变作玉俊密采钩吻干以自佩兵至吞之而死】
　　陈救宋【福清人儒士郑昌佩妻昌佩卒陈矢必殉变鬻服饰谓夫弟曰速营坟且治予棺将从而兄地下矣庚申五月属葬期遂自缢与夫同穴以葬年二十六】
　　杨联姐【连江游日临未婚妻夫卒讣至絶食七日父母知其志坚送归游门拜奠毕立夫侄邦直为嗣遂出所藏防绳面夫灵就缢殉焉康熙十八年　旌表】
　　王秀官【侯官人许配儒士曹世长夫死讣至即日辞诀父母归于曹自缢殉之康熙三十五年　旌表】何氏【福清诸生陈徽五妻嫁未半载夫亡属纩时即投缳榻下以救解越数日竟闭户缢死年二十有一】郑信官【侯官人许聘儒士赵蓁少颖异四嵗能诵唐人律诗母病革医药不治连刲两股以进得延半月待伯兄归与母永诀人以为孝感及夫殁信官闻讣恸絶矢必殉吞金不死絶食不死竟乗间投缳死殓时喷血被面终不改容见者皆为掩泣年十八】
　　吴氏【名淑鳯闽县人儒士郑国相聘妻夫死讣至遂投缳以殉】
　　郑氏【闽县人林国发妻有周申者强汚不从洁身而死康熙四十年　旌表】
　　郭氏【名元美闽县人儒士林有馨妻嫁未半载夫亡从容就义而死】
　　江氏【名秀荷闽县人儒士廖坤未婚妻性至孝尝刲股瘳父病坤死讣至父母秘不以闻氏侦知谈笑自若家人不之防也一日沐浴闭户亲立遗书于手面冩烈女二字书毕自缢而絶年十七】
　　吴氏【福清人适儒士余嘉谟嘉谟家故贫氏纺绩佐读生一女安宋四嵗而嘉谟卒氏哀恸防絶父母怜其年少且无嗣竟为改配成婚有期氏闻举止如常惟以女托娣姒令善视之家人疑其有异志不之防也忽闭户投缳死后女安宋适何其玫以贤孝闻子孙繁衍多读书登仕籍安宋每忆其母殉烈涕泪盈襟为请余氏宗人立祠祀之】
　　陈氏【闽县鼓山里农家女未婚夫卒女甫十一闻讣遂誓不独生父母以其幼穉不之防也一日自制红鞋又密缝身上衣裳坚固闭户投缳死】
　　林紫宋【闽县太学生黄廷魁妻夫死誓志必殉恐翁姑防之乃佯为无死意越三日投缳而逝】张氏【闽安镇营卒王行未婚妻幼失父母无叔伯兄弟乃归于王依姑抚育成人年十八未完配夫出洋巡哨溺于海氏闻讣絶粒数日又屡投缳姑及隣母防之不得死乃佯为改度防稍踈遂自经死】
　　马氏【名继芳候官举人马尚襄女许聘儒士蓝履升未婚夫卒闻讣絶粒旬余不死复投缳以殉康熙四十八年旌表】
　　汤荷官【闽县人许字儒士周泽泽死荷官闻讣归周服丧孝养舅姑力勤纺绩积九载乃得为夫营葬葬归曰吾事巳毕可以从夫地下矣即于是夜雉经而死康熙六十一年　旌表】
　　郑氏【闽县人儒士林恬仁妻嫁一载夫亡无子氏哀恸防絶丧毕拜诀舅姑父母及诸妯娌从容缢死灵前】
　　吴氏【闽县人林以宜妻夫死痛不自胜越月余竟自缢以殉】
　　齐氏【闽县儒士黄鸿志妻夫病割股请代竟不效氏矢志殉死父母泣劝不从知其志决乃诫以择期结棚氏曰殉夫本分事非以为名也因召所亲遍诀遂于旧嵗合日投缳而逝年二十二】
　　林氏【闽县人儒士施大华妻夫死即欲相从因姑病支床强起侍汤药及姑亡意遂决投缳而死】林氏【闽县人年二十归儒士叶文椐逾年夫卒恸哭数声入房自缢死】
　　郑氏【闽县人儒士张长玑妻姑死夫继亡郑以头触柱众为慰解乃尽弃器物为夫殡殓欲俟终丧尽节父母怜其年少无子促归改适郑欲自杀以见志乃止越两载为夫与姑营葬又为择嗣乃曰吾事已毕可以从夫地下矣遂自经死】
　　杨氏【闽县李文清妻夫卒誓不独生即絶粒投缳死】
　　王正姐【闽县人邹时炜妻合未匝月夫客外殁于宁波讣至正姐矢志必殉佯为无忧戚形暗措衣衾妯娌不及防遂就缢死】
　　林氏【侯官儒士唐道时妻夫死拜耄姑引绳而絶】
　　倪氏【候官儒士林镇妻镇殁氏视殓毕越三日投井而死】
　　陈氏【侯官儒士张允恭妻嫁一年夫殁氏即欲捐生翁卧病在床躬侍汤药翁亡遂从容自缢死】林氏【长乐人儒士陈兆义妻翁任大名县尹结防七旬夫省亲病卒讣至絶粒数日姑力劝之乃强起待夫榇归丧葬礼毕遂投缳以殉】
　　江昭官【长乐人陈志德妻成婚一载夫染疫昭官刲股以疗竟不起族人以俗忌不敢治丧昭官躬负夫尸亲视饭殡殓讫次日自经死年二十一】
　　江月官【长乐人儒士林肇玮聘妻夫死闻讣归林素服哭奠三阅月自经卒】
　　郑辉姐【长乐人许字儒士林日蕙未婚夫卒女闻讣随于次日奔丧哭奠悬梁自尽】
　　江顺官【长乐明经江琳女适儒士王嘉训嘉训卒氏年二十一遂于次日自缢于夫之殡所】林志姐【长乐人夫陈德初未婚身故志姐闻讣归陈拜谒舅姑及哭奠夫灵毕遂自缢殉之】林定姐【长乐人许字陈国华未婚夫卒女闻讣闭口不言夜俟母与嫂就寝起梳洗更衣登楼缢死】林玉姐【长乐人陈于邦妻夫卒氏遗孕在身乃誓曰倘生男为夫抚之女也当不令九原人久相俟未防育一女即从容自经而死】
　　陈蓉姐【长乐人儒士林安哲妻夫死之次日即投缳以殉】
　　王敬姐【连江人归诸生傅岩甫四月而岩卒氏誓不欲生就缳以殉】
　　陈氏【连江人黄金榜妻金榜夭折未有子翁姑谕以祭奠需人不即殉终制三年其母以身尝守节谕之氏曰母寡不死兄在抱也儿奚俟哉遂作诗诀母云儿生半嵗父沈舟母守孤贞备百忧孝养有兄儿已矣从来忠孝难兼优对烛挥毫从容就缢】
　　郑氏【名衷懿连江人受聘于儒士髙擢擢卒女欲归夫家服丧诸亲劝阻私入密室自缢以殉】程氏【名静宜永福人儒士刘熙煇未婚妻闻夫病危即絶粒食讣至缟素奔丧抚尸躃踊勺水不沾唇五日而絶】
　　陈臯使【永福人诸生林有杜未婚妻闻夫讣不食七日奔哭灵几抚棺躃踊遂气絶】
　　朱推使【永福人儒士张大铉妻夫殁无子即欲捐生不忍遽别孀姑勉守至小祥沐浴拜姑与父母及诸亲毕絶粒十日而死】
　　王氏【闽县人许字儒士晁垐垐抱病淹延未娶及垂危女卜日于归躬侍汤药扶抱五阅月不少懈垐死恸哭防絶毁容茹素守夫丧及期不食死】
　　方伟官【闽县儒士张万璧未婚妻璧母死哀恸成疾身亡伟官闻讣遽投缳父母救解又絶粒八日众亲劝不从乃择期归张谒庙拜翁哭奠夫灵自缢而死】
　　林官【适叶敬安未防而敬安夭官即日自缢以殉】
　　陈佳官【侯官人迁居沙县许字儒士叶日炳未婚夫卒讣至女闭户自缢以救免乃毁籹茹素依父母贞守十一载日炳父母俱逝其兄弟知女矢志不移以礼迎归择兄子春城为嗣时方襁褓女哭奠殡所即闭居密室朝夕对木主哭泣虽妯娌罕得见面又六年嗣子已六嵗料能成立即于所居投缳尽节年三十六】
　　林氏【侯官人夫蓝永灿未婚身故氏即自缢以殉】
　　郑氏【闽县周以元妻年十八于归半载夫卒于宁波讣至遂不食妯娌苦劝不从竟投缳以殉】陈浣姑【古田人林曰肃未婚妻夫故欲奔丧殉节母与妹力阻而防之次年值夫忌辰私藏利刃乗间扄户断喉死雍正二年　旌表入节孝祠】
　　何兰官【福清人儒士林胜卿未婚妻闻夫讣乞以身殉父慰解之不从知其志坚乃闻于夫家使迎归既至拜谒宗祊告成妇也遂抚棺恸哭召嗣子嘱以力学从容投缳而逝雍正元年　旌表入节孝祠】
　　林柔官【闽县人许配杨辉祖辉祖殁女闻讣缟素归杨长斋矢志歴八载为夫立后营葬毕遂絶食六日卒雍正二年旌表入节孝祠】
　　何福卿【福清人受聘王元恺元恺卒闻讣即欲奔丧父长澜客外继母谕以未请命于父非礼阻之女屏膏沐絶笑语者久之有富人子密求婚女觉遂闭户投缳继母救之苏泣诉曰儿所以未即死者欲待父归永诀而目瞑也今巳矣请命未能一死犹晚竟搤喉卒雍正三年祀节孝祠】
　　陈氏【名良菁候官举人陈日进女适福清儒士何肇龙未一月而肇龙殁翁姑伤悼恸絶者屡氏吞声饮泣日夜婉曲解劝至五旬丧事毕晨与妯娌谈笑自若旋入帏投缳而逝雍正四年祀节孝祠】
　　蒋苹官【长乐人许字儒士陈可久夫死讣至即日缟素归陈自经而死】
　　庄氏【名琼珂侯官王荷天妻荷天殁于外讣至舅姑以氏有孕秘不以闻使归宁于母家洎次年之三月将归分娩舅姑又止之氏心颇疑产不育心烦意乱梦寐间如见其夫告以死状心益疑急归视则荷天之灵设焉氏抚胸号恸恨死之晚舅姑劝谕不从投缳死年二十七雍正四年祀节孝祠】
　　方祥使【永福人儒士张光斆未婚妻夫死絶粒不食从容拜诀父母兄弟曰人之所以为人者节义也今命薄惟有一死庶无忝所生遂适夫家循次行礼投缳尽节雍正五年　旌表入节孝祠】
　　何琼宋【福清人受聘陈我照夫卒讣至泣曰人生节义为重死吾分也偷生何为乃于夫死之三日素服归陈拜谒舅姑及哭奠夫灵遂自缢雍正五年　旌表入节孝祠】
　　林氏【侯官御史萧震继妻康熙甲寅逆耿变作震潜谋讨贼事泄绞死南闗林氏与妾张氏自缢子庠生梦松妻郑氏真定同知章女亦自缢婢曾氏投井死一门殉节雍正六年冬　赐坊祀节孝祠】
　　杨氏【闽县人方廷防妻嫁甫二日廷防为继母所逼赴水死氏痛夫死非命投江者再遇援不得死日夜哀泣继姑欲夺其志以氏配已所生子廷赓氏不从怒欲鬻之外乡而甘心焉氏苦无依营葬嫡姑毕遂投缳临殁嘱祔葬于嫡姑坟旁乡闾怜之鸠金助殓事闻布政使赵国麟为文赴祭惩廷赓等雍正七年祀节孝祠】
　　黄显姐【闽县林用泰妻泰家贫沾瘵疾氏年二十侍奉无倦容泰卒无兄弟翁年逾七旬病卧六载氏亲涤厠褕复赁舂以供养翁死丐族戚赠棺衾殡翁毕投缳而逝】
　　陈氏【侯官人教谕陈国琦女适王孔玺幼读书知大义事父母孝及归王执妇道惟谨舅王起莘死孔玺贫不能办丧氏撤籹奁佐之居五载孔玺病瘵势不起念年少无出不死无以瞑夫目乃先絶粒二旬孔玺亡吞金珥不即死复自缢者三又以姑与母救不得死母多方谕之终不食仍吞金以亡距夫死十日其处置夫后事及自办棺衾殓葬之具慰安姑与母分遗荆布与所亲毫髪不乱时年二十五】
　　连氏【名徳馨候官人知县连圻女年十五割股以救母病后归儒士陈士镌陈父司训沙县携之学署夫卒视殓毕即投缳柩侧家人救之苏姑乃与同寝处防防备至氏水浆不入口悉取嫁时衣饰散给家中人越六日既成服拜辞舅姑欲就死舅谓之曰节难而烈易所旌者节也妇为其难者氏泣拜曰妇知死而已名非所望也遂乗间入室投缳而逝】
