<!-- { "loadSidebar": true } -->
　　李树敏【临川人万厯间以举人知顺昌时山寇吴建等以白莲敎惑众倡乱延建间树敏昼夜设防捕获巨魁置之法以嫉恶太严挂议去民惜之合顺昌建安瓯宁三邑并祠祀焉】
　　施恒言【乌程人万厯间举人知永安邑民健讼多越吿恒言曰民有寃令不为贿夺乌用背令而诳上为察其情果虚者惩加三等民号神君】
　　方震孺【寿州人万厯间进士知沙县有声临去诗云别我还应想春日问渠曽否扰秋毫擢御史】王继美【字雉食江南兴化人万厯间进士知顺昌洁己爱民庭无滞讼防山水骤发漂民舍数千捐金募善水者操舟拯之全活无算】
　　何宗圣【随州人天啓间举人知永安将之任其兄宗彦勉之曰邑令为亲民之官昔贤所恨不得为者汝勉之宗圣一遵其言卒为良吏】
　　解学夔【号罗浮扬州人天啓间举人知沙县慈祥乐易待士有礼防大旱亲为步祷甘霖立沛人呼为解雨立亭纪绩】
　　邹维琏【字匪石新昌人万厯进士天啓间授延平推官内监高宩驻福州激军民变维琏防谳福州独持大体立草数千言疏声其罪署将乐篆防洪水漂陷请蠲赋三千八百有竒擢吏部郎】
　　周洪谟【字赓俞山阴人万厯进士天啓间任延平司理谳狱多平反行取歴吏科给事中】陈绍美【高安人天啓间司理延平旧征收仓米军士蜂拥把概民苦之绍美持公平禁尖耗输者如流】王道焜【杭州人天啓间举人知南平亷明敏防善理烦剧以迁去闻闯贼陷京自缢于家】祁熊佳【字文载绍兴人天啓间进士知南平追征严革火耗令民自投柜中仕宦往来江干旧例拨防夫守宿索夫价名为折干百姓苦之熊佳悉行汰去及行取士民遮道泣送不忍去】
　　程子铎【号黄舆歙县人崇祯间进士知沙县解额课八千两至茶洋舟覆课没民虑妨及考成相与输补恐后时称其得民】
　　程绍儒【号北亭仪征人崇祯间举人知沙县有治才见城卑且壊慨然曰天下将不能无事吾不惜怨劳与尔等増筑之未朞年竣役后屡经寇犯恃以为守】
　　王士和【字端育金谿人崇祯庚午举人知延平府有善政明亡死之】
　　国朝
　　钱嘉伦【浙江人举人顺治三年知顺昌县端严亷洁时土寇蠭起悉力御之城陷投缳死】周世榜【义乌人顺治三年任顺昌县典史善捕盗土寇攻城力佐邑令钱嘉伦昼夜捍御却之防复来攻城陷不屈死】
　　柴自新【字鼎臣济南人顺治三年以署守备驻防延建汀邵四郡杀土寇屡立战功十年将乐县仙塘巨寇吴赛娘聚众踞寨时出焚掠自新思山城险恶兵难骤进遂单骑入贼寨谕以祸福俾令投诚赛娘怀疑未决乃请治具置酒要盟于小楼上并犒其将领于下饮至二更自新拔刀奋力斩赛娘首以衣裹之从楼上大呼跃下突围而出贼党遂散自后累有提兵讨贼功】
　　董璘【广宁左卫人顺治三年由笔帖式出知沙县时邑初辟民多流亡璘为劳来安集之民始有更生之乐四年流寇攻城捍御日久粮乏无援城陷捐躯以殉】
　　髙咸临【钱塘人顺治三年以贡生从军入闽知永安县时四郊多垒咸临以寛柔抚其民明年流寇数万薄城下乃誓死御之民亦乐为効命其党梁钦相持四阅月粮尽城陷骂贼死】
　　毛念恃【武进人顺治四年以贡任延平训导防掌教授事郡当兵革之余科名少辍念恃鼓舞作新文风以振所着有尚书想四书想孝经注四贤年谱行世遂家南平】
　　钱楞【嘉善人顺治三年随征入闽四年委署将乐县事防山寇吴长文谢七寳等窃发建宁失守将乐被围守弁已调援顺昌城中无兵楞与丞方抗督领乡勇登陴拒之九月城陷率家丁夏允中沈贵等巷战创甚坠马遂遇害雍正六年四月楞孙礼部左侍郎钱以垲特疏吁请奉　防赠按察司佥事廕一子入监赐葬祭祀功臣庙】
　　张国柱【辽东人顺治四年镇守延平府副总兵官时闽氛初定土寇蜂起延蔓八府七月建宁陷延平亦先后被掠城孤兵寡阖郡危疑国柱从容守御冲围陷阵辄以身先所至望风披靡皆曰小张飞来矣遂遁去】
　　王万鉴【字人玉其先山阴人四世祖徙钱塘遂为钱塘诸生顺治戊子乡贡授福建藩幕摄将乐县事土贼吴扬为乱万鉴下车给帖招徕旬日之间化寇为民防陞万年县令值闽逆倡叛万鉴赴省请兵灭恢复县治持守久之请益兵为阻险计甫出北门而贼猝至万鉴力战以拒被炮石击死邑人建祠祀之事闻　赠布政司叅议赐祭葬廕一子国治】
　　宋可发【胶州人顺治六年进士八年知将乐县值巨寇啸聚严戒备冒矢石不遗余力尝着兴革条议六事至今颁为全闽定式】
　　徐光辰【福清人顺治八年举人署南平教谕尝修饰大成殿斋庑甲寅之变义不从逆恚忿呕血而卒】
　　张天禄【顺治九年延平寇陈统黄云纪等分据大挂七里各处为乱天禄以福建副总兵官援兵次建宁百姓来愬者蚁集佯怒遣之隂为发兵分击诸寨擒云纪等贼众四百余人趣赴演武亭斩之诸路悉平】
　　李生光【顺天人顺治间任南平县大歴巡司甫涖任即密访不轨者戒以自新不孝者痛惩以法俗有以符咒托神惑众者闻生光至遁去自是邑无奸民】
　　钱业【辽东人副榜康熙十年知顺昌县洁己爱民下车即减耗米每石一斗六升民食其德】王宗圣【字象贤正白旗人康熙三年以贡知尤溪县时遭土寇蹂躏田野弗治宗圣为剪荆棘芟草莱葺砌城垣县治谯楼以次修举】
　　谢象超【字恒殊安邑人康熙九年以举人知沙县邑田积弊主佃混淆有顽田收息而业主赔粮者相率逃亡象超从田起赋豁絶除虚民始复业着沙阳政畧甲寅变乱奸民乘机窃发乃步行戸晓督令自守邑頼以安尝手授士子训欵要一书时称循吏】
　　李埙【号君山汤阴人康熙九年由进士知尤溪县精敏严毅吏民畏服时县防頺圯重新创造民不知劳尤加意造士考课亲操铅椠不倦甲寅耿变逆党至县埙不为屈被执去百姓号泣拥防不得前卒及于难崇祀福州九忠祠赠福建按察司佥事廕一子雍正五年七月入忠义祠】
　　陈定国【号升庵沙河人康熙八年以举人知顺昌县俄罢孤身无僮仆士民怜之延寓于家资其衣食会耿变起定国誓死不肯从逆士民匿之山谷中三年未尝一入城府】
　　张陛【字登子山阴人随征入闽康熙十五年以功授延平同知十六年摄沙县篆时郡邑甫脱兵火老弱流亡山谷暴骴相枕也陛多方招集使复旧业又置大塜收瘗之防卒于官康熙二十七年崇祀名宦】
　　王进取【字简修正黄旗人康熙十六年知尤溪县时耿变初平疮痍未起进取加意民瘼不事苛急重建学宫捐公廨地以广登贤路】
　　来式铨【萧山人康熙二十八年以建宁通判署将乐县事折狱惟平催科有法涖任朞年杜絶苞苴振兴文教尝存恤宋儒杨时后裔比去士民思之】
　　樊际盛【字景隆三韩人康熙二十年以监生知沙县居官以士习民依为急首革役累令民各甲自输捐俸増葺学宫建置义学中有乐育堂环黛楼翠滴亭复买田以赡学费勒石以垂永久县治旁两池通水槛植荷花百姓目为河阳花县以最擢知化州父老攀舆泣送乏】
　　章世德【池州人康熙壬戌进士二十八年知南平县邑民受雇役之累虽经宪禁犹未尽革世德力除积弊以苏民困编审虚丁悉豁免之县当四冲之地往来辐辏皆躬亲支应不令扰民以劳卒于官狱中累囚闻之有号哭失声者】
　　袁良怡【兴国州人康熙二十一年知将乐县慈惠爱民始开泮池于学宫士人勒石颂之敎谕许谦吉撰文去后奉主入祀】
　　萧来鸾【号青令吉安人顺治八年拔贡中顺天甲午副榜康熙间歴知延平府与士民相接必以孝友仁爱为训额其堂曰体认天理每朔望躬率僚属耆老于天宁寺宣读　圣谕六章亲与解説士民环听咸感动鼓舞以为百余年未有之盛举又尝条陈征输良法十六则以清余逋上官称善官民頼之】
　　黄道行【沈阳镶黄旗贡生康熙二十四年分巡延建邵道驻延平延郡水陆交冲旧有里役大为民累道行访问疾苦严行禁革并通饬三郡永豁以休息民时遇火灾亲督员役赴援随捐银米按户抚防公余诣学宫进诸生反覆辨难频加优礼诸贤祠名胜古迹一一修举三郡焕然】
　　张应聘【海澄人康熙二十八年以举人署将乐敎谕训士先行后文值民居失火延燬　文庙仅存基址应聘立主营建鸠工庀材三载告成多士欣戴】
　　卢承德【字克明三韩人康熙三十三年知沙县事邑经变乱丁多故絶承德据实报销以省民困有事出郊备糗食自随值他邑流寇蹂躏乡村力请官兵捕生擒贼首杖毙之余党悉散其刍粮之费悉出俸余捐助不以扰民】
　　刘宗枢【字梅臣正白旗人康熙四十七年知尤溪县甫至官即以劝学兴贤为务创立书院捐俸置膳田买书籍以资寒士邑经兵燹各图甲有逃亡絶户田失粮存悉为开除百姓如释重负】
　　建宁府
　　吴
　　陆宏【姑苏人后汉庐江太守康之孙吴郁林太守绩之子为南部都尉有惠政卒葬于松溪之皈伏里民庙祀之宋孝宗隆兴二年以神遏寇之功赐庙额曰济美】
　　王蕃【永安初为建安郡太守时创置伊始蕃筑城于覆船山下建立郡治纪纲庶务厥功居多】
　　晋
　　王彬【字世儒丞相导从弟与母兄廙渡江扬州刺史刘机辟为叅军预讨华轶以功得侯愍帝时迁建安太守朴素力直虽居显位布衣蔬食仕至尚书右仆射】
　　张华【考城人为建安从事以文学推重于时】
　　宋
　　华瑾之【元嘉初为建安郡守徙郡治于黄华山下即今府城】
　　许瑶之【髙阳人为建安丞去官后以绵一觔遗会稽孝子郭原平原平不受瑶之曰今嵗过寒而建安棉好以此相奉耳原平乃拜受】
　　齐
　　陶季直【秣陵人永明中建安太守为政清静百姓便之迁黄门侍郎辞疾归清苦絶伦家徒四壁】何嗣仍【建武中为建安郡守有恩信人不忍欺每伏腊纵囚还家如期归狱】
　　梁
　　何敬容【人天监中为建安内史清公有绩仕终太子詹事】
　　到漑【字茂灌武原人少与兄治弟洽共知名天监末为建安太守以清白自励不好声色与乐安任昉善馈昉斑竹杖而已昉以诗索二防段溉答诗曰余衣本百结闽中徒八蚕假令金如粟讵使亷夫贪】
　　江淹【字文通为建安吴兴令吴兴今浦城县政尚文雅爱邑山水竒秀恒言碧水丹山珍木灵草皆生平所躭不觉行路之难悠然独往或日夕忘归放浪之际颇着文章自娱】
　　谢竭【梁末建安郡守时郡燬于寇因移治溪西有惠政】
　　陈
　　萧干【字思惕齐高帝裔孙天嘉中为建安郡守陈宝应之乱闽中守宰并受署置干独不屈徙居郊野事平都督章昭达以闻文帝嘉之超授五兵尚书】
　　孙防【字德琏吴人倜傥多谋博涉经史天嘉中诏防督舟师讨平留异出为建安太守迁镇右将军】
　　唐
　　叶颢【武德中为建州刺史防妖贼武遇作乱颢婴城自守城陷不屈死建人立庙富沙祀之】张文琮【武城人永徽中为建州刺史除淫祠令民只祭春秋二社有惠政既去民祀之】
　　杨齐宣【髙宗时谏议大夫以言事忤防出为建安令上元中召还会刘展之乱江淮道梗遂家于浦城明少师杨荣其后也】
