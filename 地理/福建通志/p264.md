<!-- { "loadSidebar": true } -->
　　施世骠【琅子任水师提督驻厦门康熈六十年朱一贵倡乱世骠闻变集诸将议曰台冦猖獗六七日全郡俱陷此非小敌也今台湾数百艘逃入内地脱有奸徒混迹乗虚鼔煽厦岛一摇势不可制咎将谁执乃按兵观衅而总督觉罗满保羽飞促世骠出师赴澎湖以慰众心迨满保至厦门而世标已登舟出港两日矣抵澎湖与南澚镇总兵蓝廷珍商克复安平计时朱一贵悉众攻安平世骠与廷珍遣将分攻直捣台郡朱一贵等后先就擒世骠即于军中疏平台郡状值南风正驶防书至　阙赐世骠东珠朝防蟒袍异数有加时元凶虽擒余党散匿世骠复与廷珍分遣大兵廓清南北二路以除残孽会风雨大作屋瓦皆飞人民震荡世骠与廷珍终使露立疾作卒于军】
　　蓝廷珍【南澚总兵官康熈六十年台冦朱一贵倡乱总督觉罗满保飞檄召赴厦门商畧机务廷珍以海外豕突残魂必重臣坐镇以安人心消反侧乃遣人陈请满保驻厦门就近督师满保得所指陈喜曰蓝总兵所见事事与吾脗合吾无忧矣遂自会城兼程疾趋至厦而廷珍亦单骑率所部舟师继至满保令总统征台水陆大军赴澎湖防提督施世骠进六月朔出厦门港二日至青水沟时风骤起军士相頋失色廷珍亲自操舟驭风漂至铜山风定由铜山至澎湖世骠大喜与议进兵廷珍慷慨言曰羣盗乌合一攻即靡但其众至三十万不可胜诛以某所见止殱渠魁余令自新且安反侧乃戒将弁无得妄杀翼日进兵廷珍亲率诸将奋击贼众败走克复安平贼复率二万众列牛车夹牌盾为阵蠭拥蚁附复攻安平廷珍督大炮四面环击贼大溃退保府治越数日廷珍督大兵南下复败贼众追杀至茑松溪一贵遁去遂复府治驻万夀亭提督世骠屯扎北较塲分遣大兵廓清南北二路以除残孽一贵暨余党先后俘至台郡悉平】
　　欧阳凯【漳浦人台湾镇总兵官康熈六十年四月台冦朱一贵倡乱旗于南路冈山凯拨官兵前贼势猖獗二十八日凯领众驻春牛埔战连日五月朔贼党数万云集凯奋身血战跃马冲突贼四面围攻势穷力困中鎗坠马贼刃交下截其首去事闻诏赠太子少保予防　赐祭廕子弟一人以守备用】
　　许云【海澄人台湾营水师副将康熈六十年四月台冦窃发云率师赴援镇军与贼战于春牛埔冐矢石为士卒倡刃贼无数复冲阵掩杀至中营埔贼众奔溃次日贼悉众数万四面来攻云跃马陷阵贼不敢逼乃拥众至春牛埔围总兵欧阳凯云分遣游击游崇功督兵往救凯阵亡云孤军无继仍呼劳将卒鼔勇血战连杀数十人往来冲突自朝至日中矢穷炮尽重创遍体坠马步行犹手刃数十贼左臂折乃骂曰吾生不能尽杀汝等死必来殱灭汝贼怒寸磔之事闻　诏赠给拜他拉布勅哈畨世职予防　赐祭廕子弟一人以守备用】
　　罗万仓【陜西人台湾北路防将朱一贵之乱总兵欧阳凯战死府治失陷万仓鼓励将士坚守贼攻北路连发大炮击之仆贼旗贼四面猬集万仓突围拒战兵孤无援逾沟坠马贼以竹篙截其喉犹挥刀杀贼而死妾氏闻兵败亦自经事闻　诏赠给拖沙拉哈畨世袭予防　赐祭廕子弟一人以守备用妾氏　诏建坊旌之】
　　孙文元【云南人台湾镇左营游击台冦朱一贵窃发欧阳凯等战殁贼攻府治文元兵少势孤于鹿耳门内望北叩首毕跃入海死】
　　游崇功【漳浦人台湾水师左营游击康熈六十年领水师哨巡北路洋台冦之乱崇功奉调援同副将许云并力击败贼众闻镇营围急率兵赴春牛埔而总镇欧阳凯已阵殁崇功手持大刀左右冲突杀贼三十余人中鎗坠马死事闻与游击孙文元俱诏赠给拖沙拉哈畨予防　赐祭各廕子弟一人以守备用】
　　胡忠义【陜西人台湾镇标左营守备台冦之乱随欧阳凯率师于春牛埔拒敌忠义冲锋力战中炮坠马死】
　　马定国【陜西人台湾镇南路营守备朱一贵乱攻南路营定国督兵拒守贼势猖獗定国奋力血战势不能支大呼曰我　朝廷命官岂可遭擒取辱遂拔佩刀自刎死事闻与胡忠义俱　诏予防　赐祭廕一子以卫千总用】
　　蒋子龙【闽县人台湾镇标中营千总台冦倡乱随总镇欧阳凯拒敌春牛埔大破贼众次日贼势复张子龙奋身疾战被贼刃断一臂而死】
　　陈元【官人台湾镇标左营千总台冦朱一贵倡乱元率师同本标右营游击周应龙于南路冈山御贼奋力掩击贼败走明日直进赤山又明日贼悉众四面围攻元与鏖战数阵受创被获逼降不屈死】
　　赵竒奉【广东人台湾水师协标右营千总台冦环攻南路竒奉随协镇许云率水师援连败贼众次日贼悉众攻春牛埔竒奉力战死】
　　林文煌【官人台湾水师协标千总台冦作乱文煌随协镇许云率兵援镇军连日力战于山川台文煌冲锋杀贼殁于阵其弟文甲从师亦死焉事闻与千总蒋子龙陈元赵竒奉俱　诏予恤　赐祭廕一子以卫千总用】
　　李茂吉【漳浦人台湾水师协标中营把总台冦之乱茂吉自请为前锋随副将许云率兵援镇军力战于春牛埔为贼所执不屈劝之降茂吉瞑目厉声曰我　朝廷职官岂肯降汝草贼耶举足翻其几案夺贼刀杀贼贼共斮之头破裂骂不絶口而死】
　　林彦【闽县人台湾镇标中营把总台冦之乱随总镇贼于春牛埔贼悉众来攻彦争先临阵死之】林富【长汀人台湾镇南路营把总台匪窃发奉委率兵为游击周应龙前队引路至赤山与贼战贼稍却富乘胜深入贼厚阵围之攒刺而死时有削职把总江先达镇标右营领旗王竒生俱力战殁于阵】
　　石琳【永定人汀州镇标中营把总康熈六十年奉差领汀镇兵至台湾换营适遇台变琳力请助战为贼所围殁于阵事闻与把总李茂吉林彦林富俱　诏予防赐祭廕一子以卫千总用】
　　陈大辇【江夏人字子京康熈丙戌进士初知粤西永安州迁福建盐运分司厘剔鹾政奉委清丈闽田平允得民嵗辛丑台匪作乱大辇督造平底小艘飞渡台港多所裨助寻擢分巡台厦道至则安辑流亡抚绥部落土畨归化者接踵会余孽跳梁未靖大辇悉捕获正法台民始获衽席之安涖任三年以疾卒】永春州
　　宋
　　陈靖【莆田人开寳中任徳化尉防议军事有平贼功后再知泉州详兴化人物】
　　江公望【字民表睦州人进士绍兴初知永春为政明于大体未数月百度毕举不劳而集】林廷彦【字朝美莆田人绍兴间授永春县尉当官俸禄不入私室时草冦猖獗代者畏难不至廷彦独厯四考百姓安堵】
　　黄瑀【字徳藻闽县人绍兴中知永春时因冦乱凋瘵之余首蠲宿负有业去赋存者悉厘正之输赋后期揭姓名于市不使吏胥捕扰凡所聴防摘发如神详福州人物】
　　陈珙【字子重仙游人嘉定间进士知永春值汀冦焚荡后悉心民瘼初朝防蠲租州县皆以窘迫弗克奉行珙独撙节月会杜苞苴之费积钱八千缗以补贷民迁两浙管运卒】
　　元
　　钱宗显【大徳中为永春主簿时上司输箭竹一节十握者三万五千官吏沿例催督地非其产民甚苦之宗显毅然曰害若不除去有遗恨力请除豁邑民欢声动地立碑纪之后陞本县尹】
　　卢琦【字希韩恵安人进士授永春县尹初至任嵗饥发仓赈贷罢横征禁游民不事生业者大得民心仙游冦发遇琦于涂望风罗拜曰此永春大夫也有君如此谁忍负之吾为县官所苦故至此耳琦谕以祸福皆弃刃投槊而散调寜徳县冦闻琦至即遁去时黄巾倡乱应者如响咸相戒勿犯卢使君境有海冦执一渔者诘其所居知与琦隣饮食而遣之详泉州人物】
　　明
　　王巽【洪武元年知徳化县时当兵革后公私凋敝巽至修葺学宫县署建坛壝慨然以兴举废坠为任三年间政平俗化人谓其得安静画一之体】
　　冯翼【徳平人洪武间知徳化县先是邑以抽军故民尽逃移死絶者过半田荒而粮额仍悬百姓赔累不堪翼至廉其详叹曰疮痍不瘳何以施肉哉即以状奏闻诏蠲其税额至今民受其恵】
　　古彦辉【广东长乐人洪武间任徳化县主簿性敏决精于吏事能识大体尽心为民不尚苛察擢监察御史】
　　应履祥【奉化人洪武末知徳化县居官廉谨平恕时邑文运未开履祥劝奨士邑之人士登科第者始多歴官按察使】
　　李青【石城人天顺间知徳化县为政平恕公余尝巡行郊野有不勤农事者召而谕之朔望入学宫讲谕终日无惰容涖任九年士修民劝秩满去士民丐留三年】
　　任顺【常熟人正徳间知徳化县县有曾雕儿好告讦素为民患顺至以徳化之不悛乃置之法恻然遣之曰尔何不为嘉禾而为稂莠乎自是徳教蒸被狴狱空虚】
　　邓景武【徳安人嘉靖间知徳化县县旧无城比年冦警羣结寨于县后大龙黄龙二山景武至为度地营城正南临溪东自龙浔山麓以上环山而北西包大洋山而下达于溪雄视列邑未几吕尚四倡乱后令张大纲慿城为固赖以破贼】
　　柴镳【字仲和临海人嘉靖间由举人知永春始至官即进父老询疾苦邑之转输永寜军者请改轻折价会汀广流冦逼境镳选练乡兵躬擐甲胄自花石岭追至小尤中团凡十余战贼党殱焉又改建邑庠于白马山】
　　吕岳【兴国人嘉靖间任永春训导土贼谢爱夫等瞰邑城初完兵少粮乏率倭屯留湾岳捐俸犒众以死拒守宻遣人约诸寨救应因出精兵杀贼遂解围去】
　　唐文杰【桂林人嘉靖间知大田慈祥恺悌与民休息以不附权要谪去百姓遮道泣留】
　　谢廷训【会稽人嘉靖间知大田留心政务果于兴革邑为驿道所经例有夫役当者輙破产廷训请于当事曰民病未苏重困以役是驱之盗也乃免作新编以谕民造稽册版籍井然不紊】
　　李偕【上高人嘉靖间举人知大田下车捕盗为乱者严治堡堑以威镇之歴任三载俸资外分毫不侵陞太仆寺丞去日民擕金帛为赠和顔慰辞之】
　　周堪赓【字仲声寜乡人天啓间进士知永春县宿尽革讼庭晏如邑有十词九免供之謡以贤能委署恵安忠之人歌曰安得两周公惠永俱防休尝力请增科额二十四人有作人之功】
　　姚迟【秀水人崇祯间举人知徳化县时泉宦势炽泉屯之在徳化者屯丁悉兑势宦收取民不堪命绘图叩阙事下按验迟力为民部折寃状反覆数四痛哭流涕当道感动上其事嵗省额外横索万余金】
　　金丽泽【字石可武进人崇祯间防贡知徳化县精神烱烱頋盻凛然片言洞人肺腑擢漳州同知明亡死之】
　　国朝
　　潘际昌【仁和人随征入闽顺治三年知永春县　鼎革初土冦蠭起为乱啸聚攻城际昌率民兵登陴守御百余日外援不至力竭城陷投井死】
　　胡万鉴【仁和人顺治三年以贡考授通判随征入闽授永春州学司训上冦薄城万鉴率诸生募民兵登陴捍御百余日食尽城陷被执駡贼不屈死之】
　　胡天湛【井研人顺治三年知大田县时盗贼猖獗所在焚掠天湛调拨乡兵悉心防御城孤援絶力困不支至四年十月初八日城陷被擒不屈而死】
　　王宠受【寜晋人进士顺治八年知徳化县时兵燹之余流离未定城邑邱墟宠受力抚凋敝询疾苦防土冦充斥聨络山砦亲为训练乡勇捐俸犒士悉力御之尝举行乡饮酒礼逺近翕然十年以忧去】
