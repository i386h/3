<!-- { "loadSidebar": true } -->
　　苏禄国　在西洋海岛中与浡泥锁里相近其俗山涂田瘠宜种粟麦民食沙糊鱼虾螺蛤煮海为盐酿蔗为酒织竹布为业土产竹布玳瑁珍珠甘蔗旧传其国分为东西洞别有一洞共三洞主不相统属【或云东王为尊西洞别洞副之】明永乐十五年东国王巴都葛叭荅剌与西国王巴都葛叭苏哩别洞王巴都葛叭剌卜各率妻子酋长来朝贡珍珠玳瑁诸物赐赉给赏各有差礼遣回国东洞王巴都葛叭荅剌归次徳州病卒成祖遣礼部郎中陈士启以文谕祭赐諡恭定命有司营葬徳州城北为文树碑墓上以表忠诚仍遣使封其长子都麻合为苏禄国东王次子安都禄三子温嗒剌留于徳州守坟十九年都麻合复来贡方物【贡物梅花脑米脑竹布绵玳瑁降香苏木胡椒荜茇黄蜡番锡】自后遂不复至钦惟
　　皇上御极以来徳化洋溢无逺弗届凡在血气均霑丕冐风雨顺时海波不苏禄国王母汉末母拉律林倾心向化欲修职贡海道未谙会泉州人龚廷防至其地国王即以廷防为乡导充贡使同国臣阿石丹通事杨佩宁等于雍正四年七月初五日赍表文方物入贡廷防故晋江县民遂取道于闽即于七月二十五日至泉州日湖港表章一匣汉字表一折番字表一折表云苏禄国苏老丹臣母汉末母拉律林稽首顿首奉表
　　大清国皇帝陛下万嵗万嵗万万嵗窃臣僻居荒服逺
　　隔
　　神京幸际昌期末由趋觐迩来天无烈风霪雨海不
　　波知中国必有
　　大圣人微臣捧阅厯朝纪事原有觐光之例顿切朝天之诚冀海岛草臣得霑
　　圣朝宠锡以光大前模每与本国甲必丹
　　天朝人氏陈典策图维欲效祖父以输诚复邀
　　圣恩于海峤缘沧溟实阻指南无车道必经由吕宋地方彼与臣世为敌国且思必得熟海之人方能上达愚诚臣正在思念乏人幸有龚廷防自吕宋而到本国询其来由因在未奉禁之前贸易至彼被其狡诈覊留难归故里身系异域心切中华臣视陈龚二人虽为商贾而品行端方又系
　　天朝士庶臣愈加敬仰委以国事臣喜进趋之有人实天假之便也又适去年有商船一只桅舵俱失被风飘至臣国船户林合兴揽儎商人李衡章陈森茂等细验牌照系往海南生理臣念
　　圣朝难商即令陈龚二人引导入港安置躬请我皇上龙体万安通船商贩颂扬
　　皇帝陛下缵承大统德超邃古道建大中万国效诚普天咸庆益信小国向之得享安澜者非赖
　　大圣人治化覃敷无限修阻孰能臻此臣当竭蹷以趋仰酬夙愿今者幸来船指南之有人识重洋别道之可通微臣自慰有志克成但恨年迫于桑榆不得躬叩于
　　丹阙是用遣正使喇嗻禄达臣龚廷防副使巴禄达臣
　　阿石丹奉臣赤心仰陈
　　彤陛敬献本国所产土物珍珠二颗玳瑁十二片描金花布一疋金头牙萨二疋白幼洋布二疋苏山竹布二疋燕窝一箱龙头花刀一对夹花标鎗一对满花番刀一对花藤蓆一对活猿一对聊效野人负暄之意伏愿
　　皇帝陛下念臣部落荒陬民贫国小惟任土作贡表逺人之慕化委质事君比葵藿之倾心倘我
　　皇帝不弃溪毛而小国所产者望
　　玉下颁俾臣蓄积三年庶可复献于
　　丹墀则野莽草僚叨沐
　　恩荣不朽矣臣不胜诚惶诚恐谨拜表以
　　闻那儿阿希儿一千一百三十八年流路加噫打月亦实念日疏总督高其倬檄有司吊进内港安揷具折奏
　　闻奉
　　防苏禄国逺在海外隔越重洋从来未通职贡今输诚向化甚属可嘉闽省起送来京之时着沿途地方官防送应用夫马食物着从厚支给以示朕加惠逺人之至意随遣布政司经歴沈士升伴送进京雍正五年七月奉
　　防照加赏琉球国例赏该国王蟒縀六疋青蓝防縀十疋蓝素縀十疋衣素縀十疋闪縀八疋锦六疋绸十疋罗十疋纱十疋
　　勅内阁撰勅付来使带囘本国正副使龚廷防阿石丹通事杨佩宁给赏防縀罗绢有差俱于　午门前赏给礼部筵宴二次遣囘福州筵宴一次遣发归国雍正十年【缺】月苏禄国王又遣使臣龚廷防至闽具表恭谢
　　天恩另疏奏请伊国逺祖东王巴都葛叭哈剌于前明永乐十五年率眷来朝受封归国归途病故勅葬于山东德州地方所有坟茔经今三百余年废坠已久乞恳
　　圣恩勅所在地方修葺并存留内地看守坟茔子孙恳恩给复赒防礼部遵
　　防行文山东省廵抚确查苏禄国王坟墓子孙并春秋祀典赒给银帛之处山东廵抚岳濬咨称前明永乐年间苏禄国东王巴都葛叭哈剌朝贡归国殁于德州地方命有司营葬赐諡恭定长子都麻合袭封归国次子安都禄三子温嗒剌留于德州守茔其墓现在州城迤北神道享亭悉巳坍坏其子孙袭其祖名分爲安温二姓不通婚姻彼时照丁月给口粮一石各给布花柴薪等物至万厯中年人众渐增始行停止至今德州祀典内尚每嵗额设苏禄国王祭祀银八钱按年奏销现今东王裔孙安汝竒温崇楷二氏老幼一百九十三人俱系苏禄国嫡派子孙列在编氓并前明碑文一道给粮印结五纸呈验覆疏请
　　防雍正十一年六月初十日
　　特允部议令山东廵抚转饬地方官清查苏禄国东王墓址其神道享亭牌坊估计修葺支用正项钱粮额设春秋二祭令其裔孙安汝竒温崇楷二人立为族长看守坟墓并于二族中择稍通文墨者一人照各省奉祠生例给与顶带以奉东王之祀缺出逓行遴补永着爲例
　　【按苏禄国为子种类所居在海山小岛筑外木内石墙垣一道长二里许以作防守聚居不过千人无银钱使用率以布疋米谷相交易来时用南风须五六七等月囘国用北风须十一十二正等月】




　　福建通志巻六十四
<史部,地理类,都会郡县之属,福建通志>
　　钦定四库全书
　　福建通志卷六十五
　　杂纪【祥异】
　　纪杂事于志乘之末如尘加嵩岳雾集淮海虽未有益不为损也宋洪迈采遗事着随笔寿皇清闲之燕阅而善之谓其议论有禆况夫日星之变萑苻之警木石之殊尤虫鱼之怪异以及謡言防语若信若疑骇见竒闻乍明乍灭事繁多难可条品荟而萃之大可知戒惧预不虞小亦借以解颐引为比事取资固不一而足也逸诗曰虽有丝麻无弃菅蒯信夫作杂纪
　　福州府
　　唐大厯二年秋大水
　　建中三年大旱井泉竭疫死者甚众
　　贞元四年军乱逐观察使呉诜大将郝诫溢自称留后六年福建道疫　十三年罢牧马【先是观察使柳冕奏于闽中开】
　　【监牧马至是观察使阎济美奏罢之】十七年剑池水赤如血
　　太和二年福建进瑞粟一十茎
　　开成五年夏蝗疫
　　大中二年七月福建观察使殷俨进瑞粟十茎茎五六穗
　　干符五年十二月黄巢陷郡城杀戮无算　干符间罗源县留钱山上雨钱满山以亿万计树木皆折【郡志云干符中邑人池锡家一夕雨钱数万】
　　景福二年王潮陷福州杀留后范晖【晖为观察使陈岩壻岩卒自称留后】昭宗即拜潮为福建观察使潮卒其弟审知代之
　　干宁四年唐以福州为威武军拜审知节度使　五年福宁黄崎港雷震水中巨石碎之海船利涉人谓审知德政所致号甘棠港
　　后唐长兴三年王鏻僭称帝国号闽
　　晋开运三年丙午南唐李景兵灭王氏
　　宋太平兴国八年二月知福州何允昭献芝二本至道二年诏福建民负人钱没入男女者还其家四月福清长乐雨黄黑豆坚实异常　四年除民岁丁钱
　　景德二年风为灾诏赈之
　　大中祥符元年连理芝生于龙眼树上次年又生于茘枝树是年遣使取占城稻种【宋真宗以福建田多高仰闻占城稻耐旱遣使求其种得一十石以遗其民使莳之今八郡皆有占城稻语本湘山野录】　五年十二月侯官山生芝五十四本闽县圣泉寺生芝十本
　　天圣四年大水有诏赈恤　六年除福州民逋官庄钱十二万八千缗
　　政和二年福清龙首桥溪涨深数丈有鱼腾波浪间没民居数百家【时仪曹林挚与其弟攀挈家寓文兴亭俱没】
　　靖康元年八月福州军乱杀知州事柳廷俊
　　建炎四年诏奉安祖宗神御于福州时御舟航海将避于闽【按鹤林玉露福州啓运宫在开元寺有七祖御像南渡初载以朱辇七乘列于殿庑专差中官主香火节序朝廷遣帅守致祭】是岁建州范汝为作乱福州城中大震
　　绍兴二年饥斗米千钱令宪臣移广东粟以赈　六年春又饥　十八年侯官县竹实如米饥民采食之二十年冲虚观皂荚木翠叶再实　二十年大水入城漂闽侯怀三县田庐宪臣樊光逺不以闻坐黜
　　隆兴二年正月福建诸州地震是年大旱
　　乾道二年福清石竹山大石自移声如雷石方可九尺所过成蹊山之木石如故　三年秋霖雨禾麻菽粟多腐
　　淳熙四年夏大水漂民庐数千家　五年大水漂圮古田县治　十二年饥令守臣赈贷　十四年旱令有司赈之
　　绍熙二年四月霖雨至于五月大水侯官怀安古田闽清官民庐舍俱坏　五年九月雨至于十月　十一年四月不雨至于八月
　　嘉泰二年古田县大水漂官民庐甚众溺死数百人开禧元年旱是岁又大水诏赈之　十四年旱诏赈恤嘉定四年十月福州一夕再火燔城门僧寺民庐千余家　十三年饥人食草根　十七年五月大水侯官甘蔗砦漂数百家多溺死者水口镇民庐皆尽是年秋风大作损禾稼
　　绍定三年蝗
　　端平七年大旱诏州县军旅之后遗骼弃道路感伤和气令有司收瘗之　十二年大水诏赈之
　　宝祐元年旱诏赈之
　　景定四年风十一月火
　　咸淳十年长乐福清大旱
　　景炎元年夏五月乙未朔端宗即位于福州以大都督府为拱殿便厅为延和殿是日有大声出府中众皆惊仆　二年元大将董文炳帅师入福州宋御舟迁于海
　　宋季时昼锦坊有卖米者一夕雷震死其家三人尸上大书九字其文曰□□□□□□□□□【时盗起民贫者买糠充饥见雷文九字人不能辨一老者过之曰但于毎字中直贯一竪则成文矣葢谓米中用水康中用木查也】
　　元元贞二年饥赈粟有差
　　大德六年饥五月丁已赈以粮一万四千七百石至正四年自三月不雨至于八月是年夏秋大疫　六年寇入连江　十四年大饥人相食　二十三年连江县有虎入城罗源县猛兽害人非虎非熊或曰驳马云　是年谯楼鸱尾吐气如雾　二十四年七月白昼获虎于郡城西
　　明洪武元年大将汤和由海道入福州兵不血刃执陈友定归于京师　四年永福贼温九作乱掠乡里有司捕之逃去后复来寇义士杨惟吉率众围获之二十年大旱　二十一年长乐大水
　　永乐十年长乐首石山鸣【防云首石山鸣出大魁是岁马铎及第后六年李骐又及第】
　　正统八年戊辰沙尤贼邓茂七作乱福州山贼攻刼诸县残破罗源古田永福闽清死者不可胜计处州贼复乘乱入连江福州戒严避寇入城者日以千计
