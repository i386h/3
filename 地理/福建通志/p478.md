<!-- { "loadSidebar": true } -->
　　崔氏【蜀郡人封鲁国大夫人知学能文龙溪少师黄彦臣之妻初彦臣娶于陈赠陈国夫人生殿撰愿再娶括苍吴赠吴国夫人生大夫硕御史頴预同朝侍奉彩衣斑斓子壻陈锡亦聨朝缀时人荣之頴偶以公过褫一官夫大责之曰汝在官不懋頴惶恐拜谢预与妇翁谏议陈师锡同僚夫人喜曰汝当知无不言以汝子妇翁为法卒忤蔡京者国太诲之也】
　　陈氏【龙溪许登妻登家世勲裔弱冠未知学陈谏曰席先廕柰何自坠晨星夜烛勤可进德岂但取青紫耶登感其言遂力学充内庠三领贤书绍兴戊辰成进士知兴国州北警渐至陈曰何不赋归来共老此生绳先绪固不在髙官也其审于进退如此】
　　李氏【漳浦人以诗名其姊大李亦能诗相与唱和有汲水书懐二诗汲水诗云汲水佳人立晓风青丝辗尽辘轳空银瓶触破残妆影零乱桃花满井红书懐诗云门对云霄碧玉流数声渔笛一江秋衡阳鴈断楚天濶防度潮来问过舟】
　　王氏【漳浦吴与之母也与为懐安令迎侍官舎日纫缉丝采为女工与即廨中治亭宇植花果以娱母且固请稍暇逸母曰吾少而治之如吾儿治公事之外更复读书何间然也自与初官时即戒以事君临民大节令其勤公洁已移孝作忠愼无贪躁贻母耻辱后为官有清誉于民皆母之力也以子贵封太孺人】明
　　蔡氏【名玉卿漳浦学士黄道周继室也幼读书知大义尝与其姊割臂疗母疾及适道周事姑孝益淹博古今事通性理道周廷枤系狱玉卿寓书谓天王明圣不日霁顔语不及私迨道周出关复致短札云自古忠贞岂烦内顾身后之事玉卿圗之道周既死乃使其长子偕门客之江南得齿髪以归葬北山墓侧虽流离播越不脱衰绖与子侄言不逾阈晩卜居龙潭长斋二十载卒年八十三玉卿善临池代道周作行草几夺眞尝偕北上舟中临卫夫人帖人争以匹锦售之然皆署道周名晚年乃自署亦不轻与人也所着诗文多不自传仅得其寄郑母及愤慨数章　以上名媛】
　　唐
　　林氏【漳浦勤自励妻天寳末自励充健儿随军安南及征吐蕃十年不还林父母夺其志将婚之夕自励还闻之不胜愤仗剑诣之行且至暴雨天晦电光中见道左有空心树入避之少顷闻有呻吟来者惊问之答曰妾林氏夫勤自励从军未还而父母逼嫁我以今夕婚我不从避于宅后为虎所逼至此自励曰我即勤自励也告以巳还及仗剑之故相持而泣顷之虎至自励以剑刺杀虎负林还家】
　　宋
　　陈氏【龙溪人谏议陈师锡之女御史黄预之妻政和间预以直言忤二蔡贬知邠州卒邠距漳万里陈年尚少买舟擕幼扶榇航海而归守志教子后子防孙樵仲櫄相继登科】
　　陈氏【龙溪人年十五父病药弗能疗祷神剔肝以进父食之愈】
　　林氏【龙溪人年十九适于谢逾年而寡以全节终宰赵绛太守李韶碑于墓曰宋节妇】
　　王氏【龙溪苏宋杰妻年二十一而寡父母欲夺其志时已有娠誓曰男女未卜俱当抚守父母怒絶其往来旣生男不归宁者七载孀居夀八十五终其后子孙俱以科第显】
　　元
　　廖氏【魏亦顔妻亦顔本莆人家龙溪未几卒廖年二十四子七歳时宇内驿骚扶姑擕子转徙村落间饥寒不继截髪自誓大德间旌表】
　　林氏【名佛奴龙溪郭德明妻夫死家贫父母欲有他圗不从至元中南胜防作城中汹汹出走或劝林行林曰姑病何行已贼溃妇姑无恙至正间陈友定入漳乱兵执其孙惠林抱持之刀斮其手乃舎之去孀居四十六年】
　　戴氏张氏【南靖吴家妇也戴为伯妻张为叔妻伯卒遗一孤姑谕戴改适坚志不从已而姑卒叔亦卒张母欲令张再嫁张曰向者有姑与叔在足以抚孤戴氏尚不更志今相继沦没诸孤俱幼吾独不能效戴氏乎时元季民丧乱父子兄弟离析而二妇与诸孤相保无恙时谓天实祐节】
　　黄氏【名妙观龙溪蔡安继室至正间安令潮阳便道过家陈友定防漳安被执与黄诀曰生死未知汝可改适黄掩涙答曰烈女不事二夫君何薄妾之甚耶剪髪示安后安果不归妙观以节终洪武间旌门】明
　　黄氏【龙溪陈景育妻年二十而寡父母欲夺其志断髪自誓子国华娶韩氏生子道元而国华亡韩同姑抚育及长娶妇魏氏魏生二子而道元又亡魏与二姑三世一节俱以夀终】
　　黄氏【龙溪康居禄妻夫卒黄年二十六男升方四嵗誓不复嫁奉舅姑鞠孤子节操凛然洪武丙辰夏五暴雨水髙数丈居民漂溺黄升屋呼天水为之杀人以为节母所感云】
　　雍氏【长防黄伯英妻早寡孝养舅姑尝擕男向水磨磨豆乡约以次为序有廖仲后至而夺之麦入磨磨不旋曰水弱也益堰水激之水下如雷不旋如故众惊讶趣弦出麦而下雍豆磨旋如初咸诧为节孝所感洪武间旌门】
　　陈氏【长泰李德渊妻年十九夫殁遗腹生男时舅姑与夫三丧未葬陈艰苦拮据终克襄事孀居六十余载洪武时旌表】
　　陈氏【名贞姐龙溪宋史妻史卒年二十有六姑欲嫁之入室自经遇救不死卒全其节】
　　林氏【名淑清龙溪方本诚妻永乐时本诚以事逮入京死林年十八遗腹生女继祖姑老且病勤劳奉养祖姑殁田产悉为豪族侵夺乃抱神主擕孤女依父母家年七十终】
　　李氏【龙溪王嘉围妻年二十二而寡立夫兄子瑱为后瑱聘吴三姐未婚而病三姐减龄宻梼及瑱殁衰服奔丧时李有疾侍汤药者旬余密制殉衣李稍愈即自缢解缳端立顔色如生时年十八万歴中旌门】
　　刘氏【龙溪王尚友妻嫁一年而寡有卫帅欲娶之刘誓死不移卒贞白一节】
　　凃氏【龙溪王廷思妻廷思父彜孝子也凃事舅姑谨彜教诸孙女他日事舅姑当以凃为法年二十三廷思卒停柩在堂忽溪水涨凃不离柩旁立水中一昼夜巳而水落无恙孀居积泪两眼成疾】
　　陈氏【名俞龙溪凃华妻夫卒男方晬家贫事舅姑尽礼人称节孝】
　　赵氏【龙溪杨常典妻夫殁赵年二十二子幼矢志不嫁流贼邓茂七等沿掠乡村相戒不入其室】顔氏【龙溪举人汪范妻天顺甲申会试范挈顔以行是年塲屋火范与其厄顔求夫灰烬中殓载南还孀居八十余卒】
　　陈氏【名正龙溪人年十八嫁林瑞仪七月而夫卒持丧哀毁防丧明事舅姑尽孝孀守七十余歳终】韩氏【龙溪徐于海妻年二十四而寡生子昱甫七嵗后昱亦夭生孙复死韩氏七十余孤苦无归乡人哀之】
　　张氏【长泰杨佳任妻防夫时年二十三遗腹甫四月泣血不食絶复苏忍艰鞠育后夀至百余嵗】张氏【龙溪蔡邦礼妻嫁三载夫死家贫具甘防奉姑自食麦糜夫族有欲谋害其孤者乃归依母家三十余年以存蔡之门】
　　周氏【龙溪陈子容妻读书知大义年二十五夫亡守节课子俊后俊以贡授博罗训导治间旌门】郑氏【名淑洁龙溪蔡颙举妻夫卒年少父欲嫁之郑出其奁妆衣服尽归于父终身不复归宁】陈氏【长泰苏会嘉妻宣德中夫随使者封彜王溺海死陈纺绩奉姑抚遗孤以夀终】
　　林氏【名淑瑶龙溪贡士庄同妻同赴京卒于途林年二十五子弼仅周歳舅姑有季女赘壻于家偏爱之逼林改适且夺其子乳于他人又虐使独防林饮苦二十余年既而季女及壻皆亡无后舅姑又相继殁弼长受室母子乃即安寿八十有五】
　　王氏【龙溪人漳州卫百戸徐继妻夫亡无子妾钟氏有娠已而生男王抚育之如已出事姑李氏三十余年小心敬爱营葬其家四防嫡庶相守以至没齿子英孙袭职登武科进士】
　　郑氏【龙溪蔡朝静妻年十七夫亡佣织抚孤母隂受人聘郑断指自缢夫女弟救之卒全其节】王氏【漳浦林琥妻年二十七夫亡恸不欲生姑曰髙堂垂白二孤未长死而置此岂谓慈孝乃惟命后夀九十诏书旌门子文贡博士孙楷为翰林检讨】
　　林氏【漳浦凃毅妻年十八夫殁遗腹生男巳而舅姑继亡躬营塜墓孀守六十余年】
　　陈氏【漳浦林聪妻早寡守二子有隣陵轹之归依母兄家母兄劝之嫁不从徙匿荆棘中拾断穗采草根为食长子忽病目陈呼天叩祷寻复初后子成立子孙多以文学甲科显】
　　戴氏【平和张渊妻年二十五夫亡无子舅姑怜其少欲嫁之愤泣赴水以救免屏居一室足不逾阃守节五十年终】
　　李氏【龙溪庄士因妻名淑明夫死不嫁养姑无怠姑殁贫不克葬正统间防掠乡里李衰麻恸踊盗悯之不入其家防平乡人怜其节义助营葬焉】
　　林氏【长防蔡德和妻幼时家称孝女迨归德和家贫忍饥饿以奉舅姑舅有疾隆冬思笋多方供具姑病疟乏薪火以身燠之又病痈亲为吮防及不起泣血防絶后德和非辜罹狱饮恨不食十余日卒夏月飞霜乡人哀奠者数百人】
　　林氏【漳浦举人徐辅妻辅北上道殁林年二十八抚孤藻成人娶妇周氏而夭遗孤栋甫三歳姑妇矢志相依以终嘉靖时建坊旌表】
　　陈氏【名杏姐龙溪黄覃恩妻夫卒陈年二十四继姑逼之嫁夜自经以救复苏遗腹生子舅老病泄痢七年陈躬为浣涤正德丙寅山冦至挥刀斫其舅陈以身翼之臂伤血注神色不变谓贼曰宁杀我勿杀我舅贼义而释之嘉靖间子宗继与侄二人皆为贼所掠陈令人赍金先释二侄次及其子乡人上其事于有司旌之年九十卒】
　　陈氏【漳浦刘养大妻年二十四夫卒遗孤五月欲以身殉诸母以亲老孤幼泣解之会盗起乡人窜匿陈独以死卫夫棺盗亦不抵舎舅姑殁丧葬尽礼其训孤不独任慈曰所以哺子人饴我荼人乳我血后子廷蕙成进士官郎中诏旌其门】
　　郑氏【龙溪顔波妻年少夫亡舅姑殁一门五丧罄产殡葬以夀终嘉靖时旌表】
　　苏氏【龙溪陈汝贤妻年二十七夫亡屡自缢以姑救免守节近五十年】
　　林氏【龙溪郑濬哲妻年二十五寡坚守无二志姑陈年老性躁林委曲承顺孝敬不衰年七十四卒】卢氏【南靖陈文闲妻夫死苦节自持一日隣失火姑柩在堂卢拊棺大恸欲与俱焚火旋灭所居无恙】陈氏【南靖林伏豸妻年二十二寡足不逾阈姑病痈口吮之及舅姑殁家有九丧林拮据万状卒归窀穸年七十余卒】
　　陈氏【海澄林澜妻嫁三载澜卒孤方一歳陈誓死不二事继姑李尤孝时大疫姑染病笃陈日侍汤药未尝离侧姑殁俗忌疫不敢哭陈独哀奠如仪竟与孤子俱无恙以夀终】
　　江氏【海澄人适张思濓濓死江年十八无子而舅姑老忍死事之值倭冦之乱舅絷焉江罄赀赎舅舅免家益贫矢志弥坚抚五嵗侄为夫后舅姑终竭力营葬又营夫塜与已同穴守节三十七年卒】
　　柯三娘【龙溪柯干恭季女也干恭无嗣生三女长次俱适人三娘及笄父为择壻辞曰请终侍养父母怜其志谋里中人入赘三娘曰能分女孝非始愿也囓指出血截髪垢面父母乃弗强及二亲没哀毁尽礼衰绖未尝去身服除年未四十诸母谓曰今可以适人矣三娘泣曰若欲适人适当已久年七十七卒其夕有黑云绕屋之异】
　　黄氏【名瑛玉南靖陈钦成妻年十八夫卒矢志不二孝事舅姑防葬如礼郡给粟帛奨之年八十终】林氏【南靖陈资伟妻夫殁年二十八长男汉甫九月次湍尚遗腹林剪髪誓守二子后皆成立其孙茂馨之妻许氏与曾孙女二姐嘉靖末贼至俱以贞烈死】
　　杜氏【南靖陈江妻年二十四夫亡夫妹亦寡杜迎于家与之同义俱以节闻杜年八十有九】魏氏【海澄黄显妻显临殁魏断指与诀后翁姑俱死于疫躬殓如仪不避凶厉年八十九】
