<!-- { "loadSidebar": true } -->
　　之文其来已久我朝律例于此条虽具载其文而实未尝照此例行者盖有意存焉不可不察载而未用之故亦不可不眀也夫刑法之设所以奉天罚罪乃天下之至公至平无容意为轻重者也若于亲故功贤等人之有罪者故为屈法以示优容则是可意为低昂而律非一定者矣尚可谓之公平乎且亲故功贤等人或以効力宣劳为朝廷所倚眷或以勲门戚畹为国家所优崇其人既异于常人则尤当制节谨度秉礼守义以为士民之倡率乃不知自爱而致罹于法是其违理道而蹈愆尤非之氓无知误犯者可比也倘执法者又曲为之宥何以惩恶而劝善乎如所犯之罪果出于无心而情有可原则为之临时酌量特与加恩亦未为不可若预着为律是于亲故功贤等人未有过之先即以不肖之人待之名为从厚其实乃出于至薄也且使恃有八议之条或任意为非漫无顾忌必有自干大法而不可止者是又以寛容之虚文而转防之于罪戾姑息之爱尤不可以为优恤矣今修辑律例各条俱务详加斟酌以期至当惟此八议之条若槩为删去恐人不知其非理而害法故仍令载入特为颁示谕旨俾天下晓然于此律之不可为训而亲故人等亦各知儆惕而重犯法是则朕钦恤之至意也
　　谕厚民生以感召
　　天和【雍正六年】
　　上谕为政之道以爱民为本爱民者必须厚民之生雨旸时若百谷顺成始可登苍生于袵席然感召
　　天和必由于民情之舒畅而民情舒畅必由于吏治之克修从来言吏治者不外兴利除弊二大端夫利之所在小民自必趋事赴功不待督率而为者为上者不过助力而已至于除弊则小民所不能为之事而耑赖为上之人时刻留心体察破积习以厚民风者也盖地方之害莫大于贪官蠧役之朘削强绅劣衿之欺凌地棍土豪之暴横巨盗积贼之刼夺此等之人不能化导惩戒则百姓不获安生假若为大吏有司者图寛大之名沽安静之誉于贪官蠧役则庇防之于强绅劣衿则寛假之于地棍土豪则姑容之于巨盗积贼则踈纵之虽在已无残害百姓之实迹而留此害民之人令百姓暗中受其荼毒无可控诉古人云养稂莠者害禾稼惠奸宄者贼良民如此则民气何由而舒
　　天和何由而致乎天以牧民之任授之君臣而百姓又复敬谨尊奉胼手胝足竭力输将以事其上为君臣者当共思之受
　　天之恩奉
　　天之命食民之食衣民之衣而乃怠忽优游不能锄奸禁
　　暴置民间疾苦于度外上负
　　穹苍下负百姓诚天地间之大罪人矣大可畏也岂但天理有所不容即清夜扪心当如何之愧怍有牧民之
　　责者各宜抚躬自问时加警省钦哉慎之勉之
　　谕晓盗贼自新【雍正六年】
　　上谕为治莫要于安民安民莫急于弭盗诚以盗贼者民生之大害奸宄一日不除则善良一日不获宁居也朕夙夜孜孜勤求治理无时不以安辑万姓为念岂忍沽寛大之虗名姑息养奸以贻害吾善良之赤子乎迩者各省文武大吏亦知仰体朕懐严缉盗贼之踪迹穷治盗贼之根株如浙江总督李卫江南总督范时绎将数十年之大盗积贼悉行拿获而究问从前则供出刦财害命之案不可胜数似此狡狯渠魁尚不能逃于法网则凡为盗贼之人其可不知悔惧乎朕念为盗贼者前此之愚顽皆自防于死而不知而今此之穷蹙又将兾于生而不得辗转思维深为不忍因是特颁训谕指示迷途而望其自新欲其悛改朕心亦良苦矣凢为盗贼者皆吾民也为吾民则保防之惟恐其不周为盗贼则惩治之惟恐其不速尔等试思之同生天壤之间同处升平之世乃不肯为国家爱养之良民而甘为国家诛殛之匪岂非自作之孽更复何所归咎乎而为盗贼者毎借口于饥寒所廹计出无聊夫虑饥寒者谋生之心也而为盗贼者取死之道也以求生之心而趋必死之路虽在下愚不应出此凢能为盗贼之人必非老弱残废之辈可知矣有可用之膂力有可用之心思若务农耕种负贩佣工即可为糊口之计或入营食粮当差効力且可为上进之阶宇宙间谋生之人百千万亿而谋生之防亦甚多端奈何不效法众人之所为而作此丧心昧理违条犯法至恶至险之事乎盖由此辈或游手好闲安于逸乐或赌博纵饮荡费家资或好勇鬬狠习于非为一旦困乏穷苦利欲薫心遂生杀害刦夺之念以为昏夜之间无人识认未必即被拘执而受刑戮也不知一案败露则众案皆难掩蔵一人被擒则伙党皆难隠匿往事俱在岂不闻之乎且各人赀财皆有定分岂有他人之财可以强夺而能安享者乎生死至重人命关天岂有他人之命可以伤害而不抵偿者乎眀有国法幽有鬼神宪典常刑之必无可宥循环报应之必无可逃是知杀人者即尔等之自杀其身夺人者即尔等之自夺其食也盗贼若肯为善良必不致于饥寒而死以视盗贼之身首异处肆于市曹桎梏囹圄伤残肢体父母妻子迁徙流离闻者见者皆切齿痛恨果何得而何失孰危而孰安乎谚语云蝼蚁尚且贪生若辈以强健有用之身甘心显戮汚秽贱辱名为凶徒是人之智并蝼蚁之不如岂不大可悲乎朕心恶此辈之肆行不法又悯此辈之愚昧无知恐从前曽经为盗贼之人自觉罪戾难逭追悔不及徒甘诛死而无自新之路为此详加训谕特施法外之仁许其自首免罪凡各省盗贼未经缉获到官者其中为首造意及伤害人命之犯若自行陈首朕酌其情稍可原者量从寛减若被人引诱廹胁跟随为盗之犯自行出首则将伊应得之罪悉行寛宥俾得改除旧恶永为良民受国家惠养之泽倘仍前执迷不悟希图幸免是若辈罪孽重无福受朝廷之殊恩朕亦无如之何矣若此防既到之后而为盗贼者不行自首其有已经自首免罪之后而复为盗贼者定行加重治罪倘有不肖官员因盗案不结有碍考成贿买无赖之人冐认为盗自行出首以图销案者一经察出将贿买之官及代认之人俱照强盗例即行正法着在京在外之地方大吏通行所属俾逺乡僻壤之民共知之
　　谕耤田不必拘方隅【雍正六年】
　　上谕据福建巡抚朱纲奏称各省举行耕耤典礼一案于雍正四年钦奉谕防选择洁净丰腴之地建坛置田照例举行又于雍正五年接到部文颁发仪注内载耤田应在东郊但闽省州县前此已建之坛已置之田有不在东郊者今若悉令更改而地势各有不同或依山濵海甚有难于办理之处为此奏闻请旨等语朕查礼部所议耤田仪注引礼记天子耕于南郊诸侯耕于东郊之文是以将各省耤田议于东郊建置此礼部识见拘泥之处夫建立耤田必在郡邑近城之地而各郡各邑地势不同其城东一面或依山岭或近河渠未必俱系平壤即无山水阻隔亦未必俱系洁净丰腴之区安得以诸侯东郊为比而令地方有司难于办理乎况已建之坛已置之田又令迁移他所不但耗废更张亦大非敬谨防诚之道朱纲所奏甚是闽省已设坛田不必更动其他各省想与此相者正复不少着将此谕旨通行各巡抚晓谕所属知之
　　谕闽广正乡音【雍正六年】
　　上谕凢官员有莅民之责者语言必使人人共晓然后可以通达民情熟悉地方事宜而办理无悮是以古者六书之制必使谐声防意娴习语音皆所以成遵道之风着同文之治也朕每引见大小臣工凡陈奏履历之时惟有福建广东两省之人仍系乡音不可通晓夫伊等以现登仕籍之人经赴部演礼之后其敷奏对扬尚有不可通晓之语则赴任他省又安能于宣读训谕审断词讼皆历历清楚使小民共知而共解乎官民上下语言不通必使吏胥从中代为传述于是添饰假借百弊丛生而事理之贻悮者多矣且此两省之人其语言既皆不可通晓不但伊等历任他省不能深悉下民之情即伊等身为编氓亦必不能眀白官长之意是上下之情扞格不通其为不便实甚但语言自幼习成骤难改易必徐加训导庶几历久可通应令福建广东两省督抚转饬所属各府州县有司及教官遍为传示多方教导务期语言眀白使人通晓不得仍前习为乡音则伊等将来引见殿陛奏对可得详眀而出仕地方民情亦易于通达矣
　　谕截浙漕闽省平粜【雍正六年】
　　上谕闻今岁福建地方有数县雨水畧少秋成未必全收闽省地狭人稠每年米谷不无借资于隣省今既有少雨之处恐眀春米价腾贵不可不预为筹画着将浙江漕粮截留运送以备闽省平粜或十万石或十五万石或二十万石着浙江总督李卫防同福建督抚酌定数目若干并如何运送接运之处俱着两省督抚速行妥议办理
　　谕确查归公欵项【雍正六年】
　　上谕论语曰百姓足君孰与不足朕宵旰孜孜惟以足民益下为念是以各省逋赋则蠲至数百万每年正额则免至数十万凡兴作工程俱支国帑偶逄旱涝蠲赈兼施此中外所共知共见者乃迩年以来各省督抚等有以地方旧有之项不敢入已奏请归公者比时陈奏之际似出急公奉法之心今细加体察此等欵项多系地方相之积弊历年未革之陋规不取之于民即取之于国者一种欺世盗名之督抚往往奏请归公以博清防之美誉更有本系一己之赃私入己槖又恐败露不敢私吞不得已而奏请归公以盖前愆又或囘防前任之员而奏请归公以掩其短则是诸臣欲沽一己之名欲逃一己之罪而巧借奉公之说为此遮饰之计也着各省督抚等悉心确查若无碍于国无碍于民可以归公之项则将縁由备细声眀具折陈奏朕批示其有上窃之于国而下取之于民者则应永行裁革不许借归公之名以遂其私心而掩其积弊如有仍蹈旧习者经朕察出定严加处分
　　训勉诸臣【雍正六年】
　　上谕大凡为臣者必以报称君上为心而不得有瞻顾身家之念从古圣贤之所以教忠皆是道也盖在平时则正其谊不谋其利眀其道不计其功孝弟忠信一一皆尽其实而不可有一毫之虚假及乎居官则国尔忘家公尔忘私尽屏其偏陂党同之习悉去其沽名市惠之念此之谓实心任事而智名勇功于是乎出内不欺衾影即外不愧大廷矣夫臣下之用心在上未有不烛照其微洞悉其隠者古之良臣有嘉谋嘉猷则入告于内而顺应于外其诚意之交孚何如其恳挚茍或挟诈任术饰貎修文隠微有潜伏之私则必不能忠敬以事上而上有不知其情伪者乎凡学古入官者宜矢之以至诚将之以笃敬秉虗公以揆大中之则务正直以遵王道之平存忠君为国之实心务立身行道之大本以此自勉更以此交勉则可以成眀良一徳之盛矣
　　谕内外臣各举人材【雍正六年】
