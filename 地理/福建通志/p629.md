<!-- { "loadSidebar": true } -->
　　李东阳木绵庵【多寳阁中懽不足木绵庵前新鬼器裂胸拉胁安足论天下苍生巳无肉君王不诛监押诛父讐国愤一时摅监押死死既不灭元城使者空呕血】
　　徐渭延平津【碧火吹云煆山紫尤溪矿絶干将死空令精气閟丰城石函忆杀延平水司空臂上青丝断秋雨生愁别雷焕从此深潭不敢窥九峯青处摩寒电春雨桃花急鸣峡孤螭夜梦雷家匣谁教经过值有情那得长随君佩身为龙为剑非二物或合或离何所因客于吊古不可测浮天鉄母惊湍织光怪千年犹惑人风云欲作当时色】
　　孙昌裔玉融城歌【鲸鲵往嵗腥风煽沿海波涛血流茜玉融城郭如棘篱萧条林中巢春燕承平日久雀处堂履霜未雨谁先见丁侯治行推神明郊村月上鸡犬寕苦节共知心似水忧民赢得先星登陴考度劳皇恤力采舆谋为改筑百世方知保障功一时寕但歌皤腹岧嶤新城劈山起绵亘连云截海水使君不费一寳缗百雉翚飞五旬里岩梯石栈势嶫居然天险从兹设峯列剑防防金汤蜃吐楼台衔粉蝶形胜峩峩峙溟海使君名与城长在尸祝应同畏垒思阳金预启南牀待使君胷中富甲兵防看麟阁书勲名丈夫竒畧故应尔何但区区百里城】
　　谢肇淛逰宿猿洞【城南怪石髙虎踞春草累累长新墓薜萝无主洞门扃曾是先朝宿猿处湛侯当日拂衣归卜筑喜就城南陲菡蓞香风随钓处荔枝寒影对僧时干旄动枉刺史驾苔壁尽勒词人诗苍苔满目空延眺荒骨逰燐夜相照一片孤城有鸟啼千年古洞无猿啸我来剔藓辨遗文正值春初山吐云风流文采知何处白杨萧萧那忍闻】
　　瑞岩寺【城东十里皆海色合沓羣峯散空碧千村岛树瘴烟青一片梨花晓云白晓云防雨东风冷厯尽平畴复髙岭曲涧时闻暗瀑声小桥斜度行僧影琳宫碧瓦敞诸天法堂流水环平田半藏金经残贝叶千年石柱绣苔钱万竿寒玉大如斗老榕盘空根未朽四围山色倒溟蒙坐觉清凉逺尘垢春日迟迟暧不流娇丝急管调箜篌红妆一曲浮云卷落叶瑟瑟疑髙秋秋去冬来旦复暮富贵还如草头露髙歌痛饮骑马归暝鸦啼上冬青树】
　　送练中丞遗裔归家并序【金川门之变练公子寕以御史大夫抗节死阙下阖门荼毒独有侍媵抱匝嵗子匿民间得免展转入闽为人佣保六世孙绮者为新寕陈孝亷所立掌书记万厯戊戍孝亷计偕入浙有江右杨生应祥同舟先一夕生梦练生持刺谒己心异之比入孝亷船见书记侍侧雅晳不羣指问何姓答曰姓练生心动叩之曰得非吾里练中丞之后乎绮不应涕泣满靣生益惊骇穷诘之具得其状亟以百金为赎孝亷不受遣绮绮不肯行曰以死殉国人臣之行且九族赤矣归将何为生益贤之归家具白于官当事者以币来聘授以布巾俾奉公祠官为置田庐百畆一时闻者莫不叹息泣下以为天道有知云　燕山日黒黄尘起金川门外鼓声死长乐宫为瓦砾塲殿庭血流成海水御史大夫练子寕手持三尺干雷霆覆巢自分无完卵一门百口归防防事去人忘三百载芦荻萧萧余故垒长陵松栢巳十围孤臣遗骨今安在钓龙台下今可楫新寕城东山嶫灌园谁能识法章佣肆犹堪藏李爕一日天回地转时千金购出练家儿若敖之鬼终不馁行路闻之皆歔欷我登钟寕山遥望石头城寕为孝儒死不作陈瑛生为君慷慨终一曲悲风飒飒江波緑】
　　徐大王峯观仙蜕【武夷山髙髙接天武夷溪清清且鲜三十六峯九曲水魏王曾此朝羣仙大宴曽孙罗彩屋奏罢人间可哀曲凤管龙笙杳不闻浮生一梦成蕉鹿大王峯势何岿哉丹梯百折通崔巍仙人一去不复返蜕骨千年犹未灰区区遗蜕成何用宻闭虚岩秘深洞沧海桑田忽变更玉函金槥应移动惟有当年身外身金丹一粒能千春长生自古无灵药不死元来有谷神吾生本是朝元客暂谪尘縁迷火宅白雪时时洒玉楼丹罏夜夜流金液借假修真炼九还更从一窍覔元闗返将神气虚无里抛却骷髅天地间君不见海上三山髙拱峙争传此地钟灵閟徐福寻真去不归方知不在神山里又不见西方王母下瑶池青鸟传书绛节随集灵台上无消息始信仙真非在兹世人莫叹仙凡隔凡人皆可登仙籍勿防硃砂与水银休行运气兼调息回望山川故宛然更期此处上升天一朝粉碎虚空后元化班聨十四仙】
　　赖世隆九龙行【九龙之险无与比江淮河海风波耳岂如此水怪石多朝夕无风波自起天开地辟几春秋何人作俑先泛舟畏途一开不可塞至今来往行人愁忆昨乘槎秋潦竭清流掉至龙头歇朝来减载覔担夫舟中无物轻如叶舟头夹起防波篷左右绊索俱新防舵师不敢自放去别寻本土人梢龙宰牲酌酒龙王庙拜祷龙王求好筶祭罢潜身急上船相戒舟人莫言笑一篙撑入碧潭心中流喝采呼神明遥看龙下浪花滚喧天万壑春雷鸣青山两片开图画银河一道当中泻楂牙古木遮云霄天日无光昼如夜峡口初过苐一龙禹门三汲髙更雄船从天上跌落地回头白雪翻晴空苐二龙中长且大狂澜骇浪奔澎湃梢呼舵应疾若飞生死须臾不停待三龙才过四龙迎满船浪入舟人惊欲寻小径自逃死倚天石壁难飞行五龙曲折忧回舵六龙峻瀬防危祸乱涛势合如山来船行水底钻将过岭下担夫巳度矶息肩沙上多时行近溪村日将昃停桡装载具午炊暂时苏息难久驻龙上梢公别我去急流数里至七龙俗传压怪留神踪莫言此龙作易与前后覆溺在眼中八龙﨑岖犹可畏浪髙石大难回避九龙出匣到安沙船内人人皆贺喜维舟上岸扣溪邻典衣沽酒如更生斜阳无事同畅饮梦防夜半犹频惊】
　　杨泽麟峯【燕溪北来九十里麟峯突兀凌霄起天公地母萃精灵鬼斧神锤破渣滓雕琢三洞真絶竒琪树瑶花生紫芝仙宫佛殿在人境瀛洲阆苑徒言为第一洞中寛十丈髙顶团团覆釡様观音罗汉由淳熈金容玉骨慈悲相洞门小阁与云齐俯视髙山头尽低八洞逹坐天上灵氛日映成虹蜺摸萝縁磴寻二洞古怪崚嶒妙难讽当门两石如磬悬朽节黏连欲摇动倒垂数笋形查牙定光睡影浮素砂龙井深藏莹明镜祛妖愈疾同胡麻苐三小洞近佛殿推抚槛对人靣古碑一道犹可观谈经説法神通现是时八月寰宇清飘飘两袖凉飚轻载拜嵩呼为尧祝万年寳厯传皇明】
　　黄裳采蕨行【皇天养民山有蕨蕨根有粉民争掘朝掘暮掘山欲崩救死岂知筋力竭明朝重担向溪浒濯彼清泠去泥土夫舂妇滤呼儿炊饥腹虽充不胜苦棠隂诸公知不知朝夕思餐醲与肥赈饥无策未足怪胡忍剥我民膏脂嗟余忝为斯邑宰致民多饥欲谁罪见尔奔波心甚惭立马无言颡生泚但愿皇天怜尔苦五日一风十日雨雨顺风调五谷登蕨根满山长不取】
　　林魁秋日泛南洲【年年八月秋风清舟人理棹江天平葛巾登舟凉满襟咫尺如渉银河深青山防防海口没白露双双草头立渔舠放浪风叶轻科头黒背无姓名问水族物诧所得笱里秋蟳螯似防其余钓户随烟雾短棹回樯无定处当家生理言语疎似与人间不通路波中风景玩不足更舣晴防歩寒緑长堤宛转蛟龙蟠秔稻芃芃云雾蹙野人靣目无他异水鸟沙鸥不相忌翠羽舷前作对飞白云扇底迎人戯古云海水为桑田足踏平地非然穷天极地理难索眼见烟波化阡陌君看此水化平田此田化水知何年造化有常难自久百嵗人生复何有】
　　屠隆为史使君题太姥山【闽南海气何盘回结秀太姥髙崔巍山桥甫上辄陡絶天风蓬蓬吼晴雷崖穷路转不可极忽讶谽谺石扇开仰视空明追一线涌出片片层云来磴道险仄不容足天隂石滑生寒苔断崖缺处见堂户垂萝掩覆长松树落日山深有鬼啼空门嵗逺无僧住林存虎迹兽犹惊井吐龙涎水尽腥峯排突兀逾千尺空嵌玲珑凿五丁芒鞵行抵国兴寺丰碑磨灭祥符字寳相堪嗟香火殊雕楹尚拟皇居丽东走遥临万丈潭窅深定有虬螭睡寒泉厯厯鉴须眉飞瀑时时溅衣袂絶顶夜宿摩霄空呼啸真疑帝座通金尊且吸星河白银界初吞海日红南来五岭凭陵外东去诸峯指顾中春秋寒暖须臾变髙下隂晴逈不同吾闻太姥主名岳尧时得仙启闗钥朝逰昆阆暮蓬莱来往笙箫控鸾鹤兹山合是神灵都阙牧容成此炼药史君丰骨本仙仙五马専城出守年天教太姥属封内应与名山旧有縁绛雪神丹传玉札防云天乐侑琼筵我欲寻真来采药解衣烂醉卧其巅】陈椿暮春湖心亭集同社诸子【西湖一望何寥廓太守严髙往年凿秀色平分瓯冶池晴光倒浸无诸郭澄澜髙阁郁崔巍画栋朱对水开兰浆藏回岸曲菱歌疑自断桥来岧嶤乌石天边起粉堞森森还百雉三竺霏防翠霭中五城彷佛丹青里阁道遥连大梦山层峦飞瀑响潺湲山中胜迹多磨灭山下逰人空往还朅来狎客当清宴风送湖心云几片丽藻争夸邺下才新知并属吴中彦可怜江国春欲残飞花落水湾相逢且尽杯中物莫遣分携兴味阑】
　　国朝释超全武夷茶歌【建州茶始丁谓贡小龙君谟制元丰勅献宻云龙品比小更为贵元人特设御茶园山民终嵗修贡事明兴贡茶永革除玉食岂为遐方累相老人初献茶死为山神享庙祀景泰年间茶久荒喊山嵗犹供祭费输官茶购自他山郭公青螺除其嗣后岩茶亦渐生山中借此少为利往年荐新苦黄冠遍采春芽三日内搜尽深山粟粒空管令禁絶民蒙惠种茶辛苦甚种田耘锄采摘与烘焙谷雨届期处处忙两旬昼夜眠餐废道人山客资为粮春作秋成如望嵗凡茶之产凖地利溪北地厚溪南次平洲浅渚土膏轻幽谷髙崖烟雨凡茶之视天时最喜天晴北风吹若遭隂雨风南来色香顿减淡无味近时制法重清漳漳芽漳片标名异如梅斯馥兰斯馨大抵焙时香气中笼上炉火温心闲手敏工夫细岩阿宋树无多丛雀舌吐红霜叶醉终朝采采不盈掬漳人好事自珍秘积雨山楼若昼闲一宵茶话留千载重烹山茗沃枯膓雨声杂防松涛沸】
　　潘耒宿天游作【夙闻天游竒今识天游路胡麻涧里曲磴藏仙掌峯巅阁露地髙复在山中央俯看羣岫儿孙行九曲溪边尽萦折三台峯对无低昻我来恰值风日美落照层层见苍紫须臾晧月行空天白浸千岩净如水地主好事携尊来一扫万古尘襟开濯魄水壸不知冷天风载我浮蓬莱欹枕不成寐喔喔天鸡声披衣推户翫落月寒烟漠漠埋山平鸿蒙天地不辨色但闻溪滩流水鸣琮琤东方日髙岚气伏渐渐峯尖露防緑忽浓忽淡鲛绡横乍开乍合波浪蹙饭罢逰云始尽除山川掲露转清臞佳士弹冠新沐后美人栉髪晓妆初六六竒峯甲闽峤兹逰登阁领其要四时明晦总相宜雨岫晴峦尽灵妙云海今朝成大观何当终嵗此盘桓未饮刀圭先换此身已在白云端】











　　福建通志卷七十六
<史部,地理类,都会郡县之属,福建通志>
　　钦定四库全书
　　福建通志巻七十七
　　艺文【十】
　　诗【五言律】
　　唐髙适送郑侍御【谪去君无恨闽中我旧过大都秋雁少只是夜猿多东路云山合南天瘴疠和自当逢雨露行矣慎风波】
　　薛令之太姥山【扬灵穷海岛选胜访神仙斧巧开凿仙踪常往还东瓯防漠外南越茫间为问容成子刀圭乞驻顔】
　　欧阳詹舟中对月寄姜相【中宵天色净片月出沧洲皎洁临孤岛婵娟入夜流应同故园夜独起异乡愁那得休蓬转从君上庾楼】
　　皇甫冉送韦判官【孤棹闽中客双旌海上军路人从北少岭水向南分野鹤惊秋别林猿忌夜闻汉家崇亚相知尔逺邀勲】
