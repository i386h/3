<!-- { "loadSidebar": true } -->
　　呉时昭【字以徳候官人嘉靖癸卯乡荐知琼山县天性孝友兄弟五人食指数十同堂会食宦业薄凡婚嫁殡葬咸取给焉晚年与仲兄时钦怡怡相对家庭雍睦称为徳门后时钦子万全令旴厚视同堂不异时昭云】
　　叶广彬【字大宜福清人少聪慧日记万言精举子业以亲老辍学治田园为菽水供诵读不废经史百家下及阴阳术数靡不深诣父母殁搆永望楼终慕轩以志自号月窓晚年与素心友结社谈诗以子朝荣赠知州以孙向髙赠太子太保尚书大学士】
　　陈谟【字继显性至孝竭力养志父侨好施谟皆先意而行父没号恸哀毁结庐墓侧数有虎卧庐外昧爽起拜坟虎始逸去如是者三年嘉靖中直指李元阳旌曰孝行之门】
　　赵璧【字希和候官人嘉靖戊午乡荐抚弱弟奋躬督教之奋后登第官督学以病归璧亲调汤药奋卒抚二孤过于所生不上春官者十年后于道中闻奋长孤殇悲痛而卒士林哀之】
　　杨一谟【字世文闽县人嘉靖乙未进士歴贵州布政司左防议乞归养晨昏问侍孺慕不衰亲卒刻木以祀以哀毁卒雍正六年祀忠孝祠】
　　郑静夫【闽县人少孤嘉靖间倭冠入境静夫弃二子挈神主负母避山中遇贼索金见空囊欲杀其母静夫泣告母老且病杀我足矣贼刄其右臂臂防神主堕地犹以左肱卫母族人收瘗之】
　　张天极【字于北候官人父领课铁输京师死郡人藁葬之天极昼夜号泣徒步京师函父骨窘不能归会王应时擢江西佥事乃代携还捐金葬之天极终身茹蔬卒】
　　郑天挺【闽县人母丧在殡倭至天挺守柩不去贼索金天挺拜且哭曰家贫安得金所不去者母柩耳贼杀之并焚母柩】
　　陈见【福清人嘉靖丙午乡荐倭攻县见率家僮御之不克与训导鄢忠涵俱遇害】
　　林廷兴【字志古福清人习骑射精韬钤嘉靖乙夘倭防海口乡民惊骇无措廷兴率众防桥逆战手刄数十倭贼退巡抚具书币请为先锋与指挥童干震分兵两翼追斩倭首二百余级倭并力合围廷兴率数百众扼之自辰至午力尽师溃犹挥戈入阵连杀数倭竟与干震同遇害诏赠武畧将军予祭官其子】
　　谢介夫【福清人好勇任侠嘉靖中倭防海口介夫与指挥秦经国邀击屡有斩获倭防省城日暮酒酣投戈熟寝介夫结死士欲夜袭其营巡抚阮鹗意在和倭乃痛棰之介夫既挫居民虽得贼首无敢报者鹗以逮去有司复遣介夫帅兵追贼力战援兵不至遂遇害】
　　夏叔慎【福清人嘉靖戊午倭变县令罗向辰檄为千夫长募兵守城屡获首功庚申倭踞邑之江阴叔慎率部兵偕侄子同男子国仆伍二等二百余人渡江决战俱死于阵兄叔谨应募谕贼不屈亦遇害邑人哀之立祠以祀扁曰义烈】
　　林大有【永福诸生嘉靖间倭防县大有偕县令周焕坚守南门血战死祖母王氏年八十二父训从父谏弟大学暨僮仆数人同日以殉】
　　薛伯康【福清人父殁庐于墓左病创匍匐入城购药是夕风雨大作曰空山火絶如穴傍狐兎何其妇感夫意冲泥至墓所续膏以归折墓木一枝以报木系异植非山中常产者嘉靖间邑令陆从大异之为文以记】
　　陈继思【候官人嘉靖末倭防至乡人皆走匿继思以二亲老独侍不去防怜而舍之甲午嵗大祲悉散所储赈给尝路拾遗金候三日无索者乃捐施贫乏卒年近百嵗子学麟有传学伊官御史迁副使】
　　林向荣【字子灿闽清人父蚤世嘉靖末倭掠闽清荣与母逃匿贼杀其母荣伏尸且哭且詈贼并杀之时年二十】
　　王梦麟【字维振闽县人父子聪遗四弟贫且穉梦麟舌耕哺之譲宅诸弟躬僦敝祠以居举隆庆顺天乡试官桂林通判】
　　林贞胜【字益甫闽县诸生游南雍授都城厢使孝谨有大节父疾吁天请代母患眼亲防其翳为伯父后生事死葬无异所生溽暑设浆于门嵗祲设粥于道凡津梁道路之倾圯者靡不捐葺博洽能诗文所着有益甫集】
　　董世道【字克济闽县人少贫节缩治生乆渐饶给与兄子中分田宅凡族姓不能婚葬者周之居濒海屡燬于倭世道捐赀城其地立平籴法春夏出粟至冬收获率免其息道拾遗金候其人还之贫而负责者捐弗取见流殍輙为坎王参政应钟作传纪其事】
　　林宅贤【闽县庠生事父母孝家贫教授里中兄有狂疾家人幽闭之宅贤輙出兄与共饮食兄食已乃去生平无怒容人有非理宅贤见之色微荘乡人輙訾曰汝见怒于林君足耻也】
　　郑云镐【字周卿闽邑诸生为伯父坦后事嗣母邓氏孝谨无异所生殁犹孺慕不衰本生父卒上书学使请终丧弗许登隆庆庚午乡荐守连靖二州有防声官终益府长史】
　　施作岐【字兴周福清人父客粤母卒家贫作岐晨出拾穂给祖母飱夜则随月读书亡何祖母亦卒乃入粤求父跪而哭曰母与祖母而上五丧未归浅土内无朞功之亲鬼数月不食矣父竟无归意乃自归归则里宅已折入邻豪旦夕负墙哭躬荷畚营葬数丧行道见之无不泪下后父转死大澚中大澚海外风涛甚恶属岛防复警作岐匍匐往卒扶榇还人皆以为孝感云】
　　陈名世【字五云福清诸生母林患脾痛号呼不堪名世啮指分痛至老左手两甲犹脱娶王氏奁厚名世承母志分给兄弟之贫者父母卒哀毁几失明终身孺慕不衰所着有杂记二十四卷礼记彚二百余卷卒年七十四】
　　齐徳成【字仲孚闽县人质实好义事亲孝养弟卒无嗣抚孤女如所生营葬治奁悉从厚精岐黄术贫者予良剂不望报婴孺全活者甚众年八十余卒着有全婴寳鉴】
　　林世勤【字天懋尚书燫次子博览羣书父卒苫块三年哀毁骨立以奉母黄氏不应南雍试者三搆娱萱亭亭中灵芝二见枯篁复青盆禾两岐圃双蒂万厯间巡按上其事诏以孝征四瑞旌之赐坊表郡人为刻于九仙山岩石】
　　赵矫【字克俊连江人母病焚香告天愿以身代及卒朝夕号恸坐卧柩侧既葬庐墓三年兄弟三人同居共防家庭雍睦庭无间言】
　　林一鷟【字汝周闽县人父道政精春秋三传一鷟从父授经家贫为塾师以供菽水家门之内彬彬礼教后以子先春封文林郎直指周昌旌其门曰义方仁夀晚嵗制行弥笃耆儒硕徳为乡闾逹尊云次子庠生鼎者积学有懿行】
　　王荣【福清诸生子姓七百余人六世不柝箸中外无间言士则勤业商则共贾片文尺縠不入私室每食男子共食于外妇人聮几于内长幼循序家庭笑语蔼如也邑令周堪赓表其门曰孝弟人师】
　　黄世颙【罗源人母周氏老病齿落世颙行年六十含餔以膳奉侍不离每朔望整衣冠叩拜盥颒必躬亲浣衣涤器悉出已手母夀八十六终】
　　朱应冬【闽县人父患疮疾应冬祷神前割股褁以他药敷父疮疮为少间每出外必告所往近则为父治一日粮逺必数日具备归则与父同榻抱父足而眠后父疮再发应冬泣曰必我行亏累父至此吮疮三日疮愈司理周之夔作朱孝子传】
　　曾士廸【字斋侯官人七嵗而孤性至孝为诸生时窭甚授徒城中母病目苦壁虱士廸率五日一归为母涤溺器捕虱已不胜除乃手七虱祝天吞之自是虱絶母病随愈后以子熙丙贵受封其勒词有云堂垂寡珥承欢罔间于浣牏孝竭百方急病几同于尝毒盖实録云】
　　何源滙【字聚九福清人崇祯末从父师亮偕隐父母殁哀毁几不欲生嵗时祭祀必涕泣弟汉阳蚤卒抚二侄若已子播迁后族众困苦多方周恤存活者不可胜计着有敬止集草木子纂太平广记钞玉融人物志】
　　邬正畿【字徳都永福诸生倜傥善属文明亡北向恸哭与妻孥诀沐浴正衣冠自缢死】
　　卓震【字伯艮福清贡士博洽多闻负气节好谈兵不随人俯仰明亡全节死】
　　林化熙【字阿皥福清贡士与卓震同乡以气节相许为人端正自持独处必正衣冠如对古人崇祯甲申全节死】
　　徐英【字振烈官人少豪健以肩贩为生忽折节读书好击剑自榜其门云门喜无题午目惭不识丁缙绅贵公子异之日造其门赠以诗崇祯甲申不食病狂卒】
　　陈希友【字孝兼长乐诸生能文有志节明末弃诸生往来墟落兰若间尝刺血冩孝经一百余卷以贫故父母未葬借以报亲也后瘐死粤东狱中无子其诗文多散亡】
　　林珽【字质贤闽县诸生负气多才畧明亡与郭维经万元吉杨珽麟杨文荐姚竒孕等殉节于赣州城同时福州诸生陈嘉猷字圣佐以学行为漳浦黄道周所知道周卒弃家入夀山终身不出】
　　陈有祐【字君吉候官人頴异博洽为武进毛恊恭所知居恒倜傥负气节性至孝妻偶以语侵其母即遣出之母疾刲肝者三母卒哀毁逾节与闽县孙学稼长乐陈希友徜徉于武夷山中着有续骚若干卷】
　　郑伯逵【长乐人六世同居以孝友训子孙邑令夏允旌之】
　　赵用【连江诸生从董应举游讲经授徒尝捐赀修　文庙祭器当事旌之又置义田以赡贫寒造南阳闸以备潴嵗饥出廪煮粥以活饿者乡人徳之】
　　国朝
　　陈可征【字秉乆福清人父学圣为邑诸生顺治四年海冦窃发军糈屡匮学圣尽弃其产易银四千三百金赍军前归遇山贼李甲执去拷掠无完肤可征方弱冠闻之乃别母弟往贼巢绐甲曰归我父则金可贷而有也请留为质贼许之父归逾期不至贼怒为所绐杀可征时天黑如墨疾雷震山翰林林云京竒之言于游府为兴兵讨贼破其巢收可征尸归妻庄赛璋以节显遗腹子光斌以孝称】
　　张纶【字道羽闽县贡生综洽羣书为文渊博大执亲丧三年絶荤酒置田以供祭祀又析产与继弟余悉给族之贫者自是纶亦贫緼袍粗粝恬如也】
　　郑钟【字含章官人少贫励行每父母讳辰及展墓輙孺子哭与二仲白首无间言课子孙严而有法素交谢圣友困甚以幼女托钟待之如已出比长为择壻餙装遣之人髙其义】
　　庄燫【字引卿福清人八嵗失父事祖父母及母孝授徒以供甘防后稍饶慷慨好施有以婚丧告者无不立应周恤族人尤厚康熙乙巳知府吴六一表其闾曰名儒长者】
　　陈彦弼【字子卿连江人母病且瞽卧床二十年彦弼承奉无少懈丁亥土防防县彦弼率众拒之邑赖无恙后以明经任瓯宁训导着有韵革樵史诸集】
　　蒋宣【字子陆候官人顺治乙未进士授乐平令以母老乞归养丙申海防攻城宣分守西门防平録功擢髙邮知州辞不赴母卒依茔庐哀慕终身兄蚤逝家贫授徒以养寡嫂着有问田集子领年十二游庠事母抚弟极孝友狷介尚气节着有槎寄偶存诗文集】
　　何履鉌【字君繇福清人泰宁诸生顺治丁酉海防肆暴履鉌父绍绪及族人率乡勇御之被困履鉌冒死突救贼杀其父履鉌抱尸踊哭不去遂遇害】
　　呉国擎【福清人父鼎臣永定训导病笃国擎割左股作羮以进未愈羹右股遂痊越三载父殁海防逼城国擎负母窜母病国擎自割如前病亦痊同时有林开登字亮中福清人年十四割肝救母人称其孝】
　　黄成富【连江农家子六世同居男女六十余口子弟各执其事每出作田间众妇俱往留一妇视家卧儿于筐饥则乳之不问其为谁儿也悬衣于桁出则脱之入则穿之垢则浣之不问其为谁衣也客至供具饮食家长主之家中不闻一言】
　　陈从义【福清人八嵗失父事寡母孝以勤治产致富族戚之贫无依者往而养之顺治丁亥值镇海二城之变妇女婴儿多为防掠从义捐金赎之乙丑嵗饥为粥于道以食饥者乡邻徳之】
