<!-- { "loadSidebar": true } -->
　　贡师泰逰元沙寺【连山北起青巃嵸晴天直下双蛟龙玉刻肺腑烟重重自是身毒飞来峯黄金布地贝阙崇万年之后千嵗松亦有野客如茅容寳剑出匣光芙蓉上方笙磬下方钟桃花流水春落溶日髙骢马来相从星斗错落锦绣胸愧予江海萍梗踪】
　　明王恭鸡公墓【荒冈古墓鸡垄边蔓草离离生野烟狐狸养子隠荆棘乌鸢作巢衔纸钱石麟埋沉土花湿雕砖剥落樵人拾天隂燐火暗复明月下精灵语还泣此坟未必无子孙夙昔传闻皆宦门浮荣一去不复盛空余古木啼清猿谁家新塜髙数尺又买西家坟上石忆昔秦中北邙路丧车辚辚塜无数黄金买山葬死灰昨日官军斫坟树崩茔断圹襟苔痕髑髅无声眠草根生前意气动山岳身后凄凉邈九原君不见羊公岘首石已刻季子延陵碑尚存锦袍醉倒长安市谁招采石江中防岂知百年后身世两俱没贵贱终同草上尘升沉且进杯中物笑矣乎悲矣乎眼中之人今有无】
　　浮峯歌【海门迢逓江水东江心絶巘青芙蓉横空积霭几千丈緑萝嫋嫋花蒙蒙深沉玉镜浮仙岛黛色苍苍不堪扫芳草矶头望欲深夕阳渡口看还好翠壁江泉髙际天闲云古木相连延岚烟瀑雨猿声里僧舍人家鸟道边仙舟江上何潇洒此地那能驻君马思尔青云得志时莫忘幽期緑萝下】雪峯歌送云上人【七闽山多似蜀川千岩万壑疑登天六华峯髙雪作顶五月夜半闻寒蝉芙蓉石窄人飞过莲宇经台尚经火无字碑横任鹿眠磨香石冷从猿卧忆昨法园初布金三千缁锡绕丛林经行龙象诸天影禅寂蛟鼍万籁音杉枝青青低覆地木人也悟如来意五百年光转眼休重见真僧出凡世镡津法侣解楞伽却下九峯登六华枯木庵前挂如意留香堂上搭袈裟朅来下界相逢处幸接防言沃甘露凿齿由来识道安逺公自是竒元度法舟今去几时逢尘世空瞻象骨峯归见住山相问讯西江一是禅宗】
　　筹峯歌送客【海上羣峯一峯别羣山向下如邱垤云开华顶见琉球天尽沧波带吴越元气鸿蒙湿不飞凉霜五月袭人衣逈临飞鸟空青外始识筹峯天下稀石林隂洞何防宻万籁天声散秋色南涧飞泉鹤梦清太隂积雪龙漦白我闻伸防子云卧清晖里一旦金马门名髙此山水忆昨伸防骂贼时悠悠往事亦堪悲支离一代忠臣义感激千秋达士知郎官作县先名节独访遗踪吊前哲载酒惟浇石上苔回鞭不醉山中月东山歌声兰亭笔疎散当年竟何益愿君遗爱比桐乡功名纪在筹峰石】首石晴云歌【首石峥嵘髙际云白云飞处长氤氲浮空霁色兼秋叶拂树寒云带夕曛寒隂霁色相辉映絶胜巫阳梦中境出岫闲将一鹤飞还山静入孤僧定青林叠嶂薜萝间舒巻无心意自闲岩头仙客应常卧陌上逰人时暂看有时彷佛从龙去大地弥漫不知处初将肤寸起盘陀解使苍生得霖雨须臾敛尽遥天曙但见清晖落岩户片片宁随雾雨消孤光犹为山隂墅山隂书室寄云林因向云中惜寸隂自笑青云空在梦登髙且赋白云吟】
　　碁山诗【逸人共结萧朱绶六月闽天火云厚觞熟梅边告我行欲行且尽炉头酒碁山海上古招提银瓮绳牀兴复携三峯直下几千丈仙人奕处清猿啼知君平生爱灵境为君拂拭青萝影野殿杯浮蕙草香石渠水浸甘瓜冷秪园树里贮行庖蹔解尘衣挂竹梢诗成破却山灵胆醉倒倾翻老鹤巢回岩积翠连飞阁遥海苍苍暮云落舞影争嫌白日斜歌声未道离情恶拟从方外寄余懽云是山僧谒县官野鹿回看避仙佩沙禽何意讶儒冠千金流水犹能注陌上离驹不堪驻愿君行到五云端莫忘碁山送行处】
　　六平山歌送客【海上羣峯屹相向六平秀出羣峯上絶巘飞泉挂薜萝遥天落日开平嶂华顶云归见大荒鸿蒙元气带扶桑百里人家花外静数椽僧舍竹间凉石林萝径行人少药院茅亭絶氛扰逺涧秋声鹤梦寒遥岩夜月猿声小少年才子日登临踏歌攀林契赏心兴来挥洒兰亭笔柿叶淋漓醉墨深谷口骊驹动行色送君逺越金门客功成早赋归去来重拂瑶琴苔上石】
　　梅江【君不见梅江浩荡连沧溟积水不极涵江青未明先带扶桑日入夜倒浸银河星澄波万顷秋无尽漠漠遥光海天逈岛树千家烟火深军城百雉妖氛寝渔笛吹残夜落梅空江长见旧潮回珠潭露下渔风起鲛室云归蚌月来仙源香雾浮花岛海色空蒙望中好县圃沧洲路不通清水黄尘梦难到】双涧庵【我爱东林古兰若双涧迢逓七岩下秪树三花世外开飞泉一道天边泻石林青壁挂双流上界青天看欲浮寒声半作千峯雨凉气都涵六月秋沙门衲子何清浄浣衣洗鉢安禅定五夜焚香礼露台三时説法鸣烟磬骚人墨客日跻攀谁识醉樵能爱山诗成四壁龙蛇走醉后长歌天地闲醉樵忽奉天书去挥毫独到天光里昼锦他年得赐归共借禅扉洗双耳】
　　送陈景明逰浯水便登方广岩【闽山西来多法园溪西一道通仙源灵花贝叶纷相映道林凿齿皆清言遥岩二月霜花积千丈垂萝袅烟碧水帘风卷半空寒石室云来万山白真僧不见賔头卢片月孤峯色相癯六时天乐闻钟磬百尺风潭写画图仙舟此别饶佳趣岂学悠悠尚平去林僧定扫壁间苔山人况有惊人句】
　　为陈必尚题湖山图【太常积飞翠朝夕侵我庐严公湖上水色映灵台虚鴈峯屋上三峯峭散帙鸣琴亦髙妙半榻闲云鹤梦清一帘初日藤花笑顾予性癖爱清晖终日相过尽醉归几度离家声别调何时恩许卸朝衣黄花九日髙楼酒无那明朝又分手座中应感去年人马上空攀未霜柳酌酒看山与暂同君家兄弟气如虹萍踪自愧无南北聊寄相思水墨中】
　　题林泉学圃轩【吾家书室依林坰日夕清晖多在庭出户时见花防近卷帷唯见董山清苍苔古木连深曲悬萝石上孤云宿露叶垂箩菘薤香水藤拂槛匏瓜熟任是闲门客到疎自甘萧散学犂锄新筑小池宜抱瓮时开髙馆复携书纷纷甲第皆梁肉何事邱园未干禄稚子能收苜蓿盘家人解压葡萄緑寂寂林扉絶四邻角巾野杖亦容身公门若更栽桃李先数林泉种圃人】
　　髙棅赋得吴航渡送赵少府之京【君不见吴航渡河上萧萧多古树树根积石长青苔应比昔人系舟处寂寞寒潮自往还闗河北望空云山天浮百粤荣光歇海接三吴霸气寒吴王城阙几千载舸舰何年到闽海危樯峻橹逐飘风今日吴航名尚在江上年年春草新城头车马往来频野鸟不知惊吏垂杨空自送行人】
　　林鸿赋得无诸城送浦舍人歌【君不见昔时无诸城荒邱断垄今人耕陵谷堙沉知几代古人精灵今何在忆昔无诸全盛时都城百雉何逶迤连营国歩分秦土绘衮王章入汉仪河山巍巍那可恃跃马屠龙今已矣列国犹传赤帝封曲台尚对沧江水沧江水流去不还故宫落日不堪看寳衣夜化空陵大弓剑秋悬古殿寒故人西归从此去策马秋芜城下路欲将尘迹问行人落叶纷纷不知处】
　　王偁桃溪【清溪一带绯桃花春来水上流胡麻东风寻源信瑶櫂云中逺见山人家于兹水木相含景袅袅松杉乱天影少焉林壑众籁鸣中舄飞来片云冷二三老翁住东陂薜衣霜雪垂两眉自言入山嵗已久不知世上今何时传闻有客还惊喜共荐清泉饭松子烟林雾蓧不逢人碧草落花应满地问余何事在尘寰那似山中日月间乍逢灵境真堪悦尘縁未谢还成别别后重来定几时梦绕溪边緑萝月】
　　赵迪分得九仙观送刘司务之天官【青山一径连花竹瑶宫璚馆依林麓昔闻兄弟九仙人跨鲤成仙岩下宿仙人一去竟不来落叶行迹空苍苔石牕无人白云冷药罏有火芙蓉开春林不辨武陵处隂崖尚忆瑶池路仙乐时闻太乙宫翠禽声起勾陈树鸦浴池边日未斜洞门流水秦人家湖光占处知残雨山色晴中见落花朝来送君即倾盖离筵适与羣仙防仙人吹笙期子来碧桃花下应相待】
　　周元宿猿洞【怪石如云起天上枯藤蟠根垂百丈萝深苔滑鸟不栖索莫寒猿卧相向两两三三往复回啣花映水皆竒状清秋倒树风涧号初日排云雪岩壮醉客应为巫峡行行人厌作巴山望洞里愁声谁忍闻别时对此堪惆怅】
　　张以宁五华山【大佛岭尽小石来黒岩削铁缺崔嵬泉翻石根六月雪雨老石路千年苔我行缺落青山外白云四望茫如海黛痕三防见蓬莱明星玉女遥相待九华仙姥昔何之人间有山无此竒平生酷恨李太白不到闽南独欠诗】
　　郭波同客西陂泛舟【古池六月官地西霖雨既过水拍堤云光十里浸楼阁烟波一望涵玻璃主人好事非一日吾辈亦岂偶然集抱琴荡桨村醪香授衣开箧香风袭落日兰舟未拟回中流箫鼓隔山隈须臾月出东山顶潭靣荷花相映开】
　　赵世显秋集越王山【君不见越王全盛时秉珪开国称雄竒都城百雉连云起宫殿峩峩俯江水甲第参差十万家提封连亘三千里形胜豪华那可言须臾城阙变邱园白云秋色含荒垄细草轻烟拂断垣茫茫天地何终极古往今来空叹息休论沧海与桑田且把金樽对山色与君共醉越山头越鸟翩翩越水流极目中原天万里狂歌飞压海云秋】
　　郑琰平逺台懐古【海门夜半六鼇鬬突出髙台万山走怪禽白昼学鬼啼老树号风作龙吼台南台北几人家春去春来阅嵗华不见越王歌舞地年年秋雨长蒹葭】
　　沈德琛九仙山懐古【秋树迎霜节序开扶笻同陟九仙台欲挥冩景登髙赋且醉当筵萸菊杯醉余乘兴登山麓芒鞵踏破苍苔緑烧丹人去迹俱陈废井千年水犹緑忆昨山门全盛时嵯峩金碧称絶竒晴曛鸱尾天花散云防龙头日月低而今景物属谁主绀殿凄凉总非故磊老定埋金积园名山半入荥阳路神仙窟宅无定期百年兴废防有时鹧鸪啼罗百劳语华屋芳园竟是谁】周文通道峯山【道山崚嶒千丈髙羣峯向下如奔涛冈峦云气互吞吐岩崖瀑布相喧嘈石梯蟠屈苍苔冷山开絶顶瞿昙境树色深藏虎豹关日光斜抱鱼龙影楼阁髙撑起逺空防茫城郭暮烟中一海水秋无际万里闗河望不穷嗟予每爱云松宿尽日登临看不足秀色髙峯若可分拟傍隂岩结茅屋】
　　柯潜逰松隠岩【大山巍巍插天起小山参差如聚米长风吹我上髙峯一眺乾坤三万里禅房花木深复深危詹滴露生春隂白云满地石苔古老鹤一声山月沉松窓坐久转清悄诗思撩人不知晓我欲此地卜幽栖须待他年济时了】
　　龙华寺【寳幢峯下烟霞古老树如龙欲飞舞花气薰成五色云泉声散作干林雨我爱溪山事事幽锦袍醉踏东风逰题诗净扫岩头石把酒还登竹外楼空门自与人间别夜榻焚香卧清絶明朝长啸拂衣归闲却溪风与山月】
　　蒲弄草堂【艾轩先生鸣大宋絶世文才岂天纵横经讲道倡莆中别构茅堂向蒲弄蒲弄草堂矗天起倒影平湖三十里渡头频系问竒船门巷纷纷响珠履一从观化去不来旧基零落荒苍苔髙林日暮鸟相唤废圃春深花自开花开花落几今古风教何曾化尘土绵绵书泽犹在人满邑弦歌比邹鲁我来曾过山之陬夕阳驻马空回头九原之防不可作临风一啸云悠悠】
　　王褒为林元吉题古灵旧隠【闽中山水称古灵螺江赤岸旗山青荔圃柑园接岛防梅村桃坞防郊坰人家成聚互近逺半在市朝半归隠门巷逶迤穿緑槐篱落参差夹云槿此地先贤昔日居儿童应识长者车东邻机杼朝织练西舍灯火夜读书故乡风景亦何有年少交逰恒白首乌府新推从事贤谁道折腰羞五斗因言旧隠似盘谷梦里惟懐返初服蕙带萝衣江上春王孙几望天涯緑长风吹断空江云落花归思同纷纷寄声猿鹤遥相待草堂漫赋北山文】
