<!-- { "loadSidebar": true } -->
　　杨令问【蜀人殿中丞仕休之子淳化三年第一甲进士歴职方员外郎咸平景徳间任防御使玺书褒宠者三天圣初谪居漳州】
　　赵鼎【解州人高宗时为相罢知绍兴府为秦桧所忌徙知泉州复上书言时政桧讽中丞王次翁论之谪兴化军移居漳州】
　　岳震【飞之子也飞被诬时震谪岭南后移于漳因家焉孝宗嗣位始召还官至户部郎中其子玭以祖泽补任连城尉卒】
　　向士璧【字君玉常州人景定中制置湖南时元将兀良哈攻潭县士璧极力守御以解围功拜兵部侍郎兼转运使贾似道讽防官捃摭其罪劾罢之出漳州安置】
　　明
　　邵经邦【字仲徳仁和人正徳辛未进士歴员外郎嘉靖初以日食建言谪戍镇海苦心学道竭力启蒙着有三宏録曰宏道宏艺宏简】
　　陈九川【字惟濬抚州人正徳甲戌进士歴官郎中以谏南巡廷杖谪戍镇海】
　　李材【字孟诚丰城人嘉靖进士以廵抚中丞坐事下狱论死寻改戍镇海一时从游者众其学务辟门户漳士大夫咸执弟子礼称为见罗先生】
　　延平府
　　唐
　　范元超【字仲达节度使希朝之子咸通八年进士官至御史中丞天复中避朱全忠乱寓剑州子子髙天祐间典务尤溪县遂即丰城鄊小田定居焉】
　　宋
　　张纂【固始人宣和间拜朝散大夫金人南侵纂扈髙宗南渡官于闽爱顺昌山水佳胜因家焉】范机【字纯之其先幽州人后徙延平乾道初任瓯宁簿歴福州懐安丞开禧间痛国事日非仿风人托物之义为诗以讽后竟不出】
　　明
　　王孙蕃【号生洲雄县人万厯戊午举人初知济宁州后隠居延平卒】
　　艾南英【字千子东鄊人天启甲子举后寓西郊兴化寺明亡死之】
　　陈道晖【内鄊人崇祯辛未进士爱栟榈山水因宅焉】
　　胡梦防【铅山人明末入闽寓剑津闻　大师入梦防仰药死其仆奉榇溪上遇贼弃棺于水流至岊江沙岸棺上载梦防姓名里人收寄山寺后数年为于积翠岩】
　　建宁府
　　陈
　　顾野王【字希冯其先吴郡人随父烜宦闽居建安侯景之乱野王先以父忧归本郡廼募乡党随义军援宣城野王体素清嬴及杖戈披甲陈君臣逆顺之义词气俱壮城防逃防稽仕陈为黄门侍郎光禄卿复恱武夷之胜卜居崇安野王通经史善丹青尤精于字学初与琅琊王褒并为宣城王賔客王甚爱其才于东府令野王画古贤命王褒书赞时人称为二絶尝撰建安地记二篇又撰玉篇三十卷舆地志三十卷符瑞图十卷顾氏谱传十卷分野枢要一卷元逺象一卷并行于时又撰通史要畧一百卷未就而卒】
　　唐
　　翁郜【字秀长长安人昭宗朝官至河西节度使朱梁僭窃以父祖宦闽闽地僻静可避乱乃移家建阳之考源后徙居义宁莒口】
　　刘翺【京兆人辟山南节度幕官峒防据云安翺攻之禆将欲屠城翺不许诛其首恶全活甚众昭宗末年与弟金吾将军翔将作监簿豳入闽翔僦居崇安翺与豳居建阳】
　　五代
　　钟谟【字仲益其先防稽人徙居崇安之防仙里博学多识南唐主李景爱之擢为吏部郎中叅预国政迁翰林学士户部侍郎知尚书省事后因议立太子贬国子司业流饶州杀之弟训仕南唐知尚书省事官至银青光禄大夫谭太常奉礼郎知崇安塲事】
　　宋
　　丰稷【字相之鄞县人徽宗立召为御史中丞尝论蔡京曽布奸佞又言司马光吕公着宜配享哲宗庙廷以忤贵近出知越州后蔡京执政稷遭贬窜除名安置建州】
　　林公武【不知何许人建炎初避地建州城南时叶侬作乱公武持帛书诣贼垒招降贼疑为间谍将杀之乃取珓卜神曰珓立乃免公武倚案而立无惧色贼异释之】
　　赵士【字立之宋宗室绍兴间封齐安郡王权奉濮邸祠事数言事忤秦桧及岳飞被诬愿以百口保其无他桧大怒令台官论之谪居建州十有二年而卒】
　　吕祖谦【其先河南人后徙金华与朱熹张栻友尝入闽中从林之竒讲学乆之乃归时称东莱先生】邹诚【其先固始人淳熙间陞建宁路刺史挈家赴仕寻以赋役繁重闾阎萧索叹曰吾何恋恋一官急催科以困吾民为引疾谢政卜居天湖山子孙遂为建州人】
　　张仲隆【营邱人逰闽客崇安光化禅室明窓浄几列资治通鉴百帙焚香玩诵朱熹为之记歙人祝康国亦居崇安从朱熹逰】
　　华岳【池州人为太学生开禧初韩侂胄将开邉衅岳上书谏止侂胄怒编管建宁】
　　曽松【章贡人仕至江西帅叅嘉定中寓居建阳东北有竹原山即刘勉之朱熹讲道防松作乐斯庵于其旁友人黄干记之】
　　叶味道【名贺孙以字行温州人师事朱熹于武夷山中学禁开登嘉定进士理宗朝迁宗学敎授所着有四书说大学讲义祭法宗庙享郊社外传经筵口奏故事讲义】
　　钟季玊【乐平人尝为江西运判提都大坑冶元兵渡江季玊徙寓建阳兵至不屈死之】张绍先【其先湖湘人宦游四方爱建阳山水遂家焉题所居曰闲乐与賔客论学不辍又辟室百楹为同文书院以待四方贤俊熊禾称其隠退非泉石而无补于时者】
　　谢枋得【字君直号叠山弋阳人徳祐中除江东制置使知信州吕师夔叛降元引兵攻信州枋得御之与战不利变姓名入建宁唐石山日麻衣蹑履东向而哭不识者疑其病狂后卖卜建阳市通都桥上卜者委以钱不受惟取米屦而已其后人稍识之多延至家讲学宋亡遂奉母居闽元使人聘之枋得作书致时宰自谓宋室逋臣只欠一死后强廹至燕不食死妻李氏子熙之定之被执自缢死弟君烈君泽及三侄女皆死于狱兄君平在九江不屈斩于市女适通判周铨早嫠无子闻父母死亦自缢熙之子谊定之子仁复避地入福州谊居仙塔仁子逺以鄊进士授松溪敎谕居琼河】
　　元
　　杜本【清江人皇庆初御史大夫和哩木荐至京师不果用尝逰武夷筑防居焉文宗初立遣使召见不赴至正中大臣奏授翰林待制兼国史院编脩官以疾留武林后归武夷卒有清江碧嶂诗一卷】
　　孔克和【父楷至正间为崇安尹卒于官克和与弟克逊卜居武夷建　孔子祠祀之今其地名小孔林】舒穆噜伊逊【字申之防州人以副都元帅守防明获其母与弟以书招宜孙不至遁入建宁复出与明师战败走死于桃坂太祖嘉其忠遣使谕祭州民祠祀之】
　　明
　　张矩【广陵人父伯岩元季为崇安五夫廵检遂卜居焉依屏山刘氏得其遗书读之遂通五经诸体书皆精絶洪武间荐为崇安学训】
　　章溢【字三益龙泉人元末避地入闽隐于建宁之匡山明太祖以束帛召溢与刘基叶琛宋濓同至建业溢佥营田司事屡立战功拜御史中丞兼太子赞善丁内艰以哀毁卒太祖悯悼亲撰文遣官祭之】
　　熊明遇【江西人万厯进士歴官尚书着有华日楼集子人霖登天启进士官礼部尚书明季父子避地入闽寓建阳】
　　刘景瑗【永丰人侨寓浦城明亡自缢頖宫妻亦从死】
　　邵武府
　　宋
　　张清【栻次子恬退不仕淳熙间家于邵武其子定亦力田隠居矢志髙尚不慕仕进有祖父风】
　　明
　　刘最【崇仁人正徳丁丑进士知慈利县嘉靖初擢礼科给事中上防言中官以齐醮糜内帑忤防左迁广徳州判官又为中官所中下狱谪戍邵武七年赦归】
　　汀州府
　　宋
　　孙升【字君孚高邮人哲宗朝召为监察御史多所建白绍圣中坐党籍安置汀州三载卒所着有谈圃】曾肇【字子开建昌人累官翰林院学士熙宁以来大臣更用事邪正相轧肇数不合崇宁元年出知岳州继贬濮州团练副使安置汀州四载】
　　赵令衿【字表之宋宗室官至明州观察使因观秦桧家庙记口诵君子之泽五世而斩之句桧怒谪居汀州桧死放还】
　　萧【临安人与叶李上书诋贾似道似道怒令林徳夫告用金餙齐扁黥配汀州】
　　福宁府
　　宋
　　师古【字圣谟蜀人嘉熙四年元破蜀古避之公安州人林惟屏王宗望軰迎于公安讲学金台寺及殁即寺立祠正嵗讳日必奠焉学者称义丰先生】
　　陈傅良【号止斋瑞安人先世自长溪擢秀里徙之瑞安固义里凡七世而傅良生乃寓长溪周大山有纪咏镌于石林湜杨兴宗与之友】
　　台湾府
　　国朝
　　辜朝荐【字在公潮州人明进士授江南安庆府推官歴掌科垣晋卿寺与郭之竒罗万杰黄竒遇号为四骏初栖厦门康熙甲辰至台湾寻卒】
　　沈光文【字文开鄞县人自肇庆从海道抵金门闽总督李率防致书币邀之不就欲挈眷入泉遇飓风飘至台湾遂寓焉改服入山敎授生徒兼以医药济人所着文集诗赋甚多】
　　永春州
　　隋
　　镜台翁【名弗傅陈叔寳之子隋既平陈镜台与宗族引兵南奔防桃林塲之肥湖后文帝有防令镜台释名为民遂居肥湖之瑞峯今永春州桃溪山肥湖溪是也又有称御史大夫者失其名亦叔寳之子从镜台入闽隐于峭峯距桃溪十里今陈氏皆其后】
　　龙岩州













　　福建通志卷五十二
　　钦定四库全书
　　福建通志卷五十三
　　隐逸
　　神龙骧首幽云景升贤圣脩徳志士思名士患不利见耳安有韬伏明姿甘是堙暧者乎虽然人各有志无容强也夫诗咏白驹庄寳灵龟彼岂为名髙计哉意必有足乎已而无待于外者而后白云可怡紫芝可采也不以人爵易我天倪何其伟与志隐逸
　　福州府
　　唐
　　陈粲【字徳宣福清人歴官水部郎中蚤厌荣宠归弥勒小隐岩读书自乐人罕见之】
　　五代
　　王仁缋【福清人闽王审知闻其贤令试大理评事耻受伪命辞不就隐居龙山终其身】
　　陈贶【闽县人性沉澹古朴不乐仕进学者多师事焉隐居石门岩自种蓣笋为粮有餽之米者必答以所种使相当南唐主以币致之贶入见布裘鹿鞹进止雍容因献景阳台懐古诗南唐主称善欲授以官固辞赐粟帛遣归旧隐】
　　宋
　　陈则之【官人有文行隐居不仕以著书为业乡人薰其徳者莫不励操行焉】
　　湛俞【字仲谟闽县人景祐中累官屯田郎中年五十归隐于闽之舘前乡人名其地为旌隐坊寻复迁于城南宿猿洞三召不起刘康夫为作山居记】
　　刘涣【字孟潜官人隐居北溪日钓溪上以歌诗自娱元祐中郡守许懋闻于朝辞不就自号北溪翁子达夫字宣中元和中入太学涣卒逹夫遂无仕进意隐居北山崇宁中举遗逸授松江簿擢温州敎授有荐于朝者辞曰仕非吾志也迁越州敎授卒】
　　邵清【字彦明古田人元祐间太学生有十彦之号尝从张横渠学易归筑室先茔之侧聚书千卷角巾鹤氅徜徉其间尝应八行举不赴乡人称为八行先生晚嵗好观道书年八十四卒】
　　刘世脩【字景周长乐人性恬退不乐仕进尝授承信郎监行在赡军激赏库寻弃归雅好黄老之术筑一室植花竹日与文人羽客觞咏不预人间事妻兄陈自强与韩侂胄有旧不数年位至宰相以有道辟之力辞不就自强败不预其祸】
　　刘琛【字文璧福清人行谊端谨尤工文辞不慕仕进以举子业授徒多有显者尝与郑潜讲学论道于江山平逺楼鄊人相语必称两先生云】
　　李元誉【字子贞古田人以布衣召除国子録不起】
　　林防复【连江人学问该博时称为书厨隐居敎授従者甚众】
