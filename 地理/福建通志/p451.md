<!-- { "loadSidebar": true } -->
　　黄雍【字子邵永福人知宋将亡隐居山中语及时事恒流涕文天祥励志恢复闻其慷慨多竒以诗招之雍度时事不可为辞不就然每诵其诗輙恸哭后天祥开府南劒复物色之终不出】
　　王仕荣【字伯仁福清人家居授徒自号遯庵时夲省士子皆就浙省应试其友约与俱行坚持不赴一意归耕其友以夙学不见用箴之曰吾之素心正陈希夷先生所谓却被白云畱住也学者称为云住先生】
　　元
　　林仝【字子贞与弟合并有隐操植梅百株结庐其中兄弟爱敬有如父子至元中台郡上其行谊诏徴之不就着有小孤山人集合字子常】
　　陈东【字景长乐人隽敏多闻浮游沅湘吴越间诸所歴览輙形歌咏佥郡同知郭履辟为较官辞不就佥宪赵承禧以遯迹邱园不求闻达荐东曰吾既不求闻达乃复名尘荐剡去之隐居足迹不至郡城】
　　方伯载【闽县人强记善问薄科举文字而喜为诗元制典人十等一官二吏七匠八娼九儒十丐之目人问伯载何不为程文应选笑曰吾人品岂在丐之上娼之下乎吾将为逸民超然十等人外】明
　　林清【闽县人避元不仕隐姓名匿居山寺防府公编册寺中见清诘问且曰能诗乎答曰颇能即以册号八音命次之清应声曰金紫何能一挂懐石田茆屋自天开丝竿钓月江头住竹杖挑云岭上来匏实晓收栽药圃土花春长读书台革除一浮云虑木笔题诗酒数杯府公惊羡遂与为友政暇輙擕酒过饮倡和移日一旦忽论海濵人物因曰如林清者雄才硕徳惜未见其人清不觉有感府公曰公殆是耶清曰若林君君安得见之相与尽醉罢明日府公物色之不知所徃孙志永乐进士第二人官谕徳】
　　林岊【字公頫闽县人明初将出仕卜遇坤之豫遂卜居螺江临流赋诗自号括囊子弟峦英伟孤洁累徴不起自号晞髪先生有芹隂清啸等集侄頳著作宏富不乐仕进自号巢云子灵武王偁赞焉】
　　邓定【字子静闽县人元末兵起定削迹东山以著述自娱洪武间与兄诚并徴遗逸诚应聘定固谢曰有兄驰驱可报主恩定幸犂锄无恙愿従田间老耳年八十余卒有耕隐集行世】
　　姚忠【字用恕懐安人明理笃学深得圣贤之防雅好山水不乐仕进自号耕云山人】
　　郑昭【字仕贤闽清人洪武中有司以孝亷荐辞不就委弃田庐入山益深有司舍之始归葺屋垦田家居助赈饥立家塾以训子弟每风日清美杖履徜徉觞咏自娱人敬仰之】
　　郑文霖【字汝众长乐人自号躭犂子建文初徴辟不仕与王恭诸人相倡和中丞练子宁作躭犂子赋以赠】
　　林绍【字淳裕长乐人能诗永乐中邑人王恭王坚交荐于朝被徴不起有林泉清响集】
　　陈翰【字文起官人建安杨荣方以文学诣博士受业见翰谓曰孺子何能曰治论语荣因问天下归仁翰曰须弥纳芥子客有未喻者时适荐含桃翰举其核曰仁在其中矣一坐愕然五年荣以进士起家翰归乡里屡使招之自匿不见徧游名山十年归与妻子诀隐居大姥山中后不知所徃】
　　何师亮【字以寅福清诸生持已峻洁明末披缁削髪徙居祖父墓侧自称无庵居士着有无庵集三卷】
　　兴化府
　　宋
　　林绪【莆田人五代末杜门避世穷索古典尝慕陶潜严光之为人大中祥符间举草泽遗逸州郡以绪应诏授将仕郎本军敎授不出】
　　茅知至【仙游人操尚介洁不求闻达筑庐隐县西之下顿以六经敎授鄊里蔡襄甚爱重之景祐中厐籍以徳行荐补州敎授不赴着有周诗义二十卷至性书三十卷】
　　徐复【字复之莆田人游学淮浙絶意进取博学多通尝聼人论乐因以声气求之遂悟大乐论胡瑗变作乐器之非后瑗制作皆不效又与范仲淹论西方当用兵推其日月无少差庆厯初召见问天时人事复对曰以京房易卦推之今年所配年月日期当小过也刚失位而不中其在强君徳乎翼日命为大理评事固以疾辞赐号冲晦后居杭州万松岭与林逋并称二处士云】
　　陈易【字体常仙游人好学工诗熙宁中游京师王安石邀一见不辞而归隐于蔡溪野服角巾泊如也崇宁间举遗逸八行皆不就陈觉民又以行能尤异荐终不出】
　　方绚【字君素莆田人笃学力行部使者以八行举辞不就隐居西山人称为濯锦先生】
　　方秉白【字直甫莆田人隐居不仕孝宗朝以孝亷荐不起有草堂文集行世】
　　林大有【字亨之仙游人有学行招捕使以闻于朝授以官不出】
　　元
　　林璧卿【号樵谷莆田人精易象星数之学世祖欲授以官力辞归隐麦斜岩著书自乐学者称为节隐先生】
　　明
　　林承霖【字雨可莆田诸生崇祯甲申京城失守承霖入麦斜岩隐居潜心理学家贫藜藿不饱与同郡谢天驹彚次莆阳四篇行世天驹字山子擕家入山置书数千卷以吟咏编摩自乐终身不出】泉州府
　　宋
　　苏随【晋江人嘉祐二年进士任博罗令弃官归隐葆神链气不与俗接人称紫云先生一夕梦游异境觉而赋诗曰梦乗鸾鳯到仙家侍女风流魏月华琥珀盏斟千嵗酒琉璃屏种四时花金凾藏箓文刋玊石壁题名篆砂一枕北窓初睡觉日移门外柳隂斜后数年端坐而逝】
　　黄登【字君涉南安人少游上庠与陈觉民有研席之好及觉民守泉未尝干以私卒觉民以文诔之谓其穷经耻受一命学道遂造大方视茹蔬如享大牢在燕处若持五戒张读亦以隐君子称之】
　　梁君頀【字汤夫南安人晦迹韬光淡于名利隐邑之灵秀山风节髙迈诗翰清美人多传之】
　　明
　　庄逄辰【字士明晋江人躬种艺养母母卒丧一依朱熹家礼洪武初隐居不仕学者称静斋先生】陈瓛【字防仲由福州移家晋江性孝友不求闻逹工诗词宣徳间累召不起号为徴君】
　　赵复【字无疾晋江人隐于邑孤山博通经史不求仕进冠婚丧祭以古礼为倡人多化之称为荘节先生】
　　漳州府
　　宋
　　杨珂【长防人豪逸不羁吟咏自乐以林泉终其身尝咏明月诗云明月欺人醉不知夜深偷入读书帏好将松户牢关锁留取清光莫放归】
　　沈子真【字景实诏安人性至孝徳祐间以嵗贡补太学授揭阳丞见宋祚将防归隐九侯山宋亡但书甲子人比之陶濳云】
　　明
　　黄汝刚【长防人隐居鸿沟治田畆好种莳读书养志以四书小学敎授乡人有不平事皆来质輙慰觧使去年八十五卒】
　　孙宾利【号义伯漳浦人崇祯庚午举人明亡隐于八都之汤坑采山钓水学者称为端介先生】
　　延平府
　　晋
　　廖棠【字实卿性质直不妄交游尝隐迹于防宁之云葢山终嵗读书不出内史王羲之闻其贤遣使徴之坚辞不赴】
　　宋
　　余起【顺昌人不求闻达当咸平景徳之际隐居于祥云峯尝扁舟徃来垂钓潭中里人髙之因名其潭曰钓潭】
　　吴仪【字国华南平人清修力学隐居橘溪上行歌松蹊竹疃杨时尝题其钓台咏归堂及诸亭馆罗从彦师事之自号审律时称审律先生与从弟熙并励志操时称双璧元祐间陈瓘以仪兄弟学行言于郡守守荐之于朝辞不赴】
　　廖蕃【字世茂将乐人敎授生徒屡徴不起时号安节先生着有恬淡集】
　　元
　　汤逢原【字资深将乐人文行修洁尝筑室隐居山中时人因名其山曰君子峯】
　　张宗华【字颖之沙县人清介絶俗善词章草书为世所重元季晦匿不出明洪武中诏徴以老辞】
　　建宁府
　　宋
　　丘濬【字思道建安人精厯数絶意荣逹尝着长世论五十篇言用兵利害因田瑜荐除万年县簿不赴郡守表其居为处士坊】
　　江贽【字叔圭崇安人与龚深之并以易学著名遭父丧庐墓终制政和中太史奏少微星见特举遗逸邑宰亲诣其庐聘以殊礼复以诗勉其行凡三聘不起赐号少微先生立少微坊以旌之所着有通鉴节要行世】
　　蔡发【字神与建阳人博学强记髙简廓落出游四方洞明于易象天文地理三氏之说归而杜门絶意仕进敎子西山以孔孟正脉卒成大儒晚号牧堂老人朱子称其敎子志识髙逺不干利禄非世人所知】
　　刘甫【字岳卿崇安人事亲孝武夷山北有水帘洞其栖隐处也刘珙将奏以官甫不愿朱熹蔡元定每过其庐讲明义理尝约熹结庐居武夷未防卒熹以诗哭之】
　　詹本【字道生建安人髙抗不仕江万里荐为郎先致书于夲夲方坐石矶垂钓使者至问本居宅本绐曰在前即持竿渡溪去不知所终】
　　丘义【字道济建阳人隐居不仕与朱熹友善从弟缺受业朱子朱子称之义着有易说论语纂训行于世】童伯羽【字蜚卿瓯宁人师事朱子性沈黙以道自任时学禁方厉遂闭户不出朱子扁其楼曰醉经堂曰敬义时人称敬义先生】
　　黄淼【瓯宁人通经史景定间与乡荐宋亡隐天湖山着有正一斋集】
　　真山民【浦城人徳秀从孙入元不仕善吟咏格调竒峭名字不传人以山民呼之】
　　元
　　朱沂【字泳道建阳人熹三世孙累举遗逸不赴与谢枋得游枋得尝称之晚嵗授考亭书院山长】游应翔【崇安人酢七世孙宋末兵革未靖结屋武夷澄川之上以耕隐自晦】
　　明
　　雷境【字彦达建安人防孤事母至孝家贫好读书永乐初有司以孝亷荐固辞絶迹城市着闲居丛藁子鐩浙江佥事】
　　张嬴【字惟贞浦城人初习举子业旋弃去入山中日读周易老子号半犂子尝游建业览六朝遗迹徘徊感慨脩然有冲举之志预知死期还山后自为挽诗墓铭手稿缄箧端坐而逝着有木鸡诗话蜉蝣羽九牛毛等集】
　　陈有祚【松溪人天启甲子举人忽一夕弃家去乆之友人遇于浙曰来日于此访我友人如期徃则酒馔甚备促膝宴言都有凌云之想友人知其有所遇也诘旦徃谢之则不知所徃矣】
　　邵武府
　　宋
　　丁时习【字行可邵武人父廷彦为太学録以忤蔡攸辞归时习试有司不合遂弃举子业僦舍掩篱躭玩经史晏如也鄊人以书荐于有司令自持谒时习叹曰使我能俯仰于人不需书矣屏去弗视晚年节益髙文益竒妻危氏与同甘苦不以屡空见词色子百之千之每晨兴供洒扫具蔬食毕授业恭谨诵读之外门庭终嵗阒不闻声杜来为之立传】
　　元
　　陈士元【邵武人与黄镇成以文为友隐居不仕所着有武阳志畧一卷武阳耆旧诗宗一卷学者号为旸谷先生】
　　李应龙【字玊林博学多文尚节操至元间荐为白鹿书院山长及漳州路敎授俱不赴着有春秋纂例孝经集注四书讲义】
　　明
　　李秉絙【建宁人好学能文领永乐乡荐时登第者多世臣子弟秉絙慨然拂防归曰取士如此尚可幸进耶遂隐居不仕尝赋诗云天上防花后归来隐白云地虽邻市井心自逺尘氛世事无由理声名不愿闻个中天地濶时诵北山文】
　　丘嘉彩【字白夫防宁人崇祯丙子乡荐丙戌后挈家奉母窜入深山以父遗田尽付兄子足迹不至城府二十余年工书画标其欵曰邱园】
　　汀州府
　　宋
　　徐唐【字守忠宁化人未冠受春秋于乡先生吴果不两月诵析如流旴江李觏令聼讲春秋于上庠见知于欧阳脩荐之朝召见讲易赏赐银绢嘉祐三年奔母丧归遂不复出】
　　邓旦【字日升连城人博极羣书年甫壮四举礼部皆报罢即无复仕进意卜筑石门岩啸咏其中趣之应举答曰勿复败吾佳思】
