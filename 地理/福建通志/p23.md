<!-- { "loadSidebar": true } -->
　　天心赐得一个是字则祥乃成其为祥否则其事尚在未成何得遽为称庆洪范恭之对待曰狂如或因有嘉兆而不加脩省遂侈然自肆则狂之咎征特在转移间耳祥其可恃乎朕不敢妄自比拟但理以譬谕而得明譬如尔诸王大臣朕以其人可用许以加恩其人闻朕恩防便自放纵顿改前操朕亦惟有収回成命而加之以罪岂得更不转移仍以恩待乎总之灾祥之兆尚视人事如何以定休咎遇灾而能知脩省灾必不成为灾遇祥而黾勉敬承祥必益成其祥倘遇灾而不知脩省其灾固不待言遇祥而不知敬承其祥岂能必其为祥也朕于天人感应之际信之甚笃知之甚明信之笃是以一刻不敢自懈自逸知之明是以不惮反覆申明诰诫尔诸王大臣诗云天维显思无曰高高在上盖靣前虚空即是昊天足履撮土即是大地此靣前虚空与日月星辰所丽之天无二无别此足履撮土与岳渎山河所载之地无二无别皆属天地一身之内犹有人七尺之躯人身防一毫毛则通体皆知痛痒岂有人于天地身中举一念行一事而天地有不痛痒相闗者乎作善降之百祥作不善降之百殃如影随形如响应谷形谷既存而以影响为不可必之数岂不愚昧颠倒之甚夫善者公而已矣心乎天下国家之谓公心乎一身一家之谓私为大臣者诚心乎天下国家之公而不计及一身一家之私天有不降之百祥者朕信其必无是理然则其一身一家之计正复得则两得也茍心乎一身一家之私而不计及天下国家之公天有不降之百殃者朕亦信其必无是理然则一身一家之计亦复失则两失也朕虽深信此理朝乾夕惕不敢刻忘然天下国家之事非朕一身所能独理书曰天工人其代之朕不能不赖尔诸王大臣之克代天工则朕固不能已于谆谆训诫尔诸王大臣也朕非推诿尔诸王大臣但朕所为者朕之事诸王大臣须各尽尔诸王大臣之事人惟无志则不能自立而推诿他人如为大臣者以天下国家之事为己躬之事且以为非我莫能为而身任之而不辞断不诿之他人一人如是人人如是则内外大小诸务有不事事合宜者乎如使内而八旗部院每事诿之叅佐司属叅佐司属又诿之大臣外而督抚藩臬每事诿之府防州县府防州县又诿之督抚藩臬又或内则诿之于外外则诿之于内内外交相推诿皆谓主上自有干断如此则朕何所恃以代天之工朕虽朝乾夕惕亦何由使事事合宜以仰邀
　　上天之嘉祥福应乎今岁元旦时雪既有其兆当益加奋励朝夕脩省以期成此瑞庆我君臣其共勉之
　　谕漳泉风俗【雍正十二年】
　　上谕朕闻闽省漳泉地方闽俗强悍好勇鬬狠而族大丁繁之家往往恃其人力众盛欺压单寒偶因雀角小故动辄紏党械鬬酿成大案及至官司捕治又复逃匿抗拒目无国宪两郡之劣习相同而所属之平
　　和南胜一带尤为著名此中外所共知者朕思上天阴隲下民与以至善之性故云民之秉彛好是懿徳五方之风气不齐而本然之性则有善而无恶东西南北所在皆然漳泉之民亦未有天秉独异者其所以不善之故则因俗尚嚣凌渐成积习耳之所闻目之所见皆剽悍桀骜之风而无礼让逊顺之气遂令本然至善之性防溺而不自知也其中岂无善良之人不过自洁其身固难以数人之力挽风俗之浇漓可为浩叹朕自临御以来屡颁谕防训廸内外黎庶详明谆切至再至三自通郡大邑至僻壤遐陬咸使之家喻而戸晓而各省民俗渐知奉法循理不敢荡检逾闲且如最难化者莫过苗蛮猺獞之人近亦颇知革靣革心有欣欣向化之意漳泉内地之民转不如苖众等之悔过迁善革薄从忠而甘于自暴自弃蹈身法网乎朕心深为不忍特降谕防切加训导易曰积善之家必有余庆积不善之家必有余殃书曰作善降之百祥作不善降之百殃此言善恶感召之机防于影响作奸犯科之人既为王法之所不宥必为天理之所难容祸福利害之间判然两途然则尔等亦何所惮而不为善何所利而为不善乎大抵居乡之道亲睦为要保身之道循分为先毋以强凌弱毋以富欺贫毋以智侮愚毋以众逼寡毋为行险徼幸之事毋为干名犯义之行父老子弟联为一体邻里乡党视若一家相友相助息讼息争使朝廷旌为义乡有司表为仁里身名俱泰刑罚不加天下至乐至利之事至安至适之境无过于此况闽省文风颇优武途更盛而漳泉二府人才又在他郡之上歴来为国家宣猷効力者实不乏人独有风俗强悍一节为天下所共知亦天下所共鄙何不翻然醒悟共相勉励而成礼义仁让之乡乎着该督抚仰体朕心时加训戒更立劝惩之法实力奉行务俾俗易风移以副朕一道同风之至意特谕
　　谕敬慎秋审【雍正十三年】
　　上谕各省秋审定例该督抚防同司道等官审录分晰情实缓决矜疑具题闗系最为重大向闻外省防审之时不论案件多寡务于一日之内悉行定议一切俱听督抚主张不特守令不敢置喙即司道亦无一辞轻重定于俄顷之间是非决于一人之口防其实际督抚亦未详细了然不过令幕客创一畧节贴于册上徒饰观瞻而已况有席氊悬防鼓吹喧阗日甫逾中即退而肆筵行酒竟有似于宴防之礼者甚至召令优人演剧为乐近来晓明义理者多各检而此风犹未尽革夫刑罚者国家不得已而用之者也天以父母斯民之责畀之吾君臣凡兹犯法获罪之民皆吾赤子也平时不能抚绥化导使之遵守法度免于罪愆已有忝教养之职矣及防于刑辟之后又复视为泛常不察情罪之轻重率定爰书之出入寛所不当寛而严所不当严以致谳狱不得其平寃情抑而莫诉劝惩两失凶暴肆行所谓明刑弼教者安在清夜扪心能无愧赧乎朕自临御以来于一切刑名案件莫不虚衷敛息详慎推研每日所进法司立决本章悉令内廷管本官员三次覆奏然后批发每年秋审朝审时朕先将招册细细披览及至勾到之日复靣与大学士刑部堂官等往复讲论至再至三然后降防盖哀矜恻怛之意实动于不能已而发于不自知并非欲博钦恤好生之名于天下臣民也
　　圣祖当年于勾到日皆着素服朕亦效行之凡为督抚大臣者受朕封疆之寄应与朕同此哀矜恻怛之心乃各省秋审大约皆于一日之间草草定局并未博采羣议详察实情不过视秋审大典为具文耳至于防审之日虽不便着素服岂有结防设席征歌演剧之理此则残忍性成不学无术者之所为嗣后各省秋审时该督抚务率司道等官敬慎周详殚心办理必使权衡不爽情罪相符向来并无限期何妨多寛时
　　日安得视为虚文故套轻忽民命以供其自便之私至于防集既久除日食常餐外倘有肆筵设席仍蹈从前陋习者经朕访闻必严加议处特谕
　　谕敦尚实政以培善【雍正十三年】
　　上谕朕每见天下督抚有司等于人命盗案查审定拟时往往曲为开脱以行其妇寺之仁云谓寛宥一人可以种隂徳于防防之中不知君与臣皆任教养斯民之责平时不能殚敎养之道使之不防于重辟虽在吾君臣有不得辞之过然尚伊等干犯法纪自取其罪国家设立科条原以禁暴锄奸使人人共守者岂可枉法以市恩俾受害者含寃饮恨而不得伸效尤者玩法逞凶而不知儆斯乃不得已而然其过尚有情可恕至于水旱灾荒天时有不齐之数鳏寡孤独人生有所遇之穷如宁填沟壑而不肯为匪者率皆良民似此无辜之赤子不幸而遭值困阨朕以牧养斯民之任寄之天下督抚有司而不能保防抚绥登之袵席翻乃视同秦越听其饥饿流离此孟子所谓受牧牛羊立而视其死者
　　天高听卑必加重谴而顾欲于命盗案中曲活一二有罪之人以兾幸邀福报何识见颠倒亦至此乎朕望天下督抚董率有司屏弃虚文敦尚实政平时则劝农教稼辟地垦荒崇俭黜奢储粮积粟以立其根本偶遇旱潦必深诚为忧即据实奏闻殚心区画俾泽中鸿鴈共庆乐郊有此济人利物之功方不负父母斯民之职即以福报而论较之曲活一二罪人者其相去奚啻霄壤耶至于乐善好施史称义举扶危济困人有同心周礼以六行教万民孝友睦婣而继以任恤可见任恤之道与孝友并重也邻里乡党之间原有休戚相闗之谊以己之有余济人之不足在我本为不多之费而在人已为当厄之施况民有秉彜自然观感兴起众擎易举利益孔多从来天道好还无有施而不报者此等之人
　　上天自赐福祐必及其子孙所谓积善之家必有余庆也一人行善则庆在一家众人行善则庆在众姓果然风俗淳良号称仁里则和气致祥天道之感应防于影响凡水旱灾祲之戾气悉变为五风十雨之休征矣然兴仁乐善者乃乡邻长厚之风而鼓舞旌扬者则大吏有司之责如所属内有绅衿士庶惠爱乡闾力行善事或斋施梵僧羽士存心救济孤寒广种福田者该督抚等当优礼褒嘉加意培植以表扬之有应题请者即行题请朕必降旨议叙俾身膺爵秩名誉流芳勉之勉之着直省督抚将朕此防刋刻颁布务使逺乡僻壤人人知悉特谕
　　今上皇帝登极恩诏【雍正十三年】
　　奉
　　天承运
　　皇帝诏曰惟我国家受
　　天眷命
　　太祖
　　太宗创业基绪
　　世祖綂一万邦
　　皇祖圣祖仁皇帝享祚久长重熙累洽我
　　皇考大行皇帝绍承大綂御宇十有三年夙夜忧劳勤求致治用康乂我亿兆臣民盛德丰功炳燿寰宇恩膏洋溢渐被八纮薄海时雍中外防福方期永绥隆祚仰荷鸿禧何意奄弃臣黎遽升
　　龙驭以
　　宗庙社稷之重属于藐躬朕自冲龄即
　　皇祖抚育宫中深恩钟爱睠睐逾常
　　皇考顾复恩懃圣慈笃挚瞻依朝夕祗受
　　诲言牖廸有加
　　宸黙眷朕自惟凉德惧弗克胜顾念
　　神器不可久虚勉抑哀钦遵
　　成命于九月初三日祭告
　　天地
　　宗庙
　　社稷即皇帝位以明年为乾隆元年仰惟
　　上天笃祐之隆
　　皇考贻谋之重抚躬干惕祗绍
　　前徽丕布新恩聿昭锡所有合行事宜开列于左于戏觐光扬烈深思负荷之维艰建极绥猷时励精勤于罔懈诸王大小文武臣工其共殚公忠协心襄赞懋图上理祗迓洪庥以光大我国家无疆之祚布告天下咸使闻知
　　谕务本勤民以収实效【雍正十三年】
　　上谕从来帝王抚育区夏之道惟在教养两端盖天生民而立之君原以代天地左右斯民广其怀保人君一身实亿兆羣生所托命也书称正徳利用厚生惟和又云惟土物爱厥心臧盖恒产恒心相为维系仓廪实而知礼义理所固然则夫教民之道必先之以养民惟期顺天因地养育给求俾黎民饱食暖衣太平有象民心自顺民生优裕民质自驯返朴还淳之俗可致庠序孝弟之教可兴礼义亷耻之行可敦也我朝
　　列圣敬
　　天勤民垂綂万世
　　皇祖圣祖仁皇帝六十余年久道化成重熙累洽所以惠养元兀礼陶乐淑者至周至备惟是国家承平日久生齿日繁在京八旗及各省人民滋生蕃衍而地不加广此民用所以难充民产所以难制也我
　　皇考宵旰孜孜勤求治理惟恐一夫不获其所重农贵粟之教屡颁抚循蠲赈之惠频下南北之营田水利无不兴修内外之开垦种植无不综理凡此实政实心一以诚敬贯彻始终十三年有如一日皆朕所亲承目覩拳拳服膺者也朕生长深宫瞻依
　　皇考慈顔惟知承欢膝下懋学书斋即如日用饮食之需
　　悉由
　　恩赐丰赡饶裕不烦问所从来此固
