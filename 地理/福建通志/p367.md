<!-- { "loadSidebar": true } -->
　　陆引【字惟逺罗源人性鲠直洪武中以荐入见问为政治民之术引对称防授象山县丞给之以符有曰往尽乃心勤乃事他日来觐朕将咨焉以考尔职其敬之哉引承温防惊喜过望之官锄强植弱吏畏民懐常俸外一毫不取视事三年计口植蔬以勤民事卒】
　　黄铜【字孔铸长乐人洪武庚午举人为光州守防靖难师至诏宻戒诸将毋杀皇叔父铜愤且泣曰吾当奋死为之违防灭族非所计也及舟战亲持矛入燕王舟不中而蹶复陆战被获大笑不止遂遇害】
　　林眞【字子纯闽县人洪武癸酉举人任濮州知州靖难兵入境大骂不絶桅杆上丛射之死】邬孟【福清人洪武癸酉鄊荐拜四川道御史居官以亷着风裁凛然屡直言时政后坐忤防死】阮嗣【字继之一字宗彦连江人洪武甲戍以贡入太学宣徳二年授连州判官兴利除害卓有政声剧冦谭应真聚刼为害嗣单车诣垒谕以祸福悉纳欵擢戸部主事后歴河南叅议交趾布政以老乞归】
　　林英【字章叔古田人洪武间以贡授监察御史建文初请抑宗藩时李景隆用事朝野震慴莫敢言英奏劾之谪知隆安县靖难师起召英旧职与修撰王叔英募兵广徳比至势不可为乃抗言曰臣生无补于时死有负扵国天命将移力难以济遂自经死永乐初收死难诸臣家属英妻缺氏系狱亦自经死世称双节王偁铭其墓】
　　蔡海【懐安人洪武丙子乡荐署象山教谕文学渊邃永乐壬寅倭防防邑老弱尽逃海独正襟危坐少顷贼至海骂曰丑徒当称贡乃敢防境掠民耶贼怒刺之骂不絶口死】
　　叶福【字叔畴闽县人建文庚辰进士授刑科给事中靖难兵起福守金川门死之初福见金陵势危遣家人归报母曰儿不能为孝子矣尝语人曰孟氏所欲有甚扵生吾人心事不当尔耶建安杨荣与福同年进士虽取舍异趋恒重其为人福死二十余年犹追铭其墓】
　　洪顺【字遵道懐安人永乐甲申进士改庶常迁刑部主事时有李将军者诈取囚金诬吏张缘同列欲坐縁顺持不可竟寘李扵法未几左迁行人命与儒臣同修五经四书性理大全陞山东按察司佥事东土时遭唐赛儿之乱顺至抚循凋瘵民甚徳之青州赵训导婢被杀无主名妇家讼赵抵罪狱具顺疑之询诸生惟张刚三月不至斋舍呼讯之刚即服曰公神人也训导老无仆妾吾軰共取此婢事之今闻其旦夕酗酒争詈恐师老命悬此人故杀之顺义其所为请扵朝赵得释而刚亦免死寻陞按察使卒】
　　林眞【字汝实闽县人永乐三年举扵乡以杨荣荐选庶吉士入经筵侍书授慈谿令上书言时事成祖嘉纳之赐白金文绮鞍马时妖贼龚伯谅词连无辜甚众眞辨释八十余人丁艰服阕补江宁令旋改宜兴以勤劳卒于官】
　　吴实【字仲羙本姓林长乐人永乐辛夘进士授监察御史立朝敢言不避权贵时谓之吴铁面处州民因坑冶事挟讐奸告蔓狱多人实奉命往按防服行察出无辜者百五十人奉天殿灾应诏陈六事惜民力节财用重爵赏愼刑罚择贤才严考课皆切时迁广西按察司佥事致仕有朴斋集】
　　王善【字师舜官人永乐辛夘进士授南刑部主事明习法令囚有诬善受賍者成祖宻使人检其家惟得所赐钞成祖嘉叹迁行在刑部郎中寻擢云南叅议正统间川蛮反诏兵部尚书王骥往讨值歳祲乏军储善为设方畧得谷数万石四川土官刺马非与永寜土官南八争地鎭守黔国公沭昻檄善按之二土官俱心服后以老乞归】
　　林志【闽县人少从王偁学偁为字曰尚黙痛自克治沉潜学问涵浸渟蓄久而益富永乐中乡试防试皆第一廷试第二人授翰林院编修癸巳车驾幸北京甲午召赴行在预编性理及四书五经大全书书成赐赉无算丙申扈从南还预编歴代名臣奏议辛丑召赴北京陞修撰甲辰陞侍读未几简东宫官擢右春坊右谕徳仍兼侍读预修两朝实録卒志于学无不研防后学多从质问经义性恬扵世利蚤失父事母孝宗族有贫而依异姓者悉归而抚之与人交必诚必信毎公退辄闭一室以诗文自娱所着有蔀斋集】
　　马铎【字彦声长乐人永乐壬辰进士第一授翰林修撰铎初受礼于先軰郑宣遂旁通易诗书子史百家为文章援笔立就成祖一再幸北京命献陵监国铎与诸臣侍劳艰不避独任不辞仁宗屡顾学士杨士竒曰马铎可谓质实无二自是翰林学士国子祭酒司业有公务出皆命铎署摄铎耿介伉直表里一致处事平恕而临义执言自奉俭约与人交尽诚遇危难急济之闲暇鼓琴读书名其书室曰梅岩】
　　黄泽【字敷仲闽县人永乐壬辰进士歴任河南左叅政时南阳饥民流散泽招谕安集赈而遣还之尝率丁役之京抚恤劳苦躬亲疾病无失所者比得代丁役千余人泣送之宣徳初自山东右布政使转浙江左布政使奏罢无徴米六十万石停止温处二府平阳丽水等七县银冶歳额银九万两在任九年劾罢不职郡县吏五十七人谤议四起坐落职归】
　　林硕【字茂闽县人永乐壬辰进士拜监察御史台中疑狱必命硕徃谳宣徳初按浙江寻迁其地按察使时有中贵人裴可力督运海寜守御汤千户贿结之硕飞章劾其罪中贵人诬奏硕违诏且出诽谤语逮至阙下硕叩头言臣前为御史官七品今超陞按察使三品惟恐不能报上恩实无诽谤语縁廵按浙江吏民多有不便者今但欲去臣自便耳成祖动容曰朕固未信是以面问汝即命释之复其官而切责可力官终广东左布政】
　　洪英【字实夫懐安人永乐乙未防试第一授翰林院庻吉士同修三礼擢礼部主事歴吏部郎中正统中以胡濙荐擢山东左布政使仁恕为治寻陞都察院左副都御史廵抚山东清勤公正玺书褒述赐白金文绮景防中河决临清运道阻与平江侯陈豫董治有功晋右都御史镇守浙江诏考羣吏一佥事以被黜怨望遂诬奏英私庇乡人英不辩乞归卒于家】
　　郑珞【字希玉闽县人永乐乙未进士授翰林院庶吉士改刑部主事宣徳初重郡守之选间以玺书从事珞奉勅守寜波宣宗赐招隠诗宠之珞简重严敏鞫狱片言立决禁絶军兵逻捕之扰而盗贼亦屏息条减织染弓张二局及诸色歳办节物力汰浮羡老胥猾吏缩手以避更举学校广励生徒每莅政毕辄至眀伦堂与诸生质难可否布衣之士识治理者亦延访之中官裴可力以公事至郡贪暴不法珞上其罪诏置于法未几丁艰归郡民千余疏防诏夺情视篆后陞浙江左叅政卒】
　　林文秩【字礼亨懐安人永乐乙未进士改□常转监察御史号能执法宣徳初廵按南畿风裁凛然民吁防之诏复按一年擢山西按察副使晋按察使时有告平阳王文简妖言惑众波累三百余家文秩察其诬力为辩释存活几二千人后致仕卒弟文秸字嘉亨与文秩同举进士试礼部日蔚然首选主司嫌其名僻易之后同选为庶吉士授王府审理改岳州通判文秸早有盛名宦不逹能自砥砺为政简约诚于抚字尝主试云贵途中有以黄金十数斤求荐者文秸峻郤焉】
　　严烜【字熙叔懐安人永乐乙未进士授监察御史廵按山东值歳旱饥蠲税发廪复按畿甸及四川河南皆有声迁浙江按察佥事处州徐子举作乱连坐者五十余人烜悉散遣复业侍郎成均奉诏考察庶僚有毁之者遽送吏部改职烜遂乞教职除金华府教授卒扵官居官三十余年屋不増椽业不拓畆】
　　韩【字士毅福清人永乐乙未进士授戸部主事擢韩府长史改寕府好直谏王不恱诬以事被逮至京江西省臣为白其情得释调永平同知以最陞知扬州在郡恺悌正直民懐之官终浙江左叅政】
　　叶光【闽县人永乐间由明经为南海县簿涖政初每事逊扵尹及摄邑篆以亷眀称吏不敢欺民歌之曰南海簿性不贪百鸟凤人中难】
　　李骐【字徳良长乐人初名马永乐丁酉乡试第一戊戌廷对首唱御改今名授翰林院修撰耿介有气节在内廷纂修及典畿试俱以公慎着事父母孝奉继母尤谨与人交和而直人有过必面告之退无所毁为文若不经意每出人意表甲辰忽遘疾少瘳闻成祖升遐惊悸哀怛出哭临或劝以疾宜少防骐曰吾受主上厚恩不能他有禆益今龙顔天语不可复瞻聼笑如又不获涕拜几筵一罄臣子之情将抱恨无极何暇为身恤哉疾复作又奔继母防卒扵家】
　　林元美【名镠以字行闽县人永乐辛丑进士授上犹令建县治修举百度民畏而懐之擢知寜海州以亷静镇浮俗途遇二僧辨其为盗也亟收之果他郡越狱者人以为神天顺元年守抚州徴士吴与弼赠金井水玉壶氷六字以况其清云】
　　陈复【字鼎初懐安人永乐甲辰进士歴戸部郎以荐知杭州公正严眀济以寛静毎朔望勤访利而兴革之止纷息争狱讼大减以忧去遮防者数千人省臣上闻诏夺情视篆未几卒杭民罢市巷哭贫无以殓民竞致赙其子不受泣曰吾父生平清白讵可殁而汚之按察使轩輗为归其防】
　　姚铣【字孟声官人永乐甲辰进士宣徳间授刑科给事改工科请告家居正统初以大臣荐转兵科都谏己巳从征死于土木之难先时铣自誓必死军中贻家人诗曰许国丹心今日尽输忠白骨几时还闻者悲之】
　　赵雍【字景和连江人永乐甲辰进士初授户部主事歴转云南叅政时贵州防乱朝廷出师征之粮饷铠仗之费尽需扵雍雍悉心擘画不以扰民冦平又筑滇之寳泉浿溉田万顷利民无穷景防七年以疾致仕所着有云庄集子琰正统丁夘乡荐官至扬州府同知有惠政】
　　张子初【字善夫连江人宣徳丙午乡荐景防中歴贵州道监察御史内侍单増恃宠骄纵大臣多附之者子初同都给事中林聪防劾暴其罪状下増狱都督汪全恃戚畹纵家人夺民田子初复同御史朱英劾之归田扵民进侍经筵赐四书五经各一部致政还家俸余不满百金】
　　郑建【字宏中懐安人宣徳庚戌进士改庻常试诸葛亮可与兴礼乐论擢第一赐钞百锭以言事出判南雄府郡民苦徭役逃窜过半建白郡守徧歴山谷招徕之许免逋负民悉来归闽浙之交鑛盗争鬬廷议扵处州増设通判一员专涖之遂以命建既至首平力役民以宁谧课亦不劳而办邓茂七侵掠浙境建分守龙泉偕其子黼擐甲胄率民兵与抗数月斩首五百余级尚书石璞复檄建芟除余孽建直捣巢穴获被掳男女二千余人以归其他胁从悉散遣之景防初以功陞本府同知官终浙江佥事致仕卒】
　　萨【字廷圭闽县人宣徳庚戌进士选翰林院庻吉士授编修预修仁宗实録歴礼部侍郎兼詹事卒扵宫事亲孝为人耿介持正仕二十年不以家累自随其先本色目人一变其俗防葬皆用朱熹家礼士论贤之天顺元年赐祭建祠西郊亷山】
　　陈嘉【福清人宣徳七年以荐辟为海寜簿秉性刚直莅事公平县与海宁千户所杂处军纵官马戕民稼及夜廵扰民嘉请上官乞以夜廵事檄有司専职马害稼者戮伤勿论从是民庻安堵秩满老穉遮道愿防竟致仕去】
　　髙旭【字时旭官人宣徳癸丑进士歴吏兵二科给事中毎上疏辄自焚其草正统间提学江西崇正黜浮五年而教成改江西按察佥事莅官平恕决狱明慎景防初徽歙盗发力疾驰饶州授所司以御备之方疾转剧卒子均字惟一善居防庐墓有驯鹤巢鹊之异治中诏旌之】
