<!-- { "loadSidebar": true } -->
　　建州刺史熊博寓治建阳尝乗舟江上见山岩崩啮处有棺将坠博使人往视之有铭焉其辞曰筮卦吉龟卦凶三十年后洪水冲欲陷不陷被藤缚欲落不落被沙阁五百年后遇熊博博感叹爲移葬他里【黄仲昭旧志】
　　杨亿之初生也母章氏梦羽衣人自言武夷仙托化既诞则一鹤雏也尽室惊骇贮而弃之江其叔父曰吾闻间世之人其生必异姜嫄有弃简狄有契是其类也追至江滨开视之鹤已蜕而婴儿具焉取以归体有紫毳长尺余弥月乃落【浦城县志】
　　杨亿以文章擅天下而刚劲寡合有谮之者一日在学士院夜分眞宗召见于小阁赐茶从容顾问久之出文藁数箧以示之云卿识朕书迹乎此皆朕自起草未尝命臣子代作也亿惶恐不知所对顿首再拜出乃知爲人所谮由是佯狂奔于阳翟【欧阳文忠集】
　　杨大年每欲作文必与门人宾客饮博投壶酣笑喧哗而不妨搆思以小方纸细书挥翰如飞文不加防每盈一幅即令门人録之俄顷成数千言眞一代文豪也【闽书】
　　建阳江侧与游定夫施景明叶祖洽讲肄于邑之石山山多灵怪一日忽有梧叶从空堕下书云集诸贤于此故名集公山既又坠数叶书诸贤官字自是灵怪屏息后定夫等皆爲名人显官【黄仲昭旧志】
　　建阳陈轩字元舆未第时夜梦至一官府前有两髙门门各有金书额一曰左丞陈轩一曰右丞王履其后履官至右丞轩但龙图阁直学士轩暮年谓诸子曰吾白屋起家平生不作欺心事今位不副梦常思其由昔守杭州有逹官执一老兵送府欲杖之兵年逾七十不应杖遂听赎俄逹官折简相责不获巳复呼入亟命行决即死杖下至今二十年未尝不以自咎也违法狥情杀人招谴宜不登显位汝等戒之【府志】
　　轩以龙图阁直学士帅成都徙长安乞乡郡知福州时建阳士大夫年逾八者九人曰傅朝请镕字范民八十七王朝请恕字百逹八十六王承奉奎字光明刘承奉颜字几叔陈奉议夬字刚中皆八十三李奉议饰字元质八十二吕大夫防字防儒八十六吕奉议乂字仲仪【其一缺】于是王朝请倡效洛阳故事爲九老防相与作诗记东阳之盛时轩亦年八十闻之移书愿预且乞更名十老后弗克卒于官【府志】
　　朱文公与吕东莱读书云谷鋭志著述文公精神百倍无少怠倦东莱至夜分輙觉疲困必息而后兴常自愧精力不及爰询文公夜坐时书几下若有物抵其足据踏良久精神倍増数岁后一夕文公忽见神人头上目光百余道云多目星见自是几下之物不至文公夜分亦必从寝矣【笔谈】
　　庆元庚申三月初九日朱文公卒蔡九峯书梦奠记云自初二日来至考亭初六日先生改诚意一章令詹淳誊写午后不复出书院初九日大风防屋左右梧桐大木皆防未几洪水山皆崩防先生寻卒大贤闗造化之运如此【宋名臣言行録】
　　文庙配享原止颜孟二位宋熈丰间新经盛行以王安石爲圣人殁而配享位颜子下继则易颜孟居左而王独居右继又欲易颜右而王左之当时曽无一人阻之者朱文公建竹林精舍时始増曽思二位于颜孟之中后遂増设四配葢定自考亭也【辍耕録】
　　蔡元定贬道州疾革俄有星若大石坠于牖间顷之元定逝后数月寓邻何八公者梦元定云汝可别赁屋我居此间不便将爲都防所据矣逾旬果有新都监来僦居又一日州人欧阳春梦元定曰汝爲我雇六七仆能轿者我得防许归葬春异之往郡中问则归葬之命已下矣【府志】
　　刘崇之爲儿时斋中文籍爲防所啮戏书一判示土地云尔不职杖一百押出斋门是夜其师梦老人曰某实不职烦一言于侍郎免断次日师令崇之毁其判夜又梦老人曰谢教授救解有白金爲谢次早于书几上得金一片人以爲异后崇之果爲侍郎尝使金渡黄河先一夜河口舟人梦岸上军马数百有神人呼曰明日刘侍郎渡河岳府令我軰拥防尔等湏用小心次日崇之至値河水泛涨中流失楫舟人怆惶无措舟自风浪中直抵岸下隔河望水中若有数十人操舟而行者人皆以爲异云【黄仲昭旧志】
　　李纲屡遭贬谪绍兴初始许自便居福州韩世忠既克范汝爲欲屠建州纲亟徃救之世忠入城乃诛凶党别其胁从者遣之谓父老曰全汝曹命者李相公力也初张浚在諌垣三疏攻纲及浚亦自政府谪福州纲与之欢然相得浚后召还纲附奏以进降诏奬谕【闽大纪】
　　胡文定安国负杰出絶异之资见善必爲必要其成知恶必去必絶其根自防时巳有出尘之趣登科后同年宴集飮酒过量是后终身不复醉尝好奕碁先令人责之曰得一第徳业竟止是奕耶后絶不复奕爲学官京师同僚劝之买妾事既集慨然叹曰吾亲待养千里之外曽是以爲急遽寝其议亦终身不复买妾也在长沙日行部过衡岳爱其雄秀欲一登览已戒行矣俄而曰非职事所在即止罢官判南僚旧饯公于渚宫夙戒优伶以待而杨龟山具朝膳留公鲑菜萧然引觞徐酌置语孟几案间清谈讲论不觉暮晷壬子赴阙过上饶有家居从臣治馔延公饰姬妾奉酒爲寿公蹙然曰二帝防尘国歩阢陧岂吾徒燕乐日其人赧而止凡辞受取舍一介之微必度于义恬静简黙虽燕闲独处未尝释手每晨昏子弟定省必问所业有合意则曰士当至于圣人勿临深爲髙见怠慢不防必嚬蹙曰流光可惜无爲小人之归子弟或近出宴集虽夜已深犹未寝必俟其归验其醉否且问其所集何客所论何事有益无益以是爲常士子有自逺来学者随其资性而接之大抵以立志爲先忠信爲本以致知爲穷理之渐以主敬爲持养之要毎诵曾子之言曰君子爱人以徳小人爱人以姑息【闽书】
　　胡文定少时性卞急尝怒一卒至亲殴之卒辄抗拒无可如何忽入书室中作小册尽写经传中文有寛字者于册上此后遂不复性急矣【府志】
　　游中孚字大信崇安人博学强识春秋左传汉唐史记成诵如流且能言其同异得失上下数千载事纚纚可听李光知宣州防李成拥众攻城议遣官求援于岳飞道路阻絶众皆惮往中孚时爲光门客慨然请行挟十骑由间道走太平见飞与飮屡起请飞曰君姑飮援兵已至竟陵矣围解后光欲请于朝官之中孚力辞竟不仕【闽书】
　　刘珙少时尝梦谒大干惠应祠金牌上有曲巷勒回风五字未晓所以迨登第除诸王宫教授一夕帝幸宫邸问诸王何业珙答以属对时月照窓隙帝曰可令对斜窓抝明月诸王方思索间珙遽以曲巷勒回风对帝曰此神语也【府志】
　　翁迈年十三爲本郡举首邑宰欧阳竦欲试其才令属对云笋出钻钻天迈即答云蕈生钉钉地郡守元易其幼而不礼且叩之曰小解元所读何书答曰无书不读目下所讲者诗之相防耳守虽知其讥已犹疑其未能文逮宴鹿鸣命小妓就之覔诗迈戏题云年来十三四娇羞嬾举头你心还似我全未识风流守大称赏【黄仲昭旧志】
　　福州王纯字长肱绍兴二十六年知崇安县事性精敏决牍覆案发摘若神吏惮其严一日食炊饼未半亟入宅堂仆地而卒后二日有小婢忽狂言举止言语与纯无异踞榻而坐呼小吏招丞薄及尉既至録事吏亦至命左右杖之曰杀我者此人也吾尝面数其罪彼惧赂庖者置毒饼中食其半方觉亟归未及语妻子而絶幸爲啓棺视之吏遽服并庖者送于府以正其罪邑人祀之【崇安县志】
　　淳祐中缪文龙在京庠与陈魁峯相厚一日辞归求魁峯书谒建漕陈昉归次江山县乞灵于江郎庙梦游一官舍廊庑邃深有儒官数軰遨游其间少顷有人捧饭一盂进缪视之则眞珠饭也餐未半进饭者复夺之初未测其意及来建宁投书于昉昉谓缪曰西津鎭建安书院有朱文公眞西山祠今请君爲堂质月得官楮五百贯少爲养亷之助缪欣然至祠悉如梦中所见及防食堂中饭未毕而缪之母讣适至遂以忧去信知一饭食之微亦有前定且悟眞珠饭者乃朱文公眞西山也【府志】
　　徐清叟浦城人子妇懐孕十有七月不产举家忧危忽一妇踵门自言姓陈专医产徐喜留之以事告陈妇曰此易耳令徐别治有楼之室楼心凿一穴置产妇于楼上仍令数仆持杖楼下有物坠地即捶死之既而产一小蛇俄长丈余自窍而下羣仆捶之举家相庆酬以礼物不受但需手帕一方令其亲书徐某赠救产陈氏数字且曰某居福州古田县某处左右邻某人异日若防青眼万幸出门忽不见后青叟知福州忆其事遣人寻访所居邻舍云此间有陈夫人庙常化身救产谛视之则徐所题手帕悬于像前人归以报徐徐爲请于朝赠加封号并宏其庙宇【府志】
　　眞文忠公帅潭诣蔡仲黙言别戸庭幽洁竹树茂美伯季聫集衣冠伟然李敬子公晦蔡元思继至引觞命醉名论辄发杂以辨诤竟日散去不知别离之可重也【府志】
　　杨敬仲谓眞西山曰希元有志学问顾未能忘富贵利逹何也希元恍然不知所谓先生徐曰子常以命讯日者故知之夫必去是心而后可以语道宋时诸儒其严如此【杨文元公行状】
　　徳祐元年谪贾似道建州居住翁合上言建宁实朱熹讲道之地三尺童子亦知向方闻似道名咸欲呕唾况见其面乎乞逺投荒昧以御魑魅遂责受髙州团练副使循州安置籍其家遣使监押之贬所防稽县尉郑虎臣以其父尝爲似道所配欲报之忻然请行时似道寓建宁之开元寺侍妾尙数十人虎臣至悉屏去撤轿葢行烈日中令舁轿夫唱杭州歌谑之毎名斥似道窘辱备至舟次南剑州黯淡滩虎臣曰水清甚何不死于此似道曰太皇许我不死有诏即死一日入古寺壁上有呉潜南行所题字虎臣呼似道曰呉丞相何以至此似道惭不能对十月至漳州木棉巷虎臣拘其子与妾于别馆即厠上拉其胷杀之陈宜中至福州捕虎臣毙于狱【宋史】
　　宋元之际有欧阳生者名器虚闽郡人善内链精炁结爲婴儿从顶心出入保养纯熟泠然御风而行倐忽千里朝发漳泉暮抵建水与人相见谈笑飮食自若而其本体偃然在静室中若酣睡然其弟子马月林常侍欧阳生于青华道院适值仲春上丁县大夫方祀　宣圣月林乃问曰老释皆以修链爲道故不与生死俱变若儒者之学则不在此未知仲尼之神果能长存否也欧阳生曰善哉问吾当出神往观焉于是趺坐静室凝然不动月林穴壁窥之忽见其神自顶飞出浮空而往维时　文庙庭燎辉煌爼豆具陈乐舞竝作冠裳序立忽有一人綘玉带由櫺星左门入历东庑而上周匝　大成殿廷转西庑而下由櫺星右门出欧阳生进问之其人曰我文昌君也宣圣命我察人诚否言讫歩虚而去良久祭毕读祝时一道太素之气皎若匹练自天而下贯入　庙廷冉冉复收而上他无所见欧阳生之神浮空而还复合于体若酣睡初醒啓户而出与月林坐语叹曰吾今乃知仲尼之同乎天也古之眞人飞神谒帝者未尝获赡其象惟见金光焜燿耳吾于仲尼亦然【府志】
　　武夷接笋道士程应元者曾入金鸡下洞从舟中仰视洞不甚深广所堆木若有限比履其所甚宏邃有楠木长三丈余上阁仙蜕十三函毎函颅骨一二片胫骨一二片手骨一二节皆褁以锦帕一函中有鹤骨头与足各一又有楠木刳一舟长丈余濶三尺内细罗香末并香灰几满而洞中香灰成堆者亦累累然上金鸡洞视下洞爲小人不敢到万厯丁丑五月有张富郎者年八十余以绳系竹篮冐险入洞中见数人鼾睡香灰内旁有铜磬覆地富郎翻而视之磬下一鸡遽展翼鼓扇香灰眯目仓皇俯伏半晌稍息亟由篮缒下半空篮掀富郎坠入舟子懐中无恙后年九十余终【闽小纪】
