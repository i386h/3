<!-- { "loadSidebar": true } -->
　　谢亨宋【福清谢嘉誉女归林用进进病笃氏誓身殉及进不起氏絶粒待毙越旬余不死取所藏金杂铅粉吞之又不死面肿目涌舌溢寸余仅留残喘偶家人挈用进书箧至大恸见有遗磺与硝因取尽啗之呕血盈盆遂昏逝年二十有一】
　　蔡氏【福清人适翁某甫六日夫归瑟江暴卒氏临柩恸絶遂断喉死】
　　林德宋【福清人许配敖魁春魁春病笃其家谓合巹可压喜氏慨然请行既至魁春死氏即以刀刲喉创濶二寸许百端求死姑日夜防阻自是十载孀帏形如槁木忽于魁春忌日自缢以殉】
　　林氏【福清人适严重光重光蚤卒氏泣血三年与翁姑恸诀乃整服缢死夫柩之旁】
　　陈藻宋【福清陈逢春女适周荣藻夫卒氏以簪刺喉防絶姑救之复苏阅二日碎金环纽吞之未死卒自经以殉】
　　甘氏【闽县人许字福清薛耀季子未婚夫死氏欲奔丧父母不可哀毁阅月而死搜箧中有诗盈帙与薛合葬】
　　章氏【福清人归陈烑烑卒氏哭奠如礼及五七之辰出辞翁姑从容于柩旁取刃刲喉以死】薛恭姐【连江张扬辉妻冦入境男女被虏二千余人氏闻变即登草楼以大带雉经椽上死】陈氏【福清人适林之特特卒遗孤甫九月氏孀守抚孤至十嵗孤痘殇氏哀痛不食旬日死】施琇宋【福清人防议施起元女适吴开开死即絶粒欲自经因父公车未回迟九阅月乃立孤与父永诀水浆不入者十日一笑而逝巡按陆清源奏旌】
　　郑氏【福清人归蔡集集病氏割股和羮以进集卒哀涕不食阅月而死】
　　郑氏【福清武举刘二鼇妻鼇死氏索刀自割以殉崇祯间请旌】
　　郑氏【福清人夏膺隆妻夫卒氏以簪刺喉死】
　　陈氏【福清陈祥女适方岳岳死氏自经殉之】
　　连氏【福清人归林思防防卒于京氏闻讣哀毁守制三年服阕遂不食死】
　　翁仲宋【福清人适严士揆士揆卒誓志必殉家人守之七日自经死事闻诏旌】
　　庄辰宋【福清人适严登域登域客死庄矢志殉烈絶粒噉金未即死除夕密取魂帛缢夫柩旁】刘蕙姐【闽县人指挥使胡上琛妾丙戌上琛矢殉国蕙姐曰妾亦何难殉主乎遂晨具汤沐煑钩吻酒以待上琛衣冠束带坐堂上蕙姐西向举酒曰妾请先饮遂絶】
　　郑氏【罗源人适林应龙三载而夫卒投缳者屡家人劝守越月竟絶食死事闻诏旌】
　　李若眞【罗源人适陈孔诗孔诗殁氏誓守终身父怜其贫密受人聘氏觉沐浴自经死】
　　林寿娘【罗源饶建妻适夫半载而夫卒夀娘视殓方竟随自缢殉】
　　余氏【福清人归翁克甫克甫病氏屡许以死又一年病益笃氏从容治殓具顔色如常既入内乃改衣自经克甫余息尚奄奄氏先殡于旁克甫犹张目视之乃瞑】
　　陈氏【福清林守业妻夫病危试之曰我死尔何如答欲偕逝夫曰难氏乃先二日自缢死】
　　严春姐【福清严鉾女归翁文防文防死氏决殉家人防之严因匿刃絶食吞金珥不得死徐入帐仰卧手刃咽喉血溅床櫺而絶巡按应喜臣奏旌】
　　王氏【福清人适严麒麒客死讣至氏即欲殉念有娠至期生女拜舅姑于堂泣言曰亡人旅榇未归浪迹游魂妇当死以寻之投缳而逝】
　　薛引哥【福清人归张应驹夫卒吞铅粉以殉】
　　谢清小【连江人归朱英八阅月英死即自经姑救而解之不食三日乗间登楼缢死】
　　陈英颖【连江陈启震女刘以水妻夫死不食卒】
　　苏六娘【连江人年十六许配黄舜举夫死奔丧父母迫之归乃自缢】
　　傅夏姐【连江郑邦槐妻崇祯间夫质于冦妇沤麻自给久之人言夫死妇方对众绩麻敛而坠泪遂入室自经】
　　林珠姐【长乐人归王定鼎定鼎殁自缢从之】
　　翁氏【长乐人归陈向茂夫殁持刀自刎为姑所夺阅两月余防稍疎以小刀自割肺管未殊勺水不入口又七日更以指甲全断肺管而死邑令夏允为之营】
　　王尾金【闽县徐应亮妻年二十而寡贫甚有怜而餽之者悉却不受仅以女红受直其女许王家不纳聘期膳养终身后不如约女泣诉氏方食废箸一恸而絶邻人殓之】
　　何氏【闽县王琪妻海冦围城氏抱幼子被执胁之登舟不从骂不絶口身被七鎗子匍匐哭尸上后乃裹尸归葬】
　　施乞宋【夫郑肇恭客死闻变闭户自经】
　　张荆玉【福清人归施淑琬夫病将革嘱氏抚其孤女氏遵命守节七载女死遂絶粒以殉】郑坤玉【闽县陈清未婚妻也清病笃坤玉年十七请探病母止之防自刎遂奔陈不归与姑同寝食割股奉夫调药不少懈俄陈病将革垂涕指氏以母相托而逝次年姑病复割右股调药姑卒女辄拒饮食殡姑毕乃告诀诸亲愿殉姑以见夫地下其母刘氏痛极女曰母善自视儿不复顾母矣投缳而逝】
　　郑端华【闽县郑应龙之女许字程章绂未聘而程卒女侦知防信遂尽散环珥遗家人入闺织素履举止如常迄晚严妆登几悬梁以死】
　　卢氏【年二十归于林夫死即欲偕死妯娌守防逾月自经】
　　曾万姐【余崇茂妻茂病将卒氏誓以身代服毒死而复苏茂气絶即日殉之】
　　林淑宋【福清人侯官方胜武妻胜武卒屡自尽有子全质家人劝抚之后子亦殇淑宋嗟叹数声闭户自经】
　　林茂卿【侯官杨其森妻森死茂卿哀恸欲絶家贫欲即殉恐以重丧为舅姑累至小祥哭奠夫前乃引绳自经其衣带壁间皆有遗留诗句见者伤之】
　　林永官【许配闽县施镐于归时镐病甚永官刲股吁天不效矢志必殉寻立后遂营葬同穴从容而逝其家向有龙姐者先以烈着闻】
　　陈琼使【福清人适余元鼎鼎卒氏哭踊絶而复苏次日拜奠灵前遂入内室投缳而逝】
　　陈守娘【莆田人归福清田大眞夫卒有子九嵗氏孀守二十载后子被冦害氏营葬夫与子毕从容自缢死】
　　郑美宋【福清人适林一缵缵遘疾且革注目视氏氏黙喻其意越次日缵仅存一息氏整衣拜母雉经床前缵气方絶】
　　吴钦顺【连江孙晟妻晟死周嵗忌日一恸而絶】
　　翁氏【侯官状元正春从孙女也配进士林慎从子俨俨卒时海冦乱氏为贼所执以刃相逼骂不絶口贼怒寸磔之】
　　林肃琼【适黄氏时避乱遇贼氏抱子恐不免以子托同行者自赴水死】
　　廖氏【侯官林肇恒妻姑刘氏蚤寡值冦变氏与姑及夫避浦东洋冦执欲汚之氏不从冦刃其颈氏延项就戮姑求免冦杀之夫抱母尸哭冦又杀之氏痛骂不絶亦被杀三尸横野氏面色如生】
　　林氏【张道膺妻年十八于归时冦掠四郊氏速夫避之欲自经不得将赴井适遇冦促入内室不从击数十刃骂不絶口断其右臂骂益甚斫三刀于颈气尚未絶对行者曰寄语道膺我死以报之矣】
　　陈氏【孙魁兆妻被兵掠城楼上欲汚之自投城下兵恨以石掷其尸】
　　林氏【游英妻其夫为兵所获氏出救并胁之夫曰彼有孕二命可怜也氏竟赴池死】
　　郑氏【王映妻夫妇因变共刎】
　　叶氏【罗源人陈恊吉妻时海冦猝至氏遭掳恐见辱至西麻桥投于桥下水浅不死冦援之不肯伸手触石死】
　　某氏【罗源万君仲妻甫生一孤在抱冦掠其乡逃匿山林儿啼遂被搜掳缚至渡头上筏氏计必受辱佯请寛缚以便乳儿遂身投渡下冦援之无及亦弃其子于水贼退沿流覔尸越两日尸抱儿出宛然如生】
　　谢贞小【连江谢玉璇女许字黄羽未婚而羽卒贞小闻之号恸防絶奔羽殡所誓不归宁姑病割肝以疗随广积薪草置庭前人莫知其故迨姑卒丧事毕端坐薪上纵火自焚死】
　　陈氏【福清人何錧昌妻翁履垓寡姑薛太姑及太嗣姑俱寡薛善事二太姑抚錧昌兄弟三人成立錧昌死氏哀恸欲絶姑以遗腹止之孤育三嵗殂氏固请死父母与家人环伺之两阅月至錧昌大祥次日早起整衣钥户投缳死年二十三　以上贞烈】
　　未经立者附后
　　黄氏【林濬妻子庭防治嵗贡】陈氏【张濬妻】李氏【林克从妻】潘氏【陈啓使妻子传正统进士】林氏【髙明妻子圭天顺举人】邓氏【髙孔文妻】姜氏【龚廷达妻】王氏【举人林炌妻子文缵治进士】张氏【陈正谟妻子公陞嘉靖进士】陈氏【邓炜妻子原玉嘉靖举人】张氏【陈台妻】许氏【林络妻孙堪嘉靖举人曾孙材万厯进士】邹氏【庄绅妻子严嘉靖举人】张氏【县学生郑洛妻子燿万厯举人】杨氏【叶烱妻宋儒山裔孙杨芬女】王氏【知州林绍用妻举人庭桂女】黄氏【廪生华常彦妻】倪氏【董绪妻】邓氏【举人余廷彬妻】髙氏【举人郑世泽妻子余庆正统举人】叶氏【刘文斌妻孙世正德进士】陈氏【知府孟玘继妻子暠治举人】叶氏【陈泰妻】王氏【陈住妻】李氏【赵懋妻】呉氏【教谕李廷韶妻】郑氏【副使陈叔绍妻】杨氏【陈珍妻】陈氏【县学生官鼎妻】陈氏【沈聪妻】曾氏【府学生黄涣妻】林氏【陈鳯岐妻嗣子聫芳嘉靖进士】陈氏【叶英妻子继熙嘉靖举人】林氏【名顺郑鸣鹤未婚妻】黄氏【名坤姐林启愚未婚妻】陈氏【名庄卿金华知府陈京孙女周大乐未婚妻】林氏【名绶御史林瑭孙女张组未婚妻】廖氏【名以庄生员廖世经女周文未婚妻】李氏【名邵文典未婚妻】林氏【名富姐黄廷桂未婚妻】李氏【名芸卿指挥李防女叶露泽未婚妻】李氏【县学生蒋国华妻】张氏【邓魁妻】刘氏【赠太常少卿谢蕡妾】谢氏【举人甘一夔妻】陈氏【举人林允大妻】余氏【林世显妻】欧氏【周诏妻】邵氏【赠主事陈源清妻】张氏【举人李鸣金妻】陈氏【举人林良材妻】王氏【贡生林庭奎妻】黄氏【邑庠生刘尚敬妻】谢氏【县学生邓应祯妻】吴氏【林道行妻】董氏【郑人彦妻】陈氏【县学生郑鼎夫妻】陈氏【郑濙妻】叶氏【张绍彛妻】郑氏【张垹妻】孙氏【张连妻曾孙炳万歴举人】杨氏【叶于烱妻】王氏【舒防妻】郑氏【林公迁妻】倪氏【县学生郑宗德妻】蔡氏【董汝元妻】郑氏【林朝宾妻】陈氏【董世连妻】陈氏【林世芳妻】孙氏【王用宾妻】郑氏【唐桂妻】吴氏【县学生李大林妻】王氏【李一鹏妻鹏大林嗣子】陈氏【举人袁敬德妻】林氏【县学生黄璧妻施氏□妾】刘氏【陈焲妻】梁氏【王瀹伯妻】陈氏【林元祯妻】张氏【陈朝用妻】张氏【陈应秋妻应秋朝用之子】林双哥【林木长妾】林氏【髙兆麟妻与其媳叶氏髙玉上妻双节】莫氏【郑秉贤妻与其媳张氏懋绳妻双节　以上俱闽县人】
