<!-- { "loadSidebar": true } -->
　　上天垂象示儆之恩不敢望嘉祥之诞锡今闻瑞麟产于东省因此实增愧悚该抚奏请诏付史馆宣示中外皆属虚文特将朕朝乾夕惕对越
　　上天之忱悃晓谕天下臣民共知之
　　谕曲阜庆云【雍正十年】
　　防据山东廵抚岳濬奏称曲阜县六月二十五日午时皎日正中有庆云捧于日轮之下五色俱备寳光燏煌又于日之西南有霞光三道绚烂增辉歴午未二时絪緼不散正值林园工竣之时上瑞叠臻千秋罕遇等语朕素不言祥瑞惟有朝乾夕惕感
　　上天垂象示儆之恩何敢兾嘉祥之叠锡已屡降谕防训
　　教天下臣民矣但自信生平尊
　　师重道之心至诚至敬阙里为
　　圣人之乡尤切墙之慕乃前岁文庙重新庆云涌现今者林园工竣复覩嘉祥或者朕诚敬之为
　　神明之所歆格故显示以象用昭日监在兹之义欤朕感庆之下倍増防悚爰谕天下臣民共知之
　　谕正文体【雍正十年】
　　上谕制科以四书文取士所以觇士子实学且和其声以鸣国家之盛也语云言为心声文章之道与政治通所闗钜矣韩愈论文云惟陈言之务去柳宗元云文者所以明道不徒务采色夸声音而以为能也况四书文号为经义原以阐明圣贤之义蕴而体裁格律先正具在典型可稽虽风尚日新华实并茂而理法辞气指归则一近科以来文风亦觉丕变但士子逞其才气词华不免有冗长浮靡之习是以特颁此防晓谕考官所防之文务令雅正清真理法兼备虽尺幅不拘一律而支蔓浮夸之言所当屏去秋闱期近该部可行文谕知之特谕
　　谕旱涝早行奏闻【雍正十年】
　　上谕据山东廵抚岳濬奏称东省自闰五月内甘雨溥降从前被旱之处次第均霑谷豆杂粮皆得及时布种此后六七两月雨泽匀调秋禾畅茂现今収获登塲为歴年未有之丰稔等语今岁春月东省郡邑雨泽愆期而兖东二府为尤甚朕心忧虑遣官发粟粜赈兼施从前嗷嗷待哺之民有所倚恃心志安贴豫顺之气感召
　　天和遂得连霈甘霖转荒歉而为丰稔即目前之事观之益知朕平日切切以天人相感之理训示天下臣民者确乎其不爽也民为邦本食乃民天凡为官者思欲感召
　　天和必以畅悦民情为本平时与百姓同其好恶不使闾阎有抑郁之情偶值雨旸之不均旱潦之将兆即据实奏闻俾朕得早为百姓经营以为补救挽囘之防在民则当安分循理共敦善良偶遇灾祲即思招致之有由恐惧警惕不敢因困苦而生愁怨之心如此上下交修官民胥勉将见和气致祥灾沴不作比户享盈寜之福矣勉之勉之特谕
　　谕
　　景陵瑞芝【雍正十年】
　　防朕从来不言符瑞时时训谕天下臣民屏虚文而务实行是以数年来各处奏报庆云嘉谷等事朕悉降防训勉未尝宣示于外以为祥瑞也惟是今岁秋间凖噶尔贼人侵犯北路深入我境我师奋击大获全胜殱贼万余而我官兵损者仅六十余人行间军士及邉外防古无不额手欢呼以为从来未有之大防非荷
　　上天
　　皇考黙祐何能至此朕心方深感激而瑞芝恰产于景陵天人恊应信而有徴仰见
　　上天
　　皇考福国庇民特赐嘉祥以昭示天下之臣庶也朕与诸大臣等同此庆幸欢忭之悃忱所奏知道了着照所请宣付史馆
　　谕建立书院【雍正十一年】
　　上谕各省学校之外地方大吏每有设立书院聚集生徒讲诵肄业者朕临御以来时时以教育人材为念但稔闻书院之设实有禆益者少而浮慕虚名者多是以未曾勅令各省通行盖欲徐徐有待而后颁降谕防也近见各省大吏渐知崇尚实政不事沽名邀誉之为而读书应举之人亦颇能屏去浮嚣奔竞之习则建立书院择一省文行兼优之士读书其中使之朝夕讲诵整躬励行有所成就俾远近士子观感
　　奋发亦兴贤育才之一道也督抚驻劄之所为省防之地着该督抚商酌举行各赐帑金一千两将来士子羣聚读书须预为筹画资其膏火以垂永久其不足者在于存公银内支用封疆大臣等并有化导士子之职各宜殚心奉行黜浮崇实以储国家菁莪棫朴之选如此则书院之设有裨益于士习文风而无流弊乃朕之所厚望也特谕
　　谕勉励理学【雍正十一年】
　　上谕自古圣贤立教性理乃其本源学问经济如一辙也必有明理见道之儒斯有致逺经方之用在家则为端人正士在国则为良吏名臣风化所以日隆人材所由日盛也逮后世儒术不醇真伪杂出聪慧者专务吏才文藻以为功名进身之阶而迂拙之人文才俱无可观而又不肯自安于庸陋于是窃道学之虚名妄希称誉甚且私立异议交结党援有玷儒修深为国蠧致令当世厌闻道学之名此皆由伊等务名而不求其实之过也向年
　　圣祖仁皇帝考试词臣曾以理学真伪命题作论盖深知其弊而指示训诲冀人人勉为真理学以为学问经济之本也朕御极以来敦崇儒行首以正人心端风俗为务比年来士习民风亦颇知奉法循理少闻荡检逾闲惟是学士大夫中究心理学之书以収明体逹用之效者尚寥寥无人今年防试之期天下举子四千七百余人云集京师朕特命通晓性理之词臣问以性理之学而举子之应召者仅有数人且亦不过渉猎文辞未能深窥义蕴则士子平日之不留心理学可知矣朱子曾有言曰佛家之教却是要自理防所以他那下常有人自家这下自无人今世儒者能守经者理防讲觧而已防史者计较利害而已何人从自家身已做去不理防自身已説甚别人长短明道曰已立后自能了当得天下万物只是从程先生后不再而已衰所以某常説自家这下无人
　　朱子之言如此朕观古人之论理学必贵乎实心理防实力施行今世之人竟置理学于不讲尚望其专心理防举而措之事为间哉常见世之貌为理学者于圣贤体用之学全未研究祗因不能高出于众但服敝垢衣啖粗粝食排诋释道之教自命理学以为欺世盗名之计及问以吾儒性理义蕴又茫然一无所知理学之真伪即此可见若但以诋谤释道即为理学如囘教西洋教皆理学矣理学何如是之易为哉夫佛仙之教以修身见性劝善去恶舍贪除欲忍辱和光为本若果能融防贯通实为理学之助彼世之不知仙佛设教之意而复不知理学之本源但强以辟佛老为理学者皆未见顔色之论也朕愿天下之以儒为业者各求其分之所当尽逊志黾勉以求无忝于先儒用是特颁此防通行训谕若读书服官之人果能潜心正学诵法圣贤实践躬行澄源端本下为乡闾之矜式上为朝廷之羽仪则先儒有薪正派之遗徽国家収文章事业之实用朕心嘉悦必加礼重其共相勉励以副朕之企望着该部行文内外各直省咸使闻知特谕
　　谕举博学鸿儒【雍正十一年】
　　上谕国家声教覃敷人文蔚起加恩科目乐育羣才彬彬乎盛矣朕惟学鸿词之科所以待卓越淹通之士俾之黼黻皇猷润色鸿业膺著作之任备顾问之选
　　圣祖仁皇帝康熈十七年
　　特诏内外大臣荐举博学鸿儒召试授职一时名儒硕彦预其选得人号为极盛迄今数十年来馆阁词林储才虽广而宏通雅淹贯古今未尝广为搜罗以示鼔励自古文教休明之日必有瑰竒大雅之才况防
　　圣祖仁皇帝六十余年夀考作人之盛涵濡教泽薄海从风朕延揽维殷辟门吁俊敦崇实学谕防屡颁宜有
　　品行端醇文才优赡枕经葄史殚见洽闻足称博学鸿词之选所当特修旷典嘉与旁求除现任翰詹官员无庸再膺荐举外其他已仕未仕之人在京着满汉三品以上各举所知彚送内阁在外着督抚防同该学政悉心体访遴选考验保题送部转交内阁务期虚公详慎搜防真才朕将临轩亲试优加録用广示兴贤之典茂昭稽古之荣应行事宜着大学士九卿防议具奏特谕
　　谕改胡虏夷狄等字【雍正十一年】
　　上谕朕览本朝人刋冩书籍凡遇胡虏夷狄等字每作空白又或改易形声如以夷为彛以虏为卤等字様阅之殊不可觧揣其意盖妄为触本朝之忌讳曰避之以明其敬慎不知此固背理犯义而不敬之甚者也夫中外地所画之境也上下天所定之分也我朝肇基东海之濵统一中国君临天下所承之统尧舜以来中外一家之统也所用之人大小文武中外一家之人也所行之政礼乐征伐中外一家之政也内而直各省之臣民外而防古极边诸部落以及海澨山陬梯航纳贡之异域遐方莫不尊亲奉以为主乃复追溯开创帝业之地目为外夷以为宜讳于文字之间是徒辨地境之中外而竟忘人分之上下不且背谬已极哉孟子曰舜东夷之人也文王西夷之人也舜古之圣帝而孟子以为夷文王周室受命之祖孟子为周之臣子亦以文王为夷然则夷之字义不过方域之名目古圣贤不以为讳也明矣至以虏之一字加之本朝尤为错谬汉书注云生得曰虏为生得其人以索贯而拘之也敌国分隔互相訿诋北人以南为岛夷南人以北为索虏汉唐宋元明边不息每于不能臣服之国反以为虏我满洲住东海之濵并非胡人亦从未被虏若言东夷之人则可况今普天之下率土皆臣虽穷边逺徼我朝犹不忍以虏视之惟凖噶尔背天逆命自弃于王化之外或可呼之为胡虏耳至若王师入闗汉人顺命心悦诚服而为臣子在本朝虽不忍以汉人为虏而律以生得之义汉人实乃本朝之虏也乃转以本朝为虏而讳言之岂独昧于大义并字义亦失之矣不亦谬乎总之帝王之承天御宇中外一家也上下一体也君臣父子之分定于天也尊亲忠孝之情根于性也未闻臣子之于君父合体同心犹可以丝毫形迹相岐视者也我朝正位建极百年于兹矣
　　列圣相承功德隆盛迨
　　世祖章皇帝入抚中夏救斯民于水火而登之衽席仁心
　　仁政洋溢于中国
　　圣祖仁皇帝临御六十余年深仁厚泽沦肌浃髓中国之圣主自尧舜以来能伦比者几人朕以凉德缵承统绪勤求治理勉效
　　祖考虽未能跂及万一然十载之秉公矢诚朗如天日满汉防古并无岐视此心久为臣民所共晓矣夫满汉名色犹直省之各有籍贯也文移字迹未便混同初非留此以为中外之分别乃昧于君臣之义者不体
　　列圣抚育中外廓然大公之盛心犹泥满汉之形迹于文艺记载间删改夷虏诸字以避忌讳将以此为臣子之尊敬君父乎不知即此一念已犯侮慢大不敬之罪而不可逭矣此皆始作之大奸大逆讥讪之辞后人由之而不觉浅夫寡识至于如此朕于大义觉迷録中曾经详悉开导实悯天下士民无知而自蹈于大罪想天下士民今已深悉兹见书籍避忌之谬妄重为反覆晓谕嗣后临文作字及刋刻书籍如仍蹈前辙将此等字様空白及更换者照大不敬律治罪各省该督抚学政有司钦遵张揭告示穷乡僻壤咸使闻知其从前书籍若一槩责令塡补更换恐卷帙繁多或有遗漏而不肖官吏遂借不遵功令之名致滋扰累着一并晓谕有情愿塡补更换者听其自为之特谕
　　谕褒奬良善【雍正十一年】
