<!-- { "loadSidebar": true } -->
　　章望之【字表民浦城人以廕除秘书省校书郎监杭州茶库逾年辞疾上书论时政不报欧阳修防荐之不赴望之宗孟氏性善之防斥荀况扬雄韩愈李翺诸论著救性七篇欧阳脩尊伪梁为正统望之诋其非着明统三篇李觏谓仁义知信乐政刑皆出于礼望之着礼论一篇持议皆轨于正学者宗之】
　　练耒【字彦夲建安人累试礼部归闭门著书有大易发微二礼释疑宋野遗民集】
　　桞永【字耆卿初名三变字景荘崇安人景祐间进士工词章擅名乐府仁宗诞辰太史奏老人星见永为醉蓬莱词以献大臣有荐之者仁宗曰得非填词柳三变乎后更名永仕至屯田员外郎兄三复三接皆工文艺号柳氏三絶】
　　何述【字明道浦城人元丰己未进士令当涂有筑堤功崇宁初除开封推官从尹以职事对徽宗顾尹曰何述详雅可喜累迁徽猷阁待制知永兴军移帅泾原风烟屏息奉祠卒着有礼记解二十卷事领要十卷庐江集十卷】
　　暨陶【字粹翁崇安人长于声律以飞龙位天徳及圣人作而万物覩赋知名于时登元丰五年进士官至承奉郎子唐裔进士第官至中奉大夫】
　　杨蟠【字公济建安人进士为宻和二州推官以诗名元祐中苏轼知杭州蟠为通判与轼唱酬后知温夀二州卒有集二十卷】
　　江滋【字益之崇安人元祐进士知耒阳县继知长社与苏辙唱酬官至朝议大夫】
　　彭路【字通吉崇安人文思清新崇宁间以特奏廷对第一徽宗褒谕路进谢恩诗徽宗命翰林学士和之孙奭字伯信经术为海内所宗】
　　周固【字适可浦城人崇宁释褐第一以荐除京畿提学拜监察御史有璧水集十五卷】
　　杨防【字元晖浦城人崇宁进士调濠州钟离主簿陞従政郎表进所著书二十卷帝竒其才擢知太宁监迁奉议郎出知蕲州陞朝散大夫被召未赴卒】
　　吴□【字才老建安人时号通儒崇宁丙戌特科著论语十说又有考异语解诸书以字学讹误作韵补朱子评近代考订训释之学惟□及洪庆善为优遂据其说以协三百篇之防】
　　徐遹【字绍闻瓯宁人崇宁间特奏对防第　遹诗云白髪青衫老得官琼林顿觉酒肠寛平康夜过无人问留得宫花醉后防入馆为校书郎直秘阁知广徳军】
　　詹慥【字应之崇安人以孝亷为鄊校师执经者屡溢牖下晚为信丰尉张浚辟居幕下賛画甚多有文集二十卷】
　　张豸【字正仲浦城人防警悟季父甞戏之曰闻汝读孝经有何好防对曰立身扬名以显父母季父大竒之登大观三年进士豸工骈俪之文有双溪漫叟集二十卷松摭遗十二卷】
　　欧阳凯士【字彦成建阳人善属文建炎中一举不第防兵兴上书论当世得失时相以为狂躁编管洪州乆之得还】
　　宋翔【字子飞崇安人七嵗时刘子翚命赋灯诗援笔立成绍兴中由童选第进士累官国子监簿献绍兴乐府十二章名动京师寻差湖南叅议致仕有梅谷集】
　　翁挺【字士挺崇安人该博羣书落笔数千言以廕补官用荐赴阙授少府监丞以忤时相归号五峯居士有诗文集二十卷李纲称其文雄深雅健渊源浩博又称其凌厉奋发絶去笔墨畦径】
　　林光【字子辉建安人乾道初登第歴循州敎授以荐监左蔵改知信丰终承议郎甞着建安志二十卷又有兵论迂论数十卷】
　　刘韫【字仲固韐之弟以朝散大夫致仕筑室县南有台榭花木之胜自号秀野时人谓之吟龙子翔能诗有父风时人谓之词虎从侄坪字平父以孝行闻调邵武军户曺有诗集十卷坪弟如愚登进士歴江西帅司叅议有才干善属文尤喜吟咏韫子学箕为文高爽闲雅得家传有方是闲小稿行世】
　　吴骏【字晞逺登进士歴饶州判着诗解二十卷文集十卷雄深雅健众体之长】
　　黄铢【字子厚崇安人少师刘子翚与朱熹为同门友熹毎叹其不可及文学太史公诗喜曺刘及韦应物善琴书法尤工骚体能以椘声古韵为之卒熹为序其集】
　　吴楫【字公济崇安人绍兴辛未特奏名与朱子及李西山善研穷理学严儒释之辨朱子遣子师事之顔其堂曰恱斋】
　　刘褒【字仲宠崇安人十嵗能属文举进士除司门郎中归老自号梅山老人有诗集】
　　刘子寰【字圻父建阳人従朱熹受学能诗文与同邑刘清夫齐名自号篁瞟翁有集行世清夫字静甫同时又有翁粹翁易防和之倪魏元夀椿丁复之尧皆从朱子防笃学著书并称高弟云】
　　潘殖【字子醇浦城人初好王氏学后悟其非用力克已至防寝食乆之有得乃述防筌书五卷性理书九篇自号浩然子刘勉之胡宪刘子翚皆喜其书】
　　熊庆胄【字竹谷浦城人受业蔡渊后逰真徳秀刘垕之门所着有三礼通议春秋约说中兴三朝通畧学庸绪言等编】
　　徐宗庆【浦城人善议论通经史所着有皇王大训经世明道二书甞辟敎官卒】
　　熊知至【字意诚建阳人衮四世孙博学能文五领鄊荐不第归隐鼇峯以诗文鸣着有鼇峯隐人集】黄元【字清臣浦城人甞逰钱塘时杭守奏禁西湖为放生池元作诗数百言以颂士人争传之有文二十卷号东溪集详见宋史本传】
　　杨与立【字子权建安人与从弟道夫字仲思同受业于朱熹所辑有朱子语畧二十卷学者称铅山先生】
　　李仲光【字景温崇安人少精老庄韩柳之文善为序记晚年诗笔愈髙放情山水时相勉其出调湖南幕属卒着有肯堂集】
　　祝穆【字和甫其先新安人移居建安少孤与弟癸同事朱熹着有事文聚方舆胜览行世除廸功郎子洙以蔡杭荐知兴化军】
　　彭止【字应期崇安人诗笔甚髙甞谒辛弃疾值其昼寝题一诗于斋而去诗云棊子声干案接尘午窓时梦暖于春清风不动阶前竹谁道今朝有故人弃疾觉遣人追之延留屡月所为诗皆清洒典雅有刻鹄集】
　　陈以庄【字清叟建安人自号月溪诗句清新词尤擅名】
　　徐防【字子与崇安人通经史尤精于易景定间与何基同以布衣召补廸功郎添差建宁府敎授兼建安书院山长撰经义以训式多士】
　　范师孔【崇安人咸淳举人读书武夷精舍三司辟师孔讲书横经析理深得要防闻者叹服工诗赋有画饼编行世子弃字不遐亦善诗】
　　赵必涟【字仲连崇安人刻苦读书筑室黄柏里自号山泉翁植梅数百株名其室曰梅花庄与弟若槸日徜徉觞咏着有得梅篇】
　　刘应李【字希泌建阳人咸淳中进士授本邑簿与熊禾胡廷芳讲道洪源建化龙书院于莒潭着有易经精义传世】
　　赵若槸【字自木必涟弟咸淳末登第性倜傥不治生产嗜吟咏尤工音律元高丞相入闽与语大恱曰吾下江南所见名士无出生右者授同安尹不就着有涧邉集】
　　宋秉孙【字彛父建阳人淳祐进士累官朝奉大夫宋亡不仕以吟咏自娱卒】
　　丘富国【字行可建安人受学于朱熹门人淳祐中登进士为端州佥判宋亡不仕着周易辑解经世补遗易学记约时建阳进士陈旦刘淮吴稚俱従朱熹逰为世所称】
　　郑仪孙【字翠屏建安人従邱富国学易咸淳间应贤良举又明年少帝北行仪孙退而著书易图说详解大学中庸章句史学蒙求笺注性理字训太守率幕属迎于学师事之】
　　张谅【字子京建安人与弟贡学易于邱富国着经史事书泽二十卷后赐秩翰林应奉文字贡字壮夫】
　　元
　　毛直方【字静可建安人宋咸淳中预荐入元授徒讲学士争趋之有治灵稿四卷聊复轩藁二十卷甞编诗学大成及诗宗羣玉府三十卷行于世】
　　刘邉【字近道建安人与熊禾友善工诗能文所着有读史摭言自家意思集若干卷】
　　杨载【字仲宏浦城人后徙家于杭博览羣书年四十不仕户部贾国英荐于朝召为翰林国史院编修与脩武宗实录延祐初登进士第授饶州路同知浮梁州事迁宁国路总管府推官卒赵孟頫在翰林得载文极重之名动京师凡所撰述人多传诵史称其文章以气为主诗尤有法度与虞集揭傒斯范梈齐名所着有仲宏集】
　　詹景仁【字天麟崇安人先世藏书甚富以文学歴抚州总管清江杜本以徴辟至京景仁与善本以忤时相归景仁延于武夷山筑万卷楼居之相与剖析疑奥宇内名流有过闽者皆造庐请益】
　　张复【字伯阳建安人师事郑仪孙学易得邱氏之传甞辑诸儒论议编性理遗书】
　　蒋易【字师文建阳人善属文有鹧田集及编皇元风雅行世】
　　明
　　杨恭叔【名恭以字行建安人十嵗作灵囿南薰赋元季举浙江鄊试第一弟文叔亦举第三时号聨璧洪武初除瓯宁训有文集若干卷】
　　苏伯厚【名垶以字行建安人博通经史精书法洪武初以荐至京授建宁训累擢翰林院侍书预脩永乐大典卒于官着有素履集弟仲简好学善文辞洪武初以明经荐授崇安训着有敬所小藁四卷子鉴吏部稽勲司郎中着有金台寓稿从子钲善书画着有竹坡稿】
　　赵友士【瓯宁人洪武初以明经举为府学训尚书郑赐少师杨荣皆出其门官国子助敎有文集行世】
　　蓝智【字明之崇安人学诗于杜本洪武间以明经荐累迁广西按察佥事有蓝涧集张旭称其全体兼足追风雅兄山字静之为武夷山长工诗有蓝山集并传于世】
　　王相【建阳人七嵗能诗以　童荐洪武间累官监察御史有謇谔风卒　官署有云兰庵诸稿】张昌龄【字有年建安人有诗名洪武间以荐至京陛见日太史奏卿云见太祖大恱除福建按察使致仕卒有诗集一卷饭牛庵漫録一卷】
　　萧福【字九畴浦城人学问该博永乐丙戌进士选庶吉士预脩永乐大典除兵部员外寻改吏部以病乞归卒着有毅斋吟稿】
　　黄濬【字景衡建阳人尚志节通经史百氏能言其同异得失由监生任覇州判官致仕县故无志濬辑古今纂脩成书晚号知非子】
　　熊熙【字文明建阳人少从官林玭学易与晋江蔡清同称髙第授翁源训所着有四书周易管天】苏洹【字景济瓯宁人成化改元诏起经明行修之士洹应荐预脩宪宗孝宗实録书法诸体写染俱精妙所着有贻拙集燕逰倡和集】
　　杨茂【松溪人正徳进士少有诗名登第后读书湛庐山中起授评事歴官江西佥事卒所着有湛庐山人集】
　　田赋【瓯宁人正徳进士授刑科给事中奉勅攅漕两淮寻知池州调淮安以善迹闻所着有巡漕集野樵杂言等集】
　　杨应诏【字天防建安人少有气度以孝亷通籍絶意仕进着道学渊源天防集困学录诸书】李有则【字子彛建阳人嘉靖举人知顺徳县文藻优瞻刻烛千言立就所着有东阳闻纪壁文考正等书】
　　黄三阳【字元防建阳人通易诗礼三经及天文地理隂阳医卜诸书以恩贡授吉安州同知罢运储常例亷而有恵终保定府通判着有易诗礼各讲义】
　　江腾鲸【字于潜建阳人隆庆丁卯举人署敎即墨歴莱州判好吟诗其论诗法曰诗写性情窍发而万籁生有不得而自知者一近色相诗而俳优一着烟火诗而土木一苦思索诗而鸩毒一假剽窃诗而穿窬】
　　徐骥【字尚徳浦城人性恬静日以经史自娱所着有洪范解订正及皇华诗一卷】
　　吴中立【字公度浦城人隆庆进士防乞归养絶意仕进以著述为事结庐武夷山中十有七年着易诠古今竒镜竒藏诸书】
