<!-- { "loadSidebar": true } -->
　　郑时敏【将乐人善山水宣徳间应召至京称防大承宠幸官锦衣卫镇抚有显宦久京师母未迎养思亲入梦时敏丁艰归徃谒显宦弗为礼敏请笔楮绘作萱花题云萱草堂前久未过只因逰宦隔山河莫言儿有思亲梦亲若思儿梦更多显宦为之感泣即日乞养】
　　张端【将乐人少负才名景防间荐辟授铸印局使直南薫殿善楷书精草篆琼山邱濬常作考辨及诗遗之着有家传録直庵漫稿】
　　余重谟【将乐人善飞白海内宝之尤精墨竹善吟咏】
　　胡靖【南平人工书画尝从天使至琉球览岛屿风景绘图志慨刻画精妙】
　　建寜府
　　宋
　　章友直【浦城人少年卓荦不覊通相术知音乐善画奕棋皆有名皇祐中太学篆石经有言友直善篆召之石经成除试将作监簿不就】
　　黄孝绰【浦城人举进士不第遁舒州山诗酒自乐书法出入顔栁人共称之】
　　余焕【建阳人工大小篆书笔势竒伟真徳秀尝使书圣贤言掲座侧称其如正人端士服古衣冠巍然拱手使人望之肃敬虽严师善友曾不过是】
　　刘伯桓【崇安人韐六世孙天资淳朴常遇异人授岐黄之术病者求治无不全活】
　　明
　　雷伯宗【建安人读书明医尤精保婴洪武初授医学正科着有千秋宝鉴】
　　范川庄【崇安人善画国初有欲荐为金门画士者川庄自谋曰岩廊画工必极天下之选岂易应耶逰金陵谒金门画客程姓者请曰川庄贫无以活愿佣门下洗砚研墨执事左右许之川庄观程画出巳下一日昧爽徃汲奔归程询之曰适见羣怪莫能形容请貌之纸程见其备冩幽怪屈伸牵挽奔跳之状大惊曰子吾师也遂下拜嵗暮无以供腊其邻嘲之范曰吾有一鵞劳子市之邻曰诺乃取纸画鵞张翼威颈作将鬬状邻曰除夕矣孰用此川庄曰汝富家有鵞归者汝黏之壁人必取之如其言见童子驱鵞者随之黏之壁鵞见画鵞即雄声展翼作鬬状既近画鵞遂戢翼垂头而走主人出金求之】
　　许宏【建安人善医术竒症异疾治之辄效尤工诗文丹青卒年八十一着有药方及南窓草録】黄壶石【瓯寜人祖仲芳永乐朝以进士歴官方伯家蓄古书画甚富壶石日临摹不辍精于笔法冩山水人物人拟之吴伟陈子和今画轴存者世多宝之】
　　赵希抃【瓯寜人家贫尚气节工绘画彷佛沈周尤善鼓琴长于诗章尝题水洞曰散垂白髪三千丈乱舞狂风懒自梳徐中行来闽甚敬礼焉】
　　熊宗立【建阳人从刘剡学医卜之术注解天元雪心二赋金精鳌极难经脉诀诸书药性赋补遗妇食方行世】
　　雷鲤【号半山人建安人以诗画名与沈周同时江以西重之题画诸诗亦有石田之风】
　　黄至【字诚甫浦城人精于医嵗大疫死者载道捐赀施药全活千百余人子秉键传其术摘平曰竒中者为医案】
　　国朝
　　吕天贶【瓯寜人字元宠善楷书得黄庭遗法与友人刘中藻恊守福安山冦防城天贶中藻同日雉经于县堂】
　　邵武府
　　元
　　李中明【卲武县人工山水图绘里人黄镇成以布衣推重于时推毂中明甚力尝题其秋山小景云家在夕阳三峡口人行秋雨两岩间不知何处堪图画移得柴门到楚山】
　　明
　　上官伯逹【邵武人善冩山水人物永乐间北京殿成召诣京帅直仁智殿作百鸟朝鳯图称防除官不受以年老请归】
　　上官喜【号金雨光泽人性躭诗酒潇洒出群工丹青及草书益藩慕其技遣使聘之欵留府中八载晚年书画益工人有得其片纸者奉为竒珍】
　　严宗儒【邵武人精于画尤精佛像今宝岩寺壁上犹有遗笔见者莫不叹赏尝语人曰百丛媚蕚一干枯枝墨则雨润彩则霞鲜飞鸣栖息动静如生悦性弄情工则入逸斯为神品】
　　黄祥【号水云邵武人工书画浓淡匀停俨有生气常作宫女一图画至六七百人其所嬉所服所事絶不犯复时称竒絶】
　　汀州府
　　明
　　杨英【寜化人精画楼阁尤长于古松嘉靖间累徴直画院不徃】
　　温防期【上杭人斵竹为鎻坚泽如铜机发如之景陵钟惺竒之】
　　郭师恵【字和宇上杭人善奕万歴末歴游都防间尝辑手谈集龙岩少司冦王命璿序之以行】
　　福寜府
　　宋
　　曾士贤【字进之福寜人精于画凡山水翎毛鳞介竹树花草防染绰有神气传真冩照曲臻其妙】
　　明
　　盛接【字汝晋福寜人善篆草书旁通诗琴手集约博释义二巻】
　　台湾府
　　永春州
　　宋
　　张元徳【徳化人精于易以六十四卦再重为易书繇彖大小象爻辞系辞説卦杂卦皆其自作筮法以土作地盘匏为天体中刻木四画八卦初撼得之为下卦再撼为上卦视其爻辞吉凶皆验】
　　王识【永春人博览书传尤精星歴尝作浑天圔以验天文盈缩又作浑天仪陈知柔为之刻碑题防】
　　龙岩州
　　无













　　福建通志巻六十一
　　钦定四库全书
　　福建通志巻六十二
　　古迹
　　俛仰之间已为陈迹犹不能不以之兴懐况于旷百世而相感者乎闽自无诸开国宫室台榭丛林宝刹荒荠已合野棠无主亾者亾矣犹有不尽亾者存焉如李斯夀字之篆片石长留吕防侨寓之宅故址尚在以兹有尽视彼无斁悲夫至于英雄骨之区贤哲首邱之地一坏斯存九原可作也银管藜捃今摭古庸可缺诸志古迹
　　福州府
　　闽县旧罗城【南唐天复间闽王审知于子城之外筑罗城有永安利渉海晏安善通津清逺诸门今仅存通津门俗呼为津门楼即此明天啓中燬于火崇祯庚午廵抚熊文灿暨郡人卲防春募建创为层楼犹称壮丽云】南沙合门【宋嘉祐八年给事元綘建自南台渡江十里为沙合门次寜越门即今南门次利渉门在今安防桥内唐天复中为罗城南门人烟绣错舟楫云连两岸酒市妓楼歌管从栁隂榕叶中出次还珠门次虎节门次威武军门次大都督府门防谯凡七程师孟诗七重楼向青霄动王尚书诗七楼遥接钓龙台是也】还珠门【后唐长兴四年王审知筑在今布政司南上为楼台号镇闽台下分两门曰头门时子城有七门东曰康泰西曰宜兴又西曰丰乐东南曰安定西南曰清泰正南曰虎节虎节之外爲重闗今六门废惟重关尚存宋大中祥符间严辟疆来治福州更名还珠盖取汉孟尝守合浦徳政所感去珠复还之意元延祐四年都元帅阿思兰董阿重建明成化十三年燬十七年镇守太监陈道复经画成之翰林学士杨守陈为记　国朝屡修旋燬康熈二十年总督姚啓圣廵抚吴兴祚改创扁曰狮子楼以厌前案五虎山俗名防门五十九年又灾六十年廵抚吕犹龙重建】全闽第一楼【在布政司仪门之南唐元和十年观察使元钖建即威武军门也宋嘉祐八年郡守元绛更为双门建楼十楹熙寜二年太府卿程师孟始置铜壶滴漏皷角下为楼以翼之左曰宣诏右曰班春建炎二年江待制常申明壶漏鼔角及更防约束守漏四人分两番直日贮满水奁具中鱼珠落铜盘乃移秤刻即告户外报时者诸衙报牌九人以鼓角匠轮差于户外祗应告报直漏五人分直五更并以挝鼓人轮差其奁具等物五十日一涤昏时吹角八人各二十六声为三叠挝鼓八人角声止乃各挝鼔千为三通凡三角三鼓而毕四更三防及申刻各吹角三叠为小引更以鼓防以钲铜钲欵识云梁】
　　【开平五年嵗次辛未七月壬午朔十三日甲辰造重百二十斤世传闽王防即此也嘉定十三年燬十四年安抚杨长孺重建元恭定四年复燬遂增筑两观构重楼八楹用石柱四十有四高九十八尺深八十一尺广二百一十尺至正末陈友定为平章事鼓楼防尾吐气如雾后屡更规制明宣徳三年复圯御史方端叅政彭昚募建深广悉如其旧高减二尺仍置铜壶以司刻漏按铜壶刻漏为宋儒福寜陈普所铸应时升防晷刻无差铸成里中草木皆焦枯今歴久无存】欧冶池【在治山麓闽越王铸剑处唐元和十四年置剑池院风雨时波涛晦防僧惟鍳得铜刀铜环数枚送武库宋程师孟作亭自为记当时冶灶犹有在竹林中者后渐湮塞筑为贡院余为民居所侵仅方塘半畆矣故名】威武营【在开元寺汉建安八年吴设南部都尉府又置典船都尉造船于此】威武台【在城隍庙东宋熙寜二年程师孟筑子城并封其址为之今废】坐啸台【在布政司内熙寜中太卿程师孟筑今废】榕城【宋治平中张伯玉守福州编户植榕熙寜以来緑隂满城暑不张葢程师盂诗云三楼相望枕城隅临去犹栽木万株试问国人来徃处不知曾忆使君无】西外宗正司【宋绍兴三年诏置西外宗正司于福州舍寓太平寺属官二官居庆城寺主管敦宗院在寺西南宗学教授在寺东北】七星井【其六在宣政街东西其一在还珠门外宋庆厯中提刑苏舜元所凿台门第一井以铜为底无泥浊气铜壶滴漏取用此水轻重适宜绍兴间砌七石盂于谯楼北注水以厌南离近名七福井】金粟台【在九仙山下程师孟取王氏塔中金粟如来像为名元绛篆金粟台三字刻石绛从子积中绘金粟像于台侧】平逺台【在九仙山法云寺西台东有石岩上刻平逺台三大字台上有阁雄丽高爽明宣徳间镇守太监梁着建成化十五年燬十六年雷复震其西陲阁久废】越王台【在府城南嘉崇里昔驺无诸受汉册于此上有闽越王庙相传越王余善钓白龙处因筑台以表瑞又名钓龙台台上可坐百余人有逹观亭碧光亭诸胜闽王时号新丰市堤又名临津舘梁开平中翁承赞册封王审知为闽王审知饯行于此承赞有南台路书事诗台上有米芾赵汝愚石刻傍有龙井井内又有四小井开凿甚竒今井亦堙废】桑溪【在郡东门外十二里闽越王流觞处也一名龙窟宋宣和中提刑俞向建禊游亭毎嵗上已日郡人修禊于此村民结庐卖酒常以茅簟蓑衣留客寄宿】白马三郎射鳝溪【在桑溪里鼓山之北越王郢时有大鳝蟠溪上为民害三郎郢第三子也乘白马来此地射中之鳝纒以尾人马俱没其害遂絶里人立庙祀之名鳝溪宋淳祐中郡守陈垲以祷雨至此谓神亲杀鳝其灵在神不在鳝也改名善溪】祖庙亭【在郡城南嘉崇里明永乐中建庙庙后一坵盖无诸塜也又汉书载闽越王郢伐东粤其弟余善鏦弑之仓卒变起投甲城南父老穿塜傍徃徃拾其残甲遗镞疑兹丘为郢墓也旧志又载郢墓在遂胜里田中】越王石【在府城南望北台下按刘宋虞愿传云在海边常隠云雾间惟清亷太守乃得见愿往就观清彻无所蔽】榴花洞【在府治东门外东山唐代宗永防中樵者蓝超遇白鹿逐之渡溪入石门内初极窄忽豁然有鸡犬人家主者曰吾避秦人也留卿可乎超曰俟回与亲属诀当再来因与榴花一枝而出旦日复徃遂迷所在】
