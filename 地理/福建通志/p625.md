<!-- { "loadSidebar": true } -->
　　逰武夷【崇山奠朱维实维羣山囿葱茏薄光景隠显变气百泉萦虹蜺万谷争喷馏深根入无底峻表切星宿嶙嶒削劒防窕错锦绣竒云劈髙掌窦室窒隂兽金鸡鸣未晨玉女来自逗琪树缟元宵瑶花落清昼美人逰不还霜月怨猿狖凄凉驾壑槎芜没白玉柩蓬莱沧海弱水浩侵溜良辰不可淹沉思令人瘦】
　　林鸿钓龙台懐古三首【无诸昔建国赤土疏王封筑台青防上垂钓沧江龙乘龙去不返千载如飞蓬只今荒台上寂厯多遗踪我冇太古懐来吟江上峯天青海气灭地古寒烟浓潭水緑万丈秋岑碧千重登临未能已落日催孤钟　瓯闽古夷服无诸汉英雄秦鹿既已死却辞隆准翁组练照海色旌旗来故宫赫矣茅土业大哉开辟功事往沧海变龙飞霸图空昔日钓龙台空余江水中桂殿苔色古空陵云气红朝夕巻寒潮隠隠闻雷风登临碧余景感叹无终穷　无诸东海上有国在秦先一朝逐秦鹿戈甲纷相连髙才已得志论封亦徒然归来筑髙台投竿钓蜿蜒屠龙雄按劒拂拭沧洲烟英风振海岳古月经蛮天昔人不可见踪迹复堪怜闲来弄秋水渔舟蔼清川云髙碧海浄日落千山妍筦歌古台上醉向酒家眠】
　　道山清泠台三首【吟秋宿絓月际晓登清泠挥手援碧萝腾身栖翠屏长风吹雨来不见羣山青鸟度白云湿龙归沧海腥真僧此岩栖观空静襟灵竹坞见曝衣花台闻演经沃以甘露言迷途醉而醒愿言割慈爱永也投禅扃　金人青莲宇乃在白云里久与名僧期乘闲却来此入门闻经梵挂壁见巾履落涧泉影红侵廊藓花紫海天正南豁一望见千里独树川上浮孤烟岛边起予生况多暇所性乐山水真赏非外求防心巢居子　端居在人境久没尘壤中探竒不惮逺于焉得佳逢石怪互森列台髙絓虚空林端宿云去竹外防迳通岩壑深杳霭天花雨蒙茸治师禅门秀戒腊同古松説法超上乘苦心妙归宗予慙善根浅迷方莫能从暂此松下石聊疎浮世踪】
　　金鸡岩【逺公青莲宇百尺搆云阙一迳入松萝山泉擢苔发石房弹玉琴清响在林樾夜来沧海寒梦绕波上月防吟白云篇髙兴了未辍未能悟声闻安得离言説】
　　董岩【吾尝慕康乐爱入名山逰名山不易得何必谈瀛洲董峯髙峩峩仙子居上头白去不返黄茅翳丹邱下接渤海流上接白云浮隂壁耀海日寒枝挂狝猴幽寻岂不逺逸兴时去留仙人未可期空山春复秋】
　　逰瑞岩【海国横秀色兹山何郁盘黄金构楼观积翠开峯峦登髙恍神逰注目穷遐观地逈云物古天秋松桂寒于时灏景清东溟浄波澜尝闻有灵药可以驻頽顔因思营丹邱回飚生羽翰】题九仙观【仙山有楼观虚爽轶浮埃昔日九仙人跨鲤兹山来赤鲤去不返仙人安在哉空余弹碁处白石生苍苔至今羽人居往往闻风雷檄雨古坛暝礼星寒殿开尝闻至人言内景融春台羣生若刍狗大道如婴孩飚车与天接岂但登蓬莱】
　　武夷山【秋风泛瑶棹爱此佳山川九曲泝流月数峯标暝烟开辟自天地飞升有真仙石上蜕金骨云中鸣夜伊余探古迹得复穷幽元闲招木客饮醉向天坛眠不见紫阳翁徒歌白云篇予懐在渔钓即此应忘筌】
　　王偁小雄涧【隂岛变残雪新流吐溶溶偶寻一径彻独与采樵同两崖湿花雾泉窍吟天风云根濯苔发乱篠相溟蒙盘岩折磴道似觉防搜穷石门忽中断旷望开烟丛萝雨沁肌骨松桂清心胷了然青洲霞照此澄潭空始知人境外别有仙路通蹑舄挥云表投情依逺鸿幽栖极要眇神逰小崆峒】宿涌泉寺【翠防白云里逢秋思一登耸身蹑云壁飞臬摇古藤洞濶海天际坐见万境澄饮涧动羣鹿宴坐逢真僧邀我宿化城珠林悬古灯寥寥片月上悄悄天籁凝因愁向城市尘发秋相仍】寻仙岩二龙潭值风雨【昔人洗玉髓幽洞驱龙耕丹成辍瑶采成此秋水飞岩夹两镜洞见云霞生百鬼不敢啼雌雄常夜鸣有时潭瀬寒几曲流璚瑛清秋□蟾影白日闻雷声偶兹访灵竒扫石窥清泠洗心盟鸥鹭濯发解冠缨长风动悬萝飒爽毛骨轻飞雨洒然至万壑秋防防归途柽桂影了了心目醒到家兴未已石室披丹经】
　　王褒湖南田舍二首【蔼蔼湖上山迢迢湖上路田家南湖濵三五亦成聚朝耕湖上田暮唤湖上渡老稚逺相迎牛背挂农具今年喜有秋不为租税虑牀头酿茅柴取醉罗栗芋相防桑麻长焉识簪组误县门久未入且乐成嫁娶　湖山近人家烟火隔篱落爱此湖田肥生产愿自托儿孙日长成努力趂春作驱牛耕逺坰牵犊锄近郭农事喜及时秋收聊可悦积穰登仓箱余粒饱鸟鹊村蒭有浊醪莫负邻翁约笑尔东西人谁识田家乐】
　　唐震喝水岩【灵境敛幽寂元岩閟林莾秋风何处来泠泠百泉响传闻妙禅机黙坐谢尘鞅萧然一榻静厌此凟遐想昙花散天雨空翠入苍漭卓锡振梵音寒流自西往道人此投迹风磴时独上竹迳清露繁松闗碧苔长伊予性疎癖隅地爱敞莲舍如有期攀縁恣幽赏】
　　浦源逰瑞龙院【我岂好声利跃马尘鞅间浮生倐能几不得一日闲经过莆阳郡怅望城西山山中有静者木石同古顔我今来访之偶然得追攀花雨湿樵径松风冷禅闗徘徊清昼永兴尽始云还】
　　林敏逰石竺山卧龙潭【飞轩窅洞碧溪口寒流深溪南一峯峻众壑波上隂杉松乱天影水月乃余心时节开竺书寂寂空中音杂花逗秋思鸣瀑素琴愿乘白鹤影永矣谐幽寻】南楼竒观图【炎荒苦溽暑逸翮思层楼主人启华构恍若登蓬邱披云自地涌飞鸟升天逰花雨翳双塔柽烟蔽南州一水辨瓯越万家临女牛当空列仙迹入户明河流薰风引华筵夏夜如凉秋餐霞卧瑶簟身世随虚舟下窥指尘镜生灭如蜉蝣愿同骑赤鲤子此焉休】
　　清源洞【松栢隘石门清溪垂乱花寻源望不极水上流胡麻众壑相崩奔一峯凌断霞昔人炼骨处白石盘阳崖至今风雨来犹疑下霓车防心道经秘假寐紫皇家授以霹雳文晤言营丹砂】天王寺【珠宫隠上方载酒一乘兴雨歇瀑水凉云归古松暝忘机野禽狎咏山鬼听坐对月上时空山响烟磬】
　　髙棅月山【羣峯岂献竒一峯状如月半规出隂岩四时挂天阙松萝映空翠构屋通幽絶逰子爱清辉逍遥歩林樾】
　　席防山二首【文笔耸孤翠髙标写层穹气夺众山秀屹为三山雄何当览竒观于此巢云松灵境閟絶顶石房秋气多祗疑列仙居俯视飞鸟过羣岛落天镜玉盘浸青螺相期谢尘鞅归卧此岩】
　　【阿】
　　九月八日郭南山亭宴集【海国山气凉秋声落遥野乾坤肃以清收纳属多暇出郭寻幽期同人命轩驾载酒入翠微慿髙憇层榭苍山横黄云大江天同泻飞雨霞际晴夕阳雁边下江山满陈迹今古成代谢千载同一时黄花笑盈把酣歌林壑暝新月松萝挂髙兴殊未平临风独悲咤】同诸公饯郑五至鼓山寺赋得临沧亭【屴崱海上秀中峯开禅宫飞亭挂空翠直上临方蓬溟涨在几席天光映帘栊目极万里外但见青蒙蒙曙色从东来晃然灵境空登临岂不伟别意叹无穷】
　　同游六平山【出郭秋已深寒原骋心目爱君幽栖地市防若林谷初月谐晩寻同人遂成宿楼虚在山翠书声向乔木飞雨一峯来防云度疎竹清镫对残尊孤琴写幽曲自得静者心何须逰秉烛】陈亮升山灵岩寺赠初上人【出自北郭门村村好林薮我行访真庵百折渡溪口篮舆方济胜拄杖还入手幽寻足探讨十歩停八九飞甍近可覩尚觉登顿久乃知地位髙上可摘星斗灵岩下窥瞰众壑皆培塿千村绕城郭百水争奔走茫茫浩刼中万家皆摧朽名山自千古半为空门有吾师智力大叱咤龙象吼经行閟幽絶为我开户牗未论清净理且进醍醐酒居然物外心觧脱超尘垢明晨下烟阁怅望空回首】
　　龟峯【畴昔过兹乡驻马望龟石蹉跎两鬓华始作登临客浮云散轻隂霁日见海邑千岩含暮景湖影浸空碧郊原分绮错左右罗第宅向来多贤豪声誉何籍籍良晨作佳逰此地几登厯我来一感慨俯今视非昔落日松风生迟回景将夕】
　　黄元马头江【暝色入长江江帆疾如鸟空出白云外一望更何有飒沓风雨来萧条夕阳后孤灯照寒舻且复醉杯酒长江沧浪曲逺映沧浪叟崖暗古木侵沙明暮潮吼扣舷江水深去路离情厚何处有僧庐残钟到溪口】
　　郭真大象峯【蹑衣陟崇冈盘盘路回绕驾言何所之招提在深径陡苔痕滑寺古石室悄时花烂岩阿幽禽韵林杪仰瞻星辰近俯瞰江湖小羡彼山中人托身尘世表何当逺相从谈元坐昏晓】叶善夫题朱文公故宅【峩峩云谷山淼淼沧洲水中有宅一区过者视阙里文献尚可征岂不自鲁始载咏邹氏书千载若为俟】
　　林春泽谒考亭【建溪访阙里溪行迈巾车山水益竒驶林下亦盘纡昭昭千载下巍巍先哲居吾道丽中天日月长炯如余光宿仰止独立还踌躇但见山下溪溪流洄以潴寻源杳不得徘徊嵗云徂】
　　徐渭自浦城进延平【溪山孕铁英怪石穿水黒马齿潄寒流冶火融初滴方艇走石罅白日飞霹雳操舟信有神出入坦然适以知庖丁者游刃有余厯循理称达人险难亦何慼】黯淡滩【黒鼇穴地出噀味从天下春雪跌深潭惊雷迸铁鏬回思身所经险怪几日夜老石万片焦飞湍千里射药又窥緑渊人命轻一诧或似鼓大冶青铜沸将防女娲散余砾顽渣搅不化念彼既怃然值兹殊可讶短桨起沉舟凸字捩深窊因之误丝发长与世人谢浪怒一何愚终古不得罢有时搏隂飚寒色惨朱夏借言吕梁叟何时恣闲暇余虽愧逹人笑对成一吓】
　　泛舟九曲【老王乱青防皇天夜遗蜕余骨散九州头颅此焉寄人视万刦余天意一夕计逰艇沸沧波髣髴热营卫亭午入数折冲然元气闭悬峯升羽人毛竹倚仙姊譬彼齿牙蠧生死龈腭内世人不解竒但识世间事示之帝所遗惟以溪山睇】
　　邓迁夏集东城楼【蚤陟东城楼楼髙絶炎暑羣公真率防胜地罗尊爼落日孤云驰平川流水去宿昔抱防尚引领蓬山岨蓬山路阻深佳期旷何许羣公皆仙才舍此更谁与】
　　陈翰臣渡峡江【云来峡气长朝旭动海树地穷天堑见下马问古渡舟凌寒潮征防带孤鸟骛苍茫南北回烟岸何处中流破急浪恍若经灔滪风波销客魂惨淡起百虑岂不戒垂堂勉强趂归路登岸慰脱险回首尚余怖】
　　魏文焲登鼓山絶顶有赠【九月天气髙金风泛兰蕙灵籁振林端羣峯开朗霁而我爱名山兴理山隂枻厐公有逺懐邀我林下憇遂结汗漫期欲穷九垓裔手携胡孙藤言覔仙人桂石门宛自存丹室巳云闭飞歩厯翠微极目无纎翳松声天乐鸣壁影云旗曵慿虚览八极望无尽势俯瞰傲溟渤浩浩东流逝缅彼空中鹤不以虞罗制羡君学真筌方眼睨尘世邈矣懐髙风遐想谐夙契飘飖望青防岂为樊笼系吾当整云车五岳拂长袂】
　　登妙峯【周览恣名山兹峯信髙妙羣山如逐鹿合沓成奔峭翼翼龙凤翔于焉结精要彩错献多姿寂厯含众窍蹑屐托幽寻振衣穷引眺岩花幽自开岭猿相呌啸江横素练明日净青山貌散歩入禅闗空对寒山笑缅矣懐康乐兴生临海峤千古仰清芬期与尔同调】
　　林俊鼓山【披蓁立山椒万象送遥目天风毛发寒海气昏晴麓独髙俯众岑灵响逓虚谷帆樯带江影骇浪来雪屋景旷懐抱澄杯盘动脩竹清酣百虑逺意与云物触神飞八极逰蓬莱信东瞩身世一飘絮人事感乱瀑岘首碑双磨柴桑尚兹独乐天竟奚疑赏心亦聊足】
