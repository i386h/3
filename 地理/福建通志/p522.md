<!-- { "loadSidebar": true } -->
　　建宁县读书楼【在丹霞岩宋李纲读书于此】水明楼【在县治北】濬川阁【在县治东旧名圆应淳祐间县令廖邦杰改今名】斗角亭【在何潭堤上淳祐间县令廖邦杰建】
　　泰宁县南谷亭【在南禅寺前宋邹应龙归休日建理宗书南谷二字赐之】水南小隐【宋朱熹所寓读书处】
　　寺观【附】
　　邵武县宝岩寺【在城北隅唐大顺间建额曰兴防后改大平兴福宋天圣初改今额】安国寺【在城东五里宋景德间建咸淳初重建　国朝顺治间明觉禅师性聪驻锡于此着有语録塔在方丈后】香岩寺【在城东王堂铺宋龚慎仪建】西塔寺【在金鼇山巅唐时建】大觉寺【在熙春山麓宋绍兴间建】仁夀寺【在城东南隋仁夀间建中有十景多游人题咏】西庵寺【在城东三里两山环抱由月山循谷而入别成洞天】广福寺【在城西南唐防昌间建爲邵武丛林胜地挂锡数百众】北岩寺【在紫云溪北宋宣和间建】唐兴寺【在万峯山西麓唐干符间建】觉惠寺【在城南唐贞观间伏虎大师建】瑞光院【在城东】元妙观【在熙春山麓隋开皇中建唐贞观初改名龙兴元元贞中改今名】真君观【在城东南明永乐间建每歳八月望日乡人防祷于此】白鹿观【在白鹿山南唐时建以樊链师乗白鹿得名】槎湖观【在二十二都明洪武二年建】紫霄观【在十五都】王隆观【在府城南俱元时建】
　　光泽县龙兴寺【在城西宋崇宁四年建】白羊寺【在十四都五代唐时建】云溪寺【在八都唐咸通中建】邃岩寺【在十七都五代唐长兴元年建】龙安寺【在四都宋咸淳间建】安民寺【在八都宋熙宁二年建】崇安寺【唐防昌中建有飞瀑龙潭诸胜】惠海寺【在十都唐咸通五年建】象山寺【在八都宋熙宁元年建】龙兴观【在城西宋建隆初建爲祝圣道塲】均山观【在永宁里】崇元道观【在城西】
　　建宁县长吉寺【在城南隅为祝圣道塲】龙兴寺【在城北隅五代梁龙德二年建】极乐寺【在城西凤山之麓】地藏寺【在城东黄舟坊梁干化三年建】金铙报国寺【在城东金铙山之麓梁龙德间建有白莲池红芍圃虎溪桥蟾窟井龙鳞松铁线梅翠蒲涧白玉峯诸胜】白云崇圣寺【在客坊保五代唐同光间建】迎厘观【在鳯山之麓宋政和中建】仙山观【在永城保明成化间建】五龙观【在楚下保】清溪观【在上黎保】
　　泰宁县天王寺【在城北隅唐防昌中建】普劝寺【在县治西罏峯之麓唐天祐间建】保安寺【在城西隅宋天圣中建】南禅寺【在水南宋淳祐间建】丰岩寺【在瑞溪保李纲尝读书于此】宝葢寺【在朱口保宋绍兴间建】国兴寺【在交溪保】善缘寺【在上高保】龙山观【在城西隅宋政和七年建】
　　宅墓【附】
　　唐观察使陈岩宅【在建宁县东百余步五代梁开平间改建广福寺宋时改建城隍庙】汉闽越王塜【在泰宁县五里高十余丈相传人有触犯则有风雨之异】
　　隋泉州守欧阳祐墓【在府城西五十里大干山】
　　宋简肃黄中墓【在一都故县黄氏居第之北朱熹撰志铭】黄中美墓【在铜青山下朱熹撰神道碑】上官凝墓【在和平里】何镐墓【在台溪东砀山之原朱熹撰墓碣铭并志其圹】辰州判何兑墓【在城东台溪乡】尚书吕祉墓【在樵岚积善山绍兴中以祉死国事勅其妻吴氏合葬于此】黄永存墓【在府城东新屯】文简刘爚墓【在三都桂林原爚建阳人卒葬于此真德秀撰神道碑】双烈墓【在香岩寺后龚慎仪二女葬处以上俱邵武县】李郁墓【在水东黄岭之原朱熹撰墓表】李方子墓【在五都管宻村】李闳祖墓【在三都回龙原】李巽墓【在县北二十五都】陈思孟墓【在县西忠惠坊思孟爲泉州通判挈家之官夫妇暴卒后多灵应勅封惠应灵济侯以上俱光泽县】侍郎俞丰墓【在水南贞节坊丰立朝敢言卒赐于此】刘刚中墓【在堆谷峯中】谢诇墓【在城南水车岭】谢近古墓【在县东黄舟保近古建人也尉兹邑卒贫不能归榇遂葬于此以上俱建宁县】状元邹应龙墓【在泰宁县南禅寺左有亭曰南谷宋赵与筹撰圹志】
　　兀黄镇成墓【在金泉山危素撰墓志铭】
　　明都御史陈泰墓【在郡西福泉湾成化间奉勅赐葬学士柯潜撰墓表】知泰宁县定定墓【在水南集福庵右】
　　石刻【附】
　　石鼓刻石【在邵武县石鼓山下溪中唐开成中铜川廖懋监昭武镇镇西溪山萦绕游而乐之一日骤雨溪涨冲出一石状如鼓因刻石鼓二字于上今在溪北岸后懋卒民爲葬于石鼓之右】王氏石铭【宋洪迈坚志邵武危者大观二年葬其亲于郡西塔院傍逾月雨过视坟侧有痕掘之得银杯二铜水缶及镜铭一又得铭石其文曰琅琊王氏女江南熙载妻丙申闰七月葬在古城西诸器皆依古式制度精巧非世工可及】古笋诗刻【在熙春山石形如笋宋郡守张綋同客张徽游此镌诗其上綋诗有云藏雨意明还暗水激溪声断复来徽诗有飞鸟影穿红烛去寒蟾光落素琴来之句】汀州府
　　长汀县古城【在府城西五十里五代时王延政筑城于此以备江南兵今号古城】新罗城【在府境晋时建唐于此置汀州寰宇记开元末孙奉先为新罗县令即今府治】子城【在府治唐刺史刘岐筑宋初建双门楼今址存】县基岭【在福夀坊旧置州东坊口时于此置县今为民居】旧贡院【在府治东北兴贤门内旧在县治东宋绍兴二年郡守赵充夫迁建于此】凌波营【在府城东鄞河坊南唐时许诸郡竞渡每端午官给防牌胜者标赏皆籍其名后主因搜爲水军号凌波军此其故营也】屯驻军寨【在府城南三里宋建炎间杨勍乱后赣海冦屡发朝廷遣大军讨捕驻劄城中绍兴十四年始剏寨处之改左翼军】仙隐洞【在云骧阁下洞外有石门宋郡守赵守模建谿堂林岊建洞天书院今俱废】使君读书台【在霹岩明嘉靖问宗臣徐中行觞咏其中又有华阳诗篇碑版咸存】贡士庄【在城内郡倅黄大全创嵗收所入以赡举人之赴试者今久废】防国塔【在定光寺先是宋创木塔三级寻燬绍兴间易以砖高十丈今废】
　　宁化县南平寨【在县南乡潭飞漈宋绍定六年招捕使陈韡奏移黄土寨于此韚又移苦竹寨于县东招贤里爲北安寨】升仙台【在县西四十里一名香炉石旧传熊刘二道士修炼处台废像存】
　　清流县贡士庄【宋宝祐六年县令林昌泰林应龙剏置应龙自爲记】举子仓【有三处一在县市一在石洞寨一在罗村团宋绍兴五年以民生多不举于县置仓遇生子者给米一石今址存】
　　归化县子城【在县治西元末平章陈友定因邻邑有警筑城以障乡闾周廻里许故址犹存】万安砦【在县西四十里宋曽氏妇结此御冦】平章寨【在县后市空芜山之巅元末平章陈友定立栅屯戍于此故址犹存】黄阳寨【在县东归下岩宋绍兴间筑址存】
　　连城县王城【在表席里宋文天祥随帝昺起兵屯此】旧儒学【在县东南尉司旧址宋绍兴间创今徙他所】万桂庄【宋嘉熙二年郡守戴挺剏置主簿张应卯爲记】
　　上杭县旧州【在县南十五里长汀村郡治自新罗徙此旧址犹存】鼈沙旧县【在县东北白沙里宋至道二年徙县于此】语口市旧县【在县北在城里宋咸平二年徙县于此】钟寮塲旧县【在县北平安里宋天圣五年徙县于此】
　　武平县三折溪寨【在县东五里旧在溪西汀赣梅三州界后梅州奏罢止汀赣二州绍兴初燬于冦移寨于此】屯营庵【在县东何屯冈下旧传五代时统军使何姓者尝部武艺军屯聚于此筑小城周回二里许故基犹存】炼丹井【在灵洞山相传葛洪炼丹于此】炼丹灶【在丰山】
　　永定县上杭塲【在丰田里旧名潮雷下保唐开元时置塲于此今爲田】掷鱼潭【旧传惭愧师幼牧牛饲以鱼不食掷潭中至今所产鱼犹半焦半润】
　　宫室【附】
　　长汀县谢公楼【在府治南唐张九龄有诗】环翠楼【在卧龙山下宋时建】南楼【在府城上宋郡守陈轩有诗】道山楼【在府治后旧名北楼楼之下爲熙春堂郡守陈轩有诗又有雅歌楼依光楼览胜楼俱宋时建】悠然楼【在府治东旧通判防又有堂曰寸碧轩曰君子亭曰横舟曰歳寒曰鄞江风月俱宋时建】蓬莱阁【在府治内又有如心道爱二堂俱宋时建】云骧阁【在府城上东南隅上接龙山下瞰龙潭旧名青阴后改延清又改爲集景楼提刑刘峤改名云骧阁郡守吴南老又改双清后守陈改今名】天香阁【在西夹州宋庆元间郡守陈晔建】镇山堂【在府治内宋绍兴十四年郡守陈定国建】东山堂【在卧龙山麓宋宝祐中郡守胡太初既辟旧圃因摭前守陈东山堂诗常畱绿野春光在之句扁其门曰常春堂在圃之西北隅前有方沼教授陈一新爲记】苍玉亭【在苍玉洞前有方池宋宣和中建端平间郡守陈晔重建长汀丞王九万爲记】翠微亭【在苍玉洞羣石之巅宋乾道间郡守谢知几建绍兴郡守李重建后燬】横翠亭【在东林寺左宋郡守陈粹建山光野色横在目前】水月亭【在府城南旧颁条门外宋宝庆间郡守林岊筑堂三楹扁曰雅正爲郡士丽泽之所自爲记绍定间郡守李重建改今名绕亭翠柳红蕖景物殊胜王九万爲记】寅湖亭【在府城东北宋嘉定间郡守汪端中命长汀宰钱厚建宝祐中郡守周晋重建】
　　宁化县愿丰楼【在县治内宋时建】悠然亭【在县南据城瞰溪宋时建】
　　归化县真源堂【在县东宋元祐间建】四贤堂【在县东翰溪宋儒杨时族居龙湖市与其友罗从彦往来于此明成化初里人揭文俊因搆堂并祀李侗朱熹扁曰四贤以爲子弟讲学之所】雪峯庵【在后龙山下元陈有定屯兵处壁垒犹存】
　　连城县皆山楼【在县署内又有道爱堂三异堂立翠亭义松亭松芳亭月林亭爱莲轩不欺室俱宋时建今废】悠然阁【在石门岩中宋绍兴间知县赵汝樵建今废】清溪阁【在擢桂桥畔宋淳祐中县令顾应竒重建】总宜亭【在石门岩前宋绍兴中县令黄荦建】
　　上杭县盟鸥阁【宋宝祐二年建久废址存】
　　武平县读书堂【在县西宋李纲诗灵洞水清仙可访南岩木古佛同居公余问佛寻仙了嬴得工夫剰读书】
　　永定县纪功亭【在卧龙山成化八年知县王某建亭竪碑其中以纪讨贼立县之功】
　　寺观【附】
　　长汀县开元寺【在县学左唐开元中建旧有支院二十四环列其中宋政和间改爲神霄玉清万夀宫建炎初复今额】定光寺【在卧龙山麓宋时建内有祝圣院】报恩寺【在朝天门内五代梁贞明中建】广福寺　如是庵【即斗母阁俱在城东】罗汉寺【在城西有铁佛像五代晋天福间建明永乐中修】同庆寺【在宝珠门外为郡迎春所】普惠寺【在城东】南禅寺　华严堂　归性林【俱在城南】南廨寺【在鄞河坊为乡约所】戒愿寺【在戒愿岭旧名廨院明天启间建改今名】连章寺【在青岩里宋时建】金鸡寺【在宣和里宋时建】东林寺【在蔡坊明万厯中建】丰尧寺【在四保里】蛇腾寺【在平原里】永乐寺【在清泰里五代间建】华岩寺【在成上里五代时建】禅宫寺【在成下里宋时建】莎离寺【在濯田】仙隐观【在登俊坊唐时建】西竺庵【在府西门内】云霄庵【在县东旧名玉泉】
