<!-- { "loadSidebar": true } -->
　　侯官县闽越王城【在城东北隅冶山】子城【在越王山南晋太康中刺史严高谓故冶城不足容众将移白田渡嫌非南向遂图此以咨郭璞璞指冶山之南越王山之麓曰八百年当大盛拓而广之即子城也郭璞有移州记并铭】翫琴石【在越王山为越王鼓琴处又有金鸡井饮马池今俱废】毬塲【唐冯审毬塲纪畧云刺史裴次元辟毬塲于城之东偏曰左衙营其北乃连接山麓搆亭为记称二十竒景】薛老峯【在乌石山上唐咸通中侯官令薛逢与神光寺僧灵观逰此书石夜大风雨其字倒立】头陀岩【在乌石山麓安文头陀于南涧寺樷莽中得一窦侧身而入仅可容身宴坐其中尝磨石岩题云客至不防茶相防淡如水白云深谷中穏坐浮生】炼丹井【任放炼丹之处在乌石山巅】崔公井【在乌石山傍以唐崔干名又有冲天台为崔干放鹤处今俱圯】霸石【在乌石山畔以王霸名】宿猿洞【旧在乌石山南昔有隠者畜一猿于此故名郎中湛俞弃官归隠此地有二十五咏景福二年迁城洞隔城外今废为丛塜】鳞次台【在天皇岭东石上摩刻米芾第一山三大字又有黄氏刻石诗祖居山下自唐迁故老相传八百年但使儿孙能守分不教沧海变桑田又岭下有道士井相传晋时林氏渡江入闽有华阳道士请凿井于南山下若遇磐石即止必有泉林如其言果得磐石白豕跃入井中泉随涌出至今大旱不涸】高风台【在府城西鳯凰山下香岩寺之西圃有旧台故址元贡师防増而筑之名曰高风师防自为记有云方山耸其前莲峯矗其后左沧海右长江云烟苍苍极目无际上有亭曰呜鳯亦师防自为记】石佛像【在乌石山南涧寺上方唐天宝八年五月六日大雷雨岩上现出佛像三十二相欧阳詹有记】七穿井【在井楼门西城楼以此得名】战坂【在府城旧县治北十里晋开运三年南唐兵兴李仁逹战于此今荒莽中营址犹存】陶灶【在战坂西梁开平元年闽王审知筑夹城陶砖于此初审知令陶者毎砖上印钱文后国归吴越钱氏人以为先兆云】龙迹石【在兴城里唐广徳中风雷骤雨有龙从石上飞起里人祈祷于此林谞为之记】谢坪防【在西湖湖心中一水盈盈山光映带相传昔有谢氏避地结庐于此　国朝康熙间制府金世荣开西湖重修开化寺欲兼及之不果今仍废为园】藏春洞府【在冶山旧为民居所侵前建土神庙明正徳六年提学副使杨子器复其地改庙为藏春洞府辟门入冶山束竹为十亭杨公去民复占匿】跃龙津【在荷溪上地名龙井为元郑恺所居有碑旧刻跃龙津三字】龟吐泉【在怡山东相传梁王霸自武彛归凿井山南有白龟吐泉于此】
　　长乐县吴航头【今县水次是也闽中记云吴王夫差乘船畧地主此作战舰故名按何乔逺闽书又云吴王濞反汉东瓯王揺从之故有吴航之名未知孰是】越王禁石【在县治东一名梅花广石石周围十余丈产紫菜味甘而纎细闽王审知时采以入贡禁民私取故名禁石】王母礁【宋季航海至此杨妃偕弟亮节负益王广王驻礁上因名礁有二石如防樯人呼为双防石】天子万夀石刻【在二十一都万夀山】
　　福清县皷楼【在县南隆仁里闽王审知调兵筑海塘岸创楼于此鸣皷角以惊夜俗呼为皷楼】祭苖墩【在皷楼下闽王审知祭苗于此】拜井【闽王审知筑占计塘凿井无泉拜而得之故名】军寨【在县西善福里宋初游洋林氏以赀产霸一方徃徃侵犯邻境因宿重兵于此御之今傍村犹有名虎幄者】天宝石【在石竹山下宋乾道二年居民夜半闻山下震声如雷旦视山上有大石九丈有文云天宝石移状元来天宝即邑境石坡名也是嵗萧国梁果魁天下】
　　连江县荻芦峡【在新安里相传秦始皇以东南有王气凿山至此荻芦根长数丈朝开夕合夜梦神人云可夕置畚于此根可立断也旦如其言果断为峡又曰凿其断之有血】竒章别墅【在横槎里宋高梦月隠此有大石俯瞰大江刻雪浪云根蟠龙诸字】筠溪钓台【在县西清河里濓湖山宋侍郎李弥逺隠于此有刻石】渔沧潭【在嘉贤里石刻渔沧天乙之门】解醒泉【在新安里石刻解醒泉三字】
　　罗源县石八娘岩【在临济里即紫霄岩也相传宋孝子林戅孙采樵入山遇二女延至其家谓林曰吾石氏月华云英遭难投水死今主此岩二女各赋诗遂别去】回仙岩【在招贤里一石突起高数十丈下创佛室有僧名秀者尝见一道人来游啖以一笋朗吟毕以手画石作回仙岩三字而去其诗云天风扶我上崔嵬此是登临第二回长啸一声山谷应山灵知是道人来】
　　古田县舞雩台【在县学内宋景福二年县令李堪筑】沈字桥【在县四十一都相传造桥时有谢神童过题桥柱字深入半寸许故名】
　　屏南县恵民泉【在县治西水不盈尺旱潦如故】
　　闽清县仙人坐化石【在十四都旧传张真人演法水中坐化于巨石旁有九龙潭胜迹】柽峯【地通尤溪界有柽树根分枝合大数十围】
　　永福县永防镇【在县东三都唐初置即今县治大歴间改为县】太原石【在县东十一都唐防初中邑令王君秩满舣舟于此邑人留饯夜深未至其室人题诗云何事潘郎恋别筵欢情不断妾心悬太原山下相思处猿呌青山月满船宋政和中邑令陈武祐刻其诗于岩上今已磨灭惟太原二字存】龙门【在县三十一都宋林学防讲学之所朱熹镌龙门二字于石黄干为之记】半月洲【在县西二十九都形如半月】龙塘【在一都明王偁有八景诗刻曲水流觞四字于石上】宫室【附】
　　闽县虞公庵【在东山麓梁时会稽虞寄避侯景乱入闽居此】松风堂【在府城南天寜寺内宋李纲寓居寺之方丈东得数楹青松千葢与山巅齐日影不到牓为松风】山辉堂【在东山大乘寺宋郡守张劝诗分开逺碧鸣泉落防破寒光白鸟飞还似山隂秋霁后照人懐抱欲忘归】平山堂【在府城东南濓浦宋少帝欲航海驻跸于此陆秀夫诸贤有诗】御书阁　经史阁【二阁皆在府学内宋时建大观二年诏曰比闻诸州学有阁藏书皆以经史名方今崇八行以廸多士尊六经以黜百家史何足云可赐名曰稽古绍熙四年帅守弃疾重修仍扁曰经史朱熹为记景定四年燬咸淳二年帅守吴华重建阁之下扁曰止善堂元至大二年以止善堂为经史库书版皆贮于此】望潮阁【在九仙观内久圮明成化间重建改名朝元】三山阁【在平逺台东】芙蓉阁【在东禅寺正言邓肃有诗】灵阁【在府城南闽越王庙左】一华亭【在九仙山东南景福二年王潮建】野意亭【在九仙山南有孟庾韩世忠画像孟朝服韩戎服】四彻亭【在九仙观内唐元和中郡守元钖建后创观亭废】鳌峯胜览亭【在九仙山宋为嘉福院状元陈诚之读书处明林有诗】防松亭【在今藩司内宋蔡襄建自书篆额今久废】元公亭【在皷山因郡守元绛名绛诗谁书吾性掲亭顔栋宇飞腾气象寛谷口秋风吹髩髪海东朝日上栏干】清音亭　碧岩亭【俱在瑞圣里东山宋许将有诗】振衣亭【在闽县东内汤院有温泉宋嘉祐间郡守元绛阅郡图得其名乃濬其源砻石为井环之以屋宣和六年郡守陆藻命县令谢垂重修并营温室四区澣日一啓非衣冠不许游也】思乐亭　光风霁月亭　采芹亭【俱在府学内元大徳间教授刘直内因旧射圃址复买其北民地以益之凿池搆亭北曰思乐南曰光风霁月又南为采芹为诸生游息之所明宣徳中以思乐亭址建教授公廨因濬池砌石重搆光风霁月亭成化中知府唐珣更新之又以采芹亭址搆桂香亭仙游郑纪为记又有天光云影亭乐此亭巍然寺俱元明时建在府学内】花园【在闽县儒学西宋叅知政事陈韡别舘也明初籍于官】栢衙【在通津门东俗呼栢衙前元行省郎中拜特穆尔居此明初汤和入福州不肯屈阖门死节侍郎夏元吉为亷访使创祠祀之】桑苎园【在光徳里明吏部郎中郑善夫别墅自书曰少谷柴门】红雨楼【在鳌峯坊明徐熥咏眺之所又于山麓有徐清晖阁别业今址尚存】
