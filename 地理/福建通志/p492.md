<!-- { "loadSidebar": true } -->
　　李氏【泰寜人适庠生江履避乱母家冦至欲汚之不从被杀】
　　萧氏【泰寜人朱子长妻冦乱抱幼子避于椒坑被执绐冦同行授夫以子令抱之遇深池自投而死】黄氏【泰寜庠生萧汉妻年二十三避冦南石砦砦破氏投岩死同时投崖者冯肇先妻杨氏】邹氏【泰寜人谢某妻为冦所执不从裂襟缢林中子应杰妇杨氏亦自经死】
　　李氏【泰寜人庠生谢九陞妻冦且至九陞弟呼嫂偕行氏正色曰叔速避毋以我为累遂自沉于渊】丁氏【泰寜人童光美妻为冦所获欲汚之氏骂不絶口复以兵胁之终不屈遂被害】
　　何氏【将乐人适泰寜林聂齐齐为虎所噬氏招隣人追之得夫尸以所服白衣拭夫血殡毕出私蓄以供事分所余于亲属乃服血衣自经于寝】
　　袁氏【泰宁人萧明廷妻丙戌冦乱避于南石寨冦至被执氏投池而死　以上贞烈】









　　福建通志巻五十八
<史部,地理类,都会郡县之属,福建通志>
　　钦定四库全书
　　福建通志卷五十九
　　列女【六】
　　汀州府
　　宋
　　晏氏【寜化人嫁为曾氏妇夫死抚幼子绍定庚寅冦破寜邑晏依山为砦贼遣人索妇女金帛甚急晏召田丁谓曰汝曹衣食我家念主母当用命不胜即杀我无被贼辱因觧首饰悉防与之田丁感奋晏自挝鼓使婢鸣金贼败退乡人挈家趋砦甚众晏助其不给又析砦为五互相应援贼不能攻全活老幼数万人招捕使陈韡遗以金帛晏悉散给其下韡具请于朝封晏为恭人赐冠帔补其子为承信郎名其砦曰万安砦】
　　明
　　萧氏【连城戴景祯妻以赀闻邑中为邑人建桥除道正徳四年大帽山贼反县令蒋玑筑土城守御既成欲建危桥数座萧独力创西门焉　以上名媛】
　　宋
　　王氏【长汀人吴宅祖妻适吴未期夫殁王年十九遗腹生男两目俱盲养姑抚子竟全其节】
　　明
　　马氏【五十七娘长汀人洪武初承元兵乱后民多离散氏抚养幼弟马千七郎终身不偶年八十二卒后弟千七郎御冦有功封武略将军】
　　陈氏【清流人伍福霑妻夫外逰不返氏捐簪珥遣子夀髙访迎家益落尊人勒令改适不从阅二十年竟圆乐昌镜焉孙伍仪领乡荐】
　　李氏【永定人赖伯英妻年一百四歳伯英被冦害时长子玉以贡入南雍氏驰书命缓奔丧急奏勦贼玉如其言讐得报治家严而有礼日课子孙勤学子孙皆登仕籍氏卒漳南道旌曰百歳慈帏天下少七旬孝子世间稀】
　　章氏【长汀庠生黎有纲妻夫卒苦守养姑忍艰鞠子以节终】
　　熊氏【名真姑长汀人张璘妻年十六归璘十八而寡家贫无子孝事舅姑舅姑殁丧尽礼】曾氏【长汀人赖绍祖妻方笄适赖未二年夫殁父母令改适氏剪髪为誓立侄祯为嗣抚敎成立】赖氏【寜化人衡州敎授海孙女配邑人李勣年二十寡孝事舅姑姑以其未有子令改适赖曰敢玷吾祖乎】
　　林氏【名台姑上杭人梁时亨妻年二十五夫卒子又殇抚侄为嗣及长娶妇郭氏生四孙其嗣又卒林与郭一志抚育幼孙】
　　周氏【上杭人汤宪徳妻适汤十七日宪徳卒氏守节终身无玷】
　　孟氏【长汀人年十九夫疾革悯其无子令再醮氏指天为誓夫卒以苦节终】
　　郭氏【上杭人雷广生妻年十八于归阅月夫卒外伯氏将令别适氏擗踊大恸曰将履谁门防居六十二年而卒】
　　张氏【上杭人曾崇哲妻年二十四夫卒遗孤存政三歳存用一歳祖姑郭氏年九十余姑翁氏年七十俱以蚤歳寡张事育兼尽年七十六卒】
　　康氏【长汀人名祥姑康惟徳女性至孝侍养父母刻不忍离立誓终身不偶卒年八十七举人黄益纯为作孝女传】
　　冯氏【名贵娘归化人孙受福妻夫死遗孕生男家人计害之冯负薪吸水不离怀抱人称为全节】赖氏郑氏【永定人张门姑媳也赖夫张召二十一歳卒子世周嵗族属逼嫁赖割髪自誓世复蚤卒媳郑氏与姑荼苦相依后子僖成进士】
　　吴氏【永定人陈昊妻昊蚤卒吴与妾张氏同心守节事姑以孝闻】
　　陈氏【归化人张玳妻年二十四玳卒抚其前妻子缙逾所生缙长为邑诸生善事陈而复早卒媳陈氏与姑守志共抚遗孤】
　　曾氏【长汀人诸生沈志妻夫殁无子以犹子为嗣未几嗣子孙相继亡氏与妇黄氏孙妇林氏抚孤曽孙士衡士鉴以孝亷显人称一门三节云】
　　丁氏【长汀人郑尚敬妻年十七适郑半载夫殁遗腹生男应登孀居五十余载】
　　黄氏【名珦娘连城黄应礼女年十四应礼病笃百药不痊珦娘割股以进遂愈】
　　伊氏【寜化人雷廷秬妻年十九夫亡剪髪自誓抚孤炳龙成立孝养老姑守节四十八年御史张三谟题旌】
　　陈氏【清流人举人叶福妻年十六于归叶防试卒于途陈誓不再醮取箧中衣服之美者悉分诸妹以年少恐母夺志絶迹不往来】
　　邓氏【名惠姑清流人赖世传妻成化间世传登进士卒于京寓姑老子幼邓扶榇归有讽之嫁者厉色叱之勤劬纺织养姑敎子后子希凯登贤书诏旌其门】
　　李氏【名妙金连城人林禄妻年二十八夫亡苦节自守年八十九卒】
　　舒氏【武平危立翔妻年十八于归未朞而夫殁即投水以殉邻妪掖之归几殆忽见其祖语之曰尔孕当生男可无死遂苏果生子昻立志抚孤后昻以明经防俊】
　　刘氏【上杭人朱永寛妻年二十四夫亡抚遗腹儿瓒成立儿拾遗钗令返诸其人歳饥煑粥以活饿者】李氏【名足姑长汀人彭泰妻嫁五年而泰亡遗腹子阅七月生舅姑难其守涕泣絶粒数日舅姑知不可夺听之子俊成立氏以夀终】
　　陈氏【名细姑长汀人庠生胡富妻富卒细姑年艾无子以死自誓立夫侄公荫为嗣五歳而殇细姑始终不渝】
　　赖氏【名官姑长汀人修业妻年二十二而寡誓不再适舅姑分田十畆膳之田复漂没氏日夜纺织自给终无怨言】
　　乐氏【归化人揭春震妻年二十二方孕春震病剧氏割股以进病忽痊后复病卒氏矢志苦守始终无玷】廖氏【长汀人名三娘王珪妻珪死孤楫三歳舅姑欲令改适泣曰无子犹当以节死况有孤在卒抚孤授室生孙三人以夀终】
　　王氏【长汀李有仁妻年十八夫亡无嗣矢志不嫁夀至八十始终一节当事为请建坊以旌】李氏【长汀陈三畏妻知县李一钥女夫殁守节始终不渝】
　　伊氏【长汀刘羽妻诸生刘藩母藩周歳夫怙赖母成立食饩于庠】
　　李氏【长汀庠生刘芳继室佥事刘辅国母国早失怙李抚诲成立有声仕籍】
　　赖氏【长汀庠生黄钺妻钺殁赖守志甘贫孝事耄姑孤道源亦能承母训有声艺林有节孝録中丞萧奕辅为之】
　　赖氏【长汀孝子邱文岐妻年二十六夫亡子应春亦殇家徒四壁甘心苦守当事给租赈恤】赖氏【长汀周机妻于归二载而夫亡氏欲以身殉念祭祀乏主姑嫜无依择继承祧以节兼孝成直指表旌其门】
　　梁氏【长汀毛家妇生子四龄而夫殁父母欲嫁之不可家贫甚忍饥推食哺儿屋漏十年不葺父诘之故氏曰儿卧榻也孙幼男子何可令其升屋其守节循礼如此】
　　赖氏【长汀曽廷琏妻年二十而寡苦守四十余年】
　　黄氏【长汀庠生马干妻干守御牛头路岭战殁氏孀居守节郡守杨世芳给双井官田养之年七十六卒】张氏【长汀李淇妻年十八而淇卒抚孤士琛饮荼茹苦有人不能堪者后琛成立为邑诸生以苦节闻于郡旌之】
　　钟氏【长汀李潞妻年二十五潞殁子士相方六歳坚心守节年七十卒事闻旌表】
　　胡氏【长汀廪生康其逹妻逹殁氏年二十苦志守节子廷祯入邑庠事母以孝闻】
　　陈氏【长汀夏鎜妻诸生夏大任母孀居守节敎子有声夀至八十四】
　　简氏【永定人赖守正妻年十八方有娠而守正卒生男灏守节训孤毁容去饰虽子侄罕见其面卒年八十三】
　　郑氏【永定张化妻年十八化殁誓志孀居事姑尽孝子一鸿甫周抚养成立】
　　卢氏【永定赖舟士妻年二十二而孀孤麟振髫年入泮未几夭卢同媳郑氏抚遗孙勤纺织以度日卒年八十余】
　　郑氏【永定阙宠妻青年守节纺织事姑抚子应祯以明经授广东揭阳学训导】
　　阙氏【永定吴炉妻归三月而炉卒遗腹生男家甚贫氏勤纺织以事舅姑孀居七十八歳】
　　朱氏【永定廖继先妻归数月而继先卒抚遗腹子遗庆成立卒年七十五】
　　卢氏【永定王惟仁妻卢一松女松为光泽敎谕氏随父任及笄松召仁进赘三月而仁卒氏奉主回夫家拜见舅姑立后守节】
　　吴氏【永定王子召妻年十八孀居苦守纺织养姑至亲子侄鲜识其面】
　　丘氏【永定廖可化妻病革嘱氏坚守氏诺之遗腹生男光祖敎育入庠年八十九卒】
　　卢氏【永定吴茂榛妻年十八榛殁断指誓志族人为之立嗣足不逾阃】
　　吴氏【永定张振纲妻纲殁无子立夫侄为嗣励志苦节】
　　吴氏【永定阙锡爵妻年少而寡励志坚贞以节终】
　　王氏【永定赖乐野妻野卒家贫氏抚二子及夫幼弟日夕纺织供养子长又殇复抚其孙族人称之】郑氏【永定熊应师妻廪生熊士熹母苦志守节课子读书以耆夀终】
　　熊氏【永定赖锡福妻福早卒氏年二十三无子孀居视嫂如母视侄如子足不越阃言不茍出夀八十终】吴氏【永定邱与顔妻十八孀居抚育嗣子孝以承先勤以善后享年七十七】
　　丘氏【永定王珍妻守节事姑教子腾龙荐举孙日中恩贡夀八十七终】
　　温氏【永定简叔赞妻子周歳夫从征卒氏年二十誓志苦节勤俭教子年六十卒】
　　张氏【永定吴尚本妻青年守节终身不移】
　　王氏【永定吴尚璘妻苦志坚守人无间言】
　　赖氏【永定卢贡妻年二十三孀居子幼零丁孤苦勤俭抚育敎同严父后子自任食饩于庠孙及曽孙七人并列黉序终年七十三】
　　钟氏【武平王宗安妻年十九夫亡守三歳儿英英亦娶于钟五载而英亡二孀同守氷蘖一致】周氏【武平舒祥妻年十七夫亡抚孤矢志靡他始终不二】
　　廖氏【武平廪生王源妻年二十而寡母欲夺其志断髪自誓抚孤成立】
　　廖氏【武平庠生修仁智妻十九而寡遗孤在抱有夺其居者或谓宜直之官氏曰抚孤以承宗祧吾愿毕矣遑计其他有司亷得其情还其宅里人称焉】
　　邓氏【武平李祯妻贡生李文母年十八夫亡子二歳杜门鞠子或讽以再醮号哭自矢年七十五卒】林氏【武平李瑀妻年十九夫殁遗腹生男抚字成立子卒复抚其孙姑病吮疽及殁丧尽礼家贫立节艰苦万状】
　　王氏【武平刘显朝妻年十九夫亡父母劝其再醮啮指矢志孝事公姑恩抚藐孤以节终】
　　李氏【武平林泽妻夫亡年十九欲以身殉念孤老无依遗孤尚幼乃勤纺织事姑鞠子慈孝兼全】李氏【武平钟道真妻二十一而寡有欲夺其志者氏曰夫犹天也天岂有二乎奉姑课子年逾七旬】刘氏【武平钟仁恕妻年二十夫亡遗孤襁褓或讽其再醮泣曰夫无兄弟翁姑八十余菽水之托安忍负之断髪矢志始终不渝】
　　刘氏【武平钟岳南妻年十九夫亡遗孤未周抚字成立孀居七旬人无间言诏旌其门】
　　李氏【武平赖璋妻年二十夫亡亲属怜其少讽之嫁氏指孤曰天不殄夫嗣吾与共存亡耳】钟氏【武平赖廷才妻年十八于归五月夫亡断髪苦守誓无二志遗腹生男抚之成立】
