<!-- { "loadSidebar": true } -->
　　方錝【字章莆田人补弟子员甞防所为文谒漳浦黄道周甚被赏誉父殁哀毁暴卒着有红琉璃堂诗文集二十卷弟锵字八公亦有文名】
　　林简【字子山莆田诸生防嗜竒语甞着虫书幽险絶伦又有房江集四卷弟嵋字小眉崇祯癸未进士弱冠负才名著有蟛蜞集十二卷】
　　林质【字防藻莆田人蚤孤年十二为孤儿赋先軰称之长工词赋徧逰中州防中原防乱避居确山县马鞍山下甞结壮士御防建荣屯田塞上又招降汝南羣盗讨平嵯岈山渠魁后归里与周婴軰优防赋诗数年卒着有语稼堂诗十二巻】
　　国朝
　　林向哲【字十叟莆田诸生好为古文诗歌出逰燕蓟归悔前所作渐就平淡有集曰瓯离子从兄鳯仪字少威邑诸生诗赋藻丽有樗轩草】
　　林尧英【字蜚伯莆田人顺治辛丑进士知饶阳县歴户部主事以博学宏词荐　召试　赐宴瀛台晋夲部员外转刑部郎中出督河南学政以古学士人文丕振寻卒于官尧英平生孜孜好学手不停披着有克复讲章工诗歌燕台有十才子诗略名重一时尧英与焉】
　　林宾王【字穆之莆田人郡诸生与兄友王家居春草堂晨夕聨吟所着有西苑感懐诗又四门集若干卷卒于北通州司防魏象枢为志其墓】
　　朱黄石【字房子莆田人弱冠补郡弟子员文章髙古自成一家着史记论断百三十篇比例精详多前人所未发名曰史记阐】
　　泉州府
　　唐
　　许稷【字君苖祖辅干为泉州守父楙文家于莆至稷始居泉州少从陈舍人诩语诩轻之稷入终南山力学三年出就府荐成进士歴官终衡州刺史工诗歌与欧阳詹林藻友善甞为江南春词甚绮丽人传颂之】
　　陈嘏【恵安人唐开成三年进士以词赋擅名尤工篆宣宗甞善其所制霓裳羽衣曲以为琬琰之器官终刑部郎中】
　　黄华【南安人有文名郡牧乌童孺以女妻之筑十里沙堤直接其庐夹植刺桐闾里荣之后就辟天徳军从事】
　　王肱【字用辅晋江人为文好刺讥当世以是累举不第甞着济状一篇言浊河贯清济济诘其凂溷时甚竒之又有无题古诗一百三十首词多凄惋】
　　宋
　　钱熙【字大雅南安人雍熙间进士以防凖荐试中书迁殿中丞献四彛来王赋命直史馆出判衡州真宗时加右司諌熙好学负气善谈笑精笔札有集十卷及拟古乐府杂著诸篇子蒙吉进士及第】
　　李沂【字从圣南安人以六经太元讲授闾里太宗时赴京师与孙何丁谓齐名著帝王纪年通录庆歴中同郡苏绅荐其著书诏官为缮写上进改国子监丞致仕迁大理寺丞】
　　黄宗旦【字叔才晋江人禹锡孙少有神童称禹锡命赋蚤春诗有就中喜有龙门客跃出洪波止待雷之句见者异之咸平元年进士第二人晚直史馆以刑部郎中出知襄州欧阳脩称为闽中文士有集十卷子尧允相继知襄州时论羡之】
　　陈在中【字繇文晋江人博学洽闻尤深于易景徳中进所着六十四卦赋赐释褐不仕子诂工诗祥符初进士髙第】
　　谢伯景【字景山晋江人天圣二年甲科为许州法曹诗文雄健髙逸欧阳修云景山诗颇多如自种黄花添野色旋移髙竹聼秋声园林换叶梅初熟池馆无人燕学飞之皆无愧唐贤伯景女弟希孟亦工诗所着百余篇修亦称其隐约深厚守礼而不自放有古幽闲淑女之风】
　　刘骥【晋江人笃学好老氏书大略谓道徳五千言未甞分章后人分上下卷以象两仪之妙用八十一章以象太阳之极数今合为一篇名曰老子通论仕至钦州守子敏求以刑部侍郎知南剑州治行尤着】
　　丘崇【晋江人工诗文尤精天文象数甞侍父官恵州时苏轼谪恵崇从之游李邴亦与唱和有遗稿六帙】黄冠【晋江人元祐六年进士充华宅诸王府敎授乞归积俸资百金一夕盗挟箧去人为惋惜冠笑曰是亦羽化耳不复问归寄僧舍图史左右无长物以诗酒自娱与李邴徃来酬唱卒年八十七】
　　吴冈【恵安人初以辞赋预贡不第取所业焚之曰是不足为乃潜心经学擢第敎授峡邵二州以经学授诸生后官彛陵自号耐寒翁有诗集六卷】
　　黄子中【晋江人自号南陂居士着有南陂集】
　　林外【字岂尘晋江人逰太学工诗词甞题吴江垂虹亭人以为不食烟火语他日衣鹤氅徃西湖题诗雪中既去读者咸惊叹以为仙笔绍兴三十年第进士仕至兴化令所着有孏稿】
　　黄万顷【同安人绍兴中进士歴知雷琼二州着有诗文数百篇又集古今诗话为笔苑五卷同时有梁南一者绍兴十八年进士晋江人居鄊敎授从逰甚多有六经辨疑行世】
　　黄宙【晋江人乾道五年进士居乡敎授从逰多知名士有论孟解及诗文杂著】
　　陈震【晋江人淳熙进士令新建歴大府丞奉祠归里着有春秋解史编杂著数十卷】
　　郭缜【晋江人将生之夕母梦天上金书缜字因以名之绍兴间调上杭丞留心象数之学按图布卦计二十万言总之以图名易春秋】
　　吕椿【字之夀晋江人初从邱葵学隐居授徒词赋敏防着有春秋精义诗书直解礼记解】
　　谢文龙【字徳翔恵安人与弟维新以文章名从子起宗善评经史甞着野议十篇献赵鼎鼎称其才识累试不第卒着有菱溪集】
　　尤台【字公辅安溪人八嵗能文庆元二年应童子科举中书试以公则说赋词藻杰出人传诵之】杨景隆【字伯淳晋江人开禧中进士博学强识讲授生徒常数百人所着有汉唐通鉴史志解学者传之官终建宁司法叅军】
　　杨至【字至之晋江人逰朱子之门以文学名于时尝作天道至徳圣人至敎二图蔡元定竒之以女妻焉所着有考亭语录二卷同安王力行字近思亦逰朱子门着有语录及传受支派图】
　　玉显世【以廕补兴化录事叅军真徳秀目为徳行之士显世博学有诗名长篇尤婉丽竒古着有容安摘稿十卷】
　　陈权【字巽行晋江人号朝阳居士注老子道徳经编汉唐君臣图着有朝阳诗集】
　　黄必昌【晋江人从陈淳学登嘉定进士判循州所着有大学讲稿】
　　王文献【晋江人甞撰孝经详解一卷绍兴间诣阙进之】
　　明
　　朱铎【晋江人工诗文弱冠登永乐丙戌进士授户部主事性简亢寡合家居以经史自娱郡中名迹多所题咏】
　　许开【同安人懐才负气雄词独铸所着有沧南集】
　　黄文照【同安人叅政文炳弟専性命之学着有道南一脉孝经仁诠太极图理学经纬诸书】温良【晋江人工晋唐书法举正统丁卯鄊荐选中书舍人良出入殿阁秘宻慎重所撰制词典丽有体】赵瑶【晋江人成化丙戌进士力学尚气节时罗伦谪官泉中造瑶讲学豆肉盂羮终日乃去甞至广东访陈献章质以学问徃来辨难不茍为同由郎署歴官至广东提学卒】
　　梁懐仁【字宅之晋江人嘉靖己丑进士授南京吏部主事甫三月卒所着有国朝君臣年表读史日抄诗文数百首】
　　傅夏器【字廷璜南安人嘉靖辛卯举人发愤为文嵗置瓮于几下每作文撚而纳之嵗终展视瓮为满嘉靖庚戌防试第一官吏部郎中】
　　赵建郁【字夲学晋江人逰蔡清门殚心著述所着有周易学庸说杜说注叅同契释甞取周易演为阵法彚集韬钤内外篇七册孙子解三册封识以俟传人俞大猷従受学焉】
　　李文缵【字南藜南安人领嘉靖辛酉鄊荐歴官岷府长史家居三十载稽古博文下至星卜律歴无不精防着有易解礼记庭说书经大防四书口授若干卷又甞定冠婚丧祭诸礼乡饮仪节叅考尤详】
　　郑维岳【字孩如万厯丙子举人知五河县立方田法濬淮河皆有善迹陞曲靖同知著有易经宻义诸书行世】
　　苏濬【字君禹晋江人万厯丁丑进士着四书易经说与蒙引浅说并传厯官浙江督学使学者称紫溪先生有三余集漫吟集生生防鸡鸣偶记诸书】
　　李光缙【字衷一晋江人工古文词万厯乙酉鄊荐第一屡困春闱遂絶意仕进学者称为衷一先生着有四书臆说易经潜解景璧集若干卷】
　　黄居中【字明立晋江人万厯乙酉举人好藏书博通坟典得异书必手自缮写自上海教谕迁南国子监丞侨居金陵因家焉著述积数十卷学者称海鹤先生】
　　曽伟芳【字君彦恵安人万厯己丑进士厯兵部武选员外郎谪判宾州天启初録用旧臣而伟芳已卒赠布政使司叅议所着有西行漫草燕逰笔记宁夏记事诸集】
　　苏鼎实【字道宏警悟嗜古絶意进取防心伊洛之学着有四书注补尚书明说古今鉴略性理约言人物传评等书】
　　许獬【字子逊同安人万厯辛丑防试第一厯翰林院编脩性不谐俗喜读书矢口縦笔精义跃如】秦钟震【字伯起晋江人万厯丁未进士博极羣书工古文词清逸流丽后厯官至知府】
　　黄克晦【字孔昭恵安人善画后发愤学诗遂以诗名甞出逰匡庐嵩岳纵观江河防岱之胜徘徊二京与沈嘉则王伯谷齐名其殁也黄克纉刻其诗于聊城凡六卷】
　　荘竒显【晋江人万厯癸丑殿试第二人授编脩着有通鉴性理删及尚书指南诸书】
　　林孕昌【晋江人天启壬戌进士歴官吏部文选司主事以忤权珰下诏狱事白归家讲学着有易史象解广占续小学春秋总论泉山小志旦气箴百梦草经史耨义笋堤集行世】
　　陈钟琠【字石文晋江人善古文词着有宻庵初集定山霞圃紫塔诗集行世】
　　曽异撰【字弗人晋江人寓福州之官领崇祯己卯鄊荐家贫少孤母日夜纺织口授诗书大义长工诗古文词所着纺授堂诗文集脍炙海内李世熊序之识者叹为两絶】
　　吴韩起【字宣伯晋江人崇祯庚辰进士授当涂令陞礼部主事卒于官着有四书易经解行世】李光龙【安溪人工诗文崇祯癸未进士着有阆山集】
　　国朝
　　陈迁鹤【字介石晋江人防頴悟长益嗜学为文力追韩欧不随时俯仰年五十登礼部榜第三人选庶常时李光地为馆师见其所为太极太虚论惊异曰经生中有是人耶引与辨论至夜分不辍晚年防心经学凡所论著皆综注防传义而融以心得歴官至左庶子　予告归里年七十六卒所着有论易十五卷尚书私记一卷毛诗国风绎一卷春秋纪疑三卷椿树堂文集二卷上峯堂文集二卷闲居咫闻十二篇韩江草诗一卷】
　　郑得洒【同安诸生沈酣经史年九十余手不释卷着有五经通义易研文学指南史统等书】
　　漳州府
　　唐
　　周匡物【字防本龙溪人元和间进士及第甞赋轩辕古镜歌云欲向髙防对晓开不知谁是孤光主王播见而异之至是果为播所举士御试学殖赋莺出谷诗为时传诵州人举进士自匡物始兄匡业亦登第为鄱阳令】
　　潘存实【字镇之漳浦人读书天成山初应举以晨光丽仙掌赋双陆子赋得名元和十三年登第试脩礼耕情田赋及玉声如乐诗长安人传诵之漳浦人登第自存实始歴官户部侍郎有战国四公子賛载唐文粹】
　　宋
　　顔慥【龙溪人与蔡襄为金石交读书西湖白莲院以文章徳行相高庆歴间襄为郡幕辟慥本州敎授时文敎未兴慥倡明道学敎授生徒人皆化之】
　　陈伯温【龙溪人元丰间以词赋称伯温赋仁者静为监元同邑王补字肩甫亦以词赋与伯温齐名时称伯温肩甫赋中之虎】
　　林师徳【字叔正龙溪人绍兴中特奏名长于骈俪逰太学与黄櫄齐名尉东筦以获盗功改武冈军佥判】
