<!-- { "loadSidebar": true } -->
　　张巽【字子文恵安人父寓知临江军尝与张栻共学遣子巽从之是时朱熹之学盛行于泉号清源别恵安有刘镜者称为髙弟巽从之游未能释然曰恐晦庵之敎不止是也乃走武夷谒晦庵以所与张栻讲论中和之防告之曰此某与南轩晩年画一功夫临别又请敎晦庵曰南轩记岳麓某记石鼓合而观之知所用力矣防退而喜曰吾固谓不止是也既归日从事于涵养体察乆益明净人或劝其著述对曰于所闻所知尚未能加意安敢妄作有草堂在锦溪之上学者称为锦溪先生】
　　杨世永【晋江人绍兴五年以特奏名为端溪尉冦骆科犯郡世永贯禇铠佩两刀跨羸马独出伍长呼其徒曰汝軰不可负官人咸相率以从行二舎许遇贼战死兵皆号哭死战无生还者诏褒其义勇加承务郎官一子真徳秀书义烈二字表其墓】
　　林杆【字廷植晋江人绍兴十八年进士调归善尉转肇庆敎授帅林孝泽杆故人也持节行部不入官舎而馆于肇庆学舎守贰以下谓帅亲杆具来通牍求荐杆擕牍语孝泽曰公宜他徙母重困我孝泽啓牍曰他具无论守汝上官吾当荐之守闻持金诣杆谢杆惊曰何使君待我薄也杆居里故人为市舶属来访见杆一室萧然惟案上图书数轴从容谓曰仙居海濵岂可无委谕者杆曰此言何为至我遂不复谢谒官终南恩州签判卒】
　　柯宋英【字子飞晋江人绍兴二十四年进士敎授四明守王十朋赠以诗有不于一介将行李慨为孤甥罄槖金之句寻知梅州任满狱无死囚以徳行闻人思之与韩愈并祠于学】
　　诸葛廷瑞【字麟之南安人绍兴二十七年进士调龙溪尉改知崇安以政绩闻擢起居舎人光宗嗣位首进司马光仁明武之説时潜邸旧僚有因干政黜外者廷瑞惧其复入援李绛吐突承瓘事以进词意鲠切人以为难金人有大防命廷瑞充吊祭使至金境金使以吊防三节人红鞓黒带为非礼请易之廷瑞不为动金不能夺为之加礼使还命兼权吏部侍郎进起居郎疏言两淮藩篱不固法禁不严乞诏侍从台谏各举所知可为沿邉监司郡守者以待选用前后所上章奏皆见嘉纳子直清官至奉直大夫判广州有声名】
　　杨梦龄【字子夀世永子以父廕让兄登绍兴二十七年进士调瑞安丞摄县事嵗疫聚病者千余捐俸资为药粥日一察视又开复塞河数百里后宰借以冐赏终不言调知平阳属河下流归海斗门頺壊水溢泄为患捐钱五十万首其事秩满当路交荐欲处以六察卒于旅舎邑人闻之罢市裒金入都防防归】
　　李缜【父邴寓泉州因家晋江初仕福建漕幕不忍去父母左右丁内外艰服除不复萌仕进念结庐号万如居士常曰与其有求于世曷若无欲于已后迁通判福州请奉祠归有文集十卷弟纶提举广东常平日适伯氏出守恩平酌于江滨弟兄相励以清白传家纶慷慨言曰倘负斯言有如此水遂投杯于江时江流汹汹杯停不没者乆之观者无不惊叹民歌之曰石门之水清且清良吏一防千古荣争如李公投杯盟江流汹汹杯停停至今刻石与呉隠之酌贪泉诗对峙】
　　李訦【字诚之邴之孙厯知袁州蓄米二万石以备凶俭迁大理卿脩防狱例遂着为令权户部侍郎乞正邓友龙荐师旦罪以示天下除集英殿修撰知靖江府广右多宦殁家流落者訦积钱置局周其归改知建寜梵官道百二十里以避滩梗乞奉祠卒朱熹为铭其墓】
　　梁克家【字叔子晋江人绍兴三十年进士第一人为秘书省正字时灾异诏求言遂条六事迁起居舎人使金金以中朝进士第一敬待之即馆宴射数十发皆中的金人来贺庆会节克家请金使入朝由南门百官由北门从者毋辄至殿门外以肃朝仪诏定为令郊祀雷震复条六事帝嘉纳马拜端明殿学士在政府日与虞允文可否相济不茍为同允文主恢复朝臣多迎合者克家宻谏不合力乞去帝曰兵终不可用乎对曰用兵以财用为先用不足何以集事诘朝承面谕曰朕终夜思卿言至当拜右丞相张説入枢府谋中伤士大夫不附已者克家悉力调防善类頼之寻丁内艰服阕起知福州在镇有治绩复拜右丞相封仪国公进封郑国公逾月而疾命以内祠兼侍读赐第所在存问不絶明年疾愈入谢御制诗赐之有真儒良臣之褒寻卒手书遗奏孝宗为之垂涕赠少师諡文靖为文浑厚自成一家着有三山志】
　　许升【同安人从朱熹逰最早熹语録载其问答之语居多同邑王力行亦逰熹门着有朱氏传授支图】傅自得【字安道其先济源人以父察使金见杀从母居泉之晋江因父死事补承务郎为福建路提刑狱司干办公事使者李公懋性刚介好面折僚吏独屈意待自得委以讼牒复判漳州太守刘才邵见其处事精明驭吏严整而文词敏妙叹服之时山獠跳踉太守与统兵陈敏不相能饷或不继军防变自得调防其间移书转运判官得钱二万缗以赡其军敏及军士皆感泣思奋羣盗以平是时资序已应典州有希秦桧意隂中之者复得兴化军以归后以体防赵令袊在泉纳贿事夺官徙融州为民孝宗登极复故官以陈俊卿荐再除知兴化军会丁母忧辞自得性至孝以奉母故仕宦未尝出闽中服阕除知漳州厯福建路转运副使后改除浙东提刑狱公事复乞祠主管冲祐观秩满除知寜国寻罢归自得少为李邴所竒妻以女从学为文得其指授有至乐斋文集三十卷张浚叶梦得汪藻朱熹得其文皆爱重之】
　　曽植【晋江人太学上舎生孝宗登极对言用人之道不当以南北文武二其心又不当以腐儒之故废弃真儒寻出知南剑州陛辞奏言三事以汉恭显唐训注为戒上大悦知湖州未赴卒】
　　傅伯成【字景初自得子早执经朱熹之门隆兴元年与兄伯寿同登进士庆元初为太府丞进言吕祖俭不当以上书贬朱熹不当目以伪学又言朋党之弊起于人主好恶之偏与权臣意不合出知漳州律己爱民悉遵行朱熹遗意迁工部侍郎时权臣方议开邉伯成言天下之势譬如乗舟嵗月既乆罅漏寖多茍安旦夕犹惧覆败况可徼幸以图所难相府灾同列徃唁者或谓偶然伯成正色曰天意如此官师相规时也遂陈三事曰失人心隳军政啓邉衅言甚痛切进右司郎中出为湖广总领复除户部侍郎左谏议大夫在职余五十日抗疏十三皆军国大议史弥逺与左相不叶或致弥逺意谓将引以共政伯成谢曰吾岂倾人为利者疏奏乞诏大臣以公灭私左迁权吏部侍郎致仕寳庆初以先朝元老召寻以寳文阁学士提举祐神观奉朝请复加龙图阁学士提举鸿庆宫年八十四卒赠开府仪同三司谥忠简所着有竹隐居士集三十卷奏议十卷耋志六卷】
　　陈研【字叔防晋江人乾道二年进士官临汀疏乞弛盐禁民免计口鬻盐之苦权贵欲引为御史先讽以排击故相研曰公议不可犯故相不可弹以忤去提湖南刑狱徙计度转运使属州有铁防钱悉除之曰铁防乆废何钱也召为起居郎研通经学诗书易礼皆有觧】
　　石起宗【字似之同安人徙晋江乾道五年进士除秘书省正字再迁权仓部郎官轮对力言君子小人之情状与天下安危治乱之机又言徳虽圣人所能躬修治非圣人所能独致愿诏大臣尽公任责破狥私媮惰之习寻判漳州入为吏部员外郎奏乞取仁宗洪范政鍳与敬天图列置座右上嘉叹乆之命秘书省缮録以进】
　　许衍【字平子同安人隆兴二年以太学生伏阙上书言事乾道八年登进士尝进本论二十篇言四民利害及经界上供银户之朱熹与书谓仁人之心未尝忘天下之忧固如此也通判建寜未赴而卒子伯诩字子扬知仙逰多恵政有便民録数十条仕终通判福州】
　　杨炳【字若晦世永孙淳熙二年进士累官左司谏论治赃吏当自大吏始大臣不为私则小臣不敢干以私台谏不为私然后可以责人之私迁权吏部尚书时邉衅浸开与邓友龙异议遂乞外因疏论用兵之害开禧三年除寳谟阁直学士奉祠卒年八十一为文浑厚简古有易説礼记觧西掖稿谏垣存编子寅翁嘉定中进士】
　　赵庚【字叔初晋江人淳熙八年进士嘉泰初相臣移书诸司将以敎官授之时韩胄用事引疾力辞亲旧交劝不答后客五羊廖刚为帅尤加敬焉及卒贫甚黄以寜裒金葬之】
　　王克恭【字彦礼南安人淳熙十四年进士厯判广州海冦掠境盛夏暑泄力督师擒其酋辟知新州奏裁减丁米以寛民力迁度支郎乞祠归起知兴化汀邵冦作克恭议筑城捐钱数百缗相其役在郡六月卒】
　　薛舜俞【字钦父同安人绍熙元年进士敎授南剑州未上差江东常平干官赈荒多所全活改知金华县郡守督宿逋峻甚舜愈请寛其期民悉乐输罢归卒着有文集易抄诗书指行世弟舜庸相继登第知古田县民间牛死例输钱于官舜庸叹曰民不幸牛死又责输钱是重困也立命除之】
　　曽从龙【字君锡公亮四世孙庆元五年进士第一累官起居舎人兼太子右谕徳使金极言州郡迁除太速之弊开禧间知信州嘉定初召还以右史摄西掖论驳剀切迁礼部侍郎充贺金生辰使执礼不挠还为刑部尚书叅知政事疾胡榘憸壬奏陈其罪榘嗾言者劾罢起海南安抚使抚安峒獠兴学养士湘人勒石纪徳明年冬襄淮警报防至以枢宻使督视江淮荆襄军马疏言邉地辽逺声援不接请建二阃诏许専督江淮以荆襄属魏了翁朝论患邉费不给诏命了翁并领督府留从龙枢筦以始志不遂致疾卒赠少师】
　　余克济【字叔济安溪人庆元五年进士尉侯官有贵官治第求地及敎塲益其居帅诺之克济力争不可为浙西常平干官以荐知梅州州境盗发或劝之徐行克济单车就道曰乗其未集可亟图也克济勇于为义所至治绩寛平可纪卒年八十其学邃于春秋着通觧十五卷】
　　蔡和【晋江人以亲老不能从朱熹逰乃劝陈易徃受业自以书从易请质居白石村号白石先生学者多从讲授先是泉郡士尃经泥章句自朱熹导其源陈易陈淳蔡和濬其流繇是阐洛考亭之书家诵人习矣时恵安刘镜从熹逰为学主于涵养称髙弟】
　　赵不慢【字子厪太宗六世孙居晋江授率府率姿范岸伟进退有度孝宗目为宗室魁表常使金与争礼服金人露刃胁之不能屈还迁荣州刺史嘉泰辛酉京城灾火廹其居不顾与兄弟奔卫太庙焚烧防半城而所居独完进眉州防御使】
　　黄学行【字上父恵安人嘉定元年进士敎授全州尝疏厯代褒崇先圣故实冠服奠飨仪注为尊师始末上之诏颁太学通判建寜徙知循州贑冦据松梓山作乱招捕使合兵破之奔逸岭外学行激厉吏卒追擒其酋迁秩乞増州兵从州节制所着有史説坦斋类稿】
　　庄壬【字子中恵安人嘉定元年进士尉永嘉盐冦掠境宪司符夜至壬亟发卒偕廵简率寨兵俘盗数軰守杨简恚壬不先白已会僚属建纛立壬与廵简纛下欲行军法廵简拜叩祈免壬不动守以下皆为请曰尉权以济事可旌也简意觧同僚抑令拜且谢竟不屈拂衣去仕终海丰令】
　　郑思忱【字景千安溪人嘉定三年以词赋领乡荐第一中第为新兴令除遗利钱三百万知崇安县左迁浦城丞谒真西山与语知其贤言于太守得复任知南恩州浙东叅议以雷变上封事言宜去贪防民节用蓄力除监登闻鼓院卒所着有诗书释弟思永字景修从蔡和逰好学笃行和爱其粹朴以女妻之所着有易説】
　　陈霖【字傅叟晋江人嘉定十三年进士为瑞金尉绍定中盗发江闽延及东粤霖出迎敌力战被絷去不屈而死】
