<!-- { "loadSidebar": true } -->
　　陈经邦瑞岩山【海上有名岩灵异夙所仰偶然作薄逰遂尔惬遐想云林散清影风泉逓防响怪石耸虎豹浄土絶魍魉危亭与飞阁仙圣互来往海窍澄而清一酌万念爽石门多险邃洞室半幽敞振衣千仞台益觉心目广江山相映带百里豁如掌遥天接汗漫薄雾隠苍莾蓬瀛如可求濠濮乌足赏悠然物外愦能不愧尘网】
　　陈策鼓山【东隅有佳山屴崱骇吾目天风吹我逰迤逦入深麓云间半山亭旭日升阳谷撞钟何处声老僧迓林屋龙化石坛湫凤浴天池竹崩石束孤藤疑是不周触下界河沙夷岛遐可瞩大岭摩空青幽壑垂寒瀑长啸问山灵兹逰许吾独】
　　王应山春城野望【王春入海甸条英试青紫幽鸟声相求吾亦悦俦侣轻策共招寻层城重延伫平楚总苍然防目奚穷已村村社鼓鸣秉耒兹经始去冬嗟愆阳献嵗犹未雨桔橰理秧田力作偕妇子所期元气调秋来盛禾黍含哺乐余生防名吾何取】
　　林云同夹漈山【扪萝度深篁悬磴惊如线灵扃忽以开触目坐成危石泻银流千寻垂楚练咫尺对珠帘喷薄日相溅万壑争喧豗千岩竞葱蒨石室亘长空缥缈飞琼殿】
　　陈学麟凌霄台大防呈阮澹宇节推【乾坤钟灵秀七闽擅奥区乌石戴巨鼇奠秛东南隅层台跨其巅赤霄近可呼登髙畴能赋风雅久榛芜我生抑何幸世道今黄虞况逢主盟者贤哉二大夫襟期黄叔度文采阮元瑜风声相感召千里如合符章缝自南楚冠盖来三吴我闽亦焕发逸轨共追趋兴来走丹鹊佳防成须臾琴呜广陵散酒荐歩兵厨半酣岸巾帻骋望经﨑岖千山横黛色白云乍有无长江莾东注流景日以徂因此感慨并讵可徒欢娱操觚竞染翰立言乃良图人人雕龙手字字灵蛇珠惭余谢朱绂白首老枌榆敢云附同调击节歌康衢盘桓非放旷不比髙阳徒更阑斗已转欲别乃踟蹰萍踪有聚散斯文谅不孤更愿崇明徳名与此山俱】
　　林大辂石门漈【寒涛豁欲曙晴巘日初悬坐恊沧洲趣石门生紫烟山人谈服食问我挂瓢年一笑琼花在娟娟媚逺天】
　　黄文焕鸡岩天门对古树【铁立几何年排空奋厥武迷哉芽孽时立意乃千古踞险屹当闗单生絶象辅施根石流间傲岸不受土歘见苍虬升两岸意气頫天地于此日得辞缺陷苦穆然情景深前有千峯妩年年不媚春得夏叶乃吐开干讵肯多撑立俨臂股所司各有为幽异静可数磨刮星辰光镇持风雨舞猗欤朽脱皮别开芳秀府古心郁亭亭妙绪灿缕缕惯驱幽谷芳吹满万山树】郭子章登鼓山和蔡君谟韵【曾防开灵境清泚荡心目披榛蹑石梯听猿度林麓恍入天台路疑压王官谷绀宇若骑尾碧霞半巢屋天风倒海涛声势劈岩竹石鼓亦何竒雷雨惯相触絶顶削芙蓉孤髙延晒曯池头看浴凤山腰听飞瀑紫嶂临屴崱丹灶覔幽独一啸豁南溟三山空鼎足】
　　林起龙梨岭【昨下白鹤林今登大梨岭石级三千层疑出霄汉顶隂蹲虎豹窟晴挂虹霓影危如华岳脊势与昆仑等十歩九脇息仰观不可竟林杪忽防明窅若窥天井罡风飒飒飞细雨若縻绠直穿磴道穷始觉尘方逈一气俯茫茫村落同鼃黾大海际碧天杯中防万顷岛屿浮没防中流一舴艋眄逺神已飞慿虚意逾骋诙竒饱昔闻壮观惬今景尚平累未除独立愁方永】
　　王湛宿超山寺【朝踏山上云夕结山中月禅扉閟寂寥尘想于焉絶隂廊翳乱藤石磴埋残雪逹曙澹无眠钟声在林樾】
　　吴兆武夷小桃源【峥嵘入陷石石迳转逾窄划然洞门开斜光一道白龙湫流暗穴鸟篆绣苔额穷源有古村二三避世客避世非避秦栖心链精魄春田自耕刈衣食无需索风动防花落雨过药苗摘莺啼林木秀犬吠暮空碧居然众山中遂与众山隔坐久恐迷误归路志前石白云洞口深似杜重来迹】
　　赵迪天香台【梵宇掩清景鑪香夜沉沉松寒夜月桂栋宜幽岑蓄以兰蕙气抱兹氷雪心久闻乃俱化静挹徒盈襟芬芳如可即吾当携玉琴】
　　陈价夫方广岩寄陈汝翔徐惟和【春阳动防暄汀草凄以緑舍舟遵崟崖名胜寄幽瞩条风散余霭晓露犹在竹径转路疑穷途危诧行肃縁藤临絶涧倚石眺平陆履险亦忘疲经竒每驻足遥瞻最髙顶隠隠蔽云木华阁四五楹翚飞映山麓片石覆层巅宵在如邃屋上有百丈泉霏霏酒璚玉灵羊出何代栖止尚空谷石门竞天巧两两相排伏山僧喜客来炊黍早巳熟作礼对法王清斋荐葵菽朝从树杪行暮即云中宿欲隠岂须招所居安事卜吾将抗箕颍讵只羡濠濮寄语同懐人胡为叹羁束】
　　国朝李象元乌石山谒范忠贞祠【防读南丰文知有道山亭今我来登眺乃以乌石名蓬瀛吾未见见斯亦惬情昔为释道区寺观间榛荆近祀范制府祠宇荐芳馨公父佐昌运公学绍家庭得天浩然气百折愈坚贞画壁抒忠愤遗诗泣百灵睢阳与文山取义同一诚】
　　【御书褒节烈金碧耀日星亭阁翼左右松竹郁苍青此山虽不髙得公实峥嵘八郡山川拱一岛烟雾清当年狂逞辈转盼皆无成而公神在兹赫赫长如生】
　　赵国麟登鼓山逰喝水岩【出郭尘事静緑畴铺苍茵邱防互起伏洲渚相依因膧胧初日上逺水光如银袯襫四五辈柴门闭秋旻曲径道山麓松风响梵音石净不可唾天空若可扪忽于峻絶处奥衍开山村修径围短砌石老绣苔纹绀殿隠丛树禅闗防白云墙外折幽境涧底通灵源磊砢别有洞巉削实无根平桥坦危巘髙轩豁逺襟古桂散清馥琪草垂芳芬摩挲石上字苔藓多龙文径文考亭迹岩岩涧之濵仰瞻屴崱顶天风吹无垠攀跻乏济胜海涛想空闻徘徊石壁下千载有同心古人如可作忘归我亦云】
　　诗【七言古】
　　唐周匡物古镜歌【轩辕铸镜谁将去曽被良工泻金取明月中心桂不生轻氷靣上菱初吐蛟龙久无雷雨声鸾凤空踏莓苔舞欲向髙台对晓开不知谁是孤光主】
　　三桥隠居歌【谁家作桥溪水头茅堂四月如清秋白云已过暮山紫其鸟不鸣春自幽掀髯背向孤舟立尤记仙源旧曾入雨打疎篷醉不知桃花一夜新流急】
　　韩偓南浦【月若半环云若吐髙楼帘卷当南浦应是石城艇子来两桨吚哑过花坞正值连宵酒未醒不宜此际兼微雨直教笔底有文星亦应难状分明苦】
　　宋欧阳脩尝新茶呈圣俞【建安缺　三千里京师三月尝新茶人情好先务取胜百物贵早相矜夸年穷腊尽春欲动蛰雷未起驱龙蛇夜闻击鼓满山谷千人助呌声喊呀万木寒凝睡不醒惟有此树先萌芽乃知此为最灵物宜其独得天地之精华终朝采摘不盈掬通犀銙小圆复窊鄙哉谷雨枪与旗多不足贵如刈麻建安太守急寄我香蒻包襄封题斜泉甘器洁天色好坐中拣择客亦佳新香嫩色如始造不似来逺从天涯停匙侧盏试水路拭目向空看乳花可怜俗夫把金锭猛火炙背如虾蟇由来真物有真赏坐逢诗老频咨嗟须臾共起索酒饮何异奏雅终淫哇】
　　苏轼和钱安道寄恵建茶【我官于南今几时尝尽溪茶与山茗胸中似记故人靣口不能言心自省为君细説我未暇试评其畧差可听建溪所产虽不同一一天与君子性森然可爱不可慢骨清肉腻和且正雪花雨脚何足道啜过始知真味永纵复苦硬终可録汲黯少戅寛饶猛草茶无頼空有名髙者妖邪次顽犷体轻虽复强浮泛性滞偏工呕酸冷其间絶品岂不佳张禹纵贤非骨鲠葵花玉銙不易致道路幽险隔云岭谁知使者来自西开缄磊落收百饼嗅香嚼味本非别透纸自觉光炯炯粃糠团凤友小龙奴日注臣双井收藏爱惜待佳客不敢包裹钻权幸此诗有味君勿传空使时人怒生瘿】
　　黄子肃九仙山鼇顶【六鼇簸荡元圃碎三岛崩腾失空翠海风掣断南山云分我沧江半江水台南岩谷青岌岌竒松怪石作人立山巅恐有风雨来林径空蒙落花湿水东屴崱见平緑积雾飞岚坐堪掬蓬莱迢迢几万里一碧天光侵寒玉吟翁回首看不足缓歩策驴度空谷谁知咫尺山中幽望断残碑立修竹】
　　刘子翚黯淡滩【南来瓯越无半陆林峦起翠波涛緑扶舆政恐犯霜露买舟傥可休僮仆清滩白昼雷霆作乱石惊湍犬牙错平生珍重千金躯舟子一篙那可托飘摇一叶势转急釡灶倾頽不能立眼看白浪防银山蛟螭百怪堂堂出人皆乘险欲趋利我不安行悔可及吁嗟世路风波猛巧穽危机暗驰骋江湖溺舟犹自戒势利溺人终莫省矫情镇物未足言书此聊为后来警】
　　缪烈狮子岩【幽岩萧飒商飚起一天灏气凉如水金井梧飞兰谷芳长江浪冷鱼美鴈字半侧银钩欹云光净扫光陆离桂花岩下香满枝随意催送到书帷碧潭烟敛琉璃滑素娥乘鸾下天阙清晖深射水晶宫虚明澄澈蛟龙窟上下天光一镜浮氷轮碾破一天秋今来古往事悠悠月自升沉水自流】
　　杨时逰武夷山【函闗﨑岭走秦鹿天下并遂争羣雄秋云翻空鼇足折黔黎窜伏如寒蛩武夷山深水清泚避世犹有髙人踪龙东注海波涌玉女翠拥秋云松赤霄真骨写虚壁通泉凡笔慙非工藏舟浮梁跨絶壑隠见似与天潢通当时鸡犬不复见窠岩依旧烟霞笼我来秋杪月既望尚有幽菊埋榛丛天容洗净雨新霁云幕四巻清无风掀篷进棹穷异境注目想见流残红回船杖履蹑幽径松竹窈窕环琳宫翠琬温辞耀华衮金牓大字纒蛟龙自怜病骨挂尘网幔亭髙防何由逢解衣归卧玉锁碎仰看明月穿疎篷】
　　李纲武夷行【忆昨退朝门下省槐隂扶踈清昼永琐一枕梦仙山觉来毛骨犹清冷谪官道出武夷山风景翛然似梦间碧溪九曲山万壑况值宻雾妆烟鬟寛恩今日容归去笑指洞天寻旧路霜清日暖白云深遥望幔亭天一柱羽人导我逰仙谿翠壁苍崖晚更竒浩歌快饮纵回櫂星月耿耿风凄凄晓来换骨岩中看玉润金坚余片片三姝骈立映彤霞二水交流萦素练征鞍欲去更从容仙境灵踪岂易逢他日追思不可到梦魂常过七闽中】
　　赵抃武夷行【武夷之山千万峯溪水诘曲流其中白鹤昻昻写峭壁雕虎长啸来清风悬崖蜕骨造化外絶壑驾船神鬼功寒岩鼎灶失鸡犬盘石松桧腾蛟龙行行自喜浣尘俗萧散玉羽超樊笼当年此日是髙防左仙右仙曲未终紫皇飘然上天去曾孙虹桥路已穷我生丹心涵太冲欲脱繮锁追鸿蒙上邀轩辕宴元圃手摘日月相逰从】
　　郑昂刚显庙祀周朴【公昔隠居乌石冈老观禅师同道塲法主嬾安共徜徉李薛咨叅互激扬摆脱利欲心清凉是以能全此至刚黄巢兵乱来福唐公力抗之不肯降欣然引颈齿剑铓白乳上涌如雪霜老贼自谓暴无伤才杀人半于南方公无爵位至周行史臣不书名不彰后三百年丞相张夜梦三贤与迎将翼日逰山登公堂宛如梦中貌昂藏再来为州剡奏章赐名纲显烈有光葺祠为庙饬栋梁永与州人奉肴将于荐荔丹与蕉黄嵗时来享以为常我作铭诗刻其旁千万亿载死不亡】朱松止戈堂【髙堂岩岩靣势尊洞见万井开重门元戎务简玉帐静缓带酌客娱朝昏忆初饿起篁竹一啸千里来鲸髠将军揽镜媚巾帼何异搏虎驱狐豚只今休父八州牧身佩重寄忧元元惊尘错莫羽书宻虽有美酒谁同樽沈机且复长辔御沥恳何啻靣血论楼船一夕飞渡海汉家上将来天昏狂童束手赴烈火雕戈不汚妖血痕坐礁饮至凯歌入船粟往哺遗民存五兵包裹髙阁束止戈新牓真成言便当频与方外吏徙倚风月星河翻几年牡籥飞不守河济逆气腥乾坤知公快挽天河手坐视黠虏方逰防权舆闽越聊小试寜复久此淹遐藩农桑万里望公等愿见四海无营屯】
