<!-- { "loadSidebar": true } -->
　　张安修【字孟坚宁徳人博通经典工词赋甞领举有翠樾诗集子霆字野夫亦有诗名】郑士懿【字从之宁徳人七嵗读书过目成诵登进士时真徳秀知贡举得其卷曰经纶之才也寻迁太学博士出知武冈军公明亷慎政化大行毎上章极论朝政阙失着有定斋集】
　　刘自【初名尧咨福安人幼通五经四应漕举不第改名自省试第一登淳祐进士授梅州敎授时重儒官之选两召馆职仕终朝请郎着有归田集十卷】
　　郑君老【字邦夀年十七举咸淳进士朝士交荐不起居家孝谨内外无间言后进多师之及卒学者私諡靖节先生着五经解疑梅壑集】
　　元
　　林仲节【字景和福宁人少聪敏领浙江省试第一举防定进士有书经义四灵赋行世】
　　陈自新【字贡父宁徳人精于易原夲传义而推衍以皇极经世诸书従逰日众工诗着有起兴等集】韩信同【字伯循宁徳人性頴异工文赋敎授石堂防心濓洛关闽之学延祐间应浙江鄊举不合归着有四书标注书经讲义三礼易经旁注书集解史纂及诗文集十余卷】
　　明
　　蒋悌生【字仁叔福宁人洪武间举明经任夲州训着五经蠡测五卷】
　　周斌【字贤夫福宁人洪武中鄊荐授建宁敎授云南平撰贺表称防赐金帛秩满召至便殿承顾问以质直见重授国子司业有学古斋集二卷】
　　林保童【字子成宁徳人博览羣书为文不烦绳削自中矩度洪武间进士知绥宁县着有成斋稿子尹领鄊荐亦有时名著雪斋稿】
　　盛仕春【字仁仲以贡任泗州司训性躭书至忘寝食有得輙书之经史百家靡不淹贯着有蠢斋续稿】龚道【字士行宁徳人未冠随父膺宦亰师举鄊荐卒业南雍宗伯林瀚素器重之及卒瀚吊以文比之贾谊李贺所着有碧山集】
　　郑汉【字濯之福宁人举顺天鄊荐知城武县以事忤当事归杜门不出手录陶潜罗从彦一百四十一人为一帙自号澹然居士着有澹然集年八十九卒】
　　国朝
　　游龙【字起南顺治丁酉鄊荐授新建令以清慎闻及谢病归卜筑南阳足迹不履城市所着有偶谭江城鸣草道徳经注释】
　　孙嗣康【字雪珍笃志嗜学顺治己亥副榜着有燕逰草恕斋集五卷同时有盛时字利见好学能文从逰者履满户外着有四书辟异洗月丈人集】
　　崔嵸【字五竹宁徳人顺治间鄊贡为人慷慨敦气谊好古文词工诗赋着有瑶光集】
　　台湾府【疆初辟文苑尚需后来编载】
　　永春州
　　唐
　　盛均【字之才永春人大中进士舍人皇甫焕博辨自雄与宾客及门广引发难多不终席均应荅如响时谓勍敌甞病白氏六帖踈畧广为盛氏十二帖嚢括经史贯穿百家颇资时好仕终昭州刺史】五代
　　陈保极【永春州人后唐天成间与弟元亮仕江南李氏陈元恺建永春县记有云诗人赋客则陈职方名擅梁国陈行军声腾江左葢美保极兄弟也】
　　宋
　　苏升【永春州人绍兴中进士有诗名著颐斋集同时进士宏才着覆瓿集又嘉定进士苏思恭着省齐集皆传于世】
　　明
　　顔廷榘【字范卿永春州人嘉靖戊午嵗贡授九江府通判迁岷府长史以诗名年七十余纵逰燕蓟吴越间所过畱诗纪胜着有椘逰草燕南寓稿樷桂堂集及杜律意笺】
　　李开芳【字伯东永春州人万歴癸未进士歴两广江西藩臬着有天风堂集数十卷善诸书体工画从弟开藻同榜进士歴官提学佥事着有性余堂草】
　　国朝
　　黄鹏扬【字奕奋永春州人顺治丁酉举人授知县着有咏史诗集五经纂语史辨等书】
　　龙岩州
　　宋
　　刘棠【字君美龙岩州人元祐庚午魁开封试善政纲举而网踈赋舜不穷其民论劝农孔孟二防皆为塲屋楷式次年登第歴诸王宫敎授枢宻院编脩官遂乞宫祠致仕】
　　陈俌【龙岩州人元祐间与刘棠俱以词赋擅名刘登第后陈遂隐溪南甞赋诗云大不手持卿相印小无人拥使君符门前溪水绿如染好把一竿坐钓鲈】
　　明
　　黄芹【字伯馨龙岩州人从蔡清学正统间以贡授海阳司训以亲老致仕所着有易图识漏易经口诀史图纂要家礼易行等书】














　　福建通志卷五十一
　　钦定四库全书
　　福建通志卷五十二
　　流寓
　　天地一蘧庐耳随寓而安何所不可虽然亦有不得已者焉逐臣去国逰子离鄊当年忧愁幽思无可告诉岂意百世而下有夸为盛事传为美谈者乎乃知地以人重人不以地重也晋自南渡以来衣冠之族侨寓于闽者众乃若骚人逸士选胜寻幽载遨载逰爰居爰处文采风流遍十郡矣夫物不产于闽可寳者多况于髙贤而至止者乎用综芳躅以志景行可矣志流寓
　　福州府
　　梁
　　虞寄【字次安防稽人仕梁为宣城王国左常侍娴文词常上瑞雨颂武帝谓其兄荔曰卿家士龙也侯景之乱避地入闽陈寳应据郡欲署幕职固辞寳应有逆志寄上书屡谏不从遂隐居闽之东山杜门称疾寳应怒遣人焚其舍寄安卧不动纵火者寻自救之寳应败僚佐賔客多诛死惟寄获免闽人爱寄名其隐所曰虞公庵】
　　唐
　　刘存【字一心号淮叟光州固始县人中和初黄巢防乱率子侄避地入闽卜居官之鳯冈平居戒子侄曰农者天下之本若衣食足则当事读书而文以礼乐茍求利禄不愿汝曺效也至老齿髪复生日披鹤氅衣支九节笻吟咏山水间存生于元和八年癸巳至长兴四年癸巳卒夀一百二十嵗妻薛氏亦百一十嵗邑人陈保极为之传侧螺墩刘氏八贤皆存之后】
　　崔道融【荆州人以徴聘为永嘉令避地闽中依王审知与黄滔相友善后卒于闽滔为文祭之】韩偓【字致尧京兆万年人昭宗时为翰林学士承防朱全忠怒其薄已将杀之郑元规救解乃止与常侍李洵中书舍人王涤补阙崔道融司农王标吏部郎中夏侯淑员外郎王拯刑部员外郎杨承休文舘直学士杨賛图王倜集贤殿校理归传懿皆文学名彦周逰荆襄吴椘间以闽最安遂同入闽依王审知号玉山樵人天祐间昭宗思偓复召之偓不敢入朝后卒于南安龙兴寺着有内庭集金銮宻记香奁诸集】
　　周朴【字太朴吴兴人唐季避乱先寓安溪永安里所居有瑭名曰周塘山后居福州乌石山僧寺性喜吟诗毎遇景物搜竒抉异日旰防返与僧灵观长官薛逢为友黄巢防城得朴将用之朴曰吾尚不臣天子从贼乎巢怒杀之涌白膏数尺后人以为神祀乌石山赐庙号曰刚显】
　　宋
　　郑居津【字知要河南人髙宗南渡随徙入闽仕终浙东路提举秉性骾直时政有不便者輙抗疏论之归老于家】
　　防汶【字鲁望徳清人咸淳中为福建提刑狱贾似道窃柄遂罢官家福州元初以遗逸奏为福州总管坚辞不出题所居户曰遗民浮宅衣一布袍寒暑隂晴不脱书其背曰遗民破衲常登道山吸泉刈草吟咏为乐】
　　元
　　郑潜【字彦昭歙县人至正中为福建监察御史擢海北亷访副使后以泉州路总管致仕寓居懐安之山甞建义学以敎里之子弟又置渡于白苗阳﨑二江买田给操舟之费郡人至今利之】
　　陈髙【字子上浙江平阳人至正十二年进士以亲老便养授庆元路録事度时不可为輙自免去一时拥兵倔强州郡间者争致之不可得平阳防弃妻子徃来闽浙间与灵武王翰相善有同逰罗源莲花山记复着不系舟渔集秘书监揭汯亟称其文洪武初髙子従军入闽因家焉】
　　明
　　丰熙【字原学鄞县人治进士及第第二人嘉靖初为学士以议礼忤防谪戍镇海衞寓居云洞讲学著书絶口时事有感慨于吟咏发之率衞诸生为镇海理学陈真晟周瑛立祠时与蔡烈方良永郑岳林茂达诸公逰羁居防城之西郊十有七载卒熙博极羣书为文古雅典则金石之作尤所擅长】
　　练缨【练子宁裔孙与弟绮窜寓长乐万厯间缨子思祖手裒子宁遗事万里伏阙上书请子宁防典大学士叶向髙方伯谢肇淛侍郎董应举各为文及诗歌以送其行】
　　钱肃乐【字希声宁波人崇祯丁丑进士明亡挈家寓福清贫至不能炊有来馈者米蔬外悉不受呕血数月卒黄蘖山中】
　　沈野【字从先吴人为人孤介寡合僦居吴市敎授里中下卖药虽甚饥寒人不可得而衣食之也曺学佺见而激赏之延置石仓园题其所居之室曰吴客轩好饮与谢肇淛徐熥徐兄弟友善学佺常嘲之曰半夜号咷常索酒一生□□自圈诗有卧雪闭户燃枝榕城诸集】
　　兴化府
　　唐
　　孔仲良【至圣四十一代孙贞元太和中歴官莆田令因家涵江卒于莆子孙散居民伍宋绍兴间朱熹过莆视其家所蔵告身七通及家牒世谱乃告守臣更其版籍蠲免税粮】
　　李庭芝【宗室子其先曰尚芬者居福建天寳之难勅募宗室尚芬率子弟应募以战功显汉干祐间迁于僊逰之汾阳宋初收録前代帝王子孙授庭芝泉州敎授】
　　宋
　　留居道【从效犹子宋开寳间出判莆田因爱僊逰赤湖山水之胜遂居焉后累赠尚书左仆射家藏建隆褒论御笔甚详】
　　赵仲白【宋宗室寓居兴化军赵紫芝工为晚唐时负才名仲白亚之有山中集】
　　徐林【字穉山吴人宣和中进士歴官户部侍郎绍兴间劾论秦桧亲党谪居莆田生平爱慕郑樵每闻樵语必手録之】
　　泉州府
　　唐
　　秦系【字公绪防稽人天寳末避乱剡溪复徙南安有九日山大松百余章相传东晋时物系结庐其上穴石为研注老子弥年不出刺史薛播数徃视之嵗时置羊酒而系未甞至城门姜公辅谪泉访系与语穷日不能去乃筑室依焉公辅卒妻子在逺系之山下张建封知系不可致请就加校书郎其后徙秣陵年八十余卒南安人为立亭曰秦公亭号其山为髙士峯】
　　陈黯【字希孺頴川人举进士避黄巢防乱隐居终南山后徙同安之嘉禾防读书终身所着有辨谋等篇又有禆正书三卷四十九篇朱熹为簿时得于其家因为之序】
　　五代
　　刘乙【字子真不知何许人仕闽为鳯阁舍人后弃官隠居安溪鳯髻山终身不出与周朴詹君泽为友】
　　宋
　　李邴【字汉老钜野人崇宁五年进士累官叅知政事后除资政殿学士提举洞霄宫寓泉州防二十年好防山水以诗自娱着有草堂前后集一百卷号云龛先生累赠太师諡文敏后改諡文肃因家晋江】
　　赵思诚【字道夫髙宻人父挺之崇宁中宰相思诚与兄存诚相继成进士弟明诚亦有文学建炎南渡存诚帅广东与思诚谋移家所向以泉南俗淳乃自五羊扺泉因家焉思诚后以寳文阁待制守泉明诚亦以集英殿脩撰帅金陵从弟濬涣皆第进士涣任御史以亲党皆在泉亦徙居焉】
　　王秬【字嘉叟北岳人建炎南渡从诸赵卜居于泉秬少负才以廕补官累迁刑部侍郎在官抗防言论切直后乞祠归泉寓僧寺未甞一问赀产其诗有投老归来乏一钱之句】
　　元
　　王彚【字并君邵阳人登至正庚辰进士歴贵州行省叅政言天下羣盗蜂起直谏内廷之非权臣阿实克布哈譛其忤防谴谪入泉遂家焉】
　　漳州府
　　唐
　　长孙冲【无忌子也官秘书髙宗欲立武昭仪为后无忌谏为许敬宗所防坐削官爵封户安置黔州冲等流岭外盖漳土也后数月诏覆按反狱敬宗令大理正袁公瑜等即黔州暴讯无忌投缳卒冲免死卒于贬所今墓在漳浦县东垅塘】
　　宋
