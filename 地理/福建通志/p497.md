<!-- { "loadSidebar": true } -->
　　彭氏【左尔良妻姑暮年病剧尔良入城延医姑忽不能语彭度无生理乃登楼焚祝愿割肝疗姑挈刀直刲其胸刀钝手亦少怯乃并力横刲之见肝割一脔有白血如箭射壁间亟呼女来女惊扶彭下楼赤血淋淋时以昬晕仆地女为烹片肝饷姑姑愈事闻当事扁曰竒孝】
　　叶申使【许谢家将防谢死女矢志不嫁衰服往谢门祭奠毕次拜舅姑将以身殉既而叹曰吾何难一死忍使泉下人废嗣乎遂请立孤值母病笃归侍祷天割左臂以疗归谢门十二年以病殁】
　　陈氏【福安人李宗妻善事舅姑敬夫如賔生一子二歳夫卒舅姑悯陈少欲嫁之陈自誓曰如令改适寜赐一绳后以节终】
　　陈门四节【福安人张氏陈景深继室也景深娶张有前妻子二歳恐张弗爱寄之他所张询知亟取以归后生二子爱抚如一景深死张矢志守节而景深侄镜妻林氏侄孙清妻林氏元宗妻髙氏皆年二十余守节】
　　林氏【寜徳人崔允纯妻年十九夫殁父母哀其年少无子泣曰有遗腹天必成妇志也后果育男坚守抚养嘉靖末值倭变逃匿山乡舅姑俱病林日夜辛勤调防虽孝子不能有加也夀卒】
　　林氏【寜徳人庠生陈庚妻素娴内则佐庚学有乐羊妻之风庚夭长子三歳次遗腹苦志孀居辛酉之变携孤避乱艰危万状竟底有成】
　　谢氏【寜徳人林文珽继室年二十归林甫二年珽病笃谓谢曰能终事乎谢掩泣剪髪示珽遭倭变抱孤子奔窜冻饥荒山草莽中竟以抚孤而完节】
　　林氏【名闺秀福安人郑绍隽妻夫死子甫二嵗外家逼夺誓不改适家遭水火窘甚纺织事舅姑舅姑病吁天减夀及亡假贷殡夀九十一】
　　詹月娘【福安人年十四许字郑继宗继宗死月娘闻讣欲归守服父母不从自服丧三年卒不嫁终身足不逾阈年六十七卒】
　　谢兰娘【福安人郑仁九妻夫卒无子舅姑早丧竭力殡父母悯其少且贫受陈氏聘兰娘将赴江自溺救免年八十四卒】
　　郭门三节【福安郭徳元妻赵氏郭景充妻刘赐娘郭景瑞妻余瀛娘三妇矢节相砺并以夀终】林氏【寜徳人韩志源继室夫亡子幼里有富人求为侧室林抱子大恸或曰渠肯侧室人乎哉未几有求为妻者不从如初或曰渠有子也妻人乎哉未几子暴亡复有求聘者力斥之曰吾夫与吾子可死也而不可死吾心】
　　林氏【名淑惠寜徳人陈续妻年二十续殁一女在襁誓死守志伯氏夫妇俱殁遗一男焕林抚育之长为娶于彭生一子焕又殁彭林相依清节凛然彭事林孝谨年几五十先卒林又抚孙至长成以夀终时称一门二节】
　　左氏【寜徳人庠士龚佐妻子邦卿甫五歳佐与父继亡内外无依左举三丧重遭回禄孤苦酸辛日夜纺织课邦卿读书仕为训导其后遇倭变赴水死】
　　郑氏【寜德人吴澄妻年二十一澄舆弟覆舟俱溺澄将登岸顾其弟在中流复回救之力竭而死郑力贫抚孤持志不二年七十余】
　　黄昭娘【寜徳人彭祖振妻年十七归彭祖振有痿疾昭娘谨事初无怨悔居八年祖振病侍疾周至终始不怠祖振死抚犹子为嗣人闻其犹处女也多求聘誓死不从知县蔡稠以竒节表其堂】
　　郑氏【福安人陈伯昌妻年十四刲股疗母病父本敎乡垫郑闻父敎晰大义长归伯昌祖姑老病侍汤药不懈夫卒子元暎六歳元曙方晬誓志苦节丧事频仍罄奁为给以孝经论语授其二子及长俾学诗礼俱入仕】
　　黄氏【寜徳人林麟妻年二十五夫亡事舅姑孝谨后子钺官萧山训导】
　　林氏【寜徳人陈江妻年二十二江死三子俱幼力贫抚敎子荣栾以孝闻乡人称之】
　　宋氏【寜徳人黄桂妻年二十五而寡有子四歳矢心不二夫妹适福安士人新寡无依亦来就宋姑嫂同处勤女红以给衣食并以清节终】
　　韩氏【寜徳人黄叔恭妻年二十五而寡有子七歳矢心不二夫弟叔和后一年死妻左氏共守志事舅姑生养死力贫不失人称双节】
　　姚氏【寜徳人崔昊妻年十七归昊四年而寡止育一女屏居闭影不至外氏】
　　陈氏【寜徳人左洪妻年二十二洪死子甫二歳力贫抚养子长娶陈寻夭妇姑相依人称双节】郑氏【寜徳人汤寛妻生子二歳而寡事姑孝谨剪髪系臂誓不易心】
　　吴氏【名细娘夀寜叶从式妻嫁九月夫卒誓死以殉为妯娌周防不得间寻立伯氏次子懋猷叔氏次子懋育为嗣曰二子并嗣示不私也】
　　王氏【夀寜王鉴女年十八适孙科甫五月夫死姑怜其少无子欲嫁之王断髪自誓姑殁丧尽礼完节七十年以夀终】
　　周氏【夀寜诸生李尚文妻文死年二十六哀毁逾常舅姑欲使再适周曰妇义无二舅姑年迈遗孤防孑妾何忍去孝养无缺训子成名年八十四终】
　　黄氏【夀寜人平阳军卒女陈忠聘为继室期年忠疾谓氏曰母老子幼倘不讳听从汝志黄泣曰更事非礼背徳不祥吾不敢为忠殁事舅姑抚诸子以夀终】
　　金氏【夀寜人刘良妻良殁金氏二十一有媒之者舅姑欲许金泣告曰妇道无二矧妾夫义士也妾独不能为节妇乎饮氷茹蘖终身如一日】
　　谢氏【夀寜江进妻年二十五生一子名叔权甫一歳夫卒誓不改节攻苦自给进有姊名绫尚未许人感氏节遂与同居不复适人乡里颂之年皆七十而卒】
　　江氏【夀寜叶纲继妻年二十七纲宦卒于京父母命改嫁江曰女子之义从一而终誓不再适抚诸孤而教之】
　　许氏【夀寜朱文斌妻斌卒父母逼其改嫁剪髪囓指自誓靡他所生遗腹复夭许抚课孙凤补弟子贠年九十终】
　　吴二姑【夀寜林京九妻年二十二夫病将死顾二姑曰死不足惧但痛母老家贫子幼耳吴泣曰事君义在偕老不获愿命也敢有二志乎子母有妾在君无痛念夫死事姑愈谨抚孤成立】
　　叶氏【夀寜叶朝棐女年十八适诸生李道义义死归母家毁容守节一生不见齿年六十四终】龚氏【夀寜诸生吴文振妻年十九振夭父母欲夺其志龚曰妇义不再醮岂以生死易心甘贫励节抚男世和娶某氏生孙和复死姑舆妇同甘苦节年入十二终　以上节孝】
　　唐
　　林氏【寜徳人黄岳妻也岳不受伪闽之辟投渊而死林时在山头旧宅闻之恸哭曰夫能为忠臣妾独不能为忠臣妇乎亦投渊死】
　　宋
　　郑贞娘【福寜人父曰靖兄君老贞娘少端庄不妄言动未笄许嫁里人林森徳祐元年元兵南下凶徒四起一日冦至贞娘惧见汚取刀自刎巳死仆于牀犹手刀甚坚时君老亦被贼伤归见贞娘死抚尸而恸刀始脱人咸异焉】
　　元
　　林福使【福寜人父天成为袁天禄叅谋天禄屠其家福使未嫁天禄悦之驱以行福使唾曰贼耶贼耶杀我父母恨不能手刄汝尚从汝耶天禄怒斩之】
　　孙氏【福寜人福建宣慰都元帅陈端孙妻也端孙镇福清拒陈友定中流矢坠马被执见杀孙氏曰吾夫死国事吾可独生乎抱女投井死】
　　刘氏女【福安人至正间大安社掠乡村有袁安父者欲汚之女大骂安父怒击之几死乃舍去】
　　明
　　陈四姐【福安人吴得珍妻得珍早卒陈抚七歳孤誓不再适伯氏欲夺其产屡逼再嫁陈泣不从后揣知伯氏意不善乃手书先世产业一纸匿之故籍中削髪为尼伯氏又逼之遂投溪死隣里皆为叹惋而郡邑未之闻也成化十九年伯氏孙夺其孤田孤检故籍中得母手书诉于同知马廸为剖析之还其产陈之贞烈始白于世】
　　李息娘【福寜人郑龙妻夫卒子甫两月誓志不二子七歳殇息娘抚尸大恸自经死】
　　李氏【夀寜周骞妻二十适骞甫三月归寜闻骞卒徒歩百里奔赴殡自缢】
　　熊招娘【福寜人庠生周文昌妻嫁三载文昌死招娘断指自誓年四十有谋委禽者招娘大恸自经不获赴井死嘉靖初旌表】
　　陈氏【福安人刘廷舆妻嘉靖末舆夫及姑为贼所掠语夫曰妾死不足惜君母子奈何乃绐贼以身为质脱廷舆与母归取赎金廷舆母子去稍逺遂自刎同时遭倭变而着节者又有临亨训导缪思恭妻林氏阮承祖妻杨宙娘王崔女盛娘自刎死寡妇陈国祉妻郭氏自经死陈九思妻刘锦娘郭守元妻李氏郭理妻不知其姓皆骂贼死又有一妇下裳系束首断于床】
　　顾氏【福寜人适朱祚祚贫且婴疾顾鬻奁具以赡衣食及药饵祚疾革嘱曰我在汝且饥死将何支况少而无子可择事后人以终身也顾泣不应祚死顾年二十六乃鬻裙布以殡为人纺织取佣以供馈莫有济之者弗纳有讽之嫁者辄痛愤欲自尽罄鬻釡甑陶器之具夫于木梳山毕父母强之归不往絶粒七日而逝】
　　张昆娘【福寜人善诗文受盛问智聘未防而夫亡昆娘不食死合于西郊山着有贞闺磁铁集】杜妺懿【字叔真福寜人杜应鸿女年十七从母避贼走海上贼追急恐见汚遂投于海中卤淖没胸举手与母别奋跃及深而死】
　　曾氏【福寜人名罗莲许聘包氏子埙埙家日替父滋不悦既埙死喜曰吾女脱苦矣女泣曰儿虽未行父当往吊父如言往包而罗死矣】
　　赵氏【福安人生贠陈时表妻年二十七倭入城度不能脱恐受汚二子赴火死贼去灰烬中犹见其母子骸迹】
　　陈氏【名淑慈寜徳人经歴陈范女林示纉未防妻倭入城遭掳以刄胁之行氏坚抱柱不为动贼怒斫杀之】
　　吴氏【寜徳人生贠林执中妻倭陥城夫被执逞身奔出与贼争持贼怒斩之】
　　崔氏【寜徳人生贠林鸿渐妻倭掳不从见杀身死砖地既而屋燬身焚每天隂雨其形宛然着砖】林氏【寜徳人陈翰妻也与夫俱被倭执至贼营泣谓夫曰不幸至此势难两全吾有死而巳汝归抚子无以吾为念也百计脱夫出营叹曰吾事毕矣遂赴水死】
　　谢氏【寜徳人曹逞妻与数妇俱被倭执拘于东门林家楼至晚度不免乃托烧水盥浴投井而死】张氏【夀寜吴自修妻嘉靖中倭冦夀寜张年十九负幼儿匿岩内贼搜出以刄挑其儿欲抰之行张向前夺贼曰不行先杀汝子张曰愿杀我勿伤儿贼怒遂并杀之】
　　陈氏【寜徳人生贠林邦京妻城陥为贼所执欲汚之不从大声骂贼贼怒杀之】
　　何氏【寜徳人林文奎妻倭冦至与群妇俱出逃匿贼追至江边度不能免谓诸妇曰与其受辱孰若死之为洁乎遂赴水死】
　　林琼娘【福安人吴汝乔妻年十九夫亡遗孤数月母令改嫁林怒自髙楼坠下不死复自经者数于是议防乃止偕姑罗侃娘防纑存活孤长娶妇李生孙未周万厯九年大水三妇登楼以避时有撑筏者招使济林顾姑媳曰死则死耳吾岂肯以身近男子相对而泣投水死】
　　林氏【寜徳人生贠黄熜妻年十七而寡一子甫两月父母欲令更适林誓志不从及倭变赴火自焚死】渔人妻【从渔人徙福寜古县渔人死无以殓哭三日殡之海滨殡毕跃入海死】
　　投水四妇【福寜人嘉靖末倭冦尽驱男妇入舟有投水四节妇一杨文进妻尤氏一杨景贤妻官氏一卓永弁妻敖氏又其一不知其姓】
　　黄氏【夀寜李津妻年二十五津丧无舅姑兄嫂逼嫁之剪髪为誓嫂曰髪可短也亦可长也黄闻自缢死】上官氏【福安人黄富妻夫死无子豪民艶其美欲娶之时方应役乘势讼于官伏舆夫于门俟其出强舁以归氏素袖刀自备见势不可脱即抽刀自割众皆惊散家人扶归救治得不死松溪知县陈槐以事至县闻其事躬临慰勉仍为传賛士大夫皆有诗表之　以上贞烈】
　　未经立传者附后
