<!-- { "loadSidebar": true } -->
　　林氏【崇安人周吉甫妻为贼所执跃入深潭贼以为死舎去浮沉水中邻人救起又遇贼叹曰命也夺贼刀自杀】
　　丘氏【崇安诸生岳尧时妻壬辰六月贼掠大安夫妻俱被执骂贼不屈磔死】
　　周氏【崇安邱世振妻被贼执不从贼欲逼之周曰身可杀不可辱贼怒杀之】
　　王氏【崇安暨丙妻十八而寡子幼贼就家逼之自缢死】
　　暨氏【崇安彭泽民妻为山贼逼缢于山林数日后其幼子尚抱怀中】
　　范氏【崇安诸生童光声妻冦乱被掠矢志不屈骂贼投河死】
　　倪氏【崇安丘世蕃妻冦乱被掠逼勒不从刺死】
　　谢氏【政和贡生黄化治妻丁亥冦乱与夫避山谷被执投岩而死贼怒拔刀断其右臂时有刄加死后才为贼首碎巗中信是贞之句】
　　防氏【政和防君正女名月清年十四贼欲劫之围石门月清抱弟潜水碓下贼闻儿啼搜获其弟杀之劫氏不屈并见杀】
　　谢氏【政和诸生吴光扆妻扆为贼杀姑令改适谢不愿遂自刎】
　　齐氏【建安庠生杨伟妻戊子之变夫在外齐谓其女曰事势至此逃将安避与其被执受汚母宁先死全节遂与女相继投井以死】
　　薛齐宋【建安庠生薛暄女年二十适张防甫数月防遘疾薛刲股祷神愿以身代防卒抚棺痛哭不食八日死】
　　娄氏徐氏陈氏【瓯寜人娄氏徐氏王公槐妻妾槐弟公翰妻陈氏戊子城陥乱兵入家妻抱其子入井徐继之陈复继之隣有任师尹母与其妹亦相继投井井为之溢】
　　潘氏【瓯寜孙廷标妻事孀姑至孝山冦窃发执姑欲杀之潘以身代夺刀自刎而死冦怜其节烈赠以金粟姑得以保】
　　陶氏【瓯寜诸生黄以纬妻贼至夫妻偕逃山谷贼执纬杀之投尸岩下陶骂不巳贼怒并杀之亦投尸岩下】
　　龚氏【瓯寜防侯度妻山冦窃掠欲汚妇劫以刄不屈贼怒砍死】
　　王氏【瓯寜严志振妻年二十四夫死止遗一子逾年亦丧王悲恸赋十叹诗设酒醴祭姑及夫端坐自缢而死】
　　施氏【瓯寜人名端宋许配林长培未嫁夫殁闻讣辞父母衰服至林门揭视夫衾目犹未瞑解巾自缢康熙二十七年　旌表】
　　何氏【建阳江有禄母冦乱掠之使行氏骂不絶口曰命可弃身不可辱贼怒刄之】
　　张氏【建阳人遹刘昌仁年二十一冦至被执骂曰死则死耳岂肯受汚遂遇害贼首陈徳容义之切责贼嘱夫埋尸而去】
　　吴氏【建阳人适范庸庸死土豪欲强娶之姑惧哀泣氏绐姑曰媳去姑有余赀盍许之遂改妆藏刄于衣带辞姑入贼门抽刀杀贼不中跳跃而死后人始知其改妆时巳服药矣】
　　黄氏【建阳王权妻权业懦而贫为父行役舟溺死黄遗腹不育随自刎唘梳匣有诗云常説死同穴于今问水滨团圆肯负约直向刀头寻】
　　陈氏【建阳人许字江左俊土贼窃发负氏行氏囓断贼耳骂贼死时年甫十三　以上贞烈】
　　邵武府
　　宋
　　游氏【建阳人适邵武黄崇初受班昭女训通大义至治组纫笔劄之艺不待刻意辄能过人归崇事舅姑承祭祀勤肃不懈舅喜宾客佳辰令节亲旧满门防供馈唯谨未尝委劳娣姒姑性严诸妇侍旁有二十年不命者防独能顺适其意盥栉温凊无有违礼姑每因事指言以为诸妇模楷娠子则必端居静室不疾呼不怒视曰此古人胎敎法也稍能言置膝上授以诗书及长为迎师择友敎诏谆悉子中章皆登第中端明殿学士章台州刺史赠建安郡夫人】
　　吕氏【建阳人剑浦令希説女适邵武饶伟事舅姑甚得其懽年余生子干晬而寡誓志秉节无何舅姑继殁吕持守门户奉承賔祭中外井然出入用度具有籍记虽龠合分寸无遗漏干稍长遣就学程其术业谨其出入交防未尝借顔色后干登淳熙进士从朱熹讲学知懐安军赠吕氏冝人　以上名媛】
　　宋
　　叶氏【防寜人祖洽孙女适萧玠生二子舜咨舜申蚤孀家贫纺织敎子后二子贵服布素勤女红如贫时子劝止之叶曰登枝捐本古人记之矣卒年百歳】
　　黄氏【建寜县人名淑字致柔幼通经史能诗文适同邑进士王防防为泗州户曹卒黄挈其柩以归未几忧郁死临尽嘱其婢曰吾所为诗不忍弃其以为殉婢以稿置柩中其父拾其遗者百余首有咏竹诗云劲直忠臣节孤髙烈女心四时同一色霜雪不能侵】
　　江氏【泰寜人邹俣妻俣年寡居敎子先患目疾日夜诵经忽一日目明知虑开朗预知人事歳九十沐浴更衣作偈曰解即不解悟即不悟谁死谁生谁来谁去因尽縁空当生浄土言讫而逝】
　　元
　　黎氏【邵武人傅君用母孀居奉姑四十余年姑年九十九腊前三日黎氏病革姑问之黎曰老人善自爱三日后则百歳矣有诸孙奉养勿以妇为念也言既而卒姑三日后亦卒郡守为立眉夀坊以旌之】明
　　龚氏【泰寜人李荣妻年二十八而孀遭元季兵乱奉姑幼不离姑侧夀八十余卒】
　　邓奴娘【光泽人适郭子成洪武中子成举人才以疾卒旅邸邓年二十二抚二子奉舅姑及殁竭力营寻亦卒年五十一】
　　官氏【光泽人李绍义妻绍义饶于财邑有平济桥圯欲修之未果而卒官时年二十遂营造以成夫志遗腹诞男因名桥主事姑王始终无倦俄里中回禄延二百余家李独无恙人谓孝义所感】
　　上官氏【邵武县人通孝经列女传适同邑人邹衡衡蚤卒氏刻意教子课读尽丙夜后子应麟应博皆登第封令人卒年九十五】
　　丘氏【邵武县人陈文清妻永乐初文清从戎福州遘疾死氏年十七子永宗甫四月讣至扶柩归誓不再适】
　　陈氏【名正娘邵武县人副都御史陈泰女适吴诚诚死而目不瞑陈吁天矢志夫目遂瞑奉舅姑尽礼立夫侄为后制棺寝所曰未亡人不日相见地下也】
　　黄氏【名长娘邵武县人邱礼竒妻生子澄甫一嵗而礼竒死矢志抚孤事继姑孝姑取礼竒嗣产均他子黄无难色且戒其子曰天若祚汝汝业将大无用此区区为也孀居六十年嘉靖中旌表】
　　范氏【名寜娘邵武县人甯余质妻年二十而寡遗孤在襁贫甚有劝其改适者范曰失节而生不若冻饿而死】
　　危氏【名琼娘邵武县人谢源贵妻年二十九贵殁家贫无子以序立继防纑课读底于有成】危氏【名道娘光泽人陈宗妻宗姑无子鞠宗为嗣宗奉之不异所生宗疾革以姑托危既卒姑命改嫁危述宗临终之言事之益谨姑殁丧尽礼乡党称之】
　　彭氏【名就娘光泽人髙振妻年二十而寡服阕或怜其无子劝之他适氏号痛誓死竟以节终】危氏【名五娘光泽人李彛妻年十八彛卒无子矢志守节人无间言】
　　危氏【名栢娘光泽人髙明妻年十八明卒无子氏矢志靡他膏沐不施外亲不见闾里钦之】何氏【名翠娘光泽人李毓英妻恪尽妇道毓英卒无子氏年二十一孀守六十一年】
　　施五娘【光泽人傅政妻政死于冦父亦被掳施为夫营赎舅以回子未周舅又双瞽人劝之改适施不事膏沐侍养终身】
　　李氏【光泽人陈其谋妻年十九夫亡立志守节抚侄南杰为子事舅姑孝有劝其改适者氏抚子叹曰吾无子而有子夫不死矣】
　　彭氏【年十六适光泽李天锡未朞而天锡殁遗腹生男贽氏艰苦抚育孝事舅姑后贽入国学选授北城副兵马司】
　　叶氏【光泽人诸生黄大缁妻年二十四而寡奉姑孝抚孤慈乡邻钦其贞节】
　　李氏【光泽人何其谟妻谟有叔四人性凶计吞谟赀置毒于粥以食谟巳而毒作奔归语李曰吾巳中毒矣汝年父男又幼寃何由雪语竟而卒氏愬有司十余年不得白后巡抚朱决其狱诸凶殱焉】
　　李氏【光泽人诸生郭纬妻纬读书未就而殁遗二孤临终语氏曰吾有志冀二子成之汝年犹少若何氏泣曰誓成而志耳后二子学成有声氏仰天叹曰吾今可以报亡夫矣】
　　李氏【名锦娘光泽人诸生江笔彩妻艰于嗣为夫置妾生子宗海妾殁氏抚如巳出后夫死家贫防纑以教底于有成】
　　赵氏【名真娘泰寜江显得妻年二十五夫亡遗孤幼氏矢志靡他勤纺织以奉舅姑治殡抚二子至于成立】
　　江氏【名望娘泰寜人邓胜逹妻年二十六而寡一女在襁父母怜其无依欲使他适江曰妇以夫为天天有二乎去铅饰勤纺织以死自誓】
　　何氏【泰寜吴景馨妻年二十四而寡守遗腹子志崇足不逾阈舅卒孝事继姑家灾于火结茅以居奉姑于床而自席于地姑病抱如厠手理其秽嘉靖初旌其门】
　　李氏【泰寜人冯朝明妻年十六归明两月而明卒起卧随姑避乱登崖不以男子手引年七十余终】雷氏【泰寜人吕斌妻母寡无子斌来赘雷十八斌殁子嵩甫一歳雷后病革唘其手出袂三寸示婢曰浴我宻室吾寡居腕以内无人能窥也嘉靖初旌其门】
　　谢氏【泰寜人黄宸妻年十九而寡敬奉老姑克尽妇道四十余年如一日】
　　李氏【建寜县人范安童妻年十七归范生一女三歳安童以贡授陵水令临行嘱李曰吾二亲老汝能终养乎李曰行矣闻广东瘴地厚自爱毋贻父母忧奉养吾分也后安童以事谪卒配所李哀毁几絶舅寻得哑疾姑亦多病室如悬罄李勤纺绩资养舅姑俱以天年终】
　　应凤姑【建寜县人邱伯春妻年二十伯春卒凤姑自投于江邻妇救之起取刀断右手中指置伯春怀中以巳衣为殓既旦夕号哭墓前曰君有灵速邀我果得疾卒】
　　朱氏【建寜县人李寅妻寅早夭寅兄嫂亦相继亡朱与叔妯相依逾三年叔死与妯黄氷蘖共矢黄又卒子杰甫二嵗氏鞠之如所生父母讽其再醮氏曰不念李家一线绪耶抱杰大恸卒不可夺】
　　王氏【名淑建寜县人廖大器妻方娠而大器夭举女舅姑遣之嫁王以死自矢旦暮拂拭巾履砚席若夫乍出而其归者久之季姒余举子余病笃属其子于王王斥装买山窆器虚右以待巳徙余姒□巳右焉】
　　朱氏二节【建寜县人一名祥朱伯宗女一名庄朱伯义女祥年十八归同邑甯宗佩邓茂七乱佩率民兵往遏之被执而死祥亲诣死所舆尸以归抚其遗腹女独居庄归永城黄瑞瑞丁卯乡荐防试卒于京庄时年十九闻讣哀毁柩抵家号触欲絶族人力解乃巳亦生一女俱以节终】
　　李氏【名翠娘泰寜人施必甫妻年二十甫卒家贫李拮据纺织以奉翁姑抚孤成立】
　　曾氏【名缨娘泰寜人吴卫妻三载而寡家贫两孤俱在襁褓曽竭力以奉舅姑育二子始终一节】危氏【光泽人名瑄娘王天实妻夫亡无嗣甘守苦节抚侄承继始终如一】
　　黄氏【光泽人诸生王锡妻年十九锡卒守节终身】
　　官氏【名美娘光泽人曾约妻甫期而寡遗腹生子矢志不嫁孝事老姑督儿孙成立年逾八旬】郑氏【名淑娘邵武人盛文昱妻年二十三而寡抚二子二子继殁同长妇黄足娘苦守以节终】徐氏【名观娘邵武县人钟弥臯妻臯卒徐年二十六抚育二孤始终一节年八十六卒】
　　蔡氏【名康娘邵武人杨进禔妻年二十二而寡子甫六歳誓不再醮卒年七十六】
　　邱氏【名荣娘邵武县人何佛保妻年二十四而寡子二歳矢志抚孤年六十一卒叅政谢有赞】丁氏【邵武县人庠生上官阜妻阜卒丁年二十四生子禄未及周励志守节抚敎有成年六十二卒】吴门二妇【程清娘郡庠生吴衡妻玉娘郡庠生吴衍妻娣姒也并以节着】
　　周氏【名凤娘邵武县人杨容妻容死周年二十七遗腹生子守节终身】
　　龚氏【名杏娘郡学生郑瑞妻瑞卒龚年二十八无子苦守不二卒年七十一】
