<!-- { "loadSidebar": true } -->
　　蔡氏【南靖儒士何爲心妻年二十寡无出抚妾子若已子事姑孝姑殁营葬并及三世卒年七十七雍正六年　旌表入节孝祠】
　　赵氏【长防儒士叶芝六妻二十四而寡家贫舅姑老孤方四月矢志养舅姑鞠孤子舅姑殁竭力营葬雍正六年　旌表入节孝祠】
　　蔡氏【长泰监生王以玉妻年二十四寡三子俱幼姑年老蔡勤奉甘防训子底成立孀居二十六载雍正六年　旌表入节孝祠】
　　吴氏【诏安沈家桂妻年二十二寡遗孤三歳夫兄又殁吴抚子及侄为之婚娶歴节三十载雍正六年旌表入节孝祠】
　　吴氏【龙溪林重光妻重光死吴年二十八事姑尽孝有强族盗葬其夫祖坟吴襁子防茔断指直于官年四十九卒雍正七年旌表入节孝祠】
　　陈氏【龙溪儒士王士朋妻年二十四夫殁守节抚二幼孤俱至成立年四十四卒雍正七年　旌表入节孝祠】
　　林氏【漳浦儒士周建妻年二十三而寡抚教孤儿有成孀居三十三载雍正八年　旌表入节孝祠】王氏【龙溪人儒士吴炜妻家贫以女红佐夫膏火夫庶出王处两姑能曲爲承顺夫殁年二十四矢志抚子至六十五歳卒后子维圻以明经任清丰令孙钟甲戌进士任内邱令雍正九年　旌表入节孝祠】
　　蔡氏【龙溪诸生何光天未婚妻夫死奔丧守节爲夫立后数十年终始弗渝】
　　程氏【漳浦陈光祖妻年二十七夫殁立夫侄爲嗣抚犹巳出延师课夫诸幼弟俱迄有成】
　　蔡氏【漳浦李公弼妻年十九于归逾岁夫死氏痛不欲生絶粒数日勉从翁姑命忍死抚孤始终完节】林氏【漳浦李友伦妻年二十二夫死恸絶复苏投缳者三皆以救解复絶粒七日不死翁姑力谕其抚孤乃勉从孝养无缺孤亦克底成立】
　　卢氏【漳浦张欵光妻嫁时家产荡废鬻服饰爲翁偿债年二十六寡孤方周岁操节不二抚子成立】林氏【漳浦陈春光妻年二十四寡仅一女氏爲夫立后未防嗣子瞽或讽使改适氏曰妇人从一而终吾宁死不失节也卒年七十有八】
　　谢氏【龙溪陈绶添妻年二十二夫死鞠遗腹子歴节五十四年雍正十一年　旌表入节孝祠】张氏【龙溪黄善德妻年二十四夫卒守节六十四年雍正十一年　旌表入节孝祠】
　　陈氏【龙溪庠生杨天溥妻年二十二而寡歴节三十一年雍正十一年　旌表入节孝祠】
　　潘氏【龙溪儒士郭振参妻年二十七夫卒励志守节雍正十二年　旌表入节孝祠现年八十三歳】曾氏【龙溪儒士汪元俊妻年二十二夫卒歴节四十二年雍正十二年　旌表入节孝祠　以上节孝】
　　蓝氏【平和杨平妻顺治戊子贼攻东寨平出走蓝与夫诀曰茍不免当毕命一刄毋以予爲累贼平夫归妇果死一刃植胸倚壁不仆时年十八】
　　李氏【龙溪人顺治初与夫避兵相失爲兵所获载之马上过南河投桥下死】
　　郭氏【龙溪人顺治时强冦夜刼郭与夫黄义俱被掳至中途谓贼曰妾在夫安能远去不如归之使以金赎贼释之郭度夫去远遂不行贼驱之郭曰逆贼向绐汝耳我岂从汝耶遂被杀】
　　廖氏【漳浦陈友妻事姑以孝闻顺治时冦乱谓夫曰君当敬慎扶持老母勿以妾爲念倘有不测惟死而巳兵至湖西恐见掠遂投水死三日顔色如生】
　　康氏【漳浦人适林就顺治丙申兵至佛潭桥康虑不测与妯娌诀夜登楼缢死】
　　顔氏【海澄林日暄妻善事舅姑尽妇道顺治十七年六月流冦刼乡村氏襁负二歳男被掠驱至涵头桥系于桥栏顔氏潜断其防奋跃坠海死羣盗骇叹而去】
　　程氏【漳浦林干妻有殊色康熙壬寅山冦刘畅哨聚马婆山程被掳逼之不从令他妇诱之曰我軰至此即欲全节谁能相信程曰吾行吾志何求人信宁肯效汝軰无耻乎贼怒刄之骂不絶口死】
　　陈防姐【漳浦啇兆琛妻爲贼所掳意欲汚之陈不屈遇害】
　　林氏【龙溪人年十八适朱传传殁于台湾讣至林时归宁欲赴水死母救免之明日奔回哭奠妯娌又防之密仍佯爲举止如常乘间投缳死】
　　翁氏【龙溪魏士睿妻年二十六夫死日夜悲哭阅二十八日自经】
　　许氏【龙溪邹延年妻夫卒悲泣不胜遂自刭】
　　李氏【龙溪郑昙妻昙死至大祥日絶食七日卒】
　　郭氏【龙溪举人郭鸿渐女适柯上廸上廸死自缢以从】
　　刘氏【龙溪儒家女适欧谅谅殁刘负土成坟既毕即自经塜下】
　　郑氏【漳浦游晏妻晏贫以女工佐食生子周歳晏殁郑以茉莉花根煎酒饮之遂死】
　　朱氏【漳浦林甫妻甫死一子又殇朱欲殉姑防之旬余乘间整衣缢】
　　刘冯姐【漳浦人年十五适张敏隣人方悌艶冯色谓敏牧防而憨可私也诱之百端不爲动伺其独居逼之坚拒得脱卒自缢】
　　洪氏【漳浦薛燕妻燕死洪自缢以从】
　　谢二娘【海澄李乐只妻常夜织佐夫读夫病祷以身代不起一日归与父母诀曰愿从李生地下父母告其舅姑防之伺稍懈遂自经】
　　苏氏【海澄人归李忍期年而忍病死遗命家贫无子当再适苏隂戒匠人之治棺者逾其制将殓引刀自刺姑夺之复自缢又以救免其母私讽之苏曰是狗彘我也卒缢死】
　　吴二娘【海澄谢楚材妻康熙癸夘迁界夫妇相擕遇盗为所执盗绐楚材为主实利呉色也呉拔贼刀刎颈血沾衣未死刺喉卒羣贼骇愕楚材得逸去】
　　林氏【名姜海澄陈宜之妻夫病笃与诀林誓曰俟卒哭相从地下耳及殁哀毁至期果投缳而逝】郑氏【名碧娘海澄人年十六适曾合未期年而合死郑取环瑱髢髪及绮罗丽华之物悉投之火曰无为吾身事矣至小祥自缢死】
　　陈氏【海澄人夫为狼山守备病革陈许以身殉及殁殓含毕遂从容自缢】
　　沈氏【诏安人适许良惇甫八月而良惇死沈饮药家人救之不死自缢又以救苏乃不食七日卒】郑氏【海澄人年十七适曾美数月美死其明年十月十日去于归时星一周矣遂炙鸡酹酒哭尽哀夜定闭户缢死】谢氏【南靖庄介夫妻介夫为蛇啮而毙旣殓谢以额触棺流血为家人所持因防之谢乃佯为无死志至十余日防者懈遂夜自经死】
　　蒋氏【南靖邱万妻夫死卒哭日自缢以从】
　　庄氏【南靖郑泽妻年十九泽卒有娠矢志守孤旣而生女日夜恸哭絶粒死】
　　陈睿娘【长防人适邵旦窭甚勤纺织以佐食旦羸病三载睿娘吁天请代旦死水浆不入口姑知其意谨防之越七日乗间投井死】
　　严氏【名姜长防人失夫名年十一忽吟曰蒲苇纫如丝磐石难转移父怪而问故答曰梦中得之耳长归王未几夫得恶疾性甚严曲意顺之不为忤夫卒哭七日缢死无子年二十三】
　　张粹娘【海澄人适长防王仁父贪豪帅金谋再夺而嫁之粹娘誓不从然知不可已乃夜对夫涕泣夫出闭户自经死】
　　张氏【平和陈梦龙妻梦龙病革张侍药不効医曰尽今夕矣张泣将自刎时望夕碧空如洗忽黒风从室中起屋瓦皆飞咫尺莫辨家人骇匿牀下须防风定月复明视之则张血淋漓死矣是夕梦龙亦卒七日合葬于孔道之旁隣家井尽变为血三日居人祷于墓乃复故】
　　林氏【平和人适曾桧桧濒死呼之曰我死汝他适不应桧死自缢家人救苏絶粒十七日而亡】张氏【平和人夫黄宾蚤卒抚其遗孤乙夘防变张曰吾妇人义不可辱遂怀石投井中死】
　　呉招娘【诏安人归林枢枢卒年二十二无子欲殉饮毒刎吭俱以救免或讽之嫁答曰吾非为名但无顔更事人耳夜悬楹死】
　　郑氏【诏安诸生胡欣然妻欣然卒郑将死之家人劝以守节答曰所为守节者为孤与舅姑也今吾无子而舅姑有叔在吾志决矣吞金不死乃投缳而卒】
　　黄氏【诏安人适沈种种死三日投缳以殉年十八】
　　杨氏【名玉龙溪农家女年十六许字呉穆穆病笃女请于父母晨往视之日未卓穆死女哭之哀其翁将以殇礼葬女曰玉在有妇矣乃用成人礼女斩衰就位哭三日将题墓碣女曰请题呉某同妇杨玉娘之墓虽然玉未婚当归死于杨不以累翁也翁骇慰以立嗣女曰立嗣则立嗣耳玉将死不敢与闻父母劝之不可投缳死】
　　陈兑娘【龙溪人幼许字姚锦未嫁也锦游学粤东道卒讣至兑娘决以死从父母防之稍疎遂自缢】吴氏【漳浦人年十六值民变四出焚掠女与父伏林莽间为兵所获父遇害系女归抵县治义不受辱以头触柱不死竟自缢】
　　汤氏【漳浦人许字林攀攀卒女哭往奔丧亲视含殓葬毕投缳以殉】
　　黄氏【漳浦人许字于杨未嫁夫死黄闻讣奔丧将葬黄欲死墓侧家人强舁之归卒于服阕日自缢】林氏【名菶娘漳浦吴鹤未婚妻鹤死林欲奔丧父母难之乘间雉经以救免会有议婚者菶娘取吴纳币制衣衣之夜投井死衣带有字曰尸归吴父母乃闻于夫家合葬焉】
　　李雕姑【平和人许字龙溪赵氏子未婚夫死女毁妆衣素明年父将为改聘雕姑夜令幼弟大书节义两字明晨缢死】
　　杨氏【平和人许字朱姓朱客许湾两载不归女年巳及笄矣有人从许湾来得朱死信女自经】頼娲娘【平和张士习妻夫死矢志殉夫以继嗣未定迟之值二七祭期立后议定乃持小刀诣灵前坐而自刎刀落兀然不动】
　　方氏【名理娘龙溪人许字张则谦则谦亡理娘徒歩奔丧欲自尽舅姑防之严不得间朝夕涕泣成疾至除服则形毁骨立矣延医至麾之曰患不得死耳医何为者水浆不入口者十余日卒】
　　林忍姐【同安人夫军籍从汛于海澄夫死哭奠如仪既葬告其主将曰愿从夫地下但求合葬则荷殊恩主者曰若能如是乎许之果自缢死】
　　张氏【平和李思贤妻夫卒张絶粒死】
　　王氏【名准娘龙溪人御史王麟瑞女庠生吴世德妻年二十归吴事舅姑孝夫病祷天请代及死恸絶复苏一日与父诀呼十歳孤抚之泣曰吾不能见汝之立也遂拜舅姑及亡夫入室自经死】
　　陈助娘【漳浦人许配黄阵阵死讣至奔丧哀恸不胜寻归母家絶粒七日誓必殉父母力劝且防防之夫既葬乃曰今日事可了矣父母不及觉遂闭戸经死后与夫合葬焉】
　　程氏【漳浦许榜妻夫殁吞金环不死闻夫婢懐孕勉起治丧朔望向夫灵上食及婢生男氏喜且泣曰吾可以报夫于地下矣届小觧先期作衣履闭戸自经死】
　　赵琉娘【龙溪人许字吴竒竒死父母将别议婚琉娘闻知不忍再适忽一日蚤起易服焚香祝天以答亲恩遂脱簪投井死年二十有二】
　　许氏【龙溪贡生郑钦第妻年十九夫卒至七日自缢以殉　以上贞烈】
　　延平府
　　汉
　　李诞少女【名寄将乐人邵武庸岭北隰中有大虵为人患巫言神啖童女乃可禳前后鬻送凡九女寄受令长直应之自买好剑作数石米饭用蜜浇之置诸穴中虵夜出食饵目光如镜寄放犬咋蛇从后以剑砍之蛇踊出至庭而死东越王闻而壮之聘以为后】
　　宋
