<!-- { "loadSidebar": true } -->
　　吴从周【字世宪瓯宁人性孝友万厯廷试第一司训海盐着有谈艺录石匏集史辩书疑等集】谢桂芳【字性卿瓯宁人万厯中鄊荐博洽工诗着有防宕编心经蠡测等集】
　　赵秉忠【字荩臣瓯宁人嘉靖解元万厯进士天资頴异淹贯羣书着有畏垒氷言等集】
　　黄世忠【嘉宾孙万厯中举人为东阳敎谕擢刑部主事乞归居小园抱瓮灌蔬长吏罕识其面着有经济集十二卷麟经防定四卷碧涧流玉四卷】
　　李韡【字去华崇安人天启贡士崇祯壬午试南雍第一选福州府敎授弃官闭门谢人事着易史畧若干卷】
　　邵武府
　　宋
　　李防【字仲权光泽人太平兴国中进士博学能文与王禹偁善任江西提刑明恕第一迁两浙转运使卒于官郡人登第自巽始】
　　游烈【字晋光邵武人皇祐元年进士从胡瑗学官至职官员外郎郡人知经学自烈始】
　　黄通【字介夫邵武人嘉祐二年进士韩范仲淹荐其才除大理寺丞风韵潇洒甞骑牛吹鐡笛浩歌长啸众目为异人有赋元夕灯诗者通病其词语未壮自作云秦楼十二玊梯横紫府千门夜不扄疑是嫦娥弄春色彩云移下一天星世称其雄伟】
　　李珫【字子粹建宁人学行为鄊里所推同邑谢皓谢黻皆受业其门尚书叶祖洽以八行荐未受命卒有诗集行世】
　　吕胜已【字秀克其先建阳人父祉死义勅邵武因家焉胜已从张栻朱熹讲学皆器重之熹为和东堂九咏诗工书得汉法任湖南干官歴知杭州官至朝请大夫号渭川居士】
　　上官谧【字安国邵武人为学务求义理不事章句后从朱熹逰益加涵养以祖均廕补防昌尉歴永州军推官为政简易不尚刻深转知四防县卒】
　　黄孝恭【字令裕邵武人与同邑邱同受学于朱熹修身严整起居有节度凡所论著具见确实】黄伯思【字长睿邵武人防诵书日千言元符三年进士歴官河南府户曺叅军好古文竒字洛中公卿家商周秦汉彛器欵识体制悉能辨正淳化中博求古法书命待诏王着续正法帖伯思病其乖杂作刋误二卷工篆正行章草飞白诸体淳化二年除详定九图志编脩官兼六典检阅文字自六经子史百家天官地理律歴卜筮之说无不精诣有文集五十卷翼骚一卷东观余论三卷】
　　卢奎【字公圭邵武人政和中进士官至江西运判甞作毋我论为众所推号卢无我其学多得于杨时晚寓黔中着有笔录十卷】
　　王人鉴【字克明建宁人绍兴中进士官至赣州佥判博学能文入太学对防时人目为防虎凡碑铭颂记多出其手】
　　吴英【字茂实邵武人尝从朱熹学登绍兴进士任泉州路敎授着有论语问答】
　　赵善佐【字佐卿宋宗室居邵武初学于张栻后从朱熹学寻绎旧闻昼夜讲习尤防心于易授将乐丞歴知赣州至即以书问熹政所宜先奉法爱民勤俭自饬熹闻之甚喜逾年卒民哀思之着有易疑问答】
　　李安期【字防伯建宁人淹贯经史以诗名遨逰江湖甞谒四川茶马使王涯因赋白鹭云渔户家风不设罾锦鳞为饭水为羮银袍止当簑衣着自在江湖过一生涯竒其才将荐之因奕争道安期推枰曰公平章天下亦可如是反覆乎遂拂衣去】
　　严粲【孛明卿邵武人精毛诗尝自注诗名曰严氏诗辑朱熹诗传多采其说】
　　严羽【字丹邱一字仪卿邵武人有才名所着沧浪诗话议论精刻海内宗之自号沧浪逋客有沧浪集二卷行世同族严仁好古博学严叅号三休居士世称三严云】
　　丘翔【字元凤建宁人博学强记善属文以声律魁鄊荐绍兴中登第仕至梧州敎授卒着有食芹集】李杜【字元白邵武人工诗词常与刘后村唱和自号枣坡居士】
　　谢克仁【字梦得建宁人以文词诗律逰江湖淳熙改元荐于鄊其题金山诗云半夜鬼神朝水府五更鼓角动扬州大为张于湖所知有诗集行世子绎亦有诗名】
　　叶采【字仲圭邵武人初从蔡渊受易已而徃见陈淳淳以其好躐髙妙而少循序痛砭之自是屏敛锋铓骎趋着实庆歴初为秘书监甞论郡守贪刻之害理宗熹纳之】
　　龚定之【字匡国邵武人绍定初进士善属文尤善论天道一日有星犯牛女间指示子弟曰此应在闽分必有盗起庚寅五月晏头陀防邵武端平初授知黄州统制孟珙询及天文分野定之剖析甚悉荐之于朝授太常博士后为史嵩之贾似道所中主管玉虚观致仕】
　　吴季子【字节卿邵武人寳祐间登文天祥榜官国子监丞笃学工文着有大学讲义】
　　黄去疾【邵武人咸淳间宰将乐创龟山杨时精庐为作年谱聚辑简册政暇与诸生讲习其间】
　　元
　　黄镇成【字元镇邵武人素厌荣利慨然以圣贤践履之学自励延祐中试有司不合筑室城南名曰南山耕舍以荐授江西儒学提举命下而卒自号存存子学者称为存斋先生所着有尚书通考周易通义中庸章防性理发蒙秋声集】
　　黄清老【字子肃邵武人防定初浙江鄊举第一明年登李黻榜进士曺尚书元用马学士祖常请畱馆阁歴应奉翰林文字同知制诰国史院编脩转湖广儒学提举名公卿子弟皆踵门受业四方士无逺不至学者称为樵水先生着有樵水集春秋经防四书一贯等编】
　　李学逊【邵武人纲九世孙博学洽闻知天文尤粹于易为文典雅有法所着有易精解中星仪象等图】黄周【字仲文邵武人父仪以军功授建宁万户府镇抚周英颖异常善书法工墨竹于书无所不览元季擢夲邑令寻判邵武卒于家】
　　明
　　曽伯舆【建宁人善为文养志山林洪武初以明经署夲县儒学事着有鸣缶集】
　　上官祐【字用孚邵武人永乐间举人博学工诗文授新城敎谕陞弋阳令着有鹤林集】
　　周璧【字文明邵武人嗜古文词善音律治间以贡入京与李东阳友善官雷州经歴卒有燕寓集行世】余梦吕【字汝辅建宁人志曽孙工诗文正徳间以贡授麻阳令歴郑府审理归雅好吟眺着有渭濵拙稿行世】
　　丘九奎【字子聚邵武人着有弋获解六卷防溪浣花诗集二卷】
　　张能恭【字礼言邵武人崇祯庚午鄊荐第一所述有李忠定奏议选禹贡订传天地大文八十卷】
　　汀州府
　　宋
　　吴简言【字若讷长汀人有俊才端拱二年进士调绵州户曹崇宁中擢博学宏词科授著作郎】梁頠【字习之长汀人博学能文咸平中举人以陈尧咨荐歴知庐州以和戎功迁开封判擢兵部员外郎河南府少尹】
　　陈宗道【字道夫长汀人大中祥符元年进士以文章经济见知于防凖擢开封敎授卒】
　　吴庚【字西羡长汀人简言曾孙皇祐五年进士刻志问学防忘寝食效古人铸鐡镜以自励调黄州司理泉州推官终清海军佥判】
　　罗祝【字叔和长汀人元祐间行十科祝以明经中第调漳州法曹甞手释六经及注唐书尤精律数官终明州观察推官】
　　李元白【名齐以字行宁化人博览强记肆力诗歌甞集大观升平词若干首以进得初品官寻乞归】梁龟年【字永之长汀人工词赋王十朋甞寄以诗有人似贾生年更少家传孙绰赋尤工之句】汤莘叟【字起莘宁化人绍兴五年进士好吟咏有马上吟云宿雨洗山新绿嫩晓风吹杏浅红干沙头路暖日初上行客扬鞭不觉寒幽居吟云葛巾簮下无多髪茅舍门前有好山脍炙人口仕终饶州推官】元
　　雷绅【字友绶清流人至正壬午举人工词赋卓荦絶伦遨逰京国间声名大震以亷访使张祯荐歴官江西湖东道以毋艰归】
　　明
　　胡时【字子俊上杭人以明经敎授于乡善诗工楷书村居诗云豆种南山秫种田醒时独酌醉时眠溪头水涨夜来雨门外山横晓起烟村鼓数声春社日牧童一曲夕阳天东邻老叟时相问桑柘隂中话有年洪武间邑令刘亨荐授夲学司训卒于官】
　　童昱【字道彰连城人宣徳间从江右吴与弼讲明正学动以古人自期凡冠婚防祭悉遵朱熹家礼子世坚师事王守仁亦以学行显】
　　李頴【字嗣英上杭人天资隽异年十三授以老子书曰学者当师孔孟何用此为从永丰邱贤逰都谏邱宏谓頴诗文烟霞风月陶写性情皆自然流出居梅坡着有梅隠槁又辑宋元鄊先軰诗名杭州风雅集】
　　伍晏【清流人躭经史工词赋治中以举人任平度州学正着有唐文精粹中兴词选名公杂録中原一览行世】
　　頼维岳【字峦宗永定人万歴间举人由永春敎谕歴兴宁令嗜古学多著述有古今裘金涌集半豹集行世】
　　沈士鉴【长汀人少孤力学博洽羣籍崇祯己卯举于鄊有清梦斋诗集四书叅注孔门崇祀议藏于家】李于坚【字不磷清流人崇祯辛未进士起家汾州司理迁礼部郎提督浙江学政着有吴椘逰集西河集水花长句】
　　裴汝申【清流人善诗文与李本宁曹学佺相唱和崇祯末挈家入南山有薜月轩文集十卷行世】李世熊【字元仲宁化诸生性頴悟博极羣书目数行俱下凡坟典经史以及释典道书医卜星纬之学靡不淹贯着有寒支集寒支二集行世又脩宁化县志新裁独抒为通儒所称】
　　国朝
　　吴来鳯【字仪明永定人善属文顺治辛卯贡生着有天随集行世】
　　李长秀【字乔英长汀人顺治十八年嵗贡着有易经大全纂要孝经集传弟长日善古文词尤长于诗着有石村草堂诗文若干卷】
　　福宁府
　　宋
　　王鲸【字彦龙福宁人熙宁元丰间两预鄊举逰钟山读王安石碑文薄其为人苏轼守杭日开西湖鲸投以诗有时辟西湖作胜逰使君元是济川舟之句轼大称赏】
　　姚瀛【字子山福安人七嵗能诵班史十七应举居太学以文名登隆兴四年进士授敎职甞辨太元及潜虚之数着有鳯渚集】
　　张叔振【字振之弱冠举乾道进士横经授业一时衣冠多出其门累官至太府丞登对皆当代急务着有奏防诗文集】
　　陈英【字羲叟宁徳人博通经史百家之学壮逰江湖晩归桑梓执经北面皆达官显者着乐天集十卷】陈成父【字玉汝宁徳人辛弃疾持节来闽闻其才名罗致宾席着有律歴志解黙齐集若干卷】张翰【字云卿宁徳人学行醇正髙颐余复皆师事之登乾道二年进士居官莅民所至有声着观过录三十三章】
　　王宗【字景孟宁徳人学问该博尤精于易以上舍登进士第歴广东韶州敎授着有易传行世】陈应龙【字定夫宁徳人精尚书春秋又喜读孙吴书淳熙间以武举试右庠陈傅良见其文诧曰此馆阁才也寘首选授修江尉】
　　许叔度【福宁人字端大兄弟五人俱有才名甞着江东十论推原三国六朝离合之故轩王迈为之注释】
　　康执权【字伯可南渡后以乐府擅名甞待诏金马门凡朝庙乐章两宫宴集皆假其歌咏故应制之词居多官至侍郎】
　　黄馆【字经叟福宁人博通经史善属文尤工诗有金帚集】
　　陈经【字正甫福安人庆元中进士官终奉议郎沈潜道学着有书解五十卷及诗讲义存斋语录行世】林駉【字徳颂宁徳人頴悟力学九经注释黙识成诵下至山经地志稗史小说释老之书无不通晓尤习当代典故领嘉定九年鄊荐邻邑争迎为师嵗聚徒以百着有皇鉴前后集源流至论行世同邑进士黄履翁复彚别集十卷补至论所未】
　　缪烈【字允成福安人入国子上舍省试第一授福州敎授四方従逰者众迁正字着春秋讲议十卷仲山集数卷】
