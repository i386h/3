<!-- { "loadSidebar": true } -->
　　廖澄【顺昌人梁开平二年进士后仕南唐累官大理评事宋曹彬取江南师园金陵甚急校书郎林特劝之降澄曰吾久仕唐君臣之义不可废也乃预以死事遣苍头归报其家城防遂从容引决】
　　廖居素【将乐人仕南唐为御史中丞谏后主不聼朝服衣冠投井死曰不忍见国亡也】
　　卢光世【尤溪人南唐取闽防为尤溪守将时戊卒媮玩已久光世严申约束部伍肃然李仁达据闽作乱侦尤溪兵调发无备遣其将陈匡弼空壁袭之光世与战于东郊水亭众寡不敌前后援絶仰天大呼曰吾守人之土当与此邑共存亡奋臂而前手斩数贼力鬬死光世五子四子俱以血战遇害独季幼弃草泽中为邻媪收育事闻授季总管复其家】
　　宋
　　陈世卿【字光逺沙县人雍熙二年进士衡州推官调东川节度使推官李顺冦两川知州张雍分兵守御世卿当一面射中数百人时同幕皆自为计世卿正色叱之曰此皆懦儒不足仗亟白雍求援贼引去改掌书记召为秘书郎景徳初徙知建州真宗知其才授福建转运使规画南剑安仁等银塲嵗増课羡诏书嘉奨大中祥符四年出判湖北路转运使属蛮人侵县境命世卿与史方刘仁覇讨之还所侵地复置沣州武口等砦控制之召对请领剧自劾授秘书少监知广州赐金紫奏除计口买盐法九年卒年六十四赠吏部尚书】
　　张若谷【字徳繇沙县人淳化三年进士为巴州军事推官会蜀冦掠邻郡若谷摄州事率众守御贼引去调全州军事推官入见真宗识其名曰是御贼巴州者耶改大理寺丞知蒙阳县三司言广宁监嵗铸缗钱四十万宜择主监者乃命若谷嵗余赢钱三十万缗累迁右谏议大夫知并州先是麟府嵗以缯帛市蕃马前守辄罢之若谷奏复市如故而马入嵗増官至龙图阁学士知杭州嵗饥出余廪为糜粥赈救之以尚书左丞致仕子庾知临江军】
　　呉辅【南平人天圣八年进士为道州推官有传冦至者郡僚欲毁桥婴城守辅曰桥以南皆吾民也可弃乎后冦亦不至】
　　陈偁【字君举世卿子以父廕补太庙斋郎再调罗源令有惠政判蔡州力争死狱五人知惠州筑丰湖数里鱼利归民奏免课钱五十余万厯知开封府属新法行请外知泉州坐开封防失青苗钱罢州人闻之三日裒钱五十万偿改知尉州筑堤十里以防皖溪之患元丰五年再知泉州嵗旱教民用牛车汲水溉田旧法番商至必使诣东广否则没其货偁请立市舶司于泉哲宗立诏从其议以朝议大夫致仕赠特进子瑗汀州推官珏校书郎瓘见下玑知吉州】
　　林积【字公济尤溪人庆厯六年进士初为六合令罢归途遇王安石安石故知积才行欲见之积不往后以公事谒政府安石称之不置熙宁间繇知泗州召对神宗嘉其亷能厯陞太府少卿出知福州移河南转运使终以鲠直不得用子义官至吏部侍郎敷文阁待制】
　　陈筹【将乐人庆厯七年由人材擢用捕江西冦经理边务有功厯官金紫光禄大夫戸部尚书】廖正古【字明逺将乐人治平二年进士知西安县有惠政屡言青苗不便遂乞归着有归田集】周谞【尤溪人熙宁六年进士知新会县时新法行郡县风靡谞独持不可上书政府力陈其因乞归着有孟子解义学者宗之】
　　邓甯【字仲吉沙县人熙宁六年进士为威武叅军移漳州改福州有浮屠侵民田甯判归民迁提举辖江淮荆浙福建茶盐东南盐货嵗额侵隳甯条画输运嵗増数十万信州饥发粟赈济厯迁福建转运判官坐谪起知黄州寻予祠甯博学工诗文有七峰集十卷弟宻举八行子文饶广东提举知福州】
　　张哿【字安时沙县人熙宁九年进士擢监察御史朝廷作复道自太庙达南郊斋宫以宦者董役畿县骚然哿请付将作监在京百司俱台察而阁门殿中监多嬖幸独无所哿请如他司从之未逾月辄复故遂乞罢寻徙工部员外郎知兴化军召还再除信州以工部郎中知广济军卒】
　　杨时【字中立将乐人熙宁九年进士闻程颢讲孔孟絶学于河洛以师礼见于颍昌归颢目送之曰吾道南矣颢卒又师事颐一日见颐瞑坐与游酢侍立不去觉则门外雪深三尺矣归杜门不仕者十年乆之歴知浏阳余杭萧山三县以荐除荆南教授学者称为山先生是时天下多故懐安张觷馆蔡京所言时于京以宜引旧徳老成置左右京荐之防路允廸傅墨卿使髙丽髙丽王问山先生安在两人还以闻遂以秘书郎召至阙入对陈论政事十余条执政不能用继又疏论蔡京王黼童贯罪恶又乞褒复元祐名臣在党籍者辨宣仁太后诬谤乞复元祐皇后后号太学生陈东等伏阙上书乞留李纲与种师道军民集者数十万朝廷欲严禁之吴敏乞用时以靖诸生时得召对言诸生赴阙纷纷忠于朝廷非有他意但怿长成有行谊者为之长贰将自定钦宗曰此无逾卿遂以时兼国子祭酒又疏论蔡京罪请追夺王安石王爵毁配享之像疏上安石遂降从祀之列时谏官冯澥力主王氏学上疏诋时罢祭酒后除徽猷阁待制提举崇福宫陛辞犹上书乞选将练兵为战守之备髙宗即位除工部侍郎论自古圣贤之君未有不以讲学为务髙宗然之命兼侍讲连章丐外以龙图阁直学士提举杭州洞霄宫已而以本官致仕绍兴五年卒年八十三时浮湛州县四十七年晩居谏省仅十九日所论列皆切世道朱震奏时论事不媿古人三经义辩有益学者乞下本州抄録仍优防其家有防赠官赐谥文靖明成化元年诏立祠延平以罗从彦李侗配治八年追封将乐伯从祀】
　　廖正一【字明畧正古弟元丰二年进士元祐中召试馆职苏轼得其防击节叹赏居言路有直声蔡肇称其汪洋之学瑰玮之文后入元祐党籍自号竹林居士有白云集八卷】
　　陈瓘【字莹中偁之子举元丰二年甲科第三人调湖州掌书记元祐四年佥书越州时蔡卞为越守每事加礼而瓘辄自逺屡乞归章不得上檄判明州章惇为相瓘随众道谒惇闻瓘名邀与同舟问当世务瓘力辩司马光非奸邪因论熙丰元祐之事言为今之计惟当絶臣下之私情融祖宗之善意消朋党持中道庶可救言虽忤惇惇颇惊异之召为太学博士会卞与惇合正论俱绌迁秘书省校书郎绍述之説盛行瓘上奏言帝王之学与士大夫异帝反覆防问意甚感悦再入见有更变时事之意执政憾之出判沧州知卫州徽宗即位召为右正言迁左司谏瓘极论蔡卞章惇安惇邢恕之罪又疏言蔡京当绍圣之初兄弟在朝賛导章惇共作威福卞则隂为谋画惇则私防力行而京则且谋且行惇之矜伐卞之悖京实賛之七年之间挤防言官常安民孙谔董端逸陈次升邹浩等五人掩朝廷之耳目成私门之利势遂举京四事天下所讥议者为徽宗言之徽宗以瓘所论不根罢左司谏添差扬州粮料院时皇太后已归政瓘言外戚向宗良兄弟与侍从希宠之臣交通使物议籍籍谓皇太后今犹预政由是罢监扬州税料院改知无为军瓘判明州时作日録辨以辟王安石之傲妄及是以军事奉行诏勅乃知天下根本之财尽运于西边縁都司职事看详内降劄子因述録之名国用湏知明年还为著作郎迁右司员外郎兼权给事中宰相曽布屡荐瓘于徽宗遣人谕意云将大用瓘作书投布言布尊私史而厌宗庙縁边费而壊先政二者天下所共知而圣主不得闻其説蒙蔽之患莫大于此布得书大怒即録所与布书及日録辨国用湏知録以状申三省乞行窜逐信宿出知泰州崇宁中除名窜袁亷二州遇赦移郴州稍迁宣徳郎以子正彚告蔡京有动摇东宫迹杭守蔡薿执送京师先飞书告京事下开封府狱并逮瓘京使权尹李孝夀治其狱狱具正彚坐流海上瓘安置通州在通州时复取前所着日録辨推而广之名尊尧録厘为八门合论四十九篇而为之序张商英为相独取其书既上而商英罢又徙瓘台州时宰遍令所过州出甲兵逓送至台毎十日一徙且命防人石悈知州事执至庭大陈狱具将挟以死瓘大呼曰今日之事岂被制防耶悈曰朝廷命取尊尧録耳悈时已窘瓘百端而时相犹以为怯而罢之在台五年乃得自便复承事郎徽宗令再叙一官仍与差遣执政持不行卜居江州复有譛之者至不许辄出城旋令居南康才至令移楚州使不得一日安处竞卒于楚州靖康初诏赠谏议大夫予正彚官绍兴中髙宗读尊尧録而是之赐谥忠肃瓘谦和矜荘通易数着有了斋集次子正同敷文阁待制】
　　黄裳【字冕仲南平人为书生时常有魁天下志博学宏词尤邃礼经元丰五年对防第一政和间知福州累迁端明殿学士礼部侍郎晋尚书方三舎法行裳谓宜近不宜逺宜少不宜老宜富不宜贫不如遵祖宗科举之制人以为确论建炎中年八十七卒着有演仙集六十卷】
　　翁邵【字好徳初名醇顺昌人博学工文元丰八年进士调崇安尉时刘□在布衣邵待以国士迁福清县丞亷谨方正当路闻其名欲罗致之檄至公堂犹责以苛礼邵拂衣回檄者愧悔已而以疾归里县令俞伟大兴学政屈邵主师席坚不出友人杨时贻书敦譬不获已应之数州之士负箧云集官至宣教郎】
　　廖天觉【字仲先顺昌人绍圣四年进士知余姚县属行方田法天觉简其事自民便之改令古田编民负上供银布几数十万天觉为多方理偿作教民文词防恳切民从其化官余姚时杨时适在会稽每语人曰仲先真古君子张穆为部使者称其可比吉循良后以朝请大夫致仕着有鱼山集十卷】
　　曹辅【字载徳沙县人元符三年进士政和初以通仕郎中词学兼茂科歴秘书正字时徽宗数防行置行幸局民间初未知及蔡京谢表有轻车小辇七赐临幸之语自是中外始闻臣僚莫敢言辅上疏极谏帝出疏示宰臣令赴都堂审问大宰余深曰辅小官何敢论大事辅曰大臣不言故小官言之官有大小爱君一也少宰王黼阳顾左丞张邦昌右丞李邦彦曰有是哉皆应不知辅曰里巷细民且无不知相公当国何独懵然若果不知焉用彼相黼怒令吏从受辞辅操笔曰区区爱君一无所求黼奏不重责辅难释浮言遂编管郴州处郴六年恬不介意靖康初复召用前后论疏百余章皆一时要务未几免签书金人围汴都要亲王大臣出盟辅与尚书左丞冯澥使粘罕军髙宗以康王开元帅府相州金人请钦宗诏召之遣辅往迓至曹州不见而复遂从二帝留金军中张邦昌请归辅辅得与邓肃同归髙宗即位辅仍旧职未几卒赠太师福国公谥忠达着冇奏议籁鸣集子绅朝请大夫纶度支郎中以诗名】
　　曹中【字久徳辅之弟元符三年进士除江宁上元尉政和中擢词学科第一拜秘书省正字改著作郎或与期偕诣执政至半途佯称疾还请外得永州奏减盐额以上书言事忤宰相因罢靖康中闻京城失守感愤卒】
　　杨廸【字遵道时子游程颐门颐答时书曰令子廸好学质美当成逺器尤精易春秋学官至奉议大夫崇宁三年卒遗文数百篇朱熹读之叹曰是所谓发防诣极氷解的破者耶】
