<!-- { "loadSidebar": true } -->
　　林氏【连江人许聘游日临嗣子邦直初日临蚤夭聘杨氏未婚殉烈其祖乃立邦直嗣之邦直卒林年二十缟素归游请于祖舅姑为夫立后祖姑病刲股愈之歴节至五十余嵗康熙六十一年　旌表】
　　林氏【名俊音候官人王文盛妻年十六夫病有六月娠忍死视息幸生男遂守志抚育事姑尤孝姑病刲股以疗卒年六十雍正三年　旌表入节孝祠】
　　陈氏【候官诸生林其黙妻年十九寡誓死抚孤苦节三十余载雍正二年　旌表入节孝祠】陈氏【候官儒士黄承祖妻年二十三而寡矢志抚孤至四十载雍正二年　旌表入节孝祠】林氏【长乐儒士郑仕鉴妻年二十八而寡事太姑及舅姑俱得其欢心抚三孤成立孀居三十余载长念瀷长乐学生雍正二年　旌表入节孝祠】
　　林氏【名淑蓁闽县举人林嘉吉孙女年十九适儒士郑以桐甫七月而桐故林孀守迹不逾阃后翁殁姑适赢病经营家计不辞况瘁择夫侄为嗣篝灯课读迄于有成歴节三十余载雍正二年　旌表入节孝祠】
　　方氏【闽县儒士谢人骐妻年二十三而寡事翁姑尽孝抚遗孤纺绩佐读守节三十余载雍正三年　旌表入节孝祠】
　　翁氏【闽县儒士张士亨妻年二十三寡矢志抚孤歴三十余载人无间言雍正三年　旌表入节孝祠】刘氏【闽县儒士林泽妻年二十二夫亡絶粒旬余身有娠母慰劝之乃不死苦节抚孤歴三十余载雍正三年　旌表入节孝祠】
　　张氏【名淑闽县儒士姚兆亮妻年二十四夫死无子守志养姑姑殁殡殓皆独力拮据姚族单无可嗣者乃立夫女弟之子为嗣守节三十六载雍正三年　旌表入节孝祠】
　　黄氏【罗源缪士琳妻年二十于归四载夫亡孤甫三嵗氏甘贫守志仰事俯育至年七十四卒】游氏【罗源黄永显妻年二十八孀守抚二孤成立苦节自矢年五十卒】
　　黄氏【罗源郑文卿妻年二十四夫亡苦守抚遗孤育四孙成立年六十四卒】
　　伍氏【闽县太学生王履泰妻年二十五寡矢志抚子竭力为先人营葬艰辛三十余载雍正三年　旌表入节孝祠】
　　林氏【闽县诸生陈君式妻年二十八而寡事姑与庶姑无违礼抚三孤俱成立年五十五卒雍正三年旌表入节孝祠】
　　郭氏【名元谨闽县儒士官居鼎妻年二十一夫殁投缳者再吞金者三皆以救苏翁姑朂以存孤郭泣曰殉夫妇志也大人兾留一线敢不从命虽然生女而后殉恐良人久待泉下越四月举一男遂抚孤守志三十余载雍正三年旌表入节孝祠】
　　郑氏【闽县儒士陈文焕妻文焕病郑刲股愈之逾年病且剧目郑曰我死奈何郑曰君死妾敢不死文焕曰非所望也吾母蚤嵗孀居抚予以老今尔亦仅一子子弱母子之命皆系于尔尔死是死吾每子也乃承遗命抚子成立姑吴氏初因痛子得病医言人乳可治郑乃断儿乳以乳姑经年获愈氏自二十二嵗守节歴三十三载雍正三年　旌表入节孝祠】
　　石氏【名琨闽县诸生林统妻年二十六寡请于翁姑立夫侄为后纺绩为夫营窀穸守节三十余载雍正三年　旌表入节孝祠】
　　金氏【侯官儒士张登灿妻夫病刲股以疗不愈氏年二十与妾徐姿姐同心励操共养老姑以孝闻抚其孤儿庸珪成立入成均年五十一嵗雍正三年　旌表入节孝祠】
　　唐氏【侯官人黄仲燕妻年二十守节事姑抚子卒年八十雍正三年　旌表入节孝祠】
　　林氏【候官儒士李长青妻年二十一夫亡翁姑年迈遗孤甫四月家贫甚林为夫养亲鞠子备尝辛苦翁姑殁执丧尽礼孤长未娶而夭林哀哭防絶又取夫族子为嗣孀守四十余载雍正三年　旌表入节孝祠】
　　潘氏【侯官儒士廖竒生妻年二十二夫亡遗两孤长云路四嵗次承祖在腹氏事翁姑丧葬皆尽礼复抚夫之幼弟成立为婚娶孤稍长严课读云路登丙午乡榜承祖食饩邑庠守志四十三载雍正三年　旌表入节孝祠】
　　郑琼宋【福清儒士何正景妻年二十四夫卒家无余产继姑寡而病目事之谨夫有弟三人俱幼氏一男一女防防在抱日夜纺绩辛勤家计为夫弟婚娶课子奕渭有声于庠卒年五十八雍正三年　旌表入节孝祠】
　　江氏【侯官儒士谢启敏妻年二十四孀居抚三孤各能树立苦积营翁姑及夫葬事守节四十余载雍正三年　旌表入节孝祠】
　　蒋氏【闽县儒士郑瞻极妻二十而寡事姑鞠子苦节至七十余载雍正三年　旌表入节孝祠】曹氏【侯官儒士何有信妻有信病革氏割股和药不効卒氏年二十遗腹生男又殇立夫侄为嗣生孙而嗣子复夭姑媳防防相依共抚孤孙成立孀居三十余载雍正三年　旌表入节孝祠】
　　林氏【侯官人教谕林侗女监生庄应琳妻年二十三而寡姑殁执丧尽礼嵗时祭祀必诚必敬抚教二孤俱成立守志三十余载雍正三年　旌表】
　　杨氏【侯官儒士曹允升妻夫病割股不效氏年二十二时翁姑已逝承祖姑命忍死抚孤家贫祖姑殁凡附身之具皆独力经营又为先世八棺暴露丐助微资于其父始得安葬仅一子娶妇又夭妇有遗腹与妇相依共扶一线歴节三十余年雍正三年　旌表入节孝祠】
　　赵氏【闽县儒士张一鹑妻蚤寡守节终其身子天球登武科】
　　魏氏【闽县人许字儒士陈克吕夫卒女誓不嫁侍母机杼资生复为亡夫与已卜双兆窀穸既成而女亦卒】
　　胡氏【候官人许字儒士陈蔚起夫死次日缟素奔丧立夫侄为嗣辛勤教育年六十雍正三年　旌表入节孝祠】
　　陈氏【闽县儒士游元锡妻青年守志至老完贞】
　　陈氏【闽县诸生官仁妻年二十寡事舅姑抚幼子歴节五十五载】
　　何氏【闽县儒士林枚妻年二十二而寡持节三十余载】
　　牛氏【郡诸生曾其煜妻蚤寡孀帏三十余载全节靡他】
　　陈氏【闽县潘圣惠妻年二十寡男德康妇林氏年二十六亦寡姑媳相依共励清操负土卜葬三代停柩力贫抚二孙俱以节闻】
　　刘氏【闽县儒士郑彦防妻蚤寡事翁姑以孝闻抚育遗孤始终一节】
　　柯氏【总戎柯向春女归长乐儒士郑敬正二十四嵗寡事舅姑抚三子年七十二雍正三年　旌表入节孝祠】
　　谢氏【长乐儒士王思美妻年二十四而寡奉翁姑抚幼子歴节四十八年如一日雍正三年　旌表入节孝祠】
　　邓氏【名茂鸾闽县诸生陈一栋妻一栋随父之官卒遗孤兆盛甫三月讣闻欲殉者屡因姑耄不即死奉姑抚子辛勤备至歴节六十余年寿八十三卒雍正三年祀节孝祠】
　　陈氏【福清举人陈立敏女诸生林秀起妻年二十寡遗腹生男矢志抚课以承先志事舅姑尤备妇顺年六十卒雍正三年祀节孝祠】
　　陈氏【福清诸生吴山妻夫殁氏年二十八遗二孤幼纺绩抚教复营葬先世四棺及夫柩苦节至八十嵗卒雍正三年祀节孝祠】
　　王氏【名淑贤福清人诸生陈利仁妻年十九夫卒遗孤又殇氏痛不欲生念夫有生母疯疾强活奉事歴十余寒暑夫有异母幼弟五人氏抚之为次弟寿仁婚娶生男立为夫后躬自鞠养寿至八十余雍正三年祀节孝祠】
　　李氏【闽县儒士林士鳯妻夫死氏年二十截髪投棺中誓无二志舅姑殁尽出所积营葬舅姑及夫柩抚男女成立歴节四十五载雍正四年　旌表入节孝祠】
　　翁氏【闽县人诸生林宜光妻夫疾笃刲股吁天请代不效氏年二十八勉从姑命抚育三孤苦节二十一载雍正四年旌表入节孝祠】
　　陈氏【福清人化州学正陈实女儒士林廷光妻年二十一夫亡孤甫三月矢志抚育值海冦荡扰负姑奔走虽在仓卒孝敬不衰又营葬先世五柩年八十四卒雍正四年祀节孝祠】
　　吴氏【闽县儒士陈正晖妻年十九寡抚孤孤殇复为择嗣督课有成事舅姑以孝闻歴节四十六载雍正四年　旌表入节孝祠】
　　陈氏【闽县人年十九适儒士李兆魁逾年夫死家无斗储陈日夜纺绩得升米以供翁姑抚子成立守志三十三载雍正四年旌表祀节孝祠】
　　陈氏【闽县儒士王枚功妻年二十夫死絶粒投缳以救解乃勉从翁命为夫存嗣营葬翁姑及夫柩苦守三十二载雍正五年旌表入节孝祠】
　　林氏【闽县诸生李德纯妻年二十八纯病革氏刲股调药弗瘳氏欲死殉父劝止之乃矢志事舅姑曲尽孝道抚二孤长肇梅候补州牧次肇杏明经歴节二十三年人无间言雍正五年　旌表入节孝祠】
　　林氏【闽县人内阁中书林堪女适儒士刘佺璂年二十四夫卒仅一女立夫兄子为后训以义方克底成立歴节三十二载雍正五年　旌表入节孝祠】
　　蔡氏【闽县游大玑妻年二十六夫卒誓不二志歴节五十二嵗雍正五年　旌表入节孝祠】刘氏【名懋资举人刘燿藜女闽县儒士陈肇祉妻年二十六夫故仅二女氏痛欲捐躯以殉诸亲防防谆劝乃勉为未亡人姑老目瞽氏孝养备至抚二孤女长成择配训嗣子成立苦节至六十七嵗终】
　　陈氏【候官儒士严恊广妻年二十七而寡事舅姑甘防必备及殁丧葬尽礼课二孤成立歴节三十余载雍正五年　旌表入节孝祠】
　　郑氏【罗源人适诸生黄咸声举一男缵光甫三嵗夫殁氏年二十一坚志抚孤事舅姑孝谨缵光少年食饩年八十五卒】
　　黄氏【罗源胡敉妻年十九而寡抚一女相依为命归兄家励操至老弥坚】
　　游氏【罗源诸生丁庚甲妻年二十四夫殁为夫立后艰苦备尝八十八嵗而终】
　　吴葵使【福清儒士林烺未婚妻年十九闻讣归林事舅姑无倦色抚嗣男迄于成立年六十五雍正五年　旌表入节孝祠】
　　林氏【罗源丁志相妻年二十夫殁誓不再适守节终身】
　　尤氏【罗源黄亮章妻夫死孀守为夫择嗣终身无笑容年八十而终】
　　曾氏【官人侍御熙丙孙女年十五归诸生薛儦儦大中丞梦雷曾孙也结褵二载而儦夭氏恸絶欲殉嗣姑王泣谕以嗣续事重徒死无益氏念姑未婚守节辛苦数十载无人奉养乃忍痛从命姑媳相依守节终身姑卒年八十余氏七十有四终】
　　郑闺芳【闽县明经郑磊女年十九适候官儒士陈脩五嵗而脩亡誓欲殉舅姑止之于是从舅姑命抚二女日夜勤劳奉事惟谨以夫弟之子承嗣年六十六卒】
　　黄氏【罗源陈大桂妻年二十五夫殁守节以夫兄次男为嗣年八十五卒】
　　魏氏【候官人刘年光妻年二十八夫亡艰贞苦守抚二子成立至七十九嵗卒】
　　任金姐【闽县郑干生妻年二十适郑六载而干生殁生一子亦蚤夭家贫百计奉养舅姑舅姑殁丧葬尽礼立夫侄为嗣年八十四卒】
　　李氏【长乐人年十九适黄文就甫半载夫亡氏孝事耄姑抚遗腹子歴四十五载雍正六年　旌表入节孝祠】
　　游氏【罗源林瑞趾妻年二十八孀守苦节四十余年】
　　林氏【福清人适候官张升仲升仲蚤夭氏年二十八恸哭欲殉众为慰解乃矢志孀居时夫兄弟先后相继沦亡妯娌俱丧家贫林独力纺绩以养七旬老姑立夫兄齐仲之子为嗣辛勤鞠育不啻巳出姑病刲股代药竟不起氏贫寡无依遂以哀毁而卒】
　　马氏【闽县太学生蒲世麟妻年二十二夫死事姑育子苦节五十五载雍正六年　旌表入节孝祠】朱氏【闽县罗铉生妻年二十六而寡事姑抚子歴五十载雍正六年　旌表入节孝祠】
　　薛氏【福清儒士张登渭妻年二十一而寡家贫孝养耄姑姑殁丧祭尽礼寿五十八嵗雍正六年　旌表入节孝祠】
