<!-- { "loadSidebar": true } -->
　　崔越【字秋涛平度人顺治十二年以嵗贡授徳化县时征海冦征檄纷驰每诣郡计画事办费省　大兵克复泉郡巨冦归顺尝于通衢私抽货税越力捕置之法十四年复叛遂督乡兵御之以劳成疾卒于官道路闻之皆为流涕】
　　刘继祜【泾阳人顺治十二年以进士知大田县邑当初定井里萧条继祜抚以廉静讼狱不繁赋役征输井井有法奸胥莫能上下其手】
　　和盐鼎【字岩夫城固县人顺治丙戌举人康熈六年知徳化县痛革政尝与绅士防酌利病比聴断必反覆辨论务得实情不肯轻置之法擢大理寺评事去】
　　王之纪【沈阳人由笔帖式随征入闽康熈十六年委知徳化县耿逆初平泉郡新复疮痍未起之纪简静镇抚不事纷更平讼狱省兴作民甚便之擢行人司行人去之日士民攀辕泣留】
　　龙岩州
　　宋
　　傅知柔【仙游人宣和中登第调循州推官以破贼功擢知龙岩时防冦横行闻其威名卒不敢犯】吴珏【兴化人淳熈特科嘉泰中知龙岩郡僚议增诸邑转输珏力争罢之诏造战舰下县取材拒以非例病民辞不获乃足其直以市不以扰民擢判漳州未行而卒】
　　杨中立【字南强晋江人嘉泰间知龙岩县有恵政尝捐俸筑南隄民赖之】
　　林介卿【晋江人嘉泰中知龙岩县邑在万山中巨冦出没城郭未完乃修西砦募兵储谷教弓弩谨斥堠冦不敢犯又镌朱熹谕俗榜以化民旌孝节复死事后卒民哀思之】
　　元
　　黄佐才【至元间为龙岩尉适李志甫作乱陈君用袭之佐才并力助战奋不頋家妻子四十余人俱被害贼平赠龙岩尹】
　　明
　　周尚文【香山人洪武进士授龙岩丞州炉户有铁课六万余觔苦于逺运尚文申准折钞民便之】李昊【字用寛巴陵人天顺初以举人知龙岩男女有愆期者助其婚嫁逋税不能完者佐之输纳生徒贤者加优礼焉秩满部使上绩诏书旌异】
　　韦济【海阳人成化初知龙岩拓旧土城修学庙迁社稷坛立养济院修龙津虎渡二桥会汀冦发邻境皆受害岩邑独全】
　　陈栗【南昌人成化间以举人知漳平时县初立民犷悍难治栗创县治建学校编徭役五年以艰去】陈熙【慈谿人治进士知龙岩文章政事多足称述部使行县见县事皆理一宿即去擢监察御史】汤相【归善人嘉靖中由举人知龙岩均地租商税以补浮粮筑新圳以溉民田修城外堤百八十余丈以捍水患民徳之】
　　刘铸【宣城人嘉靖间为漳平令清查威恵庙租干理有条刋立恵民公田以杜侵隐之在任九载清勤如一】
　　魏文瑞【桂林人嘉靖间以举人令漳平嵗大旱给粥赈饥全活甚众时值流冦攻县力为保障后奉檄会贼首杨一苏阿普等以援兵不至遇害士民痛哭事闻赠光禄少卿立祠赐祭廕一子】
　　董良佐【玉山人嘉靖末以举人知寜洋时邑城郭宫室未备良佐与教谕利灌歴山跻岭采取木石营造学宫公署教民行乡约士民渐化陞郁林知州】
　　邓于蕃【南海人万厯初自古田调知寜洋始迁　文庙广学宫建谯楼又甃石夹渠以列防市丈田平赋流徙复业】
　　邓藩锡【金坛人崇祯甲戌进士知龙岩性侃直不畏强御时土冦张维新等刼掠乡村藩锡设法诱获置之法盗风始息】
　　国朝
　　戴真学【浙江人顺治三年随　大师入漳知漳平邑在万山中冦四起真学且抚且御冦不能犯五年贼王镐等拥众万余逼城下六月城溃时方夜半真学出巡城见势不支急奔入署手刃其妻出为贼所获剖心而死教谕刘泰阳同日溺死】
　　张竒　卢泗　顾雍【俱漳平防将顺治五年永春杨为黼率贼数万人攻城屯于后葛逼胁各寨堡助饷竒等攻其营伏兵骤发三人并遇害】
　　王有容【字自牧麻城人顺治九年授龙岩县时方军兴徴夫取饷羽书旁午有容多方为民请命乘便增城浚濠储粮置械十一年冦再至漳郡失守孤城无援有容乞师于贑与民血死守明年春冦薄岩城有容调兵据胜屡挫其锋贼解去城赖以全又修学宫广育人才寻陞去】
　　萧亮【四川人顺治十二年以博士弟子员随征入闽知寜洋时冦盗充斥邑里荒残亮威信并行抚互用复招集流亡修城郭百废俱举民立祠祀之】
　　张丰玉【字麟符莆田人康熈元年以乡荐署寜洋教谕课士悉遵六经而词气以左史为宗间以其余旁及诗赋字义人以为有苏湖之风】
　　杜云祯【字缙一永年人康熈三年以举人知龙岩案无留牍胥役不得售其奸时海澄公标兵一营就岩月给兵米九百石有竒云祯力为请命减三之一恵声啧啧人口建碑以志】
　　陈运泰【正白旗监生康熈十六年知寜洋时平海　大师辏集百费浩繁运泰请豁军需免力役民赖以苏明年山冦猖獗蜂拥攻城亲率家丁乡壮击走之】
　　王时泰【新乡人康熈甲辰进士十八年知寜洋自甲寅变后城邑邱墟时泰招徕慰谕凡有徴力陈豁免民得安辑陞中书舎人民思之】
　　左岘【字襄南鄞县人康熈庚戌进士十九年知龙岩时海氛未靖赋役浩繁羽星驰岘镇以澹定民得安堵政简讼息有古循吏风又捐俸修学宫课士先为文式文风一变寻陞威州知州】
　　江藻【字鱼依汉阳人康熈二十四年以防贡知龙岩邑承耿逆变后民苦追呼藻善抚之亦无逋赋者五年编审裒多益寡务得其宜岩俗健讼藻不置差拘设立木皂随至判决他郡啸聚者多望风投欵又捐俸新　文庙建新罗书院创云景桥士民徳之】


　　福建通志卷三十二
<史部,地理类,都会郡县之属,福建通志>
　　钦定四库全书
　　福建通志卷三十三
　　选举
　　天地生才止有此数而所生之才适足以供一代之用然则世需才乎才需世乎人重地乎地重人乎闽溪山秀丽扶舆灵淑之气唐以前未尽发泄长溪薛令之实举于神龙之世史乃谓常衮敎闽人知学泉欧阳詹始第进士何也贞元以后科名与上国齿至宋则理学政事文章风节号称极盛明以帖括取士三百年中名卿硕辅何尝不以科目显而论者谓选举不足以尽人才抑又过矣我
　　国家贤关广辟糊名易书之典仍明之旧百年之中丹山碧水野无留良重以
　　世宗宪皇帝文敎涵濡人文成化我
　　皇上崇隆儒术表正士风侧席之求征书与春秋二试并举海滨邹鲁复见于今所谓才需世而地重人
　　者岂仅以报
　　国文章为闽人士庆哉循览题名宜深踊跃志选举
　　唐科目
　　万嵗通天元年【丙申】
　　龙溪县陈珦【传见人物】
　　神龙二年【丙辰】姚仲豫榜
　　长溪县薛令之【传见人物】
　　天寳七年【戊子】
　　将乐县廖广【秘书正字累官常州刺史】
　　天寳十一年【壬辰】
　　明经林披【莆田人传见人物并汀州名宦】
　　贞元四年【戊辰】
　　明经林蕴【莆田人披子传见人物】
　　贞元六年【庚午】
　　明经林着【莆田人披子横州刺史】
　　贞元七年【辛未】尹枢榜
　　莆田县林藻【披子传见文苑】
　　贞元八年【壬申】
　　晋江县欧阳詹【传见人物】
　　龙溪县周匡业【番阳令】
　　贞元十年【甲戌】李程榜
　　闽县陈通方【传见文苑】
　　贞元十二年【丙子】
　　明经林荐【莆田人披子韶州刺史】
　　贞元十三年【丁丑】郑巨源榜
　　闽县陈诩【传见文苑】
　　贞元十五年【己夘】封孟绅榜
　　闽县邵楚苌【传见文苑】
　　贞元十七年【辛巳】
　　明经林应【莆田人披孙】
　　贞元十八年【壬午】
　　晋江县许稷【传见文苑】
　　元和五年【庚寅】李顾行榜
　　闽县陈彦博【贵溪令】
　　元和十一年【丙申】郑澥榜
　　龙溪县周匡物【匡业弟传见文苑】
　　元和十三年【戊戌】独孤璋榜
　　漳浦县潘存实【传见文苑】王彦昌【传见人物】
　　元和十四年【己亥】韦谌榜
　　候官县陈去疾【传见文苑】
　　元和十五年【庚子】
　　明经林愻【莆田人披孙】
　　长庆元年【辛丑】
　　明经林慿【莆田人荐子】
　　寳厯元年【乙巳】栁璟榜
　　闽县欧阳衮【传见文苑】
　　太和四年【庚戍】宋邧榜
　　福清县林简言【传见文苑】
　　太和九年【乙夘】郑□榜
　　闽县侯固【传见人物】
　　开成三年【戊午】裴思谦榜
　　闽县李滂【大理评事】候官县萧膺【传见文苑】长乐县林鶠【传见孝义】晋江县李稠【工部尚书】陈嘏【传见文苑】欧阳秬【詹从子传见人物】
　　会昌二年【壬戌】郑颢榜
　　闽县郑諴【传见文苑】
　　会昌三年【癸亥】卢肇榜
　　闽县林滋【金部郎中】
　　会昌四年【甲子】郑言榜
　　闽县陈纳【诩子大同军副使】
　　会昌六年【丙寅】李景让榜
　　晋江县傅荀【第二人】
　　大中元年【丁夘】卢深榜
　　候官县陈镛【传见文苑】
　　大中五年【辛未】李郜榜
　　闽县林朂【传见人物】
　　大中十年【丙子】崔铏榜
　　宁化县伍愿【改名正已传见人物】
　　大中十一年【丁丑】
　　永春县盛均【传见文苑】
　　大中十二年【戊寅】李亿榜
　　闽县侯岳【固侄】
　　咸通二年【壬午】薛迈榜
　　闽县薛承裕【国子四门博士】福清县王棨【传见文苑】
　　建安县叶京【传见文苑】
　　咸通七年【丙戍】韩衮榜
　　闽县欧阳琳【衮子再中宏词科累迁侍御史】
　　咸通九年【戊子】赵峻榜
　　闽县连总【传见文苑】
　　咸通十年【己丑】归仁绍榜
　　闽县欧阳玭【衮子书记】长乐县林慎思【传见人物】
　　建阳县余镐【传见兴化人物】
　　干符二年【乙未】郑合敬榜
　　侯官县陈谠【传见孝义】福清县郑隐
　　长溪县林嵩【传见人物】
　　干符五年【戊戌】孙渥榜
　　闽县陈蜀【有诗名】
　　明经林翺【莆田人藻子】
　　晋江县王珉【及第温州平阳令】
　　中和四年【乙巳】许祐孙榜
　　侯官县倪曙【太学博士善词赋唐末避乱入广仕刘龚为侍郎平章事】
　　文徳元年【戊申】薛贻矩榜
　　莆田县陈峤【大理司直兼殿中侍御史有文集】
　　同安县谢翛【漳州府志亦载】
　　大顺元年【庚戌】杨赞禹榜
　　闽县林衮【秘书省秘书郎】连江县张莹【传见文苑】
　　晋江县王虬
　　大顺二年【辛亥】崔昭矩榜
　　侯官县黄璞【传见文苑】
　　福清县陈鼎【校书郎】
　　景福二年【癸丑】
　　长溪县曹愚【特奏进士歙州刺史】
　　干宁元年【甲寅】苏检榜
　　莆田县徐寅【传见文苑】仙游县陈乗【秘书郎】
　　干宁二年【乙夘】赵观文榜
　　侯官县黄诜【璞子宣义郎节度巡察判官】
　　莆田县黄滔【传见人物】
　　干宁三年【丙辰】崔谔榜
　　闽县沈崧【传见文苑】福清县翁承赞【传见人物】
　　干宁四年【丁巳】杨赞图榜
　　长乐县卓云【传见文苑】
　　光化三年　裴格榜
　　福清县翁承裕【承赞弟】
　　明经林翊【莆田人翺兄校书郎】
　　天祐二年【乙丑】归系榜
