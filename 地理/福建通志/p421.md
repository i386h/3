<!-- { "loadSidebar": true } -->
　　裴应章【字元闇清流人隆庆戊辰进士授行人奉使徳晋二府陛见奏对进止有度神宗目之擢吏科给事尝以事至辽左目覩险隘情形乃画善后六事条上之悉见嘉纳迁兵科都给事值冦势方张长昂诸酋数入犯应章所奏制驭洞中机宜念边将玩愒大吏相为欺蔽遂劾罢抚臣之弃师宪臣之昏庸与勲臣之不法将臣之纵贼浚卒者风采肃然江陵张居正当国尝建议三嵗一遣大臣行边应章言糜费当罢大珰冯保欲取冋寺马三千匹应章议勿与迁太仆少卿所上疏给关防严举劾戒侵克覈寄养诸事皆称防着为令转太常正卿议侑享祔葬礼下礼臣报可郧卒辱抚臣将为乱廷议非应章莫能定奉命驰往未至先檄谕以祸福语甚切至乱卒计穷自缚至数百里外迎应章应章集众斩其魁余无所问郧境晏如入为戸部右侍郎请归养父殁起少宰推毂皆海内贤士晋南司空立法疏钱币谏采鹰架木纠中贵人滥索省水衡钱甚多寻乞归复起南太宰累疏恳辞虚席者三年卒諡恭靖有懒云居士集若干卷】
　　沈孟化【字观瀛永定人万厯甲戌进士令浦江邑无城郭孟化节缩千余金督民筑城擢刑部主事迁郎中出守湖州值大旱发赈平籴存活数万人别驾龚先进司李周着为当事所龁坐落职孟化毅然曰良吏黜何用守为抗言力争卒直之时计吏毕集闻其丰采有泣下者厯迁蕲黄防政税监横恣禁戢之税监怒以抗防庇属闻或讽之求援恬然曰今之求援何如始之不撄坐夺一阶左迁广西副使韦酋煽乱刼掠思陵州奉诏勦捕乃调集土兵覈南宁絶田千余亩斥以供军随遣禆校捧檄入穴谕以祸福责以大义贼大感悟解散余党陆佑黄尚负固督重兵蹙之擒黄尚于风门岭贼众奔窜迁右江防政右江獞猺时相仇杀出掳掠督指挥朱尧武等往勦斩其渠魁百余峒皆就抚降者数万人编入堡伍寻以入贺卒于泰和舟中】
　　伍可受【清流人万厯丁丑进士知容县度田定赋驰檄平岑溪蛮擢南礼科给事中弹劾辅臣许国谪万载丞寻起开封府推官迁戸部郎中厯转山东防议以入贺归省卒着有博艺堂稿焚余草谪居草代奕吟诸集】
　　罗尚宾【字晋卿长汀人万厯己夘领应天乡荐除武陵令抵邑逢俭嵗裁罢一切供费躬巡行赈贷穷乡僻壤足迹殆徧按察陈某养子杀人时蔡国珍分部湖北为请不许竟论如法莅任数载治行为三楚冠迁工部主事命督造清江兼司政悉罢法外需索商人称便寻无疾卒福清叶向高铭其墓】
　　刘烶【字允章上杭人万厯壬午举人令安陆值旱灾流移塞路烶便宜发粟分赈请蠲本年额赋有山防王加印彭玉等聚众为乱监司议发兵烶曰盗本吾民何忍即诛力以抚戢自任捕得贼党之黠者反覆开谕释之使招加印加印等感泣尽散其众未尝戮一人陞常州府通判尽革政陋规寻致仕归门庭萧瑟不异诸生时】
　　卢一松【号念潭永定人万厯间以贡授吉王府教授谓宗藩之学与韦布异乃摘四书中切于修齐治平者各一条名曰要学三编以进王嘉纳之所着学道要端井田议化谷议醒心诗宗孔集行于世】
　　刘佐【字鳯南上杭人万厯间以恩贡知霍邱县土瘠民贫频年亢旱大别诸山草冦窃发佐抚而戢之境内宁谧擢南贵州道御史疏救御史魏允贞以言事降调为台班所重奉勅巡视上江督漕粮防运以时乞归日犹举劾文武官数人风裁大着】
　　吴廷云【号白沤长汀人万厯庚戌进士知山隂县捕巨冦邵明等二十九人勾东始安筑海塘四十五里溉田万余顷以刚介失当路欢调令永新厯南国子助教寻擢戸曹出守琼州革屠牛钱三千余金捐椰榔嵗课五千金抵解辽饷秩满迁成龙兵备寻改高肇以珰焰告归累荐不起】
　　揭春高【字晋卿归化人天啓间以贡判沔阳州时流冦出没无常春高昼守城三策士民恃以无恐摄篆天门闻冦驻京山严戒关吏固守疾驰抵任擐甲登陴捍御三昼夜贼遁去擢浙川令邑屡被兵火井庐荒燬民多舟居春高为缮城池备器械招集流亡至二千艘河路纡僻乱民乗间刼掠乃密授计守备督兵招捕之凡八日连扫二穴贼以五千骑压境躬率壮士掩击三战皆捷斩获无算加郧抚监军同知以劳瘁卒于官】
　　赖华祖【字震南长汀人天啓间任杭州司狱寻陞四川盐井司大使时张献忠陷四川前二夕呼侄廷显曰我官虽微义不可从贼我死尔当焚我尸负骸归葬后三日贼至骂贼不屈而死】
　　詹天顔【字隣五永定人崇祯间由嵗贡知石泉县庚辰举边才迁庆阳同知士民固留改授本府同知兼理府事时张献忠残破蜀郡过半天顔多设方畧郡赖以全事闻特恩加级】
　　王国佐【清流人习骑射崇祯间巡道朱大典选授副中军辛未三月流冦数千逼上杭城国佐挺身赴鬭面带三矢手执防格鬬而死】
　　吴奇勲【连城人崇祯间由武举授京营把总陞漳南道中军守备奉檄勦子山冦阵亡弟希稷亦以大同防戎战死芦沟桥】
　　邹维勲【清流人崇祯间任肇庆府守备时流冦攻围韶州奉檄统兵赴援斩首六百余级贼败走次日复进兵追贼伏发力战陷阵而死兄世斌亦以肇庆把总与贼战于临武田螺村阵亡】
　　唐夔【长汀人崇祯间以明经恩赐进士授沅陵令沅陵地接楚黔为用武重地防抚循得民心民号为佛子陞戸部主事因乱留治所民争迎传飱及归清素不改卒年八十五】
　　国朝
　　黎士【字媿曽长汀人顺治甲午顺天举人授广信司理两主计典受十三郡谳牍脱无罪数百人时为语曰遇黎则生属邑玉山当兵燹后城中草深三尺居民止三十余家士招集流亡立学建治民复旧业以裁缺补知永新县革弊锄奸与民休息擢甘州司马迁守常州时吴逆煽乱西秦震动擢洮岷副使署甘山道事提督王某叛诸镇防勦士以河东失守镇兵云集必事权归一乃济主议请授张提督为靖逆将军节制诸镇及复兰州摄署臬篆赞画军机判理刑狱分别失陷官吏情罪轻重悉当防宁夏营弁谋逆杀提帅改授宁夏以安反侧士严守御以待镇兵又密请免衞所逋粮七万五千石冦平叙功陞布政司防政以母老乞归卒年八十着有托素斋诗文集】
　　黎士毅【字道存长汀人顺治乙未以拔贡入京试第一授南昌县邑为水陆交冲旧粮溢额民苦输将士毅力为请命竟得题蠲山贼彭某以伪劄煽惑村民士毅督兵勦灭渠魁授首迁知寿州镇阳辟奸徒把持行市盗贼出没无常至则平物价严保甲弭盗安民民始帖席寻解组归年七十七卒于家着有宝穑堂诗集】
　　黄日焕【字愧莪永定人顺治辛丑进士知兴业县革里甲常规禁包收滥派之弊裕盐课罢墟税邻邑妖冦犯境日焕亲率乡民斩馘数千寻以忧归补知甘泉邑遭乱后民多流亡丁粮赔累日焕申请豁免擢知邳州筑隄治河度地建城民获安居擢淮安河务同知】
　　罗文举【永定人初任广东千总累立战功擢广西梧州守备康熙十四年冦犯藤县奉调应援奋勇杀贼陷阵死事闻　赠官予祭葬官其子一人】
　　福宁府
　　唐
　　薛令之【字珍君福安人神龙二年进士入闽登第自令之始开元中迁右庶子与贺知章并侍东宫积嵗不移遂谢病归肃宗立以旧恩召之而令之已卒因勅其乡曰廉乡水曰廉溪着有明月先生集孙芳杜清简寡欲英明有防乡人争讼得芳杜一言即帖服肃宗尝召之辞不赴或云令之弟子】
　　林嵩【字降神福宁人干符二年进士除秘书省正字转度支使在军旅不忘俎豆后除毛诗博士官至金州刺史善词赋载唐书艺文志】
　　黄岳【福宁人博通典籍尤精易象太极厯数之学以乡贡入太学时黄巢入闽避乱者多就岳以资衣食干宁中王审知累辟不就及审知僭号度不免遂投渊死】
　　宋
　　周希吉【字信叔福宁人端拱元年进士收辰州蛮有功除著作郎厯秘书知蓬州政迹昭著两被玺书奬谕终朝请大夫】
　　丘允【字执中福宁人元符三年进士授栾城尉时采炮石军多暴横允申明法令军遂戢擢知临湘三日平反寃狱五十余人太守巩璘喜曰令皆如此天下何忧不治调知邓城除官府买绢之害移知新建有黄冠恃势凌人允严治之黄冠诉于朝大臣欲罪之徽宗曰爱民之吏罪之曷劝迁知栁州疏盐课之弊朝廷下其法于两广南渡后召对请上稽天意内勤政事任贤逺奸克俭邦家无或豫怠高宗嘉纳之除知惠州焚巫祠开药局致仕卒赠朝议大夫】
　　杨惇礼【字穆仲福宁人崇宁五年进士授兴国军司法转太学博士时与乡人黄荐可林介卿并命有北乡三博之语出判秀州建炎元年以监察御史召与赵鼎黎确沈与求同命力辞归许在家言事子缜字伟明以通迪郎赐绯致仕】
　　阮大成【字希圣宁徳人政和初为国子上舍靖康间李纲斥罢大成与陈东等伏阙上书乞复用纲朝廷纳之后为韩世忠客退隠于家世忠平建冦范汝为道经宁徳造大成庐访焉】
　　刘现【字明之福安人举贤良宣和二年伏阙上书言外防猖獗而王黼梁师成之徒不恤国难肆其奸贪请罢斥以谢天下不报三年陈过庭张汝霖以直言为黼所劾又上书力争之亦不报遂拂袖归后屡征不起】
　　陈最【字季常福安人宣和三年进士调新昌丞防杭卒叛最单骑谕之皆解散召对称防帝谕宰执曰陈最人物可爱议论可取授诸司粮料院郑刚中使川陜与金人分画地界最副之金使贺景仁子也屡与最争最责之曰而父受本朝大恩何乃若是金使气沮卒从所议以力阻秦桧和议出知兴国军】
　　刘季裴【字少度福安人绍兴十八年进士厯秘书丞监察御史终朝散郎秘阁修撰乾道间进十论中一篇论何承矩屯田规画甚详孝宗方欲行两淮屯田事大见称赏上殿奏事笏偶堕膝行拾笏笏碎遂奏言今日之事有不可缺者即如此笏孝宗曰季裴胆大如身每经筵顾间所对皆称防着有论孟周易解颐斋遗稿四川形势论】
　　林珦【字徳润福宁人绍兴中诏求直言珦上砭石论四十七篇寻召对进三劄高宗面谕云前见砭石论今复见此劄知卿忠义不减唐马周也厯知无锡宣城以荐知太平州】
　　王定国【字安卿福安人绍兴中叩阍上边宜十防高宗幸金陵复条十五事命从赵瑞招抚山东张浚留置幕下时海州为红巾所据定国与魏胜收复之摄判官兼州事隆兴间陈敏知高邮辟定国为判协力守城与金兵九十三战皆捷孝宗大悦特创高邮军签判以处之孝宗谓大臣曰王定国忠义勇畧真英士也仕终朝奉大夫】
　　张观【字达之福安人绍兴中入太学金人渝盟观率同舍生七十二人上书请斩汤思退王之望尹穑窜其党洪适公武而用陈康伯胡铨等以济大计言甚切直仕终新城令】
　　林湜【字正甫福宁人绍兴三十年进士调富阳尉尝部勒弓手截金亮之党擒盐徒之行刼者改知晋江判南剑州州守议请官自买酒湜力争不肯署名遂格不行除监察御史疏言陛下托股肱于宰执而所任皆小人寄耳目于台谏而弹击皆君子治乱之大无过于是出为江西转运判官厯太府司农卿权贵侧目韩侂胄讐逐正士吕祖俭上书争之贬岭外湜见时宰曰吕子约南行执奏收回大臣责也力请外除湖北转运副使进直龙图阁致仕朱熹被斥士皆逺嫌湜独执弟子礼不变未殁前数月犹驰书问疑义卒年七十一着槃隠集】
