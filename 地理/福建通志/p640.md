<!-- { "loadSidebar": true } -->
　　朱熹石佛岩【因依古佛居结屋寒林杪当户碧峯稠烟云自昏晓】
　　题莲花不老峯二首【羣峯相接连断处秋云起云起山更深咫尺愁千里　流云绕空山絶壁上苍翠应有采芝人相期烟雨外】
　　武夷七咏【天柱峯　屹然天一柱雄镇斡维东祗説乾坤大谁知立极功　洞天　絶壁上千寻隠约岩栖处笙鹤去不还人间自今古　画鹤谁写青田质髙超雁鹜羣长疑风月夜清唳九霄闻仰髙堂　面势来空翠哦时独好仁懐人今已矣谁遣栋梁新　趋真亭　危亭久已倾祗有頺基在】
　　【何事往来人不知容改　大小藏岩　藏室岌相望尘编何莽卤欲问伯阳翁风烟迷处所　丹灶仙人推卦节炼火守金丹一上烟霄路千年亦不还】
　　武夷精舍杂咏十二首【精舍　琴书四十年几作山中客一日芳栋成居然我泉石　仁智堂　我慙仁智心偶自爱山水苍岩无古今碧涧日千里　隠求斋　晨窓林影开夜枕山泉响隠去复何求无言道心长　止宿寮　故人肯相寻共寄一茅宇山水为留行无劳具鸡黍　石门坞朝开云气拥暮掩薜萝深自笑晨门者那知孔氏心　观善斋　负笈何方来今朝此同席日用无余】
　　【功相看俱努力　寒栖馆　竹间彼何人抱瓮靡遗力遥夜更不眠焚香坐看壁　晚对亭　倚节南山巅却立有晚对苍峭矗寒空落日明影翠　铁笛亭何人轰铁笛喷薄两岩开千古留余响犹疑笙鹤来　钓矶　削成苍石棱倒影寒潭碧永日静垂竿兹心竟谁识　茶灶　仙翁遗石灶宛在水中央欲罢方舟去茶烟袅细香　渔艇　出载长烟重归装片月轻千岩猿鹤友愁絶棹歌声】
　　百丈山六咏【石磴　层岩俯深幽微径忽中断努力一跻攀前行有竒观　石台　出谷转石棱俯身窥木末夕眺岚翠分朝跻云海濶　瀑布巅岩出飞泉百尺散风雨空质丽晴晖龙鸾共掀舞　小涧　两岩交翠隂一水自清泻俯仰契幽情神襟顿潇洒　山门　置屋两三间巧当竒絶处峡束百泉倾涧激回风度　西阁　借此芸窓眠静夜心独苦安得枕下泉去作人间雨】
　　黄干游翠微院【古寺残僧少孤村碧树围明朝山下路愁絶望烟归】
　　江公望多暇亭【作吏如兼隠为儒也解禅了然无个事安坐自调】
　　王十朋枕峯寺【门外峯如枕宜眠清净身禅僧自面壁谁是枕峯人】
　　刘説道玉女峯【嘉名由世想竒态实天造亭亭照緑漪独立为谁好】
　　黄希旦越玉台【荒台枕古邱伊昔越王游辇路今何在凄凉草树秋】
　　郭祥正苍玉洞【片片氷岩裂淙淙雪浪深举头看白鹭相伴洗尘心】
　　圆山【缥缈临诸峯幔巻浓云开秀特不可掩擎天碧崔嵬】
　　上官祐游宝林寺【野寺无人到春风扫落花重寻旧游处泉石绕烟霞】
　　元陈阳极白云庵【縁冈蹑丹岩东风拂瑶草飞鸟时往还山间白云老】
　　林泉生玉虚洞【空谷结层云寒泉落空沼中有太古灵悠然隔深窅】
　　夏秦青阳山送郡守【离筵对芳草去路绕青山日暮双旌逺邦人拭泪看】
　　明胡琼闻猿洞【西风正凄恻古洞夜猿哀道人不悲秋好懐常自开】
　　张岳灵瑞山二首【突兀石痕古苍茫字画分千秋谁辨此我辈竒闻　冉冉云穿岫迢迢谷递声平原天际尽孤防海边明】
　　方熙东岩三首【石迳苍苔古长廊白昼间昙花和雨坠独鸟向人还　竺国三千界祗园第一山宁知方外趣祗在市朝间　云影落亭外松隂入座间教童休扫去留伴一僧闲】
　　石松寺石刻【偃葢覆岩石嵗寒傲霜雪深根蟠茯苓千古饱风月】
　　吴兆豋钓龙台【秋色延髙台台荒庙亦冷两三樵牧儿投石试深井】
　　诗【六言】
　　宋陈嘉言游霍童四首【洞寻黄鹤白鹤峯过大童小童杖里泉声滴沥衣边树色空蒙藤上老猿欲坠松间野鹤相随苔藓緑埋丹灶桃花红出金垂　瀑声深涧浅涧峯势烟笼雾笼恍惚】
　　【身游海上须臾觉在山中　翠篠轻挑緑酒紫芝明对黄冠半醉风回铁笛中宵露冷瑶坛】诗【七言絶句】
　　唐宣宗真寂寺【惟爱禅林秋月空谁能归去宿龙宫夜深闻法食甘露喜在莲花世界中】刘禹锡夜宴福建卢侍郎宅因送之镇【暂驻旌旗洛水堤绮筵红烛醉兰闺美人美酒长相逐莫怕猿声建溪】
　　欧阳詹题梨岭【南北风烟即异方连峯危栈倚苍苍哀猿咽水偏髙处谁不沾衣望故乡】题延平剑津【想象精灵欲见难通津一去水漫漫空余昔日凌霜色长与澄潭生昼寒】晚泊漳州营头亭【回峯叠嶂绕庭隅散防烟霞胜画图日暮华轩巻长箔太清云上对蓬壶】
　　周匡初天城山【窓外卷侵碧落眼前敲竹响青防黄昏不欲留人住云起风生龙虎腥】元结赠灵石俱胝僧【万巻千编总不真虚将文字役精神俱胝只念三行呪自得名超一世人】
　　李商隐武夷毛竹洞【只得流霞泛一杯空中箫鼓当时回武夷洞里生毛竹老尽曽孙更不来】
　　陈陶泉州刺桐花六首【髣髴三株植世间风光满地赤城间无因秉烛看竒树长伴刘公醉玉山　海曲春深满郡霞越人多种刺桐花可怜虎竹西楼色锦帐三千阿母家　石氏金园无此艳南都旧赋乏灵材只因赤帝宫中树丹凤新衔出世来　猗猗小艳夹通衢晴日薫风笑越姝只是红芳移不得刺桐屏障满中都　不胜攀折怅年华红树南看见海涯故国春风归去尽何人堪寄一枝花　赤帝常闻海上游三千幢葢拥炎州今来树似离宫色红翠斜欹十二楼】
　　胡曽龙津【延平津路水溶溶峭壁危岑一万重昨夜七星潭底见分明神剑化为龙】方干题画建溪图【六幅轻绡画建溪刺桐花下路髙低分明记得曽行处祗欠猿声与乌啼】
　　林藻梨岭【曽向岭头题姓字不穿杨叶不言归弟兄各折一枝桂还向岭头联影飞】施肩吾澎湖屿【腥臊海边多市岛夷居处无乡里黒皮年少学采珠手把生犀照咸水】杜荀鹤送客之闽【雨匀紫竹丛丛色风弄红蕉叶叶声北畔是山南畔海祗堪图画不堪行】
　　黄滔灵峰望海亭【系马松间不忍归数巡香茗一枰棋拟登絶顶留人宿犹待沧溟月满时】
　　徐夤赠南安方处士五首【七贵五侯生肯退利尘名网死当抛黔娄寂寞严陵卧借问何人与结交　休把羸蹄蹋霜雪书成何处献君王嵩山好与浮邱约三十六峯云外乡　百万僧中不为僧比君知道仅谁能无家寄泊南安县六月门前也似氷　两当春却似秋僻居夸近野僧楼落花明月皆临水明月不流花自流　晋楚忙忙起战尘龚黄门外有髙人一畦云薤三株竹席上先生未是贫】
　　韩偓福州荔枝三首【遐方不许贡珍竒密诏唯教进荔枝汉武碧桃争比得枉令方朔号偷儿　封开玉笼鸡冠湿叶衬金盘鹤顶鲜想得佳人微启齿翠先取一双悬　巧裁霞片裹神浆崖蜜天然有异香应是仙人金掌露结成氷入蒨罗囊】
　　沙县抵龙溪县【水自潺湲日自斜书无鸡犬有鸣鸦千村万落如寒食不见人烟只见花】李德裕留题漳浦驿栖【嵩少心期杳莫攀好山聊复一开顔明朝便是南荒路更上层楼望故闗】
　　杨发和漳浦驿楼【南尽封邮见好山苍苍松桂类商顔谁怜后夜相思处白草黄茅旧汉闗】
　　翁承赞登水阁【轧轧朱轮下九霄登庸门外驻星轺他时若问今时事只看南边是旧桥】周朴薛老峰【薛老峯头三个字须知此与石齐生直教截断苍苔色浮世人侪眼始明】
　　宋程师孟滴漏新成二首【台门新漏一声闻从此朝昏百刻分倘日郡人思太守也须谈及叶防军　风雨虽昏漏不移百年应未失毫厘须知万户千门里正得人间凶吉时】闽山【永日清隂喜独来野僧题石作吟台无诗可比顔光禄每忆登临却自回】
　　熙宁中命州中多种榕树自为诗【三楼相望枕城隅临去重栽木万株试问国人来往处不知还忆使君无】
　　蔡襄登清风楼【郭外青溪溪外山溪云飞上破山顔晴明天气琉璃色何处峯头暮雨还】榴花洞【洞里花开无定期落红曽见逐泉飞仙人应向青山口管领春风不与归】
　　何岭【何岭巍峩欲接天回头人与白云连桃花不防寻常路从此依稀度九仙】
　　郑鉴香炉山【峙立交辉紫翠间疎半卷镇长闻神仙似有祈年术一缕青烟起博山】雪峯无字碑【一片如屏紫翠间风吹日灸藓花斑莫言个里无文字要在髙人着眼看】元綘流觞亭【春风流水出岩扉载酒轻舟飏防旗把得玉杯还自笑老翁真个似童儿】隐几庵【分得藩符近海滨溪山深处养天真幅巾隠几春山静直是羲皇以上人】
　　叶梦得怀隐庵【春风的的为谁来绕舍寒花亦漫栽庵内不知庵外事夜来微雨小桃开】酴醿【东风吹麝入铅华未肯随春到谢家夜半粉香和露泣定知和月怨梨花】
　　刘克庄道山亭【絶顶烟开霁色新万家台观密如鳞城中楚楚银子能读曽碑有几人】陈轩冶城【城里三山古越都楼台相望跨蓬壶有时细雨微烟罩便是天然水墨图】吕祖谦前题【路逢十客九青衿半是同袍旧弟兄最忆市桥灯火静巷南巷北读书声】方孝能三山元夕观灯三首【街头如画火山红酒面生鳞锦幛风佳客醉醒春色里新妆歌舞月明中　薄暮春衫新缕金樽前风细怯轻隂酒香隠约生红晕正与桃花共浅深灯外风摇沽酒帘月中人数买花钱少年心事如飞絮争逐遗香拾坠钿】
　　吴千真隐院【无心日日看云飞空梵犹如鸟迹遗欲问堂中常住相黄花翠竹几人知】董渊碁山【风际有云多世态海中无底是人心可堪更问棊山语一局闲争古到今】张伯昌灵鹫山【灵鹫风寒碧玉堆红尘隔断小轩开忘言更觉诸縁尽中有桃花防翠苔】陈鹄秀峰院【平田千顷緑秧稠水绕山河出涧流门掩落花春自晚画檐时听鸟声幽】白玉蟾圣水寺二首【骑鹤乗游众宝山山中石室水光寒岩前峭壁松花落午夜月明初炼丹　山僧问我家何在笑指浮云带日斜剑佩朗吟明月下落花流水是生涯】
　　仙机岩【织就霞裳御冷风玉梭随手化成龙天孙归去星河畔满洞白云机杼空】
　　升真洞【得得来寻仙子家升真洞口正蜂衙一溪春水漾寒碧流出红桃几片花】
　　武夷櫂歌十首【三十六峯真絶竒一溪九曲碧涟漪白云遮眼不知处谁道神仙在武夷幔亭峯下泛仙船洞口琼花锁翠烟一自魏王归绛阙至今哀怨岭头猿　山下于今几代孙当时箫】
　　【鼓寂无闻丹罏早又生春草玉女峯前空白云　仙舟停棹架岩头黄鹤中天几度秋满树桃花人不见一溪春水为谁流　万顷秋光漾碧空满潭秋木莹青铜金鸡呌落山头月漠漠寒烟飒飒风　问道谁知銕笛声石崖崩裂老龙惊当年人已乗云去千古荒亭秋草生　仙掌峯前仙子家客来活水煮新茶主人遥指青烟里瀑布悬崖剪雪花　寂寂秋烟锁碧湾往年此地有禅闗水神移入龙宫去一夜风雷吼万山　几防沙鸥泛碧流芦花两岸暮云愁鼔楼岩下一声笛惊落梧桐飞起秋　山市晴岚天打围一村鸡犬正斜晖稻田髙下如棊局几防鸦飞与鹭飞】
　　无名氏剑溪【水过云津势渐平双流滙作剑溪清渔舟来往无人见隔竹时闻欵乃声】陈鸡岩【岩顶风云常不散洞门日日吐烟霞济时偏解为霖雨信是神仙第一家】李堪翠屛山【翠屏山下雨霏霏云掩冈峦草树微一段丹青谁解写画家惟有米元晖】西山【西山岌岌倚层霄爽气恒多瘴气消谁道闽中无雨雪年年絶顶见璚瑶】
