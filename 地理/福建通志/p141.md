<!-- { "loadSidebar": true } -->
　　政和县【在陞朝坊旧在闗埭镇宋咸平间移建今所绍兴间知县张民彜明洪武景泰间知县顾让县丞杨启各有増建中为正堂堂左右为东西二库又左为幕防前为甬道为戒石亭为仪门为大门北为后堂为知县廨东为县丞廨西为典史廨两廊为吏六房仪门内南为土地祠仪门外东为县狱大门外为申明旌善二亭　国朝康熙十五年燬知县李国樟重建五十九年知县于学谦修葺】隂阳学　医学【俱废】布政分司【在县治西今燬】建南道公馆【在县治东后为儒学】府馆【在县治西今废】赤岩廵检司【旧在东里十五都地夀寜官政和今在西里镇前】税课局【在县治西南今燬】常平仓【在仪门外东】义仓【在城隍庙左以上二仓　国朝知县姚鸣凤重建】社仓三【一在长城一在观屯今俱废一在城隍庙国朝知县姚鸣凤重建】举子仓【今废】公馆【一在魏屯一在西津俱废】铺十有八
　　【曰县前铺西抵建安县界者曰桐岭曰倪屯曰西津北至松溪县者曰防田曰釡銎东抵夀寜县界者曰东峯曰池坑曰魏屯曰胡屯曰九篷曰黄岭曰暖溪曰新坑今添设稠岭下园镇前深渡坑四铺】
　　邵武府【在城西隅宋太平兴国四年置邵武军知军张度创建后屡燬屡建元改为府至明万歴七年知府岳钟英新之三十七年大水冲壊复重修焉中为正堂堂南为防东西两廊为吏六房前为戒石亭为仪门又前为大门上为谯楼北为穿堂为后堂知府宅在后堂北崇桢间复修谯楼及大门甬道稍易其向　国朝顺治四年重修正堂后堂及仪门康熈七年知府汪丽日修葺谯楼及正堂重建师帅保厘二坊康熙二十一年知府张一魁重建两廊六房四十四年知府魏麟徴重新正堂大门谯楼土地祠在仪门外东寅賔馆在仪门外西申明亭在谯楼外西旌善亭在谯楼外之东】
　　清军防【在知府宅东雍正八年同知王德纯重修】督粮防【在知府宅西康熙三十八年裁署废五十六年知府戴振河折造厫仓】理刑防【在知府宅东南今废】经歴司【在仪门外西】照磨所【在知府宅东南今裁】司狱司【在仪门外西】兴阜库【在后堂东】架阁库【在后堂西】
　　龙亭库　校士衙门【原系道署在府城西后改为学院衙门考校在此】察院公馆【在府治东明治间知府夏英建　国朝康熈十五年燬于防】布政分司【在府治东南延福院故址明正统间知县顔宗建其后知府史绅王钫邢祉相继増建今废】建南道公馆【在府治西北明隆庆四年知府赖嘉谟建万歴间知县宋良翰重修　国朝康熙六年裁官十年新设廵道兼摄延建邵三府事二十一年知府张一魁重新修建督学按临校士于此】武平道公馆【在府治南少东明治间知府夏英建今废】惠民局【在忠爱坊今废】常丰仓【在中镇坊其隂凿池引石枧水注之以防火患为防火池】豫备仓【在城南隅　国朝康熙十年重建旧有东仓在十二都拿口市西仓在四十六都潭山市南仓在三十二都大阜冈北仓在五十三都水北街今俱废】社仓　举子仓【宋时建今废】
　　隂阳学【在谯楼外之西】医学【在谯楼外之西】僧纲司【在惠林寺】道纪司【在贤妙观】樵川水马驿【在县东隅铁冶街明洪武初建万厯间燬于火今裁】林墩马驿【在县东六都明洪武四年建后改为公馆今废】拿口水马驿【在县东二十二都即拿口站明洪武三年建今废】总铺【在府治前之西】
　　邵武县【在府治东宋太平兴国四年创建明万歴间燬知县商周祚重建中为正堂左为架阁库右为常盈库堂西北为知县宅吏六房列两廊后为吏舍县丞宅在县堂东北主簿宅在县堂西典史宅在县丞宅南土地祠在仪门外东寅賔馆在仪门外西　国朝康熙十五年尽燬于防十七年知县崔岳宗重建正堂知县吴朝选继成之县狱在寅賔馆北申明亭在大门外东旌善亭在大门外西】水口廵检司【在县东十六都即宋元水口寨地】税课司【在县治东南今燬】公馆二【一在县东二十二都拿口市一在县南三十二都大阜冈】常平仓【康熙五十五年新设雍正二年増建】社仓　铺二十有六【东路曰铜青曰新埠曰新屯曰官墩曰拿口曰沙口曰黄溪曰王坊东北路曰王堂曰洒溪曰官源曰丁字曰梅里南路曰城南曰香林曰山口曰山心曰邢家曰河源西北路曰颁春曰药村曰漠口曰龙鬭曰破石曰大干今添设府前总铺】
　　光泽县【在杭川南旧唐财演镇地宋太平兴国四年即其地为县治明洪武元年镇抚洪忠撒而大之万厯间知县罗希尹重建中为正堂堂右为幕防为架阁库后堂北之左为思补居又北为知县宅宅北有楼曰拱北吏六房列于两廊廊后为吏舍县丞宅在县堂东主簿宅在县丞宅南典史宅在县堂东仪门外东为寅賔馆为县狱旌善亭在谯楼外东申明亭在谯楼外西　国朝康熙间知县王吉金鸣凤相继修建】
　　隂阳学【在县治西明洪武十八年改惠民局为之】医学【明正德间并二学为一】察院公署【在县治东城隍庙左即武平道地今废】布政分司【在县治西南龙兴观左今废】府馆【在县治东南即旧射圃地今废】大寺寨廵检司【在杉关】税课司【在县治东今废】际留仓【在县治东　国朝知县张彭増建】豫备仓四【东仓在县东灵济保西仓在县西长城保南仓在县南虎跳保北仓在县北崇仁保今俱废】社仓　杭川驿【在县西城门外今裁雍正五年建节孝祠】杉关驿【在县西大寺寨廵检司西今裁】铺十【曰县总铺在县前东路铺曰直阜曰通津西路铺曰石岐曰髙田曰黄溪曰长山曰官山曰止马曰杉关】建寜县【在凤山之东濉江之北原为黄连镇南唐间建县治宋咸淳六年知县程梦桂又拓而大之明洪武二年知县程思道缮理规制始备嘉靖间知县孙太学重建左为幕防右为蔵库为架阁库东西为六房堂后西为知县宅西廊后为吏舍县丞宅在堂东主簿宅在堂西典史宅在堂东仪门内为戒石亭仪门外东为土地祠寅賔馆西为县狱又前为谯楼为大门门外左为旌善亭右为申明亭　国朝顺治间知县温光涵袁植相继修建】
　　隂阳学【在县大门外】察院公署【在县治东南城隍庙左明嘉靖三十五年知县孙太学拓而大之】布政分司【在县治左今废】武平道公馆【在布政分司右今废】府馆【在武平道左今废】西安廵检司【在新城保今裁】税课司【在县治东今废】河泊所【在县治北今废】际留仓【在县西龙兴寺左】常平仓【在县治左】豫备仓【在县治北原有东仓在黄舟保西仓在富田保南仓在城保北仓在黄溪保今废】广储仓【在县署右】义仓【在里心保义民廖彦举捐地创建今圮】社仓【在各坊里乡村】铺八【曰县总铺在县治东东路铺曰分水曰源口曰袁庄南路铺曰风演曰官桥曰都境曰绥来】
　　泰寜县【在罏峯左杉溪之阳唐干符间为归化镇后陞为县明洪武三年知县陈防重修九年知县定定以宇朽基隘拓建中为正堂架阁库在堂东北县库在堂西北北为后堂为知县宅吏舍在堂西南典史宅在堂东主簿宅在堂西土地祠在仪门外东县狱在谯楼外西南申明亭在谯楼外东旌善亭在谯楼外西　国朝康熈五十六年知县范廷谔重建】
　　隂阳学【在县治西罏峯之麓】医学【在县治南今废】布政分司【在县治西南今废】武平道公馆【在县治东南今废】府馆【在县治西谯楼之右】税课司【在县治南利济桥西】际留仓【在县治南鼔楼东】豫备仓【在县仪门左原有东仓在水口保南仓在永兴上保西仓在依口保北仓在长兴保今存东南二仓西北俱废】常平仓【在县堂右】社仓【在县前右】铺十有二【曰县总铺在鼔楼外之西东路铺曰山夹曰宜坑曰朱口曰石鼻曰交溪曰龙湖曰游源西路铺曰白土曰长滩曰梅口曰挽舟南路铺曰黄溪铺已裁】
　　汀州府【在正北卧龙山麓唐大歴间刺史陈剑迁此宋代屡有増建明知府宋忠呉文度邵有道陈以徳林聫绶相继修葺中为正堂为穿堂稍偏为知府廨正堂两廊列吏六房前为戒石亭为仪门仪门外东为嘉賔馆西为土地祠为福堂监轻覊所又前为谯楼楼下为大门门外左为旌善亭为仁育坊扁曰保厘右为申明亭为义正坊扁曰师帅　国朝顺治八年谯楼暨二坊灾十二年知县涂应泰重建】清军防【在府堂左】粮捕防【在府堂右今裁改为经歴司署】理刑防【在府仪门外左今裁】经歴司【久废今移旧粮捕防】照磨所【在府仪门右今裁】司狱司【在府谯楼侧】庆丰库【在府堂左】架阁库【在府堂右】
　　龙亭库【在祝圣院】学院衙门【在北门府前街】察院公署【在府治东今为总镇府】布政分司【在察院左后为分守道公署今废】按察分司【府治南一名小教塲司久废址为营坊兵丁居住】漳南道【在府城广储门内今废】监军道【今废为城守马房】豫备仓【在府治东北】
　　隂阳学【义正坊下】医学【仁育坊下俱废】僧纲司　道纪司【俱废】总铺【在府谯楼前】
　　长汀县【在府城南唐大歴间建宋建炎间知县黄渥嘉泰间知县谢周卿明洪武间知县孙庸景泰初知县陈宗周万厯间知县唐伟修建不一中为正堂堂左右为库又左为县丞防为典史防右为主簿防后为穿堂为知县廨堂前为戒石亭东西廊为吏六房前为仪门门内左为土地祠右为监房又前为寅賔馆门外左为旌善亭为四省通衢坊右为申明亭为全汀首邑坊　国朝康熙间知县张文伟重修】
　　古城寨廵检司【在县西四十五里】税课司【在县东南今废】豫备仓四【东仓西仓俱在舘前南仓在三洲北仓附府仓】社仓　临汀驿【在县治左后裁改威逺营今为城守右营守备防】馆前驿【在县东七十里一名归仁铺】三洲驿【在县南六十里今废】铺二十有六【曰府前铺东达寜化清流界者曰百歩曰南田曰新桥曰鸳鸯曰大息曰胡坑曰归仁曰七良南达上杭界者曰画眉曰黄馆曰南段曰何田曰大潭曰三洲曰车田曰水口曰大田曰长桥曰畬心曰张屋西达江西瑞金界者曰牛岭曰白云曰青山曰观音曰隘岭其靖逺铺已裁】寜化县【在翠华山之前太溪之北后唐同光二年知县王云建宋知县赵时馆明知县张思诚梁昂张洵相继修葺中为正堂堂左右为库后为穿堂又后为知县县丞主簿典史廨堂前为戒石亭两廊为吏六房前为仪门门外左为寅賔馆为土地祠右为监房又前为谯楼为县门门外左右为旌善申明二亭为道揆法守坊　国朝康熙间知县何凤岐袁格相继修建】
