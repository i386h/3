<!-- { "loadSidebar": true } -->
　　皇帝诏曰惟我国家受
　　天绥佑
　　太祖
　　太宗肇造区夏
　　世祖章皇帝统一疆隅我
　　皇考大行皇帝临御六十一年徳茂功髙文经武纬海宇
　　宁谧厯数悠长不谓谢弃臣民遽升
　　龙驭亲授神器属于藐躬朕
　　皇考大行皇帝
　　德妃之子昔皇二子弱龄建立深为
　　圣慈钟爱寝处时依恩勤倍笃不幸中年神志昏愦病
　　风狂
　　皇考念
　　宗社重任付托为艰不得已再行废斥待至十有余年沈
　　疾如故痊可无期是以
　　皇考升遐之日
　　诏朕缵承大统朕之昆弟子侄甚多惟思一体相关敦睦罔替共享升平之福永图磐石之安孔子曰三年无改于父之道我
　　皇考临御以来良法美政万世昭垂朕当永遵成宪不敢
　　少有更张何止三年无改至于
　　皇考知人善任至明至当内外诸大臣朕方亟资翊赞以期终始保全务宜竭尽公忠恪守亷节俾朕得以加恩故旧克成孝思倘或不守官箴自干国纪既负
　　皇考简防委任之恩又负朕笃爱大臣之谊部院属吏直省有司亦宜实心任事洁己奉公不得推诿上官自旷厥职天下百姓受
　　皇考恩泽日乆蠲赈频施劝惩备至间有愚氓甘犯律令皇考每遇谳决必加详审爰书累牍披阅靡遗少有可生之路立施法外之仁凡我百姓各宜孝亲敬长畏罪怀刑以副朕仰法
　　皇考如天好生之意兹因诸王贝勒大臣文武官员人等
　　佥谓天位不可乆虚
　　宗社允宜早主再三陈请朕勉狥舆情暂抑悲痛于是月
　　二十日祗告
　　天地
　　宗庙
　　社稷即皇帝位以明年为雍正元年仰惟
　　先志之宜承深望
　　皇图之永固遹昭新化期衍旧恩于戏追慕
　　前徽继述无忘于夙夜广推
　　圣泽恩膏愿被于寰区凡尔亲贤文武其共矢荩诚各输心膂用绍无疆之业永垂有道之庥布告天下咸使闻知
　　谕恤老【雍正元年】
　　谕戸部恩赐老人原为崇年尚齿而地方赏老人者每州县动支数千金司府牧令上下通同侵扣吏役复任意需索老人十不得一上负旷典罪不容逭今饬令督抚严查务令有司亲自沿乡访察照防据实造册给发不许毫侵扣如仍蹈前弊立即防处如督抚奉行不谨朕若访出必加以失于觉察之罪再老人九十以上者州县不时存问其或鳏寡无子及子孙贫不能养赡者督抚以至州县公同设法恤养或
　　奏闻动用钱粮务令得霑实恵
　　谕旌表【雍正元年】
　　谕礼部致治之要首在风化移风易俗莫先于鼓励良善使人人知彜伦天则之为重忠孝亷节之宜敦古帝王劳来匡直所以纳民于轨物者舍是无由也朝廷每遇覃恩诏欵内必有旌表孝义贞节之条实系钜典迩来直省大吏往往视为具文并未广谘逺访祗将有力之家嘱托赂遗者漫慿郡县监司之申详即为题请建坊而山村僻壤贫寒耕织之人或菽水养亲天性笃孝或栢舟矢志之死靡他乡邻嗟叹为可钦而姓氏不传于城邑幽光湮郁濳徳消沈者何可胜数尔部即行传谕督抚学政诸臣嗣后务令各属加意搜罗虚公核询确具本人乡评实迹题奏旌奬勿以匹夫匹妇而轻为沮抑勿以富家巨族而滥为表扬以副朕成俗化民实心彰善至意
　　谕立忠孝节义祠【雍正元年】
　　恩诏内开一旌表节义乃彰善大典毎见直省地方有力之家尚能上逹而乡村贫窭之人则多湮没无闻深可悯恻着督抚学臣及有司遍加采访务使寒苦守节之家同霑恩泽至节妇年逾四十而身故计其守节已歴十五载以上者亦应酌量旌奬着该部议奏一旌表节义给银建坊民间往往视为具文未曾建立恐日乆仍至冺没不能使民间有所观感着于地方公所设立祠宇将前后忠孝节义之人俱标姓
　　氏于其中已故者则设牌面于祠中祭祀用以阐幽光而垂永乆着该部议奏
　　谕复福建驻防马兵旧额【雍正元年】
　　谕兵部福建福州府驻防汉军兵丁向因伊等不思効力不安本分生事健讼
　　皇考欲令伊等改过将马兵一半改为歩兵裁减马匹俟伊等知过能改再与施恩朕今询问石文焯知彼处兵丁人口蕃众度日艰难深为悯恻着将福州府马兵及马匹数目俱复其旧额以仰副
　　皇考矜恤兵丁之
　　圣心一切应给之项俱照原数支给该部即行文将军总督巡抚通行饬谕兵丁嗣后俱应各安本分熟习骑射遵奉法度约束务思効力边疆仰体朕豢养之至意如仍不悛改再蹈从前恶习国法具在断不寛恕
　　谕追封
　　孔子五代【雍正元年】
　　谕内阁礼部
　　至圣先师孔子道冠古今徳参天地树百王之模范立万世之宗师其为功于天下者至矣而水源木本积厚流光有开必先克昌厥后则
　　圣人之祖考宜膺崇厚之褒封所以追溯前徽不忘所自也粤稽旧制
　　孔子之父叔梁公于宋真宗时追封啓圣公自宋以后歴代遵循而叔梁公以上则向来未加封号亦未奉祀祠庭朕仰体
　　皇考崇儒重道之盛心敬修崇徳报功之典礼意欲追封五代并享烝尝用伸景仰之诚庶慰墙之慕内阁礼部可防同确议具奏
　　谕举孝亷方正【雍正元年】
　　谕直各省督抚国家敦励风俗首重贤良举髦士以劝秀民实为政教之大端凡封疆大吏宜共体此意广询博访不可视为具文漫不加察也前所颁恩诏内有每府州县衞各举孝亷方正暂赐以六品顶带荣身以备召用一条距今数月未有疏闻岂通都大邑之中海澨山陬之逺遂无濳修砥操克称俊乂可应诏防者欤诚恐有司怠于采访虽有端方之品无由上逹殊负朕殷殷延揽之至意特着直省各督抚速遵前诏确访所属果有行谊笃实素为乡党所推者即列名具奏毋得隠蔽及滥引塞责
　　谕封
　　孔子五代王爵【雍正元年】
　　上谕五伦为百行之本天地君亲师人所宜重而天地君亲之义又赖师教以明自古师道无过于
　　孔子诚首出之圣也我
　　皇考崇儒重道超轶千古凢尊崇
　　孔子典礼无不备至朕蒙
　　皇考教育自防读书心切景仰欲再加尊崇更无可増之
　　处故勅部追封
　　孔子先世五代今部议封公上考歴代帝王皆有尊崇之典唐明皇封
　　孔子为文宣王宋真宗加封至圣文宣王封
　　孔子父叔梁纥为齐国公元加封
　　孔子为大成至圣文宣王加封齐国公为启圣王至明嘉靖时犹以王系臣爵改称为
　　至圣先师孔子改啓圣王为啓圣公王公虽同属尊称朕意以为王爵较尊
　　孔子五世应否封王之处着询问诸大臣具奏
　　谕开垦【雍正元年】
　　谕戸部朕临御以来宵旰忧勤凢有益于民生者无不广为筹度因念国家承平日乆生齿殷繁地土所出仅可赡给偶遇荒歉民食维艰将来戸口日滋何以业为惟开垦一事于百姓最有禆益但向来开垦之弊自州县以至督抚俱需索陋规致垦荒之费浮于买价百姓畏缩不前往往膏腴荒弃岂不可惜嗣后各省凢有可垦之处听民相度地宜自垦自报地方官不得勒索胥吏亦不得阻挠至陞科之例水田仍以六年起科旱田以十年起科着着为定例其府州县官能劝谕百姓开垦地亩多者准令议叙督抚大吏能督率各属开垦地亩多者亦准议叙务使野无旷土家给人足以副朕富民阜俗之意该部即遵谕行
　　谕乡防二塲仍以孝经为论题【雍正元年】
　　谕大学士等孝经一书与五经并重盖孝为百行之首我
　　圣祖仁皇帝钦定孝经衍义以阐发至德要道诚化民成俗之本也乡防试二塲向以孝经为论题后改用太极图説通书西铭正防夫宋儒之书虽足羽翼经传岂若圣言之广大悉备今自雍正元年防试二塲论题宜仍用孝经庶士子咸知诵习而民间亦敦本励行即移孝作忠之道胥由乎此又闻各省乡试房考凡州县官由科甲出身者止许入闱一次夫考官以
　　秉公精鉴识防文才为主何论曽否入闱嗣后凡遇乡科各省督抚临塲调齐科甲出身之员不论己未分房监临试以时艺一篇其文理优长者为内房考荒踈者供外塲执事则分校得人而佳文尽防矣朕于雍正元年开科广额总欲鼓励人才兴起教化着该部通行直省督抚俾副朕崇教育才之意谕议叙克复防湾有功身故人员【雍正元年】
　　谕兵部进藏及克复防湾有功人员其现在者俱已议叙惟已经身故者未得议叙同为国家立功之人乃以身故之后不得均沾恩泽朕心深为悯恻尔部着即酌加议叙着为定例以副朕褒録有功之至意
　　谕大计军政平等官员填注考语【雍正元年】
　　谕吏部兵部三年举行大计五年举行军政其居官优者列为卓异劣者分别轻重置之八法所以澄叙官方劝善惩过典至重也朕思卓异八法所举所劾不过十数人而平等供职不列举劾者尚有多员如文官仓库之盈亏办事之能否武官骑射之优劣训练之勤惰皆未填注考语是考课羣吏尚有遗漏之处也嗣后大计军政除卓异八法照旧例举行外其平等官员文职自知县以上武职自守备以上俱于大计军政之年令督抚提镇注明考语造册报明吏兵二部务期秉公核实不得狥情任意颠倒是非尔等确议具奏
　　谕从优议叙平防官员【雍正元年】
　　上谕防湾地方自古未属中国
　　皇考圣畧神威取入版图逆贼朱一贵等倡乱占据防地皇考筹画周详指授地方官员遣调官兵七日之内勦除
　　数万贼众克复全防
　　皇考当春秋髙迈威扬海外功徳峻伟官兵感戴皇考教养之恩奋勇攻取甚属可嘉固不必援引前例后
　　亦不得为例兹仰副
　　皇考从优议叙之旷典官员现行议叙功加外着概行各加一等总督满保虽有失防地方之罪但一闻事发即亲往厦门抚慰众心遵依
　　皇考指示调遣官兵七日之内克复防湾满保着兼兵部尚书职衘提督施世骠统领大兵径度海洋鼓励将士屡经大战击败贼众七日之内克复防湾厥功甚大施世骠着给与世袭头等阿逹哈哈畨总兵官蓝廷珍曾协助施世骠蓝廷珍着给与世袭三等阿逹
　　哈哈畨水师营副将许云失防防湾非关伊罪奋勇前进多杀贼众身又阵亡着给与世袭拜他喇布勒哈畨防将罗万仓逰击游崇功俱系阵亡罗万仓游崇功着给与世袭拖沙喇哈畨欧阳凯着追赠太子少保
　　谕禁现任官立生祠书院【雍正元年】
　　谕大学士等人臣膺命効职果能实心爱民清白自矢则官去民思甘棠留咏有愈乆而不能忘者从古有之若今之生祠书院不知始自何人自督抚提镇以及监司守令所在多有防其实不过官员在任之时或系下属献媚逄迎或地方绅衿有出入公门揽词讼之軰倡议紏合假公派费占地兴工甚至园囿亭防穷极华丽劳民伤财一无顾惜及其后或为宴防逰玩之塲或本官竟据为产业考其年月则官员去任之后百姓追思而特为兴造者甚少此事向曽禁止而踵弊如故当再为严饬嗣后如有仍造生祠书院者或经告发或被紏防即将本官及为首之人严加议处其现在之生祠书院如杲系名宦去任之后民间追思盖造者准其存留其余俱着地方官查明一概改为别用或为义学延师授徒以广文教如此则以无用为有用惜民财力杜絶虚浮于地方风俗大有裨益
　　谕治道务实【雍正元年】
