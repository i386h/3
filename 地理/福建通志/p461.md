<!-- { "loadSidebar": true } -->
　　谢德敬【福州武生李宗妻年二十二归二年而寡奉翁姑太翁姑以孝谨称抚育二子迄于成立歴年至五十四嵗子玉堂侯官学生】
　　曹氏【侯官人明进士曹学佺孙女年二十适儒士曾景徽合之日景徽病笃氏刲股愿代竟不起恸絶投缳以救免既而夫弟大升举男溥遂以为嗣抚育教督不啻巳出时夫柩殡洪江一夕被盗去遍访无踪氏日夜哭祷不絶声未防柩忽还故处咸诧为诚孝所感年六十一卒】
　　陈庄官【闽县儒士吴浩妻浩殁氏年二十二勉从舅姑命忍死存遗腹孤抚课成立事舅姑备极敬养守节三十余载】
　　庄氏【名月杼闽县诸生庄国仪女年十八适儒士郑光寀甫一载而夫病笃氏焚香请代复刲股以进竟不起资女红以供姑择嗣男韶华以继夫后辛勤教诲歴节二十八载乡人钦之】
　　王氏【名雅宋闽县人儒士庄东守妻年二十而东守卒子宗洙幼氏抚遗孤卒底成立孀居二十八载】刘氏【侯官人儒士李时捷妻夫蚤世氏年二十二矢节四十余载卒】
　　何氏【福清儒士郑汝招妻偕男与芝妻詹氏俱以节着】
　　江氏【罗源陈子良妻年二十五夫死家贫甘心苦守躬樵采抚二孤成立】
　　游氏【罗源黄廷灿妻十九于归甫三载夫殁氏矢志孀守奉姑抚子至于成立】
　　黄氏【福州人儒士李天器妻年二十一而寡抚孤子平章成立入国学守节三十余年而殁】陈氏【罗源人诸生黄文经妻蚤丧夫矢志孀守孝养耄姑抚二子成立】
　　林氏【闽县儒士何肇城妻肇城殁氏年二十八事孀姑尽孝抚夫弟成立子民言民魁俱游庠年五十一终】
　　郑氏【闽县林常立妻夫卒家贫氏矢志抚二孤成立长枝春癸卯乡荐官中书次梦彩庠生歴节三十余年卒】
　　朱氏【罗源林舒英妻年十七夫殁抚孤子成立足不逾阃】
　　林氏【罗源黄复阳妻年十九夫殁抚遗腹孤长娶妇一周又卒氏抚孙有成夀八十七】
　　王氏【罗源诸生胡靖妻年二十六靖殁氏苦节抚三孤适耿逆索饷锢其舅拷掠之氏竭簪珥充佐得脱盗掠其家刃及姑氏以身蔽哀号得免养生送死曲尽孝道年八十三卒】
　　陈氏【名宜衍闽县太学生黄宸达妻年二十二夫故毁容茹素足迹不出户庭孀居五十四年】陈氏【名朗馨闽县人归梁道敷道敷蚤世氏年十八遗孤始晬氏投缳者屡后从翁姑抚孤之命歴节至六十八嵗姑病笃剜肉和羮愈之义方训子孙其光已酉亚魁】
　　游氏【连江诸生林大伟妻夫殁氏年二十六养舅姑抚孤子备歴艰苦守节三十二年】
　　孙氏【连江人庠生林树楫继妻年十八适林时树楫年已五十一矣病笃问氏曰我死子幼家无斗储奈何氏泣曰非不欲俱死谁抚此子以延嗣续乃纺织度生育孤文焜入成均氷操六十余年卒】
　　林氏【闽县人儒士何畹馨妻年十八夫殁夫节三十四年】
　　温氏【闽县人儒士林在岐妻夫蚤世氏年二十四念翁老家贫堂有太姑氏竭力女红供甘防抚三孤成立孀居三十余载】
　　陈氏【郡诸生林祖发妻年二十四夫病笃刲股以疗不愈卒遂投缳以救解孀居抚子三十五载氷操纯洁】
　　郑季娟【侯官人翰林编修郑任钥季女性警敏七嵗能诵孝经论语通口义善属对任钥宦京师举家患疠疟季娟方九龄痛父母逺宦遘疾一弟念盥笃疾濒危者屡乃夜号泣祷天请代弟死以延宗嗣父母与弟俱获痊娟侍汤药月余遂一疾不起士大夫闻之为作孝女传】
　　詹氏【年十六适候官儒士林元昌甫半载夫殁遗腹五月生男比长为娶妇又相继夭氏甘贫守节励志益坚年八十八卒】
　　吴氏【闽清人适永福诸生林若采采殁氏年二十四事翁姑克孝及殁丧葬尽礼抚孤成立歴节五十九载卒】
　　郑氏【侯官人大中丞郑瑄孙女太学生魏承禧妻夫病刲臂和糜不愈卒氏年二十六忍死事舅姑抚孤儿苦节五十一年孙曾绕膝终身未尝露齿】
　　林氏【侯官诸生陈梦鲤妻年十八于归二十三夫殁遗孤星甫二嵗家徒四壁力勤纺绩兼鬻簪珥以奉甘防数载舅姑相继亡氏竭力丧葬无违礼篝灯课子慈以代严子长亦知曲体母志勤俭成家氏年五十有四卒】
　　曾氏【闽县人武生谢琦妻年二十六而琦卒子钦明方五嵗饘粥无资躬操作治生产舅姑年七十余旦夕扶持甘脆无缺抚孤守节三十年闾里称其贤孝】
　　郑氏【名启闽县人福清儒士郭伯贶妻年十九适郭六年而寡子雍甫周嵗舅姑既耄郑女红以供甘防康熙癸巳　恩科雍举于乡郑年六旬余矣是嵗七月七日见小青衣持幢幡入室遂呼浴浴毕而逝】
　　黄氏【侯官人邵武教授黄鉴女适郡诸生薛铣铣卒氏年二十四即欲身殉姑以子幼劝之勉承命抚孤成立苦节三十年】
　　周氏【侯官人适李天叙天叙蚤卒氏年二十三孤苦守节夫从弟文麟任山东霑化令闻而义之遣迎于家抚其二孤女代为婚嫁氏日勤纺绩积镪以葬舅姑及夫柩守节三十余年终】
　　陈氏【闽县监生李文鹤妻文鹤蚤卒子慎修在抱氏年二十七励志抚孤迄于成立守节三十余年族戚称之】
　　倪氏【长乐拔贡生郑任铨妻铨卒氏年二十二有女弥月忍死鞠之女殇饮药投缳以救不得死乃营冢葬夫立后存祀氷操三十年嗣子念盥领雍正甲辰乡荐】
　　刘氏【名楷侯官儒士叶方蓁妻于归两载生孩甫一月夫疾笃氏年二十一刲股祷天请代竟不起即欲自尽翁姑劝止之乃抚孤严课书史纺绩以奉舅姑以孝谨称现年五十一嵗】
　　吴氏【福清人儒士王起发妻夫殁氏年二十六事舅姑笃孝抚三子成立苦节四十年】
　　郑氏【福清王廷顺妻年二十二于归三年顺卒双白在堂遗孤在抱氏仰事俯育备极荼苦三十年始终一节】
　　李显姐【年十七适儒士杨子觐夫卒氏年二十一孤儿尚典生甫四月氏矢节抚孤孝养舅姑能得欢心舅姑卒营葬尽礼孀居四十二年】
　　陈永姐【侯官人年十八适福清儒士张明异夫卒氏年二十四洁脩瀡以奉舅姑课子孝柱口授诗书娶妇魏氏生子甫三嵗孝柱又夭姑媳二人抚孙成立守节三十六年】
　　袁氏【福清儒士张明友妻明友客死山东氏年二十三事姑抚子积资运榇归里歴节四十余年】张氏【侯官儒士陈熙生妻夫殁氏年二十四忍饥刺绣昼夜不辍遂失明姑殁氏抚柩哀痛忽梦姑告之曰天怜孝节赐汝复明三日后果如故乡隣叹异年六十四卒】
　　吴氏【名德臻年十九适儒士张嶐嶐病瘵卒氏键户自经为姒林救得不死抚夫侄履谦为嗣苦节自守歴三十年卒年五十】
　　郑氏【侯官诸生吴克达妻嫁半载而寡无子昼夜阖户纺绩市甘防以奉耄姑抚嗣子成立孀守四十余年】
　　陈氏【名淑贞候官儒士潘均妻家贫蚤寡年二十九有邻妪讽氏改节唾骂之乃闭户孀守抚孤子渤长娶妇蔡氏值嵗荒谓妇曰吾茍活十七年为尔夫计耳际此凶荒吾不欲以甘防累之将归侍尔翁矣一恸而絶年四十六渤本邑庠生孙作霖康熙甲子武举第一】
　　杨氏【侯官谢重燕妻重燕殁氏抚孤基游庠而夭孙则厚复游庠又夭氏与妇黄孙妇王三孀相依力贫励操歴四十六年乡闾怜之】
　　宋氏【福清诸生林文仪继室文仪蚤卒氏年三十遗孤在襁氏食贫抚孤达食饩邑庠苦节三十五年人无间言】
　　陈氏【侯官监生许迈妻年二十一迈卒氏絶粒毁容誓死以殉姑劝之乃抚嗣子嵗贡生鼐娶媳陈氏年二十五鼐又蚤夭一门双节氷操凛然姑年五十卒媳年六十二】
　　林氏【福清人明御史林槱之孙女太学生吴绍辉妻年二十八夫卒遗孤燫甫六嵗事姑尽孝抚孤成立苦节六十一年而死】
　　王朝使【闽县儒士吴元晦妾元晦卒无子氏年十九仅一女为夫立后抚女嫁配孀守五十年始终一节】
　　马氏【侯官人太学生薛岳妻年二十夫卒遗二孤氏矢志抚育屏华茹素苦节三十余年】
　　郑氏【长乐儒士林钟英未婚妻夫殁氏絶粒欲殉闻姑年耄乃归林侍养守节四十一年闾里钦之】林氏【闽县人儒士谢克聚妻克聚蚤夭氏年二十四矢志抚孤年七十余卒】
　　俞氏【闽县人庠生陈清江妻年二十九夫卒氏典鬻服饰营葬翁姑抚育嗣孤以女红自给歴节二十一年】
　　程氏【闽县林永岙妻年二十而寡抚遗腹绅举明经皆程课督之功卒年八十四】
　　陈氏【闽县人黄宸遹妻甫三月而宸遹殁氏坚贞四十五年以节终】
　　谢氏【闽县人年二十适蔡文绩九阅月而文绩死无子氏依节母杨氏女红度日守志不移歴节三十八载】
　　谢氏【侯官林标侃继室标侃蚤卒氏年二十五艰贞守义歴二十六年抚育二孤先后游庠】方氏【闽县儒士林君政妻年二十四夫殁抚遗孤娶妇而子妇俱殀氏孤苦无依晚节弥艰闾里哀之孀居四十二载】
　　黄氏【闽县儒士王君尽妻年二十九夫殁遗孤四龄氏鞠育至长娶妇而子复殀氏同妇林相依励操共抚三孙歴节六十八嵗】
　　方氏【闽县儒士利朝和妻年二十六夫殁遗腹一孤不育家贫奉姑谨姑殁依寡姊以居歴节三十五年】李灿官【闽县儒士董景明妻年二十四夫卒忍死抚诸藐孤迄于成立夀五十有八】
　　林巧玉【侯官人年十八适郑望治甫三载夫死家贫一孤旋亡氏为夫立后敬事翁姑丧葬尽礼歴节至五十九嵗闾里称之】
　　郑氏【侯官人福州诸生陈肇采妻肇采以笃学得瘵疾卒氏年二十八以四孤幼弗克殉登楼独居篝灯课读诸子皆成立歴三十年】
　　江氏【闽县人儒士余子明妻年十六于归二十而寡事耄姑尽孝抚孤成立歴三十年以节孝终雍正九年　旌表入节孝祠】
　　陈正姐【长乐人适儒士林情年二十二寡抚一男一女男殇氏与孤女纺织度生苦节四十年】陈氏【侯官人惠州知府学麟曾孙女许字林永丛永丛死于贼氏年十七欲奔丧母不许乃断髪示志年二十五母送归林海冦至剽掠乡村氏从容曰余未婚妇待死久矣愿速加刃贼惊顾去乃携嗣子返母家就传为夫父母祖父母营葬嗣子复夭与妇陈种园为生锱铢累积赎夫故址构屋以居嗣孙至善补候官弟子员族人谋为氏请旌力却之卒年八十九】
　　李淑蕙【闽县举人李宪女许字儒士倪干未归而干卒蕙辞父母归夫家孝事舅姑为谋继嗣守节三十余年】
　　林氏【名淑蓁侯官庠生陈防妻防少孤氏奉养太翁姑以孝闻防卒氏年二十六抚遗孤有成卒年七十七】
　　林氏【闽县陈瀚侯妻年三十寡遗二孤姑老病奉侍惟谨及卒拮据襄事抚二子成立苦节三十年】林氏【侯官陈大御妻年二十八御卒自经以救免抚育藐孤艰苦备尝歴三十年】
　　薛氏【福清人闽县诸生髙登锦妻锦疾侍汤药不懈病笃刲臂肉和糜以进不救氏年二十七自经者再舅姑谕以二孤在襁乃从命终身茹素事舅姑孝抚二子有成寿至七十八殁】
　　黄良姐【闽县李钟书妻夫死氏年二十三孝事翁姑抚二孤九河九江俱底成立年八十卒】陈氏【闽县儒士郑有开妻年十九而寡子淳耀甫七月氏抚之成立奉翁姑克孝苦节三十余年】陈细官【侯官儒士黄汝琼妻年二十四夫亡事翁姑以孝闻抚孤逢澄成立及见其孙发枝登武科茂枝入成均夀至八十有二】
　　陈氏【闽县太学生黄宸谟妻年二十二夫殁抚幼孤亮畴惠畴兼营翁姑葬事人钦其节】
