<!-- { "loadSidebar": true } -->
　　李炳姐【长乐陈鲁生妻母病尝割股愈之夫蚤夭炳姐杜门孀守鬻奁具葬姑及夫与其母盖孝而兼节云】
　　林顺德【连江人知州林金女许字孙梦弼梦弼死女随父仕闻讣乃素笄缟衣苫块而坐泣告父母曰儿亟归父母为治装具附大母归至夫家先谒宗祠舅姑礼成然后拜奠故夫殡所悲恸防絶养姑以终】
　　丘氏【长乐人适陈煃夫亡守节邻家夜半失火火迩氏室返风而灭乡人竒之】
　　刘氏【闽县王复之妻复之病笃疑少妇不能为孤地刘乃咬一指殉棺中孀守六十余年】
　　陈氏【长乐人许聘卓选塲目瞽父欲夺氏改嫁氏坚持不从父逼之遂自缢救之得苏年至三十有二邑令夏允彝闻而贤之捐俸为合巹费】
　　叶氏【长乐陈四端妻于归甫月余夫病割股祷天代死夫卒自经者三家人救而防之孑处一楼邻火灾氏坚不下四旁皆焚楼独晏然】
　　陈细举【福清人许字郑从岳将嫁而从岳卒陈誓死奔丧哭奠毕独居小楼足不下梯邻屋火人促之避不听顷之风反邻俱烬陈卧楼上无恙年八十余终天启间诏旌】
　　陈氏【候官人进士张利民母素躭书史能诗年二十四夫亡氏恻怛守节课督藐孤严甚常以诗自勗且以诫子有曰不亚和熊母能为断鼻身又闻雷诗空中霹雳闻天语夫在山头知不知幼子未能古事王裒抱冢亦人儿年三十三以哀毁卒后利民自疏其事于朝得旌赠焉】
　　张氏【闽县王华石妻年二十四寡抚幼孤课孙曾俱成立苦节至九十而终】
　　郑氏【闽县参政陈全之妾生子邦涑夫卒抚孤成立涑又卒偕妇林氏孀守数十年育孙国楣孙妇林氏又寡遗孤世任一门三寡并以节着】
　　杨氏【闽县赵国泰妻年二十四孀居家贫姑刘氏失明病笃氏叩天请代刲臂杂药以进姑病愈眼复明当事奏闻每嵗赐谷千石建坊表之】
　　董氏【闽县人适福清陈万夫年二十三而寡孤始三嵗妯娌以言试之氏引刀截断两耳以示志荼苦四十余年卒】
　　潘三娘【长乐陈山妻年二十九山卒守志抚孤口授遗经后子懋观成嘉靖癸丑进士官兵科卒年六十九】
　　赵维馨【举人赵尔棨女年十八为陈迪简妻未期年迪简卒馨愿殉焉姑止之家贫馨出奁物佐甘防翁姑殁营葬三丧为嗣子娶妇卒年六十】
　　王氏【闽县陈颖封妻年二十六夫客死氏不忍火夫柩贫甚日两食无完衣常号泣以运榇为念众怜其节助葬之】
　　陈懋璧【萧元干妻蚤寡事姑抚女姑殁女殇续螟蛉以继邻妇义而乳之居一小楼屡絶粮人无知者年三十二竟以饿死】
　　陈氏【罗源陈昱女年十四以无兄弟愿终养父母遂截髪以示家人终身不嫁】
　　林淑琬【闽县陈昌大妻年二十八夫卒姑老子幼孀守五十年子懋庄乡塾迟归氏辍食哭曰尔父不能继武北山公尔复放纵恨不蚤从九原矣子跪床下夜分色解乃起】
　　林氏【名应光福清人生员陈全之妻年二十六而寡抚孤轼成进士孝事舅姑丧葬尽礼年七十卒】吴氏【候官王世恩妻进士若羲祖母二十嵗而寡矢志守节年八十八终】
　　林氏【闽县人郑铿妻铿与兄俱死母年七十余其娣遗孤于林而别嫁林年二十六痛夫死姑老而娣所遗孤与己子俱幼遂矢志不嫁躬采薪拾穗以养姑二年子又殇族党嵗输谷食之后姑死林为丧葬且代娣所遗孤婚娶云】
　　秦氏【闽县人长乐陈一文妾也生二子一文病将革呼秦于榻前而不言秦喻其意囓断一指矢志抚孤一文卒凡百艰危皆身任之孤成立娶妇庙见秦出前所囓指示孤曰吾不易有今日也满堂见者皆欷歔泣下】
　　陈益使【太仆卿陈翀之女年十九许配侍郎林如楚曾孙佐佐未娶而卒益使贞守三十年不出户庭持斋诵经寿五十而终】
　　徐氏【闽县张岱妻年十八归岱岱死截髪誓不嫁时岱父年七十双瞽岱又无子徐鬻田园置妾蒋氏以奉舅扄一室南启小牖进饮食北穿小窦出溲便具曲意事蒋三年蒋生男世崇二嵗而舅卒蒋亦不嫁与徐共抚孤以终】
　　王淑京【闽县人督学王宇之女许配大中丞薛梦雷孙髙未行而髙夭女欲奔丧其兄以未承父命不许无何父卒于南都女缟衣茹素科髪垢容坐卧小楼上九年其翁乃立长子之子为嗣备礼迎女初髙有婢如珪侍病者也感妇义亦不字三年呕血死】
　　张氏【福清人许配周今泰泰病卒氏闻讣恸絶拜辞父母素衣奔丧以节着】
　　薛秋姐【福清人许聘翁省未行而省卒女与母相依五年归夫家追服斩衰三年勤纺绩以养姑】翁基使【福清人林霄妻霄卒基使以不获视含为恨即欲自裁父母谕其为夫营葬基使断髪囓指誓不他适卒葬其夫苦守四十年终】
　　郑氏【侯官朱一麟妻归甫二载一麟卒氏兢兢孝养得姑欢心立嗣子阁年九十一而终】
　　朱妙华【朱一麟女一麟蚤卒无子母召媒为女卜壻妙华辄哭曰儿不获为男子养母顾乃以身适人使吾母无依于心奚忍母从之遂终身不嫁】
　　黄懿恭【闽县陈志选妻未婚而选卒懿恭奔陈守节三十年独居小楼饮食以小筐引绳而上毁容减饰病剧预知死时日沐浴整鬟暝坐端然而逝】
　　刘和姐【闽县人许字侯官髙世才世才卒女适髙事姑刘氏谨姑病笃割股以进病旋愈氏年二十七卒与世才合葬焉】
　　邵恬中【闽县邵景文女适候官郑淮淮殁氏年二十三茹素守志十二年卒】
　　程正卿【闽县程应龙女陈国玺未婚妻也年十四而夫殁正卿素服哀号奔丧以新妇礼谒翁姑乃泣辞曰非不欲代夫奉甘防也恐以未亡人为翁姑忧且母年老须归视寝食不敢受翁姑丝粟遂回母家勤纺绩备甘脆奉母必先奉翁姑年八十八终】
　　林淑珍【闽县郑龙唫妻夫卒于官氏矢节抚孤五十三年丧葬无憾卒】
　　陈孟姬【举人陈荐夫女郑天锡妻夫卒遗腹孤慰氏抚之成立孀居四十七年人钦其节】金贵姐【候官郑炳妻年二十四孀守孝养翁姑抚教遗嗣闾党为举其行于官】
　　赵氏【闽县张一鹑妻武举天球母也夫病刲股以进不效氏毁形三十四载以节着】
　　林茂敬【候官许世瑞妻也夫卒守志事姑一日其子道拾遗金遣还之买婢闻其为故家女还其父不责偿年九十五而终】
　　张氏【崇祯举人曾异撰母也异撰父自温陵徙居闽蚤卒异撰胎而孤家贫张氏手纺绩口授经后异撰以文章名海内为母立节孝并订已所著述名曰纺授堂集】
　　曹氏【候官曹学佺孙女夫病刲股奉夫夫卒厝洪江忽失柩所在氏晨昏哭祷有诸少年为舁其柩还时人咸异之】
　　庄氏【连江黄宾妻年二十八宾死时值倭警颠沛万状氏仰事俯畜守志不移年九十四卒】黄九姑【古田人孝亷文奎曽祖姑也父亮生子衡与姑二人衡子河甫二嵗嫂兄俱殁时姑年尚未笄念河防防无依立誓不嫁以长育之里人钦其节后以寿终】
　　王氏【闽县人潮州学王澄泉女夫李海若蚤卒生子时健又卒氏与媳张抚两世孤俱以寿终】郭庚宋【福清人许字叶益蕚未于归值海冦蹂躏翁被执益蕚及弟仓皇溺水死弟妻林氏亦未字即时奔赴殉烈女闻讣素服奔丧孝养翁姑备至以节终】
　　薛氏【广西都督张枢母二十五嵗而寡枢甫四嵗孝养舅姑抚孤成立年八十余终】
　　赵玉莲【连江人赵廷兰女事母至孝适郑鋐防姑病甚莲割两股调粥立愈家无兄弟间归侍母母有心病医者谓宜用心血乃刺心穴血和丸丸进而母病消】
　　郑氏【长乐儒士陈道原妻夫病已革始议婚期父母难之氏请行成礼后夫即死其父怜之谕曰尔虽婚犹女而未妇也不妨更适氏恸哭誓曰方受聘时已为陈氏妇何待今日况合巹共牢神人共鉴将谁欺乎卒不可夺寿至八十无疾而卒】
　　郑尾玉【福清人适同里郑道禄道禄本翁系其先世赘于郑而冒其姓归三年道禄卒尾玉年十九遗孤十阅月以必死殉家人为解乃感泣抚孤事嗣翁姑得欢心嗣翁姑殁孤旭幼丧葬尽礼内外属悉叹曰有妇而庀翁姑丧如是哉矧孀而为人后者年六十七卒得旌防焉　以上节孝】五代
　　石氏二女【长月华次雪英罗源人蚤失父母处州青巾贼作乱俱被掠长者曰吾宁死不受辱遂投于河次亦从之】
　　宋
　　王氏【名昌福清王守愚女适李提刑之子仲敏仲敏蚤卒昌年二十三哀恸防絶既殡乃屏家人自经死】
　　元
　　玛蘓库妻【玛苏库色目人歴官福建行中书省员外郎奉使广东妻留福州州悍卒为变逼胁之辄绐卒曰酒我卒大喜酒之卒醉速忽妻持斧击杀卒遂为同营卒所杀时称西河女丈夫速忽感其义终身不娶】
　　陈氏【长乐陈希亮女柯宗实妻也至正间海贼掠其乡氏念父老且病奔归欲扶以避途中为贼所执挟登舟氏骂不絶口忽跃而投于江尸逆流而上夫取殓之女弟适杜时贼至而杜外出姑曰汝年少盍逃诸氏曰夫不在从谁逃贼突至击姑仆地氏抱姑号哭贼掠之以行氏防手大骂贼断其臂而去】
　　林娥【古田儒家女也邑有建冦娥为所逼露刃临之不屈遂被害】
　　陈氏【名道回古田人蒋国秀妻也至正十三年红巾攻破县治国秀被杀太姑苏妙仁见擒道回号泣请代贼释太姑执道回道回自刎死事闻旌表】
　　林氏女【福清人年十九贫不能嫁隣有少年慕其色求之不得至正末乌尾冦掠女避地东郭外时元帅达吉拥兵镇福清军少年因军士以通达吉达吉令其伍长强女父以聘父怖欲许之女誓不从俄军士丛至女据地哭曰嫁娶有礼刼以兵有死而已达吉髙其节使微讽之可归我乎女执益坚士君子赋诗颂美之】
　　明
　　王氏【福清人邬孟妻洪武时为御史尝以诖误当伏重法王氏击登闻鼓乞入官为奴以赎夫罪诏赦之孟后竟以忤防死其友户部郎张瑶敛孟遗骸将为归葬王氏止之曰幸少留待妾遂自经永乐初诏旌其门】
　　黄氏【闽县人方鸾妻名三小年十六适鸾未四载鸾卒黄遂自杀时洪武九年】
　　卢佳娘【福清人李广妻广暴卒卢恸絶复苏广口鼻出血啜食之既殓逾五六日入寝室自经死】陈氏【福清魏佑保妻佑保病卒翌日自经死】
　　倪氏【福清人名文适游政政死遂自尽】
　　林氏【名源德福清人归韩一敬为继室逾年夫死抚前子成立遂减食待毙与娣姒诀夜分抱镜潜出投于龙江尸获顔色如生】
　　廉氏【福清人适林以惠未二载以惠止宿廉家疾作暴卒讣至氏即奔于父母家经死】
　　王琼妹【福清王汝寀女莆田陈商聘之未娶而商卒女告其母奔陈为持丧居数嵗防嘉靖间倭冦其乡琼妹被执不辱拾刀自杀贼义而敛之并释诸同虏者】
　　林氏二女【长金小次玉小闽邑壶江村林禧女也金小年二十嫁连江郑辉有一子矣玉小笄未字也嘉靖间倭冦其乡金小适归宁与妹扶母乗舟避之贼突登舟金小即置其子谓母抱还郑与玉小皆投于江数日二尸逆流而上其父收葬之】
　　方氏【闽县赵天麟妻嘉靖中倭入长湾天麟出御举家浮江贼突至舟驱天麟父母入水方与天麟妹坤淑同时投水死】
