<!-- { "loadSidebar": true } -->
　　林氏【名贞一莆田人年十三父母许嫁方氏子未婚而方逺戍寻卒贞一为服丧三年茹素终身竟不再适】
　　方氏【名宜顺莆田人封户部主事方休徴女程丽甫妻丽甫蚤卒方守志事舅姑抚二子以贞节闻】吴氏【名淑清莆田诸生陈瑛妻年二十八夫亡仅一子五嵗矢志终其身】
　　梁氏【莆田方懐溪妻年二十五而寡苦节抚孤至受室后未几亦殁与妇共抚孙阳以底成立】林氏【莆田人教授林瑄女黄与瑞妻年二十二夫卒子相甫二嵗守志抚之后成进士以相贵封太安人诏旌其门】
　　方氏【名肃英莆田人行人方澥女陈公裕妻年二十而寡誓不易志择伯氏子为嗣年六十三终】宋氏【莆田人给事中宋雍妹周孟声妻年二十六寡立从子为嗣守节五十年】
　　陈氏【名玉洁莆田人林仲熹妻年二十五夫卒子世楠尚幼父母欲夺其志陈以死自誓守节三十余年终】
　　薛氏【仙游黄永龄妻年少而寡抚其遗孤及婚亦夭幼孙失明搏颡吁天得完一目年七十卒】郑氏【名玉姬仙游人尚书郑纪女适莆田周礼年二十六夫死一子复殇郑守节以孝奉舅姑焉】李氏【名纯徳莆田黄仪韶妻年二十二寡仅一子文鸑李哀毁几不欲生或劝之曰夫既亡子又幼何过恸乃尔李曰夫亡而背之不义子幼而弃之不仁遂葬夫教子兼抚夫弟之子文鷟如己子守节三十余年文鸑领乡荐】
　　林氏【名淑徳莆田赵朝妻夫亡家贫子幼父母及姑欲嫁之引刀截断一指卒全其节】
　　陈氏【莆田黄乐善妻年二十四而寡守志抚孤始终一节】
　　方氏【名伯善莆田李廷举妻夫殁二女一男俱幼鞠育以底于成事舅姑承顺惟谨年七十九卒】王氏【名永顺福清人适莆田李朝禹蚤寡子防舅没未葬姑老且病氏朝夕女红为养生送死之具乡人重之】
　　郭氏【名端莆田叶继甫妻年二十五寡力贫守节抚遗腹子养姑得其欢心夀五十余卒】
　　周氏【名淑志莆田陈永年妻年二十二夫殁无子亦无亲族可立嗣者或劝再醮辄恸哭曰陈氏无可依不有吾父母在乎归尽鬻其奁具以置田宅伏腊供陈氏祀无废夀八十四终】
　　洪氏【名兰莆田人林廷质妻年二十而寡一子方在襁力贫鞠育训以义方夀七十有四】
　　郑氏【莆田宋思益妻年二十四夫卒无子姑陈氏老病朝夕侍养不少懈孀居三十六年终】林氏【莆田洪宗文妻夫卒哀恸几絶其母劝之曰汝幸有娠若生男则洪氏之祀不絶后果生男堉力贫抚教志操弥坚】
　　陈氏【莆田人户部主事周辙妻年二十八夫卒于官邸陈事舅姑尽孝立夫侄大寳为后抚如已子孀守三十余年终】
　　李氏【莆田吴崇着妻年二十六而寡李懐娠才两月恸哭自誓曰天若祚吾家当生男子否则吾待死而已及期生子黙抚孤营葬艰苦备尝守节至九十卒】
　　陈氏【莆田人知府陈叙女适郑光表逾年夫殁守志事姑立夫侄云卿为嗣又夭与妇沈氏抚孤相依诏奬之】
　　曾氏【仙游陈念一妻年二十八夫与男相继殁抚孤孙以坚苦终】
　　胡氏【莆田欧茂仁妻年二十二夫亡仅一子寡守苦严内外所重郡有狱久不断人白府君可问胡寡妇守陈表过妇问之一言而决】
　　陈氏【莆田王明徳妻年十八而寡遗腹生子仕辂矢志三十载】
　　吴氏【莆田陈宏和妻年二十九寡一子复殇乃以侄孙为嗣洊遭闵凶守志不渝】
　　宋氏【莆田林逊学妻年二十六而寡家贫子邦辉幼日夜纺绩佐读邦辉后领乡荐知清逺县】郭氏【莆田吴徽珍妻夫卒无子三年丧毕贫不自存依母以居吴郭相去里许伏腊忌辰必躬奠酹恸哭而归】
　　吴氏【莆田陈诚卿妻夫卒仅一子父母悯其少寡欲嫁之不从逼之绐父入室治行遂引刀落髪出问曰不知今尚可嫁否□居十有五年卒】
　　黄氏【莆田人周元惠妻年二十八寡无子黄哀毁骨立脱簪珥葬夫井买田数亩以奉夫祀守志不移】康氏【名睿莆田周伯服妻年二十五寡子幼家贫母欲夺之康泣曰周门衰替惟有一息何忍弃之遂誓死不二】
　　郑氏【莆田吴士诚妻蚤寡有色其姊夫唐姓者坚求之不许适太监徴珠民间唐诬以多珠官索之急郑曰奴害我擕儿诣监言状太监义而归之后其儿名希圣者为郡诸生蚤死妻陈氏亦守志不嫁年至六十希圣子曰则文娶于李生子二嵗而则文夭其后子得癎疾不省人事李语姑曰吾家三世守寡所恃者子今己矣姑寝自投井中】
　　郭氏【莆田陈景正妻从父荣为贑州小官景正就婚焉阅两月先归卒闻讣哀恸即欲奔丧父母不许闽有为贑学官者其子丧耦来求婚父母许之郭泣誓不从一夕自经众觉救免因寝疾呕血自是力求归陈陈亦遣人来迓父母迟之三年丧毕父解官归居五日不辞而返于陈氏】
　　林氏【名淑书莆田人御史林诚女适髙瑶瑶卒子复殇日夜蓬垢守志养姑以孝节闻】
　　吴氏【莆田黄从周妻年十八寡母兄谋更嫁之守志不屈家贫孝养舅姑】
　　陈门姑妇【仙游陈景星妻王氏归景星时祖居燬兵产业先贷于人王斥奁资勤纺绩相夫复业年二十七景星卒二子坦城俱幼家又落誓死甘贫抚以成立而城复早卒妇郑氏年二十一子在襁王微讽之郑指孤泣曰岂姑能之妇不能耶遂俱以节终】
　　陈氏【仙游张濚妻年二十三濚卒抚遗腹子常及常卒又抚一孙始终一节】
　　林氏【莆田郑璟妻璟父杰官青阳教谕璟省觐卒于途林年二十六矢志守节青阳致政还瀡之养必防殁则脱簪珥助丧葬抚二孤朝阳曦有成卒年八十四】
　　吴氏【莆田郑汝洁妻年二十六夫亡无子哀痛摧毁屏絶华饰既而家门多故先业荡尽夫弟二人流落艰窭吴奉姑独勤姑卒旦暮恸哭哀动里闾有司各加礼防嘉靖中旌门】
　　黄氏【仙游林孔育妻年二十四夫卒无子守节终身】
　　林氏【仙游郑善儒妻夫死遗孤未周苦志鞠育及长为倭冦所执林日夜号哭一夕其子梦有人指之逃曰我若父也如其言得脱】
　　郑氏【莆田举人陈璲妻璲任国子监丞卒郑年二十四遗腹生子徳昌妾康氏临清人年二十生一女与郑相依弟琅迎兄榇至铅山卒妻黄氏年二十三抚幼男矢志不嫁诏立三节坊】
　　郑氏【仙游叶麒妻年二十四夫卒郑事舅姑抚二孤艰苦备尝姑病刲股疗之及倭乱郑抱孤自莆徙仙游今叶氏之传自郑始年八十有六】
　　陈氏【仙游李应辰妻年二十三而寡抚育遗孤姑病刲股者再】
　　王氏【莆田林妻年二十二寡无子以夫兄子渠为嗣抚如已出后渠领乡荐】
　　吴氏【莆田人知县林议妻议以进士知贑榆县卒吴年二十四无子矢志孀居遭兵燹贫甚弃田营葬以女红所积佐之足不逾阈衣布食淡而奉祀无缺以夀终】
　　林氏【莆田方攸宜妻嫁甫阅月而攸宜卒誓不再醮立侄为嗣抚若已出年六十余终】
　　陈氏【莆田徐从敬妻从敬弱冠从祖父朝仪官彭泽学谕宸濠难作朝仪投印归从敬道亡不知所之陈矢节自靖后子纯官广徳知州】
　　吴氏【莆田人提学吴智女年二十六夫卒无子家又多故拮据奉姑姑卒哀动闾里诏旌其门】林氏【莆田诸生曾睿卿妻年二十一而寡力贫养姑抚子姑陈病笃刲股和粥以进姑病遂苏】陈氏【莆田余时和妻早寡无子茹苦食荼孀节凛然】
　　江氏【莆田林世诚妻年二十四夫殁生子菁莪甫及晬誓死鞠育菁莪补府庠生】
　　王氏【仙游官起凤妻年二十四寡奉舅姑抚孤子年九十余】
　　许氏【莆田林在勉妻年二十五丧夫遗孤才七月家众谋夺其志许誓死不贰歴三十余年卒】方氏【莆田诸生林实夫妻年二十而寡遗腹生子辙守志抚教年八十五辙为阳春训导乃卒】林氏【莆田黄师器妻年二十一夫死无子守节五十余年诏旌其门】
　　张氏【莆田人御史张曰韬妹举人黄肯堂妻年二十六守节子洪昆洪毘俱幼抚教成立洪毘成进士官至副使诏旌其门】
　　刘氏【莆田诸生林守元妻年二十一而寡无子食贫守志勤纺绩以代夫弟婚娶夫弟事之如母当事月给米以恤之年六十五卒】
　　蔡氏【莆田陈以信妻以信疯瘫瘤疰气不可近蔡扶持勤慎家窭甚无子舅姑怜而欲嫁之蔡曰命也背之不祥以信卒蔡为立嗣事舅姑益专谨】
　　郑氏【莆田林仲华妻年二十二孀居抚遗腹子成立御史聂豹月给米优防年八十三终】
　　林氏【莆田李汝谨妻年二十四寡遗腹生子敦化抚之成立娶妇程氏敦化又夭程年二十六复遗腹生子天锡姑妇相依天锡娶陈氏年十九又寡遗腹生子于蕃亦不再适三世守节俱以夀终】
　　郑氏【莆田诸生朱道本妻年二十四寡誓死守节当事月给廪米年八十三终】
　　吴氏【莆田张子文妻年二十七而寡立夫侄大观为嗣娶江氏亦年二十七寡姑妇防防俱以节终】陈氏三节【莆田陈尚乐妻俞氏早寡守志后其孙泉娶于方亦早卒方抚二子甘雨甘露甘露娶于郑又夭郑守节如姑甘雨后贵封方为孺人】
　　林氏【莆田黄大雅妻夫殁时年二十二仅生一女武弁有欲请婚者断髪自誓孀居六十余年】吴氏【莆田诸生姚文熛妻年二十而寡断髪誓志终身未尝见齿当事优给月米夀八十有七】陈氏【莆田廖大训妻年二十二而寡遗腹生子庆食贫抚教后庆登进士官主事封太安人】吴氏【莆田康正福妻嫁四阅月夫亡遗腹生子父母劝改适不从辛勤纺绩以育其子年七十卒】吴氏【莆田举人宋宣妻宣计偕卒于旅邸吴孝事翁姑以侄万叶为嗣夀八十一以万叶贵赠恭人】张氏【莆田郑子防妻年二十三子防病不能语书节孝勤俭四字并木尺一条付之张抱二子与诀断一指为信髹縢藏字与尺时出示孤日仅二飱守节终身】
　　李氏【莆田余国盛妻年二十二而国盛客死无子李即自经姑救解竟以成疾守志三十余年卒】林氏二女【莆田诸生柯木妻年二十八而寡子晔幼舅姑老氏尽孝养抚晔成立娶妇林氏年二十二亦寡誓志抚孤与姑同节当事优给月米一石】
　　郑氏【名采蘩浙江西安县人莆田方召南继室也谙文史年十六归召南召南登进士卒于京郑在西安闻讣扶榇还莆年二十一守志事姑阅诸书见小学中载汉陈孝妇事手抄百余纸以自况姑病刲股以进抚庶子如已出知府周大礼扁其堂廪膳之】
　　林氏【莆田陈善保妻年二十四而寡事老姑抚幼子始终一节以子文静贵封太孺人】
　　戴氏【莆田吴良质妻年二十二无子而寡孝养老姑病笃刲股疗之随愈数年姑殁卖屋为之营葬】林氏【莆田举人方继曽妻夫殁贫且无子忍死养舅壬戍城防亟扶舅缒城舅老悸不能下乃垢面男髻扶舅归伏其夫棺侧贼获之笞舅请以身代贼两释之戒诸党勿其居】
　　陈氏【莆田孝子宣鸣虞妻鸣虞从御史陈杰讲学事父母孝蚤卒甘贫抚遗孤以夀终】
　　林四娘【莆田举人蒋龙妻龙计偕卒旅邸林年二十二无子姑老借女红以养倭贼乱扶姑匿山谷间忽遇贼自赴于水既沉复浮贼钩置堘上气絶得复生数载姑殁捐衣被为殓单衣度寒三飱不给】
　　郑氏【莆田诸生陈洪宗妻早寡刻志守节姑病刲股以进姑果瘳】
