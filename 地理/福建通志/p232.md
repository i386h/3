<!-- { "loadSidebar": true } -->
　　傅康【字仲良晋江人嘉定初知古田先是邑猾胥匿簿书盗赋入使不可考康籍其家尽得所匿宿弊顿清吏民畏服】
　　蔡幼学【字行之瑞安人年十八试礼部第一光宗时极论朝政为韩胄所黜除提举福建常平时朱熹居建阳幼学毎事咨访嘉定间知福州进本路安抚使政尚寛大州例抑民买盐有产盐浮盐名色皆出常赋之外幼学力请蠲不报提举司令民以田髙下藏新防子不如令者籍其赀幼学曰罔民而可吾忍之乎力求罢去】
　　杨长孺【吉水人嘉定间知福州兼安抚使理宗尝问亷吏真徳秀对曰若杨长孺守闽今防吏也】徐鹿卿【字徳夫丰城人嘉定间干办福建安抚司公事居官亷约不私一钱防汀邵防作鹿卿赞画备御凡避冦入城者多方赈济全活甚众】
　　谢公旦【字清父一字景周崇仁人嘉定进士官福建运判覈盐课民便之寻加直天章阁有故人献烛百炬烛心隠隠皆黄金亟封还之卒于官】
　　倪思【字正甫归安人以论事忤史弥逺出知福州弥逺拜右丞相陈晦草制用昆命元语思叹曰此舜禹揖逊也乃上省牍请改制弥逺遂除晦殿中侍御史劾思藩臣僭论削职而罢史称其屡触权臣三黜不变】
　　黄度【字文叔新昌人嘉定二年知福州始至讼牒丛集随事裁决史称其守正不阿粹然君子】罗必元【字亨父进贤人嘉定间为福州观察推官有势家李遇夺民荔枝园必元直之后为遇所中罢去必元学有渊源风节甚髙人尊慕焉】
　　朱定【缙云人嘉定间知连江疏水利决淹狱正役版威惠并行吏民乐之】
　　薛舜庸【字恵父同安人以朝奉郎知古田有惠政故事民间牛死者输钱于官舜庸叹曰民不幸失牛柰何重困之立除其法见泉州人物】
　　苏文本【以通直郎知古田外乐易而中有守请托不行年逾六十犹勤于政事】
　　章伯奋【温州人知福清尝建义阡以葬遗骸捐家赀以贷国课】
　　刘爚【建阳人由连城令改知闽县治以清简庭无滞讼兴利除害知无不为详建宁人物】
　　方大琮【莆田人理宗时知永福值军旅饥馑大琮守隘险发仓廪庶务鞅掌而延士讲论不辍详兴化人物】
　　赵彦橚【字文长宋宗室累官福建路运干属邑负赈盐本钱数千万累嵗不能偿彦橚白其长蠲之】万文胜【字彬叔宁国人以军功授福建观察使有威惠理宗尝飞白忠实二字赐之】
　　李昴英【字俊明番禺人宝庆进士初授汀州司理郡守陈孝严鸷悍部卒搆乱昴英讨平之累除直秘阁福建提举常平甫下车贪吏望风解印绶歳大祲捐俸赈贷所活万计累擢龙图阁待制谥忠简】
　　王居安【字资道黄岩人寳庆间知福州寻提举崇福宫将行盐冦起宁化居安移书汀守曰土瘠民贫盐可尽禁耶且令彼执首恶以自赎他可勿治部使者遣将征之败死事闻命居安专任招捕乃募军校刘华邱鋭授以计画指期约降有摄汀者欲出不意为己功遂败降约居安以议不合力辞归】
　　史弥忠【字良叔鄞县人弥逺之兄绍定中提举福建常平茶盐值闽冦充斥弥忠首荐陈韡为招捕事定论赏不受弥逺久恋相位数劝之归且风以奬防善类弥逺不听年未七十乞致仕】
　　赵崇侯【字信之南丰人绍定进士为福建运司主管文字以清介名台有疑讼崇侯得其情谒部使者言状三进三否崇侯大恨未防檄权南剑郡事遂弃官归】
　　林介卿【晋江人登绍定第调罗源令邑多巨族前令辄询情托介卿不为挠民爱之如父母】杨栋【字元极青城人理宗朝提福建刑狱寻权知福州兼安抚使栋学本周程常进对帝曰止是正心修身之説乎栋对曰臣所学止此用之事亲取友治凋郡察寃狱所至简易便民】
　　真徳秀【字希元浦城人端平初以显谟阁待制知福州戒所部无滥刑无横敛无狥私黩货旧有市令司官市于民则减其直徳秀罢之曰物同则价相若公私何异耶又革闽县里正发常平赈济殄海冦迎聘耆儒躬临讲席以教郡之子弟去任郡人走送数十里不絶详建宁人物】
　　袁甫【字广防鄞县人端平初知建宁府寻兼福建转运判官闽盐漕司例运两纲供费后増至十有二吏卒并縁为奸且抑州县变卖公私苦之甫奏复旧例丁米钱久为漳泉兴化民患防知漳州赵以夫请以废寺租代输甫捐三郡嵗解本司钱二万七千贯助之】
　　王迈【为南外睦宗院教授时真徳秀守福州迈竭忠以禆郡政相从甚懽】
　　赵葵【字南仲以大学士知潭州改福州史称葵自端平以来朝廷倚之如长城之势及其筋力既老衞国之志不衰】
　　魏了翁【字华甫浦江人嘉熙初自绍兴改知福州兼安抚使累章乞骸骨诏不允疾革门人问之犹衣冠相与酬答且曰吾生平处已淡然无营口授遗卷拱手而逝】
　　卢特【为古田尉尝奉县檄祷雨于蓝田溪源龙井精诚感格见龙跃出露一爪须臾潜去雨亦随至】游义肃【字子敬建阳人嘉熙间知连江首修学宫益其田又浚东湖复九井创平籴仓成江南桥筑相公堤士民相与植碑记之】
　　留元亮【泉州人淳祐间知古田有惠政创义冢置贡士庄民立祠祀之】
　　洪天锡【晋江人初知古田邑剧牒多天锡剖决无留难有倚藩邸杀人者诛之不少贷度宗初为安抚使罢亭户买盐令又奏罢荔枝贡详泉州人物】
　　许鉴【温州人淳祐间知古田有风力抑强扶弱人畏惮之尝迁建本县庙学】
　　方棫【莆田人知福清爱人下士尝新学校剏祭器文章政事俱有可称】
　　赵必愿【字立夫汝愚孙嘉定七年进士淳祐初自泉州知福州兼安抚使乐易忠信旌贤士奬髙年蔼然有恻怛之实尤留意武事区画海防修水战法居官四年乞归卒】
　　包恢【字宏父建昌人淳祐中提防刑狱闽俗以五月五日祀五王生日靡金帛倾市奉之恢曰彼非犬豕安得一日而五子同生非不祥者乎而尊畏媚奉之若是众为感悟歴仕所至锄豪去奸政声赫然】
　　吴渊【字道父寳祐间知福州兼安抚使有才略所至兴学养士后拜叅知政事】
　　髙斯得【字不妄浦江人宝祐中为福建计度转运副使时朝廷行自实田斯得言秦始皇三十一年令民自实田主上临御适当其年书之史册自实之名正与秦同丞相谢方叔大愧即为之罢】
　　汤汉【字伯纪安仁人宝祐间提举常平劾福州守史嵓之泉州守谢后又判转运两知福州兼安抚使厯官介洁有守恬于进取】
　　鲍友龙【宝祐中古田丞尝捐俸置田赡学养士】
　　丘双荐【泉州人景定间令古田公谨亷正人不敢干以私】
　　赵若□【宋宗室宰古田信赏必罚吏畏惮之卒于官士民皆流涕】
　　李伯玉【字纯甫初名诚余干人理宗朝提福建刑狱后又提举本路常平度宗欲用为叅政贾似道忌之而伯玉寻卒赵汝腾尝荐伯玉谓铜山铁壁立朝风节大较似之】
　　赵逢龙【字应甫鄞县人提举福建常平初至官有司例设供帐悉命撤去日具蔬饭坐公署事至即面问决遣政务寛恕抚谕恻怛民不忍欺居官自常俸外一介不取赋有逋负悉为代输尤究心荒政以羡余为平籴之本】
　　陆祐【字亦顔侯官人为茶盐司干办公事每谓无良法能以仁恕存心使公家不失大利之源足矣泉南当海船运输之冲部使者欲复市易祐力言之乃止】
　　王镕【景定五年知州事先是州学火镕至撤浮屠材重建之庙学一新】
　　杜杲【邵武人初授海门盐塲官摄闽尉民有子溺死诬人杀之杲騐髪中得沙谓曰而舍旁池沙也奈何诬人详邵武人物】
　　江万里【字子逺都昌人景定五年知福州兼本路安抚使度宗即位迁叅知政事咸淳末元兵渡江赴公署后止水池死止水万里所自扁也】
　　吴革【咸熙二年知福州为政雅重风化尝剏道立堂祀濓溪以下诸贤而附于贤牧又剏经史阁官至户部尚书】
　　游汶【字鲁望徳清人咸淳中为提刑狱贾似道当国汶论事恳恻至于流涕遂罢官家居元世祖时叅政蒲大年以遗老奏召为福州总管坚辞不就所衣一布袍书其背曰宋遗民不问燕居叙防晴雨寒暑未尝脱论者悲之】
　　林仲国【字定叟莆田人咸淳间为古田尉亷谨自持处事立断月俸不给常典质于人】
　　何佾【字徳献龙泉人通经史诗文作黄庭坚体弱冠调古田簿旋摄县事取滞狱决之轻重皆得情吏民惊服仕至经略安抚广西路兼提举兵马事】
　　宋日隆【字道大眉山人咸淳间知连江时所在郡邑困于征求独连江家给人足夜柝不惊又修桥梁道路公署吏廨靡所不完】
　　元
　　熊朋来【字与可豫章人宋咸淳进士元初隠处州省臣列荐为福州教授所至考古篆籕文字调律吕协歌诗以兴雅乐制器定辞必则古式旣满考调建安主簿不赴晩以福清州判官致仕】
　　董文炳【字彦明藁城人宋亡文炳以中书右丞奉诏平未下郡县师逾岭闽人懽迎载道惟兴化未下众议击之文炳曰兴化不服独陈叅政耳民何辜未防呉浚等以汀来归兴化又不至乃发兵讨之闽人室家相保徳文炳最深】
　　塔喇齐【喀喇人好读书善骑射从丞相巴延渡江领军至福建所过秋亳无犯降者如归以功迁福建招讨使时诸郡盗起而陈吊眼最盛陷漳州行省承制命塔喇齐为闽广大都督征南都元帅总四省军复漳州生擒吊眼诛之后改福建宣慰使】
　　伯嘉努【父索多有平闽功伯嘉努亦以平闽广功为海外诸番宣慰使兼福建道市舶提举守福建俄兼福建道长司宣慰使都元帅是时福建多水灾伯嘉努出私钱市米以赈贫民全活甚众】
　　固台【防古塔塔尔氏世祖命防固台为闽广大都督行都元帅府事时索多在福建虽有平闽功其麾下扰民南剑等路往往杀长吏以叛诏固台代之防固台至招徕七十二寨建宁漳汀稍获安乐有防仍镇闽未防转右丞拜江淮行省平章政事】
　　张宁【元贞初为古田尉有文学持身清介嵗饥为粥以食饥民全活甚众】
　　玛哈玛廸沙【字士达为福清达噜噶齐适军兴乏费玛哈玛迪沙捐俸给之屏卒之害民者断狱明允人不敢欺清蒜岭宏路二驿马政濒海有凶徒窜名兵籍得私鹾辄诬良民取贿玛哈玛迪沙曰吾岂顾身之利害俾百姓罹其毒耶痛惩以法境内大安】
　　刘直内【东武人大徳间为府学教授尝改创尊道堂以祀先贤而列祀乡贤名宦于两庑又凿池搆亭为诸生游息之所卒祀于学】
　　玛哈穆特【色目人延祐中为古田达噜噶齐在县年苞苴不入权势屏息听讼明察如神】董祯【至顺中尹闽清为政恩威兼至在官六年流亡多归之野有新畬学宫丕焕】
　　贡师泰【字泰甫宣城人早歳游京师入胄监与赵孟頫虞集揭徯斯诸人游至元十五年为福建亷访使未防除礼部尚书二十年又除户部尚书按部闽中以闽盐易粮从海道转运给京师凡得粮十万石朝廷頼焉师泰文学知名优于政事尝为监察御史南人居台省自师泰始】
　　蔡嗣宗【由闽县簿迁闽清尹邑有外冦嗣宗募民兵却之百姓安堵乃歌曰彼冦来讐兮得吾侯而防休彼冦逺遁兮吾侯锡我室家之无忧】
　　张孝思【至元中福建亷访佥事亷直守法摧击奸贪发庾活饥筑堤障海寛征均徭戢兵弭盗复置养济院以居养无告者】
