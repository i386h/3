<!-- { "loadSidebar": true } -->
　　刘昌言【字禹谟南安人陈洪进擢为功曹叅军掌牋奏力劝洪进归宋太平兴国八年举进士第二人太宗遣中使引登便殿谓曰卿复来应举耶昌言对曰陛下以文明治天下臣遭千载之遇再献薄技耳上纪圣徳诗五十韵太宗尝谓昌言曰卿忠孝两全东南一竒士也累迁同知枢宻院事出知襄州后官至工部侍郎七世孙用行嘉定进士厯零陵巴陵令俱有声诗文典丽有北山漫游十卷杂稿二十卷】
　　曽会【字宗元晋江人端拱二年进士与蜀人陈尧叟并有俊誉太宗覧二人文词藻敏给释褐并授光禄寺丞直史馆祥符末由三司判官出为两浙转运使丁谓建钱塘捍江之役发卒万余倾荡山谷中外无敢言者会奏列其状有防中罢凡出入四十五年厯典七郡子公度公亮公度祥符八年进士】
　　陈从易【字简夫晋江人端拱二年进士初调彭州军事推官王均盗据成都防绵汉诸郡彭人谋杀都监以应从易摄州事擒诛首恶戒将吏严守备积薪舍后戒家僮曰守不支薪焚我矣贼闻有备去召为秘书省著作佐郎迁监察御史召对便殿命赋瑞雪援笔立就真宗嘉奬直史阁寻知广州赐玺书褒美后仁宗擢知制诰飞白书清字赐之除龙图阁直学士先是宰相冦凖恶从易疎已除从易吉州及冦准贬道州丁谓语从易曰庐陵之事可以释憾矣对曰当以故相之礼待之谓有媿色其志行多类此所着有泉山集中书制稿西清奏议】
　　陈纲【字举正同安人淳化三年进士为建州观察推官故事嵗春夏率丁夫数万采茶纲入奏请以北苑茶供御余皆赋民收其租入在民者官复定其直偿之则民不困而国亦利诏如其请建民徳之】
　　蘓绅【字仪父同安人天禧三年进士厯官大理丞上十议进直史馆为开封推官因星变上疏极言时事安化蛮冦宜州绅言今日之患由徃者守将失计而国家姑息太过今宜扼其出路俾进无抄掠之获然后盛兵捣巢谕以送欵且诏旁近诸蛮毋得相为声援不出一年逆冦必就殄灭朝廷用其策蛮遂平又陈便宜八事曰重爵赏慎选择眀荐举异章服适才宜择将帅辨忠邪修豫备帝嘉纳之进史馆修撰改龙图阁直学士出知扬州寻又改集贤修撰知河阳徙河中未行卒】
　　曽公亮【字明仲会次子少客京邸有客泣隣舎甚悲公亮问故客欷歔曰适负钱鬻女于商问其直曰四十万公亮如数与之主人择日送女而公亮已觧缆三日矣天圣二年成进士知防稽县镜湖水溢病田为立陡门泄之田获利后改为诸王府侍讲献所为文拜集贤殿大学士公亮明习朝廷台阁典籍首相韩琦每咨询焉仁宗末年与琦定建储之议又条六事以献皆当时所而便于施行者神宗时累封鲁国公拜河阳三城节度使先是庆卒叛既伏诛而余党未平长安声言营卒怨望将以元夕结外兵为乱公亮张灯与賔佐驩会竟夕卒无他变子孝寛孝纯裔孙恬慥懐从子孝蕴孝序从孙诞俱有声】
　　赵諴【字希平晋江人天圣五年进士通判抚州州有疑狱守刻深趣諴判决諴知翌日有赦故延谳实黎明赦果至获免者多知归州州有淫祠曰巴王嵗夕杀人以祭諴毁祠投像于江州东三十里有新滩前后溺舟不可计屡议疏凿旁滩以防言不果諴条奏利害结庐视役既成人号曰赵江即其庐祀焉入为三司户部判官出知明州卒】
　　林【字卿材南安人天圣五年进士厯知康雅淄泰四州在泰州修筑海埭复良田数千顷课最为淮南第一淄州圭田嵗入之外例输缣六百曰田植五谷绢从何出耶郤不受以光禄卿乞致仕年九十卒侄景渊崇寜进士知恵州有声】
　　蘓缄【字宣甫绅从弟寳元五年进士初授南海簿调阳武尉有剧贼李某州县莫能捕缄率众入其巢纵火廹之贼从中逸缄驰马斩之迁秘书丞知英州侬智髙围广州缄募士数千人赴援广人黄师宓为贼谋主缄擒斩其父复捕不逞者六十余人释无辜者六千人使复业贼势阻将觧去缄分兵扼其归路大破之事闻仁宗语执政曰南事淹时战将未闻成效蘓缄儒生奋勇乃尔擢为供备库副使后知邕州交冦防钦亷乗势廹邕阅州兵仅二千八百民惊震四出缄悉出官帑及私蔵示之曰贼已薄城宜固守以遅外援若一人举足则众心揺矣敢越佚则孥戮汝由是上下胁息缄昼夜令士卒发神臂弓射贼所殪甚众城被围四十二日贼计穷将引去或敎贼囊土傅城高数丈贼蜂拥而登城遂防缄犹领伤卒驰驱战愈厉而力不敌乃曰吾义不死贼手亟还州治杀其家三十六人藏于坎乃纵火自焚冦至求尸不获神宗闻缄死嗟悼至晡时方进膳叹曰可惜蘓缄近世忠义之臣罕见其匹赠奉国军节度使諡忠勇邕人祀之元祐中赐额懐忠】
　　吕夏卿【字缙叔晋江人庆厯二年进士馆阁聨章荐为编修仁宗时陈时务五事见采用英宗时论西北二邉事宜词极切初欧阳修宋祁典领唐史十七年书始成时同预选者皆迁徙不常惟夏卿与范镇自发凡至于终事会议修仁宗英宗正史朝论皆属夏卿后以积劳致疾乞闲职出知頴州卒子科撰唐史音义进呈诏付秘阁仕至建雄军佥判】
　　蘓颂【字子容绅之子庆厯二年进士知江寜调南京留守推官欧阳修委以政曰子容处事精宻一经阅覧修可无省矣时杜衍老居睢阳见颂曰如君真所谓不得而亲疎者皇祐五年召试馆阁校勘同知太常礼院议立郭皇后神宗御殿事曽公亮叹服之迁集贤校理擢知制诰时王安石用事出知婺州泝桐庐江水暴迅舟横欲覆母在舟中防溺颂哀号祈吁舟忽自正母甫及岸舟即覆人以为纯孝所感未防知河阳改知沧州元祐初迁吏部尚书兼侍读奏谓人主聪明不可偏有所向每进读至弭兵息民必援引古今以动人主既又请别制浑仪因命颂提举又出知扬州徙河南辞不行徽宗立进太子太保累爵赵郡公卒年八十二】
　　石赓【字声叔同安人皇祐元年进士累迁大理王安石竒其文荐之以议新法不合迁审官院旋外补歴湖南提刑狱广西转运判官子元敎泉州长史】
　　柯述【字仲常南安人父庆文屯田员外郎述与弟逑廸尝贽文蔡襄襄竒之述嘉祐四年进士初尉贑县改知归安修水田蓄泄之利移知襄邑盗悉奔他境神宗闻之召对便殿书其姓名于屏擢知懐州元祐元符中两知福州州学自景徳中建每试士即学庙中为试院生员逡廵邸宿于外先圣释奠反移他所述择州治东南公及废地为院搆室百二十区士人便之尝倅漳赈饥有恵政有二异鹊来巢防栋秩满移居鹊亦随之蘓轼为诗以记其异述通百家尤精于易着否泰十有八卦以明君子小人之义晩狥邦人之志还州庠于旧址士祀之学宫子旸福建漕使从子知彰绍兴进士为海丰令浚灵溪溉田民懐之】
　　庄公岳【恵安人嘉祐四年进士授秘书丞终吏部侍郎元祐初上疏极陈时事玺书褒答有顾惟忠尽深所叹嘉之语】
　　石旦【字彦明从弟嘉祐八年进士累迁司农干当公事熙宁中淮浙江东饥从司农卿张谔赈济所过发官库置塲给散人募収遗弃小儿所全活百余万有司劾其不循常法与谔俱罢旦曰使事有职将以施实恵于民也若以法绳之敢逃罪乎尝编汉书名臣奏议五十卷文集十卷】
　　刘逵【字公达元丰八年进士调越州观察推官累官同知枢宻院事中书侍郎崇寜五年徽宗以星变避殿减膳逵请碎元祐党人碑寛上书党籍之禁帝从之夜半遣黄门至朝堂毁石刻逵与赵挺之同心辅政凢京所作悖理虐民事稍稍澄正进用元祐党人后京党复申绍述之説郑居中复从中排挤帝遂疑逵擅政出知亳州京复相再谪镇江节度副使京罢起知杭州召至都卒赠光禄大夫】
　　王公济【字经国晋江人年十八登元祐六年进士厯知瑞安县方腊攻浙东诸邑趋县境欲遂窥闽中公济募士练兵与尉梁公范躬擐甲胄九十余日贼不进后悉众来攻公济张大旗阵中曰福建路枪杖手枪杖手福建义勇兵也贼望见以闽援至即引退贼平有司上其功官一子卒瑞安人庙之】
　　张读【字圣行安溪人以上舎生擢绍圣四年第厯知兴化军靖康初士卒骄恣一日讙趋庭下索额外给赐读正色叱之枭其渠魁一郡肃然建炎初奉祠家居杜门却扫所交皆天下士与陈莹中友善为赵抃范崇礼所奬重后与李廌兄弟为蘓辙客辙作兄轼墓铭以示读读曰斯文妙尽东坡生平恐讐人复借此媒孽不若刮磨之为愈使东坡无此铭万世之下其不知有东坡乎晩年徙晋江与李邴尤厚善属文闽中碑碣多出其手赀入即分亲故之贫者其卒也邴以诗哭之有累日尘生甑经年肘见衿之句】
　　蘓伯材【字廷构晋江人绍圣四年进士知潮阳有富民杀女侄吏为致黄金三十斤求母入状伯材立械治之籍金于官事连县佐众为请伯材曰国法也悉案治之部使以闻特诏褒异擢知韶州时宪司吏诬执翁源民为盗以幸赏因赂县官梁格就狱杀之伯材疏论格坐黥配吏伏辜着有周易觧义三十卷从兄珍玠珍子松俱登进士】
　　傅惟肖【字应求南安人绍圣四年进士知清江县嵗歉发赈饥民攘籴尉希赏欲以盗论惟肖曰迹则似矣顾未尝聚众操兵奈何坐以重辟由是保全甚众】
　　王炳【字景文南安人绍圣四年进士娶吕恵卿犹子避吕十年不调后为沐阳令秩满入都时蔡京当国以炳与恵卿连姻嘱使徃见复不徃左授海陵丞归吕蔡败炳独得全厯知汀州卒】
　　吕谅卿【南安人父璹景祐进士厯守潮懐二州皆有善政谅卿与恵卿升卿为兄弟元符中为温州军事推官上书诋绍述新法之非崇寜元年编元符章疏姓名谅卿以邪等尤甚入党籍编管亳州绍兴二年赠宣敎郎官其家】
　　江常【字少明晋江人崇寜五年进士累官给事中帅福州建州贼逼州城常登陴呼其酋谕以祸福贼罗拜城下遁去靖康中州卒骄横讙趋牙门常迹其尤黠者治之士始识纪律寻奉祠归嵗饥倒廪以赈父防庐墓有外制十卷文集二十卷】
　　温革【字叔皮恵安人政和五年进士绍兴初以秘书郎被命使河南修陵寝归奏以实辞甚愤激髙宗为泣下秦桧闻而恶之出守延平后守漳州以治最称终福建转运使】
　　呉达老【字信遇恵安人政和五年进士丞建昌日朝廷更鹾法达老坚执不行寻去官后知恵州大兴学校延师造士执经者至数百人有子七人两遇郊祀恩先荐弟廸老逑老其弟以兄多子未霑命为辞达老曰一官不足为弟荣聊以慰母心耳母年八十余三请侍养改知潮州卒于官】
　　陈孝则【字永仲从易孙宣和三年进士调东筦尉改判潮州纳苗贼令民自槩量知英州奏罢涵口税塲人便之除广南东路提刑狱有盗赂守狱者逸去诬系他舶商孝则验其寃释之辟所居室名曰清其殁也王十朋以诗哭之有心劳抚字阳司业狱喜平反隽不疑之句】
　　徐光实【字徳充晋江人从兄瞻政和进士厯判广州与秦桧不合不得调光实登建炎二年进士知海盐县嵗晚放囚归吏白恐亡去为累曰我以诚遣彼必不伪应囚感激如期皆至徙连州一介不取曰吾已有以娯吾亲也卒年六十二】
