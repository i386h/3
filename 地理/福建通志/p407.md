<!-- { "loadSidebar": true } -->
　　徐尚卿【字师臣南平人万厯戊午举人崇祯丁丑守剑州甫莅任献冦突至尚卿谋守御兵仅五十有竒贼渡河破昭化请援不至尚卿以监库诸重务分属领之系印左肘曰此君命也存亡与共亲登陴督士民守御矢石俱尽城防乃北面再拜曰臣力竭矣以血书襟带云孤城不可守仗节死君防鼠窜岂无计殊羞衾影存经死于东门城楼贼入戒勿毁其衣冠赠朝列大夫四川布政司左叅议廕一子崇祀名宦乡贤】
　　廖文陞【将乐人以防贡判惠州会有防勦陈万钟凌秀二冦督抚以转饷属文陞兵未集而冦至文陞宻趣乡勇夜炊直捣贼营斩获无视篆兴宁长乐多安辑功当特叙为同事者所抑病卒】
　　赖圣谟【永安人天启甲子举人知唐县冦万余自蠡县入所经辄戮圣谟集家僮十余口积薪廨门嘱县尉有急即火之召义勇扼于隘口却之俘其渠】
　　罗明祖【字宣明永安人崇祯辛未进士授华亭令下车力革积不畏强御以忧归补繁昌令坐筑城诖误谪越藩署萧山令又以不屈为中官所挤调襄阳时献冦流毒楚蜀间朝廷遣监军中使领禁旅十万协勦将骄兵滛民不堪命明祖请禁于提督熊文灿不聼继上书阁部杨嗣昌竞罢归疾卒所着诗文全集三十卷及评书百卷行世】
　　国朝
　　邹仪周【字西斋南平人顺治戊子举人知丹徒县清白明敏遇事敢言士民勒石焦山有一江明月两袖清风之语后致仕归甲寅耿变被拘下狱坚志不从呕血卒】
　　林钟【字仲吕南平人顺治戊子防贡知靖安县邑盗起钟力为守御身入贼营谕以祸福留宿营中贼感悟就抚当事上其功加级褒奨年七十致仕归所着有哦松集归园集】
　　严自泰【字去骄尤溪人顺治壬辰进士初为亳州牧洊厯中外所至有声寻致仕归里嵗乙邜耿逆招授以职不屈系狱及王师入闽始出卒年入十】
　　邓可权【字仲达沙县人顺治乙未进士丙申冦犯沙邑有议敛金求和者可权谓令曰我财有尽彼欲无厌借冦金而赍盗粮非计也乃与邑令日夜修战守具冦遯城赖以全后授荔浦县未抵任而归卒生平肆力经史为文脍炙人口着有四书徴古学彚纂等书行世祀乡贤祠】
　　罗南星【字桞次永安人康熙壬子选贡授山东栖霞县邑旧解牛角弓面嵗费三百金南星多方措解不以累民东南山下有杀人而弃其尸者地界三邑吏以事无主名无从勘讯宜以分界为辞南星慨然曰民犹子也被杀而贼不得父母忍坐视耶亲往验讯访其甲乙鞫实论报寃得白以荐迁山西朔州牧州徴额万两有竒半徴米豆草束民逺输四百里至右卫交兑费至三倍又必如例起运乡民有守之苦豪猾因以包运为利南星稔知其定零运之法嵗省费以数千计康熙丙子　王师西讨奉调往湖滩河所收贮运送大兵粮草又押送　上供车辆自神木县抵宣府往还七阅月殚心尽瘁供需无缺以母老乞归养年七十七卒】
　　廖腾煃【字占五号莲山将乐人康熙己酉举人初令休宁氷蘖自守断决无滞俗多以人命诬防株累者辄破产腾煃痛惩其刁风始息庚午充乡试同考官所荐拔称得人擢浙江道监察御史厯左右通政光禄正卿乙酉典试江南得人尤盛擢奉天府尹宣布朝廷威德逺近翕然迁都察院右副都御史奉命鞫狱福州迁戸部侍郎又奉　命往山东祭告赉兵所至勤恪尽职以老乞归卒年七十有六】












　　福建通志卷四十六
<史部,地理类,都会郡县之属,福建通志>
　　钦定四库全书
　　福建通志卷四十七
　　人物【五】
　　建寜府
　　唐
　　刘守谦【浦城人肃宗朝讨安禄山有功授处州刺史令县有刺史祠】
　　童猛【瓯寜人干符间为节度副使练兵备盗讨黄巢殁于阵】
　　熊博【博父避黄巢乱自南昌徙闽有材勇尚气节中和四年陈岩为建州刺史时州治焚燬博寓治建阳岩卒徐范据州叛以应王潮博遂遇害】
　　李材【崇安人唐季屡立战功迁指挥使干符间黄巢入防材与弟檝槐率所部兵击败之追至建阳力不敌被擒贼欲释而用之兄弟俱不屈骂贼死七日容色不变】
　　五代
　　林仁肇【建阳人南唐主遣人入闽募勇士得仁肇以援夀春复濠州水寨功授淮南屯营应援使拜润州节度使移镇武昌徙南都留守宋开寳初宻言于南唐后主曰宋淮南戍守单弱而连年出兵师旅罢敝乞假兵数万出寿春渡淝淮因思旧之民以复故境后主惧不能从宋太祖议取江南惮仁肇时后主弟从善质于宋乃令人往武昌僧院窃仁肇画像悬别殿召从善入视从善诧曰此非江南林仁肇乎太祖曰然近欲归朝有表至并进此像从善宻遣白后主遂酖之仁肇骁勇善战文身为虎军中号林虎子】
　　江文蔚【字君章建阳人后唐长兴中举进士为河南府巡官有高才与韩熙载齐名为郎时南唐礼文草创撰述朝觐防同祭祀宴飨之仪上之后元宗迁文蔚为谏职时宋齐邱拜谏议大夫冯延已为相魏岑亦居近宻文蔚上表谏云二公移去未称民情四罪尽除方明国典元宗恶其大言黜为江州司士文蔚旣贬奉母以行怡然不以迁谪为意久之诏还为翰林学士礼部侍郎与徐同掌词命卒谥曰简有唐吴英秀赋七十二卷桂香赋集三十卷子拯字公济宋端拱元年进士歴典数郡有政声以太常少卿致仕】
　　江翺【字公举文蔚从子为鲁山令邑多旷土亢魃连翺以黍稻性耐旱宜高原乃自建邑取种教民艺植自是皆为膴田】
　　杨徽之【字仲猷一名仪之祖郜仕闽为义军校父澄终浦城令因家焉徽之少通羣经尤刻意于诗尝潜服至汴洛以文投窦仪王朴深赏遇之周显徳中举进士歴著作郎右拾遗力言宋太祖人望所归不宜典禁兵太祖后旣得天下将因事诛之晋王谏曰周室忠臣也干徳初出为大兴令开寳中迁拾遗右补阙时青宫初建命为首僚因索其所着诗徽之以数百篇奏御迁侍御史权判刑部转库部员外郎奉诏彚编文苑英华歴迁刑兵二部郎中端拱初加修撰入对请访求学古之士补五经博士之阙以奬人才崇教化太宗嘉纳之咸平二年以足疾请告卒年八十赠兵部尚书徽之清介守规矩尝言温仲舒防准用搏击取贵位使后辈习趋竞礼俗寖薄世谓其知言有集二十卷真宗命夏侯峤取以进景祐间赠太子太师谥文庄祀白鹿洞】
　　杨文逸【浦城人仕南唐授干牛衞胄曹参军知建州仓事调玉山令时羣盗四起文逸申教令萑苻屏息寻加大理司直乞归】
　　游简言【字敏中建安人少孤力学徐知诰镇金陵辟掌文翰迁观察巡官南唐建国歴虞部员外郎知制诰中书舍人保大中为翰林学士礼部侍郎守职恭恪贞介不阿元宗重之后主即位自吏部尚书迁左仆射委以南省之事简言躬亲簿领督责稽缓励以威严寮吏畏之】
　　阮思道【字元恭建阳人举南唐进士归宋为史馆检讨守绍衢永三州有政声终驾部员外郎子昌龄字大年年十七试海不扬波赋杨亿称其竒才咸平初进士甲科知劒州有异政为张咏所知荐于朝终殿中丞从子中度字正甫博学邃于易知宻城县居官仁恕终员外郎】
　　宋
　　张霭【字伯云崇安人初仕周为蕲州刺史宋建隆中除侍御史太祖弹雀后苑霭请急入奏事及入奏太祖曰常事耳何亟为霭曰臣谓急于弹雀太祖怒引斧柄击之堕两齿霭徐拾而怀之太祖曰欲讼朕耶对曰臣何敢自有史官出为河中府判官太宗立召还宻启禆益封事为多晚年齿落殆尽太宗赐以嫔御为具膳羞时号国老官至左司员外郎卒年八十四赐葬洛阳之尹村赠太傅子峤字景山通判歙州盗卢绛入境与守臣龚慎仪死守太宗朝拜御史中丞累赠工部尚书岐字邠卿歴官大理出为永新令后倅曹州移瀛州卒孙仿字希古淳化三年进士歴典数郡官至工部侍郎赠工部尚书】
　　王谔【字叔平建阳人初仕晋以防补将仕郎后佐宋太祖定天下累立勲劳赐铁劵太平兴国间迁羽林将军】
　　李虚己【字公受建安人少从父寅修学庐山太平兴国五年进士授殿中丞知遂州太宗尝手书勤公洁己奉法除奸慈爱临民字赐之歴侍御史龙图阁待制补外真宗称其儒雅循谨特迁右谏议大夫出知河中府累官工部侍郎虚己喜为诗与壻晏殊相唱酬有雅正集二十卷弟虚舟字公济以虚己廕为郊社斋郎后以晏殊荐除太子洗马终虞部郎中子寛尚书金部郎中史司农少卿】
　　杨亿【字大年浦城人雍熙初应童子科赴阙御试诗赋授秘书省正字丁外艰服除改太常寺奉礼郎献二京赋赐进士第迁光禄寺丞直集贤院真宗即位拜左正言钱若水修太宗实録奏亿叅预凡八十卷亿独草五十书成乞外补真宗知其才长史学留不遣咸平中诏近臣议灵州弃守之事上疏略言灵州朔方僻介西鄙自曹光实白守荣马绍忠及王荣败后资粮屝屦所失至多将士丁男相枕而死募商人输帛入谷偿价数倍孤壤筑城边民骚扰国帑匮乏汉平津侯所言罢敝中国以奉无用正谓此也景徳初诏令知通政司兼门下封驳事判史馆会修册府元序次体制皆亿所定又同修国史凡变例多出亿手天禧二年拜工部侍郎四年复为翰林学士祥符五年真宗将立徳妃为后欲得亿草诏使丁谓谕防亿不从及卒仁宗曰亿有君子大节可赠礼部尚书谥曰文亿文格雄健着有括苍武夷颍隂韩城退居汝阳蓬山冠鼇等集内外制刀笔共一百九十四卷无子以从子纮为后纮字望之以廕歴官知鄞县鄞滨海纮至恶少贩鱼盐者不敢为盗后以献亿文赐进士出身通判越州歴官至太常寺少卿聚书数万卷手抄事实名窥豹篇】
　　黄震【字伯起浦城人端拱二年进士及第累迁著作郎通判遂州时朝廷给两川军士缗钱诏至西川而于东川未及军士谋变震召主者曰朝廷岂忘东川耶殆诏书稽迟耳即开州帑给钱如西川众乃定明日而诏至后擢江淮转运使有李溥者自三司小吏为发运使奸贼狼籍丁谓党之震发其奸贼数十事溥坐废而震亦夺一官及谓贬复广东转运使广南嵗进异花扰民震奏罢之旣卒诏进官一等子瑊字公度以廕补太庙齐郎出知抚州蔡襄称其明敏公亷官至朝奉郎曽孙蕡字仲实为贑县尉调奉新令不赴尝着易传推明大衍之数】
　　章频【字简之浦城人咸平间与弟頔应礼部试诏兄弟与试者勿并举频推让其弟后六年举景徳进士歴知九陇县迁殿中丞天禧初擢监察御史累官刑部员外郎出知福州王氏时赋民官田嵗输租税而巳时转运使方仲苟谓鬻之可得缗钱二十余万频疏悉蠲除之所济贫戸可九百余人后累迁郎中使丹至紫蒙馆卒丹以锦车驾槖駞载至京中以银饰棺诏遣其子奉职郎访乘传防防归】
　　章得象【字希言频从子咸平五年进士累官至戸部侍郎同中书门下平章事集贤殿大学士仁宗谓曰向者太后临朝羣臣邪正朕皆黙识之卿清忠无所干附今日用卿职此也庆防五年拜镇安军节度使同平章事封郇国公徙河南府守司空致仕卒赠太尉兼侍中谥文宪皇祐中改谥文简】
　　刘滋【字润之崇安人景徳二年进士歴知南劒州州北黯淡滩险恶滋于滩旁疏三巨洲凿七盘石转山曲二百余丈以纡水势自是舟行无患歴典九郡皆冇惠政官至职方郎中累赠开府仪同三司吏部尚书始滋未贵时梦神人携印一簏令吞之印大小各百余颗滋吞至十四印文累累然见腹间后果中外十四任而典郡者九子同大理寺丞勲知临江军照河阳令】
