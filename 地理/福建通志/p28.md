<!-- { "loadSidebar": true } -->
　　台湾府本古荒服地未中国版图明永乐间中官郑和【府志作王三保】舟下西洋三泊此地嘉靖四十二年流冦林道干扰乱滨海都督俞大猷征之追及澎湖道干遁入台湾大猷知港道纡回水浅舟胶不敢进逼留偏师驻澎岛时哨鹿耳门下寻道干以台非久居所遂恣杀土畨取膏血造舟自安平镇二鲲身【鲲身防名】隙间遁去占城【占城属广南】道干既遁澎之驻师亦罢天启元年汉人顔思齐为东洋日本国甲螺【甲螺即头目之】引倭屯聚于此郑芝龙附之未几荷兰人舟遭风飘此欲借片地暂为栖止后遂久假不归日繁月炽寻与倭约全与台地每嵗贡鹿皮三万张倭乃以全台归荷兰崇祯八年荷兰始筑台湾赤嵌二城【台湾城即今安平镇赤嵌城即今红毛楼名城而实非城】荷兰又设市于台湾城外漳泉之商贾皆集焉
　　国朝顺治六年甲螺郭怀一谋逐荷兰事觉荷兰戮之于赤嵌城十七年郑芝龙子成功防江南败绩退无所据乃与甲螺何斌谋进取台地荷兰与成功战不利弃城遁成功入居之因改台湾为安平镇赤嵌为承天府总名东都设一府二县府曰承天县曰天兴万年未几成功死子经嗣立改东都为东宁二县为二州设安抚司三南北路澎湖各一康熙二十年经死子克塽嗣二十二年福建总督姚启圣用间谍隂散其党以傅为霖为内应垂成事泄为霖遇害启圣仰遵
　　庙筭定防平台靖海将军施琅统帅舟师六月专征由铜山直抵八罩澚取虎井桶盘防克之由是百灵效顺海不扬波军士苦海水咸海岸忽涌甘泉军无渴患一战而澎湖平克塽震慴
　　天威纳欵归诚
　　廷议设府一曰台湾属福建布政使司领县三附郭曰台湾外二县曰凤山诸罗雍正元年又增一曰彰化领县四
　　台湾府属沿革表
　　总部　　　郡【直州附】　　县
　　明　外岛

　　台湾县【附郭】本郑氏天兴万年地
　　国朝康熙二十三年总置台湾县府治于此
　　凤山县本台湾县南界有山曰凤山
　　国朝康熙二十三年分建县治于此
　　诸罗县本台湾县北界有山曰诸罗
　　国朝康熙二十三年分建县治于此
　　彰化县本诸罗县之北地名半线
　　国朝雍正元年巡视台湾御史吴达礼以诸罗为台郡北路延袤千里户口日増田畴日辟请于县北二百八十里半线地方设立县治奏入
　　俞允
　　钦定县名曰彰化
　　永春州本隋南安县之桃林塲五代唐长兴四年伪闽升为桃源县晋天福三年改为永春县宋元明皆仍旧属泉州府至
　　国朝雍正十二年福建总督郝玉麟奏升为直州拨泉属徳化县暨延属之大田县焉
　　永春州属沿革表【南北朝以前沿革具载泉州府表内兹不复载】




















　　徳化县本唐长乐郡永泰县地贞元中析归义乡为归徳塲五代唐长兴间伪闽升为徳化县属长乐府汉干祐二年南唐改清源军割今延平尤溪之常平进城二乡以益之宋初属平海军后属泉州元明仍旧至
　　国朝雍正十二年福建总督郝玉麟奏升永春县为州拨泉属徳化县其管辖
　　大田县本尤溪县地明嘉靖十四年府判林元伦以其地界延漳泉三府之交依山阻隘民多聚为盗请置邑御史白贲奏割尤溪永安漳平徳化四县地凡四十图置大田县属延平府至
　　国朝雍正十二年福建总督郝玉麟奏升永春县为直州割延属之大田县其管辖
　　龙岩州本晋新罗县苦草镇地唐开元二十四年置汀州因升为龙岩县以属之大厯十二年改漳州宋元明皆仍旧至
　　国朝雍正十二年福建总督郝玉麟奏升为直州拨漳属漳平宁洋二县焉
　　龙岩州属沿革表【三国吴以前沿革俱载漳州府表内兹不复载】




















　　漳平县本龙岩县地明成化三年县民林廷琥等言居仁聚贤感化和睦永福五里险逺难制请别置县巡抚滕昭奏闻明年析置漳平县至
　　国朝雍正十二年福建总督郝玉麟奏升龙岩县为直州拨漳属漳平县其管辖
　　宁洋县本龙岩县集贤里东西洋巡检司地明嘉靖四十一年土贼廖选苏阿普等煽乱四十四年御史陈万言军门汪道昆吴百朋都督戚继光等勦平之乃奏革巡检司割龙岩集贤里五图并大田永安二县地置宁洋县至
　　国朝雍正十二年福建总督郝玉麟奏升龙岩县为直州拨漳属宁洋县其管辖





　　福建通志巻二
<史部,地理类,都会郡县之属,福建通志>
　　钦定四库全书
　　福建通志卷三
　　山川
　　将欲兴云致雨以大和防则必奠髙濬深以疏地脉也将欲扼险筑淢以正周索则必安流界峙以画地纪也将欲降神诞秀以生申甫则必岳停川结以钟地灵也山川亦綦重哉闽东南濒大海百川注之上防达江有建剑溪滩以疏其恶山则武夷渔梁屏蔽南天霍童支提纲维海宅波围峯绕包络四封葢南土之奥区炎方之灵薮也山髙水深千年未改运防气数与时渐开歴览汉唐以来其风土之恢廓气之变迁可考而知矣莅兹土者疆域封守限带内外以至道里闗梁之细按图而了如列眉又况炳灵合精其扶舆清淑之气钟为百代之人杰者皆于是乎在兹编之纪岂仅山经水志之文已哉若夫拳石勺水骋登临之目夸名胜之竒山川有知夫何取夫何取志山川福州府
