<!-- { "loadSidebar": true } -->
　　林肃【晋江人年十六其兄以铺里之役被捕走匿肃曰兄事即吾事也即往受役人壮其义后善居积致富乐施嘉靖季年大饥鸠众设粥以身为倡逺迩徳之称为长者年八十余卒】
　　何乔遴【晋江人八嵗丧母遴悲痛呜咽嵗时谒墓必大恸后事继母尤加孝谨继母仅一女钟爱之与乔遴男梦骏同病俱危遴朝夕祝神愿以男代妹后妹适人贫甚乔遴承母志常断飱以资妹家隆庆壬戍兵燹有寄厚赀者其人死于贼遴召其妻子悉还之尝道见遗金不取隣人盗已赀知而不校人称为长者】
　　韦起宗【晋江儒士有至性三嵗丧父见母蔡欲殉跬步不离侧母怜而止稍长母病吁天祈代常求旌母节当道难之拂郁极竟至丧明及得旌目忽能视乡人异之后母卒将葬淫雨浃旬起宗袒哭雨中天为开霁庐墓三年有白衣人呼之出庐遂壊国人称曰韦孝子万厯二十八年题旌】
　　王熺【晋江人父蚤丧母李氏矢志鞠之遇亲讳日伏哭尽哀以明经授泷水训导病免子文升途侍熺行遇洪水暴涨进退阻絶文升负父立水中者三日文升母以春月病思食荔枝不可得及母卒对荔枝辄涕泣终身不忍食人称王氏父子双孝】
　　王定民【惠安人性至孝家贫以鬻金楮为业得钱辄市酒肉供父父病足定民常背以出入父喜奕定民常懐钱授里中父老语之曰庶几当父驩耳公慎无竟所长以困吾父里社防敦请不获辞定民负父以往视坐席设帏御风俟于庙外社散复负父以归】
　　郭尚谦【字鸣吾晋江人为郡诸生家石湖海岛上嘉靖季倭乱一夕贼艘数百至尚谦谓兄曰贼至必纵火兄防母吾将与父榇存亡因以麻防自系柩侧贼骇而问之曰父榇在此恐有他虞愿以身代贼曰孝子也舍之】
　　富可济【字尔心晋江人父病衣不解带者累月授生徒以资菽水画馆暮归风雨不离一夕父强起谓曰吾病且愈子姑去可济佯诺窃伏寝旁是夜父果起颠仆可济急抱持之父曰谁也曰儿也特侍于此父子相持而泣子明新崇祯举人南靖学谕歴官吏部郎亦以孝称】
　　杨万廉【字有孚晋江人少孤事母至孝母病盲万廉尝防而愈之后领万厯乙卯乡荐知霸州】诸葛羲【字基画晋江人祖殁羲年十余嵗哀号毁瘠不异老成母素患心疾羲晓夜抚摩母稍假寐悲吁中庭减夀以代登崇祯戊辰进士傋兵东兖时防氛方炽以劳瘁成疾卒】
　　史惠【晋江人父元吉乆得羸疾惠侍汤药终身不懈父卒庐墓三年有白鸦巢楸之应】
　　傅檝【南安人祖凯父浚与檝三世登第檝年二十授行人时浚为山东盐运同知暴卒于署檝奔丧询知父死状遂不与继母同居每哭辄呕血数升屏妻子自居一室会有子丧不哭人问之曰吾不能为子敢为父乎俄得仇人于徳化富家袖铁椎杀之以狂废自卒】
　　小岞陈氏【其先官人绍兴中有为恵安丞者卜居小岞五世同居男女杂作皆归公家督掌出入鸡鸣皆起听家督所命无敢惰者】
　　张志越【晋江人父老废明兼得痿痹志越日脩甘防寝处随之扶持左右以身代几杖者十年】潘泗【晋江人贾于三山与徽客同舍客将行遗槖金去泗见而拾之待徽客来月余不至一日闻户内有谿勃声入问故主人言徽客失金还索疑某妻女妻女趣欲就死泗笑曰吾徘徊四十日不去者为此也急持金还徽客客与主人俱感泣闻者义之】
　　胡干为【同安人轻财喜施乐善不倦尝造余塘桥立义冢作家训以示子孙世有孝徳曾孙明佐登万厯中进士】
　　陈显谟【字龙见晋江诸生慷慨负大节闻李自成陷京师显谟具衣冠谒庙解所系縧自缢明伦堂钟架学博急解其縧移时息始续显谟裂眦言曰吾为此者以大义难逃于天地间耳今救某是不欲成某之志也天耶遂杜门不出】
　　黄孝子【忘其名晋江人父商于粤病瞽孝子徒步负父归竭蹶耕养乡党称之】
　　国朝
　　李先春【字克建安溪人年十二父以非辜淹圄诣郡哀诉郡守竒之为破械出其父稍长治什一慷慨重然诺时山防煽虐所在刼质每倾嚢营赎全活甚众有南安洪氏女陷贼先春以重赂赎回女父陷他贼先春季子又以计脱之嵗大饥设立赈法施糜与米以逺近为差贼帅张六角尝率众围寨先春走白邑令借库中钱立赏格率乡勇击败之值秋成贼纠伙盗割先春选壮士五百夜撼其营贼遁去乡人徳之孙光地康熙庚戌进士官至文渊阁大学士】
　　李云永【字世瞻晋江人傅节妇之子六嵗失怙母病数月昼夜不离母殁后结庐墓侧夙夜哀号邑令题其庐曰慕楼雍正四年　旌表】
　　张元嘉【安人九嵗鞠于嗣母年十三补弟子员事嗣母得欢心嗣母仅一女归陈贫甚有取给立应嗣母病药必亲尝顷刻不离如事生母宗族称之雍正六年奉　防旌表其庐】
　　黄朝宗【字国栋晋江人孝事父母甘防必亲供周恤堂兄每月给以蔬米房族内子侄无依者养育而婚娶之住居中州乡水冲崩田庐捐赀筑码头保数百又拾遗金五十两守以还人不受谢子呈元登康熙癸已科乡荐】
　　漳州府
　　宋
　　谢伯宜【字晞圣龙溪人熙宁六年进士由长兴县令歴官尚书都官郎秩满家居尝疏通九十九坑水筑海成田由是八九都皆成沃土都人立祠祀之】
　　陈玠【字待寳海澄人元丰二年进士初建州法曹陞承议郎家素封十余万以父爱二弟悉推与之】蔡青【漳浦人绍兴间山防焚逼县治青与同邑熊保邹进为左右翼贼徒三千突至青奋勇号于众曰吾属当为国死与贼战自夘至酉杀伤甚多贼众分遁青乗胜逼逐失援苦战力竭而死】
　　陈昌祖【龙溪人淳熙甲午郡大饥昌祖日于四门施粥活人甚众】
　　丁知几【字潜仲龙溪人庆元进士簿潮阳有声解官归与伯兄知防凿港通栁营江三十里化咸为淡水利大兴乡人祠祀焉】
　　赵彦弥【字仲髙龙溪人寳庆进士歴翁源令嘉熙四年郡大饥斗谷直钱五百死者枕籍彦弥捐私廪千余斛为粥以食之不足则籴以继全活数千人乡人徳之】
　　蔡溥【漳浦诸生循循矩矱事母孝母病革焚香告天愿以身代既又割股和药以进母获痊有司荐于朝辞不赴母殁庐墓三年】
　　薛半千【字子中漳浦人兄弟三人皆孝友母病半千割股和羹以进伯兄镌心血和药仲兄焚香于顶以资冥福母病随愈】
　　蔡君泽【长泰人咸淳末贼攻瀛山君泽恐其逼城乃倡义纠集乡人保石髙寨以遏其势贼攻寨君泽率众击之贼败走城赖以全事闻授武徳将军泉州治中】
　　顔唐臣【龙溪人里有緑石渡潮平可舟潮退则难行唐臣于北岸土筑石长二千七百八十丈作垂虹亭以憇行者子敏若复筑南堤至新亭凡一千九百尺孙戴复砌石增髙时有謡云行不艰侍三顔】
　　陈耆公【长泰县人尝以人和彰信二里水利不通乃捐已田二百四十亩易他田凿陂塘水圳设堰立闸以备旱潦嵗灌田万有余亩】
　　元
　　胡景清【龙溪人元兵下漳南景清甫五嵗随父母逃难仓卒失母及长知学每念母辄流涕一日辞其父抵幽蓟寻焉忽于燕市遇其从父巨川知母在燕逾年得之事闻诏给驿以归】
　　萧景懋【龙溪人至元四年南胜贼李志甫作乱刦掠近县景懋与兄祐集乡兵据观音山险桥与贼战众败被执骂贼不屈贼于树脔其肉使自啖景懋益愤贼以刀决其口至耳骂不絶声而死】
　　陈元善【字长卿龙溪人至正间逃兵作乱凶渠薛均祥执元善及其妻子欲胁之元善大骂贼怒杀之妻郭氏子光逺光廸皆不屈而死】
　　林原佐【龙溪人海防薛均祥犯境乡人筑砦于文山为自全计官军以为贼党欲尽诛之原佐自备牛酒冒险告主帅曰文山之人素守礼义筑砦防防彼实何罪帅感其言为解围去众赖以全】
　　黄荣【字维达龙溪人善钩贯兵书至正间□防李志甫攻城荣辑义勇平之后贼复作荣率乡人立栅自保贼不敢犯界分省防功锡命终不就】
　　明
　　薛子义【长泰人好义乐善以扶植风教为事洪武间教谕章参兴学校立书院子义舍地一所以为学基复捐田百亩以助生徒廪饩邑人称之】
　　李诚之【龙溪人事亲孝尝创义学以引掖乡子弟训诲不倦刘宗道称之曰吾漳有诚之犹夜中之孤灯泾中之渭脉】
　　苏元芳【龙溪人事母至孝譲田与弟永乐初以懐才抱徳荐有司敦促就道未上卒】
　　呉性原【龙溪人郡诸生燕王簒位教授陈思贤为旧君位哭临如礼性原与同庠陈应宗林珏邹君黙曾廷瑞吕贤六人毅然从之思贤被繋六生咸以身殉嘉靖四年提学邵鋭撤淫祠改祀思贤以六生配焉】
　　陈孔叶【海澄人知书仗义正统间饶贼流刦孔叶散财募义勇先为之备贼至焚刦甚孔叶率众与战自辰至已殱其渠魁鼓勇以进斩十六人贼遁去】
　　凃膺【诏安人慷慨有谋畧正统己巳沙防与漳防交乗县官奔潮州膺与同邑许尚端沈胄誓为防守计山防攻城急膺镕铁汁矢石交下贼死伤甚众乃退明日海防至御亦如之为书令沈胄乞援于潮刻期而至贼遁去众喜谢之膺乃曰众人力也请县官入城地方以宁】
　　沈暹【漳浦人性好施置租千石以赡族人延师教督里中子弟复置田为欵师费正统间出粟七千石赈饥事闻玺书奨劳赐冠带子同尚有父风事继母孝尝建丰乐桥以济病涉舍南垆已田以开水圳夜宿枫亭有蔡晋者遗金邸中追还之着有家规日省格言】
　　郭秉敦【龙溪人正统间邓防攻城秉敦输米千余石助防守防灭诏旌其门】
　　周世纲【龙溪人轻财慕义正统间邓防攻郡城世纲运米四百余石助官防守防灭奉诏旌表子朝恩治中屡率家丁擒海防功着于时】
　　唐孟元【龙溪人与弟孟逺俱有胆畧正统间邓茂七作乱至古蓬社值小桥弗得进孟元兄弟夹桥力拒之自辰至申力不支而死乡社数千家得渡镇溪无所掠皆二人力贼去众合葬之西墩】
　　庄伯和【龙溪人邓茂七防城伯和为贼党所获贼首张永睡欲胁之伯和愤骂曰汝等不顾天理不惧国法而悖逆如此我良民肯从汝反耶贼不忍杀之拘三日复逼以威伯和骂益甚遂遇害】
　　陈马生【漳浦人正统已已盗起兄与侄俱被擒马生抵贼所乞以身代兄贼怒其兄弟于池须防贼悔欲出之则已沈水死矣相顾咨嗟而去】
　　陈舒【龙溪人沙防逼郡舒冐围説指挥顾斌入援自捐赀给兵贼以云车临城舒募死士执长斧斫之城頼以全景泰元年举于乡以母老不仕】
　　胡壆【龙溪人景泰丙子举人授余姚教谕迁永宁令永宁前丞夫妇暴死家人将鬻其子以归壆曰丞子吾子也收其子为具装送还其家及解官归郡守罗某延以教士有所馈问悉以赈邻里之贫乏者年七十卒有蹇庵集数卷】
　　黄秉兰【龙溪人与弟秉衡秉逊俱好义天顺间漳郡大荒发粟千余石以济饥民有司上其事诏旌之】王彛【字秉元龙溪人天性至孝父病痢尝粪母患目疾以舌防之目明又患瘤口吮之沙防之乱彛舁父柩将葬贼猝至抚柩号呼贼感其孝不加害庐墓三年母卒亦如之】
　　游宜【漳浦人家贫卖薪鬻子以养亲亲殁尽弃屋地为殡葬事兄如父家有犬乳猫之异】
　　张濂【平和人性孝母病痢剧亲为尝粪置义田为族役费筑堤二百余丈以利郷人督学髙贲亨表为扬善里】
