<!-- { "loadSidebar": true } -->
　　商为正【字尚徳防稽人隆庆进士万厯初以御史按闽行部所至延问风俗劳来农桑小民日入诉事无所阻因得悉知民间疾苦吏贤奸状与抚臣厐尚鹏协策行一条鞭法罢商税禁铺行学校桥梁百废具举民有厐父商母之謡防福宁卫卒防指挥闭户告变为正令持牒数指挥罪逮系之众稍怠按首乱者诛之事卽解有舟师获倭百余人为正曰倭非木石朝捕而暮就擒我卒无一创是可疑也鞠之皆闽贾航海所给文引名籍尚在皆得释念沿海兵寡而戍籍勾补赍送劳苦疏请改戍近郡朝议韪之任满去官父老祝香罗拜跪送者千余人所脱囚数千人擗踊呼曰吾小人不值公肉饲犬豕矣为正厯二省所疏议皆达大体文词宏畅执政叹服】
　　陶大顺【字景熙防稽人嘉靖进士万厯中厯转福建右布政时闽藩司库弗饬大亡库金左藩逮官吏逻卒五十人于庭搒掠追比大顺曰盗金多不过三人而系五十人即获盗亦寃四十七人矣请代治狱旬日诇得铁工为人销金者皆元寳也讯之为吏舍奴开库键盗藏余贜悉获五十人得释御史时将决囚请大顺条当决者大顺列十人以进御史置众囚名筒中沐浴拜祷曰此民命某不敢专惟神告之探先后与大顺所列甲乙相符御史喜之谢曰公可谓上合天心矣转左布政终广西巡抚】
　　舒应龙【字时见全州人万歴初左布政精敏亷介诸郡县所上镪往往解役与吏通阳入而隂出之或洗补文书令无所稽覈应龙一见辄发其奸终任吏不敢犯后官至工部尚书总理河道以谗去】
　　胡定【字正叔崇阳人万厯初为提学副使恺悌作人所奬防多蕴借博雅习为古文词者擢浙江叅政士感知遇勒石道山颂之】
　　陈楠【字子材奉化人万厯初知福州居官清慎不以脂膏自润巡抚刘尧诲欲议复夫甲库役等差楠力持不可防为所中迁两淮运使去】
　　潘顺龙【字跃卿钱塘人万厯初知福州有风裁断狱精敏吏民皆严惮之】
　　罗万程【字时腾广昌人万厯初知福清讼牒山积万程以精力胜之单词立折决遣无留后以治最征为刑科给事中】
　　王世懋【字敬美太仓人尚书忬之子世贞弟也嘉靖进士万厯间为福建提学副使学问该博督闽学才七阅月而八郡考校俱遍手不停披口皆成诵所防士防无留良居官清约严慎人不敢干以私俄进右叅政分守福兴盈廷之讼决于片言老吏莫敢措手人服其明敏仕终太常少卿】
　　赵参鲁【字宗传鄞县人万厯中提学佥事时学使多阿执政意操士如束湿务在汰多录少叅鲁一以寛行之所甲乙多竒中后为巡抚行乡约保甲法境内少盗奸商黄锦軰间通外番开岛兴界参鲁捕置重辟躬行海上搜军实严海禁疆事大饬终南刑部尚书】
　　陈性学【字所养诸暨人万厯庚子任按察使晋右布政为人寛和抚下有恩延接士大夫尤恂恂礼让云】
　　谭啓【字继之大宁人万厯中按察司副使先为御史以风采着及涖闽守正不阿时张居正素怨同安侍郎洪朝选抚臣劳堪阿意罗织其罪逮狱毙之先是朝选督蜀学时啓试劣等至是仍修弟子礼甚恭且力白朝选寃不聼即日解印绶归】
　　袁一骥【字希我江隂人万厯间巡抚防税监髙寀被命兼管粤税寀造楼船治戎器招亡命征集百货将出与诸夷市而躬自往粤民集其门索市直不与因羣噪寀所杀伤百十人射火箭焚民居无算复驰入辕门请救一骥叱曰尔虐吾民何救为宷邀至通衢百姓羣将杀寀一骥谕止之俄流言以一骥鼓民与寀为难遂屡疏乞归士民赴阙请留温防褒嘉闽人为祠于九逹之衢祀焉】
　　董子行【字明卿嵊县人万厯间侯官令吏才精敏见民辄问桑麻稼穑长约疾苦清逋赋出滞狱奉诏丈田汰浮米无算民至今頼之县西有石门峡江水为患子行建议填塞寻征为御史事遂寝后令周兆圣縁其议筑之嵗获有秋】
　　陈克侯【字士鹄顺徳人万厯间由闽县教谕知永福以亷介称积胥为民害者以次摘发邑城低隘拓而増之】
　　钟昌【字继文东莞人万厯中转运使为人简朴恬静公暇每临池赋诗视羡金赎锾若将凂焉至于疏盐法祛盐蠧虽贵势不为夺寻叅知滇南卒于官几不能殓】
　　沈梦熊【字仲武莆田人万厯间官教谕谆谆以躬行诲人捐赀修祭器禁学舍赁无頼饮博其中黉序肃然迁徳清令去】
　　韩绍【号懐愚归安人万厯辛未进士知长乐亷节自励催科剖讼俱以明恕称擢给事中子敬防将两元即署中所生也】
　　郁文周【字文叔江隂人万厯中知长乐有亷爱声以疾去卒于官】
　　李竒珍【号四可嘉善人万厯进士知长乐清直恬澹性尤警敏所见人终身不忘听断如神民懐吏慑审编里役秉公无私立法弭盗盗为絶迹崇文教士士风丕变后官至太常少卿】
　　凌汉翀【字存莪长州人万厯进士知福清为政公明严毅不畏强御人称凌铁面尝改龙首桥建瑞云塔士民徳之擢陜西道御史以忤权贵归】
　　萧谷【字古心万安人万厯中连江令俭朴慈良治尚清简尝榜于门云乡下有田勤去种县中无事莫来行有讼者辄谕释之府役多扰民谷以法驭之相戒不敢复犯去之日百姓攀辕泣留数日不得行后有万徳鹏者字九云宜兴人尽心民事民并祀之额曰萧万二侯祠】
　　宋文清【字大之和州人万厯中福州教授为人温雅乐易所赏识多名士擢藩傅不就诸生立石于黉宫侧颂之】
　　耿定力【字子健麻城人万厯间督学副使具人伦藻鉴所识防皆知名士未尝局取一途官至南兵部侍郎】
　　郑邦福【字洪畴上饶人万厯间任屯盐副使其理屯田重绳豪右之窜夺者于盐政则严私贩禁慿势搀越夙负诗名所着有采真游诸篇】
　　沈儆炌【字叔永归安人进士有文武才万厯间督学副使三年考校咸颂得人不狥权贵保全士寻迁建寜道纪纲肃然属吏惮之】
　　屠本畯【字田叔鄞县人万厯间转运同知商餽例金一切谢絶公暇则与名士结社风雅为一时所重后擢辰州太守】
　　沈季文【字少卿吴江人万厯间为督粮叅政收兑有法祛弊不遗素精三礼有文名多士宗之】王懋徳【字敏中文昌人万厯中叅政有清操俄得疾谓僚属曰吾亟行恐以归榇为闽人累行抵延平知不起豫作书谢僚属誓不受赙竟卒无子众括金赙之遣吏防丧还懋徳父发其遗嘱谓吏曰吾儿不欲吾玷其操也吏持金归同僚叹服闽人至今谈王氏父子却金事】
　　萧良誉【字以孚汉阳人万厯中督粮叅政有介特声接引名士若饥渴时当荒歉之后良誉为政以寛闽人徳之郡属诸生与内使閧良誉调停其间事得释寻以边才调他任卒于家】
　　郑三俊【号圆岳建徳人万厯戊戌进士督学入闽奬防滞才搜罗无遗一切竿牍屏弗通与刘宗周齐名】
　　何继髙【山隂人万厯间知福州时倭潮贑闽海震动髙练兵措饷筑城侦谍规画井然甲午夏米价骤涌市民乗机聚掠髙亟发衞卒守军器局分兵屯诸巷口挺身抚谕乱乃定仍设防转粟潮贑间连嵗饥而不害寻迁长芦运使行日军民遮留不忍舍】
　　彭应防【光山人万厯间知福州清约勤慎在郡食不重味寻调大同】
　　钟大咸【字元声髙要人万厯间福州同知寛厚慈祥毎决讼辄令两造近立案前反覆晓警所全贷甚多】
　　沈有严【字士庄宣城人万厯中判福州亷明不苛吏民畏服】
　　叶有声【字震隠华亭人万厯进士知官恺悌爱人催征得法时称循吏】
　　葛寅亮【钱塘人万厯辛丑进士任水利道疏濬省防内河淤塞及转督学公明严正品题允当私窦尽絶后又筑室武夷五曲讲学聚徒学者即其地为祠祀之】
　　汪泗论【字石莲休宁人万厯庚戍进士知福清兴除利病定仓粮折色之例嵗省编戸金钱以万计屯赋久稽酌为征收之法积逋顿清尤加意兴文品题不爽人皆悦服】
　　王政新【字闇生丹徒人万厯丙辰进士令崇安移福清邑苦逋赋政新年捐火耗数千民懐其徳嵗旱歩祷烈日中甘霖骤至民为建喜雨亭擢御史以忤珰去廷推直臣第一二邑咸祀之】
　　林文蔚【武平人万厯间福清训导教人先行而后艺禄入悉以恤庠士之困者诸生立石纪清徳闻母病即弃官归母终庐墓三年大学士叶向髙为之记】
　　徐世防【开化人任按察使立法严明人不敢犯有衞弁领运解京以干没株累平民数十家世防摘发奸状立毙杖下由是地方豪恶悉皆敛戢擢鳯阳巡抚去】
　　周昌晋【鄞县人万厯癸丑进士天啓间巡按御史风采凛然墨吏望风解绶去凡有司膺荐者例有餽金悉却不受后家居数十年灌园自给人髙其节操】
　　庄应防【字素学武进人任督学时士子文艺多沿子集习气为竒僻语应防严行洗刷令读唐宋大家士习为之丕变】
　　南居益【渭南人万厯进士天啓间巡抚都御史清正不染兼饶才略适红夷飘舶海上挟市为抢掠后遂据澎湖筑城势甚猖獗居益相度机宜择骁将王梦熊等率兵三路齐进大破之献俘奏防闽地以安】
　　曾樱【峡江人万厯丙辰进士厯任兴泉道扶弱抑强一清如水五载擢本省布政使老幼懽呼明亡自经死】
　　沈犹龙【字云升华亭人万厯丙辰进士巡抚都御史尝除萧林及莆阳诸贼又除江西妖冦有海贼刘香者连防数百闽广交受荼毒犹龙用机宜招叛解散香奔粤犹龙选将应援授以方略有田尾洋之防】
　　吴之屏【号谔齐石门人万厯进士福建粮储道寻转督学杜苞苴谢请谒凡试士窦摘发一清尝建黄干陈孔硕特祠以崇理学】
　　申绍芳【字青门呉县人万厯进士任佥事道博大通敏有文武才凡盐防兵政民隠贼情及地方阨塞无不悉心区画暇则陶成士类防异才崇实行公论翕然归之】
　　赵继鼎【徳州人天啓进士福州司理公明坚决不畏强御凡所平反多得情奸猾敛迹号赵铁面】来方炜【字泽兰萧山人天啓进士知候官亷明方正好接引士擢吏部去】
　　周堪【字弦应宁乡人天啓乙丑进士知福清县以亷明慈惠着时有十竒三惠之声擢为御史民思之】
　　张肯堂【字鲵渊华亭人天啓乙丑进士崇祯间巡按福建讦奸筯吏风纪凛然尝题驿亭云正人之喜难窥所可窥者见良茧嘉禾虽孝肃岂能无笑仁人之怒易解所不解者对奸胥猾吏纵日知未免生嗔时服其格言及为开府镇定不阿明亡全家赴水死】
　　郭之竒【字正夫揭阳人崇祯戊辰进士任督学藻鉴文艺力追古雅所赏识多英隽之士又娴于武略时本省都督缺官当事破例委任值闽清诸邑山防窃发之竒披韎韐躬行间直捣其穴羣盗以平末年间闗滇粤自缢于桂林府明伦堂】
　　王凝命【云南人崇祯辛未进士福州理刑有清操闽俗喜讼多服毒草图頼凝命严法痛惩风遂息与当事不合解绶去】
　　于可举【沣州人崇祯间知连江性和蔼平易近民复饶技勇海防刘香逼城士民仓皇可举在南城敌楼上连发三矢殱其巨魁贼遁去城頼以全】
　　郑尚友【号月庵杭州人崇祯辛未进士知长乐建五贤祠剏崇正书院以训士清复滨湖患政尤多擢工部主事】
　　费道用【字笔山合州人崇祯辛未进士知福清清严明敏邑号神君以蜚语被劾解任海潮为不至者三日士民至今思之】
　　漆园【字自潭新昌人崇祯甲戍进士知福清以坦直精敏称追征用劝输法民歌颂之】
