<!-- { "loadSidebar": true } -->
　　张氏【南平庠生俞大本妻本卒子士旂未周氏断髪矢志以事姑后士旂游于庠旌表建坊】萧门三节【谢氏萧继宠妻冯氏萧应凤妻谢氏萧良賔妻俱将乐元坪人青年守节抚孤底于有成】黄氏【南平万应海妻年十八夫亡足不逾阃寿八十八以节终】
　　黄氏【南平朱运熙妻适熙生子智临九月而熙卒氏年二十坚守苦节孝事庶姑后子智临游庠】朱氏【南平杨其芳妻年二十夫亡子继卒甘贫苦抚孙成立】
　　陈氏【南平魏云鼎妻适鼎生子香世甫在襁褓鼎病革谓氏曰汝少孤幼守否自裁氏痛不欲生矢志勿二夜勤纺织课子读书人称贤节】
　　张氏【顺昌何运泰妻举人纯母年十六适何夫卒子甫周氏守节事舅姑课督孤儿丁亥土寇防城氏蓬首垢面贼亦义之而不敢犯】
　　陈氏【顺昌人年十六适范耿吾耿吾卒髪断自誓抚妾子如巳出后子朝瑛朝璞并列邑庠】邓氏【庠生韩辅妻孤防守节家贫不能葬夫庚申寇至疑其夫棺中有物剖之乃真尸弃河中防退邓覔而焉哀毁卒】
　　萧氏【夏永庆妻夫卒生子风动甫二歳萧尽以产业付其伯氏泰惟悉志抚子成立伯氏亦能以义恤侄后风动得列于庠】
　　王氏【名女英永安人陈焻祖妻夫殁矢志守贞二十余年】
　　刘氏【名立娘永安人张子志妻十八适张生子可崇甫二嵗夫殁守志不移辛勤纺织督子有成年八十卒】
　　董氏【将乐庠生何其仁妻年二十夫卒邑人谋欲娶之氏以锥毁面誓死不从以节终】
　　吕氏【贡生揭腾蛟妻夫殁氏年二十八抚孤国正补弟子员复夭孙皇谟以明经授诏安训导卒年八十
　　以上节孝】
　　宋
　　马氏【顺昌人范旺妻绍兴初土军陈旺等作乱杀其夫又杀其子马闻奔视又欲胁汚之不从被节解】某氏【南平人小常村农家妇也叛卒杨勍冦乱遍掠村野氏死不受汚遂遇害弃尸道旁尸所枕藉处其迹宛然不灭覆以他土其迹愈明】
　　廖氏【沙邑民妻性慧解歌舞绍定三年为贼所掠命之歌舞廖骂曰我恨不磔汝肉宁肯悦汝耶时贼方猖獗欲窥州城廖有娠贼刳其腹观男女以卜进退得女遂引去招捕使陈韡闻于朝诏赠懿节夫人乡人立庙祀之】
　　元
　　林氏【名愈娘沙县刘国羙妻至正末江西冦邓克明攻破县治愈娘失夫所在匿草间被掠至安济桥谓同行诸妇曰寕死不受辱复拊其懐中子曰我之不辰亦汝不辰也与其叶于道夫谁怜而鞠之不死犹死也痛哭而投于河中通判刘总以闻诏书旌表】
　　明
　　张氏【名陂娘尤溪彭阿积妻洪武中夫溺死张年十九誓不二适以育遗孤后舅姑欲夺其志许聘之日投水死】
　　縻氏【延平卫戎籍仲华女名曹婢早失怙恃依父妹居年十九许聘王文珍未嫔珍卒氏知珍将葬柩必过其门乃登楼于天隙中目送其丧即自缢邑人尚书刘璋挽以诗云玉顔未嫁痛夫亡潜上高楼目送丧泪洒西风轻一死芳名直与日争光】
　　陈氏【名月顺昌张文宗妻正统初草冦乱系月欲献贼首过西渡月绐贼曰若欲献我于帅而尚系我我告汝帅必获谴贼释之中流投水死】
　　祐溪贞女【失姓名沙县人正统间邓茂七残破县治匿草间为二贼所获贞女许过桥从一人以终所事二贼信之擕至桥心贞女忽以两手结贼投于渊与之俱溺治四年宪副杨泽郡守苏章立祠祀之】
　　张贵娘【将乐人正统戊辰沙冦入境贵娘年十八贼执之将舁去张绐曰请敛首饰以随潜入屋后投水死】
　　邓氏【永安吴天性妻被贼执至林家井隅度不能洁绐贼释手投井而死】
　　陈氏【永安人流贼入境时女甫笄贼胁以刄不从怒詈爪贼面遂遇害】
　　徐氏【名冬使南平黄琼妻少适琼琼荡子也鬻之富商徐涕泣欲死富商惊异琼又诱恶少娶之徐度不能脱奔与母诀归自缢死郡守裴椿为殓葬】
　　余氏【名鼎娘将乐温敬妻适敬五年敬溺死余痛尸逾月弗获出所自衣衣及夫遗服焚之而上所有于姑又逾月尸未获乃沐浴而缢于夫寝时年二十二】
　　严氏【严惟中女名寳使嘉靖间冦乱阖家被掳寳使惧辱辄自缢惟中救活之贼拷惟中索赎金将杀焉寳使绐贼全父抵铭溪渡桥上乘贼午饭投桥下死贼惊叹放其父收尸为词以吊之】
　　陈月娘【嘉靖中流冦入境不受汚以死】
　　吴氏【顺昌叶周安妻媳高氏嘉靖末俱被贼掳胁汚不从至娄杉滩投水死】
　　林氏【沙县邓琳祥妻年二十四嘉靖时广兵乱林被掳贼欲汚之拒不受大骂贼怒刄胁之骂不辍贼将杀之引颈受戮贼截首剜舌毁其尸而去】
　　张氏【沙县罗举妻嘉靖庚申防至同妾某氏及妾子皆为贼所掠贼见张美欲犯之不从擒至营贼帅见大悦欲留之张厉声曰速赐一死贼引刀向妾以惧张张曰请代妾留妾抚孩婴贼曰吾杀孩婴张曰请代孩婴以存夫后贼曰牵出杀之张即先行无惧色贼犹豫不忍舎张骂不絶口贼割乳剖身弃其首河中】
　　潘氏【将乐人年十六未字嘉靖庚申被冦掠欲汚之力拒不屈冦刄之死松下】
　　邓氏【永安严师训妻流贼至执欲汚之骂不絶贼裂其口骂声含糊头断乃止】
　　林氏【永安郭茂贤妻嘉靖季为流贼所掠欲汚之骂不絶口肢解死】
　　黄氏【名怡姐南平林鸣凤妻嘉靖壬戌为流贼所执至临溪高桥奋身坠死七日收尸溪旁顔色如生时年十七】
　　黄氏【王恂妻嘉靖庚申防乱与众妇乘舟以避贼众各匿景舱中独黄兀坐于外众妇嗾曰何自露如此贼不见乎黄曰政恐见贼而不得死耳巳贼至耸身赴水死】
　　陈氏【沙县人永居孙女及筓流贼入境掠其家汚及女女不从厉声大骂贼肢解之】
　　朱氏【沙县陈师衡妻师衡疾革语后事不及朱朱喻其意指身誓曰此身属君君死予将焉生请与君面诀入缢死师衡次日卒】
　　张氏【父名理顺昌人山冦突至被掠骂贼而死】
　　陈氏【永安人黄贞胜妻夫死自缢廵道查约改观音阁为氏祠为诗曰人间处处观音阁天下寥寥莭妇祠除却金身祠木主不知公论是耶非】
　　刘氏【永安罗正茂妻同夫弟正卿妻姜氏与众男妇赴舟避贼贼追及各抱子投水而死】
　　林祐女【永安人名尾姑同母被贼执鎻空室中拜母自缢死】
　　无名氏女【歳暴涨女偕母缘木漂流由建溪逹延溪舟人援之悦其丽欲汚之坚不从赴水死】陈氏【永安邓林彩妻贼执之不受汚厉声骂贼延颈受杀贼怒斫弃溪中】
　　熊氏【将乐沙成文妻生二子夫卒矢志守节丙戌八月避兵懐幼子跃水死】
　　罗氏【永安诸生林向翰妻山防乱与夫及子被擒氏惧汚乘间缢死】
　　林氏【沙县陆文谅妻家贫井臼相文谅学文谅蛊疾奉汤药不怠疾革以父母托弟以幼子托母以二女归所许嫁家林曰不托妇哉谅曰贫勿留也林曰请面诀入卧内投缳死谅抚尸大恸次日亦卒】
　　严氏【永安林安居妻被贼执坚不受汚贼怒觧其肢体】
　　刘氏【永安罗立妻贼欲汚之与贼抗被杀】
　　严氏【永安刘麟生妻猝遇贼欲汚之拒不受咬贼臂伤数刄死】
　　萧氏【将乐诸生揭琼芳妻戊子郭贼破城氏赂免其夫随自缢死】
　　某氏【夫妇俱失姓名将乐人郭贼陷城同夫被执氏绐贼曰予首饰私置金溪前岸茅苇中偕往收回即从汝既至跃溪死】
　　郑桂女【永安陈汉杜妻年二十六丙戌二月同幼女夏蟾为贼所获贼防稍懈将女缢亦遂自缢时有妇名郑冬者黄尾四妻遇贼于郑岭逼之行骂不絶口贼怒刳其孕死】
　　黄氏【名贵女永安王珙妻贼欲辱之坚不可夺鎻禁一室自缢死】
　　陈氏【名菊香永安頼孙盛妻盛溺死氏年二十四遗孤甫三岁闻讣号泣累旬夫柩归治丧毕即自缢】熊氏【名毓贞顺昌朱延堦未婚妻廷堦死毓贞乞留聘金鬻田自赡逾年有从其父母议婚者贞闻絶粒死】
　　杨氏二女【永安贡川人一敛娘适诸生李舜元一韶娘适元弟舜明癸巳十月贼吴赛娘陷贡堡敛娘语夫曰卫舅姑从间出遂自缢死韶娘擕二子登屋贼胁之下连毙其子韶娘拾其子尸击贼贼以刄劈其面而死】
　　某氏【福州人失姓名寓尤溪善吟咏为郭贼所执自刎死】
　　邓氏【沙县姜成起妻早寡抚孤山冦乱氏被执贼悦其色露刄诱逼氏不从遂遇害】
　　吴氏【永安游景芳未婚妻丁亥城陷被执自缢死】
　　黄乔如妻【失姓氏尤溪人时方丧乱为郭贼所逼骂不絶口遂遇害】
　　林氏【有鹄女永安人适陈某戊子冬为贼所获乘间自缢死临殡顔色如生】
　　邓氏【沙县罗聘吾妻庚寅遇冦厉声骂贼引颈受戮】
　　练氏【沙县邓斯谨妻庚寅为冦搜获氏大骂受刄死】
　　髙氏【名足娘沙县张从傅未婚妻从傅卒足娘涕泣废食以死自誓母及嫂劝解之氏峻拒潜缢死　以上贞烈】
　　未经立传者附后
　　张氏【冯积敬妻　顺昌县人】
　　全氏【徐日辉妻】徐氏【熊肇母　以上俱将乐县人】
　　林珍姑【郑匪莪妻】郑氏【龚世敬妻】杨氏【邓晋妻】程氏【邓鸣琚妻】张氏【卢蕚妻】何氏【何龙女陈经理妻】曾氏【黄文炳妻】龚氏【杨知新妻】徐氏【黄文谕妻】游氏【张光堂妻】陈氏【方应泰妻】黄氏【陈元治继室】陈氏【贡生邓可受妻】邓氏【生员林日曜妻】王氏【李思国妻】余氏【黄守慜妻】黎氏【杨叔蕡妻】李瑞娘【罗粹生妻】邓氏【李克壮妻】饶氏【杨汝采妻】胡氏【曾一防妻　以上俱沙县人】蔡冬兰【林懋积妻】顔氏【名锽萧贞才妻洪武间旌门】徐氏【严而泰妻】陈氏【余廷纪妻】张氏【吴廷保妻　以上俱尤溪县人】
　　李氏【余天纪妻　永安县人】
　　国朝
　　曾氏张氏【俱将乐萧定所妻子凤腾张氏出夫殁共抚一孤始终无间年皆九十五】
　　黄氏【顺昌人何宪臯妻宪臯卒子五嵗氏闭户纺织和丸课读迄于成立】
　　张氏【南平诸生叶韡荼妻年二十二夫亡子复殇氏苦节四十余年七十一而终】
　　林氏【沙县人归陈正标标卒氏年二十七事继姑以孝闻抚二孤力学长玉辉次善俱游庠苦节四十余年康熙五十四年　旌表】
　　罗氏【沙县邓光逺妻光逺卒一孤三嵗氏年二十誓志苦守会有冦警掖其子以免于难】
　　潘氏【南平人谢允敬妻年二十余夫丧孤方襁褓氏苦节抚育娶媳杨氏数载而男又卒姑媳共抚遗孙皆以节着】余氏【沙县人林钦日妻年十九而寡事舅姑孝抚孤子慈始终全节雍正三年　旌表入节孝祠】廖氏【顺昌人庠生叶紫芹妻年二十六夫殁足不出户日事纺织养舅姑抚男女孀守二十五载雍正四年　旌表入节孝祠】
　　呉氏【顺昌人庠生徐天赓妻年二十七夫殁坚志苦节孀居五十余载始终不渝雍正五年　旌表入节孝祠】黄氏【将乐人杨树敏妻夫故氏年二十八二子俱幼氏勤纺绩养舅姑抚二子长州鹤庚子举人次天鹤丁丑嵗贡】
　　汪氏【将乐人庠生谢兆熊妻年二十八夫亡欲以死殉女弟劝以乳子无依乃矢志抚孤闭户纺绩力营窀穸葬舅姑以成夫志甲寅耿变擕子走窜穷乡艰苦备尝始终全节年六十二卒雍正五年　旌表入节孝祠】
　　杨氏【将乐人邱念祖妻饔飱不给克尽妇道夫殁氏年二十四丧葬尽礼忍饥扶孤娶媳苦守三十余年雍正五年　旌表入节孝祠】
