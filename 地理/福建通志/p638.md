<!-- { "loadSidebar": true } -->
　　游士豪饮平逺台【羣峯面面削芙蓉翠压层台树万重落日影含孤塞鴈微风声断逺山钟一尊对客呼明月独鹤迎人下古松招隠空回王子棹剡溪兴尽不相従】
　　何景明寄题郑善夫桑苎园【三山今有郑公园避俗从来亦避喧萝竹青青垂谷口花林霭霭覆桃源天边鸿雁春寥廓海畔蛟龙昼曲蟠南海尺书招隠意白云丛桂几攀翻】郑榘飞来山【三台石室宝重重踏破烟霞有路通覆径云间仙灶冷采芝人去洞门空一溪流水鸣寒玉两岸桃花笑暖风幽兴颇闗黄老术藏脩无地问乔松】
　　黄克晦东园宴集【千峯争拥郭门西东郭开园翠转迷鸡犬半村依緑野江潮百里绕平隄檐前水黒临池雨墙外花成问字蹊不识何年髙卧稳重来春酒任扶携】
　　惠阳伤乱【东粤重来倍黯然荒村古堡暗苍烟山中故老无归业水上新民未种田江燕春深巢树腹野狐日落吠溪边东风那管乱离事草色藤花似往年】
　　陆弼入闽闗【郡峦马上俯崔嵬海色遥临睥睨回万里职方周地尽千年风气汉时开危峯春晚常吹雪急峡天晴忽涌雷闻道粤南犹列戍将军谁是伏波才】
　　王文旭水西晚眺【南郭青山看未休孤舟直泝水西头林边古寺连茅舍江上谁家傍竹楼浊酒满斟呼野老短篷斜倚对汀鸥从今生计何须问欲与渔翁作钓俦】
　　车大任登镇海楼【粤王山涌海潮流山上嵯峨镇海楼花月平临闗塞晚松风长送郡城秋遥天鴈断蒹葭冷絶岛鲸翻鼓角愁果是何人能借箸东来保障拱皇州】
　　许天锡游元沙寺【芙蓉面面拥飞峯布地金沙一万松鸟语隔窓呼醉梦山光入座荡吟胷云缄贝叶函函润苔蚀碑文字字封瘦马东西十年事几囘来此益疎慵】
　　黄文焕姬岩四首【天作髙峯列五鸡峯头咫尺与天齐还丹拔宅人何在流水闲花路未迷放眼已穷沧海外振衣犹蹑白云西此中只许过笙鹤无数寒猿不敢啼　为问山中真面目漫将色相较名姬晴光半拥芙蓉影逺照斜分翠黛眉片片落霞皆锦绮层层晓雾下帘帷人间信有天台路莫道髙唐梦尽非　攀红跻緑入山光叶底花边步步春陵谷无情忘汉魏人天相接到羲皇泉飞絶壁虹流彩烟锁千林日射芒起坐不知身万仞俯看归鸟背斜阳　疎林列壁晓苍苍清磬一声出上方鸟下斋堂无恐怖龙归古洞有辉光山文叠浪翻千岛云气迷天接大荒夜静半龛灯影湿晴芳吹雾上衣裳】
　　许豸越王台怀古【雄图消歇暮潮西烟浸长桥栁叶齐废井草生龙已去荒台花落鸟空啼江喧钓碣闽闗险雨暗穹碑汉迷千载登临遥极目海天空阔鴈行低】
　　登名山室【梅花厯乱在岩扉鸟道幽深转翠微满院白云禅榻冷半山残雨水帘飞猿盘古树窥僧灶叶落香坛防衲衣不用虎溪遥送客庐山髙士巳忘归】
　　郑孔材灵岩【拨却尘怀强自寛瘦笻扶步访名山坐看流水心偏静吟到落花春已阑梵刹古碑苍藓合草堂残础白云寒清风髙节今还在欲酌幽馨想未难】
　　孙瑶登栖云岭【宿雨初收海日浮晴岚不断曙光流碧云缥缈三山近紫雾氤氲万壑幽已见仙人乗白鹤不妨老子跨青牛几囘览胜占云物王气葱葱亿万秋】
　　林希元题御踏石【六飞一去不复返此地犹传帝子行万里山河无驻足数堆盘石尚留名天寒水冷鱼龙泣海阔风髙鸿鴈鸣千古乾坤同逆旅英雄遗恨几时年】
　　林唐臣圆山【山宫曽记梦朱衣十二圆峯紫翠迷一片湿云初过雨半篙新涨巳平溪笙歌彩凤空中下剑化羣龙匣底嘶何日神丹成九转従公来聴枕中鸡】
　　黎应物海云山【岩扉髙敞海云巅此地王姬旧度仙石磴香尘飞玉屑妆台枯藓印金钿帐空鹤怨余千载花落莺啼别一天絶顶灵如可问居终日濯甘泉】
　　叶元玉东华山【出郭相将二里赊寺钟鸣处是东华直跻絶顶三千仞俯视平原几万家流水竟朝东海去长安不是片云遮风流自笑非安石也有登山兴未涯】
　　刘璋延平城【突兀孤城石作梯酒帘摇曳路东西一番白雨涨溪壑两岸青山啼竹鸡榕径隂森疑昼晦笔峯髙拔觉天低莫愁衰老无筋力欲上仙亭散马蹄】
　　吴复含云亭【岚烟消尽翠屏开萝磴清幽半是苔孤鹤巢边松偃蹇白云栖处路萦回秋髙古戍风清阁夜半疎钟月满台中有前朝僧寺在先贤曽此读书来】
　　黄道周同林守一李文仲林君若陈英子送洪尊光郑牧仲游武夷六首【一再经过好下车鸡盟深创到枯鱼惭将残梦酬新局悔不扃云注旧书世外星辰轻作客山前猿鹤老愁予不知晋魏飘零后多少髙人此居　石楼曲折紫崖隂见尔长悬绮皓心未必琪花生鐡嶂果然芝草似危岑闗将真气防来凿扑得樵风老不禁従此便回俗士驾故山石笋细萧森　朱门多改邵平賸有青山白着花豪客不争云物帐官人莫税旧寮茶漫谈洞脉三千里巳探灵符七十家黒髪几时今破雪与谁领畧老烟霞　丛桂藤梯久絶縁松楠不记与齐年世从入汉知名后人自逃秦未过前判得数分归老子扪将细罅问诸天终南王屋无栖处自潄云芽与鹿眠　溪云太瘦石泉癯闲却溪声老钓徒琼榻不为髙士下紫囷可有素书无林间鹿起三株树灶下人通五岳图最忆严滩滩上路羊裘借草共樵苏　帘洞云深溯未从舟轻波驶失从容三生岭外无多迳石鼓崖前又数峯鹤爪擘窠分水脉鱼鳞着树上油松日斜欲出裴村路愧聴幔亭子夜钟】曹学佺枫亭【长亭山势倚岧嶤半壁斜阳散采樵野烧轻隂遥度水海门喧市乍归潮芦花古戌生残角木叶西风过断桥囘首不堪天路逺马头尘梦义今宵】
　　清源絶顶【重重涧道入云登忽接空香最上层松下轻烟埋断碣塔中残照送归僧逺江蛟吹千帆絶壑狐餐一树冰衣带天风吹落尽危防萧瑟不堪凭】
　　西湖【兀坐斋头对此君闲游率尔便为羣许多烟景随莺住强半春光与客分久雨乍晴花尽放易寒成暖酒微曛墨池何处寻遗迹大梦山前杂暮云】
　　国朝张士楷髙东溪读易处【东溪读易幽栖处只在梁山白石庵当日阙庭须恸哭逐臣踪迹又江潭年来碧草更开谢手植青松有二三到底宋家偏泯灭杜鹃飞北鹧鸪南】马口溪【宋室临危贪释褐公车射防满平沙阁将丞相千行泪开遍春风百草花野殿宵衣能立国宫袍画锦巳无家空谈久被书生误谁执干戈卫翠华】
　　漳江怀古【布衣陈子出清漳一纸圆图感睿皇此理已通天地极伊人宛在水中央如何两疏归黄阁只博孤碑镇白杨自是大臣多绛灌至今遗恨李南阳】
　　过木绵庵二首【景定咸淳事巳非湖山灯火夜深辉但闻蟋蟀三秋鬬谁问襄樊六载围北使倒持苏武节西河真阻季孙归如何一死偿宗社监押犹烦宝剑挥　尚方斩马定须携讨贼捐躯未怆凄往事已埋花草下斜阳自转木绵西征蛮却爱俞都护勒石能标郑会稽千古快心惟此地春风莫遣杜鹃啼】






　　福建通志巻七十七
　　钦定四库全书
　　福建通志巻七十八
　　艺文【十一】
　　诗【五言排律】
　　唐黄滔壶山【八面峯峦秀孤髙可偶然数人游顶上沧海见东边不信无灵洞相传有古仙橘如珠夏实池象月垂穿髣髴尝闻乐岧嶤半插天山寒彻三伏松偃出千年樵牧时迷所仓箱嵗叠川严祠风雨管怪木薜萝纒靑草方中药苍苔石里钱琼津流乳窦春色驻芝田乌兎中时近龙蛇蛰处羶嘉名光列土秀气产羣贤瀑锁瑶台路溪升钓浦船鼇头擎恐没地轴压应旋蠲疾寒甘露藏珍起瑞烟画工飞梦寐诗客寄林泉掘地多云母縁霜少木绵井通防吐脉僧隔虎栖禅危磴千寻拔竒花四季鲜鹤归悬圃少凤下碧梧偏桃易炎凉熟茶惟醉醒煎村家防枣栗俗骨爽猿蝉谷语迁乔鸟波开共蒂莲落枫丹叶舞新蕨紫芽拳翠竹雕羌笛悬藤煮蜀笺白云长掩映流水别潺湲作赋前儒阙冲虚南国先省郎求牧看野老葺斋眠寺歴兴衰创碑须一二防清吟思却隠簪绂奈萦牵】
　　福州天王寺【郭内青山寺难论此崛竒白云生院落流水下城池石象风雷启江沙鼎鼐期岳僧来坐夏秦客会题诗冈转泉根滑门升藓级危紫薇今日句黄绢昔年碑歇鹤松低阁鸣蛩径出篱粉垣千堵束金塔九层支啼鸟笙簧韵开花锦绣姿清斋奔井邑元髪割熊罴极浦征帆小平芜落日迟风篁清却暑烟草緑无时信士三公作灵踪四絶推良游如不宿明月拟何之】
　　马戴送僧归闽中旧寺【寺隔海山遥帆前落叶飃断援通楚塞惊鹭出兰桡星月浮波岛烟萝渡石桥钟声催野饭秋色落寒潮旧社人多老闲房树半凋空林容病士嵗晚待相昭】秦系九日山中闲居【客在烟霞里闲闲逐狎鸥终年常裹足连日半蓬头带月乗渔艇迎寒绽鹿裘已于人事少多被挂冠留素业惟千巻清风擅一邱苍黄拄藜杖伛偻覩银钩迹愧巢由隠才非管乐俦从来自多病不是傲王侯】
　　陈元光漳州新城秋宴【地险行台壮天清景幕新鸿飞青嶂杳鹭防碧波真风肃天如水霜髙月散银婵娟争泼眼亷洁正成隣东涌沧溟玉西呈碧巘珍画船拖素练朱榭映红云琥珀杯方酌鲛绡席未尘秦箫吹引凤邹律奏生春缥缈纎歌遏婆娑妙舞神会知防寞处百怪恼精魂】晓佛潭桥【朝暾催上道兎魄欲西沈去雁长空没飞花曲径深车沿桥树往诗落海鸥吟马鬛□风耸龙旗闪电临峯攅仙掌巧露重将袍隂农唤耕春早僧迎展拜钦看看葵日丽照破艶阳心】丁儒归闲诗二十韵【漳北遥开郡泉南久罢屯归寻初旅寓喜作旧乡隣好乌鸣檐竹村黎爱幕臣土音今听惯民俗始知淳烽火无传警江山已净尘天开一嵗暖花四时春杂卉三冬緑嘉禾两度新俚歌声靡曼秫酒味温醇锦苑来丹荔清波出素鳞芭蕉金剖润龙眼玉生津取花间液柑藏树上珍醉宜藷蔗沥睡稳木棉温茉莉香篱落榕隂浃里闉雪霜偏避地风景独推闽辞国来诸属于兹缔六亲追随情语好问馈嵗时频相送朝和夕浑忘越与秦功成在炎域事定有闲身词赋聊酬和才名任隠沦呼童多种植长是此方人】
　　曹松送陈樵校书归泉州【巨塔列名题诗心亦罕齐除官京下阙乞假海门西别席侵残漏归程避战鼙闗遥秦雁断家近瘴云低马春风馆迎船晓月溪帝京须早入莫被刺桐迷】
　　宋李纲题天宁明极堂【久客若飞蓬年年气味同犹欣容榻地更得化人宫郁勃炎蒸极巍峩栋宇雄疎林碎摇月虚馆迥含风万井轩楹外三山指顾中灵潮自朝夕大舶若西东怅望闗河逺苍茫云海空余生寄闲旷任运学厐翁】
　　李堪极乐寺【空门出白云梵宇依苍岫天色湛瑶光春花结野秀檐间绮罗被池底星珠漏香沈烟余文兼雨碑旧恬智静可养寂寞谁复扣逍遥隠叶猿盘薄穿花溜团团草露晞瑟瑟空香逗层台太虚半双壑瀑泉透苔空緑钱死松老清隂瘦独鹤倐飞骞深萝苦纷构归涔待沃州芥子观灵鹫净土人不来尘寰廓然昼】
　　董渊龙龛山灵峯院【礧落弥沙界谽谺古洞天门邻金布地桥枕玉鸣泉庭鹤归迷主龛龙去失年扫灵嫌俗驾题壁诧诗仙胜景无今古居人有后先不知游者驭谁见海为田】
　　元吴师道题蕃宣楼送山佥宪之闽【大府开闽土危楼镇海涯飞云浮画栋丽日照髙牙昔驻蕃侯马今迎使者车三山归指顾万井仰光华缥缈临城郭逍遥散吏衙榕隂千树翠荔子半空霞岭峤俱清谧賔僚亦静嘉宣风问民俗作屏扞皇家去去青防樾依依紫禁花登髙应有赋留待碧窓纱】
