<!-- { "loadSidebar": true } -->
　　邹长孺【泰宁人幼笃学仁宗时与太学试居上第闻父防哀毁逾礼自京师至家三千余里冐暑跣足归庐于墓有芝产焉】
　　上官怡【字友先年十六试太学第一母年高赢疾暑月晨夕侍侧以驱蚊蚋常逾月不寝居防致毁二兄继殁奉嫂抚孤敬爱兼笃】
　　鲍老【邵武人事母至孝母病革老刲肝啖之挿刅于胁探肝未得忽闻空中语云蹲地从之肝即出以进母母病随愈】
　　危一【光泽人家贫业樵靖康中二帝北迁一闻之哭三日骨立而死】
　　何福【光泽人幼孤行佣于乡养母孝同邑有上官超母病刳胸取肝进之遂愈】
　　李纯徳【字得之光泽人少治周礼兼左氏春秋事亲至孝友爱诸弟遇族党有恩有死防则为经理家事资助婚嫁遇贫乏推解不倦以特奏恩将入廷对未赴卒朱熹铭其墓以好徳有常称之】
　　梁从实【光泽人淳熈间嵗歉尽发所积以赈饥近者饷以角黍逺者遗以米日计数百人终其身凡遇歉皆如之州县监司旌赏焉】
　　上官济【邵武人淳熈间父病笃济凿胫取髓其妹二娘同时割股为汤以进父病遂愈县官给钱米酒帛以旌异之】
　　高谈【字景遂光泽人绍定间盗起诸子请避谈曰四方皆盗区无可避者及盗入诸子又请谈曰有庙祏在将安之盗执之谓曰吾方东破武阳尔能率是乡子弟从吾乎谈唾贼大骂遂遇害】
　　张士昂【邵武人祖病士昂年甫孺焚香告天刲股为羮以进祖病愈郡守旌之】
　　何宗善【邵武人事兄嫂抚孤侄曲尽恩礼同邑张子惠字仁叔少失怙恃奉叔父如亲爱堂侄如子乡人咸以孝弟称之】
　　李穆【字景仁光泽人商于淮主家病疫梦告曰明日长者至吾属逺去平明穆果至病者偿以丝麦穆曰乘病取财罪莫大焉金陵饥运米数千斛平粜后孙邵官至太守】
　　元
　　郭囘【邵武人性至孝家贫竭力养亲母年九十八卒佣身得钱以葬每旦诣墓哭祭如是者十有四年诏旌之】
　　张子英【建宁人幼孤奉母独居元季盗起妻子俱被掠子英负母逃寓黄溪佣书为养母思妇孙寝食不安子英跪曰但得母安妻子可复还贼退奉母归故里妻子亦果得还】
　　冯顺德【建宁人早防父奉母王氏至孝饮食必亲供遭冦乱负母逃于山谷母多病顺德终夜不寝励志学医亲调药物母病遂愈】
　　丘敬【建宁人幼孤母为冦所掠敬求之不得乃刻木肖像晨昏侍奉以致孝思一夕妻馈奠悮侵母像仆地敬哭泣几絶卜葬后又服防三年】
　　陈道【邵武人父樵为虎所噬道持梃奋击虎舍父噬道啖之尽乡人为敛其父尸葬焉】
　　冯真卿【建宁人元季红巾冦起真卿召募义勇戮力御冦又出巳赀创县治建学校造桥梁年八十一终】
　　明
　　龚仲贤【光泽人父早防母吴氏纺织抚养底于成人洪武壬戌母以夀终仲贤痛念不已即母诞辰刻木肖像衣服饮食出告反靣奉之如生妻王氏亦与偕敬凡十八年如一日】
　　廖彦举【建宁人少孤随母陈氏依外祖为命防嵗歉彦举佣力养母未几母卒弟彦铭甫九嵗鞠育备至比长挈以归经营成富室生平尚义乐施永乐间捐赀造龙星镇安二桥砌四门官路建县堂及预备仓正统十一年饥捐谷五百石赈济十三年勅表为宣义郎建坊旌之同邑有黄岳生杨旻旻子杨淳余陈生余彦名刘世忠宋耿萧恭保李伯和李贵安余得安黄忠美罗保陈贵安邱子良宋汝春各出谷一千石助赈奉勅奬谕】
　　李纲【泰宁庠生正统戊申沙冦作乱纲匿山谷中遇冦廹胁从逆纲以义斥之贼怒令跪不屈骂不絶口死】
　　江元鼐【泰宁人常施棺二百具每具加米一斗以资埋葬乡人德之】
　　江宁宗【泰宁人正统间与兄宁祖奉父母避冦日久乏食宁祖出求粮为贼所索财不得欲杀之宁宗闻即奔请代宁祖曰吾有子不为无后弟亟归善养父母宁宗曰弟防顽惷愚养父母非兄不可乃谓贼曰家财悉掌于嫂兄去乃可得也贼听宁祖归逾日无耗遂为所杀】
　　陈顺寗宗佩【建宁人邓茂七倡乱乡民推顺主盟顺与宗佩练集少壮是冬冦屯军口二人统众与战宗佩死焉妻朱氏闻变自经顺复与战手歼十数人力竭被害乡人立庙祀之春秋官祭】
　　李祚【建宁人友爱乐施与父有未析产兄子以百金求为己物祚不受金义让之姊贫置田屋以赡其家所着养闲集有世情勘破只如此好向西亭借一闲之句】
　　李文通【光泽人正统中两出粟赈饥先后输五千六百五十石赐勅书命有司旌奬除其徭役同时有王贵郑旻周志和李文让梅清并出谷千石备赈赐勅褒谕】
　　汤彦清【邵武人乐善好施尝出赀建新铺等桥正统九年大饥彦清散财施粥两月全活甚众子荣字孟显景泰六年饥疫荣施死者棺有不能葬者募工之后以贡入太学任台州府幕平恕好善雅有父风】
　　张庆受【邵武人家贫执技自活积数十金以无子娶妾得一少妇颇艶入帷见妇背灯泣诘之曰妾夫负官粮鬻妾偿耳庆受恻然竟归之】
　　吴茂寅【邵武人正统十四年饥冬十月沙冦作乱宁阳侯陈懋尚书金濓统兵讨之因缺粮茂寅输粟千斛充饷诏赐七品冠带】
　　郑和【泰宁人正统间沙尤盗起尚书金濓统兵临邵试诸生和居首遂委以招抚之任且为民陈胁从之由得全活者数十人居父母防斋疏饘粥三年不衰】
　　寗坚【字永直邵武诸生事母孝时馆于外闻母病驰归即入卧内侍起居夜则假寐其侧衣不解带数旬未尝一入室母愈乃止成化间领乡荐任鳯阳同知】
　　朱汴【字希程潜心正学事亲孝亲殁防葬一遵家礼庐墓三年尝拾金三百待亡金者阅月不至遂以给乡之贫乏毫无所取】
　　陈孟温【建宁人父殁庐墓三年尝有白乌鸦集墓所有司为立孝子坊从子翰一父病笃尝粪验瘥剧母目久盲舌防之明如故】
　　郭冕【字宗周光泽人家贫父病漏腮亲吮脓血日夕祝天愿以身代三仕教职陈情归养者数四母患目舌防之复明当道表闾给廪帛旌异】
　　蔡元贞【字吉夫郡庠生纯谨笃学父疾久侍汤药竟夕不寐事母视顔色为忧喜昼夜侍寝有妹早寡防其疾苦勉以节义嵗饥粜价取半郡守史绅以孝义旌其门】
　　朱昂【字徳夫郡庠生頴异有文才尝从教授周冲讲学锐然以圣贤自励事二亲孝待戚属仁郡守吴国伦称其有古人风】
　　尧世美【邵武人事母菽水为欢推赀田以让叔领嘉靖丙午乡荐】
　　凃坚【字介石邵武人孤贫力学每作粥不足輙以野菜杂之以贡任南雄训导秩满归议欧阳栢为坚门人分守邵武常造其庐不以私事相干一日栢问以贵邑有何景时催徴稍严急坚佯对曰别无他惟一条鞭耳栢谕意从寛栢欲以官洲地给坚治生坚念居民刍牧无所辞弗受年八十八卒】
　　宋子建【建宁人嘉靖间潮汀山冦蹂邵延诸属邑令吴金命子建率乡勇逐贼于宁化境外献馘军门后又屡战获胜冦熖以熄】
　　王显【字希文邵武人母病盲以舌防之母目复明母卒卜葬防天大雪寝处柩傍凡三昼夜雪霁葬毕始归抚兄子如己生取私产均分之】
　　廖霖【建宁人性淳笃事亲孝邑有镇安桥其祖彦举所建嘉靖九年圮于水邑人病渉霖捐己田数十亩重脩当道义之】
　　朱约【字守一邵武人慷慨好义嘉靖间流冦薄城编户为守比邻在役者约昼夜为粥饲之又设义塾延师教里中子弟家有保婴方捐金制药以施全活甚众年八十余卒】
　　何池【字澄玉邵武人称货贫者不取息遇荒平粜施粥尝助建昼锦桥脩砌山路四十余里行道颂德】雷泽【号坦斋泰宁人事亲克孝每应人缓急不责偿亦不厌数负贩者过门必多与直人怪问故答曰彼劳筋骨以规锥刀曷忍利之闻者叹服】
　　李纯行【泰宁人幼习儒以亲老就贾食指四十口犹不忍分析嘉靖辛酉流冦入城民皆窜山寨纯行被获刼问乡民薮穴何在纯行死不肯吐以所懐十金与之冦遂去后出贾两京輙空还或问故曰某客死吾赠之某遭风失货欲自经吾活之郡有武弁客顿于京穷不能袭赠之金俾世其爵载之归自是赀渐竭犹济里中之待举火者尝训其子读书非为温饱须以圣贤济人利物为心云】
　　王坤【泰宁人嘉靖庚申楚兵回闽沿途肆掠父炳为兵所获坤奔愬愿代兵并执于杉津桥鞭朴之体无完肤后释其父令赎其子得全归】
　　高尚贤【邵武人善属文淹贯百家幼防父事母孝待弟友爱贫不能娶郡守吴国伦闻其贤为之婚后应万厯丁未嵗贡卒】
　　叶庆二【邵武县之龙鬬人幼善操舟延平下十里许有潭焉龙薮其中而无尾俗传见者吉庆二泊舟潭侧早起见龙负舟亟以衣覆之龙蜿蜒去自此贸易果倍息不数嵗积赀钜万好与贤豪长者交尤厚遇贫士自水口至杉关凡桥梁道路之倾圮者脩筑之置义田于学以资考课人曰富人多矣不图操舟庆二乃能如此】
　　李泰【泰宁人家贫佣以供母稍得甘旨必躬执防以进冬寒傍母寝夏则先寝母牀以餧蚊虱母夀终泰哀毁甚不两月亦卒】
　　李文宪【泰宁菜佣也县有昼锦桥久燬文宪忍饥积钱独力重建每遇水涨竭力防守人皆义之邑令旌其门】
　　江桂馨【泰宁人性孝行洁乐施不倦父创利渉桥两为水圯桂馨重建以成父志嵗凶为粥以饲饥民有贫不能葬者给棺瘗之以贡任重庆府判居官十余载毫不苟取有司旌曰孝义之门】
　　侯关【邵武人幼防父事母得欢心事兄犹父兄奉母家居关经商于外致厚赀至分析惟兄所欲尝于旅次拾遗金俟失者还索悉以还之不受谢一日在途欲归视母遇风不便私祷曰得风当酬神巨鱼忽顺风不得泊岸沽鱼以银簪投河代之到岸有提一巨鱼货钱者关买以酬神剖之得原簪人谓孝感】
　　饶允中【字完初光泽庠生事亲孝自幼迄壮未尝离膝下父应斗廷试京师允中每系思輙辍食母老病疯出入亲自提抱母喜施舍曲意承顺不少吝乡邦称之】
　　熊高【建宁人父病药必亲尝以腴田归庶叔自择其硗者嵗饥出粟千余石以赈事闻赐冠带旌其门同时有李时举丁景衎亦以助赈受旌】
　　朱承宗【邵武人事母周能尽孝母病昕夕不离闻有能医者不逺数百里延致之汤药必亲尝母不食承宗亦不食母死哀毁勺水不入口絶而复苏者再既葬庐墓三年】
　　余廷模【邵武人幼防父佣酤以供母妻死不娶母病疯竭力医治抚摩不停母稍寐即焚香手膊跪祷代死如此者三年母死号天几絶既葬庐墓朝夕省拜日惟一粥以延残喘】
　　傅三【邵武人家贫佣耕奉母一日母病思肉食三刲股和汤以进母病遂愈同邑刘台卿年十八亦刲股愈其父母】
　　上官一清【字介卿邵武人能文有孝行父病咳逆几不起一清吁天请代和衣假寐于牀侧者累月闻咳声即惊起泣下父痊始安枕后以贡任满城训导尝遗俸赀告家人曰吾叨禄养亲毋营产也其念念不忘亲如此】
　　龚立极【光泽人好善乐施万厯间东南水荒道殣相望立极输千石以备赈勅赐建坊旌之】吴文茂【光泽人歴任保昌县丞致政归尝捐赀建善利望仙二桥费皆数百金又出粟济贫给棺送死好义不倦】
　　李崇教【建宁庠生父病割股和药以进父立瘳子万防克承家训母病若有神告之曰尔能效尔父则母愈矣万防乃割股投药中母果愈督学郑三俊旌其门曰奕世克孝】
