<!-- { "loadSidebar": true } -->
　　陈陶剑浦人。家世以儒业名。陶性沉敏博学，善属文，于声诗历象无不精究，常以台鈜之器自负。南唐元中至洪州，将诣建康，闻宋齐丘秉政，自料与齐丘不合，乃筑室西山，日以诗酒为事。有诗数百篇。

 〔宋〕
　　吴仪字国华。剑浦人。清修力学，荣利不入于心。渔钓橘溪74上，超然自适。时或行歌于松蹊竹疃，人莫窥其际，大为杨时所重。时尝题其钓台及咏归堂，罗从彦尝师事之。自号审律，时称“审律先生。”
　　吴熙字季明。博学励隐操。或从之谈道论文，则倾心泻意，怡然终日；语之以势利，俯焉不答竟去。与从兄仪称“双璧”。元祐间，陈瓘里居，以熙兄弟学行言于郡守，守延二人，诣学讲经，令诸生列听，仍以遗逸荐于朝，得召赴阙。
　　廖衡顺昌人。性警敏绝人，六岁能属文，县尉催租见之，负抱至天龙菴，命吟《雨中山茶》诗，有“泪多陈后愁离殿，浴出杨妃困倚闌”之句，尉喜甚。尉，湖外人75，时方得家书，复即事出对句云“洞庭消息寄来迟”，衡应声云“巫峡梦魂归去早”，尉大奇之。名闻于郡，郡守檄县以礼津遣。至，试以诗，迎题立就，句尤婉丽可喜，即冠赴乡举76，主司复77其文，置在第三，守以客不在选私易之，自是绝意功名，徜徉林壑终其身。
　　陈选字舜举。将乐人。读书尚气节，遭宋末，隐居耕樵以为业。
　　余起顺昌人。学问该博，不求世名，扁舟渔钓祥云峰下溪潭中。后人高其风节，名潭曰钓潭。

 〔元〕
　　张宗华字颖之。沙县人。清介绝俗，善词章，草书为世所重，评其书者，谓如秋云卷雨、苍石缠藤云。元季匿不出，国朝洪武初诏征，以老辞。子允厚知霍州；允继获嘉县学教谕。

 寓贤
 〔宋〕
　　朱熹徽之婺源人。父松任尤溪尉，寓延平郑氏而熹生。后遭父丧，徒崇安，依父友刘彦伦居焉。

 烈女
 〔宋〕
　　彦氏沙县人。本名妻78。性慧，解歌舞。绍定三年，为贼所掠，命之歌舞，廖骂曰：“我恨不磔汝，宁肯悦汝耶？”贼怒杀之。时贼方猖獗，欲窥城，廖有娠，贼刳其腹，观男女以卜进退，得女遂引去。招捕使陈具闻于朝，诏赠懿节夫人，乡人立庙祀之。(廖氏，旧志不著其夫姓名，“本名妻”一句疑有阙文误字。)

 〔元〕
　　卓氏尤溪施九泰妻。少有志操。嫁未几，九泰卒，卓以死自誓不二志。腹生一子79，纺织勤劬以供衣食，教其子成立。至正中，有司以闻，诏旌表，复其家。
　　林氏名愈娘。沙县刘国美妻也。至正末，江西寇邓克明攻破县治，愈娘失夫所在，奔匿草莽间，为贼所掠，追以行80。时同行邻妇十余人，至安济桥顾谓诸妇曰：“吾宁死不受辱也!”复拊其怀中子，曰：“我之不辰，亦汝之不辰也，与其弃于道，夫谁怜而鞠之，不死犹死也。”痛哭投于河而死，通判刘总以闻，诏旌表其门。

 〔国朝〕
　　张氏名陂娘。尤溪彭阿积妻也。幼有烈操，既嫁，事舅姑以孝闻，尤敬顺其夫。勤于女红。洪武中，阿积溺死，张氏年甫十九，哀恸几绝，誓不二适，以育其孤。后舅姑欲夺其志，许聘之日，即自投水而死。邑人咸义之，见于诗歌。
　　颜氏名锽。顺昌人归为萧贡才妻。年二十七贡才卒，一子清翁在襁褓中，誓不他适。元季兵乱，颜扶遗孤陡险而逃，获全于群。洪武间，知县胡众仲以闻，诏旌表其门。
　　翁氏南平人。赠右副都御史刘通妻，右副都御史璋之母也81。幼闲内则，归刘以孝谨间。邻人魏棨归所假称金具，越宿启视之，中遗白金二饼，骇而还之。年二十九，通卒，长孤旭方髻，次璋在襁褓，勤纺织以羡其家。有邻妪风之日：“呱呱者何足视？乃自苦如此!”怒曰：“犬彘之行，我忍为耶？矧此足一移，彼呱呱者何所依耶？”言讫哭下82，剪发以死自警83。璋稍长，即脱簪珥，遣之入学。郡守雷诚欲上其行，亟辞曰：“守节妇之恒，妾初岂以闻而尔也。”人益贤之。卒后八年，璋第进士，拜户部主事，累升至今官，翁赠淑人。
　　叶氏南平王胜宝妻。端庄清恪。胜宝病亟，语叶曰：“修短命也。我如不起。仅一子甫晬，父母又年迈，其如之何？子能为我养老字幼，我死亦瞑目，否则汝自为之。”叶矢之曰：“妾若有异志，有如皦日。养老字幼，敢忘君子之言欤？”语竟而卒。时叶年二十五，励志事育，以孝节名。卒年七十一。兵部尚书孙原贞节镇八闽，輓以诗，有“想见地下夫，无愧生前好”之句。

 仙释
 〔晋〕
　　衍客避乱隐郡之北山，结庐炼丹，丹成举家上升。

 〔宋〕
　　上官道人延平人。辟谷炼气，一日偈云：“处世红尘五十八，混世独存今始没，时人若问吾归处，扫尽云霞一轮月。”后戍兵于广西见之。
　　常总尤溪施氏子。初母梦金人长丈余，持白莲花授之，觉而娠。总在孩提，闻酒肉气辄呕。年十一出家。总极聪明，深通佛书有道行，杨时过庐山见之，与论性，谓本然之善，不与恶对。胡安国亦喜其说。苏轼尝为作真赞云：“堂堂总公，僧中之龙。”洪觉范作传，以轼言为然。
　　无求尤溪刘氏子。少业儒，博涉群书。寻弃为僧，遍游名山。颇工诗，有尘外趣，时以诗名。朱松为县尉以诗友，尝为依诗集序84。
　　庆真顺昌萧氏子。出家受其戒，游西江，得法于氻流月禅师，遂大开悟。晚归将乐含云寺，坐茶毗，得五色□□85
　　校　注
　　1　乾隆《汀州府志 人物》作“卒年八十一”。
　　2　乾隆《汀州府志 人物》作“历知惠、筠、成三州”。
　　3　乾隆《汀州府志 人物》作“剖决如神”。
　　4　乾隆《汀州府志 人物》作“奉使川陕”。
　　5　乾隆《汀州府志 人物》作“陕西转运副使”。
　　6　乾隆《汀州府志 人物》作“继者多不称旨”。
　　7　乾隆《汀州府志 人物》作“绍兴五年进士”。
　　8　乾隆《汀州府志 人物》作“伍公场”。
　　9　乾隆《汀州府志 人物》作“画迎取二圣”。
　　10　乾隆《汀州府志 人物》作“三百余人”。
　　11　乾隆《长汀县志 人物》作“宪司马大同”。
　　12　乾隆《汀州府志 人物》作“邱鳞”。
　　13　乾隆《汀州府志 人物》作“永定寇发”。
　　14　乾隆《汀州府志 文苑》作“期年”。
　　15　乾隆《汀州府志 文苑》作“行客扬鞭不觉寒”。
　　16　“清明雅望”疑为“清名雅望”之误。
　　17　乾隆《汀州府志 孝义》作“询知其为儒生”。
　　18　乾隆《汀州府志 孝义》作“岂可从尔反耶”。
　　19　乾隆《汀州府志 孝义》作“邓瑶”。
　　20　乾隆《汀州府志 孝义》作“赖禄孙”。
　　21　乾隆《汀州府志 孝义》作“必歼盗乃已”。
　　22　乾隆《汀州府志 孝义》作“辟而治之”
　　23　乾隆《汀州府志 文苑》作“咸平三年中举人”。
　　24　乾隆《汀州府志 人物》作“田元猛”。
　　25　“功迹”似为“功绩”之误。
　　26　乾隆《汀州府志 文苑》作“字守中”。
　　27　乾隆《汀州府志 文苑》作“结庐墓侧不复出”。
　　28　乾隆《汀州府志 文苑》作“字嗣英”。
　　29　乾隆《汀州府志 流寓》作“赵令衿”。
　　30　乾隆《汀州府志 列女》作“赖元仲妻”。
　　31　乾隆《汀州府志 列女》作“姑翁氏”。
　　32　嘉靖《延平府志 人物》作“字德繇”。并注：“宋郡志，若谷字德先。《宋史》，字德繇”。
　　33　嘉靖《延平府志 人物》作“子乂”。
　　34　“所当先辩”疑为“所当先辨”之误。
　　35　“所恨”两字疑衍。
　　36　嘉靖《延平府志 人物》作“郴州”。
　　37　嘉靖《延平府志 人物》作“孙大方”。
　　38　嘉靖《延平府志 人物》作“郴州”。
　　39　嘉靖《延平府志 人物》无“人”字。
　　40　嘉靖《延平府志 人物》作“致远独赞其决”。
　　41　嘉靖《延平府志 人物》作“善理财者宜固邦本”
　　42　嘉靖《延平府志 人物》作“中原陵寝故在京师”。
　　43　嘉靖《延平府志 人物》作“兹焉定都”。
　　44　嘉靖《延平府志 人物》作“邓柞，字成林”，下同。
　　45　嘉靖《延平府志 人物》作“大驾亲征”。
　　46　嘉靖《延平府志 人物》作“巡抚四川，召还仍掌部事卒”。
　　47　嘉靖《延平府志 人物》作“迁太常博士”。
　　48　嘉靖《延平府志 人物》作“调威武军佥判”。
　　49　嘉靖《延平府志 人物》作“使复寻海道以进”。
　　50　嘉靖《延平府志 人物》作“宁为之条画输运”。
　　51　嘉靖《延平府志 人物》作“蛮计遂阻”。
　　52　“扭”疑为“狃”之误。
　　53　嘉靖《延平府志 人物》作“俾察部内守令臧否”。
　　54　嘉靖《延平府志 人物》作“江东计度转运副使”。
　　55　嘉靖《延平府志 人物》作“掾吏”。
　　56　“靖水”疑为“溧水”之误。
　　57　嘉靖《延平府志 人物》作“千年呜咽为先生”。
　　58　嘉靖《延平府志 人物》作“字仲宽”。
　　59　嘉靖《延平府志 人物》作字“仲威”。
　　60　嘉靖《延平府志 人物》作“见程颢于颖昌”。
　　61　嘉靖《延平府志 人物》作“复见程颐于洛”。
　　62　嘉靖《延平府志 人物》作“一尺”。
　　63　嘉靖《延平府志 人物》作“然无疑”。
　　64　嘉靖《延平府志 人物》作“三镇”。
　　65　嘉靖《延平府志 人物》作“召除给事中”。
　　66　嘉靖《延平府志 人物》作“《三经义辨》”。下同。
　　67　嘉靖《延平府志 人物》作“负箧坌集”。
　　68　嘉靖《延平府志 人物》作“弥十年”。
　　69　嘉靖《延平府志 人物》作“畸首中选”。
　　70　“遣”字恐讹。全句似为“在围中遗子书云”。
　　71　嘉靖《延平府志 人物》作“王必正”。
　　72　嘉靖《延平府志 人物》作“欧阳玄”。
　　73　嘉靖《延平府志 人物》作“具以奏闻”。
　　74　嘉靖《延平府志 人物》作“潏溪”。
　　75　“湖外”疑为“湖州”之误。
　　76　嘉靖《延平府志 人物》作“既冠赴郡举”。
　　77　“复”似为“覈(核)”之讹。
