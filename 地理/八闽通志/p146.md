<!-- { "loadSidebar": true } -->
　　福州路总管府上。按《元史》：“至元二十年，定十万户之上者为上路，十万户之下者为下路，当冲要者，虽不及十万户亦为上路。”又按《三山续志》：“至元十五年，改福州为路，十七年，始设路官，职专治民，上隶帅宪，下辖州司县官。”　达鲁花赤一员，以蒙古人任。　总管一员，以汉人、南人任。(上二职皆路之长，并兼管劝农事，后仿此。)　同知、治中、　判官各一员，推官二员。至元二十三年置，专治刑狱。《三山续志》作“二十四年置”。　经历司经历、知事各一员，提控案牍一员。按《三山续志》所列职名如此，《元史》则有照磨兼承发架阁一员，而无此职名，未详何谓。自经历以下，皆路之幕官也。路吏有通事、译史各一人，司吏三十人，贴书六十人。　司狱司自司狱司以下，皆随总管府而设，故皆附焉。司狱一员。按《元史》又有丞一员。其吏有狱典一人。　儒学教授、学正、学录各一员。有学吏一人。　蒙古学教授、学正各一员。　三山书院山长一员。　医学教授二员，学正一员。　阴阳学教授、　学正各一员。(上二学，《元史》无学正一员。)　永丰仓监支纳大使、副使各一员。按《三山续志》，永丰仓、平准库、盐仓、常盈库，共有攒司六人。　平准行用库提领、大使、副使各一员。　盐仓大使、副使各一员。　宣慰司崇盈库本路常盈库官兼。　廉访司赃罚库本路常盈库副使一员兼。　本路常盈库监支纳一员，副使二员。　运司广盈库监支纳大使、副使各一员。库子二人，攒司一人。　在城税务提领、大使、副使各一员。　在城站正提领、副提领各一员。
　　录事司按《元史》：“至元十五年，行中书省于在城十二厢分四隅，置录事司。十六年并其二，置东西二司。二十年复并为一。”又按《三山续志》：“至元十七年设。”二说不同。　达鲁花赤一员，以蒙古人任。　录事一员，(上二职皆司之长。后仿此。)　判官一员，兼捕盗之事，俱以汉人、南人任，后仿此。　典史一员。司之幕官也。司有司吏六人，贴书一十二人。
　　闽县中。按《元史》：“至元二十年，定江淮以南三万户之上者为上县，一万户之上者为中县，一万户之下者为下县。”　达鲁花赤一员，以蒙古人任。　县尹一员，以汉人、南人任。(上二职供县之长，后仿此。)　主簿一员，县尉一员，主捕盗之事，后仿此。　典史一员。县之幕官也。后仿此。县有司吏五人，贴书一十人。　儒学教谕一员，大义巡检一员，有巡吏一人，后仿此。　闽安镇巡检一员，闽安镇务提领、大使、副使各一员，江南州务大使、副使各一员，大田站正提领、副提领各一员。
　　侯官县中。　本县及儒学职员与闽县同。县吏亦与闽县同，但增邮长一人。　甘蔗寨巡检一员，洪塘税务提领、大使、副使各一员，白沙、小箬二站正提领、副提领各一员，行崎批引所提领、大使各一员。
　　怀安县中。　本县及儒学职员与闽县同。县吏与侯官县同。　三县寨巡检一员，税务提领、大使、副使各一员。
　　古田县上。　达鲁花赤、县尹、县丞、主簿、县尉各一员，典史一员。按《元史》：“上县典史二员。”而《三山续志》但一员。县有司吏六人，尉吏、邮长各一人，贴书一十二人。　儒学教谕一员，谷口、杉洋、西溪三寨巡检各一员，县务提领、大使、副使各一员，水口务都监、同监各一员，水口、黄田二站提领各一员，副提领各一员，际留仓大使、副使各一员。仓有攒司一人。
　　闽清县中。　本县及儒学职员与闽县同。县吏与闽县同。　安仁里巡检一员，税务提领、大使、副使各一员。
　　长乐县中。　本县及儒学职员与闽县同。县吏与侯官县同。　北乡巡检一员，税务提领、大使、副使各一员。
　　连江县中。　本县及儒学职员与闽县同。县吏与侯官县同。　宁善等乡巡检一员，名闻等乡巡检一员，税务提领、大使、副使各一员，际留仓大使、副使各一员。
　　罗源县中。　本县及儒学职员与闽县同。县吏与闽县同。　南湾寨巡检一员，税务提领、大使、副使各一员。
　　永福县中。　本县及儒学职员与闽县同。县吏与侯官县同。　漈门巡检一员，税务提领、大使、副使各一员。
　　福清州下。按《元史》：“至元二十年，定江南地五万户之上者为上州，三万户之上者为中州，不及三万户者为下州。”又按《三山续志》：“至元十三年至元贞元年设县，职员与古田县同。二年升县为州。”　达鲁花赤一员，以蒙古人任。　知州一员，以汉人、南人充。(上二职俱州之长，后仿此。)　同知二员，州判二员，兼捕盗之事，后仿此。　吏目二员。州之幕官也。州有司吏一十人，贴书二十人。　儒学学正一员，蒙古学学正一员，龙江书院山长一员。　南日、海口、练门、径上四寨巡检各一员，本州、迳上、海口三务提领、大使、副使各一员，际留仓大使、副使各一员，仓有攒司一人。蒜岭、宏路二站正提领、副提领各一员。
　　福宁州上。按《三山续志》：“至元十三年以来设县，职员与闽县同。二十二年升县为州，仍隶福州府，领宁德、福安二县。”　达鲁花赤、州尹各一员，同知、州判各二员，知事一员，提控案牍一员。旧为提领案牍。(上二职皆州之幕官也。)州有司吏一十二人，邮长二人，贴书二十四人。　司狱官一员。有狱典一人。儒学教授一员，蒙古学教授一员，阴阳学教授一员。　行用库库官一员，有库子二人。　小臼、小澜、蒋洋、盐田、裤溪、桐山六寨巡检各一员，税务提领、大使、副使各一员。
　　宁德县中。　本县及儒学职员与闽县同。按《三山续志》：“达鲁花赤一员，镇南王位下。县吏亦与闽县同。”　三县寨巡检一员，东阳麻领巡检一员，县务提领、大使、副使各一员，峬村务都监、同监各一员。
　　福安县中。　达鲁花赤一员，按《三山续志》：“此一员，荣王11位下。”县尹、主簿、县尉各一员。县吏与闽县同。　儒学教谕一员。渔溪迳巡检一员，辜岭巡检一员，务都监、同监各一员，仓大使、副使各一员。
　　亳州翼万户府按《三山续志》：“至元二十四年，移济南东平万户翼戍福建，后为亳州上翼。二十七年复设福新万户翼，辖新军；复令二翼官属相参署事，曰福兴镇守万户。大德四年，定例兴化路止令千户镇守，亳州与福新轮委万户一员分镇，一年一更；其汀、泉、漳等路，并委百户。至大元年，又以沿海俱通番邦，亳州与福新轮委万户一员，沿海上、中、下三流巡防半年一更，上隶阃帅，下辖镇抚千户、弹压百户，并得世袭，幕官则有更代。或军民交讼，则委官会议裁决。”　达鲁花赤、万户、副万户各一员，经历、知事、提控案牍各一员。自经历至此，皆幕官也。府有译史一人，司吏六人。　镇抚所镇抚二员，蒙古、汉人参用，后仿此。　都目一员。都目，盖镇抚幕官也。镇抚所有司吏一人。
　　高唐冠州千户翼　达鲁花赤、千户、副千户各一员，提控案牍一员，提控案牍，盖千户翼幕官也。按《三山续志》：“亳州万户府上千户所有司吏一十人；下千户所有司吏一人。”所分上、下千户所，未详，始附志于此。弹压二员，蒙古、汉人参用。后仿此。　上百户二员，下百户一十五员。
　　东平等路千户翼　职员与高唐冠州千户翼同。但上百户增四员，下百户省四员。
　　德州、东昌千户翼　职员与高唐冠州千户翼同。但下百户省六员。
　　济南、高唐千户翼　职员与高唐冠州千户翼同。但有百户十员，不分上、下。
　　济宁、太安千户翼　职员与高唐冠州千户翼同。但有百户一十三员，不分上、下。
　　济宁、濮州千户翼　职员与高唐冠州千户翼同。但改提领案牍为吏目，又下百户省三员。
　　东平、济宁千户翼　职员与高唐冠州千户翼同。但有百户一十员，不分上、下。
　　济南、东昌千户翼　职员与高唐冠州千户翼同。但有百户一十三员，不分上、下。
　　永平、德州千户翼　职员与高唐冠州千户翼同。但改提领案牍为都目，又上百户、下百户各省一员。
　　济宁、建康千户翼　职员与高唐冠州千户翼同。但上百户省一员，下百户省二员。
　　延平等路千户翼　职员与高唐冠州千户翼同。但有百户六员，不分上、下。　哈刺鲁千户一员。
　　福新万户府　说见亳州翼万户府。　职员与亳州翼万户府同。府有译吏一人，司吏四人。　幕官及镇抚所职员亦同。镇抚所有司吏一人。
　　上千户翼　职员与高唐冠州千户翼同。但有下百户一十四员，无上百户。上千户翼有司吏二人。
　　下千户翼　职员与高唐冠州千户翼同。但上百户增二员，下百户省四员。下千户翼有司吏三人。
　　中千户翼　职员与永平、德州千户翼同。但有下百户一十员，无上百户。中千户翼有司吏一人。
　　姚千户翼12　职员与济宁、濮州千户翼同。但有下百户五员，无上百户。
　　只里瓦歹千户翼　职员与济宁、濮州千户翼同。但有百户七员，不分上、下。
　　哈刺哈孙千户翼　职员与只里瓦歹千户翼同。

 〔国朝〕
 文职
　　本府　知府一员，同知一员，通判一员，后又增设一员，专督属县税粮。　推官一员。府有司吏一十二人，典吏二十九人。　经历司经历司、照磨所俱设于府内，皆府之幕属也，后仿此。经历、知事各一员。司有典吏一人。　照磨所照磨、检校各一员。所有典吏二人。　司狱司自司狱司以下，皆随府而设，故悉附焉。后仿此。　司狱一员。有狱典一人，后仿此。　织染局大使、副使各一员。局有司吏一人。后仿此。　常丰仓大使、副使各一员。仓有攒典一人。后仿此。　三山驿驿丞一员。有驿吏一人。后仿此。　三山递运所大使一员。所有司吏一人。后仿此。　阴阳学正术一员，医学正科一员。　僧纲司都纲、副都纲各一员。道纪司都纪、副都纪各一员。　儒学教授一员，训导四员。生员廪膳、增广，各四十人。后仿此。学有司吏一人，后仿此。
