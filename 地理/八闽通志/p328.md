<!-- { "loadSidebar": true } -->
　　〔宋〕　常平仓在省仓之西，又名义仓。　惠民仓郡守朱端常建。又峡阳亦有惠民仓，郡守董洪建。　济籴仓又名均籴仓62，郡守董洪建。　举子仓郡守叶筠、赵崇祉、刘允济、傅康相继申奏创置。　提举司举子仓63　安乐社嘉定中，郡倅詹大椿创。或二十里、或三十里创一舍，使道路疾病之人归养育所，饮剂有资，而无道殣相望之叹。　丛冢庵亦名漏泽园，在府城东。乾道九年，郡守李庚创两塔，分男左女右葬之。复建庵宇，命僧以司守视。月支香灯钱三贯文、米一石。嘉定十三年，郡守林洁己再辞一所，听民从便安厝，筑墙间之。　安福庵在马坑兴化院之前。宝庆三华，郡守傅康创男女二塔，封以崇鬣而坎其中，深可四弓而广如之。匾曰“安福”。给官田五十石64，命僧主之，每遇寒食则依浮屠法资其冥福。端平二年，淫雨漂坏，郡守董洪重修。　会一庵在郡城北门外，南平县治之东北，郡守黄垺创65。命民之崇奉教者以司守视，每月以漏泽园例给以香灯钱米。　水铺在郡城，旧在佥厅之前。延平依山为郡，民多楼居；瞰虚凭高，甍连栋接，民或不戒于火，扑灭良艰。宋绍熙二十八年，郡守胡舜举创水铺以防虞，器具种种毕备。月差禁军守视，轮兵官一人检点，时修葺之。令冷铺66创在坊巷，每十余家间辄置一所，蓄灭火之具以备缓急，即古水铺之制，而冷铺则兼防盗贼焉。　潜火义社宋时民社也，盖不出于官，故以义名。先是，延平有隅长官，选有物力家充之，专任防虞之责，上下具文，缓急不足倚仗，于是有倡义之人创立义社，敛资财、饬器具，鸠工匠，籍丁壮，皆听命于社首。平时有赛神之犒，遇警有运水之资。在东城曰“东隅”，在西城曰“西隅”，介圜阓之中曰“中隅”，居北门之外曰“北隅”。脱有缓急，彼此相应，不号召而集，不顷刻而至，不争功，不邀赏，此义社规约也。旧废。
　　〔国朝〕　预备仓四所东仓在府城东南寿山里；西仓在府城西剑津里旧县学社，初在长沙下里，后迁今67；南仓在府城南普安里；北仓在府城北峡阳。(上四仓俱永乐五年知县朱孟常创。西、北二仓正统十三年寇毁，景泰四年知县刘铭重建。)　养济院在府城东隅。宋初创在贡院后山之巅，今城西门外。绍兴二年，郡守吕行己徙今所。洪武三年知府唐铎重创。　义冢四所成化二年知府郑时创68

 将乐县
　　〔宋〕　常平仓在府治东北。
　　〔国朝〕　预备仓四所俱洪武二十四年知县余瓒创建。一所在县西永吉都，一所在县北万安都，一所在水南都，一所在永康都。(上二仓俱县东南。)　养济院在县治北。洪武三年知县司明创建。

 尤溪县
　　〔国朝〕　预备仓四所福星仓在县治南乘驷坊，旧福星堂；仕阳仓在县西四十都；巷口仓在县南二十八都浮流坂；雍口仓在县东十五都。　养济院在县治东儒林坊。洪武十九年创69。

 沙　县
　　〔宋〕　常平仓在县治西。　丛冢在县治东北隅，福星禅寺后山弥陀庵之右。宋嘉定十六年县尉黄师尚创70。今为厉坛。
　　〔元〕　养济院在县治东兴义坊。皇庆二年创。　义冢三所一所在县治东北隅，至正中，邑人倡义置，甃以土砖，创一阁一亭，设守者以时祭扫；二所在县治西北和仁坊。
　　〔国朝〕　预备仓三所东仓在县东南八都；南仓在县八都郎口71，旧在二十一都徐坊，后移建今所；北仓在县治东五十步。(上三仓俱正统十三年毁于寇。)　漏泽园在县治东北邑厉坛之左。

 顺昌县
　　〔宋〕　常平仓在县治西。　平籴仓　备籴仓72。
　　〔国朝〕　预备仓四所俱永乐四年主簿王汝贤建。鳀潭乡仓在县东石豆都，交溪乡仓在县西南靖安都，招仁乡仓在县西莒口都，顺阳乡仓在县西北仁寿都。　养济院在县治西。洪武二年知县于守节创。　丛冢庵在县治西北赤岭之左。

 永安县
　　〔国朝〕　预备仓四所东仓在县治东三百步，景泰三年建；西仓在县西三十二都73；南仓在县南二十八都；北仓在县北二十六都固发口，旧沙县西仓也。　养济院在县治东，景泰五年建74。

 邵武府
 邵武县
　　〔元〕　惠民药局在县治前。　慈惠老人堂在城西熙春山下。经历郭瑛建，又置田若干以养老而无后者。
　　〔国朝〕　预备仓五所东仓在府城东一十二都拿口市75，正统六年知县颜宗建，十四年毁于寇，寻复建，新旧各四间；西仓在府城西南四十六都潭山市76，新旧各二间，新志77二在古山□；南仓在府城南三十二都大阜岗，旧一十一间，新六间，其地界邵武、泰宁二县，因并建堂宇庖湢以为公馆；北仓二所，一所在府城内常丰仓后，旧三间，新九间，一所在府城北五十三都水北街，旧六间，新十间。(已上新仓俱成化九年知府马孜建78。)十一年知县王拯增建在城北仓三间。十七年知府刘元又增南仓三间、城北仓六间。　惠民药局在府门之左，旧在县门右。成化三年，知府马孜改建今所79。　养济院在行春门外，宋在南隅常丰仓后，名居养院。元为孤老院。国朝洪武初，改今名。十三年徙建今所。旧屋二十一间。成化十年知府马孜增建一十八间。十七年知府刘元增修一十五间80
　　义冢二所一所在何禄坑81，宋时置；一所在赛洋桥里象山田畔，元时经历郭瑛置。

 泰宁县
　　〔宋〕　常平仓在县治西南，今为吏舍。　举子仓在县学西。　常平仓在县治东南。
　　〔国朝〕　预备仓四所东仓在朱口保，旧八间，新三间；西仓在依口保，旧四间，新五间；南仓在永兴上保，旧六间，新三间；北仓在长兴保，旧五间，新四间(已上四仓俱成化九年知县徐琛建。)　养济院在县东大巷之右。宋时建，元因之。国朝洪武九年知县定定重建。成化十七年知县范翰复建。　漏泽园在县西蓦口芜坳。

 建宁县
　　〔宋〕　常平仓在县北七十步，今为县公廨。　义仓在绥城驿之东。　社仓在莲花寺前。　举子仓在县西旧社稷坛后。　惠民局在县治西五十步。　仁寿庐在县东。宝祐间，邑宰廖邦杰买地一区，创屋一十二间，中为堂二间，以待道路疾病无告者，又给户绝之田若干亩以赡。　义冢在县西大岭上。
　　〔国朝〕　预备仓四所东仓在县东黄舟保，新旧各四间；西仓在县西富田保，新旧各四间；南仓在县南在城保，旧五间，新六间；北仓在县北黄溪保，旧四间，新一间。　义仓在县西里心保。正统十年，义民廖义举捐己地创建，旧四间，新五间。(已上五仓内，新仓俱成化八年知县谢雍建。)　养济院在县治西，即元之孤老院也。洪武十四年重建。　漏泽园在县北在城保黄州坊。

 光泽县
　　〔宋〕　社仓　举子仓(上二仓俱在县东平齐桥畔82。)　惠民药局在县东登云坊。
　　〔国朝〕　预备仓四所东仓在县东十八都，凡六间；西仓在县西十五都，旧六间，新二间；南仓在县南三都，凡六间；北仓在县北十九都，旧六间，新二间。(已上四仓俱洪武二十七年创建，内新仓俱成化十九年知县陈纪增建。)　养济院在县南一都。洪武三年知县刘克明建。　漏泽园在一都东坑。

 邵武卫
　　〔国朝〕　预备仓在左所之右。按郡志，洪武十一年增设邵武卫后千户所。二十九年，百户王希始建公署于此。景泰五年，调守御永安。成化十九年，指挥高升等遂改建为预备仓。

 兴化府
 莆田县
　　〔宋〕　常平仓在军治之东隅天禧坊内都仓之北。景德三年置。旧门西向，绍熙元年知军事赵彦励重修，移其门于都仓之侧，南向。　平籴仓83在于城西。绍定六年，郡守曾用虎创建，刘克庄为记。　常平库在谯门内军资库之西。　安养院在府城北一里招福院之旁。淳熙十五年郡守朱端学创。命□□之途有疾患者令就院医治，官给钱米药饵，轮差医□给疗。既愈，则量支路费，津致其行；不幸而死，仍给棺木，假窆于漏泽园。　仁寿庐在县南。庆元间县令廖德明创建。使凡道途远来疾病之民，咸得以托宿而就哺。又请于郡，得废寺之产，岁入粟若干斛以供药饵给奉守。其所立条约甚详。朱文公跋于其后。　漏泽园在府城南厢广化寺西岗。崇宁二年奉旨建。绍兴十四年复命建屋，募僧守之。嘉熙三年知军事张友修治。今废。
　　〔国朝〕　赈济仓四所一所在府城东景德里定庄村，一所在延寿岑头村，一所在仁德里李墩，(上二仓在府城东北。已上三仓俱永乐四年主簿刘献建。)一所在谷清里埔头村。正统五年，布政使侯軏奉制命主簿唐礼增建，寻废。　预备仓二所一曰“有备”，一曰“预备”，俱附于大有仓内。成化三年知府岳正建。　养济院在府治北梅峰之左。元至正十二年，福建闽海道肃政廉访司佥事张孝里创建。教授郭为记。国朝洪武十八年重修。西为厅，匾曰“发政”，东为堂，匾曰“施仁”，立亭于门内，匾曰“必先”，外植坊表，内列房舍，无所不备。义冢在府城南篠塘山之原。宋绍兴元年知军赵彦励创，正统十一年主簿唐礼重修。

 仙游县
　　〔宋〕　常平仓在县之中门外，附于省仓内。兴化县常平仓在旧县治之西，亦附于省仓内。
　　〔国朝〕　赈济仓二所俱永乐四年设。一所在养志里龙华寺东，一所在常德里前溪观内。　养济院在县北功建里。洪武十五年知县顾思敬建84。义冢在县北功建里郭宅宫前。宋知县吕坦平创建，庵养僧以守。之后，知县翁永年重修，盖即今所也85。

 兴化卫
　　〔国朝〕　预备仓在谯楼内阴阳学之右，以使臣庙之故址为之。成化九年指挥使张瑄建。

 平海卫
　　〔国朝〕　预备仓在卫治内之右。

 福宁州
 本　州
　　〔宋〕　常平仓在县治东。皇祐元年建。　抵当库　常平库(上二库在县西。俱元丰元年重建。)
　　〔元〕　义仓三百二十所俱延祐七年建。
　　〔国朝〕　预备仓四所一所在州治内；一所在州东十都，曰“潋村仓”；一所在州南四十一都，曰“古县仓”；一所在州西北二十七都，曰“井头仓”。养济院在州城西北。元末废，故址犹存。　义冢。

 宁德县
　　〔宋〕　常平仓在县治内之西。　常平库在县东，旧在县西。绍兴二十八年移建于此。
　　〔元〕　义仓二十三所俱延祐七年建。
　　〔国朝〕　预备仓四所俱永乐四年设。东仓在县东七都，西仓在县西二十二都，南仓在县南一都，北仓在县北十五都。　养济院在县北一都。洪武二十年设，成化间县丞潘璇重建。　义冢

 福安县
