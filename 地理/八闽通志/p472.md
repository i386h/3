<!-- { "loadSidebar": true } -->
　　建守陈觉民《过武夷》诗：“升真洞口接天门40，灵草丹桃日日春。听说列仙来瑞世，三朝德业在斯民。”盖章圣出自武夷神考，哲庙亦武夷君应世，故此有三朝德业之句。出《方舆胜览》。
　　熊博，兵部尚书秘之子也，为建州刺史，寓治建阳，尝乘舟江上，见山岩崩啮处有棺将坠，博使人往视之，则有铭焉。某辞曰：“筮卦吉，龟卦凶，三十年后洪水冲，欲陷不陷被藤缚，欲落不落被沙阁。五百年后遇熊博。”博感叹，为移葬他里。中有《八诔》诗，其一曰，‘唱义扶唐室，同时此握兵。风高雁行失，遗像凛如生。”博后仕至工部尚书。出本志。
　　杨亿之初生也，母章氏梦羽衣人自言武夷仙托化。既诞，则一鹤雏也，尽室惊骇，贮而弃之江。其叔父曰：“吾闻间世之人，其生必异，如姜有弃，简狄有契。”乃追至江滨，开视之，鹤已蜕而婴儿具焉。体犹有紫毳尺余，既月乃落。出《浦城县志》。
　　蔡元定贬道州，疾革，俄有星若大石坠于牖间。顷之，元定遂逝。后数月，所寓之邻曰何八公者，梦元定云：“汝可别赁屋，我居此间不便，将为都护所据矣。”逾旬，果有新任都监来僦居焉。又一日，州人欧阳春梦元定曰：“汝为我雇六七仆能轿者，我得旨许归葬。”春异之，往郡中问焉，贝归葬之命己下矣。
　　刘珙少时尝谒梦于大乾惠应祠，梦金牌上有“曲巷勒回风”五字，未晓所以。迨登第，除诸王官教。一夕，上幸宫邸，问诸王何业，珙答以属对，时月照窗隙，上曰：“可令对‘斜窗拗明月’。”诸王方思索间，珙遽以“曲巷勒回风”对，上曰：“此神语也。”(上二事出本志。)
　　世言团茶始于丁晋公，前此未有也。庆历中，蔡君谟为福建漕，更制小团以充岁贡。元丰初，下建州，又制密云龙以献，其品高于小团，而制益精矣。曾文昭所谓“莆阳学士蓬莱仙，制成月团飞上天”，又云“密云新样尤可喜，名出元丰圣天子”是也。出《韵语阳秋》。论者谓君谟学行、政事高一世，独贡茶一事，比于宦官宫妾之爱君，而闽人岁劳费于茶，殆未有穷已，是亦所谓君子而未仁者。故虽一事之失而众善不能掩之云。出吴源《莆阳名公事述》。
　　故老相传建阳县南兴上里山谷中水极清冽，尝产白蟹，有直行之异。遇岁旱，乡人入谷，以盆贮之，迎而归，即雨。
　　翁迈年十三为本郡举首，邑宰欧阻竦欲试其能，俾之联对云：“笋出缵缵天。”迈即答云：“蕈生钉钉地。”人以为奇对。郡守元易其幼而不礼，且扣之曰：“小解元所读何书？”答曰：“无书不读，日下所讲者《诗》之《相鼠》耳。”守虽知其讥。□□□□能文，逮宴鹿鸣，复命小妓就之觅诗，迈即戏题云：“□束十三四，娇羞懒举头。你心还似我，全未识风流。”守大称赏。
　　咸溪童铸□□□人一白一花，共出一母，性狡狯，善知人意。后□□□目俱盲，弗能进牢而食。主家作草窝卧于檐□，□□日衔饭吐而饲之。夜则卧于其旁。白者既死，主□之□于门前山麓间，花者朝夕往埋所，绕数匝□□泣状，卧其旁，少顷始返。(上三事出本志。)
　　建炎二年九月，建州军校张员等作乱，执守臣张动，转运使毛登为其所杀。判官曹仔婴城自守41。二年五月，转运判官谢如意执员等六人诛之。是年六月，建州卒叶浓等作乱，寇福州陷之。七月，入宁德县，复还建州。命御营中军统制张俊同两浙提点刑狱赵哲率兵讨之。十二月，哲大破侬兵于建州城下，浓遁而降，复谋为变，张俊擒斩之。
　　三年四月，以韩世忠为江浙制置使讨苗傅、刘正彦于浦城县，获正彦傅遁走，其裨将江池杀翊苗降于周望。傅走建阳县。土豪詹标执之以献。
　　四年三月，宣抚司节制军马李允文部兵至鄂州，御营前军将杨勍叛，由浙入闽。六月，勍等焚建州。七月，勍受刘光世招安，寻复叛去，迫泉州。
　　是月，建州民范汝为作乱，命统制李捧收捕，复命福建安抚使程迈会兵讨之。捧击汝为于建州，官军皆溃，捧遁去。十月，遣前御史台检法官谢向招汝为。十月，复命神武副军都统制辛企宗讨之。十二月，汝为降，诏补民兵统领。绍兴元年正月，向率汝为讨平建阳贼刘时举。二月，以企宗为福建制置使，诏企宗及向罢遣汝为兵，汝为不听命。六月，崇安民廖公昭合汝为余党熊志守作乱。众既散，志宁复与建阳民丁朝佐合兵陷二县。八月，遣企宗移军福州，讨志宁及胡江等诸贼，寻遣御史胡世将督捕。十月，汝为复叛入建州。守臣王浚民弃城走，企宗退屯福州。汝为犯邵武，守臣吴必明、统制李山率兵拒之，众溃，退保光泽县。十一月，以孟庚为福建江西荆湖宣抚使，神武右军都统制韩世忠副之。是月，汝为犯光泽县，李山走信州。十二月，汝为遣叶澈寇南剑州，守臣张拒战，大破之。企宗罢，仍追三官，率兵赴军前自效。二年正月，韩世忠围建州拔之，汝为自焚死，斩其二弟，余党悉平。二月，以施逵、谢向、陆棠党汝为，逵除名婺州编管，向、棠械赴行在，俱道死。出《宋史》。按《朱文公语录》，施逵后改各宜生，与欧阳颖士、吴宋俱善文章，多材艺，或已登科。颖士及宗，时亦从贼。棠，龟山先生子婿也，为士人时极端重，似有德器者，向亦有乡誉，俱不获已从贼。又按岳珂《史程》，宜生后逃入北虏，仕至翰林侍讲学士。详见《邵武府拾遗志》。
　　绍兴元年六月，蠲建、剑、汀州、邵武军租。
　　四年七月，罢建州茶蜡。
　　二十年六月，建州民张大一作乱。(上八事出《宋史》。)
　　王纯，字长肱，福州人，绍兴二十六年知崇安县事，凡事覆案发之若神，吏惮其严。一日，食炊饼未半，亟入宅堂，仆地而卒。后二日，有小婢忽狂言，举止言语与纯无异，踞榻而坐，呼小吏招丞簿及尉。既至，录事吏亦来，命左右杖之，曰：“杀我者此人也，吾数日前尝面数其罪，彼惧，乃赂庖者，置毒饼中，食其半方觉，亟归，未及语妻子而绝，幸为启棺视之。”吏遽服，并庖者送于府，以正其罪。邑人祀之。出《崇安县志》。
　　乾道四年，建宁府饥民啸聚，遣官措置赈济。
　　端平元年四月42，建阳县盗发，众数千人，焚劫邵武、麻沙、长平。诏殿司选精锐千人，命统制娄拱、统领杨辛讨捕之。七月，权邵武军王埜以平建阳寇有功，官两转，余推赏有差。
　　景定五年九月，建宁府教授谢枋得校文宣城及建康漕闱，发策十余问，言权奸误国，赵氏必亡。左司谏舒有开劾其怨望腾谤大不敬，窜兴国军。
　　德祐元年，贾似道谪建州居住，翁合上言：“建宁实朱熹讲道之阙里，虽三尺童子亦知向，方闻似道名咸欲呕唾，况见其面乎？乞远投荒昧，以御魑魅。”遂责授高州团练副使，循州安置。籍其家，遣使监押之贬所。会稽县尉郑虎臣以其父尝为似道所配，欲报之，忻然请行。似道时寓建宁之开元寺，侍妾尚数十人，虎臣至，悉屏去，撤轿盖，暴行秋日中，令舁轿夫唱杭州歌谑之。每名斥似道，窘辱备至。舟次南剑州黯淡滩，虎臣曰：“水清甚何不死于此？”似道曰：“太皇许我不死，候有诏即死。”一日，入古寺，壁上有吴潜南行所题字，虎臣呼似道曰：“吴丞相何以至此？”似道惭不能对。至泉州洛阳桥，遇叶李自漳州放还，李赋词赠之，似道俯首谢焉。十月，至漳州木绵庵，虎臣曰：“吾为天下杀似道，虽死何憾。”遂拘其子与妾别馆，即厕上拉其胸杀之。陈宜中至福州，捕虎臣，毙于狱。
　　二年九月，元福建宣慰使行征南都元帅唆都，遣招讨使百家奴丁广取建宁之崇安等县及南剑州。(上五事出《宋史》。)
　　蒋粹翁，政和人，宋季为太学生。元混一天下，遂归隐于满月山。尝言其先世家九峰山下，畜一牝马。舍侧有龙潭，马入浴其中，龙与之媾而生驹焉，龙首马身，状如负河图者。有父老语先人曰：“昔仲尼笔削六经而麒麟出，今晦翁表章四书而龙马生，圣人之瑞也。”先人闻之甚喜，尤谨刍秣。后牧于山林，竟失所在。出本志。

 〔元〕
　　至元二十年七月，蠲建宁路至元十七年以前未纳苗税。十月，建宁路官军总管黄华叛，众几十万，号“头陀军”。伪称宋祥兴五年，犯崇安、浦城等县，围建宁府。诏卜邻吉带、史弼等将兵二万二千人讨之。二十年正月，华自杀。
　　二十六年十一月，建宁贼黄华弟福结、陆广、马胜复谋乱，事觉皆论诛。
　　延祐四年，建宁等处流民群聚，持兵抄掠，敕所在有司：“其伤人及盗者罪之，余并给粮遣归。”
　　至正二十八年正月，大明兵取建宁、延平二路，陈友定被执。(上五事出《元史》)
　　校　注
　　1　《三山志 谣谶》作“当其人害”。
　　2　《三山志 谣谶》作“但见蛇形”。
　　3　《三山志 谣谶》作“图越王山南之西势”。
　　4　《三山志 土俗》作“石间崒兀创危亭”。
　　5　《三山志 土俗》作“中坻不见客船路”。
　　6　《宋史 太宗纪二》作“雍熙二年八月”。
　　7　《宋史 太宗纪二》作“敢匿者有罪”。
　　8　《宋史 仁宗纪一》作“天圣元年十一月”。
　　9　《三山志 土俗》作“大率严管钥”。
　　10　《三山志 土俗》作“得方六千九十”。
　　11　《蔡忠惠公集 五戒》作“贫富之家多于父母异财”。
　　12　《蔡忠惠公集 五戒》作“将以夸胜于人”。
　　13　《蔡忠惠公集 五戒》作“是不知为孝之本也，生则尽养，死不妄费，如此岂不善乎”。
　　14　《蔡忠惠公集 五戒》作“迨因娶妇”。
　　15　《蔡忠惠公集 五戒》作“至有兴诉讼、冒刑狱”。
　　16　《蔡忠惠公集 五戒》作“已而校奁橐”。
　　17　《蔡忠惠公集 五戒》作“此生民之大弊，人行最要者也”。
　　18　《蔡忠惠公集 五戒》作“居乡党之间，则为良善”。
　　19　《三山志 土俗》作“礼义之欲，安之日远”。
　　20　《三山志 土俗》作“应有无图辈欺诳”。
　　21　《三山志 土俗》作“打筑关节，……许人陈追”。
　　22　《三山志 土俗》作“每月若有行用钱物，须申州取候指挥”。
　　23　《三山志 土俗》作“行见用铜钱”。
　　24　《三山志 土俗》作“不得擅行赏罚”。
　　25　《三山志 土俗》作“诸县擅行科配修造，……仰人陈理”。
　　26　《三山志 土俗》作“在州坊虞候所田”。
　　27　《三山志 土俗》作“福州医工”。
