<!-- { "loadSidebar": true } -->
　　《四先生祠堂记》(宋)赵汝：漳旧祀郡先贤于学，其后始立周程三先生祠。新安朱公为守21，距今岁月远矣，郡人独未祠公。予至而谒学，首问诸生，以为大缺22，教授敖陶孙、推官黄挂、县尉郑斯立亦以为言，乃辟尊道堂之偏为两室，先贤居其左，三先生与公居其右。既成，将行舍菜礼，郡人有学于公者李唐咨、陈淳，阖门不出。予物色得之，亲访其家，延之入学23，使奉公祀。二子习礼朱氏，含菜之日，执事其旁，苍发布袍，容体肃衍，人始知公之弟子也。退而序饮堂上，诸生献酬，咸大感悦，因请记之。予虽不足以知公之学，独念为儿童日，则已闻世有大儒师三人，公与广汉张公、东莱吕公一时同起，名震海内，士无愚智闻风而景从。其间英才尝接余论，心通而业成者有矣。故当乾道、淳熙之间，人物彬彬，号为最盛，是岂非义理薰陶之功欤？盖公与张、吕二公皆推本周、程氏之说，讲授学者，而公于究极尤精。阜陵晚欲用公，宰相多不乐，数沮之。既入为郎矣，旋即去。光宗朝稍起帅长沙。上初即位，丞相赵公汝愚在政府，首引公置径筵，公年几七十矣。每进讲必恳切为上陈述孝道，属时多故，奸臣得入禁中，将危赵公，图国柄。以公儒老，上所尊敬，恐有关说，且非己之利。群小人方嫉正，相与乘间用计去公。未几，赵公遭谗以贬，党论遂大起，变异日出。驯至开禧而兵祸作矣。彼奸臣虽武夫不学，然亦知公为士类所崇24。执典训以事人主，不去公，则凡其意所欲为者，终惮公而不敢发也。呜呼，国其可不用儒哉!公早岁中进士科，一为同安主簿，家居久，甚乐也。不曰不仕率少合而归。然得以其间穷经明教25，任亦重矣。此公之本志也。张、吕先殁，予不及识。甲寅岁拜公于都城，后十七年来守是邦，乐问公之行事，庶君子之遗风也。其纲目尚在，可为治郡法。尝条划经界甚详，请诸朝矣，议竞格不用，惜哉!”
　　《龙岩县学记》朱文公：“漳州龙岩县学，皇祐初置。其后迁徙不常，遂以废坏，盖三十有余年，而丞李君永始复营建，迫代去，不克就。温陵曾君秘来嗣其职，乃因其绪而成之。凡为屋若干楹，殿堂、门庑、师生之舍，无一不具。淳熙九年二月丁未，既率其诸生以奠菜于先圣先师，而以书来求记，且曰愿有教也。予闻龙岩为县斗僻，介于两越之间。俗固穷陋26，其为士+者，虽或负聪明朴茂之姿，而莫有开之以圣贤之学，是以自其为县以来，今数百年未闻有以道义功烈显于时者27。岂其材之不足哉，殆为吏者未有以兴起之也。今二君相继贰令于此，乃能深以兴学化民为己任，其志既美矣，而曾君又尝从吾友石许诸君游，是必能诵其所闻以先后之者；此邑之士其庶几乎？乃为之书其本末而因以告其诸生曰：夫所谓圣贤之学者，非有难知难能之事也。孝弟忠信礼义廉耻以修其身，而求师取友颂诗读书以穷事物之理而已。是二端者，岂二三子之所不知不能哉？特怵迫于俯仰衣食之资，而不暇顾，诱夺于场屋雕篆之习，而不及为耳28。夫徇区区目前近小之利，而忘其所贵于己者固已悖矣，况其所徇又未必果可求也。二三子循已事而观之，则曷若慨然反是心以求之；而一用其力于吾之所谓者乎？使吾孝弟忠信礼义廉耻之行日笃，而身无不修也；求师取友颂诗读书之趣日深，而理无不得也。则自身而家，自家而国，以达于天下，将无所处而不当，固不必求道义功烈之显于时，而根深末茂，实大声闳，将有自然不可掩者矣。呜呼是说也，曾君盖亦尝为二三子言之乎？二三子其益以吾言相与勉焉。而《书》所谓惟教学半者，又曾君所宜深念也。其亦由是而勉旃哉!”
　　《双节庙碑》(元)揭徯斯：“皇帝元年，江浙行省言，漳州路万户府知事阚文兴死贼，其配王氏死其夫29，邦人既为之立庙，请加褒显，以慰邦人思，以为天下后世劝。乃下吏部定封，太常议谥，封阚文兴为英毅侯，王氏为真烈夫人，庙曰“双节”之庙。今右司郎中范阳张侯七弘为吏部侍郎时所力行者。新安郑王复持张侯命，请暴其事于丽牲之石。按江浙所具文书：阚文兴不知何许人，王氏金陵民家女。至元十三年，从万户贾将军戍漳州。十七年八月望，剧赋陈吊眼夜率为乱，杀招讨傅全及其一家，官军死者十八九。阚文兴力战死。其配为赋所执30，迫污之，绐之曰：‘我不幸至此，岂敢爱其身？愿收葬其夫31，然后惟命。”贼义而许之。得其夫乱尸中，置积薪火之，遂跃火中32，并烧死。后十八年，府始上其事。连帅及部使者即上行省33。又九年，始闻于朝34，下礼部议。部请访王氏族里，旌其门闾，复恤其家35，仍以事付史馆。事下江浙，求之经年无所得36，乃用漳守言，表其故营曰烈女之坊，然无及文兴者。一年，士民言之不已，以有今日之请。于戏，二人之死卓卓如此37，尤历五十有四年始获五鼎之封，双节之锡，且必待张侯赞之。人之伏岩薮，沉下寮，砥名励操，欲闻于天下亦难矣乎!况数十年之间，有司之请，朝廷之议，皆为王氏止38，王氏信莫及也，阚文兴讵可少哉39!天下绾符仗节、拥万夫之众、镇千里之地者，不知其几，一旦四方有急，天子之命未及于境，闭阁称疾者有矣，委众而去者有矣40。当是时变起仓卒，使阚文兴第守簿书期会之常，负妻子逾垣而避，人亦孰得而议之？而临难忘身，见危授命，蒙凶威，蹈白刃，奋不顾身之勇死而无悔者，何则？祸乱作于前，忠义激于内，不暇择地而死也。至于王氏决死生于俄顷，不辱其身，烈丈夫有弗逮矣。故君子曰人皆死于危，二人独死于安，以皆有苟免之道而不由也。然微张侯审纲常之重，英毅必不侯，真烈之封亦不及，而二人之死，亦岂欲求庙食与褒宠要誉于天下哉？诚不忍弃君臣夫妇焉耳41。傅全閤门死难，有司之请，朝廷之议，皆不及者，武臣死事，国有常恩云42。其词曰：‘世道升降，视纲与常。纲常弗紊，国乃吉昌。仡仡阚侯，夙佐戎幕，匪矛伊戟，而簿书攸托。婉婉王姬，来殡于阚43，夙兴夜寐，惟警戒是监。元有南国，受镇于漳44，闽山岩岩，以海为疆。谓国既平，谓威德既加，弗戒弗备，而内生蘖芽。盗夜斫城，侯亦战死，王姬既执，入火如水。五十四年，民请弗却，庙有新号，而封有新爵。载念厥初，夙教未立。三纲如此，大命胡不集？唯侯齐而家，而妇配尔德45。生虽不融，没有遗则。民心孔怀，庙食孔宜，式著刻辞，为臣妾之规。’”
　　《漳浦学校文庙碑记》王祎：“洪武二年正月庚申，漳浦县新作孔子庙成，县大夫张侯以书来请曰：‘愿有记也。’始侯将为庙，以其事言郡府。祎适忝佐郡，许为之记。及是庙成，而祎迫于召命，将还京师，因辞其请。侯复使来言曰：庙成而记之，执事尝坠言矣，愿无卒辞。’辞既不获，乃为书其成绩以为记。按郡志，漳为州始于唐垂拱二年，实治漳浦县。后以其地有瘴疠，州移治龙溪，而漳浦为县如故。其县之有学，则自宋庆历四年始。盖自汉以来，孔子有庙，不出阙里，唐制天下州县始皆立庙祀孔子。然漳浦之有学虽始于宋，而学之有庙固始于唐矣。国家既定天下，庙学兼备，悉尊近代之制。洪武改元，漳既入职方46，朝廷拣贤才以牧远人，而吾张侯被选宰漳浦。既至，用故事谒孔子庙，见其栋挠柱折，颓弊已甚，慨然叹曰：‘事有急于此者乎’？即图简材，募工而重作之。以十一月庀事，仅两月而庙已成。列楹二十有八，以间计者三，其崇三十有二尺，广五十有五尺，而深如广之数。轮奂其美，规制聿加。既又治其门庑，修其墙垣，于是始称其为圣人之居。而讲经之堂，肄业之所，与庖湢之属，皆易其旧使之新，而学制咸备矣，乃二月丁卯侯率僚属及为士者行释菜之礼。又俾民之子弟游于学，而延名儒为之师。凡可以崇教道而敦俗化耆，侯无不究心也。盖漳浦为县，界乎闽广之交。其境阻山而负海，好宄所出没。其俗悍，其民易以动。岭海之间，厥为岩邑。故必得长民者举圣人之道以导之，使之复其仁义礼智之性，而明乎君臣父子夫妇长幼朋友之伦；然后俗易以化而政易以成也。侯通今博古，夙以文学名，其为漳浦勤于政理，而尤汲汲焉学校是兴，可谓知为政之本矣。所可书者，讵止工役之勤而已哉!是役也，庙之费为最重，故祎举其重者特书之，使刻之石，用以志漳浦之学其兴自张侯始。侯名理，字玉文，番阳人47，由徽之黟县令以承事郎再调来漳浦。佐其事者丞金华陈尧民、典史钱塘方好文也。”

　　　　　　汀州府

 题泳
　　《送汀州元使君》(唐)张籍：“曾成赵北归朝计，因拜王门最好官。为郡暂辞双凤阙，全家远过九龙滩；山乡只有输蕉户，水镇应多养鸭栏。地僻寻常来客少，刺桐花发共谁看。”
　　《题道山楼》(宋)陈暎：“南涧吹云过北园，北山飞鸟入南山。区区云鸟缘何事？未似楼头太守闲。”
　　《题南楼》郭祥正：“楼外青山似故人，雨余山色净无尘。青山依旧人还老，一片离愁挂晚春。”
　　《题苍玉洞》郭正祥：“片片冰崖裂，淙淙雷浪声。举头看白鹭，相伴洗尘心。”(宋)蔡隽：“向来曾醉呼猿洞，乱石穿云拥坐隅。谁料七闽烟瘴底，半岩凤物似西湖。”
　　《题宁化县显应庙》(宋)李纲：“不愁芒屦长南谪，满愿灵旗助北征。酹彻一杯揩泪眼，烟云何处是三京。”
　　《宁化县作》卢琦：“触热来宁化，居人已卖瓜。田园优五邑，市井近千家48。孤塔凌空耸，青山对县斜。萧条兵火后，抚景重咨嗟。”

 纪述
