<!-- { "loadSidebar": true } -->
　　澄清坊在县左。宋县令陈叔嘉立，名兴仁。元郡守毛文豹表邑人徐奕老孝其母，易名贞孝。国初设福宁道，知县刘伯益易今名。　仁义坊在县治右。宋县令陈叔嘉立，名濯缨。元延祐四年，旌邑人江贵甫五世同居，曰义□坊，寻易今名。国初县丞安处善重立。　兴贤坊县令陈叔嘉立，名崇义。后县令刘汉传改今名。洪武八年。县丞安处善重立。　贞节坊县令陈叔嘉立，名礼义。元延祐五年，旌邑民邱注妻程氏贞节，遂以名坊。国朝洪武八年，县丞安处善重立。　美俗坊县令陈叔嘉立。洪武八年，县丞安处善重立　科第坊在儒学之左。　泮宫坊在儒学之右。(俱成化十八年知县余衍立。已上七坊俱县治西。)　昼锦坊在县东四隅里溪东昼锦桥之右，洪武二十一年知县张子彬立。今废。　贞节坊在县东南上梅里何墩。成化十年，诏旌程启隆妻江氏贞节立。　五夫市在县东五夫里。　星村市在将材里。　黄土坂市　黄亭市(上二市在丰阳里。)　中村市在节和里。　草平市在建平里。(已上五市俱县南。)

 政和县
　　兴贤坊在县治东门。　登俊坊在县治西龟岩寺前。　升朝坊在前街。　折桂坊在直街。(上二坊在县治南。)　织锦坊在县治北。今废。　县市在县坊。　东峰市在县东□□里10。　长城市在县西□□里11。　岭头市在县东南感化里观都岭上。　东平市在县西北□□里12。

 寿宁县
　　承流坊知县陈醇立。　道德坊　齐礼坊(上二坊，成化十二年知县郭清立。已上三坊俱县治东街。)　兴贤坊在儒学之东。主簿史立正立。　宣化坊县丞马璲立。　观风坊在建宁道之右。典史林承立。(上二坊俱县治西。)　福民坊在县治南街。成化十一年，府通判李明立。　状元坊在县东南福安里。宋绍定二年为缪蟾立。

　　　　　　泉州府

 晋江县
　　镇雅坊旧名承宣。宋郡守萧国梁易今名。　忠节坊国朝为石城教谕崔忠13死节立。　儒林坊　解元坊成化元年，为赵立。　泮宫坊　旌孝坊宋郡守真德秀为孝女吕良子立。(上六坊在谯门南抵德济门直街之中。)　远华坊宋河南宪故居在焉14。　通籍坊旧名阜财。因宋陈祥易改今名。　登贤坊旧名佚老。宋郡守叶廷珪为刘圭15立，更今名。　郡庠坊在府学之南。　通远坊(上五坊在谯门南抵德济门直街之左。)　闤阓坊俗呼市曹。　好义坊　好德坊　熙春坊　师模坊宋郡守吕用中辟郡人张过典教，因名。　育材坊在旧州学前。(上六坊俱在谯门南抵德济门直街之右。)　中和坊　公惠坊　宣化坊在府治右。　承流坊在府治左。　状元坊宋绍兴三十年为梁克家立。　衮绣坊宋郡守姚宪为梁克家立。　桂香坊宋时为为给事江常立。今废。　相门神童坊宋时为留正孙元立16。　清政坊17宋时龙学陈从易立。今废。(上九坊在谯门东抵仁风门直街。)　帅节坊在东街之右。　南俊坊郡人崔拱三世登进士者五人，里人以为南方之俊，因名。　鼎甲坊宋时为林洽、林瀛、罗知古相继登甲科立。　卿月坊宋时为朝议大夫陈京立。今废。　论秀坊宋时为秘书郎温华立。　定居坊宋时为通判王维则立。今废。(上六坊在谯门东抵仁风门直街之右。)　绣衣坊宋广东宪杨注故居在焉。　耆德坊宋郡守程卓为尚书杨炳立。(上二坊在南俊坊转玄妙观前街。)　懿孝坊在桂香坊北。宋郡守真德秀为吴氏孝女立。　兴德坊宋时为别驾徐瞻立。　麟应坊宋时为知宗赵不立。今废。　三秀坊宋郡守颜师鲁为赵善新、汝倣、汝禊父子同第进士立。　文昌坊宋颜棫徙居于此。郡守王会龙为立坊。(上五坊在桂香坊北至朝天门街。)　仙桂坊宋时以梁熙志兄弟同登进士立。　忠义坊宋时为苏缄立。今废。　良弼坊宋李邴居宅在焉，故名。　献规坊宋郡守程卓为傅伯成立。　挺烈坊宋时为李邴孙户部侍郎沈立。(上五坊在鼎甲坊南抵通淮门街。)　平易坊　省魁坊宋嘉定间为省元王胄立。　旌孝坊成化间为孝子史仕传立。　棣华坊宋时为宋程并弟穆相继登科立。　荣寿坊宋王传烈母汤氏，年九十四，其子彩侍。郡守李绍为立坊，　亚魁坊宋绍定间，为进士陈晋接立。　解元坊成化十三年，为蔡清立。　都宪坊国朝为朱监立18。　孝感坊国朝为朱则文立。(上十二坊，在谯门西抵义成门直街。)　万石坊郡人石选与四子俱出仕，时人比万石君，因名。　义泉坊内有义泉井。　忠厚坊旧名萃贤，赵希襄易今名。希襄，考之郡志无此名，惟宋南外宗正司知宗，有曰赵希衮者，疑“襄”字即“衮”字之误也。　三朝元老坊宋时为留正历相三朝立。　状元坊宋庆元五年为曾从龙立。　昼锦坊宋时里人为谢仲规立。　宣明坊宋时为光禄卿林杞立。　绿野坊宋留正归休之所，因以名坊。(上八坊在谯门西抵义成门直街之左。)　光华坊宋时为郑良弼立。　忠孝坊宋太宗尝称枢密刘昌言忠孝，里人因以名坊。(上二坊在谯门西抵义成门直街之右。)　永盛坊　魁武坊宋郡守汪大猷为林宗臣魁武举立。　彩华坊宋郡守陆藻为提举张祐二亲具庆立。　台望坊宋给事江常所居。人以台辅望之，因名其坊。(上四坊在光华坊北抵泉山门直街。)　居贤坊宋时为少卿蓝圭立。　进贤坊宋时为刘清立。　兴庆坊　庆远坊宋时为黄夔立。(上四坊在彩华坊转而西街中。)　奏赋坊宋时为陈用魁词赋立。　紫橐坊宋郡守倪思为侍郎赵不流立。　义塾坊宋王沂之设义学，郡守真德秀为立坊。　宏博坊宋时为傅伯寿立。　升俊坊宋时为黄崒19首贡辟雍立。　袭魁坊宋赵善谧兄弟中省魁裔孙20中解元。郡为立坊。　登瀛坊宋时为吕言登科立。　黄陂坊以工部黄宗旦名立。　紫微坊宋时为知制诰吕夏卿立。　清华坊宋郡守叶宰为秘书少监钱德谦立。(上十坊在万石坊转而南街中。)　望云坊　萼辉坊宋时为赵不。不慢兄弟联居立。　孝悌坊宋郡人陈继文累世同居，郡守苏寿为立坊。　拱辰坊　孝友坊宋郡人林颐寿有孝行，郡守叶廷珪为立坊。　启荣坊宋时为蔡曾膺经明行修荐立。　肃政坊(上七坊在谯门内，折东而北，抵朝天门街中。)亚魁坊在仁风门外。宋嘉定间为进士董洪立。　宝津坊　通远坊　善济坊(上二坊21在府城南德济门外。)　朝阳坊在府城东通淮门外。　凌云坊在府城南吴店市。宋嘉定间为王节魁南宫立。　东街市在谯楼东。　西街坊在谯楼西。　南街市在谯楼南。　会通市　通远市　车桥市　新桥市(上三市22在府城南德济门外。)　浮桥市在府城西南临漳门外。　安平市在府城南八都。

 南安县
　　武荣坊在县治前。唐改县为武荣州，因名。国朝成化十八年，知县陈连忠重立。　龙云坊在县治前东街。　衣锦坊为唐欧阳詹归省立。　贰卿坊宋嘉泰间，郡守倪思为侍郎诸葛廷瑞立。　进德坊　登贤坊　归仁坊(上二坊23在旧学前。)　阛阓坊在前街。　协和坊在西街之中。　明义坊在后巷。(上八坊俱县治西。)　知逊坊在县治西北隅。　朝天坊在县东三都潘山中。颁云坊在高士峰之下。　袭庆坊在三十三都。宋翁庆寿母张氏，年九十一岁，县令徐鹿卿为立坊。(上二坊俱县西。)　康寿坊在县北。宋郡守刘炜叔为陈焕然年九十立。　选贤坊　忠贤坊　拱辰坊　厚德坊(上四坊在三十六都大盈铺前。)　应星坊在康店铺前。宋时为度支郎王克恭立。(已上五坊俱县南。)　县前通街市　潘山市在县东三都。

 同安县
　　平政坊　爱民坊(上二坊，成化九年知县张逊重立。)　激扬坊　振肃坊(上二坊，成化八年推官柯汉重立。)　荣成坊　籋云坊　名卿坊　朝元坊(上八坊，在朝天门至厚德门直街。)　宣化坊在县治前。成化十五年知县张逊重立。　登云坊　福星坊旧名魁星。宋嘉定间为许巨川立，后改今名。　两科太守坊宋王南一擢两科，任漳州太守。尚书洪天锡为立坊。(上三坊在西市巷抵北辰门街中。)　兴贤坊　儒林坊(上二坊，成化八年，推官柯汉重立。)　荣贤坊　仁寿坊　龙门坊　龙津坊　丞相坊宋时为苏颂立，旧名荣义。朱文公为主簿，改今名。国朝成化十五年，知县张逊重立。(上七坊在朝天门南转至铜鱼门街中。)　通衢街市在县前。　南通街市　北通街市

 德化县
　　青云坊在儒学之左。　礼贤坊(上二坊俱县治东。)　步瀛坊　登云坊(上二坊在杨梅上团。)　钟秀坊在东西团。(上三坊俱县西北。)　县前通街市

 永春县
　　两制坊宋开禧中为侍郎庄夏立。　龙津坊宋淳祐间立。(上二坊在县治前抵东岳桥街中。)　亚魁坊宋绍定间为司业陈晋接立。　两优释褐坊宋淳熙间为尚书颜棫立。　兴贤坊宋嘉定间为颜耆仲立。　省元坊宋绍定间为王胄立。　魁武坊宋建炎间为陈谧魁武举立。　世科坊宋绍圣间，为陈彦圣、知柔、朴、模相继登第立。　纯孝坊宋绍兴间邑令黄瑀立。　章武坊　仙华坊　正顺坊　蓬壶坊　桃源坊　德政坊　兴仁坊(上十四坊在县治前西抵儒学前街中。)　东街市　西街市

 安溪县
　　中和坊宋宝庆间，县令颜振24立。　省元坊宋县令汪愈为陈应靁立。　兴贤坊　升俊坊(上二坊宋咸淳间立。国朝正统间，知县邵公阳重立。)　梯云坊宋嘉定间县令孙昭先立。　兴仁坊宋绍定间县令刘庞立。　进贤坊宋嘉定间县令黄坚叟立。　汇征坊宋宝祐间县令赵汝畋立。　和义坊　瀛洲坊宋嘉定间立。(上十坊在县治东抵行春门街中。)　宣化坊　熙春坊　育贤坊　仙桂坊(上四坊在县治南抵儒学前街中。)　东街市　南街市　湖头市在县北感化里。

 惠安县
　　儒林坊在县治东儒学之左。正统间，御史柴文显立。　迎恩坊成化十九年重立。　重译坊天顺元年重立。(上二坊在锦田驿之左右。)　光华坊　崇文坊(上二坊俱废。已上四坊俱县治南。)　肃政坊　激扬坊(上二坊在福宁道前左右，俱正统间佥事陈祚立。)　宾贤坊　登龙坊　文明坊　登春坊(上四坊俱废。已上六坊俱县治北。)　南通街市　北通街市

 永宁卫
　　同仁坊在卫前直街。成化十二年，指挥使杨晟立。　宁海坊在卫西街。柔远坊在卫南门街。　通贤坊在卫北门街。　迎晖坊在卫东北。(上四坊俱废。)　乐雍市　育英市在谯楼后。　东瀛市在卫东南。

 福全千户所
　　威雅坊在所东。　迎恩坊在所西。　育和坊在所北。　泰清坊在所东北。　宣武坊在所西南。　通街市在所南。

　　　　　　漳州府

 龙溪县
