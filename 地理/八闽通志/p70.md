<!-- { "loadSidebar": true } -->
　　宣政坊　澄清坊上二坊在布政司前大街之中，俱洪武间建。成化九年仆于风。　依仁坊元泰定四年毁，后重建。　登仕坊今作隘门。(上二门47在谯楼前至澄清坊大街之东。)　遵义坊元泰定四年毁，后重建。　肃政坊在按察司前之左。天顺六年，按察使胡新改建仪门，因立坊，匾以今名。成化十九年毁，是年按察使刘城重建。　振纪坊在按察司前之右。成化元年，按察使马文昇辟通衢西出，因立坊，匾以今名，与肃政坊相直。　浚明坊在依仁坊直街之南，旧东衙，经纬小巷，今废。　城隍坊在依仁坊、直街之北城隍庙巷口。　亮功坊宋余深府第。政和中赐名其门曰“贤弼亮功”，因以名坊，今废。　三元坊成化十九年，知府唐珣建，列国初以来郡人尝中状元、会元、解元者之名氏于匾上。(上二坊在遵义坊直街之中。)　眉寿坊元至治初，居民张安定年一百五岁，总管吴绎为此立坊。　永和坊即小避营，又呼义和巷。　善化坊元元贞二年，平章高兴于州治西南创东西驿馆，辟道以达西门，因立此坊。(上三坊在遵义坊直街之南，俱废。)　国计坊在都转运盐使司之前。　宣化坊在府治前。成化十九年仆于风，明年知府唐珣重建。　登云坊在旧西教场巷。国初重建越山寺，新辟街衢，为立此坊。俗名新街，又名上街。　西湖坊旧为赞城坊，俗呼西峰巷坊，今废。(上四坊在遵义坊直街之北。)　丽文坊地名东渎，在今东察院之东。初名丽景，后改今名，元泰定间废。国朝成化七年，移创贡院于其内，因并立。　昭利坊　祐正坊俱以昭利王祠得名，今废。　贡院坊　论秀坊　登俊坊俱在贡院前，成化七年建。(已上五坊在丽文坊内。)　华林坊在登云坊抵北门直街之东，通平山。内有华林寺，故名。　晏公坊在登云坊抵北门直街之西。内有晏公庙，古称淳仁巷，通后街后曹。　拱辰坊在钱塘巷口。　熙然坊宋政和中立，旧通钱塘巷，今塞。(上二坊在定远桥右巷直街东。)　宜秋坊在定远桥右巷直街之西，通西湖坊，今废。　东衙巷旧官廨所在也。其南有东总门，自宋季皆为民居，其中小巷经纬二，此其一也。元季匾澄清坊，今废。俗呼为大东衙巷。　庙巷内有庙，故云。又俗呼为小东衙。按续志云“通东衙”，则登仕坊巷当为小东衙，所谓经纬者也。　西衙巷旧有西总门出其南。内小巷经纬三，与此相通，后以辟新街，遂塞。　石狮巷　宜兴桥西巷在大中寺之东，临河。　钟山巷　西营巷　大避营巷　西门边巷(上七巷在遵义坊西门大街之南。)　新丰巷以内有新丰庵，故名。北通府前，俗呼府巷。　都仓巷俗呼旧米仓。　定远桥右巷　东峰巷内有东峰庵，又名东营巷。　猫皮巷　余府巷旧余深府第。(上六巷在遵义坊抵西门大街之北。)　开元后巷在开元寺之后，通井楼门。　欧冶池巷内通欧冶池。　存德巷东通府前，南出新丰巷。　长河巷内有长河境祠，故名。　县前巷通小鼓楼，小巷经纬，南析通欧冶池巷，东抵贡院前。　乾元巷巷内之左有乾元寺，故名。通布、按二分司前。(上四巷在登云坊抵北门直街之东。)　悦济巷在悦济桥旁，通北门后街。　钱塘巷通后街拱辰坊。　熙然巷旧通后街熙然坊，今塞。(上三巷在登云坊抵北门直街之西。)　大中寺巷
　　校　注
　　1　乾隆《福州府志 城池》作“高一丈六尺，厚一丈二尺，周围五百二十五丈，……女墙一千二百”。
　　2　景耀为蜀汉后主刘禅年号。景耀三年即“吴永安三年”。
　　3　《闽书 方域志》作“西包黄华山……北堑深壕”。
　　4　嘉靖《建宁府志 城池》作“各建楼橹，又附小门五五。”
　　5　乾隆《泉州府志 城池》作“有南北二门”。
　　6　乾隆《泉州府志 城池》作“三年”。
　　7　乾隆《泉州府志 城池》作“周一百三十丈”。
　　8　乾隆《泉州府志 城池》作“广一丈，……周一百九十二丈”。
　　9　乾隆《泉州府志 城池》作“基广九尺”。
　　10　乾隆《泉州府志 城池》作“高二丈五尺，……窝铺三十六”。
　　11　乾隆《泉州府志 城池》作“赵瑶”。
　　12　《闽书 方域志》作“西曰安丰。……北曰贡珠”。
　　13　《闽书 方域志》作“更作东西水关二”。
　　14　道光《龙岩州志 规建》作“高二丈一尺。……深一丈五尺”。
　　15　乾隆《漳州府志 疆域》作“八百七十三丈”。
　　16　乾隆《漳州府志 疆域》作“窝铺十所”。
　　17　乾隆《漳州府志 疆域》作“高二丈”。
　　18　《闽书 方域志》作“北曰鄞江”。
　　19　《闽书 方域志》作“赵时馆”。
　　20　按乾隆《汀州府志 城志》及《上杭县志 城市》均无“然”字，疑为衍文。
　　21　乾隆《汀州府志 城池》作“赵希绳”。
　　22　《闽书 方域志》作“高二丈，为门七”。
　　23　乾隆《汀州府志 城池》及《闽书 方域志》均作“通济”。
　　24　乾隆《汀州府志 城池》作“郑见诚”。
　　25　《闽书 方域志》作“邱钦若”。
　　26　《闽书 方域志》作“杨仲立”。
　　27　《闽书 方域志》作“应东修”。《汀州府志 城池》作“罗应奇重修”。
　　28　乾隆《将乐县志 城池》作“邓忠”。
　　29　《闽书 方域志》作“东北仍旧”。
　　30　嘉靖《邵武府志 城池》作“西自武德桥沿濠堑至于王墓墩，缩里许”。
　　31　嘉靖《邵武府志 城池》作“五百八十二丈五尺”。
　　32　《闽书 方域志》及万历《兴化府志 建置》均作“二十年”。
　　33　《闽书 方域志》及万历《兴化府志 建置》均作“延袤一十一里，周一千八百三十丈”。
　　34　万历《兴化府志 建置》及乾隆《莆田府志 建设》均作“壕长五百九十三丈，广二丈六尺，深二丈”。
　　35　按《闽书 方域志》作“‘望京’后改‘拱辰’，至隆庆中犹存”。
　　36　据万历《兴化府志 建置》，宜作“新安里”。
　　37　乾隆《福宁府志 建置》作“二丈”。
　　38　淳熙《三山志 舆地》作“左通街”。
　　39　淳熙《三山志 舆地》作“举八行黄尚书裳”。
　　40　乾隆《福州府志 城池》作“提举浙东”。
　　41　淳熙《三山志 舆地》及乾隆《福州府志 城池》均作“宋湛俞郎中隐居于此”。
　　42　淳熙《三山志 舆地》作“朱敏功”，乾隆《福州府志 城池》作“朱敏中”。
　　43　淳熙《三山志 舆地》作“拱星坊”。
　　44　淳熙《三山志 舆地》作“蔡伯蕃”。
　　45　乾隆《福州府志 城池》作“郑柱”。
　　46　淳熙《三山志》作“润泽”。
　　47　“门”当为“坊”之误。

卷之十四

　　地理
　　　　坊市
　　　　　　福州府

 长乐县
　　状元坊在县治前十步许。永乐十五年，知县王遵道为马铎立。又一所在县东北大宏里，亦为铎立，后废。成化十八年，巡按御史张稷令知县罗叙重立。　翰林坊宋为枢密院使陈合兄弟建。　梅花坊与翰林坊相直。(上二坊在县治东。)　状元坊永乐十一年，知县王遵道为李骐建，又一所在县东南沙京，亦为骐立。　永宁坊在河南巷口。　文行坊旧名市中。　清泰坊　鼎清坊　严城坊(上六坊俱县治西。)　翰林坊在江田里。永乐中，为进士第二人陈金洎、左春坊、左赞善、陈仲完建。　贞节坊在旧县治。洪武中，诏旌林以德妻潘氏贞节立。

 连江县
　　宣化坊在县治前宣化桥北。旧名美政。宣德十年，知县刘仲戬改今名。　起敬坊在城隍庙前。宣德九年，知县刘仲戬建。　兴贤坊在大街东偏。后改凤池，今复旧名。　解元坊在宏路街。景泰元年，知县吴琳为翁宾立。　亲仁坊在宣化桥东。知县宋日隆建。(上四坊俱在县治东钦平下里。)　澄清坊在布政分司前。宣德九年，知县刘仲戬建。　丛桂坊在大街西，与兴贤坊相直。后改为龙津，今复旧名。　怀德坊在宣化桥西。　魁龙坊(上二坊俱知县宋日隆建。)　省魁坊在直街。旧名梯云，宋嘉熙六年，知县陈沆以常挺魁兰省，改名省魁。今废。　龙津坊在龙津街南，通于江。旧名云津，后改今名。　进德坊在万石街。旧名汇进，后改名进德。今废。　连云坊(上八坊俱在县治西钦平上里。)　大魁坊在县治前江南安庆里。宣德八年，知县刘仲戬为进士第二人赵恢立。　昼锦坊宋政和六年，以王元鼎持乡节建。　状元坊宋淳熙元年，为郑鉴两优释褐建。(上二坊俱在县东北安得里，并废。)　大市在县治前正南街之中。凡县之商旅贸易悉萃于此，朝聚暮散。

 福清县
