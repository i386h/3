<!-- { "loadSidebar": true } -->
　　鼋《埤雅》云：“大鳖也。”大者阔可丈余。　龟有生于陆者，有生于水者。　鳖俗呼团鱼。《荀子》曰：“跬步不休，跛鳖千里。”言鳖行蹒跚而又跛焉，今其卒致千里，则亦不辍焉，故学不可以已也。　蟹《埤雅》曰：“蟹旁行，故今里语谓之旁蟹。”又有一种似蟹而小，生水田中，曰“田蟹”。　蚌字亦作“蜯”。又有一种曰“马刀”，长三四寸，阔五六分以来，头小锐，俱生于池泽中。　蚬壳黄黑色而小，俗呼为蟟，出江中。(以上各县江湖池泽多产之。)　鲎腹下有十二足，壳覆身，尾长有刺，子大如菉豆，黄色，血碧色，骨眼，眼在背上，口在腹下，状如便面。刘渊林云：“形如惠文冠，雌尝负雄行。”韩昌黎诗云：“鲎实如惠文，骨眼相负行。”　似蟹而大。《埤雅》云：“蝤蛑大者，长尺余，随大潮退壳，一退一长，两螯至强，能与虎斗，虎不如也。”又有斑文如虎者，曰“虎”。蠘似蟹而大，壳两旁尖出而多黄。螯铦利，截物如剪，因以得名。　彭蜞似蟹而小，似彭螖而大。晋蔡谟初渡江食之，濒于死，叹曰：“读《尔雅》不熟，几为勤学所误。”　拥剑螯大小不牟，以大者斗，小者食，一名执火，以其螯赤故也。《埤雅》曰：“一名桀步。”岂非以其横行而名之欤？旧志谓之“揭哺子”。　石盐状如彭蜞，长不及寸，广谨半之。土人治以荐酒，颇有风韵。　千人擘旧志云：“状如小蟹，人尽力擘之不开。”《海物异名记》云：“聚刺犷壳，擘之不能开。”二说微不同。《酉阳杂俎》谓之“千人捏”。　蛎房生海岛石上。其壳磈礧相粘如房，故名。《岭表君异》谓之“蠔山”。韩昌黎诗云：“蠔相粘为山，百十名自生。”又一种生海中大如杯，渔者以绳系腰入水取之，俗呼“草鞋蛎”。　车螯壳有花文，肉白，大者如碟，小者如拳。欧阳公诗云：“璀璨壳如玉，斑澜点生花。”　蚶壳厚，状如瓦屋，肉紫色。《岭表录异》云：“卢钧镇南海，改为‘瓦屋子’，名其肉曰‘天脔肉’。”　蛏生海泥中。大如指，长可二三寸，两头稍开。　蛤形短而小，壳斑驳如雕镂。按《本草》：“海蛤，文蛤一种，而有新陈之异，皆可入药。唐时尝充土贡。”又有紫色而长大者，谓之“紫蛤”，出连江鹤屿者胜。　海红形类紫蛤而大。　蛤蜊壳青白色，能解酒毒，以萝卜煮之，其柱易脱。　形似蛤蜊而白，合口处色黑。又有一种曰“”。　白蛤似蛤而小，壳薄，白色，出福清。　沙蛤壳紫而薄，中有沙，俗谓之“西施舌”。出长乐。　沙虱状如，而壳差薄。　壳菜生生海石上，以苔为根，壳坚硬紫色，其味最珍。亦名淡菜。又有一种，形如淡菜而小，名沙箭。　乌粘状如壳菜而绝小，生石上，须划取之，故名。　海胆壳圆如盂，外结密刺，内有膏黄色，土人以为酱。旧志又有“石榼”，注云：“形圆色紫，有刺，人触之则刺动摇。”疑即海胆而异其名也。　石决明附石生，惟一壳无对。大者如手，小者如两三指，旁有十数孔。或云即鳆鱼，王莽所食者。《本草图经》谓鳆鱼别是一种，与决明相近耳。　龟脚以形名，一名石。生石上，如人指甲连支带肉，春夏生苗如海藻，亦有花，故郭璞《江赋》曰：“石应节以杨葩。”　泥笋其形如笋而小，生泥沙中。　海月形圆如月，亦谓之“砺镜”。土人多磨砺其壳，使之通明，鳞次以盖天窗。《本草》云：“水沫所化，煮时犹化为水。”海蛤类也。　石华《方言》谓之“石雹”，《文选》曰：“挂席拾海月，扬帆采石华。”　石帆紫黑色，枝柯相动，连带不绝，生海中石穴间。　沙箸长尺余。《玉融志》云：“其状如簪，故又名涂叙。”《岭表录异》：“生海岸沙中，春时吐苗，其心苦，骨白而劲，可为酒筹。”(以上滨海诸县多产之。)　螺其类不一。　田螺，生水田中。　溪螺，似田螺，差小而长。(以上俱出淡水。)　黄螺，壳硬色黄，其味珍，黑而微刺者尤佳。　米螺，小粒似米，肉可食。　香螺，大如瓯，长数寸，其拼杂众香烧之，使益芳，独烧则臭。诸螺之中，此螺味最厚。《本草》谓之“甲香”。　红螺，肉可为酱。　钿螺，光采如钿，可饰镜背。　蓼螺，大如母指，有刺，味辛如蓼。　梭螺，壳细长，文如雕镂，味佳。　竹螺，壳文粗而尾脆，味清香。　紫背螺，紫色有斑点，俗谓之“砑螺”。　鹦鹉螺，状若鹦鹉，堪作酒杯。(以上俱在咸水。)

 虫之属
　　蛇其类不一。　蝮蛇，蛇之中，此独胎产，裂母腹而生，蛇之最毒者也。花蛇，好入人家，捕鼠食之。　红蛇。白花蛇。鸟蛇，不螯人，可入药。　蚺蛇，蛇之绝大者，可食。尾圆无鳞，身有斑文如锦缬。医家取其胆入药，即以线合其疮，纵之。后遇捕者，辄自见金疮，以明无胆。　青竹蛇，与竹同色，小而不可视。　白颈蛇。黄颔蛇。　蜥蜴似蛇而四足，尾青碧，以五色备者为雄，而不备者为雌。生草泽中，一名蛇师，一名蝾螈，一名石龙子。又一种喜缘篱壁间，形小而黑，曰“蝘蜓”，一名守宫。　蛙背青绿色。韩昌黎诗云：“一夜青蛙鸣到晓”，即此。又有黄文者，谓之“金钱蛙”。　黾大腹而脊青，其鸣甚壮，俗谓“土鸭”。一种黑白色，俗谓之“蛤子”，亦名水鸡，土人以为珍味。又有一种名石鳞鱼，生山涧中，亦名绵袄子，又名谷，其味尤珍。　蟾蜍《埤雅》云：“吐生，腹大背黑，皮上多痱磊，跳行舒迟，其肪涂玉则软，刻削如蜡。”《本草》所谓“能合玉石”者也。又曰“虾蟆一名‘蟾蜍’”。盖虾蟆背有黑点，身子能跳，接百虫，善鸣。与蟾蜍不类。　蜈蚣多足，能制蛇，亦啮人。　蝙蝠类鼠而有翼，昼伏夜飞，一名伏翼，一名飞鼠，—名夜燕。

　　　　　　建宁府

 谷之属
　　稻　麦　豆　脂麻

 帛之属
　　丝浦城多。　红绿锦出建阳，今有濯锦桥。　土绫　土纱　土绢(俱出瓯宁、浦城二县。)　克丝凡数种，其厚者可及湖湘间隔织。出建安。　腰机布即“縩布”，出瓯宁、建阳、崇安三县，而浦城亦有苎布。　木绵布八县俱出，而出崇安者可及三梭。

 货之属
　　书籍建阳县麻沙、崇化二坊，旧俱产书，号为图书之府。麻沙书坊元季毁，今书籍之行四方者，皆崇化书坊所刻者也。　银浦城、松溪、政和三县出。　铜宋时出建安县东长里吉铜坑，久废。　铅宋时出建安县大挺场，久废。　铁建安瓯宁、松溪、政和四县出。　光粉化铅为之，久废。　糖出建阳、崇安二县。　蜜八县皆出，浦城、建阳、崇安三县尤多。　黄蜡　白蜡取蜡虫种于冬青树，至秋结蜡，缠绕枝上如雪，乃采而为之。出浦城，崇安二县。　蓝淀八县俱出。　红花　绵花出浦城、松溪二县，亦不多。　苎出建安、瓯宁、浦城、松溪、崇安、政和六县。　纸出建阳、浦城、崇安三县。又有稻稿纸，出松溪。　纸被以楮树皮为之。陆放翁诗：“纸被围身废雪天，白于狐腋暖于绵。”出瓯宁、建阳、松溪、崇安四县。　墨出瓯宁、建阳。　茶八县皆出，而龙凤、武夷二山所出者尤号绝品。宋蔡襄有《茶录》。　漆汁粘黑，可饰器者。出浦城、建阳、崇安三县，然亦甚少。　油其品不一。　梣油，用梣子压之者，即茶油也。出浦城、建阳、崇安三县。　桐油，出建阳、崇安二县。　桕油，出浦城、建阳、崇安三县。　棕榈出建阳县。　棕帽结棕为之，出瓯宁。　草席出松溪。　兔毫盏出瓯宁之水吉。蔡君谟《茶录》云：“建安所造黑盏，纹如兔毫。其毫色异者，土人谓之毫变，盏价甚高，且艰得之。今其窑久废，不复有矣。　瓦以泥为器用而烧熟者，出建安、瓯宁。　瓷器出松溪，又建阳亦有碗窑。

 蔬之属
　　芥　萝卜　白菜　油菜　芥蓝　莴苣　菠薐　苦荬　莙荙　茼蒿　园荽　胡萝卜　苋蕨　茄瓠　芋　冬瓜　稍瓜即越瓜也。
　　　笋　香蕈　红菌俗呼朱菰，即胭脂菰也。　薯　山药　紫姜　葱　韭　薤　蒜　蔊菜生泉石间，味极辣。朱晦菴《和刘屏山食蔊》诗云：“小草有辣性，托根寒涧幽。懦夫曾一嘬，感愤不能休。”　水芹　莼菜

 果之属
　　柑　橙子　香橼　柚　橘　金橘　桃　李其品不一，有紫李、黄李，又有黄白李。　杏　林擒　柰　枣　梨　石榴　柿　樱桃春花夏实，大如珠，颗红色。《礼记》谓之“含桃”。　栗　榛子似栗而小。　杨梅　枇杷　木瓜　银杏　胡桃　榧子　毛栗似北榛，产于崇安县五夫里，相传以为翁中丞所遗之种，浦城间亦有之。　香楂　梧桐子九月熟。　株子其类不一。　银株，大如栗。　米株。　岩株。(以上味俱甜。)　苦株，味甜苦。　山枣味酸甜。(与上株子俱出建阳县。)　葡萄　蔗　西瓜　黄瓜　白瓜　枕瓜秋生，其形如枕，可久留，出崇安五夫里。其种相传刘丞相自外邦传来者。　香瓜色黄、实小，如西瓜而长。　土瓜　鲜葛　莲　菱角　藕

 药之属
　　薏苡　黄精　地黄　天门冬　麦门冬　紫苏　薄荷　苍耳　天南星　车前子　括楼　香附子　商陆　香薷　牛膝　益母草　干葛　紫背草　荆芥　桔梗根略似人参，黄白色。　蓄春中布地生茎，节赤，叶细绿如竹，花亦甚细，青黄色，好生道旁，可食。　马兜铃藤绕树生，叶如山芋，花黄紫色。子状如铃，作四五瓣，根名“云南根”，亦名土青木香。　谷精草春生谷田中，叶细，花白而小，圆似星。又名戴星草，二三月采花用。　柴胡　泽泻丛生浅水中，叶似牛舌，独茎而长花白色。　黄连叶如小雉尾草，经冬不凋。　络石叶圆如细橘。正青，冬夏不凋。花白子黑，其茎蔓延。茎节着处。即生根须，包络石上，故名。　蛇床子叶青碎，作丛似蒿枝。每枝有花头百余结同一窠，似马芹类。开白花，子如黍米，至轻虚。　玄参叶似脂麻，又如槐柳，细茎青紫色，开花青碧色，子黑色。　前胡似花胡而柔软。　大、小蓟叶并多刺，相似。但大蓟高三四尺，叶皱；小蓟高一尺许，叶不皱为异。小蓟初生时，山野人多取为蔬。　姜黄叶青绿，长一二尺许，阔三四寸，有斜文如红蕉蓟而小。花红白色，根盘屈，类生姜而圆。　白术叶大而有毛，甜而少膏。　芎芜29也。生山谷间。　吴茱萸　茯苓　黄蘗　枳壳一曰“枳实”，叶似橘而小，多刺。　金樱子　厚朴木高三四丈，径一二尺，叶如木斛叶，红花而青实，皮极鳞皴而厚，紫色。　乌药木似茶，高丈余。一叶三桠，叶青阴白，根黑褐色。　磁石俗呼摄针石。按《政和县志》，出东衢里黄谷山。　云母石按《政和县志》，出感化下里，庆元县界。　石南藤　左缠藤花名金银花。

