<!-- { "loadSidebar": true } -->
　　〔国朝〕　预备仓四所东仓，在府城外东岳庙之右，成化九年知府王文建；西仓，在府城西隅常平仓内东偏，旧在府治西南双门上，天顺六年，佥事牟俸以其逼近民居，虑有火患，遂改建今所；南仓，在府城外山川坛之左，旧在十二、三都古县社；北仓，在府城中常平仓内西偏，旧在二十三、四都芗州社。(上二仓正统十四年俱毁于寇，成化九年，巡抚副都御史张瑄檄知府王文改建今所。)　社仓二十所成化十七年，知府姜谅以郡境连年水旱，民无所仰给，乃讲求朱文公社仓之法，命属邑、乡、都各仿而建之。劝富民出粟贮于其内，岁歉则散，岁丰则敛。各选民之公正者为社正副，以司出纳。一所在一、二、三都金沙社，匾曰“广济”；一所在四、五都沙塘尾，匾曰“永济”；一所在中和保，匾曰“中和”；一所在渐山社瑞香院右，匾曰“惠民”；(上二仓在六七都。)一所在八都林坑社，匾曰“永丰”；一所在九都霞苑社；一所在十一都观音寺之旁；一所在十二、三都古县社旧预备仓址；一所在二十一都双路口，匾曰“金峰”；一所在二十二都翁建社，匾曰“博济”；一所在二十三四都松洲社，匾曰“广储”；一所在华封社39；一所在桃源社；一所在蓝径社；一所在苦竹社40，一所在宜招社；(上五仓俱在二十五都。)一所在二十六都翰林社，匾曰“惠济”；一所在二十七都后坑社，匾曰“嘉惠”；一所在二十八都官埭社，匾曰“官埭”；一所在二十九都、三十都石美社41南山寺庄之右，匾曰“石美”。　养济院三所旧为存恤院，洪武初改今名。一所在府城西门外二十一都望高山南麓，一所在清凉山，一所在鹫峰坑内。(上二院俱在府城北门外二十六都。)　义豖按旧志：“绍兴间，诏天下复漏泽园，郡守刘才、邵大为二冢，命之曰“普同”。嘉定中，郡守危祯又为三冢42：一在南山寺后，一在城西中峰院前，一在北门外。历元至今，漫无遗迹。成化十八年，知府姜谅谕民于四门近郊及各乡村，度闲旷之地，创立义冢，凡二十有一所。一所在城东门外双节庙后，一所在府城西门外金峰山，一所在府城南门外岭下路边，一所在府城北门外草亭，一所在一、二、三都大观山下，一所在四、五都东螯山下43，一所在小岭埔，一所在龙井埭口，(上二冢在六、七都。)一所在八都，一所在九都詹付44山埔，一所在十一都亭尾山王泉岩前45，一所在塘北里，一所在浯淇塘上埔，(上二冢在十二、三都。)一所在双路口，一所在天宝市后山，(上二冢在二十一都。)一所在二十二都黄相宝寿院边，一所在二十三、四都同浮社海印寺山46，一所在二十六都荒落山47，一所在二十七都马歧山下，一所在二十八都兴福山东，一所在二十九都四方山下。

 漳浦县
　　〔国朝〕　预备仓七所俱洪武二十三年创建。一所在县鼓楼内，旧在县南门外，成化八年知县刘璧建今所；一所在县东二十三都荷步社，旧在东坂社，正统十四年毁于寇，成化三年主簿阎道政徙建今所；一所在六都云霄社；一所在十都杜社；(上二仓在县南。)一所在县北二十八都何社；一所在县西南三都南诏社；一所在县东北赤湖社。　社仓七所一所在县治鼓楼内之西，一所在二、三都南韶城内衙前巷，一所在十七都赤湖社，(上二仓俱县西。)一所在八都汤坑社无象铺前，一所在九都杜社，(上二仓俱县南。)一所在县北二十八都何社，一所在县西南六都后山巷中48旧窝铺地。　养济院在县北门外。　义冢在县南梅林铺旁。周围百六十丈，两旁为屋，各四楹，以居守者。岁久渐废，成化十七年知府姜谅檄本县重修。

 龙岩县
　　〔国朝〕　预备仓四所一所在县治内，成化十年知县韦济重建；一所在县西龙门里枫朗；一所在县南表正里蒋武；一所在县北集贤里徐溪。　社仓在县东雁石社新卢。成化十八年知县陶博创。　养济院在县城东门外。成化十二年知县韦济重建。　义冢在县永宁门外一里许。方围二十余亩，立石表曰“丛丘”。成化十八年，知县陶博复增辟十余亩，缭以周垣。

 长泰县
　　〔宋〕　义仓绍定间，县令陈纯仁创建。随民产多寡借谷为本，每岁孟夏散以贷民，而收其息二分，早禾熟则还母谷，晚禾熟则还子谷。官司所借本各给约与产户执照，十年之后，则以本谷还之，申于提举司，请以主簿主其事，仍择里中善士一人以司出纳。　常平库在县治内。
　　〔国朝〕预备仓四所中仓，在县西城隍庙之东，正统元年知县刘奎创建；东仓，在县东彰信里大夫坊，旧在王显庙上畔；西仓，在中仓之前，旧在人和里郭林；(上二仓俱成化十五年知县刘铎移建今所。)北仓，在县北旌孝里萧宅庵边，成化十五年知县刘铎创建。　社仓四所仁字仓在县西，义字仓在县东，礼字仓在县北严宅里，智字仓在县南化善里坂上。　养济院在西门外。　义冢在县城北49。(上社仓、养济院、义冢俱成化十七年知县刘铎建。)

 南靖县
　　〔国朝〕　预备仓四所东仓，在由义里园下社；西仓，在习贤里张仓社；南仓，在清宁里小溪社；北仓，在县治之东北。　养院济在县西习贤里张仓社50。正统七年典史周鼎创建，十四年毁于寇。　义冢在县西归德里田墩51，成化十七年，知府姜谅檄本县创建，周围四十余亩。

 漳平县
　　〔国朝〕　预备仓在县治之东。成化七年知县陈栗创建。

 漳州卫
　　〔国朝〕　预备仓在府城东门内之北。成化九年建。

 镇海卫
　　〔国朝〕　预备仓在卫城内。成化九年建。

 汀州府
 长汀县
　　〔宋〕　常平仓在鄞江门内省仓中。　均济仓在开元寺东。　常平义仓　举子仓四所一所在归仁馆，一所在田市，一所在成下里，一所在古城团。　抵当库在州治西庑。宝祐六年奉旨创建。　常平库　惠民药局在佥厅左。
　　〔国朝〕　预备仓在府治东。　养济院在县西百步外52。　义冢53

 宁化县
　　〔宋〕　常平仓在县治西园之南。　平籴仓54在县治东北隅。　淳祐平籴仓五所55一所在华严寺右，一所在黄土寨，一所在安远寨，一所在宝地寺，一所在中定寨。(上五仓俱宋县令刘涣捐俸钱为籴本，委贡士章淡董之，后以籴本买田，积其岁入之禾，遇歉则以济民。)　举子仓五所一所在南平寨，一所在鹫峰院内，一所在中定寨，一所在宝地寺，一所在安远寨。　常平库在簿厅东。
　　〔国朝〕预备仓旧四所，正统五年典史汪清创建，十四年毁于寇。成化十九年，府同知程熙增建凡九所。东仓三所：一在在城里与际留仓相连，一在泉上里，一在泉下里；西仓在龙上、下里；南仓三所：一在新村里，一在会同里，一在龙上、下里；北仓二所：一在招贤里，一在招得里。　养济院在县东二里许。洪武三十年知县张思诚重建，正统十三年毁于寇，成化十一年府同知程熙重建。　义冢56

 上杭县
　　〔宋〕　常平仓在县治东。　举子仓四所一所在县门东，一所在鳖沙团，一所在兴化乡，一所在胜运乡。　常平库
　　〔国朝〕　预备仓二所在城隍庙左右，天顺间县丞赵荣建。　赈济仓三所一所在县治仪门外之右，一所在县东北白沙里华家亭，一所在县东胜运里炉峰城背堂。　养济院在县西忠宪坊北。洪武九年知县刘亨建，正统末毁于寇，成化二年知县胡钺重建57。

 武平县
　　〔宋〕　常平仓在禅果寺法堂东偏，旧在县治西，后移于此。　举子仓在禅果寺法堂西偏，旧在常平仓侧，后迁于此。　常平库在县治西，附县库。　举子钱库在簿厅。
　　〔国朝〕　养济院在县北一里，成化十年建58。

 清流县
　　〔宋〕　常平仓在县厅西庑。　举子仓四所一所在县市，一所在明溪寨，一所在石洞察，一所在罗村团。　常平库
　　〔国朝〕　预备仓四所一所在县东北二百余步，一所在县东嵩溪，一所在县西四保，一所在县东南嵩口。　养济院在县西59。

 连城县
　　〔宋〕　举子仓三所一所在县市，一所在河源里，一所在吕溪墟。常平库在县厅西廊。
　　〔国朝〕　预备仓六所东仓在县治东姑田里；西仓二所，在县治西河源里，知县陈邦真建；南仓在县治南表席里圆觉庵前，知县何熙建；北仓二所；一所在县仪门内，旧在县东五十步，知县陈邦真徙建今所，而以其址为府公馆，一所在县北北安里。
　　养济院在县治西。洪武十二年知县刘雍陶重建60。

 归化县
　　〔国朝〕　预备仓四所东仓在县治东广济街内，西仓在县西柳杨里三溪察，南仓在县东中和里下墟，北仓在县北下觉里中兴寺。　养济院在县北墟间61。

 永定县
　　〔宋〕　举子仓二所一所在县西北胜运里，一所在溪南里。
　　〔国朝〕　赈济仓在丰田里庆清寺侧。本上杭县所建，今隶本县。养济院在县南。以旧邑厉坛之址创建。

 汀州卫
　　〔国朝〕　预备仓在朝天门内。

 延平府
 南平县
