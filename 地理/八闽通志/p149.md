<!-- { "loadSidebar": true } -->
　　长汀县　本县及儒学职员俱与福州府闽县同。吏员亦同。　古城县巡检司巡检一员。　临汀、馆前二驿驿丞各一员。
　　宁化县　本县及儒学职员俱与闽县同。吏员与建宁府政和县同。　安远寨巡检司巡检一员。　石牛驿驿丞一员。　阴阳、医学、僧道会司职员俱与长乐县同。
　　上杭县　本县及儒学职员俱与闽县同。吏员与政和县同。　平西、蓝屋二驿驿丞各一员。　阴阳、医学、僧道会同职员俱与长乐县同。
　　武平县　职员与福州府永福县同。旧有县丞、主簿各一员，景泰间省。有司吏二人、典吏九人。　儒学职员与闽县同。　永平、象洞二寨巡检司巡检各一员。　阴阳、医学、僧道会司职员俱与长乐县同。
　　清流县　本县及儒学职员俱与闽县同。吏员与政和县同。　铁石巡检司巡检一员。　九龙驿驿丞一员。　阴阳、医学、僧道会司职员俱与长乐县同。
　　连城县　本县及儒学职员俱与闽县同。吏员与政和县同。　北团寨巡检司巡检一员。　阴阳、医学、僧道公司职员俱与长乐县同。
　　归化县　本县及儒学职员俱与闽县同。吏员与政和县同。　夏阳巡检司巡检一员。　明溪驿驿丞一员。　阴阳、医学、僧道会司职员俱与长乐县同。
　　永定县　职员与永福县同。吏员与武平县同。　儒学教谕一员。　兴化乡、太平、三层岭三巡检司巡检各一员。　阴阳、医学职员俱与长乐县同。

 武职
　　汀州卫指挥使司　本卫及经历司、镇抚、左、右、中、前、后、上杭六千户所职员俱与福州左卫同。
　　武平守御千户所直隶行都司。将乐守御千户所仿此。　正千户一员，副千户二员，百户一十员，吏目一员。吏目以文职充，所之幕官也。

　　　　　　延平府

 〔宋〕
　　南剑州上。按《宋史》：“剑浦郡军事。”本志不载宋、元职员，考究多未详。
　　本州及州学职员俱与漳州同。　本州武官职员未详。
　　剑浦县紧。　职员与福州闽县同。　大历寨巡检一员。
　　将乐县上。　职员与闽县同。　万安寨巡检一员。
　　顺昌县上。　职员与汀州上杭县同。　仁寿寨巡检一员，监商税务一员。
　　沙县中。　职员与福州罗源县同。　北乡、浮流二寨巡检各一员，监商税务一员。
　　尤溪县上。　职员未详。英果寨巡检一员。

 寄治附
　　殿前司左翼军按本志，泉州分兵来镇。　职员未详。

 〔元〕
　　延平路总管府下。　本路及幕属职员俱与建宁路同。
　　录事司　职员与建宁路录事司同。
　　南平县中。　职员与闽县同。　大历巡检一员。　茶洋、王台二站职员未详。
　　尤溪县中。　职员与闽县同。　英果、高才坂二寨巡检各一员，税务大使一员。
　　沙县中。　职员与闽县同。
　　顺昌县中。　将乐县中。　上二县职员俱与闽县同。

 〔国朝〕
 文职
　　本府及经历司、照磨所、司狱司、儒学、税课司职员俱与建宁府同。府有司吏九人、典吏二十三人6。　剑浦、峡二递运所大使各一员。　丰衍仓大使、副使各一员。　剑浦驿驿丞一员。　河泊所河泊官一员。　阴阳、医学、僧纲道纪司职员俱与建宁府同。
　　南平县　本县及儒学职员俱与福州府闽县同。吏员亦同。　峡、大历二巡检司巡检各一员。　西芹税务局大使一员。　茶洋、王台、大横三驿驿丞各一员。　西芹河泊所河泊官一员。
　　将乐县　本县及儒学职员俱与闽县同。吏员与汀州府上杭县同。　万安寨巡检司巡检一员。　税课局、万安税课局大使各一员。　三华水驿、白莲马驿驿丞各一员。　河泊所河泊官一员。　阴阳、医学、僧道会司职员俱与福州府长乐县同。
　　尤溪县　本县及儒学职员俱与闽县同。吏员与上杭县同。　高才坂、英果寨二巡检司巡检各一员。　税课局大使一员。　阴阳、医学、僧道会司职员俱与长乐县同。
　　沙县　本县及儒学职员俱与闽县同。吏员与上杭县同。　北乡巡检司巡检一员。　税课局大使一员。　阴阳、医学、僧道会司职员俱与长乐县同。
　　顺昌县　本县及儒学职员俱与闽县同。吏员与上杭县同。　仁寿巡检司巡检一员。　税课局大使一员。　富屯、双峰二驿驿丞各一员。　河泊所河泊官一员。　阴阳、医学、僧道会司职员俱与长乐县同。
　　永安县　本县及儒学职员俱与闽县同。吏员与上杭县同。　安砂、湖口二巡检司巡检各一员。　税课局大使一员。　阴阳、医学、僧道会司职员俱与长乐县同。

 武职
　　延平卫指挥使司　本卫及经历司、镇抚、左、右、中、前、后五千户所　职员俱与福州左卫同。
　　将乐守御千户所职员与汀州府武平守御千户所同。
　　永安守御千户所旧隶邵武卫。景泰五年奉旨调守永安。　职员与福州府梅花千户所同。

　　　　　　邵武府

 〔宋〕
　　邵武军按《宋史》，同下州。　知军事、通判、军事判官各一员。按本府《官制志》，宋有节度、观察推官各一员。考之《宋史》，邵武在宋为军同下州。而宋下州但有军事推官，并无节度、观察推官之名。又考本府《公署志》，宋军治但有通判、签判二厅，至元始有推官厅。又考本府题名志，亦但有通判，而无推官。又考兴化府在宋亦为军同下州。宋志亦但有判官，而无推官。则志所列节度、观察推官，其误明矣，今正之。　诸曹官：录事参军、司理参军、司户参军、司法参军各一员。　军学教授一员。　监税务一员。
　　邵武县望。　职员与福州闽县同。
　　泰宁县望。　职员与闽县同。　监税务一员。
　　建宁县望。　职员与闽县同。
　　光泽县望。　职员与闽县同。　监税务一员。

 〔元〕
　　邵武路总管府下。　本路职员与建宁路同。　儒学教授、学录各一员。　樵溪、云岩二书院山长各一员。　富有、行用二库提领、大使、副使各一员。　司狱司司狱一员。　蒙古学必阇赤、教授各一员。　医学教授、学正各一员。　医工提领所提领、副提领各一员。　税务提领、副使各一员。　僧纲司僧录、僧判、知事各一员，提控案牍二员。　道录司道录、道判、知事务一员，提控案牍二员。
　　录事司　职员与福州路录事司同。
　　邵武县中。本县及儒学职员俱与福州路闽县同。　杨坊、拿口二商税务务使、副使各一员。　水口、杨坊、拿口、同巡四寨巡检各一员。　樵川、林墩、拿口三站提领各一员，副提领各一员。　僧录司都纲一员。　道录司威仪一员。
　　光泽县中。　本县及儒学职员俱与闽县同。　大寺寨巡检一员。　止马商税务务使、副务使各一员。　杭川、杉关二站提领、副提领各一员。　僧道录司职员俱与邵武县同。
　　泰宁县中。　本县及儒学职员俱与闽县同。　商税务务使、副使各一员。　僧道录司职员俱与邵武县同。
　　建宁县中。　本县及儒学职员俱与闽县同。　西安寨巡检一员。　商税务务使、副使各一员。　僧道录司职员俱与邵武县同。

 〔国朝〕
 文职
　　本府及经历司、照磨所、司狱司、儒学、税课局职员俱与建宁府同。府有司吏六人、典吏十四人。　常丰仓大使、副使各一员。　阴阳、医学、僧纲道纪司职员俱与建宁府同。
　　邵武县　本县及儒学职员俱与福州府闽县同。县吏与汀州府上杭县同。　水口巡检司巡检一员。　樵川、拿口、林墩三驿驿丞各一员。　河泊所河泊官一员。
　　泰宁县　本县及儒学职员俱与闽县同。县吏亦同。　阴阳、医学、僧道会司职员俱与福州府长乐县同。
　　建宁县　本县及儒学职员俱与闽县同。县吏与上杭县同。　西安巡检司巡检一员。　阴阳、医学、僧道会司职员俱与长乐县同。
　　光泽县　本县及儒学职员俱与闽县同。县吏与上杭县同。　大寺寨巡检司巡检一员。　税课局大使一员。　杭川　杉关二驿驿丞一员。　河泊所河泊官一员。　阴阳、医学、僧道会司职员俱与长乐县同。

 武职
　　邵武卫指挥使司　本卫及经历司、镇抚、左、右、中、前、后五千户所职员俱与福州左卫同。

　　　　　　兴化府

 〔宋〕
　　兴化军按《宋史》，初名太平军，后改今名，同下州。　知军事、通判各一员，军事判官一员。国初，军监皆以判官兼同知。咸平初兼通判。天禧间，流内铨请自今军监判官更不兼通判，从之。元丰间，为佥书判官厅公事。后复旧为军事判官。　诸曹官：录事参军、司理参军、司法参军兼司户各一员，军学教授一员。元丰初置一员。宣和间行三舍法，增置三员，后复旧。　兴化军武官：按旧志，自清源析而为军，有屯驻、驻泊巡检，兵士俱隶焉。又按《泉州刺史题名》，淳化二年，知州事衔带管勾泉、福、漳州、兴化军屯驻、驻泊巡检本城兵士。至道元年，加提举都同巡检。咸平六年，改提举泉、漳、福州、兴化军都同巡检捉贼公事。庆历三年，止。　兵马都监兼在城巡检一员，兵马都监一员，按本志，又有添差二员。淳熙中省一员。　监在城都商税务一员，兴、泉巡辖马递铺一员。
　　宫观、岳庙、宗室、添监　主管宗道观三员，岳庙二员，监税不厘务二员，戚里添监不厘务一员。
　　使臣　正任厘务二员，拣汰离军大小使臣下班副尉、添监、岳庙十五员，十三处战功大小使臣添差不厘务四员。
　　归正忠顺官　添监不厘务大小使臣七员，岳庙一员，下班副尉八员，忠顺官二十三员。
　　莆田望。　职员与福州府闽县同。　监涵头盐仓一员。兼烟火公事，绍兴间置。催煎官一员，淳熙间省。　迎仙巡检一员，衔带兴化军同巡检。　系蓼巡检一员。衔带兴化军泉州巡捉私盐兼沿海巡检。
　　仙游县望。　职员与闽县同。
　　兴化县中。　职员与福州府罗源县同。

 〔元〕
　　兴化路总管府下。　本路及幕属职员俱与建宁路同。
　　录事司　职员与建宁路录事司同。
　　莆田县中。　仙游县　兴化县(俱下。)　上三县职员俱与福州路闽县同。

 〔国朝〕
 文职
　　本府及经历司、照磨所、司狱司、儒学、税课司、杂造局职员俱与建宁府同。府有司吏八人，典吏一十九人。　大有仓大使、副使各一员，平海仓大使一员。　莆阳驿驿丞一员。　阴阳、医学、僧纲道纪司职员俱与建宁府同。　河泊所河泊官一员。
