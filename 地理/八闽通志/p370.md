<!-- { "loadSidebar": true } -->
　　31　乾隆《泉州府志 循绩》作“兼右司谏”。
　　32　乾隆《泉州府志 仕迹》作“奏蠲和粜”。
　　33　据乾隆《泉州府志 仕迹》，“元英”前脱“子”字。
　　34　乾隆《泉州府志 循绩》作“晋江人”。
　　35　乾隆《泉州府志 循绩》作“擢知韶州”
　　36　乾隆《泉州府志 循绩》作“庭无留讼”。
　　37　乾隆《泉州府志 列传》作“幕画明辨”。
　　38　乾隆《泉州府志 循绩》作“却例卷金”。
　　39　万历《泉州府志 人物》作“幕画明辨”。
　　40　乾隆《泉州府志 仕迹》作“子天骥”。
　　41　乾隆《泉州府志 仕迹》作“许伯诩”。
　　42　乾隆《泉州府志 仕迹》作“字子翼”。
　　43　乾隆《泉州府志 仕迹》作“将更”。
　　44　乾隆《泉州府志 循绩》作“字子养”。
　　45　乾隆《泉州府志 循绩》作“南安人”。
　　46　乾隆《泉州府志 仕迹》作“迁太常寺簿”。
　　47　乾隆《泉州府志 仕迹》作“字上甫”。
　　48　乾隆《泉州府志 仕迹》作“咸淳十年进士”。
　　49　乾隆《泉州府志 循绩》作“曾贺孙，字景卿”
　　50　乾隆《泉州府志 循缋》作“自辍俸钱偿之”。
　　51　乾隆《泉州府志 仕迹》作“救正为多”。
　　52　乾隆《泉州府志 列传》作“斩获贼众千余”。
　　53　乾隆《泉州府志 仕迹》作“字稚山，惠安人”
　　54　乾隆《泉州府志 仕迹》作“教授陕、邵二州”。
　　55　乾隆《泉州府志 列传》作“晋江人，徙永春，再徙建阳。
　　56　乾隆《泉州府志 列传》作“皆攀援贵显”。
　　57　乾隆《泉州府志 文苑》作“六经辨疑”。
　　58　万历《泉州府志 人物》作“字俊之”。
　　59　乾隆《泉州府志 列传》作“笃志朱氏之学”
　　60　乾隆《泉州府志 文苑》作“字景甫”。
　　61　乾隆《泉州府志 列传》作“吕大奎，南安人”。
　　62　乾隆《泉州府志 列传》作“邱葵”。
　　63　乾隆《泉州府志 文苑》作“惠安人”。
　　64　乾隆《泉州府志 文苑》作“自种黄花添晚景”。
　　65　乾隆《泉州府志 文苑》作“邱崇”。
　　66　乾隆《泉州府志 列传》作“韩谨”。
　　67　乾隆《泉州府志 列传》作“《义礼》”。
　　68　乾隆《泉州府志 文苑》作“词藻杰出”。
　　69　乾隆《泉州府志 文苑》作“杨景隆”。
　　79　乾隆《泉州府志 文苑》作“字仁叟”。
　　71　乾隆《泉州府志 文苑》作“晋江人”。
　　72　乾隆《泉州府志 文苑》作“操行卓然”。
　　73　万历《泉州府志 人物》作“绍兴元年进士”。
　　74　乾隆《泉州府志 仕迹》作“乾道八年登第”。
　　75　乾隆《泉州府志 忠义》作“闽主延曦”。
　　76　乾隆《泉州府志 忠义》作“宝元元年第进士”。
　　77　“褚铠”疑“赭铠”之误。
　　78　乾隆《泉州府志 忠义》作“字傅叟”。
　　79　乾隆《泉州府志 忠义》作字“龟龄”。
　　80　乾隆《泉州府志 忠义》作“宋进士珙之后”。
　　81　乾隆《泉州府志 孝友》作“字袁世”。
　　82　乾隆《泉州府志 孝友》作“重和元年进士”。
　　83　乾隆《泉州府志 孝友》作“乃以檀木刻像以葬于峪”。
　　84　乾隆《泉州府志 孝友》作“以荫知新州”。
　　85　乾隆《泉州府志 孝友》作“行至蜻蛉岭始得母”。
　　86　乾隆《泉州府志 孝友》作“授繁昌仲洼河泊官”。
　　87　乾隆《泉州府志 仕迹》作“南安人”。
　　88　“柜”字疑“堰”之讹。
　　89　乾隆《泉州府志 仕迩》作“知宁都县”。
　　90　乾隆《泉州府志 仕迹》作“永乐辛卯举人，乙未进士”。
　　91　乾隆《泉州府志 仕迹》作“由监生知萧山县”。

卷之六十八

　　人物
泉州府

 隐逸
 〔宋〕
　　黄登字君涉1。少游上庠，与陈觉民有研席之好。及觉民守泉，未尝干以私。卒，觉民以文诔之，谓其穷经耻受一命，学道遂造大方2，视疏茹如享大牢，在燕处若奉五戒。张读亦以隐君子目之。
　　南安翁南安翁者，漳州陈元忠尝赴省试，过南安，日暮投宿野人家。主翁虽麻衣草履，而举止谈对宛若士人。自言种园为生，十五年不出。少焉二子归，不类农家子。迟明别去，元忠以事留泉城，翌日见翁仓遑而行3，元忠追诘之，曰：“十五年不到城，今何为？”曰：“大儿关外鬻果失税，为关吏所拘。”元忠为谒监征，至则已捕送郡，翁与小儿偕诣庭下，大儿当杖，翁诉曰：“某老全赖此子赡给，愿以身代之。”小儿曰：“某愿代兄。”大儿又以罪在己，甘心焉。三人争不决。小儿来翁耳旁，若将有所请，翁叱之。儿必欲前，郡守疑而问故，对曰：“大人元系带职正郎，宣和间累典州郡。”翁急拽其衣使退，曰：“儿狂妄言”。守询诰敕在否？儿曰：“见作一束置瓮中，埋于山下。”守立遣吏发取，果得之。即延翁上坐。谢而释其子。次日枉驾访之，室已虚矣。
　　梁公4字汤夫。李邴之婿也。南安人。晦迹韬光，不乐仕进，隐邑之灵秀山。风节甚高，诗翰清美，人多传之。
　　许衎衍之弟。同安人。隐居苦学，博通经传子史，编《田舍墨记》四十卷。
　　林知字子默。晋江人。隐居笃学有志尚，筑室吴山之巅5，人鲜见其面。县南有烟浦埭，久废，知修治有劳。民无种可耕者，知为转贷以给。里人德之，为立祠。
　　陈与桂字弥芳。晋江人。年少博学。咸淳中预乡荐。入元不仕，隐于清溪6，足迹不复及城府。暮年文行高古，后生矜式之，号“水竹居士”。

 〔元〕
　　陈成字公美。晋江人。敦行孝义，不慕利禄，号“云心处士”。家居课子孙读书，乡闾有事多捐资焉。至正间年九十余，监郡偰玉立重其四世同居，六叶相见，因表其门曰“高年耆德”，匾其居曰“衍庆斋桐华7”，诗社诸名人各赋诗以纪之。河东张翥、临川危素为之序记。

 〔国朝〕
　　庄逢辰字士明。生于元季，躬勤种艺以奉母。虽在乱离中手未尝释卷。母卒，丧葬一据考亭家礼。国朝统一寰宇，或劝其出仕，辞曰：“向遭乱离，首领且不保，今幸际太平足矣，敢饕荣进乎？”日惟教子读书，乡后进多师事之，称“静斋先生”。后以子琛恩赠大理评事。
　　陈亦言字汝纳。晋江人。至正间由古田侍父琼来官晋江州盐场，因家焉。平生不乐仕进，刻苦力学，贯穿经传子史，尤工诗赋。同时萧子玉、赵应嘉、张仕宽8、邵石田辈常相往还，讲论吟咏。年几八十卒。有《潜斋集》。
　　夏秦字西仲。晋江人。少读书，凡经传子史靡不周览。教授乡里，郡守胡器与部使者多造其庐，咨以政治。洪武十八年召试京师9，欲任用之，自陈年老，乞骸骨归。箪瓢屡空，晏然以终老。年九十六卒。
　　张廷芳晋江人。世居县南之方山。父谦斋以文学召为石井书院司纠，廷芳世其业，以讲明理学为务，冠婚丧祭一遵朱子家礼。自号退密翁。尝著《易经十翼章图蕴义》十卷，未上，卒于家。
　　赵复字无疾。号退翁。晋江人。隐邑之孤山。博通经史，不求仕进。泉俗冠婚之礼率弊于侈靡，丧葬之礼多坏于浮屠，复惓惓以古礼为之倡，人多化之。卒年九十五，门人号曰“庄节先生”。
　　陈字微仲。号柏崖10。由福州来居晋江。性孝友，不求闻达，工诗辞。宣德间累荐不起，人称为征士11。

 寓贤
 〔唐〕
　　秦系字公绪。会稽人。天宝末避地客游泉州南安九日山，有大松百余章，相传东晋时所植，系结庐其上，宂石为研12，注《老子》，弥年不出。刺史薛播数往见之，岁时致羊酒，而系未尝至城门。姜公辅之谪，见系辄穷日不能去，筑室与相近，忘流落之苦。公辅卒，妻子在远，系为葬山下。张建封闻其不可致，请就加校书郎。其后东渡秣陵，年八十余卒。县人思之，为立亭，号其山为高士峰云。
　　姜公辅爱州日南人。第进士，擢谏议大夫，司中书门下平章事。因论唐安公主造塔事，德宗怒，下迁太子左庶子，后复黜泉州别驾。顺宗立，拜吉州刺史，未就官卒，葬九日山下。宪宗时赠礼部尚书。
　　陈黯字希孺。颖川人。十岁能诗。举进士，偕计13十八上而不第。黄巢之乱，黯奔遁终南山。后隐同安之嘉禾屿，读书笃志终其身。其文有《辨谋》等编，载唐《文粹》，又有《裨正书》三卷，凡四十九篇，朱文公簿邑时得于其家，乃为之序。《唐史 艺文志》云，黯，南安县人，有集三卷。《通志略》云三十卷，今按文公序则其为三卷明矣。但云唐陈昌晦撰，而志谓黯字希孺，又有不可晓者。
　　周朴唐末隐于安溪小溪场南山下，所居有塘，因名周塘山。余见福州府《人物志》。
　　韩偓天祐初来依王审知，与王延彬游从甚欢。十一年，卒于南安龙兴寺，年七十二。有《入内庭集》、《金銮密记》、《香奁》诸集行于世。余见福州府《人物志》。

 〔五代〕
　　詹君泽光州人。避乱入闽，隐安溪植德山下。尝诣闽主上书，闽主昶饮留之，君泽以诗谢之曰：“周粟纵荣宁忍食，葛庐频顾谩劳思。”既而卜筑清溪，号所居曰“清隐”。

 〔宋〕
　　李邴字汉老。济州钜野人。第崇宁进士。累官参知政事，以资政殿学士奉祠，寓居泉州几二十年，多游佳山水，赋诗自娱。累赠太师，谥文敏，后改谥文肃。因家晋江。子缜、维、纪、纶。缜，累官主管睦亲院；纶，以父任补官。
　　傅自得字安道。孟州济源人。父忠肃公察，宣和中以吏部员外郎使金，不屈死之。母赵氏，抃之女，携三子避地抵泉，因居焉。自得以父死节补官居泉，杜门读书，三应博学宏词科。乾道间以不受曾觌之招，名闻四方。历福建转运副使。弟自修，工部侍郎；子伯寿、伯成俱登进士第。伯寿至西府，伯成为名臣。
　　赵思诚字道夫。其先高密人。父挺之，崇宁宰相，兄存诚与思诚相继登进士第，明诚亦富于学，三人皆博雅有远识。建炎南渡，存诚以徽猷阁帅东广，与思诚俱行秩满谋所向，以泉南俗淳，乃自五羊抵泉州家焉。后思诚历中书舍人，以宝文阁待制守泉，明诚以集英殿修撰帅金陵，卒于官。诸子亦徙居于泉。从弟浚、涣俱第进士，涣任御史，以亲党皆在泉，亦移居焉。
