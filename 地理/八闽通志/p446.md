<!-- { "loadSidebar": true } -->
　　古城在府城西五十里旧古城团。五代时王延政筑城于此，以备江南兵，今号“古城”。　旧州城在府城东五里，名东坊口。昔郡治自上杭、长汀村迁建于此。郡守陈轩诗：“五百年前兴废事，至今人号旧州城。草铺昔日笙歌地，云满当年剑戟营。”　新罗城在府境。晋置，唐于此置汀州。《寰宇记》：“开元末新罗县令孙奉先昼坐厅事，见神曰：‘吾新罗山神也，今从府主求一牛为食。’奉先请以羊豕代牛，神怒，于是疠疫大起，奉先亦病亡。”　使院在府治仪门之左。　佥厅在子城之内。　通判厅在府治东八十步。初在旧颁条门外，宋元丰间迁建今所。　判官厅在府治东南门下。　推官厅在府治东登俊坊。　录事厅在子城内谯楼之西。　司理厅在府治西崇福坊正街。　司户厅在府治东福寿坊。　司法厅在判官厅之右。　教授厅在府学之右。　兵马押监厅在府治西崇福坊城隍庙左。后改创州厢。　添差南兵马都监厅在府治西崇福坊。　行训练禁军厅即广节指挥营也。　商税厅在府治东福寿坊正街。务隶焉。　旧县基在府城福寿坊。旧请置州东坊口时置县于此。　县丞厅在县西尉厅之左。旧在县西青紫坊正街，县令任迁建于此，而以旧址为县仓。　县尉厅在县西。　巡辖厅在旧颁条门外。　贡院在府治东北兴贤门内。旧在县治之东，宋绍兴二年郡守赵充夫迁建于此。郡倅赵善晤诗：“天约闲云结嫩阴，苦无诗酒懒登临。一声鸡唱日初午，满地花寒秋已深。”　作院在府治东开元寺西。　商税务在府治东丽春门内。　宋风师坛　雷雨师坛在府城西通津门外社稷坛之左。　宋县社稷坛在县西一里。旧志云在县南富民坊，后徙建于此。　凌波营在府城东鄞河坊。按《江南野史》：“南唐时，许诸郡竞渡，每端午，官给采牌，校点最胜者，标赏皆籍其名，后主因搜为水军，号‘凌波军’，此其故营也。”　牢城第六指挥营在府治东横冈岭上。宁节指挥营附焉。　广节第八指挥营在府治东。　保节第二十指挥营在府治西。　任节第二十一指挥营在府治东。　威果第三十五指挥营在府治西。　屯驻军寨在府城南三里。宋建炎间杨倞乱后，赣、梅寇屡发，朝廷遣大军讨捕，驻扎城中，绍兴十四年始创寨处之，改隶左翼军。　何田市寨在府城南青泰里。宋嘉定间郡守邹非熊以其地市井圜阓，创寨以弹压之。　都教场在府城东三里。又名都试场。宋乾道间郡守晁子健创建。　上宝场在县治西百二十步。　拔口场务在府城西南八十里。　合同场在府治东正街推官厅之左。后改为卖盐场，又改为慈幼局。　省仓在府治南广储门内。宋绍兴初重建。　盐仓在军资库后，旧在军资库内。　军资库在府治西。　兴贤庄宋嘉定七年郡倅黄大全买章得之、罗六十田创置，官籍其租以助诸贡士之愿计谐者。各庄仿此。　万柱庄宋嘉定十四年郡守傅康籍吴缨田创置。　伏虎庵在府城东三里。青松对植，苍翠交阴，虽僻在一隅，盖一郡游赏之所。

 宁化县
　　县丞厅在县治西北。　主簿厅在县治后。旧在县治左，迁建于此。　县尉厅在县治东北隅。(上三署俱宋端平间县令赵时馆重建。)　南平寨在县南乡潭飞漈。宋绍定六年招捕使陈奏移黄土寨于此。　北安寨在县东招贤里。宋绍定六年招捕使陈奏移苦竹寨于此。　商税务在簿厅东。　盐仓在县治东厅前。

 上杭县
　　旧州在县北十五里长汀村。昔郡治尝自新罗徙于此，旧址犹存。　鳖沙旧县在县东北白砂里。宋至道二年徙县于此。　语口市旧县在县北在城里。宋咸平二年徙县于此。　钟寮场旧县在县北平安里。宋天圣五年徒县于此。　丞厅在县治南。宋乾道七年县丞何镐因民屋葺之。　簿厅在县治东。　尉厅在县治西。　梅溪寨在县东梅溪口。　永兴场在县东五十里。　通利场在县南六十里。　金山场　利济场　龙山场　石门场　语口场(上七场俱宋时建，今废。)　诸色官钱库　税务在县治西三十五步。　盐仓在县治西。

 武平县
　　丞厅在县治西。　簿厅在县南文明坊。旧在禅果寺东偏，后迁于此。　尉厅在县门内弓手营。教场附其右。　三摺溪寨在县东五里，旧在溪西汀、赣、梅三州界首，后梅州奏罢，止隶汀、赣二州。绍兴初毁于寇，移寨于此。　屯营庵在县东何屯冈下。旧传五代时统军使何姓者尝部武艺军屯驻于此，筑小城周回二里许，故基犹存。　盐仓在县治西。　商税务在县治西。

 清流县
　　丞厅在县治东二十步。　主簿厅在县治东北隅。　尉厅在县治西。　盐仓在县厅东。　贡士庄宋宝祐六年县令林昌泰、林应龙拨杨皋、萧应龙、李七六田创置。林应龙自为记。

 连城县
　　主簿厅在县东赡岩馆。旧在县西，后迁于此。　尉厅在旧县南。迁于东塔之侧，宋淳祐间县尉李务行仍建于旧址。　旧儒学在县东南尉司旧址。详见《学校志》。　金鸡场　吕溪场在县南河源里。　郭家山场在县南三十里。　宝成场在县南南顺里。　盐仓在县西。　北团寨仓在县北北安里。　免役库在县西廊。　税务亦在县西廊。　万桂庄宋嘉熙二年郡守戴挺拨陈第四、陈丙娘、杨祖远、陈十六、陈岩归田创置。主簿张应卯为记。

 归化县
　　子城在县治西。元末平章陈友定因邻邑有警，筑城以障乡闾，周回里许故址犹存。　黄杨巡检司在县东归下里。宋绍兴间建，今废。　平章寨在县后市，空芜山之巅。元末福建行省平章陈友定立栅屯戍于此，故址犹存。

 永定县
　　上杭场在县东丰田里。唐大历间始置场于此。详见《沿革志》。　兴济场　端利场　嘉兴场　浮流场　锦丰场(上五场俱宋时创。)　秇梓保在县北太平里。南唐徙上杭场于此。详见《沿革志》。　蓝省庄在溪南里。宋嘉兴四年县令谢观国拨兴化乡王七一田创。

 延平府
 南平县
　　废镡州五代时王延政以永平镇为镡州，寻废。　废酒务在府治东。宋嘉祐以前延平行榷酤之法，置都酒务，后废，其址为龙津驿，驿亦废。　宋州风师坛在府城西。　雷雨师坛在府城北。　宋县社稷坛在县治西。　风师坛　雷雨师坛(上二坛俱在县西北。)　中军帐在府城西北田坑广节营后山，乃凭高望远之处。宋绍兴初，叶文、叶武以万余人从间道入寇，郡守张建此以为斥堠。招捕使陈重建。　广节营在田坑广济桥之内。　保节十五营在招福坊。　保节第十六营在建安门内。　保节十七营在仰爱堂侧。(上三营俱府城东。)　牢城营　宁节营(上二营俱在府城西登俊坊。)　威果营在府城西北田坑。(上七营俱宋端平二年郡守董洪建。)　黄墩关隘在府城西二十五里。　麻洲头关隘在府城北梅岐里东都。　卤水岭寨在府城西长沙上里。背山枕溪，上下壁立万仞，路仅通步，险数折，宋招捕使陈尝寨于此。　鹅鼻头尖寨在府城北考窠岭上。十二峰平地耸起，高十余丈，中有捷路，直通郡城中军帐。后道峡阳，前通溪源诸处，脱有邻警，则屯兵于此，以候望焉。　湖头寨在府城东十里，面溪背山，前建浮梁。宋建炎中张佃入寇，郡守张彻设伏于此，射杀之。浮染久废。　阳门寨宋元丰三年建，隶剑浦县左翼军。　桐岭寨住府城西梧桐岭。宋嘉定七年提举刘允济建。　峡寨在峡镇上。宋元丰三年建。　弓兵营在府城将顺门外。宋嘉定五年郡守陈宓、县尉张元简建，越二年坏于洪水，端平三年郡守董洪、县令赵希繁重建。　永平镇在剑津北岸。五代时王延翰置都镇，屯驻闽城兵卒。王延政僭号于建安，召归辖下，改置镡州。　废四镇延平旧有四镇：郡西门对岸谓之罗源镇口，自镇口而南十五里，地名罗源，其旧镇也；南平县西四十里，沙县、顺昌二水合流处为西津镇；南平县东凿滩，范迪简所居地为东津镇，今峡巡检司为静江镇。　废船场在溪南玄妙观东。后为南园。　省仓在府治西子城。　盐仓在省仓之南。(上二仓俱宋时建。)　小常村在府境。宋时叛卒杨倞寇南剑州，道出于此，掠一民妇欲与乱，誓死不受污，遂遇害，弃尸道旁。贼退，人为收瘗，尸所枕籍处，迹宛然不灭，每雨则乾，晴则湿，削去则复见，覆以他土，其迹愈明。

 将乐县
　　高平苑在县南六十里，乃越王校猎之所。《建安记云》：“越王畋于将乐野岸高平苑。”　废镛州王延政以将乐为镛州，寻废。　废绥城县在县西乡。晋隆安间置，隋省，唐初复置，后并入邵武县。　宋风师坛　雷雨师坛(上二坛俱在县西。)　濑口关在县东南高滩都。宋绍定三年汀寇丘文直合晏头陀数千人，尝据此以拒王师。招捕使陈帅诸军夺其关，郡守黄垺挺身入贼垒，谕以祸福，贼遂降。　黄土寨在县南兴善都。宋庆元二年，以其地介清流二县境，民俗顽悍，特置寨以备之。元废，国朝洪武元年复置。十三年以与清流、明溪寨密迩，遂省。　万安寨在县北。宋元丰元年置寨，营亦在县北。　弓兵营在县城内。　省仓在县治东北。　盐仓在县治南。　万安赡军营在万安寨。(上三仓俱宋时建。)　葛坡在县南五里。古冢累累相望，故老指为葛王冢。相传西晋末，有葛将军失其名，因世乱拥兵自据，僭称王号。既殁，多设疑冢。后人发之，圹中多金砖。　落星穴在县北门。晋义熙中有长星坠其处，忽成一穴，占者谓五百年后当生大贤，邑人因以德星坊名其地。宋杨时实生于此，人以为应。

 尤溪县
　　宋风师坛在县西门外。　雷雨师坛在县东门外。　牢城关在县后崇岭之巅。宋建炎二年范汝为入寇，邑人自县西城内湆坑沿山崇岭，北接高源岭，南抵小村，即岭巅置砦以为御。寇之支党自沙县焦田来犯，至此为土兵所害。　弓兵营在县治右。宋元丰三年建。

 沙县
　　旧县治在县东十里，古铜场对岸，今呼为故县。　钱监在县北三里。旧传为铸钱之所。　商税务在县治魁星巷口。宋时建，国朝洪武间省。　七峰驿在郭内。　同爵驿在县□四十里16。(上二驿宋时建，元因之。)　旧鼓楼基在县治后山之西北三里。今俗呼“鼓楼坪”。　宋风雨坛　雷雨师坛(上二坛俱在县西。)　洛阳口寨在县东南八都。宋元丰三年置，设巡检弹压，拨泉州翼虎飞熊军兼士兵戍守。　沙阳镇在县治东兴义坊。宋改为儒学。　崇安镇在县东九都。五代时置。相传山洲即镇之旧址，名崇安洲。　洛阳口镇在洛阳寨前。宋元丰间置。　省仓　盐仓(上二仓俱在县治东。)　浮流赡军仓在县西浮流寨。(已上三仓俱宋时建。)

 顺昌县
