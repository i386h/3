<!-- { "loadSidebar": true } -->
　　行春坊在东铺街。洪武八年知府许荣立。　宾贤坊在武安街。(上二坊俱府城内东隅。)　解元坊在高亭街，为江凯建。　朝真坊在通判街。(上二坊在府城内西隅。)　儒林坊　泮宫坊(上二坊在明伦街，俱正统九年同知李恕立，今废。)　文昌坊在花园前街。宋时以颜师鲁居之，因名。国朝成化二年其裔孙格登进士，郡为重立。(上三坊俱府城内南隅。)　名第坊在府城内东南武安街。唐元和中为周匡物立。　兴贤坊在鱼头庙街。洪武初指挥徐玉重立。　拱辰坊宣德间重立。　探花坊宣德二年为谢琏立。　少司徒坊成化十年，亦为谢琏立。(上四坊在府城内东北隅。)　迎恩坊在东门外。景泰元年同知李恕重立。　德安坊正统十三年同知李恕重建。　双节坊为元万户府知事阚文兴并妻王氏立。成化十五年，同知蒋逊重建。　表忠坊为元达鲁花赤迭里弥实立。(上三坊俱在府城东门外。)　旌孝坊在府城东二十六都赤岭。宋绍定元年，知县傅天骥为孝女陈氏立。　南市在双门前。　北桥寺在十字街。　草市在二十六都。　乌屿桥市在二十九、三十都。(上二市俱府城东。)　华峰市在府城北二十五都。　石马路头市在十一都。　月港市在八、九都。(上二市俱府城东南。)　翰林市在府城东北二十三、四都。

 漳浦县
　　宣化坊在县前街右。　仙云坊在县西旧城隍庙旁。　朝天坊在县西门左。　孝义坊在城隍庙左。　积善坊在西塔寺街口。(上二坊俱县西。)　忠节坊在县治后街。宋绍熙间郡守朱文公为高登立。　怀德坊在县治北街。元达鲁花赤买撒都刺有惠政于民，既没，民怀其德为立坊。(已上七坊俱废。)　盛德世祀之坊在西门外灵著庙前。　西街市在县西隅。

 龙岩县
　　朝天坊在县城内之东。　兴文坊　善庆坊　涌泉坊　由义坊(上四坊俱在县城内之西。)　龙门坊在县城内之南。　拱辰坊　忠信坊(上二坊在县城内之北。已上八坊俱废。)　端本坊　澄源坊(上二坊在儒学前左右。)　武安坊在县治西铜钵巷口。(上三坊俱成化十二年知县韦济立。)

 长泰县
　　登龙坊在县治东街。　拱辰坊在县治西街。　状元坊在县治南街。宣德五年为林震立。　靖远坊在县治北。　南市在县南街。

 南靖县
　　进士坊在县治西南归德里。　亚魁坊在县治东北水门内。

 漳平县
　　承流坊　宣化坊(上二坊在县治前左右。)　太平坊在县治东城隍庙之左右。　青云坊在县治西儒学之右。(上四坊俱知县陈栗立。)　桃源市在县北聚贤里。每月以一、六日集。

　　　　　　汀州府

 长汀县
　　承流坊　宣化坊(上二坊在府治前左右。)　旬宣坊　惠爱坊(上二坊在布政分司前左右。)　振肃坊　激扬坊(上二坊在漳南道前左右。)　泮宫坊　儒林坊(上二坊在县学前左右。)　都宪坊在府学前街。成化十九年为马驯立。　福善坊在塔院之右。　登贤坊旧名进贤。宋淳化间，郡守卢同父改今名，并书匾。(已上十一坊俱府治东。)　崇福坊在府治西。宋郡守卢同父书匾。　永康坊在有年桥南。宋端平间，郡守李华重建。　崇善坊在丽春门外。　鄞河坊分上、中、下三坊。(上三坊俱府城东。)　兴福坊宋郡守李华建。　清泉坊(上二坊在通津门外。)　崇雅坊在县西。　兴仁坊在通津门外。(上四坊俱府城西。)　敷德坊　爱民坊(上二坊在县治前左右。已上十坊今俱废。)　词学坊在县治前。宋崇宁间为谢潜立。宋端平间，县令宋慈重建并书匾。　青紫坊在旧颁条门外。宋宝庆间，郡守林岊改今名并书匾。　仁寿坊分上、中、下三坊，旧名水南。宋郡守李华改今名。(上三坊俱府城南。)　登俊坊旧名水东。宋郡守李华重立。　郎星坊宋崇宁间为吴简言立。绍定间，郡守林岊重立并书匾。(上二坊在济川桥东南。)　金花坊分上、中、下三坊。(已上三坊俱府城东南。)　攀桂坊在府城东北兴贤门外。宋开庆初重立，郡守胡太初书匾。　富文坊在府城西南，分上、中、下三坊。旧名富民，后改萧云25，宋郡守李华改今名。(上八坊今废。)　崇善坊市在县治之东。　水东街市在济川桥东。　杉岭市在府城西朱紫坊。　河田市在府城南青太里。

 宁化县
　　登云坊在军营内。　攀桂坊在东街。　擢桂坊在太平巷。　云梯坊在张家巷口。(上四坊俱县东。)　步蟾坊在县西薛家坊。　进士坊在寿宁桥头。　老桂孤芳坊在溪南。(上三坊俱县南。)　凌云坊在县北儒学前。及第坊在县西南。　兴贤坊　太平坊　开庆坊(上三坊俱宋绍定间寇毁。见旧志。)　县市旧在水南溪边，今迁于寿宁桥头。　岩前墟在泉上里。　湖窟墟在泉下里。(上二墟俱县东。)　济村墟在县西龙下里。　中沙墟在县北永丰里。　乌材墟在县东北泉下里26。(已上五墟俱以五日一集，至午而散。)

 上杭县
　　朝绅坊在大街。宋乾道间知县陈朝章立。国朝景泰初知县岑嵩重立。　双节坊成化七年，知县孙安为节妇陈氏、黄氏立。(上二坊俱在县治西。)　登俊坊宋绍定间毁，后重立(见旧志)。　县市在县治南大街。

 武平县
　　兴贤坊在县治东。　人和坊　和义坊(上二坊在县治西。)　文明坊　魁星坊(上二坊在县治南。)　集贤坊在县治北。　县市在县前中街。

 清流县
　　宣化坊在县前。　明伦坊在儒学前。　朝阳坊又名朝真。　龙津坊在龙津桥南。(上三坊俱县治东。)　拱辰坊在县治西。　进贤坊在县治南。　龙门坊　清德坊(上二坊在县治北。)　十字店市在进贤坊。　太平店市在龙津27坊。

 连城县
　　富寿坊　崇儒坊(上二坊在县治东，俱宋绍定间寇毁，后重立。)　擢桂坊在县治南灵显庙之左。绍定间寇毁，后重立，旧分上下二坊。　迎恩坊在县东北接官亭址之左。旧在县西，因绍定间寇毁，移建今所。　俊德坊在县西南十字街之右。绍定间寇毁，后重立。　介福坊　凌云坊　华封坊(上三坊俱绍定间寇毁。见旧志。)　县市在县治南文川桥头。每岁以四月初八日会。　莒溪墟在县南河源里。　北团墟在县北北安里。

 归化县
　　泰和坊　阜民坊(上二坊在县治前东西。俱成化八年佥事周谟立。)宣化坊在布政分司前。　扬清坊在漳南道前。(上二坊俱成化八年参政赵昌立。)　文林坊　泮宫坊(上二坊在儒学前东西，俱成化九年知县郭润、教谕赵智同立。已上四坊俱县治西。)　六月市在县治前。岁以六月十一日集、十八日散。岩前市岁以四月八日集。　陈村市岁以九月九日集。(上二市在县东归下里。)明溪墟在济川桥北。　黄陂墟在县东归上里。　常坪墟在县西柳杨里。　吉口墟在县东南归下里。　界阳墟在县西北柳阳里。

 永定县
　　承流坊　宣化坊(上二坊在县治前左右。)　澄清坊在市政分司之右。　肃政坊在漳南道之左。(上二坊在县治东。)　儒林坊在县治西儒学之西。(已上五坊，俱成化十八年知县王环立。)　县市在县治横街。

　　　　　延平府

 南平县
　　元僚宏博坊在谯门外。　状元坊又名三魁。　迁善坊在平政衖北。　宝阜坊在迁善坊上。　招福坊　镡津坊在镡津门。(已上六坊俱府治东。)　登俊坊　昼锦坊　进贤坊　兴贤坊(上四坊俱宋时立。)　遵道坊在西桥头。　明清坊在延安门。　敛咢坊在铁冶巷口。(已上七坊俱府治西。)　开平坊在开平门。　清水坊在市心下巷。　泰平坊在市心。(已上三坊俱府治南。)　华封坊在府治东北梅山巷。　通衢大市在府治南，自四鹤门远至建宁门。

 将乐县
　　惠施坊在县前十字街。　长安坊　近僖坊(上二坊在县治东街。已上三坊俱宋时立，元季毁。国朝洪武五年，知县申文彝重立。)　求仁坊在西街，宋时立，元季毁，国朝洪武四年，知县司明重立。　仁美坊在西门。　凤山坊在凤山之麓。(上二坊宋时立，元季毁。已上三坊俱县治西。)　丛桂坊在儒学前。　魁星坊　宣化坊(上二坊在□□28。)　兴贤坊政和间，为钟建侯登第立。(上三坊宋时建，元季毁。　武德坊元至正间立。以其近武德庙，故名。(上二坊俱知县申文彝重立。已上五坊俱县治南。)　遵道坊在县治北门。　武魁坊在旧永康团。(上二坊俱宋时立。今废。)　十字街市在县治前。　高滩市在县东高滩都。　南口市在永康都。　池湖市在池湖都。(上二市俱县南。)　万安市在万安上都。　儒林市在龙集都。(上二市俱县北。)

 龙溪县
　　宣化坊在县治前，旧名崇信。宋绍兴间，县令陈嶷改今名；又作门与坊对，亦匾宣化。国朝洪武七年，知县张可大又立二坊于左右，名兴仁、尊前。　崇文坊旧名孝行上坊，后以儒学道出于此，故名敦化。元至正十六年，县尹兀颜思温改今名。　积善坊宋建炎四年兵变，邑令刘政改名永宁，今仍旧名。　擢桂坊旧名孝行下坊。宋宣和间，邑人吴仕逸、卢安邦、李士美相继及第，因改名兴贤。今仍旧名。　昼锦坊宋庆历间，为刘积登第立。初名兴贤，后以积帅福州归省，改今名。　登俊坊旧名典教，元至正间改今名。(已上五坊俱在县治东。)　通驷坊宋国史编修黄声居此。　登云坊旧名昼锦，又名升天。(上二坊在县治西隅。)　兴文境旧名拔萃。元县尹兀颜思温改今名。　毓秀坊为南溪书皖立。元至正中，中书省理问爱建，初匾曰“闽中尼山”，后改今名。(上二坊在县治南隅。)　拱星坊在县治北隅。　县市

 沙县
