<!-- { "loadSidebar": true } -->
　　凤池坊旧号左通衢33，即去东门大街口也。宋许将迁右丞，郡守叶棣易此名以期之，并以名乡。国朝成化十三年毁。寻为闽、侯官、怀安三县丁酉科举人立坊，更名“联第”。二十三年又为三县丙午科举人立坊于镇闽台之前，复匾曰“凤池”。冠英坊旧号都市，宋通直韩召居之。崇宁间举人行郡守黄裳39更名大隐，后复更今名。　使旌坊按《三山志》，地名大石井。宋李浼尝任漳守，乡人因以名坊，今废。俗呼梅枝巷。按《三山续志》云：“内有百花务。”今考为遗迹，俗所呼百花务乃在安民巷对过小巷内。未知孰是。　嘉荣坊地名南营口。宋政和间，李俯知婺州后，其子提举□东40，乡人荣之，故名。后改“登瀛”，今废。　福星坊其地伪闽时为五州诸侯馆所，故名“馆前”。宋郎中沈舍年五十致仕归隐41，三召不起，时为立坊曰“旌隐”。元宣慰使魏天佑寓坊内，因更今名。国朝成化十九年重建。涟漪坊临河。今废。　朱紫坊地名新河，旧号三桥。宋通奉朱敏公42居之，兄弟四人，俱登仕版，子孙繁盛，朱紫盈门，乡人因以为名。　兴贤坊在府学街口。旧名“进德”，宋政和间行舍法，改今名。(已上八坊在镇闽台前至南门大街之东。)贞节坊在通贤巷内。成化四年，诏旌李岳之妻刘氏贞节立。　孝廉坊在福城坊直街之中。景泰间，为都指挥王胜立。　发政坊内旧有居养院、安济坊，以处不能自存者。　骁骑坊驻泊营名。(上二坊在福星坊内之北。)　乡行坊宋政和间为陈祖武建。(已上四坊俱废。)　思义坊地名厂下，旧名阜财。商贾交易之所也。通大隐坊。　连桂坊地名梳行。宋给事黄唐传居之，刘延康以其兄弟联科，因名。今废。俗呼厂巷。　清泰坊地名石井。大观中，郡守李畸建，今废。　贞节坊　朝士坊地名小石井。宋时以大夫朱敏元居之，故名。　仁庆坊旧名捉生，伪闽营也。郡守黄裳改名“仁庆”。今废。　拱辰坊43闽王时号新路口。　昼锦坊旧名华萼坊，闽王时号新市。　昭福坊久废。　美政坊地名河西，旧名施政。　罾浦坊地名河东。宋天圣中，李正登第，子述继之，叶吏部名其坊曰“世显”。初，郡人有诗曰：“罾浦坊中出辅车。”乡人以久无第进士者，乃剽诗语，更其坊曰“罾浦”，南通渡尾诸营。　状元坊旧名团练。嘉熙八年，因许将状元改，后废。国朝成化八年，坊民吴宗寅、贡士李尚达率众重建，侍讲莆田陈音为记。内小巷经纬通诸营。　尊儒坊宋蔡伯俙44之居在焉。祥符中，应童子科，真宗赐诗美之，后授东宫伴读，坊因以名。　东岳行宫坊东门外，地名舶塔，之西通天庆观。　继伟坊宋高介卿与子安世同年登科，故名。　东际坊(已上一十六坊在凤池坊，抵东门外直街之南。)　清河坊元至元二十八年，辟是路通左司理院，因构此坊，今废。巷民多市花，俗呼花巷。　介福坊内有元明王祠，乡人祈祷之所。　贞节坊成化间，诏旌高明妻林氏贞节立。　振名坊地名后河。宋陈太丞以方医名京师，既而彭文嗣登第，因名。　太平公辅坊地名坊门。旧以通太平寺名坊。绍兴末，朱倬拜右相，尚书王师心因加“公辅”二字，坊尾旧有开元坊。　贞节坊正统十二年，诏旌陈启妻潘氏贞节立。　高行坊地名乡习营。旧以骁勇名坊，盖内有驻泊营地。后赵伯尚举八行，改曰高行。今废。　秀实坊旧名升秀。初，士多累举不第，后有登科者，因名。今闽县焉。　忠顺坊旧名延庆，以庆城寺前延庆桥名。宋陈景参三世登科，郡守因其字曰子孝，乃取以孝事君则忠，以敬事长则顺，更名其坊，今废。　闽都坊旧曰闽会。闽县旧治在焉，今废。　甘棠坊　海晏坊旧罗城海晏门之旁。　喜寿坊卓推官之居。其母陆藻之姊也，年八十余，尚康强无恙，藻知乡郡，因以名坊。　棣华坊地名汤巷。宋郑杜45兄弟三人中武举，而杜廷试第一，因名。　温泉坊地名内汤。(上一十五坊在凤池坊抵东门直街之北。)　素宁坊在秀实坊内。通井楼门。状元坊在拱辰坊，抵通津门大街之中。宋绍兴十二年为陈诚之立。　举廉坊地名黄兼仓。黄郑二姓初入闽所居，后陈尹举八行，改名，今废。　光泽坊闽横冲营在焉。内义井二，因名闰泽46。后改今名。　高节坊旧名严师，因提学林徽之名，后通判杨干引年致仕，更其名曰高节，今废。　登云坊旧名志喜，宋时为胡文炳、文炜兄弟同登第而名也。元改今名。废。　濯缨坊通使君桥。　化成坊临河旧铁冶坊，乃冶铸之所，今废。俗呼铁冶巷。　鳌峰坊旧九仙坊。地名仙迹。通水部门街，宋改名登瀛，元改名鳌峰。　仙迹坊亦通九仙山。(已上八坊在拱星坊抵法海寺直街之东。)　积货坊近市内，通捉生营，今废。　连荣坊通小石井。旧名既富，以樊仁达、仁远兄弟登科，改今名。　岳临坊内有嵩岳行宫，故名。今呼新塔巷。　福星坊旧名筹师。宋王祖道之居也。祖道两知乡郡，故以名坊。后因与南街福星坊通为一街，故亦更其匾。国朝成化十七年重建。　兼济坊在通津门之旁，今废。　坦履坊西通朱紫巷，今废。　全胜坊地名罗山寺角，今法海寺也，以旧营名。通乡行坊，今废。(上七坊在拱星坊抵法海寺直街之西。)　登瀛坊通鳌峰坊。　蓬莱真境坊(上二坊在通仙门内之西。)　沿河东巷东通长利桥，折北通东牙。　通贤巷内有通贤庙。提举衙巷内旧有提举衙，疑即今百花务也。　万岁巷内有万岁寺。(已上四巷在旧虎节门外抵南门大街之东。)　圆通巷　教场巷　河尾巷　后营巷按《三山续志》：“由虎节门南至还珠门，又南至合沙门直街之东，凡八巷。”(此上四巷亦在其内，而新志不载，未详其处；疑在今南门外，而所谓教场巷，即今往教场之路也。)　石幢巷在凤池坊抵东门大街之南。　卢巷在拱星坊抵法海寺直街之东。　祠山巷在闽县学前。南行折东九仙山之麓，有祠山祠，故名。俗呼草履巷。　德政桥巷　东闸巷　河务巷(上三巷在美政坊抵水部门直街之东。)　使君桥巷按《三山续志》于此注云“通登云”，而《三山志》于“濯缨坊下”又注云“通使君桥”，则登云疑即濯缨坊，而续志又载登云、濯缨二坊，来详孰是。　后岸巷(上二巷在美政坊抵水部门直街之西。)　南台市在府城南门外嘉崇里。

 侯官县
　　永通坊内有宗通判衙坊，今废。　登俊坊在杨桥街口。旧号右通衢。宋宣和间改名春风楼，今废。　郎官坊以宋刘涛子孙皆为郎官，故名。　文兴坊在塔巷口。旧名修文。宋知县陈肃，因其中举人数不利，改为兴文，后又更为两优释褐状元坊，今名文兴。　新美坊在黄巷口。晋永嘉间黄氏居此，故名黄巷。宋崔大夫及第，改今名。　贞节坊在安民巷口。宋刘藻以孝闻，诏赐粟帛旌之，因号其坊曰锡类。后以太宰余深旧居，改曰“元台育德”。元福建省都事贾纳居此，其母贞节，因改今名。　聚英坊在宫巷口。旧名仙居，内有紫极官，故名。后崔、李二姓咸贵显，改名聚英，元又改英达，今复名聚英。　耆德魁辅坊在急避巷口。宋郑性之居于其内，后以丞相致仕，时为立此坊。闽俗相传。谓腊月二十四日，灶君上天奏人间事，必祭而送之。性之贫时，尝以是日贷肉于巷口屠者之妻。屠者归问之，大怒，径入其舍，索其肉以归。性之乃画一马，题诗其上，焚以祀灶云：“一匹乌骓一只鞭，送君骑去上青天。玉皇若问人间事，为道文章不值钱。”后为江西安抚使，加宝章阁待制，请归里第。监司郡县迎侯烜赫，至巷口，屠者睨视之，曰：昔郑秀才乃至此耶！性之令人缚至庭下，数其罪而杀之。自是性之出入，老人皆奔走趋避，故另其巷曰“急避”。考之史志，性之尝游朱文公之门，居官所至有贤闻，宁肯为是耶？窃意性之尝登进士第一人，时呼其巷为“及第”，后因其音相近而讹之，且附会其说如此云。　利涉坊在旧罗城利涉门之旁。今巷塞，坊亦废。　桂枝坊以乡名。　官贤坊在侯官县街口，旧名侯官。里人以侯阙日久，改今名。(以上十一坊，在镇闽台前至南门大街之西。)　泮宫坊在官贤坊内，侯官县学前之左。　半盈坊旧杨桥坊，今废。　鼎魁坊旧废。成化七年，为闽、侯官、怀安举人立坊，更名凿□，十九年仆于风，寻复建。(上二坊在后街之中。)　衣锦坊旧通潮巷口。初以陆蕴并弟藻知乡郡，名棣锦。后王益祥致江东提刑政，居其内，改今名。　文儒坊旧山阴巷口，初名儒林，宋以祭酒郑穆居之，改今名。西通金斗桥。　甘液坊地名坊井。北行通文儒坊巷。　光禄坊旧曰闽山。因法祥寺内有宋郡守程师孟光禄吟台，故名。　风宪坊旧清远门外。宋余深居之，后擢为御史，遂以名坊。其地今无巷道，疑在其居第之前。　怀德坊旧名延平。宋司业郑南居之，改曰儒宗。国朝天顺间，镇守少监来往寓于地，平寺重建，改今名。(上六坊在后街之西。)　永安坊与怀德坊相直。亦镇守少监来住立，通山兜尾诸营，折北通板桥常丰仓前。　闽山坊在文儒坊内之北。通衣锦坊。　道山坊在官贤坊直街之南。以道山亭名。　沿河西巷　右院巷宋右司理院在内，故名。　万寿寺巷内旧有万寿寺。(上三巷在旧虎节门前抵南门大桥之西。)　大水流坑　小水流坑俱在杨桥巷。俗呼后街，抵鼎魁坊直街之西，并通浦尾。)天王崎巷在官贤坊，抵怀德坊直街之南，内通天王寺。　侯官市在府城西南十都。旧县治也。　洪塘市在府城西二都。

 怀安县
