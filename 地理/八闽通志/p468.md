<!-- { "loadSidebar": true } -->
　　《宁德县学先贤祠堂记》(宋)赵汝腾：“宁德邑学有祠以祀先贤尚矣80。前令尹李君泽民81、赵君侁之，先进五人：坎翁张公翰、童溪王君宗传、拙斋高君颐、大著余君复、信斋杨君复82。今令尹徐梦发至83，则曰：‘是一乡之善士也，盍亦进而尚友古人乎？’乃于殿之左架祠宇于其中，祠周元公、邵康节、张献公、程纯正公、司马文正公五先生。程、张之门人若游广平、吕兰田、谢上蔡、杨龟山、尹和靖、罗豫章、朱韦斋、李延平袝焉。又祠乾淳三先生：张宣公、朱文公、吕成公。右则祠朱文公之门人蔡西山、黄勉斋、陈北溪、真西山。左则祠黄公景仁，益以林公駧。祠成与邑之士友二十余人书来谒记84，予曰：何邑之小而祠之盛欤？岂欲在人识其小，而因识其大欤？遂为之秉笔。盖尝诵鲁论之训，十室之邑，必有忠信如夫子，而未如夫子之好学也。夫忠信可以受道，犹甘受和、白受采，然质美矣而不务学，则不能无所蔽。故有好仁而蔽于愚，好智而蔽于荡，好信而蔽于贼，好直而蔽于绞，好勇而蔽于乱，好刚而蔽于狂，学者所以去其蔽也85。他日夫子又曰：‘我非生而知之者也，好古敏以求之者也。’亦此章之旨也。孔子之于门人，惟称颜子为好学。颜殁，好学者曾子、子思、孟子三人而已。孟子殁千有百年86，其间岂无忠信之士？未有如颜、曾、思、孟之好学也。天作圣宋87，运值文明，笃生大儒，以任斯道88。时则元公以圣学自任自无欲入，而几于静虚动直，明通公溥。康节以皇极经世之学自观物入，而几于穷神知化。纯公自乾之存诚入，而几于德博而化89。正公自坤之敬义入，而几于直方。大献公自知礼入，而达于知性知天。文正公自不妄语入，而推于笃恭而天下平。是六先生者，可谓能继曾、思、孟之好学也90。是其学岂不足为百世之师欤？厥后宣公得于高明，而守以中庸。文公得于广大，而约以精微。成公得于博厚，而持以悠久。是三先生者，可继周、程、邵、张、司马之好学者也。是其学亦足为百世之师矣!夫学未始不由于好，好则乐，乐则生，生则恶可已。圣人之所以为圣人也，盖亦若是而已矣。夫子之言岂欺我哉？宁德之邑何止十室，忠信之姿何止一士，能于游学之际，睹诸儒之如在91，考正学之宗元，则必有跃然会于心者92，科举非所以税驾，而记问词章诡谋功利，一切曲学瞭然见之，如稗之害嘉谷，则舍九先生其谁归欤93？子曰：‘就有道而正焉，可谓好学也已。’兹非诸儒先之所望于后学欤？贤令尹立祠劝学之意欤？又岂非哀拙之望于同心欤？记成而授令尹，以刊于学。”
　　《宁德县重修学记》程钜夫：“福州旧领县十有二，二百年来士学为东南最，宁德较他县若弗及，虽然，此以科举之士言也94，初无与乎人才之实，闽故家星错棋置，迩来潜深伏隩不见人，而人不见者多矣。若余所及见宁德孙君駪者，又岂敢以科举之士例视之哉？君少年游太学，方众人汲汲进取之时，独能师其同舍之先辈俞君晰，从事于经学世务，及既成进士，官于浙，往来犹造其师之庐而考业焉。今老矣，务学如少年时。一日，诣余请曰：‘宁德自宋嘉祐始有学，近岁邑再毁于寇，火将及孔庙辄息，异哉，若或相之者。宋末，割长溪之半置福安县，国朝遂升长溪为福宁州，而以宁德隶焉。至元二十六年，州之守行县，视庙学弗修，畀金俾前邑令葺讲堂，新四斋两庑。三十年冬，提学者命駪掌教事，学无廪，养士之粟岁贮于私家非便，首营构之95，而县大夫议大修完96，乃捐俸以倡，诸生亦各出力以助。县主簿董其役，鸠工度材成先圣殿，视昔加崇。朵室回廊靡不更理，缭以宫墙二百八十堵有奇。从祀金乡侯以下旧图于殿壁，兖公、郕公、沂公配飨西面坐，而三公之父立于后，于礼为未协，乃遵彝式，分绘于左右庑。以今年五月告成。钦遇皇帝御报，播告于天下，上承祖训，嘉惠学校，士类莫不闻风以兴然97，勉励宣明，部使者之职也，盍与本原98古者建学造士之意以诲饬于邑之诸生乎？为是敢有请。’某窃惟朱子以道鸣于建，闽之士家藏其书，人诵其说，而能实传其道者盖鲜。前此犹曰有科举之累也，而今无之，有能一日实用其力者乎？谓朱子之后不复有朱子，余不信也。宁德虽下邑，居若是其近，世若是其未远，而孙君又尝于科举之外有所讲闻矣，余何言哉!余何言哉!惟圣朝之敦儒崇化，州县之为政知本，与夫孙君之不失其所以教，是则可书已。邑尉高显、主簿李荣、令宁柄、其长曰抄儿赤、前令方秀仁、守白璧也。孙駪云。”
　　校　注
　　1　嘉靖《邵武府志 王制》作”三十余年办肯心”。
　　2　咸丰《朱文公全集 诗》作“落日命晚炊”。
　　3　嘉靖《邵武府志 地理》作“桃溪少陵杜”。
　　4　嘉靖《邵武府志 外志》作“乳燕啼莺三月暮”。
　　5　嘉靖《邵武府志 外志》作“金樱花落无人管”。
　　6　乾隆《邵武府志 山川》作“百花潭上春日照”。
　　7　乾隆《邵武府志 古迹》作“秋色已可掬”。
　　8　嘉靖《邵武府志 地理》及乾隆《邵武府志 山川》均作“微茫城郭暮烟中”。
　　9　乾隆《邵武府志 山川》作“邹应龙”。
　　10　乾隆《邵武府志 山川》作“今晨得践盟”。
　　11　“乡赋”疑为“乡试”之误。
　　12　嘉靖《邵武府志 王制》作“张所”。
　　13　嘉靖《邵武府志 王制》作“工师受成算”。
　　14　嘉靖《邵武府志 王制》作“如名藩雄镇之裕于力”。
　　15　嘉靖《邵武府志 王制》怍“略效其意作为此仓”。
　　16　嘉靖《邵武府志 王制》作“公令徒设”。
　　17　嘉靖《邵武府志 王制》作“亦饱食而嬉尔”。
　　18　嘉靖《邵武府志 王制》作“稍迁盐筦库”。
　　19　嘉靖《邵武府志 王制》作“当世法令”。
　　20　弘治《兴化府志 礼纪》作“台花和雨坠”
　　21　弘治《兴化府志 礼纪》作“聊伴此僧闲”
　　22　《蔡忠惠公全集卷二》作“赤日正亭午”。
　　23　弘治《兴化府志 礼纪》作“白云满地石台古”。
　　24　《十闽名胜笺》作“兴来把笔题诗句”。
　　25　《十闽名胜笺》作“烛龙醉卧不开眼”。
　　26　《十闽名胜笺》作“怪石周遭横数鼓”。
　　27　弘治《兴化府志 礼纪》及《十闽名胜笺》均作“况是秋风到此山”。
　　28　《十闽名胜笺》作“惟有孤云时往还”。
　　29　咸丰《朱文公全集 诗》作“投归聊一憩”。
　　30　咸丰《朱文公全集 诗》作“名途定何事”。
　　31　《十闽名胜笺》作“行行到虎溪”。
　　32　《十闽名胜笺》作“都是知音者”。
　　33　弘治《兴化府志 礼纪》作“四壁留珠玉”。
　　34　弘治《兴化府志 礼纪》作“门挹南壶近”。
　　35　弘治《兴化府志 礼纪》作“露草湿青袍”。
　　36　《十闽各胜笺》作“坐我斗室下”。
　　37　《十闽名胜笺》作“人事如此将奈何”。
　　38　《十闽名胜笺》作“梵宇三间日月闲”。
　　39　《十闽名胜笺》作“结社几人从慧远”。
　　40　弘治《兴化府志 礼纪》题作“灵云岩”。
　　41　弘治《兴化府志 礼纪》作“浦长源”。
　　42　弘治《兴化府志 礼纪》作“怅望城西山”。
　　43　弘治《兴化府志 礼纪》全句作“泉石癖成随意出”。
　　44　弘治《兴化府志 礼纪》全首作“悁悁幽怀几日开，偶因乘快一登台。白云深处停朱毂，迟尔可人来不来？”
　　45　《十闽名胜笺》作“横经讲道倡莆中”。
　　46　《十闽名胜笺》作“高林日暮鸟相唤”。
　　47　弘治《兴化府志 礼纪》作“碧纱明月映苍苔”。
　　48　弘治《兴化府志 礼纪》作“朝跻何岩头”。
　　49　弘治《兴化府志 礼纪》作“平生尘迹不曾到”。
　　50　弘治《兴化府志 礼纪》作“蹑磴安知步履危”。
　　51　弘治《兴化府志 礼纪》作“中宵梦觉肌骨冷”。
　　52　弘治《兴化府志 礼纪》作”共向沧湾弄明月”。
　　53　弘治《兴化府志 礼纪》作“不见层峦与复岩”。
　　54　弘治《兴化府志 礼纪》及《十闽名胜笺》均作“花气薰成五色云”。
　　55　弘治《兴化府志 礼纪》及《十闽名胜笺》均作“明朝长啸拂衣归”。
　　56　弘治《兴化府志 礼纪》作“俾祗祠肄业异焉”。
　　57　弘治《兴化府志 礼纪》作“陈僎介百拜饮酒而落之”。
　　58　弘治《兴化府志 礼纪》作“黉舍”。
　　59　弘治《兴化府志 礼纪》作“垣壁轩楹之倾欹漶漫者，支补而赭垩之”。
　　60　弘治《兴化府志 礼纪》作“敬阶前列”。
　　61　弘治《兴化府志 礼纪》作“领袖班行”。
　　62　弘治《兴化府志 礼纪》作“安得人人皆壮而行之者乎”。
　　63　弘治《兴化府志 礼纪》作“衣缝冠章”。
　　64　弘治《兴化府志 礼纪》作“琢美鼎彝”。
　　65　疑有脱漏。弘治《兴化府志 礼纪》作：“昔杨厚归犍为，以黄老教人，门人犹为之立庙，严君平在蜀，以忠孝训俗，人亦为之立祠”。
　　66　弘治《兴化府志 礼纪》作“有旨赐祠牒五千”。
　　67　弘治《兴化府志 礼纪》作“朝家所赐”。
　　68　弘治《兴化府志 礼纪》作“夫敌无坚脆，有备者胜；国无大小，善守者全”。
　　69　弘治《兴化府志 礼纪》作“后之人”。
　　70　乾隆《福宁府志 地理》作“数间洞室石帡幪。我来整履层巅上，无数群田立下风。”
　　71　乾隆《福宁府志 地理》题作“霍林与僧夜谈”。
　　72　乾隆《福宁府志 地理》题作“题霍童山”。
　　73　乾隆《福宁府志 地理》作“云屏烟嶂锁苍苔”。
　　74　乾隆《福宁府志 地理》作“第一洞天过两回”。
　　75　乾隆《福宁府志 地理》作“桑田海水今如许，惹得朝猿暮鹤哀”。
　　76　乾隆《福宁府志 建置》两句作“庆历癸未迁城东南陬始有学，自元祐庚午更新而葺之而堂宇始备”。
　　77　乾隆《福宁府志 建置》“翼翼严严”下无此八字，而作“轮奂可观矣”。
　　78　乾隆《福宁府志 建置》作“夫学校庠序古矣”。
