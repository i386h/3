<!-- { "loadSidebar": true } -->
　　87　淳熙《三山志 版籍》作“处仁里”。
　　88　淳熙《三山志 版籍》作“八百丈”。
　　89　淳熙《三山志 版籍》作“溪湖横埭”。
　　90　淳熙《三山志 版籍》作“溉田二顷”。
　　91　淳熙《三山志 版籍》作“长六千九百丈”。
　　92　淳熙《三山志 版籍》作“镜石何郎新三堰合为一”。
　　93　淳熙《三山志 版籍》作“二百五十石”。
　　94　淳熙《三山志 版籍》作“在毗田里”。
　　95　淳熙《三山志 版籍》作“章坂章溪陂”。
　　96　淳熙《三山志 版籍》作“八圳长八百丈”。
　　97　淳熙《三山志 版籍》作“长一千二百三十丈”。
　　98　淳熙《三山志 版籍》作“一千三百五十丈”。
　　99　淳熙《三山志 版籍》作“南北三百六十一丈五尺”。
　　100　淳熙《三山志 版籍》作“圳长二千二百余丈”。
　　101　淳熙《三山志 版籍》作“口为石闸，御溪洪，尾为石齿”。
　　102　淳熙《三山志 版籍》作“上塘长十丈”。
　　103　淳熙《三山志 版籍》作“溉田种一百四十石”。
　　104　淳熙《三山志 版籍》作“长九丈”。
　　105　同治《长乐县志 水利》作“潴二刘、大畲二溪水”。
　　106　淳熙《三山志 版籍》作“溉田种七百石”。
　　107　淳熙《三山志 版籍》作“狮子塘”。
　　108　淳熙《三山志 版籍》作“安定里”。
　　109　淳熙《三山志 版籍》作“隋开皇十一年”。

卷之二十二

　　食货
　　　　水利
　　　　　　福州府

 福清县
　　东西塘在永东、永西里。县东西之水，分潴以备火患，后东塘民塞其中。宋淳熙三年民居火，乃易塘东民田，凿以广之，横经学门，以象泮水。　琵琶槽跨永东、新安二里。宋大中祥符间，士民并海筑垾。政和八年，饕风驾涛坏之。宣和三年重修，长二千余丈，溉田种三百余石，形如琵琶，故名。　“新安”旧志作“新丰”。　石塘陂在文兴里。宋祥符中，知县郎简筑。并江为之，食河头水，溉田种五百余石。　西陂塘　东陂塘　古龙陂　程溪陂(上四所在方城里。)　后塘　龙潭陂　建临陂　择善院前陂　东溪陂(上五所在永宾里。)　王洋塘　后塘(上二所在方民里。旧志在方乐南里。通上五里九十二所俱县东。)　庆陂　姚下陂　石蛇陂　万安陂　镜塘　后塘　戴塘旧志作“陂”1。　王塘　姚塘　姚陂　冯陂2　上姚陂　后陈陂　姚陂3　黄陂(上十五所在清涵里。)　下洋陂　龙潭陂　潘兜陂　张洋陂　大洋陂　景洋陂　里后洋陂4　陂头陂　南坑5旧志作“南坑”。　新洋陂　岭口陂　段平陂　长潭陂　北洋陂　龙溪陂　新洋　南洋陂　郭陂　龙溪　张陂　岭口陂县志无此陂。　师姑陂　程陂　新陂　董陂　吴陂　大莒陂　文殊陂　北湖　官陂　小陂　白叶丙南湖　简陂　游陂　下宅陂　郑马陇陂　大洋陂　溪西陂　周塍陂旧志作“周陂塍”。　磨陂　龙陂旧志此陂在新安里，而县志乃载于此，未详。(上四十一所在新宁里。)　膳陂“膳”一作“胆”，溉田种三百石。　小洋陂疑即旧志“洋陂”。　翁前陂　漳塘陂　马陂　里洋陂　昆仑陂溉田种四百五十石。　莲荷陂旧志作陂。　陈塘　岩陂疑即旧志上“严陂”。　许陂　游塘　曾舍前陂　西陂　滩陂“滩”一作“摊”。　寺家陂　王陂溉田种一百七十石。　寺后陂旧志作“寺家塘”。　双畎陂6溉田种五十石。　章束陂7　百众陂(上二陂各溉田种六十石。旧志无上三陂，而续志有章束、百众二陂，又无双畎陂。)　马栖坝见续志。(上二十三所在永福里。)　梁塘　前塘　乌焦塘　竹头塘　宅舍塘　古塘　白鲛塘旧志作“陂”。　兴塘旧志作“陂”。　麻洋陂　周重陂　林塘陂　张塘陂　无患陂溉田种三百石。　章塘溉田种四十石。　田源陂溉田五十余亩。　杜篙陂旧志无章塘及此二陂，今依县志增入。　郑神陂　赌饮陂旧志作“堵饭陂”。　上牙陂　两尽陂8　神宫陂　张公陂9(上六陂，旧志在永寿里。以上三十二所在善福里。通上四里凡一百所，俱县西。)　元符陂在新丰里。唐天宝中置，名“天宝陂”。宋祥符中，知县郎简重修。熙宁五年，知县崔某，岁督田户鸣鼓兴筑，不至者有罚。圳长七百余丈，溉田种千余石。后乡人乞罢之，自是田多旱损。元符初，提举钟某檄知县庄正柔修之。熔铁汁以锢其基，溉田如旧，更今名。至李圮10。国朝洪武三十四年，按察司佥事陈灏檄本县募众重修，溉田种一千余石。　东禅塘宋开宝中，中山人刘逢以卤地四千丈施东禅寺，乃筑垾塍。塍内港凡三，泥门一，斗门五，十年始成。自是岁收千石。治平初复坏，乃增高其塍，溉田三十二顷有奇。　灵石庄陂溉田七十五顷六十亩。　洪福庄陂溉田四顷五十亩，旧志无此二陂，今依县志增入。(上三所在灵德里。)　绵亭洋安善溪出双髻山，至鹧鸪山下绵亭洋。宋祥符元年，僧惟真截溪十二派，筑堤八百一十丈，斗门四，凡九年乃成。溉田四十顷。　林塘　竹湖　后溪陂　林横塘　东渡陂　漆林洋白獭陂11食蒜岭溪水，唐黄蘖僧所开。夹岸垾港，长二十余丈，外捍海潮，内御骤潦，溉田种二百石。(上七所在光贤里。)　郭塘　麻车塘12“车”一作“卑”。　陈坑　塘刘坑塘(上四所在福唐里，旧志在钦塘里13。)　郑塘　垆洋塘　倪宅塘　潘占塘　曹塘　福坑塘　白塘　葛坑塘　龙潭应塘“应”一作“磨”。　信坑塘　东一龙塘(上十一所在平北里，旧志在安夷北里14。)　王澳塘在平南里，旧志在安夷南里。　嘉塘　马屋塘　缺塘　高岭塘　道场塘(按旧志，上五塘并凤塘，共溉田种百余石。)　林子洋塘夹海为之。　江阴塘旧志无此二塘，今依续志增入。(上七所在江阴里。)　松潭洋在仁寿里。　愿塘　南沟　北沟　横沟　赤漏沟　中沟　凤塘旧志以此塘属江阴里，而县志载之于此，未详。(上七所在浔阳里。通上九里凡四十二所，俱县南。)　三十六脚湖在海坛里海坛山。湖水青碧，荷花丛生其中，鱼鳖甚蕃，鼋鳌有高于人者。湖旁沙善崩，人之往者多陷没。每一、二年或三、四年，有大雷雨，则湖之水自决，鼋鳌鱼鳖皆乘流入海。　吴田塘旧志此塘在惇和南里。　寺家塘　郭塘　桑塘　鳗坑塘(上四塘旧志在归化南里。以上五所。在化南里)　洪塘　古塘陂　大松坑　萩芦陂　萧塘陂　萧塘　门前塘　郑塘陂(上八所在隆仁里，旧志在栖仁里。)　陈塘　林塘　杨塘县志无此塘。　沈塘　潘塘　薛塘(上六所在临江里。)　大塘在海旁。闽王筑堤以防海潮，长一千余丈，溉田种三千六百石。　占计塘亦闽王筑。溉田三千余顷。　木椎塘　括塘(上四所在井德里，旧志在拜井里。)　黄蘖海塘跨井得隆仁二里，东西三百五十丈，斗门三间。洪武十四年筑，溉田十五顷。(通上六里凡二十九所，俱县东南。)　漳塘　池家塘旧志无“家”字。　林陂塘　应天寺前陂旧志寺作院。　石臼坑塘　场前塘15旧志作“陂”。　溪南陂　西洋陂旧志作塘。　香岩上下洋旧志“岩”作“严”。宋天禧二年，僧师振募众筑堤九百丈，斗门四，16泥门五，凡十一年乃成。溉田二十余顷。　香岩五老港旧志岩亦作严，老作峰。　卓岭陂　朱步岭陂(上十二所在万安里。)　苏溪陂宋天圣二年，西禅请万安、安香二里卤地，因遏为陂，溉田千余顷，派别为莲塘十六顷。熙宁间，知县郭某诗：“万工填巨海，千古作良田。”　横塘　羊陂溉田种三百石。　黄塘　灵石蟹屿塘金山之东，径港之滨，有卤地至蟹屿。宋元丰初僧俱眡垾为田，垾长一千五百丈，港有石斗门。　灵石白麟洋在径江之南。金山溪流奔注，潮水出入。宋元丰中，僧俱眡垾之，长一千□百丈17，港大小十有一石斗门18，溉田种六百石。　法海陂溉田四十顷五十亩。(上六所在安香里。)　黄蘖郑渚田在苏田里19，旧志在未苏里。渔浦之南，濒江地也。唐天宝中，尝为田，后废。宋天禧初，僧履元堤之。长三百二十丈，斗门二十四，望之若长坂。外垾内防，日与汛涛为敌，而屹然自若，至今无恙。　高陂溉田一顷五十亩。　东圳陂疑即旧志“圳东塘”，溉田三顷二十亩。　贯林陂溉田二顷有奇。　陈下塘旧志无“下”字。　林陂溉田二顷。　后塘陂疑即旧志后溪塘。　窑斜塘溉田二顷三十亩。　黄沙陂溉田一顷五十亩。　南湾塘溉田三顷二十亩。　湖潭陂溉田一顷九十亩。　如塘　笋陂塘溉田一顷。　基陂　南洋陂溉田一顷三十亩。　北洋陂溉田一顷。　横溪塘旧志作陂。　郑塘陂　赵塘陂(上三坡各溉田二顷。)　官塘　镜塘旧志“镜”作“境”。　官洋陂　后溪陂　芦塘陂　桥头陂　官塘县志无此塘。　郑平陂旧志作塘。　陂头陂　屯塘溉田种四石。　下莲塘溉田一顷。　牛台塘溉田三顷。　卓宅塘溉田一顷五十亩。旧志无上四塘，今依县志增入。(上三十一所，在清远里。通上四里凡五十所，俱县西南。)　溪田陂　洞子陂　石塍陂　后塘陂　官塘　练木陂　刘洋陂20(上八所21在修仁里。)　潘陂　严陂　吕陂旧志作塘。　马槽陂　官塘　天竺陂　游塘　木溪陂　王盆陂　洪塘　薛洋塘旧志作陂。　陈正陂　牛天塘　麻昌塘旧志作陂。　加塘　官塘县志无此塘。　施塘旧志作陂。　官陂(上十八所在方兴里。通上二里凡二十八所，俱县西北。)

 古田县
