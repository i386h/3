<!-- { "loadSidebar": true } -->
　　12　《宋史 职官志》作“又各置教授以课其行艺”。
　　13　《宋史 职官志》作“泉货”。
　　14　《宋史 职官志》作“乾道初仍委逐处知州、通判，知县、监官同检视”。
　　15　《宋史 职官志》作“崇宁二年置”。
　　16　《元史 百官志》作“为表里”。
　　17　《元史 百官志》作“十五年”。
　　18　《元史 百官志》作“二十三年迁于建康”。
　　19　《新元史 百官志》作“考校”。
　　20　《元史 百官志》作“官医提举司”。
　　21　《元史 百官志》作“江浙”。
　　22　《明史 职官志》作“批验所”。
　　23　《明史 职官志》作“副提举二人”。

卷之二十八

　　秩官
　　　　职　员

 郡县
　　闽地在秦虽为闽中郡，而载籍未详，汉初以封亡诸，其版图未入中国。武帝以后，始有治县1。吴永安中，始置建安郡。历魏、晋、齐、梁、陈、隋，郡县之制寖备。然建官设属，犹未能一一尽考也。自唐以来，见于郡志国史者始详焉。

　　　　　　福州府

 〔唐〕
　　福洲长乐郡中都督府按《三山志》：“唐都督及节度观察等使，皆刺史领之。”则都督府之官即州官也。　职员已见都督府。
　　闽县望。按《文献通考》：“唐县有赤、畿、望、紧、上、中、下七等之差。近京都所治为赤县，京之旁邑为畿县，其余则以户口多少，资地美恶为差。”　令一员，掌导风化，察冤滞，听狱讼，凡民田收授，县令给之。每岁季冬，行乡饮酒礼。籍帐、传驿、仓库、盗贼、堤道虽有专官，皆通知县。　丞一员，为县令之贰。　主簿一员，掌行事，勾稽省署抄目，纠正县内非违。　尉二员，掌分判众曹收率课调。按《唐书》：“凡县有司功佐、司仓佐，司户佐、司兵佐、司法佐、司士佐、典狱门事等，畿县减司兵，上县有司户、司法而已。”　经学博士、助教各一员。按《唐书》：“京县学生五十人，畿县四十人。中县以下各二十五人。”
　　侯官县紧　长乐县上　福唐县上　连江县上　上四县职员俱与闽县同。
　　长溪县中下　令、丞、主簿、尉各一员。
　　古田县中下　梅溪县中　永泰县中　尤溪县中下　上四县职员俱与长溪县同。

 〔宋〕
　　福州大都督府长乐郡威武军旧领福建路钤辖。建炎三年升帅府。按《宋史》：“初2，革五季之患，召诸镇节度会于京师，赐第以留之。分命朝臣出守列郡，号权知军州事。军谓兵，州谓民政也。其后，文武官参为知州军事，二品以上及带中书、枢密院、宣徽使职事，称判其3府、州、军监。诸府置知府事一人，州、军、监亦如之。”　知州事一员，掌总理郡政，宣布条教，导民以善而纠其奸慝。岁时劝课农桑，旌别孝悌。其赋役、钱谷、狱讼之事，兵民之政皆总焉。福州自景德以后，知州多兼安抚使。　通判军州事二员，掌倅贰郡政，与长吏均礼。凡兵民、钱谷、户口、赋役、狱讼听断之事，可否裁决，与守通签4。所部官有善否及职事修废，得刺举以闻。宋制大郡置二员，余置一员，州不及万户不置。　签书判官厅公事、节度推官、观察推官、节度判官、观察判官、节度掌书记、观察支使各一员，自签判以下，俱掌裨赞郡政，总理诸案文移，斟酌可否，以白于其长而罢行之，皆幕官也。凡员数多寡，视郡小大及职务之繁简。　诸曹官：录事参军一员，掌州院庶务，纠诸曹稽违。　司户参军一员，掌户籍赋税，仓库受纳。　司法参军一员，掌议法断刑。　司理参军一员。掌讼狱勘鞫之事。按《三山志》有左、右司理，而《宋史》但为司理，盖后省一员也。　州学景祐四年，诏藩镇始立学，他州勿听。庆历四年，诏诸路州、军、监各令立学，学者二百人以上，许更置县学。自是州郡无有不学。教授一员以经术行义训导诸生，掌其课试之事，而纠正不如规者。　州司武官福州兵马钤辖一员，驻泊兵马都监一员，景德二年，始置提举本路诸州军兵马巡检公事。元符初，置驻泊兵马都监，主州禁卒一营而已。绍兴中，添差凡五人。　兵马都监四员，兼在城巡检小使臣为监押。旧置二员。建炎中，添差小使臣宗室一员充监押。绍兴中，添差大供臣宗室一员充都监。　监里外盐税务三员，监在城茶盐商税务二员。天圣间置监闽安镇税兼沿海地分巡检一员。　监作院三员，旧本州都监兼管。宣和中，置一员差小使臣，添差二员。　监甲仗库一员，福剑州巡辖马递补6一员。
　　宫观岳庙宗室按《三山志》：“绍兴三年，敕添差不厘务宗室本州十员，闽、侯官等十一县各三员，长乐二员。淳熙六年，敕裁定帅府十五员。诸县宗室满罢，更不作阙。”　添差大小使巨亲民各一员，小使臣监当五员，宫观岳庙共八员。
　　归朝、归正、归附忠顺官附按《三山志》有此官，未详隶于何司，姑附于此。　归朝官绍兴六年，州置六员。　归正官绍兴三十一年以前，归正帅府大使臣三员，小使臣六员。三十一年以后，归正官帅府十员。　归附官乾道九年，淮西总领所及镇江府驻札御前诸军统制司，计发到五十一员，添差将领等差遣任满申奏存留再任。
　　闽县望。按《文献通考》：“建隆元年，令天下诸县除赤、畿外，有望、紧、上、中、下。”注：“四千户为望，三千户以上为紧，二千户以上为上，千户以上为中，不满千户为中下，五百户以下为下。”　知县事一员，按《宋史》：“掌总治民政、劝课农桑、平决狱讼，有德泽禁令，则宣布于治境。凡户口、赋役、钱谷、赈济、给纳之事皆掌之，以时造户版及催理二税。有水旱灾伤，则以分数蠲免7，民有流亡8，则抚存安集之，无使失业。有孝弟行义闻于乡闾者，具事实上于州，激劝以励风俗。”宋用京、朝官知。　丞一员，按《三山志》：“宋初废置不一，绍兴令诸县及万户注县丞一员。”　主簿一员，按《三山志》：“开宝三年，诏诸县一千户以上依旧置令、簿、尉三员。绍兴十六年，臣僚言：“国初人物稀少，县小而事简者，诸簿常缺员，而尉兼之。其后县满万户置丞，而簿犹缺。又言万户以下县，已不差县丞，犹多有主簿兼尉者，乞许增主簿一员。从之。”　尉一员，按《宋史》：“掌阅习弓手，职奸禁暴9。凡县不置簿，则尉兼之。建隆三年，每县置尉一员，在主簿之下，奉赐并同。邑大事烦，则置二员。”　刘崎巡检一员。衔带长乐、连江、闽县沿海巡检私盐贼盗公事。
　　侯官县望。　职员与闽县同。　甘蔗洲巡检一员。元丰七年差使臣一员充巡检，专一于甘蔗洲捕捉盗贩私盐。
　　福清县望。　职员与闽县同。监海口镇一员，元丰五年置。初或以巡检兼监税，或以主簿监盐仓兼镇务，后于京、朝官内选差，兼管本镇烟火。　监海口盐仓一员，绍兴六年，添差监仓一员。　海口巡检一员，旧治钟门。皇祐之后移海口，嘉祐间复移钟门，治平初复归海口，熙宁二年再移钟门，后移上马门，又移苏澳。以小使臣充，衔带海口巡检，兼巡拦香药沿海巡检及催纲巡捉私茶盐矾，防护番舶。　松林巡检一员，绍圣五年，兼管巡检防护海口镇官物。后以小使臣充，衔带长乐、福清、松林巡检，专巡三处地分私煎贩盐公事，兼催纲巡捉私茶盐矾，主管巡拦货物事。　南匿巡检一员。以小使臣充，衔带南匿屿巡检福清就近水陆贼盗公事，兼催纲巡捉私茶盐矾。
　　古田县望。　知县事兼兵马监押一员，太平兴国以后率用武臣，景德中兼兵符，天禧初始授文吏。　丞、主簿各一员，尉二员，初置一员，元丰二年增置西尉一员。　监商税务二员，监水口镇一员，旧有税务，以古田县官兼监。大中祥符中置供臣一员，司盐仓给纳，遂兼管收税。景德中以罢盐仓省，移巡辖马递铺使臣于水口，巡捕私茶盐、收税如初。皇祐中复盐仓，就令本县主簿兼监并收税。绍圣中，分命官二员文臣监盐仓兼商税，使臣专管巡捕，寻废盐仓，遂以监税兼本镇烟火公事。绍兴间，差京、朝官，后以京官充。　水口巡检一员。衔带水口镇巡捕私茶，以小使臣充。余见监水口镇下。
　　永福县望。　职员与闽县同。　辜岭巡检一员。衔带福州永福、兴化军兴化两县地分巡检兼催纲巡捉私茶盐贼盗公事，以小使臣充。
　　长溪县望。淳祐中，析其西乡置福安县。　知县事兼兵马监押一员，咸平初，以使臣为兵马监押兼知县事，庆历后用文臣，以知县兼兵符。　丞主簿、东尉各一员，西尉一员，元祐五年有县丞置10。　监黄崎镇一员，烽火巡检一员。衔带长溪、宁德二县巡检兼烟火巡捉私茶盐矾。
　　长乐县紧。　职员与闽县同。建炎元年，以县未满万户，省丞一员。监岭口盐仓兼催煎一员，监商税务一员。监商税务一员。崇宁三年置。寻省，仍以本县官兼管。
　　罗源县中。　知县事、主簿、尉各一员，监商税务一员，南湾巡检一员。衔带连江、罗源两县南湾巡检，兼催纲兼管沿海陆路私盐贼盗巡拦市舶物货，兼管两县私煎贩主管本澳烟火事。
　　闽清县中。　职员与罗源县同。崇宁二年置丞一员，五年省。　监商税务一员。旧本县官兼管，崇宁三年置。
　　宁德县中。　职员与闽县同。　蛇崎巡检一员，衔带长溪、宁德两县巡检捉私茶盐矾，以小使臣充。　监商税务一员，崇宁间置。政和间，以商税不满千贯，罢监官，而以县官兼监。
　　怀安县望。　职员与闽县同。　鸡菜镇巡检一员，衔带闽、侯官、怀安、闽清、古田五县巡检兼催纲巡捉私茶盐矾。　监盐仓一员。旧主簿兼监，绍兴间，差小使臣一员专监。
　　连江县望。　职员与闽县同。　监商税务一员，荻芦寨水军统领兼福州兴化军都巡检使一员。

 〔元〕
