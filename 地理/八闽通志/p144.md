<!-- { "loadSidebar": true } -->
　　福建行中书省按《元史》：“行中书省掌国庶务，统郡县，镇边鄙，与都省相表里17。国初，有征伐之役，分任军民之事，皆称行省。其后嫌于外重，改为某处行中书省。凡钱粮、兵甲、屯种、漕运、军国重事，无不领之。”福建行中书省，或置于福州，或置于泉州，或并入江西，或并入江浙，废置不一。又尝改为行尚书省，设官与行中书省同。详见《沿革志》。平章政事二员，按《元史》：“至正十六年，置福建等处行中书省于福州，铸印设官，一如各处行省之制。以江浙行省平章左答纳失里、南台中丞阿鲁温沙为福建行省平章政事。”是二员并设也。而《三山续志》止书一员，岂初置惟一员，至是始增为二员欤？　右丞、　左丞各一员，参知政事、签省各二员，郎中、员外郎各二员，都事、管勾、照磨各一员。　自郎中至照磨，皆行省幕官也。行中书省吏，有知印二人，通事二人，蒙古译史四人，回回译史三人，令史、宣使各二十五人，典史八人，皆依《三山续志》纂入。后仿此。　随省官属：按《三山续志》不载随省官属职员，而《元史》有之。《泉州志》平海省职员亦载焉。今增入。检校所检校一员，按《元史》有书吏二人。　理问所理问、副理问各二员，知事、提控案牍各一员，都镇抚司都镇抚、副都镇抚各一员。　分省按《元史》：“至正十八年，福建行省右丞朵歹分省建宁，参政讷都亦分省泉州。”

　　福建平海行中书省按《三山续志》：“大德元年立。徙治泉州。”　本省及幕官职员与福建行中书省同。但签省省一员。　随省官属职员与福建行中书省官属同。但理问所惟理问一员，都镇抚司惟都镇抚一员。
　　福建道宣慰使司按《元史》，宣慰司掌军民之务，分道以总郡县，行省有政令则布于下，郡县有请则为达于省。福建宣慰司与行中书省迭为废置，亦详见《沿革志》。　宣慰使二员，同知一员，副使二员，经历一员，都事二员，照磨兼架阁管勾一员。按《三山续志》止书照磨，《元史》又有兼职。自经历至照磨，皆宣慰司幕官也。宣慰司吏有知印、通事各一人，蒙古译史二人，回回译史一人，令史二十五人，奏差二十人，典吏四人。
　　福建道宣慰使司都元帅府按《元史》：“宣慰司有边陲军旅之事，则兼都元帅府。”福建置宣慰使司都元帅府，自大德三年始。　宣慰使都元帅三员，据《三山续志》所列职员如此。考之《元史》，福建宣慰使都元帅三员，副都元帅、佥都元帅事各二员。　同知副都元帅一员，副使二员，经历、知事、照磨兼架阁管勾各一员。自经历至照磨，皆帅府幕官也，此据《三山续志》所列员数。考之《元史》，经历、知事各增一员。盖既设帅府，则幕官亦自宜稍更改耳。
　　福建闽海道肃政廉访司按《三山续志》：“廉访之职，与台察相表里。询民瘼，察冤滞，纠劾诸不职者。宋置提刑司，设提点刑狱官，其职与此略同，然任分而权轻。元至元十四年18，设福建广东道。二十年，改福建提刑按察司闽海道。二十八年，改按察司为肃政廉访司，辖八路，按治帅府漕司军民司属，兼照刷诸司文卷迟错，责违慢官吏，独运司官吏年终按问刷卷亦如之。”　廉访使、副使各二员，佥事四员，按《三山续志》：“廉访使二员，长曰监司，次曰大使。监司守司次官，每年九月分司，次年四月还司。独大使于西厅置分司，按治本司属。阙则次官代之。副使以下，分按兴、泉、漳、建、汀、延、邵七路。夏六月，冬十二月，二次审囚，就刷所按路分司属上下半年文卷，余不系分按审囚时月完坐视事。　经历、知事各一员，照磨兼管勾一员。按《三山续志》止书照磨。《元史》又有兼职。自经历至照磨，皆廉访司幕官也。廉访司吏有通事、译史各一人，书吏一十六人，典吏二人。又按《元史》，又有奏差五人。

 寄治附
　　行御史台按《元史》：“至元十四年，始置江南行御史台于扬州，寻徙杭州，又徙江州，又徙建康19，以监临东南诸省，统制各道宪司，而总诸内台。“至正二十五年，御史大夫完者帖木儿奏：‘江南诸道行御史台尝奉旨于绍兴路开设。近因道梗，湖南、湖北、广东、广西、海北、江南、福建等处，凡有文书，北至南台，风信不便，径申内台，未委事情虚实，宜于福建置分台，给降印信，俾各道文书由分台以达内台，于事体为便。’有旨从之。”　御史大夫、御史中丞、侍御史、治书侍御史各一员，经历、都事、照磨、架阁库管勾、承发管勾兼狱丞各一员，自经历至承发管勾，皆台之幕官也。　察院监察御史十员。以上俱按《元史》江南行御史台职员列之，而福建分台职员，盖无可考也。

 诸司附
　　福建等处都转运盐使司按《三山续志》：“至元十六年，设转运使，榷盐货兼市舶。二十四年，兼榷盐、铁、酒、醋诸课。二十九年，改置提举，始专司鹾。三十一年，设转运使。大德八年罢。十年，改置提举。皇庆元年，复设都转运使，各有佐属，以治其事，凡趱运及仓场之官隶焉。”又按《元史》：“至元十四年，始置市舶司，领煎盐征课之事。二十四年，改立盐运司。二十九年，改立提举司。大德四年，复为运司。九年复罢，并入元帅府兼掌之。十年，复立都提举司。至大四年，复升运司，径隶行省。”二说不同。　运使二员，同知、副使、运判各一员，据《三山续志》所列职员如此。考之《元史》，则同知二员，运判二员，而无副使。　经历、知事各一员，提控一员，按《元史》无此职。　照磨一员。　自经历至照磨，皆运司幕官也。都转运盐使司，有知印、通事、译史各一人，书吏一十五人，奏差一十二人，典史二人。　盐课提举司说见“都转运盐使司下”。　提举二员，同提举、副提举各一员，知事、提控、照磨各一员。自知事至照磨，皆盐课司幕官也。　盐场凡七场：曰海口，曰牛田，曰上里，曰惠安，曰浔美，曰州，曰浯州。司令、司丞、管勾各一员，典史一员。典史盖幕官也。(以上职员七场皆同。海口、牛田二场，各有场吏四人。余场无可考。)
　　市舶提举司按《元史》：“延祐元年，改立泉州。”考之《泉州历官志》，大德间已有是官，二说不同。余见“都转运盐使司下”。　提举、同提举、副提举各二员，知事一员。知事盖幕官也。
　　儒学提举司按《元史》：“各处行身所署之地，皆置一司，统诸路、府、州、县学校祭祀教养钱粮之事，及可校20，呈进著述文字。”《三山续志》不载，而《泉州志》平海省随省官属有之。今增入。　提举、副提举各一员，吏目一员。吏目盖幕官也。按《元史》，儒学提举司有司吏二人。
　　医学提举司按《元史》有官医提举21，掌医户差役词讼。惟河南、浙江22、江西、湖广、陕西五省各立一司，余省并无。而《泉州志》平海省随省官属有此司，其员数品从与《元史》俱不同。今姑增入。　提举一员。按《元史》，提举从六品，而《泉州志》以为从五品。《元史》又有同提举、副提举各一员，而《泉州志》但有提举一员。
　　人匠提举司按《元史》及《三山续志》俱不载此官，而《泉州志》平海省随省官属有之。今增入。　提举一员。

 〔国朝〕
 文职
　　福建等处承宣布政使司　左布政使、右布政使、左参政、右参政、左参议、右参议各一员。以上俱旧制职员。后又增设提督海道坑场各一员，或参政，或参议，皆奉敕专理。司有通吏二人，令史一十四人，典吏三十六人，知印一人，承差六人。　经历司经历司、照磨所皆设于布政司内，盖司之幕官也。经历、都事各一员。司有典吏二人。　照磨所照磨、检校各一员；　所有典吏四人。　理问所自理问所至司狱司，皆随布政司而设，故悉附焉。理问、副理问各一员，案牍一员。案牍盖幕官也。所有司吏四人，典吏九人。　广积库大使、副使各一员。库有司吏典吏各一人。　司狱司司狱一员。有狱典一人。按察司、都司二司狱司吏仿此。
　　福建等处提刑按察使司　按察使一员，副使二员，佥事四员。　以上俱旧制职员。后又添设提督学校、海道、坑场、屯略一员：或副使，或佥事，皆奉敕专理。司有书吏一十人，典吏二十二人，承差四人。　经历司经历司，照磨所皆设于按察司内，盖司之幕官也。经历、知事各一员。司有典吏一人。照磨所照磨、检校各一员。所有典吏四人。　司狱司以其司按察司所系囚狱，故附焉。司狱一员。

 武职
　　福建都指挥使司　都指挥使、都指挥同知、都指挥佥事。以上俱无定员。司有令史六人，典吏一十八人，知印一人，承差四人。　经历司都司幕官也。经历、都事各一员。司有典吏一人。断事司掌断都指挥使司一切狱讼，而司狱司则主其所系囚也，故皆附焉。　断事、副断事各一员，吏目一员。吏目盖幕官也。司有司吏、典吏各四人。　司狱司司狱一员。自经历至此，俱用文职充。
　　福建行都指挥使司建宁府置司。　本司及经历司、断事司、司狱司职员俱与都指挥使司同。行都指挥使司有令史七人，典吏一十六人，知印一人，承差四人。断事司有司吏、典吏各四人。司狱司有狱典一人。

 属司附
　　福建都转运盐使司　运使、同知、副使、判官各一员。司有书吏四人，典吏一十二人。　经历司运司幕官也。经历、知事各一员。盐课司凡七场：曰海口场，曰牛田场，上里场，惠安场，浔美场，州场，浯州场。七场并批验23、盐仓，俱隶运司，故悉附焉。大使、副使各一员。(上二职员，七场皆同。)　竹崎批验盐引所大使、副使各一员。　闽安镇批验盐引所大使、副使各一员。　盐仓大使、副使各一员。
　　市舶提举司初置司泉州，后徙福州。　提举、副提举各一员24，吏目一员。吏目盖幕官也。司有同吏二人，典吏四人。
　　校　注
　　1　应作“简文帝”。
　　2　应为“彦复等惧”。
　　3　《琅琊王德政碑》无以王审知为副使事。
　　4　《新五代史 闽世家》作“王淡，唐相溥之子”。
　　5　《资治通鉴》“鏻”作“璘”。此从《新五代史》。
　　6　《新五代史 闽世家》作“致书晋大臣，迷昶意，求以敌国礼相往来”。
　　7　《十国春秋 闽景宗本纪》作“邺翘”。
　　8　《十国春秋 闽景宗本纪》作“陈光逸”。
　　9　樭，《宋史》作“禥”。
　　10　《宋史 职官志》作“淹延”。
　　11　《宋史 职官志》作“提举常平茶盐司”。
