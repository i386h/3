<!-- { "loadSidebar": true } -->
　　崇教坊在文庙之右。　兴贤坊在文庙之左。(俱洪武二十三年教谕王原建。)　承宣坊在谯楼下。旧名袭庆，宋政和间为林高一门子姪登第立。绍兴间，县令范处义改名丛桂，景定四年重建，改今名。　明新坊在谯楼下东南。旧曰依仁，后改育材，又改由义，又改瑞应，又改东学，又改长春，又改今名。　由正坊与明新坊相直。　玉井冠英坊在中门之西。旧名冠英，为陈国材、林栗魁国学建。元泰定四年，知州贾思恭重建，易今名。　澄清坊旧名爱民，久废。元泰定四年，知州贾思恭重建，改今名。吴涛书匾。　五马坊久废。元泰定四年，知州贾思恭重建。　昼锦坊宋为龙图学士林遹立。　泮宫坊在东隅。宋端平二年，县令丁填建，初名隆儒，后易官贤。景定间，县令赵时传改今名。　通儒坊在佛顶寺旁。为王棨中宏词科立。(上八坊俱县治东。)　春桂坊宋淳熙十一年，为林瑑1并弟璟、环同登科立。　西成坊初名翰林坊，宋为林希入翰苑立。景定中重建，林希逸书额，后改为儒学坊，复改今名。　新桂坊在广平寺前。宋为朱木中省魁立。(上三坊俱在县治西隅。)　登瀛坊在横街。宋元符三年为林仲堪一门子孙登第立。　词学坊宋为陈宗绍中宏词科立。　宏词袭庆坊宋嘉泰二年，为陈宗绍2二子贵谦、贵谊继中宏词科立。(上三坊俱在县治南隅。)　郑公坊宋为郑侠立。　遗直坊为寓贤李彦质立，其上仍建状元楼。(上二坊俱在县治北隅。)　状元坊在东塘。宋淳熙十一年为林魁武举立。旧为武状元坊，后改为状元坊。　文介坊在方民里海口，为网山林亦之立。(上二坊俱县东。)　高士坊宋宝祐四年建。后改名隐逸。　文隐坊宋景定四年建。(上二坊在县西文兴里，俱为林公遇立。)　状元坊宋时为林良显特魁立。　兰魁坊宋时为林良显魁省试立。　兰魁袭庆坊宋时为林良显子别院试魁立。(上三坊在仓下。)　文远坊在塘东。宋时为陈藻立。(上四坊俱在新丰里。)　状元坊在灵德里径江。宋时为王宗特魁立。　联魁坊在苏田里渔溪市之旁。宋端平间为林希逸解试、省试、殿试俱第四人立。(已上六坊俱县西南。)　海口市在县东方民里海口。　牛石头市在县东南平南里。旧蕃舶所聚之地。　迳港市在灵德里。乃海舟所聚处也。　商屿市在光贤里。(上二市俱县西南。)

 古田县
　　承流坊在谯楼东。旧名通德。宋县令洪天锡为朱文公高弟林释之3建。国朝永乐间，改为承流。后又改善政，成化十年县丞刘福介复旧名。　宣化坊在谯楼西儒学之东。洪武初建匾曰善教。成化十年县丞刘福介重建，改今名。　仁寿坊在县治南五十步许。宋时建，国朝天顺间知县尹古重建。　登俊坊在中街。元时立。　贞节坊成化七年诏旌曾缙妻赵氏贞节立。　文兴坊宋时立匾曰达英，国初改今名。　云津坊宋时立。国朝洪武间为翰林学士张以宁建，改名翠屏。成化中县丞谭宣重建，复旧名。　兼善坊在际留仓北。　云梯坊在后街。(上二坊俱元时立，国朝洪武初重建。)　兰魁坊宋县令留元亮为省元苏大璋立。今废。兴贤坊在后街佑圣宫前。元时立，今废。(已上八坊俱县治北。)　虾溪市在县南大江之滨，俗呼虾溪头。其地适当古田大路之冲，水口、黄田西驿之间，商旅多泊舟于此。

 永福县
　　武状元坊在八都。宋时为江伯虎立。　武释褐状元坊在十都。宋时为黄东叔立。　平政桥坊在十二都。宋淳祐三年昭武黄熙重建。　明伦坊在十三都。宋咸淳七年毁，九年重建。(上四坊俱县治东。)　华封坊在县西十四都。路通高盖山，旧有通天门，知县钟安老楼其上，匾曰福里；知县杨土训改曰高盖。宋绍定间改名登明，又改名华封。咸淳七年毁。九年徐重望重建。　太学两优释褐状元坊在县治南二十五都。宋时为张景忠立。　拱辰坊宋咸淳四年立，莆田陈文龙题匾。　两制坊宋咸淳七年，知县洪仑移拱辰坊于路尾，为侍郎卢钺建，后毁。(上二坊在县治北十四都。)　龙津坊在县治东北十二都。宋宝祐三年建，枢密陵虎臣4题匾。(已上九坊俱废。)

 闽清县
　　宣化坊正统七年，知县吴清立。成化四年，知县左辅重立。　崇礼坊(上二坊在县治前。)　释褐状元坊在县治东。宋淳熙四年为黄唐立。　兴贤坊在儒学前。宋崇宁二年立。　贤良坊宋治平四年，为陈祥道立。(上四坊俱废。)　玉山坊在台山之旁。宋元丰二年立。　使华坊在县治南。宋绍兴十五年为提刑刘凯立。　状元坊在县东□□里。宋嘉定元年为郑自诚立。　县前市在县治前。宋元时，邑人贸易多萃于此。元季兵燹，市遂废。成化四年，知县左辅始创廊屋，招徕商贾，复成市焉。

 罗源县
　　承流坊　宣化坊在县治前之左右。俱景泰间知县何器建。成化间，知县施弘重建。　登贤坊在万寿塔边。宋嘉祐元年立。　连桂坊在环玉馆之右。宋绍熙间为陈与行父子同登第立。　擢秀坊在梅关巷口。宋时为侍郎黄序立。　笃行坊在水陆寺前。洪武五年，知县郑复初立。(上四坊俱废。)　衮绣坊在环玉馆内。宋时为太宰余深立。　梯华坊在社稷坛前，元至元二年立。　清源坊在澄清坊口。宋雍熙三年立。　庆元坊在八角井巷。宋开宝三年立。　延庆坊在梅关巷下。宋皇祐五年立。　耆寿坊在笃行坊口。宋开宝元年立。(上十坊俱县治西。)　登龙坊在沈尉桥北。宋时为尚书陈显伯立。　崇文坊在儒学路口。洪武十一年，县丞庞盖立。(上二坊俱废。)　登泰坊在南岸桥侧。宋淳熙二年立。(上三坊俱县治南。)　使旌坊在县治东南双石桥侧。宋时为少师黄伦5立。　昼锦坊在万寿塔边。宋时为安抚黄土清6立。　兴贤坊在南庄巷口。宋时为少师张磻立。　澄波坊在西隅。因有澄波桥，故名。　乘驷坊在南门桥侧。宋淳熙二年为张斗南立。(上四坊俱县西南。)　冠英坊宋太平兴国中为张蔚立。　魁星坊宋时为特科第一人陈缜立。(上二坊俱在县西南后张巷。)

　　　　　　建宁府

 建安县
　　弦歌坊　登俊坊　兴贤坊　鼎魁坊在宁远门内。(上四坊俱宋淳熙间郡守赵彦操立。)　澄清坊在福宁道前。　丛桂坊在南街。(上二坊俱洪武初知府胡祯立。已上六坊，俱府治东。)　光禄坊在政和门外。陈时为顾野王立。　从化坊右谯楼之左。宋端平间，郡守姚立。　明德坊在谯楼之右，亦姚立。匾曰怀德。洪武初，指挥沐英重立，改今名。(上二坊在府治西。)　安定坊7　崇儒坊宋郡守姚立。(上二坊在府治南。)　礼义坊　昼锦坊正统间，知府王顺为少师杨荣立。(上二坊在安定坊内。)　平理坊　中和坊(上二坊俱宋郡守姚立。)　北中和坊永乐间，指挥侯镛立。　亲睦坊知府胡祯立。(上四坊在府治北。)　长街头市在弦歌兴仁二坊之间。　寨头市在宁远门内。(上二市俱府治东。)　濠栋市在府治北孚惠、亲睦二坊之间。　东游市在府城东安泰里。

 瓯宁县
　　尚书坊　升华坊　和升坊　阜通坊(上四坊在府治西。)　紫芝上坊　紫芝下坊(上二坊在府城南华亭之左右。)　德胜坊旧为状元坊，宋时为徐奭位，元守将魏留家奴改今名。　永丰坊知府胡祯立。(上二坊在府治北。)隆礼坊　平肆坊　和义坊　广泽坊(上四坊8在府治西南。)　纯孝坊在府治西北。元初廉访使哈解为孝子张禧立。　敬客坊在府西驿前。知府胡祯立。　镇安坊　移忠坊旧名显亲，南唐侍中陈诲建。宋庆元间改今名。(上三坊在府城外之西。)　太平坊在府城外之北。　大街市在和义坊。　程西市在临江门内。　淮尾市在通济门之南。(上三市俱府治西。)　南新街市在府治南。旧迁善坊。　新市在府治西南库前街。　上洋市在府城西高阳里。

 浦城县
　　真儒坊在县治直街东偏。旧名东祥。　承流坊在县治东建宁道之右，旧名澄清。　宣化坊旧名德政。　中和坊在市中，旧名仁和。(上二坊俱县治西。)　迎恩坊旧名集贤。　拱辰坊在县治大市北。旧名土墙。　宏进坊在前街，旧名上天长。　通津坊旧名西祥。(上二坊俱县治西南。)　永新坊在县治西北后街。旧名上兴贤。(已上九坊俱宋时立。国朝洪武二十五年，县丞张玉成重立，改今名。)　凤池坊在县治东。　下天长坊在县治西前街。　光禄坊在县治北。　豪贤坊在县治东南。　太平坊在县治西南直街。　皇华坊　下兴贤坊在后街。(上二坊俱县治西北。已上七坊俱宋时立。国朝洪武十五年，县丞张玉成重立。)　文正坊在县治前。洪武十二年，知县张宗颜立。　观澜坊在南浦门北。(上二坊俱县治南。)　登瀛坊在县治西西馆巷。　兴贤坊在县治北拱北门内，旧名“永丰”。(上三坊俱县丞张玉成立。)　大市在县治南市心之西。　市心在太平坊东。　南市北市(上二市在县治西南，俱通心市9。)

 建阳县
　　丞相坊在县治西，为宋陈升之立。　光禄坊　世家先哲坊(上二坊俱为宋刘立)　道学渊源坊　泰山乔岳坊(上二坊在县西三桂里朱文公阙里之前。)　状元坊在县治南。国初为丁显立，后毁。成化十五年，知县海澄立。　力扶道脉坊　家传心学坊(上二坊俱在县北庐峰书院前，为宋蔡况立。)　将口市在县南崇文里。　回潭市在县北建忠里。(上二市以每月四、九日集。)　莒口市　长埂市(上二市在县北崇泰里，俱以每月三、八日集。)　书市在县西南崇化里书坊。　崇乐市在县西北乐田里。(上二市以每月一、六日集。)

 松溪县
　　育才坊在县治东。宋淳祐间立，旧名崇儒。国初改名升俊。永乐间，知府苪麟改今名。　兴贤坊元至顺间立。旧名朝京。国初改名宾贤，后知府苪麟改今名。　慈善坊(上二坊在县治西。)　宣化坊元皇庆间立，旧名仁义。国初改名镇武。后知府苪麟改今名。　清和坊在县治前街之东。　寿安坊在县治前直街之西。元至元间，达鲁花赤阿思兰立。　永庆坊在县市南。　东梨市在县治西杉溪里。　溪东市在县治东南豪田里。　沙坑市在县治西北庆元里。

 崇安县
