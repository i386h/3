<!-- { "loadSidebar": true } -->
　　州学在州治东南，即宋长溪县学也。旧在州治东保明寺之左，庆历三年，知县杜枢徙今所，筑菱湖地创建。旧学基遂为保明寺所有。元祐二年，知县马康侯又迁于州东门外，以建善寺地为之。五年，仍迁建于今所。大观二年知县叶安节更建殿宇。嘉泰三年知县姚迥、嘉定九年知县江润祖、淳祐七年知县许铸、咸淳五年知县赵时、七年知县李季可俱尝修葺。元至元十三年火63，惟礼殿仅存。二十二年，盐提举巩元凯塑先圣四祐十哲像。二十六年，州尹白璧新戟门。二十九年，州尹樊忠构明伦堂。元贞元年，州尹陈翼、同知孙璧改建大成殿及戟门，绘从祀先贤像。大德十一年，州知事沈中祥摄学事，造祭器，置书籍，重建稽古阁于明伦堂之后。阁之下为会文堂。延祐四年，州尹袁凯才64建学门、两廊及教授厅。至治二年，稽古阁坏。三年，州知事潘瑞孙65摄学事，即其址重建会文堂，并修礼殿。至正十年66，知州王伯颜重创大成殿，易其柱以石，而两庑、戟门、泮池、棂星门、明伦堂及两斋俱修建一新。国朝洪武二年，复改为县学。九年，知县赵明仲67修。二十七年，典史程镒68重建两斋及修葺殿庑。宣德六年，知县钱宥重建两庑及戟门。正统六年，知县项智、教谕程奎重葺大成殿、明伦堂并两斋。成化七年，按察司副使潘祯、知府周钝69复修葺之。十三年，州判官黄晟创振铎堂于明伦堂之后。十四年，知州刘象伐石修砌垣墉四周。　东山书院在州南招贤里70。宋淳祐十一年，邑儒林仲明建为读书之所。　草堂书舍在州东十一都，唐林嵩读书之所也。
　　宁德县学在县治之东南71。宋嘉祐三年创建。崇宁二年，增为四十区，有敷教堂，为斋四。乾道六年，县丞卢觉重修。七年，知县徐磐建小学。淳熙二年，知县赵善悉改建大成殿于明伦堂之西。殿之南为棂星门。淳熙八年，知县徐梦发更新之。嘉年三年，知县周茂良凿泮池于棂星门之内，而桥其上。五年，摄县事闽县丞黄克宽增建戟门于棂星门之北。国朝洪武五年，知县王溥建米廩于大成殿之西，建祭器库、神厨、宰牲房在大成殿之北，建会馔堂于明伦堂之后。三十三年火，知县关可诚72、教谕戴福海重建一新。永乐三年，知县贾得善改建棂星门，并创学门，架石桥于旧塘之上，以通往来。宣德四年，御史张铎、知县张初、教谕林约重修殿庑、斋舍、门墙，创建观澜亭、御书阁以及庖厨、廨宇，俱焕然一新。六年，御史张鹏立进士题名碑。御史三山罗泽为记。景泰五年，邑人都给事中林聪倡其乡人拓明伦堂而大之73。天顺四年，御史顾俨、同知古永昌、教谕李辅、训导董秀各捐俸劝富民助资重新修建。　来青书院姚周族创。　郑乡校郑仓崇创。　诚斋阮守饶创。(按《三山续志》，上三处谓之三乡校，县志不载，今纂之。)
　　福安县学在县治东南。旧在县西南蠡湖之上，宋淳祐五年，知县郑□74经划其方位，左为庙，右为学，先建讲堂直舍。八年，知县林子勋建文庙东西庑、戟门并明伦堂、斋舍、库廩，学制始备。元皇庆元年，主簿胡琏兴建龟湖寺，遂迁学于今所，草创殿庑，塑先圣四配十哲像。至正三年，县尹赵元善建戟门、棂星门于殿南，复建明伦堂于殿北。国朝洪武二十八年，知县叶礼重修明伦堂，建两斋于堂之东西序，并建神厨、祭器库、宰牲房于东庑之后。永乐初，知县李思明建会馔堂厨房于明伦堂之西，创学仓于明伦堂之东北。正统六年，知县沈铸建御书阁于明伦堂之后。天顺间，提学参事游明命署县事侯官县丞周琬重修大成殿并两庑。成化间，副使潘稹、参议陈渤、参事锺城檄知州刘象、判官黄晟、知县刘顺、教谕项孔昌、训导黄节重建戟门、明伦堂、两斋，复改建泮宫门于学东。　大留社学在旧沿江里。宋绍兴二年，里人校尉郎干、贡士张梦辰建讲堂廨舍，为屋凡百楹，岁延师聚徒，讲习于此。　化蛟社学在旧仁丰里。宋元丰间，里人卓钧登第归，聚徒讲学于此。中为堂，以祀先圣，旁为斋，以居学者，岁久而圮。淳熙三年，族人共新之，岁延师训诲子弟。
　　校　注
　　1　光绪增刊淳熙本《漳州府志 学校》作“达鲁花赤纳儿占伯”。
　　2　光绪《漳州府志 学校》作“成化十年”。
　　3　光绪《漳州府志 学校》作“成化十五年”。
　　4　光绪《漳州府志 学校》作“成化二十年”。
　　5　光绪《漳州府志 学校》作“知府刘瀚”。
　　6　光绪《漳州府志 学校》作“县令潘律”。
　　7　光绪《漳州府志 学校》作“程孟于”。
　　8　光绪《漳州府志 学校》作“增建训导廨舍于道义门外”，按上文应从之。
　　9　民国《龙岩县志 学校》作“通环桥”。
　　10　民国《龙岩县志 学校》作“赵汝勉”。
　　11　光绪《漳州府志 学校》作“陈纯仁”。
　　12　光绪《漳州府志 学校》作“正统三年寇毁”。
　　13　乾隆重刊弘治《汀州府志 学校》作“迁州东北兴货门内”。
　　14　乾隆《汀州府志 学校》作“成化八年”。
　　15　乾隆《汀州府志 学校》作“创志道、依仁、据德、游艺四斋于堂之东西”。
　　16　为“庖湢”之误。
　　17　乾隆《汀州府志 学校》作“提学周孟中”。
　　18　乾隆《汀州府志 学校》作“刘谅之”。
　　19　乾隆《汀州府志 学校》作“成化八年”。
　　20　乾隆《汀州府志 学校》作“陈凌”。
　　21　乾隆《汀州府志 学校》作“绍熙间”。
　　22　乾隆《汀州府志 学校》作“赵汝”。
　　23　乾隆《汀州府志 学校》作“在县北皇华驿”。
　　24　乾隆《汀州府志 学校》作“颜熙”。
　　25　乾隆《汀州府志 学校》作“景泰间，知县江稷复倡修”。
　　26　乾隆《汀州府志 学校》作“在九龙驿左”。
　　27　乾隆《汀州府志 学校》作“在县治东北”。
　　28　乾隆《汀州府志 学校》作“常訚”。
　　29　民国《南平县志 学校》作“天圣三年”。
　　30　嘉靖《延平府志 学校》作“王祺”。
　　31　“建堂祠”下似漏“祀”字。
　　32　嘉靖《延平府志 学校》作“余亮”。
　　33　嘉靖《延平府志 学校》作“景泰三年”。
　　34　嘉靖《邵武府志 学校》作“廉忱”。
　　35　嘉靖《邵武府志 学校》作“陈均用”。
　　36　“魏刘家奴”下有漏字。嘉靖《邵武府志 学校》作“千户魏刘家奴与光泽龚永构逆，尽焚之”。
　　37　“刘家奴”上似漏“魏”字。
　　38　嘉靖《邵武府志 学校》作“林必中”。
　　39　嘉靖《邵武府志 学校》作“左赞”。
　　40　嘉靖《邵武府志 学校》作“成化四年”。
　　41　嘉靖《邵武府志 学校》作“为堂曰兴让”。
　　42　嘉靖《邵武府志 学校》作“陆文英”。
　　43　嘉靖《邵武府志 学校》作“萧德馨”。
　　44　嘉靖《邵武府志 学校》作“三十一年知县詹德铭重建讲堂”。
　　45　嘉靖《邵武府志 学校》作“十四年毁”。
　　46　嘉靖《邵武府志 学校》作“葛祐”。
　　47　嘉靖《邵武府志 学校》作“唐祐”。
　　48　嘉靖《邵武府志 学校》作“元至正六年丙戌，令朱万初乃建庙学，后兵毁”。
　　49　嘉靖《邵武府志 学校》作“是年令陈纪得、王进广地以广廨舍”。
　　50　此处记载年次颠倒。从“元统二年”起，至“眉年自为记”止一段，应移在“至顺二年……至是复之”后面插入。后面接“至正八年……”。
　　51　弘治《邵武府志 学校》作“至顺三年”。
　　52　弘治《邵武府志 学校》作“十二年”。
　　53　弘治《邵武府志 学校》作“刘珂”。
　　54　弘治《邵武府志 学校》作“吕景浚”。
　　55　弘治《邵武府志 学校》作“二十九年”。
　　56　弘治《邵武府志 学校》作“竖”。
　　57　弘治《邵武府志 学校》作“丁澄”。
　　58　弘治《邵武府志 学校》作“黄源”。
　　59　“御命”似“衔命”之误。
　　60　“此”字误，似为“取高山仰止之义”。
　　6l　弘治《邵武府志 学校》作“学检游明”。
　　62　弘治《邵武府志 学校》作“钱镗”。
　　63　乾隆《福宁府志 学校》作“至元一年毁”。
　　64　乾隆《福宁府志 学校》作“袁凯才”。
　　65　乾隆《福宁府志 学校》作“潘瑞”。
　　66　乾隆《福宁府志 学校》作“至正九年”。
　　67　乾隆《福宁府志 学校》作“赵仲明”。
　　68　乾隆《福宁府志 学校》作“程鉴”。
　　69　乾隆《福宁府志 学校》作“周纯”。
　　70　乾隆《福宁府志 学校》作“在双剑峰，今废”。
　　71　乾隆《福宁府志 学校》作“在县城南”。
　　72　乾隆《福宁府志 学校》作“关可成”。
　　73　乾隆《福宁府志 学校》作“景泰间副使顾雍再拓其地”。
　　74　乾隆《福宁府志 学校》作“郑黼”。
卷之四十六

　　选　举
　　闽自唐神龙以后，举进士、举明经者接踵而起。宋兴，闽八郡之士取名第如拾芥，相挽引居台省、历卿相不绝于世，举天下言得第之多者必以闽为首称。元诸郡之志缺而不修，仅见一二，至我朝而复盛，登科第、膺荐辟者，后先相望，而郡县每岁所贡士又不可胜计焉。是固山川清淑之气所钟，抑亦国家文教渐渍之深而然也。虽然，朝廷设选举之法，所以待豪杰之士也，前之列名于是者，豪杰之士盖彬彬矣，后之来者尚思所以继其芳躅而无愧哉。乃志选举。
　　　　科第
　　　　　　福州府

 〔唐〕
　　真元1十年甲戌李程榜　陈通方闽县人。南陵院官。
　　十三年丁丑郑巨源榜　陈翊闽县人。见《人物志》。
　　十五年己卯封孟绅榜　邵楚苌闽县人。见《人物志》。
　　元和五年庚寅李顾行榜　陈彦博闽县人。贵溪令。
　　十四年己亥韦谌榜　陈去疾侯官人。见《人物志》。
　　宝历元年乙巳柳璟榜　欧阳衮闽县人。见《人物志》。
　　太和四年庚戌宋邧2榜　林简言福清人。见《人物志》。
　　九年乙卯郑3榜　侯固闽县人。见《人物志》。
　　开辰4三年戊午裴思谦榜　李滂闽县人。大理评事。　萧膺侯官人。见《人物志》。
