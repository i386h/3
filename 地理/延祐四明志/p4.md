<!-- { "loadSidebar": true } -->
　　绍兴间明州民杨庆以孝旌表门闾江休复杂志王介甫为鄞令访义夫节妇得三人其一人可采曰童判子为人掌典库其家养疏属数口奉寡姊承顺不违其甥不事家产屡负人债辄为偿之不以告姊
　　菌蕣一时之荣华荃茅万世之淑慝彼钟黄之窃据郡乗几于曲笔
　　唐纪中和元年鄮贼钟季文陷明州景福元年明州刺史钟季文卒其将黄晟自称刺史郡志书季文不书其事书晟取其墓铭不书自称刺史非春秋惩恶之义
　　先生言未既公子起而称曰郑圃泽多贤衞多君子鲁东海多卿相汝颍多奇士
　　见列子左传汉地理志晋周顗传
　　居使然也盍语其详先生曰世族蝉嫣重圭累组位槐调鼎宅揆惟五衮钺焜燿乎宗翰衡枢舄奕乎该辅牙纛画绣差肩踵武【废歴中王周始守乡郡】紫艾纷纶常伯亚旅庠声序音洋洋邹鲁习乡上齿长少有叙流品别渭泾公卿列韦布俎豆秩秩章缝楚楚
　　汪大猷字仲嘉冬至元日集乡士行礼大成殿下退序拜明伦堂推长者祭酒自齿韦布之列
　　凡周之士亦世吾州之俗近古春秋二高之説诗礼曹郑之诂
　　高宪敏公闶字抑崇着春秋集传高元之字端叔着春秋义宗曹粹中着诗解郑锷字刚中着周礼解义
　　殊科首登于蓬莱
　　绍兴初立博学宏辞科王璧炳文首中选入馆阁
　　抡魁三冠于龙虎
　　淳熙戊戌姚颖嘉泰壬戌傅行简嘉定甲戌袁正肃甫
　　名茅膴仕多桂窦桐韩之叠矩又有文章授诀孝弟彚聚
　　迂斋楼先生昉字旸叔以古文诀授诸生俞观能象山人着孝弟鉴
　　山清篇武子妙句
　　朱翌字新仲以诗名为中书舍人有山集张良臣字武子有雪窻诗
　　潜虚有辩杜集有注
　　张汉慈溪人着辩虚见攻媿集卞圜字养直注少陵集
　　家自以为舒向人自以为扬马兹可以言文献乎公子曰媺则媺矣然世禄非不朽科举外有学愿识其大者先生曰故国下车乔木苍苍理义雨露名节风霜古之遗直曰丰清敏排奸诋奄谠论廪廪托兴荷花闻者敛袵
　　丰清敏稷字相之为御史中丞入对蔡京于殿陛间揖稷曰今日必有高论稷正色答曰行自知之与殿中侍御史陈师锡共言京奸恶宦官寖盛稷怀唐书上殿为上读仇士良传方数行上曰已喻稷若不闻者读毕乃止致身常伯累镇大藩资产才七十亩赋荷花诗有人心正畏暑水面独揺风蔡京见之曰此人岂肯受我笼络邪
　　庆厯师儒燕及孙曽曰楼宣献斯文统盟有德有言既和且清
　　楼宣献钥字大防庆厯乡先生郁之曽孙为给事中上疏留彭年而去性寛厚好贤乐善知贡举以文献之传语真文忠公许以致逺
　　泗沂絶学阐自关洛朱张吕子绪承先觉临川二陆自得于心若异而同为已功深淳熙四儒探性渊竝游三先生之门独契陆子之心传
　　舒文靖璘元质沈端宪焕叔晦杨文元公简敬仲袁正献公燮和袁甫广微朱文公答项平甫书曰子思以来教人之法惟以尊德性道问学两事为用力之要子静所説专是尊德性事而某平日所论却是问学上多了所以为彼学者多持守可观又言陆子静杨敬仲有为已功夫若能穷理当甚有可观
　　处则讲贯以淑艾仕则善教以昌言长庚晓月惟杨暨袁袁亦有子受业于杨进礼退义家学用光春木芚兮高山仰止人固亡而书存世未逺而道迩顔何人哉希之则是若昔鲁庐江赞名德先贤沛三辅序耆旧节士后有作者孰谓知管晏而已
　　隋经籍志汉光武始诏南阳撰作风俗故沛三辅有耆旧节士之序鲁庐江有名德先贤之赞郡国之书由是而作
　　公子肃然改容离席而拜曰广哉观乎井鼃瓮蠛昭然开明乃知西河俗美以子夏北海风移由康成文艺抑末归根六经涤源雝本敬义明诚乡党之化汉学是崇读书尚友作圣之功阙里近只遵海而东从羣叟兮问涂贯今古兮心同
　　河东为晋问济北为钱塘七述余颇识乡里故事欲拟相如久矣年六十始克为之眎鼂子十六嵗之作汗顔滋甚笔力衰薾见闻单陋效矉不能奇也后十年箧中得旧藁不忍弃録而藏之山川不改风俗非昔祗以増怀古之一慨云浚仪深宁老人王伯厚父述









　　延祐四明志卷一
　　钦定四库全书
　　延祐四明志卷二
　　元　袁桷　撰
　　职官攷
　　司马迁作秦楚月表余事则以年表之深有防焉至作三代世表遭秦之火何其能详若是也汉至宋不及一千五百年天下职方所纪牧守隋以上无稽或曰牧守不贤莫能纪史迁传循吏五人班固传六人若是则诚缺然矣嵗月有纪诚不能自着其澌泯何憾焉作职官攷唐
　　刺史
　　秦舜昌【开元置州首为刺史见防要】
　　吕延之【自明州迁越州刺史见防稽志】
　　裴儆【大厯六年刺史八年罢王密撰纪德碣李阳氷书见集古攷】
　　崔殷【大厯八年刺史记董孝子祠】
　　王密【大厯中刺史有惠政李舟为碑记失其传公以大厯十四年自湖州刺史授越州刺史迁
　　浙东节度副使撰裴儆纪德碣云余忝蹑高踪则必承崔殷之后矣】
　　赵恒【缺】
　　李长【两刺史竝见慈溪香山智度寺贞应大师行状碑】
　　王沐【綝之曽孙贞元四年刺史立夫子庙见庙碑】
　　任侗【贞元九年刺史增修广德湖溉田四百顷见地理志】
　　韩察【滉之孙长庆元年刺史易县治为州治彻旧城筑新城功大而民不知役费广而用不厉
　　民见韩杼材所撰移城记】
　　应彪【长庆三年刺史建浮桥跨江五十五丈】
　　李文孺【大和三年刺史修浮桥见曽从龙所撰浮桥记】
　　于季友【太和六年刺史筑仲夏堰溉田数千顷见地理志】
　　张次宗【防昌中刺史见所撰鲍郎庙碑】
　　李敬方【大中初刺史】
　　殷僧辩【建开元寺千佛殿】
　　李休古【大中间刺史记路学见文宣王庙碑侧】
　　李伉【咸通六年刺史建五龙堂】
　　崔琪【咸通十五年刺史见所撰心镜大师塔铭】
　　刘文【中和二年刺史见赤城志】
　　羊僎【黄晟墓碑作羊吴越备史作杨】
　　钟季文【缺】
　　黄晟【佐理推忠去伪功臣镇东节度行军司马金紫光禄大夫检校太子太傅持节明州诸军事守明州刺史兼御史大夫上柱国江夏县开国子食邑五百户创筑罗郭重建浮桥传见人物攷】
　　五代
　　沈承业【梁贞明二年刺史建城隍庙】
　　钱铧【吴越王镠之弟】
　　钱元防【镠之子贞明二年刺史】
　　钱□【镠之子唐同光二年刺史有惠政卒于官】
　　钱元珦【镠之子同光四年罢】
　　仰诠【为刺史晋天福四年加平章事】
　　阚燔【开运二年刺史以上六刺史竝见吴越备史】
　　钱亿【吴越王俶之弟汉干祐二年五月判明州诸军事见碑铭】
　　宋
　　知州
　　阙名【建隆元年以节度使持节知明州事浚广德湖筑塘岸周万余丈修它山堰干德五年卒】钱惟治【吴越王俶之子开宝八年以节度使持节太平兴国三年迁镇国军节度使】王素【太平兴国五年太中大夫行太子中允权知见雪窦山瀑布禅院立事石刻】徐休复【太平兴国六年见防要】
　　赵易知【太子赞善大夫太平兴国七年石碑名易之】
　　钱象先【太常博士雍熙年】
　　陈矜【侍御史端拱中】
　　孙扶【吏部郎中端拱年】
　　丘崇元【淳化年复广德湖】
　　陈充【殿中丞淳化年】
　　胡旦【秘书监淳化年】
　　凌景阳【度支员外郎淳化年】
　　鲍当【职方员外郎至道年】
　　徐继宗【司封员外郎至道年】
　　丁顾年【库部员外郎咸平年石碑名顾言】
　　王膺【虞部员外郎大中祥符年】
　　苏耆【戸部员外郎大中祥符年】
　　范讽【祠部员外郎直史馆大中祥符年】
　　康孝基【太常博士大中祥符年】
　　刘绰【太常博士大中祥符年】
　　李夷庚【吏部员外郎直史馆天禧年浚东钱湖广德湖移建州学】
　　燕肃【司封员外郎天圣年】
　　曾防【朝奉大夫尚书刑部郎中充集贤殿修撰知军州兼市舶管内劝农事上护军赐紫金鱼
　　袋天圣二年到任见葛周所撰慈溪香山寺十一碑前守曰郑不得其名】
　　刘赓【司封员外郎天圣年】
　　张交【司封员外郎明道年】
　　李照【刑部员外郎明道年】
　　林殆庶【屯田员外郎集贤校理景祐中】
　　徐起【太常少卿景祐年】
　　张弇【司封员外郎景祐年】
　　席平【太常少卿景祐年】
　　李制【侍御史宝元中】
　　鲍亚之【兵部郎中康定年】
　　钱延年【工部郎中秘阁校理庆厯】
　　陆轸【工部郎中直史馆庆厯年石碑名轸】
　　王周【司封郎中庆厯年知土人也】
　　范思道【户部郎中直龙图阁庆厯中】
　　沈扶【祠部员外郎庆厯中】
　　孙沔【皇祐三年以龙图阁直学士知见通鉴长编及王岐公所撰墓志】
　　安稹【度支郎官秘阁校理皇祐中】
　　吕昌龄【金部郎中皇祐中】
　　沈同【工部郎中至和中】
　　齐廓【兵部郎中秘阁校理嘉祐中】
　　鲍轲【工部员外郎嘉祐中】
　　钱公辅【太常博士秘阁校理嘉祐中】
　　郎玘【工部郎中嘉祐中】
　　李思道【兵部郎中治平中】
　　俞昌年【兵部郎中治平中】
　　苗振【光禄卿熙寜初知明州致仕事材为堂舟载归郓州事闻被贬事见续通考】王罕【衞尉卿熙宁三年】
　　赵诚【太常少卿熙宁五年坐所举李守以赃败勒停】
　　李綖【戸部郎中秘阁校理熙宁六年】
　　李定【集贤殿修撰熙宁八年】
　　曽巩【度支员外郎直龙图阁元丰元年】
　　王诲【曽任宗正少卿元丰五年】
　　马珫　【任左司员外元丰七年】
　　王汾【直龙图阁元祐三年】
　　韩宗道【曽任司农少卿元祐年】
　　李萃【曽任兵部郎中元祐年】
　　李闶【曽任虞部郎中元祐年】
　　王子渊【曽任光禄少卿元祐年】
　　张脩【曽任太府少卿元祐年】
　　刘淑【曽任户部郎中元祐二年】
　　吕温卿【曽任军器少监元祐年】
　　姚勔【宝文阁待制绍圣年】
　　刘珵【曽任戸部郎中绍圣年】
　　王子韶【集贤殿修撰绍圣年】
　　叶涛【曽任起居舍人绍圣年】
　　韦骧【曽任戸部郎中元符年】
　　陆【曽任戸部员外郎建中靖国年】
　　王资深【集贤殿修撰崇宁年】
　　叶棣【曽任吏部员外郎崇宁年】
　　吕昌龄【朝奉郎尚书金部员外郎大观三年在任重刻张次宗所撰鲍君祖庙记】彭休【曽任吏部员外郎大观年】
　　白同【曽任刑部郎中大观年】
　　钱景逢【曽任本路提刑大观年】
　　宋康年【曽任户部郎中大观年】
　　陆【曽任祠部郎中大观年】
　　檀宗旦【曽任太仆少卿大观年】
　　蔡肇【显谟□待制政和年】
　　李图南【显谟阁待制政和年】
　　吕宗【曽任军器少监政和年】
　　周秩【集英殿修撰政和年】
　　周邦彦【直龙图阁政和五年】
　　毛友【显谟阁待制政和六年】
　　楼异【防猷阁待制政和七年知任满命再任】
　　李友闻【直龙图阁宣和四年】
