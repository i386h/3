<!-- { "loadSidebar": true } -->
　　賔序五间在泮水池东至元二十七年教授吴宗彦剏建即旧魁星楼基也皇庆二年秋教授卓琰修葺养防堂在东夹廊之东至元二十八年教授吴宗彦奉上司明文设立小学相副教授史复伯率族人以本族五乡碶序拜亭五间拨入本学建立扁曰养防堂亷访副使髙公伯元书皇庆二年秋教授卓琰重修
　　先贤祠一所在尊经阁之左以奉乡里先政逹官有功于学者皇庆二年秋教授卓琰重修
　　九先生祠一所在尊经阁之右以奉庆厯淳熈乡逹九先生之祀前进士王应麟为之记
　　土祠在仪门东街之东大徳七年教授赵孟节建延祐六年教授吴廷献重行修盖装绘神像
　　仓厫五间在泮水池之西至元十九年教授潘梦桂建皇庆二年秋教授卓琰重修
　　泮水池东西街宋咸淳中教授孔景行陈元亮以砖后易废甃以石
　　学门三间在泮水池之外宋咸淳四年郡守洪焘重修石墙自櫺星门东西至碑亭后元贞元年教授戴友建櫺星门三座宋淳熈戊戌太守赵善湘教授黄一震建延祐七年教授吴廷献任内重修圣旨碑亭二所在櫺星门里之西元贞二年教授戴友建
　　教授防舍三间在櫺星门里西石墙内即教授西防故基至大四年教授卓琰重建延祐十年教授吴廷献重修
　　东防舍三间在防事之东至元十九年教授潘梦桂建至大四年十月教授卓琰重建延祐七年教授吴廷献学正李□重修
　　射圃宋淳熈元年宋孝宗颁义于天下魏王判府三年冬度地筑圃学宫之前凡六亩四十一歩三分三厘五毫有亭曰观徳校官虞汝翼记于石嘉定三年亭之南北建屋二十三间收僦居之租宝庆二年校官方万里恐地乆寖失疆界计其丈尺埋石以蔵之绍兴四年教授陈松龙申府复故址建墙宇规模为之一新丞相申国郑公清之题扁今皆废其地即今教授防也
　　防事一所在櫺星门里延祐四年教授薛基扁曰明徳今为治事之所延祐七年教授吴廷献任内重修草庭一所延祐五年教授薛基建
　　东西牌门各一座
　　祭器
　　铜器二十一项
　　旧有七项
　　象尊二只　　　　　牺尊三只
　　罍洗四只　　　　　龙勺七只
　　爵二十四只　　　　大香炉一只
　　小香炉一十个
　　新置一十四项
　　太尊二只　　　　　壶尊六只
　　山尊二只　　　　　着尊二只
　　象尊四只　　　　　牺尊四只
　　豆八十二只　　　　簠一十五副
　　簋一十五副　　　　龙勺八只
　　中様花瓶一副　　　大様香炉花瓶一副
　　坫四十七片　　　　爵一百一十只
　　奠盆五个
　　鐡器
　　大香炉一只
　　木器
　　俎一百三十只　　　豆一百三十只
　　坫三十片
　　竹器
　　笾六十二只教授吴廷献任内置到　篚箱五只羃布七片　拜席十三领
　　乐器
　　铜编钟一十六口　　石编磬一十六片
　　瑟二牀　　　　　　琴一十张
　　笙二攒　　　　　　鼓二架
　　埙六个　　　　　　箎二枝
　　箫二枝　　　　　　柷一座
　　敔一座　　　　　　搏拊二个
　　钟磬架二座　　　　麾竿一条
　　琴瑟桌一十只　　　钟磬琴瑟匣一十五个
　　碑刻一十座
　　重修学记一座　　　儒户免役一座
　　先圣加号一座　　　重修大成殿记一座学官题名一座　　　复洋山沙岸据一座
　　学校一座　　　　　先贤祠记一座
　　勿欺一座　　　　　隠徳堂记一座
　　九经书板一千一百六片【不全】
　　书籍
　　注疏九经五十七册
　　互注九经一十六册
　　大字四书一十一册【不全】
　　四书集成二十九册【不全】
　　四书纂疏二十一册
　　春秋左传一十六册
　　南轩语孟说三册【不全】
　　东莱尚书解四册【不全】
　　诗缉一十册　　　　公羊谷梁传七册
　　论语集注九册　　　周易本传三册
　　晦庵语孟八册　　　大学纂疏一册
　　通鉴纲目二十三册【不全】
　　通鉴目録一十三册
　　通鉴精义二十一册【不全】
　　九朝通鉴二十五册
　　纪事本末四十二册
　　编年二十四册
　　通鉴一百三十册　　续通鉴五十册
　　北齐书一十五册　　南齐书二十册
　　南唐书五册　　　　宋书六十册
　　梁书二十册　　　　陈书一十册
　　周书一十五册　　　魏书六十册
　　唐书六十册　　　　晋书五十册
　　南史四十一册　　　北史五十一册
　　五代史二十五册　　读史管见一十册
　　张子西铭一册　　　老子道徳经二册
　　周子通书二册　　　庄子南华经五册
　　韩文集一十九册　　周子太极圗二册
　　元次山集二册　　　濓溪大全集五册
　　山谷集四十册　　　东坡应诏集二册
　　二苏应诏集四册　　王文公集一十三册栁文集两部共三十五册
　　防斋文集九册【不全】
　　范文正公集六册【不全】
　　劒南续藁一十九册
　　白氏长庆集三十四册
　　渭南文集一十一册
　　紫阳文集六十册
　　东坡大全集二十七册
　　杜诗一十二册
　　丽泽诗集六册
　　山谷诗注五册
　　东坡诗注一十二册
　　后山诗注三册
　　大学衍义六册　　　职官分纪一十二册
　　论衡七册　　　　　三朝言行録五册
　　朱子语畧五册　　　四朝言行録四册
　　万花谷二十册　　　五朝元行録三册
　　续四朝元行録四册　姓氏辩证一十三册西山读书记二部共四十四册
　　读书记一十五册【不全】
　　经济奏议三十二册
　　艺文聚二十册
　　宋朝文鉴三十七册
　　孔白六帖一十七册
　　续文章正宗八册
　　事合璧一十册【不全】
　　髙学士祠堂记一轴
　　旧四明志书一十二册
　　续四明志书六册
　　抄籍儒人一千九百二十七戸
　　设官
　　教授一员　学正一员　学録一员
　　鄞县儒学
　　鄞县学始创于唐元和九年其地在县之东宋崇宁二年移于县之西南后燬于建炎四年之兵嘉定十三年邑簿吕康年以旧址陿隘有请于丞相史弥逺命郡守俞建相地择所以宝云寺西不将威果指挥废营更之剏礼殿设跪像然亦未大备寳庆二年尚书胡榘守郡捐缗钱出楮券辍市舶之赢率里士之助经营有成堂曰养正斋四曰习説曰辨志曰观善曰敬业凡县之士肄焉至元十九年儒学提举田希亮按治増置二斋曰育英曰进徳二十六年郡城灾惟兹学岿然独存二十八年浙东道肃政亷访副使陈公祥分治于明以旧殿将圯彻而新之易跪像而坐焉涂塈丹雘増焕聿新县丞王公闰董其役至大二年正月复燬于火是冬县丞贾思恭以亷访副使赵公宏伟之命一经营之县尹张继祖继之后同知张伯延成之
　　请杜醇先生入县学书【王安石】
　　人之生乆矣父子夫妇兄弟賔客朋友其伦也孰持其伦礼乐刑政文物数制事为其具也其具孰持之为之君臣所以持之也君不得师则不知为君臣不得师则不知为臣为之师所以共持之也君不知所以为君臣不知所以为人臣之类其不相贼杀以至于尽者非幸欤信乎其为师之重也古之君子尊其身耻在舜下虽然有鄙夫问焉而不敢忽敛然后其身似不及者有归之以师之重而不辞曰天之有斯道固将公之而我先得之而不推余于人使同我所有非天意且有所不忍也安石得县于此逾年矣方因孔子庙为学以教养县子弟愿先生留聴而赐临之以为之师安石与有闻焉伏惟先生不与古之君子者异意也幸甚
　　再书
　　恵书何推褒隆而辞让之过也仁人君子有以教人义不辞让固己为先生道之今先生过引孟子栁宗元之説以自辞孟子谓人之患在好为人师者谓无诸中而为有之者岂先生谓哉彼宗元恶知道韩退之毋为师其孰能为师天下士将恶乎师哉夫谤与誉非君子所防也适于义而已矣不曰适于义而唯谤之防是薄世终无君子唯先生圗之示诗质而无邪亦足见仁人之所存甚善甚善
　　重修学记【王应麟】
　　鄞在汉为鄮属防稽郡唐属明州建夫子庙于县东五代改鄮曰郡宋始立学王文公安石宰县因庙为学教养县之子弟风以诗书衣冠鼎盛后迁县西南兵燬乆未复主簿吕康年请于郡相旧址剏礼殿设跪像堂曰养正为斋者四至元十九年増二斋二十六年郡城灾兹学岿若鲁灵光斯文未坠道其泰乎二十八年济南陈公祥为肃政亷访副使分治于明崇庠序之教明年新郡学顾邑校风摧雨圮榱楹将压殿虽更坐像庳陋未合古制爰命撤旧宇而新是图夏六月鸠工经始规模崇闳视昔増焕县尹张君孝安提其纲丞王君闰捐禄米以助主簿任君谦亦赞画焉多士竞劝佐厥费事钜用不给檄县以义役租续之掲石为门六扇有伉抡材为殿隆栋翚飞清池泱泱芹春意自堂及序以次缮修实惟礼乐之使居徳善俗启迪化原以恢宫墙之壮观缝掖来逰诵公教泽永无斁始教谕赵必燮庀役未克就严得桂继之出私槖帅先吴应酉聫事协力既成请识石章应麟居是邦不敢以耄疾辞惟古者百里有师教以道艺孝弟仁义斯民也三代所与共学也闾为左右塾党以正齿位时防于州序去民愈近施教愈宻自武城歌弗闻急茧丝而缓教化先政刑而后诗礼若宻令举善而教新城长延聚生徒何其寂寥哉无以表倡之也我思古人有行部先即学宫见诸生试论有行县学宫处士执经对讲谁其嗣之贤使者新斯学也岂徒媺宫室云尔将新士以新斯民也昔鄞有杜先生醇学行望一乡县大夫再书然后起其书谓斯道我先得之必推余于人愿赐临以为之师其自重难致如此师道立善人多渊源有自为师者盍以为法乎鄮士汉世仅一见虞仲翔之言可考也陆士龙称鄮之俗礼节恭谨葢素履行愿修其天爵是为入徳之基进道之阶自学校之建畯彦兴起乡先生前后九人其四出于鄞皆以忠信为本践履为实仰髙蹈景其人若存为士者不自勉乎师知所以教士知所以学朝而受业昼而讲夕而复习思无愧于儒之名前哲有云学所以学为人学为君子学为忠与孝也服膺三言是训是行化海濒为洙泗以一邑为天下式将自吾鄞始谨书其事志夫斆学者式克用劝三十年秋八月壬寅前进士王应麟记
　　鄞县重建学记【袁桷】
