<!-- { "loadSidebar": true } -->
　　延寿广福寺甲乙教院县东南六十里旧号延寿王院晋天福二年建宋熈宁元年増寿圣二字绍兴三十二年改额
　　禅寂寺县东南三十五里宋雍熈二年建治平元年赐额
　　尊教寺县东南四十里晋天福三年建名恵日宋治平元年赐额
　　能仁寺县西南十里宋干徳中建号东安宋咸平六年改承天院政和七年五月改前额俗呼南承天
　　圣寿寺县西南六十里唐咸通五年建宋太平兴国三年赐额
　　法慈寺县西南七十里旧号鳯山院唐咸通七年建宋治平三年赐额
　　崇法寺县南五里旧号焚化院宋干徳五年建大中祥符三年赐额有鄞女墓
　　大悲寺县东十五里旧为金莲庵上桥林氏所建宋绍兴年间改庵为大悲寺
　　天寿寺县西南六十里旧号天井院宋建隆元年建治平元年改赐额按周铢天寿院记云四明山西南诸峯惟灌顶定光为最髙旁有瀑布防于两山万叠之间其下有三井然澄深清彻见底是为天井嵗旱祷于井随求而应有金线蜥蜴之状出而赴感兴云雷沛甘泽为一方千里之恵而年谷用登初僧有道凝者来自福堂建室百楹于井上乡人遂以天寿名之丐于朝而得赐额焉
　　青山恵安寺县东四十里晋天福三年建宋大中祥符三年赐额天祐元年中元日有十六僧现于山顶逡巡而灭又名其寺曰罗汉院
　　普宁寺县西南五十里旧号天王院唐咸通十三年建宋大中祥符三年赐额
　　空相寺县西南七十里旧号四明保安院晋开运二年建宋治平二年赐额
　　方广寺县西南五十里旧号泗洲院唐咸通十一年建宋治平二年赐额
　　国宁寺县西十五里宋大观二年建赐额
　　妙智寺县西南七十里旧号观音庵汉干祐二年建宋治平元年赐额
　　慈福寺县东三十里旧号盛店保安院周显徳二年建宋治平元年赐额院旧有禅师者年六十余日诵妙法莲华经三十余年如一日以部计之万五千矣世目之为全法华浄照禅师臻老既诗之士大夫从而和之甚众最后黄山谷一诗云摄意持经尽刼灰人间处处妙莲开他时诵满三万部却覔曹溪一句来
　　慈恩寺县西南九十里旧号小溪松岩院晋天福九年建宋治平二年额赐
　　明觉寺县东六十里旧号明堂院唐寳厯二年建宋治平元年赐额寺有在在堂前直龙图阁舒亶记并有诗十二絶
　　不管霜毛不贷人一年旧了一年新山未晓闻山乐可是梅花漏泄春
　　风吹雨脚细于丝冷暖浑如寒食时不待千山消尽雪小红已到杏花枝
　　沙溪过雨半清浑径石髙低带雪痕又见山农话春事腰鎌两两唤儿孙
　　防桥髙下路横斜隔水人烟四五家雨后一枝红带雪风流不道有岩花
　　一溪髙自朴岩来寺在岩腰水抱回林下老僧相顾笑柴门今始为君开
　　髙低深浅逐隂晴一簇林峦画不成谁道青山怕云防白云防处转分明
　　四山面面玉成围只许闲云去又归更有小轩人不到落花狼籍防苔衣
　　只见青山无水声到头耳目未全清年来赏遍江东寺才入今宵睡未成
　　六国干戈擅霸图先生谈笑有工夫不知当日纵横梦曽识水声山色无
　　榛棘丛中旧草堂千年谁复辨兴亡累累付与张仪印珍重空中一炷香
　　枉将风月恼肝脾懒复雕镌出小诗尽日焚香面山坐卷时与夜僧棋
　　小白山前大白山两山强坐属僧闲何时卜筑三椽地黄帽青鞋日往还
　　普光寺县东四十五里旧号光化院晋开运二年建宋治平元年赐额
　　浄众寺县东二十里旧号斋堂院宋开寳二年建治平二年改赐额
　　珠山浄土寺县东六十里晋天福元年建号珠山院宋治平元年赐额
　　阮山广福寺县东九十里汉干祐二年建号阮庵宋熈宁二年赐寿圣院额绍兴三十二年改前额
　　多寳寺县东南八十里旧号管江院宋开寳元年建治平二年改赐额僧则为慈溪方氏子也始生遇相者曰此儿出家则成道长入多寳院师若旻大智照公照公讲于钱塘祥符东院师与其徒六人服勤左右学益通号六罗汉凡有资承大智可之遂传其要归住多寳训讲如大智告学者戒以不犯为本律以持守为功念念常存浄度立至忠肃陈公瓘与相好超然心契晩辟谷不食趺坐而逝天大暑数日不掩龛色不变也建塔院之西山前敷文阁待制龙舒朱翌为铭
　　法度寺县东南八十里旧号寳庆院唐干宁元年建宋大中祥符元年赐额
　　云龙寺县东南二十五里
　　资福寺县西南六十里唐光啓二年僧志回建光化四年赐名广学同光四年改名隠学宋大中祥符元年改名资寿咸平三年赐额为前宣参政缯功徳寺【记攻媿作】保安寺【缺】
　　雷峯传善寺宋参政宣缯功徳寺
　　胜像寺宋史越王功徳寺
　　大中祥符寺县东五十里晋天福三年建名西溪宋治平三年赐名法寳嘉定中尚书史弥坚请为功徳寺十七年改额
　　天福寺县西南八十里宋治平中建
　　寳寿寺县南五十五里初为华药嵓龙湫庵宋淳熈间僧明哲所剏景定三年移请杭州长生桥东废寺寳寿院额归寺
　　广恩崇福寺袁越公韶为其父卫公建王尚书有记淛河以东山水名天下四明为最出四明西门至林村行六七里曰桃源循源而入虬腾驷奔气势奇峭紫岩为最溪清谷窈楸槚郁茂是为太师袁卫公之阡公笃厚好善用昌大厥家嗣子尹神京贰枢庭相攸紫岩之阳俶建梵宇遹承先志奉大士像而法华手泽藏焉请于朝赐名广恩崇福秀防瓌观甲于诸方奥殿穹堂俨然寳地林霏峦翠献状几席松风涧泉与钟鱼相答剏基鸠役匠成于心则住持僧可仁也轮奂之媺田畴之辟仁皆躬服其劳雅人胜士来游而嘉叹之惟古者体貌大臣推本徳善之积庙祀其祖祢施于烝彞鼎近世又即缁庐寓蓼莪寒泉之思于是锡命以宠灵之盖君子谨终追逺无不用其极而遇大臣之礼亦至矣哉夫秉彞好徳人之良心释氏以空寂为教若外乎伦纪然其书有大报恩篇言孝与儒合是故致严致慤而宫室之以荐苾芬于九原礼可以义起也观于斯者爱敬之心油然生矣余谓善必有庆如殖斯获非以徼福也教子以食其报可谓使为善者劝一宜书仰飞云而俯拱木着存不忘于以诏万子孙勿替引之二宜书披坏壤经营用力勤刻意专南丰所为称学佛者将以勉吾儒也三宜书寺经始于绍定庚寅之孟秋越淳祐乙巳季夏攷成是嵗之秋可仁请识嵗月诏永久遂书其事于石郡人王应麟记
　　崇报寺县东五十里宋提刑史弥正建
　　城东化城院县东十五里宋时有吴僧徳安擕道锡自固二道侣礼阿育王塔至此地讶其孤迥遂剏数椽为缁徒憩止之处寳祐元年圯于风过者嗟叹时安与锡皆亡矣惟自固存焉固欲复旧图而未遂郡人防为道墐相望义聚遗骼从浮屠法作佛事而悼之固尸厥事事已有余赀众为固鬻牒了身事固乃以所得牒集众财悉以兴土木缉成旧绪筑海涂为良田名曰化城院后众为固祝发白郡就正主席
　　天寿保国接待院在县东二十里皇朝至元二十三年僧大逵建元贞二年总统所立前额
　　慈济寺县东三里皇朝大徳八年杨秀建至大二年颁降圣防防持赐额
　　二灵寺县东六十里宣和间陈正言舍山以建号曰金栏
　　福林寺县东南六十里至元三十年僧圆珏建闻于有司议额
　　寿国宁亲寺【缺】
　　灵济寺在县东二里嘉定十二年史卫王建俗呼灵济庵至元十六年火重建
　　翠嵓山寳积寺县西南七十里宋乾道三年赐额天寿重兴寺县西南五十里至元二十一年僧永明与徒弟恵涓一靖买厉民庵改建
　　海会庵在县西二里许首僧妙寿俗姓杨鄞中儒流也延祐甲寅与其徒募缘得地十余亩筑屋二十余楹乞食自活以接四方因名海会禅庵
　　尼寺
　　广智院县东五里大徳十年建
　　云居寺县西二里至元十七年浄心建徒弟起宗自安等甲乙住持
　　奉化州
