<!-- { "loadSidebar": true } -->
     得胜。（军西北八十里。领开远一堡。）                                      
     隆德。（军西六十里。）                                                    
     通边。（军西南五十五里。）                                                
     治平。（军西一百四十里。领牧龙一堡。）                                    
     堡一。（庆历三年置。）                                                    
     中安。（军西三十五里。）                                                  
     同下州，通远军。（皇四年以渭州地置古渭寨，熙宁五年建军。）              
     地里。（东京二千五百四十里。东至本军界六十里，自界首至秦州二百四十        
 五里。西至本军界六十里，自界首至岷州一百六十里。南至本军界一百二十里，        
 自界首至秦州一百二十里。北至生户地四十一里。东南至本军界一百二十里，自        
 界首至岷州四百一十二里。西南至本军界五十里，自界首至岷州一百六十里。东        
 北至生户地四十一里。西北至本军界四十里，自界首至熙州二百三十二里。）          
     户。（主一千三百九十二，客三千三百三十七。）                              
     土贡。（麝五两。）                                                        
     镇一。（大中祥符七年置威远寨，熙宁八年改为镇。）                          
     威远。（军东南一百里。）                                                  
     城一。（元丰四年置。）                                                    
     定西。（军北一百二十里。）                                                
     寨六。（建隆二年置永宁。天禧元年置来远，三年置宁远。熙宁元年置通渭、      
 熟羊，六年置盐川。元丰六年以兰州通西寨隶军，七年废来远寨。）                  
     永宁。（军南一百二十里。）                                                
     宁远。（军东南七十七里。领广吴、哑儿二堡。）                              
     通渭。（军东七十里。领七麻一堡。）                                        
     熟羊。（军北四十里。）                                                    
     盐川。（军西五十里。）                                                    
     通西。（军北八十里。）                                                    
     堡一。（熙宁四年置。）                                                    
     三岔。（军北二十五里。）                                                  
                                                                               
     ●卷四                                                                    
     ○河东路                                                                  
     ◇河东路  （府一，州十五，军六，县七十五。）                              
     次府，太原府，太原郡，河东节度。（唐河东节度。周初刘崇窍据。皇朝太        
 平兴国四年克复，降紧州，军事；嘉四年复为太原府，河东节度。治阳曲县。）      
     地里。（东京一千二百里。东至本府界一百六十里，自界首至辽州一百八十        
 里。西至本府界二百里，自界首至石州一百八十里。南至本府界三百四十里，自        
 界首至辽州一百二十六里。北至本府界一百一十里，自界首至忻州五十五里。东        
 南至本府界一百六十里，自界首至辽州一百八十五里。西南至本府界二百里，自        
 界首至汾州六十里。东北至本府界二百里，自界首至真定府一百里。西北至本府        
 界一百七十里，自界首至岚州一百二十五里。）                                    
     户。（主七万八千五百六十六，客二万七千五百七十二。）                      
     土贡。（铜鉴一十面，甘草、人参、矾石各一十斤。）                          
     县九。（建隆四年以晋阳县为平晋军。太平兴国四年废军为县，省太原县入        
 榆次，改广阳县为平定，并乐平县隶平定军，以交城县隶大通监。宝元二年交城        
 县复隶府。熙宁三年省平晋县入阳曲。）                                          
     次赤，阳曲。（八乡。百井、阳兴二寨。有龙山、蒙山、汾水、晋水。）          
     次畿，太谷。（府南一百里。三乡。有太谷山、蒋水。）                        
     次畿，榆次。（府东南七十里。一十四乡。有麓台山、涂水。）                  
     次畿，寿阳。（府东一百八十里。四乡。有方山、洞过水。）                    
     次畿，盂。（府东北二百里。四乡。有白马山、原仇山、滹沱水。）              
     次畿，交城。（府西南一百里。四乡。有少阳山、狐突山、汾水、文水。）        
     次畿，文水。（府西南一百四十里。七乡。有隐泉山、汾水、文水。）            
     次畿，祁。（府南一百一十里。五乡。团柏一镇。有帻山、太谷水、祁薮。）      
     次畿，清源。（府西南七十里。六乡。徐沟一镇。有清源水、汾水。）            
     监二。（太平兴国四年以交城县置大通监，六年以沁州绵上县隶焉；九年于        
 平晋县置监务，咸平四年升为永利监。天圣元年改大通为交城，明道二年复旧。        
 宝元二年以大通监隶府，俾知交城县兼领监事。）                                  
     大通。（府西南一百里。）                                                  
     永利。（府东南二十二里。）                                                
     大都督府，潞州，上党郡，昭德军节度。（唐昭义军节度。皇朝太平兴国元        
 年改昭德军。治上党县。）                                                      
     地里。（东京七百二十里。东至本州界一百二十里，自界首至相州一百里。        
 西至本州界一百四十七里，自界首至晋州二百四十里。南至本州界六十五里，自        
 界首至泽州一百里。北至本州界一百四十五里，自界首至辽州二百三里。东南至        
 本州界八十里，自界首至泽州一百四十里。西南至本州界七十五里，自界首至泽        
 州一百一十里。东北至本州界一百二十八里，自界首至辽州一百一十五里。西北        
 至本州界一百三十五里，自界首至辽州二百七十五里。）                            
     户。（主三万九千三百七十八，客一万三千一百六十七。）                      
     土贡。（人参一十斤，蜜一百斤，墨一百枚。）                                
     县七。（太平兴国二年以武乡、铜二县隶威胜军。熙宁五年省黎城县入潞        
 城。）                                                                        
