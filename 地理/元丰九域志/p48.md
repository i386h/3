<!-- { "loadSidebar": true } -->
     ●卷七                                                                    
     ○成都府路                                                                
     ○梓州路                                                                  
     ◇成都府路                                                                
     乾德三年平两川，并为西川路。开宝六年分峡路。咸平四年分益、梓、利、        
 夔四路。嘉四年以益州路为成都府路。府一，州一十二，监一，县五十八。          
     次府，成都府，蜀郡，剑南西川节度。（唐成都府，剑南西川节度。皇朝太        
 平兴国六年降为益州，罢节度。端拱元年复为成都府，剑南西川节度。淳化五年        
 复为益州。嘉四年复升为府。六年复为剑南西川节度。治成都、华阳二县。）        
     地里。（东京三千七百里。东至本府界六十五里，自界首至简州八十五里。        
 西至本府界八十二里，自界首至茂州三百九十五里。南至本府界五十五里，自界        
 首至眉州一百二十五里。北至本府界七十五里，自界首至汉州二十里。东南至本        
 府界一百三十五里，自界首至陵井监七十里。西南至本府界五十五里，自界首至        
 邛州九十五里。东北至本府界八十八里，自界首至怀安军七十二里。西北至本府        
 界七十六里，自界首至彭州九里。）                                              
     户。（主一十一万九千三百八十八，客四万九千七百一十。）                    
     土贡。（花罗六匹，锦三匹，高布一十匹，杂色笺五笺百张。）                
     县九。（天圣四年改灵池县为灵泉。熙宁五年省犀浦县为镇入郫，废陵州，        
 以贵平、籍县为镇入广都。）                                                    
     次赤，成都。（一十六乡。沲江、蚕此二镇。有武担山、大江、都江。）          
     次赤，华阳。（八乡。均窑一镇。有宋兴山、笮江。）                          
     次畿，新都。（府北四十五里。一十六乡。弥牟、军屯二镇。有繁阳山、赤        
 岸山、毗桥水。）                                                              
     次畿，郫。（府西四十五里。一十四乡。犀浦、冯街、雍店三镇。有平乐山、      
 岷江、郫江。）                                                                
     次畿，双流。（府南四十里。一十七乡。有宜城山、牛饮水。）                  
     次畿，温江。（府西南五十里。一十乡。全节、安国二镇。有温江、皂水。）      
     次畿，新繁。（府西北五十六里。二十八乡。河屯、清流二镇。有都江。）        
     次畿，广都。（府南四十五里。二十二乡。招携、木马、籍、丽江四镇。有        
 丹砂山、导江。）                                                              
     次畿，灵泉。（府东五十里。一十五乡。洛带、王店、小东阳三镇。有武侯        
 山、绥江、灵泉池。）                                                          
     上，眉州，通义郡，防御。（至道二年升防御。治眉山县。）                    
     地里。（东京三千六百八十里。东至本州界三十五里，自界首至陵井监五十        
 里。西至本州界九十五里，自界首至嘉州一百二十里。南至本州界一百里，自界        
 首至嘉州五十里。北至本州界八十里，自界首至蜀州九十里。东南至本州界八十        
 七里，自界首至嘉州九十六里。西南至本州界九十里，自界首至嘉州七十里。东        
 北至本州界三十一里，自界首至陵井监五十二里。西北至本州界七十里，自界首        
 至邛州七十里。）                                                              
     户。（主四万八千一百七十九，客二万七千九百五十。）                        
     土贡。（麸金五两，巴豆一斤。）                                            
     县四。（太平兴国元年改通义县为眉山。淳化四年以洪雅县隶嘉州。）            
     望，眉山。（二十乡。龙安、多悦、鱼蛇、石佛、思、金流六镇。有白兽        
 山、导江。）                                                                  
     望，彭山。（州北四十里。一十九乡。永丰、蛮回、黄龙、福化四镇。有北        
 平山、导江。）                                                                
     望，丹棱。（州西六十五里。七乡。东馆、栅头、蟠鳌、青倚四镇。买茶一        
 场。有龙鹤山、思水。）                                                      
     紧，青神。（州南六十五里。四乡。长泉、归德、赖母、胡氵襄四镇。有慈        
 母山、导江、青衣水。）                                                        
     紧，蜀州，唐安郡，军事。（治晋原县。）                                    
     地里。（东京三千八百里。东至本州界四十五里，自界首至成都府五十五里。      
 西至贤宫山二百五十里。南至本州界二十里，自界首至邛州五十里。北至本州界        
 五十五里，自界首至茂州三百六十六里。东南至本州界九十里，自界首至眉州八        
 十五里。西南至本州界二十里，自界首至邛州六十里。东北至本州界三十里，自        
 界首至成都府七十里。西北至本州界五十五里，自界首至茂州三百四十六里。）        
     户。（主六万五千五百九十九，客一万三千三百二十八。）                      
     土贡。（春罗四匹，单丝罗一十匹。）                                        
     县五。（乾德四年以青城县隶永康军。开宝四年改唐兴县为江源。熙宁五年        
 废永康军，以永康、青城二县复隶州。）                                          
     望，晋原。（二十五乡。洞口一镇。有鹤鸣山、斜江。）                        
     望，新津。（州东南七十里。一十五乡。新穿、方井二镇。有天社山、皂江。）    
     望，江源。（州东南三十里。二十乡。金马、万集二镇。有妻阝江。）            
     望，永康。（州西五十里。八乡。新渠一镇。一茶场。有天国山、味江。）        
     望，青城。（州北五十里。一十五乡。陶具、味江、堋市、白江四镇。青        
 城、味江二茶场。有青城山、大江。）                                            
     紧，彭州，阳郡，军事。（治九陇县。）                                    
     地里。（东京三千五百八十七里。东至本州界四十六里，自界首至汉州一十        
 五里。西至本州界九十三里，自界首至茂州三百七十里。南至本州界一十六里，        
 自界首至成都府七十六里。北至本州界三十六里，自界首至汉州七十五里。东南        
 至本州界一十三里，自界首至成都府七十二里。西南至本州界七十八里，自界首        
 至蜀州九十七里。东北至本州界四十六里，自界首至汉州二十里。西北至茂州山        
 八十里。）                                                                    
     户。（主五万七千四百一十八，客一万四千九百九十九。）                      
