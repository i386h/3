<!-- { "loadSidebar": true } -->
 西至本军界一百九十里，自界首至庐州五十里。南至本军界六十里，自界首至和        
 州二百七十里。北至本军界一百七十里，自界首至庐州七十里。东南至本军界八        
 十里，自界首至和州二百四十里。西南至本军界二百里，自界首至舒州一百六十        
 五里。东北至本军界一百五十里，自界首至和州九十五里。西北至本军界一百七        
 十里，自界首至庐州七十五里。）                                                
     户。（主四万二百五十八，客一万一千六百二十九。）                          
     土贡。（绢一十匹。）                                                      
     县三。（太平兴国三年以庐州巢、庐江二县隶军，熙宁三年析二县地置无为        
 县。）                                                                        
     望，无为。（五乡。襄安、糁潭二镇。有梅山、江水、湖。）                    
     望，巢。（军北九十里。一十一乡。石牌、柘帛二镇。有坻箕山、濡须水、        
 巢湖。）                                                                      
     望，庐江。（军西一百四十里。一十乡。金牛、清野、罗场、矾山、武亭、        
 昆山六镇。昆山一矾场。有东顾山、大江。）                                      
     ◇两浙路                                                                  
     州一十四，县七十九。                                                      
     大都督府，杭州，余杭郡，宁海军节度。（唐镇海军节度。皇朝淳化五年改        
 宁海军。治钱塘、仁和两县。）                                                  
     地里。（东京二千二百里。东至本州界三百二十九里，自界首至秀州一百二        
 十里。西至本州界三百三十八里，自界首至歙州一百一十里。南至本州界三十四        
 里，自界首至越州九十里。北至本州界六十五里，自界首至湖州九十里。东南至        
 本州界三十六里，自界首至赵州一百三十五里。西南至本州界一百六十四里，自        
 界首至睦州一百五十一里。东北至本州界一百一十六里，自界首至秀州一十里。        
 西北至本州界二百五十里，自界首至宣州二百三十七里。）                          
     户。（主一十六万四千二百九十三，客三万八千五百二十三。）                  
     土贡。（绫三十匹，藤纸一千张。）                                          
     县九。（太平兴国三年改安国县为临安，以桐庐县隶睦州；四年改钱江县为        
 仁和，横山县为昌化，新登县为新城，以武康县隶湖州；五年废顺化军，以临安        
 县隶州。淳化五年以南新场为昭德县，六年改昭德县为南新。熙宁五年省南新县        
 为镇入新城。）                                                                
     望，钱塘。（一十一乡。南场、北关、安溪、西溪四镇。一盐监。有灵隐山、      
 长山、浙江。）                                                                
     望，仁和。（九乡。临平、范浦、江涨桥、汤村四镇。一盐场。有临平山、        
 浙江。）                                                                      
     望，余杭。（州西北七十二里。九乡。有由拳山、南下湖。）                    
     望，临安。（州西一百二十里。二十一乡。有临安山、安国山、南溪、猷溪。）    
     紧，富阳。（州西南七十三里。一十乡。有湖γ山、浙江。）                    
     紧，于潜。（州西二百三里。六乡。保城一镇。有天目山、印渚。）              
     上，新城。（州西南一百三十里。一十二乡。东安、南新二镇。有仙坑山、        
 桐溪。）                                                                      
     上，盐官。（州东一百二十九里。六乡。长安一镇。一盐监。有金牛山。）        
     中，昌化。（州西二百四十八里。四乡。一盐场。有百丈山、紫溪。）            
     大都督府，越州，会稽郡，镇东军节度。（治会稽、山阴二县。）                
     地里。（东京二千四百七十里。东至本州界一百五十七里，自界首至明州一        
 百一十五里。西至本州界一百三十八里，自界首至杭州三十一里。南至本州界二        
 百九十五里，自界首至台州二百里。北至海一百一里。东南至本州界三百五里，        
 自界首至台州一百六十四里。西南至本州界一百九十一里，自界首至杭州二百三        
 十里。东北至本州界二百二十七里，自界首至明州一百三十里。西北至本州界一        
 百一十五里，自界首至杭州一十八里。）                                          
     户。（主一十五万二千五百八十五，客三百三十七。）                          
     土贡。（越绫二十匹，茜绯花纱一十匹，轻容纱五匹，纸一千张，瓷器五十        
 事。）                                                                        
     县八。                                                                    
     望，会稽。（一十四乡。东城、曹娥、纂风、平水、三界五镇。有会稽山、        
 秦望山、大海、曹娥江。）                                                      
     望，山阴。（一十四乡。钱清一镇。有龟山、蕺山、大江、镜湖、莲河。）        
     望，剡。（州东南一百八十里。二十七乡。有天姥山、剡溪。）                  
     望，诸暨。（州西南一百四十二里。二十五乡。龙泉一银冶。有诸暨山、          
 苎罗山、浣江、暨浦。）                                                        
     望，余姚。（州东北一百四十七里。一十五乡。有姚丘山、罗壁山、余姚江。）    
     望，上虞。（州东一百二十里。一十四乡。五夫一镇。有兰穹山、上虞江、        
 运河。）                                                                      
     紧，萧山。（州西北一百里。一十五乡。西兴、渔浦二镇。有萧山、浙江、        
 运河。）                                                                      
     紧，新昌。（州东南二百二十里。八乡。有沃洲山、真水。）                    
     望，苏州，吴郡，平江军节度。（后唐中吴军节度。皇朝太平兴国三年改平        
 江军。治吴、长洲二县。）                                                      
     地里。（东京一千八百五十里。东至海二百二十里。西至本州界一百三十二        
 里，自界首至常州四十八里。南至本州界一百二十里，自界首至秀州三十里。北        
 至海一百八十里。东南至本州界八十里，自界首至秀州六十里。西南至本州界一        
 百三十里，自界首至湖州九十里。东北至海一百八十里。西北至本州界五十里，        
 自界首至常州一百三十二里。）                                                  
     户。（主一十五万八千七百六十七，客一万五千二百二。）                      
