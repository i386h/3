<!-- { "loadSidebar": true } -->
 至朱崖军一百八十四里。东北至本军界四十里，自界首至琼州二十里。西北至海        
 三十里。）                                                                    
     户。（主七百四十五，客九十。）                                            
     土贡。（银一十两。）                                                      
     县三。（太平兴国元年改义伦县为宜伦。熙宁六年省昌化、感恩二县为镇入        
 宜伦。元丰三年复置昌化县，四年复置感恩县。）                                  
     下，宜伦。（三乡。有毗邪山、昭山、伦江。）                                
     下，昌化。（州西南一百八十里。有昌化山、南崖江。）                        
     下，感恩。（州西南二百七十九里。二乡。有感劳山、南龙江。）                
     同下州，万安军。（唐万安州万安郡。皇朝熙宁七年废为军。治万宁县。）        
     地里。（东京七千五百里。东至海一十五里。西至黎夷峒穴五十里。南至牛        
 都碌冈五十里。北至本军界九十里，自界首至琼州二百九十五里。东南至海三十        
 里。西南至本军界一百七十里，自界首至朱崖军一百二十五里。东北至博敖水九        
 十里。西北至金仙水二十里。）                                                  
     户。（主一百二十，客九十七。）                                            
     土贡。（银五两。）                                                        
     县二。（熙宁七年省陵水县为镇入万宁，元丰三年复为县。）                    
     下，万宁。（一乡。有赤陇山、金仙水。）                                    
     下，陵水。（军西南一百一十里。一乡。有灵山、陵拱水。）                    
     同下州，朱崖军。（唐振州延德郡。皇朝开宝五年改崖州。熙宁六年废为军。）    
     地里。（东京七千六百八十五里。东至本军界二百四十五里，自界首至万安        
 军一百七十里。西至本军界一百二十里，自界首至昌化军三百八十四里。南至海        
 一十里。北至黎峒五十里。东南至海四十里。西南至海一十五里。东北至猴豺岭        
 三百五十里。西北至昌化军山一百二十里。）                                      
     户。（主三百四十，客一十一。）                                            
     土贡。（高良姜五斤）                                                      
     镇二。（熙宁六年省吉阳、宁远二县为镇。）                                  
     临川。（军东八十里。）                                                    
     藤桥。（军东一百里。二乡。）                                              
                                                                               
     ●卷十                                                                    
     ○省废州军                                                                
     ○化外州                                                                  
     ◇羁縻州                                                                  
     ◇省废州军                                                                
     ◇京东路                                                                  
     广济军。乾德元年以曹州定陶镇置为发运务，开宝九年置为转运司，太平兴        
 国二年建军，四年割曹、澶、济、濮四州地置定陶县，领县一。熙宁四年废军，        
 以县隶曹州。                                                                  
     ◇京西路                                                                  
     光化军。（乾德二年以襄州谷城县阴城镇建军，仍析谷城三乡置乾德县，领        
 县一。熙宁五年废军为光化县，省乾德县为镇隶襄州。）                            
     ◇河北路                                                                  
     通利军。（端拱元年以澶州黎阳县建军，天圣元年改安利，四年以卫州卫县        
 隶军，领县二。明道二年复为通利，熙宁三年废入卫州。）                          
     承天军。（建隆元年以真定府娘子关建为军，仍隶真定府。后废。）              
     ◇陕西路                                                                  
     乾州。（中，军事，旧领县一。乾德二年析京兆府好、州永寿二县隶州，      
 领县三。熙宁五年废州，以奉天县隶京兆府，永寿县还旧隶，好县隶凤翔府。）      
     仪州。（下，军事。后唐义州，领县一。皇朝乾德二年析华亭县地增置安化        
 县。太平兴国二年改仪州。淳化中以凤翔府崇信县隶州，领县三。熙宁五年废州，      
 以华亭、安化、崇信三县隶渭州。）                                              
     绥州。（下，上郡，旧领龙泉、城平、绥德、延福、大斌五县。唐末陷吐蕃。      
 皇朝熙宁二年收复，废为绥德城。）                                              
     ◇河东路                                                                  
     沁州。（中下，阳城郡，领县三。太平兴国六年废州，以和川县隶晋州，沁        
 源县隶威胜军，绵上县隶大通监。）                                              
     慈州。（下，团练，文城郡，领县三。熙宁五年废州，省文城县为镇入吉乡        
 县，隶隰州；省乡宁，析其地入晋、绛二州。）                                    
     平晋军。（建隆二年以太原府晋阳县建军，太平兴国四年废为平晋县。）          
     静乐军。（咸平二年升宪州静乐县为军，领县一。五年废军，以静乐县还旧        
 隶。）                                                                        
     ◇淮南路                                                                  
     天长军。（周以扬州天长县建军，领县一。皇朝至道三年废军，以天长县还        
 旧隶。）                                                                      
     涟水军。（太平兴国三年以泗州涟水县建军，领县一。熙宁五年废军，以涟        
 水县隶楚州。）                                                                
