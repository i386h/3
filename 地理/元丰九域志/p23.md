<!-- { "loadSidebar": true } -->
     户。（主一百九十九，客一千一百五十七。）                                  
     土贡。（毛一十段，麝三两。）                                            
     县一。（熙宁五年收复置县，九年省。元丰二年复置。）                        
     中下，狄道。（有白石山、洮水、浩河。）                                  
     寨一。（熙宁六年置。）                                                    
     康乐。（州西三十六里。）                                                  
     堡八。（熙宁五年置庆平、通谷、渭源，六年置南川、当川，七年置结河。）      
     通谷。（州东二十二里。）                                                  
     庆平。（州东六十七里。）                                                  
     渭源。（州东九十二里。）                                                  
     结河。（州北二十里。）                                                    
     南川。（州南三十里。）                                                    
     当川。（州西四十里。）                                                    
     南关。（州南二十里。）                                                    
     北关。（州北二十里。）                                                    
     上，陇州，氵阳郡，防御。（治氵源县。）                                
     地里。（东京一千七百五十里。东至本州界一百里，自界首至凤翔府三十二        
 里。西至本州界九十三里，自界首至秦州一百五十七里。南至本州界一百六十里，      
 自界首至凤州九十里。北至本州界六十里，自界首至泾州九十里。东南至本州界        
 一百一十里，自界首至凤翔府四十五里。西南至本州界一百八十五里，自界首至        
 凤州一百四十五里。东北至本州界一百二十七里，自界首至凤翔府三十三里。西        
 北至本州界五十五里，自界首至渭州一百一十里。）                                
     户。（主一万五千七百二，客九千七十二。）                                  
     土贡。（席二十领。）                                                      
     县四。（开宝元年析氵阳地置陇安县。熙宁八年废陇西寨为镇。）              
     望，氵源。（六乡。定戎、新关、陇西三镇。古道一银场。有陇山、氵        
 水、弦蒲薮。）                                                                
     紧，氵阳。（州东六十七里。二乡。安化、新兴二镇。有氵水、俞麋        
 泽。）                                                                        
     中，吴山。（州南八十七里。四乡。有吴岳山、白环水。）                      
     中，陇安。（州南八十五里。四乡。保宁一镇。有秦岭山、渭水。）              
     中下，成州，同谷郡，团练。（开宝六年升团练。治同谷县。）                  
     地里。（东京二千五十五里。东至本州界五十五里，自界首至凤州一百六十        
 五里。西至本州界一百五里，自界首至岷州三百九十里。南至本州界五十里，自        
 界首至兴州一百四十五里。北至本州界七十里，自界首至秦州一百九十五里。东        
 南至本州界五十里，自界首至兴州一百四十五里。西南至本州界四十里，自界首        
 至阶州二百一十里。东北至本州界一百里，自界首至凤州二百五里。西北至本州        
 界一百里，自界首至岷州三百九十里。）                                          
     户。（主一万二千，客二千六百五十九。）                                    
     土贡。（蜡烛一百条，鹿茸一对。）                                          
     县二。                                                                    
     上，同谷。（二乡。府城、西安二镇。有仇池山、凤凰山、凤皇潭、下辩水。）    
     中，栗亭。（州东五十里。二乡。泥阳一镇。有雷牛山、栗亭川。）              
     下，凤州，河池郡，团练。（伪蜀武兴军节度。后唐降防御。皇朝建隆四年        
 降团练。治梁泉县。）                                                          
     地里。（东京一千八百六十二里。东至本州界二百五十里，自界首至凤翔府        
 一百四十五里。西至本州界二百里，自界首至成州七十里。南至本州界一百五十        
 八里，自界首至兴元府一百五十五里。北至本州界一百八十里，自界首至陇州一        
 百九十里。东南至本州界二百八十四里，自界首至洋州四百七十里。西南至本州        
 界二百一十里，自界首至兴州一百七十里。东北至本州界一百里，自界首至凤翔        
 府一百一十里。西北至本州界二百七十里，自界首至秦州一百八十里。）              
     户。（主二万二百九十四，客一万七千九百。）                                
     土贡。（蜜、蜡各三十斤，蜡烛一百条。）                                    
     县三。（建隆三年于两当县置银冶，开宝五年升为监。治平元年罢置官，以        
 监隶两当县。）                                                                
     上，梁泉。（三乡。黄花、保安、方石、东河桥、白涧、卤土、武休七镇。        
 有龙安山、三松山、嘉陵江。）                                                  
     紧，河池。（州西一百五十五里。二乡。河池、高桥、固三镇。水银一务。        
 有固道水、河池戍。）                                                          
     上，两当。（州西八十五里。二乡。开宝一监。两当、广乡二镇。有山、      
 嘉陵江、两当水。）                                                            
     下，岷州，和政郡，团练。（唐岷州，后废。皇朝熙宁六年收复，仍旧置。）      
     地里。（东京二千六百四十里。东至本州界三百六十里，自界首至秦州九十        
 里。西至洮州一百九十一里。南至本州界一百八十里，自界首至阶州一百六十里。      
 北至本州界一百三十里，自界首至熙州九十里。东南至本州界三百九十里，自界        
 首至成州一百里。西南至叠州二百八十里。东北至本州界一百二十五里，自界首        
 至通远军八十五里。西北至本州界一百二十里，自界首至河州一百四十三里。）        
     户。（主二万九千九百六十，客七千七百六十一。）                            
     土贡。（甘草一十斤。）                                                    
     县二。（熙宁六年以秦州大潭、长道二县隶州。）                              
     中，大潭。（州东南三百里。一乡。良恭、滔山二镇。有朱圉山、清水。）        
