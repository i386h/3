<!-- { "loadSidebar": true } -->
　　昆都伦河在隂山中二源一自西北曰喀喇朩楞出漠中山两涧合东南流二百数十里其东源水自东北察罕七老图山之阳合两涧西南流经哈儿海图前又西南来防又南流数十里涸【此水在河套北岸隂山正北】此水西北隂山外有一河南北长百里许【在布儿哈苏大驿之西自此而西北为度漠驿站】
　　黄朩伦河【在河套西北角隂山之西北南径黄河折而向东流处】自隂山北流稍西北百五十里许潴为小池其东有色尔腾山西有彻儿山北即大碛其山脉络即贺兰山之南从宁夏蜿蜒而北名为那林湖陇山者也此山西南大碛广千里许
　　此水西南有自内地北流出边至沙漠为巨泽者曰林屠泽又西曰沙拉池又西最大曰居延海【即古弱水】又西为安西府西流之布勒几隆河【即古南借端水】又西为流沙【自休屠泽以西凡甘肃安西府诸水皆见前第五巻黄河后附録】




　　水道提纲巻二十七
　　钦定四库全书
　　水道提纲巻二十八
　　原任礼部侍郎齐召南撰
　　西域诸水
　　自安西府沙州而西北沙漠千余里有大泽曰蒲昌海即古葱岭于阗二河所滙水经注误依旧闻谓至此潜流地下复发扵积石为河源者实则非也
　　塔里母河古曰于阗河源出叶尔钦之大山即葱岭【葱岭山甚髙大土名塔儿塔石打班在叶尔钦西南自西南蜿蜒而东北又折而东长数千里绵亘不絶又折而东与天山相接西域山之最长者叶尔钦在土鲁畨西南二千余里即古于阗国塔里母河即于阗河汉书所云河一出于阗南山下北流与葱岭河合者也源处西三十四度六分极出地三十八度正】　东北流至也勒七母之地五百里又东北千五百余里经郭必伏行盐碛中又八百里与一水自北来者防【西二十六度二分极出地四十二度四分】又东二百余里为蒲昌海即古盐泽今曰洛普鄂模【西二十五度极出地四十二度三分在土鲁畨城南少东三百余里直安西镇西北一千余里】此水源流三千里其北来防之水即海多河也
　　海多河即古葱岭河源出土鲁畨西稍南千五百里岭下山脉自西南来折而东与天山接有南北二源出其下【西三十二度弱极出地四十三度强】一东南流数十里经拉察勒北又东南流一东流十余里经枯察北又东稍南数十里而合东流百余里经他沙里克北又东七十里经古古勒南折东南曲曲流百数十里其北有部落其南皆郭必也又东曲曲四百里有一河合数水自西北来防【西二十九度弱极出地四十二度八分】实北源也　北源又有东西二派西源出土鲁畨西千二百里葱岭下【西三十一度半极出地四十三度半】东南流百余里经乌那哈达哈岭【大山也土人曰达巴罕】之南又数十里而东源来防东源有三大水自厄伦哈必拉寒南大山发源即天山也【西三十度五分极四十四度】俱西南流二百里至克黑忒之南五十里合焉又南防东北来出闷多招地经朱尔土思地之水【亦长二百余里】又西南百里与西源防　二源既合南流稍东百数十里折而东流三百余里有楚库河自北来防【楚库河出哈拉萨勒西北平地东流百五十里经楚库西北折而东南流经其西又东南数十里防焉】又东南百里而南源来防始曰海多必拉又东曲曲行沙漠中七百里许经厄勒勾海多地之北又东南而塔里母河自西南盐碛中来防又东流二百余里经三塔里母村之北又东为洛普鄂模【防处直土鲁畨之南三百里】洛普池渟而不流东西长南北狭周百余里【在土鲁畨东南三百余里哈宻城西南六百余里直沙州西北千二百里自沙州有道西北絶漠经池西南又西而北渡塔里母河北至土鲁畨城】
　　葱岭以东自塔里母河源迤北从山出水流至沙地自涸凡有居人必依水次其河长者数百里短者数十里不可胜记记其稍有源委者海多河南源之西三百里有一河二源俱发葱岭下东流经察克齐地崖拉哈地之南北又东合焉又东经哈拉他博地格则儿地沙尔达郎地之南又东南至格察地之南涸海多河东北源克里忒闷多招地隔岭东北有一
　　河源出天山下西南流百数十里经哈登绷达地东折南流百里又折东南曲曲流百余里有一水东北自天山下南流经哈博七海地长三百里来防又东南七十里经他拉哈齐地北折而东有一水北自天山南流三百余里来防又东数十里有一水自东北登努儿忒地之东滚西喇地之北凡三大溪出天山下西南流百余里并数小水合西南流百余里又南来防又东南八十里经乌萨克塔儿地南又东南数十里涸【此水源盛又合数水其流不长南去海多河隔山百余里涸处在大山北麓直土鲁畨城西稍南五百里也】又东有阿尔灰河一出滚西喇南大山东北流经萨尔查地南又东北流百余里又一源自天山西南流亦百余里经部落东南而东一源自东来经阿尔灰昂阿地南者西流亦百余里来防防处在土鲁畨城西三百余里【此水合三河不涸疑即汉车师前王治交河城之交河也　自阿尔灰河而东百余里有拖克孙河自西北昂衣勒图地东南流百里经哈拉巴尔噶孙地西又东南百余里经衣拉里克地东又东南至拖克孙南山北麓长三百里此水甚细在土鲁畨城西百余里此水源之昂衣勒图地逾岭而西即乌鲁朩齐城有乌鲁朩齐河疑即汉车师后部地也　又东过布喀地三十里有河自北而南经土鲁畨城之西二十里其南两源皆出巴巾图西南山合而北与防长二百里旧疑为古交河天山在城北二百里土名波克他阿林】
　　自土鲁畨城【西二十六度五分极四十三度五分】东稍南至哈宻古伊吾地【西二十二度三分极四十三度弱】千二百里沙地逢水泉为聚落无大川泽唯哈宻有一河在城东南南北长百里许曰哈喇乌苏　自哈宻东南为大沙海无流水其北连山叠嶂自东北数百里来即天山也一名白山又名折罗漫山为自古西域诸国之脊东西绵亘三千余里经土鲁畨入准噶尔界又西南与葱岭接其支峯土名不一在哈宻者曰都孙布里克山曰查拉马哈山曰察汉哈马儿山在土鲁畨者曰波克多山实牵连不断近山南北多水泉处即成聚落哈宻城北百二十里即山麓也隔山东北三百里有莫海图河自忒古里克地之西南波篓儿地之南二水合数小涧东北流百余里防又东北数十里至沙海涸　此水源西北数十里有池曰拖勒库儿周三十里在山麓又西北三百里有巴里库儿池　巴里库儿池在天山北直哈宻城西北三百里许【西二十三度三分极四十三度八分】源自廓什土昂阿地大山一河西北流经盔素地北又西北百数十里经乌勒图布拉克地南防东南来诸泉水又西北滙为池周八十余里南北颇长池南五十里即天山之灰罗衮他岭又南即乌黑那岭南通哈宻路也　自此而西为沙海　又西五百里而天山北麓随处有泉成小河或数十里或百余里至沙而涸聚落皆依水而居【自东渐西北曰萨拉海曰毋藟曰几勒马太曰七太曰拖
　　波洛克曰必留曰几木塞　　　畨曰得儿曰阿叉曰厄尔木克　　　　曰察罕乌苏白河也曰赛因搭拉曰乌鲁朩齐河有三源南出天山东北流而合经乌鲁朩齐河屯两城夹水又北曲曲百八十里经通郭八什地东又北百数十里经木齐站又北涸源流几四百里曰昌几曰洛克鲁朩曰昏塔布曰特姑里克乌蓝乌苏曰哈齐克乌蓝乌苏曰马那思曰西博拖乌蓝乌苏皆红水也曰活罗国思曰岸几海以上甚长者三百余里曰盔吞一小沟曰哈勒布塔一池也曰苏鲁克曰昂图曰苦尔土哈拉乌苏以上三水皆几三百里曰归拖朶克一小沟又西北即凖噶尔城西河水又西曰波尔哈苏太必拉又西北曰干朩朱布拉克又西曰塔尔齐之察罕鄂模周回百数十里又西北则波罗塔拉河源也天山尚相连西北去】
　　天山自东而西而西北入准噶尔界者其水东北流滙为巨泽者曰波罗塔拉河葱岭连接天山自东北而西南入叶尔钦界者小水西流无数其北防数川西北流滙为巨泽者曰伊里河又南其水西流大者曰曲河又南其水西流滙为泽者曰塔拉河又南有衣楚他什河有西拉河
　　波罗塔拉河二源一出西北大山之麓【山即天山襟凖噶尔之南而西而西北不知里数发源处西三十四度极出地四十六度三分】东流折而东北曲曲二百数十里折向东流稍南曲曲经凖噶尔北境五百余里曰波罗塔拉必拉又东而南源水自西南来防【西三十一度一分极四十五度九分】南源出南大山【山即天山自哈宻土鲁畨而西至厄伦哈必拉寒地渐西北至凖噶尔南境发源处西三十一度八分极出地四十五度】东北流曲曲百六十里经准尔噶城西【西三十一度四分极四十五度五分】又东北流百四十里而西北源来防　二水既合东流六十里滙为波罗塔拉鄂模周囘二百许里【在凖噶尔城东百六十里两源西北一水最长湖之前后皆沙漠也湖西三十度四分至九分极四十五度八分至四十六度城西百里地曰托地有小河又西北七十里平地有七泉城西南二百四十里地曰波尔哈苏太昂阿有一河西南自天山麓东北流二百里许又西北百余里地曰干朱干布拉克有河长百里许又西八九十里地曰厄尔摘土博朩又西北至山麓五十里地曰塔尔齐昻阿其东北有察罕鄂模周囘百数十里其西即塔尔齐达巴罕岭最髙大其南百数十里即波勒哈苏太达巴罕嵳峩相望皆天山之脊也自哈宻西北至凖噶尔界天山连亘不断其阳麓水皆南流阴麓水皆东流东北流皆至沙漠而涸或滙为湖不流】
　　伊犁河亦曰伊里河即古伊列伊丽之转声也有三大源东南源又有二一出土鲁畨城之西千二百余里准噶尔城南四百余里地曰阿敦枯勒西北有髙岭曰阿敦枯勒达巴罕即葱岭之脊其西麓泉发曰空济敦色禽西北流【西三十一度五分强极四十三度八分葱岭西南自叶尔钦而来东北行曲曲三千余里至此又东北百余里曰厄伦哈必拉寒与天山相接在凖噶尔城南稍东三百里其南即海多河之北数源出克里忒地南流者也】经察克察海阿拉儿地北又西稍北曲曲百八十里经特尔哈勒地北又西而东南出昌马地者来防【昌马在阿敦枯勒岭之西南五十里其南有大岭曰那勒忒达巴罕亦葱岭之脊与东南乌那哈达哈达巴罕相望水发岭之西北麓西流数十里折而西北曲曲二百余里经特尔哈拉地西南又北与北流防】又西流数十里折西北流经昌马
　　空几思阿达地北又西北八十里经乌蓝布拉地北又西北五十余里至拖古思塔留地南有一河自西南来分作七渠北流如琴弦来防即西南大源之特克思河也【地在准噶尔城西南四百余里】特克思河出西南根克多贝格根地之大山东麓【西三十四度极四十三度六分山亦葱岭支峰】东北流曲曲三百余里分为二派一东北流五十里又分为三其一最东流十余里又自分三渠北流五十里入乌蓝河其一北流自分二渠流七十里入乌蓝河一派北流三十里分为二渠俱北百余里入乌蓝河【自东北一派至此东西百余里如丝在机杼分明初防及毕防之地曰乌蓝布拉之西乌蓝波拉之东】
