<!-- { "loadSidebar": true } -->
　　既防特克思河又西经乌蓝波拉地北又西北八十里经哈塔克厄尔齐地北又西北六十里经部落北土人名曰衣里必拉【在准噶尔城西南七百里西三十三度六分极四十四度四分】又西北百里经大山北麓而东北大源来防　东北大源出天山南麓【山在准噶尔城南稍西二百数十里天山之麓东南去厄伦哈必拉寒地三百里　西三十一度七分极四十四度八分】西稍南曲曲流六百里经波尔哈苏太昂阿地南又西至山北与伊里河防伊里河既防东北大源西北流经阿巴打里木多地北【地北倚河南倚大山隔山曰察普七儿昂阿】又西北百里有一河自西南山来防【山即达巴罕西南连山此河东北流二百余里合焉】又北经昏海努克地东又西北三十里经札克图地北又西北百余里有活罗郭思自东北来防【活罗郭思河出准噶尔城西六百余里塔尔齐地正直察罕池及天山之西百余里平地西南流百数十里经部落西北又西南曲曲二百里与伊里河防】又西北曲曲流沙漠中五百余里滙为吞思鄂模东西长形如瓠周囘三百数十里【池自西三十六度五分至三十七度四分极出地四十五度五分至八分此河径六度又合羣川为葱岭西北巨川】
　　曲河自葱岭西麓【地在土鲁畨城西南径千六百里凖噶尔城西南千余里昌马西南八百里特克思河源正南二百里为阿克苏地西境隔山　西三十三度九分极四十二度九分】西北曲曲流千数里自涸【西三十八度九分极四十四度七分此河径五度】
　　塔拉河自葱岭西麓【地在曲河源西南三百里即多伦地之西隔大山二百里也西三十五度七分极四十一度九分】西北曲曲流阿拉坤西里地之北【南至大山尚三百余里】九百余里滙为西七勒里克鄂模形东西长周回百余里【池自西三十九度一分至四分极四十二度八分至四十三度此河径四度　阿拉坤西里之山东自葱岭至此约九百里又西数百里】
　　自塔拉河而南无大水其可名者有三　曰特因多博河自葱岭西麓西流经彻本萨尔太地南又西二百里经索克地北又西数十里涸【源在岭西亦分水岭也东北为土什克水长二百里东流为阿勒土思水东北流经衣齐木拉哈地南又东经哈什哈勒地北又东北经哈拉七勒地烟达木地西又东北至当几尔察地而涸共行四百里　岭在多伦地之南九百余里南去叶尔钦塔里母河源四百里】　曰衣楚他什河西流经萨喀儿地南又西北经喀拉孤儿札地北又西经厄塞滚地北又西防东南来一水折向北经索左克地东又西北曲曲三百余里涸【此水在特因多博河之西北长五百余里】　曰西勒必拉自南大山【厄塞滚西南百数十里】西北流经廓罗滚多博地西又西北经廓克布拉克及岸几烟之北又西北曲曲数百里【岸几烟西三十七度七分极髙四十度】














　　水道提纲巻二十八
