<!-- { "loadSidebar": true } -->
　　五牙　黄龙　平乘　舴艋　《杨素传》：“素为取陈计，作大舰，名曰五牙。上起楼五层，高五十余尺，左右前后置六拍竿，并高五十尺，容战士八百人。次曰黄龙，置五百人。余乎乘、舴艋等各有差。”

　　战舰　唐《河间王传》：“孝恭及李靖率战舰二千余艘，东下击萧铣。”唐《王皋传》：“教战舰挟二轮蹈之，鼓水疾进。”（按：船之有轮始此，然未行名也。宋人效之，而行车船之名。使其制尚可考，将不为今日水军之利器耶？）

　　海航　《裴立德传》：“太宗时为匠，即洪州造浮海大航。”

　　战格　后梁贺环以竹笮联艨艟十余艘，蒙以牛革，设睥睨战格，横于河渚。

　　黄、黑龙船　宋开宝七年，遣八作使郝守浚自荆南以大船载巨竹縆，并下朗州，所造黄、黑龙船，于采石矶跨江为浮梁。

　　转海船　咸平三年，造船务匠项绾献转海船式。

　　战棹　大中祥符六年，于金明池按试战棹。

　　海舶　建炎四年，韩世忠与兀木相持于黄天荡，进海舶百余，泊金山下。

　　飞虎　绍兴二年，无为军守臣王彦猷制飞虎战舰。傍设四轮、八楫，四人旋干，日行千里。

　　海　绍兴三十一年，金人南侵。虞允文用海（与鳅同）船迎击，虏舟多沉溺

　　车船　杨存中、虞允文恐车船临时不可用，临江拽试。命战士踏车，径趋瓜州，上下三周金山，回转如飞。金主笑曰：“纸船耳！”

　　龙虎舟　鸦鹊船　金主亮既败，尽焚其能虎舟，趋扬州。令军中运鸦踌船于瓜州，期以明日渡江。

　　飞江船　淳熙三年，建康都统郭刚奏：“依海船样，造多桨飞江船。”舭鲢船宝庆三年，李全谋叛，募南匠大治舭达船。

　　白鹞子　德佑元年，张世杰败绩于焦山，元人获白鹞子七百余艘。划车元伯颜设划车，中流敷干艘，乘风直进，势不可敌。海运船开万户府于江南，作运船，由海道抵直沽。

　　龙舟　顺帝于内苑造龙舟，自制其样。首尾长一百二十尺，广二十尺。前瓦廉棚、穿廊、两暖阁；后五殿楼子。龙身并殿宇，用五采金装。前有二爪，船行则龙首、尾、爪、眼皆动。

　　钻风海船　国朝《诸司职掌》有千料海船，四百料钻风海船。

　　水殿黄船　国朝御用之船，以石黄涂其外，又稍上有亭如殿，故名水殿。

　　匾浅黄船　座船　划船　沙船　一颗印巡船　三板船哨船　蜈蚣船　两头船　轻浅利便船　马船　快船　俱国朝之制，详见舟楫志。

　　○设官

　　苍兕　《齐世家》：武王东征，以观诸侯，师尚父左仗黄钹，右把白旄以誓曰：“苍兕舟楫，总尔众庶，与尔舟楫。”马融曰：“苍兕掌舟楫，官名。”

　　舟虞　《鲁语》：诸侯伐秦，及泾莫济。叔向召舟虞与司马曰：“鲁叔孙赋：匏有苦叶，必济矣，具舟除隧，不共有法。”注云：“舟虞掌舟。（按：“匏有苦叶”，（出《诗 邶风》又《鲁语》曰：“诸侯伐秦，及泾莫济。叔向见叔孙穆子，穆子曰：豹之业及匏有苦叶矣。叔向曰：苦叶不材厂人，供济而已。”与此稍异。））

　　黄头郎　汉邓通以濯船为黄头郎。注云：“濯与棹同。濯船，能持棹行船也。土胜水，故刺船之郎着黄帽。”

　　水衡都尉　元鼎二年，置水衡都尉，主上林苑。魏因之，始主天下水军舟船、器械。伏波楼船戈船下濑将车元鼎五年，征南粤置。

　　船司空　《地理志》：“京兆尹船司空”。注云：“本主船之官，遂以名县。”又庐江郡有楼船官。

　　辑濯令丞　《百官表》：“水衡有辑濯令丞”。注云：“辑与楫同。短曰楫，长曰棹。”如淳曰：“船官也。”

　　都水　晋武帝置都水使者一人，掌舟航及部运。其属有船曹吏。

　　龙骧　武帝与羊祜谋伐吴。吴有童谣曰：“阿童复阿童，衔刀浮渡江，不畏岸上兽，但畏水中龙。”枯曰：“此必水车有功。”王浚小宇阿童，乃加溶龙骧将军，密令造舟楫。

　　水衡令　宋都水使者，钢印、墨绶、进贤两梁冠，与御史中丞同。武帝改为水衡令。

　　将作长史　苻坚以熊邈为将作长史，大修舟舰。官船典军南齐置都水台使者，其属有官船典军。

　　大舟卿　梁天监七年，改都水使者为大舟卿。位视中书郎，列卿之最末者，主舟航河堤。

　　都水监　舟楫署　隋仁寿元年，改都水台为监。炀帝增置少监，领舟楫、河梁二署，署有令、丞各一人。

　　司津监丞　唐龙翔四年，改都水使者为司津监丞。

　　造船务　宋建隆四年，置造船务，上临幸观水军。

　　战棹都监　干德元年，遣战棹都监武怀节分兵巡岳州。

　　战棹指挥　刘光义伐蜀，生擒战棹指挥使。

　　○遗迹

　　黄帝臣共鼓、库狄为舟楫。

　　公刘涉渭为乱。集注云：“涉渭，取材而为舟，以往来。”郧之役，苟桓子令具舟，故中军不败；下军争舟，舟中之指可掬也。

　　晋侯享秦，铁造舟于河。

　　楚囊瓦伐吴师，吴人见舟豫章，而潜师于巢。

　　吴伐越，获俘焉，使守舟。吴子余祭观舟，阍弑之。

　　楚获吴乘舟艅艎。公子光请于众曰：“丧先人之乘舟，岂惟光之罪？众亦有焉！请藉取以救死。”众许之。使长鬛者三人，潜伏于舟侧。曰：“我呼艅艎，则对。”师夜从之。三呼皆迭对，楚人从而杀之，楚师乱，取赊腔以归。

　　蔡、吴、唐伐楚，舍舟于淮油。左司马戍谓子常曰：“子沿汉而与之上下，我悉方城外，以毁其舟。”

　　吴徐承帅舟师浮海入齐。（按此浮海行师之始。）

　　越为船战。吴王阖闾以问子胥，对曰：“夫船军之教，犹陆军之法也。大翼者，当陆军之车；小翼者，当轻车；突冒者，当冲车；楼船者，当行楼；车船者，当轻足骠骑。”越使范蠡人吴，徙其大舟。

　　周昭王巡狩返。济汉。汉滨人以胶胶舟，王至中流，胶液，王及祭公皆溺焉。

　　秦始皇东游海上，遣徐市等求蓬莱不死叶，船交海中。又宛渠之民，乘螺舟而至。

　　汉韩信击魏王豹，陈船欲度，临晋而伏兵，从夏阳以木罂度军。

　　伍被论吴王伐江陵之木以为船。

　　武帝欲伐南粤，遣伏波将军路博德出桂阳；楼船将军杨仆出豫章；归义越侯严为戈船将军，甲为下濑将军，各将船十万人。

　　帝欲通南夷。唐蒙上书曰：“南越王名为外臣，实一州主。今以长沙豫章往，水道多绝。莫若通夜郎道，浮船群柯，出其不意，此制越一奇也。”

　　帝遣严助浮海救东粤，淮南王安上书谏曰：“前时南海王反，击之。会天暑多雨，楼船卒水居，击棹未战，而疾死者过半。”

　　朱买臣为会稽太守，受诏到郡洽楼船。

　　公孙述聚兵蜀中，作十层楼船。

　　元帝欲御楼船。薛广德谏，上不说。张猛进曰：“乘船危，就桥安，圣上不乘危。”上遂从桥。

　　李催、郭汜之乱，白波将军李乐欲令车驾御船，杨彪以为河道险恶，乃使乐夜渡其舟。上与公卿步出，同济者才数十人。

　　刘备使关羽乘船数百艘会江陵。备斜趣汉津，适与船值，共至夏口。

　　周瑜部将黄盖曰：“今寇众我寡，难与持久。操军方连船舰，首尾相接，可烧而走也！”乃取蒙冲，载荻苇居前，同时发火，风猛火烈，船往如箭，烧尽北船，延及岸上，营落皆尽。

　　孙权舟船整肃。曹操叹曰：“生子当如孙仲谋！”

　　曹操击马超，军皆先渡。许褚扶操上船，船工中矢死。褚左手举马鞍蔽操，右手刺船得渡。

　　黄祖横两蒙冲夹守沔口，吴军不能前；董袭乘大舸突入断绁，蒙冲横流，大兵遂进。

　　吴将军贺齐所乘船，雕刻丹镂，曰盖绛瞻，蒙冲门舰，望之若山。

　　王浚大作舟舰，别驾何攀曰：“屯兵五六百人，不能猝办，后者未成，前者已腐。宜召诸郡兵合万余人造之，岁终可成。”浚欲先上须报。攀曰：“朝廷猝闻召万兵，必不听，不如辄召，设或见却，功夫已成，势不得止。”

　　王浚既克西陵，起火巴山。陶春谓吴主曰：“蜀船皆小，得二万兵乘大船以战，自足破之。”众未合，浚方舟百里，鼓噪入石城。

　　孙楚遗孙皓书曰：“国家整器械，兴造舟楫，简习水战，楼船万艘，千里相望。刳木以来，舟车之用，未有如今日之殷盛者也！”

　　蜀汉蒋琬以秦州道险，亮数出无功，乃多作舟楫，欲浮汉、沔东下。

　　邓艾既灭蜀，在成都以书言于晋公昭曰：“兵有无声而后实者。今因亡蜀之势以乘吴，吴必震恐，席卷之时也！然大举之后，将士疲劳，不可便用。宜留陇右及蜀兵大作舟船，豫为顺流之事。”

　　晋怀帝欲迁都，传祇以司徒受诏，出河阴，修理舟楫，为水行之备。

　　陶侃造船荆州，竹头、木屑皆籍而记之。后桓温伐蜀，用其竹头作钉装船。侃综理精密，器械舟车，皆有定簿。

　　陈敏反，寇武昌。侃以运船为战舰，或以为不可。侃曰：“用官船击官贼，何为不可？”

　　桓玄欲平关、洛，先作轻舸，载神玩图书。曰：“脱有意外，当使轻而易运。”又尝漾小舸于舟尾，以备走。故士无斗志。

　　张骏有兼秦雍之志。上疏曰：“勒雄既死，虎期继逆，元老消落，后生不识慕恋之心。乞敕司空鉴征西，亮等泛舟江沔，首尾齐举。”

　　石虎欲击燕，以船三百艘运谷诣高句丽。又令青州造船千艘。

　　慕容垂攻翟剑，为牛皮船百余艘，伪列兵仗，诉流而上。钊击之，垂乘隙渡河。

　　燕太子宝击后魏，临河造船为济具，忽风漂船南岸，魏人拒之。宝遂烧船夜遁。

　　何澹之以所乘舫，盛装旗帜。何无忌曰：“贼必不居此，乃诈我耳。”

　　孙恩以楼船千艘，浮海至丹徒。刘裕破之。恩船高大，诉风数日，乃至白石。

　　宋桓护之以百舸为前锋。王玄谟败魏人，以所得战舰铁锁三重，断河。护之中流而下，以长柯斧断之，唯失一舸。

　　魏诸将欲大作舟舰，以御宋师。崔浩以为不可。魏主不能违众，乃诏造船三千艘。

　　齐萧衍起兵，出檀溪竹木装船，茸之以茅，事皆立办。张融为中书郎，曰：“臣陆处无屋，舟居水上。”武帝问其从兄绪。绪曰：“融未有居，权作小船岸上住。”帝大笑。

　　梁韦睿以舟师伐魏。魏起斗舰，高与合肥城等。

　　王僧辩克郢州，宋子仙乞归。僧辩给船百艘。子仙将发，水军主宋遥帅楼船暗江云合，遂大破之。

　　王琳伐陈。侯填发拍击舰，以牛皮冒蒙瞳小船击之。

