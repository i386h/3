<!-- { "loadSidebar": true } -->
　　船木作（楠木单板壹百柒拾叁丈陆尺捌分壹厘柒毫，杉木单板捌丈叁寸柒分壹厘。撑槁舵杆舵牙、关门棒同一案。）装修作（楠木单板壹丈伍尺伍寸壹分，杉木单板叁拾丈叁尺叁寸陆分贰厘玖毫。）念作（桐油、黄麻俱同一案。石灰贰百斤。）铁作（熟铁贰百伍拾斤，煤炭叁百柒拾伍斤。）蓬作（毛竹陆根，箬叶叁拾斤，黄藤伍斤，棕毛拾叁斤。）索作（净棕叁拾贰斤捌两。）油漆作（墨煤壹斤，光粉贰斤，番朱壹拾两，水胶壹斤捌两，桐油拾伍斤，黄丹伍两。）

　　◎平船

　　△船纪

　　船木作（楠木单板壹百壹拾贰丈肆寸陆分，杉木单板玖丈陆尺叁寸陆分。）铁作（铁钉壹百壹拾叁斤，拐棒万字钅掬贰拾陆个，挽子壹把，槁蹲贰个。）念作（桐油壹百斤，黄麻壹百斤，石灰贰百斤。）△船书

　　△一案（嘉靖十七年）

　　船木作（楠木单板壹百捌拾贰丈捌尺贰寸壹分，）（杉木单板拾贰丈陆尺伍寸，）（松木单板贰拾贰丈伍尺，）（橹用杉木伍分，撑槁用杉槁贰根。）铁作（铁钉壹百斤，拐棒万字钅掬贰拾捌个，铁槁蹲贰个。）念作（同船纪。）蓬作（青筀竹肆拾根，黄藤伍斤，箬叶贰拾斤。）索作（棕毛捌拾斤。）

　　△二案（嘉靖二十五年）

　　船木作（楠木单板壹百壹拾捌丈壹尺捌寸肆分，杉木单板柒丈贰尺贰分。）（撑槁贰根，）（蓬架杉槁贰根。）铁作（熟铁贰百斤，煤炭叁百斤。）念作（同一案。）蓬作（毛竹叁根，黄藤贰斤，箬叶贰拾斤。）索作（净棕陆斤拾两。）

　　◎浮桥船

　　△船纪

　　船木作（楠木单板伍百贰拾玖丈玖尺伍寸肆厘，）（杉木单板伍拾捌丈肆尺壹寸肆分叁厘，）（撑槁用杉槁肆根，水戗用杂木贰根，水橛贰根。）念作（桐油肆百斤，黄麻肆百斤，石灰捌百斤。）铁作（铁钉伍百肆拾斤，铁拐棒、万字刨叁拾壹斤。）索作（棕毛壹百斤。）缆作（青水竹伍百根。）油漆、五墨二作（银朱肆两，二朱肆两，黄丹贰两，水胶壹斤，番朱壹斤，墨煤贰斤，光粉壹斤，靛花青壹两，桐油贰拾斤，糯米肆升，石灰贰拾斤。）

　　△船书

　　船木作（楠木单板陆百伍拾捌丈，）（楠木将军柱肆个，头稍伏狮贰个，撑槁同船纪。）（水戗杉木贰根。）艌作（桐油叁百斤，黄麻叁百斤，石灰（原缺）。）铁作（铁钉壹百柒拾伍斤，铁拐棒、万字钨拾斤拾两，槁蹲肆个，挽子贰把，鍹打旧料煤炭伍拾斤。）索作（棕系水贰条。）缆作（篾系水贰条。）油漆、五墨二作（银朱叁两，二朱叁两，黄丹贰两，光粉拾两，水胶拾两，靛花青伍钱，番朱拾两，墨煤贰斤。）

　　△一案（嘉靖二十年）

　　船木作艌作铁作索作缆作油漆飞五墨二作（俱同船书。）

　　△二案（嘉靖三十二年）

　　船木作念作铁作索作缆作油漆、五墨二作（俱同一案。）

　　◎抽分座船

　　△船纪

　　△船书

　　△一案（嘉靖二十三年）

　　船木作（楠木单板肆百捌拾捌丈玖尺肆寸叁分捌厘，龙骨肆根，橹贰张，杉木桅心壹根，哨杆、蓬秤杠肆根，撑槁肆根，脚跳罚疱，舵牙、关门棒贰根，舵杆壹根，俱用会支本厂旧料。）（杉木单板叁拾陆丈叁尺玖分。）装修作（楠木单板肆丈壹尺伍寸捌分，会支本厂旧料用杉木单板壹百柒拾壹丈肆寸捌分陆厘。）铁作（熟铁叁百斤，木炭叁百柒拾伍斤，石灰陆百斤，铁钉肆百玖拾斤，铁浮动叁拾捌斤，旗柜、戽斗装修小钉柒百个，接锚齿熟铁贰拾斤，）（鍹打接锚用煤炭贰百伍拾斤。）蓬作（青筀竹伍拾柒根，芦柴贰拾叁束，棕毛叁拾斤，黄藤贰拾斤。）竹作（箬叶贰百伍拾斤，毛竹贰拾根，黄藤拾斤。）缆作（青水竹伍百根。）油漆作（光粉贰拾贰斤，白面陆斤，瓦灰叁斗，墨煤陆斤，水胶陆斤，番朱贰斤，黄丹壹两，密陀僧陆两，桐油肆拾斤。）五墨作（银朱叁两，二朱贰两，合碌叁两，光粉壹斤，水胶壹斤，靛花青壹两。）蜊壳作（蜊壳贰拾斤，刨钉柒百贰拾个。）鼓作（鼓壹面。）旋作（桅饼贰个，玲珰贰个。）

　　△二案（嘉靖三十二年）

　　船木作（楠木单板陆百柒拾捌丈伍尺壹分贰厘，杉木单板捌拾贰丈肆尺柒寸陆分叁厘，桅用杉木壹根，哨杆、蓬秤杠用杉条叁根，撑槁用杉槁肆根，舵杆用榆木壹根，舵牙、关门棒用檀木贰根。）装修作（楠木单板肆丈玖尺捌寸玖分陆厘，）（杉木单板壹百伍拾陆丈柒尺贰寸。）铁作（小钉俱同一案。熟铁捌拾肆斤拾贰两，煤炭叁百陆拾玖斤。）蓬作（毛竹陆根，箬叶叁拾斤。青笪竹、黄藤、芦柴俱同一案。净棕壹拾斤。）竹作（同一案。）索作（净棕壹百贰拾陆斤，）（黄麻壹百柒拾斤。）缆作油漆作五墨作蜊壳作鼓作旋作（俱同一案。）

　　◎金水河渔船

　　△船纪

　　△船书

　　△一案（嘉靖十一年）

　　船木作（楠木单板拾壹丈贰尺伍寸，杉木单板柒丈。）铁作（铁钉伍拾斤，煤炭拾伍斤。）念作（桐油叁拾斤，黄麻叁拾斤，石灰陆拾斤。）

　　△二案（嘉靖二十九年）

　　船木作（楠木单板捌丈肆尺肆寸玖分，杉木单板伍丈肆尺陆寸。）铁作（熟铁柒拾伍斤，煤炭壹百壹拾贰斤。）念作（同一案）

　　各船单板、铁钉之数，俱照例十分之七。若遇失风漂流，旧料不及三分者，临时量加。其槁、橹、蓬、索之类，不拘修造。全料易新，不在三七之例也。

　　●龙江船厂志卷之八

　　文献志

　　昔者孔子删述典礼，志存夏、殷之盛，乃以文献不足，喟然兴叹。至论为治之要，虽一车之冕，必稽诸先王之制。是何其笃于信古，不一自用其圣耶！故曰：述而不作。不知而作之者，我无是也；多闻择其善者而从之，多见而识之。噫！信乎哉，其言之也。矧舟楫之制，圣人观象天船。以前民用；降自吴、楚，遂倚为战争之具。国之安危，恒必系之，胡可忽也。但言既人殊，制亦时禅。班班史籍，虽未能尽娴于先王之典，而考今揆昔，循景察标，亦足以达从违之宜，广得失之鉴矣！乃志文献。

　　○创制

　　刳木　《易 系词》：黄帝“刳木为舟，剡木为楫。舟楫之利，以济不通，致远以利天下。盖取诸涣。”释文曰：“涣之象木在水上也。”

　　梁舟　《诗 大明》：“文王亲迎于渭，造舟为梁，不显其光。”集注云：“作船于水，比之而加版于上，以通行者。即今浮桥也。”张子曰：“造舟为梁，文王所制。而周世遂以为天子之礼也。”《礼》曰：“天子造舟，诸侯维舟，大夫方舟，士特舟。”（按：周以前，虽有舟楫，而无等夷。至周始有之。）

　　舟师　《左传 襄二十四年》：“楚子为舟师以伐吴。”（按：以舟为战，盖始于楚。）

　　钩拒　《武经总要》：“公输般自鲁之楚，为舟楫之具，谓之钩拒。退而钩之，进则拒之。”

　　艅艎　《左传 昭十七年》：“吴伐楚，战于长岸，大败吴师，获其乘舟艅艎。”（赊舱，舟名。舟之有名始此。）

　　太白　《蜀王本纪》：“秦为太白船。夏，艘以攻楚。”

　　烊柯　《地理志》：“牂柯，系船代也，楚王伐夜郎，代船于岸，乃改其名曰牂柯。”

　　大小翼　《越绝书》：“越为大翼、小翼、中翼，为船战。”

　　戈船　下濑船吴子胥书有戈船，以载干戈也。又有下濑船。《漠书 武帝纪》“元鼎五年，遣归义越侯严为戈船将军。”师古注曰：“船下安戈戟，以御蛟黾之害也。”

　　楼船　《汉宫仪主》云：“高祖命选引阙蹶张，材力武猛者，为轻车骑士、材官、楼船。平地用轻车，山阻用材官，水泉用楼船。”《严助传》：“越王入燔浔阳楼船。”《食货志》：“武帝时，粤欲与汉用船战，乃大修昆明池，洽楼船，高十余丈。旌旗加其上，甚壮。”《黄图》云：“昆明池有百艘楼船。上建楼橹。戈船各数十，上建干戈，四角悉垂幡葆麾盖。”

　　枋箪　露桡　《岑彭传》：建武九年，公孙述遣……将数万人，乘枋箪下江关，击破冯骏，横江起门楼，立攒柱，绝水道。彭装直进，楼船冒突，露桡数千艘，直冲浮桥，飞炬烧之。注曰：“枋箪以竹木为之，浮于水上。”郭景纯曰：“水中绛筏也。”《尔雅》曰：“楫谓之桡。露桡者，露楫在外，人在船中。”

　　革船　汉和帝时邓训缝革船，置箪上渡河，击迷唐羌。注曰：“箪，筏也。”

　　龙舟　魏黄初二年，帝亲御龙舟，浮淮如寿春，至广陵。吴大浮舟舰于江，为疑城假楼。帝曰：“魏虽有武骑千群，将安用之。”（按：舟以龙称，盖人君所御，如龙车、龙楼之类，始于魏而盛于隋。）

　　蒙冲　《吴志》：张昭曰：“操得荆州水军蒙冲战舰，浮以沿江。”《释名》曰：“上下重版曰舰；外狭而长曰艨膛。”（按：蒙街与艨艟字异而义一也，皆所以冲突敌舰。）

　　飞云　《周瑜传》：“孙权乘飞云大舸。”《吴都赋》：“弘舸连舳，巨舰接鲈，飞云盖海，制非常模。”注：船后施舵处曰舳；船头剌棹处曰胪。铣曰：“飞云，船上楼名，甚高者；盖海，言多也。”刘曰：“飞云、盖海，吴楼船之有名者。”

　　■〈舟冓〉■〈舟鹿〉　《通鉴纲目》：“孙权遣吕蒙以■〈舟冓〉■〈舟鹿〉载其精兵，使白衣摇橹，收缚江边斥候，遂斩关羽。”

　　连舫　《王浚传》：“作大船连舫，方百二十步，受二千余人。以木为城，起楼橹，开四门。其上皆得驰马来往。又画鹚首怪兽于船首，以惧江神。舟楫之盛，自古未有。”

　　指南舟　《宋志》：晋代有指南之舟。

　　蒙冲小舰　《通鉴纲目》：“刘裕使王镇恶伐秦，乘蒙冲小舰。行船者皆在船内，秦人但见船进，惊以为神。”

　　鳊鱼船　梁天泉池制鳊鱼船，形狭而短。

　　没突舰　梁裴邃征邵阳州，密作没突舰，破之。

　　■〈舟了〉■〈舟鸟〉　■〈舟叉〉■〈舟步〉　梁侯子鉴以■〈舟了〉■〈舟鸟〉千艘载战士，拒王僧辩。侯景以■〈舟叉〉■〈舟步〉载石断秦淮口，拒陈霸先。

　　青龙、白虎舰　湘州贼陆纳造青龙舰、白虎舰，衣以牛皮，高十五丈。王僧辩败降之。

　　金翅　陈樊毅请出金翅二百以为防备。集览云：“金翅，船名。”

　　龙舟　翔螭　浮景　隋炀帝幸江都，龙舟四重，高四十五尺，长二百尺。上重有正殿、内殿、朝堂；中二重有百二十房，皆饰以金玉；下重内侍处之。皇后乘翔螭舟，制度差小。别有浮景九艘。三重，皆水殿也。（按：水殿之名始此。）

