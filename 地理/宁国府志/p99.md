<!-- { "loadSidebar": true } -->
答问》乃有大不然者，克己复礼，惟颜子得闻之，至仲弓辄易其语，此犹二人耳。若夫樊迟

则三问而三变，抑又何欤?譬之于路，其至一也，而人之居处不一，则亦不得不时其进而善

诱之，而后无格龃龉违越不达之患，资禀之于道亦犹是也。各得其本心者谓之仁，此圣人

教人入德之门也，然能自识其心之所以为心，与即其资之所近以各得其本心，非徒师不能以

授之弟子，弟子不能得之于师也。即吾一人之身，自少至壮，自壮至老，亦有不可得而必者

，非徒一身为然也。即吾一日之间，自朝至昃，自昃至夕，亦有不可得而必者，而况于人人

哉!故经常不周，则改过不密，践履不久，则实际不纯，非忘成心去，故智绝多岐而归一原

则。吾之本心必不可复，其亦可谓艰厉矣，虽然不如是，不足以致曲而极深也。以吾之资去

道固有远与近也，是知《鲁论》、《答问》之不一“不一”下，《乾隆府志》

有“者”字。，乃其所以为致一而欲以一言

概入，不不，原作“下”，据《乾隆府志》改。计真伪，不量浅深，即见成

能，应声择合。求简易者未得其约而先失之轻，务径直者未得其速而先失之肆。矜少得者不

能内固，妙玄解者不能厚终，其亦异于《鲁论》

之所载矣。
宁国府儒学在陵阳峰之南，其形势右昂左倾，面午而道出于子，形家忌之。建

昌

东源朱君自秋官大天来守是邦，洁己爱人，治行称最。既多休暇，乃日校视诸生课业而日授

之，尤拳拳于藏修之地，筑台崇宇，辅其倾仄，于是有文昌阁、辨志堂、龙首亭。既而嗟曰

：形家相宅数起于步，犹学必有所从入之门也。而向背错抵，于法不可，乃毁旧涂，立新门

于震方，若曰庶其有振起者乎!工始于戊午三月，又几旬而告成。遣赍书帛直走敝庐，委之

记，且欲有以告诸生，俾知所由，以入圣人之门者。余观朱君不惮更置哉，夫不捐其故，不

可以图新，犹不改行不可几于修业也。彼可以力致者若易然矣，吾之于学不有甚难者乎?

谈圣人之道之所从入，若易然矣，反其身求与道合，不限于资之所禀而各得其本心，不又

有甚难者乎?不惟其言之一，而求其所至之不一，历艰厉而底实际，必自改行，始能改行者

，可以由是路出入是门，不负于朱君也已。朱君名大器，举嘉靖甲辰进士。是役也

，时

而用，不告匮事集而力不知疲，其劳宜特书。而是时虞君、韩君为郡，江

君一川为司

理，皆乐其成，朱与江并余同乡，而余于宁国又多故交，故委记也，不能逊。


奏除南陵养马疏周诗南陵知县

奏为乞查旧规祛偏累丐圣泽以苏民困事。

宁国一府辖宣城、泾县、宁国、旌德、太平及臣南陵六县，地界万山之中，原无草场，额不

养马，止立织染局一所。六县每年织造素缎八百匹，三年改造花缎一千匹。又科六县田地，

每田三亩起马草一包。除宣城五县外，本县田地科马草一十五万四千三百包零，每年折征银

四千一百七十五两，亦缘不曾养马之故。比有邻界太平府所辖当涂、芜湖、繁昌三县，额

有

牧马草场，派养骒马匹。以繁昌一县言之，今养马二百匹其概，县草场共七千一百九十亩

，大约草场三十六亩养马一匹。缘此太平一府并无织造衙门及马草银两。此则衰多益寡，以

有准无万世无弊之制也。先年以繁昌路滨大江，号为冲烦，宁国府六县稍稍僻静，每年帮贴

繁昌江夫二百名，三山巡检司弓兵三十名，共二百三十名，每名工食银四两，共银九百二十

两，此亦以逸助劳，以僻济冲，万世无弊之制也。洪熙年间，繁昌县将种马六十三匹权与本

县寄养，议将新林草场四百五十亩零分与本县管业。彼时认是公家之务，马匹不多，承领喂

养。岂料年复一年，将驹作种，迄今添成种马七百五十匹，照丁养马，马头喂养，贴户帮贴

草料每马一匹，每年出办草料银六两，共费银四千五百两。因江南马匹矮小，不堪起，每

年起解备用马银三千七百两，又骑操大马七匹半，例于江北买，每年费银四百两，共费银

八千六百两。而每年解银，官吏之盘缠，管马官吏之查点科罚，南太仆寺之比较印马，察院

之印烙，退补不在此数。向所议拨繁昌县新林草场四百五十亩，本县隔越不便执业，仍是繁

昌豪民坐占收租。是养马一节，本县岁费不下万金矣!近者江路险恶，公差使客俱由陆路，

繁昌遂成僻地。本县东辏吴、浙，西通楚、粤，南会闽、婺，北达两京，殆无虚日，因之每

年编派

接递人夫四百名，每名工食银一十二两，通共费银四千八百两。所养官马不敢人递，另编接

递马六十四匹，每匹工食银三十六两，通共费银二千二百四十两。以至勘合火牌，应办廪给

口粮，中火下程，无时休息，是本县冲要一节，岁费又不下万金矣。近年宣城县于额外挪派

本县粮米七百石，军需银一千五百两，夫南陵一县始之以额不养马，因共宣城五县共供织造

马草宜矣。今既养马而织造马草之供尚存也，始之以僻静不通往来，因同五县协助繁昌江夫

弓兵宜矣，今既冲要而求如繁昌昔年之得，协助于他郡未有也，昔也止受寄繁昌六十三匹之

种马，而议分新林四百五十亩之草场，今种马加至十倍，而并其向之所给草场无有也。宣城

以额外挪派本县粮米七百石，军需银一千五百两，乃本县养马冲要二事，宣城等五县所无，

独未蒙有怜其偏累者。是以利归繁昌，害钟本郡；富在五县，贫累南陵。膏脂竭于官马，筋

力声罄于接递。富者日贫，贫者日散，闾阎凋耗，盗贼生发。职此之由，如蒙皇上悯此一方

之民独受偏亏之累，乞敕兵部转行抚按，多方区处，事各有原，物终归本，不受繁昌之草场

，

则以本县马匹全归繁昌牧养可也。如谓莫非王土，不宜独累繁昌，则当以原寄六十三匹种马

归之繁昌，而余下六百八十七匹之马均派宣城五县可也。马草之征，织造之设，凡以昔不养

马之故。今马不可去，则是二者之供，谓宜独免南陵而均摊于五县，江夫弓兵之银，昔以济

繁昌之冲，今冲归本县，则是五县江夫弓兵之力，谓宜辍济繁昌，而独助于南陵。仍乞天语

，行勘衙门，毋拘近日之成案，而效国初之旧制，毋惮一时之更张，而酌近日之事势，每年

平多二万之费，则宜损益于一府之中，而使之得其平，则庶几膏泽均沾，覆盆蒙照矣。奏准

行查，是否繁昌权寄，即今应作何处分。


保丰台记朱大器知府

宁国古宣城郡也，据金陵上游，山环而风萃，水曲而气结。是以士多四方之志，而民鲜百里

之游。拥沃饶以为利，侈露积以为富，挟膏腴以傲刀锥，即良贾资斧弗让，盖东南一乐土也

。郡城肇自晋咸和间，民俗敦朴，尚里居不乐杂廛市。阅城宅著姓无几，惟城东越虹桥夹宛

句滨水而居多巨室大贾，即士人亦侨寓焉。生齿之繁息，泉货之殷盛，物产之滋殖，栋宇之

轮奂，甲于一城，独称丰里。岁乙卯，予缮雉堞，乃作瓮台为泰和重门，仍树数楹于上，

其

胜概正当斯里之最盛处也，因题而名之曰“保丰台”。夫物以丰为贵，丰必有所养而后致，

亦必有所保而后永，是岂一朝夕之故哉，其几固在上而不在民也。噫!世岂有不乐丰之民，

而卒不能丰也，亦岂不乐传之子孙，而卒不能传也，又岂

敢以尤乎上之人哉!先时郡大夫不闻有贤者欤?必其能仁含惠育而不戕其命，必其能节用约

取而不伤其财，必其能平秩茂对而不繁其令，以夺其时，必其能奠丽受廛而不苛其政，以堕

其业。是以繁息殷盛，滋殖而轮奂，若是彰彰也。虽然民岂敢曰，兹丰也是吾之固有哉!适

有厉民者，肆于民上，其淫刑以逞也，苍鹰乳虎酷若吞噬，则民命皆草菅矣。向之繁息者将

不

为墟里乎?其贪墨以自便也，椎肌肌，原作“朋”，据《乾隆府志》

改。剥髓，屑越而不顾，则民力之普存者，皆溪壑之

资矣。向之殷盛者，将不为荒郊乎?其纵耳目以穷民力也，疾驰迅喷，訇若雷霆，使民释锄

弛担，奔命之不暇，而不知民事之当急矣!向之滋殖者，将不为委土乎?其征敛无艺，嚣然横

索

也，先数未盈，后数旋继，犹鼯啸，追呼日及其门，而坐视吾民揭瓦斫墁，发屋而鬻诸

市，而不恤有殍且离矣!向之轮奂者将不为败垣乎?是民之丰不丰也。孰使之然哉，吾为是惧

，

役民之力，不啻若自其己劳也，用民之财，不啻若自其己费也。三宥可从，宁为鸾凤之过，

而不敢效鹰之击。一分可赐，宁存保障之心，而不敢求茧丝之裕于讼斗。必教之忍于忿争

，必教之让平其情，以完其家于宾供。宁礼文之不足于交际，宁问馈之不行而不欲浚百姓

之脂，以要一人之誉。凡所以殚心役志，惟欲保吾民之丰，以不愧前闻人而已。噫!前之丰

是郡者，吾得而师之也，后之保是丰者，吾将以俟之也。苟削崖恤，予言为不妄，则宣民

其永有利赖也夫。作《保丰台记》。


重修府城碑记汪尚宁宣城

宣郡之有城，自晋内史桓公彝营之，增于梁，拓于隋，新于南唐，甓于元，以入国朝。正

统间，前守叶侯锡饬治之。迄今百年，浸以陵敝，垣堞颓缺，可援可逾。诸城门铁落枨腐，

启闭实艰，且警铺蘼芜，戎兵不设，寇攘时作，城中人屏侧以处。卫官艰于军，三民七之，

办即稔知不以言，或一经始，夺于务丛及费钜辄止。岁乙卯夏，朱侯东源膺朝命至郡，旁行

顾瞻，然动容，檄宣城尹姜君儆估工费，而核其数约银一千三百

九十二两有奇。于是郡父老相环舆下，愿赐生成。侯顾而叹曰：以千金之费保民，谁当靳

之

尔，民无忧也。众皆垂涕，乃闻诸台，乃戒徒旅卫三之，费府代之，而后补之。爰查属邑原

派可田金之赢，日久未输，不征将侵，于是乎取之。属姜君总其收纳之数，县丞崔璜

主簿劳诏相等分理，其绪既筮

日，分财用，饬器具，平水土，议远迩，量工作。侯间出以程能纠惰，别驾虞君俊、判周君

尚忠、节推江君一川克相厥功。于是卑者以崇，颓者以缉，薄者以埤，缺者以完，朽者以

坚，无或不周。楼橹雉堞，门瓮铺堑，仡仡将将，玉阙金瓯也。工兴于是年七月，迄于十二

月

，费金仅一千三百有奇。建盘诘厅为间者六，又浚余家荡井，一井东偏外比城河。城中地高

