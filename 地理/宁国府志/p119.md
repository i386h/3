<!-- { "loadSidebar": true } -->
置斋室一笏，为承祭者浴沐所。缔构坚致，彤髹驳蔚，规模巍焕，有加于旧。夫宣于三国时

为孙吴丹阳郡，或谓“遗恨在吞吴”侯之宿憾未平也。而抑知追封享祀，庙貌森严，历世相

仍

，钦崇一致，况今者受命上帝，拥护真主，普天率土，罔非赐履，率然起敬，实式凭之，则

侯之我将我享，而福我人民也，不且畅然其满志哉，而又何说焉?邑人曰善。请书之石，

以诏于后。余嘉邑人士尚义仔肩，而重喜宣令之相与有成也，遂缵而为之记。其捐修蒇事诸

姓氏具在碑阴。


重修朗陵城垣碑记陈应联知县

国家承平百余年，四海安，金汤巩固，诚迈古治矣。我皇上御极之二十七载，奉太后安舆

重幸江浙省，方问俗，爰咨各土重计。守臣以城垣宜修进，制曰：可。下其议陵在奏焉。稽

陵

为汉春谷区，昔无城。至前明正德间，胡尹置四门；嘉靖之际，郜尹始建；万历时，沈尹复

增之

，其规制外砖内土，今丈得牵长一千四百九十三丈有奇，高二丈。城为上游，山水汇绕，分

派流西南关，径城内合注北关，会漳淮水以达江。康熙五十二年，宋公与邑绅捐助重修，后

数被冲刷，几无完者。前尹屡请于各宪，皆报可，未就役。庚辰冬，予奉命来莅斯土，周遭

阅视，每念厥功维艰。越癸未檄至，乃按规召匠，计工度材，估详通拆全修，制惟旧而功惟

新。乐输者恐后，报捐者不辍，共得金三万畸，拨济者亦如其数。经费既定，延绅众刘融、

汪清、刘、王大鹤、汪邦选、何揄扬、曹梦箕、叶大荐等率作兴事，若司土木慎厥材，若

任砖石稽其料，若验器具考课。夫勤惰，予日与县佐督察诸役，自春徂秋，天应于上，雨阳

若也；人欢于下，作息优也。不终岁告厥成，老幼扶杖提挈来观，乃欣相告曰，自今以始

，其惟无疆之休，惟无疆之恤哉。维兹三十年春，圣天子复奉太后安舆来巡，守臣以此复厥

命，喜可知已。带砺永垂，陵之厚幸与予之适逢与!拜手以纪诸石。

卷二十四·艺文志诗上◇宁国府志咏宣州笔寒竹惭虚受，纤毫任几重。影端缘守直，心劲懒藏锋。落纸惊风起，摇空见露浓。丹青与文事，舍此欲何从?

送宋校书赴宣州幕卢纶南想宣城郡，江清野戍闲。艨艟高映浦，睥睨曲随山。名寄图书内，威生将吏间。行春板桥暮，应伴庾公还。

送崔琦赴宣州幕五马临流待幕宾，羡君谈笑出风尘。身闲就养宁辞远，世难移家莫厌贫。天际晓山三峡路，津头腊市九江人。何处遥知最惆怅，满湖青草雁声春。

送夏中丞赴宁国任李端楚县入青枫，长江一派通。板桥寻谢客，古邑事陶公。片雨收山外，连云上汉东。陆机犹滞洛，念子望南鸿。

送周长史青枫树里宣城郡，独佐诸侯上板桥。江客亦能传好信，山僧多解说南朝。云阴出浦看帆小，草色连天见雁遥。别有空园落桃杏，知将丝组系兰桡。

宣城雪后远望郡中寄孟侍御张南史腊后年华变，关西驿路遥。塞鸿连暮雪，江柳动寒条。山水还鄣郡，图书入汉朝。高楼非别处，故使百忧消。

送张周二秀士谒薛宣城权德舆儒衣两少年，春棹谷溪船。湖月供诗兴，烟岚费酒钱。上帆投极浦，欹枕傲晴天。不用愁羁旅，宣城太守贤。

和宣城沈大夫登北楼书怀令狐楚此诗，《全唐诗》作杜牧作。兵符严重辞金马，星座光芒射斗牛。笔落青山飘古韵，帐开红旆照高秋。香连日影浮绡幕，溪逐笙声绕画楼。可惜登临佳丽地，羽仪须去凤池游。

示爽时之宣城韩愈宣城去京国，里数逾三千。念汝欲别我，解装具盘筵。日昏不能散，起坐相引牵。冬夜岂不长，达旦灯烛然。座中悉亲故，谁肯舍汝眠。念汝将一身，西来曾几年。名科掩众俊，州考居吏前。今从府公召，府公又时贤。时辈千百人，谁不谓汝妍。汝来江南近，里闾故依然。昔日同戏儿，看汝立路边。人生但如此，其实亦可怜。吾老世味薄，因循致留连。强颜班行内，何适非罪愆。才短难自力，惧终莫洗湔。临分不汝诳，有路即归田。

酬宣州崔大夫见寄刘与。离亭柳拜汉尚书，今日恩光到敝庐。再入龙楼称绮季，应缘狗监说相如。中郎南镇权方重，内史高斋兴有余。遥想敬亭春欲暮，百花飞尽柳花初。

送元上人归稽亭张籍重叠稽亭路，山僧归独行。远峰斜日影，本寺旧钟声，徒侣问新事，烟云怆别情。应夸乞食处，踏遍凤凰城。

麻姑山曾游仙迹见丰碑，除却麻姑更有谁。云盖青山龙卧处，日临丹洞鹤归时。霜凝上界花开晚，月冷中天果熟迟。人到便须抛世事，稻田还拟种灵芝。

历阳书事七十韵并引长庆四年八月，余自夔州转历阳，浮岷山，观洞庭，历夏口，涉浔阳而东。友人崔敦诗罢丞相，镇宛陵，缄书来招，曰必我觌而之藩，不十日饮不置子。故余自池州道宛陵如其素，敦诗出祖于敬亭祠下，由姑孰西渡江，乃吾圉也。至则考图经参见事为之诗，俟采风之夜讽者。一夕为湖地，千年列郡名。霸王迷路处，亚父所封城。汉置东南尉，梁分肘腋兵。本吴风俗剽，兼楚语音伧。沸井今无涌，乌江旧有名。土台游柱史，石室隐彭铿。曹操祠犹在，濡须坞未平。海潮随月大，江水应春生。忆昨深山里，终朝看火耕。鱼书来北阙，首下南荆。云雨巫山暗，蕙兰湘水清。章华树已失，鄂渚草来迎。庐阜香炉出，湓城粉堞明。雁飞彭蠡暮，鸦噪大雷晴。平野分风使，恬和趁夜程。贵池登陆峻，春谷渡桥鸣。骆驿主人问，悲欢故旧情。几年方一面，小书便三更。助喜杯盘盛，忘机笑语訇。管清疑警鹤，弦巧似娇莺。炽炭烘蹲兽，华茵织斗鲸。回裾飘雨雾，急节堕琼瑛。敛黛凝愁色，施钿耀翠晶。容华本南国，妆束学西京。日落方收鼓，天寒更炙笙。促筵交履舄，痛饮倒簪缨。谑浪容优孟，娇怜许智琼。蔽明添翠帘，命烛拄金茎。坐久罗衣皱，怀频粉面。兴来从请曲，意堕即飞觥。令急重须改，欢冯醉尽呈。诘朝还选胜，来日又寻盟。道别殷勤惜，邀筵次第争。唯闻嗟短景，不复有余酲。众散扃朱户，相携话素诚。晤言犹，残漏自丁丁。出祖千夫拥，行厨五熟烹。离亭临野水，别思入哀筝。接境人情洽，方冬馔具精。中流为界道，隔岸数飞甍。沙浦王浑镇，沧洲谢城。望夫人化石，梦帝日环营。半渡趋津吏，缘堤簇郡氓。场黄堆晚稻，篱碧见冬菁。里社争来献，壶浆各自擎。鸱夷倾底写，妆斗缺成。采石风传柝，新林暮击钲。茧纶牵拨剌，犀焰照澄泓。露冕观原野，前驱抗旆旌。分庭展宾主，望阙拜恩荣。比屋辈，连年水旱并。遐思常后已，下令必先庚。远岫低屏列，支流曲带萦。湖鱼香胜肉，官酒重于。忆昔泉源变，斯须地轴倾。鸡笼为石颗，龟眼入泥坑。事系人风重，官从物论轻。江春俄淡荡，栖月几亏盈。柳长千丝宛，田塍一线。游鱼将婢从，野雉见媒惊。波净攒凫鹊，洲香发杜蘅。一钟菰葑米，千里水葵羹。受谴时方久，分忧政未成。比琼虽碌碌，于铁尚铮铮。早忝登三署，曾闻奏六英。无能甘负弩，不慎在提衡。口语成中遘，毛衣阻上征。时闻关利钝，智亦有聋盲。昔愧山东妙，今惭海内兄。后来登甲乙，早已在蓬瀛。心托秦明镜，才非楚白珩。齿衰亲药物，官薄傲公卿。捧日皆元老，宣风尽大彭。好令朝集使，结束赴新正。

送稽亭山僧张籍师住稽亭高处寺，斜廊曲阁倚云开。出门十里松间入，泉涧三重洞里来。名岳寻游今已遍，家城礼谒便应回。旧房到日闲吟后，林下选登说法台。

紫毫笔歌白居易紫毫笔，尖如锥兮利如刀。江南石上有老兔，吃竹饮泉生紫毫。宣州之人采为笔宣州之人，《白氏长庆集》作“宣城工人”。，千万毛中拣一毫。毫虽轻，功甚重。管勒工名岁充贡，君兮臣兮勿轻用。勿轻用，将何如?愿赐东西府御史，愿颁左右台起居。搦管趋入黄金阙，抽毫立在白玉除。臣有奸邪正衙奏，君有动言直笔书。起居郎，侍御史，尔知紫毫不易致。每岁宣城进笔时，紫毫之价如金贵。慎勿空将弹失仪，慎勿空将录制词。

红线毯红线毯，择茧缫丝清水煮，拣丝拣线红蓝染。染为红线红于蓝蓝，《白氏长庆集》作花，此亦应作花。，织作披香殿上毯。披香殿广十丈余，红线织成可殿铺。采丝茸茸香拂拂，线软花虚不胜物。美人蹋上歌舞来，罗袜线鞋随步没。太原毯涩毳缕硬，蜀都褥薄锦花冷。不如此毯温且柔，年年十月来宣州。宣城太守加样织，自谓为臣能竭力。百夫同担进宫中，线厚丝多卷不得。宣城太守知不知?一丈毯，千两丝此句《白氏长庆集》作“一丈毯用千两丝”。。地不知寒人要暖，少夺人衣作地衣!

宣州崔大夫阁老忽以近诗数十首见示，吟讽之下
窃有所喜，因成长句寄题郡斋谢玄晖殁吟声寝，郡阁寥寥笔砚闲。无复新诗题壁上，虚教远岫列窗间。忽惊歌雪今朝至，必恐文星昨夜还。再喜宣城章句动，飞觞遥贺敬亭山。窗中列还岫见本集宣州试《射中正鹄赋》后天静秋山好，窗开晓翠通。遥怜峰窈窕，不隔竹朦胧。万点当虚室，千重叠远峰。列檐攒秀气，缘隙助清风。碧爱新晴后，明宜反照中。宣城郡斋在，望与古时同。

南湖早春《南湖早春》及下首《南湖晚秋》二诗非在宣州作，系作于江州司马任上，南湖指今九江市南鄱阳湖。风回云断雨初晴，返照湖边暖复明。乱点碎红山杏发，平铺新绿水萍生。翅低白雁飞仍重，舌涩黄鹂语未成。不道江南春不好，年年衰病减心情。

南湖晚秋八月白露降，湖中水芳老。旦夕秋风多，衰荷半倾倒。手攀青枫树，足踏黄芦草。惨淡老容颜，零落秋怀抱。有兄在淮楚，有弟在蜀道。万里何时来，烟波白浩浩。

白云寺沈传师僧爱白云溪上飞，白云深处敞禅扉。莫言便是无心物，思着故山依旧归。

人日陪范中丞传正与范侍御传真宴东峰亭鲍溶人日春风绽早梅，谢家兄弟看花来。吴姬对舞歌千曲，秦女留人酒百杯。丝柳向空初宛转，玉山看日渐徘徊。流光易去欢难得，莫厌频频上此台。

宣城北楼昔从顺阳公会于此诗楼郡城北，窗牖敬亭山。几步尘埃隔，终朝世界闲。凭师看粉壁，名姓在其间。

东高峰东亭最高峙，春树绕山腰。画里青鸾客，云中碧玉箫。秋风若西望，为我一长谣。

望麻姑山幽人往往怀麻姑，浮世悠悠仙景殊。自从青鸟不堪使，更得蓬莱消息无?

隐静寺张祜松径上登攀，深行烟霭间。合流厨下水，对耸殿前山。涧碧鸟声回，泉清僧步闲。更怜飞一锡，天外与云还。

