<!-- { "loadSidebar": true } -->
谢家岭，在县东五十里，广三十步，高十余丈，上有龙王祠。《嘉定志》《

泾川志》略同

黄山，在县东南六十里，自旌德县界椿岭至黄山止，约三十余里，自下而上约十余里，

广袤百余丈。山之绝顶如平地，故以黄名，山上有一小池，水深二尺许。《泾

川志》。山高千余仞，亘三十里。群峦列嶂，状若莲花，雄镇一邑，为县治之祖山。

胡懋绩《山纪略》：黄山，黄山之分支也。西面数里有峰曰太乙，又西曰华盖，又西曰

天乙。天乙峰半有庙，以祀龙，岁旱祈祷辄应。庙之左右曰花坞，曰藓

坑，曰橘坑，曰双石坞，曰犀牛望月。石峰南曰三台峰，稍下有杜鹃谷；又南曰无偶岭；

又南曰石壁山，下有石金坑。天乙峰北曰石人峰，又北曰大岭，又北曰小岭，二岭之间曰枫

坑。大岭而下曰挂榜山，大岭之北曰锦屏峰，又北曰文笔峰，《乾隆府志》作卓笔山，又北

曰石门峰，又北曰半瓣峰，极北曰星聚峰，东北曰溪头坑，西南曰桂坑。《泾县

志》

佛牙山，由黄而北，形如齿牙，今名乾明岭。是多松竹。《泾县志》、《乾隆

府志》略同

旗山，在黄之南角，又南曰杨武山、曰明山、曰文殊山、曰眉山，距县六十里而遥。《泾县志》

文殊山，在县东六十里，与明山相对，去一里许。相传昔文殊现其上，有毫光对照甚明，故

二山得名如此。《嘉靖府志》

纱帽山，在县东六十里，旧名慈坑。由九里岭西趋至此，有峰插汉，曰鼠尾尖。

《乾隆府志》

鼠尾山，去县东六十里，耸入半空，形如鼠尾。《嘉定宣城志》。其坑曰

慈坑。《泾县志》

关旗岭，在纱帽山北十里，一峰拔立，高百余仞。《乾隆府志》、《泾县志》同



貂蝉山，在县东六十里，高百丈，形类貂蝉。《方舆纪胜》。旁有水泉不

竭。《大清一统志》《乾隆府志》略同

三乘山，在县东六十里，山多怪石，天然叠如屋室，可容数人，名观音岩。《嘉

靖府志》

举山，在县东六十里，地名竹林，陇坞甚多，高可二百余丈，围绕三十余里。《

泾川志》

方坑感庆山，一名抱弓山，在县东六十里，其山面西北，仰高绝，广袤数百丈。昔张琪扰

攘之时，保甲作寨其上，与贼相持，民获保全，遂以感庆名之。《泾川志》《

嘉定宣城县》惟云，方坑山在县东六十里。

按：《乾隆府志》以方坑感庆为二山，未知何据，今从《泾川志》及县志。

黄麻山，在方坑感庆山西北，危峰屹立，雄峻迥异。山半有穿山洞，西南曰古坛墩，上有泉

不竭。《乾隆府志》《泾县志》略同

黄沙岭，高亘绵长，古称险隘，旧有镇。鹞子山、骆驼山、阴山、郭家山，俱极穷僻，与黄

沙岭相连。《乾隆府志》

白杨岭，在县东六十里，广三十步，高四五丈。《嘉定宣城志》

百湖山，在县东六十五里，与徽之箬岭相接，形如舞袖，溪流绕之，百折而出，故名百湖。

龙祠在其间《乾隆府志》《嘉定志》略同

笔尖山，在县东六十五里，有三峰连属并秀，高一百余丈，乡民种菽粟于上。山之背即旌德

县界，周围四十五里。《泾川志》

笔架山，三峰连属，高二百仞，东南属旌，西属泾界，亦名兰石山。笔尖山下有兰石，晋俞

纵死难处。《乾隆府志》

涌溪山，在县东七十里，黄南，广袤三十余里。其上多杉木，多茶，涌溪水出焉。其脑

为桐坑山，即桐岭与旌德分界。又盘岭、双岭、碓觜峰在山西，稻积山、望村岭、小溪山俱

在涌溪东。《泾县志》《嘉定宣城志》有桐岭在县东八十里，即指此山之桐岭

也。

按：《大清一统志》及《嘉靖府志》所载，双岭在县东七十五里，二岭相连，五代时断冈成

路，即此岭也。今并入涌溪山下，以归简要。

佛子岭，一名风子岭，在县东七十里，沿岭小径入涌溪，径旁细石凝结若风穴，虽盛夏，清

风袭人，人或呼为风子岭。《嘉靖府志》《乾隆府志》作风子岭。

石屏风山，在县东八十里，广袤数百余丈，高百余丈，其石如屏风，因以此名焉。《嘉定宣城志》《乾隆府志》云去县五十里，似误。

芭蕉山，在县东八十里，广袤数千丈，高千余丈，险峻如壁，通宣城路。《泾县

志》。山又东曰茶坑，又东北曰阳岭，曰印斗坪。《泾县志》《乾隆府

志》略同

金牌岭，在县东九十里，绵峻崎岖，一线鸟道，跨宣城南界。《乾隆府志》

按：此岭即宣城县华阳之支峰，与泾接界之所。

西坑山，在县东南二十里。《泾川志》、《乾隆府志》不载去县里数。

南坑山、古丁王庙山《乾隆府志》金碑分支，西南之山止此。

汤余岭，在县东南二十五里，高九十丈，有汤姓居此，故名。《嘉定宣城志》

乾隆府、县志不载

石鼓山，在县东南四十里，有石如鼓，天雨即鸣。《方舆纪胜》。俗传山有冯唐

宅，事属传讹，今不载。飞泉迸湍，其声如鼓。《大清一统志》

按：此山，《乾隆府志》作去县东南六十余里，《泾县志》又云在县东五十五里，无一同者

。今从《方舆纪胜》里数。

皇托山，在石鼓山南，山下有阳和洞、洗刀池，相传晋桓彝磨剑于此。《大清一

统志》、《泾县志》略同。

九峰山，在县东南六十里，山起九峰，广袤数十丈，高十余丈，故以九峰名之。

《泾川志》

夫人尖山，在九峰山东三里，以香心夫人得名。由夫人尖而西三里曰九峰山。《

泾县志》

淘金山，在夫人尖西。《乾隆府志》

百花尖山，在县东南六十里，群峰连耸，高五百余仞。同上

游马山，由百花尖中出而北趋至此，高险不可升，旁有枫树坪，周围以石磊寨。相传晋桓彝

尝屯军于上。相连有桃花洞，上悬绝壁，下临清泉，春暮不减武陵。同上



湖陂山、金山、南山，并去县东南六十余里。同上

石岩山，由黄三台峰直下，过同口殿坂而西趋至此，高数百人。周山皆长

松怪石，顶有圆通庵。同上

花泥山、芙蓉山、青里山、鸟石岭山，并与石岩山相连。同上

青山，由石岩山后五柴冈西出，过长冲坂而北趋五里至此。其上有寺，翠清泉，雅多风景

。南二里有丙子山。同上

茹麻岭，在县东南六十里，群山环列，径道崎岖，有巡司戌守。《方舆纪要》

《乾隆府志》同

紫荆山，在茹麻岭西三里。《泾县志》、《乾隆府志》作五里

榜山，在紫荆山西北五里。《泾县志》

马鞍山，在县东南六十里，一名鹤峰，由紫金山北趋至此。两峰高峻，形如马鞍。采《嘉定志》、《乾隆府志》合纂

郑家坪山，在马鞍山北。《泾县志》《乾隆府志》同

天格山，在县东南六十里，迤西曰抱儿峰，又西曰梨树峰，又西曰黄连峰，又西曰金钗峰，

其上曰中峰，曰白马峰，相传唐黄巢将白马将军驻此。最高者曰豸峰，悬崖陡壁，远眺黄山

，一览无际。《泾县志》

按：《乾隆府志》梨树峰作梨尖峰，白马峰作白马山，豸峰作豸峰山，亦不载去县里数，止

云与淘金山相接，则亦当在县东南六十里也。

唐山，在县东南八十里，陵阜回环，峰峦耸拔。东南至北诸山皆其支岫，其阴为旌德东界。

《乾隆府志》《泾县志》略同

乌雀岭山，由磨盘后之唐山北趋十里至此。岭路崎岖，登陟不易，逾岭有叶家坦，为宁邑界

。《乾隆府志》

战岭山，上有磨崖箭石。同上

猫儿岭山、百山尖、犁尖山，俱从叶家坦入，仍系泾山。同上

磨盘山，在唐山北二十里，连峰簇拥，溪水出焉。《泾县志》《乾隆府志》略

同

塘山，在县东南七十五里，上有大圣殿、龙王祠。《嘉定宣城志》

椿岭，在县东八十里，一作东南九十里。广数百亩，高五里余，路通旌德

。《泾川志》

大山，在椿岭西，横亘六七里，中为旗墩岭，南为玉屏峰，北为笔架峰，居民种菽于其上。

《乾隆府志》

龙王坑，在大山南十余里，盘折幽僻，中通一径，有黑虎洞、风洞，磨盘石上有古篆，人不

能识。同上

烟墩山，在龙王坑南，晋将军俞纵守兰石驻军处。同上

承流山，在县西南四十里，相传窦子明尝隐于此，以其为陵阳令故名。今有醮星坛、炼丹灶

存焉。《方舆纪胜》。山有九峰，皆极耸秀，为邑之冠山，从有避兵洞。

山之西有赤土洞，自承流而南，峰岫盘旋，百有余里，如城垒然。东达旌德，西接太平，溪

谷幽深，最为嘉胜。山之东有东流山，《大清一统志》。承流山县治之对

山也，峰峦耸秀，一望积翠，为八景之一。其峰有九，中为状元峰，左为挂榜峰，下为莲华

峰，右为纱帽峰，又左为积翠峰、望云峰，右为毓秀峰、友爱峰，又左为览胜峰，皆承流之畔，拱挹学宫。山半有玄虚洞，窦子明辟谷所，醮坛、丹灶存焉。后有

避兵洞，下为承流府君祠。望云峰下龙井泉，神龙居之，有蜥蜴可以致雨，有兽焉曰天马。

《泾县志》《乾隆府志》同

大小幕山，在承流山东。《乾隆府志》作东西大幕山。晋、唐间用兵驻幕

于此。《泾县志》

徐家岭，在承流山西北。《乾隆府志》

东流山，初名嵩山，在县南五十里，约高数百丈，唐末有逸士隐此，号东流府君，自此号东

流山。《方舆纪胜》

蓝山，在县南五十里，南江北径安吴县。东晋太康元年分宛陵立县，南有落星山，山有悬水

五十余丈，下为深潭。《水经注》《方舆纪胜》误入南陵县下。山在县

西南六十里，周三十里，下有蓝山坑，俯瞰安吴渡。《大清一统志》

大蓝山，卓如列屏，俯瞰落星潭。三国时建安吴县于溪东。峰岩回曲，一望苍翠。李白经此

山麓，有故歌台。悬水成溪，流五里许曰活泼滩。沿滩而上，高矗数百仞，境渐幽深，其东

南支冈曰嵩岭，曰画树岭。《泾县志》《乾隆府志》嵩岭误作高岭

按：《一统志》安吴故城在泾县西南五十里蓝山南。又《乾隆府志》大蓝山去县西南五十五

里，南有安吴城趾，皆与《水经注》合，则蓝山即右落星山也。

合山，在县南五十里，两峰尖秀，高约千百丈，周围十余里，地名李树村，山之巅有一平地

，方圆十余丈。《嘉定宣城志》

南山、旗头山、金项山、战坦山、粟山、康琅山、障北山、白茅山、赵家山、赤土山

，放杖岭，一老人双鬓如雪，幅巾藜杖，过此曾放杖少憩，因名。《泾县志》。

吴家岭、沙岭、龙门岭以上俱在合山南。

