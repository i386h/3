<!-- { "loadSidebar": true } -->
试内阁中书，不就。友教四方，无片牍卑有司。著《苑居诗草》、《闽游草》、《燕游草》

，藏

于家。

曾启佐字相如。质直好养，尝与公田百二十亩，以赡

其同祖之贫不能自存者。一切凶嘉之用，出入有经，补助有等，顾限于力，不能广之一族，

心常以为憾云。

蔡应恢字纯祖，方伯逢时孙也。父凤翼，精

研

《易》理，任宁海州训导，致仕，访友四方，莫知踪迹。应恢徒走，遍寻至滇南迎归。生平

仗义乐

施，训诸子以义方，季子容尤以孝行称。

高思居字伯安。幼

丧父母，事其祖甚孝，抚孤侄如己子。里有华某负重逋，将鬻子以偿，思居质田助之，得不

鬻。山溪桥圯，捐资修葺，行旅便之。尝适宁邑路获遗金数十镪，坐待至明日还之，其人愿

折半以酬，卒不受。

胡大龙字超云。慷慨负气节，好以时缓

急人。值岁歉，合族之食，大龙捐仓谷百余石，不足复鬻产以济。尝筑东坝湖，役者以饥不

能赴。大龙出所储给其食，仍散百余金以安其家，众乃踊跃趋事。而水湍急久不定，大龙悯

众劳苦，功不克就，因奋身跃湖中，工随竣。至今民尸祝。

高化龙性至孝，祖小乾因事戍边，化龙问关万里寻遗骸，滴血负归。宜兴陈玉铸为立传。

耿肇字峄南，邑庠生。幼失恃，孝事继母，年五十居父世际丧

，哀毁庐墓，虽大雪严寒，不忍归。同怀者十人，友爱无间。受分产仅数十亩，而黾勉有无

。族党间时赖周恤，督课子侄，多所成就。老友汤学尹亡，子鸿幼孤，肇抚于家，妻以长

女。授经课读，鸿因得列诸生成家业。年六十八卒，总宪梅谷成哭以诗，有“传经不数刘

中垒

，式俗真同王彦方”之句。子楷勋，由拔贡仕定南知县。

吴参公

监生。考授州同。孝友廉介，不欺幽独。尝馆编修孙卓家，卓母以三百金畀参公俾交卓。

其夕馆被窃，卓母疑金已亡。参公曰：“吾适携归，未亡也。”故人子为畿令，馈兼金，却

弗受。

乡前辈皆重其品，折节下之，多所匡正。著有《学存草》。

詹上彩职员。五世同爨，兄彬，武定府同知。彩独管家政，雍睦无间。性好施，力有不给，

辄转贷以应。尝于旅次闻哭声，询知负客逋，鬻子将诀别，彩恻然向质库取二十金代偿之。

有徽妪转徙至邑，将鬻子，赠金使挈归。岁潦，炊饭遍施乡人，偶遗一家，因自赍送，遂堕

水，乘流漂荡，忽一舟至救之，乃郡守也。询其由，大称叹。尝倡修敬亭山诸胜及鳌峰悠

然亭。邑有营作，守令辄委董工，皆竭蹶竣事。

孙字

二

吉。年十二父殁，哀毁如成人。及长母殁，庐墓三载。有司屡旌其孝行，以诸生三举优行。

雍正二年举孝廉方正，授六品职。生平笃志圣学，言动不苟整躬。率族振贫恤孤，排难解纷

，存亡继绝，至老不倦。为文纯正平实，著有《共学编》、《献疑》、《朱子教条》等书。

卒年六十九。

附
侯来保尚书陈迪之仆。迪

靖难时，抗节与六子同日死。时姻戚莫敢旁视，来保潜拾其遗骨还，葬宣城计家桥。





金俸医官璞之仆也。本姓严，嘉靖中，璞以轮岁额死金陵。子校甫

在

襁褓，俸破产走京师，了公逋归，以所赢百金营缮田庐，与妻聂氏同抚藐孤，劳瘁万状。郡

守闻而旌之。
以上《乾隆府志》

〔明〕
张



渊宣德三年岁饥，渊出粟二千石以助赈。有司以闻，特赐敕书，旌曰“义民”，

劳以羊酒。据敕书增

濮阳士京号蓬屿。万历

中名诸生，性慷慨好义。时仪部周鹿溪以党祸被逮，凡与友者人人自危，士京独收恤其孤。

宜阳张芑山中危议祸，且不测，宾客皆散去，妻子无依，士京割宅居之，其他行谊多类此。



吴可敏字美生，原名徽明，晚自号东里处士。崇祯十三年大

饥，破资拯贷。又义率其族闾有力者，存恤甚众。病既笃，出其宿券可千余金，悉焚于榻前

。次子简，邑庠生，时方赴试，旌阳列高等。闻父病，亟归，而父已卒，擗踊仆地，呕血数

升后，百余日而殁。施愚山为其父子作墓志铭。

〔国朝〕
程朝宣字觐光，监生，考授府经历。居水阳镇，以孝友闻。家无余资，而好善

如不及。康熙戊子岁饥，捐谷百五十石为粥以食饿者。雍正丙午水患亦然。夜有偷儿窦以入

，仆执之，朝宣熟视其貌，遽给千钱纵之去。其人本良家子也，遂改行为卖菜佣，朝宣终不

言

其姓氏。

贡时奏世居南湖，与建平县接壤。乾隆丙子，建邑

饥，时奏过其邑之芦村保，突无烟者几二十里。亟归，出所藏谷三百余石往，集耆老按户给

之，村民赖以全活。建平令高时骥廉其实，为题“泽被邻封”额，遣吏率众旌其门。





吴翔字雨来，岁贡生。邻有董恒若者，年老无依，翔引与同居，饮

馔必洁。家人或不平，翔曰：“此吾父执也，生于我乎馆，死于我乎殡，吾其敢忘父志乎?

”居

十有四年而殁，翔具棺衾葬之。

张希仁号晓山。居家孝友，

尤严义利之辨。尝道拾遗金百两，访其人还之。安贫好学，耕余披诵不辍，类古之有道者。



陈寿隆邑之四望乡人也。四世同居，亲睦无间。有窭人子不

能婚，盗寿隆田质诸旁邑，寿隆阴赎其田以归，且助婚者金，俾成礼焉。又有再醮妇，携前

夫孙氏子适族人陈寿鹏。鹏殁，氏将鬻子以偿债，寿隆解囊留之。比长，为婚娶，生二子，

乃遣其一归孙氏，两姓宗祧赖以不绝。

章俊字子超。事继

母曲尽孝养，兄弟九人，斗粟尺布必共之。乾隆辛未大旱，乙亥又大饥，尽出数年储粟以给

族

里之不能举火者。

王一杆原名一，字赓载，监生，考授主

簿

。胸次豁达，虽横逆至不与校。乾隆丙子丁丑饥，倡议减粜，多所存活。靳侯宗著赠以额

曰

“惠分桑梓”。

覃国庆邑庠生。父殁，事祖母、母俱孝。乾

隆

壬申丙子岁饥，捐谷平粜，乡人效之。己丑大水坏圩堤，流棺无算，出资购高阜地，悉收瘗
焉

。生平慷慨好义，如周贫济急等事，尤为人所难。

孙渊字

原涵，邑廪生。幼食贫，与伯兄溥日以文章相切，七试乡闱，不售，届贡而卒。初馆于

庐

江，垂三十载，模范端严，纤芥不妄取。尝获藏金，推以付主宅者，群高其行。比反里，生

徒益盛，渐以舌耕裕生产。凡有义举，勉力为倡，乡人胥受其惠。

高

绍武居小东乡。无事不入城市，每遇歉岁，减价粜谷以为常。尝拓家塾，延名师

，俾村童无力就傅者来学焉。又造舟裘家渡，以济行旅。在东乡三十三都一图碑见存。



梅彬郡庠武生。为人愿悫不轻诺，既诺则必践其言。乾隆丁未邑

令修学，以彬董其事，任劳者十二年。且率族人首输千金为通邑劝，工用是成。



丁大诚字纯一，由监生捐职州同。性醇谨谦和，虽童孺不欺，故为阖

邑所重。家本素封，承其父蓁志，仗义急公，不遗余力。乾隆甲申倡修府学文庙，庚寅捐银

五

百倡修县文庙。又独力捐修乡贤名宦祠，戊申复倡修县学文庙，置岁修市房若干间。敬亭书

院废弛已久，大诚捐白金五百以资师生膏火。家祠倾圮，大诚独力修建，并助祀田如千亩以

给祭祀。知府李本樟居官廉洁，丁母优，贫不能归，大诚计所需赙之，里中诸寒，尤无不

周给，俾得卒业。其他如赈孤贫，恤鳏寡，焚券平粜，助葬掩骸诸善行，尤力行无虚日。家

以中落，迄无怨尤。居恒敝衣俭食，泊然如寒士，屡举乡饮大宾不就。


钟怀珠字在浦，贡生。事亲睦族，以孝义称。乾隆壬申丙子间岁比不登，市米腾

贵。怀珠倡平粜，里人赖以存活者不计其数。而贫极不能举火者，必出己谷按户分给，务得

实惠。乾隆二十二年膺乡饮大宾。

唐光宠字永年。性至孝，

卜村傍葬父，虽严冬风雪，朝夕依墓侧，未尝稍离，事继母如其母。金宝圩堤决，光宠变产

修

筑，合圩赖之。与钟怀珠同举乡宾，咸以为贺。

罗一智字玉

珂。十二丧父，哀毁逾节。事孀母尤孝，兄一才羸弱，不胜力作，智辄兼任其劳。兄殁，抚

其孤成立。姊适陈，夫妇皆亡，遗甥六岁，智饮食教诲，有如己出。与唐光宠、徐模同预宾

筵，舆论无间。乾隆甲子饥，智出粟减粜，几至乏囊。

唐玟

字佩恒，监生。笃孝尚义。乾隆甲子，水决金宝圩，漂棺无数，玟捐囊募拯，悉标议以待

，其无主者出资掩埋之。是年大，玟出仓谷减价平粜，或贷不能偿则焚券。每岁终，计口

给贫，并捐义田十八亩，以赡族之贫不能婚娶者。

梅裕长字

问则，号莱园。福建巡抚孙，安庆训导勖成子。幼聪颍，徵君梅文鼎馆其家，尝授业焉。

长嗜学，宜兴储在文、太湖鲁一贞以父执授《史》、《汉》诸书，终日讲论不辍。郡守黄叔

琪器重之，招至公署，优礼特甚，无一语干私。中雍正甲辰举人，十上春官不第，铨授河南

彰德府涉县知县。朱书“毋许需索”四大字于堂。每对簿，则具两造于堂，谕以好言，争者

感泣，辄请息不欲终讼。或有所楚，则泪下如雨，其恻怛如此。甫半载，力陈于上官，解

组归里门，授徒课孙以自适。

冯祺卿字采臣。三岁失母，

事

继母以孝称。有同堂兄侄相继亡，祺卿抚其孤成立，俾臻饶裕无德色。居近一峰为西北道，

崎岖，祺卿捐五百金采石砌，并建亭其中，以惠行旅。乾隆二十年举预宾筵，学使以

“品冠睢阳”匾奖之。

张以寅字亮臣。父性卞急，患瘫痪，

寅左右扶负，俟色而进，或怒则跪而受杖，历二年无间旦晚。兄弟五人，寅居长，承父命，

饮

食教诲无不备至。故二弟士燮，三弟以安，四弟汝德，五弟汝勋，以及寅子勋子皆蜚庠序声

。乾隆乙巳大旱，寅出仓谷二百石赈其里族者，又当捐田八十亩于家祠，以资时祭。其岁时

周恤贫乏难以枚举。

孙元瑾字彦瑜，监生。捐职州同，家故

饶于资，食指日繁。元瑾乃弃举子业，独庀家事。仍延名师课其弟元璨、元瑛、源潮，俾各

成

立，称兢爽焉。岁乙巳大歉，本支子弟思售公产以济凶荒，元瑾亟捐己资应之，事乃寝。父

廷柱，叔廷相，重修府学明伦堂，材美工良，元瑾实经理之。

江云字源，恩贡生。乾隆乙巳米价腾贵，云仅中人产，倡首捐资买谷平粜，乡人德之

