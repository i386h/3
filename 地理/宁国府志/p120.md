<!-- { "loadSidebar": true } -->
陪范宣城北楼夜宴华轩敞碧流，官妓拥诸侯。粉项高丛鬓，檀妆慢裹头。亚身催蜡烛，斜眼送香。何处偏堪恨，千回下客筹。

题宣州开元寺杜牧南朝谢城，东吴最深处。亡国去如鸿，遗寺藏烟坞。楼飞九十尺，廊环四百柱。高高下下中，风绕松桂树。青苔照朱阁，白鸟两相语。溪声入僧梦，月色晖粉堵。阅景无旦夕，凭栏有今古。留我酒一，前山看春雨。

自宣州赴官入京路逢裴坦判官归宣州因题赠敬亭山下百顷竹，中有诗人小谢城。城高跨楼满金碧，下听一溪寒水声。梅花落径香缭绕，雪白玉花下行。萦风酒旆挂朱阁，半醉游人闻弄笙。我初到此未三十，头脑钐利筋骨轻。画堂檀板秋拍碎，一引引，《樊川诗集注》作饮，此亦应作“饮”。有时联十觥。老闲腰下丈二组，尘土高悬千载名。重游须白事皆改，唯见东流春水平。对酒不敢起，逢君还眼明。云看人捧，波脸任他横。一醉六十日，古来闻阮生。是非离别际，始见醉中情。今日送君话前事，高歌引剑还一倾。江湖酒伴如相问，终老烟波不计程。

开元水阁《樊川诗集注》此诗题为《宣州开元寺水阁，阁下宛溪，夹溪居人》。六朝文物草连空，天淡云闲今古同。鸟去鸟来山色里，人歌人哭水声中。深秋帘幔千家雨，落日楼台一笛风。惆怅无因见范蠡，参差烟树五湖东。

宣城送裴坦判官日暖泥融雪半消，人行芳草马声骄。九华山路云遮岫岫，《樊川诗集注》作寺。，青弋江村柳拂桥。君意如虹高的的，我心悬旆正摇摇。同来不得同归去，故国逢春正寂寥。自宣城赴官上京潇洒江湖十过秋，酒杯无日不淹淹，《樊川诗集论》作停。留。谢公城外溪惊萝，苏小门前柳拂头。千里云山何处好?几人襟韵一生休。尘冠却挂知闲事，终拟蹉跎访旧游。

题宣州此四句又出白居易诗《叙德书情四十韵，上宣歙崔中丞，宣州荐送，及第后重投此诗》。土控吴兼越，州连歙与池。山河地襟带，军镇国藩维。

水西题粲公楼三日去“三日去复去”，《乾隆府志》作“三日往还去”。复去，一生焉再游。含情碧溪水，重上粲公楼。

开元寺松寺曾同一鹤栖，夜深台殿月高低。何人为倚东楼柱，正是前山雪涨溪。

题元处士高亭水接西江天外声，小斋松影拂云平。何人教我吹长笛，兴倚春风弄月明。

游水西寺李白题诗水西寺，古木回岩楼阁风。半醒半醉游三日，红白花开烟雨中。

谭子池郭周藩澄水一百步，世名谭子池。余诘陵阳叟，此地当因谁?父老为余说，本郡谭叔皮。开元末年中，生子字阿宜。坠地便能语，九岁多须眉。不饮亦不食，未尝言渴饥。十五锐行走，快马不能追。二十入山林，一去无还期。父母忆念深，乡闾为立祠。大历元年春，此儿忽来归。头冠簪凤凰，身著霞裳衣。普遍拯疲俗，丁宁告亲知。余为神仙官，下界不可祈，恐为妖魅假，不如早平夷。此有黄金藏，镇在兹庙基。发掘散生聚，可以救贫羸。金出继灵泉，湛若清琉璃。泓澄表符瑞，水旱无竭时。言讫辞冲虚，杳霭上元微。凡情留不得，攀望众号悲。寻禀神仙戒，撤庙开窥。果获无穷宝，均融沾困危。巨源出岭顶，喷涌世间稀。异境流千古，终年福四维。

南陵留别段氏兄弟许浑不知身老大，犹似旧时狂。为酒留山县，题诗遍草堂。归期秋未尽，离恨日偏长。更羡君兄弟，参差雁一行。

题元处士幽居潺绕门水，未省濯缨尘。鸟散千岩曙，蜂来一径春。杉松还待客，芝术不求人。宁学溪叟，逢时罢隐沦。

元处士自洛归宛陵山居因赠紫霄峰下绝韦编，旧隐相如结袜前。月落尚留东阁醉，风高还忆北窗眠。江城夜别萧萧雨，山槛晴归漠漠烟。一顷豆花三顷竹，相应抛却钓鱼舡。

陪宣城大夫崔公泛后池兼北楼宴二首《全唐诗》此诗为许浑作。陪泛芳池醉北楼，水花繁艳照膺舟。亭台阴合树初昼，弦管韵高山欲秋。皆贺虢岩终选傅，自伤燕谷未逢邹。昔时恩遇今能否，一尉沧洲已白头。江上西来共鸟飞，剪荷浮泛似轻肥。王作簿公曾喜，刘表为邦客尽依。云外轩窗通早景，风前箫鼓送残晖。宛陵行乐金陵住，遥对家山未忆归。

白云寺一片白云千丈峰，殿堂楼阁架虚空。山僧不语卷帘坐，遥看世间如梦中。

宛陵寓居上沈大夫二首赵嘏满耳谣歌满眼山，宛陵城郭翠微间。人情已觉春常在，溪户仍将水共闲。晓色入楼红霭霭，夜声寻砌碧潺潺。幽云高鸟俱无事，晚伴西风醉客还。溪树参差绿可攀，谢家云水满东山。能忘天上他年贵，来结林中一日闲。醉叩玉盘歌袅袅，暖鸣幽涧鸟关关。觥筹不尽须归去，路在春风缥缈间。

宛陵馆冬青树碧树如烟覆晚波，清秋欲尽客重过。故园亦有如烟树，鸿雁不来风雨多。赠宣州亢拾遗项斯传骑一何催，山门昼未开。高人终避世，圣主不遗才。坐次欹临水，闲中独举杯。谁为旦夕侣，深寺数僧来。

汤泉贾岛维泉肇何代，开凿同二仪。五行分水火，厥用谁一之。霞掀祝融井，日暖扶桑池。气殊石厉，脉有灵砂滋。骊山岂不好，玉环污流脂。至今华清树，空遗后人悲。遐哉哲人逝，此水真吾师。一濯三沐发，六凿还希夷。伐毛返骨髓，发白令人黟。十年走尘土，负我汗漫期。再来池上游，觞热三伏时。古寺僧寂寞，但余壁上诗。不见题诗人，令我长叹咨。

送友人之南陵莫叹徒劳向宦途，不群气岸有谁如。南陵暂掌仇香印，北阙终行贾谊书。好趁江山寻胜境，莫辞韦杜别幽居。少年跃马同心使，免得诗中道跨驴。

敬亭祠刘沧森森古木列岩隈，迥压寒原霁色开。云雨只从山上起，风雷多在庙中来。三江入海声长在，双鹤啼天影未回。花落空庭春昼晚，石床松殿满青苔。

麻姑山麻姑此地炼神丹，寂寞烟霞古灶残。一自仙娥归碧落，几年春雨洗红兰。帆飞震泽秋江远，雨过陵阳晚树寒。山岭白云十万片，时闻鸾鹤下仙坛。

送李侍御归宣州许棠吟诗早得名，戴豸又加荣。下国闲归去，他人少此情。云移寒峤出，烧夹夜江明。重引池塘思，还登谢城。

送王侍御赴宣城戴豸却驱鸡，东南上句溪。路过金谷口，帆转石城西。水树连天暗，山禽绕郡啼。江人谙旧化，那复俟招携。

送李频之南陵主簿赴县是还乡，途程岂觉长。听莺离坝岸，荡桨入陵阳。野蕨生公署，闲云拂印床。晴天调膳外，垂钓有池塘。

白龟城左匡政城堞千寻险，池隍十里余。楼台侵汉宇，鼓角动郊墟。罴虎三军拥，壶浆万户舒。急须修表进，天意欲何如?

怀宛陵旧游陆龟蒙陵阳佳胜昔年游，谢青山李白楼。惟有日斜溪上思，酒旗风影落春流。

送夏侯审赴宁国司空图青沂连白浪，晓日渡南津。山叠陵阳地，舟多建业人。烟霞高古寺，枫竹暗伤神。如接玄晖集，江城独见亲。

送许棠还泾邑张乔离乡积岁年，归路远悠然。夜火山头市，春江树杪船。干戈愁鬓改，瘴疠喜家全。何处营甘旨，湖涛浸没田。

送许棠及第归宣州雅调一生吟，谁为晚达心。旁人贺及第，独自却沾襟。宴别喧天乐，家归碍日岑。青门许攀送，故里接云林。

送南陵尉李频重作东南尉，生涯尚似僧。客程淮馆月，乡思海船灯。晚雾看春谷，晴天见朗陵。不应三考足，先授诏书征。

送友人归落花兼柳絮，无处不纷纷。远道空归去，流莺独自闻。野桥喧碓水，山郭入楼云。故里南陵曲，秋期更送君。

隐静寺阁谁家烟径长莓苔，金碧虚阑竹上开。流水远分山色断，清猿时带角声来。六朝明月惟诗在，三楚空江有雁回。达理殆应少惆怅，僧闲因得话天台。

寄宣州窦常侍罗隐往年西谒谢玄晖，尊酒留欢醉始归。曲槛柳浓莺未老，一园花暖蝶初飞。喷香瑞兽金三尺，舞雪佳人玉一围。今日乱离寻不得，满风雨钓鱼矶。

送梅处士归宁国十五年前即别君，别时天下未纷纭。乱离且喜身常在，存没那堪耳更闻。良会谩劳悲曩迹，旧交谁去吊荒坟。殷勤为谢逃名客，想望千秋岭上云。

登宛陵条风楼寄窦常侍乱罹时节懒登临，试借条风半日吟。只有远山含暖律，不知高阁动归心。溪喧晚棹千声浪，云护寒郊数丈阴。自笑疏慵似麋鹿，也教台上费黄金。

泾溪吟此诗一作杜荀鹤诗。泾溪石险人兢，终岁不闻倾覆人。却是平流无石处，时时闻说有沉沦。

题石门灵岩一窍何处凿，混沌初开有此门。采药仙人何处去?山中不改旧乾坤。

送许棠之官泾邑郑谷白头新作尉，县在故山中中，原作“虫”，《乾隆府志》改。。高高，原作“向”，据《乾隆府志》改。第能卑宦，前贤尚此风。芜湖春荡漾，梅雨昼溟。佐理人安后，篇章莫废功。

麻溪杜荀鹤麻溪清澈底，似入武陵溪。两岸山相向，三春鸟乱啼。酒旗和柳动，僧塔与云齐。此是归期路，归期路勿迷。

乱后宿南陵废寺寄沈明府只共寒灯坐到明，塞鸿冲雪一声声。乱时为客无人识，废寺吟诗有鬼惊。且把酒杯添志气，已将身事托公卿。男儿仗剑酬恩在，未肯徒然过一生。

题宛陵北楼郑准雨来风静绿芜鲜，凭着朱阑思浩然。人语独耕烧后岭，鸟飞斜没望中烟。松梢半露藏云寺，滩势横流出浦船。若遣谢宣城不死，必应吟尽夕阳川。

登水西清居台魏峦迤逦清居台，连延白云外。侧聆天上语，下视飞鸟背。

岘山送崔子向之宣州谒裴使君释皎然楚思入诗清，晨登岘山情。秋天水西寺，古木宛陵城。琴匣应将往，书车亦共行。吾知江太守，一顾重君名。

送僧游宣州楚山千里一僧行，念切初缘道未成。莫向舒姑泉口泊，此中呜咽为伤情。

冬日梅溪送裴方舟之宣州平明匹马上村桥，北发梅溪雪未消。日短天寒愁送客，楚山无限路遥遥。隐静寺僧清塞一宿五松杯渡寺，虚廊中夜磬声分。疏林未露上方月，幽涧忽生平地云。高鸟背泉栖静境，远人当烛想遗文。暂来此地歇劳足，望断故园沧海。

宛陵送李明府归江州李鹏菊花村晚雁来天，共把离觞向水边。官满便寻垂钓侣，家贫已用卖琴钱。浪生湓浦千层雪，云起炉峰一缕烟。倘见吾乡旧知己，为言憔悴过年年。

开元寺阁薛能一阁见一郡，乱流仍乱山。未能终日住，尤爱暂时闲。唱棹吴门去，啼林杜宇还。高僧不可羡，西景掩柴关。

送人之宣城潘佐江畔送行人，千山生暮氛。谢安团扇上，为画敬亭云。

风光阁王禹水东城阁水西山，无限风光咫尺间。沙鸟惯惊春浪恶，野僧长伴暮云闲。柳堤客艇时争聚，竹径禅扉夜不关。令尹迩来公事少，坐看渔父扣舷还。

游琴溪武甄环潭澄晓色，叠嶂照秋影。幽致忻忻逢，纷虑自兹屏。游琴溪邢巨和灵溪非人迹，仙意素所秉。峻岭森翠微，澄潭照秋影。

