<!-- { "loadSidebar": true } -->
时有《重葺高斋记》云：稽其故址，鸠工庀材，盖复旧观也。《万历志》称以廉惠亭改建，

误。《康熙府志》。
后人于其地创北楼，唐李白《秋登谢北楼》云：“谁念北楼上，临风怀谢公。”是也。《嘉定宣城志》。
北楼在宣城县治北。《明一统志》：南齐守谢建，李白诗“谁念北楼上，临风怀谢公。”

后人亦称谢公楼。咸通中，刺史独孤霖改名叠嶂，自为记。《大清一统志》
在府治。唐咸通中，独孤霖建，记曰：郡以溪山著名，而溪少负，则以叠嶂名之为宜。《舆地纪胜》。即古高斋地，唐初一名北楼，独孤霖改建，易名叠嶂，而北楼

之名废矣。国朝郡守

许廷试重建，又复北楼之名，题曰“古北楼”。《乾隆府志》
一曰北望楼，郑薰诗云：“高斋今北望，池上犹春酌。”自注高斋今北望，以斋易楼，唐人

实为之。《嘉定宣城志》

今日校《谯国集》适此两卷皆公在宣城诗。某为儿时，先人以公真藁指示，某是时以能成诵

，今日读之，如见数十年前故人，终是面熟，但句中时有与昔时所见不同，必是痛遭俗人改

易耳。如病起一诗云：“病来久不上层台，原注为宣城叠嶂双溪也。窗有

蜘蛛径有苔。多少

山茶梅子树，未开齐待主人来。”此篇最为奇绝，今乃改云“未报园花莫惆怅，故教太守及

春来。”非特意脉不伦，然亦是何等语。《竹坡诗话》

按：《舆地纪胜》与诸府志皆载高斋与叠嶂楼，而不载北楼。《一统志》载高斋、北楼，而

无

叠嶂，以叠嶂因北楼易名，似高斋别有其地，非也，不知北楼、叠嶂楼即高斋旧址，以及称

谢公楼、北望楼皆为一地，不过屡易其名耳。观《嘉定志》载高斋云，后人于其地创北楼，

《一统志》载北楼云，改名叠嶂，其一地可知。

谢公亭在县北二里，《九域志》齐太守谢玄晖置。旧经云谢玄晖送范云内

史，此其

处也。《舆地纪胜》。即谢送范云赴零陵之地。《大清一统

志》。《谢集》、《文选》载，

其诗题云《新亭渚别范零陵》。说者以新亭渚在建邺，然古今相传谢公遗迹不可泯也。唐李

白诗云：“谢亭离别处，风景每生愁。”谢、范云之游处，国朝诗人留咏亦多，此不悉载

。

庆元初，齐侯庆胄访得遗址，议重建亭，不果。《嘉定宣城志》。亭之西

有

修竹茂林，昔人卜筑其中，扁曰“企贤”，兵火久废。《洪武宣城志》




〔隋〕
三天洞东南去郡城五十里。《太平寰宇记》。洞三窍，皆见天流澌，昼夜不绝。

《舆地纪胜》。在稽亭山，洞有名龛，隋扶风禅师安禅之地。流泉涓涓，溉山下田千

余亩。又有风穴，深不可测，旧经云，穴水直通禹穴及湘潭。《洪武宣城志

》


〔唐〕
温城在县东二十里，唐刺史温璋所筑。《大清

一统志》

张路斯田在城北五里，俗传其田不利耕者，岁多罹水。张路斯者，非人，盖龙神也

。《洪武宣城志》

。《昭灵侯庙碑》云：南阳张公讳路斯，隋初家颖上县百社村。唐景龙中为宣城令，

以才能

称。自宣城罢令归，尝钓于焦氏台之阴，顾见钓处宫室楼台，遂入居之。夫人石氏，生九子

。

至是，公语夫人曰：“我乃龙也，蓼人郑祥远亦龙也，与我争此居，明日当战，使九子助我

，领有白绢者我，青绢者郑也。”明日，九子射中青绢者，公逐之去，所过皆为溪谷，而达

于淮。九子皆化为龙以去。事见唐布衣赵耕之文，淮颖人立庙祀之。《苏东坡集

》。张右

史题诗云“张公乃神物，为令尝在兹。至今城北田，相传为路斯。”尝阅《集古录》，亦有

龙公碑。《嘉定宣城志》

拥翠亭即李白独坐题诗处，碣尚存，与今之云齐阁、额珠楼相去里许，总一山也

。《乾隆府志》

灵源寺李白有《赠灵源上人仲浚》诗，创建所在亡考。同上

宛溪馆在宛溪上。李白诗：“吾怜宛溪好，百尺照心明”。《

康熙府志》

沃洲亭在县东会胜寺侧。李白诗云：“五松何清幽，幽静美沃洲。”好事者即以名

亭。《

舆地纪胜》。胡文恭公宿留题二诗。按沃洲本在越之新昌，白乐天撰《山院记》以为

东南

山水之胜，此殆名之偶同，或以李白诗在宣州作，故因取之云尔。《洪武宣城志

》

开元寺水阁景德寺后，名人题咏甚富。《乾隆府志》

开元古井开元寺后，凿井与建寺同时，故名。又寺前一井亦名开元，水可

疗疾，岁旧湮没。康熙间，僧募众开浚，邑贡生唐益记。同上

阴塔井在泰和门外内梨园总寓中，建置年月莫考，相传与景德寺开元塔同建，久

淤。乾隆五十八年重浚，邑人梅瓒宪记。《采访册》

铁佛开元寺大殿后。绍兴二年，铁佛自动迭前迭后，若伛而就人者数日，未几，

城内居民火。旧府志

黄蘖泉在城北一十五里之明寂寺，俗谓之书堂泉。才一泓，不见其发源处，冬

夏不竭，世

传唐黄檗禅师卓锡于石上而泉出。寺又大士殿，殿前有沼。宋嘉四年，僧余交以寺去泉远

，掘沼深五丈不及泉，跌坐其中，三昼夜泉即涌出，号观音灵沼，祷雨辄应。

金鸡井城北广教寺右。唐黄蘖禅师建寺千间，其树皆罗松，相传禅师托迹安南国，

募化罗松万株，限某日树自运至山。是日，有金鸡相斗入井，罗松随泉涌出。架屋九百九十

九间，后灾毁，今尚一木横井口。《乾隆府志》

西侯亭城西门五里，唐天宝十四载，宣州刺史赵悦建，以舍使客李白作序颂，有

“煌煌锵锵，如文翁之堂”等语。《宣城事函》

后如洞在县西三十里，唐永泰中，寇王万敌啸聚于此，招讨袁率师御之。《嘉定宣城志》

韩昌黎别业旧址不可考。朱子《韩文考异》云：愈有别业在宣城，集内《示侄爽

自京师之宣城》诗有“宣城去京国，闾里故依然”之句。

古西溪即溪口，唐西平王李晟后裔宗旺由团山迁此，时人艳称古西溪，万山环聚

，族甲华

阳。溪傍有洞，高数仞，广数丈，楼台、丹灶、石钟、土鼓、仙迹在焉，李氏子孙，世家于

此。《乾隆府志》

石盎寺在敬亭山旁，僧置传灯阁，藏佛书，沈括记，杜牧有诗，梅尧臣有《寻古

石盎寺》诗。今山后亦有石盎寺，恐非其旧。同上

九女墩楚王城侧，昔有九女遭水难，其尸抱结，逆流而上，至此止焉。里人瘗之

，故名。同上

狮子门在府治东，当城门外，有大石狮子二，蹲踞以对跨鳌桥，世传寅山高耸，

故以狮子压镇之，今犹存焉。《洪武宣城志》

迎春阁在叠嶂西，即条风故址。《乾隆府志》

按：旧志皆云，宋建双溪阁即仍此故址。

瞻星馆在县西五里。《舆地纪胜》

昼廉堂在县治中。同上

四贤堂在府治。同上

德政陂在城东南五十六里，即今笪岳坝。唐观察使陈少游筑，引水灌田，民食其

力，故名。《康熙府志》

薛公堰在城北一百一十里，唐建中初，宣歙观察使薛邕所筑。《洪武

宣城志》

宛陵公署久废，未详所在。旧志云，唐观察使崔衍建，秘书顾况记。

《乾隆府志》

响山亭在城东南二里，唐刺史路应、跨潭为梁，架两亭于东西岩，营州兵。权德舆

为记。镌岩石，久剥落。《康熙府志》

坐啸堂又名虚明观，在府治，旧曰虚明观，在叠嶂楼南隅。唐郑刺史薰、独孤刺

史霖刻石存焉。《舆地纪胜》

按：旧志载，虚明观与此略同，又载坐啸堂，旧名清凉。

云根石在一峰之巅，怪石如撅，李白题“云根”二字。《乾隆府志》


九曲池
在郡城北三里，唐刺史裴休种莲为游观所，今池仅存。《康熙府志》

裴公井在城北，味甘异他井，唐丞相裴休所开。《舆地纪胜》

。旧经云，裴相井在

石盎院，宋梅圣俞有《古石盎山》诗。时寺基迁徙，莫知古石盎山，然旧址尚存山中，有井

相去可一二里，岂《图经》所传裴公井耶?今近城石盆寺亦有井，恐非是。盖一在城北万寿

禅院南麓，即旧经所载者，一在敬亭山万松亭侧，即梅公所谓古石盎之旧基也。《洪

武宣城志》。有裴公井，前志所载，不能无疑似之惑，况石盆、万寿二寺并，万松亭

倾

圮岁久，井之遗迹不可考矣。姑录之以俟知者。《嘉靖府志》

乳洞龙洞并在蔡后山，有棋秤、石龙穴诸胜。《采访册》



龙泉洞石佛庵右，一名窑头洞，有田塍、鸥鹭、池沼诸胜。国朝施闰章、梅枝凤

均有诗，又有龙门洞，在箬丝潭。《采访册》

小厅乾宁中，节度田建，沈颜记。《乾隆府志》

新安院城东句溪上，本都督府署，唐天佑十三年建，尉迟枢为赞记。

同上

海榴堂唐时建，许浑有《陪崔尚书宴海榴堂》诗。同上

放生池唐乾元中奉诏建，在城北。宋乾道中，改城南祝家塘，守颜颐仲改济

川桥西，有记。宋天禧丁巳，诏江淮等处有放生池者浚之，即此。同上



南亭钱起有《和张太守南亭秋夕》诗。同上

仙人岩城东南稽亭山。古仙人尝居此，今稍东有仙人岩，下为三天洞，中有扶风

禅师智琰石龛。宋元以来多名人题咏。旧图经

鼓城城南十五里，山形似鼓，下有桥，俗讹为古城桥。《乾隆府志》




〔南唐〕
碑亭在城西十五里，亭久隳，而碑尚存，盖南唐徐知

证墓道碑也。按：知证乃李先主

之弟，始俱为徐温养子。既贵盛，温诸子皆忌，唯知证常阴之。故以为德，知证封魏

王，出为宣州刺史。卒葬于丁山，据此十里许，今碑文剥缺，多不可辩云。

铁牛门在府治东北城内。前志“双牛：冶铁为之”。俗传郡无丑山，故象大

武以为压镇。谚云：

丑上无山置铁牛。自五代林仁肇更筑罗城，旧门关皆改革，今唯一牛存，里人即其地为司土

神庙，号铁牛坊云。《洪武宣城志》。府治东北，双牛铁铸，五代林仁肇

更筑罗城，旧门改

置铁牛。一于大东门木禾殿中，今称铁牛庙；一在小东门罗城内，今移置济川桥上。《乾隆府志》


〔宋〕
敕书楼府治西二十步，建隆壬戌奉诏建，从宗亲赵矩请

。《乾隆府志》。又敕书楼在县治前。《乾隆县志》



发愿文亭有御制文碑，端拱中敕建，从李宗谔请。同上

原堂在叠嶂西，宋初榜曰“宣城通判徐铉篆书”。天圣中，守江嗣宗更名“原

榴”，自为记。同上

观风楼在叠嶂楼东，宋学士边肃有记。同上

巢林亭宋施元长父焕隐居石子涧，有巢林亭，梅尧臣数为赋诗。同

上

