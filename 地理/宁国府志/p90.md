<!-- { "loadSidebar": true } -->
《南雅集》、《雪坪诗钞》、《漫与集》、《听山文集》，并梅庚著宣城

《十三经会解》夏骏扬著宣城

《性解易准》、《离骚经贯》，并汤伟著宣城

《寂寥草》、《周易指徵》，并梅骥著宣城

《琴学集成》刘南英著宣城

《耕余诗文略》沈廷璐著宣城

《春秋留传》张一鼐著宣城

《清华录》王可第著宣城

《萍庵集》孙于王著宣城

《中江纪年稿》袁启旭著宣城

《历算丛书》六十二卷，梅珏成著宣城

《见闻录》施彦恪著宣城

《石汀集》王佐著宣城

《闲道续编》万士襄著宣城

《彤史汇编》、《天柱集》、《嘉言录》，并刘庆观著宣城

《南云集》姜本俊著宣城

《平畴堂集》、《西粤草》，并秦仁管著南陵

《龙崖集》许允成著南陵

《凿余天集》、《辟释道二辨》，并翟士鳌著泾县

《易学管窥》，章芝著泾县

《壶中啸》叶沃若著泾县

《周易备要》程书著宁国

《五经人物志》、《铁立文起》，并王之绩著旌德

《掘得书》二卷，谭文昭著旌德

《东固草堂文集》杜名齐著旌德

《松华堂集》、《松台诗话》七十五卷、《黄山志》，并方学成著旌德



《太息斋文集》项淦著太平

《周易窃揆》杜应成著太平

《昭明诗选辑注》、《俪体文钞》，并程元愈著宣城

《灵岩集略》鲍著宁国

《野樵吟》阮士鹏著宣城

《云屋和尚集》、《衡山诗稿》，僧衡范著

按：《旧志》载《谢宣城集》。玄晖非宣州人，不应载入。今据《四库书目》、《宛雅》各

编

及各县志中，裒然成集者，补缀成编，余不备录。以各县自有

记载，故也。余如《读书论世

阐义》、《街南文集》、《洁身堂稿》、《响山诗集》、《中边图制考》诸书，俱奉查禁，

今删。

卷二十二·艺文志文中
◇宁国府志
卷二十二艺文志


文中


明
黄公祠碑记胡乾知府

昔先王建国，首重造士，而学校之兴替系焉。宛陵郡学旧建东郭外，诸生以时谒庙，必由溪

渡，遇山张暴发，每多覆舟之患，地处卑下，宫墙屡遭巨浸，其形制体势俭陋。元至正乙未

年，复被毁。我朝定鼎初，祀叠嶂西高斋，殊属非制，宫舍宇廨兵火灰烬，多未遑复。黄公

华峰先生以贤良方正膺简命来守是邦，周览黉序慨然，念祀圣于西斋之非宜，亟图兴创。癸

卯岁，卜府治东南地，爰立规模，恭建大成殿，设宣圣四国公十哲神像。作戟门五间、明伦

堂五间，斋廊次列后殿，置庖厨于堂之东偏，而缭以周垣，山水潆洄，景物增胜，公之

规画猗欤盛哉。其后礼门义路暨各祠宇，又杨公观、陈公灌、鞠腾霄诸君及予相继修葺而创

造之。功厥惟先生是赖，况鸠工木石诸钜费，不惜捐俸独任其艰。所谓阐圣道，敷王化，维

世

教，淑人心者，治莫隆于此。迄今天开其运，地发其灵，人文蔚起，视昔什倍，宁郡之士安

能一日忘先生哉?乃构祠学宫侧，专祠先生，请予为记。予以先生当海宇未靖之余，独能存

心惠爱，兴利除弊，广积贮，恤解户，定赋役，抚绥招徕，讼简刑清。如重建敏应庙，设

渔潭南湖河泊二所，官次诸政，亦其显然者也。而兴贤育才，俾有益于风化者，惟建学功称

最，特祠而祀，于法诚宜。

先生浙江仁和人，黄姓讳荣祖，字继先，别号华峰，知宁国府事，卒于官

。行谊宦迹，留备郡邑乘传。敕葬敬亭山广教寺左云。洪武九年岁丙辰，郡守胡乾撰。



县庙学记杨士奇泰和

古昔王者建国，君民也。里皆有学，民皆有教，其教之之法，自洒扫应对至穷理正心，与凡

修己治人之道，皆尧、舜、禹、汤、文、武之所传者，非此不以教不以学。是以其俗化隆而

人才盛也，后世不明先王王，原作“生”，据《乾隆府志》，改。之道，而

老佛妒θ澹闾出，昧者惑于所诱，而沉溺焉，率倍此而趋彼，

逾久逾甚。是以正道榛塞，而风俗人才不逮于古，盖积习非朝夕矣。我国家列圣在上拳拳焉

兴

学，饬教玺书靡岁不下，学宫之布遍于海隅矣。其或犹有未备，则吏于斯者之弗职也。宣城

，南京畿内之邑，山川秀丽，民俗淳质，名人君子忠义之纪代未尝乏。然余在禁林尝阅四方

所

上郡国之志，宣城为邑，民户三万有奇，而今为佛老之宫者六十余，儒学之宫一焉而已。夫

正学异端不两盛，在此者既寡，则吏于斯者宜力致，夫诱掖饬励之功，以仁其民，以称上之

德意，庶几其可。凡前之吏宣城者多矣，其学则自洪武二年，知县县，原作“孙，

据《乾隆府志》改。王文质建于泰和门内，九年知县邢知远以其庳陋改作于县治

之西。庙与学咸备，自后屡加修葺，岁久复敝。宣德二年，教谕张岩至谋于知县萧吉，改作

庙之外门，中门建明伦堂及师生会馔之舍，又广地作射圃。而萧去官，因及训导陆霖、汤辉

劝率邑之好义者，作大成殿及束西庑。郡推官尹崇高复用岩等议，作尊经阁于明伦堂后，未

半亦去官。逮逮，原作“建”据《乾隆府志》，改。郡守袁旭至，而凡庙学

之未备者悉备矣。是役也，虽有众力，然始终岩功居多，于是辉来请书其成。于戏!凡今老

释之宫圮者兴废者，复不必其有势位，率无过期月耳。若儒学之宫隳弛，欲葺即有势位者，

纲纪主持，犹必更十数岁而后成。何其难易之悬绝也，非由习俗之移人，而人不知有古道欤

!为政者以正风俗、淑人心为要务，而风俗人心之所由善，必在于兴学校者，明先王之法以

为教也。为学不明先王之法，不能善其道，为政不明先王之法，不能善其治。学校之关系于

世大矣，其成宜书，若学于斯，吏于斯者，其亦皆致夫力行之功而可乎!


进士题名记杨溥

我圣朝廓清寰宇，肇造国家，敦复民彝，丕隆治化，惟人才本之风教。自京都及郡邑，咸建

学校，简师儒，广生徒，厚廪饩，以要成功。岁拔其尤者，升之太学，曰岁贡。□

缺一字，《乾隆府志》作“三”。岁大比，上之春官，曰乡贡。进之大廷赐对，曰

进士，诚盛典也。列圣相承，五六十载之间，礼乐教化，彬彬成风。名卿大夫良有司恒由是

出，然人望所崇则惟进士，铨选之法亦惟进士不次用之，海内士子咸以是为荣也。

南陵古春谷，今宁国属邑，山水清胜，民俗敦朴。自昔多

秀民，若宋徐、镏拯诸君子，咸以进士至大宫，事业论议，载诸史册。逮夫国朝由学校而

扬历中外者亦多其人，然未有登进士第者。容城任伦秉彝来司教铎，严条约以振其颓靡，新

庙宇以启其瞻望，广学舍以资其游息。由是士君子咸知向方，力学待举。复砻石树之学宫，

考前代进士题名于其上，而乡贡亦附其名以俟后之学者，请余记之。人才之生秉山川清气，

未始以前后为丰啬也，顾学者自致如何耳。傅说开万世论学之端，曰惟学逊志，务时敏，易

象丽泽曰，君子以朋友讲习，然则为学之要，孰有加焉。学者于是以凝其道，以充其器，以

修其辞，出膺世用，以尧舜君民为心。为国名臣，又岂徒一第之荣而已哉。古者宾兴，贤能

歌鹿鸣以燕乐之至，于今犹然。余故申之曰，德音孔昭，视民不，嘉宾固有之矣。是则是

效，尚有望于后之君子焉。秉彝由进士起家，拜监察御史，以老母乞教职就养南陵，而

于后学，以求副朝廷建学育才之盛意，可尚也，故为之记。


重新府治记王直吏部尚书

宁国府在秦为鄣郡，汉改丹阳郡，后汉改宣城郡，隋、唐以来或因或否，至元为宁国路，

国

朝归附之初，改宁安府，后改宣城府，又改宣州府，吴元年始改宁国府。府治在城东南隅子

城内，宋绍兴中，知府汪绎所建。元为肃政廉访司，国初为枢密院，又为元帅府。洪武己酉

制令诸府置廨署，知府陈灌、鞠腾霄相继理旧署，未遑改作。历岁浸久，日即于弊，至宣德

中而益坏，旁支之木，视所立柱为多。正统丙辰，临川袁旭廷辅来治郡，大以覆压为忧，谋

之僚属，欲撤其旧而新之。工部左侍郎庐陵周公巡抚莅兹郡，亦以为宜。廷辅乃请于朝，许

焉。于是集群材，命众工作正堂、经历司、照磨所，东西六房及架阁库、仪门。公署之后，

旧皆凿垣为小门，往来者不禁。至是筑新垣四周，以杜私谒，又以外门临街喧哄，乃改辟于

前，作牌楼于外门，前作榜房于牌楼内之左右。鼓楼旧在府右偏，亦皆颓弊，重建于门外之

左，建阴阳学于鼓楼南，置日晷台于阴阳学南。堂后地稍洼，积羡土为冈，作楼其上，以为

燕休之所，匾曰“正心”。世传城肖龟形，作真武朝于仪门外之东以镇之。廨后东作叠嶂楼

，西作双溪亭，以复旧观。计度有方，程劝有道。经始于三年三月一日，而以四年十月望日

毕工，为屋一百七十有七间，深靓宏远，有加于昔，而农不知劳，于乎可谓能也已。宁国土

广人众，古称山水之郡，舟车繁会之乡，其所产多美材饮食诸物，所以利用厚生者，不他求

而足。故其秀民悦诗书而好礼义，闾巷田野之氓，悉有以自给而无慕乎外。中家以上皆务

营居，室丰广堂而飞鸟革之宏壮，所在皆有也。而郡之廨署，独苟且不治，因其敝陋而居

之，欲使下人然仰观而无慢易之心，予未见其必然也。上古穴居而野处

，后世圣人易之以

宫室，盖取诸大壮，此岂圣人意哉!且廨署非一人之私，将与后世为公也，奈何不治而以敝

陋遗之敝陋，不治将不遂颓废矣乎!故予深嘉廷辅之为此，而知其达于为政，政者正也，所

以正人之不正也。然心不正，未有能正人者也。廷辅作楼于堂后而以“正心”名之，盖出而

施政于堂，退而治心于此楼，必使“思无邪”而所行悉由于正，一郡之人出其财力以给公，

上者

皆惟正，是供而非道、非法不行，得以仰事俯育，循天理之常而无奇邪之习者。廷辅之政使

然也，世之为郡而能以正心为立政之本，若延辅者不多见之。廷辅其诚贤矣哉!请记为记之

，而以告后之人焉。凡诸僚属协谋同力而为此者则具载碑阴。吏部尚书泰和王直记。


科举题名记黄宗载南吏部

圣朝受天明命，统驭方夏，文教之治，此隆三代而超迈乎汉、唐者，皆由科举得贤而资其任

用

也。科举之制，内而京都，外而方面，三年大比，曰乡试。选其文之合成式者，登于礼闱，

