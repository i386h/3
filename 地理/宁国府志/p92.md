<!-- { "loadSidebar": true } -->
皇明成化四年，进士强公珍吏泾县知县。首以学校为风俗之本，而叹泾之庙学多卑陋倾圮，

所以劝士子者，犹有未备。喟然曰：“圣道之大，虽不与庙学为存废，士子有定见，知明道

为

己责。虽不与激扬为警懈，然尊道崇儒，吾令事也。”遂命工鸠材，伐石立棂星门二，构射

圃

亭，砌文庙台墀，建藏修书舍，皆因其旧，卑者高之，隘者宏之，倾圮者修葺之。立科第坊

碑一所，石碑一通，记本邑科第姓名，此则今所宜有以劝士子者。工成于成化六年十月，轮

奂翼，泾之士子翕然知向善而不怠者，强公之力也。逾年夏，洪水坏邑，前功半为漂覆。

强公复命工修治如前制，不吝。卒事之日，强公因语诸士子曰：“泾学两废，吾两修之，罔

怠

，所以为士子之明道，国家之得人计也。”盍观世之攻木者，有轮人、舆人、弓人、庐人、

车

人、梓人；攻金者有筑氏、冶氏、凫氏、桌氏、段氏、桃氏；攻皮者有函人、鲍人、人、

韦氏、裘氏。至若钟氏、筐人、慌氏之设色，玉人、雕人之刮摩，陶人、人之抟填，其受

于

师者在兹，学于己者在兹，某造作而应用于世者在此。是其所用未尝外于所学。士君子游于

学校，非若众工人之劳。国家设科取士子以资世者在是，士子取科目而发身者在是，及窥其

立身、行己、事君、治民则矣。呜呼!何众工人之不若耶，使其所用非其所学，而谓有益

于世道，则士子何必劳心六籍，而学校何必如是修葺之勤也欤!予与强公为同年友，嘉其知

学校之实用，而告言之有益于人也，遂为记其事如此。成化七年七月既望。


儒学重修记范吉知府

先帝以南畿诸辅郡军政繁且剧，匪得才猷通敏廉公有威者罔克有济，乃命监察御史王公理公

钦若明命，莅事惟严，发奸摘伏，一巡行间，吏畏民怀恪如也。所至问风俗，修学校，在在

焕新焉。夫人之才不足者，事一事欲其无缺且不可得，而况兼之他乎!纵有能兼之者，而又

不乐于为欲事之集难矣。公之才伟矣，又曰皆吾分内事也，乐然为之。使今之有才居要地者

，视天下事皆分内，亦何所不济哉!彼欲治理者，孰不曰学校为政首务，宜重而不宜轻。

至临政之际，亲为经画其财费而尽心焉者几人，此公所以高于人也远矣。或曰公宪臣也，军

政之是职，学校有司事宜无烦公。于戏!为是说者，何其不知务之甚也。军政者一时之急务

，学校者万化之本原，上而天子之所以治，下而民生之所以安，广而万物之所以育。前乎千

百世之已往，后乎千百世之方来，斯道之通赖之以有传而不绝者，皆学校之功也。学校兴，

则人材盛；人材盛，则风化淳；风化淳，则治道隆。唐虞三代之盛可及，而道统之传有在矣

。是则学校之在天地间，不可一日无，真犹日用饮食之不可一日缺焉者。我国朝法古为治，

纯用儒术，考业于学校，以故百余年间，贤才之盛，治化之隆，旷古莫及。公当风纪之

任，百度惟贞，而学校尤加重焉，可谓深知大体者与。

公名温，字景和，长清人，登戊戌进士，出知某县，著廉能迹，擢今官。成化末年，被命而

来，弘治改元春，修府学，庙庑饰之

，易棂星门，以石代木，改明伦堂二栋为一，皆可久而不坏者，至于斋舍垣壁一皆新之。气

象明丽，人心兴起，由是诸生业日以修，行日以饬，文风丕振焉。惟时专督学校则有司马公

相继，按治则有胡公、赵公，皆一时名臣，学校之兴，有自来矣。诸生恳述颠末，吉以始至

未及效力，仰睹成功，悚然而愧，遂不辞而为之记。


重修儒学记谢绶

邑初创，尝并建学宫于其西，一时人才漫不可考。至宋嘉中，孙先生觉以一代名人来知邑

事，乃徙其左而稍前之，背通衢，面秀岭，黄山三十六峰如列戟然。于时庙貌尊严，制度一

新，仕宦有焦炳炎、焕炎辈出焉，兹学遂为属邑冠。至正壬辰以兵燹荡尽，国朝混一六合，

渐次恢复，令尹李简，蒋忠尝留意于此，科第又有王槐、王良、程鹏辈五七人出焉。景泰以

来，日就圮坠。弘治壬子，进士博平张君来尹是邑，兴喟久之，曰：“此吾责也。”乃以义

倡邑民

有力者大修之。方度材庀工，而予邑邹君阳适来长学事，慨然有志于振举，遂听其胥地之宜

，去

污就隆，经始于癸丑十月，讫工于丁巳腊月。明伦之堂，分教之斋，肄业之所，皆甓墁周密

，绘藻彪炳。惟大成殿戟门仍旧，则亦撤两庑而新之。复易棂星门，谋为二牌坊以翼之，由

是规模气象倍蓰畴昔。弦诵之声，旦暮洋洋，过者称叹，以为前此所未有也。司铎王冀、何

镜俱先后协谋者，相率走书征言为记。予谓张君作兴庠校如是，不惟施教者得所，因而受教

者亦有所栖止，感发而变其故习，宜其掇科有人易易耳。虽然掇科常事也，佩服忠孝，砥砺

名节，实朝廷建学立师之意，亦张君始终振作之心。后之良有司尚其心，张君之心嗣而全之

，俾凡教于此者，亦得以等之心为心也。然则兹学之兴，其可量乎?

张君名瀚，字克容，惜财便民，量时度力，多美政云。

黄山纪行记姜绾同知

绾初至宁国郡，便闻太平县界有黄山，根盘几百里而新安以南皆其地也。最高而秀者三十六

峰，一峰一状，古今词人高士目为佳境，而方士道流又或以仙境称之。故苟得一造，则为胜

游。弘治丁巳春，阅公事太平，事毕当行，县令张瀚、庠正邹阳手新安旧编《黄山图经》请

曰：“是山之派，起自太平，唐李白曾游焉。寥寥数百载，未始有追芳躅者，盍往登眺，使

是山

之胜不终落莫。”绾亦欲偿夙愿，遂诺之。

明日，从二人骑，由县南行二十里至山麓。有一径隘

甚，上逼于山，下临峻流，乃下马易篮舆，逶迤二里许，有峰屹然为芙蓉峰。由峰下盘旋八

九里，适松谷庵，其间悬崖络青，断涧纡碧，奇禽怪兽出没于烟霞，佳木异卉芬芳于溪

涧，皆种种可爱。自庵上攀缘八百仞，始至天都峰，绝顶视芙蓉峰咫尺尔。芙蓉以外有仙

人上升仙都，又有圣泉、采石、松林，立者为人，翔者为青鸾，蹲者若狮子，起者若飞龙，

方若棋石，丘若钵盂，因其形而相类则有浮丘、轩辕、容成，以其色而为号则有朱砂、丹霞

、紫石，至于九龙、石门、紫云、桃花、石床，各有其象，叠嶂、青潭、翠微，云际云外，

皆有取义。然而前后左右相为高下 ，其下者六七百仞，高则未有过于天都峰焉。峰顶清明

秀爽

，却立四顾，直与天际九垓芒乎一家，沧海渺乎一勺，真东南之佳境也。须臾，金乌西坠，

暮

色逼人，乃下宿庵中。迟明雪花飞坠，第见山水改观，草树变色，缀琼削玉，荡目洗心，恍

然如脱尘寰而游方外。因笑曰：“是盖山灵重客，妆点仙境相留耶?”乃倡为律诗三章，张

令辈以次和毕，遂东归。于是纪其岁月云。

阮翁桥碑记刘廷瓒知府

宁国之为郡，阻山带水，四面皆大河，东有东溪，北有水阳、黄池，西有青弋江，南有夏家

渡

，宛之水皆南发万山，于夏家渡为湍急。水涨则浩漾无际，水涸则舟楫不通，平时架木覆土

为

桥，一遇水涨冲激震撼，顷刻而尽。故屡修屡坏，民甚苦之。予亲历其处，相度形势，非石

桥不可。方欲鸠工庀材经营其事，而新安之阮辉、阮杰奋然自任其责。不数日，木石兼运，

工

徒毕集，而蜂屯蚁聚，冲冲乎许许乎无虚日矣。始于己未之五月，毕于辛酉之四月，总会其

费

以两计二千五百有奇。桥长一十六丈，阔一丈九尺，高二丈，下空五洞，卷然虬龙之引而伸

，穹然之垂而饮也。既成，为上其事于巡抚彭公、巡按邱公，二公下令备礼奖劳，余奉

令

式辉杰之庐举行之，于时共事者：同知吴君、通判李君枚、宋君守约、推官郑君琼、宣城

知县王君，咸推让曰：“此太守之功也，盍记诸予?”惟人莫不爱其名，至有弃千乘之国

与人者

，千乘之国岂不重哉，诚有见名重于国，一朝举而与人不难耳。今阮氏肯捐千金以兴此役，

非出此以取偿也，予不归其功而与之名，是孤其用心矣。然则是役也，予岂得而专之耶!且

桥当四达之衢，往来乎此者，徘徊瞻顾，其君子必能发诸咏歌，而庶人亦必咨嗟叹美，盖将

播诸四方，显名于时矣。西汉卜式出粟助边，东都八厨以财救人，班班史册，考其言行，他

无所见，其所以得名者此耳。使辉、杰自此充而大之，见义勇为，无改今日，其显名后世，

不与古人媲美乎?予闻郡之士大夫，称辉父永昂、杰父永聪皆以忠厚世其家，他日新安之士

接迹而起者，必阮氏之后人也。夫工人掘石得古刻，漫灭不可认，隐然有“新安”二字。今

阮氏新安

歙县人也，其事若前定，遂更其渡之旧名，而名其桥曰“新安”，然里人言质或呼“阮翁桥

”云。于是乎记。


李公桥记贡汝成宣城

宣城虎节国也，右络以三溪，导滞而流恶，重开而累带纯曰宛溪；次东

十里而弱曰东溪；次东二里而强曰双溪。并自南经北，擘厚绝维，亘东陷道之不通，则是三

溪之故也。虽在昔

制，并建津吏主济事，然是为万夫孔道，庐候比焉，乘归焉，通闽粤，引苏湖，人繁而舟

特

，争济奔载，什九逮溺。时梅雨兼霖，怒涨湍悍如奔马响雷，甚至水高波溢，灭防泐，恍

惚谲变流不可，乱亟而昌焉，鲜不漂殒，渔人争来要需，阻厄酷于剽劫，夫人病焉。天顺二

年

，郡守袁公劝敛造石桥宛溪，名曰凤凰。弘治四年，县令方公劝敛造浮梁东溪。迄正德三年

，县簿李侯尝以事抵双溪，叹曰：备二而阙一，是推祸钟祟也。二公非惜而恶备，将不欲

专名擅美

，而以其余遗后人也。余次二公后，不能厥终是图，奚以厌二公府藏有主者，吾卑不敢犯，

取之民是复匮民，又弗忍顾己。先人微有遗积在骡车十余辆，岁徼值自殖亦长物可鬻克

费

。彼浮桥易成难久，笮断航破无岁不有，即不更，与无梁同，求永逸计，莫如石。乃构石桥

。凡

为窦穴五，伏兽十有二，碇基深渊，两端崖，凡庀工具材藏事，一切自已代之。董者则其

兄乎乎，《乾隆府志》作子，此亦应作子。杲也。经始于四年正月，讫工于

五年二月。宣民靡劳靡费，相顾愕曰：“谁之为也?”甫成遭内艰，吏请琢石命名不朽，侯

