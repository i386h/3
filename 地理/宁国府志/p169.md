<!-- { "loadSidebar": true } -->
殡葬，并为其家力御外侮。岁壬子，当事议于本邑漕粮照旌太例改折，邑人相持不敢言，振

独力陈利弊，事得寝，通邑便之。

谢玉绳字右衡。弟赐，字

公达，并邑廪生。慷慨好施，邑造文庙，买基以拓东庑。岁暮辄发粟给棉以恤族党。尝捐金

全人妻子十一家。买地二十五亩，收葬枯骨千余具。

何天安

字孟甄。由庠生为岁贡。性孝，母病剧，仰天而泣。梦得药方进之，获瘥。居父母丧，朝夕

泣奠，三年如一日。捐金修文庙、桥梁、祠宇，皆不遗余力。值岁饥疫，赈粟施药，全活颇

多。举乡饮宾，年八十二卒。

王茂京邑诸生。少孤，生母亦

早丧，事嫡母备极孝养。复体母意，周给外家甚厚。族姻贫乏，捐助无吝。繁昌有鬻妻者，

捐金代偿获全。又尝捐造赤沙滩、回龙墩诸桥，至今人颂其德。

俞藻

贡生。性孝友，兄已出嗣，析产仍均，且辞丰受约。族有孀妇三人极贫，赡之终

身，死复为之棺殡。捐田三十余亩，为族塾膳修之需。其居在义兴圩，圩被水冲决，倡捐修

筑，至今赖之。

李时基岁贡生，少贫，以善事父母闻。代兄

服勤，未尝言瘁。中年始置田宅，救急恤穷，赖以举火者甚众。岁饥粒米斗金，族有逐儿者

，为收养之。堂弟时升，侄应弼、应转，无力婚葬，资助无吝。女弟二，适人后生计窘乏，

并为置产而自输粮云。

陈其昌字顺之。父老弟贫，独任孝养

。父丧明，扶掖护视，历久不懈。康熙戊子己丑间岁，族之待以举火者三十余家，又捐腴

田十一亩入宗祠。两举乡饮介宾，寿八十八。
以上《乾隆府志》



〔明

〕
王孟万历间人，尝以捐谷助赈。请给义民冠带扁额，部照

尚存。

〔国朝〕
诸音庆职员。幼失怙恃，

家故贫。比长务勤俭，稍裕生产，遂推有余以济不足，行义足嘉焉。子天相，考授主簿，克

光前绪，惠及乡邻，当事屡奖之。

诸天相事见前。



王京仁州同职。康熙四十八年村民饥，仁按户给谷。雍正十二年水

灾亦然。子申孚，国学生，好行其德，族党称之。

王中孚

事

见前。

叶凤吉职监生。积善好施，邑南半山岭，高数十丈，

石为路，以便行人。康熙五十三年大，捐谷五百石。台司以下咸旌以额。

王锦附贡生。九岁丧父，与弟郁林怡怡友爱，以色养，博母氏欢。长居

乡里，轻财重义，昆弟同心。郁林子附贡生，同州职，长禧。施粥拯饥，市埋，亦克承

先泽云。

王长禧事见前。

陈可勋

职员。自其祖友暄倡建崇圣祠，义声动乡邑。可勋称济美焉，若修城垣，埋骼，输粟馈

药，以拯贫病。捐田积谷，以培宗支，皆黾勉为之，至老不倦。

何廷凤

监生。济凶荒，周急难，谊深桑梓。邑令表其门。

贾逢源郡庠生。居家孝友，内行无玷。年饥出储粟以食饿者，不足则鬻田继之。



许兆衡六世同居，和睦无间。尝晓行经盛家桥，见遗金重可百两，坐

待其人还之，盖当涂陈姓赴繁昌贩丹皮者。陈欲酬以金，衡掉头去。

张

永泗五世同居，治家严肃。凶年周恤乡里，勇于为善。尝修治奎湖石路，行人便

之。

叶金台庠生。岁饥馑，尝鬻田典衣以周邻里。疫作，则

合药为丸，存活甚众。殁而无后者，助以棺，其义举多类是。

盛家恺为人识大义，不屑为锱铢计。处家以和，待人以厚，均能为其难。

汪侑元素行醇悫，日以敦本崇实训其子。年九十一无疾逝。子中柱，文行有美

誉，以增广生终。

汪中柱事见前。

何逢泰

贡生。自奉俭约，遇义举则以身先之，虽倾囊倒箧，不少吝。

叶必矿贡生。年近七旬，犹与同怀诸弟如童稚欢，其天性有过人者。至于助婚

丧，修桥梁，恒孳孳如不及云。

潘人凤国学生，好义急公，

人推长者。邻有孀妇吴氏，抚孤守志，苦断炊，每月给米三斗，以济其穷。故人周茂先年老

无依，养赡十余年，殁则营殡葬焉。

李廷监生。事节母尽

孝。每岁暮，散谷以赡族人之贫乏者。厥后捐腴田十余亩，收租均给，岁以为常。



章可托职员。生半月而孤，事母跬步不离，人称其孝。宅心忠厚，与

人无争，每见善行必赴之，虽瓶无储粟，廓如也。

章可诚国

学生。家仅中人产，推有济无，待举火者甚众。遇灾恤邻，同异姓胥受其惠。

叶时勉州同职。同弟时省修学捐田，并承先志。乾隆乙巳旱，共输粟三百

石以济乡邻。县令旌以额曰“吉人为善。”

叶时省事见前。



汪应锦邑诸生。乾隆十二年捐资数千金，筑圩六百七十余丈

，以御水患。郡守旌以额曰“义茂南邦”。

张恒升国学生。

力学敦行，为乡里式。外舅邓老而贫，迎养于家，殁且葬，复置田宅恤其孤。族侄某，贫不

能娶，割田助之，乾隆丙子大荒，捐谷济饥，多所存活。

王廷柱仗义周急，不拾遗金，里人诵之。

汪自新贡生。孝子元

霄其父也。自新尝在青阳、铜陵及南陵境独建桥路七处，共费白金九千四百两有奇。





刘有章字暗初。性孝友，父卒，谨书遗命于壁，时泣诵不敢忘。抚弟

妹俾成立，襄理宗事，修举废坠，族人赖焉。详见县旧志。

王元赵

太学生。事亲有顺德，敦善施惠于人，实有所济。学使额奖之。

叶大芳乾隆五十年旱灾，捐谷五百余石以济族邻，其平日睦姻任恤多类是，

学使以“孝义遗范”扁额表之。
按：王元赵之子文粹，叶大芳之子廷选，各以其父遗命，

捐田

入春谷书院为膏火资。又戴上升之子大楚，谷大案俞拔斋之子式金，戴期达之子允纪，刘承

翔之子钟华，皆承父志捐助书院田亩，有差。应由县查明坐落丘段，补列书院项下，兹不备

登。

戴上升字寻乐。监生，生能色养，殁善承先，捐置义田

，建桥修路，急公助赈。学政周兆基给以“孝义继述”扁额。

谢珍性敦孝友，质直好义，建桥利涉，乡党称之。
以上据《事实册

》增



泾县

〔宋〕
凌瑗字伯温。风裁纯正，

曾

预里选，应进士举不弟，遂归。优游文史，不复有仕进意。季父策奏补校书郎，调婺州永康

尉，再调郢州司户，称能吏，未几挂冠。

周庭坚家居乌城，

亲早丧，二弟庭翼、庭扬尚幼，坚教育备至，相友爱。所居有棣花阁，里人闻于太守，陈

名曰“和睦之家”。

包整号南堂居士。少嗜学，训子弟方

严，贮书为万卷堂。有子三人，泰明，迪功郎致仕；泰亨，解进士；泰有，文林郎，剑浦县

丞。兄弟义聚八十余年，有灵芝产其舍。舍人王芾名其堂曰“芝堂”。

卷三十四·人物志节妇三◇宁国府志卷三十四人物志

节妇三

泾县

〔元〕漕贡汪桂芳（一作伯福）妻胡氏早寡，孝事舅姑。抚孤成立。延间旌。《泾志》江作汪

