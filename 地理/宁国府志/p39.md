<!-- { "loadSidebar": true } -->
细绎此语，而南江青弋之水道益明。盖班固志郡县水道，皆自发源之某县表之，例最详审。



各郡县体例皆然，详考自得之。著清水于宛陵县下，明即发源于宛陵耳。宛陵今宣城

县地

，今宛溪即出宣城县东南三十里之栎山，西北流合句溪。有南江时，句溪亦不得

入宛溪，

以在宁国县南有南江隔之也。又西北至黄池，由芜湖入江，水道正与《汉志》合。由

东南至西

北入芜湖境，则宛溪疑即青弋之正源。溪名宛，以在宛陵县得名。又唐时亦名青

溪，名亦

同。自南江既湮，泾、舒二溪始无所归，始北流过泾县又北流，而青弋江介其间，自宣

城西北来，正在泾县之北。遂俱入青弋江矣。后人见泾、舒二溪之水，合

流名赏溪，水

益大。大于宛溪，遂以赏溪为青弋之正源。而青弋自有赏溪附合之后，津流益广，宋

以后

遂名青弋江，亦即以此。盖详考《班志》《郦注》，而诸水之入南江者，历历可绘。入南江

者必

不能入青弋，即青弋之故源亦曲曲可见，而知赏溪亦必不能为青弋上流。自水道变迁以后，

后

人因今之水道疑南江之讹，并改青弋之源，遂并斥班氏、郦氏之说。其实皆未详考也，今若

以

宛溪为青弋之源，知必有诧其说者，故仍列今时水道，而详者其说于此。夫济水伏流，黄河

改道，后之君子必有远鉴乎！彼而深信乎此者，若执今时地志而议孟坚、善长之非，盖断断

乎

其不可也。

杭水，一名东溪，一名句溪，一名龙溪，一名黄池水，一名水阳江。自浙江于潜县

流入府境宁国县界为杭水，又北流为东溪，又北流入宣城县界为句溪，又北流为龙溪，又西

北流为黄池水，又西北流合青弋江为水阳江，出府境至当涂县界入大江。句溪，一名东溪，

源从宁国县东乡溪岭，承天目山脚水源，合流连接至此为句溪，流向北至郡门外过。《太平寰宇记》。宣城县有句溪水，宁国县有五湖水。《元丰九域

志》。按：西津至宁国县北汇五湖水注于句溪，见《嘉定宣城志》，即今之五河渡西溪与东

溪合流处也，古盖名五湖水。句溪在宣城县东五里，谢玄晖有“将之湘中寻句溪”诗

。《舆地纪胜》。东

溪在宁国县东

五里，源出仁德乡之马蹄岭，岳山之大塔山，怀远之汤公山，三水各六十余里，至溪头方合

流。四十五里至鸡山，复合徽庆乡水抵石村至五湖渡，合西溪水，二溪皆石粗滩峻，源浅水

急，稍通小舟，不堪重载。入宣城又一百五里，计一百八滩，滩各有名，曰黄土坑，曰青山

湾，曰前芦，曰鱼梁，曰杨孟村，曰东山，曰汪村，曰许家，曰仓渚，曰水车岑，曰女儿山

，曰沆口，曰和尚，曰西湾，曰沙步，曰长墩，曰狮子石，曰调石，曰亭头，曰柯村，曰乌

村，曰刘村，曰澄儿潭，曰祝村，曰显山，曰丫溪口，曰洪公，曰奚家庄，曰庙山，曰范村

，曰石村，曰杨载，曰五湖渡，曰冷山，曰六儿埠，曰大斧，曰王村，曰澄埂头，曰蟹山，

曰下庄，曰削斧，曰车千，曰崔山，曰潭宛，曰洪石埠，曰浔，曰乌石，曰杨家，曰赵村

，曰杜迁，曰鹞儿，曰余家，曰西塔，曰中洲，曰七村，曰石马陂，曰胡泥，曰董家湾，曰

戴村，曰水东，曰殷村，曰石觜头，曰中觜，曰后潭，曰塔芦，曰铜坑口，曰孟村，曰田家

湾，曰沈村，曰麦庄，曰黄渡，曰煨墩，曰杨家，曰上张家湾，曰下张家湾，曰余皮，曰双

溪，曰高桥方，曰罗家，曰上沙湾，曰下沙湾，曰乌泥埠，曰下乌泥，曰泥湾，曰土山，曰

双桥港，曰梅家，曰张村港，曰东溪，曰句溪，曰滩头，曰花沿，曰和尚，曰石陂，曰竹筛

沟，曰庙下，曰胡家，曰师家沟，曰灶窠山，曰油榨沟，曰赵家庄，曰硖石，曰拉马，曰直

渡沟，曰芦苇沟，曰浑山港，曰管家渡，曰徐村。又妙潭在妙山下。洪公潭在洪公山下。相

府潭在中浔上十里。浔潭一名中浔在县西北三十里，深不可测，岁旱搅

龙于此，即能兴云雨。石马潭去浔北十里。《嘉靖府志》。杭水在宁国

县东五里，亦名东溪，源出浙江

于潜之天目山。北行二十里至落花溪，又北八里受千秋岭水，又十三里受汤公山水，又三十

五里至石口水势渐盛可航，又十里受千顷山水，又三十里受洋丁源水，又十里至五河渡与西

溪合，又十里至相府潭受胡村水，又十里为浔潭，又十里入宣城县界为句溪，上源溪流回

曲

，形如句字。北流受华阳诸溪水，又西北经土山，又北至三汊河口与宛溪合。又经敬亭山东

为敬亭潭，又至县北二十五里油榨沟与双溪谷，又北受南湖水，又北受慈溪水，又北至水阳

镇为龙溪。又西北至黄池镇，亦名黄池水，接当涂县界。又西合青弋江出芜湖入大江。又双

溪在宣城县东十里，自句溪经土山北分流五里为双溪。又西北流十七里入南湖口，又西十里

出油榨沟，仍合句溪。《方舆纪要》《大清一统志》、乾隆府县志并同。水阳江

出宁国县有二源，西南源出县南与绩溪县界之丛山关，西北经县城，西北有东河，自东南来

会东南源即东河。又有二源一东南出与浙江界山，两水西北流合，经狮桥镇南又西北至石口

镇南，又折东流经梅花镇北而东，又折北流经河沥溪镇西，又西北八十余里至县城东北，又

北与西河会于可渡镇之西北，流经杜迁镇、黄渡镇西，又北分为二派，一北流，一西北流数

十里至宁国府治宣城县。东南又分二支，一北经府城东北即折东北流，一北流二十余里合于

府北山东麓，稍东北前北流，一派自南来会，又东北复分为三派，一派东流会里南湖，一派

东

北流会高淳县东南之固城湖，一派北流八十里至水阳镇，西南有支津与东北流者通，又北流

四十里折西北流至乌溪镇，东南有支津与青弋江之经湾者会，又西北流分为二派，一西流

有黄池河南，自黄池镇通青弋江来会，又西稍北流经太平府南境而西至东梁山之南麓，其前

分一派西北流于府东南又分为二，一西流一北流，会高淳县塘沟河西，流经府城南折而西南

流，会前西流之派，又西南于东梁山东南麓复会，西入大江。《水道提纲》

按：西河即西溪，东河即东溪，惟云水阳江在宣城东南分二支，一北经府城东北流，一北流

合于府北山则稍误。

泾水，一名徽水，一名藤溪，一名赏溪。自徽州府绩溪县流入府境旌德

县界为徽水。又北流入泾县界为泾水。亦名藤溪。又北流合舒溪经县城西为赏溪。又北流汇

为青弋江。南江又东合注经水。《水经注》。徽岭山在泾县东南二百五十

里，泾水所出也。《元和郡县志》。按：旌德县建在唐永泰初，元和时其地尚属

泾县。赏溪，一名泾溪，发源甚远，一源出石埭舒女泉，经震山桃花潭、冠盖落星潭

至枫坑，一源出绩溪，经旌德三溪至岩潭，合流东北而下，又东五十里入南陵界，由芜湖入

大江。泾之溪

涧实繁，而赏溪为最著。自昔县治跨溪东西，山川之秀萃焉，中间溪流东徙，距古溪五里，

而溪之广十倍昔时矣。《泾川志》。按：诸志皆以为泾有二源，其实出太平者为

舒溪，始入南江。南江既湮，乃入泾，非泾之

正源也。观此志亦可见泾水并合变迁之渐，盖麻川入舒溪，舒溪入泾而泾水之流益大。宋以

前水道则不然也，今据《元和志》以出旌德者为正源，于《水经注》泾水入南江之道益合。

泾源出徽岭山北，流入旌德县界，受清潭水，又径县南折至县东北，与东溪合，又北

径石

壁山北，又西十里与抱麟溪合，又北径龙首山北流入泾县界，名曰泾水，亦谓之藤溪。西径

桐岭南，又西北受枫溪汇为星潭下三门滩，又北至岩潭与舒溪合，又北经县治西，是为赏溪

。又东北受幕溪诸水，又东北径柏山，又北过赤滩镇受琴溪水，又北汇为青弋江，入南陵、

宣城二县界。《方舆纪要》《大清一统志》同。徽水源出绩溪徽岭之阴

，北流受清潭水，至旌德县南印匣石径淳源桥东门外，转东北与霞溪、东

溪、凫溪、汤村溪、弋溪、丰溪、枫

村溪诸水合，又北汇于钥匙潭，径柳山藁趋于石壁山，西流十里会抱麟溪、陶环溪，是为三

溪。又北五里入泾界，受浙溪水，又北至龙首山受榔坑水，径兰石汇于星潭下三门滩、马

鞍峡、狮子崖，径举山东受榔桥河水，径梓坑又北东受南香水，又北径平园历高滩承流稠岭

二水注之，又西北径许家缺出河口会石埭太平水。按：泾县旧志自此以上皆名之

为徽水。又东北受鸭儿港水，得上坊渡转湖山而东是为赏溪。沦市河受南圃水东流径

县南城，又

北过县城西，其西为新河，南受湖山水，北受水西坑水，白云潭潴焉。夹桃园而北过下坊，

又北径幕山，幕溪入焉，决纪村又北径柏山左受红子港水，又北下赤滩琴溪注之，又北下凉

潭径阆山，又北径马头矶，又北下芦塘出县界，又北汇青弋江。《泾县郑志》

《旌德县志》徽水亦名淳溪。

按：《郑志》以石埭、太平水为泾正源，非是。今止录其自旌德来者，仍以徽水为正源，遵

《一统志》，并据《水经注》、《元和志》、《泾川志》、《方舆纪要》之说也。又《郑志

》

云太平水未会旌德水，以前有岩潭，岩潭而上有冷水涧，自西而东，是涧为唐、宋前大溪经

趋故道，今柏林坑山趾尚有舟人篙纤痕，则此日上坊村背即昔日大溪奔流处，沧桑变幻，而

居民比屋，田塍相错矣。按南江故道本当在舒溪、泾水未合以前，求之郑所云，正是南江遗

迹，郑直未知之耳。不然，唐、宋以前地志岂别有所为大溪哉?郑为泾县人，其叙水道颇详

析，而不据今以通古，往往如此。

又《嘉靖府志》云藤溪源出徽岭，南入旌德界，北流沼石壁，过三溪至泾县界窄溪，陟三门

滩至悬石潴为一潭，深不可测，潭上石壁峭拔，数十丈嵌岩可爱，循流至黄岘山，由石门汇

太平水入大溪，是徽水又名藤溪。《一统志》以徽水为藤溪，即以此书为据了。

《明史·地理志》：旌德县东有徽水，自绩溪县流入即藤溪。又泾西有赏溪，亦曰泾溪，其

上流即舒溪，又东南有藤溪来合焉，亦同。

舒溪，古名延溪，又名旋溪，又名涎溪，又名陵阳溪。自池州府石埭县界流入府境太平县界

，又东北流受麻川，又北流入泾县西南界至岩潭，会泾水为赏溪。按：《泾县志

