<!-- { "loadSidebar": true } -->
东峰亭陈毅夫虎踞龙盘叠嶂开，东亭新构镇崔巍。赤囊破贼人何在?乌府乘客再来。霁色先从云槛晓，秋声偏觉露蝉哀。百年兴废将谁问，惟有残碑在草莱。

前题臧诜水西庭榭枕东峰，终日秋阴一径松。月到滩心来白鹭，云浮潭面起苍龙。最宜翠前山雨，长是声闻近寺钟。报捷功名今共闻，时携酒访遗踪。

忆山门寺蔡扬紫府行可到，清溪深不通。何当控双鲤，真入水仙宫。

归途过麻姑山戴山行十里少人家，客子贪程怕日斜。倦坐松根需足力，轻风满面落藤花。

五松山太白祠堂舣舟来访宝云寺，快上山头寻五松。捉月仙人呼不醒，一间老屋战西风。

过震山别文孟渊父子文天祥我为宣郡守，秋暮临泾邑。白发二疏翁，坐语共夙夕。千里雁书杳，一宗鱼契合。震山开学谱，丹灶忆仙迹。友爱情思久，俄忽杯酒别。黄菊落残英，露滴根头湿。

梅都官墓沧沧宛水阳，郁郁都官坟。乔松拱道周，缘茔茁芳荪。古时北邙叹，白杨邈游魂。大雅独不坠，修名照乾坤。再拜坟上土，屣履揖诸孙。握手慷以慨，而有典型存。渥洼生骐骝，荆山产。悠悠清涓流，眷言保其源。

叠嶂楼初日照高楼，轻烟在疏树。峨峨远岫出，泯泯清江去。檐隙委残籀，屋宇连宿奔。荟蔚共低昂，熹微分散聚。城郭谅非昔，山旧俨如故，童已零落，姝颜慰迟莫。沉沉澹忘归，欲归重回顾。

题推官厅览翠亭并序前推幕李君作亭，梅圣俞名以“览翠”，为之记。今二百余年，碑没久矣。天台陈君克实来，发而得之，复表之亭上，余志以诗。都官自楚产，文采光陆离。当年从事君，如与山川期。岁月忽已遒，天球落尘土。岂曰无嘉宾，过者为我顾。谁令赤城子，发坎出方珉。灵物必复见，其见乃以人。回顾城南端，飞甍俯苍林。流峙岂云变，物理有屈伸。寥寥南楼月，至今有选音。千年一邂逅，共调风中琴。亦欲结方轨，揽事幽寻。行行且言迈，踟躇思何深。

劝农歌有引太守到郡，逾月被命造朝。辞免不允，且旦夕去矣，犹以职事得出郊与尔农父老告语一次。记李庄简公曾守此土，后有一帖云：仆顷守宣城，今已二十八年，东望双溪、叠嶂之胜，感叹而已。因见诸父老为祝，率劝子弟为士为农，仰事俯育，为忠为孝，戮力以事田畴。先时而毕租税，立身扬名以显父母，是所望也。李庄简去任已久，尚拳拳宣人如此。今太守与尔父老方此相处，遽然去之，其拳拳又可知?因取庄简公意，衍为劝农五诗，以寓戒。酌酒与尔父老诵之，尔父老其转语乡曲子弟，能从吾戒而不为恶，即能从吾劝而为善。他日太守在他所遇宣人，必问曰：尔父老安否?尔农曾从吾劝戒否?尔等尚勉旃以副太守去后之思。第一劝尔勤耕作，布种及时休落魄。惟有锄头不负人，饱食暖衣多快乐。第二劝尔行孝弟，敬重爹娘比天地。前人做样后人看，滴滴相承檐溜水。第三劝尔勤教子，有子读书家道起。若还饱暖不知书，千万庄田不禁使。第四劝尔常修善，粜米救荒极方便。但从心上做阴功，管取儿孙多贵显。第五劝尔了王租，莫教人唤作顽都，年年早纳早收钞，那有公差来叫呼。第一戒尔莫谎状，须知官府难欺诳。从来反坐有专条，重者流徙轻者杖。第二戒尔莫避役，既有田园那避得。今朝经漕明朝仓，到底费钱有何益!第三戒尔莫拒追，担刀使棒欲何为?有事到官犹可说，杀身偿命悔时迟。第四戒尔莫无赖，故杀子孙罪名大。纵逃人祸有天刑，害人不得反自害。第五戒尔莫夺路，做贼不休终败露。斩绞徒流此中来，能得几钱受此苦。

登双溪阁阁在府治后碧落神仙宅，当年小谢来。烟云连草树，山水近楼台。万雉银缸举，千鸦铁骑回。梅花衣上月，把玩为徘徊。

宣州罢任再赠桂岩杨相士贫贱原无富贵思，泥途滑滑总危机。世无徐庶不如卧，见到渊明便合归。流落丹心天未肯，峥嵘青眼古来稀。西风为语岩前桂，若更多言却又非。

元

麻姑观郝经路入云关寂不哗，石田瑶草带烟霞。贮经洞古无遗迹，养药炉存失旧砂。青鸟若传金母信，紫鸾应返玉皇家。岩扉不掩春常在，开遍碧桃千树花。按：郝信使被执仪征，困同雪窖。迨元师南下，即礼送北行。辙迹所经，何由至宛，且查其祖天挺，亦有是作，其非宣城之诗可知也。旧志所载，姑仍之。

过后潭吴琳野店沽新酒，苹香荐庙灵。一篙春水绿，两岩晚山青。系马人呼渡，窥鱼鹭立汀。同行二三子，尔我喜忘形。

题土山寺二首张浚明出城十里嚣尘远，此地登临是胜游。山势西来分凤爪，溪流南下绕龙头。瞿昙殿耸仍孤刹，丞相祠荒但古丘。独倚栏干人不会，霜风落叶正萧飕。平瞻苍翠倚潺，诗景分明指顾闲。地接郊换今古，秀钟人物在湖山。春风跨马银鞍稳，夜月骑牛铁笛闲。从昔陵阳多俊杰，要知天运本循环。

和南漪居士湖亭晚望韵潘登云湖亭东望水连空，远岸斜阳系钓篷。快雨忽开千嶂碧，落霞犹带一痕红。鱼虾换酒沙边市，鸥鸟忘情堤上翁。兴在江湖真不浅，壮心未肯老西风。

送李有成归敬亭施桐君家骑鲸仙，山色看未了。云仍此焉集，烟霞恣幽讨。

题瞿硎室梅机昔闻瞿硎仙，披裘坐深谷。贲来桓大夫，逡巡不敢入。易代人已徂，高风犹在目。一为吊岩阿，白云满山麓。

同诸兄弟游柏枧溪上偶从溪上饮，开临好月。泉声风树乱，空林露音发。鸥闲浴小渚，悠悠宛自悦。所得良不赀，听眺总无惑。以此翔远心，兼之清兴越。提壶酒渐罄，斟酌趣难竭。顾言常共此，衔觞卧醉石。

万松庵虞集宣城山水窟，蔽亏东西日。敬亭最清丽，遥岑出寸碧。虽微灵运游，曾着谢公屐。其东维麻姑，石色积铁立。雄势踞磅礴，佳气蟠葱郁。磴藓未易攀，梯飚何由及。鸡犬仙源深，蚌螺瀛海湿。斧柯石上遗，樵担云中逸。累累香上，仙桥出。丹灶拾赭砾，剑函浸元璧。披奇历险阻，千百才存十。铜坑幻难窥，石砦危可陟。吸泉出平池，掉石连青壁。苍木产异馨，香薷蓄灵液。翠葆既掩苒，丹蕤亦蒙密。红兰间蓬，丝桂杂榛。无复脯麟宴，空余舄凫迹。瑶草绀室生，玉树珠庭植。灵光怅莫追，秀气犹可挹。楼飞齐云，序耸天游翼。神秀钟造化，结构成道力。万松乃后出，路自中峰入。仙释俱幻，齐楚胥得失。山中三十年，兹理究平昔。年来客南湖，佳处久未即。拟参照空禅，重诸源公席。同游得名胜，乐饮既怡怿。簇骑凌清晨，回车告将夕。

宣城南郊何氏游集卢挚怀疴苦无，抚节惊岁暮。淹留属休告，宁复婴物务。幽人偶相赏，萧散随所遇。寒郊联骑出，崇岗时延伫。山家如可即，鸡犬隔烟雾。举鞭问樵丁，始识山下路。亭榭轩敞，岩壑郁盘互。主人能爱客，何必论雅素。浊胶散襟颜，池鲜足供具。虽非穷胜践，政自得野趣。日夕归影乱，岚霏袭衣裾。鸣驺慎毋前，悠然望江树。

嘉平十日，访文伯纯，遂偕施克刚、胡明初游眺鳌峰道院，饮事练师方丈，王敬叔继至，分韵得山字蹇余抱私戚，无以浣苦颜。解组访诗客，息驾依松关。羽流所栖处，稍出间。丈室俯寒英，芳气云窗闲。烟岫列远郊，石濑鸣清湾。览物得深趣，觞酌聊循环。麻姑逝己人，琴高杳难攀。超遥世氛远，仿佛仙游还。即此悟冲素，何必跻蓬山。

旌德县李氏别业山灵满意欲留客，玉作鸣泉松作石。半空亭榭为余开，一日云烟尽相识。南风挟秋吹画栏，六月小山生暮寒。野夫生平解高卧，问君试借青琅。

题太白墓大雅清风久不闻，一杯聊为洗荒坟。朱弦三叹无今古，说与江东日暮云。

梅都官宅一上高斋忆谢公，云间江柳有无中。诗家政有都官宅，肠断荒山落叶风。

题从兄希深书堂汪珍衡檐睥睨压疏棂，平割黄山一半青。落日卷云随鹘没，黑风吹雨带龙腥。人间轩冕驹间皂，身外乾坤水载萍。我政江湖子林壑，客星未减少微星。

陵阳歌陵阳城头落日黄，陵阳城下水茫茫。栖中少妇吹羌管，时有北人思故乡。

前山草堂题壁杨载岩磴盘盘草路微，秋阴未解淡朝晖。水舂野碓雨鸣涧，木落山村叶拥扉。机杼隔林寻路去，云霞度垄傍人飞。往来十五年前熟，老矣伤心万事非。

九月一日游昭亭丁复山色江光带近郊，道旁杨柳舞寒条。半生九日黄花酒，多在西风白下桥。千里客游仍暮景，异乡人事又今朝。老来未遣登临懒，尽醉东家绿玉瓢。

三天洞黄叶孤村路，沧江五字诗。橹声摇暮雨，树影落寒池。客倦岁华晚，鸟鸣林谷移。人生且行乐，白发易相期。

赵知县良岩岁晚见访龙种当年旧帝家，飞凫岁晚尚天涯。忽传诗句心先识，各问流年鬓欲华。村上春风喧曝竹，灯檐夜雨饭胡麻。东游故旧如相问，为说桃源学种花。

上徐宪使汪鑫桃花深处是吾庐，半世豪华等传车。梦断旧蕉曾有鹿，歌残长铗信无鱼。愁吟独感庚寅赋，归去重寻甲子书。圣代喜无封禅事，空山容得病相如。

水西山中汪铢五峰联气脉，一径入烂霞。晴井蒸阴雨，草渠流落花。山依东晋庙，溪对古官衙。门嶂延青海，滩流拥白沙。虎羊列踞，翁仲半欹斜。剑履扃幽室，衣冠忆故家。经钟朝听击，斋鼓昼闻挝。窃火猿烧笋，淘泉僧煮茶。暖蕉分贝叶，朝树晒袈裟。石窦秋浇薤，岩池夏沤麻。山居元寂静，尘径自纷华。此意高人解，移居未有涯。

三天洞陈良弼混沌知谁凿，虚明夜不关。雨晴松子落，桐湿土花斑。泉洗金沙静，云封白石闲。空山千古在，龙去几时还。日落僧归寺，云深鸟护巢。暗泉通殿角，清梵出林梢。晚栗初开罅，寒梨未折包。前山秋色近，犹隔两三坳。

和录事吴正传登景德阁潘泰之上国久贤吴季子，风流非复旧潘郎。君诗秋色同潇洒，我兴沧洲空渺茫。宦海才名虽异调，骚人胸次岂殊乡。三生杜牧今何处，冷眼禅林木叶黄。

游宝胜寺贺子方遥看春色溪西路，与客携壶蹑翠台。石上姓名留李白，坐中谈笑继方回。酒怀酒落清如露，诗骨瘦若梅。珍重此行须尽兴，无端杜岸莫相催。

题太平汪公仲云松楼汪士明黄山历历近青霄，地胜应多物外交。花树愿同韦氏会，云松喜结谪仙巢。峰前宿雨收苍狗，涧底清风起翠蛟。安得浮丘连袂在，其听仙乐奏笙匏。

送刘有之游泾川贡东岩七里冈头谢豹啼，笋舆咿哑趁朝鸡。玉壶驻听青山近，彩笔行吟绿树低。茆屋断烟迷石壁，落花疏雨涨琴溪。锦袍仙子游踪在，珍重刘通过水西。

题秋霜阎倪水西登山信步踏高秋，白发东归复胜游。隔岸忽惊陵谷变，凭栏空恋水云幽。一时少海潜灵迹，千古丛林锁画楼。绝壁莓苔遗翰在，半岩风木卷苍虬。

