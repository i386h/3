<!-- { "loadSidebar": true } -->
刘携字杓龙。雍正己酉举人，乾隆中知云南江川县。癸未冬地

震，水涌石裂，村舍荡析无存。携因暴露之仓谷，计口赈粥，急请发帑以继。生者得食，死

者得。县学旧在城外，遭水漂没，携迁之城中，轮奂甚备。历晋宁、新兴二州，捧檄谳巨

案

，全活二千余人。卒官，士民泣送遍野，江州人勒石纪绩焉。《事实册》



陶字熙文。乾隆戊午举人，壬戌会试录取明通榜，任溧水教

谕。以荐迁知直隶保定县，调顺义。恭逢驾幸滦河，先一日雨水坏桥，道需修葺，费甚急。

吏借得千金，询知出自有案之家，却之曰：“宁以误公干吏议，不可苟且爱民财。”造次中

有守如此。丁艰服阕，历江西东乡、乐安、金溪。兴学校，建义仓，决讼无滞，民甚德之。

归家贫甚，人嗟惜之。曰：“居官无钱是好消息。”处之裕如。同上


刘祖字念贻。监生，缘例入仕，任浙江运副。乾隆辛未，岁

，发盐义仓赈济，全活甚众。奉檄经理江湖水利，搴葑浚淤，湖流深畅，湖外辟去滩荡八百

八亩，增溉仁和、海宁田亩二千顷。调署玉环同知，惩悍兵，定议谳，军民帖服，岛屿肃清

。

辛未、壬午，恭逢銮辂时巡，两次引见，蒙恩赐貂皮、内缎、荷包。在浙二十余年，历摄金

华诸邑，卒官。年六十一。同上


泾县

〔唐〕
左难当一

名匡政，龙门乡人。隋末盗起，难当率众保乡里，因推为总管。唐武德六年三月入朝，授猷

州刺史。是年六月，辅公反，围猷州，难当固守。逾年，李大亮率兵击走之。贞观十八年

，

太宗伐高丽，以张亮为平壤道大总管，常何及难当副之，封戴国公。卒葬今太平县龙门乡，

乡人庙祀之。长子绍斋，以征辽功拜都督，袭爵。次子绍芳，随父入朝授官，以靖辅公

余寇有功，后随侯君集击西城高昌，破之还，拜指挥使，留镇淮南，民多德

之。

按：《唐书·高祖本纪》，难当以武德六年三月降，辅公即以是年六月反。《乾隆府

志》，三年授猷州刺史误，今改正。


左震字翕本。乾元初以赞善大夫出为黄州刺史，恺悌刚决。黄

人

歌之曰：“我欲逃乡里，我欲去坟墓。左公今既来，谁忍舍之去。”时帝遣女巫偕中使分祷

天下名山大川。一巫美而艳，以恶少年自随，驰入州。震斩诸巫庭下，悉诛诸少年，籍赃数

十

万。以闻，请以赃代贫民租税，发遣中使归，帝不能诘。又歌曰：“吾乡有鬼巫，惑人人不

知。天子正尊信，左公能杀之。”见《黄州府志·名宦》


〔宋〕
吴时显父伟，历无为军、池州教授，

致

仕。时显字元明，绍兴庚辰进士。初尉江阴，官广南东路转运判官。有廉能称，以朝议大夫

致仕。卒年八十三。《嘉靖志》



梅成和字德修。父宰，嘉进士，调泾县令，判大名府。成和占

籍泾县，绍兴二年登第，调江夏簿。时岳武穆讨杨幺于洞庭湖，安抚使刘守鄂渚，令督军

储掌笺表，多所裨助。贼平，授太湖令，赈恤流移，兴崇学校。尝取唐人所列诸圣贤往行，

合于十义者，绘像刻石以示训。《乾隆府志》


文榕字震峰。淳熙戊戌进士，累官至御史。抗疏三上灾异事，

直指权相，忤旨罢归。居家谨身执礼，兴起后学。人多崇仰。同上


左彦武匡政后，少以文行名。嘉辛丑进士，授广平尉，升仁和

令，改知江阴。荐张允于朝，迁判无为军，措置得宜，大著能声。累官京兆尹卒 。同上
按：《康熙府志》载，彦武淳熙八年进士。《乾隆府志》载淳熙六年，

又

注明宋登科记，六年无科，旧志疑误。今考选举表，嘉丁酉年定间岁一科。自丁酉张衡榜

，己亥刘辉榜，辛丑王俊民榜，下载左彦武，是为嘉辛丑无疑。


鲍若虚字仲实。初为太学生，值兵兴以军功补官。靖康元年使金

，争论疆圉，不屈被囚，已而释还。后以武翼郎致仕。《乾隆府志》



汪琛性廉直，任吴县尉，射获强寇三十余人。以功升池州通判

。同上


贺辅宸字子明。漕贡，两任学博，迁绵竹令。实心抚循。乞归日

，民攀留，如失父母。《泾县旧志》


凌震侍郎策之后。端宗时，尝以都统镇海州。其后散居岭南。

据《万姓统谱》增


〔元〕
胡武孙任宣城尉。至元庚寅，与子有

庆佐黄朱二宣尉擒贼有功，升湖州路同知。有庆壮勇，轻财任侠。尝尉婺源，有三虎白昼入

城，庆发三矢毙之。贯学士有《射虎行》，末云：“著鞭掣电马如洗，血污晓山青不得。山

虎已亡路虎存，安得一箭无踪迹。”终武昌录判。子德芳，至正间以捕贼功，授旌德簿。《乾隆府志》


〔明〕
王昱字永熙。性刚正，洪武初以选

贡入太学。直陈时政忤旨，谪景陵典史。升铜梁知县，以廉干荐升合州知州。缙绅服其清操

，画梅一轴题诗祖道，有“一清遐迩播芳名”之句。至合州，如治铜梁，士民德之。卒官。

归，老幼悲号奔送。孙炳，正统辛酉举人。同上



梅奇洪武间知安阳县。救荒爱民，民多思之。《彰

德府志》



左洋字有澜。洪武壬午，以贡生授大理寺评事。居职有声，升

刑部员外郎。永乐二年，设军民宣尉使司二：以土官刀招尔为八百者乃宣尉使；其弟刀招

散为八百大甸宣尉使。遣洋往赐印诰、冠带、袭衣，刀招散遣人贡马及方物谢恩。命五年一

朝贡

。迁礼部祠祭司员外郎中。历职弥久，特拜应天府丞，卒官。采《明史·云南土

司八百传》及《乾隆府志》合纂。


刘泳字溥渊。建文己卯举人，授临湘训导，历献县、浦江、萧

山

教谕。致仕卒。浦江人怀其德，为位于白佛寺哭之，私谥懿敏先生。《泾县旧志

》



刘海洪武末，以功授福建昌国卫爵溪所副千户。永乐初，调任

建宁。后裔世袭右所正千户。据《闽书》增


王著字有辉。由贡生除浙江按察司经历，廉能著称。尝奉檄巡

温州，时久旱，祷雨辄应。慈溪虎为害，竭诚祷神，浃旬毙十三虎，民遂安。历迁云南按察

司副使。《乾隆府志》 《江南通志》略同


程富字好礼。永乐戊子举人，仕浙江按察司照磨，湖广按察司

检校。有廉干声。正统初，学士杨荣荐为御史，提督北京学政。沉毅敢言。秩满，归本郡。

旧

苦养马，富疏免宣、泾、宁、旌、太五邑之马。己巳京城戒严，言者以知兵举召至京，出为

广东按察司佥事，仍督学校。寻致仕归。《康熙府志》


刘伯大字孟辉，宋侍御琦之后。少英迈，日记数千言。永乐十九

年进士，除御史，弹劾不避权贵。巡按江西，激扬有声。以诖误失官，而清名不坠。《乾隆府志》


左景字孟春。宣德丙午举人，任山西陵川训导，启迪有方。擢

河南道监察御史，改山西道。丰采棱立，捕盗畿甸，平反诬坐死者十一人。巡按云南，监平

麓川军，至曲靖，苗贼犯境，督兵民力战有功。赐白金、丝。以忤重臣，出为四川按察司

佥事，卒官。同上


王溥字景渊。宣德壬子岁贡，除泉州府经历。时邓茂七寇延平

，朝廷遣梁瑶等讨之。藩臬举溥知兵，溥划策擒其魁，余党奔匿属县为患。溥复统兵剿除，

境赖以安。升本府推官，以廉能称。同上



曹庆字文吉。由岁贡生知深泽县，升化州同知。时岛寇劫掠，

庆单骑招谕，吴威等率服，州境以宁。寻致仕，吏民保留，坚辞归。同上



赵昌字鸣盛。景泰甲戌进士，历官户部郎。以山西司库金被窃

下狱，谪长沙同知。时洞寇窃

发，昌至，悉平之。成化初，复为户部郎。值苏松旱灾。昌奉使检核，奏减秋粮三十余万，

民

困以苏。累迁山东左布政卒。著有《朴庵文集》。子宠，岁贡，事母以孝称。同

上


左仲辉以字行。天顺甲申进士，历户部员外郎，出知湖广永州府

。时新建藩府，王欲辟地，具奏阻之。改知彰德府，藩府之扰十倍于永，咸御以礼法。

置

泉陂二所，溉田五十余亩。岁凶多方捐赈，全活者万计。请老，家居杜门。卒年八十余。同上


张昶字存霁。岁贡生，天顺八年除荔浦令。俗习弓弩，尚渔猎

。昶兴学校，教农桑，恩威并著，侗瑶咸服。九载升永安知州。祀荔浦名宦祠。

同上


王达字德孚。成化丙戌进士，授南京户部主事，历迁郎中。受

檄平物价，中贵不敢犯。尝决凤阳、河南争田之狱，又发十三年之盗银于仓地，吏民惊服。

迁武昌知府，斩妖僧继晓，擒术士李孜省，立三等九则之法，以均田役。时守备太监假进贡

渔猎细民，奏革之。湖湘水旱相仍，疏罢襄府营建，以宽民力。年未五十致仕，卒年九十

二。《江南通志》


董纲字万纪。成化壬辰进士，除大理评事，转寺副，擢云南按

察使佥事。居官廉洁。尤长于词章，真、草书。《乾隆府志》


沈淮字伯渊。成化丁未进士，知益都县。时卫官桀骜，制以礼

法。益都俗遇岁旱，击枯骨桩祈雨，淮严禁之。以诚祷雨辄应，民饥发仓赈之。莅任七月

，卒

官。子俨扶归，民怀其德，争致馈赆。俨却之曰：“吾父清白吏，安敢受此辱先人?”闻

者愧服。同上


左然字允之。弘治庚戌进士，仕户部员外郎。廉明干济。卒官

。《嘉靖志》


赵履祥字旋夫。弘治庚戌进士，由户部郎出知赣州。劝农兴学，

祷旱弭盗，政最，擢太常少卿。寻谪守泸州。蜀寇未靖，悉心保御，升本省佥事，备兵泸

州，致仕事归。卒年六十二。《嘉靖志》


徐冠字士元。弘治壬子举人，任隆庆州学正。同王文成分校山

东甲子乡试，又典试陕西、江西，得人称盛。升都昌知县，以从征姚源寇功，擢监察御史，

巡按贵州。风裁严峻。历吉安知府，广东副使。所至有声绩，引老家居，惟以吟咏自娱。
同上


徐瓒弘治戊午举人，知兴安县。平易近民，廉谨从事。调按察

司经历。《泾县旧志》

左暹弘治戊午举人，

武昌通判。莅事精敏，赈荒有恩。以忤时罢。《乾隆府志》


章嵩字士瞻。弘治乙丑进士，以户部主事榷浔阳关。执法革弊

，掊克不行。同上


萧瑞字吉夫。正德戊辰进士，知江西靖安县。邑凋敝，民多流

徙。瑞一意抚绥，复业者千余家。时奉新华林贼起，以有备不敢犯。调知庐陵，立保甲，清

徭役，民戴其清净。擢南京监察御史，劾兵部尚书王琼奸邪，廷论韪之。巡江北，劾举皆当

