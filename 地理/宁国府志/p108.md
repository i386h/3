<!-- { "loadSidebar": true } -->
，久而不归，一旦议取，夫谁任怨，乃有因而构者，世风可知矣!诸士倡之而彭侯主之，不

可谓无人也。邓侯报最之暇，复以赎锾鸠工修葺，与多士更始，而雄文勃起，振泮宫之藻，

与三十六峰竞丽矣。虽然有数存焉，凡斯道之兴废，视乎其人，两君继起以光斯举，所谓待

其人者也。廿年来几筵虽改，榱桷犹存，宁无所以获之，以至于是其鬻也。券以壬午之四月

一日，而其取也亦以是日，越雨纪而来复而适应其期，岂偶然哉?夫朝称才相必屈指永嘉，

江陵始同末异，其最不满于天下者，无逾于粥书院以箝清议。而吾邑侯独举而复之，并为垩

墁，率诸生聚而息焉。序贤讲学，修旷典恢往绪，抑何伟也。昔子产不毁乡校，而孔子总断

之曰“惠人”。惠人哉，有遐思矣!彭侯讳同魁，号勤吾，贵溪人。邓侯讳谧，号太宇，高

安人。

学师吕讳维基，号惕癯，莆田人。房讳基成，号少泉，砀山人。陈讳一选，号展吾，交城人

。其慕义首事者并书碑左。

重修双溪李公桥记徐元太宣

城

吾郡阻山奠基，则二水实汇为巨浸，宛薄城址，次东而句，句上不四里许又分支流，北导为

双溪。溪本三而名双者，统于句也。双溪当东孔道不利涉，梁之自县簿李君始，君讳文，兖

之峄阳人，由国子正德三年任。是役也，不烦官，不敛民，鬻其家马车十余辆，得数百金，

属兄子杲董之，历期月告成。甫艰去，以故复砥之上栏缺焉。阅几百年，洪波湍悍，加以

车辚面龋，趾泐不葺且败。癸卯，湘潭张理公适摄郡篆，蠲金筑新稔坝，亲阅之。不佞以与

事

陪，因问及双溪桥宜修状，且述李君创建之德。公怃然曰：“世固有奇男子，能从矮屋下如

此抬头耶!府藏之余，非家积也，吾何吝焉，不以延李泽。”暮

归，立召工估值若干金，命县尉王世忠督焉，不三月而下之。仍于旧者坚垒，次鳞厚增重跗

上之，易以新者，直砥龈编，扶栏翼接。凡苏杭越之舆徒，往来辏，莫不顾瞻惊愕，谓

是何腰鲸背之非昔侔也。环桥而庐者聚族谋镌石，以余尝怂恿是，遂丐一言用志戴衷于永

永。余念张公前为宣歙距税使，为胶庠建天柱阁，烂焉明德，岂其惭俎豆于杓之人。此所费

几何，与固惠济桥堤等耳，何事碑，抑又闻之政贵宜民，不矜己立功，期济物不必己成，自

惟

有道能然，世岂乏材，彼实艰虑，始惧克终，恒未免次，且于劳费而力称能任，又耻袭前人

故业，务多新创，以市声均于循理懿修，无当也。张公负绝世之才识，固宜功懋而誉隆，乃

其汲汲为民造福，朝闻则朝行之，夕闻则夕行之。至于隋前遗爱为已愆心，庶几无我矣，曷

可

无碑。且宛直达，而句独沿数百里而分，分五十里而合，则其地奇徒梁，皆守令事；而李君

以簿，簿非令也，张公以法曹，法曹非守也。世有兴钜，役不藉民，复不由守令者乎!则其

人奇，举事必劳，劳则怨。今建者职卑，钱出诸家，修者职尊，钱出诸官，然其羡犹之家也

，功集而民无劳怨，于何有则其事奇，为宣重桥，故名李公，甘棠勿剪之思为日久矣。而张

公又李官也，房之左角为李理物以起而旗，即其属旗居所，则津梁通，是奇之中又为奇者，

聊著之以纪天人交通之会焉。


田直指修筑诸圩及学田记汤宾尹宣城

国之大事未有急于养民者也。养民之具无所取之，取诸上而足非有他藉也。任士之术无所取

之，取诸陂堰开塞而足非有他奇也。禹之无间，然也以沟洫尽力合为三大事。管夷吾之霸也

，曰地员，曰水区，数致意焉。不王不霸，治将安登乎?宣，山城也，而池、歙、桐之水

四集其乡

东坝，踞其委流复代三吴腹水，其下赡穷塍而上应天子正供，独诸圩是赖。金宝一圩计亩可

十三万，其余牵连相辅以成圩可百十。夫圩与水争地者也，从国初至今，人民渐稠，垦艺渐

博，圩之数日多，则居水之处日减。居水之处日减，则其激而行也日悍。频年以来，阴阳

不若，怒风淫雨，暴虐无时，柔堤漱于壮涛，相继仆败，俭岁之氓莫任整理，日夜叫号于凄

菰断梗中，身与家俱尽，有司相顾而谁何!万历四十七年，直指麻城田公巡狩及宣，省耕省

敛，问民疾苦，乡三老以圩事对。公慨然曰：“某天子巡方使者，一方不养，其责在某。”

已，下

教宣城曰，若为天子牧民官，小民失养在若。于是宣城县令赖侯亲诣水乡，周行按视，尽得

其崩溃冲决之数，自遮浪、保安、宝成以迄诸圩，凡一十七所，估工修葺，合之需一千九百

余金，以上直指公。公立发赎金四百首事，檄县括公庾无所有，仅存钦赈银若干，则为裁给

八百金，具以上之抚台胡公。胡公报可，益发赎二百金，宁太道苏公赎百金，郡县各捐助有

差，仍不足者民间得计畛醵成之。公又为画一之，禁民领费，官督事举， 无缓，埴无

速

崇，广支擘勾股合宜，既事竣，水防循理，塍埒得职。其年，潦而不害。公于吏治物情，后

先

损益，如镜斯照，如刀斯割，利民之事，无一弗举，蟊螟无一弗去。旧时征解之役中，家荡

产不能偿，至今约以官征官解，勒为全书，小民自租输以外，无所与闻。公府之徭使者，旧

行

部供张烦甚，公一取之本廪，节缩日赋，前后尚存一千八百余金，为予太平府千金，应天三

百金，徽、宁、池、安、广各百金，置产学宫，以待士之贫者。善乎!苏子之论也，士者民

之秀杰，

分天下之富贵与共之。士不失职，则民靖矣；农无旷土，则物阜矣。天下得公数辈，棋置方

维，百姓皆得处所，亡忧时事矣!公名生金，甲辰进士。抚台胡公应台，浏阳人。宁太道苏

公进，祥符人。赖侯良佐，万安人。是时郡守南海关公骥理、余姚黄公尊素，具任劳，赋

役一书多理公定者也，刻石宛上记厥迹焉。


游敬亭山记马之骏

宛陵六日夜雪，槛处公廨，缩而鹤伸，自笑甚。故人王郡丞谋为东道主，与司理贡君偕焉

，出北郭仰，见玉龙亘天，奋振鬣，知山以雪壮。由城址取小道蛇行，沮洳间数步辄

一蹶。然四望皆白，冷光逼心目，如在异境。群峰峙，见两厄壁插天，凹处林阁浮出，心

知是

敬亭也。从曲径缘上，石隘处即格舆，既登得寺，寺前得阁，为觞客地，然观如是止，恨欠

深耳。傍上别有亭，可远眺，寺僧导之，对郡丞、司理语甚辩，然舌热杂诙气。其石峰稍

峻，僧云登可望江。计是地去江可二百余里，似非魁丘，可以拓眼，然积雪满山，势不可上

，故无以难也。大略兹山初升，盘径曲纡，似润之北固；凭阁下眺，似吴之大石。大石空

阔，可杯杓挹太湖。此中固微逊之，而六花皑皑，千岩无色，城郭陵谷，点映空，奇目可

直一死。雪著松杉间，得风，条枝易坠，独树顶存，圆白如素蕖含房，慈鸟引颈，尤属妖观

。夫雪之施于游人也，惠矣哉!山下见双塔对植，制朴而色旧，还往，咸心注之，偶与汤嘉

宾先生谈及，是云黄蘖师道场，甚悔不入。因附记之。


文脊山记唐枢

宁国县西三十里，脉迤逦而落环为山。山皆石成，水从石洞中涓滴。自东南岩下启一门如城

门，广四五尺，旁秀两壁石，悬突如钟鼓，是为山门洞。绕入一寺嵌石藏中，背下一小孔为

夕阳洞，孔状鳞文犹绘镌所就。又隙穴种种，西牖一孔通明寺。右数百武，跻陟为碧云、紫

云二洞，小石屯拥，然别以二色。西碧云形圆中尖，窍而上。右复启一轩一门，有石盆

诸物。东紫云形长，两壁丽绣，有石床诸物。南越一山涟漪洞，隘奥而深，石岩上覆水暗下

。洞中隔山复启一洞，流出，石赭色莹润。南里许朝阳洞，特广，青翠千垂，左半为水道，

右通二门，上覆玲珑石，峰矗起门亘巧，石如舞如蹲。予谓今日目游。


重饬节烈祠祀序陈恭太平知县

余治岁春秋丁祭之明日，即有事于城南节烈祠。问之诸生，则为巾帼而具丈夫气者特立云。

缅怀徽美，良足馨闻。或则瓦白凝霜，发蓬矢天之门；或则缸红孤雨，尺刀裁教嗣之编。

或

十指以奉高堂甘旨红中，或一线而维危祧似续赤内。至乃碎片璧于空栏，仓卒谢君子；抑或

觅短缣于残簏，慷慨蚀婵娟。甚而丁不谅人只之亲，非决无以明心；值必转我石之人，

须喋血始以见志。种种节烈，未更仆数，聊陈百一，梗概斯存，诚足令漠拍蛾眉，难抬头于

举

案，蜀垆蝉鬓，恧掠黛于闻琴者也。风流盛播几三百年，庙祀崇建实十一位。诸君特以岁久

，典循所望，前扬继表，语娓娓不能置。余爰稔是祠非一日矣，迩当修志正切，阐幽二三，

在

事于登梨枣之时，兼请藻苹之饬。噫!此固舆情，抑亦我念，然闻艳惜朵，寒池惊新萼之藻

干，叠鳞苍岫古长亭之柏。盖以弱志堪怜，永植可贵。彼夫孀逾三十，终未六秩，诣尚平平

，未应觞滥，更若望夫子于冷风，托游仙以寻梦，泛扁舟之漾影，皈兜率而问津。不知外术

岐内则之书灵鹫非孤鸾，所集乖邪，稍涉洁。弗收详审，既定询谋佥同。遂以六月望日

，载妥旧灵，亦侑新主。是日巷衢金奏，匪他之咏，家傅近逖，云来取义之声大噪。抑且香

灯有备，粢盛有储，诸凡厥需，罔或弗周。维时不佞亦执醒再拜曰，魂香水烟，珊峰月，

永徽不磨，视此神，请以一酌为。既入祠者，奠碧玉莹，今芳葩称昨，彼坐伊何，懿矩可

学，请以再爵为。后入祠者，酬祠额露，筋曾依屈子之闾，庙署香心。等峙桓彝之基

基，《乾隆府志》作墓，此亦应作墓。，咫尺澄水，不远邗沟，裙钗淑韵

，冕黻同流，请以三爵，毋街为闺壶辈言，更

为须眉男子劝。于是境内外观者莫不举手加额，频足起舞，谓此日风励从所未有也。其或弗

若，祝言而重负盛典者有如此，酒余闻而壮之，援笔遂书为序。


庙学记略仙克谨宁邑

邑城西外有儒学，学有文庙，岁久将圮，莫有任葺治者。崇祯庚午冬，尹侯至，展谒，慨然

曰

：“此夫子宫墙也，敝朽滋甚，吾耻之。”即谋所为更始，不闻于当路，不取名也，不惊于

国人

，不取募资也。无何，材庀工集，竣役不过七旬，而数千年之废一旦修举，焕然改观。博士

田君暨诸弟子员相与乐厥成，走牍问记于余。余义不获辞为记。侯所以鼎新之意，古今论统

