<!-- { "loadSidebar": true } -->
廪，尽反流亡。明年东作将兴，下教诸令长各先时修筑堤防，无荒农事。既而吾陵人因青弋

决口数处，旧防冲溃殆尽，列状以闻。乃亲行相度形势，周咨父老，咸曰，东北乡当县田赋

过半

，凡为圩者七十有八，命悉悬此百丈之堤。公以语余，余曰信有之，势类高屋建瓴，此堤一

决，则其下万无能御，是举池、歙两郡诸水百折而来者，一南陵为之壑，奔腾冲突，尽穿腹

地

，至于江滨而后已。公太息曰：“害孰剧于此者！”于是程工役，立期会，与邑令方侯震炜

详议，任耆民之善率众者，檄巡检董君律监修，而公复时至其地，徒步周视，方广高下，

蠲俸食民以慰劳苦，民益劝。三阅月，堤成，由是数有秋。吾乡人怀公泽，思载贞珉以示后

，乃请记于余。盖尝考邑东鄙有大农陂，唐元和中，观察使卢坦以宁国令范传真假南陵而修

复之者，韦司农为之记。所谓驱江波六十里，辟荒梗数万亩。盖当青弋上流，其遗迹今虽

就湮，读斯记，如见辟芜莽，引绠锸，周察势，便率作兴事，一何为民之勤也。且夫旱涝不

常，能使民去水之害，与食水之利，德泽维均，至降熊画戟，自以为守土亲民，不惜劳瘁

，俯而循范氏之事，如我公所为，真古大臣之用心矣。愧余无韦司农之文，表著杰迹，如唐

人已事而详，其地势与水道，以备当事之考核，且用知公之为政，即一治水而小大之间有体

要焉，凡类于是者，皆可书也。
请改南陵县为大学疏林之浚提学

谨题为循例，请广入学之额，以崇文教事。窃臣濒海下士，荷蒙特肯视学江南，巡历各郡，

伏见人文蔚起，皆由我皇上数十年培养之恩，兼增广入学之数。是以童稚单寒，咸思砥砺，

诚

千载一时之盛也。兹因宁国府知府佟赋伟详据南陵县生员刘景等呈称，凡进取人才以赋税

之多寡定入学之额数。宁郡六邑首宣城，次南陵，次泾县，查南陵额征赋税四万有奇，连县

仅二万六千两。泾县同宣城为大学而南陵抑为中学。又每

遇岁科应童子试者，南陵亦数浮于泾，数多额少，乞题改为大学等情到臣，随经批行布政使

司确查。今据详称，南陵编粮较泾将倍，而人文亦盛，应照康熙四十八年间，河南学臣汤右

曾

以陕州叶县之粮赋多于信阳请增入学额数之例，恳请具题。该臣看得南陵人才殊众而额征赋

税实多于泾，岁科取士抑为中学，较阅之下，未免遗珠，似应一视同仁，改为大学。则士气

益奋，文治弥光矣。臣谨同督臣某抚臣某合词具题，伏乞睿鉴，敕部议覆施行。


重修笪岳坝记张士骧宣城人

昔之言水利者，若郑白之渠尚矣。大势虽西北高东南下，而潴泽陂塘以资灌溉所在皆然，必

为政者创举修复，为一劳永逸之计，使百世食其德。吴越间最大者，苏文忠浚葑田以还西

湖之旧海、忠介用饥民开白茆诸河之类是也。吾宣有笪岳坝，盖唐时所谓德政陂。观察使陈

少游置，宋里人学谕徐光远修筑，明洪武中，知府事杨公观命光远孙宗文别开新河，多筑小

坝以达下流，水利遂溥。今之稽亭岭下谷名铜坑坝者即其地也。坝凡溉四十里，引宁邑界内

山河一道，由西注东，折而北二里许为三河口，十里许为苏家涧，又十里许为官坪，坪制如

河道，闸口酾水为八派，支分股引以入于田，凡十万余亩。而分坝内为四部：曰东部，

曰西部，曰蔡村，曰新沟。岁各推首事一人，鸠工协筑，此其成例也，相沿既久，寝以驰废

。康熙己丑冬，我郡伯佟公来莅事，问民疾苦，惟旱涝是虞。适里人诸生马彦国、徐易、

徐成等以修复笪岳坝请，公单车往视，集父老周咨水泉源委，蓄泄利病，作而叹曰：是诚吾

民之大命也，虽工费繁重，恶可以已。先是诸人具疾苦情形，控之督、抚两台，事下藩司勘

核，会公甫下车，即亲定擘画原委，面陈抚军叶公九思，善之。议捐俸速其成，公独捐三百

余金，召任事者庀材。又行县许借支常平谷二百石，食诸夫匠，秋偿之，而委丞簿先后监视

，收三河决水，不令泄入大河。去苏家涧之淤垫，乃缮官坪，均其入派。始于庚寅年九月，

竣于是年之十一月。里人佥曰：微公孰贻我永利，其世世无忘。因谋勒石颂德，且以告后

来

者，而属余为之记。余曩以吏事至豫省，闻安阳有万金渠者，前中丞佟勤僖公拜疏开浚，利

溥而且长，复兴西史遗迹。勤僖公，公世父也。而公初宰洛西，凿七渠，上人犹能举万千

亩，诸名转相告，诏以尸祝公之泽。余所吏属陕州，崤函相望，以是颇得其详。今公于吾郡

中

水利在在修举，而兹坝历唐宋以来，垂及千祀，人情惰窳或几乎废矣。一旦决口之圮者复固

，中流之阏者全疏，且启闭有时，重农也。而无梗和涉，涓滴与共相属也，而无病私壅，计

田程功，测水置楗，皆出公反复周详，若营家事。当守之以为定法，然则里人之欲勿于我

公

者，共沐浴歌咏，不异豫人世食明赐可知也。公方将入晋，清秩出领封疆，异时为文忠、忠

介

之所为利，岂无大于斯者乎！因书以俟之。若下之分任厥役者工醵金，宜别有录云。


重修正学书院碑记佟赋伟知府

学校之役役，《乾隆府志》作设，此亦应作设。，奉先圣先师，释奠其中

。而孔子庙祀遍天下，人材教养于斯为盛，示学者以

统宗也。比先儒继起，而书院之制兴始者，当闻诸朝下，有司以官钱治之，若南康之白鹿洞

，

衡州之石鼓、南岳，皆唐人故迹。而宋儒葺以为讲会，自北书院日渐增设，学者各得因所聚

之地，立之山长，不必领以秩官，请业执经，不必皆博士弟子员，而人材之出于其俦者，实

与学校相表里。然则观摩淬厉，顾可无其地欤。余来守宛陵，始至集多士于学宫，考正典礼

。因问遗俗，知城南有正学书院，而惜其久废，堂序号舍仅有存者。慨然曰：“是守土者责

也!”

爰谋诸僚属与郡之士大夫，捐俸倡修，人情竞劝，遂以协成。旧祀阳明王子，邹东廓先生

以下凡十有四人。余始合祀朱子，而王子次之，其者如故。更名其堂曰“明诚”，后有斋

曰“敬义”，又后曰“藏密”。其诸号舍统以楹计者凡三十有二

，左一区曰“经义”，右一区曰“治事”，遵胡安定先生例也。右尝有楼，即俗所谓文昌台

者，明郡守朱公大器所建。今修其圮者，而上加其一并台为三重，以与北楼相望，故曰“南

楼”，可以居高明远眺望。前有方池，有射圃，因浚治之，皆学者所游息也。外有二坊，以

表诸衢，合而题之，仍曰正学书院。经始于康熙五十一年二月初一日，至五十二年闰五月初

七日而落成。乃置田以廪生徒之来学者。延名宿为师教之，余时与诸君子论学其中，因进

多士而告之曰，兹名正学，其亦思学之所由。正乎夫尧舜之道屡传不泯，孔门授受微言奥旨

，四子五经具在也。朱子集群儒之大成，其学盖得之二程子，主敬穷理，平实亲切。人知其

单思研几之精勤，而不知其从容存养之邃密。知其异金溪之偏于静，而不知其异湖南之偏于

动。特承学者之疑误而失其真耳。王子生朱子之后又二百年，而南宋季世支离肤末之习未能

洗涤，日以陆沉，故不惜直截简易使人反求其本心，功亦大矣。而学者荡弃先儒为学之次

第，至于贵解悟贱躬行，则其流弊为尤甚。夫尊其所闻则高明，行其所知则光大，岂有汨于

俗学，淫于异端，而可谓得其正者哉。鸣呼!此一书院耳，自前明万历中郡守近溪罗公汝芳

与乡先生梅宛溪守德、沈古林宠诸公建于陵阳峰北曰“志学”；江陵枋国毁天下书院乃为官

鬻；后郡守廖公恒吉、宣令陈君公相复移于此曰“待学”；其易今名则宣令尹君三聘，而重

修于崇祯间者徐公大仪，亦郡守也。先是魏以掊击东林废天下书院，后用倪文正公元璐疏

复之，往者兴废之概如此。迨我皇朝隆儒重道，远迈前古，而推崇朱子为尤至，近更跻诸十

哲之列，且辑其全书颁行学校，诚不欲多士狃于虚寂之失，而务穷理以致其知，反躬以践其

实。相与讲习切，由是求入圣之阶也。兹余所为特祀朱子，诚仰承圣天子意而亦愿以所闻

论学之大旨，为不善学阳明者，稍救良知之未流，庶几一念低徊望之诚，与学人共见之

，而非徒以修旧起废，毕吾理郡之责也。至其良材坚甓，醵金鸠工，官僚绅士共襄厥成。凡

职有劳者例得附书，皆别录一碑云。

重修新稔坝记

宣城水利之在东乡者为坝凡十有二，笪岳最大，其次则新稔也。盖亦仰山河之水引入堰中，

使浦溆以次受之，而田得灌输焉。近者濒河溃决，于是有水泉之利而弃弗能守，民始以

水旱为忧矣。余莅郡之明年，其里人胡大成辈以状闻，且绘图请画修复之法，而推择能任事

者一人为徐一就，又辅以一人为刘子恒。叩之则咸曰：“是役也，前人有成劳阅三百六十余

年矣

，弃之可惜。”盖洪武时，徐惠、刘晃所创，知县事王公文质主之。其捐资重建于万历间者

，

则刑部尚书徐公元太也，志乘碑版具详本末。今旧坪决者，力难复堵，请相度凿新沟，便余

即按视周遭，审其形势，见新稔一坝始于孙家埠，旋于双桥镇，溉田四万八千有奇。其引河

水入也，经高桥坊下为总坪者一，自总坪而分则为高坪、长安坪、郑村坪、施家坪者四，此

酾水之故道也。今高坪决入河已久，郑村坪亦有决者，而长安坪决口尤巨，以是水利不能溥

。

既又按沟渠远近相去之迹，谓其民曰：“予得之矣，长安坪者昔与郑村坪二，今可使为一，

见

郑村坪有沟三，曰东沟，曰中沟，曰西沟，而中沟之下，去长安坪仅八十余丈，此可凿也。

”遂令计步程工，深广各有率，余捐银买居民胡罗二姓田若干，一就亦以田助。越三日渠成

，

则郑村坪中沟之水入长安坪，长安坪之水入楝树坪，又下分为五坪，以次受之，而水利均矣

。沟各有横断，断有石闸，又均其坪之高下，俾无偏壅。坝有首有部，部四甲十七，夫篮楗

维均，夏闭冬启，以便行舟。凡兴作皆檄高尉锡董其事。自后虽大旱，居民恃以无恐，而

尚书之绩稍以复完。余尝考《明史》，得尚书立朝不阿权相大节，及其出抚西蜀，讨平酋羌

，扩地千里，奇勋烂焉。乃即一水利而为德于乡若此，况溯自明初久远之泽，迄今服先，畴

