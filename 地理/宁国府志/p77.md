<!-- { "loadSidebar": true } -->
元定。西庑张迪、朱松，位均东西向。

嘉庆四年御书“圣集大成”匾额颁立文庙。

谨按：宁国府学增设先贤先儒位次如太学式，康熙、雍正、乾隆、嘉庆年间，历奉匾额，敬

谨摹刻，悬挂殿中，各县学并同。

大成殿祭品：正位前帛一；尊一；爵三；登太羹一；和羹二；二，其实黍稷；簋二，其

实稻

粱；边十，其实形盐、薨鱼、枣、栗、榛、菱、芡、鹿脯、白饼、黑饼；豆十，其实韭菹、

菁菹、芹菹、笋菹、 兔醢、鹿醢、鱼醢、醯醢、脾析、豚拍；牛一；羊一；豕一；炉一；

镫

二。四配位前各帛一、爵三、二、簋各二、笾豆各八、羊一、豕一、炉一、镫二，东西

各尊一。十二哲位前各帛一、爵三、一、簋各一、笾豆各四、东西羊一、豕一、尊一、

炉一、镫二。两庑二位共一案，每位爵一，每案簋各一，笾豆各四，东西各羊三、豕三、

尊三，统设香案二，每案帛一、爵三、炉一、镫二。

崇圣祠祭品：正位前各帛一、尊一、爵三、二、簋各二、笾豆各八、羊一、豕一、炉一

、镫二。四配：位前各帛一、爵三、簋各一、笾豆各四，东西各羊一、豕一、尊一、炉一

、镫二。两庑东二案，西一案，均簋各一、笾豆各四、每位爵一，东西各帛一、羊一、豕

一、尊一、炉一、镫二。

谨按：宁国府学春秋丁祭，恪遵《会典》，陈设各县学同。

每岁春秋仲月上丁，释奠行礼。以正印官主祭，僚属分献，在城文武官陪祀，均致斋二日。

先一日具祝版，设仪从，鼓吹前导，有司公服捧送神库安设，一跪三叩首，退。次诣神厨，

监宰并瘗毛血。祭日丑前五刻，陈设牲帛器，数省视如仪。各官皆朝服入大成左右门，北面

序立。引赞引主祭官诣盥洗所，盥手毕。诣拜位前立，引分献陪祀官，咸诣拜位序立。通赞

唱乐舞生就位，执事者各司其事，主祭官就位，分献官，陪祀官各就位。唱迎神，乃举迎神

乐，奏昭平之章，乐作，唱行三跪九叩首礼，兴，乐止。唱奠帛爵，行初献礼，举初献乐，

奏

宣平之章，舞羽龠之舞，乐作。引赞引主祭官升东阶，入殿左门，诣先师香案前。赞上香

，

司香跪捧香，主祭官三上香，毕。俯伏兴。次诣先师位前，赞跪，主祭官跪，赞奠帛，司帛

跪

奉篚，主祭官受篚，拱举奠于案。赞献爵，司爵跪捧爵，主祭官受爵，拱举奠于垫中，俯伏

兴。引赞引诣读祝位，乐止，赞跪，主祭官跪，分献陪祀各官皆跪，赞读祝，司祝跪读祝毕

，乐作。主祭官分献陪祀各官皆行三叩首礼，兴。引赞以次引主祭官诣四配位前，皆赞跪，

奠

帛，献爵，俯伏兴，复位。引赞分引两序分献官升东西阶，入殿左右门，诣十二哲位前跪，

奠帛，献爵，俯伏兴，复位。引两庑分献官分诣先贤先儒位前跪，奠帛，献爵，俯伏兴，复

位。乐止，通赞唱行亚献礼，举亚献乐，奏秩平之章，舞同初献，乐作。引赞引主祭官升阶

，

诣先师暨四配位前，奠爵于左如初献仪。两序两庑分献毕，均复位，乐止。通赞唱行终献礼

，举终献乐，奏叙平之章，舞同亚献，乐作。引赞引主祭官升阶，奠爵于右如亚献仪。两序

两

庑随分献毕，均复位，乐止，文舞退。通赞唱饮福受胙，引赞引主祭官诣饮福受胙位。赞跪

，主祭官跪，赞饮福酒，右一人跪，递福酒，主祭官受爵，拱举授于左，次受胙，如饮福仪

。主祭官三叩兴，复位。次行谢福胙礼，通赞唱，各官均行三跪九叩首礼兴。唱彻馔，举彻

馔乐，奏懿平之章，乐作，彻馔毕，乐止。唱送神，举送神乐，奏德平之章，乐作，复唱行

三跪九叩首礼兴，乐止。唱捧祝帛香馔送燎，执事生各捧祝帛馔香恭送燎所，主祭官避立拜

位西旁，俟过复位。乐作，引赞引主祭官诣燎所，望燎毕，复位，乐止。通赞唱礼毕，乃各

退。同日先祭崇圣祠，引承祭分献官入祠，分诣行礼，不用乐舞。凡上香，迎神，奠帛，奠

爵，读祝，彻馔，送神，望燎，承祭官及四配两庑分献官敬谨将事，均如致祭先师仪。右丁

祭仪注，一以礼部则例为准，并取宁国府学见行仪节参之。如旧志所载，三献有乐无舞

，亚献终献重赞奠帛，末送燎。又云望瘗繁简失当，悉加订正，各县学同。
钦定文庙春秋

丁

祭乐章：
大哉孔子，先觉先知。与天地参，万世之师。祥徵麟绂，韵答金丝。日月既揭，

乾坤

清夷。昭平章迎神
予怀明德，玉振金声。生民未有，展也大成。俎豆千

古，春秋上丁。清酒

既载，其香始升。宣平章初献
式礼莫愆，升堂再献。 向协镛，诚

孚。肃肃雍雍，誉髦

斯彦。礼陶乐淑，相观而善。秩平章亚献
自古在昔，先民有作。皮弁

祭菜，于论思乐。惟天牖民，惟圣时若。彝伦攸叙，至今木铎。叙平章终献
  先师有言，祭则受福。四海黉宫。 畴敢不肃。礼成告彻，毋疏毋渎。乐所自生，中

原有菽。懿平章彻馔
凫绎峨峨，

洙泗洋洋。景行行止，流泽无疆。聿昭祀事，祀事孔明。化我民，育我胶庠。

德平章送神

谨按：康熙五十五年初定乐章，颁发于各府州县学，雍正八年重易今乐章。乾隆五十一年定

乐谱钟吕，嘉庆五年遂并颁谱于各学。今宁国府学春秋歌舞遵用之，各县学同。


卷十九·学校志庙学上◇宁国府志

庙学上书院附



府学在府治东南，东至城埂砌路，西至本学松林土冈，南至玄妙观路桥，北至秀才巷。按《

乾隆志》云：学基无文契可稽，惟明成化辛卯，教授蒋辅碑记内载此四至，录以备考，今仍

之。初郡中慕学，始于西汉武帝时，令郡国皆立学校。平帝元始三年，立学官，郡国

曰学，邑

侯国曰校，置经师一人。光武时，李忠为丹阳太守，乃起学校，春秋乡饮，选用明经。吴

孙瑜尝于丹阳郡立学，临飨请肄，虽在军旅，  弦诵不废。唐武德中，诏郡学各置生员，令

州县学兼习吉凶礼。开元中，裴耀卿为宣州刺史，率父老子弟行乡饮于学，命歌《南陔》、

《

白华》、《华黍》、《由庚》等篇，凡所谓学，莫详其地。逮宋嘉定《宣城志》始谓宣圣庙

在城东。大中祥符中，御制《文宣王赞》碑存焉。自庆历中，新建庙学，其后从以三徙。元

六年，贾侯易营学于仓街南。崇宁二年，李侯彦卿徙学于城内尚文巷，时城东营屯相

望，

士不以为便，故议迁筑，特草创而已。崇宁三年，席侯旦徙谯楼南。建炎三年，吕侯好问谓

学居陵阳之巅，势压州治，改筑城东隅，未就。会侯奉祠去，后一年落成。吕舍人本中撰《

学记》。绍兴十年，汪丞相伯彦知军州事，即城东隅旧址，更徙而东，又拓而广之，取文脊

为对案，下拱巽水为堂，一齐六序，楹二十，有二门，楹如堂之五。书阁库廪庖厨皆具。明

年释奠，更造祭器祭服。乾道四年，汪侯彻增缮讲堂直舍。淳熙六年，郑侯伯熊辟炉亭，广

诸斋为诸生寝所，置几榻帷帐，市官书二千卷，刊本无者，续以缮写。时教授张杰勤于教事

，聚生徒至二百人，建明伦堂、时观阁、四贤堂，增春秋释奠羊六豕六之数。十一年，陈侯

修直舍。十三年，詹侯修明伦堂。绍熙二年，沈侯揆更修庙，塑宣圣兖公邹公，侍十哲

列其

两旁，绘七十二子于庑壁。嘉定十年，教授邹应博重新堂庑。十三年，教授陈思诚重建学门

，

视旧规益高大，并建学正学录直学职事之位。嘉熙三四年间，教授潘斗重葺六斋，修学廪学

帑 ，每岁赡士租米以一千五百余石计，租钱以六七千贯计。宝庆间陈侯卓、沈侯燮相继捐

金，鼎新殿宇，吴公潜为记。淳元年，郡侯王侍郎遂清理豪占，拘租入学，多士德焉。按：

旧学在城东。《二楼纪略》所谓即小东门外，犹科州学也。《康熙乾隆志》但云彼时人材

科第最盛，惜于旧址源流不备载。今据《嘉靖志》按年排纂，以见宋人修学之勤，养士之厚

，

为人文所由盛云。元宁国路总管陈大中改建学在庙右。至正乙未毁于兵。

《康熙乾隆志》同。

明初癸卯，知府黄荣祖徙今所，即元帝师殿址，鼎建殿堂、斋庑。丙午，知府杨观修饰增壮

。嗣

洪武中，知府陈灌、鞠腾霄、胡乾佑、林彦常，永乐中知府宋献相继修葺。正统初，知府袁

旭因其圯，撤而新之，规制尤伟。少师杨士奇、尚书黄宗载、大理卿杨复并有记。成化中，

巡按御史张檄修。成化末，巡按御史王温檄知府范吉修。弘治二年，范

吉记。嘉靖三十六年

，知府朱大器建学门，修撰罗洪先记。四十三年知府罗汝芳修，万历三年知府陈后复修，参

政梅守德、祭酒余有丁并有记。十二年知府李国观修，顺天府尹徐元太记。二十年知府萧良

誉修，自为记。三十六年知府金励重修，修撰焦记。崇祯四年知府周光夏建，十五年推官

唐阶泰修。

国朝顺治六年，知府管起凤修，十一年十二年道府厅县共修，徽宁道孙登第记。十六年巡按

御史卫贞元檄修，修撰吕宫记。康熙九年知府庄泰宏重修，参议施闰章记。四十年知府佟

鹦

彩修，未竣，次年知府许廷试踵成之，自为记。五十年知府佟赋伟复修。乾隆五年，泾人建

宁府同知吴捐修殿祠堂舍，知府程侯本记。以上参订康熙、乾隆两志。乾隆三十五年，知

府狄咏篪重修，自为记。五十二年，奉天王湖以本府总捕同知署府事倡修庙学，自为记。嘉

庆七年，泾县黄田朱氏武勋庆彩后裔承其先人志，捐白金七千有奇，新修文庙，内外峻整。

编修洪亮吉记。十年，黄田朱氏复出千金，购府城北门外市房，以租息作岁修费，举人煊请

勒石，知府鲁铨为之记。以上《采访册》

大成殿，七楹，殿左横屋三楹为神库，殿右横屋三楹为神厨。门皆北向，通学垣东庑西庑各

十

一楹，其下为官厅，东西向。南为棂星门，又南为泮池石桥，过桥为石坊，为红墙，为庙门

。其外为石路，为照墙，为东西角门，门端各有匾，东为“德配天地”，西为“道冠古今”

。门外并有坊，东为“腾蛟”即状元坊，西为“起凤”即宰相坊。据旧志

及《学宫新图》

崇圣祠，在大成殿东，由庙门稍东为学门，祠在门左，泾邑吴捐修。节录旧

志。嘉庆七年

，溪丁都胡超芳胡起芳重修。有碑、《采访册》
名宦祠，在崇圣祠后，

旧志不载创建岁月。嘉庆

