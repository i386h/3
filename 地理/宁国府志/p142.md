<!-- { "loadSidebar": true } -->
醒人。不叱滇南驭，应怜谷口春。自甘三亩薄，深爱百年身。余亦怀归者，何缘共隐沦。


寄梅禹金王寅
自得知音者，相思三载余。

客迟秣陵返，题寄敬亭书，老息尘中网，归营谷口庐。君怀经世略，互莫问樵渔。


寄蔡大美顾梦游
今年君不出，入口岂无忧?

未必山田熟，多历小妇留。路难僧不免，网密党方钩。较是饥堪忍，飞鸟且漫投。


寄宣城学正徐伯初陶安
官烛依然泪满台，

望中溪嶂似蓬莱。登楼几度碧云合，对酒独看明月来。松叶连檐霜后好，梅花喜客腊前开。

榻毡未觉如冰冷，弟子森森有异才。


南陵遇冯仪部修吾李先芳
客自广陵还，相逢

大道间。有怀俱莫问，得酒即开颜。忽忽城东陌，依依江上山。期君何处别，直到水西湾。


送殷无美之宣城访沈君典王世贞
当时蹀躞竟

空群，头腹俱龙尚未分。气业三关殷往嗣，人伦一代沈休文。西山雾隐人如昨，南史风棱

始独闻。此去采芳携手处，谁能不妒敬亭云?


赠沈宁海将军叶向高
二十年前早识君，酒酣

曾诵豹韬文。天涯久忆鸿书断，海上频传露布闻。家世龙图推太史，功名燕领属将军。扶桑

回首无烽火，箫鼓楼舡日正曛。


赠沈将军曹学
平生意气迈戎行，太

史家风

自慨慷。然诺不曾侵季布，威名何必减龙骧。操戈海上看云静，欹枕山中觉日长。咫尺沼池

神物在，夜深寒月照苍苍。


岁暮寄吴福生文震孟
快雪时晴腊欲残，竹窗

懒慢不簪冠。泥涂满眼情无赖，松柏凝姿岁已寒。煮石仙人生有分，焚鱼学士旧向官。客来

莫话寰中事，斋物逍遥好旷观。


寄印峰许夫子叶向高
十载音徽帐已遗，八行

书信到还稀。相期宣室有前席，何事青门竟拂衣。桃李春风频有梦，蒹葭秋水渺难依。离心

一片随征雁，欲傍江云土钓矶。


入南陵和聂道长韵冯恩
江阁晴开云雾收，

壮怀匹马未淹留。猿啼野树空庭寂，枫落林塘故国愁。是处弦歌几化理，谁家砧杵动清秋。

简书畏我惭无补，北望滔滔燕水流。


公余感兴次韵沈尧中
庭草青青犴狴虚，子

规啼处树扶疏。年来水旱犹难卜，诠次三吴水利书。


国朝


南楼柳鲁一贞
南楼楼下柳依

依，摇荡清风弄素晖。乡梦尽教牵挽住，过江一月不思归。


宛溪毛
宛溪八九月，秋水绕溪

生。吾寻宛溪路，还爱谢宣城。楼日褰帘皎，溪花近岸明。行游垂尽处，遥听棹歌声。


泛舟青溪登响山王国相
同舟敦夙好，林壑一

帆收。影落人如画，风生树欲流。青溪仙碣古，赤壁钓台幽。箫鼓双桥晚，残阳下垄头。


翠云亭刘焘
亭虚空翠落，到此净余氛。乍

歇峰头雨，平封涧户云。竹光迷霭，花气剩氤氲。已觉名蓝近，钟鱼几度闻。


焦村驿古松张羽皇
古驿对苍松，荒亭积翠重

。不蒙天子顾，敢望大夫封。白日长疑雨，阴风忽作龙。莫随凡木看，孤异是三冬。


秋日同人游敬亭彭光斗溧阳


策杖盘空上，萦纡石磴危。翠云深裹寺，红叶冷粘碑。院古僧无语，窗虚竹暗窥。从来耽

寂趣，小憩亦忘疲。

亦知看不厌，其奈逼斜晖。荫树茅容去，登楼王粲归。闲云虽得伴，胜地复相违。回首青

峰合，只应妒鸟飞。


天逸阁唐允甲

东风  宕缓衰颜，杰阁嶙峋试一攀，身近云霄通远瞩，烟凝翠霭识春山。藏书涧有丹霞在

，招隐人同野鹤还，倒载芒鞋归欲暮，夕阳斜映竹松闲。


送陆处实教授宛陵沈荃

一尊相送白云间，千里扬铃出汉关，染翰花飞春谷雨，开帘秋色敬亭山。郑玄名重传经远

，杨子才高问字还。最好振衣江阁上，风流水许共追攀。


送冯天真还宛张梧

小邑荒残瘴未收，送君归思逐扁舟。敝裘漫作他乡客，潇洒应消去国愁。分手依依南海月

，伤心历历敬亭秋。鹧鸪声里肠堪断，寂寞千山独倚楼。


访刘光禄春谷梅庚

燕台花月忆同论，几欲陈情未敢言。真见班衣还子舍，暂抛朱绶亦皇思。才名犹忠申朝借

，时论终归直道存。棋局长安君莫问，云山新宵直当门。




卷二十七·人物志宦迹◇宁国府志
南陵县

〔宋〕

方懋德字元相。宣和三年，起家胄监，授谔州刑曹，改武康尉。有

丐者

死，或以诬富人沈氏，狱已具。懋德辨释之。历钱塘令，时部科砖五十万，懋德持不可，事

得寝。会使者按畿邑，捶杖不如律者，罪连邑佐。懋德言此令罪，请自坐，例得免。后知

广德军，未赴卒。有《云溪野老集》。《乾隆府志》



昌永字禹功。初以三舍法贡京师为辟雍生。靖康中，金兵犯京

，永倡太学诸生守义不屈。朝廷重其节，例补进义校尉。事平渡淮南归，失其舍，后就乡举

。绍兴辛未，奏名第一。累迁太常寺丞，出为河南参议，改淮东参议，致仕卒。

同上



杨若字又先。唐吏部于陵之后，幼孤力学。绍兴中进士，由长

阳簿累迁知祁县，有明恕称。历大理司直知江阴军，未行，复为军器监丞，易太府寺。出知

全州，兴学校，创赈济仓，减输租浮解。豪民号西山老虎者，聚党恣横，以法绳之。移信州

，召为大宗正丞，迁都官郎，进朝议大夫，直宝章阁致仕。同上

按：杨若登第，《康熙府志》作绍熙，《邑志》作绍兴，《乾隆府志·选举表》作绍兴，

《小传》作绍熙，未知孰是。


刘拯进士及第，知常熟。有善政，历吏部尚书，左转工部，以

枢密直学士知同州。坐侍御史洪彦升论罢。卒祀乡贤。《县志》


董必字子疆。熙宁九年进士，知荆南府。建堡塞，控制溪峒，

诸蛮震慑。不敢以功，再任卒官。赠龙图阁直学士。同上


赵企字循道。熙宁九年进士，才藻华赡，为时所推，仕至礼部

员外郎，阶朝请郎。卒。同上


〔元〕
王廷字美宗。有学行，邑人尊之曰

东涧先生。至元十三年，宣守尝以郡檄辟本邑令，辞不就。以寇难，徙青弋江，邑令建书院

于其地，以师聘之，亦不就。至元二十六年，浙江行中书省用为广德路学正。元贞二年，除

益州教授。创置庙庑及祭器，士民悦服。改泰州，以祖母丧去。起为宁国路教授，致仕。廷

性

宽和友爱，二弟葬祭，一尊古礼，乡里化之。有从母姑，既嫁而贫，养之终身，仍恤其子。

宗党称贷不能偿者，举券焚之。训率子弟以孝弟忠信，有古君子风。卒年八十，翰林待制杨

刚中志其墓。采《邑志》略增


徐用和有武略。至正十二年，海贼猖獗，行中书左丞帖里帖木儿

咨取用和参赞军务，剿抚有功，升都镇抚。上命绘图传远，敕赐伴仆二十四姓。卒赐祭葬。

《乾隆府志》


〔明〕
范懋字士勉。永乐乙酉举人，授河

西令，迁隰州同知。廉明不可犯，百姓以“包孝肃”称之，致仕归。士民馈遗皆不受，为立

思廉亭。同上


秦铭字日新。宣德中，由国子生仕陕西知州。为政廉平，巡抚

耿九畴荐擢本省左参议，历任二十余年，廉介一辙，所至有声。致仕归，杜门养重。同上


陈效字志学。成化辛丑进士，由户部主事转员外郎中。综理漕

务甚久，大司徒秦公倚以为重。先是，诸仓输赋者，初至储绩于地，遇淋潦米杂泥滓中，

或

遂漂泻腐败。效规措，悉以石，至今永利。出知兴化府，适大旱，籍库帑二千余金，市谷

赈

饥。复请于朝蠲岁赋。郡有木兰坡，久圮，效缮治之。又浚小西湖。在任八年，百废具举，

升盐运使。凡裕民便商事，为之不遗余力。后以忤逆瑾归。同上


何应龙字子骧。晋孝子琦后，风采英毅，涉猎书史，膂力绝人。

乡邻有争，辄为直之，莫不诚服。元末里中侠少，啸聚窃发，应龙谋致渠魁斩之，余服。

于是散粟结士，部署捍御，乡井获安。怯烈马赤星吉开省太平，卒然，征兵无应者。应龙起

义兵以从，有功。星吉以闻，授珠虎符为民兵万户。乙未归附，诏仍世袭其官。洪武戊申

，徐达北定中原，复还京师备宿卫。丙辰征西，至归德州卒。子执中袭职。仲子时中奉遗训

，聚姓同

居者九世。景泰甲戌，元孙让自备米四百石纳通州仓，恳辞冠带，愿请信牌。诏旌曰“尚义

之门”。采《大清一统志》及《乾隆府志》合纂


孙昊字日明。少以文学名，督学御史戴珊称十才子以昊为首。

成化丁酉乡举，知海宁县。筑堤捍海，民赖以安。《江南通志》



陈孜弘治壬子举人，任霸州同知。清核宣、辽二镇屯田，有能

声。升宁羌知州。时川蜀流贼起，郡邑皆残毁，惟宁羌独存。致仕归，卒年八十三。著有《

静庵诗集》、《林下农谭》。《乾隆府志》


阮琏字重器。由贡生任萧山县丞，赴官不携妻子，兴利除害，

敢于有为。邑东滨海，潮涨汨没，居民死者不可胜纪，筑堤捍之，民赖以安。未三载，升陈

州判，乞休归。萧民思之，为立石。同上


崔云复姓许，字时望，善属文。弘治辛酉举人，知恩县。廉明

勤慎，擒巨盗逯果。升胶州守，以父艰未赴。服除，有劝之补任者，云叹曰：“向所以恋恋

五

斗，为亲屈也。今复何求哉?”遂筑室墓侧，典籍自娱，绝迹郡邑。卒年七十，恩民思之，

为立

石。同上


王木字近仁。正德丁卯举人 ，授江西广信推官。以廉洁著，迁

湖广辰州。适洞蛮拒命，木设策平之。初，辰俗不谙织，木为设机杼，召民间老妪入署，

使

家人教之，辰妇女始知本务。崇祯初，邑有熊如泰者，任楚府经历，犹亲见其民岁时尸祝云

。同上


张真字仲理。嘉靖丙戌进士，观政刑部，即疏黜贪污简循良。

及

任华容，多惠政，有“十美十异”之谣。召入，忤执政。出为延平府同知，转南京职方司员

外。乞归隐泛虚亭，杜门不出，以寿终。同上


汪全字体之。嘉靖丁酉举人，性孝友，曾鬻田代兄偿逋负。除

福建漳州府通判，适倭寇凭凌，设策歼擒。论功受赏，漳赖以安，旋致仕归。邑

志
按：《乾隆府志》，汪全之次，载有何宦绩。查何当明季中叶，分宜柄国，

权势赫然。而能特立敢言，前后数十疏皆关切时政，卓然有古名臣风操。南邑县志载

入《名臣》，不为无见。故今据《县志》并奉檄移入《名臣传》云。


汪镒字衡夫。嘉靖丙午举人，除任丘令。清廉正直，矫矫著声

