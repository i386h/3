<!-- { "loadSidebar": true } -->
李文元以祖旺功袭。
李一元以祖克成功袭。
闵天锡以祖奇功袭。
王守德以祖文功袭。
张仲义以祖得功袭。
刘成聊城人，以军功权袭宣州卫百户。子孙家焉。
刘敬成子，袭。
刘钦敬子。续表
刘汝淮钦子。见《万历志》。
刘一桂汝槐侄。
刘之杰一桂子。
刘仪之杰侄。
刘秉正仪侄。顺治中起用，见后。国朝
宣州卫守备千总随帮押运顺治
四年张大复耿昱原萧县籍。前明袭指挥佥事，起用。升天城卫守备。以下并缺年。康熙
七年傅禹绍兴人，修卫治。张元凯新建人，武举。以前失考，以下并缺年。刘民望原聊城籍。下并世职。二十
八年张士昌大同人，升山西都司。洪宪斌义乌人，武举。
林佳瑶仙游人，武举。丁天爵兴武卫人。升江淮九帮千总。三十
二年赵最元赵最元，《乾隆府志》作赵勖元。大河卫籍，武进士。升广东都司。丁化龙高安人，武举。施绍绪原泰州籍。
刘秉正原聊城籍。授绍兴后帮千总。四十
一年赵武进人，开垦。〖〗杨文昌原江西德化籍。
施湘原泰州籍。报部以千总推用。续表
林必清原金溪籍。授镇江卫后帮千总。
耿豫原萧县籍。授武昌卫千总。雍正
二年丘志栋兴安人，武进士。升蔚州营都司。刘枢清苑人，武举。
牛禄镇番卫人，升清浪卫守备。胡亮揆下并部发武举。
戈开基
董世凤乾隆
元年李亩奉新人，华阳籍，武举，军功加都司佥书。捐倡建张公庙，捐助祀田二十九亩五分、屋七间。〖〗光机镶黄旗人，监生捐。
郑大超鱼台人，武举。黄恒忠
李淑清
王廷俊
斐桓十年赵思德镶白旗汉军，骁骑校。张薰榆次人，武举。升袁州营都司。
范廷枢仁和人，世职，随帮。吴国栋
李张
王钊续表
十五
年金銮丹徒人，武进士。调长淮卫守备。陈如捷归化人，武生。捐监加捐调。十六
年柴琨山西大平人，武举。〖〗高汝功韩城人，武举。十八
年马振远大兴人，武举。二十
年刘觉先四川人，难荫。龚嘉猷湖广人，武进士。二十
四年吉孔惠山西人，监生。〖〗李纪江宁人，武举。三十
三年霍文通任丘人。陈明德直隶人，武举。三十
七年李从典汉军。王德厚直隶人，武举。四十
一年姜道恕山东人，武进士。李临淮直隶人，武举。四十
七年朱元镇江人。马廷夔江苏人，武举。续表
四十
八年许诚学甘肃人，武进士。朱正鳌江西人，武举。四十
九年陈经浙江人，武进士。〖〗王世相镶红旗汉军，武举。五十
二年刘煌直隶人，武举。嘉庆
五年朱清杰直隶人，武举。黄焕镶红旗汉军，武举。现任。八年金兆宁山东人，武进士。现任。马万朝福建人，武举。现任。

卷五·职官表名宦
◇宁国府志卷五职官表


名宦


汉

张竦字伯松，茂陵人。博学通达，以廉俭自守。仕至丹阳太守，封淑德侯。祠祀。

按：《陈遵传》：竦免官，以列侯归长安，居贫无宾客，好事者从之质疑问事，论道经书而已。遵常谓：“足下苦身自约，而我放意自恣，官爵功名不减于子，而差独乐，顾不优耶！”竦曰：“人各有性，长短自裁。子欲为我不能，吾而效子亦败矣。虽然，学我者易持，效子者难将，吾常道也。”观其言，知其行。《乾隆府志》乃以竦颂莽斥之。夫宰衡之奏，陈崇实主之，竦特为之草耳。莽时诸生郎吏上书者千余人，何独陈崇一奏，且《美新之书》出于子云，李固之死成于扶风。《汉书》不加深贬，若必索瑕求，非善善从长义也。今仍纂入。


何比干字少卿，敞六世祖。经明行修，兼通法律。为丹阳都尉，狱无冤因，淮、汝号曰何公。征和三年三月辛亥，天大阴雨，比干在家，日中梦贵客车骑满门，觉以语妻。语未已，而门有老妪可八十余，求寄避雨而衣履不濡。雨止，送出门，谓比干曰：“公有阴德，今天锡君策，以广公子孙。”因出怀中符策，状如简，长九寸，凡九百九十枚，以授比干，子孙佩印绶者当如此算。比干年五十八，有六男，又生三子。本始元年自汝阴徙平陵，代为名族。《后汉书》敞传注。

李忠字仲都，东莱人。以都尉奉光武略地有功，封中水侯。建武六年，迁丹阳太守。时海内初定，南方海滨江淮多拥兵据土。忠招怀降附，其不服者悉诛之，旬月皆平。忠以丹阳越俗不好学，嫁娶礼义衰于中国，乃为起学校，习礼容，春秋乡饮，选用明经，郡中向慕之。垦田增多，三岁间流民占著者五万余口。十四年，三公奏课为天下第一，迁豫章太守。祠祀。《后汉书》本传

马字伯威，扶风茂陵人。永元中，江湖多剧贼。以为丹阳太守，发兵掩滑由是父老携归，境内悉平§綮搿?

按：《乾隆府志》列之建初，《汉书》本传：建初中，始为功曹。其守丹阳乃永元中也，今更正。

韩演舞阳人。顺帝时为丹阳太守，政有能名。据《大清一统志》增


江汉永嘉初为丹阳太守，击破贼陆宫等。据《大清一统志》增

陈夤建宁二年为丹阳太守。时山越贼叛，围夤。夤击破之。据《大清一统志》增

张驯字子隽，定陶人。以明经学典领秘书，为丹阳太守，有惠政。后迁大司农。

按：《乾隆府志》作子骏，据《汉书》本传改正。

李崇毗陵人，深远奇博，有君子之鉴。明帝时仕为宛陵令，雅重教化，政务宽仁，虎狼远避，蝗不入境，民是用和。迁汝南太守。据《万历府志》补


法雄字文强，扶风人。举高第，除平氏长。善政事，好发奸伏，盗贼稀发，吏人畏爱之。南阳太守鲍得上其理状，迁宛陵令。永初三年征为青州刺史，讨破海贼张伯路等。祠祀。

抗徐字伯徐，丹阳人。乡邦称其胆智。初试守宣城长，悉移深林远薮椎髻鸟语之人置于县下，由是境内无复盗贼。

按：《后汉书·法雄传》，雄系安帝时人。《度尚传》：抗徐以击贼功封乌程东乡侯，食邑五百户。桓帝诏增封五百户。旧志俱列李崇上，今改。


孙吴

孙瑜字仲异，坚从子。代弟翊为丹阳太守，为众所附，至万余人，加绥远将军。从权拒曹操于濡须，加奋威将军，领郡如故。济阴人马普博学知名，瑜厚礼之，使将吏子弟受业，创立学官，临飨讲肄。《吴志》本传

滕胤字承嗣，北海剧人。为丹阳太守。上表陈及时宜及民间优劣，多所匡弼。每听词讼、断罪法，察言观色，务尽情理。人有穷冤悲苦之言，对之流涕。《吴志》本传

诸葛恪字元逊，瑾之子。孙权拜抚越将军，领丹阳太守。时山民屯聚劫掳，恪到，遗书属城，令各保疆界，明立部伍，不得与贼战，候贼谷熟辄纵兵刈之。山民饥困出降，因加慰抚，由是父老携归，境内悉平。以功拜威北将军，封都乡侯。《吴志》本传

程普字德谋，右北平土垠人。有计略，孙策以为丹阳都尉，居石城。讨宣城、泾、安吴、陵阳、春谷诸寇，悉平之。《吴志》本传

 黄盖字公覆，零陵人。始为春谷长，转丹阳都尉。锄强扶弱，山越怀附。《吴志》本传

孙贲字伯阳，策从兄。初领豫州，转丹阳都尉，行征虏将军，讨平山越。
《吴志》宗室传


晋

钟雅字彦胄，颍川人。历北军中候，补宣城内史。钱凤作逆，加广武将军，率众屯清弋拒之。时广德人周为凤起兵攻雅，雅据泾县，收合士庶，讨，斩之。凤平，拜尚书左丞。苏峻作逆。车驾幸石头，雅流涕步从。明年，为贼所害。赠光禄勋。祠祀。
《晋书》本传

桓彝字茂伦，谯国龙亢人。性通朗，有盛名。明帝时为散骑常侍，丹阳尹温峤言：“宣城带山阻川，频经变乱，宜望实如彝者居之。”乃补彝为内史，有惠政，为百姓所怀。苏峻反，遂纠义兵，欲赴朝廷，长史裨惠以郡兵寡弱，山民易扰，可按兵俟后举。彝厉色曰：“见无礼于其君者，若鹰之逐鸟雀，今社稷危迫，义无晏安。”遣将朱绰讨贼于芜湖，破之。寻出石。会将军司马流为贼所破，遂长驱径进。彝以郡无坚城，退据广德。寻王师败绩，遂进屯泾县。时州郡多降峻者，裨惠又劝彝伪和以纾祸。彝不从曰：“吾受国恩义当死，安能忍垢蒙辱与丑逆通问，其不济命也。”遣将俞纵守兰石，纵为峻将韩晃所败，死之。晃因进攻彝。彝固守经年，辞气壮烈，志节不挠。城陷，为晃所害，诸子流迸，宣城人纪世和率义故葬之。贼平，追赠廷尉，谥曰简。咸安中改赠太常。祠祀。《晋书》本传

陶汪回之子。回从父猷常为宣州内史晋代无宣州，应为宣城内史。，咸康中汪复莅焉。有干略，招隐逸，广学舍，士民知响，方者并辟为掾吏。百姓歌之曰：“人当勤学得主簿，谁使为之陶明府。”王象之《舆地纪胜》


刘宋

羊玄保泰山南城人。善奕，品第三。宋文帝与赌郡戏，胜，补宣城太守。先是，刘式之为宣城，立吏民亡叛制，一人不禽，符伍里吏送州作部，若获者赏位二阶。玄保奏言：“亡叛之由皆出于穷迫，今立殊制于事为苦。又寻此制，施一邦而已，若其是耶，则宜天下为一，若其非耶，不宜独行一郡。”由是诏停。玄保廉素寡欲，为政虽无干绩，而去后见思。
《宋书》本传


萧齐

王志字次道，琅琊临沂人。以中书侍郎除宣城内史，清谨有惠政。郡人张倪、吴庆争田，屡年不决。志到官，父老乃相谓曰：“王府君有德政，吾曹乡里乃有此争。”倪、庆相携请罪，所讼地遂为闲田。

按：《梁书》本传褚渊为司徒，引志为主簿，于时齐高已即位，则志为内史，在齐时无疑。旧志以为宋孝武末误，且表列齐，传列宋，体例亦乱，今改正。

谢字玄晖，阳夏人。少好学，诗文清丽。齐明帝时，以中书郎，出为宣城太守。每视事高斋，吟啸自若，而郡亦治。尝言：“烟霞泉石惟隐遁者得之，宦游而癖此者鲜矣！”及领宣城，境中多佳山水，双旌五马游历殆遍。诗曰：“高阁常昼掩，荒阶少诤词”。又曰：“幸遇昌化穆，俗罕惊暴。”又曰：“察壤见泉脉，觇星视农正。”又曰：“烹鲜止贪竞，共治厉廉耻。”又曰：“簪缨逢嘉惠，教义承君子。”其勤民教士大略可见，至今称谢宣城。祠祀。《齐书》有传，事迹仍《乾隆府志》


萧梁

何远字义方，东海郯人。天监中，自武康令擢宣城太守。郡经寇钞，远尽心绥理，多著名迹，开途巷，葺墙屋，民居市井，城隍厩库，所构若营家焉。秩俸并无所取，每岁暮择民尤贫者充其租调。公清为天下第一。迁始兴内史。所至辄为立祠。
《梁书》本传

萧励兰陵人。武帝时宣城内史，郡多猛兽为人害，及励在任，兽暴为息。《大清一统志》

王神念太原祁人。历安成、武阳、宣城内史，皆著政绩。
据《梁书》本传增


隋

