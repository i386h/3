<!-- { "loadSidebar": true } -->
，当终身行之。”后能不渝其言。弟士逊，与达同登进士，累官至大理卿。会韩胄死，

史弥远

议起大狱。士逊曰：“廷尉天下之平，胄诚奸，若加以大逆，非所敢知。”遂忤旨。子，

举进士，佐郡邑有声；次概，累官常德守。孙，房陵尉。《江南通志》


饶虎臣字宗召。嘉定七年进士，官将作监主簿，差知徽州。迁秘

书省著作郎，历司农卿兼国史编修实录检校，直龙图阁，福建转运判官，浙东提点刑狱，拜

大府卿兼中书门下检正诸房公事，以秘阁修撰两浙转运使权礼部侍郎。宝六年，兼同修国

史实录院同修撰，摄吏部尚书，拜端明殿学士，同签书枢密院事。开庆六年，兼权参知政事

。景定元年，拜参知政事殿中侍御史。何梦然谕罢之，以资政殿学士提举洞霄宫。梦然再

效效，据文意应作劾。
之，职罢祠。四年叙复原官，提举太平兴国宫卒。德元年，礼部郎王应麟、右史徐宗

仁乞追复原官。《宋史》
按：《万历志》云，虎臣历沣州推官。魏丁翁

一见奇之，荐于荆阃，辟京西安抚司幕，累迁司农卿兼知建宁府。被命就道，大雨弥旬。虎

臣忧曰：“民其鱼乎?”分遣官吏抚辑之，全活数万人。在郡勤心庶务，兴学校，增城堡，

节冗

费，府藏积至五十余万两“府藏积至五十余万两”，《乾隆府志》作“府藏积

至十余万”。。
累官执政，皆以廉洁称。卒之日，无长物，至鬻赐器营葬。史失载。

胡伯虎字用之，以诗赋应科有声。从吕东莱游，两预乡

荐，推恩授迪功郎，白鹿山长。登淳丁未进士，除和州防御判官。弟季虎、用虎，先三年

同登进士。季虎官徽州，权发遣桂阳军。初，被旨奏事行在，疏陈大学之旨、董仲舒正心

之策。上赐嘉奖。用虎仕至太府少卿。《乾隆府志》



仙立字绍初，宣州佥判柏龄子。故居河南汤阴，建炎初，扈

驾南渡，以功授殿前都虞侯，寻转武毅郎。屡立战功，平杨幺，破戚方，上将以宝币赉之，

固辞。先是，岳忠武拜表使柏龄起居，二帝嘉之，赐姓仙氏。及是，上益称赏曰：“尔父忠

勤，

朕心识之。尔今劳谦如此，其以赐姓，授尔玺敕，俾尔子孙世守之。”仕至右武大夫惠州刺

史，食邑七百户，殿前司统制。卒于杭，葬九里松。子仲友，由武举出身，破灭逆贼刘猊，

仕至武经大夫，宣、歙、广德三郡都巡检使，遂家宁国。卒，谕葬县南。事详《

宋史》


于鹏东山人。秉性忠义，为岳忠武幕属。秦桧、万俟谋陷忠

武

，逼鹏、张宪等为左证，严刑拷掠，狱不成。忠武死大理寺，鹏同幕六人俱从坐死。采《宋史·高宗本纪》及《岳忠武传》合纂


万文胜字彬叔。倜傥有大志，身长六尺五寸，须髯如戟。从军不

十年，以功累官福州观察使，总殿前诸军。理宗飞白书“忠实”二字赐之。卒赠开府义同三

司，武安节度使。子迈，力学好修，虽将家子，雅静胜儒生。《乾隆府志》



仙源字士宾。樊襄失陷后，督师江上。保蜀之功甚伟。理宗下

诏褒之。《宋史》


〔元〕
饶贵字礼之。至正壬辰盗起，贵与

子忠、仁等募乡兵拒战，且出米饷官军，里井以安。事闻，命忠摄绩溪令，旌表其门。《乾隆府志》


葛拱辰字宗极。大德六年，以皇太后宿卫士授本路总管府治中，

改歙县丞，绰有能誉。仕终常山县尹。《县志》


〔明〕
洪秉字叔亮，文甫子。刚毅有器识

，洪武初应求贤诏，除河北都司断事，旋授登州卫经历。永乐二年，车驾过海征辽，秉分管

御舰，以功除浙江道监察御史。不阿权贵，指陈弊政。后以边扰，议迁金陵，秉力持定都燕

京，朝议从之。擢江西布政兼摄学校。威望日隆，郡县整肃。后痛父殒于贼，母老乞归终养

。恩赉甚渥。母卒，补旧任，寻致仕归。《乾隆府志》


许万相字一夔，入胄监。授汉州佐，迁巫山尹。巫界楚、蜀，邮

传

络绎，万相一处以礼。榷茶为民病，白当事除之。致仕归，于江中拾遗金一簏，曰：“是非

吾有。”谒邑令，付之而行。后居乡，行谊多类此。同上


许汝骥字德卿，万相子。嘉靖癸丑进士，授户部郎中。适景王之

国部委治舟潞河，疏请限以千艘，民得不扰。畿辅大饥，请发太仓出赈，全活数万人。转职

方，相臣严嵩私仇鸾，欲越次叙功，坚执不可。奉敕监视蓟镇军实，单车诣按，核实无所隐

。镇帅张承勋恃援作势。骥却其重馈，上言其贪黩不法状，并劾督抚诸臣，不任节制，上为

动容。仕终河南副使。生平检身窒欲，常若不及，书座右曰：“居处常严帝鉴，行藏可对人

言。”著有《筹边奏议》、《近勇轩存稿》。采《一统志》及《江南通志》合纂





朱一柏字应真。嘉靖壬子举人，知浙江嵊县，惩役以法，谳狱平

允。邑旧有溪环治若抱，代多科名。溪后南徙，襄息者且三十年，柏乃循故道，计日兴工

，凿渠增，引而归之。又建亭星子峰上，新学校于慈湖精舍。立经史铅椠局课士，月凡三

试，亲为甲乙，是科隽者三人。时推循良第一，升广信府同知，改广州。海氛犯境，躬先士

卒捍御，岭表以安。转长芦盐运同，迁知广西庆远府。所至以廉节称，后忤权贵罢职。著

有《考亭遗训》及《落花溪》、《庄径》诸编。详《嵊志》。《康熙府志》



郭忠信字希曾。与兄忠贞并宁国诸生，从罗汝芳讲学。耿恭简督

学南畿，求实学笃行之士，合十四郡得十一人，忠信兄弟与焉。隆庆三年以恩贡判泉州，忤

时相，谪婺源教谕。以八条造士，人称梅井先生。据《江南通志》增


许成器字道甫，宪副汝骥子。少潜心王文成之学，从知府罗汝芳

讲学郡中。万历癸酉举人，任常熟教谕，迁翰林孔目，预修《玉牒》时，掌院有撰述，多属

具草。历南北户部司务，兵部武选司员外郎。谢请托，武弁袭替，必叙功次，转车驾郎中。

先

是，父汝骥故，尝为驾部。大司马王象春语人曰：“马曹怨府，今得许君，不愧若翁矣。”

适

辰沅饷匮兵噪，擢成器兵备副使。至则抚而戢之，虽为楚抚所知，不得行其意，遂告归。家

居三年

卒

。成器善事亲，抚两弟遗孤如所生，崇礼让，睦宗党，训子义方。祀乡贤。《乾

隆府志》


黄一腾字仲升。万历戊戌进士，观政兵部，上武备十义，传诵一

时

。出知完县，县多盗，腾举行保甲，讲律令，两月俗大革。寻调知南昌，旧有虚加丁数，相

沿在册，及沙塞虚米九百余石，为民累，腾力为清核。捐资置学田赡士。丰城圩田水潦，议

派

民夫治之，苦为豪右所格，郡檄腾董役，乃为勘要害相高下，均派圩夫，虽权家不得挠，

永为例。有税潘相者，骄横至絷辱宗室，腾数其过，使减诸驺骑溢额者。潘怒，撼以危言

，腾蔑如也。擢仪制司主事。明年省亲归，读书瞿硎故址，自号问瞿。庚戌起，补南户

部主事，历浙江司郎中，转吏部文选司，升山东布政司参议，备兵永平。丁艰归，服阕赴补

，卒于京。所著有《正续诸儒》十六卷。同上



朱万镒字玉完。天启二年拔贡，知广西义宁县。洁己奉公，仁声

雅著。永宁州苗多梗化，抚军林廉其才，檄摄州事。即单骑就道，不半载皆慑服。升云南沅

江府同知。致仕，士民攀辕数百里不绝，立碑记绩，请祠祀。同上


朱邦衡字士平。任太平教谕，以不开劣生被劾。时已升虞城令，

或咎之曰：“庠实无之，奈何诬人自利乎!”即日放舟归。著有《谈宗集》。《

县志》


汪承诏字仲宣。幼时父示以四勿箴，佩之不忘。崇正辛未进士，

父殁，承诏以禄养不逮，终身抱戚。授武昌知县，虽戴星出入，必趋母侧。巡按湖广，疏章

恺直，为当事所阻。归卒。《乾隆府忠》


许云际字见龙。崇祯丁丑任湖广都司，转游击授金吾将军。贼陷

武昌，云际率所部兵血战经旬，仅以身免，全家三十余人皆死于贼。卒年七十八。《县志》


仙作励字石初，克谨子。入成均，大司成张侗初深器之。时父官

职方，作励阅历典故，熟谙形势，多有补益。后以中书办事，授武英殿中书舍人。崇祯二年

，

侍父归。相国叶向高稔其才，促至京，冢宰李长庚已注名夏选，坚辞不受。旋里值岁，散

财出粟，全活以千计。国朝顺治初，邻贼猖獗，约亲族捐饷请兵，群丑殄迹，邑赖以安。见

《公安正仪传》。《乾隆府志》



〔国朝〕
洪启权字玉衡。顺治戊戌进士，授

安福令。清宿逋，绝贿赂。时山民为乱，杀前令。上官发卒征剿，权单骑抵巢，贼皆出迎曰

：“洪公活我矣!”缚其首，余党悉安。以清直忤大吏归，民遮道哭送。家居薪米不给，日

持书一卷，吟咏大栎间，自号栎园子，著有《栎园集》。《江南通志》



洪启槐字棘朋，权从弟，家素封，能折节读书。顺治乙未进士，

知南江县。时献贼初平，居民寥寥，闻新令至，渐归。槐巡行闾里，遍给牛种，民得复业。

擢

户部主事，以练达称。寻出榷九江，转本部郎中，擢贵州提学，号称得人。卒官。《乾隆府志》


施翊幼聪慧，长失恃，兄弟同居数十年无间。康熙丙午举人，

知武宁县。首除奸僧，清宿弊，请免漕米余费。县界连山，田亩混淆，奸民藉为崇
崇为祟之误。。
翊

逐一厘清，一邑肃然。解官后，开义学于西津书院，建关壮缪庙于丁溪岭。邑人德之。同上


程海字三锡。有谋略，由行伍军功顺防台州右营军，署宁海守

备。同上


旌德县

〔唐〕

方元荡以武略显。永贞初，自左神策将军授冠军大将军，掌宿卫者

十余年。元和中，历进光禄大夫，检校左散骑常侍，封义成郡王。从征河北，讨淮西有功。

手诏褒美，授河西陇右节度使，不愿离阙下，表居长安，从之。长庆间卒。《

乾隆府志》


〔宋〕
舒雄雅弟，博涉书史。端拱己丑

榜

眼，初为太常簿。咸平四年，知荆门军。祥符七年，知处州，历殿中丞，累官至礼部尚书。

《县志》
按：端拱系太宗纪年，《县志》列之南唐，非是。《十国春秋》舒

雅作宣城人，而《乾隆府志·旌德文苑》首列雅，今雄亦仍其旧。


汪齐字子思。庆历丙戌进士，初任岳州平江簿。历洪州、靖安

、颍州、沈丘令。所至有惠政，陈述古、孙沔荐其才，累迁至太常博士，骑车都尉，守尚书
