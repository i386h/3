<!-- { "loadSidebar": true } -->
也。孰谓义仓之制不便于民哉?余故曰，不在法而在人也。虽然侯之政岂惟此哉，吾邑秋粮

额贮兑于水次仓，近以水涸改兑橹港，不惟不便收贮，且有他虞。侯曰，是不可不为之所。

乃计前羡，除建社仓外，仍余若干，请市地建仓，每岁严令长运者将收完之税运贮彼仓，以

待交兑。其设夫防守之制，一如社仓云。夫由前观之，则民命以全，由后观之，则国税以便

。侯之为国为民如此，后之尹兹邑者，与侯同志，葺二仓而修之，庶几乎斯义之不朽哉。


名宦乡贤题名记张汝嘿宁邑县丞

名宦乡贤祠者，祀仕于其邑而功德可名与邑之贤而无分显晦者也。膳彻孔庭，有司者于斯奔

走，冠服俨然对越，在上奉名宦如父母，敬乡贤如大宾，洗腆献祀，再拜尽仪，安而行之

，

曾不以为诎体。而一时之环而观者，咨嗟荣仰，谓吾不能深识圣人，以若人而从祀，岂非圣

人之徒与!因是共加策励，省躬向善，庶几追其后躅，此图其感人易入者矣!万历乙亥，汝嘿

备丞于宁，谒庙已历两祀，见木主错仆，大近亵侮。询之乘志，又或无征，则嗣是而后，虽

旧所应祀姓氏，以久而逸者不少也。汝嘿不自量，欲稍加厘次，为永远图。乃四尹仁和俞君

梅，适同是念。盐院计公按治，汝嘿与俞君又适与奖典，遂各蠲所，锡立石祠所。名宦自唐

令范传真至明司训王，凡七人，乡贤自晋隐士瞿硎至明新城令袁泽，凡七人，具镌姓氏，

如秩祀典。庶后之仕于斯产于斯者，知臧否公评，昭昭可畏，能自挺拔为一世之豪，虽百世

而下，亦且有景慕如今日者。随分砥砺，务求无玷于宫墙，出必使遗爱在民，不得位则羽仪

闾里，而没则如古法之所谓可祭于社，洋洋精爽，崇俎豆于宇宙间，真足以称国家崇奉之意

，则汝嘿与俞君斯举不更赖之，以有光也哉。夫武城有澹台，而后子游有弦歌之化。因革所

宜，多得之其乡之贤，即此而观，固不无所重矣。或曰有恺悌君子，而后有作人之休士，不

皆无待而兴，则倡率善类，又上人责也。俞君两是其说，遂请书之，以白于乡先生，用无忘

交儆之义。万历四年丙子仲夏。


俞公祠记陈俊宁国知府

余按革除籍，见一时死事臣蹈汤火中，甘心润鼎镬，辄拊膺太息，泪淫淫下。暨见俞公周旋

委曲，抗节不附，致歼身以殉，辄又拊膺太息，泪淫淫下也。或曰俞公死节，视黄观、方孝

孺、练子宁何?曰，黄、方诸公非建文臣耶?日受简迪列员职奔走，死何可辞?譬左右手，然

一

旦头目心腹变，手足不搔卫捧掖得乎?即文皇彼食其禄，自尽其心之语谅之矣。谓桀犬吠

尧

非欤!至俞公燕臣也，纵均之奉朝请，然所委贽者燕耳。如曰臣各为主，俞公即稍为文皇地

，亦胡病于忠哉!乃卒从一而终，不少诡狗吠主之诮，且不计之矣。呜呼!诸臣死建文易，俞

公死建文难。诸臣视建文戚文皇疏，俞公视建文疏文皇戚，此成仁取义、难易亲疏之辨之大

较也。故曰俞公死加诸公一等云。然公与礼部尚书陈公迪俱宣人，黄公观即又贵池人，方二

三百里间，同时死事者居其三，歆艳千载，震耀寰区，岂山岳间气江海精英独一方钟欤!

祠构城东孔道，前大门缭之垣，中崇堂室，后即居群子孙。业儒者望之，枚枚栗栗，吊古者

过之，欷以悲感。时者闻之，奋以激逐臣，放子闻之，愀然不欲生，顽夫钝士聆之，低颜

颡，车将近而辕为之也。俞公名逢振，字彦章，世居水阳西镇里，由洪武戊午乡试辟燕府

教授，寻迁伴读云。时万历丁丑五月吉日。


均田记略查铎泾县

任天下事皆难，而均田尤难。方其始事，将举邑之众而授以节制，非有画一之规众罔攸措，

故立法难。法立矣，而行之未善，少有依违姑息于间，众且玩视之矣，故行法难。令以一人

安得履亩而教之，不得不寄于人，苟非其人，则豪右售赇，贫弱受抑。名虽均田，实滋弊孔

，故任人难，是三者难在我者也。民有冒险行奸者，吾方执法绳之，彼且怨，朋与多口可

畏。故得民难。且以一邑之田，奏功数月，吾方致详，而部使者已催督四出，苟不相信，且

以慢令罪及矣。故获上难，是二者难在人者也。在我者可以自尽，在人者独且奈何，此均田

之所以难也。初均田之檄下，吾泾侯瞿然曰：“裕吾民者此其首务哉!”乃博询远虑，刊之

规条

，以不尽括一邑之田号，则挂一漏万，曷以取均。故先之以号册田之广狭，业者未有不知非

亲丈，曷以得实。故次之以亲供册，民之奸弊不能尽无，非耆民易丈，互相稽察，曷其厘弊

。故次之以信票册，争者为断，讹者首改，奸弊者摘发，册凡数易矣。非总耆之磨对，曷以

核实。故次之以归里册，法既备则持之以断，行之以严，即猾者罔不畏法而缩手，行斯善矣

。催督诸册则委诸学博，提督诸耆则委诸县幕，选任总耆则取诸各乡之耆德，或分猷其

其，《乾隆府志》作共，此亦应作共。济，或协力效劳，人斯得矣。先是泾

之民或苦其繁劳，而侯曰吾知一劳永逸而已，安

得人言之是恤。上之人或责其迟慢，而侯曰吾知悉心利民而已，安敢欲速以善善，

《乾隆府志》作售，此亦应作售。其知。且编编，《乾隆府志》作遍，此亦

应作遍。历郊原，指顾拙拙，《乾隆府志》作抽，此亦应作抽。

查，即戴星出人，涉险往来而不以为荣荣，《乾隆府志》作劳，此亦应作劳。。计田凡若干亩，计税凡若干石，丈出羡余田凡若干亩，悉以补诸旧额。田溢税则从增

，税溢田则从减，由是版籍明而上有定征，疆土别而下有定输。士民交口称均平矣，而侯不

以为功，处杂而不厌，任怨而不嫌，令严而不苛，功成而不居。侯于均田非直协人情，且中

天则以此均，天下无难矣!吾又安能尽状之，故为记其大略如此。侯名日文，默吾其别号也

，抚之金溪人，以进士起家，令吾泾凡五年。他日当有传其循良之绩者，兹以纪均田，故不

多及云。

龙兴寺山门记

龙兴寺古刹也，因其废而重修者，翟君耿山之先世祖也。新建山门则其嗣德鼎与德昭也。翟

氏世居水东，循河逆流而上十里许，中开平壤，地名毛园，寺建其中，坐祈龟山，面麻岭诸

峰。相传有女献花入寺供佛，乘羊而去，故名。毛园前带麻川，盖望仙龙门二水合流而下处

，川下有石名麻姑仙洗纱石。《古仙记》：麻川“麻姑岁岁临毛园，毛女年年到其诞”，未

可尽信，

然其山水则一方称胜。夹河两岸怪石嶙嶙，蹲踞若狮猊状，间多澄潭，清澈到底，可鉴毛发

。每逢春雨连绵，山水骤至，水石相激，则白浪汹涌，状若卷雪，即长年过此，点篙操柁，

瞬息不敢忘目。唐李太白、杜荀鹤俱经游，太白有“涩滩鸣嘈嘈，两山走猿猱。白波若卷

雪，赤石不容”之句。荀鹤有“麻川清激底，似入武陵溪。两岸山相向

，三春鸟乱啼”之句，皆龙兴之胜概也。寺之来，

相传为宋学士孙龙图守墓之所。予尝过此题云：“偶过龙图旧墓台，英雄千古已成灰。山僧

指点埋魂处，尚有遗踪傍草莱。”迨入我明洪武初，翟君耿山始祖曰，某曰某曰，某兄弟三

人捐赀重加修饬，各塑佛像一座，惟山门未建。耿山尝读书于此，每倦后登高，纵观川原之

胜，若有心旷而神怡，曾许建山门未果。病中且嘱其嗣曰，务建山门，以了夙愿。鼎与昭因

捐财构工，始于某年某月某日，高若干丈，广如之，规制宏大，出入壮观，龙兴又增一胜概

云。夫耿山因先世修饬未了，许建山门，可谓好结善缘。鼎与昭因父遗命克终此举，可谓善

继先志。兹皆事之可记者，但人子于父之有志未逮，更有进于此者，非止山门已也，果能推

而广之，于义所当，为力所能，为皆克终其事，俾先世之绪，自我光显，此又孝子用心之大

也。并书以望之。


题名记卢洪春旌德知县

余莅旌之三年，颇有暇晷，数考览前功令故事，怪其泯泯也。唐、宋邈矣，国家置令率三岁

一

更，甚至五岁鲜不更者，二百年来，奚啻百数十人。无论邑政，乃前令姓氏，自成化以后亦

寥寥无闻。间进诸父老而叩之，其所能忆记者，仅顾与甘三四君。再叩之，率相顾不能言，

岂父老重难言哉，则邑乘之缺故也。夫旌弹丸地，负山阻险，其民椎鲁少文，俗儇急嚣讼，

雀角鼠牙，睚眦自恣，未易以平法治也。独性啬勤作，食脱粟之饭，私沾沾小惠，民易见德

，而少不当意则焉。是故令兹土者多矣，乃今所厌闻自顾君、甘君、张君外，辄不挂诸

齿颊间，月旦之评，律之太史氏维严哉。夫名实之宾也，古今之鉴也，前数君子为政不同而

宽严适中，均所谓贤豪长者，乃并其姓氏而忘之。予用是益惧，燕日叩诸缙绅先生，得其姓

氏增若干人，勒诸石，因为之记。昔太史公传酷吏，而谓其廉者足以为仪表，污者足以为戒

，矧顾、甘数君子，尽叔敖、子产者流，而予得以藐藐之身起坐仰止其间，亦幸矣。


醴泉井铭有引吴万全南陵教谕

陵邑城河淤浅，居民往往病渴。瀛壶沈公初仕，即于北关建石堰为蓄水计。顾山水易竭，县

南有井颇深，岁久湮废。侯乃治被砌，且覆以石亭，汲者赖之，泉味甚

甘，故名醴泉井。铭曰：

惟陵濠，山源易竭。万姓水饮，群资井冽。邑南有井，其深无底。岁月滋多，渐以颓圮。

侯念民艰，匍匐而耿。以凿以疏，砌厥址。复忧井所，在衢之傍。养人溺人，我心孔伤，

乃区厥荚，石高鼎立。上覆三孔，下深百尺。泉甘如醴，以侯之泽。井养不穷，伊侯之德。

岂惟一井，百废且起。爰作斯铭，德政可纪。


籍山亭碑记沈尧中南陵知县

余解褐宰南陵，始至，周观形势，询访遗事，盖知邑治东北有籍山遗址云。吏事稍暇，乃究

寻

土脉委络。盖南陵山祖系于九华，而工山高数千丈，崔巍，固其大宗

也。自工山蜿蜒而

析支分干，则朗陵、禄岭、水龙、丫山、黄山等列其西南，射的、马仁、石潮、黄连、石音

、梅花之属环其西北，鹅岭、吕山拥其南，而东南有神龙山，千堆山由西南而绕邑治，东北

为籍山。余观籍山，坡陀逶迤，储精聚气，龙气且百里而止结于斯，殆所谓主山欤?然麓址

虽存，而削之余，不胜其敝。余感而惜之，语人曰：夫山之有表里，犹

人之有脏腑、肾胃

