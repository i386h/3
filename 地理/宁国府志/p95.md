<!-- { "loadSidebar": true } -->
不留也，此自明而诚者之功也。后之学者不知修身以道，而以文艺相雄，遂欲持是以为致君

泽民之具，是取昏浊之水而思以照物，物其可照乎?间有启之以先王之道，则循墙以为登天

，然甚或从而訾之。呜呼!水之可澄而清也，三尺童子信之，非有古今之异也。至于人而独

疑

之，尚为善克其类乎!宁国之俗，民淳而土朴，有适道之资焉。闻恢宏先王之制，欣欣惟恐

后，充是忠也，足以复行先王之道矣。抑斯役也，力不劳于民，财不费于官，故成之若是其

速也。二三子行古之道，且将不劳己之力，不费己之财，其何惮而弗为乎!若只以备美观而

崇靡文，则岂司政教者鼓舞之盛意，而予言亦已赘矣。


奏止宣泾养马疏杨鉴巡按御史

为乞复旧制以安人心弭祸变事。

据太平推官朱孔阳、安庆推官李钦昊呈称：遵依取宁府属并高淳派马始未文卷，及拘宣城应

审民人刘贤六等，逐一查勘明白，并督同知县宣城方一桂、高淳刘启东各从公会处随据各结

，称洪武年间，因宣城民刘汉价买溧水县分拔高淳民卞立等相国圩田二千一百九十余亩，又

咸鱼毛二嘴马场田地二千六百二十三亩八分，买后自用工力于前马场内开垦成熟田地一千五

十三亩六分。又唐巽三等各原买该县象场一千三百七十五亩，认佃象场三百七十一亩，及唐

正六等各承佃当涂县象场九百七十三亩，遇造黄册，照例寄庄该县纳粮当差，以致该县民甘

蕙萱等妒买结仇。于正德十三年设端呈告该府县，申奏要将高淳领养蒙城等额定马匹改派宣

城分养

，士民金琏等不甘具奏，蒙行巡抚吴委官于嘉靖三年七月内亲诣彼处查勘。宣城系坐万山，

额

无草场，开国以来即无养马，及念太仆寺主簿厅先年倪给事中等官会议定派马政手本，并无

来历，相应分豁及踏勘得刘贤六等前项开垦田地草场已经尽数退还该县管业。因该县人民

意

欲推马，故不收籍，延至嘉靖四年又行申禀，本院照彼情词，将伊额领蒙城等县马三百十九

匹，称说本府先年虎狼为患、寄养蒙城等因，奏派宣城等五县领养，因民不服，将情奏行抚

按

衙门，会委推官朱孔阳、李钦昊，同应天府通判夏元、推官赵议、宁国府推官周宪逐一查勘

，得

宣城等五县委坐万山，额无草场，又查本寺手本，洪武至今并无养马并寄养蒙城等县情由。

蒙将前项议派马匹仍令该县照旧收养，但称该县民疲差繁，议将该县递年原出办驿站银共一

千四百五十六两三钱改派宣城等五县出办，每年解赴应天府交割，各遵承领应付，以后再无

致累。该宣民刘贤六等原买相国圩田地、咸鱼等嘴马场，唐巽三等原买并认佃象场俱照数退

还

高淳县，经自召民承佃，应纳粮差。唐正六等原佃当涂县无干象场仍听各户照旧承佃，办纳

钱

粮，不许各县指此告攀领马，如违各甘重罪等因。据此随该各职会同夏元、赵仪、周宪勘得

退出田地肥瘠不同，合令该县搭酌均匀，径招无业人领种。先尽先年养马人户，次及近便居

民，不许奸豪攘夺。又刘贤六等产业所去既多，情在可悯，合行宣城县查将各户杂泛差徭量

免十年，以示优恤，以后不许指此为田再与高淳人民结构。如此，则宁国虽不养马，却分养

马

之差，众擎又复易举；高淳虽仍养马，却无养马之累，差科似已尽除，实为彼此两便等因。

据

此会同巡抚陈参照得，为政以安民为先，圣意以便民为训。今观各官勘处情节，于事体颇亦

周

详，及据各府呈报缘由，于民情又已承服，彼此既便，似在可行，乞敕该部查议，上请俯赐

施行

。兵部看得巡抚应天陈，巡按、御史杨具题称，先任巡抚吴议将高淳县官马分派宣城等五县

均养，虽是少

苏高淳一县之困苦，而未足以服宣城五县之人心，以致聚众扰攘，奏行再勘，已经会委各府

官查勘明白。又经再行各县人民承服无词，是亦通融拘处，民不偏累，合无依其所拟。仍戒

饬各该府县官，毋得偏私，再启衅端，及晓谕所属百姓，今后务要安分守法，毋干刑宪等因

。嘉靖五年三月二十七日，本部尚书李钺等具题，二十九日奉旨是。


乡贤祠记邹守益江西

国家彰善瘅恶，以化民俗，制自守令，择郡邑之德行道艺者，生以乡饮酒礼之，殁以乡贤祠

之。昭荣辱，别赏罚，其劝诚至精也。人之情，不甚相远，世而宾礼，而俎豆，则油然慕之

矣，其所摈斥则戚然赧之矣。故咸然修其德行道艺，迁善远罪，而不敢懈及教之敝，或

华于

文采，或显于爵位，或席势于子姓。冒焉以居之，而出泽之敦庞，纯固其世浸微者，或蔑焉

以泯，于是俗始靡，然易其视听，则亦相竞于华，相构于显，相轧于势而已。嘻!张官立法

，将以纳民于轨也，而顾教以伦，法端使然哉。东广区君越之守宁国也，晋谒郡之乡贤，

退而考其世，无有纪焉。曰是无以诏我郡人，乃砻石以来征言，予爱而稽之。自晋孝廉何公

琦至我朝中丞董公杰，合三十人。有孝友者，有廉洁者，有鲠直者，有宗正学者，有优相业

者，有勤吏事者，有敏训迪者，有擅文学者，蔼然足以励俗矣。自晋迄于今，世之相去也远

矣

。民之生其间也，亦繁矣，或为世俎豆焉，或摈斥而不预焉。有志之士，独不可以油然而兴

，戚然而改乎?故章其孝友而俗知笃亲矣，章其忠义而俗知报主矣，章其廉洁而俗不贪矣，

章其鲠直而俗不诡随矣，章其正学而道术一矣，章其相业而覆者惧矣，章其吏事而素餐

者

惭矣，章其训迪而乐育者奋矣，章其文学而通今学古者出矣。兹区君所以风励郡人而诏之之

志也。吾友汪君佃方僚于君，尚相与核之，其有冒焉，而居者乎，思以革之，其有蔑焉，而

泯者乎思以阐之。然后别其姓氏，正其德术，使百世之下劝诫者有征焉，则所以宣上德意而

正民俗者，且将百世有光矣。


记三溪摩崖书后谷钟麟旌德知县

今上登极改元，嘉靖岁甲申，滇南张公凤以正德辛巳进士来知旌德县事。越明年，应天府

高

淳县以养马之累，累及宁国诸属县，而旌邑与焉。于时张公抗疏以旌邑山险地狭不堪刍牧陈

奏，赖天子明圣，特赐俞允。公恐旌人不知天恩之浩荡也，摩崖大书“钦免养马”四字以示

不忘。又明年丙戌仲秋，公以材堪治繁调任镇之丹阳。钟麟无似，叨继公后，席公之泽，爰

述公之遗爱于民者，镌之如右，以昭示于人人，亦以使旌民知感戴天恩之有自云。公今升为

南台御史，其名位方日盛也。时嘉靖七年十月。


及公生祠记黄训歙县

太守及公去宁国之三年，宁国六邑咸生祠公。太平祠既成，训门人焦九龄走新安谒记。训雅

知公，公可谓名臣矣。以正德甲戌进士官给舍，有直声，乃出守始来，妻道卒，携一子至。

萧然独处斋阁，如杨公继宗日蔬食，三日一肉，同僚宴或侈辄不终，凛然独振，冰蘖如轩公

，御史不恶而严吏至，不能举火，不色怨，隶无野迹。民相告曰，前无我公，政声四达，

使者行部，至必称贤太守云。逾年，高淳豪仇宣城民买牧地，奏分马于宁国，下抚部者判归

牧地

，奏高淳病，宜分宁国，南陵故有马宜分五邑。五邑之民蚁入邑城，大噪曰：“宁国高皇帝

龙

飞郡，且五邑多山异南陵，除牧马令，今乃为高淳牧马耶?死则死，敢不守高皇帝令?”公

惧变

，急争按部者，卒得复奏如令。公竟以是调怀庆去。去之日，六邑之民恸而送者声震野。既

去思不置，咸生祠公。呜呼!祠之者德之也，调之者罪之也，德之者南陵与焉。岂惟以是罪

之

者其以是哉，是罪也公何罪，私卖买牧地者罪也。买之者宣城也，卖之者谁也，此病源也。

不知其源，徒曰高淳病，宜分宁国，宁国病又将谁分?所谓以邻国为壑者耶!今也宁国不壑

高淳，高淳不壑宁国，公心也。公以民之心为心，其以君之心为心也。人知公之仁也，而不

知公之仁固忠也。忠也获罪，罪也一时仁也，获德德也，百世一时，百世公何择焉，尽其在

我者而已矣。虽然宁枉，我以事上无罪，目前无宁直我以字下，有德身后，今之人皆曰智，

则公所谓愚者耶，呜呼!其愚不可及也。夫公名宦，字仕显，河涧交河人。


陈靖献祠记明庄烈时改谥忠烈李默通判

昔我高皇帝亲御戎马，缔造家邦，每以扶植纲常、培养士气为务。故虽残元党桀吠尧，犹示

曲

宥以存万世人臣之义。古王者大公无我之心，不是过也。厥后再传北平师起，钟不移，市

朝安堵，文皇帝有再安宗社之功，而齐、黄诸人自以身受国恩，不敢怀二，骈首就歼，宣城

陈公

迪与焉。予时读公事状，未尝不掩卷而悲也。按公以洪武乙卯举京闱，辟本郡学训导，尝为

郡草万寿贺表，上览而异之，召拜翰林编修，累迁云南左布政，后征为礼部尚书，同受顾命

。适兵起，国势臬兀。公等力陈计画，南北相持者五年，事既弗就，公益抗节不逊，遂并其

子丹

山等磔东市。临刑犹作《五噫歌》并诗，至今读之，使人潸然泪下。岂其忠愤所感，思以顽

民自

待者欤?子纠之难忽死，而仲请囚。人固各有志，不能以彼易此。文皇曰：“彼食其禄，自

尽其心

。”后钱习礼以练氏亲党不自安，杨文敏讽上，上曰：“使子宁尚在，朕当用之。”圣人所

以扶持

培养之者，宁有已时哉!公死之日，子孙无噍类，百余年来，宣城颇讳其事。成化间，郡守

涂君观稍祀公于故里，寻即湮废，使英爽之气飘溘而无所依，予甚悼焉。嘉靖壬辰，予亦以

吏部郎谪判是邦，亟求其后，得公五世从孙太学生大林者而问之，故乃谋诸前守余姚邵君晔

，具以状白于巡按御史虞公守愚、督学御史闻人公诠，请复置祠，春秋荐事如大司马溧水齐

公故事。二公嘉许，大林亦奉地来献，地当郡学之东，公少读书处也。予曰：故祠以敝陋速

坏

，今宜为久远计，乃旁购他地，益之中为正堂，奉公像以居，又北为“浩然堂”，各翼以两

厢，

“浩然”北有方塘，塘畔为水，央亭其东有井，最前为大门，门东十余步为“宛陵大节坊”

。凡篚

彝庖几榻百物毕具，岁给扫除一人。继今而往，庶几其无速坏矣。祠成，郡中学者咸嘻吁

慕

叹，相与致私爱于公而谥之曰“靖献先生”，遂因以名祠。会予有持宪广东之命，乃大会郡

