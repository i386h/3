<!-- { "loadSidebar": true } -->
。”天圣中叶道卿《题北湖》云：“泛舟南行，先从北湖去。”《嘉定宣城

志》。北湖，在城北四十里，以湖岸绕山迤逦不断，故名。言北者以别有南湖故

也。南，界宣城、建平两县，《嘉靖府志》。南湖在城东北，其北为

北湖，今总谓之南湖，周四十余里。《大清一统志》《江南通志》、《乾隆

府志》并略同。南湖境内一巨浸也，西南出曲河至油榨沟，西北出湖北河至浑水港并

与大河即句溪合。《乾隆县志》

按：此即南江之委，南江不能至山阴，遂汇为此湖，与丹阳湖通，桐水亦入此。

青草湖一名青土湖，旧经引范传正《宣州记》云：宣州自为五湖，今芜湖

、

丹阳湖隶太平州，固城湖隶建康府，惟青土湖与北湖存焉。《嘉定宣城志》。

青土湖在城北七十里，以湖土青色，故名。东西长一十里，南北袤八里，湖水西流九

里与句溪合。《嘉靖府志》

野苗沟有仙人渡、仙人桥，东门渡有古塔，《乾隆府志》。句溪北至陈村

湾，西有野猫沟，东有青草湖，水皆入焉。《乾隆府志》

慈溪，出县北牛儿港，西入句溪，《乾隆府志》。句溪至沙石湾，有慈溪

合高淳之水。《方舆纪要》

下塘湖，自塞口山下开支河，十里汇为下塘，仍西会大河。《乾隆府志》



界溪，自苦竹山过陶公桥至凤凰山后，与白洋溪合。《乾隆府志》

祝公桥水，自双牌铺西流至天门山，与白洋溪合。《乾隆府志》

高桥水，自密垄迤西流，出龙潭过石壁华盖径此，及隆潢山甘露寺后，与柿木溪合。《乾隆府志》

斜陂滩水、深沟水，俱从绿潭县志作陆家潭分入西流，入九曲河。《乾隆府志》按：九曲河即宛溪。

板桥水，由石马溪头凤村桥，径黄泥冈，东流入宛溪。《乾隆府志》

横涧桥水，发源横山之麓，径岩台寺，又历花田西山桐子冈，东北流入宛溪。《

乾隆府志》《江南通志》与此同。

张家湖，在城南三里，原为田，以其沮洳多水，故俗称湖。源有二，一出孔家冲，由古城桥

至绿锦铺，东入宛溪；一出双牌铺东，由沙河桥绿锦铺至张家桥，入宛溪。《乾

隆府志》

珍珠河，自子城西李家塘内发源，环子城汇叠嶂楼，北至铁牛坊斗坊门以泄，世传跨河亭有

六，以亭之岩漏滴水面如珠，故名。今源委犹存，而广不一二尺许，岁久湮塞故也。《嘉靖府志》。昔时北流东折环府治，后出铁牛坊水门入宛，谓之珍珠河。正

德中，改从西北流至城，出城复东流入宛溪。《方舆纪要》。正德中，改

从西北沟，沿东岳观侧出城北，东行过拱极门吊桥，至卫城街铁仙桥入宛。近因附河居民阻

塞，私掘东岳观侧斗门口引水西行。乾隆壬申年，士民请于官，补筑西堤，浚复东道，勒石

永禁侵占，以有碍阖郡风水故也。《乾隆府志》

霍村水，在城西南，有溪源出城西诸山之南，由霍村荡径柏山寺后过颜家桥山川坛，南至响

山，北入宛溪。《乾隆府志》

石子涧水，在县西北，自敬亭南麓东流带郭入宛溪。《方舆纪要》、《乾隆县志

》

泥河，出城东南十里，西流绕筲箕湾，至政通桥入宛溪。《乾隆府志》

长溪河，在城西二十五里，源出于西清流陂，敬亭之南，团山之北，亦名石塘。西北流五里

余，有分岭水自北来，至夏村注之；又南流五里，有佛岭水自东南来注之；又西北流五六里

，有长山北麓水会颁黄山水，自南来注之；又有寨溪会山头溪、五分溪、狼山水、庙山水自

东北来注之，水至此始盛，乃名曰长溪河。又西北流五六里，有檀林溪、方冲溪、石佛山水

自北来注之。又西北流折而东南流五六里至新桥，复西南流五六里至狮子山之蔼发桥，与萧

公桥水会，又有狮村溪水自北来注之，又西北流十余里，经塌水桥至火龙涧，有管家桥水自

南来注之，又西流十余里，至周家桥折而北流至五花潭，有西河镇东分支河自西南来注之，

又北流五六里，有桃花园水自东北来注之，又西流四五里，至红杨树镇之小河口，西入于青

弋江之下流。

绥溪，即古桐水，《左传》：楚子伐吴至桐。杜预注云：广德县西南桐水源出白石，东

北

流入丹阳湖即此。《嘉定宣城志》。绥溪在城北一百七里，一名白沙河，

源出广德、建平四十八里北湖，南流十八里汇句溪入于江。《嘉靖府志》

乾隆府、县志略同

双埂水，出南山，北流二十里至洪林桥，又北流十里入南湖。《乾隆县志》

水东水，西源出天目笼丛，过五河渡入西塌，势渐溢，入宣境一水中注，相望分名为东河上

流。

下西河，上自中州后潭，下至孙家埠与绿家潭合流处。

孙家埠河，受绿潭水。

蒲干溪，自广印山、坐吉山、鹿角山、螺山至塌佛村高泥亭桑园，一溪环绕下达黄渡。

直溪、蒋桥溪，俱当宛东孔道，南受官坪余波，北归掘港，有桥。

大成桥溪，城东二十五里，发源姑山，南麓径大城桥北，由侯村坝环溪渡沈村埠至黄家嘴

，合掘港水入南湖。

石头沟，即大河口，本东北流，明弘治间凿沟以杀河势，故道渐湮，舟皆由此。形家以疏

泄太直为病。

谢家河，有渡大河东合慈溪，高淳水至此入河，溯流而东为牛儿港，由腾蛟渡、方家渡入固

城湖达东坝。东坝五堰之一陈沟口下水阳，顺流十里至此，东高淳西宣城以河心为界。以上俱《乾隆府志》

九曲池，在县北三里，唐裴休知宣城县时，植莲于内为游观所。《大清一统志》

《乾隆县志》同

剑池，在县麻姑山。《乾隆县志》。石龛流泉在稽亭山三天洞。同上

白云池，在县行廊山。《乾隆县志》

凉泉，一名寒泉，在县南三十里。《舆地纪胜》《嘉靖府志》、《大清一统志

》、《乾隆县志》并同

惠泉，在县东南。宋建炎时，州守李光因寇围城，凿池潴水。录事沈肇记，周紫芝铭。乾隆府、县志同

县城内井十：曰鳌峰井，在鳌峰；曰阴塔井，在小东门；曰城隍井，在城隍庙；曰麻姑井，

在

府治西南；曰铜井，在阳坡下；曰开元井，在景德寺；曰葫芦井，在杏树巷；曰月井，在鼓

楼

冈；曰义井，在佘家荡；曰大井，在北门大街。有四孔城外井，曰天字街井，在东门外；曰

庙冈头井，在南门外；曰八角井，在凤凰桥东；曰惠济井，在惠济桥东。曰裴公井裴休所凿，曰绿雪井，俱在敬亭山。曰乌盆沿井，在句溪南。曰金鸡井，在广教寺

。《乾隆府志》


南陵县支流

淮水，源出县南吕山麓涌珠泉《乾隆府志》，径孔镇铺合漳水而北为澄清

河，绕县东门为东溪，有鹅岭溪水入焉。又北受后港水，历县河口受蒲桥河水，为小淮河，

汇于芜湖之石渡，入青弋江。《方舆纪要》《大清一统志

》同

按：《汉书·地理志》：淮水出陵阳县今青阳县东南，北入大江。桑钦曰

淮水北入大江。而郦道元《水经注》则曰入旋溪，未知何故。今淮水北会青弋江入大江，与

班、桑之说合，道元传闻，疑必有误。盖自南江既湮，水道迁移，多非故道，亦难以此议道

元之非，吕山即南里山，辨见山志。

小淮河，在县北六十里，河滨业陶者多，邑砖瓦资焉。《乾隆府志》

漳水，在县西南六十里，源出水龙洞，至澄清河与淮水合流。《方舆纪要》、《

大清一统志》、《江南通志》、《乾隆府志》、《雍正县志》

按：《元丰九域志》：南陵县有漳淮水。其实二水难并为一。今从《汉志》及《一统志》。



鹅一作峨岭溪，源出县南二十五里之鹅岭，东流入澄清河，《

方舆纪要》《大清一统志》同。溪水自尹冲西阳姜村等处来，东与澄清河会。《乾隆府志》《雍正县志》同

株园涧水，自宁村塘刘家冲来，至通济桥上流入东溪。《乾隆府志》《雍正县

志》同

西港，源出工山朗陵之南，合诸水北流径县西，谓之西港。分流自西南水门入城，绕县前过

东市为中港，藉山之水合焉，又出西北水门与西港合，又北为后港，径白石滩绕县而后，东

合于漳淮。《方舆纪要》、《大清一统志》

按：《方舆纪要》以为中港水即西港水分支，其实中港自有正源，西港分支者入城会之耳。

证见下，后港亦同。

中港水，在县西南过籍山桥下抵县北，会西港漳淮水。《嘉靖府志》。源

有二，皆出县西南诸山，入城而合是为中港。又出北水关与东溪水合《大清一统

志》，自南洪冲五里冈桥来会罗家冲水、新田冲水合流，经范村桥入南水关，是为中

港。会西水关水合流，经儒学前出北水关，至萧家觜与东溪水合。其一自西港分支，由雁荡

湖孙家桥来，入西水关至牧家墩会中港水。《雍正县志》

后港，一名青泥港，在县西北，合西港入淮水《大清一统志》，汇县西北

六山水，至白石滩为后港。《雍正县志》

虎狼涧即蒲桥河，出泾县西公山，过管林桥与双涧方村二水遇，又北合黄

埭涧水。《嘉靖府志》：此水合新村涧水后，又会萧陂水入南陵永丰陂。

过麻园泄永丰陂，又北径蒲桥铺，又西由芦港至县东北合漳淮水《泾县郑志》。

上自麻园河来，经永丰陂、杨家桥、王铁桥、万年堰、蒲桥源、潭渡桥、芦港口、会

西河口来水，西流张公渡出县河口与东溪合。《雍正南陵县志》《江南通志》

略同

合河，出县赵冲东入漳水。《雍正县志》

罗家冲水，出县崇岭山北，新田卫水出县云家岭北，俱入中港。《雍正县志》

籍山水，出县籍山，东入中港。《方舆纪要》《雍正县志》同

麻桥涧，出县板长岭，南胡村桥涧出县白杨岭，南柿树沟出县缪家冲，东汤村水出县汤村东

，

赤岭水出县赤岭东，白果岭水出县白果岭东，冒家冲水出县冒家冲东，俱入后港。《雍正县志》

胡家桥溪，在县东南二十六里，神龙山溪在县东南二十三里，皆北流入蒲桥河。

《大清一统志》、《雍正县志》略同

沿墅河，出县东南石家，会溪出县东十里，皆北流入蒲桥河。《雍正县志》

新亭山水，出县新亭山东，入胡村桥涧水。《雍正县志》

石溪出，县黄土岭东，入沿墅河。《雍正县志》

西溪，在县西二里，即县龙桡棹水，田源常涸，北数武即后港。《乾隆府志》

《雍正县志》同

奎潭，在县东北六十五里，共九十九曲，《江南通志》同此。中有六墩类

奎星，故名。莲藕菱芡凫雁鱼鳖，诸利颇饶。《乾隆府志》《雍正县志》同

