<!-- { "loadSidebar": true } -->
艰于汲，计至豫也，又檄卫修其五，兵严其昼夜之禁，乃告成于诸台。时滨海倭警烽传，

无

何逸入浙、徽，虐焰数千里。侯樽俎折冲，民恃有主，固以城之岩险，况其疏附后先之略，

一方

之藩垣屏翰攸在，惟宁而无斯畏也，固宜于是。郡父老欣欣叩阶下陈谢功德，因合词谋纪侯

绩。夫掌固司险，列于周官，重门击柝，以待暴客，乃自古而记之。即墨存齐，晋阳安赵，

虎牢扼楚，往鉴明也。王公设险，岂其能外是哉!古之君子，荣其宠禄，任其休戚，吉凶与

民同患。怀其永图，修其城郭，以待来者，卒有事变，可凭可战，而无意外之艰。异哉!从

政者有漫不事事，非因监司莅止，则莫由履其武也。而侈然自高者，则托于城郢之诮

曰吾方设险于无形，不屑乎此。以其偏见，虚声厉天下，岂若修其本而不弛其防，备其患

害而享其至安。如侯之为图，诚远哉。然吾尤有喜于侯之学道爱人，而斯民得见君子之泽

也。孟子言之，以佚道使民，虽劳不怨。《易》曰，悦以使民，民忘其劳，不濡阻于军卫，

不偏累于有司，以惟正之供，勤必不可已之，务永其安，而不欲伤其力，何其功之敏而筹之

精也。侯勤俭正直，二三年间，云施泽流，凡所明作悉类此，能恤民以举事，真古羔羊之风

。予不比于《春秋》用民合义，亦书著之于篇，以告夫后之为政者。侯讳大器，江西之建

昌人，以名进士刑曹郎中来守是郡云。


高斋记方逢时知府

齐谢玄晖之守宣城也，建斋以居，以其地踞陵阳之胜，故谓之曰“高斋”。及唐独孤霖叠

嶂楼之建，而高斋之名废也久矣。历世既远，瓦砾澌尽，山川不易，流风若存，君子慨焉。

庚申春，余不辱命来守是邦，幸获次诸公之后，余惟大者不能继其政，又不能于其往迹而

新

之，非所以崇先哲而绍遗烈也。惟兹不肖是惧，爰稽其故址，鸠工抡材，重构斯宇。夫君子

之

欲平其政也，清心为本，于是乎有崇堂广庭，以莅其民，亦必有离宫别馆燕息之所，以休其

身，朝夕游焉，以颐其神。神怡气舒，心和政平，而民且安乐之矣。玄晖高斋之建，吾固知

其必出于此，非徒侈厥居为安逸之谋而已。且玄晖之政，今亦无可考见，意必廉静寡欲，能

清其心，而平其政者也夫。晋、宋之衰也，风俗颓靡，士大夫流连光景，沉酣富贵，浚民膏

以

自泽者，武相袭也。玄晖独能清其心，以休息之，兹其名所以垂不朽，而高斋之托，以有传

者耶!今幸明天子在上，嘉靖海内四十年，深仁厚泽，渐被遐迩。宣州为留都右辅，视周酆

镐，民之沐浴膏泽，厥惟旧哉。迩者海之不戢，灾害之不时，于常供颇

增益之，非不扰也

，而民或蹙然居，瞿然视矣。余惟是安集休息之术，窃比玄晖而未能也。乃于其所建立而图

之，庶几因其迹而得其心云。肇始于初冬上旬癸卯，三旬而毕工，费不厉民，制不逾式，乐

与诸君子共之，乃追述玄晖之事而为之记。


新建建，《乾隆府志》作迁，此亦应作迁。乡贤祠记欧阳超泾县教谕

泾故有乡贤祠，记唐左戴国而下十有三人，礼也而僻在学西南隅，地稍卑下。僚友刘君谏、

杨君介以雨潦之为患也，率诸生左、赵恩、张问政、郑文瑞、沈麟等请诸邑大夫槐堂萧侯

濂，相与迁之仪门西室而加广焉，为台以栖神，为堂为序以式礼。时惟仲秋，祀事有秩，于

是

泾人士举欣欣然，谓庶几揭虔而妥灵矣。逾旬工毕，超于展谒之次，载瞻载询，即所称循良

如

竹冈徐公犹弗与焉，盛哉泾之多贤也。翌日诸贤请志岁月，强辞不可。则进而语之曰，郡国

之必祀乡贤也，非报其立德之在躬，立功之在国，立言之在纪传，足以垂不朽乎。此在先贤

当日，特以自尽其性，分之当然，而摅泄其心神之蕴，非以冀乎后人之祀与否也。乃秉彝好

德，在国家有令典之颁，在所司有馨香之荐，何哉?隆贤者于既往，正以望贤者于将来也。

天命在人，纯粹至善，非以古今圣愚而有异。其所以异，习染之，累乎才也。昔之人，有自

秀才，便以天下为己任者，有为儿谒祠，谓不俎豆其间，非丈夫者。卒以孤忠大节，掀揭宇

宙，志以广才，先得其同然者耳。以愚观于先贤，有用之弗究其才者焉，有位不满其德者焉

，要皆豪杰之士无所待而与者也。而吾闻其风矣，况其有水西之会，以猖率之乎!夫辟草莱

，构堂宇，改观易听，使庠序之士同心而向道，良师师之，嘉惠吾党至矣。每岁再会，良朋

四集，其所与商榷请究，谆谆恳到，固将以引以翼进吾党于圣贤之道，非曰一乡之善士已也

。矧其人之允蹈实践，无为而为不有一国之善士，天下之善士尚论古人者乎?《语》曰：“

善人者不善人之师，不善人者善人之资。”今既见贤而弗克由，安在其为尚友也。所愿诸贤

以先

贤之必可师也，持之以不贰之志，充之以不懈之功，孜孜汲汲，不忍一毫非礼处乎!身其幸

而达举，其道以措之，天下不幸而穷修其道，以范乎其乡，庶诗之无念尔。祖书之率乃祖攸

行者，将于是乎?在幕山琴水之间，彬乎可风之俗，异时称乡先生，没而可祭于其祠者，史

不可胜纪焉。夫非乡先贤佑启，尔后人之心与吾守令师儒者之光宠哉，敬以是志祠之成，并

以致交警之义，若乃矢谋敦事，宣力效劳，斯皆有志于先贤者也，宜书诸左方。嘉靖辛酉九

月。

太平县城记崔涯太平

邑不尽城，太平城乎?城太平今始也。议者曰：环邑皆山，四塞为固，奚城乎?曰：备不虞也

。不虞而虞之者，长虑也。往岁正德辛未，石埭章寇起，急无备，空邑而窜，卒不害，天幸

也，是一变也。嘉靖乙卯，倭寇零散者四十余孽耳，横行于严于徽，莫能婴其锋。过旌之三

溪，邑甚危，议弃而避。予力劝止之，结寨以待，卒获奸细，亦不害，天幸也，是又一变也

。虽僻陬岩窦，不足屯结，而阴箐邃谷，逋亡依阻，故易哄，讹言驿骚，鸟惊兽骇，望城以

为命据《太平县志》，此处缺“奚可不城乎?”，且东去海五六程，西去江

一二程，贼船上下，乘虚而入，而谓太平可不城者，非也。

维时抚台周公如斗奉朝命申令于上，郡侯罗公汝芳力主于下，予邑顾大夫任事尤谨。初下令

民有不欲者，财民财也，力民力也，绝意先事之防，甘心临时之悔，情则然耳。乃我罗侯、

顾

大夫下谕曰：“民维官之副也，官庸无民之副乎哉，劳矣!思节之费矣。思复之，吾借其暂

以为尔

家计，子孙万年计，使其安亦如城，然恃为己卫，非己厉也。是城也，其城民心之城乎!”

乃

缩其区画，周而丈仅八百有奇，基广丈二，高丈有八，石为趾，居其七，甓增之三。凡为楼

而

门者五，石而水门者二，计邑之租与力多寡丰啬定为限，责之自营。县为督率之时，视其坚

脆脆，原误作“跪”，据《乾隆府志》改。以示劝惩。时台

使与郡侯咸有助，民见其费凉而工省也，踊跃趋事，家自为城

，人自为役，不三月而言言之势成矣。乃三月某日，顾大夫以予乡士夫咸与有力，请共观焉

。登亭子山，倚碧云，揖黄山，诸峰罗立如聚米，麻川富溪湍激洄走其下，是诚一大雄观

矣。于是设酒于亭，饮而落成，邑父老子弟皆大悦。予贺曰：“众志成城，太有之矣!”乃

各赋诗一章以纪胜，而属予题诸首。

建城记王廷干

圣皇统天御极，道化洋溢，万邦敉宁，屡诏天下郡县修筑城池，所以戢奸杜萌，为万世虑，

至深远也。嘉靖壬戌，督抚中丞姚江观所周公行部宁国。谓泾本西汉旧邑，晋唐用兵以来，

战垒多存，为吴楚交会，江左要区，城池未建，非所以又安元元之意。顷岁倭寇五十余人，

自歙奔入，居民走遁山谷间。邑无留藏，寇虽渡河，犹肆创害而去。参之时势，筑城不容缓

已。众心皆以为然，而惮于财力，未有以应。癸亥秋，再临郡治，申谕明诏，闻者俱为动容

。郡侯罗公汝芳锐身为图，力排哗议，请于两台协谋，允臧授之泾邑陈侯廷芝，牌行坊里，

卜吉兴事。东南北为陆城，高可一丈七尺，西傍河为水城，南高二丈五尺，北高三丈五尺，

内外俱以方石，周九百三十二丈有畸。始于甲子二月，至七月城成，为门而楼者四，东曰迎

晖

，南曰保泰，西曰文明，北曰拱辰。又周为隍，东北集福埠为小门各一。乙丑春，水城因潦

，间有倾圮。罗公同节推李侯惟观躬视筹度，时陈侯迁任，授令刘侯崇理重加修治，下用巨

石，横亘者八尺，甫四月竣事。前后凡费白金为四万两有畸，雉堞星罗，石障林立，肃肃乎

称金城矣。刘侯属王廷干氏为记。窃谓设险守国，思患预防，古之明训也。每见倭寇所过之

处，无城者惨毒不胜，岩险之邦特用丸封，冠不能久持，竟去。城之有无，其效至著。泾实

南畿望邑，奸宄窃发无时。自宋嘉定间迁基，前元重徙，大河寝逼，学宫临焉，虚旷寥薄无

以萃淳庞之气，故城之宜建尤亟于他方。但自信不固者动制于唇吻，当机不断者多假于

因仍。旷典未举，以此周公明德壮猷，文武为宪，思创一代独伟之观，诚心义闻，足以鼓舞

事机，而齐一众志。罗公学道爱人，群情比附。陈侯精思综理，督率惟虔。相与览远迩之

形，定高广之式，重陇舍之犯，略水陆之基。致庶民子来，以一邑丁亩分业，不徇贵近，不

累单寒，称畚筑程土石，皆自里糇粮，互为劝勖而恐后也。刘侯坚筑水城，不事操切而秩然

有经。李侯亲为劳来，既膺召而犹嘉惠。故泾入闻鼓之声，而忘其修葺之烦。过者见城池

之完，而不知其财货之所自出。泾之山水，一时赫焉改观。万有一警，力而守坚城，可以

坐制在外者，收蓄聚入保皆可恃以无恐，其为利溥己。且风气完固，河流不侵，卫弦诵之宫

，谨藏府之聚，密赞化育，俾人文宣朗，王国干城济济，为江南称省，其为利尤溥己。登楼

而观者，见城池之高深，关山之壮丽，皆曰，此我高皇帝重三辅以获金陵之地。屏翰既固，

治教益隆，忠君爱国之念，有不惕然而兴感耶!在昔城朔方者著薄伐之勋，城东方者流清风

之颂。兹伟绩表树，无命将出车之劳，而纾当宇宁顾之忧。百世攸赖，视昔人殆有光焉，故

不可不纪也。是役也，同知彭侯惟享、通判宋侯国用、吕侯尧卿咸有劳绩。教谕欧阳超、训

