<!-- { "loadSidebar": true } -->
阳山，在县南五十里，阳山一峰危耸，高约一二里，周围十余里，其山有五垄围绕，遍于一

村如土城然。《泾川志》。传有老人拄杖登山不返，人调为山神，遂立阳

山府君祠。《嘉靖府志》、《乾隆府志》作尖阳山，余同。

稠岭，在县南五十里，广百余步，高数十丈。《嘉定宣城志》

黄虎山，在稠岭西南，后有天川坞，坑曰西坑，有龙潭。康熙甲午旱，知县贾祈祷，得一

物昂首出潭，迎归，雨随注三日，乃作记，镌碑潭上。《乾隆府志》

铜岭，在县南五十里。《乾隆府志》作二十五里。山甚高，腰有小径，人

往来践之，有声相应。《嘉靖府志》《大清一统志》略同

小山《乾隆府志》从平田特起如舟。南大山《乾隆府志》中

条诸山至此尽。

齐云山，一名石女山，在县南六十里。《大清一统志》作四十里，与承流对峙。

约高五十余丈，周围七八里。顶上有平地，约十余亩，有庵曰齐云，其侧产茶与白云

茶味相类。《泾川志》。山在县南七十里，有石如女郎形，故名。又有石

如箱，中有一窍，天久晴，其箱漏，明必雨。《嘉靖府志》《方舆纪胜》误入

南陵县下。山西曰茯岭，断而起曰贮元岭。《泾县志》

狮子山，在齐云山东南。同上

德音山，在齐云山东。《乾隆府志》

舍坑山，在齐云山西。同上

万竹山，在舍坑山西。同上

柘南山，在万竹山西。同上

钓丝冈，在万竹山西。同上

浮龟山，一名浮盖山，在县南七十里，约高二百余丈，周围十五里。下有狮子石。昔人有诗

云：“曝背玄夫不暂移，山前人尽寿期颐。绿毛暗逐春风长，应笑灵鳌上钓丝。”《泾川志》

小山，在县南七十里，周围十五里，顶上有平地，约百余亩。黄巢叛逆，有乡民逃于项上，

率众立寨拒敌。《泾川志》。山在齐云之下，高百余丈。《乾

隆府志》

丁家山，接浮盖之麓，在县南五十里。《泾川志》作七十里。下有凌家湾

。《乾隆府志》

马鞍山，在县南七十里，由舍坑过佛子岭西趋至此。《乾隆府志》。昔有

骆驼庙，久废。《泾县志》

按：县有二马鞍山，故县志有东马鞍山，以别于此。又《乾隆府志》误分马鞍山为骆驼山，

今从县志。

黄象山，在县南七十里，约高五百余丈，周围约十余里。《嘉定宣城志》《乾

隆府志》作万象山，余略同。

铜坑岭，在黄象山北。《乾隆府志》

蒋公岭，在铜坑岭西北。同上

水东大山，在蒋公岭北。同上

园岭，在县南七十里，山由马鞍山趋西北至此。又名泪夫山，相传吴烈

妇哭夫于此，泪着地皆成血斑。同上

西山，在园岭北，山接园，峻绵数里，阴临大河，有钓鱼台。《乾隆府志》《泾县志》略同

魁山，在县南七十里，周围五六里，峰峦耸秀，草木畅茂，举目远视，圆如钟形。昔有谚云

：“魁峰顶秀，石女峰高，入仕路者，紫绶金章，入法门者，紫衣释老。”今前广东吴运判

时显居其下，宗族颇盛。《泾川志》。魁山宋吴显登第立魁字旗于其上，

因名。由东流山南折而西趋至此，峰峦孤秀，形如覆钟。《乾隆府志》

东山冈，由魁山逦迤而下。《泾县志》《乾隆府志》东山又称红流山，与魁山

连。

按：《泾川志》所载与《方舆纪胜》同，王、王象之皆系南宋时人，盖同采常时方志之说

，今从其详者。

榧林山，在县南七十里，《乾隆府志》由麻岭北趋十余里至此。约高百余

丈，周围十五里。一峰挺立，形如卓笔，半山上有仙人洞。始因负薪者见而言之，其后游人

欲观者，燃烛而进，内有石佛像、石鼓、石马等物，每遇阴晦，闻有音乐鼓吹之声。《泾川志》、《嘉靖府志》同

连岭，在榧林山东北。《乾隆府志》

丕岭，在榧林山东。乾隆府、县志同

博道岭，在丕岭东。同上

伏牛山，在博道岭北，西有石岩曰裴相公岩。《泾县志》相传唐裴休修道于此。

又有井曰石井。《乾隆府志》

梓坑山，在伏牛山东南。同上

连坑上保山，在县南八十里，约高百余丈，周围二十里。内有燕儿砻，冬暖夏凉，遇秋风飒

飒，燕子多巢于内。《泾川志》。山有石岩悬复，可容数十人，滴水不竭

。《乾隆府志》

铜山，在县南九十里，有一岭名曰麻岭。山势巍峨，若登天然，通太平、旌德二县往来之冲

。左有密岩山，一峰耸立，形如卓笔，其中产茶。《泾川志》。南接为脉

峰山，银岭山北曰密岩山，东曰画屏山，其余重崖峻壁，四围周绕，皆名铜山。相传昔冶铜

于此，或曰吴王濞尝鼓铸焉。外有九里三湾之径，水急如箭，山陡如壁，最称险地。麻岭亦

在县南九十里，为泾之南境，跨旌太之间。《乾隆府志》

按：《乾隆府志》分铜山麻岭为二山，又以麻岭为大麻岭山，皆足贻误考证，今从宋、明地

志以归核实。又吴王濞鼓铸之地亦非此山，有与吴别驾论铜山书，见《艺文志》。

高岭，在县南九十里，峰峦重叠，岭外无更上也，太平诸山涌界而出，最为南境奥区。《泾县志》

朝山，一名樵山，在县南一百里，与太平共界，多产榧。下有洞曰樵洞，溪谷僻远，最称幽

胜。《乾隆府志》、《泾县志》略同

按：县志以朝山樵山铜山下云西有樵山为二山，今从府志。

小尖山，在朝山西。《乾隆府志》

水西山，在县西南五里，《方舆纪胜》。北距湖山百余步，其脉自青阳格

口，支分九华之秀，高二百余丈。宝胜、崇庆、白云三寺各占其胜，二浮屠对峙，楼阁参差

，自城东望之如云锦然。唐李白诗云：“天宫水西寺，云锦照东郭。”宣宗尝寓于此，诗云

：“长安若问江南事，报道风光在水西。”谓此。《嘉靖府志》。山在县

西南五里，林壑深密，下临赏溪，循溪而入有坞，曰水西坑，最幽胜。《方舆纪

要》《大清一统志》同

按：唐宣宗隐于水西，史无其事，恐皆沿讹。又泾县旧志载唐宣宗小字风光一事，更属俚鄙

，今不载。

白云山，在县西南七里，下临白云潭，旧产茶入贡，今废。《方舆纪要》《大

清一统志》

五城山，在县西南七十三里，《江南通志》作七十里，《乾隆府志》作六十五里

。耸于郭山之旁蓝山之中者，形势相衔，屈指有五，落落如城郭然。熙宁中，县尉刘

谊精通地理，奉檄至是乡，尝下蓝舆，凝伫久之，酷喜是山，因定名五城。《泾

川志》

石柱山，在县西南九十里，山有二峰对如柱。《嘉定宣城志》。界接青阳

县，其南与石埭陵阳山相望，合溪出此。《方舆纪要》、《大清一统志》。有石柱坑，坑口有观音岩，上有磨崖碑。《乾隆府志》

湖山，在县西七里，《大清一统志》作五里。即格山之派，高三百六十丈

。其下灵惠庙在焉，上有龙池古庙，基险峻，人迹罕至。后半山间有走马垄居庵废基，井泉

并存。《泾川志》《方舆纪胜》误入南陵县下

桂山，在县西十里，亦格山之派，坡陀东出，高十余丈。黄州太守方廷瑞揭名兼有题咏，

今其阁已废，然林木辉映，亦林壑之胜。《泾川志》。双桂山旧作桂山，

在水西白云之北，高数十仞，下环池塘二十余亩，沿堤皆柳，名柳湖，下坊河西镇在焉。《乾隆府志》《泾县志》略同

枫坑山，在县西二十里，高二百丈，亦曰柏林，山与湖山接。《泾川志》



湖岭山，一名巫岭，在枫坑山西，高四百余丈，绝顶可以望江，路通栎山。《大

清一统志》

盘坑山，在县西二十里，《大清一统志》：以崖谷宛转而名，新坑涧出此。山产薪炭茶竹，居人资之以为业。中有西峰大圣祠，虽路险难进，然祈祷极验。《泾川志》

石牌山，在县西二十里，下有洞可容数十人，洞出寒泉，冷熨人齿，形如龟草，木如绿毛，

然山四面皆美石。《方舆纪胜》《嘉靖府志》本此。

按：此山《乾隆府志》皆作石碑山，又以为在县东北，当有错误。

四顾山，在县西二十里，山平原陡起，高出群岫。上有聚龙庵并龙池，东望黄山三十六峰，

隐现天末。西眺南陵、芜湖，绿烟浮空。南瞻九华如屏，长江如带，北瞰文脊、敬亭，如在

有无间。瞬息千里，一览无际，诸山之最胜者。《乾隆府志》

大小岭，在县西二十里，《乾隆府志》云由四顾山西趋至此，为通安池孔道。土产薪茶竹木，居民樵贩以供县市。《泾川志》

下麻岭，在县西二十里。

按：此岭乾隆府、县志皆不载，今据《泾川志》补入。

后山，在县西二十五里，赏溪径其下。《大清一统志》。山在四顾山东北

。《乾隆府志》

西江山，在县西二十五里，与枫坑山相接，有路通栎山。有伏虎石禅师乘虎往来憩息之所。



按：此山乾隆府、县志皆不载，据县志，巫岭深岩邃谷，周回数十里，路通栎山，此山盖巫

岭之支峰也。

大宁山，在县西三十里，唐猷州城在其下，今大宁寺地是也。《康熙府志》《

乾隆府志》略同

栎山，在县西四十里，高数百丈，周回五十里。形势高耸，竹木森然，入山有松径数里，乃

唐乾元大师卓锡之所，塔迹见存。《泾川志》《乾隆府志》略同

蒋山，一名云岭，在县西二十余里。《乾隆府志》作四十五里，上有云岭栅，置

兵。下有小路入义上、义下两乡，云岭约高五里，周围二十余里。《泾

川志》

纪家岭，在县西五十里，路通青阳界，接南邑。《乾隆府志》

北拱山，在纪家岭东，绵亘数重，环回如堵，俗名毕公里，由山西趋，始至纪家岭。同上

管岭，又名管林，在北拱山东五里，通安池间道。同上

丹山，在县西北五十余里。《泾川志》、《乾隆府志》俱作西七十里。世

传窦子明炼丹其上，池灶犹存。乡士名登天府，丹必先见。《嘉靖府志》



龙珠山一名文门墩，在县西七十里，高二十余丈，广约五里。状似圆珠介

于丹山、南蓝之间，二山奔趋而来，势若争吞其珠。旧有奇术士，号为二龙争珠形。《泾川志》《方舆纪胜》误入南陵县下。

南蓝山，一名鸿峨山，在县西七十里，卓如屏立，萦纡圆转，四时苍翠，故名之曰南蓝。《泾川志》

清风岭，在南蓝山北，绵亘数里。《乾隆府志》

震山，由清风岭南趋十里，高矗雄峙，横堵大溪。同上

寨山，在县西七十里，高百余丈，广十里。昔乡人遇盗掠，曾立寨其上，故曰寨山。《泾川志》。山下有汪公栅。《乾隆府志》

