<!-- { "loadSidebar": true } -->
贤憩息之地，得此朝夕委蛇其间，景前徽慕往哲，登斯楼也，不胜高山仰止之思焉。此则瞻

之所每怀靡及也夫。


重建太平县儒学碑记宋知府

国家重熙累洽，久道化成，文教覃敷多士，云蒸霞蔚，已百年于兹矣!我皇上崇儒重道，稽

古右文，尊崇至圣，有加靡已。一时天下学校靡不思整饬维新，如属邑之太平亦其一也。按

太邑文庙旧在县治西，至宋嘉中，县令孙君觉徙建于县之东，南为明伦堂，后为敬一亭，

黄山三十六峰争奇拱秀，罗列檐前，麻川富溪诸水环绕左右，伟人秀士，接踵挺生。明成化

间，邑人贡生蔡中益地扩基，增其式廓。
国朝顺治间尽圮。康熙初，令陈君恭复募鼎新。二十一年壬戌，生员胡师靖等又买学前陈祠

扩建照壁。越三年，知县贾君有福捐俸，同教谕劝募重修大殿廊庑门墙及明伦堂等处。方重

修

时，鸠工伊始，忽大水，有巨木浮于东门外，因取为梁，观者以为神助，嗣是科甲登，文

运

大振，不可谓非盛事。迩以日新月故，虽复修葺不一，然明伦堂竟倾圮，草勿治，讲诵无

地。忠义祠堵前逼塞，科第亦久寥寂。邑令杨君大与彭君居仁，司教陆君宏绪暨徐君用裕

，焉有忧之为，遴选绅士胡绍虞、方云从、孙维藩、赵佐理、张锺瑞、黄振采、胡世、

项之亮、黄肇麟、孙凤翥、项维经、张钟瑶、孙贞、方云龙、李文李文，《乾隆府

志》作李文琰。、周家相、王

紫电、赵豪等设法劝输，邑诸姓踊跃奋兴。爰乃庀材鸠工，支倾起仆，鼎建明伦堂

，移忠义祠于堂后，即其地创魁星楼，兼庋经籍。内则饬治道途，明肃事，外则缭以周垣

，涂茨丹。前之黄岳若益增高，麻坡诸水若益加深。骈阗，城安堵。于乾隆十一年

丙寅经始，越明年丁卯落成。客秋，学宫丛桂根旁茁芝草数茎，今夏，复有雉五色集奎星

楼柏树，回翔驯扰，弋以供圣。在昔前明嘉靖三十九年，歙学泮池生台阁莲，次年辛酉许

文

穆公国发解南省，乙丑中会魁，至建极殿大学士。成化庚子八月，杭州郡学有一鸟五色，飞

入明伦堂，喧聚纵观，以为文明之兆，是科李东崖亦即以《易经》发解浙省，甲辰廷试，遂

以第一人及第，官至吏部侍郎。今太邑有事黉舍，而乃丹桂蟠根，蒸茁芝菌，楼前古柏，雉

显文明，此非其兆欤?况杜荀鹤舍前椿树生芝，明年及第，因号芝为“科名草”，雉又为士

子执贽之先资。吾知太邑之多士，必有应运发祥，羽仪王国，将如梧桐之萋凤凰之雍，

!其可翘足待矣。而余则更有进邑之先哲，有讷溪周恭节公，初与斛山杨忠介公、泰和

刘晴川公，皆以理学节义文章争光日月。以彼蒙难艰贞，犹共日夕讲学不辍，兹尔多士，当

郅隆盛世，文教聿兴，恭节为其难，诸生为其易，于以发山川之淑秀，奋经术之光华，企美

前徽，致身朝右，处为纯儒，出为名臣。期无负于今日诸公拳拳整饬学宫之盛意。余忝守斯

土，乐观厥成，亦有厚幸焉，是为记。


育婴堂碑记祝宣同知

育婴堂制于何乎?于汉，详于宋。按汉章帝时诏给婴儿廪禄，以及生子之不能养者，此

育婴所自始，然莫为之地也。至宋设慈育局，局有乳媪，媪有常廪，而育婴堂因是以名。我

宪宗皇帝御极之二年，于京师广渠门内育婴堂，发帑赐额，如康熙时广宁门外普济堂赐额例

。仍饬各省属于通都大邑量力讲行，盖普济存老育婴，恤孤鳏，乃身之意均也。今皇上深

仁厚泽，洽于民生，议蠲议救议赈不一而足，保民如赤之怀，直轶汉宋而追三代矣。顾育婴

堂所在多缺，何欤?为役大则经始难，为期久则规远难，司支纳之籍，严内外之防，杜冒滥

之

弊，种种责焉，是以当事慎之。宁，大郡也，生齿之繁甲江左，而故未有育婴堂。岁甲子，

绅

士耆庶某某等谋兴是役，而合词以请于宣，宣乃倡。会郡僚雅有同志，乃捐乃募，乃购冯姓

民房壹业，葺而新之，将以次第举。适宋公奉天子简来守是邦，因出所立规条以就正，公

曰：“义举哉!抑何先得我心也。”乃奖董率，乃复出入，乃加黝垩，乃召鞠育。儿有媪，

媪如干人，人有廪，廪如千数。月一再给，以朔望期，仍以其羡，置

田如干亩，俾老成者一人籍而掌之，而堂于是乎落成。窃惟古先王“老有所终，幼有所长，

鳏寡孤独废疾有养”，而初不闻有弃子之禁，岂先王虑未周欤?何后世自戕所生之至于此极

也?且尝考《周礼·秋官》，司民掌登万民之数，自生齿以上皆书于版，异其男女死生，三

年大比，以民数诏司寇献于王，王拜而登之。天府典綦重哉!岂意末流俗敝，残忍若惯，乃

至富者以溺女为常，贫者并生男不举，槁而籍于道者，岁数数也。悲夫!昔郑浑为政，禁不

举子。贾彭至舍，盗不按而按城北之妇。彼诚知所务异乎俗吏之为之也。顾宁郡养济有院，

而

育婴莫为之所恤，及于垂槁之羸，乃忍弃夫方雏之，谓仁乎?京畿首建，而省属莫举，谓

令乎?

夭夭杀胎，物有禁也。而民莫与孩其母，遗生成之憾乎!则是兹堂之建，岂敢自为德，亦仰

体

圣天子存老恤孤之至意，而籍手以辅养济之所不及云尔。若夫可大焉，可欠焉，则绅士耆庶

之责，斯特其嚆矢。余于宁能无厚望哉?堂为左右宅者二，虚一以通出入焉，又进楼二楹，

又进庑三楹，其左门一楹，进为厅三楹，又进楼三楹，彻而通于右，又进厨在焉，垣周之

。是役也，始于甲子之三月，竣于丁卯之十月，属某某等请一言记颠末，维宋公亦嘉宣之首

事兹堂，而乐观厥成也。俾勒诸石。


成志桥记梅成宣城

吾郡属邑太平，最为僻远。然界于池、歙，自皖江及新安、浙省，咸取道焉。山势峻险，溪

谷阻

深，夏秋之交，山水陡发，病涉者所在多有，顾其地非冲要，虽病尚少。若东乡自折岭而下

淋滩以上，乃数郡必由之路，峭壁四立，迂回，其中惟洗脚岭颇称捷径。特下临深溪，

石齿鳞鳞，竹筏不能施。向故有木桥，然水涨辄冲去，桥去则路绝。征人不得已攀滕附葛，

盘旋于四立峭壁间，既劳且险，病者盖众，且一岁之中不知几苦此矣!乡之崔姓，于邑为望

族，其庠生名英者，尝睹此而心恻，誓易木为石以济人，旋以病殂，志未遂也。其子国学

生上眷，字德庵，痛念之，节衣缩食经营，会计审其资，可以集事。乃鸠工聚材，经始于乾

隆八年，殚心尽力，越五年，戊辰八月工乃竣。计长一千八丈，用银四千两有奇。予亲家雨

苍别驾，即德庵族叔祖也，尝为余详述其事。余闻而叹之：“是殆可谓善人、可谓孝子也已

。”雨苍曰：“非独此也，当桥成时，或谓‘士民于地方公事，损费至千金上者，例得上请

议叙，子曷不以闻于官府?’德庵曰，‘否否，吾建桥以成吾父志耳，非为己叨荣地也，曷

请为?’”余闻而更重之，且有感焉。夫世之人重财轻义者众矣，孳孳焉惟日不足，率利是

图耳。即间有豪举之

士，不惜厚资旋邀显秩，乃因趋名而舍利，究之私己之念，正与嗜利者等。今德庵之建此桥

也，但知成父之志，而不肯藉以博美称。古所云善则归亲，又曰为善无近名，其是之谓

乎?以云“孝子”“善人”不谬也。因乐为之记，且使过斯桥者，均有所观感而兴起焉。


重建试院记双庆提学

试院为衡才地，地运之盛，由于人文之盛，地弗灵于人也。使者恭膺简命，视学上江，按临

宛

郡。郡守率多士以改修试院请，其后汪玉堂慕义独捐，以肩其事。盖其旧制稍为狭隘，且院

前有司狱司，说者谓其面囹圄，于地道不利。夫宛陵代多贤达，未始非自场屋中来者，曾无

遏

抑文光阻塞云路也，当不谓然。窃意多士幸生右文之世，国家培植人才至优且渥，使者三年

再试，比年一试，用以觇文教之兴，士风之良。凡慕义强仁者，胥鼓舞奋兴于其间，然后知

此地之重且大，至士之乐育于中者，不惜捐资财，费指画，以恢扩其规模，而使之巍然壮丽

，于以见我朝文运之隆，观感振兴，其沐浴之源深也。汪生秉乃祖遗言，与其伯叔汪观澜、

汪镜、汪国钊四分公输银计六千金，一时鸠工庀材，既移建司狱于府治，而头门官厅及文场

号舍次第修置，灿然可观。工既竣，太守宋君请余作记，余既喜汪生之孝友一门，而尤喜其

急公向义，有以树表士林，汪生可谓贤矣。夫庄子之言：大鹏也，曰风之积也，不厚则其负

大翼也无力。惟士气厚即飞黄腾达之基，试院之丕新，固兹郡人文之所致，其所以肇鹊起联

翩之美者，非地运实转于兹，而兹特有以培地运尔。宋君守此邦有年，其化导之功自有在。

余以采风莅止，宣上德教以伸奖劝，与多士共深鼓励之，方实不敢辞，因援笔而书之于石。



重修试院碑记宋

自督学有衡文之寄，而试院为校艺之场。举凡宾兴、吁后、办材、服官胥于此乎，始基焉。

我国家重熙累洽，加意作人，妙选词臣，专董学政，重以大江南北道里辽阔，分设两使，就

近按部，俾岁科两试，生童无跋涉羁候之难，甚盛典也。宛陵名胜奥区，人文辈出，辖六县

一卫，并广德、建平二州县在郡附考，统计生童不下万余人，而衡文之地因陋就简，何以肃

体

统而伸士气，夫非守土者之责耶?粤稽宁郡旧有考棚二，一在旌德，一在郡城，皆系察院旧

址。自两江分设后，学使者不复诣旌，而郡城察院遂为督学专署。余莅事初，适值岁试，职

司提调，视视试院，地势湫隘，其大门偏向东开，面背乖方，仪门逼近府禁，体制未协，询

于介众，佥曰：“形家者有文星掩曜之说，取径逼仄，生童进试时拥挤，喧哗莫可禁止。操

鉴

者蜗舍僦居，更不待言矣!爰同僚属辈亟谋，所以更新者。”旌邑汪生观澜同弟侄辈起而请

曰：“此某父永年遗命也，敢不独力兴修，以成使君之志。”余以工费浩繁未之许也。生请

益力，

余为请于上宪，皆报可。汪生庀材量工，躬亲操作，经始于乾隆十四年四月初，落成于本年

十一月杪。不费公帑，不资旁贷，计费六千金有奇。是役也，大堂后庑悉仍旧贯而鼎新之，

售尤姓民房三间，增建阅卷楼，上下共十四间，左右画堂各三间，庖毕具。别购他屋易置

漆公祠地，展拓东文场号舍，计东西各设坐号一十九路，共二千百一十号，桌凳整齐，坐地
