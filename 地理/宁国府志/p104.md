<!-- { "loadSidebar": true } -->
供，濡涸则无士，无士无学，伊畴之疾。不佞为是惴惴，咨诸所湮旷业，次第戢构，凡隐射

绝赘畛则归之。学云，今总有图，掌摄有寄，纪应有纪，庶以勒永业，垂裔绪。林子曰：

田独农夫事事哉，记序儒行必礼耕义种。子与氏论施守也曰，舍己之田而芸人之田，则曷以

谓藉，第令联队逐伍，优游菁莪，縻费需，乃神明阡畔莽莽焉。滋蔓萑葭，莫之擢祓，则

蓬士也。毋亦有司孤，盖庄生曰，耕而卤莽之，则其实亦卤莽而报予，芸而减裂之，则其

实亦减裂而报予。至深耕熟，则禾繁以滋，而厌食终岁，多士毋亦是轸，令经术穰穰，庶

毋有司羞。夫有司不多士急，令诸生无所，则有司鳏若多士，不有司效，则劳劳夏畦，戮肢

惫体以供我何为哉!岂第羞有司即什一，农夫赭颜诟之矣，尚勖之哉!他诸所俱列下方，庸特

申谂多士云。

义仓记贡安国宣城

万历乙亥，宣城旱祷而雨，遂大有年。邑大夫姜侯奇方既识喜于堂，已而喟曰：吾治邑四载

，诸弊稍厘，然无能为元元永久图储积者，天下之大命也，幸兹稔可以效古社仓之法行之

。遂以请于抚院宋公仪望、巡院鲍公希贤、郡侯陈公俊，佥报可。仍颁行诸郡著为令。侯乃

下令民户稍出谷为义仓，本又念先时郡侯罗公汝芳尝贮义粟各乡，但郡无籍，贮无廒，久之

乡人侵隐，法亦废。于是出帑金，召耆民负行义者，视上建廒山圩两乡，置廒两区，悬令严

明，坚可垂久，廒成两谷亦集。春雨如膏，仓箱告盈，永贻赈贷之利矣。耆老乃谒予文以纪

之。谨按《周官》“仓人掌粟入之藏，有余以待凶”而颁之。廪人掌九谷之数，以岁之上下

诏

谷用，以视年之丰凶。遣人掌凡委积，以待凶荒。王者视民事如家事，既为之制，其用丈为

之藏，其余以备凶荒，此其至情通乎闾阎，元气蒸乎宇宙，所以成文明之治也。王者之迹熄

，而自私自利之习炽。至于战国上下交争利，不复以民命为意矣!故孟子曰：狗彘食人，食

而不知检，涂有饿殍而不知发，盖伤之也。与民痛痒无涉而徒归罪于岁凶，先王视民如伤之

意，斩然无余矣。至汉耿寿昌始效古建议为社仓法，宋考亭朱子为南康、为浙东皆立社仓，

奏请行之。寥寥数千载，识此义者几人!古今治不相及，厥有由矣。往予薄游西吴，提举白

鹿洞，历览匡庐之下，访朱子之遗踪，见所立四乡社仓遗址，窃心慕之，默计寄命一方踵行

毋怠。然卒不逮也，归者乡邦，幸睹兹厥成，独当于心，悉以不文不记。记曰：圩乡百里之

廒在水阳，列于兑运仓。后田由，《乾隆府志》作山，此亦应作山。乡百十

余里之廒在庙埠广王殿下大门内。水阳之廒

十有二楹，贮谷六千二百有奇。庙埠之廒十楹，贮谷如其数，散敛。平时用《社仓法》，春

而出之，以补不足，秋而入之，斗嬴一升，以供鼠耗。凶年用《常平法》，春减估粜以出，

秋增估以，厥价恒平，置籍三府一县，一掌出纳者。一掌出纳者用里

耆，不入盘查之籍

，凡官廒经盘查，仓夫困故避之。然已登两廒，则非私藏无稽也。识以三籍，则其出入可核

也，良法美意，存乎后人守之耳。是为记。


文信国忠烈祠记宋仪望巡抚

今上万历三载，予奉命镇抚南畿。以十有一月行部宣州，宣守若令具言宋丞相信国公文山先

生以咸熙五年差知宣郡，既下车，诸所罢举，咸切民隐，春和省耕，作为农谣令歌之以劝

，既得

代，犹拳拳与父母子弟陈说教化，百姓戴之。去之日，争醵钱立祠以志不忘，备载郡乘

。今宋亡且三百年，父老子弟每言丞相事，辄泣下，顾祠庙遗缺，无以妥灵扬哲，慰邦人之

思。守土之谓何是用，早夜经营，择地于宛陵驿故址，诹日兴工，栋宇惟宜，寝堂既立，蒸

尝咸备，越七月祠乃告成。以予为公乡人，考先哲举废，祠奖忠列，又抚臣职也。守著令

相

率顿首，愿有记以示久远。予喟然叹曰：公之忠大矣，海隅荒服，闻其名犹知敬慕，况过化

之

区乎!孺子懦夫一及当时事，怒发竖指，涕沾襟，况衣冠之儒乎?按《祀典》，以劳定国，

以死勤事，法施于民，捍大患，兴大利，备此五者宜莫如公，是宜飨有庙，食膳有爵，秩褒

有号谥。是举也，于法为崇报，于义为勤忠，虽予之不文，将焉辞之。嗟乎!自古中华凌替

，莫如宋之季世。予尝考其始终，盖重悼于公之死也。公自宝登第，即慨然以国家自任。

宦者董宋臣用事，上书乞斩之，既又极言其罪，皆不报。贾似道当国，屡抑公不用。咸淳间

，稍迁提刑，寻知赣州。当德之际，势廪廪矣!公以羁旅孤臣，倡义起兵，以图恢复，勤

王诏下，辄提师入援。夫以新合之众，当乘胜之师，值厄亡之运，为扶危之计，不俟智者辨

此矣。国存与存，国亡与亡，公之心何心也。既至临安，即又上书乞斩吕师孟。寻陈说大计

，分天下兵为四镇，署都督以统御之，使敌分而斗我，乃可制，此其计明甚，执政陈

宜中诸人犹扼公所言不得用。既知平江，极力经营，军声稍震。会独松关破，急召公援临安

三吴，寻俱委城降。假令公不去吴，坚守大郡，以固藩篱，敌虽张必恐我乘其后，乃又趣公

以去。门庭不戒，堂室安守。卒之击组纳降，屈膝请和，天之所废，谁能违之。呜呼，悲矣

!论者谓公早年勇退，投闲自放，有谢安石之达。慷慨上书，乞斩宋臣师孟，有朱云之勇。

孤军赴援，力谋社稷，真州之脱，空坑之败，循州之执，艰危万状，誓死不悔，有颜鲁公

之节。燕京被留，从容义命，顾问殷勤，应对如礼，有箕子之贞。既趣柴市，南向再拜，临

刑自若，有比干之义。盖公之志可以塞宇宙，公之忠可以贯日月。史臣谓公一死，收宋室三

百年养士之效，岂不然哉?予因撰次公事，而述厥赫赫者，以昭示后来，亦宣人之意也。郡

守以下咸书名，左方以见祠所由始云。乙亥季秋朔日，巡抚右佥都御史同郡宋仪望撰，知府

陈俊、知县姜奇方勒石。


重修何孝子祠碑记潘子廉南陵教谕

南陵有孝感祠，祀工山之神，实晋孝子何公琦也。公生有令德，没为明神，福泽及人，邑人

士德之，凡一井一聚，月祝惟谨。历代崇典，以其栖迹封朗陵侯，以其庇民封显贶侯，以其

雩祀封灵泽王。国初建祠籍山桥东，岁久就圮。今邑大夫丹山林侯莅治，首重教化，迹先贤

之遗，示风率之义。乃谒神顾祠宇之敝陋弗称也。喟然谒子廉辈曰，兹弗饰，其予责哉，行

且

新之。一夕梦衣冠伟人来见，询之为何工山，觉而异焉。岁大旱，从众自工山迎神虔祷之，

随澍雨，大有年，灵贶盖昭昭矣。始侯至，属长吏久旷之余，务弛蠹棼。丛沓委顿，岁乃大

。补助不遗余力，扶剔湔涤，百废具举，民用和附，于是始为改作计。择民之良董厥役，

为堂三楹，肖像而崇祀之。前为门楼，后为寝室，左右缭以高墉，涂以丹，工成不日，扁

曰

“孝子何公庙”。俾神灵有所托，邑人岁祀祈报，得以满其所欲，而雩禳，其斋祓祗敬

之接于神明，将有所凭依。贤大夫为民竭虔幽赞，导迓景休，

猗欤大哉。或者以鬼神祥之说为疑，非也，夫惧冥顽而惩不恪，苟可以诱世劝俗，犹君子

所不废，矧饰祠以崇孝而导俗也哉。按何公在晋举孝廉，为郡主簿，就禄养，事母孝，采药

驯

虎，邻火逼亲棺，感天反风得不毁。洎历泾县令，山氓孚化。咸和初，值桓内史之变，栖隐

工山，日事著述，作《三国评论》，屡征辟不就，桓温师驻山址，驰召不应，乃谓兹山有仁

人，诚不易致。以故当时钦其名行，而高尚大节昭耀后世，迄今二千

余年，尸祝而俎豆之，呜呼!何公之孝，足以感天人，尚矣，至人侯之梦，于二千载之下，

旷世

相感又何神也!侯莆阳世家，讳鸣盛，丹山其号，举今甲戌名进士，为政多伟绩，兹惟述建

祠本末，纪实垂远，他不暇更仆云。


新建义仓记汪冀立南陵

盖闻邦依于民，民依于食，故足食以为民者大计也。明兴首重民食，自畿辅以达藩泉暨府州

邑，咸积谷以备歉，其所以加惠穷民者，意周且渥矣。顾粟廪请发靡时，而胥嗷敷待哺之众

，仰命于公家赈者，不必贫贫者，又未必尽赈，吾民之不转而沟壑者能几。故救荒无奇策，

自古难之，而于民称便则曰义仓。考义仓于隋开皇间，至后世而其法寝废，议者又病其不

便矣。余以为便不在法而在人，如我林侯则真其人也。侯籍闽之丹山，以进士来令是邑，甫

下车，问民疾苦，视民之饥，赈之恐后，募民出粟益公廪，全活者万余人，且步暑祷雨，遂

成有年。民之戴侯犹赤子之慕慈母也。顷有建议，约每里出谷若干石为义仓。侯曰：“不计

里

之贫富户之上下而一切加派，是不以义而以法也，既名曰义仓，必义倡之，义募之，义收之

，义处之，而以法维之，庶官无催科之扰，而民无不均之叹。”遂移文监司，请得以义募民

出

粟，无论斗斛多寡，量力捐助。又请以南运之羡银，建置各路社仓以贮，监司报可。乃召义

民分授以银，而谕之以某置仓三里镇贮粟，以济尔南境之民。某置仓水次镇贮粟，以济尔北

境之民。某置仓蒲桥镇贮粟，以济尔东境之民。某置仓戴家镇，以济尔西境之民。量地远近

，敛放咸便。如此又议置仓夫各一名，量处工食，以任防守之劳。未几民慕义来输者不

下万人，共得谷若干石。侯虑夫守掌非人，放散无法，谷虽多不可以久，乃择里中富民之有

行义者一人，司其出纳，官给钤簿，明注每年在仓若干，开除若干，或易卖若干，或借过若

干，或济过极贫若干。义民掌其仓廒，县官收其数簿，而又岁易一人，杜杜，原作

“柱”，据《乾隆府志》改。侵渔也

。其放散之法，则为等有三：曰粜者减价之二以待中民也；曰贷者加息之二以待中下之民也

；曰赈者并其价与息而捐之，以待穷民之无告者也。噫嘻!侯之为是举也，其意何周且渥哉

。夫括斯上之谷，备斯民之荒，是倡之者义矣。随民之厚薄，以出粟之多寡，是募之者义矣

。放散不系于令佐，盘查不关于监司，而奉行者惟公且谨，是所以收之处之者义矣。义行而

又有法以维之，义益可久矣。大利物以和，义以终事，则其义在民，是上下交相信以成此义

