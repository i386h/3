<!-- { "loadSidebar": true } -->
白沙山，在县西七十里，由黄蘖岭北趋至此，高亘数里。芦岩山、香炉山俱与白沙山并峙

。同上

按：芦岩、香炉二山不见县志，盖皆白沙山支峰。

盘龙山，在白沙山北。《泾县志》

殿子岭，在县西七十里，《乾隆府志》由丹山趋东北至此。高十丈余，广

约五里。昔西峰大圣以道杖拄地泉涌，四时不竭。乡人遇旱祈祷，挹其水以祀之，常获感应

，故为之立殿，而因以命名焉。《泾川志》

郭山，在县西七十五里，约高数百丈，迢迢发骨，盖自池之九华下，距邻邑之南陵，回旋曲

折约三百里。是山之中奇异迭见，不时牡丹见焉，红紫遍色，在于俄顷。远而视之，向者如

迎，背者如诀，近而执之，则花没根移，万状皆绝，此殆一时神花也。《泾川志

》。相传郭璞楼此，因名。自趾至颠皆叠崖成山，有通天洞、仙人桥、炼丹锅、郭洞

墓诸迹。山麓有泉通江，曰潮泉。右为玉屏峰。《乾隆府志》

四角山，在县西七十五里，高数百丈，周围二十里。峰顶夷坦，可容千余人。昔黄巢乱，有

寨于是山之上，一旦人马忽至，洋洋如神，在其上者云雾兴，贼倒戈而退，亦名四角寨云

。《泾川志》。上有塞址，俗称章公寨，有泉取之不竭。《乾

隆府志》

苏岭，在四角山西。乾隆府、县志同

凤山，在苏岭南，相传成周时，有凤翔于此。《方舆纪胜》《嘉定宣城志》谓

在长乐寺侧，余同。

大城山，在县西七十五里，昔郭璞尝凿泉眼于山椒，以视潮候。今人以潮之大小为雨之占

云。《方舆纪胜》。山周围五里，形如覆钟，下有潮泉，昔郭璞所凿泉眼

以应潮，视潮之往来，信如四时。时值不雨，人有斋庄盥沐趋其祠所，立木为像，祷而潮应

者，可立而待。潮之应期，或大或小，而潮之大小，雨之远近系焉。其潮小，通七日作雨，

潮若大涌，三日乃雨。苟祷之再三而潮不至，则是岁必有旱之虑，故时人多以潮之应否为

喜戚。《嘉定志》《嘉靖府志》略同

血岭山，在大城山北，旧传黄巢战此，血流山谷，因名。有间道通青阳。《乾隆

府志》

一人泉山，在县西七十五里，高约三十丈，广三里余，中间石迸泉流，四时不息，号曰一人

泉，因以名山。《泾川志》

按：此山乾隆府、县志皆不载，今补入。

回军山，在县西七十五里，传有叶民居此，捕贼有功，赐爵尚书。尝以木为箭，书名于上，

黄巢军见惊骇而回，因名。高百余丈，下临涧水，为回军潭。《乾隆府志》

按：郭山在县西七十五里，此山是其支峰，则远近亦当相类。
阳山、飞虹山一

名绯红、赤麓山俱在回军山东。同上

望江山，在县西八十里，巍然峙于郭山之背，高实倍之。如天朗气清，长江潇然在目，刍荛

雉兔者皆往焉。《泾川志》

石垄洪头山，在望江山西。《大清一统志》。山上石植如堵，是为天宝磨

崖碑。山麓有石，曰子瞻。泉曰珍珠。东下三里，有洞曰燕儿。《泾县志》

碧山，旧作石碧山，隔溪与石门山对峙，沿溪窄径，别自幽奇。是产名茶，多瑞香奇石。李

白诗“问君何事栖碧山”，即此。《泾县志》《乾隆府志》略同

乌龙山，在县西八十里，与丹山相接，高七十丈，广约五里余。遍地碎石，色黑如鳞甲，屈

伸起伏，奔蹶盘旋，状若龙马。《泾川志》

野炉坑山，接乌龙山左，上有天井池，将雨则池水先涌，间有帆席蒲草随流而出。《乾隆府志》

铜峰山，在县西八十里，高百余丈，广十余里，势似云屯。《泾川志》。

由乌龙山西趋至此，上有唐枫、宋塔、双笋、石油、盐石、朱砂井、宿云亭、大士崖、仙人

桥、雀浴池诸迹。下为壁山，产马牙石，可镌印章；又产天星石，晶润胜宁邑仙石。《乾隆府志》

宝峰山，在县西八十里，石岩高数十寻，有人物鸟兽状，雕绘不能及。山背一窦，甚纡折，

出窦又平远空旷，飞流千尺，铿訇趾下。《大清一统志》

眠牛石山，一名黄蘖岭，在县西八十里，高百余丈，广五里。有大石耸出，状若牛眠。《泾川志》

天河尖，在眠牛石山西南。乾隆府、县志同

万峻岭，在天河尖南。同上

芝岭，在眠牛石山北。同上

冰山，由芝岭东趋至此，绵峻雄特，自西而北，诸岫之脉，多从此分。《乾隆

府志》

菥荻山，在县西八十里，顶平衍有泉沸出，居民垦以为田。《方舆纪要》。山高三百仞，有走马冈、水竹坞、杨柳街、跨归桥诸迹，往来莫知为峰顶也。

同上

石门山，由菥荻东趋十余里至此，突起团墩，俗呼团圆山。绝顶磊石，凭空划然中断，双阙

巍然。有碧茗坡、丛兰坞、小赤壁、断虹冈、百折垄诸胜。宋隐士徐时居此，号为小辋川。

同上

巴山，由岑山东趋十里至此，广袤七八里。巨石横亘，不生草木，有穴曰仙人洞。同上

石壁山，在县西一百里，李白诗云：“石壁望松寮，宛然在碧霄。”即此。《嘉靖府志》旧

作玉屏山，土人呼前山南山不一名。在丹山南二十里，由太平游山分支人邑西境，起苍坑岭

、桐树岭、高岭诸山而东趋至此。高三百余丈，列岫如屏，多松竹，产美茶。《

乾隆府志》

欧家坞山，由石壁山东趋至此，上有洞出异风，隔河山当之，夏凉如冰，土人称另家风冰坡

山。同上

祈龟山，在石壁山东。同上

岑山，由黄龙山分支而南趋至此，在县西一百里，高约五百仞，接马鞍岭，间道通太平。同上

黄龙山，在县西一百里，跨青阳界，与佛回尖、望江尖、天门岭诸峰起伏相连。

同上

西香岭，在黄龙山北。同上

蛮唐山，在县西一百里，高数百丈，周回五十余里。中有大岩，上有石台，旧仙人曾奕棋于

上，下有蛮王殿基及上马台石存焉。《泾川志》《乾隆府志》略同

西公山，由冰山别为一支而西趋至此。丛林密箐，最称孤僻。北曰阴坑冲，西接蛮唐山。《乾隆府志》

响山，在县西北十里《乾隆府志》作五里，亦格山之派，石壁屹然，高五

十六丈。前有白石，纹状如人立，下有石岩，广深各三四丈，其后有石穴，广深又倍之，石

壁之上草木倒生旁出，葱倩可爱。前临官道一里许，每行人过此呼啸，其山声辄相应，故名

曰响山，俗亦曰白额山《泾川志》。石壁屹立，状若狮蹲，又称狮山。后

为观音洞。南一洞尤为幽奇，与隔溪幕山对峙，为通县水口。明万历间，知县邵买隶儒学

，培养树木，荫庇风水。《乾隆府志》

孤坑山，在县西北二十五里，《乾隆府志》作二十里。两山之间有两路出

焉，故有上孤坑下孤坑之名。下坑旧有官路通南陵，今徙于李冲，上坑有路出双涧通池州，

坑有陶灶，出陶器以资乡邑之用。《泾川志》

青峰岭，在县西北二十五里，高数十仞。《乾隆府志》

茅山、景山，俱在青峰领东。同上

双涧分界山，在县西北四十里，与南陵县澄清乡抵界，中有官路通孔镇，入池州长驿道。《泾川志》《乾隆府志》同

马姑山，一名马公山，在县西北四十里，由石岩山过伏岭北趋至此。《乾隆府志

》

石岩山，由萧坑垅东趋五里至此，削峭异，相连曰松木冈，与洞山俱在县西北四十里。同上

亭子山，在县西北四十里，西三里曰杨木冲，接南陵界。同上

团水山、岩山、诸吉岭，俱在县西北四十里，低平不起峰峦，岩山有洞。同上

鱼山，在县西北七十里，下有一窟，阔逾三尺，脉通江海，时有涌泉，则有鱼随波而出。

《方舆纪胜》《大清一统志》、《方舆纪要》略同

按：此山乾隆府、县志皆不载，盖县西北四十里即接南陵界，而此山与和尚山皆在七十里外

，故前志遗之。然地势有犬牙相错处，考之南陵县界，又无此山，则宋以地志列此山于泾县

下，必非无据。今仍附于西北诸山之末。又县志载涌泉在县西北鱼山下，而山水门失载此

山，亦属疏漏。

和尚山，在县西北八十里《方舆纪胜》，绝顶有仙洞二所，洞口仅三尺余

，专磬折可入，阔六丈，长约七八里，石结其顶，旁有石阁，上垂石铤，状如鹅管，下有水

池，泉甘于蜜，炼丹药灶在焉。药灶大小有三，见者随取随盈，自是怪毒，间见人莫敢前，

独樵夫采斫不废，或闻敲金击玉如奏乐者，推局布子如奕棋者，属耳听之，则寂然无声，至

今传曰仙洞。《泾川志》

桐山，在县北门外，与漠山相比，高五十余丈《嘉定宣城志》。山有三峰

相连，数百亩。《泾川志》

磊坑山，一名石磊山，在县北五里，山皆陂阜，中多怪石，磊块如乱珠，因名曰磊坑。同上

玉龙山，在县北十里，形如半月，高十余丈，广百余步，盖池州长九华山派，山尾实属青阳

，地名曰格口，自此东出百余里，临赏溪故山之首，名曰格山。其下支分派别，冈峦万状，

得其壮而据上游者，为湖山灵惠庙基，得其秀而中处者，为水西三寺，得其正而屹立乎后者

，实为县治坐山云。《泾川志》

北石山，在县北十五里，自泾之南陵道出其中，土产灰垩碑石。《嘉定宣城志》

萧山，在北石山西。乾隆府、县志同

柏山，在县北二十里。《乾隆府志》作十五里。旧图经云：自旌德发脉而

来，穴如龟形，俗云宣城未建，尝卜基此地，役者锸石而偶破白龟之首，流血满溪，遂名其

港曰红子港，滩曰赤滩。龟行至宛水而止，遂定为州基。故宣城曰白龟城者，盖原于此山，

有城尚存。《嘉靖府志》

龟湖山，在县北二十里，极高而大，上有灵湫。同上乾隆府、县志不载



孤山，在县北二十五里，高约二里，自县城北望实为水口。《泾川志》。

上有黄巢寨及走马垄，池沼存焉。北有高岭庙，祀汪王。南有黄埭庵，奉西峰大圣。《嘉靖府志》

石龙山，在县北二十五里，下有水洞庵，有林壑泉石之胜。《泾川志》

石结岭，在石龙山南，由纪家岭逾南陵境二十余里，复入泾界，北趋至此。《乾

隆府志》

萧坑垄，在石龙山东。同上

阆山，在县北二十五里，马头山之东南，根盘五里余，山不甚高，中多叠，仿佛蓬壶，故

昔人以阆目之。《嘉靖府志》

鸡子岭，在县北二十五里，下南陵官道由此，南五里有村墟，曰麻园市。《泾川

志》

岩洞，在县北二十五里，广袤数丈，高三丈，如螺旋，顶不柱而屋。洞后有一洞，高丈余

，深十丈，东西可往来。《大清一统志》

