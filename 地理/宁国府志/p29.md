<!-- { "loadSidebar": true } -->
吕廷标以子文翰，封修职郎、武进县教谕。

吕士以孙潘，赠儒林郎、陕西布政司理问。

吕宜源以子潘，赠儒林郎、陕西布政司理问。

汪大即永年，以孙灏，赠奉直大夫、耀州知州。

吕鸿以子伟奇，赠登仕郎、广西驮驴司巡检。

汪若海以子灏，赠奉直大夫、耀州知州。以孙元龙，赠奉政大夫、青州府海防同知

，晋赠朝议大夫、汉中府知府。

汪灏耀州知州，以子元龙，累赠朝议大夫、汉中府知府。

汪国镜以孙楠，赠中宪大夫。

汪汉臣以孙灿，赠奉政大夫、湖南郴州知州。晋赠朝议大夫、河东盐运司运同。



汪藻以次子琦龙，赠儒林郎、湖南布政司理问，又以出继子楠、赠中宪大夫，顺德

府知府。

汪祖琳以子灿，赠奉政大夫、湖南郴州知州。晋赠朝议大夫、河东盐运司运同。



汪永清以子楠，赠中宪大夫。

汪永以子继序，合肥教谕封修职郎。

朱殿文以子锦，赠修职佐郎。

赵崇源以孙定邦，赠武德郎。

赵俊以子定邦，赠武德郎。

胡元定以孙锦，赠文林郎，晋赠奉政大夫。

胡亨桂以子锦，赠文林郎，晋赠奉政大夫。

鲍化鹏以孙西，赠文林郎。

鲍钧以子西，赠文林郎。

俞兆成以子勋，赠登仕郎。

俞汝谐以子宾南，赠修职郎。

刘大典以曾孙潢，赠武功将军、浙江台州协副将。

刘胜以孙潢，赠武功将军、浙江台州协副将。

刘尔昌以子潢，封武功将军、浙江台州协副将。

刘玉本以子宏庆，赠登仕郎。

刘隆以孙国抡，赠武德郎、广东平镇营守备。

刘继穗以子国抡，赠武德郎、广东平镇营守备。

刘茂命以子继湖，赠登仕郎。

刘茂达以子文嘉，封修职郎、怀远县教谕。

刘茂以子国清，赠登仕郎。

刘士林以孙镳，赠昭武都尉。

刘瑛以子镳，赠昭武都尉。

郭卫宁以子定国，封明威将军。

江昌期以子素，赠修职郎。

以上封赠据《采访册》新增。


太平县

明

胡实正德中以子亨，赠益府长史。

焦志刚嘉靖中以子煜，封奉政大夫、刑部郎中。

方廷玫以子涯，封文林郎、监察御史。涯既封养父，复姓崔。

周本秀嘉靖中以子怡，赠文林郎、吏科给事中。隆庆中累赠中宪大夫、太常寺少卿

。

崔嘉靖中以子锦，赠奉政大夫、汝州知州。

周本正隆庆中以子怿，赠儒林郎，易州州同。

陈经隆庆中以子宣，赠承德郎、户部主事。

谭海以子文显，封承德郎、应天府通判。

焦子暹以子元鉴，赠承德郎、兵部主事。

胡以子笃卿，赠承德郎、兵部主事。

崔以子廷健，赠承德郎、工部主事。

崔文以子师训，赠承德郎、户部主事。

李廷宣以子元调，赠文林郎、商城县知县。

杜谟以子子云，封清江提举司提举。俱万历中。

林文超天启中以子大健，封神策卫经历。旧志林误作杜。


国朝

谭学度顺治中以子启运，封承德郎、宁波府通判。

程辰一以子鹏，封文林郎、南阳县知县。

周之懋以子光启，赠文林郎、遂安县知县。

汤开运以孙为霖，赠中大夫、户部主事。

汤斯祚以子为霖，赠中大夫、户部主事。

焦泗芳以子鹏，赠文林郎、新城县知县。

焦世义以子有顺，赠通判。

汤斯禄以子为雯，赠文林郎、三原县知县。

崔惟文以曾孙彪，赠荣禄大夫、右都督、直隶抚标游击。

崔才以孙彪，封荣禄大夫、右都督、直隶抚标游击。

崔廷云以子彪，封荣禄大夫、右都督、直隶抚标游击。

崔逢晋以子瑶，赠文林郎、襄阳县知县。

胡聘以子嘉生，赠武冈州州同。

崔士莹以子学彤，赠知县。

崔学彭以子铣，赠文林郎、建安县知县。

程肇泰以子绳武，赠文林郎、文安县知县。

汤学勤以子介臣，赠州同。

胡三谟以子嘉猷，赠陕西凉西卫守备。

沁玉龙以子新炜，赠铜陵县训导。

汤其乐以子廷凤，赠句容县丞。

崔国以孙龙云，赠徐州运河通判。

崔毓秀以子龙云，赠徐州运河通判。

孙廷佛以子继凤，赠福州府水师副总。

孙臣以子应彩，赠登仕佐郎。

孙谟以子祥，赠登仕郎。

曹士韬以子有慧，赠岳州守备。

李懋以子炎，赠训导。

李大笔以子士莲，赠州同。

林大容以子翘，赠文林郎、平和县知县。

焦尚以子鼎，赠承德郎、沂州州同。

李懋涛以子汝藩，赠翰林院孔目。

陈廷以子兆升，封文林郎、嘉知县。

以上封赠见《乾隆志》。

按：《乾隆志》封荫一门，兼载戚畹、捐封、寿民三项，今考前明戚畹，无补遗者，捐封则

视旧倍

蓰难以备登，应与“人瑞”、“贞寿”诸坊“五世”、“七叶”诸匾，令其各载县志，以光

宅里，可也。前此人数无多，未便芟削，仍照《乾隆志》，附录于左。


明

袁容洪武中，选为燕府仪宾，配永安郡主。永乐初，进驸马都尉，卒赠沂国公。宣

城县人。

章希瀛配宜春王孙女白涧乡君，授仪宾。泾县人。

洪学易配宜春王郡主，封仪宾。泾县人。

以上戚畹见《乾隆志》。

刘发宣以子圣，遵例赠承德郎、候选府通判。

陈大受以子邦勋，遵例赠登仕佐郎、夏津县典史。

吴公远以子，遵例赠武德将军、侯推守备。以子，遵例赠中宪大夫、候

补员外郎，加五级。以孙瑞，遵例赠通议大夫、候补知府，加三级。

吴锟以子瑞，遵例封通议大夫、候补知府，加三级。

叶尚延以子良诚，遵例赠明威将军、陕甘提标守备。

徐志中以子良逢，遵例赠登仕佐郎。

以上南陵人捐请封赠，见《乾隆志》。

赵不旷以子，遵例赠儒林郎、布政司经历。

胡懋缵以子绳圣，遵例赠儒林郎、布政司经历。

王全以子谦吉，遵例封文林郎、候选知县。

潘文龙以孙廷，遵例赠儒林郎、候选州同。

潘元开以子廷，遵例赠儒林郎、候选州同。

赵以孙景何，遵例赠登仕佐郎。

以上泾县人捐请封赠，见《乾隆志》。


国朝

寿民周一宣城人，年一百二岁，子五人年皆六十余，孙数十人。乾隆十年旌建

有“升平人瑞”坊。

王长太平人，百岁。雍正三年旌。

寿妇王家瀚妻凌氏泾人，年一百三岁。中年丧夫，勤纺绩，以供舅姑，先是侄生三

日，亡；时氏子仅八月，分乳哺养，视如己子。乾隆八年旌。

汪本爱妻沈氏太平人，年百岁。乾隆十一年旌。

以上见《乾隆志》。


卷十·舆地志山◇宁国府志

卷十舆地志

山



宣城县


陵阳山，在府治前，一峰为叠嶂楼，一峰为谯楼，一峰为景德寺。郭祥正《双溪楼诗》：“

陵阳三峰压千里，百尽危楼势相倚。”即此。《方舆胜览》、《舆地纪胜》同。

山为郡之镇，自敬亭而南隐起为三峰，环绕县治。西南为鳌峰，又东南曰阳坡，唐独

孤霖谓：郡地四出皆卑，即阜为垣，郡治盖据此山之冈麓。《大清一统志》、明

《宣城县志》同

按：陵阳山以陵阳子明所居得名，据唐、宋以来地志，皆在今太平县，此山偶与同名，始见

祝穆《方舆胜览》。盖亦东泰山、少华山之类，以名胜而同名也，今分列二县下，以防牵混

。

敬亭山，在宣城县北十里，《元和郡县志》作十二里。山有神祠，即谢

《赛雨》诗之所，其神云梓华府君，颇有灵验。《太平御览》、《郡国志》、《

宋永初山川记》、《太平寰宇》记并同。唐以避讳，名敬亭曰昭亭。《元丰九域志》

曰：宣城有昭亭山是也。高一十六丈，广袤

一百二十里。其东北为敏应庙，即敬亭山神也，有灵应。观西有广教禅寺，有万松亭、虎窥

泉，齐谢、唐李白、刘禹锡、司空图各有篇咏。《嘉靖府志》西第

一峰为洪村岭，有一峰庵。《乾隆府志》

按：敬亭为县之镇山，今列于宣城县城外诸山之首，其余依四境叙次之。《方舆纪胜》分敬

亭昭亭为二山，误。

玉山，旧名土山，在县东十里，高二丈三尺，袤五里，山无石砾故名。明尚书徐元太改今名

，突起拳曲，古木蔚，虬藤如斗大，中有惠照寺。《大清一

统志》《乾隆府志》略同

碧泉山，在玉山东十里，《大清一统志》。按碧泉山距玉山三十里。

石马山、华盖山、漪塾山，俱在碧泉山东。乾隆府、县志同

牛矢岭，在碧泉山北。同上

麻姑山，在县东三十里，一作三十五里，高袤与敬亭山等，麻姑修道于

此飚举，有仙坛丹灶存焉。《舆地纪胜》、《嘉靖府志》同

灵马山，在麻姑山东。乾隆府、县志同

云头山，在麻姑山南，有双庙冈。同上

掉石岭，在麻姑山北。同上

水东山，一名云雾山，在县东七十里，有市有渡。《乾隆府志》

寨山，稽亭山北。《一统志》按：寨山有二，《一统志》之寨山在稽亭山北，

《乾隆府志》之寨山在稽亭南。

午山，在水东山南，有高家岭、亭子岭。乾隆府、县志同

蔡后山，在水东山南，北有九曲岭。同上

象鼻山、狮山、石壁山，俱在水东山东。《乾隆府志》

双峰山，在水东山南，二峰对峙，俗称山，上有蛟龙潭。同

上。即丫山。距城八十里，陆羽《茶经》：“横纹茶出宣州丫山。”即此。《采访册》南有塘泥岭，南通徽宁，北达苏杭，北有大岭接建平界。同

上

十字路山，在宣城县东七十里。《乾隆府志》

南山，在十字路山东。乾隆府、县志同

四望山、泉冈山，俱在十字路山东北。同上

峄山，在县东南三十里，宛溪水出焉。《大清一统志》俗传项羽兵败垓

下，自乌江南渡路由此。《嘉定宣城志》

城山，在峄山东。乾隆府、县志同

石马山，在驿山西北。《乾隆府志》作凤回山，未详。按：此亦与碧泉山东之石

马山同名。

凤形山，在石马山东。《乾隆府志》

折山，在县东南三十里，山势纡屈，至此若横截然，下临仙溪。
相传奚氏女浣纱于此不返，家人索之，但见溪流清异常，以为仙去。有折山寺。乾隆府、县志同

大劳、小劳二山，在县东南四十里，大劳有洞，可容数十人。《大清一统志》。按《本草经》

有劳山韭，未知何地，今此山不种而生，且嫩美焉。《乾隆县志》。

安山在劳山东，后潭山在安山东。并同上

玉屏山、墨斗冲、双庙山、小坑山四山，并在城东南七十里。顺治十八年奉旨禁采煤石，历

年碑载俱存。《采访册》

