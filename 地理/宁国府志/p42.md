<!-- { "loadSidebar": true } -->
染浦，在县东北四十里，一名自家湖，广千余亩，《大清一统志》同此。

中多芙蓉菱芡之属。吴赤乌元年，建浮城梵刹于中，风景为胜。《江南通志》

《乾隆府志》、《雍正县志》并同

浣溪，县之东溪上流五里。

渔浦，今名龙潭湾。见王维诗。

海子沟，县东南六里，在鹅公凸下，春秋有胜可选。

七里湖，县东南十三里，水来远塘冲，往囤塘、朱理塘、丘家桥。以上并《雍正

县志》


泾县支流

浙溪水，一名窄溪，县东大山玉屏峰之南流也，徽水入泾界受浙溪水。《泾县郑

志》按：《泾县钱志》以浙溪为窄溪，谓即徽水正源。大误。

湖田水，出县大山西南，西入徽水。《钱志》

榔坑水，出旌德县界，东至泾县龙首山，入徽水。钱郑二志同

马家岭水，出县马家岭，西入徽水。钱郑二志同

竹园村水，出县举山，西入徽水。《钱志》

百湖水出，县百湖山，东入徽水。《钱志》

按：百湖山在县东百湖，龙祠在其间，即水源所出之地。《泾川志》所云百湖山下至长山以

溪水为界者也。见山志。

榔桥河，出县磨盘山，其源曰涌溪。西流过龙门峡出椿岭者曰小溪，北流至杨武山，山川环

绕

，饶幽居之胜。昔人有“翡翠列成千嶂碧，琉璃泻出两溪寒”之句。又合大山笔架峰之水，

即雅溪。与黄山石井坑之水同出榔桥河。钱郑二志同。按：

二志皆引《嘉靖府志》旧文，惟《嘉靖志》磨盘山作唐山。

桂坑水，出县伏牛山东，东受江村水。《钱志》

江村水，出县江村西，入徽水。《钱志》

茑溪，在县东三十五里，源出慈坑山，入徽水。《大清一统志》鸟溪源出

百花尖，西折而北会甘坑桃花洞水，径登龙石合密坑水而西达三坦，受考坑岭南流水，逆而

南径桓公岭三里许，过破脚岭西麓，达夏余村会南香涧，合流十余里入徽水下溪口。《钱志》

按：郑志以为乌溪水入南香涧误，今据《一统志》及《钱志》定以南涧入乌溪。

大坑水，源出西坑龙潭，会承流、稠岭二水，北注徽水。《钱志》

雅溪水，出县大山，入榔桥河。《钱志》

石井坑水，出县黄山，入榔桥河。《钱志》

刘村水，出县三台峰，入榔桥河。《钱志》

甘坑，密坑水俱出县游马山，考坑水出县考坑岭，夏余村水出县烟石岭，同入乌溪。《钱志》

南香涧水，始于黄沙岭发源，向西会罗溪水，历南香水、茶溪水，会周公坑水、后村水，以

七八里会乌盘水，阔三丈余，深尺余，入濯潭江村出安丰乡官庄，迄于河。《嘉

靖府志》

承流水，自承流山出者，径高过蓝石，谶云“蓝石拖绿袍之水”是矣。是水沿山北流至双

井上，与大坑溪合。钱郑二志同

稠岭水，出稠岭，西流绕黄虎、承流两山间，历大坑。钱郑二志同

百花溪出县百花尖，贵坑水出县乾明岭，石塘水出县乌溪岭，金台溪出县夫人尖，北村水出

县石门峰，长宁冲水出县文笔峰，乌盘水出县锦屏峰，罗村水出县石人峰，俱入南香涧。《钱志》北村水，《郑志》作北亭水。

按：石门、文笔、锦屏、石人四峰皆在黄山，见山志。

丹溪，出黄天乙峰，下返照波红，因名。西流同口殿之阴，折而北穿林绕石，过枫林桥五

里

，出龙坦村桥达春沟湾，两岸奇石回环，如武夷九曲，东合南香涧。《钱志》

焦坑水出县九峰山，乌石岭水出县青山，洪村水出县梅岭，郑村水出县鹤峰山，淘金坑水出

县淘金山，周公坑水出县白马山，俱入南香涧。《钱志》

按：以上诸水大小归合皆入徽水，即泾水之正源也。见经流

铜坑涧水，出县铜坑岭，西入舒溪。《钱志》

哈溪水，出县前山东，入舒溪。《钱志》

按：铜坑涧水西流，自麻口入哈溪，在桃花入舒溪。

新丰涧，在太平县东界，发源二山，东西两面水合峻岭。右径新丰之仙迹石东行，径丹由

两山间，又东入泾界，为九润河出口。《郑志》

合溪，乃二水合流之处，在县西七十里，深不过寻丈，广约半里。一水来自石柱，过乌城，

沿山经石岭历包村而至合溪；一水来自西大坑，经石陂过冷水，与石柱水会流，而入大溪。

《泾川志》《嘉靖府志》略同

按：钱郑二志以双溪水为合溪正源，误。今从《泾川志》。

渣溪源，发樵山一作朝山，径灰坑石桥东会麻岭水至铜山，又西南至密岩

会凤溪水，北流出入庙口，又会龙丝溪鲁公坪水，过九里三湾南折而西，绕杨桃湾、万绿墩

、荆竹里、水口园，入舒溪。钱郑二志同

连溪源，出连岭，径丕岭之阳，绕团仓、高坦至德云山，会南容思溪水、荀村涧水，过两吴

村沿魁山为吴村溪一名濂溪。北流数里，又会寒泥涧水、方村溪水，又西

与潘村古溪合，出毛王觜窑培里外梅村而西入溪口渡，入舒溪。《钱志》《乾

隆府志》同

落星潭，出蓝山，县南有落星山，山有悬水五十余丈，下为深潭，潭水东北流，左入旋溪。

《水经注》

按：落星山即蓝山见山志，旋溪即舒溪见经流，郑钱二

志云舒溪过落马潭、安吴渡，凡七里至落星潭，蓝山峙其左，山有悬水成溪流，五里许曰活

泼滩，飞泉侧濑潴潭中，落星石下水色澄明，清泠迥异。

夏浦涧，源发芝岭，径郭山合潮泉为梅溪，合大城山水汇于水南都为图潭、回军潭，径小涧

十五里绕中村为洗心潭，稍东为晴溪。此地村树相间，曲涧幽泉，颇得胜概。折而南数里径

蓝山，北入落星潭大溪。《钱志》

花林溪，在县南三十五里，源出合山，北经赤土山入舒溪。《大清一统志》。西溪出嶂北、白茆二山之中，径高阳山柯村坪过雷塘寺前，绕花林村流西北十余里，绕

螺丝墩入舒溪花林滩侧。《钱志》

上连溪，出四顾山，径郑家坦新兴桥会云岭南流之水，又会阳山西北流之水，至洪干堰分流

，一绕渣湖径龙泉塘，一沿黄山而下各行三四里，复合向东入绵远渡口，归舒溪。《钱志》

梓里溪，出沙岭之阴，径梓里冲北流洪舟山下，过湾滩村流三里许入舒溪湾滩侧。《钱志》

大岭东面水屈曲流至大碧潭，与小岭西面水合流，十余里至舒溪丁家渡出口。《

郑志》

冷水涧，出小岭东，会许家湾双岭坑诸水合流而东至上枫坑，水忽不见，伏地流四五里许，

复出合曹村坑、柏林坑水，东入舒溪丁家渡口。钱郑二志同

双溪水，出县岑山西，大坑水出县黄龙山，黄蘖水出县黄柏岭，俱入合溪。《钱

志》

白沙水，出县白沙山，又宝峰瀑布水会白沙水入合溪。《钱志》

甘溪水，出县殿子岭入合溪。《嘉靖府志》《钱志》同

午溪水，出县大麻岭，凤溪水出县朝山，鲁公坪水出县鲁公坪上，俱入渣溪。《

钱志》

龙丝溪水，出县梨尖，入渣溪。钱郑二志同

思溪水，出县浮盖山，荀村涧水出县齐云山，寒泥涧水出县东流山，俱入连溪。

钱郑二志同

方村溪，一名石井水，在县南六十里，阔约六七丈，深约五尺余，其源自石井出至桂岭抵丰

乐界，有三百六十坑，各有名。流出冠盖乡经程曹村合流，入安吴渡。《泾川志

》《大清一统志》略同

古溪水，出县齐云山，小古溪水出县马鞍山，俱入连溪。《郑志》

梅村水，出县芝岭，中村溪水出县大城山，俱入夏浦涧水。《郑志》

云岭水，出县云岭，阳山水出县阳山，俱入上连溪。《郑志》

许家湾水、双岭坑水俱出县枫坑山，曹村坑水出县小岭，下柏林坑水出县柏林坑，俱入冷水

涧。《郑志》

按：以上诸水大小归合皆入舒溪，舒溪合徽水即泾水。以下即为赏溪矣。



鸭儿港水，出烟石岭为大坑溪，右合谢坑水、秦坑水北流，又左受白水山水，西坑水绕汪壁

径董村西流，出上坊渡入赏溪。钱郑二志同

南浦水，出县白马山之东北入赏溪。钱郑二志同

新河，在今赏溪之西，熙宁中，县尉刘谊所辟。盖以溪流东徙欲移之西也，而水径不可回。

淳熙中，知县杨栗又于新河东南二里开河，役夫数万，河甚深广。又于上流筑坝捍水使之西

，坝成辄溃，今二河现存，水无涓滴，天数非人力也。《泾川志》。赏溪

又北与新河水合，河为宋县尉刘谊所开，迄无成效，惟薛家涧、前冲涧、西坑水、白云泉诸

水注焉。《钱志》《江南通志》略同

幕溪，出巧坑山即考坑。山东西有泉，经佛子溪，名清潭，经白水山、佘

冲山、根木山又四十余里至幕山下，与赏溪合流。《泾川志》《嘉靖府志》略

同。在县东北二里《大清一统志》，即佛子溪也，源出考坑山，名

梓溪。过清潭，径晏公镇会佘冲水，历江子山、下贺村坂至幕山，下又合锦溪，入赏溪。钱郑二志同

新村涧水，源出盘坑，至新村而南为响山桥水，与石山水会，自红子港入大溪

《泾川志》，红子港出盘坑东北流，过新涧响山桥至柏山入赏溪。《钱志

》

琴溪，自宁国县界山泉发源，历石门至琴溪台，过岩垄寺与赏溪合流，其溪广一里余。遇梅

潦则溢，雨晴则涸，水浅可涉。溪之名因琴高得之，而产琴鱼处则在台下小涧中，溪实无有

。《泾川志》《嘉靖府志》、《江南通志》并略同。在县东北二十里，

《大清一统志》。一源为丁溪水，一源为曹溪水，合流为琴溪，西注虾坑

，出琴溪桥至岩龙洞，会洗马涧水，同入赏溪。钱郑二志同

洗马涧水，出山，相传黄巢洗马于此。西流径岩龙洞同入赤滩侧。钱郑二志

同。赤滩由柏山北流五里至此，琴溪、洗马涧二水同来注之。《钱志》

谢坑水，出县谢坑山，秦坑水出县程村，白水山水出县白水山，西坑水出县元武岭，俱入鸭

儿港水。钱郑二志同

薛家涧水、前冲涧水俱出县湖山，水西坑水出县水西山，白云溪《郑志》作白云

泉，《钱志》作风光泉，今从唐吴巩诗作溪。出县白云山，俱入新河水。

钱郑二志同

佘冲水，出县佘冲山，入幕溪。钱郑二志同

锦溪，在县南五里，两岸土皆五色如锦，下有小潭，其水清浅时，仿佛见石上龙爪迹。《嘉靖府志》。锦溪在县东南，源出长山，北流入幕溪。《大清一

统志》

黄埭涧水，源出孤山之阳，与新村涧水同至昌坝桥下。《泾川志》

丁溪水，始于宁国县界发源，向北历下丁溪，会举南水、茶坑水、石城水皆出

宁国、九里坑水、宋村水，溪阔四丈余，深二尺，入丹山琴溪《泾川志》

。在县东南六十里《大清一统志》，源出宁国县至石岭入界，绕战

