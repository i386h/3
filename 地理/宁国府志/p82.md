<!-- { "loadSidebar": true } -->
凤山书院在射圃前，一名明德书院。明正德中，知县王时正建。嘉靖中，署县事胡子亚、训

导王重修。隆庆中，知县徐一建楼五楹。今废。旧志

谢侯书院在关帝庙右遗爱堂。明崇祯八年知县谢绍芳建，并置田十亩为诸生会课之费。其

地今为西察院。《采访册》

西津书院在西津桥东浒。康熙十六年，知县马光因凤山书院久废，改建于此，制度轩敞，设

理

学先儒位，置田六亩六分。时里排未革，庠士施自珍等襄建芜关仓廒役竣，复同庠士洪大受

力成之。后知县陈主策复置田三号共六亩四分八厘，及理学会俱各输有田地，为膏火修葺之

资。县旧志

社学凡二所：一在城东北，明隆庆中知县徐一建。一在西街，万历中知县叶之盛建，今为

曾侯祠。旧志


旌德县

县学在县治东。大成殿三楹，左右两庑共十八楹。前为庙门，又前为棂星门，门外为泮池

。

宋初学在县东尉廨间，崇宁元年县令严适建。宣和中毁于兵，绍兴十三年县令赵伯杰重建，

东移十步许。乾道初县令齐庆胄拓之，教授徐锐记。淳熙间县令沈作霖，绍熙间县令李瞻，

嘉定间县令秦、方，嘉熙间县令赵时燧，相继修葺。德间又毁于兵。元至元十四年，

县尹葛师亮命主簿汪必成重建。十八年县尹单执中，二十八年县尹郝弼继修之。三十年县尹

刘瑞，元贞中县尹王贞重修，寻圮。至元中县尹刘性重建，至正九年达鲁花赤亦怜真、县尹

榻宝宝共修，教谕许道传记。末年毁。明洪武三年知县朱铎创建，永乐中知县谭青加修，正

统三年县丞陈贤重建，十一年知县冯本加修，景泰四年知县曹祥，成化初知县彭贤、尹清继

修。嘉靖十年，知县柳应阳徙而稍北，同知叶尚文续修。万历三年知县秦文捷改建，七年知

县卢洪春续修，宣城沈懋学记。二十六年雨坏，知县苏宇庶重修，崇祯末尽毁于兵。

国朝顺治二年，徽宁道张文衡、教谕吴邦俊各捐助创建。后徽宁道郝璧、袁仲魁、孙登第、

田伟抱，知县李滋发、周一熊、王融，教谕毛元策，训导卞日郅、刘完人、刘其液相继修葺

。康熙四十年，知县夏文炳以学宫地势卑下，将明伦堂旧址，并割县署地改建，自为记。雍

正十年，知县纪咸建泮池上石桥及门外左右“德配天地”、“道冠古今”二坊，并照墙一堵

，

有记。乾隆八年，生员方璧捐资，自正殿两庑以及门墙牌坊概行缮葺，命其子郡庠生蛟督工

蒇事，学院观保，知县苏一圻并有记。参订府县旧志。嘉庆十年，

附贡生朱则汉、朱则

偕弟侄等二十五人呈请修造，捐银二万四千两有奇，殿基加高一尺，脊高五丈六尺，瓦覆以

瓷，柱易以石，两庑戟门棂星门泮池石坊皆新之，规模视旧增壮。知府鲁铨记。

《学册》

崇圣祠在教谕署东。国初巡按卫贞元捐资建于正殿东。康熙四十年移学宫，祠亦重建。乾隆

九年徙今所。大殿仪门、大门各三楹，生员方然遵父禄遗命捐建，知县苏一圻记旧志。

嘉庆十年附贡生朱则汉等捐修，祠基移前七尺，增高四尺，间架檐楹焕然宏整。

《学册》

名宦祠在戟门左。康熙四十年重建，乾隆九年复修旧志。嘉庆十

年朱则汉等修建。《学册》

乡贤祠在戟门右，原名“企德”，一曰“崇德”，进士梅鹗有记。修建并同名宦祠旧志。嘉庆十年朱则汉等修建。

忠义孝弟祠雍正元年诏建学宫内，在明伦堂之南。乾隆十一年改建明伦堂西。

县旧志

节孝祠雍正元年诏建学宫外，在云路门东。县旧志

文昌阁在学东石垄上。明嘉靖三十七年知县李调元倡捐创建。后圮，万历四十四年教谕夏

之

鼎重建。国朝顺治三年，推官署县事杨光溥、知县王融、教谕毛元策、训导刘完人等复劝捐

重建。雍正间尽圮，乾隆十年合邑绅士即废址鼎新，累甓建塔五层，遂改名奎文塔。旧志

魁星楼在云路门之上，高楼飞观，仿古制规形图式。乾隆九年生员方然遵其父禄遗命，捐资

新建。县旧志

明伦堂在大成殿东，原名讲堂。宋乾道中县令齐庆胄重建，改为“言仁堂”。嘉定中县令方

改今名。明万历三年知县秦文捷改建，自正殿西迁正殿后，崇祯末尽圮。国朝顺治二年，

徽宁道张文衡、教谕吴邦俊重建。康熙四十年知县夏文炳徙今所。东为尊经阁，原名云章阁

，宋嘉熙四年县令赵时燧、典史吴应中建。元元贞间，县尹王贞重建，改今名。后圮。乾隆

八年合邑捐建，移奉文昌神像，春秋致祭如制。堂之左右为“博文”、“约礼”二斋，前为

礼门，又前为大门，即云路门，后为文会堂。《旧志》。乾隆五十八九年

间，倾圮已尽。嘉庆十

年，朱绍训堂为光为显后裔，公捐修造，升高四尺，改用石柱瓷瓦。又于堂西增建书屋六间

，庖厨一所，为课士地，共糜白金二千八百两有奇。《学册》

射圃在学东北。旧有敬一亭、会友堂、号房、膳堂，今并废。旧志

教谕署在明伦堂后，旧在文会堂东。顺治十三年教谕毛元策修，康熙四十年教谕张孝扬移建

今所。旧志

训导署在奎文塔右，旧在文会堂西。乾隆十一年移建今所。旧志


学官复设教谕一人，训导一人。弟子员额详见前。


祭器书籍学田详县志


书院附


旌阳书院在小东门内，即兵备道署废址，一曰义学。乾隆二年知县纪咸建正厅三楹，后楼三

楹，左右配房各一楹，二门。内左右厢房各三楹，二门。左右房各一楹，大门左右房各二楹

，中为易简室基九亩。旧志

太学书院在学西。明监生姚天泽、宋元勋、郭宗琏买民地建。后圮。本朝康熙三十五年贡监

生重建旧志。今名“储英书院”。
毓文书院在县南五十里洋山，

职贡谭子文建。《采访册》

社学凡四所：二在城东招坊，一在旧察院旁，一在北门外。俱明洪武中知县赵约礼建，今并

废。旧志


太平县

县学在县治东。大成殿三楹，左右两庑共几楹。前为庙门，又前为棂星门。宋初学在县治西

，嘉中县令孙觉徙建今所。绍兴中县令蔡栌、隆兴中县令钱桢增葺，淳熙中，县令莫

以

县前民居蔽塞，建门楼面迎山水之秀，倪思为记。乾道初县令陈汝贤重修，吕广问记。庆元

中县令柳拓之。元至正中县尹李诚重建。明洪武三年知县李简，十五年知县齐景达继修。

正统三年督学御史彭勖命知县张增建，学制始备。六年知县蒋忠，弘治七年知县张瀚再拓

新之，乐安谢绶记。正德十年知县杨良臣复拓前基，易棂星门以石。十五年知县朱守为又大

葺之，增置祭器，易今斋名。嘉靖中尽圮，三十年乡士夫侍御崔涯，给谏周怡倡建，教谕王

佳士凿泮池。万历五年知县张廷榜重修，尚书毕锵记。天启间渐圮，教谕龚立本重修记石。



国朝顺治五年，教谕虞敬倡建泮池上石桥。康熙二年知县陈恭、教谕袁澄、训导董云申重

新之，陈恭自为记。二十年知县王邻因宫墙隘狭，市地拓垣，广旧址十之七三。十一年知县

张进捐修，雍正元年知县陈永宗、教谕汪席珍、训导黄昌俨劝捐重修，督学姚三辰、知

府黄叔琪并有记。旧志

崇圣祠在大成殿西。旧志

名宦祠在大成门左。旧志

乡贤祠在大成门右。旧志

忠义孝弟祠在学宫东，雍正二年敕建。旧志

节孝祠在学宫东，察院西，雍正二年敕建。旧志

文昌楼在明伦堂前，乾隆十二年建。旧志

明伦堂在大成殿右。顺治间教谕袁澄，训导赵君访建。乾隆十二年知县杨大倡捐重建，知

府宋记。东西为“成德”、“达材”二斋，前为礼门，又前为大门，又

前为东西二坊。旧志

射圃在天都书院右。旧志

教谕署在明伦堂后旧志。乾隆五十九年教谕俞怀祖劝输修整。《学册》

训导署在明伦堂后旧志，嘉庆元年训导王借俸兴修。《

学册》
学官复设教谕一人，训导一人。弟子员额详见前。


祭器书籍学田详县志


书院附

天都书院在县治南里许。正堂三楹，后堂三楹，两廊各五楹，门三楹。原为开福寺废址，明

嘉靖中知县邱振建。初名文峰书院。二十二年知县刘元凯修葺，更今名。后圮，万历五年知

县张廷榜重建，主事萧良干记。七年改为迎恩公馆，知县潘应化复之，邑人焦文臣记。明末

复圮。

国朝顺治八年，知县陈善政重建。中为讲堂，前为凌云阁，今尽圮。存地九亩零，召附近

居民耕种交租旧志。乾隆甲申，李峰倡修太学馆，在县治西，旧文

昌阁右，后毁址存旧志。乾隆乙巳重建。

社学一所，在县治西堂，五楹，左右廊各三楹，今废。周继高、周光斗每年垫出地租银四钱

入官。旧志


卷二十·武备志营汛◇宁国府志卷二十武备志艺文志
武备志

营汛



刘宋刺史加都督，领兵南豫，治历阳、姑孰、宣城。齐、梁、陈，兵制如宋。《

通志》
唐武

德三年，置宣州总管府。乾元元年，改采访使为观察处置使，宣歙观察治宣州。顺治、康

熙、乾隆志同。大历元年，复置宣歙饶道观察使，兼领采石军，镇宣州。

《旧唐书志》。大顺元

年，置宁国军，授杨行密节度使。顺治、康熙、乾隆志同
杨吴徐知诰

为宁国军节度使，镇宣

州。《五代史·职方考》。
南唐以东都留守燕王宏冀为宣、润二州大都

督，镇润州。《五代史·职

方考》。以李遇为宣州观察制置使，治宣城。《江南通志》

宋太平兴国四年，以宣州广德县为军。诸军在江淮间镇戍者江南东路，宣城则宁国府

宁国军。《宋史·地理志》。熙宁间，制忠节军，宣城、广德各一。元丰

中，在江淮间者为拣中骑射，江南路宣太平池广德置水军。建炎后，宁国为忠节，为武雄。

《文献通考》。绍兴三十一年，知宣州军事任古，修戎器，设藏

守之。顺治宁国府、宣城县志
元至元十二年，宁国路置总管府。《万历府志》

明洪武十三年

，改大都督府为五军都督府，分领在京各卫所、在外都司卫所。《续文献通考》

。宁国府卫一，

曰宣州，隶京师中军都督府。《江南通志》。隆庆六年，浙盗肆掠，改

徽饶道为徽宁兵备道。

顺治、康熙、乾隆志同。万历三十八年，以安徽池太广兵备道分治宁国

广德各半载。四十二年

，徽宁分设两兵备道，徽安道驻池州，宁太道驻广德。《江南通志》。

崇祯四年，改徽安道为

徽宁道，五年移治旌德县。《徽宁杂纪》
按：明洪武
