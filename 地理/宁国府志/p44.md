<!-- { "loadSidebar": true } -->
受陈村水。又行十五里至凤凰桥九都，受博里水、深坑水。又行十里至石口，水势渐盛，可航至栏村溪。又行十里至汪村，受千顷山水。又行十里至长短溪，又行五里至波罗溪，受洋丁源水。又行五里至东津即河沥溪，又行五里至五河渡，会二都三都三十八都诸水。至汪溪，又会香四十都宁四十都诸水。仝入众浔会港口即杜迁镇，受乾溪水会柏枧诸水，同入宣城界。西溪水发源于绩溪龙丛山，下行七里至丛山关，受丁家店水。又行二十五里至横溪，受仙人洞水。出昌化仙人洞山石中。又行十五里至霞乡，受滑渡水出旌德石凫，稍深可筏。又行五十里至东岸，受环川、葛村、深坑、长岭、殿基诸水。又行四十里至罗陵湾即罗田，有狼石突起溪中，又行七里至下湛，受龙潭水，出文脊山石池中。又行五里至西津，又行五里至五河渡，与东津水合流，十里至相府潭，受胡村水。又行十里至众浔潭，又五里至港口，受乾溪水，会柏枧诸水。同入宣城界。


旌德县支流

徽水，出徽岭，西北流有清潭溪水，出县南境清潭山，溉田十余顷，流数里入徽水。《方舆纪要》《大清一统志》同

古溪、石滩溪，皆在县西南二里，北入徽水，一在城南，一径南。乾隆府、县志同

西源溪，发源西山，大雨时注，即穿城绕县署学宫入沟，通大溪。乾隆府、县志同

杨下溪，源出绩溪县之笼丛山，西北流入县界，经华阳山合霞溪龙显及别源之东溪水，至城北里许合徽水。《方舆纪要》《大清一统志》同，龙显作龙头。东溪即

杨下溪，出绩邑之朋坑。《乾隆县志》

横凫溪，在县西北十里，源出大岭，流于了坑至虞院入大溪。乾隆府、县志同

按：此溪与凫溪左右入徽水，势横斜故名。

凫溪，在县东凫山，西南之水会于此，西入徽水。《大清一统志》乾隆府、县

志同

汤村水，在县东北凫山以北，蠢岭一作春岭以南水俱会此，至藁口入徽水。《大清一统志》《乾隆府、县志》同

抱麟溪，县西，源出黄华岭，东流与陶环溪、丰溪合，是为三溪。又至石壁西，入于徽水。《大清一统志》。抱麟溪在十八都，榔村溪源出黄华岭，经榔村通霍家

桥，合三溪。乾隆府、县志同

戈溪源，出石兰山，流二十里入泾县界，戈一作涡。《嘉定宣城志》。

戈溪在县西北四十五里，《嘉定志》作东北二十五里。其流随山旋转，下多险石，至泾县界入藤溪。《方舆纪要》《大清一统志》、乾隆府、县志略同


徽水，在旌德界合戈溪、枫村溪，又北始入泾界。《泾县旧志》



按：诸志皆以戈溪至泾县入徽水，《旌德县志》。于徽水经流之地，不加叙述，无可折衷。

今从《泾县志》定在旌德县界，入徽水枫村溪同。

枫村溪，源出县箬岭，北入藤溪。《大清一统志》《方舆纪要》作枫溪

按：箬岭在旌德县极南，至极北泾县界，南北相距六十里，中存丰溪、抱麟溪等间之，疑不能竟达箬岭。字或有传误。县志亦不载此溪，未审何故。

丰溪，出县二都，即丰陂碣水名，入清潭溪。乾隆府、县志同

按：此与入抱麟溪者同名。

龙显溪，出绩溪界西北，入杨下溪。《方舆纪要》

东溪，在县南有两源，一出绩溪之朋坑，一出七都之石岭，与霞溪合，入徽水。

《乾隆府、县志》同

按：《方舆纪要》以此水为别源之东溪水，嫌与杨下溪同名东溪故也。

霞溪水，自绩溪县合流而北，至县东四里入于东溪。《方舆纪要》乾隆府、县志略同

石琉溪，在九都十都间，潺映带入凫溪。《乾隆县志》

陶环溪，在县西三十里，亦名玉溪，北流入抱麟溪。《大清一统志》。陶环溪源出黄高峰，流于小岭下，与上泾水合至棉坑，从石柱东来，北流出三溪。

乾隆府、县志同

按：旧府县志皆以陶环溪玉溪分为二溪，误。今从一。

丰溪，在县西十里，源出县西南六十里九峰山，东北流至县西北三十里，入于三溪。《方舆纪要》《大清一统志》作东北流合陶环溪。

按：《旧府县志》皆以丰溪水入太平境，误。

上泾水、碧溪水俱出县西南，入陶环溪。《乾隆县志》

壕寨水在县南丰溪东北，流经石柱山南合此水。《方舆纪要》

按：以上诸水大小归合皆入徽水。

下洋溪，在县西南五十五里，源出黄高峰，箬岭以北栗峰以西诸水所汇流于白地，经于下洋与上下洪溪合，西流入太平麻陂潭。乾隆府、县志同

上洪溪，出县大洪山，西下洪溪出县鹊岭北，俱入下洋河。《乾隆县志》



双溪，在二十一都江村西，二水俱发源金鳌山，汇于村口入下洋河。乾隆府、县志同

泾阳川水有三源，北出象山，经和村至高金山西北，合流入下洋河。乾隆府、县志同

按：以上诸水大小归合皆入太平县麻川。

梅溪，在十一都大岭以东，剥岭以西之水俱汇于黄沙殿，流入宁邑之环潭岭，经东岸入大河

。《江南通志》乾隆府、县志同，大河即宁国县西溪。

滑渡溪，出县八都，东入宁国县界，为滑渡水。《乾隆县志》

壁溪，在八都尚村，并会凫山石岭以东诸水，汇为古柳潭名壁溪，东流滑渡入宁邑。《乾隆府、县志》同

雪溪出县十都，东入宁国县界西溪。乾隆府、县志同，《江南通志》并同

按：以上诸水皆入宁国西溪，两县并载，首尾相属，较可考证。

毓秀湖，在一都隐龙村口，峰峦环绕，夹岸并植桃柳。乾隆府、县志同

圣母池，在梓山岳庙，水山谷流注，旱潦如一。《乾隆县志》

淅米池，在十六都玉虹桥畔，宋汪氏十世共爨淅米之地。《乾隆县志》

鹿饮泉，在县西，以泉烹茶味极美。《舆要纪胜》旧传有白鹿饮故名。乾隆府、县志同

金井泉，在县东五里会胜院。《舆地纪胜》

冷泉，在县西十五里，当盛暑饮之，其冷远胜于水。《旌川志》旧志同



不竭泉，在县西南四十八里东山，吕仲法隐居时凿，大旱不涸。乾隆府、县志同

县井十一：曰天井，在县东华阳寺前。曰方氏义井，在隐龙村。曰玉井，在县西二十里。曰真武井，在庙首真武殿。曰玉泉井，在一都白沙。曰湾下井，在庙首泾溪侧一名惠谷。曰泉水井，在十八都。曰石泉井，在一都桂林。曰供村井，在十二都乔亭。

曰石角井，在江村北狮山下。曰桃源井，在江村龙山馆前。乾隆府、县志同

太平县支流

岭上水出县斜山岭，此岭不见山志。至凿村由苦竹桥、安仁坊入西埠河。

乾隆府、县志同

按县志以舒溪为西埠河，麻川为东埠河，盖土名也。

舒溪，经县西北受婆二水。《方舆纪要》《大清一统志》同

婆溪水，出黄山松谷庵清龙潭，经芙蓉岭下过沟村，合甫村水径大桥湖深潭，在县西三十里，高峰丛峙，碧水渊停，如湖之深。洗脚岭、汪王岭，下密崖关、鹁鸠石村合西埠河。《乾隆县志》

溪，在县西六十里，亦名白。其源有二，一出黄山九龙泉，一出大鳌岭，下东北合流入舒溪。《方舆纪要》、《大清一统志》、《乾隆府志》并同。白溪在长寿乡，源出黄山九龙泉之脉，注为陂堰，溉田二万亩，自东北入舒溪。《嘉靖府志》

青山溪，源出青阳九华山东，流经泾县西南界，又东南入县界，入舒溪。《方舆

纪要》

谷村水，由羊栈岭下，合诸水入下村口西埠河。《乾隆县志》

溪下水，出黄山汤岭，数折至溪下，汇焦村诸水至没潭，又会枫林头水，三河会合过济上，

绕穰岭、汪王岭至长寿入西埠。《乾隆府志》

宏潭水，出县西，东入舒溪。《乾隆县志》

白港溪，出县黄山，北入舒溪。《乾隆县志》

蟠溪，一名蟠石水，在县西五十四里，上游有蟠石，高丈余，特立水中，俗名独立滩。《旧府县志》作独石。北流入舒溪。《方舆纪要》、《大清一统志

》、《乾隆县志》并同

赤溪，在县广岩寺侧，世传难当之墓。神龙初，有赤气冲天，州县以闻。敕下凿断山脉，流

血数里，溪水尽赤。《舆地纪胜》。赤溪在县西北，源出青阳界，东北流

入舒溪。《方舆纪要》《大清一统志》同。赤溪水在庾岭下，流自丹岩

紫壁间。初出水纡徐出谷中，汇蓝水故曰美溪。有白石潭，溪水澄潆，悬崖峭壁，如在画图

，经步瀛通西埠。《乾隆县志》

金钟潭，婆、、赤、舒四水合处。《乾隆县志》

舒溪，在太平会婆、、蟠、赤四溪。《泾县旧志》

麻川在县南三里县志即东埠河，源出黄山之麓，县志古称仙源

，由汤泉经道一潭家桥百折而下，合迄溪水，又合道二金墩桥水至洲潭，合旌邑西下水。经县东南七里名麻陂潭，旌德西北境之水多流入焉，谓之麻川。东合富溪水，县志：抵东埠始通舟。下中村滩又合梅溪水，十里至焦村滩、溪滩，又十里至三

门滩，又三十里至麻口，泾县、太平县志皆名为小河口，麻川也。与舒

溪合，《方舆纪要》同此。其间三十余滩，甚险者过半，舟行之险，甚于

川河。《乾隆县志》

按：李白有《下陵阳高溪三门六刺滩》诗“三门横峻滩，六刺走波澜”即此。盖麻川经三门

岭，岭有滩故名，是麻川，唐时又名高溪也，诸地志又以三门滩属舒溪，未知孰是。

汤泉溪，在黄山紫石峰下。《黄山图经》

按：《一统志》赏溪下太平，水出黄山之麓，由汤泉东流即此。

桃花溪，在桃花峰下，三月桃花甚开，每谢之时，溪水尽红，流入汤泉，溪名桃花汤。《黄山图经》

朱砂溪，在朱砂峰下，东流入汤泉溪。《黄山图经》

按：旧志以为朱砂溪入白云溪，误。乃白云溪流入朱砂溪耳。朱砂溪旧志入《古迹》下。

榆花溪，出县黄山紫云峰，东入麻川。《黄山图经》

迄溪，出县夫子山，东入麻川。乾隆府、县志同

道二水自道二乡北，穿高桥、金墩桥东，入东埠河。乾隆府、县志同。
富溪在县南，源出雾山，东流达县治，西南又东会麻川。《方舆纪要》《大清一统志》、《乾隆府志》并同。富溪至三里冈，合岘村水流入东埠河。《乾隆县志》

梅溪在县北，出三门岭东南至断坑入麻川。《方舆纪要》《大清一统志》、乾隆府、县志并同

白云溪，出黄山叠嶂峰，有阴坑源。阴不见日，源水东流入白云溪，溪中有一潭如盆，又

有一大潭，黄帝曾向此取水炼丹，感白龙见，名曰白龙潭，水入朱砂溪。《黄山

图经》

按：县境诸水出黄山，其峰属太平者，但曰出黄山，其同出黄山而此峰属歙县者，如紫石峰之类。则称黄山某峰以别之，不言出别县者，以黄山究系太平所分辖也。



