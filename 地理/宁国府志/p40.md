<!-- { "loadSidebar": true } -->
》舒溪古名涎溪，延与涎音同，字亦相似，是涎溪即延溪也。今陵阳山在石埭、太平之间，

二县即古陵阳地，故此溪唐时又名陵阳溪。李白下泾县陵阳溪至涩滩诗即此，皆以陵阳子明

所在得名。李白《又有下陵阳高溪三门六刺滩》诗，明非一溪，盖指今麻川，故别名高溪也

。盖山在泾县西南二百八十里，下有舒姑泉。《元和郡县志》《太平寰

宇记》略同。按：盖山在古陵阳地，今属石埭，石埭亦古泾县地，见本朝皇舆表。赏

溪其源有二，一出池州府石埭县之舒姑泉，名曰舒溪，流经太平县西北，受浦二水，又折

东北流至麻口，会麻川合流，北行八十里入泾县西南界，下涩滩、九里、罗浮、万村等潭，

皆随山旋绕，与太平县分界，又东北四十里至落星潭，受花林夏浦诸水，又东北四十里至岩

潭与泾水合，又北经县治西，是为赏溪。

《方舆纪要》《大清一统志》同。西新丰涧水从太平县东来注，折而东

北得桃花渡水，北

径龙珠山合溪水西来注于舒口下老滩，东而北径震山右得查溪水，又东右得溪口水，潴落马

潭。晋桓简公御韩晃，战北马堕于潭，故名。又东径古安吴县城，西折而北曰落星潭，而夏

浦涧西来注之。又北得漆林古渡，又北径猷州故城东，又北花林溪自东来注，上连溪自西

来注，又北径后山北折而东省潭，又得丁家渡大小岭水注之，又北西受冷水涧逾岩潭而

西，径许家缺与东南徽水合为赏溪。《泾县郑志》


附载南江故道

南江故道自池州府贵池县古石城县、青阳县古临城县，流入府境南陵县界

古临城县东境，东过泾县界古安吴陵阳县、宣城县界，

古宛陵县与泾县以南江为界，见

《水经注》。又东过宁国县界，又东出府境流入广德州界，又东至浙江湖州府安吉县

北，会太湖历吴江古吴县南、石门、钱塘、余姚入海，今久涸。

《地理志》曰：江水自石城东出，径吴国南为南江。江水自石城东入为贵口，东径石城县北

东

大溪，溪水首受江北，径其县故城东，又北入南江，南江又东与贵长池水合，水出县南郎山

，

北流为贵长池，池又北注于南江，南江又东径宣城之临城县南。郦道元《水经注

》

按：晋、宋以前，石城县、临城县皆属宣城郡。今石城为贵池，临城为青阳及南陵县，《郦

注》南江自临城县以下方入今宁国府境。

又东合注泾水。

按：《江南通志》赏溪在泾县西南一里，泾水流至县西为赏溪，北入于青弋江。又青弋江在

宁

国府西六十里，发源黄山，会石埭、太平、旌德诸水，下流渐广，遂为通津，北至芜湖入江

。又舒溪在太平县西六十里，源出歙县，径石埭东北至泾阳，受婆二溪，入泾县界为赏溪

。《方舆纪要》云赏溪一名泾溪，其上流即石埭县之舒溪，然则赏溪上接舒溪，下连青弋江

，中间正是南江故道。但南江已湮，遂合青弋江而北向耳，泾水稍大故曰合注也。

南江又东与桐水合。《水经注》

按：《左氏》哀公十五年，楚伐吴及桐。杜氏注曰：宣城广德县西南有桐水，西北入丹阳

湖。顾氏《方舆纪要》曰：广德州西北二十五里亦曰桐川，桐之名因此。源出州南白石山

，西北流径建平县界，又西入宣城县界为白沙川，亦曰绥溪，汇于丹阳湖入大江。郦氏未言

其方向，盖桐水自北来南注于江也，晋时已北流于湖。郦氏所叙盖犹古迹，今人或以南江未

至安吴，先合桐水，为郦氏之误，不知桐水未入丹阳湖以前本可流至临城、安吴间，若泥今

之水道以论古，明非学人之通论矣。

又东径安吴县，号曰安吴溪。又东旋溪水注之。水出陵阳山下，径陵阳县西为旋溪水，溪水

又北合东溪水。水出南里山北径其县东桑钦曰淮水，出县之东南北入大江，其水又北历蜀由

山，又北左合旋溪，北径安吴县。东晋太康元年分宛陵立县，南有落星山，山有悬水五十余

丈，下为深潭，潭水东北流，左入旋溪而同注南江，江之北即宛陵县界也。

按：陵阳废县在青阳县南六十里，今为陵阳镇。《汉书·地理志》丹阳郡陵阳，桑钦言淮水

出东面，北入大江，此大江即南江也。《江南通志》曰，舒溪在石埭县。《续文献通考》谓

之旋溪，下由泾县至芜湖入江。又《方舆纪要》淮水出吕山径南陵为东溪。据《郦氏注》则

淮水本入舒溪即旋溪。舒溪水北注于南江与泾水南注者迥然各判，今则南

江既湮，而舒溪北合青弋江，然舒溪泾水之间尚可求南江故道。今县西南五十里有蓝山落星

潭，遗迹尚存，山北有安吴城故址，又西南八十里有望江山，山麓有泉通江曰潮泉，又县西

南黄龙山有望江尖四顾山。旧志云，南望长江如带，皆南江故迹。又考昔时南江所过皆今泾

县南境，晋时为安吴县境，故郦氏叙南江于安吴县下，即接宛陵宁国县下云过泾境也。三国时分泾县置安吴县，盖割泾县南境亦兼有今旌德、太平。则舒溪自石城太

平来，泾水自绩溪、旌德来，皆北入南江，皆在泾县南五十里以外。舒溪及泾水自南而来，

南江自西而来，挟之东去不得北至泾县城。自南江既湮，二水俱无所归，始北流过泾县城入

青弋江矣。细考唐以前故道，实皆如此。惟郦氏叙府境归南江诸水，当于旋溪注南江下，再

云又东合注泾水，盖旋溪在西，泾水在东。一出太平，一出旌德。南江自

西而东，不得先合泾而后合旋溪也。盖南北不通，传闻多误，故稍有参差，要之叙泾流水道

，则与郑玄、班固吻合，是皆可据。

南江又东径宁国县南，晋太康元年分宛陵置，南江又东径故鄣南安吉县北。《水

经注》

按：宁国县本割宛陵地所立，据今宁国县疆域：西北九十里至泾县界，北四十里至宣城县界

，东南八十里至广德州界，则南江自泾县流入宁国县西北界，界首以北即宣城县

为古宛陵县，与《水经注》南江之北即宛陵县界说真确合。由西北折而至宁国县东南

界入广德州境，形势然也。《方舆纪要》曰故鄣城在广德州东南九十里

，南江至此即出宁国府境，兹不赘录。又郦道元云：东南地卑，万流所凑，涛湖泛决，触地

成川，枝津交渠，世家分夥，故川旧渎难以取悉。以此言观之，宜乎南江之易湮矣。《浙江

图考》谓南江自北魏时石门仁和流塞，唐初筑海塘以捍潮，其流始绝。然以诸书考之，晋时

桐水已不入南江，而入丹阳湖，郦氏所据犹古迹。见杜预《左传注》。则

彼时江流已有迁改，然《晋书·桓彝传》言，宣城阻山带川。按带者盖言中贯郡

境。宋鲍明远诗“昨夜宿南陵”《隋地理志》梁置南陵县，是宋时虽未置

县，已有南陵之名。“今旦入芦洲”，李善注引古《宣城图经》曰南陵在郡西南，水

路一百三十里。按：今水路自宣城由青弋江至南陵境止九十里，且须陆行三十里

始至县城。《图经》所言乃南江故道，故与今异也。《齐书》沈仲玉自口欲断江。

口即《水经注》注贵口。谢之宣城郡，亦由江行出新林浦向板桥，故

其诗曰“江路西南永

，归流东北骛。天际识归舟，云中辨江树。”据《舆地纪胜》，板桥浦在府境。

李白有《板桥浦怀谢》诗。又李白《赠从弟宣城长史》诗曰：“宗英佐雄郡，水陆

相控带。长川豁中流，千里泻吴会。”《唐书·田传》：李神福败将王坛舟师于曷山。

山在今宣城县南四十里。又《通鉴》：唐乾宁三年，杨行密将安仁度以舟

师至芜湖，欲渡江应董昌。胡三省注：自润州至湖州，舟行入柳浦而渡西陵耳。

此正合郦注南江支流自乌程、余杭之道。此皆唐以前南江未绝之证。盖自钱筑海塘后，南江下流既塞，而水始湮耳。

古分江水在贵池县西，今涸。即《水经注》之南江自石城东径临城、安吴、宁国、故鄣、安

吉，又东北为长渎注于具区。隋、唐后诸志无及分江水者，近人因此诋孟坚、道元之妄，然

言之凿凿，必非无据，今其道虽湮，未可轻訾。《大清一统志》

按：唐、宋以来方志皆不载南江，以故道久湮也，惟《一统志》于池州府下载之，今备引入

以存故迹。


宣城县支流

白洋溪，在府西南五十里，出华阳山之金牌岭，西北流合诸山溪之水至行廊山，入青弋江。

《方舆纪要》《大清一统志》、《乾隆府、县志》并略同

通津溪，自寒亭上流分支，西行入青弋江。《乾隆府志》县志作寒亭支流入通

津渡。

柿木溪，出胡村山下，径柿木铺亦至甘露寺后，合高桥水流十五里至缸窑牛墩入青弋江。乾隆府、县志同

萧公桥水，发源于双牌之西，过长桥下至此西流，至五花潭入青弋江。乾隆府、

县志同

按：萧公桥水入青弋江亦在红杨树镇之小河口。旧志误谓至五花潭入青弋江，今正之。

余含溪，源出九里山，西流至此入太平府界。《乾隆府志》青弋江流入芜

湖，其东有水出九里山，西流为余含溪入焉。《乾隆县志》

宛溪，在县东门外，源出县东南峄山，东北流三十里为九曲河，折而西受横涧桥水，又北受

张家湖水为响潭。又受霍村水绕城东为宛溪，受石子涧诸水至县东北里许与句溪合。《方舆纪要》、《大清一统志》、乾隆府、县志并略同。宛溪源出新田峄山，

纳诸水而来，委宛数十里，故曰宛溪。上下两桥，上曰凤凰，下曰济川，并跨溪上。《江南通志》

青溪，在城东南四里，《江南通志》作府南一里。自夏渡桥至宛陵馆驿前

，下为响潭。《乾隆府志》

按：旧府志，青溪即宛溪，非别一溪也。又云响潭自青溪而来，响山下源流益明。盖旧府志

随地立名，故又名宛溪为青溪耳。

华阳溪，在县东南七十里，源出华阳山，东流二十里过鲁山，曰鲁显水，又东北二十里为鲁

溪，下入句溪。《方舆纪要》《大清一统志》、《江南通志》、《乾隆县志》

并略同。源分二派，西流者详白洋溪，北流者至鲁庙水势渐大，径黄渡、鲁溪、绿潭

至下西入东河。《乾隆府志》

闽溪，发源玉山，西南径城东二里许，西北为迎春河，过福田桥入句溪。《乾隆

府志》

双溪，由玉山句溪上流分支五里为双溪，西北有许村湖。溪涨则水潴。北

十里为掘港入南湖口，又西十里出油榨沟仍达句溪。《乾隆县志》《大清一统

志》与此略同。

南湖：南曰南，北曰北，唐《李白集》有《游北湖》诗云：“朝游北湖亭，一望瓦屋山

