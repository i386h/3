<!-- { "loadSidebar": true } -->
末与孙雷荣同以捕盗功，舜甫授石埭尉。《乾隆府志》



杜信牧豪勇好义。元季乱，自称安土主簿，率义勇三千人保卫

乡里。至正壬辰，红巾贼犯境，追战于龙门岭，却之。及卒，尚书汪泽民奉谕赐葬。《县志》



孙雷荣元末，乡人称乱，仗义收捕，境内以宁。事闻，授本县尹

。同上


〔明〕
陈铨永乐间岁贡，任广东潮州府照

磨，慈而能断。府城外有妖出大石下，每年祀以人，不则有大灾。铨闻之怒，命积薪石旁，

请府印封石，虔祷良久，火发石裂，震死一巨蟒，妖遂绝。民为立祠。《乾隆府

志》


邵道宗字师鲁。弘治戊午举人，知山东乐陵县。暴客出没县境，

道宗立保甲保马法，境内以宁。世宗南巡，供顿有程，民不病扰。调郯城，修筑沂河马耳湾

诸堤障。先是，马耳湾下有汇渚，神蛟据之，屡筑屡圮，乃备牲祭告，有“以身死民”之语

，风雾

中有物飞腾去，工遂成。沂州矿发盗，贼继起，监司檄郯令率士兵平之。以病乞归。同上


谭潜字见之。正德己卯举人，知嵊县，惠而能断，令行政举。

大吏有不便其所为者，即谢事归。以古道约乡人，人皆敬信。与邹东廓、王龙溪互相切磋，

虚己集善。湛甘泉、周讷溪并称之。同上


赵象字惟贤。正德辛酉拔贡，知庆云县，多善政。时章圣太后

梓宫经邑，调度适宜，民以不扰。宪使闻其贤，至署省视图书外无余物，叹为天下清吏。秩

满，擢桂阳知州，治声弥著。报政将迁，以年老致仕归。邑令刘元凯高其清节，数造请，答

曰：“秩俸外，锱铢皆是赃私。”刘嗟服为格言。祀乡贤。同上


焦煜字伯升。嘉靖癸未进士，授刑部主事，谳决明慎，无敢干

以私。历迁浙江按察佥事，分巡杭、严、金、衢、嘉、湖，所属多白役肆虐，煜痛加裁抑

。一日偕僚佐出，有瞽妇赴诉，大呼孰为焦青天者，同官有愧色。海盐地濒海患潮，檄守令

筑石堤七百余丈，立陡门四，以时潴泄，至今赖之。事载《石塘纪略》。寻参议福建，杭人

罢市追送祀。煜子陵，祠中。著有《鼓缶集》。同上


崔锦号莲塘。嘉靖丁酉举人，任汝州知州。汝地平衍，水泉散

漫无潴蓄。锦为通沟渠，筑堤堰，招南人教以耕耨，开田数万亩，俗用饶富。今州前有碑，

诸乡祠祀不绝。同上


孙镐号西涯。嘉靖丁酉举人，知临颍县。贼师尚诏叛，絷缚良

民，黔“师”字于面。州县遇黔者，即指为贼众，料无生理，势益固。镐独下令曰：“归农

者民，抗斗者贼，‘师’字有无勿问也。”遂不烦兵而解，擢知简州。土司杨氏嫡庶相争，

拥兵阋斗，再戕官长。时朝廷不乐用兵，命镐往。镐以数骑行，若未尝有诏者，曰
：“某

来询所宜，立以闻。”嫡庶各承状，留镐晏，镐随报之。由是宾王宾王疑为宾主之

误。迭晏，嫡庶必俱，猜疑

两忘。驯至九月九日，镐指北山曰：“此最高，宜登之。”嫡庶欣然单骑从，至巅布席，命

酌。忽一吏曰诏至，二人仓皇莫为计。镐跪，二人亦跪，众急持庶下斩之，而王命以行。盖

镐先伺其地，伏兵以待也。其他恤灶丁，集流亡，善政甚多，民为立生祠。晋瑞州府同知，

致政归。同上


周怿字信之。少师邹守益讲明理学，即移书从弟怡，使俱请业

，邑中理学自此始。嘉靖辛亥，岁荐授易州同知，性勤敏。设釜甑于厅事外，讼者裹半日粮

，晨炊食竟，即为剖决发遣。尝出一冤狱，其人德之，豕馈中，实以金，怿叱遣之。后

以赵藩审理致仕。家居益励清节。著有《居易俟命篇》。祀乡贤。同上


崔惟植号宏庵，侍御涯次子。嘉靖戊午举人，任永州府司理。民

有冤狱坐重辟，植为雪之。宁远萧斗山倡乱，植招吴瑚等千余人复业，而罪首遂获。黄、蕲

诸

卫军士侵用月粮，经植搜剔，奸弊顿革。剿除长沙巨盗葛缙，民得安枕。摄道州，捐俸修濂

溪祠，重刊其文集，并置祀田。先是，州有水患，植招辑流亡凡数百家。广西有豪民唐廷相

，聚众争湖广零陵界，几为乱。植静以理之，事遂解。癸酉分校，所得李宗鲁、蔡清献皆国

士。迁汝宁府同知归。同上


陈宣字汝化。嘉靖乙丑进士，知德清县。恤民教士，建北门外

石桥，万民以济。秩满，升南户部主事。艰归服阕，转北户部主事，监收通州漕仓，随至随

收，旗丁便之。督粮苏州，与王元美等唱和，诗篇甚富。还部，以谗谪清源，寻徙判汀州，

卒官。同上


周恪字有之，与兄怡俱受学于王龙溪。怡以直言廷杖系狱，恪

远省兄内忧母，南北奔走无虚岁。怡诗云：“鸽飞已急，鸿雁去远来。”盖纪实也。嘉靖

乙卯举人，知浙江遂安县，多惠政。邑有瀛山书院，为朱子与詹仪之讲学处，旧址仅存。恪

重构之，延龙溪讲学。又修丽泽书院，振兴文教。去之日，合邑请祀于瀛山书院。升应天府

司理，复调顺天。清声懋著。迁滨州牧，致仕归。置义田赡族。初怡以

直显，有避人焚草之意。恪梓其兄集行世，卒，祀遂安名宦。同上


焦鉴字仲明。隆庆戊辰进士，授户部主事。改职方，巡九门，

诸羽林材官无敢犯者。会新郑相专恣，将以铨曹处鉴，急告归。同上


胡笃卿字培元。万历癸未进士，历守汉阳、云南、抚州三郡，

所至有政绩。在云南时，统驭有方，黔国荐其才可大用。莅抚奖拔士类，号称得人，如邱兆

麟、蔡国用并出其门。致仕归，性谨厚，居乡卑牧。著有《徐于轩诗草》、《续自警编》。
同上


崔廷健字孟乾，万历壬辰进士，官行人，分校顺天，得士十人，

登第者五。奉使朝鲜，赐锦衣宝带，以宠其行。言论风采为属国所敬惮。比归，以方物珍货

为赆，悉却谢。督杭州抽分，商旅称便。寻乞养疴白下，与焦、朱之蕃往来砥砺，擢四川

分守道，兼摄七篆，以劳卒。著有《皇华集》。《乾隆府邑志》同


崔师训字惟承。少贫，喜读书，深明易理，受知于沈蛟门。万历

戊

戌进士，授户部主事，监崇文门，税吏不敢上下其手。再监税易州，岁额外溢金近万，悉簿

留公帑。一时清誉腾藉。癸卯典蜀试，所取士皆醇正尔雅。擢山东济南道副使，清介自持如

易州时。迁福建参政，巡视海防，必亲历其境。巡抚材其廉敏，檄左布政事，卒官。遗裹仅

数十金。有《龙山遗稿》数十卷。

按：师训著有《大成易旨》上下经，见朱彝尊《经义考》。今其家已刊行，而康熙、乾隆

府志皆未载。


方立诚字豫之。万历丁酉举人，知绛州，多善政。辅国中尉朱光

霁作诗颂之。《县志》


李元调字劬云，万历戊戍进士，知奉新县。劝农兴学，惩猾恤贫

，一时翕然称贤父母。寻告归，推升户部主事，终不起。同上


王纲字象乾。万历庚子举人，知宁乡县。俗悍好讼，纲以平

易化之。值岁凶多逋赋，纲抚循有术，民乐输不病。奏最，升晋州牧，置学田赡士，多方课

校，人文以振，民祠祀之。历汉阳知府，未仕卒，年八十余。《乾隆府志》


王参字惟赞。万历己酉举人，由霍邱教谕擢知费县。

兵燹后，民流亡，捐资易牛种，垦荒芜，民渐复业，游惰不轨者立惩之。三年中荐剡，十三

上偶因搜贼山谷，冒雨撄疾卒。士民立祠祀之。《县志》


孙正气由国子生授宁远卫经历。新提川兵粮乏鼓噪，正气单骑谕

以利害，遂各还营伍。流寇来攻，城中围困，督民炊爨以供军，凡数万人饮食皆如期，守陴

者得尽死力。贼穴地以避火炮，正气用被裹硝黄，铁绳缚而缒之，攻者不能避，遂退。一日

天

大雪寒甚，粮草火发，急过海扑之，存一万三千余石。综理粮务，支放严明，军无扣克，而

每年仍余粮二千七百有奇，以功擢宁远通判。同上


程言字伯，崇祯癸未进士。初秉铎当涂，适郡有兵躏，划策

捍御，与守令分当一面，弥月甫缉。年饥，捐赈为巨姓倡。以公车去任，士民刻石颂德，立

碑于学宫。释褐后，观政兵部，出知弋阳。以母老辞归旌邑。征粮旧佥民解，胥保侵蚀，民

多赔累。言力请于邑令鹿兆图，上告两台，改为官解。里民即其宅前叶岭建纪德亭，以志

不朽。孙绳武，国朝康熙庚辰进士，知文安县，以廉敏称。著有《还读斋文集》。同上


胡廷字秉弦，贡生。任平原教谕，甫阅月，县令催衿逋过峻

，诸生哓哓几酿事。廷竭力调剂，令与士均感其诚，事遂释。令重酬之，却不受。《县志》


胡天锡号圣泉。以郡掾选山东单县尉，刚方清敏。上官皆知其

能，檄令治河，河溃决不常，且越境运石，费不赀。锡易以土筑之坚厚，岁省费若干，而河

澜晏如。时万众猬集，酷暑疫作，锡本知医，和药散给，全活无数。擢管河同知。单人祀之

名宦。《乾隆府志》


赵必迁父文昌，以岁贡两任兰溪县，佐暑县事，多惠政。必迁以

选贡知四川兴文县，清介不畏强御。初赴任，邑有大憝赵侍于中途馈千金，却弗受。廉得其

积恶，立收之并其家属十八人，悉置之法，民心大快。擢荆府审理正，寻告归。

同上


项如皋字孟凯。崇祯丙子举人，庚辰以特用授北刑部福建司主事

。时黄道周忤旨，上震怒，皋疏救之。寻卒官。雷祚、刘理顺经纪其丧，检笥中惟白金五

两，敝衣一袭，书数卷而已。为之醵赙以殓。祀乡贤。同上


〔国朝〕
焦鹏字扶九。七岁能作隶书大字

，长

益工，人皆宝之。由恩贡知新城县，地当孔道，军兴旁午，供亿浩繁，鹏多方支应，百姓不

扰。以劳卒。囊萧然，邑人赙殓其丧归。同上


崔瑶字玉及。顺治甲午举人，知襄阳县。革宿弊，惩吏胥，减

耗息讼，兴学劝农，治绩称最。邑有妖祟驱之不得，诉于县，瑶移牒城隍，自责责神。是夕

妖绝，咸谓正直所感。同上


谭启运字翼兹。岁贡生，任宁波通判。奉檄修象县城蛟门。置破

台，责里甲营之。豪有力者多方乞免，启运峻绝之，力役维均，刻日蒇事。两摄鄞篆，当羽

书旁午，应付裕如。于是方伯推启运总十一郡饷事，事无不治。仕终茶陵知州。
《县志》


周光启字旭上。博学工书法，性至孝，亲疾祈以身代。顺治丁酉

举人，知遂安县。裁革溢额，柜枰一遵部法，岁减羡余银五千两，民困以苏。光启曾叔祖恪

