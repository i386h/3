<!-- { "loadSidebar": true } -->
。竹喧知鸟过，山静听云归。客至临流酌，溪中菱芡肥。


乌溪道中王毂
松压小桥崩，烟岚叠几层。

遏流安水碓，移屋就渔罾。瀑落晴飞雨，山行翠滴冰。自怜于役者，深愧白云僧。


壬申三月因公过宣城登叠嶂楼有作王

春天融融春日和，壮观兀坐追云阿。拓窗送目聚尺咫，何必穷岩历谷攀烟萝。郡阁高斋存制

古，北楼叠嶂更名多。登临足缅畴曩，秀削惟见青盘螺。池酌风琴往流宕，飞花落絮今

无

何。晴空如画入明镜，沧洲趣洽江之沱。残碣相看兴超越，谪仙惝恍临风歌。梧桐叶抽新雨

润，盘石点注苍清过。古贤名迹动留赏，江山与约垂不磨。时当清晏极明盛，宿莽逋匿空么

魔。宛溪隐隐烟没屿，敬亭历历云回波。兹行自公及三月，得不留驻欣一过。余霞绮散远思

斐然集，洗盏却视危槛秀出乔林柯。


怀敬亭山色
敬亭山色环幽区，欲洗尘容对山去。仙灵迹在有无

间，烟草丛抽来往处。过雨双条碧漾溪，斜阳一点红迎树。悠然静会太白诗，飞空鸟尽云还

住。


宴谢公楼帅家相广德知州
太守

微玄晖，谁从发高兴。前身非金粟，亦得领佳境。丹甍三百尺，川陆俯明靓。高揖敬亭云

，

远涧东溪净。脚底千堞雄，眼中万家盛。天风不停吹，竽籁发清听。层颠黍芳宴，觞敢不

罄。举手倾流霞，酣歌入埏静。古人日寂寞，吾辈续余胜。楼榭已千年，渊期自兹订。


云山洞歌
熊罴守穴遮王屋，未知中有白蝙蝠。历险扪幽心所适

，秉炬入之凡几曲。湾环踏蹴青泥痕，合沓惊疑白猿宿。虎牙铜柱互棱刺，鬼凿神般齐一哭

。至今石孔尚交流，怪底金城隐深腹。飞来烛龙衔火珠，照曜白日无模糊。琼楼璇阙敞洞达

，玉幢珠络明纷敷。蓬莱羽人右王母，招我列坐斟醍醐。离奇诞谲事固有，设想恐或真吾娱

。三花顷者聚灵盖，五岳昨夜贻真图。出洞茫然心若失，却道希仙要仙质。赤日莽荡迷两眸

，反视岩中黑如漆，安得离尘住丹窟。


秋初重登北楼漫赋双庆安徽提学
宛陵太守最风流，有约招登小谢楼。对酒忘情皆旧侣，看山引兴是新秋。数株老树檐前

立，一片闲云槛外留。却趁公余寻胜迹，徘徊欲去思悠悠。


北楼文宴用青莲韵和刘兰谷宋知府


宿雨洗岩岫，开尊俯碧空。千山萦薄暮，两水映残虹。婀娜三眠柳，萧疏百尺桐。高

斋留胜地，贮月侍庾公。
登楼兴不浅，飞翰洒长空。杼柚文成锦，氤氲气吐虹。清歌发万

籁，幽赏寄孤桐。载续青莲句，临风愧谢公。


秋初登北楼和韵
六馆君宗最上流，闲情偏系谢公楼。冰心玉照

千潭月，彩笔珠霏一叶秋。自问剖符惭政绩，欣逢胜地为勾留。高斋自此传佳句，不羡青莲

逸韵悠。


夏日登北楼朱肇基太平知府
玄

晖高韵至今传，风雅多君似昔贤。屏拥千峰萦紫岫，窗临二水吸清泉。夙叨梓里葭莩契，差

托江城襟带联。此日登楼同眺望，绿杨影里听鸣蝉。


路过琴溪
琴溪远卸接泾溪，堤号曹公路径蹊。山鸟依峦幽语细

，针鱼漾碧化鳞齐。沿陂竹树浓阴覆，傍岸邮亭行旅栖。却喜甘霖连日沛，稻满平畦

。


新修半月台落成夜集张宗栋繁昌


凌虚傍筑初平，上得丹梯夜气清。半月新承全雨露，千峰旧拥一江城。谪仙酒渴银河动

，内史诗成斗柄横。缥缈恍疑身境幻，冰心悬处独空明。


夏日宋太守念庭招登古北楼胡士归安


老绿丛中豁远眸，高斋名记古宣州。山披画稿当窗出，云破斜阳隔树浮。此日玄晖

方领郡，他年王粲忆登楼。酒阑其话凭栏兴，凉叶风前听好秋。


北楼怀古刘宣城
高俯

陵阳入

望平，楼边画里旧江城。敬亭山色春如沐，宛句溪声晓更清。红药千秋传韵事，青莲五字寄

深情。凭栏此日临风客，又见桃花隔浦生。


宛陵宋太守招饮北楼商盘会稽


休论官职与声名，人境冷然一样清。解荐嘉鲂持绿蚁，宋宣城是谢宣城。

开尊为我洗尘颜，高倚孤云落照间。诗意忽来浓似黛，今朝初识敬亭山。


山门怀古宋斐宁邑教谕
缅想

瞿硎叟，高风擅千古。爰憩寄山阿，齿齿石作庑。晋室尚虚声，盈庭尽娘姥。深源无远略，

儿逞跋扈。新亭倒板迎，流汗畏如虎。争似先生高，睥睨若无睹。伴奂披鹿裘，王谢讵足

数。至人本无名，得非黄石伍。我来石室下，再拜瞻堂斧。缥缈云树间，乘龙欣步武。


夏五登敬亭
当年有仙客，雅爱敬亭山。我昔曾至止，廿载别孱

颜。偶因池草寻昔梦，还携筇杖叩禅关。山灵顾我非生客，交藤缪蔓争相扳。初从窦华访古

迹，浮屠面面同遗簪。瞥见奇峰亘百里，穿竹披榛憩小庵。云齐额珠拔地起，千岩万壑互延

环。咫尺恍隔人间世，迷离洞府拥层岚。麻姑狡狯舒鸟爪，天门跌荡穷跻攀。子明骑鹤来

山

半，仙女吹箫响玉环。群真缤纷并酬答，安知谢李白今不在其间。吁嗟乎!二十年头一瞬

耳，桑田沧海几尘寰。莫向裴休问井，长随黄蘖证真诠。青莲还羡众鸟飞，内史终为组

绶耽。何似瞿硎一老叟，披裘五月正闲闲。


宛陵怀古四首
小谢高斋在，千秋犹仰止。如何秉笔者，韵事逸

青史。
可怜李供奉，空对敬亭山。寂历孤云在，骑鲸不复还。
何处好溪谷，鱼书传秘录

。垂纶访子明，矫首望黄鹄。
浮杯渡宛水，断际吐红莲。香香名言绝，拈花谁问禅。


再登北楼
日月楼头坐翠微，江城如画弄芳菲。白云深处青溪曲

，为爱青山不拟归。

见说陵阳第一峰，江村梅树影重重。玄晖不作谪仙逝，愁倚风前听晚钟。


晚泊西溪
万山深处一扁舟，落叶随风暮景幽。百顷澄波凉月上

，令人却忆五湖秋。


三溪道中寻金正希江文石两先生题壁汪洪度歙县
峭壁排空青，中划两崖破。悬泉乱穿涧，突兀苍石太。乌鸟缘崖转，行旅

倦思坐。闻昔金先生，厦倾一木荷。挥戈志不遂，被执此中过。时有江烈士，鼓掌相庆贺。

成仁志获伸，岂复惧力挫。浩气相卷舒，此唱而彼和。先生奏国殇，弟子歌楚些。一字一滴

血，闻风振孱懦。驱驴历险阻，径仄防跌蹉。疏松翠百里，丛篁绿万个。烟岚与天接，幽响

听风作。题字久剥蚀，一半苔藓。留待拂拭人，千秋涕堕。


梓山寺阁梅立宗宣城
旧识兹山

胜，重来结伴游。人家窗外尽，雉堞望中收。凿石开僧径，飞云接县楼。翻因凭眺处，转忆

敬亭秋。


柏山寺马文开宣城
青山意所投

，白社此来游。初地空声相，孤云淡去留。寒归梧叶晚，香蔓豆花秋。坐久成清契，流泉无

尽流。


稽亭仙人岩
稽亭山傍路，河曲水环流。谷鸟还啼午，林虫早报

秋。绿云农父宅，白浪估人舟。坐久重回首，临溪看浴鸥。


灵岩瞿树程书宁邑
灵岩之山

环万谷，离奇秀耸宁川独。洞门中豁若天关，飞来灵鹫落尘寰。旁有老树参天立，输虬姿

青铜颜。一干三枝枝各别，黄连桃柏纷更迭。严冬红果缀枝头，火齐焰焰斗冰雪。其种其名

总莫传，世称植自瞿硎仙。鹿裘石室高风渺，此树长留嵌岑巅。鸣呼!树兮名与瞿仙共千古

，甫柏徂松未足数。我来高枕白云边，闲看予鹤衔枝舞。


水西吟
水西一路草如茵，更羡林间雨后新。短笛数声牛背稳，

清幽原止属闲人。


望桃花潭
桃花潭水近陵阳，潭上春风满石梁。流水不随仙客去

，秦人何必渡三湘。


琴鱼程邑
丹灶成时饵变鱼，鱼今作饵灶丹

虚。仙人若有怜才意，弹铗归来三月初。


旌阳十景诗存三吕光亨旌

德


胜地足招邀，春晴物色饶。烟光分两岸，城阙接三桥。乍可离尘俗，谁从避市嚣。

数声鸟语滑，暗柳绿条条。三桥锁翠

壁立高千仞，嵯峨竞倚空。两崖相对出，一水自中通。车马欹危磴，波涛斗巨。当关

安虎旅，气势若为雄。石壁对峙

列岫横西岭，玲珑叠玉屏。严风增薄暮，冷色上寒庭。谁宿丹炉火，重梵字经。来歌

白雪，试更问仙灵。栖真积雪


鳌峰徐哲
鳌峰几度醉霜华，东望蓬莱不见

家。何日相将涉清浅，玉楼春水咏梅花。


叠嶂楼看云张汝霖宜城
杰构凌

层，春云送远眸。密扶红日起，高贴碧天流。练影空江合，虹光并水浮。欲飞投鸟背，如

画罩城头。游目穷千里，晴辉动一楼。风前依栋宿，曙后向窗收。绮共余霞散，青笼远树稠

。步虚知有路，作赋已无俦。伴鹤翔寥廓，从龙卜胜游。高风希谢李，今古思悠悠。


北楼文宴用青莲韵和呈宋太守
宴处琴尊兴，清时簿领空。交疏

花映日，复道柳藏虹。官馔先登韭，宾仪卒赋桐。襄阳新乐府，太守是山公。


游敬亭山翠云寺施念曾宣城
曲

迳初幽僻，攀藤渡石桥。松风寒古寺，樵路出重霄。废碣寻僧访，山禽向客招。空蒙青不尽

，春树万家遥。


登南楼
霜寒木脱远山多，童冠登临共踏歌。爽气西来随野鹤，

虚窗北望揖晴螺。诗从落叶声中得，人在云林画里过。好待杏花春雨后，凭栏绿野看烟蓑。



改河竹枝词僧元理
涨渚重翻旧渥洼，草青鹤

脚深泥沙。严令行催力畚插，县官日日碧油车。

碧湾将变酒家村，草屋重招白也魂。昨夜梦中闻乃，舳舻几只到山门。

柿树滩头争晒网，遗民台上重垂纶。准期滚滚桃花水，沙尾沙头日数巡。


登高峰亭释普智
天阔孤云净，峰高巨壑冥。

崖奔千丈白，杖拄万重青。世外从喧寂，寰中得秀灵。登临壮逸兴，俯仰倚檐楹。


秋日过陵阳宿慈仁寺杜翰英太平


纷纷下木叶，秋气满荒湾。林迥遥衔日，溪流曲抱山。人随飞鸟倦，僧与白云闲。胜果传

黄蘖，流连清话间。


拟谢玄晖游敬亭山王令沛太平


白云抱绝，遥望敬亭齐。夙昔怀名胜，兹更理幽栖。蜿蜒亘百里，委蛇属双溪。下溜泉高

急，上枝岩缘低。时有驯鹿过，得闻珍禽啼。旭日径犹湿，深谷露方凄。探奇经绝道，揽古

历曲蹊。凭栏原野回，极目江城迷。回首从山寺，盟心履石梯。下车多暇日，矢志庶无睽。




登游山赠盛右崇张钟琬太平
游

山之巅，上与云连。俯视一气，点点齐烟。以翱以翔，高揖群仙。一解

游

山之曲，如往而复。瑶草琪花，纷红骇绿。彼美栖迟，其人如玉。一解



游山之傍，可以相羊。言探其芝，玉液充肠。清风徐引，一枕羲皇。一解


南楼小集贾霖宁国教授
谢公

