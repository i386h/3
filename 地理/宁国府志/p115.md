<!-- { "loadSidebar": true } -->
一今之弦歌都讲也。如“簪发逢嘉惠，教义承君子”，一今之传餐辍洗也夫。乃叹玄晖之于

宣城

，果不为章句掩，后来者各审所自处而已。先生尤雅意服古，谓梁、陈以下迄于元、明，北

楼

盛有题咏，而南楼起明中叶，纪传本末皆不可没，于是程子偕柳始葺为志，嗣汪孝廉师退、

沈子元佩广之，于前人所传略备，今人诗文在集者，皆非苟作。又以先生自著《二楼纪略》

附录于后。余下车三月，适此编告成，念代匮于贤者之后，欣慕芳轨，恒恐不逮，特即所见

，顿释读史之疑，为序其梗概如此云。


重建县厅事碑记杜滨宣城知县

宣城古汉时县，考志在青弋江，其后或兴或废，沿置不一。至隋开皇中，始并宛陵为附郭首

邑，是今之宣城，古宛陵地也。唐宋以来，所辖之郡州军路府，历有更置，而宣城为江表望

县如故。初治所近郡城东南，宋建炎中毁。绍兴初迁于城南，迄明洪武己酉始迁建今所，

为元万户府旧址。噫！上下二千年间，无论官如奕棋，室如传舍，陵谷之变幻无常，即一厅

事考，有明以来，修废举坠之难，大略可睹矣。盖自弘治重修，嘉靖癸卯即漏败，瓦卸砖脱

，议者孔亟。越十二年乙卯，而有南昌姜公来为县，又四年己未，江侯两涯继之，迭议增修

，乃先后俱以征召，行未就。至石池杨君始损旧益新，力任改作。余读汪副都记，深叹其积

迟费重，鸠务维艰也。

国朝定鼎至今，距前嘉靖又几二百载矣，中虽时有支葺，大都皆因陋就简而已。余不敏，于

康熙乙未承乏兹邑，下车之始，门屏不蔽，公室倾圮，民不知为知府。语有之曰：国有班

事，县有序民，乃风雨漂摇，莫或宁处，非所以恪位儆官而勤民事者也。况宣城旧称地广而

僻，民质而文，又曰人物富饶，风俗朴雅，然而质伪相间，讼生焉，其言已见于前代

矣。古者郎官出宰，郡守入相，所以重亲民之官，急为政之本，如视俗而施政，察失而立防

。于以

宣上德而抒下情，非日夕与民相接，即有所壅蔽而不通，而且百弊丛生，豪右得以把持，于

外胥猾缘以为奸，民隐日深，巧伪滋甚，而上下交病矣。《诗》云：大启尔宇，为周

室辅。又曰：夙兴夜寐，洒扫庭内，维民之章。余窃以为厅事之建修，所系有甚大也。唐孙

可之言，何易于为益昌令，庭有竞民，皆亲自与语，指白枉直，小者劝，大者杖，悉立遣之

。宋苏文忠公亦谓民不能无诉，诉则必见察，不能无谒，谒则必见省，使小民不识官府之难

而后治。余忝为命吏，宰制百里，欲使我彰善瘅恶，与民兴利除害者，非此堂乎?欲使我劝

农造士，通工惠商者，非此堂乎?礼乐刑政之所自出，簿书钱谷之所期会，皆于是乎，在其

可

缓耶?其不可缓耶！第宣自屡更荒歉，元气未复，民无可罚之锾，无可使之力，于空然无恃

之中，期补绽缺坏，枝柱斜倾，势且岌岌，而况旧日之颓椽断瓦，十无一二，则今日之谋，

创也非因也。用是夙夜忧劳，以时拮据，捐资备料，节省冗羡，次第六年，始克就绪。嘻！

何

其难哉!由正堂后厅及前两庑吏舍二十余间，以至仪门大门，俱属新造。内署则略加补葺，

以

非所急，亦力有不赡矣。是役也，经始于戊戌之春二月，竣事于辛丑之春三月。总木石甓

垩漆工匠之费，糜白金千二百两有奇。巨细皆余亲董其事，方择吉落成，图与宣之耆老庶士

共求政化，沐浴太和，而简书内召，计日就道。追思待罪七载，诸凡清厘积逋，剔除弊蠹，

补救水旱，劝理牙角，朝考夕省，敢谓地方稍有起色，然而余之心已竭，而力已疲矣。后之

君子莅斯地者，当此励精图治之时，固能仰体圣明，以克慎厥职而坐兹堂皇，亦且念前人结

构之艰，无或自暇自逸以拊循吾民。余虽未敢以此为勿翦之棠，而宣人永世有侯旬之芘，余

能无滋幸矣乎!爰记其始末，以记得石而置于座右。
督学按临免铺户门差碑记刘运鲋南陵人

古者力役与田赋准，而《周官》所载，下地不与上地同役，中岁不与丰岁同役，斟酌变通，

诚虑重为民累也。三代以下，唐之租庸调最为近古，洎宋世而差役雇役各持其说，以相是非

要之，张弛之宜，务在便民焉。尔我圣朝监古作则，《赋役全书》尽除胜国季年苛政。

在陵言陵，则县属上游，左辖为南北之冲，制府抚军与藩臬诸司轸盖之所必经。前此尝苦驿

递，过客支给冒滥，操江李公痛加载抑，入告以纾民困，今石箴亭镌勒诸目可考也。康熙六

十余载，薄赋轻徭，深仁厚泽遍海内，何止一陵。会中丞徐公用陵士大夫请，下《条编法

》，一切诸役并入钱粮，令长自为召集，而民间若无闻知，惟独督学节使厨传供张取诸官，

任辇人夫则城居廛户应之，此旧例也。我邑侯宋公来为政十余年，厘剔振兴，不遗余力。一

日学使至，吏请征发诸户，户率一人，公诘之，以成例对。公曰：“不然，夫诸役之入《条

编

》久矣，而兹取诸厘，不艺。且吾宁蠲以苏民，不使承值者求赂以滋扰也。”立罢之，邑中

欢然。初四城司启闭有官有役矣

，又民户助守三水门，则专役民。城西北有台曰“倚剑”，旧以辽旷少居人，故设护。厅

署库舍宜驻防兵，顾以民户守。兹三者惟绅士礼异不与，其初有功城池与县治学校者，前明

时给免，谓之贴子，自余悉号子弟兵。公曰：“城门扃钥，吾封识付役，加侦察其敢不共，

若

水门无舟楫出入，又不设警铺，无以苫，盖民露立良苦，且既完缮水栅矣，彼何为者?”牙

墙之

外，西北环营房，民逻“倚剑”，亦无庸也，皆罢之，邑中更欢然。公乃谕众曰：“县有厅

事

令长承朝廷命以临若，若可玩忽乎?”昔人闻更鼓分明，谓善其职，况邻邑取道运金供饷，

吾

约东俾宿堂侧，其以民户助守如故，皆敬诺。尝闻往役者下之义，择其可者上之仁，易直子

谅之心，笃于内则宁，縻己之禄，不忍伤民之力。而凡有征发，所谓说以使民虽劳不怨非欤

！若夫不拘牵成迹，使氓庶获免于风雨霜露之夕，不以无益之奔驰而废有益，则亦惟仁生明

，明生断，公之政于此，可志一斑矣。邑人请刻其事于石，以书来京师征文，谨摭其实以

记沿革之岁月。公讳廷

佐，号翼庵，襄平人，以康熙五十一年来任，久于其职而惠泽深，宜邑人之弗喧也。



重修城隍庙碑记黄叔琪知府

自京师以迄薄海，郡邑咸有学宫，有城隍之庙。学宫者，先师灵爽所式凭，师儒弟子岁时

周旋俎豆之侧，而讲习肄业教化，于是兴人才，于是出风俗，于是成盖綦重焉。而城隍神则

为人御灾捍患，且阴察其善恶，彰焉瘅焉，以默翊守令之不及，固非他祠宇梵刹比也。凡有

民社之责者，其可泄泄焉漫视乎哉?余不敏，奉命来守是邦

，初下车谒神视事，见庙貌圮侧，风雨罔蔽，怃然不宁于心，思有以葺之，而时诎未遑遽及

也。岁甲辰，敬先修郡学，乙巳夏工竣。爰集诸绅士于庭，告之曰：“诸君上栋下宇以安厥

居

，实惟神之惠，而城隍庙岁月滋久，颓乎敝矣！是用为惧，蠲俸倡修，余不敢吝，愿诸君共

图之。”诸绅士退而语诸耆老，各持历户告焉。众闻令若踊，缗钱云输，百夫鳞集。始于乙

巳秋八月四日，讫于丙午夏四月十五日。轮奂孔饬，丹聿新，穹堂遂寝，肃乎其严，乎

其静也。寝宫前各旁增三楹，其后斋庖具备，前殿则降诸侍从胥隶之像于阶下两廊，仪门

外左右列六邑诸士神座，而移声歌侑神之台于前门，树以棹楔，缭以短垣昭等威。明贵贱，

防亵越也。而自城隍神以及诸神像，形仪辉煌，巨细咸饰。于是蠲吉相率谒神，前敬告落成

，复言于众曰：“余之汲汲于兹庙者，诚以明有礼乐，幽有鬼神，行阴阳而成变化，庶几

雨

阳无愆，时和物阜，邦人士其长享丰豫亨顺之乐乎！虽然，犹有进传曰：务其三时，修其五

教，亲其九族，以致祀，然后神降之福，惟德焉召之。尔岂曰庙之既新，我将我享，遂足

以邀灵贶哉！邦人士其敬之，各淑尔身教，诲尔子弟，聿修厥德，以迓神庥，则谓兹庙真学

宫相助而益彰可也。”众曰善。遂书之以为记。


募移建标纸庙合文山文公庙序李亩

标纸庙在北郊五里许，里民追思张公功烈奉祀建立。文山祠旧构城北宛陵驿，今为废地

。荐绅诸公方议修复，二公皆保厘兹土，遗泽在民不忘者也。按张公四川成都人，宋建炎二

十二年知宣城，夜梦陵阳山土神告，大水将湮城郭，宜抵横涧求救老人。次日，公抱民籍以

候

，果如梦。老人曰：“吾奉上帝命，不敢违。”公遂投波，捐躯代民，水顿消，城得不没。

文公则

以一身收三百年养士之功，立懦廉顽，师表奕祀。于咸淳庚午知宣州事，振新废务，表式先

贤，逾月还朝，劝农诗章，击壤讴思，至今泽洽于民者深，祀均宜并享。乃标纸名存，道

左数椽，饩羊一线，无方丈住持，遇水旱则民舁像诣坛祈祷，而栋宇垣墉寝以倾圮。文公祠

隙地数弓，亦仅存郊北。乾隆元年，余承乏来宣，每因公过敬亭古道，目击张公荒庙，恺恻

徒挚，欲重新庙宇，式廓堂基，愧绵力难成。幸文公祠众议修复，窃思张、文二公同为宋臣

，同

留遗爱，祠庙相距尺，崇祀合一，落成自易。矧余生籍洪都，与文公吉安故里为邻郡。随

亲宦蜀，甲午忝乙科，复为张公梓里。今仕得与二公同方，或瞻拜遗像，或窃闻遗址，触景

兴怀，低徊神祗，且先王父季父两代殉难，皆荷国恩崇祀昭忠，几与二公之慷慨沉渊从容就

义同一辙，乃宁远侯爵，谥虽褒扬，自昔流惠在民，世已递更，未获与山川神祗暨临难死

节者比，而文公之祠仅存荒址，抚念今昔，更不能不感慨系之。今若合妥二公神灵，赞襄郅

治，福国庇民，且昭答遗泽，诚当务之急，一举两得，人益乐于趋功。第有庙需僧需出望

其垂久，谋画未可不周也。敬告同人，共襄厥役。


新建陵阳庙碑记祝宣同知

古者有功德于民，则祀之，能捍大灾御大患，则祀之。惟神职司土谷，驱螟而宁干年，

捎夔而区宇，妇子恬熙，仰赖庥荫，功德彰矣。而其捍御之绩，载在郡乘，更有屹然

不朽者焉。宋建炎朝，成都张公知宣州。神忽见梦，谓此地当沦陷，微公起而拯之，民其鱼

