<!-- { "loadSidebar": true } -->
雨偏多雨，看山未见山。落花何处迳，野水不分湾。客已篱边入，僧方树里还。东风来更急

，被此禅关。


众浔桃花
一棹横溪过

，

春风十里赊。乱飞丹嶂雨，遥接赤城霞。眠鹿先趺草，啼莺小坐花。刘晨来避俗，谁与饭胡

麻。





城南野望刘尧枝宣城
薄暮城南望

，平畴半插

禾，青披新燕少，红向晚云多。饮犊过山涧，归樵唱野歌。生平怀十亩，于此意如何。


谢公楼怀古步文信公韵梅枝凤宣城


高轩四望开，霏微迷烟树。悠然怀仙吏，跨凤曾此去。遥遥时代迁，残唱嗟宿雾。哲

人虽

已邈，精英此当聚。风雅苟有属，何分新与故。愿言后来者，勿复伤迟暮。俯仰空千古，前

贤在指顾。

送万九野先生游劳山洞
八十有三不言老，杖藜到处

恣探讨。日日看花东渚开，掉舟还欲寻劳山。劳山真奇绝，壁立长河入绣铁。临流古洞

敞崔嵬，空灵不用五丁开。中有老僧长趺坐，时时钵底吼风雷。巨澜斗石翻地轴，客帆过眼

如飞鹜。石根深汇众流，蛟虬百怪相征逐。危岩悬石偏嶙峋，仰面惊看虎豹蹲。磨崖题字

属何人，玉函丹谁问津。饱餐上方青精饮，归来月色满松筠。

先都官

祠下慈竹
植尔疑如昨，森森阶砌幽。当轩晴翳日，独夜雨鸣秋。近暮问松柏，登堂

念冶裘。百年凭祖德，剪代或无忧。三天洞
岩壑无今古，游人

自后先。拨云深入户，拾级倒窥天。昃日穿丹穴，阴风吼泉。婆娑双老树，余我惜残年。



仙源道中
山外深林传瞑钟，白云生处冷孤松。行人若负烟霞约

，遥羡黄山第一峰。

春日乌岭道中张时英

宣城
漫说蚕丛异，登临别有天。云随山足绕，瀑向岭头悬。鹿影栖寒木，猿

声破晓烟。何当却尘累，幽谷访神仙。

过三溪
对峙危峦不可攀

，嶙峋仄径绕烟鬟。天当险处难窥日，路到穷时忽见山。云卧层峰看断续，浪惊窥石俯潺

。共知名利心应倦，车马如何未肯闲。

水西春日赵时可

泾县
水畔争春早，年年红白花。烟霞绕亭树，萝薜暗袈裟。一派

诗人地，三宫帝子家。登山复命棹，笑杀武陵槎。

琴溪夜月
兀

坐竟忘归，奇人云此住。呼之宛在斯，月白迷溪路。

前题
潺潺

琴水乱游鳞，九转成来散幻身认招谐慑同仙子住，留将鱼饵唤时人。



送刘光禄遽庵归养沈朝初吴县
之子中朝望，何

为独去

宫。直声留琐闼，归兴寄层峦。致政恩犹渥，还家梦始安。朗陵秋色早，三径足盘桓。



鳌峰晚眺梅直宣城
向夕秋光好

，鳌峰选翠微。一灯天际辨，众鸟日边归。暮霭迷苔径，新寒侮客衣。频年来寄迹，丛桂小

山违。

游工山梅清宣城




工山巅，际天峰独美。俯东南隅，千岩列屐齿。大江汇其下，如带明秋水。拱手忽长啸，

空见九子。空谷风冷冷，一泓响云底。云是古龙湫，飞涛洒千里。我呼朗陵侯，何处应声

起。

同诸子游玉山寺
野兴无时尽，秋光为客留。过桥鸥鸟逼，

攀磴薜萝稠。地寂闻孤磬，山穷见一楼。吾庐分咫尺，不解此中幽。

过

夏家渡别墅
旧游如在眼，长望晓山前。着屐无多路，看花又几年。板桥平贴水，寒

柳细生烟。沙际行人断，空浮一钩舡。

新田山旧居
霭旧山堂

，新田绝壁傍。石阴回柏枧，云气接华阳。圃自栽松暗，溪曾洗墨香。十年分去住，回首一

苍凉。

山门
鬼斧见天工，千年石室通。路疑云里伏，源忆鸟边

穷。易浣灵池碧，难吹丹灶红。披裘人不远，长啸愧高风。

琴高台怀古


高士遗台曲涧东，俯临百丈之飞虹。云卷云舒绝壁下，花开花落空潭中。丹沙炼去

山俱寂，赤鲤骑归路不通。叹息往来车马客，几人忙处问琴公。

寄赠何

二陟明府
绕郭初传白雪音，猷州地古足鸣琴。四时花气薰行毂，一县岚光动晓吟。

帝子阁前苍磴曲，仙人台下碧潭深。水西春色新如锦，何逊风流此自寻。

重登烟雨亭
造次重携浊酒卮，千山仍抱一亭欹。眼中烟雨三年梦，半是醒时半

醉时。

白云寺梅文鼎宣城
古

寺依道周，岩壑巧位置。径偏门不扃，游人若相避。千仞依回溪，波光林外至。道人空小楼

，萧然绝尘累。学佛不自名，何况文与字。杖藜时独歌，千山落空翠。

柏枧山
谷险行成迳，云开近见山。岩花春后好，石藓雨余斑。响逼樵人斧，烟生

衲子关。车尘纷五岳，得似此中闲。
岩犬吠深树，藤桥客过稀。木皮蒙竹屋，涧户启绳扉

。生事无营足，山蔬不摘肥。相逢问城郭，只似昔年非。

山门

梅庚宣城
梦想山门胜，移家洞壑偏。梯云求乳穴，

凿井得煤田。寺对三花树，游当二月天。鹿裘人不见，石室自千年。

题

慕园
但觉为园好，翻思辟地初。依城收野树，引水就阶除。客共烟中钓，儿翻架上

书。落成才几日，花药已扶疏。
谩拟工官谷，新开绿野堂。陈情迟令伯，爱日过潘郎。地

贵

金为埒，天低石作梁。沧洲从暂卧，仙峤在陵阳。

涨阻硖石观治圩堤
浪涌四天低，苍茫望欲迷。风帆山半落，春树雨中齐。象马朝疑石，鱼龙夜触堤。渭

渭防蚁穴，畚锸会须携。

项王庙
废宅重瞳庙，相传此驻军。灵

旗山鬼避，石马野樵闻。草没前朝碣，林栖何伏云。汉宫同寂寞，玉殿几回焚。



翠云庵落成
群峰合沓护诸天，路转丹梯结构偏。双塔忽悬秋树外，孤云

常宿寺门前。闲修白社穷清境，醉插黄花忆旧年。更置危亭凌绝，凭高佳赏逐时传。



寄赠胡伯承先生
抗节能全南渡初，百年耆旧早悬车。避人自种先生

柳，劝学还陈国子书。谷口夕阳啼谢豹，仙潭春涨上琴鱼。比时来往桃花渡，怅望元亭咫尺

疏。

玉山寺寻沃州亭
铁笛银鞍事杳冥，游人还问沃州亭。三春

花雨六朝寺，极目潭潭空翠屏。

云齐阁九日
枫林红浅未经霜，

暖着单衣到上方。自是名山贪我辈，无风无雨过重阳。

送友游黄山

沈寿国宣城
黄山千百丈，上与青冥通。仙人曾种玉，

轩皇此驭空。有客晨披衣，愿随浮丘公。解衣浴乳水，挈杖历蚕丛。澄视层云变，倾耳万壑

风。摅幽发奇唱，偕友冯丰隆。伊余无六翮，啄粟闭樊笼。何年其矫翼，神兵游无穷。



重过宛陵留别龚鲲知府
偶过桐

川路，重游宛水。花村田舍好，竹迳寺门分。吏候知风古，官闲任酒醺。旧交情不厌，还

似敬亭云。

登县署具瞻楼李文敏宣城知县


百里官衙百尺楼，万家烟火万农畴。三山鼎立居然胜，二水环围自在流。黄蘖

宗风飘塔影，玄晖音韵绕峰头。昭亭今古多奇迹，眺望名贤思不休。

龙

溪驿即事
驿路龙溪水气重，几间官舍几株松。戴星问俗山初晓，耕雨沿村浍始通。

父老扶犁呼刈麦，儿童剪韭佐朝舂。自知劳吏催科拙，后乐先忧此岁功。

留题开元水阁袁启旭宣城
先朝中叶盛，文物

尽

舂容。图画陵阳郭，嵯峨甲第重。园林开六代，楼阁拱诸峰。最是尚书宅，风光别样浓。


雉堞层层见，高窗枕箪凉。片云行木杪，一鸟破山光。洗石苔纹乱，投竿水气香。幽栖如傍

此，不羡午桥庄。

仙源杂诗
石耳攀崖摘，园蔬杂芋蒸。吠人群

犬惯，赛社老巫能。落日风过虎，归林月引僧。听来乡语熟，省识竟何曾。
古树穿墙出，

孤

亭傍岸斜。溪船归载米，山妇出簪花。水浅鱼腥少，冬深笋味嘉。此乡多朴略，隐者足为家

。
最是东郊好，千山望里收。惊涛来树杪，寒雾出城头。负郭三家市，堆滩一叶舟。天然

图画处，黄海即丹丘。

春分日瞿山招集沙城寓斋
东风吹不尽，

急雨过春山。时有白云至，因之双燕还。天容名士聚，人对落花闲。莫谓一尊酒，悠然开旅

颜。

开元水阁有感
仄迳蓬蒿刺眼长，半陂衰草旧斜阳。孤城钟

动寒潮合，百战人归老树荒。戍卒冲烟朝汲井，山魈避日夜登墙。年时游伴今何处，赢得将

军牧马场。

西竺访月峰上人
春来花雨数峰青，飞盖联翩入翠屏

。僧出乱云开石径，马穿芳树语金铃。岩峦气接诸天爽，螺鼓声归法界灵。欲证无生聊借问

，空潭肯放毒龙醒。
松下是胜缘，春山万叠起苍烟。泉将出谷声逾细，鸟欲亲人语自

妍。野客来时无半偈，空花落处有安禅。凭师莫话劳生拙，身傍丹台梦亦仙。



次青弋江访友人不值
青弋江头一叶舟，山光云影共沉浮。门前多是桃花水

，未到春深不肯流。

游工山何一化南陵
工山封域镇，万尺郁蜿蜒。言偕旷达侣，千折跻其巅。茫茫扩方宇，峥嵘孤蹈天

。

遥对碧芙蓉，长江一带缠。百里蓄风气，冈峦散芊眠。引臂行翠微，霭招神仙。金支共翠

盖，天际或迁延。黑云泱漭，下视如重渊。群峰若鸥鹜，出没互后先。摇摇恐堕坠，扪汉

不可缘。长风卷云尽，暮色愈娟娟。奇态出无穷，心目眩屡迁。松风吹碧落，肌骨化轻烟。



游水洞
天创奇险区，元气仗窈墨。石骨峻，喷沫出剥蚀。

屋壁叠鳞纹，揉杂丹青色。经营想鬼工，手迹尚可识。黯然窥，龙窟无极。心魂夺幽

幻，逡巡留不得。归去炼神明，再履非常域。穿湿扪气机，摩崖饱绘饰。乃识造化心，终焉

敢辞力。

龙池祷雨屈升瀛南陵知县


禾与民同生，一雨均当泽。无禾是无民，久旱怀愁绝。吁嗟举大雩，徒然牲璧

竭。夙闻龙池灵，泓然工山脊。云气一缕生，甘霖遍阡陌。千层跻危崖，深碧生寒洌。传道

通江湖，信是神龙窟。匍匐偕士民，倾注冀倏忽。厚泽龙岂悭，凉德吏有责。黑云随我归，

庶解倒悬厄。

登望华楼
公余倚官阁，九子入双扉。满县

荷香集，沿城云气飞。酒坊仙迹杳，松馆夕阳微。何处秋声起，空阶独鹤归。



望华楼呈屈明府范希曾南陵
西搴黄鹤

顶，

东俯凤凰台，宿雾四天卷，华峰九子开。槛凭云满袖，手摘斗为杯。坐抚丝桐静，弦歌下里

来

。

玄妙观徐肇伊宣城
层峰城

揲上，巍阁白云中。烟雾生寒壁，松杉拥绀宫。深宵笙鹤绕，古观药炉空。为问仙都迹，

桃

花几树红。

清风亭
出郭岚光十里青，柳山桥下石邮亭

。断云蒸雨千峰散，幽鸟一声何处听。

明镜庵和韵林

森

宣城
客返湖心棹，僧投水畔庵。问津均得半，酌月共成三。丘

壑原非志，琴书容可谈。爱慈良夜永，乘兴踏烟岚。
