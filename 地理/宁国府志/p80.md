<!-- { "loadSidebar": true } -->
县学在府治西南。大成殿五楹，左右两庑，共十二楹。前为棂星门，为石坊；又前为东西

二

坊。宋、元学在城东州学南，明洪武三年，知县王文质徙建泰和门内，今军储仓地。九年知

县

邢知远改建县治西。宣德二年知县萧吉重建，正统七年知府袁旭徙今所。景泰四年知府叶锡

拓修之，嘉靖二十六年同知张臬、知县萧纶徙而稍前。三十五年知县姜儆修，四十二年知府

罗汝芳修，隆庆三年知府王嘉宾修，万历二年知县姜奇方修，十四年知县詹事讲、陈公相建

学前夹城，以补巽维正面，修撰沈懋学记。嗣后修葺无考。

国朝顺治六年，知县陈正中修，吏科给事中孙襄记。八年知县王同春修，十三年徽宁道孙登

第重修，自为记。十六年教谕胡绳、按《乾隆志》误作，今据康熙志及县旧志职

官表改正。训导施端教复修，工部侍郎杨义记。康熙十二年五月庙全圮，知府庄泰宏

、知县

李文敏、教谕徐化民倡捐重建。二十一年知县袁朝选、教谕陆志遇、训导钱邦达同修。五十

五年知府佟赋伟大修，自为记。乾隆二年知县吴飞九同教谕周伟、训导张照龙重修，自为记

以上据旧志。乾隆三十四年知县谢其炳、署知县卢士珩偕教谕

孟文辉、训导唐鼻重修

，谢其炳记。嘉庆元年知府门应兆、刘宝先后率知县胡鹏云、徐日簪、严克任、教谕章廷

、训导刘瑗、署教谕魏维祺、署训导周德隆谕绅士重修，严克任记。《学册》



崇圣祠在明伦堂后，雍正元年改建。乾隆十八年旧祠圯甚，监生吴国伟捐资修整，门阶堂宇

，焕然一新，知县贵中孚记。旧志

名宦祠在崇圣祠后，乾隆十八年附贡丁蓁捐资修整。旧志

乡贤祠在名宦祠左，县学附郭，旧无专祠，康熙五十五年武举章振世倡建，知县杜滨记。

乾隆十八年，振世孙廪生章斯盛、监生章世德重修，知县贵中孚记旧志。 

按：今制，崇圣祠当云在讲堂后，名宦、乡贤两祠在讲堂西。
忠义孝弟祠在土地

祠后，嘉庆七年邑绅贡振铎捐建《采访册》。 按：

直省府县学宫各建忠义

孝弟祠，内立碑旌表，建坊者题名其上，身后设位祠中，此雍正元年例也。先是宁国府学有

孝子祠，故续建为忠义祠，专祀历代忠义俞纵以下十六人。县学以附郭，不另立。未几祠废

，附祀乡贤。至是贡振铎为其父懋昭请旌义门，始呈请补建此祠，以复旧制。懋昭循例并

祀，有司春秋致祭，与诸祠同。其请旌补建公牒勒石祠内。

节烈祠在陵阳山，雍正三年敕建旧志， 今废。宣城附郭不复建

，凡请旌之贞孝节烈妇女俱合祀于府节妇祠。《学册》

昭忠祠在城隍庙内，祀王昶、贾大第、陈朋、周王福。嘉庆初建。

明伦堂在大成殿右，明宣德中巡抚侍郎周忱命推官尹崇高建，大学士杨士奇记。万历二年知

县姜奇方重建，南吏部郎中殷登瀛记。上为尊经阁，左右为斋二，初名“依仁”、“游艺”

，

知县姜台改为“居仁”、“由义”。前为礼门，又前为大门，各三楹，万历二年知县姜奇方

建旧志。乾隆二十年知府嵇、知县贵中孚用形家言，议改明伦堂

于大成殿后，榷费不

赀，久之未决。会邑贡生樊杰等合族尚义，愿出祠田之羡任之，乃移建今所。即其上为尊经

阁，糜白金二千四百有奇，为记。旧阁既撤，仍葺其屋，曰“讲堂”，新阁奉文昌神像，

朔

望行香，自嘉庆六年，奉敕追封先代，增用太牢，岁以春秋仲月致祭，礼仪与关庙同《学

册》。
按：宣学旧制，明伦堂上即尊经阁，非两地也。《康熙府志》谓宣德中巡抚

侍郎周忱命

推官尹崇高建尊经阁，大学士杨士奇记，载在正统壬戊知府袁旭徙今所之前，则所谓尊经阁

，似指旧学在县治西者言之。《乾隆县志》乃移此文于今学明伦堂下，《乾隆府志》因之。

及考杨士奇所作《县庙学记》则云宣德二年，教谕张岩谋于知县萧吉，改作庙之外门中门，

建明伦堂及师生会馔之舍，又广地作射圃；而萧去官，因及训导陆霖、汤辉劝率邑之好义者

，作大成殿及东西庑。郡推官尹崇高复用岩等议，作尊经阁于明伦堂后，未半亦去官。逮郡

守袁旭至，而凡庙学之未备者悉备矣。是役也，虽有众力，然始终岩功居多。观此文，则杨

公并非为尹推官作记，而首功之张岩，转没其美，何旧志与《碑记》互异若此！且其中

尤有可疑者，今学移于正统七年，此记成于正统八年，而所云修学乃在宣德二年，毕竟所指

何地，又云作尊经阁于明伦堂后，更歧而二之矣！今访学宫无此碑，姑识之，以俟辨证。

会膳堂在旧明伦堂左，明知县萧吉建，教谕张岩记，今废。旧志

土地祠在教谕署左。学册

教谕署在今讲堂后，旧署颇隘。康熙三十二年教谕陆志遇增六楹于左，后尽圯。历任皆赁民

屋以居。乾隆九年教谕周伟倡复，邑生监詹可、章斯盛、沈、黄锟、章世德、归大斌、
刘文升、江上珍同捐募督建，门堂宅厨悉备。旧志 

训导署在教谕署后，旧有二署，后因训导员裁并废。康熙十五年复设训导一员钱邦达，隧复

建一署。旧志

学官弟子员额：教谕一人，复设训导一人。廪膳生员二十人，增广生员二十人。学院岁科两

试，每试取进文童二十五人为附学生员。岁试取进武童十五人为县学武生。增

补旧志
  

按：直省各府州县入学额例，顺治五年定额：府学六十名，大学四十名，中学二十五名，小

学

十二名。顺治十五年定额：府学二十名，大学十五名，中学十二名，小学八名。康熙二十八

年定额：府学二十五名，大学二十名，中学十六名，小学十二名。雍正二年定额：人文最盛

之地，大学照府学，中学照大学，小学照中学，宣、泾两邑向系大学，题准如府学例，是为

取

进二十五名之始。宁国、旌德、太平三邑向系中学，亦以是年改为大学，各取进二十名。惟

南陵

先于康熙五十六年，经督学林之浚题改大学，由十六名增额四名。每恭遇恩旨广额之年，取

进文童各学均广额有差，至武童岁科并试，额取府学二十名，大学十五名，中学十二名，例

不增广云。


祭器书籍学田详县志


书院附

志学书院在府治北景德寺后。中为大堂，后为会讲堂，各五楹，左右号舍四十楹。明嘉靖中

，提学御史耿定向、知府罗汝芳、推官李惟观建，大学士李春芳记。其前为门，三楹，万历

中知县姜奇方建，今废。旧志

  宛陵精舍在志学书院西僧纲司右。北为致道堂，三楹，

中为咏归亭，南为观复楼，三楹，西为号舍八楹。明嘉靖中知县姜台建，邑人贡安国有《观

复楼记》。致道堂后为罗公生祠，方初建时，诸生集其中，讲习甚盛。至隆、万间，风流犹

未

息，今并废。书院旧有田地二百三十六亩零，地租原银四十三两五钱有奇。又景德寺周围

地

租，每年该银一十六两六钱有奇，又府城郭内外桥梁租每年该银二十六两九钱有奇，后止一

十四两四钱。嘉靖中知府罗汝芳请于巡抚、督学、巡按三台，移文给发征租，以为诸生会讲

供应。文成王阳明祠祀之，需岁以诸生二人，司其出纳登籍备稽核焉。主会讲事者：参政梅

守德、参议沈宠、生员郭忠贞、吴箕、胡希瑗、王点等为会长，司出纳。万历中时相江陵以

夺情事，议者多讲学人，传檄禁之。知府郑继之，知县詹事讲遂改书院为理刑公署。其田贸

值二百五十两以充筑北门坝公费，其地租一十四两四钱仍归于府。旧志
 同仁会馆在西

门城内。明万历中祁门贡士陈履祥倡学，宁郡从者八百余人。宣城施宏猷、章中辅、南陵陆

行素、泾县万国寿、宁国杨怀凤、旌德吕坚、太平汪昌源等率众建馆，旁置庐舍，取租以备

修葺。祀罗近溪、耿天台两先生，履祥殁后从祀，而以及门诸子附焉。当时月率一会，郡邑

官及荐绅父老子弟讲学歌诗，或具馆谷，每岁四月朔大会三日，六邑咸集，兴起者众。旧志

横渠别墅在城外东南隅养马街。乾隆七年知县张大宗捐建，今废。旧志

义学无定所，旧于学田租内取给廪饩。雍正四年停。知县捐俸给之。旧县志



社学凡六所：一谯楼东，一铁牛巷，一北关外，一东狱观前，一南门，一东门。俱月城内。

明万历中，知县姜奇方重建。又旧社学一所在织染局西，今并废。旧志


南陵县

县学在县治东，即崇教寺旧址。大成殿三楹，左右两庑共十四楹，前为庙门三楹，又前为棂

星门三座。宋初学在县治南，绍兴间迁东南。嘉熙初，县令赵若琚修，王遂记。元季毁于兵

。明洪武四年知县甘润，教谕刘子潜重建。十二年知县吴冕，永乐七年县丞章昂、教谕汪素

，十六年知县杨真，宣德六年教谕任伦，成化元年县丞谢文祥，十三年知县孟瀛，嘉靖十

三年知县钱照，相继修葺。旧府志。嘉靖四十年改移县东，未及修

葺。四十四年知府罗汝

芳、知县郜永春终其事。会学南民房被火，便买前地扩为明堂。万历四年，知县林鸣盛复行

修葺。据旧县志及《江南通志》增入，以见源流，以补旧府志之阙。

万历十一年，知县

沈尧中以文庙未得正穴，移南四丈。二十八年知县朱朝望，四十四年知县黎宠先后修葺。崇

祯十年知县杜绳甲、教谕金之矿、训导姜志峻、张骏业同建“金声玉振”、“江汉秋阳”两

坊。

国朝顺治十年，总督马鸣佩、徽宁道孙登第捐俸檄修。知县杨必达、教谕汤原清、训导胡绳

共劝捐重修。康熙十八年知县屈升瀛、教谕顾芳菁、训导张翥建中大成坊，修左右两坊，于

河南筑墙曰“万仞宫墙”，以河水为泮池。四十六年知县康五瑞重修。雍正三年知县宋廷佐

、教谕章克长、训导童昊重建旧府志。乾隆三十九年，知县陈梅

谕邑绅士捐资重修。嘉庆元年，知县左辅劝谕合邑绅士分任修理。《采访册》

崇圣祠在大成殿东，旧系陈友造，后裔世为修葺。乾隆三十年，其族孙性捐资重建。嘉庆

元年陈族重修。《采访册》

名宦祠在崇圣祠后，嘉庆元年重修。《采访册》

乡贤祠在名宦祠后，嘉庆元年重修。《采访册》

文星阁在泮池东南，乾隆四十七年，知县周学元劝谕绅士捐资鼎建。《采访册》



忠义孝弟祠，雍正三年敕建。旧志

节烈祠，雍正三年敕建。旧志

