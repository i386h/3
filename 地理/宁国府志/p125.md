<!-- { "loadSidebar": true } -->
题水西寺熊不易桓王庙里神松古，黄蘖寺前僧塔高。行马不旋陵变谷，蛰龙一去海生涛。楼参木杪天盈尺，船泊溪头水半篙。隔岸人烟林色冥，一帘疏雨正萧骚。

贽监郡公许希贤金章紫绶照南州，身在陵阳最上头。晓雨桑麻吴地暖，西风罢桠楚乡秋。朱幡到处行双鹿，绿野何人佩一牛。见说御屏题姓字，崇班早晚侍前旒。

送李知事王儒应幕宣城郡，人称燕赵贤。青冥三釜养，白发两亲年。台阁须良佐，衣冠拥别筵。片帆梅雨里，秋满下江船。

和戴帅初陪廉宪副游三天洞韵二首王圭胜迹三天洞，清游五字诗。悬泉垂马乳，暗谷隐龙池。坐久禽声集，吟残树影移。贤侯兴不浅，应有后来期。黄叶荒溪满，青莲绀宇开。阑干盘石树，方丈出氛埃。洞古游人识，岩高倦翼回。只因山下叟，常说绣衣来。

陈公辅迁居大隐何尝厌市闾，新迁端为好楼居。坐来叠嶂云生丽，住近双溪客有鱼。二顷可供投辖饮，五车争羡载行书。门前怕有西台使，未许兴公赋遂初。

和帅初稽亭山三三洞三三洞应为三天洞。韵二首《元诗选》中止录一首古洞堂隍敞，危颠户牖开。阴灵藏雨雹，清绝杂尘埃。破静幽禽响，临深骑鹿回。百年山下路，未省使车来。

次广教寺坚师韵矮窗宜晓取朝阳，高槛凭虚接莽苍。咒水钵中莲是幻，坐禅床畔竹偏长。不须沽酒供彭泽，耐可吟诗伴石霜。想见六时天乐下，散花吹满衲衣裳。

宛溪济川桥成二水玄晖郡，双桥太白诗。江山遗迹在，惠政大贤知。累石砌湍濑，飞梁跨渚涯。仙宫鳌，星汉鹊参差。不碍乘槎客，翻思踏浪儿。人从衽席过，功赖鬼神为。利泽通千里，欢呼共一辞。吟诗欲题柱，记取落成时。

山门梅德明山门藏绝境，青壁上参天。石漏窗中月，岩通洞底泉。幽期恐摇荡，眺望每留连。还忆瞿硎老，神交碧落边。

敬亭山贡奎名山镇宣郡，古寺崇敬亭。杰构靓深岩，飞廊引重扃。陟彼百仞高，始觉万类形。楼殿势益宏，兵卫森幽灵。增秩睹隆典，纶音播明廷。丰穰走祈报，烟燎浮芳馨。竹树蔽险壑，虚关俯南。麻姑湖上碧，华阳天际青。神飚飒然起，新凉濯微醒。疏雨映白石，垂虹截苍冥。永言李谢游，岂惜岁月零。悠悠孤云去，渺渺从双。招之殊未来，庄思展函经。

麻姑天游亭斜阳众峰出，山行快追寻。兹亭独崔嵬，超然散尘襟。瑶汉湛虚碧，灵飚荡幽阴。漾连沃野，苍茫俯乔林。真游本无驭，妙道悟匪深。麻姑去何年，薜萝径萧森。玄蝉解新蜕，高树吟。物理感时迁，世辙徒。怀哉学仙术，孤云度遥岑。

双溪泛舟扁舟一叶浮溪水，溪风飒然吹浪起。坐看两岸疾如驰，转帆瞬息行十里。溪上山光翠欲滴，傍影入溪溪水碧。山中曾有谪仙居，今古诗声破幽寂。舣舟登岸快追游，诗料冥搜山鬼泣。山鬼泣，山云飞，薄暮细雨寒霏霏。谪仙邈邈呼不得，但见独鹤空中归。

三天洞和韵树合连峰影，苔栖满壁诗。山风潜入户，泉窦暗通池。市远僧归晚，园荒鸟下迟。登临有真趣，幽事尽宽期。

和戴剡原同史宪使游三天洞二首洞底天无隔，多应禹凿开。海声通屈曲，石汗洗尘埃。欲探岩崖去，空令杖履回。无端僧占住，多少后人来。古寺何年建，巷低屋乱巢。老松擎雨盖，修竹拂云梢。石压泉声伏，山回垄势包。追随记今日，照影俯池坳。

饯王敬叔十年湖海一樽同，醉里那知鬓欲翁。投辖不缘今日雨，论文未减昔人风。春随流水三分尽，酒重交情百罚空。莫道双溪堪举棹，片云来往敬亭东。

舟次硖石避雨古庙吴漠漠春云起岩谷，白雨飞空乱如镞。牧儿狂步过桥西，远墅微茫数家屋。浪高雪阵风忽颠，移舟小泊古庙前。坐待天回日西照，江流不尽山苍然。

翠微寺陈炳麻衣休作狮子吼，门外泉声正拍空。三十六峰浑不见，翠微真在有无中。

前题汪瑾翠微寺前卓锡泉，翠微峰与青天连。苍藤老树意自古，断崖飞瀑声相喧。萦林一径入深僻，到头百亩宽不窄。白云隔断世俗尘，图画天开洗山色。麻衣遗迹知几年，壁间留题知几千。请君细读《尚书》篇，后来佳句谁与传?松风满耳出口去，明朝却忆来时路。

紫云岩阮之武石磴萝梯隐翠微，坐间时有紫云飞。纷纷郁郁来还去，难问瞿仙几日归。蓬窗吴晦之小室萧然一钓蓬，主人闲散似渔翁。有时风雨惊残梦，如在松江烟浪中。

春日即事山居无事到襟怀，日午柴门尚未开，啼鸟一声春昼寂，隔墙风送落花来。

敬亭山黄昔窥敬亭作，今陟裴公寺。徵素非始游，赏胜资深诣。修修缘水木，宛宛交溪术。绿缛涧草丰，幽松飚驶。微钟响沓嶂，高阁浮花气。聿薰梅檀妙，岂爱岑壑媚。凭生实内惕，即事多冥契。息阴，搴芳怀芝桂。海岳期屡迁，石林路深。经营垂道要，迫窄余物累。稽首调御尊，尚饮无生惠。

九日登响山奉呈同游者吴师道响山临响潭，曾识太白来。我欲游其间，却愧非仙才。况乃博微官，终年走尘埃。幸兹九日至，获与群彦陪。高秋惨云物，簿日翳复开。驻马青松阴，披衿上崔嵬。前睨孤城低，下瞰清溪回。诸峰送远色，揽结何雄哉!野菊半含英，蜀醪初发醅。且尽一笑欢，良会不易谐。溪山宛如昨，斯人化飞灰。想见登临时，逸气横九垓。宁知千载后，我辈兹徘徊。呼之倘可作，相其挥予杯。凄其暮色合，飒飒疾雨催。扶携下登舟，水行沿湾隈。仰看千仞壁，浩歌散余哀。

游三天洞稽亭山下三天洞，忆我金华物色同。拔地飞崖云汹涌，映空嵌穴树葱茏。不知混沌何年凿，直恐神仙有路通。终拟赤松归隐去，清秋还堕梦魂中。

水西道中鸣鸠林外桑密，眠犊沙头草添。春水石桥红杏，夕阳茅屋青帘。

送人之宣城昭亭山下宛溪头，杨柳芙蓉岸岸秋。总是旧时迎送处，梦魂犹逐故人舟。

湖山庙王相千仞湖山泾水滨，从来忠烈作明神。一时江左英雄士，死后封王有几人!

曲肱亭吴元用少年曾缀集仙班，袖手归来水石间。闻道半山还旧隐，扁舟乘兴过龙湾。

都官祠斯文周丧未还淳，首黜浮华复雅音。蛮布织成春雪句，谁传篇什过鸡林。

云锦堂高夔晓山蒸气生晴云，风缕织成西川纹。烂然五色照溪水，游丝飞絮尝缤纷。莺梭抛掷光错落，欲卷朱楼建高阁。睡起不知春浅深，轻红又上桃花萼。

涩滩胡士瞻泾溪西来数百里，两岸高山束流水。中有涩滩欠疏凿，往回艰险劳舟子。白波粼粼石齿齿，但闻嘈嘈声聒耳。谪仙作意下陵阳，为看敬亭曾过此。

送万户府幕卢唐卿孙叔达天街知合骤骅骝，戎幕何为尚滞留。军旅岂尝忘俎豆，貂蝉元自出兜鍪。三年明月胶东梦，万里西风宛水舟。从此云霄看高步，可能回首谢公楼。

浔川八景存四有肩有夷行，樵牧共来往。高树落繁阴，风生海涛响。未遂赤松游，长歌起遐想。幽密两山间，梯径通元圃。猗兰吐清芬，随风泛郊坞。谁能纫为佩，远寄潇湘浦。残阳冒山巅，黄金眩人目。枫林醉秋霜，相看共幽独。一鸟天际归，欲问桃花宿。夕阳遍芳洲，余晖在高树。乌石动西风，归人正争渡。浮生舟上飘，随风安得住。

分巡泾县元久真西岭雾尝阴，泾溪流水深。轩窗一夜雨，湖海十年心。渡口梅初落，楼头人独吟。风谣闻古调，三叹有余音。

松风亭张师愚长松荫禅宇，柯叶何萧森。清风一披拂，奏作缘绮琴。虬龙舞空洞，鸾凤相与吟。众籁起幽听，太虚本沉沉。修然亭中人，晏坐观妙音。心闲得深悟，明月生东林。

侯亭遗迹芳辰喜清暇，携筇出西郭。登高一以眺，山川如绮错。昔闻赵宣城，筑亭侯宾客。嘉林荫结构，翠岭照丹。逢迎尽贤士，冠盖拥阡陌。况有谪仙人，奇交刻金石。我来访遗迹，但见丘与壑。断甓乱榛莽，址暗松柏。五马不复来，樵歌空躅。人生一世间，富贵不盈握。所以崇令名，没世耻寂寞。

登耕绿亭张师曾谢高斋外，谁知复此奇。一川藏罨画，众岫列罘。野绿耕初起，林红种未迟。河阳新政续，风俗尚堪为。

湖上纳凉刘道夫鲜飚吟碧树，淡月映清波。暑到重湖少，凉从薄暮多。短衣仍楚制，敝屣自商歌。坐久香浮席，露华初泫荷。

湖上纳凉怀吴子彦贡师泰天风吹海树，瑟瑟秋气凉。河汉西北流，众星耿微光。惜我同袍友，远在水一方。相思不相见，展转清夜长。遥闻鸣笳发，揽衣月苍苍。

题叠嶂参云亭寄老士安监宪层城极高爽，杰构峙峥嵘。叠嶂散霞绮，双溪迥以明。旌节一戾止，登览群彦并。明月悬委佩，华星灿长缨。凉轩四面敞，坐看香霭生。神功倏舒卷，变态周八弦。终当溥甘露，从龙归太清。

泾县石壁道中万山从西来，中断忽如劈。攒峰阻重关，两崖立坚壁。绝壑喷飞流，触石势逾激。神龙宅其下，白昼飞霹雳。涉险恐羸骖，凌高快健翮。须臾得仙馆，颇觉契幽寂。入竹敞凉轩，扫花吹铁笛。坐久竟忘疲，尘襟忽如涤。翻思崎岖间，使我心戚戚。

游麻姑山万松庵积雨变秋思，清游惬道心。过桥分履迹，问寺逐钟音。红堕鸟争果，绿深鱼占阴。何当脱尘鞅，重此契幽寻。秋日访招提，云深处处迷。殿门松影直，庭槛药苗齐。接竹通流水，编篱获野畦。道人偏爱客，留得树头梨。

麻姑观麻姑山下水涓涓，十里青松引洞仙。菡萏夜开丹满室，琅春长玉为田。空坛雨过苔痕滑，密径风回树影偏。可是心清自无暑，更移竹榻向林泉。

送渊上人住泾县延寿寺半生辛苦住城西，修竹满园蔬满畦。正爱闲云依叠嶂，忽随流水渡三溪。藤花院静禅初定，叶村深路欲迷。此去莫怜知己少，青山到处可留题。

秋日同游敬亭得并字汪泽民湘中三年梦乡井，敬亭重游心自醒。双流夹镜一溪来，千仞齐云两峰并。丛祠秋报同奠桂，兰若晚酣催煮茗。晴岚暖翠约花时，往觅丹梯登绝顶。

游黄山汪南山先生惠诗以病为辞次韵答谢轩辕轻举同浮丘，黄山到今仙境留。攒峰排云三十六，势压地轴雄南州。玄乡倒景接虚旷，太空清气凭萧飕。恍疑万里运鹏翼，政似五月思貂裘。尝闻丹炉灵药在，宝光夜静干斗牛。我行虽云惬素尚，黄鹤不返令人愁。忆年弱冠披图经，白发荏苒四十秋。遐观奇绝勿轻去，山灵特为驱烟雾。吾宗诗翁期不来，天风吹落惊人语。何时同此采真游，尘缘誓将脱羁囚。人间万事一杯酒，鼠肝虫臂徒包羞。

