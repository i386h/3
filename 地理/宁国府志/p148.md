<!-- { "loadSidebar": true } -->

都官员外

郎。时行青苗免役之法，齐诣朝堂力言其不便。宰相王安石曰：“此法便天下，独公兼并之

心未厌，故不便尔。”齐家饶于财，故安石以此折之，遂出判池州。久之，改朝散大夫致仕

。家居二十年，徜徉山水，以诗酒自娱。与野老往还，人忘其为显者。卒年九十二，累赠大

中大夫。《万历府志》
按：《江南通志》、《泾邑志》、《府志》俱作

泾人。《乾隆府志·选举表·宦迹传》载入旌德。


钟清卿字表臣。嘉戊辰进士，授新淦簿，调长葛，荐擢潭州观

察推官。以清谨著，摄长沙五邑，并著善政，改歙县令。熙宁初，徙汀州宁化县，罢。寻复

令分宜。秩满，民乞留，不获。调涟水令，告归。清卿性和易，政尚严明，历典四邑，皆期

年

而理。家居有法，长幼敦睦。弟淳卿，嘉中以明经除临江军司理。《乾隆府志

》



汤肇菊字士华。以祖荫知肇庆府，有惠政。去官日，赆送一无所

受，民生为立祠。上闻，赐金紫，优老于家。嘉定有记。据《事实册》增



汪汝则字方叔，孙。初调芜湖丞。建炎间，助平方腊有功，帝

嘉其能，录姓名于屏。授绍兴府通判，历知衢、信二州，有惠政。时臣僚登对论郡守才，上

曰

：“使人人如汪汝则，何患不治。”寻引疾归。子，荫仕鄞县，有声；琛，任吴县尉，获

强寇三

十余人，以功升池阳通判。
按：汝则《江南通志》作泾人。《神道碑》：宣城新

建里人。《乾隆府志》俱载旌德，不知何据，姑仍其旧。


汪字晦之。淳熙甲辰进士，江陵郡。郡有三海八柜恃为险

固，豪右占为田，力复之。时券法初变，乃流通泉币,又筑寸金堤以捍江，政绩甚伟

。迁监左帑，弃归。时论惜之。著有《读史手抄杂著》三十卷。子，字仲高，以父任补

浮梁尉。督饷淮南，有御寇功，荐授都昌令。政最，再迁至淮东安抚参议。《乾

隆府志》


方处和字德修。由舒州桐城簿调信州玉山丞。垆户黄姓者夜以白

金密遗其子，处和麾去。比归，复以斑竹杖为赆，怪其重不受，刳杖，果纳金其中，其廉介

类此。秩满，不复仕。家贫，魏敏肃以禄周之。同上




〔元〕
方子敬少通兵略。至正时萑苻蜂起，

旌德、绩溪咸被残贼。子敬募义兵克复二邑，前后擒斩伪万户钟万二等，以功任绩溪尹。同上。


〔明〕
江汉字纪南。成化壬辰进士，授礼

部主事，转户部郎中，使云南，有廉誉。西蜀旱，奉诏赍内帑赈之，躬历郡邑，条划周悉，

所活

不胜计。出知宝庆府，首制豪猾，不得借势宗藩。区别兵民，禁辑流散，一时蠹弊革殆尽。旋丐归。卒祀乡贤。《江南通志》


江文敏字克学，汉子。弘治乙丑进士，授南阳推官。明敏果断，

疑狱迎刃而解。升刑部司官，擢川东分巡道。丁艰，起补河南河北道。时西羌梗化，廷臣推

文

敏镇抚，授松潘等处粮储兵备副使。威惠并行，厘革宿弊，兵民安堵。松潘俗务骑射技勇，

特令讲明经学，士风丕振。年甫四十卒。昆山顾鼎臣为立传。《乾隆府志》


江文中字克时。正德癸酉举人，初任顺天府推官，执法不避权贵

。有大狱谳奏不决，文中持正举劾，为当事所挤，左迁山东滨州知州。复以考课京职，再谪

湖广按察司经历。时顺天抚按保举文中在京兆任，谳狱平允，豪势敛迹，有廉干才，不可废

置闲散。吏部方拟升擢，会以疾卒。著有《双溪文集》三卷、《为政撮要》二卷。同上


汪坚字子固。正德庚辰进士，辛巳殿试除刑部主事，历郎中。

按郭勋怙势不法状，辇毂肃然。升福州府知府，徙知保定，循绩历著。迁湖广副使，擢河南

参政，致仕归。累征不起，田宅不加，清德为时推重。同上


姚本号雪溪。嘉靖戊子举人，廉介有干略，知冠县，多惠政，

邑人祠焉。迁知汾州，与总制曾铣计复河套，会曾为仇鸾所中，策不果用。改知独山州，土

贼蹂躏。本划策战守，咸中机宜。寻乞归。贫甚，性狷介，不事竿牍，鬻故产以终余年。同上


江廷藻字南滨。嘉靖辛卯举人，授山东巨野知县。适白莲寇起，

率兵歼其渠魁，数郡悉靖。诏嘉奖。邑多旷土，廷藻亲督种植，桑枣成林。迁判大名府，以

父疾乞归。著有《南滨集》。祀巨野名宦，祀乡贤。同上


汪字静斋。嘉靖癸卯举人，知阜城县。辨雪疑狱，邻邑争赴

谳，称神君。郡募军派阜城买马二百匹，力争得免。会蓟边告急，御史特疏荐守蓟州。先是

，蓟镇冒虚饷十余万，按册稽实，士马饱腾。升屯田都水员外郎，筑中州啮堤，漕艘以济

。改营缮司郎中，出守南安，未期称治。寻乞归。世庙亲稽，三殿工数廉，征四川副使不

就，长吏迹之梓山别业，不肯束带相见。祀名宦、乡贤。同上


汪若极字子无，子。万历进士，知仁和县，擢福建道御史。疏

上六事，其止内操一条触怒，出按粤西。会有旨责成抚按措银十五万，部檄如雨。若极疏

入，得免十万，民力以纾。仕终太仆少卿。《县志》


戴惟一元末据西乡，自称万户。屯聚乡民，捍御邻寇。丙甲与万

户吕子宜率义兵纳款于宁国路邓院判，境不被兵，后升江淮府通判。《乾隆府志

传》


江顺字民义。太祖克宁国路，册取代役。顺年十八，代兄往，

勇敢有智谋。调征蕲黄，多斩获。信国公汤和识之行伍中，及出海逋倭有功，除昭信校尉。

后又随征交趾，升锦衣卫中所千户，世袭武略将军。同上


吕必显丁酉以民兵从征江西等处有功，除百户。后征交趾，升副

千户。子孙世袭。同上


〔国朝〕
王辰字象北。顺治戊子拔贡，初

任广西柳州府通判，摄本府篆。地瘴民，多方抚驭。署来宾县事，奉勘镇安、归顺二土司

争地，剖断咸服。清厘土州逋粮，赋完符额。调补山阳知县，招流恳荒，救灾御患。历官二

十余年，清洁自持，勤劳屡著。归里，举乡饮大宾，卒。同上


宋之斌字明表。多膂力，善骑射，兼通星纬术数之学。顺治甲午

，以武举任江西九江营守备，升提标左营游击。屡随征剿有功，后防御抚州、长沙、武岗等

处，俱著勋绩，兵民安之。同上


吕会康熙九年应部试，任陕西固城守御。随征有功，迁风翔同

知。同上


郭镇邦号宁庵。康熙己未武进士，庚申随镇平将军徐治都征蜀寇

谭宏，头被重伤。辛酉攻克云阳、万县，授广西平乐副将中军。富川素强悍，罗溪、罗丘尤

为贼。镇邦护协篆，请率兵歼渠魁，夺还被掠男女，人皆感泣。岁饥，请仓米五千石给赈

，

升直隶抚标游击。总督李光地知其能，委令捕蝗、赈饥、浚河、修仓，殚力妥办。康熙癸未

二月，圣祖仁皇帝行幸五台，镇邦迎伏道左。蒙恩顾问，验其云阳旧创，赐蟒服。累迁浙江

太平营参将，湖广宝庆协副将，封荣禄大夫，赠三世。戊子解组归田，辛卯公举乡饮大宾，

卒年七十五。同上


江日安字又安。雍正间，由吴江训导擢知广元县。邑有飞仙镇，

地为豪右占，讼久不结，系累死者甚众。日安廉得其情，置豪于法，以其地立义学，延师课

士，文风丕变。历摄昭化、苍溪篆，皆有惠政。广元人建坊曰“嘉陵遗爱”。《县志》



汪灏字从。乾隆中由贡生缘例起家，知陕西耀州，会漆沮水

涨决，坏护城石堤。灏捐资重筑，并于壕外增筑十余堤。公帑不亏，民亦忘役其地。修州志

，葺崇圣祠、东丘庙，增文正书院膏火田，俱有成绩。历摄州、绥德，同官蓝田，以疾

归。卒年五十八。《事实册》


胡锦字佐。乾隆甲子举人，由大挑出署山东

泗水县

。时有割辫妖，中之者迷罔至死。有司捕购甚急，吏缚游僧通臬到县。锦察其枉，请释之。

郡守不可，别檄邻邑讯问，狱成上之。傅相国定谳，如锦拟。遂以明慎称，补禹城。会大水

，多方隐恤，并为筑堤捍。以督工坠马伤，乞休，百姓感泣。起知平原，会有伪称近贵出察

事

者，以私干。锦疑之，廉得伪造印信事，中丞以告，擢同知，借补东平州，以累归。六十一

年与千叟宴，蒙恩赐甚渥。卒年八十。同上


鲍西字协卿。乾隆己卯举人，历广德、安庆、金坛、靖江教职

，

荐知湖南龙阳县。汰冗役，清讼牒，有治声。摄长沙同知兼通判。值苗乱，采火药，运粮饷

，

崎岖五溪八桂间。事皆先期集会。兴宁上下十二峒瑶争地，几蠢动，上官檄摄县事。下车日

恩威并用，瑶人慑服解散，省台深倚重之。以老乞归，卒年八十。同上


太平县

〔宋〕
李回


崇正崇正二年，据《乾隆府志》应为崇宁二年。二年进士，建炎四年拜端明

殿学士。绍兴元年参知政事。自太子卒，高宗未有后。

会右仆射范宗尹造膝以请，帝悟，诏选太宗后。回曰：“艺祖不以天下私其子，发于至诚。

陛下

为天下远虑，合于艺祖，可以昭格天命。”参知政事张守亦继请帝，遂育太祖后子尔之子伯

琮于后宫，国本乃定，是为孝宗。《宋史》


章炎字子美，宝庆丙戌进士，历官镇江通判，有治声。差知常

州，还拜殿中侍御史。弹劾无所避，寻出为江西安抚使，知江州。以忤丁大全解职。再召

，辞不起。《大清一统志》


焦炳炎字济浦。弱冠通经，善属文。嘉定庚辰赐武举出身，授承

节郎。调蕲水令。再登淳元年进士，除直秘阁，知袁州。新喻尉栖大明尝虐嫠妇，炳炎

奏，窜之，豪吏慑息。后除右正言，以言事忤当辅，作诗贻知旧云：“事至谏官言不得，

身为

宰相有何荣。”遂拂衣归。弟焕炎，字昭甫，绍定二年擢武科第一。除阁门舍人，兼淮西制

司

计议，拊督有恩，差知池州。奉省札逐流民，焕抗疏止之，因陈安集之策。仕终武功大夫，

知镇江府。与兄并祀乡贤。《乾隆府志》


李材字逵才。宣和末金围太原，材以太学生上书言：“三关四

镇，国家根本，宜速遣偏师倍道趋雁门，入定襄复忻代，截石头关，绝其归路，俾腹背受敌

。”朝议是之，命陈淬、武汉英等将兵径收忻代。材布衣参幕，谋划居多。仕终蕲州通判。

《江南通志》


王三益嘉定间，以文学特授固始县主簿。凡遇催科，酌轻重，权

缓急，呼不扰而事自集。人爱之如父母。《县志》


〔元〕
陈舜甫字虞卿，幼习儒兼通武事。元

