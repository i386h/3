<!-- { "loadSidebar": true } -->
赈救之。巡按以闻，给七品服。时有凌汉者，字怀塘，好济人缓急。亦屡输粟助赈，郡县额

旌之。先是成化间刘绍、刘绶、刘缘兄弟尝以岁歉共输粟三千石，并授征仕郎。



葛遵字道夫。慷慨尚义，万历戊子大旱，饥馑至。郡守廖不忍征漕，与同

官

议以仓谷抵运弗给。遵随以二千石助之，漕赖以完。次子逢春，亦于万历戊申输粟赈饥。

杨会字复元，操履端严。假馆，逆旅主人女挑之，拒不纳，

故以他事去

。嘉靖中，宣民以马田大哄，逮系纷纷，会白巡抚杨鏊止之，事得寝，会终不自言。



刘必秀家素饶裕，好推解。宣与旧溧水接壤，正德中岁不登，溧水名
溧水名，《乾隆府志》作溧水民。多逋赋

，军需甚迫。必秀闻楚声，解囊拯之。其邑令张天锡并踵门告贷，以足军需。事闻，授

征仕郎。

宗乐郡庠生，行谊端方，孝奉继母，友诸弟，内

外无

闲言。事

闻，给冠服旌之。

沈寿昌字全昌，监生。敦行谊，笃志好学

，师事祁

门陈九龙。捐资倡修正学书院，建同仁会馆。郡纲盐久不至，偕众控改食盐，又建筑南湖口

、曲河渡诸堤坝，至今赖之。著有《易学图解》。

朱时望字

士威，太

学生。事亲以孝闻。好施与，见人窘乏，辄解囊助之，崇祯九年，偕陈士京、屠羽凤、纪袁

茂、徐詹庆、陈汉年、李哲、王伸等八人叩阍，请改纲盐为食盐。罄家资为费，不稍吝。事

经部覆，奉旨遵行，邑人至今赖之。

陈字吉裘。少颖异

，博学善

属文。早弃诸生，隐居教授，釜恒无炊。而一介必严，冬或为制复衣，则析其表衣舅氏而自

衣里。所获束修，尝分遗贫士。生平孤介，不与流俗伍。著有《蘧人诗集》十卷。



〔国朝〕

孙省号奕云，贡生。天性教友，

庐母墓于西乡。

雪夜，虎宿墓侧，驯伏不惊。兄襄卒，二子并幼，省抚如己出。从侄暨外弟孤贫，各为完娶

并养于

家。后选授太康县令，甫赴任，卒。

梅枝凤字子翔，有振子

也。少从沈

寿民、周镳游。事父以孝闻，继母葛患疽，秽难近，枝凤率妇侍左右，昼夜无倦色。岁

己酉，

山涨暴发，漂流尸棺数十，枝凤疾呼捞救，有主者归之，无主者葬而志之。岁大，族不火

者八十余家，枝凤多方为之所，群赖以安。著有《石轩集》、《东游草》、《东渚诗文集

》

、《慎墨堂诗品》行世。

张嗣达字翼真。少从陈九龙讲学，

轻视帖括

，归本躬行。有夫妇以债迫投河者，急救之，代偿其债。里人某被盗诬系狱，力为营脱，至

家落不惜。详侍读施闰章传。

梅字羽皇。性孝友，父

病，泣祷于

神求代，病立愈。析居后，兄弟多贫，授徒累赀，置产八十余亩，悉公之。里胡氏负债急

，将鬻其子，解囊代偿。后由文学荐任上杭教谕，称职署县事，多方赈济，杭民德之。



刘澍字楚白，邑庠生。幼英慧，博极群书，为文奇纵不羁。尹民兴摄

宣

令，试而异之。每岁馆谷所入甚丰，皆以赡亲故，随手散尽。老益贫，赍志以殁。



孙懋昌字昆龄。亢直多干用，明末土寇起，饥民蚁附。懋昌首倡捐粟糜粥以

赈

，寇稍息。后镇将王某戌其地，以所得子女钥空舍中为居奇计。懋昌时出酒浆金钱厚结之

，次

第求赎，访其家归之。例从贼者当同坐，时多以仇口冤死，懋昌密以告，往往活人刀斧下。

里人感之。

梅希圣字履贤，邑庠生。操行端方，与人居终日

无惰容。

临财不苟，尝曰：“与其过取，何如俭用。”先是柏视飞桥之麓，宗人设关为避寇计。寇从

华谷

岭入，据之。及官兵至，众惧以设关资寇见罪。希圣偕其弟潜至关下，积薪焚之，寇用是灭

。

晚主祠事，申明宗禁，以示劝谕，终希圣之身，族无争讼。年七十六卒。子，康熙辛卯举

人。

胡应祥字文吉。家世孝友，乐善好施。康熙壬寅庚戌频

岁大歉，

流离载道。应祥捐资赈粥，远近赖以全活，每费不下千金。事间，授登仕郎。



刘尧熙字缉生，岁贡生。为人笃孝友，重信义。父殁，丧葬费皆独任，守制哀毁

逾

节，终三年不内。尝为父偿遗债，人忘其事，欲弗受，举父命固与之。中顺冶辛卯副榜，

康熙

癸丑预修郡乘，所著多古文诗词。

詹宇字在周，闽鹾

参军应鹤孙也。弱不好弄，书过目即成诵。登康熙己丑进士。事其父希震甚谨，母梅病，

宇卧床下，闻

疴声即起，累月不稍懈。家故贫，尝竭蹶以赴人急。里有负罪而鬻妻以偿赎锾者，为捐资

完其夫妇，且戒家人勿言。登弟后，键户课子，绝无片牍干郡邑。著有《珠树轩集》。子七

人，天巡、天挺、天诞俱名诸生。

杨司极字维周。幼孤，事

母以孝闻

。好读书，不求仕进。从徵士梅文鼎学天文历数，尽得其传。康熙癸酉宣大饥，野殍横积

，

司极出谷千余石赈贷，全活甚众。性严毅，不苟言笑。有衣冠不检者过其门，必整肃而后入

。及卒后，乡中有不率者，父母每相谓曰：“杨君在何至是?”其见敬畏如此。子三，珩、

琬

、并醇悫，有至行。琬五子，次廷栋，翰林院编修，赠司极如其官，详封荫。



胡溶字秋渠。康熙丁巳举人。父梦龙令枣强，溶往省时年十九，从役侦其少

，进美妓二人，溶叱辞。计偕北上，蒙宰某奇其才，有女新寡，欲妻之，介同里编修茆荐馨

为

言，溶笑谢焉。性耿介，耻竞声气。居父丧，哀毁骨立。平生多长者行，有吴岱望者，被仇

诬，令将置之法，溶为白其冤，岱望不知也。有无赖子踵门肆诟厉，溶若弗闻，其仁恕如此

。年六十四无疾卒。

程应泰字少南。性和厚，时出所有以缓

急人。留鬻妻者数辈，并给其家衣食。检负券近数百金，稔其贫，悉焚之。年七十瞽，至八

十复明，寿九十余。

王道日字南之。隐居教授，有弟五，式

好无尤，垂老益笃，一味之甘，必以共之，年并登八十余。仲子赞，字助生，敦孝友，田庐

器皿悉以让诸伯仲。道日生平助婚葬及建社仓，以惠闾，悉赞为经纪云。

陈图龙字上居，郡文学明宛守灌之裔孙也。负侠性，有干济才，定例丁

粮解费俱编入正项征收，独宣邑蠹吏舞弊，按亩私征，一里动费六七十金。遇现年贫民变产

称贷，莫敢谁何。图龙为痛哭白诸当道，往来皖江台下者数年，一意孤行，财力俱殚。于是

凡见面分单及兑粮积弊，永为禁革。事详碑记。嗣后杜门扫迹，不预人事，以寿终。



刘大绣字含之。家饶于资，好施乐善。宣俗当春夏之交，往往闭粜

以昂米价，歉年尤甚。大绣半其值以粜，凶年必尽出所有赈恤贫乏，邻族多待以举火。里人

某以逋赋系狱，捐金代纳，人尤韪之。

葛大字振伯。孝事

继母，昆季分财器物，独取其粗敝值。岁连歉，煮粥以赈饥，又募族中有力数十家继之。子

增，字五如。尝寓金陵水西门，夜分闻邻妇哭甚哀，询之，以其夫有夙逋，将鬻妇以偿，增

立

取橐中数十金，召其夫与之。

孙士劝字孝先，邑文学。康熙

戊子水灾圩溃。士劝出己资，以拯沿堤之编席而居者。寻大疫，士劝故知医，触秽恶，诊视

疾病，予以汤药，全活无算。子朝申，中甲辰乡榜。

刘朝桢

字周臣。早失怙恃，长读书，自刻苦。能色养祖母，性严正，举动以礼。门内外秩如，家才

给，好周恤，积券散弃，不责偿。赠镪完佃人王某妻。每遇岁，多方全人骨肉，待塾师，

举岁脯，数俾家人权子母资之，委曲为贫友计，乡里传诵焉。子六，二友肇，字庭直，邑文

学。有孝友称，母患乳痈，尝为砥吮。四允皋，闭户读书，不苟言笑，早卒。友肇为抚其

孤方

蔼，成雍正丁未进士，累官湖北按察使。先代频膺赠典，详封荫。

荀应

龙孝亲友兄弟。抚孤侄如己子，于乡邻尤怜恤孤寡。届大寒，给人以棉，大疫赠

汤药，施棺掩。助鬻妻者得免离散，人多感颂。

刘熙字

熙伯，邑庠生。少孤，事母以孝闻。族弟某游京师，托妻子于熙，熙分宅居之，赡其衣食二

十年，无倦色。有贫人十余，丧不能葬，熙为择地窆之。侍读施闰章闻人称里中善士，辄

问曰：“

孰与刘熙贤?”其见重如此。

梅骥字巨源，岁贡生。性笃

孝，母卒，贫不能葬。殡内寝，骥朝夕上食如生时，暇则读礼殡侧，泣血渍卷帙皆赤。居父

丧，哀毁亦如之。年四十而后娶。先是其父为聘马氏女，女得废疾，其家请别婚，骥不可曰

：“奈何弃父母之命?”岁寄脯以资医药，逾十余年病益剧，女感泣曰：“以吾故而不娶

，吾

不可不绝其望。”遂匍匐投水死。骥悯其意更三年而后娶。其至行过人，类如此。所著有《

詹言

集》、《寂寥草》、《周易指微》，藏于家。

骆佶龙字绍先

。善

事父母，母殁，事继母徐如其母。弟位龙，徐出也。先是佶龙同母兄弟已析产，及位龙生，

复

忻然割田宅均之。位龙早死，其子幼，佶龙抚之如己出。族弟羽先贫而孤，佶龙养于家，为

娶妇，始终厚遇之，无倦色。孙懋鼎，太学生，承祖志，待羽先如初。曾孙大俊，乾隆丙辰

进士。

梅铨字元衡，邑庠生。谨饬有德望，居父母丧未尝

见齿。其从叔都御史器重之，延训两孙二十年，日掩双扉，娓娓讲贯。子名长，岁贡

生。



詹谦吉字周六，邑庠生。性孝友，善事父母。弟三人易衣并

食，终身不忍析居。尝授徒于外，岁暮归次旅舍，见一人抱稚子泣，讯知以客途久困，将鬻

子为归计，悉出所有赠之，卒不自言姓名。以子彬赠武定府同知。

王文

华字掌西。年甫冠，父卒。弟五人，其二异母弟，俱稚。文华奉孀母，抚诸幼弱

，竭力拄，内外一身。为诸弟婚娶，延师以教其后，或举明经，膺乡荐，馀并有声庠序

间

。性诚挚，不侵然诺。梅徵君文鼎每语人曰：“王掌西，今之古人。”



濮阳慎

行字闻斯。康熙戊子举人，幼聪慧，八岁能文。父殁，哀毁尽礼，奉母曲尽其欢

。叔

文玉贫无嗣，饔飨之资，丧葬之具，悉慎行任之。族兄某死不能殓，助之殡，并置田以供其

祀。

刘崧年字申及。康熙辛卯举人，早失父母，及登贤书，

贺者至，辄以不逮存，鸣咽流涕。抚幼弟，及长授室，祖遗屋宇悉与之，身居卑陋勿计也。

