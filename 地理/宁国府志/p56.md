<!-- { "loadSidebar": true } -->
，故名曰“济美”。明年，袁侯君儒以郡圃陆峰堂旧扁易之，至嘉禧庚子，杜侯范更今名。

同上

按：《乾隆府志》作汪侯铎，但考《职官表》中作汪绎，乃知旧志字

误，今仍从作绎。

望仙亭其名尚矣，亭废乃其址为都厅。至绍定戌子，潘侯始复其旧刻、前人

题咏于其上。同上

按：此亭亦在府治内，旧志均未详其处。

琴清堂宋嘉禧令黄元直建。《乾隆府志》

忠勤楼在府南门宕吴氏村口。宋景定间，吴渊置楼于丞相第中。御书“忠勤楼”

三字额赠之，今祀吴柔胜、吴渊、吴潜三公于其上。府志云，明万历初改建。《

江南通志》。
按：旧府志皆云明改建于此，上层又名三公台。《江南通志》所引，盖取此义而文异耳

。

文昌宫城北澄江亭侧，郡人汤应隆、震隆改建，别有道院，以居守者。又为堂，祀

正肃吴公

及其子参政庄敏公、丞相许国公，今仅存废址。《乾隆府志》

敬亭一名昭亭，在府北十里敬亭山。《江南通志》。在敬亭

山麓，今废，石坊存同上。
按：旧府志皆作昭亭，不知此亭因敬亭山得名，其名昭亭，盖亦宋时避讳而改耳。

仙溪在折山，相传昔有奚氏女浣纱不返，家人索之，但见溪流清异常，以为仙去

，故名。《宣城县志》

古州学大东门外，古青郊地。旧州学建此，后屡为山水所败，改建城内。《乾隆府志》

石头浦在县北二十里，旧经引《方舆记》：宛陵石头浦遗迹存焉。旁有山，石

壁嵌峻，

下临溪流，泓澄可爱，是为峡石山。《嘉定宣城志》。石头浦附在峡按：旧本作陕，今据诸志改正。石山。《洪武宣城志》

奉真堂在圃西南，堂内有小池，泓深莫测。《方舆胜览》



〔元〕
参云亭在叠嶂东，贡奎有诗。《乾隆府志》



彰教寺创建所在亡考。邑人贡师泰有《和陈公辅游彰教寺》诗云：“春风延客为

开关，天

雨空花紫翠间。欲向云中问鸡犬，苍苍松柏暗丁山。”汪泽民诗云：“春来游戏日相关，带

雨看花紫翠间。闲读唐碑访遗迹，石麟残缺卧丁山。”自注：魏王徐知证墓在焉，今丁山在

郡城西南隅。同上

南湖书塾在府城东六十里南湖。贡氏《萃美集》云：元广陵侯浚置，张养浩诸

人题咏。《江南通志》

书堂寺邑人何儒行有《从硖石归访书堂寺》诗：“为寻丞相迹，引到野僧家。”

创建未详。《乾隆府志》

南水门在城东南五十步元妙观之东，俗传开此门不利，遂废，惟存斗门以泄水。

《洪武宣城志》


〔明〕
落叶桥在城北兴国寺前，明相传洪武过此，适一叶吹落

，因以名桥。

凝虚院在玄妙观西偏，张邋遢曾居此。

税课司在阳德门内街南。洪武知府胡乾建，设大使，掌甲兵吏各一人，巡捕八

人。凡商

侩屠市皆有常税，以时权之而输于府，民间贸田宅契券，请司铃印，以备奸伪。嘉靖辛亥，

户

部议请推收税亩，县官征解，用备边储，印契归县。甲子，知府罗汝芳议省冗员，奉文裁

革。其旧址嘉靖后改俞忠愍祠。

织染局在府治西街东，明初知府杨观建。成化知府刘重修，后改中察院，今为

宣州卫公

署。明初设局大使、副司吏各一人，堂长九人，络丝匠九十八人，染匠四十五人，线匠一

十五人，络纬匠九人。凡岁币有常数其赀府给之，使督其成，纳府帑上，于台使覆视，印记

入

贡。若朝旨有需非额造者，则府为他市以供。局自弘治后，匠户凋耗，岁币皆官为市易。嘉

靖知府屠应坤议，从局织造，遣富人贸丝，捐资有至数百金者，匠丁不娴业，陪出催值，胥

切病之，去任乃已，仍今商领织充贡。隆庆，知府钟一元议请裁革官吏，其堂长、匠户量

征丁银充价如故，匠丁银详田赋。

鱼潭河泊所府北三汊河，知府黄容祖建，设大使一人，掌记、攒典各一人。凡业

鱼有恒处

亦有额课，以时征之。其输于工部者，为生铜、熟铁、鱼线、胶、翎毛；输府则以钞，居工

部之半。初并以银折，后部议铜、铁、胶半折，翎毛全折，少易于前。嘉靖甲子，裁革鱼潭

所

。隆庆二年，续革南湖所，其课以府幕职司之。今改属县南湖课额，宣城五之三，建建：脱“平”字，应为建平，今郎溪县。

五之二，二所各以渔户轮充催首，征解于县课，银数详田赋。

南湖河泊所明守黄荣祖建，在府北马山埠，距府六十里。

和丰仓府治西南。初在城北门外，明天顺中，知府沈性建。弘治，知府范吉、知县

方溢移入城内春归台东北高埠上。国朝顺治八年，李日改为营房，仓废。

宛陵驿旧在北门养济院北。正统间，知府沈性建，驿丞一人，驿吏一人，廪给库

子二人，

馆夫二人，铺陈库子二人，站舡四双，水夫一百人，凡主乘传廪饩之事。嘉靖甲子，知府罗

汝芳议请裁革，事皆归县驿。址改建宋郡守文丞相祠。

清献楼谯楼南，弘治间，知府范吉以杜清献尝刺是郡建，副使冯兰记。以上《乾隆府志》

景梅亭在府城南。宋梅尧臣祠墓之左，府志云知府范吉建。《江南通志

》
惠廉亭郡治东北，莫详创始。或云太

守惠隆建，通判李某因旧址题曰“惠堪”，旁构小亭曰“戒弦”，又南为“退思”，并废。



洗心亭初名“守拙”，正德中，通判何宇建，郡人吴宗周记。万历甲戌，通判石

玉铭重建，名“洗心”。

式敬轩正德中，知县周廷用建，贡汝成曾读书其中，有诗。

一枝轩嘉靖初，翰林侍讲汪佃谪判宁国，居此，自为记。

东察院府治东，邑人贡钦记。堂左有射圃亭，嘉靖巡按冯恩绘秦桧为射的，自撰

《发奸亭记》。东为凤鸣台，旧名观风台，知府罗汝芳修改为察院，后废。

一合庵城北里许，三汊河口，俗名天王殿。明嘉靖中詹应鹏建，基现存。有水尖

垒石，为府治下关护沙。

古半月台明郡守罗汝芳题，今石嵌北楼壁间。以上《乾隆府志》

岩台石城南岩台山，山有石洞瀑布，古松大十围。郡守罗汝芳同大参梅守德游，

罗书“岩

台”二大字镌诗石上。“台端松抱石，岩低栖云”二句尚存，余剥蚀不

辨矣。《康熙府志》

天延阁小东门外，贡生梅鼎祚读书处。地俯青郊，颇多名咏。《乾隆府

志》
按：县志

作天逸阁，查梅鼎祚读书处为天逸阁。天延阁在小东门内，为梅清吟啸处，见《宛雅》。



梦珠泉在一峰庵后山，喷泉如珠，四时不断，庵僧用竹笕接水入厨。郡守罗汝芳题

曰“梦珠”。《康熙府志》

芥子庵城西五里，明万历中，徐笃庆建，陶望龄记，断碑现存。《乾

隆府志》

天柱阁在鳌峰东麓，郡学左侧。明万历间，推官张嘉言建。里人铨部胡国鉴诗：

“遥惊天

际跨东南，文脊霏微送远岚。桃李溪溪春色满，每从去后忆张堪。”今阁废。《

康熙府志》

半岩书屋北楼下，古柏苍天，黛色下映，居然岩谷深处。外即磴道，人拾级以登，

谓之“桧门”。《乾隆府志》

焚香处与半岩书屋接，明郡守关骥题。同上

春归台在西城内高阜，为郡人春游之所。里人明经刘仲光诗：“秋尽行春逸兴同

，春归台

上醉秋风。怪来满座桃花色，霜叶千杯入酒红。”台下有方丈名曰“小指庵”，宁镇副将

张鹏程同僧宗乐建。《康熙府志》

最高亭在敬亭山腰，天启间知县谢元珧建。《乾隆府志》

公馆久废，旧志：西门内，即张少保宅。

额珠楼城北敬亭山最高亭之上。明崇祯间，知县陈泰来建，自为诗记，刻石四壁

丹楼冠山，烂若霞举矣。《康熙府志》

圣泉正学书院堂后右檐，凿二尺许，清泉旁渗，洁洌异常，因石成

井。沈寿昌谓先儒效灵，以示蒙养之象，故名。《乾隆府志》

龙首塔正学书院左，缘荫书院建，梅守德有记。同上

龙首亭在文昌台南五十步，今废。同上

因悟庵城北三十里，明崇祯戊辰梅殷祚建。施香灯田三十亩。郡守黄梦松宿庵中

，题曰“西来精舍”。同上

四牌坊在上市街，四面题“世德、忠孝、诗伯、尚书”四额。据萧良

誉《贻徐元泰书》增。今圮。

濯缨亭在澄江亭右，张守道建，王万年有诗。《采访册》

铜井在阳坡山下，井深数丈，汲之声响如钟。《康熙府志》



茶峡荡在阳坡山下。旧产佳茶名“瑞草魁”，一名“横纹”。今为民居，不复种

茶。城内有三荡，此其一也。《乾隆府志》

啸泉城东十字路山，人鼓掌而啸，则泉涌出。同上

破城有破城桥。同上

新城在城北馆驿前，三汊河宛句合流处。同上

虎窥泉在城北敬亭山闲云庵左，游人吟咏颇多。同上

义仓一在敏应庙，久废；一在水兑仓内，今为社仓
。同上




〔国朝〕
云齐阁在府敬亭山翠云庵前，取唐李白诗“合沓与云

齐”为名。《江南通志》。

游人每宴集于此，把酒凭栏，江城在掌，诗赋不可胜载。顺治间灾，知府龚鲲重建。乾隆戊

午，知府程侯本、知县吴飞九、邑人詹上彩倡募重修。《乾隆府志》

按：“合沓与云齐”句乃谢玄晖《敬亭山》诗，《通志》以为取唐李白诗，误。

南察院府治西南，顺治甲午，宣城知县王同春重建。康熙九年，知府庄泰宏修，

今废。《乾隆府志》

勒诗石古昭亭石坊左有大磐石，姜安节题句，隶书刻其上曰：“足蹑丹梯上，

身居碧落间。天风响松顶，心与白云闲。”苔纹剥蚀，拂拭可读。

退思轩在宅东北，知县李文敏建。

丹梯亭在七贤祠之旁，康熙戊戌毁于蛟。乾隆戊午，邑人詹上彩重建。

理刑厅康熙丁未奉裁。

松筠阁城西南，阁对敬亭。松竹环绕，邑人阮尔询、孙卓、耿世际、詹日怀、袁

保鲁等会文于此，号松筠八子。梓有《松筠阁课艺》。

培风阁在鳌峰关帝庙前，郡丞郑载建。南数十步有月台，即今悠然亭。


待仙洞坐吉山南数里，石埂之阴，宽敞可列坐数十人。古有僧诵经于此，秀水张


敬，邑孝廉梅以燕有诗。

怀谢亭在正心楼后，康熙己卯，太守佟鹦彩建。

晚翠轩在北楼西，郡守张云翰建，后佟赋伟植枇杷成阴，与同人倡和有诗勒石，

旁有池亭，桐柳交荫。大司寇胡苕山题曰“柳风桐月之轩”。

三鉴堂晚翠轩前，郡守佟赋伟修，院有老梅，尝与同人觞梅联句。前又建待高轩

以礼士。

柳幄与怀谢亭接，北向临池，隔岸有高柳数十株，故名。太守佟赋伟葺“深柳轩

”以处宾客，颇幽胜。戊戌夏汜于水。

