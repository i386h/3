<!-- { "loadSidebar": true } -->
象林山，城东七十里，月山城东七十里，仙殿山城东四十五里。《采访册》

稽亭山，在县东南六十里，高二百一十丈，袤六十里。有仙人岩、三天洞及寿昌禅院，本隋

时扶风禅师道场。《祥符图经》云县东南有稽亭山，古仙人居处也，行客奇其幽旷，至此必

驻步稽迟，故名。《舆地纪胜》《元丰九域志》惟云，宣城县有稽亭山。

按：《太平寰宇记》：三天洞东南去郡城五十里，不言洞所在山名。土人云，稽亭山与三天

洞

中尚隔陈家山。今考陈家山，盖土俗之名，故宋、元、明舆地书及府县志皆不录。或又云仙

人岩、三天洞亦系二山，并属强为分析。今仍据《舆地纪胜》、《九域志》列于稽亭山下而

附记于此，又《乾隆府志》于稽亭山下别有三天洞山，亦强分一山为二山

，今并改正。


落星山在稽亭山东，田中突起一峰，相传星陨于此。乾隆府、县志同

长幡岭，在稽亭山东。同上

袍笏山，在长幡岭东。《乾隆府志》

寨山、洞山，俱在稽亭山南，洞山有洞可容数百人。《一统志》、《乾隆府志》



马凹山，在稽亭山东北。乾隆府、县志同

柏枧山，在县东南七十里，与宁国县接境，山之阳即文脊山也。溪谷邃深，峰岩回曲，飞流

界道，跨岫为梁。《大清一统志》。晋瞿硎先生隐此，古有僧以柏皮引

水入厨，故名柏枧。《乾隆府志》

歙溪山，在柏枧山西，山半一凹名钱家垄乾隆府、县志同万人坑。山脊与

宁邑接壤，梅村山在柏枧山北。同上

查树岭，在歙溪山西北，自宁国过泾间道由此。同上

石龙山，在查树岭北，下有洞，龙出则雨。同上

海螺山，在石龙山东北，山形如螺，南里许为坐吉山。《乾隆府志》

狮子山、竹山、长里冈，在歙溪山东北，山上平冈道路颇长，东有鹤驭山。《乾

隆县志》

栗木冈、独山，在长里冈东十里。乾隆府、县志同

夹冈山，在长里冈东北十五里。同上

峻山，在夹冈山东南。同上

水西山，在夹冈山东志，下有横溪与水东山分峙。《乾隆府志》

桃园山，在夹冈山东五里。《乾隆县志》

响山，在宣城县南二里，下俯宛溪，有响潭。《大清一统志》。上有钓台

，相传严子陵尝钓此。《乾隆府志县》同。响山在县南五里，李白《登响

山》

诗云：“筑土接响山，俯临宛水湄。”权德舆记曰：“得响山焉，两峰对峙，苍翠对起。”

《方舆纪胜》

按：权德舆《响山新营记》云：“揭东西二亭于双峰之上，相距二百步。碧山亘目，清流下

驶，跨以虹梁，抵兹近郊。”及韩文《平阳路公神道碑》云：缚作响山亭，营军于左右。权

丞相善之，其说于响山。

夏家渡山，在响山南。《乾隆府志》

双羊山，在县南五里，以山有双石羊故名。梅圣俞诗：“风雪双羊路，梅花山下村。”《方舆纪胜》、《嘉定宣城志》、《大清一统志》并同，《乾隆府志》作三里。

柏山，在双羊山西。乾隆府、县志同

按：《嘉靖志》以双羊山、柏山为一山，今从《乾隆府志》分列。

赤土冈、溪头山，在县南三十五里，北为凤家冲。《乾隆府志》

许村山，在溪头山南。同上

花庙山，在许村山南。同上

黄泥冈，在溪头山北。县志

官塘山，在黄泥冈北。同上

戚家山，在官塘北山。同上

曷山，在县西南三十里，杨行密攻宣州趋曷山即此。《宣城县志》松岩山又西北曰曷山。《大清一统志》

松岭，在县南四十里。《嘉靖府志》

按：此岭《乾隆府志》及《宣城县志》皆不载，今据《嘉靖志》补入。

岩台山，在县南四十五里，《乾隆府志》作五十里。岩峭壁，上有平台

，下有石洞乳泉。《大清一统志》

石岭头山、花田山、西山，俱在岩台山北。县志

桐子冈，在花田山北十里。同上

曹塘山，在桐子冈北，与桐子冈相望。乾隆府、县志同

七里冈山，在铜子冈北。《县志》

鹊山，在县南六十里。《嘉靖府志》、《乾隆府志》同

横山，在县南六十里，乃陵阳敬亭诸山发脉处。乾隆府、县志、《一统志》

同

鲁山，在横山东，华阳水径其下，又东为新田山，高坡水鲁墨溪，华山大河径绕其前。《大清一统志》。鲁山距城六十里，自华阳横山分脉，土人立庙祀鲁王，故名

。新田山距城五十里，由横山东突起一山，绝顶有平台，俯瞰华阳、柏枧诸山。

《乾隆府志》



九里山，在横山东。邑有两九里山，一在北路。同上

千堆山，在新田山东。县志

幞头山，在横山南。《乾隆府志》按：幞头山与横山并系郡城来脉，知县邓性

捐俸买为官山，严禁采掘煤石，历有碑记。壁田山、孔川山俱在横山北。

同上

长山、双牌山、石岭头山，俱在横山北。乾隆府、县志同

华阳山，在县南七十里，跨宣、泾、宁、旌四邑之境，周数十里，高数百仞。《

大

清一统志》南为高峰，为梅陇岭，为盘岭，下有洞可容百余人，洞中有狮象石，颇称

幽胜。稍西为金牌岭，盘岭、金牌二岭之间为泾、旌间道，仅通一线，郡南一厄塞也。乾隆府、县志同

按：盘岭、金牌诸岭皆华阳山支峰，《乾隆府志》别分名目列于华阳山之外，究系繁冗，今

从县志。

高峰山，在宣城县南八十里，华阳之南，高七百八十仞。《一统志》

梅陇山，在县西南六十里，高十余里，同上。即密陇岭。

铜山，在县西二十里，相传产铜，山有巨人迹。《采访册》

龙潭山，与梅陇山相近。同上

象鼻山，与龙潭山接。《乾隆府志》

华盖山、斗门山、石壁山、隆潢山，俱在华阳山西北。县志

苦竹山、凤凰山，俱在华阳山东北。同上

松岩山，在华阳山东北，山多松，故名。乾隆府、县志同

城山、大小墨山、洞山，俱在县南七十里，皆华阳山支麓。洞山有洞，故名。

县志

西长山、寨岭、丁山，在县西十里，高十六丈，冈势广袤，西南与敬亭接，以山作丁形，故

名。《嘉靖府志》

团山，在县西十五里，与敬亭相接。同上

按：团山与丁山相去约二里许，中隔东清流陂之下流。《乾隆府志》云与丁山相接，误。

天门山，在县西三十里，高瞻华阳诸峰，俨如门扃。乾隆府、县志同



按：《嘉靖府志》作在城西四十五里。

大茆山、马迹山、长岭仙人岩，并东南六十里。《采访册》

高岭山，在天门山东北十里。县志

峡山、将军山，在城西三十五里，势皆峭拔雄峙，山绝顶有祠山行祠。《嘉靖府

志》

行廊山，在县西北五十里，高一百五十丈，袤三十余里，南面二峰对峙，环抱若行廊然，故

名。有巨人迹，白云池，梁高僧杯渡道场。《舆地纪胜》。山在县西北四

十里，下临大明湖。《大清一统志》、《乾隆志》

石湖山，在县西三十五里，下为桃花园。《采访册》

牛头山，在行廊山西北。县志

方山，在牛头山西北。县志

查山，在县北五里，昔属查氏，查南唐大姓也，有域墓在焉。相传为查宣公墓，旧有碑，不

存。《嘉靖府志》

按：《乾隆府志》云：敬亭山一名查山。今考敬亭去县十里，查山去县五里，究系二山，今

从《嘉靖志》分列。

盘石山，即盘龙山，敬亭之东，循河而北。《乾隆府志》

甑山，外圆而中凹如甑釜然，故名。在敬亭山东五里，由小北路为佛子岭达水阳镇，由大北

路为梅子冈达黄池镇。同上

峡石山，在县北二十里，郡治之水口也。石壁嵌峻，下临溪流，泓澄可爱，其旁即石头浦，

此敬亭北第一支。《嘉靖府志》

麒麟山，在敬亭山北十里。《乾隆府志》

梅子冈、高亭冈，在麒麟山北十里。乾隆府、县志同

城山，与城东南城山同名，稻堆山俱在高亭冈东北十里。同上

狼山、大山、牛头山，在九里山西南，北为桃花园。

九里山、乐义冈，在麒麟山西。《乾隆府志》

佛子岭，在县北二十里。《嘉靖府志》、《乾隆府志》同

昆山，在县北六十里，高一百丈，势自东北来，绵亘数十里，山有大觉寺。《嘉

靖府志》。县东北有大昆山、小昆山，并在南湖之北，小昆山岩石尤峭。

《乾隆府志》



凤皇山，在小昆山后，邑有两凤皇山，一在西南。同上

滚山，在昆山北。乾隆府、县志同

横山，在县北百里，山赤色，下有桥。《乾隆府志》

豹山，北十里为新丰街，又北三十里为横山。县志

楚王城山，在县北一百十里。《乾隆府志》。黄池镇南一里古斥堠在焉，

详《古迹》。

船山，城北一百里。县志

长山，在县东北六十里，北岭北岁陶官瓶于此，慈溪出焉。《大清一统志》、

乾隆府、县志同

紫峰山，在长山西。《乾隆府志》

云山，在县东北七十里，有云山寺。《嘉靖府志》。山下有金牛洞，幻

石象形，巧成天造，扣之声侔鼓钟。魏良臣有洞记，相近有藏书洞。乾隆府、

县志同

大延岭，在云山西。同上

北岭，在大延岭西。《乾隆府志》、县志作白鱼岭。

塞口，在北岭西。《乾隆府、县志》同

董谷山，在云山北。《乾隆府志》

金山，在董谷山北。同上

按：此二山，县志失载。

九龙山，在金山东。《乾隆府志》

蒋山，在县东北八十里，下瞰固城湖，与高淳县接境。《大清一统志》、《乾隆

县志》同


南陵县

籍山，在县治东北，《方舆纪胜》作县西。陂陀联络为邑之镇。《大清一统志》。山为城内主山，由工山百折至此，年久颓削。明知县沈尧中审其

形势，叠石为台，建楼其上，尧中有记。

《乾隆府志》

按：《方舆纪胜》所载：蓝山、桐领、湖山、白额山、石女山、龙珠山皆分列南陵县下，实

皆泾山，误入此县，今概不引。

箬帽山，在县东南十里，上有青墩头，可以眺远。其支有鹅公凸，下临石潭，曰海子沟，有

龙藏焉，时或腾跃。《一统志》、乾隆府、县志略同

石岭，在县东南十里，路通泾县。乾隆府、县志同

干堆山，在县东南十五里，以上墩泡垒垒，故名。《乾隆府志》

神龙山，在县东南二十三里，从分界山来，逶迤坡陀，最后卓起一峰如龙昂首，上有睢阳庙

。乾隆府、县志同

分界山，在县东南二十三里，与泾县分界。《乾隆府志》

按：此即泾县李冲分界山，在南陵县梅根乡，两县于此分界。

五里冈，在县南五里。乾隆府、县志同

