<!-- { "loadSidebar": true } -->
题山门寄圣俞张献民仄径才通文脊隈，山腰大阙门崔嵬。若非天地功破裂，定是鬼神力凿开。混混旁撑苍壁立，空空直贯清风来。只应便彻仙源去，愿蹑飞云到玉台。

题山门各景寄圣俞撇衣秉火扪石入，路硬硗确黑如漆。穷搜不见瞿硎生，洞中依旧石藏室。朝阳洞洞流何处窟穴断，泉向洞中源源生。潺潺万古流不尽，夜夜空照山月明。莲漪洞一窦险若到平处，裂壁忽见天共明。水深不敢投石响，潭中惟恐神龙惊。碧云洞朝见紫云生霏霏，暮见紫云归戢戢。有时飞鸾舞上下，断是仙人潜出入。紫云岩屹欲到倚山脚，涵云泄雨摩半空。向晚陡然射颓照，垒石烂烂参差红。夕阳岩

送宣州杜都官曾巩夜闻陵阳峰上雨，晓见宛溪春水平。画船不待双橹挟，归客喜成千里行。牧之文采宜未泯，夫子风流今有声。篇什高吟凤凰下，翰墨醉酒烟云生。拨置簿书有余力，放意樽无俗情。志义非徒劝风俗，恺悌固可交神明。余休比户得涵泳，讼累岁皆澄清。荐章交论付丞相，士行如此宜名卿。江湖一见十年旧，谈笑相逢肝胆倾。鹩一枝聊自得，去矣黄鹄高飞鸣。

水西曾纡杖藜出郭一水近，石磴古路穿松筠。万仞绝壁倚天末，百折惊滩当寺门。泉声飞下锦绣谷，殿影插入玻璃盆。宣州水西天下胜，阆州城南何足云。

宁川道中渡水川桥一径斜，潦收溪足露汀沙。半川云影前山雨，十里香风晚稻花。异县悲秋多客思，丰年乐事属田家。故园正好不归去，满眼西风吹鬓华。

游山门寺望文脊山吴季野宣城百山间，文脊尤奇峰。拔出飞鸟上，画图难为容。闻昔有幽人，扪萝追赤松。遗形此古室，孤坐鹿裘重。人去邈不返，洞壑空藏龙。侧行苍崖烟，俯仰求灵踪。逝者如可得，甘弃万户封。安能久尘土，倾倒相迎逢。按：此诗载《王荆公集》中，而厉太鸿《宋诗记事》即引《府志》属之季野，不知孰误。

圣俞惠宣州笔戏书欧阳修圣俞宣城人，能使紫毫笔。宣人诸葛高，世业守不失。紧心缚长毫，三副颇精密。硬软适人手，百管不差一。京师诸笔工，牌榜自称述。累累相国东，比若衣缝虱。或柔多虚尖，或硬不可屈。但能装管榻，有表曾无实。价高仍费钱，用不过数日。岂如宣城毫，而久仍可乞。

乞药有感呈梅圣俞宣州紫沙合，圆若截郫筒。偶得今十载，走宦南北东。持之圣俞宅，乞药戒羸僮。圣俞见之喜，遽以手磨砻。谓此吾家物，问谁持赠公。因嗟与君交，事事无不同。忆昔初识面，青衫游洛中。高标不可揖，杳若云间鸿。不独体轻健，目明仍耳聪。尔来三十年，多难百忧攻。君晚得奇药，灵根离宫。其状若狗蹄，其香比芎。爱君方食贫，面色悦以丰。不惮乞余剂，庶几助衰癃。平时一笑欢，饮酒各争雄。向老百病出，区区论药功。盛衰物常理，循环势无穷。寄语少年儿，慎勿笑两翁。

挽梅圣俞昔逢诗老伊水头，青衫白马渡伊流。滩声八节响石楼，坐中辞气凌清秋。一饮百盏不言休，酒酣思逸语更遒。河南丞相称贤侯，后车日载枚与邹。我年最少力方优，明珠白壁相报投。诗成希深拥鼻讴，师鲁卷舌藏戈矛。三十年间如转眸，屈指十九归山丘。凋零所余身百忧，晚登玉墀侍珠旒。诗老盐太学愁，乖离会合谓无由，此会天幸非人谋。颔鬓已白齿根浮，子年加我貌则不。欢犹可强闲屡偷，不觉岁月成淹留。文章落笔动九州，釜甑过午无馏。良时易失不早收，箧积瓦砾遗珠。荐贤转石古所尤，此事有职非吾羞。命也难知埋莫求，名声赫赫掩诸幽。翩然素归一舟，送子有泪流如沟。

哭梅圣俞王安石诗行于世先《春秋》，国风变衰始《柏舟》。文辞感激多所忧，律吕尚可谐鸣球。先王殚竭士已偷，纷纷作者始可羞，其声与节急以浮。真人当天施再流，笃生梅公应时求。颂歌文武功业优，经奇纬丽散九州。众皆少锐老则不，公独辛苦不能休。惜无采者人名遒，贵人怜公青两眸。吹嘘可使高岑楼，坐令隐约不见收。空能乞钱助馏，疑此有物司诸幽。栖栖孔孟葬鲁邹，后始卓荦轶伊周。圣贤与命相盾矛，势欲强达诚无由。诗人况又多穷愁，李杜亦不为公侯。公窥穷以身投，坎坷坐老当谁尤!吁嗟岂即非善谋，虎豹虽死皮终留。飘然载丧下阴沟，粉书幅轴悬无旒。高堂万里哀白头，东望使我商声讴。

刘遗民钓台蒋之奇最爱先生卧白云，一竿来此钓红鳞。我今不学溪叟，待作宗雷社里人。

水西示刘尉役役尘埃倦俗情，偶逢佳处得闲行。凭君为把如椽笔，便向苍崖记姓名。

泾溪荡漾轻沙深浅间，群山回抱翠连环。扁舟便欲乘流去，直下三门六剌滩。

石壁并序胡瑗余尝览李翰林《题泾川汪伦别业》二章，其词俊逸，欲属和之。今十月自新安历旌德而迁尉曾公望同游石壁，盖胜境也。奇峰对耸，清溪中流，路出半峰，佳秀可爱，地距新建汪公所居不远，掩映溪岫，率类于此。且欲过访，迫暮不获。因思旌川即泾川接境也，而幽胜过之；汪公亦伦之别派也，而儒雅胜之，岂可使讽咏不及于古乎!辄成一首题于汪公屋壁，虽不及藻饰，佳境比肩英流，庶俾谪仙之诗不独专美。李白好溪山，浩荡旌川游。题诗汪氏壁，声动桃花洲。英辞逸无继，尔来三百秋。汪公益蕃衍，宗枝冠南州。其间新建居，林泉最清幽。竹声满道院，山光入书楼。我来至石壁，赏之不能休。酣味碧溪水，若饮黄金瓯。因羡汪君居，复思汪君投。遇景清兴发，浩与天云浮。斐章异绣段，洒翰非银钩。庶与谪仙诗，千古同风流。

送舅氏野夫之宣城二首黄庭坚籍甚宣城郡，风流数贡毛。霜林收鸭脚，春晚荐琴高。共理须良守，今年辍省曹。平生割鸡手，聊试发硎刀。试说宣城郡，停杯且细听。晚楼明宛水，春骑簇昭亭。耙桠丰圩户，桁杨卧讼庭。谢公歌舞处，时对换鹅经。

谢送宣城笔宣城变样蹲一作尊鸡距，诸葛名家埒鼠须。一束喜从公处得，千金求买市中无。漫投墨客慕科斗，胜与朱门饱蠹鱼。愧我初非草元手，不将闲写吏文书。

题宣城郡楼林希虎丘换得敬亭山，句水松林数舍间。天下难如两州好，君恩乞与一身间。

赴宣城吴兴道中张耒秋野连云静，三吴种熟时。风江客帆疾，晴野雁行迟。草木霜天晓，山川泽国悲。宣城不负汝，好继谢公诗。

白羊道中日出客心喜，路平人足轻。风高不成冷，雨过有余清。水落溪鱼出，村深田鹳鸣。胜游须秀句，多愧谢宣城。

宣州后堂雨过山亭暑气微，老人犹未试生衣。满园闲绿无人到，尽日南风燕子飞。

送思斋上人之宣城林逋林岭霭春晖，程程入翠微。泉声落坐石，花气上行衣。诗正情怀淡，禅高语论稀。萧闲水西寺，驻锡莫忘归。

山林淳昔来因祷雨，祝旱却重游。洞里龙何在?山前水自流。黄杨厄闰岁，白菊殿残秋。正好看云起，珠帘莫下钩。

琴溪湛湛长溪水，飞桥远近通。客喧墟市合，仙去钓台空。欲辨磨崖字，忽闻遵渚鸿。僧无赞公趣，谁与论严中。

清心堂好山佳水照晴檐，时鼓瑶琴诵雅南。吏散庭空无个事，一轮明月印空潭。

琴溪李定芳草茸茸衬马蹄，两陪宪节过琴溪。东风又属梨花月，膏雨新调燕子泥。邮舍亭空苍藓合，钓台人去暮云栖。此行不惮驰驱远，千里江山入品题。

东峰亭刘琦凯还几度宴东峰，新构危楼接梵宫。势入青冥横绝壁，路盘空曲压高松。临流自笑功名薄，对酒欣逢景色重。飘泊却惭归未得，日斜坐听白云钟。

石壁道中陈天麟云中叠叠石齿齿，山色溪声三十里。霜余木叶半丹青，道上松风杂宫徵。舍车而徒度险艰，迩来趼足愁跻攀。宫闲无禄与王事，不妨拄杖对潺。

旌阳道中山邑无邮传，农夫半甲兵。石楼横断岸，草径入荒城。闻道甘泉驾，将临细柳营。风尘何日静，留眼看升平。

后林寺凉飚发远轫，残暑促归轮。山色不厌客，蝉声弹聒人。功名尘外累，身世醉中真。更上高楼望，何峰可卜邻。

深坞寺古寺深深隐，篮舆得得来。三休登陇首，百转入岩隈。乔木千章老，鸣泉万古哀。无人同此趣，独为少徘徊。

福田寺远市前朝寺，何年古佛庐?上方分胜业，小筑寄幽居。坡陇青相接，川原绿自如。欹眠听秋雨，怀抱稍虚徐。

茅殿寺伊昔高人隐，诛茅此殿阴。丹青妙轮奂，香火幽深。朝市有迁换，溪山无古今。萧斋午睡觉，欹枕一长吟。

秋霜阁登台坐想遗民钓，入寺行歌李白诗。竹榻蒲团僧定早，青鞋布袜我归迟。云旁扫石留题处，月下凭栏把酒时。百尺苍松唐旧物，问渠尝阅几兴衰。

胜因寺山行诘曲到禅林，台殿丹青岁月深。薄晚春寒生几席，逼人空翠扑衣襟。客尘冉冉凌清思，俗状纷纷费苦吟。若得一丘容我老，便携黎杖事幽寻。

风玉亭夜闻骚屑此君语，晨起急登风玉亭。一笑相逢珍重别，不随人改旧时青青，据诗意应为情。。

入石壁周紫芝两峰夹天高，一水绕山麓。鸟道盘山腰，下临千仞谷。俯视寸心草，千章罗巨木。道险当舍车，重胼摩两足。不知谁凿虚，穿穴入山腹。平生蜀道难，耳目闻见熟。兹山亦尤物，初未挂史牍。了知天宇间，万险自重复。穷人重锱铢，凌冒取危辱。岁宴雪霜多，归途戒当速。

出石壁倚空出崭岩，平地石龃龉。修涂缭危磴，十里无寸土。山高不见日，雾重自成雨。入壁始天明，出壁日过午。青苍断崖谷，开豁见天宇。稻田棋局方，梯山种禾黍。道旁三两家，稍稍闻笑语。始知在人寰，邂逅得徒旅。倦仆饥欲啼，游子欢自许。携孥老一廛，自发无处所，何当把春犁，望月耕垄亩。闭门了残年，危磴不复取。

憩高公惠连墓下有感高公古遗直，三载立螭头。载笔有公言，高论肃冕旒。少年取巍科，妙学通九流。晚窥青囊书，穴地生公侯。当时千载人，继出欧与刘。如何百年后，零落归山丘。墓门燮荒棘，长江泣高秋。佳城定天兴，政自非人谋。

谢元不伐寄灵岩用梅圣俞韵灵岩胜绝天下稀，开凿乃自太古出。山川初岂有显晦，胜处要须诗黼黻。自从梅老登列仙，尤物谁怜久埋没。具茨笔力扛九鼎，坐遣清诗入山骨。据龟食蛤谁与游，缝节云车到仙窟。云中招手疑有无，月中吹箫真仿佛。飞云杳霭风吹香，翠涧空雨垂湿。谁从洞口看金书，想对神清时独立。我家灵岩山脚底，识面何由恍如失。虽无幽梦到三山，尚有明珠容什袭。

