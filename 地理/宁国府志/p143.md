<!-- { "loadSidebar": true } -->
。毁淫祠，惟存汉寿亭侯庙。改令新乐，清驿传，减马价，招集流移。邑人德之。迁岳州府

通判，致仕归。同上


陶宗儒嘉靖癸巳选贡，任山西布政使理问。克勤厥职，升青州府

通判，以收矿贼功，加衔佥事。寻移疾归。宣邑沈懋学门下士也。寄诗青州有云：“小试青

州仕，英雄用武秋。笑谈翦宿寇，雾卷海涛收。”盖纪实云。同上


许梦熊号印峰。隆庆辛未进士，知福清县。县经倭乱，梦熊恤民

惠商，筑堡防边，置号舍学田，令诸生诵读其中。时叶向高方童子试，一见许为宰相器，又

识林茂槐、李多见，后皆登显仕，时号人伦水鉴。历南兵部主事，转户部，督运榆林军饷

二十万

，每鞘浮银十余两，边人感悦。以疏论真人张国祥忤旨，罢归卒。祀乡贤，《闽志》入《名

宦》。采《江南通志》及《乾隆府志》合纂


施善教弱冠能文，隆庆乙未进士，授户部主事督西仓，迁员外郎

，奉使朝鲜。谪福宁州同，转靖州府，复转靖王府长史。邑志



汪冀夔字一寰。万历乙未进士，授襄阳令。襄故剧邑，邮符络驿

，逋负丛积。夔治繁如简，有声三楚间。尝鞫疑案，出大辟十七人，襄民德之，为刻《辨冤

录》。庚子分校省试，六年奏最，升南户部主事卒。邑志


管橘号五陵。万历乙未进士，授嘉兴县。丁母艰，起补长泰县

。泰夙苦麻饷，橘除之。矿役大兴，多藉为奸利，橘力请禁戢，始不敢肆。迁大理评事，雪

疑狱大辟者数人。擢监察御史，丰采严毅，指劾不避权贵。例转福建佥事，会子一堂登贤书

，遂解组归。捐资置田，与六邑名宿讲学安贤祠。著有《涵空阁集》。祀乡贤。

《乾隆府志》


戴新字浴日。万历甲辰进士，授工部主事，典节慎库。出知宁

波府，栉剔诸弊，吏皆惮其严正。郡濒海，数苦倭寇。新造船治械，防御甚周。终湖广武汉

道。《江南通志》



刘有源号工峰。万历丁未进士。将之官，出己田给伯仲，曰：“

我幸沾薄禄，此产可共也。”由仁和令擢御史，有用人、措饷二疏，言甚切。至收治东城

大猾，中

贵为解，不听，时称其执法。巡按广西，后屡经荐召不赴。崇祯中，历江西按察使，免归。

尝条议地方

兴革，县民称便。著有《四朝台疏》。卒年八十四。祀乡贤。采《江南通志》及

《乾隆府志》合纂


叶时宴号瑶山。由贡生历涿州知州，性仁廉，政尚简易。见有粜

新谷者，叹曰：“粜贱籴贵，此民间所以鲜积贮也。”严禁之。有讼于庭者，辄愀然谕以里

邻睦

而后风俗淳，奈何相争相轧，为身家忧。民薰其德，狱讼衰息。奉文丈量，履亩亲勘，胥吏

无得售其欺。时称畿辅循良第一。《乾隆府志》


刘维清号漳滨。万历戊戌武进士，授新江坐营都司，升蓟镇石匝

营游击。旧操练日，军士各有例献，清尽却不受。转浙江北洋游击，乘风出汛，不避难险。

民为立祠招宝山。升湖广镇参将卒。同上



管一驯号宁海。万历乙卯以三科武举，历保定大宁掌印都司，护

总镇印。时闯贼犯镇，一驯用连环炮却之。夜巡城，遇都御史张寅从妓馆出。明日逐妓去，

张愧恨。因一驯出城探贼，遂以通寇诬劾下狱。适原任南陵知县甘文奎为刑部郎，力救，得

不死。未几，闯贼陷都城，出一驯于狱，授伪职不受，遁归卒。同上


管一鲸字若谷。由岁贡知新津县，廉洁爱民。奢酋之乱，运筹

保

境。邑中火灾，脱冠服投烈焰中，曰：“宁焚令，毋焚民。”火旋息。迁知养利州。土司龙

宁内讧，督抚委鲸辑定之，以劳致疾，卒官。同上


戴士宪号蒋陵。天启辛酉举人，署亳州学正。赋诗论文，称风雅

博士。流寇劫掠，同州守筹划捍御，城赖以全。迁赣州通判，解组归，足迹不履城市。同上


许久申字日华，职方梦熊长子。由例贡同知山东德州，历云南

江府通判，权广西景东二府事。广西治逼沙夷，苦劫掠。久申至，督土司兵卒三千人，亲冒

矢石，宣谕威德，还所掠男妇二百余人、牲畜千余，郡境以宁。所辖六凉、越州二卫，军储

多积逋，久申言：“二卫设有抚捕，今以广西越二百而征之，何如抚捕坐而征之为便。”

两台嘉

其议，从之。其在景东与威远州为邻，负逋者多逃入威远，久申乃令曰：“我穷民复还故业

，

给以牛种。”自是，挈子女至者一岁二千有奇，府治遂成都会。陶明卿者，景东土司也，与

沅江

府土官那天福交恶。久申将二十人往谕，诸酋长投戈罗拜，乃命取酒为两家设誓，斗遂解。

尝请革茶税，疏通象解。诸生田腾龙、腾凤系狱，论盗死，久申廉其情，释之。又尝防新兴

河招降巨盗。以母老请慰留，加临安同知。泰昌元年乞归。子名成，仕北京西城兵马指挥，

终襄王府审理正。采邑志及《乾隆府志》合纂


王世干字旋宇。天启初，由监生任峄县丞，摄县事。值白莲贼倡

乱，众数万。干率义勇，指授方略，战于邑之凤山，擒其巨魁，余党悉遁。后以诖误去任，

士民拥道泣留，赋诗绘图以赠，谓公归常如见我百姓哭别衢路时也。《乾隆府

志》


〔国朝〕
秦仁管字凯人。顺治丁亥进士，授

户部主事，司凤阳仓兼管镇阳榷。厘剔诸弊，余羡悉奏充军饷。累升郎中，出补陕西靖远道

。督开垦，修城垣，与民休息。奉裁改大名道，未任。寻起为苍梧驿盐道归。弟才管，与兄

同登进士，历户部郎中，司榷芜湖。力省苛税，便贾舶。选最，提学陕西。慎简寒，会病

闻父母丧，一恸而绝。诸僚敛金归其。一子，殇，仁管以子雍承其后。同上


王奂字赓阿。顺治五年拔贡，授奉化知县。邑多逋赋，奂免其

赋羡，民乃争输恐后。时海寇猖獗，旁邑多溃，奂率民兵拒守，邑独全。历知河间府，有大

狱涉不轨，株累数百人。奂置其魁于法，余皆末减。又会谳群盗，狱已具。奂辨其枉，出之

。

已而，果得真盗，众惊以为神。迁山东都转运使，数报最。卒官，祀乡贤。同上




方伸字佐平。康熙己未进士，由庶常改户部浙江司主事。出知

山东登州府，值岁旱，飞蝗蔽天。减餐省过，为文祷于蜡社。蝗尽赴东海死，郡人立石蓬莱

阁志异。改福建汀州府，汀境箐峒阻深，峒户率负隅自恣。伸单骑往谕，皆匍伏听命。丁亥

夏，蛟发，水高十数丈，急冲城，民惶遽，哭声震远迩。伸啮指血书告城隍，水立退。郡有

道南祠，祀先儒杨时久，且圮。伸为重修，录裔孙杨峨奉祀。时引士之能文者，课艺郡斋，

款待如子弟，凡经指授，成名甚众。寻移归，士民送者接踵。先是，痛母李苦节，以既膺封

而不

得与旌也，请祀邑之贞烈祠。尝议革里役，行《条编》，置仓水次，邑人德之，祀乡贤祠。

同上


梁于淇字仪武。康熙癸卯举人，任昆山教谕。捐俸倡修学宫，教

督诸生，寒暑卒懈。汤潜庵抚吴时，礼异之。姑苏浮粮之累久矣，于淇每遇又移以粮事黜

诸生者，必委曲保全之。迁广西贵县知县，革编粮加耗、兵米外增水脚诸弊。俗顽犷喜争斗

，出入乘牛佩刀，或盘踞深阻为奸。于淇一以德化之，俗浸以驯。告归未行，病卒。建祠于

邑之南山，祀焉。同上


黄学勤字敏若。康熙壬子举人，秉铎蒙城。日与诸生以文行相砥

砺，遇歉岁，则捐资买谷，以济诸生之贫者。迁山东费县知县，除巨猾，革宿弊，招集流

亡，开垦荒芜，督捕蝗蝻，霜宿野外。以卓异升沔阳州知州，引疾归。侍父色养与诸子弟课

文为乐，布衣蔬食晏如也。同上


程天衢由增贡选授陕西阶州同知。壤接西番，治境辽阔，于西固

城另设衙署分理民事，名西固城同知。莅任除宿弊，赈灾荒，惠洽黎庶，威番人，政声藉

甚。祖母丧以承重艰归，服阕，藩檄起复天衢。曰：“昔毛义俸檄而喜者，亲在也，今我何

如

也!”遂辞不赴，时论高之。居乡助修学宫，葺藉山书院，夷险道，建桥梁，诸善行甚多。
同上


万国号云坡。康熙壬子选拔，以教习授知县，改亳州学正。砥

行读书，与多士相切，月必有课，文风聿振。五护州印，清操如一日。

州城被火，延烧千

余家，出粟以赈。见道路暴露者，捐棺瘗之。升凤阳府教授，以目疾告归。州人思之，为立

石。同上


王辅字左星，运使奂长子。由贡监知山西永和县。俗荒陋。辅

首崇学校，月三课，亲为殿最，以示鼓励。邑旧额费从丁派，豪强地倍而丁差不及，故细

户受累多逃亡。辅著令费准地派，民得复业。凡公费悉出公，民署县门曰：“公正廉威天

下少，解赔钱自古无。”语虽俚，盖纪实也。寻病卒。邑人哀之，祀乡贤。同

上


刘运灏字鸿起，光楷第三子。继弟巩为后以资知直隶赞皇县。县

治万山中，与晋接壤，为逋逃薮。旧设戍兵于王家坪，兵悍为民病。灏至，威惠并行，兵乃

帖息

。征输改行《条编》，合邑称便。以才为上官所重，凡邻邑捕蝗、监赈、查视河工，悉以委

灏，所至有声。摄篆饶阳新乐，斥势宦，惩蠹役。尝为前令代完公项。丁母忧归，送者道

塞。卒祀乡贤。同上


刘运鲋字西临。康熙戊戌进士，授检讨，充实录馆纂修。迁御史

，巡视南城，严缉奸匪，商民感戴。擢刑科给事中，转工科都给事，寻授广东惠潮道。俗健

讼，运鲋儆刁风，除陋习，豪猾敛迹。以艰归，起补刑部郎中。两任分校，所得士如裘日修

、王

会汾、蔡扬宗皆有名。出知雷州府，清介勤慎，以疾卒官。同上


吴瑞字舜班。以诸生捐贡入太学，考入《一统志》馆。期满，

授福建

连城令。连俗生女不举，生男殇，辄啖犬、豕，严禁革之。调繁武平。邑中愚民，每食断肠

草

自杀泄忿。瑞至，厚赏掘草根者，一石十金，以除其害。民德之，为立生祠。后以军功议叙

升

延安府知府。延有三边，定、靖二边兵饷就近征收，于民便。会有题归州县者，瑞为吁请，

得如旧

。至均摊丁税，停垦荒田，皆力争得之。又捐俸葺尊经阁，制丁祭礼乐器，新韩、范诸贤祠

，建

东门道桥，延民感颂。大将军岳钟琪委摄榆林道，料理军需，间关尽瘁，帅府器重之。以父

老

请告，格于例入补礼部员外郎。久之得归。子一凤，乾隆戌午副榜，浙江龙泉县知县。国球

丙辰举人，国伟东安主簿。同上


