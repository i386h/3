<!-- { "loadSidebar": true } -->
穿云亭在敬亭山腰，乾隆戊午，知府程侯本、邑人詹上彩建。以上《

乾隆府志》

进水斗门在南门吴家村右，创建莫考，年久湮灭。嘉庆九年，里人捐资复浚得之

，有知县严克任碑示，永禁阻塞。《采访册》

更鼓楼在府治东首。《宣城县志》。按：更鼓楼即谯楼，详《官

署门》。


南陵县

〔周〕
鹊洲按：旧府志作鹊江，今从《通典》改

正。《左传》云：昭公五年，楚败吴于

鹊岸。即此也。《通典》。杜注：庐江舒县有鹊尾渚，一曰繁昌鹊头，三

山鹊尾，统称鹊岸。《乾隆府志》

按：《元和郡县志》有鹊头镇，云在县西一百十里。亦引《春秋》事证之，又云沿河八十里

有鹊尾

洲，吴时屯兵处。今考杜注云在舒县，以此为县西百一十里，固不能逾江至舒也。盖鹊尾

洲有八十里，其为地最广，则江以南亦自有名鹊洲在南陵县者。

颜渊在县南赏溪。《舆地纪胜》



〔汉〕
宣城故城在县东四十里青弋江上，汉置，后汉省。建安

三年，孙策平定宣城以东。二

十年，孙权使蒋钦屯宣城，皆即故城也。晋太康二年，于宛陵县置宣城郡，复置宣城县属焉

。隋初改宛陵县为宣城，而故城遂废。章怀太子曰，宣城故城在今宣州南陵县东。《大清一统志》

青阳城即今南陵县治。梁置南陵县，在今繁昌县界，唐初移今治。《

大清一统

志》。宣州南陵旧治赭圻城，长安四年移理青阳城。《旧唐书·地理志》



当涂废县南陵有汉当涂县故城，在东南。《通典》。在南陵县北

，汉县也。晋成帝时以

流民侨置，属淮南郡。宋、齐以后因之，隋平陈，移置姑熟，而废故县入宣城。

《大清一统志》

按：《续汉书·郡国志》，当涂属九江郡，知汉以前当涂皆在江北，此废县非汉县明矣。考

《元

和郡县志》，汉成帝时，以江北之当涂县流人过江在于湖者，侨立为当涂县，后属宣州，则

知实晋之侨县，不得称汉县也。李贤注《后汉书》亦误以晋侨置县为汉县。

春谷故城在县西一百五十里。《元和郡县志》、《舆地纪胜》。

今繁昌之移风乡。春谷本

汉县，晋武帝改为阳谷，安帝并阳谷入芜湖县，遂废。《繁昌志》又云，在芜湖之陶辛圩。

《乾隆府志》



〔孙吴〕
甘公城按：《舆地纪胜》、《嘉靖府志》作

甘罗城。在南陵县北七里，一名甘公城。城甚坚，缭以漳水

，可容数千人。《舆地纪胜》。相传吴将甘宁尝屯于此

，俗讹为甘罗

城。《名胜志》甘公城甓甚坚，缭以漳水，可容千人。有甘公庙门址，略存。

《大清一

统志》。旧经云，甘公，盖甘卓，本传不载，尝仕春谷。《寰宇记》及旧经

皆载其名。《嘉靖府志》

按：此城得名，旧说不一。其谓秦甘罗者，固俗讹传，即谓吴将甘宁，说亦未确。考《三国

·吴

志·甘宁传》，拜西陵太守，领阳新、下雉二县，后从攻皖，为升城督，迹其所历，未必有

屯

宣城事。惟《晋书·甘卓传》云，丹阳人，授历阳内史，拜豫章太守。所居皆近宣州，虽无

宣

州内史事，或曾在此筑城，差为可据。但《嘉靖志》又云，《寰宇记》、旧经皆载其名

，今考《寰宇记》并无载甘公名处，不知何本。

赭圻城按：《寰宇记》城作屯。在县西北一百三十里，西临大江

，吴所置赭圻屯处也。晋

哀帝时，桓温领扬州牧，入朝参政，自荆州还至赭圻，诏止之，遂城赭圻镇焉。后城被火灾

，乃移镇姑熟。《元和郡县志》《舆地纪胜》


〔晋〕
战鸟圻在江中，本名孤圻。昔晋桓温举兵东下，住此圻

中。宵鸟惊温，谓官军围之，既而定，群鸟惊噪，俗因曰战鸟。《通典》



按：《元和郡县志》、《寰宇记》载战鸟山与此同，惟云贼谓官军已至，一时惊溃，因以

为名，稍有异耳。

葛洪井在南陵县西、宝胜院侧，遗在焉。按：洪仕晋为著作郎，后为勾漏令，入

罗浮山。世传此井为洪炼丹取汲之处。《舆地纪胜》

丹井朗陵山南，相传晋朗陵侯何琦辟谷炼丹处。《乾隆府志》



〔唐〕
五松山铜井西五里，有古精舍，访之土人，五松即繁之

五峰。唐李白诗云：“征古绝遗老，因名五松山。”又云：“要

须回舞袖，拂尽五松山。”繁邑向隶南陵，固非铜之五松也。纂邑志



梅根监在县西一百三十五里，梅根并宛陵监每岁共铸钱五万贯。《元

和郡县志》

石场旧志载作碌。于仁义乡析置法门、石两场，以别征

摄。自后法门于义安县

，又析义安入铜官冶为铜官场，今铜官为铜陵，石为繁昌县，皆此邑之地也。

《太平寰

宇记》。唐废繁昌县为石碌场，考《本草》空青下有铜，重则生绿青，《衍义》云

即石碌也。《圆经》云，绿青今谓之石碌，夏之符有赞。《乾隆府志》



大农陂积水溉田千顷，废不治。唐摄县事范传真修复，韦灌有记。同

上

狐相门在县东南。俗传唐令狐相公故居也。门侧有狐公堂、狐公庙，今废。或云

旧湖湘门也，传者讹尔。《洪武宣城志》

新酒坊李白寓饮之所，白凿井尚存。按：其地当在铜官山，醉后绝句云：“我爱铜

官山，千

年未拟还。要须回舞袖，拂尽五松山。”注：唐宣州南陵县铜官山隶其地。《康

熙府志》

龙堂精舍在五松山，李白《与南陵常赞府游五松山》诗有“龙堂若可憩，吾欲归

精修”之句。注云：铜井西五里有古精舍。同上

谢家池安贤寺侧，昔人游咏之所。杜牧之有诗，李白游谢氏山亭亦即此地，今池

废为田。同上

罗隐宅在南陵县七十里，旁有井及祠堂，俗号罗家庙，又有罗隐墓，见后。《舆地纪胜》

孔子书堂按：旧志皆作孔子书院，今从《洪武宣城志》改正。

在县南六十里。旧经

引孔子为言，盖侧近有孔荷村，意者乃孔姓人居此，后人好事，因借吾夫子以为重耳。《洪武宣城志》。在吕山下，旧传孔子之楚道此，疑不足据。《

康熙府志》

按：书院之名，起于唐时，宋兴之。初天下有四大书院，则此书院之建，应在唐以后，前志

云

孔子道此，究何所据。惟《洪武志》作书堂，以为因孔荷村得名，良是。今特从之。




〔宋〕
黉堂书院县西二里，宋熙宁学士徐元功建，延师训乡子

弟，故名。《康熙府志》

敕书楼在县治前。《洪武宣城志》

宣诏亭在县左。同上

敬临堂县治西，知县郭建，谏议大夫谢谔记。同上

高爽榭在南陵县治内，登之可望四面山，故名。《大清一统志》

玩芳亭寄息亭清奸阁并县治后圃，知县郭建。以上《乾隆府志》




〔明〕
龙池工山之西峰，旧名龙湫池，旁有龙池庵，旱祷即应

。《康熙府志》

后乐亭县后圃，成化中县丞谢文祥建。

税课司籍山桥东，正德间裁。

思补轩县宅右，嘉靖中知县钱照建。

一中亭知县郜永春建，今亭废，石坊存。有“陵阳水口孔颜乐处”八字。

祖饯亭北门外，知县林鸣盛建。

望华楼县署后，知县沈尧中建。康熙间，知县屈升瀛重建。

白鹊楼县治南，万历乙酉，白鹊飞集，知县沈尧中立扁，久圮。康熙庚戌，知县

屈升瀛重建，更名正明楼。

醴泉亭县东南，建以覆井。知县沈尧中修，扁曰“醴泉”。

甘雨亭知县朱朝望建。顺治十一年，知县杨必达修。以上《乾隆府志

》

马踏石在平山之阳，其石至今尤有马蹄迹在。《康熙府志》



石鱼北门外新建龙会桥之南，俗称萧家嘴，水中一洲有石如鱼。县治东南二水

俱会此，萦纡盘绕，顾而复流，谶云：石鱼游中流，科第永不休。同上



半间亭县治内，多名人题咏。《采访册》



泾县

〔汉〕
泾县故城在泾县西，汉置。后汉建安三年，孙策攻刘繇，

平定宣城以东，将太史慈因

自芜湖进往泾县，立屯府。晋咸平中，苏峻之乱，内史桓彝退屯泾县。隋大业末，邑人左难

当据县。唐武德三年归唐，寻授猷州刺史，八年州废，仍属宣州。《大清一统志

》。泾县

东北至州一百五里。《元和志》。猷州城在县西三十里，大宁山前。州

废后，移治赏

溪之西，有城周一百二十八步。宋崇宁间，赏溪东徙，城为所圮。嘉靖三年，移于东溪，去

旧治二里，地名留村。元至元十三年，又徙于旧治东门敬天坊，即今治也。县

志

琴高台按：《嘉定志》台作堂。在泾县东北二十里，有炼丹处，

别有岩名“隐雨”，俗传琴高

公控鲤上升之地。李白诗云“相招琴高饮”，又云“赤鲤涌琴高。”《舆地纪胜

》。在琴

高山巅，山高百余丈。有炼丹遗迹，详载《叙神仙》。《嘉定宣城志》。

按：《列仙传》云

，琴高者，赵人也，以鼓琴为宋康王舍人。行涓、彭之术，浮游冀州、涿郡间。二百余年后

，

辞入涿水中，取龙子，与弟子期，至日皆洁，齐候于水旁，设祠屋。果乘赤鲤来，出祠中，

有

万人观之。留一月余，后入水去。不知何为仙迹在此。或云琴高苏耽也，以其好弹琴高目之

。其山有苏耽炼丹洞，山足有隐雨岩，悬崖峭壁上薄云汉，古木修篁掩映其间，流湍潺溪，

真仙隐之所也。蒋右丞之奇诗云：“未至泾川十里余，崭然崖石翠凌虚。自惭不是神仙骨，

空羡琴高控鲤鱼。”郡守光禄卿余良肱和云：“山形江势共纡余，潦退寒潭澈底虚。控鲤仙

入无复见，春来犹有药滓鱼。”元都官积和云：“云敛尘霾春雨余，寒溪清浅水涵虚。真仙

已上青霄去，空使时人羡鲤鱼。”《泾川志》

按：《泾川志》以琴高赵人，不宜留踪泾县，而遂已苏耽当之，则益非是。考《洞仙传》云

，

苏耽者桂阳人也，少以至孝著称。母食欲得鱼羹，耽出湖州市买，去家二千四百里，俄顷便

返。耽叔父为州吏，于市见耽，因书还家，家人大惊。耽后白母，耽受命应仙，方违远供养

。以两盘留家中，若需食即扣小盘，欲得钱帛扣大盘，是所需皆立至。乡里共怪其如此白官

，谴吏检盘无物，而耽母用之如神。先是耽初去时云，今年大疫，死者略半，家中井水饮之

无恙，果如所言，阖门元吉。母年逾百岁终，闻山上有人哭声，服除乃止。百姓为之立祠。

此事《太平广记》引之，又引《神仙传》苏仙公事，大意相同。谓即桂阳之苏耽也，并无好

