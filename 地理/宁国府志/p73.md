<!-- { "loadSidebar": true } -->
分三厘。凤仓麦折银一百七十七两二钱，赠五银一百六十六两六钱七分。随船给

丁。本色席片银二两二分四厘。随船给丁。

以上共银一千三百四十三两八钱六分三厘。

旌德县

解粮道二六轻赍银二百三十一两一分。七分席折银六两二钱一分九厘，五厘席折银四钱四分

四厘，八厘席折银七钱七分一厘。楞木松板并搬运银共八两八钱八分五厘。裁扣府县吏

书工食银一百九两二钱，民七浅船料价银六十六两九钱七分，奉拨漕项人役工食银一百一十

两，给运行月银一百八十一两七钱四分，洒带减船行月银四十四两七钱九分七厘。凤仓麦折

银一百四十八两八钱，赠五银一百二十四两三钱九分。随漕给丁。

本色席片银一两五钱一分。随漕给丁。

以上共银一千三十四两七钱三分六厘。

太平县

解粮道二六轻赍银二百七十四两四分。七分席折银七两三钱七分八厘，五厘席折银五钱二分

七厘，八厘席折银八钱四分三厘。楞木松板并搬运银共一十一两六分八厘。裁扣吏书工食银

二百七两二钱，民七浅船料价银三十一两四钱五分六厘，行月银一百六十八两九钱六分四厘

，凤仓麦折银八十八两八钱，赠五银一百四十七两五钱六分，给军。本色席片银一两七钱九

分二厘。随漕给丁。

以上共银九百三十九两一钱零。按该县每年捐补木板银五钱二分七厘，因系捐项是以不列

正数之内。

按：旧志漕运无成编，只照《赋役全书》抄录数行附入田赋。查漕粮款项最多，名目亦

最

繁。江南之漕与别省不同，上江与下江不同，宁郡与安庆各府不同，宣、南、泾三邑又与宁

、旌、太

三邑不同。即如耗米一项，《赋役全书》只载正米一石加米四斗，名曰加四耗米。其实各款

俱有耗米，不特赠贴有耗，行月有耗，南安兵恤有耗，即四耗之外复有漕耗，向例一斗存县

，

一半给丁。嘉庆五年奉部议全行给丁，其中又扣除解交粮道者，名耗上耗。若执《赋役全书

》核对，奏销册籍多不相符，且奏销各册有漕粮银两造入地丁项下者，有地丁银两划入漕粮

项下者，有因辗转扣抵而地丁漕项彼此互见者。不溯其原，其款项条目殊难分晰。兹将《漕

运全书》、《户部则例》、《赋役全书》及六邑报销各册参订成编，俾阅者知见行条例与古

昔所载，名目迥不同也。

卷十八·食货志物产◇宁国府志

物产



谷之品
曰稻：赤稻、粳稻、大叶籼、白籼、观音籼、木鱼

籼、

细叶籼、芒降籼、散子籼、老来乌、梅黄籼、零江籼、紫眼籼、拖犁归、茅科椿、齐头籼、

早紫蒂、水梭籼、红芒籼、矮膏籼、救工饥、雨节籼、黄八担。
曰粳：

香粳、黑粳、乌粳、九里香、水白、丝杆粳、红粳、寒青粳、鹅儿黄、咸粮、黄

粳、冷水白、乌粳。
曰糯：白壳糯、红糯、麻子糯、颖粒糯、社

公糯，鲫鱼糯、乌节糯、秃糯、羊脂糯、栗壳糯、撩霜糯、金钗糯、赤壳糯、凤翅糯、雪

磕糯。
曰占城稻：宋《嘉定志》载：祥符中尝遣使占城国，取稻三万

斛，分给江南并出种法以示民曰：南方地暖，宜用竹器，以稻秆置种于中，浸三日出之，伺

微热甲拆，即布净场，俟其萌兴，更宽竹器贮之，耕熟田停水深二寸，布之田内，经三昼

夜决去，至五日苗长二寸许，复引水灌之一日，然后插莳。凡种以二三月，获以七八月。今

早禾是也。
曰粟：糯粟、黄梁粟、大黄粟、小粟。
曰麦：
大麦、小麦、白壳麦、三月黄、赤壳麦、铁梗青、大杠头、和尚头、马鞭头、

紫芒、荞麦、秃芒。
曰秫：黏秫、硬林。


菽之属


曰豆：黄豆、黑豆、白豆、绿豆、豇豆、沙豆、赤豆、青豆、扁豆、青乌沙、黄

沙豆、白胭脂、六月黄、八月白、压山豆、绿橘豆、酸馅豆、蚕豆、豌豆、褐豆、红饭豆、

饭角、活狲椿、泥豆、虎脚迹。

白果豆：即黄豆，色白，产南陵雁

荡湖者佳，其大倍于他处。

青豆：太平山种，三倍常豆，青若梅实。

水角豆：同藻；生水面，实布荚中。

麻之属

曰胡麻：有黑白二种，即芝麻。

曰水脂麻。

杂粮曰苞芦：一名六谷，又名玉米。流民赁垦包芦，有妨河道。嘉庆十二年奉

旨查禁。

蔬之品


曰姜：宣城南陵姜利最大。宣城黄渡产者，无筋。

《二楼纪略》：北人岁来贩姜者，巨舫衔尾，上农夫家。亩可数十石，计一乡可得数万石。

国朝沈泌《种姜谣》：“畏寒置惊蛰卖，是名火姜不易坏。腴田种之燥湿匀，松叶敷阴藉

遮盖。”

曰仙韭：太平县丞相源有韭菜，阔长三尺者为仙韭。


曰笋：宁郡处处皆有，泾邑琴笋为最，近岁土贲。施闰章《矩斋杂记》：“

向在歙之问政，山中啖笋，其法先一日掘笋去皮，不剖不犯铁器，置瓦釜中煮烂彻夕，汁腻

如油，气温味全，乃不作耗，然后知世人生嚼竹根耳。”

曰珍珠菜：

出太平县。藤本，暮春发牙，缀一二蕊圆白如珠，叶脆绿如茶，连蕊叶腊之，香甘鲜滑。


曰芦菔：一名萝葡。产宣城之古中州及新城者甜嫩无比。
曰莳

：俗名脚板。莳较山药、芦菔为美，三四月间，于市街偶见售卖，惜不能久置也

。
曰香菌：生古松杉树下。

曰饭瓜：即南瓜。

宁国向无此种。明嘉靖中，仙养心官浙之严州，归，携种植之，味甘可代饭，今六邑俱有。


曰蕨：宋释清子《麻溪诗》“竹坞云深笋蕨多”，国朝沈泌诗“更

剪紫拳蕨”。《本草》云：“根如紫草，味甘可粉，以备饥荒。”

曰蒲：唐杜牧诗“沙暖句溪蒲”。

曰芋：一名蹲鸱，在山者曰旱芋，

在水田者曰水芋。
曰菘菜，曰芥菜，曰白菜，曰甜菜，曰韭菜，曰青菜

，曰菠菜，曰苋菜，曰芹菜，曰荠菜，曰瓢儿菜，曰芸苔，曰苦，曰蓬蒿，曰芫荽，曰波

棱，曰蒿苣，曰香芋，曰山药，曰山，曰蕃薯，曰茄，曰茭，曰葱，曰蒜，曰蕈，曰藜蒿

。

瓜之属
曰西瓜，曰东瓜，曰王瓜，曰丝瓜，曰菜瓜，曰瓠，曰匏。





果之品
曰梨：明时岁贡。宋《嘉定志》载：乳梨出宣州，皮厚而肉实

，其味极长，产孟村者佳。国朝沈泌《雪梨谣》：“裹以桐箬承以筐，阑宵被干防。幸

非炎方荔支比，飞递不扰红尘忙。”

曰枣：芮枣出旌德县幽竹山，其

山芮姓管业，故名。山中枣树不下数千，内有二树，相传葛仙翁炼丹遗炉灰培拥而生，每岁

结子不过数百。小儿出痘或不灌浆，煮二三枚服之，痘浆立满。近年采买作土贡，惟枣色与

他枣无异，售者得以伪乱真耳。

曰橘：唐李白诗“人烟寒橘柚”。

国朝赵廷挥《泾溪竹枝词》：“衣饭贫家千百亩，山居空数橘千头。”近今宣城橘树甚少

，而泾县亦未见其多也。

曰桃：宣城洋桃绝佳，实而不熟，爽似哀梨。


曰林檎：宋梅尧臣诗：“右军好佳果，墨帖求林檎。君今忽持赠，知

有逸少心。”

曰栗：宁国县最多，出在宣城水东二十里青山者尤佳。

宋郭奎诗“果树连园收芋栗”。

曰珠栗：国朝施闰章诗：“新栗大如豆，擎来着手香。”

曰樱桃：明邵缉诗：“雅笋纤掺绿，新樱点注红。”太平县有山樱桃，一名

崖蜜。实累累缀崖间。

曰银杏：宁国县最多，宋黄山谷《送舅之宣城》诗“霜林收鸭脚”，国朝施

闰章诗“高林似吴鸭，满树蹼铺铺”。

曰柿：《嘉靖志》：宣城乾者谓之乌柿。国朝朱彝尊《送程偕柳还宣城》诗：

“送子羊头车一两，满林柿叶正红时。”

曰橡：宋梅尧臣诗“野粮收橡子”。橡有长圆二种，均可为粉救饥。其圆者

壳可作染，江宁苏州人每来收买。

曰李：宣城山巷所产最佳。

曰榧：旧志：出宁国。能清心肺，杀小儿诸虫。

曰梅，曰杏，曰杨梅：太平出。

曰香橼，曰橙，曰菱，曰藕，曰茨菰，曰芡实，曰荸荠，曰山楂。


花之品
曰兰：元张景明《浔川八景》诗：“幽兰两山间，

梯径通元圃。猗兰吐清芬，随风泛郊坞。”今宁国县山谷间兰蕙甚多，其素心白瓣者，土

人见之以为不祥，必拔其根或摘其茎，掷于道旁而去。苏人善鬻花者，能辨其种类，每年冬

间，赴宁国山看觅，倩土人装篓，每篓不过数十文，偿其运脚而已。至苏开篓，选有名种可

获厚资。

曰牡丹：出宁国县，种数最多。黄者为姚黄，金带腰。红者为朱砂红，红绣球

，西瓜瓤，醉胭脂，玉楼春，醉杨杞，粉绣球，一捻红。紫者为朝天紫，腰金紫，紫仙姑。

白者为白剪绒，无瑕玉，玉天仙，水晶球诸品。而黄白二者格韵尤胜。


曰桃：唐李白诗：“桃花潭水深千尺，不及汪伦送我情。”按：桃花潭在泾县

，万树松杉，一溪云水，足称胜境。桃花却不甚多，今昔之异也。桃花在宁郡，春二三月间

，如荼如火，处处皆有。《旌德县志》：梓山资福禅寺有石仙桃，根蟠石涧，不花而实。

国朝唐益咏石仙桃诗：“未改千年石，难逢二月桃。”其时已无有矣。

曰海棠：《太平县志》：黄山慈光寺有海棠树，高二尺，叶厚而尖，花与秋海

棠无异，而干叶不类，奇种也。
曰瑞香：有金叶者、梅叶者、枇杷叶者

、荷叶者，树高三四尺，春雪中幽香特异，见《宁国县志》。
曰莲：明

李先芳《赏溪诗》：“青莲居土昔留题，题处青莲开满溪。”
曰木莲：

《太平县志》：黄山朱砂庵树高数寻，花开九瓣，芳芬袭人，白似玉兰，朱实含苞。


曰

石莲：其花略同木莲 ，唯木莲九出，此五出，花时满漫山谷。
曰桂

：秋桂各处皆同。其名春桂者，藤本色白，三月盛开，俗名九里香、七里香。

又有水桂，叶比桂差小，花如梅，四出，香似莲，麦秋时开。
曰秋牡丹：遍生原谷间，花同篱菊，紫瓣黄心，叶似牡丹，秋乃花。
曰赛牡丹：叶似芍药，花类牡丹，出宁国县。
曰白石榴：千瓣白榴出宁国县

。《鹦言集》诗：“精莹同玉缀，疏洁压红妆。”
曰玉荷：明宁邑仙

养心从浙之严州移种。花似千瓣栀子，香逾茉莉。
曰万寿芙蓉，产太平

黄山。深黄叠瓣，寺僧从燕京携子布种，遂成山产。
曰鸡冠：种类甚

多，宋梅尧臣诗：“乃有秋花实，全如鸡帻丹。”
曰垂丝凤仙：叶花

层出，一叶开一花，夏初开至秋深。
曰玉簪：《嘉定志》：泾县大安

