<!-- { "loadSidebar": true } -->
三十六峰释岛云峰峰寒列碧芙渠，静想嵩阳秀不如。峭削仅传三十六，参差何啻一千余。泥封处处留丹井，石匣层层隐玉书。终待登临最高顶，便随鸾鹤五云车。

五代

送邓王二十弟牧宣城李煜南唐后主且维轻舸更迟迟，别酒重倾惜解携。浩浪侵愁光荡漾，乱山疑恨色高低。君驰桧楫情何极，我倚阑干日向西。咫尺烟江几多地，不须怀抱重凄其。

赠旌德吕明府黄滔渥洼步数太阿姿，争遣王侯不奉知。花作城池入官处，锦随刀尺少年时。两衙断狱兼留客，三考论功合树碑。须信隔帘看刺史，锦章朱绂已葳蕤。

夏日即事吕从庆结伴居山寺，超然见白云。境闲堪问道，客雅好论文。坐石惟看奕，行田或课耘。夜来尘俗语，不向梦中闻。

春日书怀丰溪村内野人居，隐约南山对敝庐。花下小桥春策蹇，竹中深径夜归渔。无名正可骄王谢，有句还能继庾徐。醉罢浊醪怜客散，一番清梦又蘧蘧。

筑居梅远昔居苕之南，今适宛之北。溪山故缭绕，往来等乡国。爱此大古风，不但占林樾。岚气敬亭浮，波光响潭接。虽在城市傍，而与喧嚣隔。息心谢纷烦，投闲遗一切。结构类茅茨，宁复事雕饰。草堂亦易成，经营岂木石。喜见野人来，渐与尘迹绝。把我盈尊酒，妻儿同一啜。

迁居百里犹乡土，千年亦比邻。愿言培世德，未敢咏维新。

宋

送凌侍郎还知宣州晏殊日南藩郡古宣城，碧落神仙拥使旌。津吏戒舟东下稳，县僚负弩昼归荣。江山谢守高吟地，风月朱公故里情。曾预汉庭三独坐，府中谁敢伴飞觥。

叠嶂楼梅询谢公城上谢公楼，百尺阑干挂斗牛。碧瓦万家烟树密，苍崖一槛瀑泉流。波光滟滟前溪满，刹影亭亭古寺幽。此地近除新太守，绿窗明月为君留。

炼丹井仙人道未泯，栖神在岩石。酌彼山下泉，穷年炼丹液。洞阴春始绿，苔秋汲碧。缅邈不可攀，凭栏望凫舄。

陵阳山叶清臣青风抱幽林，丹云蔼奇石。岩泉夜逾响，芳杜秋仍碧。别鹄悲乔松，游龙返真宅。依稀城郭是，缅邈仙风隔。

安吴渡搔首倦尘役，前途隔大溪。急流船上下，乱石路高低。迎风下，猿猱择树栖。戴星行亦好，惟恐雨凄凄。

送左彦武归乡魏杞折桂归来日，西风万里秋。锦衣天上客，红叶渡头舟。把酒难为别，题诗更欲留。明朝山水隔，何日是重游?

赛昭亭祠喜雨梅尧臣未生潭上云，空望山中雨。湛湛陈桂樽，坎坎奏鼍鼓。萧萧灵风来，蹲蹲祝郎舞。莫言春作迟，但念寒滩阻。何当发泉源，绿水浸沙渚。不与农者期，自将舟人语。定作榜歌行，暮投丹湖浦。瞻祠草树失，认岭烟霞吐。半吞东南吴，远带西北楚。川泽见坡，龙蛇蹙鳞膂。人经兴叹，事往成前古。考碑何验今，涂马立空庑。余知骨相贫，岂敢忘冥许。愿乘溪流深，滂沛随彻俎。

环波亭冒暑驻输毂，徘徊北濠上。栋宇起中央，芙蓉生四向。今吾太守乐，慰此郡人望。雨从昭亭来，水入句溪涨。蜻蜓立阑干，朱鲤吹荷浪。岸木影下布，水鸟时引吭。心静不竞物，兴适每倾酿。薄暮咏醉归，陪车知几两。

陪太守学士登叠嶂楼高陵自可眺，况复更层楼。峨峨众山翠，活活寒溪流。新篁未扫箨，绿阴已修修。曲道出林杪，飞宇跨城头。春余众芳歇，子结累蔓抽。庭空野鼠窜，日冥啼禽留。谁知郡府趣，顾有林壑幽。伊我去闾井，尔来三十秋。昔望白云下，今从轻轩游。

次韵侯宣城叠嶂楼双溪阁作官如负担，一负当且驰。不知息肩处，妄问道远迩。我乘章江流，却入宛溪水。舍身陟崔嵬，竹路极句已。名都便欲过，佳处赖公指。仰攀叠嶂高，俯阅双溪美。不身乘空，但觉风吹耳。云烟变遥壑，歌吹闻近市。倦游得清旷，行役有斯喜。公言顷榛秽，斩伐从我始。堰水种蒲莲，开门峙梅李。拥木待成阴，养花要食子。遗风揖桓谢，父老邀黄绮。邦人鱼依蒲，食客莪在。春阴迫寒食，谓我姑且止。嗟余去乡国，屡把刀环视。感公鹄鹭修，怜我凫鸭庳。异邦逢故人，宁复固辞理。高谈云汉上，烂醉笙歌里。落日尽公欢，推挽未应起。

和吴季野游山门寺望文脊山楚客好山水，五月上高峰。峰顶望文脊，草树皆有容。身既近猿鸟，心欲追乔松。石壁出云背，苔磴千里重。下视霹雳飞，忽起枯株龙。却还僧居宿，暮践樵子踪。作诗留粉墙，削稿为我封。美璞世未识，独令和氏逢。

答宣城张主簿遗鸦山茶次其韵昔观唐人诗，茶咏鸦山嘉。鸦衔茶子生，遂同山名鸦。重以初枪旗，采之穿烟霞。江南虽盛产，处处无此茶。纤嫩如雀舌，煎烹比露芽。竞收青箬焙，不重漉酒纱。顾渚亦颇近，蒙顶来以遐。双井鹰掇爪，建溪春剥葩。日铸弄香美，天目犹稻麻。吴人与越人，各各相逗夸。传买费金帛，爱贪无夷华。甘苦不一致，精粗还有差。至珍非贵多，为赠勿言些。如何烦县僚，忽遗及我家。雪贮双砂罂，诗琢无玉瑕。文字搜怪奇，难于抱长蛇。明珠满纸上，剩畜不为奢。玩久手生胝，窥久眼生花。尝闻茗消肉，应亦可破瘕。饮啜气觉清，赏重叹复嗟。叹嗟既不足，吟诵又岂加。我今实强为，君莫笑我耶!

九月十一日下昭亭舟中平生山野性，坐卧爱流水。适从昭亭来，兴自明河起。小舟泛轻槎，身入星辰里。饮牛谁家郎，照鬓谁家子?隔岸心相望，翻然洲鹊喜。滩头磷磷石，饮赠畏捐毁。留取自支机，成都无卜士。

雪中廖宣城寄酒轻舟泛泛昭亭湾，春雪漫漫昭亭山。寒沙曲渚杳不辨，素鸥翔鹭空中还。宣城太守闵穷旅，双壶贮酝兵吏颁。任从六花壅船户，满酌春色生衰颜。醒时但爱云水好，醉后等与天地闲。世间醉乐各有分，何必舞娥高髻发。

玉山寺沃洲亭前溪夹洲后溪阔，风吹细浪龙鳞活。孤亭一入野气深，松上藤罗篱上葛。葛花葛蔓无断时，女萝莫剪连古枝。当年吾叔读书处，夜夜湿萤来复去。

和张簿游山门青山中穴为大门，下通轨辙高莫论。飞云出纳不计限，双峙平削无刀痕。入门复见田园美，田外峰峦回抱尊。栖灵畜牲不可诘，夔魈往往来守阁。

送宣州签判马屯田兼寄知州邵司勋寒溪拖翠碧玉带，苍山晴卧蜕骨龙。水边苦竹抽肥笋，石上老蕨拳紫茸。泊船系缆宿明镜，昭亭庙古攒瘦松。阴风雨电潭心起，云遮北岭如墨浓。田秧浸绿白鹭立，内史出喜嘉宾从。昔时谢公来寒神，兰肴作椒金作钟。联诗姓何名已失，板蠹粉落虫鸟踪。我乡复传召南化，磨镂黑石君亦逢。

十一月二日赛昭亭神冷雨凝雪未成雪，潭空鱼寒归石穴。长篙叩穴倩鲤鱼，寄信山头来奠设。鱼传水鸟飞上山，山天槎槎干吹咽。旋灰起角巫鼓鸣，漆俎铜盘颤牲血。琵琶嘈嘈神降言，福汝汝无灾孽。西向啐饮东向回，溪心却望山崔嵬。

泊昭亭山下得亭字云中峰午午，潭上树亭亭。久作大梁客，贫留小阮醒。滩愁江舸涩，祠信楚巫灵。日暮渡头立，山歌不可听。

送□少卿知宣州汴水清明下，宣城太守行。鸭头吴荡绿，燕尾楚舡轻。族本三阳重，诗从小谢清。州民还最喜，门下旧通名。昭亭与浔阳舍弟别昭亭潭上水，下与九江通。去客解轻舸，落潮乘顺风。回头迷远树，没背见飞鸿。寂寞还穷巷，桓彝宅在东。

游响山久忆门前胜，聊乘逸兴游。寒篙进溪曲，古木暗城头。鸟过空潭响，船随碧濑流。梅花三叠罢，烟火起沧州。

送弟令南陵新买紫骝马，欲归清弋江。去从琴鹤独，来任舄凫双。落实收盈篚，醅熟满缸。弟兄相忆否?风雨旧同窗。

送达观禅师昙隐归隐静栗林霜下熟，归摘御寒冬。带月涉溪水，过山闻寺钟。未嫌云衲湿，已喜野人逢。且莫似杯渡，沧波与去踪。

寄题南陵息亭蕖阁竹里有清馆，池中多藕花。日光穿岸脚，水影射檐牙。柱穴蜂归响，炉檀火过洼。已知民讼息，漉酒费巾纱。

开元寺假山石是青苔石，山非杳霭山。诸峰生镜里，小岭傍池间。雨不因云出，门疑为客关。何须费蜡屐，暂到此中闲。

宛溪宛水过城下，滔滔北去斜。远船来桔蔗，深涉上鱼虾。鹅美冒椒叶，蜜香闻稻花。岁时风俗美，笑杀异乡槎。

峄山项王庙项羽路由此，力闻能拔山。八千提楚卒，百二破秦关。垓下围歌合，江头匹马还。却思诸父老，相见亦何颜!

早春田行风雪双羊路，梅花溪上村。鸟呼知水暖，云湿觉山昏。妇子来陂下，囊壶置树根。予非陶靖节，老去爱田园。

宣州杂诗昭亭万仞山，古庙半山间。赛雨使君去，钓潭渔父闲。蕨肥岩向日，竹暗垄连关。北望高楼上，南飞鸟自还。三洲滩口急，两水渡头来。下过桓彝宅，上通严子台。潺泻寒月，漾照春梅。白鹭惊飞处，鱼多见底回。每过响山畔，常思路中丞。开亭宴貔虎，制贼象冰蝇。旧刻多磨灭，今人少有称。茸茸春草长，时有牧童登。细雨春岗滑，无因驻马蹄。裘单怀后侣，风急过前溪。近寺闻渔鼓，穿林听竹鸡。田家舂正急，炊饭待锄犁。诸葛久精妙，已能闻国都。紫毫搜老兔，苍鼠拔长须。露管何明净，烟丸事染濡。班超投此去，死作玉关夫。高斋谢公没，此地即危楼。不改窗中岫，无停川上舟。壁阴缘薜荔，城暝啸鸺。万井晓烟合，素霓横树头。北客多怀北，庖羊举玉卮。吾乡虽处远，佳味颇相宜。沙水马蹄鳖，雪天牛尾狸。寄言京国下，能有几人知。传道零陵守，兹亭暂解装。分群同雁鹜，几日到潇湘。斑竹思虞舜，萍忆楚王。殷勤吏部句，今亦诵无忘。大实木瓜熟，压枝常畏风。帖花先漏日，喷露渐成红。青箬包山舍，驰心奉汉宫。谁将驼载，辛苦向骄戎。高林似吴鸭，满树蹼铺铺。结子繁黄李，炮仁莹翠珠。神农本草阙，夏禹贡书无。遂尘葡萄贵，秋来遍上都。斫漆高岸畔，千筒不一盈。野粮收橡子，山屋点松明。只见树堪种，曾无田可耕。儿孙何所乐，向此是平生。五月黄梅肥，中朝密雨微。绿苔侵竹阁，润气袭人衣。背陇沾牛去，衔虫湿燕归。高山发瀑水，夜涨入吾扉。

东溪行到东溪看水时，坐临孤屿发船迟。野凫眠岸有闲意，老树着花无丑枝。短短蒲茸齐似剪，平平沙石净于筛。情虽不厌住不得，薄暮归来车马疲。

来上人归宣城兼柬太守孙学士李白不厌昭亭山，看尽飞鸟云独闲。我今相送一怀想，想在谢公窗户间。

和张簿山门各韵诗高岩日照云常紫，吹作兰花透纹绮。横为步障看未收，山雨一来风满耳。日脚射空金缕直，下映壁间梭未织。野老先却雨又风，明朝望此重云黑。洞门虽向扶桑开，洞深不放阳乌入。古来道士今莫逢，石壁乳流苔正湿。流泉泱泱出洞底，自有细浪非风吹。山花逐水到山下，漏泄人间春未知。谁将万古倚云剑，刺破苍石天窗开。下贮泓渊不可极，有时月满清光来。

