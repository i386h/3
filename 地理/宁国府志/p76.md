<!-- { "loadSidebar": true } -->
棚民将荒山赁垦草术，被铲贻尽，殊难采觅。旌德土地硗确，所产米粮，不足供本邑半年之

食。且山径纡回，舟楫不通，需用之物类多取之他邑。《旌川志》载，其谷宜粳宜糯，而籼

稻反少。其木宜松、杉、桐、梓、桑、柘。其果宜榧、宜栗、稗、
柿。其草宜白术、茯苓、桔梗、地黄、白芷。其兽宜羊、兔。鱼则仅池沼所养而已。太平土

薄

石肥，耕不以牛以山锄。居无田者，艺、、粟、豆、稗、茨之属。用火耕法，三年一易

。客则以兴

贩木材为上，下则携纸刀、花剪、漆扇、绒伞诸物，走贸四方。然草木禽兽药材之属，产于

太平者独多，缘黄山盘亘五百里，奥区神皋，实英华之所聚也。

卷十九·学校志典礼◇宁国府志卷十九学校志

典礼



国朝顺治九年，命礼部颁卧碑于天下学宫，碑曰：朝廷建立学校，选取生员，免其丁粮，厚

以廪膳，设学院学道学官以教之。各衙门以礼相待，全要养成贤才，以供朝廷之用。诸生皆

当上报国恩，下立人品。所有教条开列于后：

一、生员之家父母贤智者，子当受教父母。愚鲁或有非为者，子既读书明理，当再三恳告，

使父母不陷于危亡。

一、生员立志当学为忠臣。清宫书史所载忠清事迹，务须互相讲究，凡利国爱民之事，更宜

留心。

一、生员居心忠厚正直，读书方有实用，出仕必作良吏。若心术邪刻，读书必无成就，为官

必取祸患。行害人之事者，往往自杀其身，常宜思省。

一、生员不可干求官长，交结势要，希图进身。若果心善德全，上天知之必加以福。

一、生员当爱身忍性，凡有司官衙门不可轻入。即有切已之事，止许家人代告，不许干与他

人词讼。他人亦不许牵连生员作证。

一、为学当尊敬先生，若讲说皆须诚心听受。如有未明，从容再问，毋妄行辨难。为师长者

亦当尽心教训，勿致怠惰。

一、军民一切利病，不许生员上书陈言。如有一言建白，以违制论，黜革治罪。

一、生员不许纠党多人，立盟结社，把持官府，武断乡曲。所作文字不许妄行刊刻，违者听

提调官治罪。

谨按：卧碑之设，自洪武年间。凡十四条，语稍繁复，且有不专为生员发者。今卧碑文括

以八条，永为楷则，宁国府学遵设于明伦堂左，各县学同。

康熙二十三年，御书“万世师表”匾额颁立文庙。

二十五年，御制《至圣先师孔子赞》并序

盖自三才建而天地不居其功，一中传而圣人代宣其蕴。有行道之圣，得位以绥猷。有明道之

圣，立言以垂宪。此正学所以常明，人心所以不泯也。粤稽往绪，仰前

徽，尧舜禹汤文武

，达而在上，兼君师之寄，行道之圣人也。孔子不得位，穷而在希褐咙删述之权，明道之圣

人也。行道者勋业炳于一朝，明道者教思周于百世。尧舜文武之后，不有孔

子，则学术纷淆

，仁义湮塞，斯道之失传也。久矣后之人而欲探二帝三王之心法，以为治国平天下之准，其

奚所取衷焉？然则孔子之为万古一人也，审矣!朕巡省东国，谒祀阙里，景企滋深，敬笔
而为之赞曰：

清浊有气，刚柔有质。圣人参之，人极以立。行著习察，舍道莫由。惟皇建极，惟后绥猷。

作君作师，垂统万古。曰惟尧舜，禹汤文武。五百余岁，至圣挺生。声金振玉，集厥大成。

序、《书》、删、《诗》，定礼正乐。既穷象系，亦严笔削。上绍往绪，下示来型。道不终

晦，秩然大经。

百家纷纭，殊途异趣。日月无逾，羹墙可晤。孔子之道，惟中与庸。此心此理，千圣所同

。

孔子之德，仁义中正。秉彝之好，根本天性。庶几夙夜，勖哉令图。溯源洙泗，景躅唐虞。

载历庭除，式观礼器。毫仰赞，心焉遐企。百世而上，以圣为归。百世而下，以圣为师。
非师夫子，惟师于道。统天御世，惟道为宝。泰山岩岩，东海泱泱。墙高万仞，夫子之墙。

孰窥其藩，孰窥其径。道不远人，克念作圣。

二十八年，《御制颜曾思孟四贤赞》：

颜子赞

圣道早闻，天资独粹。约礼博文，不迁不贰。一善服膺，万德来萃。能化而齐，其乐一致。

礼乐四代，治法兼备。用行舍藏，王佐之器。


曾子赞

洙泗之传，鲁以得之。一贯曰唯，圣学在兹。明德新民，止善为期。格致诚正，均平以推。

至德要道，百行所基。纂承统绪，修明训辞。


子思子赞

于穆天命，道之大原。静养动察，庸德庸言。以育万物，以赞乾坤。九经三重，大法是存。

笃恭慎独，成德之门。卷之藏密，广之无垠。


孟子赞

哲人既萎，杨墨昌炽。子舆辟之，曰仁与义。性善独阐，知言养气。道称尧舜，学屏功利。

煌煌七篇，并垂六艺。孔学攸传，禹功作配。


谨按：至圣赞为一碑，四贤赞共为一碑。大学士张玉书奉   敕敬书，宁国府学遵立于大成

殿月台左右。各县学同。

二十九年议准，学宫关系文教，凡官民等经过者，皆下车马，并禁于学宫内放马污践。

谨按：下马牌之设，从京口将军张思恭请也。宁国府学立石于庙门外，东西各一，各县学

同。

四十一年颁《御制训饬士子文》曰：

国家建立学校，原以兴行教化，作育人材，典至渥也。朕临御以来，隆重师儒，加意庠序。

近复慎简学使，厘剔弊端，务令风教修明，贤才蔚起，庶几朴作人之意。乃比年士习未端

，儒效罕著。虽因内外臣工奉行未能尽善，亦由尔诸生积锢已久，猝难改易之故也。兹特亲

制训言，再加警饬，尔诸生其敬听之。从来学者先立品行，兹及文学学术，事功原委有叙。

尔诸生幼闻庭训，长列宫庠，居恒诵读，宁无讲究，必也躬修实践，砥砺廉隅。敦孝弟以事

亲，秉忠贞以立志。穷经考业，勿杂荒诞之谈；取友亲师，悉化盈之气。文章归于醇雅，

毋事浮华；轨度式于规绳，最防荡佚。子衿佻达，自昔所讥。苟行止有亏，虽读书何益。若

夫宅心弗淑，行已多愆，或蜚语流言，胁制官长；或隐粮包讼，出入公门；或唆拨奸猾，欺

孤凌弱；或招呼朋类，结社邀盟，乃如之人，名教不容，乡党弗齿。纵幸脱褫扑滥，窃章缝

返之，于衷宁无愧乎！况乎乡会科名，乃抡才大典，关系尤钜。士子果有真才实学，何患困

不逢年。顾乃标榜虚名，暗通声气，夤缘诡遇，罔顾身家。又或改窜乡贯，希图进取，嚣凌

腾沸，网利营私，种种弊端，深可痛恨。且夫士子出身之始，尤贵以正。若兹厥初拜献，便

已作奸犯科，则异时败检逾闲何所不至，又安望其秉公持正，为国家宣猷树绩，膺后先疏附

之选哉!朕用嘉惠尔等，故不禁反复。兹训言颁到，尔等务共体朕心。恪遵明训，一

切痛加改省，争自濯磨，积行勤学，以图上进。国家三年登造，束帛弓旌，不特尔身有荣，

即
尔祖父亦增光宠矣。逢时得志，宁俟他求哉。若仍视为具文，玩弗儆，毁方跃冶，暴弃自
甘，则是尔等冥顽无知，终不能率教也。既负栽培，复干咎戾，王章俱在，朕亦不能为尔等

宽矣。白兹以往，内而国学，外而直省乡校，凡学臣师长，皆有司铎之黄者，并宜传集诸生

多方董劝，以副朕怀。否则职业弗修，咎亦难逭，勿谓朕言之不预也。尔多士尚敬听之哉。



谨按：宁国府学遵雍正七年议准事例，恭录卧碑文、训饬文，敬谨刊刻装帙奉藏，遇学政按

临日，诣明伦堂，行三跪九叩首礼毕，教官恭捧宣读，令各学诸生拱听。

五十一年诏升先儒朱熹列于东哲卜子商之次，改题其主曰先贤。五十三年以宋儒范仲淹从祀

，称先儒。

雍正元年谕内阁礼部加封先师五世王爵：肇圣王木金父，裕圣王祈父，诒圣王防叔，昌圣王

伯夏，启圣王叔梁纥。改启圣祠为崇圣祠，两庑增宋儒张迪从祀。

三年御书“生民未有”匾额颁立文庙。诏郡县丁祭增用太牢。又诏增先贤蘧瑗、林放、秦冉

、颜何、牧皮、县、公都子、乐克、公孙丑、万章，先儒郑康成、诸葛亮、范宁、尹 

、黄干、陈淳、何基、魏了翁、王柏、赵复、许谦、金履祥、陈、罗钦顺、蔡清、陆陇其

从祀，升周敦颐、张载、程颢、程颐、邵雍为先贤。乾隆二年从兵部尚书甘汝来条奏，

诏复吴澄从祀。

三年御书“与天地参”匾额颁立文庙，又诏升先贤有子列于殿内东序卜子商之次，移先贤朱

子于西序颛孙子师之次。

六年议准学宫从祀先贤先儒神位次序，以京师太学成式通行直省府州县，遵照书题按东西先

后次序安设。大成殿正中奉至圣先师孔子位，南向。以四配十二哲侑飨，殿中以先贤先儒从

祀。两庑四配：复圣颜子，述圣子思子，东位西向。宗圣曾子，亚圣孟子，西位东向。东

序

先贤：闵子损、冉子雍、端木子赐、仲子由、卜子商、有子若。西序先贤：冉子耕、宰子予

、冉子求、言子偃、颛孙子师、朱子熹，位均东西向。东庑先贤：蘧瑗、澹台灭明、原宪、

南宫适、商瞿、漆雕开、司马耕、梁、冉孺、伯虔、冉季、漆雕徒父、漆雕哆、公西赤、

任不齐、公良孺、公肩定、单、罕父黑、荣、左人郢、郑国、原亢、廉洁、叔仲会、公

西舆如、巽、陈亢、琴张、步叔乘、秦非、颜哙、颜何、县、乐正克、万章、周

敦颐、

程颢、邵雍，位西向。西庑先贤：林放、宓不齐、公冶长、公皙哀、高柴、樊须、商泽、巫

马施、颜辛、曹、公孙龙、秦商、颜高、壤驷赤、石作蜀、公夏首、后处、奚容 、

颜祖、句井疆、秦祖、县成、公祖句兹、燕、乐、秋黑、孔忠、公西、颜之仆、施之

常

、申枨、左丘明、秦冉、牧皮、公都子、公孙丑、张载、程颐，位东向。东庑先儒：公羊

高、伏胜、董仲舒、后苍、杜子春、诸葛亮、王通、范仲淹、欧阳修、杨时、罗从彦、李侗

、吕祖谦、蔡沉、陈淳、魏了翁、王柏、赵复、许谦、吴澄、胡居仁、王守仁、罗钦顺。西

庑先儒：梁赤、高堂生、孔安国、毛苌、郑康成、范宁、韩愈、胡瑗、司马光、尹、

胡

安国、张、陆九渊、黄干、真德秀、何基、陈、金履祥、许衡、薛、陈献章、蔡清

、陆陇其。位均东西向。

崇圣祠中设：肇圣王、裕圣王、诒圣王、昌圣王、启圣王位，皆南向。祠内配飨：先贤颜无
繇、孔鲤，东位西向。曾点、孟孙氏，西位东向。两庑从祀先儒，东庑周辅成、程、蔡

