<!-- { "loadSidebar": true } -->
北楼外，高厂是南楼。古木森鳌背，清风接鹿裘。虹腰低远岸，练影曳澄流。举酒问侪侣，

何如谢李游。


宣州刘贞女诗
百年牵一丝，一丝即为定。岂必效双栖，始云真

并命。
妇以夫为天，夫死复奚道。不羡并蒂花，宁作独活草。


水西怀古胡承谱泾县
一望嵯峨

杳霭深，水西山色碧沉沉。居人尚说唐天子，词客空悲李翰林。滩响远从峰外折，钟声静向

寺中寻。陵岩素舸无人问，好与提壶发醉吟。
乍观疑是辋川游施愚山句，绝胜潇湘杜若洲。僧

出花间风引棹，塔悬林表月遮楼。仙人故井生秋草，渔父空台满夕鸥。眼底兴衰唐旧物，苍

松千尺不胜愁。


游石岩山次壁间韵
乳峰环绕一峰，杖策寻幽到石岩。古寺云

烟隔钟磬，高秋风雨满松杉。扫除世事经千卷，摩荡愁怀剑一函。我欲吟诗登绝顶，长空飞

鸟夕阳衔。


悠然亭王政宣城
城南秋色迥

，亭际野云封。古堞虚悬塔，深林忽度钟。烟笼溪一派，虹断岫千重。遥识前山翠，褰裳独

倚松。


响山茆梦松宣城
何必石钟好，

兹游觉有灵。潭空自镗，山迥忽雷霆。窦子垂纶处，中丞宴月亭。锡名良有以，高枕石头

听。


游敬亭管能魁宣城
醒醉忘机杜

俗缘，飘然裙屐散轻烟。云深谷口谁为主，人到峰头便欲仙。鹤径细穿芳树遍，石门斜带古

藤牵。千年谢李风流在，搔首诗成欲问天。


澄江亭程挚休宁
最爱澄江练

，清溪百尺流。片帆当落日，一雁正新秋。树色苍茫见，城烟收。诗从天半得，人在

镜中游。


夜宿狮子峰王麟昌太平
夜寒不

可寐，始觉衣衾单。松涛搅天风，万窍鸣哀湍。萧撼聒两耳，耸神清肺肝。呼僧问所以，秉

烛话更阑。拔地数千仞，离天尺五看。星斗夜可摘，六月生昼寒。飞尘不能到，猿藉以

安。信是神仙宅，吾嗟卜筑难。何时舍妻子，于此恣盘桓。


邵家湾东溪垂钓坐望泾东诸山明秀可赏
胡元辉泾县
伏处偶无事，来钓东溪东。川原一以揽，平楚皆春风。花浪十里，

中有溪路通。石似虹桥，张网如筱笼。泛泛聚渔子，落落随凫翁。芹泥暖燕嘴，柳荑欢莺

踪。坐对西南山，鹤顶龙头崇山名。回睇东北秀，黄络九峰

山名。四围葱翠里，一气寒绿中。苍苍郁无极，渺渺谁与同。一钓钓得鲤，素书差可

封。再钓钓得鲈，沽酒呼奚童。夕曛林阴改，暮霭波容蓊。爨烟碧玉净，水共山。人生

际清旷，对景殊昭融。不脱蓑笠归，罨画难为工。试过三千年，处处桃花红。


三天洞和施愚山侍读韵张懋德宣城
奇险凭谁凿，玲珑一指开。漏天初著雨，深穴忽闻雷。障湿潜虬出，灯明仙鼠来。冥搜

休恐怖，身在法王台。


劳山谒吴正肃墓
佳气葱笼自有神，松楸万木拥河滨。春深杜宇

犹啼血，好拂残碑认党人。


蔡后山乳洞和愚山先生韵吴士麟宣城
石室悬峰顶，凌虚仙隐家。丹成云满壑，客到鸟啼花。煮茗分山液，归蜂喧晚衙。东

山题句在，咳唾落金砂。


次张碧崖游举溪韵汤尹燮
密筱常昼阴，

奇峰

百灵护。柱杖过溪桥，穿林多枉路。庶穷探幽情，颇得烟波趣。在昔闻琴高，控鲤从此去。

我来访遗踪，谷隐心所注。缘崖拂苔石，谁钓斜阳渡。春草碧逾滋，春水绿如故。人生易衰

老，年光惊暗度。仙客几时还，红颜何由驻。嗟哉尘中人，乃以名钩误。长啸来清风，默坐

倚孤树。洞口生白云，琴高不知处。


三天洞梅宣城
洞口始轩敞

，

入门愈恢廓。不知天地间，凡费几镌凿。巨灵辟精奇，神龙此蟠托。阳崖穹隆覆，阴阜大厦

拓。梁横虚若悬，壁峭平如削。鸣泉通海眼，暗洞达五岳。仰窥门开处，直接九重钥。玉女

启云扉，炯炯露日脚。我来龙避去，石间尚拿攫。吼鸣喷波涛，雷霆恕相搏。悲风从空来，

岩上雨常落。绝境奥无穷，侧足凛且恪。嗟龙穴此山，灵气日腾跃。安得夸蛾子，移负置京

洛。时雨润四方，衣被天下乐。


望敬亭洪均宁邑
烟峦层叠水

潺，久客新归似梦还。身到故乡迷远近，逢人犹问敬亭山。


三天寺朱恒宣城
排松比竹影

帘织，踏阁攀林惬远瞻。一障斗青横田枧，乱峰分翠接于潜。人来地底风侵袂，泉落天中

黛满檐。入夜澜蚊能听法，蒲团深拥诵华严。


云岩山
连文脊，阴森接古灵。溪流吴水尽，云断浙山青

。采术丹归鼎，驯禽鹤有经。凌风生羽翼，峰顶揖瞿硎。


秋日重游大山翟泾县


访旧

亦寻幽，草堂吾旧游。绿崖一径入，当户数峰秋。鸟语藏深坞，钟声殷古楼。竹扉扃未启，

长啸倚松楸。


山门洞胡先抱泾县
洞天轩豁如

城府，倒截青天作门户。岩端飞入万重云，欲上高天无几层。通灵之西柏枧东，横空隔断东

西风。中罗浩洞七十二，身未上天先入地。仙台如此亦壮哉，灵溪乃自天目胎。山灵移勒石

尚煤，却为当年桓温来。


己未春日泛舟游敬亭山吕坊旌德
片帆逐水若移山，忽觉山来指顾间。何处系舟风景好，绿杨丛外海棠湾。
青莲拥翠独

题诗，风景流传忆曩时。断碣残碑无旧拓，留名仅有七贤祠。


游灵岩怀瞿硎先生鲍宁邑


灵岩如削出，凿绝无痕。洞敞天为盖，山空石作门。莓苔封岁月，钟鼓报晨昏。自有先生

后，高风孰比伦。


碧云洞
仄径容身入，危梯得未经。云分千缕碧，山裂一痕青。

虎穴生风冷，龙湫过雨腥。幽深探不竭，翘首正冥冥。


夏日雨后大山微步僧演真宣城


连朝阴雨后，大火欲流光。密竹含残滴，高松入早凉。池蛙声暂断，巢燕语偏长。薄暮无人

过，雷犹殷耳傍。


游白云山黄江起南陵
山泉远落

白云坞，细石疏林夹蹊路。追寻泉脉到峰头，峰头白云共来去。豹儿岭上衔夕晖，狮子冈边

空翠微。一抹霞连荻江水，千岩鸿逐秋雨飞。我欢因之乘云上，白鹤仙人归不归。


宛陵春雨初霁吴让恒泾县

山城烟火翠微间，宿雨初晴午梦还。屋角绿杨声滴沥，风前黄鸟语间关。才人酣战方矜勇，

幽客偷安转爱闲。还有昭亭名胜在，何时着屐共追攀。


偕拙山兄暨爱庭景皋心如三弟游敬亭山即席分赋
独有昭亭古，

登临兴自长。烟中双塔瞑，杯底万峰苍。飞瀑迎高阁，江城近夕阳。孤云与众鸟，今古一茫

茫。


宣城道中作周光邻黎阳
宛陵春

草醉晴曛，芳树新莺耐客闻。驻马看山怀谢李，北楼风起敬亭云。


琴溪
未识琴鱼味，琴溪记再经。洞湔春涧渌，云劈石螺青。石

气含烟瞑，桃风带雨醒。长桥倚栏处，小憩爱清泠。


赴石埭道出陵阳
讶是蚕丛路，云生傍马头。划天千叠嶂，扼地

几重楼。滩响溪生雨，崖高树易秋。十年忆尘梦，鲁此入宣州。


春日柳桥赴宣郡顾镛荆溪

春回人作别，客子倍思家。胜地曾孤咏，芳时漫落花。玄晖隐豹处，太白蹑虹遐。淮海一明

月，江天空暮霞。
按：古今篇什，有关于宣州风土者不胜搜录。盖由晋迄唐，名

流

觞咏，秀句佳章，久供脍炙，即自宋代欧、梅酬赠之吟，国朝施、王赓和之作，足步武前贤

，

而辉映川溆者，亦复层见叠出。前所登载，尚慨遗珠，今更采有关系之篇，附列于后云。



唐


送李观之宣州谒袁中丞赋得江渡张众甫


古渡大江滨，西南据要津。自当舟楫路，应济往来人。翻浪惊飞鸟，回风起绿苹。

君如波上客，岁晚独垂纶。


送友归宣州耿
失计复离愁，君

归

我旧游。乱花藏道发，春水绕乡流。瞑火丛桥市，晴山叠嶂楼。无为谢公恋，吟过晚蝉秋。


独孤常侍北楼张南史
背恤敞高明，凭轩见野

情。拟回五马迹，更胜百花名。海树凝烟远，湖天见鹤清。云光侵素壁，水影荡闲楹。俗赖

褰帷问，人欢倒屣迎。始能崇结构，独有谢宣城。


送僧归敬亭许浑
十年剑中客，传尽本师经

。晓月下黔峡，秋风归敬亭。开门新树绿，登阁旧山青。遥想论禅处，松阴水一瓶。


广教寺题清越山房张乔
重来访惠休，已是

十年游。向水千松老，空山一磬秋。石窗清吹入，河汉夜光流。久别多新咏，长吟洗俗愁。


经宣城元员外山居
无人袭仙隐，石室闭空山。避烧猿犹到，随

云鹤不还。涧荒岩影在，桥断树阴闲。但有黄河赋，长留在此间。


寓开元寺精舍酬薛秀才许浑
知己萧条信陆

沉，茂才无病卧西林。芰荷风起客堂静，松桂月高僧院深。清露下时伤旅鬓，白云归处寄乡

心。劳君诗思犹相忆，题在空斋夜夜吟。


寄刘太真韩
长安道上落花朝，羡尔

当年

赏事饶。下箸己怜鹅炙美，开笼不少鸭媒娇。春衣晓入青阳巷，细马初过皂荚桥。相访不

辞千里远，西风好借木兰桡。


送通禅师还隐静寺李白
我闻隐静寺，山水

多奇踪。岩重朗公橘，门深怀渡松。道人制猛虎，振锡还孤峰。他日南陵下，相斯谷口逢。


夜宴南陵留别李嘉
雪满前庭月色阑，主人

留客未能还。预期明日相思处，匹马千山与万山。


宋


送弟良臣归宣城梅尧臣
乔木句

溪边，秋光几曲连。将归三亩宅，远寄下江船。伴尔惟征雁，悲余有暮蝉。亲朋如见问，贫

外似当年。


宛溪济川桥成王璋
二水玄晖郡，双溪李白

诗。江山遗迹在，惠政大贤知。垒石砌湍濑，飞梁跨渚涯。仙宫鳌，星汉鹊参差。不碍

乘槎客，翻思踏浪儿。人从衽席过，功类鬼神为。利泽通千里，欢呼共一辞。吟诗欲题柱，

记取落成时。


和马都官宿县斋梅尧臣
常爱陶潜远世缘，

阮家仍有竹娟。夜深风撼萧萧响，谁忆北窗人正眠。


北崎湖叶道卿
泛舟南崎行，先从北湖去。水

外净浮天，云中蔼无树。


明


送沈少林请告还宛许国
十月

燕山雾，天低日欲沉。寒蝉空抱叶，独鹤迥来林。草没王阳道，台虚郭隗金。君亲千古事，

感慨一沾襟。


送汤嘉宾游诸名胜袁宏道
碧渚苍云路，长帆

几叶还。趁秋行九子，携谱看三山。采药灵溪见，映花日户关。孤藤双竹屦，听尽水潺

。


寄宣城施允升焦
敬亭形胜地，未易赏心

谐。以尔谭经日，兼之丘壑怀。泉声喧涧曲，山翠落空阶。向夕门人至，清灯对夜斋。


赠梅大参赵
昔为同省客，今作独

