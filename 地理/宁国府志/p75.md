<!-- { "loadSidebar": true } -->
曰八哥：即鹆，能言者。
曰天鹅：《洪武

志》：宣城岁贡天鹅四只。
曰翡翠：国朝施闰章诗：“溪藤翻翡翠，渔

艇唤鸬鹚。”
曰杉鸡：国朝施闰章诗“秋霁斗杉鸡”。
曰

鹁鸪：出宣城孟村。
曰杜鹃：元贡东岩《送刘有之

游泾川》诗“七里冈头谢豹啼”。按：“谢豹”即杜鹃也。宁国过石镇上十里不鸣，鸣则兆

科甲，见《声溪杂咏》。宣城新河以下即无此鸟，旌德向亦未有，近年新到，村人以为祥。


曰鸠：明黄尊素诗：“陵阳五月雨中程，播谷啼鸠彻夜鸣。”

曰野鸡，曰野鸭，曰画眉，曰山和尚，曰鹳鸽，曰鸳鸯，曰鹰，曰莺，曰燕，曰鹊

，曰雀，曰鸱，曰鹌鹑，曰黄鹂，曰黄头，曰婆饼焦出宁国县。


兽之属
曰虎：各县山深处俱有。宁国县设有虎猎户，三姓

世充

。宋汪襄《西山捕虎行》：“西春山暮繁草木，红白花开映岩谷。朝来猛虎忽留踪，猎人挟

刃

争驱逐。”乾隆三年，太平多虎，邑令田榕作《驱虎》文，祷于城隍庙，虎皆远匿不为害。

见《太平县志》。
曰墨熊：旧志出宁国，今无。
曰狗熊：

出宣城华阳山并太平黄山。
曰白鹿：仙兽，太平县黄山

石人峰下偶见之。
曰獐：《洪武志》：宁国县岁贡獐麂狸皮。

曰麂：国朝沈泌诗：“狸麂纷淆核。”按：麂獐之属，宣城上市街与鸡

鱼

同列，秋冬尤盛，唯不见獐麂之首。猎者获兽，即将兽首割献山神，以酬神贶，否则数日不

能获一。
曰貉：《九域志》宣城岁贡貉皮。
曰狸：玉面狸，一名牛尾狸，又名果子狸。明时岁贡，宋梅尧臣诗：“雪天牛尾狸。”沈泌《

捕狸谣》：“吾宣贡品夸二绝，上者玉面次竹节。”
曰苍豹：太平黄

山石九峰下有之。
曰猿：《嘉定志》：太平黄山有白猿，雨霁及雪后

，时跳踯山林间。唐李白《下泾溪》诗：“涩滩鸣嘈嘈，雨山走猿猱。”
曰野猪：
出宁国山，大可二三百斤，又有豪猪，似猪而小，有铃刺，又曰铃猪。

曰兔：《方舆胜览》：“宣城中山，一名独山，产白兔，为笔精妙。”

韩昌黎作《毛颖传》：“惟居中山者，能继父业。”
曰松鼠：国朝施闰

章诗“藤花小落过松鼠”。
曰狐，曰獾，曰鹿，曰獭，曰山羊，曰川山甲。


虫之属
曰蚕：国朝赵廷挥《泾溪竹枝词》：“桑叶含芽尚

未齐，绵包蚕子细如粞。怜渠春暖蠕蠕出，恼煞佳人五夜鸡。”
曰蜥蜴：

宣城敬亭山、麻姑山、仙人岩、龙湫中多有之。土人用以祈雨，颇验。其法，捕蜥蜴十数尾

，置

水瓮中，选童男数十衣青衣，持柳枝绕瓮而咒曰：“蜥蜴蜥蜴，兴云吐雾；雨今滂沱，汝今

归去。”见《群书考索》。
曰蜂：《岭表录异》：宣歙人取蜂子法，大

蜂

发房于山林间，大如巨钟，其中数百层。土人采时以草衣蔽体，以烟火熏散蜂子，乃敢攀崖

断其苇，一房多至五六斗。国朝沈泌《割蜜谣》：“长至大寒例割蜜，留取一半资蜂食。”


曰蛇：《笔谈》：宁国县出枳首蛇，其长盈尺，黑鳞白章，两首文彩同

，但首逆鳞也。
曰蛙，曰蝉，曰蝶，曰蟋蟀，曰促织，曰螳螂，曰萤，曰蜻蜓。


鳞介之属
曰鲲：《嘉定志》：宣城出。
曰银鱼：

出宣城南湖，土人多以致远。
曰琴鱼：出泾县琴溪。宋乾

道七年，知县林淳有诗上魏王云：“琴高先生仙之徒，飞控赤鲤升天衢。赤鲤一去不复返，

药滓散作琴高鱼。”
曰桐鱼：桐花开时始见，出宁国县。

曰幕鱼：出泾县幕溪，似琴鱼而无龙鳞。
曰鲈：《泾县志

》：星潭岸产，鳞甚美，金色形似鲈。
曰鳊：《嘉定志》：泾县赏溪

出缩项鳊。
曰锦鳞鱼：《嘉定志》：太平黄山之清潭峰，高八百仞，

下有一大潭，布为逍遥溪，出锦鳞鱼，比之朱鬣，金鳞更艳。
曰鱼：

生诸潭中，似，四足长尾，无鳞。能升木，其膏燃灯，久而不耗。
曰麦鱼：形细如麦。
曰鱼：长寸许三梭，产太平县美溪，俗名赖鱼

。
曰重唇鱼：菜花时出，产太平之东溪埠。
曰溪鲜：华阳者佳。


曰石浮头鱼：长二三寸，腹有小穴，穴藏地鳖鱼。有此则生，失

此则死。三月中，衔尾群集太平县之西乡溪。
曰鳖：宋梅尧臣诗“

沙水马蹄鳖”。
曰龟：明李先芳《游宁国涟漪洞诗》“神龟千古镇丹

泉”。太平县黄山深出，鹰化龟食之愈痔漏。
曰南风鳅：出旌德

宁国县，形纤细，每岁五月南风时，土人于河滩浅水处挖一小宕，上置竹筛，开小圆口，先

两三鳅

从筛口入宕，群鳅千万相随而入，若先至之鳅从筛上过，后至者皆纷而散，终日不获一矣。


曰石鸭：国朝施闰章诗“夜凉闻石鸭”。《太平县志》：石鸭者阔

口

而黑色，黄山涧中多有之，山民暮夜燃火照水涯取之。味远胜，至秋不可食，端午前蛇食

石鸭，至秋石鸭食蛇，故耳。
曰蚶：国朝梅庚诗“蚶蛎渍拌好”。


曰琼螺：出宣城麻姑山。元张师鲁登麻姑山诗“我来琼螺”，原注：

山顶

有丹炉、剑匣，下有笑泉，产小石螺如玉。
曰白鱼，曰鲤鱼，曰鳜鱼，曰鲭鱼，曰

鲫

鱼，曰锉鱼，曰鲇鱼，曰鲢鱼，曰鳝鱼，曰鳗鱼，曰石斑鱼，曰蟹，曰蚌，曰蛤，曰蛏，曰

虾，曰蠃。


服用之属
曰笔：唐白居易诗：“紫毫笔，尖如锥，利如刀。江南石上

有老

兔，饮泉吃竹生紫毫。宣城之人采为笔，千万毛中拣一毫。毫虽轻，功甚重，管勒工名充岁

贡。”宋梅尧臣诗：“诸葛久精妙，已能开国都。紫毫搜老兔，苍鼠拔长。”按：诸葛笔

见

右军贴，相传已久。林和靖云：“顷得宛陵笔，如麾百万师，所向如意。”苏东坡记诸葛笔

七

则，极言其妙。今诸葛之后已无其人，制法亦失其传。”
曰纸：《二

楼纪略》：泾人工作纸，楮树丛生，割皮取肤，杵捣成汁，审水火之剂，匀其捞漉，熨诸埏

埴，既干而落之。最明洁厚重者，为玉版，岁贡上用。专其业者谓之槽户。国朝赵廷挥诗：

“山里人家底事忙，纷纷运石叠新墙。沿溪纸碓无停息，一片舂声撼夕阳。”按：纸、宣、

宁、泾、太

皆能制造，故名宣纸。而泾人所制尤工，金榜、潞王、白鹿、画心、罗纹、卷、连四、公

单、学书，以树皮为之。千张火纸以竹为之。下色高衣纸以草为之。法取楮树皮或檀树皮

，蒸软漂以溪水，以石灰，再蒸，再漂，再，凡数次捣烂化汁。将杨枝藤汁和入槽内，

用细竹两人共捞之。一捞单层，再捞双层，三捞三层，叠至尺许，用榨榨干，挨张揭粘

于火埴熨之。随熨随揭，顷刻即成。用稻草亦如炼皮法，草胜则白，皮胜则坚。
曰

陶：《嘉定志》：泾邑孤坑山下有陶灶，出陶器以资乡邑之用，明时宣城岁贡

官瓶。
曰香砂：生太平黄山天都峰顶小池，夜放光华。
曰黄

蜡：蜜房所煎。
曰引针石：出太平黄山引针峰下，石能

引针，使指南。
曰金：《嘉定志》：真金山在太平长寿乡，高二百余

丈

，尝产金。
曰银：《嘉定志》：泾县余冲山中有银炉，取银坑。

唐时

谚云：两山相对，两石相载，下有宝贝。
曰红线毯：唐白居易诗：“

太原毯涩毳缕硬，蜀都褥薄锦花冷。不如此毯温且柔，年年十月来宣州。宣州太守加样织

，自谓为臣能竭力。百夫同担进宫中，线厚丝多卷不得。宣城太守知不知？一丈毯千两丝

。地不知寒人要暖，少夺人衣作地衣!”按：此诗讥唐时税费也。今税归于田，并无夏、秋

二

税之名，宣人亦无作红线毯者。
曰丝，曰绵，曰绸，曰绢，曰白。俱

明时岁贡。
曰绵绸：宣城东门外有绵绸机户。
曰棉布：出宣城东门渡者为佳，名为东门阔。
曰麻布：《二楼纪略》

：南陵西南多山，艺麻倍他邑。黄者仅可结绳，然用广。白者纺绩为布，岁鬻三吴间。
曰空青：出宣州，见唐《韦坚传》。
曰石绿：出宣州

，见唐《韦坚传》。
曰煤炭：《本草》所载，石炭也。各邑皆产。按：

煤

在山腹，采煤者由一线黑洞鱼贯而入，遇有泉眼，顷刻涌沸，奔逃不及。嘉庆六年，旌邑山

中淹毙二十余人，是以历年奉文严禁开采。
曰宣石：出宁国县。国朝

汪作霖赋：“大则立于庭前，友花竹而成趣。细亦置诸文几，偕琴书而在御。”
曰

煤：宣城东南一带多山，树木丛杂，每至秋后，山中人樵采杂柴，烧成煤屑，

用布袋装，鬻于市。宣城风俗，毋论贫富大小人家，冬月俱用竹笼烤火，以煤屑少许种火，

昼夜不绝。
曰竹箪：出宣城青弋江者佳。
曰伞：

出湾者佳。
曰炊炉：出宁国县汪桥坞，制者甚工。
曰桐

油，曰竹器，曰石灰。


饮馔之属
曰茗饼：《嘉靖志》：宣城丫山小方饼，横铺茗芽装面。其山

东为朝日所烛，号阳坡茶。香味绝佳，京都盛传。
曰酒：明许云《过

南陵新酒坊诗》“白酒香从瓮外浮”。《由浦记闻》：宣州酒名琳腴，次名双溪，老春。

今俱无。唯烧酒、水酒、五香酒、封缸酒，味不佳，无足称者。
曰：

元张师鲁诗“赛田分社”。自注：吾乡以所烹牛羊豕肉和之血中为盘飧，往往见嘲笑

于远方之人，无有解之者。余阅《玉篇》有字为“”者，音与捐同，谓熟肉中和之血也。



按宣城物产，向称笔、漆、栗、蜜。明时岁贡，尚有税丝、雪梨、木瓜、缎匹、芽茶、紫栗

诸品，

今鸡毛笔、鼠笔久已失传，即紫毫笔亦不如湖州所制。缎匹贾诸江宁土人，无有织者。

漆、蜜、茶、栗亦非宣城专产，唯雪梨、木瓜二物尚仍其旧。南陵平原沃壤，农事最勤，川

禾较早

，每年六月初，可食新谷。物产与宣城略同，唯种豆种姜之利，倍于他邑。泾县茶、纸、笋

三者

最著，茶种不一，有涂尖、梅花片、草青、黄茶、雨前、碧山、考坑、涌溪、洋尖等名。每

年涂尖作贡，其叶细长如眉，有似浙之龙津，然味薄不逮龙津远甚。槽户作纸，明净厚重者

一纸可揭为三，其染色移平，仍需苏匠装潢，方可入贡。琴溪笋味，厚而不作耗，钟山川之

秀，饱风露之华，虽歙之问政，无以过之，其取诸冬月者尤佳。宁国山多于水，如茶、漆、

柏油、

麻之类，所产甚夥。采薪作炭，远方之人大航贩载不绝。白术向称与于潜相勒，数年来，

