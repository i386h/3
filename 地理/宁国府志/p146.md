<!-- { "loadSidebar": true } -->
。尝构堂，选民间俊秀，延师教之，多所造就。迁永宁知州。同上



叶代生字虞工。由恩贡知宜都县。莅任七载，治行溢闻。以荐迁

长沙同知，卒官。同上


胡岑龄号右亭。康熙丁巳举人，知华阳县。适黄河水溢，决地千

顷，民逃粮欠。岑龄代为捐赔，招徕复垦。调洛南商河，行义仓法，岁数歉，民赖以济。
《乾隆府志》


胡岳龄字又申。由选贡知金乡县，岁饥，多方隐恤，全活甚众

。擢户部主事，转刑部。山左数百人以垦荒误犯禁地，议置重典。岳龄力争，得从宽议。升

员外郎，乞归。《泾县旧志》



胡镇远字定侯。由武举劾劳陕西，以功授长沙协都司。督修武汉

江堤，事竣，以节省之项贮为岁修费。房均米朽，请拨转运。善针炙，施药饵，所至皆有惠

泽。后委勘烽墩，积劳成疾卒。《乾隆府志》


查之恺字维勤。少从戎，康熙丁巳，随巡抚吴兴祚解泉州围，恢

复永春等县。每战辄奋勇当先，巡抚拔置亲标。寻复厦门、金门，荡平海氛，积功加都督。

官至广东右翼镇标中军游击。同上


胡承谋字贻仲，岳龄次子。庚辰进士，知阳江县。滨海多盗，练

乡勇，巡缉，盗为衰息。士风不振，以时考校，多方鼓励，登贤书者始众。署高要篆，有丰

乐园圩田千顷，岁苦潦。捐千金筑堤，得无患，至今称胡公堤。十年擢部曹，升知福州府。

三年坐事免。乾隆元年复知湖州府，修葺安定书院，延名儒训士。城南有淤池，筑堤种桑麻

，收利充书院膏火。郡志久不修，捐奉辑成。丐归，囊萧然。子择先，举人，武城知县。

粤生，举人，黄岩知县。孙世科，进士，始兴知县。世，拔贡生，灵璧

教谕。采乾隆府县志合纂


翟铸字颜，性至孝。由副榜任黟县训导，勤训课，人文蔚起

，黟由是升列上学。升邳州学正，士远饯，有泣下者。卒官。弟镡，字龙文。笃志好学，由

附贡任怀宁训导，训士有法，凡所识拔皆有名于时。例改兵马司吏目，敏干有操，以病归卒

。其同怀钦士式镇，并有文名。《乾隆府志》


胡永字彬仲，少孤，奉母孝。雍正癸卯进士，知龙门县，调长

垣

。有石姓，以命案被罗织。夜分阅卷，隐隐闻鬼泣声，迨搦管，有子裹笔不能下。知

其冤，推究得实，乃白于上官释之。邑遭水，护堤赈粥，全活甚众。以卓异升云南府同知，

寻升知沅江府。地杂彝猓，兴学校，修城，劝耕作，平输纳，恩威并著，苗民慑服。以艰

归，服阕仍命往云南，以道员用。既至，即署藩司篆，旋补驿盐副使。卒官，年四十七。

同上


叶居仁字存叔。雍正甲辰进士，知云梦县。邑常患水，居仁浚大

小漏罐，自刘胡船至城隍港，凡三十里，按地纠工，民不苦役，沮洳尽为沃壤。治狱平恕，

囹圄为空。升武康知州，俗顽悍，苗瑶杂处。居仁谕苗长守法，

供租有争讼，即委处分；不服，则由巡司上之州，平其曲直，咸奉约束。州饥，详请发谷平

粜。抚臣上其事，著为令。因病请解官，上台重其才，弗许，竟卒，年三十七。州人庙祀之

。异母兄，诸生梦笔，性友爱，居仁尝从受学。同上


赵必诜字文振。由例贡任黟县教谕，升广西广灵知县。以外艰归

，补唐山。捐修文庙，建北麓书院以造士。居心宽厚而信赏必罚，三年狱几空。以内艰归，

补广东龙川。岁赈恤，民沾实惠。调博罗，又以生母忧，归卒。家素饶，四任县令，遂日

落。同上


赵知希字太音。康熙庚子举人，考取中书，出知馆陶县。时连岁

旱涝，请于上官，得借赈缓征。阅岁例征借谷，知希以民气未复，捐资代偿，民甚德之。历

晋州知州，艰归遂老。据新县志增


吴兆龙康熙辛卯举人，考取中书，出知汉阴县。辛酉岁歉，捐俸

赈饥。上官察其能，调摄兴安州事，卒官。同上


胡之字元驭。由岁贡历天长、安庆教职，擢知新安县。有命犯

，

仇诬数十人，廉得其情，尽释之。时有“胡青天，不要钱”之谣。卒官，年七十。同上


胡承殿字廷扬，进士。知襄陵县，迁知平度州。州境滨海，为开

渠蓄泄，民无水患。历重庆、辰州知府，摄沅辰永靖道，苗瑶咸畏服之。年七十五乞归。同上


吴字晓升。仕建宁府同知，旋摄府事。有奸民杜奇等，潜

谋煽诱，密捕就擒，民用安戢。上官交重之。寻引疾归。同上


郑景字曦南。雍正戊午举人，知富民县。时严缉白莲教，株累

甚众。景虚心推鞫，多所全宥。历知路南高唐州，左迁通判归。同上


胡择先字慎于。雍正丙午举人，知武城县，调荷泽。邑多盗，练

捕悬赏，尽获之。辛巳河决，徙灾民于城内，并力筑堤。复请发粟抚恤，民以大安。引疾归

，卒年七十二。同上


萧学书字麟玉。雍正癸卯举人，知肤施县。能以德化，未期卒。

太守怜其清贫，捐俸赙助，始得归。同上


翟思字汉升。仕南昌府同知。时修丰城圩堤，日役数千人，捐

资廪给，三月告竣，人称翟公堤。卒官。同上


赵青藜字然乙。乾隆丙辰会元，官编修。戊午辛酉典试浙江，擢

江西道御史。丁内艰，服阕补山东道御史。丁卯主湖南史，三掌文衡，所得士皆英髦。前后

居谏垣，多所建白，风采隐然。引疾归卒，年八十二。同上


胡粤生字南屏，举人。由教谕擢知汤溪县，调黄岩。邑滨海，逻

卒误以商船为盗，鞫治得平反，全活甚众。升知宾州，卒官。同上


胡筠字谷。乾隆癸酉举人，由教谕擢知郓城县，移青溪，调

内黄，兼摄卫辉通判事。时仪封口溢，民多漂荡，捐俸拯救，全活甚众。引疾归，卒年八十

六。同上


郑居中字心初。乾隆庚午举人，由教谕擢知府谷县。向无志乘，

居中创辑之。摄永寿县，地苦乏水，搜得宋吕大防惠民泉故迹，浚复如旧，士民德之。同上


叶逢时字行可。例贡生，授黄州府通判，摄随州篆。州向征规例

银，岁逾数千，民苦之。逢时抵任，悉裁革。复任后，引疾归。黄人至今思之。

同上


胡世科字希哲。进士，知始兴县。遇岁，饥民聚哄几变，世科

反复开导，始泣散。历任三载，介洁不阿，大吏甚严弹之。同上


赵望龄字秀南。知邓州，邓俗商贾交易，权衡斗量，必纳

规例于官，酌定后始通行。望龄至，革之。州人立永助碑志其德。同上


翟礼字孔问。知陆丰县，县自雍正十八年分海丰置，草创未备

。莅任十载，修圣庙，建义学，立社仓，教种植，凿井筑城，规制井井。告归日，绅士条刊

善政，名《集爱录》。同上


朱梓字维恭。乾隆己卯举人，知彭山县。时征缅甸，以转饷功

转资阳，历摄茂州、天全州杂谷厅兼理番府同知。所至有循称。艰归，服阕补黄安，历汉

阳、监利，调直隶保定，卒官。同上


翟槐字公树。乾隆乙未进士，官编修，充国史馆纂修。修《兵

典》书成，擢御史，巡北城。出守楚雄，值旱疫，积精虔祷，雨沛消。郡人呼为活佛。捐

葺凤山书院，延师督课，科第鹊起。维西傈傈啸聚，制府琅公赴剿，槐仿义仓法，劝输饷军

不乏。以功当迁，会疾卒。同上


沈寅字芝珊。乾隆辛卯举人，知望都县。首捐资设立书院，文

教以兴。寻调邯郸，升知蔚州，卒官。同上


潘成章字达夫。乾隆丁酉举人，知金乡县，摄莱州同知。有夜携

金嘱事者，峻却之，曰：“吾不敢忘杨氏‘四知’之戒也。”乞归日，囊萧然。同上


左晖字鸣九。乾隆丙午举人，知东阿县。城西苏家桥当南北孔

道，山水冲毁，倡修复建，人免病涉。又尝捐修明伦堂。卒官。士民惜之。同上




胡振字鹏九，贡生。由当涂教谕内升京卫武学教授，充律历渊

源缮修官。擢知福泉县，摄青浦事。所至著称。卒官。同上


胡林模字范周，贡生。授湖北布政司理问，署宜昌同知。协办金

川军饷，有劳绩，摄嘉鱼县事。值岁饥，请发帑赈济，嘉民感之。调摄南漳令，逾年告归。

同上


胡承梅字庾南。任定番州、罗斛州判，五摄县事，左迁永康州吏

目

。嘉庆二年，泗州苗乱，委办站务。寻调入大营督办船筏，劳绩甚著。染瘴疾，卒于营。事

闻，奉旨赐恤。同上



宁国县


〔唐〕
梅知岩东山人。隋季兵乱，知岩部伍

乡里，帅众保障，与泾人左难当相犄角，盗不能犯。武德初，归附，封南鲁王。乡人立庙祀

之，至今勿替。《江南通志》


〔杨吴〕
方从训父虔，为太祖守将总兵，戍

宁国以备两浙，已而为吴越所擒。从训遂代虔守国，以捍御著功。子孙世为宁国人。据《十国春秋》增



〔宋〕
王平字裔中。熙宁九年进士，宁国

以制科举者自平始。补韬略尉，邑民与寺僧争水利不决，州以委平。平曰：“水源出于寺，

寺所

利者碾耳，民所资者畎浍。”竟予民。尝验殴死者曰：“尚可生。”救

之果苏。其莅事精明多类此。移盱眙、江宁，召试教官，未行卒。《江南通志》





章夏字彦明。入太学，预开封府荐第一，登大观三年进士。调

宿州司户参军，历潭州通判。并有惠爱，然不事表暴，故人少知者。性至孝，习《礼记》，

嗜《西汉书》，著有《湘潭集》一十九卷。弟复，字季常。力学好修，宣和六年登第，擢上

元簿，调丹阳令。修练湖，躬为督役，民不告劳。转运使蒋灿称其能，历御史中丞。绍兴中

，以端明殿学士签书枢蜜系密之误。
密院，起知太平婺州。奉祠，卒。夏所至，以廉谨称。曾孙一桂，

亦登第，除太平州司理。与守争囚是非，拂衣归。终余杭丞。《康熙府志》


虞俦字寿老。父，隐居西山称高士。俦隆兴初举进士，历知

绩溪，与本邑邻，食饮服用悉取于家。诸司列其治状，除主管官诰院，历监察御史。排击

贵近，纲纪肃然。出为浙东提刑，知湖州。力行荒政，多所全活。迁淮东副运，入为太常少

卿，克金使，累官兵部侍郎。奉祠，卒。俦孤介不苟，仕久于外，未尝介意。著有《尊白堂

集》二十四卷。弟佃，钦天监丞，亦能诗。子衢、衡、术，并仕。同上


奚士达字必达。淳熙乙未进士，教授复州，改知绩溪。除提辖左

藏库签书，淮南判官致仕。初，达与同舍郎沈涣讲习礼经，相勉曰：“曲礼母不敬，大学毋

自欺

