<!-- { "loadSidebar": true } -->
焉，当

时焉得默然而无少争乎!法制一定，彼此各守，百年于兹，莫之或易。忽去岁有高淳甘惠萱

者，独起而讲之。盖彼尝以其余旷草场鬻于宣城刘贤六，垦而亩之。彼复忌其所获，

故以分牧恐刘，刘即捐价与工举其田而还之。彼遂以宣城易与也，嚣然而兴不知足之觊，鼓

其不逞之徒，缔谋设谖，危辞惫状，祈哀于当道。彼其深计厚貌，而为上者复坚主先入之见

，

遂眩乱于形，似而有纷更之意。夫论事当据其实，彼之为说，不过以为地瘠而民贫，差繁而

赋

重，愚请核其实言之。其泽则有丹阳等湖而利牟云梦者什九，如莲藕菱芡苇菰茭蒲鸬凫鹅

蜃蛤鱼蟹之属，一出而四方之商盐贡贡，《乾隆府志》作贾，此亦应作贾。

布，丹魄素缣，方舟辐凑，一，丽一投，不必拓池涤薮而利兼数

邑。田则有湖阳等乡，壤高场沃，率以粪易盐，诚所谓江南之上腴而泽薮者，又皆民收为利

不入贡典，田多私垦不登国籍，故其俗不知昏于作劳，其民奢乎许史，击钟鼎食，连骑相

过，匹姻贵戚，抗体公侯者不可胜计。宿宗大猾，累习犷悍，结党连群，实繁有徒，乡曲豪

举游侠之雄，凌轹州县，虽京尹之力，莫之能禁。夫处沃而逸，居硗而劳，据雍而强，即豫

而弱，此其地不瘠而民不负之明验矣。若宣城则有大不然者，地有山乡圩乡之差。山乡则石

硬而善旱，故岁丰而不足。圩乡则纤雨而沮洳，故十年而九空。幸而林麓场圃仅有草木蔬果

之出，又皆毛搜发栉编之九贡，而民不得以自利。一遇风雨

霜露之不时，园圃败落而复捐产鬻子，倍市以填其额。就使雨阳时若，上下皆稔，十室九空

，里甲销耗。阅其籍有千亩之富家，检其积无百金之中产，是非宣民之欲富不如彼也，其地

势使然也。昔周官以九职任万民，二曰园圃毓草木，四曰薮牧蕃鸟兽；以九赋敛财贿，八曰

山

泽之赋。以是观之，则古人固随民所在之地以所出代赋，初未尝举其无而兼出之。彼高淳地

多薮泽，养蕃鸟兽固其所也。而我多山林园场，其毓树果亦何可辞，若犹以为不足，欲兼

乎薮泽之赋，亦何以异于驱彼兼出。吾之园场之征此，皆吾祖宗侔天宪古之制，又安得以其

意便之私而辄为纷更哉!且永民之死于捕蛇者，或劝之，则曰：与其死赋敛不如死捕蛇。夫

蛇

已毒而犹以愈于赋，高淳之马未必毒于蛇，而宣城之赋不啻重于永。既在我家为当避，而在

彼者所宜庆幸也。既免类永之赋，又欲去非蛇之马，坐擅薮于泽之利，雄于邻邑而抗乎官府

，

此正所谓奸民不可容者。况可听其诈而纵之，若曰彼困于马，其势不得不借纾于我，我亦以

困于赋，其势不得不借纾于邻。自宣自歙自池更相扳挽，不至胥溺而无已也。文襄以一代

名臣，定江南赋役之法，盖将期知于来哲，而明公以硕德雄才，海内望为今文襄者，所为必

期

准于先正，岂其不率周公之功，而殉小人以变旧法，其若先正何?公若惠顾画一，不纵其回

，矜哀柔困，而赐之旧，则某等之愿也。公若不惜我大患，其无乃不堪任命，而翦为仇，蜂虿有毒，某等不佞其不能以宣氓生矣。敢尽布之执事，惟执事命之。




上刘少卿论养马书梅鹗旌德

窃见高淳迩来忽有推马之扰，已具公牍呈禀，而尚未尽事理，谨斋沐裁书，以告于下执事。

伏闻

太祖之初为马政也，遣使来宣省檄核，既而溧水、高淳有而宣独免者，非仇彼而厚此也。盖

以彼土平旷多草物宜畜牧，而此则山川险阻，无相草牧放之地，有虎豹吞噬之虞，故特免焉

。

当是时定鼎金陵，以扫元秽、刑乱国、用重典，所遣使人雷头比颈，岂肯饰非以私宣，盖传

所谓

王吏不讨，恤所无也。宣城既不可畜，爰增其赋征，加其贡办。而溧水、高淳则否，盖传所

谓称物平，施仁之至义之尽也。八朝率由，不肯辄改。而甘惠萱者，么麽虮虱，乃敢破坏太

祖之金科玉条。始卖其不当卖之草场以肥己，
终则推其不当推之官马以瘠人，变乱成法，罔上

害民，惠萱之罪大矣。今之议者乃曰，高淳之民劳矣，迄可小康，夫知其劳而欲康之存乎?

减其

孳课去其科，率免其徭赋，或为明主一言焉，而复唐人四十八监之法可也；奈何妒宣之未毁

而嫁祸焉，使同归于覆败哉?且高淳与宣邻也，而有甘惠萱焉，则足以违制而虐宣；使宣而

复有甘惠萱焉，亦足以违制而虐杭，虐徽，虐池，若许高淳之甘惠萱违制，而不许宣、徽、

杭池

之甘惠萱违制，固非为政之体。若复许之，是将使天下之人相率而违制也。率天下而为制，

其名不祥，而讼牒纷纭，亦且盈于肺石，为政者其将大有病于此乎?伏睹新天子其仁如尧，

方自陶唐而登帝位，凡天下昆虫草木悉仰惟新之泽。而宁国者，大祖兴王之地，明诏反复褒

哀，万古不磨，乃为甘惠萱一言之扰，而独抱向隅之泣，曾不得与昆虫草木齿，诚可痛也。

昔王荆公为相，创《户马》、《保马》之法，民皆鬻妻卖子，水死雉经以偿，马怨毒之声盈

于海内，终后血嗣遂剿，舍宅为寺，以赎冥诛。卢杞为虢州刺史，奏官豕三千为民害，德宗

命徙之同州。杞曰：同州亦陛下赤子也，彼何罪焉?帝甚嘉之，竟与其子携，接武爰立。

何则一身之贤，不足以偿万民之命，故介甫遂遭作俑之罚，而杞虽不贤，以其一念在民，上

帝监之，不惟脱其罪悔，而且延庆于后裔，天命不僭如此。韩魏公世之所谓贤者也，其刺陕

西义勇，则司马温公以病民诤之。司马温公又世所谓大贤也，其除差役而复雇役，则苏子瞻

以各有利害诤之，夫以韩魏、司马之贤而专裁尚未协中，是故为政者必依于民利而乐乎。儒

者

之以道相正敬，惟执事以清文邃识，进为龙阁之储，笃行高材出董江浙之学，雅德伟望佐古

御之政。左右或非御之良，马政或非祖宗之旧，以至衮职之当补皇舆之导先，海内之人皆

于明公乎是属。而况今兹之所争，生等不敏，不于明公而谁叩?伏惟考马苏之规正，较王卢

之

得失，无徇私议，以壑邻国，一尊太祖之制，以活宣人，则明公之德，口碑六同，金社五祀

，子子孙孙将与圣世相为匹休矣，不灭之名，可不勉哉。某等不胜恳沥血哀祈之至。


奏免旌德养马疏张凤旌德知县

奏为乞恩分豁妄派马匹以安黎庶事。

奏巡抚都御史吴廷举札付为修举马政以苏民困事，行府到县，旌德应养马二十匹取遵依等因

。臣奉依出给票帖，拘到都图里长方扬等。据称僻处深山，自国初以来，额设秋粮夏麦，又

水夫粮米及派办等项物料银两，递年征解，兼有重则粮田每亩九斗六升起科，每岁登路担往

南陵交割，往复四百余里，崎岖万状。又南陵先次养马，累经踏勘，得本县山多地窄，并无

草场，逼令每岁加增二朱麂皮等项解户，该银九百余两，并增芜湖抽分厂、南陵、荻港、龙

江、大通、三山等处运木，水次递接等项各色差役，每岁用银三百余两，前顶又分外坐派银

一

千余两，俱抵养马之数节，有卷案可证。今令各都图派丁养马，切缘本县既无邻县告攀，且

与高淳隔远五百余里，又无官员踏勘，巡抚吴廷举并未巡历，不知山川之险易，人民之贫富

，为解宣城、高淳之争，遥想远料，飞派马匹，札付明言，一害五县均当。非敢不遵，窃思

本

县东南一十里，西北三十里，俱高山峻岭，虎狼出没，并无湖滩草场，民居尚且无地，岂有

牧马处所。今蓦然批拘领马，其实变乱成法。大小人户，递年办纳前项差粮，已属十分艰难

，又添养马匹，差上加差，实难存活。自札付到后，府县查刷丁田，编立马户。富者举家悲

哭，贫者挈家逃窜，十室九空。且旌德县先年八十一里，后因地窄差繁，人民逃亡，见存三

十八里，并两零图，差使万端，奈何复令养马。若论里分多寡，苏州、上海等处俱七八百

里。若论人民富实，徽州六县客亭遍天下，家家钜万。若于邻近广德等州，俱系切近地方。

札付前言，普天王土，便当一概编克，岂宜偏累山县小民。等因具告到县，臣见民情，不愿

申

本府并抚按议处外，窃思为政以得人心为本，贡赋以任土为先。臣今奉命官旌已逾一载，山

川田野，皆所遍经，各民所告之词，亦皆有迹可据。且高淳土地平坦，数倍旌德，高淳止因

养马，以致销乏，况旌德之窄隘，日后民穷事废，恐更有甚于高淳，未免劳九重之忧也。且

今各县俱系祖宗根本之地，切近南郡，尤当培养，不宜骚动。臣所居者，朝廷之官，所治者

，朝廷之民。职在抚安百姓，奉宣恩德。兹者亲见民情不便，不敢坐视巧免，为此昧死上言

。伏乞皇上再敕兵部，转行抚按亲诣该县，踏勘地方宽窄，草场有无，山川险易，从常议

处，使民心输服，邦本又安。不胜激切之至，为此具本，专差老人吕奎亲赍奏闻。


新建外泮池记邹守益江西

泮池古诸侯之学制也。宁国为邑，视古子男，而规制弗备，无以复古。嘉靖三年，吾友王君

分教，以往孳孳持古道训诸士，士知向方矣。则谋于邑丞魏君纯议迁学弗果，乃请于当道

宏泮池之规，当道恐其劳民而费官也，止之。君复谕于诸士之父兄，丞谕于耆民等，咸欣然

协力以助，始得请于当道。以四年三月丙寅，鸠工畚土市石而之，缭以崇墉，中为泮宫，

坊外为周道，甫二月而工成。君嘉其俗之可教也，遣施生浩、杨生嘉庆来广德以记请予，辞

不获。则复之曰：古制之复诸君之绩也，古道之行，二三子得无意乎?予观于水而悟学之

方

也，泮池水之聚也，请以水喻。予家居之东有泉出于山，清鉴毛发，其一流高丘，以达于河

，犹其在山也。其一行于沟渠，则渐浊矣；其一行于丛莽以出积壤，则愈浊矣。然予挹三盂

而置之，凡忽加挠焉，或终食而清，或日中而清，犹其达于河者也。予于是而悟吾性焉。性

者，天之命也，天无不善则性无不善

，而昏明强弱错杂之不齐，气禀使然耳。善学者变化气禀之异，以反天地之同。何以异，是

变化之功。戒慎不睹，恐惧不闻，以慎其独，而己慎独之功，密睹与不睹，闻与不闻，兢兢

业

业，而弗息焉。则道无须臾之离，而天命之性全矣。故廓然而大公者，性之体也。物来而顺

应者，性之用也。若止水之无波，物之未临湛然虚明而已。及于妍媸长短随物必照，既去而

