<!-- { "loadSidebar": true } -->
〔国朝〕赵必枚妻王氏年十七夫亡，以针杂铅粉中用水咽下，呕血数升死。翟思禄妻查氏岳年十九夫亡，自经死。谢明佑妻赵氏逑姑年十九嫁夫半载，夫患赢疾卒，键户以剃刀自刎死。里人祠祀之。王世坝妻文氏庆年二十二夫客死苏州，柩归自经死。胡福妻俞氏年三十一夫亡，密缝衣裳投水死。包有恪妻查氏纯年十九，夫亡三日，投水死，直立水中，面如生。查良梧妻张氏年二十三夫亡，舅老且贫，诱氏回母家，将使改适。氏匿小刀发中，至半途，即舆中自刎死。翟考妻周氏年十六归考，逾年考撄痼疾。氏纺织延医，八年如一日。考卒，投缳卒，植立树侧如生。翟文秋妻杜氏夫病，股疗之，又三年夫亡，氏年二十六，既殡，杂玉簪花酒中，饮之死。祀节妇祠。查世备妻万氏多姑归夫两月，夫亡。葬归，自经死。查梓妻杜氏庆兰夫亡屡觅死，辄救止。卒乘间自缢，祀节烈祠。查世羔妻宁氏如年二十八夫亡，矢志抚孤。孤殇，闭门伏毒死。吴福芳妻胡氏嫁三月，夫湖广，久不得耗。姑念子哭泣，氏私鬻簪珥衣服，托其父伪为夫书，寄银以慰姑。既而夫果卒，柩归，恸哭触柩僵，救之苏。葬后祭于坟，归而投缳死。查畅妻王氏幼字畅，后畅贫，父欲悔。氏以死自誓，卒归畅。二年畅客死，纺织养姑。姑卒，竭力营葬讫，遂饿死。姚旺妻潘氏旌德人，寓泾。夫为虎所噬，氏奔与虎斗，遂为虎所，夫亦卒。以上《乾隆府志》胡一座妻后氏二十一夫亡，抚孤娶妇，未生子而客死。氏恸曰，真无望矣！”投水死。查世伟妻杜氏夫亡，绝粒三日，密缝裳，赴水死。赵氏束夫失姓名。少寡，有某者伪作赵家长，将出蘸，刘姓率众抢去，氏以刀破容觅死，众防守之，少懈，遂缢。董锡妻翟氏耀清二十一夫亡，食玉簪花根死。胡士具妻周氏子希荣妻陈氏被兵，姑媳俱赴水死。朱武隙妻胡氏二十二夫亡，遗腹生女，以簪刺喉死。王立妻查氏十九，夫亡自缢。乾隆三十一年旌，建坊。万宗榜妻舒氏二十一夫客死，遗腹生女，遂缢死。乾隆四十年旌，建坊。王冲妻胡氏懿芳二十八夫亡，抚二子完娶，遂自经。时年四十五。廪生翟萧继妻高氏夫故无子，殓毕自经死。乾隆四十一年旌，祀节孝祠。查思琅妻翟氏偿婉二十五夫亡无子，氏输田数十亩入宗祠，为夫配享。复以田二十亩，嘱堂伯易地葬翁姑及夫。乃散其服饰自缢。伯凌云悯之，嗣以子与侄。乾隆五十三年旌，建坊。举人吴承绂妻钱氏惠吉二十一寡，投缳卒。乾隆五十四年旌。有大学士朱墓志铭，祀节孝祠。郑思成妻赵氏二十三岁孀，继侄应桥为嗣。桥又卒，乃赴水死。乾隆五十九年旌。翟一裱妻徐氏二十四夫亡无子，投缳死。嘉庆元年旌。翟永璋妻包氏二十夫亡未育，立嗣殓丧毕，投缳死。嘉庆二年旌。吴承波妻潘氏双十八归，一年波没，氏衣衰纫裳，端坐自经，面如生。嘉庆二年旌，祀节孝祠。赵友耀妻王氏十八归，二年夫得恶疾，侍汤药，历四载不倦。夫殁，立继治丧毕，自缢。嘉庆三年旌，祀节孝祠。监生张廷钧妻王氏佑二十四夫亡，氏请于族，继侄麒祥为嗣，夜半投缳死。嘉庆七年旌。赵同昆妻舒氏二十二昆卒，氏请族长为夫立嗣，投缳死。嘉庆八年旌。赵珊祥妻汪氏夫卒十八日而遗腹生女。次夜投缳遇救，遂绝粒八日，自知不支，晨起拜舅姑，告立夫兄之子为嗣。抗喉卒，年二十八。嘉庆十年旌。吴世泞妻朱氏二十七寡，继侄缵祖为嗣。抗喉触柱，屡死救苏，终绝粒死。嘉庆十年旌。翟期先妻王氏太平县人。二十夫故，越两月一子旋夭。请于族长，立侄宗储为嗣，绝粒七日，不死投缳卒。嘉庆十一年旌。朱可安妻唐氏娟莲二十九岁夫客死汉阳，闻讣投缳卒。嘉庆十一年旌。洪锡洄妻朱氏八岁养于洪。婚未几，洄客死汉阳。闻讣绝粒数日，乃饮鸩死。年二十三。洪有广妻胡氏自幼养于洪。广卒，屡觅死，皆以救免。越二年，氏母意欲别择配，乃饮鸩死。年十八。洪有机妻叶氏婚一月，机亡。恸哭旬日，呕血卒，年十六。庠生左士玺妻吴氏秀文二十一玺乡试，卒于金陵。氏闻以簪刺胸，彻心而死。翟思烈妻章氏烈卒，立侄为嗣。一日携侄至墓，既奠，哭谓侄曰：“穴何窄也!”侄不解其意，是夕缢死。翟一桂妻姚氏年二十九，桂客死桐邑。姑痛几绝，氏饮泣劝慰。后二年姑死，氏同父扶桂棺至家，卖屋葬翁姑及夫，次夜缝衣裙自缢。翟永槐妻文氏二十三于归，槐有赢疾，逾年卒。抚侄曦为嗣，曦年十九纳妇。曰：“吾事毕矣!”三日自经死。翟守煜妻佘氏煜卒，自缢。翟发祥妻王氏请祥少患异疾，令改适，氏勿从。年十七于归，奉涤污秽，九载勿懈。夫亡，立侄学祖为嗣，寻死，氏遂绝粒卒。姑王氏亦孀居，先氏卒。学祖妻查氏，抚遗腹子，苦志自守。一门三节，乡里钦之。查崇森妻王氏景春森亡，殓毕立侄为嗣，投缳卒。查思兔妻王氏好婉二十夫亡，治丧毕，七日寻缢。查崇玺妻王氏雅年十八于归，六载夫亡，无子自缢。邑令旌曰“名昭女史”。王文点妻黄氏逢秀十九婚，未一载，点亡。哭泣不食，口鼻喷血卒。查崇聆妻王氏月蓉二十一寡，将家产文卷尽呈公祠，请族长代为经营，继子承祧，遂自经，面如生。查松年妻万氏选十九，夫卒，自经死。舒士骥妻查氏二十四夫亡，遗腹生女，为夫立嗣，乃自经。朱安报妻胡氏品英二十报客死豫章，讣至，自缢。江有佩妻王氏二十四夫故，抗喉卒。包铎臣妻查氏二十六铎臣客死，闻讣投缳死。郑天挺妻朱氏良孙二十四寡，无子，事姑卒，乃缢死。包某妻查氏包病不能人，婚数年卒，或劝氏改适，不从，偶患体肿，或疑其有异，氏剖腹自明死。胡某妻某氏归胡数月，夫客死，遗腹生男亦夭，纺织养姑，姑殁，治葬毕，赴水死。查妻杜氏提二十二夫亡，自缢而死。查崇丑妻李氏柏雅二十四夫客死徽郡，氏闻讣自缢，遇救。越二月，仍缢。倪家进妻汪氏燮连二十二夫亡，一子旋夭，氏不食死，命继侄明圭为嗣。监生汪芳楣妻沈氏二十夫亡，绝粒七日卒。以上烈妇，据新《县志》增(暂不用)查松年妻万氏选十九夫卒，自经死。舒士骥妻查氏二十四夫亡，遗腹生女，为夫立嗣，乃自经。朱安报妻胡氏品英二十报客死豫章，讣至自缢。江有佩妻王氏二十四夫故，抗喉卒。包铎臣妻查氏二十六铎臣客死，闻讣投缳嗣。郑天挺妻朱氏良孙二十四寡，无子。事姑卒，乃缢死。包某妻查氏包病不能人，婚数年卒。或劝氏改适，不从。偶患体重，或疑其有异，氏剖腹自明死。胡某妻某氏归胡数月，夫客死，遗腹生男，亦夭。纺织养姑，姑殁，治葬毕，赴水死。查妻杜氏提二十二夫亡，自缢而死。查崇丑妻李氏柏雅二十四夫客死徽郡，氏闻讣自缢遇救。越二月仍缢。倪家进妻汪氏燮连二十二夫亡，一子旋夭，氏不食死。遗命继侄明圭为嗣。监生汪芳楣妻沈氏二十夫亡，绝粒七日卒。以上烈妇据《新县志》增

