<!-- { "loadSidebar": true } -->
，正学兴复之时，虽有志者谁能理其所讳，则主张世道之功厥有由哉。水西之废兴，道学污

隆之一，侯也君子，可以论世焉。万历十五年丁亥九月吉日。


重刻学田成书序荆其淳南陵教谕

陵学旧无田，始自前庚辰岁，莆田林公笃意造就多方设处，凡五年而创置田一百六十一亩零

。业经报允，刻石且成书，勒规约戒湮废，苦心良法可谓至矣。四年听李继贤赎去钟塘田

八

十七亩，以赎价改买石家铺并王贽田共四十五亩零，则已减去原田四十二亩余矣。彼时谷贱

，准时值每租稻五石折价一两，以省搬运之费，误沿为例。至物力五倍，曩时犹输前数，

则支运不敷，而并设田置膳之美意，久置不讲矣。即继此稍有附入，悉沿往弊，大约每岁租

额五十余金，除纳税解院外，约存四十金，不足充衙门正项公费。值两闱才盛或宪节经临，

虽丰岁全征，犹须贴以凉俸，以此每交盘空册莫不攒注，倍出款目，简率者则曰，谁复补我

并空册可无交也。嗟乎，学田之弊一至此乎!偶于故纸中得林公刻书，亟访证通学年长及诸

役更事者，皆不详始末，惟请抱此书按图而家喻之，俾各佃占为己业且厚资转授者，知此田

入官之由，制赋之额。于是各屈服无辞，愿从戊子秋税始，悉从原书所分别租额，纳本色如

数。先是凡学田奉学按两宪檄务征本色，禁折银，又值方田更始，得举数十年积弊厘正而画

一之。预开会课，一月两试，秋成将籍贫士勤学者，具报学台，得以原设马仁渡赡贫之租，

公同请给其余。会课修理之费，亦当按籍准数，与诸老成谋，所以善始遗后者，固不愿琐屑

，亦何忍浪费。若遵行数年，经理有法，积书舍以广肄习，陵庠其益改观，以不负林公当时

谆恳之心，与今日聂侯振兴文学之意乎?诸条约悉照前书，稍为增酌。是役也，朱生一请、

陈生愚愫实不惮劳，克理厥绪云。


四礼纂要序王宁邑教谕

予始悯宁之人丧祭无礼，而又病其俗之难变，则既刻《丧祭礼要》以谕之，期月之间

知兴废矣。而有以冠婚礼为问者，则乃习童子于堂下而聚观之，然犹虑其未足以遍一邑，则

复自仪节中纂其要而续刻之，置之丧祭之首，为《四礼纂要》。刻既成，集诸生而告之曰：

孩提之童无不知爱其亲，及其长也，无不知敬其兄，此天性之良，不待学知而虑能也。然人

不能皆然者，物欲蔽之也。顾所以觉之何如耳?觉之者非外益之以知觉也，如呼寐者而使之

寤矣，人之知觉具在也。一呼之而已寤也，使其本无是知觉焉能使之寤哉。夫先王制礼所以

觉我心之敬也。宁之人一闻之而遂作焉，殆亦不失其赤子之心，而有觉于先王以礼教人之意

，不复如向之懵懵焉寐矣。予于是验入性之善，嘉学问之功，而喜天下无不可变之俗也。虽

然可喜也，亦可惧也，夫礼以敬为本，而节文度数则其末耳，苟其矫枉过直，而祗为观美之

文，则是编也，将不为傀儡者之传本欤?是故亦可惧也。


重修府城隍庙碑记萧良誉知府

余以万历庚辰夏四月来守宛陵。至之日修故事，斋宿谒郡城隍庙，仍自为文与神誓，谓一郡

中神与守交理，厥重均也。是年承积荒后百姓愁苦，六月复大旱，则朝夕诣庙而祷，悉栋宇

朽败。明年三月雨，虑且无麦，复朝夕诣庙而祷，从雨中益悉栋宇朽败不可支，势且岌岌。

一日坐堂上，闻震地声，庙覆矣!亟视之，仅断椽数株，覆神像上数尺许，得不堕，若或支

之者。佥谓神之有灵，能自卫也。余乃揖二守吴君、司理朱君、宣城刘令进曰：“是役也，

无容缓矣!”括公帑百金，命将抡材，各僚属次第捐俸以待，诸士民随力愿输者，约以朔望

日输

诸庙，登名若数于册。知事董文相率二耆民掌之，计入为出，以杜侵渔。一时士民乐输，工

役趋赴，以四月十九日始事，七月初二日告成，凡三阅月，速矣。由殿而献殿，而两庑，而

仪

门，而门，俱涤旧重新，备矣，址若向无易也。后成后成，《乾隆府志》作役成，

此亦应作役成。会有秋，百姓胥悦。又明年壬

辰六月旱，即庙为坛，祷七日，雨；亦有秋，百姓大悦。佥谓神之有灵，能卫其民人云。于

是

诸父老相率前曰：“君侯为民妥神，神庙新而丰年屡，神之贶也，君侯之惠也，其敢忘!”

余曰：“未也，若胥悦于神之贶，而宁无畏乎?”父老竦然曰：“吾侪冥顽，入庙思敬，历

有逸志，若与

维新神之灵也，君侯之训也，其敢忘!”余曰：“未也，若知有神，而亦恶知神之为神乎?”

于是吴君以致仕去，代者为张君，因偕朱君、刘令进而请焉。余乃申言曰：“夫神之理不明

，而神人之道

隔。神人之道隔，而神之用且穷。夫神无方也，不可知也，其必非土木之谓，而灵明之谓耳

。求灵明恶适乎，惟人之心称灵台，称神明之舍，此可知已。试观一念而善，有不怡然自适

者乎?自适者何神，告之祥矣。一念不善，有不阻然自怩者乎?自怩者何神，示之罚矣。求

神于灵明，求灵明于心，将无时无地，非神之与俱，若启若翼，而神功溥矣。余不敏，愿与

诸君子及诸父老共灵承之。”张君等肃容起曰：“至矣，斯有字之观，慎修之鉴也。凡我有

位，其敢忘!”诸父老亦靡不人人欢然若寤，于是会酒酹神，举乐共燕而落之，爰纪岁月并

及一时

之告语如此。万历壬辰秋八月志。

重建芜湖仓记苏宇庶
旌德知县

是旌德县官仓也，其在芜湖，何也?邑刍挽之役至是有所递受之也，其未有所递受之也，必

有

贮焉，仓而后有贮也。古有之，非自今也，古有之而不可以贮，何也?址当河下流阳侯之

所

激射也。岁久倾圮，邑输长以刍挽至者，苟措之?地覆之用茅而已矣。风雨至大则漂流，小

则朽腐，卒于输长取盈焉，累良苦也。盖今所修者，填其土高三尺矣，是可无为阳侯之所激

射，以不易倾圮，粟有所贮，以不漂流朽腐，输长可不苦赔累也，称百世利焉。昔之君子之

莫兴斯役何也?呜呼!此其故难言之矣，勿论世之君子，秦、越其民，即使蒿目忧之，欲为之

计

，度非得三百金不可。是将于公帑乎取耶?县官方搜赢索孔鳃鳃焉，铢积寸累不暇，何暇作

一钱事哉?不佞之得兴斯役何也，异时征于里者，不输于仓，输于仓者，不征于里。岁乙

未

而更其制，合征输焉，则或逮于输或不逮于输也。逮于输者相率诣余曰，使不逮输者各出金

修仓，以均前累。而兴后利则诸不逮输者唯唯听焉。余乃按其赋区敛之，得金二百八十，就

今所为仓矣。是役也，其逮输者不佞因议焉，其不逮输者不佞因财焉，诸父老之力也，余何

力之?有仓既成，乃为之记其岁月规制。记曰：役起于二十三年八月，竣于二十四年六月。

官厅五间，左为官房，右为吏书房，以居本府督粮。厅次为庭，两庑为官仓，左右各六间，

每区各得四间。又次为仪门，左右各房三间。次为过厢屋四间，又次为大门，左右各砻房二

间

。仓前砌堆晒场石坝一所，东西边各筑风火墙，高长如仓之数，西墙外开路，阔四尺许，仓

后店屋五间，岁得租十余金，存库为后日修理之费焉。


重建柏山左王庙碑张尧文泾县知县

泾川为古猷州，隋、唐称雄镇，盖自左戴国公始。故今乡贤祠首公，予令泾躬亲祀事，顾瞻

公

如在也。按《志》，公生七岁能文，长益神异。隋末天下多兵，民若蹂躏，拥公为总管，橐



殳矛之君子，六十万人颐指帐下，号长城焉。辅公寇州，城旦暮岌岌。公坚营壁岁余，公

以孤军深入，匮乏且自解。公分道击之，斩数大酋，贼失险胆落萑苻，啸聚之党凡百万

计，一夕遁去。唐封公刺史为九州长。公整旅返旆，从穰溪夜渡柏山，严苦伏溽。公祝天，

雪下尺余，士皆可挟纩栅栏而居于原坂之间。公谋筑雉堞以为宁宇，属寐且醒，忽有神告曰

：“形胜已定，盍起视图之。”公率麾下数十骑起行柏山，至潭下有一白龟出石穴，从东南

周围西北。公曰：“是神所告我者，河山萦绕如带如屏，可亡虞保障矣!”遂筑而城之，题

曰“白龟城”。

江以东安堵如故，公之力也。后被命与李靖、尉迟敬德、赵郡王孝恭等先后佩元帅绶战，败

巨寇，削平僭逆，及征辽蛮，俘斩亿万。天子嘉之，赐封戴国公，食邑三千户。武德六年薨

，葬太平龙门乡松子岭，敕加王号并建祠于猷州。诸邑民雨病疾，祷辄

应。今石埭、太平

庙貌俨如也，独柏山祠岁久倾圮，而其基渐没于豪并者。余向为修葺乡贤祠，而以未复柏山

祠为歉。后代予者赤石陈先生，念公有大功，而庙祀不隆，慨然思兴建。公之裔孙左维垣曰

：“此吾左氏始祖也，何敢烦公费?”爰集族之贤且能者大用一麟等，捐资清复旧基，鼎建

新祠

。起目辛丑，终岁而落成焉。请记于余。余虽去泾，未尝一日忘泾，则未尝一日忘公之有造

于泾，即不获亲持斗酒豚蹄以岁时伏腊奔走宇下，犹及以言藉公传之贞珉，余心犹视公如在

已。公讳匡政，号难当，历传至今三十八代。代多以科第通籍，称文献世家。维垣则博习经

史，而善岐黄术，因记公而并及之。万历辛丑岁十二月，赐进士第中顺大夫，浙江衢州府知

州，前知泾县事，涂江张尧文撰。


重修天都书院碑记焦文臣太平

予邑旧有文峰书院，中祀周、程、张、朱五先生，其左为射圃，去泮官一里而近，面对天都

三十六

峰，叠峭争奇。阆中刘君元凯改今名，从其胜也。岁久且圮。清漳张君庀而新之，萧方伯为

之记，载在邑乘，可考。逮江陵相尽毁天下书院，而此地遂在粥中，其傍赵氏获请为祠，二

十

余年矣。庙貌如故，先贤撤俎。朝廷以六艺兴贤，问布鹄何地，不大废职，无等乎行道兴嗟

而莫敢议。复邑庠诸生慨然纠同志捐资列疏，请于前任彭侯，募诸好义者，得若干金，不足

更称贷之，始以原镪议赎。而彭侯适去，会高安邓侯下车，遂观厥成。而向所谓天都书院复

见于今日，余既与事，竣而执笔叹曰：斯役也，胡其后欤!郡有志学书院，业以就粥，汉颖

萧公以赎锾复之。属邑向风而此独阙然，岂邑无其人耶?恢复之议发自青衿，不敢费邑中贤

大夫区画，而募诸下里素封之家，有掩耳不欲闻者；甚或反唇相讥，不殆于聚尘乎，剪为私

室

