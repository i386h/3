<!-- { "loadSidebar": true } -->
沉。凌千岩以激湍，历万壑而游浔。拟江河而竞带，匪系革其成音。表重山于峻岭，映修竹

之茂林。注委蛇于后土，润膏泽于甘霖。若夫缘物涵象，因风涣文，檐端飞水，敬亭落云。

照明霞而散彩，浮暝日而含熏。会百川以学海，夹双石而趋奔。于是就其深矣，挹彼注兹，

载沉载浮，泳之游之，可以濯缨，可以乐饥。或修禊而流觞，或临清而赋诗。旋

盘涡以岸转，惊波吸谷而山移。尔其习坎至，盈科后行，向春

泮水，互寒凝冰，淆之不浊，澄之不

清，彰五色其无体，利万物而不争。秉至柔以为用，类上善之得名。尔乃夹山成涧，交草为

湄，渊坻名渚，涯曲为隈。涌波兴沦，明锦作漪。合涧水而注川，信涯流之所归。圃抱瓮而

为灌，农荷锺而成渠。艺五谷之良种，润自然之嘉蔬。乃若倾涌冲溢，浩淼襄腾。阳谷显曜

，天汉通灵，乘高迅逝，知险徂征。夹中洲以左转，合大江而南萦。旋渊九回以肠绕，湓流

百折而雷轰。乃若群峰峰，原作“学”，据《乾隆府志》改。倒影，叠嶂回光。纪同江汉，歌逐沧浪，蒸霞吐雾，流翠

浮苍。据东吴之上游，宛南国之中央。鼓若耶之樵风，泛河广之苇苇，用作“群”

，据《乾隆府志

》改。舱。坎德积小以成大地，道流谦而用藏。至若温风始至，秋

气平分，江城如画，香阁停云。或探梅以比雪，或纳凉而来薰。随四时之变化，知予乐之无

垠。若夫土控吴越，州连歙池。崇冈忱其腹，大江缘其隈。双阁仰攀乎叠嶂，北楼延赏于幽

溪。响山荫映乎阳林，敬潭涌溜于阴渠。瞿硎披裘于石室，琴高乘鲤于仙都。尧臣著集于宛

陵，蒯鳌就隐于匡庐。谢申鉴于沈约，路应石于德舆。于是山川坐移

于枕席，鸥凫泛集于庭除。烦想涤除于心目，高怀超畅于开舒。将挹汪洋于千顷，永期寥廓

于太虚。


兰石山赋金声休宁

黄岳西走，徽水东趋，山环溪绕，一径崎岖。境开饶、婺之咽喉，道通楚、闽以险。哀晋

室之

多难，遭作逆于苏峻。望廷尉于山头，逞长驱而径进。时则内史桓侯出刺宣郡，痛王帅之既

败，纠义旅以自奋。既洒涕以屯泾，宁忍辱而通问。尔乃誓众分守，遣将俞公，勇飚于外，

义激于衷。凭山谷以抗拒，适韩晃之来攻，矢捐躯而致命，叹负侯之不忠。立芳名兮千载，

怀将军兮英风。则有览胜骚客，吊古韵士，或浮筏来探，或策蹇戾止。扪断碑于荒崖，寻转

战之遗垒，典午之河山几更，逆峻之遗腥未止。乃喟然而嘻曰：惟将军其无死，嗟忠义一脉

兮，与主臣为眷恋。嚼中丞齿于睢阳兮，有从难之雷、南；坏岳家城于临安兮，得赴义于皋

、宪。胡安史之不道兮乃反戈以自歼。彼负国其何人兮，于负恩乎奚怨，将军之报主兮，

乃

天经地义之不变。矧兹地之山水兮，实忠义之盘结，方侯景之叛梁兮，白华据安吴之阙，及

公之反害兮，虽当守猷州之堞。彼也攻城不克兮，此胡效死而哽咽。岂人力兮不及，抑天

数兮莫测。而千载以下，感将军之孤忠，同内史之风烈。山若增其崔嵬，水若益其清洌，树

苍苍而叶垂，日晶晶其光辉。时经往兮人莫追，峰常青兮名不堕。蓁焉莽焉，吾其望兰石而

欷虚。祭副将陈有功文金声

维某年月日，翰林院管兵部事金声闻石埭之变，副将陈有功战死，遂遣官致祭，泣而告之，

其辞曰：呜呼!自北兵南渡以来，二十四城无一男子肯出死力，执干戈以从王事也。不谓出

死力执干戈以从王事者，乃惟将军耶!昔马伏波谓男儿当马革裹尸以归，壮哉斯言，将军殆

身之矣!青山白骨哭尔英雄，碧草黄花拾残戈剑。将军身死，痛万里之山河；仆魄长存，匡

扼腕之社稷。余将叙尔陷阵之功，又告中兴之主，慰尔忠魂，恤尔后嗣。尔灵不昧，尚其助

兹义旅，克成厥勋。则将军生为忠义之臣，死为忠义之鬼，亦无负于高皇帝三百年养士之恩

也矣。尚飨!

卷二十三·艺文志文下
◇宁国府志
卷二十三艺文志


文下


国朝

上操抚部院请改折黄连书孙襄宣城人


宁郡黄连一解，历代相沿，止征折色。前朝隆、万时，每斤折银八分，计价派田，仅课丝忽

，

后加至每斤三钱，载入《条编》，亦每亩仅一毫有零。即明季仪曹扎付所称，征纳本色，究

仍于三钱之外，稍稍议加，从未有采买百斤五十斤驰驱解部者。《赋役全书》部院批回，昭

然可据。本朝廓清江南，丙戍税租粗办，丁亥院道定制，解北药材二十二味，均从宽假。戊

子

己丑小民安于四分六厘之编折，输将黾勉。庚寅台檄下颁陈邑令，未查旧册，臆详估价，遂

有加派之请，然加派数悬天壤。陈令续知时势艰难，万万不能收纳，在任三载毫末未征。今

春县示忽张，通邑如骇。即就宣城言之，如半夏、干葛、前胡、茯苓、桑白皮等项二十一味

，照依原颁《经制册》定价，总计新增止一千二百余两，特黄连一项，以旧额一百七十两之

折，而经制加至百倍有奇。且现应本年惟正之供，而并征

五六七递加之派，纵有司楚日敝，米珠草秃之日，其能空拳应乎!户部移咨谓积年黄连未

经

解至，正项钱粮归之何处，盖不过守故册稽编税于郡邑耳，未尝较价。川连为宁民自有生命

以

来，创此厚科也。幸遇老祖台轸恤民瘼，阳春遍达庄衢，颁定田式，不使郡邑丝忽病于民间

。千载一时，何能缄默，痛念民生孔蹙，地产告穷，宁郡距闽二千里，距蜀四千里，安能

以不毛之贡，遥遥而盼逾江涉海之商航，况际恩赦维新，若苏、杭织造，山、陕绒橘诸解，

俱蠲

本色。倘通悉宁属六县此解旧额五百一十两，今新增合计六属共五万五千有奇，并叠五六七

与本年算之，于是一年之中，勒限完纳新增二十二万有奇。庙堂闻之，必为色动。伏恳广朝

廷浩荡之仁，全亿兆膏髓之吸，或矜从旧制，或量加酌议，缮疏特请移咨部曹，为民力拯

，不致呼苍吁昊之氓，有颠连莫控之苦，襄与合邑童叟薰祝万年矣!


修城记王同春宣城知县

宛城东北面大河，西南临山谷，延袤近十里，雉堞漫衍，包络原隰，以设险洵岩邑也。近且

兵荒频仍号罢邑矣，不堪以力役征。顺治辛卯夏，雨淫，西南城圮，址陷地者数仞，广四十

余

丈。越数日，西月城告圮，东南阳坡山城复告圮，举邑愕然，莫知所措。太守管公进余而言

曰：“城重务也，四郊多虞，不可以旦夕缓，而费且不赀，民力竭矣，帑有锱铢宿储乎?当

奈何，请于上加派不可，谋于众编富氓不可，亡论贫富家，括一钱又不可，抑守与令有土者

也，不可以缓。”余曰：“谨受教，其尽汰诸浮费，区画以鸠工。”公复进余而言曰：“今

将形民之力，

而有醉饱心，蔑以济矣。假令先征甓后偿价，必无以应，先督工后给饩，必无以应，董之胥

吏，弗躬弗亲，又无以应。”余曰：“谨受教，其息讼缓征，尾我公以从事。”盖公之为治

，精明简当，多惠政，事罔大小，余必咨焉。授余方略甚详，彼此各捐俸橐，多士料理，既

推赤心，以

与甓工约，给尔价以资尔陶尔，其毋窳毋膺。与匠石约，给乐饩以赡尔膳尔，其毋惰毋偷。

复囊粟以颁，徒众每役日给米一升及蔬盐之费，罔不详尽，众咸乐事赴功恐后。公复乘朝

考夕，纠之暇率。余躬亲临视，更其老弱，节其劳苦，问其饥寒而唤咻之，日傍暮方返。于

是人感公之忠诚，益竞劝。子来乃剡木为椿，砖为壁，而灌灰以实其中，增卑培薄，雉堞

峨

峨矣。计西南修筑广四十丈余，阳坡山城广三丈余，西月城广五丈余，用砖料灰料木料凡十

万有奇。工始于辛卯夏，成于壬辰春。是役也，官无额费，皆设处为功，以民力不以民财，

是以众庶争先，成功不怨，岂惟不怨，且欢然终始矣。余不佞，从事虽勤，非奉教我公

无

以及此，岂非其泽有堪不朽者欤!工甫告竣，曾公晋汝南藩宪以行，宛人士为谋俎豆树去思

者不一，而是役适成，爰石以垂永久云。


奉杨明府论复乡兵书许允成南陵人

切照台疏，以国用不足，请裁撤分镇地方兵马，以省供亿，万一有事，申饬有司，训练乡勇

，

自可固。其意原主撤兵非增兵也。地方原乡勇在城有民壮弓兵，在乡有子弟民兵。训练之

法，在城则有司捕官操阅，在乡则有保正甲长演习。在城者防城，在乡者防乡，即古昔寓兵

于农之意，固之策，莫善于此。明季因四方荒乱始设乡兵，每里养兵十人，计八百余人，

每一兵科派工食银十八两，岁费金钱一万四千余两。民间擢筋剥髓以供兵饷，而充乡兵者皆

异乡及本境无赖之人，止知嚼民，不知堵贼，地方无事则结党咆咻，有事则乘机掳掠，民受

兵害，无处申诉。幸遇操抚部院李公洞悉厥害，尽行革去。数年以来，始得安枕。今年岁近

丰，四郊无警，无故复设乡兵，徒为扰民，绝无实用，前覆不远，岂堪再蹈。伏恳老父母以

爱民为心，详复院道，体察台疏本意，申明旧典，务收训练实效，无滋设兵巨害，合邑不胜

感激。

题请黄连全折疏锺有鸣巡按御史

为宁连年久不产，远方购觅维艰，仰祈睿鉴改折以充国用事。

伏维我皇上法古绳今，信孚四海，钱粮项款悉照万历年间征派，诚唐虞再见，万姓欢腾。臣

巡历宁国府，据该府六县绅衿耆民刘维仁、秦风仪等连名呈称：宁郡古称宣州，方书所为“

宣连”，唐、宋入贡，元朝罢之。

洪武定制太平县岁进正贡四十斤，至万历年间裁减其半，止折色二十斤，征银六两。其宣、

南

五县岁派黄连一千七百斤，每斤折银八分。后酌照芜湖常价，每斤加足三钱，派于六县征银

解部。此万历年间《全书》并顺治五年以前会计可按也。向操抚具疏入告，部复尚征三分本

色之一。但五县原非所产，即太平一县旧岁土连根已挖绝，值今楚、蜀道便，采买维艰，徒

累

血比。恳念穷黎，为民请命，改折庶输将无误，民困获苏等情到臣，随行徽宁道查议。今据

该道孙登第呈称：照蒙前因，备行宁国府酌查。续据该知府秦宗尧申称：府属黄连不惟艰

买，抑且难解，太平县土产既绝，宣、南等五县采办尤艰，所有应解一分本色黄连，情愿照

布

政司十三年定价，每土连一斤价银三两二钱，全征折色，解赴藩司汇解，民乐输将等情到道

