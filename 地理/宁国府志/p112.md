<!-- { "loadSidebar": true } -->
生

聚会苦无定所。至于我朝康熙甲寅，邑侯马公来尹兹土，雅志作人，思复建书院，士民欣然

咸

乐输资。爰于未秋鸠工，经始越岁告成。中建大楹三间，后楼三间，大门二，东西廊各五，

额曰“西津书院”，即以是年八月二十七日，夫子诞辰，进夫子神位，以周、程、张、朱及

近溪辅之。是时朗日中天，卿云焕彩，笙歌缭绕，士民鼓舞骈集，亦千古盛事也。于是率诸

生每月十八日一会，每岁九月大会，外郡咸集。嗟乎!夫子过化之乡固如是欤!马公与夫子同

乡，其如意于此，若天启其衷，非偶然也，后之学者其无负此书院之建哉。康熙戊午年八月

二十七日。


与屈明府言裁扣夫马书刘楷南陵人

前众绅士里民以补夫马裁扣事，恳楷转求俯赐矜闵。楷因先未奉教左右，未敢率尔尽陈。数

日来熟筹此事，关一邑休戚，万姓脂膏，代桑梓陈情，即于侯为忠告，有不敢默默者。盖里

役之困，至今日旧例所应有，如军需采办，上下年公费，穷黎纵典鬻殆尽，谁敢不竭蹶趋命

。至夫马裁扣，久奉部文，相驿地之冲僻，差使之多寡，斟酌再三，颁行天下。非但一县一

驿为然，苟裁之于上，而复征之于下，扣之于前，而又补之于后，则在邮递有裁扣之名，而

实仍未裁未扣，百姓无夫马之责，而终苦应马应夫，况补者一而羡耗诛求，不过徒饱库吏

之

私橐，非计之善者也。昨春承示核夺，楷适往白门，未参未议。近闻里民言，所征之数，竟

倍所议，民力竭矣，安得不皇皇呼吁乎!窃惟侯下车以来，作养人材，振兴学校，除清供之

弊，苏兑粮之若，善政多端。每与邑绅士言及，辄惑叹不置，实非阿所好也。此事初行，众

里

民输纳恐后，亦知为暂时权宜，第行之已久，弊窦丛生。古人有言，能发能败，则须通变。

矧侯莅任十余载，屈指荣擢在一二年间，倘异日人情龃龉，输纳未必如今日，哓哓之口，其

谁能禁之。相沿既久，谓此弊始于某时某人，恐亦为盛德之累，愿侯图之。倘蒙鉴念平生，

察鄙言之非激，审众情之易安。施恻隐之仁，颁宽恤之令，或议除，或议减，从此欢声载道

，则所不满者，仅驿卒数十人，而德泽遍暨于亿万人，俎豆且及于千百世，较量得失，宁不

倍蓰哉!或曰，夫马既裁，兼比透支，在此辈诚难，但里下业代偿三年，不识旧欠曾补足否?

昔滇黔告变，谊须急公，兹羽檄不驰，荡平在即，揆诸事势先后不同，况此辈衣锦乘肥，靡

费无度，不补不足，补亦不足，所可痛念者惟半菽不饱，杼柚其空之黔首耳。仁人在上，可

否，伏侯裁示。昔昌黎上书有云：惟执事可以闻此言，惟愈可以此言进。今日之谓矣。翘切

待命。

革里排碑记贾有福太平知县

正赋天下之大义也，井疆豳蜡，上与下以无穷之乐利而下之，所致乎上者涓滴耳。顾昔之输

将恐后者，今则追呼而不前，岂世代之升降果相越欤?抑任其事者弗克审乎?源流得失之数，

而因循相习，故愈久而其困愈甚也。如里排之说，计亩为甲，编户兴徭，意欲捐除烦苛，与

民休息，其始非不美善。而历年既多，奸宄丛生，弊孔滋起，入于宫帑者十之一，饱于蠹腹

者者十之九。每值其役，流离艰苦之状，有非郑监之图所能尽绘者矣。鸣呼!道穷则变，事

蛊则庚，苟非元老重望者，毅然有以易之，其谁与出斯民于水火而登之衽席耶!三吴系财赋

重地，圣天子晋擢两台于公某、徐公某以绥我兆庶，维二公厘奸剔弊，飞章以此事为首禁，

俞旨允行。而大江上游又徐公所专辖，公轸恤民瘼，洞灼舆情，行之以实不以文，以久

不

以暂。仙源土瘠而民淳，今见其家自为祝，户相与谣，欣欣然谓此一举也，父子得以亲，

兄

弟得以聚，室家得以宁，农不致辍耕废耜太息于垄上，而士幸催科无扰，潜修于涧盘烟霞间

也。昔人云，兴一利不若除一害，于斯乎验之矣。予捧檄再四，惴惴焉惟不克遵奉是惧，因

次其文移，详其标末，既勒诸石，并刊刻成帙，而乐为之言，盖以志嘉德于不朽云尔。


重建鼓楼碑记许廷试知府

稽《周礼》载，司寤氏使掌夜禁，以星分晨夕而御行人，后世鼓樵楼之设，想犹存此意也。

宛陵郡署之东，向有谯楼故址，楼之创始无可考。第其世远年湮，榱倾栋朽，加以祝融肆虐

，遂使谯楼丰碣化为荆榛瓦砾之场，可慨已。余叨沐皇恩，岁辛巳守是邦，仲春甫下车，一

见而异之曰：“郡址东方不宜卑洼，且东属震，有豫象焉。”《易》曰：“顺以动故豫。”

豫者人心

和乐之义也。卜其地宜兴作，有益于民。爰捐清俸鸠工庀材，委幕员丁应韬董其事，余于政

治之暇，亦不惮溽暑往为规画，料取坚朴可久，毋事浮华，规模较昔高敞，复于旁置二楹，

以为更役栖憩之所。经营于季夏中旬，而告竣于仲秋上浣。是役也，余非不知履任未期，旋

兴动作之为劳，然思事之凡有益于民者，靡弗急举而更新之。矧斯楼为地脉攸关，而任其废

坠焉可乎?且夫废兴者时也，成败者势也，时与势俱迫于不容已，而动作兴焉。向之榱桷荡

然者，今皆焕然矣。向之钟鼓寂然者，今皆振然矣。以之定更漏，而民知寝兴。以之发启闭

，而民知行止。以之诚巡缉，而民知杜宄而防奸。则是提撕警觉之政，咸寓其意于一楼，而

谓建之其可缓耶?若夫城郭人民之壮丽，云物变态之陆离，一登斯楼，则桑麻遍野，烟火万

家，绣错山川，俨如图画，此又足以供一郡之大观，而使后之君子知斯楼之宜兴而不宜废，

宜成而不宜败者，庶几一郡人民共相悦和，长享太平无疆之福，是余之志也夫，是余之望也

夫。



重修府儒学碑记

郡学之建，自宋历元，凡屡迁。明初始改卜今所，面文脊负昭亭，冈阜蟠拱，文明豁，审

势表方，永奠圣宫。考郡乘，前此有事于修缮者殆不一书，而旋修旋圮。盖官事类取涂饰，

吏蚀匠偷，材用弗良，往往速完而易坏，非仅学宫为然也。辛巳春，予奉命来守兹土，下车

肃谒，瞻顾旁皇，亟延诸僚属而叩之曰：殿材新庀，有崇其宇，胡勿竟厥工；门庑穿漏，不

葺且压，胡勿治。咸以前守某甫兴是役，适以他事去官。予闻之憬然曰：“有是哉!理废

坠，辟胶黉，非吾事也耶!”伏睹圣天子诞敷文教，尤严重师儒。顷岁鸾辂东巡，幸阙里者

再，赋诗

勒碑，优崇之典，度越前代，所以修明圣教，树之风声，以为万国倡，可不谓极至也乎。凡

兹有位，承流宣化，敢有不共?于是诹吉经始，首圣殿，绍前功也，丹楹刻桷，毖如焕如，

撤廊庑，新朽蠹也。次棂星门，次周遭缭垣，版筑涂，具坚好也。营启圣祠于左偏，因故

址

也。学东南隅有台翼然，有塔屹然，将以次及而有待者，役病黩举也。噫!今之学非古也，

古者，里有序，而乡有庠，八岁入小学，十五入大学，其有秀异者，乡国以时贡于天子，学

于大学，名曰造士，后代之制虽殊，而学则未之废也。

国朝立学之制，一沿有明之旧，府州县皆有学，设教官以司之，京省设学使者一人总理于上

。三岁两试，拔其尤者隶之学官，殿最黜陟，惟文是凭，而乡举里选之风微矣。然数百年来

，名乡硕辅英伟奇特之士，胥于是出，岂非制有古今，而人材奋兴初无今古欤!抑宁郡固理

学薮也，昔江罗公汝芳守郡时，尝聚徒讲学，郡绅则周太常怡、贡东平安国、沈侍御宠、

梅大

参守德，相与反复阐明，一时蒸蒸向道，闻风丕变。盖学不素讲无以作人，而教化之原操之

自上，讵不信哉!顾予愧非其人也，爰进司教者而诏之曰，吾尝游浮图老子之宫矣，钟鱼象

设，威仪有秩，仙梵铿訇，各勤其职，毋宁吾仲尼之徒，而使业荒于嬉行堕于独，曾二氏之

弗若。语未竟，多士旅谒于庭，复引而告之曰：若不见夫工师之营建乎?厚以植基，广以

集

材，谨视罅衅，历久无摧。苟风雨之不戒，丛蚁穴以召灾。夫学亦犹是也，专一其志，陈之

简编，加以砻错，学圣希天，苟冥行而岐趋，即白首何有焉。且道德与功名非两岐也，圣门

虽不言干禄，然学也禄在其中。子不云尔乎。当宁比年，惠顾东南，增入学名数分别大小

中

学有差，又允廷臣请，屡广解额，恩至渥也。明年壬午当大比，而儒学幸藉手告成，尔多士

尚其敬业乐群，乘时奋庸，以仰承圣天子广励学宫至意，是则予所厚望也夫。


重修古北楼碑记

按郡乘，府治三峰而陵阳为之冠，峰巅有楼名北楼，又名高斋。南齐谢玄晖守宣时所建，唐

青莲缅想风流，作诗怀之。迨咸通剌史独孤霖更名叠嶂。岁月云遥，几于残发，能支而未倾

者数柱耳。名区古迹，六邑观瞻，安可目睹其颓败而不为经营补葺乎!于是益瓦缮甍，筑墉

甓阶，与夫窗槛梯级悉新之。楼之后有台，明郡守罗近溪先生题曰“半月”。围环古柏数章

，老干凌霄，俨如虬龙。翠色欲滴，与此楼互相辉映，有此楼乌可少此柏耶!登斯楼也，则

敬亭、麻姑诸列若翠屏，宛、句双溪潆纡澄澈。俯视亭台城郭，烟树云休，缭白缥青，豆

人寸

马，无不游吾目而骋吾怀，诚如柳州云，悠悠乎与灏气俱而莫得其涯者也。然余之为此，非

曰游观已尔。从来川岳之灵，钟为伟人，宛陵素号才薮，兹山为郡脉，一加培植，而群山增

色，众水增秀，

将见佳气凝结，岂仅民物以阜欤?财货以殖欤?意必有魁梧奇伟之士应运而起，为圣朝舟楫

盐梅与周召闳散等烈者，余将拭目俟之。噫！此予治楼之意也。夫楼成于谢公，仍其原名额

之曰“古北楼”，不忘所自也。


青弋江筑长堤记刘楷

江上惟吾宛与歙与池皆僻壤，而两郡以宛为经流，水之发源于山者，一出绩溪，一出石埭，

而旌而太而泾，率南高北下，外内合派以趋于江。方其薄陵谷走平陆，澎湃汹涌，至青弋而

甚

，民田庐被患从此始。青弋江者，志称古宣城治，长河亘其中，大于诸水，故名。其东隶宣

半高

原，通津支流又已分杀其势。西则陵独当其冲矣，第自青弋江以上，差多弃地，水性犹疏缓

。至是则两崖各倚堤障，为固水狭隘，不受束必湍悍而争，争则地隘而水怒者先溃，若柿树

、澄清、菖蒲诸处最其要害也。康熙己丑冬，使君佟公来莅郡事，念当戊子水灾后，弛征发

