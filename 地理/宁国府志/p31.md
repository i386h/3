<!-- { "loadSidebar": true } -->
云家山，一名仙女，山在县南十二里。同上

崇岭山、鹅岭，俱在县南十二里。一作二十里。旧传有金鹅自泾县之蛮

唐山飞来栖此，下有巡检司故址。《康熙府志》乾隆府、县志并同

敬亭山，在县南三十里，山甚低小，偶与本府山同名。《嘉定宣城志》《乾隆府志》略同

吕山，在县南六十里，山有石室，山南石罅有泉涌出，即漳淮之源也，南流五十里至县为东

溪。《嘉靖府志》、《明史·地理志》、《大清一统志》、乾隆府、县志略同

。
南江又东，旋溪水注之，溪水又北，合东溪水，水出南里山，北径陵阳县东。桑钦曰淮水，

出县之东南，北入大江。《水经注》

按：《水经注》东溪水下即引桑钦，说明以淮水东溪为一水也。据各地志，淮水皆发原吕

山。吕里音同，则南里山当即吕山，东溪又名淮水。《嘉靖府志》与《水经注》亦合。唐大

德初，杨行密自铜官济江败宣州兵于吕山，遂克宣州即此。

车山，在县南六十里，山形似车。乾隆府、县志同

蒲山，在县南七十里，吕山南十里为蒲山。《大清一统志》

赵冲岭，在县南七十里，县龙过峡于此。《乾隆府志》

格里山，在县南七十五里，从两小径入，曰大格口、小格口，两山夹行，连十五里不断，如

画格然，故名。中有腴田深涧，人烟相接。《大清一统志》乾隆府、县志并同



独山，在县西南十三里，山与柿树沟近。乾隆府、县志同

枫树冈，在县西南十五里，冈有枫一株，觇其叶先茁所向，以卜年丰。同上

顾村陈家山，在县西南十八里。同上

石龙山，在县西南二十里。同上

程家珑，在县西南五十五里。同上

水龙山，在县西南六十里。山有泉出山巅石岩，喷高五尺许，涛涌而下，田亩赖以灌溉，旁

连横山岭。《大清一统志》

黄山，在县西南七十里。乾隆府、县志同

灵岩山，在县西南七十里。唐贞元时，金地藏建寺于此。乾隆府、县志同



丫山，在县西南七十里，与青阳接壤。乾隆府、县志同

霁头山，在县西南七十五里，接青阳界。有泉下注为煨湖，为双龙井。《大清一

统志》

花山，在县西二十里，有道出铜陵县。《方舆纪要》乾隆府、县志略同



工山，县西三十里，高数千丈，围七十里，县镇山也。晋郎陵侯何琦栖隐焉。宋孝子李经庐

墓其下。山腰有泉曰龙池，岁旱祷雨辄应。《乾隆府志》

按：何琦在《晋书·孝友传》，与西晋初封朗陵侯之何曾乡贯不同，族望亦异，何得牵作一

人?此种土俗所传，最为鄙陋。而明曹学《名胜志》及《舆地志》、《江南通志》等并袭

其讹，可云无识矣。今据《晋书》等驳正。下朗陵山误，亦同。

朗陵山，县西三十里，工山南，亦以何琦名相传，琦居此避谷炼丹。山南有丹井，其来脉曰

落牛岭。《乾隆府志》

按：《嘉靖府志》晋朗陵侯误作唐朗陵公，今从《乾隆府志》改正。

石塘山，在县西三十里，两山石麓相接如门，中有丘壑林峦，外望四山

壁立，似无径通。《乾隆府志》《雍正县志》同

屏风山，在县西三十里，耸削如屏，县治来脉从此山左角落下。同上

七女山，在县西三十里，其并峙者为石潮山。《方舆纪要》

石潮山，与七女山连，石下泉涌如潮，故名。《乾隆府志》《雍正县志》同

黄连山及大小瑶婆山，在豹儿垄内。同上

按：此山《乾隆府志》不载，去县里数惟云在豹儿垄内，则道里当与黄连山同，下有紫山亦

然。

同山，在县西三十五里，有石洞流泉。《方舆纪胜》《乾隆府志》同

紫山，有紫气，与同山俱在麻桥内。《乾隆府志》《雍正县志》同

大脉垄，谢家垄，俱在县西三十六里。同上

马鞍山、禄领山、闻家山、张家山，俱在县西四十里。同上

大王冲山，在县西四十五里。同上

鹫峰山，在县西六十里，石洞有风。同上

横山岭，在县西七十里，西通铜陵。同上

官山，在县西七十里，有石洞。同上

内翰山，一名白石山，在县西北七里。同上

射的山，在县西北三十里。据故老相传，上有玉石在壁内，南面遥见有白处，曾有人取，上

山后遇风雨不果。今远望颇似射侯，故名射的山，谚云：射的白米斛百，射的元米斛千。又

以此为丰歉之验。《太平寰宇记》、《方舆纪胜》、《大清一统志》并同。

新亭山，在县西北三十里。乾隆府、县志同

石音山，人行则有声，又名团山。白山石色如玉。梅花山峰似梅花。石冈山与繁昌接界。四

山俱在七都境。同上

按：以上四山，《乾隆府志》不言去县里数，惟云俱在七都境内，与繁昌接界，则俱在县西

北三十里也。

马仁山，在县西北四十里。唐时王冲霄、陈商同隐此山。商登科仕至宰相，冲霄终隐不出，

商之居后为僧舍。《嘉定宣城志》。东南属本县，西北属繁昌、铜陵，形

如人马，故名。唐贞元中，山南有石马鸣，遂去其首足，以厌胜之，改曰马仁。

《乾隆府志》

丫头山，在县西北四十里。乾隆府、县志同


泾县

汉山，在县东三里，突然孤秀，下有深潭。《大清一统志》、《乾隆

府志》同

东山，在县东三里，数山辐凑，皆平冈，形势环合。汉末孙策战太史慈处。
国朝顺治三年，提督张天禄据此，飞炮击城破之。《乾隆府志》

鼓楼山，在县东七里，形如覆钟，高十余丈，广数十亩。相传谓前代军兴，曾置烽火鼓角楼

于其上。《泾川志》

黄幕山，在县东南十里，与今县治相对。旁有两山，左曰屏横山，又曰桂岭，形如楼台。右

曰寨山，形如屏横，袤五里，高百余丈，此山之下分派冈阜，自县东南山引脉相贯，以至县

基。《泾川志》

天马山，在黄幕山东，顶出双峰，形如马，绵亘十余里，列如屏嶂。由天马山过双柱峰，东

折而西至黄幕山。《乾隆府志》

金牛岭，在黄幕山东，俗名耙齿岭。秦坑山在金牛西北，江冲山在金牛东南，并在县东十余

里。同上

根木山，在县东十三里，高二十余丈，广数百步。《泾川志》

按：此山《乾隆府志》及县志皆不载。

任家山，在县东十五里，山皆平冈，广六七里，中曰罗婆冲，有坦途，上通清潭，下通桑坑

。《嘉靖府志》

门山、汪公山，并在十余里内。《乾隆府志》

西山，在县东十八里，高五十丈，广一里余，有三峰相连，在清潭官路之西，因名。《泾川志》《乾隆府志》同

大堆山，在县东十八里，广数百步，形如堆钱，因名。《泾川志》

佘冲山，在县东二十里，高百余丈，中有银炉、取银坑，俗传唐时谚云：两山相戴，两石

相载，下有宝贝。遂凿山置冶，旧迹犹存。《嘉定宣城县》《泾川志》同

金壶山，在县东二十里，石壁峭峻，下有平台。《方舆纪胜》、《一统志》作二

十五里。

橘林山，在县东二十里，高百余丈，广六七里，其下有西峰。《泾川志》



按：《嘉定宣城志》作儒林山。儒系橘字之讹。

祝山，在县东二十里，高四十丈，广数百亩。古有祝姓居其下，因名。《嘉定宣

城志》《乾隆府志》略同

台泉山，即东石山，在县东二十里，高六十丈，广数百步。明大学士许国读书于此，因改今

名。四面环石多奇胜，有郁孤峰一名卧龙崖，普陀岩一名观音崖，玉磬洞、浮龟石、望江亭

、台泉精舍在焉。有瀑布泉飞溅于孔道之旁。《泾县志》、《乾隆府志》略同

山，由黄泥岭趋西北至此，迤逦，高数百仞，袤十余里，为治东巨镇。山顶有池，冬

夏不竭，中多蜥蜴，或云即神湖。上有山龙王庙，西有朝阳洞，南有水洞，姚峰岭、打鼓

岭、窑墩山、杨梓山、独山、稻堆山、青山诸山连接，并在县东三十里。《乾隆

府志》

北冲山，在县东三十里，两小山双峙其中，怪石嵯峨，环以清溪，特为胜概。《

方舆纪胜》

黄泥岭，在北冲山东。《乾隆府志》

东坑山，在黄泥岭东。同上

琴高山，在幕山北。琴高，汉处士也。有隐雨岩，是其控鲤上升之所，岩下有洞，洞旁有钓

鱼台。《大清一统志》。山以人名。峭如壁立，循壁鸟道而升，有隐雨岩

，有磨崖，古刻剥落不可辩。下瞰深渊是名琴溪，跨桥其上，产药渣细鱼。后有峰曰塔子

山。《泾县志》

巧坑山，在县东三十里，高百余丈，广二里。山势奇巧，多怪石，因名曰巧坑。

《泾川志》

考坑山，一名巧坑，两峰相夹有岭焉，为旌歙孔道。
国初建石关，设兵，置烽烟墩于此。《泾县志》

兔儿岭、平项山、谢坑山、烟石岭，俱在巧坑西北。《乾隆府志》

白水山，由烟石岭分支，西折而北趋至此。顶有湍泉，屈曲而下，望如瀑布。西北有舒漆岭

、玄武岭。同上

长山，在白水山西北，县南十五里，长三十余里。《泾川志》《大清一统志》

同，云锦溪水出此。

石山，在县东三十里，高三十丈。山有石洞，洞中石台、水井，天窗甚明朗。绍兴初张琪

之叛，有藏于洞而得全活者。《嘉靖府志》《方舆纪要》作在县东二十二里。



龟岭，在县东三十里，高三十丈，广数百步，下有水湫二。相传白龟尝从此出，下至柏山，

石有似龟形者，名曰龟石。《嘉定宣城志》

乌溪岭，在县东三十里，上五里有张村岭。《乾隆府志》泾县作乌溪坑。



西风山，在县东四十里，四崖围合。中介一岭曰破脚，晋桓彝拒韩晃坠马伤足，因名。《乾隆府志》

桓公岭，在西风山北三里，为桓彝战死处。同上

朱砂山，在县东五十里，山石窍中红色，发现其大如月，俗因以朱砂名之。《方

舆纪胜》。高十余丈，广倍之，下瞰溪水岩颠，有石面尺余，红色如朱，时或鲜艳，

则其乡井灾，土人以是候之。《嘉靖府志》

金紫山，在县东五十里，其山面西，广袤数百余丈，高百余丈。岩峻险，有石如立者四，

高二丈余，石之色如金紫，故名。《泾川志》。上有风穴，投物于中，飘

空而起。《乾隆府志》

鱼龙山，在金紫山北，山下有伏狮石、鱼龙潭。同上

金竹山，在县东五十里，峻峭秀郁，林壑幽美，初以其竹多黄色，故名。《嘉靖

府志》

按：此山《乾隆府志》及县志皆不载，今从《嘉靖志》补入。

东山，在县东五十里，绵亘峻伟，上有石洞圆门，入者每闻铮声，山之

半为九里岭。《乾隆府志》

