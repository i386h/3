<!-- { "loadSidebar": true } -->
、肩背、臂指也。群山四向，缭绕于外，而茵席帷帐间顾，俾之芜秽，是壮其标而弱其

本也，何以称名区奥壤哉!且籍者席也，县治儒学惟籍山焉依，地灵人文雅相符合。今也摈

其所依，而障蔽疏薄，欲以宣茂明之猷，毓圭璋之彦，难矣!于是覆土植木，更漏鼓之楼以

成，台崇而表之，因名籍山亭。匪直为荣观，将俾蟠纡郁荟而风不入，生气弥衍。古昔陟

，降原相土，营邑审阴阳向背之别，择位署堂构之宜，揆卜而墨食者皆是物矣。夫经纪山

川，保有形胜，抚疆宇者之责也。培山浚川，生聚教训，有司承流之务也。余不敏，思贻永

图，姑覆一篑，以俟后之君子。

新建龙会桥记徐元太宣

城

南陵县龙会桥成。是役也，始于甲申之春，迄冬告成。撙劳均力，咸有经纪。盖南陵为吾郡

属邑，去郡九十里，当山水之间，居然一区也。顾地势南高北下，高则易淤，下则易泄，

风气渐以不古。今上八年，沈侯来尹兹邑，周览山川，博询民俗，得邑治东北一里外有溪，

其源有二，一由县西三十里工山龙池出泉，绕县西北而入，一由县南六十里水龙洞出泉，绕

县东南而入，异源同流，俱汇于斯。形家言溪上宜建桥梁，岁饥未遑举。比侯入觐回，从士

子请，移学宫，乃聚财鸠工，三阅月而竣。复以余力培籍山补文峰，主者仍报羡若干。会士

子以桥请，侯叹曰：“学宫堂奥也，溪梁扃钥也，堂奥尊而扃钥不固奚益，奈功钜何?”乃

集父老乡大夫士议，佥

曰倘得经始费，不赀必有好义者出而应焉。侯命主者仍督其事，复以两僧道募于桥所，募

不足则以义谷济。犹恐缘而生奸，于是科罚有戒，告献有戒，主者亦竭心力旦暮从事。顾溪

水春涨冬涸，涨则艰于下木，涸则艰于运石，盖两难之。侯乃斋沐虔祷，幸雨阳时若，得以

按时举事。架石为梁，下空五洞，直跨一百六十六尺，广一十八尺，缭以石栏，堤以石矶，

巍如翼如，工举而费罔官损，役匪农妨，行旅乐于往来，士女联裾游遨，骚人墨士觞咏其上

。形势盘踞，风气蓄聚，千百年来未有之事，不动声色而一旦告成。无穷之福，伊谁之德，

宜乎都人士爱咏之也。予每慨郡邑吏喜事失之急，畏事失之缓，敝精于簿书期会之间，而

营营，失之俗所，求敦大体，协时宜，天人交相，不劳而成功，不已鲜乎!余因侯

之斯举也，不能无所感矣。桥成，邑之举人管橘来请余记，余乐侯有古循吏风，乃述其事之

颠未如此，桥名龙会，取前所云二水交会之义。侯姓沈名尧中，庚辰进士，嘉禾人。


张公修学记萧彦泾县

天子御天下之十有三年，诏部寺省台文学侍从之臣议于廷，以王先生守仁、陈先生献章、胡

先生居仁从祀先师庙。天下喁喁知上意所向，靡不洒然志于道者。而我复吾张侯适自阙下衔

命来令吾泾。甫下车，筮日谒学宫，入其门颓如也，既而庙复如是，既而两庑亦复如是。侯

愀

然曰：“兹非有司首务哉，其何以称上意?”于是诣明伦堂，进诸弟子问曰：“庙之建几何

时矣?”曰：“百年矣，颓不亦宜乎!”曰：“庙何以不堂?”若曰：“夫堂有，志而未逮者

也，惟君侯图之。”侯曰：“是在我矣!”则有言者曰：“乡贤、名宦两者俎豆学宫者也，

独

奈何屏之别所?”则又有言者曰：“学故对承流，承流之峰甲于江左，奈何易之?”又有言者

曰：“学之塘有印石在焉，今久弗治，恐颓。”又有言者曰：“学之左方故有巽水，塞不与

通，于堪舆家非宜。”侯曰：“是诚在我。”则请之郡，请之道，请之部使者，咸报可。令

泾一年所而始事，逾年而竣。门先之，庙庑继之，上

不耗公帑，下不妨民力，纤悉委折皆侯画也。庙既成，而萧彦氏以奉使归，乐观其盛。学博

士率其友赵子不鲁、王子文炯、张子元美辈谓彦，邑人宜为记。彦顾瞻低徊者久之，作而叹

曰：奕奕乎庙也，子亦知侯之意，微乎自心学之传，肇于虞廷而集成于孔子，问仁而仁，问

孝而孝，问政而政，无不就其质之所近而利导之，以自得其本心。士有实学，而学有实用

，此人材所由盛也。自孔氏没而微言绝，卑者功利，高者训诂，又高者典要，茫然不知所学

何事。则有宋大儒起而明之，而学焉者久而或失其真，则有明大儒王、陈、胡三先生复起而

开示

关钥。而圣人之教复明于世，顾传之既久，而思所以凌驾其说，且将屏弃一切修为而崇超悟

。嗟夫!性反不同，同跻圣域，高明光大事在勉强，困而不学，民斯为下学，胡可已哉。学

以复其不学者也，虑以复其不虑者也。使概焉右性而左反，右顿而左渐，譬诸安坐而谈行远

登高，高远何自，未入门而责之入室，室可入乎?此侯之修学所为先门而继之庙，意在斯欤!

天子既晋三大儒示仪的，特诏天下操修经术，无非实学，其旨与虞廷孔门合而良，师儒又申

明光大之日，谆谆以圣贤之训训学官。嗟夫!士际斯时而不务修其所以学，岂不负侯，且负

今

上哉。彦不佞，愿与二三君子商之。是举也，问所相事，则学谕夏君珂、署教谕事江君桐、

学训杨君鸣凤、黎君洛书；问所协劳，则丞李君泗、簿黄君乔柱、尉高君明；问所始事，则

乙酉季冬月；问所落成，则丙戍季夏月。侯名尧文，字宗钦，登癸未进士，江西新淦人，太

常寺少卿。邑人萧彦撰。

泾县尊经阁记傅泽洪泾县知县



天下宫室垣墉之建千八百年，不与朝市，为改革他楼观庙貌，为迁移者惟学校文庙为然。学

校之有明伦堂，钦实行也。有尊经阁，尊圣学也。古昔圣王垣墉以崇之，卷策以贮之，设博

士弟子以时肄之。嘻!其盛也，盖人之生异于庶物，而非五伦则不得而入之，故五者天下之

达道，而莫备于圣人，圣人人伦之至也。圣人往矣，垂训立极以昭揭于宇宙者，尤善于经。

经者治性之书而敦伦之学也。《易》曰：“立人之道，曰仁与义。”又曰：“穷理尽性，以

至于命。”《书》曰：“天叙有典，敕我五典，”五敦哉皆伦之谓也。《诗》以导其性，
《礼》以文其节，《春

秋》以严其法，此尊经之所为要也。泾学故有尊经阁，莫知其颓废何时。不莅任以来，见

其遗址瓦砾，慨然伤之，倡于邑之绅衿耆士，庀材营构。始于庚午嘉平之月，届辛未之腊，

甫期而就。计赀若干，高几丈，深广凡几，屹然旧观。泾之绅衿耆士喜于落成而属记，以永

诸石。呜呼!慨自六经糟粕，圣贤注我之说出，而理学家争涉于虚无简捷。而圣人之经晦，

制举之徒泊于训诂，牵于帖括，乎儒先余唾而益无当于经旨。然则经学之废久矣，区区

一阁之建置，遂足为砥柱也哉?抑泾故文学薮也，闻往者老师宿儒，尝以水西为聚讲之坛，

其遗风尚有存也。或因是阁而翻然，企古昔之盛，经学其有兴欤!糟粕虚无之说必无以惑，

其中帖括训诂之习必有以祛，其蔽相讲求于治性敦伦之实，而致勉于子臣弟友夫妇之庸德，

是所望于泾也。夫是所望于泾也夫!

仙源贞烈祠记焦
江宁

天地有六经，得之则生，失之则死，如水火菽粟然，不可一日废者。三纲是已，故臣叛其君

为不忠，子倍其父为不孝，妇二其夫为失节，三者废则彝伦而国家随之，岂可轻也哉。晚

近教化不行，内德尤缺而不讲。其时有捐身殉义与矢死不二者，挺然如松柏独立于霜雪冱寒

之中，而不一改柯易叶，此殆天地之间气所钟，非偶然也。仙源宁国属邑，光后以节烈著者

未可缕数。自万历甲申迄今，无几何时，乃自罗迄赵，烈烈而死者已得十余人，何其盛也。

岂禀

赋之，固然有出于其类者欤?抑父母所训诲得之，渐涵濡染而然欤?仙源在万山之中，土瘠而

民醇，冠盖文绣之所不冲，大家重装之所不凑，纷华靡丽之诱微，贞一淳固之习胜，盖士大

夫谈道而嗜义者彬彬也，岂其妇人女子亦有所闻而兴起者欤!乡之贤者请南坛隙地，醵钱为

祠，相与俎豆其中，而名曰节烈，无非为起敝维风之计，而非为名誉地也。说者谓一与之醮

，终身不改，第能无丧其妇节，以合于不贰适之义。斯已矣，必一死以自快，不亦过乎?嗟

乎!是固然矣，士君子于君父之难，掉臂不顾，至舍而事仇者有之，势利之腥秽，方熏塞乎

宇宙。以妇人女子乃能毅然自断，不知躯命为可惜，又可苛责之耶!礼之有经，圣人以为众

人范。至于绝出奇伟之人，非寻常法度所能囿，而亦不必以是律之已。请余文为记者，为邵

君汝行、崔君廷举、周君可宗、崔君应兆，所谓谈道而嗜义者也，诸君子之心，岂欲廉耻节

义之风，自近及远，而因以维三纲于不毁也欤?乃不辞而为之记。


复水西书院记张尧文泾县知县

水西书院祠文成王公，以维扬王心斋先生、吾乡邹东廓、欧阳南野先生、东越钱绪山、王龙

溪先生，凡五公配，详《水西志》中。水西胜甲海内，窃慕之久。嘉靖甲子间，邗江罗公守

宛陵，时过水西谈说古今性命之学本原，文成公宗旨。当是时周司成、贡太守、沈少参、吴

文学、沈贡士、张本静、查宪副、翟驾部、萧开府咸相与切其间，一禀于钱塘天真条教，

诸士蒸蒸然向学，何其盛哉!不谓柄臣操切毒流道脉，毁天下明儒书院，水西不得独存。万

历癸未，尧令兹土，徘徊故墟，则固有惘惘于邑之怀焉。会今上赫然更新，君子道长，复用

廷议，晋文成公暨海南白沙陈君吾乡布衣胡公从祀先师庙，廷檄下县司。乙酉年三月壬申朔

，卜吉奉祀礼成。泾大夫士议复书院，录钱塘天真故事，尧唯唯，谢无能为役。独当时变价

遗址，责在守土者，何敢让。随捐数金如原值给付承佃僧，归其地，诸木石工役费毫不及民

，且不效异端家募化，第置数簿分投大夫士类。查宪副、翟驾部两公实为首倡，尧亦随事相

之，而群情欣助，督工偕作，书院遂完美增胜矣!有文成公祠五楹，有门三楹，有号舍二十

二楹，围垣四周，器用具足，始于乙酉五月五日，讫工丁亥年九月。嗟嗟!异时毁废书院，

海内以讲学为讳。夫学何可毁!要以实用，其功而行其言，古先圣哲，从事事，《乾

隆府志》作祀，此亦应作祀。三贤，

法程具在，彼其有功于斯道，裨益天下，万世名教忱不虚语，安讳讲学!然非从事议定之后

