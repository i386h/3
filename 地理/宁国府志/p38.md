<!-- { "loadSidebar": true } -->
事迹以名县，又明证也。《乾隆府志》多为迈说所误，土人又多感于《乾隆府志》之说，今

确考书传，附识于此，以破流传之(讹)。
丹阳郡陵阳县，陵阳子明得仙于此县，山故以为名。

《续汉书·郡国志》、《宋书·州郡志》同。按：此乃司马彪《续汉书》本文误刊入注中，

非刘昭补注也。昭所注皆引众书，又汉人说其所自言，必称“臣昭曰”以别之。班固《汉书

·地理志》本文亦有误刊入注中者，并非自注及他人注也。彪之解陵阳县当亦因汉人之说。

山在泾县西南一百三十里，《列仙传》云陵阳子明钓得白龙放之，后五年龙来迎子明

上丹阳陵阳山，一百余年乃得仙去。山高一千余丈，《元和郡县志》、《太平寰

宇记》。按：唐永泰中，分泾县立太平，疆界与今时略同。今泾县西南九十里麻口，即接太

平界，则山在太平可知。盖太平即在泾县西

南，无缘分立太平县后，其西南境尚有一百三十里之远也，今山在太平西六十里，其去泾县

里数正与古同。吉甫作《志》时，县已分立，而山仍载入泾县，并复载明里数，几忘泾

县之西南已久分立太平县矣。盖沿《乾隆府志》之失，而不校乐史作记，遂仍其误，可见志

地理之难。王象之《舆地纪胜》遂两载之，云泾县有陵阳山，引《元和郡县志》以实之。下

复云太平县亦有陵阳山，不复详校二县分合之故，竟以一山为二山，可谓无识。山有

三峰

矗立，属县者一，西属石埭者二。下有三门六刺滩，舒溪所经。《方舆纪胜》

《大清一统志》同。有白鹤池面黄海如芙蓉秋水。乾隆府、县志

按：黄山、陵阳为此镇山，今从敬亭之例，列于诸山之首。

石凫岭，在县东二十里，泾水出焉，山多碎石，高下起伏如凫雁。《嘉靖府志

》《乾隆府志》同

白衣岭，在县东二十五里。通泾、旌二邑，崎仄难行。明知县崔钦筑砌以便行者，有碑曰崔

公路。《乾隆府志》

挂榜山，在县东三十里，诸水环抱，为县治水口，其形绵亘，横敷如榜。同上

黄华岭，在县东三十里，与旌德接壤，旧名黄瓜岭。同上

天马山，在县东南天里，学宫巽地，昂藏奔突，下映麻川。同上

箬岭，在县东南五十里道泰乡 ，甚高峻，上下六十里。山顶中分为歙县界，东麓属旌德县

，往来径道也。《方舆纪要》《乾隆府志》同

按：此岭及黄华岭皆与旌德分界，故两县并载。

丹山，一名文笔峰，在县南三里，为学宫前案。峰顶本平，明弘治中教谕邹累石为峰，后

教谕王佳士复增之。《乾隆府志》

仙皇山，一名洞清山，在县南十里。同上

镇山、墨斗山、横山，俱在县南十里，横山东连小马鞍山。同上

夫子山，在县南三十里。上有石横挺数丈，曰鹰嘴。下有千百石，参差如列戟，水流其间，

寒冽逼人。旁有石室幽折难入。同上

碧山、赤山、石冈山、醉翁山、和云岩，俱在县南三十里。和云岩高五百仞，上名火龙尖，

遥望长江如练，中有梵宇精舍，傍有虎垄龙潭。同上

大横山县志作大洪，在县南四十里，谭家桥边，河水环绕。同

上

庆云岩，在县西南三里，山与天马山遥峙。同上

尚书山，在县西南二十里望仙乡，高百余仞，相传隋尚书胡裕隐此。同上



大鳌岭，在尚书山西南十里，高十五丈，形若巨鳌，泾水出焉，其源为溪。《

方舆纪要》《大清一统志》略同

汤岭，在县南六十里《乾隆府志》作西南西乡，其山多悬崖峭壁。《方舆纪要》《大清一统志》同

梨木岭，在县西南七十五里，上下三十余里，接歙县界。《嘉靖府志》乾隆府

、县志作接休宁界。

棠梨岭，在梨木岭西南五里。《嘉靖府志》作在弦歌乡西。

桃岭，在县西南九十里，接石埭境。《乾隆府志》

庄岭，在县西南一百十里，接黟县境。《嘉靖府志》《方舆纪要》、《乾

隆府志》同

石矾岭，在县西南一百三十里，接石埭境。《嘉靖府志》《方舆纪要》、《乾

隆府志》

金鸡山，在县西五里。《乾隆府志》

雾山，在县西十五里， 高五百余仞。东接龙门山，西抵三折岭，林木阴翳，为一乡胜境。

《大清一统志》《乾隆府志》同

肖黄山，在县西二十里，云根嵌空，仿佛黄山中，有奇松怪石及喷玉泉、牧龙池诸胜。《乾隆府志》

三折岭，在县西二十里，高峻曲折，上有石洞，下有潭曰香潭。《大清一统志》

、《乾隆府志》

铁甲岭，在县西二十三里，三折岭又西三里。峭壁千寻，下临大河，中一线通往来，石骨

，行者艰险。《大清一统志》《乾隆府志》同

新岭，在县西二十五里。《乾隆府志》

磐峰山，在县西三十里，一峰插汉，绝顶见九华大江。同上

穰岭，在县西三十里，在章村苍步东，大鳌岭脚横过，上七里，下七里，岭上与石埭县分界

，相近有白沙岭、白茅岭。同上

按：乾隆府、县志于此岭不载去县里数，今考《嘉靖志》得之。

密崖关，在县西五十里泾阳乡。两崖对峙，下瞰深溪，从山腰凿石开径以通人行。《嘉靖府志》。陵阳山稍东曰密崖山，冈峦连亘二十里，至此两崖对峙，下瞰深溪

，径险道绝，一名密王关。《方舆纪要》《大清一统志》、《乾隆府志》同

真金山，在县西六十里长寿乡，东高二百余丈，相传昔尝产金。《嘉靖府志》

乾隆府、县志同

古山，在县西六十里穰溪东，下有浚潭，山嘴湾环插潭上，有石如龟浮其中，相近有狮山，

朱子题“秀荫”二字。《乾隆府志》

仙都山，一名游山，在县西六十五里龙门乡。高二百丈，亘三十里，与仙都峰相望，故名

。俗传左难当尝隐于此。《方舆纪胜》、《方舆纪要》、《大清一统志》、《乾

隆府志》

黄城山、青云山，俱在县西七十里。《乾隆府志》

拓山，在县西百二十里，山上有白虎尖，下有明暗二洞。同上

庾岭山，在县西百四十里，山半有古梅，寒香独早，故名。中有鸡峰、花坞、银屏、石印诸

胜。同上

龙门岭，在县西北十五里，岭上下十余里，势甚高峻，通龙门三乡及泾阳乡。《

大清一统志》、《乾隆府志》

龙门山，在县西北四十里龙门乡之东，高百余仞。产百药，邑人皆采之

，其林麓最为幽深。《方舆纪胜》

异松岭,在县北二里，当地脉分脊处，上有异松一本二干，曲奇古，因名。相近有碧云山

在城北，矗列绣错如屏，以顶上三峰如髻，俗又呼丫髻山。《乾隆府志》



三门岭，在县北十里，三方阻绝，一径中通，其阳为县治。《方舆纪要》《大

清一统志》、《乾隆县志》并同府志误作三十里。

寨山，在县东北三十里。《乾隆府志》

樵山，在县东北三十里，接泾邑界。同上

卷十一·舆地志水◇宁国府志

卷十一舆地志

水


按：府境水道皆随地立名，旧府县志皆不详其源委，稍加别白，止随其土名而分列焉。一水

之

流名至数十，而又上下不接，俨如百道分流，茫无头绪，何以令阅者了然，此不知叙水体例

之故也。今据《水经注》之例，以水道跨二县以上者为经流，水出自何县，即于此县归合大

水者为支流。水道虽历二县，而于府境内止径一县界即归合大水者，亦为支流。

皆以郡县境界为纲，而据古地理书及旧府县志所载水道，所过异名，附于各水下以为

之目。不敢摹写景物，蹈方舆之故习，亦不欲牵合词赋，隔阅者之观瞻，参证古今，求其详

备而已。南江虽湮，亦详载故道，以存《禹贡》三江故迹，庶使此方好古之士，有所据依。

其湖地井泉则附于各县支流下，不别立目，亦详考古今，参酌废兴，以期有补于民用焉。




府境经流

青弋江，古名清水，又名泠水，又名清弋水。汇太平、旌德、泾县诸水，至泾县北始名青弋

江。北流入宣城西界，与南陵县以江为界，又北流别合宣城县黄池河入大江。其正流北入南

陵县界分为二支，又东北合为一，又西流至芜湖县界入大江。丹阳郡宛陵清水西北至芜湖入

江。《汉书·地理志》。泠水出宛陵县西北入江。许氏《说文

解字》。按：清泠同音，泠水即清水也。青弋水在宣州西五十九里。《元

和郡县志》《方舆纪胜》同。源出泾县及池州府石埭县，又太平县及府西南境诸水

皆汇入焉，东北流径行廊山下，又北合诸山溪之水，

《大清一统志》云受白洋寒亭水。经方山下又北出杨青口会太平府黄池河，又北流入

芜湖

县界注大江。又南陵县青弋江径县东之长池塘分为二支，至县东北五十里漳陵港，复合为一

江，以东即宣城界。西泻马家滩，会于芜湖之石渡，由鲁港入江。《方舆纪要》《大清一统志》同。鲁阳江即清弋江，有三源：东南源曰梅溪

河，出旌德县南与绩溪县界之铺头镇南山。南源曰小溪河，出太平县南与歙县界黄山北麓。

西南源曰阳溪河，出石埭县西北分水岭，阳溪河既会小溪河；又东北流百余里，至泾县境与

东南之梅溪河合；又东北九十里，分支津北流入横湖，注石河，北入江

正派。东北流八十里至宣城县湾镇，西北又分二派，一西北流经方村镇东，一东北流至黄

池镇。南有乌溪镇水，东北自水阳来会，又分支渠北达水阳河，其一支西北流与方村镇一派

合曰县河。西流径芜湖县城南折而西北流经鲁港镇之东北入大江。齐召南《水道

提纲》按：梅溪即泾溪，阳溪即舒溪，小溪即麻川，称名与诸志略异。其叙下流最详，今

全录之以备考。青弋江北十里为湾，又北径行廊山，受白洋寒亭水至五花潭，受萧

公桥溪水，方山至湾而北，出杨青口合黄池下流，同入芜湖。《乾隆宣城县志

》

按：青弋之名，始见于《晋书·钟雅传》，此清水自汉以后别名青弋之证。自明以来皆以泾

水、舒溪为青弋之源，其实青弋自有正源也。盖汉以后唐以前，青弋水在宁国府之西北，由

芜湖

入江。南江在宁国府之南境，东南入广德州界，二水各不相涉。故郦氏作《水经

注》并不

言及清水。泾溪、舒溪自南来，以有南江介其间，故二水皆入南江，且无由得至泾县

城。

在泾县南境，古安吴县界已入南江。何得北越南江泾县而入青弋江乎？此以知青弋自

有正源

，泾、舒二溪唐以前必不能为青弋之上流也。按《汉志》丹阳郡宛陵清水西北至芜湖入江，

