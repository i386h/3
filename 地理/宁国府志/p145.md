<!-- { "loadSidebar": true } -->
。历山东佥事，福建右参议。致仕归。同上


倪鹗字子荐。正德丁丑进士，授江陵知县。县称繁剧，鹗处之

裕如，政绩大著，人皆服其廉干。擢户部主事，迁员外郎。尽职无缺，升贵州都匀知府。同上


沈奎字文瑞。正德辛巳进士，知四川巴陵县，升户部主事。迁

陕西道监察御史，巡视河南、江西。寻补岳州知府，建分治厅，葺狴犴，岳民称之以父母。

年逾七十请养归，卒年八十三。家无余财，人称清白吏云。孙容贤，岁贡生，任雩都知县。

同上


萧谧字子靖，嘉靖辛卯举人。遭父丧，哀毁几绝。服除，通判

肇庆

府，以廉惠称。委征苗侗，著劳绩。未二年，卒官。谧持重方正，拒干谒，却馈遗。尝作家

规训族人，处宗党恂恂如也。同上


张炫字文光。嘉靖庚子举人，知绥宁县，有惠政。民祀之。擢

长沙府同知，改贰潮州。时倭寇煽乱，巨贼张拥众数万据境，炫单骑抵其穴，说以利害，

卒就款服。事闻，赐白金、文绮。后解绶归，葛巾布衣，足迹不履公门。创宗祠，置义田，

奖掖后进，人以为有范希文之风。同上


查绛字汝素。嘉靖庚戌进士，任大理评事，恤刑中州，多所平

反。出知真定府，升浙江按察副使，以平倭功进三品秩。寻致仕归，卒年七十余。《泾县旧志》


董字仲宣。嘉靖癸未进士，桐乡县据文意应为知桐乡

县。，赈饥崇学。卒官。同上


赵睿字若思。嘉靖壬戌进士，知萧山县，擢御史，属巡视十

库。报车驾幸西上门观狮子，请暂避。睿正色曰：“臣备员执法，职在补过拾遗。主上来

，

正宜班侍，何避为?”惶恐驰奏，上即敛辔徐还，其见惮如此。寻监鹾河东，出守承天府

，累迁四

川左布政，勤俭清廉，始终如一日。年六十五卒。《乾隆府志》



章文粹嘉靖中，任福宁州训导。值倭警，分司守城，开门纳避贼

之众。州守病，代为视事，综划有方。卒官。归，士民千里奔送。同上



董字子纯。嘉靖壬辰进士，由海盐知县擢御史。巡视江西

，以风力称。忤权贵，谪归。《泾县旧志》



郑一元字贞起。万历丙子举人，知苍梧县。县有断肠草，愚民逞

忿，辄食之自毙。元命罪犯，杖二十者纳草百斤，免科。聚草焚厅右。梧人歌曰：“杖二十

，草十件，赖郑公，肠免断。”以政最，迁刑部主事。同上


郑钦字尧卿。嘉靖壬戌进士，历户科给事。条陈六事一疏，恺

切详明。又尝劾朱衡经理运道，虐民功。历迁尚宝太仆，光禄寺卿，终应天府尹。弟锐，

字

逊卿，隆庆辛未进士，为张居正门下士。由归安令擢陕西道，御史疏论夺情不报。出知严州

府，转参政，终湖广副使。采《泾县旧志》合纂



徐浩字养盛，由国子生为永嘉丞。邑每岁有清军例钱数百金，

一不取。《泾县旧志》


包大智字若愚。举人，知顺昌县，升平乐府同知，摄南宁府。瑶

侗不遵王化，抚以恩威，数月悉服。引疾归，士民泣送。祠祀之。同上


查大期字望道。万历丙子举人，知湘潭县。前令嗜酒废事，大期

至，兴利除弊，民怀之。歌曰：“壶中有酒方来献，狱底无冤查大期。”以年老左选严州教

授，又移河南散秩。归，湘民思之，立石颂德。《乾隆府志》



赵健字行吾。万历丁丑进士，由刑部主事出知辰州府。教民纺

绩，政清刑措。历贵州布政，时苗播相继窃发，抚驭有方，群丑宾服。寻擢光禄卿，升通政

使，不附政府，乞归。讲学水西，一时翕然宗之。天启元年，起南京太仆寺正卿。荫一子。

以忤魏，勒罢归。卒年八十八。刻《梅峰理学正宗》行世。采《江南通志》及

《乾隆府志》合纂



赵士际字维行。少强学，尝以砖为警枕。万历壬午举人，知广西

洛

容县，寻调宣化，创建城池。擢知罗定州，州初归版籍，规划抚循，民大悦附。转山西汾州

府同知，权郡事。恤灾赈荒，全活无算。升南京右府经历，历任二十余年。循良慈惠，所在

尸祝，祀罗定州名宦。子不盈，行谊敦睦，喜读周、邵书。同上


吴尚默字元垣。万历丙辰进士，知义乌县。杨涟、左光斗廉

知其政，谓乌伤君宁静寡营，省台不可一日无此人。荐擢御史，出按蜀。奢崇明父子

为乱，会督抚合谋剪灭之。寻按粤东，时海寇猖獗，设方略，控扼险隘，沿海二千余里得无

事。又修温陵刘公永义仓，增置田七十余顷，谷二万石，用广积储。崇祯初，累疏乞穷治魏

、崔奸罪，荐起废谪诸名臣，多见采纳。旋以论救辅臣钱龙锡忤旨，谪守承天府。时流寇大

扰

，檄练乡兵三千，以备守御。筑堤数十里溉屯田，勤劳九载。量移武昌，升本省右布政卒。

著有《获言》若干卷。尝自称：“行已服官，无以逾人，惟平实清慎为无忝。”时称实录云

。采《江南通志》及《康熙志》合纂


赵字美中。贡生，历知清远县，有能声。巡抚赵可怀称为循

良第一，书“第一人”三字赠之。寻引退。《泾县旧志》


左棠芳字泰华。由贡生通判永昌，摄路南州。清勤甚著，以荐升

独山知州，卒官。《顺治志》


查国宁万历丁未武进士，署指挥签事，以擒海寇功为阁臣孙承

宗所识拔，官山海关副总兵，历升宣府总兵，被诬，免。崇祯初，奉旨昭雪。吴尚默尝荐举

边

才，疏称：国宁胆而有略，勇而能廉，昔年经营海上，与副总兵茅元仪同功一体，足当秉

之寄。时不能用，识者惜之。《泾县旧志》



萧芬万历间，以掾吏仕蕲州吏目。有蔡得充聚众肆掠，芬领兵

擒之。黄梅贼拥众称王，吴楚响应，芬守宿松界，计擒之，歼其类。捷闻，上重奖芬，而切

责按抚。量移太宁簿，播寇杨应龙叛，督师邢知芬材，征至军前。芬单骑入贼营，谕以利

害

，遂降之。播平，迁巴县丞。未几，杨酋复叛，欲取重庆。令无措，乞归。芬摄县事，转运

催

遣，卓越有程宪。寇灭，题升南川令，未任归，卒于家。据《明通纪》增



郑极祥号章峨。万历癸卯举人，知义乌县，补永平推官。债帅馈

貂马，不受。以守御松山功擢兵部主事，调南刑部员外郎，多所平反，有清节。出知湖广宝

庆府，卒官。《乾隆府志》


王廷相号中铉，监生。授沔阳州判，时播州作逆，督府特疏监纪

汰

大帅掠杀平人冒功之罪，全活无算。迁简州州同，值岁，赈济有方，寻擢崇国左长史

。赋性严正，子姓不冠不敢见也。子云龙，崇祯癸酉举人，怀宁教谕。同上



赵硕来字复之。天启辛酉举人，知上杭县。俗故多巫蛊案，以重

法，火其书，积患顿息。会寇盗猖獗，歼魁释从，奏最，升邵武府丞。以艰归卒。同上


董哲字若愚。贡生，选绍兴府判，屡摄邑事。赈荒爱士，人甚

德之。《泾县旧志》


赵士发字性宇。贡生，选衡州府判，摄永州府事。有杜藩宗子获

罪，下楚抚勘问，廷质时以铜肘击杀巡抚赵可怀，遂成大狱。士发力白制府，奏宽株累，反

侧以安子不逸。由文华殿中书，加兵部员外郎。魏时请差归，遂不复出，卒于家。同上


吴江龙号见田。以武甲科授广东守备，升贵州都司。与平苗功下

玺书褒赏，协镇清浪。土苗负固肆掠，龙单骑驰谕，一遵约束，斩阿由蒲三、老贯鹅、阿藏

王三

等。又提调乙卯科乡试，署布政司事，迁广西。时连贼八排板拥众叛，势张甚，龙至悉平。

累官永宁副总兵，归以寿终。孙维骏，康熙庚戌进士。《乾隆府志》


张载赓崇祯辛未武进士。时以疆场需才，诏依文例殿试传胪，

赐王来聘状元，载赓榜眼，武榜三元自此始。载赓负才气，善骑射。巡抚张国维剿贼江南，

拔置标下，屡立战功。十年正月，贼犯江浦六合，从间道突安庆，国维遣载赓率兵驰救，贼

望风遁去。三月犯太湖，复偕潘可大等逆战丰家店，奋勇突击，杀伤无算。累官苏州游击。
《泾县旧志》


〔国朝〕
王世美字济之。年七十以岁

贡知阳

江县，时岭表初平，抚绥有方。迁梧州府同知，擢桂林守，清约慈祥。以老请归，士民号送

数十里不绝。卒年九十。《乾隆府志》



胡尚衡字辰玉。顺治壬辰进士，授都水司主事。巡视街道时，以

辇毂道狭，议撤两街房屋，以广其途。尚衡请止去市廛前檐数尺，报可。历迁郎中，擢浙江

提学佥事。报满，补湖南粮驿道。裁革陋规，朔望诣岳麓书院讲学。以老请休，卒祀乡贤。

子

懋绩、懋缵、之俱有文名。之栋由岁贡为天长教谕，历知河南新安县。

所至士

民感颂，晚年慕陶靖节之为人，因号陶庵，有和陶诗。年七十卒官。同上


赵善增字公受。由贡生历雷阳、肇庆推官，改琼州教授。顺治甲

午充同考官，时称得人。《泾县旧志》


赵如郊字南中。康熙初投诚，授陕西按察副使，分巡宁夏。在官

未久，吏民怀之。同上


翟士怡字子黎。为诸生，以经济自任。善壬遁阴阳家术。顺治初

，

土寇蜂起，横掠泾、太、石、青间。怡与族弟之奉操江檄，练乡勇，结塞栅。戊子闰四月

，贼至，

设伏掩杀，斩首二千余级。己亥秋，海氛自闽历饶、歙阑入泾境，怡合乡勇歼其魁，一方安

堵。之字廷玉，明末助饷，曾授中书舍人，弃职归。同上


赵岳生字视公。顺治辛丑武进士，授山西阳方口守备。简练精勤

，增设城堡六十四所，又捐修黄、运两河，升江宁右营游击。浮逆窃发，委征祁、婺，设伏

斩

获，招降伪官吴俱胜等，招抚难民八千三百余口。迁潜山营游击，升福建提标中军参将，寻

升广东春江副总兵。北津寨乱，遣州师剿平，推升总兵，以疾请休，卒于家。

《乾隆府志》


赵时可字考叔，士祭孙，康熙丁未进士，知岳阳县。邑多逋负，

时可捐俸鬻衣代偿之。涤弊除奸，廉明最著，升应州知州。二年乞归，筑巢云草堂，取

李文靖居不求丰之意。镌“丙吉深厚不伐”、“安详谨慎周密”二语于几右，以自警。著

有《草堂集》、《仕国吟》、《尊闻编》。同上


叶兆斗字枢臣。由恩贡知沁源县。会开垦令下，兆斗以残伤未复

，当务休息，请于上官得免，民赖以宁。卒官。《泾县旧志》



胡其旦字公待。由选贡知阳信县，值岁饥，蠲俸倡赈，全活无算

