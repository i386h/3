<!-- { "loadSidebar": true } -->

宽廓，有除道以通出入，有箭厅以习校射。移司狱司于府治后军储仓之侧，改建大门，南向

离位，外置东西官厅六间，府属州县师儒巡捕各有次舍。堂左侧设书吏房若干间，门以外创

左右班房若干间，胥役即次如归，规模巍焕，街道开辟，士子鱼贯而入，彬彬有礼，学使者

自公退食从容，校阅不患燥湿，寒暑猗与备矣。天下事，易于众擎，难于独任，如汪生者可

不

谓难乎哉!告成之日，余方上其事于台司，详请入告为尚义尚文者劝。汪生肃而谢曰：“此

吾

父志也，亦以成使君之志也，其何敢市微劳而邀天宠乎!”其自任毅然，其自视然，不伐

其

功，不责其报，此其度量尤高出于寻常万万者。余闻汪氏一门节行为闾里表率，子若弟闻诗

习礼，能世其家。昔吾乡范文正公输其宅以为学宫，其子姓科第簪缨至今弗替。汪氏长发之

祥，余于此举觇之矣。今圣天子辟门造士，观人文以化成天下。汪氏弟兄叔侄闻风向义，善

成父志，而又无梯荣计功之心，异日者移孝作忠吁俊量才之选，非汪氏之属与?余喜于籍手

告成，而幸此邦多士之得所宁宇也，遂为之记，以乐观其后云。


重修乡贤祠记贵中孚宣城知县

宣州，江南之胜区也，或出或处，代有闻人，岂人以地而特秀欤!然吾闻山不在高，水不在

深

，苟贤者在焉，斯足以寿千古。至今访小谢之遗楼，迹谪仙之旧境，辄令人徘徊瞻眺而不能

去。矧复名贤之生长而俎豆者乎!孕玉山辉，怀珠川媚，有自来矣。邑之乡贤祠建自康熙丙

申之岁，垂四十年，庙貌倾圮。乾隆辛未夏，余宰兹土，操刀初试，思欲寻古昔之衣冠，每

当春秋瞻拜，望凡筵而愿有以整葺之时节，因缘志未逮也。有章生斯盛世德来谒，从容语及

，慨然独肩其任。盖祠之建，本于章君孝廉振世，生乃以后裔而克绍前烈，余固喜得藉手，

以观厥成也。爰之鸠工，于今夏仲落成，呈其册二，并录前使君杜公碑记，及祠内有主而

志

阙略者数人，请详载入府乘，因求记于余。余惟名节之昭昭，事在前人，业留天壤，虽匹夫

怀璧，终不能匿其光，况纪述綦备，亦何庸置其喙哉?然使相土立祠，不数传而倡义者杳莫

继

，不且叹后人之不古。若乎今章生乃能嗣厥先志，虽无老成，尚有典型，夫亦在庙之灵爽所

式凭焉者耶?是不可不记也。丙申之前，奉祀者主七十有九爵位，所书亦有讹舛者，章生乃

一一参考而订正之，又复为后之请祀者二家立主，以奉祠祀，斯亦可树之风声矣!


重修崇圣祠碑记

我夫子金声玉振，继往开来，其古今庙祀加隆，所以志高山景行之思者。夫固踵事而增华矣

!在昔哲王犹虑水源木本之无以溯所自也，爰重追王之典，创为崇圣祠。礼明乐备，至本

朝而极盛。此宣邑之学自前明一再徙建今所，而崇圣祠则特改建于雍正癸卯云。愿自前令吴

君倡议重修，迄今又阅十有余年，而栋宇之朽且裂者，几不可以旦夕待。余宰宛二岁，日复

于怀，而未得所以释负之。方今年春，进此邦人士而谋之，咸愿纠同志，协众力，一新庙貌

，行集事矣。独吴生国伟敛容而前曰：“学宫为礼教人文所自出，而崇圣祠尤大，圣人之所

自

出也。倘使根本之地芜秽不治，其何以为万善劝，国伟力虽诎，敢不黾勉，独任以导此先路

耶!”余方乐诸君子之勇于好义，而弥嘉吴生之知所急务也，乃慰谕而奖成之。阅三月，以

竣工告

余，从太守后诹日展礼，则见夫摧者整之，朽者易之，倾颓而渗漏者缮之葺之，丹碧辉煌，

焕然改观。有不能不羡程功之速，经理之精者。益见圣敬覃敷，入人深而感人切，良不可以

管窥蠡测，而此邦人士平日之沐浴涵濡有独厚矣!吴生之善不可没，继吴生而起者其善顾又

可量哉?谨次其经始之由，以勒诸石，俾世知心平源本者固有其人，若夫钜工瞬奏，度越前

休，则余且濡笔以俟之。


重浚北城濠水故道碑记

宁郡东北城濠为宛陵溪，源出新田，经峄山之阳，而句溪诸水入焉，为众流之尾闾也。城中

水利，西有珍珠河，志载出西南珍珠塘北，东环府后木直街，出铁牛坊水陡门，达于宛。正

德间，改从西北，沟沿径东岳观侧出城北，东行入宛，非复故道矣。第按珍珠河北注，从

东

岳观后陡门出城，其西筑高埂以捍之约之，沿城北行次绕西头湾、过北城濠，又东至铁仙

桥，入于宛溪。考之地形家言，以随龙包络形势方位，尽善前人改制，厥有深意。我国家百

年涵煦，户口日繁，北门

吊桥濠梁，盖建民居，竟等，致下流日壅，城中水积泛溢为害，遂有抉陡门外西埂以杀

其势，由缺口而出别士桥建瓴而下，铁仙桥、吊桥各处几至淤为平陆矣!民甚病之，且深池

之义谓何?乾隆十七年三月吊桥民房灾，遂拟乘时开浚，不令再行复建。请于郡守宋公、司

马祝公，允绅士吴侯等之请，行查请详，当经复请，遂将陡门外古埂补之，沿城淤塞浚之

，吊桥城壕则请复之，侵占造房则永禁之。一时群情踊跃，畚插争先，不数月而故道井然。

城

河之水由陡门东行，过铁仙桥入宛溪矣。从此各为岁浚，则事不烦而功倍。因为之勒石，以

期久而勿废。


大成桥碑记郭如阜太平知县

大成桥者，崔生启后与其族叔国光暨侄上眷所重建也。其先为永镇桥，又其先为洪潭桥，凡

几

废兴，名亦数易，前人创义捐修，既著文勒石，历载邑乘中。至是而更名大成，盖将集前人

之

成而扩大之。其名称其事不可不传。余不敏，忝莅兹土，乐崔生之好义而溥利济于无穷也，

谨

为次而记之。盖桥临大河，乃黄山岭诸水汇冲之所，而江、浙、楚、越、豫、闽、广络绎

之要区也。自康

熙戊子蛟发，桥倾基址日就荡涤，往来病涉者垂四十余年。夫前人有行之，后人弗克成之，

是古今人不相及也。顾工费钜，民力绌厥成艰哉，将锱铢募丐敝敝焉，执人裾而进再三之辞

，虽身任其劳，其功较浅，而成亦不易。崔生直古人哉，不恃众举，不惜巨资，叔侄三人毅

然协力而成之。倾废之业，焕然复新。嘻!可谓盛矣。是役也，于戊辰之仲夏，竣于壬申

之仲冬，计费九千八百余金，而往来冲塞之区，乃得各遂其坦然履道之乐，倘非崔氏叔侄力

行利济，出于意之所诚，然虽家庭间迫而致之，且无如之何。此自为洪潭，为永镇以来，又

一

大兴废之会，孰谓古今人不相及哉?至其中功尤足难者，前崔生上眷独力数千金捐建洗脚岭

溪河桥已告竣，至是复慨然助资襄巨工，方工未成，前邑令申其事于各上宪，叠奉褒予，并

饬令侄三人勒名旌善亭左，以示奖励。兹余复课其资费，造册告成。上宪闻之嘉可知也，

况夫亲任兹士而乐观厥成哉!不朽之德，余于崔氏叔侄有厚慕焉。崔生启后，字仲虬，系监

生

；其叔国光，字宾五，号拙庵，系贡生；侄上眷，字德庵，系监生。皆本邑东乡图人，素有

善行，为乡里所推许。所建桥面凡凡，原误作“兄”，据《乾隆府志》

改。三十二丈，阔二丈一尺，高四丈三尺，

洞五，每洞口三丈七尺。又以余资平治桥边石路，计八十余丈。更名大成，洵乎其大成矣。


双溪桥记宋

宁国，古宛陵郡也。郡以水得名。宛水绕郭迤东合句水而北又东为双溪。溪为往来孔道，溪

流

湍急，一遇霖潦泛滥，不知畔岸行者濡首病涉。桥之建也，始于明正德四年，主簿李君文捐

资创造，民咸德之，因名其桥曰李公桥。贡待诏汝成记其事，侍读施闰章复泐之于碣，以志

不忘。自时厥后，一葺于司理张君，再葺于陈君，迄今百数十载。桥下北趾被冲，陡深一丈

余，桥孔倾去两大半洞，桥之上，栏杆石面罕有存焉。商贾行旅时切漂溺之虞，向之所谓

扶阑翼接腰鲸背者，行且荡为巨浸矣!释是不修，李君之成绩不几于泯灭乎?余典郡以来，

顾视戚然，而资费无出，又苦于无产可鬻。会台司檄行劝谕，爰乃协同邑令询于介众，皆以

为便。遂择绅士耆民中之材干可信任者，共庀其事，而生员刘受祁实董其成。宣、旌二邑土

民

输将恐后，度材命工，量能授事。余亦以时至其地稽其勤惰，课其殿最。经始于乾隆十六年

十一月之望，断手于十八年之六月，计于桥北脚下斜封石坝一十三丈有奇，桥之下补洞石四

，栏杆具备，共工费一千两有奇。是役也，不烦征发，不费公帑，民不告劳，力不告匮，两

年之内，翼然屹然，焕乎一新，庶几李君之成绩不至于泯灭，而民其永赖矣乎。刘生等请记

于余，余惟李君一县僚幕职耳，而能独力创造以底于成。余之为是举也，不能不借助于将伯

，余之抱愧于李君远矣!虽然余得藉手于绅士，告厥成功以复旧贯，则余之窃比于李君有厚

幸焉，而此都人士之竭蹶赴功，黾勉从事，俱不可以不书也。遂从而为之记，时乾隆十八年

岁次癸酉菊月吉旦立。

重修关壮缪庙记

汉前将军汉寿亭侯关壮缪，忠肝义胆，照耀千古，其奉诏立庙也自北宋始。自时厥后，灵应

懋著，王封帝号，历代有加，侯之庙食像设，殆遍天下。我国家应天抚运，怀柔百神，而于

侯独尊崇备至，郡邑所在奉敕建祠，追封三代，设立木主于后殿殿，原作“股”，

据《乾隆府志》改。，春秋尝，同日祭享

，雨楹之奠，备物备器，几与宣圣埒。盖侯之心地节概，与日月争光，乾坤合撰，郁抑于当

年，而大发越于昭代，此天道之固然，亦旷典所未有也。宁郡故有壮缪庙在城南鳌峰前，康

熙年间郡司马郑君载飚所创。殿庑门楼制度略备，阅岁既久，倾斜支撑，凛然欲压，春秋登

享移设于城隅会馆中，委巷丛杂，方位又复北面，背不合，甚不称朝廷显扬至意。以岁之

不

易，未遑兴作。比者时和年丰，百废粗举，爰同宣城令贵君谋，所以由旧者，首先捐俸倡导

，绅士鸠工。经始正殿后庑，修葺逾半，而经费不敷，未溃于成。邑商金嘉合等佥起而言曰

：“

修复遗庙，均邀神惠，我侪素愿也，庸敢协力赞襄，以昭报赛，公其许之乎?”余鉴其忱，

重

为所请，乃为之勾会计，俾乐输者亲董其事，不以一钱假胥吏手，欢舞就功，不旬月而告

竣。祠庙矗然，楼阁翼然，堂宇岿然。修建后殿三楹，奉侯三代木主于其中，又于正殿旁

