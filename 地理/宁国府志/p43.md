<!-- { "loadSidebar": true } -->
岭合九里坑水逆流，绕宋村，径丹山，出东坑，达蔡村坝，受南坑水，西流合琴溪。钱郑二志同

溪头水，始于溪头山发源，向北历感庆，会王村水、倪村水、黄沙水、张村水、了沓水、慈

坑水，溪阔二丈余，深一尺，入由道乡丹山琴溪。《泾川志》

曹溪，在县东六十里《大清一统志》。源出溪头坑，历浴马潭、阴山坝诸

处，东受感坑方坑水，西受江儿坑等三水，北流径鱼龙潭，过下半都，又受郭村水，出山口

受张村坑水，沿朱砂山、慈山受慈坑水，径神仙坝、绛桥、沈村至坝头，受上榔中榔二坑水

，过独山丁溪为琴溪。钱郑二志同按：此溪《嘉靖府志》又作壶溪。



九里坑水，出县东山之东，南坑水出县金牌岭之西，俱入丁溪。钱郑二志同

感坑水，出县感庆山，方坑水出县方坑山，江儿坑水、箬坑水、黄沙坑水俱出县黄沙岭，郭

村

水出县东山之西，张村水出县白杨岭，慈溪水出县纱帽山，上榔、中榔二坑水出县关旗岭，

俱入曹溪。钱郑二志同

按：以上诸水大小归合皆入赏溪。

沦市河，在县西南，自赏溪至昔尉司之东，不通水源，与赏溪隔一堤，或溪水入河则遭患。

嘉定时，县令王募民增筑以绝之，今赏溪东徙，堤归乌有，市河亦失。

车载园水，由深潭北流，过马鞍峡、狮子崖、径举山足，绕南培盘旋奔赴至此，凡十里，东

受榔桥河水。

九龙滩，由九里潭西流里许。

杨坑渡水，由桃花潭折而东流三里至此，一名九润河口，西受新丰涧水。

西门河，由赏溪径县南城北流，东沿城趾，西沿桃园，凡二里许北与新河水合。

胡村水，东北境别为一支，会宣西南境水，出注泉坑，入宣邑青弋江上流。以上

俱《乾隆府志》

道士湖，在县城内县治南。《郑志》

柳湖，在县东北桂山下。《郑志》

神湖，在县东北二十五里，广不盈亩，而泓深不可测。每岁五六月天久不雨，或涸或盈，盈

则水涨，涸则彻底，凡涸一二日而复盈者，三日内必雨，遇期不盈，则岁必旱。乡人祈雨多

验，意必龙湫，乃作龙祠于上而祀之。《泾川志》《郑志》作山

风光池、七祖池俱在县水西山崇庆寺，禅师池在县唐山，浴雀池在县铜峰，天池在县黄

山，碧莲池在县石垄山，放生池县有二，一在琴溪，一在乾明寺。《泾县旧志》



跳珠泉、妙喜泉俱在县水西山，潮泉在县郭山，一人泉在县一人泉山，涌泉在县鱼山，三

台泉在县石山，灌缨泉在县宝胜寺，珍珠泉在县妙峰庵，承流三泉在县承流山。

《泾县旧志》

白塔泉在县白塔山，妙明泉在县乌龙山，白水泉在县白水山。《乾隆府志》

县城内井七：曰济众泉井，在县治旧迎宾馆前。曰花井，在三友坊。曰大井，在县治南。曰

东门井，在城东。曰北门井，在城北。曰甘泉井，在赏溪巷。曰观前井，在宣阳观前。城外

井十七：曰葛洪井，在宝胜寺侧。惟井存。曰裴公井，在水西山唐刺史裴休凿。曰双井，在黄村。曰炼丹井，在承流山。曰石井，在伏牛山。

曰朱砂井，在铜峰。曰天井，在野炉坑。曰发丰井，在上查村。曰欧家井，在下查村，曰炖

官塘井，在桃花潭西岸。曰文家井，在茂林。曰汪家井，在乌石岭。曰童子井，在龙坦村。

曰浙南井，在浙南铺。曰和尚井，在小坑山下。曰羊婆井，在高村。曰丰源泉井，在上孤岭

下。乾隆府、县志同


宁国县支流

东溪，在县东五里，《江南通志》《大清一统志》作杭水。东溪即河沥

溪，由天目山流二十里至落花溪，又五里至落马桥，受孔夫关水。乾隆府、县志

同

千秋岭水，出浙江于潜县缭岭，东至宁国县入杭水。《大清一统志》乾隆府、

县志并同。北姑山水出县北姑山，东溪经望仙桥又并此水。《康熙县志》



汤公山水，源出汤公山麓《大清一统志》，北行二十五里至冷水渡入焉。

乾隆府、县志同

泻溪受于潜、孝丰界唐舍关诸水，东溪过冷渡，泻溪入焉。乾隆府、县志同

陈村水，出县陈村，东溪自冷渡又十里至石牌受此水。《乾隆县志》

博里水、深坑水并从凤凰桥入大溪，东溪由石牌十五里至凤凰桥，二水入焉。《

康熙县志》

千顷山水，一名墩溪，源出千顷山麓。《大清一统志》。山与昌化中山画

界，西北流七十余里至汪村，又十五里为墩溪，东溪由凤凰桥又十里至石口，此水入焉。乾隆府、县志同

广德界水，出广德州至县境东溪，受千顷山水，水始可航至栏干溪一作琅。又十里至汪村受此水。《康熙县志》

洋丁源水，出浙江昌化县洋丁山麓，《大清一统志》。北流至石门折而东

至波罗溪，入东溪。乾隆府、县志同

中溪水，出阳濠山，旧志作羊号，误。经古怀安县并方木坑桥水至桐油

陂，又受石垄口水，经舒亮陂万福里出波罗溪入东溪，源约长一百三十里。乾隆

府、县志同

西津，即县溪也，在县西北五里，介于鸡山、延福二乡之间，源出徽州界，由笼丛山之东北

至县北汇五湖水，注于句溪，以达于江。《嘉定宣城志》《嘉靖府志》同。宁国县东有东溪，西有西溪，即句溪上源也。《明史·地理志》。西

溪亦谓之徽水，即西津渡，源出绩溪笼丛山下，北行七里至丛山关，县志受丁家

店水。二十五里至横溪，受仙人洞水、蜀洪源水，又十里至霞乡，受滑渡水可筏，又

北五十里至东岸，受葛村泌溪长岭殿基诸水，又四十里至罗陵湾，中有狼石方丈许，激流为

阻。七里至下湛受龙潭水，又五里至西津，又五里至五河渡，与东溪合。《方舆

纪要》《大清一统志》、《江南通志》、《康熙县志》略同

按：此水及旌德县泾水并源于徽州，故皆名徽水。又五河渡即《九域志》之五湖水，《嘉靖

府志》以千秋岭水、汤公山水、东溪、西津沿五湖山之右合流为五湖渡。《乾隆县志》又以

东溪、西溪、洋丁源水、中溪、泌溪为五河，以谓东河二，西河二，中河一，未知孰是。

胡村水，出广德州界，东溪与西溪合，又北十二里有此水。《方舆纪要》《大

清一统志》同。胡村汪溪水其源有二，皆出广德合流于胡村之阳，过金溪入东津，非

港口胡村。乾隆府、县志同

合溪，出县西北，东溪至马家溪，此溪入焉。《康熙县志》

澄清溪，出文脊山下，东溪又经通灵峰北，石马潭有此溪水亦流合焉。《方舆纪

要》《大清一统志》同

柏枧溪，出宣城县柏枧山，南东溪至港口渡而受此溪之水，亦曰乾溪。《方舆纪

要》。乾溪雨久则潦，雨止立涸，出宣城柏枧溪。《康熙县志》

苦竹溪，出县石山之西，入洋丁源水。《乾隆县志》

方木坑桥东西二水，出县方木坑桥，入中溪。《乾隆县志》

石湖潭，在县南五十里怀安乡之东川，两山如束，溪流汹涌，至半山泄为瀑布，悬峰约十余

丈。下有潭，入山又十里许，过蒜岭有峡石，山洞怪石崔嵬，水流其中仰望石罅，天如一线

，亦宇内之幽境也。《嘉靖府志》《乾隆府志》并同。石湖潭一名石垄

口，中溪至桐油陂，又受蒜子岭及此水。《康熙县志》

丁家店水，出县西南境入西溪。《康熙县志》

仙人洞水，在县西南，源出浙江昌化县之仙人洞，至横溪入徽水。《大清一统志

》。仙人洞水从洞底侧出，绕山行数里注斌坑，至横溪入徽水。乾隆府、

县志同

篁岭水，源出旌德县篁岭山之阳，《大清一统志》。西达起源水至横溪入

徽水。乾隆府、县志同

蜀洪源水，出县蜀洪山，西溪至横溪受仙人洞水及此水。《乾隆县志》《大清

一统志》蜀洪山有三曲瀑布泉即此。县志作紫山，误。

滑渡水，源出旌德县凫山，《大清一统志》。东流至此入县界，北至霞乡

合徽水。乾隆府、县志同

葛村水，出泾县骑马岭，《方舆纪要》《大清一统志》并同。绕葛村冈

南合环川水，又折而至东岸合徽水。乾隆府、县志同

泌溪，源出旌德县乌岭卜岭之腋，绕环川合丁溪水，汇于东岸之上。又西溪，自霞乡五十里

至东岸受此水。乾隆府、县志同

长岭水出县长岭，殿基水出县殿基，虞涧溪出县巫岭，俱入西溪。《乾隆县志》



龙潭水，出文脊山石池中，广三四丈，其深不测，时见灵怪。世传有龙潜焉，岁旱祷之多应

。潭水东溢为涧，至虞塘溪北流至袁村，入徽水。乾隆府、县志同。西溪

至罗陵湾北，此水入焉。《方舆纪要》、《大清一统志》并同

何村水，出县何村，徐村水出县徐村，俱入合溪。《乾隆县志》

环山水，出县西境，入葛村水。《康熙县志》

弋溪，出县高峰，入泌溪。《嘉靖府志》

丁溪，出泾县界，东至宁国县，入泌溪。《康熙县志》

按：此与泾县入琴溪者同名，故彼水又名下丁溪。

老龙潭，在西津书院，前宽约亩许，大旱水车不竭。乾隆府、县志同

澄溪，距东山渡十里许，为东溪之汇。有潭曰瞿潭，又名七儒潭，深百尺，其清可鉴毫发，

传为瞿硎先生同隐士七人遨游垂钓处。南半里许有石台，上有棋枰茗碗诸迹，今没于水，渔

者犹见之。《乾隆府志》

马迹泉，乾隆府、县志并作潭。在县麈岭。汪华兵至麈岭，士马皆渴，以

戈石得泉。今石兵马有足迹，后人因加浚凿。《嘉靖府志》。洪公山泉

在县洪公山。《嘉靖府志》

县城内井三：曰官井，在县治东。曰城隍庙前井，在城隍庙前。曰仙井，在仙井港。仙克谨凿。城外井四：曰孔子井，在孔夫关。《太平寰宇记》：旧

吴兴安吉县南界道旁有小井，孔子入吴时凿，今属宁国县。《大清一统志》：在县东南一百

三十里，见《古迹》。曰仙井，在翠云庵左，亦名义井。仙志睿凿。曰竹峰古井，在竹下铺。曰柳泉井，在西门外一里。乾隆府、县志同

按：宁国县东溪水发源于天目山于潜界。行二十里至落花溪十三都。又行五里至落马桥，受孔夫关水。又行三里至宝石桥，受千秋岭水。出于潜岭麓。又行十三里至冷渡，受汤公山水。又行十里至石牌九都，

