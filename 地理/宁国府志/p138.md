<!-- { "loadSidebar": true } -->
，春水又同归。何事栖迟久，仍嗟生计微。对床听夜雨，把酒问渔矶。坐惜沙边鸟，乘风

忽

背飞。

猷州城
陵阳山下稻花秋，南陌东阡自一丘。闻道沉沙多

折戟，老农知是古猷州。

赠宣城汪发若周南桐城
阳坡芳草地，今日孝廉家。径有千竿竹，园无半亩茶。枕寒溪畔月

，杯落敬亭霞。城上横吹笛，梅开几树花。

硖石詹日怀

宣城
舟系临江石，人寻旧饮亭。潮归沙屿白，云薄柳条青。老

妪收乌桕，山僧卖茯苓。风烟何所似，但醉莫言醒。

城南观荷汤铨尹宣城
南楼高耸倚云开，花外传呼五马来。自是香风

催好句，拂笺争识谢公才。

城南杂忆吴参公宣城
谁道风尘慢忆家，青门无复故侯瓜。相期归蜡登山屐，谷雨初晴一焙茶

。
忠勤楼赐几经秋，已见桑田可泛舟。共指北门原此地，剔将藓碣字痕留。
田庐芜废两

茫茫，迟日春风燕燕忙。喜得巷名狮子在，行人犹说状元坊。
遥忆荒郊事事怜，新诗聊借

客愁宣。秋风一夜扁舟稳，吹过江南菊蕊天。

宿一峰庵

孙溥宣城
暂投初地歇，斜日映庭柯。破案蹲鼯鼠，危墙挂薜

萝。厨空烟自冷，僧老语常多。愧我驰驱意，年来竟若何?

游响山

庄生武进
秋意客中深，城南惬晚寻。仙舟移赤壁，

僧舍问青林，乱竹生凉吹，千松落翠阴。狂来呼李白，犹或出东岑。



瞿硎先生祠鲍明发宁邑
先生名教宗，不是神仙

族

。世人多耳食，幻词相竞逐。指彼洞中迹，咏作丹丘录。岂知造化奇，开辟此岩谷。先生独

探幽，杖履时往复。淡志尘轩冕，扫云赋迈轴。时有跋扈臣，国事可痛哭。入山恐不深，姓

名今匿伏。再三不能起，写心返华谷。鸿渐非冲举，龙潜岂辟谷。酉山怀采薇，位置可伯叔

。贤宰推马公，潜德发芳馥。鉴铁移精舍，启宇山门麓。俎豆示楷模，岁时瞻拜肃。不狃时

俗见，千载知心独。

青溪舟泛登响山陈允衡盱江
探山只数里，倚棹变阴晴。草树依城转，凫鸥傍水轻。松风生夜壑

，

人语杂溪声。隐者不可见，空余钓石情。

泛桃花潭朱宗

圣宣城
为寻名胜得芳溪，泛泛扁舟酒共携。山色看从天外照

，

仙禽闻说月中啼。万树杉松围古刹，一湾云水拥丹梯。底事青莲呼不出，踏歌声里夕阳低。



新河庄石壁刘锡麟宣城
新河

庄口沿山

有石，数十年前疏疏落落，大止车轮耳。今袤回二三里，块然成壁矣。予舟行经过憩息其下

，叹赏称奇，知石固随时而长者，与夫物之奇者委弃穷岩邃谷之中，其生其长人不得而见也

。抑或生在耳目之前，可以曳而动，可以力而取者，不能久供人玩也。斯石如云屯霞布，周

遭罗列，又为宛北水陆孔道，人皆得而见之，人不得而取之也，但知其妙者少耳，作石壁诗

纪之。
忆我龆年初入郭，舟向新河庄口泊。河干迤逦十里山，山上有石初落落。四百八十

甲子过，忽看石壁长嵯峨。高者仰望如云布，低者面壁以手摩。居人习惯浑不识，行路悠悠

那记忆。只道山石原如斯，谁知年年自生息。我今停舟一问之，兹山突兀自何时?登山更问

山上石，何因岁岁长魁奇。噫嘻石老人亦老，山中黄石曾得道。噫嘻人老石不老，青山一片

年年好。

城南观荷詹自俊宣城


信是公余乐事赊，朱明胜赏在荷花。香浮绮席风来远，影映清池日上斜。素质无惭君子誉

，芳姿那许俗人夸。污泥不染真高洁，太液峰头第一葩。

秋日鹭湖

耿肇冀宣城
松阴一径转，小艇度平沙。风与潮

声急，云随雁字斜。衰容羞对客，病骨喜还家。欹枕呼同伴，开尊醉晚霞。

游板石潭孙一经太平
仄径缘崖去，开樽坐水

边。平沙留鸟迹，古渡隔人烟。莺啭阳春调，溪鸣太古弦。永和传胜事，同此暮春天。



三折岭望黄山法海江南提学
回头

三折望黄山，客路匆匆山寺闲。寄语芙蓉峰六六，相思都在白云间。



秋仲同倪有斯访闲云庵孙渊宣城
曲折双羊路

，

平冈抱小山。我来寻胜迹，相与叩禅关。古碣阴堪辨，高僧去不还。诗人留旧句，风景漫重

攀。

春日宛溪泛舟孙朝甲宣城


何年凿清流，曲屈通城郭。闾井沿溪头，春篱灿花萼。春水深半篙，兰舟不可泊。石隙戏

鱼儿，小春出幽壑。旧池宛溪馆，游人常绎络。佳句想青莲，风流宛如昨。系楫意何之，溪

边寻酒幕。醉卧碧波中，一声乃落。

城南观荷纳凉施

宣城
城下澄潭城上楼，潭光潭影镜中浮。此间

大好观鱼乐

，不数庄生濠濮游。

天都峰沈德潜长洲
黄山天下奇，天都峰之特。绝地九百仞，陡下如斧劈。势疑塞高空，体许镇地

脉。四面总换形，不改性真直。无心拔众土，众自莫敢敌。通体断寸肤，万石怒分拆。蚪枝

蟠千年，苍藓积五色。石室开旷朗，甘泉流罅隙。或云仙人都，轩辕此游息。浮丘与容成，

飞行无留迹。斯理果不诬，长生归有德。胡为学仙人，空闻炼金石。

登

文殊台作歌
天都峙其左，莲花拱其右；朱砂于前，玉屏环于后。其余胪列如儿

孙

，或起或伏或仰首，或如象狮拥卫高。下临无极混溟，山半忽起云蓬蓬，疏松奏乐鸣

天风，身世恍在虚无中。我欲招容成，揖浮丘，试问丹经宝将何求?无为清净亦得成仙

不?青鸾白凤杳无迹，放眼天外云悠悠。孤筇独立最高顶，寓言朗诵《逍遥游》。



宛上送友集唐施端教泗洲
去岁云涛浮

汴泗，今年萍水寄宣州

。为怜五斗萧条日，可作三吴汗漫游。于我自惭盐骥枥，送君应典裘。水晶盐好难留客

，淮海风高芦荻秋。

宛陵访王使君张

山

西
宛陵云净见秋烟，岸荻萧萧缆客船。两水芙蓉新雨后，双桥芳草暮帆前

。回思太白浮家日，却似玄晖守郡年。共说敬亭无限好，卜居拟傍翠微边。

山居杨廷栋宣城
我家鲁溪上，门对麻姑

山。碧水流不断，白云相与闲。人烟深树里，鸟语夕阳间。太息归与晚，长歌且闭关。



友人还宣城过别赋赠
知君家在华阳住，为我缘途过鲁溪。屋倚半岩松幛

合，门通双涧石桥低。风帘月牖生遥想，苔壁藤墙有旧题。到日从容凭寄讯，高堂闻客定扶

藜。

归鲁溪
肯恋车尘负薜萝，傍云重整钓鱼蓑。人生能着几两

屐，世事有如东逝波。堕砌榴房含宿火，战风荇带获新荷。故乡景物贫终好，却话金台感喟

多。

宣州竹枝词
鸣鸠处处雨声催，绿树人家门对开。不到三眠

蚕上箔，陵阳坡上采茶来。
南楼楼下白莲香，才到秋来欲断肠。荷叶荷花官采去，鸡头菱

角满横塘。
红姜白芋紫花梨，青满平田绿满堤。侬在深闺不停织，木棉重与制郎衣。
打

鼓岭前云欲低，溪头梅花香满枝。个侬新有瓶花样，不唱江南《白苎词》。



偕诸同人登敬亭口号杨廷楷宣城
秋风吹老黄菊

颜

，秋晴携登敬亭山。秋霜冒枫叶尽赤，秋霞红点青天斑。野酌参差坐无次，醉眼摩挲认碑字

。李白夜郎初放归，已向青山卜葬地。一棹江南汗漫游，谢楼边独徙倚。左持汪伦酒，右

把诸葛笔。往来长啸无人知，洒墨淋漓上苔壁。我生后李千余年，孤云野鸟相周旋。海内知

己复英俊，挥毫尽夺云锦鲜。人生适意古难得，我欲散发呼青莲。

一

峰

晚眺詹彬宣城
倦起寻幽远，花边得草亭。树

深藏鸟翠，云散吐峰青。极目千村火，关心万点萤。何时觅春酿，重为酬山灵。



柏枧飞桥梅予搏宣城
桥亭架壑俨雄关，

一线丹梯未易攀。千尺清泉万仞壁，飞云岩似此溪山。

雪梅吟为族贞女



刘方蔼宣城
冷秀玉梅深雪里，耐严寒心不滓。何

曾一笑向春风，孤清彻骨抱香死。吁嗟吾宗有硕女，洁性皑皑成女士。身如执玉口如缄，天

然淑慎端容止。少小许缨南姥章，青春十六靡他矢。血滴坟头吊所天，死许嫁殇成一是。不

字之贞骇父兄，服勤至死嗟邻里。上贰下贰不少闲，日自舂榆力到水。不食肥甘不茹斋，苦

志乾肝生不视。目双瞽兮生如囚，茕茕墨墨惟姑倚。食苦处辛蓼是甘，伍死残生余一纪。殓

之三日白如生，尸香炎夏闻心髓。雪释芬消还太清，肌骨芳馨魂魄。



暮春北楼文宴追次青莲韵呈太守宋公
追攀春有脚，峰顶上梯空。鸟口悬琴瑟，云心

畅酒虹。清风铃语塔，名宦凤栖桐。领郡翠微里，烟岚媚我公。
恭承文字饮，无乃席高空

。叠嶂萦青霭，双溪走白虹。楼飞入汉，日昃影移桐。遍德山将水，风徽迈谢公。



春日登敬亭山绝顶
一快登临意，盘回踏数峰。露尖都石骨，辟径但樵

踪。万灶屯烟海，双溪走玉龙。山腰藏古寺，春老翠云松。

游翠云
叠嶂浓春嶂，晴岚霭四垂。松杉巡古刹，风雨蚀残碑。百折泉声隐，双悬塔影危。亘今

穷胜览，云鸟迭追随。

句溪塔影
中涌江城塔，波痕迥不迷。倒

悬如水立，尖刺仍天齐。梯浪分层级，攀鳞俨上跻。谩夸东海市，清白莹灵犀。



敬亭烟雨
合沓寻奇趣，峰峦幻敬亭。盆翻一郡白，霭失万山青。灵异杳难

测，氛昏昼欲瞑。那知云鸟外，胜概不常形。

麻姑晓日
火轮飞

出海，神岫忽光华。山面开明镜，云鬟衬晓霞。仙风初映曙，人籁未暄哗。省识孤峰旭，城

东几道家。

柏枧飞桥
矗起峰尖并，飞空架有桥。不波沉岸脚，

将影束山腰。虹亘冥通汉，云来似涌潮。斗牛槎外客，天步跨青霄。



南楼王一楷宣城
鳞鳞云片晚天秋，乘兴寻登

王粲

楼。梧叶落随双鸟下，藕花香散一人留。竹深林径初行屐，柳卧渔湾此系舟。记得吹箫曾听

去，月明前夕正如钩。

鳌峰悠然亭夜坐
落叶响空山，秋风上高

树。独步夜深凉，默坐听钟鼓。

重过广教寺梅以俊宣城
相寻疑异地，缔构见幽心。改径全迷客，遮门忽有林。雁归双塔

静，灯掩一龛深。应复来神水，飘浮动海音。

过半山庵留赠
乱

来肥遁者，得似远公稀。白发真烟客，青山老布衣。圃新聊治产，笔废久忘机。翻怪檐前树

，犹然作雨飞。

柏枧山寺
荒草仍前迳，重来觉地宽。兵声听乍

远，虎迹客相安。僧偈星前磬，畦蔬雨后盘。乱离游不数，莫问夜钟残。

水西书院
昔贤怀供奉，今复忆文翁。系马鸣蝉落，寻碑曲径通。遥情如有待，古

调听谁工。坐惜前峰暮，招携未可同。

重阳后梓山续前韵赠月岩和尚

江素旌德
