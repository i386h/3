<!-- { "loadSidebar": true } -->
项、洪锐尝屯兵于此，以备吴越。山有仙人台、仙人园，旧有石刻，漫不可辨。有龙祠祷雨

辄应。有隐士汪文谅家其下，义聚至千三百余口。《嘉定志》、《方舆纪要》、

《嘉靖府志》、《大清一统志》

大岭，在县西二十里，旌岭之最高者，为西乡孔道。《一统志》、《乾隆府志》


岩山，在大岭东，高与正山、凫山、黄高峰齐。土人望云占雨。《乾隆

府志》

大幕山，在县西三十里，形如帘幕，傍起一峰，谓之小幕。《方舆纪胜》、《方

舆纪要》、《大清一统志》、《乾隆府志》

东山，在县西三十里。《乾隆府志》

高金山，在县西四十里。同上

豸山，在县西四十里，山麓有狮子峰，下即唐将军方元荡故居，今犹称方家园。

同上

石柱山，在县西六十里，《乾隆府志》作四十里。有双石挺起一巨石承之

，号豹子尖，尤为奇秀。或曰此山先有四石，高大相若，后为雷击其二。相传梁武帝时，新

安程灵洗将兵趋姑孰，道过其下，率众登山，筑坛歃血，誓平侯景。因揭此石立旗帜，又抽

矢射一山，山摧一角，今其山曰射的山。《方舆纪胜》、《泾川志》、《乾隆府

志》

白山、花园山、佛子岭，俱在县西四十里。《乾隆府志》

千秋岭，在县西四十五里。同上

栅山，在县西五十里，地名丰溪。俗传昔有吕氏女结茅于此山之岭，学道修真，已而仙去，

今呼为仙姑坛，山下多吕姓。《嘉定志》察上山与栅山俱在庙首东。乾隆府、县

志同

蛟山，一名蛟峰，在县西南五十里，山形蛟虬如腾蛟然，后有洞，径险难入，其中平旷。唐

永太中，山寇王万敌啸聚于其中，招讨使袁击平之。自唐末至今有吕氏居其下，族属繁衍

，以文学登显仕者，世不乏入。《方舆纪要》、《嘉靖府志》、《大清一统志》



九峰山，一名科峰岭，在县西五十里，通太平太路，一名九峰。《乾隆府志》

万岁岭，在县西五十里。同上

上枭山、下枭山，在县西五十五里。同上

黄华岭，在县西六十里，与太平县接界。《大清一统志》、《乾隆府志》



九屈岭，在县西六十里，高十里，阔六里，岭九屈，故名。

石莲岭，在县西六十里。二岭俱据《嘉靖府志》补

凫阳岭，在县西北十里。《方舆纪要》《乾隆府志》作凫羊

仙峰岭，在县西北十里。《乾隆府志》

乌岭，一名枫木岭，在县西北十五里，亦曰乌山。《方舆纪要》

按：此岭向不见于志，盖县东北别有一乌岭，《乾隆府志》疑为一，而误并之耳。

鸡公岩，在县西北三十里，十六都新建后，崇岩峭峙，石如鸡冠，高数十仞。其东南为木

岭，相近有钟山、天马山、笔峰山。《乾隆府志》

唐峰，在县西北四十里，其东南为玉屏峰，在十八都孙村。同上

按：《乾隆府志》峰作山，与乔亭之玉屏山相混，今据县志图作峰。



龙首山，在县西北四十里，山峰，形如龙首。下有泽溪龙王祠，水旱必祷焉。《方舆纪胜》、《旌川志》、《嘉靖府志》。三溪镇又北为龙首山，山西北有龙潭

，徽水径其下，与泾接界。《方舆纪要》、《大清一统志》

纪家山、马鞍山、黄姑峰，俱在县西北四十里。《乾隆府志》

金钱山，在县西北四十五里。同上

碎石岭，在县北七里，岭多碎石，因而名之。据《旌川志》补

柳山，在县北十里。柳相公不详何代人，山南有石室，深不可测，神祠在焉。里人祈祷辄应

。《嘉定宣城志》《嘉靖府志》、《乾隆府志》并同

松树岭，在县北十七里，凫溪北，汤村南。《乾隆府志》

仕坑山，在县北二十里。同上

玉屏山，在县北二十里，乔亭横嶂十里，为邑北障。同上

碜岭，在县北二十里太平乡，岭北泾县界。《嘉靖府志》《乾隆府志》略同

柘树岭，在县北二十里，凫溪东北。同上

石壁山，在县北二十五里，一名文山，高数百丈，连亘数里。一水中流，两崖对峙，峰峦峻

绝，县境之厄塞也。旧时路在半山，悬崖千尺，行者难之。明嘉靖初，郡判李默摄县事，缘

溪凿石，遂成通途。旧有石壁巡司，久废。宋宣和中，贼方腊由宁国转寇县境，统制王可成

帅师拒战于石壁，贼败却即此。《方舆纪要》、《大清一统志》、《乾隆府志》



佛子山，在县西北二十五里，《方舆纪胜》作二十里。地名钟村。唐乾符

中，尝有紫芝、碧莲之异，有寺曰瑞莲。《嘉靖府志》

天井山，在县北三十里。《方舆纪胜》作县西。山巅巨石峭峻，中有飞泉

，激湍自两窍中出，俗称为牛鼻。其下有龙潭，清深可爱，尝有羽流居之。《旌

川志》、《大清一统志》

南山，在县北三十里南湾，对河系汉、晋故道。由石壁口上山，通蛮王尖至东固大路。《乾隆府志》

蛮王山，在县北三十五里。《宣城志》云，昔蛮人盗据此山，殁葬山下，然不可考。《旌川志》

按：此即《乾隆府志》南山下之蛮王尖。

凤形山，在县北四十里十八都礼村，相近有郭公岭。《乾隆府志》

蠢岭，在县北三十里，自凫山华容峰亘二十里，南障县治，北界泾邑。同上

按：此即泾县之椿岭，与旌德分界处。《乾隆府志》不载里数，据《疆域志》云，旌德北四

十里至泾界，此山在旌德北，里数可知。

鹊岩，在县北三十里十七都三溪东，兴云占雨。同上

大岭，在县东北三十里。同上

乌岭，在县东北三十五里十都，通宁国要道。同上

白云山，在县东北四十里，为九都祖山，相近有方山、丫髻山。同上

唐山，在县东北五十里十一都，岭上有塘，水长不涸。同上

剥岭，在县东北五十里柳山乡，岭北接宁国界。同上


太平县

黄山，在县西南四十里，《方舆纪胜》作县南三十里。上有泉水，泉侧多

黄连，故名。《元和郡县志》。北黟山在宣、歙二州界，高一千一百七十

丈，旧名黄山。天宝六年，敕改为北黟山。浙之东西，歙、池、饶等山皆其支脉。《太平寰宇记》旧经云，山以黄帝栖真之地，故名。当宣、徽二郡界有三十六峰，

三十六源，二十四溪，八六岩。《方舆纪胜》。山当宣、徽二郡界，东属

歙县，西属休宁，各一百二十里，属本县者八十里。穷高极邃，诸峰秀拔，山下时闻上有仙

乐声。《神仙传》云：黄帝昔日问道于浮丘公，曰愿抠衣躬侍修炼。浮丘公曰，江南黟山，

神仙所居，无荤秽腥腐，而有古木灵药，其泉香美清温，冬夏无变，沐浴饮之，万病皆愈。

遂与容成子、浮丘公同游于此。《嘉靖府志》。山高三千七百余丈，盘亘

三百里，宁、徽两郡之名山也。峰之得名者三十六，而在县境者有八，曰翠微，曰天都，

曰望仙，曰九龙，曰圣泉，曰叠嶂，曰仙人，曰芙蓉，诸峰为之冠，余属徽州。

《方舆纪要》、《大清一统志》。黄山旧名黟山，唐天宝改为黄山。山有三十六峰，

三十六源，二十四溪，十二洞，八岩。第二天都峰，高九百仞，其峰耸翠，峻洁俨若天中群

仙所都，下有香谷源，尝闻异香馥郁。有天都观，高人隐士居焉。第十二叠嶂峰，高八百仞

，峰形如障，下有石乳岩，岩中滴孔，其白如雪，四时不绝，今俗呼云滴水岩。又有阴坑源

，阴不见日，源水东流，入白云溪。溪中有一潭如盆，下又有一大潭，黄帝曾向此取水炼丹

，感白龙见，名曰龙潭水，入朱砂溪。第十六仙人峰，高八百六十仞，顶有二石仙，其状宛

然如刺成，相对而坐。俗谓南向者为轩辕黄帝，背倚一石屏，迥如玉记，北向者为浮邱公

。其下石壁高五百余仞，猿猱亦不能到，游玩者上紫石峰望之，宛如二仙人对坐。下有仙人

洞，因此名焉。

第十九翠微峰，高八百五十仞，下有翠微源、翠微洞、翠微寺、青牛溪，昔有樵人于此见一

青牛，遂前逐之，走入水中不见。峰畔有布水倾下。第二十一望仙峰，在山北，高八百五十

仞，《周书异记》云，黄帝、容成子、浮丘公于此汤池，见一珠函玉壶，持归中峰，下石室

中，饮壶中甘露琼浆，披函中霞衣，簪宝冠，蹑朱履，光照山谷。须臾，黄帝乘飞龙，前引

彩幢珠盖，三仙飘然从峰顶上升，闻彩云中有弦歌之声。今峰西有弦歌乡、弦歌洞、弦歌溪

。第二十二九龙峰，连望仙峰东南，高八百仞，九朵合成如九龙相缠，下有九龙岩、九龙源

、九龙洞、九龙溪、九龙观、九龙寺。第二十三圣泉峰，在九龙峰西南，宛如削成，上下大

，中央小，状如腰鼓，高八百七十仞。顶上有一汤池，人不能到，于邻峰顶上望见，池中波

浪腾沸，从地中涌出一布，水向顶东南下，入甘泉源、甘泉溪。《周书异记》云，浮丘公谓

黄帝曰，黟山中峰之顶上有一汤池，水味甘美，可以炼丹煮石。盖此处也。第三十四芙蓉峰

，高七百五十仞，下有白马源，即黄帝辇游之所，隔溪南面有马迹石，石上马迹犹存，深者

可尺，浅者可二三寸，宛如泥中所印。《黄山图经》

按：乐史以为黄山唐天宝将改名北黟山，《图经》又以为黟山唐天宝时改名黄山，未知孰是

。按黄山之名见于刘向《列仙传》，相传已古，则《寰宇记》之言稍得其实耳。

陵阳山，在县西六十里。《列仙传》曰，陵阳子明者，钓乡人也，好钓鱼于延溪。钓得白鱼

，肠中有书，教子明服食之法，遂上黄山采五石脂，服之三年，龙来迎去。《文

选·游仙诗》李善注引之。按：《列仙传》为刘向所撰，见《隋书·经籍志》，据此可以破

长孙迈以陵阳子明为晋人之误。又司马相如《大人赋》：反大壹而从陵阳。张揖曰：陵阳仙

人陵阳子明也。则以子明为汉人亦属臆说。盖词人取材必凡近，相如赋中所见如大壹、元冥

、黔雷、长离、皇保侨、岐伯、祝融、勾芒、唐尧、虞舜、灵娲、冯夷、西王母之类，皆

三代以前神人，服虔、应劭作注，且有不能举其时代者。则作赋时必不杂入一本朝人无疑。

《列仙传》所载七十二人，见于《世说·文学篇》注及《直斋书录解题》。今本虽系后人所

辑，亦复多因其旧书中如容成、赤松、昌容、啸父、师门、浮丘公皆三皇虞夏时人。降至秦

穆公女周灵王子乔已为晚近，则子明为秦汉以前人又可概见，但不能定其为何代人耳。《前

汉·地理志》郡县名多皆秦定，丹阳郡即有陵阳县，除获嘉、柏人、闻嘉之外，其不假当时

