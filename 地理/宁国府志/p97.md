<!-- { "loadSidebar": true } -->
，则以属之知府尹侯宇，叶令祥率其民之好义者，使出财鸠工，不足则济以赎金之余，董其

役于主簿郭舜臣，而视其成于学官董汝砺、钟维阳、曹鸾。于是戟门璧池，在列，登其

堂者如

入孔室，而闻金石丝竹之声；丹黻黼，俨而高居，挹其象者如见圣人，而睹申如夭如之

容。其与古之庠序亦几无以异矣。而午山公端轨物树风声，其于为师，又非徒以其位焉者。

泾之

俗古称和柔，而泾之士以余所知，其有闻先生长者之风，志于修身治心，而深病乎占毕声利

之为。陋者固且有人为，在乎庠序之间，自是濯磨砥砺，融习气之偏而归之浑化，破意见之

障以至乎精微，相嘘相染而成风俗。使人皆曰，先王道德礼乐经术之寄不在山泽，在庠序者

，泾之学则然，岂不盛欤!古者首善自京师，故司乐象胥之教尤详于闾胥族师。泾为甸服，

去南都三百里而近，是国家所首善也。泾之士相与务乎先王道德礼乐经术，而风流乎四方，

使人皆曰道德礼乐经术之兴于庠序者，自泾之学始，又岂不盛欤!于是午山公使学官维阳与

诸生张来请记，余乐为之记，以告于多士而勖其成云。午山公名天驭，字应房，蕲人。修

学始于嘉靖乙巳年十月，成于次年八月。



县令题名记范镐宁国知县

国家设立内外大小官职，故事辄得题名贞珉，以垂不朽。前此令于宁国者，志载虽备，未有

题名于石，世远遗亡。正德间，浚川王公以给舍左左，原作“在”，据《乾隆府志

》改。迁宁国令，尝图题名，会迁秩去

。及敬持钞君亦磨石仪门，未就而去。不肖承之兹邑，居岁余，考诸记载，复访诸长老，自

吴历唐、宋至今，得若干人，乃用前石命工勒之，以终二公之志。浚川公令之至贤者，文章

政

事，著于邦家，宁之民沐其泽，于今称之，将为后人之式。顾予所题，于吴得一人，于汉则

无，于唐得一人，世远莫考也。于宋详矣，得四十四人，元世志载未详，乃二守杨君嘉庆、

别驾胡君廷玉、大尹袁君泽。诸缙绅先生加意考订，宁邑自皇祖亲征驻跸，底定城垣，存神

过

化之后，山川争胜，精华相袭，文治聿兴，有司代出贤哲，良有以也。夫一命之士，苟存心

爱物，

于人必有所济。不肖仰惟前修，夙兴夜寐，图为寡过而未之能。但一念縻爵之戒，缁衣之好

，不敢忘也。令于前而贤者，从而师之，不贤者，从而戒之。蓍龟鉴衡若在左右，故兹勒石

，匪以厕名为荣。将凛凛焉恪谨官箴，不负所学，以行其志。凡后之为令者，可以我师，弗

以我戒，庶得附于贤令之列，斯不亦甚足惧哉!是举也，限于石，若丞、若簿、若幕均不能

及，然师贤戒不贤之责，未有不同。且以远望于继此而令、而丞、而簿、而幕者。又题首唐

令范传真，故邓州人，列诸名宦，韦称其肃廉和敏。柳子厚有《送范明府之宁国》文，且

言其季弟有为殿中侍御史者。子系出邓州，南渡家鄞，谱有传真公名，而官职莫考矣，今阅

志知其为宁令焉。数百年而镐复叨寄此域，固旷世相感者乎?然予师其德政，非有附会之私

，敬述以俟博洽君子云。此文与明嘉靖《宁国府志》有异。


河沥溪新建桥亭记

河沥溪在宁国县治东三里许，其源出杭之天目山，东北汇于宛陵诸溪，又东北会于采石，入

大

江。溪既广大，桥横九洞，跨溪数百步，高阜如垂虹，实一邑之伟观也。然宾使往来，商旅

乘载由舟楫者，必于桥侧舣棹焉。今岁客户汪缘、吕永昌、朱明、鲍岩等始捐资构亭三楹，

列石磴以便宾使商旅。亭成，乡进士吴子深、饶子、太学生陈子嘉模、袁子沛相与丐县官

南海范子纪其事。于时范子为书“画桥流水”匾其亭，而慨然曰：予观于溪而知治民之易易

也。夫治水以顺为道，治民以顺为方。亭以依桥，桥以济水，桥弗能违水以为形，亭弗能违

桥以为址，即兹桥构兹亭，而拭目于溪流，源泉混混，天下之顺也。宣父之川上，庄生之

濠梁非欤?虽以观大化可也，何有于宁民哉!且心为源委，仁为恩波，义为砥柱，曲折以尽其

变，周旋以沛其泽，风会以疏其流。观水有术，于兹尽之矣。宁之为邑，虽贤哲迭生，而小

民黠梗不习礼教，实称难治。然三代之民直道而行，何宁民之独不然耶?有司者顺以治之，

弗拂其性，陈以艺极，章以轨物，民自无拂于政，且揖逊以归于礼教矣。予故有感于水，以

知治民之易易焉。噫!为吾民者，使达于溪水之理，知夫顺治之说，亦古者十室忠信之邑矣

，有司司，原作“用”，据《乾隆府志》改。此文与明嘉靖《宁国

府志》多处有异文及删乙。者不可以免于过乎?故纪其事而申以兹言。


西津同人桥记罗汝芳知府

宛郡属宁邑，界在东南山间，岭岫丛盘，水泉迅激，至于其汇流深广而去邑切近者为西津。

津旧无梁，惟乱以艇筏，每春夏弥涨，往来阻绝，间或冯犯之者，多横溺焉。邑缙绅求吾杨

君，夙负才望，雅志修洁，三任名郡，俱树循绩。以直道不宜于时，遂勇退急流，徜徉白社

，目击是津之病涉者，欲易乱以桥。乃纠社中耆年悦义饶清、袁滚、袁朴、吴煜、杨桂辈白

于前郡守东流朱公。公方营度经如，寻以河南督学去宛。岁余山蛟发，初址复溃，邑人士遂

谓是津终不可桥。沮者交至，杨君毅然自矢，尽捐所资，蔬食露处，以倡同社。同社者翕然

应之，鸠匠于浙处善穴津底者，定基砥流，术合天巧，三载而桥柱屹立，几奏成功。然其弗

将逾万金，众力渐竭。予时奉命适至，且受檄于巡抚观所周公，督修境内津梁。邑令赖子以

是闻予，予谋诸郡寮，二守彭公、节推李公，各相协从，坚砥骤建，不逾时而工告成焉。中

高

四丈有奇，旁分三门，门广三丈有奇，高视中渐杀，抵岸亦不下一之二，六邑津梁莫是过。

呜呼!予观兹桥之成，乃知人道之胜也。夫临流望洋，川堑维险，蛟孽震发，时且告艰，量

力既难，其不堕成绩者盖鲜矣。杨君惟初志弗迁，贞盟益固，以致上下佥同，桥成。不日险

且履夷而艰复致顺。推此以及诸天下可也，而况于兹桥已耶!杨君讳嘉庆，由乡举历任河间

府同知，致仕，求吾其别号云。


重修文笔峰记崔涯太平

太平之有县，自唐始也。县必有学，学必庙孔子，崇文教也。然辨方正位，体国经野，则青

乌氏之术要，未可以尽訾者。太邑后枕碧云，前挹黄山三峰，龙门峙于左右，富溪、麻川汇

于

东南，而黄山之支迤逦而下，拱揖而朝于前者，旧名童子尖也。山川毓秀，贤才笃生，始于

唐，盛于宋，于元而反，缩于我明，议者谓朱雀之未明也。弘治间，教谕邹公阳者，因高筑

峰取名文笔，盖取离之文明而锐凌上台也。由是文学宾兴，然起矣，然裹土帖石，旋修

旋溃。前大尹洞皋易公道谈议易以石，为永固计。规画始工，而公即调去，至是学博士至公

佳

士、沈公寰、闵公旦续，又吴公光晦暨庠弟子胡子焕等佥议曰：“此邑庠之巨瞻也，学校之

隆

替，人才之登耗，胥此焉系，而顾惜一时之劳费，非也。”复请里中敦义者谭君、胡君

柱与

余男惟槐共董其役，费劝于义，石琢于山。先规其趾，拓之使广，凿之使深，于是表里皆石

，周匝四重，螺旋而上之，末不可石，戴之以土而峰成。端拱若人卓立，如圭摩星汉，耀日

月，巍然一大观也。虽然仰视天文，俯察地理，诸士子游息常新，仰瞻具在，其徒炫外观而

已哉。吾顾其有思也，蹑其趾则思致其广大，陟其巅则思极其高明，而积翠中天，独立不倚

，则思履中正，坚树立，参造化，而侔天地，以柱石朝家者亦可自考矣。此外内交相赞者也

，如是乃为不负此峰之秀。凡从事于斯役者，皆与有光荣焉，故吾愿诸士子之终思之也，爰

不辞而并告之以此。


熙光楼记罗洪先吉水

《诗》有之：“日就月将，学有缉熙于光明。”缉之言熙何也?人心之明不能无间断，必缉

续而

后底于光明，是光明者由学以得之，固未易然也。而近世阳明王先生之教，若异于是其说，

曰良知之在人心，至虚而灵，至近而神，幽独有所不能败，细微有所不能掩。故虽夫妇之至

愚，亦可以与于圣人之成能。而所谓君子之中庸，卒莫逃于百姓之日用，不啻日月行天，万

古不息，非若烛火乍明乍灭，可彷佛其断续者。有以致之，而使不失则蕴之，而合神明廓

之

，而配天地放之，而被四表传之而垂后世，而又不假乎纤豪之力，故曰此天之所以与我也。

自是说出，凡与闻者，莫不爽然知吾心之良知，乃其固有，而无俟乎袭取义外之徒劳，亦莫

不

克，然即吾心之良知，可以泛应而不患于酬酢万变之无据。盖尝窃疑于《诗》之所云，又

何难易

相悬，而古今之不相侔也。则又自反于吾心，方其爽然克然于乍闻之际，吾亦自信良知之为

固有，足以泛应而不穷矣。及其倏忽而得之，顾且倏忽而失之，吾之得失相寻于倏忽，欲求

万古不息贞明之体，以为酬酢万变之用，胡可得哉?于是悟曰：《诗》之所云光明者，其即

先生良知之谓，《诗》之所云缉熙者，其即先生致知之谓欤?今夫日月之照临，人人之所仰

也。至

其所以生明，未有溯其然者，蕴爝火而厝之薪，可以燎原，否则曾不满乎飞烬。是故藏不密

者用不张，蓄不极者施不普。天地万物且不能违，而况人乎?悲夫，至性凿于七窍，正见转

于多岐，执识解为通微，任作用为生理，而良知所存亦已无几致之者，盍亦从事乎?收摄敛

聚

而无以爽然，充然者自画焉。是即《诗》所云缉熙光明之旨也，盖不辩于义外之袭取，而昧

良知

者，不可以语熙；不严于倏忽之得失，而谈良知者，不可以语缉；不原夫光明之所以断续。

而过信良知者，不可以语收摄敛聚。
初泉刘大夫学以致良知而有得也，作牧宁国，即水西

僧舍

之旁别为书院，群六邑之士于其中，既督教之，复延先生高第弟子绪山钱君、龙溪王君

更往来以主其事，且择亢爽据轩豁结楼若干楹，署以“熙光”，俾游息而登览者得以新乎其

耳目，如出屋纵大观，庶几倾污否而升之于高明也。至是遣诸生翟、俞堂、王汝舟不远

千里，委命为记。窃窥大夫之意，将以缉熙者启其端，不徒良知云尔矣。于是遂以收摄敛聚

之

