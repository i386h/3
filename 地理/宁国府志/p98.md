<!-- { "loadSidebar": true } -->
言进，盖昔之支离于格物也。先生既不忍其迷瞀，直指所固有以为之说，然而玩弛于泛应者

，近亦多矣!使先生而在，有不易其说而娇其非乎?闻之先生尝比持志于心痛，闻者病焉。先

生笑曰：“姑识之，安知此非美剂也。”呜呼!今之闻收摄敛聚者有不相病者乎，其有视为

美剂

者乎?不肖神交大夫有年，无从受其切磋，兹为宁国平赋，以为民节用，以约己志行光矣

，

倘因言而发其蒙，固犹分席兹楼之上，日接其德辉也，岂非幸哉!楼高二丈有奇，广倍之，

深不及其广之一。其役在嘉靖三

十二年八月。大夫名起宗，字宗之，举戊戌进士，蜀之巴县人。翰林院修撰吉水罗洪先记。



水西精舍记邹守益江西

嘉靖初，益判广德，与诸生切磋斯文。宣州戚生衮、贡生安国首学于“复初”，嗣是周生恰

、梅生守德、沈生宠、戚生慎、董生景、孙生浚翕然学于金陵，日章有位矣。岁戊申，绪山

钱君、龙溪王君赴会青原，诸生追随于匡庐，复古之间，议借水西三寺以订六邑大会。延三

君送主讲席，益偕师泉刘君冲雪临之，每会逾三百人，僧房无所容，乃诸生敛金构居于宝胜

之左，而当道病隘也，拓于殿之右，义民童生欣然各助费焉。壬子之秋，初泉刘侯来

临郡政，益执讯以庆。曰宣州勤于学，而上鼓其机，良牧勤于教，而下濡其泽，今古所称不

肃而成，不戒以孚，其身见之矣。逾年而虚赋核，巨猾擒，冤狱雪，道揆法守，翕然相感，

而精舍焕然以成。刘侯遣俞生堂、翟生、王生汝舟以征言曰，是役也，翠崖黄公肇之，濯

溪闾公宏之，方泉赵公成之，三侍御古文之功为至崇也。扫石焚香，以祝圣天子作人之休，

而

泾邑邱尹时庸、蒋丞怀行、孙簿镆实督之。计财之费出于官十二，出于诸生十三，出于尚义

十五。田之膳出于官十四，出于诸生十二，出于嫠妇十六。古称直道三代，其果无二矩乎?

益也闻诸阳明先师曰，孔门志学，便是志不逾矩之学者哉。其言之也，上帝降表而民受之

，良知良能，虚明真纯，若耳提面命，嘘吸一体，无智愚贤不肖，举具是矩患在于逾之耳。

洙泗之兴，忘食忘忧，老至不知。亦曰祖述宪章，上律下袭，全生而全归之。故立者以言，

其

定也；不惑者以言，其纯也。不怨不允，知我其天，则与天为一，而帝则在我矣。帝之则其

神乎，明目不睹其形，倾耳不闻其声，而范围曲成，千变万化，充周不穷其用。故本诸身以

征庶民，则可质鬼神，俟百圣而所藏不恕，则州里妻子龃龉不可行，故曰闭门造车，出门合

辙，言至一也。二三子之切磋于师友，熟矣，其亦思精于一乎。孺子入井，怵然弗忍帝矩之

形

也，纳交要誉恶其声，三者一不焉，则逾矣。万钟不义，悚然不受帝

矩之形也，宫室妻子识贫乏，三者一不焉，则逾矣，自戒、自惧、自濯

、自暴。事上使下，从前先后，交左交右，三千三百无非瑟间之弥纶，是为下学。上达一以

贯之，之正脉一或逾，于是则闻斯行之犹不知

德，亿则屡中，犹为不幸，克伐不行，犹未可语。仁体虽与，不能居仁，由义有间，然弗著

弗察，终无以立三极大中之矩。昔在缉熙之圣，亦临亦保寿考，作人有德有造，至于《兔

》、《汉广》，融液化机，直与于穆不已同流。我圣天子敬一之化，久于其道，先后疏附

，皆榛朴之桢。宣州首善地也，自耳目股肱至于庶僚，至于群彦，至于义民嫠妇，罔不

崇

教敬学，鼓舞道术，以会归于皇极，是非兴孝兴弟好仁好义可行之兆乎!益虽老且病，尚能

扶杖击壤以歌矩之休。诸生所创堂五间，曰“明德”；楼五间，曰“退

省”；义民所创堂

五间，曰“明道”；楼五间，曰“熙光”；门三间，号舍东西各十三间，合而题曰“水西精

舍”。其田界税米，具勒于碑阴。嘉靖甲寅秋，南京国子监祭酒安成邹守益记。


建城碑记何南陵

南陵故无城，嘉靖乙卯，倭寇流入，民率走山谷。比台臣建议自今要害处所，其筑城捍御，

制报可。南陵地四冲，筑城宜先，而工钜费烦，相视莫敢发。及己未春，山贼啸聚青、南之

间 ，

焚掠尤惨。余适以使事抵里中，避居县之后街。县无守望，贼辄窥伺，吏民汹汹相告曰：“

有城曷至此?”已而贼解去，辄侥幸无事，不复及城事矣。岁癸亥夏，长垣郜侯以进士来知

县事

，心独忧之曰：“嗟夫!无城，无县，无民，兹非守土者责欤?”会冬十月，巡抚都御史观所

周公、

郡守近溪罗公，翕然赞之。侯于是集境内士庶筹厥费，佥曰：“是役也，非数万缗不可，其

请当道，倍发赎金，庶有济。”侯曰：“赎金解内帑矣。”或曰：“其举报富户乎?”侯曰

：“劳逸不均，怨将作，且里老因之为奸，孰孰，原作“执”，据《乾隆府志》

改。能诣之。或曰：“科派丁田乎?”侯曰：“水旱频仍，民且不堪。”或曰：“无

已

，其取诸词讼赃罚乎?”侯正色拒之曰：“因公科罚，人其谓我何!乃早夜熟思日，天下不有

惠而不费、劳而不怨者乎!吾试为之。”遂下令每里派土工一十三丈，里十排分之各

一丈三尺，以十二月既望始事，各具糇粮，各荷畚锸，各完分地，工完者听归。农民方喜不

山一钱，又工小易办，用期无一后至者。郡守罗公驰往视曰：“吾民奋义若此，吾无忧矣!

”众益趋以劝，浃旬而毕。越明年，甲子正月更事，巨室相谓曰：“侯方急吾民无宁居，又

不

忍重困吾民，吾侪不请命自效，非人也。”进而告曰：“包砌砖石，为久计，惟侯命。”请

至再三，乃谕之曰：“尔其量力认造，弗强也。”不终日认者三之一矣，通县里排复相踵来

告。侯曰：“土工方劳尔力，今并劳尔财乎。尔其量里肥瘠为多寡，弗强也。”则认者又过

半矣，其四门城楼诸工尚有遗者。侯曰：“民力竭矣!”乃申请抚按，量省驿递之费，免官

舍一岁铺陈之制，令各里无

输钱，自行砌造。又不足

，则赎重犯，清诡寄查。脱漏多方补助，终不忍以烦民，甫三阅月而城成。罗公驰往落之曰

：“《诗》所称灵台之役，何以加焉。”名之曰“灵城”。城周六里有奇，四向为门，门之

上有楼。西南二水穿城，南北为水关二，又为月城四。父老来聚观者，肩摩踵接，咸拊手嗟

叹，以为不图老且死获睹此云。乡士大夫登城蹑楼喜曰：“往乙卯己未之惨，言之尚心悸，

今

而后吾老者少者可帖席矣!”明年正月，徽歙矿贼报至，各邑皇皇，而吾陵独晏然无恐，益

藉藉颂

侯先见。来请记，夫古之君子，仕天下之重，苟利于民，即捐其身为之不惜。吾陵一城之

役，乃逡巡畏缩，莫敢发者十余年，窃叹以为古今人勇怯不相及，至是不敛一钱，不请一金

，倏尔金汤，岂非任重而有勇者乎!方今知巧之士不少，往往袖手自便，于地方何赖焉。侯

雅负奇气，不屑屑簿书，城工甫毕，复以其余力，建义仓数间以贮谷，丈量以均赋，必欲

一时为万世计者，无时而已也。余无能扬厉万一，聊次建城始末，俾刻之灵应门月城亭中

，庶无忘于世世云。侯名永春，子元其字，人称仰蘧先生。


文昌阁记尹台侍郎

宁国府学旧有文昌阁，特祠文昌之神于中。其阁之建不知所自始，文昌之神之祠之也，亦不

详所取何义。然郡初志载之，其人士咸曰，吾学之建斯阁，阁之崇斯祠也。神歆人祀之，专

则降祥祉，而名材辈出，故学之教丕振。人袭神贶之，流则蹑荣趾美，而赛报岁修。故阁

之祠益不废。乃今代更而阁圮，阁圮而祠莫复，事荒人怠，神弗贲临，贤才蔑于往代，斯效

之较然可睹己。长民者孰能兴念，使阁祠并新，人士作绍于曩哲乎!于是前守郡数公，耳

其言莫不慨然思兴建，而或以时诎，或以事厄，迄无有能竟其功者。乃建昌朱侯太器既莅守

之，明年政人和，学教兼饬，感诸生数以为请也，曰：“嗟乎!国家治安托重于人材，自

昔

宛陵士俊民秀，哲贤著迹，今人士彬彬在学宫，乃声实顾不能无相远焉，苟可以振起之，使

不懈面及于昔，则吾敢爱一阁之建一祠之复乎哉?”然恐勤众而滋民之厉也，谋所以周善其

役

者。会有言废寺遗阁，僧去而莫为守，其材高壮可易建焉。相学东南隅宜阁，遂度其址筑，

徙其栋榱桷甓瓴之殖，更其腐朽而悉新之。又因阁旁地增建学舍数十楹，集诸生讲肄弦

诵

其间，材取于寺之隙壤，售其直得百金足用，简于民之占募焉。为兵者日役人十百，不为病

民，未知有工，而阁翔如，歧如学舍旁翼，完且秩如。凡为旬仅十有二，诸经始落成之绩咸

竣矣。于是郡学生陆律、吴礼卿走数百里至白下，介其同学友户部主事许君汝骥书，执币诣

余

索记。余考《星经》，斗魁上戴六星曰文昌宫，其四六两星曰司命司禄。世多言其神主人禄

命贵贱，上下之定品。道家者流因附会其辞，乃谓梓潼真人实掌录是宫之政，令其说既荒惑

无据，儒者所不道。然《尔雅》称星祭日，布而古有荧星，以祓妖祥者，斯阁之祠义所取类

，余不敢深论也。独善朱侯能兴学作人不怠，其过今之为吏者远矣。夫顺士之所悦，趋以

致吾之所欲，成古之人有行 ，是以著功者不必泥小而遗大也。昔晋人喜田猎，文公因大搜

而教之礼；吴士慕野斗，阖闾乃合车徒而授以阵法。二国之伯卒赖之，彼其英果专决之，

气方抑而有所奋迅，吾顺其悦趋以致之，则吾所欲成之效，岂不入之易而获之速哉!朱侯斯

役，固教士之微，权尔诸生日眺斯阁，仰天之高而观星辰之远，退而考业学舍之中，求圣人

之道之大有以实见。夫天人之一致，将反诸吾身而自足，则上企往哲不徒羡其名位之盛，下

服贤邦侯之教，真可无负所作成之厚。余见兹阁祠之建，其于兴学作人之效相裨助诚多，抑

何必拘义之有出，然后为事之善也。余既以告二生，因遂书之，俾刻为斯阁记。


府学门记罗洪先吉水

圣人之学，在古易成，而独难于今者。何也?古之志学者专一，而所从入者恒不一；今之专

一以志道者既鲜，而问其所入者，恒以一言蔽之 。夫以一言概人而不俟其力之所及，则入

之之难，无足怪矣。盖尝读《鲁论》而疑之，孔门以求仁为教，宜其言无异同也。考弟子《

