<!-- { "loadSidebar": true } -->
曰治，曰道。治统者自古圣人相传之历数，道统者自古圣人相传之心法，两者并重，要以治

本乎。道则道，尤重是道也。存诸心为仁义礼乐之精，措诸事为纪纲政事之则，秩诸人为亲

义序别信五者之伦，故持世得其道，则天常以正，人纪以修，而天下治。否则三纲沦，九法

，而天下不治。粤稽古昔尧舜禹汤文武周公率未有外精一执中以别治法，自斯道不明，老

庄之虚寂，管商之功利，申韩之刑名，棼然错出。故道统杂而治统亦裂，迨乎孔子宪章祖述

，集道之大成，删定垂宪，然后治术有宗，而万世之视听画一。故历代兴王莫不建学立庙，

而我国朝规制尤大明备，凡以定天衷奠人极，为治世仪的于斯在焉。则奈何任其颓坏而莫之

省视也。《语》曰：君子学道则爱人，小人学道则易使。挽近俗吏以庙学视庙学而不以道，

视庙学自朔望释莱，春秋献，故事毕过而不顾其于崇儒重道之意，不相浃。何怪乎上无

美政，而下无善俗哉!侯初政不急簿书狱讼，而修庙学，是务意在斯乎!今而后多士升其堂

入其室，触目见道，举足由道，循循凛凛，一禀天之衷人之极，罔或即于匪彝。将真儒良士

蒸

蒸一德同风，比于唐虞三代之隆，斯侯所以新庙学之意，多士亦无负于侯之意矣。若犹溺于

见闻，不舍旧而图其新，则是学庙自修而人心自坏也。有司有盛事，而吾党无雅化也，恶用

修为?尹公名民兴，字宣子，戊辰进士，嘉鱼县人。崇祯辛未岁仲秋月上浣吉日。


重建计家石桥碑记李明睿南昌

今上御极之五年，余奉命辑天下遗书，因乘传之宛陵。其邑令陈君名泰来，予豫章人，谒余

传舍，首以郡乘进。余披其牒而问之曰：“邑之陈靖献公故有祠在郡学东矣。余尝读《逊国

殉难传》，陈靖献死，苍头侯来保拾遗骸归，葬计家桥。子大夫其亦履桥上而稽其丘墓否

?”陈令君曰：邑之东十五里许计家桥，大都天目、新安诸水萃于双溪，兹水则双溪之支流

也。

逶迤北折以抵姑孰采石江，云某尝一履其桥，从波光鸥鸟间，问故所葬靖献公处，杳不可识

矣!但见其一乡之人往来于其途者，则必憩桥侧亭。欷嘘久之，曰兹桥以陈靖献而始著，盖

东乡之望族相比居如错绣。然兹桥实当孔道，旧仅驾一木，水溢则崩，严冬寒裂，涉者艰之

。万历庚申冬十月，里之沈孝廉名寿隆者，滋悯心焉，首捐橐百计倡募，里中好义者佐赀，

鸠工石为桥。长若千丈，高广如之，咸沈孝廉力也。已而孝廉谒余请记。余曰：是役也，

夫人之好为德于乡者，庸或能之未足为孝廉重，而孝廉之所不可及者，读书明大义，克承其

家，生平砥行励节，卓有古君子风。间与抵掌谈忠孝节烈事，辄义形于色。余心重之，即此

一举而靖献之忠烈攸昭，俾乡之童叟提携桥畔，然动风高仰止之思。而间有隐君子游息其

间，抚今吊往，放为诗歌，与云淙石籁相答响，以志靖献之死而不朽。孰非孝廉之所以兴起

斯人者，仅一桥之建云乎哉?孝廉推广其志以行之，举凡伦常风教，间所当为之事，奚不

可为也。余于孝廉有厚望焉，孝廉曰唯唯，先生奉命搜天下遗书，而因以采风下里，扬其

忠节于弗衰。余小子行将谋诸陈邑侯，伐石纪先生言，永垂百世以罔替。


浮田记杜应成太平

县之有黄山，县之奇也。苍苍莽莽，郁郁森森，虽百日游，岂能穷其奥窍哉!而县之龙门乡

黄

金坞有浮田一区，是又一奇也。方册所未载，舆地所不传，而兹独有之。余初疑信相半，秋

杪命舆往视，而目爽神王，真阅历所未经，而庞髦所未识也，喜而为之记。其田缭曲于盘龙

诸山麓间，西铺平地，东限一田畔，蓄内所渗出山下之泉，泄以一缺，缺下田中峙一小山，

为口塞缺，上行环三千六百余步，衡约五之一，中有黑壤三百六十余亩。弥漫浮水上，望之

若

一湾平坂，剖之厚不数寸，释手旋合。下尽清冷莫测之水，有鱼如鲤鲫，践之则一动俱动，

又若单结一池浮萍者。然每至耕种时，不用器具，但裸身入水，手捧有草之土而翻之，便可

栽植。明年复然。稻谷簿而色稍白，每岁秋稼如云，其味香，其质软，胜于常谷。旁有实土

百数十亩，周环之，壤不相属，中壤同水，升降至一二尺，不为水没溢，若一片平湖，中拥

坦洲，旱若四面平原，中陷洼泽，或谓此陷山也。然陷田山谷多有溢，仍为水没，不能升降

于水而终出水上，且丘必大小不等，低昂各别，不能一丘区干衍，三百六十余亩水田，纵膏

腴饶，获一秋稔外，无别产。此则不种自生之草实，童携箕敛，日可得米数升，香美非常，

杂于米中煮，食之尤为奇胜。夫土藉水载而不遂水以流，谷藉土生而不决土以溃，此诚天地

特设之神工，今古未闻之创获，直可与黄山诸峰并为一县之奇观也。


请改食盐疏户部题稿

户部题为民隐堪怜，有额无盐，仰吁圣明垂仁，敕议增课复制裕国便民事。

据山东清吏司案呈，崇祯九年十二月廿八日，奉本部送户科抄出直隶宁国府民陈士京等奏前

事内称：宁郡六邑，洪武初计口

授盐，派有引额。嘉靖时额引盐五百七十斤，部册明载，至万历间竟无粒盐到埠，止
止，原作“圣”，据《乾隆府志》改。有空引投销，即官府

时加征督，而商亦不至。以宁间万山之中，离江五百余里，

夏月水溢，仅有宣城北路一线通舟，其余五县皆山溪迢远，肩摩步担，至秋冬干涸，即此一

线亦不能达。夫路既阻远，计其斤数不足为搬运之费，讵可望商人至耶?则宁郡所派之额，

适以资其别卖，而额引之课亦非商之为宁国课“为宁国课”，《乾隆府志》作“为

宁输矣”。。盐既不至，小民不得不于浙省近

地私贩济用，而捕缉之则“捕缉之则”，《宁国府志》作“捕缉株连”。良

民，又皆为圣明之罪人。是宁课祗入私贩，而宁民徒

陷法纲。伏思高淳、溧水去江少远，皆蒙圣恩准行食盐，宁国犹在高淳之南，去江逾远，独

不蒙皇上一轸念乎?伏乞垂怜无盐之苦，究商人不至之故，念小民私贩之因，敕下户部详议

，照高、溧事例，准行食盐。即不然查复祖制，俾补路费，四季江掣河繇采石，不致冬底干

枯

，酌增引数，别立宁盐，令徽西土三商兼运到埠，则六邑无万生灵万万世感戴皇仁，而宁郡

盐法永永无弊矣。且增引则增课，官盐通则私盐绝，而向之食私者今皆无不课之盐，岁可

得数万金，稍佐军需，是上有以裕国家之用，下可以济百姓之苦也。等因。崇祯九年十二月

二十四日奉旨该部看议，具奏，钦此。到部送司，奉此相应具覆。案呈到部，该臣等看得宁

郡六邑，环绕皆山，原行两淮纲盐则卖于沿江一带府县，虽加督责，亦不能行。总由难于转

运，商本亏折，驱之不前者，势也。宁民无奈，不得不贩食浙之私盐，致罹法纲无所控诉，

非

一日矣!今为疏通之术，应照邻邑溧水、高淳以行食盐二万引，而斤重制运一如其例，路由

采石转运，俾无涸阻之虞，则商必乐趋，而地方不至于茹淡，岁可增余课辽饷割没等银一万

七千余两，以抵两淮无着食盐缺额之数。至于引价每引四钱五分，督令徽西土三商每年听部

酌量上纳本折以充军饷，填单关引行盐，毋许迟缺，则此引价九十两，实可充增募之用，一

举而上下交利，是诚事之可行者。然浙盐每侵淮地，合敕两淮内臣并巡盐御史严禁浙盐，毋

令搀越，致壅纲食，庶可行之永久耳。既经该司查呈前来，相应覆请，恭侯命下，钦遵施行

。崇祯十年正月二十四日具题，本月二十七日奉旨，这宁国盐食引目斤重制，运照溧水、

高淳例及改由采石、芜湖到埠，并每岁增课银两抵补两淮缺额，引价照数，每岁听部酌量上

纳本折，填单关引以充军饷事宜，俱依议，其严禁搀越，免壅纲食，着该监及巡盐御史着实

施行。
敬亭山翠云庵赋刘应箕

惟敬亭之灵谳，迤兹山之，绝旱麓而直上，干云霄之崛兀。北横牛渚，东接麻姑，俯万

山而合沓，邈一径之崎岖。于是云蒸霞，幽谷涌英，蜿蜓晰蜴，含石结阴，山而钟异

，泽霭霭以毓精。乃有紫气栖岩，岚光树，绛雾净隐，螭文映户。时不见山，惟见烟雾，

兮若蛟腾而虬兴，寞兮若亘而布。蔽冈轴衍，回峦绝，峤覆元岩，恍惚，

弥漫，固乾施而坤造，纷万叠以千盘，若乃皎虚赤霄，碧空睛昊，敛踪，彤云炫藻，开

平

野之光霁，幌众峰而同照。至若夕阴起，幽昼晦，向息曜灵潜影，皓魄甫出，时则榱桷浮辉

，

楼台得月。平野星垂，银河波落，寂万籁以同声，合婵娟而共榻。四郊云敛，万树风疏，

漾漾，惟月惟予，飘若控鹤以冲天，宛如跨龙以骋虚。骇青萍之冷逼，恍闱风之我居。乃

有

殿阁迥然中起，在山之阿，于宛之，杰构高骧，芬撩丽绮，因岩壑而启扉，傍岈而作所

，飞檐连霄以上出，虹梁回映于旁峙。基壤齐梁，功垂唐宋，恢蕞尔之重阶，栖神明以画栋

。旁有昌黎启祠于中山，斗凌云遗像倚崧，仰仙灵之渺忽，缅硕人之高风。苔文剥落，碣石

摩空。嗟时运之奄没，慨瞻依而无从；羡斯文之丕振，与兹山而无穷。尔乃万松潜翳，千樟

蒙笼，王刍舍荣，杖敷红，藤萝缪，桠错综，
鼯昼凭于木杪，宵号于山棕。何廓外

之近郊，闻人寰之寥阔，湛涓流之沸，沃瑶草之萋碧。脱浮生之尘缨，

惭敷游以憩息，怀十洲之芳屿，想昆仑之琼室。岂丹灶之梯炉，实灵囿之窟宅。夫其怪石悬

磴，乔木参天，幻

晕出没，沃野浮烟，此则城市所未尝见也。玄猿啼阴，祥鸠呼雨，反舌习禽，金衣求友，千

态万状，载鸣载止，此则城市所未尝闻也。瑞霭低霄，祥光远茏，兀矗如奔骥之赴陆，联络

如羽旗之扬空，对兮偈兮，若雨若风，此则平衍之隈北壤之区所未尝有也。于是薜荔绊车，

橘刺搴帷，偃蹇栖息，寄傲徘徊，或抱膝而朗吟，或凭栏以长啸。谷口腾欢，郊关含笑，祛

尘想于须臾，恋幽于晚眺。辍脂牵之遄径，冀霞举之高藐。相羊乎萝月

之阴，盘旋乎松风之。聊信宿以强颜，念明发以鼓棹。


宛溪赋杨珂

咨灵溪之钟萃，于峄阳之山阴。引飞流以界脉，由清泉而就深。始发源于峻极，聿经亘乎渊

