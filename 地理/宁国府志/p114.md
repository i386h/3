<!-- { "loadSidebar": true } -->
者且世食之，而弗思修旧起废，其可乎?若夫顺民之欲，以作其勤，太守责也。故书以告后

之人，俾有考焉。


重修孝子祠碑记

宛陵有孝子祠，在正学书院之右，盖为旌邑鲍孝子而立者也。按《郡志》，孝子名邦志。幼

时母病，股疗之，病良已。后，母病剧，虑不能起，遂持刀剖胸取肝和药以进，母立愈。

事闻，旌其闾，而郡守徐公大仪立祠祀之。有疑之者曰：先王教民兴孝，固有中道焉，非以

为

难能而始可贵也，故功令于前所称，不在旌例，使悉如孝子之为，则是寻常日用之疏节，皆

不足以言孝乎?且自天子以至庶人，五孝之殊，孰非天经地义，必以残肢体捐躯命为孝，或

启弋名枉性之徒矣。幸也!母子俱全耳，脱不幸以痛创腑脏之故立殒，其母知之，必悲怆以

死

，即不死而孝子溘先朝露，母终无生理，是不如留其身以奉亲之为愈也。余曰：人子之所

致

于亲者，无问难易，皆期于自尽而已矣，力不可为，至于残肢体捐躯命，此其迫切仓皇，且

不

知有身，遑计弋名而枉性哉。况夫孝子之母子俱全，亦非幸也。余曩宰西洛之永宁，有刘

芳

者，童子也，其父溺于河，童子惊泣赴水求之，黄流汹涌数里，卒抱其父以出。余嘉其诚孝

，特为表之邑志。此与鲍孝子之事皆万死一生，而其亲与身俱无恙，诚之至者，上可格天，

安可以訾其愚耶!余既葺此祠，又遍考旧志所载诸孝子姓名其事不同，同归于孝故榜题而

并祀之

，颜曰孝子祠。示不独为鲍氏也。俾我邦人知所感发，随其力以自尽。而吾徒之从事正学者

，讲习于斯，当思百行之原，以求合夫天经地义之大，非专以毁体灭性为极则也。祠建于前

明崇祯元年，中更圮坏，余撤而新之，是为记。


重修敬亭山七贤祠记

宛故有七贤祠在敬亭山。旧祀南齐谢公玄晖、唐李公太白、韩公退之、宋晏公同叔、范公希

文

，而益以明末阳城张公藐山、莱阳姜公如农，或推宦迹，或号寓公，或少而浮家，或终焉埋

骨。率耽情于丘壑之邃美，寄兴于风泉云树之幽奇，所谓千秋万岁魂魄犹应恋此者，故

祀之敬亭云尔，而予于其间不能无惑者，考《宋史》晏公本传，知应天府延范仲淹以教生

徒。范公本传亦云，晏殊知应天府，闻仲淹名，召置府学，是范公教授应天，乃宋南京

地，距江南甚远，不知何据加以宣州教授之目，而并列诸祠。盖从来郡邑之志牵率附会，而

俗本《通鉴》，谬以教授应天为宣州，与正史抵牾。窃意范公尝判广德，是中山川讵无曾经

眺览者，加以贤者风声所播，远近皆薰其泽，宛与广德壤相接也，则范公之祠何必不在敬

亭耶？嗟乎！自有兹山以来，代凡几易，疆域建置凡几更，达官迁客，劳人韵士，登临觞咏

，流连而凭吊者凡几辈。而敬亭之名至玄晖始大显，方其高斋视事之暇，双旌五马，探灵异

而问丹梯，赋田赛雨，为民社福，自合没世不忘。其余数公皆因其文采渐被，德望绝，邦

人

尸祝，亦如仲卿之桐乡，钜平之岘首，遂使敬亭一峰，声齐五岳。又不独刘梦得所云宣城

谢公一首诗而已，地顾不以人重哉!比年庙貌寝颓，雀鼠穿穴，蔓滋虫篆，几筵仅存。子过

而慨焉，于是捐俸重修，属宣簿宋廷光董其役，三阅月而竣工。榱桷顿新，馨香增肃，七贤

有知，其欣欣而康乐也必矣。因论列祠祀之设于敬亭，有非漫然者，用告来兹，庶常葺之

，以期于永久。传曰，人之欲善，谁不如我。则夫抒怀古之情，存不刊之烈，继起之君子，

谅有同心也夫。


与郡邑广文言书院会课书

书院为前贤讲学旧地，中祀王文成公暨诸先辈。仆下车之始，即力为修葺，钦遵圣天子崇祀

朱

子至意，因增奉朱子合祀焉。业已敦请张进士耦韩为经师，廪诸俊彦肄业其中。顾六邑诸生

远近不一，致作辍无时，甚非所以造就人材兼收并蓄意也。兹特酌行之，可以久远，莫如逐

月会课为便，月初二日为期。会各学诸生于明诚堂课制艺二首，诗一首，累贤司铎主其事，

课卷汇书院点勘，送仆加评，仍发学转给诸生，自为详阅。卷有佳者，随付选刻。昔伊川先

生谓学校礼义相先之地，而月使之争，殊非教养之道，请改试为课，有所未至，学官召而教

之，更不考定高下，兹窃仿行焉。届期仆自亲至，即有公务或远出，饬役照常供给，而会期

断不可以或辍也。凡与斯会者，修辞砥行，相劝相规，毋欲速，毋厌故，循循不已，非仅以

掇取科名。而道德文章事功节义之士，亦将于是乎出。又谁谓鹅湖、鹿洞之盛，不可复见于

鳌峰两水间哉?是在诸君认真力行之耳。昔晏元献知应天，延范文正公掌府学，尝宿学中训

督学者，具有法度，勤劳恭谨，以身先之。由是四方学者辐辏其后，以学行知名当世者，皆

范所教士也。是时范以历仕至大理寺丞，徙监楚州粮料院家居，况现秉铎于斯者乎？仆不敢

望元献而以文正期诸君，谅所乐为从事者也。冗次信笔，不尽缕。


芥子冈义冢碑记

《月令》以孟春掩骼埋，而《礼》有厉祀，守土者主之。至于今不废，盖为人牧者必当使

衣

食宫室以安其生，祭祀棺椁以哀其死。至不幸为天穷之民，则尤加意闵恤焉。余始来宛陵以

己丑冬十二月，入境问民疾苦。是岁饥，春夏大疫疠。先是戊子夏五月大水，没田庐几尽。

秋七月复如之，流亡载道，民相枕籍死。余郊行见积骸暴露，为之恻然，乃捐资首倡，与

司马郭君、别驾傅君、宣城令马君买山为义冢，募民一人，僧二人，月给资粮，四出收瘗

为籍记，令五日一报，闻未匝月，已近百冢，计其白骨无主，践牛羊而啖狐狸者尤不知有几

。可叹哉！夫视民如伤，先儒尤且引愧，矧此累累者，其生固吾民也，覆之坏土，俾无雨啸

风啼，精魂飘泊，亦尽吾为政者之心而已矣。山在城西二里外芥子冈，鬻者张、沈、詹三姓

，共受价银一十九两，遣官正其四至之界，山税视漏泽园例，当并书。


南楼记梅文鼎宣城人

楼在宣郡治南，郡太守佟公青士使君所建也。使君治吾宣九年矣，当己丑庚寅大饥大疫之后

，公一至而郡之民若更生焉。诸所以捍御救疗靡弗至，所当兴除者靡弗为，而特重胶庠，曰

文教者治之本也。郡故有文昌台，居郡校之巽维地，形家皆以为系合郡之文运，岁久而圮。

甲寅乙卯，前别驾常公、大守庄公除瓦砾而新之。曾未四纪，又颓且堕。公采刍言，征舆

论，捐俸为倡，修复之，如如翼，视旧加高增敞，戴筐北斗，直可手扪，而呼吸通矣。而

郡斋中谢公楼高据陵阳峰巅，惟兹楼与之对峙。谢公旧称北楼，则此称南楼宜也。南楼之左

为正学书院，江罗公讲学地也，亦久废不治。公缮完之，严祀考亭朱子及新建王公暨讲

坛诸公。其中更广置学舍数十间，庖具备，为学者藏修之所。延名师课督之，毕咿唔

声

琅琅然也。楼东缘城种以松桧，皆成行，前俯清池，藻荇菖薄、藕花菱芡，蔚然纷披，鱼数

百头游泳跳掷，池岸杂树梅、杏、桃、樱、绿竹、芭蕉，四时花草，皆历落有致。周缭以垣

，左右为之门

，守者以时启闭。楼右址立孝子祠，以祀孝子，与书院皆临池品列以翼楼。游者入门拜祠下

，遵台前走道至台左，拾级以登启棂星，至台凭楹视园池卉木，已别有天地。揽梯入楼，虚

窗四辟，指点郭内外万家烟火，真如画图。更上一层，椅栏周望，百里外山川悉揽而有也。

下楼左折入书院，拜瞻先贤，见诵习彬彬，恭让之心油然生矣。自鳌峰至者，通城堞

，经龙首塔，入左门过万寿庵，则先至书院，沿途睇眺，尤目不给赏。
公既才敏，精吏治

，案

无停牍，公余多暇，则偕僚属携宾从往观，区画点缀。良辰美景，则招集郡中绅士文人燕会

，

赏花钓鱼看红叶，即事为诗。每拈一韵，使君走笔先成，座客群相属和，奏雅琴，浮大白，

投壶较射，以相娱乐。四方知名之士，闻公名来谒见者趾相错，往往下榻其间，赠答篇章，

裒然成帙。论者以《齐书》、《南史》并阙载玄晖守宣政迹，然至今称之，必曰“谢宣城”

。

而北楼岿然与敬亭、澄江照耀百代，地固以人重也。今公之为政于宣既久，仁义孚洽于六邑

，既溥且深，所与诗人才士酬唱篇什，倍蓰前哲。后之怀公于南楼，奚啻与谢公争永哉?公

于学靡所不精，尝欲于书院为鼎别设一席，萃有志者数辈相切磋，讲求为经世有用之学，效

苏湖经义治事分斋成法，以上应二三场取士之制。事虽有待，其嘉惠之意远矣。邗上程子友

声发既为公作《南楼图》，且系之跋，程子偕柳作赋赋之，而命鼎以记，愧不文，又衰以病

，无能道述万一，聊识此以志仰企。


二楼志序黄叔琪

曩读史至谢玄晖传，心窃疑之。夫其解褐登朝，尝四参王府，三让吏部矣，即出牧亦自东海

兼领南徐，而特以宣城见称，何欤?且兹郡也，江表大藩，从汉逮晋宋间，二千石贤明声著

者代不乏人。元晖起齐内史，乃遂得专之，后世无异词焉。果以其文章清丽，冠冕若梁武

、简文，所称叹已哉?古之人有言曰，甘棠且思之，况其人乎?余来为郡，退食之暇，登后圃

北楼，即所谓高斋者，谢公视事处也。仿佛见凭轩秉笔，其人斯在焉，意必有遗爱被于邦

人。然而《齐书》逸其政事，至《南史》并不言守宣城，又何欤？岂果以诗人掩其吏治耶?

将毋六朝矜尚风流，贵华贱实，而载笔者亦失之耶?夫古人懿踪杰迹，当日既不复存，而独

区区一楼，谓足以实“谢宣城”之名乎哉?及览《二楼小志》，乃叹前太守青士先生有先得

我心者。二楼者其一即北楼，又其一曰南楼，地相望可里许，世之相后千有余岁矣！先生一

旦即明太守朱公肇建之处，增修之，始易今名。郡人以先生常处南北二楼，澄心和政，讲学

赋

诗也，遂翕然以二楼归先生焉。余又得之舆论，谓先生莅政值戊子大后，荒政最善，所全

活无算。其延接士类惟恐后时，因以想见谢公当日之为郡，即于其诗约略可见，古今人不相

远，如“列俎归单味，连驾止容膝”，一今之节俭委蛇也。如“察壤见泉脉，觇星视农正

”，一今之劭农劳酒也。如“排云接虬盖，蔽日下霓裳”，一今之嗟吁雩祭也。如“烹鲜止

贪竞，共治励廉耻”，

