<!-- { "loadSidebar": true } -->
，书之于史。后世两贤之坊之士，若民其何以过虑为哉!坊人闻予言，欣然遂以载之石。


重修府儒学记余有丁浙江

宁国儒学在陵阳峰南，岁久弗治，宫墙敝漶，博士弟子都养无所。郡大夫病之登，群吏而告

曰，是岂养弟子是念，化导之务是亟。其庀材，其鸠群工，务葺敝易漶，毋简于时，乃殿

，乃庑，乃堂，乃舍，毋弗举。越若干月而庙翼翼，而墉仡仡，而弟子，比面请受教。郡大夫属弟子而昌言曰，继自今度而居，时而廪饩，有司为政，慎而章程

，以时教之不可

怠。博士为政，不将期二三大夫籍而记之，多士勉矣。于是学博石君率弟子谒史丁告成事

，属为记。丁曰：嗟乎!世所谓良二千石，孳孳为理者，日程簿书见谓习吏事，彼文教之谓

何，甚且土苴俎豆弁髦章缝矣，而大夫独有意欤?是邦人士之幸也。丁尝悼道之郁滞，士各

私其所学，不能别黑白而定于一，道术从兹坏焉，岂亦念先王所以建学意乎!先王广厉学宫

之路，详延天下，方闻者以友教弟子。凡郡邑莫不有学，著为功令规条，靡不贯其讲肄，有

业其蹈舞，视听有节，其奏有籍，其一年二年至九年有等其教之。侯有明挞，有儆书，有考

不率者，有戮有徙，以闲其日耳。善其手足之所涉，使著于心，隶于法，则端而言，蠕而动

，莫知其所以然，而一于道德。夫离教非学，不可以维风会，离道非学，不可以刳心体，离

师非学，不可以竖标表。先王建学，师孔子为鹄，以示学者嚆矢，故道然而然斯为正学。挽

近世去圣日远，非学日多，埴冥行，不适于正轨，或妄意高深，微渺遗耳目为知，措手足

为能，谓纠缠毕，间奚区区为也。是入郢而见冥山，其不近人甚矣。夫学莫便于近，其人

求其近人者而师之，谁独且无师乎!尹儒学御从其师，受秋驾其御乃良。吾夫子驾说者也，

如欲复驾其所说，毋宁道古以自镜。书者古人之迹也，践迹而行，不失跬步，化孔子矣!今

郡大夫究宣先王德意，简都人士而程督之，则以士多务正学，斌斌皆孔子之徒也。孔子之道

若揭日月而行，士如不欲求多毕，要以纯然粹白，一禀于正本之，以躬行强学而不倦，出

人不倍所闻，是善得师者也。宁国三辅重地，亦先王所建首善者，当首被圣泽。主上恢张人

文，匠成翘秀，士适遘其会，得郡大夫为之师，帅砻错其上而博士砥砺之。耕道而得道，猎

德而得德，谓非都人士之幸哉!《传》曰：骥则骥，顽则顽。此郡大夫意也，丁敢为郡

大夫申之。郡大夫姓陈氏名俊，佐大夫者姓李氏名可久，石氏名玉铭，史氏名元熙，学博士

石氏名守一。料理工费宣城尹姜子奇，方其兴止岁日材直数额具载碑阴云。南京国子监祭酒

四明余有丁撰。


重建县堂记徐一宁国知县

壬申仲春，予随牒来为县令。揆日上事，甚乐其俗之朴厚而易理也。顾视县堂，则敝坏已甚

，栋梁倾圮若将压焉，以巨木东西支掎，砖瓦解弛，日色穿漏，淋雨则行潦出宇下，吏胥皆

屐而趋事。予起自白屋，固不敢陋此而弗之安也。邑父老旅进于庭，以更新为请。余谢曰：

“堂之敝也久，前令皆安之，予莅官之初，未有可以舒吾民者，而遽疲以工筑之劳，奚其可

!”越数日，邑之缙绅先生博士弟子亦皆诣予而言曰：“是堂也，临吏民，施政教，敝陋乃

尔!岂

所以肃观瞻，彰轨物哉?公不忍劳民，以工筑是矣。他日至于倾而仆焉，固不能使他邑之民

出力以代吾役也。且闾阎细民，各有宁宇，以安室家。而父母视事之所，乃不堪处如此，岂

子民之所能安耶!”予起而答曰：“改作非易事，工力木石所费不赀，今公帑既无可需，则

不免

取之于民。令初至不能庇吾民，而顾敛民之财以饬堂构，有甚不安者。”厥后奉郡符，募民

之

富而好义者，斥其馀资以佐宣城造桥之费，乃民之所输倍于郡之所征，征发之外馀银七百两

。于是缙绅先生博士弟子及父老复以为请曰：“公昔以劳民伤财为虑，诚盛心也，乃今有助

桥

之羡金如许，若取之以建是堂，则民不劳，财不伤而功既就，公亦何惮而不为?”予犹难之

，

而请不已，乃谋诸僚丞章君元杰、簿翟君应祯、幕史刘君柏，佥曰可从。于是具以其事

白于府，达于抚按。爰鸠工庀材，撤其故而新之。经始于壬申十月十五日，落成于今年四月

十八日。其工费之浩繁，董事之员役自当求鸿笔记之。以彰宁民之乐于奉上，予不文非所及

也，姑叙其事之所由，勒石于堂右，以志吾愧，且以告后之长人者。


新建惠济桥碑记董传策上海

曩余为郎，谢病免出，游浙之西湖，宣城梅先生访余湖上，甚欢也。梅先生时从给事中守绍

兴有声，今越三十余年。余起废官留都，而梅先生复从里居来访余，因以其乡建桥事属余记

。
按宁国府城东五里许有东溪，其源自徽界绩溪而来，合句溪、宛溪东北流二百余里入大

江

，东连吴越，西通楚蜀，盖江道要津也。府附郭为宣城，分四乡，其东土沃，居民繁诸，往

来贸贩者交错联络，视三乡数倍。旧设浮桥，当水暴涨，则撤而以舟济焉，行人殊苦淹薄，

更多垫溺之虞，桥木且易朽，岁数缮治，不胜费。先是长民者咸知非建石桥不可，顾以事艰

虑始，人惮更役旷焉，因仍罔由兴也。隆庆辛未，知府古滕王君嘉宾行阅江津，慨然思为己

任。告诸父老，告诸士绅，咸翕翕乐从。王君遂与宣城姜令奇方谋捐俸示倡，而同知江子汉

、通判陈子铢、推官王子藻，暨诸县令南陵丁子应诏、宁国徐子一、旌德董子彰明、泾祝

子宗支亦各协谋以助，意肫肫如也。爰属乡人士疏募诸富室，而择其恪有行者程督之。事既

集，王君以闻巡抚都御史张公佳允、巡按御史向君程并报可，且发赎帑金谷济工役焉。经始

岁壬申春三月，逮岁癸酉夏四月桥成。会王君以忧去，府同知李子可久代莅其事。桥凡九券

。为高四十尺，横之广二十五尺，纵之长四百尺，工役以数十万计，凡费白金万两有嬴，名

其桥曰“惠济”，盖梅先生所述若此。夫桥梁王政所重，自昔徒杠缺而郑侨致讥，川梁堕而

单襄兴剌，乃后莅官如传舍，大都秦越人肥瘠视耳，奚望其有民溺犹己溺心哉!王君悃无

华，观此举殆循循修民事者也。张公向君克主张之，亦异乎托辞惜费而漠无闻于生民疾苦

者

，与张公抚余境所修举坠典尚多，盖余目睹其风猷不虚矣!若梅先生不忘泽物乃更总理是役

而善襄成绩焉。余尤多其人材足用于世也，王君名籍前已叙，余曾识之于南道御史。梅先生

名守德，云南参政。在告其他获作钱谷若募缘率先民者并列左方，俾后有考义举云。南京礼

部右侍郎上海董传策撰。


新建儒学前城铭沈懋学宣城

惟王建国，正位辨方。戴墨履式，厥有城隍。居因业盛，文以化光。法象错陈，华芳用臧。

震络南遵，巽维西倚。星璧若违，景圭是纪。大人造物，百雉云始。图效一圆，形潜阳轨。

高

墉廓矣，翼翼巍巍。旁兼叠阜，悬应翠微。示瞻有象，洪化方基。云兴渐渥，日出初辉。大

作克襄，一劳永逸。襟带宫墙，表里原隰。仰协三灵，冥符四极。休德嘉昭，鸿明载缉。告

灵既飨，孰建之常。祉福信辏，希事备章。五典敷著，多土思皇。尚哉华观，永久勿忘。


奉林念堂督抚书周怡太平

海防事体重大，不敢希望减免。但太平小县，止十九里，山多田少，凡宽平之田，尽是新安

卫屯田。凡山间狭处硗确处，乃是民田，故民田止八万余亩，人丁不及万余丁。依原派每人

一丁，征银三分，每田一亩，征银四厘。正数太平县止该六百余两，当时本院书算误执何处

丁田之数，坐派太平县遂多七百余两。本县当即照算多数，即申请本院时，见海公亦查误了

急云。本院已经奏请如何可遽改减，该县且照平米数通融均派，俟后徐行改正。见海公又以

事回，以后各院皆执定议不复云有也。弹丸小邑，正数难堪，乃以书算之俣，竟坐小县十

年不与改正，其何以堪。今不敢望减免，但得本等正数定派，亦所甘心。况本县十九里消亡

三里，别县之民买古三里由地有余。太平县甚弱，所当矜恤，今遇公祖大仁人大力量，而太

平小邑之误不以为误，信乎?小邑之误无所控诉矣!池州府六县共丁田银一千一百八十四两三

钱，太平小县乃有丁田银一千四百三十五两六钱四分八厘。今吁仁明公祖即吁天也，故不觉

言之谆复琐渎也。长者之前赋然琐渎，罪不可逭，伏惟矜察剥肤之情，包荒不罪，幸甚。


奉孙抚台请蠲赈书唐汝迪宣城

顷者圣天子轸念东南民力瘅瘁，简命毕公保厘江左，凡我桑梓之邦，举沐之泽。迪不

，窃庆踊，诚百恒情，乃越在西藩，无由敬询台侯，兹祗役赍。捧便过里中，顾目击敝

乡水患异常，昏垫之灾，百十年来所未尝有。小民皇皇无与控诉，不得不哀鸣于左右，以丐

拯援，惟台端垂察而俯悯焉。敝乡去岁已遭霪涝，四荒民徙者强半，然高阜之地尚有薄收，

郡邑长吏多方蠲赈，仅存孑遗。尚拟今秋必能大获，以苏残喘，其乘除之数宜尔也。讵意

四五月间大雨弥旬，山蛟遍发，水势汹涌，五六十万圩田堤防尽决，虽百有一二，力救未溃

，中亦汇为巨浸，茫无疆界。

数日前，自于湖挽舟而上二百里间，颓垣坏壁，室屋断烟，栖木浮槎，哭声震野，昭昭耳目

，谁不伤心。至于山田，则闻水冲土裂，虫损苗萎，亦百年未有之变。郡邑长吏深知民不堪

命，言即堕泪，然以国税为重，明例甚严，而且逡巡于申白，从事于催科，是大病垂绝之人

，不加将息，而又椎斫以促其亡，其能延晷刻之生者鲜矣!伏惟台慈矜怜凋瘵，遗黎奄奄待

尽，俯赐回天之力，宏施破格之恩，蠲免赈贷，曲从优处，庶民皆有赖，邦本胥宁，岂特一

人一家世世感颂而已哉!

启某道台书李一元太平


太平僻在山隅，廉访所不及，因而不沾王化者久之。即如南北二运，令与胥奸贪相济，以

肆鱼肉。至漕运一项，解米不过三千石，使费约一万有奇，其苛索节次，曰点解，曰申请官

价，曰封柜，曰征比，曰折封，曰发官价，每次官有常例，吏书有公礼私礼，门皂差快不遗

一人，多则数百两，少亦数十两。酒如池，肉如林，此县发解以前之苦也。至往芜湖交兑，

