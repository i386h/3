<!-- { "loadSidebar": true } -->
导杨介、徐良宾殚虑扬榷，而典史余筌相视不怠，前县丞李唐林、主簿马伯麟分门监役，

今县丞黄还，主簿杨孟春适睹盛举，例得并书。


志学书院记李春芳兴化

志学书院在宁国府治北陵阳第三峰上，知府罗君汝芳建。罗君发挥正学，风动六城，自远来

者肩摩踵接，至无所容。乃请于督学御史耿君定向即废寺址营之。前为大堂五楹，中设先师

孔子木主。后堂五楹，设阳明王子木主。左右号舍各四区，区各五楹，周垣甓砌，竹苞松茂

，合题其门曰“志学书院”。厥后坡冈逶迤下垂，一趾远挹敬亭，近襟宛水，风景佳丽，游

衍其

间者，有无雩之风。时释子募建一庵，名曰对亭。越西隙地一区当浮屠之阴，幽靓邃密，风

尘不入，宣城令姜台建楼二楹，曰“观复亭”，一座曰“咏归”，小道三楹曰“致道”，合

题曰“宛陵精舍”

。经始于嘉靖甲子仲春，明年孟春工讫。主其事者罗君，而协成则推官李惟观也。既落成，

郡之乡大夫同志者，贡州守安国、梅参政守德、沈参议宠合祠。致书征余记之。粤自鲁、邹

而

降，正学榛芜，宋周、程二子默契，道传于千载之下，先承洙泗，一代承文明之运。晚宋逮

元

，大道复晦，明兴，累治重熙，元化既孚，太和融液，钟为哲人阳明王子深造，独寤而百

代不

传之秘。一时及门诸君子升堂睹奥，如东廓邹公、先师南野欧阳公、绪山钱君德洪、龙溪王

君畿，或留都莅官，或水西缔会。三十余年间，大阐遗言于江之南。自是宁国人士风从景附

，志愿骏发，而又有贤师。师如故郡推后任大司寇介川毛公、守初泉刘君，暨今罗君，后先

振作于其间，微言密义，敷扬无余，真修显证，甄炼不二。于是宛陵志学之会，彬彬乎伊洛之风，绵邹鲁之绪矣。是役也，岂徒以饰美观，盖为道谋也。三季之余

，何幸际此，猗欤

盛矣!然而正有不可不勉者。今时学士宗王子，崇正学，实繁有徒，求其深造而自得者，莫

可多见。余亦负师友之训，茫乎道岸者，愿与吾党之士共励，以允升于大猷，则于书院之设

庶几无负哉。罗君，江西南城人，由进士刑部郎中至，以内艰去。李君，蜀之泸州人，由进

士

任，擢监察御史。

泾县题名记刘世亭泾县知县


泾故宣南邑也，环山而治。有令，有丞，有簿，有尉，于制为全

据《乾隆府志

》，下有“风俗载邑乘，与今新定事宜，书中大都不易理云”一段。。丙

寅冬，余明明，《乾隆府志》作叨，此亦应作叨。承令乏，入境，乃稽前辈

以列治，卒无一石存姓字者。其人君子耶，无以考贤也；

其人非君子耶，无以考政也。然则非徒阙典，春秋之义委地矣。章句之士释褐而来，持一方

之大体，四境赖其便，生民流其称，能存乎?我治因平俗，虽研精殚虑，不能不法其故而操

纵之。况仕同此地，流风善政，不兴起焉非夫也，是题名石之不可无也。会改岁未逮，又明

年诸僚相继罢去，政事总总，且当述职北上。又明年始觐而归，亦未遑所为题名石者。又明

年，丞海州王君、尉莲溪彭君诣余曰：“中外诸署题职名例也，愿得立前辈名石，期不负。

”余笑曰：“有是哉，世太率非题名有二，谓太上不好名，名者衰世之事也，且纪名表竖不

免伤厚

而丛议。”嗟夫!名果可鄙哉?有所为而为善，鄙其为不之取，则将以其无所畏而为不善也。

取之乎，今仕求其不击啄，不贪黩，不迁就，快意碌碌，奉官相时上下可矣。若彼奇僻是务

，诸凡趋避以事聘炫，虽弗名焉不可也。诚能中正，不妨使民利之而不害，虽名焉，亦圣人

所弗弃者，奚必责之规矩之外哉?昔柳子以受直怠事，盗若器皿为天刑人祸可畏。《书》有

之，当于民监，历世无穷，名在于石，可监也。监之而畏，厚道孰加焉，何议之丛。余自少

读《循吏传》，未尝不歆慕士大夫高义。当如是今得一泾，见其风气徭役讼理戒备，虽欲避

好

名之名，不可得也。二君不以余为过，师师蒸蒸，率相淬砺，其好名也而类余，邑人士乐

令

与丞与尉之好名，又秩然胥以理也而从余，则余好名之心将益以笃。丞也尉也赞余于治，而

欲无忝，丞与尉也益以笃泾人士从余于治，而欲自好以成其名也。亦益笃是将符中外而一，

久暂以永，矢于弗谖矣。兹泾也不其彬彬古道矣哉，然则是石之立，谓之不好名亦可也，乃

因二君之请，立题名石。石立，新簿小泉尹君至，于是乎并得以书。


学田记王廷干

临川刘侯宰泾之二年，于自理赎锾捐八十八两，置田地山塘五十亩有奇，牒移学宫，岁收租

谷

以助诸士会读之资，官为之催输，例免其徭役，名之曰义田。司谕崇德朱君、司训惠安陈君

、秀水屠君同心协赞，荷兹盛事，属王廷干记之曰：义田者其古道之遗乎?天下有养士之人

，而后有仗义之举，有仗义之举，而后多由义之士考之。在古井田之法，计口分亩，无甚贫

甚富之家 。然王制有士田以厚贤，孟子陈圭田以奉祭，《大田》之诗曰：攸介攸止，蒸我

髦士。《朴》之诗曰：周王寿考，遐不作人。则所以加惠于俊髦者，可见已自秦燔诗书，

扼儒术，养士之道废。其为士者，累足而立，至有岁和年丰，不免于寒饥者，信士养之厚薄

，而世道之隆替攸系也。夫大学之道，时教必有正业，退息必有居处，其藏修游息俱无余暇

，必有代耕之田，庶可以一志而专业。故田者，材以之生，养以之成者也。刘公政洽教行，

见泾士三百余人，时有文会，思培植其风节，昌大其运化，谓衣食既足，始可责廉洁之行。

而俯仰不给，曷以养刚大之气。爰置田瞻学，以供需用，而于诸士轮年长敦行者五六人，登

记出入之数，免上官之稽核，禁势豪之侵牟，其经营周悉，以俟后之君子，闻风兴起。刘公

之于泾庠，可谓殚力作养者矣!《易》曰：圣人养贤以及万民，夫士者民之望也。士之爱民

也，甚于爱身。盖养民者必择士，而士之自养者，必择道为学，则先难而后获。从政则敬事

而后食，利不能回，势不能怵，居而静专，动而直方。义之所是，传食不为泰，义之所非，

一介不取。批鳞折槛之风，调鼎补衮之用，无不于兹克之，俾其得志，行道，策勋，树绩，

不大为泾庠之光而益著得人之庆耶!则今日义田之置，其亦有闻于无穷哉。廷干自少发迹于

此，且内讼存养之功，未克践履于身，喜庠友之得所养也，故以自养之道，谆谆为多士诵之

。

县令题名记梅守德宣城

宣城自昔尝称易治，然以今视之则若有相远者何?盖昔之民安于力穑，习勤四体，以淳庞相

尚而重犯法，岁供县官租庸无后时。山谷之氓有至老不入城市者，令一出则帖帖然，若水就

下，罔敢有距行。四方仕者皆谓为乐土愿就焉。至于今习勤者变之游惰，淳庞者迁于机巧，

逞其私则轻于奸，纪而不怵，其祸嚣讼毒良，侥幸惑上之聪而缘以为利，或其欲辄敢于非

议，而谤朋兴。噫!敝斯甚矣，不谷邑人也。窃睹夫俗之变到此未尝不慨然太息焉，比询

之故老，则亦愀然曰，是岂徒我民咎哉!往时吏多长者，善拊循其民，同其好恶，强教而悦

安之，诚若父母。然不忍残民，而民亦安忍负其上。后之吏则有不尽然者，盖难言之矣!

夫民生计日见残蹙，而上之诛敛复乘以烦苛，苟且之俗既成于下，上或从而招徕之，以滋其

操切，抑何惑乎?奸伪萌起而莫之纪极耶?孔子论治曰：齐变至鲁，鲁变至道。盖难易之势，

因乎俗矣。今宣城民之良者，大较则犹右本业而薄贾竖，笃愿朴而重廉耻。彼游惰机儇哗讦

者，相与群姗之。土人上者明孔孟正学，陋俗儒次亦矜名节，然自厉，或攻文雅，彬彬见

于世，其亦春秋之鲁乎!变而至道，是在良师帅尔。武城弦歌，仲尼莞尔，单父鸣琴，民不

忍欺，是遵何道哉?变之效也。宣之令长在昔有闻者：汉法雄、唐柳镇、宋李坚、明孙琳、

萧吉、况子玉六公，祠祀百代，令问不朽。后如嘉靖间金溪吴侯悌、万安周侯奎以惠政勤蔽

芾之思，在人耳目。自余诸公谨绳度，修政令，与民相安者代不乏人。而俎豆不列其神明，

名氏将湮于简策者抑多矣!今楚监利姜侯承命操刀宣声制锦，爰稽往哲，思镜遗风，博搜故

牒中，得王公文质而下凡如干人，刻之贞珉，树置厅事，修废典也。夫揭往以诏来，则劝

戒备缘名以索实，则臧否彰名之列一也。或则颂，或则訾毁，或则隆隆，或则庸庸，后之

视今，犹令视昔耳。揽于斯者将不竦然起哉，诚竦然而起，则必求如往之拊循其民，强教而

悦安之，诚若父母然者。而我民淳庞之风，其庶几复睹乎!姜侯既日兢兢焉循理奉职，求无

忝古良吏而复思以垂鉴来者焉，意甚盛也。《诗》云，伐柯伐柯，其则不远不谷。敬受简而

述之。

厘革坊役记

县之在城为坊者六，故事凡诸行台使馆暨官司公用器皿类皆取给焉。邑附郭而繁费且不赀，

凡应役一年辄破产废家，存者莫能什一。嘉靖戊申间，当途稍议苏之，而计画未周，寻复如

故。坊民虽苦弗堪，罔敢有言者。隆庆辛未春，郡司李真定王侯藻来视邑事，会台使者以侯

能勤民，檄委均平赋役。侯尽心经画，洞悉民隐，凡诸病苦，咸与厘草。宁官任其劳，毋俾

民累，遂议以公用器皿约计合费若干，征银在公，咸备供应，秋毫不以烦民。其收贮之所，

典守之人，修造之期，皆经画得宜，上下相安，可以经久不易。谘于郡长古滕王公嘉宾韪而

行之，坊人百年积弊一旦蠲洗。既相称庆，犹以更代不常，复滋宿弊，为将来虑，乃请于二

公载石垂后，永为令典。二公可之，坊之博士弟子为其父兄乞予记言。予惟天下有治人无治

法，右语信然。然君子为政，讲求立法必思所以利民者。若苟简从事，取办目前，恶在其为

民父母也。且得民之道，在所欲与聚，所恶勿施，为人上者孰不愿以得民，而蹈袭故常，因

循积弊，谓下奉上分固宜尔，驯至人从欲而不为异焉者比比矣。今既以身利民，而立为便

宜之法，又以同志属望于后，而思永其利于无疆，此仁人爱民无己之心也。是心也，人皆有

之，继此长民者，果豪杰之士，而事诚利民，虽前所因循，犹将自我举之。矧良法美意，昭

灼于前，肯甘心不韪之蹈乎!吾知其必不尔矣。汉曹参为相，遵何约束，民有《宁壹》之歌

