<!-- { "loadSidebar": true } -->
曰会试。再考其文之纯粹者，上而对于大廷，题其名于榜而胪传之，曰进士。凡由科举而进

士者速而荣，士莫不励志而争趋焉。

宁国古宣城郡，山川秀丽，风气清淑，士生其间，环环，《乾隆府志》作，同瑰

。

奇雄伟，明经修行，习文艺于学校而名登科举者，接武继踵，他郡莫之及也。至若

郡侯辈注

意学校，代有其人。正统改元，临川袁旭来守兹郡，焉以作养士子为己任，殿堂门庑斋

舍垣墉卑隘者高广之，废敝者修举之，师生讲肄有其所，祭祀庖廪有其次，图书文籍庋藏

亦各有其处焉。规模制度视前有如焕然一新，既而虑夫宋、元以来科举登名小录者岁久日就

湮

没，爰采辑之，书其乡贡廷试之等第，历任崇卑之品秩，用刻于石，以传永久，俾已往者有

光

，后来者有勉。求予记之。嗟夫!为政以得贤才为本，然贤才之得，必赖国家培养之深，

教育之

至，德义蕴于心胸，文艺见诸行事，可以尊主而庇民，可以修政而立事。若徒以文艺为科举

之资，心胸无德义之实，奚取为贤哉?斯石之刻，人将指其名而语曰，某为某家之祖，某为

某家之父，而为其子孙者，知其启于前为其祖父者，知有显于后，斯勃然相与感发兴起矣。

侯虽用心于一时，而人得流芳于永久而不泯。与人为善之盛心，侯其有之。于是请书以为记

。正统辛酉。


凤凰桥记陈敬宗浙江

宁国古宛陵郡，城之东有二桥，曰济川，曰凤凰。隋开皇中刺史王选所建，唐李白诗“双桥

落彩虹”者是也。宋初凤凰桥涨毁，乃联舟为梁，改名上浮桥，寻废以舟渡。郡当徽婺浙江

往来之交，渡者相踵，溪水泛溢，公私病沮。太守袁公悯焉，谋于众曰：“视民之病而弗加

之意非长民之道也，吾欲修旧址复旧名，架石以为桥可乎?”众皆曰良。又曰：“经费不赀

，计将安出?”众皆曰：“此吾民利也，吾等愿尽心焉。”于是富者倾，勇者宜力，知者

效谋，艺者呈技

。辇石于山，市铁于肆，百尔之需，刻期咸集。肇役于正统壬戌八月，讫工于明年二月。桥

广二十六尺，修三百尺，傍翼扶栏，下分七洞，坚壮雄伟，聿耸具瞻。是役也，因民之所利

而利之民，亦因己之所欲而欲之，是以官不烦而民不扰。桥既成，轮者，蹄者，负者，疲者

，耋者，艾者，舍风波不测之艰，就通达坦然之履，莫不赞曰，是皆太守仁恩之及也。桥之

固垂千百年，太守之寿宜与之，并人心颂祷如此，何其盛哉!惟太守职务众矣，笃彝伦，厚

风俗，务农重谷，尊贤养老，下至官府次舍，川梁道途，无所不当治者，亦先生〗

生，《乾隆府志》作王，此亦应作王。之遗政也。夫

祠庙所以祠神，公宇所以临民，学校所以养贤育才，厚风敦本之道胥此焉出。袁公经营缮治

，举能新一郡之耳目矣，又能推诚感动，使民不靳赀力，以成不世之功，其贤矣哉!昔子产

相郑，善政多矣，而以乘舆济人，孟子遂以不知为政讥之。夏令九月除道，十月成梁，斯桥

之作，信乎得夏令之时而异于不知为政者矣。郡人托宣城教谕钱如埙祈予言记于石。此盛事

也，君子乐道人善，奚可以辞?因书其颠末以示永久。正统八年夏四月上浣日，朝议大夫南

京国子祭酒四明陈敬宗撰。


济川桥记王英浙江

正统八年癸亥春正月，宁国府济川桥成。夏五月，知府袁旭廷辅考绩来京师，请记其桥曰：

郡

东北有大溪，溪有桥，志载隋开皇中刺史王选创置。宋元符间，郡守刘更造，名曰“永安

”。绍兴中，郡守秦梓重修。元大德中坏，叠石架木以通行者，屡坏屡修。国朝洪武中，知

府

邵仁造浮桥。永乐间，知府朱献修之，霖潦复坏，涉者病焉。予至郡，作石桥，图维永久。

虑工力浩繁，乃白于巡抚侍郎周公，公力赞其事，遂为经画，率先出俸，募工伐石，僚佐皆

协力，而所赞不克。为文劝民庶，于是富者争出粟帛，小民争趋赴功。垒石于渊，起土为址

，洞门五空，上覆以石，傍翼以栏，凡用石皆钤以铁，坚固宏广，其上车马驰逐如履平地，

其下舟楫往来，如行巨川，郡中稚耋咸嘉而颂其成。肇工于壬戌夏六月，凡八阅月讫事，名

曰“济川桥”。请书其始末以贻后来。

予闻廷辅之言，窃叹曰，桥之作岂不利于人哉!为政之道，事无大小，凡可以利民者，必为

之。昔之贤者以乘舆济人，为君子所讥。廷辅力成兹

桥，人皆利之，亦何其贤哉!予闻廷辅之初至任也，剔奸蠹，革宿弊，吏服民安，其政大举

，盖郡守之杰然者。兹特一事耳，重

其请为记之，后之嗣守是邦者，尚无忘前功且有所视效焉。廷辅，抚州乐安人，永乐乙未进

士，为汪津县令，有清誉，用荐为守云。礼部左侍郎兼翰林学士太原王英记。


汪文节公祠记王恕兵部尚书

生不违时，死能全节，此人之所难；是人也，虽死犹生，令名无穷焉。贪生畏死，不顾名节

，此小人之所为；是人也，未闻终不死，不善之名无穷焉。公姓汪氏，讳泽民，字叔志，登

元戊午进士第，官至集贤直学士，以嘉议大夫礼部尚书致仕。既归，筑室宛水之滨，读书

自娱。当红巾余党寇宣州之日，公为江东部使者画守城御寇之策十余事，寇再至击退。已而

，长枪叛师锁南班程述等挟兵渡江，欲犯宣城，或劝公去之。公曰：“昔江万里寓鄱阳，大

军逼城，骂骂，据文意，应为“众”之误。皆走散，犹坐守以为民望。况宣

民离合，视吾去留，夫何之。”后城陷，万户丁坚使前锋葛义执公，逼强，不屈，遂遇害，

将死骂犹不绝口。锁南班等雅服公名，为其衣冠以葬。事上于朝，赠资善大夫浙江等处行中

书省左丞上护军，追封谯国郡公，谥文节，葬在宁国郡东南

峄山之麓。历年滋久，鞠为茂草，土人平治之，艺麦其上。成化丙申，厥孙养能讼于官，同

知刘诚核实之，为封其域。未几，诚迁去。通判天台陈纪得公神道碑于宋太史景濂先生文集

中，谋诸知府涂劝，欲为治坟建祠，勒铭于石，慰答忠魂，以为天下万世臣子劝。遂经营作

石修茔域，勒宋太史所为神道碑铭，造石桥其前。复于郡城南三里许，市地建祠，巡按御史

江右孙弁出公帑五十金以助成之。首事于癸卯春，讫工于是年冬，驰书请予为记。

夫人臣之居其位，食其禄，任其事，一遇大变，临大节，或心无所主，苟安一时之生而忘厥

大义者，往往有之；
求其见道分明，视死如归者，几何人哉!公当谢事归田之日，无职守，无责任，

闻寇至而不去，以为民望，复为部使者画策以御之。及其被执逼降，至死不屈，此其所以难

能也，宜其膺显赠，获美谥，流芳百世，使人敬之慕之。至于如此，使公当寇至之时，奉身

以窜，被执之时，屈身以降，不过数年亦归于尽，人将唾骂之不暇，又何赠谥敬慕之，有纪

为此举，固可谓知所重弁复助成其事，可谓与人为善者矣。其所以为天下国家推忠节，励风

俗者，不在斯乎!因其请摭此与之，俾刻石以示来者。夫公之文章事业与家世履历之详，则

有宋太史所为碑铭在，兹不赘。兵部尚书三原王恕撰。


科贡题名记叶亨福建

宁国古扬州域，今属邑惟六，宣城附郡邑也。山水明秀，密迩京畿，士生是地，多俊特雄伟

。宋、元间，如吴潜以相业著，梅尧臣以文章著，而汪泽民又以节义显之。数君子皆其杰然

可观者。迨入我朝，养士于学，取士于科、贡两途，士之济济向进，绰有树立，由科目成名

者十有

九人，岁贡登名者四十有七人。岁久因循，题名未立，缺典也。夫学校风化之本，有司舍此

勿务，顾汲汲于簿书征敛，庸俗吏耳。予以户部尚书郎中奉天子命守宁郡，抵任未几，邑

博士诸生以题名碑久未有记，蕲请于予，同僚通守陈侯德廉亦以为言。余方有事于兴学作士

，以敦化本而立石题名，亦作士劝俗之一大机括也，因悦而不辞。夫名天下之公器，有其实

，据乎名，美器也，久愈著而不可掩；泯其实，得乎名，虚器也，久则破败缺露，虽得而亦

失之。

古之君子不患乎名之不得，患在乎道之未充，实之不继也。道之充焉，其于己所当修者，修

之无不至焉，则名得而实斯继矣。兹石之刻，特诸士登名之第一阶耳，修而继其实，在乎诸

土之自勉也。往者已矣，来而将仕与未登名而志于仕者，益以宏其志，定其心，含咀乎六经

，发乎文章事业，奋乎气节，虽进而古之圣贤无不可同，由是躐穹阶，勒之钟硎，传之太史

氏

，讵不基于此欤!人才无古今，有为者亦若是。予记斯碑，深有望于诸士子，而亦诸士子之

所以自期望也。然则是石之立，其于作士之功亦大矣哉!知县李君瑞、教谕陈君轮、训导

雷君鸿协谋，而以是激劝诸士子宜也。成化二十年岁次甲辰秋七月。


科第题名记赵昌泾县

皇明稽古定制，凡三载，一开科取士。其举于乡者曰举人，贡于礼部而第于天子者曰进士。

黜于乡者不得升之部，黜于部者不得进之天子之廷。其立法虽试以文，而取人必根乎艺，实

殆与成周乡举里选之制，同一揆也，猗欤盛哉!泾自定学以来，百有余年，士之沐浴化泽，

自科第而出膺时用者，后先相望也，惜未有以碑其名氏者，学者往往歉焉。成化戊子春，监

察御史天台陈公选奉敕提督南畿学政，谓今国家取人，重在科目，俾府州县各立举人进士题

名碑于学，庶往者有所托，而来者有所激也。于是右沧强公珍适以进士出知县事，始至

以作兴士类为己任，宣涤滞秽，修举废坠，于是谋诸僚佐，酌之师儒。取石于山，考其志录

，自洪武己卯以迄天顺壬午，领乡荐者十有八人，其中登进士者五人。各疏其姓氏等第与其

出身之品秩于下，俾石工刻之，而俾昌记之。碑成树之学宫，以示久远。苟在列者，咸有荣

也，且便吾党之士有志科第者，弦诵之余，目其名耳。其人取其文之相乎艺实者，以为法，

而窃陈编以徼利达者深用为戒。将见继兹而起，登科及第列名于碑者日盛。一日率皆黜虚文

而根实艺，庶上不负圣朝设科取士之意，下不负侍御与县令题名劝励之勤，抑使后之人又激

后人也，然则是碑之立，其有阙于风教大矣。昌不肖，窃幸载名于后，方自喜复以自愧，不

知他日人将以我为何如也，于乎可不惧哉!成化五年己丑孟夏初吉。


强公修学记庄昶江浦

