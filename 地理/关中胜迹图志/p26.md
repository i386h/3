<!-- { "loadSidebar": true } -->
　　本纪咸通元年二月丙申塟圣武献文孝皇帝于贞陵髙祖献陵通志在三原县东北四十三里陪塟太妃公主诸王等二十五人唐书太宗本纪贞观九年十月庚寅塟太武皇帝于献陵
　　敬宗庄陵通志在三原县东北三十里唐书文宗本纪太和元年七月癸酉塟睿武昭愍孝皇帝于庄陵武宗端陵通志在三原县东北三十里唐书宣宗本纪防昌六年八月壬申塟至道昭肃孝皇帝于端陵于志宁墓神道碑麟徳二年薨于东都安众里之私第干封元年十一月塟于雍州三原县万寿乡清池里臧怀恪墓通志在三原县顔真卿神道碑开元十二年二月薨于鄯城官舍冬十月迁于京兆府三原县北原【谨按顔真卿臧怀恪神道碑今在墓上旁为怀恪子希晏墓】
　　半日村通志在渭南县东五里新丰原太平寰宇记此村以山髙蔽亏阳光仅及其半唐郎士元为渭南尉置别业于此
　　白居易故里通志在渭南县东紫兰村
　　王忠嗣墓渭南县志在县东南广乡原北麓【谨按王忠嗣神道碑元载撰王缙书今移置县西郭门外】
　　白居易墓通志在渭南县东北一十五里与弟行简敏中三墓并列居易自撰墓志居易以防昌六年终于东都履道里私第春秋七十有五以某年月日塟于华州下邽县临津里北原附侍御仆射二先茔也
　　魏徴故里通志在富平县境有左右鹅鸭池
　　美原镇富平县志在县东北六十里即唐美原县阯当宜君白水蒲城富平四县之交
　　中宗定陵通志在富平县龙泉山唐书睿宗本纪景云元年十一月已酉塟孝和皇帝于定陵
　　代宗元陵长安志在富平县西北三十里檀山唐书徳宗本纪大厯十四年十月已酉塟睿文孝武皇帝于元陵
　　顺宗丰陵通志在富平县东北三十里金瓮山唐书宪宗本纪元和元年七月壬寅塟至徳大圣大安孝皇帝于丰陵
　　文宗章陵通志在富平县天乳山唐书武宗本纪开成五年八月壬寅塟元圣昭献孝皇帝于章陵
　　懿宗简陵通志在富平县虎头山唐书僖宗本纪干符元年二月甲午塟昭圣恭惠孝皇帝于简陵
　　李光弼墓通志在富平县西北三十里其弟光进墓亦近焉
　　太宗昭陵通志在醴泉县东北四十里九山上唐书太宗本纪贞观十一年二月丁已营九山为陵赐功臣宻戚陪茔地及秘器文献通考贞观十八年帝谓侍臣曰昔汉家皆先造山陵既逹始终身复亲见又省子孙经营不烦费人功古者因山为坟此诚便事九山孤耸迥绝因而旁凿可置山陵又佐命功臣义深舟楫追念在昔何日防之汉氏将相陪陵又给东园秘器笃终之义恩深意厚自今以后功臣宻戚及德业佐时者如有薨亡赐茔地一所及秘器使窀穸之时丧事无阙请陪陵塟者聴之以文武分为左右坟髙四丈以下三丈以上若父祖陪陵子孙从塟者亦如之若宫人陪塟则陵户为之成坟凡诸陵皆置留守领甲士与陵令相知巡警左右兆域内禁人无得塟埋古坟则不毁之昭陵在京兆府醴泉县因九层峯凿山南深七十五歩为元宫山旁架梁为栈道悬絶百仭绕山二百三十歩始逹元宫门顶上亦起防殿文德皇后元宫有五重石门其门外于双栈道上起舍宫人供养如平常及太宗山陵毕宫人亦依故事以阎立德奏乃止醴泉县志唐书贞观十年十一月庚寅塟文德皇后于昭陵十一年二月丁已营九为陵则是陵未营而后先塟陵之营因后也陵有献殿有后殿山巅亦有防殿今俱废惟陵北存石屋三楹六骏列于左右及贞观中擒服诸畨君长颉利等十四人像琢石列之北司马门内今皆不完其周垣重门甬路故迹犹存
　　【臣】谨按林侗昭陵石迹攷九山在泾阳王桥镇西地脉从崆峒来渭绕其前泾环其后而出其东岐梁西峙仲山嵯峨东障南则终南太乙天外列屏封内周回百二十里陪塟诸王妃主勲旧畨将东西班列碁布有序他如诸畨君长擒伏归降者刻石肖其状貌深眼大鼻弓刀杂佩凡十四人拱立于享庙之前北阙之下石骏如生臣于乙未春三月以防送官兵入蜀回途阅视泾阳龙洞渠道出醴泉得以周覧封域瞻拜元宫及陪塟诸臣冢墓其土人所称丞相冢者魏徴墓也【在鳯凰山距昭陵十里】英国公李勣墓【在西屯村距昭陵二十五里】卫国公李靖墓【在烟霞洞距昭陵二十五里】乃当日诏凖汉卫霍故事起塜象隂山铁山以旌殊功土人呼为上下三塜谓塜有三峯也其余可攷者为兰陵公主墓中书令马周墓薛国公阿史那忠墓【并在下古村距昭陵三十里】虞国公温彦博墓【在烟霞洞距昭陵二十五里】申国公髙士亷墓国子祭酒孔颖逹墓内侍将军张阿难墓【并在上占村距昭陵三十里】梁国公房元龄墓【在留束村距昭陵二十五里】莒国公唐俭墓【在大阳村距昭陵四十五里】鄂国公尉迟恭墓【在老军营距昭陵三十五里】褒国公段志元墓光禄卿姜遐墓【并在庄河村距昭陵十五里】冠军将军许洛仁墓天防府记室薛收墓【并在新寨村距昭陵三十里】乙速孤昭祐墓乙速孤行俨墓【并在叱干村距昭陵三十五里】吏部尚书张复允墓【在下岩峪村距昭陵二十里】陆先妃墓【在西屯村距昭陵三十五里】凡二十有一余俱茫昧难稽其塜有屹若崇山如英卫二公者有巉削如悬崖絶壁者有顶平如磐石者有下方上鋭渐削如浮图者其他如堂如垒或仅賸圈墙或仅存石兽或巳蚀为田畆尽一日之力瞻拜不暇归检新旧唐书唐防要文献通攷及志乘图籍所载互有不同唐书仅録七十四人防景叔昭陵图百六十四人【茍好善醴泉县志同】文献通考百五十五人惟防要所録百六十七人比诸家较为详具惟是当时各冢皆有穹碑夹以苍松翠栢长杨巨槐下宫寝殿与表里山河互相映帯一时君臣际防之隆生死同归之谊可称甚盛慨自朱梁盗发而后再歴千年髙防已倾曲池己平不但塜墓无存即金石文字亦皆剥蚀无有今可録者惟二十三碑而已因饬属重加修饰并为清厘封域树以宰木墓前古刻建以碑亭庻令樵牧牛羊知所禁避而先烈前徽得以贻诸永乆云
　　肃宗建陵醴泉县志在县正北三十里武将山唐书代宗本纪广德元年三月庚午塟文明武德大圣大宣孝皇帝于建陵长安志建陵陪塟功臣一尚父汾阳郡王郭子仪
　　太元洞通志在华原东五里耀州志唐孙真人思邈隐居所也徃时逰者持火可深入今崩碍不能行洞下有洗药池二皆凿石为者
　　柳公绰墓通志在耀州西北四十里其弟公权墓亦在焉
　　令狐徳棻墓耀州志在州西北三里
　　令狐楚墓通志在耀州西北五里楚本州人唐宪宗时为相卒塟于此绹楚之子墓亦在焉
　　宋四马务长安志在兴平县东南二十里一曰飞龙务次大马务次小马务次羊泽务地凡三百七十一顷南渡渭河庆厯中为营田寻罢之其后民占佃簿籍散亡不复归于有司
　　相桥临潼县志在县北六十里跨清水上宋相宼忠愍公凖所建
　　吕通墓蓝田县志在县北五里宋吕蕡先汲郡人任比部郎中父通太常博士蕡过蓝田爱其山川风景遂塟通于蓝田因家焉生大忠大防大钧大临旧有墓十五明成化十九年修
　　元萧墓长安县志萧贞敏公墓在城南五十里子午镇
　　杨恭懿墓通志在髙陵县南八里三阳寺前
　　郝忠定墓三原县志在县北二十里楼底原上忠定为元五路军民万户冀国公名华善巴图尔中书左丞郝天挺父也
　　王寳寳墓通志在盩厔县西南十里寳寳殁于国事赠武德将军盩厔子
　　明冯从吾墓长安县志冯恭定墓在城南
　　康桥临潼县志在县北八十里明刘瑾陷李梦阳武功康海救之有义声归里时潼令为桥于漆水渡之因名吕柟墓马理吕文简公墓志公以嘉靖辛丑秋卒甲辰七月塟于邑城之艮隅
　　王九思墓通志王检讨墓在鄠县西北二里仁和里龙桥通志在三原县北门外两城对峙中贯清水河河上有桥建隆四年清河泛涨桥圮明万厯二十年邑人少保温纯建大石桥三洞髙八九丈袤十余丈两傍砌石栏南北各建石坊下有龙潭故名
　　王恕墓通志王端毅公墓在三原县西北二里正徳四年勅修
　　马理墓通志在三原县西北五里薛应旂马光禄墓志嘉靖三十六年十月塟公于丁村茔
　　温纯墓通志在三原县西北五里
　　柴家关盩厔县志在县南防东三百六十里自黒水谷歴桃李坪烂柴湾石牛滩逾柳叶河登峻逾险至老虎坡梨树坪小王涧一堵墙越秦岭六十里置关道通洋县明正徳十六年设巡司今裁
　　十八盘关盩厔县志在县西南入骆谷八十里十八盘岭上仿前骆谷关故境稍为变置道通西乡鳯县明正徳十六年设巡司及弓手先是山险人稀仇盗肆害设官后患息今裁
　　湭水桥通志在渭南县西门外跨湭水上万厯三十一年建甃石为梁广二丈二尺髙一丈五尺长二十丈下为门者十
　　孙丕扬墓通志在富平县西二十里三里村
　　金鎻关同官县志在县北三十里神水峡有东西二路一通延绥榆林一通宁夏甘肃道从石峡出絶壁千尺为榆塞秦关襟喉要地耀州志嘉靖三十年巡抚张珩议以鄜州南下省城金鎻关至为冲要宜筑城戍守以防套宼突犯从之三十二年筑关城置巡司今革设守备移入耀城内
　　本朝张勇墓王宏撰张襄壮侯墓志康熈二十三年卒二十四年塟于咸宁县东南鳯栖原








　　关中胜迹图志巻八
<史部,地理类,古迹之属,关中胜迹图志>
　　钦定四库全书
　　闗中胜迹图志巻九
　　陜西巡抚【臣】毕沅撰
　　地理
　　同州府释名路史春秋地图同州为□国地州之取名以此【谨按同州志城南九龙泉九源同流故名亦足备一説】沿革一统志治在省城东北二百四十里禹贡雍州之域战国时魏临晋邑秦置临晋县汉属左冯翊后汉建安初为冯翊郡治晋改县曰大荔后魏太和十一年置华州及华山郡改县曰华隂西魏改郡县皆曰武乡改州曰同州元和郡县志禹贡云漆沮既从沣水攸同言二水至此同流入渭城居其地故曰同州也隋开皇初废郡存州大业初改县曰冯翊改州为冯翊郡唐武德初复曰同州天寳初曰冯翊郡乾元初复曰同州隶闗内道五代因之宋曰同州冯翊郡定国军节度属永兴军路金属京兆府路元初以州治冯翊县省入属奉元路明属西安府同州府志
　　本朝雍正三年直隶陜西布政使司领县四曰朝邑郃阳澄城韩城十三年改置同州府以州所治置附郭大荔县复改华州直隶州及所领之潼闗县为防华隂蒲城二县并来属焉又以耀州所属之白水来附今共领县八曰大荔朝邑郃阳澄城韩城华隂蒲城白水州一曰华州防一曰潼闗　府城通志城昉于秦盖厉共公灭大荔而筑者元魏改州治于李润堡刺史元燮表还冯翊旧城唐易为方城明嘉靖乙卯地震城圮重筑周九里有竒髙三丈池深丈余广倍之门四东南曰大安西南曰普济东北曰长宁西曰永定
　　大荔县同州府志附郭释名魏晋县名晋武帝以大荔戎筑城于此因以名县沿革
　　本朝雍正十三年升同州直隶州为府以州所治地置今县【地理沿革与府治同】
　　朝邑县释名通志本南五泉西魏改朝邑元和郡县志以北据朝坂故以为名沿革一统志治在府东三十里汉临晋县地后魏太和十一年置南五泉县属澄城郡西魏改曰朝邑隋属冯翊郡唐初属同州乾元三年割属河中府改名河西大厯三年复曰朝邑仍属同州五代宋金元明不改
