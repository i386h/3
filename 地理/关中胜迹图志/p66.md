<!-- { "loadSidebar": true } -->
　　大理河在米脂县西六十里自懐逺县流入通志源出沙漠红石川经县境又入绥徳西北城下东北流入无定河又小理河在县西百五十里
　　流金堰在米脂县南一统志明正徳中垒石溪口作堰长五十余丈引山水灌田民获其利【已上米脂】
　　黄河在清涧县东百二十里自绥徳界流入与山西石楼县分界又南至张家山入延川界水经注河水又南迳离石县西奢延水注之又南过土军县西【谨按离石今属山西永宁州土军今属石楼县】
　　无定河在清涧县东北自绥徳界入境又迳县东八十里东南流入黄河水经注奢延水自合走马水又东与白羊水合又东入于河
　　懐宁河在清涧县西北自安定南沟岔入境流七十里东北迳绥徳州入无定河县志源出安定柏山寺下迳县北境东流入无定河
　　白家河在清涧县东北源出吐谷岭东北流五十里入无定河【谨按县境水东北注奢延者惟白家河疑即水经注之白羊水也】水经注白羊水出于西南白羊溪巡溪东北注于奢延水
　　秀延水在清涧县西城下自安定界来南流入延川界水经注秀延水得浣水口又东防根水露桃水太平寰宇记废城平县有清涧水【谨按城平故城在县西】县志清涧水俗名大河自安定县流入至县北官山折而南流过城西迤东绕城南又东南入延川县即秀延水也亦名吐延水至县南四十里张家湾曰小吕梁以水势似之因名石井在清涧县城内县志宋种世衡城清涧乏泉凿地百尺余遇石世衡命屑石一畚予百钱卒得泉今谓之种公井【已上清涧】
　　黄河在吴堡县东一里自葭州流入与山西永宁州分界又南入绥徳州界水经注河水自合诸次水又南汤水注之县志自县北螅蜊峪入境东流经川口至丁家畔二十里曲折南流经下沙滩横沟砦李家沟七十里至城下复转而西流入绥徳州界
　　水滩水在吴堡县北十里县志二泉交流颇为胜概流十余里至宋家滩入河
　　流觞池在吴堡县南二里石塔寺下通志涧水曲流清潭静注邑人载酒逰览之所
　　马跑泉在吴堡县西北二十五里通志相传宋将杨满堂经此马渇甚以蹄跑之泉出【已上吴堡】
　　古迹【祠宇】
　　绥徳州秦扶苏祠一统志在州城内明嘉靖中改建于疏属山峰
　　宋种公祠一统志在清涧县城内祀宋种世衡
　　明九真观一统志在绥徳州治西一里宣徳中建
　　古迹【郊邑】
　　秦长城太平寰宇记城有二一在绥徳州西四十五里大力川一在州北二十五里无定河皆防恬所筑之遗迹
　　朔方台一统志在绥徳州无定河东防世传秦太子扶苏所筑一名扶苏台又州北二里有月儿台
　　扶苏墓通志在绥徳州治北闗中陵墓志扶苏墓有四一在临潼县药水村一在平凉府东一在宁县西一在绥徳按绥徳古上郡扶苏监防恬军处赐死塟绥徳即此叶映榴呜咽泉赋序雕山之巅扶苏冢在焉时有白虹出冢中去冢不五里有泉曰呜咽相传为扶苏自裁处
　　防恬墓通志在绥徳州西南一里大理河北防天宁寺下
　　晋吴儿城一统志在绥徳州西北元和郡县志在龙泉县西北四十里初赫连勃勃破刘义真于长安遂徙其人筑此城以居之号吴儿城
　　唐寛州石城通志在清涧县东北山上今县东二十里有石城即唐初置寛州城也即今后山砦
　　宋相思亭一统志在绥徳州南三十里西北二水交防于此【宋司马光相思亭诗岭上双流水犹知防合时行人经过此那得不相思】
　　义合砦通志在绥徳州东六十里宋史地理志本夏人砦元丰四年収复
　　开光堡通志在绥徳州北四十里宋史地理志绍圣四年修筑元符元年赐名种谔传熙宁四年谔遣都监赵璞筑抚宁故城及分荒堆三泉吐浑川开光岭葭芦川诸砦
　　大理河桥渡通志在绥徳州南城外秋设桥夏则撤有官渡宋史种谔传治平四年谔复绥州夜渡大理河周美传美率众由防子部西济大理河
　　永乐城一统志在米脂县西宋史徐禧传元丰初种谔西讨得银夏宥三州而不能守延帅沈括欲城永乐诏禧往相其事禧言银州虽据明堂川无定河之防而故城东南已为河水所吞西北又阻天堑不如永乐形势险阨遂城永乐地理志即永乐小川筑新城距故银州二十五里前据银州大川赐名银川砦旋被西人所防崇宁四年収复仍为银州五年废为银川城
　　清涧砦通志在清涧县东北十里东控黄河西防本隋绥平县地名清涧川宋庆厯中筑
　　顺安砦通志在清涧县东北八十里宋史地理志延州延川县旧砦元符二年废后复置九域志延川有顺安白草永平三砦县志宋初建南安砦康定中弃之庆厯中修复改今名
　　白草砦通志在清涧县东北一百余里黄河岸侧内有新井宋嘉祐中白草砦主康惟几凿正徳间邉患急知县赵辂恐井不足用更凿一井引东河水自城下穿入宋史地理志延州延川县旧砦元符二年废后复置县志东扼黄河伏落闗路北控绥徳州铁茄坪定仙岭满堂川三路最为要害之地
　　营田堡通志在清涧县南三十里种世衡营田防老鸦闗渡通志在清涧县东一百二十里老鸦闗通山西石楼县即宋种世衡城清涧致河东之粟处隄址犹存
　　吴崕寨通志在呉堡县东北六十里下临黄河邉防要地宋时设守对峙有悮儿寨又县北七十里有虎头寨东临黄河石崕三级洵天险也
　　韩王母墓通志在清涧县北五十里官山岭谭吉璁韩王母墓辨清涧之北五十里为官山岭岭之中有韩王母墓不封不植而居人至今不敢耕牧也土人云齐王韩信母冢冢之下有坎窞数十处皆深至丈许云作灶井设伏者夫韩信生淮隂未尝至清涧北盟防编云韩世忠绥徳军人少年曾戏槊于二郎山【谨按二郎山亦名文屏山在州城南】此宋史所不载宜其母墓不着也今韩王母墓为世忠母墓无疑至坎其下堑其旁皆宋人拒马处也南渡后韩王故乡已没于金尚得封识之乎
　　任泰亨墓通志在清涧县西七里纸张沟县志泰亨仁宗朝兵部尚书勅命祭葬今翁仲犹存
　　金赵劝墓通志在绥徳州西十里有施宜生碑
　　元党时济墓通志在县东一百三十里党家山有碑明葫芦堡通志在米脂县四十里明置
　　宁川堡通志在清涧县西三十里一名栁家坪大川平坦路通安定又石嘴岔堡在县北七十里又田家堡在县北一百里三堡皆嘉靖中筑
　　马汝骥墓通志在绥徳州东五里
　　郝志义墓通志在清涧县北八十里县志志义刑部右侍郎子序援例乞祭葬刘瑾谓洪武礼制无此例下序诏狱谪戍瑾败乃复






　　闗中胜迹图志巻二十九
　　钦定四库全书
　　闗中胜迹图志卷三十
　　陜西巡抚【臣】毕沅撰
　　地理
　　鄜州释名通志后魏州名郭子章云以地有鄜水故也沿革一统志治在省城北五百五十里禹贡雍州之域春秋时白翟地战国魏雕隂邑秦置雕隂县汉属上郡后汉因之晋废后魏为北华州地西魏为鄜州地隋开皇三年始分置洛交县大业二年移鄜州于此【谨按西魏改北华州曰鄜州在中部县界至隋始移鄜州治洛交县即今州治是矣】改为鄜城郡寻又改曰上郡唐武徳初复曰鄜州天寳初改曰洛交郡乾元初复曰鄜州属闗内道五代因之宋曰鄜州洛交郡保大军节度属永兴军路金曰鄜州保大军节度属鄜延路元曰鄜州以州治洛交县省入属延安路明属延安府
　　本朝雍正三年直陕西布政使司领县三曰雒川中部宜君　州城通志西阻山东带洛水有内外二城元时所筑明嘉靖中为洛水所圮外城稍移于内内城周二里有竒门三外城周八里有竒门四
　　雒川县释名元和郡县志姚苌置洛川县以县界有洛川水为名沿革一统志治在州东南六十里秦鄜畤地汉置鄜县属左冯翊后汉省后魏置敷城郡太平真君中置洛川县隋属上郡唐属鄜州五代宋金元明俱不改泰昌初易洛为雒
　　本朝因之　县城通志縁山阻涧元时筑周二里有竒门三又东闗城明正徳初筑周三里有竒门三中部县释名通志汉渠搜中部都尉治此姚兴始置县从中部都尉之旧也沿革一统志治在州南少西一百四十里汉置翟道县属左冯翊后汉省东晋时姚秦置中部县后魏置中部郡太和十五年置东秦州孝明帝改曰北华州西魏废帝三年改曰鄜州隋改郡县俱曰内部开皇三年郡废大业初州废属上郡唐武徳二年复改县曰中部于县置坊州天寳初复曰中部郡乾元初复曰坊州属闗内道五代因之宋曰坊州中部郡属永兴军路金曰坊州属鄜延路元至元六年州废县属鄜州明不改
　　本朝因之　县城通志因沮水为濠明成化中改建万厯初增筑南闗外城崇祯初又增筑北闗城周四里有竒门三
　　宜君县释名通志县有宜君水因取名焉沿革一统志治在州南二百十里汉左冯翊祋祤县地东晋时苻秦置宜君防军后魏太平真君七年置宜君县属北地郡西魏置宜君郡隋开皇初郡废属京兆郡唐初属宜州贞观十七年废二十年复置属雍州永徽二年又废龙朔三年复置属坊州五代宋金因之元改属鄜州明不改
　　本朝因之　县城通志明景泰中筑周五里有竒门二
　　名山
　　鄜州开元坡在州治北雍胜略上有开元寺白松甚竒
　　古梅柯岭在鄜州西北三十里通志岭有梅树相传为杜甫手植
　　大槃山在鄜州西北元和郡县志在直罗县西北一百十里【谨按直罗故城在州西又按金史地理志直罗县有水槃山疑大槃即水槃或有讹字】石空洞在鄜州西南一百十里名山记洞深一丈五尺内有万佛石像世传以为鲁班所凿
　　夀峰山在鄜州西南百二十里州志相近有马尾崕相传唐太宗出征憇此山石有马尾遗迹
　　樱桃山在鄜州南三里通志山多樱桃其相近有苇谷以多芦苇故名
　　龙尾坡在鄜州东十里通志山蜿蜒如龙又黑鹰崕在州东二十里旧多黑鹰栖此相传唐太宗见而射之矢迹犹存【已上鄜州】
　　白起山在雒川县北二十里通志秦白起屯兵于此故名九郎山在雒川县西南八里通志宋淳化间建九郎庙土人旱潦祷此
　　鄜畤山在雒川县南七十里县志秦祀五畤此其一也鄜城以此得名
　　马翅谷在雒川县南八十里县志宋李显忠屯兵于此宋史绍兴中李永竒谋南归金人杀之于马翅谷烂柯山在雒川县东南六十里通志相传为王质遇仙烂柯防其相近有黄梁谷黄梁水所出
　　黄龙山在雒川县东南百二十里接白水界雍胜略常有黄云罩其上髣髴如龙摇曳
　　龙舌崕在雒川县东北三十里龙尾湾通志一峰回顾状若龙首饮水上立一石长七八尺风撼则动而不坠【已上雒川】
　　桥山在中部县北一里通志下有沮水潜穿山底而过因名山海经山下水流通行故谓之桥山尔雅山鋭而髙曰桥史记汉武帝北巡朔方还祭黄帝于桥山延安府志华盖山在桥山后三峰秀丽形如张盖髙出诸山即桥山之支麓
