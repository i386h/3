<!-- { "loadSidebar": true } -->
　　宋会景亭一统志在凤翔县城外南溪处众亭之间苏轼迁之水西可以逺眺又改名招隐题诗其上【宋苏轼会景亭诗飞檐临古道髙榜劝游人未即令公隐聊须濯路尘茅茨分聚落烟火傍城闉林缺湖光漏牕明野意新居民惟白防过客谩朱轮山好留归屐风回落醉巾他年谁改筑旧制不须因再到吾虽老犹堪作坐賔】喜雨亭通志在凤翔县东北苏轼判郡时建凿池其南引流种树为休息之所自为文记之【宋苏轼喜两亭记亭以雨名志喜也古者有喜则以名物示不忘也周公得禾以名其书汉武得鼎以名其年叔孙胜狄以名其子其喜之大小不齐其示不忘一也余至扶风之明年始治官舎为亭于堂之北而凿池其南引流种树以为休息之所是嵗之春雨麦于岐山之阳其占为有年既而弥月不雨民方以为忧越三月乙卯乃雨甲子又雨民以为未足丁卯大雨三日乃止官吏相与庆于庭商贾相与歌于市农夫相与抃于野忧者以乐病者以愈而吾亭适成于是举酒于亭上以属客而告之曰五日不雨可乎曰五日不雨则无麦十日不雨可乎曰十日不雨则无禾无麦无禾嵗且荐饥狱讼繁兴而贼盗兹炽则吾与二三子虽欲优游以乐于此亭其可得耶今天不遗斯民始旱而赐之以雨使吾与二三子得相与优游而乐于此亭者皆雨之赐也其又可忘耶既以名亭又从而歌之曰使天而雨珠寒者不得以为使天而雨玉饥者不得以为粟一雨三日繄谁之力民曰太守太守不有归之天子天子曰不然归之造物造物不自以为功归之太空太空不可得而名吾以名吾亭】
　　武成楼一统志在寳鸡县东三十里武成镇宋陈希亮守凤翔时建
　　斯飞阁一统志在寳鸡县西南【宋苏轼斯飞阁诗西南归路逺萧条倚槛魂飞不可招野濶牛羊同雁鹜天长草树接云霄昏昏水气浮山麓泛泛春风防麦苗谁使爱官轻去国此身无计老渔樵】
　　翠麓亭一统志在寳鸡县东南一百八十里青峰寺旁石林亭一统志在麟游县东宋刘敞有诗苏轼和之【宋苏轼石林亭诗都城日荒废往事不可还惟余故苑石漂散向人间公来始购蓄不惮道里艰忽从尘埃中来对氷雪顔瘦骨拔凛凛苍根潄潺潺唐人惟竒章好石古莫攀尽令属牛氏刻凿纷班班嗟此本何常聚散实循环人失亦人得要不出区寰君看刘季末不能保河闗况此百株石鸿毛于太山但当对石饮万事付等闲】张横渠宅一统志在郿县东五十里横渠镇南大振谷口
　　古迹【祠宇】
　　凤翔府上古仓颉庙通志在岐山县西南五里县志旧在渭河之南嵗久岸圮明嘉靖中改建于河北原上姜嫄庙通志在扶风县东南四十里邰城镇内
　　夏禹庙一统志在岐山县东十三里有古栢九十四株枝悉西向
　　周太王庙通志在岐山县东北十五里岐阳旧地创建无攷金重庆元年重修后圮误传为赧王庙明正统间行人郭仲南过岐访周遗址得石碣乃知为太王庙知县王泽重修仲南撰记一统志庙侧又有王季及文王庙
　　泰伯庙一统志在岐山县西北十里寇村
　　三公庙一统志在凤翔县东郭内祀周公召公太公配以蜀汉诸葛亮宋张子
　　周公庙通志在岐山县西北十五里凤凰山麓唐武徳间建宋元祐元年重修一统志有姜嫄庙在庙后府志有太姜太任太姒三庙在姜嫄庙东
　　姜太公庙通志在寳鸡县东南六十里磻溪侧磻溪东北流入渭庙居其右庙左有钓石石根着土甚微盘旋而上至顶平广双窊膝迹显然当时坐而持竿之所也凤女祠通志在凤翔县南五十里其地有凤女台相传秦穆公筑以居箫史弄玉者后人因台作祠以祀陈寳祠一统志在寳鸡县东二十里史记秦文公获若石于陈仓北坂城祠之祀以一牢命曰陈寳列异传秦穆公时陈仓人掘地得物若羊非羊若猪非猪牵以献穆公逢二童子曰此为媪述常在地中食人脑若欲杀之以栢插其首媪曰此二童子名为鸡寳得雄者王得雌者霸陈仓人舎之逐二童子化为雉飞入于林陈仓人告穆公发徒大猎得其雌又化为石置之汧渭之间至文公立祠名陈寳县志祀鸡台址尚存
　　汉三班祠一统志在扶风县南飞凤山祀班彪及子固超乂曹大家祠亦在此山
　　伏波祠通志在扶风县东四十里祀马援
　　马超庙一统志在扶风县茂陵山下元延祐二年建通志即超故居地
　　诸葛武侯庙通志在岐山县南五丈原
　　魏邓艾祠通志在凤翔县北十里
　　隋文帝庙通志在扶风县东四十五里每嵗春秋祀西镇吴山庙通志在陇州南七十里吴岳山下隋开皇十六年凖西镇吴山造神庙唐李晟镇凤翔时祷雨有应于公异为记册府元清泰元年正月壬申诏吴岳成徳公可进封灵应王初帝在凤翔遣房嵩祀之有应至是欲加封爵下有司简讨天寳十载正月封吴山神为成徳公至徳二年十二月改吴山为岳祠享官属视五岳今国家以灵告祥宜示殊等故有是命宋史开寳六年遣使奉衣冠剑履送西镇吴岳庙立秋日祀西镇吴山于陇州旧封成徳公元丰八年封王元史大徳二年二月加封西镇吴山为成徳永靖王至元三年定嵗祀岳镇之制七月土王日祀吴山于陇州界续文献通考明洪武三年诏岳镇海渎英灵之气受命上帝岂国家封号可加命依古制止以山水本名称西镇吴山之神十二年遣官赐金香盒一座有司祭服二袭永乐二年敇修五年灾知州张干重建
　　本朝康熙四十二年五月
　　赐额曰五峰挺秀每嵗春秋有司修其常祀
　　唐韩文公祠一统志在扶风县北崇正镇
　　段太尉祠通志一在汧阳县南一里一在县西北四十里祀唐段秀实唐书兴元元年诏赠太尉谥忠烈帝还都又诏致祭旌其门闾亲铭其碑太和中子伯伦始立庙有诏给卤簿赐度支绫绢五百以少牢致祭太白山神庙通志在郿县东南四十里太白山上唐天寳八载封山神为神应公贞元十二年秋旱诏饰祠庙翌日大雨黍稷用丰宋至和三年封神为济民侯嘉祐七年复封为明应公熙宁八年进封福应王金元俱仍王爵明正统四年重建庙东坡志林太白山神至灵自昔祷无不应近嵗向公少师为守奏封山神为济民侯自此祷不应偶取唐会要看云天寳十四年诏封山神为灵应公吾然后知神之所以不悦者即告太守遣使祷之若应当奏乞复公爵旦以瓶取水归郡遂大雨三日吾作奏检具言其状诏封明应公且修其庙祀之日有白鼠长尺余歴酒馔上嗅而不食父老曰龙也【臣】谨按太白山灵湫数处歴代以来久着神异闗中每于望泽之时凡有祷祈咸昭丕应乾隆五年川陜督臣尹继善奏请列入本省祀典【臣】防
　　简命巡抚陜西于乾隆二十九年三月霡霂偶愆禾苗待泽【臣】敬率僚属步祷西安神庙复遣官赴山于灵湫取水立沛甘霖四野霑足经【臣】奏请
　　特赐封号防
　　恩敕加昭灵普润四字用答神庥其神庙之在山中者旧制庳隘【臣】复捐俸饬郿令重为葺治嵗时致祭庻明神顾享益多嘉应焉
　　玉皇庙通志在寳鸡县东南六十里相传唐县尹刘纲夫妇登仙处
　　灵义侯祠通志在陇州城内唐大厯二年故郡垒艰于得水荀氏夫妇献地因迁城于此勅封为灵义侯灵顺夫人立祠以祀有祷屡应宋太祖时改封安祐侯开元寺通志在凤翔县城内开元中建闻见后录大殿九间后壁吴道子画自佛始生修行説法至灭度山林宫室人物禽兽数千万种极古今天下之妙其识开元三十年云【宋苏轼记所见开元寺吴道子画佛灭度以答子由诗西方真人谁所见衣被七寳从双狻当时修道颇辛苦栢生两肘鸟巢肩初如蒙蒙隐山玉渐如濯濯出水莲道成一旦就空灭奔会四海悲人天翔禽哀响动林谷兽鬼踯躅泪迸泉厐眉深目彼谁子绕牀弹指性自圆隐如寒月堕清画空有孤光留故春游古寺拂尘壁遗像久此霾香烟画师不复写名姓皆云道子口所传从横固巳蔑孙邓有如巨鳄吞小鲜来诗所夸孰与此安得擕挂其旁观】
　　天柱寺凤翔县志在县北三里旧有杨惠之塑维摩像【唐李洞宿凤翔天柱寺穷易元上人房诗天柱暮相逢吟思天柱峰墨研青露月茶吸白云钟卧语身粘藓行禅顶拂松探元为一决明月去临卭宋苏轼维摩像唐杨惠之塑在天柱寺诗昔者子舆病且死其友子祀往问之跰鉴井自叹息造物将安以我为今观古塑维摩像病骨磊嵬如枯乃知至人外生死此身变化浮云随世人岂不硕且好身虽未死身已疲此叟神完中有恃谈笑可却千熊罴当其在时或问法俛首无言心自知至今遗像兀不语与昔未死无增亏田翁俚妇那肯顾时冇野鼠衘其髭见之使人每自失谁能与语无言师】
　　普门寺通志在凤翔县东一里唐建金大定六年修明正徳八年重修旧有唐王维吴道子画【宋苏轼王维吴道子画诗何处访吴画普门与开元开元有东塔摩诘留手痕吾观画品中莫如二子尊道子实雄放浩如海波翻当其下手风雨快笔所未到气已吞亭亭双林间彩晕扶桑中有至人谈寂防悟者悲涕迷者手自扪蛮君鬼伯千万万相排竞进头如鼋摩诘木诗老佩芷袭芳荪今观此壁画亦如其诗清且敦只园弟子画鹤骨心如死灰不复温门前两丛竹雪节贯霜根交柯乱叶动无数一一皆可寻其源吴生虽妙絶犹以画工论摩诘得之于像外有如仙翮谢笼樊吾观二子皆神俊又于维也敛衽无闲言又独游普门寺有忆子由诗花开美酒盍不归来看南山冷翠微忆弟涙如云不散望乡心与雁南飞明年纵健人应老昨日追欢意正违不问秋风强吹防秦人不笑楚人讥】
　　耆阇寺通志在岐山县东北四十里崛山下唐干宁四年建石磴﨑岖岩洞峭絶春时人多游此
　　法门寺一统志在扶风县北二十里崇正镇即唐宪宗迎佛骨处闻见后录古塔四层瘗佛手指骨一节宪宗盛仪肃迎入禁中塔下层有石芙蕖工制精妙每芙蕖一叶上刻一施金钱人姓名殆数千人宫女姓名为多又刻白玉像所瘗佛指骨节置金莲花中隔琉璃水晶匣可见通志元和十四年诏改为法云寺学士张仲素撰碑宋徽宗有赞并大书皇帝佛国四字于山门之上
　　西明寺通志在郿县西南二十里显庆三年为元奘法师建酉阳杂俎孙思邈隐终南石室与宣律师互参元旨于此
　　龙泉寺一统志在汧阳县十五里龙泉山上唐武徳间建宋大中祥符间改普济禅院有碑僧善儁书石墨镌华以为不减圣教序
　　慈禅寺一统志在麟游县东四里杜澄交会处有永徽
　　四年镌刻石佛像
　　兴国寺通志在麟游县治北门外童山下唐开元十年建唐时古松尚存有银杏树大四五围髙与山齐明正统间祷雨有应
　　天台寺通志在麟游县西五里天台山即唐九成宫故墟也南面青莲北负排云寺内尚存白松古栢宋张横渠祠通志在郿县大振谷口
　　本朝康熙二十三年
　　赐额曰学达性天又有祠在县东五十里横渠镇先生故居元
　　元贞间建
　　真兴寺一统志在凤翔县城内宋初节度使王彦超建阁髙十余丈【宋苏轼真兴寺阁诗山川与城郭漠漠同一形市人与鸦鹊浩浩同一声此阁防何髙何人之所营侧身送落日引手攀飞星当年王中令斫木南山頳写真留阁下铁面眼有棱身强八九尺与阁两峥嵘古人虽暴恣作事今世惊登者尚吁喘作者何以胜曷不观此阁其人勇且英又真兴寺阁祷两诗太守亲从千骑祷神翁逺借一杯清云隂黯黯将嘘遍雨意昏昏欲酿成已觉防风吹袂冷不堪残日傍山明今年秋熟君知否应向江南饱食稉】
