<!-- { "loadSidebar": true } -->
　　唐杜甫草堂通志在鄜州南六十里杜甫避难寄此即三川也又州西北三十里羌村有杜甫窟壁上诗甚多又骆驼谷杜甫逰梅柯岭往来止宿于此【明田龙三川杜甫草堂诗问栁寻花到草堂急呼村酒酹诗王乾坤无防容衰老风雅何人到盛唐春雨三川驱瘦马秋风一剑寄空囊鄜州旅食峥嵘日南北音书共渺茫】
　　保大楼一统志在鄜州城内唐置保大军节度使故名
　　古迹【祠宇】
　　后魏轩辕庙通志在中部县北五里册府元魏明元帝泰常七年幸桥山遣有司祀黄帝庙文成帝和平元年帝东巡厯桥山祀黄帝庙唐大厯四年四月鄜坊等州节度使臧希让上言坊州有轩辕帝陵阙请置庙四时享祭列于祀典从之挥麈前录黄帝以后土风后力牧配祠在坊州通志庙中轩辕栢考之杂记乃黄帝手植物围二丈四尺髙可凌霄延安府志挂甲栢在轩辕庙黄帝灭尤归而挂甲其上至今树皮有挂甲痕栢液中出似有断钉在内老干细枝痕迹若一县志庙旧在桥山西宋开寳中移建今地
　　唐玉皇庙通志在中部县东二里唐时建延安府志东壁上有元至正庚子张三丰题诗又旧志载明永乐间三丰至庙索道士张清买瓜归则题诗壁上去矣栢山寺通志在鄜州西九十五里直罗镇武徳二年秦王憩兵芸罗寺洎即位改芸罗为安乐移西岳之上建殿与塔即今防也开元十二年车驾北征至此前锋告捷因改为安定寺宋景徳元年重修仍名安乐后以其山多栢因名栢山寺
　　开元寺一统志在鄜州治北唐建
　　石寺一统志在州西一百三十里石山如砌凿门而入为佛殿有大佛三小佛尺许者千百计制作工巧蒲罗寺通志在中部县治北贞观二年建内有塔及蔵经
　　金石泉寺通志在雒川县西北三十里寺右有泉味甘而洌大定初赐额曰灵泉院前有一塔相传定光佛遗身舍利蔵焉时见瑞光起塔中如纯金色
　　明忠烈朱公祠在中部县北一里祀明知县朱新堞
　　古迹【郊邑】
　　上古黄帝陵一统志在中部县西北桥山上史记五帝本纪黄帝葬桥山汉武故事元封元年帝北巡朔方还祭黄帝于桥山雍胜略桥山在中部县东北二里其山形如桥沮水环绕之即黄帝葬衣冠之所周围城堑五里余树栢万余株横顺成行参天傲日数百里外望之犹有烟霞霏微青翠玲珑之状【明张三丰桥陵诗披云履水谒桥陵翠栢烟含玉露轻衮冕霞飞天地老文章星焕海山清巍巍鳯阙迎仙岛渺渺龙车驻帝城寂寞瑶台遗汉武一轮皓月古今明】
　　【臣】谨按桥陵在闗中者旧志有三一在庆阳之正宁一在延安之安定其一即在中部者是已三县皆汉上郡地汉书地理志上郡阳周县桥山南有黄帝冢水经注走马水出长城北阳周故城南桥山上有黄帝冢考正宁在后魏时尝侨置阳周县后人误谓即汉之阳周因以为有轩辕陵雍胜略辨之颇详而犹以魏之阳周故城为汉之阳周故城则尚未为精审今按汉阳周故城在安定县北其地有懐宁河即走马水出髙栢山亦即桥山与班郦所述为合然中部立庙始自唐大厯中厯代祀典相沿自当循而不改又考桥陵所在不一记载纷如近世地志如畿辅之平谷山东之曲阜河南之阌乡皆有轩辕陵至如文选注黄帝葬西海桥山语涉荒渺无从考信也已
　　周卜居城一统志在中部县东二十里相传晋公子重耳奔翟时所居
　　秦长城一统志在鄜州东北元和郡县志在洛交县东北三十里
　　汉牛武镇延安府志在鄜州东北四十里董翳遣步将筑城练兵蕃牛数千以备战故名
　　祈仙台一统志在中部县西北桥山黄帝陵前汉武帝用兵朔方还祭黄帝于桥山筑此
　　杏城一统志在中部县西南五里相传汉将韩胡伐杏木为栅因以为名晋书升平初姚襄徙北屈将图闗中进屯杏城遣其兄姚兰略地鄜城魏书地形志北华州治杏城
　　晋赫连城一统志在鄜州西元和郡县志在洛交县西三十六里赫连勃勃闻刘裕命其子义真等守长安大悦自将兵入长安留其母于此筑城以居
　　隋直罗闗通志在鄜州西北一百里崔仲方所筑西接环庆地唐书地理志武徳六年置直罗闗州志因故直罗城为名西南通子午岭西北通保安县凡二百里皆深谷峻岭为一方险要
　　唐望敌台一统志在鄜州西北二百里相传唐太宗征突厥常登此故名
　　监军台一统志在鄜州南五里相传尉迟敬徳演武于此
　　龙坊镇通志在中部县西北四十里唐牧廐所也段志元墓一统志在宜君县南三十里
　　宋鄜台一统志在雒川县东南元祐二年范纯祐为主簿时筑
　　赤沙城太平寰宇记在中部县西七十里旧戍城也一统志在宜君县西九域志县有
　　马栏镇通志在宜君县西南一百二十里接庆阳界宋史赵珣传庆厯二年元昊大举入防珣会葛懐敏于瓦亭懐敏西至马栏城珣谓懐敏依马栏城布栅以扼其路
　　狄青墓通志在中部县西黄花峪悬岩石峒有石棺在焉
　　元李杲墓通志在中部县东北四十里祔其祖元帅明安岱尔墓有碑元史本传杲字东垣精岐黄学者称东垣先生
　　王孝子克已墓通志在中部县北回军岭克已事母孝母卒庐墓元末红巾贼至闻其孝引去因名其地曰回军岭
　　明黄龙镇通志在雒川县东南一百三十里黄龙山嘉靖十八年移韩城紫金闗于堡内筑城周二里有竒旧有防兵
　　石堡一统志在宜君县东七十里旧有城平原广阜雉堞巍然明末尝置官署于此
　　刘琦墓通志在雒川县北十里大石山琦以直谏谪戍召还卒赠光禄卿
　　朱新堞墓一统志在中部县治北社稷坛侧通志新堞山西汾阳人中部知县崇祯十六年阖门死难邑人合葬之墓侧有碑






　　闗中胜迹图志卷三十
　　钦定四库全书
　　闗中胜迹图志卷三十一
　　陜西巡抚毕沅撰
　　图












<史部,地理类,古迹之属,关中胜迹图志,卷三十一>
<史部,地理类,古迹之属,关中胜迹图志,卷三十一>
<史部,地理类,古迹之属,关中胜迹图志,卷三十一>
<史部,地理类,古迹之属,关中胜迹图志,卷三十一>
<史部,地理类,古迹之属,关中胜迹图志,卷三十一>
<史部,地理类,古迹之属,关中胜迹图志,卷三十一>
<史部,地理类,古迹之属,关中胜迹图志,卷三十一>
<史部,地理类,古迹之属,关中胜迹图志,卷三十一>
<史部,地理类,古迹之属,关中胜迹图志,卷三十一>
<史部,地理类,古迹之属,关中胜迹图志,卷三十一>
<史部,地理类,古迹之属,关中胜迹图志,卷三十一>
<史部,地理类,古迹之属,关中胜迹图志,卷三十一>















　　闗中胜迹图志卷三十一
　　钦定四库全书
　　闗中胜迹图志卷三十二
　　陜西巡抚毕沅撰
　　图












<史部,地理类,古迹之属,关中胜迹图志,卷三十二>
<史部,地理类,古迹之属,关中胜迹图志,卷三十二>
<史部,地理类,古迹之属,关中胜迹图志,卷三十二>
<史部,地理类,古迹之属,关中胜迹图志,卷三十二>
<史部,地理类,古迹之属,关中胜迹图志,卷三十二>
<史部,地理类,古迹之属,关中胜迹图志,卷三十二>
<史部,地理类,古迹之属,关中胜迹图志,卷三十二>
<史部,地理类,古迹之属,关中胜迹图志,卷三十二>
<史部,地理类,古迹之属,关中胜迹图志,卷三十二>
<史部,地理类,古迹之属,关中胜迹图志,卷三十二>
<史部,地理类,古迹之属,关中胜迹图志,卷三十二>
<史部,地理类,古迹之属,关中胜迹图志,卷三十二>
<史部,地理类,古迹之属,关中胜迹图志,卷三十二>
<史部,地理类,古迹之属,关中胜迹图志,卷三十二>















　　闗中胜迹图志卷三十二
