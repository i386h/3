<!-- { "loadSidebar": true } -->
　　元帝渭陵通志在咸阳县东北一十三里汉书元帝本纪竟宁元年七月塟渭陵水经注渭陵非谓元帝陵盖在渭水之南故曰渭陵也
　　成帝延陵雍録在咸阳县西北一十三里汉书成帝本纪绥和二年四月塟延陵三辅黄图王莽时遣使壊渭陵延陵罘罳曰毋使民复思也又以黒色洿其周垣哀帝义陵雍録在咸阳县西八里汉书哀帝本纪元寿二年秋九月塟义陵平帝本纪元始元年诏义陵民冢不妨殿中者勿发
　　平帝康陵通志在咸阳县西二十五里汉书平帝本纪元始五年冬十二月塟康陵三辅黄图在兴平原口赵王如意墓通志在咸阳县东北二十五里吕后陵西萧何墓通志在咸宁县东北三十里史记萧相国世家注东观汉记云萧何墓在长陵东司马门道北百歩曹参墓通志在咸阳县东北二十五里
　　周勃墓通志在咸阳县东四十里水经注郑国故渠迳周勃冢南渠东南谓之周氏曲
　　冯唐墓通志在咸阳县东北八里
　　扬雄墓通志在咸阳县扬雄家牒子云天鳯五年卒塟安陵陂上新论扬子云在长安亡其两男皆归塟于蜀遂困乏病卒以贫困故塟长安妻子弃其坟墓归蜀武帝茂陵通志在兴平县东北一十七里汉书武帝本纪后元二年三月塟茂陵关中记汉诸陵皆髙十二丈方百二十歩惟茂陵髙十四丈方一百四十歩徙民者凡七陵长陵茂陵各万户余皆各五千户
　　李夫人墓长安志亦名习仙防髙二十丈周一百六十歩在县东北一十六里汉书外戚传夫人卒上以后礼塟焉水经注茂陵西北一里即李夫人塜塜形三成世谓之荚陵一作莱陵三辅黄图李夫人墓在茂陵西北一里俗名英陵亦名集僊防【谨按荚莱以字形相近而误称未知孰是也】卫青墓长安志在兴平县东北一十五里崇二十丈汉书卫青传青尚平阳公主与主合塟起冢象庐山注师古曰在茂陵东次去病冢之西
　　霍去病墓长安志在兴平县东北一十九里崇二丈汉书霍去病传去病元狩六年薨上发属国元甲军陈自长安至茂陵为冢象祁连山
　　公孙宏墓通志在兴平县东北一十里
　　霍光墓通志在兴平县茂陵东南一里汉书霍光传地节二年光薨諡曰宣成侯发三河卒起冢置园邑三百家禹既嗣侯太夫人显改光时所自造茔制而侈大之马融墓兴平县志在县西南三十里按马融尝居扶风茂陵卒塟于此故有墓俗名为马莲冢后汉书马融传融年八十八延熹九年卒于家遗令薄塟
　　丁兰墓兴平县志在县东北一十里兰河内人有孝行卒塟于此
　　鸿门通志在临潼县东三十里史记项羽本纪项羽兵在新丰鸿门沛公从百余骑见项王至鸿门雍録鸿门也者骊山之北十里而新丰之东十九里也地有坂横亘大道中凿隧路以为门径故曰鸿门县志今地有鸿门堡
　　栎阳镇临潼县志在县北五十里即塞王司马欣所都自髙祖移都长安遂废后为镇
　　新丰镇临潼县志在县东北二十里即汉髙祖所立新丰故地史记髙祖本纪十年更名郦邑曰新丰水经注髙祖象旧里制新邑立城社树枌榆令街庭若一露防雍録顔师古曰在今新丰县南骊山之顶有露防乡极为髙显犹有文帝所欲作防之处十道志曰汉文帝罢露防于此然则骊山露防文帝己有成基而惜费不肯竟役者也
　　三田村通志在临潼县田真田庆田广兄弟分而复合荆花再生即此墓在村内
　　太上皇陵通志在临潼县东北七十五里汉书髙帝本纪十年秋七月塟太上皇万年注师古曰髙祖初居栎阳故太上皇在栎阳十年塟其北原起万年邑置长丞三辅黄图其后在东者太上皇西者昭灵后也
　　冯衍墓通志在临潼县东一十四里后汉书冯衍传自论以新丰之东鸿门之上寿安之中地势髙敞四通广大南望郦山北属泾渭东瞰河华龙门之阳三晋之路西顾酆鄗周秦之邱宫观之墟通视千里覧见旧都遂定茔焉长安志墓崇二丈
　　渭桥渡通志在髙陵县南十五里霸水合渭之处汉髙祖造以通栎阳之道史记景帝纪景帝五年作阳陵渭桥注索隐曰渭桥在长安东北通髙陵路初学记汉造西渭桥东渭桥以木为柱通鉴唐建中四年刘德信入援以东渭桥有积粟进屯此桥兴元元年韩滉运米百艘饷李晟进至东渭桥通志今桥废用舟济故以渡名景帝阳陵通志在髙陵县西南三十里鹿苑原上史记孝景帝本纪孝景四年后九月以弋阳为阳陵五年三月作阳陵注索隐曰豫作寿陵也皇甫谧曰阳陵方百二十歩髙十四丈去长安四十五里汉书景帝本纪五年春正月作阳陵夏募民徙阳陵赐钱二十万后三年二月癸酉塟阳陵汉书外戚传孝景王皇后武帝母也合塟阳陵
　　张耳墓通志在髙陵县西李赵村
　　陈平墓通志在鄠县南十里方胜村
　　娄敬墓通志在鄠县北五里娄村
　　射鴈防通志在蓝田县北二十里汉将军李广之庄也广屏居蓝田山下出猎见草中石以为虎而射之中石没羽今挂弓树尚存地名官庄
　　李陵母墓通志在泾阳县西北三十里仙法村
　　第五伦墓通志在泾阳县西五十一里清谷口北季布墓盩厔县志在县西哑栢镇西南三里
　　蔡顺墓渭南县志在县东南孝子村顺汝南人西汉末避地入长安遯处此里殁遂塟焉
　　三国骆谷道通志在盩厔县西南一百二十里三国志曹爽传魏正始四年曹爽发六七万人从骆谷入行数百里不得进元和郡县志甘露三年蜀将姜维出骆谷围长城即此道近代废塞武德七年复开雍録髙祖于此立关通梁州名骆谷关续通典自长安取骆谷路至兴元府六百五十二里太平寰宇记东北自鄠县界西北迳盩厔县又西南入骆谷出谷入洋州兴势县界汉魏旧道也通鉴地理通释南口曰傥谷北口曰骆谷长安志骆谷关在京兆府盩厔西南一百二十里武德七年开骆谷道以通梁州在今关北九里贞观四年徙于此盩厔县志西骆谷在县西南三十里谷南八十里为十八盘岭又南下十里至河底为故骆谷关明设二巡司于山谷不设守兵盗起路遂塞
　　晋净土树名山记在髙陵县南八里俗传西域鸠摩罗什憇此遂生兹树二月开如杨花八月结实状如小栗殻中皆黄土
　　后秦姚苌墓髙陵县志在县西北十里积灰为之方几一里俗称灰堆坡十六国春秋后秦録姚苌塟原陵姚兴塟偶陵
　　赫连防通志在泾阳县西三十里赫连勃勃驻兵所在今桥底镇东有遗阯
　　魏王楼耀州志姚苌兄姚襄所建今故阯存四望俱石山竒峭如屏障然楼南有襄教军塲考晋书襄招集北地戎夏归附者五万余户是时北地王徙泥阳后襄与帝置有二石人卓立即郡门所在人称为石婆婆原周文帝成陵通志在富平县鳯凰山宋太祖建庙于陵前周书文帝本纪太祖文皇帝魏恭帝三年冬塟于成陵皇后列传元皇后合塟
　　隋定官石鄠县志隋唐间陨于鄠县人家园中化为巨石移府城九街唐时举人就试以铁钉钉之騐其中否后置藩署以卜官云官清而显者钉之入否则弗入因号定官石
　　宜寿城通志在盩厔县南三十里即隋之宜寿宫城也髙颎墓通志齐国公髙颎墓在醴泉东五十里
　　唐韩庄通志即韩退之城南杂题又送符城南读书之处也庄在韦曲东皇子陂南引陂水为南塘后为里人杨氏所有穿洞起阁引泉落池
　　第五桥长安县志在县南二十里沈桥里以姓得名通志韦曲之西有华严寺寺西有鴈鹜陂陂西北有第五桥杜甫诗不识南塘路今知第五桥
　　三桥长安县志在县西二十里唐书李晟传唐兴元元年上自兴元还长安李晟戎服谒见于三桥通鉴干宁二年上幸石门李克用遣骑三千驻三桥为备御杜如晦墓长安志在万年县南三十里
　　顔师古墓长安志在县南三十里关中陵墓志师古从太宗征髙丽卒塟长安城南【谨按今地在咸宁界】
　　郭敬之墓咸宁县志在城南二十里苗晋卿郭敬之神道碑天寳三载终于京师塟京兆少陵原公之子子仪追赠太保
　　渭城雍録咸阳之东境也唐世有事西域故行役者以出阳关为言既渡渭以及渭城则趋玉门阳关者皆由此始故王维诗随地纪别而曰渭城阳关其实霸桥折柳故事也【唐王维渭城曲渭城朝雨浥轻尘客舍青青柳色新劝君更进一杯酒西出阳关无故人】元丞相墓通志在咸阳县白居易元防之墓志太和五年七月薨于位六年七月附塟于咸阳洪渎原从先兆宅也
　　马嵬堡兴平县志在县西三十里上有杨贵妃墓晋书苻坚载记晋太元十一年苻驎保据马嵬为姚苌所破姚兴载记太元十九年苻登自六陌趣废桥后秦姚详据马嵬堡以拒之雍録马嵬有故城在雍都西九十里唐置驿元宗幸蜀贵妃杨氏死于此白居易诗曰西出都门百余里是也通志贵妃粉出马嵬坡上土白如粉【唐刘禹锡马嵬行緑野扶风道黄尘马嵬驿路边杨贵人坟髙三四尺乃问里中儿皆言幸蜀时军家诛佞伟天子舍妖姫羣吏伏门屏贵人牵帝衣低回转美目风日为无晖贵人饮金屑倐忽舜英暮平生服杏丹顔色真如故属车尘巳逺里巷来窥觑共爱宿籹妍君王画眉处履綦无复有履组光未防不见岩畔人空见凌波袜邮童爱踪迹私手解鞶结传看千万眼缕絶香不歇指环照骨明首饰敌连城将入咸阳市犹得贾胡惊李商隐马嵬诗海外徒闻更九州他生未卜此生休空闻虎旅鸣宵柝无复鸡人报晓筹此日六军同驻马他时七夕笑牵牛如何四纪为天子不及卢家有莫愁温庭筠马嵬诗穆满曽为物外逰六龙经此暂淹留返魂无騐青燐防埋血空生碧草愁香辇却归长乐殿晓钟还下景阳楼甘泉不复重相见谁道文成是故侯郑畋马嵬坡诗肃宗逥马杨妃死云雨虽亡日月新终是圣明天子事景阳宫井又何人】
　　零口镇临潼县志在县东北四十里又曰泠口泠水至此入渭通鉴唐天复初朱全忠入关自赤水进至零口西续通典昭应县界有零口盖古鸿门地
　　段秀实墓通志在临潼县西十五里斜口镇道北有祠祠北二里西偏有墓
　　黄畨绰墓临潼县志在县东北三十里
　　一行禅师墓长安志在铜人原明皇幸温汤过其塔前驻马徘徊
　　鹿防城通志在髙陵县南二十五里有果园名鹿苑唐析置鹿苑县有鹿防祠在鹿苑原上百姓祈祷水旱有騐号鹿防将军元末李思齐筑城戍此
　　渭桥镇髙陵县志在县南十五里长安志即李晟屯兵处
　　李晟墓通志在髙陵县西南十里裴度李忠武王神道碑公以贞元九年薨塟于髙陵奉正原
　　巢阁通志在鄠县西七里白乐天读书处村名割耳庄有白沙诸泉滙为湖后长安逸民张光裕建阁冯从吾讲学其上
　　石门精舍通志在蓝田山石门寺王维尝逰于此蓝桥通志在蓝田县东南五十里跨蓝峪水上即尾生期女子不至抱柱而死及裴航得玉杵臼娶云英处通鉴唐中和元年将军杨复光与朱温战败之遂至蓝桥而还胡三省注蓝桥在蓝田关南蓝田县志其桥乆废明有羽士镕铁为链飞空如虹行人便之重建蓝桥碑记蓝桥介商盘之间三秦阨塞豫楚要冲古有桥重修铁链明季燬于贼
　　本朝康熙乙已重修亘八丈六尺南岸即鸡头关北慿山峡垒石为马头増二链上翼阑干下支巨木
　　王维墓唐书王维传维别墅在辋川终塟其西陈文烛逰辋川记蓝田飞云山前数里为清凉寺寺门西数百歩有坟为维母博陵县君崔氏及右丞墓
　　德宗崇陵通志在泾阳县西北四十里嵯峨山唐书宪宗本纪永贞元年十月已酉塟神武圣文皇帝于崇陵宣宗贞陵通志在泾阳县西北六十里仲山唐书懿宗
