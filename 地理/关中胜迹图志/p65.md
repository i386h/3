<!-- { "loadSidebar": true } -->
　　周子贡遇丈人处雍胜略在汉阴县境庄子子贡南游于楚过汉阴见一大人方将为圃畦用力甚多而见功
　　寡子贡曰有械于此用力寡而见功多为圃者曰奈何曰凿朩为械后重前轻絜水若抽数如泆汤其名为橰为圃者笑曰吾闻之有机械者必有机事有机事者必有机心机心存于胸中道之所不载也吾非不知羞而不为也
　　谷子墓通志在石泉县北云雾山中名谷子岭相传其隐处有废址铁棺尚存周回竒花异卉一本而五色者大如椀采茯苓者多见之或系带以识之行数武而迷其处
　　汉圣公馆一统志在洵阳县东太平寰宇记黄土县鸡鸣山北十五里有圣公馆光武义兵屯此
　　旧子午道一统志在汉隂县西北水经注直水北出子午谷通鉴地理通释安康县有旧子午道梁时别开干路于黄金县境旧道遂废
　　郧闗通志在平利县东南一百五十里与湖广竹溪县交界水经注汉水又东迳郧乡县故城南即长利县之郧乡汉地理志郧有闗李竒以为郧子国
　　三国伎陵城一统志在洵阳县东汉江南岸其北岸为木兰寨晋书宣帝纪魏太和元年新城太守孟达连吴蜀谋举兵帝潜军进讨吴蜀各遣其将向西城安木兰寨以救达水经注汉水东迳朩兰寨南右岸有城名伎陵城周回数里左岸垒石数十行重垒数十里中谓是处为木兰寨云
　　孟达墓通志在石泉县东一里临崖寺右
　　晋吉挹城一统志在兴安州西南六里水经注汉水右得大势势阻急溪依山为城城周二里在峻山上晋梁州督防吉挹所治苻坚遣韦钟伐之挹固守二年不能下无援遂防元和郡县志吉挹于急口峻山筑垒固守在西城县西南魏山上
　　唐毛坝闗通志在紫阳县西南一百二十里任河旁接西乡及四川太平县境通鉴干祐四年许存为荆南节度使成汭所袭屯于茅坝【谨按毛茅同声】
　　五代归安镇通志在兴安州北五里通鉴周显徳五年李玉至长安或言蜀归安镇在长安南三百余里可袭取也玉信之蜀兵据险要之败没长安志归安镇在干祐县南一百二十里
　　宋白土闗通志在平利县东一百五十里擂鼓台山南北亘峙闗当其背宋史王彦传建炎四年桑仲乘势西攻直捣金州白土闗彦击败之
　　土门闗通志在石泉县西七十里县志在饶风岭上十里又饶风闗在县西六十里饶风岭中分石泉西乡两县界宋史吴玠传绍兴三年金萨里罕自商于取金州长驱趋洋汉兴元守臣刘子羽急命田晟守饶风闗以驿书招玠入援玠自河池日夜驰三百里遂大战风岭六昼夜敌不退防玠小校有得罪奔金者导以祖溪间路出闗背乘髙以瞰饶风诸军不支遂溃县志祖溪闗在饶风岭北四十里
　　明金鸡寨通志在平利县东南二百里自金毛闗平地突起一山髙百丈周环有水明正徳间勦流冦尝屯兵于此大夫营一统志在洵阳县东一百五十里明初御史大夫邓愈曾屯兵故名
　　二州垭通志在紫阳县西南一百六十里任河旁接四川界正徳间分蜀建州为太平县分秦金州为紫阳县于二州垭设戌守县志断崖絶壁雄峙一方
　　遇仙桥通志在兴安州城南七里香溪涧水上相传知州郑福遇仙人对奕处
　　安康桥通志在兴安州故城南一百歩成化甲辰濠水冲决郡守郑福垒石为六洞本安康郡以名之玉带桥通志在汉隂县西四十里跨月河堤上万厯丙辰知县张啓防修月河堤并创桥一座障以柱槛月水缳绕夹左右掖若玉带然因以名桥
　　本朝七里闗一统志在洵阳县南一百五十里为楚蜀之冲旧置铜钱闗后以山僻难守移建于七里沟故名康熙元年设守备驻此雍正十三年改设都司
　　仁夀桥通志在兴安州东门康熙三十二年汉水暴涨薄郡城桥壊乃鸠工重筑易木以石寛可方轨













　　关中胜迹图志巻二十八
<史部,地理类,古迹之属,关中胜迹图志>
　　钦定四库全书
　　闗中胜迹图志卷二十九
　　陜西巡抚【臣】毕沅撰
　　地理
　　绥徳州释名通志本后魏绥州宋为绥徳城金升为州因城旧名也沿革州志治在省城东北一千一百里禹贡雍州之域春秋时白翟地战国魏置上郡秦置肤施县汉初为翟国寻复置上郡后汉因之建安二十年郡县俱废西魏置上县又置绥州及安宁郡隋开皇初郡废大业初改州曰上州寻又改州为雕隂郡唐贞观二年平梁师都复置绥州天寳初改县曰龙泉又改州为上郡乾元初复曰绥州属闗内道五代时为蕃族所据宋熙宁三年収复为绥徳城属延州元符二年升为绥徳军属延安府金大定二十二年升为绥徳州属鄜延路元属延安路明属延安府
　　本朝雍正三年直陕西布政使司领县三曰米脂清涧吴堡　州城通志环水抱山明洪武中因旧址筑周八里有竒门四闗城周六里有竒门亦四
　　米脂县释名通志本宋米脂城以地有米脂水故以名城金升为县因宋旧名也沿革一统志治在州北八十里汉上郡肤施兹二县地西魏置抚宁县后周分置银州隋废州属雕隂郡唐复置银州属闗内道宋初属西夏元丰四年収复置米脂砦属绥徳军金因之后升为县属绥徳州元明不改
　　本朝因之　县城通志明洪武中筑周二里有竒门二清涧县释名通志宋种世衡因寛州旧垒筑城赐名清涧以城西有清涧河也金始升为县沿革一统志治在州东南一百四十里汉上郡肤施县地西魏置绥徳城平二县隋属雕隂郡唐属绥州五代时废宋康定元年置清涧城属延州元符二年属绥徳军金大定二十二年升为清涧县属绥徳州元及明初因之后改属延安府
　　本朝雍正三年仍属绥徳州　县城通志宋康定元年种世衡营建土城明洪武初增筑甃以砖嘉靖中西南二面易以石周三里有竒门三
　　呉堡县释名通志本宋吴堡寨县从寨名也沿革县志治在州东八十里汉上郡肤施县地隋唐为石州地宋置吴堡寨金正大三年升为县属葭州元明不改
　　本朝乾隆元年改属绥徳州　县城通志明正统中因旧址重筑周二里有竒门四
　　名山
　　绥徳州疏属山在州城内山海经贰负之臣曰危与贰负杀窫窳帝乃梏之疏属之山郭璞注汉宣帝使人发上郡疏属山于盘石中得一人徒祼被发反缚械一足羣臣莫能晓刘向按此言对之帝惊异元和郡县志龙泉县有疏属山亦名雕隂山【谨按唐龙泉县本西魏雕隂郡即今治】雍大记山连城横峙其形望之如雕刻城在山北故曰雕隂月宫山在绥徳州北二里通志有月崕建月宫寺
　　合龙山在绥徳州西南五里汉书地理志肤施县有五龙山【谨按秦肤施故城在州西北则合龙山疑即五龙山也】路史上郡肤施县五龙山盖出治之所也故宣帝立五龙仙人祠于肤施有帝原水黄帝祠
　　定仙岭在绥徳州东南七十里太平寰宇记延福县有定仙岭【谨按延福故城在州东】延安府志金大定中置堡于此圣佛崕在绥徳州东十五里石佛铺太平寰宇记延福县有圣佛崖
　　鳯凰山在绥徳州东四十里通志古屯戍处一名鳯宿岭相传有鳯集此【已上绥徳】
　　白云山在米脂县北二里通志环抱县城又冯家山在县北三里其西甚峻有泉涌出峰顶又髙家山在县北五里下有石洞可容数千人
　　石佛山在米脂县东七十里县志髙耸峭特县境诸山之冠【已上米脂】
　　草山在清涧县治北百步通志一名草坞山又名砦山相传为宋种世衡积草防即古寛州城
　　笔架山在清涧县西百步通志三峰秀峙县城凴以为固相近有峰台山上有古峰墩故名
　　东峰山在清涧县东一里县志峰峦秀丽为邑之胜境吐谷岭在清涧县东二十里县志唐以吐谷浑部族侨治州界故名岭之西有苜蓿岭
　　白草原在清涧县东百三十里黄河岸侧通志王昌龄诗云白草原头望京师黄河水流无尽时即此【已上清涧】塞西山在吴堡县西一里通志宋置吴堡寨于此金为县故名南达中原东障黄河层峦拱峙朝气尤爽火烧山在吴堡县北十五里县志一名桃花庄赤砂紫石嶙峋列峙可称竒观其相近有停仙坪在黄河中流两山夹列倾石若坠雪浪银涛中有髙坪世传仙人集此妙峯山在吴堡县北七十里县志又名黑龙岑黄河曲流如带临泉离石诸山如屏上有净道院
　　髙原砦山在吴堡县西北五十里县志巍然天际为众山宗
　　龙鳯山在吴堡县南十里通志以山势回翔故名又名黑虎山【己上吴堡】
　　大川【附水利】
　　绥徳州黄河在州东百二十里自吴堡界流入与山西永宁州宁乡县分界又南入清涧界水经注河水又南迳离石县西奢延水注之【谨按离石县今属永宁州】太平寰宇记绥州延福县有黄河自抚宁县流入州东至石州界黄河一百三十里河上有孟门闗在石州西九十五里又州东南至隰州石楼县西北黄河为界一百五十里【谨按抚宁县今属米脂石州今属永宁州】无定河在绥徳州东门外自米脂界入境又东南入清涧界水经注奢延水自迳肤施县又东入五龙山帝原水自下亦为通称厯长城东出于赤翟白翟之中又有平水入之又东走马水注之元和郡县志龙泉县有无定河一名奢延水自抚宁县界流入沈括梦溪笔谈尝过无定河活沙履之百步皆动如行幕上或防则人马车驼无遗或以为即古之流沙州志无定河以溃沙急流深浅不定故名经米脂绥徳而势益大积沙惊浪行人苦之为古战守要地【唐陈祐无定河诗无定河邉暮声赫连台畔旅人情函闗归路千余里一夕秋风白髪生】
　　大理川在绥徳州西北城下自米脂县流入迳州西北东流入无定河通志即平水理一作力水经注平水西北出平溪东南入奢延水隋书地理志大斌县有平水【谨按大斌废县在州境】太平寰宇记龙泉县有大力川在西又废大斌县有小力川县志大中祥符三年赵徳明出大理河筑栅苍耳坪又治平四年种谔复绥州夜渡大理水即此州册大理河源出龙州堡双城儿又小理河源出懐逺之威武堡迳艾蒿峁巡检司沟合大理河入州境懐宁河在绥徳州东南十里自清涧县流入又迳州东南入无定河通志即走马水水经注走马水自阳周东北流入长城又东北流入奢延水【谨按阳周今属安定】
　　大河川在绥徳州东南太平寰宇记废延福县有大河川【谨按延福故城在州东南接清涧界则大河川当即清涧之清涧水俗名大河者也】
　　龙泉在绥徳州东三里太平寰宇记唐龙泉县以此名延安府志在无定河东岸泉从石龙口中出故名呜咽泉在绥徳州东五里名山记相传即秦太子扶苏赐死处【已丄绥徳】
　　无定河在米脂县西十里自榆林界入境又东南入绥徳界水经注奢延水自合帝原水又东迳肤施县【谨按汉肤施县今属绥徳州】元和郡县志无定河自夏州界流入又经抚宁县北二十里【谨按抚宁故城在县西】县志元丰四年种谔攻米脂败夏人于无定河即此
　　明堂川在米脂县西北通志其水自榆林流入无定河宋元丰五年曲珍败夏人于明堂川即此【谨按即榆林西河】米脂水在米脂县东南百步西南流入无定河通志源出张家山地沃宜粟米汁如脂故名【宋苏轼闻米脂川大捷诗闻説将军取乞银将军旗鼓捷如神应知无定河邉栁得共中原雪絮春王珪米脂川大捷诗神兵十万忽乗秋西碛妖氛一夕収匹马不嘶榆塞外长城自起玉闗头君王别绘凌烟阁将帅今轻定逺侯莫道无人能定国红旗行去取凉州】
