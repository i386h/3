<!-- { "loadSidebar": true } -->
　　张鲁女墓通志在城固县黄沙水南水经注黄沙水南有女郎山山有女郎冢言张鲁女也【详见祠宇】
　　蔡伦墓通志在洋县东二十五里龙亭铺南围一亩许诸葛武侯墓通志在沔县南十里定军山下蜀志亮遗命葬汉中定军山因山为坟冢足容棺敛以时服不须器物魏钟防至汉川令军士不得于墓所左右刍牧樵采水经注亮遗命因即地势不起坟陇惟深松茂柏攅蔚川阜莫知墓茔所在元和郡县志贞观十一年勅禁樵采朱子语类陆务观说当春月男女上诸葛公墓马超墓通志在沔县东五里关中陵墓志汉建安五年诸葛武侯军至沔阳亲诣墓所设祭今名马场【谨按四川通志新都县南亦有马孟起墓未知孰是】
　　张嶷墓一统志在褒城县南柏乡街世呼褒徳将军墓通志上多丛朩人不敢伐
　　梁朩马城一统志在西乡县西南宋白曰梁大同间于巴岭侧立东巴州治朩马县即此城
　　回车戍一统志在鳯县南太平寰宇记梁太清五年西魏遣达奚武杨寛率众七万由陈仓路取回车戍入斜谷关出白马道谓此也
　　隋百牢关一统志在沔县西南隋书地理志西县有关官在百牢山元和郡县志隋置白马关后以黎阳有白马关改名百牢元大一统志今三泉旧县西古关是唐七盘关通志在寜羌州西南六十五里唐书广明初行营都统王铎置关于沮水七盘三溪木皮岭以遮秦岭
　　褒城驿通志在褒城县治西今名开山驿元稹为御史奉使东川饮于褒城驿窦明府防虞乡黄丞犯令逃去再使东川至褒城驿黄丞餽酒稹与同酌徧问褒阳山水感今怀古作诗赠黄【唐元稹诗昔年曾痛饮黄令困飞觥席上当时走马前今日迎迤逦七盘道坡坨数丈城花疑褒女笑栈息武侯征一种埋幽石空闻千载名】
　　马盘寨一统志在褒城县西天复二年王建将王宗播攻马盘寨即此
　　壻水镇通志在洋县西北四十里接城固界以近壻水故名通鉴广明元年上幸兴元至壻水镇元丰九域志兴道县有壻水镇【谨按蔡交洋州诗自注唐公房尽室升天其壻防出不得偕升今其地为壻水镇盖本之水经注】
　　五代马岭关通志在鳯县西三十五里亦曰马岭寨一统志周显徳二年遣将王景等入散关攻蜀秦州蜀将李廷珪遣别将据马岭寨即此又县西南一百九十五里有画眉关当秦蜀之冲为褒斜要路
　　白石镇通志在洋县东北十里即古白涧镇通鉴周显徳二年蜀将李廷珪遣兵出斜谷白涧元丰九域志梁泉县有白涧镇
　　宋铜场一统志在略阳县东元丰九域志顺政县有青阳铜方舆胜覧青阳驿在县东五十里
　　合江仓一统志在略阳县治东宋开禧中杨巨源监合江仓即此
　　青石关一统志在南郑县南九十里宋置明正徳中设廵司于此今因之其地与西乡县及四川巴州南江县相接为通茶要路
　　武休关通志在鳯县南二百三十里接褒城界元丰九域志梁泉县有武休镇方舆胜覧褒斜谷旁连武休关又极东为饶风关异时独倚饶风以控商虢由武休以达长安故关为蜀之咽喉向来萨拉噶攻饶风以廹仙人呉玠刘子羽以死守故不失西蜀诸关不可不严其备府志今置武关驿【谨按仙人关在县西南一百二十里接徽县界今废】又土关隘在县东南三十五里通志自青冈坪过武休关山寨至此甚险峻元将汪世显取蜀经此
　　黄牛堡通志在鳯县东北一百十五里接宝鸡界府志据黄牛寨山当散关之冲呉玠将杨从义所筑宋史呉玠传绍兴三年金将乌噜扎哈出和尚原陈北山谷路狭多石舍马步战大败移砦黄牛呉璘传绍兴三十一年金喀齐喀扼大散关遣骑攻黄牛堡璘击败之渭门镇洋县志在县东一百二十里宋置
　　湖桥洋县志在县旧州治北州治囿中有湖有桥文同诗湖上双禽泛泛桥边杨柳依依盖宋时己有之罝口通志在略阳县西北三十里宝虹山下开禧二年金人由扳闸谷绕出关后遂陷呉曦退屯罝口【谨按罝口即沮口也】
　　李师颜墓府志在南郑县西二十里蘓轼撰志铭杨从义墓通志在城固县北十五里袁勃碑记将军介梁洋间居焉卒葬于城固水北村
　　雍冲墓通志在洋县东北十五里雍家沟冲为太学生上书数章惇罪有防流放兴元府杨用中谓张浚曰洋县雍冲可与为友
　　明鸡头关通志在褒城县北八里关口有大石状如鸡头因名自此入连云栈府志崇祯七年汉中断栈道守鸡头关流贼不得前县志在七盘山下
　　团乐关通志在西乡县东南一百五十里正徳间副宪来天球驻兵于此平荆襄贼




　　关中胜迹图志巻二十二
<史部,地理类,古迹之属,关中胜迹图志>
　　钦定四库全书
　　关中胜迹图志巻二十三
　　陜西廵抚【臣】毕沅撰
　　地理
　　延安府释名元和郡县志隋延安郡以界内延水为名沿革一统志治在省城北七百四十里禹贡雍州之域春秋时白翟所居战国初属魏置上郡秦亦曰上郡汉元年项羽置翟国寻属汉仍为上郡【谨按定边靖边二县为汉北地郡地】后汉因之建安二十年郡废晋时荒废后属赫连勃勃后魏初属统万镇太和元年置偏城郡延昌二年置东夏州西魏废帝三年改为延州隋大业三年改州曰延安郡唐武徳元年复曰延州天宝初曰延安郡乾元初复曰延州属关内道五代后唐置彰武军节度宋曰延州延安郡属陜西路庆厯元年分置鄜延路元祐四年升延安府金亦曰延安府元为延安路属陜西行省明为延安府属陜西布政使司
　　本朝因之领县十曰肤施安塞甘泉安定保安宜川延川延长定边靖边　府城通志唐天宝初建一云赫连勃勃筑宋范仲淹厐籍经略时增修明初重筑周九里有奇门四
　　肤施县释名通志战国赵邑名秦昭王以名县在今绥徳界隋大业初始置于延安界因旧名也【谨按旧传释氏尸毘王割肉救鸽故县名肤施然自秦以前巳有是名恐出附防故未敢录】沿革一统志附郭秦置高奴县汉初为翟国都寻属上郡后汉因之晋废后魏为偏城郡广武县地隋大业三年始分丰林金明二县地置肤施县为延安郡治唐为延州治宋为延安府治金元明不改
　　本朝因之
　　安塞县释名通志元县名本宋安塞堡县从堡名也沿革一统志治在府北少西四十里汉上郡高奴县地后魏太平真君十年置广洛县隋仁夀元年改曰金明属延安郡大业末废唐武徳二年分肤施复置金明县兼置北武州贞观二年州废属延州五代因之宋熙寜五年废入肤施元初改置安塞县属延安路明属延安府
　　本朝因之　县城通志本金旧堡元初改建周三里有奇门三
　　甘泉县释名太平寰宇记以其泉甘美为名县志甘泉在县南五十里沿革一统志治在府南少西九十里汉上郡雕阴县隋为洛交县地唐武徳元年分置伏陆县属鄜州天宝元年改曰甘泉五代因之宋初改属延安府金元明不改
　　本朝因之　县城通志唐天宝初建明景泰中重筑周三里有奇门三
　　安定县释名通志本宋安定堡元因以名县沿革一统志治在府北少东一百八十里秦置阳周县属上郡汉因之后汉省入肤施高奴二县隋为延川县地唐为延川延昌二县地宋置安定堡属延川县元宪宗五年升为安定县属延安路明属延安府
　　本朝因之　县城通志明洪武初建成化中筑东关城周五里有奇门三
　　保安县释名通志本宋保安军金以名州元以名县沿革一统志治在府西北二百二十里汉高奴县地后魏广洛县地隋肤施县地唐置永康镇宋太平兴国二年建为保安军属永兴路金大定十一年置保安县二十二年升为州属鄜延路元至元六年降州为县属延安路明属延安府
　　本朝因之　县城通志即古栲栳城明初增筑周九里有奇门四
　　宜川县释名通志本后魏义川太平兴国中改名避太宗匡义讳也沿革一统志治在府东南二百六十里战国魏定阳邑汉置定阳县属上郡后汉因之晋省后魏大统三年置义川县及义川郡废帝三年改州曰丹州后周改县曰丹阳隋开皇初郡废复改县曰义川大业初州废属延安郡义寜元年又于县置丹阳郡唐武徳元年复曰丹州天宝初改曰咸寜郡乾元初复曰丹州属关内道宋曰丹州咸寜郡属永兴军路太平兴国元年改县曰宜川金曰丹州属鄜延路元废丹州以县属延安路明属延安府
　　本朝因之　县城通志宋初建明正统中重筑周九里有奇门四
　　延川县释名元和郡县志后魏文安县隋改延川以吐延川为名沿革一统志治在府东少北一百九十里汉高奴肤施二县地西魏置文安县又置文安郡隋开皇初郡废改县曰延川属延安郡唐属延州宋属延安府金元明不改
　　本朝因之　县城通志本元旧址明正统中重筑周四里有奇门三
　　延长县释名通志延水长流入河因以名县沿革一统志治在府东一百五十里汉高奴县地西魏废帝元年置广安县隋仁夀元年改曰延安属延安郡大业末废唐武徳二年复置延安县兼置北连州贞观二年州废属延州广徳二年改曰延长属延安府金元明不改
　　本朝因之　县城通志金大定中筑周四里有奇门二定边县释名通志本明定边堡盖取底定边疆之意沿革县志治在府西北三百五十里汉北地郡马领县地唐为盐州地明正统二年置定边营属延绥镇
　　本朝雍正九年置定边县属榆林府乾隆元年改属延安府　县城县志即旧定边营明正统中筑周四里有奇门二
　　靖边县释名通志本明靖边堡取绥靖边疆之意沿革县志治在府西北三百里汉北地郡地后魏置阐熙郡及长津县隋开皇三年郡废县属夏州唐贞观七年于县置长州十三年州废还属夏州元和十五年移宥州来治宋为西夏地明成化十一年置靖边营属延绥镇
　　本朝初为靖边所雍正九年置靖边县属榆林府乾隆元年改属延安府　县城县志本宋夏州兀刺城明景泰
　　四年改筑新城成化中改置靖边营后又增筑南关城及新军家丁两营连环共四城周六里有竒门二
　　名山
　　延安府鳯凰山在肤施县西通志府城跨其上雉堞巍然为郡首山
　　清凉山在肤施县东北七十步一统志一名太和山其巅最高一峰曰莲花峰上有尸毘岩及万佛洞内有石佛万余山半有鹫峰泉定甲泉及仙石洞
　　五龙山在肤施县东一里金史地理志肤施县有五龙山府志山下有黑龙泉
　　嘉岭山在肤施山东南百八十步南河之滨通志形势高峻上有古塔范仲淹大书嘉岭山三字刻于石一统志隋志有丰林山疑即此
　　伏龙山在肤施县北五里太平寰宇记形似卧龙是上郡之名山
　　牡丹山在肤施县西南四十里一统志其地多牡丹樵者采以供薪一名花原头
　　卧虎山在肤施县南十里通志以形似名【己上肤施】
　　天泽山在安塞县东五十步通志其山土石相间上有天津泉四时不竭县志嶙峋挺峙远瞰清流上有翟王泉董翳所凿
　　龙安山在安塞县西一里通志高数百丈状如盘龙旧建龙安砦
　　石峰山在安塞县北五里一统志巨石高险俗名石嘴山亦曰云台山以上有云台观而名
　　青山在安塞县北七里县志幽谷清窈石磴盘纡中多洞穴为邑人避迹之所
　　石门山在安塞县西南百二十里通志两山壁立如门洛水经其中又相近为墨台山山色如墨不可耕作又马超洞在洛河中
