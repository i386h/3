<!-- { "loadSidebar": true } -->
　　水帘河在邠州西十里通志即漆水诗大雅民之初生自土沮漆史记周本纪太王去邠渡漆沮逾梁山至岐下元和郡县志漆水在新平县西九里北流注于泾今麟游县亦有漆水与此异太平寰宇记按水经注云漆水自宜禄界来又东过漆县北【谨按今本水经注无此文】以此騐之即邠州所理是也今县西九里有白土川东北流迳白土川东北流迳白土原东陈阳原西或云即汉之漆水但古今异名耳
　　【臣】谨按禹贡漆沮既从绵诗自土沮漆此漆水入泾乐史以邠州白土川当之考其地理颇合然以为汉地理志之漆则其水入渭与此不同辨见凤翔府大川巻中
　　洪龙河在邠州城西通志源出州南孙村北流入泾或以为即诗之过涧
　　南河在邠州城东通志源出州南张家堡北流入泾或以为即诗之皇涧【谨按皇过二涧或又有以三水之支唐梁渠二川当之与此不符】三水河在邠州东北三十里通志即汃水西南流入泾公主川在邠州东南唐姜庆尚新平公主赐第于此西湖在邠州西北隅通志有范文正公眉夀堂故址石龙涡在邠州西北十里都穆石龙涡记山中斗峻人鲜能至间有至者言涡乃一大坎中刻石为龙形然不知埋自何时延祐碑谓祷雨以器取水迎至城隍祠雷即隐隐起座隅久之大雨霶霈【已上邠州】
　　勅修川在三水县东北三十里通志一名罗川金史地理志三水县有罗川水
　　支唐川在三水县北二十里通志一名陵水自庆阳府正定县流入诗大雅夹其皇涧水经注云大陵水小陵水出廵和南殊川西南迳宁阳城陵水即皇涧也县志在溥原之后涧大故称皇俗谓之支唐川
　　梁渠川在三水县西北十八里通志即过涧一名炭泉诗大雅遡其过涧正义皇涧纵在两旁夹之过涧横故在北向之县志炭泉涧起于溥原自北而西南过其境谓之过涧
　　汃水在三水县南门外通志汃普八切即师水一名三水河俗名县河源出石门山流合玉泉白马泉稍泉故以名县州志源出宜君县竞窝山西南流迳县西南合于泾县志见许氏説文亦名师水取地水师之义也温凉河在三水县西三里县志源出寳峰峪温泉冬温夏凉味亦清甘南流入汃水钱谷愚暖泉记三水县有暖泉亢旱不竭沍寒不冰故名
　　清水在三水县东六十里源出石门山东南流入耀州界水经注五丈渠出云阳县石门山谓之清水东南流迳萯岭山西又南入祋祤县
　　万夀湫在三水县东北二十余里唐书地理志三水县北有万夀湫大歴八年因风雷而成
　　金沙泉在三水县北二十里半川村通志一名金泉在县北溥原之下昔有人饮此水见金色灿烂故名即唐郑谷诗所云地涌金泉过石门也【巳上三水】
　　泾水在淳化县西南自邠州流入又东南迳醴泉入泾阳界隋书地理志云阳县有泾水元和郡县志在云阳县西南二十五里太平寰宇记水经注云泾水东流歴峡谓之泾峡
　　七里川在淳化县北三十五里通志源出石门山自三水县西南流为七里川又迳三里原为姜嫄河合小峡沟水南入于泾其小峡沟水在县北二十五里又五龙水在县西俱南流合七里川入泾隋书地理志有五龙水太平寰宇记五龙水云阳宫西南
　　冶谷水在淳化县东又东南入泾阳界长安志云阳县治冶水自西北淳化县界来县志冶谷水在县东门外即县河一名淳化河源出蝎子掌山迳县东合甘泉水马跑泉又东南流迳县南合葫芦河流迳泾阳县至三原县与清谷水合流入冶谷水
　　甘泉水在淳化县北四十里隋书地理志云阳县有甘水十道志甘泉水出石鼓西原县志其味甘美异于他水
　　马炮泉水在淳化县东北四十里通志迳太山庙下流入冶谷河相传唐太宗猎此马跑地出泉故名
　　金泉在淳化县东南太平寰宇记云阳宫记云入冶谷二十里有一槐树树北有泉名曰金泉泉出数穴清澈见底按雍州记云有人饮此泉水见有金色从山上照水中往取得金故有此名县志又名观音泉世传其水甘香目眵者洗之可明【已上淳化】
　　泾水在长武县北二十里通志自泾州入本境又东南流入邠州界
　　黒水河在长武县南十五里元和郡县志西魏废帝以县南临宜禄川因改县名曰宜禄太平寰宇记宜禄川一名芮水自泾州鹑觚县界流入水经注云汭水东迳宜禄川俗谓之宜禄水金史地理志宜禄县有汭水县志后川河在县南又南十里有前川河俱至灵台县流入合而东流谓之黒水河经县东四十里停口镇合于泾即宜禄水也
　　鸭儿沟水在长武县北东北入泾通志即陶林沟宋陶谷故里
　　龙女泉在长武县东北三十里通志俗传为栁毅传书处【巳上长武】
　　古迹【宫阙】
　　邠州上古合宫通志在淳化县北五十里甘泉山汉书地理志黄帝治万国朝诸侯乃作合宫兼明廷布政于甘泉史记封禅书黄帝接万灵明廷明廷者甘泉也秦林光宫雍胜畧秦时宫也故基在甘泉山上三辅黄图林光宫縦广各五里在云阳县界关中记林光宫一曰甘泉宫秦起在今池阳县西北故甘泉县甘泉山上周回十余里
　　汉甘泉宫雍胜畧在淳化县甘泉山上汉书郊祀志齐人李少翁言上即欲与神通宫室被服非象神物不至乃作甘泉宫中为台画天地泰一诸神而置祭具以致天神闗辅记甘泉宫一曰云阳宫周十九里二百二十步有宫十三台十一武帝常以五月避暑于此八月乃还有铜人二枚在门外三辅黄图甘泉宫苑縁山谷行至云阳三百八十里西入扶风凡周回五百四十里雍録甘泉宫在云阳县磨石岭上长安志曰磨石岭山有甘泉十道志曰甘泉出石鼓西原汉甘泉宫山上即秦林光宫旁也此取石鼓甘泉以名者也秦之林光至汉犹存汉武元封二年始即磨盘岭秦宫之侧为宫是为汉甘泉矣孟康注郊祀志曰甘泉一名林光师古曰汉于秦林光旁起甘泉宫非一名也师古説是也元封二年以前史之所记文景皆尝临幸甘泉不曰甘泉有宫可幸当是秦之林光逺在磨盘岭上不烬于火而可用也武帝虽别剏甘泉一宫而秦之林光如故则谓甘泉宫在林光宫旁者是也长安志云阳宫记曰甘泉宫北有槐树今谓之玉槐根榦盘峙二三百年朩也耆旧相传咸以为此树即扬雄甘泉赋所谓玉树青葱者也淳化县志甘泉宫在甘泉山上今其地尚余瓦甓作流水纹瓦头有篆字　熛阙甘泉赋前熛阙晋灼曰熛阙赤色之阙南方之帝曰赤熛　雍门晋灼曰雍门正在熛阙之内也　前殿汉官仪注武帝于甘泉宫更置前殿始广诸宫室有芝生甘泉殿边房汉旧仪芝有九茎金色緑叶珠实夜有光乃作芝房之歌甘泉赋前殿崔巍兮和氏玲珑　紫殿三辅黄图汉武帝起紫殿雕文刻镂以玉饰之成帝永始四年行幸甘泉郊泰畤神光降于紫殿西京杂记武帝设云帐云幄云幙于甘泉紫殿世为三云殿　秦畤殿汉书宣帝本纪元康四年三月诏曰乃者神爵五采以万数集甘泉泰畤殿中及上林苑　通天台汉书武帝纪元封二年夏四月作甘泉通天台师古曰言此台髙上通于天也汉仪曰髙三十丈汉武故事通天台去地百余丈望云雨悉在其下去长安三百里望见长安城黄帝以来祭天圆丘处武帝祭太一上通天台舞八嵗童女三百人置祠祀招仙人祭太一令人升通天台以候天神天神既下祭所若大流星乃举烽火而就竹宫望拜上有承露仙人掌擎玉杯承云表之露甘泉赋乃望通天之绎绎直峣峣以造天三辅黄圗通天台元凤间自毁椽桷化为龙凤从风雨飞去亦曰候神台又曰望仙台　望风台洞防记太初二年起甘泉望风台台上得白珠如花一枝帝以锦盖覆之如照月矣因名照月珠　益夀馆延夀馆汉书郊祀志公孙卿言仙人好楼居于是上令长安则作飞亷桂馆甘泉则作益夀延夀馆使卿持节设具而候神人　明光宫三辅黄图武帝求仙起明光宫【谨按雍録汉有明光宫三一在北宫与长安相连一在甘泉宫中一为尚书奏事之地黄图于今系之甘泉今从之】
　　居室史记卫青传青尝从入甘泉居室正义居室署名武帝改曰保室灌夫系居室是也　竹宫三辅黄图甘泉祠宫也以竹为宫天子居中汉旧仪云竹宫去坛三里　招仙阁洞防记元鼎元年起招仙阁于甘泉宫西昆明池云波殿述异记甘泉宫南昆明池中有灵波
