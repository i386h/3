<!-- { "loadSidebar": true } -->
　　殿皆以桂为柱风来自香　髙光宫长安志甘泉宫有髙光宫甘泉赋览樛流于髙光服防曰髙光宫名也樛流曲折也　通灵台汉武内传钩弋夫人既殒香闻十余里帝疑其非常人也乃起通灵台于甘泉常有一青鸟集台上往来　木园汉魏宫志甘泉宫有木园武帝时园也今俗呼为仙草园　夀宫汉书郊祀志武帝幸甘泉置夀宫　洪厓宫旁皇观储胥观弩阹宫俱在甘泉宫见长安志　迎风馆见汉书　石阙观鳷鹊观露寒观在甘泉宫外见甘泉赋　诸侯邸雍胜畧故基在甘泉山史记封禅书方士多言古帝王都甘泉者其后天子又朝诸侯甘泉有诸侯邸【汉扬雄甘泉赋孝成帝时客有荐雄文似相如者上方郊祀甘泉泰畤汾阴后土以求继嗣召雄待诏承明之庭正月从上甘泉还奏甘泉赋以风其辞曰惟汉十世将郊上元定泰畤雍神休尊明号同符三皇录功五帝防嗣锡羡拓迹开统于是乃命羣僚歴吉日协灵辰星陈而天行诏招摇与太阴兮伏钩陈使当兵属堪舆以壁垒兮捎夔魅而抶獝狂八神奔而警跸兮振殷辚而军装尤之伦带干将而秉玉戚兮飞蒙茸而走陆梁齐总总以撙搏其相胶轕兮猋骇云迅奋以方攘骈罗列布鳞以杂防兮柴虒参差鱼颉而鸟胻翕赫曶霍雾集而防合兮半昭烂粲以成章于是乗舆乃登夫凤皇兮而翳华芝驷苍螭兮六素蚪蠖畧蕤绥漓虖襂纚帅尔阴闭霅然阳开腾清霄而轶浮景兮夫何旐郅偈之旖旎也流星旄以电嘱兮咸翠葢而鸾旗敦万骑于中营兮方玉车之千乗声骈隐以陆离兮轻先疾雷而馺遗风凌髙衍之嵱嵷兮超纡谲之清澄登椽栾而羾天门兮驰阊阖而入凌兢是时未轃夫甘泉也乃望通天之绎绎下隂潜以惨廪兮上洪纷而相错直峣峣以造天兮厥髙庆而不可乎弥度平原唐其坛曼兮列新雉于林薄攒并闾与芨葀兮纷被丽其亡鄂崇丘陵之駊騀兮深沟嵚岩而为谷离宫般以相爥兮封峦石关施靡乎延属于是大厦云谲波诡摧嗺而成观仰挢首以髙视兮目防眴而亡见正刘滥以宏惝兮指东西之漫漫徒徊徊以徨徨兮魂眇眇而昏乱据軨轩而周流兮忽坱圠而亡垠翠玉树之青葱兮璧马犀之瞵防金人仡仡其承钟虡兮嵌岩岩其龙鳞扬光曜之燎爥兮垂景炎之炘炘配帝居之县圃兮象泰壹之威神洪台崛其独出兮防北极之嶟嶟列宿乃施于上荣兮日月才经于柍桭雷鬰律于岩窔兮电儵忽于墙藩魅不能自逮兮半长途而下颠歴倒景而絶飞梁兮浮蠛蠓而撇天左欃枪而右元兮前熛而后应门荫西海与幽都兮涌醴汨以生川蛟龙连蜷于东厓兮白虎敦圉乎昆仑览樛流于髙光兮溶方皇于西清前殿崔巍兮和氏玲珑抗浮柱之飞榱兮神莫莫而扶倾闶阆阆其寥廓兮伊紫宫之峥嵘骈交错而曼衍兮防防隗乎其相婴乗云阁而上下兮纷防笼以棍成曳红采之流离兮飏翠气之宛延袭琁室与倾宫兮若登髙眇逺亡国肃乎临渊回焱肆其砀骇兮翍桂椒而鬰栘杨香芬茀以穹隆兮击薄栌而将荣芗呹肹以棍批兮声駍隐歴钟排玉户而飏金铺兮发兰与□防惟弸彋其拂泊兮稍暗暗而靓深隂阳凊浊穆羽相和兮若夔牙之调琴般倕弃其剞劂兮王尔投其钩绳虽方征侨与偓佺兮犹彷佛其若梦于是事变物化目骇耳回盖天子穆然珍台间馆琔题玉英蜵蜎蠖之中惟夫所以澄心清魂储精垂恩感动天地逆厘三神者乃搜逑索偶臯伊之徒冠伦魁能函甘棠之恵挟东征之意相与齐乎阳灵之宫靡薜荔而为席兮折琼枝以为芳吸清云之流瑕兮饮若木之露英集乎礼神之囿登乎颂只之堂建光燿之长旓兮昭华覆之威威攀璇玑而下视兮行逰目乎三危陈众车于东阬兮肆玉轪而下驰漂龙渊而还九垠兮窥地底而上回风漎漎而扶辖兮鸾鳯纷其衔防梁弱水之濎濙兮蹑不周之逶蛇想西王母欣然而上夀兮屏玉女而却宓妃玉女亡所眺其清矑兮宓妃曾不得施其蛾眉方揽道徳之精刚兮侔神明与之为资于是钦柴宗祈燎薰皇天臯摇泰一举洪頣树灵旗樵蒸昆上配藜四施东爥沧海西耀流沙北熿幽都南炀丹厓元瓒觩防秬鬯泔淡肹蠁丰融懿懿芬芬炎感黄龙兮熛讹硕麟选巫咸兮叫帝阍开天庭兮延羣神傧暗蔼兮降清坛瑞穰穰兮委如山于是事毕功宏回车而归度三峦兮偈□黎天开决兮地垠开八荒协兮万国谐登长平兮雷鼓天声起兮勇士厉云飞扬兮雨滂沛于胥徳兮丽万世乱曰崇崇圜丘隆隐天兮登降峛崺单埢垣兮增宫防差骈嵳峩兮岭嵘嶙峋洞无厓兮上天之縡杳旭卉兮圣皇穆穆信厥对兮徕祗郊禋神所依兮徘徊招摇灵迉迡兮光辉燿降厥福兮子子孙孙长无极兮】
　　棠梨宫三辅黄图在甘泉苑垣外云阳南三十里师得宫汉书注师古曰师得宫在云阳界
　　古迹【苑囿附第宅】
　　汉昭祥苑洞防记在甘泉宫西周回四十里万国献异物皆集此中
　　梨园通志即今淳化县城云阳宫记车箱坂下有梨园汉武帝筑大一顷树数百株青翠繁宻望之如车葢后汉第五伦宅通志在三水县东归义乡蒲东社邠州志云东汉赐田宅三十六所此其一也
　　隋牛宏故居通志邠州西南六十里宜禄旧县东进贤里吏部尚书牛宏故居也俗呼相庄
　　唐丰川府一统志在三水县北唐书地理志云邠州有公刘蜯川等府按三水县志有丰川府葢即蜯川之讹宋眉夀堂一统志在州西北隅范仲淹知邠州时建通志堂临西湖湖上有古豳亭俯观湖水波涛涌起一州之伟观也
　　吏隐堂一统志在淳化县宣和七年县令张安祖建有碑
　　古迹【祠宇】
　　周姜嫄祠通志在邠州南门外唐节度使张宪甫建金石文字记唐姜嫄公刘新庙碑今存
　　公刘祠通志在邠州东八十里杜陵村
　　太王祠一统志在姜嫄祠左
　　秦扶苏庙一统志在三水县东石门山相传扶苏没于此故立庙祀之
　　汉武帝庙一统志在淳化县西北故甘泉宫
　　唐庆夀寺一统志在邠州西二十里唐建有佛像坐石岩下髙十余丈俗名大佛寺
　　寳塔寺一统志在三水县东门外唐建有塔髙十五丈七级八甬二十四窻甃砌甚工
　　昭仁寺一统志在长武县治东元和郡县志寺在宜禄县西十步浅水原上太宗平薛仁杲诏于此置寺碑文谏议大夫朱子奢之辞也
　　宋范文正公祠一统志在邠州治东祀范仲淹
　　净土天王祠通志在三水县南三十里淳化三年勅建碣记出自御制
　　金显应禅院通志在邠州西门外不百武旧名昔照中有碑乃正隆间侩所撰记
　　古迹【郊邑】
　　上古履迹坪雍胜略在邠州城南门外相传为姜嫄出祀郊禖履巨人迹于此
　　隘巷雍胜略在邠州治南相传生后稷之所诗曰诞置之隘巷牛羊腓字之
　　狼乳沟通志在邠州南俗传即平林寒冰之地
　　商古公城雍胜略在邠州南山上与今州城相连飞云洞三水县志在县东二十里中岭之下即古公时之陶复陶穴陶复则土而陶穴则石也峭壁危崖不可攀跻元御史僧格哩守此明徐达遣兵逼之势穷不屈与妻俱投崖下死焉
　　公刘墓通志在邠州东八十里墓长三里许北枕山谷南控泾水
　　汉公孙庄通志在邠州西南二十里汉公孙贺故宅今谓之孙村州册贺墓亦在焉【谨按关中陵墓志庆阳府亦有贺墓】
　　石门关通志在三水县东六十里石门山两山夹立势极髙峻为西北要害亦名尧门汉更名石闗为邠之镇以汉武于此立闗而名也县册闗外为耀州淳化宜君同官四州县之地明置石门关甃石为城设廵司今裁龙尾墪通志在淳化县汉元封中大秦国贡花蹄牛善走多力武帝令辇铜石起望仙宫牛迹在石上皆莲花形辇得异石长十丈髙三丈立于望仙宫名龙铲石武帝末石自防入地尾出于石上后人呼为龙尾墪凉武地通志在淳化县北五十里汉武帝避暑处圣人桥通志在淳化县东南二十八里跨米仓沟入冶谷河处相传汉武帝游甘泉时故道明嘉靖中重修延袤百尺改名圣济桥
　　永安桥通志在淳化县北门外里许相传汉昭帝筑以通云陵
　　钩弋夫人墓通志在淳化县北三十里三辅黄图云陵在甘泉宫南今人呼为女陵括地志陵在云阳县西北五十里长安志在汉云陵城南
　　晋新平城邠州志即今州城晋书载记太元十年姚苌攻新平太守苖辅固守初石季龙末清河崔峻为新平相为郡人所杀坚禁锢新平人缺其城角以耻之新平人深以为慙故相率拒苌以立忠义
　　八王城一统志在三水县东北唐川中流秦姚时故城也旧址犹存
　　髙墌城一统志在长武县北唐武徳初薛举冦泾州进逼髙墌刘文静等陈于髙墌西南举潜师掩其后文静败于浅水原举遂拔髙墌既而秦王败薛仁杲于髙墌追至泾州唐书地理志定平县有髙墌城元和郡县志故城在宜禄县北五里太平寰宇记谓即浅水城大统十四年废未知何据
　　苻坚墓一统志在邠州西南元和郡县志在新平县东南二十里【谨按新平故城即州治东字疑悮】
　　唐职田镇通志在三水县东北三十里广徳初县尝治此镇城周三里相传尉迟敬徳务农处庙址存焉侯君集墓通志在三水县东北鸡阜山
　　宋陶谷墓通志在邠州西三里
　　范祥墓通志在三水县太慈村祥官置制使子侍郎育祔二冡相望旧碑岿然
　　张确墓通志在长武县南二十里宣和七年确官隆徳知府死金难赠述古殿学士
　　金白镇通志在邠州西北五十里九域志新平县有白镇州志今名白吉桥
　　双槐堡通志在三水县西五十步四面悬崖碧流东绕下有古槐一根二干故名元末李思齐等据此元广济桥通志在邠州东门外南河上即皇涧水桥久圮民病于涉嘉靖三十二年重筑
　　暗桥通志在三水县北三十里跨支唐川上两旁悬崖中通道路嘉靖二十七年建铁门一重险固可守冉店镇通志在长武县东二十里其地深沟巨壑中道仅容一车眀总制杨一清移宜禄镇廵司于此后又徙于窰店
　　本朝刘偁墓通志在三水县西蒲泉舍偁滇南总兵水西之难战殁康熙十年
　　赐祭葬建茔立碑以旌忠节



　　闗中胜迹图志卷二十七
　　钦定四库全书
　　闗中胜迹图志巻二十八
　　陜西廵抚【臣】毕沅撰
　　地理
　　兴安州释名续文献通考明初沿旧名为金州万厯间改兴安因徙置锡名也沿革一统志治在省城南六百八十里禹贡梁州之域战国属楚秦为汉中郡地汉置西城县属焉后汉分置西城郡魏改曰魏兴郡属荆州晋改属梁州梁天监中于郡置梁州亦曰北梁州寻改南梁州西魏改东梁州又改金州隋复为西城郡唐改郡为金州天寳初改曰安康郡至徳初又改为汉南郡乾元初复曰金州属山南东道五代初属蜀后属晋宋曰金州安康郡属京西南路建炎后属利州路元仍为金州以州治西城县省入属兴元路明初属汉中府万厯十一年改曰兴安州二十三年直陜西布政使司
　　本朝因之领县六曰平利洵阳白河紫阳石泉汉隂州城旧城周六里有竒北临汉江明洪武四年筑万厯十一年圮于水十二年复筑新城于南原移州治之
　　本朝顺治初新城圮复移旧城康熙四十五年复圯明年改筑新城于赵台山下在旧城南三里周七百三十三丈门四
