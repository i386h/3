<!-- { "loadSidebar": true } -->
　　三塠山在安塞县西南百三十里太平寰宇记在敷政县北一里其山土石相杂上有三冢遥望如塠因名【谨按敷政故城在县西南己上安塞】
　　伏陆山在甘泉县城内东北隅元和郡县志有阿伏斤谷其水出又潜流隠伏川陆故号伏陆天宝元年改为甘川谷雍胜略唐置伏陆县以此
　　黑龙山在甘泉县东北二里又相近有云阳山府志荒史循蜚纪云阳帝都此
　　劳山在甘泉县北二十里一统志有大小二山相传宋狄青与夏人相拒士卒疲困尝憇于此因名
　　马超洞在甘泉县北四十里与安塞接界通志崇山峻岭上有十余石洞洛水经其下道通边塞相传为马超屯兵处
　　太和山在甘泉县西南五里县志一峰突起高耸孤立洛水经其下
　　神林山在甘泉县西南二十里县志连山包络此山独高于诸峰下有龙湫祷雨辄应
　　雕阴山在甘泉县南二十里洛水西二百步汉书地理志应劭注雕山在雕阴县西南太平寰宇记山多土穴为鹰雕所居又名秦望山【谨按雕阴故城在县南】
　　清泉山在甘泉县东四十里通志林木丛茂山路崎岖【己上甘泉】
　　鳯翼山在安定县城西通志形似鳯翼为县右辅高柏山在安定县北八十里通志即桥山汉书地理志上郡阳周县桥山在南有黄帝冢雍胜略山有古柏故名县志怀寜河出此即汉志阳周县南之桥山秦二世赐蒙恬死处【谨按阳周故城在县北九十里又水经注云走马水出长城北阳周故城南桥山上有黄帝冢则桥陵似当在县境今世皆云陵在中部县北也】
　　滴溜山在安定县北一百里一统志古朩阴翳泉出岩石间最称幽胜
　　那娘山在安定县西北七十里宋史地理志殄羌砦地名那娘山元符元年赐名
　　堡子山在安定县西二十里通志古为军堡宋元丰四年曲珍败夏人于此
　　黑龙山在安定县西三十里县志翠柏千章蔚然深秀上有龙王庙为乡人祷雨处
　　鸦鸽山在安定县南四十里通志山产鸦鸽二鸟并居亦鸟鼠同穴之类
　　神木山在安定县南六十里通志有古树千株樵采不敢入人以为神
　　蟠龙山在安定县南八十里县志蜿蜒起伏势若龙蟠上有古柏成林
　　灌清谷在安定县东三十里【谨按县志有九峪曰磨石峪曰黒狼峪曰东麻池峪曰西麻池峪曰石峡峪曰鹳嘴峪曰官罗峪曰守经峪曰张迹峪麻池峪即县西七里之麻池鹳嘴峪疑即灌清之讹守经峪在县西三十里之祖师山南余所在之处俱未详】
　　杨家山在安定县东三里通志峰峦秀丽环拱如屏【己上安定】
　　雨山在保安县西一里一统志旧名官山旁有石室天将雨则室中烟雾四塞人以为候
　　金鼎山在保安县西一百二十里洛水中通志四面无依兀然孤峙昔时居民凿石为垜穿石为门以避冦乱接庆阳府安化县界
　　石楼台山在保安县南七十里一统志奇峰突兀峭壁陡絶下临重渊土人筑塞于此又于山崖凿窑穴居之艾蒿岭在保安县东六十里通志即子午岭之分名也绵亘延安庆阳两府几数百里相传吕布生于此有吕布窑【己上保安】
　　七郎山在宜川县西南通志三峯鼎峙壁立千仞一统志上有石门及山砦相传宋时所筑
　　鳯翅山在宜川县东南五里太平寰宇记在县南县宇在其上雍胜略形如鳯翅故名
　　虎头山在宜川县北二里通志形似虎头赤石银川二水防于其下又县西北三里有公字山山形象公字石阁山在宜川县北九十里通志今呼为高山耸峙特立俯视羣山下瞰黄河上有古寨太平寰宇记在云岩县东北三十五里丹延两州界形似楼阁【谨按云岩故城在县北】云岩山在宜川县西北八十里通志魏云岩县以此名太平寰宇记在云岩县东十里山形重叠如云
　　库利山在宜川县西北一百里云岩山西县志与旧临真县相接金史地理志临真县有库利山【谨按临真县今属甘泉界】丹阳山在宜川县西南水经注丹水出丹阳山魏书地形志临真县有丹阳山雍胜略丹岩山上有仙人炼丹炉县志丹阳山一名丹岩山
　　盘古山在宜川县东南百二十里通志山势纡回翼帯河滨上有古碑剥落难晓
　　牡丹原在宜川县东二十五里雍胜略盛产牡丹故名安乐山在宜川县东北七十里高树岭东通志一望平原忽起孤峰秀入云表九域志相传昔时屯兵于此主帅令唱安乐词以慰其意因名
　　孟门山在宜川县东北一百十里与山西吉州接界通志黄河中流大石横亘数百步河水分流俯视如门禹凿石导流之处又石溞在水南村黄河中远望横崖数百丈其形壁立水气喷薄如雾人不能近土人呼为溞口吕氏春秋龙门未辟吕梁未凿河出孟门之上大溢逆流名曰洪水大禹疏通谓之孟门水经注孟门即龙门之上口也实为黄河之巨扼此石经始禹凿河中潄广夹岸崇深倾崖返捍巨石临危若坠复倚其中水流交冲素气云浮往来遥观者窥深悸魄悬流千丈浑洪赑怒濬波頽叠迄于下口方知慎子下龙门流驶竹箭非驷马之追也太平寰宇记在汾州县东南二十里【谨按汾州故城在县东】县志在县东北石溞下三里禹贡锥指西直宜川县与韩城之龙门相对在黄河中长七十余尺重覆山在宜川县东北百四十里太平寰宇记在门山县东二十七里山形重叠故名【谨按门山故城在县北　己上宜川】东峰山在延川县东一里通志一名太和山城跨山麓青睂山在延川县西北七十里太平寰宇记后魏时有吐蕃青睂族居此
　　鏊子山在延川县西七十里县志相近有禅梯岭为县境扼吭要口中有石洞
　　洼山在延川县南百里雍胜略上有圣水泉旱祷辄应【已上延川】
　　锦屏山在延长县南一里名山记四时花朩繁茂中有寺庙楼阁望如锦屏故名通志高耸秀丽形如画屏翟水经其下
　　潄玉崖在延长县东一里通志崖下有泉声如潄玉下流为鸳鸯渚萦回曲折翠蒲绿莎映帯如画
　　高奴山在延长县北雍胜略崔巍峻险山顶平衍上有古寨
　　九连山在延长县西十五里雍胜略九峰相接不断故名
　　盘龙山在延长县西五十里县志悬崖峭壁延水环其下又花石崖在县西七十里峭崖耸出玲珑奇巧观者比之太湖石
　　独战山在延长县东北四十里太平寰宇记山势险峻一人独战可以当十因名【己上延长】
　　冢岭山在定边县东南六十里通志在甎井堡南俗呼南梁山有洛水出焉又北极山与冢岭相对一峰岿然望之若虬龙奋迅而上
　　黄羊岭在定边县东南九十里甎井堡南通志为县要地【已上定边】
　　骆驼山在定边县北套内通志在卯孩水东
　　错子山在定边县北套外唐书囘纥传防昌元年囘纥为黠戛斯所破其牙部奉乌介特勒为可汗南保错子山榆林卫旧志山在西受降城北五百里【己上边外名山附见定边】莲花山在靖边县西南通志宋范仲淹立寨于此莺窝山在靖边县西南延绥志在寜塞堡西南二十五里把都河北又有架礟山旗竿山俱在寜塞堡西南三十里把都河南二山崔巍并峙各置亭隧
　　芦关岭在靖边县东南九十里接安塞县界延绥志延水所出【已上靖边】
　　木頼山在靖边县北套内后周书突厥传魏废帝元年突厥科罗破邓叔子于沃野北木赖山
　　高阙山在靖边县北套外汉书匈奴传元朔四年遣卫青将六将军十余万人出朔方高阙水经注赵武灵王既袭胡服自代并阴山下至高阙为塞山下有长城连山刺天其山中断两岸双阙云举即状表目故有高阙之名自阙北出荒中【已上边外名山附见靖边】
　　【臣】谨按河套之地南抵边北滨黄河远者八九百里近者亦一二百里今叙次其山川由套内而及套外仍以郡邑约略分属之焉
　　大川【水利附】
　　延安府清水在肤施县东北自安塞县南流入境又东入延长界水经注清水又东得龙尾水口又东会三湖水水出南山三湖谷东北流入清水清水又东迳高奴县合丰林水地理志谓之洧水故言高奴有洧水肥可防水上有肥可接取用之丰林川长津防注北流会清水清水又南奚谷水注之水西出奚川东南流入清水【谨按高奴故城在县北】元和郡县志肤施县清水鲜卑谓之去斤水斤一作筋北自金明县界流入【谨按金明县今属安塞】太平寰宇记濯筋水在县北二十九里又流入丰林县界耆老云昔尸毘王割身救鸽身肉并尽于此水中濯其筋骨因名县志一名延水亦谓之濯巾水又金明川一名西小河在县西北五里自安塞县流来入延水又南河水一名杏子河在城南门外源出甘泉县野猪峡北流至城东入延水又清化水在县东四十里自安塞县流来入于延水
　　定防泉水在肤施县东一里百二十歩万佛寺北山半崕县志以尸毘王割肤救鸽因名其泉温洁流入延水柳湖水在肤施县城南门外通志昔多种柳其上故名【谨按柳湖及南河水疑即水经注之三湖水然亦无可考宋范仲淹和厐龙图柳湖诗种柳穿湖后延安盛可游远怀忘泽国真赏即瀛洲江景来秦塞风情属庾楼刘琨增坐啸王粲斗销忧秀发千丝堕光摇匹练柔双双飞乳燕两两睡驯鸥折翠贻归客濯清招隠流宴囘银烛夜行度玉关秋胜处千场醉劳生万事浮惟公多雅故思去共仙舟】
　　牧龙川在肤施县东北五龙山下通志一名龙泉水经注龙泉在土军城东南道左山下牧马川多产名驹石油泉在肤施县南二十五里酉阳杂爼高奴县石油水水腻浮上如漆采膏车及燃灯极明
　　暖泉井在肤施县西北五十里雍胜略泉有七孔其味甘美大寒众泉皆冻惟此流溢不减
　　延利渠在肤施县南三里通志宋司马光为麟州通判凿引入城【谨按一云宋厐籍知延州时所开】渠久废今城南石洞中犹有延利渠三字
　　本朝雍正十年重修渠首在花石崖下引杏子河水凿石渠七十八丈五尺土渠三里余经流沙梁南寺灌田数百亩【宋司马光延利渠诗枝分清浅流纵横贯城市还如恩在人利深无穷既　己上肤施】洛水在安塞县西北百二十里自保安界来东南迳县西南入甘泉界太平寰宇记洛河在敷政县西七十里穿番部来至城下
　　清水在安塞县西北县志源出芦关谷南流抵城下迳鳯凰山防西川水又东南入肤施界山海经阴山西北百七十里曰申山区水出焉而东流注于河水经注区水世谓之清水东流入长城迳老人山下又东北流至老人谷隋书地理志金明县有清水【谨按金明故城在县北】西川水在安塞县西通志自保安县黄花城牛头坡东南流入与小平川会县志西川水至县东南二十里合小平川入肤施界注于濯筋水
　　小平川在安塞县西北通志即龙尾水水经注龙尾水出北地神泉障北山龙尾溪东南流注清水县志一名金明川隋改置金明县取此
　　背水在安塞县北百五十里县志源出武家南塔东流至卧牛城三十里入绥徳州合于无定河
　　防目泉在安塞县西十五里通志元孝子王思聪含水防其母目水甚清冽傍有涌泉寺【已上安塞】
　　洛水在甘泉县西百步自安塞界流入迳县西又东南入鄜州界县志从马超洞东南流十里至白洛院寺又三十里至县郭迳太和山东又东南流四十五里迳旧抚安驿入鄜州界
　　野猪峡水在甘泉县东北四十五里通志源出峡左迳蘓家河至大劳山其水渐大阿伏斤水入此河俗名北小河西南入洛
