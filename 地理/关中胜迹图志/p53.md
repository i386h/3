<!-- { "loadSidebar": true } -->
　　百井戍一统志在靖边县南元和郡县志在长泽县南八十里赫连勃勃与□发傉檀战处【谨按长泽故城在县东】后魏临真城通志在甘泉县东一百八十里后魏为城今为镇秦晋冲路一统志居民繁庶为县大镇
　　尸毘墓梦溪笔谈延州天山之巅有奉国佛寺庭中有一墓世传尸毘王之墓尸毘出于佛经大智论言常割身肉尽今天山下有濯筋河其县为肤施庆厯中施昌言镇鄜延坏奉国寺为仓发尸毘墓得玉环玦七十余件
　　隋薄姬冢通志在甘泉县西六十里冢高丈余其间老柏古松蓊翳相映县志俗传炀帝纳妃名薄姬殁后葬此
　　唐杜甫川府志在府城南七里西南折入四十里牡丹遍山谷樵者采之为薪欧阳永叔花谱所谓延安牡丹与荆棘无异者也甫避乱寓此范仲淹大书杜甫川三字于川口【谨按杜甫寓延州无可考然甫有塞芦子诗又彭衙行云少留同家洼欲出芦子关意亦其游歴所及今从陜西通志载之】
　　芦关通志在安塞县北一百五十里雍胜略有东西二城遗址唐书地理志延长北有芦子关长庆四年筑城于关北以防寨外元和郡县志关属夏州在寨门镇北去镇一十八里【谨按寨门镇在县西北一百五十里元和郡县志本在夏州寜朔县界开元二年移就芦子关南金镇所安置又考明成化二年移置榆柳庄名镇静九年复移于白塔涧口去塞三百里县志称城垣屹然盖旧寨之遗基也】通鉴后唐长兴四年李彝超以夏州拒命命药彦稠等讨之进屯芦关彝超遣党项抄掠官军自芦关退保金明赵珣聚米图经自芦关南入寨门为金明路旧有芦关寨宋史地理志至道中废元丰四年复为戍守之所李继周传淳化五年继周以阿都关寨门芦关等砦最居边要遂规修筑砦城蔡梦弼杜诗注去延州百八十里有土门山两崖峙立如门形如葫芦故谓之芦子县志北控沙漠旧设兵固守今城犹新环城阬窖尚存别名铁门砦
　　洪门故镇一统志在靖边县南唐书张献甫传献甫领邠寜节度使请复盐州洪门及洛原镇屯兵诏可太平寰宇记宥州南至洪门镇八十里为界
　　浑瑊墓一统志在宜川县西南五十里
　　后梁高万金墓通志在府城南八十里盘龙村延绥志万金河西人高万兴弟延州刺史贞明四年卒乃以万兴为鄜延节度兄弟世家其土
　　宋金明砦通志在安塞县东南一百一十步宋史地理志熙寜五年省金明县为砦周美传康定初夏人破金明诸砦美请于范仲淹曰金明当边冲今不亟城将遂失之仲淹因属美复城如故
　　新兴堡安塞县志在县西南一百五十里控延安东北疆远川一帯太平兴国中筑一名新砦
　　招安桥通志在安塞县西北四十里甃石为之狄青筑招安砦于桥子谷即此地歴元迄今往来利济
　　柳榆堡通志在安定县西北四十里范仲淹所筑园林堡通志在保安县东八十里即园林驿九域志庆厯五年置
　　金汤城通志在安定县西北一百二十里宋史哲宗本纪元符二年筑鄜延路金汤城周美传美败夏人于金汤城焚其族部二十一县志为县戍守要地今基址犹存与庆阳黒水接界
　　云岩镇通志在宜川县北少西八十里府志山岩重叠如云故名后魏置县唐因之宋熙寜中省为镇
　　刘延庆墓一统志在保安县北二里延庆官保信军节度使
　　金永平堡通志在延川县西北一百里金史地理志延川寨一永平府志古永州城【谨按唐武徳二年于金城县界内置永州】县志皇统二年修寨一所明知县王世相金栋继修
　　元瓦堡通志在安定县东三十里元初建因山为堡明季冦数至邑人郭永治守御有方堡赖以无恐高奴寨通志在延长县北二百里北山府志元图烈巴令参政何远筑以屯兵周二百九十八步在高部山上四面陡絶俗讹为高奴非也
　　明延水关通志在延川县东南七十里吐延川口东临黄河北通山西永和县府志魏置文安县隋废唐改延水宋省为镇入延川今为延水关又有清水关在县东南一百里清水川口东临黄河北通山西大寜县有清水关渡
　　文安堡通志在延川县西三十里明参政张愚筑又禅梯岭堡在县西七十里嘉靖间延绥廵抚张珩言延川县西有禅梯岭乃套夷深入之路比他镇独重宜增筑一城从之
　　甎井堡一统志在定边县东四十里正统二年置后余子俊以甎井难守于迤西东海螺城改置新兴堡嘉靖三十二年复修甎井城在平川为极冲上地又新兴堡在县东南八十里成化十一年置城在山上为次冲中地
　　安边堡一统志在定边县东一百里亦名旧安边营地名深井正统二年置城在平川为极冲中地成化十一年余子俊以其地平旷难守移守深河儿地名中山坡改置新安边营城在山坡为极冲中地背山面水险阻四塞嘉靖三十三年廵抚王轮以旧营地近大边复守之于是新旧两营并置
　　柳树涧堡一统志在定边县东一百四十里天顺初置为极冲中地又名涝池堡在县南一百里成化十一年置三山堡在县西南九十里成化九年置饶阳水堡在三山堡南四十里成化十三年置
　　盐堡一统志在定边县西四十里成化十三年置城在平川为极冲中地
　　镇罗堡一统志在靖边县东北四十里本名鱼口砦明万厯十八年増置城在平川为极冲中地
　　镇静堡一统志在靖边县东北八十里地名白滩儿亦名白塔涧口明初守安塞县塞门成化三年尚书王复请移于榆柳庄改名镇静后又移此城在山畔北临快滩河为极冲中地
　　龙州堡一统志在靖边县东北一百二十里明成化五年置城在平地为极冲中地
　　寜塞堡一统志在靖边县西四十里明成化十年置城在山原为极冲中地又把都河堡在寜塞堡西三十四里把都河口成化九年置














　　关中胜迹图志巻二十三
　　钦定四库全书
　　关中胜迹图志巻二十四
　　陜西廵抚【臣】毕沅撰
　　地理
　　榆林府释名通志本汉榆溪塞水经注所谓诸次水东迳榆林塞是也明因塞置卫遂取名焉沿革府志治在省城北一千三百五十里禹贡雍州之域春秋时翟地秦为上郡地汉为上郡龟兹奢延西河郡圁阴等县地兼置属国都尉后汉末废晋义熙中赫连勃勃防地称大夏国名其城曰统万后魏始光四年建为统万镇太和十一年改置夏州兼置化政郡西魏改郡曰宏化隋开皇初郡废大业初改夏州为朔方郡唐贞观二年复为夏州属关内道天宝初复改朔方郡乾元初仍曰夏州贞元三年置夏州节度中和二年赐号定难军五代因之宋为西夏地元为绥徳州地明成化七年始置榆林卫为延绥镇治
　　本朝雍正八年改置榆林府属陜西布政使司领县四曰榆林神朩府谷怀逺州一曰葭州　府城通志即旧卫城东枕驼山临黄河明正统初剙筑成化九年增筑北城后又拓南城嘉靖隆庆万厯中相继甃砖南关外有外城正徳十年筑西门外又有罗城隆庆元年筑周十三里三百余步门七
　　榆林县释名通志县本榆林堡地义与府同沿革一统志附郭汉置龟兹县属上郡为属国都尉治后汉因之晋省后魏为夏州地后周置弥浑戍隋开皇初改徳静镇大业九年置徳静县属朔方郡唐贞观七年于县置北开州十三年州废县属夏州五代因之宋没于西夏元为米脂县地明永乐初置榆林塞成化七年置榆林卫为延绥镇治
　　本朝雍正二年省卫入绥徳州八年置榆林县为榆林府治
　　神木县释名通志元县名本宋神朩寨也郭子章云县西十五里杨家城内有神松三株枝柯相连故曰神朩沿革县志治在府东北二百四十里汉惠帝五年置圁阴县属西河郡后汉因之晋时荒废后魏置石城县后周改曰银城隋属雕阴郡唐初属胜州天宝元年分置麟州兼置新秦县为治其年改新秦郡乾元初复曰麟州属关内道五代周时属北汉宋曰麟州新秦郡元丰中于银城县界置神木寨政和四年省银城入新秦县金时地属西夏州县皆废元初于神木寨置灵州至元六年废州为神木县属葭州不不改
　　本朝乾隆元年改属榆林府　县城通志明正统中周周四里有奇门四
　　府谷县释名通志唐未置府谷镇后唐升为县县镇镇名也沿革县志治在府东北二百里汉西河郡地唐唐为银城县地后唐置府谷县兼置府州永安军节属属河东路宋崇寜元年改曰靖康军政和五年赐名河河郡金时地属西夏元初仍曰府州至元六年州废二十二年县属葭州明不改
　　本朝乾隆元年改属榆林府　县城通志明正徳中増筑因河为池周五里有奇门六
　　怀远县释名通志本明怀远堡县从堡名也沿革一统志治在府西南一百六十里汉置奢延县属上郡后汉因之晋省后魏置岩绿县为夏州及化政郡治西魏为宏化郡治隋为朔方郡治唐贞观二年改县曰朔方为夏州治宋没于西夏元为米脂县地明天顺中置怀远堡属榆林卫
　　本朝雍正二年改属绥徳州九年置怀远县属榆林府县城通志即旧堡城明天顺中筑万厯中甃砖周三里有竒门三
　　葭州释名通志金州名以州临葭芦川也川在州西五里岸多葭芦故以名州沿革州志治在府东南一百七十里汉西河郡圁阴县地晋时荒废西魏置真乡县后周置真乡郡隋开皇初郡废属雕阴郡唐属银州宋初属西夏元丰中収复置葭芦砦属石州临泉县元符二年以砦置晋寜军属河东路金贞元元年属汾州大定二十二年升为寜晋州二十四年改曰葭州兴定二年属延安府元属延安路明属延安府
　　本朝雍正三年直陜西布政使司乾隆元年改属榆林府　州城通志宋熙寜中置葭芦寨据山为固因河为池至今称为铁葭州明洪武初因旧址改建周三里有奇门二
　　名山
　　榆林府驼山在榆林县城东通志一名东山城半踞其巅高数十丈俗呼为东山土人多穴山居之山形类驼镇之得名驼城以此
　　红山在榆林县北十里通志一名红石峡山皆红石地近沙阜因筑红山墩延绥志山环列若屏障落日照之如霞起两崖飞湍电转红影外浮昔李继迁葬其祖障
　　水别流凿石为穴既葬复引水其上疑即此中有寺复道飞檐望之如画榆柳阴映鳬鹥唼喋榆溪之水所自出也越榆溪而西为十里河风吹日映色如龙鳞逶迤十余里通志水甘草茂明廵抚余子俊筑塞堡植柳万株其下【明杨守谦游红石峡诗倚剑临榆塞开筵傍斗城银川朝气合金粟暮云平虎帐倚缇骑龙河拔汉旌封侯思定逺投笔媿书生】
　　木神山在榆林县南五十里延绥志明成化时有妖神栖此立庙祀之后有道士经此书符咒之并焚其祠祟遂殄息【己上榆林】
　　朩根山在榆林县北套内晋书载记苻坚建元元年遣邓羌讨刘卫厄擒之于朩根山
　　马良山在榆林县北套内延绥志明嘉靖二十五年套夷犯保安庆阳诸处总督曾铣遣将李珍捣其巢于马良山后即此
　　阴山在榆林县北套外续汉书郡国志五原西安阳县北有阴山水经注河水又南迳马阴山西汉书音义曰阴山在河南谓是山也而实不在河南唐书地理志安北府北至阴山七十里【谨按唐安北都防府东至榆林二百五十里】
　　涿邪山在榆林县北套外汉书匈奴传天汉二年因杆将军公孙敖出西河与强弩都尉路博徳防涿邪山寘顔山在榆林县北套外汉书匈奴传元狩四年卫青出定襄塞千余里破单于兵至寘顔山赵信城而还大斤山在榆林县北套外隋书突厥传开皇末遣太平公史万岁出朔州击突厥达头于大斤山
