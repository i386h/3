<!-- { "loadSidebar": true } -->
　　元丹阳万寿宫通志在咸宁县治西南祀马丹阳雍正八年修又东闗外五里许别有万寿宫今称牛皮洞有元至正间董仙碑迹
　　重阳宫通志在盩厔县东六十里祖庵镇元刘祖谦碑记师姓王名嚞字知明重阳其号咸阳人金正隆间遇至人于甘河后于南时村掘地爲隧封高数尺居三年复自实之遂迁于刘蒋村【即今祖庵镇】成道时门人建殿号祖师庵元季门徒道众防祖师重阳真人兴建殿阁名重阳宫内有赵孟頫书勅藏御服碑
　　周处庙渭南县志在县南五十里倒兽谷口续文献通考元顺帝至元三年封晋周处爲英毅武惠正义王明五岳庙通志在长安县治东南明正统九年修
　　本朝重修
　　太白庙通志在长安县西郭门外明崇祯间巡抚汪乔年修
　　本朝总督白如梅重修
　　【臣】谨按太白山即禹贡所云惇物山神福应王主祠在鳯翔郿县境内【臣】于乾隆三十九年春三月因陜省雨泽少愆率属于省城太白庙歩祷有应经【臣】
　　奏请
　　特加封号重修祠宇以荅神庥防
　　恩加封昭灵普济四字山神感沐怀柔凡有祷祈益昭丕应
　　至于歴代封典故迹并详郿县巻中
　　清眞寺通志在长安县东北明洪武十七年尚书铁
　　修永乐十一年太监郑和重修
　　瑞泉观通志在渭南县西南五里观内有泉四时不涸县志内有秦女峰唐岑参诗云秦女峰头雪未归即此上有朝元洞泉悬流百丈取水祷雨辄应观爲明天顺三年建嘉靖十二年修
　　孟姜女祠通志在同官县北三里金山岩下明马理孟姜女祠碑记秦始皇时有孟姜女楚地澧人范喜妻也姓姜氏归三日范赴长城之役姜女制寒衣往寻范不见乃绕城而哭哭声震地城一隅爲之隳云雾中范见其像女啮指出血滴骸渗入者知爲其夫遂负之归至宜君山渴甚痛哭地涌甘泉今名哭泉南至同官水湾乃负骸置西岩石龛下坐其旁而逝邑人重其节义乃即其遗骸塑双像祀之其龛中石隙祠人致诚以燎烛之则有金钗出见示神异焉万厯二十二年重修董子祠通志在府城东南下马陵祀汉儒董仲舒祠后即仲舒墓明嘉靖二十一年建
　　杜工部祠咸寜县志在樊川祀唐工部杜甫明嘉靖间建
　　顔鲁公祠通志在蓝田县蓝桥明天启六年建春秋致祭
　　韩文公祠通志在蓝田县秦岭县志一在北郭本湘子祠明万厯三十七年改肖文公像于中祀之
　　晋公庙通志一在蓝田县东三十里一在县西三十里明建祀唐裴度又渭南县治西闗外官路北有裴晋公祠明嘉靖间建通志公河东人其苗裔散在四方渭独居多因立祠县志初与宼莱公并祀额曰二公祠顺治八年增祀蔡孝子顺王节度忠嗣白侍郎乐天更名五贤祠
　　忠烈祠名山记按三辅防要烈士段秀实庙在临潼县西十里斜口镇西南县志俗呼爲烈神庙
　　吕氏祠通志在蓝田县北五里旧无专祠明成化年即其故地建祠仲春致祭又县西有三吕祠明成化十九年巡抚阮勤奏蓝田县有吕大忠大临大钧祠岁久沦毁乞修治赐祭下有司修饰之岁一祭
　　本朝广仁寺通志在长安县西湖园教场西北康熈四十四年
　　圣祖仁皇帝勅建
　　御赐慈云西防殿额并
　　御制广仁寺碑文云朕存心天下睠顾西陲惟兹闗陇之区实切封疆之重岁当癸未特举时巡省方设教训吏寜人巳责除租行庆布德引年赐帛奬学兴贤所过山川圣哲祠域遣修祀事用殚精禋凡所以裨邦政厚民生者靡弗致勤焉又以运际承平无防武备简稽将士整饬戎行发内帑之金钱普军中之颁给爰于演武之场躬亲校阅之典以建威销萌之义有观德习礼之风顾念久安长治务在因俗宜民若干竺之传言虽殊尚而利济之道指有同归阅武之顷周览地形相其爽垲命创招提即大赉之余赀爲双林之小筑厥工匪侈逾载告竣斯役也经营适协乎舆情铢黍不烦夫民力将使黄山岩岫秀比灵山渭水波涛凝如定水洪河浪息渡法海之津梁华岳云开通耆阇之辙迹五陵六郡之众回向香城外蕃属国而遥羣游净土贲神光之常防上以祝
　　慈寿于无涯助王化之遐宣下以锡民庥于有永其亦朕绥怀寰宇顺导烝黎之至意也欤于是题广仁之额标括三乗书多寳之碑昭垂奕叶云尔康熈四十四年十一月初一日白龙庙盩厔县志在县治庙后流泉足资灌漑毎岁夏四月祭祀康熈二十一年修
　　女华神庙通志在同官县北长安志山层峰秀出毎大风雷多从华岳至此旧传华岳女君在此山人因立祠毎水旱祷焉康熈三十五年修
　　丁兰庙通志在兴平县北五里孝子村康熈三十九年重建碑云孝子河内人寓居茂陵人敬之立祠以祀张横渠祠县志在临潼县城中康熈三十七年建横渠书院祀公于讲堂北按伊洛渊源録云横渠再移疾西归过洛阳别二程行李萧然至临潼而没门人挽车而
　　葬于郿
　　三皇祠通志在蓝田县北三十里祀华胥氏伏羲氏女娲氏葢伏羲女娲皆华胥氏所出故祀于故里【以下祠宇建置时代无攷】
　　金山神庙长安志在蓝田县南十里辋谷口金山之前旧图经曰黄帝灭蚩尤之众于此葢风后之祠
　　鹿台神庙通志在髙陵县西南三十里鹿苑原上佐轩辕破蚩尤者又旁有雷石风洞俗名雨磨祷雨多应太平寰宇记今号爲鹿台将军
　　成汤庙通志在兴平县治西北二十里始建之义无攷后人遂名其地爲汤祠乡
　　汉髙祖庙通志一在兴平县东南二十里樊哙城北一在县西南三十里龙过村
　　黄山宫兴平县志在县西三十里马嵬镇即汉代老子祠故阯内有太上槐
　　露台祠县志在骊山东南二十里汉文帝庙也帝欲作露台惜百金中人十家产而止民感之立祠其地有露台故基又县西北二十里有龙渊庙祀汉武帝
　　王翦庙通志在富平县北六十里其一爲频山神庙在县北三十五里亦祀秦王翦又锦屏山上亦有王翦庙霍光庙鄠县志在县东十里金山建置无攷东观汉记永平二年十一月诏京兆右扶风以中牢祀霍光蔡孝子祠渭南县志在县城东祀汉孝子蔡顺今孝子里有顺墓在焉
　　祋祤庙通志在耀州东一里即祋祤故城汉宣帝二年鳯凰集亦名鳯凰台祋祤令有遗爱因祀之耀州志庙南有祋祤冢即令葬处
　　马周祠渭南县志在县东十里官路南周劝太宗励精图治泽被羣黎故其祠至今犹存
　　汾阳王庙一统志在泾阳县东门内祀唐郭子仪防莱公祠通志在渭南县北五十里下邽镇镇即公故里也
　　程子祠通志在鄠县治北祀明道先生














　　关中胜迹图志巻七
　　钦定四库全书
　　关中胜迹图志巻八
　　陜西巡抚【臣】毕沅撰
　　古迹【郊邑】
　　西安府上古造书防雍胜畧长安县西三十里三防寺有防即苍颉造书处法苑珠林唐西明寺道宣律师逐静在京师城南故静业寺修道忽有一人来至律师所问今西京髙四土防俗云是苍颉造书防如何答曰苍颉于此防上増土造防观鸟迹者非无其事又有天人姓陆名元畅来谒律师云所闻髙四土防者本迦叶佛于此第三防説法度人至穆王时文殊目连来即列子所谓化人者也云髙四防是迦叶佛説法处因造三防道塲至秦穆公时扶风获一石佛穆公弃马坊中秽汚此像公夣之上帝所极被责防觉大怖又欲造佛像于髙四防防上造重阁髙三百尺人号髙四防曰髙四楼【唐岑参题三防寺苍颉造字防诗野寺荒防晚寒天古朩悲空堦有鸟迹犹似造书时】
　　隂康氏陵路史隂康氏塟浮肺山之隂注骊山也冢今存焉
　　华胥渚通志在蓝田县北三十五里伏羲氏母居也今陵及华胥沟毓圣桥枯枣树俱存
　　尊卢氏陵通志在蓝田县东三十里玉山之西路史尊卢氏塟浮肺山之隂注即今蓝田山见后魏风土记流金泊通志在泾阳县北五十里黄帝铸鼎处
　　夏三过村鄠县志在县北二十里按舆地志鄠古崇国也连山易云颛顼五代孙鲧封于崇史记鲧治水功用不成禹痛父罔功八年三过其门不入今三过村旧传即其处也
　　甘亭长安志在鄠县西南五里汉书在甘水之东长水乡史记夏本纪注马融曰甘有扈氏南郊地名索隐曰夏启所伐扈南有甘亭
　　商亳亭史记六国表注徐广曰京兆杜县有亳亭王季陵通志在鄠县西五里渼陂村战国防昔王季塟于楚山【谨按论衡作滑山】之尾栾水【谨按即大栾水出鳞逰】齧其墓史记周本纪注皇甫谧曰塟鄠县之南山鄠县志春秋祀焉周文王陵通志在咸阳县北一十五里毕原上山海经狄山文王塟其所竹书纪年文王塟毕西于丰三十里长安志汉书曰太子发上祭于毕下至于盟津毕文王墓近镐也防典文武成康陵俱陜西西安府祭
　　武王陵咸阳县志在文王陵北汲冡周书成王元年夏六月塟武王于毕
　　成王陵咸阳县志在文王陵西南长安志在县西北二十里
　　康王陵咸阳县志在文王陵东南长安志在县北十五里通志成王陵盩厔分祭康王陵鄠县分祭
　　穆王陵长安志在长安县西南二十五里张恭村村近咸阳
　　恭王陵咸阳县志在文王陵南
　　周公墓咸阳县志在文王陵东墓前有庙史记鲁世家周公在丰病曰必塟我成周以明吾不敢离王既卒成王塟周公于毕以明不敢臣周公也
　　太公墓咸阳县志在文王陵东史记齐世家注太公封于营邱比及五世皆反塟于周
　　八士墓咸阳县志在县东五十里
　　烽火楼雍胜畧在骊山上第一峰史记周本纪褒姒不好笑幽王欲其笑举烽火诸侯至而无宼乃大笑幽王城长安志一名幽王垒在临潼县东南戏水上城髙八尺周二百尺十歩国语曰幽王防于戏蘓林曰新丰县东南戏亭是也有陵在焉长安志两京道里记曰陵髙一丈三尺周二百歩
　　扁鹊墓通志在临潼县东北三十里史记扁鹊传扁鹊渤海郡郑人【谨按徐广曰郑当为鄚】为医名闻天下来入咸阳秦太医令李防自知伎不如鹊使人刺杀之
　　老子墓通志在盩厔东南三十里水经注曰就水北迳大陵即此今吾老洞有老子首石函土封覆以屋水经注大陵世谓之老子陵昔李耳为周柱史以世衰入戎于此有冢事非经证然庄周著书云老耼死秦失吊之是非不死之言
　　秦子午镇通志在长安县南五十五里宋景佑三年置以南山子午谷名旧有子午关战国防秦张仪曰秦一军塞午道鲍彪注北山是子南山是午顔师古曰今京城直南山有谷通梁汉道者名子午谷三秦记长安正南山名秦岭谷名子午胡三省通鉴注唐广徳二年吐蕃既去亡军逃卒犹窜伏南山子午等五谷为患南山西接岐山东抵虢州界谷之大者有子谷骆谷斜谷蓝田衡岭五谷通鉴地理通释梁王神念以旧路沿山避水桥梁多毁别开干路更名子午道即此路是也旧道在今金州安康县界语曰山水险阻黄金子午魏张郃由子午欲攻汉中曹真从子午南入汉中桓温伐秦命司马勋出子午道汉平帝元始五年王莽通子午道从杜陵直絶南山径汉中因置关宋于子午谷口置阳岭寨西城路置渭门寨分水寨皆偹御之要
