<!-- { "loadSidebar": true } -->
始惟诚朂永寅増乾隆四十二年御制次辛祈谷礼成述事元日值斋移次辛乃縁旧例此遵循未能 
敬事法皇考亦曰因时奉懿亲恭查顺治十五年正月初四日上辛斋戒正值元旦改于次辛行礼又 
康熙五十四年以次年正月初十日上辛尚未立春议改次辛或下辛行礼载在会典遵行然此非独 
本朝为然考宋史礼志真宗景德三年待制陈彭年言来年正月三日上辛祈谷至十日始立春请以 
立春后上辛行礼又文献通考载英宗治平二年礼院言元日朝会寿圣节多与上辛相近改用中辛 
此因春前及元日移改次辛所由昉也又查雍正七年皇考谕旨以定例正月上辛若在初五以前则 
改于次辛但元旦朝贺乃朕躬之礼仪若因而展祈谷之期于心深有未安着于初二日上辛行礼煌 
煌圣训实万世不刋之论朕因思皇考时元旦升殿仅受群臣之贺自当停朝正以从祈谷朕今遇元 
辰躬率王公大臣诣东朝拜贺圣母岁首庆典不应有阙且次辛用事史册及本朝旧例可征准礼从 
宜各惟其正因其时恐有未喻朕意者爰详识于此志必诚而仪必肃乐惟和则礼惟彬武功成更岁 
逢稔稠叠蒙庥倍切寅原斋宫在圜丘之西前正殿后寝殿傍有浴室四围墙垣以深池环之东西悬 
太和钟毎郊祀候驾起则钟声作登坛则止礼毕升驾又声之春明梦余録増成贞门外西北为斋宫 
东向正殿五间崇基石阑三出陛陛前左设斋戒铜人石亭一右设时辰牌石亭一后殿五间左右配 
殿各三间内宫墙方百二十三丈九尺九寸中三门左右各一门墙外环池前跨石梁三左右各一东 
北隅钟楼一外宫墙方一百九十八丈二尺环以回廊一百六十三间复遶以深池宫门石梁均与内 
同大清会典増乾隆七年谕天坛地坛旧制建有斋宫年久倾圮未经缮修朕意于大祀前期致诚赴 
坛斋宿行礼其应如何修建之处该部即前徃相视绘图呈览至兴修之时着委内务府熟谙工程之 
人仍会同工部太常寺委官一同监修又谕朕惟郊坛祭祀必致诚敬以荐明禋历来前期斋戒悉遵 
旧制住宿别殿今郊坛建有斋宫若于致祭之期亲诣斋宫更为祇肃该部详酌妥议具奏太清会典 
则例増乾隆七年十一月御制南至前一日诣斋宫斋宿诗消息微阳届复辰虔居斋室洁明禋葳蕤 
凤辇迎黄道棽丽龙旗出紫宸槐柳成行界道明铜壶漏永午窗晴篆烟微袅心如水寂静阶墀近太 
清冲融月窟与天根治理几康在黙存守德由来胜守险当年何事堑防门斋宫犹明朝所建重墙周 
池警卫甚严云缇帷候律验璇筩百辟斋居此日同黼座景长増肃穆泰坛东峙缭垣红増乾隆十年 
十一月御制斋宫叠旧作韵将临大祀惕予躬肃肃清斋此在宫一气回时天意见诸縁净处道心融 
闲听韶磬松风外斋宫墙外即神乐所毎以豫日执事官演礼于此坐验周圭日影中昭事惟馨吾敢 
谓只余颙若数年同增乾隆十一年四月御制斋宫对雨有作自我肇元祀四年三望霖常雩于癸亥 
年始定议举行然毎值祭期无不望雨者今岁仰蒙天眷膏泽已沾而此日复霡霂优渥何庆如之敷 
天新沛泽豫日此浓阴树色深如洗檐声静似斟依然迁坐处敢忘曩时心増乾隆十三年正月御制 
诣斋宫作六龙夙驾迎春驭次日立春百辟同钦祈谷斋丽日和风调玉律彩旛花胜耀天街穹窿青 
宇礼皇干坛位瞻余视豆笾诣斋宫则视坛位此礼盖举于乾隆七年至诣皇干殿神主前拈香瞻拜 
阅坛后亲视笾豆则去岁降旨兹始议行云礼酌简繁惟致敬心期旸雨协占年斋宫坐久爱清嘉香 
袅明窗篆缕斜静听排门喧吉爆春音先到万民家増十一月御制诣斋宫诗玉管阳将复金街晓不 
寒缀先考五辂仪卫肃千官是岁定笾豆从古式并考五辂大驾之度命以南郊大祀为始一遵新制 
云昭德夫何有正名蕲所安瓣香瞻帝载祭位俨穹坛诣斋宫则视坛位数岁来毎行之而皇穹宇咫 
尺不一拈香瞻礼于心不安故去岁降旨命廷臣考古准今复定视坛之前先诣皇穹宇拈香行礼并 
亲视笾豆之仪于礼为备稍惬悃诚云斋室清心坐窗曦举眼看明朝修毖祀兢惕志遑寛増乾隆十 
八年正月御制诣斋宫作引仗青旗出禁城祥凝楼雪晓风轻祈辛预日斋宫宿又得新诗纪上庚谒 
坛眂濯典依前欣覩翚飞重焕然申命秩宗稽古义新题宝额号祈年殿仍前明之旧瓦用青黄緑三 
色颜曰大享殿皆于义未当乾隆十六年重加修葺易用纯青命礼臣考正题为祈年殿时始竣工用 
纪其事温暾曦影一窗红数纪流阴黙忖中即事拈毫前后异寸心虔敬始终同増乾隆二十年正月 
御制诣斋宫诗太和祝帛例虔瞻别祭皆于中和殿视祝版惟圜丘祈谷例于太和殿视之诣次斋居 
致敬严翠辇平临黄道直皇州春色富闾阎葩瑵金根迤逦排叩坛阅豆典仪皆西墉一室明窗静斋 
宫在坛之西今昔年光入缅怀増乾隆二十四年四月御制诣斋宫作轻舆斋宿出都城更拟明晨步 


祷行时望雨甚殷将以翊晨自斋宫步行诣坛展礼不敢依常排法驾祈恩减彻竭予诚常雩举十六 
年过雩祭之礼以乾隆癸亥勅议举行阅今已十六年矣毎致徂宫叹若何厯岁诗屏一周读沾膏逢 
少旱逢多端居静觉漏声稀几务虽疏更勅几食变坐迁子所慎恒旸愆雨我知非増乾隆二十九年 
四月御制诣斋宫二首萋芊绿草润天街五辂仪锽迤逦排不敢矫情为彻减向年常雩或值望雨率 
屏仪卫轻舆诣斋宫次日致祭步行由斋宫诣坛者有之今春屡沾膏泽入夏细雨恒霏不至待泽孔 
亟故照常行礼中心仍愿雨尤佳瓣香肃谒皇穹宇旋步三成敬视坛退即斋宫滋惕息历年寅畏壁 
诗看増乾隆三十四年四月御制诣斋宫叠己卯旧作韵预日来斋因出城年年抱蜀敬躬行雨旸愿 
彼四时顺干惕摅斯一念诚壁诗重读十年过昔日今时较若何己卯自春入夏缺雨常雩时望泽甚 
殷曾于诣斋宫诗述意今年春膏优渥为北方所罕觏麦秋可冀丰収黍田亦正当勃发读壁间己卯 
旧作慰以为惧春泽似兹眞罕遇惧心深比慰心多増乾隆三十六年正月御制诣斋宫作葩瑵旃旌 
玉辇行农占恰值谷朝晴却因冬雪非优渥仍望春云霈瑞霙年年躬祭敬诚申忽作六旬有一人依 
例遣官视笾豆欲留余力肃明禋向诣斋宫谒神位拈香瞻拜后视笾豆之礼亦毎亲行之兹以年踰 
六旬依例遣官行礼万几神运非繁简五夜心清凛旦明虽是无时不用敬于斯敬实倍常情増十一 
月御制诣斋宫作善霁曦光暖俗以无风而霁谓善晴平明出凤闉重楼皆积玉九陌渐融银天泽先 
长至慈厘被普垠斋宫排鹄立陪祀王公百官例于斋宫候驾此喜共群臣増乾隆三十八年正月御 
制诣斋宫作玉辇陈仪金水桥午门钟动御街迢诣坛致敬先庚日稽典惟遵值岁朝今岁祈谷以次 
辛日依候典若元旦逢齐则以次辛行礼重楼都积玉层层瑞色祥烟昆鬰蒸祈谷斋逢谷日雪何修 
斯遇凛钦承翠殿崔巍护紫垣瓣香瞻拜进西门向诣斋宫日皆于外降辇步入恭诣祈年殿砖城门 
皇干殿上香瞻拜今议定仪注由西门步入行礼畧节行陟之劳近縁步履微从省久拟躬行永弗谖 
増乾隆四十一年御制正月八日诣斋宫作占穰农谚值金庚况是兼逢谷日晴夜雪午风经昨过盅 
融和旭扬前旌黄道值南路转东入坛谒位礼崇隆栢松根下积余雪泽在农田感谢中斋殿南厢十 
笏居明窗坐觉体安舒案陈诗册从头看自己卯年冬至始毎岁祈谷常雩南郊三大祀所有诣斋宫 
及礼成诗皆书于册陈之案头毎至辄披览一过敬怠因心自检予原神乐观在天坛内之西设提点 
知观教习乐舞生内有太和殿遇祭则先期演乐于此春明梦余録原李梦阳郊观斋居东邉乔二太 
常作人日过仙院青霞缥缈分碧回瑶泽草红绽蘂宫云独处依松树清斋对鹤群桃源知并入惆怅 
不逢君空同集补国朝郊祀赞礼者太常寺之道士奏乐者神乐观之道士皆异端也天神何为而格 
哉留青日札増神乐署东向正中凝禧殿五间崇基三出陛各六级左右歩廊各二间后显佑殿七间 
左右各三间殿后袍服库二十三间典礼署奉祀堂南北各三间左右门各三间左门东通赞房恪恭 
堂各三间正伦堂候公堂各五间南转穆佾所三间右门东掌乐房协律堂各三间教师房伶伦堂各 
五间北转昭佾所三间前后均联檐通脊正门三间三出陛各四级围墙东西四十四丈四尺南北二 
十丈七尺二寸大清会典则例臣等谨按神乐署旧名神乐观乾隆二十年改今名凝禧殿旧名太和 
殿康熙十二年改今名増乾隆七年谕朕毎临大祀必恭必亲今因时享聆太常寺笙箫管钥之奏至 
不能分别宫商而以之侑享郊社宗庙何以交神明而达诚敬朕既命庄亲王三泰张照为总领乐部 
大臣非祇辖和声署也太常寺乐尤宜加意整顿嗣后一应太常乐部俱着管理又闻向来太常寺乐 
员俱系道士承充此亦沿袭明代之旧夫二氏异学不宜用之朝廷今纵不能使为二氏者尽归南亩 
被服儒风何乃用道士掌宫悬司燎瘗为郊庙大祀骏奔之选暇日则向民间祈祷诵经以餬其口成 
何典制岂不贻笑后世耶太常寺乐员嗣后毋得仍习道教有不愿改业者削其籍听为道士可也朕 
询问三泰知额设多至五六百人得毋冗滥着庄亲王等详查定议如果额数太多即奏请芟汰与其 
多而无用不如减少额数将钱粮归并酌增精选实能任事之人令其承应大清会典则例臣等谨按 
明代太常寺赞礼奏乐皆用道士以黄冠而列郊庙殊为非礼本朝悉加厘定凡礼仪则赞礼郎司其 
职而乐舞之掌皇上复训饬乐部大臣慎加遴选不令道流滥厕声容羙盛仪度整严益昭对越之精 
虔矣原牺牲所建于神乐观之南东北为司牲祠旧制岁以十二月朔旦驾临亲阅以后毎夕轮一大 
臣视之盖自五府及吏户礼兵工五部通政翰林堂上官之不司刑者皆与焉凡兔房鹿槛羊机牛枋 
猪圈周行历视出入皆骑卒火甲人等护卫毎夕钟定人静乃出至中宵始回城门起钥以入次早复 


命用骑卒自宣德年始春明梦余録増牺牲所南向大门三间内花门一座正房十有一间中三间奉 
牺牲之神左右牧夫房各二间牛房各二间后屋十有六间内满汉所牧房各三间所军房一间贮草 
房五间草夫房四间东邉两重四十八间内贮料房二间贮草房三间牛房十有五间羊房五间鹿房 
二十间兎房三间西邉一重十有五间内库房一间泡料房磨房各二间豕房五间牛房五间鹿槛牛 
枋均分列屋之左右西北隅官厅三间东向井一北门一间围墙东西五十二丈南北五十二丈五尺 
坛外垣前方后圆周千九百八十七丈五尺高一丈一尺五寸趾厚八尺顶厚六尺西向门一三间角 
门一大清会典则例臣等谨按大祀牺牲之事向例掌于太常乾隆二十六年奉谕改隶内务府毎年 
复特派大臣经理之详见官署门太常寺条下原泰元门东有禜雩坛为制一成东为神库嘉靖中以 
孟夏后祭天祷雨春明梦余录原雩坛止去地一级四围用炉鼎四坛面用炉鼎二比圜丘减四分之 
一明嘉靖祀典臣等谨按雩祭之礼今制皆于圜丘敬谨将事至泰元门迤东今惟建设神库祭器库 
