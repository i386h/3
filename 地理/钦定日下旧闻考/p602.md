<!-- { "loadSidebar": true } -->
武德元年仍改檀州清类天文分野之书臣等谨按开皇十六年太平寰宇记作十八年原以斯地燕 
之边陲管障塞军五千开元十道要略原万岁通天元年置渔阳军开元十九年更威武军又有镇联 
军故黑城川也有三乂城横山城米城有大王北来保要鹿固赤城邀鲁石子 七镇有临河黄崖二戍 
唐书原天宝元年改为密云郡干元元年复为檀州太平寰宇记原石晋以赂辽宋史原辽为檀州武 
威军领密云行唐二县昌平山水记原宋宣和四年金人以州来归赐郡名曰横山升镇联军节度七 
年金人复破之宋史原金废州以县属顺州后复为檀州以密云并入方舆纪要原元属大都路清类 
天文分野之书原明改州为密云县属顺天府正德中改昌平州属方舆纪要原旧城创于洪武年设 
三门周围九里十三步新城筑于万历四年在旧城之东设三门周围一千一百七十九丈密云县志 
原新旧城两端相连总督府居其中昌平山水记臣等谨按前明蓟辽总督府今废原县为蓟辽总督 
所驻名胜志原县治在鼓楼西明万历二年重建密云县志臣等谨按密云县署康熙五十九年修葺 
雍正元年县令薛天培重修原县学在鼓楼东唐贞观十二年渔阳刺史韦宏机创建金季兵毁元至 
元二十八年知州杨琏重修至正六年知州聂守节扩地増修明洪武十一年知县唐忠重修密云县 
志原唐显庆中韦宏机为檀州刺史以边人陋僻不知文儒贵乃修学宫画孔子七十二子汉晋名儒 
像自为赞敦劝生徒由是大化唐书原元王思诚重修檀州文庙碑记檀州汉为边郡今畿内近地州 
旧有孔子庙毁于金季兵至元二十八年知州杨琏等割俸缗即州治东市民宅重构殿宇为堂三楹 
两庑四楹以栖圣贤迄今五十载寖至倾圮至元六年太原聂侯字用之由行唐尹管巡院使来守是 
州拜谒祠下顾瞻荒陋慨然以修复自任退而谋诸监州迈珠及同知巴延判官崔克敬共割俸钞为 
众倡州中有好义者翕然出资以助于是斩木于山陶甓于河鸠工不日悉撤其故堂崇其基宏其度 
为殿三楹葺两庑增其楹为六创神庖若大成门重门斋舍仍以故堂废材又为筑讲堂及敎官宅碑 
楼共十三楹绘塑一新金碧晃耀视昔为有加矣侯之致力不惟是州为然其在行唐亦新三皇孔子 
庙及医学儒学宪使富珠哩翀刻诗于石以颂其德檀学之兴经营于三年之仲春再越期而落成集 
贤学士掲傒斯监察卸史崔特穆尔布哈扁额于殿堂之上聂侯又欲勒石以纪岁月命学正宋文佐 
以文为请遂为书其始末系以诗曰白檀之区昔为边隅厥俗于荒罔习于儒今为内甸密迩神都郡 
黉攸设文敎斯敷明明聂侯说礼敦书睠兹孔庙湫隘庳疎乃即同官载询载谋悉撤其故恢宏其模 
完敞益新轮如奂如法庭殖殖邃宇渠渠有宅其师有庇其徒巍巍圣道洋洋嘉谟允廸惟哲罔念则 
愚嗟嗟士子惜此居诸学古入官复厥生初作与时偕身与道俱此惟聂侯德化之濡在汉文翁异世 
同符太史作颂以永厥誉爰告后政勉循令图密云县志按迈珠旧作买住今对音译改臣等谨按密 
云县儒学明嘉靖四十五年修翰林侍读王希烈有记万历四十一年修翰林顾玉绳有记本朝顺治 
十七年修户部侍郎袁懋功有记康熙五十一年修编修李掌图有记雍正二年重修见大清一统志 
原白檀书院在县治东南密云兵备济南王见宾建馆之东曰秋实西曰春华其前为堂稍进为亭庖 
湢悉具罗列花石于庭又建社学斋房以训童子密云县志増八旗驻防营距密云县城东北三里官 


署及兵房共四千八百七十二间设副都统一员协领四员佐领十六员防御十六员骁骑校十六员 
兵二千名密云县册臣等谨按密云县城外八旗驻防营乾隆四十二年奉命创设廨宇四十五年移 
驻原密云驿在旧城南门外洪武十二年建密云县志臣等谨按密云驿本朝尚仍其旧增圣祖仁皇 
帝御制过密云县作秋气驱残暑青林堕叶稀马嘶凉籁动蝉噪夕阳微河绕遥通塞山回尽拱畿黍 
苗膏雨足岁事念民依増圣祖御制密云县作连年驻跸此城隈云谷无尘金碧堆斗室何妨宇宙志 
晨昏常掖辇舆回臣等谨按密云县志县署二门内于康熙四十一年建圣藻亭恭勒圣祖御制是诗 
于石增乾隆六年御制密云道中望长城诗秦时闉堞汉时山总为天骄守御艰此日长城为苑囿三 
秋巡狩数经还増乾隆二十四年御制密云行京北重镇称密云岩城埤堄新旧邻控制三边列棨戟 
胜国曽此屯万军两山寺 节珰建南者已颓北犹存靡饷士不得实用剥民奉已祈佛恩尔辈富贵亦 
何在空令过客兴慨论白河流西潮河左徒观形胜诚复可由来在德语不刋讵夸扼险牢关锁即今 
大宛为荒服木兰近囿来往熟筑堤障水惟利民康熙年间事我每经行缅圣躅得势不事守有余失 
势竭力守不足势匪地利实人和敬已勤民吁天福臣等谨按密云道中御制诗谨绎有关纪述事实 
者恭载卷内余不备录増密云县东门外一里刘家庄恭建行宫密云县册臣等谨按刘家庄行宫康 
熙二十二年建正殿东室恭悬皇上御书联曰人家烟见翠微里天宇晴开碧嶂头佛室联曰香云徧 
满华严界甘露长滋福慧田后殿额曰联翠云标东室联曰最宜观处皆成画于暂闲时辄咏诗西室 
联曰径幽仍隐绿窗启乍来青又联曰康功北郭桑麻里爽气西山襟袖间皆御书増乾隆八年御制 
密云行宫晩坐诗金风玉露静秋天别馆初开翰墨筵亦有蛩声啼砌下那无月色到窗前山围大野 
寥萧夕宇转新晴淡沲烟何必御园云水榭忘怀是处俗尘蠲增乾隆十二年御制密云县行宫对月 
诗朔塞返行旌离宫驻清跸天籁发庭柯蟾辉入我室过朢轮尚圆恋秋情更逸盈匡经两度来往浑 
一律鸟语话畴曩蛩音助萧瑟渐觉翠峰遥对此银云栉随时爱景光夜窗聊点笔臣等谨按密云县 
行宫御制诗谨绎有关纪述者恭载卷内余不备录増密云县东北三十五里罗家桥恭建行宫密云 
县册臣等谨按罗家桥行宫康熙五十一年建正殿西室恭悬皇上御书联曰千畦香扑黄云徧列嶂 
屏拖碧霭横佛室联曰照海慧珠通眼藏霏空法雨涤心源皆御书増密云县尖营坐落有四一在栗 
园庄东一在穆家峪庄南一在华家店庄东一在老王店庄东密云县志増乾隆三十八年御制过穆 
家峪即事四首穆家峪北细流河草囤支桥谓费多却忆前秋泛异涨徘徊河畔未能过前朝雨势较 
南稀禾黍虽苖芃亦微再霈优霖方助长眼看稚绿懒鞭挥筹农逐处为心萦在此仍因望雨怦却有 
愿情云利旅最难齐者是人情气候南暄渐北寒行看麦穗尚青攒晴资熟麦雨资黍措念一时竟两 
难臣等谨按穆家峪御制诗恭载首见之篇余不备录原大峪锥山在县北方舆纪要原至元十三年 
雾灵山伐木官刘氏言檀州大峪锥山出铁矿有司覆视之寻立四治元史五行志原至元二十五年 
九月罢檀州淘金户元史世祖纪増清都山在县东五十里旧有清都观故名大清一统志原龙门山 
在县东六十里有黄崖洞悬泉如瀑布方舆纪要原密云山不出泉惟县南十里山麓有二泉相踰仅 
数尺汇为一流称圣水泉山亦因以名泉上有初月亭长安客话臣等谨按密云县志亭为明万历间 
都护戚继光建又有龙女祠今俱废原密云山在县南一十五里明一统志原密云山一名横山郡所 
以名也昌平山水记原慕容皝以段辽屡为边患遣将军宋回称藩于石季龙请师讨辽季龙统众而 
至及徐无辽奔密云山季龙进入令支怒皝之不会师也进军击之皝遣子恪率骑二千晨出季龙诸 
军惊扰弃甲而遁段辽遣使诈降于季龙请兵应接季龙遣将麻秋率众迎辽恪伏精骑七千于密云 
山大败之获其司马阳裕将军鲜于亮拥段辽及其部众以归晋书原段辽为石虎所败奔平冈山晋 
纪原山近汉平冈县界唐置横山城为守御处盖置于山下方舆纪要原县南二十里为白檀山汉所 
以名县也昌平山水记原密云有隗山唐书原山在县南三十里方舆纪要原山下即密云故县密云 
县志原黍谷山在怀柔县东四十里跨密云县界亦名燕谷山明一统志臣等谨按据大清一统志黍 
谷山在密云县西南十五里又密云县志谷中有庙基址犹存旧城东门外有邹衍吹律处碑因建新 
城隳今新旧二城夹道中有邹大夫祠据此则黍谷应编入密云原本与下五条俱列怀柔县门今移 
改原燕有黍谷地美而寒不生五谷邹子居之吹律而温气至刘向别录原燕有谷气寒不生五谷邹 
衍吹律致气既寒更为温热以种黍黍生丰熟到今名之曰黍谷论衡原邹衍吹律能变寒谷生禾黍 


独异志原黍谷亦谓之寒谷吴越春秋北过寒谷左思赋寒谷丰黍吹律以暖之是也山有风洞洞口 
风气凛烈盛夏人不敢入昌平山水记原邹衍庙黍谷山上密云县志増辽建避暑殿于此畿辅山川 
志原方问孝谒邹先生祠作夫子昔逰燕宫成碣石年坟荒肃然雨祠接女郎烟名自三驺著书从五 
德传夜深明月下仿佛笑谈天人去不可见川明终古流云疑拥篲日庙似筑宫秋碑色含苔冷蜩声 
带雨愁应知精魄在千载此幽州苍耳斋诗集补苏拯邹律咏邹律暖燕谷青史徒编录人心不变迁 
空吹间草木世患有三惑尔律莫能抑边苦有长征尔律莫能息斯术未济时斯律亦何益争如至公 
一开口吹起贤良覇邦国唐音统籖原天门山在县南三十里下有天门寺密云县志臣等谨按据大 
清一统志一作天盆山原凤山在县西北十五里下有石佛寺元建密云县志増神山在县北十五里 
下有水潭大清一统志补马祖常登都北神山醉中题壁诗过溪踏瑶琼入山来苍翠仙宫名神山下 
负六鳌背我来访丹药羽人已千岁清啸响山谷幽姿媚松桧白水从北来南与众川会开窗目沃野 
千峰俨相对自是山林乐何但官爵贵买田酿清泉里社日相慰诗成怅如失天风逼衣袂东望邹衍 
庙杯酒可联酹谈天剧当时古屋尚纷绘骑驴独归去人世空一喟石田集原县东北八里为冶山上 
有 有石洞深邃水四时不竭东有丱洞昔人淘金址尚存昌平山水记补密云县有鸦鹘安卢家安按 
说文安止也土人谓安字为高平处碣石丛谈原香陉山悉生藁本香世故名焉水经注原县东有地 
名惊罗山厓间有石门二扇然不可开听之内有潺湲水声长安客话原梯子岭在县东南十五里密 
云县志原九庄岭在县北三十里方舆纪要原县北有仙洞其深莫测内有天然石佛五躯又有五色 
石竦拔如笋洞口有桥人顾其下深险不可渡燕山丛录増九松山在县东北二十八里山有松九株 
密云县册臣等谨按九松山康熙四十五年始勅赐今名増乾隆六年御制九松山诗阳崖阴巘相吐 
吞上有千年祇树园九松盘盘踞其顶下临众木如儿孙我闻五株已成石盘山楼松余画迹此木疑 
被女夷铸不然驻鹤神仙宅凌空苍翠势未已停銮几度徘徊视庾梅渭竹空传名阅历沧桑惟有此 
增乾隆三十三年御制九松山放歌九松之松数百十祇今惟识九松名拏岩老干不可见其可见者 
率乃百年以后之所生笼葱过雨如滴翠飒沓临风自在鸣寺僧个个粥饭罐既难述古亦复不知菀 
