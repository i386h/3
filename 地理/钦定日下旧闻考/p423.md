<!-- { "loadSidebar": true } -->
人立耤田左右署史歌禾辞者十有四人司金皷版篴笙箫者各六人顶带老农四人以次立耤田左 
右麾五色彩旗者五十人披蓑带笠执钱鏄者二十人牵牛耆老三十四人上农夫十人中农夫十人 
下农夫十人立歌禾辞者之外相间为班均东西面鱼贯序立鸿胪寺鸣赞二人侍仪御史二人夹耤 
田序立不从耕王公暨三品以上文武官序立于观耕台侧礼部尚书奏请行耕耤礼皇帝至耕位南 
向立从耕三王九卿以次就耕位东西面立鸿胪官引王公各官至观耕台南左右隅均南向立鸣赞 
赞进耒户部尚书北面跪进耒赞进鞭顺天府尹北面跪进鞭皆兴退皇帝右秉耒左执鞭耆老二人 
牵犊上农夫二人扶犁礼部太常寺銮仪卫堂官各二人恭导皇帝行耕耤礼和声署署史扬采旗司 
乐官引署史鸣金皷歌禾辞左右随行顺天府丞奉青箱以从户部侍郎播种皇帝四推四返毕歌止 
鸣赞赞受耒户部尚书北面跪受耒赞受鞭顺天府尹北面跪受鞭皆兴暨顺天府丞奉青箱仍设龙 
亭和声署正率所属退礼部尚书奏请御观耕台大清会典臣等谨按观耕台旧制以木为之乾隆十 
九年奉旨改用磗石台座前左右三出陛周以石阑增御观耕台皇帝由午阶升座记注官四人由西 
阶升立台上西南隅东面鸿胪官引王公百官退立于台下左右均东面北上从耕三王九卿以次受 
鞭耒皆耆老一人牵牛农夫二人扶犁顺天府属丞倅一人奉青箱一人播种三王五推五返九卿九 
推九返毕释鞭耒入侍班位立执事官各设青箱于采亭鸿胪官引顺天府尹及丞率所属官耆老农 
夫至台前甬道西北面东上行三跪九叩礼毕退至耤田终亩礼部尚书奏礼成驾兴由东阶降乗舆 
还宫导迎乐作奏佑平之章王公从各官以次退是日赉耆老农夫布各四疋及秋玉粒告成择日收 
贮神仓以供天地宗庙社稷之粢盛大清会典臣等谨按耕耤之典前代帝王不过偶一躬亲垂之史 
册已侈为盛事我朝列圣相承重农劝穑世宗宪皇帝特命加一推一返我皇上御极以来亲耕典礼 
岁必举行并于三推之外敬遵加一之礼勤穑事而劭农功洵超迈千古矣增乾隆六年御制仲春耕 
耤诗布政宜敦本当春乃劝农良辰耕帝耤膏雨遍畿封辇路华旌暎城闉瑞霭浓明禋先致享神格 
益滋恭耒耜青箱列公卿法服从三推亲竟亩百室愿如墉皇考贻谟烈斋宫着肃雝无须陈夏谚即 
此仰尧宗增乾隆九年御制二月二十七日耕耤礼成得诗四首昭苏春气浓千亩正南纵劝穑倡羣 
辟明禋考秩宗轻云笼旭日殷礼享先农伫望甘膏沛微衷益致恭皇考勤农本年年盛典修春郊方 
淡荡穑事敢迟留野老披蓑笠青坛觐冕旒颁恩劳终亩旨酒美思柔彩棚周沃壤 犗服青犁京兆种 
方布皇州草未萋九三分位次黍稷按东西酿雨云容好应沾觅起泥祥风扇盎融金翼影方中阊阖 
千门启逶迤一路通心因绳武恪礼以重农隆蚕馆初诹吉勤民此意同是年初命皇后举亲蚕礼增 
乾隆十一年御制三月二十一日耕耤十二韵良辰惟吉亥农礼事亲耕岁举遵先典晨开出禁城和 
铃鸣哕哕葆羽曜晶晶至止方坛近趋跄列陛平佑神依古制嘉乐恊元声夙办粢梁种豫日中和殿 


视榖种犁鞕言观耒耜呈禾词三十六田父陌阡行湿湿服 犗齐齐覆彩棚三推勤已谕加一训尤明 
加一之礼葢自我皇考始行之甸者青箱播畴人玉漏倾不宁倡穑事端以奉齐盛安得如膏润寛予 
望岁情增乾隆二十年御制耕耤词三首洪縻在手御犁扶京兆司农执事趋讵止游场循典礼要知 
农重祝农庑雨沾春鳸命耕时千亩祥风飐彩旗岁岁躬亲不遑逸劭农家法式勤思栏辉白玉望耕 
台帝耤今年礼倍该望耕台旧以木为之今改建石台恰值青郊一犁足惠风合拂晓云开增乾隆二 
十三年御制耕耤礼成述事两岁躬耕稽省春劭农宁敢重逡廵青箱黛耜陈依旧彩缀华棚罢以新 
向以耤亩之上设棚悬彩以蔽风雨今岁二月始勅所司除之已慰润泉启蚓户更希继泽见鱼鳞禾 
词卅六分明听八政心钦倡万民増乾隆二十五年御制耕耤拟禾词四首沃涂膏壤司空掌缥轭绀 
辕农正陈率稼供粢胥要道敬遵家法岁躬亲千里王畿沾腊雪阳春二月被甘霖天恩今岁真优渥 
益为去声舒心益惕心陇麦芃葱实惬怀宁惟耕亩治除佳去年此日那能忘曽是雺雺镇雨霾四推 
蒇礼置朱纮递进扶犁王与卿诸部回人列观预是日命随将军凯旋入觐之哈宻郡王玉素富暨各 
回部贝勒贝子公伯克等于迎驾后并得入坛观礼俾知国典重农耕增乾隆三十一年御制耕耤禾 
词司农京兆进犁鞭黄道迎南直似弦恭已倡民宜用慎却思将事隔经年去岁南巡未耕耤取诸益 
象自神农耒耨由来万古宗自在勤民寳稼穑岂关剡木饰金龙春耕仲月早成诗吉亥云当此际宜 
虽是司天撰良日究为觅土太迟时耕耤例涓三月初亥今岁钦天监以初六日乙亥不宜栽种遂移 
用次亥播谷之期未免略晩三推加一陟台崇农具农夫列侯同非不豳风图日覧关心触目厪田功 
增乾隆三十三年御制耕耤禾词春亥虔因撰吉期翻嫌身先去声此为迟耕耤例于清明后亥日举 
行今歳二月十八日清明故于廿九日行礼犁鞭襄事胥文苑户部尚书于敏中进犁工部尚书管府 
尹事裘曰修进鞕二人皆内廷翰林应有佳词佐穑仪戊土岁千吁丰楙子支春仲叶孳萌勤民要务 
足衣食穆穆天田此倡去声耕沃壤平治厥亩千黄牛拖耒直如弦春郊早见新耕者所喜土膏润大 
田碧宇云轻风亦轻三推加一岁躬行平声古礼三推皇考劭农重穑特加一推每岁遵行率旧典也 
知非待雨究希雨爱听春鸠古树鸣增耕耤三十六禾词光华日月开青阳房星晨正呈农祥帝念民 
依重耕桑肇新千耤考典章吉蠲元辰时日良苍龙銮辂临天阊青坛峙立西南方牺牲簠簋升芬芳 
皇心祇敬天容庄黄幕致礼虔诚将礼成移跸天田旁土膏沃洽春洋洋黛犁行地牛服缰司农穜稑 
盛青箱洪縻在手丝鞭扬率先稼穑为民倡三推一墢制有常五推九推数递详王公卿尹咸赞襄甸 
人千耦列雁行耰锄既毕恩泽滂自天集福多丰穣来牟荞蘥森紫芒华芗赤甲籼秆 秬秠三种黎白 
黄稷粟坚好硕且香穈芑大穂盈尺长五榖五豆充陇场穄粢　 九色粮蜀秫玉黍兼东廧乌禾同收 
除童梁双岐合颕遍理疆千箱万斛收神仓四时顺序百榖昌八区九有富葢蔵欢腾亿兆感圣皇律 
吕正义后编原顾鼎臣帝耤躬耕赋帝在位之九载大业朗以遐宣辟两仪以作事掩六极以为鄽四 
时肇其顺序八政饬而罔愆犹且遡王事之本念民事之艰宪古昔以示劝躬徃耕乎耤田是月也星 
丽辰角日移参尾太皡司辰勾芒佐理律应夹钟节惟雨水当木徳之在御见斗杓之东指林含烟以 
葱菁华缀露而旖旄长川漾而流碧芳草靡以成绮羌万井与千廛咸戒期于于耜乃命司空治馆金 
吾视坛熛宫岌嶫绛殿蜿蜒青幄云驻翠幙氛连有崇台以观稼亘千畆兮陌阡若天造而地设以待 
圣天子之幸焉尔乃即斋宫坐宣室俪朱纮戴青帻祝史正辞巫咸献吉瑶露朝严金根宵饬服葱犗 
于绀辕驾苍龙以缥□后车备播殖之器中宫献穜稑之实于是勾陈肃队招摇启途六军雷动七校 
风驱前披云以建纛后捎星而曳旟草莫莫兮承辇花菲菲兮袭裾至则直庐周设崇卑在位耆老偕 
观耕夫咸萃眄翠旄之诞临欢声腾而动地尔其配后稷享先农奠仓榖与元醴燎芳桂与香藭太牢 
荐而肥腯太簇奏而从容既用虔于祼鬯乃躬即乎田功于焉京兆奉鞕司徒献耜牛濈濈以从縻畆 
畇畇其如砥羣歌而田鼓声闻三推而土膏脉起陟巍台以俯眺覩万民之举趾大徇之典将行享醴 
之燕斯启时则大宗伯捧策而进曰陛下应农祥而发令顺阳气以时行耤千畆于畿甸勤万乘以躬 
耕示三农以崇本埀百世而为经天子有睟其容辴然而喜曰黍稷馨香笾豆以饰者孝子则也三时 
不违唯农是恤者仁之锡也庶土任宜深耕易植者政之式也余一人念稼穑之艰难躬胼胝而无逸 
虽六府之孔修犹日慎于一日岂止于奉遗典而循行慕前修而润色者哉于时上率元臣载拜稽首 
奉万岁之觞上一人之寿镌玉策而纪瑶编勒鸿猷以不朽颂曰于惟上圣秉化权兮洪泽汪濊溢八 


埏兮百祀咸秩仪孔虔兮爰稽昔典耕耤田兮帝既至止三推先兮羣工卿寺礼罔愆兮农夫终畆播 
殖蕃兮以供粢盛洁且蠲兮雨风时若大有年兮小臣稽首载扬言兮顾文康集原刘荣嗣驾耕耤田 
恭纪青阳膏土动郊原玉轪乘时出应门自古有年歌帝力于今祈谷荷君恩西畴栁带宫云暖上苑 
花迎稼雨繁田畯于时占介福茨梁早已报曽孙半舫集増李霨籍田恭纪诗昊天择厥子惟徳不以 
亲圣人执大象奠物非佚身禋享有常秩幽以悦百神阜求不敢私明以媚兆人人神茍无憾黄虞道 
弥淳大兴县志增先农坛内垣东门外北为庆成宫南向正殿五间崇基石阑前左右三出陛各九级 
后殿五间左右配殿各三间正殿前时辰牌石亭一内宫墙南三门东西掖门各一外宫墙南中三门 
左右各一门东南钟楼一坛外垣周千三百六十八丈东向门二南北并列南入先农坛北入太岁殿 
皆三门角门一大清会典臣等谨按乾隆二十年会典进呈奉御笔将先农坛斋宫改为庆成宫原旗 
纛庙在太岁殿之东亦永乐中建神曰旗头大将曰六纛大神曰五方旗神曰主宰战船之神曰金皷 
角铳炮之神曰弓弩飞鎗飞石之神曰阵前阵后神祗五猖等众皆南向旗纛蔵内府仲春遣旗手卫 
官祭于庙霜降祭于教场岁暮祭于承天门外春明梦余録臣等谨按旗纛庙旧址即今神仓乾隆十 
八年奉谕旨先农坛旧有旗纛殿可彻去将神仓移建于此又原书引春明梦余録六纛大神考明史 
礼志作六纛大将彼此互异增观音寺在先农坛南五城寺院册臣等谨按观音寺明崇祯十四年王 
应魁建凿井施茶水今井尚存有翰林院编修鲁元宠撰碣增佑圣庵在观音寺南五城寺院册臣等 
谨按观音寺与永定门相近建于明万厯三十二年有太子太保吏部尚书李戴撰碑 

 

钦定日下旧闻考卷五十五 

 

钦定日下旧闻考卷五十五举正 

 

天神坛条原书讹作神祗坛按为天神之祀今改 

 

钦定日下旧闻考卷五十五举正 


钦定四库全书 

史部 

钦定日下旧闻考卷五十六至八 

 

详校官庶吉士臣 胡钰 

检讨臣德生覆勘 

 

总校官进士臣程嘉谟 

校对官进士臣单可璂 

誊录监生臣陶闻溥 

 

钦定四库全书 

钦定日下旧闻考卷五十六 

城市外城东城 

 

原崇北坊在新城广渠门东北角崇文门外东河沿往东至都城东南角至便门东北角七牌三十七 
铺有天仙庙崇恩观卧云庵无量庵崇恩寺卧佛寺増福庙白云寺积榖寺万福寺五城坊巷胡衕集 
臣等谨按天仙庙崇恩观卧云庵卧佛寺今存卧佛寺又名妙音寺本朝乾隆三十一年重修卧佛犹 
存后殿増褔庙今名増褔寺又名财神庙在花儿市大街后白云寺在炕儿胡衕万褔寺在花儿市东 
