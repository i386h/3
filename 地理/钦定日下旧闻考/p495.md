<!-- { "loadSidebar": true } -->
八景之一乾隆十一年御制青未了诗南山别嶂为宫门右臂群峰苍翠满目阡陌村墟极望无际玉 
泉一山蔚若点黛都城烟树隐隐可辨政不必登泰岱俯青齐方得杜陵诗意拳石堪称岱来青况复 
同川源渺何极云木望无穷社尚怀居易价疑招远公升高应绝顶不必畏蚕丛臣等谨按青未了御 
制诗恭载首见之篇余不备录青未了迤西岩际为驯鹿坡静宜园册臣等谨按驯鹿坡为二十八景 
之一乾隆十一年御制驯鹿坡诗东海有使鹿之部产驯鹿胜负戴被鞍服箱兼牛马之用而性尤驯 
扰用则呼之使前用毕散走山泽其地习为固然弗之异也宁古塔将军以之入贡中国服牛乗马不 
假为用因放诸长林丰草俾适其性其毋以不见用自感耶鹿马原常有甡甡看两三器车浑可驾绿 
耳底须骖丰草群惟适嘉苹性所躭辋川传鹿柴视此定増惭臣等谨按驯鹿坡御制诗恭载首见之 
篇余不备录驯鹿坡迤西有龙王庙下为双井其上为蟾蜍峰静宜园册臣等谨按蟾蜍峰为二十八 
景之一明高榖文义集谓之虾蟇石双井水东北注松坞云庄池内入知乐濠由清音亭过带水屏山 
绕出园门外是为南源之水乾隆十一年御制蟾蜍峰诗香山寺西冈巨石侧立如蟾蜍哆口张頥睅 
目皤腹昻首而东望尝谓宇宙间石为最顽而肖物象形往往出人意表况木变松化造物固无所不 
有麻源山石中有螺蚌兹石得无东坡诗中青猿醉道士类欤久竹生青宁洪垆善委形试看蹲海物 
将欲补山经腹尚礧礧果声疑阁阁听空怀玉川子咄咄笔无停臣等谨按蟾蜍峰御制诗恭载首见 
之篇余不备录蟾蜍峰北稍东为松坞云庄又东有楼为凭襟致爽后为栖云楼静宜园册臣等谨按 
栖云楼为二十八景之一乾隆十一年御制栖云楼诗予初游香山建此于永安寺西麓适当山之半 
右倚层岩左瞰远岫亭榭略具虽逼处西偏未尽兹山之胜而堂密荟蔚致颇幽秀过去心难得未来 
亦复然以此例现在毕竟谁火传高楼号栖云题句忆昔年阶畔碎琼声报我无留迁臣等谨按栖云 
楼御制诗恭载首见之篇余不备录香山寺前石桥下方池为知乐濠静宜园册臣等谨按知乐濠为 
二十八景之一香山寺详后条乾隆十一年御制知乐濠诗山涧曲流湍急停蓄处苔藻摇曳轻鯈游 
泳如行空中生物以得所为乐涧溪沼沚与江湖等耳知其乐随在可作濠梁观淙淙鸣曲注然否是 


濠梁得趣知鱼乐忘机狎鸟翔噞喁云雾上泼剌栢松傍寄语拘墟者来兹悟达庄臣等谨按知乐濠 
御制诗恭载首见之篇余不备录香山寺在璎珞岩之西前建坊楔山门东向南北为钟鼓楼上为戒 
坛内正殿七楹殿后厅宇为眼界宽又后六方楼三层又后山巅楼宇上下各六楹静宜园册臣等谨 
按香山寺为二十八景之一据徐善泠然志寺为金章宗会景楼故址详见后原书各条正殿前石屏 
一中刋金刚经左心经右观音经屏后恭镌皇上御笔然灯古佛观音普贤诸像并御制赞语殿额曰 
圆灵应现六方楼上层额曰光明莲界中曰无住法轮下曰薝卜香林山巅楼宇上额曰鹫峰云涌下 
曰青霞寄逸皆皇上御书乾隆十一年御制香山寺诗寺建于金世宗大定间依岩架壑为殿五层金 
碧辉映自下望之层级可数旧名永安亦曰甘露予谓香山在洛中龙门白居易取以自号山名既同 
即以山名寺奚为不可鴈堂传宝界鹿苑本仙区结夏参摩诘和南礼曼殊分茶驰调水清馔饱伊蒲 
欲拟题新句寻思色相无臣等谨按香山寺御制诗恭载首见之篇余不备录香山寺正殿门外有听 
法松山门内有娑罗树静宜园册臣等谨按听法松三字镌石栏上为二十八景之一娑罗树歌见圣 
祖御制集并皇上御制诗集恭录巻内圣祖御制娑罗树歌娑罗珍木不易得此树惟应月中植想见 
初来西域移山中有人多未识海桐结蕋松栝形千花散尽七叶青山禽回翔不敢集虚堂落子风泠 
泠楚州遗碑今已偃峨眉雪外双林远未若兹山近可游灵根终古蟠层巘繁阴亭午转团圞回睇精 
蓝路几盘凭教紫府仙山树写入披香殿里看乾隆十一年御制娑罗树恭依皇祖元韵树闻如意随 
求得梵云噶尔布喇瓦喇斯此云如意树即娑罗树也梵典曽标鹿苑植层层幢节古佛前碧眼畨僧 
来尚识东土西天岂定形飞来灵鹫干云青安知此树不忆石因风作语犹泠泠七叶茏葱湘盖偃纵 
移根越千年远益部楚州疑附会那覩月木依云巘娑罗花佛日盛开每朶十二瓣遇闰辄多一瓣故 
云月木见云南志如桐如栝影团圞雪覆霜凝翠郁盘不殊调御大夫倚用湮盘经事曽沐曼殊师利 
看乌斯藏进表皆称曼殊师利大皇帝曼殊是佛妙观察智更切音与满洲二字相近故云又御制听 
法松诗山多桧栢惟香山寺殿前有松数株虬枝秀挺山门内一松尤奇古百尺乔耸侧立回向自殿 
中视之如偏袒阶下生公石不得専美矣点头曾有石听法讵无松籁响疑酬偈枝拏学扰龙佛张苍 
翠盖僧倚水云笻比似灵岩寺何劳摩顶重臣等谨按娑罗树听法松御制诗恭载首见之篇余不备 
录香山寺北为观音阁后为海堂院院东为来青轩西为妙高堂静宜园册臣等谨按来青轩为二十 
八景之一轩内恭悬圣祖御题额曰普照乾坤观音阁上层额曰普门圆应下层曰性因妙果皆皇上 
御书圣祖御制来青轩临眺二首摇拂烟云动翠旗登临翰墨每相随山河景象无穷意俯瞰人情因 
物知来青高敞眺神京斜倚名山涧水清此日君臣同览赏村村鸡犬静无声乾隆八年御制来青轩 
恭瞻皇祖御笔普照乾坤四大字诗胜地绝尘喧璇题耀网轩余波流墨渖健法突钗痕尚覩云烟润 
因惊岁月奔圣情空想像长此照乾坤乾隆十一年御制来青轩诗由香山寺正殿历级东行过回廊 
而东为来青轩帝京景物略为明神宗所题今额已不存矣远眺绝旷尽挹山川之秀故为西山最著 
名处因仍其名而重为书额圣祖御题普照乾坤四大字瞻仰之次想见函盖一切气象山斋悬树杪 
旷若发尘蒙探迹思今昔游神冺异同烟容空外合黛影牖间通敬仰留题意乾坤方寸中臣等谨按 
来青轩御制诸诗谨绎有关纪述事实者恭载巻内余不备录香山寺北有无量殿静宜园册臣等谨 
按无量殿山门额曰楞伽妙觉皇上御书来青轩西南为欢喜园东西各有坊楔静宜园册臣等谨按 
欢喜园西坊额曰停霭曰栖霞东坊额曰纡青曰延绿皆皇上御书香山寺北稍西六方亭为唳霜皋 
静宜园册臣等谨按唳霜皋为二十八景之一乾隆十一年御制唳霜皋诗山中晨禽时鸟随候咔声 
与梵呗鱼鼓相应饲海鹤一群月夜澄霁霜天晓晴戛然送响嘹亮云外胎仙志云水讵可羁尘俗霜 
皋逼青冥差当寄高躅华表事匪幻赤壁梦谁续婆罗门呌音远胜丝竹肉臣等谨按唳霜皋御制诗 
恭载首见之篇余不备录香山寺西北由盘道上为洪光寺山门东北向内建毘卢圆殿正殿五楹左 
为太虚室又左为香嵓室静宜园册臣等谨按洪光寺盘道即所谓十八盘也毘卢圆殿额曰光明三 
昧正殿后檐额曰慈云常荫皆圣祖御书正殿内额曰香嵓浄域寺后门外坊座前额曰蕙馨后曰芝 
采皆皇上御书香嵓室为二十八景之一圣祖御制洪光寺盘道诗白云飞夏日斜径尽﨑岖仙阜崇 
高异神州览眺殊乾隆十一年御制香嵓室诗据香山东岭有古刹名洪光明成化中中官郑同重修 
同高丽人相传寺毘卢圆殿即仿其国金刚山为之者未知信否也因迥为高临虚标秀予旧题曰香 


嵓浄域突厦据横峦天窗纳虚宇树分功德林身在逍遥所始静恰宜听既远犹堪覩天女叅维摩时 
时下花雨臣等谨按香嵓室御制诗恭载首见之篇余不备录洪光寺前盘道间敞宇三楹为霞标磴 
静宜园册臣等谨按霞标磴为二十八景之一乾隆十一年御制霞标磴诗香嵓室前累石为磴凡九 
曲历十八盘而上彷佛李思训王维画蜀山栈道山势耸拔取径以纡而得夷非五回之岭九折之坂 
崭绝而不可上者比也筑山嗤篑力结宇喜天成踏蹬看霞起披林纳月行惟因纡作直却化险为平 
九折何须比因之见物情臣等谨按霞标磴御制诗恭载首见之篇余不备录霞标磴之北为玉乳泉 
静宜园册臣等谨按玉乳泉为二十八景之一乾隆十一年御制玉乳泉诗行宫之西循仄径而上有 
泉从山腹中出清泚可鉴因其高下凿三沼蓄之盈科而进各满其量不溢不竭长安可游记谓山有 
乳峰时嘘云雾类匡庐香垆峰不知玉液流甘峰自以泉得名耳乍可微风拂偏宜皎月涵西河不千 
里当境即三潭演漾冈峦影巻舒晴雨岚灵源何处是一脉试寻探臣等谨按玉乳泉御制诗恭载首 
见之篇余不备录玉乳泉西稍南为绚秋林静宜园册臣等谨按绚秋林为二十八景之一岩间巨石 
森列镌题曰萝屏曰翠云堆曰留青又上为观音阁额曰鹦集崖崖旁勒仙掌二字下有石临泉镌题 
曰罗汉影乾隆十一年御制绚秋林诗山中之树嘉者有松有桧有栢有槐有榆最大者有银杏有枫 
深秋霜老丹黄朱翠幻色炫采朝旭初射夕阳返照绮缬不足拟其丽巧匠设色不能穷其工嶂叶经 
霜染迎晖紫翠纷绚秋堪入画开锦恰过云晻蔼峰容变迷茫界道分金官斗青帝果足张吾军臣等 
谨按绚秋林御制诗恭载首见之篇余不备录绚秋林北为雨香馆后为洒兰书屋其南为林天石海 
静宜园册臣等谨按雨香馆为二十八景之一自勤政殿以迄雨香馆是为内垣为景凡二十又按内 
垣凡六门曰东南门曰东北门西曰约白门西南曰如意门西北曰中亭子门北曰进膳门乾隆十一 
年御制雨香馆诗绿云舫稍西步平冈而南为雨香馆山中晴雨朝暮各有其胜而雨景尢奇油云四 
起滃郁栋牖长风飘洒倐近倐远苔石药苖芬馨郁烈沉水龙涎不免烟火气出云峰更秀酿雨地斯 
灵景写一空白膏苏万陇青恱心惟乐岁养志奉慈宁何必刘宾客端称以德馨臣等谨按雨香馆御 
制诗恭载首见之篇余不备录 

 

钦定日下旧闻考巻八十六 


钦定四库全书 

史部 

钦定日下旧闻考卷八十七八 

 

详校官庶吉士臣范逢恩 

检讨臣德生覆勘 

 

总校官进士臣程嘉谟 

校对兼誊录中书臣叶元符 

 

钦定四库全书 

钦定日下旧闻考卷八十七 

国朝苑囿静宜园十 

 

丽瞩楼北度岭为晞阳阿其北坊座一东坊座一西为朝阳洞后为观音阁静宜园册臣等谨按晞阳 
阿为二十八景之一北坊额曰丹梯曰翠幄东坊额曰萝圃曰秀岑朝阳洞深广可丈余内祀龙神观 
音阁额曰浄界慈云皆皇上御书乾隆十一年御制晞阳阿诗逾丽瞩楼而北过小岭有石砑立虚其 
中为厂可敷蒲团晏坐望香嵓来青缥缈云外其南数十步复有巨石卓立如伟丈夫俗呼朝阳洞日 
下旧闻不之载盖无僧寮亭榭为游人所忽耳命扫石壁烟煤芟除灌秽取楚词为之名我初未来此 
雾壑尔许深扫石坐中唐一畅平生心仰接天花落俯视飞鸟沈自惟昔岂昔乃知今匪今臣等谨按 
晞阳阿御制诗恭载首见之篇余不备录晞阳阿北为芙蓉坪楼宇三楹其东敞宇为静如太古静宜 
