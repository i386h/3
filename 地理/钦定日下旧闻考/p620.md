<!-- { "loadSidebar": true } -->
斋集按拜特穆尔蒙古语拜不动之谓特穆尔铁也旧作伯帖木皃今译改増乾隆六年御制鹰诗鸷 


鸟鸟中杰羽翰利且便其在山林中食肉而饮泉飞止任厥性击抟无留难一朝落羁鞴人乃司柄权 
养翎须以时食饮毋或愆精鋭乃奋厉矫翼云霄盘如鹏飞北溟万里扶摇寛鹰师茍非良养饲失其 
天饥乏片肉餐困惫臂右肩操纵复失术弱翅凌风旋小雀不能获何况雉兔焉谓之无良鹰是语岂 
其然増乾隆十六年御制白鹘行鹘之与隼如枳橘鸷鸟之中俊莫匹是皆其色杂苍黝如雪白者万 
无一矫然致此白将军悚立一朵梨花雪玉架金绦不放去尔行其义我行仁严若郅都飞李广问鹘 
何来来海上兰台令史颂白雉谁奋奇功酬豢养鹘乎鹘乎秋其德而辛其色殊毛出众非改常致用 
求真正相得臣等谨按鹰白鹘御制诸诗是为首见之篇恭载卷内増天鹅又名驾鹅大者三五十斤 
小者卄余斤俗称金冠玉体干皁靴是也每岁大兴县管南柳林中飞放之所彼中县官每岁差役乡 
民广于湖中多种茨菰以诱之来游食其湖面甚寛所种延蔓天鹅来千万为群俟大驾飞放海青鸦 
鹘所获甚厚乃大张筵会以为庆贺必数宿而返析津志増秃鹅能食蝗虫蝻子有 不敢捕食其形丑 
恶来则成群无间虫蝗多少悉能食之而吐出复聚于石上复食之其头如长袋同上补魏延兴二年 
四月幽州献白鹊太和十七年正月幽州献白雉景明四年六月幽州献四足乌正始元年五月幽州 
献三足乌延昌四年十二月幽州献白雉正光元年十月幽州献白乌汉书灵征志増乾隆四年御制 
雉将雏诗行行麦垄边见一雉将雏雏儿才长成哑哑学母呼一解翅软未解飞嘴嫩未能食饮啄与 
游翔皆赖顾复力二解儿兮依其母母兮爱其儿一朝羽翼全那料南北飞三解有童持长竿捕雏何 
遽遽老雏虽善飞绕匝不忍去四解雏儿颇有智藏伏荆棘间棘密难探取顽童怅空还五解须臾童 
去远老雉还来视母子得全活鼔翼心倍喜六解尔童一何忍尔雉一何慈孰谓天良心人禽乃倒之 
七解观物可会心抚古常自镜今朝忽见此大愧中牟令八解臣等谨按雉将雏御制诗是为首见之 
篇恭载卷内増近京师花儿市鬻黄鸽二毛羽作黄金色索直甚髙居易录原北燕朝鲜冽水之间谓 
伏鸡曰抱爵子及鸡雏皆谓之鷇其卵伏而未孚始化谓之涅尸鸠谓之鶝 戴胜谓之(或鸟)方言増 
乾隆七年御制鸡卵诗无鸡卵不生无卵鸡不成循环谁为始倩彼鸡卵评増又御制液池鳬诗液池 
鳬乗春流滟滟锦波香蕋浮浴波衔蕊依汀洲托身喜无罗网忧不羡云鹏万里之翱翔不为埘鸡稻 
粱之仰求犹人既无卓卓之誉亦无戚戚之愁液池鳬尔何俯仰自得而悠悠増乾隆八年御制家鹤 
诗家鹤唳松阴声凄故不扬野雁呌洲渚春雨随翱翔胡为凌云姿逊彼栖芦行由来受羁束只为饱 
稻粱垂飞翅已剪待饲颈空长弹舌吊水月念结烟霞乡世事有如此对之増慨慷増又御制燕诗管 
领风光一剪齐花边翻掠柳边低何人却为搴文幌又得梁头认故泥増乾隆九年御制鹦鹉诗鹦鹉 
学人言宛转皆相似其言自不知谍谍殊未已人读圣贤书期于用为理但务逞词华不实视诸履吁 
嗟噂沓流何以异乎彼増乾隆十一年御制鹭鸶诗宛尔江乡意飘然杨柳风雍陶吟独绝吕纪画难 
工心忆寥天润嗉嫌陈粟红不缘贪口腹安得入樊笼増乾隆二十九年御制黄鸭诗黄鸭本水鸟或 
曰鸳鸯族白项身披金黑足翅染绿从不分匹配宁须訾背腹于何获其一献以雕笼独垂头啄稻粱 
故知非所欲解笼命放之御湖任飞宿无何其匹来双双合比目飞亦不远去宿亦仍相逐戢翼戒前 
离盟心期后笃愿言毕罗人还应怀并育臣雕笼独垂头啄稻粱故知非所欲解笼命放之御湖任飞 
宿无何其匹来双双合比目飞亦不远去宿亦仍相逐戢翼戒前离盟心期后笃愿言毕罗人还应怀 
并育臣等谨按飞羽类御制诸诗有原书及增采诸书所未及而于物产攸关者谨编载卷内又按以 
上飞羽类原有熊有罴有猫有虎献其貔皮赤豹黄罴毛诗等谨按飞羽类御制诸诗有原书及增采 
诸书所未及而于物产攸关者谨编载卷内又按以上飞羽类原有熊有罴有猫有虎献其貔皮赤豹 
黄罴毛诗原貔北燕朝鲜之间谓之(纟否)方言原渔阳以猪为(豕厄)纂文原兽有虎豹奇狸狼野 
干白驳豪猪兔狍蓟邱集増瑞兽之品角端析津志増兽之品狮象豹彪虎安塔哈黄羊骆驼骡驴(马 
乍)(马孟)羚羊獐麂麋鹿兔野豕炰香子獾狼豺同上按塔哈满洲语客也旧作荅海今译改増乾隆 
十五年御制有鹿五章章四句有鹿育麑于原之隰既坼既副不能卒起立有鹿育麑于隰之苹旋起 
踉跄见人兀不惊鹿匪不惊为顾其子子始学步不能远去叶麑始离怀知亲其母叶舐之触之以煦 
以乳诗何云乎以兴以观阮藉猖狂有警世言臣等谨按咏鹿御制诗是为首见之篇恭载卷内増狼 
之品九节狐赤狐黑狸青狸花狸豺狼麝析津志増安塔哈即野骆驼也似驴而差小项下垂瘿毛翔 
北野马川甚广其性深喜饮人便溺见则忘躯而吸饮之盖其地艰于水故也因其喜饮水故以诱其 


来而陷阱填获焉禁中有之图经志书増彪羁于马后背田则纵之毛色光耀日照之则有五色花纹 
捕兽则蹲伏于草莽中卒然擒之是其态也析津志増(马乍)(马孟)牛头唇反居上驴毛矮小而丑 
驾车力过于牛远矣同上増翔羊京西山广有之夜则挂角于险峻岩崖之下以睡其跷捷如飞履险 
如夷山人觇其往来多获之俗呼为野羊是也同上増武定元年七月幽州获白狐以献魏书灵征志 
増今京师宴席最重鹿尾虽猩唇驼峰未足为比然自唐已贵之陈子昻麈尾赋云卒网罗以见逼受 
庖厨而罹伤为君雕俎之羞厕君金盘之实云云若六朝以来则以麈尾为谈柄耳未闻充盘俎也耶 
律楚材西域诗亦以麈尾驼峰作对香祖笔记臣等谨按以上走兽类原鲂鱼广而薄肥恬而少力细 
鳞鱼之美者渔阳泉州鱮似鲂厚而头大幽州人谓之鸮(垕鸟)或谓之胡鳙诗鸟兽草木虫鱼疏补 
燕人脍鲤方寸切其腴以啗所贵山谷别集増金鱼之种深赤曰金莹白曰银雪白质黑章赤质黄章 
曰瑇瑁而别以管若篐管者鬛下而尾上周其身者也篐者不及鬛周其尾者也鱼有异种者白而朱 
其额曰鹤珠朱而白其脊曰银鞍朱脊而白点七曰七星白脊而朱画八曰八卦有虾种者银目金目 
双环四尾之属种故善变饲以渠小虫鱼则白白则黄黄则赤无生而赤者岁谷雨后鱼则市大者归 
他池若沼小者归盆若盎若琉璃瓶岁盛夏游人携罍饮此投饼饵唼呷有声其人衔饵竟去帝京景 
物略原宝坻银鱼都下所珍北人称为面条鱼形似东吴鲙残而倍大出海中蛤山下秋深霜降上温 
泉产子映日望之波浪皆成银色人每候其至网之燕山丛录増房山甘池石将军庙下穴中有一目 
鱼长可四寸毎于清明日出穴行则二鱼相附北游纪方増大防岭山下有石穴其水夏冷冬温春秋 
有白鱼出穴数日而返人有采捕食者美珍常味盖亦丙穴嘉鱼之流类也水经注原涿水有鱼重唇 
甘池有鱼一目析津日记原宝坻银鱼霜降后自海中蛤山出逆流北上蓟州温泉下育子其色莹白 
而银宝坻县志髙承埏食银鱼作一束冰篸出水痕芦台霜信蛤山根只愁糁附油蒸惯食法监厨试 
细论稽古堂集臣等谨按朱彝尊原书此条下有燕山丛录一条述丰润海螺事丰润今属遵化州谨 
移入遵化丰润合卷补雄霸武清等处俱系河泊斥卤地面其间贫难人户别无营产止仰捕鱼为生 
鱼官刘古乃所管打鱼人户七十六户每年纳鱼二千余头乌台笔补补辽主达抡河钓牛鱼以其得 
否占岁好恶近世周茂振使金金主赐之鱼曰手所亲钓者金亦用辽制也王易燕北录云牛鱼嘴长 
鳞硬头有脆骨重百斤即南方鱏鱼也鱏鲟同然本草既有鲟鱼又别有牛鱼云生东海头如牛则牛 
鱼别是一种非鲟也冯道使辽诗曰曾叨腊月牛头赐使谓辽真以牛头赐之非也辽主率以腊月打 
围因敲冰钓鱼则腊月牛头者正本草所著东海之鱼其头如牛者也非真牛头也演繁露按达抡满 
洲语饮马处也旧作达鲁河今译改补周枢密麟之充金哀谢使金主爱之享以所钓牛鱼非旧例也 
枢密糟其首归献于朝同馆王龟龄目为鱼头公闻金人甚贵此鱼一尾之直与牛同二老堂杂志増 
乾隆十九年御制咏鱏鳇鱼诗有目鳏而小无鳞巨且修鼻如矜阘戟头似戴兜鍪一雀安能啮半豚 
底用投伯牙鼓琴处出听集澄流臣等谨按鱏鳇鱼御制诗是为首见之篇恭载卷内増乾隆五年御 
制饲鱼诗临流坐石矶忘机鱼不避投饵试饲之引类纷然至却知非钓竿在藻心无忌清涟漾镜光 
一一堪数计因之识鱼乐长歌发幽思遐想天地间人物理不二有心鸥乃去去实人所致吁嗟庸众 
流劳劳为名利有时丧其良反不如鱼智若令贪钓钩早作盘中味増乾隆六年御制观鱼诗曲池风 
縠静绿水镜光平在藻悠然逝依蒲自在行网罛从未入鳞鬛不须惊依槛知鱼乐微吟验物情臣等 
谨按饲鱼观鱼御制诸诗是为首见之篇谨编载鱼事各条内补霸州边塘泺霜蟹当时不论钱也春 
渚纪闻増渤海螃蠏红色大如碗螯巨而厚辽史臣等谨按以上水族类原北方黄鼠穴处各有匹配 
人掘其穴者见其中作小土窖若床榻之状则牝牡所居之处也秋时蓄黍菽及草木之实以御冬各 
为小窖别而贮之天气晴时出坐穴口见人则拱前腋如揖状即窜入穴韩孟联句所谓礼鼠拱而立 
者也惟畏地猴地猴形极小人驯养之縦入其穴则衔黄鼠喙曵而出之味极肥美元朝恒为玉食之 
献置官守其处人不擅取也霏雪录原黄鼠足短善走极肥见人则交其前足拱而如揖昌平州志原 
黄花镇有鼠色如鼦而毛浅初冬掇榛实贮穴中为岐洞贮之多至二三斗美好倍于人所收者土人 
每掘取之鼠失榛乃槁死树上累累相望镇将哀而禁之不能止昌平山水记原刁约使辽诗云押燕 
夷离毕看房贺跋支醆行三匹制密赐十貔狸皆纪实也伊勒希巴官名如中国执政官哈卜齐勒如 
执房阁匹制小木罂以色棱木为之如黄漆貔狸如鼠而大辽以为珍膳古今诗话原渑水燕谈载辽 


国产大鼠曰毗狸形类大鼠而足短极肥其国以为殊味穴地取之以供国王之膳自公相以下皆不 
得尝常以牛乳饲之顷北使尝携至京烹以进御本朝使其国者亦皆得食之盖极珍重之也张浮休 
使辽录亦谓有令邦者以其肉一脔置之食物之鼎则立麋烂是以爱重陆氏旧闻云状类大鼠极肥 
腯甚畏日为隙光所射輙死续墨刻挥犀载刁约使辽诗所云毗狸如鼠而大穴居食粟榖若 而脆辽 
以为珍膳数说皆微有异同要之即此一物亦竹(犭留)獾狸之类耳近世乃不闻有此叩之北客亦 
多不知何耶齐东野语朱彝尊原按刁约诗所云貔狸疑即黄鼠也増鼠之品银鼠青鼠青鼦鼠山鼠 
赤鼠花鼠火鼠黑貂析津志増松鼠有二种一小者大不过三寸通身豹纹最灵黠名松鼠一大者灰 
色善盗果实名臊鼠盘山志原蝙蝠北燕谓之蟙 踅易北燕谓之祝蜒蚰(虫衍)北燕谓之 蚭马蚿 
