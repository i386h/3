<!-- { "loadSidebar": true } -->
法程羙备是饬我列祖右文重道尊礼有加朕于临御初即诏易黄瓦仪唯其隆迩以殿庑岁久弗葺 
特发帑金二十余万鸠庀鼎新敕大臣董厥成轮奂视旧增益工就告蒇而门殿诸额向沿明张璁陋 
议非所以肃观瞻明折中也既依会典定名躬为牓书并宣谕厘正大指兹复亲制碑记具修建原委 
且于几暇手书付锓表示郑重将以明年仲春诣学释奠落成之彰盛典焉遐稽阙里庙堂有后汉时 
牺象诸尊以为羙观爰择内府所藏周范铜鼎尊卣罍壶簠簋觚爵洗各一颁置太学陈之大成殿中 
用备礼器夫孔子志在从周楹间列周朝法物于义唯允所司其敬凛将事典守勿替以克副朕意钦 
此同上臣等谨按乾隆三十三年钦颁陈设庙庭礼器牺尊一雷纹壶一子爵一内言卣一康侯鼎一 
盟簋一雷纹壶一召仲簠一素洗一牺首罍一皆周时法物补京师设国子学教授诸生于随朝百官 
集赛及蒙古汉儿官员选择子孙弟侄俊秀者入国子学元典章原至正十五年六月中书参知政事 
实勒门言旧立蒙古国子监寺教四集赛并各爱满官员子弟今宜谕之依先例入学俾严为训诲从 
之二十年十月朔甘露降于国子监大成殿前柏木元史顺帝纪按实勒门满洲语鹞子也旧作实理 
门爱满满洲语部落也旧作爱马今俱译改原中统元年许衡为国子祭酒未几谢病归至元八年以 
集贤大学士兼国子祭酒帝亲为择蒙古弟子俾教之衡闻命喜曰此吾事也元史本传原至元八年 
先生授集贤大学士国子祭酒有旨教蒙古生四人后又奉旨教七人又四方及部下愿受业者俱得 
与其列即南城之旧枢密院设学先生奏召旧弟子散居四方者王梓韩思永苏郁耶律有尚孙安高 
凝姚燧及其弟炖刘季伟吕端善刘安中白栋皆驿致馆下为伴读国学事迹原先生之教人也恩同 
父子义若君臣因其所明开其所蔽而纳诸善时其动息而张弛之慎其萌蘖而防范之其日渐月渍 
不自知其变也日新月盛不自知其化也其言谈举止望而知其为先生弟子卒皆为世用也考岁略 
原延佑元年四月立回回国子监元史仁宗纪原延佑七年四月罢回回国子监元史英宗纪原皇庆 
元年二月朔徙大都路学所置周宣王石鼓于国子监二年六月建崇文阁于国子监元史仁宗纪补 
崇文阁元藏书之所也今东讲堂有碑存明太学志原国子监候日影到堂后梨树散学金台集补至 
大四年八月芝生国学大成殿延佑二年三月芝生大成殿五年七月芝生大成殿元史五行志原先 
是太学因元之旧吏部主事李贤上言国家建都北京以来佛寺时复修建太学日就废弛举措舛错 
何以示法天下请以佛寺之费修举太学从之正统九年正月太学成上临视祇谒先圣行释奠礼退 
御彛伦堂命祭酒李时勉进讲明典彚补太学堂有七彛伦所以会讲率性修道诚心正义崇志广业 


则诸生肄业所也西隠集补庙学建于正统癸亥至弘治十四年尚书曾鉴请修堂宇垣墙并会馔堂 
十六年工竣棂星门前旧有小巷横沟积秽乃买刘福姚浩等地东西阔七丈五尺深入四丈高筑屏 
墙上覆以青琉璃瓦两旁筑小红墙前为阑干以拥护之明太学志原两京孔子庙易琉璃瓦自万历 
庚子始从司业傅新德请也国史唯疑补内外学舍之制内号在广居门右门一座曰退省号舍四连 
共四十九间其南湢室与厕自退省门渐北折而西为天地人知仁勇文行忠信规矩凖绳纪纲法度 
共十八号每号计二十一间度字号北有保安堂五间以处监生之有病者彛伦堂后有格致诚正四 
号计九十八间嘉靖七年改建敬一亭外东号在庙左共三十四间大东号在东城之北居贤坊赛百 
万仓西门街门二一曰登俊号舍东西二连共四十间一曰集英号舍二十七间新南号在北城二条 
胡衕东口门一座东西房二连共三十四间南北四间小北号在居贤坊胡衕门一座南北房二连共 
八十间交趾号在监之南门一座南北房二连共二十八间西号在成贤街之西北去监五十歩旧云 
闲寺址也小房十间又房二层计九间本监官属递居之北小房四间南一间近西小房十余间明太 
学志补监规国子生由广业堂肄业以渐升至率性堂然后积分量与出身同上补监丞称太学司直 
所居曰绳愆厅亦曰东厅博士别有厅称为西厅同上补视学规制国子监先期洒扫内殿设御座于 
彛伦堂中驾至则学官率诸生叩迎升座则率诸生叩拜受经则诸生环听阶下还朝宴赏则率诸生 
叩谢敬事草原弘治改元驾临太学有圣驾临雍录一卷具载敕旨奏章礼仪文仪讲议官职等事百 
川书志补隆庆元年驾幸国学朝鲜陪臣李荣贤等六员各具本等衣冠赴彛伦堂外立文臣班次之 
次明太学志原崇祯十四年重修太学成八月车驾临雍祭酒南居仁坐讲皋陶谟司业罗大任讲易 
咸卦命文武官三品以上俱坐听赐茶讲毕上入敬一亭观世宗所立程子四箴碑遂传礼部将庙学 
诸碑俱摹搨进覧又石鼔文残阙亦令察补进呈三朝野史补崇祯十四年八月十八日车驾临雍释 
奠礼成上歩至东西两庑徧阅诸先儒神位谕礼部国子监诸臣曰宋之周邵二程张朱六子有功圣 
学今概称先儒礼殊未称尔部其会同翰詹官议所以尊崇之明年二月议定进称先贤改题六子木 
主位列七十子之下汉唐诸儒之上告于先师得旨允行鸿一亭笔记补崇祯己邜上鋭意复古仿周 
试士射宫之制命于宾兴后羣聚较射于国学之观德堂射者皆戎服壬午亦然四思堂文集补洪武 
中国子生出使视行人如核天下土田稽百司案牍督吏民修水利出有赐还有劳永乐初颁诏谕访 
辑高皇遗文至同十三道御史问刑虑囚皆举重务以试之然虽劳绩有成无不复监卒业者其后有 
长差短差之例长差若清黄写诰之属短差若承运库试字司礼监誊本礼部写民情中书科誊黄之 
属短差复监长差则例满附选待除不复监矣明太学志増洪武时国子生殷敏选入武英殿纪事授 
监察御史盖其时储养国学有出使历事之任又有大本堂读书武英殿纪事等清要之职故贤才多 
出其中春明梦余録原正统十一年太师英国公暨侯伯二十余人早朝毕奏曰臣等皆武夫不谙经 
典愿赐一日假诣国子监听讲上命以三月三日往祭酒李先生时勉命诸生立讲五经各一章讲罢 
设酒馔饮甚欢先生命诸生歌鹿鸣之诗宾主雍雍扺暮而散亦太平盛事也寓圃杂记原国初高丽 
遣金涛等四人来入太学洪武四年涛登进士归国其后各国及土官亦皆遣子入监监前别造房百 
间居之名王子书房有奏归省者命礼部厚赐以荣其归今太学前有交趾号房葢成祖设北监以来 
所以处交趾官生者长安客话原都城东地隅坊曰崇教街曰成贤国子监在焉国初本北平府学永 
乐二年改国子监左庙右学规制大备彛伦堂之松元许衡手植也帝京景物略补虞文靖谓许文正 
殁后国子监始立官府刻印章葢文正为祭酒时尚在旧学所谓王宣府宅也今国学彛伦堂前树传 
是文正手植殆未必然查浦辑闻原北京国子监版书有丧礼一千二百八十二片类林诗集六十二 
片西林诗集三十片青云赋五十片字苑撮要一百二十七片韵略四十五片珍珠囊八十二片玉浮 
屠十七片孟四元赋一百十三片天下书目以上三十一条原在城市门今移改臣等谨按此所载明 
代书板藏之国学者今皆散佚无存矣原昔人好取华丽字以名类事之书如编珠合璧雕金玉英玉 
屑密钥寳匮宝海寳车龙筋凤髓麟角天机锦五色线万花谷青囊锦带玉连环紫香囊珊瑚木金銮 
香蕊碧玉芳林之属未能悉数闻国学镂版向有玉浮屠不知何书当亦属类家也又有孟四元赋孟 
名宗献字友之自号虚静居士金时魁于郷于府于省于御前故号四元其律赋为学者法然金史不 
入文苑之列唯见于刘京叔归潜志耳渌水亭杂识原唐太宗闻兰亭真迹在僧辨才处特遣御史萧 


翼赚得武德四年収入秦府贞观十年始命汤普彻冯承素诸葛贞欧阳询禇遂良临之而欧禇留传 
最着后之所谓定武本欧所临也所谓唐绢本禇所临也定武本当时刻石禁中每纸已直万钱迨后 
石晋之乱辽人辇之而北路弃杀虎林庆历中李学究得之其子负官缗无偿时宋景文守定武乃以 
帑金代偿纳石于库熙寕间薛师正出牧刋一别本以应求者此郡真赝已有二刻矣其子绍彭又摹 
之他石潜易古刻又剔损古刻湍流带左右五字为识大观中诏向其子嗣昌取龛宣和殿后靖康之 
乱金人取石鼔及兰亭叙重毡辇至燕石鼔在国学而兰亭不知所在矣今存国学者疑是定州薛师 
正翻刻本或薛绍彭所刻本虽非古刻然元人不能也此石一云明初出天师庵土中一云元顺帝北 
还重毡裹弃之于路徐中山取置国学未详孰是春明梦余录补桑泽卿兰亭考载何子楚跋定武本 
云大观间诏取石龛置宣和殿丙午与岐阳石鼔俱载以此今国学本安知非与石鼔俱载而北者炙 
砚录以上二条原在城市门今移改臣等谨按国学兰亭叙石刻相传为定武本者今已无可考原唐 
僧洛阳亚栖草书得张颠笔意草书千文在国子监格古要论补原赵文敏公临王右军乐毅论黄庭 
经兰亭定武本颜鲁公争座位帖张平叔金丹四百字五碑俱在北京国子监考盘余事以上二条原 
在城市门今移改臣等谨按今所存唯兰亭叙乐毅论二临本至黄庭经争坐位金丹四百字诸刻已 
佚 

 

钦定日下旧闻考卷六十六 

 

钦定日下旧闻考卷六十六举正 

 

清要之职原书职讹责今改明初国子生条 

 

钦定日下旧闻考卷六十六举正 


钦定四库全书 

史部 

钦定日下旧闻考卷六十七八 

 

详校官庶吉士臣 胡钰 

检讨臣德生覆勘 

 

总校官进士臣程嘉谟 

校对官中书臣叶元符 

誊录监生臣汪人瑞 

 

 

钦定四库全书 

钦定日下旧闻考卷六十七 

官署六 

 

补大成门内石鼓各五西有石鼓文音训碑一通外持敬门东有元加封圣号诏书碑大德十一年七 
月建西有元加封先圣父母妻并四配制词碑一通至顺二年九月建对廊树历科进士题名碑明太 
学志原永乐二年三月命工部建进士题名碑于国子监命侍读学士王达撰记题名碑有记始此宪 
章録原永乐十三年令立石北京国子监登科考原进士题名碑原在国子监大成门下正统间移于 
太学门外明典彚原景泰二年五月左春坊左谕德管国子监司业事赵琬奏进士题名立石大成门 
下俾诸生出入皆得瞻仰诚激劝后学之意正统间移于太学门外风雨飘淋易于损壊乞勅工部造 
屋覆盖以图经久从之明英宗实録原天顺七年八月久雨壊国子监碑亭仆进士题名碑五通上命 
有司修碑亭并竖其碑同上原明永乐十三年始会试天下举人于北京登科考谓是年即令立石国 
子监然今无有有之自宣德五年始六馆日抄以上七条原在城市门今移改臣等谨按元代题名三 
碑本朝国子监祭酒呉苑于启圣祠土中得之至明代七十有六碑始永乐十八年李骐榜讫崇祯十 
