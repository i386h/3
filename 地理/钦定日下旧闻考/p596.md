<!-- { "loadSidebar": true } -->
淑端慧静怀皇贵妃主长俱不满尺白椟冒之北游纪方补崇祯十五年七月癸未皇贵妃田氏薨辍 
朝三日十七年正月壬子葬皇贵妃田氏国榷补崇祯十五年七月皇贵妃田氏薨加谥册文曰桂殿 
承芳辉冠三星之首兰宫陨秀礼崇六列之先惟昭德于生前宜隆恩于身后尔皇贵妃田氏生有令 
质早晋荣封麟趾钟样式振衍绳之庆鸡鸣效警时襄宵旰之勤淑问方宣遗芳遽掩望帷如在悲空 
结于璠华辞辇犹闻名应髙于彤管欲彰懿范宜有褒旌爰稽素履谥为恭淑端慧静怀皇贵妃灵其 
有知尚歆宠渥山书原鹿马山有田贵妃墓南距西山口一里崇祯壬午妃薨葬此遣工部左侍郎陈 
必谟等营建未毕而都城失守贼以帝后梓宫至昌平州士民率钱募夫葬之田妃墓内移田妃于右 
帝居中后居左以田妃之椁为帝椁斩蓬藋而封之门外右为司礼太监王承恩墓以从死祔焉昌平 
山水记原顺天府昌平州署吏日事省祭官赵一桂为开矿捐葬崇祯先帝及周皇后共归田妃寝陵 
事恭照明陵坐当昌平州天寿山卑职于崇祯十七年正署州捕遭际都城陷没故主缢崩至三月二 
十五日顺天府伪官李纸票为开矿事仰昌平州官吏即动官银雇夫速开田妃矿安葬崇祯先帝及 
周皇后梓宫四月初三日发引初四日下葬母违时刻未便彼时州库如洗监葬官礼部主事许作梅 
因葬主限迫亦再三踌躇卑职与好义之士孙繁祉白绅刘汝朴王政行等十人共捐钱三百四十千 
雇夫启闭其矿中隧道长十三丈五尺阔一丈深三丈五尺督修四昼夜至初四日寅时始见矿宫石 
门用拐钉钥匙推开头层石门入内享殿三间陈设祭器中有石香案两边列五色绸缎侍从宫人生 
前所用器物衣服俱在大红箱内盛贮中悬万年灯二盏殿之东间石寝床一座铺设栽绒毡上叠被 
褥龙枕等物又开二层石门入内通长大殿九间石床长如前式髙一尺五寸阔一丈田妃棺椁即居 
其上初四日申时候故主灵到即停于祭棚内陈猪羊金银纸札祭品同众举哀祭奠下葬卑职亲领 
夫役入矿宫内即将田妃移于石床之右次将周后安于石床之左后请崇祯先帝之棺居于正中田 
妃葬于无事之时棺椁俱备监葬官与卑职见故主有棺无椁遂将田妃之椁移而用之三棺之前各 


设香案祭器毕卑职亲手将万年灯点起遂将二座石门关闭当时掩土地平尚未立塜至初六日率 
捐葬乡耆等祭奠号泣逾时方止卑职差人传附近西山口地方拨夫百名各备掀掘筐担舁土筑完 
卑职同生员孙繁祉亦捐赀五两买砖修筑周围塜墙髙五尺有奇幸大清定鼎特遣工部复将崇祯 
先帝陵寝修建香殿三间群墙一周使故主不致沦没于荒郊君后犹享血食于后世虽三代开国不 
逾是也计开刘汝朴钱六十千王汝朴钱五十千白绅钱三十千徐魁钱三十千李阙钱五十千邓科 
钱五十千赵永健钱二十千刘应元钱二十千杨道钱二十千王政行钱二十千肃松录朱彛尊原按 
思陵葬日仁和龚光禄佳育流寓昌平地宫例书某帝之陵合以石板奉安梓宫之前时仓卒不及砻 
石以砖代之钤之以铁乃光禄所书也光禄常为予言矿始开入石门地甚湿其中衣被等物多黬黑 
被止一面是锦绣余皆以布长明灯油仅二三寸缸底皆水其金银器皆以铅铜充之当时中官破冒 
良可憾也原甲申四月密云副将张减率所部兵至昌平城下系血书于矢射城中于是生员孙繁祉 
同乡官王廷授举人杨春茂监生白绅生员杨应震毛应元乡民白希颜等倡义减于五月朔日攻城 
城中响应自卯至午与贼战斩级百余生擒贼一百二十名坠城死者无算夺骡马六十匹随于次日 
同赴长陵祭奠缚贼渠李道春周祥磔之以伪官刘恺泽等四人献俘于崇祯皇帝陵墓之侧亦磔之 
具文哭奠焉肃松录原思陵碑亭南北四丈八尺东西如之宫门三距亭十一步阶三唯中门有栋宇 
广二丈四尺修三丈飨殿距门十三步阶三无台殿三楹广七丈二尺修四丈二尺内香案一青琉璃 
五器全设一神牌髙二尺五寸石青地雕龙边以金泥之题曰明钦天守道敏毅敦俭宏文襄武体仁 
致孝庄烈愍皇帝中楹为暖闾长槅六扇中供木主三中则荘烈愍皇帝左则周后右则田妃外俱用 
椟冒之周后神主题曰明孝敬贞烈慈惠庄敏承天配圣端皇后田妃神主仅存恭懿二字余被人磨 
去矣配殿三楹俱黑瓦殿前大杏树一株灵寝门三距殿址四步穴墙为门中广二丈四尺修一丈二 
尺旁则户矣明楼距门十一步不起楼阶四中开一门左右夹牕二碑石广一丈六尺修六尺雕龙方 
座髙丈许题曰庄烈愍皇帝之陵石儿距楼十步长五尺博二尺几前石器五俱髙八尺方式雕龙中 
一方鼎与诸陵异皆列在地宝城距几甚近无城周回用墙髙六尺中以石灰起塜髙四尺缭以短墙 
左松八株右松七株同上增大学士金之俊奉敕建明思陵碑记臣常观古今治乱之迹邦国兴替之 
由使后人得而考焉以为法戒者其义莫详于史大约国之兴也创业开基之君莫不有应天顺人之 
举积功种德为累叶之所凭借其亡也必末年季世之主或天资刻薄残民以逞或闇若昏庸太阿旁 
落或甚而纵欲败度灭裂纲常种种失德难以枚举皆因自取灭亡之道即国祚之修短不同而覆败 
相寻异世一辙书曰与治同道罔不兴与乱同事冈不亡非虚语也我皇上聪明睿智典学惟勤涵泳 
六经之暇尤妍精史书举前代之是非往事之成败靡不溯源穷委一一究其指归而于明朝兴亡本 
末更了如指掌深晰崇祯帝之所以失天下者厥咎有在非末世亡国之君可同年而语但当时既无 
实录日后虑多传疑毎厪睿虑之悯恻于顺治十四年二月内爰谕工部立碑表章恭绎天语一则曰 
明崇祯帝尚为孜孜求治之主祇以任用非人卒致寇乱身徇社稷再则曰若不亟为阐扬恐千载之 
下竟与夫德亡国者同类并观于戏宸鉴及此不能不低徊叹息颂我皇上明并日月发幽光于己沈 
德迈前王昭公平于隔代真前此纪载中未有之盛事也兹工部遵谕礲石既成皇上特命臣之俊为 
文以勒之碑臣系故明累臣失徇沟壑幸遘永清之会再续余生既捧徽纶而感涕益警専命而彷徨 
以谫陋昏耄如臣何能追阐遗徽仰副皇上表章之盛心然不敢不就见闻所及谬述其概以窃附史 
臣之职也按崇祯帝本以英敏之姿潜德藩邸继膺大统当即位之始正逆珰煽乱之余中外危疑独 
能不动声色剪除大憝如秋风振槁因目击人心蛊坏尽属如醉如梦之流法纪废弛酿成不痛不痒 
之习锐意更弦猛图法祖恤民隐畏天灾常蔬食布衣痛自眨损讲幄之咨询不辍平台之召对屡勤 
一段宵旰靡宁想望太平之意诚有如上谕所云孜孜求治者假令当日有先忧后乐之臣同心一德 
匡济时艰小康犹可坐致即或中材之佐警戒绸缪尚得弥缝岁月其如偷安积玩贪黩成风下吏之 
精神専用以钻营结纳大僚之好尚惟在于位髙多金以致民穷盗起然发难之初不过西邮一隅亦 
何难以国家全力制之而上下相蒙以贼为讳啸聚之势日炽月盛攻城掠邑有同破竹然后举国张 
皇纷纷议选将议抽兵议加派议设总理总督重臣临渴掘井毫无成算以言剿则挫衂屡闻以言抚 
则招徕无术至于骄兵悍将反借贼势披猖为护身符来不能御去不肯追遂蔓延流毒秦楚豫巴蜀 


暨大江以北所在骚然而朝端之上方争洛蜀之党日构元黄之战厝火怡堂独以贼遗君父忧问有 
一二耿介特立之士以公忠体国为心又往往不安于其位一时内外文武事权在握者无一实心办 
职之人矣致令仁明锐治之主不幸而丁中叶陵替之后起弊扶衰万难措手兼之孑然孤立于上四 
顾盈庭茫无可倚岂非天之所废莫能兴之而人谋不咸适任其咎者耶考史传所载凡末季亡国之 
君覆车之辙崇祯帝并无一蹈焉乃身徇社稷不引天亡之言亦綦烈矣于戏伤哉有君无臣贻祸邦 
国若斯哉此明代之可为痛哭流涕者也我皇上深用恻隐而欲亟为之阐扬是即孔子当年作春秋 
之心褒贬出乎至公瑕瑜毋令相掩俾天下后世读明史者咸知崇祯帝之失天下也非失德之故总 
由人臣谋国不忠所致庶使后之为人臣者悚然知所戒而后之为人君者亦知慎于用人也然则煌 
煌睿谕明乎致治保邦勿玩小寇而弭寇必以安民为本安民则又以知人为本此非直昭一时之信 
史实着万世之常经永为君臣之宝镜云原今昌平州故永安城也正统中调长献景三陵卫于中东 
西三山口及东西二营地方驻札以护陵寝及土木之难明年景泰元年于昌平县之东八里筑城徙 
卫于内名曰永安三年并昌平县徙焉今之东西二门及城中大桥故南门遗迹也其后续设陵卫益 
多乃于城南复筑一城连之今之南门是乃去旧城南面砖石而合为一周十里二十四步州治在旧 
城内大街西先为顺天府昌平县正德元年南京吏部尚书林瀚言陵寝所在岁三大祭钦遣百官陪 
祀及帝后忌辰岁暮正旦并遣驸马诣陵县小民贫供亿烦苦请改为州以密云顺义怀柔隶之助其 
力役凡有科派差徭及养马之类悉皆优免从之未几复降为县八年县丞张怀复奏始定为洲以三 
县属焉昌平山水记原昌平升为州议自林文安瀚始其户部分司旧驻京岁一巡视而已正德中始 
开署昌平见文林记国史唯疑原嘉靖十六年三月上驻跸沙河视文皇帝行宫遗趾礼部尚书严嵩 
因言沙河为车驾展视陵寝之路南北道里适均文皇肇建山陵即建行宫于兹正统时为水所坏今 
遗址尚存诚宜复修而不容缓者且居庸白羊近在西北若鼎建行宫于中环以城池设官戍守宁独 
车驾驻跸为便而封守慎固南护神京北卫陵寝东可以蔽密云之冲西可以扼居庸之险联络控制 
居然增一北门重镇矣上是其议命即日兴工明世宗实录原嘉靖十七年十一月敕兵部左侍郎樊 
继祖沙河驻跸之所宜有城池其往相度乃同巡抚戴金陆钶巡按胡守中王应兵备副使潘镒横直 
量度通一千一百五十五丈八尺其城垣四面量度停中惟南北二门乃銮舆出入之处各开三门中 
门视左右为大南北二楼比东西亦加伟其城外浚池约离城六丈五尺阔二丈深一丈以嘉靖十八 
年正月兴工既竣得旨城门南名扶京北名展恩东名镇远西名威漠建筑疏稿臣等谨按昌平山水 
记北名展恩作展思増巩华城四门置戍守亦曰巩华台方舆纪要原隆庆六年蓟辽总督侍郎刘应 
节顺天巡抚都御史杨兆议于巩华城外安济桥至通州渡口止疏通一河长可一百四十五里以运 
诸陵官军饷发军卒三千人治之水部备考原万历元年二月命昌平兵备佥事张廷弼疏浚巩华城 
外河听民徙巩华城居住以输官地价建修城堭庙明神宗实录原戚元佐巩华城即事诗巩华晴散 
紫宸朝晓度春风威漠桥花映前茅仙跸引日临左纛玉骢骄山回御气云中转炉袅天香仗外飘六 
尚才人都后乘彩霞深处摧笙韶青黎馆集原王维桢巩华城陟眺作沙城粉堞喜初凭状接神京亦 
股肱地涌云霞围御宿峰悬松柏认皇陵青青辇道春苔合宛宛灵山紫气凝尽说经营劳睿思群功 
