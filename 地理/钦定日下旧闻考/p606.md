<!-- { "loadSidebar": true } -->
夷宾州干封中以愁思岭部落置唐书志原夷宾州唐干封中于营州界内置处靺鞨愁思岭部落隶 
营州都督万岁通天元年迁于徐州神龙初还隶幽州都督领县一来苏寄治于良乡县之古广阳城 
太平寰宇记原黎州载初二年析慎州置侨治良乡之故都乡城唐书志原黎州以处浮渝靺鞨为素 
固部落隶营州都督万岁通天元年迁于宋州安置神龙初还隶幽州都督领县一新黎寄治于良乡 
之故都乡城太平寰宇记原元州贞观二十年以辱纥主曲据部落置侨治范阳之鲁泊村唐书志原 
元州隋开皇初置万岁通天二年移于徐宋州安置神龙元年复旧今隶幽州领县一静蕃太平寰宇 
记原威州本辽州武德元年以内稽部落置初治燕支城后侨治营州城中贞观元年更名唐书原威 


州唐武德元年置辽州总管自燕支城徙寄治营州七年废总管府贞观元年改为威州隶幽州大都 
督领县一威化契丹陷营州后乃南迁寄治于良乡县石窟堡太平寰宇记原昌州贞观二年以松漠 
部落置侨治营州之静蕃戌七年徙于三合镇后治安次之故常道城唐书志原昌州始隶营州都督 
万岁通天二年迁于青州安置神龙初还隶幽州领县一龙山太平寰宇记原师州贞观三年以契丹 
室韦部落置侨治昌平之清水店县一孤竹唐书志原师州贞观三年置州于营州东北废阳师镇故 
号师州隶营州都督万岁通天元年迁于青州安置神龙初还隶幽州都督领县一阳师寄治于良乡 
之故东闾城太平寰宇记朱彛尊原按师州所领县唐志则为孤竹寰宇记则为阳师孤竹则带州所 
领县也又唐志覊縻不隶带州而昌师带鲜信五州皆迁于青州之境则又及之其同异之故所未喻 
也原带州唐贞观十九年于营州界内置处契丹乙失活部落隶营州都督万岁通天元年迁于青州 
安置神龙初还隶幽州都督领县一孤竹旧治营州界契丹陷营州后寄治于昌平县之清水店为州 
治也太平寰宇记原沃州载初中析昌州置万岁通天元年没于李尽忠开元二年后置唐书志原沃 
州以处契丹松漠部落隶营州改隶幽州领县一滨海本寄治营州城内州陷于契丹乃迁于蓟州东 
南回城为治所太平寰宇记原信州万岁通天元年以乙失活部落置侨治范阳境唐书志原信州初 
隶营州都督万岁通天二年迁于青州安置神龙初还隶幽州都督领县一黄龙寄治范阳县太平寰 
宇记原青山州景云元年析元州置唐书志原青山州隶幽州都督领县一青山寄治于范阳县界水 
门村太平寰宇记原鲜州武德五年析饶乐郡督府置唐书志原鲜州分奚部落置隶营州都督万岁 
通天元年迁于青州安置改置幽州领县一宾徒初治营州自青州还寄治潞县之古县城太平寰宇 
记朱彛尊原按后汉志幽州刺史部有宾徒属辽西原崇州武德五年析饶乐都督府之可汗部落置 
贞观三年更名北黎州唐书志原崇州唐武德五年置隶营州都督领县一昌黎贞观二年置北黎州 
寄治营州东北废阳师镇八年仍改为崇州置昌黎县契丹陷营州徙治于潞县之古县城太平寰宇 
记原归义州归德郡总章中以新罗户置侨治良乡之广阳城县一归义后废开元中信安王袆降契 
丹李诗部落五千帐以其众复置唐书志原归义州总章中置以处海外新罗隶幽州都中领县一归 
义良乡县之故广阳城州所理也太平寰宇记原顺州顺义郡贞观四年平突厥以其部落置顺佑化 
长四州都督府于幽灵之境唐书志原思顺州唐贞观六年置寄治营州南五柳城天宝元年改为顺 
义郡干元元年复为顺州领县一宾义郡所治在幽州城内太平寰宇记朱彛尊原按新旧唐书地理 
志俱作顺州而寰宇记作思顺州疑衍原瑞州本威州贞观十年以乌突汗干部落置在营州之境咸 
亨中更名唐书志原瑞州初隶营州都督万岁通天二年迁于宋州安置神龙初还隶幽州都督领县 
一来远旧治在营州界州陷于契丹移治于良乡县之故广阳城太平寰宇记原凛州天宝初置隶幽 
州都督府侨治范阳境唐书志原自燕州以下诸州皆东北降蕃散处幽营州界以州名覊縻之无所 
役属安禄山之乱一切驱之为冦至德之后入据河朔其部落之名无存者今记唐天宝之故迹地理 
焉太平寰宇记 

 

钦定日下旧闻考卷一百四十二 

 

钦定日下旧闻考卷一百四十二举正 

 

干封原书讹作干符今据唐书志夷宾州条 

 

钦定日下旧闻考卷一百四十二举正 


钦定四库全书 

史部 

钦定日下旧闻考卷一百三十八至四十 

 

详校官庶吉士臣范逢恩 

检讨臣德生覆勘 

 

总校官进士臣程嘉谟 

校对官进士臣赵雯 

誊录监生臣顾起 

 

钦定四库全书 

钦定日下旧闻考卷一百四十三 

附编遵化州 

 

臣等谨按遵化旧为县隶顺天府康熙十五年以陵寝重地升县为州乾隆八年又升为直隶州以玉 
田丰润二县隶焉今谨遵定制别为诠次附编京畿各卷后用存其旧至恭建陵寝规制并节年谒陵 
展敬宸章纪述及所司职掌诸典礼备载大清会典大清一统志畿辅通志诸书兹编以顺天府属为 
断例不复叙原遵化县在州城东一百二十里明一统志臣等谨按明志所称之州指蓟州言原遵化 
古无终地汉属右北平唐天寳初于此置买马监号监城清类天文分野之书原后唐始置遵化县方 
舆纪要原辽重熙中置景州清安军以县来属辽史原宋宣和四年金人以州来归赐郡名曰滦州军 
事宋史原金废州县隶蓟州元因之方舆纪要原县旧系土城洪武十一年指挥周寳拓城西外地甃 
以砖万历九年总兵戚继光撤而更筑之内外以甓周一千三百五十一丈计六里基广三十尺髙四 
寻有半堞一千三百四十一为门四东镇海南时薫西戴京北清漠门楼四东门之北建簪缨楼遵化 
旧志原县治在城之东北隅洪武初主簿徐成建万历四年知县事宋仕拓之儒学在县治西南金正 
隆三年剏立元大德元年县尹卢珪修同上原遵化卫在县治南洪武十年建东胜右卫在遵化卫西 
永乐初移建于此忠义中卫在县治东南永乐初建宽河守御千户所在县治南建文二年建方舆纪 
要原遵化驿在戴京门外西南有馆有序有门有马神祠明崇祯二年废遵化旧志原景州清安军遵 
化县户三千辽史原在户版门今移改原丰台岭在马兰峪西去城七十里遵化旧志臣等谨按丰台 
岭顺治年间赐名凤台山康熙二年又封为昌瑞山国家亿万年钟祥福地也原关山在县西北五十 
里以山近边关而名方舆纪要原县西南三十里明月山髙百余仭上有石穴南北相通穴口望之如 
明月然又十二里为夹山中有寺曰慈应寺山口有石曰试杵石名胜志原遵化县小燕口有石如卧 
牛其上杵迹徧满名曰试杵石又五里水门口有石如龟形潦水暴至势苞陵阜而此石依然水上相 
传龟没则有兵燕山丛录原县南八里有南龙山其北有北龙山两山相望蜿蜒如龙方舆纪要原独 
固门一名龙门在县南十里上合下开开处髙六丈许水自悬厓倾泻而下触石成井奔荡之声轰然 
若雷名胜志原县南十七里清风山其山四时萧飒多风遵化旧志原桃花山在县南二十五里层峰 
叠嶂上多桃树其岭有塔山下圣水泉旁有石室同上原磨台山在县南四十里山髙耸而顶圆如唐 
方舆纪要原灵灵山上有灵灵寺在县南五十里遵化旧志原山髙九百余丈为县境群山之冠方舆 
纪要原铁山在郭东五里小岭也中断若峡山石黝黑毎朝日射峡口一缕如虹石色俱殷遵化旧志 
原景忠山在城东六十里旧名阴山总兵马永建三忠祠于山上因更名焉同上补景山旧有二名南 
为明北为阴髙八里许其阴为鹿儿岭东为三屯镇城嘉靖元年总兵马永建祠其巅以奉诸葛武侯 


及少保岳文两公为三忠祠取髙山景行之义更名景忠山其下震湖湖中有宛在亭戚都护元敬所 
修也北为长寿祠元敬去镇镇人思之搏像于此祀焉碣石丛谈原县东北二十五里五峰山东曰快 
目南曰瑞云西曰红翠北曰虎岩中曰紫盖峰皆崛起名胜志原乳山在县东北三十里遵化旧志原 
三台山在县东北九十里其山盘曲三层又东北二十里为大团亭山山北为小团亭山皆县境之险 
要也方舆纪要原野狐山在城西北十七里下有澄潭土人遇旱祷于此遵化旧志原蒲池在郭门西 
七里广二里遵化旧志原涌泉湖在县西南湖不甚广而泉水澄渟不渴方舆纪要原梨河在县西南 
十里源出县北山谷中旧志云出滦州界流入县境县西北有汤河出鲇鱼口乂有清水河出道沟谷 
俱流合焉经玉田县入寳坻县界会于潮河建文三年辽东兵围遵化燕兵败之于清水寺桥桥盖在 
清水河上同上原沽水南出峡岸有二城世谓之独固门以其藉崄凭固易为依据兼壁升耸踈通若 
门故得是名也水经注原莲花池在磨台山金大定间有大龟负镜出浮池面土人异之建刹名龟镜 
长安客话原滦河又名滦江在县东七十里源出塞外由潘口入南经滦州入海宋名郡为滦州以此 
遵化旧志臣等谨按此下二条皆言滦河下流至滦河之源御制滦河濡水源考证厘订綦详已恭载 
热河志卷内兹不复缀原滦河自县北团亭砦流入内地东南入迁安县境唐开元二年幽州帅薛讷 
出檀州击契丹至滦水山峡中契丹伏兵遮其前后从山上击之讷大败即此地也方舆纪要原县北 
有五里河源自片石谷口流坡谷间数里始合沽河名胜志原遵化县北四十里温泉浴之愈疥守臣 
为凿池受之覆以巨屋导其流折而左入东院以待仕宦复右折入西院以待驺从复南注为两池以 
待行旅使男女异处皆石甃石栏浴者甚便燕山丛录原汤泉在山坡下沸而四出万历五年戚大将 
军继光甃石为池深二丈方四寻覆以堂曰九新泉上有寺唐贞观二年建名福泉寺俗呼汤泉寺汤 
泉如分宁临川崇仁安宁宁州白厓德胜关浪穹宜良邓州庐陵京山新田皆有其最著者骊山最洁 
者香溪最热者遵化帝京景物略原汤泉自平地涌出浴之可以愈疾上有福泉寺寺迤北即马兰峪 
长安客话原王衡游汤泉记石门两山嶻嶪道旁祠汉将军张纯又二十里为汤泉泉在山坡下初漫 
羡四溢戚将军继光始甃石为池池正压九新堂深二丈许广倍之池之南穴而下水支委于墙外种 
荷花一渠渌净可挹又沟其北以石承之穿堂而出中堂为檐除甓为小方塘以上受雨而下引泉客 
至则设版焉东则铜龙张口喷泉甚怒迤行入浴池池之阴有窦蓄寒水浴者时其温凉之候而启闭 
之九新堂后有池如偃月寒水所自出也缑山集原灅水出右北平俊靡县王莾之俊麻也世谓之车 
軬水东南流与温泉水合水出北山溪即温源也魏氏土地记曰徐无城东流温汤即此也其水南流 
百步便伏流入于地下水盛则通注灅水又东南径石门峡山髙崭绝壁立洞开俗谓之石门口汉中 
平四年渔阳张纯反杀右北平太守刘政辽东太守杨纮中平五年中郎将孟溢率公孙瓒讨纯战于 
