<!-- { "loadSidebar": true } -->
昆继踵而至故碑遗像文迹具存法堂佛宇敞乎下禅窦经龛出乎上埜有良田百余顷园有甘栗万 
余株缁属三百无城郭乞食之劳斯为计久之业矣蓟州志原金上方感化寺故监寺澄方遗行碑铭 
大安七年释志隆立石盘山志原元上方感化寺提点贤公长供记至正八年香山永安寺僧福珪撰 
文本山住持海嶹立石同上臣等谨按金元时二碑俱无考原僧福珪记幽州之分渔阳西北山曰田 
盘出乎云表山建十寺焉上方感化寺其一也至正甲申予应命来住是山创建方丈四楹五间贤公 
提点与有力马公讳觉贤渔阳西花堠子峪人蓟州志补广济寺在盘山之麓寺东一频婆果树大可 
合抱居人云此树岁可得钱二十千江南橘柚五十树不能及也三易斋稿臣等谨按频婆果树今无 
考原天香妙祥寺唐建有元时重修石碣盘山志臣等谨按天香妙祥寺元时石碣无考乾隆九年重 
建于旧基之西北二里许赐勅建天香寺额正殿恭悬皇上御书扁曰无上法味联曰杨柳外晓风残 
月净瓶中白日青天増乾隆十年御制题田盘山色图古天香寺诗嶂叶绿交轩岫雾白封殿隔岩望 
初地金碧时隐见遥想佳荫下春深鸟应啭何当半日闲一饱伊蒲膳臣等谨按天香寺御制诗恭载 
首见之篇余不备录原天成寺一名福庆寺唐建盘山志臣等谨按天成寺乾隆八年重修赐勅建天 
成寺额为行在外八景之一寺门楼额曰江山一览大殿曰清净妙音皆皇上御书増乾隆四年御制 
登盘山天成寺江上一览阁作两峰天辟仙壶路到眼江山万派分树匝丹崖空外合泉鸣碧涧静中 
闻缘阶萚走秋声细袅鼎香飘瑞霭纷今日身行图画里六尘幻有等浮云増乾隆十二年御制天成 
寺诗自宫门西行越莲花池循山涧北上三里许曰天成寺寺门有楼下瞰山麓如深巷屈曲磵泉苔 
石历历可数远眺林峦攒簇天成图画或曰盘山图经称四正山四山回合天然城郭故旧有天城之 
名忆我初度游上盘问津原自天成寺是时秋老变山容霜枫古柏纷丹翠坐我江山一览阁成诗聊 
寄烟霞意云罩万松高绝处虑不胜寒回六辔从兹结习镇相萦频年便道辄停跸叶攀跻涉历既经 
惯幽者毕探辽者至得愈多愈不忍置更虞奔走劳执事因之卜筑择佳胜雕斵不施敦简易朝往暮 
归乐无穷得路安能忘所自繄余惕若庙廊者岂宜躭适山林致田畴大隐倘可招勤政咨诹共图治 
臣等谨按天成寺御制诗谨绎有关纪述者恭载卷内余不备录原招提寺土人目为先师台盘山志 
臣等谨按先师台在山之正南又称南台寺址仅存原少林寺传是晋魏间所建旧名法兴寺元时重 
修有沙门圆玉碑记又有法兴寺提点荣公塔铭沙门圆莹撰又少林寺住持威公塔铭沙门圆让撰 
其南岭上有菱角石盘山志臣等谨按少林寺本朝乾隆十年奉敕修正殿恭悬皇上御书扁曰禅指 
真趣元时沙门圆玉等碑记俱无考菱角石在寺南皇上赐名曰磬峰石原盘山紫峰之下爽垲明秀 
号曰中盘时膺隆兴崇奉道教栖霞长春真人应召来燕门下有栖云子飞舄择地其徒张志格等搜 
及此山遂营卜筑丙戌春请长春真人建醮因题其额曰栖云观云山集补元之栖云观本法兴寺今 
之少林寺也四正山居志补盘山中盘法兴寺亥子年间天兵始过罕有僧人甘泉本无元和尚之嗣 
振公首居上方橡栗充食以度朝夕全真之徒挟邱处机之力谋占中盘乃就振公假言借住振公允 
之既居久遂规永定王道政陈知观等拆殿宇毁佛像冐奏国母太后立碑额为栖云观寺内古佛舍 


利塔高二百尺及正殿三门一并拆毁至乙夘后上方长老云公忿其无礼碎其碑奏告皇帝又共那 
摩大师少林雪庭福裕禅师朝觐具陈其事改正其弊仍为僧院戊午年九月初四也至元辨伪录原 
王志谨从长春真人北游燕蓟徜徉乎盘山西涧之石龛草衣木食若将终身焉甘水仙源录原姫翼 
字辅之高平人遇栖云王真人执弟子礼赐名志真号知常子自是从游盘山所著诗文曰云山集及 
周易直解道德经总章行于世同上増乾隆十二年御制少林寺诗是处由来初地盘山虽屡经驻跸 
而少林寺则初到会心都契法源岩悬水出嵌隟路转人度松门少林名自少室是一是二堪参忽坐 
壶中天半下临万壑千岚俯仰自沾花雨布施非为福田是寺将废圮因略为修餙之幽闲自彼无俗 
山林于我有缘臣等谨按少林寺御制诗恭载首见之篇余不备录补元释圆让盘山北少林寺威公 
禅师塔记略师之燕居万寿主药藏是时盘山法兴虚席师至新巢云轩因以巢云自号宣政院使托 
克托具奏朝廷有旨更法兴为北少林禅寺蓟州志原黒塔峪唐志间禅师居此盘山志臣等谨按黒 
塔峪在少林寺东北里许 

 

钦定日下旧闻考卷一百十五 

 

钦定日下旧闻考卷一百十五举正 

 

云雨原书讹作雷雨今据畿辅通志改盘山箕尾之巨镇条沙岭原书沙讹作砂今据一统志改盘山 
一名盘龙山条皓然原书皓讹作浩今据水经注改盘山水出山上条左太冲原书左讹作老今改刘 
迎盘山招隐诗条雷雨出双龙原书出讹作入指次原书次讹作点翠壁原书壁讹作碧今俱据畿辅 
通志改王衡游盘山诗条草衣木食原书食讹作石今改王志谨从长春真人条 

 

钦定日下旧闻考卷一百十五举正 


钦定四库全书 

史部 

钦定日下旧闻考卷一百十六七 

 

详校官庶吉士臣范逢恩 

检讨臣德生覆勘 

 

总校官进士臣程嘉谟 

校对官进士臣单可璂 

誊录监生臣黄珩 

 

钦定四库全书 

钦定曰下旧闻考卷一百十六 

京畿蓟州三 

 

原紫盖峰在盘山中央盘山志臣等谨按紫盖峰居人又称为中台今为行在外八景之一増乾隆十 
二年御制紫盖峰诗一峰居中台圆峭离立单树秀泽蔚如华盖诸峰骈罗若拱而伏于形势为特尊 
鳌柱千秋镇太宁诸峰拱伏俨来庭畴人试问应难测华盖垣中第几星臣等谨按紫盖峰御制诗恭 
载首见之篇余不备录増古中盘在紫盖莲花毘卢三峰之间相传宝积住静处御定盘山志臣等谨 
按古中盘寺乾隆十四年奉勅重修四十年赐名慧因寺寺内恭悬圣祖仁皇帝御书额曰门外一峰 
殿前恭建圣祖御制诗碑亭殿内额曰盘阿精舍联曰阶下泉声答松籁云间树色隐峰螺崖石上勒 
万象回薄四字皆皇上御书増圣祖仁皇帝御制古中盘望莲花峰诗中盘遥望莲花峰日映山林气 
色重老衲吟诗浑半偈翠舆临发又从容增乾隆十二年御制古中盘诗塔院经行石磴纡洒然精舍 
出尘区云容自在舒还卷山色何妨有若无只有天高万象低登临拾级一攀跻僧人白足石桥畔三 
笑还如过虎溪门外一峰积翠浮寺中门外一峰扁圣祖御赐也淙淙玉乳涧边流常时怪底云霞护 
四字摽名圣迹留试搯山花佛钵浇偷闲聊尔坐僧寮开牕慢为山深虑山越深斯见越遥増乾隆四 
十年御制游古中盘僧以寺无名乞额题之曰慧因寺诗以志事径入松门别一天道傍古松插 虬干 
旁出骑行其下宛若松门千岩万壑霭春烟且教清跸停墙外遂易轻舆进寺前古佛无言惟黙坐山 
僧自谓不插禅慧因允请为题额七字志从乙未年不识无名胜有名怜他屈膝一番诚慧非定慧曾 
插透因是何因可悟明须解了心应放下漫夸题额以为荣东厢精舍试清憩凭牖聊抒畅揽情臣等 
谨按古中盘御制诗谨绎有关纪述者恭载卷内余不备录补青沟居盘山之中群峰围绕水汇于一 
逆流而西自天成寺水口出山四正山居志增盘谷寺即青沟禅院康熙十年僧智朴建御定盘山志 
臣等谨按盘谷寺在青沟旧名青沟禅院为行在外八景之一康熙十七年圣祖仁皇帝勅赐盘谷寺 
额殿前恭立圣祖御制赐僧智朴诗并皇上御制恭依元韵诗碑殿内额曰定力周圆联曰一声清磬 
动耶静万迭浮云假也真又联曰虚窗不碍疎还密诘径何妨静以深皆皇上御书增圣祖仁皇帝御 
制甲申春谒陵回銮路经盘山有僧智朴呈接驾诗即用原韵二首廿载常轻歩年华去莫从古松分 
远近老衲自舂容问及当时景犹疑隔岭重山高劳脚力来往遍云峰铃铎鸣山下田畴雨露恩经声 
连静舍法语闭柴门隐迹安无意清思礼世尊春风来拂面依旧是乾坤増乾隆七年御制盘谷寺恭 
依皇祖圣祖仁皇帝原韵时廵行夏令秋稔赖天恩式阅田盘处言瞻法海门璇题今尚焕钗脚古称 
尊敬识当年意丰碑镇厚坤増乾隆十二年御制盘谷寺诗盘谷居盘之中群峰屏绕山泉潨下汇流 
为一逆折而西又名青沟居人谓之上甘涧缭谷一盘一曲精舍三间五间翠雨飞时林静白云开处 


僧还暂游宛探月窟到此可破天悭珍重韩愈李愿曾否烟磴跻攀臣等谨按盘谷寺御制诗谨绎有 
关纪述者恭载卷内余不备录増御制济源盘谷考证读书所以明理修身制事也陶渊明好读书而 
不求甚解予以为在渊明则可在他人则不可彼其高尚避世理有所不必明身有所不屑修事有所 
不足制故可耳若予之读书凡渉疑必求解其疑而后已此或有合于韩昌黎解惑之说乎昌黎之送 
李愿归盘谷也其事本在济源祗以盘山亦有盘谷而太行山实为天下之脊西南发昆仑东北走辽 
海盘山亦在太行之阳也故予向居田盘每假借用之而昌黎诗中所云燕川方口又雅合田盘之境 
然无以证其实终属疑似且不知济源之果有盘谷否也因命豫抚阿思哈亲至其地访焉至则若谷 
若寺若李愿之居若韩愈之文之刻于石者一一详绘以进于是憬然悟曰盘谷实在济源而不在田 
盘予向之假借用之者误也岂惟予误蒋溥等之辑盘山志二三其说而末归一是者非不明于学则 
有所面从亦误也夫古人事迹亦何系于今时而有如适所云者则予不惟憬然悟而且惕然惧矣予 
故曰陶渊明之不求甚解在彼则可在他人则不可而在为人君者益不可因书其事命于济源田盘 
磨崖两泐之増甘涧有三青沟前为上甘涧其下隔一小山东为东甘涧西为西甘涧御定盘山志臣 
等谨按上甘涧在盘谷寺前东甘涧有观音庵康熙年间葺治乾隆十四年奉勅重修西甘涧有净土 
庵明时创建康熙年间重修増乾隆十三年御制东甘涧诗常时空向诗中咏题慎郡王盘山十六景 
图内虽有东甘涧诗而其实未到今始游云今日初从画里游正喜轩牕无俗韵更当风物报高秋西 
甘涧接东甘涧薜荔蒙茸涧路幽回首天成白云外钟声遥自翠微流増又御制西甘涧诗此路乃初 
路探奇越得奇当秋坐精室寻古得残碑石底幽泉潄松梢宿雾披人心欣创见我意也因迟臣等谨 
按东甘涧西甘涧御制诗恭载首见之篇余不备录増浮石舫在上甘涧东北峰顶状如海船烟雨晦 
冥时望之浮浮欲动御定盘山志臣等谨按浮石舫为行在外八景之一増乾隆十二年御制浮石舫 
诗山中云气郁勃弥漫浩浩如雪海峰峦出没其中如烟樯乗风上甘涧东北峰顶有石如艨艟万斛 
当云起时几欲驾飞涛凌溟渤矣孤撑不繋几千秋云海波涛任拍浮学士小哉惟识画将军往者漫 
