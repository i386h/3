<!-- { "loadSidebar": true } -->
正书乾宁四年立石今在涿州楼桑村庙中文已剥蚀金石文字记臣等谨案州志唐乾宁四年碑乃 
郭筠撰金石文字记偶阙其名耳增乾隆二十二年御制汉昭烈庙诗春秋氏族着承尧嗣服中山瓞 
派昭鼎一足三成帝业牛黄腹白应童谣欲信大义心资亮还定全秦志赖萧千载楼桑尚遗恨其如 
安乐自逍遥增乾隆三十年御制楼桑村二首汉室王孙志本雄指桑葆盖诩诸童可怜不及舂陵业 
二世偏安祇蜀中豫州一旅得成军见说英雄独使君千戴枌榆犹故社谁称李定与周群臣等谨案 
昭烈庙楼桑村御制诗恭载首见之篇余不备录原金王庭筠涿州重修汉昭烈帝庙碑记仁者未必 
成功成功者未必仁仁者之心以仁仁天下不仁者之心以仁济其私故善论人者论其心之何如而 
成败不与以仁济其私者发于其言见于其事亦仁也盖窃仁以欺天下夫窃仁者是有大不仁根着 
于心然窃仁易穷也而根着于心者卒不可掩天下之人莫不腹詈臆唾虽一时成功旋与草木同腐 
矣仁者之心不以其身其家而以天下故天下之人亦相与讴歌戴仰愿以为君虽生无成功天下之 


人莫不叹息至后世犹喜称道精爽在天能推其仁心用之不已施之不竭呼吸而云雨咄嗟而风霆 
咫尺万里朝夕千载此理之自然无足怪者先主仁人也当阳之役不以身而以民永安之命不以家 
而以贤虽不能如其言要之其心如是而已有厚天下之心必飨天下之报至今天下之人犹叹息其 
无成而喜称道之涿之人又祠而奉之宜哉涿先主之故家也庙距州西南十里而远庭有石乃刺史 
娄君延重修记唐乾宁四年也则血食于此旧矣岁久屋老才庇风雨今年夏四月里民始议增葺于 
是富者以资巧者以艺少者走以服其劳老者坐以董其功稍完治中堂新作门屏又作两庑配祀元 
臣诸葛孔明关云长法孝直在东龎士元张翼徳简宪和在西既成具兴废岁月乞文于庭筠将以刻 
诸石庭筠曰五季兵火之余室庐焚荡殆尽而庙貌岿然独存悍夫暴客过堂下敛兵肃跽不敢犯则 
其仁之入民深矣大哉仁乎藴之于心充于天地被于万物盖有不与死而俱亡者幽而为神其遗泽 
残烈施及天下后世以达其生平未厌之心必矣岂独私乎一乡哉祠而奉之者特其乡人之情耳庭 
筠既书其事复作歌遗之使迎送神佐其鼓舞以乐之其辞曰舜禹不可作兮古犹日溃盗取盗守兮 
恬不怪仁人起兮力砭其废志天下兮岂独为汉计大统未一兮时已逝奄为神明兮陟配上帝何纾 
我忧兮仁及异世彼曹丕兮死为妖彗握长铗兮载芟载刿燕山之陲兮范水之裔平畴如砥兮惟神 
之丰沛郁幢幢兮羽葆盖怅篱树兮今安在记儿时之旧事兮想亦为之一忾神之去来兮苍虬翠驷 
粲华裾兮锵鸣玉佩縆瑟而吹钥兮纷群音之繁会牲肥酒香兮神其饫醉来云席帟兮回风满斾将 
而送兮百拜民不忘兮遗爱驱螟蝗兮疫疠时雨旸兮屡岁俾富康兮耆艾民徳神兮事之无替吉金 
贞石志原元郝经涿郡汉昭烈皇帝庙碑涿郡为昭烈帝里故其庙祀尤盛涿故燕国古多豪杰之士 
歌谣慷慨借交报雠遗风尚存每言曹魏簒汉之事莫不欷歔流涕想见昭烈君臣其父老过其祠下 
拜谒而致奠者朝夕不绝其岁时祀事合沓走集不远千里指示楼桑故居彷徨不忍去庙在涿郡南 
十里而近自隋唐五季辽金以来皆即故居代为增葺其正殿当中山靖王之后昭烈像设衮冕南向 
其佐命将相则列于两庑左则诸葛亮龎统法正许靖右则关某张飞赵云马超位序崇敞有法制焉 
庙故有碑金翰林应奉王庭筠词推明昭烈之志论议文采近世所无然犹题为先主名号有未正焉 
按春秋左氏传称先主者大夫称其先大夫之辞生则称主没则称先主非帝王之号也魏晋私记以 
昭烈父子为僭伪故称蜀不称汉以昭烈为先主安乐为后主至陈寿作志即以汉与魏使昭烈父子 
与刘璋共为蜀志其后着书者皆以魏为正统惟宋司马光更蜀为汉初曰汉中王即位曰汉主崩则 
曰汉主殂追称则曰汉昭烈帝而亦不以正统归之至建安朱熹始夺黄初之统以章武继汉焉或者 
又以为族属疎远不能纪其世数名位犹宋髙祖称楚元王后南唐烈祖称吴王恪后此又从而为之 
辞者也后世之致疑未若孔明之传信曰将军既帝室之胄信义着于天下又曰霸业可成汉室可兴 
为帝冑使兴汉室当是之时莫不以昭烈为汉帝曹氏为汉贼岂至于后世而欲以一已之私反之哉 
故正其名号曰汉昭烈皇帝榜其殿而系之以诗曰高祖造汉拯民涂炭世祖戡难氏适思汉两都二 
祖垂四百年昭烈之兴死灰复然难于二祖百折不沮仓皇奔走众绕一旅岂悌仁厚民心是归必得 
国士乃可有为既挟熊虎复起卧龙电扫汉南雷震江东蹙操扼吴据有梁益遂取汉中兴王立国髙 
皇之起始实在此拓定中原贻于孙子汉贼不并顾岂偏安丕岂其敌诛雠弗难天不假年偾军崩殂 
不能致讨还于旧都顾命孔明伊周之事不私其子天下大计琅琅格言勖以为善三代君臣乃今复 
见宗臣流涕效死出师游魂伥鬼折败不支崦嵫返照有光烛天既绝之统复一再传三君一仁三起 
三灭庙食帝里至今不绝燕山之阳涿水汤汤笃生异人复一高光杜鹃不来桑犹在寝刻诗庙门万 
世是谂陵川集原郝经书黄华涿郡先主庙碑阴作称道孔明独有杜少陵论著昭烈复见王黄华君 
臣一体始无媿蜀相祠望楼桑家昨因应诏过燕南青林一簇啼鸢鸮箫鼔寂寞春社散廊庑惨淡昏 
龙蛇西南一碑刻苍玉每读辄止惊咨嗟磊落一片恢复心始终于仁无少差当阳之言永安命三代 
圣王何以加仲谋雄略祇僣伪阿暪诡谲空奸邪论议到此真不欺文采绚缛森芳葩书法二王作真 
行得意颇胜如时花歌谣慷慨燕赵义士风但恨不能完汉军败崩三已百匝细读立复主不觉于日 
倾檐牙彷徨欲去不忍去饥焉更繋枯荆楂海东何以得此人日出之国王气韬朝霞灭连服宋帝诸 
夏礼乐制度无疵瑕家世章庙布衣臣贵冑鼎族来幽遐春漾径渡鸭緑江太行山巅髙挂浮海槎风 
流儒雅冠当代碧云玉树峨乌纱汉魏以来无此作作诗为向诸生夸同上原王寂涿郡先主庙诗当 


年竹马戏儿曹笑指楼桑五丈髙故国神游得无恨坏垣风雨夜萧骚中州集原周昻涿郡先主庙诗 
暗粉陈丹半在亡短垣残日共悲凉不须古碣书绵竹自有荒村记葆桑尘土衣冠曾系马岁时歌舞 
亦称觞不应巴蜀江山丽能使英灵忘故乡同上原文天祥经楼桑刘先主故宅作我过梁门城楼桑 
在其北玄徳已千年青烟绕故宅道傍为挥泪徘徊秋风客天下卧龙人多少空抱膝吟啸集原陈孚 
谒先主祠作古庙千年后桑阴沟涿州乱山空北向大火已西流遗恨三分国英雄百尺楼土人牲酒 
奠想象衮龙浮观光集原王惮谒楼桑昭烈帝庙诗百里燕南道山河绕帝宫荒村仍故里乔木几秋 
风简册经纶在丹青戸牗空寥寥千载下伏腊祀攸崇秋涧集原傅若金涿州楼桑村先主庙诗孤村 
缥缈见灵祠废宅苍茫失故基蜀鬼夜还风满盖涿人朝祭雨沾旗玺文定复归寒水桑影犹疑覆短 
篱终古乡闾有遗恨衣冠空怨汉威仪傅与砺诗集原顿锐楼桑庙迎神辞帝子降兮范之阳恍临睨 
兮旧乡山苍苍兮水泱泱神之来兮骖驷虬玉鸾鸣兮啾啾云车兮羽盖楼桑阴兮蔽芾牲既肥兮酒 
香繐帷施兮雕玉床荃髙坐兮乐未央又送神辞帝子去兮安之违桑梓兮心孔悲白帝城兮永安宫 
鱼之复兮蚕丛巫阳云雨兮洞庭风波虽信美而非吾土兮矧蛟鳄与鼋鼍归来兮归来其乐兮如何 
鸥汀集原沈自邠楼杂先主庙诗赤伏符难在三分志未伸江山千古恨祠庙百年新事业归龙战飞 
扬忆虎臣庙以闲使张侯配食枯桑非旧日洒泪向南旻沈修撰集原谭贞良谒楼桑先主庙诗系出 
中山近名从小沛闻卜邻占李定望气得周群象叶黄龙瑞符仍赤帝文全家频脱险一旅忽能军名 
士収诸葛英雄独使君志宁摧百战力已限三分泪尽髀生肉魂归栈入云枯桑遗庙折野火断碑焚 
繋马灵风至题诗塞日曛枌榆存旧社弦管尚纷纷狷石居遗藁 

 

钦定日下旧闻考卷一百二十八 

 

钦定日下旧闻考卷一百二十八举正 

 

封降王赐原书赐讹作胜今据水经注改桃水东北与洹水会条赵与燕易土原书土讹作上今据史 
记改武遂津条挟活水原书活讹作括今改涿水源条昭烈帝原书书名今改楼桑里条其父老过其 
祠下原书其讹作之老讹作子今据陵川集改元郝经涿郡汉昭烈皇帝庙碑条关圣原书书名今改 
楼桑里条 

 

钦定日下旧闻考卷一百二十八举正 


钦定四库全书 

钦定日下旧闻考卷一百二十九 

京畿涿州三 

 

原去楼桑村三里为郦村郦道元故居也名胜志臣等谨按今楼桑村北三里许有道元村增乾隆二 
十七年御制题郦道元故居诗注水经曽册卷成紫渊胜处最分明果然在涿惟言涿地附青云也立 
名臣等谨按郦道元故居御制诗恭载首见之篇余不备录原桃水首受涞水于徐城合于圣水始汇 
范水城西桃庄以此名名胜志原桃庄在州西北一里张桓侯旧里也涿州志臣等谨按州西旧有桃 
庄已没入河水中高处尚传为桃庄遗址云桓侯旧里在州西南十里忠义店有专祠在官路东距庙 
数武有石碣二一曰桓侯故里一曰桓侯故井井巳湮又黄图杂志云侯庙有二一在城内一在城外 
今城内无专祠城南郭有遗址而已补涿州张桓侯庙有二一在城内一在城外黄图杂志补陈懿典 
涿州重修张桓侯庙碑略汉车骑将军张侯专祠在蜀涿州其所生之乡州有庙旧矣方侯之从先主 
起也间关百战艰险周旋身陷阵濒危者数矣而卒以志兴复九死不回及与诸葛亮泝江定蜀三分 
鼎建之业开拓为多作镇巴西破张合之众曹操逡巡引退不敢复窥汉川庶几哉可与关侯争烈矣 
而侯气吞吴魏方勃勃未已乃竟死帐下兵卒之手其志郁而未伸其精爽必有不可磨灭者则侯之 
有庙以奔走其乡之父老子弟宜已然侯非独勇烈茂也盖亦有君子之风焉当抢攘中士皆从强大 
就功名侯独依先主共事草昧孔明一出而居其上黄马后起与并列关侯犹待费司马之解而后释 
然侯则退无后言又尝降级而释严颜此尤雄鸷者所难而侯独能之以劳定国以死勤事侯诚合乎 
祀典者矣吏隐斋集原卢植故宅在州东十五里地名卢家泺土壤肥饶子孙世居焉名胜志臣等谨 
按卢植故宅无可考州境亦无卢家泺地名惟城东南四里许有小村名卢家庄多卢姓原卢氏姜姓 
齐文公子髙髙孙傒食采于卢济北卢县是也其后因以为氏田和簒齐卢氏散居燕秦之间秦有博 
士敖子孙家于涿水之上遂为范阳涿人裔孙植子毓三傅生谌谌五子勖居巷南号南祖偃居北号 
北祖唐宰相世系表增仙风坡在州北十二里旧志安乐窝宋邵康节先生居此今为仙风坡涿州志 
臣等谨按元欧阳玄涿郡名贤碑记云邵雍其先涿人今州西北十余里有邵村谓即以安乐得名又 
州西北十五里宣封坡旧有木坊书邵子讲易处据此则仙风系传讹应从欧记作宣封为是增乾隆 
