<!-- { "loadSidebar": true } -->
史家营山内石臼今无考原从史家营缘石涧而上甚危险巨石巉峻仰视欲坠云即燕山石塘以山 
顶泉出其下故名踰二大岭路始平广又数里为山神庙上数武即妙庵也长安可游记补斋堂村在 
西山之北百余里产画眉石处也元豫章熊自得偕崇真张真人住居撰燕京志欧阳原功张仲举皆 
有诗送之原功诗云先生去隐斋堂村境趣佳处如桃源西出都门二百里山之盩厔水浩亹一重一 
掩一聚落一溪十渡深而浑羊肠险径挂山腹蜂房小屋粘云根立当阨塞若关隘视入衍沃同川原 
市朝甚迩俗尘远土产虽少人烟繁鉏畬秇陆宜菽麦树栅作圈收鸡豚园蔬地美夏不燥煤炭价贱 
冬常温前年熊郎入卖药施贫者药人感恩熊君携笈今就子绕舍木叶书缤翻崇真真人又继往况 
是偓佺之子孙紫箫夜吹辽鹤至林响谷应松风喧登高东望直沽口海日涌出黄金盆应怜曼倩恋 
象阙坐羡庞公归鹿门仲举诗云燕垂赵际中有村正在西湖之上源源头落花每流出亦有浴鳬时 
在亹隐君葺茅据幽胜髣髴小庄如陆浑环之苍松数十树拔出太古虚无根攅峰迭壁何盘盘地多 
硗磝少平原先生生计虽苦薄最喜静无人事繁黄精本肥术苖脆壃埸有瓜牢有豚吟诗作画百不 
理一家笑语常春温功名祗遗世涂累饱暖已荷皇天恩近闻京志将脱藁贯穿百氏手自翻朱黄堆 
案墨满砚钞写况有能书孙云晴輙寻羽客去榖熟方来山鸟喧土床炕暖石窑炭黍酒香注田家盆 
要知精舍白鹿洞不待公交车金马门元之大一统志卷帙繁富考证亦綦详矣而自得复撰燕京志 
仲举谓其贯穿百氏必有出于大一统志之表者惜乎其书之不传也渌水亭杂识原宛平西黑云山 
有两穴扣之声若鼓掩其一则无声燕山丛录原蓟县筓头山有温泉治百病太平寰宇记原西湖山 
在府西一百里下有溪潭明一统志臣等谨按据明一统志称西湖山在府西百里是湖与山皆别为 
一地在今清水村西四里许与万寿山之西湖无涉原青山岭在府西一百五十里山四面髙耸中坦 
平多产三七诸药明一统志臣等谨按青山岭诸药草乃间一有之非常产也原卧龙冈在府西北四 
十五里山石俱青惟此独白冈脊蜿蜒二十余丈正统间车驾尝幸此明一统志原石窟厓在府西北 
一百一十里同上原白铁山在府西北一百八十里山多白石其坚如铁同上原颜老山在府西北一 
百九十里山之西南有石青洞东北有柳林水同上臣等谨按颜老山旧有颜老寺今仅存僧舍数椽 
山东北为柳林水村原京西北诸山连缀共一百八十里半隶昌平其隶宛平境内与昌平错壌者出 


百望山北四十里入南谷有聚焉是名漆园园之南有雅思山幽晦多雾山陷而为坎有池曰露池长 
安客话原自漆园岀西十里许有高崖崖下有泉绕之又西北十里为清水涧两山如门行可二十里 
山皆奇峭巃嵸飞泉滮洒决地分流声激崖穴崖间百合忍冬棠杜牛妳相思郁薁黄精唐求之属红 
翠含濡鸟窠雉囮山鹿之毳豪猪之毛徧于岩谷有岭曰鳌鱼又西里许山益峻有兰若二上曰松阳 
下曰金鹰金鹰下控大岩岩吐百穴汇而为湖决而东流是为清水之源蓟邱集原小龙口山在府西 
北一百九十里山有两崖东崖在清白口社西崖在清水社有泉东入卢沟河明一统志原卢沟河在 
府南四十里即桑干河也亦名浑河府西百里有清水河流径大台村又西北百余里有小溪流径青 
口村俱入之其上为百花陀十八盘青山摘星诸岭嵓谷幽邃直耸云霄人骑罕通仅容一线名胜志 
臣等谨按清水河发源大汉岭小溪发源上清水村山谷间青口村即今清白口社溪水由军村经此 
入浑河百花陀即百花山十八盘在风口岩宋启明长安可游记所称路十八盘折者是也青山岭距 
京西九十余里摘星岭相传即大汉岭从此而西即与房山县接壌原栢山在府西北清白口社山四 
旁多产栢故名上有栢山寺明一统志原西山有君子口疑即寰宇记所云君子城讹为箕子城者也 
渌水亭杂识原储巏君子口诗三间茅屋十弓耕了却官租便此生闻道蓟门憔悴甚麦田都属五军 
营柴墟集原驾到口在西山其曰驾到不知何年事渌水亭杂识原李濓驾到口诗宛转山无尽跻攀 
兴未阑衣裳沾雾湿石磴凿云寒瑶水周王迹汾阴汉武坛当时扈从者词赋刻 岏嵩渚集原西山杨 
家顶观音庵庭有牡丹万历乙卯八月遇闰忽开一花定陵以八月生闰月宫中重庆万寿节有中官 
闻之以白金六十两与寺僧取其花进御定陵甚悦赐予累百金寄园寄所寄录原西山岩麓无处非 
寺游人登览类不过十之二三尔王子衡诗西山三百七十寺正德年中内臣作何仲黙诗先朝四百 
寺秋日徧题名郑继之诗西山五百寺多傍北邙岑其后増建益多难以更仆数矣辛斋诗话原王云 
鳯避雨玉城寺待孔希大不至作凉雨潇潇去复留伊人何处繋吾愁老僧相见坐无语一院野花山 
寺秋博趣斋稿原皇甫汸永兴寺散步诗帝城西觅古丛林万木寒垂六月阴庭下闲花斋后偈门前 
空水定时心皇甫司勲集原顾璘饮普福寺泉亭作夏木双崖合寒流一涧纡云高山路细天远草亭 
孤看竹无车马浮觞即画图吾侪乗兴处不与俗人俱息园存稿原陈沂普惠寺诗跃马平沙尽褰衣 
度石梁山风吹客帽林日蔽僧堂响落斋时磬烟飘诵处香乍于城市远幽思正茫茫拘虚集原顾璘 
普恵寺诗緑树邀行骑青山拥寺门不劳钟磬响久厌市朝喧解带榆烟午钩帘竹日暄老僧鉏菜甲 
随意具盘飱息园存稿原顾　游西山宿广智寺待月诗本来游客意欲与月明期碧海深何许清光 
望转迟草香闻露坠林暗见星垂幸对樽中酒殷勤坐不辞寒松斋集原陈暹广福寺诗绀院重阴后 
东风弄晩晴人留雪上迹钟散月中声林木藏僧舍山河绕帝城逃禅岂余意春色自含情揜瓴集原 
周如砥九日饮兴德寺池台作水色侵衣上花香绕座闻帝城连远浦宾雁入寒云树杪千山逈池边 
众壑分夕烟天阙北回望正氤氲青藜馆集臣等谨按玉城寺永兴寺普福寺普惠寺广智寺广福寺 
兴德寺今俱无考原百望山南阻西湖北通燕平背而去者百里犹见其峰故曰百望长安客话臣等 
谨按百望山今改名安河山山巅神庙三楹内奉石佛一尊山麓有东西百望村原百望山之阳有祠 
焉高十五丈登之可望京师出百望十里为长乐河河水不甚阔而流驶又北二里为玉斗潭腐草罨 
之深不可测传有两牛饮而斗陷于潭无迹又北十里为灌石驻跸山在焉蓟邱集臣等谨按长乐河 
即安河其地有南安河北安河长乐诸村玉斗潭今佚其名而附近之地如冷泉村石窝村一带灵渊 
神瀵随在涌现不可枚举也灌石村驻跸山今俱隶昌平州境补金山口度岭至冷泉村道傍皆水田 
行二里许曰泰州务其后画眉山上有龙王祠龙湫围广十亩水从石罅出从东垣下溢田间潺潺有 
声山行杂记原黑龙潭在金山口北依冈有龙王庙碧殿丹垣庙前为潭干四丈水二尺土人云有黑 
龙潜其中帝京景物略臣等谨按黑龙潭龙神乾隆三年勑封为昭灵沛泽龙王之神殿前恭悬皇上 
御书额曰恩敷广润三世佛殿恭悬圣祖仁皇帝御书额曰潭清光凝庙内精舍额曰云影天光联曰 
幸逄嘉霔敷优泽一洗纷尘转润姿皆皇上御书龙王殿前恭勒圣祖御制碑一雍正三年世宗宪皇 
帝御制碑一乾隆三年皇上勑谕碑一并节年御制祈雨谢雨诗碑二殿后明宪宗御制碑一成化二 
十二年立神宗御制碑一万历十四年立金山口详见前郊西卷十二原万历初上谒陵还驻跸潭上 
二十六年夏四月旱甚遣正一嗣教张真人国祥祷于龙祠雨泽如期加护国勑号碑勒之嗣是旱祷 


輙应凡立数碑帝京景物略増圣祖御制黑龙潭重修龙王庙碑记传曰神有功德于民则祀之能捍 
大患御大灾则祀之非此族也不载祀典朕自御极以来夙兴夜寐惟思稼穑为小民之依所期时和 
岁丰嘉生乐育然年榖顺成雨泽是资诗曰琴瑟撃鼔以祈甘雨信乎天心仁爱亭毒万物而协灵効 
顺优渥沾足之应皆有神焉以司之亦如分猷布泽之无敢旷厥职焉距京师三十余里金山之麓有 
潭泓然以深不泛不涸前代时以亢旱祷望其地輙能兴致灵雨因名黑龙潭焉潭之侧倚山瞰壑旧 
有祠宇以祀其神朕数以祈雨驻跸于兹爰谋式廓其庙貌以昭灵贶而敬民事今者四郊之内雨晹 
时若岁登大稔工适告成惟神之功德实能膏泽田畴以福庇生民揆诸捍患御灾之义莫大于此用 
是勒诸贞石垂示无穷宁不伟欤增世宗御制黑龙潭碑文京师之西有黑龙潭焉地灵所钟实能兴 
致灵雨我圣祖仁皇帝抚临万邦治臻上理轸念群生毎祷于斯輙有灵应百榖用成康熙二十年乃 
重建祠庙御制碑文勒之珉石以昭神庥朕嗣位以来仰体圣祖之心以为心夙夜孜孜惟冀雨晹时 
若盈寕康阜用諴和万民甲辰春雨泽微愆爰诣兹潭特申祈祝回銮之后澍雨应时三月初甘霖迭 
沛远近沾足二麦丰登朝野同声罔不欢庆盖感应若斯之捷也朕惟天人合一之理莫大于诚而幽 
明昭格之几莫先于敬传曰先成民而后致力于神又曰民和而神降之福朕爱养元元惟恐一物失 
所致阴阳之沴而干天地之和故浃岁之中屡下蠲租之诏偶值愆阳见告不惮躬亲祝帛以荐馨香 
而冥漠之中亦若有肹蠁答之灵爽凭之者朕因民而祈福于神神惠民而効灵于朕皆黙通于诚敬 
之中而不疾而速不行而至理有固然无足疑者顾岁月滋久不更加修葺恐非所以宅神明荅灵贶 
乃命官庀材经始于二年之三月告成于三年之五月殿庑门寝焕然一新讫工之日有司磨治丰碑 
以记请夫礼有大雩之文诗载同云之什故祭则受福而有举必书且诚敬之念所以交神明格上下 
用昭我圣祖仁皇帝轸念苍生怀保万民之至意者尤朕所时厪于中而不能释也是为记増乾隆八 
年御制祷黑龙潭而雨因纪所见灵湫神所宅澄波深且滢利民功久着泽物诚斯应我来瞻庙貌肃 
然而起敬匪为求多福稼穑惟民命泰阶六幕调屡丰寰宇庆省岁率咎征神乃司其柄获佑以为愧 
遑论谄与佞况兹实古迹圆池明似镜渫然鉴毛髪更鲜鲲鲕泳一鳞游其中昂藏无与竞颇颇露头 
角如具飞龙性然疑我未知变化斯称圣臣等谨按黑龙潭御制诗恭载首见之篇余不备录原明神 
宗御制龙王庙碑画眉山龙王庙在都城西一舍其地故有泉潭相传以为龙之所居即其旁为庙祀 
龙王焉成化壬辰宪宗纯皇帝祷雨有应新其庙而勒辞于丰碑万历十有三年春夏不雨麦稼焦枯 
以五月往祷于庙浃旬之间嘉澍屡霈郊野沾足三农抃舞爰出内帑金钱重増葺之为之记而系以 
铭曰于赫龙王不显其光上下帝旁嘘翕无方为雷为霆为云为雨有开必先靡求不与我求伊何黍 
稷稻粱尔与伊何千仓万箱眉山之下龙王之宇乞用康年榖我士女増唐龙黑龙潭诗徘徊云物态 
肃此黑龙隈鱼戴日深浅人将影去来禾香先报雨蕈怒欲生雷圣世勤农事年年祀典陪帝京景物 
略増袁枢黑龙潭诗祠潭清见底窈窕历朝封鱼药新开锦苔莓老上松轻阴穿雨足薄日影山峰猎 
