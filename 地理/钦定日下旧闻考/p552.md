<!-- { "loadSidebar": true } -->
刀斗露重湿旌旃匪独关河壮由来节概全精兵亘云朔劲骑出幽芜大漠黄尘外三韩落照前将持 
定远策不用绕朝鞭毅斋集原徐石麒夜发静海扺直沽作禾黍高低弄夕曛樯灯零乱破黄昏树蒸 
夜气三分雨帆挂秋风一叶云静海金钲传古戍直沽牙间驻新军飞刍已竭东南力何日天山始策 
勋可经堂集原无名氏直沽棹歌天妃庙对直沽开津鼔连船柳下催酾酒未终舟子报柁楼黄蝶早 
飞来云帆十幅下津门日落潮平不见痕苇甸茫茫何处泊一灯明处有鱼村蘼芜杨柳绿依依樯燕 
樯鸟立又飞赚得南人归思缓白鱼紫蟹四时肥黄图杂志补袁桷直沽口诗二水赴沧海客行殊未 
休渔舟维病鸡归棹起轻鸥雨重云光湿天低树色浮京尘今已洗从此问菟裘清客居士集补张翥 
代祀天妃庙次直沽作晓日三叉口连樯集万艘普天均雨露大海静波涛入庙灵风肃焚香瑞气高 
使臣三奠毕喜色满宫袍蜕庵集补朱晞贤直沽诗直沽风月可消愁标落燕山第一州细问花名何 
处出扬州十里小红楼自序诗尾联以古句盖滑稽也鲸背吟补张以宁直沽诗野泺天低水人家时 
两三雁声连漠北鱼味胜江南雪拥芦芽短寒禁柳眼缄持竿吾欲往拙宦尔何堪翠屏集补释来复 
燕京杂咏南风吹到运粮船万斛香秔倍上年传勅漕台添气力赐金多办太平筵蒲庵集原杨柳青 
地近丁字沽四面多植杨柳故名于文定慎行诗杨柳青垂驿蘼芜绿到船潘舍人季纬诗客路蘼芜 
绿人家杨柳青长安客话原杨青驿在县东南一百五十里旧置驿并递运所于此嘉靖十九年改置 
于天津卫今属河间府静海县方舆纪要补袁桷朱窝杨柳青诗朱窝杨柳青自爱青青好亦如远行 
客相逢不知老清容居士集原谢迁杨柳青诗直沽南头杨柳青昔时杨柳今凋零霜风满地散黄叶 
河边寂寞双邮亭人道垂杨管离别北往南来竞攀折我来袖手怜枯枝踯躅临河驻旌节五云回首 
怀汉宫丹枫转眼经霜空李梅冬实岂佳味重涎奔走嗤狂童阳回万物自生色斡旋造化惭无力百 
年心迹岁寒同却忆南山旧松柏木翁归田稿原高承埏过杨柳青作柳梢青词春事今年山桃无恙 
花朶依然细雨沾沙归云逗日浅碧罗天青青杨柳堤边且繋住乌篷小船荻笋新芽河豚欲上拚醉 
炉前稽古堂集 

 

钦定日下旧闻考卷一百十二 


 

钦定日下旧闻考卷一百十二举正 

 

朱清张瑄罗璧原书讹作朱瑄张璧今改元海运条 

 

钦定日下旧闻考卷一百十二举正 


钦定四库全书 

史部 

钦定日下旧闻考卷一百十三至五 

 

详校官庶吉士臣范逢恩 

检讨臣德生覆勘 

 

总校官进士臣程嘉谟 

校对官进士臣单可璂 

誊录监生臣黄珩 

 

钦定四库全书 

钦定日下旧闻考卷一百十三 

京畿宝坻县今制分设宁河县 

 

臣等谨按宝坻县于本朝雍正九年分邑之东南境置宁河县今先叙宝坻于前而以境隶宁河者列 
于后原宝坻县在州城东南一百二十里明一统志臣等谨按宝坻县明隶通州故云在州东南一百 
二十里本朝以县隶顺天府在府东稍南一百八十里原县东西距九十里南北距一百三十里东至 
遵化州玉田县界六十五里西至香河县二十五里南至天津府天津县一百十三里北至蓟州一十 
七里东南至宁河县界九十里西南至武清县界四十里东北至蓟州界二十里西北至三河县治四 
十里大清一统志原宝坻汉泉州县地后唐于此置盐仓金初为新仓镇大定十二年置宝坻县方舆 
纪要原以香河县近民附之承安三年升盈州为大兴府支郡以香河武清隶焉金史原泰和四年州 
罢仍为宝坻县元属大都路清类天文分野之书原刘晞颜新建宝坻县记略幽州秦为上谷郡历汉 
魏至隋唐或为燕国或为广阳国或为涿郡或为范阳郡废置更易不常唐末刘仁恭帅燕其子守光 
僭称燕王置芦台军于海口镇以偹沧州后唐庄宗命大将周德威破燕军于平冈复收芦台军同光 
中以赵德钧镇其地遂因芦台卤地置盐场又舟行运盐东去京国一百八十里相其地髙阜平阔因 
置摧盐院谓之新仓以贮盐复开渠运盐贸于瀛莫间上下资其利清泰三年晋祖以辽主有援立之 
劳遂以山前后十六州遗辽改为燕京因置新仓镇其后居民渐聚成井肆遂于武清北鄙孙村度地 
之宜分武清漷县三河之民置香河县仍以新仓镇隶焉国朝天德间诏建都于燕京于时畿内重地 
新仓镇颇为称首以榷院自赵德钧创始以来历辽窒及国朝二百年每岁所出利源不竭以补国用 
故也主上中兴拨乱反正思补正隆残弊命有司改榷盐院署置使司升为五品设副使之官傔从俸 
秩视诸刺郡以重其事于时居人市易井肆连络加之河渠运漕通于海峤篙师舟子鼔楫掦帆懋迁 
有无虽千里之远旬日而至稻粱黍稷鱼蟹不可胜食而材木亦不可胜用也大定十有一载辛卯冬 
至郊天后銮舆东巡幸于是邦历览之余顾谓侍臣此新仓镇人烟繁庶可改为县明年有司承命析 
香河县东偏乡闿万五千家为县谓盐乃国之宝取如坻如京之义命之曰宝坻列为上县着于版籍 
是岁春除令丞簿以典具事粤有县令振威将军王 来尹是邑县丞忠武校尉李愿主簿儒林郎李拱 
昌县尉昭信校尉孙告中参彖连判以备其职时坊郭居民千有余家自余村闾着为四邻东曰海滨 
南曰广川西曰望都北曰渠阳县署草创未有公廨县僚乃相地之宜于渠水之南大觉招提之西卜 
为县廨招提之东县丞主簿公署次之又于县北郛郭之外卜尉厅焉方营建间史民鼓舞莫不子来 
不一二年皆以即叙于是砻石以纪其实宝坻县志原县治金大定间相地在大觉寺之公元季兵火 
无存洪武元年迁于城之西南隅三年县丞柳青重盖同上原县旧为土城弘治间知县事庄襗始易 


之以砖髙二丈六尺周一千二十八丈厚与髙等池阔倍之门四其名循金之旧门各建楼东观澜南 
迎熏西拱恩北威远水关二北开源南节流角楼四东北挹青东南环碧西南庆丰西北乐治合而名 
之曰拱都城有吏部侍郎王鏊左春坊吴俨二碑同上臣等谨按宝坻县城于乾隆三十一年领帑重 
修城门及门楼水关等名俱如其旧增明王鏊宝坻新城记略维宝坻作固京畿故有城岁久而恶弘 
治戊午武进庄侯襗以进士来知是邑始谋重作之相方视址程材蒇工法严令一众手竞劝经始于 
庚申之四月迄辛酉夏孟而城立矣何其速也城之周可七里池绕之而贯乎其中为门四东曰海滨 
南曰广川西曰望都北曰渠阳门之上为楼四隅为角楼作石堰于水者二作浮梁于河者四城髙而 
坚池广而深于是邑之老稚欣欣相告予谓城之设以备患也故城谢城朔方咏于诗城邢城楚邱书 
于春秋则城之作岂可少乎庄侯可谓能用其民矣宝坻县志增明吴俨新修宝坻城记略县故城其 
兴废不可考自入版图百余年四境乂安守土者不思重门击析之戒不复修筑今则渐复于隍遗址 
之存者无几矣武进庄君诚之出宰是邑顾瞻咨嗟即欲有所为而犹恐民以为厉己未睱也既二年 
政成民和乃以白于巡抚都宪洪公公曰是在畿内保障之计不可缓顾财用安出尔其毋病小民毋 
耗公帑惟其富且义者图之诚之承命惟谨乃募民出粟受冠带民皆欢然听命而贵戚大族寓于邑 
者亦皆为之助焉甫期而工毕名之曰拱都城盖取其密迩皇都也书曰尔身在外乃心罔不在王室 
公实有焉同上原储巏宝坻道中作黄渡坎西仍渡河行行官树夕阳多客程莫怨黄昏近明月满空 
流素波柴墟集原儒学在县治东北元大德二年中书省左丞刘深宣慰使都元帅朱斌御史布延创 
立至正十年监邑哈斯彦明重修有雷州路总管府经历郑惪撰记洪武七年知县事何文信即学宫 
之右辟地建射圃亭自为记弘治间知县事武尚信复修之铅山费宏作记宝坻县志原淤泥河在县 
西北二十五里同上原潮河堤自县西北金陵口抵县东南江湟口二百余里同上臣等谨按潮河一 
名蓟运河自县治西北与三河县接壤之新集起流经城东南至宁河县之江湟口又南流出北塘口 
入海雍正四年世宗宪皇帝命王大臣相度颁发内帑修筑潮河旧堤截湾取直加髙培厚自新集起 
至料马庄止计长一百八十里又开浚鲍邱河窝头河二道以泄境内之水至雍正八年奉旨开青龙 
湾引河自香河至宝坻县西之杨家埸直抵宁河之宁车沽计长九十里又于县境之绣针口开支河 
一道至八门城止计长八十余里自是以来宝坻境东西北三面皆滨河绕以长堤境内又有支河数 
道以备宣泄潮汐通流灌溉攸资永为民利矣原潮河在县东二十里一名白龙港其上源一自遵化 
县之黎河一自三河县之泃河鲍邱河至县界三义口合流亦曰粮运河东南入于海志称县治东北 
有渠河自香河县来盖泃水经香河县而后东入县界故县有渠阳之称方舆纪要原宝坻县潮河经 
其东三义纬其北渠水遶西而络其南白龙港自蓟州而通于天津桥头由夏店而合于三义所谓四 
水潆洄也宝坻县志原渠河水自香河县蒲石河东注流经城池内开源水关入城经武曲桥直注文 
昌阁下过文明桥西抵文庙之泮池复南流由通津桥出节流水关蜿蜒百里至八门城会潮河入海 
同上臣等谨按渠河亦名窝头河原柳沽河在县东北三十里玉田县之水会流入县境曰柳沽河下 
流注于白龙港方舆纪要原县东南有草头湖遵化丰润县境之水流入县界溢而为湖会潮河入海 
同上原自宝坻之草头沽至丰润之黑鸡地宜各以卫兵守之筹兵三十六字原县东南有七十二沽 
宝坻县志原三义城在城东北名胜志原秦城在县南十里秦始皇并燕筑城置戍唐太宗征高丽尝 
驻跸焉方舆纪要补秦城相传始皇所筑李君虞诗惆怅秦城送独归者盖即此地也蓟邱杂抄原城 
内有金大定十年所建舍利砖塔宝坻县志臣等谨按舍利塔旁有石志云前大安间所建考大安乃 
辽道宗年号则建塔当始自辽矣补李益送客还幽州诗惆怅秦城送独归蓟门云树远依依秋来莫 
射南来雁纵遣乗春更北飞李益诗集原王甫营在县北三十里又县北八里有桥头店县东南百二 
十里有黄沽店俱官军巡戍处方舆纪要原歇马台故址在宝坻县南五里相传金章宗驻跸处长安 
客话原罗将军墓在县北罗村即罗士信也征髙丽经此道卒葬焉名胜志朱彛尊原按新唐书士信 
从秦王击刘黑闼洺水上得一城守之城陷不屈死王购其尸以葬初士信为裴仁基所礼及东都平 
出家财敛葬北邙以报德且曰我死当墓其侧至是如所志然则士信之墓当在北邙矣增大觉寺在 
县东街辽重熙时建宝坻县志原旧县治在东门大觉寺内有古钟传自东海浮来名胜志朱彛尊原 
按张瓒记钟为寺僧行超所铸东海浮来之说传之者妄也原僧洪源自颍川来居宝坻建弥陀庵于 


城南后趺坐而化其徒阇维之烈熖已绝色身如故乃作龛供之髪鬖鬖长月一削之后为女子摩其 
