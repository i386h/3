<!-- { "loadSidebar": true } -->
军都统署在堂子胡衕寛街八旗册臣等谨按各旗都统官署雍正元年始行建立满洲蒙古汉军同 
一廨宇厥后渐次分建遂为今制各署中恭悬堂额曰公忠勤慎前列训辞曰八旗为国家之根本时 
厪朕怀教必先而率必谨尔等司统率者立心则教勉以忠敬行事则教勉以公勤居家则教勉以节 
俭技勇则教勉以精熟守定满洲从来尊君亲上醇朴之善俗永邀上天之眷佑以成至治之风岂非 
我君臣现蒙其福我国家万亿斯年子子孙孙长享升平之道皆本于此尚其勉诸世宗御笔也增公 
中佐领以本旗不兼部务之世爵及一品以下五品以上文武官内简选大清会典增满洲蒙古骁骑 
校于本佐领下护军领催内选正陪二人引见汉军骁骑校于本佐领下领催内选拟正陪领催不得 
其人于出征効力年乆之骁骑内选拟如本佐领下不得其人于本旗内选拟均由本旗都统等引见 
补用同上增凡八旗序次曰镶黄曰正黄曰正白为上三旗曰正红曰镶白曰镶红曰正蓝曰镶蓝为 
下五旗行军搜狩以镶黄正白镶白正蓝四旗居左为左翼正黄正红镶红镶蓝四旗居右为右翼官 
职除授公差践更以上下旗为辨朝祭班列旗籍界止以左右翼为辨同上增八旗方位左翼自北而 
东自东而南镶黄旗在安定门内正白旗在东直门内镶白旗在朝阳门内正蓝旗在崇文门内右翼 
自北而西自西而南正黄旗在德胜门内正红旗在西直门内镶红旗在阜成门内镶蓝旗在宣武门 
内皆四周星共以环卫宸居同上臣等谨按我国家以神武开基龙兴之初建旗辨色用饬戎行定鼎 
以后即旗色以颁戸籍分田授宅辨方正位居则环卫周防出则折冲御侮盘石之固万世无疆诚超 
越百代矣增八旗直班各有定所更畨宿直详见则例内城九门安定德胜东直西直朝阳阜成崇文 
宣武八门各按军士居止方位八旗满洲蒙古汉军分直惟城门领安定门以正蓝旗德胜门以镶蓝 
旗东直门以镶白旗西直门以镶红旗朝阳门以正白旗阜城门以正红旗崇文门以镶黄旗宣武门 
以正黄旗正阳门八旗轮直以满洲蒙古九门外旧营房以满洲蒙古新营房以满洲蒙古汉军外城 
七门镶黄旗直东便门正黄旗直西便门正白旗直广渠门正红旗直广寜门镶白镶蓝二旗直左安 
门镶红旗直右安门正蓝旗直永定门均以汉军大清会典增值年旗衙门在地安门外雨儿胡衕南 


向前后四层共房四十楹雍正六年始设名当月旗八旗轮流当月乾隆十六年奉旨改今名毎岁终 
兵部奏派王大臣等司其事八旗册增凡八旗设兵之制满洲蒙古旗毎佐领下亲军二人上三旗隶 
领侍卫内大臣下五旗隶宗室王公前锋二人隶前锋统领护军十有七人隶护军统领歩军领催二 
人歩军十有八人隶歩军统领鸟枪护军三人鸟枪骁骑四人礟骁骑一人隶火器营领催五人骁骑 
二十人弓匠一人铁匠或鞍匠一人各隶本旗都统大清会典增凡大阅皇帝躬擐甲胄御櫜鞬巡阅 
军营登台视操八旗将领简精鋭饬器械集教场结阵肃听军令同上增凡操兵八旗官军岁以春月 
分操于本旗教场二次合操于镶黄正黄二旗教场一次秋月豫奏操期会八旗诸营大操于仰善洼 
二次同上增汉军旗藤牌军毎岁春秋二季均四旗合操二次八旗合操一次遇大阅及八旗诸营大 
操之时仍守护大礟入阵演习同上增凡演试火器汉军岁以春二月十六日秋八月十六日为始各 
演鸟枪四十五日本翼四旗仍合操二次春秋各演标凖三次岁由兵部奏演神威将军等礟镶黄旗 
汉军都统会八旗列名奏请简命都统副都统各二人监视先期运礟至卢沟桥树的以百弓为率自 
九月一日始毎礟日演十出至一月止鸟枪营及礟营毎三岁一合操同上增凡校射八旗骁骑营以 
毎月上旬四八日中下旬三八日为校射之期都统以下各官亲往阅视若遇奏事及会议之日留副 
都统一人往阅春秋擐甲胄歩射二次由本旗定期移文兵部马射由兵部定期通行八旗均遣官稽 
察同上臣等谨按以上各条叙八旗都统增前锋统领左右翼各一人或以王公大臣兼领掌本翼四 
旗前锋之政令前锋参领前锋侍卫左右翼各八人署前锋参领各四人掌督率前锋警跸宿卫毎翼 
随印协理事务前锋参领侍卫各一人前锋校二人笔帖式二人大清会典臣等谨按统领由兵部列 
名奏请简命笔帖式由吏部补用外前锋参领员阙于本旗护军参领一二等侍卫宗室将军一二等 
侍卫前锋侍卫内遴选六人或七人前锋侍卫员阙以署前锋参领一人列于前再于本旗二三等侍 
卫护卫副护军参领前锋校内遴选五人或六人署前锋参领员阙于本翼前锋校内遴选正陪前锋 
校员阙于本旗鸟枪什长队长内遴遴正陪若阙多人少于前锋内毎阙遴选四人或五人均由统领 
引见补授协理事务前锋参领侍卫员阙于本翼前锋参领侍卫内各遴选正陪引见补授随印前锋 
校阙于本翼前锋校内选委前锋鸟枪什长阙于本旗队长队长阙于本旗前锋各遴选充补增左翼 
前锋统领衙门在灯市口本司胡衕内共房十九楹八旗册增右翼前锋统领衙门在阜成门内巡捕 
厅胡衕共房二十一楹同上增凡营制镶黄正白镶白正蓝为左翼正黄正红镶红镶蓝为右翼前锋 
校左右翼各四十八人每旗十有二人为一队鸟枪什长左右翼各二十四人队长如之前锋八旗满 
洲蒙古毎佐领二人本旗教场操演歩射月六次骑射岁二次或四次三年考验一次又于左右翼内 
各分前锋之半兼习鸟枪月演十次均由统领督率参卫校长如法训练以定黜陟同上增凡拔补前 
锋由统领会本旗护军统领于护军骁骑执事人养育兵闲散壮丁内遴选补用大清会典增凡两翼 
前锋统领遇一人奉差外出者即以未出差之人兼摄如二人均差奏请简署同上增凡卡伦距御营 
一二里外安设立前锋旗二以为门戸左右以次列帐日则暸望夜则守卫以前锋参领前锋侍卫共 
八人前锋校前锋共百二十人董其役犯卡伦者坐以军法同上臣等谨按以上各条叙前锋统领增 
护军统领毎旗一人掌护军之政令护军参领每旗满洲十人蒙古四人内司钥长署司钥长各一人 
副护军参领如参领之数护军校署护军参领毎旗七人随印协理事务护军参领副护军参领各一 
人护军校各二人笔帖式各二人门笔帖式镶黄正黄正白三旗各十人护军校八旗满洲蒙古毎佐 
领各一人护军每佐领各十有七人大清会典臣等谨按统领由兵部列名奏请简用笔帖式咨吏部 
考取补用外协理事务参领员阙于护军参领内司钥长署司钥长员阙于护军前锋鸟枪参领内护 
军参领员阙于本旗骁骑参领冠军云麾使一二等侍卫护卫前锋侍卫副护军参领宗室一二等侍 
卫镇国辅国等将军子男轻车都尉等官内选六人或七人副护军参领员阙以署护军参领一人列 
于前再于本旗副骁骑参领云麾使治仪正二三等侍卫护卫宗室二三等侍卫奉国奉恩将军佐领 
骑都尉云骑尉等官内选二人并于护军校内选一人署护军参领员阙于本旗护军校内均由该统 
领会本翼四旗统领遴选正陪引见补授护军校员阙于本佐领下前锋亲军护军领催及食四两饷 
银之执事人内遴选二人拟定正陪由该旗统领会同本翼四旗统领引见补授増镶黄旗护军统领 
署在东直门内金太监寺胡衕正黄旗护军统领署在西直门内崇元观后寛街正白旗护军统领署 


在东四牌楼十条胡衕正红旗护军统领署在西四牌楼臭皮胡衕镶白旗护军统领署在朝阳门内 
骡市胡衕镶红旗护军统领署在西单牌楼报子街正蓝旗护军统领署在崇文门内干面胡衕镶蓝 
旗护军统领署在屯绢胡衕八旗册臣等谨按护军统领署向分左右四旗为二区今毎旗各立一署 
于办公为尤便云增凡拔补护军由该统领会同本旗都统于本佐领下骁骑执事人养育兵歩军闲 
散壮丁内遴选善于国语弓马娴熟人材壮健者补用大清会典増凡训练月以初二初六十一十六 
二十一二十六等日歩射六次岁以春秋擐甲胄骑射各一次或二次三年考验一次均由统领督率 
参校军士如法训练以严黜陟同上臣等谨按以上各条叙护军统领增十五善射王公大臣官员等 
共四十五阙拜唐阿兵丁等共一百二十阙善骑射二十阙善射鹄带翎者六阙余无定额同上增善 
扑善强弓处左右两翼翼领六员笔帖式六员善扑二百名善强弓五十名骗马人五十名教习十六 
名同上臣等谨按十五善射善骑射善射鹄善扑善强弓诸处俱无専署特派王公大臣管理增圆明 
园总统无定员掌翊卫之政令营总八人护军参领八人副护军参领十六人署护军参领三十二人 
护军校副护军校各一百二十八人护军三千六百七十二人养育兵四百八十人大清会典臣等谨 
按圆明园总统员阙由本处奏请特简营总员阙于本营护军参领及京中护军参领内由总统遴选 
拟正陪引见补授其护军参领副护军参领署护军参领护军校以次遴选引见亦如之至副护军校 
笔帖式于护军内遴选护军于养育兵闲散壮丁内遴选均由总统考验拔补增圆明园八旗护军营 
房八处分旗驻札大清会典增镶黄旗营房在树村西护军参领等廨舍共六十有五楹护军校护军 
等官房共一千四百八十五楹正黄旗营房在萧家河北护军参领等廨舍共六十五楹护军校护军 
等官房共一千四百八十五楹正白旗营房在树村东护军参领等廨舍共六十五楹护军校护军等 
官房共一千四百六十四楹镶白旗大营房在长春园东北副护军参领等廨舍共三十九楹护军校 
护军等官房共一千一百六十七楹小营房在长春园东护军参领等廨舍共二十六楹护军校护军 
等官房共三百一十五楹正蓝旗营房在海甸东护军参领等廨舍共六十五楹护军校护军等官房 
共一千四百五十五楹镶蓝旗营房在广仁宫西护军参领等廨舍共六十五楹护军校护军等官房 
共一千四百八十五楹正红旗营房在安河桥西北护军参领等廨舍共六十五楹护军校护军等官 
房共一千四百六十七楹镶红旗营房在静明园东北护军参领等廨舍共六十五楹护军校护军等 
官房共一千四百八十五楹八旗册增内务府包衣三旗营房在陈府村东护军参领等廨舍共九十 
六楹护军校护军等官房共四百有八楹其总管八旗及三旗护军印房在圆明园前红桥河侧同上 
增圆明园设堆铺七十有六日以营总护军参领各二人副护军参领署护军参领十五人护军校护 
军七百六十人守卫大清会典增长春园设堆铺二十日以护军参领一人副护军参领署护军参领 
四人护军校护军二百人守卫同上增长春园设堆铺二十日以护军参领一人副护军参领署护军 
参领四人护军校护军二百人守卫同上静宜园设堆铺五十有一日以营总二人护军参领一人副 
护军参领署护军参领十三人护军校护军五百十人守卫同上增畅春园设堆铺十有九日以营总 
一人副护军参领署护军参领五人护军校护军一百九十人守卫恭遇车驾行幸官军沿途清跸随 
