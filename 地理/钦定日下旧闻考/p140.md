<!-- { "loadSidebar": true } -->
儿在广宁门右安门内西南角是明一统志所载正指其地不应入之郊垧门也况辽时旧城其址半 
在今外城之西则今燕角之地适当其东辽时楼址或即在是原元至正初以唐贞观元年所建佛寺 
旧址建寺赐额崇效明天顺间重修嘉靖辛亥掌丁字库内官监太监李朗于寺中央建藏经阁有都 
人夏子开高明区大相二碑阁东北有台台后有僧塔三环植枣树千株以地僻游人罕有至者析津 
日记臣等谨按崇效寺在白纸坊明嘉靖中郧阳府知府夏子开碑万历中翰林院检讨区大相碑俱 
存谓寺创于唐贞观元年者祇据碑文所载他书不可考也藏经阁嘉靖时建于寺之中央万历时移 
建于后今尚存阁东北之台已圯仅存其址僧塔三今有六枣树千株今数株而已二明碑之外尚有 
一万縁碑明隆庆五年作其制俶诡碑首镂瓦屋形檐溜斗拱咸备碑心别镂小碑形高可尺余勒文 
其上上下四旁骈列小格每格俱作屋形前后共一百五十八格中镌人名盈万有竒本朝诗人如王 
士正朱彝尊辈俱有题咏在焉増夏子开重修崇效寺碑略神京之宣武关外古刹一区创自唐贞观 
元年宋元末因罹兵火日就倾頺至正初为好善者重葺赐额曰崇效年久就敝修于天顺年间至嘉 
靖壬午内官监太监袁福等同本寺上人了空秉虔修葺焕然一新三十年辛亥内官监太监李朗捐 
金造藏经殿一座属予为文以记其事嘉靖四十二年仲秋立增区大相更建藏经阁碑略嘉靖辛亥 
年有内官监太监署丁字库掌库事李朗于崇效寺中央建造藏经殿一座堪舆家以为不利今又倾 
頺司钥库佥书高臣捐资助工慕义者从而效之于是营度方位得寺之方丈已圯而旧址犹存者即 
其地为藏经阁五间万历二十一年十月立增王士正过崇效寺访雪坞法师看枣花诗祗园枣花时 
招携共逰散髣髴栴檀林吹香緑阴满射覆叱来来乐府歌纂纂乐此詹忘归林中夕阳缓王谢居东 
日颇爱支道林亦有雁门僧宗雷共招寻我来空寂舍一契山水心复有二三子清言涤烦襟递捉玉 
尘柄流憇青松阴何必嵊县返而忆庐山岑蚕尾集原宏仁万寿宫万历四十三年勅建中为文昌殿 
额曰崇真保运左以祀诸葛孔明封号曰天枢上相右以祀文信国封号曰天枢左相皆目之曰真君 
祀雷神于后殿设礼斗台最后建高阁十三楹曰太极造运宝阁以安昊天上帝有神宗皇帝御制碑 
文督工者司设监太监林潮也内官不学神号无稽知礼者当议辍也行国録臣等谨按宏仁万寿宫 
在盆儿胡衕之西隙地遗址仅存无寸椽矣土人犹目为万寿东宫因其西百余武尚有万寿西宫也 
文昌像及诸葛孔明文信国像与雷神像今俱移奉于盆儿胡衕玉皇庙内详下条玉皇庙按语中礼 
斗台高阁及明神宗碑俱无考其旁之万寿西宫尚完整有关帝殿三楹吕祖殿三楹其后斗姥阁三 
层高四五丈关帝殿前亦有明神宗碑增玉皇庙在盆儿胡衕五城寺院册臣等谨按玉皇庙在宏仁 
万寿宫遗址之西明万历中建本朝顺治十四年重修世祖章皇帝临幸其地赐帑金一千两庙门西 
向前为玉皇殿中为文昌殿有明万历中光禄寺少卿史记事碑本朝顺治十八年大学士金之俊碑 
最后又有殿三楹亦祀文昌东西祀诸葛武侯文信国殿庭有鼎一座文曰万历四十四年季冬吉日 
造崇真保运之殿安供考崇真保运即上条行国録所载文昌殿额其旁又有雷神殿三楹俱从宏仁
 万寿宫移奉于此者增史记事玉皇庙碑略岫云王氏一清徽之歙人少习制举长事元修神宗圣母 
弗豫荣昌公主命岫云祷之有应遂为建玉皇庙山门西向前殿三楹严玉皇像后殿三楹严文昌像 
膳堂内库云舎香厨咸备剏始于万历二十九年春落成于四十八年秋天启四年嘉平立增金之俊 
重修玉皇庙碑略京师城南玉皇庙为都城胜境顺治丁酉住持清勤谋新轮奂既成文昌殿复建立 
戒坛世祖章皇帝临幸发帑金一千两遣牛录章京陈秉正赍赐迄今又阅三载矣清勤戚先皇帝钦 
祀之至意伐石征文于余恭惟先皇帝建中钦若对越不违既于深宫建台昭事复就南苑崇建玉皇 
宝观千楣万拱碧炫金辉极人天之壮丽余昔曾受命制文伏念先皇帝积精存诚以昭格皇穹普资 
群庶集祉慈闱即兹城隅邃刹勤万乘之旌舆洵帝王之盛事也今皇上恭黙方新孝思维则方广饬 
祝厘跻世仁寿以介两宫之纯嘏赫兹崇宇将与南苑宝观并峙神京故欷歔追慕而并志之如此顺 
治十八年二月二日 
钦定日下旧闻考卷六十 
钦定日下旧闻考卷六十举正 
唐宣宗条大中丙寅原书讹作太和丙寅今改 
钦定日下旧闻考卷六十举正 
原书城市门节删附记 
王恽游圣安寺条删 
钦定日下旧闻考卷六十节删 
钦定四库全书 
钦定日下旧闻考卷六十一 
城市外城北城 
原正南坊有保安寺响鼓庙崇兴寺五城坊巷衙衕集増保安寺在米市衙衕北口保安寺街五城寺 
院册增郭秉聪重修保安寺碑略保安禅寺在都城南三里许创自正统年间岁久寖废嘉靖时修复 
鸠上聚材撤颜拓隘梵宇佛像金碧辉煌以至僧舍斋堂门庑庖库之属靡不整饬规模壮丽视昔加 
倍矣于窃尝庄诵高皇帝御制改迁灵谷寺记云小川形势逈出寻常真释迦道场之所也又谕僧纯 
一云释迦孤处雪岭及其道成善被两间所以治世人主每减刑法而天下治由佛化之溥被也用是 
仰窥建寺谕僧之意非取其阴翊五度而然也况寺名保安将使主山僧众阐扬慈化利我国家俾年 
丰物阜外谧内宁巩固皇图于亿万祀岂直保一身一家之安已耶是役也经始于癸卯越五载而迄 
工嘉靖二十六年十月吉日立石同上增玉皇庙在保安寺街同上增成克巩重修玉皇庙碑略余居 
京师所居之右有玉皇庙焉庙之祀玉皇自崇祯己巳始顺治十八年孟夏立同上臣等谨案玉皇庙 
内大学士成克巩碑今犹峙殿庭之左增崇兴寺明天顺四年勅建后比丘尼居之行国録臣等谨案 
崇兴寺在粉坊街北口崇兴寺街栋宇已頺敝存铁磬二明成化二十年三月造増响鼔庙在崇兴寺 
街迤南五城寺院册臣等谨案张爵五城坊巷胡衕集有响鼓庙亦古刹也庙北距崇兴寺数十武踞 
髙阜前后神宇各三楹纵横不踰半亩僧云庙之旧制如此存铁磬一勒欵曰万历癸未孟秋信官沈 
铨等铸原晋阳庵出宣武门二里许内有古铜观世音像髙三尺余下有欵识云大唐贞观十四年尉 
迟敬德监造黎秘书民表隶书古佛庵三字极工后移置稽山会馆燕都游览志増尉迟敬德造观音 
像自唐贞观至今一千一十二年铜身长三尺妙相端好帝京景物略増晋阳庵在宣武门外有古铜
 大士像高三尺余下有欵识后移受水塘古佛庵庵坏移稽山会馆畿辅通志増晋阳庵在宣武门外 
有古铜大士像高三尺余妙相慈颜具丈夫概下有欵识云大唐贞观十四年尉迟敬德监造后移受 
水塘古佛庵庵坏移稽山会馆今浙绍会馆即稽山会馆内有眼药庵供铜大士一尊并铸莲花宝座 
左右列善才龙女亦皆铜像僧言他处移供于此然细验法身并无尉迟欵识字様而铜质古润法像 
端严洵是旧物京城古迹考臣等谨案晋阳庵在潘家河沿南口稽山会馆在虎坊桥东今皆属北城 
至馆中铜观世音像谛审之未覩唐代欵识或系后人更换抑或本属相沿附会之说朱彛尊原书未 
暇深辨耳原黒龙潭岁旱于此祷雨析津日记补京师三黑龙潭一在城西画眉山一在房山县一在 
南城黒窑厂皆祷雨之地也黒窑厂潭一方池尔水涸时中有一井以石甃之愚山集臣等谨案外城 
之黒龙潭在祈榖坛西偏有龙王亭亦为祈祷雨泽之地国朝以来屡加修葺乾隆三十六年皇上复 
命鸠工庀治益昭整洁焉增祈谷坛西积水十余顷四时不竭每旦有群鳬游泳其间因名之曰野鳬 
潭敬业堂集増黒窑每中窑一座砖瓦之属二千二百计匠八十八工五尺围芦柴八十八束明诸司 
职掌臣等谨案黒窑厂为明代制造砖瓦之地曰黒窑别于琉璃亮瓦二窑也本朝之制琉璃亮瓦窑 
皆仍明旧至各工程砖瓦于康熙三十三年奉旨均交窑户备办俾归简易而黒窑遂废其地坡陇高 
下蒲渚参差都人士登眺者徃徃而集焉增慈悲庵在黒窑厂庵西偏为陶然亭五城寺院册臣等谨 
案慈悲庵康熙二年重修侍读北平田种玉碑谓剏于元沿于明则招提胜境由来旧矣碑曰观音庵 
而壁间工部郎中汉阳江藻石刻诗序则曰慈悲殆一庵而二名也庵北院内有辽寿昌五年慈智大 
德师佛顶尊胜大悲陀罗尼幢并记又庭前有金天会九年四月石幢四面各镂佛像其三隅刻咒文 
皆用西域梵书而标以汉字曰净法界陀罗尼观音菩萨甘露陀罗尼智炬如来心破地狱陀罗尼惟 
一隅漫漶仅辨年月耳增慈悲庵西院内有辽慈智师石幢五城寺院册增大辽故慈智大德阙记略 
师讳赈俗姓魏氏漷阴田阳人也丱岁礼悯忠寺守净上人落髪颂白莲经遇恩得度后因游方止于 
上都别创精蓝挂锡而住大安九年会门人觉智大师诏赴阙庭因逹黈聴乃特赐紫衣慈智之号寿 
昌四年三月九日因疾奄化于临燕讲院至五年四月十三日葬于京东先师茔侧师以精进心脂不 
退轮以勇健力挝无畏鼓仪范所摄惠用所诱贵高憎慢罔不钦服其威重如是心行禅身持律起居 
动息皆有常节虽冱寒隆暑风雨黒夜礼佛诵经手不释卷四十余年凡十二时未尝阙一其精进如 
是即既疾亟四大将壤无恋着念无厌离想门弟子馈药数四师报之云色身终坏乌用是为言说怡 
然就化其了悟如是临终之日暴风急起画如暗夜对而莫覩洎师迁逝倐然乃止门人仰师之德感 
师之恩瘗灵骨于其下树密幢于其上欲存不朽以示将来时寿昌五年岁次己卯四月十三日乙时 
门人管内左街僧録判官觉知大师赐紫沙门文杰门人参无沙门文伟法孙五人圆心图同圆成圆 
翌圆钦五城寺院册増陶然亭康熙乙亥江郎中藻所建取白居易更待菊黄家酿熟共君一醉一陶 
然柘坡居士集増江藻陶然吟并引京东南隅有慈悲庵居南厂之中康熙乙亥岁余以工部郎中监 
督厂事公余清暇登临览观得至其地庵不数楹中供大士像面西有陂池多水草极望清幽无一点 
尘埃气恍置身于山溪沼沚间坐而乐之时时徃逰焉因构小轩于庵之西偏偶忆白乐天有一醉一 
陶然之句余虽不饮酒然来此亦复有心醉者遂颜曰陶然系之以诗家世结庐江汉上黄鹄矶头独 
来徃一朝作吏去乡邦闗海滇云叹鞅掌却辞五马入皇都手版炉香尽省趋敢谓诗人例水部欣当 
盛世分工虞晨光到署荷同辈清漏入朝聨友于心闲恒看紫塞鴈身勤惯聴城头乌荐达频加思効 
职列厂纵横辨埏埴庀材鸠工古所重和土钧泥今倍力纷剧寜教阻静便聊寻丈室学安禅绳床棕 
拂依初地粥鼓钟鱼响梵天每憇西偏意疎豁遥峰爽气当吾前帝城近抱若几案方塘碧水森林泉 
凭髙俯瞰百里内南山一带相钩连于兹卜筑颇轩敞风光澄淡景物妍凿基列砌不数武架楹覆瓦 
期牢坚结构虽微可乘兴愧眉小署名陶然自春徂夏频来此伫立晴檐还隠九蒹葮摇曵岀人家鸥 
