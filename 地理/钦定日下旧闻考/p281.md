<!-- { "loadSidebar": true } -->
士収诸葛英雄独使君志宁摧百战力已限三分泪尽髀生肉魂归栈入云枯桑遗庙折野火断碑焚 
繋马灵风至题诗塞日曛枌榆存旧社弦管尚纷纷狷石居遗藁 
钦定日下旧闻考卷一百二十八 
钦定日下旧闻考卷一百二十八举正 
封降王赐原书赐讹作胜今据水经注改桃水东北与洹水会条赵与燕易土原书土讹作上今据史 
记改武遂津条挟活水原书活讹作括今改涿水源条昭烈帝原书书名今改楼桑里条其父老过其 
祠下原书其讹作之老讹作子今据陵川集改元郝经涿郡汉昭烈皇帝庙碑条关圣原书书名今改 
楼桑里条 
钦定日下旧闻考卷一百二十八举正 
钦定四库全书 
钦定日下旧闻考卷一百二十九 
京畿涿州三 
原去楼桑村三里为郦村郦道元故居也名胜志臣等谨按今楼桑村北三里许有道元村增乾隆二 
十七年御制题郦道元故居诗注水经曽册卷成紫渊胜处最分明果然在涿惟言涿地附青云也立 
名臣等谨按郦道元故居御制诗恭载首见之篇余不备录原桃水首受涞水于徐城合于圣水始汇 
范水城西桃庄以此名名胜志原桃庄在州西北一里张桓侯旧里也涿州志臣等谨按州西旧有桃 
庄已没入河水中高处尚传为桃庄遗址云桓侯旧里在州西南十里忠义店有专祠在官路东距庙 
数武有石碣二一曰桓侯故里一曰桓侯故井井巳湮又黄图杂志云侯庙有二一在城内一在城外 
今城内无专祠城南郭有遗址而已补涿州张桓侯庙有二一在城内一在城外黄图杂志补陈懿典 
涿州重修张桓侯庙碑略汉车骑将军张侯专祠在蜀涿州其所生之乡州有庙旧矣方侯之从先主 
起也间关百战艰险周旋身陷阵濒危者数矣而卒以志兴复九死不回及与诸葛亮泝江定蜀三分 
鼎建之业开拓为多作镇巴西破张合之众曹操逡巡引退不敢复窥汉川庶几哉可与关侯争烈矣 
而侯气吞吴魏方勃勃未已乃竟死帐下兵卒之手其志郁而未伸其精爽必有不可磨灭者则侯之 
有庙以奔走其乡之父老子弟宜已然侯非独勇烈茂也盖亦有君子之风焉当抢攘中士皆从强大 
就功名侯独依先主共事草昧孔明一出而居其上黄马后起与并列关侯犹待费司马之解而后释
 然侯则退无后言又尝降级而释严颜此尤雄鸷者所难而侯独能之以劳定国以死勤事侯诚合乎 
祀典者矣吏隐斋集原卢植故宅在州东十五里地名卢家泺土壤肥饶子孙世居焉名胜志臣等谨 
按卢植故宅无可考州境亦无卢家泺地名惟城东南四里许有小村名卢家庄多卢姓原卢氏姜姓 
齐文公子髙髙孙傒食采于卢济北卢县是也其后因以为氏田和簒齐卢氏散居燕秦之间秦有博 
士敖子孙家于涿水之上遂为范阳涿人裔孙植子毓三傅生谌谌五子勖居巷南号南祖偃居北号 
北祖唐宰相世系表增仙风坡在州北十二里旧志安乐窝宋邵康节先生居此今为仙风坡涿州志 
臣等谨按元欧阳玄涿郡名贤碑记云邵雍其先涿人今州西北十余里有邵村谓即以安乐得名又 
州西北十五里宣封坡旧有木坊书邵子讲易处据此则仙风系传讹应从欧记作宣封为是增乾隆 
十五年御制安乐窝诗前者周程后者朱同归何碍却殊途深知天地理数藴不作语言文字儒试想 
安贫乐道趣常依月到风来湖啸台近在烟霄里异世芝兰结契无臣等谨按安乐窝御制诗恭载首 
见之篇余不备录原金将完颜和卓监军爱薪苏赫以歩兵万二千人粮车五百辆援中都舒穆噜明 
安将三千骑徃撃之遇于涿州宣封塞获苏赫和卓遁去尽得其辎重元史本传按和卓满洲语美好 
也旧作合住今译改按爱薪满洲语金也苏赫斧也旧作阿兴松哥今译改臣等谨按据州志宣封塞 
即宣封坡原范村在州西南宋宣和四年童贯伐辽至高阳关遣种师道总东路兵趋白沟辛兴宗总 
西路兵趋范村既而兴宗至范村为辽人所败方舆纪要原州西南三十里岐沟宋时置关以备辽者 
长安客话原岐沟距涿州西南四十里亦曰奇沟又曰祁沟唐末设关于此晋王存勖天佑十年遣周 
德威出飞狐攻燕与镇定兵会于易水进攻祁沟关下之遂围涿州守将以城降宋雍熙三年曹彬米 
信等与辽将耶律休格战于岐沟关败绩彬等夜渡巨马河南趋易州休格领精骑追及溺者不可胜 
计宣和中亦尝设关于此以备金方舆纪要臣等谨按岐沟关州志称在州西三十里有土城环村之 
南北西三面当是其遗址原关在巨马河之北自关而西至易州六十里由巨马河而东至新城县四 
十里通鉴注原燕昭王台在州西南五十里涿州志原台东有三峰甚崇峻腾云冠峰高霞翼岭岫壑 
冲深含烟锁雾耆旧言燕昭王求神仙处也元混一方舆胜览原昭佑灵惠公庙在州城东南隅涿州 
志原元夏以忠昭佑灵惠公庙碑记涿郡城东南隅有古冢岿然世传以为清河张公之墓公讳秀仕 
唐为马军兵马使司寇大将军检校太子詹事安东副都护兼御史中丞郡人丽其茔而祠之目曰金 
甲将军岁致祈祷尚矣又云墓尝圯得金明昌六年石刻纪后汉将军没于是邑而葬焉其称清河则 
一而或汉或唐则异图牒湮废莫决其孰是孰非也天历年间近关不守已而婴城得全人指以为神 
之功有司白于上始封为灵惠侯乞灵者日益广神异亦日昭著不可殚纪至正十九年己亥春妖寇 
侵轶畿甸京师戒严征调方殷远迩骚动时诸将贪暴师冗无律数百里内掠人为粮郡邑率自残毁 
惟涿州破竖将矫命利其有以三月戊午遽入据之民之膏其鼎镬者日以千百计居十有五日而去 
人咸谓非神阴遣之必靡有孑遗矣请增秩于有司以答其贶命未及下诸军之接壤而屯者相比岁 
饥馈饷不继将以兵叛冀饱于涿者非一日明年庚子四月己巳城陷虽晡至夕遁然剽掠焚荡憯甚 
驱以负荷者男女无筭又将割烹之莫不露祷祈善返越三日归者余五百人又以为非神之力不及 
此申前之请益虔中书下其议太常遂加昭佑之号而易爵以公命下郡人割牲酾酒以告范阳尹郑 
公侈其事属命记之且曰吾赤子幸存神赐也嗟夫天地储精得五行之秀者为人其有聪明正直卓 
然不同于流俗者则能立功名于当世垂事业于方来故其殁也则为明神汉人所谓生封侯死庙食 
者是已且人之以祸福听于神者亦衰世之志也天道福善祸淫神岂能私予夺于其间哉因其有神 
而祷之尚足以繋其迁善悔罪之心庶几率德改行焉尔祭法曰能御大灾者祀之能捍大患者祀之 
公之血食于兹土也非所谓能御大灾捍大患耶聪明正直固不容以小智窥之矣虽然神依人而壹 
者也向使颠连无告祈哀于廹切之际而不因有以全之则将死徙无遗又何以得今日斋明盛服以 
承祭祀如此其严乎郑君大庸欲志之于不朽者岂徒以揭其报贶之虔殆着其民前日之感而劝其 
民后日之无或怠也予前掌教于郡悉其颠末故次第其事而书之同上增东岳庙在北关玉女祠右 
同上补涿州北关东岳庙规制敞丽万历二年慈圣宣文皇太后勅修有张居正碑留素堂集增张居 
正东岳庙碑记泰山为群岳长古之帝王莫不秩祀之记所称出云为风雨民所取财用者也是其威 
灵显著功德广大不惟惠及于一方而已且位在东方职司善恶冥运阴骘可以左右人主赏罚之柄
 肸蠁征应由来远矣涿州之北隅有东岳庙成化戊戌纯皇帝命官鼎建拓地増宇迄今九十余祀矣 
庙貎圮敝神将弗享今上嗣登大宝祇奉圣母慈圣皇太后慈命特出帑金于胡良巨马二河各建一 
桥以利济徃来之众又以庙近于桥为涿人所依遂并神庙一新之命司礼监太监冯保督理内官监 
太监刘济董工财不取于赋调役不假于官师人心竞劝再阅月而告成中为显应之殿翼以司命炳 
灵左右又各为配殿一以祀岳神东为慈光广翊宫以祀东岳仙妃凡殿寝门闼亭观廊庑规制藻饰 
视旧有加而冕服帷帐幡憧供器以安神灵者罔不毕具落成之日涿人奔走欣跃瞻眵动色远来祈 
佑者咸袚除斋栗无敢弗钦神灵奠安景贶昭答济济翼若青都临于近辅盘石移于京邑信群望之 
会宗方舆之胜境也夫大造之运归于无朕显于有赫后土所载无不有人则无不有神司之君人者 
为民则设官以治治之有弗能移者则藉神道以黙相其间自生民以来未有废此者也今圣主用大 
道为治天下向风文德四洽远人来归若无事于神者乃犹以怀柔之典有举不废倘亦神道设教之 
意与今灵惟德馨仰笃慈佑以保翊圣躬福庇下民俾淳风沕穆亿千万年则御灾捍患允符祀典不 
为黩矣上竣谨奉命记其颠末勒声诗以告成事辞曰东方曰仁万物资始神惟岱宗实主张是有赫 
威灵周流六虚涿鹿之原惟神所居琳宫峨峨肇禋自古弗涓弗除神不安处惟皇御极怀柔百神祇 
奉慈命用图厥新既建虹桥遂作神宇拓其堂基施及廊庑真仪崇设灵官景从珪币醪醴式蒇国容 
惟神聪明保兹皇祚握图膺箓如山之固敷锡下民时雨时旸无有作慝敢干天常泰山岩岩京邑翼 
翼勅辞丽碑垂祀万亿涿州志增佑济龙神祠在涿州永济桥东南大清一统志臣等谨按佑济龙神 
祠乾隆二十六年奉旨重修祠内恭勒御制碑文恭载卷内増御制重修涿州佑济龙神祠碑文庚辰 
春命大吏重修涿州永济桥桥东南故有龙神祠岁久并就陊剥饬工斤而新之越辛已西巡旋跸省 
视落成则行者利徃来居者时蓄泄善夫人事集而神贶臻数典庶无阙也议礼家谓龙之祀自史记 
朝那龙湫始显其文不秩于三代殊不知经训所戴山川能兴云雨致神物以为民芘者民必祈而报 
之近至一坊一庸尸祝索飨惟恐后矧涿郡地列望紧当九畿之会而胡良拒马二水渟涵喷欱用衍 
润我神皋其必有以黙相之也固宜或者疑有明已来水泛而桥圮匪一昔矣神将奚妥焉谂之曰神 
依无在无不在曩者祠与桥虽废而神之精爽固无不在也今者桥与祠成而必曰在是是犹未知神 
之无不在也然桥若祠焕然一新顾弗致精乎其所式凭以蕲所为佑且济者其可乎哉夫修废举坠 
不可以人事未集而壹听诸神其又可以神妥于斯而不益懋夫人事耶则舆梁为政之句足深长思 
已继自今若蓄泄在居者徃来在行者尚其善保厥成以永孚于神庥而可哉桥记缘起巳详兹因祠 
石请文书以揭之如此原智度寺在城东北隅剏自唐时有旧碑刻其后即云居寺俱有石基浮图名 
胜志原魏允中九日陪王郡判登涿州智度寺塔作悲风涿鹿散吹笳宝刹凌空贮法华杖履天人穿 
百磴楼台畿甸俯千家登高兴好难逢菊怀土愁深已及瓜最是大夫能作赋山川摇落不须嗟伯仲 
连璧集补城东三里普寿寺浮图高十丈石基高二丈周围二百歩涿郡山川之胜一览俱在目前名 
胜志臣等谨按普寿寺一名清凉寺在城东北三里地名北台浮图石台俱存又寺中有万历时碑记 
传为宋太祖毓灵之所云原城西南二十五里佑圣寺古槐有紫藤缠其上名胜志臣等谨按佑圣寺 
在岐沟北城下古槐紫藤今无补涿州有灵椿寺寺中椿树一本大不可量枝干茂盛凡树影皆随日 
