<!-- { "loadSidebar": true } -->
等谨按帝王庙翠岩寺曹家楼今俱无考原中峰庵地尽石无土阶墀径磴可枕藉卧松满院响谡谡 
然涧南上宏教寺废寺也帝京景物略原中峰在香山之后以其居诸峰之中故曰中峰也蹑危磴而 
上有庵庵两翼有亭山之阳有宏教寺山之阴有晏公祠翠岩寺永寿庵春明梦余录原中峰下南过 
龙泉禅林为静妙庵亦名滕公寺盖滕中贵墓也由红阑板桥入门寺极藻饰方丈在左甚宽广出门 
循大道而南度阙惠寺慈应寺崇寿寺宣化寺俱荒陋而石磴嶙峋绀殿隐见于松柏苍翠间又数里 
至万佛阁过此即杏子口道旁杏皆老干多百余年物絶似金陵灵谷寺梅也山行杂记臣等谨按龙 
泉禅林旧址以地理揆之应距方庙圆庙不远慈应宣化等寺俱无考崇寿寺杏子口详见下卷原由 
广慧庵遥望山椒丹楼缥纱询知为曹家楼楼距山巅下临石洞右折百步为翠岩庵更上即中峰庵 
矣长安可游记原翠岩寺不甚宏敞而具山林之致门有渠天雨则山巅飞流直走原麓利后石路百 
级有禅院四周皆茂树有泉甚清可煮茗珂雪斋集原朱国祚中峰晩望诗中官丙舍即花宫松柏林 
前梵磬风试上精庐髙处望楼台金碧夕阳中介石斋集原胡应麟宿翠岩寺诗乱峰遥策杖零露弘 
沾衣客列青霞馆云生白石扉寺寒山鸟下钟定水萤飞为爱西窗宿枭声出翠微少室山房集原门 
头村去郊西八里许以其地为西山门径故名燕都游览志臣等谨按门头村在今静宜园东南二里 
许原袁宏道诗踏青犹记出青门先问门头第几村旧日把杯人已往雏莺新柳暗伤神中郎集増门 
头村有朝阳庵十方院三义庙五圣庵真武庙铁关帝庙曹家庙地藏庵新寺香严寺五城寺院册臣 
等谨按朝阳庵铁磬一明嘉靖四年造十方院明碑一都人彭应干撰崇祯己巳年立略云十方院施 
茶济渴之所佛殿三楹僧舍六间年深毁坏鸠工重修本朝碑一无撰人姓名康熙六十年立三义庙 
五圣庵皆旧刹康熙年间修葺真武庙铁钟一明正统八年造炉一上有京都顺天府宛平县西万安 
山门头村真武庙住持显闻供奉等字今上乾隆己巳年造铁关帝庙铸铁为神像明碑一已仆字迹 
半漫漶略举其可辨者曰门头村延寿寺嘉靖戊申于其东置赡寺庄地一所庄地之阳铸神像修饬 
庙貎至是年庚戌修葺五月竣厥事嘉靖庚戌闰月知井陉县事六安阙撰曹家庙铁磬一明弘治十 
六年造地蔵庵铁磬一万历十三年造新寺本在香山之旁今改建梵香寺此为别院犹存新寺之名 
乾隆年間修葺香嚴寺鐘一明景泰五年造方鐵爐一萬历甲申年造増宝相寺南一里許有崇夀寺 
又西一里許有雪峰寺五城寺院册臣等謹按崇夀寺明碑二一東吳孫天濟撰成化辛夘年立略云 


西直門出郭數十里山名萬安有永峰菴遺址今無復興斯刹者成化元年鼎建勅賜崇夀寺一為置 
田碑順天府府丞張伯禧撰成化丁酉年立雪峰寺碑一今上乾隆三十八年立略云都城西三十餘 
里有山名萬安其間有雪峰寺舊基雍正年間有旵禪師及徒實觀卓錫於此三十餘載孫際永重修 
原昌化寺殿壁繪阿羅漢五百尊穿崖渡海神通遊戯宣廟時吳偉小仙筆也燕山紀遊臣等謹按昌 
化寺殿内恭懸世宗御書額曰卧松雲後題識曰戊午賜起崇殿壁尚有繪像第未詳其為吳偉筆否 
也原何景明夜歸昌化寺詩日落歸山刹松風處處聲幽深不易到昏黒夜多驚壑 尋谿入峰迴絶嶺 
行兹游藉朋好奇絶冠平生大復山人集増門頭村東小屯村有西禪寺五城寺院册臣等謹按西禪 
寺明碑二一為勅諭碑一大學士湘源蔣冕撰皆正德戊寅年立蔣碑略云西禪寺在都城西之小屯 
村村西五里萬安山有寺曰翠巖及今寺額皆朝廷所賜名原從三义口經新莊度西嶺折而北有善 
應寺寺中四松最奇門列天兵十狀極詭異廡下有五百羅漢余文敏集臣等謹按善應寺本朝碑一 
禮部尚書合肥龔鼎孳撰康熙十年立余有丁集所稱天兵羅漢諸像今皆無存増龔鼎孳重修善應 
禪林碑略都城之西山名藍勝蹟不可勝考其規模宏麗表表傑出者曰善應寺肇走於明弘治之十 
有七年嵗月既久日就傾頽順治己亥有濟南居士闕矢志捐貲缺者補之毁者飾之迄今十有餘載 
而风规如故原蒋山卿宿善应寺诗突兀开深殿嵌崟抵细岑松门延晓色竹院闭秋阴寂定传灯影 
清余放梵音却嗟千日醉空负百年心南泠集増善应寺北为香界寺五城寺院册臣等谨按香界寺 
旧为平坡寺明仁宗时曰圆通寺本朝康熙十七年修葺赐名圣感今上乾隆十四年复易今名前殿 
恭悬皇上御书额曰现清净身正殿额曰智镜周圆联曰花海总涵功德水香台常绕吉祥云殿前碑 
二左碑恭勒圣祖御制碑文碑阴恭刋皇上御制碑文右碑恭镌圣祖御书敬佛二字并大悲菩萨像 
寺后精舍三楹额曰取畅山情后轩檐额曰绿净平皋内额曰豁达烟霄联曰山色溪声净理了可悟 
风清月白胜赏良有因皆皇上御书原由常明庵出杏子口至平坡寺所谓卢师清凉翠微善应灵光 
诸寺皆在焉缑山集臣等谨按常明庵今无考卢师清凉翠微灵光诸寺详见后卷善应寺见前原秘 
魔崖西行碎石中一里自龙泉庵而上平坡寺也寺为仁宗勑建曰大圆通寺规制宏丽今圮坏后殿 
藤胎大士七尺清古具丈夫相宪宗驾幸寺见金刚面正黑上笑曰似火里金刚一夕火起金刚毁焉 
寺上一里宝珠洞洞石黑白点渗之珠名以此帝京景物略臣等谨按秘魔崖详见后卷龙泉庵宝珠 
洞见后藤胎大士像今无存原翠微山圆通寺盖旧平坡寺也洪熙初诏改作易今名寺在西山髙处 
去城可四十里昔太子少师姚广孝尝言平坡最幽胜真学佛者所宜处好游之士所必至也殿前後 
凡三重因山勢為之愈後則愈髙皆翼以長廊亦因地為斜正殿上皆有像飾以金碧最後殿去山顶 
不百步由殿东南下为方丈盖住持者所居中室祀释迦像又从东廊出前殿殿左右皆髙阁升其左 
山势既髙阁又出其上凭阑望之远入无际西廊后地稍下北为禅堂其中为厨库南为禅室王文端 
集原平坡寺元故刹宣德间修之改名圆通斩石为址凡为殿五层最上有小殿极峻险前俯巨壑日 
霁都城九门三殿隐隐可识怀麓堂集原大圆通寺剏于唐至宣德年重葺固改是额且名其山曰翠 
微山后有小天寜寺余文敏集臣等谨按小天宁寺今无考原大圆通寺洪熙元年重建明一统志原 
平坡山亦名翠微山成化中驾尝幸此长安客话原平坡寺岭虽髙而不觉其峻寺在山巅一目千里 
栢崖集増圣祖御制圣感寺碑文夫以北极神京西山胜地峰峦回互草木茏葱晴岚霁雪掩映皇居 
秋水春华邀迎翠辇非徒百工职事瞻仰于斯实亦九州岛风土形势所在其间招提梵宇极雕梁巨 
丽之奇精舍珠林尽绣桷纡回之巧然松云灯火不闻禅诵之声泉石荒苔难觅经行之迹故虽危甍 
耸汉上接云霄而绀殿凝尘空颓岁月朕每游历其处輙为致慨于衷平坡寺者僻处西南遥临宫阙 
刻盘螭于玉砌丹碧流金塑宝像于琳宫辉煌映藻罘罳网户饥鸽时驯铃铎鸣檐野狐知肃迨时移 
物换雨圯风侵华榱作爨已无往日之弘观画壁成泥谁识当年之璀璨寺僧海岫笃实持躬勤劳砥 
行箪瓢布衲林中不演三车瓦钵芒鞵胸中时虔五戒十载经营重新殿庑六时功课继广门庭遂使 
清宵梵呗萧疎尽入寒空向晓钟声飒沓仍随秋雨浮屠之传于斯无媿朕万弘有暇七校偶过省耕 
省敛时驻跸于兹山一豫一游再抚临于其地询知本末感佛慧之重光鉴彼勤劬启圣功于匪　更 
名圣感特赐宸书欲使遐迩具瞻臣民共识岂若崇祀作佞开愚甿奔走之端惟曰致敬而远法往圣 
格思之道勒诗贞珉垂感会于千秋记注瑶编志心期于一日臣工上下咸悉朕怀増皇上御制香界 


寺碑文香界寺在香山迤南故为平坡寺不知其所由始盖古刹也其后名圣感寺康熙中僧海岫熏 
修于此经营十载重事鼎建皇祖圣祖仁皇帝尝再幸其地赐御书榜额且制碑文勒石纪焉阅今数 
十年丹青剥落庭宇且就荒寂朕驻跸静宜园间于几暇游览近地偶叩禅扄瞻仰宸翰云霞晖丽照 
灼犹新剔藓扪碑具悉始末因出内帑命将作撤而新之易其名曰香界夫西山岩壑幽邃峰岫环映 
林泉烟霭随处俱有佳致精蓝梵宇远近相望皆足为名山増胜概而朕意所存自以皇祖经临永昭 
神迹香林法界允宜敬谨护持又不独智仁山水之乐云尔爰刻文碑阴以志岁月増圣祖御制赐圣 
感寺僧海岫诗翛然老衲净尘缘台殿参差起瑞烟驯鸽檐前应受戒游鳞花下亦参禅増乾隆十二 
年御制六月朔日自香山游圣感诸胜即景成诗得五十韵太行分秀干永定贯阴精燕都之山皆自 
太行发脉永定河自塞外来夹两山之间出石景始入平陆孕郁成灵局崔巍护帝京天开丹地逈日 
照紫蕖明万马相奔突千支各拄撑一峰尊华岳八景冠燕城最爱香山好因之别业成常留云馆跸 
便阅黍田耕新喜沾膏雨余闲趁怏晴简能延吉士咨采接明卿是日引见吏部月选官适可驱轻骑 
奚须建翠旌佽飞频训谕绿剡戒纵横碧汉翔云点青椒爽籁迎兰衢何宛宛桂埒此行行谷口分泉 
涧村头软草坪指南仍未改是日出香山南关折而西度岭而北始至圣感是时犹向南行云记里任 
徐鸣丙宅雄堪诧貂珰横可惊西山下明代寺宦坟墓甚伙専横至此国事有不日坏者乎明明悬炯 
戒历历入吟情西转登盘岭北瞻辟雾枨遥知景所会未到意先平晻霭苍林合逶迤白道萦人枫将 
凤柏白芷更华苹似阜似堂接如宫如亩并嵎嵎殊崱屶磥磥竞峥嵘涧雪声犹壮松涛响自铿聒枝 
争鸟雀跳树掷鼯鼪既狭方开豁如夷复嵂峥隔岩标窣堵攀磴俯翚甍信是罗延窟巍乎象教呈梵 
音海波动宝相月轮呈顼藻还辉斗尧峣拟见羹圣感寺内圣祖赐扁最多复有赐海岫和尚御笔条 
幅松轩因小憩绣壌一回睛信矣神都丽煌哉天府宏富加惟强教泰保惕持盈行漏催传箭归舆旋 
委衡宝珠迟展眺宝珠洞在圣感之上是日未至法苑旧腾声萝磴原堪捼荪蹊那碍生灵源淙磴隟 
幽处结珠楹由圣感西南行下山磴为龙王堂有泉潨出驯鸽听经白游鱼醉藻頳滴珠才琐碎瀑布 
遂琮琤古寺栖岩逈欹檐带雨倾丹青看剥落布施孰经营佛自圆通者时而兴废更静观聊遣虑遥 
问不知名石径盘纡下招提结构清大悲寺在山腰至是始合去路云庋经还有阁卓锡祗余茎素具 
升髙志今酬望远盟香台霏法雨天乐下云韺年小犹长日暑徂行届庚卢沟横螮蝀石景矗瑶琼指 
日将登岱苍然览巨瀛是日降旨以明岁东廵祀孔庙登泰山臣等谨按圣感寺于乾隆十三年始改 
名香界是诗为御跸初临之作时犹仍旧名今恭录于前増乾隆十三年御制冬日游香界寺诗圣感 
西山西岁久惜颓败去夏偶曽游长诗纪其概布施发余资非帑庸何害焕然兹一新易名曰香界落 
成来瞻理苾刍腾梵呗于左构精庐小憩亦足快山木叶已落纵目穷众态虽谢晩菊芳未改松风籁 
俯眺涧口溪一一分源派我闻金刚身圆成无兴坏禅流颂悉檀忌堕妄语戒臣等谨按香界寺御制 
