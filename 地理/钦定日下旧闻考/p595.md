<!-- { "loadSidebar": true } -->
陵如是止乎部臣仓皇对曰外尚有周垣未作乃筑垣诸陵所无也后定陵效之北游纪方补永陵宝 
城八十一丈外加方墙围获特异诸陵朱文懿奏议原永陵在十八道岭嘉靖十五年改名阳翠岭距 
长陵东南三里自七空桥北百余步分东为永陵神路长三里有石桥一空有碑亭一座如献陵而崇 
巨过之碑亭南有石桥三道皆一空门三道门内东神厨五间西神库五间重门三道东西二小角门 
又进复有重门三道饰以石阑累级而上方至中墀殿七间两庑各九间其平刻左龙右凤石阑二层 
余悉如长陵殿后有门两旁有垣垣各有门明楼无甬道东西为白石门曲折而上楼之三面皆为城 
堞榜曰永陵享殿明楼皆以文石为砌壮丽精致长陵不及也宝城前东西垣各为一门门外为东西 
长街而设重垣于外垣凡二周皆属之宝城其规制特大昌平山水记原公鼐谒永陵诗帝座明江汉 
河清应圣人规模千古上制作百王新弓剑曕遗像风云想旧臣桃花流磵壑长见永陵春问次斋稿 
原何乔远谒永陵诗嗣服推真主垂衣数中兴龙飞三楚外凤起五云层英武天将纵聪明古未曾文 
思多自涣威惠乃无恒议礼臣工屈箴心圣哲能居深三殿秘坐致万方澄龙首朱堂建具茨法驾登 
夜飞陈宝石青映寿宫灯名昔张柤达声终颜驷腾私门哀卞璧万姓泣桥陵甲楯神犹护松楸涕倍 
增中宵天仗外明月满觚棱镜山集原穆宗庄皇帝陵曰昭陵在定陵之南东向燕都游览志原昭陵 
葬穆宗契天隆道渊懿宽仁显文光武纯德宏孝庄皇帝孝懿贞惠顺哲恭仁俪天襄圣庄皇后李氏 
孝安贞懿恭纯温惠佐天宏圣皇后陈氏孝定贞纯钦仁端肃弼天祚圣皇后李氏芹城小志増孝懿 
皇后李氏昌平人穆宗为裕王选为妃嘉靖三十七年薨护金山神宗即位合护昭陵明史増孝安皇 
后陈氏通州人万历二十四年崩同上原昭陵在大峪山距长陵西南四里自七空桥北二百许步分 
西为昭陵神路长四里路有石桥五空德胜口水径焉又西有石桥一空陵东向碑亭西有桥三道皆 
一空余如康陵榜曰昭陵明楼为贼所焚树亡昌平山水记原赵用贤陪祀昭陵纪事瑶台晴雪净春 
空剑佩声沉苑路东霜露毎烦忧圣主貂珰无复肃斋宫通原燎火分宵白拂树霓旌映晓红寂寞翠 
华唯望幸空余金粟鸟呼风松石斋集原黎邦琰昭陵诗松楸郁郁锁崔巍寂寞春山帐殿开鸾辂恍 
从霄汉下龙宫深注夜涛回虚疑银海群鳬浴无复瑶池八骏来六载垂衣歌圣泽攀髯何限鼎湖哀 
岭南文献原神宗显皇帝陵曰定陵在康陵之南东向田大受谒陵记曰踰橡子岭北是为定陵燕都 
游览志原定陵葬神宗范天合道哲肃敦简光文章武安仁止孝显皇帝孝端贞恪庄惠仁明嫓天毓 
圣显皇后王氏孝靖温懿敬让贞慈皇后王氏芹城小志补银钱山在昭陵之西去九龙池五里万历 
二十五年三月敬妃李氏薨进封皇贵妃谥曰恭顺荣庄端靖择地万贵妃坟之右悼灵坟之左葬焉 
山陵考原神宗寿宫皆种栝子松涌幢小品补大峪山寿宫宝城左至龙山脚下涧沟计四十丈五尺 


右至西井界域计四十丈五尺总计八十一丈朱文懿奏议原定陵在大峪山距昭陵北一里自昭陵 
五空桥东二百步分北为定陵神路长三里路有石桥三空陵东向碑亭东有桥三道皆一空制如永 
陵其不同者门内神厨库各三间两庑各七间三重门旁各有墙墙有门不升降中门之级殿后有石 
阑一层而宝城从左右上榜曰定陵殿庑门为贼所焚树亡昌平山水记原叶向高谒定陵诗康衢何 
处不歌谣五十年来荷帝尧泰运正当熙洽会乾坤独揽圣明朝风传天语来三殿日丽宸章下九霄 
谩说深宫娱晚岁忧勤睿虑几曾消一望陵京气郁葱萧萧松柏起悲风长留日月光天壤更借烟云 
护寝宫仿佛翠华驰道里凄凉清跸梦魂中伤心最是攀髯日独有微臣抱帝弓苍霞草原朱国祚谒 
定陵有感述诗乞归自放潞河船息偃江湖二十年往事句胪成梦寐重来弓剑莫攀缘要知孝为慈 
闱尽谁道恩从贵戚偏犹忆南宫封事入听言终似转圜然介石斋集原光宗贞皇帝陵曰庆陵在裕 
陵西南俗传为景泰洼是也先是景泰中建为寿宫英宗复辟景皇帝遂葬西山之麓陵基遂虚光宗 
上宾既速仓卒不能择地乃用此为陵芹城小志原景皇帝临御日自建寿陵寻毁之华泉集原边贡 
过寿陵故址诗玉体今何所遗墟夕霭凝宝衣销野磷碧瓦蔓沟藤成戾当年谥恭仁葬后称千秋同 
一毁不独汉唐陵同上原虞淳熙景泰洼诗合沓众山转鸿沟界危冈贞松心不移偃盖覆神堂欲蜕 
龙为鱼千古以慨慷土木骨纵横魂来关塞长君王奠鳌足太史筮苞桑宗庙救沦丧朱火寒有光迎 
驾谊何笃覆辙戒难忘岂无延陵心重为亡国伤宫门一以夺羡门竟迷方碧瓦易黄屋蓬颗西山旁 
杜宇啼旧埏织乌集野棠坤维幸勿绝一洼得新藏灵表扶九宫何必敞阴房碧血障边尘芊芊白草 
芳髙睇歌大招涕泗洒衣裳德园集原庆陵葬光宗崇天契道英睿恭纯宪文景武渊仁懿孝贞皇帝 
孝元昭懿哲惠庄仁合天弻圣贞皇后郭氏孝和恭献温穆徽慈皇后王氏孝纯渊静慈肃皇后刘氏 
芹城小志原谕礼部朕唯庆源有自礼必隆于所生孝思永言施必由于亲始典关教化义重彛伦章 
献俱存肇称宜亟我圣妣贞静贤妃芬降华宗躬膺令德徽音夙禀于女史婉懿早着于青蒲在昔皇 
考毓我弟昆盖华萼共辉于连枝而顾复各勤于离里我皇兄纂承祧之重既笃于浚源逮眇躬荷世 
及之休亦深于惓慕欲酬冈极宜备追崇正俪体之鸿称举迁祔之上典尔礼部其会官详议以闻于 
是尊谥圣母孝纯渊静慈肃毗天钟圣皇后祔葬庆陵明崇祯遗录原天启元年礼部左侍郎暑尚书 
事周道登疏言昭陵旧制祾恩殿正当龙砂之上形家为龙砂不可损伤有谓献陵享殿亦在龙砂之 
外今营建规制原仿昭陵而斟酌地势兼参献陵明熹宗实录原陵寝有后殿中殿前殿重门相隔有 
为门之枢纽者曰铜管扇冶铸甚艰旧例责内侍监造时因庆陵择定九月初四日窀穸内侍以期大 
廹再四规避工部尚书札臣万燝董其事甫一月而功成陵工记事原庆陵在天寿山西峰之右距献 
陵西北一里自裕陵神路小石桥下分东北为庆陵神路长二十余步有桥一道一空制如献陵平刻 
龙凤殿柱饰以金莲殿无后门殿后缭以垣门一道门北有桥三道皆一空其水自殿西下殿门西又 
有一小桥为行者所由殿北过桥有土冈自东而来至神路而止冈后周垣门三道如献陵宝城东西 
直上至中复为甬道而入榜曰庆陵殿门前及垣内树五百株昌平山水记原朱国祚恭谒庆陵作讲 
幄频趋鹤籞深重来就日惨棠阴十年始受东朝册一月真倾下土心视榷尽収中使节披沙罢采丱 
人金最愁日历书难既龙去乌号涕不禁枚卜才宣三殿麻深宫遽晏五云车翠微色映长陵树金粟 
堆开景帝洼北去重关遮鸟道西来一水抱龙沙白浮村下园官近未夏雕盘已荐瓜介石斋集原熹 
宗哲皇帝陵曰德陵在永陵之东北即永陵之虎沙也陵独西向与昭定二陵相对旁有窦禹锡手植 
槐燕都游览志原德陵葬熹宗达天阐道敦孝笃友章文襄武靖穆庄勤哲皇帝芹城小志原懿安皇 
后张氏性贤明魏譡诛僇朝士后闻杨左诸君子死色不豫者累月李自成入犯思陵将殉社稷传旨 
后宫令自裁时周皇后及贵妃宫嫔之承宠者皆遵旨毕命独长公主年尚幼未奉诏帝怒拔刃斫其 
臂公主仆地而宫监王永寿方从懿安皇后宫至白帝曰懿安皇后业缢死宫中矣帝乃走煤山自经 
当魏忠贤柄国时有养女任氏美而狡进之熹宗立为贵妃及贼入宫任伪曰我天启皇帝后也贼不 
敢犯既而流转民间或送于官永寿从旁窃窥之曰此任贵妃也贵妃睨永寿面发頳旋闭目如不闻 
见者永寿终亦不敢置讦也永寿事熹宗不入魏党甲申寇乱后削发为僧往来西山间谈及故宫事 
輙语人云菊隐纪闻原德陵在潭子峪距永陵东北一里自永陵碑亭前分北为德陵神路陵西南向 
碑亭前有桥三道皆一空制如景陵平刻龙凤殿柱饰以金莲殿无后门榜曰德陵殿楼门亭俱黄瓦 


昌平山水记原德陵葬双锁山潭子峪在永陵东北思陵葬锦屏山小红门内肃松录原吴惟英长陵 
道中望德陵诗一望长陵路几盘葱青秀色马头看烟岚掩映依元隧松桧逶迤拥翠峦梧野乍含秋 
气肃鼎湖遥带夕阳寒神孙咫尺龙升处惆怅临风泪不干墨响斋集 

 

钦定日下旧闻考巻一百三十六 

 

钦定日下旧闻考卷一百三十六举正 

 

两庑原书庑讹作岸今改定陵在大峪山条 

 

钦定日下旧闻考卷一百三十六举正 


钦定四库全书 

钦定日下旧闻考卷一百三十七 

京畿昌平州四 

 

增世祖章皇帝祭明崇祯帝文维顺治十六年岁次己亥十一月戊午朔十七日甲戌皇帝致祭于明 
庄烈愍皇帝曰维帝英姿莅政志切安民十有七年励精靡懈讵意寇乱国亡身殉社稷向使时际承 
平足称令主祇以袭敝政之余逢阳九之运虽才具有为而命移莫挽朕恒思及悯惜良深今因巡幸 
畿辅道经昌平陵寝在焉顾瞻増感特以牲帛醴齐庶品之仪用申祭享尚其歆格増世祖章皇帝谕 
修明崇祯帝陵诏朕惟膺图永祚统绍百王而创业宏模情殷胜国历观史册兴亡之迹考其治乱得 
失之由佥以政荒遂干天谴邦国既堕士民罔怀维有明庄烈愍皇帝实治理之究图惜赞襄之莫逮 
以致寇氛犯阙宗庙为墟追念丧师非因失德朕每念及此未尝不恻焉伤心也顷者两幸昌平周视 
明代陵隧躬亲盥奠俯仰徘徊以彼诸陵规制咸壮丽相因独愍帝之陵荒凉庳隘典物未昭原彼当 
年孜孜求治宵旰不遑祇以有君无臣薄海鼎沸洎乎国步倾危身徇社稷揆诸正终之例岂同亡国 
之君朕于凭吊之余抚往兴悲不禁流涕因欲缮治陵寝丹垩几楹慰灵爽于九京彰异数于奕禩乃 
核少府金钱悉皆小民正供倘增工徒之费殊乖赋式之经然终不忍听其阙略用是布告方州开导 
悃忱交相输助聿新砻甃以肃松楸尔等溯厥源流夙沐前朝之泽凡兹臣庶宁无故主之思矧愍帝 
之终异于往叶而劝忠之感当有同心或列籍荐绅或齿登编户恩沾累世德濊髙曾勿以革故为嫌 
致歉事亡之谊各随心力共佐经营在内所捐贮之工部各直省地方输之有司彚解工部犹虑经费 
浩繁纾以岁月计赀 缺工役乃兴缭以周垣崇其寝殿奢靡不尚虽少逊厥诸陵鸠庀独新庶无旷乎 
仪制所在奉行毋滋扰害克成斯举式副朕心补思陵既徇社稷□藩在金陵上尊谥曰思宗绍天□ 
道刚明恪恭揆文奋武敦仁茂孝烈皇帝寻又改谥毅宗唐藩在闽又改谥威宗至本朝初谥曰怀宗 
端皇帝后乃更谥曰庄烈愍皇帝白头闲话补思陵神牌髙二尺五寸石青地雕龙金字书钦天守道 
敏毅敦俭宏文襄武体仁致孝庄烈愍皇帝其神主则书怀宗钦天守道敏毅敦俭宏文襄武体仁致 
孝庄烈端皇帝神主之左为周后主上书孝敬贞烈慈惠庄敏承天配圣端皇后右为田妃主上书恭 
