<!-- { "loadSidebar": true } -->
书也凡五十五篇可以教童幼后汉书注原世咸言笔迹存者李斯最古不知史籀之迹近在关中虞 
禇欧阳共称妙墨周秦刻石释音原自伏羲画八卦史籀造文字斯作篆书程邈起隶法王次仲为八 
分体汉章帝始为章草名厥后流传工能间出史籀石鼓文崔子玉篆吕望张衡碑李斯峄山会稽山 
碑蔡邕鸿都三体石经八分西岳光和殷笔冯敦等数碑并蔡中郎章草并为旷絶古迹记原籀文者 
周太史籀之所作也与古文大篆小异七略曰史籀者周时史官教学童书也与孔氏壁中古文异体 
甄丰定六书二曰奇字是也其迹有石鼓文传焉盖讽宣王畋猎之所作今在陈仓李斯小篆兼采其 
意书断原石鼓文开阖古文畅其盛鋭但折直劲迅有如镂鐡而端委旁逸又婉润焉若取于诗人则 
雅颂之作也亦所谓楷隶曽髙字书渊薮使放小学者渔猎其中同上原史籀周宣王时史官着大篆 
教学童岐州雍城南有周宣王猎碣十枚并作鼓形上有篆文今见打本吏部侍郎苏朂叙记卷首云 
世咸言笔迹存者李斯最古不知史籀之迹近在关中即其文也述书赋注原石鼓文在天兴县南二 
十里许石形如鼓其数有十盖纪周宣王畋猎之事其文即史籀之迹唐贞观中吏部侍郎苏朂纪其 
事云虞禇欧阳共称古妙虽岁久讹阙然遗迹尚有可观而历代纪地理志者不存纪录尤可叹憯元 
和郡县志原石鼓文谓之周宣王猎碣共有十鼓其文则史籀大篆也年代斯远字多讹阙旧存岐山 
石鼔村今移置凤翔府夫子庙周氏法书苑原自后汉始作墓碑故今人所见汉碑皆东京文字也西 
汉以前石刻极少惟石鼔文与吉日癸巳及秦李斯篆耳东皋杂录原史籀书存者石鼓以其籀之所 
创故名之曰籀书以其为太史氏而得名又谓之曰史书宣和书谱原观石鼓文受其古迹物象形势 
有遗思焉及得原父鼎器铭又知古之篆字或多或省或移之左右上下惟其意之所欲然亦有工拙 
秦汉以来归一体故古文所见者止此蔡襄石鼓文跋原石鼓文笔法如圭璋特逹非后人所能赝作 
山谷集原岐阳十鼓周宣王太史籀所书岁月深远剥泐殆尽前人尝以其可辨者刻之于石以甲乙 
第其次虽不成文然典型尚在钟鼎欵识原按岐阳十鼔乃周宣王内修外攘明堂受朝岐邑讲搜海 
字廓清之日勒骏功于十鼓以永镇于岐周者也其曰我马既同车攻之徂东也其曰佳鱼鲂鱮吉日 
之宴语也其文髙字古虽龙腾蛟跃鸾下凤翥亦不能拟其万一诚杨修不能妙其语子云不能识其 
奇者矣摩娑徙倚之余虽字体不知伊谁之笔作诵者必当时之吉甫也峄山之碑原庙之彛孰有过 
于斯焉同上原欧阳文忠公谓今世所有汉桓灵时碑往往而在距今未及千载大书深刻而磨灭者 


十有八九此鼓自宣王时至今实千有九百余年鼓文细而刻浅理岂得存以此为可疑余观秦以前 
碑刻如此鼓及诅楚文泰山秦篆昏麄石如今世以为碓臼者石性既坚顽难坏又不堪他用故能存 
至今汉以后碑碣石虽精好然亦易剥缺又往往为人取作柱础之类盖古人用意深远事事有理类 
如此况此文字画奇古决非周以后所能到文忠公亦以为非史籀不能作此论是也金石录原古之 
石刻存于今者惟石鼓也本露处于野司马池待制知凤翔日辇置于府学之门庑下外以木棂护之 
其石质坚顽类今人为碓硙者古篆刻缺可辨者几希倦游杂录墨刻挥犀缃素杂记俱同原石鼓周 
宣王时物在孔子庙东坡先生诗云忆昔周宣歌鸿雁当时籀史变蝌蚪则石鼓之字盖蝌蚪之变韩 
愈有蝌蚪书后记云李阳水之子服之授予以其家蝌蚪孝经汉卫宏官书两部合一卷且曰古书得 
其依据盖可读如是则退之宜识蝌蚪书者而石鼓歌乃云辞严义密读难晓字体不类隶与蝌先生 
今诗乃能通其六句则先生为精于字学矣欧阳集古跋尾盖谓韦应物以为文王之鼓韩退之好古 
不妄者为可信然未尝载其文至子由和先生诗乃云形虽不具意可知有云杨柳贯鲂鱮先生诗注 
其文云维鲂维鲤而子由云鲂鱮岂各以所辨之字言之乎宣王在位四十六年史册无载石鼓之事 
宣王之诗其见于经所作者有曰仍叔冇曰尹吉甫今石鼓上无名氏故又云欲寻年岁无甲乙岂有 
名字记谁某也赵彦林东坡诗注原石鼓十其一无文其九有文可见者四百一十七字可识者二百 
七十二字赵虁东坡诗注原石鼔文旧在岐阳孔子庙世传周宣王刻石史籀书大观中自凤翔迁入 
辟雍后入保和殿诸道石刻录原周宣王石鼓欧阳文忠公以为有可疑者三惟唐以来韦应物韩退 
之尝盛称赞予谓不特二公老杜固尝有李潮八分小篆歌云陈仓石鼔文已讹况苏朂载记亦言石 
鼓文谓之猎碣共十皷其文则史籀大篆则知石鼔称为周宣王所创者在昔不止三公也能改齐漫 
录原欧阳集古所录其文可见者四百六十有三磨灭不可识者过半今资古所录其文所见者四百 
七十有四磨灭不可识者十二三盖予先世所藏本犹在集古之前也国朝崇宁中蔡京作辟雍取十 
鼓置讲堂后予尝见之辟雍废徙置禁中而岐下有摹本殊失古意并录之以见三代书踪非后世摹 
写所能及也资古绍志录原宣和以后所贮古噐累至万余若岐阳宣王之石鼓西蜀文翁礼殿之绘 
像凡所知名罔间巨细远近悉索入中禁而宣和又剏立保和殿者左石有稽古传古尚古等阁咸以 
贮古玉印玺鼎彛礼器法书国画等物自经僣乱散落无存言之可为于邑铁围山丛谈原史籀书传 
世者岐鼔耳仆弱龄喜篆法初得岱宗秦刻及朝那石章学之后得岐鼓坛山字及三代彛器文识又 
学之仰其髙古惟是之师而汉魏碑首印章亦时寓日下此者未尝过而问焉东观余论原韩退之但 
得墨本而诗之其曰张生手持石鼓文劝我试作石鼓歌是也及东坡苏氏则亲见石鼓矣其诗曰冬 
十二月岁辛丑我初从政见鲁叟旧闻石鼓今见之文字鬰律龙蛇走强寻偏旁推点画时得一二遗 
八九是也东坡初仕凤翔府推官石鼔在焉故得而亲见之也予之取古辞而叙辨石鼔也非独不曽 
见石鼓亦复不见墨本独因郑樵模写其字之可晓者而随用其见以为之辨南剑州州学以郑本锓 
木予既得版本遂随事而为之辨绍兴辛亥有以木本见示者建康秦丞相家藏本也点画模糊皆不 
可读而其觕可晓解者曰我车既攻我马既同此即东坡所谓众星错落仅名斗者也郑樵南剑本其 
成字而粗可读者比东坡又多特不知郑本所传奚自耳东坡自记其所览曰其词云我车既攻我马 
既同其鱼维何维鱮维鲤何以贯之维杨及柳此六句可读余多不可通此二十四字盖东坡仕岐而 
于鼓上见之其曰何以贯之维杨及柳而郑本乃作摽盖疑郑本不真也又冇异者古传鼓冇十中失 
其一皇佑间向传师得之而十鼓复足秦丞相家本有传师自跋乃云其第十鼔最小其文亦不相类 
寻访得之形半坏而书体是遂易去小鼓而置其所得之鼔又不知何世何年好事者怅其不足而剏 
为一鼓以补足之也雍录原宣和元年九月燕蔡京保和新殿京作记以进略曰保和殿三楹时落成 
于八月而髙竹丛桧已森阴蓊鬰中楹置御榻东西二间列宝玩与古鼎彛玉芝左挟阁曰妙冇右挟 
阁曰宣道有稽古邃古尚古鉴古作古访古博古秘古诸阁稽古阁有宣王石鼓九朝编年备要原石 
鼓文周宣王之猎碣也唐自贞观以来苏朂李嗣真张怀瓘窦臮窦蒙徐浩咸以为史籀笔迹虞世南 
欧阳询褚遂良皆冇墨妙之称杜甫八分小篆歌叙历代书亦厕之苍颉李斯之间其后韦应物韩愈 
称述为尤详至本朝欧阳修作集古录始设三疑以韦韩之说为无所考据后人因其疑而增广之南 
渡之后冇郑樵者作释音且为之序乃摘 殹二字以为见于秦斤秦权而指以为秦鼔伪刘词臣马定 


国以宇文周尝搜岐阳而指以为后周物呜呼二子固不足为石鼔重轻然近人稍有惑其说者故予 
不得不辨集古之一疑曰汉桓灵碑大书深刻磨灭十八九自宣王至今为尤远鼔文细而刻浅理岂 
得存予谓碑刻之存亡系石质之美恶摹拓之多寡水火风雨之及与不及不可以年祀久近论也且 
如诅楚文刻于秦恵王时去宣王为未远而文细刻浅过于石鼓远甚由始出于近岁戕害所不及至 
无一字磨灭者颜真卿干禄字刻于大历九年显暴于世工人以为衣食业摹拓为多至开成四年纔 
六十六载而遽已讹阙由是言之年祀久近不足推其存亡无可疑者二疑以谓自汉以来博古之士 
略而不道三疑以谓隋世藏书最多独无此刻予谓金石遗文溷于瓦砾历代湮没而后世始显者为 
多三代彛器或得于近岁其制度精妙有马融郑玄所不知者又诅楚文笔迹髙妙世人无复异论而 
历秦汉以来数千百年湮沉泉壤近世始出于人间不可谓不称于前人不录于隋氏而指为近世伪 
物也予意此鼓之刻虽载于传记而经历乱离散落草莾至唐之初文物稍盛好事者始加采录乃复 
显于世及观苏朂叙记尤喜予言之为得也则夫隋世之不录又无足疑者况唐之文籍视今为甚备 
而学者不敢为臆说自贞观以来诸公之说若出一人固不特起于韦韩也而韦应物又以为文王时 
鼔宣王时刻言之如是之详当时无一人非之传记必有可考者矣小篆之作本于大篆 殹二字见于 
秦器固无害况 字从山取山髙奉 之羲着在说文字体宜然非始于秦也唐初去宇文周为甚近事 
语尚在于长老耳使文帝镌功勒成以告万世岂细事哉宜时人共知之况苏朂之祖邳公绰用事于 
周文物号令悉出其手岂得其贤子孙乃不知其祖之所作者乎呜呼三代石刻存于世者坛山吉日 
癸巳刻与此耳而吉日癸巳无所考据独此鼓昔人称说如是之详观其字画奇古足以追想三代遗 
风而学者因可以知篆隶之所自出好异者又附会异说而诋訾之亦已甚矣其鼓有十因其石之自 
然粗具鼓形字刻于其旁石质坚顽类今人为碓硙者其初散在陈仓野中韩吏部为博士时请于祭 
酒欲以数槖驼舆致太学不从郑余庆始迁之凤翔孔子庙经五代之乱又复散失本朝司马池知凤 
翔复辇至于府学之门庑下而亡其一皇佑四年向传师搜访而足之大观中归于京师诏以金填其 
文以示贵重且絶摹拓之患初致之辟雝后移入保和殿靖康之末保和珍异北去或传济河遇大风 
重不可致者皆弃之中流今其存亡特未可知则拓本留于世者宜与法书并藏讵可轻议也哉绍兴 
己夘岁予得此本于上庠喜而不寐手自装池成帙因取薛尚功郑樵二音参校异同并考核字书而 
是正之书于帙之后其不知者姑两存之以俟博洽君子而质焉复齐碑录原石鼓诅楚音皆直宝文 
阁临川王顺伯所为书也公稽古成癖至忘渇饥石鼓考辨尤为精诣盖自南渡以还故家之藏絶不 
多见况摹冇精粗故亦艰得往本参校同异宿乗传海滨宾朋罕至时寻翰墨拂洗吏尘以先后得于 
北方及石林叶氏本订其笔意粗得一二乃略仿古人入行足成是书如诅楚文山谷先生浮休张公 
皆尝有释王氏寻访未获比岁里居得石林三文音释颇备又传从互市得朝那碑阴有毕造记徙置 
