<!-- { "loadSidebar": true } -->
名胜志也按郦道元乃涿人其所著书于涿尤宜详核可信但涿之为国为郡为州为县沿革不一即 
今所谓涿城建自唐而唐以前水道之在城东西南北皆不能悬拟又水之迁徙不常今昔殊轨兹谨 
据大清一统志所载并录之以备考原涿郡南有涿水北至上谷为涿鹿河其支流塞外谓之涿耶水 
十三州志原涿水东北径涿县故城西流注于桃应劭曰涿郡故燕汉高帝六年置其南有涿水劭又
 云涿水出上谷涿鹿县按涿水自涿鹿东注湿水湿水东南径广阳郡与涿郡分水汉高祖六年分燕 
置涿郡涿之为名当受涿水通称矣水经注原桃水东北与洹水会水上分涞水于良乡县之桃水世 
谓之北涉沟故应劭曰洹水出良乡东径垣县故城北史记音义曰涿有垣县汉景帝中元三年封降 
王赐为侯国王莽之垣翰亭也水经注臣等谨案据大清一统志拒马河在涿州西北自涞水县流入 
与琉璃河合即古桃水也河流自十度村至碢石店历经十度亦名十度河然古拒马河水至涞县北 
折而南其东分为桃水今拒马河直至州北涞水之故渎亦绝与古不同矣洹水即今胡良河在涿州 
北十里原桃水东径涿县故城北王莽更名垣翰晋泰始元年改曰范阳郡今郡理涿县故城城内东 
北角有晋康王碑城东有范阳王司寇虓庙碑水经注臣等谨案晋康王碑及范阳王司宼虓庙碑无 
考余详前卷原桃水出涿县故城西南奇沟东八里大坎下数泉同发东径桃仁墟北或曰因水以名 
墟则是桃水也或曰终仁之居非桃水也按地理志桃水上承涞水此水所发不与志同谓终为是水 
经注原巨马河出代郡广昌县涞水东过逎县北同上原辽圣宗统和四年宋将曹彬米信北渡拒马 
河与裕悦休格对垒南北列营长六七里五月战于岐沟关大败之追至拒马河辽史原燕京留守萧 
孝穆乞于拒马河接宋境上置戍长巡察同上原开泰七年沿拒马河宋界东西七百余里特置戍长 
司一员巡察同上原至元二十一年四月涿州拒马河决冲突二十余里元史世祖纪原至治元年七 
月滹沱河及范阳县拒马河溢元史英宗纪增乾隆七年御制过拒马河诗十里琼瑶一色白马蹄踏 
碎人未惜行行策渡拒马河滑笏春流初弄碧亦有流澌如半壁珠玑洒落喷滩石谁能吊古论兴亡 
但觉光阴如过隙此河几度乱流过前岁今春原不隔兴来还似坐玉京豪咏心情那减昔溪头舴艋 
未易呼渡口车舆颇填积似展江干积雪图燕氏文贵留真迹増乾隆二十九年御制过拒马河诗拒 
马来回度舆梁亘卧波近山原野潦挟水遂成河水经注以拒马河即涞水故渎水盛则长津洪注水 
耗则通波潜伏今故渎亦绝而不续自附近山谷诸流汇注始湍激成河兴利非容易筹安竟若何迤 
东注沽淀疏导可延俄河流下会琉璃白沟诸水东至直沾方命大臣等勘冶淀泊源流疏导实厪畴 
咨长计也臣等谨案拒马河御制诗恭载有关纪述事实者余不备录原傅若金拒马河诗落日苍茫 
里秋风慷慨多燕云余古色易水尚寒波岸绝船通马沙交路入河行人悲旧事含愤说荆轲傅与砺 
诗集原姚广孝拒马河诗大河拟长淮湍急去如泻未足限南北犹能拒戎马牛马顾其漘蛟龙蛰其 
下汹涌拍远天漫演散平野中流渔子多两岸居人寡从来燕赵间纷纷战争者以兹壮其国固舍曾 
不舍河伯愿扬灵终古保民社逃虚子集原林垠拒焉河作拒马河边驿路长飞狐口外又斜阳春光 
已过六十日不见花枝空断肠野桥集原易水径出范阳县故城秦末张耳陈余为陈胜略地命燕蒯 
通说之范阳先下是也水经注原督亢陂在幽州范阳县东南十里径五十余里括地志原方城有督 
亢亭郡国志原督亢膏腴之地刘向别录原督亢沟上承涞水于涞谷引之则长潭委注遏之则微川 
辍流水德含和变通在我东南流径逎县北又东径涿县郦亭楼桑里南水经注原督亢泽苞方城县 
县故属广阳后隶于涿郡郡国志曰县有督亢亭孙畅之述画有督亢地图言燕太子丹使荆轲赍入 
秦秦王杀轲图亦绝灭地理书上古圣贤冢地记曰督亢地在涿郡今故安县南有督亢陌幽州南界 
也风俗通曰沆漭也言乎淫淫漭漭无崖际也沆泽之无水斥卤之谓也其水自泽枝分东径涿县故 
城南又东径汉侍中卢植墓前同上原督亢之田在燕东甚良沃欲献秦故画其图而献焉史记索隐 
原卢文伟说刺史裴儁案旧迹修督亢陂溉田万余顷人赖其利儁修立之功多以委之北史原裴延 
儁转平北将军幽州刺史范阳郡有旧督亢渠径五十里渔阳燕郡有故戾陵诸堰广袤三十里皆废 
毁多时莫能修复时水旱不调民多饥馁儁谓疏通旧迹势必可成乃表求营造遂躬自履行相度水 
形随力分督未几而就溉田百万余亩为利十倍百姓至今赖之魏书原齐孝昭皇建中平州刺史嵇 
曜建议开幽州督亢旧陂长城左右营屯岁收稻粟数十万石北境得以周赡隋书食货志原督亢陂 
在范阳县东南十里郡国志云陂见有海龙王神祠在焉太平寰宇记臣等谨案州东南十五里今有 
海神塘村村南有海龙神庙原陂旧有亭遗址髙丈余周七十步土人掘其处尚多古瓦砾金钱长安 
客话增乾隆二十二年御制督亢陂揽古诗督亢广衍旧膏腴计使荆轲献地图持短入长奚济事害 
成延祸竟亡躯马迁作史失辞驳刘向传经具政模引水开田言则易推行得当竟谁乎臣等谨案督 
亢陂御制诗恭载首见之篇余不备录増董其昌督亢道中作谁知燕地有西湖沃壤长堤督亢图为
 问黄金台上客得寻说剑酒人无涿州志增袁中道督亢道中作断桥流水卧枯杨千里飞沙草木黄 
督亢如何称沃美荆轲图去致秦王同上原亭南有月池广三顷其形如月方舆纪要原月池在郡西 
南二十里约数十源泓以成溪湾以成池斗折蛇曲毂回轮转清莹洞彻每秋清气爽芰荷盛开鸥鹭 
浮沈锦鳞游泳可谓游观之盛所矣涿鹿记臣等谨案月池在州西南十五里房树村之西今池已涸 
惟洼地数顷有小庙碑文剥落不可考相传为月池寺旧址云增乾池在涿州西十五里其地洼下为 
众流所归然未尝盈溢为患一名百尺乾大清一统志原栁河在州南南务里泉四时不竭涿州志原 
范阳陂在范阳城西十里方一十五里俗亦谓之为盐台陂水经注臣等谨案范阳陂今无其名惟州 
城西南多引渠灌田疑即所谓陂者又按方舆纪要称范村在州西南今亦无此村名原范水在州南 
自易水涞水县流入境下流合于拒焉河方舆纪要原范水在州西南水北曰阳范阳郡名以此名胜 
志原武遂津北对长城门谓之汾门史记赵世家孝成十九年赵与燕易土以龙兑汾门临乐与燕燕 
以葛武阳平野与赵即此也又谓之梁门易水东分为梁门陂在范阳城西南十里元混一方舆胜览 
臣等谨案梁门陂今城西南无此地名但考文天祥经刘先主宅诗云我过梁门城楼桑在其北则在 
南宋时犹存其名实为涿之故迹矣原拒马水又东郦亭沟水注之水上承督亢沟水于逎县东东南 
流历紫渊东余六世祖乐浪府君自涿之先贤乡爰宅其阴西带巨川东翼兹水枝流经通缠络墟圃 
匪直田渔之赡可懐信为游神之胜处也其水东南流又名之为郦亭沟水经注臣等谨案郦亭先贤 
乡皆无考又州志载州西南十五里有紫池堡或即紫渊遗迹今亦莫详其处原紫水其泥亦紫幽都 
记原挟河水出良乡县西甘泉源东谷东径西乡县故城北王莽之移风也世谓之都乡城又东径良 
乡城南又东北注圣水世谓之挟活河水经注臣等谨案据大清一统志挟河一作侠又水经注侠河 
世谓之挟活河盖挟侠二字通用也原涿水源从大同得胜堡入至老班沟一之涞水县一之涿州沙 
水俱活东西不定故谓之挟活水又谓之圣水也督亢亭州南一带至新城皆是其北乃涿水所入卢 
文伟修为陂故道犹存名胜志原挟河自房山县东南流与胡良河合明一统志原挟河在县西北二 
十里亦名拒马河方舆纪要朱彝尊原案挟河或谓源自大同边界入或谓源出良乡房山或云即圣 
水或云即拒马河难以臆定也原胡良河在州东北二十里源出房山县大安山东麓流入州境又南 
与挟河合流入良乡县界注于琉璃河方舆纪要原湖梁在郡北十里垂杨树堤蒲苇夹岸晓月升时 
渔郎欸乃樵夫牧子逍遥于回塘曲渚之间不少佳致涿鹿记臣等谨案胡良今志亦作湖梁原万历 
甲戍有诏发帑金为桥涿之胡良渡大司空朱公衡力争又建玉女祠于涿以内帑二千召司空修之 
司空又争太后为武清治第费以数万司空稽故事多所裁抑太后颇衔之谷城山房笔麈増拒马河 
桥在涿州北郭外又胡良桥在州北十里俱明万历初建各长三十余丈大清一统志増巨马河桥在 
涿州北门外又胡良河桥在涿州北十里俱明万历二年勅建大学士张居正碑记畿辅津梁志原张 
居正勅建涿州二桥碑涿州北有河二自西山诸泉来者曰胡良河距城七里自紫金关外铁崖巢入 
者曰巨马河距城二里每伏秋水发汹涌暴至行旅走避不及歳深溺常数百人圣母慈圣皇太后念 
之会州民有奏乞建桥者圣母自以宫中供奉金募工一夫不役于民一钱不取于官也司礼监太监 
冯保举内官监太监刘济工部尚书朱衡举郎中易可久贺幼殊督工乃以二年正月兴工五阅月而 
告成事胡良河桥一巨马河桥一高广各二丈长三十余丈皆甃以巨石锢以铁锭费不过七万役不 
过数月徃嘉靖间建琉璃河桥一费三十余万兹二桥之费不当四之一而坚致精工乃过之太岳集 
增永济桥在涿州北郭外大清一统志臣等谨案永济桥旧名拒马河桥明万历二年建十六年重修 
天启六年复修后河舍桥南徙本朝乾隆二十五年奉旨于旧河桥南移建新桥凡九空延筑石堤下 
涵洞二十有二旧桥颓废者改葺为堤下为涵洞一十有八桥堤共长二百丈有奇赐名曰永济并御 
制重修涿州石桥记恭载卷内增御制重修涿州石桥记徒杠舆梁月令所著则桥之设与夫毁而修 
乃王政所必先而非浮屠氏漫举因果利人所可同日语也涿州为畿南要郡万方玉帛诸生计偕以 
及官吏商贾携孥负贩之徒徃来所必经郡城北胡良拒马二河汇焉明时各就其上建桥顾北方之 
水流无定桥建而河徙桥乃跨陆河则仍资舟楫与无桥同庚辰春允地方大吏请于旧桥南移建九 
空新桥仍筑石堤下有涵洞廿有二属之城北门其旧桥之颓废者葺之改为涵洞十八以泄夏秋霖 
潦通新旧桥堤长二百丈有奇至八月而功成大吏请为碑记以记岁月其辞曰涿之城诞拱皇京胡
 良拒马自西东注厥初跨河桥营其所不合桥短而堤长北方水流无恒及啮堤堤败桥反陆置徃来 
之人嗟行潦以徂征堕者扶之堙者疏之俾水有就下之路而不与堤争斯王政之一端以就旧材亦 
不大费司农或曰宫阃布施或曰珰竖威福缅遗迹犹致恨夫前明君何为者乃若是焉宜彼社之屋 
吾于是凛殷鉴而兢兢增乾隆二十六年御制永济桥诗有序范阳郡古梯航并辏燕都督亢陂遥襟 
带斜联涿水葺胜朝之废轨咨疆吏以传鼛昨者镌珉纪事具见大端兹焉行仗成诗重赓七字蜿蜒 
