<!-- { "loadSidebar": true } -->
及宰牲亭井亭其禜雩坛不复存矣原天坛之北药王庙武清侯李诚铭立也左墀碑文恭顺侯吴惟 
英书也帝京景物畧臣等谨按药王庙吴惟英碑今存后楼本朝康熙三十二年建有詹事沈荃撰碑 
原鱼藻池在崇文门外西南俗呼曰金鱼池畜养朱鱼以供市易都人入夏至端午结篷列肆狂歌轰 
饮于秽流之上以为愉快燕都游览志原金故有鱼藻池旧志云池上有殿榜以瑶池殿之址今不可 
寻矣居人界池为塘植柳覆之岁种金鱼以为业池阴一带园亭甚多南抵天坛一望空阔毎端午日 
走马于此帝京景物畧臣等谨按鱼藻池俗称金鱼池其民仍畜金鱼为业焉原天庆寺原辽之永泰 
寺金大安中兵毁元世祖至元壬申重建明宣德中重修后有髙阁可望天坛僧舍有李龙眠画罗汉 
十六轴春明梦余録臣等谨按天庆寺今存在药王庙西罗汉像则无考矣原天庆寺碑至元九年学 
士王恽撰并书春明梦余録原天庆寺僧舍有雅致亭燕石集原天庆古刹也今止存明碑二其一天 
顺戊寅尚宝司卿重庆蹇英撰文礼部员外郎钱塘吴谦书其一嘉靖乙丑建极殿大学士华亭徐阶 
作记行国録臣等谨按天庆寺中明蹇英徐阶碑今存増元天庆寺辽永泰寺成化二年饬右指挥朱 
善重修天府广记原袁桷记至治三年三月甲寅鲁国大长公主集中书议事执政官翰林集贤成均 
之在位者悉会于南城之天庆寺命秘书监丞李某为之主其王府僚宷悉以佐执事笾豆静嘉尊荦 
洁清酒不强饮簮佩杂错水陆毕凑各执礼尽欢以承饫赐而莫敢自恣酒阑出图畵若干卷命随其 
所能俾识于后礼成复命能文辞者叙其岁月以昭示来世窃甞闻之五经之传左国是先女史之训 
有取于绘画将以正其视听絶其念虑诚不以五采之可接而为之也先王以房中之歌达于上下而 
草木虫鱼之织细因物以喻意观文以鉴古审时知变其谨于朝夕者尽矣至于宫室有图则知夫礼 
之不可僣沟洫田野则知夫民生之日劳朝觐赞享冕服乐悬详其仪而慎别之亦将以寓其儆戒之 
道则是鲁国之所以袭藏而躬玩之者诚有得夫五经之深意夫岂若嗜竒侈闻之士为耳目计哉河 
水之精上为天汉昭回万物矞云兴而英露集也吾知缣缃之积宝气旁达占候者必于是乎得之泰 
定元年正月清容居士集补袁桷天庆寺佛殿上梁文宝构凌空称华严之富贵青莲涌地成祇树之 
神通雪堂老禅心匠虚明性宗眞浄住南城数十载名满江湖祝北阙亿万年日严香火虽绀宇禅扃 
之已敞而璇题秘殿之未雄灵山之法会如新黼扆之纶音已下无踵而至不日以成绣栱结飞霞称 
由旬之龙象金波丽鳷鹊俨第一之人天同上补王恽大都创建天庆寺碑国家鼎定全燕教隆内典 
故精蓝胜刹荘严宝界金碧相望永泰寺肇基自辽弥陀者永泰之别院也大安兵烬废彻不存鞠为 
茂草者五十余年至元壬申有僧雪堂始来结庵而主之先是师越在云朔尝假息间有以天庆名所 
栖而告之者初不喻其故既而观光大都驸马高唐郡王出重币易是院为师驻锡之所逮甲申冬皇 
孙噶玛拉出货泉二千五百缗洎名骠二仍谕留守叚祯詹事丞张九思即所居庀徒蒇事起三大士 
正殿丈室七巨楹下至门闾庖湢宾客之所畧皆完羙始于乙酉之春成于丙戌秋仲役初作阙地得 
废钟所刻天庆二字考之盖有辽建号也事梦既协即为新寺名额师讳普仁字仲山姓张氏雪堂其 
号也世为许昌人秋涧集按噶玛拉梵语莲花叶也旧作甘麻剌今改正原蹇英重修天庆寺碑畧距 
城南三里河之滨日魏村社其地幽旷閴寂林木丛茂有古刹曰天庆其创始不可考宣德中僧德志 
仍其故址更新之建大殿禅堂斋堂丈室以次而成天顺戊寅十月或请于朝仍赐额曰天庆寺原马 
祖常天庆寺纳凉聨句槐屋夏阴繁石池暑气清髙堂瞰福田邃宇依王城午磬梵呗集夜廊酥灯明 


龛经鬰金字壁础承丹楹寂寂鸽栖罘宛宛燕穿荣露葵炫画艳霞蘂敷阳英境閴便静室心古乐髙 
情逍遥祇园赏迤逦庐社盟山枕藉云润水簟凝氷轻饭盂给香积袈衲裭华缨海图岩壑拆天乐音 
声铿荔墙护筠粉桐甃沉榴璎共忻朋簮合敢谓词锋并睥睨荒草棘横纵按林垧幽寻振尘鞅雅谈 
忘飞觥鄙哉河朔饮投帻得世名石田集原慈源寺成化二年指挥朱善建帝京景物畧补慈源寺碑 
正统初立太常少卿括苍潘辰撰文中书舍人张天保书行国録臣等谨按慈源寺在金鱼池之东潘 
辰碑今已漫漶原圆觉寺亦在魏村社明景泰中所建也有嘉靖四十二年重修碑记云南道御史赵 
镗撰文行国录原金井在府南魏村社明一统志臣等谨按圆觉寺在三里河桥东寺已无存今其地 
仍名圆觉寺金井无考原姚彬关王庙俗传吴将姚彬盗关公马被获强不屈庙塑缚彬像公戎服作 
色左頋彬彬反面色不屈侍将七人怒视彬缚彬者仰公颜色而受命马回望公其色歕沫人曰隋时 
像也帝京景物畧补慈源寺东数百武有关王庙相传即元崇恩万寿宫殿中塑像甚古作姚彬被缚 
状殆元时旧塑元设梵像提举司専董绘画佛像及土木刻削之工故其艺特絶后人不能为也寺僧 
云彬初为黄巾贼将貌类关公其母病思食良马肉彬知公所骑赤兎最良因投麾下窃赤兎以逃关 
吏察其音不类河东执以归公彬忼慨请死临刑忽大哭公问之则以与母永诀故尔乃释之事不见 
于野史世所传关公事迹亦无之荒唐之辞不知何所本也寄园寄所寄录臣等谨按姚彬关王庙在 
慈源寺东庙中左侧塑姚彬盗马被缚像如帝京景物畧所云原正阳门外三里河东之明因寺有李 
伯时渡海尊者卷不知何年为人赚去存者赝本而僧不知也万厯二十九年紫柏大师自五台来夜 
梦十六僧请挂瓶钵亭午有负巨轴售者轴凡十六贯休所画罗汉也师叹异购之各系以赞传寺中 
天启二年董宗伯其昌过此书佛成道记宗伯三十年前见紫栢此寺中索书成道记寻前诺也今搨 
石置僧寮左壁帝京景物畧补明因寺故三圣寺也万厯初慈圣宣文明肃皇太后改建赐额殿左一 
碑万厯十七年立司经局洗马汝南王祖嫡撰殿右一碑万厯二十年立礼部左侍郎汝南何洛文撰 
殿后右庑有董尚书其昌所书释迦如来成道记自称香光居士记凡十二版嵌于南北壁各六版天 
启四年刻石帝京景物畧谓在僧寮左壁非也散懐録臣等谨按今明因寺尚有十六罗汉画轴上有 
明万厯时释真可赞似是后人伪托非当时眞迹也王祖嫡何洛文二碑尚可读董其昌释迦成道记 
石刻亦在寺中原僧贯休姓姜字德隐婺兰溪人入两川蜀王衍赐紫衣号禅月大师画罗汉像最着 
蜀王取其本纳之宫中设香案灯崇奉累月乃付翰苑文学士欧阳炳作歌以称之罗汉状貌古野殊 
不类世间所传丰颐蹙额深目大鼻或巨颡槁项黝然若貊獠见者无不骇瞩自谓得之梦中疑其托 
是以神之宣和画谱原禅月大师居定水禅院甞梦游他国于岩阿石室亲见大士觉而追想谓之应 
梦罗汉率意挥染皆其眞容非世间相未乃照水自状本形既而絶笔后一轴题云大蜀国龙楼待诏 
明因辨果功德大师翔鳞殿引驾内供奉继律论道门选练教授三教元逸大师守两川僧録大师食 
邑三千户赐紫大沙门贯休字德隐自正本外别有临摹二本游宦纪闻增贯休画罗汉像十六尊希 
世物也神采焕发令人肃然起敬大都祖道子法衣纹浓渖飘撇正如水荇泛波之状一躯仅十余笔 
而就面目肘腕则用铁线描法简神竒岂即其应梦而得者耶余每阅苏长公罗汉赞禅味溢出思见 
其迹而不可得今此十六轴髙竒超逸验之绢素的系唐物其出禅月手腕无疑六研斋笔记原清化 
寺在正东坊有勅建碑明顺天府志补清化寺在三里河阳宣德壬子奉圣夫人东安里王妙秀命其 
弟义勇后卫百户荣以赐金买故保安寺基即蔬圃为寺落成于正统甲子有奉议大夫金陵宋拯撰 
碑正德壬申四月望毁于火癸酉二月重建乙亥五月讫工有右中允濮阳李廷相碑隩志臣等谨按 
清化寺今存其街即以是得名宋拯碑今存又有明正德壬申年修撰李廷相重修碑原程敏政宿清 
化寺诗早脱朝簮出帝城喜分禅榻坐深更顿疑身在山中住追笑诗从马上成把钓未应归计拙照 
人偏爱佛灯明沉酣一夜清无梦蕉鹿当年亦浪惊篁墩集补安国寺在三里河之南一里建于天顺 
元年其碑礼部尚书胡濙撰文中书舍人陈翀书行国録臣等谨按三里河南桥湾有安国寺胡濙碑 
已无存补崇文门外打磨厂金忠洁公铉故居青箱堂集臣等谨按金铉故居今无考原崇眞观司礼 
监太监张政舍宅建正统十四年赐额景泰四年国子监祭酒胡濙撰碑析津日记臣等谨按崇眞观 
在打磨厂之南巷补正统己巳春打磨厂西军人王胜家井中有五色气马氏日抄 

 


钦定日下旧闻考卷五十八 

 

钦定日下旧闻考卷五十八举正 

 

王恽大都天庆寺碑原书所载乃删本今据旧文増三字 

 

钦定日下旧闻考卷五十八举正 


钦定四库全书 

史部 

钦定日下旧闻考卷五十九六十 

 

详校官庶吉士臣 胡钰 

检讨臣德生覆勘 

 

总校官进士臣程嘉谟 

校对官进士臣单可璂 

誊录监生臣陶闻溥 

 

钦定四库全书 

钦定日下旧闻考卷五十九 

城市外城西城一 

 

原宣北坊在新城广宁门里宣武门迤东响闸迤西至都城西南角便门西北角七牌四十五铺有玉 
虚观接待寺竹林寺老君堂报国寺紫金寺昊天寺善果寺归义寺宏法寺五城坊巷胡衕集臣等谨 
按宏法寺无考惟悯忠寺辽时石匣上有提点宏法竹林之名似宏法寺在辽时已有之接待竹林报 
国紫金昊天善果归义等寺及玉虚观老君堂并详本条下原正统五年六月行在翰林院侍讲刘球 
奏天雨连绵宣武街西河决漫流与街东河会合二水泛溢淹没民居请修筑以消其患仍会官计议 
于城外宣武桥西量作减水河以泄城中诸水上命工部右侍郎邵旻成国公朱勇勘视旻等称球言 
实具修筑事冝以闻复命钦天监正皇甫仲和审视作减水河利否仲和言宣武门西旧有凉水河其 
东城河南岸亦有旧沟皆可疏通以泄水势上是之明英宗实録朱彝尊原按成化中杨尚书鼎乔侍 
郎毅同袁叅将右会勘称三里河源出彰义门外玉匠局等处马跑等泉则自西而东不知从何处流 
入刘忠愍所云凉水河及城河南岸旧沟亦不辨所在海波寺久废其街之南有清厂潭上有龙王堂 
又南东为章家桥又南为虎房桥桥西南为潘家河沿计新城未筑时无地无水今其故道皆不可考 
矣臣等谨按宣武门外桥西今有响闸其明时所作减水河故道已不可考凉水河源出凤泉详郊垧 
门原崇祯丁丑九月车驾阅城总督京营成国公朱纯臣及协理陆完学以营兵屯札宣武门上临视 
大加称奬于西南城楼召二人各赐以酒三金椀便以椀赐之玉堂荟记补刘崧顺承门送别诗送客 
出城秋已凉太行南上楚天长顺承门外斜阳里荞麦花开似故乡槎翁集补陈孚出顺承门诗又骑 
