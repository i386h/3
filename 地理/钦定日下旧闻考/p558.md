<!-- { "loadSidebar": true } -->
称楼武陵舍处今溪口灵鹫飞来古渡头放眼纵看天以外覆舟何异芥为舟臣等谨按浮石舫御制 
诗恭载首见之篇余不备录原李靖舞剑台石最坚不可凿有唐李从简来游数字刻焉字径五寸帝 
京景物略臣等谨按舞剑台为行在外八景之一石上字今已泐台东旧有李靖庵圣祖仁皇帝赐额 
万松寺并颁御书乐天真三字于正殿乾隆十年奉勅重修亦为行在外八景之一殿檐恭悬皇上御 
书额曰慈育万物寺左有仙人桥右有槖佗石増圣祖仁皇帝御制晩过李靖庵二首两崖石壁出秋 
云野草寒林有鹿群古刹斜阳人寂寂香烟飘处杂纷纭苍茫绝顶树参差落日还营过竹篱念及凌 
烟留姓字独于古壁一题诗増乾隆七年御制题李靖舞剑台诗壮士今何在空余舞剑台名随流水 
去客共白云来松韵雄风谡川明匣水开几多评古意清咏久 徊増乾隆九年御制万松寺三首磴道 
行行赴峰容面面殊来看后凋色得领小年娱谡籁林端泻蟠虬壁罅扶三间白板阁万里纳徐无上 
方栖碧（山層）松径破烟登堪与僧为侣何劳竹作朋涛声将俗远黛色得云凝古迹供诗料苔碑尚 
可征木落见山容葱葱色独浓有声皆作铁无我不成松写雾衣应湿盘阴草尚茸苾刍无半偈让尔 
占高宗増乾隆十二年御制万松寺诗山外石而中肤松生石罅或偃或欹或横出或倒悬或屈曲夭 
矫或竦特直上负奇斗异古秀不可名状昔人游盘山谓山之胜松为最良信苍翠复清臞仙山别一 
区谁知圆觉佛也爱老成儒以石为胎古因风泛籁纡此间来亦屡兴会几番殊増又御制舞剑台诗 
万松寺西一径陡绝缘藤上北冈为李靖庵庵西为舞剑台石盘陀高耸平敞足展襟抱涧看玉色抽 
泉是霜锋淬秋风騞然鸣想见英雄概臣等谨按万松寺舞剑台御制诸诗谨绎有关纪述者恭载卷 
内余不备录増李靖舞剑歌陟崇冈兮望四围阙闪阙兮断虬飞嗟嗟三单唱凯归御定盘山志补张 
弼舞剑台送客诗舞剑台前木紫飞萧萧凉思欲侵衣天涯万里孤鸿远且对黄花醉落晖东海集原 
双峰寺唐贞观十八年建盘山志臣等谨按双峰寺在双峰下旧名重峦禅院相传唐贞观中尉迟敬 
德监造乾隆十九年奉勅重修正殿恭悬皇上御书额曰胜功德林联曰万壑泉声广长传妙谛千峰 
云影空有现真如増乾隆二十年御制双峰寺诗层椒觅路叩禅关仄径流泉度几湾几暇聊因闲策 
马春阴端是称游山平陵杰阁真宜眺背峙嶤峰杳莫攀好景山灵藏不得何人奇句破天悭臣等谨 
按双峰寺御制诗恭载首见之篇余不备录原王嘉谟盘山双峰寺诗远眺翠微近云水澹清姿石华 


浮半空飞泉激流澌其阳饶怪石小大纷参差万岭郁相错孤云停不移中峰构翠龛一一能仁祠山 
僧衣萝薜杂以松藓皮导我磨苍崖览古生遐思蓟邱集原青杨峪在法藏寺南上有青峰寺盘山志 
臣等谨按青峰寺圣祖仁皇帝赐额乾隆十九年奉勅重修寺内恭悬皇上御书额曰耆阇分秀联曰 
镇留岚气闲庭贮时落钟声下界闻増乾隆二十年御制青峰寺六韵初地今初到青峰最上峰千秋 
金相好一朵翠芙蓉松籁风中静莎茵雨后浓福田非所慕是寺新为修葺净业偶相从境似琉璃界 
僧忘洞济宗诗成跋马去云外听鸣钟臣等谨按青峰寺御制诗恭载首见之篇余不备录増无名氏 
青峰庵题壁诗阴阴泉脉出僧房煮茗松烟隔舍香自对双峰看宿黛石桥槲紫午风凉偶因休沐乞 
身闲除目乡书更不关试问使君新事业日游一寺徧盘山御定盘山志原挂月峰在舍利塔之西又 
西为茶子庵又西为法藏寺其南有松蓬谭禅石盘山志臣等谨按挂月峰为山之最高处定光佛墖 
在其巅法藏寺旧名茶子庵非两寺也乾隆十九年奉勅重修寺内恭悬皇上御书额曰法云常住联 
曰山容经雨鬟初沐松吹因风籁益清谈禅石在古中盘南古松棚下上刻谈禅石三字距法藏寺甚 
远今寺前有石上刻法船石三字原书所载殆法船石之讹也寺内有盘龙松増乾隆二十年御制法 
藏寺诗双峰法藏近尺咫石栈萦纡能令远一帯禅林欲毕游云扉萝径穷委宛草亭静对盘龙松太 
古色满清听满图其大概归细吟坐久恐防行漏晩増又御制盘龙松歌何处无松盘山之松天下松 
之宗盘山何处无松法藏之松盘山群松之祖龙十余年来将谓田盘大略吾遍考孰知盘龙之名今 
日吾方晓乃知理境本无穷谁能一一研精讨昨夜不曾梦非熊胡然而遇渭滨老盘之龙之而鳞甲 
挐云空传神如遇陈所翁龙之盘偃蹇夭矫蟠空山设色不须杨契丹偓佺曾此食其子香闻应遍一 
百里述异记云千年之松香闻十里田畴不卖卢龙塞其时佳荫之下常徙倚是松真龙非龙不盘宇 
宙万刼云翠涛寒臣等谨按法藏寺盘龙松御制诸诗俱恭载首见之篇余不备录原王嘉谟盘山法 
藏寺诗折坂殿悬崖悠然纵鞍韅绵绵谷口云飘堕白如练峰峦忽相冒奇石还惊眩大者数十寻小 
或等冠弁峰巅有绀宇历历皆可见永怀僧栖乐倍觉尘情倦稀逢采芝侣独立几回盼蓟邱集原盘 
山之巅有云罩寺相传为宝积禅师卓锡地一名降龙庵东岭有舍利塔中藏戒珠十六颗佛牙一具 
辽太康中释惠源明成化中释本源嘉靖中释圆成万历中释真开以次营葺并有碑记又有弥勒殿 
黄龙殿每岁除有神灯之异盘山志臣等谨按云罩寺为行在外八景之一东上即定光佛舍利塔在 
挂月峰上乾隆七年奉勅重修刑部尚书臣张照撰记寺内恭悬圣祖仁皇帝御书额曰盘山秀峰又 
额曰云峰法界皇上御书额曰金界常明又额曰住智慧山联曰青山白云常自在禅悦法喜悟无生 
弥勒殿在殿前黄龙殿详本条下辽明时碑无考増乾隆七年御制云罩寺作应接真无暇山川果有 
灵谷烟披乱絮瀑水泻悬屏锦片千章紫莲花万朵青徐无最高处极目偶延停増乾隆九年御制登 
云罩寺定光塔诗视下曾无地言高只有天常时云外影今日塔前禅歩歩烟霞路行行般若船问谁 
经到此尚有俗尘蠲増乾隆十二年御制云罩寺诗挂月峰巅浮图矗峙天际曰舍利塔寺居其侧云 
滃然若拥若覆自下观之或见云不见寺而寺中或不复见山云山云罩寺寺生云形色谁能与判分 
恰似拈花便微笑说无说处不闻闻臣等谨按云罩寺御制诗谨绎有关纪述者恭载卷内余不备录 
补明王道正重修云单寺碑略盘龙山峰峦之奇甲于京东山巅有云罩寺其来久矣有塔曰舍利宝 
积禅师卓锡地也皇帝承圣母慈圣宣文明肃贞寿太后慈命印施藏经特命干淸宫常侍尚膳监太 
监吕公诚葺治之不日告成殿庑竂室井井改观增张照重修盘山云罩寺舍利塔碑记略盘山（王 
贞）云罩寺唐释道宗禅栖之所也记云茶毘得舍利数十塔于寺之东南隅盖灵迹至今存乾隆七年 
皇上恭谒山陵礼成还至山淢骑从徽雉葆穿松缘泉跻于峰巅谓此寺殊胜命葺其垣墉新其栋宇 
大都因寺之旧而少整餙之舍利塔已就圮因重加甃石卫护神物标灵兹山俾承千古既成庀工之 
臣砻石请记皇上以命臣照臣惟佛道穷三际亘十方人不能游乎方之外而胶其诚情封以自蔽乃 
疑为荒唐谬悠否则惕于祸福绝其灵奇是皆不可以为智也儒生断断谓舍利为无有此非珠非玉 
流光晶莹入火不灭者现在目前安得曰无有也耶若谓紫奉之可获福利则又感也山有玉水有珠 
人之百骸皆地之属其有舍利何足多异夫知舍利与珠玉同类则不特焚顶膜拜之徒之为愚而韩 
愈欲投诸水火者亦为少所见多所怪矣夫良珠美玉虽圣人亦必轻匿而藏之然则今日之为释道 
宗舍利起塔者后世亦可无感也臣照既因扈跸得览山川诸奇兹复蒙恩命勒贞石谨序其事而记 


之原僧掩室闻宝积颂山舎无尘分外清石榴花发透帘明槐阴满地日车午梦觉流莺时一声指月 
录原僧愚谷困颂依依杨柳欲藏鸦社后东风卷落花理策邀朋何处好山南山北看桑麻同上原盘 
山异迹有除夜佛灯灯出通州孤山塔上分为数千百远绕盘山诸寺至定光佛塔而止或曰塔中舍 
利光也燕山纪游増僧智朴佛灯纪异按宇内名胜佥有佛灯如五台九华峩嵋普陀匡盛南岳百花 
山人常言之即盘山之灯人亦常见之丙辰春二月张湾居民洪应广及二客僧夜话见灯现于山西 
南树杪状如莲花大如车轮焰色披敷下有练光数丈摇曵而西己未八月夜将半朴出戸甫启帘见 
灯大如屋起涧中红光焰焰照衣裙作赭色召诸禅侣共相瞻望壬戌二月见灯二现于屋角东南大 
小各一去人仅丈许若可攀揽久之而没乙丑六月廿九日晩课毕见灯现于正南方初如斗忽大如 
山如烟如云倐起倐堕遍山南面作雨后霞色其光中隐隐有大悲菩萨千手相光外重光束射莫可 
名状禅者瞻礼叹未曾有戊辰四月夜厉风作王子千比部见红光团团如车轮横空而过要知佛灯 
之异不止除夜时时有之即厉风暴雨隆寒溽暑之夕亦尝有之但人酣眠长夜苦不自觉耳御定盘 
山志原黄龙祖师殿在盘山绝顶殿六角以象天圆地方每方各阔一丈通高二丈九尺层檐复栱皆 
以砖为之建于正统十四年至成化间铸钟一重二千斤覆以楼盘山志臣等谨按金山寺一名四门 
塔在云罩寺北三里许石碣无考増乾隆十年御制题田盘山色图金山寺诗造物无尽藏环中有独 
得偶尔寄林泉谁云娱翰墨心与空宇闲身在孤松侧维摩明示予万古田盘色臣等谨按金山寺御 
制诗恭载首见之篇余不备录増上方寺唐太和二年戊申道宗大师结茅于此道宗遗行碑现存寺 
东南阳御定盘山志原唐释知宗盘山上方道宗大师遗行碑师讳道宗俗姓田唐千牛将军宾庭之 
后元和九年师年弱冠于燕庭金阁寺受戒礼志敬寺如琳为师后至永泰大师所与师契合谓师曰 
蓟门旧里田盘灵山可构净居师蒙指教惊喜难名太和二年屇盘山峰顶多逢兽迹莫面人踪境类 
虎溪地蟠龙腹师止栖处所如在四禅栢茶半觔稻米糓斗二年所食一半犹存皎月银河借为灯烛 
松风石溜指作笙簧息烦熖于尘涂莹戒指于岩岫曾游绝岳坠地无伤山现莲花龙降香水猛虎每 
蹲于坐侧巨蛇长绕于阶前一上云岭两更岁华偶因樵采之夫始见住持之跡初傅乡里渐达州邦 
千里风闻四众云集方伯太尉相国淸河张公仲武遥瞻道德渴想音徽专飞简章特有招辟师以松 
萝誓节云水坚怀三十九年不下栖隐侍中淸河张公允伸大阑释风远钦道行频驰清奉累降尺书 
命建丰碑以崇盛德于是沙门知宗撰文节度判官梁知至书石咸通七年暮春之月师化缘时毕说 
偈整衣悄然灵脱至咸通九年茶毘于灵坛获舍利数千塔于寺之东南隅蓟州志臣等谨按上方寺 
在嶣嶤峰东朱彛尊原书载唐僧道宗遗行碑于感化寺条下因感化寺亦名上方感化寺且同为道 
宗曽住持处而讹合为一也金碑虽无存据智朴盘山志则碑当在上方寺中谨移正于此寺于乾隆 
十七年奉勅重修正殿恭悬皇上御书额曰云涛花雨联曰石润苍苔皆佛性松摇暗籁有禅机増乾 
隆十七年御制上方寺诗云罩威纡石路盘上方始到惬清欢一龛古佛钟鱼寂半榻天风衣袂寒奇 
