<!-- { "loadSidebar": true } -->
一所奏闻赐名宏慈后复建大藏经阁贮奉太宗文皇帝所刻大藏尊经今乙亥岁庀材重加修茸乃 
为之记崇祯八年乙亥光禄大夫柱国江阳顾肇迹撰増沈荃重修宏慈寺碑略寺自元之元统间僧 
本量募建为兴国禅林明代廓増葺之改颜曰宏慈云康熈十一年壬子立増宏慈寺北有长泰寺五 
城寺院册臣等谨按长泰寺俗名火神庙本朝初年所建有碑二无字其旧址不可考殿内磬一明万 
历乙未年造垆一天启五年造钟楼有铜钟一万历己酉年造原蓟城内西北隅有蓟邱因邱以名邑 
也犹鲁之曲阜齐之营邱矣水经注原陈子昻蓟邱览古诗序丁酉岁北征出自蓟门历观燕之旧都 
乃忆昔乐生邹子群贤之游于斯为盛因登蓟楼作诗以志之北登蓟邱望求古轩辕台应龙已不见 
牧马空黄埃尚想广成子遗迹白云隈南登碣石馆遥望黄金台邱林尽乔木昭王安在哉霸图怅已 
矣驱马复归来陈正字集臣等谨按陈子昻诗集蓟邱览古诗原本分载世纪门及本卷黄金台下且 
有一诗而碣石宫黄金台两载者今移并此条下以归画一原陈子昻登蓟邱楼送贾兵曹诗东山同 
昔意北征非我心孤负平生愿感涕下沾襟暮登蓟楼上永望燕山岑辽海方漫漫尘沙飞且深峨眉 
杳如梦仙子曷由寻击剑起叹息白日忽西沈闻君洛阳使因此寄南音陈正字集原揭傒斯登蓟邱 
作闲登蓟邱望西北削诸峰转觉天地肃因悲霜露浓云闲何处笛日落满城钟自笑栖迟者惟堪学 
老农秋宜集原今都城德胜门外有土城关相传是古蓟州遗址亦曰蓟邱旧有楼馆并废但门存二 
土阜旁多林木蓊翳苍翠京师八景有蓟门烟树即此长安客话臣等谨按蓟门烟树为京师八景之 
一详见形胜门御制蓟门烟树诗及原本所采诸作皆录入形胜惟蓟门吟咏仍列此条后増鰕菜亭 
在德胜门水关西明戴大图建大清一统志臣等谨按鰕菜亭今圮原出德胜门八里为土城元之旧 


也正统十四年十月额森奉上皇车驾登土城以通政司左参议王复为右通政中书舍人赵荣为太 
常寺少卿出见上皇于土城即此地也昌平山水记案额森义见前旧作也先今译改补元时居庸关 
卢沟桥俱有过街塔按欧阳原功诗蓟门城头过街塔一一行人通窦间则蓟邱城门亦有之矣行国 
录原姚广孝蓟门诗云树依依接远邱时看飞雨洒征裘不知铜马坊何在惟见桑干水自流逃虚子 
集原李东阳蓟门作蓟邱城外访遗踪树色烟光远更重飞雨过时青未了落花残处绿还浓路迷南 
郭将三里望断西林有数峰坐久不知迟日暮隔溪僧寺午时钟怀麓堂集原吴宽长至出土城作马 
上冲寒出北门豁然平旷识乾坤地连周囿民犹小天作燕山势独尊看月未忘黄土寺披烟仍见白 
浮村百官令节长来此笾豆如流习骏奔匏翁家藏集补陆深出土城诗粼粼原隰远迟迟丽景晴始 
欣出尘想遂畅同物情夭桃出颓垣曲涧萦旧京民俗远渐朴山照去犹明天关古无对边城今自清 
抚时感雨露缘礼报生成因公遂攸往倡言纪兹行俨山集原程敏政谒陵憇土城瑞光寺作日下土 
城根夷犹古寺门水声墙外急人影树中繁燕蓟诸关拥金元一堠存故人期不至马上共谁论篁墩 
集臣等谨按瑞光寺在卧虎桥东数武额曰瑞光寺无碑碣可考寺亦圮毁卧虎桥即土城外大石桥 
补正德十三年正月丙午上还自宣府群臣迎驾于德胜门外上戎服骑赤马佩剑而来群臣叩首道 
左上下马坐御幄大学士杨廷和奉觞梁储注酒蒋冕奉果槅毛纪奉金花称贺上饮毕驰马由东华 
门入宿于豹房馆阁漫录原吴宽大胜寺作高树丛生积水清乱蝉齐噪夕阳明青苔满地留人迹黄 
土何年系寺名便与诗家谋共隐不从衲子话无生绳床久坐凉阴下缚木为桥喜更平匏翁家藏集 
原程敏政与李宾之游海云寺诗偶过都城北来游古涧滨微风清细暑小雨浥轻尘忽起殊乡念聊 
闲薄宦身何时重载酒同作看花人篁墩集臣等谨按大胜寺海云寺今俱无考原延佑四年诏作林 
园于大都健德门外以赐太保库春且曰令可为朕春秋行幸驻跸地受诏阅月而成南瞻宫阙云气 
鬰葱北眺居庸峰峦崒嵂前包平原却依绝崿山回水漈诚畿甸之胜境也中园为堂构亭其前列树 
花果松栢榆柳之属孟俯请名其堂曰贤乐孟子所谓贤者而后乐此也亭曰燕喜诗所谓鲁侯燕喜 
者也松雪斋集案库春蒙古语力也旧作曲出今译改原托克托以私财造大寿元忠国寺于健德门 
外为皇太子祝厘元史本传朱彛尊原按今之土城关即元大都城故址元时所称健德门外乃今之 
土城关北也增六月大都涓日遣翰林院官一员赴上都注香比到大臣奏上位亲嘱香授使者乗传 
回京至健德门外礼贤亭住夏宰辅百官恭迎至京凡各寺有影堂者分其祭仪析津志原至正二十 
四年三月图沁特穆尔陈兵自健德门入觐帝于延春阁七月博啰特穆尔驻兵健德门外与图沁特 
穆尔娄都尔苏入见帝于宣文阁二十八年闰月帝御清宁殿集三宫后妃皇太子皇太子妃同议避 
兵北行至夜半开健德门出奔元史顺帝纪按图沁唐古特语大力也特穆尔义见前旧作秃坚帖木 
儿娄蒙古语龙也都尔苏规模也旧作老的沙今俱译改増多宝佛塔禅院在德胜门土城外五城寺 
院册臣等谨按多宝佛塔禅院出土城西北里许旧名千佛寺明碑一吏部尚书建极殿大学士赵志 
皋撰临海侯李言恭书万历二十六年立寺后有浮图七级题曰华严永固普同塔明万历乙酉年慈 
圣宣文明肃皇太后建増赵志皋大护国千佛寺徧融太师塔院碑略慈圣宣文明肃皇太后根盘仙 
李华茂金枝赐金百镒范象千身千佛寺所由建也仍于万历十一年遣内官赍白金七十八两于德 
胜门土城关外鹰房村置地四顷八十七亩有奇于中建立普同大塔一座内列八十一龛其中一以 
藏师全身舍利余以待继师者増德胜门土城外有北极寺五城寺院册臣等谨按北极寺明碑一广 
阳居达撰正德六年立铜钟一天启乙酉年造无姓氏上铸金刚经文増功德林在德胜门外五城寺 
院册臣等谨按出土城西北里许有养济院额曰功德林雍正元年重修碑一进士长白何溥撰礼部 
尚书张廷玉题额增本朝进士长白何溥养济院碑略太元府王先为僧名元章见德胜门之西有北 
邙废地平远旷衍遂建养济院屋若干区于冬春之交养无告之人衣食医药丧埋之孝庄皇太后嘉 
之赐地二顷雍正元年八月御史鄂齐礼奏闻为増修庙址云増土城关东北有慈度寺五城寺院册 
臣等谨按慈度寺建于本朝初年在功德林之东北隅俗名黑寺以其与双黄寺同为喇嘛所居此覆 
以青瓦故有是称建殿五层山门天王殿恭悬圣祖仁皇帝御赐慈度寺额第四层大殿前恭悬圣祖 
额曰法云广润寺内铁钟铁磬皆明万历年造又铜钟一明宣德年造当是他处移至者増慈度寺北 
为察罕喇嘛庙五城寺院册按察罕义见前旧作察汉今译改臣等谨按察罕喇嘛庙与慈度寺先后 


同建俗呼后黑寺顺治二年察罕喇嘛自盛京来于正黄旗教场北地址募化创建未有寺名即以其 
名称之康熈五十二年圣祖仁皇帝赐无量寿佛二尊供奉大殿寺门前殿有大钟一口为明时最胜 
寺旧物上铸尊胜楞严神咒三十五佛全部金刚经心经正德十年都督同知朱宁造増北顶有碧霞 
元君庙五城寺院册臣等谨按北顶碧霞元君庙在北极寺之东本朝乾隆年间奉勅新修垆一明万 
历年造钟一宣德年造増曹八里屯有慈救寺五城寺院册臣等谨按慈救寺在北顶东南距德胜门 
外八里许旧名五圣庵康熈六十年重修殿内垆一明万历年造铜钟一嘉靖年造増西红庙在德胜 
门外正黄旗教场北五城寺院册臣等谨按正黄旗教场及原本叙述五军营创建始末今俱归入官 
署门内此庙在教场北即明代五军营祀旗纛神之处今名西红庙碑一明吏部尚书谨身殿大学士 
南阳焦芳记中大夫光禄寺卿莱阳周文通书正德三年立其东北里许有团营关帝庙则团营祀神 
之处今称东红庙焉增焦芳五军营新建旗纛庙碑记皇上临御既视太学躬释奠讲经问道修文德 
以风示天下矣乃以京师武备所系尤重而诘尔之戒无虞之警亦不可缓于是于翊卫诸军营提督 
近臣咸择人易之以共新政而五军营提督则简今谷公大用及魏公彬任焉既受命摅智殚力明号 
令肃戎伍恤士布政旌旄军容咸度而饬至于首事旗纛其祀尤严盖旗者牙旗也黄帝出军诀曰牙 
旗者将军之精凡始竖牙必祭以刚日纛者旗头也太白阴经曰大将军中营建之天子六军所用六 
纛今奉天子命莅戎事首严祀之礼也然秦汉宋以来旗纛虽有祀而特为建庙春秋遣官专祀之此 
我圣祖体萃合天下之道以总摄兵戎之心盖萃之至也自永乐中迁都于此遂即营中扫地为坛祀 
之谷公既严其事而谓此不足以致洁清而萃神止于是谋诸魏公卜日为庙出所蓄金若干以易材 
木甓石上闻而嘉之再加赐千金命内官监给物料重门涂朱棁宇金碧光耀夺目而兵戎之志亦萃 
于有庙矣又以古法行师旗章载四宿北方者元武也盖取天一生水之义故以前殿祀元天上帝而 
祀军牙六纛之神于后殿焉庙成请予为记増西红庙东有忠义庙五城寺院册臣等谨按忠义庙旧 
称团营关帝庙考明景泰间于谦选三大营兵分十营团练号曰团营英宗复辟废之成化间复立増 
为十二此庙乃明代团营所祀之神俗称东红庙与西庙对峙者也本朝顺治十二年奉勅重建赐名 
忠义殿前恭立世祖章皇帝御制碑文左右明碑二一为吏部尚书李东阳撰正德四年立一为礼部 
尚书费宷撰嘉靖丁未重修记増世祖章皇帝御制重建忠义庙碑记朕闻国家灵长之运必凭借高 
穹元贶而乃求永于无疆者其明禋崇报当何如耶兹都城北德胜门外土城前旧有关圣庙一座创 
自明朝已历多年其间污漫倾颓瞻礼不雅朕念神威赫奕忠义昭然有感必应有祷即灵随发诚意 
遣官重饰庙宇庄严圣像复建东西两廊山门围墙皆焕然一新是岂无缘而致之也哉今已功成噫 
嘻盛欤作庙翼翼亿万斯年原鹰房在德胜门外中乡五城坊巷胡衕集臣等谨按鹰房有二西鹰房 
地属郊西其东鹰房在土城关外西北五里许水磨村之东今仅存其地名耳原雷思霈北郊鹰房诗 
辽城金垒古鹰房羊角风沙接大荒野窟旧无狐兔迹小池今有芰荷香黄鹂独语遮深柳粉蜨丛飞 
恋短墙千古幽州还禹甸卜年开统忆先皇雷检讨集原景泰元年七月筑德胜门北双线铺明景帝 
实录朱彛尊原按元史百官志至元十八年置双线局提领副使各一员当在此地臣等谨按出土城 
十里为双泉铺其地有关帝庙碑一明道录司田一彰撰记庙外有古井泉味清甘水髙于地溢而为 
涧土人因指之为双泉然一井两泉无所征信而朱彛尊引元史百官志置双线局提领副使为景泰 
实录之征洵属可据意其先以双线名而适有此井遂致传呼互讹田一彰作记亦复未能详考也原 
土城关北十二里为清河其水出玉泉山分流而北径此又东会于沙河入于白河元顺帝至正二十 
