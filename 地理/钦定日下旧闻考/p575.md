<!-- { "loadSidebar": true } -->
来师帅于民者劝铭曰大哉孔子垂教无疆百王轨范万世纲常尧舜文武祖述宪章汉唐而下历代 
褒扬圣皇御极化被遐荒讫武宗文吾道弥彰加号大成诞告多方涿设庙学肇于有唐金源作新记 
石载详至元重建经历星霜剥落塈涂腐挠栋梁葺理兴思前政靡遑张侯至止顾瞻彷徨愀然改容 
既惧且煌亟谋敬修佥言允臧悉捐俸金辇木陶(康瓦)郡耆士民乐输赞襄补罅易壤榱桷斯卭屹 
然邃宇崇彼穹苍王君继至乐道心良兖郕沂邹配享升堂于穆睟容冕服煌煌春秋释菜宫悬乐张 
礼器严陈牲币芬芗肃仪献酌逢掖跄跄通祀罔极亦孔之光美矣儒风隆哉郡庠学者趋向日就月 
将宏构落成咸歌循良镵石勒铭永纪不忘同上按浩尔齐蒙古语吹笳人也旧作忽林赤都尔苏义 
见前旧作秃鲁沙今俱译改臣等谨按州志碑记目州学建自唐贞元五年有韦稔撰记金大定二十 
五年重修有黄久约撰记元大德五年重建有李元礼撰记至正二年重修有蔡钦撰记明正统八年 
重修有金问撰记成化十八年重修有刘珝撰记嘉靖三十八年重修有杨瀹撰记隆庆六年重修有 
张元忭撰记万历四年重修有田汝麟撰记十一年复修有申时行撰记崇祯二年重修有朱大启撰 
记本朝康熙中重修有曹封植撰记文不备录而原书所采州志州学一条多略有误因附详于此增 
元何伯琦涿州儒学藏书记自畿甸至于海隅皆有学学必有师而世之为吏者或不知学政所宜修 
师或不知修其所宜教于是无以厉其民人而道艺不得兴焉盖得其所教虽穷陬昏蔽之俗犹可与 
易矧近在邦畿以接道德之光华者乎夫先王之道具于经三代而下政之治乱着于史后之立言者 
违是不足以名世而学者亦无以正心术而成士君子之材龚君仁实为涿州儒学正顾瞻学宫经籍 
犹阙于是捐俸市书以资学者之讲习凡得经史共若干卷装潢整饬籖帙鲜好州士大夫咸以为美 
遂构屋大成殿之西序庋储之丌阁齐平披翻考缉靡不宜称呜呼圣贤之遗言非独使人玩思为干 
世取禄之具也设科取士其制盖曰询于乡以观其行考诸经以验其学较辞华于采核之博论政务 
于举措之宜其街精且详矣使从事者果能尽如其说则人材宁有不足之叹哉龚君典教是州既蓄 
书以待学者又得贤大夫为之鼓舞茍得羙质持行之士克力于爱亲敬长之实由是而讨论问辨以 
求圣贤之学之传知本末始终观感兴作以致其极而底于成庶可谓无愧于其职矣若使以先哲典 
籍学校所宜有尊而弆之以为观美则非予之所望乎州之士也因为记勒诸石以朂来者州志増明 
金问涿州重修文庙碑涿为京辅郡学校之设非直外廱比也其英才出而致用宜不减于异时而礼 
殿伦堂凋敝弗称国家遴选贤良以惠幸兹土政声卓卓前后相望而未有作兴之者宣德初姑苏朱 
侯巽来守是邦既展谒庙下即有志于修复事每敚于所急久未就绪上即位制诏学校有司宜加劝 
勉侯曰任师率之责而于教养之地阙而弗图何以奉扬文治以淑邦人乎乃率僚佐出私帑以为师 
生倡州人之乐从礼义者亦相资焉以正统元年夏四月肈功殿堂门庑斋庐庖庾栋桷之挠腐者以 
坚良易之弛于上者密而覆之圯于下者平而甓之黝昧于其间者皆藻缋而涣泽之圣贤像设又皆 
严饬而炳绚之告成于秋七月庭荣室疏侈然増观既而监察御史泾川程君富以学校之在圻内者 
奉命专督谓侯兹举不可使无间于后逮正统己未冬学正王君稳请文以寿诸石夫为学之道治其 
心而已盖心之实体通乎天地而酬酢万变通乎神明舍是而他求则无以成致用之功而亦非圣贤 
之学矣探事物之赜而必审夫天理人欲之机验日用之常而必笃于忠君孝亲之实精思力践期不 
失其本心焉故取士之法本操履以求其志节考经训以观其学术于治事之要以懿其展济于适用 
之文以究其才华必有以得于圣贤之微心学之懿而后谓之有成夫如是则虽载髙位享重禄乗美 
策良荫重席厚非幸也宜也若夫冒虚名以厕文学之场饰浮辞以班抡择之列而于道有未闻学有 


未得伥伥然惟进取是务亦独何哉诗曰济济多士克广德心此亦泮宫落成而颂祷之辞也故予得 
与诸君子诵之有志于学者可不深思于此哉同上原涿鹿卫在州治西北永乐七年建涿鹿左卫在 
州治西永乐八年建涿鹿中卫在左卫西永乐十一年建方舆纪要臣等谨按涿鹿三卫设自明永乐 
年间本朝初年以涿州三卫并良乡兴州卫香河营州卫合为一卫设守备一至康熙二十八年悉行 
裁省 

 

钦定日下旧闻考卷一百二十七 

 

钦定日下旧闻考卷一百二十七举正 

 

齐在东句原书齐讹作秦今改刘溥赋得涿鹿送邱伯纯作条金大定原书金讹作今今改元蔡钦涿 
州重修孔子庙碑条 

 

钦定日下旧闻考卷一百二十七举正 


钦定四库全书 

史部 

钦定日下旧闻考卷二十八至三十 

 

详校官庶吉士臣范逢恩 

检讨臣德生覆勘 

 

总校官进士臣程嘉谟 

校对官进士臣单可璂 

誊录监生臣黄珩 

 

钦定四库全书 

钦定日下旧闻考卷一百二十八 

京畿涿州二 

 

原范阳郡有独鹿鸣泽通典原独鹿山在州西十五里下有鸣泽汉元封四年由回中北出朝那萧关 
历独鹿鸣泽从西河还即此方舆纪要臣等谨案独鹿鸣泽今其地名陶家屯土阜岿然其下常有积 
水土人传以为即独鹿鸣泽原石虎岗在州西五十里涿州志臣等谨案石虎冈今无考原山上有二 
石虎混一方舆胜览原龙安山在州西五十里涿州志臣等谨案据大清一统志龙安山时有云气腾 
绕如龙山盖以此得名今隶房山境原龙安在郡西四十里回峦缭绕深谷逶迤自下而上有纪有堂 
雨过则岚光欲滴涿鹿记原龙安大房诸山之支陇也方舆纪要原涿州西北五十里有恶峪汉世已 
有此名卢它人封恶峪侯是也峪中云气弥漫四时不绝长安客话臣原涿州西北五十里有恶峪汉 
世已有此名卢它人封恶峪侯是也峪中云气弥漫四时不绝长安客话臣等谨案恶峪据两汉刋误 
补遗即亚谷今已无此称惟考涿鹿记云崿峪在郡西北五十五里或因字音相近今昔传闻互有讹 
异未可知也原史记亚谷侯汉书作恶谷郑康成释书大传谓恶为亚刘原父谓古亚恶二字通用两 
汉刋误补遗原崿峪在郡西北五十五里草木荣茂涿鹿记原盘坡在郡西北三百里坡有上中下西 
为表而东为里俨若画屏夕阳西坠紫绿万状同上原驼罗口在州东北宋雍熈中围涿州辽主隆绪 
由驼罗口应援即此方舆纪要臣等谨案驼罗口今无可考补王次仲隐居范阳变篆籀之体始为隶 
书秦始皇既定天下三诏之使入秦不至复命使以槛车载之次仲忽化一大鸟翻然出车使者惊拜 
曰无复命必见诛惟神人悯之鸟徘徊空中拔堕三翮使者得之以进始皇悔恨因名其地为落翮山 
真仙通鉴原灰洞在涿北燕南两傍皆高冈路极狭无风而尘土坌积咫尺不辨人物石湖集原范成 
大灰洞诗塞北风沙张帽檐路经灰洞十分添据鞌莫问尘多少马耳冥蒙不见尖同上原涿水东北 
与阪泉合其水导源县之东泉魏土地记曰下洛城东南六十里有涿鹿城城东一里有阪泉泉上有 
黄帝祠晋太康地理记曰阪泉亦地名也泉水东北流与蚩尤泉会水出蚩尤城城无东面魏土地记 
称涿鹿城东南六里有蚩尤城泉水渊而不流霖雨并则流注阪泉乱流东北入涿水水经注原涿流 
下滴也说文原涿水出涿鹿山世谓之张公泉东北流经涿鹿县故城南王莽所谓禠陆也黄帝与蚩 
尤战于涿鹿之野留其民于涿鹿之阿即于是处水经注臣等谨案涿水诸书所记其说各异谓其源 
出涿鹿山者水经注与方舆纪要也谓其源出范阳县西土山下者寰宇记也谓从大同得胜堡入者 
名胜志也按郦道元乃涿人其所著书于涿尤宜详核可信但涿之为国为郡为州为县沿革不一即 
今所谓涿城建自唐而唐以前水道之在城东西南北皆不能悬拟又水之迁徙不常今昔殊轨兹谨 
据大清一统志所载并录之以备考原涿郡南有涿水北至上谷为涿鹿河其支流塞外谓之涿耶水 


十三州志原涿水东北径涿县故城西流注于桃应劭曰涿郡故燕汉高帝六年置其南有涿水劭又 
云涿水出上谷涿鹿县按涿水自涿鹿东注湿水湿水东南径广阳郡与涿郡分水汉高祖六年分燕 
置涿郡涿之为名当受涿水通称矣水经注原桃水东北与洹水会水上分涞水于良乡县之桃水世 
谓之北涉沟故应劭曰洹水出良乡东径垣县故城北史记音义曰涿有垣县汉景帝中元三年封降 
王赐为侯国王莽之垣翰亭也水经注臣等谨案据大清一统志拒马河在涿州西北自涞水县流入 
与琉璃河合即古桃水也河流自十度村至碢石店历经十度亦名十度河然古拒马河水至涞县北 
折而南其东分为桃水今拒马河直至州北涞水之故渎亦绝与古不同矣洹水即今胡良河在涿州 
北十里原桃水东径涿县故城北王莽更名垣翰晋泰始元年改曰范阳郡今郡理涿县故城城内东 
北角有晋康王碑城东有范阳王司寇虓庙碑水经注臣等谨案晋康王碑及范阳王司宼虓庙碑无 
考余详前卷原桃水出涿县故城西南奇沟东八里大坎下数泉同发东径桃仁墟北或曰因水以名 
墟则是桃水也或曰终仁之居非桃水也按地理志桃水上承涞水此水所发不与志同谓终为是水 
经注原巨马河出代郡广昌县涞水东过逎县北同上原辽圣宗统和四年宋将曹彬米信北渡拒马 
河与裕悦休格对垒南北列营长六七里五月战于岐沟关大败之追至拒马河辽史原燕京留守萧 
孝穆乞于拒马河接宋境上置戍长巡察同上原开泰七年沿拒马河宋界东西七百余里特置戍长 
司一员巡察同上原至元二十一年四月涿州拒马河决冲突二十余里元史世祖纪原至治元年七 
月滹沱河及范阳县拒马河溢元史英宗纪增乾隆七年御制过拒马河诗十里琼瑶一色白马蹄踏 
碎人未惜行行策渡拒马河滑笏春流初弄碧亦有流澌如半壁珠玑洒落喷滩石谁能吊古论兴亡 
但觉光阴如过隙此河几度乱流过前岁今春原不隔兴来还似坐玉京豪咏心情那减昔溪头舴艋 
未易呼渡口车舆颇填积似展江干积雪图燕氏文贵留真迹増乾隆二十九年御制过拒马河诗拒 
马来回度舆梁亘卧波近山原野潦挟水遂成河水经注以拒马河即涞水故渎水盛则长津洪注水 
耗则通波潜伏今故渎亦绝而不续自附近山谷诸流汇注始湍激成河兴利非容易筹安竟若何迤 
东注沽淀疏导可延俄河流下会琉璃白沟诸水东至直沾方命大臣等勘冶淀泊源流疏导实厪畴 
咨长计也臣等谨案拒马河御制诗恭载有关纪述事实者余不备录原傅若金拒马河诗落日苍茫 
里秋风慷慨多燕云余古色易水尚寒波岸绝船通马沙交路入河行人悲旧事含愤说荆轲傅与砺 
诗集原姚广孝拒马河诗大河拟长淮湍急去如泻未足限南北犹能拒戎马牛马顾其漘蛟龙蛰其 
