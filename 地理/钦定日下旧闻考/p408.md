<!-- { "loadSidebar": true } -->
康熙年间毁于火后殿三楹东廊房三楹康熙五十四年僧智性重建前殿三楹西廊房三楹乾隆十 
二年僧德明重建圆洪寺久废今其地犹名圆洪寺街保安寺在今保安寺街寺内有磬二一铸明正 
德五年制字一铸明万历四十六年制字望乡台今无考原象房在宣武门西城墙北每岁六月初伏 
官校用旗鼓迎象出宣武门濠内洗濯长安客话臣等谨按象房今隶于驯象所补象房弘治八年修 
葢工部志原象初至京先于射所演习故谓之演象所而锦衣卫自有驯象所専管象奴及象只特命 
锦衣指挥一员提督之凡大朝会役象甚多驾辇驮宝皆用之若常朝则止用六只耳所受禄秩俱视 
武弁有等差其在象房人有入观者能以鼻作觱栗铜鼓声观者持钱畀象奴如教献技又必斜睨象 
奴受钱满数而后昂鼻俯首呜呜出声将病耳中先有油出名曰山性发则预以巨绠縻絷之管象房 
缇帅申报兵部上疏得旨始命再验发光禄寺距其毙已旬余秽塞通衢过者避道大庖何尝需此残 
胔京师弥文大抵皆然也野获编原今朝廷午门立仗及乗舆卤簿皆用象不独取以壮观以其性亦 
驯警不类它兽也象以先后为序皆有位号食几品料每朝则立午门之左右驾未出时纵游龁草及 
钟呜鞭响则肃然翼侍俟百官入毕则以鼻相交而立无一人敢越而进矣朝毕则复如常有疾不能 
立仗则象奴牵诣他象之所而求代行而后他象肯行不则终不徃也有过或伤人则宣勅杖之二象 


以鼻绞其足踣地杖毕始起谢恩一如人意或贬秩则立仗必居所贬之位不敢仍常位甚可怪也六 
月则浴而交之交以水中雌仰面浮合如人焉葢自三代之时已有之而晋唐业教之舞及驾乗舆矣 
此物质既麤笨形亦不典而灵异乃尔人之不如物者多矣露书原象入北土从不生育近年京师象 
房生一象人以未见其交而孕为异阅曲靖程兵备于周客滇偶笔乃知象孕十二载乃生来滇始足 
十二载耳云谷卧余原兽之蠢者莫甚于象然其性最警立仗有疾则诣他象求替入朝迟误则伏而 
受棰有罪贬降则退立所贬之位不敢复居故班行止举动一受象奴之意旨物之最灵又莫若象也 
许氏说文谓象三岁一乳而段氏酉阳杂俎则谓象孕子五岁始生程氏客滇偶笔则云孕十有二载 
乃生其说各异程氏又言象必择人迹不到处交感邝氏赤雅则言象交于水卷树叶葢之见人则羞 
必起逐之今京师洗象观者且千人相传洗时必交于水殆不然也两京求旧録增王继皋六月九日 
宣武门外看洗象十韵舞兽蒙恩泽炎蒸汤沐施金吾开卫仗玉殿辍朝仪旗鼔壕池涨喧阗男女窥 
沉浮山起伏嘘吸雨纷丝垂首欣先浴前踪恋久嬉惊波鱼香杳远影燕迟迟两岸人如壁连镳官共 
随齿妨泥内石身避水中坻薄澣驯人意潜涵伏火时载归毛骨竦跪上万年巵帝京景物略原王恭 
厂署在都城之西南隅天启五年六月忽大震拔大树二十余株根在上而梢在下近厂房屋倾倒木 
在上而瓦在下杀数千人乃改卜于西直门街北建厂熹庙赐名曰安民芜史原天启六年五月朔人 
或见都城隍庙唱名厚载门火神庙红球滚出次前门城楼角有数千萤火忽并合如车轮至初六日 
已时王恭厂灾震初作干清宫御案皆碎建极殿飞瓦杀人御史何廷枢潘云翼被震死全家覆入土 
中自顺承门大街北至刑部街尽为虀粉有女人衣饰尽而身存其同伴头去比肩无恙有从空坠人 
头及须发耳鼻大木远落密云石狮掷出城外衣服挂于西山树杪银钱器皿飘至昌平阅武场中崇 
祯十一年六月二日安民厂又灾贴厂太监王甫局官张之秀俱毙八月复灾绥冦纪略增天启六年 
五月六日已刻北安门内侍忽闻粗细乐先后过者三惊而迹其声忽火如球滚上于空众方仰瞩西 
南震声发矣望其光气乱丝者海潮头者五色者起冲天王恭厂灾也东自阜城门北至刑部街亘四 
里阔十三里宇坍地塌木石人禽自天雨而下燔臭灰瞇号声弥满死者皆祼有失手足头目于里外 
得之者物或移故处而他置之者时崇文门火神庙神亦焰焰欲起势若下殿出帝京景物略増天启 
六年五月戊申王恭厂灾地中霹雳声不絶火药自焚烟尘障空白□晦冥凡四五里明史五行志臣 
等谨按王恭厂灾雪庐焚余稿绥寇纪略皆载为天启六年五月六日芜史独载为五年六月而不载 
日乃系传闻之讹自当以明史五行志天启六年五月戊申为据也今改正原真如寺北向以其背象 
房而立也寺南松桧榆槐森遶皆象房树寺在元季为定力院南向今之象房是其山门葢象房初设 
于报国寺古松之畔以隔城致羁赴阙乃割定力院为驻象所燕都游览志原在西城今移改増明谕 
德黄辉真如寺碑略云兹寺建于元保寜年间峩嵋僧真如募建故即以真如名其寺明正统十三年 
蜀僧常宗修今僧明传复修三僧皆蜀人亦异事也臣等谨按保宁系辽时年号黄辉碑作元误本朝 
乾隆四十年僧德如重修原承恩律寺在都城西南隅寺址即古雪堂为戒坛下院宪宗纯皇帝勅赐 
知幻禅师以戒律开山至王恭厂火变之后益就倾圮燕都游览志原正德八年四月令大兴宛平二 
县拨佃户二十于护国保安寺以供洒扫明武宗实録原是时上诵习畨经崇尚其教常被服如畨僧 
演法内厂保安寺大德法王绰尔济鄂特色尔出入豹房与诸权贵杂处同上按绰尔济唐古忒语法 
师也鄂特色尔金光也旧作绰吉我些儿今译改原嘉靖二年五月以江彬钱宁入官房及故保安寺 
改为燕山府军等卫凡十五所明世宗实録以上四条原在西城今移改臣等谨按燕山府军等卫今 
废原吉祥寺在城内公元泰定间建寰宇通志原寺在城西南隅万历丙午重修改名石镫庵翰林黄 
辉陶望龄集缙绅于此放生其后林増志踵行之尤盛春明梦余録原庵旧名吉祥万历丙午西吴僧 
真程自云栖来居发古甃下得石幢一式如镫台旁镌般若心经一部唐广德二年少府裴监施朝请 
郎赵偃书黄仪部汝亨过其地以庵甫治而镫适出遂手书额称石镫庵焉原石镫庵在承恩寺之右 
迨王恭厂火变庵亦灰烬矣帝京景物略燕都游览志原陶崇政石镫庵碑略次南帅杖锡北游于都 
城之西南隅庵曰吉祥者以居焉发古甃下得石幢一枚如镫台式旁镌般若心经宛如圣教序唐代 
宗时成纪郡夫人敬造若为度生施食用者燕都游览志原宋启明石镫庵记次南上人癸卯岁飞锡 
京师驻庵名吉祥剪除丛莽掘地得石镫柱一座柱刻心经一卷系广德二年少府裴监所施因以名 


庵长安可游记以上六条原在西城今移改臣等谨按石镫庵在今猪尾胡衕燕都游览志已云化为 
灰烬则今之石镫庵乃后人重建非其旧矣今寺中有石香垆一云即旧传石镫然垆上并无镌刻心 
经其非旧物可知葢后人因镫无存遂指垆以附会耳黄汝亨书额亦无惟有碑一漫灭不可读碑阴 
尚存吉祥寺三字则斯地为庵之旧址无疑也又按石镫燕都游览志作唐代宗时成纪郡夫人所造 
长安可游记作广德二年少府裴监所施两说互异 

 

钦定日下旧闻考卷四十九 


钦定四库全书 

钦定日下旧闻考卷五十 

城市内城西城一 

 

臣等谨按朱彝尊原书自宣武门街西起至西北城角俱为西城本朝定制自泡子街南则隶南城故 
移于南城卷内又发祥坊护国寺街起至德胜门街西城墙止原书隶北城今隶西城故移叙于西城 
卷后又按宣武门北有单牌楼曰瞻云又北二里许有四牌楼东曰行义西曰履仁南北曰大市街原 
金城坊五牌二十二铺有普照寺铁佛寺五城坊巷胡衕集臣等谨按铁佛寺在顺城街四眼井铁佛 
像现存寺中普照寺无考原唐淤泥寺即今鹫峰寺鹫峰者唐僧之号也见唐人石刻心经中寺在内 
城西隅中有栴檀瑞相元学士程巨夫记其说荒唐不足信然佛之体制衣纹踽踽欲动非近代人所 
能办春明梦余録原鹫峰寺在城西墙畔寺颇湫隘然供有栴檀佛其中像为栴檀木衣无缝天衣目 
上视手左昻右俯相好端严夐异常造历代以来每随建都之地而供养之元镌栴檀佛像于石而树 
碑墀间恣人搨请燕都逰览志原城隍庙之南有鹫峰寺栴檀佛像髙五尺许色近沈碧万历中慈圣 
太后始傅以金帝京景物略原京师鹫峰寺有栴檀释迦接引像其足立处几于交趾不作八字衣纹 
都作直褶如出水衣附着股臂间面目向上絶不似今满月相也见只编原淤泥禅寺心经今在京师 
城内西南隅鹫峰寺正书其末曰大唐贞观二十二年三月吉日建立碑曰宫官张功谨敬德监造今 
山东河北寺院多云创自敬德或谓是尉迟敬德考许敬宗所作敬德神道碑及本传并无镇幽州事 
亦不当列于宫官之下也金石文字记补京师有唐人所书心经三一贞观二十二年刻石在淤泥禅 
寺一赵偃书广德二年刻石一大足年僧有晦建古林金石表补万历己未鹫峰寺僧济舟在殿诵经 
一士人拜墀下僧覩仪观有异迎上殿士人不可僧固迎不已士自通曰城隍也殿有戒神呵护不敢 
轻入语罢不见筠廊偶笔臣等谨按鹫峰寺亦名卧佛寺以寺有卧佛得名栴檀佛像本朝康熈四年 
十月奉勑移奉弘仁寺别以铜笵如来像还供本寺栴檀佛像自西土流傅震旦本末详弘仁寺条下 
至镌石佛像今弘仁寺圣安寺中俱有之而燕都逰览志所称树碑鹫峰寺墀间者则无可考所传唐 
时心经石幢今现在庭内字殊恶劣絶不类唐人书且考贞观止于二十三年幢上误刻作三十二年 
又将三字改作二字以唐人书唐时年分何至谬误若此其为后人伪托无疑乾隆二十六年御制重 
修鹫峰寺碑文辨证甚详足以正徃昔流传之误矣増御制重修鹫峰寺碑记鹫峰寺虽非古名刹而 
见称于帝京景物略诸书者以寺有栴檀佛像故像即功德经所云优填王以香木付天匠所造者其 
成像岁月与佛授记因缘以及西土流传震旦始末元翰林承旨程巨夫记言之特详按像自金源始 
显于燕京元时由圣安寺而仁智殿至于大圣寿万安寺凡三易地明嘉靖中万安寺毁遂移奉于此 
本朝康熙四年皇祖以佛像屡着灵异宜庄校宝地表自胜因而兹寺湫隘不称乃于液池西堧建弘 
仁寺为瑞相道场复笵铜肖释迦如来像还供寺中夫如来无所从来亦无所去则即境即佛本不作 
分别观矧佛无我相人相说一合相即非一合相又何尝沾沾于彼之为是而此之为非乎寺相传为 
即唐淤泥寺其说本之明大学士商辂碑记谓剏寺时寺僧秀峰掘地得心经石幢一幢面镌唐贞观 
二十二年敕修淤泥寺及住持三藏比丘秀峰因僧名适同遂诩为开山宿果又以幢有宫官张功谨 
敬德监造字辄云唐太宗命勋臣所建考其年尉迟敬德久致仕乌得有至幽州建幢事且列名宫官 
后其妄固无容深辨今幢尚存字恶劣不类唐人书或即秀峰诡为此刻以餙神奇无识者遂从而附 
会亦未可知苐阅歳已久姑仍之而碑辞则鄙俚实甚辂文人不应出此漫漶灭迹亦一快也乃孙承 
泽春明梦余录又以为鹫峰者唐僧之号夫灵鹫一峰即西竺耆阇崛兰若取以标名其义易晓且鹫 
