<!-- { "loadSidebar": true } -->
时酌委同上增凡训练歩射骑射鸟枪歩猎及军政考验均与八旗护军营同又于八旗营房内各设 
学舍以翻绎生员六人充教习分教本营肄业子弟同上臣等谨按以上各条叙圆明园总统增向导 
总统以前锋统领护军统领八旗副都统兼理于八旗前锋营护军营内选参领侍卫四人前锋校护 
军校前锋护军六人佐之恭遇时巡省方以向导总统一人先期率官校诣车驾经行之地周览山川 
通桥梁夷险隘计程入告驾行佩橐鞬前导既驻跸以次日程途及驻跸之所奏交行在兵部晓谕阖 
营回銮亦如之驻跸御营及顿营看城均由向导总统先期指示饬所在有司修筑营盘同上臣等谨 
按向导官无定员亦无専署 

 

钦定日下旧闻考卷七十二 


钦定四库全书 

钦定日下旧闻考卷七十三 

官署十二 

 

増提督九门巡捕三营歩军统领一人掌管门禁锁钥统率八旗歩军三营将偹以肃清辇毂协理刑 
名部臣一人掌参酌刑律所属文职十有七人武职六百六十人员外郎二人主事二人掌句检旗营 
簿书司务一人掌稽察簿书兼理俸饷笔帖式十有二人掌文移翻译大清会典臣等谨按凡本属员 
外郎员阙咨吏部转行各部院遴选主事移送与本衙门主事选拟正陪由统领引见补授主事由司 
务笔帖式内简选亦如之司务于笔帖式内选拟正陪咨送吏部笔帖式咨吏部行各部院保送笔帖 
式简选拟调由吏部引见补用増歩军统领衙门在地安门外显佑宫之右廨舍共一百四十二楹歩 
军统领衙门册臣等谨按歩军统领康熙十三年始行设立无専署雍正十二年以宣武门内京畿道 
胡衕内务府官房为之乾隆二十一年管步军统领事傅恒以衙署偏在西南奏请与地安门外帽儿 
胡衕礼部会同馆互易奉旨允行堂上恭悬额曰风清辇毂前列训辞曰辇毂之间兵民杂处必寛严 
互用禁暴戢民然后九陌风清四民和会世宗御笔也増左右翼歩军翼尉各一人八旗歩军协尉副 
尉各二十四人掌董率守卫巡警扫除歩军尉毎旗满洲二十四人蒙古汉军各九人委署歩军尉毎 
旗满洲各五人蒙古汉军各二人掌分汛警夜清道诘奸捕盗歩军尉满洲毎旗各三人蒙古汉军毎 
旗各一人缉捕盗贼稽察奸宄领催二千三十一人歩军万七千八百四十七人大清会典臣等谨按 
歩军翼尉会该翼满洲都统护军统领各选骁骑参领护军参领一人引见补授协尉于该旗城门领 
副尉步军尉内选拟如步军营不得其人会同该旗都统于男以下骑都尉以上世爵内选拟正陪副 
尉于该旗歩军尉等官内选拟步军尉会该旗都统于委署步军尉云骑尉前锋护军骁骑诸校城门 
吏随旗行步之五六七八品官及调旗部员内选拟正陪委署步军尉会同该旗都统于云骑尉护军 
骁骑诸校及随旗行走之五六七八品官内选拟均引见补授捕盗步军尉于该旗步军尉内遴委増 
城门领内九门毎门二人外七门毎门一人城门吏同门千总内外门毎门均二人掌严启闭出入以 
稽诈伪大清会典臣等谨按城门领内九门以八旗满洲外七门以八旗汉军均于该旗步军副尉歩 
军尉内选拟歩军营无可升授者会该旗于骑都尉云骑尉内选拟正陪城门吏由该旗都统于前锋 
护军领催骁骑内选拟均引见补授门千总移咨兵部铨补增凡京师营房在皇城内者八旗满洲歩 
军宿卫之处九十所内城九门各设巡房左翼三百二十七所右翼二百九十九所分隶八旗满洲蒙 
古汉军门内皆令循环巡警附城列屋三千六百十有六毎旗各拨满洲蒙古汉军官兵挈眷驻防并 
于城门外各设巡房八间即令驻防官兵分班守卫外城七门设马歩兵巡房三百四十二所分隶巡 
捕三营巡守歩军统领衙门册増内外城门各设班房更房内城百有五楹外城八十楹城上各设戍 
守望内城八十四所外城四十三所同上増信炮总管一人五品官八旗各一人掌监守白塔信炮同 
上臣等谨按监守信炮总管由八旗直年都统等以八旗三四品世爵及监守信炮官内简选十人引 
见补授监守信炮五品官该旗都统于骑都尉云骑尉护军骁骑校及六七八品官内拟正陪引见补 
授増中南北三营参将各一人游击各一人掌训练弁兵分驻巡缉守偹十有九人千总十有五人把 
总三十人掌分守营汛缉捕奸匪外委千总十有五人外委把总二十六人分汛协防随营差委马兵 
千四百四十人步兵三千五百六十人会大清典臣等谨按巡捕三营参将游击守偹以次升补均简 
选引见补授千总以把总选补把总以外委千把总及马兵并发营补用之人拔补外委千把总皆循 
次拔补増中营参将分驻崇文门外抽分厂中营游击分驻正阳门外猪市口西南一守备署在宣武 
门外棉花头条胡衕东南二守备署在崇文门外上三条胡衕外正东守备署在朝阳门外大街外东 
南守备署在广渠门外关厢大街外正南守备署在永定门外海子墙守备署在左安门外黄家庄步 
军统领衙门册増南营参将分驻海甸南营游击分驻宣武门外菜市口东南一守备署在正阳门外 
东小市西南二守备署在广宁门内牛街外南一守备署在西直门外西关外南二守备署在右安门 
外关厢外南三守备署在广宁门外大街畅春园守备署在海甸庄圆明园守备署在挂甲屯西胡衕 
圆明园千总署在水磨地方圆明园树村守备署在树村南把总署在瓮山东北静宜园守备署在香 


山买卖街千总署在四王府把总署在小屯村同上増北营参将分驻宣武门外斜街北营游击分驻 
安定门外大关内北东守备署在正阳门外东河沿内北西守备署在宣武门外鐡厂外东北守备署 
在东直门外大街外西北守备署在德胜门外大关外西一守备署在朝阳门外鸡市口头条胡衕同 
上臣等谨按乾隆四十六年以前三营弁兵廨舍之制如此増乾隆四十六年奉上谕京师辇毂重地 
向来步军统领所管营务止分中南北三营地方本属广阔又西北昆明湖一帯离城较远稽查巡缉 
更觉耳目难周所有从前额设官兵不敷派拨且营制亦有参差未协之处其应如何添设兵丁酌定 
营汛并管兵员弁及一切事宜着步军统领衙门会同各该部详悉妥议具奏上谕簿增京城南北左 
右分设四营以合方位圆明园为圣驾毎年驻跸之处列为巡捕营之首原为南营今改为中营共为 
中南北左右五营兵部册臣等谨按中南北左右五营毎营各设参将一员游击一员都司一员中营 
管辖园庭增设副将一员其营汛之制中营五汛南营六汛余三营各辖四汛毎汛千总二员把总四 
员经制外委六员额外外委三员増中营副将分驻海甸逰击分驻四王府都司分驻圆明园汛其畅 
春园树村香山三汛仍旧乐善园汛管辖西直门外及长河万寿街诸处兵部册増南营参将分驻崇 
文门外逰击分驻菜市口其珠市口西南一汛以都司分驻余仍旧同上増北营四汛所辖以德胜安 
定东直朝阳门外石路北界为限参将署在德胜门游撃署仍旧其德胜门守备改为都司余三门俱 
以守备管辖同上増左营四汛所辖自朝阳门石道之南至东便广渠左安永定门以东参将分驻朝 
阳门游击分驻东便门都司分驻左安门外其朝阳东便广渠三门仍各设守备管辖同上増右营四 
汛所辖自阜成门以南至西便广宁右安永定门以西参将分驻阜成门逰击分驻广宁门都司分驻 
右安门外其阜成西便广宁三门仍各设守备管辖同上臣等谨按以上各条叙歩军统领増火器营 
总统六人以王公领侍卫内大臣都统前锋护军各统领兼任掌教演火器之政令八旗鸟枪护军参 
领十有六人鸟枪骁骑参领二十四人管鸟枪散秩官五十六人管炮散秩官四十人鸟枪护军校鸟 
枪骁骑校各一百十有二人管炮骁骑校四十人八旗满洲蒙古毎佐领下鸟枪护军三人鸟枪骁骑 
四人炮骁骑一人以上鸟枪护军参领为该管専设官余均以八旗满洲蒙古官兵兼任大清会典臣 
等谨按乾隆三十五年奏准炮手马甲归并火器营操演炮房俱隶火器营管理増火器营衙门在东 
四牌楼西火器营册増凡训练岁于七月十七日始遇闰七月即于闰七月十七日为始至次年四月 
十八日止封印日至开印日暂停月以初四初九十四十九二十四二十九等六日演炮初二初七十 
二十七二十二二十七等六日演鸟枪初六十六二十六等三日校射春秋会操于安定门外教场大 
操日随大队列阵合操于仰善洼毎年秋后奏请于卢沟桥演放子母炮得旨率官军前往卢沟桥演 
放十日开演日祭炮仪节均与汉军同大清会典増左翼镶黄正白镶白正蓝四旗炮厂在东直门北 
新桥东教场康熙二十四年工部修建八旗册増右翼正黄正红两旗炮厂在西直门内桦皮厂康熈 
四十六年移建镶红镶蓝两旗炮厂在宣武门内城隍庙北同上増八旗火药厂旧在德胜安定二门 
外康熙三十一年奏明移贮濯灵厂及各门城上收贮同上増外火噐营房在长河西岸蓝靛厂后官 
廨一千二十四楹官厅义学等房六十楹炮甲连房六千三十八楹围墙大门楼四座看墙八道周围 
门楼三千一百七十六座虎皮石院墙长二万七丈有奇曲尺墙三千一百四十座外围大墙长一千 
一百六十六丈有奇随门平桥四座墙脚下泄水沟二十五道护墙河长一千一百八十余丈有奇凿 
井十六建水房十六楹其西门外建翼长廨舍一所乾隆三十五年奉旨创建拨八旗满洲火噐营官 
员兵丁驻此同上増外火噐营西门之西设立大教场为八旗合操之地建演武厅一座五楹抱厦三 
楹配殿六楹看守房四楹大门楼一座随墙门二虎皮石围墙长三十八丈四尺有奇厅前月台三出 
陛以备合操时圣驾临阅乾隆三十九年又于火噐营南门外蓝靛厂后设小教场以为兵士早晩较 
射之地同上臣等谨按火器营官署向止城内东四牌楼一处至操演训练俱会于安定门外教场乾 
隆三十五年上命于长河西岸另立教场为外火噐营并建盖营房拨本营八旗满洲弁兵移驻俾羣 
聚环居便于演习仰见我皇上训练士卒之心至周且密矣臣等谨按以上各条叙火器营增健鋭营 
总统无定员以公侯大臣兼任翼领二人前锋参领八人副前锋参领八人署前锋参领十有六人前 
锋校五十人副前锋校四十人什长五十人笔帖式四人前锋千人副校什长笔帖式均在内委前锋 
千人习云梯马步射鸟枪驰马跃马舞鞭舞刀水战驾船驶风之技翼领督率属随时训练大清会典 


臣等谨按水师习战于昆明湖而辖于香山健锐营又按凡翼领员阙于前锋参领内由总统遴选拟 
定正陪引见补授其前锋参领副前锋参领署前锋参领前锋校副前锋校以次升补亦如之至副前 
锋校员阙于笔帖式什长内选补什长笔帖式前锋委前锋以次拔补亦如之委前锋阙于养育兵闲 
散壮丁及八旗骁骑养育兵内拔补养育兵阙于壮丁内拔补増健鋭营衙门在静宜园东南围墙四 
角有碉楼四座共房二十二楹皇上阅兵演武厅一座后有看城及东西朝房放马黄城健鋭营册臣 
