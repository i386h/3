<!-- { "loadSidebar": true } -->
亦稍苏乃记之曰天有三垣帝座所在诸星环之国有京城天子所居百神卫之房山密迩燕都多深 
山修谷实生神龙疏附奔走居百神之先理之必然也且京师天下之本盛夏兼旬不雨舟漕不蔇物 
贾日翔四方辐辏者忧之又旬日不雨饥馑疾疫将作居民忧之斗讼盗贼滋蕃朝廷有司忧之一雨 
而百姓四方安故房山之龙能雨京师有功于国甚大礼记祭法曰山林川谷邱陵能出云为风雨见 
怪物皆曰神有天下者祭百神诸候在其地则祭之新庙之作于祭法为宜或曰社壝而不宇今庙焉 
以居龙何曰地载神气神气风霆风霆流形庶物露生社欲其露处以受生气也龙者天之生气能为 
膏泽以生万物者也其质为阳阳动必静静必伏藏宇以栖神固宜又曰肖龙象以人何曰龙有变化 
不测之神人而为龙龙而为人古今多有之异时褒崇之典请于大庭议于奉常为侯为公衣冠牲币 
祀号祭式必视人爵庙也像也揆之事理皆宜平章公蒙古克埒氏国初以来元勋世臣之胄其父祖 
子孙群从昆弟丞相御史大夫接踵不绝于朝故其体国也切其爱民也深其祷神也能竭其诚乃作 
迎享送神诗俾工歌其辞以祀并刻之石辞曰龙胡为兮山之盩风气固密兮冈峦绸缪龙奉命兮宅 
阻幽扈帝室兮拱神州神州兮盛夏不雨相臣忧兮奉牲醑牲肥兮醑香龙来歆兮不遑处大振电兮 
从元冥云飞缴兮雨建瓴雨优渥兮年谷熟年谷熟兮神州足神州足兮万邦福龙盘桓兮此有屋龙 
歘起兮安之乗灵和兮薄希懿风雨旗兮绝天河滃元云兮扬素波帝曰劳女兮复女居新庙翼翼兮 
山盘纡房之山兮雨之府鼔坎坎兮巫屡舞泽我民兮万万古国有秩兮食兹土圭斋集按克埒蒙古 
语墙也旧作怯烈今译改原李濂房山诗集阴云袅袅黒龙湾瑶草丹崖不可攀越客漫夸天姥胜渔 
阳还有大房山嵩渚集馑疾疫将作居民忧之斗讼盗贼滋蕃朝廷有司忧之一雨而百姓四方安故 
房山之龙能雨京师有功于国甚大礼记祭法曰山林川谷邱陵能出云为风雨见怪物皆曰神有天 
下者祭百神诸候在其地则祭之新庙之作于祭法为宜或曰社壝而不宇今庙焉以居龙何曰地载 
神气神气风霆风霆流形庶物露生社欲其露处以受生气也龙者天之生气能为膏泽以生万物者 
也其质为阳阳动必静静必伏藏宇以栖神固宜又曰肖龙象以人何曰龙有变化不测之神人而为 
龙龙而为人古今多有之异时褒崇之典请于大庭议于奉常为侯为公衣冠牲币祀号祭式必视人 
爵庙也像也揆之事理皆宜平章公蒙古克埒氏国初以来元勋世臣之胄其父祖子孙群从昆弟丞 
相御史大夫接踵不绝于朝故其体国也切其爱民也深其祷神也能竭其诚乃作迎享送神诗俾工 
歌其辞以祀并刻之石辞曰龙胡为兮山之盩风气固密兮冈峦绸缪龙奉命兮宅阻幽扈帝室兮拱 
神州神州兮盛夏不雨相臣忧兮奉牲醑牲肥兮醑香龙来歆兮不遑处大振电兮从元冥云飞缴兮 
雨建瓴雨优渥兮年谷熟年谷熟兮神州足神州足兮万邦福龙盘桓兮此有屋龙歘起兮安之乗灵 
和兮薄希懿风雨旗兮绝天河滃元云兮扬素波帝曰劳女兮复女居新庙翼翼兮山盘纡房之山兮 
雨之府鼔坎坎兮巫屡舞泽我民兮万万古国有秩兮食兹土圭斋集按克埒蒙古语墙也旧作怯烈 
今译改原李濂房山诗集阴云袅袅黒龙湾瑶草丹崖不可攀越客漫夸天姥胜渔阳还有大房山嵩 
渚集原防水出良乡县西北大防山南东南流径羊头阜下俗谓之羊头溪房山县志臣等谨按羊头 
阜即羊头冈见大清一统志原白带山在范阳县北四十里太平寰宇记原般州山西南十里为石经 
山山之东为石经洞方舆纪要原房山县西南四十里有山曰白带山生芯题草又曰芯题山藏石经 
者千年矣故曰石经山亦曰小西天云北齐南岳慧思大师虑东土藏敎有毁灭时发愿刻石藏閟封 
岩壑中坐下静琬法师承师付嘱自隋大业迄唐贞观大湼盘经成其夜山吼生香树三十余本六月 
水浮大木千株至山下构云居寺焉唐玄宗第八妹金仙公主修之洪武二十六年又修之正统九年 
又修之山上雷音洞高丈余四壁刻经四柱刻像前石有扉维以开闭几案瓶垆皆石台有栏横与堂 
亘堂左洞二右洞三堂下洞二皆经唐迄元代有续刻经目列石幢人传洞火龙所穿也山下左右东 
峪寺西峪寺西峪寺后香树林香树生处也梦堂庵唐梦堂师居处也林后琬公塔也万历壬辰达观 
和尚睹像设衰颓石版残蚀率僧芟除启洞拜石经石下有穴藏石函一尺上刻大隋大业十二年岁 
次丙子四月丁邜朔八日甲子于此函内安置佛舍利三粒愿住持永劫三十六字发视得小金瓶舍 
利状黍米色紫红师闻于慈圣太后迎入供养函瓶以玉外函复之安置故处僧憨山撰雷音窟舍利 
记刻之石山多石碑二隋碑一仁寿元年王臣(目东)碑一仁寿元年王邵碑五唐碑一开元十年梁 
高望碑一开元十五年王大悦碑一元和四年刘济碑一景云二年甯思道碑一太极元年王利贞碑 


二辽碑一赵尊仁碑一天庆八年沙门志才碑二元碑一至正元年贾志道碑一至正二年释法真碑 
山半有庵曰半山庵帝京景物略朱彛尊原按汉书地理志清河郡有芯题县颜师古注芯古莎字増 
石经山在房山县西南五十里本名白带山亦曰芯题山以山生芯题草也大清一统志原独树村在 
县西南五十里房山县志原出独树村四里两山对峙外隘内豁小溪中出石参差如犬牙水触石流 
潨潨有声沿溪行十里有巨石数十横布水中蹑以渡登平冈以望峰峦不可胜数中一山石火焰而 
草树独盛询知为白带山小西天之径在焉迤逦至山麓壁立似不可登徐望之有磴道直上及山半 
有石室曰义饭厅唐乾符中僧藏贲所建折而东凿石为道广不满尺横于山腹者一里折而北条石 
为阶凡九十九级级尽行百步复有阶如前级差少折而南有石堂东向方广五丈曰石经堂堂有几 
案垆瓶之属皆以石为之下以石甃地使平壁皆嵌以石刻佛经字类赵松雪中四石柱柱上各雕佛 
像数百饰以金碧堂之前石扉八可以启闭外有露台三面以石为阑设石几石床以为游人憇息禅 
房庖湢皆因岩为之堂左石洞二右石洞三复有二洞在堂之下石经版分贮其中始隋沙门静琬其 
徒道公等续之至辽统和金明昌间增刻前后纳洞中石凡七百余条有石幢记其目毎洞以石为窗 
棂用铁固之石本之近窗者可以窥见其左洞有静琬贞观八年碑记嵌于门上洞北有石池石井池 
广七尺而深半之井北有泉自窦中出涓涓不绝又有石龙王像民祷雨则祀之古木苍藤樛错阴翳 
由泉窦之南缘小径盘屈至山顶有五石台台上皆有白石小浮图其南二乃唐金仙公主所建余无 
题识不可考顶有巨石后广前锐平出于虚空者数尺名曝经台下至堂中左右见有碑十余其高大 
者则唐元和四年幽州节度使刘济所建西偏下五里许有云居寺亦静琬所剏墀中列唐人建石浮 
屠四皆勒碑其上其一开元十年助敎梁高望书其一开元十五年太原王大悦书其建于景云二年 
者则甯思道所书太极元年建者则王利贞书也寺僧言后院中石刻犹多在榛莽中或立或仆多唐 
时所刻双崖集増隋石经开皇中释静琬凿石刻经仅成大湼般而卒唐宋皆有续刻唐云居寺石浮 
图铭王大悦撰开元十五年唐云居寺石浮图铭梁高望书开元十年唐涿鹿山石经堂记刘济撰元 
和四年辽云居寺续镌石经记赵遵仁撰清宁四年辽云居寺续秘藏石经塔记沙门志才撰天庆八 
年元修华严堂经本记贾志道撰并书至正元年元云居禅寺藏经记释法贞撰陈颢篆额至元二年 
天下金石志増静琬姓氏里居不可考访求名胜至燕涿山北白带山见峰峦灵秀遂采石造十二部 
石经自隋大业迄唐贞观大湼盘经成是夜山吼生香树三十余本六月水涨忽浮大木千株至山下 
因构云居寺明皇第八妺金仙公主増修今香树林后琬公塔存焉畿辅仙释志原石经山峰峦秀拔 
俨若天竺因谓之小西天寺在云表仅通鸟道曰云居寺迤南三里有石级长里许级尽东折为雷音 
殿四壁镌梵语悉隋唐人所书复有洞七即知苑藏石刻处也长安客语臣等谨按云居寺内恭悬世 
祖章皇帝御书文殊殿额曰别有洞天皇上御书额曰慧海慈航毘卢殿额曰慧海智珠联曰林外钟 
声开宿霭阶前旛影漾晴晖释迦殿额曰耆窟香林联曰石洞别开清净地经函常护吉祥云药师殿 
额曰香云常住弥陀殿额曰金轮正觉大悲殿额曰莲台净域小西天额曰见春亭皆御书乾隆十八 
年御制初游云居寺诗并御制游云居寺即景杂咏恭载卷内又按长安客话所称隋沙门知苑隋图 
经亦作静琬原幽州沙门知苑精练有学识隋大业中于幽州西山凿岩为石室摩四壁以写经又取 
方石别更摩写藏诸室内毎一室满即以石塞门镕铁固之时炀帝幸涿郡内史侍郎萧瑀皇后弟也 
性笃信佛法以其事白后后施绢千匹瑀施绢五百匹朝野闻之争共舍施故苑得成功苑常以役匠 
既多道路奔走欲于岩前造木佛堂并食堂寝而念木瓦难办忽一夜暴雷震电明旦既晴见山下有 
大木松栢数千为水漂积于道次道俗惊骇不知来处苑乃使匠择取其木余分邑里邑里喜悦助造 
堂宇顷之毕成苑所造石经已满七室以贞观十三年卒弟子继其功焉冥报记原智泉寺僧静琬见 
白带山有石室遂发心书经十二部刋石为碑隋图经原石经贮于岩洞者七地穴者二洞以石门闭 
之穴以浮图镇之自隋唐迄元碑碣森列洪武二十一年正月道衍奉命往观赋诗镌于华岩堂之壁 
虽未足彰琬师之幽光庶以纪兹行之岁月而托不杇也逃虚子集増乾隆十八年御制初游云居寺 
二十韵明发事清游村烟淡霭浮欲暄春旭丽不冷晓风收历历遵原陌行行度野沟杏含红见远柳 
怯绿疑偷近识花原未明看枝已柔问谁开谢墅闻说是莬裘过一山村松竹潇洒问之为故尚书传 
鼐别业入谷蹊偏隘寻逵骑半留村民瞻露冕缇士漫鸣驺恍到琉璃界分迎云水俦行营刚廿里古 


寺阅千秋碑字传贞观莲经悟比邱庄严信希有名象许诠不潇洒坐精舍檐楹掲素帱藉因休众倦 
便以纵晴眸僧进伊蒲馔鹤弹梵呗喉此来探胜赏讵为访禅修经洞犹云表崕途有瀑流要凭穷一 
览未便更他投曩者遥瞻企佳哉今取酬佛宁擅独乐我祗励先忧增又御制游云居寺即景杂咏拈 
花微笑那传心般湼盘成离去声古今可惜阇黎多附会未知大地是香林右香树林唐刻湼盘经成 
山为三吼因生香树云云居已据胜概云最佳致陈轩纳远望跻陟得清寄流憇倚文榻属咏托遐思 
籁声泛金石塔影落空翠分付舍利光记子乃初至右概云轩竹树 翠间峰腰滃玉乳山灵泉必灵名 
言传自古抱珠守苍龙云气时吞吐流为功德水香积悦法佀何当合肤寸徧作春郊雨右石井预虑 
昌黎论先为二酉藏义都兼半满世已阅隋唐扄钥真称固法轮岂繋常拟方杜元凯犹觉欠周防右 
石经洞隋僧静琬藏经处空阁凌飞崖虚舟意弥在英英忽满谷依稀泛云海右崖舫绝峭忽亩平牝 
