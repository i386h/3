<!-- { "loadSidebar": true } -->
方为五塔其丈尺规矩与中印土之宝座无以异也成化癸巳十一月告成立石原朱衡真觉寺五塔 
诗胜地尘埃少中天洞壑孤云棂欹缥缈风磴入虚无槛外三天界尊前五岳图何当探慧镜一为照 
迷途镇山集原何栋登真觉寺浮图诗凌空垂宝塔被露出铜盘影照青莲色光寒白露团霞标窥日 
近风洞雪云寒静坐观空界天花绕石坛太华集以上八条原在郊垧门今移改正觉寺西五里许为 
万寿寺自正殿后殿宇佛阁凡六层五城寺院册臣等谨按万寿寺明万历五年建乾隆十六年重修 
二十六年再修初寺中悬永乐时所铸大钟内外勒华严全部共八十一卷名曰华严钟今移于城北 
觉生寺详见郊垧门寺门内为钟鼓楼天王殿为正殿殿后为万寿阁阁后禅堂堂后有假山松桧皆 
数百年物山上为大士殿下为地藏洞山后无量寿佛殿稍北三圣殿最后为蔬圃寺之右为行殿左 
则方丈寺内永乐时大钟今移置觉生寺正殿恭悬世宗宪皇帝御书额曰慧日长辉皇上御书联曰 
戒慧光中烟云皆般若清凉界外花石尽真如万寿阁额曰欢喜坚固大士殿额曰声闻普遍三圣殿 
额曰法云常住殿柱南面联曰性海波澄静涵功德水福林荫溥妙涌吉祥云北面联曰甘露洒诸天 
现清净身说平等法慈航超彼岸以自在力显大神通方丈额曰栖情物外联曰爽气挹冲襟翠连空 
色明漪淡尘虑影借天光皆皇上御书正殿前恭立乾隆十六年御制文碑亭二左为国书及汉字右 
蒙古字梵字假山之后恭立乾隆二十六年碑亭二左为国书及汉字右蒙古字梵字又行殿内西间 
联曰春物熏馨含慧业名禽宛转入闻思东间联曰于淡泊中寻理趣不空色际忘言诠又联曰树色 
溪光成静赏花香鸟语絶尘缘后院楼宇下穿堂联曰花宫具见严而妙别室还饶清且嘉书室联曰 
欣于所遇何空色乐在其间足古今又联曰听松真偈演观水道心存皆皇上御书又按万寿寺之西 
路北设关门内有长衢列肆北达畅春园为万寿街居人称为苏州街详见苑囿门御制勅修万寿寺 
碑记自昆明湖循长河而东缘岸多乔林古木僧庐梵舍远近相望广源闸西万寿寺实为之冠宏敞 
深静规制壮丽考碑志建自明神宗初迄今二百余载矣朕时从舟过之乾隆辛未之岁恭值圣母崇 
庆慈宣康恵敦和裕寿皇太后六旬大庆海内臣民举行庆典朕恭奉大安舆由畅春园道西直门至 
大内銮御所经兹寺适居其中且喜其嘉名符祝厘之意命将作新之更加丹艧绣幢宝铎辉耀金碧 
以备临览传有之曰万盈数也诗书之称寿者曰欲至于万年曰万寿无疆又有万有千岁眉寿无有 
害皆举成数以致其欢欣颂祷之诚而帝王世纪则谓天皇氏寿一万八千岁地皇氏寿一万八千岁 
人皇氏寿九千岁合四万五千岁则上古盖实有之非虚言也至释氏阿含经则谓四天王寿五百岁 
以人间五十岁为一日忉利天寿千岁焰摩天寿二千岁兜率天寿四千岁化乐天寿八千岁他化自 
在天寿一万六千岁摩身天寿三万三千岁而曰梵天寿命无有大期古佛且有无量寿之号贝叶经 
函支那传译净众敬持故凡以欢喜心作佛事植功德林报罔极恩者咸有取焉我圣母大慈大恩沾 
被一切受气含生天上天下有识无识普徧周浃以是至仁备诸福德升恒悠久纪算靡极斯固薄海 
若臣若民同心一词合掌赞叹愿申万年之祝而朕之以天下养颂纯嘏而引遐龄于万斯年称无量 
寿者随所至而三致意焉修葺工竣因有司之请勒文贞珉以纪岁月御制重修万寿寺碑文天纯佑 
我函夏既屡丰锡羡俾恬养引年越大蒙疏逖吻爽胥昄章畊牧跻之春台是用大介盖贞元嘉会保 
者兢兢乎千载一时而我圣母皇太后七帙庆辰适逢斯盛朕将率亿兆臣庶祝嘏延洪以圣节崇启 
经坛于万寿寺爰勅内府丹垩即工视乾隆辛未例弗懈益虔事载蒇系之辞曰维兹寺修建端委暨 


诸天无量寿义着在前文者无竢繁称矣曷记乎则敬颂我圣母爱民延禧之懿训以质言胪近事可 
乎向者东南耆耉颙迓安舆树颔翘趾者相属偶会偏隅赒赈朕上体慈懐载稽撰日阅丙子而丁丑 
阅辛巳而壬午迨取道展礼清凉则祥霙甘澍馧馞缤纷九 奄观倍稔揆诸古德所云觉照佛心福利 
仁化何以加兹若乃西人敂关诸师亟于捄焚拯溺朕荷天祖鸿庥寅承敢后每旁午擘画禀命璇闱 
备仰我圣母始事勤劬与成功之恺豫迄今流沙数万里悉古乌孙大宛勃律于阗诸部曲不啻偃修 
罗之弓戟而亭以慧云沃以法雨同登极乐国土者我圣母寿世无量之心一我佛寿世无量之心而 
朕额手庆抃即愿以无量万世寿寿我圣母者庶于是焉征实可记也夫遂绎其旨而为之赞我闻法 
王法不受转轮转调御大能仁安车济五衍以兹寿者相超刼去圆满一万二万年迦叶那含阐至六 
万七万昆含拘留展次佛及初佛积万乃无算同声祝圣慈金口宣元典寿世而寿身真实义斯践佛 
云四部洲五烛乎燎旱化日诸众生各各得饱暖是名恒春国有榖无不戬佛云彼罗刹种种方所限 
销兵穷荒徼薄海壹清宴是名大愿船浄域归重趼圣慈皆佛慈是谛参密显欢喜证人天三呼善哉 
善乾隆十三年御制题万寿寺方丈诗三度轻舟过今年舟过万寿寺者三兹始一游云一来方丈游 
地偏白足静松老缘阴稠驯鸽香台集凉蝉古树収略参今昔景门外聒清流又御制万寿寺口占赐 
方丈明鼎诗试问阇黎悟未曾与僧何不可言僧却怜佛子亲逢佛因识能仁有不能昔皇考喜开示 
禅流因而得悟者指不胜屈明鼎尚属济宗名宿独未获许可故嘲之乾隆二十八年御制舟过万寿 
寺戏题诗广源高水拍船唇长河之水以玉泉为源过万寿寺左侧广源闸始有高下之分船过祇园 
古岸滨识矣松篁三径路置之空色不言津爱他有力风前布笑我竟为门外人望雨忧愁得雨喜欲 
询调御属何因由万寿阁东穿堂入别院斋堂五楹为指钵思恩前宇五楹后为法坛为方丈由阁西 
穿堂入为行殿五城寺院册原万寿寺在广源闸西数十武殿宇极其闳丽寺左钟楼前临大道钟铸 
自文皇径长丈二内外刻佛号弥陀法华诸品经蒲牢刻楞严咒铜质精好字画整隽相传为沈度笔 
少师姚恭靖公监造近年自宫中移此击之声闻数十里有山亭在佛阁后可结趺坐长安客话原万 
历五年三月建万寿寺于西直门外七里先是京师有番经汉经二厂年久颓圮穆皇帝重修未竟上 
移贮汉经于此中其正殿曰大延寿阁曰宁安重楼复榭隐映蔽亏寺后垒石为三山以奉西方三大 
士盖象普陀清凉峩嵋凡占地四顷有奇浃岁即成时司礼监大珰冯保领其事先助万金潞邸及诸 
公主妃嫔以至各中贵无不捐赀其藻绘丹艧视金陵三大刹不啻倍蓰野获编臣等谨按宁安阁今 
改为万寿阁原万寿寺在真觉寺西二里神宗朝勅建丹楼绀宇几与大内等盖上幸山陵尝为驻跸 
地也方丈筑山上有广榭下峙小亭寺僧云先帝曾于此尚食后有圃数顷赐出万石大钟乃太宗时 
制昔悬于楼迩年有讹言帝里白虎分不宜鸣钟者遂卧钟于地燕都游览志原万寿寺在广源闸之 
西万历五年太监冯保奉命作中大延寿殿五楹旁罗汉殿各九楹后藏经阁高广如中殿左右韦驮 
达摩殿各三楹方丈后辇石为山所取土处为三池山上三大士殿各一三池共一亭山后圃百亩寺 
碑大学士张居正奉勅撰先是文皇帝铸大铜钟内外书华严八十一卷铣于间书金刚般若三十二 
分向藏汉经厂于是有勅悬诸字日俾六僧击之天启中置不复击卧地上帝京景物略臣等谨按万 
寿寺明大学士张居正碑今已无存补西郭外万寿寺今上所建大内出一钟成祖时少师姚广孝监 
铸重八万七千斤径丈有四尺长丈五尺铜质甚古内外刻华严经一部华亭沈度所书铸时年月日 
时皆丁未今徙置之日为六月十六日亦四丁未相符事亦奇矣燕邸纪闻原张居正勅建万寿寺碑 
皇上践阼之五年圣母慈圣宣文皇太后出帑储命司礼监太监冯保卜地于西直门外七里广源闸 
之西特建梵刹为尊藏汉经香火院中为大延寿殿五楹旁列罗汉殿各九楹前为钟鼓楼天王殿后 
为藏经阁高广如殿左右为韦驮达摩殿各三楹修檐交属方丈庖湢具列又后为石山山之上为观 
音像下为禅堂交殊普贤殿山前为池三后为亭池各一最后果园一顷标以杂树环以护寺地四顷 
工始于万历五年三月竣于明年六月以内臣张进主寺事赐名曰万寿太岳集原朱国祚万寿寺诗 
贝叶三车少华钟万石余声仍到长乐地合置精庐潇洒人天界庄严学士书秋来霜落后流响更何 
如介石斋集以上七条原在郊垧门今移改臣等谨按长河沿堤一带古刹甚多惟万寿五塔两寺内 
有行殿谨编乐善园后余俱详载郊垧门 

 


钦定日下旧闻考卷七十七 


钦定四库全书 

史部 

钦定日下旧闻考卷七十八至八十 

 

详校官庶吉士臣 胡钰 

检讨臣德生覆勘 

 

总校官进士臣程嘉谟 

校对官中书臣叶元符 

誊录监生臣董光骥 

 

钦定四库全书 

钦定日下旧闻考卷七十八 

国朝苑囿西花园圣化寺 

 

西花园在畅春园西南垣为进水闸水北流注于马厂诸渠西花园册臣等谨按西花园与畅春园接 
皇上问安之便率诣是园听政西花园河北正殿五楹为讨源书屋左室五楹右为配宇再后敞宇三 
楹为观德处西花园册臣等谨按讨源书屋额为圣祖御书左室额曰松响舜弦弹配宇额曰千峰出 
翠微与观德处额皆圣祖御书正殿内恭悬皇上御制讨源书屋记圣祖御制畅春园西新园观花诗 
春光尽季月花信露群芳细草沿阶绿奇葩扑户香寸心惜鬓短尺影逐时长心向诗书奥精研莫可 
荒御制讨源书屋记畅春园之西有屋数楹临清溪面层山树木蓊蔚既静以深溪之藻匪蒲伊荷山 
之禽匪哓伊歌额之楣曰讨源则我皇祖摛天文而垂擘窠也昔予小子日侍清宴之所今以问安视 
膳之暇亦每憩此咨政抡材肯构继志之衷久而弗敢懈盖尝深维讨源之义岂以其据浑浑之泉府 
似窈窈之洞天骚人寓意所为武陵桃源之比也哉孟子曰原泉混混不舍昼夜盈科而后进放乎四 
海朱子解之曰如人有实行则亦不已而渐进以至于极斯言也引而未发然内圣外王之学实櫽括 
而无遗夫水则有源人何独无是故尧舜政治之源也孔孟道德之源也非特此也颉之书羿之射输 
之巧旷之音鹊之医僚之丸秋之奕无不各有其源或曰如是则其源已纷而流益莫可同矣顾尝论 
之圣人人伦之至而武周夷齐相反是得谓之同乎然其心之自安各行其至是则无不同故百越适 
京师则北辕朔漠适京师则南首南首北辕大不同矣及其既至则同故尧舜政治之源在心而孔孟 
道德之源亦在心颉之书羿之射输之巧旷之音鹊之医僚之丸秋之弈何一不在心哉且夫天下之 
水其源多矣而海则无源无源正众水之源则水之源亦在心昭昭明矣如是则圣人讨源之旨直上 
接十六字之心传而非怡情山水之为益可知矣乾隆七年御制讨源书屋恭瞻皇祖御笔诗廿年春 
