<!-- { "loadSidebar": true } -->
内宴用家人礼起舞拜跪为寿知证亦以叔父自处卒年四十三知谔第六初封饶王进王梁镇润州 
游蒜山忽暴风惧而属疾数日卒常语客曰人生七十为大限吾生长王家穷极欢乐一日可敌世人 
二日年三十五其死乎至是如其言敛以衮冕及上方秘噐谥曰怀与朱彝尊所引马氏南唐书大同 
小异是知证知谔皆未尝有功于闽蟫窠别志辩之极详眀代灵济宫之建淫祀非礼其废宜矣原积 
庆坊四舗有红罗厂战车厂太平仓惜薪司嘉兴寺半藏寺兴化寺五城坊巷胡衕集臣等谨按红罗 
厂太平仓久废今护国寺南其地犹以是名战车厂惜薪司无考嘉兴寺今存半藏寺在嘉兴寺东考 
寺碑云建于元至正间为僧义佛驻锡之所师早膺祖印定慧不羣人羡所居名半藏焉至正七年其 
徒智存奉状征铭丞相布哈奏请赐额义利眀嘉靖中重修改名保安寺再考元宰相名布哈者二十 
余人此碑所载至正七年布哈丞相以元史宰相表考之乃博尔济布哈也兴化寺在半藏寺东北半 
里许寺中有眀嘉靖等年重修碑四今其地犹名兴化寺街云按博尔济蒙古语二辈奴也旧作别儿 
怯今译改增旌勇祠在半藏寺西本朝乾隆三十三年勅建祀将军明瑞御书旌勇祠及折冲抒荩额 
增御制原任将军公明瑞建祠碑文朕惟荩臣授命书竹册以扬名懋典褒忠饰丹楹而举祀惟驰驱 
之共励斯义烈之常新载妥崇祠并埀贞石尔云贵总督将军兵部尚书一等诚嘉毅勇公眀瑞誉隆 
门胄望着岩廊玉塞从戎早炳云台之图画金符出镇久扬月竁之旌麾属因炎海之鲸波俾司总制 
爰及期门之虎旅分统戎行城指三江兵分两路自悬军而罙入每陷陈以登先蓐食方传绝嶂则垒 
摧十六衔枚并进横桥则兵渡三千已成破竹之形舆图在掌更作因粮之计胆略从心而乃中军独 
効长驱别队不闻后继天戈决荡仍整旅而孤行地络阴森遂全师而独殿毒锋屡及竟至捐躯急递 
俄传良深扼腕既易名以表烈复裕后以延庥考制而立専祠推恩而及同难尔都统扎拉丰阿护军 
统领观音保总兵李全王玉廷或以将门宿卫志切同仇或以専阃分禆心期共命率虎罴而奋武冒 
矢石以抒忠义不独生礼宜配食呜呼璇题璀璨长回日月之辉雕琰嵳峩永壮风云之气灵其式鉴 
尚惟永钦原关帝庙在皇城地安门东者曰白马庙隋基也姚彬盗马庙在三里河天坛亦隋基也春 
眀梦余録原白马祠昔慕容氏都燕罗城有白马前导因以为祠元混一方舆胜览原果啰洛纳延白 
马庙诗祠宇当城角霜蹄刻画真房星何日堕骏骨自能神曾蹴阴山雪思清瀚海尘长疑化龙去腾 
踏上云津金台集以上三条原在北城今移改增汉寿亭侯庙在宛平县东成化十三年建俗呼白马 
关帝庙盖隋之旧基也每岁五月十三遣太常官致祭春眀梦余録増商辂撰关帝庙碑汉寿亭侯庙 
在都城西北隅盖洪武中建我太宗文皇帝嘉侯功烈特颁龙凤黄纻丝旗一面掲竿竖之以彰威灵 
每岁正旦冬至及朔望祭祀香烛等仪具有恒品列圣相承崇奉益严第岁日滋久殿堂门庑浸以颓 
圮成化丁酉春二月初吉皇上申命内官监太监宿政董众工发羣材重加修葺朽者更之腐者易之 
圮者正之缺者补之漫漶者增饰之涂以丹漆傅兹藻绘于是正殿两廊重门皆焕然一新抡木植竿 
内制暗花栁黄纻丝旗掲之并制纻丝大红织金等袍服青织金云幡被之悬之添设神桌神龛黄绫 
帷幔朱红竹帘黄铜香炉花瓶烛台凡供用之器罔有不备后嫌于窄隘复命太监金辅赉内币白金 
若干偕宿政市民居房地展之并付本庙永奉香火内栢松栢外列垣墉规模广大观者起敬政等以 
竣事闻上深嘉悦命臣辂撰文勒之穹碑埀示永久臣辂顿盲受命谨按侯姓关氏讳羽字云长本河 
东解人闻涿郡先主聚徒郷里匡扶汉室遂往归之时与张飞翼德齐名先主及二人寝则同床恩若 
兄弟遂累建奇勲三分天下使炎鼎获存汉统复续侯之功居多侯精忠大义炳若日星千载之下凛 
然犹有生气祠庙之设遍于天下然涿郡发迹之地顺天为涿之会府都城有庙揆理尤宜祭法曰圣 
王之制祭祀也以劳定国者祀之以死勤事者祀之侯盖兼之矣厯代累封王爵备极褒崇我皇眀复 
位典礼忠臣烈士一依当时秩号此汉寿亭侯之称所谓有合于先王之制也欤当天子懐柔百神之 
日聿新祠宇祇荐祀事所以报大功于异代祈景贶于方来无非为国家为生民计也自是以往阴阳 
调而风雨时五谷熟而民人育国有祯祥物无疵疠永济斯世于雍熙太和之盛则侯之所以翊赞孚 
佑我圣眀者其功不亦伟乎臣辂谨叙述其事而系之以词曰桓桓虎臣生丁汉季资兼文武至诚忠 
义修髯如戟雄才卓异倾心先主力扶宗社蹙魏踣吴所向风靡汉祚复延厥功为最侯之勲业着于 


当代侯之英灵昭于永世洪惟天朝奄有四海护国庇民神功甚大立庙都城用伸报祀肆惟皇上述 
事继志聿新祠宇度越前制惟侯陟降洋洋如在佑我皇眀永锡帝系圣寿万年鸿图亿载福禄自天 
有隆无替成化十三年六月十三日五城寺院册臣等谨按白马关帝庙在地安门西朱彝尊原引春 
眀梦余録在地安门东误也且春眀梦余録另载一条云在宛平县东其地相合因增载于此再考商 
辂碑云庙建于洪武年间成化十三年重修今碑尚存庙中春眀梦余録作成化十三年建亦非又按 
庙之以白马得名者元混一方舆胜览以慕容氏都燕罗城有白马前导因以为祠而庙碑载眀英宗 
梦见帝乘白马故名所说不同然神之昭布显赫益可想见矣增关帝庙在地安门西每年春秋二仲 
月及五月十三日遣官致祭本朝顺治九年敇封神为忠义神武关圣大帝雍正三年封神曾祖为光 
昭公祖裕昌公父成忠公崇祀后殿五年修庙御书忠贯天人扁悬庙中畿辅通志臣等谨按庙中有 
聨曰浩气丹心万古忠诚昭日月佑民福国千秋俎豆永山河今上御书增乾隆三十三年加封神为 
忠义神武灵佑关圣大帝四十一年特命改谥忠义礼部册増世宗宪皇帝御制关帝庙后殿崇祀三 
代碑文自古圣贤名臣各以功德食于其土其载在祀典由京师达于天下郡邑有司岁时以礼致祭 
者社稷山川而外惟先师孔子及关圣大帝为然孔子祀天下学宫而关帝庙食徧薄海内外其地自 
通都大邑下至山陬海澨村墟穷僻之壤其人自贞臣贤士仰德崇义之徒下至愚夫愚妇儿童走卒 
之微贱所在崇饰庙貎奔走祈禳敬畏赡依凛然若有所见盖孔子以圣关帝以神神之陟降上下显 
赫览观以警动觉悟保佑扶持与斯人呼吸相应答者感而通微而着洋洋乎忠义正直之气充塞于 
宇宙之间与日月星辰同其明江河山岳同其体风霆雨露同其功用宜其英灵之振古常新而为歴 
代贤豪所莫能并也本朝崇奉典礼綦隆我世祖章皇帝顺治九年勅封神为忠义神武关圣大帝较 
往代封号尤尊且正京师白马关帝庙为奉神之所岁遣大臣将事惟谨朕缵绪膺图尊隆秩祀登极 
之初既加封先师五代以展尊师重道至意更念神福国庇民御灾捍患英风冠古浩气不磨生有自 
来钟灵孔厚宜追封三代晋爵工公爰允礼臣之议加封神曽祖光昭公祖裕昌公父成忠公博稽史 
册名讳弗传特用阙疑以彰敬慎虔制木主于雍正五年六月供奉后殿春秋崇祀着为令典夫礼繇 
义起而善则称先事神事人理无二致神威灵赫濯昭灼于千万世则神之先人享明禋崇美报歴千 
万世而勿替以称国家昭事明神之盛典礼制攸宜至宏逺也是用勒文贞石纪奉祀所始以贻示来 
兹俾有考焉增御制重修关帝庙碑记人之道非圣无以致其极至圣不可知而谓之神如书所颂乃 
圣乃神与夫炎帝之称神农夏禹之称神禹者希焉若神之道旼旼穆穆自日星河岳爰逮坊庸门溜 
之各颛其职靡不縁司契以定主名则纯乎神而非人之所得预者生为英歾为灵其功德勿沫于世 
世亦相与俎豆尸祝以神之然未有不推乎正直聪明足立万禩人伦之表故睪然尊而宗之以为神 
圣焉盖圣而神之所以着圣道之精神而圣之所以明神道之正若是者甞求诸先圣先师而外厥惟 
关圣大帝克以当之考神生值炎汉之季炳大节锄奸回本末具载志传要之超伦轶羣其志在春秋 
其气浩然常塞乎天地以故前代屡致褒崇至我朝而逾显且神迹不可殚记而于行师命讨为益彰 
自顺治九年敕封忠义神武迨康熈雍正间诏晋三代公爵増置五经博士及朕临御以神原谥因袭 
陈寿旧史名义未孚每厪于懐我国家久仰灵威近于西师之役复蒙佑顺因特加封曰忠义神武灵 
佑并允太常议于地安门神庙恭书新号神牌门殿易盖黄瓦其岁渝旧葺陊剥者垩之髤之俾称茂 
典以今年仲冬月讫工宋臣苏轼言神在天下如水之在地中无所往而不在顾由断港绝潢达乎河 
济江淮不能不以溟澥观其汇由墟落鄽市赴乎赤畿望紧不能不以都会统其归于焉求神之所凭 
依讵惟是褒大其封鼎新其宇用备昭报之靡文云尔哉将阐夫神与圣之所从来所以为人道扶植 
纲常助宣风教即制祀之原胥不外是其他稗野所载怪伟荒忽事迹不见正史者阙而不书惧亵神 
并诬圣也增贤良祠在白马关帝庙旁雍正八年勅建世宗宪皇帝御书扁额曰崇忠念旧祀王公大 
臣之有功国家者王二人怡贤亲王和硕超勇襄亲王策凌公七人爱星阿图海福善费扬古赖塔伊 
德兆惠侯三人李国翰张勇施琅大学士二十六人范文程巴克什达海额色黒宁完我魏裔介王熈 
阿兰泰李之芳张玉书张英吴琠李光地张鹏翮富宁安朱轼田从典髙其位马齐伊桑阿福敏黄廷 
桂蒋溥史贻直梁诗正来保尚书十二人姚文然魏象枢汤斌顾八代徐潮马尔汉赵申乔励杜讷徐 
元梦杨名时汪由敦李元亮左都御史一人拉布敦都统三人根特冯国相傅清将军六人佛尼勒莽 


依图王进寳孙思克阿尔纳和起总督十四人孟乔芳李国英靳辅于成龙赵良栋傅腊塔齐苏勒杨 
宗仁李卫那苏图陈大受鹤年喀尔吉善鄂弼廵抚三人陈璸徐士林潘思榘副都统一人禇库巴图 
鲁凡七十八人大清一统志臣等谨按贤良祠今又増入大学士公一人傅恒尚书公一人阿里衮大 
学士七人尹继善陈宏谋刘纶刘统勲舒赫德髙晋于敏中内大臣议政大臣一人哈世屯尚书二人 
米思翰钱陈羣总督二人吴达善何煟増世宗宪皇帝御制贤良祠碑文朕维国家钟昌隆之运诞降 
贤臣宇宙成熈皥之风端资良弼故徽声聿播旗常铭勒于生前而元祀攸崇俎豆歆承于身后用以 
宠褒已往劝励方来所由沛殊恩举旷典也尔和硕怡贤亲王忠孝自天敬勤成性嘉猷入告启乃心 
以沃朕心庻绩咸熈图国事即如已事勲髙燮理立臣道之仪型礼极哀荣备人生之祉福尔大学士 
公图海等际王迹肇基之始业赞运筹当皇朝一统之期绩参佐命我皇考圣祖仁皇帝绵膺歴祚简 
公卿以翊升平载定寰瀛选将帅而宣威武中朝外任多令名清节之完人跨海穷边着破敌开疆之 
伟略朕眷懐旧德询访佥谋既祠宇之告成叙官阶而列位于戏念鸿功于同气自古希伦追盛列于 
