<!-- { "loadSidebar": true } -->
岁易耳甲申杨君惟贤职是城乃大省于心以每日则有内外八坊人民嚣嚣之所当饬水陆商贩竹 
木之所当讥军民捕逻奸慝之所当给毎月则有七十二街官军俸粮之所当给每岁则有东西四百 
万石粮运及漕吏漕卒几千万人之所当稽紏盖公移私牒日不啻千人俾就西城次且候司则近者 
十余里远者四十余里计其徃回则尤远者日奔走百里寒而瘃暑而暍风雨饥罢之侵凌人大不堪 
顾分署不可居簿书无所贮欲棠苃而便之而巷街阨塞不可结驷矧日萃千百人以下命令则非所 
以尊瞻视肃风纪也乃因旧址増修墙庑为私署以居家人于其右买民地若干歩建正堂三间为公 
署堂之前为墙其庭除纵广若干歩可置一旅其左为厢房三间以贮簿书以寓府史厢之南为小门 
一间以入私署其石稍却为门屋五间中一间稍高为正门西向两掖为属吏候馆垣于外而反向除 
焉以远市喧以属耳目掖之北为小屋三间以休舆皂浃月工告成事会之则凡地之费若干木石之 
费若干梓匠陶瓦之费若干然非取诸民也诸臣旧设修司户杨君惟贤不他役之耳故甘心焉子来 
而木石之有不足则内总督大监某户部监督主事某又稽诸修仓羡材而赞成之羙轮羙奂其可以
 称察院哉既而杨君欲以此意告夫来者来问记予以是役也固以见惟贤举措不茍之一端然劳一 
身以逸千万人亦今之贤者所惜也宜特记之梓溪集臣等谨按以上各条叙都察院原通政使司在 
太常寺南东向春明梦余录补登闻鼔院在西长安门小厅三间东向傍一小楼悬鼓俾寃民击之每 
日科道官各一员锦衣卫官一员轮司其事民有寃抑有司不为审理具状通政司又不为转逹审实 
列其状以闻春明梦余录增通政使司在西长安街南北向通政使满汉各一副使满汉各一参议满 
汉各一知事经历附焉又登闻鼔院在长安右门外旧设满科道各一掌之雍正二年并于通政司大 
清一统志臣等谨按通政司堂额曰慎司喉舌前列训辞曰夙夜出纳虞廷所重银台职在纳言实膺 
喉舌之司可不慎欤世宗御笔也原明宣宗通政司箴通政所司实古纳言出纳政令用名厥官有虞 
之圣后龙是职周仲山甫亦谨朝夕君为元首臣则股肱笃念如子维彼庶民崇卑一气流贯无间有 
遏勿流体乃为患尔职于斯必敬必忠命必下究情必上通谗说殄行师用震惊尔谨尔明予治乃成 
维枢维机维喉维舌尔饬无怠庻儆在列官箴原在城市门今移改臣等谨按明通政司署国朝改为 
都察院其今署之在长安街路南者乃移建之地亦因明代官廨为之但佚其名耳又按以上各条叙 
通政司原大理寺在都察院南春明梦余录増大理寺在刑部南东向卿满汉各一少卿满汉各一有 
左右寺丞评事诸职司务厅附焉大清一统志臣等谨按大理寺堂额曰执法持平前列训辞曰廷尉 
天下之平也持平则法当一切轻重出入矜慎用能洽好生之德致刑措之风世宗御笔也又按明大 
理寺署其地距旧刑部街当不远其迹已湮废无考今署乃国朝移建传为明南镇抚司故址原明宣 
宗大理寺箴有虞用士弼教明刑秦汉相继廷尉是称命曰大理由景之世暨于今兹一以辅治列之 
九卿有翼有承鉴空衡平视狱之成简于五辟以正刑罚维过斯宥维义之合刑不可续死不可生惟 
尔是凭其可不务易简明慎书戒钦恤祗率勿违乃德之吉惟官惟反惟货惟来终迷不复乃祸之阶 
粤昔苏公式敬由狱以长王国永命攸属呜呼若人悠悠我思尔仪尔规服此戒辞官箴补大理寺廨 
舍有怪石弃置沟中因复舁置台端高四尺许两峯角立一窍中通锦纹粲然诚天壤竒物也素园石 
谱以上二条原在城市门今移改臣等谨按明林有麟素园石谱所载大理廨中怪石今已无存又按 
以上各条叙大理寺 
钦定日下旧闻考卷六十三 
钦定四库全书 
钦定日下旧闻考卷六十四 
官署三 
原宣德七年八月行在太常寺奏永乐中本寺寄处故元万寿宫承庆堂祭器神帛品物皆贮于内请 
别建置上谕工部尚书吴中曰太常专奉神明亟寻洁净之居徙之明宣宗实录原太常寺在皇城西 
后府之南东向中为崇正堂万历中董其昌为寺卿改书寅清堂扁后堂左右为官舎堂后为香帛库 
库北为浴堂南为柴库右为祭器库春明梦余录以上二条原在城市门今移改臣等谨按太常纪要 
谓寅清堂董书真迹已失今所悬者乃后人补题犹仍其名耳又寺内有明代题名碑礼部尚书于慎 
行撰文今尚存增太常寺在西长安门外都察院之北满汉卿各一少卿各一寺丞满汉共三博士满 
汉共三读祝赞礼郎典簿笔帖式库使满汉共五十余人大清一统志臣等谨按太常寺公署国朝即 
明旧址建堂左博士厅其前有漂牲库科神祠右典簿厅其前有闗帝庙及土地神祠堂额曰祇肃明 
禋前列训辞曰禋祀贵明洁凡钟簴豆笾洎裸荐兴俯之节罔敢不祇肃世宗御笔也雍正元年始命 
大臣总理寺事嗣经奏准与鸿胪寺皆归礼部满尚书兼管原明宣宗太常寺箴为国之要事神理民 
太常典祀式交百神昔予祖考致严祀享厥有纯诚敬恭协相朕承丕绪思用允迪尔祇尔肃以辅以 
翼仪度必饬粢盛必洁无黩无慢凛乎对越事神之本惟心之虔岂直临事平居有严神之鉴矣来歆 
来止神之歆矣民之福矣无曰冥冥洋洋有临汝惟懋哉其慎其钦官箴原太常寺在后府之南典簿 
厅附焉外有神乐观牺牲所各祠祭署亦隶之明一统志以上二条原在城市门今移改增神乐署东 
向正中凝禧殿后显佑殿殿后袍服库典礼署奉祀堂左门东通赞房恪恭堂正伦堂候公堂南转穆
 佾堂右门东掌乐房协律堂教师房伶伦堂北转昭佾所大清会典增洪武二年置神牲所四年神牲 
所革立牺牲所永乐中建于京师是后仓与牲房逓加焉太常纪要增牺牲所建于神乐署之南南向 
五楹为大祀牲房即正牛房太庙牲房有东晾牲亭及谷房右三楹社稷牲房有西晾牲亭及糖麦仓 
两仓之北为山羊房西北羊房又北有榖仓豆仓有看牲房正牛房之北为官廨廨东兎房鹿房前亦 
为晾牲亭又前石栅栏官廨西为小仓东羊房后有新牛房及后牛房养中祀小祀牛皇上视牲日大 
臣止其中西羊房后为大祀猪圈西房为中祀小祀猪圈亦有晾牲亭又北为草厂太常纪要臣等谨 
按祀牲旧隶太常寺饲养乾隆二十六年始隶内务府每年钦派大臣监视之臣等谨按以上各条叙 
太常寺补元时翰林院以金乌珠第为之欧阳楚公诗翰林老屋势深雄犹是金家兀术宫是也瀛洲 
道古录按乌珠满洲语头也旧作兀术今译改诗从原文原在城市门今移改原鳌峰者国史院庭中 
石名也伯宁御史为仆言自其先公时与诸老名胜赋诗者盖数百篇今玉堂无本而御史家具有之 
道园学古录原在宫室门今移改臣等谨按元之翰林国史院屡经迁徙至顺间赐居北中书省旧署 
析津志称院内古木繁阴蔚然森樾者是也自后遂为定制其地在凤池坊北钟楼之西钟楼又在中 
心阁西俱见析津志按中心阁址为今之鼓楼则元之翰林院在今鼓楼迤西与今翰林院无涉苐皆 
为玉堂故实今就原书所引按时代先后编入又析津志云南省北省乃金时二税赋宰相之庄曰南 
相庄北相庄据此则元之北省后改翰林院者为金时北相庄乌珠亦称北相庄可互证也原翰林院 
在东长安门外北向其西则銮驾库东则玉河桥元之鸿胪署也春明梦余录原在城市门今移改臣 
等谨按据瀛洲道古录元时无鸿胪寺官名但有侍仪司又析津志侍仪司署在都省之东水门之西 
南仓之前今按都省即元之中书省以尚书省改设所谓南省也南仓即元之太仓亦见析津志其迹 
虽皆不可考而以金水河水门按之元时署在其西今则当其西北盖明时展筑南城水门遂徙而南 
而署廨之萦带玉河则自元迄今未改也补孙氏春明梦余录谓翰林院本元之鸿胪署焦氏玊堂丛 
语载宣德七年以故鸿胪寺为翰林院考元史百官志止有侍仪使无鸿胪所云故鸿胪寺当是永乐 
年问所建尔瀛洲道古录臣等谨按据元史百官志侍仪使之使当作司析津志同其称使者则司中 
之一官耳原翰林院在玉河西岸四夷馆隶焉明一统志原国初建官以本院为近侍衙门故公署虽 
在外而僚属相聚恒在馆阁洪武初建翰林院于皇城内学士而下晩朝即宿其中扁之曰词林永乐 
中行在本院官仍在禁内供奉不别立公署正统七年八月诏建于长安左门外玉河西岸而东岸则 
为詹事府焉正堂三间中设大学士侍读学士侍讲学士公座左为史官堂右为讲读堂首领官房在 
仪门之外之右嘉靖戊子始建御制五箴碑于敬一亭亭树于堂之南左则刘文定井井之外为莲池 
右则柯竹岩亭亭之前为土山殿阁词林记以上二条原在城市门今移改增翰林院掌院学士满汉 
各一侍读侍讲学士及侍读侍讲满汉各三修撰编修检讨无定员典簿孔目待诏满汉各二笔帖式 
满洲四十人汉军四人俱掌翻绎大清会典增翰林院国初并于内三院词臣皆值宿禁城后复专设 
院署院门北向苐三重为登瀛门堂五楹堂西偏为读讲厅东为编检厅左廊围门内为状元厅右廊 
围门内南向者为昌黎祠北向为土谷祠增堂之后为穿堂左为待诏厅右为典簿厅后为后堂南向 
中设宝 座列御屏上临幸时所御也翰林院册臣等谨按翰林院仪门左有掌院学士题名碑堂内恭 
悬圣祖御书道德仁艺额左右列横屏各一左曰整齐严肃右曰中正和平无欵识岁月后堂左右壁 
恭勒乾隆九年上御制示诸臣诗增后堂东西屋二楹为藏书库院内东偏有井覆以亭曰刘井西偏 
为柯亭翰林院册臣等谨按 后条焦竑玉堂丛语云清风亭下凿池莳莲则柯亭当在池上今以后堂 
院内对刘井者当之非其旧迹矣增自后堂而南门内为敬一亭翰林院册臣等谨按敬一亭中恭贮 
圣祖御书赐陈廷敬龙飞凤舞四字及升平嘉宴诗石刻各一壁间砻石刻皇上柏梁赓韵诗及东壁 
图书府四十字分韵诗左右碑亭各一旧碑则明嘉靖间所颁敬一亭箴范浚心箴程子视聴言动四 
箴也增自刘井而东为清秘堂堂前为瀛洲亭亭下方池为凤凰池池南为宝 善亭堂后为成乐轩翰 
林院册臣等谨按清秘堂上临幸时更衣于此恭悬御书集贤清秘额旧为东斋房以赐额易今名增 
自柯亭而西为先师祠祠南为西斋房又南为原心亭翰林院册臣等谨按西斋房旧为皇清文颕馆 
后又为功臣馆乾隆三十八年于院署置钦定四库全书馆原心宝 善二亭及西斋房皆为校雠之所 
遂移功臣馆于状元厅原宣德七年六月赐御制翰林院箴今揭于院之后堂朱髹牓字用金涂之殿
 阁词林记补翰林院设于长安门外为斋宿委积之所内有东阁学士聚焉为朝退会揖之地史馆为 
讲读史官所聚集皆无公座至修史之日旋设十馆于东角门之右事竣去之震泽长语原宣德七年 
以故鸿胪寺为翰林院落成诸殿大学士皆至学士钱习礼不设西杨南杨座或问之应曰此非三公 
府也三杨以闻上命工部设座礼部叙位次二杨始自内阁出坐诸学士上玉堂丛语补建置官署必 
