<!-- { "loadSidebar": true } -->
定例伏乞敕内府衙门以后袍服冝令本宫住持制造如此则国用不至于妄费而邪术可以少贬矣 
春明梦余録原嘉靖三年二月营龙虎殿于显灵宫以奉真武大政记原嘉靖壬辰上命礼部尚书夏 
言撰显灵宫碑中书舎人顾亨书丹亨梦缟衣者告之曰方以类聚物以羣分既觉家僮报有鴈集于 
其家之庭院挥之不去其日上嘉其书法令附名于碑并赐羊酒果馔四友亭集原永乐间有周思得 
者以王元帅法显京师元帅世称灵官天将二十六居第一位文皇祷辄应乃命祀神于宫城西宣德 
初拓其祠宇署额曰大德显灵宫后有东西二阁燕都逰览志原世传灵官藤像文皇获之东海崇礼 
朝夕如对宾客所征必载及金河川舁不可动问之曰上帝有界止此也帝京景物略臣等谨按灵官 
藤像无考原显灵宫道士韩承义工蹴踘肩背膺腹皆可代足兼应数敌皆给自弄可使踘绕身终日 
不堕燕山丛录原何景明过显灵宫诗不到元宫久桃源更此行行知瑶水近坐望赤霄平洞草秋先 
长坛云昼自生双双玉箫发风引度仙城大复山房集原李惟寅集显灵宫作先帝祈灵太乙祠重来 
空忆翠华旗殿中香火仪犹具海上仙人事转疑客与方书闲指画老来诗律旧心思调髙身健惭时 
辈髙阁凭栏眼故迟贝叶斋稿原冯琦登显灵宫阁作极目长空鴈影南千峰当槛落晴岚清秋斜日 
窥金像古木寒云鎻石龛地逈楼台三岛接天低烟树万家含虚疑缥缈缑山顶时有箫声驻鹤骖北 
海集原正德十一年十一月刑科给事中齐之鸾上言迩者京师西角头新设花酒店房或云车驾将 
幸其间或云朝廷实收其利陛下为天地民物之主四海之富孰非其有乃至竞锥刀之利于倡优之 
馆乎请亟罢之不报明武宗实录臣等谨按花酒店无考原金元间有僧自称万松野老居燕京从容 
庵耶律楚材见之参学三年僧以湛然居士目之今干石桥之北有砖塔七级高丈五尺草生其顶有 
石额曰万松老人塔帝京景物略臣等谨按万松老人塔在西四牌楼南大街之西其北则砖塔寺胡 
衕也塔在民居中原额无存本朝乾隆十八年奉敕修九级仍旧制塔尖则加合者也原万松老人耶 
律文正王之师也其语文正王曰以儒治国以佛治心王亟称之谓云门之宗悟者得之于紧峭迷者 
失之识情临济之宗明者得之于峻拔昧者失之卤莽曹洞之宗智者得之于绵密愚者失之廉纎独 
万松老人全曹洞之血脉具云门之善巧备临济之机锋诚宗门之大匠四海之所式范其倾心至矣 
老人有万寿语录释氏新闻又善抚琴尝从文正王索琴王以承华殿春雷及种玉翁悲风谱赠之见 
湛然居士集且作诗寄老人有一曲悲风对谱传之句又尝寄孔雀便面附以诗云风流彩扇出西州 
寄与白莲老社头遮日招风都不碍休从侍者索犀牛传之法门亦佳话也渌水亭杂识 

 

钦定日下旧闻考卷五十 


钦定四库全书 

钦定日下旧闻考卷五十一 

城市内城西城二 

 

原河漕西三牌十三铺有广平库阜成厂拣果厂永清左卫北新草场普度堂白塔寺祝寿寺翊教寺 
五城坊巷胡衕集臣等谨按广平库拣果厂久废今其地犹有广平库胡衕拣果厂胡衕之称阜成厂 
永清左卫北新草场普度堂俱无考白塔寺翊教寺详本条下祝寿寺考五城坊巷胡衕集即普庆寺 
在鸣玉坊朱彝尊原书载入河漕西条下误今移归鸣玉坊条原正西曰和义西之右曰肃清西之左 
曰平则臣等谨按元西城三门平则其西南门也明永乐十九年改为二门西之北曰西直西之南曰 
平则正统间又改平则为阜成本朝因之今俗犹称平则门和义肃清二门今俱无是称矣补至元二 
十九年始用御史中丞崔彧言以明年正月营社稷于和义门内少南以春秋仲月上戊致祀牲牢器 
币三献之礼八成之乐亚于郊庙之隆矣原至元二十九年七月建社稷坛和义门内坛髙五丈方广 
如之社东稷西相去约五丈社稷土用青赤白黒四色依方位筑之中间覆以黄土稷坛一如社坛之 
制惟土不用五色坛皆北向社主用白石剡其上如钟埋其半于土中稷不用主树以松于社稷二坛 
之南各一株丹墀独对元史祭祀志原雅克特穆尔凯旋入自肃清门都人罗拜马首元史本传原至 
正二十四年七月白索珠引兵入平则门二十五年八月朔珠占摩该军至城外命军士縁城而上碎 
平则门健元史顺帝纪按珠占蒙古语厚也旧作竹贞摩该蒙古语蛇也旧作貊髙今俱译改以上五 
条原在宫室门今移改增王章字汉臣常州武进人崇祯元年进士历官御史廵视京营贼陷真定京 
师大震章守阜城门贼傅城下章手发二礟贼稍却顷之各城门礟声絶贼突至章叱曰吾廵军御史 
也谁敢犯贼刺章股堕章骂曰逆贼勤王兵且至尔灭不旋踵矣贼怒横槊刺杀章而去明史列传臣 
等谨按明史王章守阜城门昭忠录同甲申传信录作东直门原月张园在阜成门内傍城垣下入门 
两垂栁拂地黛柏苍槐深环石砌堂后枕一池甚修广倒影入屋楹周遭菜畦今属冉都尉矣燕都游 
覧志原宣家园在阜成门内旧为宣城伯卫公别业傍多宅宇外有菜圃百塍后属之焦鸿胪称焦园 
又属之毛户部称毛园旧有射堂为习武地今废矣牡丹数种向为京师第一先軰言初剏时多竒石 
石皆有名曰隅虎曰伫鹄曰惊羽曰奋距今不知所之矣同上臣等谨按月张宣家二园俱无考原帝 
王庙在西四牌楼大街之西南向嘉靖间建祀三皇五帝三王汉髙祖光武唐太宗宋太祖元世祖其 
中而两庑祀历代名臣燕都游览志原嘉靖十年三月历代帝王庙成先是中允廖道南请撤灵济宫 
神改设帝王庙礼部以所在窄隘宜择地别建于是工部相度阜成门内保安寺故址旧为官地改置 
神武后卫地势整洁且通西坛可鼎新之诏可遣工部侍郎钱如京督工工完上亲诣庙祭明典彚原 
帝王庙殿名景德崇圣之殿东西两庑南砌二燎炉殿后为祭器库前为景德门门外东为神库神厨 
宰牲亭钟楼又前为庙街门东西二坊曰景德立下马牌春明梦余录原太祖洪武六年建帝王庙于 
金陵七年始设塑像未几遇火又建于鸡鸣山之阳及文皇都燕未遑设帝王庙仅于郊坛附祭至嘉 
靖十年始为位于文华殿而祭之其年中允廖道南请撤灵济宫二徐真君改设历代帝王神位及历 
代名臣上下其议于礼部时李任邱时为春卿谓徐知证知谔得罪名教固宜撤去但所在窄隘不足 
改设寝庙宜别择善地上以为然令工部相地以阜成门内保安寺故址整洁且通西坛可于此置庙 
上从其言次年夏竣役上亲临祭今帝王庙是也是年修撰姚涞即议黜元世祖祀李任邱亦执奏以 
为不可而止至二十四年竟斥去识者非之则费文通迎合也廖中允疏以大慈恩寺与灵济并称欲 
废慈恩改辟雍行飬老之礼礼臣以既有国学为至尊临幸之地似不必更葺别所惟寺内欢喜佛相 
应毁弃上是之像既毁不数年而此寺铲为鞠场邵陶两方士以提督灵济等宫领天下道教入衔矣 
任邱先已测上意故存此宫智哉野获编増世宗肃皇帝之九年命建历代帝王庙如留都越岁庙成 
上亲诣致祭厥后岁春秋遣大臣祭庙在阜成门内大市街之西故保安寺址也庙设主不像庙五室 
中三皇伏羲神农黄帝座左帝少昊帝颛顼帝喾帝尧帝舜座右禹王汤王武王座又东汉髙祖光武 
又西唐太宗宋太祖凡十有五帝庑从祀臣四坛东一坛九臣风后力牧皋陶夔龙伯夷伯益伊尹傅 
说二坛十臣周公旦召公奭太公望召虎方叔张良萧何曹参陈平周勃西一坛八臣邓禹冯异诸葛 


亮房元龄杜如晦李靖李晟郭子仪二坛五臣曹彬潘美韩世忠岳飞张浚凡三十有二臣庙初元世 
祖犹列十年九月翰林修撰姚涞请撤元世祖祀部议不从二十四年二月礼科给事中陈棐复请撤 
元世祖及其臣穆呼哩等五人神主得旨如请而南京亦撤其像祀矣其帝王陵寝诏地方官春秋祀 
如旧制帝京景物略补萧端蒙京师新建帝王庙碑皇帝御宇二纪于兹明礼饬乐以化天下损益旧 
章适于中道既正二郊造九庙作明堂举大禘立社稷敦先师懐柔百神咸秩其祀属以古先帝王之 
庙逺在南京其于崇享之意阙而未备乃诏于京师立庙岁时报祀如常仪窃惟三恪之礼肇于先王 
八君之祀列之祭法所以钦崇先烈永其祀事者至矣自秦而下废而不讲者千年隋始制为常祀各 
庙所都唐天寳间乃以羣臣议置三皇五帝庙各一于京帅髙皇帝定鼎金陵縁先王之意采隋唐之 
制立庙鹞鸣山阳以三皇五帝三王汉唐宋及胜国创业诸主祀焉其历代名臣自风后力牧而下凡 
三十七人各以其序配食于庙庭有司岁祀有隆无替车驾北徙坎坛祠庙更造并置悉如南都之故 
独帝王之庙未有所立顷岁乃命司空度基詹尹诹日经之营之以成兹室搜百年之遗典成一朝之 
伟观臣窃以为兹举也四善具焉崇德报功不阙不滥宏教也备物尽文以褒先世广仁也同堂而食 
选劳而享荗制也搜坠补废弼成巨宪至明也有是四者不有所述其奚以示来世乃再拜为之辞曰 
明明天子冠德履仁粹道沕潏元化流淳创物垂范登三遇五制法兴王进退今古惟其有之是以似 
之奕奕寝庙聿崇祀之有庭其殖有室其翼神其戾止以享以怿介我景福佑我其延子子孙孙勿替 
历年同野集臣等谨按帝王庙在阜成门大街北明嘉靖间建本朝顺治二年及康熙六十一年叠奉 
钦定増祀雍正二年世宗宪皇帝亲诣行礼七年重修有御制碑文乾隆二十九年又修易盖正殿黄 
瓦皇上亲诣行礼有御制诗文俱勒碑殿庭殿内扁曰报功观德聨曰治统溯钦承法戒兼资洵哉古 
可为监政经崇秩祀实枚式焕穆矣神其孔安皆皇上御书增顺治二年定每岁春秋仲月诹日遣官 
祭帝王庙増辽太祖金太祖金世宗元太祖明太祖五帝増辽代功臣呼噜金代功臣宗翰宗望明代 
功臣徐达刘基等从祀大清会典按呼噜满洲语手背也旧作斛罗今改增顺治二年定致祭历代帝 
王庙正殿每代设笾豆一案五帝龛统改三案共十六案其礼神制帛仍每位一端每案设帛篚一两 
庑四位共一业末案三位一案素帛每位一端两庑各增帛篚二香案香炉二其上香仪皇帝亲祭一 
上香若遣官致祭三皇位前三上香雍正二年世宗宪皇帝亲祭改从三上香仪礼部则例康熙六十 
一年十月谕历代帝王每朝崇祀不过一二主或庙享其子而不及其父或配食其臣而不及其君应 
将凡曽在位除无道被弑亡国之主外尽宜入庙崇祀大清会典増康熙六十一年十月谕明愍帝无 
甚过失国亡由伊祖所致愍帝不可与亡国者例论而万历泰昌天启三君不应入祀其历代配飨功 
臣有治安之世辅佐有功者应量加增补同上増康熙六十一年十二月世宗宪皇帝祇遵圣祖仁皇 
帝谕旨增祀帝王各立神牌每代合原祀为一龛増祀功臣亦各立牌位合原祀入两庑依次安设正 
殿原祀太昊伏羲氏炎帝神农氏黄帝轩辕氏为一龛帝少昊金天氏帝颛顼髙阳氏帝喾髙辛氏帝 
尧陶唐氏帝舜有虞氏为一龛夏王禹商王汤周武王汉髙祖汉光武为一龛唐太宗辽太祖金太祖 
