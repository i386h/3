<!-- { "loadSidebar": true } -->
旧时无额因东室纯约堂为圣祖御题即称为纯约堂乾隆十二年重修以奉圣母慈豫皇上御题是 
额今纯约堂额尚悬东室旧处堂内御书额曰导和颐性松柏室额曰翠嵓山房北小门外山间磗门 
上镌极览二字蕊珠院緑窗诸额皆圣祖御书晓烟榭迎旭堂皆隶书天光云影红蕊亭皆篆书蕊珠 
院内额曰凭虚畅襟皇上御书乾隆十二年御制纯约堂诗畅春园之纯约堂皇祖时所建也朕既奉 
皇太后驻跸于此因略为修葺以供夏凊落成侍宴敬成近体轩榭贻皇祖佳名纯约垂凊温奉慈豫 
丹雘柍桭施今日成新落清和正好时指山倾北斗俯水是西池丽景窗中纳瑶图座上披即看阶砌 
畔应茁万年枝乾隆十三年御制蕊珠院诗畅春苑湖中杰阁数楹上摩清颢下瞰澄波皇祖题之曰 


蕊珠院朕奉皇太后驻跸是苑每问安视膳于此信乎清都之境不老之庭也因成长律敬勒壁间镜 
里岑楼号蕊珠网轩四面远山图尧年宝露犹沾树王母香华每降厨地是上清无暑境庭名不老列 
仙都六星又见朝南极鸾鹤纷随瑞霭扶臣等谨按纯约堂蕊珠院御制诗恭载首见之篇余不备录 
蕊珠院北埠上层台为观澜榭西河厅三楹东河厅四楹为坐烟槎台榭后正宇为蔚秀涵清后为流 
文亭畅春园册臣等谨按观澜榭额为圣祖御书榭内额曰与物皆春及坐烟槎蔚秀涵清皆皇上御 
书乾隆十三年御制九月五日诣畅春园恭请皇太后圣安即视事于观澜榭引见于大西门其地长 
楼横亘即皇祖曩时阅射处也爰亲御弧矢集近侍诸臣较射时惟深秋风髙日晶气候清肃弓手相 
调连发二十矢中一十有九儒臣侍列与观者援唐臣元武阙观射故事赋诗进览因用侍即齐召南 
韵成四律纪之畅春松柏茂南山王母楼台瑞霭间侵晓问安钦养志竞辰考政敢偷闲惟寅宗伯应 
轮直启事山公更合班是日礼部值班奏事吏部亦带领引见次第奏挥还有暇便教玉靶一亲弯延 
楼横岭正相当遥见扶空树叶黄示俭已看霏细草纵禽底用献长杨论文谁继伯侨庶较艺原多斛 
律光安不忘危古有戒金川况未靖天狼忆年十二此呼嵩圣眷灵承众不同每向月轮能中鹄遂蒙 
天笑亦颁弓予侍皇祖于此阅射时年甫十二蒙皇祖指授射法辄能发矢命中仰荷嘉奬倐忽廿余 
年矣玊墀肃列犹鸳鹭匡卫纷趋如虎熊我逊贞观能致治且循习射叫臣工秋原馺娑一鸣鞭远入 
烟堤近栁前横过緑残红重岭俯看云白菊黄天幞头导中诚堪笑元周密燕射记淳熙元年孝宗幸 
玉津园讲燕射礼立招箭班紫衣幞头立于垜前御箭之来能以幞头取势转导入的连网周阹未是 
田历览西成堪额庆敢忘兢业诩丰年臣等谨按观澜榭御制诗恭载首见之篇余不备录蕊珠院之 
西过红桥北为集凤轩轩前连房九楹中为穿堂门门北正殿七楹殿后稍左为月崖其右有亭为锦 
波度河桥西为俯镜清流畅春园册臣等谨按集凤轩月崖锦陂俯镜清流诸额皆圣祖御书轩正殿 
外檐额曰执中喏和内额曰德言钦式皆皇上御书由俯镜清流穿堂门西出循河而南即大西门延 
楼四十二楹其外即西花园之马厂也乾隆十四年御制集凤轩诗孟夏下浣之七日皇太后赐膳于 
畅春园之集凤轩是地近大西门去岁习射于此发矢二十中十九因用齐召南韵成诗四首勒于壁 
间兹以侍膳视事之暇陈马技以娱慈颜亲发十矢复中九且破其的者三焉圣母豫悦仙苑増春辄 
叠旧韵以志岁月萱龄长此祝如山镜面轩斋图画间乐对清阴蒲节近欣陪色笑凤楼间劝餐敬进 
仙厨膳视事旋催朝士班马技更陈新雨后遥峰澄景黛蛾弯封事筹裁惧弗当无私兢业奉元黄搜 
材常冀空羣骏较武均期中叶杨每切祈年咨穑务岂惟问景赏烟光贤臣集事穷番服　息今休戍 
白狼去岁金川用兵故有金川况未靖天狼之句今大学士忠勇公傅恒平定金川奏凯还朝复值时 
雨常沾稍觧朕忧矣心殷爱日奉维嵩凉室温闺地不同集凤轩亦新修饰以奉夏凊之所喜向座前 
亲捧爵更看楼外竞弯弓髙冈萋菶将仪凤闲馆蜵蜎陋射熊家法仪型巍荡近此勤民政亮天工窣 
地杨丝拂玊鞭兰舟遥待苇洲前试调驯马云中锦便泛澄波镜里天叠赋新诗酬胜会喜缘甘雨遍 
公田惕干未敢忘初志多故犹然忆去年乾隆二十五年御制题集凤轩诗养志冬常驻园问安暇此 
题轩岂必雝喈真集所喜萋菶犹存抡材羣引广厦较射兼御西门问安日视事此轩于大西门较射 
尤便宝额永辉圣日含饴敢忘深恩乾隆三十五年御制诣畅春园问皇太后安诗望雨予心切相关 
圣母同幸因沾渥泽可以慰慈宫砌草浓喏露池荷细引风敞轩宜夏凊集凤圣母所居轩名有萋桐 
臣等谨按集凤轩御制诗谨绎有关纪述事实者恭载卷内余不备录集凤轩后河桥西为闸口门闸 
口北设随墙小西门北一带构延楼自西至东北角上下共八十有四楹西楼为天馥斋内建崇基中 
立坊自东转角楼再至东面楼共九十有六楹中楼为雅玩斋天馥斋东为紫云堂畅春园册臣等谨 
按天馥斋牌坊前额曰目穷寥廓后额曰露澄霞焕紫云堂之西过穿堂北为西北门即苑墙外也又 
按自玩芳斋至此为畅春园西路再西则为西花园矣 

 

钦定日下旧闻考卷七十六 


钦定四库全书 

钦定日下旧闻考卷七十七 

国朝苑囿长河乐善园 

 

西直门外高梁桥之北宫门五楹正宇为倚虹堂乐善园册臣等谨按高梁桥在西直门之北其水发 
源于玉泉由昆明湖秀漪桥东流注此即长河也乾隆十六年圣母皇太后六旬万寿自长河至高梁 
桥易辇进宫因建是堂皇上临幸御园每于此侍膳视事宫门额曰云楣星鄂与倚虹堂额皆御书乾 
隆十六年御制题倚虹堂诗桥畔堂成辛未年辛未年为圣母六旬大庆自长河乘氷床至高梁桥易 
辇进宫故建堂于是大安登辇庆敷天崇基已见祥贻永盛典行将举继前来往每因裁咏什西直门 
为御园必经之路来往观农率有诗勒于壁间雨旸惟是廑农田虹光银渚一湾映春色皇州万祀绵 
倚虹堂西二里许为乐善园园门三楹北向乐善园册臣等谨按乐善园门额皇上御书是处旧为康 
亲王园亭颓废已久乾隆十二年重加修葺其上游与昆明湖相接为龙舸所必经云乾隆十七年御 
制题乐善园诗乐善始康邸园故康亲王别业也取义东平苍结构逾绿野胜国为皇庄鼎革属故藩 
百载移星霜宴游既冷落草树就芜荒亭榭早无存半立余颓墙地邻长河岸来往泛烟航凭眺念兴 
废为之长慨慷稍命复其旧芟秽疏污塘室宇何须多足令供徜徉回池日以清春翘日以芳由来岁 
月深峭蒨增林光人工久斯敝天然久益彰舣舟一来憇妙理参幻常园名仍旧称况我曾颜堂道心 
惟竹素永言志其详乐善园宫门内跨小溪南为穿室东向曰意外味转石径而南为于此赏心内间 
北向为含清斋东为潇碧北为约花栏南有轩为云垂波动含清斋对河敞宇为池月岩云中穿堂为 
翠微深处内为藴真堂南宇为气清心远别院有室曰鸾举轩乐善园册臣等谨按意外味诸额皆皇 
上御书鸾举轩垣外是为园之南门乾隆二十四年御制藴真堂诗藩邸园亭颓废久是处本康亲王 
旧园也略加葺筑便如新古柯曽不烦修饰茈虒槎枒总藴真于此赏心之西南为又一邨左有亭为 
揽众翠意外味之西穿堂为得佳赏西为兰秘室再西为环青渟碧兰秘室之北有宇为赏仁胜地乐 
善园册臣等谨按又一邨诸额皆皇上御书园门内有楼为冲情峻赏东北为红半楼其旁峙岩上者 
为踞秀亭冲情峻赏之西南有室为画所不到东为揖长虹再东为荫林宅岫内宇为古欢精舍乐善 
园册臣等谨按冲情峻赏诸额皆皇上御书园门以西临河敞宇为自然妙有西室为风湍幽响再西 
有轩为诗画间为玉潭清谧亭为个中趣亭北敞宇为坐观众妙西出河口折而南有室为致洒然接 
宇为光碧涵晖稍东曰远青无际后为云林画意再东有轩为心乎湛然折而南为缘云间乐善园册 
臣等谨按自然妙有诸额皆皇上御书乐善园西三里许曰大正觉寺大殿五楹后为金刚宝塔塔后 
殿五楹塔院之东为行殿五城寺院册臣等谨按大正觉寺即朱彛尊原书所谓真觉寺也明永乐间 
重建金刚塔成于成化九年凡五浮图俗因称五塔寺乾隆二十六年重修正殿额曰心珠朗莹聨曰 
般若演慈源妙通筏喻菩提宏觉路长炳灯传皆皇上御书塔东恭勒御制重修正觉寺碑文谨编载 
卷内御制重修正觉寺碑文自万寿寺迤东不二里而近有招提五塔离立众因以寺所有名之实旧 
志所称大正觉寺者也朕敬为圣慈祝厘岁辛未既命将作庀材营缮逮今辛巳星纪载周恭遇七旬 
大庆复出帑金是崇是饰所司以落成告且砻石请文考梵典释佛义曰觉又曰佛像标身经标口塔 
标意故说根尘者以意为之因缘谭觉性者亦以意为之提摄世传阿育王建塔八万四千震旦仅得 
十之一若兹寺经始明永乐间西竺国师板的达用一台五佛准印土金刚宝座成式俾大千情与无 
情咸知印可其于开宗也甚着而于资福也甚闳然观大慈氏如如不动意于何有彼芸芸者觅意了 
不可得则相率而求之相轮窣堵自凡僧初果以至辟支菩萨六重七重云尔是何异和南合十执丈 
六以求像执华严海藏以求口者哉反是以观震旦所标固不必意西竺之意而以无意利益羣生者 
虽放之遍满恒河沙数无尽意法界无二无别可也乃者楶梠交疏增辉初地华鉴宝铎具足庄严将 
诹辰侍辇过之畴不皈依回向晋无疆之祝乎嗣是每逢庆典其鸠工夙事长与六甲循环极无量八 
百鼻功德永弗替原大真觉寺在极乐寺西内有金刚座上置五小座藏如来金身永乐间西域中印 
土僧所献规制前此未有也寓林集原直觉寺浮图高五六丈许而上为塔五方陟其顶山林城市之 
胜收焉缑山集原真觉寺原名正觉寺乃蒙古人所建寺后一塔甚高名金刚宝座从暗窦中左右入 


蜗旋以跻于颠为平台台上涌小塔五座内藏如来金身金刚座之左偏又一浮屠传是宪宗皇帝生 
葬衣冠处前临桥桥临大道夹道长杨绿阴如幕清流映带尤可取也燕都游览志原成祖文皇帝时 
西畨班廸达来贡金佛五躯金刚宝座规式诏封大国师赐金印建寺居之寺赐名真觉成化九年诏 
寺准中印度式建宝座累石台五丈藏级于壁左右蜗旋而上顶平为台列塔五各二丈塔刻梵字梵 
宝梵华中塔刻两足迹他迹陷下廓摹耳此隆起纹螺若相抵蹲塔前有成化御制碑帝京景物略按 
班廸达梵语材能也旧作板的达今译改臣等谨按成化御制碑今无存原真觉寺塔规制特奇寺有 
姚夔碑记称永乐中国师五明班廸达召见于武英殿帝与语悦之为造寺石台则成化九年所建也 
析津日记臣等谨按姚夔碑今无存原明宪宗御制真觉寺金刚宝座记略永乐初年有西域梵僧曰 
班廸达大国师贡金身诸佛之像金刚宝座之式由是择地西关外建立真觉寺创治金身宝座弗克 
易就于兹有年朕念善果未完必欲新之命工督修殿宇创金刚宝座以石为之基高数丈上有五佛 
