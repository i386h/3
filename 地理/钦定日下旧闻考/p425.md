<!-- { "loadSidebar": true } -->
郁菲菲狎猎旖旎浽山一桃渤海九李阶下来禽林间新雉乃有红罗馆后之梅碎锦坊南之杏青门 
五色之爪乌椑八棱之柿潘家以大谷成名庾信之小园难比撷碧薤于书帯之间绣緑草于裙腰之 
里笑萝女之垂钗留宛童之遗屣缘岩分窃衣之花绕砌种摇车之藟将欲捋蒲以求仙何止拔茅而 
进士又况东门之杨其叶湑湑汉宫垂柳千株万株长条短干茀郁依纡丝丝缕缕或结或舒参天踠 
地旁苑临渠如帷如幔一区两区行列成门蓬童似庐低堪繋马深可蔵乌彭泽之家园尽莳武昌之 
官道皆除叶叶蔽长康之目条条梁李子之裾张绪之当年无时不见王恭之春月何地能渝是固合 
平邱之种而不加其盛增元丰之植而转见其疎况乎雚谷殊名柽河异地南垞之浪难平官渡之城 
未闭章台失眉妩之青楚苑叹宫腰之细节度移振武而惊其成林司马过金城而羞其破涕又况春 
半飞花日长飘絮滟滟池塘漫漫江路雉衔蘂以为童鸠装绵而逐妇酿酒来蛮女之思点袂起贵嫔 
之妬虽复种移郎省赋试贡士接九列之衙望三衢之市犹且徘徊緑天瀹连碧沚塞谷相望宫墙遥 
倚青眼埀来黄莺啼起枝着雨而低迷叶迎风而披靡恍淑气之移人揽遥情而自喜置身冥柏之乡 
矌望熊山之址离尘垢之纷纭与天地为终始因锡之以嘉名渺踌蹰而不已西河集增朱彛尊万柳 
堂记度隙地广三十亩为园京城东南隅聚土以为山不必帖以石也捎构以为池不必甃以砖也短 


垣以缭之骑者可望即其中境转而益深园无杂树迤逦下上皆柳故其堂曰万柳之堂今文华殿大 
学士益都冯公取元野云亷公燕逰旧地以名之也古大臣秉国政徃徃治园囿于都下盖身任天下 
之重则虑无不周虑周则劳劳则宜有以逸之缓其心葆其力以应事机之无穷非仅资游览燕嬉之 
适而已方元之初亷公定陇蜀还进拜中书平章政事赐宅一区暇同卢赵诸君子出郊置酒所谓万 
柳堂者故老相传在今丰台左右当其引酣赋诗命歌者进骤雨新荷之曲风流儒雅百世之下犹想 
见之今公弼谐盛际谋谟内质坐致太平其勲业与亷公等然亷公宣抚陇蜀荆南威望着于方隅而 
公泽洽天下亷公在廷日少公自翰苑登政府立朝且三十年亷公畏讥忧谗而公一徳孚于上下所 
遇之隆有过于昔贤者要之勤学好士孜孜恒若不及则异代同揆宜其旷世有契于心也彛尊客山 
东时道经临朐观乎熏冶之源清泉白沙沦涟侧坎之下丛竹百万询之则公之别业循阶以登径之 
翳者当辟石之戴土者当剔亭之圯者当葺公辍不治顾专力于是则以冶源公所独乐而京师与天 
下人同其乐也入其门门者勿禁升其堂堂焉勿问庶几物我俱忘者欤堂成后适四方人士应召至 
京师公倾心下交贫者为致馆病者馈以药丧者赙以金一时抒情述德咸歌诗颂公难老又虑公舍 
斯堂而请归里也争赋咏公前期公乐之而不去彛尊椎鄙无文独未获游公之门其为斯堂记者譬 
犹山禽楚雀啁啾翠阴之交公之听之未必不欣然悦于耳焉曝书亭集增陈其年万柳堂修禊倡和 
诗序盖闻岁纪上除诗咏秉兰于洧涘春惟元已史标躤柳于华林都下盛洛濵之戏千瑞安期山阴 
流曲水之觞兴公逸少颜特进骋华文于刘宋花在毫端王寜朔腾玉藻于萧齐春生楮里三月三日 
水面丽人一咏一觞林邉名士亦云在昔以迄于今则有韦曲名荘平泉别业黄扉上相欣逄戒浴之 
辰緑野元公喜届祈蚕之序莺迁郭外髙阁仍开蝶舞花间小车随到裙屐簇谢庭之子弟軿辎溢马 
帐之生徒时则上阳宫外积霭初晴宣曲观前游氛乍敛天装卵色皴成双阙之红岫抹云蓝滴作万 
家之翠绵羽既蹁跹乎绮陌新荑亦溶漾夫铜沟鞭丝帽影争窥白傅之池台松韵泉呜竸和东山之 
丝竹兰肴载蔌桂酿新篘我师爰呼四座而言此乐实驾千春而上生民之始厥有豪雄自我而前非 
无贤逹间复留连节物抚弄景光然而星移物换窃或因身世以停歌乐徃哀来究且睠关河而罢酒 
纵或放怀清旷陶情讵遂以忘情寄意洸洋齐物亦何能遗物曷若郑子产之池内长有生鱼周茂叔 
之阶前雅多青草流行坎止悟大造之无心今是昨非笑前贤之多事诗成七律人各二章庶几南楼 
清兴老子何减于诸君依稀东鲁髙风狂士偕逰乎童冠云尔陈检讨集补崇文门东南有浄度寺按 
元张中丞养浩作其子雁奴圹铭有云权厝文明门外浄度寺之南原寺盖元时有之矣人海记臣等 
谨按浄度寺今无考 

 

钦定日下旧闻考卷五十六 


钦定四库全书 

钦定日下旧闻考巻五十七 

城市外城南城一 

 

臣等谨按朱彛尊原书南城坛兆上载明代而不及金元考元史祭祀志中统十二年于丽正门外东 
南七里建祭台设昊天上帝皇地祗位成宗即位始为坛于都城南七里则知元之郊坛亦在城南又 
考析津志郊天台在京城之南五里即金大定时拜郊所建然则原书载在郊垧金之拜郊台者即是 
也今附述縁起于此以存金元坛兆旧典而其详则见于郊垧门云原天坛周十里内有圜丘神乐观 
天师府牺牲所在正阳门外永定门内街东五城坊巷胡衕集原天坛在正阳门之左永乐十八年建 
缭以垣墙周回九里十三步初遵洪武合祀天地之制称为天地坛后既分祀乃专称天坛春明梦余 
録原嘉靖九年正月吏科都给事中夏言请更定郊祀言国家合祀天地于南郊又为大祀殿而屋之 
设主其中弗应经义古者祀天于圜丘祭地于方丘圜丘者南郊地上之丘丘圜而高以象天也方丘 
者北郊泽中之丘丘方而下以象地也南郊之坛曰泰坛以之燔柴北郊之坎曰泰圻以之瘗埋此古 
之制也是故兆于南郊就阳之义也瘗于北郊即阴之象也此分祭天地各正其所凢以顺天地之性 
审阴阳之位也况坛于南郊虽以就阳亦因高之义坎于北郊虽以就阴亦因下之义岂有崇树栋宇 
拟之人道哉乞勅多官集议以求至当上嘉之明典彚原诏博采公议主分祭者昌国公张鹤龄定国 
公徐延德怀寜侯孙瑛瑞安侯王桥驸马邬景和谢诏安仁伯王桓玉田伯蒋荣庆阳伯夏臣崇善伯 
王清都督夏助右都御史汪鋐府尹黎奭府丞黄钟中允廖道南编修程文德给事中夏言蔡经张润 
身李仁王聘田秋周祚陈守愚高金赵汉臣李凤来戴孺孙应奎御史王继礼喻希礼阴汝登郭宏化 
周襗徐淮虞守愚倪缉梁尚德陆琳李循义主事宋锦李钦昊治中汪登通判陈邦傅杨承祺王绅刘 
初推官江文中经历陈珖冷宗元郭凤张居仁刘秉仁韩义都事杨木李光祚知事胡兰照磨李俊张 
沾检校南钲兵马指挥毕成胡纲刘伦副指挥何守安牛进德朱哲张光佑王瑶陈谦周侃郭本端詹 
垣冯钖顾言廖长伦刘绍宗邓文隆宋秀祝世亨吏目戴鉴马昻张钺凡八十二人主分祭而以成宪 
及时未可为言者平江伯陈圭大学士张璁翟銮侍郎董玘张云臣陈洪谟闻渊副都御史唐龙佥都 
御史李如圭通政使张瓒卿黄宗明曾直少卿林有孚戴时宗冼光史道寺丞周凤鸣简霄朱昭陈绶 
叶松何钟陈云章叶廷芳彭黯修撰龚用卿编修张星给事中王守御史许廷桂张惟恕卢问之传汉 
臣谢兰寺正陆鳌王天民寺副王鸿渐林士凤朱节胡湘评事陈经应杲呉孙裕戴冔余棐龚治司务 
刘赞襄马显主簿周文定都事陈贵韩勋典簿宋文 陈琅署正宋钫袁焕蒲敏元边偁署丞李继元况 
道余定李俨刘寿李珏丁应南张梦征杨荗深罗其宾陈佩秦学书监事杨臣秦昌胜董桧马图刘镗 
郑时明刘睿徐芳张倧邹儒李瑞阳要秀呉冕丁如纪袁如霖凡八十四人主分祭而以山川坛为方 
丘者尚书李瓒编修欧阳徳欧阳衢给事中魏良弼御史傅炯余鍧员外郎余光祉行人司正边彦骆 
右司副刘守良行人李遂王祯傅学礼秦鳌方太和沈谧周汝贠柯乔孙世佑李寔庄用宾田濡蔡叆 
睦蕐原寀曾约等凢二十六人主合祭而未尝以古礼为非者尚书方献夫李承勋梁材许赞章拯侍 
郎徐缙蒋瑶苏民卿葛浩詹事霍韬顾鼎臣通政宋沧陈经叅议刘继徳孙桧刘日干卿魏校庶子穆 
孔晖谕德彭泽赞善林文俊蔡昻学士张潮呉惠席春许成名修撰伦以训姚涞王用宾编修张衮杨 
维杰徐阶祭酒许诰司业林时给事中王汝梅赵廷瑞曾仲魁董进第陈侃御史谭纉王衮陈讲王道 
范安王杲赵兑呉麟阙士翱叶照朱观方逺廖自显郎中刘序李黙邓尚义王道王松范伸刘从学黄 
瓒史麟许继宋锐呉檄卢襄呉缙蕐钥黄祯张经王大化卢蕙荣察汪坚易銮张瑶姚世儒阎溥陈文 
誉刘佐候缄甘为霖丁洪车纯汪汉金中夫员外郎张廷冯世雍李世臣王激王三省呉冲寇天与陈 
良策廖云龙伍余福屠倬王莘郭田王旒吕颛张羽李瑜赵叶杨镛黄澄张邦教余述张淑郁山主事 
杨麒全彻绪顾阳和呉允禄任瀚邝汴汪居安马坤郑琬黄润江汇屠楷陈大珊曾世昌苗汝霖徐子 
贞熊汲何鳌赵时春王学益王应槚徐官骆颙傅好礼汪以达蔡子举李乔陈贯诸杰张臬毛衢贾名 
儒陈耀朱子和苏民夏玉林陈篪程绶屠应埈施昱谢綋郭宗皋王自俊林琼康世隆查懋先诸邦宪 
李翔郭秉聪高仲嗣陆时雍张参王钫冯冠龚辕中书舍人郭俊司务张国纪高臣李克中张鹏呉道 


南李檠于乔张仲良周绅苏民照磨丁律检校宋斌张岦监丞徐炳典簿邓祀博士王廷臣林文卿王 
昺苏璞王金章助教魏琦陈谟陈禧金周陈琦薛侨谭谏林思诚范震臣李邦祥学正房坚任冕蔡竒 
范儒汪屺林文林邦望学録李宾赵志陈界彭元阳典簿曹凤翔凢二百六十人无可否者英国公张 
仑等一百九十八人明嘉靖祀典朱彛尊原按郊祀分合持议异同姓名可见者三百九十八人国史 
所不能具载因备书之盖内外小臣咸得与焉亦以见当日询谋之广也原五月作圜丘于天地坛稍 
北为皇穹宇明典彚原圜丘第一层坛阔七丈高八尺一寸四出陛正南陛阔九尺五寸九级东西北 
面陛俱阔八尺一寸九级坛面及坛脚用琉璃阑干第二层坛面周围俱阔二丈五尺高八尺一寸正 
南陛一丈二尺五寸九级东西北面陛俱一丈一尺九寸五分九级坛面及坛脚用琉璃磗砌四面用 
琉璃阑干壝去坛一十五丈高八尺一寸用磗砌正南棂星门三座中门阔一丈二尺五寸左门阔一 
丈一尺五寸五分右门东面棂星门阔九尺五寸北面西面尺寸同燎坛一座在壝外东南丙地高九 
尺阔七尺上开南出户坛脚东西南三面设陛周围外墙去壝一十五丈正南棂星门三座中门阔一 
丈九尺五寸门外正甬道阔丈尺同左门阔丈丈二尺五寸门外左甬道丈尺同右门阔一丈一尺九 
寸五分门外右甬道丈尺同东西北棂星门阔一丈一尺九寸五分甬道丈尺同存心録原礼臣言圜 
丘之制大明集礼坛上成阔五丈存心録则第一层坛阔七丈集礼二成阔七丈存心録则第二层坛 
面周围俱阔二丈五尺盖集礼之二成即存心録之一层存心録之二成即集礼之一成矣臣等无所 
适从润色叅详是在皇上裁定奉旨圜丘第一层径阔五丈九尺高九尺二层径一十丈五尺三层径 
