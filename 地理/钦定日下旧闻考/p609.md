<!-- { "loadSidebar": true } -->
以纪政绩介故人曹君世杰来乞文余谓人知监司之贤不知相臣择监司之贤人知相臣能择人之 
贤又不知天子能择相臣之圣惟上下各得其人故能利人之病冨人之贫乐人之乐忧人之忧使诸 
路监司皆能如倪公辈之心将泽遍天下又岂特越支一场而已哉丰润县志原车轴山在县南二十 
里孤圆而高若卧毂然上有寿峰寺无梁阁一塔二同上原鸦鹘山在县西北二十里峰峦秀拔高数 
百仞中有二石穴名孟家洞赵家洞又西有两山口两山者狼山管山也两崖对峙中有路通遵化县 
又有莲花池水注焉方舆纪要原灵应山在县西北四十里悬崖壁立岩畔有泉歕流而下注于流沙 
河同上原灵应山有二石洞洞中有石砚时有岩溜滴砚池中丰润县志原陈宫山萦回数十里东临 
还乡河西接黄土岭山南有峰其色苍翠一名华山有龙泉井凿石而成每六月水满且溢至冬乃止 
又曰溢泉井同上原陈宫山在县北七十里名胜志原崖儿口山在县东北八十里其山绵连而中断 
东为崖儿口西为白霫口有水自崖而入方舆纪要原丰润金窑山极险峻山腹石壁间宛如门扇而 
不可开上有朱书数行惟纵有黄金人不见七字可辨识其书虽极力磨洗不灭人以为金矿所在燕 
山丛录原枇杷山在县北三里其山平广产白土如粉可饰屋壁丰润县志原马头山连峰驰骤最南 
一峰昂若马首在县东二十里方舆纪要原丰润县东北有山惟荆丛生相传唐太宗为秦王时登此 
山见荆愕然曰此里师授吾句读时所用朴也下马拜荆皆垂首向地如俯伏状至今犹然石上有秦 
王下马迹因名秦王山燕山丛录原朝月山在县东八十里两峰特起状如偃月山阴为石坑冈方舆 
纪要原腰带山亦在县东八十里上有石厓绕山半如束带然同上原陡河在县南三十里发源于迁 
安县馆山由牡牛桥而来其地掘丈余有水火炭可供爨陶磁器者利之丰润县志原韩城镇在县南 


五十里有河源出车轴山经镇北又西流十余里入漫泊下流会还乡河方舆纪要原韩城镇有居民 
可二百家并无城许奉使行程录原沙河在县南源出滦州界西北流经县之越支社又屈而东南流 
入于海丰润县志原流沙河在县西四十里源出县西北五十里之党谷山下经两山口又西南流会 
于还乡河元致和初懐王袭位上都兵自辽东入讨萨敦等拒之于蓟州东沙流河是也方舆纪要原 
浭水在县北八十里一名还乡河或谓之云浭水源自迁安县历崖儿口西南流经县境入玉田县界 
合扵梨河同上原浭水源出崖儿口经丰润玉田由运河入海凡水皆自西而东此水独西故俗谓之 
还乡河宋徽宗过河桥驻马四頋凄然曰过此渐近大漠吾安得似此水还乡乎不食而去人谓其桥 
为思乡桥燕山丛录原徽宗北狩经蓟县梁鱼务务有还乡桥石少主命名人至今呼之上曰此乃乱 
世之主后圣必能力伸此寃令我回此桥不食而去宣政杂录原国初用遮洋船从直沽出海转饷蓟 
州时有漂没天顺二年直沽河岁久复堙嘉靖四十五年诏浚丰润县还乡河转运太平等寨军饷扵 
北齐庄张官屯鸦鸿桥设三闸以潴水焉吴文恪集原灵泉水出腰带山南百余步上有石屋窦深尺 
许泉注其中西为大岭山行旅所经也名胜志原县南有大砦及刺榆坨史家河大王庄之地东则榛 
子镇西则鸦鸿桥夹河五十里皆可屯之区也又自水道沽关黑岩子墩至宋家营诸处东西百里南 
北百八十里地皆濒海平旷可畊屯政考原土垠废县在县西北六十里汉置属右北平郡后汉为郡 
治晋属北平郡后魏属渔阳郡后属安乐郡地形志太平真君九年置土垠县似废而复置也旧志称 
土垠城在密云东百里陈宫山下即此城矣后齐废今县东十里有垠城铺垠音银方舆纪要原南关 
城即古垠城相传赵武灵王所筑名胜志原俊靡废县在县北汉置属右北平郡后汉因之建武中遣 
吴汉等击尤来大枪贼穷追至俊靡是也晋属北平郡后废靡音麻方舆纪要原花园村在县东二十 
里名胜志原城西卢各庄韩天企墓有金崇庆二年所立碑丰润县志原县治内古鼎一弘治间土人 
凿井得之重五百斤圜腹弇口四足足上为牛首下为牛蹄欵识甚古或以为商时物长安客话原宏 
法寺在县治西唐显庆元年建金泰和五年元至大四年相继重修丰润县志原马中锡过宏法寺诗 
白发吴僧健谭空坐讲堂留人多啜茗供佛祗焚香日落鸦争树天寒鹌共房嗟予行役倦风雨欲连 
床东田漫稿原天宫寺在城西南辽清宁元年盐监张日成建有塔一十三级初名南塔院寿昌三年 
赐额极乐院至金人与宋修好行府悉寓于此天会五年勅加大天宫寺丰润县志原丰润南关外玉 
皇阁有石塔建自元时塔有六角每角有石龙一成化中其东南角龙乘雨飞去至今缺焉燕山丛录 
原沙岩寺在县西十五里中有十三级塔洪武中有云雾护塔三日遂失所在今遗址尚存同上原梁 
家务在县西北二十五里有圣严寺元至正年修丰润县志原巨梁水出土垠县北陈宫山西南流径 
观鸡山谓之观鸡水水东有观鸡寺寺有大堂甚高广可容千僧下悉结石为之上加涂塈基内疏通 
枝经脉散基侧室外四出爨火炎势内流一堂尽温盖以此土寒严霜气肃猛出家沙门率皆贫薄施 
主虑阙道业故崇斯构是以志道者多栖托焉水经注原观鸡寺在县北四十里俗传峰顶有金鸡之 
瑞故名名胜志原翠峰寺北去县四十里金贞佑初建中有二石柱雕八龙天将雨龙头晶晶有水珠 
又有翠峰观丰润县志原甘泉寺在县北二十里水路村元至正年修同上原灵照寺唐称福兴院金 
承安中修在城东二十里同上原真常寺在县东北三十五里隋建同上臣等谨按以上各条系丰润 
县 

 

钦定日下旧闻考卷一百四十四 

 

钦定日下旧闻考卷一百四十四举正 

 

鲁襄公四年条左传原书讹作国语今改鲁襄公四年条 

 

钦定日下旧闻考卷一百四十四举正 

 

钦定日下旧闻考卷一百四十四京畿门原书节删附记 


 

咸平二年一条删隆庆寺在城西条节三十四字碧霞元君条删白河在漷州条删元丞相脱脱条删 
崇祯十五年条删王铎武清人条删成化间武清县民人条删严嵩诗删二碑以下条删李应征诗删 
天顺八年条删叶向高诗删皇甫冲顺义行删储巏诗第二首删天启癸未条删唐守珪一条删白范 
蓟门诗删宋登春蓟门诗删燕州星分尾斗条删 

 

钦定日下旧闻考卷一百四十四京畿门原书节删 


钦定四库全书 

钦定日下旧闻考卷一百四十五 

户版 

 

臣等谨按朱彛尊原书户版一门即周礼地官所称土地人民之数也洪惟我朝重熙累洽生齿殷繁 
康熙五十二年圣祖仁皇帝特沛恩纶嗣后征收办粮但据五十年丁册定为常额续生人丁永不加 
赋惟兹畿辅之地浩穰蕃昌按图考牒尤称极盛今谨就赋役全书及现在户部滋生册籍凡隶东路 
西路南路北路四厅者増载本卷各条之前以昭圣代休养生息之盛云増东路同知管辖通州三河 
武清宝坻蓟州香河宁河等七州县共地二万九千九百九顷七十三亩零实在各则行差人丁二万 
七十七丁共滋生人丁一万三千四百三十一丁钦奉恩诏永不加赋畿辅条鞭赋役全书臣等谨按 
赋役全书所载东路各属新旧地亩及滋生丁数皆系乾隆三十六年以前其现在报垦滋生各条谨 
据户部册籍编录于后増通州地一千八百十三顷九十五亩零二十六万一千四百二十一口三河 
地一千三百三十二顷八十六亩零十三万四千八百八十二口武清地四千七百十六顷四十四亩 
零四十六万一千五十八口宝坻地一万一千四百八十顷六十二亩零四十八万五千九百九十三 
口蓟州地三千八百四十八顷五十亩零二十三万九千六十三口香河地七百十五顷七十三亩零 
十一万八千四百十三口宁河地六千五百三十四顷二亩零十七万九千四百四十一口户部册臣 
等谨按此系东路七州县乾隆四十六年以前现在册载户版之数增西路同知管辖大兴宛平良乡 
房山涿州等五州县共地五千五百四十三顷九十四亩零实在各则行差人丁三万九千二百一十 
三丁共滋生人丁六千四百九十八丁钦奉恩诏永不加赋畿辅条鞭赋役全书臣等谨按赋役全书 
所载西路各属新旧地亩及滋生丁数皆系乾隆三十六年以前其现在报垦滋生各条谨据户部册 
籍编录于后増大兴地一千八百一十一顷七十七亩零十五万三千四百五十口宛平地一千四百 
八十二顷三十三亩零十五万九千八百五十六口良乡地八十六顷九亩零三万三千七百九十六 
口房山地五百六十七顷八十八亩零六万四千一百八十九口涿州地一千二百三十四顷三亩零 
十七万四千四百八十二口户部册臣等谨按此系西路五州县乾隆四十六年以前现在册载户版 
之数増南路同知管辖霸州保定文安大城固安永清东安等七州县共地一万五千六百八十四顷 
五十四亩零实在各则行差人丁五万七千八十八丁共滋生并汉军改隶民籍人丁一万二千二百 
一十六丁钦奉恩诏永不加赋畿辅条鞭赋役全书臣等谨按赋役全书所载南路各属新旧地亩及 
滋生丁数皆系乾隆三十六年以前其现在报垦滋生各条谨据户部册籍编录于后増霸州地二千 
六百三十顷四十七亩零十九万一千五百一口保定地三百七十七顷二十四亩零一万四千五百 
二口文安地三千五百五顷九十七亩零一万四千五百二口大城地二千三百七十七顷四十四亩 
零二十三万七千二百四十二口固安地九百三十一顷九十五亩零十七万五千九百一口永清地 
二千二百五十八顷五十亩零二十四万七百四十五口东安地三百六十二顷九十一亩零二十万 
八千二百四十三口户部册臣等谨按此系南路七州县乾隆四十六年以前现在册载户版之数増 
北路同知管辖昌平顺义怀柔密云平谷等五州县并镇边路各项民卫等地二千八百七十四顷五 
十二亩零实在各则行差人丁二万三千五百六十五丁共滋生人丁四千五百二十五丁钦奉恩诏 
永不加赋畿辅条鞭赋役全书臣等谨按赋役全书所载北路各属新旧地亩及滋生丁数皆系乾隆 
三十六年以前其现在报垦滋生各条谨据户部册籍编载于后增昌平州地一千二百二十九顷十 
八亩零十万四百三十三口顺义地三百八十二顷三十五亩零八万一千一百十三口怀柔地一百 
九十二顷九十亩零二万二千九百十四口宻云地五百八十二顷五十七亩零七万二千二百二十 
一口平谷地三百五十七顷五十四亩零二万九千四百四十一口户部册臣等谨按此为北路五州 
县乾隆四十六年以前现在册载户版之数原幽州其民一男三女周礼原涿郡县二十九户十九万 
五千六百七口七十八万二千七百六十四勃海郡县二十七户二十五万六千三百七十七口九十 
万五千一百一十九上谷郡县十五户三万六千八口十一万七千七百六十二渔阳郡县十二户六 
