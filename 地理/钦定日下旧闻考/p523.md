<!-- { "loadSidebar": true } -->
见明潘润民海潮庵记増潘润民重修海潮庵记略高梁桥之海潮庵一名廵河厂相传为古刹也距 
都城不数十武佛殿禅房桥梁园圃亭台池沼无不具备左瞻北阙之祥光右挹西山之爽气碧水盈 
前茂林环后春则举目皆深红嫩绿夏则当筵多出水芙蕖秋冬之交则丹枫映日翠荇牵风雁落平 
沙鸥浮浅渚至于斯者靡不心旷神怡且佛力灵通随感辙应以故游人佛子争奔走焉凡欲登眺西 
山之胜率以此为第一歩岁既久寖就颓废焚修释子通忠者四顾愀然于是广募十方共醵锾捐糗 
相率乐助阅岁余鸠工庀材颓者修废者举一旦焕然改观工既竣属记于余是为记万历丙辰孟夏 
増广通寺西为慈献寺慈献寺西为寿安寺五城寺院册臣等谨按慈献寺相传为明代旧刹本朝乾 
隆年间重修后殿恭悬皇上御书额曰法云慈荫寿安寺旧为万寿隆昌寺后改今名正殿恭悬圣祖 


御书额曰功施草树皇上御书额曰寿者身联曰禅灯光映长明月祗树花开不老枝増马家口有龙 
翔寺寺西有青塔禅院五城寺院册臣等谨按龙翔寺相传系明刹钟一有传临济正宗磬山下第六 
世孙住龙翔寺实诚等字康熙五十三年造青塔禅院亦旧刹本朝重加修葺正殿恭悬世宗御书联 
曰三春陌上沾时雨四野田间看庆成禅堂恭悬圣祖御书联曰城隅绿水明秋月海外青山隔暮云 
正殿后三塔并峙旁二塔为普同塔中为大憬禅师塔僧湛佑撰铭増僧湛佑大憬禅师塔铭略京都 
青塔大憬禅师讳行敏不知何许人未辨姓氏闻师家居时夜梦梵僧指示遂出家缁染后徧访知识 
始谒觉浪和尚于江左次参万如老人于龙池未经一夏命居第一座晩抵燕都隐青塔者二十年终 
岁闭户曽不知有门外事报缘已尽示寂于康熙二十三年二月十九日葬于城西之西村其弟子超 
琇过吾室索塔铭语合掌为之铭曰生本无生灭亦非灭无灭无生毘邪结舌空谷之声虚堂暂歇吾 
师真常松风水月康熙二十五年秋七月增曾家庄有觉生寺五城寺院册臣等谨按觉生寺雍正十 
一年敕建殿内恭悬世宗御书额曰慧照澄心皇上御书额曰妙明正觉钟楼额曰华严觉海禅堂额 
曰般若真诠皆皇上御书殿前恭立世宗御制文碑碑阴恭勒乾隆二十九年皇上御制诗寺内大钟 
明永乐间铸万历间从汉经厂移置万寿寺乾隆八年皇上命移置兹寺内钟楼前恭立御制大钟歌 
碑并恭载于后增世宗御制觉生寺碑文朕惟生佛皆是空名迷觉无非幻法如来不云乎但以假名 
字引导于众生故三乘六度菩提湼盘诸说悉为方便接引之法辟诸云兴太清沤生大海虽空海所 
不拒实空海所不受也清净之性亦复如是而人方执身口意为实为贪恚痴是着如清明眼受诸蒙 
翳妄有所见是以如来以名字言教之药药之但使翳消更无别法便能了然于无住之性湛尔无为 
之法萧然非有非空不离不即尚无少法可得乌容有可执之相哉故从无住以生心心心无住以无 
为而差别法法无为则空而不空不空而空幻而不幻不幻而幻生佛亦然如是觉者名为正觉不如 
是者不名为觉京师西直门外曽家庄有圆址爽垲长林佳茂此地右隔城市之嚣左绕山川之胜宜 
为寂静清修之地用是肇建梵宇经始于雍正十一年正月告成于十二年冬爰赐名觉生寺俾禅者 
主之参徒萃止振其大觉之道达夫正觉之旨转根本觉轮示无生觉相皆得返迷为悟易若反掌即 
俗成真速于弹指使慧日恒眀真风长扇则此珠林香界讵非尘海之觉津欤虽然实无觉者亦无觉 
之者以无觉之觉觉不生之生斯朕之所谓觉生也欤日讲起居注官翰林院编修臣张若霭奉敕敬 
书增乾隆十二年御制觉生寺诗禅关郭外清小憇喜秋晴树影疑翻贝钟声偶发鲸尘心何处着画 
意逐方呈一叩三乘演诚哉善觉生增乾隆二十九年皇上御制觉生寺诗侵晨奠静安返跸礼栴檀 
结习镇如此觉生良已难聊因甘雨足稍为怅怀宽调御无忧喜金刚四句观臣等谨按觉生寺御制 
诗始见于乾隆十二年又二十九年御制诗恭刋于世宗御制文碑后今并敬谨编入并恭载御制大 
钟诗歌各一章于后余不备录增乾隆八年御制觉生寺大钟诗雷纹隐篆虫半字藴洪铜钟上有法 
华经一部善吼周三界声闻具六通横枌为撞杵夏屋是乘风待扣何须扣当前悟色空增乾隆十一 
年御制觉生寺大钟歌用沈德潜韵鼌谋弗善野战龙金川门开烈焰红都城百尺燕飞入齐黄群榜 
为奸凶成王安在乃定案夹辅公旦焉可同瓜蔓连抄何惨毒龙江左右京观封谨严难逃南史笔忏 
悔讵赖佛氏钟道衍俨被荣将命犍椎冶尽丹阳铜穹窿重过万石簴印泥精镂禅机锋夏屋十寻虞 
不举鲸鱼盈方丈堪舂山灵水族无不具魑魅魍魉怪哉虫欲藉撞杵散喷气安知天道怜孤忠榆木 
川边想遗恨鳬氏徒添公案重忆昔遨逰西海子水天上下玻璃空一川可通万寿寺夤缘偶挹曹溪 
宗乔松偃盖假山古杰阁巍巍独据中洪钟在悬洵伟观连吟更喜昆弟从苍黝其色蟠其纽中宏外 
耸何隆隆华严字迹传沈度半满全揭开群蒙觉生鹿苑皇考创材饬内帑群鸠工谓是善吼周沙界 
乃从旧寺移乘风太清十里渺乎小日日演梵闻离宫觉生寺去圆明园二十里抎考已廓苾刍眼摩 
挲更畅骚人胸不离一歩钟如是东西分别心犹蓬我惜德潜老始达其诗亦复伦考功成编著作呈 
乙览不闻肯作荪佯聋独爱长歌践其韵非侈藻采争雌雄载赓酬倡古弗废诗话千载留芳踪圣经 
佛旨究异路将以何道训成童于论于乐备法物安可以此归辟雍安可以此归辟雍不如任彼出林 
大且逢末数语反德潜诗意増曾家庄路北有关帝庙五城寺院册臣等谨按曾家庄关帝庙钟一有 
供入敕赐通惠寺同结良因开山第一代住持本智等字明嘉靖年间造殆后人移置兹庙者増小泥 
洼有九华庵养老堂皇庄有药王庙石道东北关帝庙二石道西南关帝庙一五城寺院册臣等谨按 


九华庵铁炉一明正德九年造后为养老堂乃募缘养老疾者皇庄距南海淀二里许盖沿明代俗称 
也药王庙系旧址本朝乾隆三十七年重修石道东北旧有隆福庵今门内奉关帝像磬一有海甸皇 
庄隆福庵住持宝华山比丘通伦诚献等字后殿钟一有锦衣千户高普名室赵氏妙得正德十三年 
造等字其旁旧有茶棚今亦奉关帝土人称双关帝庙石道西南庙内有已断石额刻关帝庙三字旁 
字云辛巳六月吉日立年号已漫灭钟一有锦衣卫指挥张明信官张鸾等字正德七年造垆一万历 
三十四年造磬一有西直门外皇庄关帝庙邱世明造等字増南海淀有永通寺清梵寺天仙庙真武 
庙白衣观音庵三圣庵五城寺院册臣等谨按永通寺明碑二一敕赐永通寺名额碑一重修碑大学 
士徐阶撰俱明嘉靖年间立清梵寺前殿恭悬圣祖御书清梵寺三字额大悲坛恭悬世宗御书额曰 
慈天广佑乾隆二年皇上颁赐藏经全部天仙庙明碑一翰林院编修济南沈渊撰隆庆六年立真武 
庙旧为三官庙本朝重加修葺白衣观音庵一明万历甲寅年造本朝重修碑一康熙六十一年立三 
圣庵垆一有正德五年敕赐灵佑宫供奉等字殆后人移置兹寺者本朝重修碑一雍正十一年立増 
南海淀之东有正蓝旗护军营房旗册臣等谨按正蓝旗护军营房制度详见官署门増南海淀之东 
二里许有保福寺东栁村有长寿寺观音庵五城寺院册臣等谨按保福寺铁钟一明万历三十九年 
造寺后塔一石刻云钦依内经厂提督僧录司左善世兼大兴隆寺仍兼大圣寿寺开山鼐公禅师灵 
塔又谕祭僧文鼐碑一正德十一年立长寿寺铁磬一有敕赐瑞光寺供奉等字殆后人移置兹寺者 
观音庵铁钟一有观音庵住持宁惠惠善嘉靖三十九年造等字増陈府村有内务府包衣三旗营房 
旗册臣等谨按内务府包衣三旗营房详见官署门増陈府村有紫竹林碧霞宫太平庵五城寺院册 
臣等谨按紫竹林碧霞宫皆羽士居之碧霞宫铁磬一有嗣教弟子郭庆元万历二十八年造等字太 
平庵相传系旧刹本朝重加修葺増度红桥而北为圆明园宫门前有湖曰前湖乾隆二十八年浚湖 
西岸恭立御制前湖诗碑湖中置堤自北而南治石道东岸亦有石道五城册臣等谨按南海淀迤北 
是为畅春园考王嘉谟蓟邱集蒋葵长安客话诸书所称北海淀丹棱沜实当其地畅春园迤北旧有 
前华家屯后华家屯世宗宪皇帝潜邸时圣祖赐园于后华家屯赐额曰圆明园后遂为驻临视事之 
所皇上御极以来绍庭继志因而弗改规制之详谨具载苑囿门兹卷惟敬识宫垣以外凡湖河桥闸 
旗营官舍之属周环布列者并依现在方位制度标举大凡以昭盛时之轨躅焉又按红桥河水从畅 
春园西北门五空闸流出垣外在圆明园宫门之南迤逦东注稍折而北流经长春园大东门外石桥 
合御园诸水趋清河会沙河以入白河増圆明园红桥河侧有总管八旗及三旗护军印房旗册臣等 
谨按总管八旗及三旗护军印房制度详见官署门増圆明园宫门左有慧福寺善缘庵宫门右有泰 
山圣母庙五城寺院册臣等谨按慧福寺旧名清芳庵雍正年间世宗宪皇帝赐额曰慧福寺土人亦 
称关帝庙以寺内供关帝像也善缘庵相传系旧刹本朝重加修葺泰山圣母庙俗称娘娘庙康熙年 
间建増华家屯有前大树庵后大树庵观音庵五城寺院册臣等谨按前大树庵相传古桞一株今无 
存后大树庵圣祖御书额曰勅建大树庵观音庵在大树庵东系本朝建立増圆明园西北门外萧家 
河桥西有延福禅林地藏庵五城寺院册臣等谨按萧家河旧有桥闸今仍其制其水由青龙桥来东 
北流绕圆明园后约三里许至卓房村合红桥河水并御园内外诸河水又三里许入清河以归白河 
焉延福禅林门内供关帝殿内供泰山圣母相传系旧刹本朝重加修葺地藏庵铁钟一明弘治十七 
年造増萧家河北有正黄旗护军营房树村西有镶黄旗护军营房东有正白旗护军营房旗册臣等 
谨按正黄旗及镶黄旗正白旗护军营房制度详见官署门増树村有五圣庵观音寺五城寺院册臣 
等谨按五圣庵正殿供泰山圣母铁磬一有徐沔合家眷等诚造地藏菩萨殿内供奉万历二十八年 
住持僧如礼等字今殿内并无地藏像或系他处移置兹庵者其西为五圣殿铁磬一有明直隶真定 
府冀州邢任枣强县邢亮等字观音寺前殿院内铁钟一有天启六年住持比丘僧道深造等字増长 
春园东北有镶白旗护军大营房其东有镶白旗护军小营房旗册臣等谨按镶白旗护军大营房及 
镶白旗护军小营房制度详见官署门増长春园大东门外大石桥有关帝庙西北里许地名二河闸 
亦有关帝庙大北门外前营有三圣庵五城寺院册臣等谨按大石桥及二河闸关帝庙二并三圣庵 
皆系本朝建立又按大石桥之北有新开水田畦畛弥望详见苑囿门 

 


钦定日下旧闻考卷九十九 


钦定四库全书 

钦定日下旧闻考卷一百 

郊垧西十 

 

增安河桥西北有正红旗护军营房旗册臣等谨按正红旗营房制度详见官署门增安河桥有三官 
