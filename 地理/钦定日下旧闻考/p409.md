<!-- { "loadSidebar": true } -->
之与秀音近字殊尤不容紊承泽生长于斯奈何随人耳食不加之辨审乎寺既渐就頺陁命内府葺 
新之俾复旧观因举其大略识诸碑并为订正如右增呉士云水塘庵记略都城之有圆通庵与鹫峰 
禅刹并位其西则名山苍翠井冽寒泉其东则帝宇森严百货时集其北则城隍坐镇神威濯灵其南 
则万井烟环凤城旋绕以故其地最胜世为吾家社馆何以呼为水塘庵也以庵外两旁余地有注水 
池通沟洫也何以为吾家社馆也吾家聚族而购之圮则频聚族而葺之也僧何以主于道桂也道桂 
之师曰西宗自歙西清泉寺而来性相习故世相守也岂苐他僧不得睥睨吾家之堂构亦不得睥睨 


僧家之衣钵也崇祯甲戌呉士云撰五城寺院册臣等谨按圆通庵今名圆通禅林在鹫峰寺东水塘 
之说无考呉士云水塘庵记石刻今在殿中原天顺元年五月勅户部令顺天府于大兴宛平二县各 
设养济院一所明英宗实録臣等谨按养济院旧址无考今五城改设栖流所西城二处余四城每城 
各一处俱在外城每年动支户部银两安插贫病无依之人原元世祖庙在金城坊洪武十年建明一 
统志补元世祖庙洪武初建每歳二八月中旬择日遣顺天府官祭嘉靖二十四年罢明会典原嘉靖 
二十四年礼科右给事中陈棐上言国家于历代帝王陵寝之祭自伏羲以至宋孝宗三十五陵所祭 
之处俱实有陵墓惟顺天府所祭元世祖陵但权于府西庙址扫阶席幄以毕事夫既曰祭陵而实无 
陵臣以为罢之便春明梦余录原马中锡谒元世祖庙作世祖祠堂带夕曛碧苔年久暗碑文蓟门此 
日瞻遗像起辇何人识故坟棹楔半存蒙古字阴廊尚绘伯颜军可怜树老无花发白昼鸮呜到夜分 
东田漫稿臣等谨按元世祖庙久废原元佑圣王灵应庙即今都城隍庙在城西刑部街春明梦余录 
増都城隍庙在大都城西南隅顺承门里向西国朝所创建有碑元一统志原天历二年加封大都城 
隍神为护国保宁王夫人为护国保宁王妃元史原金佑圣王灵应碑贞元元年许复书元佑圣王灵 
应碑至元五年任栻撰张礼书元城隍庙碑至治四年庄文昭书元大都城隍佑圣王庙碑泰定三年 
立元大都城隍庙碑至顺二年虞集撰喀喇库库书元护国佑圣王记至正二十五年呉云书天下金 
石志补都城隍庙元碑七在寝殿后其四在左一长明灯记立于至正二十六年十月一立于元贞元 
年正月韩从政撰文许复书并篆额一立于至正四年九月余阙撰文庄文昭书一立于至正二十五 
年十二月童梓撰文呉云书张璂篆额其三在右一立于至元五年六月任栻撰文张礼书其两碑则 
字迹剥落不可复识矣寝殿内朱漆木桶二大可容水数十石有万历时进造浴盆及换水二碑盖都 
中取水甚难贮此以备不虞而道士遂以神所沐浴谓目疾者洗之可愈用以诳人云补都城隍庙有 
元余忠宣公碑至正四年立石文辞猥鄙青阳集无之非公作也缁素录稼堂杂抄臣等谨按元时七 
碑久废浴盆二今存后殿然是否即明万历间所造无可考矣缁素录所称换水碑二亦无存补韩从 
政佑圣王灵应碑序大元有天下建大都立宗庙安社稷怀柔百神凡在祀典者朝命通祀殷荐丰腆 
春夏不阙至元初选都之坤方一隅命少府督工创建城隍庙不日落成丹青尽饰壮如王者之居司 
分善恶部领山川特封佑圣王每遇朔望车马毕集祈祷于神者莫之胜纪先至元二十八年七月七 
日夜文明街之右盗杀银千户及奴二人有司系邻佑于狱考讯逾年省部委本路府推周从仕亲莅 
乃事从仕于二十九年五月十八日引吏齐戒沐浴祷于王前同宿庑下是夜将半俄闻乐作逺则有 
音近则无迹徐听鏁钥之声殿门若开恍如神降官吏相谓曰今获斯应杀人者神必知之次日就引 
囚徒审问内有赵塔齐尔者如神摄之自行招说杀银千户者我也从此寃狱罪有所归逺近闻之莫 
不惊叹焉翰林院兼国史院从事韩从政撰太常寺礼值官许复书按塔齐尔蒙古语瘠也旧作塔察 
尔今译改补任栻大都城隍庙碑畧京师天下之所趋奠居者无虑百万室是其捍灾御患以显相生 
人福善祸淫以阴赞天道必有神焉主之国朝庙祀神于城之坤维爵号祀秩视外郡有加以宗社宫 
阙攸在示礼重也神弦歌曰丽予牲兮腯以纯洁予盛兮肴以芬桂醑兮瑶樽神惟徳兮是歆摐金兮 
节鼔我歌兮且舞白云车兮霓旌神之来兮帝庭祈年则穰兮驱魃与厉神心以怿兮报祀母替奎章 
阁侍书学士兼翰林侍讲学士任栻撰奉直大夫尚舎寺经歴冀州阴阳学正李郁书原虞集大都城 
隍庙碑世祖圣徳神功文武皇帝至元四年岁在丁卯以正月丁未之吉始城大都立朝廷宗庙社稷 
官府库廋以居兆民辨方正位井井有序以为子孙万世帝王之业七年太保臣刘秉忠大都留守臣 
叚贞侍仪奉御臣和坦伊蘓礼部侍郎臣赵秉温言大都城既成宜有明神主之请立城隍神庙上然 
之命择地建庙如其言得吉兆于城西南隅建城隍之庙设像而祠之封曰佑圣王以道士叚志祥筑 
宫其旁世守护之自内廷至于百官庶人水旱疾疫之祷莫不宗礼之迩来六十有余年国家治平民 
物繁阜日盛一日而神之所依亦厚矣祀典之载所谓有其举之而莫之敢废者欤乃天歴二年二月 
庚子皇后遣内侍传旨中政院臣使言于上曰城隍神庙世祖皇帝时所建有祷必应烜赫彰着而庙 
久敝弗葺无以答神明之贶以继世祖之意请出内帑宝钞五万缗以修制曰可命京尹臣贾某董之 
太史以诹日弗协请俟其吉九月参知政事臣赵世安等奉勅封神曰护国保宁佑圣王其配曰护国 
保宁佑圣王妃至顺二年二月癸亥以前所赐为未足用増赐宝钞十万缗大修治之平章政事臣阿 


尔哈雅工部尚书臣永和尔实奉诏领其事且命之曰亢土而有余赀则以赐诸庙中给恒用于是工 
部率其属以即役土木瓦石金碧丹垩既善既足百工并作无敢不虔未几而告功于是有勅史臣集 
制文刻石以垂示无穷臣集拜手稽首而言曰圣上受命自天纂承大统武臣着功在盟府百灵相协 
固其宜哉圣后辅佐圣明之成功而一神之报亦不敢忘可以观德可以致福可以示劝于臣矣于戏 
盛哉请系以诗曰维皇建国宅中图大临制万方式表无外列雉四周壮于天垣爰立明神以保固完 
司空奉诏慎择吉土作庙坤维以祝休嘏相维典则有社有方羣黎万姓罔敢禬禳惟神孔迩有堂有 
寝曰豫则康威怒斯凛岁时牲牢旨酒明粢无有小大士女毕来列圣清明歳行六十风气宣通民物 
丰殖相尔檐桷丹垩弗新何以妥之俾佑我人皇上至仁思保赤子圣后念之命祷灵畤天髙日明风 
尘不惊大开明堂治功告成有祈有报伊古之道出财宫府撤弊改挠山藻孔文既闲既安度其王封 
载加弥尊神来燕喜百和萃止导天之贶为帝之祉室家祚永福禄万年贻及于民生养弗愆崇墉岩 
岩泰山之固神永有依斯皇多祜道园学古録按和坦蒙古语城也伊蘓义见前旧作忽都于思阿尔 
义见前哈雅蒙古语墙也旧作阿礼海牙永和尔蒙古语绒也旧作岩穆忽尔今俱译改补童梓加封 
圣号颁降宣命记世祖皇帝定都于燕既城既隍爰命太保臣刘秉忠建神祠于坤维赐额曰佑圣王 
庙迨天历己巳文宗勅参知政事臣赵世安加封神曰护国保宁锡香旛及褚币五万缗欲葺其敝太 
史以用且弗足遂寝越至顺辛未益赐缗十万重饰像绘以朽易坚崇墉増级金碧丹垩灿然炳耀元 
统初今上皇帝入正大统治民事神式遵祖训肇称殷祀诏加封曰宏仁广惠神妃从其号至正癸卯 
春三月监察御史和逊敏珠尔哈雅伊尔特穆尔孟克特穆尔韩楫黄夔言比者畿甸有警虽武臣効 
力然全城乂安讵非神之黙助乎况五谷屡登疾疫不作理冝崇于昭报章达中书丞相搠公洎郎中 
萨哩黙色员外福安都事玖珠佥谓神之灵异为民捍患凡有禳祈罔不孚应崇褒徽号于礼为当遂 
趣下其事于春官议于奉常谓冝加封护国孚化保宁宏仁广惠佑圣王奏闻制曰可仍颁宣命及尚 
酝香币遣集贤院众官皇姊庄靖大长公主遣额琳沁佐特皇后遣资政同知图列图阿穆尔布哈皇 
太子皇妃遣长庆卿乌兰特穆尔咸赍香币致祭于庙耋稚趣瞻牲醴交荐里人太史院管勾董本立 
延呉云书大殿额饰以泥金用彰新命先是庙祠香火日盛辟阖洒扫未有主者长春道士张志忠承 
诏荐葆光大师叚志祥领其事遂度庙东隙地建元元殿傍为环宇以居道流俾甲乙住持以守神祠 
岁久提点王道从退休于西堂至是降玺书授守真纯素明善大师张德元住持本宫善应元明守一 
大师商慎和崇元明善达妙大师朱德明并提点本宫事剏给五品印信前御史赵元僧时为集贤都 
事实相成之众复送志静淳真大师杨德益为宫门提举兼提点宫门事咸议立石以纪盛典复谋于 
本立经其费乃征予记其实谨按祭法有功于民则祀之能御大灾捍大患则祀之故城隍之神凡天 
下城池皆祠焉矧国都万乘之所居四方之所仰冝百灵之所呵护也朝廷重锡嘉号以报神赐崇信 
可谓至矣然神之影响在人之诚否靡间贵贱苟或不诚于中乃欲媚神以徼须臾之佑神聪明正直 
宁肯顾而歆之欤书曰天道福善祸淫又曰作善降之百祥作不善降之百殃其神之谓矣赐进士出 
身承值郎绮源库提举童梓撰文承事郎太子司经呉云书丹集贤大学士光禄大夫滕国公张璂篆 
额按和逊蒙古语空也旧作忽先敏珠尔唐古特语无违之谓也哈雅义见前旧作米只儿海牙伊尔 
蒙古语锋刃也特穆尔义见前旧作野里帖木儿孟克蒙古语经常之经也特穆尔义见前旧作忙哥 
帖木儿萨里蒙古语地弩也黙色义见前旧作萨哩宻寔今俱译改玖珠旧作九住今对音译改额琳 
沁蒙古语宝也佐特库也旧作亦邻真尊图列图蒙古语有柴也阿穆尔安也布哈义见前旧作朶列 
图按木不花乌兰蒙古语红色也特穆尔义见前旧作五鲁帖木儿今俱译改补无名氏长明灯记大 
都城隍庙提点道士叩门言曰君之友阜财里莽吉尔哈雅以宛平县彰义闗之西石碑道南田地广 
九十畆施诸护国孚化保宁宏仁广惠佑圣王庙岁租之入以供长明灯今既授地宜刋于石俾后有 
所征焉予谓城隍之祠徧天下郡邑然神之所以祸焉福焉者因其人善不善非以祈禳而得而免也 
世之庸夫愚妇心险行僻顾乃燃黄酹醴屈膝顿颡以伸斯须之敬神之视之如见肺肝然宁肯享之 
乎善敬神者洋洋如在其上如在其左右言焉惟恐神之听行焉惟恐神之见言行不愧于神明而有 
不蒙其福者乎今敏珠尔哈雅不私其财积而能散深明夫祸盈福谦之理者也虽然施者固善矣苟 
司其租者不思以时致祭而唯私其藏非特施者是负而实欺神明矣其可哉敏珠尔哈雅累官中奉 


大夫缮工司卿朱昆田原按许复所书碑本元成宗元贞元年立石而刘同人于司直误以元贞为贞 
元遂目曰金碑又庄文昭所书碑乃至正四年立石非至治也原都城隍庙在都城之西永乐中建中 
为大威灵祠后为寝祠左右为斋两庑为十八司前为阐威门门外左为钟鼔楼又前为顺德门又前 
