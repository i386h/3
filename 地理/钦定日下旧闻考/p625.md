<!-- { "loadSidebar": true } -->
野猪岭墩起至猪觜砦后崖止计长四百一十五丈中间冈势坦漫豁岘五处臣今议于川内创筑小 
石城六座每城内各筑一墩自北而南三城俨如棊布自南而北三城宛如星罗分屯劲兵令其隐见 
避击又议于川西山野猪岭墩起至猪觜砦河口墩迤北石崖止剏修横城一道明世宗实录补徐武 
宁王之入燕都也顺帝夜开健德门北奔太子率侍卫兵出光熙东门走古北口趋兴松顺帝驻应昌 
府一年而殂国人谥曰惠宗太子嗣立改元宣光凡十一年谥曰昭宗历代建元考朱昆田原按顺帝 
北走驻应昌太子阿裕尔锡哩达喇嗣立徙和林改元宣光髙丽称为北元辛禑尝奉其年号时洪武 
十年也明年都塔济特穆尔立北元遣使告髙丽继又以改元天元告髙丽具见郑麟趾髙丽史则继 
顺帝而建元者非止宣光矣按都塔济蒙古语缺欠也特穆尔义见前旧作豆叱仇帖木儿今俱译改 
补宋初自雄州东际于海多积水议者以为宜度地形髙下建阡陌浚沟洫所以实边廪而限戎马今 
潮河川一带何不仿此遏水为陂则所防止冰坚时尔谷水谈林增圣祖御制古北口诗断山踰古北 
石壁开峻远形胜固难凭在德不在险增乾隆六年御制古北口阅提标兵士诗鸣驺出天府停辔驻 
雄关雁避弯弓士熊罗执戟班堂堂阵方劲赳赳技皆娴讵弛忘危念犹思守德艰增又御制入古北 
口诗羽盖骎骎度玉关三秋巡狩薄言还爱看绿麦铺平甸漫忆黄羊遍塞山增乾隆十年御制出古 
北口诗栖山驾海带秦辽拓抱中原迥近霄此日无烦夸地险当年见说控天骄金瓯讵恃一丸固玉 
烛恒惭六幕调来徃巡农兼阅武万年家法仰神尧増乾隆二十一年御制出古北口咏古诗夜雨朝 
晴候襟燕带塞关辽哉绵万里壮矣据千山岂复藩篱固谁知肘腋间鬼工犹觉费民力信其艰此日 
资耕凿行秋每徃还不随今古变一片岭云闲增乾隆三十七年御制出古北口即事诗东方晓日万 
峰明山路盘旋策马行岩堞轴颓半有址市鄽栉比永无征凡关皆有征税惟古北口不设榷司遵皇 
祖遗制也旅人那虑渐石泞农父偏欣晒麦晴让水即为治水策费财奚事筑边城古北口边墙缘山 
跨水以筑潮河穿水门入庚寅夏大雨数日河涨数丈余奔腾突激缭垣及城闉皆毁于水以其为经 
涂观瞻所系发衡缗缮完之辛夘秋霖又盛河涨如前新缮垣复圮迨出口临阅察其故盖边墙踞河 
上正当其冲河流既移逼城根非可人力争御若屡迤屡葺虽无力役劳民之事而糜金钱疲工作非 
计也至于遏其势致横溢伤民庐益非计也且今中外一家关以外尚隶畿辅又安藉此防边为北门 
固屹然壮观余堞本无所轻重因命视墙峙处结筑礟台以见规制阙者委之于河使其畅流顺轨行 
水之智贵乎因势利导让之乃所以治之然于此正可若夫内地民稠之处则又不可臣等谨按古北 
口御制诗谨绎有关纪述事实者恭载巻内余不备录原苏辙古北口诗独卧绳床已七年徃来殊复 
少情缘魂归故国鸟飞处身在中原山尽边梁市朝回尘满马蜀江春近水浮天枉将眼界疑心界谁 
信逍遥物外篇栾城集原倪敬古北口诗虎豹森严雉堞牢乱山如戟入云髙驱车直上西冈顶沙漠 
依稀见白旄月楼稿原唐顺之古北口作诸城皆在山之坳此城冠山如鸟巢到此令人思猛士天山 
万里鸣弓弰荆川集原董榖塞上曲洗剑潮河冰满川弯弓古北雪封鞯将军好着烧荒令莫遣花当 
辄近边豢龙子集原汤显祖送人从军诗鸦鹘盘云秋气清长川饮马暮嘶声新穿绣甲花褛子知是 
潮河第一营玉茗堂集补李梦阳诗孤蓬绝塞口匹马戍程前跨迥烟墩直缘危石栈连飞云下独石 
逝水入潮川旧对张军帅题诗醉菊天空同集原许倓塞上曲古北关前月似霜石塘岭下塞云黄鸣 
笳夜半边声起不是征夫亦断肠西峪集臣等谨按以上各条皆叙古北口路今隶密云县境原由潮 
河川营至石匣营四十里石匣营至白马关四十里白马关至石塘岭营四十里三镇边务总要原密 


云新城东北六十里为石匣城城周四里二百六十四步三尺四门城西平地有石如匣深不可劚故 
以名其驿自会同馆东北六十里为顺义驿七十里为密云驿六十里为石匣驿先置在今城南里许 
宣德四年密云中卫奏为河水所囓徙焉弘治十七年筑城自石匣城东北行十里为要亭铺入山又 
十里为新开岭又十里为老王店金史贞佑二年潮河溢漂古北口铁裹门关至老王谷者此也昌平 
山水记原正德十年五月巡关御史张鳌山陈边防事宜谓密云北去古北口关各百里西去黄花镇 
百五十里遇警应援不能及惟石匣营为适中请添设副将驻札操备提督侍郎陈玉议以为不必添 
设明武宗实录原石匣营距密云县治六十里洪武中建土城嘉靖中增筑石城屹然遂为一巨镇矣 
长安客话臣等谨按以上各条皆叙石匣营原石塘路关砦二十三东自陈家口西抵开连口延袤二 
百五十里白马关下关砦十一陈家口关东驼谷关西驼谷关左二关响水谷关白马关划车岭砦白 
崖谷关冯家谷关营城岭关黄崖口关俱永乐年建边城一百五十五里空心敌台三十六座石塘岭 
下关砦十二石塘岭关东石城关西石城关东水谷关大良谷砦白道谷关牛盆谷关小水谷关大水 
谷关河坊口关神堂谷关开连口关俱永乐年建边城九十二里附墙台三座空心敌台五十九座四 
镇三关志原由蚕房谷十里至陈家谷横岭北平漫通单骑又五里至东驼骨关北平南险通单骑又 
十里至西驼骨关正关并迤东墩空通骑冲又三里至左二关正关通骑极冲余通步又十里至响水 
谷通步又十里至白马关正关河口通连骑极冲红土谷并荘窠谷通单骑余通步又三里至划车岭 
正关平漫通单骑今改修边堡又十里至白崖谷通步又十二里至冯家谷正关并迤西六墩空俱通 
单骑冲又二十里至营城岭山险止通步又五里至黄崖口关正关通单骑冲鲇鱼石墩空通单骑余 
通步三镇边务总要原白马关在石塘岭东北四十里东去潮河川九十里有城有水关关北七十里 
有汤河又北百里为满套儿要冲也自汤河上稍正南行顺白河至石塘岭可二百里山恶水深称为 
天险方舆纪要原白马关相近有髙家堡万历中诺音侵石塘岭攻白马关及髙家堡官军御却之边 
防考原由黄崖口关五里至石塘岭正关河口宽敞通人马其关东石门墩夏秋水大河口坳马难行 
打虎安老鸦岭三空墩亦可通马余山险通步又三里至东石城又二里至西石城正关俱通单骑余 
通步又四里至东水谷关正关通单骑东西南山俱陡又十五里至大良谷两山陡峻通步又三里至 
白道谷通步不通骑又五里至牛盆谷通步又五里至小水谷山险通步又七里至大水谷正关口并 
东山崖通单骑余通步又五里至河防口通大川正关河口并东西两山墩空俱冲又十五里至神堂 
谷串条子墩空通连骑极冲余通步又二十里至开连口通大川正关水口宽漫通连骑极冲黄草洼 
南山墩东敌台三空通单骑迤西各墩空通步三镇边务总要原石塘岭之阴有崖俨如鸟形绿羽红 
喙旧呼鹦鹉崖长安客话原大水谷河源出塞外历怀柔顺义界至孙家荘东北合黄花镇川河昌平 
山水记原大水谷关在怀柔县东北三十里北去密云县之石塘岭四十里有城旁地平坦其北十八 
里曰段伏岭又有安子岭在口北八十余里皆防御处方舆纪要原河防口关在县东北开连口东第 
二关口也口外为连云栈又北为沙岭儿隘窄不容马防守较易同上原开连口关在县北黄花镇东 
第十一关口也其东北二十八里有三角城本名三角村徐达败元于此同上臣等谨按以上各条皆 
叙石塘路今隶密云县境原蓟昌先本一镇嘉靖三十年始分为二设提督都督一员护视陵寝防守 
边关遂为昌镇长安客话臣等谨按蓟昌二镇今俱裁补自山海关而西蓟镇领之边城凡一千四百 
七十四里城堡七十一座附墙台一百四十六座敌台一千九十五座主兵七万三千五百六十二名 
客兵五万七千五百七十三名自居庸关而东昌镇领之边城凡二百八十二里城堡一十三座附墙 
台三十九座敌台二百三十七座主兵一万七千七百四十四名客兵一万三千一百七十九名明之 
边防固矣其后李自成取径居庸如入无人之境始信设险之不足恃也筹记补昌平设有总兵东历 
东山口迄黄花镇西历南山口迄镇边城若左右翼之卫腹心然陵后柳沟南控长陵北镇独石东历 
四海冶西历岔道又若左右腋之擎后背然向设南山两协一住柳沟一住榆林布置颇密惟是两协 
势不相下恐画地自委今议改协为镇总兵仍住柳沟居中调度改东协为左翼住四海冶以防陵东 
与黄花镇策应改右协为右翼仍住榆林以防陵西与镇边城策应有警则宣镇总兵堵御外边陵后 
总兵防守内边又与陵前总兵聨络于东西红山各口天寿宛在中央若泰山而四维之矣保邦十策 
臣等谨按以上各条总叙昌平一带关砦原黄花路东自慕田峪西至枣园砦延袤一百八十里隘口 


一十七渤海所下隘口七慕田峪关永乐二年建贾儿岭口嘉靖十五年建田仙峪砦永乐二年建擦 
石口嘉靖二十三年建磨石口驴鞍岭口俱永乐三年建大榛峪口永乐年建边城八十一里半附墙 
台四座空心敌台四十四座黄花镇下隘口十南冶口永乐二年建大长峪口小长峪口俱永乐年建 
本镇口嘉靖十七年建鹞子峪口嘉靖二十三年建撞道口永乐二年建石湖峪口正德八年建西水 
峪口石城峪口枣园砦口俱永乐年建边城五十五里半附墙台二座空心敌台二十九座战台四座 
因陵寝重地有警屯驻战兵特设四镇三关志原由开连口十里至慕田峪关正关并迤西王家坨灯 
干岭榨子墩刘家项分界墩胡思谷至界牌石止各墩空俱山形平漫外临大川极冲又五里至贾儿 
岭界牌石迤西安宁台大管仲渠至德胜台止内险外平牵马可上余通步又三里至田仙峪山险有 
沟一道置水关缓又十五里至擦石口山险有沟一道外通梨树坨置有城濠可守又十里至磨石口 
惟二道关并东山墩空及水口冲要通马其大安家坨迤西岚儿谷各山险通步又五里至驴鞍岭内 
险外平又五里至大榛峪正关外通四海冶东谷皁筩石东山墩雪山墩俱通单骑余山险稍缓又十 
里至南冶口通步又三里至大长峪堡山险通步又二十里至小长峪堡山形虽下外险止通步又五 
里至本镇口头道关其二道关通四海冶来骑三道关往西南道路宽漫通众骑极冲又六里至鹞子 
峪堡墙外宽平通众骑极冲其南北山墩二空皆山险通步又三里至撞道口内洼外阜受敌极冲其 
桃园东西墩空通步缓又二里至石湖峪山险不通骑又三里至西水峪外通永陵南山谎礟儿并韩 
家川通大举极冲又二十五里至石城峪即榆林沟东西平安地方枣园砦二处系禁山多林木外通 
白龙潭可行单骑又五里至枣园砦即驴儿坨迤东系禁山缓三镇边务总要原慕田峪城三门守备 
一人守之自此以东皆单边自此以西皆重边也渤海守御千户所城三门距黄花镇城三十里距昌 
