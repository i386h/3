<!-- { "loadSidebar": true } -->
安县志増东安县旧城周围七里二百四十步髙二丈七尺广一丈五尺池深八尺阔一丈二尺本朝 
康熙三十五年修葺乾隆九年勘估改筑土城十四年兴工十九年完竣同上原县门谯楼钟太安二 
年铸同上臣等谨按据明李光昭钟说为太安二年而原书引县志误加一金字又太讹作大直为金 
之大安矣今谨于卷内改正增明李光昭钟说谯门晓钟为东安八景之一俗传前明农妇饷耕早起 
闻地下钟声隐隐乃掘得之悬于谯楼之上嘉靖间不撃自鸣邑令怪其不祥而弃之其鸣如故后令 
复建楼以悬之遂止不鸣山海经云豊山有钟九耳是知霜鸣应候而钟自鸣也然则物之相感理诚 
有之不足为怪自明迄今又数百年未尝复呜每日司阍者掌之暮撃晨撞其声清越而不杀顺风可 
闻二十余里盖器之精良者也欵镌太安二年造考北魏文成帝与辽道宋时俱有太安年号玩其形 
制色泽亦不甚古疑为辽时物东安县志原儒学在县治西学之南有泮池池南有髙垒同上原元东 
安州庙学记国子监祭酒孔克坚撰文至正二十四年六月立石又州北邵家庄乡学记翰林检讨李 
继本撰文同上増元孔克坚东安庙学记郡有程序者好义之士也至正乙酉间出赀创义学一区赡 
地一顷一十亩延师教其乡人泊四方之来学者一日慨然而兴曰义学建而圣庙未建是溯流而忘 
源也壬辰岁复捐赀若干立庙塑像并香案祭器咸备春秋二祀无缺州故有庙学地为浑河所冲而 
程君所建者迄无恙昔范文正公贵为参政舍宅为学割义田以恤贫族而式布衣耳其所设施亦能 
如是又其难焉者是宜书其事以劝式亲丧筑庐墓侧朝夕泣奠翰林承旨康里公扁曰慕亲时有慈 
乌百余巢于冢树浑河为之回澜人咸异之又分田以给婣族婚丧之贫乏者前太守牛德裕闻于朝 
旌其门荐除本州文学同上增元李继本东安县邵家庄乡学记乡学古也四代之制家有塾州有序 
以教其子弟材成则宾兴其贤能而官之于是内之辅相外之岳牧与凡小大臣工胥此焉出则乡之 
有学所系盖不细矣记曰良冶之子必学为裘良弓之子必学为箕况齐民之子其可以不学乎东安 
古名邑风气浑厚民俗质直治得其道则妥顺以安非其道亦强忍慑服而不敢肆邑之北乡曰邵家 
庄邑长王侯建学于其地延李宗昭为之师宗昭前代衣冠家而能遵教条严训诲蔼然有邹鲁文学 
之风夫师之于弟教之以正自童蒙始盖所以谨夫始入之途而不为他岐所惑此朱子所以补订小 
学一书也小学既成由是而进于大学则内体外用税驾乎高明光大之域而可以兼善一世矣同上 
原易水出涿郡故安县阎郷西山东过范阳县南又东过容城县又东过安次县南水经原易水在县 
南旧过安次县界为固安河今与扼马河同为一川矣东安县志原圣水又东径渤海安次县故城南 
汉桓帝中平二年封荆州刺史王敏为侯国又东南流注于拒马河水经注原白祀沟水出广阳县之
 娄城东东南流左合娄城水水出平地导泉东南流右注白祀水乱流东南径常道城西故乡亭也西 
去长乡城四十里魏少帝璜甘露三年所封同上原枯沟自安次西北东径常道城东安次县故城西 
晋司空刘琨所守以拒石勒也同上原卢沟河在县西自固安县流入境元皇庆初浑河水溢决东安 
境内黄埚堤一十七所是也又东南合霸州之拒马河方舆纪要原卢沟水至东安过耿就桥一分东 
至界河入土楼东南一分西至界河入左奕西南今自卢沟桥下流从固安县经永清县北东注自孙 
家垡一分派永清之南一分派东安之西至隆庆末年分派于东安者又分为二一由韩村至管家屯 
迤东似有奔县之势然离县二十里即停不行止在本屯前后左右为害一从韩村东南下历衡亭左 
奕朱村马子庄至桃河头万历二年积雨水溢人畜漂没知县洪一谟力请筑堤堤成赖以无患万历 
六年马子庄堤口决渰骆驼湾知县韩景闵塞之九年旧口复决知县张汝藴修之自是屡修屡决至 
二十三年七月河徙于霸州泥河旧址尽成沃壤矣东安县志增明万历乙未间浑河南徙固永文霸 
一帯常被冲突东安河患顿息嗣后下口日于壅遏清流本朝雍正三年东行由冰窖武家庄经东安 
之狼城宋流口东沽港至王庆坨归淀乾隆四年河北出一趋武清之萧家西南等庄归沙家淀一西 
折逆流至东安之淘河复东折经葛渔城穆家口亦归沙家淀二三年后亦渐淤垫同上臣等谨按县 
治南十里乾隆二十八年建筑越埝西接永清县辛立村东抵武清县八里桥村长二十三里一分乾 
隆三十八年皇上阅视永定河下口改越埝为北堤其修防之要恭绎御制阅视永定河记并御制往 
阅永定河下口诗具详原委恭载卷内増圣祖御制察永定河诗源从自马邑溜转入桑干浑流推浊 
浪平野变沙滩廿载为民害一时奏效难岂辞宵旰苦须治此河安增御制阅视永定河记永定河之 
本无定也此气数之可以授权于人事者也无定河之求永定也此人事之不可以诿其柄于气数者 
也自前岁夏秋濒河田庐被潦特命高晋裘曰修周元理等会勘利病所由发帑五十余万金大加疏 
筑浃岁讫功农臻倍稔遂俞所请以今春省成事而诏之曰河之工兹式集矣虽然朕能遽信为一劳 
永逸计乎昔之河故无工也惟我皇祖圣祖仁皇帝蒿目民艰为畿甸东南勤求保惠之政莫若兴建 
堤工溯自康熙三十七年始事迄今亿兆蒙庥沦浃肌髓中间偶值水旱不齐此滥彼淤迁流递易自 
安澜城而柳坌口而王庆坨而冰窖草坝而贺老营而今之条河头或北或复南凡六徙皆审时度势 
善为相导惟务顺小变以归大常而于成谟 敢稍斁斯诚皇考世宗宪皇帝以暨朕躬数十年来继志 
绳武之苦心不容自已者何者在河固无一劳永逸之方在治河实有后乐先忧之责也或者耳食汉 
田蚡天事非人力及晋杜预请决诸陂之肤见谓弃地与水可听无定者之所之嘻何其戾耶夫以水 
故弃地犹可并地故弃人可乎子舆氏称神禹行所无事无事而曰行则必有无事之事所谓疏瀹决 
排者非耶以黄河证之积石龙门故迹可按而商患五迁周移千乗即已世近而事殊厥后赴海南趋 
殆更燕齐与吴之境虽神禹复生亦难力挽以从其朔苐更一境即治一境仍与当年导源之绩等耳 
岂竟以不治治之耶桑干流经近圻势若建瓴非挟沙将一泄而无余惟挟沙又四出而莫遏运道民 
生无堤曷赖前此督臣孙嘉淦建议试开金门闸上游中亭河遂不能容所至村庄漫溢幸急饬堵闭 
民获安居尤近事之足为炯戒者且朕匪直为爱护已成之工起见也假令是河在今者尚无堤工而 
筹运道策民生朕亦必自为始事之举易地以观益知我皇祖皇考黙鉴今日之发帑疏筑有深许为 
后先克绍者矣不然者恶劳惜费朕必大矫乎人情而甘为汲汲也哉是行也往复周咨既嘉大吏能 
体朕意犹虑其不克坚持定识勉继前功爰特揭大指锲之河上其他条具规制存乎神而明之者皆 
不书增乾隆十八年御制乘舟观永定河下口之作夜雪忽已収朝雾未云敛策马遵遥堤永定全势 
览下口欲其畅浑流利泛滥前者叹行樯一线奚归坎无已筹下策让地稍避险中处徙流移向南听 
如渐乾隆十五年春阅永定河以下口冝畧更移令其易于趋下且于流涸时浚中泓引河而流民占 
居河中淤地者亦劝导徙就堤外年来次苐修举下口益畅爰取道重阅倐已三载余矣今来阅尾闾 
三岁惊荏苒舎陆命进舟恬波春淰淰虽逊洪泽阔微山已不减荡漾有余地巨浸乃澄澹慰兹忧即 
兹积髙车鉴俨补偏斯不无永逸则岂敢増乾隆三十八年御制往阅永定河下口舆中作下河南北 
任流迁永定河自康熙三十七年筑堤之始下口由安澜城后因原道渐淤至三十九年改由柳岔口 
雍正四年改由王庆坨乾隆十六年改由冰窖草坝二十年改由贺老营三十七年改由条河头计前 
后迁流六度以冰窖草坝而论康熙间之北堤转为南堤雍正间之南堤转为北堤以今条河头而论
 凡康熙雍正间之南北堤又均在河之南矣壅则伤多导使宣絜矩邱明别知惧防民之口慎防川増 
又御制阅永定河下口诗以示裘曰修周元理何煟七十年间六度移永定河下口初由安澜城复改 
柳岔口而王庆坨而冰窖草坝而贺老营及今之条河头或北或南凡六徙即今下口实权冝便微盈 
酌虚剂者不过补偏救敝斯煟则扈舆资博采何煟素习河务于行水机冝具有见解兹以河南巡抚 
至天津迎銮即命其扈随阅视下口以资询访禹之行水在无为委源源委勘一再此次初阅头工二 
工今复视其下口于全河首尾情形略悉梗概兹命裘曰修周元理何煟三人由此寻源而上至头工 
沿河再加讲求斟酌具议以闻同事诸人共朂其臣等谨按永定河御制诗谨绎有关纪述之篇恭载 
卷内余不备录増桃河泊在东安县南五十里浑河水所汇也流入三角淀大清一统志臣等谨按桃 
河泊亦名桃花泊即淘泊河今淤原八丈沟水出安次县东北平地泉东南径安次城东水经注原凤 
河水一渠从西北流至凤窝村虽隆冬冱寒水亦不冰名胜志原莲花泊在县治南三十里甄家庄南 
东流经葛城入武清东安县志原白沟河在县治西八十里其源自栲栳园流入县境东南抵武清直 
沽港同上臣等谨按县志巨马河易水沙水合流于定兴之河阳渡为白沟河故道久淤今河流经新 
城容城雄县入穿儿湾达王带河其分流亦自雄县西折入新安合四角河俱不入县境增文天祥过 
白沟河诗昔时张叔夜统兵赴勤王东都一不守羸马迁就荒适过白沟河裂眦须欲张绝粒不遄死 
仰天扼其吭群臣总奄奄一士垂天光读史识其地抚卷为凄凉我生何不辰异世忽相望皇阙遘阳 
九天堑漏飞艎引军诣阙下捧土障澜狂出使义不屈持节还中即六飞狩南海金钺将遑遑武侯空 
感心出师惊四方吾属竟为羁世事吁彼苍思公有竒节一死何慨慷江淮我分地我欲投沧浪沧浪 
却不受中原行路长初登项羽馆次览刘季邦涉足河与济回首嵩与邙下车抚梁门上马指楼桑戴 
星渡易水惨淡天微茫行人为我言宋辽此分疆悬知公死处为公出涕滂恨不持束刍徘徊官道旁 
我死还在燕烈烈痛肝肠今我为公痛我死谁为伤天地垂日月斯人未云亡文武道不坠我辈终堂 
堂吟啸集原东沽港在县南五十八里水自县西浑河分流而东入武清县三角淀方舆纪要原垂杨 
渡在东沽港之北下通静海县夹岸垂杨凡数里名胜志臣等谨按县志垂杨渡今淤原张继恕诗柳 
色凝青曙莺声散晓霞微茫连水国迢递见村家绿满平田草红开断岸花流亡冝早复此地足鱼虾 
名胜志原泥姑口昔人讲水战之具于此同上原咸平二年诏听边民越拒马河塞北市何承矩上言 
曰缘边战棹司自淘河至泥姑口屈曲九百余里此天险也太宗置砦一十六铺百二十五廷臣十一 
人戍卒三千余部舟百艘往来巡警以屏奸诈缓急之备大为要害今听公私贸市则人马交度深非 
便冝且砦铺皆为虚设矣疏奏即停前诏宋史本传原自边吴淀至泥姑海口绵亘七州军屈曲九百 
