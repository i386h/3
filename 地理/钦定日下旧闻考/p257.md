<!-- { "loadSidebar": true } -->
复婴而为水乃作瑞盐歌以颂之学士陈公亦留诗庙壁后二载聂赫公来掌盐政谒圣母祠仆者起 
之阙者补之颠者扶之坏者成之天龙置之于左雷师风伯安之于右庙貎一新焉属铸书之刻于石 
丁未年二月望日也宝坻县旧志按聂赫满洲语鸭也旧作粘合今译改原翰林直学士高鸣兴宝圣 
母庙记至元二年大中大夫礼部侍郎倪德政为中都转运使提领税使司丹珠尔丹同知使事宝坻 
县盐使曹严臣副之三人共政动无遗虑而又咨议石庆祥经历王荣诸掾使交修参赞尽祛宿弊人 
诵其德不辍侯闻之曰方今朝廷清明法度修举吾属第行之惟谨何德之有若考其所自神之锡汝 
不既大矣乎今圣母遗庙虽存风日隤圯茍能完覆其庶几矣阖场耆旧闻其言庀徒蒇事不踰岁殿 
堂门庑焕然一新岁在戊辰副使崔鹗盐判张仲智李士珍李昭管勾李伯俊刘甫等谋刻石以识本 
末介详议张君孝纯来请乎惟世之人有片能铢効輙自负惟恐人之不我与今侯裕俗之能理财之 
効着人耳目顾乃温恭恪逊与人言则归美朝廷归德于神之所自可谓贤也矣同上按丹珠尔 古语 
续藏经名也丹有也旧作答木丁今译改原髙承埏芦台圣母庙神弦辞我击鼔兮潭如神之来兮七 
十二沽我牲牢兮既荐神之去兮九十九淀煮水兮海堧纷万灶兮青烟鱼龙安宅兮风雾毋作诏我 
民兮报祀有恪稽古堂集 
钦定日下旧闻考卷一百十三 
钦定日下旧闻考卷一百十三举正 
朝霞寺原书朝讹作朔今据县志改朝霞寺条明儒术娴吏事原书娴讹作闲今据县志改元赵铸芦 
台圣母庙记条 
钦定日下旧闻考卷一百十三举正 
钦定四库全书 
钦定日下旧闻考卷一百十四 
京畿蓟州一 
原蓟州在顺天府东二百里明一统志臣等谨按蓟州明初属顺天府本朝因之在府东一百八十里 
増州东西距一百十里南北距一百十五里东至遵化州界六十里西至三河县界十五里南至宝坻 
县界六十五里北至黄崖关五十里东南至遵化州玉田县治八十里西南至三河县治一百二十里 
东北至遵化州治一百二十里西北至平谷县治七十里大清一统志原禹贡冀州之域春秋战国属 
燕秦于此置渔阳郡两汉因之太平寰宇记原晋为燕国及北平郡地后魏仍置渔阳郡隋初郡废开 
皇六年始置元州于此立总管府大业初府废改置渔阳郡唐初郡废属幽州方舆纪要原渔阳废县 
即今州治隋置渔阳县唐初入幽州武后时营州陷于契丹寄治渔阳神龙初县改属营州开元四年 
复属幽州十八年置蓟州治焉同上原开元十八年析幽州之渔阳三河玉田三县置蓟州取古蓟门 
关以名州太平寰宇记臣等谨按古蓟门关在州城东南六十里一名蓟邱今遗址尚存原天宝元年 
复为渔阳郡就置静塞军干元元年复为蓟州五代石晋割以赂辽辽号尚武军金天辅五年议以其 
地遗宋宋宣和四年赐名广川郡七年金复取其地仍名蓟州属中都清类天文分野之书补宣和四 
年更渔阳县名平卢宋史地理志原元属大都路清陷天文分野之书原明仍为蓟州以州治渔阳县 
省入方舆纪要原州旧有土城洪武四年甃以磗石围九里十三歩连女墙高三丈五尺为堞二千四
 十北倚山原南濒沽水城门三各有楼东曰威远南曰平津西曰拱极崇祯壬午城拆毁仅存基一半 
蓟州志原明陆树声蓟州重修城楼记略蓟州为京辅要镇左扼山海右控居庸背连古北距东西南 
各四百余里而蓟当其冲枕山帯河重关复镇递为应援以翼蔽畿辅又其东则朝鲜朵颜贡使徃来 
率道境上南通西河馈运食上田宝坻鱼盐之利雄甲他镇故崇墉巨屏特设守备宿劲兵丰储峙以 
颛城守城北阻冈不门惟东西南设三门上缘崇墉各建丽谯角楼弩穴分峙四隅中衢则建鼓楼屹 
立与三门等俯瞰闉阇足称壮巨岁久倾圮寖失旧观臬司西平王君诰户曹固安段君炼图新理之 
经始于嘉靖二十六年六月落成于二十八年七月陆文定集臣等谨按州城于康熙四十一年赐帑 
重修城门三各建楼一座东曰永固西曰永宁南曰永康四角各建角楼一座正北无门城上有楼一 
座曰北极台増圣祖仁皇帝御制驻跸蓟州城南远眺山村诗万骑骖驔拥蓟城风行雷出远天清微 
霜细草野狐惧寒露荒烟山鸟鸣卷幔浮凉侵帐殿倚床明月似都京欣随圣母游情旷深夜还思勉 
素诚増圣祖仁皇帝御制蓟城遇雪诗冻云封树蓟城西玉蕊轻盈乱马啼忆想年年常过此何曽瑞 
雪遍山溪增乾隆十年御制二月十五日过蓟州即事书怀诗脉起鳞塍净绝尘沿塘初见柳条新蓟 
州西畔经行处已有江南一段春矮屋疎篱径转斜寥萧诗景凑怀賖当春最有伤春者何必花朝更 
看花朝来快雪喜新晴添得溪流活活声若比去年差较胜东郊是处可深耕几年来往蓟州道不觉 
髭须换少颜天外远山常住体白云苍树只闲闲臣等谨按过蓟州御制诗恭载首见之篇余不备录 
原沈遘题渔阳图诗燕山自是汉家地北望分明掌股间休作画图张屋壁空令壮士老朱颜西溪集 
原王世贞登蓟州城楼作登危不妨蜡屐踞坐自侧乌纱铁岭高天一线渔阳落日千家弇州山人稿 
补张永祯蓟州道中作匹马渔阳道休嗟行路难霜林无定叶秋水有余寒古塞斜阳下征鸿乱苇残 
盘山凝望里烟外出层峦畿辅诗存原安帝建光元年初置渔阳营兵后汉书补汉安帝延光四年秋 
七月乙丑渔阳城门楼灾同上原祢衡击鼓作渔阳参槌蹋地来前蹑馺足脚容态不常鼓声甚悲易 
衣毕复击鼓参槌而去至今有渔阳参槌自衡始也文士传臣等谨按后汉书祢衡传作渔阳参挝注 
挝击鼓杖也参挝击鼓之法此作槌义同补天兴元年秋七月渔阳乌丸库傉官韬聚党为冦诏冠军 
将军王建讨平之魏书道武帝纪补武德元年高开道陷渔阳郡有马数千匹众且万人自立为燕王 
都渔阳旧唐书本传原盘安军节度判官富察集赛与鸡泽县令温特赫实芳努同守蓟州众溃而出 
集赛实芳努死之诏赠集赛金紫光禄大夫蓟州刺史实芳努镇国上将军蓟州刺史仍命树碑以时 
致祭金史忠义传按富察旧作蒲察从八旗姓谱改正集赛义见前温特赫旧作温廸罕从八旗姓谱 
改正实芳努旧作十方奴今照对音译改补马宣建文初为都指挥守蓟州靖难师起宣与镇抚曽浚 
闭城坚守文皇遣将反复谕之不可张玉拥众急攻宣率众出战阵殁浚亦死之忠节录补弘治癸丑 
蓟州守臣奏闰五月既望辰巳之际本州岛忽然昼晦天雷迅烈室庐撼动风势狂猛瓦石皆飞电光 
交掣红紫夺目见空中雷神无数形状不一颜色难辨皆披甲胄各执兵械或剑斧锤凿或枪刀旗戟 
或缧绁枷锁摄人起空中移时复掷下其震死者身体手足分裂异处凡九人又震牛十九头亦皆身 
足分裂复抜去舌又在地震死者人牛复有十数摄上而复掷下者八九十人皆无恙皇天震怒诛遣 
惨烈州人战栗骇陨不知何以获罪于天也治世余闻录原州治在城东北仍辽金旧址元至正间逹 
噜噶齐拓而更新之明初重建景泰三年芝产于堂后知州事姚恭因扁曰灵芝堂成化间知州汪溥 
重修至崇祯壬午焚毁蓟州志按逹噜噶齐旧作逹鲁花赤今译改臣等谨按州治自崇祯壬午焚毁 
后本朝顺治四年知州文焕重建灵芝堂已废原儒学在州治西北蓟州志増州学在拱星街洪武七 
年修整图经志书臣等谨按蓟州学有金正隆元年翰林直学士施宜生撰渔阳重修宣圣庙学碑字 
迹剥落难考又有元大德十一年翰林承旨阎复代草加至圣位号制碑明嘉靖二十七年户部郎中 
张拱碑万历四年翰林成宪碑本朝顺治七年庶吉士周体观碑康熙四十年兵部尚书王宏祚碑今 
俱存増明张拱重修蓟州儒学文庙记略蓟州畿内名郡州西北为儒学左方为文庙肇建于唐迄于 
历世或修或毁洪武初复建之间有修葺久复渐敝西平王君以东藩副宪提刑兹土下车展谒大惧 
诸所废失弗称具瞻注意经营选材立陶经始于丁未之秋落成于戊申之夏帑不加费民不知劳而 
成功可覩矣王君名诰由进士历官中外所至以兴学校为首务善政善教兹不尽书云蓟州志增明 
成宪重修蓟州儒学记略蓟州于京师为三辅郡盖幽燕雄丽之都会也奇淑所钟实生贤哲士之以
 功业文章表见者代有其人莱阳王侯鸿儒以令尹推守于蓟州先文教力挽颓风会晋江蔡君时雍 
以乡贡士来署学事睹学之渐圮惧无以时居游而耸瞻向偕司训侯君一贯李君良辅程君式以修 
葺请于州于是会集程物鸠工戒徒涓日将事越数月厥工乃讫为先师殿为东西庑为戟门为棂星 
门为尊经阁为敬一箴亭为明伦堂咸焕然新焉于其请也不辞而为之记同上原蓟州有预备仓四 
镇三关志臣等谨按预备仓在城内东北隅久圮今即其址改建河神庙原蓟州卫在州治东北洪武 
八年建镇朔卫在蓟州卫西永乐中建又营州右屯卫本在大宁卫境永乐二年移建州治北方舆纪 
要臣等谨按蓟州镇朔等卫今俱废原独乐寺在州治西南中有杰阁设大士像相传盘山舍利塔神 
灯自塔而下先独乐而后及诸佛刹云蓟州志臣等谨按独乐寺在城内州治之西观音阁大士像今 
俱存乾隆十八年赐帑重修寺内恭悬皇上御书额曰普门香界联曰琳宇近神畿慈云广荫法筵传 
古迹宝月常新又曰绝无尘相染初地定有天花落讲台旁建精舍联曰短长诗句闲中检来徃年华 
静里观皆御书原独乐寺不知创自何代至辽时重修有翰林院学士承旨刘成碑统和四年孟夏立 
石其文略曰故尚父秦王请谈真大师入独乐寺修观音阁以统和二年冬十月再建上下两级东西 
五间南北八架大阁一所重塑十一面观世音菩萨像盘山志臣等谨按刘成碑今无考补辽时渔阳 
有独乐道院沙门圆新居之见盘山感化寺窣堵波记黄图杂志増乾隆十年御制寄题独乐寺诗欲 
留羲御问迁移便是拈花不语时丈六金身应好在春风过客偶相思禅心远逐穿云磬古迹空传没 
字碑烟柳丝丝新绿嫩即看拖地有长眉増乾隆十二年御制过独乐寺戏题我是先忧人羞称独乐 
寺独乐乐无着先忧忧未塈寂静彼禅房往者曽题字春风马上看自哂成何事梵宇久凋零落色源 
流画佛有十二原流僧家多画于壁间云胡无碍佛运亦有隆杀阇黎志安饱六檀非所快颓风不独 
兹若曹奚足怪臣等谨按独乐寺御制诗谨绎有关纪述者恭载卷内余不备录原广福寺在州治北 
儒学之东蓟州志臣等谨按广福寺今圮明正统中少傅胡濙万历中祭酒成宪二碑仅存增明胡濙 
赐广福寺名记略夫二仪既判万物备周后汉西方生佛不化而善不言而信法雷声振于中州佛日 
光流于上苑顺天府蓟州城中崇善古刹之基岁久圮堕败屋数楹真泽长老募于檀越建殿宇装佛 
像焕然一新经始于宣德癸丑正月落成于正统戊午二月寺既成蒙恩赐额曰广福寺蓟州志増明 
成宪修广福寺碑记略盖闻祗园阐教流法雨于大千舍卫传经布慈云于亿刼凡瞻佛日俱免况沦 
诸被祥光咸从智慧蓟城街北有寺名广福盖敕赐古刹也其地西壁学宫南凭州治冠盖徃来士民 
