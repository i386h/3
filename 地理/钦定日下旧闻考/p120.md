<!-- { "loadSidebar": true } -->
宇乃是前元丞相舍我屡经过未临顾问古寻诗其可罢初冬清跸移御园道便琳宫一停驾重扃狞 
有开明守曲砌明争越绫砑森然乔木荫玉墀纷若丰碑傍云榭天人帝释各殊相或喜而断怒而咤 
夜摩兠率六欲天其次修罗鬼王伯能仁端居乃无为信有三摩司造化试思舍宅福何在墨胎翁妪 
相看乍幞头凤帔易旧装祗博腐儒相奬借道同岂必系衣冠雀弁黄收异周夏北魏金辽率殷鉴谬 
云复古罪无赦北魏金辽及有元皆易汉衣冠者也不一二世而陵夷衰微盖忘本弃旧徒尚虚文虽 
复古何益耶当年爕理责难辞翁而有知首肯谢甲第潭潭富且宏周览规模増感讶隔街燕国有赐 
居其门如水纔三架隔街即大学士张廷玉之居故戏及之原京师有姚少师画像面大方肥红袍玉 
带髠顶上戴唐帽今崇国画像犹是僧服姿容潇洒双睛如电光之灿像赞云看破芭蕉拄杖子等闲 
彻骨露风流有时摇动龟毛拂直得虚空笑点头盖本色衲子语长安客话原袁宏道崇国寺游记崇 
国寺僧引观姚少师像像赞皆本色衲子语少师自题也过畨僧舍观曼殊诸大士变像蓝面猪首肥 
而矮遍身带人头有十足骈生者所执皆兵刃形状可骇僧言乌斯藏所供多此像因谈彼国风俗及 
道里险逺之状大率乌斯藏诸国以中国最下茶为国寳市物皆用之黄白金反滞不得行国无稻所 
食皆麦菽数十里一君如中国之郡邑然僻陋俭苦之郷也袁中郎集以上二条原在北城今移改増 
王鏊姚少师像诗下马摩挲读古碑欲询徃事少人知独留满月龛中像共识凌烟阁上姿頰隐三毫 
还可似功髙六出本无竒金陵战罢燕都定仍是臞然老衲师震澕集原正觉寺在发祥坊明顺天府 
志原在北城今移改臣等谨按正觉寺在正觉寺胡衕有碑二一为成化四年翰林院修撰陈鉴撰録 
略如左一为嘉靖元年通政司参议顾经撰辞冗不具録增陈鉴正觉寺碑略御马监太监韩谅赐宅 
一所在宛平县发祥坊施于善人郑道明于成化三年春创建佛殿天王伽蓝殿僧房三十余间菜圃 
果树数百株义井二韩谅奏闻勅赐正觉禅寺成化四年立五城寺院册原金刚寺在积水潭之上兴 
德寺东寺有石勒金刚经前小阁后静室纸牕棐几殊有幽趣后乃改剏大殿高阁左右翼楼数十楹 
往昔清深幽逺之致尽化于砂砾间矣燕都游览志原金刚寺即般若庵也背潮水面曲巷旧有竹数 
丛小屋一区万历中蜀僧省南大之前立大殿后建高阁寺西庑石刻金刚经署宰官名倩人笔也士 
大夫看莲北湖每一憩寺中帝京景物略以上二条原在北城今移改臣等谨按金刚寺又名般若庵 
在积水潭东南石刻金刚经今无存惟姚希孟募縁疏碑及本朝顺治十年大理寺丞高去奢撰碑在 
庭中增韩四维夏雨同文湛持诸公集金刚寺诗禁烟何处礴城西晩入钟声穏故栖世路日烧千变 
化空门雨色一端倪似长夏梦松如髪渐易秋光草出泥自是逺公堪作友平桥家在緑杨堤坐听髙 
言风易寒月台香尽破氷丸磬钟响在空非界师友心期戒有坛树入水烟多晩合山围城郭自长安 
林鸦宿乌喧难定不碍声闻着野干帝京景物略璔顾锡畴过金刚寺诗结夏禅林逈无门可闭闗湖 
光依北郭爽气借西山日永诸天静钟清初地闲新辞魔眷属定入夜云还握日草原兴德古刹左傍 
地俱售之般若庵逼仄不能容步右傍多僧舍修篁緑箨丛木青柯相望楚楚后有平台大可畆许解 
带临风开襟敌水固不减在濠濮间也燕都游覧志原在北城今移改臣等谨按兴德古刹今寺额曰 
兴隆禅林在金刚寺后平台久废原从兴德寺折北而西为莲花庵疎林朗樾含吐余清后一台瞰湖 
阳诸寺若列眉案邻有火神祠后亦有台可以眺逺燕都游览志原在北城今移改臣等谨按莲花庵 
今未详其处游览志云从兴德折北而西则莲花之距兴德径颇纡回或一二里许皆未定今按地安
 桥北有火神庙庙后濒湖有楼可瞻眺志所称庵祠遗迹或即其地然他无可证谨识以阙疑原于慎 
行诗禅宫遥倚北楼开楼下平湖落照来金水环城全象汉莲花涌寺宛成台诸香各捧空王座一叶 
能浮太乙杯便是忘归归亦醉夕阳清角莫相催榖城山房集原吴惟英诗去年花外客今复到长堤 
浅水兼天润新蒲与岸齐钟传高阁远柳覆小桥低指点村烟起归心促马蹄墨响斋集以上二条原 
在北城今移改增朱宗吉九日集莲花池诗秋风吹燕台木叶落我前寒衣又砧杵游子悲经年偶闻 
节重九携酒向湖天渔歌操北音水鸟闲自然澄波白日下蒲柳寒已烟风色一何似客归岂不贤帝 
京景物略増邓以赞莲花庵诗雾起云低作夕阴雨余荷气四边侵一秋僻寺时休暇半晌余钟夜浅 
深湖上月生孤片影草间虫老久高吟年来漫习山僧味始向尘中静此心邓定宇集原海子在府西 
三里汪洋如海中有芰荷鳬鸥可玩纪纂渊海原禁城中外海子即古燕市积水潭也源出西山一畆 
马眼诸泉绕出瓮山后汇为七里泺纡回向西南行数十里称高梁河将近城分为二外绕都城开水 
门内注潭中入为内海子绕禁城出巽方流玉河桥合外隍入于大通河涌幢小品原积水潭在都城 
西北隅东西亘二里余南北半之西山诸泉从高梁桥流入北水闗汇此或因内多植莲名为莲花池 
或因水阳有浄业寺名为浄业湖内官监向严鱼禁今稍弛矣酒后一苇山光水色箫鼓中流时复相 
遇江以北来无此胜游然泛必从小径抵鰕菜亭乃尽幽深之致每年三伏日锦衣卫率御马监官校 
浴马湖干如濯云锦中元夜寺僧于浄业湖边放水灯杂入莲花中游人设水嬉为盂兰会梵呗钟鼓 
杂以宴饮达旦不已水中花炮有鳬鴈龟鱼诸种冬时河冻作小氷床各坐于上一人挽行轮滑如骤 
驶好事者恒觅十余床携围炉酒具酌氷凌中积水潭水从德胜桥东下桥东偏有公田若干顷中贵 
引水为池以灌禾黍緑杨鬖鬖一望无际稍折而南直环北安门宫墙左右流入禁城为太液池汪洋 
如海俗呼海子套燕都游览志原海子岸上接龙王堂以石甃其四周海子一名积水潭聚西北诸泉 
之水流行入都城而汇于此汪洋如海都人因名焉仁宗延佑六年二月都水监计会前后与原修旧 
石岸相接月五日兴工十一日工毕至治三年三月大都河道提举司言海子南岸东西道路当两城 
要冲金水河浸润于其上海子风浪冲啮于其下且道狭不时溃陷泥泞车马艰于徃来如以石砌之 
实永久之计也泰定元年四月工部应副工物七月兴工八月工毕元史河渠志原至元三十年秋车 
驾还自上都过积水潭见舳舻蔽水天颜为之开怿特赐都水监郭公钱一万二千五百缗仍以旧职 
兼提调通惠河漕运事元名臣事略补都人呼飞放泊为南海子积水潭为西海子按海子之名见于 
唐季王镕为镇帅有海子园尝馆李匡威于此北人凡水之积者辄目为海若寳坻之七里海昌平北 
之四海冶是也元时运船直至积水潭王元章诗燕山三月风和柔海子酒船如画楼想见舟楫之盛 
自徐武宁改筑北平城后运河海子截而为二城内积土日髙虽有舟楫桥梁不能度矣咏归録以上 
六条原在北城今移改増大都之中旧有积水潭聚西北诸泉之水流行入都城而汇于此汪洋如海 
都人因名焉世祖肇造都邑壮丽阙庭而海水镜浄正在皇城之北万寿山之阴自至元三十年浚通 
惠河成上自昌平白浮村之神山泉下流有王家山泉昌平西虎眼泉孟村一畆泉西来马眼泉侯家 
庄石河泉灌石村南泉榆河温汤龙泉冷水泉玉泉诸水毕合遂建澄清闸于海子之东有桥南直御 
园通惠河碑有云取象星辰紫宫之后阁道横贯天之银汉也拟迹古昔恣民渔采泽梁无禁周之灵 
沼也元一统志増积水潭在宛平县西北三里东西亘二里余南北半之西山诸泉从高梁桥流入北 
水闗汇此折而东南直环地安门宫墙流入禁城为太液池元时既开通惠河运船直至积水潭自明 
初改筑京城与运河截而为二积土日高舟楫不至是潭之寛广已非旧观故今指近德胜桥者为积 
水潭稍东南者为十刹海又东南者为莲花泡子其始实皆从积水潭引导成池也大清一统志臣等 
谨按积水潭上有镇水观音庵本朝乾隆二十六年改建赐名曰汇通祠有扁二一曰潮音普觉一曰 
功兼利济皆皇上御书庭中恭立御制诗碑増乾隆二十六年御制积水潭汇通祠诗潴蓄长流济大 
通澄潭积水映遥空为闗溯涧应垂制通潞转漕藉玉泉引流汇济是潭在都城西北隅入皇城为太 
液池东南出经大通桥为运河以岁久淤垫命重加挑浚并葺新旧祠名曰汇通河流分闸灌输纡余 
潴蓄前人经理实善旗民夹岸而居人烟辐辏因筑墙为之限制以禁污秽因葺崇祠喜毕工海寺月 
桥率难考灯船歌馆漫教同是潭为前明游燕之所见日下旧闻纪吟权当留碑记殷鉴恒深惕若衷 
増又御制积水潭三首积水苍池蓄众流节宣形胜巩皇州疏淤导顺植桃柳三里长溪可进舟一座
 湖亭倚大堤两边水自别高低片时济胜浮烟舫春树人家望转迷烟中遥见庙垣红瞬息灵祠抵汇 
通雨意溟蒙犹未止出郊即看麦苗芃原赵孟俯大都红门外海子上即事诗白水青山引兴多红裙 
翠袖奈愁何祗从暮醉兼朝醉聊复长歌更短歌轻燕受风迎落絮游鱼吹浪动新荷余杭溪上扁舟 
好何日归休理钓蓑松雪斋集原卢亘海子上即事诗驰道虚香散玉珂彤楼花暗弄云和光风已转 
瀛洲草细雨微添太液波月榭管弦催曙发水亭帘幙受寒多少年易动伤春感唤取青霞对酒歌皇 
元风雅原宋本诗渡桥西望似江乡隔岸楼台罨画妆十顷玻瓈秋影碧照人骑马过宫墙至治集原 
许有壬饮海子舟中江城子词柳梢烟重滴春娇傍天桥住兰桡吹暖香云何处一声箫天上广寒宫 
阙近金晃朗翠岧嶤谁家花外酒旗高故相招尽飘摇我政悠然云水永今朝休道斜街风物好纔此 
去便尘嚣圭塘小藁原宋褧海子岸望海潮词山含烟素波明霞绮西风太夜池头马似游龙车如流 
水归人何暇夷犹丛薄拥金沟更萧萧宫树调弄新秋十里烟波几双鸥鹭两渔舟暮云楼阁深幽政 
砧杵丁东弦管啁啾澹澹星河荧荧灯火一时清景难酬马上试冥搜填入耆卿谱摸写风流明日重 
来柳下携酒教名讴燕石集补黄清老海子上有期作金堤晴日共鸣鏣倾盖松阴待早朝数尽荷花 
数荷叶碧云移过水东桥樵川集补张翥清明日海子风入松词寻春春在凤城东罗帕王花骢美人 
半亸垂鞭袖游尘满目断云空浅碧湖波云涨淡黄官柳烟蒙相如多病赋难工宿酒更频中归来自 
按新声谱凭谁觧唱与东风一夜小牕疎雨杏花明日应红蜕庵乐府补赵子昻同李子构过海子饮 
于酒家有小姬劝饮子昻赋诗云小姬劝客倒金壶家近荷花似镜湖游骑等闲来洗马舞鞋轻妙迅 
飞鳬油云判涴纒头锦粉汗生怜络臂珠只有道人尘境静一襟凉思咏风雩子构诗云驰道尘香逐 
玉珂彤楼花暗鼓云和光风渐緑瀛洲草细雨微生太液波月榭管弦鸣曙早水亭帘悞受寒多少年 
易动伤心感唤取青眉对酒歌子构名材京兆人年十七赋此诗又甞于客座咏十月桃得句云刘郎 
