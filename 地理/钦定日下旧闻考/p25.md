<!-- { "loadSidebar": true } -->
西金台去县东南一十五里者曰小金台昔燕昭王尊郭隗筑宫而师事之置千金于台上以延天下 
士遂以得名其后金人慕其好贤之名亦建此台今在旧城内后之游者往往极目于斜阳古木之中 
徘徊留恋以寄其遐思故曰金台夕照燕山八景图诗序补春秋后语燕昭王曰安得贤士以报齐雠
 郭隗曰王能筑台于碣石山前尊隗为师天下贤士必自至也王如其言作台以金玊崇之号黄金台 
述异记台在幽州燕王故城中上谷图经台在易水东南十八里其说不同草堂诗笺原林环金台夕 
照诗髙台曽记置黄金人去台空碧草深落日未穷千里望青山遥映半城阴雁将秋色来平野鸦帯 
寒光过逺林昭代贤才登用尽不须懐古动长吟絅斋集以上二条原在郊垧门今移改增明杨荣金 
台夕照诗犹携尊酒上金台尚想当时国士来落木十章寒日下长空万里暮云开春风寂寂飞桃李 
夜雨潇潇瘗草莱却笑一时空买骨只今才骏总龙媒燕山八景图诗増明金幼孜金台夕照诗迢逓 
髙台近日邉倘来登览尚依然万家禾黍秋风外十里旌旗落照前逺郭砧声来杳杳平原归骑去翩 
翩黄金漫说能招士千载犹传郭隗贤同上补司马光燕 歌万古苍茫空盛衰燕 贤客姓名谁君 
看碣石嵓中草寜似昭王拥篲时传家集补王惮望黄金 歌君不见孔子修春秋二百四十有二年 
燕人 血纔一见下逮战国尤茫然惟商声教耻不与苦羡齐鲁多英贤黄金不惜筑此台当时何限 
郭隗才政縁市骏售其骨云烟转盼龙媒来古称得士国无小甘棠世业如天开悲风萧萧易水暮往 
事不复令人哀昭王之名传永世黄金髙台安在哉秋涧集 
钦定日下旧闻考卷八 
钦定四库全书 
史部 
钦定日下旧闻考卷九至十一 
详校官庶吉士臣 胡钰 
检讨臣德生覆勘 
总校官进士臣程嘉谟 
校对官举人臣李传？ 
誊录监生臣陆曷曾 
钦定四库全书 
钦定日下旧闻考卷九 
国朝宫室一 
臣等谨按从来立国者必首隆庙社之规崇建阙廷之制所以象辰极抚寰区昭诚敬而敷化理典綦 
巨也洪惟世祖章皇帝定鼎燕京顺治元年肇定大清门名额有若殿庙宫阙制度皆丕振鸿谟因胜 
国之旧而斟酌损益之声灵赫濯炳耀维新圣祖仁皇帝世宗宪皇帝圣圣相承勤塈茨而施丹雘皇 
上御极以来绍庭继志凡兹外朝内朝营建缮葺之举道在因时者则必饬所司董治俾敬谨蒇厥事 
煌煌乎肯构鸿图创垂亿万年之盛轨也今谨编録国朝宫室厘为二十卷列于原书宫室门之前而 
附録原宫室卷帙于后其有可考辨者仍于原条下一例加按以资互证焉正阳门之内为大清门三 
阙上为飞檐崇脊门前地正方绕以石阑左右石狮各一下马石牌各一大清会典乾隆十九年御制 
大清门诗有序我太祖神武明哲创业开基日不暇给而勤于庶政建二木于门俾下情欲达者书之 
以进法贻百世泽永万年令许投书异缿筩无声听俾下情通古风淳噩非縁袭谤木尧年圣制同臣 
等谨按大清门御制诗恭载首见之篇余不备録大清门外俗称碁盘街乾隆四十年修葺周围石 
以崇体制大清门之内千步廊东西向各百有十间又折而北向各三十四间皆聨檐通脊大清会典 
臣等谨按几吏兵两部月选官掣籖刑部秋审礼部乡 试磨勘俱集于廊房之左右廊房之外东为
 户部米仓西为工部木仓千步廊东接长安左门西接长安右门门各三阙东西向两门之中南向者 
天安门五阙上覆重楼九间彤扉三十有六为皇城正门大清 典臣等谨按天安门初仍明旧曰承 
天门顺治八年重建改今名凡宣布覃恩庆典诏书于门楼上设金凤衔而下焉乾隆十九年于东西 
长安门外増筑围墙各设三座门规模尤为闳整皇城四门南即天安门北曰地安东曰东安西曰西 
安天安门前环御河跨石梁七即外金水桥大清 典臣等谨按皇城内河流四面环绕其由地安门 
西步梁桥流入者经景山西门引入环紫禁城是为 城河 城河西面之水自紫禁城西南隅流经 
天安门外金水桥东南注御河是为外金水河又西阙门下有地沟引城河水经午门前至东阙门外 
循太庙右垣南流折而东注太庙 门外筩子河东南合御河此系乾隆二十五年奉谕新开水道至 
其由地安门东步梁桥流入者经东安门内望恩桥流注御河又别为一道也外金水桥前立华表二 
门之内立华表二东西两庑各二十六间东庑正中为太庙街门西庑正中为社稷街门大清 典臣 
等谨按天安门内西向者为太庙街门东向者为社稷街门端门内西向者为庙右门亦称神厨门东 
向者为社左门阙左门外西向者为太庙西北门东向者为社稷东北门太庙在阙左南向围垣一重 
琉璃砖门三间左右门各一 门五间崇基石 中三间前后均三出陛中九级左右七级门内外列 
 百有二十左右门各三间前后均一出陛各五级前殿十有一间重檐阶三成绕以石 五出陛一 
成均四级二成均五级三成中十有一级左右九级东西庑各十有五间阶均八级燎炉二中殿九间 
后殿九间两庑各十间后殿东庑南燎炉一 门外石桥五桥北井亭二六角闲以朱棂桥南神库五 
间西向神厨五间东向庙门外之西南奉祀署三间东向左右房各三间垣一重门一北向东南宰牲 
亭三间前治牲房五间均西向垣一重门一西向井亭一六角闲以朱棂西南为太庙街门五间西北 
为太庙右门三间均西向大清 典则例顺治元年定太庙时飨每岁孟春于正月上旬卜日孟夏孟 
秋孟冬于朔日行礼孟春时飨如遇祈谷斋戒之期皇帝诣太庙出入导迎乐均设而不作同上顺治 
四年定岁除前袷祭大建于二十九日小建于二十八日行礼同上乾隆元年谕国家式崇太庙妥侑 
列祖神灵岁时祗荐明禋典礼允宜隆备今庙貎崇严而轩棂榱桷久未増饰理应敬谨相视慎重缮 
修以昭黝垩示新之敬着该部 同内务府详议具奏钦此臣等谨按缮修太庙于乾隆四年工竣中 
殿供奉同上太祖高皇帝太宗文皇帝世祖章皇帝圣祖仁皇帝世宗宪皇帝列圣列后神位每遇时 
飨及祫祭之期恭请奉安前殿礼成复送至中殿供奉后殿供奉肇祖原皇帝兴祖直皇帝景祖翼皇 
帝显祖宣皇帝列圣列后神位每岁袷祭恭请奉安前殿礼成复送至后殿供奉其四孟时飨则遣亲 
王于后殿行礼大飨前一日乐部设中和韶乐于前殿第一成阶上分左右悬祭日皇帝御祭服乘礼 
舆出宫内大臣侍卫前引后扈如常仪至太和门阶下降舆乘辇驾发警跸午门严鼓法驾卤簿前导 
导迎鼓吹设而不作皇帝由太庙街门左门入至外垣南门外神路右降辇赞引太常卿二人恭导皇 
帝由太庙南门左门入至 门幄次盥洗赞引太常卿恭导皇帝由 门左门入升左阶入前殿左门 
就拜位前北向立典仪官赞乐舞生登歌执事官各共乃职武舞八佾进赞引官奏就位皇帝就拜位 
立乃迎神司香官各奉香盘进司乐官赞举迎神乐奏贻平之章赞引官恭导皇帝诣太祖高皇帝香 
案前上香以次诣列圣香案前上香奏复位皇帝复位奏跪拜兴皇帝行三跪九拜礼王公百官均随 
行礼奠帛爵行初献礼宗室司帛官奉篚司爵官奉爵各诣列圣列后神位前奏敉平之章舞干戚之 
舞司帛官跪奠帛三叩司爵官立献爵奠正中皆退司祝至祝案前跪三叩奉祝版跪案左乐暂止皇 
帝跪羣臣皆跪司祝读祝毕奉祝版诣太祖神位前跪安于案三叩退乐作皇帝率羣臣行三拜礼兴 
乐止武功之舞退文舞八佾进行亚献礼奏敷平之章舞羽钥之舞司爵官献爵奠于左仪如初献行 
终献礼奏绍平之章司爵官献爵奠于右仪如亚献乐止文徳之舞退太常官赞赐福胙光禄卿二人 
就东案奉福胙进至太祖位前拱举降立于皇帝拜位之右侍卫二人进立于左皇帝跪左右执事官 
咸跪右官进福酒皇帝受爵拱举授左官进胙受胙亦如之三拜兴率羣臣行三跪九拜礼彻馔奏光 
平之章彻馔毕太常官跪告礼成于神举还宫乐奏乂平之章皇帝率羣臣行三跪九拜礼有司奉祝 
次帛次香恭送燎所皇帝转立拜位旁西向侯祝帛过复位乐作祝帛燎半奏礼成恭导皇帝由 门 
左门出皇帝至外垣南门外神路右升礼舆法驾卤簿前导导迎乐作奏佑平之章午门鸣钟皇帝还 
宫大清会典臣等谨按恭遇时飨大祫圣驾恭诣太庙及还宫仪注乾隆三十六年大学士等原奏以
 上春秋已逾六旬宜稍节劳得专于诚敬奉谕量为更定其稍别于旧仪者乘辇入西北门至太庙北 
门外御礼轿入左门循东墙行至 门外东阶下降舆步入左门至幄次迨礼成由 门左门出升舆 
如上仪乾隆五年御制孟秋时享太庙诗玉斗回旋届指庚金舆夙驾紫鸾鸣矞皇礼乐陈清庙糺缦 
云霞焕寳楹陟降俨临神鉴赫显承佑启泰阶平礼成肃穆瞻霄汉何限依迟霜露情乾隆九年御制 
孟冬时享太庙礼成述事诗涤志斋三宿精禋举质明奉时修禴祀考乐叶韶韺馨荐忱爰托心忪礼 
欲成假思不可度颙若有余诚如在音容感孔懐霜露情桥山凝望处忾僾达三京图朝旧制每于十 
月朔日与京盛京燕京诸陵皆有祭焉乾隆十二年御制孟冬时享太庙礼成有述诗午门鼔响散晨 
光凡祭日出午门皆鸣钟惟祭太庙则伐鼔太室修烝继履霜僾忾心源承一脉躬亲祭典重三王宗 
潢执事笾铏肃韶乐陈庭磬管将讵止祈年兼卜世绳绳奕禩奉萁芗乾隆十三年御制孟冬时享太 
庙诗元英纔节届烝祭以时将太室卿云焕五朝帝烈光追思曷有极一脉永流庆制治惭成泰书年 
幸告康今岁各省告丰多而报灾少用是稍慰云惕干心久切仪式志宁遑忾僾相通处惟祈我武扬 
是时金川余孽未靖正值命将出师故云乾隆十六年御制孟春时享太庙诗鲁论钦与祭周雅咏于 
昭太室修精禴王春报始韶瓞瓜绵益衍本木接非遥济济趋三献宗庙之祀皆宗室奉爵依依眄九 
霄僾闻希黼扆显相肃鹓僚启佑鸿规逺丕承仰五朝乾隆二十二年御制孟冬时享太庙礼成纪事 
诗吉朔修尝进吉蠲假思仰冀意颙然洋如在上原一脉勿替引之于万年三献礼成八佾舞小春律 
在五丝弦午门迎送増苏对外蕃贡使例于午门前迎送是曰哈萨克使臣在列祖烈今扬西海边乾 
隆二十三年御制孟冬时享太庙述事诗质明徂位展 思职事天潢式礼仪追逺丕绵一脉瓞靖遐 
耆定万年基不迟废彻回瞻庙有肃冠裳列迓墀昔厕大宛今布露去岁哈萨克来朝今年布鲁特继 
至并以秋狝回銮携入京师适当冬尝大典于午门陪百官迎送祖威贻乾隆二十四年御制岁暮袷 
祭太庙述事诗璇玑临岁暮太室袷冬烝九庙萃神爽一躬凛继绳瞻羮惜彻馔传火验悬灯羃 祥 
花布是日适逢瑞雪天恩倍敬承乾隆二十六年御制孟夏有事太庙礼成诗撰日惟中朔恊时逮正 
阳天经钦与祭世徳永延昌僾见神容对骏奔宗子襄一湾引金水先是太庙沿明旧制 门外有沟 
桥而无水兹命引金水桥之水流经桥下成河允恊形胜云万叶衍银潢乾隆二十七年御制孟冬时 
享太庙诗午门严左鼓庙享致钦崇思孝奉先切维亲执事同献帛酒皆宗亲执事万年福绵奕三献 
