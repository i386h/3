<!-- { "loadSidebar": true } -->
规为室九敬奉皇祖御容于中奉皇考配东一室匪惟予小子罔极之思羮墙之慕藉以稍抒亦欲使 
后世子孙凛觐扬之志勤堂构之基所谓礼以义起有其举之莫敢废也鸠工于乾隆庚午而蒇事于 
癸亥所司以碑文请乃序其事如左而系之以诗懿兹苑囿皇考所作土阶茅茨遵尧之约匪夸丹雘 
有窅溪壑匪沸管弦有唳云鹤讵美之求惟圣所乐我龙受之中心惕若宅是广居九有是度祖武斯 
绳宏规敢畧爰相其地载斟载酌爰创其模载经载落庙貌岩岩堂皇绰绰有闲楹旅有梴松桷周之 
以郛其郛岳岳环之以池其池  其水何有鸢飞鱼跃其宇何有网轩珠箔神御孔安心乎莫莫来觐 
来斋曰望曰朔于万斯年予诚永托乾隆九年御制鸿慈永祜诗苑西北地最爽垲爰建殿寝敬奉皇 
祖皇考神御以申罔极之怀堂庑崇闳中唐有侐朔望展礼僾忾见闻周垣乔松偃盖郁翠干霄望之 
起敬起爱原庙衣冠古昔沿天兴神御至今传有承秩秩斯为美对越昭昭俨在天春露秋霜兴感切 
瞻云就日致孚干式思曩昔含饴泽敢缺因时献果虔实实閟宫龙接宇深深元寝鳯翔筵羮墙如见 
依灵囿朔望来斋比奉先扣器黄金仍两序泠箫白玉备宫悬万年佑启垂谟烈继序兢兢矢勉旃臣 
等谨按鸿慈永祜御制诗恭载首见之篇余不备录鸿慈永祜后垣西北为紫碧山房前宇为横云堂 
山房东岩洞中为石帆室东南为丰乐轩北为霁华楼迤东为景晖楼横云堂西池上为澄素楼西北 
为引溪亭圎明园册臣等谨按紫碧山房额有二其一恭悬正宇内一悬穿堂门檐与引溪亭额皆世 
宗御书紫碧山房正宇檐额曰乐在人和及横云堂诸额皆皇上御书鸿慈永祜东垣外径连冈三重 
度桥而东则彚芳书院也内宇为抒藻轩后为涵远斋斋前西垣内为翠照楼东垣内为倬云楼又东 
为眉月轩倬云楼南稍东为随安室又东敞宇三楹为问津逾溪桥数武有石坊为断桥残雪圆明园 
册臣等谨按彚芳书院四十景之一额为皇上御书倬云楼中楹额曰竹深荷净与院内诸额皆御书 
涵远斋内联曰寳案凝香图书陈道法仙台丽景晴雨验耕桑亦御书问津额为世宗御书乾隆九年 
御制彚芳书院诗阶除闲敞草卉丛秀东偏学月牙形构小斋数椽旁列虚亭奇石负土争出穴洞谽 
谺翠蔓蒙络可攀扪而上问津石室何必灵鹫峰前书院新开号彚芳不因叶错与华裳菁莪棫朴育 
贤意佐我休明被万方臣等谨按彚芳书院御制诗恭载首见之篇余不备录彚芳书院之南为日天 
琳宇西前楼下之正宇也其制有中前楼中后楼上下各七楹有西前楼西后楼上下各七楹前后楼 
间穿堂各三楹中前楼南有天桥与楼相属天桥东南重檐八方者为灯亭西前楼南为东转角楼又 
西稍南为西转角楼中前楼之东垣内八方亭为楞严坛又东别院为瑞应宫前为仁应殿中为和感 
殿后为晏安殿圆明园册臣等谨按日天琳宇四十景之一额为皇上御书其规制皆仿雍和宫后佛 
楼式中前楼上奉关帝世宗御书额曰极乐世界皇上御书额曰赫声濯灵联曰千载丹心扶大义两 
间正气护皇图西前楼上奉玉皇大帝世宗御书额曰一天喜色皇上御书额曰总持元化联曰地载 
无私宏槖钥干元资始肇纲维此外凡楼宇上下皆供佛像及诸神位瑞应宫诸殿皆祀龙神乾隆九 
年御制日天琳宇诗紫微丹地中立一化城截断红尘觉同此山光水色一时尽演圆音矣修修释子 
渺渺禅栖踏着门庭即此是普贤愿海天外标化城不许红尘杂云台宝网中时有钟鱼答臣等谨按 


日天琳宇御制诗恭载首见之篇余不备录日天琳宇迤东稍南稻田弥望河水周环中有田字式殿 
凡四门其东北面皆有楼北楼正宇为澹泊宁静东为曙光楼殿之东门外为翠扶楼西门外别垣内 
宇为多稼轩南向七楹其东临稻畦者前为观稼轩后为怡情悦目为稻香亭又东稍北为溪山不尽 
为兰溪隐玉多稼轩西池南为水精域西偏为静香屋为招鹤磴池后东北为寸碧西北为引胜正北 
为互妙楼圆明园册臣等谨按澹泊宁静四十景之一额为皇上御书南门额曰亦复佳西门额曰得 
山水趣北廊后额曰麦雨稻风与曙光楼额皆御书多稼轩观稼轩怡情悦目稻香亭溪山不尽兰溪 
隐玉诸额皆世宗御书多稼轩联曰风袅炉烟移昼漏月临书幌正宵衣又曰厥惟艰哉载芟载柞筹 
穑事亦既勤止曰旸曰雨验农时皆皇上御书乾隆九年御制澹泊宁静诗仿田字为房密室周遮尘 
氛不到其外槐阴花蔓延青缀紫风水沦涟蒹葭苍瑟澹泊相遭洵矣视之既静其听始远青山本来 
宁静体绿水如斯澹泊容境有会心皆可乐武侯妙语时相逢千载之下对纶羽溪烟岚雾方重重乾 
隆二十四年御制多稼轩十景诗有序一天好雨恰送黄梅九夏新凉初延绿籞岂羡北窗笑傲溯兹 
轩之得名言占南亩菑畬思惟稼以为寳时也髙髙下下各选胜以成区色色形形咸对时而有作虚 
亭致爽浄域祛炎屋留五架之储琴书有托磴引三盘之趣风月为邻岭畔楼髙界画晨光乍霁洲中 
矶小拍浮晚涨还添池沼并宜诗述者敢忘文囿禽鱼纷可绘卑之讵拟华林题拈连类十章律取分 
裁五字要以指归斯在聊随喜雨命篇矧夫景仰长存如藉嘉禾纪岁云尔朴室数楹面势庨豁东牖 
临水田座席间与农父老较晴量雨颜曰多稼皇考御笔也径入翠云曲窗含老屋深数畦水田趣一 
脉戚农心庭竹张真画阶泉滴暗琴当檐悬圣藻每至起予钦右多稼轩出多稼轩假山嶙峋嶻嶭尺 
寸千里盘石磴而上縳竹为亭名曰寸碧攒蹙翠琼表翼然亭子凉骋观延绿墅胜概学黄冈竹架炎 
偏爽花棚静益香每来期黙识不必展缣缃右寸碧亭石溪方可半亩朗榭临之飞泉淙淙有声杜甫 
诗云心在水精域信能传神络石萦林邈飞湍云锦淙岚扉沿得得花雨落重重可迟去声平桥步恰 
闻远寺钟只疑幽絶处仿佛赞公逢右水精域水精域之西一室萧然柳宗元所谓视之既静者于斯 
屋有会心焉洞房含窈窕芸席清嘉书史道腴味林泉静致赊迎风听竹籁过雨展蕉芽鼻观独深永 
名言未可口右静香力书屋憩于室窗为宜登于磴台为宜此轩在台上不施户牖故观稼恒于此敞 
榭崇基表鳞塍俯水田锄云将笠雨箱万复仓千要以知艰设宁因缀景传璇题标两字家法训祈年 
右观稼轩回廊接小亭独出水中时弄竿线不在得鱼否耳阶下水潺湲春鯈出水闲纶竿偶可试网 
罟定须删潜跃渊将渚噞喁往复还当年寓渭上此日仰墙间岈然洼然之间羽客彳亍缓步虽不招 
之而意有顾惜弗去者矣篆文苔磴满鹤迹印来斜未可乘轩驾雅宜点画义乐看长右钓鱼矶上声 
毛羽意喜寓烟霞何必孤山侧偏称处士家右招鹤磴山之妙在拥楼而楼之妙在纳山映带气求此 
互妙之所以得名也层构单椒上前峰复列屏吸呼通颢气表里接山灵静乐宜情性筌蹄冺色形环 
中得深造可以玩羲经右互妙楼一月千川宁独此一池然一池之月即千川之月也朅尔静悟不异 
当时指月佛诠穿池贮净水孤月喜居之秋夕寥萧际春宵淡荡时一将千岂别半与满无私金口说 
如是瞠乎讵易窥右印月池印月池之右别为一沼有闸通水育热河美鲫鱼数百头取携为便文鳞 
千许头灵籞恣优游濯戟常看乐投竿不亟求闯萍堤影动戏藻浪花浮在沼曾凭赏常虞奉此羞右 
濯鳞沼臣等谨按澹泊宁静多稼轩御制诗恭载首见之篇余不备录澹泊宁静度河桥而西为映水 
兰香西向五楹东南为钓鱼矶北为印月池池北为知耕织又北稍东为濯鳞沼映水兰香西南为贵 
织山堂祀蚕神圆明园册臣等谨按映水兰香四十景之一额为皇上御书钓鱼矶印月池知耕织濯 
鳞沼贵织山堂诸额皆世宗御书乾隆九年御制映水兰香诗在澹泊宁静少西屋旁松竹交阴翛然 
远俗前有水田数棱纵横绿荫之外适凉风乍来稻香徐引八百鼻功德兹为第一园居岂为事游观 
早晩农功倚槛看数顷黄云黍雨润千畦绿水稻风寒心田喜色良胜玉鼻观真香不数兰日在豳风 
图画里敢忘周颂命田官臣等谨按映水兰香御制诗恭载首见之篇余不备录映水兰香东北为水 
木明瑟圆明园册臣等谨按水木明瑟四十景之一额为皇上御书世宗御书额曰一溪清水引风凉 
乾隆九年御制水木明瑟词调寄秋风清用泰西水法引入室中以转风扇泠泠瑟瑟非丝非竹天籁 
遥闻林光逾生净绿郦道元云竹柏之怀与神心妙达智仁之性共山水效深兹境有焉林瑟瑟水泠 
泠溪风羣籁动山鸟一声鸣斯时斯景谁图得非色非空吟不成臣等谨按水木明瑟御制词恭载首 


见之篇余不备录水木明瑟之北稍西为文源阁上下各六楹阁西为栁浪闻莺圆明园册臣等谨按 
文源阁乾隆三十九年建与文华殿后之文渊阁避暑山庄之文津阁皆以贮四库全书阁额及阁内 
汲古观澜额皆御书联曰因溯委以会心是处原泉来活水即登髙而游目当前奥 对玲峰屏扆联曰 
宁夸池馆消闲暇雅喜诗书悦性灵檐柱联曰讨寻宜富波澜浩矣无涯神智益披揽直探星宿挹之 
不尽古今涵亦御书阁前石为玲峰刋御制文源阁诗阁东亭内石碣刋御制文源阁记恭录卷内御 
制文源阁记藏书之家颇多而必以浙之范氏天一阁为巨擘因辑四库全书命取其阁式以构庋贮 
之既图以来乃知其阁建自明嘉靖末至于今二百一十余年虽时修葺而未曾改移阁之间数及梁 
柱寛长尺寸皆有精义盖取天一生水地六成之之意于是就御园中隙地一仿其制为之名曰文源 
阁而为之记曰文之时义大矣哉以经世以载道以立言以牖民自开辟以至于今所谓天之未丧斯 
文也以水喻之则经者文之源也史者文之流也子者文之支也集者文之派也派也支也流也皆自 
源而分集也子也史也皆自经而出故吾于贮四库之书首重者经而以水喻文愿溯其源且数典天 
一之阁亦庶几不大相径庭也夫乾隆四十一年御制文源阁诗天一取阁式文津实先构站台及西 
山米帖符邂逅此即肖文津诡石堆奇岫亦复有站台祇欠西山觏然月自升东山有无奚疚淰淰丽 
新春朗朗辉诸宿相映古人书胁窟谁曾透乾隆四十年御制玲峰歌将谓湖石洞庭产孰知壮地多 
无限万钟异石大房山有奇必偶斯为伴天地生物弗拘墟龙井吴山率常见叶二处亦多玲珑怪石 
岂皆取自太湖耶米未能致今致之青芝岫屏湖裔馆米石弃良乡县多年因运致于昆明湖之乐寿 
堂名之曰青芝岫向有诗彼劳奇文徒问答米万钟既得异石于大房山东牲载书以告甬东薛冈见 
之复代石报米书二书当时传诵以为韵事详见春明梦余录物遇其时当自显兹峰有过无不及名 
曰玲实称岂舛伊家颠叟上皇山亦既艳称百夫辇致此用力虽倍蓰贲来宁费修书柬略发内帑给 
雇值肯敎张去声事恣朱勔大孔小穴尽灵透凸突凹窳仍（山蹇）嵼春风秋月几阅历海水桑田任 
迁转故土那忆埋黄沙素质奚碍皴苍藓一峰峙我文源阁育秀通虚映万卷万卷征实难更仆特宜 
黄石觌面展又如逸兴到栖霞栖霞有玲珑池日面月面应谁辨每来汲古遣几余讵同二米为髙简 
