<!-- { "loadSidebar": true } -->
莫得而往酒食亦不与同时有珍美呼邻老东安公一雍等共饮噉之家人无得尝焉同上原天平中 
范阳卢景裕同从兄仲礼于本郡起逆齐神武免其罪置之宾馆以经教授太原公以下大蒙恩遇北 
史儒林传补魏承明元年九月幽州民齐渊家社树结实既成一朝尽落茂叶复生七日之中蔚如春 
秋鬟剔 奇臣等谨按以上各条叙南北朝杂事原隋京兆杜公瞻尝邀阳玠过宅酒酣嘲谑公瞻谓兄 
既姓阳阳货实辱孔子玠曰弟既姓杜杜伯尝射宣王殿内将军牛子充众推其机辨尝谓玠曰君阳 
有玠恐不任厨玠曰君牛既充正可烹宰又见玠食芥葅曰君身名玠何得复啖芥葅对曰君既姓牛 
何得不断牛肉太仓牛张策在云龙门与玠议理屈谓玠曰卿本无德量忽共叔宝同名玠抗声曰尔 
既非英雄敢与伯符连讳太子洗马兰陵萧诩有才辨尝谓玠曰流共工于幽州易北恐非乐土玠曰 
放驩兜于崇山江南岂是胜地録尚书晋昌王唐邕问诸省官曰卿等宜道本州岛岛岛岛宝物定州 
人以绫绮为宝徐州人以鱼盐为宝及至玠邕曰卿幽州人以何物为宝答曰刺史严明文武奉法此 
幽州之宝也邕有媿色谈薮原突厥与中国交市有明珠一箧价值八百万幽州总管阴寿白文献独 
孤皇后市之后曰非我所须也当今戎狄屡寇将士罢劳未若以八百万分赏有功者隋书原燕荣为 
幽州总管性严酷范阳卢氏代为着姓荣皆署为吏卒以屈辱之尝按部道次见丛荆堪为笞捶命取 
之辄以试人人或自陈无咎荣曰后若有罪当免尔及后犯细故将挝之人曰前日被杖使君许有罪 
宥之荣曰无过尚尔况有过耶榜捶如旧同上原元务光母者范阳卢氏女也少好读书造次以礼盛 
年寡居诸子幼弱家贫不能就学卢氏每亲自教授世以此称之仁寿末汉王谅举兵反遣将綦良往 
山东略地良以务光为记室及良败慈州刺史上官政簿籍务光之家见卢氏悦而逼之卢氏以死自 
誓政为人凶悍怒甚以烛烧其身卢氏执志弥固竟不屈节同上原开皇八年四月幽州人家以白杨 
木悬灶上积十余年忽生三条皆长三尺余甚鲜茂隋书五行志补随东川释慧云范阳人十二出家 
年至十八乘驴至于叔家叔见其驴快将规害之适持刀往见东墙下有黄衣人扬拳逆叱曰此道人 
方为通法大士何忍欲害叔惧告妇妇曰君无刚心眼花所致耳闻已复往又见西墙下黄衣人云勿 
杀道人若杀大祸交及叔怖乃止明旦辞往姊家叔义持刀送之告云曰此路幽险故送师度难云在 
前行正在深阻叔在其后挥刀欲砍忽见姊夫在旁遂得免害云都不知云后学问名德高远至开皇 
中领徒五百来过叔家叔见阐化深惭昔衅乃奉绢十疋夫妻发露云始知之冥报记臣等谨按以上 
各条叙隋时杂事 

 

钦定日下旧闻考卷一百五十七 


钦定四库全书 

钦定日下旧闻考卷一百五十八 

杂缀二 

 

原卢充范阳人家西三十里有崔少府墓充年二十于冬至一日出宅西猎射獐中之獐倒而起充逐 
之不觉忽见道北高门瓦屋四周有如府舍不复见獐门中一铃下唱客前有一人投一幞新衣曰府 
君以遗郎充着讫进见少府语充曰尊府君不以仆门鄙陋近得书为君索小女为婚故相迎耳便以 
书示充父亡时充虽小然已识父手迹即歔欷不复辞便敇内卢郎已来可使女妆严既就东廊至黄 
昏内白女郎装严毕崔语充可至东廊既至女已下车立席头却共拜时为三日给食三日毕崔谓充 
曰君可归女生男当以相还无相疑生女当留养敇内严车送客充便辞出崔送至中门执手涕零出 
门见一犊车驾青衣又见本所著衣及弓箭故在门外寻遣传教将一人捉幞衣与充相问曰姻授始 
尔援始别甚怅恨今故致衣一袭被褥自副充上车去如电逝须臾至家母见问故充悉以状对别后 
四年三月充临水戏忽见傍有犊车乍沈乍浮既而上岸同坐皆见而充往开其车后户见崔氏女与 
三岁男共载女抱儿以还充又与金椀并赠诗曰煌煌灵芝质光丽何猗猗华艳当时显嘉异表神奇 
含英未及秀中夏罹霜萎荣耀长幽灭世路永无施不悟阴阳运哲人忽来仪今时一别后何得重会 
时充取儿椀及诗忽不见充后乘车入市卖椀冀有识者有一婢识此还白大家曰市中见一人乘车 
卖崔氏女郎棺中椀大家即崔氏亲姨母也遣儿视之果如婢言乃上车叙姓名语充曰昔我姨嫁少 
府女夫出而亡家亲痛之赠以金椀着棺中可说得椀本末充以事对此儿亦为悲咽赍还白母母即 
令诣充家迎儿还诸亲悉集儿有崔氏之状又复似充貎儿椀俱验姨母曰我外甥也即是温休温休 
者是幽婚也遂成令器历郡守子孙冠盖相承至今其后植字子干有名天下搜神记补范阳卢充家 
西三十里有崔少府墓充猎见獐举弓射中之獐倒而复起充逐之不觉远忽见一里门如府舍门中 
一铃下有唱客前充问此何府也答曰少府府也充曰我衣恶那得见贵人即有人提幞新衣迎之充 
着尽可体便入见少府展姓名酒炙数行崔曰近得尊府君书为君索小女婚故相延耳即举书示充 
充见父手迹便歔欷无辞崔即敇内令女郎庄严使充就东廊充至妇已下车立席头共拜三日毕还 
见崔崔曰君可归矣女有娠相生男当以相还生女当留自养敇外严车送客复致衣一袭被褥一副 
充便上车去如电逝须臾至家家人相见悲喜推问知崔是亡人而入其墓追以懊惋居四年三月三 
日临水戏忽见一犊车乍浮乍隐既上岸充往开车后户见崔氏女与三岁男儿共载充见之忻然欲 
捉其手女举手指后车曰府君见人即见少府充往问讯女抱儿还充又与金椀别并赠以诗充取儿 
碗及诗忽不见二车处将儿还四坐谓鬼魅佥遥唾之形如故问儿谁是汝父儿径就充怀众初怪恶 
传省其诗慨然叹死生之元通也充诣市卖碗高举其价不欲速售冀有识者歘有一老婢问充得碗 
之由还报其大家即女姨也道视之果是谓充曰我姨姐崔少府女未嫁而亡家亲痛之赠一金碗着 
棺中今视卿碗甚似得碗本末可得闻否充以事对即诣充家迎儿儿有崔氏状又似充貌姨曰我舅 
甥三月末间产父曰春暖温也愿休强也即字温休温休盖幽婚也孔氏志怪录朱昆田原按孔氏所 
载与搜神记详略微有不同故补录之原高开道作乱幽州矢陷其额召医使出之对以镞深不可出 
则斩之又召一人如前对则又斩之又召一人曰可出然王须忍痛因铍面凿骨置楔于其间骨裂开 
寸余抽出箭镞开道奏技进膳不辍隋唐嘉话原河问邢文宗家接幽燕客禀性粗险贞观中忽遇恶 
风疾旬日之间眉鬓落尽于后就寺归忏自云近向幽州路逢一客将绢十余疋回泽无人因即刧杀 
猝遇一老僧文宗惧事发觉挥刃拟僧僧叩头曰乞存性命誓愿终身不言文宗杀之弃之草间经二 
十余日行还过僧处时当暑月视之若生文宗因下马以策筑僧之口口出一蝇直入文宗鼻久闷因 
得火病岁余而死冥报拾遗原高宗朝以太原王氏范阳卢氏荥阳郑氏清河博陵二崔氏赵郡陇西 
二李氏七姓其族望耻与诸姓为婚乃禁其自相姻娶于是不敢复行婚礼密装饰其女以送夫家国 
史綦异原卢承庆字子余幽州涿人典选校百官考有坐漕舟溺者承庆以失所载考中下以示其人 
无愠色更曰非力所及考中中亦不喜承庆嘉之曰宠辱不惊考中上其能着人善类此唐书原天授 
中则天好改新字又多忌讳有幽州人寻如意上封云国字中或或乱天象请口中安武以镇之则天 


大喜下制即依月余有上封者云武退在口中与四字无异不祥之甚则天愕然遽追制改令中为八 
方字后孝和即位果幽则天于上阳宫朝野佥载増狄仁杰初令昌平境多虎邑有老媪子入山樵虎 
噬焉媪待子为命痛子噬于虎乃控之公公为檄山神约日驱虎讯至期群虎交集公曰若不皆噬媪 
子也惟噬者留否则去一虎独留公曰食人子罪无赦对众杀之昌平白羊城有神能幻祸福居民祠 
之不祠且灾岁必祭祭必以童男弗敢恤也狄仁杰为令廉知其事独徃诣则一白羊耳拔所佩剑斩 
之輙化为龙气飞去因毁其祠民不复祭终亦不复有灾昌平旧志原李遐周者有道术唐开元中尝 
召入禁中后求出住元都观天宝末禄山跋扈远近忧之而上未悟一旦遐周隐去不知所之但于所 
居壁上题诗数章其末篇云燕市人皆去函关马不归若逢山下鬼环上系罗衣燕市人皆去者禄山 
悉幽蓟之众而起也函关马不归者哥舒翰潼关之败疋马不还也若逢山下鬼者马嵬驿名也环上 
系罗衣者贵妃小字玉环马嵬时高力士以罗巾缢之也其先见皆类此明皇杂录原开元中冇幽州 
衙将姓张者妻孔氏生五子而卒后娶妻李氏悍戾虐遇五子日鞭捶之五子不堪其苦哭于母墓前 
母忽于塜中出抚其子悲恸久之因以白布巾题诗赠张曰不忿成故人淹涕每盈巾死生今有隔相 
见永无因匣里残妆粉留将与后人黄泉无用处恨作塜中尘冇意怀男女无情亦任君欲知肠断处 
明月照孤坟五子得诗以呈其父其父恸哭诉于连师帅上闻勅李氏决一百流岭南张停所职本事 
诗原唐元宗时童谣曰燕燕飞上天上天女儿铺白毡毡上有千钱时幽州又有谣曰旧来夸载竿今 
日不堪看但看五月里清水河边见契丹其后禄山反集异志原唐师夜光蓟门人少聪敏雅尚浮屠 
氏遂为僧居本郡仅十年尽通内典又有沙门惠达者家甚富贪夜光之学因与为友是时元宗好神 
仙释氏穷索名僧方士而夜光迫于贫不得西去心常怏怏惠建知之因以钱七十万资其行且谓夜 
光曰师之学艺材用必为明天子首拔沭浴恩渥可翘足而待然当是时必有拥篲子门幸无忘半面 
之旧夜光谢曰幸师厚贶得遂西上倘为君之五品则以报师之惠矣夜光至长安因赂九仙公主左 
右得以温泉命内臣选硕学僧十辈与方士议论夜光在选演畅元奥发挥疑义群僧无敢比者上奇 
其辨诏赐银印朱绶拜四门博士日侍左右赐甲第金钱缯彩以千数时号幸臣惠达遂自蓟门入长 
安访之夜光闻以为收债于已甚不怿惠达悟其旨因告去既已北归月余夜光恐其再来即密书与 
蓟门帅张廷珪近者惠达师至辇下诬公缮完兵革将为逆谋人亦颇有知者以公之忠天下莫不闻 
积毁销金不可不戒廷珪惊怒即召惠达鞭杀之后数日夜光忽见惠达来庭中谓曰我以七十万资 
汝西上奈何诬谤使我寃死何负我之深也言讫遂跃而上捽栧夜光久之乃亡所见师氏家僮咸见 
之后数日夜光卒宣室志原范阳卢献卿大中中举进士词藻为同流所推作愍征赋数千言时人以 
为庾子山哀江南之亚谏议大夫司空图为之注本事诗原卢景亮字长晦幽州范阳人为右补阙朱 
泚反景亮劝徳宗曰陛下罪已不至则感人不深帝然之尝剟治道之要着书上下篇号三足记唐书 
原卢景亮言足食足兵而人才足用则天下不难理矣着论曰三足记鹤林玉露原张藏英涿州范阳 
人自言唐相嘉真之后唐末之乱也藏英举族数十口悉为贼孙居道所害时藏英年十六仅以身免 
