<!-- { "loadSidebar": true } -->
之矣苍霞草补申时行顺天府重修候气室记国家建日官以授时作事占步推测之法甚密而顺天 
治辇下其制特详每盛德在木迎春于东郊先五日钦天监奏遣其属二人往候气其布管实灰重室 
畧如旧法随方占之以气发敛知岁稔恶所司奉行以为常然且掌故莫得而详也府故有候气密室 
在东北陬岁久頺圮乃就空厫中行事一切取文具无冇言修葺者京兆新城王公会稽朱公移书大 
司空请更作奏上报可乃以公廪之羡贸材饬工即故址为室若干楹二公能崇天道敬民事兴敝补 
阙亦足以知其政矣赐闲堂集原顺天府儒学在府治东南教忠坊洪武初以元太和观地为大兴县 
学国子监为府学永乐中以府学为国子监因以大兴学为府学宣德三年府尹保定李庸修之大学 
士建安杨荣为作记正统十一年府学宁阳王贤重修户部侍郎庐陵陈循作记成化元年府尹句容 
张谏兴平阎铎先后又修葺焉大学士淳安商辂作记顺天府旧志原顺天府学在府东南洪武初建 
为大兴县学永乐初以为府学正统十一年重修明一统志原顺天府学故报恩寺也元末有僧游湘 
潭募造报恩寺尚未安像明师下燕戒士卒毋得入孔圣庙僧仓皇借宣圣木主置殿中后不敢去遂 
以为学其地元之柴市也文文山授命焉东有祠西有馆曰教忠再西有坊曰育贤春明梦余录原永 
乐元年五月礼部言旧制应天府设学不设上元江寜二县学今既设北京国子监以顺天府学为之 
革大兴宛平二县学而以大兴县学为顺天府学其顺天府及二县生徒通经能文者令充北京国子 
监生其余皆充顺天府学生从之明成祖实录以上十条原在城市门今移改臣等谨案顺天府儒学 
署在府学胡衕育贤坊内本朝因之西为学宫东为文山祠祀宋臣文天祥详见城市门又东为文昌 
祠学署之旁列名宦乡贤忠孝各祠仪门内大堂三楹颜曰明伦堂之震巽间为奎星阁其后为敬一 
亭有明时石刻四箴注已漫漶不全亭后为崇圣祠又后为尊经阁教授署在阁之西训导署在祠之 
西补无锡茹文中居京师之髙坡胡衕百有十岁英皇复辟之年召见便殿予冠服带履宴顺天府又 
命公卿造其居贺之真珠船原在城市门今移改增凡乡饮酒礼岁以正月望十月朔举行预择宾介 
具疏以闻至期集僚属师儒延宾介于府学礼部堂官监礼乐部和声署设乐府学诸生侍执事歌诗 
饮酒揖让献酬均如仪大清会典补陈循重修顺天府学记学在今府治东南教忠坊初元太和观也 
洪武元年以观为大兴县学永乐元年升北平府为顺天府则大兴县儒学例不得讼矣遂以为府学 
九年同知甄仪建明伦堂东西斋舎十二年府尹张贯建大成殿又建学舎于明伦堂后岁久颓毁宁 
阳王贤来为府尹顾其旧址多为军民所侵乃谋于府丞番阳王弼治中长沙易斌通判寜海杨辕推 
官安陆彭理相与请复其地既得请遂撤故新之为大成殿翼以两庑前为戟门以祠先师先贤因旧 
为庙以祠宋丞相信国文公为六斋于明伦堂东西附以栖生之舍会馔冇堂有厨有库而蔽之重门 
焉明年春教授梁 辈相与砻石请余文为记芳洲集补商辂重修顺天府学记顺天府学永乐初改建 
至是七十年虽数加葺治率因陋就简未有能侈前规者成化改元府尹张君谏相旧斋庑逼近堂庙 
辟东西地广之堂之北创后堂五间左右房各九间庙之外戟门棂星门皆撤而新之学之门树育贤 
坊二东西对峙示壮观也张君去继为尹者阎君铎凡前工未毕者既皆足之复念士乏栖止劳于出 
入择前后隙地建号房五十余间学后拓为射圃崇墉广厦焕然一新尹之功大矣商文毅集原京卫 
武学始于正统六年除教授一员训导六员教习勲卫子弟以兵部司官提调之春明梦余录原京卫 
武学其堂名明伦六斋名居仁由义崇礼弘智惇信劝忠明英宗实录原呉寛武学设庙像记畧京师 
有武学所以教诸卫武臣之子孙将世其官者其始见于正统癸亥制尚弗称后朝廷以城东旧地赐 
故太平侯张公辞焉有诏改为学而以国子监丞阎禹锡掌学事成化己丑禹锡奏请建庙特改明伦 
堂为大成殿而以后堂为堂英国张公入谒叹曰学必有庙庙必有圣贤像繄此独用木主于庙制亦 
弗备闻故陆侍郎家有孔子并四配像盍往请之于是侍郎之子华喜而言曰先人为此岂欲私于其 
家者哉遂以乙巳二月之吉舆置殿中奉安之祭告如礼匏翁家藏集以上五条原在城市门今移改 
臣等谨案京卫武学雍正十年始改为顺天府武学今裁增金台书院在京师崇文门内大清一统志 
臣等谨案金台书院本义学康熈四十一年圣祖御书广育羣才额以赐乾隆十五年改为书院顺天 
府府丞臣梅 成有记原大兴县金名也本秦蓟县地县治在北城教忠坊名胜志原大兴秦蓟县汉为 
广阳国东汉为郡兼立幽州仍为蓟县晋属燕国元魏亦为幽州立燕郡隋为涿郡唐为幽州治所开 
元二十三年升为望县建中二年析西界置幽都县五代亦为蓟县石晋割地予辽辽为幽都府开泰 


元年更县为析津金得之割以遗宋宣和七年复归金天德五年改为大兴县元与宛平同为赤县洪 
武中属北平府倚郭县清类天文分野之书补大兴县题名记光禄少卿新安尹校书隆庆四年立函 
山旅话以上三条原在城市门今移改臣等谨案大兴县署在安定门迤南教忠坊南向自大门仪门 
大堂二堂至署内共六层监狱土地祠在大门内有县丞典史署巡检司三一在采育一在礼贤村一 
在黄村各有署原宛平县署在积庆坊明顺天府志原宛平县唐曰幽都析蓟县置者辽始改今名县 
治在北安门西名胜志原宛平汉为蓟县晋属燕国慕容隽都于此隋置辽西郡治营州唐武德二年 
改为燕州天宝元年改归德郡建中二年为广宁县后朱滔罢燕州立燕都县五代石晋割地赂辽辽 
改幽都府领幽都县统和二十二年改为宛平金得之割以遗宋寻复为金所有仍为宛平元为赤县 
属大都路洪武中属北平府倚郭县清类天文分野之书补宛平县题名记翰林院检讨郭鎜撰嘉靖 
二十八年立函山旅话以上四条原在城市门今移改臣等谨案宛平县署在地安门外迤西积庆坊 
南向自大门仪门大堂二堂至署内共六层监狱在大门内西县署丞署在大门内典史署在仪门东 
巡检司四一芦沟桥一齐宗村一王平村一石港各有署原古墨斋在宛平县署内唐李北海所书云 
麾将军碑邑令李荫购得甃之署壁旁构小亭植柳莳花以为公余退思之地燕都游览志原在城市 
门今移改臣等谨案云麾将军碑至本朝康熈年间府丞呉涵移置文文山祠并有记详见城市门补 
朱孟震题宛平李于美明府古墨斋诗吁嗟乎云麾将军毅且武一剑开元静鼙鼓身后勲名一丈碑 
北海笔锋雄万古逸势飞腾熊虎愁寒光历乱蛟龙舞真迹流传数百年何事幽州委榛莽斑斒那遣 
侵土花摧頺犹解支黉宇护持神物春复秋往往精灵泣风雨青鞵布鞿过者谁披寻邵孺真良苦仙 
李云仍得宛平耽书嗜古识其精万牛辇致不遗力珠斗恍惚回光明树之髙斋颜古墨奔走好事声 
喧轰由来至宝不终秘天意若待人工并青毡尔况还故物白璧谁复窥连城君不见刘柱史片石蒲 
城亦如此铁叶银钩照大河彻天古色今犹紫显晦升沈各有时异人先后两争竒好将物态观人理 
聴我长吟古墨诗郁木生吟稿臣等谨案以上各条叙顺天府原鸿胪寺在阙东工部之南西向宣德 
元年四月建春明梦余录以上二条原在城市门今移改增鸿胪寺在工部南西向设卿满汉各一少 
卿满汉各一鸣赞序班主簿附焉大清一统志臣等谨案鸿胪寺堂额曰肃赞朝仪前列训辞曰序九 
宾赞九仪俾大小班行靡不整肃所以尊朝廷而作万国之观瞻世宗御笔也又按鸿胪寺原设汉少 
卿二汉左右寺丞各一顺治十五年裁汉少卿一汉寺丞一雍正四年仍隶礼部统辖嗣经奏准寺与 
太常寺皆以礼部满尚书兼管原国初朝仪专叙品级不分散要世宗自甲午以后三十余年不视常 
朝旧典无人记忆穆考登极始复常朝鸿胪搜求故实多所散失不知于世庙初年合否班行东西分 
立勲臣在西上东面不与百官齿左班面西侍立一品二品为第一行三品次之为第二四品五品京 
堂次之为第三宫坊五品六品次之为第四翰林六品七品次之为第五两房中书次之为第六此为 
一段其下则六科为第一吏部第二中书舎人第三此为一段其下则御史第一五部次之自此以下 
品级官次紊不可纪矣右班面东侍立则锦衣在前五军都督府次之其后七十二卫指挥等官叩头 
礼毕则左班内阁右班锦衣俱由玉陛升立金台左右六科升立甬道左右东西向御史立于甬道左 
右北向其北面行礼班次则公侯驸马伯列三班于前去文武阶次稍逺其下则文武两班同上御道 
左右分立一品二品为第一三品第二四品五品京堂至翰林史官庶吉士第三科道中书第四其下 
则六部郎官亦颇紊乱其同班序立翰林七品在小九卿六品之上宫坊六品在小九卿五品之上宫 
坊五品在大九卿五品之上讲读学士在大九卿四品之上惟让佥都少詹光学士在佥都之上至于 
六部郎官往时一吏二礼其下则户兵等部故有主事立于郎官之上者其后户部主事贺邦泰以礼 
部在其上尝上疏争之有诏六部郎中并列员外次之主事又次之久之又稍紊矣谷城山房笔尘补 
国初序朝执政大臣谓之擎天班玉堂清署谓之焕璧班言官法司谓之剑锷班外戚谓之椒兰班亲 
王谓之琼枝班功臣将帅谓之豹首班其余朝臣谓之随班解酲语以上二条原在宫室门今移改臣 
等谨案朝仪班位国朝定制一凖爵秩崇卑为序其职在鸿胪者王公班于丹陛上一二品官列于丹 
陛三品以下各就班次东西面重行北上序立外国使臣则随右班乾隆二年定制以吏户礼翰詹等 
官为左班兵刑工都察院大理寺等官为右班十七年始以庶子侍读侍讲祭酒司经局洗马向列三 
班者改列四班中允赞善修撰编修庶吉士向列四班者改列五班焉原明宣宗鸿胪寺箴祗祗万邦 


咸统于一朝觐会同其仪有秩咨尔鸿胪卿贰暨属时惟尔官必庄以肃必考于度必协于中无简无 
类周旋雍容惟动以周惟一靡慝敬慎尔仪庶广尔职官箴原在城市门今移改臣等谨案以上各条 
叙鸿胪寺 

 

钦定日下旧闻考卷六十五 


钦定四库全书 

钦定日下旧闻考卷六十六 

官署五 

 

原承安四年二月诏建太学于京城之南总为屋七十五区西序置古今文籍秘省新所赐书东序置 
三代鼎彛俎豆敦盘尊罍及春秋释奠合用祭器大金国志原大定二十八年四月命建女直太学金 
史世宗纪原京都未有孔子庙而国学寓他署丞相兴元忠宪王谔勒哲喟然曰首善之地风化攸出 
不可怠乃奏营庙学元名臣事略原至元六年七月立国子学二十四年闰二月设国子监元史世祖 
纪原燕京始平宣抚王檝请以金枢密院为宣圣庙二十有四年既迁都北城立国子学于国城之东 
乃以南城国子学为大都路学元史本传原时都城庙学既毁于兵檝取旧枢密院地复创立之春秋 
