<!-- { "loadSidebar": true } -->
烛幡竿二寺布衣薪米厨料约岁费万金所存活甚众今院籍混淆或以丁壮窜名或以空名支费明 
世宗实录补唐诗咏少年子有云楼下刼商楼上醉又云白昼杀人都市中初读之以为过观于京师 
之六街九衢市有刼夺居者行者相视而不敢救是则都城习染易地皆然安得赵张王尹诸公一以 
重法绳之使栗果恶少年交敛迹也寄园寄所寄录补都中恶少年狡狯百端闻明季玉河桥有身蒙 
驴皮黑面利爪夜吓行旅而谋其财者相传谓为真鬼既而事露伏法又有于先农坛北昏夜两人相 
接为长人葛巾木棉袍见者以为魍魉靡不惊仆因取其衣资并以土塞人口耳鼻中如此者岁余一 
夕暗中有人贸贸而来两人相接而立其人亦渐长反过其顶则真魍魉也随以足踢两人一殒于地 
一气息尚存为人言其事云查浦辑闻补京师编民男女之未年者因事而出多为奸民所攘女胁为 
婢子压为奴否则载至遐徼殊域若辽海若朔漠易羊马牛驼以规利幸而败者常少不幸而转市互 
鬻使其父子兄弟妻女死生不相闻者比比有焉归田类稿补都人生子往往阉割觊为中官有非分 
之福或投为军或夤缘入厂卫穿白鞾刺事又或十五结党横行街市间号为闯将其游手不自给者 
目曰闲的儿遇人移居赁运家具而长班一项尤多见士子入京进取輙随之释褐后往来挟刺交谒 
匪惟熟识缙绅邸舍并娴习各衙门相见仪以是仕者便之然门生属吏修谒必餍其欲而后许之入 
见始进者未尝不以为憾及为达官居要路则每倚之为耳目腹心矣迨崇祯甲申都城一破士大夫 
虽至不肖未必尽甘心从贼其如长班争先具职名投伪政府并各言所居之地于是按名而索降者 
授官未降者刑辱见任候补诸员无一得免者白头闲话臣等谨按今京师虽犹存长班之名至出入 
跟随倚为耳目此风久已无之矣补黄尊素长安竹枝词四民到此尽无分半作长班半作军　媪生 
儿齐下祝他年跟得一官员忠端集补五刑宫次于大辟肉刑既除墨劓剕永革矣惟京畿民间生子 
每私自阉割何其忍哉吾乡髙工部承埏知宝坻县事下车禁私阉甚力终其任县民无敢犯者洵美 
政也戴斗夜谈补燕北风俗不问士庶皆自称小人宣和间有辽国右金吾卫上将军韩正归朝授检 
校少保节度使对中人以上语即称小人中人以下即称我家每日到漏舍诵天童经自云对天童岂 
可称我于是凡称我者皆改为小人云皇天生小人皇地载小人日月照小人北斗辅小人然小人有 
母皆尝小人之食小人之称其来古矣施之于经是可笑也钱氏私志补京师人呼巷为胡衕世以为 
俗字不知山海经已有之食嚣鸟可以止衕郭璞注治洞下也音洞又飞鱼食之已痔衕独胡字未经 
见疑耀朱昆田原按胡衕二字符人有以此入诗者衕字载在说文收入广韵兼平去二音初非俗字 
也补今京师勾栏中诨语谓绐人者曰黄六余初不解其义后阅一小说黄巢兄弟六人巢行第六而 
多诈故诈骗人者指为黄六也疑耀补元宋正献公本至治集中有驴牵船赋今京东五闸剥运船多 
用之雅坪散录补燕人讳言四十五岁人或问之不曰去年四十四岁则曰明年四十六岁不知何所 
谓也朔纪臣等谨按前朝迎春有以乐工执役者俗谓之春官因以春为讥讪语又俗有春打六九头 
之谚四十五于数为五九正立春之时故并年岁讳言之今虽无乐工春官之制而俗语犹相沿避忌 
也増凡岁时不雨家贴龙王神马于门磁瓶插柳枝挂门之旁小儿塑泥龙张纸旗击金鼓焚香各龙 
王庙群歌曰青龙头白龙尾声作以小儿求雨天欢喜麦子麦子焦黄起动起动龙王大下小下初一 
下到十八声作巴摩诃萨初雨小儿群喜而歌曰风来了雨来了禾场背了谷声作古来了雨久以白 


纸作妇人首剪红绿纸衣之以苕帚苖缚小帚令携之竿悬檐际曰扫晴娘帝京景物略増日月蚀寺 
观击钟鼔家击盆盎铜镜救日月声嘈嘈屯屯满城中蚀之刻不饮不食曰生噎食病同上増幼儿见 
新月曰月芽儿即拜祝乃歌曰月月月拜三拜休教儿生疥小儿遗溺者夜向参星叩头曰参儿辰儿 
可怜溺床人儿见流火则啐之曰贼星夜不以小儿女衣置星月下曰女怕花星照儿怕贼星照亦不 
置洗濯余水为夜游神饮马也曰不当价如吴语云罪过同上増初闻雷则抖衣曰蚤虱不生见霓曰 
虹戒莫指谓生指顶疮曰恶指也初雪戒不入口曰毒再雪则以炖茶积雪以塑于庭同上増燕旧有 
风鸢戏俗曰毫儿今已禁风则剖秫秸二寸错互贴方纸其两端纸各红绿中孔以细竹横安秫竿上 
迎风张而疾趋则转如轮红绿浑浑如晕曰风车同上 

 

钦定日下旧闻考卷一百四十六 


钦定四库全书 

史部 

钦定日下旧闻考卷一百三十八至四十至九 

 

详校官庶吉士臣范逢恩 

检讨臣德生覆勘 

 

总校官进士臣程嘉谟 

校对官进士臣赵雯 

誊录监生臣顾起 

 

钦定四库全书 

钦定日下旧闻考卷一百四十七 

风俗二 

 

风俗原辽俗立春妇人进春书刻青缯为帜象龙御之或为蟾蜍书帜曰宜春二辽史礼志增立春太 
史院奏某日得春移文赤县以是年立春日支干宛平县或大兴县依上年故事塑春牛勾芒神比及 
未立春三日前太史院司农司使请都堂宰辅合府正官司属官迎太岁神牛于齐政楼之南香花灯 
烛祀如常立春之日质明司农守土正官率赤县属官具公服拜长官以彩杖击牛三匝而退土官大 
使送勾芒神入祀中书户部院寺监府析津志原凡立春日于午门赐百官春饼燕都游览志原申时 
行立春赐春饼诗紫宸朝罢听传餐玉饵琼肴出大官斋日未成三爵礼早春先试五辛盘回风入仗 
旌旗暖融雪当筵匕箸寒调鼎十年空伴食君恩一饭饱犹难赐间堂集补京尹迎春自春场入府是 
日塑小春牛芒神以京兆诸生舁入朝进上帝京景物略增造牛芒法日短至辰日取土水木于岁德 
之方木以桑柘身尾髙下之度以岁八节四季日有十二时踏用府门之扇左右以岁阴阳牛口张合 
尾左右缴芒立左右亦以岁阴阳以岁干支纳音之五行三者色为头身腹色日三者色为角耳尾为 
膝胫为蹄色以日支孟仲季为笼之索柳鞭之结子之麻苎丝牛鼻中木曰拘脊子桑柘为之以正月 
中宫色为其色也芒神服色以日支受克者为之克所克者其系色也岁孟仲季其老壮少也春立旦 
前后五日中者是农忙也过前农早忙过后农晚闲也而神并乎牛前后乎牛分之以时之卯后八曰 
燠亥后四曰寒为罨耳之提且戴以日纳音为髻平梳之顶耳前后为鞋袴行缠之悬着有无也田家 
乐者二荆笼上着纸泥鬼判头也又五六长竿竿头缚脬如爪状见僧则捶使避匿不令见牛芒也又 
牛台上花绣衣帽扮四直功曹立而儿童瓦石击之者乐工四人也同上原正统中每岁立春顺天府 
别造春牛春花进御前及仁寿宫中宫凡三座每座用金银珠翠等物费钱九万余景皇即位以明年 
春日当复增三座宛平坊民相率陈愬乞买时花充用从之涌幢小品增立春前一日顺天府尹率僚 
属朝服迎春于东直门外隶役舁芒神土牛导以鼓乐至府署前陈于彩棚立春日大兴宛平县令设 
案于午门外正中奉恭进皇帝皇太后皇后芒神土牛配以春山府县生员舁进礼部官前导尚书侍 
郎府尹暨丞后随由午门中门入至干清门慈宁门恭进内监各接奏礼毕皆退府尹乃出土牛环击 
以示劝耕之意大清会典原上元穿灯景补子三月三日换罗衣四月四日换纱衣五月朔穿五毒艾 
虎补子蟒衣七月七日穿鹊桥补子九月四日穿重阳景菊花补子十月朔换穿纻丝冬至节穿阳生 
补子蟒衣腊月二十四日祭灶后宫眷内臣穿葫芦景补子蟒衣芜史原清明戴柳枝于发夏至戴萆 
麻子叶长命菜即马齿苋也立秋日戴楸叶同上原铎针者内官钉帽中央金银珠翠珊瑚皆可制元 
旦则大吉葫芦元夕则灯笼端午则天师中秋则月光重阳则菊花冬至则绵羊太子颁历日则宝历 


万年其制八宝荔支卍字鲇鱼也万寿节则万寿洪福齐天其制于齐天字两旁各红蝙蝠一枚又有 
枝个其制减小偏向成对又桃枝则不垂同上原岁除檐楹插芝麻秸院中焚柏木柴名曰 岁元旦起 
掷门闩于地者三曰趺千金以小榼盛驴肉食之曰嚼鬼立春日无贵贱食萝卜曰咬春二月二日用 
黍麫枣糕以油熬之曰薫虫三月食鲊曰桃花鲊四月八日进不落夹用苇叶方包糯米长可四寸阔 
一寸味与粽同六月六日食银苗菜即藕苗也九月食迎霜兎腊月八日赐餐百果粥同上补立春日 
啖春饼谓之咬春立春后出游谓之讨春陈检讨集原辽俗每年正月一日以糯米炊饭用白羊髓和 
丸如拳大行宫寝帐内各散四十九丸燕北杂记原戊夜各于帐内牕中掷丸于外数偶动乐饮宴数 
奇令巫十有二人鸣铃执箭绕帐歌呼帐内爆盐垆中烧地拍鼠谓之惊鬼人日煎饼食于庭中谓之 
薫天辽史礼志原元旦贵戚家悬神荼郁垒民间插芝梗柏叶于户小儿女剪乌金纸作蝴蝶戴之名 
曰闹嚷嚷初八九日陈设灯市至十八而罢人家用粉糁寒具馈遗徧市鬻之五花帚为号宴席间尚 
王瓜豆荚一瓜之值三金豆一金点茶用春芽蒲笋发之冰下牡丹芍药蔷薇俱有花较春时薄小一 
瓶值数千钱贵戚倡家插茉莉花官里放灯假五日夜行不禁兆京岁华纪原欧阳原功渔家傲词正 
月都城寒料峭除非上苑春光到元日班行相见了朝回早阙前禠帕欢相抱汉女姝娥金搭脑国人 
姬侍金貂帽绣毂雕鞍来往闹闲驰骤拜年直过烧灯后圭斋集増上元之前宫中穿灯景补子蟒衣 
于干清宫丹陛上安放牌汸灯于寿皇殿安放方圆鳌山灯牌坊自七层鳌山至十三层十九日乃撤 
上鳌山山顶之灯安放神器三位王誉昌诗注补京师风俗每正旦主人皆出贺惟置白纸簿并笔砚 
于几贺客至书其名无迎送也寓圃杂纪增正月元旦五鼓时不卧而嚏嚏则急起或不及衣曰卧嚏 
者病也夙兴盥潄啖黍糕曰年年糕家少长毕拜婣友投笺互拜曰拜年帝京景物略增元旦至三日 
男女于白塔寺绕塔同上补今京师凡孟春之月儿女多剪采为花或草虫之类插首曰闹嚷嚷即古 
所谓闹装也嚷与装音相近故讹也唐白乐天诗贵主冠浮动亲王辔闹装是已余氏辨林补燕地上 
元节用乌金纸剪成飞蛾以猪鬃尖分披片纸贴之或五或七下缚一处以针作柄妇女戴之名曰闹 
蛾儿此古之遗俗也璅谭原公鼒都城元宵曲鳌山彩绣五云隈白果园中御帐开传语侍臣休放冯 
君王月下打围来躞蹀骅骝气正骄垂鞭嘶遇玉河桥不知明月谁家怨赐断楼中弄玉箫黄瓦墙头 
舣画戬直从析木象银河三三五五桥头去赢得相思满绿波曲砌回廊卐字阑松瓢亭子月中看金 
炉休放沈香火醉拥如花夜不寒内园汤火漫相匀种得红梅放早春莫向樽前吹玉笛朝来愁杀赏 
花人白袷裁衫玉满头短檐髽髻学苏州侬家新様江南曲纵是愁人不解愁小东园诗集补燕城元 
日以阡张供祖考之前三日后撤而焚之佛前则供以果面阡张至元宵后乃焚之阡张凿纸为条与 
