<!-- { "loadSidebar": true } -->
枯存亡均一梦幻干闼城因思摄山九老今犹在摄山有九株松相传为六朝时物山僧珍为古迹信 
哉名实俱収是惟南国之风情臣等谨按九松山御制诗谨绎有关纪述事实者恭载卷内余不备录 
増要亭庄在密云县东北七十里恭建行宫密云县册臣等谨按要亭行宫建自康熙三十二年正殿 
东垣恭悬皇上御书联曰正喜轩窗无俗韵更当风物报新秋西室佛座联曰彼岸同登通筏喻即心 
有契悟灯传后殿外檐额曰周赏联豁东室联曰智水仁山观物妙礼园书圃养天机西室联曰寥廓 
澄虚宇威纡露联峦皆御书又按要亭一作遥亭又作瑶亭密云县志则称姚汀今御制各集诗题皆 
作要亭按水经注要水出塞外东南流径要阳县城东考要阳即今密云境则要亭之称自为近古也 
増乾隆六年御制要亭行宫晩坐诗一川景物斗斜阳极目拈题兴渺茫平野风寒吹稻黍联山日暮 
下牛羊笳声几处梅花落月色谁家秋思长更剪银檠披奏牍忧勤那得暂时忘增乾隆八年御制要 
亭行宫叠旧韵游丝爽籁斗秋阳户列峣峰翠杳茫历历出篱垂果臝喓喓遶砌足常羊月临素节连 
天净诗寄高岑引兴长今昔尽伊如是住筌蹄笑我未曽忘臣等谨按要亭行宫御制诗谨绎有关纪 
述者恭载卷内余不备录原密云河本白河上流自牛栏山而下与潮河交会初蓟辽总督驻密云从 
通州至牛栏山以车转饷劳费特甚嘉靖中总督刘焘发卒浚潮河川水达通州用小舟转粟直抵密 
镇矣吴文恪集臣等谨按白河流经密云城西乾隆三十七年勅建白河神祠御制瞻礼诗恭载卷内 
原密云运道即白河上流运密云官军饷者也嘉靖三十四年自密云城西杨家庄地方筑塞新口疏 
通旧道令白河与潮河合流至牛阑山水势甚大故通州漕粮得抵密云城下水部备考臣等谨按此 
为明隆庆间旧堤本朝康熙五十六年复自城北沙河庄南至西门外止续筑石子护城堤八百零三 
丈补白河经密云诸山全受浑榆诸河之水夏秋暴涨堤防不能御源联流迅水势漫散河皆溜沙深 
浅通塞不常运行甚艰唯用兠杓数千其治河官夫遇浅即浚庶盘剥可省矣近有议于白河建闸者 
河广水盛涨必他决底皆淤沙闸必易损且河徙无定闸难改移盖未达水土之宜也问水集増乾隆 
八年御制临白河诗密云古雄郡山川何壮哉白河襟其右圆流多洑洄野花夹岸红中泓镜影开是 
时秋涨过波声犹喧豗岂能驾虹桥临渡且徘徊因知投鞭言侈志祸之媒骈舟作舆梁横陈榆柳材 


力作尔毋亟匪为逰观来増乾隆三十七年御制白河神祠瞻礼诗有序白河源出宣化府独石口外 
之玛尼图达巴罕东流入密云县北之石塘岭经县城西折而南与潮河合东南流入于潞其水发源 
既联且自经白马关外崖谷夹束又挟诸山之水而来故其至密云流益壮性益驶遇夏秋盛涨徃徃 
湍急不可御郡城西之渡为京师至古北口所必经每岁秋巡纚舟为浮桥以济辛卯七月霖雨积日 
河骤涨啮坡岸舟当波冲不得系桥柱亦欹因稽跸程乃遣官祷于河越日涨陡落丈余遂复成梁利 
涉佥以为神之效灵至奇且速也矧兹河润所经引溉通檝民实利頼稽之礼宜祀向顾阙而未举蒙 
其佑弗歆其报可乎爰敕疆吏度地河壖构祠像设以壬辰丑月蒇工兹幸避暑山庄经祠下躬致瓣 
香以落之因成八韵并疏序梗概付所司锓石以代碑记自今其毋替祀事庶几延庥于有永乎遥源 
出宣化灵泽护厗奚资运功无尽安澜事有稽去秋经异涨归壑頼明禔是用崇祠建于焉庆落徯桥 
梁利普济阶级肃初跻栋宇依神焕香花达悃携永恬佑保赤锡福被群黎牲丽碑应峙五言当记题 
臣等谨按白河御制诗谨绎有关纪述事实者恭载卷内余不备录増明刘应节请改河通漕疏略密 
云环控潮白二河若天开以便漕者向以二水分流至牛栏山而上始合故剥船自通州而上者至牛 
栏山而止若至隆庆仓则雇觅车骡从陆输挽军民艰辛之苦水次露积之虞难以悉状前总督杨博 
题改河资运直接密云备陈四利预防一害已有成议因循至今两河之流已为一派水益深则漕益 
便所谓四利者已举而一害已除矣然又有十利焉密云招商买米每石常至一两今漕粮足岁支之 
额免厚价以召商一利也往昔主客之粮岁买不下十万客兵则尽頼召贾今加复原额即客兵悉有 
頼焉二利也发漕米一石于密云则扣折色价一石于部若止照七钱扣留存库而以五钱折色放军 
在密云毎石商价已省三钱在部扣则折色支放毎石又余二钱发一石之米存五钱之价三利也主 
客之兵欲折则折欲米则米随时应之不为所窘四利也荒歉不能为之灾烽警不能为之绌五利也 
军储所在民用资之耕农虽少米价不腾六利也舟运抵城直输入仓则陆运脚价可省毎岁计之亦 
得万余而民间车驴更免拘集七利也通仓粟米腐积各军领毎为蹙额今移通仓应贮之粟以漕于 
密云而以密云扣存之折色给通仓应领之军则通给无浥腐之粟京军有实受之惠八利也漕米既 
足岁计已充民间召商买米之苦可以苏息九利也漕艘鳞集则商舶踵至市廛日充民生日阜十利 
也臣等亲自放舟自镇城由牛栏山至顺义一带通行无碍则四利兼得一害不生而十利亦渐次可 
举矣时隆庆六年密云县志 

 

钦定日下旧闻考卷一百四十 


钦定四库全书 

史部 

钦定日下旧闻考卷一百四十一至三 

 

详校官庶吉士臣范逢恩 

检讨臣德生覆勘 

 

总校官进士臣程嘉谟 

校对官进士臣赵雯 

誊录监生臣顾起 

 

钦定四库全书 

钦定日下旧闻考卷一百四十一 

京畿密云县二 

 

原鲍邱水出御夷北塞中南流径九庄岭东俗谓之大榆河水经注臣等谨按据大清一统志鲍邱水 
即今之潮河又按水经注以濡水为经白檀白檀今密云地非濡水所经恭绎御制滦河濡水源考证 
并御制热河考指示郦注之疏误以汉书地理志之洫水为濡水按洫水今潮河非濡水也谨辨其误 
于潮河条下御制全文已恭载钦定热河志卷内兹不复缀原大榆河又东南峡径安州旧渔阳郡之 
滑盐县南王莽更名匡德也汉明帝改曰盐田世谓之斛盐城西北去御夷镇二百里水经注臣等谨 
按原书此条及后滑盐废县二条入平谷县卷内考水经注原文大榆河又东南出峡经滑盐县南又 
南径傂奚县故城东又西南径犷平县故城东是其地形递次而南滑盐在傂奚之北傂奚又在密云 
东北至平谷在密云西南七十里相去甚远境内不应有滑盐县地今据地理沿革表改正原鲍邱水 
又南径傂奚县故城东王莽更之曰敦徳也水经注原道人溪在县东北源发龙门流经县界入于潮 
河方舆纪要臣等谨按据大清一统志潮河发源古北口西北三百里许郭家屯西古开平南境水经 
注所谓鲍邱水出御夷北塞中是也自古北口西流入密云县界即折而西南至县东南与白河会明 
时潮白两河犹分流会于牛栏山下自嘉靖三十四年遏潮河不使入顺义境由密云合白河于是牛 
栏山以上潮河故道遂为白河所经据此是密云以北二水分流密云以南旧时犹分今汇为一矣增 
乾隆二十九年御制潮河诗白河过浮桥厗奚历迤逦潮河帯城南弗渡遵其涘近郭列市鄽枕堰非 
高峙缓急何所赖寻思盖久矣谋安民自知宁必更张屡叶汹涌奔新涨竹箭莫喻驶昨晚东北雷闻 
声今见尔臣等谨按潮河御制诗恭载首见之篇余不备录补余有丁密云县疏河记密云岩邑王畿 
之左辅也城东为潮河出孤山折而东注西则白河会之岁甲寅秋大雨两河离常流夹城而下城受 
啮中丞刘公开府于是谋于中丞杨公都护戚公宪使王公析渠引河陈畚锸具甓甃积土涂缮城堡 
不匝月而功成计东堤三百五十余丈西一百余丈高各三丈五尺余文敏集增密云东北九十五里 
潮河崖有潮河神祠密云县册臣等谨按潮河神祠乾隆十七年勅建增潮河浮桥在南天门之麓密 
云县册臣等谨按潮河由喀喇河屯入古北口经栁林曲至南天门四山环束波流迅驶每岁秋狝木 
兰乗舆过此例造正副浮桥以渡南天门勅建观音寺寺旁精舍御书额曰揽胜轩御制诗篇恭载卷 
内增乾隆六年御制南天门观音寺遥望诗古刹礼大士虚堂息劳身旋起凭栏望旧径还如新谷转 
见行骑山高截半云是时秋始孟绿树犹繁纷两山辟仙境一路无纎尘袅袅旌斾影隐现出嶙峋逸 
兴一以畅转益忧怀频念彼随从者跋涉良苦辛增乾隆八年御制揽胜轩小憇诗偶来精室憇征鞍 
窗启岚光送晓寒谷里蜺旌烟里度座中羽骑画中看盘盘古栢阴犹翠的的秋英露未干不向空王 


陈罪福阇黎空自羡人檀增乾隆十七年御制南天门诗牝谷晨行冲晓霭是处淙淙鸣石濑回溪复 
岭数十盘莲宫始见青云外到来初地空尘心凭虚万景窗前绘举鞭旋复度岩扉真教隔绝仙凡界 
天关虎豹信森严此或当然我所戒增乾隆二十九年御制揽胜轩放歌北河涧接南河涧谷中晓气 
金风翻须臾日出高峰朗跋马真是羾天门横岭入云潮河帯其下俗名南天门轩在寺旁祗园左侧 
有精舍我向名之揽胜轩每来憇坐必揽胜萦青缭白罗嶟嶟偨池夏木犹余翠低蕤高叶纷翻幡九 
阍何必守虎豹夔夔为忆三闾言臣等谨按南天门御制诸诗谨绎有关纪述者恭载卷内余不备录 
增三城水出臼里山西径三城谓之三城水又径香陉山又西径石窟南又西北径伏凌山南与石门 
水合又西南径犷平城东南而右注鲍邱水水经注增渔水出渔阳县东南平地泉流西径渔阳县故 
城南城在斯水之阳故名又西南入沽水同上増黄门子河在县东九十里源出黄门关口泉水西流 
入潮河大清一统志增汤河在县东北七十里源出司马台关口泉南流西折贯古北营城中西出又 
南入潮河同上增白马关河在县北一百里源出口外自马关口东流入界南流入白河同上增冯家 
峪河在县北九十里源出口外自冯家峪流入白河同上增水峪河在县北三十里源出口外自水峪 
口流入白河同上原黒城川在县北四十里平顶山后唐之镇远军也密云县志原要水出塞外三川 
并导谓之大要水东南流径要阳县故城东本都尉治王莽更之曰要术矣水经注増干塔河在县东 
北一百四十里源出口外自黒峪关流入西流径古北城内会清水河又西南入潮河大清一统志原 
濡河东出峡入安州界东南流径渔阳白檀县故城地理志曰濡水出县北蛮中汉景帝诏李广曰将 
军其帅师东辕弭节白檀者也水经注臣等谨按此条沿水经之误以濡水为经密云御制热河考并 
滦河濡水源考证厘订原委密云之并无濡水明甚详前潮河条下原渤海泉在县东三十里泉涌如 
珠时有云气砦有清修寺唐建成化间修谷寿寺在县东三十里元建密云县志原县东北六十里为 
石匣城昌平山水记臣等谨按石匣城明弘治十七年巡抚洪忠建筑土城周四里有奇嘉靖四十五 
年改筑石城修撰陆泰有记本朝特设副将驻守东北三十三里为古北口凡古北口事迹并御制诗 
