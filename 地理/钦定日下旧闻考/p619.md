<!-- { "loadSidebar": true } -->
木所烧浑沦一様长尺许两头磨光外有麻路恐爆用砻糠火煨熟一筐三四十斤暖姝由笔增荆条 
器笆筐笊篮车塔雀笼米囤杂笼无底圈炊饭荆笆粪筐门篱笆屋椽笆挑菜筐图经志书增栁条器 
簸箕斗升井桶车箕筐撮米斗担水斗析津志增蒲器帽盒蒲合蒸饼盒酒盖座团鞍鞯方座酒瓮盖 
同上补宣铜垆欵莫若彝乳垆之口径三寸者其制百折彝垆乳垆戟耳鱼耳蜒蚰耳熏冠象鼻兽面 
石榴足橘囊香奁花素方圆鼎上也角端象头鬲判官耳鸡腿脚扁垆翻环六棱四方直脚垆漏空桶 
垆竹节分裆索耳等下也耳有别铸磨治钉入分寸始合者其色仿宋烧斑者初年色也尚沿永乐垆 
制蜡茶本色中年色也本色愈淡者未年色也后人辨宣垆色五等栗色茄皮色棠梨色褐色而藏经 
纸色为最鎏金色者次本色为掩铜质也鎏腹以下曰涌祥云鎏口以下曰覆祥云鸡皮色者覆手色 
迹如鸡皮拂之实无迹火气久而成也其欵阴印阳文真书大明宣德年制伪造者有施家北铸蔡家 
苏铸甘家南铸旧垆伪欵者有永乐之烧斑彝景泰成化之狮头彝后人伪凿宣欵以重其价真垆真 
欵而钉嵌者当年监造官每种成不敢铸欵呈上准用方依欵铸其制质特精流传至后谓有欵易售 
取宣铜别器欵色配者凿空嵌入其缝合在欵隅边际但从覆手审视觉有微痕尔相传宣庙时内佛 
殿灾金银铜像流液因用铸器非也宣庙欲铸垆问工铜以何法炼而佳工奏炼至六次则现殊光宝 
色异恒铜矣上曰炼十二次炼已条之置铁钢筛格赤炭镕之其清者先滴则以铸垆存格上者以作 
他器云帝京景物略补古铜以褐色为上水银黑漆鼎彝为次青绿者又次之宣庙喜仿褐色故宣铜 
此色为多宣铜小者如百折彝垆乳垆雨雪点金片贴铸戟耳彝垆石榴足者更佳赤金霞片小元鼎 
垆象头鬲垆五供养细腰槖盘渗金双螭箸架香合匙缾蟠螭镇纸种种皆精大如鼎垆角端兽炉方 
耳壶商从尊精美可翫其底识文用匾方印子阳铸大明宣德年制真书字画完整印地光滑蜡色可 
爱他如判官耳鸡腿脚扁炉翻环六棱回铸渗金番字花瓶四方直脚炉翻环元缾盖凿钱文漏空桶 
炉皆下品也盖宣铸多用蜡茶渗金二色蜡茶以水银浸擦入内熏洗为之渗金以金铄为泥数四涂 
抹火炙成赤所费不赀非民间可能彷佛也遵生八笺补永乐年果园厂制盒漆朱三十六遍为足时 
用锡胎木胎雕以细锦者多底用黑漆针刻大明永乐年制宣德时其制同永乐而红则鲜妍过之器 
底亦光黑漆刀刻大明宣德年制六字以金屑填之同上补漆器古有犀毗剔红戗金攒犀螺钿国朝 
可传则剔红填漆剔红宋多金银为里国朝以锡木为胎永乐中果园厂制也帝京景物略增乾隆三 
十八年御制咏永乐朱漆菊花盘诗初明制器果园时四百年兹雅玩贻绝后徒劳宣德仿空前真比 
至元奇轻于纸叶朱红艳坚似金胎菊瓣蕤虞舜椎轮应逊此十人犹谏义当思臣等谨按永乐漆器 
御制诗是为首见之篇谨编载卷内补大内洒金五色粉笺五色大帘纸洒金笺最细密有等白笺坚 
厚如板两面砑光如玉洁白有印金花五色笺纸又若磁青纸如段素坚韧可宝多用写泥金字经有 
等蓝色者薄而不佳遵生八笺补宣纸至薄能坚至厚能腻有贡笺有绵料边有宣德五年造素馨纸 
印又有白笺洒金笺五色粉笺金花五色笺五色大帘纸磁青纸以陈清欵为第一帝京景物略补枕 
顶香印作枕板阴干自大内出者旁有嘉靖年造填以金字锯作扇牌等用甚香香乘补安息香都中 
有数种统名安息其最佳者刘鹤所制月麟聚仙沈速三品百花香即下矣龙挂香有黄黑二种黑者 
价髙惟内府者佳刘鹤所制亦可芙蓉香暖阁香亦刘鹤所制龙楼香万春香内府者佳甜香惟宣德 
年制清远味幽坛黑如漆白底上有烧造年月每坛一斤有锡盖者方真黑香饼亦以刘鹤制者为上 
前门外李家印各色花巧者亦妙东院王镇所制黄香饼黑沈色无花纹者亦佳线香则数前门外李 
家每束价直一分又有以檀香入菩提子中孔着眼引绳谓之灌香数珠京师有人能为之亦绝技也 
考盘余事补万历间恭顺侯家香最良宝颜堂笔记补金章宗宫中以张遇麝香小御团为画眉墨艺 
林伐山补燕之笔霜雪颖也劲而莫为屈劲艰于如意手指既据致牵其臂而为用然不数日锋方练 
布画愈精秋涧集增元时张进中者字子正都城耆老善制笔管用坚竹毫用鼬鼠精锐宜书吴兴赵 


子昂淇上王仲谋上党宋齐彦皆与之善尚方时有所需非进中制不用也每自持笔以入必蒙赐酒 
今京师未闻以善笔名者矣香祖笔记补王恽赠笔工张进中诗书艺与笔工两者趣各异工多不解 
书书不究笔制二事互相能万颖率如志进中本燕产茹笔钟楼市虽出刘远徒妙有宣城致我藏一 
巨弗用九等篲敝授之使改作切属锋健锐疏治近月余去索称不易先生莫促迫致思容仔细中书 
不中书安用从新系朅来歘见投入手知利器文房三贵人刮目喜相视正缘两资藉办此挥洒技吾 
锥兀不铦甘分置散地驰骋翰墨场又匪老人事不辞来缚坐但愧简拔意子正来索诗一笑吐吾喙 
走书豪颖辞遂拟俳为戏秋涧集补雾灵山树有瘰　如黑芝戚元敬将军制以为杯里饰白金以遗 
朝士诸公为作芝杯歌其实不雅且易蛀也碣石丛谈增乾隆十二年御制咏壶卢器诗壶卢器者出 
于康熙年间皇祖命奉宸取架瓠而规模之及熟遂成器焉盌盂盆盒惟所命盖其朴可尚而巧亦非 
人力之所能为也爰令园人仿为之既成题以句而识其源如是累在栗薪烝陶人岂藉凭玉成原有 
自瓠落又何曽纳约传遗制随圆冺锐棱爱兹淳朴器更切木从绳臣等谨按器用类御制诗有原书 
及増采诸书所无而为京师物产攸关者恭载卷内又按以上器用类原燕山多婴石似玉有符采婴 
带所谓燕石也山海经注原宋之愚人得燕石归而藏之以为宝阚子原燕山石出水中名夺玉莹白 
而温润土人琢为器颇似直玉石谱原山林川泽之产元兴因土人呈献而定其歳入之课产金之所 
在腹里曰檀州银之所在腹里曰大都银在大都者至元十一年听王庭璧于檀州奉先等洞采之十 
五年令关世显等于蓟州丰山采之珠在大都者元贞元年听民于杨村直沽口捞采命官买之元史 
食货志臣等谨按以上珍宝类 

 

钦定日下旧闻考卷一百五十 

 

钦定日下旧闻考卷一百五十举正 

 

节度原书节讹作郡今改代宗以御马条 

 

钦定日下旧闻考卷一百五十举正 


钦定四库全书 

钦定日下旧闻考卷一百五十一 

物产三 

 

原京師北山鸟有红雅沙鸡文雉半翅蓟邱集原鵽鸠褐色昌平北山有之尔雅释鸟云鵽鸠寇雉是 
也今土人呼曰沙鸡亦呼半翅或曰即突厥雀唐书车鼻未叛鸣鵽群飞入塞吏曰所谓突厥雀者南 
飞寇必至尔雅名以寇雉疑古即有此占矣芹城小志原鵽大如鸽似雌雉鼠脚无后指岐尾为鸟憨 
急群飞出北方沙漠地尔雅郭璞注增半翅盘山多有之即沙鸡也一名铁脚居易录原桃雀状类黄 
雀而小燕人谓之巧妇亦谓之女匠禽经原雎鸠深目目上骨露出幽州人谓之鹫鵻一名 鸠幽州人 
谓之鷱(良鸟)黄鸟幽州人谓之黄莺鸱鸮幽州人谓之鸋鴂诗草木鸟兽虫鱼疏增乾隆五年御制 
秋曰闻黄鹂戏作春光惜去生催去秋信憎来强唤来好恶恁殊谁听尔何须得得语高槐増乾隆六 
年御制初夏日闻莺诗雨余新绿林初锁风传睨睆声声可临流度陌弄晴晖柳丝花片纷婀娜何处 
伤春不忍听谁人求友最关情双柑斗酒两无赖繁丝孤竹空复鸣参差流韵纱窗绿金猊半地兰烟 
馥想见茅檐力穑人当作村头呼布谷增乾隆七年御制鸠诗小轩夏云半嘉荫诚清绝疎帘隔尘嚣 
翠簟含冰雪何来鸣鸠声得得出林樾拂羽过春时唤霖当夏月物各有天性人自生分别何喜噪檐 
鹊何愁杜鹘血何劳布榖催何悲乌夜咽而我闻鸠鸣亦复怡然悦卜雨惬我情稍解心中结臣等谨 
按黄鹂并莺鸠御制诸诗是为首见之篇恭载卷内补吾乡稻熟时张罗以捕黄雀北则陶家庄南则 
马家疃所产独肥喻物者比之披绵朵颐者侈为珍馔京师则不然田雀以四月肥背有黄羽与江乡 
纯色者别而以江南食法制之亦甚腴美盖江南黄雀所食者稻疑北地以食麦而肥也小丹邱客谈 
补幽州之墟有善鸣之禽人面鸟喙八翼一足毛色如雉行不践地名曰青鸐拾遗记增翎之品海东 
青句白海青句青海青句白黄鹰句黄鹰皂鵰鸦鹘赤鹘兔鹘角鹰白鹞崖鹰鱼鹰铁鹞木鹘鹞松儿 
句百雄句茸垛儿以上俱为羽猎之雄者天鹅秃鹙鹚老地鵏地鶊白雉朱鹭钩觜鹭鸶句香匙觜鹭 
鸶句山鸡鹖鸡花头鸭雉鸡句锦札鹧鸪句赤眼鹳句白颈鸦班鸠翠禽山鹧山和尚早种谷句拖白 
练句乐官头句杜鹃黑翼句臙脂鸡句青灰丳句黄灰丳句啄木句绊鹧句鹌鹑山雉拖红练角鸡石 
鸡小鸡章鸡以上在处通有图经志书原鹰有房山白者紫背细斑三斤以上四斤以下便兔生房山 
白杨椴树上向范阳中山飞渔阳白腹背俱白大者五斤便兔生徐无及东西曲一名大曲小曲白叶 
树上生向章武合口博海飞黑皁鹂大者五斤生渔阳山松杉树上多死时有快者章武飞白皁鹂大 
者五斤生渔阳白道河阳汉北所在皆有生枯柏树上便鸟向云邱中山范阳章武飞青斑大者四斤 
生代北白杨树上细斑者快向灵邱山范阳飞酉阳杂俎增海东青产辽东海外隔数海而至常以八 
月十五渡海而来者甚众古人云疾如鹞子过新罗是也尼噜罕田地是其渡海之第一程至则人收 
之已不能飞动矣盖其来饥渇困乏羽翮不胜其任自此始入东国有制犯远流者能获海东青即赎 
罪传驿而归尝诹锡宝齐云海青一翅七日或八九日始得至尼噜罕其气力不支或饥而眼乱者多 
溺死凡能逮此地者无不健奋故其于羽猎之时独能破驾鹅之长阵绝雁鹜之孤骞云间献奏臂上 
功勋此海青之功也锡宝齐者国言养鹰之蒙古名也析津志按尼噜罕满洲语画也旧作努皃干今 
译改增圣祖御制海东青诗羽虫三百有六十神俊最数海东青性秉金灵含火德异材上映瑶光星 
轩昻时作左右顾整拂六翮披霜翎期门射生谙调习雄飞忽掣黄绦铃劲如千钧激砮石迅如九野 
鞭雷霆原头草枯眼愈疾砉然一举凌高冥万夫立马齐注目下逐鸟雀无留形爪牙之用安可废有 
若猛士清郊垧晾鹰筑台存胜迹佳名岂独标禽经増乾隆十七年御制海东青行鸷鸟种不一海青 
称俊绝摩空健翮上层霄千里下击才一瞥当其脱鞴始纵时风力未会迟飞掣群燕缘扑或坠落何 
异淮阴胯下气且折鹰鹯之雏可罹罿海青之雏得未逢闻之育卵大海东追逐天鹅入云中回顾忽 
失故国踪海东青尔不远为利尔不髙腾空安得受制于人垂头仰饲居樊笼王孙莫恨未央宫臣等 
谨按海东青御制诗是为首见之篇恭载卷内补皇庆元年上赐大都留守臣拜特穆尔白兔鹘一翎 
翮皓洁白雪同皎至延佑元年毛羽变赤光采艳奕异于寻常虽老于五坊者不知其所以然也松雪 
