<!-- { "loadSidebar": true } -->
有丹棱沜字余皆磨灭沜虽小然忽潴忽隐可舟可钓盖神皋之胜也蓟邱集按都哩沁义见前沁唐 
古特语大也旧作朶里真今译改原髙梁桥西北十里平地有泉四出潴为小溪凡数十处北为北海 
淀南为南海淀北海之水来自巴沟或云巴沟即南海淀也有石梁一是曰西勾巴沟之旁有水从青 
龙桥河东南流入于淀南五里为丹棱沜又南为陂五六出于巴沟达白石桥与髙梁水合长安客话 
原李开先游海淀诗序嘉靖乙未三月王遵岩谪判毘陵武选吴皖山檄吕汪峰髙熊南沙过翰林唐 
荆川顺之陈后冈束礼部张少室元孝李克齐遂及予共八人饯之海淀望日出阜成门至则荒凉殊 
甚盖张昌国以癸巳罹祸已三年矣亭台倾圮惟水声潺潺不异旧时酒酣赋诗皖山先成诗曰五侯 
台榭竞芳菲三日花深车马稀弦管不从流水奏绮罗应化睿云飞空闻玉馔分天府曾覩金葩捧御 
帏借问楼前桃李月从来此地几人非次日夏桂洲遂劾张李二司属无事慢游下狱未乆七人相次 
罢谪皖山幸而独兔诗卷归于予事如隔世而人多下世怆然作序不惟感诸友之易消歇而且叹大 
臣之善倾陷也中麓闲居稿原朱德润同王编修游西山海子诗晴川低徊山苍苍涵烟夹溪十里长 
山腰涧曲网泉响下激石窦为微潢枯梢挽风秋色裹修林落叶堆长图林疎石露见茅屋时有小径 
通微茫招提横截翠微上阑干九曲云飞掦自从束书离故乡脚头青丝走山梁山川悠长日月速跻 
攀方寸何能强太原髙人知我意请列纨素书沧浪丹青不闷名利眼虎头痴絶非王郎百年有怀良 
可哂还拂长松思道场存复斋稿原王嘉谟海淀嵝兜桥作渊渊溪水中青蒲叶靡靡翳然林木问幽 
怀信子羙细藻唼潜鳞山梁雊文雉寻幽复远渉济胜良堪喜夕阳忽西流平湖淡烟起慷慨赋新诗 
行歌出山市蓟邱集原又海淀西勾桥上作微风何淡淡宿雨随人飞遥望石梁前杨柳荫重围渊壑 


寂无声独行向霏微寒芳自可藉寄赏幸不违徒倚丰林间坦步徐言归同上原朱国祚西勾桥口占 
东雉村边水西勾桥下流濯缨人不至处处浴沙鸥介石斋集原袁中道海淀集李戚畹园诗满目尘 
沙塞路蹊梦魂乆已忆山栖谁知烟水清溪曲只在天都紫陌西镇日浮舟穿柳间有时调马出花畦 
到来宾主纷相失总是仙源路易迷珂雪齐集原费尚伊海淀庄诗一鉴藏山溜双虹跨石梁浦莲侵 
槛出溪树引杯长暑薄青丝 凉生白苎裳帝城风日好拚醉到斜阳市隠园集原区怀瑞友人招饮海 
淀不果往却寄诗羽扇驱蝇不暂阑焦烟赤日掩重关输君匹马城西去十里荷花海淀还游业原北 
淀有园一区水曹郎米万钟仲诏新筑也曰勺园又曰风烟里中有曰色空天曰太一叶曰松垞曰翠 
葆榭曰林于澨都人称曰米家园仲诏念园在郊关不能日渉因绘园中景为灯邱壑亭台纤悉具备 
都人又称米家灯仲诏于元夕集客赋诗吕邦耀即席口占二首其一曰玉绡叠出上元村双炬悬来 
景物繁恍惚重游邱壑里米家灯是米家园其二曰轻舟寒夜渡无冰波入银绡讶月升宛是梦中曾 
一照米家园是米家灯长安客话原勺园径曰风烟里入径乱石磊砢髙柳荫之南有陂陂上桥曰缨 
云集苏子瞻书下桥为屏墙墙上石曰雀浜勒黄山谷书折而北为文水陂跨水有斋曰定舫舫西髙 
阜题曰松风水月阜断为桥曰逶迤梁主人所自书也踰梁而北为勺海堂吴文仲篆堂前怪石蹲焉 
栝子松倚之其右为曲廊有屋如舫曰太乙叶周遭皆白莲花也东南皆竹有碑曰林于澨有髙楼涌 
竹林中曰翠葆楼邹迪光书下楼北行为槎枒渡亦主人自书又北为水榭最后一堂北窗一拓则稻 
畦千顷不复有缭垣焉燕都游览志以上十八条原在郊垧门今移改増福清叶公向髙过海淀曰李 
园壮丽米园曲折米园不俗李园不酸帝京景物略臣等谨按淀水滥觞一勺明时米仲诏浚之筑为 
勺园李戚畹构园于其上流是勺园应在清华园之东今其园不可考海淀之东有米家坟在焉 

 

钦定日下旧闻考卷七十九 


钦定四库全书 

钦定日下旧闻考卷八十 

国朝苑囿圆明园一 

 

圆明园在挂甲屯之北距畅春园里许圆明园册臣等谨按圆明园为世宗宪皇帝藩邸赐园康熙四 
十八年所建园额今恭悬圆明园殿者圣祖御书悬大宫门者世宗御书世宗宪皇帝御制圆明园记 
圆明园在畅春苑之北朕藩邸所居赐园也在昔皇考圣祖仁皇帝听政余暇游憩于丹棱沜之涘饮 
泉水而甘爰就明戚废墅节缩其址筑畅春园熙春盛暑时临幸焉朕以扈跸拜赐一区林皋清淑波 
淀渟泓因高就深傍山依水相度地宜构结亭榭取天然之趣省工役之烦槛花堤树不灌溉而滋荣 
巢鸟池鱼乐飞潜而自集盖以其地形爽垲土壤丰嘉百彚易以蕃昌宅居于兹安吉也园既成仰荷 
慈恩锡以园额曰圆明朕尝恭迓銮舆欣承色笑庆天伦之乐申爱日之诚花木林泉咸増荣宠及朕 
缵承大统夙夜孜孜斋居治事虽炎景郁蒸不为避暑迎凉之计时踰三载佥谓大礼告成百务具举 
宜宁神受福少屏烦喧而风土清佳惟园居为胜始命所司酌量修葺亭台邱壑悉仍旧观惟建设轩 
墀分列朝署俾侍直诸臣有视事之所构殿于园之南御以厅政晨曦初丽夏晷方长召对咨询频移 
昼漏与诸臣相接见之时为多园之中或辟田庐或营蔬圃平原膴膴嘉颕穰穰偶一眺覧则遐思区 
夏普祝有秋至若凭栏观稼临陌占云望好雨之知时冀良苖之应候则农夫劝瘁穑事艰难其景象 
又恍然在苑囿间也若乃林光晴霁池影澄清浄练不波遥峰入镜朝晖夕月映碧涵虚道妙自生天 
怀顿朗乘几务之少暇研经史以陶情拈韵挥毫用资典学几兹起居之有节悉由圣范之昭埀随地 
恪遵罔敢越轶其采椽栝柱素甓版扉不斫不枅不施丹雘则法皇考之节俭也昼接臣僚宵披章奏 
校文于墀观射于圃燕闲斋肃动作有恒则法皇考之勤劳也春秋佳日景物芳鲜禽奏和声花凝湛 
露偶召诸王大臣从容逰赏济以舟楫饷以果蔬一体宣情抒写畅洽仰观俯察游泳适宜万象毕呈 
心神怡旷此则法皇考之亲贤礼下对时育物也至若嘉名之钖以圆明意旨深远殊未易窥尝稽古 
籍之言体认圆明之德夫圆而入神君子之时中也明而普照逹人之睿智也若举斯义以铭户牖以 
朂身心虔体天意永怀圣诲含煦品彚长养元和不求自安而期万方之宁谧不图自逸而冀百族之 
恬熙庶几世跻春台人游乐国廓鸿基于孔固绥福履于方来以上答皇考垂佑之深恩而朕之心至 
是或可以少慰也夫爰宣示予怀而为之记皇上御制圆明园后记昔我皇考因皇祖之赐园修而葺 
之略具朝署之规以乘时行令布政亲贤而轩墀亭榭凸山凹池之纷列于后者不尚其华尚其朴不 
称其富称其幽乐蕃植则有灌木丛花怒生笑迎也验农桑则有田庐蔬圃量雨较晴也松风水月入 
襟怀而妙道自生也细旃广厦时接儒臣研经史以淑情也或怡悦于斯或歌咏于斯或惕息于斯我 
皇考之先忧后乐一皇祖之先忧后乐周宇物而圆明也圆明之义盖君子之时中也皇祖以是名赐 
皇考皇考敬受之而身心以朂户牖以铭也不求自安而期万方之宁谧不图自逸而冀百族之恬熙 
则又我皇考绥履垂裕于无穷也予小子敬奉先帝宫室苑囿常恐贻羞敢有所増益是以践阼后所 
司以建园请却之既释服爰仍皇考之旧园而居焉夫帝王临朝视政之暇必有游观旷覧之地然得 
其宜适以养性而陶情失其宜适以玩物而丧志宫室服御奇技玩好之念切则亲贤纳谏勤政爱民 
之念疎矣其害可胜言哉我皇考未就畅春园而居者以有此圆明园也而不斫不雕一皇祖淳朴之 
心然规模之宏敞邱壑之幽深风土草木之清佳高楼邃室之具备亦可称观止实天宝地灵之区帝 
王豫游之地无以踰此后世子孙必不舍此而重费民力以创建苑囿斯则深契朕法皇考勤俭之心 
以为心矣藉曰祖考所居不忍居也则宫禁又当何如晋张老之善颂甚可味也若夫建园之始末圣 
人对时育物修文崇武煦万彚保太和期跻斯世于春台游斯人于乐国之意则已具皇考之前记予 
小子何能赘一辞焉园内为门十八南曰大宫门曰左右门曰东西夹道门曰东西如意门曰福园门 
曰西南门曰水闸门曰藻园门东曰东楼门曰鐡门曰明春门曰随墙门曰蕊珠宫门西曰随墙门正 
北曰北楼门为闸三西南为一空进水闸东北为五空出水闸为一空出水闸圆明园册臣等谨按圆 
明园之水发源玉泉山由西马厂入进水闸支流派衍至园内日天琳宇桞浪闻莺诸处之响水口水 
势遂分西北高而东南低五空出水闸在明春门北一空出水闸在蕊珠宫北水出苑墙经长春园出 


七空闸东入清河大宫门前辇道东西皆有湖是为前湖圆明园册臣等谨按前湖西岸有石刻御制 
前湖诗乾隆二十八年御制前湖诗御园之前本无湖而今疏浚胡称乎石衢之右地下湿迩年遭潦 
水占诸衢左亦不大高衍徃来车马愁泥涂因卑为泽事惟半取右益左功倍俱歉岁受雇兼代赈三 
冬畚锸集众徒役成春水有所受路东泞去诚坦途一举三得惠不费对扬来者咸欢娱盖闻王者无 
私事有事皆应史笔书此非缀景漫修剔什用播告贤与愚臣等谨按前湖御制诗恭载首见之篇余 
不备录大宫门五楹门前左右朝房各五楹其后东为宗人府内阁吏部礼部兵部都察院理藩院翰 
林院詹事府国子监銮仪卫东四旗各衙门直房东夹道内为银库又东北为南书房东南为档案房 
西为户部刑部工部钦天监内务府光禄寺通政司大理寺鸿胪寺太常寺太仆寺御书处上驷院武 
备院西四旗各衙门直房西夹道之西南为造办处又南为药房大宫门内为出入贤良门五楹门左 
右为直房前跨石桥度桥东西朝房各五楹西南为茶膳房再西为翻书房东南为清茶房为军机处 
圆明园册臣等谨按出入贤良门额世宗御书是为二宫门凡武职侍卫引见御此门较射左右直房 
为各部院臣工入直之所东西设两罩门各衙门奏事由东罩门逓进茶膳房太监人等由西罩门出 
入门前河形如月中驾石桥三其水自西来东注如意门闸口会东园各河而出出入贤良门内为正 
大光明殿七楹东西配殿各五楹后为寿山殿东为洞明堂圆明园册臣等谨按圆明园四十景中世 
宗御题四字额者凡十有四正大光明殿其一也余如牡丹台今为镂月开云蓬莱洲今为蓬岛瑶台 
乃乾隆九年皇上恭依避暑山庄三十六景四字题额之例更钖嘉名用昭画一敬就各条下加按并 
恭载御制四十景诗至附近各景诗已载御制诗全集者兹不备录又按正大光明殿内联曰心天之 
心而宵衣旰食乐民之乐以和性怡情为世宗御书又联曰遹求宁观成无逺弗届以对时育物有那 
其居为皇上御书东壁悬御书周书无逸篇西壁悬豳风图东为洞明堂世宗御书额乾隆九年御制 
正大光明殿诗园南出入贤良门内为正衙不雕不绘得松轩茅殿意屋后峭石壁立玉笋嶙峋前庭 
虚敞四望墙外林木阴湛花时霏红叠紫层暎无际胜地同灵囿遗规继畅春当年成不日奕代永居 
