<!-- { "loadSidebar": true } -->
奢侈毋肆暴殄毋作愆过以蹈常典正已率下咸敬慎之用永终誉光我训辞官箴原槽房俱南向凡 
七层其南为御酒房长春房采四时花酿酒处也苦酒房造贞一酒处也白酒房嵌长春房内俱内官 
司之原光禄寺有铁力木酒榨相传籍没沈万三家物每榨用米二十石得汁百瓮又工部有铜匮四 
一在节慎库髙可过人亦传是沈万三家物明光禄寺志耳谈补光禄寺酒榨长三丈形如方匣朱红 
漆容米六十石暖姝由笔原张元易于光禄寺署中种竹甚蕃黎惟敬秘书题曰紫禁沧洲农丈人集 
以上五条原在宫室门今移改臣等谨案工部铜匮已无可考今光禄寺酒局榨六座杂木为之旧所 
称铁力木者无存至种竹遗踪亦久湮矣原京师诸祭皆领于祠官惟坝上马房别自建祠以元旦冬 
至圣节遣内侍主祭光禄寺具品物不领于祠官涌幢小品原在京畿门今移改臣等谨案以上各条 
叙光禄寺原太仆寺在万宝坊主簿厅附焉明一统志原太仆寺在皇城西乃元兵部旧署春明梦余 


禄以上二条原在城市门今移改增大仆寺在正阳门内东中心台设卿满汉各一少卿满汉各一员 
外郎主事各四主簿厅附焉大清一统志臣等谨案太仆寺堂额曰勤字天育前列训辞曰古之太仆 
左驭前驱车马是供厥后因沿其制天育云屯资牧字焉尚克勤修乃职世宗御笔也又按太仆寺堂 
三楹东有当月印房土地祠文昌阁西有主簿厅茶房国初无专署惟分兵部武库司廨舎六间为办 
事之所亦无兼管大臣雍正三年始建官署乾隆四十四年特命大臣总理寺事原太仆寺每年祭马 
神在通州北四十瑞安德乡郑村坝春祭在二月二十二日秋祭在八月二十八日前期题请遣少卿 
一员行礼冏政要览原在京畿门今移改臣等谨案春秋祠马神明制属于太仆今制改归上驷院奉 
行矣补永乐十三年二月甲申北京立马神祠时行太仆寺卿杨砥请立马神祠于莲花池上命翰林 
院考古今仪式翰林院言古者春祭马祖夏祭先牧秋祭马社冬祭马步之神国朝南京止祭司马之 
神每岁春秋用豕一羊一帛一于是命北京马神祠设马祖等神及司马之神五位每位用羊豕帛各 
一仪制准南京原明宣宗太仆寺箴军国所用马为之最军国之政马政亦大肆予慎之有駜如云既 
充内闲亦涣其羣畴厥庶民析之畜牧司其政令命汝太仆政令攸宜阅省以时不愆不忘乃蕃乃滋 
蚩蚩之甿国家之本甿既阜丰马悤斯奋尔笃于民毋侵毋克尔勤于职必敬乃德鲁僖无邪卫文塞 
渊尔师古人厥功懋焉官箴以上二条原在城市门今移改原王鏊重建马神庙记通州地高寒平逺 
泉甘草丰弥望千里太宗诏作马神庙在州之北地曰坝上乡曰安德旁为御马苑凡二十所弘治九 
年三月重葺十年二月告成铭曰兟兟国焉于甸之埜散焉如云骈焉如雨有庙言言在潞之阳始维 
作之自我文皇有崇其戺其自今始神始降祥人惟致喜昔在卫文亦有鲁僖心维塞渊思亦无期功 
以才兴亦以惰毁琢石镵辞爰告来 王文恪集原在京畿门今移改原太仆寺石刻画马二一史道硕 
画一赵孟俯画皆王世贞官太仆时所摹勒也道硕五代时人玉堂原在城市荟记门今移改臣等谨 
按兵部夹道今仍称太仆寺胡衕即旧署址也石刻已沦没不可考又按以上各条叙太仆寺原顺天 
府治即元大都路总治旧署也先是辽升为京立幽都府又改为析津府至今为大兴府元初为大都 
路号大兴府官署为宗正所据官吏办事佛寺中至大中监路平章政事莫吉奏请以钱四万二千五 
百缗买灵椿里周氏地计十九亩建为公署永乐定鼎于此遂因其署而为顺天府春明梦余录原顺 
天府附郭二县东曰大兴西曰宛平府境南为固安霸州北为昌平东为通州三河香河玉田西为良 
乡房山东北为蓟州东南为武清西南为涿州固安之东为东安永清霸州之南为保定文安大成昌 
平之东为怀柔密云通州之北为顺义南为漷县东南为宝坻蓟州之北为平谷东为丰润东北为遵 
化国初既设北平布政使司因以北平名府永乐中以北平为行在所改府曰顺天长安客话原顺天 
府东至永平府五百二十里南至河间府四百十里西至保定府易州二百十四里北至延庆州百七 
十里东南至天津卫三百三十里西南至保定府三百三十里西北至万全都指挥司三百五十里东 
北至古北口二百四十里方舆纪要原易言汤武革命顺乎天而应乎人文皇龙兴于此因以自命云 
名胜志以上四条原在城市门今移改增顺天府府尹一人府丞一人治中一人通判经历照磨各一 
所属宛平大兴二县康熈十五年以昌平良乡等十九州岛县隶焉自雍正元年以后皆奉特简大臣 
兼理府事大清会典增顺天府在地安门外鼔楼东即元大都路总治旧署明为顺天府本朝因之大 
清一统志增顺天府尹署南向门三重堂五楹堂后为内宅宅西北为演耕所大门内东为土谷祠西 
为包公祠土谷祠后折而东北为府丞署治中署在堂后内宅门东通判署在大门内东隅经历署在 
西隅其西北为照磨署北为司狱署顺天府册臣等谨按顺天府堂额曰肃清畿甸前列训辞曰畿甸 
首善之区必政肃风清乃可使四方观化非刚正亷明者曷克胜任世宗御笔也原顺天府府尹府丞 
题名记工部尚书丰城雷礼文也嘉靖三十九年立寮佐题名碑记二一为礼部左侍郎铅山费寀撰 
嘉靖二十二年立一为顺天府通判晋江张问仁撰万历十三年立函山旅话原在城市门今移改臣 
等谨案顺天府署有元大都路碑在堂左元刘赓书字画完好岿然独存余俱无考原天星堂在顺天 
府后内空洞上覆以格有郡国方位图冬至日悬毛羽验气之盛则其岁丰耳谈原顺天府治后东北 
隅有候气室冬至日以葭管吹灰候之申时行有重修侯气室记燕都游览志补顺天府中有候气室 
在东夹道迤北立春日钦天监官于堂下掘地为坎深数尺以竹管八实灰其中照方位布列坎内以 
土覆之至冬至日启视以占八方之丰歉若管灰全浮出者为丰不浮者为歉即汉书葭莩灰实律管 


之法也挑灯集异以上三条原在城市门今移改臣等谨案天星堂候气室遗址无考其侯气之法近 
已不行惟立春前一日府尹率僚属迎春及立春日恭进春山因击土牛劝耕如旧仪又恭遇每岁圣 
驾耕耤尹率其属襄事详见风俗及外城南城门补北闱考试官出东长安门乘舆诣顺天府宴宴罢 
入闱比撤棘仍骑马归闱中略仿会试体用中书官冩白纸题卷入大竹筒加小铜锁外用黄绢装裹 
具香案拜府丞鼓乐接出进呈宦梦录原在城市门今移改增顺天文乡试八月初六日府丞同主考 
及执事各官聴宣旨后赴顺天府筵宴入场揭晓次日主考及执事各官同中式举人入朝谢恩赴府 
筵燕武乡试照文场例行大清会典增凡遇殿试传胪日府尹府丞于长安门外为三及第簪花披红 
赴府燕毕送状元归第同上原旧制三品衙门用铜印惟顺天府用银印诚重之也春明梦余录原明 
宣宗京府箴奕奕京师四方所瞻京尹之职民庶是諴周之内史汉之三辅不轻畀人择贤以付国家 
因之有尹有丞亦有庶僚用赞厥成芒芒区域辇毂其本王者施仁笃近举逺尔体于怀务勤与周情 
必上通泽必下流氷清玉刚凖平绳直毋慑豪右毋纵奸慝赵张边延显显前规毋愧古人祗我训辞 
官箴原王直重修顺天府记至元中大都路廨署无定制至或假民家以庀事其后乃市诸民得地二 
十亩为屋以居我朝有天下改大都路为北平府永乐元年北京建又改北平府为顺天府因故署为 
治正统十四年府尹宁阳王侯贤谂于众改作焉为正堂后堂各五间中堂三间左为经历司右为照 
磨所前为大门凡三重各三间六曹案牍之舎库廐庖湢皆完崇卑广狭各中程度总为屋五十八间 
以正统十四年三月十三日兴工景泰三年七月落成王文端集原雷礼顺天府题名记京师古设内 
史汉改置京兆尹其地居毂下慿城社者类横恣抗法加之五方凑集因縁为奸化难格故唐宋以来 
选尹皆人望或以亲王为之小事专决大事则禀奏受成旨刑部御史台无辄驳异盖肃清京师镇抚 
畿甸必隆重其任有若此我文皇龙飞北京改北平布政司为顺天府于永乐六年先置尹丞等官为 
都辇重职延今百有五十三年典守定于圣谟者赫然具在而年久法弛事变丛生一切征派和买之 
类出于绳限部台往往以势下诸而一二养望自全者凛不敢诘积为民蠧间有挺节廷诤以肃清镇 
抚为己任则云生事沽名九原可作安得起国初名京兆与之论职守也哉确山受斋刘公总尹务钧 
阳颖谷马公以丞副之慨然有动于中思法前修表京师因阅碑刻多讹逸复搜辑增次具其姓名籍 
贯及历官大畧镌之于石请记于余余惟古之图容貌表室庐官氏使善者知思而慕之恶者知指而 
噍之凡以示惩劝策事功也况自昔京兆行事得失载之史籍万世可镜又不徒为一时四方取则而 
已唐人谚云前尹赫赫具瞻允若后尹熈熈具瞻允若言敷政寛严不同其以治称一也又云前尹举 
其纲而太简次尹综其目而太密后尹毁常法而取一时之声言寛严失宜均之为世所讥今二公坦 
易相符政不务苛细而绳检截然人方以赫赫熈熈并誉乃又即其前刻于石者时观省焉愧予前尹 
顺天不足为后人景法而附记于此亦窃与载名之荣云古和藳原叶向髙顺天府题名记令甲三岁 
一计吏治自岳牧以至尉史鳞集于阙廷而京兆实摄郡事纲纪之意盖云惟兹郡吏其式化于王畿 
故郡吏之视京兆不啻望表起鹄夫内备列卿而外倡九牧秩尊而于民亲则无如京兆者二百年来 
名公巨卿多由兹奋确山刘公尝刻其名于石而司空丰城雷公为之记岁久石泐今尹广陵钱公少 
尹闗西刘公砻石绩记而以记属余夫司空尝官京兆宜能言京兆余越俎而谭非其任矣然余有职 
于掌故不能辞则尝取司空言读之若慨然有慕于国初诸臣之半裁而恫切于年来因循丛蠧之非 
是其为京兆规不啻详矣余惟国家之初造耳目惟新声灵震乎遐陬而功令肃于庶府京邑翼翼四 
方之极奉职顺流亦可以为理故其治易也其后袭恬承熈辇毂之下日膏沐涵濊于太平之休泽寖 
以窳惰而五方殊技辐辏灌输奔命于上国都市之政杂而多端奸日萌生治稍难焉又其后则恬熈 
益深耗蠧愈甚九阁之聴既髙而丰蔀之势易壅郊圻之内若隔万里势家寺人作奸犯科官府之令 
不行京兆之难治遂为天下最矣盖尝总郡国之政论之其在开创则外难而内易何者依日月者愈 
近而易为光也其在承平则外易而内难何者慿城社者愈近而易为蠧也方司空时去国初纔百五 
十年度事揆势已异昔日驯至于今又数十年矣职京兆者其感慨叹息当抑又甚焉弊久则穷穷则 
复思其始今日之京兆亦起弊反始之一时已今天子神圣加意三辅赫然有愿治之思而钱公刘公 
皆当世名臣协力同心以理京兆将见畿甸太和百度咸修宁复有如司空之所慨也余故乐为之记 
以请于二公若夫建置之由事权之重寛严忠佞不同足以鉴往诏来语具司空记中在事者业稔闻 


