<!-- { "loadSidebar": true } -->
辰义府庭罗璧恩波水泻银草青思示俭山静体依仁只可方衢室何湏道玉津经营惩峻宇出入引 
贤臣出入贤良门扁额皇考御笔也洞逹心常豁清凉境絶尘每移云馆跸未费地官缗生意荣芳树 
天机跃锦鳞肯堂弥厪念俯仰惕心频臣等谨按正大光明殿御制诗恭载首见之篇余不备录正大 
光明殿东为勤政亲贤正殿五楹圆明园册臣等谨按勤政殿额曰勤政亲贤四十景之一也后楹额 
曰为君难皆世宗御书联曰至治凛惟艰修和九叙大猷怀用乂董正六官后楹联曰懋勤特喜书无 
逸揽胜还思赋有卷皆皇上御书宝座屏风上御书无逸一篇后楹东壁陈御制创业守成难易说臣 
梁诗正敬书西壁陈御制为君难跋臣于敏中敬书御制创业守成难易说唐太宗与廷臣较创业守 
成孰难时房乔魏征各以所见对太宗皆见其难独岑文本则曰剏拨乱之业其功既难守已成之基 
其道不易踵其论者率无轩轾于其间盖以难即不易不易即难也而余则以为不然夫难与不易岂 
可同日而语哉今有二人焉甲则饥乙则不饱不饱者纵不果腹堪迟待焉而饥者一再不食将馁而 
僵矣以是喻难与不易其轻重不可立见耶或曰难亦不易也不易亦难也今必强为低昻是视死与 
不生为二也其可乎余曰是正所以为二也盖不生者虽不得生而其实尚未至死其死者又安可复 
生乎以是喻难与不易其轻重不又可立见耶难与不易之说明则岑文本所云拨乱难守成不易之 
说余又以为不然盖创业固难矣然以守成较之但可谓之不易而守成则实难耳何则创业之主捄 
焚拯溺危然后安其难可谓至矣然于制度纪纲时有未暇留俟后人未为不可守成者遗大投艰单 
心继序苟无以光前烈启后图思凛然有不终亩之忧是创业者未竟之难亦守成者分内之难也所 
繋不愈重乎哉世之治产者或致亿或致万或致千百无不可也子若孙持其业者増之可耳少有所 
损于其间人将訾之然则嗣先王之基者不待失道失众始为惭负前人但使式廓之版图或有侵削 
垂裕之成宪或有废弛是即无以觐耿光而扬大烈昔舜之称禹曰克勤于邦克俭于家不自满假君 
天下者勤俭尚已顾创业者栉风沐雨不期勤而自无不勤荜路篮缕不期俭而自无不俭至于守成 
之主席丰履厚易至于骄骄则怠生焉故陈宵旰于太平之时言茅茨于玉陛之世輙厌而不纳是非 
安不忘危存不忘亡鲜有不盛满中之者以此思难则所以持难者可知矣况乎守成之责固开国之 
主与继体之君所同一仔肩者也夏之王也以禹为创业以启为守成殷之王也以汤为创业以太甲 


三宗为守成周之王也以文武为创业以成康为守成然禹汤文武未闻不自守其所创者以贻后昆 
也我不可不监于有夏我不可不监于有商我不可不监于有周向使为子孙者咸知守成之难虽三 
代至今存可也惟世少守成之主而后有创业之君出焉故予之独以难责夫守成者非敢忘创业者 
之难正以慰创业者之初心耳尚书五十八篇其渉创业者惟汤誓汤诰泰誓武成诸篇其自二典三 
谟以至太甲说命立政周官罔不于致治保邦为兢兢无逸一篇蔡传谓周公所举三宗皆继世之君 
一篇中凡七更端深嗟永叹其意深远周礼为致太平之书所言体国经野皆守成之事古人惟深见 
其难故言之不厌其详也如文本之说将以继世而有天下者坐享成功视开剏为有间则古来守文 
令辟与蒙业而安者几可等量而齐观且使中才之主得所借口谓昔之人既为其难我仅居其不易 
稍自暇逸亦无不可何用是汲汲为甚者溺于宴安弗克负荷弃厥基焉夫孰阶之厉也故阐明其说 
如此既申儆于后且藉以自朂焉御制为君难跋予昔为创业守成难易说亦既反复辨论难与不易 
之轻重悬殊不可同日而语以为岑文本之言非是而定之曰开创不易守成难矣此非在守成言守 
成盖实有见其难也兹特引伸触类敬述勤政殿后楣皇考御书为君难之义而为之跋曰大哉王言 
示大清亿万斯年家法大训欤夫为君难之言孔子道人之言耳而吾直以为皇考之言者何盖耕当 
问仆织当问婢岂不以习焉安焉不见异物而迁之谓乎孔子非为君者也其云难亦不过思其理而 
度其势究未身历其境而心亲其劳也皇考禀内圣之姿行外王之道质诸心得验以躬行故取孔子 
之言而铭之梠端所以自警也所以训予小子也所以诏世世孙曾常凛此志以迓天庥而基命宥密 
永永无极也是故言政莫备于尚书而言难亦权舆于尚书放勲重华一再曰钦引而未发至于大禹 
祇承于帝首曰后克艰厥后艰者难也承于帝舜者舜实承于帝尧也惟帝其难之则益深切着明言 
之矣无轻民事惟艰伊尹之申诰也先知稼穑之艰难周公之作训也五十八篇之中其于天命民碞 
之可畏暑雨祁寒之宜思诲之谆谆三致意焉甄古今之得失综政典之治乱无知难而不兴之世亦 
无不知难而不亡之朝然而知难非空言知其难而已其必勅命谨几明德修身以立其本惩忿窒欲 
亲贤远侫以正其施凛凛焉惴惴焉以谨对越而培永图予故曰大哉王言示大清亿万斯年家法大 
训也或曰为君难为臣不易孔子之言也今独举其一岂股肱交儆之义哉予曰向不云乎难与不易 
轻重悬殊不可同日而语则为臣之不易吾将俟为臣者自言其不易可耳未若为君之难也且也当 
其不易者恒多语有之众擎易举则不易者亦将成易而当其难者一人而已呜呼岂不甚难乾隆九 
年御制勤政亲贤诗正大光明殿之东为勤政殿日于此披省章奏召对臣工亭午始退座后屏风书 
无逸以自朂又东为保合太和秀石名葩庭轩明敞观阁相交林径四逹庭训昭云日钦承切式刑勅 
几宵岂暇吁俊刻靡宁一念征蒙圣群言辨渭泾干干终始志无逸近书屏乾隆二十四年御制赋得 
为君难六韵圆明园勤政殿后楹奎题高揭盖我皇考取鲁论为君难语御书箴座者也由一言兴道 
之几见千圣传心之要于以对扬榘训黙契清衷视子玉铭系有恒藴古篇呈大宝瞠乎后矣其奚足 
云爰凭乙夜书绅敬藉五言缀简宣尼着明训曽未试躬行身体惟皇考手书示后生絶胜铭几杖讵 
止见墙羮辞约义赅富思艰图易亨勅几所无逸保泰凛持盈三字垂家法万年奉永清臣等谨按勤 
政亲贤为君难御制诗恭载首见之篇余不备录勤政亲贤之东为飞云轩东有阁为静鉴其北为怀 
清芬又北为秀木佳荫转后为生秋庭静鉴阁东为芳碧丛后为保合太和正殿三楹后为富春楼楼 
东为竹林清响圆明园册臣等谨按飞云轩怀清芬秀木佳荫生秋庭诸额皆御书保合太和殿壁恭 
悬御书圣训四箴箴已载养心殿卷内不备录其西暖阁亦有勤政亲贤额西暖阁内额曰丛云曰养 
性北曰随安室富春楼下额曰坐拥琳琅曰蔚然深秀曰无倦斋曰清风明月楼与竹林清响额皆御 
书正大光明后有湖亦称前湖湖正北为圆明园殿五楹后为奉三无私殿七楹又后为九州岛清宴 
殿七楹东为天地一家春西为乐安和又西为清晖阁阁前为露香斋左为茹古堂为松云楼右为涵 
德书屋圆明园册臣等谨按九州岛清宴额世宗御书四十景之一也前第一层殿恭悬圣祖御书圆 
明园额联曰每对青山绿水会心处一邱一壑总自天恩浩荡常从霁月光风悦目时一草一木莫非 
帝德高深世宗藩邸时书联曰恤小民之依所其无逸稽古人之德彰厥有常皇上御书第二层为奉 
三无私殿内恭悬皇上御书圣祖仁皇帝圣训曰天下之治乱休咎皆系人主之一身一心政令之设 
必当远虑深谋以防后悔周详筹度计及久长不可为近名邀利之举不可用一已偏执之见采群言 


以广益合众志以成城始为无偏无党之道孝者百行之原不孝之人断不可用义者万事之本非义 
之事必不可为孝以立身义以制事无是二者虽君臣父子不能保也世宗宪皇帝圣训曰敬天法祖 
勤政亲贤爱民择吏除暴安良勿过宽柔勿过严猛同气至亲实为一体诚心友爱休戚相关时闻正 
言日行正事弗为小人所诱弗为邪说所惑圣祖所贻之宗室宜亲国家所用之贤良宜保自然和气 
致祥绵宗社万年之庆额曰清虚静泰联曰涧泉无操琴泠然善也风竹有声画顾而乐之宝座联曰 
所无逸而居动静适征仁智体有常以治照临并叶清宁皇上御书九州岛清宴殿后额曰蔚然深秀 
联曰红篆炉烟看气直绿苞庭竹爱心虚与乐安和清晖阁诸额皆御书清晖阁北壁悬圆明园全图 
乾隆二年命画院郎世宁唐岱孙佑沈源张万邦丁观鹏恭绘御题大观二字并题联曰稽古重图书 
义存无逸三宗训勤民咨稼穑事着豳风七月篇乾隆九年御制九州岛清宴诗正大光明直北为几 
余游息之所棼橑纷接鳞瓦参差前临巨湖渟浤演漾周围支汊纵横旁逹诸胜仿佛浔阳九派驺衍 
谓禆海周环为九州岛岛者九大瀛海环其外兹境信若造物施设耶昔我皇考宅是广居旰食宵衣 
左图右书园林游观以适几余岂繄廊庙泉石是娱所志维何煌煌御书九州岛岛清宴皇心乃舒肯 
构孰责继序在余业业兢兢奉此遗模一念之间敬肆攸殊作狂作圣系彼斯湏谓天可畏屋漏与俱 
谓民可畏敢欺其愚六膳八珍牣乎御厨念彼沟壑曷其饱诸水榭山亭天然画图瞻彼茅檐痌瘝切 
肤慎终如始前圣之谟呜呼小子母渝厥初乾隆三十年御制题清晖阁四景阁前乔松已毁石壁独 
存突兀横亘致不惬观山以树为仪新松长成复需岁月乃因高就低点缀为楼斋若干间取其小无 
取其大取其朴无取其丽坐阁中颇似展倪黄横披小卷也阁对横陈石壁修因高新筑两层楼隔墙 
延得松云意阁前松遭毁墙外者犹存乔柯此楼近之因以命名小许居然胜一筹右松云楼假山有 
真树秋露零瀼瀼高下缀枝叶沆瀣凝珠光宁湏诩其甘讶可裛其香玲珑石窍间然疑即上皇硬黄 
待挥毫却愧米襄阳右露香斋书屋刚容方丈宽慎修勤浴敢图安其楶斧藻犹惭若漫拟东京八殿 
看右涵德书屋岩堂何所贮所贮惟缥缃虽非邺侯多开卷益有方讵祗资咏吟将以验几康获心在 
古人茹岂因柔刚乾隆三十九年御制赋得乐安和诗右茹古堂有序颜寝殿之额曰乐安和意虽一 
贯义亦各具昔汤之盘武之席莫不各有铭所以触目警心也盘席祗日用物犹亟亟焉而况朝夕所 
处之室乎各成六韵以勅一躬乐亦六情一因而额寝斋弗耽斯得正从欲实为乖花鸟引机绪诗书 
藴道荄当思不可亟恒念与之偕应在雨旸若宁湏丝竹排三端姑彼置五字识吾怀右乐向祗随所 
遇旧额所居书室曰随安堂取随遇而安之义今惟安在斯朝干实切矣夕惕亦居之适已非为合图 
民乃得宜礼经着和乐尧典仰文思建久贾生策计情鼌氏辞更深殷念者永固万年基右安和者宽 
仁施去声是诚得众缘温而厉则可柔以发斯偏性命保合正起居赡养便莫惭衾影独那溺景光妍 
无欲心常泰有为身弼肩春基一气鬯与物共誾然右和臣等谨按九州岛清宴清晖阁乐安和御制 
诗恭载首见之篇余不备录镂月开云在富春楼之后即纪恩堂北为御兰芬圆明园册臣等谨按镂 
