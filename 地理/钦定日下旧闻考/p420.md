<!-- { "loadSidebar": true } -->
景未能摛丽藻登临空自感流年柘湖遗藁补张弼花朝游大慈恩寺诗花朝寻花不见花行行直至 
梵王家周遭金海波光合远近翠楼烟景赊彩衲畨僧通汉语香酥仙乳荐巴茶凭髙总览乾坤胜万 
歳山蒸五色霞东海集臣等谨按海印寺久废今海潮寺中有嘉靖五年碑云海印寺东为广福观西 
为海潮寺则寺址应在海潮寺东再考龙华寺碑云辅碧峯与海印今碧峯寺前有地名马公厂殆即 
长安客话所云海印寺久废为厂者与増李东阳游慈恩寺后园有感诗乱溪流水入荒塍九曲湾头 
十丈藤寻遍野亭无旧主访回萧寺有遗僧苍苔断处看将合老树栽时记未曽莫怪瘦童淹送马十 
年一到竟何能怀麓堂集増又重经慈恩寺忆张沧洲题瑢僧故庐诗石桥飞步欲凌空百尺清阴九 
折通水底楼台天上下岸边花栁路西东春题杏苑懐张籍画卧庐山梦远公今日一杯还一曲独吟 
孤酌与谁同同上原千佛寺万历九年孝定皇太后建春明梦余録原寺在德胜门北八步口殿供毘 
卢舎那佛座绕千莲莲生千佛时朝鲜国王贡尊天二十四身阿罗汉一十八身诏供寺中其像铜也 
而光如漆尊天所执持器乘海失之补之厥工逊矣寺南一里有小千佛寺帝京景物略臣等谨按千 
佛寺诸铜像今存原千佛寺建于明万历初中有长沙杨守鲁安阳乔应春二碑皆镇阳林潮书潮以 
鸿胪寺主簿直文华殿中书应春碑称诸天阿罗汉皆太监杨用所铸刘同人帝京景物略乃谓为朝 
鲜国王所贡当以碑为实也渌水亭杂识原杨守鲁千佛寺碑记略西蜀僧徧融自庐山来游京师御 
马太监杨君用以其名荐之司礼监冯公保随贸地于都城干隅御用监太监赵君明杨宅也将建梵 
刹迎徧融主佛事闻于圣母皇太后捐膏沐资潞王公主亦佐钱若干缗即委杨君董其役辛巳秋落 
成寺南向为山门为天王殿为钟鼔楼中为大雄宝殿为伽蓝殿后为方丈为禅堂为僧寮为庖湢为 
园圃左右侧则有龙王庙及井亭养老礼宾诸所靡不偹燕都游覧志臣等谨按燕都游覧志载杨守 
鲁碑云蜀僧偏融今考寺碑作徧融又释修懿有句云耆宿推三藏师资事徧融作偏字志之误也今 
改正原乔应春新建护国报恩千佛寺宝像碑略大司礼枢辅冯公上承圣母皇太后命特建宝刹于 
是御马监太监杨君用受徧融上人指铸毘卢世尊莲花宝座千佛旋绕四向若朝者然铸十八罗汉 
二十四诸天复塑伽蓝天王等像工始于万历庚辰浃岁而告成辛巳秋七月既望立石燕都游覧志 


臣等谨按千佛寺本朝雍正十一年奉敕重修赐名拈花寺殿外额曰觉岸慈航世宗宪皇帝御书殿 
内额曰普明宗镜皇上御书増世宗御制拈花寺碑文昔我世祖章皇帝万几余暇留神内典其时法 
门龙象受知最深者曰玉琳琇国师尝欲令其徒　溪森主席京师宣扬道法眷顾之意至厚朕阅玉 
琳　溪语録叹其髙风卓识超冠丛林因为颁谕表章追封赐祭以仰承世祖皇帝优崇正梵之至意 
既又念直省刹寺碁布开堂秉拂者日众而禅宗愈衰是以再三诰诫俾各勤求本分直透向上一闗 
仍择宗门法侣具正知正见者为之表率倡导焉京师内城西北隅有护国报恩千佛寺者创自前明 
歴百有十六载琳宫颓敝钟鼓寂寥爰命重加修整经始于雍正十一年正月本年九月告成梵宫禅 
宇焕俨辉煌堪为大众熏修参学之所因择琇国师下法嗣名超善者命主方丈锡寺额曰拈花揭之 
山门粤自世尊以正法眼藏涅盘妙心实相无相微妙法门嘱付摩诃迦叶迨香至来兹震旦提唱宗 
乘为不立文字教外之别传迄今数千年灵山一会俨然未散鬘陀优钵徧满寰区日月星辰山河大 
地人民六畜城郭市廛有情无情即色非色处处是拈花道场法会刻刻是拈花时节因縁物物是如 
来手中之花尘尘刹刹有调御文夫人天师宛尔拈出但须本分衲僧瞥然荐取便续从上以来诸祖 
心灯如或未能则参须真参悟须实悟三藏十二分千七百则公案不出此二字字中有大海潮音噌 
吰匒匌震诸人耳根字中有大摩尼珠晃朗照耀夺诸人眼识盖执指忘月便是二铁围山见月忘指 
便是曹溪一滴也居此寺者尚其证琇国师之所证入此大圆觉海步步踏得正修行处不负世尊当 
日拈花示众与世祖皇帝护持佛法深恩以为直省刹寺倡朕有厚望焉臣等谨按拈花寺东旧有真 
武庙明景泰三年扩而新之赐名妙縁观成化十年修碑二俱胡濙撰本朝乾隆五年重修刑部侍郎 
张照书碑又观中有虚靖真君大道碑碑阴刻冲元亭书养心百字今存增李东阳过真武庙懐朱文 
鸣故友诗淼淼苍波白鹭飞苔痕长满钓鱼矶松阴不改三株树鹤梦还醒一羽衣细数邻家遗老尽 
久懐同学故人稀沿流不觉寻诗远把酒看花事事违怀麓堂集原李长沙别业在北安门北集中西 
涯十二咏程篁墩学士和之有桔槔亭杨栁湾稻田菜园莲池而响闸钟鼔楼慈恩寺广福观皆在十 
二咏中今其遗址不可问当在越桥相近盖响闸即越桥下闸而钟鼓楼则园中可遥望尔渌水亭杂 
识增李东阳西涯杂咏十二首海子海子西入城中与龙池连髙楼河口望正见打鱼船西山盘石傍 
幽溪羣峯坐回首静爱白云来苍苔湿衣久响闸春涛夜忽至汩汩溪流满津吏沙上来坐看青草短 
慈恩寺水绕湖边树花垂石上藤长来寺前坐不识寺前僧饮马池立马春池上沙水清可怜溪翁熟 
予马汲罢不须钱杨柳湾沙崩树根出细路萦如线垂栁隔疎帘人家住西岸钟鼔楼月黒行人断髙 
楼钟漏稀城中闻夜警逻吏不曽归桔槔亭野树桔槔悬孤亭夕照边闲行看流水随意满平田稻田 
水田杂花晩畦雨过溪足老僧不坐禅秋风看禾熟莲池秋风吹芰荷西塘凉意早独负寻芳期苦被 
诗人恼菜园西园芳意湿不闲春雨声野人闭门睡园中青菜生广福观飞楼凌倒景下照清彻底时 
有步虚声随风渡湖水怀麓堂集増又宿海子西涯旧邻诗匹马縁溪却度桥荜门疎树影萧萧东邻 
旧路元相接北郭幽期岂待招满地月明如白画一灯人语共清宵悠悠二十年前事都向春风梦里 
消同上増再经西涯诗新筑湖堤面面平乱桥欹岸石纵横轻鸥着水惊还去老马縁溪恋复行旧日 
邻家今几在别来光景共谁争匆匆不尽逢僧话刚说无生便有情同上増重游西涯次韵方石诗流 
水平堤栁绕垣重来又隔几寒暄轻鸥似解随人意老马犹能识寺门千载髙情彭泽社百年幽事杜 
陵村王郎亦有携琴兴聊共清风石上尊同上増重经西涯诗秋气澄清天宇髙一林霜叶晩萧骚黄 
花节近无风雨碧水潭空尽羽毛频筭老时惊歳月难忘情处是儿曹卜居未定居仍卜蓟北天南两 
意劳同上臣等谨按西涯为李东阳幼时故居成德渌水亭杂识云遗址不可问今考东海集诰命碑 
阴记云曽祖洪武初以兵籍隶燕山右护卫挈先祖少傅始居白石桥之旁后廓禁城其地已入北安 
门之内则移于慈恩寺之东海子之北又云吾祖代父役靖难之师实在行伍以功得小旗迁居海子 
之西涯坐贾为养然则西涯者即海子之北慈恩寺之东也集中重经西涯诗甚多其二首之次首有 
注云东阳六歳时先君以诗命题手改结句云明月满天霜满地清风时复送虚寒谨识于此然则本 
传东阳四歳能径尺书景帝召试之甚喜抱置膝上赐果钞还家时正在西涯是其幼时所居之地也 
其与程敏政倡和西涯十二咏所咏不尽在别业中大约举其左右之相近者而悉咏之韩愈所谓某 
水某邱意也今既载西涯十二咏于前而更采集中游宿西涯四作附焉原银锭桥在北安门海子三 


座桥之北此城中水际看西山第一絶胜处也桥东西皆水荷芰菰蒲不掩沦漪之色南望宫阙北望 
琳宫碧落西望城外千万峯远体毕露不似浄业湖之逼且障也燕都游覧志原陆釴归自城西至玉 
河北作参差宫树殿东西树里青山落日低回首旌旗犹未定晩来风起玉河堤春雨堂稿原广化寺 
在日中坊鸡头池上元时有僧居之日诵佛号毎诵一声以米一粒记数凡二十年积至四十八石因 
以建寺焉析津日记臣等谨按广化寺在今鸭儿胡衕无碑碣可考左为海会庵右为兴善寺有崇祯 
七年奬谕司礼监太监曹化淳诗碑原万严寺在城内北元至治元年建寰宇通志臣等谨按万严寺 
无考今鸭儿胡衕有万善寺原海子南岸旧有海子桥亦名月桥俗呼三座桥近渐圮燕都游覧志臣 
等谨按元时以积水潭为西海子明时相沿亦名海子亦名积水潭亦名浄业湖涌幢小品青楼集燕 
都游覧志诸书所载各殊今则并无西海子之名其近十刹海者即称十刹海近净业寺者即称浄业 
湖迤西与李广桥诸处相近者则称积水潭考浄业湖积水潭地分今隶西城详西城卷内原傅若金 
海子诗独步金河上遥看碧海隅桥疑通月窟船或到方壶蜃室寒休杼龙宫夜出珠浮槎八月晩应 
念客星孤傅与砺诗集原马祖常海子桥诗南望蓬莱观行人隔苑墙有时驯象浴不见狎鸥翔宫树 
飘秋叶江船认石梁辟雍真可作拟赋献文王石田集原又诗朝马秋尘急天潢晓镜舒影圆云度鸟 
波静藻依鱼石栈通星汉银河落水渠无人洗寒露为我媚芙蕖同上増欧阳元海子桥诗鳌山宴罢 
月溶溶太液池邉湛露浓不用金莲送归院水晶宫出玉芙蓉金鳌退食笔记原宋褧过海子观浴象 
诗四蹄如柱鼻垂云踏碎春泥乱水纹鸂鷘鵁鶄好风景一时惊散不成羣燕石集原程敏政海子诗 
十里城阴路西湖一派分秋晴沙岸尾时见白鸥羣篁墩集原常伦经海子诗积水明人眼蒹葭十里 
秋西风摇雉堞晴日丽妆楼栁径斜通马荷丛暗渡舟东邻如可问早晩卜清幽常评事集原吴维岳 
经海子诗闲行岂为趂芳菲湖水东看入禁闱楼阁倒涵千树影笙歌深驻五龙旗榴花歇雨新经眼 
草色摇沙欲上衣通籍十年惟混世羣鸥何事亦惊飞霁寰集补杨载海子桥送客诗金沟河上始通 
流海子桥边系客舟此去江南春水涨拍天波浪泛轻鸥杨仲宏诗集原龙华寺在德胜门东成化三 
年建万历五年重修春明梦余録原成化三年锦衣卫指挥佥事万贵自创寺成疏请寺额于朝宪宗 
赐额曰龙华寺有沙门道深碑记万历中修撰朱之蕃复为碑记焉寺门稻田千顷南客思乡者数过 
之帝京景物略原龙华寺明碑二其一播扬释道深撰广陵赵昻书抚宁侯朱永篆额其一金陵朱之 
蕃撰髙阳孙承宗篆额永春李开藻书文辞甚俚不足观渌水亭杂识原张佳胤诗地有龙华胜心随 
石榻清春风一枕到孤月万松明花散诸天雨钟鸣不夜城抽簪如可得于此悟无生崌崃先生集原 
刘应秋避暑龙华寺作无地堪逃暑清斋试掩扉庭空双鸟过日落一僧归多病药为茗临风苎作衣 
浮名今老大久矣息尘机刘大司成集补冯有经龙华寺诗湖际先朝寺幽栖验物情磬声松下静鸟 
语竹间清菰米羞香饭园葵荐露羮重来知几日虚负老僧盟畿辅诗存増于慎行夏日同张洪阳憩 
龙华寺诗同游湖上寺伏日坐清凉水影交宫阙松声和讲堂雨归莲叶静风起稻花香小借支公榻 
于于午梦长谷城山房集増王应翼龙华寺诗湖波远远湿朝暾细写秋光上寺门花木欲深香色聚 
