<!-- { "loadSidebar": true } -->
等谨按演武厅乾隆十四年奉勅建立为健鋭云梯营肄武之地厅内恭悬御书聨曰选士励无前远 
宣伟绩练军垂有久永视成规圆城南门石额曰威宣壁垒北门石额曰志喻金汤皆御书北楼上及 
厅南碑亭皆恭勒乾隆十四年御制实胜寺记恭载入郊垧门实胜寺条内土城门五内设碉楼七处 
西城楼门一増健鋭营官兵营房在静宜园之左右翼共三千五百三十二楹碉楼六十八所健鋭营 
衙门册増乾隆三十二年御制演武厅阅武作健鋭练精旅香山聚队居知方素嘉尔阅武便临予所 
向纠桓实宁夸声势虚展伸布行雁偏伍列丽鱼抚壮诚欣矣问劳尚悯如藉兹成伟绩前此平定回 
部时健鋭营士卒所至奋勇先登屡奏攻坚陷阵之勇遂成大功耆定可忘诸増乾隆十五年御制赐 
健鋭云梯营军士食即席得句有序朕于实胜寺傍造室庐以居云梯军士命之曰健鋭云梯营室成 
居定兹临香山之便因赐以食是营皆去岁金川成功之旅适金川降虏及临阵俘番习工筑者数人 
令附居营侧是日并列众末俾预惠焉犹忆前冬月云梯始习诸功成事师古戈止众宁居实胜招提 
侧华筵快霁初饮鱼何必惜可以逮豚鱼増乾隆三十四年御制阅武诗自葺寳胜寺爰居健锐营铺 
敦恒藉是开拓竟因成缅甸何无頼王师斯有征众臣奉命讨耆定贵先声増乾隆三十七年御制阅 
武诗八旗子弟兵健锐此居营聚处无他诱勤操自致精一时看斫阵异日待干城亦已收明效西师 
颇著名臣等谨按以上各条叙健鋭营増三旗虎枪营总统一人以公侯领侍卫内大臣简任总领六 
人以内大臣都统前锋护军统领副都统侍卫参领简补三旗虎枪六百人旗各二百人于侍卫参领 
亲军前锋护军骁骑校亲军前锋护军领催骁骑及间散人内选用虎枪长旗各七人副长七人于虎 
枪人内简选引见补授恭遇车驾巡狩虎枪总统总领日以十人佩虎枪于前导侍卫前行安营后侦 
虎豹出入备仗弩箭犁刀行田遇大兽则列枪从之奉旨杀虎或追踪或寻山得实具奏有旨则杀虎 
以献以首先刺虎一二人名奏闻如差往畿辅近地或于口外杀虎量地方远近奏请简总统或总领 
酌带虎枪人前往选八旗善骑射者旗各参领二人前锋护军校二人前锋护军十有八人共一百六 
十人行田时于蒙古围后列队随行兽有逸出围外者驰骋射猎以厉士气以整军容大清会典臣等 
谨按虎枪营总统总领等官皆御前侍卫大臣等兼摄之无定员亦无専署也原正统七年建王府于 
大明门之右遂营武成王庙于后军都督府明英宗实録原五军都督府在阙之西皆东向春明梦余 
録以上二条原在城市门今移改臣等谨按五军都督府久废考明史五军都督掌理军政所谓五军 
者中军左掖右掖左哨右哨也明初兵制亦有可观厥后更变不一日就废弛正嘉天崇之间提督武 
臣或用世胄纨袴或用阉竖専制未娴军旅惟务因循平时则空名支饷临事则束手无能此固立法 
之未精亦由用人之不当也今以五军都督府各条附之卷末以考其得失益可见我朝兵制精详小 
大相维奇正互应八旗劲旅整肃谨严翊卫无疆信足立极万世矣原皇城东灯市大街嘉靖二十九 
年立戎政府统以勋臣一员曰总督京营戎政佐以文臣一员曰协理京城戎政营制有三中曰五军 
东曰神枢西曰神机五军营析为营十六神枢营析为营十神机营析为营九凡三十五营聨之则三 
大营又聨之则总曰戎政府崇祯十六年八月以襄城伯李国桢总督京营戎政国桢请上御书营额 
上为亲书共武堂赐之春明梦余録原宣德六年正月朔以纂修两朝实録成赐监修总裁纂修等官 
太师英国公张辅等宴于行在中军都督府馆阁类録以上三条原在城市门今移改原五军营即团 
营景泰初年建立于安定德胜两关外之中嘉靖二十九年罢团营始更于此南面建阅武门阅武门 
起至北土城止长一千七百四十二歩设将台一座前设旗台二座石榜牌一座皷棚二座石旗架二 
座演武厅一座春明梦余録原神枢营即旧五军营永乐初年建立于德胜关外之西旧神机营在新 
立神机营之西嘉靖二十九年罢团营将五军营更团营以神机营更旧五军营而神机旧营竟废同 
上原天顺八年三月会昌侯孙继宗兵部尚书马昂议将五军三千神机三大营原选马步官军十一 
万九百余选足十二万分十二营上然之遂立奋武耀武练武显武敢勇果勇皷勇効勇立威伸威扬 


威振威十二营名以内臣十二员监鎗明英宗实録原成化三年四月设十二营坐营官以平江伯陈 
锐等为之明宪宗实録原成化十年八月英国公张懋上言五军营旧教场在德胜门外初以狭不容 
众而三千营兵少教场广因而易之复立十二营又以大教场移与团营而五军营暂就锦衣卫教场 
愈狭不能容今观三千营兵终少宜就锦衣卫教埸仍以旧教埸还五军营为宜允之同上原京营之 
制国初止有五军营五军者中军左掖右掖左哨右哨也此外有曰大营曰围子手曰幼官舍人营曰 
十二营皆五军营之支分毎营各有坐营把总官多寡不等永乐初始以龙旗寳纛下三千小达子立 
三千营内有坐营管操正直披明甲等官又有随侍营则三千营之支分也亦有坐营官以统之神机 
营永乐中征交址得其神机火箭之法因立是营亦有中军左右掖左右哨各有坐营把司把牌官又 
有曰五千下者永乐中得都督谭广马五千匹今所谓谭家马者即此别有坐营把总官统之此则神 
机营之支分也已上旧名三大营至成化初年以言者议选取三大营精兵设立团营十二曰奋武曰 
耀武曰练武曰显武曰敢勇曰果勇曰効勇曰皷勇曰立威曰伸威曰扬威曰振威毎营各有坐营把 
总官统之毎遇出征即量调而行三大营所存无几名曰老家児専备营造差拨等用十二团营精兵 
在京各卫并在外各都司所属及南北两直隶卫所共二十五万分为春秋二班团操听调此京营制 
度之大略也菽园杂记原明兴兵制有五军营五军营变而为三大营三大营又变而为团营团营敝 
而戎政府之名始立矣其沿革之由盛衰之故大概可考焉五军营者髙皇帝所定也籍留守等四十 
八卫之众而训练之有中军有左哨右哨左掖右掖总之曰五军无事则戒弓马习技击环卫都城有 
事则简师命率分统以岀事已而休制至善也文皇帝时仍五府之旧増七十二卫又以龙旗宝纛等 
物下三千犷骑立三千营后征交址得神鎗火箭之法立神机营是为三大营训练如髙皇帝时而河 
南山东大宁中都四都司之军又岁以班操春秋畨练如三大营益详备矣洪宣之世海宇升平兵革 
不试将偷士窳曰以废壊至于正统嬉恬益甚京营之兵至不能受甲此己巳之变所由兴也于肃愍 
逢多难之秋深惟良策乃于三大营中拔其骁锐分为十营营万人其统之之官则队长统五十人队 
官统百人把总统千人都指挥统五千人训练之方则有八陈八陈分而为六十四陈纎微委曲咸有 
条理虽未能尽如祖宗之旧要以救弊举废振弱为强斯亦有足观者天顺初年务反景泰之所为遂 
革团营八年而复成化初再革二年而复又增为十二营营万人京兵八万益以外兵八万分两班隶 
之期年一报代初十二营之选也其任者名曰选余不任者归本营名曰老家老家固已孱弱而所谓 
选余者岁久浸失其初供役于私门掊克于主帅上下相蒙岁月无事愈益脆弱与老家何异庚戌之 
役无能加一矢者都门昼闭熢燧烛天肃皇帝震怒责令廷臣博谋所以强兵之略诸臣乃请复三大 
营改三千为神枢统以勲臣督以枢臣巡以台臣省臣其大指俱如洪永时而规制为备上是其议着 
为令及今数十年其弊又有甚于曩日者旧霞草原三大营者曰五军曰神枢曰神机领之者总督提 
督恊理外有四卫营以龙骧左龙骧右武骧左武骧右四卫官军充之为天子禁旅以御马监掌印太 
监为提督后曹淳化领之改名勇卫营以黄得功周遇吉为将练为战兵又有廵捕营専司捕盗以五 
府帯俸都督为提督后添设内臣一员名内提督及王之俊为之亦练为战兵改名练捕营襄城伯李 
国桢请选京卫幼官应袭舎人六十充护卫名选练营总计京营兵不下数十万而可用者独勇卫营 
而己明遗録以上八条原在郊垧门今移改原明宣宗都督府箴天命太祖兴自武功海宇既宁武备 
实崇皇祖皇考敬绳祖武兵戎之政总以督府朕嗣大统祗率旧章居安虑危夙夜不忘惟昔帝王咸 
奋武卫靖乱保民安内攘外凡今兵卫布在四方总制于中有维有纲惟是枢机尔司其柄宜敬念之 
以修其政将有才智士有勇锐部伍有训储峙有备除治戎器豫戒不虞政修兵坚谁敢侮予尔敬念 
之毋忘毋怠必壮具猷以辅予治官箴补邹德溥京营戎政府题名记国朝业以锦衣诸卫卫宫禁矣 
而京营之设独主巡徼彷佛汉南北军相制而所谓班换兵取诸山东河南中都又仿汉调三辅之规 
焉然髙皇帝故以卫兵分隶五府独有五军营尔自文皇帝聚兵北伐归而结营团操始设三大营曰 
五军曰三千曰神机营以勲臣二人提督之而不为开府置篆也当此之时盖以胜兵四十万称最劲 
焉凌迟至于己巳之变营务弛矣于是于肃愍更简骁锐十五万分为十营而训练之命曰团营而其 
余者为老家营盖一变矣当时仍用勲臣提督莅以大司马其后益团营为十二而提督如故正德初 
至用中贵人参之号曰监鎗而戎务滋窳焉嘉靖中乃设东西官厅简骁鋭六千人为听征又一变也 


盖自三大营选兵为团营团营选兵为东西厅有东西厅而团营又与老家军等矣则积弊耗之渐也 
肃皇帝深惩庚戌之变诏撤中贵人尽罢提督东西厅复改三千营为神枢并旧五军神机为三特设 
提督勲臣一人为大将又命文臣一人恊理之则今所谓戎政府也盖举十余万众而统于一人开国 
以来兵权未有若斯之重已顾赵文贞上言兵权独主强者挟之可虞弱者引嫌而不敢振非强兵固 
国之术则请仿祖宗分府意错置五营各择一将董治之而大臣以时巡核校阅焉乃行之三日见谓 
号令不一而复议専统岂分合于时固各有当欤抑自有要领在而不系乎制之分合欤临淮侯李公 
言恭少司马辛公应干籍録前任人姓氏勒之石而属余记营制革兴之略焉夫吁谟竭智为国扬武 
壮士之概也精白一心捍卫王家荩臣之轨也执节壮猷以功德自垂不朽哲人之致也继斯任者观 
于是碑亦可以悠然兴矣吉州人文纪略原在城市门今移改臣等谨按以上各条附原书五军三营 
团营及戎政府 

 

钦定日下旧闻考卷七十三 

 

钦定日下旧闻考卷七十三举正 

 

三十五营原本五讹一 春明梦余録改皇城东灯市大街条 

 

钦定日下旧闻考卷七十三举正 

 


钦定四库全书 

史部 

钦定日下旧闻考卷七十四五 

 

详校官庶吉士臣 胡钰 

检讨臣德生覆勘 

 

总校官进士臣程嘉谟 

校对兼誊录中书臣叶元符 

 

钦定四库全书 

钦定日下旧闻考卷七十四 

国朝苑囿南苑一 

 

