<!-- { "loadSidebar": true } -->
为玉田坊翁伯仙去后子孙立大石柱于田中以纪其事仙传拾遗原雍伯雒阳人搜神记臣等谨按 
翁伯一作雍伯卢龙人一作雒阳人搜神记所载与仙传拾遗记载互异今并存以备考原阳氏谱叙 
言翁伯是周景王之孙食采阳樊春秋之末爰宅无终因阳樊而易氏焉爱人博施天祚玉田其碑文 
云居于县北六十里翁同之山后路徙于西山之下阳公又迁焉而受玉田之赐情不好宝玉田自去 
今犹谓之为玉田阳于宝曰于种石处四角作大石柱各一丈中央一顷之地名曰玉田水经注补北 
平阳公辇水作浆以给过者兼补履屩不取其值天神化为书生问云何不种菜曰无菜种即与数升 
公种之化为白璧余皆为钱公得以娶妇孝子传补罗虬诗谁向深山识大仙劝人山下引春泉定知 
不及红儿貌枉却工夫溉玊田比红儿诗原小泉山在县东北二十五里上有泉出石罅西南流五里 
合大泉山之水入白龙江名胜志原玉田县西北有水其色蔚蓝可爱亦曰蓝水其土如靛蓄靛者恒 
取土和靛卖之燕山丛录原蓝水出北山东屈而南流径无终县故城无终子国也水经注原庚水出 
右北平徐无县北塞中南流历徐无山得黑牛谷水又得沙谷水并西出山东流昔田子泰避难居之 
众至五千家开山图曰山出不灰之木生火之石注云其木色黑似炭而无叶有石赤色如丹以一石 
相磨则火发合则无之同上臣等谨按庚水之庚原本及旧刻水经皆讹庾今从殿本水经注改正原 
庚水在县东北四十里即丰润之浭水也方舆纪要原梨河在县东二十里自遵化县南流经县境又 
南入宝坻县界县之东境诸水多流入焉同上原县有清庄坞导河可田后湖庄疏湖可田三里屯及 
大泉小泉引泉可田也屯政考原光砂泉在玉田县南攻玉所用寰宇通志原玉田县南有温泉盛夏 
之间暖气如雾有砂随水而出色白而细磨治金玉能令光莹吴下玉工皆购此砂为用燕山丛录此 
系原在物产门今移改原右北平城东北一百一十里有徐无城魏氏土地记原徐无县故城王莽之 
北顺亭水经注原徐无城在县东汉县属右北平郡后汉因之晋为北平郡治咸康三年后赵石虎攻 
段辽于令支至徐无后魏县属渔阳郡后周废入无终县方舆纪要原偏林在县境金大定二十年以 
玉田县行宫之地偏林为御林即此同上补金世宗大定二十年正月以玉田县行宫地偏林为御林 
大淀泺为长春淀有长春宫其殿曰芳明二十四年正月如长春宫春水二十六年正月如长春宫春 
水二十七年正月如长春宫春水世宗既殂后主如春水改都南行宫为建春又改遂城行宫为光春 
而长春不书矣碣石丛谈原古渔阳北有无终山山上有燕昭王冡九州岛岛要路原张华晋惠帝时 
为司空于时燕昭王墓前有一斑狸积年能为幻乃变一书生欲诣张公过问墓前华表曰以我才貌 
可得见张司空否华表曰子之妙解为无不可但司空智度恐难笼络出必遇辱非但丧子千岁之质 


亦当深误老表不从随诣华华见其风流洁白雅重之于是论及文章辨校声实华未尝闻比复商略 
三史探赜百家谈老庄之奥区被风雅之绝旨包十圣贯三才箴八儒擿五礼华无不应声屈滞乃叹 
曰天下岂有此年少若非鬼怪即是狐狸书生乃曰明公当尊贤容众奈何憎人学问言卒便请退华 
已使人防门不得出既而又谓华曰公门置甲兵拦骑当是疑于仆也将恐天下之人卷舌而不言智 
谋之士望门而不进深为明公惜之华不应而使人防御甚严丰城令雷焕博物士也谓华曰闻魑魅 
忌狗所别者数百年物耳千年老精不复能别唯有千年枯木照之则形见燕昭王墓前华表已千年 
乃遣人伐之使人既至华表叹曰老狸乃不自知果误我事于华表空中得青衣小儿长二尺余将还 
至洛阳而变成枯木燃之以照书生乃是一斑狸茂先叹曰此二物不值我千年不可复得集异记原 
罗隐燕昭王墓诗战国苍茫难重寻此中踪迹想知音强停别骑山花晓欲吊遗魂野草深浮世近来 
轻骏骨高台何处有黄金思量郭隗平生事不殉昭王是负心甲乙集原金明威将军同知宣徽院事 
上轻车都尉陇西郡开国伯食邑七百户李盘神道碑其文中顺大夫同知中都路都转运使轻车都 
尉广陵郡开国伯食邑七百户高德裔撰并书盘字仲安玉田人墓在县城东北又城北有元同知蓟 
州事杨德润墓墓碑其兄子遇所撰黄图杂志原上生寺在县治东南永乐四年建寰宇通志原楸子 
谷在石鼓山后七里有寺玉田县志补唐幽州渔阳县无终戍城内有百许家龙朔二年夏四月戍城 
火灾门楼及人家屋宇并为煨烬惟二精舍及浮屠并佛龛上纸帘蘧蒢等但有佛像俱不延燎时人 
见者莫不嗟异冥报拾遗原吏部员外郎傅察接伴贺正旦使人于玉田县 哩布胁之使降副使蒋噩 
等罗拜独察不屈死之东都事略原王宗仁妻宋氏进士宋褧之女也宗仁家永平永平受兵宋氏从 
夫避于铧子山夫妇为军所执行至玉田县有窥宋氏色美欲害宗仁者宋氏頋谓夫曰我不幸至此 
必不以身累君言讫遂携一女投井死元史列女传补宣和七年冬金人未渝盟也朝廷遣吏部员外 
郎傅公察迓贺正旦使入蓟州玉田县韩城镇公至界上十二月二十七日凌晨干里雅布拥兵遽至 
执公责令投拜副使蒋噩以下皆罗拜公独不屈金人以兵胁之公曰有死而已膝不可屈也因被害 
靖康小雅补本朝与辽人文移在两界对境谓之关报金人灭辽我师于玉田县筑一州曰清州以对 
平州相与通使人之路清州有使臣贺允中副使武汉英适至而斡里雅布遣人邀使臣观打球二人 
知其渝盟拒之恐托事生衅故勉从之及至界则以是日举兵矣允中被锁汉英颇黠斡里雅布爱之 
常在左右谓此南朝第一降人也汉英本玉田县巡检差充副使北征纪实臣等谨按以上各条系玉 
田县原丰润县在蓟州城东南一百九十里明一统志原本玉田县之永济务金泰和中置丰闰县属 
蓟州方舆纪要原元至元二年省入玉田四年以路当冲要复置元史地理志原至元二十二年立丰 
闰署于大都路蓟州之丰闰县为户八百三十七为田三百四十九顷元史兵志原洪武元年改闰为 
润仍属蓟州清类天文分野之书原县产盐埸故名丰润郡县释名原县旧有土城正统十四年始甃 
以砖城周围四里并女墙高二丈五尺门四东来远西拱宸南观海北镇朔隆庆二年增修高五尺三 
年增建角楼四东南曰羌伏西南曰海润东北曰定边西北曰保极丰润县志原县治在县城东北隅 
金大定二十七年建元至元七年县令孙庆瑜修之有碑记又有儒学教谕武起宗疆域记刻石同上 
原元孙庆瑜丰闰县记永济务左控孤竹右接无终溟海浮于前醴泉镇于后其民勤俭而力稼穑田 
广远而极膏腴所出丝枲鱼盐所宜稻梁黍稷若夫浭水绀碧放舟南下纵其所往紫蟹金鳞随意而 
得虽大那未足多也闻之父老云在昔金大定间始改务为县至大安初避东海郡侯讳更名曰丰闰 
地方数百余里户不啻二万民物丰衍赋入繁阜为蓟郡诸县之最承安中以懐远大将军瓜尔佳实 
讷来宰是县我大朝间创以来庚辰之岁改县为闰州以李公充镇国上将军行节度使因干徃西京 
轝病以归乃不克抵任遂以同知张公就充节度使大豪昝公由县令升宣差燕京路越支盐使时人 
号昝半州是也厥后舒穆噜亦首任此县后升宣差平泺路廉访盐榷使蓟州达噜噶齐盖爰昔逮今 
来为守令者非军功耆德未易处此至元初省并诸司移节官吏将邑并入玉田未及遇岁邑人咸曰 
丰闰实东西要冲相去玉田地里辽邈民有诉讼奔走控告大所不便有耆旧李君信史慨然首倡怀 
牒诣省部陈理遂蒙允可县治得仍旧于今积冇年矣前县尹张公主簿斗公世宦丰闰县尹杨公白 
玉田来莅是邑皆渊通物理剸裁平允百姓信服治绩有称达噜噶齐达春蒙古人也赋性纯谨深达 
时事主簿范公阀阅相承用荫历治真定武强所至为循良之吏仆世业农叨忝县宰自惭鲁钝不是 


比数日以传书为念特爱其山川形胜有登临之乐课其风俗好恶有布政之冝故因修完厅事落成 
之日写之翠琰庶几来者尚有考于斯云同上按实纳满洲语新也旧作习揑达春满洲语敏捷也旧 
作脱出今俱译改朱彛尊原按丰润曽升为闰州元史不载清类天文分野之书成于洪武初去元甚 
迩亦未之及乃见于当日县令之文勒之于石者未可云无征不信也补张宁晩发丰闰县诗萧萧车 
马度重冈回首都城意渺茫斜日下时人望远孤云飞去客思乡黄茅矮屋山居小白草浮尘石路长 
星月满天行未歇俯鞍还复候行装奉使录原儒学在县治东南金大定中建元至元十二年构大成 
殿延佑五年增建两庑有郎中张勖碑记丰润县志原元张勖创建文庙两廉碑浭阳丰闰县辽金以 
降为州为县载在沿革兹不多云其地东连碣石西接渔阳南瞷沧溟北邻白溜沃壤数百里鱼盐之 
利枣栗之饶甲于东方天兵革命之后邑之儒宫鞠为茂草遗迹不存至元十二年邑中耆老鸠钱千 
万卜口而经营之不期月创构大成殿设圣像于中列十哲于左右春秋祭祀俾诸儒拜趋其下展其 
诚敬于今四十余载两庑诸贤之位尚犹阙然延佑三年夏翰林椽史耿公承事来尹是邑暇日游于 
芹宫谋诸同僚鸠材募工经始于延佑五年八月落成于是岁冬十月告成之日邑耆老杨质等欲刻 
诸石于是学宫杨齐贤请予辞而铭之同上原丰盈仓在丰润县四镇三关志原兴州前屯卫在县治 
西永乐二年移建方舆纪要原义丰驿旧在县东三十里嘉靖二年迁于县之南关丰润县志原越支 
社在县南百里亦曰越支埸有宋家营盐课司方舆纪要原元徐世隆越支社重立盐埸记幽州置盐 
始见于后魏历唐以讫辽金地属京圻生齿既繁炊镬益众尝设提举司于宝坻秩视五品以重其选 
所辖诸埸越支课居其半特除管勾一员以莅之因初草创盐政未立任土之贡一付京官时土豪张 
进辈被府檄鸠遗民数十户集越支之宋家营以居复事煎造聚落未成京使已旁午令大偿巨贾债 
缗鞭笞逼急田野为之骚然未几以盐司隶征收课税所众稍息肩自鬻课之令行提领诸路者既自 
诡增倍鋊山爨海搜罗殆尽其征输入官者须厚贿乃获归且以所费取偿扵其属大抵用值十钱之 
物尝估以当数十钱之属而工本又稽时不给给则克减自是灶民困矣中统改元分十道宣抚为外 
台悉革前弊然上禁甚严下之怙势罔利者甚虐无告民犹为病至元二年诏以大中大夫礼部侍郎 
倪德政为中都路转运使提领税司事丹珠尔丹同知使事宝坻盐使崔岩臣副之倪公敦厚廉平且 
练财谷稔知民苦计会同僚公议凡场户入盐即给值仍纯支宝钞不折诸物其尤贫窭者预贷工资 
以赒之存恤百姓扵是富者起逋者还乏者足惰者勤担者车步者骑侨者籍料量平牒欣息狱犴空 
倪公倡之同僚和之曾不三岁盐课以盈席袋山积瓦庐相连牛马蔽野熙熙然如在春台和气中成 
曰自再立盐司以来几五百年未有如今日之安静无扰者也耆老翟安仁暨士人数百愿树监司石 
