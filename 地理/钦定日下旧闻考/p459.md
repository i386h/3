<!-- { "loadSidebar": true } -->
宋城县治是岁盖绍兴八年也先一岁为丁巳金人既废刘豫至己未正月尝归我河南陜西地碑云 
岁在敦牂则戊午岁也其意亦不肯用彼年号故为此间岁月皆并录之异时中原扫清犹可按图问 
此石之在否也呜呼自周至战国遗文见于金石者不过三数佑陵悉萃之保和宝护甚至至用金填 
鼓文以絶摹拓一旦四海横流冺焉无复遗踪良可哀叹此书之刻使好古者相与读之犹足想絶学 
于千载穆王吉日癸巳诸家所记皆言在赵州州廨石林跋乃以政和五年归内府矣其说为信因附 
卷末庻广异闻苐石林诸跋其间亦有讹舛而无别本可证不容臆决姑俟知者正之嘉定六年重五 
日吴兴施宿书石鼓音原岐阳搜狩实肇中兴之美勒石纪功词章浑厚足以补诗雅之遗佚古文芘 
序原周宣王狩于岐阳所刻石鼓文十篇近世薛尚功郑樵各为之音释王厚之考正而集录之施宿 
又参以诸家之本订以石鼓籀文真刻寿梓于淮东仓司其辨证训释盖亦详备按此编孙巨源得于 
僧寺佛书龛中以为唐人所录审尔则又在薛郑之前二三百年矣详考其文字画音训多与郑本合 
岂郑为音释时尝得其本参校耶惟甲乙之次与薛郑本俱不同今合诸家之说并摘经传语可为证 
者载于下古文苑注原周宣王石鼔文苏朂谓之猎碣猎碣二字甚生苏氏用此必有所据按任昉述 
异记崆峒山有尧碑禹碣亦用碣字緈略原欧阳氏冇石鼓三疑终则曰观其字画髙妙非史籀不能 
作眉山苏氏石鼓诗则曰勋劳至大不矜伐文武未远犹忠厚又曰自从周衰更七国竞使秦人有九 
冇登山刻石颂功烈后者无继前无偶皆云皇帝巡四国烹灭强暴救黔首合二公之词观之则石鼓 


为宣王时物不必多辨矣古文苑注原石鼓冇说成王时又有说宣王时然其辞有似车攻甫田诗辞 
恐是宣王时未可知朱子诗传遗说原岐阳石鼓之十章实雅颂之遗文残阙磨灭或者得之千载之 
后而有周之全文尚可考盖因搜狩讲武之作也群书考索补史籀书与古文时冇异同今称史籀之 
迹者惟岐阳石鼔文为真迹淮海集补岐阳石鼓之诗寂寥简短至不可考后世以为周宣王之作形 
之歌咏极其揄扬止齐集补宣王尝狩于岐石鼓之诗伟矣夫子乃舍而不录得非岐之狩为常而东 
都之狩非常乎嵩山集补周宣王时柱下史史籀始着籀书今六八之法虽存十五之篇亡矣字府补 
史籀始变古文着大篆十五篇秦焚诗书惟易与此篇得全唐元度十体书补籀文其迹冇石鼓文存 
焉盖讽周宣王畋猎而作今在陈仓少人攻学释梦英十八体书补唐初盛临摹始有以楮搨碑碣为 
墨本者东巡之石偃师之盘岐阳之鼓延陵季子之墓篆石泐而墨传钟鼎篆韵补岐阳有鼔中兴绩 
勒铁庵集补唐贞观中吏部侍郎苏朂着论岐阳猎鼓引欧阳虞褚并称墨妙为据三君体法为世楷 
式赏好为物轩轾在当时已尔今其故迹仅存隋珠和璧不足喻其珍也子避地来南方日料检行李 
流徙之余岐鼔谙碑偶无散落为之惊喜书以示子孙建炎己酉夹钟五日洛人李处权 伯朱子大全 
集补史籀着大篆十五篇与古文或异然不外六书之指亦名籀书与古文兼行封氏闻见记补岐阳 
石鼓文前世未传至唐始盛称韦应物韩退之皆为歌诗以咏之欧阳永叔疑其唐以前不传又疑汉 
魏以后凡碑大书深刻多已磨灭而此又远数百年文细刻浅岂得尚存然以余论之古物埋没不见 
于世者多矣陵谷迁变此鼓或埋于土中或沦于水滨或隠蔽于幽僻之地至唐始见于世物虽古而 
风日雨雪所侵未久摸打者亦未多故缺讹尚寡不可知也庚溪诗话补周宣王搜于岐阳刻石为十 
鼓今其存者九而已字犹略可读伐檀集补逸诗之传幸而记于金石得完者岐下之石鼓也嵩山集 
原周宣王时史籀变古文科斗为大篆今存者祇有石鼓文耳陵川集原大都国子监文庙石鼔十枚 
其一已无字其一但存数字今渐磨灭其一不知何代人凿为臼而字却稍完此鼓据传闻徽宗时自 
京兆移置汴梁贵重之以黄金实其字金人得汴梁奇玩悉辇至燕京移者初不以此鼓为何物但见 
其以金涂字必贵物也亦在北徙之列置之王宣抚家后为大兴府学大徳之末集为大都教授得此 
鼓于泥土草莱之中洗刷扶植足十枚之数后助教成均言于时宰得兵部差大车十乗载之于今国 
子学大成门内左右壁下各五枚为磗坛以承之又为疏棂而扄鐍之使可观而不可近然三十年来 
摹搨者多字画比当时已多漫灭者然移来时已不能如薛尚功钟鼎欵文所载者多矣大抵石方刓 
而髙略似鼓耳不尽如鼔也道园学古录原史籀石鼔文薛尚功法帖所载字完于真本多故不更具 
真本在燕都旧城文庙郑樵音不可信学古编原石鼓文前人音辨多矣然皆以断文连属曲取意义 
其字冇不可识者亦强为之辞质诸真刻或前后相远十余字何其陋耶余旧藏甲秀堂小谱图画鼓 
形随缺补字以意想象则我车既攻维杨及柳之句不止乎此因取真刻置几上列钱为文以求章句 
参以薛氏欵识及古文苑等书隠度成章因影得表其阙文不敢以己意填补依穆天子传例补以围 
方其冇重文亦注于右不可识者阙音惟郑樵音训最为乖诞因削去不用昔淳熙间杨文昺以诅楚 
石鼓泰山峄山碑作周秦刻石释音其琅琊之碑不类秦文亦与收入似未尽善今皆删定止存泰山 
峄山刻字并二世诏文正诅楚绊缝沓遂二字共成一卷仍以周秦刻石为题号云至大戊申十二月 
鲁郡吾衍序周秦刻石释音序原六一公谓石鼓可疑者三余尝至燕都孔庙草莾间手抚遗迹踌蹰 
久之今见此刻文装褙甚整附昌黎东坡二诗于后余于是而深敬宗茂之好古也宗茂多蓄古人墨 
迹名画而家无铢两资处之裕如吁是岂可为俗子道哉吴文正集原金人马定国尝考石鼔字画以 
为宇文周时所造作辨余万言余按元魏景明三年帝躬承弧矢射远及一百五十步群臣勒铭射所 
此北史宣武本纪所载今世尚有碑刻其词有云慨岐阳之未训又冇彼岐阳由此观之石决非宇文 
周之物也研北杂志原右石鼓文十其辞类风雅然多磨灭不可辨世传周宣王猎碣初在陈仓野中 
唐郑余庆始迁之凤翔宋大观中徙开封靖康末金人取之以归于燕圣朝皇庆癸丑始置大成至圣 
文宣王庙门之左右岂物之显晦自有时耶鼓之所自先儒辨证已详固不敢妄议然其文曰天子永 
寜则为臣下祈祝之辞无疑又曰公谓天子则似是畿内诸侯从王于狩臣述其君语天子之言吁鼓 
之时世虽不可必但其字画髙古非秦汉以下所及而习篆籀者不可不知也迪自为诸生徃来鼔傍 
毎抚玩弗忍去距今纔三十余年昔之所存者今已磨灭数字不知后今千百年所存又何如也好古 


者可不为之受护哉间取郑氏樵施氏宿薛氏尚功王氏厚之等数子之说考订其音训刻诸石碑习 
篆籀者有所稽云至元己夘五月甲申奉训大夫国子司业潘迪书翰林侍讲学士通奉大夫知制诰 
同修国史兼国子祭酒欧阳玄承事郎典簿尹忠承直郎博士黄溍奉议大夫助教祁君璧从仕郎助 
教刘闻承务郎助教赵琏从仕郎助教康若泰同校石鼓文音训臣等谨按潘迪石鼓文音训碑今尚 
存原宣王时石鼓文字形多如小篆恐当时与古文科斗书兼行潜溪集原岐阳石鼓三代石刻之仅 
存于今者也宋东都时尝铸金填其刻文移置保和殿金人入汴剔取其金而弃去之故自靖康土宇 
分裂之后拓本絶不易得好事者以银一定购其十纸则其见宝于世可知国朝既取中原乃辇至京 
师置国学庙门下于是搨本日以广而字画益漫漶不可辨矣至正元年义乌王祎王忠文集原呜呼 
三代之文字存于今者惟禹治水文穆王吉日癸巳史籀石鼓夫子比干盘铭延陵墓碣及法帖所载 
皇颉文二十八字间见商周鼎彝欵识而已夫苍夏之文漫不可考吉日癸巳延陵墓碣数字而已比 
干盘铭世复罕用商周欵识又不多得法帖所载翻摹失真然严正婉润端姿旁逸铦利钩杀自然而 
无涯生动而神冯机发秀出惟石鼔文焉耳矣窦臮所谓远则虹绅结络迩则琼树披离旨哉言也惜 
其岁久剥落至唐始显遂至纷纷疑议欧阳文忠谓其书非史籀不能作但疑其自宣王至今实千有 
九百余年理岂得存是不然也夫石刻之易漫者以其摹搨者多故也今石鼓委置草莱泥土之中兀 
然不动至唐始出以故完美如初况其石之质顽性坚若世为碓硙者哉此不足疑一也郑渔仲谓是 
秦篆因其以殹为也见于秦斤以 为丞见于秦权其文有曰嗣王有曰天子天子可为帝亦可为王秦 
自恵文称王始皇称帝以为恵文之后始皇之前所作也余按易书经文无也字则知古转用殹 字正 
当从山取奉 髙意六月宣王之诗也曰王于出征以佐天子吉日宣王田猎之诗也曰天子之所口以 
燕天子祈父刺宣王之诗也曰予王之爪牙此不足疑二也温彦威使三京以后周文帝猎于岐阳所 
作盖因史大统十一年西狩岐阳之语而云也尤为谬妄夫自秦汉晋宋隋唐以来茍能书者如斯氷 
瑗邕诸人皆名后世岂后周时有能书若此而不名乎况其诗词严古尤非南北朝时所能到者且苏 
朂韦韩诸公去后周未远不应谬称如是此不足疑三也故今断然以为宣王田狩之诗而史籀之书 
也盖宣王田狩岐阳之时从臣赞美刻词出于一时若车攻吉日则田猎东都时所作者其词多与石 
鼓同如我车既攻我马既同修备之词一也麀鹿麌麌麀鹿趍趍兽多之词同也车攻曰四牡龎龎四 
牡奕奕吉日亦曰四牡孔阜盖即石鼓趣趣六马四马其写之谓也它如驾言徂东驾言行狩即我其 
用道之谓也曰之子于苗即君子之求之谓也曰选徒嚣嚣徒御不惊即徒(马云)孔庻吾从既简之 
谓也曰建旐设旄悠悠斾旌即其斿鼎斿之谓也其曰赤芾金舄即华勅填填之谓也曰会同冇绎即 
来乐天子之谓也曰决拾既佽弓矢既调即口口口口秀弓孔硕彤矢 之谓也曰两骖不倚不 
失其驰即左骖旛旛右骖騝騝之谓也曰助我举柴即我鹿允异之谓也曰大庖不盈即哉公谓大害 
不余及之谓也曰允矣君子展也大成以燕天子即君子乃乐天子永宁之谓也曰吉日维戊吉日庚 
午即日维丙申之谓也曰田车既好即田车既安我车既好之谓也曰从其群丑瞻彼中原其祁孔有 
即我以隮于原我戎止射其来大有其来  之谓也曰儦儦俟俟即 田若反之谓也曰既张我弓既挟 
我矢即秀弓时射射之族族之谓也曰漆沮之从即于水一方之谓也曰殪此大兕即我驱其特之谓 
也又况石鼓漫灭者其词繁而不杀不若车攻二诗严肃简洁足该十篇之意故偶见删削也古诗三 
千余篇而夫子定为三百十一篇此类是也若以不见收录而遽以是疑之则论语所引素以为绚兮 
偏其反而之句皆逸诗也岂可以是而尽疑论语乎前人音辨者多皆有得失或前后相远者有之或 
多寡不同者有之欧阳集古所录可见者四百六十有五胡世将资古所录虽后出可见者四百七十 
冇四吾衍氏比资古又加三字余得宋时搨本虽不能如集古资古吾氏所载然比今世所有者极为 
