<!-- { "loadSidebar": true } -->
欣于斯即惭于斯悦目怡情究非善乾隆四十一年御制再作玲峰歌青芝岫及此玲峰二物均西山 
神产前后以徐胥致之束牲告讵劳书简米万钟得异石于大房山束牲载书以告薛冈见之因代石 
报米书春明梦余录载其事芝岫乐寿堂名在万寿山昆明湖裔树塞门玲峰文源阁名御园新建以 
待贮四库全书峙溪堧叶岫横峰竖各适用造物生材宁可舛体大器博复玲珑八十一穴过犹远见 
米芾皇山帖取自崇冈历平野原非不胵实车转岂其出于不测渊岂毁桥梁凿城阃所幸在兹愧在 
兹作歌箴过非颂善臣等谨按文源阁玲峰御制诗谨绎有关纪述事实者恭载卷内余不备录 

 

钦定日下旧闻考卷八十一 

 


钦定四库全书 

钦定日下旧闻考卷八十二 

国朝苑囿圆明园三 

 

水木明瑟西北环池带河为濓溪乐处正殿九楹后为云香清胜东垣为芰荷深处折而东北为香雪 
廊其东有楼为云霞舒卷楼北亭为临泉圆明园册臣等谨按濓溪乐处四十景之一额为皇上御书 
殿檐额曰慎修思永联曰与古人相对左图右书偕造物者游仰观俯察与云香清胜诸额皆御书香 
雪廊临泉二额世宗御书乾隆九年御制濓溪乐处诗苑中菡萏甚多此处特盛小殿数楹流水周环 
于其下每月凉暑夕风爽秋初净绿纷红动香不已想西湖十里野水苍茫无此端严清丽也左右前 
后皆君子洵可永日水轩俯澄泓天光涵数顷烂漫六月春摇曳玻瓈影香风湖面来炎夏方秋冷时 
披濓溪书乐处惟自省君子斯我师何须求玉井臣等谨按濓溪乐处御制诗恭载首见之篇余不备 
录濓溪乐处之南为彚万总春之庙正殿为蕃育群芳五楹殿东北楼为香远益清楼西为乐天和为 
味真书屋又西为池水共心月同明庙东沿山径出为普济桥圆明园册臣等谨按彚万总春之庙以 
祀花神殿楼诸额皆皇上御书池水共心月同明额世宗御书濓溪乐处迤北对河外稻塍者为多稼 
如云正宇五楹前宇为芰荷香正宇东稍南有室为湛绿圆明园册臣等谨按多稼如云四十景之一 
轩额兴芰荷香湛绿皆御书乾隆九年御制多稼如云诗坡有桃沼有莲月地花天虹梁云栋巍若仙 
居矣隔垣一方鳞塍参差野风习习袯襫蓑笠往来又田家风味也盖古有弄田用知稼穑之候云稼 
穑艰难尚克知黍高稻下入畴咨弄田常有仓箱庆四海如兹念在兹臣等谨按多稼如云御制诗恭 
载首见之篇余不备录多稼如云东北为鱼跃鸢飞四面为门各五楹东厢为畅观轩西南为铺翠环 
流楼南有室为传妙又南出山口为多子亭圆明园册臣等谨按鱼跃鸢飞四十景之一额为世宗御 
书铺翠环流之北额曰溪山曰曲径泉声与传妙多子亭诸额皆世宗御书鱼跃鸢飞东门额曰岚光 
曙色南曰绮疏文照北曰涧溜调琴与畅观轩诸额皆皇上御书乾隆九年御制鱼跃鸢飞诗榱桷翼 
翼户牖四达曲水周遭俨如萦带两岸村舍鳞次晨烟暮霭蓊郁平林眼前物色活泼泼地心无尘常 
惺境惬赏为美川泳与云飞物物含至理臣等谨按鱼跃鸢飞御制诗恭载首见之篇余不备录鱼跃 
鸢飞之东禾畴弥望河南北岸仿农居村市者为北远山村北岸石垣西偏为兰野后为绘雨精舍其 
西南为水村图又西有楼前后相属前为皆春阁后为稻凉楼又西为涉趣楼右为湛虚书屋圆明园 
册臣等谨按北远山村四十景之一兹额及兰野绘雨精舎诸额皆皇上御书水村图联曰鱼跃鸢飞 
参物理耕田凿井乐民和亦御书乾隆九年御制北远山村诗循苑墙度北闗村落鳞次竹篱茅舎巷 
陌交通平畴远风有牧（上竹下遂）渔歌与舂杵应答读王储田家诗时遇此境矮屋几楹渔舎疎篱 
一带农家独速畦边秧马更番岸上水车牧童牛背村（上竹下遂）馌妇钗梁野花辋川图昔曾见摩 
诘信不我遐臣等谨按北远山村御制诗恭载首见之篇余不备录北远山村东北度石桥折而西为 
湛虚翠轩又西为耕云堂又西为若帆之阁湛虚翠轩东数十武有闗帝庙圆明园册臣等谨按若帆 
之阁下层额曰御风泠然上额曰平临天境与湛虚翠轩诸额皆御书北远山村西南有室临河西向 
为西峰秀色河西松峦峻峙为小匡庐后有龙王庙西峰秀色之东为含韵斋又东为一堂和气又东 
南为自得轩后垣东为岚镜舫西为花港观鱼圆明园册臣等谨按西峰秀色四十景之一兹额及含 
韵斋一堂和气自得轩额皆世宗御书岚镜舫花港观鱼诸额皆皇上御书乾隆九年御制西峰秀色 
诗轩楹洞达面临翠巘西山爽气在我襟袖后宇为含韵斋周植玉兰十余本方春花气袭人宛入众 
香国里嵦地高轩架木为朱明飒爽如秋时不雕不斵太古意讵惟其丽惟其宜西窗正对西山启遥 
接峣峰等尺咫霜辰红叶诗思杜雨夕绿螺画看米亦有童童盘盖松重基特立孰与同三冬百卉凋 
零尽依然郁翠惟此翁山腰兰若云遮半一声清磬风吹断疑有苾蒭单上参不如诗客窗中玩结构 
既久苍苔老花棚药畤相萦抱凭栏送目无不佳趺榻怡神良复好春朝秋夜值几余把卷时还读我 
书斋外水田凡数顷较晴量雨咨农夫清词丽句个中得消几丁丁玉壶刻但忆趋庭十载前徊徨无 
语予心恻是地轩爽明敞戸对西山皇考最爱居此臣等谨按西峰秀色御制诗恭载首见之篇余不 
备录西峰秀色迤东东西船坞各二所北岸为四宜书屋五楹即安澜园之正宇东南为葄经馆又南 


为采芳洲其后为飞睇亭东北为绿帷舫四宜书屋西南为无边风月之阁又西南为涵秋堂北为烟 
月清真楼楼西稍南为远秀山房楼北度曲桥为染霞楼圆明园册臣等谨按四宜书屋四十景之一 
额为世宗御书皇上即于其地略仿海宁陈氏安澜园之意因以命名详御制安澜园记并御制安澜 
园十景诗恭录卷内葄经馆诸额皆御书御制安澜园记安澜园者壬午幸海宁所赐陈氏隅园之名 
也陈氏之园何以名御园盖喜其结构致佳图以归园既成爰数典而仍其名也然则剏欤曰非也就 
四宜书屋左右前后略经位置即与陈园曲折如一无二也四宜书屋者圆明园四十景之一既图既 
咏至于今已历二十年也土木之工二十年斯弊故就修葺之便稍为更移费不侈而一举两得也彼 
以安澜晹额则因近海塘似与此无涉也然帝王家天下薄海之内均予戸庭也况予缱念塘工旬有 
报而月有图所谓鱼鳞土备南坍北涨诸形势无不欲悉安澜之愿实无时不厪于怀也由其亭台则 
思至盐官者以筹海塘而愿其澜之安也不宁惟是凡长江洪河与夫南北之济运清黄之交汇何一 
非予宵旰切切闗心者亦胥愿其澜之安也是则予之以安澜名是园者固非游情泉石之为而实蒿 
目桑麻之计所谓在此不在彼也乾隆九年御制四宜书屋诗春宜花夏宜风秋宜月冬宜雪居处之 
适也冬有突厦夏室寒些骚人所艳允矣兹室君子攸宁秀木千章绿阴锁间间远峤青莲朵三百六 
旬过隙驹弃日一篇无不可墨林义府足优游不羡长杨与馺娑风花雪月各殊宜四时潇洒松竹我 
乾隆二十九年御制安澜园十咏园别有记入园门朴室三间背倚峰屏右临池镜颜曰葄经不减陈 
氏藏书楼也縆年默记复潜神那拟班家戏答宾枕藉亦非耽博古欲推实政善安民右葄经馆为圆 
明园四十景之一因岁久修葺略为更置宛然盐官安澜园皇考御额在焉春夏秋冬无不宜所宜乐 
总读书时何须千里盐官忆即景吾方勉近思右四宜书屋界域有边风月则无边轻拂朗照中吾不 
知为在御园在海宁矣月藉风清摇籁影风邀明月奏琅音三千界外三千界踪迹无边那可寻右无 
边风月之阁西临长河波光翻影动摇楣梠间坐此可悟南华堂襟西向额含秋金水相生厥有由不 
论何时此偶坐总如爽气面前浮右涵秋堂房筑假山上而远纳西山秀色所谓全宾全主近低微远 
见遥髙峰侧岭横翠莫韬此即泰山一指喻重华明目为去声斯劳右远秀山房名曰染霞而实近水 
每来常爱坐此池上层楼敞紫甍水中楼影亦含清自知不是餐霞侣孤负横楣浪与名右染霞楼曲 
廊宛转构水上偶一凭槛烟水在襟袖间何必真舫临水何妨即舫之成阴树是绿油帷了无逐浪为 
行止那有随风作转移右绿帷舫一峰秀拔亭据其上每当纵望园外稻塍千顷皆在目中直与农夫 
田父共较雨量晴矣低俯鳞塍迥据山犁云锄雨绘民艰问应飞睇于何处只在隅园咫尺间右飞睇 
亭四宜书屋之后延楼髙敞不施厨障为纳烟月契神处又似在陈氏竹堂月阁间一轮古月真无匹 
几缕空烟清莫加朗照轻笼寥廓表便成句亦谢雕华右烟月清真楼是芳皆可采不必学楚骚注意 
兰荃澄波之上敞轩临蔌蔌芊芊满碧浔是药文殊胥命采此芳宁向楚骚寻右采芳洲臣等谨按四 
宜书屋安澜园御制诗恭载首见之篇余不备录四宜书屋之东临池楼宇为方壶胜境上下各五楹 
南建坊座二其北楼宇为哕鸾殿又北为琼华楼哕鸾殿东为蕊珠宫宫南船坞后有龙王庙圆明园 
册臣等谨按方壶胜境四十景之一额为皇上御书坊座南额曰芝田日永曰阆苑春深北曰凤鸣珠 
树曰鹿寿灵台方壶胜境楼宇上额曰宜春殿曰敬胜怠哕鸾殿楼宇上额曰用厥中曰有真赏在琼 
华楼额曰潄芳润及蕊珠宫额皆御书乾隆九年御制方壶胜境诗海上三神山舟到风辄引去徒妄 
语耳要知金银为宫阙亦何异人寰即境即仙自在我室何事远求此方壶所为寓名也东为蕊珠宫 
西则三潭印月净渌空明又辟一胜境矣飞观图云镜水涵拏空松栢与天参高冈翙羽鸣应六曲渚 
寒蟾印有三鲁匠营心非美事齐人搤掔只虚谈争如茅土仙人宅十二金堂比不惭臣等谨按方壶 
胜境御制诗恭载首见之篇余不备录方壶胜境西北为三潭印月又西北度桥为天宇空明其后为 
澄景堂堂东为清旷楼西为华照楼圆明园册臣等谨按三潭印月天宇空明诸额皆皇上御书澡身 
浴德在福海西南隅即澄虚榭正宇三楹东向南为含清晖北为涵妙识折而西向为静香馆又西为 
解愠书屋西南为旷然阁圆明园册臣等谨按福海亦称东湖周广凡数顷澡身浴德四十景之一也 
额为皇上御书联曰好雨知时岑峦添远碧熏风叶奏殿阁有余清亦御书乾隆九年御制澡身浴德 
诗福海西壖平漪镜净黛蓄膏停竹屿芦汀极望弥弥浴鳬飞鹭游泳翔集王司州云非惟使人情开 
涤亦觉日月清朗芩香含石髓秋水长天色不竭亦不盈是惟君子德我来俯空明镜已默相识鱼跃 


与鸢飞如如安乐国臣等谨按澡身浴德御制诗恭载首见之篇余不备录澡身浴德之北度河桥为 
望瀛洲其北为深桞读书堂堂北为溪月松风圆明园册臣等谨按望瀛洲额皇上御书深桞读书堂 
溪月松风额皆世宗御书平湖秋月在福海西北隅正宇三楹西为流水音东北出山口临河为花屿 
兰皋折而东南度桥为两峰挿云又东南为山水乐其北为君子轩为藏密楼圆明园册臣等谨按平 
湖秋月四十景之一额为世宗御书流水音花屿兰皋诸额为皇上御书乾隆九年御制平湖秋月词 
调寄浣溪纱倚山面湖竹树蒙密左右支板桥以通步屐湖可数十顷当秋深月皎潋滟波光接天无 
