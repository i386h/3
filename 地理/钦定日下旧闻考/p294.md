<!-- { "loadSidebar": true } -->
 原白浮泉水在昌平县界西折而南经瓮山泊自西水门入都城焉元史河渠志原白浮龙潭水流经 
白浮村元郭守敬筑堰引水使西会马眼等诸泉折而南流入于潞河以便漕运堰即以白浮名长安 
客话原郭守敬奉诏兴水利上自昌平县白浮村引神山泉西折而南过双塔榆河一亩玉泉诸水经 
瓮山泊至西水门入都城按神山白浮皆在州之东南地势西睹东下守敬乃能引之而西是不可晓 
昌平山水记原大德十一年三月都水监言白浮瓮山河堤圮三十余里宜编荆笆为水口以泄水势 
计修笆口十一处四月兴工十月毕元史河渠志原皇庆元年正月都水监言白浮瓮山堤多低薄倾 
陷宜修治来春二月入役八月修完长三十七里二百一十五步同上原延佑元年四月都水监言自 
白浮瓮山下至广源闸堤堰多淤淀浅塞源泉微细不能通流由是会计工程差军千人疏治同上原 
泰定四年八月发卫军八千修白浮瓮山河堤元史泰定帝纪原雅克特穆尔退师于白浮南敌军复 
合鏖战于白浮之野元史本传原至正十四年四月命各卫军人修白浮瓮山等处堤堰元史河渠志 
原清夷水西径沮阳县故城北秦始皇上谷郡治此王莾改郡曰朔调县曰沮阴水经注原圣汤一在 
昌平北二十五里一在昌平南三十五里汤山有寺元混一方舆胜览臣等谨按汤山泉康熙五年始 
加疏引甃池二并恭建行宫详见前汤山条内补汤泉知名者七匡庐汝水尉氏骊山凤翔之骆谷和 
州之惠济渝州之陈氏山居也燕之昌平李陵台亦有温东研北杂志増百泉在州西南四里许平地 
涌出不可胜数大者有三一曰原泉清深澈底一曰黄泉流沙浑漫一曰响泉其声似闸然宽俱不过 
丈许大清一统志原九龙池方广十丈重垣护之覆以黄甓石琢九龙张颔喷沫入池泠然有声夹池 
植桃柳稍东为月关泄水水流出关为小渠过石梁入山下田篁墩集原九龙池在红门西翠屏山下 
逼近昭陵泉出九穴穴凿石为龙吻潴水为池燕都游览志原九龙池在昭陵西南于山崖下凿石为 
龙头泉出其吻潴而为池上有粹泽亭中一间旁各三间门三道东向缭以周垣为车驾谒陵事毕临 
幸之所嘉靖十五年世宗勅建也昌平山水记増九龙池在昌平翠屏山下凡九穴凿石为龙大清一 
统志原赵釴游九龙池诗乘春趋帝寝转壑向龙池坞曲莺啼缓松深马度迟红泉流玉液丹砌拥金 
枝日暮烟云合岚光逐望移无闻堂稿原王廷干九龙池诗龙门开碧苑池色映丹邱芳树缘阶转清 
泉入户流园平花气合谷静鸟声幽即此消千虑何须览十洲岩潭集原仙人池在驻跸山下传有仙 
人浴此昌平州志原玉斗潭距百望山十二里腐草罨之深不可测传有两牛斗陷于潭无迹又北十 
里为灌石驻跸山在焉西望白虎跕深若天井山上有台名栖云金章宗尝游此撃球山下石床石釜 
俱存蓟邱集原红涧沟在龙虎台西一十二里昌平州志原莲塘在州治南三里八蜡庙前东西二水 
相环俗呼两水河傍植榆柳地多杭稻若水乡焉同上原红桥在州治西南十五里同上原雅克特穆 
尔与王禅军遇于榆河北奋撃败之追至红桥北因据红桥两军阻水而阵元史本传原至顺二年四 
月诏建雅克特穆尔生祠于红桥南树碑以记其勋五月次红桥临视雅克特穆尔生祠元史文宗纪 
原州西南十二里有红桥桥亡而名尚存元文宗为雅克特穆尔建祠立碑处也昌平山水记原黄潜 
昌平县石桥记由都城北抵上京其驿十有二而昌平之为县当其第一驿溪水径阛阓中横绝通衢 
霖潦暴至则水湍悍益甚人莫利涉县尹毕侯以为昌平今畿县大驾时巡次舎在焉凡侍从之臣宿 
卫之士与夫外颁教令内奉职贡使客传递之往来率由乎是为长吏者曷敢弗谨乃规货食募匠佣 
揆日之吉架石为桥其修六十尺而其广得修四之一自始作至讫功为日若干车者无济盈徒者无 
厉深而民不知有后咸相与诵美之掌其驿事者宫君琪持父老之言来谂曰吾毕侯之为人素慎重 
虽居剧县善操简以御烦见谓材敏然以亷平不苛民乐其业田瑞安于事用能以暇日致力于兹桥 
愿有纪而附见其治行之概勒诸岸左以贻永久古者列国有四邻宾客之交入其境而门关逵路庐 
馆川梁修除之不时犹或讥其失政矧今百里之郊警跸所临有能勤其官敬其事而不忘乎严饬具 
备如此可谓无失政矣岂徒一时兴作之工有足称道哉庸弗辞而为之书善观政者有考于斯则它 
治行固可推而知也毕侯名文质济南士族其出宰也由翊正掾外补云黄文献集原光武时冦恂至 
昌平袭杀邯郸使者夺其军耿弇走昌平就其父况卢芳入朝南及昌平魏文帝拜牵招使持节护鲜 
卑校尉屯昌平章怀太子注汉故城在今幽州昌平县东南昌平山水记原蓟城东北一百四十里有 
昌平城城西有昌平河魏氏土地记原军都县有昌平城魏书地形志原沮阳故城在东南四十里昌 
平州志原万年城在州西南东魏天平中置万年县属平昌郡隋閛皇初废入昌平方舆纪要增古疑
 城在州东南二十五里南小口之西相传辽萧后屯兵于此大清一统志増今州东四十里有军都村 
亦曰县址又有故城在州西十七里又有大口故城在州东南五十里双塔故城在州西南十八里昌 
平州志原榆河驿初设于榆河嘉靖中改附州城昌平山水记増延庆卫在州西壮四十里居庸关内 
明永乐二年置隆庆卫隆庆初改名延庆卫所辖地东至昌平州界七十里西至昌平州界二十里北 
至宣化府延庆州界三十里今府境诸卫皆裁唯此仍设大清一统志臣等谨按延庆卫本朝乾隆二 
十四年改归州属其居庸关外等处拨入延庆州分隶原大口村在州东南五十五里昌平州志原元 
天历二年五月丁丑帝发京师北迎明宗皇帝戊寅次于大口元史文宗纪增至正十二年四月周伯 
琦由翰林直学士兵部侍郎拜监察御史视事之三日大驾北巡上京例当扈从启行至大口留信宿 
近光集补张者送驾至大口作万乘巡行远三灵佑护多旌旄随大纛鼓铎杂鸣驼初日浮黄伞微风 
送玉珂臣心如草色不断到滦河蜕庵集原桃林村在州城东三十里有法林寺元至正年建昌平州 
志原花塔村在州城西北三十里有和平寺唐建同上增昌平东有燕丹村昌平山水记原太平庄在 
州东南二十五里昌平州志原元延佑二年迁红城屯军于古北口太平庄屯种七年十二月罢太平 
庄屯田复于红城周回立屯元史原初以永清等处田亩低下迁昌平之太平庄泰定三年五月以太 
平庄乃世祖经行之地营盘所在春秋往来牧放卫士头匹不宜与汉军立屯遂罢之止于旧立屯所 
耕作如故同上原旧县西十里为龙虎台地势睹平如台广二里袤三里元时车驾巡幸上都往来皆 
驻跸其上昌平山水记原龙虎台去京师百里在居庸关之南背山面水车驾岁幸上都往还驻跸之 
地诚意伯文集增龙虎台纳宝地也凡车驾行幸宿顿之所谓之纳宝又名巴纳滦京集按巴纳义见 
前旧作纳钵今译改原至元十九年八月驻跸龙虎台元史本纪原至元二十七年地震帝驻跸龙虎 
台召集贤翰林两院官询致灾之由元史列传原富珠哩翀除佥太禧宗禋院迎驾至龙虎台帝问子 
翚来何缓太禧院使阿荣对曰翀体丰肥不任乘马从水道来是以缓耳元史本传原文宗驻跸龙虎 
台马祖常应制赋诗尤被叹赏谓中原硕儒唯祖常云同上原库库特穆尔遣部将白索珠以万骑卫 
京师驻于龙虎台与博啰特穆尔战同上原札实博极群籍泰定三年诏以遗逸征至上都见帝于龙 
虎台眷遇优渥同上原元统初陈颢扈跸行幸上都至龙虎台帝命造膝前而握其手曰卿累朝老臣 
更事多矣凡议政事宜直言无隐颢顿首谢同上原永乐八年二月车驾次龙虎台遣行在太常寺少 
卿朱焯祭居庸山川二十年九月车驾次龙虎台飨随驾将校二十一年十一月车驾次龙虎台赐文 
武大臣及忠勇王金忠宴明成祖实录补帝幸上都忠勇王从至龙虎台拜辞帝赐衣慰谕睹丽史世 
家原宣德五年十月车驾次龙虎台召英国公张辅等至幄中问郊外民事赐酒馔明宣宗实录补正 
统己巳秋七月王振挟天子率师亲征至龙虎台安营方一鼓众皆虚惊知为不祥也古穰杂录原江 
孚龙虎台赋吾闻幽都之山崔嵬崷崒崱屶纡郁几万里兮挟居庸而南出壮乾坤之险阻兮开混沌 
之端倪潏龙盘而虎踞兮屹睹台之巙 右太行之峨峨兮左江海之汤汤负天关之赑屃兮面紫极之 
清光观夫台之为状也则博敞倜傥朝昏往来嵚岑参差日月蔽亏轶阴雨于天半俯星辰于下墀溘 
氛埃而 浮景兮出凌兢而入太微吾亦不知其睹广之若是兮盖天地之所为若乃崚嶒嶻 撑鳞奋 
鬣周回连蜷蜿蜿蜒蜒林蒸润而雨降崖转石而雷喧势将胜海水而喷薄鼓颢气而飞天吾是以知 
台之所以名龙神变化而无前至若嵌岩谽谺有呀其牙孱颜岝崿而爪而攫春花明而文炳飞泉咆 
而栗魄众山奔骞于其下兮若百兽震掉披靡而前却吾是以知台之所以名虎雄万古而磅礴尔其 
季春历日法笃北巡五辂辉煌万骑纷纭鸾旗鳯盖之笒丽金干玉戚之晶荧警跸既启天颜甚迩散 
皇风以曯幽考声教之所被吉行信宿于焉而止喜地势之睹平纵登望之峛崺干心降而微怡都人 
仰而称伟于是名臣良士朱虎夔龙迷清颷于有土虚元气于太冲鼓舞六合奋跃群雄出渊潜之滞 
迹起岩穴之幽踪吾又知台之所以名龙虎不独山川之胜又快夫风云上下之相从也嗟夫威加四 
海知覇心之犹存直计百金昭俭德之为至图功业于丹青致获良于千里是虽可以压铜雀而下姑 
苏又岂足以并兹台之美乎歌曰粤瞻层台聿穹窿兮肇基太始垂无穷兮爰考休征熙淳风兮于昭 
灵台与俱崇兮文翰类选原刘基龙虎台赋倚欤太行之山呀云豁雾结元气而左蟠于赫龙虎之台 
摩干轧坤魁群山而独尊其背则崔嵬突嵂森岗峦而拱卫其势则昆仑駊驮仰星辰之可扪白虎敦 
圉而踞峙苍龙蜿蜒而屈盘状昻首以奋角恍飙兴而云屯其北望则居庸嶻嵲烟光翠结攒峰列戟
 断崖立铁踆鸟飞而不度古木樛以相掣其下视则涨海冲瀜飞波洗空风帆浪舶往来莫穷想瀛洲 
之密迩睇三山之可通彼呼鹰戏马适足彰其陋而眺蟾望屋曷足逞其雄岂若兹台之不事乎版筑 
而靡劳乎土功也想其嵚崟碕礒曼衍迤逦形睹势平背山面水叵灵献其幽秘归邪护其光晷何嵩 
华之足吞岂岱宗之可拟此所以通孔道于上都掲神京之外垒匪松乔之敢登羌乘舆之攸止也至 
若四黄既驾卤簿既齐方玉车之万乘蔚翠华之萋萋载云罕与九斿光彩绚乎虹霓山祗执警以广 
道屏号洒雨以清埃朝发轫于清都夕驻跸于斯台明四目以遐览沛仁泽于九垓眇轩辕之梁甫屑 
神禹之会稽雄千古之盛典又何数于方壶与蓬莱慨愚生之多幸际希世之圣明虽未获睹斯台之 
壮观敢不慕乎颂声遂作颂曰杰彼神台在京之郊金城内阻灵关外包上倚天倪下镇地轴太行为 
臂沧海为腹崇台峨峨虎以踞之群山巃嵸龙以翼之于铄帝德与台无穷于隆神台与天斯同崇台 
