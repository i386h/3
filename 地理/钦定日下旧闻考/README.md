<!-- { "loadSidebar": true } -->
钦定四库全书 

吏部 

钦定日下旧闻考 

御制题词 目录 

译语总目 

 

详校官庶吉士臣 胡钰 

检讨臣德生覆勘 

 

总校官进士臣程嘉谟 

校对官进士臣单可璂 

誊录监生臣陶文溥 

 

 

 

御制日 

下旧闻考题词二首 

第一章书緑起 

第二章书自儆 

重考彛尊书以成七言权当序而行名因日下荀文若迹逮春眀孙北平 

朱彛尊所编日下旧闻捃拾载籍及金石遗文分为十三门四十二卷颇为综核与北平孙承泽所著 
春眀梦余録七十卷均有裨于帝都考证但其书不免罣漏淆讹因命馆臣重加订正其春眀梦余録 
内所载亦间采辑 

罣漏岂无补所阙淆讹时有校从精百年熙皞繁文物 

朱彝尊书成于康熙二十七年今又及百年太平熙皞民物繁昌自宫殿城市改置添建复编增为十 
五门成书一百六十卷名曰日下旧闻考 

似胜三都及两亰 

 

曾赋皇都与帝都曾赋皇都 

癸酉年曾赋皇都帝都诗两篇帝都诗言自古建都之地莫过燕京之据形胜皇都诗言今燕京体大 
物博戸口繁滋 

若兹形胜古今无金迁元复其乆矣 

自金天徳中迁都燕城号中都元至元间改名大都眀自金陵迁于北京我朝因之然其城郭宫殿凡 
数迁移率非金源之旧矣 

清修滋盛乎御苑法宫诚富此返淳还檏益殷吾论成知过渊衷写 

余临御四十余年凡京师坛庙宫殿城郭河渠苑囿衙署莫不修整皆物给价工给值然究以频兴工 
作引为已过辛丑岁曾着知过论以自箴 

更勵聰聽奕葉圖臣董誥奉　敬書 

臣英亷等奉勅编纂日下旧闻考成书谨奉表上进者伏以辰居星拱经天 
曜帝座之垣皇极畴敷括地志神畿之府考山川而陈风俗承平统一车书彰文物而纪声明首善先 
详辇毂盖九州岛赤县尽圣朝无外之规模而三辅黄图为王者宅中之都会正体裁于竹素博闻资 


广见重研考掌故于芸缃旧帙待新编益焕瞻云就日近光紬石室之书索献征文数典壮金台之色 
广轮式廓载籍臣增辉等诚欢诚抃稽首顿首上言窃惟星分析木垣市开躔地访空桐戴匡映极涿 
鹿陈云师之战指南而轩帝成都烛龙曜日御之乡宅朔则陶唐命职禹乘四载首冀方而畿甸宜尊 
商宅五邦近亳邑而幽并遂合周室下车之始封锡蓟邱姬宗列爵以来强推燕国召棠勿剪以分藩 
邹黍生温而吹律上谷列三边之郡剏始嬴秦广阳筑万载之宫迹荒炎汉幕南庭启僣名铜马之门 
代北兵精威壮卢龙之塞九万人唐军瀛漠节镇沿隋十六州晋割燕云版章隘宋耶律会同之世始 
建城隍金源天德之时增修宫室迨元大都之设尚尊总管之名迄明继世以还遂正京师之号盖其 
神皋形胜天府膏腴扼四塞以居中处上游而驭逺郁锺王气龙盘鳯舞之祥俯视侯封棊布星罗之 
势万斛转东南之粟财赋遥输九闗控西北之边威棱逺詟右太行而左碣石前沧海而后居庸固已 
雄视秦州基恢洛邑千百国朝宗之盛简编宜有成书亿万年祚世之长纪载端资博考然而丛编少 
确古籍多湮燕国春秋苐传名于墨子幽都图志空着目于隋书管讵窥天转滋疑于耳食锥宁指地 
徒自牖于面墙从未有功成巍焕识大而识小无遗治洽荡平同轨与同文并盛如今日者也钦惟皇 
帝陛下天亶干行日升离照平泰阶而光宅星云河岳之珍符正鼎位以凝基风雨阴阳之和会绍衣 
缵绪扩缔构于龙兴握纽恢纮奠纲维于鳌纪鴈臣絶塞欵闗而觐展来庭象译殊方辟地而屯开列 
障礼乐际百年之会民物阜昌图书集四库之成圣明述作志籍重修一统山庄更上塞成编舆经详 
定九畿镐邑则留都备辑惟向明首出天中之景命方新而典学余闲日下之传闻订旧史臣手録彝 
尊着有专书家学踵成昆田补其剩简谓其功勤摭拾如胶百衲之琴嘉其力费爬梳似集千狐之腋 
别一十三门之鳞次思茹古以　今采千六百种于毫端快枕经而葄史雄闗絶嶂策屐登临名刹高 
台按图指索认籀文于甫草　详同马攻车剔碑版于荒苔尽访吉金贞石道古瀛洲之暇藤屋紬芸 
曝书长水之乡笛渔削藁然而称名失实不无误寳康瓠爱博难专未免见遗荆璞语洪纎之条贯罣 
漏滋多况方位之迁移参差互出景物载刘侗之畧歳月都非街衢仍张爵之编阓阛已改千钧玉瓮 
乆归别殿之储万石金钟屡易精蓝之制每旧存而新轶慈仁则寺少双松或昔晦而今彰希宪则堂 
寻万栁成均猎碣何容别立专门武库星謡讵足登诸大雅况复羲文轩箓宜扬糺缦之 

天章松栋云牕应载辉煌之睿藻 

游豫园林之胜不宜列以郊垧清严府寺之曹未可厕诸城市此则拘墟多陋握铅椠而难工胪采虽 
繁 瑜瑕之不掩者也我皇上特命廷臣重厘旧志俾搜罗于故实用审定夫曩篇体制须严在先明 
其条例折衷至当悉仰荷夫纶言发山经水志以考详合晷景星图而细勘九重轮奂全登宫史之编 
三馆研摩译准国书之字志壶天于上苑文沼灵台详且廨宇于诸司槐 棘院通都九市十三门则 
毂击星街神策五营廿四旗则翼分卦位 

若夫 

郊坛庙社学校农桑敬 

 

天法 

祖之念钦若常昭体国经野之谟厘然具在一代之典章制度扬景铄而颂文明兆民之旧德先畴乐 
清宁而浴膏泽彼葛洪之杂记未有闻焉即应劭之旧仪方斯蔑矣而且万  艺疑事必稽乙览披 
函谰言务正访遗踪于琼岛何闗塞外之山辟迂论于金河试证井华之水名更八景泉岂埀虹派演 
万源河知号鳯音随误读辨传疑于裂帛之湖地袭佳名笑附会于钓璜之渚鹰台呼处荒基莫指仁 
虞鹫岭飞来示像谁闻天竺凡此千秋传信订讹悉秉夫圣裁更以万象陶镕即事多形于睿咏敷陈 
据典敬登首见之篇考核研精许附下方之 

案臣等识惭测海才愧研京朶殿云霞幸趋跄于禁近斗城霄汉瞻壮丽于宸居承诏命而兢惶愧见 
闻之固陋发箧浩如烟海难期竟委穷源操觚寛以歳时敢曰事增文减州居部次半仍旧贯之辞类 
别区分两补新题之目尾躔龙而宿曜荣光上动星文骨市骏而风雄古迹逺追世纪河山襟帯金汤 
之形势长留轩陛堂皇栋宇之经营毕具分九衢而雄万雉骈阗百货之场逺六遂而近四郊环拥五 
云之气千里封圻斥衍惟民乐止于京畿一时官守羁縻在昔沿名于侨治边障则险由天设榆塞松 


闗版图则齿验生繁歌衢舞巷风仍淳朴渐摩被德化之成物自蕃昌华实擅上腴之利至若琐文轶 
事终杂缀而别附存疑加以创例新裁増苑囿而更添官署总其成数十五类囊括斯全视彼原书卌 
二卷帙赢过半浸菑时而泽豯养职方之纪地加详环禆海而首神州驺衍之谈天孰据灿罗胸之典 
故应资作赋之才胜指掌之舆图用备洽闻之助春满皇州景象天上恩多人依帝里光华长安日近 
建铜圭而纪盛思综括乎九经九纬之全仰轩镜以高悬备多识于一物一名之细伏愿奎照权衡天 
言弁冕颁埀秘阁采风陈诵训之书嘉恵艺林润色佐论都之笔从此拱神京之百二自合梯航玉帛 
以偕徕弼成服者五千直统侯甸要荒而莫外太平寰宇金瓯增白阜之图 

广内承明玉府焕丹函之秘臣等无任瞻天仰圣感激屏营之至谨奉日下旧闻考一百六十卷目録 
一卷随表恭进以闻 

乾隆四十八年二月初五日奉 知道了钦此 

乾隆四十七年月日大学士臣英亷 领侍卫内大臣尚书臣和珅尚书臣梁国治尚书臣徳保 

 


钦定日下旧闻考 

凡例 

一朱彝尊原本分星土世纪形胜宫室城市郊垧京畿侨治边障户版风俗物产杂缀十三门掌列眉 
分颇称详赡应各仍旧目惟城市门首标京城总纪皇城各卷又各官衙署原本载入城市门国朝官 
府建置视前代更昭美备又八旗内务府各衙门均属创设谨别立官署一门以原有各条移入新分 
门目而以现在体制增载于后又城西玉泉香山等处原本俱列入郊垧门今西郊为御园胜地谨别 
立苑囿一门用崇规制一神京古迹纷罗流传多舛恭读御制诗文几订讹纪实诸篇无不折衷至当 
炳若日星 

今遵旨凡原文并增载及三抬双抬单抬冩者俱顶格原按及新増按语俱低二格凡有圣祖仁皇帝 
御制诗文世宗宪皇帝御制诗文我皇上御制诗文内有因地作记因事立碑因物成咏者 

谨分门録载 

一朱彝尊原本援引该洽而征采既多难免遗漏今将原本所引各仍其旧而以现在援据补入者续 
编于后凡朱彝尊原引则加一原字于上朱昆田补遗者则加一补字于上其新行添入者则加一增 
字于上逐条标识以期一目了然一凡朱彝尊原有按语以朱彝尊原按五字标首其现加考证按语 
则用臣等谨按四字别之一原本各门内有编次参错体例不符如明代坊巷俱入城市门而辽金元 
坊巷名目乃载入宫室门之类殊未画一俱应详核改正其他应行移改之处尚多谨拟凡自他门移 
入者俱于各条下用小字注明原在某门今移改字様庶彼此 核较为详密一宫室一门惟辽金故 
宫在今都城西南故迹已湮祗应胪列旧名以备考证其元明宫室实本朝营建所因自应分晰缕载 
谨照宫史将今制逐一载入仍加按证明一原本城市门内所列坊巷街衢俱据明张爵所编五城坊 
巷胡衕集叙次但现在五城界址隶属已各不同而坊铺之制亦多更改谨将城市一门悉以现今五 
城界册为准如原本在中城而今应归入东城原本在南城而今应归入中城者即将原引各条移入 
现隶本城之下庶考订咸归确实一原本所引各条内如有原书舛误及考据失实应行驳正者谨将 
现据考证各书増入仍别加按语如本无旧书可据者则将现在情形据实详识 

一古迹内凡昔有今无如慈仁寺双松之类俱加案注明其有旧在他处今经移置如承光殿玉瓮觉 
生寺大钟之类则将原引之书载入新移之地其物虽移置而寺庙尚仍其旧者则于寺庙本条内注 
明今移某处详见某门字様令前后详畧互见以资 考一原本寺观现存已废改建重建者均于各 
本条下注明俾今昔了如指掌一京畿一门原本系按顺天府所属州县次第编排自当各仍其旧惟 
地方沿革随时异宜其増损分析之处均应考订増入今拟以现今顺天府属地方为准其名山河道 
有与昔日情形异者俱加案详考至遵化玉田丰润三属今已别为遵化直隶州不隶顺天谨附编京 
畿卷后一金石碑碣有原本未载者今俱为増辑一原书之末附石鼓考三卷専叙猎碣源流今石鼓 
现列成均似不应専为标目谨移入官署门国子监条下以归画一 

一原书取材欲博不无泛滥如因叙兵部官署而兼及于当时谚语因叙国子监而兼及于许衡教法 
因叙悯忠寺而兼及于谢枋得赐谥本末今拟似此类者俱改用双行小字附存各条之后以为区别 
庶不致混淆 

一原本所引昔人诗赋序记之属颇伤繁冗谨拟择其中无用者酌加删汰其有名人著作可资考证 
而未经采择者亦间为酌増俱用双行小字附入各条之下 

