<!-- { "loadSidebar": true } -->
金世宗为一龛宗太祖元太祖元世祖明太祖为一龛増祀夏王启仲康少康杼槐芒泄不降扄厪孔 
甲皋发商王太甲沃丁太庚小甲雍已太戊仲丁外壬河亶甲祖乙祖辛沃甲祖丁南庚阳甲盘庚小 
辛小乙武丁祖庚祖甲廪辛庚丁太丁帝乙合原祀夏共十有四王商共二十六王为一龛增祀周成 
王康王昭王穆王共王懿王孝王夷王宣王平王桓王庄王僖王惠王襄王顷王匡王定王简王灵王 
景王悼王敬王元王贞定王考王威烈王安王烈王显王慎靓王合原祀三十二王为一龛増祀汉惠 
帝文帝景帝武帝昭帝宣帝元帝成帝哀帝明帝章帝和帝殇帝安帝顺帝冲帝桓帝灵帝昭烈帝唐 
髙祖髙宗睿宗元宗肃宗代宗德宗顺宗穆宗文宗武宗宣宗懿宗僖宗合原祀汉共二十一帝唐共 
十有五帝为一龛増祀辽太宗景宗圣宗兴宗道宗宋太宗真宗仁宗英宗神宗哲宗髙宗孝宗光宗 
寜宗理宗度宗端宗金太宗章宗宣宗合原祀辽共六帝宋共十有四帝金共五帝为一龛増祀元太 
宗定宗宪宗成宗武宗仁宗泰定帝文宗寜宗明太宗仁宗宣宗英宗景帝宪宗孝宗武宗世宗穆宗 
愍帝合原祀元共十有一帝明共十有二帝为一龛共増祀一百四十三君原祀五龛増二龛共七龛 
东庑原祀功臣风后傅说召公奭召穆公虎张良曹参周勃房元龄李靖许逺李晟韩世忠十有二人 
増祀仓颉毕公髙仲山甫魏相耿弇宋璟裴度李沆王曽富弼文彦愽李纲文天祥愽果宻常遇春杨 


士竒于谦刘大夏十有八人并自西庑原祀移入之虁伯夷伊尹邓禹诸葛亮郭子仪曹彬宗翰穆呼 
哩徐逹十人共四十人西庑原祀力牧周公旦太公望方叔萧何陈平杜如晦张巡岳飞九人増祀仲 
虺吕侯尹吉甫刘章丙吉马援赵云狄仁杰姚崇李泌陆贽斡鲁吕蒙正宼准范仲淹韩琦司马光赵 
鼎托克托李文忠杨荣李贤二十二人并自东庑原祀移入之皋陶龙伯益冯异耶律赫噜宗望巴延 
刘基八人共三十有九人东西共増祀四十人合原祀以次分列共七十有九人同上按博果密蒙古 
语包裹也旧作不忽木赫噜译义见前旧作曷鲁今俱译改谕旨明建文为太祖之嫡孙缵承大统在 
位四年固俨然天下共主矣不系之以谥而称曰建文皇帝此俗称非史体也今明史既成着大学士 
九卿会议确拟具奏随遵旨议准追谥明建文帝为恭闵惠皇帝制造神牌祀于太祖神牌之次礼部 
则例増历代帝王庙在阜成门内南向庙门三楹左右门各一前石梁三景德门五楹崇基石栏前后 
三出陛中十有一级左右各九级左右门各一正中景德崇圣殿九楹重檐崇基石栏南三出陛中十 
有三级左右各十有一级东西一出陛各十有二级两庑各七楹一出陛均八级庑前燎炉各一殿南 
御碑亭一殿后祭器库五楹均南向景德门外其东神库神厨各三楹宰牲亭三楹均西向井亭一其 
西为承祭官致斋所庙门内东南钟楼一围垣周百八十六丈三尺八寸庙门外东西下马牌各一景 
德街牌坊各一正殿覆黄色琉璃两庑青色琉璃同上増乾隆四年议准帝王庙行饮祸受胙礼停其 
别设拜褥二十九年奏准代祭帝王庙停其开写尚书都统职名将亲王郡王等职名具奏请旨着为 
令同上増世宗御制历代帝王庙碑文历代帝王崇祀之制肇于唐天寳七载始置庙京城止及三代 
以前而已明洪武六年始于金陵立庙嘉靖十年乃建于京师阜成门内当明初定制时议礼之臣不 
能通知大体崇祀祇创业之君从祀惟开国之臣自兹以后阙焉我皇考圣祖仁皇帝秉大公之道折 
衷百代深惟祀典之宜修康熙六十一年特颁谕旨命廷臣详悉从容确议具奏逮朕绍绪之初廷议 
始上旧崇祀帝王二十一位今増一百四十三位旧从祀功臣三十九人今增四十人朕遵奉先志重 
书牌位诹吉入庙行祭告之礼仰惟圣祖皇帝用意之厚立论之正夐乎不可及也夫三代以上若夏 
启之能敬承殷之太甲太戊武丁周之成王康王宣王颂美诗书光耀史牒三代以下英君哲后或继 
世而生则德教累洽或间世而出则谟烈重光胥能致海宇之乂安跻斯民于康阜嘉言传于信史善 
政式为良规至凡蒙业守成之主即或运会各殊屯亨不一茍无闻于失德咸帝命所宠绥爰及历代 
名臣亦皆川岳钟灵为时辅佐功在社稷德恊股肱比诸从龙之彦何多让焉而尚论未详明禋久旷 
其为缺略也大矣夫钦崇徃哲景企前徽明德可懐羹墙兴慕睠流风之所被泃历世而勿谖若乃扩 
追逺之鸿规破拘墟之臆见自非忠厚立心寛仁为量卓识超于千古盛德冠于百王未有能论及此 
者典礼修明有待今日然则圣祖皇帝之重加厘定公当周详诚千万世莫及之仁心而千万世不易 
之定论也庙貎既新叙述本末镌于青珉用昭示久逺焉増御制重修历代帝王庙碑文历代帝王之 
祀其准古迁庙观德遗意而推而放之者欤书曰七世之庙可以观德疏家以为世祧者迭迁德盛者 
弗毁葢就一朝为言而周礼郑氏四类注称三皇五帝九皇六十四氏咸祀之繁露引为自近溯逺之 
明证斯正合食所权舆然汉魏以来有司具仪率求之肇迹建都而不闻立庙洎唐迄明庙立而代以 
专祀开创为常其制又缺马未备我皇祖圣祖仁皇帝康熙六十一年勅谕礼官增祀茍非失德失器 
即蒙业守成者皆得与飨我皇考世宗宪皇帝丕缵先型详定位次临御伊始亲诣视成着于奎文者 
綦悉间考旧史所纪剏守难易之辨尠有折衷定论以是对掦曩昔所为法施于民者不克兼既其实 
独斤斤于殿于门于坊具颜之曰景德景德焉尔德故若是其偏而不举耶寅惟祖宗懋敬厥德咸秩 
孔修观法之所存即知戒之所寓义至深逺大雅不云乎天难忱斯不易惟王召公奭迪王祈天永命 
一则曰监于有夏再则曰监于有殷寖假入庙而征统系由百世之后等百世之王一自昭代概之皆 
名之为胜国有不深厪夫屋与墟之儆而怵惕动容者哉顾于其间历选列辟若稽古之化浃烝人治 
光徃牒者罔不穆穆棣棣式在几筵崇异代同堂之报故于世数之迁而得其示戒于无形抑于世数 
之屡迁而不迁而得其垂法于有永稔乎此者观德之意愈以睪然而兴矣庙自雍正癸丑缮葺距今 
且三十载爰以乾隆壬午出内帑金庀而饬之故事瓴甋甃以纯緑兹特易葢正殿黄瓦用昭舄奕工 
告讫功适届甲申季春吉祀祇承家法躬荐新宫已为长律述事揭言其大指会所司请制文并锲诸 
碑复详阐之如此増乾隆三年御制戊午季秋祭历代帝王庙礼成纪述八韵明禋稽古制殷礼值秋 


时肃肃旗常列跄跄鹓鹭随爽风开寳扇旭日耀灵祠两序陈钟鼓千秋焕鼎彝羹墙増忾慕典籍信 
昭垂对越严将祀钦承俨若思志曽希舜禹心愧作君师代谢固天运孙曽鉴在兹增乾隆二十九年 
御制重修历代帝王庙告成既奉神御复位爰以春祭恭临式瞻实枚用申诚肃诗三皇五帝道功崇 
历代君王懋建中虽是乘除抚人世莫非兢业代天工由来观德视迁庙用以陈年新閟宫更忆戴黄 
教易瓦旧制庙瓦皆甃用纯緑兹以新葺正殿易盖黄瓦闻刻羽发调桐考经圣祖加之位康熙六十 
一年皇祖考定历代帝王庙位守成列辟并増入祀典敬法世宗祀以躬皇考于雍正二年春季亲诣 
行礼乐亮礼章溯古制牲蠲币量冀神通落成莅止摅诚恪蒇祀虚徐仰显融周监在殷殷监夏难谌 
益切惕予衷原弘慈广济寺东望西安门西接平则门帝王庙南邻干石桥万松老人塔北近大街寺 
基二十畆弘慈广济寺志臣等谨按弘慈广济寺在历代帝王庙东寺基二十畆今无复旧规矣原万 
安弘慈广济寺碑都城内西大市街北有古刹废址相传为西刘村寺景泰间人有得佛像及石龟石 
柱于土中山西僧普慧与其徒圆洪辈图兴复之尚衣监太监廖屏以门赐额曰弘慈广济时天顺丙 
戌岁也弘慈广济寺志原万历癸未彭城伯张守忠惠安伯张元善重修同上臣等谨按弘慈广济寺 
旧为西刘村寺金时刘望云建明天顺初僧普慧因其址重葺之赐额曰弘慈广济寺本朝康熙三十 
八年奉勅重建御制碑文勒石并临米芾观音赞及渗金释迦观音普贤像颁赐寺中正殿扁曰妙明 
圆通戒坛扁曰持梵律皆圣祖仁皇帝御书乾隆十二年皇上临幸兹寺御制诗一首勒石殿西并御 
书种诸善根扁恭悬殿内増圣祖御制弘慈广济寺碑葢闻堂开鹿苑夸祇树之香林境辟鹫峰传寳 
华之胜地若其清风盈丈室亦岂在于离羣皎月映禅心初何嫌于近市正以琳宫伊迩瞻龙象者知 
尊精舍非遥聴鼓钟者易肃兹弘慈广济寺夙称名刹旧住髙僧梵宇庄严峙鳯城之兑位呗音宣朗 
接紫陌之西隅古木垂荫于阶除皓鹤闻经于戺户境幽尘隔如在山林心逺地偏焉知阛阓莲花幢 
内常明日月之灯栢子香中深入栴檀之海六时禅诵铎铃飨彻丹霄四海缁流钵锡云依法界蔵经 
阁敞珠聨贝叶之文说戒坛髙石点雨花之偈是以驻跸常临于浄地挥毫特贲于禅扉睠此幽恬赏 
其清旷僧湛佑心通释典志励虔修葺陈构而维新率羣衲以遵礼住持僧然丛克襄厥事庭宇秩然 
盖其教以利益羣生为本其事以修持戒律为归朕嘉其同善之心挹彼广慈之义俯俞敦请爰锡斯 
文振宝筏之宗风弘金绳之觉路用垂贞石以示来兹増乾隆十二年御制广济寺鐡树歌石桥之北 
鳯城西荘严净域开招提我来白昼考岁月苔阶偶抚昔人碑石龟石柱出废址如幻具足非然疑寳 
构珠缨悬日月相好特表天人师戒坛左峙授摩羯擘窠神迹辉云楣戒坛内持戒律匾圣祖御笔也 
曲廊右转筑精舍虽城市也而幽竒庭前倔矗老干摩挲不辨桐与桤轮囷盘鬰戛霄汉层层旌节排 
神芝白足僧人称鐡树木疏希见谁能知大椿散木此其类名以不坏理亦宜佷山千岁挺不朽彼小 
隠耳奚堪题饱参佛定得如是熟阅世道何纷兮天风为我吹万虑童童盖下聊依迟增张守忠张元 
善重修广济寺碑记略弘慈广济寺肇自天顺丙戌落成于成化甲辰迄今历百年殿宇倾颓因与同 
志者于万历甲申孟夏鸠工修葺易朽成坚稍称完整云弘慈广济寺志增髙珩重修金佛像碑记略 
弘慈广济寺帝城古刹也兵燹以来丹青漶漫绀宇白毫风雨剥落工部尚书廵抚畿辅捷轩王公太 
夫人刘氏捐赀鼎新之下至法筵供器一切灿然康熙九年岁次庚戍夷则月望日立石同上增严我 
斯栴檀佛记略康熙中王国弼与其弟国臣得栴檀香髙数尺寳而蔵之江南刘拱北良工也为刻佛 
像三年像始竣以辛酉之冬迎入广济寺供飬是年十月三十日圣祖临幸解白悦悬像左臂焉弘慈 
广济寺新志 

 

钦定日下旧闻考卷五十一 


钦定四库全书 

史部 

钦定日下旧闻考卷五十二三 

 

详校官庶吉士臣 胡钰 

检讨臣德生覆勘 

 

总校官进士臣程嘉谟 

校对兼誊录举人臣李传燮 

 

 

钦定四库全书 

钦定日下旧闻考卷五十二 

城市内城西城三 

 

原白塔寺建自辽寿隆二年塔制如幢色白如银至元八年加铜网石栏天顺二年改名妙应寺春明 
