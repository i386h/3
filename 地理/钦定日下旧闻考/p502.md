<!-- { "loadSidebar": true } -->
北地曰坝上乡曰安德旁为御马苑凡二十所弘治九年三月重葺十年二月告成铭曰兟兟国马于 
甸之埜散焉如云骈焉如雨有庙言言在潞之阳始谁作之自我文皇有崇其祀其自今始神始降祥 
人惟致喜昔在卫文亦有鲁僖心维塞渊思亦无期功以才兴亦以惰毁琢石镵辞爰告来禩王文恪 
集 

 

钦定日下旧闻考卷八十八 

 

钦定日下旧闻考卷八十八举正 

 

婐侍原书讹作婐寺逺者来辑原书者讹作于今改虞集东岳神圣宫碑绰楔原书绰讹作棹今改李 
廷机勅修东岳庙碑略旨原书讹作肯今改赵志皋勅修东岳庙记略 

 

钦定日下旧闻考卷八十八举正 


钦定四库全书 

史部 

钦定日下旧闻考卷八十九九十 

 

详校官庶吉士臣范逢恩 

检讨臣德生覆勘 

 

总校官进士臣程嘉谟 

校对官进士臣赵雯 

誊录监生臣池大经 

 

钦定四库全书 

钦定日下旧闻考卷八十九 

郊垧东二 

 

原岀东便门有大通桥水从玉河中出波流演迤帆樯往来可达通州二三园亭依涧临水小舠从几 
案前过林间桔槔相续大类山庄燕都游览志原至元一十八年郭公守敬上言大都运粮河不用一 
亩泉旧源别引北山白浮泉水西折而南经瓮山泊自西水门入城环汇于积水潭复东折而南出南 
水门合入旧运粮河每十里一置闸皆至通州凡为闸七距闸里许上重置斗门互为堤阏以过舟止 
水上览奏喜曰当速行之于是复置都水监俾公领之首事于二十九年之春告成于三十年之秋赐 
名曰通惠公又欲于澄清闸稍东引水与北坝河接立闸丽正门西令舟楫得环城往来不就而罢元 
名臣事略臣等谨案一亩泉有二一出昌平州西南新屯一出南苑此条及后条元史河渠志元一统 
志诸书所述皆指昌平之一亩泉与南苑一亩泉无涉谨识于此原髙源迁都水监通惠河由文眀门 
东七十里与会通河接置闸七桥十二人蒙其利元史本传原至元二十八年都水使者请凿渠西导 
白浮诸水经都城中东入潞河则江淮之舟既达广济渠直泊于都城之汇上亟欲其成又不欲役及 
细民敕四集赛集赛旧作怯薛已注明前卷人及诸府人兴凿刻日使毕太师淇阳忠武王率其属着 
役者服操畚锸趋者如云依刻而渠成赐名通惠河上语近臣曰是渠非伊彻察喇身率众手成不亟 
也元名臣事略按伊彻满洲语新也察喇注酒器也旧作月赤察儿今译改原通惠河其源出于白浮 
瓮山诸泉水世祖至元二十八年都水监郭守敬奉诏兴举水利因建言疏凿通州至都河改引浑水 
溉田于旧闸河踪迹导清水上自昌平县白浮村引神山泉西折南转过双塔榆河一亩玉泉诸水至 
西门入都城南汇为积水潭东南出文明门东至通州髙丽庄入白河总长一百六十四里一百四步 
塞清水口一十二处共长三百一十步坝闸一十处共二十座节水以通漕运诚为便益从之首事于 
至元二十九年之春告成于三十年之秋赐名曰通惠先时通州至大都五十里陆挽官粮岁若干万 
民不胜其悴至是皆罢之元史河渠志原延佑六年十月浚通惠河元史文宗纪原天厯二年八月发 
诸卫军浚通惠河元史文宗纪增通惠河之源自昌平县白浮村开导神仙泉西南转循山麓与一亩 
泉榆河玉泉诸水合自西水门入都经积水潭为停渊南出文明东过通州至髙丽庄入白河上下二 
百里凡置闸二十有四护国仁王寺西广源闸二西水门外会川闸二万亿库前朝宗闸二海子东澄 
清闸三南水门外文明闸二魏村惠和闸二籍田东庆丰闸二郊亭北平津闸三牛店溥济闸二通州 
通流闸二髙丽庄广利闸二按新开通惠河碑至元二十九年八月兴工三十年七月工毕平章政事 
吉勒展专董其事世祖圣德神功文武皇帝嘉其有成赐名通惠倡端建言图上方略者昭文馆大学 
士中奉大夫知太史院领都水监提调通和河道漕运事郭守敬也元一统志按吉勒展满洲语恕也 


旧作皎贞今译改增武宗至大元年正月以通惠河千户刘粲所领运粮军凡百二十人属万户沁特 
穆尔兵籍元史兵志按沁唐古特语大也特穆尔义见前旧作赤因帖木儿今改正原成化七年冬十 
月户部尚书杨鼎工部侍郎乔毅上浚通惠河旧道事宜先是漕运总兵官都督杨茂奏每岁漕运自 
张家湾舍舟陆运看得通州至京城四十余里古有通惠河故道石闸尚存永乐间曾于此河般运大 
木以此度之船亦可行先年曾奏欲于此河积水船运又有议欲于三里河从张家湾烟墩桥以西疏 
挑二十里湾泊粮船以避水患者二事俱未施行今此河道通流其水约深二尺不劳疏挑惟用闸蓄 
水令运粮卫所每船二十五只造一剥船自备米袋挨次剥运如此则运士得省脚费矣事下工部侍 
郎王复同太傅会昌侯孙继宗吏部尚书姚虁等议谓通惠河道闸座若得开通诚有益于国计但地 
形水势髙下并合用军夫物料俱难约度请命户工二部堂上官各一员会漕运参将袁佑率识达水 
利官匠前往相度上以命鼎毅遂同参将袁佑等亲诣昌平县元人引水去处及宛平大兴通州地方 
三里河道将行船故迹逐一踏勘及元史并各闸见树碑文所载事迹稽考回奏云闸河原有旧闸三 
十四座以通水道但元时水在宫墙外船得进入城内海子湾泊今水从皇城中金水河流出难循故 
道行船须用便宜改图除元人旧引昌平东南山白浮泉水往西逆流经过祖宗山陵恐于地理不宜 
及一亩泉水经过白羊山沟雨水冲截俱难导引其城南三里河至张家湾运河口袤延六十余里旧 
无河源正统年间因修城濠作坝蓄水虑恐雨多水溢故于杨桥东南低洼处开正通濠口以泄其水 
始有三里河名自濠口三里至八里庄始接浑河旧渠两岸多人家庐舍坟墓流自十里迤南全接旧 
河流入张家湾白河其水深处止有二三尺浅处一尺余阔处仅丈余窄处未及一丈今若用此河行 
船河身窄狭淤浅必用开浚人家房垣坟墓必须坼毁且以今宽处一丈计之水深二尺若散于五丈 
之宽止深四寸况春夏天旱泉脉易干流水更少粮船剥船俱难行使兼且沿河堤岸髙者必须铲削 
低者缺者必须增筑填塞又有走沙急湍俱要创闸倘水浅少又须增引别处水来相济若引西湖之 
水则自河口迤西直至西湖堤岸未免添置闸座若引草桥之水必须于大祀坛边一路铲凿沟渠亦 
恐有碍况其源又止出彰义门外玉匠局等处马跑等地泉亦不深大抵此河天旱则淤壅浅涩雨涝 
则漫散冲突徒劳人力卒难成功决不可开况元人开此河曾用金口之水其势汹涌冲没民舍船不 
能行卒为废河此乃不可行之明验也今会勘得玉泉龙泉及月儿栁沙等泉诸水其源皆出于西北 
一带山麓堪以导引汇于西湖见今大半流出清河若从西湖源头将分水青龙闸闭住引至玉泉诸 
水从髙梁河量其分数一半仍从皇城金水河流出其余从都城外濠流转通会流于正阳门东城濠 
再将泄入三里河水闸住并流入大通桥闸河随时开闭天旱水小则闭闸潴水短运剥船雨涝水大 
则开闸泄水放行大舟况河道闸座见成不用增造官吏闸夫见有不须添设臣等勘时曾将庆丰平 
津通流等闸下板七叶剥船日验可行若板下至官定水则大船亦可通行止是闸座河渠间有缺坏 
淤浅处须加修浚较之三里河工程甚省况前元开创此河漕运七八十年公私交便今若复兴则舟 
楫得以环城湾泊粮储得以近仓上纳在内食粮官军得以就近关给通州该上粮储又得运来都城 
与夫天下百官之朝觐四方之贡献皆得直抵都城下足以壮京师万年太平气象矣疏入命下于所 
司明宪宗实录原十二年八月浚通惠河自都城东大通桥至张家湾津河口六十里兴卒七千人费 
城砖二十万石灰一百五十万觔闸板桩木四万余麻铁铜油炭各数万计浚泉三增闸四凡十月而 
毕漕舟稍通都人聚观是河之源在元时引昌平县之三泉俱不深广今三泉俱有故难引独引西湖 
一泉又仅分其半河制窄狭漕舟首尾相衔仅数十艘而已舟无停泊处河多沙水易淤不踰二载而 
浅涩如旧舟不复通同上原白浮泉今入清河一亩泉在瓮山后已塞瓮山下玉龙双龙青龙等泉入 
西湖经髙梁桥注皇城濠一自西流入内一自东会入通惠四里至庆丰庆丰十一里至平津庆丰地 
形髙平津一丈许水陡绝故平津开则庆丰河身立见矣病逸漫记原大通河发源于昌平之白浮村 
神山泉西南会一亩马眼玉泉绕出瓮山后汇为七里泊东入都城西水门贯积水潭又稍东由月桥 
入内府环绕宫殿南出玉河桥水门东行会南北城河二流由大通桥东下通州髙丽庄凡一百六十 
余里元世祖至元二十九年郭守敬凿开此河每十里一闸蓄水通舟以济漕运赐名通惠国初闸与 
官夫多有存者而河几湮塞成化十二年始命平江伯陈锐疏通之漕舟曾至大通桥下后射利之徒 
妄假黑眚之说事竟阻坏正德二年复疏之功不就水部备考原嘉靖六年十月巡仓御史吴仲言通 


州运河元郭守敬创建已有明验今通流等八闸遗迹尚存原设官夫具在因而成之为力甚易而势 
家罔利从中挠之或倡风水之说或欲绝湾民之利皆不足信夫汉唐宋漕皆从汴渭直达京师未有 
贮国储于五十里之外者请以臣言下户工二部定议修浚运粮河径达京仓此兴无穷之利而杜不 
测之虞于计便上命户部侍郎王軏工部侍郎何诏及仲董其事軏等上言地形从大通桥至白河髙 
可六尺若大兴工浚之深至七丈通引白河则漕船可直达京城诸闸可以尽罢此永久之利然未易 
议也为今之计惟应修浚河闸然从通流闸经二水门南浦上桥广利三闸皆衢市阛阓中不便转运 
从温泥河滨旧小河废堰西不一里至堰水小坝诚修筑之令通普济闸则径易可省四闸两关转般 
之难上命即以来春兴工十一月礼部尚书桂萼上疏称修通惠河不便请改修三里河明世宗实录 
原大通桥河源出自昌平州神山泉南会一亩马眼二泉绕出瓮山复汇七里泺即今之西湖东入都 
城西水门贯积水潭即今之海子又东至月桥入内府南出都城东水门过大通桥又东五十余里至 
通州入白河此河元郭守敬由古水道开浚非自守敬创始盖西山诸水由皇城东出每当山水泛涨 
由此而泄引之入白河以济漕运故置闸以时启闭初非为行舟设也成化十二年平江伯陈锐不察 
其故建言修复宪宗皇帝命户部左侍郎翁世资工部左侍郎王诏挑浚仍浚西湖诸泉以益水势可 
放运船千余直抵大通桥下既而水急岸狭船不可泊未几即耗船退几不能全遂不复行正德七八 
年亦尝挑浚竟无成功盖京师之地西北髙浚自大通桥下视通州势若建瓴而强为之未免有害非 
徒无益而已桂文襄集原上以桂萼疏示大学士杨一清张璁一清言通惠河因旧闸行转般之法可 
以省运军之力宜断行之璁亦言通州河道经元郭守敬修浚今闸坝具存臣闻京城至通州五十里 
地形髙下才五十尺以五十里之远近摊五十尺之髙下无所不可浚瓮山泺以蓄西山诸水引神山 
