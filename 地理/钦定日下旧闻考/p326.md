<!-- { "loadSidebar": true } -->
禄之旧藏以及世家之独弆于是浩如渊海委若邱山而总名之曰四库全书盖以古今数千年宇宙 
数万里其间所有之书虽伙都不出四库之目也乃抡大臣俾总司命翰林使分校虽督继晷之勤仍 
予十年之暇夫不勤则玩日愒时有所不免而不予之暇则又恐欲速而或失之疎略鲁鱼亥豕因是 
而生语有之凡事豫则立书之成虽尚需时日而贮书之所则不可不宿构宫禁之中不得其地爰于 
文华殿后建文渊阁以待之文渊阁之名始于胜朝今则无其处而内阁大学士之兼殿阁衔者尚存 
其名兹以贮书所为名实适相副而文华殿居其前乃歳时经筵讲学所必临于以枕经葄史镜已牖 


民后世子孙奉以为家法则予所以继绳祖考觉世之殷心化育民物返古之深意庶在是乎庶在是 
乎阁之制一如范氏天一阁而其详则见于御园文源阁之记乾隆四十一年御制题文渊阁每歳讲 
筵举研精引席珍文渊宜后峙主敬恰中陈旧有殿名主敬在文华殿之后其后隙地新建文渊阁四 
库庋藏待层楼结构新肇功始昨夏断手逮今春经史子集富图书礼乐彬宁惟资汲古端以励修身 
巍焕观诚美经营愧亦频纶扉相对处颇觉叶名循国朝大学士兼衔三殿三阁有文渊阁之名而无 
阁之实今新建于文华殿后且与内阁相近适当其地乾隆四十四年御制经筵毕临文渊阁有作文 
渊咫尺近文华礼蒇经筵此赐茶文华殿进讲毕御文渊阁召讲官及侍班诸臣入列坐赐茶新署冰 
衔协名实新设文渊阁领阁事二员以大学士兼掌院者充之提举一员以内务府大臣充之直阁六 
员以内阁学士詹事少詹事学士充之校理十六员以庶子侍读侍讲编修检讨充之检阅八员以内 
阁中书充之待藏四库焕云霞次排虽毕事求核于永乐大典散篇内集辑成编不下三百八十余种 
多有世不经见之书命馆臣详加校勘分别应抄应刋以公同好检校宜精期与赊伫迟去声功成开 
庆晏木天佳话更堪夸乾隆四十七年御制经筵毕文渊阁赐宴以四库全书第一部告成庋阁内用 
幸翰林院例得近体四律首章即叠去岁诗韵长律昨春示程督昨年经筵四库全书第一部未竣故 
有咨尔校雠总羣辈可宜淹过浃旬期之句以示程督兹第一部书已于昨冬告蒇而第二三四部全 
书亦俱缮就万册以上此后照钞较易成书矣迅成膏晷竟前移书多二酉本难究歳始浃旬原弗迟 
库四羣欣瞻有蒇奉三我自凛无私繁于永乐醇于典按明永乐大典一万一千九十五册凡五年书 
成今四库书每部三万六千册又荟要每部一万二千册自癸巳年起至今壬寅将及十年间荟要两 
部及全书第一部共六万册均已蒇事装潢贮阁较之永乐大典数多五倍又按涌幢小品载编辑供 
事者凡二千一百六十余人今纂修誊録等不过千人而五年期满即予甄叙録用是以人皆踊跃事 
半功倍又大典于经史皆依韵编次割裂凌舛漫无统纪有乖柱下藏书之义兹四库全书悉依经史 
子集为部次体例尤较醇整云嘉矣儒臣善副期百年礼乐合兴哉礼乐原从经史来溯此津源渊已 
得四库全书共抄録四部今第一部已得者弆文渊阁其第二三四部则分弆盛京之文溯阁避暑山 
庄之文津阁圆明园之文源阁述兹言行徳犹该共殷刘向校书志宁数相如献赋材诸子虽曾预董 
事皇六子皇八子皇十一子并命充总裁阅四库全书近复命诸皇子暨师傅等选録明臣奏议祗当 
二宋速宾陪用宋祁延客修唐书事是日赐宴即令诸皇子侑诸臣酒并颁赏丙申髙阁秩干歌今喜 
书成邺架罗宋辑明修彼有为去声宋太宗践位后恐世人讥其惭徳因集文士修册府元龟太平御 
览文苑英华三大书欲以疲其力而箝其口明永乐亦以得位不正集文人为大典以弭草野私议若 
今所辑四库全书惟在搜辑遗佚以广流传为万世艺林津逮实非彼用意所可比也重熙累洽此无 
他较其三万犹富矣即此十年讵久么鼓瑟吹笙筐将是二月初二日春仲经筵礼毕即于是日赐四 
库全书馆总裁总纂总校分校提调各官等宴并徧赏总裁九人总纂各官等七十七人如意杂佩文 
绮笔墨研笺等物其誊录等不得与宴者令颂赐宴席果品食物至办理全书之总纂纪昀先是已屡 
迁至内阁学士陆锡熊屡迁至光禄寺卿陆费墀屡迁至少詹事兹并将孙士毅擢为太常寺少卿韦 
谦恒升授赞善曹锡寳王大岳均升国子监司业其编修吴省兰等记名遇缺升用以示优奬庆兹日 
丽与风和从来举事待时节四库修书未预筹癸巳经营谓迟也癸巳歳始思及依经史子集为四库 
全书并命辑永乐大典散篇成帙然朕临御已三十余年亦望七之歳矣斯事体大而物博时略嫌迟 
故甲午联句诗有逢会略嫌迟歳月就将惟亹愿观成之句今壬寅甫及十年荟要两部及全书第一 
部均已蒇事装潢贮阁适当春仲经筵锡宴行庆遹观厥成实堪喜慰尔壬寅庆落可歌不副吾志矣 
志诚惬励我为哉为正悠回忆四章吟翰苑即今宴祗一人留乾隆九年十月幸翰林院赐宴彼时赋 
诗者共三十八人阅今三十余年重与陪此宴者惟大学士嵇璜一人不无今昔之感臣等谨按文渊 
阁御制诗谨绎有关纪述事实者恭载卷内余不备録 

钦定日下旧闻考卷十二 

 


钦定四库全书 

钦定日下旧闻考卷十三 

国朝宫室五 

 

文华殿之后西向为上驷院署国朝宫史臣等谨案上驷院详见官署门上驷院署又北南向为箭亭 
国朝宫史臣等谨案箭亭广五楹周以檐廊中设寳座寳座东卧碣一恭刋乾隆十七年上谕乾隆十 
七年三月二十日上谕曰朕恭阅太宗文皇帝寳録内载崇徳元年十一月癸丑日上御翔凤楼集诸 
亲王郡王贝勒固山额真都察院官命宏文院大臣读大金世宗本纪上谕众曰尔等审听之世宗者 
 古汉人诸国声名显著之贤君也故当时后世咸称小尧舜朕披览此书悉其梗概殊觉心往神驰 
耳目倍加明快不胜叹赏朕思金太祖太宗法度详明可垂久逺至熙宗合喇及完颜亮之世尽废之 
耽于酒色盘乐无度效汉人之陋习世宗即位奋图法祖勤求治理惟恐子孙仍效汉俗预为禁约屡 
以无忘祖宗为训衣服言语悉遵旧制时时习练骑射以备武功虽垂训如此后世之君渐至懈废忘 
其骑射至于哀宗社稷倾危国随灭亡乃知凡为君者耽于酒色未有不亡者也先世儒臣巴克什达 
海库尔禅屡劝朕改满洲衣冠效汉人服饰制度朕不 辄以为朕不纳諌朕设为比喻如我等于此 
聚集寛衣大袖左佩矢右挟弓忽遇硕翁科罗巴图鲁劳萨挺身突入我等能御之乎若废骑射寛衣 
大袖待他人割肉而浚食与尚左手之人何以异耶朕发此言实为子孙万世之计也在朕身岂有更 
变之理恐日后子孙忘旧制废骑射以效汉俗故常切此虑耳我国士卒初有几何因娴于骑射所以 
野战则克攻城则取天下人称我兵曰立则不动摇进则不回頋威名震慑莫与争锋此畨往征燕京 
出边我之兵威竟为尔八大臣所累矣故谕尔等其谨识朕言钦此朕每谨读圣谟不胜钦凛感慕深 
惟国家开创之时我祖宗躬亲劳瘁勤求治理矩矱相传罔敢渝越以立万世之丕基至于今咸受无 
疆之福者皆仰遵明训所致也我朝满洲先正遗风自当永逺遵循守而勿替是以朕常躬率八旗臣 
仆行围较猎时时以学习国语熟练骑射操演技勇谆切训诲无非率由旧章期以传之奕禩永绵福 
祚惟是我皇祖太宗圣训所垂载在寳録若非刋刻宣示则累朝相传之家法外庭臣仆何由共悉且 
自古显谟令典多泐之金石晓谕羣工我皇祖太宗之睿圣特申诰诫昭示来兹益当敬勒贞珉永垂 
法守着于紫禁箭亭御园引见楼及侍卫教场八旗教场各立碑刋刻以昭朕绍述推广至意俾我后 
世子孙臣庶咸知旧制敬谨遵循学习骑射娴熟国语敦崇淳朴屏去浮华毋或稍有怠惰式克钦承 
彛训兾亿万世子孙共享无疆之庥焉特谕钦此文华殿东稍北有石桥三过桥有殿宇三所凡大内 
俱黄琉璃瓦惟此用緑为皇子所居其前为王公文武大臣轮班宿卫直房国朝宫史臣等谨案文华 
殿东北度石桥为三座门东为鹰房狗房西为御马廏旧地今移廏于上驷院署之南其地皆属之文 
渊阁矣三座门北殿宇三所是为撷房殿稍西夹道内为茶膳房库宇其东南一帯为花马廐药房等 
处按鹰房狗房茶膳房花马廐药房各条俱详见官署门文华殿东殿为户部内库为銮仪卫銮驾库 
稍北即东华门门外有下马碑石紫禁城之东门也国朝宫史臣等谨案东华门内稍北为国史馆旧 
在午门内熙和门西南后移置于此熙和门之西为武英殿规制如文华门前御河环绕石桥三殿前 
后二重皆贮书籍凡钦定命刋诸书俱于殿左右直房校刻装潢西北有浴徳堂为词臣校书直次设 
总裁统之国朝宫史臣等谨案武英殿五楹殿前丹墀东西陛九级乾隆四十年御题门额曰武英东 
配殿曰凝道西曰焕章后殿曰敬思东北为恒寿斋今为缮校四库全书诸臣直房西北为浴徳堂即 
旧所称修书处也浴堂在其后西为井亭乾隆三十九年御制题武英殿聚珍版十韵有序校辑永乐 
大典内之散简零编并搜访天下遗籍不下万余种彚为四库全书择人所罕覩有禆世道人心及足 
资考镜者剞劂流传嘉惠来学苐种类多则付雕非易董武英殿事金简以活字法为请既不滥费枣 
梨又不久淹岁月用力省而成功速至简且 考昔沈括笔谈记宋庆厯中有毕升为活版以胶泥烧 
成而陆深金台纪闻则云毘陵人初用铅字视版印尤巧便斯皆活版之权舆頋埏泥体麤镕铅质软 
俱不及锓木之工致兹刻单字计二十五万余虽数百十种之书悉可取给而校雠之精今更有胜于 
古所云者苐活字版之名不雅驯因以聚珍名之而系以诗稽古搜四库于今突五车开镌思寿世积 
版或充闾张帖唐院集周文梁代余同为制活字用以印全书精越鹖冠体昨岁江南所进之书有鹖 


冠子即活字版第字体不工且多讹谬耳冨过邺架储机圆省雕氏功倍谢钞胥聮腋事堪例埏泥法 
似疏毁铜昔悔彼康熙年间编纂古今图书籍成刻铜字为活版排印蒇工贮之武英殿厯年既久铜 
字或被窃缺少司事者惧干咎适值乾隆初年京师钱贵遂请毁铜字供铸从之所得有限而所耗甚 
多已为非计且使铜字尚存则今之印书不更事半功倍乎深为惜之刋木此惭予既复践梨枣还教 
慎鲁鱼成编示来学嘉惠志符初臣等谨案武英殿惟聚珍版 御题篇什今恭载卷内余不备録武 
英殿北为内务府公署为果房为氷窖为造办处国朝宫史臣等谨案内务府公署果房氷窖造办处 
各条俱详官署门武英殿西为尚衣监其后殿宇二层为皇子所居再西为咸安宫教习八旗大臣子 
弟肄业处国朝宫史臣等谨案尚衣监咸安宫学详官署门武英殿西咸安宫东夹道内旧时皇子所 
居者今为清字经馆其北有河流自西北而东南为内金水桥之经流俗称筩子河筩子河东随墙门 
内为三通馆又东当武英殿之后南向门内为方略馆并详官署门武英殿南为磁器库为南薫殿乾 
