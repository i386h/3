<!-- { "loadSidebar": true } -->
备巡幸离宫岌相望守岳特考制如初汇求祥式瞻龙德中足征王业昌请继王会图勿赓祈招章柳 
文肃集原周伯琦入居庸关作出关复入关五见月上弦草木虽未霜寒风已凄然崖路何萦纡叠嶂 
横中天上有太古石下有无底泉幽致良足嘉万雷奈喧阗驯象宝辔鸣紫驼锦蒙鲜铁骑簇云队黄 
屋循星躔时巡谧风俗执法恭后先达官国同体拔舍如升仙细民终岁劳输转日忧煎苦乐殊云泥 
使我中心悁偶经岩谷胜复忆江湖壖凭高望白云楚天浩无边王师未休息敢赋归来篇近光集原 
吴师道居庸关诗神京望西北连山郁崔嵬百里达关下两崖忽中开林扉递掩映磴道随萦回岂知 
古燕塞祗似越与台夙闻弹琴峡涧响逾清哀行行未及远秋风涨黄埃翠华屇榆林丞相前驱来疾 
还惮迫险顾瞻复徘徊惟天设限蔽万古何雄哉抚迹思往代键钥每自搉皇衢坦荡荡来往无惊猜 
毡车正联络怒辙奔春雷前趋见行殿遥峙积雪堆腾凌万马骑暮绕龙虎台愚生一何幸获忝儒臣 
陪凭高未成赋琐琐嗟微才吴礼部集原王士熙竹枝词居庸山前涧水多白榆林下石坡陁后来才 
度枪杆岭前车昨日到滦河宫装腰袅锦障泥百辆毡车一宇齐夜宿岩前觅泉水林中还有于规啼 
皇元风雅原薛元卿大驾度居庸关作居庸雄据万重山南北门分作汉关皷角动时森虎卫旌旗行 
处识龙颜禅宫路转风烟合御苑春深草树闲待得长杨圉猎罢又随车骑此中还文翰类选原释梵 
琦居庸关诗天畔浮云云外峰北游奇险见居庸力排剑戟三千士门掩山河百二重渠荅自今收战 
马兜铃无复置边烽上都避暑频来往鱼鸟犹能识衮龙北游集补袁桷居庸关诗太行领群山万马 
高下拜平峦转城隍隐隐南北界危坡互交牙寒溜泻泙湃阴风涌元虬巨石忽崩坏周遭青松根下 
有古木砦石皮散青铜云是旧战铠天险不足凭历刧有成败驱车上林杪出日浴光怪肃肃空岩秋 
天风迅行迈清容居士集补又次韵王继学途中竹枝词居庸夹山僧屋多凿石化作金弥陀但看行 
车度流水不见举拂谈悬河同上补又雨中度南口诗山寒绝禽鸟独闻子规啼石壁飞雨骤众木摇 
凄凄瘦马蹴乱石高下啮其蹄陟巘沮洳深渐觉所历低暝色起亭午土屋流寒泥须臾过雷声倐忽 
生晴霓水清亦可度戒仆踰前溪同上补又重午日宿南口小店作寒雨鸣石峡萧萧五月秋道逢采 
药人不识葵与榴气清谐令节署溽想南州凉飕木末来动色思重裘犹持一樽酒慰彼湘累愁同上 
补果啰洛纳延居庸关诗叠嶂缘青冥峭绝两崖束盘盘龙虎踞岑款互回伏重关设天险王气奠坤 
轴皇灵广覆被四海同轨躅至今豪侠人危眺屡惊蹜崎岖栈阁峻萦纡冈涧曲环村列墟市凿翠构 
庐屋溪春激岩溜山田杂稌菽绝顶得幽胜人烟稍连属浮图压广路台殿出层麓白云隐疎钟落日 
带乔木岂须叹蜀道政可夸函谷居人远念我叩马苦留宿恐辜殷勤情解鞍看山瀑金台集补王恽 
九日迎銮北口和寅甫学士韵翠华南下拂云霓驻跸军都汉苑西龙虎台高惊峻绝蓬瀛人老许扶 
携九天日月瞻光近万国风烟入望低佳节迎銮得清赏牛山初不羡东齐秋涧集补又居庸怀古木 
兰花慢词壮巉岩铁峡谁设险劈苍岑拥万里风烟一拴横锁形胜雄沉□□□□□阙忆当年叱驭 
走驳骎半夜邮亭索酒平明燕市长吟追思往事不堪寻山色古犹今甚三十年来青云垂翅素发胡 


簮投关却教应聘笑委身从事老难任立遍西风残照山光翠满踈林同上补孙绪居庸关诗一径中 
开万岭横居民无地问农耕霜倾落叶晩山绿雨溜荒苔秋水清沙鸟远从天外度寒蛩也向夜分鸣 
峰峦徙倚休回首何处孤云是故城沙溪集补刘秉忠过居庸关诗车箱来往若流泉绝壁崭嵓倚翠 
烟限破中州四十里凿开大路几千年函关不谓平如地蜀道无如险似天万里挥鞭犹咫尺谁能掌 
上保幽燕藏春诗集补周伯琦过居庸关二首崇关天险控幽燕万叠青山百道泉绝壁云霞龛佛像 
连廛鸡黍聚人烟炎凉顷刻成殊候华夏于今共一天我欲登临穷胜概西风五月倍凄然关南关北 
四十里玉垒珠□限两京列队龙旗明辇路重屯虎卫肃天兵桑麻斾斾村无警榆柳青青塞有程却 
笑燕然空勒石万方今日尽升平近光集补朱德润居庸雪中诗山前龙虎构成台山后神州斗极开 
雪意似怜天设险高卑铺作白皑皑存复斋集原李继本过居庸作岁暮候风凄凄车中行客胡不归 
一车南一车北南来北去何时息车行欲近关上头鞭牛不前吁可愁须臾推挽在平地车中儿女欢 
且讴裋褐萧萧风雪里山径荒寒多虎兕呼儿取火供晓炊瓦铛黍米和沙煮黄昏露宿官道傍茅店 
鸡鸣载行李殷勤起谢车中人万岭千山多苦辛严风吹雪皮欲裂一身祗有筋骨存安得筋骨化为 
山下土填却千山万山无险阻长使行人免愁苦昌平旧志原胡俨望居庸词望京都兮穹窿雄关峙 
兮居庸苍翠兮蒙茸纷苒苒兮临风城巍巍兮两山临玉塞兮高寒车辚辚兮结驷风萧萧兮木叶殷 
淙悬岩兮珊珊怳鸣琴兮清弹间仙人兮昔降遗玉枕兮不刋皇风畅兮八极见堠火兮灭熄歌四海 
兮宁一胡祭酒集原王英居庸关诗千峰高处起层城空里岧嶢积翠明云静芙蓉开霁色天晴皷角 
散秋声北连紫塞烽烟断南接金台驿路平此地由来称设险万年形势壮神京泉坡集原郑珞居庸 
关徐将军席上作关入居庸险城临北斗悬龙琴调宴乐虎帐集群贤爽气来山雨秋声潄峡泉醉余 
望双阙遥倚五云边讷庵集原袁忠彻出居庸关作居庸之关何壮哉悬崖峭壁高崔嵬乃知造化钟 
神秀翠削芙蓉天际开是时銮舆北巡狩百万貔貅度关口旌旗翻风晓日寒千官扈跸森前后此关 
自昔能搉车十歩九折羊肠纡登危历险足踯躅以手抚膺长叹吁回首群峰列其下怪石崭嵓如立 
马苍虬偃蹇走松盘银汉砅砰飞瀑泻凛然霜气侵骨毛五月坚冰犹未消星辰咫尺疑可摘耳边灵 
籁闲嘈嘈漫传天设分南北四海当今同辙迹草木均沾雨露恩环护黄图永无极袁尚宝集原张宁 
居庸感事诗羽书昨夜报居庸百万雄师下九重天子垂衣临大漠群臣端笏扈元戎禁巾已乏回天 
策阃外谁成辟地功千古澶渊扶日驭令人常忆冦莱公方洲集原许天锡居庸关诗天设居庸险乾 
坤此北门山川通上郡形势冠中原铁骑连三戍金城迫九阍万方资阨塞永荷太平恩许黄门集原 
边贡居庸二首塞口重关惬素间壑烟岚雨镇絪缊雄吞巨海山形断秀压中原地脉分鍞钥还思寇 
丞相长城不用李将军倚窗时送东南目双阙蓬莱五色云山云冉冉石垂垂公暇焚香晩对宜窥牗 
乱峰青似戟古城孤涧白于丝人家高下缘蹊见风气寒暄入塞知凭语抱关休偃仰云中日夜羽书 
驰华泉集原李梦阳诗天设居庸百二关祁连更隔万重山不知谁放呼延入昨日杨河大战还空同 
集原熊卓居庸馆中作隘地关门拥山楼皷角传长风吹不歇塞草自年年东溪集原又出居庸关作 
沙上望行人日暮愁心绝江南四时春边地五月雪同上原王讴登居庸上关诗盘石仍高处微茫鸟 
道分花齐春晕日山远谷吞云草宿除犹蔓莺迁去更闻不能离世事直欲醉朝曛彭衙集原李黙居 
庸关诗山堂石堑转嵯岈铁障棱棱势欲义细柳半屯三辅甲材官尽出五侯家重城月闭边声黯间 
道林归猎骑哗多少雄国总湮灭战场空倚夕阳斜群玉楼稿原周金居庸关和元陈刚中韵乱石悬 
崖色如铁西风吹裳裳欲裂侧身北望涕沾襟回首萧骚鬓成雪驽骀伏枥何足道李广冯唐一时老 
山空木落不见人惟有中庭月轮小上谷稿原王慎中望居庸关诗设险真夸六郡雄天山九塞有居 
庸陉连白马悬边月塞压黄花起朔风未有捷书传大内尚闻猎火照云中北平飞将今谁是已见东 
南杼轴空遵岩集原李宗枢度居庸关诗峻壁含云逈飞湍接涧回虚闻三峡险疑是五丁开荒树分 
天宇惊沙暗戍台祗惭持节使不是弃繻来明诗统原苏佑过居庸关诗北门天险设居庸袅袅千旌 
叠翠中口转双泉犹望阙岭盘八达已临戎霜清戍逼黄花镇日近云浮紫极宫圣代车书真混一寄 
言诸将漫论功谷原集原刘侃居庸晩眺诗别馆岧嶢一注颜天空木叶绕重关千峰岚气青霄上九 
折泉声翠壁间瀚海旌旗无日罢玉门车马几人还皇州咫尺浮云隔明发峥嵘何处攀新阳馆集原 
应云鷟入居庸诗百二真天府乾坤别一家双泉萦凤阙叠翠枕龙沙戍皷遥空出人烟两岸斜请缨 


谁氏子搔首惜年华明诗统原徐渭居庸关诗少年曽负请缨雄转眼青袍万事空今日独余霜鬓在 
一肩与坐度居庸徐文长集原公鼐居庸关诗太行来万里天险冷陉西银海围弓剑金城列皷鼙近 
闽烟火盛绝幕塞尘低想象犁庭日忧时意转迷问次斋稿原冯琦诗五年不出居庸道今日重来感 
旧游紫气遥瞻龙虎地青山近接凤凰楼平临星平三千丈下瞰燕云十六州但使此关长镇静不烦 
仗策取封侯北海集原陈子龙诗险到居庸地脉分何须长戍羽林军关门夜抱千峰月陵墓春生五 
色云缃真馆稿补皇甫汸居庸关诗山城落日照居庸抗岭回峦紫翠重十月边陲尘不起万年陵寝 
雾常封皇甫司勋集臣等谨按以上各条专叙居庸关原居庸路东自门家谷口西至糜子谷口延袤 
一百五十里南至关北至永宁城隘口二十灰岭下隘口十门家谷口灰岭口贤庄口锥石口雁门口 
德胜口虎谷口双泉口养马谷西山口俱嘉靖十五年建边城二十六里附墙台七座八达岭下隘口 
七石佛寺口青龙桥东口王瓜谷俱永乐年建八达岭口弘治年建黑豆谷化木梁于家冲俱永乐年 
建边城二十四里半附墙台四座空心敌台四十三座石峡谷下隘口三花家窑石峡谷口糜子谷口 
俱永乐年建边城一十六里附墙台十座空心敌台二十五座四镇三关志原由枣园砦至居庸路界 
分水岭三里门家谷口山势重叠然通白龙潭路来骑极冲又三里至灰岭口内外宽漫极冲又三里 
至贤庄口本口路隘通永宁南山塔儿来骑次冲又七里至锥石口两山险峻林木稠密中有河外通 
塔儿谷冲又五里至雁门口外险内平又五里至德胜口山势高险中有大河外通大小红山冲又九 
里至虎谷口外险内平不通骑缓又五里至养马谷在南口门缓川草花顶山势内外高险人马难行 
三里至石佛寺口正口两山壁立中通沟路难行又三里至青龙桥东口山势内平外险又三里至黄 
瓜谷口亦内平外险又三里至八达岭内外平漫为宣大咽喉极冲又三里至黑豆谷内外平漫威靖 
墩至冲谷墩通众骑余通骑冲又三里至化木梁内险外平人马可行又二里至于家冲正城迤东一 
空通单骑迤西青石顶墩通于家沟俱通众骑冲余通步缓青石顶山势外平内险三里至花家窑内 
外高险龙芽菜沟通单骑城东头至西头水口平漫通众骑极冲又三里至石峡口城东至石崖子口 
又西山墩至镇鲁墩俱通单骑冲又三里至糜子谷正关水口并镇西墩至南山墩通陈家坟俱平漫 
通众骑极冲余通步缓三镇边务总要原经略边关右副都御史李瓒以居庸关西路灰岭口上常峪 
