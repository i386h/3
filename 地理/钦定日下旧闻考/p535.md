<!-- { "loadSidebar": true } -->
卷内俾凡有河务之责者咸知所禀承焉增乾隆十八年御制石景山初礼惠济祠诗崇祠依石堰像 
设谒金堂云壁瞻初度 轮届小阳河防慎有自永定河自此地始有修汛以上乃万山束流无事堤防 


也神佑頼无疆疏凿非经禹惟厪永定方増乾隆二十年御制阅永定河诗永定本无定竹箭激浊湍 
长源来塞外两山束其间挟沙下且驶不致为灾患一过卢沟桥平衍渐就宽散漫任所流停沙毎成 
山其流复他徙自古称桑干所以疏剔方不见纪冬官一水麦虽成谚云一水一麦之地亦时灾大田 
因之创筑堤圣人哀民艰永定筑堤始自康熙三十二年行水属之淀荡漾归清川其初非不佳无奈 
历多年河底日以高堤墙日以穿无已改下流至今凡三迁永定下流入淀挟沙易淤故下口数徙康 
熙年间由柳 口雍正年间由三甬淀近年改由氷窖今复渐淤前岁所迁口复叹门限然大吏请予视 
蒿目徒忧煎我无禹之能况禹未治旃讵云其可再不过为补偏下口依汝移总督方观承建议移下 
口于北堤之束目下庶且延复古事更张寻思有所难増乾隆二十一年御制石景山礼惠济祠迭癸 
酉旧作韵寺碑建雍正皇考辟神堂清晏资垂佑实枚侐向阳不愆秩宗祀恒奠冀州疆蒿目一劳计 
难言永逸方原滴水岩在万山中出磨石口至三家村浑河倒映崖壁峭决皆作丹黄青碧色河流其 
下径纡其上度十余里入军庄一峰侧出而腹藏洞者为建阳洞舍河行枣园越仰山岭乱山拥塞几 
不得路循山趾行夹壁中有村临谷口为桃源村村前孤峰矗立中有洞昔人避兵处也复沿涧过仰 
山村山多梨树秋深红叶如烧折而西上黄牛冈口径愈仄壁愈狭峰愈变转十八迭有垣而垩屋而 
丹是谓滳水岩矣悬崖千仭岩洞皆削成无缝泉布石面大珠小珠游移如屋漏然旁有穴燃炬以入 
广可三十余丈洞中石乳为莲花垂为象鼻右一石床幕以石龙见其上中石坳开其窦侧身螺旋而 
下水光所射几灭炬再入则潭深莫测矣从岩侧取径而上杖履铿然山石骨而中虚俯岩背视岩犹 
谷底二十里至北顶连冈伏岭势反平坦可望居庸诸塞归从仰山寺金大定中栖隐寺也燕山纪游 
臣等谨按仰山栖隐寺今仅存明碑一翰林院学士永新刘定之撰天顺三年立据刘碑山有五峰八 
亭今八亭内惟龙王亭改为龙王庙余址不可考矣原三家村尽出浑河崖八里过军庄外临陡崖内 
倚决壁以两手扪石而度抵枣园背河入山度仰岭十八盘有村名桃源过此皆流泉峭壁遍开野菊 
金铃聚花如织组澄潭紫石了了见底左右度涧行至陈庄鸣泉出户下两旁高峰挟之鸡犬石门真 
一洞壑又背泉入山路仅一线上黄牛冈口益险隘自此而登左万丈溪右千仭壁径断处架以栈过 
张公洞即滴水岩矣长安可游记原大定二十年正月勅建仰山栖隐禅寺命元冥顗公开山赐田设 
会度僧万人续文献通考原仰山峰峦拱秀中顶如莲花心旁有五峰曰独秀翠微紫盖妙髙紫微中 
多禅刹以在西山外更西四十余里故人迹罕到金章宗尝游焉有诗曰金色界中兜率景碧莲花里 
梵王宫鹤惊清露三更月虎啸疎林万壑风今石刻尚存长安客话臣等谨按蒋葵长安客话所称仰 
山五峰与刘定之碑所载互异未详孰是金章宗诗刻今无存原仰峤丛林为燕京之最泰和中主事 
僧奏请万松老人住持上许之万松忻然奉诏其后章庙秋猎于山主事辈白师故事车驾廵幸本寺 
必进珍玩不尔则有司必有诘问师曰富有四海贵为一人岂需吾曹珍货哉手录偈一章有成汤狩 
野恢天网吕尚渔矶浸月钩之句诣行宫进之大蒙称赏翼日章庙入山行香屡垂顾问仍御书诗一 
章遗之车驾还宫遣使赐钱二百万使者传勅命师跪听师曰出家儿安有此例竟焚香立听诏旨澹 
然居士集原下黄牛冈口取仰山道转一冈为南庄复历峻坂土中有三断石读之乃知为大兴府西 
连山栖隐寺金大定初建有五峰八亭章宗屡游之尝题诗刻石今亡矣惟二碾药铁轮尚存又有学 
士刘定之记决顶曰莲花峰有舍利塔右一峰为笔架峰八亭惟列宿招凉可记余俱未雅驯长安可 
游记臣等谨按栖隐寺碾药铁轮二今尚存外又有铁池一原赵孟俯仰山栖隐寺满禅师道行碑记 
略师名行满字万山俗姓曽氏其先出东鲁曽子后祖仕江右遂为太和人至元庚辰至仰山有会心 
处遂留薙髪礼泽庵为师更今名又参学四方云门临济皆得其髓大德癸卯仰山学者请师归旧隐 
声闻大振梵僧宣政使沙克嘉实哩功德使大司年札克策喇实相慕为道友武宗在北边下令施钞 
万贯造文殊菩萨像思幸其寺施金百两银五百两钞六万贯赐号佛慧镜智普照大禅师勅尚方造 
织成金龙锦缘僧加大衣穷工极巧经岁乃成命有司作尊胜塔于东岭及建明远观光二亭以备临 
幸盖栖隐寺始建于辽至师为二十六代云铭曰峨峨仰山如青莲华中有宝坊古佛之家天王卫门 
地神扶栋参差珠阁葳蕤金凤郁郁青松罗苍玉林清风过之振海潮音住此山中有大禅老宴处寂 
静万缘皆了师以佛心为国回响徧恒河沙功德无量松雪斋集按沙克嘉梵语姓也实哩义见前原 
作相迦失里年唐古特语妙也扎克名誉也策寿也喇实吉祥也原作辇真吃剌思今并译政臣等谨 


按仰山东岭尊胜塔今尚存明远观光二亭已废赵孟俯碑亦久无存増刘定之重修仰山栖隐寺碑 
记京师之西连山苍翠蟠亘霄汉所谓西山是也仰山乃其支垄而蜿蜒起伏特为雄胜所止之处外 
固中宽栖隐寺据之创始于金时金之诸主屡尝临幸冇章宗所题诗在焉固以宗奉其教之故亦爱 
其景而然也今其遗迹犹可指数者五峰八亭北曰级级峰言髙峻也有佛舍利塔在其决顶西曰锦 
绣峰言艳丽也锦绣峰之外有水自西折而南又折而东水外正南为笔架峰自寺望之屹然三尖与 
寺门对出乎层青叠碧之表寺东曰独秀峰西曰莲花峰是谓五峰金主之幸寺也群臣从之于寺东 
山口有接官亭又至于寺东有回香亭又至于寺门双亭对峙东为冼面亭西为具服亭盖将由此以 
入谒于佛也寺之正北冇列宿亭列宿之东北有龙王亭亭下水一弘清而廿南流入于方井龙王之 
东北有梨园亭寺之西北有招凉亭招凉梨园皆最上在级级峰左右是谓八亭皆金主所尝至也环 
寺之地若干里章宗以定四至东则羊头石南则豆平石西则铁岭道北则塔地庵刻之于碣以为寺 
永业民不得与焉浴冇堂葬有塔列近于寺山林冇收田园有熟悉入于常住历年既久寺宇因而废 
燹惟址尚存自大金至我朝永乐之初年有西域吉祥上师知栖隐胜境惜其废燹基存意将鼎建时 
年九旬有二遽然圆寂其徒智广禅师龆年从学已得旨趣冇志峥嵘不负师愿宣德间禅师以道明 
德播遂承钦依重开仰山为第一代住持是果了师愿力自正统丁卯至天顺戊寅秋鼎建殿宇庄严 
金象廊庑阶级梵器僧舍云厨碑石悉已完羙焕然辉耀请予文以彰重修之由用垂悠久原北京仰 
山寺有姚少师画像自赞其上云这个秃厮忒无仁闻名垂千古不值半文郊亭诗话臣等谨按仰山 
寺姚广孝画像今无存原吴宽仰山寺观姚少师像诗城里僧庐掲仰山姚公于此昔投闲顾瞻图画 
长廊外拂拭尘埃破壁间困虎封侯头可相真龙识主手亲攀朱衣玉带宫师贵最爱跏趺静掩关匏 
翁家藏集原从滴水岩而上大云寺山最髙是西山万峰之岭也燕山纪游臣等谨按大云寺今无考 

 

钦定日下旧闻考卷一百四 

 


钦定四库全书 

钦定日下旧闻考卷一百五 

郊垧西十五 

 

原卢沟桥西北三十里为灰厂出灰厂入山两壁夹径行百折径尽始见山门有高阁在山中央可望 
浑河盖山麓至中板桥仅十余里尔阁后有轩庋岩上折而右即戒坛坛在殿内甃石为之中有高座 
为毎年说戒之地周围皆列戒神四月八日游僧毕集听戒坛创自隋唐间国朝重建辽金时所植松 
具在长安客话臣等谨按卢沟桥详见前郊西卷二戒坛在马鞍山万寿寺内寺在唐曰慧聚辽咸雍 
间僧法均始辟戒坛明正统间改寺名万寿寺内大殿恭悬圣祖仁皇帝御书额曰般若无照联曰禅 
心似镜留明月松韵如篁振午风皇上御书额曰莲界香林千佛阁御书额曰智光普照联曰金粟显 
神光人天资福瑠璃开凈域色相凭参戒坛上圣祖御书额曰清戒皇上御书额曰树精进幢联曰徧 
洒醍醐成雨露长留华藏閟山林山门内恭立圣祖御制万寿寺戒坛碑记佛殿前恭立皇上御制诗 
碑千佛阁前恭立御题活动松诗碑坛前辽碑一干文阁直学士王鼎撰大安七年立金碑一开府仪 
同三司致仕韩昉撰天德四年立又已泐辽碑一起复知枢密院直学士虞仲文撰建福元年立已泐 
金碑一翰林直学士施宜生撰贞元三年立此二碑今寺僧犹传其文而讹脱颇多明碑一中顺大夫 
毘陵胡濙撰成化九年立寺内明碑三一无撰人姓名正统七年立一为成化五年勅谕碑一为翰林 
侍读东里高拱撰嘉靖三十五年立戒坛之前为明王殿殿门右石幢二刻尊胜陀罗尼呪并序右幢 
题识云太康三年岁次丁巳奉为故坛主崇禄大夫守司空传菩萨戒大师特建法幢门人传戒大师 
讲经律论赐紫沙门裕经等立左幢题识云受戒弟子范阳王鼎撰文太康元年岁在乙邜建阶下塔 
二右塔为普贤衣钵塔左塔石刻云辽故崇禄大夫守司空传菩萨戒坛主普贤大师之灵塔明正统 
十三年中秋日筑坛如幻道孚建原戒坛入山二十余里始见山门坛在殿内阁前古松四株翠枝穿 
结覆盖一院潇碧堂集臣等谨按千佛阁前松株今尚蔚茂活动松于乾隆四十四年蒙御制诗章恭 
录于后原登狮子岩凡十八转始及戒坛坛为景皇帝区画地开山即鹅头法师名道孚者墨响斋集 
原戒坛在西山最深处渡浑河西行可二十里两厓中通一径丹林黄叶与青峦碧涧错出如绣远望 
西北一峰如灵壁石以为戒坛必在其下过永庆庵呼山僧问之曰极乐峰也西行不五里石阑丹壁 
已至寺门寺肇自唐武德中旧名慧聚至明正统乃易名万寿殿墀四松离奇天矫皆数百年物折而 
北一坊西向额曰选佛场殿宇宏丽阑楯参差坛在殿中以白石为之凡三级周遭皆列戒神出坛而 
南至波离殿殿前辽金碑各一皆波离尊者行实也有太古洞最胜列炬而入百乳干螺俱成佛像不 
知其深几里也燕都游览志臣等谨按永庆庵今无考极乐峰在马鞍山之西太古洞即化阳洞亦名 
龎涓洞洞门刻太古化阳洞五字洞左石塔十一层塔碑略云嘉靖三十九年东直门外牛房主禅明 
辉徒普照信官郝春建马鞍山护国宝塔刻造周围佛像八十八尊上四面四尊万寿戒坛传戒宗师 
前古杭净慈住山沙门宗林撰余皆漫漶不可辨又施茶碑一明山东成山卫教授东泉严振撰嘉靖 
二十七年立原过永庆庵一里为万寿戒坛正统中如幻律师说戒于此殿外金辽碑各一上千佛阁 
俯浑河正曲句其三面如玦然阁之下幻师安禅处其遗衣钵藏焉西上石径上极乐峰道也观音洞 
大于室化阳洞洞口垂藤幙之秉炬入如眢井半里有龙跃鱼游有狮坐石乳所凝也再入有石佛危 
