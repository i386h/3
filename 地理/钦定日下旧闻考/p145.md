<!-- { "loadSidebar": true } -->
廷之礼与皇上圣心异世而同符矣是役也重礼为先务而再却有司之请圣德之大者臣谨备书之 
东里集原视日仪刻石礼部寅清堂前明世庙识余录原礼部仪制司有优钵罗花开必四月八日至 
冬而实如鬼莲蓬去其衣中金色佛一尊不知何人所植七修类藁以上四条原在城市门今移改臣 
等谨按郎瑛所记仪制司署之优钵罗花今已无存原行人司在西长安街朝房之西春明梦余录原 
在城市门今移改臣等谨按明之行人司署在西长安门外本朝顺治年间改建兵部督捕公署者也 
至国初所设行人公署在正阳门外大栅栏有司正司副行人等官属礼部后裁原行人司行人初置 
三百六十员今存三十六员菽园杂记原明宣宗行人司箴法古建官以熈于治国之行人实承周制 
慎简髦士俾居俾藏朝有命令肃肃用将有容有章必敬必饬母为竒衺母为贪墨载驰载驱周原咨 
诹靡及之懐益毖弗渝克笃念兹不忝于士不忝于国有闻于世官箴原四夷馆在玉河桥之西永乐 
五年十一月始设命礼部选国子监生蒋礼等三十八人隶翰林院习译书人月给米一石遇开科令 
就试仍译所作文字合格出身置馆于长安左门外处之燕都游览志原洪武十五年命侍讲火原洁 
译蒙古文字译字官隶本院始于此永乐中学士杨荣掌其事宣德元年命本院学士稽考课程弘治 
初奏准科目出身四品以上二员提督自后提督官例用太常寺卿及少卿翰林记原景泰三年八月 
改造四夷馆先是译书子弟俱于东安门外廊房肄业至是提督译书郎中刘文等请建馆于廊房之 
南隙地从之明景帝实录以上五条原在城市门今移改增会同四译馆本朝以礼部郎中兼鸿胪少 
卿衔提督之并典务厅正教协教序班隶于礼部凡八馆曰西天曰暹罗曰回回曰八百曰高昌曰西 
畨曰缅甸曰百译旧设译字生九十六名今酌留八名大清一统志臣等谨按提督四译馆旧制加太 
常寺少卿衔馆舍在正阳门外杨梅竹斜街乾隆十三年奉谕归并礼部会同馆即以其地改称会同 
四译馆其提督官始易以郎中而兼鸿胪少卿衔焉増明会同馆在玉河桥西国朝改设会同四译馆 
其外有朝贡使人之馆舍三一在宣武门内京几道胡衕一在宣武门外横街一在东江米巷御河桥 
礼部册増典乐礼部满尚书兼之各部院内务府堂官知乐者简用无定员掌五音六律以合阴阳之 
声所属有神乐和声二署掌仪司銮仪卫乐并隶焉大清会典增乐部公署在景山西门外迤北道西 
乾隆七年创建礼部册臣等谨按以上各条叙礼部原兵部在阙东宗人府后西向春明梦余录原在 
城市门今移改增兵部在皇城东宗人府后设尚书满汉各一侍郎满汉各二武选职方车驾武库清 
吏四司各设满汉郎中员外郎主事等官司务厅一其外有会同馆隶焉大清一统志兵部公署国朝 
因明旧址建大门西向门内南为会同馆大堂五楹武选职方二司在其南车驾武库二司在其北又 
司务厅督催所稽俸厅皆在大堂左右二堂五楹中有照壁刋周礼大司马法一则犹明代物又杨继 
盛祠在武选司又职方司内明时遗礟三位其一高尺有八寸径四寸余各高尺五寸径三寸五分质 
尚完坚今安设关帝庙中兵部册増兵部旧有督捕公署本旧行人司署在西长安门外本朝顺治十
 一年特设一侍郎主之佐以理事官及郎中员外主事司狱等官専诘八旗逃丁与窝逃者并察缉盗 
贼康熙三十八年裁并刑部同上臣等谨按兵部堂额曰整肃中枢前列训辞曰司马之官为枢衡重 
任国家武备修明道在整肃是所望于司其职者世宗御笔也原明宣宗兵部箴部以兵名实古司马 
诘是戎兵以固华夏凡厥武臣畴过叙勲乗马在垧考牧用蕃车驾舆服城戍邮驿守经制宜皆尔之 
职董之以卿承以众寮简畀维贤庻其昭昭尔宜懋兹敬共朝夕顾諟弗忘以熙庶绩书有明训儆戒 
无虞兹用敉宁其可勿图怠则隳政贪则乱法毋为泄泄毋为沓沓职所宜为式克慎修福禄攸集永 
孚于休思古良臣鞠躬尽瘁用是作箴以励有位官箴原永乐六年八月设北京会同馆改顺天府燕 
台驿为之明成祖实录以上二条原在城市门今移改臣等谨按明代会同馆之制永乐初改燕台驿 
乌蛮市之地为之其后又有北馆南馆之设皆以处远使也本朝于城内外建置宾馆三所秩宗掌之 
又并四译于礼部会同馆规制具备至明之诸馆已废惟大兴县东王府街会同馆专属兵部为牧养 
驿焉之地犹永乐时旧馆也今录之兵部条下以识其縁起而明之会同各馆以类附见焉原正统六 
年九月命于玉河西堤建房一百五十间以馆迤北使臣七年二月造会同馆明英宗实录原弘治三 
年二月英国公张懋上言京城原设两会同馆各有东西前后九照厢房专以止宿属国使但北馆有 
燕厅后堂以为侍燕之所而南馆无之每赐燕止在东西两照房分待褊迨不称乞勅工部将近日拆 
卸永昌寺本料改造燕厅于南馆从之明孝宗实录补自京师逹于四方设有驿传在京曰会同馆在 
外曰水马驿并递运所北京会同馆永乐初设三年并乌蛮驿入本馆正统六年定为南北二馆北馆 
六所南馆三所明会典补北会同馆在澄清坊大街东正统六年盖造弘治五年改作共房屋三百七 
十六间南会同馆在东江米巷玉河桥西街北亦正统六年盖造弘治五年改作共房屋三百八十七 
间兵例以上四条原在城市门今移改増会同馆在大兴县东王府街明永乐六年改顺天府燕台驿 
为之今为在京牧养驿马之所有馆大使大清一统志臣等谨按以上各条叙兵部原刑部在皇城西 
与都察院大理寺并列为三法司春明梦余录原正统七年十一月建刑部都察院大理寺于宣武街 
西明英宗实录原国初比部之制分为十二其云南隶陜西部永乐间安南内属置交址司析云南四 
川之交为贵州置贵州司方定都之初百务草创率皆权寓莅事今城隍庙西惜薪司俗呼旧刑部是 
也彭惠安集以上三条原在城市门今移改增刑部在皇城西设尚书满汉各一侍郎满汉各二直隶 
奉天江苏安徽浙江江西福建湖广山东山西河南陜西四川广东广西云南贵州督捕凡十八清吏 
司各设满汉郎中员外郎主事等官司务厅一司狱司附焉以主事提牢又有赃罚库秋审处大清一 
统志増刑部公署国朝即明锦衣卫故址移建大堂壁间旧有锦夜卫题名碑后煅于火堂东向直隶 
奉天二司在堂左右左廊湖广广东陜西三司右廊河南山西山东江西四司及司务厅在二门外江 
苏安徽福建浙江四川广西云南贵州并督捕司凡九在南夹道内督催所在江西司稍北西南西北 
二隅各置狱曰南北所北所围垣东大榆树一株传为明杨继盛手植云刑部册增律例馆以满汉司 
员提调纂修五年一编缉大清会典臣等谨按刑部堂额曰明刑弼教前列训辞曰司冦掌邦禁明刑 
所以弼教也必轻重咸宜始成协中之化慎守尔典钦哉毋忽世宗御笔也臣等谨按律例馆旧在西 
长安门外岁久渐圮乾隆三十七年移建于太常寺后原明宣宗刑部箴圣人制刑辅治弼教掌邦之 
禁惟仁之蹈咨尔刑部卿佐暨属惟公乃明惟明能烛匪亷弗公勉笃于行惟敬惟慎母忘哀矜死狱 
求生何昔之德移情就律何今之刻深文巧诋实民之贼如鉴如衡刑乃弗忒毒威以逞下情郁堙私 
意以行枉直失真司命之寄毫丝罔僻罪疑惟轻庶鲜寃抑天不可达民不可罔断不可续应则如响 
徃体予仁钦哉勿渝庶几祥刑有永令誉官箴増嘉靖七子王李辈同官西曹建白云楼相聚论诗一 
时目刑部为外翰林于鳞句有诸山城上出落日署中寒元美歌有傥问曹中理公事君其且看西山 
碧漫堂诗诏原刑部福建司轩曰甘露贵溪江以潮为郎时甘露降于轩柏作记刻碑碑仅三尺万历 
庚子四明冯若愚移砌轩前壁中耳谈原彭惠安韶在刑部司旧有五显庙公命碎其象易以清献赵 
公神主西圉闻见录以上四条原在城市门今移改臣等谨按明时刑部在长安街西今俗呼刑部街 
者是也国朝迁建后其地已废白云甘露诸遗迹亦皆无存今刑部治事之所榜曰白云盖第数典征 
名而非复当时之故址矣臣等谨按以上各条叙刑部原工部在阙东户部之后西向春明梦余录原 
在城市门今移改増工部在皇城东户部后设尚书满汉各一侍郎满汉各二营缮虞衡都水屯田四
 清吏司各设满汉郎中员外郎主事等官司务厅一大清一统志増工部公署国朝即明旧址建大堂 
西向营缮都水二司在左廊虞衡屯田二司在右廊司务厅在大堂之左料占所在堂右堂后为督催 
所其堂官视事之所亦曰藤花厅枝干蚴蟉与吏部相彷佛第不传为何人所植也工部册臣等谨按 
工部堂额曰敬饬百工前列训辞曰五材是饬六府孔修繄冬官攸掌综理核实审度程功其悉体此 
意世祖御笔也原明宣宗工部箴虞舜之世垂若百工暨于成周乃设司空汉制水衡将作少府备物 
致用必谨其度我朝廷官列次六卿率属冇四各底于成凡诸缮作仪品有秩办其楛良去华就实凡 
厥有位宜慎其官顺理而冶勿苛以残山泽之利羽毛齿革金矿丹漆暨木与石为所当为毋耗于财 
逸所当逸毋殚其力毋纵己私縦则召菑毋溺于贿溺则取败必祇必勤必施以公百役具宣惟尔之 
功其懋敬哉视古仁智率履勿愆用保禄位官箴原工部居六曹后仕进者令局视之嘉靖间兴大工 
添设工部官比曩时数倍营缮司尢盛郎中多至十余员得骤升京堂或有先赐四品服者人始摹之 
而为语曰马前双马后方督工郎马前双者棍马后方者杌也说聴补刘麟为工部尚书奏建节慎库 
与台臣仝典出纳自是财无滥用万姓统谱补嘉靖八年二月工部尚书刘麟上言本部设立衙门之 
时原有大库一座规制颇宏在本部之后有堂二重并大墙限隔但有中正大路前通臣等相度本库 
之北循銮驾库外墙而行正与东朝房一间相对查系兵马司官住其房年久损漏可以改为门道库 
官库吏亦不必增添本部所属皮作局其务甚简可以改为库官架阁库吏并匠科典吏俱可改为库 
吏库门责委虞衡司掌管其未尽事宜听臣等临事损益具奏得旨允行麟又上言库藏既立当掲额 
定名以垂久远本库所贮本以奉国之公似当名曰奉公之库若求设库本意不宜滥兴工作以节为 
本不宜横取悖出以慎为尚名曰节慎意义亦通疏上定库名曰节慎春明梦余录以上四条原在城 
市门今移改増北京节慎库金银元寳各一盖镇库之物以梯登其上其邉尚髙于人上刋永乐九年 
字查浦辑闻原文思院在举场胡衕属工部屯田司官有大使副使长安客话原正德四年闰九月迁 
文思院于安仁厂隙地以成造军器数多旧院空僻尝被盗故也明武宗实录原六年七月改建工部 
文思院于东城明时坊以旧置地卑沮洳不便改作故也同上以上三条原在城市门今移改増节慎 
库在署东制造库在长安右门外丙丁戊三库在西长安门内皆属焉大清一统志臣谨按节慎库本 
朝因明旧址建复剏建制造库所属分五作曰银作曰镀作曰皮作曰绣作曰甲作其职掌与前代文 
