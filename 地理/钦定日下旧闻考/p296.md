<!-- { "loadSidebar": true } -->
西至钓鱼坡北至将军陀经始于正统三年十月明年十一月落成勅赐额曰圣恩禅寺圣恩寺石刻 
原白瀑寺在居庸关西百里寺中画壁碑志皆金大定年物东田漫稿原马中　白瀑寺诗白云深处 
万重山寺在云山杳霭间四壁丹青图海会断碑文字记完颜呗余盘石僧初定斋罢生台鸟未还世 
上红尘应不到正宜长日掩柴关同上补龙泉寺在昌平州芹城村龙潭之上本天佑旧刹驸马都尉 
济延修之成化三年十月释道深撰碑行湛立石黄图杂志按济延义见前旧作井源今译改臣等谨 
按昌平州志寺有二一在芹城北天佑元年建一在州治东南五里龙泉山顶补释道深勅赐龙泉寺 
记神山在昌平县东三十余里芹城村村有龙潭约九亩有古龙泉寺天佑元年造舍利宝塔又有海 
云国师及大庆寿尊宿塔又有望景轩宣德间嘉兴大长公主偕驸马都尉济延舍金帛建龙泉寺石 
刻补昌平之东地名马坊释如进立弥陀寺德园集増香岩寺在昌平州永丰屯旧名弥勒院本朝康 
熙五十九年重建改今名大清一统志增曹房庵在州治东八里相传为刘谏议读书处昌平州志补 
弘治十年以昌平汤山庄地二百顷赐大慈延福宫勅建道观一所额曰崇虚黄图杂志原元福观在 
州治南四十里昌平州志原元福宫弘治十七年建俗呼为回龙观昌平山水记原杨巍宿回龙观诗 
沙际开瑶馆銮舆几度过日回双阙迥云傍九陵多承露空仙掌沿阶自绿萝夜深清吹发犹忆旧鸣 
珂梦山集原老君堂东北有长春亭三间东西厢各三间以备游憩昌平山水记原吕真人祠有二一 
在西大街有明尚书董其昌撰并书碑一在沟沟崖紫极峰昌平州志増明董其昌吕真人祠记余少 
诵阴符道德意以为清静所宗已而观真诰所载类皆所主在忠孝节义清静其寓境也若吕真人于 
东溟陈大将军有可异者将军儿时遇道者眼光射人熟视公曰孺子勉之异日统数百万貔貅为国 
家干城幸自爱髪未燥即喜习尚父司马兵法以报国自矢己未春会辽左四路进师公当后劲失利 
被创堕马僵卧草中见儿时所遇道者相慰劳云救尔者至矣忽闻马蹄声数百遂以马乘将军疾驰 
而归始信真人记莂不虚耳将军念真人与有夙缘节鈛所至必为立祠红螺固其家山至若在甘肃 
则祠之在石城又祠之在招宝又祠之迨莅昌平镇度铃阁左右购隙地建堂三楹丙舎为丹室崇门 
邃庙视诸祠尤雄丽惜将军未遇大用早遂其谈笑封侯之志然随在必着壮猷与戚大将军后先伯 
仲将军祠吕公之意政未可量也我乡本一禅院亦有回先生灵迹近遗吾友仲醇药一瓢施济不竭 
兹将归将从询此一叚奇事适将军砻石索予言遂书所遇真人始末归之公讳洪范字九畴别号东 
溟祠始于癸卯秋成于甲辰之夏云吕真人祠石刻 

 钦定日下旧闻考卷一百三十五 
钦定日下旧闻考卷一百三十五举正 
泰定原书泰讹作太今改刘蕡字去华条 
钦定日下旧闻考卷一百三十五举正 
钦定四库全书 
钦定日下旧闻考卷一百三十六 
京畿昌平州三 
臣等谨按昌平州之天寿山明代十三陵皆在其地本朝顺治四年夏四月世祖章皇帝特命工部修 
葺九年勅禁明陵樵采十六年十一月十四日世祖驾幸明陵十七日致祭明诸陵及明愍帝陵并御 
制祭文又命阁臣金之俊撰思陵碑记十二月复颁谕修明崇祯帝陵诏并命设立陵户给与赡田俾 
司香火仰见渥典深仁有加无已兹谨将朱彛尊原书所引各条另编为帙并于卷首分晰恭载世祖 
谕旨并御制文以纪盛德焉增世祖章皇帝谕工部勅谕工部前代陵寝神灵所栖理应严为防护朕 
巡幸畿辅道经昌平见明朝诸陵寝殿宇墙垣倾圯特甚近陵树木多被砍伐向来守护未周殊不合 
理尔部即将残毁诸处尽行修葺见存树木永禁樵采添设陵戸令其小心看守责令昌平道官不时 
严加巡察尔部仍酌量毎年或一次或二次差官察问勿致疎虞特谕增世祖章皇帝祭明诸陵文维 
顺治十六年岁次已亥十一月戊午朔十有七日甲戌皇帝致祭于明成祖皇帝仁宗皇帝宣宗皇帝 
英宗皇帝宪宗皇帝孝宗皇帝武宗皇帝世宗皇帝穆宗皇帝神宗皇帝光宗皇帝熹宗皇帝诸帝丕 
承鸿运抚有寰区莅政理民为一代主朕巡幸畿辅道经昌平瞻陵寝之在兹景临风而兴感特以牲 
帛醴齐庶品之仪用申祭享尚其歆格原燕山自西山迤逦东来至玉田县西北延袤数百里直抵海 
岸纪纂渊海原燕山去神京百里而近国朝诸陵在焉更名天寿翁文简集原永乐七年五月营寿陵 
于北京昌平县东黄土山封曰天寿山命武义伯王通督工大政记原居庸东折玉带神岭诸山若抱 
若拱八陵在焉治平略原文皇帝初卜陵众议欲用檀柘寺基上独鋭意用黄土山即天寿山也宙载 
原寜阳人王贤少遇异人相之当官三品乃授以青囊书遂精其术永乐七年成祖卜寿陵有司以贤 
应命于昌平东北十八里选得吉壤旧名东榨子山陵成封曰天寿贤后累官至顺天府尹水东日记 
原永乐七年仁孝皇后尚未葬成祖择寿陵久未得吉壤礼部尚书赵羾以江西术士廖均卿至昌平 
县遍阅诸山得县东黄土山成祖即日临视封天寿山命武义伯王通董役授均卿官献征录原天寿 
山名始于成祖盖尝驻跸于此饮酒是日适万寿之期群臣上寿故名天寿今之传讹者谓为御体所 
藏名天寿者非也明世庙识余录原天寿山陵择地或云江西廖均卿或云山东王贤贤字惟善中永 
乐辛卯乡试以鄢陵训导擢户科给事中升光禄寺少卿寻迁顺天府尹实录暨兖州府志皆未言其 
精青乌之术所闻异辞难以悬定也两京求旧录原山陵入路第一层龙砂带崖第二层白玉石坊在 
红门之南嘉靖十九年建坊北石桥桥南二乔松北瞰流泉松柏左右列各六行第三层自坊内行松 
阴中三里许至红门下马步入门内左为拂尘殿围墙正殿二层群室六十余楹皇帝谒陵至此更衣 
左右槐树正寝二殿群围房各五百余间第四层至龙凤门黄绿琉璃甃治门内外白玉石华表柱各 
二雕蟠龙色如干黄玉门内外石桥七座白玉石为栏第五层至碑楼洪熙元年建碑髙十丈许无字 
第六层至棂星门门左右列雕龙白玉石柱石人石马麒麟象虎骆驼犀牛狮子燕都游览志原宣德 
十年四月修葺长陵献陵始制石人石马于御道东西明宣宗实录原长陵葬成祖体天宏道髙明广 
运圣武神功纯仁至孝文皇帝仁孝兹懿诚明庄献配天齐圣文皇后徐氏外一十六妃谥葬不可考 
嘉靖祀典增仁孝皇后徐氏中山王达长女尝采女宪女诫作内训二十篇又类编古人嘉言善行作
 劝善书颁行天下永乐五年七月崩明史原长陵在天寿山中峰之下门三道东西二角门门内东神 
厨五间西神库五间厨前有碑亭一座南向内有碑龙头龟趺无字重门三道榜曰祾恩门东西二小 
角门门内有神帛炉东西各一其上为享殿榜曰祾恩殿九间重檐中四柱饰以金莲余髹漆阶三道 
中一道为神路中平外墄其平刻为龙形东西二道皆墄有白石栏三层东西皆有级执事所上也两 
庑各十五间殿后为门三道又进为白石坊一座又进为石台其上炉一花甁烛台各二皆白石又前 
为宝城城下有甬道内为黄琉璃屛门一座旁有级分东西上折而南是为明楼重檐四出陛前俯享 
殿后接宝城上有榜曰长陵中有大碑一字大径尺以金填之碑用朱漆栏画云气碑头交龙方趺宝 
城周围二里城之内下有水沟自殿门左右缭以周垣属之宝城旧有树昌平山水记原长陵在龙凤 
门正北十二里居中其地名山场乃康家庄也陵之左有元时康家坟存之春秋赐二祭陵规制大于 
诸陵祾恩殿石栏三重惟此与定陵为然其余仅一重耳登宝城独从中道一门入与他陵左右掖门 
入者异碑阔四尺五寸厚二尺五寸他陵亦不及也燕都游览志原长陵门右别有具服殿五间东向 
有周垣垣南有白石槽五方而长名曰雀池贮水以饮雀昌平山水记原宣德五年三月上驻跸陵下 
谓侍臣曰皇祖常言古帝王陵寝有崇奢丽及藏宝玉者皆无远虑吾子孙宜戒之不可蹈也今所建 
陵寝皆皇祖当时规画不敢有所増益明宣宗实录原宣德十年十月己酉建长陵神功圣德碑同上 
原长陵碑正统初南城程南云奉命书明武宗实录原嘉靖十七年上阅长陵碑欲更成祖谥号命锓 
木加碑上郭勋上疏以为宜尽砻旧字更书之可以垂永久上不悦曰朕不忍琢伤旧号下礼部翰林 
院议部覆请遵上谕如式刋制择吉奉安诏可明典彚原万历三十二年雷震长陵碑上命重建于是 
大学士沈一贯上疏言世祖欲改刻成祖陵碑而未遑今雷神奋威乃天意示更新之象欲皇上缵成 
祖德乘此更立新碑此莫大之庆也上优旨允行噫上苍示警于祖陵正宜君臣修省乃反以为瑞应 
形之章奏比王安石天变不足畏罪浮十倍矣野获编原杨士奇陪祀长陵作万里苍梧去不还宫车 
千古閟桥山日华间映芙蓉殿云气深连虎豹关扶病此时瞻玉儿伤心何处望龙颜遗臣泣尽余年 
泪天上乌号不可攀东里集原李梦阳谒陵诗本朝陵墓傍居庸闻说先皇驻六龙一自玉舆回朔漠 
遂令金殿锁秋峰明禋衮职虽多预备物祠官岂尽供报祀独知今上切毎于霜露见愁容空同集増 
边贡冬至长陵诗中峰隐隐下朝阳复嶂层崖起曙光观阙昭回森象魏山河表里奠金汤陵门月映 
千年树寝殿风飘五夜香长至祠臣窃供奉拟书云物纪灵祥华泉集原刘士骥长陵陪祀诗赤县归 
真主青山锁故宫玉鱼沉永夜石马立西风霜露秋容肃椒兰祀典崇明禋鸾驭在济济骏奔同蟋蟀 
轩草原郑善夫至日陪祀长陵作长陵西接黄花镇白雪苍岩夜色遥阴殿衮龙犹在目往时松柏已 
干霄总闻一怒风尘起想见千官迁次朝怅极两京兴废事小山何意起渔樵少谷集原区大相供事 
长陵诗文皇鼎成后此地葬衣冠日月神宫閟山河帝寝安塞云疑扈跸关树想回銮寂寞犂庭事深 
知创业难弓剑思轩后山川会禹陵翠旗何日返龙驭几时升寝殿行春草幽宫寂夜灯万年关路北 
神武至今称海日集原又雨中祀长陵柬同事诸子诗冒雨祠官肃山园禁漏稀云轻沉蕙帐风细飒 
灵衣淅沥松阶静深沉燎火微群公攀望处入夜有龙归同上原范景文诗松风一道泻哀湍碧瓦鳞 
鳞白石栏一自路荒清跸后十年闲杀老中官冰餐堂集原仁宗昭皇帝陵曰献陵在长陵之右燕都 
游览志原献陵葬仁宗敬天体道纯诚至德宏文钦武章圣达孝昭皇帝诚孝恭肃明德宏仁顺天启 
圣昭皇后张氏其恭靖贤妃恭懿惠妃贞静敬妃俱葬金山外一妃谥护不可考嘉靖祀典増诚孝皇 
后张氏永城人父麒以女贵追封彭城伯正统七年崩合护献陵明史原七妃三护金山余皆从护明 
典彚原献陵在天寿山西峰之下距长陵西少北一里自北五空桥北三十余歩分西为献陵神路至 
殿门可半里有碑亭一座重檐四出陛内有碑龙头龟趺无字亭南有小桥门三道榜曰祾恩门无角 
门殿五间单檐柱皆朱漆直椽阶三道其平刻为云花石栏一层东西有级两庑各五间余如长陵殿 
