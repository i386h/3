<!-- { "loadSidebar": true } -->
事之所退堂之后为先师祠其旁为斋房祠前古松二株词林典故臣等谨按詹事府署门牓康熙十 
四年重立堂内恭悬圣祖御书额曰德业仁义又先师祠有碑恭镌圣祖康熙十六年所赐御书存诚 
二字增署内春坊题名主簿厅题名碑各一词林典故臣等谨按詹事府署明黄锦石刻一尚存又近 
时修葺府署于主簿厅旧址得扁石曰一枝轩明王百榖书也补詹事府署在玉河之东西向临玉河 
门二重中堂五楹堂后屋三间南北夹窓连后堂其旁孔子庙庙前松二株颇竒古中为圆殿回廊前 
后共二十八间左右春坊司经局前后各有堂三楹又有科房宴房印书房岁久尽毁矣詹事府题名 
碑一崇祯十二年十一月立詹事黄锦撰文左春坊题名碑一万历三十四年二月立少詹事全天叙 
撰文主簿厅题名记一碑已残阙失撰书人姓氏玉河绁马记原在城市门今移改原端门左有直房 
五间系坊局官候朝公会及收贮卷箱之所凡东宫官属侍班讲读亦于此伺　国史唯疑原在宫室 
门今移改增翰林院记正统十年始命内阁与六部都察院通政司大理寺堂上官六科掌印官会议 
遂为例如合会儒臣则本院詹事府左右春坊司经局国子监皆与国朝制凡大事及章奏会议内则 
亲王亲勒大臣外则九卿詹事科道而内阁翰林院不与詹事府凡事皆得与坊局不与池北偶谈原 
明宣宗詹事府箴堂堂鸿业万世攸传储副之建大本在焉咨尔詹事尔其毗辅有贰有丞庶职咸具 
虞舜之贤资于臣邻矧时育德而弗资人言行政事有体有要必谨大猷必以辰告譬如陟崇由下而 
升不怠以休乃跻髙明尔其敬共以引以翼毋为憸佞毋肆谗慝示尔箴规笃念勿忘克用有成邦家 
之兄官箴原又左右春坊箴国之大本厥惟储嗣天叙所属人心攸繋用辅厥德必于正人左右春坊 
惟其辅臣储君之德曰仁与义食息言动惟道之比尧舜周孔是究是明百度以贞其德乃成玉资琢 
磨乃荐宗庙岂其贤才不由辅导尔端尔行尔正尔心非圣不道其慎其钦大经大猷是匡是直国有 
元良维尔之绩同上原又司经局箴圣人之道具载经籍用理万邦用疑庶绩国肓储副天下之本惟 
德之修惟道之尽凡厥典册尔实司之尔殚尔心尔正尔思尧舜之圣惟曰仁义扩而充之万善斯备 
杂家者流反道自贤孟轲敬王不陈于前尔其监兹祇乃攸服日就月将是启是沃道积厥躬而致于 
中克纉其隆时乃之功曲学阿世古人所戒笃慎勿忘庶几无悔同上补黄锦詹事府题名记詹事名
 昉于秦应劭曰詹省也给也言给事太子之官也明兴建大本堂储经籍召四方名儒教太子诸王或 
于文华殿分直进讲上亦时时赐宴赋诗然多兼以勲旧洪武二十二年始置詹事院起兵部尚书唐 
铎居之后四年改名府永乐二年储位初定以吏部尚书寒义兵部尚书金忠兼领是职而印篆亦以 
是年给今所循用者是也于是两坊经局并择文学大臣为之极一时之选正统七年改府署于玉河 
之东堤其制亦因时损益詹事总理一府之事秩正三品少詹事恊理府事秋正四品主簿典文移秩 
从七品录事佐之秩从九品舎人职通展谒品与录事同皆有常员而府丞及两坊大学士司直司谏 
等官不恒设校书正字今为史局中书所兼官崇祯己卯春锦承乏绾篆与井研陈公演晋江蒋公德 
璟同登斯堂叹曰自永乐迄今二百七十余年矣前贤官于是者姓名或湮灭而不彰岂非明时一阙 
典哉适有纂修会典之役于是请之秘闇出典籍参考之补阙订讹差次先后会陈公有掌院之命锦 
亦于是又量移礼部右侍郎终始其事者蒋公之力也嗟乎天下事何者不成于协茶和衷哉试履斯 
堂一为寓日姓氏爵里世代皆具又从而品隲其贤否不亦昭代今昔得失之林乎玉河绁马记补全 
天叙左春坊题名碑记左春坊官制定自洪武十有五年设左庶子一人正五品左谕德一人从五品 
左中允二人正六品左赞善二人及左司直郎二人从六品至十八年领以大学士一人正五品二十 
九年增其属左凊纪郎一人从八品左司谏二人从九品今官不常备亦无定员盖国初之左春坊即 
今文华殿东厢也直庐在禁乃得与殿阁并置大学士今坊署则与詹事府并建于玉河东堤始正统 
七年也坊署故无题名万历甲辰予承乏绾篆爰考掌故书诸公爵里捐赀树石补闗典焉京师故事 
宜永乐定鼎后得书兹书昉洪武者志其始庶足征也不书十五年以前者官制未定也凡本坊职事 
与詹事翰林互兼者毕书以右坊摄左以左坊领局者附书惟以坊衔贰国子监掌南院不莅坊者不 
书同上以上五条原在城市门今移改增徐干学詹事府题名碑略考官制东宫官属置詹事府以统 
众务置左右二春坊以领诸局三代以后莫备于唐历纪相沿迨我世祖皇帝御极初载有仍弗替惟 
时储位未立官属虚冗始议裁去比皇上继统之十有五年乃仿旧制复设是署泽州陈公来掌詹事 
予为质善规画制度一切革创陈公命予实经理之二十三年冬予以侍讲学士蒙恩特赐擢用以十 
一月受事复修陈公之政明年迁阁学以去予居是职虽未久顾其始也际复设之初得从贤端尹后 
创制条纲张举节目非同他时祇以优游坐受成事迨于其后又幸得备位宫僚仰见皇上躬为表率 
昕夕课程亲加校勘祁寒浔暑不少问自古储教之严未有如我皇上者也臣等谨按以上各条叙詹 
事府 
钦定日下旧闻考卷六十四 
钦定四库全书 
史部 
钦定日下旧闻考卷六十五六 
详校官庶吉士臣 胡钰 
检讨臣德生覆勘 
总校官进士臣程嘉谟 
校对官中书臣叶元符 
誊录监生臣汪人瑞 
钦定四库全书 
钦定日下旧闻考卷六十五 
 官署四 
原光禄寺署在皇城东华门内初为宣徽院尚食尚醴二局继改光禄寺其属四署曰大官曰珍羞曰 
良酝曰掌醢而司牲司牧二局隶焉春明梦余录等谨案光禄寺署在东安门内桥之右春明梦余录 
谓在东华门内者盖东安门俗亦称外东华门也原光禄寺大门内左为茶叶库月进房右为钱钞库 
月进房北为仪门中为均节堂堂左为典簿厅堂后有川廊北为后堂川廊傍左为钦录厅右为小轩 
后堂北为库楼堂之左为和衷堂堂之右有银库良酝署大官署俱在寺之东偏鹅池鹅仓在其后掌 
醢署珍羞署俱在寺之西偏后有天鹅池盐库库后空地象骨瘗焉明光禄寺志原光禄寺大烹门在 
东安门桥右东上门左东入门为如水轩南向又东为琼麋堂西入门为四星堂东向北为下门入门 
为凉楼左右皆有井亭东西各有仓房楼后有川廊左鲊房右坐家房再北为皇灶东夹道有黄账房 
仓无锡米仓土地祠尚膳库熬冻房上下鸡房煮笋房西夹道有内器皿库和羮堂尚膳库宰牲蒸作 
房香薷房同上以上二条原在宫室门今移改增光禄寺在皇城东安门内设卿满汉各一少卿满汉 
各一大官珍羞良酝掌醢四署司库典簿附焉大清一统志臣等谨案光禄寺堂额曰敬慎有节前列 
训辞曰礼始诸饮食古圣人制节谨度克勤小物虽盘盂必有箴铭可弗敬诸世宗御笔也寺署堂五 
楹露台一左典簿右盐库大官良酝署在东珍羞掌醢署在西余若黄册房督催所煠食房俱在北酒 
局在西安门旧制惟汉少卿二缺又有汉寺丞一康熈三十八年裁汉少卿一及寺丞自乾隆十三年 
以后皆特简大臣总理寺事原明宣宗光禄寺箴周官膳庖实肇光禄汉列九卿唐总四属国朝建置 
率循勿易享祀宾燕咸其所职先王之礼丰俭有宜惟敬惟诚仪式行之粢盛必备牺牲必洁执事有 
恪俨乎对越羣贤在朝四裔会同廪之饩之必精必丰朝夕膳羞必谨恒度母俭公费而纵私饇毋骋 
奢侈毋肆暴殄毋作愆过以蹈常典正已率下咸敬慎之用永终誉光我训辞官箴原槽房俱南向凡 
七层其南为御酒房长春房采四时花酿酒处也苦酒房造贞一酒处也白酒房嵌长春房内俱内官 
司之原光禄寺有铁力木酒榨相传籍没沈万三家物每榨用米二十石得汁百瓮又工部有铜匮四 
一在节慎库髙可过人亦传是沈万三家物明光禄寺志耳谈补光禄寺酒榨长三丈形如方匣朱红 
漆容米六十石暖姝由笔原张元易于光禄寺署中种竹甚蕃黎惟敬秘书题曰紫禁沧洲农丈人集 
以上五条原在宫室门今移改臣等谨案工部铜匮已无可考今光禄寺酒局榨六座杂木为之旧所 
称铁力木者无存至种竹遗踪亦久湮矣原京师诸祭皆领于祠官惟坝上马房别自建祠以元旦冬 
至圣节遣内侍主祭光禄寺具品物不领于祠官涌幢小品原在京畿门今移改臣等谨案以上各条 
叙光禄寺原太仆寺在万宝坊主簿厅附焉明一统志原太仆寺在皇城西乃元兵部旧署春明梦余 
禄以上二条原在城市门今移改增大仆寺在正阳门内东中心台设卿满汉各一少卿满汉各一员 
外郎主事各四主簿厅附焉大清一统志臣等谨案太仆寺堂额曰勤字天育前列训辞曰古之太仆 
左驭前驱车马是供厥后因沿其制天育云屯资牧字焉尚克勤修乃职世宗御笔也又按太仆寺堂 
三楹东有当月印房土地祠文昌阁西有主簿厅茶房国初无专署惟分兵部武库司廨舎六间为办 
事之所亦无兼管大臣雍正三年始建官署乾隆四十四年特命大臣总理寺事原太仆寺每年祭马 
神在通州北四十瑞安德乡郑村坝春祭在二月二十二日秋祭在八月二十八日前期题请遣少卿 
一员行礼冏政要览原在京畿门今移改臣等谨案春秋祠马神明制属于太仆今制改归上驷院奉 
行矣补永乐十三年二月甲申北京立马神祠时行太仆寺卿杨砥请立马神祠于莲花池上命翰林 
院考古今仪式翰林院言古者春祭马祖夏祭先牧秋祭马社冬祭马步之神国朝南京止祭司马之 
神每岁春秋用豕一羊一帛一于是命北京马神祠设马祖等神及司马之神五位每位用羊豕帛各 
一仪制准南京原明宣宗太仆寺箴军国所用马为之最军国之政马政亦大肆予慎之有駜如云既 
充内闲亦涣其羣畴厥庶民析之畜牧司其政令命汝太仆政令攸宜阅省以时不愆不忘乃蕃乃滋 
蚩蚩之甿国家之本甿既阜丰马悤斯奋尔笃于民毋侵毋克尔勤于职必敬乃德鲁僖无邪卫文塞 
渊尔师古人厥功懋焉官箴以上二条原在城市门今移改原王鏊重建马神庙记通州地高寒平逺 
泉甘草丰弥望千里太宗诏作马神庙在州之北地曰坝上乡曰安德旁为御马苑凡二十所弘治九 
年三月重葺十年二月告成铭曰兟兟国焉于甸之埜散焉如云骈焉如雨有庙言言在潞之阳始维
 作之自我文皇有崇其戺其自今始神始降祥人惟致喜昔在卫文亦有鲁僖心维塞渊思亦无期功 
以才兴亦以惰毁琢石镵辞爰告来 王文恪集原在京畿门今移改原太仆寺石刻画马二一史道硕 
画一赵孟俯画皆王世贞官太仆时所摹勒也道硕五代时人玉堂原在城市荟记门今移改臣等谨 
按兵部夹道今仍称太仆寺胡衕即旧署址也石刻已沦没不可考又按以上各条叙太仆寺原顺天 
府治即元大都路总治旧署也先是辽升为京立幽都府又改为析津府至今为大兴府元初为大都 
