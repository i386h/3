<!-- { "loadSidebar": true } -->
七高各数丈燕山纪游原银山顶由阎王鼻行山脊如刀背仅容纳足长十余步两旁如削下临万仞 
不可凝视中溪集原中峰下有寺曰大延圣寺正统十二年重修赐额曰法华弘治十年翰林学士汪 


谐浄业堂记碑今断寺西上半里为松棚庵门内外各一松北上一里铁壁寺塔曰延圣塔弘治四年 
建塔前有释行伦诗碑弘治八年立山北四十里为井儿谷又一里玉峰山山石尽白树多苹婆果林 
中有大万圣寺土人呼张开寺像设皆石入山者取道二一从白泛岭入路险难一从三思岭牛蹄岭 
入差平帝京景物峉补银山之上有寺曰法华太监吴亮所建也山下有寺曰崇寿亦亮所建寺有碑 
成化十二年九月立翰林国史院编修仁和汪谐撰文鸿胪寺序班上虞何洪书木叶山花记补汪谐 
崇寿寺碑银山之下兴寿村有寺曰九圣建自辽寿昌间满公禅师所剏也宣德辛亥春司设监太监 
吴亮先建臣刹于山上正统戊辰英庙驾幸北山赐额曰法华禅寺既而询知九圣为辽金古刹悯其 
倾圯复捐赀庀财创大雄殿于寺之中设三世佛像于殿后建伽蓝祖师堂于殿之旁立天王殿于殿 
前监钟鼓楼于山门内之左右廊庑庖湢莫不傋具经始于天顺丁丑春落成于己邜秋闻于朝赐额 
曰崇寿禅寺昌平州志原无名氏诗银山本在北万丈青云梯晓见居庸雪银山忽在西昌平旧志原 
李梦阳题银山寺作银山倚铁壁天外削三峰下见林中寺来闻午夜钟僧徒住石屋雷雨抜门松西 
望诸陵接云成五色龙空同集増兴国伦银山寺诗黄姑山头白雾升铁壁古寺罗荒藤居人已测金 
银气法界犹悬日月灯聊寄孤松仍结社未须三竺更逢僧西风七十二钟磬立马归途思不胜吴明 
卿集原沟沟崖深山叠嶂秀石悬空三十余里悉履石攀葛始达山颠清流缭绕奇树扬芬傍有兰石 
数区蓟邱集原昭陵之北曰岣岣崖崖下有庵曰瑞峰一曰摩尼帝京景物略原岣岣崖在州治西北 
德胜口内崖西峰有水月亭昌平州志臣等谨按沟沟亦作岣岣原德胜口西三里有沟沟岩岩分上 
中下望之若石梯深险可避兵昌平山水记原德胜口南两山相夹人行礓砾中数十步輙一折数里 
外见崖旁鸭脚树二罗汉松一近而知为瑞峰庵也又里许陟一岭径仄多乱石前人举踵石衮衮触 
后人足岭之巅为崖折旋半里有岫峰庵俗云盘道庵中有泉鸭脚一本可休息复三折而下沟始宽 
分为二泉涓涓流甚清驶山麓遮其左若无路然再折过一沟始望见三峰矣中峰位乎干东峰位乎 
艮西峰位乎坤三峰左右环拱为峰者二十有二所谓仙人玉女将军步虚玻璃五云金华紫极皆以 
意名者也又从磴道上十余折至东峰庵再折而上为中峰有玉虚观从中峰下有西王母祠祠后石 
壁高三十仭石理觕恶壁右有方池流入岩下为瀑自中峰缘崖而西为西峰庵庵右有泉僧引之入 
香积泉右有方亭敞洁可坐瑞云庵有大学士赵志皋碑记岫峰庵有右通政李琦碑中峰庵有礼部 
郎中冯元扬碑西峰庵有大学士王锡爵礼部左侍郎翁正春二碑碑文皆称沟沟崖尔雅水注谷为 
沟以之称名夫岂不古而帝京景物略妄以岣岣易之何哉肃松录原沟沟崖胜国梵宇绵亘凡七十 
有二入明仅存其五西峰者五庵之一也翁文简集原公鼐沟沟崖诗桥山西北寺一谷隐千峰曲折 
云屏掩高低栈阁重传觞猿饮涧倚盖鹤巢松小憩听泉久东岩已暮钟问次斋稿原中山口北一里 
有仙人洞洞在山麓可容二百人洞口向东从石梯而下石皆倒垂下为平地洞西壁有一门近门上 
有石钟下悬长数尺门之内少入转而南见有石罅如夹道深黒人不敢入昌平山水记原仙人洞在 
红门内东山腰去碑楼三里蹑磴而上洞口仅容一人偻而入内若大厦日色下烛石皆倒垂燕都游 
览志原无名氏诗石洞窅且深花落无人扫仙翁去不还何处寻瑶草昌平旧志原唐家岭店在州南 
四十五里同上原车驾北征徐行则次唐家岭疾行则一日而至榆林永乐二十二年四月上亲征驻 
驆唐家岭以四日至居庸关宣德九年九月上廵边驻驆唐家岭正统十四年七月上亲征驻驆唐家 
岭以次日至龙虎台昌平山水记补翠平口在昌平北二里旧名得胜口金大定二十五年五月改名 
元混一方舆胜览补从红门望长陵而西入峡中为得胜口关城雉堞楼橹俱壮渡溪上岭十二盘为 
玉皇殿一崖独出殿踞其上廊槛环之溪山集臣等谨按一统志得胜口亦名德胜口原湿余水出上 
谷居庸关东又东流过军都县南水经原水南流出关谓之下口水流潜伏十里许重源潜发积而为 
潭谓之湿余潭水经注原湿余水东南流左合芹城水水出北山南径芹城又东南流注湿余水同上 
原芹城在州东三十里有桥桥下有水出芹城北南流入于沙河昌平山水记原榆河一名湿余河或 
名温余河盖湿余之讹也方舆纪要朱彛尊原按后汉书王霸为上谷太守陈委输可从温水漕以省 
陆转输之劳事皆施行章怀太子注引水经注本作温余水辽史顺州有温榆河金更懐柔县为温阳 
岂尽无据又昌平多温泉有流入双塔河者温泉之名窃疑因此水经注既无善本今人习见坊刻遂 
指温字为湿字之讹正恐类昔人所云以不悖为悖也臣等谨按据说文则湿水为 水之讹又辽史顺 


州有温余河此引作温榆亦互异谨附识以俟考原榆河源出州西南四十里月儿湾下流为沙河经 
顺义会白河昌平州志臣等谨按是为北沙河南接宛平县界至沙河店东南合南沙河入通州界増 
榆河今曰北沙河绕州西会翠屏山泉而东南流又东至州东南三岔口会南沙河高丽河经顺义县 
西南三十里又东南至通州东北八里入白河俗又名为富河册说原易荆水东径蓟城又东径平昌 
县故城南又谓之昌平水水经注臣等谨按易荆水即今之南沙河源出神头岭东流经昌平州南为 
南沙河旧有城本朝设毡作局于此详见物产门原沙河店南有水出昌平州西南五十里龙泉寺合 
西山诸泉东流为南沙河有桥曰安济店北有水出昌平州西南四家庄径双塔村东流为北沙河有 
桥曰朝宗二桥皆正统十二年命工部右侍郎王永寿建二水至店东南窦家庄而合又东南至通州 
界入白河原沙河北店距州二十五里南店距州二十七里昌平山水记昌平州志原吴宽渡沙河作 
桥下流澌玉一湾十年重此照衰颜踈林小店行厨 落日平原猎骑还韦杜南连多白草居庸北界尽 
苍山天寒喜报王师转驿路无尘羽檄闲匏翁家藏集原许谷沙河道中和汝湖韵五渠春水接天河 
玉辇经游紫气多夹路羽仪交日驭行宫仙乐动云和飞鱼口外龙斿转洗马桥边豹尾过独羡上卿 
遥扈跸诗成传出凤凰坡石城集增高丽河在州东五十里源出州东龙泉寺泉分二流一入顺义县 
名白浪河一南流名高丽河又南流复合入温榆河大清一统志原一亩泉在州西南十五里东会沙 
河经阳山由高梁直至张家湾以济漕河昌平州志原双塔河源出昌平县孟村一亩泉经双塔店而 
东至丰善村入榆河元史河渠志原至元元年二月发北京都元帅阿海所领军疏双塔漕渠元史世 
祖纪原至元三年四月巡河官言双塔河时将泛溢不早为备恐至溃决临期卒难措手乃计会闭水 
口工物开申都水监差夫修治凡合闭水口五处元史河渠志原官河在州西南二十里源出一亩泉 
分为二流一曰官河流入宛平县入高梁河一曰双塔河在州西南三十里经双塔店入榆河方舆纪 
要原七度水在昌平界接虎眼泉太平寰宇记原虎眼泉在州西八里旧城下方舆纪要原常景遣别 
将破杜雒周于州西虎眼泉魏书原虎眼川在虎谷山下幢幢水所出也昌平州志原水流如瀑布三 
四里至鹁鸽岩隐而不见或谓旧县西北虎眼泉是其水复出也燕都游览志臣等谨按州志虎眼泉 
流至丰赡村入榆河原吴师道虎峪淙淙泉作居庸古塞口诸峰并嵯峨左转万栗林黄叶堕残柯路 
出草棘间石沟泫微波黄尘歘腾起知有饮马驼前趋俯绝壑素砾漫坡陀穷秋水脉绝泓渟不盈科 
无复声淙淙虚名误来过下马少徘徊土屋依岩阿野老向我言深入水木多前年邑中人来此逃干 
戈委蛇数十里隘险无谁何桃源志乐土商山有遗歌谁知战争场咫尺隔网罗欲游苦匆匆斜阳下 
前坡吴礼部集朱彛尊原按吴礼部正传所咏淙淙泉当即今之幢幢水也 

 

钦定日下旧闻考卷一百三十四 


钦定四库全书 

钦定日下旧闻考卷一百三十五 

京畿昌平州二 

 

原白浮泉水在昌平县界西折而南经瓮山泊自西水门入都城焉元史河渠志原白浮龙潭水流经 
白浮村元郭守敬筑堰引水使西会马眼等诸泉折而南流入于潞河以便漕运堰即以白浮名长安 
客话原郭守敬奉诏兴水利上自昌平县白浮村引神山泉西折而南过双塔榆河一亩玉泉诸水经 
瓮山泊至西水门入都城按神山白浮皆在州之东南地势西睹东下守敬乃能引之而西是不可晓 
昌平山水记原大德十一年三月都水监言白浮瓮山河堤圮三十余里宜编荆笆为水口以泄水势 
计修笆口十一处四月兴工十月毕元史河渠志原皇庆元年正月都水监言白浮瓮山堤多低薄倾 
陷宜修治来春二月入役八月修完长三十七里二百一十五步同上原延佑元年四月都水监言自 
白浮瓮山下至广源闸堤堰多淤淀浅塞源泉微细不能通流由是会计工程差军千人疏治同上原 
泰定四年八月发卫军八千修白浮瓮山河堤元史泰定帝纪原雅克特穆尔退师于白浮南敌军复 
合鏖战于白浮之野元史本传原至正十四年四月命各卫军人修白浮瓮山等处堤堰元史河渠志 
原清夷水西径沮阳县故城北秦始皇上谷郡治此王莾改郡曰朔调县曰沮阴水经注原圣汤一在 
昌平北二十五里一在昌平南三十五里汤山有寺元混一方舆胜览臣等谨按汤山泉康熙五年始 
加疏引甃池二并恭建行宫详见前汤山条内补汤泉知名者七匡庐汝水尉氏骊山凤翔之骆谷和 
州之惠济渝州之陈氏山居也燕之昌平李陵台亦有温东研北杂志増百泉在州西南四里许平地 
涌出不可胜数大者有三一曰原泉清深澈底一曰黄泉流沙浑漫一曰响泉其声似闸然宽俱不过 
丈许大清一统志原九龙池方广十丈重垣护之覆以黄甓石琢九龙张颔喷沫入池泠然有声夹池 
植桃柳稍东为月关泄水水流出关为小渠过石梁入山下田篁墩集原九龙池在红门西翠屏山下 
逼近昭陵泉出九穴穴凿石为龙吻潴水为池燕都游览志原九龙池在昭陵西南于山崖下凿石为 
龙头泉出其吻潴而为池上有粹泽亭中一间旁各三间门三道东向缭以周垣为车驾谒陵事毕临 
幸之所嘉靖十五年世宗勅建也昌平山水记増九龙池在昌平翠屏山下凡九穴凿石为龙大清一 
统志原赵釴游九龙池诗乘春趋帝寝转壑向龙池坞曲莺啼缓松深马度迟红泉流玉液丹砌拥金 
枝日暮烟云合岚光逐望移无闻堂稿原王廷干九龙池诗龙门开碧苑池色映丹邱芳树缘阶转清 
泉入户流园平花气合谷静鸟声幽即此消千虑何须览十洲岩潭集原仙人池在驻跸山下传有仙 
