<!-- { "loadSidebar": true } -->
望见碧云香山诸寺寺西为木兰陀春明梦余录臣等谨按广应寺铁炉一明成化乙巳年造磬一正 
德丁丑年造钟一弘治十二年造木兰陀有玉皇阁详见后条増广应寺之西为木兰陀由寺前鸟径 
西指过小桥三四径渐峻盘旋入云上建玉皇庙栋宇洁饰殿南别院有轩有室石楼摇摇踞山之颠 
殿北深涧悬崖水出洞中傍为鱼池为药栏为篁丛殿侧有满井水可手掬西山山顶之井广泉寺与 
此为二甘冽似中冷谷中瀹茗取给二井天府广记臣等谨按玉皇庙明碑二一为中书舎人袁志学 
撰天启元年立一为本庙住持全真龚大川勒记于井旁石崖上后有万历四十八年等字增袁志学 
新建玉皇庙碑略都门瞻望西山葱茏瑞气突兀屏开乃香山乡木兰陀之地也此山当都门干亥之 
地干为天表亥为天门盖上帝端拱其间主宰山河下土今建弥罗阁妥神而灵祜可知忽有乳香树 
生淸流脉脉其源不絶岂非神应而能有此异物乎増佟峪村有关帝庙西北里许万华山有碧霞元 
君庙煤厂村有关帝庙五城寺院册臣等谨按佟峪村在普觉寺西南里许关帝庙铁炉一万历壬寅 
年造碧霞元君庙本朝碑一进士李枝长撰煤厂村距普觉寺三里许关帝庙铁钟一有住持比丘性 
权等字正德四年造磬一天启四年造又按煤厂村西有两城关皆有石额东曰兜率真境西曰绀翠 
凌虚并有石刻聨曰日临祗树浮金座香散天花绕法台循城关而西中有夹道以通人骑又西缘山 
行为天宝山过街塔盘道矣夹道之南为静宜园其北为碧云寺増天宝山有茶棚庵山神庙七圣庙 
五城寺院册臣等谨按茶棚庵山神庙皆本朝雍正七年建七圣庙本朝重修碑一任邑林杲撰乾隆 
十年立庙右为过街塔塔踞山巅下为城关以通行旅关上建平台中为塔方基约高三尺许中层圆 
上鋭下四面佛像各一尊上层圆下锐上以白玉石为顶塔左有关帝祠右有药王祠増静宜园南楼 
门外有八旗印房旗册臣等谨按八旗印房四隅皆有碉楼一座乾隆十四年建合之东四旗西四旗 
各营碉楼共计六十有七东四旗详见前卷西四旗详见后条増白衣观音庵在八旗印房之西五城 
寺院册臣等谨按白衣观音庵本朝乾隆十四年建立原狼儿涧在香山东四里许四溟山人集臣等 
谨按白衣观音庵南有洼地土人指为狼儿涧旧迹原谢榛狼儿涧歌狼儿涧车扶杖行石工斧凿无 
停声太古栖身祗巢穴轩皇之后多有营渐伤元气非今日三代相因栋宇成石工死石工生天地不 
老青山平四溟山人集增静宜园西四旗健锐云梯营房之制正黄旗在永安村西碉楼九座正红旗 
在梵香寺东碉楼七座镶红旗在宝相寺南碉楼七座镶蓝旗在镶红旗南碉楼七座旗册臣等谨按 
健锐云梯营房东四旗之制已详见前卷增演武厅西北为实胜寺五城寺院册臣等谨按实胜寺殿 
前恭悬御书额曰显大雄力并恭立乾隆十四年御制实胜寺记文碑碑高丈余方广四面如一刻国 
书蒙古汉字梵书四体増御制实胜寺碑记去岁夏视师金川者久而弗告其功且苦酋之恃其碉也 
则创为以碉攻碉之说将筑碉焉朕谓攻碉已下策今乃命攻碉者而为之筑碉是所谓借寇兵而资 
盗粮者全无策矣为之懑然因忆敬观列朝实录开国之初我旗人蹑云梯肉薄而登城者不可屈指 
数以此攻碉何碉弗克今之人犹昔之人也则命于西山之麓设为石碉也者而简佽飞之士以习之 
朱逾月得精其技者二千人更命大学士忠勇公傅恒为经略统之以行且厚集诸路之师期必济厥 
事赖天之佑大功以成此固经略智勇克兼用扬我武酋长畏威怀德厥角请命是以敌忾以往者率 
中道而归窃恨未施其长技有余怒焉记不云乎反本修古不忘其初云梯之习犹是志也而即以成 
功则是地者岂非绥靖之先声继武之昭度哉因命择向庀材建寺于碉之侧名之曰实胜夫已习之 
艺不可废已奏之绩不可忘于是合成功之旅立为健锐云梯营并于寺之左右建屋居之间亦依山 
为碉以肖刮耳勒歪之境昔我太宗皇帝尝以偏师破明十三万众于松山杏山之间归而建实胜寺 
于盛京以纪其烈夫金川蕞尔穷番岂明师比然略昆明而穿池胜乔如而名子其志不忘一也汉书 
训碉作雕碉为石室而雕则若雕鹗之栖云者皆非是盖西南夷语彼中呼楼居其音为碉云尔乾隆 
十有四年岁在己巳夏五月之吉増御制实胜寺后记岁在己巳建实胜寺于西山之下其缘起已见 
前记不复缀今赖昊天垂佑宗社笃祜平凖噶尔回部拓地伊犁喀什噶尔叶尔羌一带二万余里其 
外羁縻附属如哈萨克布鲁特安集延拔达克山等部不与焉凡乘机决计信赏必罚奉天讨罪藉众 
集事诸大端具见太学之碑开惑之论西师之诗亦不复缀兹记者寺左近健锐云梯营实居之营之 


兵是役効力为尤多故不可不旌其前劳以劝夫后进先是呼尔璊霍斯库鲁克之战我师以少敌众 
而贼据险伺隙故凡行陈叅伍弥缝之际略觉旗靡鼓馁处得健锐兵数十立其间则屹如坚城整而 
复进遂乃斩将搴旗用成殊绩盖索伦兵马射虽精以之驰突乘胜破阵无不如志而知方守节终不 
如我满洲世仆其心定其气盛夫人出万死一生为国宣力而为之君者事成而忽若忘独何心哉朕 
岂为之哉自己巳设此营而辛巳即收其效不啻树树十年之得报是潜移黙运有若天授予亦有所 
不知其然而然者而敬绳祖武丕扬国烈瞿瞿惴惴惟盛满之是惧犹初志也是用重勒碑记之且肖 
喀喇乌苏袭迫之状筑堡其侧岁时幸香山阅健锐兵用寓尹铎晋阳之意不亦可乎乾隆辛巳孟夏 
月之吉増乾隆二十六年御制实胜寺八韵金川昔奏绩实胜葺祗园事迹纪穹碣营规缮列屯己巳 
金川功成因就西山旧寺葺新之名曰实胜简凯旋之旅设健锐营发帑建屋以居之勤加训练兹西 
师之役得其力居多即今平厄鲁更顺定花门允藉鹰扬勇敢忘鸿佑恩造功庆维兆嬉武戒犹存佛 
力恃奚可人为勉应去声敦聊因观众技便以识衷言怵惕外寜侯范文有至论臣等谨按实胜寺御 
制诗恭值大勲懋集若平定凖噶尔回部及平定两金川垂示篇咏昭揭大端者今并恭录卷内余不 
备录增乾隆三十八年御制过南岭阅武兼游实胜宝谛诸寺即事成什健锐建是营乃自己巳始其 
时定金川名实胜缘此畏而赦尽剿将谓革心矣十年即渐猖蚕食邻弗止然犹俾安抚屡抚屡背诡 
前此征剿金川大兵压境沙罗奔郎卡穷蹙乞降冀其诚心湔革遂允所请赦弗加诛甫及十年即与 
邻封土司构衅攘夺相寻屡经督提抚谕而止郎卡死其子索诺木兄弟竟敢背恩肆逆且有蚕食诸 
番侵及维州桥之意而小金川逆竖僧格桑与之狼狈为奸鸱张自恣初皆未之知也庚寅夏僧格桑 
与鄂克什修怨称兵阿尔泰董天弼亲往诫谕奏言逆酋已遵敎退回朕以番蛮互相仇杀既知悔罪 
息争姑且释而不问孰意阿尔泰等竟以鄂克什之地断归僧格桑希图迁就完事匿不上闻益为逆 
酋所轻视不数月索诺木遂侵杀革布什咱僧格桑复攻围鄂克什并敢筑碉抗拒逆迹益彰势难中 
止辛卯冬始兴问罪之师二酋如此党恶跳梁非并力剪灭必贻后患因悔始之曲原赦罪继之不欲 
加兵皆未免失之姑息今不得不为除恶务尽之举矣尾大不可掉问罪师无已儧拉虽荡平小金川 
番语谓之儧拉去年冬攻破美诺平定其地僧格桑窜入金川擒其父泽旺解京促浸境今抵促浸番 
语谓金川也今温福由功噶尔拉移兵昔岭阿桂抵当噶拉丰升额至日旁山梁并扼金川险要连次 
破碉杀贼即日可望罙入徒以春雪多兼之险可恃武虽阅于斯功愿成以迩实胜岂徒然宝谛力并 
企正法如日照么 技徒尔番地春雪本多盖山高气寒所致即今已交夏令日色暄暖自渐雪霁氷销 
易于得进贼虽有险亦不足恃藉曰贼能为札达祈雪彼邪不胜正技将安施耶趂暇纵游兹驰念惟 
厪彼増乾隆四十三年御制过南岭阅武礼宝相实胜诸寺迭癸巳旧作韵重问罪金川有征辛卯始 
丙申遂荡定数典实于此自己巳年初定金川立健鋭营建实胜寺于此及辛卯岁重征金川至丙申 
年荡定曩时训练精鋭果能出力用奏肤功而寺亦名与实称今来瞻礼益深追溯之思云而此未识 
咏则过数年矣清明举上陵回涂香山止癸巳年驻跸香山阅武兼历诸寺作诗识事维时正在用兵 
今告功已及三年展礼山陵回涂至此用赓前韵以纪成劳余暇过南岭松苍复石诡曰武不可忘曰 
思曷能已宝相肖五台曾以祝厘抵曽于辛巳年恭奉圣母展礼五台敬祝慈厘兹香山宝相寺宝肖 
五台殊相寺规制瞻企之余益深依慕耳本拟藉其佑孰谓捐予恃岁月不少延云山别甫迩回首望 
西南景仰徒成企一心实茫茫五字空尔尔粘壁赓前韵谁问斯和彼増乾隆十五年御制番筑碉诗 
番筑碉筑碉不在桃关之外乃在实胜寺侧西山椒狼卡稽颡归王化网开三面仁恩昭叔孙名子不 
忘我佽飞早已旋星轺俘来丑虏习故业卭笼令筑拔地高昔也御我护其命今也归我効其劳番筑 
碉不惟効劳尔乃忘其劳魋结环耳面顤 嗜酒喜肉甘膻臊但得酒肉一醉饱浑忘巴朗卡撒其故巢 
其妇工作胜丈夫粉不能白尫且么不藉绳墨与规矩能为百尺森岧嶤番筑碉侏离番语为番谣扬 
声强半不可晓大都慕义怀恩膏亦不为汝慕义怀恩膏我自两阶文德舞戚旄偶肖汝制役汝曹赉 
汝金钱为锦袍原表忠寺门左右各二松一石俱奇古燕山纪游增表忠寺俗名鲍家寺青箱堂集臣 
等谨按表忠寺亦称鲍家寺今改建实胜寺原循香山之左历滕公寺至鲍家寺寺有古松十株阴覆 
石墀浓翠可爱长安可游记朱彛尊原按土人所称鲍家寺即延寿庵也臣等谨按滕公寺址在今长 
龄寺稍西仅余白松四株长龄寺即延寿庵旧址东去里许始为鲍家寺地今改建实胜寺朱彛尊误 


合为一耳长龄寺详见后卷原鲍家寺两掖石楼屹立青槐百株交蔽修衢殿植果松四株枝叶婆婆 
覆阴无隙地寺下又有滕公寺石垣周遭若一县郭其中飞楼相望清渠激户杂花满楹珂雪斋集原 
朱国祚夜宿鲍家寺诗青豆房低结构牢长松静夜卷秋涛分明一枕溪亭雨睡起不知山月高介石 
斋集 

 

钦定日下旧闻考卷一百二 


钦定四库全书 

钦定日下旧闻考卷一百三 

郊垧西十三 

 

増静宜园之西万安山有法海寺法华寺五城寺院册臣等谨按法海法华二寺前后互相连属相传 
为宏教寺遗址本朝顺治十七年修建改今名前为法海寺门上有小塔门内为关帝殿约半里许为 
法华寺门内弥勒佛殿前恭悬皇上御书额曰德水香林联曰法雨霏空标七净慧珠照海启三明大 
悲殿前御书额曰筏通彼岸联曰山色溪声真实义天光云影去来身后殿恭悬圣祖御书额曰法门 
通慧皇上御书额曰十地圆通联曰华海灵源分一滴金轮妙谛演三乘寺右精舍五楹额曰悟色香 
空联曰妙谛远空华海藏勤修长护福田根皆皇上御书殿内本朝碑二一为顺治十七年奉旨示禁 
碑一恭勒世祖御书敬佛二字乃赐僧慧枢者碑阴镌历代佛祖图门内本朝碑一大学士卫周祚撰 
