<!-- { "loadSidebar": true } -->
壊再传髙宗已罹女祸李绩一言唐业几堕武后称制欲立三思倘非仁杰孰引东之中宗复辟嗣兴 


韦后睿逊玄宗以功授受开元太平天宝昬乱贵妃内惑禄山外叛肃宗即位大分安在中兴有颂功 
不赎罪代宗中材德宗猜忌奉天所倚陆贽仁义顺在东宫阴赐天下宪任裴度平淮有雅惜其晩年 
祸生不测穆敬昬庸不能讨贼文宗鋭意太和清明仅杀宏志莫正典刑轻用训注祸成甘露武用德 
裕遂平泽潞宣宗寛恩唐治以衰懿僖昭哀遂不可支唐患非一朋党阉寺藩镇强大宣武簒弑朱梁 
李唐至于石晋刘汉郭周是为五闰钱马髙杨承袭割据李王孟刘各复僭伪兵变陈桥宋祖即位克 
平中夏以国传弟九叶中哀江左六裔辽金据华亦各九世天春地顾笃兴我元四海会同本枝万年 
稽古提纲维此千言按耶律祭酒冇尚为先生作考岁略述先生所著有小学大义读易私言孟子标 
题又冇四箴说中庸说谓杂出于众手而独不及此篇故具载之析津日记臣等谨按方家园久废净 
业寺亦毁其地犹存方家园之名许衡演千字文石刻亦无可考原园亭之在东城者曰梁氏园曰杨 
舎人泌园曰张氏陆舟曰恭顺侯呉国华为园曰英国公张园成国公适景园后归武清李侯曰万驸 
马曲水园曰冉驸马宜园园故仇鸾所筑鸾败归成国公后归于冉燕都游览志原薛蕙宴故英国公 
山亭即文皇帝赐第一首东第君王赐西园宾客来将军原好士公子复怜才玉袖花间出金尊竹下 
开还须明月上莫畏夕阳催西园集増曲水园在大兴县东明驸马万炜建园中有松化石其半尚存 
木质畿辅通志増驸马万公曲水家园新宁远伯之故园也燕不饶水与竹而园饶之府第东入石墙 
一遭径迢迢皆竹竹尽而西迢迢皆水曲廊与水而曲室间松化石攸在也木尚半焉木归土而结石 
也帝京景物略増宜园在大兴县东明冉驸马园也园有石假山名万年聚畿辅通志增呉惟英冬日 
万仲晦曲水园看菊诗年来花事约全乖看菊何期今暂偕曲水一方临瘦影秋容强半拥闲阶客能 
冐雨怜如昨色即经霜尚自佳怪底有松还化石肯将土木委形骸帝京景物略臣等谨按梁氏等园 
久废今石大人胡衕宝源局相传石亨旧宅即宅园故址也稍西里许地名十锦花园亦燕都逰览志 
所称园亭之在东城者今悉为民居松化石万年聚石俱无考原报恩寺天顺元年更名昭宁寺大学 
士李贤撰碑析津日记补成化丙戌进士三百五十二人丰城罗公伦以建言出为市舶提举兰溪章 
公懋莆田黄公仲昭江浦庄公昶以谏灯市获罪谪外越十年在京师者百人会餐于报恩寺华亭张 
公弼作同年会诫载东海集中寺于天顺元年更名昭宁矣而张公文犹循其旧称也蓟邱杂抄臣等 
谨按报恩寺今在驴市胡衕街北李贤碑无考寺门内有大钟一上铸昭宁寺三字西廊今为常宁寺 
有小钟一上铸报恩寺三字是始称报恩寺而后改名昭宁寺者即其地矣原宝磬寺在城内东元建 
永乐十年重修寰宇通志増宝庆寺有雍正六年内阁中书呉麐撰碑略宝庆寺建自唐代明嘉靖甲 
辰岁锦衣卫官石璞重修其后侵毁半为民居有天然禅师鸠工修葺又于邻家屋垣下得嘉靖时旧 
碑移置庑侧因勒石以志其事五城寺院册臣等谨按宝磬寺无考今以宝庆寺碑文观之或即寰宇 
通志所载宝磬之讹也原思城坊五牌二十一舗有忠义前卫燕山右卫蕃牧所东城兵马司百万仓 
老君堂延福宫水月寺五城坊巷胡衕集臣等谨按忠义前卫等处今俱无考燕山右卫张爵坊巷胡 
衕集作在北居贤坊朱彛尊原引误东城兵马司久废百万仓今为南新北新兴平旧太四仓俱详官 
署门老君堂今存在齐化门街南水月寺在东四牌楼五条胡衕寺前旧碑剥落惟篆额水月庵三字 
可辨原正东曰崇仁门东之左曰光熈门东之右曰齐化门辍耕録原在宫室门今移改臣等谨按崇 
仁门久废齐化门正统初改为朝阳门本朝仍其名而俗犹称齐化门原天历元年九月帝出齐化门 
视师元文统志原皇庆元年程巨夫以病乞归命廷臣以下饮饯于齐化门给驿南还元史列传原至 
正二十四年三月皇太子率侍卫兵出光照门东走古北口元顺帝纪原眀兵入京师大将召丁好礼 
不肯行舁至齐化门抗词不屈而死元史列传原宋褧诗日出齐化门腾腾开九光四面起密钥崇扉 
辟辉煌都城万井烟沃盥整衣裳纳屦戒车马出入纷仓皇大明忽西颓所遇多不常扰攘千万情四 
序恒茫茫安得驭天风弭节白云乡左骖碧虹霓右驾紫凤凰燕石集以上五条原在宫室门今移改 
原京师寅宾里有无量寿庵者居士屠君所建也君名文正山阳人事其亲至孝至元元年大兵驱至 
开平日夕思念其母南望悲泣因礼佛絶荤酒十有一年还至大都师事荜庵满禅师于庆寿寺满号 
之曰居士时宋已内附疆宇混一私喜可见其母亟驰书候之母已没矣居士躃踊号恸若不欲生二 
十一年出已资七百贯买地十畆于太庙之西作无量寿庵树佛殿四楹屋宇像设无不具足浚井治 
圃手植嘉木二十七年四月七日沐浴更衣书颂俄有白虹从西南下垂庵中广数丈如飞桥微雨洒 


道居士跏趺而逝塟诸太史庄之阡皇庆二年遇灾庵毁子觉兴裒金于好施者复谋营建未几规制 
悉还其旧说学集朱彛尊原按元时太庙门外驰道抵齐化门之通衢无量庵在太庙之西昔之寅宾 
里当在今之思城坊也臣等谨按无量庵今废齐化门南有无量大胡衕相传即其故址而地界不合 
以坊巷胡衕集考之葢名呉良大人胡衕而后人附会之耳増元太庙在都城齐化门之北岁祀有彛 
礼乐大备所以崇奉先之敬彰孝治于天下也元一统志原大慈延福宫延寿观俱在思城坊有敕建 
碑明顺天府志补大慈延福宫在思城坊成化十七年建以奉天地水府三元之神有弘治十七年勅 
勒于石寄园寄所寄録臣等谨按延福宫在齐化门大街北经始明成化辛丑越明年而落成有明成 
化御制碑文可考又有正德十一年封延福宫住持严大容真人制碑及嘉靖乙酉徐阶撰重修碑文 
而无弘治十七年石刻本朝顺治十年国子监祭酒单若鲁碑载顺治初年聚满汉子弟羣教学于斯 
乾隆三十六年奉敕重修有御制碑文延寿观今无考増御制重修三官神庙碑记京城迤东朝阳门 
内之思城坊有旧庙直跸途者视所颜榜曰大慈延福宫所奉神曰三官之神是明成化十八年建也 
乃诏将作比岁国庆臻洽百度具厘顾兹礞欹弗完 昧弗涂都人擎芗犦牲谓典其阙遂以乾隆庚寅 
嘉平即工阅辛卯月辰载浃用底厥成若值若佣并支内帑之羡所司请为记朕惟道藏说三官经大 
指言赐福赦罪解厄掌众生禄籍而地分三界时分三元位分三品迄莫详其所自始按三国志张鲁 
传及注引典略语称鲁于汉之熹平间为益州牧刘焉督义司马据汉中以祭酒领部众増设张角张 
修之法教民学道始请祷者书姓名并思过之意作三通以告之天着山上一薶之地一沈之水谓之 
天地水三官葢縁起如是嗣是撰述家其文不少概见洎元掲傒斯为曲阿三官祠记明宋濂跋之谓 
水纵大亦两间一物何得与天地抗在经生咫闻之论固然殊不知三品三元诸目其言洵出无稽要 
其举三界以赅人境有未可以人废言者伊古神圣非常之原孰如地平天成然懐襄不除则平成不 
奏水与天地何如者夫天体回逰包地与水是地已不得与天抗第一炁苍浑人皆知囿于其境而不 
见实跻其境其日所附丽者地也若水行乎地之中周乎地之际脱有物焉一旦出乎地之界当及入 
乎水之界耳外此宁别有遁境哉由此推之以叙五行土特地之所指名而金而木而火其得与水争 
界哉由此推之以修六府土不待言榖特土之所封殖而金而木而火其不得与水争界犹竢更仆哉 
且祀法有类有望有徧有索飨悉就凡人精神所到之境縁而格之而神之凭依固即在是今三界所 
筦既已粲乎隐隐可絜而度则虽从而为之各晋以位之品各宗以时之元宜亦秉礼守道者之所不 
欲拒而斯庙之増缮上以为国祝禧下以为民祈佑于焉考新宫而绎祭义又谁曰不然传曰咸秩无 
文无文之文可以文其碑矣増车市在齐化门外十字街东析津志臣等谨按车市今存原南居贤坊 
六牌三十六舗有海运仓永丰观洞阳观正觉寺福安寺圣姑寺慧照寺五城坊巷胡衕集臣等谨按 
海运仓详官署门永丰观在烧酒胡衕今名永丰禅林有明成化三年户部尚书薛远撰碑略言景泰 
五年七月命太监阮通时建赐额永丰正德六年重修有礼部侍郎李逊学碑洞阳观久废考坊巷胡 
衕集南居贤坊有老君堂云即洞阳观今北小街有老君堂胡衕应即洞阳观旧址圣姑寺亦废今北 
小街有胡衕名王姑园或即其地欤原慧照寺福安寺正觉寺俱有敕建碑明顺天府志臣等谨按慧 
照寺今存其胡衕即以寺名明成化辛丑僧庭佑得永宁伯谭氏故宅辟为焚修之所太监阎兴奏闻 
赐额有弘治十年碑尚存寺中福安寺在瓦岔胡衕有正统年间通政司左通政陈恭撰碑载寺始于 
元至正间厥后惟存大殿一区明永乐中始构僧舎数楹宣德七年兴修至正统癸亥落成奏闻特赐 
今额云正觉寺在东四牌楼八条胡衕眀正统十年建有碑増承恩寺有敕建碑观音寺在南居贤坊 
明顺天府志原张居正敕建承恩寺碑皇帝命司礼监太监冯保贸地于都城巽隅居贤坊故太监王 
成住宅特建梵刹外为山门天王殿左右列钟鼓楼中为大雄宝殿两庑为伽蓝祖师殿后为大士殿 
左右库房禅堂方丈香襀僧房凡九十五寺成官僧人志善为僧録司左善世以住持之而赐名曰承 
恩工始于万历甲戌告成于乙亥太岳集臣等谨按承恩寺今在东四牌楼北八条胡衕居正碑已失 
其石观音寺与慧照寺相近明天顺三年重建有敕赐观音寺碑文本朝乾隆元年奉敕重修改名广 
慈寺原万松老人住持大觉寺榜其斋曰昨梦湛然居士集原辽重熈清宁间筑义井精舎于开阳门 
之郭傍有古井清凉滑甘因以名焉金天德三年展筑京城仍开阳之名为其里大定中僧善祖营寺 
朝廷嘉之赐额大觉贞佑初天兵南伐兵火之余寺舎悉为居民有之戊子春宣差刘从立与其僚佐 


髙从遇軰请奥公和尚为国焚修因革立为禅奥公罄常住之所有续换寮舎瑞象殿之前无垢净光 
佛舎利塔在焉几仆提控李德至是施财完葺继冇提控晋元者施蔬圃一区于寺之内以给众用庚 
寅冬刘公以状闻朝廷请以招提院所贮余经一藏迁于本寺安置许之于是创建壁藏斗帐龙龛一 
周凡二十架饰之以金缋之以彩计所费之直白金百笏既成请湛然居士为记同上臣等谨按大觉 
寺久废考畿辅通志云义井精舎在大兴县东辽时筑义井精舎于开阳之郭傍有古井因名又考析 
津志义井一在齐化门太庙前一在思城坊洞阳观前今大觉寺既废义井亦不能确指其处矣又按 
朱彛尊原书引湛然居士大觉寺初建经藏记删去提控李德修塔句又余经一藏讹余金今俱据本 
集増正 

 

钦定日下旧闻考卷四十八 

 

钦定日下旧闻考卷四十八举正 

 

