<!-- { "loadSidebar": true } -->
句不期当境得好山常似逆人看苾刍六度知初品道左殷勤冀悉檀梵典施舍云悉檀般若六度中 
为第一品也臣等谨按上方寺御制诗恭载首见之篇余不备录増冯有经上方山诗层峦沓嶂拥林 
邱老桧长楸夹道稠苔护断文留古勒云移叠石架危楼连方垣碣天光霁极目幽并雁影浮七十庵 
中当落日钟声齐发万山秋图书集成原盘山之石皆鋭下而丰上故多飞动崖前有悬空石石粘空 
而立青削到地长安客话臣等谨按悬空石在上方寺西増东竺庵在松树峪旧名弥陀庵御定盘山 
志臣等谨按东竺庵乾隆十年奉勅重修正殿恭悬皇上御书额曰大泥洹光联曰请问庭前栢树子 
莫瞒扇上犀牛儿增乾隆十二年御制东竺庵诗策骑循羊肠盘纡历嶣嶤却望挂月峰耸入云端遥 
阳阿泉已壮阴崖雪未消精舍枕林楚蔽亏古木乔远闻疎钟声下见旛影飘揽结既云富仆御亦已 
劳此间泉石佳小憩山僧寮海棠开笑靥杏花剪绛绡未见天女散得毋谷神要问其意云何报我今 
花朝臣等谨按东竺庵御制诗恭载首见之篇余不备录増净业庵万历中蔡来峰建崇祯中无暗律 
师重修御定盘山志臣等谨按净业庵康熙四十三年圣祖仁皇帝御题为云净寺乾隆十五年奉勅 
重修寺内恭悬皇上御书联曰六檀非所论万景得教全又联曰净业真称白好山不改青増乾隆十 
三年御制云净寺诗精蓝东竺东峭蒨倚青葱妙契得初到徐观迥不同开窗延爽籁俯槛眄秋空寻 
胜胜无尽生涯那有穷臣等谨按云净寺御制诗恭载首见之篇余不备录原九华峰最丽寺曰千像 


天门开两岩相揖崖悬壑绝必缒而后可登燕山纪游臣等谨按九华峰一名东台一名削玉峰圣祖 
御制诗有中盘遥望莲花峰之句因定名莲花峰千像寺即佑唐寺今名千相寺为行在外八景之一 
乾隆十年奉勅重修正殿恭悬皇上御书额曰雨花福地天门开在白猿洞上摩厓三字明北海刘应 
节书原佑唐寺辽干亨二年寺僧希悟重修于溪谷涧石上刻千佛像一名千像寺有统和五年碑知 
蓟州军事判官文林郎试秘书省校书郎李仲宣撰文沙门德麟书盘山志臣等谨按辽李仲宣碑尚 
存惟字多剥蚀増乾隆十二年御制千相寺诗佑唐寺建自开元相传有尊者挈杖远至下有澄泉见 
千僧洗钵因刻千像溪谷间东坡诗溪声便是广长舌山色岂非清净身刻像大是钝置何来龙像侣 
说法礼山神即景欣幽托随缘悟静因门迎松落落路转石磷磷千相即非相谁容辨假真増干隆十 
年御制如来影诗盘山千相寺石上有如来影像诗以咏之如来无物不如来无物不如本无物岂于 
石上独留迹得毋此石非真佛无物非佛石岂独非亘刼色相不长苔衣君不见古德跏趺背佛殿自 
谓能参言语断此事瞒人那易瞒识者嗤为担板汉臣等谨按千相寺如来影御制诗恭载首见之篇 
余不备录补辽李仲宣佑唐寺讲堂碑略盘山旧有五寺佑唐其一自昔相传有尊者挈杖远至求植 
足之所僧室东北隅岩下有澄泉恍惚之间见千僧洗钵瞬息而冺因兹构精舍厥后于溪谷涧石之 
面刻千佛之像以显殊胜焉蓟州志增李霨游千佛寺诗俯临绝谷仰 岏木杪行来路几盘乱石纵横 
疑虎伏怪松诘曲学龙蟠飞梁涧溜泠泠雨重阁天风烈烈寒却恐山灵嫌俗客忍抛岚翠事征鞍李 
坦圉集增袁宏道游天门开诗发足自髻石湾环可四里一步一惊魂路荒不容跐黏背行刀脊下视 
深无底狂崿构虚空痴石缀瘢瘠其沙生以坟其骨汗而泚其草油以丝其树糟而圮忽然硗确岩忽 
然奔腾水忽而没九天忽而九渊起健夫引长绳半日一移趾四肢互相用臂行三以视或如鸭折身 
或如丁旋尾或如鷇出 或如蟹引跪又如研古绘虫蠧食丝理又如读殷盘聱牙饤奥诡当其快心 
意虚空跃绳伎少焉筋力疲蚊虻撼犀兕须髪生烟岚肌肤碎荆杞百苦到天门相对惟口哆双壁削 
青铜飞鸟不能止一匣衔古光方空如水洗阴阳工刻轹霜雪恣摩砥万古贮云霞石纹绣青紫败桐 
蛇腹叚古钮蛴螬蠡诘曲史籕画斑驳朱砂蕊僧言三十年兹石未沾履往时戚将军架空一游此长 
老传白猿今来猿亦死是时七月初寒肌生粟子引指人人危回家面面思归来问僮仆髭须白余几 
破网取珊瑚拚命竞奇傀袁中郎集原千像寺唐开元间寺也寺后半里一石纵二丈广丈有五尺一 
人推之则动众人推之则不动帝京景物略臣等谨按摇动石在千相寺北撼之辄动帝京景物略谓 
众人推则不动盖传闻之讹原瑞云庵始建岁月莫考金大安中重修西有朝阳洞归云洞盘山志臣 
等谨按瑞云庵向在千相寺西今移建于山麓増报恩寺在千相寺东明正统四年戊午重修万历四 
十五年丁巳尼宏存再葺御定盘山志补米万钟重修塔院庄报恩寺碑城西北二十里盘山之麓塔 
院庄有报恩寺东枕泃岩西通于像北控西方庵号称古刹不知其创自何年也正统四年修治万历 
八年再新迄今三十年殿宇渐頺尼僧宏存募金百两补葺之勺园集臣等谨按报恩寺尚存米万钟 
碑今已泐原白岩寺建自唐贞观中至辽天显十一年复建金大定中重修有元僧恒志碑记又有庆 
寿提点裕公塔铭盘山志臣等谨按白岩寺在盘山东尽处元时碑记墖铭俱无考原纯慧大师婴足 
疾乃遯迹盘山敷课大白伞盖每宴坐诵持常有山神部从敬侍寻克痊复遂于重熙八年召赴阙奉 
福寺石幢记臣等谨按辽僧真延奉福寺石幢记载纯慧大师名非独字贞照遯迹盘山敷课大白伞 
盖考藏经有大白伞盖之名原书于字盖大字之讹原辽会同二年二月猎于盘山统和七年十二月 
猎于蓟州之南甸钓鱼于曲水泺八年三月幸盘山诸寺猎西括折山辽史臣等谨按辽太宗纪会同 
二年无猎盘山事圣宗纪统和七年十二月钓鱼于沉子泺猎于好草岭八年三月亦无幸盘山事彛 
尊所引未稔何据今附辨于此又按曲水泺在州南西括折山无考原金大定二十六年八月甲午秋 
猎九月庚子次蓟州辛丑幸仙洞寺壬寅幸香林净名二寺九月甲辰朔幸盘山上方寺因徧历中盘 
天香感化诸寺金史臣等谨按仙洞寺无考净名寺即静安寺见报安寺条下原报国寺元大德中重 
修寺前有黒龙池东有燕子石盘山志臣等谨按报国寺无考黒龙池燕子石尚存原龙泉寺在盘山 
西去平谷县三十里元至正四年建今称暗峪寺平谷县志此条原在平谷县卷内今移改増龙泉寺 
一名暗峪寺元至正中僧顺结茅明成化六年僧悟兴开建正德五年重修殿前古树皆千年物御定 
盘山志补明张维新龙泉寺修造碑盘龙为畿东大山蜿蜒以西又十里为暗峪峪间夹两崖有泉如 


练自东北折每春夏云爇英腾上顷刻徧山下视平谷茫如大海人日曰龙泉泉之北巉岩壁立空翠 
扑人左右诸峰皆相顾拱揖黄精赤茯杂植其间元至正中僧顺公结庵其处入国朝百有余年日渐 
楼芥成化己丑营州中屯卫指挥使景潭出金兴复草创而已僧悟兴始建如来大殿于中左为伽蓝 
右为祖师右东为居僧之所簴钟枹鼓以栖以亭湢浴堂厨各有次第伟然一大丛林矣兴之徒曰本 
宽本源源之徒曰真让能承师志作大士殿于主山之湄建浮圆于案山之龙泉寺遂甲蓟州域内蓟 
州志原香水寺唐建有头陀大师灵墖实行碑金正隆六年中都宝塔寺沙门知心撰善进书文曰师 
讳行及海东新罗常兴人览兹香水偶然挂锡创石头庵山精自窜拓灵源脉岩虎他之于广明元年 
仲夏无疾而终门人惠超等塑以真像塔而藏之其后塔龛尽阤恒净等视之不忍重修巨塔表焉盘 
山志臣等谨按香水寺在盘山西南二十余里康熙年间僧徳心重修寺后有香泉故名金时塔碑无 
存 

 

钦定日下旧闻考卷一百十六 

 

钦定日下旧闻考卷一百十六举正 

 

大白伞盖乃藏经之名原书大讹作于今改纯慧大师条 

 

钦定日下旧闻考卷一百十六举正 


钦定四库全书 

钦定日下旧闻考卷一百十七 

京畿蓟州四 

 

原甘泉山在州西北七十里一名石獒山方舆纪要原山顶有大石状类犬故名上有甘泉寺蓟州志 
臣等谨按甘泉寺本朝康熙年间僧雨石重修有礼部侍郎沈荃碑记至朱昆田补遗卷内所载唐时 
郎肃金时释圆照二碑俱已泐增普济寺一名甘泉寺相传昔为毒龙湫唐太和中有晓方禅师结茅 
于此龙让之徙山后迄今三潭为龙居也御定盘山志臣等谨按龙潭在甘泉寺后之蒋福山补唐郎 
肃甘泉普济禅寺灵塔记故甘泉禅院大师讳晓方苏州常熟县人师事五泄山灵黙大师慈悲以济 
物勇猛以化人横身塞河决之波举手正山冈之势碎裂魔网高张法云得岸抛舟不师文字上天烧 
尾别创风雷方岳公侯连城守宰偃风渇道靡不皈依百草滋甘露之芽三兽极浅源之渡皇哉巍乎 
则置院之碑详矣咸通十一年三月十日迁神于此山报龄七十七僧夏五十八门人法顺等肇建灵 
龛于院西南百步盘龙山首焉咸通十二年岁次辛卯闰八月卢龙节度卫前兵马使前朝议郎试大 
理司直中山郎肃记州志补金释圆照甘泉寺通和尚塔序略师讳行通俗姓张氏云中人天会间闻 
辨公倡法燕都参示仰山大定四年退居三河白塔次年拟上盘山道经甘泉众请师住未几怡然而 
化塔在寺之正北高阜増沈荃重修甘泉寺碑记略盘山在蓟州群峰陡绝行者盘旋而上故曰盘皇 
上有事园陵尝驻跸于彼题诗中盘因勒石于殿左山中佛寺甚多最胜者曰甘泉剏自唐代盛于宋 
元至明初毁于火琳宫绀殿竟为荒烟蔓草已三百年矣雨石和尚过之曰嘻余责也乃结茅募修备 
历辛苦久之大殿告成禅堂厨库以次毕具和尚嘱余作记次其本末康熙二十二年癸亥月日原蓟 
州甘众寺有蛇曰小青龙虬之属也与人驯狎时盘宿僧榻梼之能致雨燕山丛录臣等谨按僧智朴 
盘山志辨徐昌祚燕山丛录条云甘泉寺曾未闻小青祷雨之说惟西山潭柘寺旧传潭龙舍宅于唐 
华严祖师衍公今殿角鸱吻潭所涌也龙子青蛇日傍僧居又秘魔岩傍有潭大如鬴覆以巨石深窅 
莫测即当日大小青侍卢师行雨化龙处也据此则甘泉寺之小青龙为傅会谨附识以备考原渔阳 
有桃花山山顶有泉流绕山麓入泃河泉上有桃花寺自此十里沽河草桥诸水汇焉名胜志原桃花 
山去蓟州南二舍今城东别有桃花山桃花寺寺傍亦有泉绕山而下清浅可爱长安客话臣等谨按 
桃花寺乾隆九年奉勑重修皇上御题八景曰涌晴雪曰小九叠曰吟清籁曰坐霄汉曰云外赏曰涤 
襟泉曰点笔石曰绣云壁寺内恭悬御书额曰清浄法界又额曰云外香台又关圣殿额曰忠贯人天 
增桃花寺傍恭建行宫蓟州册增乾隆十年御制桃花寺行宫作招提据岭复望望红霞殷行宫构其 
旁来往止顿便昔我少年时题诗松竹间岁久日就圯不复税征鞍往往过其下辄为重留连去岁稍 
修治剪除棘与萑匪同赋经始成亦不日焉春风二月半轻舆历蓟田山容宛相迎轩榭堪周旋泉声 
共松韵似话夙昔然惟有绯桃花含胎迟芳鲜物应有深意脉脉谁为宣寂寥见赏稀容华讵久妍如 
