<!-- { "loadSidebar": true } -->
楼台之丽文物衣冠之盛名曰即景观城赐名宝藏禅寺正统四年岁在己未三月记原景皇帝陵在 
金山口距西山不十里陵前坎窞树多白杨及樗凡诸王公主夭殇者并葬金山口其与景皇陵相属 
又诸妃亦多葬此长安客话臣等谨按明景帝陵今封树如故陵前恭勒御制诗碑亭原景皇帝陵葬 
恭仁康定景皇帝贞恵安和景皇后明嘉靖祀典原景泰七年三月谥皇后杭氏曰肃孝皇后明景帝 
实录原天顺元年二月乙未朔废景泰帝仍为郕王归西内皇太后制谕也戊戌命郕王所立皇太后 
吴氏仍号宣庙贤妃皇后汪氏复为郕王妃怀献太子见济为怀献世子肃孝皇后杭氏及贵妃唐氏 
俱革其名号癸丑郕王薨祭礼如亲王谥曰庻唐氏等妃嫔俱赐红帛自尽以殉葬双槐岁杪原成化 
十一年十二月戊子命复郕王帝号勅廷臣曰曩者朕叔郕王践阼戡难保邦奠安宗社亦既有年及 
寝疾临薨之际奸臣贪功生事妄兴谗构请去帝号先帝寻知诬枉深怀悔恨以次抵奸于法不幸上 
宾未及举正朕嗣承大业于兹一纪每思先儒有言祖父有欲为之志而未为子孙善继其志而成就 
之此所谓孝间以帝号之复质诸圣母皇太后亦云此先帝本意宜即举行朕祇服慈训敦念亲亲诞 
告在廷用成先志其郕王可仍旧皇帝之号所有尊谥礼部会议以闻仍令所司修饰陵寝壬辰文武 
群臣英国公张懋等议曰仰惟郕王早儋王爵奉藩京师当先帝北狩之秋狡寇南侵之日郊畿振动 
神器虚危乃承传受之命于慈闱俯从拥戴之情于臣庶嗣登大位宏济艰难拔擢贤才延揽群策收 
既溃之士卒却深入之军锋保固京城奠安宗社申严战守之师再遣奉迎之使卒致额森悔过先帝 
回銮尊养之礼有加谗间之言罔入始终八载全护两宫仁恩覃被于寰区威武奋扬于海宇奈属末 
年寝疾递罹臣下奸谋巧思谗间于临危请削帝号于既逝尚赖先皇之觉悟旋抵奸宂于诛夷虽举 
正之未遥实贻谋之有待皇帝明高日月量廓乾坤孝道丕隆承先帝所欲为之素志纶音涣布复景 
泰所已有之徽称上慰在天之灵下协率土之议臣等谨扩闻见之迹庸陈群议之公宜上尊谥曰恭 
仁康定景皇帝己亥命翰林撰谥册遣武宁侯朱永襄城侯李谨定西侯蒋琬祭告天地宗庙社稷英 
国公张懋诣陵寝上尊谥册曰惟成化十一年岁次乙未十二月丙子朔越二十四日侄嗣皇帝谨再 


拜稽首上言伏以功业之盛宜享乎徽称孝爱之隆莫先于继志叔父郕王比当多难之秋俯狗群臣 
之请临朝践阼奋武扬兵却宼势于方张致銮舆之遄复奠安宗社辑宁邦家敬养备于奉尊惠化周 
于地下偶因寖疾遂至弥留皇考应天顺人复正大位眷惟同气初无间言奈奸臣贪功罔生异议请 
去帝号退就王封赖皇考日月之明灼知诬枉抵奸于法擬复旧称不幸上宾因而未果侄嗣守大业 
敦念亲亲间以帝号之复请于圣母伏承慈旨欣然允从是用参合至公祇荐鸿号昭叔父之盛烈副 
皇考之素心谨遣英国公张懋奉册宝上尊谥曰恭仁康定景皇帝神灵如在鉴是用歆锡庆流芳永 
永无极谨告庚子太常寺奏景皇帝陵寝旧祭用少牢遣内官行礼今既谥尊谥其祭仪并遣官请如 
长献诸陵从之明宪宗实录原景帝追复谥号始荆门州训导高瑶初为黎淳所驳辞甚厉讫如瑶请 
亦公论之不容泯也明史唯疑原世宗谒陵毕过金山特谒景帝陵庙初碧瓦命以黄瓦易之帝京景 
物略原上谕尚书夏言景皇帝陵碑偏置门左非宜建亭于陵门之外大门之内庶称尊崇于是言请 
作亭盖覆报可明嘉靖祀典增乾隆三十四年御制题明景帝陵诗有序并跋语在玉泉山北登山可 
望见迁都和议斥纷陈一意于谦任智臣挟重虽云袪恫喝示轻终是薄君亲侄随见废子随弃弟失 
其恭兄失仁宗社未亡真是幸邱明夸语岂为淳按景帝任于谦排群议而力战守不可谓无功于社 
稷独是英宗还国僻处南宫事同禁锢而废后易储有贪心焉天道好还子亦随死终于杀礼西山实 
所自取耳然英宗亦岂得辞寡恩尺布之讥哉至于于谦社稷为重之言盖出于吕饴甥丧君有君及 
公孙申为将改立晋必归君之意后世迂儒无不以是为韪夫君犹亲也亲为人执为子者不披髪缨 
冠而往救之以示不急其可乎则意欲之狱亦有由来或犹以为非英宗意是真不识事体者之言耳 
然则当时宜从和议乎曰不共之雠安得与和善治甲兵以从其后如岳飞之力战迎二帝天下其谁 
非之原仁宗诸妃俱陪葬献陵惟三妃别葬金山宣宗诸妃俱陪葬景陵惟一妃别葬金山睿皇后钱 
氏合葬裕陵诸妃一葬绵山余葬金山宪庙废后吴氏坟葬金山明嘉靖祀典原皇子葬金山者怀宪 
世子悼恭太子哀冲太子越靖王秀怀王蕲献王滕怀王卫恭王许悼王忻穆王中懿王雍靖王岐惠 
王泾简王蔚悼王颖高王蓟怀王戚怀王均思王同上原宪庙十三妃始同为一墓嘉靖十三年以古 
世妇御妻皆九宜九妃为一墓同一享殿内作七室两厢于是金山预造五墓各九数以次葬焉明典 
彚原金川门之变建文帝合宫自焚实录谓中使出其尸于火中越七日备礼葬之遣官致祭而不言 
葬地所在或谓松阳王景请葬以天子之礼成祖从之若葬以天子岂有不为置陵守冢掌之祠官乎 
是则备礼云者特史臣欺世之辞尔至于北京金山口景皇帝陵北相传有天下大师之墓好事者实 
之以为建文帝坟然访之土人皆莫辨其处也逊国之事野史纷纭以思恩所获僧杨应祥讹为杨应 
龙或又以太监吴诚讹为吴亮旦隠应祥之毙狱而云老佛取入西内又言葬之西山不封不树遂指 
不知何人之墓以为帝坟转相纪述亡而为有母乃为有识者所笑乎又考应祥之获在正统五年土 
官岑英执送总兵柳溥械至京师锢之锦衣卫狱是年太监吴诚坐征麓川失利弗救法师论辟虽得 
宥死未必即给事宫中所传老佛语诚伏地餂赐鹅肉诚拜而哭其事亦不足信崇祯中巩都尉永固 
请以建文帝入祀典思陵曰建文无陵从何处祭于是言者谓当袪西山不封不树之讹而考寻成祖 
礼葬之迹是亦痴人说梦矣两京求旧录补建文帝壬午逊位至正统复出移入京师大内载于纪传 
云云然西山不封不树之说毫无髣髴使当时果有之于时禁网渐弛何所讳而人遂不一志其处且 
靖难师至日爬梳搜捕亡遗当日谁敢指后尸诳以为帝者纪又载葬帝以天子礼夫礼以天子陵寝 
今在何地既不为置陵守冢又何云以天子葬乎此两说者姑以意逆之存疑焉可也客座赘语补怀 
献太子见济景皇帝长子悼恭太子佑极宪宗第二子哀冲太子载基世宗第一子庄敬太子载壡世 
宗第二子俱葬西山七太子传补永陵享年既久妃嫔独多妃三十人惟荣安阎贵妃端和王贵妃马 
贞妃杨荣妃葬昌平之嶴儿峪其余葬西山红石口者包宜妃陈静妃何睦妃王丽妃王庄妃禇安妃 
张常妃彭安妃高正妃耿平妃吴定妃孝顺妃王怀妃张安妃于宜妃宋宜妃诸静妃张和妃杜庄妃 
王康妃赵懿妃陈雍妃文恭妃葬峰峪口者张德妃王徽妃沈安妃嫔二十八人葬红石口者王怀嫔 
黄御嫔赵婉嫔马常嫔杨常嫔刘常嫔张常嫔刘康嫔傅常嫔张昭嫔武常嫔郭宁嫔田静嫔高安嫔 
孟安嫔宋 嫔任和嫔王常嫔葬峰峪口者王庄嫔韦惠嫔陈常嫔王宜嫔张淑嫔姜肃嫔王裕嫔而自 
后以下以罪废弛者不与焉芹城小志 


 

钦定日下旧闻考卷一百 


钦定四库全书 

史部 

钦定日下旧闻考卷一百一至三 

 

详校官庶吉士臣范逢恩 

检讨臣德生覆勘 

 

总校官进士臣程嘉谟 

校对官进士臣赵雯 

誊录监生臣池大经 

 

钦定四库全书 

钦定日下旧闻考卷一百一 

郊垧西十一 

 

增静明园东有镶红旗护军营房旗册臣等谨按青龙桥西为玉泉山金章宗建行宫于此元明以来 
皆为游幸之所本朝康熙年间修葺赐名静明园乾隆年间重葺详见苑囿门镶红旗营房制度详见 
官署门增静明园东北有七圣庵西北有净安寺五城寺院册臣等谨按七圣庵炉一明成化十三年 
造钟一崇祯十五年造有香山乡七圣庵重铸钟住持弟子庞正吉等字净安寺旧为西林禅寺后改 
今名僧舍仅数椽寺后砾壤中明碑一礼部尚书毘陵胡濙撰景泰元年立碑称寺左右菩提舍利宝 
塔二座后又有延寿宝塔一座今仅存塔址耳増胡濙西林禅寺碑略西林禅寺在都城西三十里许 
去人境殊不远而峰峦峭拔岩壑郁纡最为胜处古有梵刹蔽翳于榛莽之间正统三年秋九月募众 
缘市财僦佣剪荆除砾先营大雄宝殿次及四天王殿三门廊庑万佛藏经宝阁禅室方丈齐庖库庾 
并左右缮治菩提舍利宝塔二座后有延寿宝塔一座増饰像设金碧交辉照耀山谷笵铜为钟凡奉 
佛之仪饭僧之具制所宜有者靡不精备外则缭以穹垣荫以巨木俨然祗园之境以为大功德禅寺 
下院延僧洪永为住持正统十一年九月蒙车驾临幸有白金彩缎宝钞之赐时以为荣乃伐石书之 
俾来者得以考见其所自而知构兴之岁月云增静明园西宫门外迤北有妙喜寺香露寺普通寺妙 
云寺四王府北有广润庙五城寺院册臣等谨按西山泉脉随地涌现其因势顺导流注御园以汇于 
昆明湖者不惟疏派玉泉已也其自西北来者尚有二源一出于十方普觉寺旁之水源头一出于碧 
云寺内石泉皆凿石为槽以通水道地势髙则置槽于平地覆以石瓦地势下则于垣上置槽兹二流 
逶迤曲赴至四王府之广润庙内汇入石池复由池内引而东行于土峰上置槽经普通香露妙喜诸 
寺夹垣之上然后入静明园为涵漪斋练影堂诸胜详见苑囿门妙喜寺正殿恭悬皇上御书额曰香 
海同源联曰毫相涌祥辉等成七宝镜光澄慧照合证三摩后殿额曰菩提普印联曰大圆镜照三千 
界微妙香凝二六时皆御书妙喜寺西为香露寺又西为普通寺普通寺南为妙云寺又西为广润庙 
祀龙神皆乾隆年间勅建又按四王府东北至静明园外垣皆有土山土山外为东北一带泄水河其 
水东北流合萧家河诸水经圆明园后归清河四王府西南亦有土山土山外为西南一带泄水河其 
水流经小屯村西石桥平坡庄东石桥折而南流经双槐树之东又东南至八里庄西汇于钓鱼台前 
湖内为正阳广宁广渠三门城河之上游此二泄水河皆乾隆年间奉命开浚每夏间山水盛发藉此 
南北二河分酾其势自是田庐道路咸蒙利赖无复有泛溢沮洳之虑矣增三教寺在四王府南五城 
寺院册臣等谨按三教寺本朝碑一大学士兼吏部尚书李天馥撰康熙三十二年立铁磬一明正德 
元年造原西山在府西三十里为太行山之首纪纂渊海臣等谨按西山乃京西诸山之总名朱彛尊 


原书载于瓮山玉泉山各条之后今瓮山奉命改名万寿山为清漪园地玉泉山自圣祖时已命名静 
明园皆应恭载苑囿门兹卷编次郊西自静明园西北各条以后即按照方位道里所在继以西山凡 
在苑垣以外者皆逐条胪载至香山今奉命改名静宜园而碧云寺亦为御跸频临之地则敬载于苑 
