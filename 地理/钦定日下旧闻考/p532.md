<!-- { "loadSidebar": true } -->
诗恭载首见之篇余不备录原宋褧平坡访谢革池作玉泉西畔昔惯往卢师东边今始行山石荦确 
啮马足树林阴翳藏禽声坐上主人谭众妙壁间图画教长生所嗟秘径禁来往不敢题诗留姓名燕 
石集原释道衍题平坡寺诗平坡杳杳挹西湖径断樵行败叶铺泉落石河深愈急云归沙树远疑无 
夜堂风静纾帷幔晓井霜寒响辘轳那得余生辞世纲卷衣来此日跏趺逃虚子集原王英游翠微山 
诗京都壮且丽西北皆名山翠微独崔嵬髙岀霄汉闻上有金仙居连峰起 岏夙闻此地胜未得穷跻 
攀主恩赐休暇三日有余闲策马出西城迢遥睇层峦我友五六人兴轶浮云端欲登峰万仭俯视八 
极宽泉坡集原王直大圆通寺诗梵宫何巍巍下马陟峻坂山僧肃前道焚香起重楗髙栋切层霄飞 
甍抗崇巘金碧表奇丽突兀给孤苑地虽占幽夐谁能中缱绻嗟哉学佛徒冥寂究微婉自非与佛遗 
徒谓去城远王文端集原李梦阳平坡寺诗西山万佛寺烂若舒绵绣平坡凭风逈突出众山右宫阁 
因岩坳面势巧相就百里见琉璃嶻嵲载云构朋游探絶迹杪秋历群岫得此目力展恍疑出氛囿雄 
压香山丽阔掩望湖秀落木响岩扄寒岚染衣袖延缅古今并竚立悲慨凑盛业虑反始危基有倾覆 
千载谁复临逆想蓬蒿茂空同集原何景明平坡寺诗晩眺平坡上苍茫万壑前一僧行树杪诸客到 
寒天险骇将崩石清怜作坼泉翠华公主塔缥缈碧山巅大复山人集原李濓平坡寺诗兰若秋烟里 
霜林返照中涧回公主塔山坼梵王宫草树如迎客沙禽不避骢携游兴无限行色奈匆匆嵩渚集原 
薛蕙诗亭午翠微山半路下看山底翠云生客来准拟山中宿雨至何妨洞里行隔竹泉声初浙沥傍 


岩花树转分明题诗携酒两殊絶翻怪风烟报晚晴西原集原马惟讷晚登平坡寺诗绣岭岧嶤紫翠 
重隔林斜照落长松天开洞壑疑无地山向招提别有峰暂以禅心参圣酒旋教歌管答鸣钟莫将昏 
黒催归骑远浦烟花夕更浓少洲集原龙膺平坡废寺诗当年曽驻跸此地一登台日绕琳官丽云承 
玉辇回古垣披薜茘断碣翳莓苔壁倚千寻石池开万刼灰松阴残照下草色晚春催兴废嗟何及空 
山猿啸哀九芝集原下宝珠洞过龙王堂有狮云庵燕都游览志臣等谨按宝珠洞前牌坊一外额曰 
欢喜地内额曰坚固林观音大士殿额曰诸法正观殿前敞屋额曰澄观万有洞之上阿弥陀佛殿额 
曰金轮妙果其右横宇额曰云卧天窥皆皇上御书牌坊西恭立乾隆十三年御制诗碑龙王堂详见 
后条狮云庵在龙王堂下今废补宝珠洞当山之翠微处地稍坦迤是曰平坡入洞黝黒昼不见人旁 
出其上见若大蚌剖而倚石壁者始悟其中嵌空矣西山纪游増乾隆十三年御制宝珠洞诗极顶何 
来洞穴深仙风吹送八琅音个中疑有天龙护时作人间六月霖是处真称逈出凡天花馡馥落云岩 
恰如观象读周易六位成章索得咸天半轩斋一倚楹初冬风物值晴明即今一晌拈吟处何似去年 
望里情去岁至圣感而未至是处故云臣等谨按宝珠洞御制诗恭载首见之篇余不备录补宝珠洞 
山右有龙泉庵龙广寺再右接待寺下山西入谷有证果寺再右有清凉寺山行杂记臣等谨按龙泉 
庵亦名龙王堂阶下有方池深五尺余其西凿龙口吐水龙广寺接待寺今俱废证果清凉并详后卷 
増乾隆十二年御制龙王堂诗古庙山坳里披榛磴道賖树生刹竿石鸟啄浄幮纱水府石林秘香台 
花雨斜所希惠时若霈泽始京华臣等谨按龙王堂御制诗恭载首见之篇余不备录増龙王堂东有 
大悲寺五城寺院册臣等谨按大悲寺旧名隐寂寺康熙五十一年圣祖赐今名御书寺名额二一悬 
弥勒殿一悬正殿檐前明碑一无撰人姓名嘉靖二十九年立本朝碑一礼部尚书娄东王掞撰雍正 
二年立増乾隆十二年御制大悲寺诗林麓忽开处居然见上方松风吹袂冷山果落茶香替戾铃声 
静逶迤鸟道长停鞭一回首雾霭已苍茫臣等谨按大悲寺御制诗恭载首见之篇余不备录赐僧古 
梅诗増辉梵刹今并载卷内余不具录増乾隆十三年御制大悲寺赐僧古梅诗游山喜值深秋暖过 
寺偶因香界回云岊钟声还断续月天阙影自崔嵬最欣浄室才方文恰称禅僧号古梅设使翠岩重 
着语眉毛赢得白皑皑増明人新建大悲殿碑略今隐寂寺者在都城之西其地直圆通翠微之界山 
势至此冈垄盘回风气欎积有林木泉源之胜四方云水缁流多集其间寺后有余地遂起为大慈阁 
用以崇奉慈尊不数月而落成増王掞重修大悲寺碑略神京之西有环山焉名蓝相望而起其间翠 
微峰之右麓有古寺曰大悲慧灯禅师偕印如师入寺住持真朴自守壬辰圣祖皇帝召见于畅春苑 
之天馥斋赐额锡金约友萍如师饭僧于五台山丁酉之夏同登清凉装伽蓝祖师像供于秘魔崖以 
衣帽散众复于涌泉寺饭僧三载补葺万佛阁护国寺大殿前石府文殊院并繋茶棚欵接朝山徃来 
者余与师为方外友故特为之记云 

 

钦定日下旧闻考卷一百三 


钦定四库全书 

史部 

钦定日下旧闻考卷一百四五 

 

详校官庶吉士臣范逢恩 

检讨臣德生覆勘 

 

总校官进士臣程嘉谟 

校对官进士臣赵雯 

誊录监生臣池大经 

 

钦定四库全书 

钦定日下旧闻考卷一百四 

郊垧西十四 

 

原自杏子口度小岭折而西为嘉禧寺松桧夹径里许方入寺门游业臣等谨按嘉禧寺今存殿内铜 
钟一明正统九年造原嘉禧寺门如城铁叶钉乳入门道榆柳中地无日影里许别为山门方丈特壮 
丽悬神宗御书联笔法仿颜真卿寺僧云初年笔也寺西二里金万寿王冡一穹碑孑孑田畔东三里 
有福田寺帝京景物略臣等谨按金万寿王冢今无考福田寺详见前郊西卷七原朱国祚嘉禧寺诗 
山墙围作化人城榆柳阴浓信客行始信精庐风日好秋深犹绿牡丹坪介石斋集原冯有经登嘉禧 
寺山楼作髙楼切天浮古木森在下峰峰开金碧四十二兰若芳林拥桃李怪石帖松槚人语旷不喧 
啼鸟无冬夏对此怀岩畔局促何为者帝京景物略原圣水寺下临涧泉阁后一松直而多荫松后石 
窟夏月阴凉坐久毛髪尽竖旁有一石楼极髙峻下指村庄为福田嘉禧诸寺燕山纪游臣等谨按圣 
水寺今废惟姚家寺旁僧塔铭内有翠微山胜水禅林或因声相近而相沿互称亦未可定也详见后 
条増嘉禧寺东有雾明庵西北有姚家寺五城寺院册臣等谨按雾明庵原名普照寺钟一明嘉靖四 
十二年造姚家寺遗址仅存寺右塔一八棱七级又数十武有僧塔塔前碑一僧海愍撰钱唐高士奇 
书康熙年间立増僧海愍胜水汉萍禅师塔铭并序师讳通杰号汉萍楚之汉阳人也俗姓杨三岁嗣 
徐氏二十七礼衲剃落即首谒黄蘗无念师不契乃入庐阜凌霄岩结茒力究闻溪声冇省爰徧参博 
幽无异云门湛然诸禅师云游历宇内凡吴鲁燕晋之山川靡所不至其名公巨卿留意禅宗者皆与 
师为方外友无何泛舟抵都门访笑岩祖塔得于荆榛苍莾中力为整葺因寓京邸道风日着宰官居 
士及诸山名德请住京西翠微山胜水禅林是时师年五十冇三矣将示寂冬至上堂有痛惜寸阴努 
力取办人之将死其言也善之语岁尽日安居无恙忽书偈语掷笔跏趺而逝师生于万历丙申之元 
旦寂于顺治辛丑之除夕寿世六十有六戒腊三十有三原洪福寺松萝俱古度念佛桥即宝珠洞也 
燕山纪游臣等谨按洪福寺今无考念佛桥旁有石刻念佛二字宝珠洞详见前卷原下宏教寺循山 
趾而南有卢师山与平坡山并峙诸寺鳞次曰清凉曰证果曰平坡皆刹也长安客话臣等谨按卢师 
山之卢师寺据刘侗帝京景物略始自隋仁寿中元曰大天源延圣寺明曰清凉寺今废仅存塔一八 
棱七级有石刻天顺四年重修宝塔等字宏教寺平坡寺已见前卷原泰定三年二月建显宗神御殿 
于卢师寺赐额曰大天源延圣寺勅贮金书西番字藏经八月天源延圣寺神御殿成十月奉安显宗 
御容于大天源延圣寺赐钞二万锭四年十月命帝师作佛事于大天源延圣寺元史泰定帝纪原天 
历二年五月于玉德殿及大天源延圣寺作佛事元史文宗纪原明宗必巴实皇后天历二年请为明 
宗资冥福命帝师率诸僧作佛事七日于大天源延圣寺元史后妃传按必巴实梵语佛名也原作八 


不沙今译改原元统六年四月诏大天源延圣寺立明宗神御殿碑元史顺帝纪原卢师山以神僧得 
名师隋末居此山能驯二龙子山有潭覆以巨石其下深不可测二龙潜焉岁旱祷雨辄应旧有寺即 
以卢师名今清凉寺是已长安客话增安祖砦西北有卢师祠是桑干出山之口宋史宋琪传增清凉 
寺在宛平县西卢师山旧名卢师寺大清一统志原大小青龙之神按碑记昔有僧名卢自江南来寓 
居西山之尸陀林秘魔崖一日二童子来拜于前卢纳之鬻薪供奉寒暑无怠时久旱不雨二童子白 
于卢能限雨期言讫即委身龙潭须臾化青龙一大一小至期果得甘雨事闻赐卢师号曰感应禅师 
建寺设像立碑以记其事又别设祠于龙潭之上春秋遣官祭青龙神宣德中敇建大圆通寺二青龙 
出现祷之冇应于是加以封号至今遣顺天府官致祭及遇岁旱遣官祭告盖因旧传二龙能致云雨 
故累朝崇奉如此青溪漫藁原卢师山有寺曰卢师寺正统十一年更名清凉今佛殿已无一梵相坐 
风露中左右迦叶阿难风露中侍僧曰唐天宝遗制过寺半里秘魔崖是卢师宴坐处相传隋仁寿中 
师从江南棹一船来祝曰船止则止船至崖下止师遂崖居居数岁二童子来曰大青小青侍师不去 
岁大旱所司征祷雨者童子白师愿施雨雨一方遂乘云气去俄雨大注知大青小青乃龙也龙归投 
潭中潭广丈巨石覆之深窅不可测二龙有时出云气仍随之崖下塑二童子侍师像崖上一栢产石 
面长尺不凋不荣是卢师所植东证果寺寺旁冇亭望浑河下善应寺殿佛不跏趺髙几危坐仪如中 
土两庑塑罗汉五百帝京景物略原唐时觉禅师尝以道力摄二龙于万寿寺巾池内常见龙形一曰 
大青一曰小青宋因祷雨有应封大青应济侯小青利泽侯燕山丛录原天旱道士持青蛇曰卢师谷 
小青谓龙也祷之即雨吕思诚以其惑人杀蛇逐道士雨亦遂至元史本传原京师西山寺有二青蛇 
客至僧呼蛇以酒肉饲之二蛇辄引喙出入无恽谓之曰蛇菩萨西樵野记原宣德七年三月以乆不 
雨遣顺天府尹李庸祭大小青龙之神其文曰今春已暮农务方兴而雨泽未降宿麦不滋朕为生民 
主夙夜在怀特用祭告惟神明彰感通早霈甘澍以慰民望明宣宗实录原正统九年夏四月雨泽愆 
期遣太师英国公张辅等告于寺观城隍及大小青龙之神曰朕忧念民艰靡遑宁处特遣祭告尚祈 
神化昭彰早降丹澍以慰民望明英宗实录原唐书韦挺传挺遣燕州司马王安德行渠作漕舻转粮 
自桑干水抵卢思台行八百里渠塞不可通挺以方苦寒未可进遂下米台侧廥之待冻泮乃运以为 
解按今京城西三十里卢师山相传为隋沙门卢师驯伏青龙之地以唐书考之当即卢思台师乃思 
