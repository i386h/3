<!-- { "loadSidebar": true } -->
治仪正满洲一人汉军一人整仪尉满洲一人汉军二人掌金钲鼓角铙歌大乐同上增陪祀冠军使 
汉军二人赞鸣鞭八人同上增銮仪卫主事满洲一人经历汉人一人笔帖式满洲七人汉军三人同 
上臣等谨按卫官除授掌銮仪卫内大臣员阙由领侍卫府以领侍卫内大臣列名疏请简授满銮仪 
使员阙于冠军使及一等侍卫内简选冠军使于云麾使内简选云麾使治仪正于治仪正整仪尉内 
以次简选如选不得人移领侍卫府简选三旗三等侍卫拟补云麾使蓝翎侍卫拟补治仪正整仪尉 
于满洲蒙古世爵及佐领内简选均由卫引见补授汉銮仪使员阙由兵部以直省提督总兵官本卫 
汉冠军使列名疏请补授冠军使云麾使治仪正于云麾使治仪正整仪尉内以次简选整仪尉于汉 
军领催骁骑闲散人内简选均由卫引见补授增銮仪卫署在长安右门外即明锦衣卫旧署本朝顺 
治二年改为銮仪卫所属有内外驾库钟楼鼓楼驯象所銮仪卫册臣等谨按銮仪卫堂额曰恪恭舆 
卫前列训辞曰舆卫之设所以尊朝廷彰国采也万国观瞻于是乎在惟练习典章恪恭将事始称厥 
职世宗御笔也又按今刑部公署亦相传为明锦衣卫故址殆即其地而分建二署欤增内驾库在东 
华门内北向大门一楹随门房六楹更房一间东黄瓦大库五楹南黄瓦大库二座十楹库前石碣镌 
古今通集库五字大堂三楹小堂三楹银库三楹办事房及小库班房档房计三十三楹内贮全分新 
大驾卤簿大礼轿一法驾歩舆一十六人亮轿一各样轿十四法驾骑驾銮驾共三百七十余件銮仪 
卫册增外驾库在东长安门外北向大门三楹前黄瓦正库九楹后黄瓦正库五楹前后四厢黄瓦库 
四座毎座七楹土地祠官厅厢房巡更房共九楹内贮全分旧大驾卤簿金辇玉辇五辂轿乗法驾骑 
驾銮驾共八百余件同上增钟鼓楼在地安门北为钟楼南为鼓楼象房在宣武门内王恭厂之前同 
上臣等谨按钟鼓楼详城市门北城卷内象房详南城卷内增凡军尉仪刀弓矢殳戟用亲军豹尾抢 
仗马用护军蒙古画角用蒙古鸣角军奉辇擎执各校尉由内府选充者为旗尉五城选充者为民尉 
奉辇旗尉一百六十八人民尉六十人各执事旗尉二百四十六人民尉三百二十二人左右中前后 
五所民尉计千三百二十八人驯象所民尉二百有六人八旗及汉军更夫四十人大清会典增凡卤 
簿大祀南郊乗玉辇陈大驾卤簿奏前部大乐铙歌大乐大祭北郊乗金辇陈法驾卤簿奏前部大乐 
铙歌大乐享太庙社稷不设前部大乐祭堂子朝日夕月耕耤飨先农亲飨前代帝王先师乗礼舆仍 
设玉辇金辇余俱与郊大祀同同上臣等谨按大祀皇上亲诣行礼均乗礼舆出宫至太和门乗辇祀 
毕还宫均备礼舆又按南郊各祀及大祀北郊皆先一日陈卤簿于午门外驾诣斋宫卤簿前导前部 
铙歌大乐均设而不作礼成回銮作前部铙歌大乐以金二鸣钲三鸣为作止之节增凡朝会御殿陈 
法驾卤簿奏铙歌大乐御楼受俘陈法驾卤部设前部大乐于午门下设金鼓铙歌大乐于卤簿之前 
巡幸皇城内陈銮驾卤簿时巡省方用骑驾卤簿前列铙歌大乐恭遇大阅陈骑驾卤簿于行宫门外 
大清会典原锦衣卫在通政司南经历司上下镇抚司并各所司附焉明一统志原明宣宗锦衣卫箴 
自古建国皆重环卫尔惟厥官朝夕廷陛予所服御咸尔攸秩出入先后以警以跸左右骏奔亦戒不 


虞亦有匪人尔诘尔祛尔其懋毖勿纵于私宜廉宜慎宜勤宜祇惟义之遵惟善之迪敬恭勿渝用保 
终吉官箴原锦衣卫初以銮仪司改设后改供卫司又改为亲军指挥使司为二十二卫禁军之首不 
复隶都督府至永乐而任寄渐重及英宪两朝委以心膂乃至秋后大庭审録重囚其堂上官遂得与 
三法司及各部大臣会谳而雄峻无可加矣至世宗南巡江汉一切前驱使护跸使及整搠卤簿防护 
属军诸使俱以本卫堂上充之于是陆炳得于行宫救火建捧日之勲兼拜公孤与进士恩荣宴而极 
矣若镇抚司者在外各军卫俱有之其任本理狱讼惟锦衣为重洪武二十年太祖闻其拷掠过酷尽 
焚刑具归其事于刑部罢废其官天下如脱水火永乐间复设然不过如外卫止立一司耳俄又设北 
镇抚司専管诏狱而以军匠诸事属之南镇抚司于是北司之名亚于东厂矣其初重大事情一讯之 
后即送法司定罪不具审词至成化初用参语复奏而刑官始掣肘矣然犹未有印也成化中叶又添 
铸北司印信一切刑狱不复闗白本卫堂官即堂官所行下者亦径自具奏请旨堂官不得与闻遂与 
东厂称表里衙门西曹奉行恐后矣东厂设有旗校与锦衣同诇机宻然其人俱从本卫拨去以尤儇 
巧者充之彼此侦探盘结胶固以故厂卫未有不同心者然东厂能得之内廷因轻重上下其手而外 
廷间有一二扞格至本卫则东西两司房访缉之北镇抚司拷问之鍜炼完宻始入司冦之目即东厂 
所护大小不法亦拿送北司再鞫情由方得到贯城中法官非胆力大于身者未易平反也野获编原 
锦衣一重于纪纲再重于钱寜三重于陆炳其初一禁校耳其究乃位师保参纶綍不亦殆哉锦衣志 
原太保兼少傅者一人陆炳太保兼太子太传一人朱希孝太子太傅一人刘守有左都督一人钱寜 
右都督一人陈寅都督同知一人余荫以上皆掌卫督行事官校者也右都督一人钱安都督同知三 
人袁天章孙钰杨俊卿以上同掌卫督捕者也其他恩荫管事左右都督如麦祥髙恕黄浦之类不可 
胜纪矣春明梦余録原嘉靖初兵科给事中夏言御史郑本公兵部主事汪文盛等上言锦衣一卫额 
设指挥使一同知二佥事三镇抚二所千百戸各有定员自正统后贵妃尚主公侯中贵子弟多寄録 
卫中逓进用事至正德间奄官擅权贵幸子弟以奏带冐衔锦衣者尤多今查应革者二千一百九十 
九员兵部尚书彭泽覆奏从之然裁革未几滥授如故至隆庆四年复汰冐滥官旗一千一百一十五 
人而边功之冐报内侍之传奉勲戚之陈乞相袭以为故事此明政之一蠧也同上原锦衣校卫五所 
约八九千人病逸漫记原卫有驾差而厂无之外省大僚有事犯提问者旨下锦衣卫差官一二员旗 
尉二三十名前去提解而厂役不及客窻偶谈原锦衣典亲军其后寄以诇察之柄体势日重然本非 
尊官也故虽纪纲门达逯杲之宠然纲达不过都指挥佥事杲仅指挥同知而已堂上官遇驾出则戎 
装带绣春刀扈从绣春刀极小然非上赐则不敢佩其校尉皆衣济苏其名仍元旧也天顺及弘治初 
门逹袁彬朱骥等提督缉捕毎至十年方一类奏下兵部议升多止十人赏或以布绢钞锭无功者挞 
而斥之已而有拿获妖言升袭一辈之例于是竞贪功赏肆行罗织已春明梦余録原嘉靖二年十一 
月刑科给事中刘济上言国家置三法司専理刑狱其后乃有锦衣卫镇抚司専理诏狱缉访于罗织 
之门鍜炼于诏狱之手裁决于内降之旨而三法司几于虚设矣明世宗实録原锦衣卫职掌銮仪明 
太祖时不司刑名而校尉官衣与教坊乐工同式但花色小异耳卫秩三品其后掌卫者率皆五府都 
督有加宫保者客窻偶谈原镇抚锦衣属也而得専治狱或上有所怒特下与缇骑贼曹钩发者俱以 
委镇抚狱竟自上请可否锦衣志原镇抚有南北二司南司管本卫官役俸粮掌司者必堂上佥事其 
列卫者大率多文荫北司亦有起自文荫世职者然多由厂卫掌刑升转东厂虽恶然不能廷辱缙绅 
毎挡头打事件得旨下镇抚司问则北司立逮缙绅于狱矣客窻偶谈原朝廷设立厂卫原以缉盗防 
奸非以察百官也今以暗访之权归诸厂卫人非正直事出寃诬朝廷既凭厂卫厂卫复委畨役此辈 
贪残何所不至非盛世所宜有也舒司冦奏议原崇祯四年五月给事中许国荣疏言掌厂掌卫之臣 
寄耳目于伙长旗畨通国畏之如虎止有厂卫缉事之人而无缉厂卫事之人彼能颠倒人之是非而 
人不敢操其是非何惮而不恣所欲为乎明崇祯疏钞原旗手卫在通政司后明一统志原唐金吾卫 
属南衙即今之锦衣羽林卫属北衙即今之东厂李辅国置察士数千人潜令于人间侦察细事有所 
迫索诸司无敢拒者鱼朝恩亦于北军置狱使坊市少年罗告富室没其家赀则成化间之西厂矣谷 
城山房笔尘以上二十条原在城市门今移改臣等谨按明设锦衣卫其初但司舆卫而已一自阉竖 
揽权而兵刑之任掌卫事者咸得专恣遂失建官初意我朝定鼎之初即革除明季弊政顺治二年改 


锦衣卫为銮仪卫専司銮舆仪仗而以内大臣掌其事节制严而名实称诚万世不易之良法矣臣等 
谨按以上各条叙銮仪卫附原书锦衣卫增满洲八旗旗各都统一人副都统二人掌宣布教养整诘 
戎兵以治旗人所属参领五人副参领五人掌领都统副都统之政令以达于佐领佐领所治以三百 
人为率人戸滋生则增设佐领蒙古汉军旗同今以见数计之镶黄旗八十五人正黄旗九十三人正 
白旗八十六人正红旗七十四人镶白旗八十四人镶红旗八十六人正蓝旗八十四人镶蓝旗八十 
七人骁骑校毎佐领一人掌稽所治人戸田宅兵籍以时颁其职掌大清会典增蒙古八旗旗各都统 
一人副都统二人所属参领二人副参领二人佐领镶黄旗二十八人正黄旗二十四人正白旗二十 
九人正红旗二十二人镶白旗三十一人镶红旗三十二人正蓝旗三十人镶蓝旗二十五人骁骑校 
每佐领一人以上职掌与满洲八旗同同上增汉军八旗旗各都统一人副都统二人所属参领五人 
副参领五人佐领镶黄正黄正白三旗各四十人正红旗二十八人镶白旗三十人镶红旗二十九人 
正蓝旗三十人镶蓝旗二十九人骁骑校毎佐领一人以上职掌均与满洲八旗同同上臣等谨按都 
统副都统均由兵部疏请补授满洲参领由本旗都统列副参领五人并移宗人府领侍卫府简选宗 
室侍卫镇国将军以下奉国将军以上咨送列名蒙古汉军参领列副参领五人均引见补授副参领 
于印房理事之佐领世爵及应升各官内引见补授又按世袭佐领三等国初各部落长率属来归者 
曰勲旧佐领携挈族里倡义归诚或功在旗常得赐戸口者曰世管佐领戸少丁稀合编佐领两姓三 
姓迭为是官者曰互管佐领每遇阙出照例分列正陪引见补授增八旗都统衙门镶黄旗满洲都统 
署在安定门大街交道口蒙古都统署在北新桥南大街汉军都统署在安定门大街正黄旗满洲都 
统署在德胜桥南蒙古都统署在德胜门大街石虎胡衕汉军都统署在西直门丁家井正白旗满洲 
都统署在朝阳门老君堂胡衕蒙古都统汉军都统署俱在东四牌楼南报房胡衕正红旗满洲都统 
署在阜成门锦石坊街蒙古都统署旧在巡捕厅胡衕今移水车胡衕汉军都统署在宣武门内鹫峰 
寺街镶白旗满洲都统署在灯市口大街蒙古都统署在王府大街甘雨胡衕汉军都统署在灯草胡 
衕镶红旗满洲蒙古汉军都统署皆在石驸马大街正蓝旗满洲蒙古汉军都统署皆在崇文门内灯 
市口本司胡衕镶蓝旗满洲都统署在华嘉寺胡衕蒙古都统署在宣武门内西单牌楼太仆寺街汉 
