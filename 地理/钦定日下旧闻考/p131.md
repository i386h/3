<!-- { "loadSidebar": true } -->
种更冀申天锡渥优乐奏和声协气合礼成曙景露光浮融融煜煜腾东壁祝帛祥烟接燎牛迎神举 
燎牛礼成送祝帛至燎垣视燎毕退燎垣在坛东增乾隆三十八年御制常雩礼成述事幸逢甘泽夏 
春连逺祭时行益企然虽曰协和值于是更希绥履继乎前币承玉奠寸　肃鏄始金声中吕宣陟降 
省縁过六十朕年逾六旬敬祀之心寔切而步履大不如昔因命大学士等定议稍减登降繁文自奠 
玉帛升坛至受福胙后始还至二成拜位仍冀歳歳躬行以抒诚悃必躬期永奉皇干增凡大雩之礼 
歳在孟夏常雩之后如不雨遣官祗告天神地祗太歳越七日不雨告社稷仍不雨后更定不告社稷 
复告神祗太歳三复不雨乃大雩先祀一日皇帝御常服诣斋宫不作乐不除道不设卤簿祀日雨冠 
素服躬祷于圜丘设皇天上帝位四从位三献礼终乐阕列舞童十有六人为皇舞衣元衣执羽翳歌 
御制云汉诗八章以祈优渥余仪及乐章均与常雩同雨则报祀遣官朝服行礼如常仪大清会典增 
乾隆二十四年御制大雩祝文臣承命嗣服今廿四年无歳不忧旱今歳甚焉曩虽失麦可望大田兹
 尚未种赤地里千呜呼其惠雨乎常雩步祷未蒙灵佑方社方泽均漠弗佑为期益迫嗟万民谁救敢 
辞再渎之罪用举大雩以申前奏呜呼其惠雨乎上天仁爱生物为心下民有罪定宥林林百辟卿士 
供职惟钦此罪不在官不在民实臣罪日深然上天岂以臣一身之故而令万民受灾害之侵呜呼其 
惠雨乎谨以臣躬代民请命昭昭在上言敢虚佞计穷力竭词戅诚罄油云沛雨居歆赐应呜呼其惠 
雨乎增乾隆七年御制仿云汉诗体敬制雩祭乐章以申诚恳瞻彼朱鸟爰居实沈协纪辨律羽虫征 
音万物芸生有壬有林有事南郊陟降惟钦瞻仰昊天生物为心一章维国有本匪民伊何维民有天 
匪食则那蝼蝈呜矣平秩南讹我祀敢后我乐维和鼍鼓渊渊童舞娑娑二章自古在昔春郊夏雩曰 
惟龙见田烛朝趋盛礼既陈神留以愉雷师阗阗飞亷衙衙曰时雨旸利我新畬三章于穆穹宇在郊 
之南对越严恭上帝是临茧栗量币用将悃忱惴惴我躬肃肃我心六事自责仰彼桑林四章权舆粒 
食实维后稷百王承之永奠邦极惟予小子临民无德敢懈祈年洁衷翼翼命彼秩宗古礼是式五章 
古礼是式值兹吉辰玉磬金钟大羮维醇元衣八列舞羽缤纷既侑上帝亦右从神尚鉴我衷锡我康 
年六章维天可感曰惟诚恪维农可稔曰惟力作恃天慢人弗刈弗获尚勤农哉服田孔乐咨尔保介 
庤乃钱镈七章我礼既毕我诚已将风马电车旋驾九阊山川出云为霖泽滂雨公及私兴锄利甿亿 
万斯年农夫之庆八章增乾隆二十四年御制躬举大雩祈雨诗北至都踰早种期晩田急待泽斯时 
人穷仄本呼天吁旱甚因谁责已知汤祷载陈三足鼎宣忧重订八章诗壬戌议举常雩大雩之礼时 
曾制云汉诗八章为舞童升歌之词然率即得雨迄未用今岁旱甚乃举大雩元衣八列升咏此诗又 
协候移易数语好生帝德其宁惠渴望云行即雨施臣等谨按大雩之礼自乾隆甲子定议后毎遇雨 
泽稍愆有祷輙应岁己夘自春徂夏望雨甚殷圣心宵旰靡宁亲制祝文于六月十一日行大雩礼由 
斋宫步祷圜丘大礼既成油云四布翊日霡霂徐施中宵滂沛达旦田畴沾足自畿辅以逮缺雨各省 
皆同日优沾甘澍及时耕种仍获有秋诚意感孚昊苍眷佑洵不啻呼吸相通矣 
钦定日下旧闻考卷五十七 
钦定四库全书 
钦定日下旧闻考卷五十八 
城市外城南城二 
原祈谷坛大享殿即大祀殿也永乐十八年建合祀天地于此其制十二楹中四楹饰以金余施三采 
正中作石台设上帝皇祇神座于其上殿前为东西庑三十二楹正南为大祀门六楹接以步庑与殿 
通殿后为库六楹以贮神御之物名曰天库皆覆以黄琉璃其后大殿易以青琉璃瓦坛之后树以松 
栢外壝东南凿池凡二十区冬月伐氷藏凌阴以供夏秋祭祀之用至嘉靖二十一年撤大祀殿拟古 
明堂名曰大享毎春行祈谷礼隆庆元年礼官言先农之祭即祈谷遗意宜罢祈谷于先农坛行事大 
享礼亦宜罢诏可至崇祯十四年正月上辛复行祈谷礼十五年正月上辛即在朔日礼部以朝贺不 
便请改十一日中辛得旨于中辛日行礼春明梦余録増祈年殿在成贞门北坛圆三成南向上成径 
二十一丈五尺二成径二十三丈二尺六寸三成径二十五丈面甃金砖围以石石阑四百二十南北 
三出陛东西一出陛上成二成各九级三成十级坛上建祈年殿制圆内外柱各十有二中龙井柱四 
檐三重上金顶左右庑各九间均覆青琉璃前为祈年门崇基石阑前后三出陛各有一级门外东南 
燔柴炉一瘗坎一燎炉五制如圜丘大清会典臣等谨按祈年殿祈年门旧名大享殿大享门乾隆十 
六年改今名増内壝周百九十丈七尺二寸门四北门后为皇干殿五间上覆青琉璃南向正面三出 
陛东西一出陛各九级石阑五十有九大清会典增内壝东门外长廊七十二间二十七间至神厨井 
亭又四十五间至宰牲亭为祭时进俎豆避雨雪之用壝外围垣东西北三面各有门南接成贞门同 
上増凡祈谷之礼岁以正月上辛祀上帝为民祈谷皇天上帝位第一成殿中南向奉太祖高皇帝太 
宗文皇帝世祖章皇帝圣祖仁皇帝世宗宪皇帝配飨东西向同上増先祀一日皇帝诣南郊斋宿至 
祈谷坛外壝南门右降辇入祈年门左门诣皇干殿上香行礼诣祈年殿恭视坛位由东门出诣神库 
视笾豆乃诣斋宫同上増祀日设皇帝拜位于第一成殿门内设读祝受福胙位于拜位之前皇帝由 
祈年门左门入升左阶进殿左门至拜位行礼上帝前用帛一乐章燔柴迎帝神奏祈平奠玉帛奏绥
 平进俎奏万平初献奏宝平亚献奏穰平终献奏瑞平彻馔奏渥平送帝神奏滋平望燎奏谷平礼成 
同上臣等谨按康熙五十四年奉上谕据太常寺奏春祭祈谷坛于初十日上辛致祭但次年正月初 
十日虽系上辛尚未立春从前亦有于次辛下辛致祭之时大学士会同太常寺议奏遵旨议准于下 
辛行礼遂为定制云増乾隆八年御制上辛日祈谷诗东陆晖晴旭穹坛扬瑞烟上辛邀帝佑依古重 
民天量币牲惟犊燔柴烛被田八音调太簇九奏叶朱弦寅祀增干惕骏奔敢后先继绳思祖德对越 
俨皇干百辟威仪赞一衷夙夜虔祈年陈至愿锡我有秋连増乾隆二十年御制祈谷礼成述事祈年 
宝殿集诸祥祭重初辛典制详恰庆元正符岁德喜临人日祝金穰时和农稔陈恒愿天与人归沭宠 
光更冀鸿禧奠西极王臣率土乐安康时准夷内乱来归者接踵因命出师戡定之増乾隆二十一年 
御制祈谷礼成恭纪祈辛兆祀礼皇干国本民依意倍虔大武一元角茧栗朱干八佾羽翚翩去年曾 
是希鸿佑上春祈谷礼成述事有更冀鸿禧莫西极之句时甫出师戡平伊犁入夏果有捷奏信上苍 
慈佑也西极眞教奠塞堧求定明昭赉耆定绥丰益祝万邦连増乾隆三十五年御制祈谷礼成述事 
春立方为节应正是月初九日始立春祈农典合次辛行金穰修祀日逢卯震德乗时岁纳庚顾諟照 
临有明命由来呼吸可通诚去年曾是希鸿佑去年正值出师定缅奉祀时曾竭诚黙告佐我军行果 
格朱波绩底成増乾隆三十八年御制次辛祈谷礼成述事祇畧椶街减步趋祈年式礼未微渝旧仪 
于砖城门外西阶设椶荐处降辇今由砖城西南角降辇易礼轿至祈年门西阶步入视旧仪行陟微 
省去岁冬至圜丘大祀改定仪注于升阶奠玉帛后即还就读祝位立以次进俎三献及饮福受胙礼 
成始还至二成拜位行礼稍省登降兹祈谷以在祈年殿中一如旧制春前虽次还如上立春在十二 
日月合同干恰不殊正月月合在辛呹肸芗牛烛沙海铿锵仪凤叶笙竽金川耆定昔逢已前平金川 
岁在己巳吁眷捷闻今已符増乾隆四十年御制正月次辛祈谷礼成述事一律运转璇玑支干轮祈 
年占熟值兹辰正元初酉逮次酉元旦己酉是日为新正次酉适符留熟之占春后中辛即次辛祈谷 
例用春初上辛今年虽用正月次辛而以初五立春计之则仍为上辛云进俎一元升大武在悬九奏 
叶韶钧躬承谷祀四十岁终始惟诚朂永寅进俎一元升大武在悬九奏叶韶钧躬承谷祀四十岁终 
始惟诚朂永寅増乾隆四十二年御制次辛祈谷礼成述事元日值斋移次辛乃縁旧例此遵循未能 
敬事法皇考亦曰因时奉懿亲恭查顺治十五年正月初四日上辛斋戒正值元旦改于次辛行礼又 
康熙五十四年以次年正月初十日上辛尚未立春议改次辛或下辛行礼载在会典遵行然此非独 
本朝为然考宋史礼志真宗景德三年待制陈彭年言来年正月三日上辛祈谷至十日始立春请以 
立春后上辛行礼又文献通考载英宗治平二年礼院言元日朝会寿圣节多与上辛相近改用中辛 
此因春前及元日移改次辛所由昉也又查雍正七年皇考谕旨以定例正月上辛若在初五以前则 
改于次辛但元旦朝贺乃朕躬之礼仪若因而展祈谷之期于心深有未安着于初二日上辛行礼煌 
煌圣训实万世不刋之论朕因思皇考时元旦升殿仅受群臣之贺自当停朝正以从祈谷朕今遇元 
辰躬率王公大臣诣东朝拜贺圣母岁首庆典不应有阙且次辛用事史册及本朝旧例可征准礼从 
宜各惟其正因其时恐有未喻朕意者爰详识于此志必诚而仪必肃乐惟和则礼惟彬武功成更岁 
逢稔稠叠蒙庥倍切寅原斋宫在圜丘之西前正殿后寝殿傍有浴室四围墙垣以深池环之东西悬 
太和钟毎郊祀候驾起则钟声作登坛则止礼毕升驾又声之春明梦余録増成贞门外西北为斋宫 
东向正殿五间崇基石阑三出陛陛前左设斋戒铜人石亭一右设时辰牌石亭一后殿五间左右配 
殿各三间内宫墙方百二十三丈九尺九寸中三门左右各一门墙外环池前跨石梁三左右各一东 
北隅钟楼一外宫墙方一百九十八丈二尺环以回廊一百六十三间复遶以深池宫门石梁均与内 
同大清会典増乾隆七年谕天坛地坛旧制建有斋宫年久倾圮未经缮修朕意于大祀前期致诚赴 
坛斋宿行礼其应如何修建之处该部即前徃相视绘图呈览至兴修之时着委内务府熟谙工程之 
人仍会同工部太常寺委官一同监修又谕朕惟郊坛祭祀必致诚敬以荐明禋历来前期斋戒悉遵 
旧制住宿别殿今郊坛建有斋宫若于致祭之期亲诣斋宫更为祇肃该部详酌妥议具奏太清会典 
则例増乾隆七年十一月御制南至前一日诣斋宫斋宿诗消息微阳届复辰虔居斋室洁明禋葳蕤 
凤辇迎黄道棽丽龙旗出紫宸槐柳成行界道明铜壶漏永午窗晴篆烟微袅心如水寂静阶墀近太 
清冲融月窟与天根治理几康在黙存守德由来胜守险当年何事堑防门斋宫犹明朝所建重墙周
 池警卫甚严云缇帷候律验璇筩百辟斋居此日同黼座景长増肃穆泰坛东峙缭垣红増乾隆十年 
十一月御制斋宫叠旧作韵将临大祀惕予躬肃肃清斋此在宫一气回时天意见诸縁净处道心融 
闲听韶磬松风外斋宫墙外即神乐所毎以豫日执事官演礼于此坐验周圭日影中昭事惟馨吾敢 
