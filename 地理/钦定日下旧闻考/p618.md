<!-- { "loadSidebar": true } -->
内增西山滑石根名之曰不灰木以之为粗布不畏火今西山有之析津志增竹之品甜竹苦竹绿竹 
同上增乾隆十一年御制莳竹诗莳竹宜三庚圃师有妙诀亦称消夏方偶一试其说朝来宿雨收爽 
风荡炎热择地取幽偏带影移清绝欲疎不欲密合散不合列已看琅玕浴复如丝管咽窗外足櫹椮 
谷口增曲折翼翼白鹤游翩翩紫燕颉佳信得平安逸韵标髙洁匪学隐士风聊慕君子节增乾隆十 


二年御制新笋诗渭南梢已绿冀北苞方紫因忆忘年交不妨皆君子宿雨闰阑溪怒生一日齐试看 
分寸际便尔异云泥为爱千云意宁为清夏供长松将古鹤早与结髙踪戢戢龙新角依依鸟重枝栽 
培生意在造物本无私臣等谨按莳竹并新笋御制诸诗是为首见之篇谨编载卷内原藟似燕薁延 
蔓生叶如艾白色其子赤可食酢而不美幽州谓之推藟卷耳幽州人呼爵耳芣苡幽州人谓之牛舌 
草葑幽州人或谓之芥菲似葍茎粗叶厚而长有毛可作羮幽州人谓之芴葍幽州人谓之燕葍其根 
正白可着热灰中温噉之芄兰幽州人谓之雀瓢蔓生叶青绿色而厚断之有白汁鬻为茹滑美其子 
长数寸似瓠子蔹似栝楼叶盛而细其子正黑如燕薁不可食也幽州人谓之乌服蓫似芦菔而茎赤 
可瀹为茹滑而美幽州人谓之蓫苕幽州人谓之翘饶蔓生茎如劳豆而细叶似蒺藜而青其茎叶绿 
色可生食诗草木鸟兽虫鱼疏补稽含南方草木状鹿葱有红黄紫三种任彦升述异记萱草一名紫 
萱今京师有草花叶皆绝类萱春时叶布地经暑则朽及秋花发则叶已无存矣都人谓曰孤梃花花 
澹紫色疑即紫萱也六街花事原茅地经冬烧去枝梗至春取土中余根白如玉者捣汁煎之至甘可 
为洗心糖幽燕纪异原左行草使人无情范阳长贡之酉阳杂俎增草之品示俭草包茅蓍草析津志 
臣等谨按析津志所称示俭草考叶世奇草木春秋又作誓俭草即柯九思宫词所云数尺阑干护青 
草者也详元宫室卷内增包茅出湖广常德澧州三脊茅是也上位鬯祼所用在灰池内每岁进上重 
报本也蓍草产汝宁府即蔡州白龟池上者佳此伏羲画卦揲蓍之祖本也毎岁进上者九尺长公卿 
七尺皆有等第此二草皆植御园析津志增房山县白蒂山生芯题草帝京景物略增(上艹下稀)莶 
草居庸出金棱银线素茎紫荄昌平旧志增芦苇通一物北人以水旁下湿处生者为苇其细不及指 
人家园池间所植者为芦其干差大深碧色者为碧芦丹铅录增乾隆二十三年御制向阳草诗年前 
立春春气早更兼霢霂春雨好栽者培之古所云向阳暖处有新草嫩青遥见近不无如茵如毯皆虚 
摹文章大块始属稿生意昌昌自此都得暄沾润增颜色枯莽空怀对隅泣物犹如此人何堪春雨春 
阳难遍及吁嗟乎春雨春阳难遍及对之怦然为蹰立臣等谨按恭读向阳草御制诗为生植之类攸 
关谨编载卷内又按以上草木类补出药土地檀州人参幽州人参蛇胆知母药录纂要补人参有生 
幽州檀州者为药无效茶经增乾隆二十九年御制咏人形参六韵本草参受地气之精年久者根如 
人形此参正似之又世人以参为贵物能滋补然错用致祸者亦复不少故末及之五叶三桠长白珍 
年深形肖竟何因太原土贡今焉是上党沙生宁有真具体几曽五官具陈筐徒讶四支陈虽缘滋补 
称延命颇见轻投致丧身大约佐饔图利益遂忘剜肉值艰屯草茎谁悟文殊语能活人还能杀人臣 
等谨按人参御制诗是为首见之篇谨编载卷内原山药产采育者甘美特异他处析津日记原杏仁 
皆味苦有一种甘者谓之巴旦杏或谓之八达杏长安客话增药之品黄精葳蕤榆仁半夏柴胡升麻 
荆芥薄荷当归苍木黄芩地黄细辛五味子山川乌乌头茯苓茯神防风锁阳大黄善化屯甘草析津 
志臣等谨按以上药物类补周时燕王进马一形十影言其骏也殷文圭启二首六身英雄雅符于鲁 
史一形十影遐程遂绕于燕山海录碎事原代宗以御马九花蚪并紫玉鞭辔以赐郭子仪范阳节度 
使李怀仙所贡也额髙九寸毛拳如麟身被五花纹故曰九花蚪杜阳杂编增冀之北土马之所生左 
传增冀之北土马牧之所蕃庶故天苑之象存焉唐天文志增冀马填厩而驵骏魏都赋增幽冀马四 
足可当中人之产王嘉谟石王瓮记增乾隆五年御制阅马诗平原草色着霜初试阅天闲万乘余凤 
耳临风多(马免)騄龙鬐耀日有驔鱼漫夸唐牧张千锦何用周王历八虚燕市骊黄抡选徧遗材犹 
恐伏盐车臣等谨按阅马御制诗是为首见之篇谨编载卷内补虞书击石拊石百兽率舞至唐开元 
中教习舞马曲尽其态杜甫诗舞马解登床陆龟蒙诗月窟龙孙四百蹄骄骧轻步应金鞞皆纪其实 
也郑嵎津阳门诗云幽州晓进供奉马玉珂宝勒黄金羁又云马知舞彻下床榻人惜曲终更羽衣然 
则舞马产于幽州者为多也说臆补塞外以善马来贡者上俾之教习衣以文绣络以金铃饰其鬛间 
杂以珠玉其曲倾杯乐者数十回奋首鼓尾纵横应节又施三层板床舞马于上抃转如飞或命壮士 
举榻马舞于榻上乐工数十人立于前后左右皆衣淡黄衫文玉带必求年少而姿白美秀者明皇杂 
录补舞马衣 绮而被铃铎骧首奋鬛举趾翘尾变态动容皆中音律安禄山将数匹以归而私习之其 
后田承嗣代安有存者一旦于厩上闻鼓声顿挫其舞厩人恶之举蔧以击之其马以为怒未妍妙因 
更奋击宛转曲尽其态厮恐以告承嗣以为妖遂戮之而舞马自此绝矣津阳门诗注补唐子西舞马 


行云天宝舞马四百蹄彩床衬步不点泥按魏志陈志王上文帝表曰臣于武皇世得大宛紫骝马一 
匹教令习拜今已能拜又能行与鼔节相应是知马可教以舞不独唐也猗觉寮杂记补徐积舞马诗 
开元天子太平时夜舞朝歌意转迷绣榻尽容骐骥足锦衣浑盖渥洼泥才敲画鼔头先奋不假金鞭 
势自齐明日梨园翻旧曲范阳戈甲满关西徐节孝集补周霆震读天宝遗事诗太液华清污禄儿从 
官千骑竞西驰君恩旧日深如海赖有衔杯舞马知石初集增朔人献燕昭王以大豚年百二十矣人 
谓豕仙符子增波斯猫极大拂菻狗极小今为京师土产燕京赋注臣等谨按以上牲畜类原北方之 
美者有幽都之筋角焉尔雅原燕之角材之美者也考工记原陈琳武库赋弩则幽都筋角恒山檿干 
通肌畅骨直矢轻弦当锋推决贯遐洞坚赋苑原江统弧矢铭幽都筋骨会稽竹矢易以获准诗以殪 
兕太平御览补燕古惟以函名迨元有神臂柱子之弓神凤折迭之弩筋蹄翎根之铠象掌跃圈之甲 
燕史增涿州贡罗金史地理志注增太宗八年建织染七局于涿州元史增昌平之南沙河城内康熙 
年间设立毡作局制造上用及官用毡片额设八品催总一员笔帖式二员委署催总二名库守三名 
拜唐阿领催一名匠役二百二十二名其匠役均在沙河居住世习为业昌平州册增乾隆十一年御 
制毡庐诗塞北燕南惟所如坐来吾亦爱吾庐不愁白露侵黄幔每引青山入碧疏持偈宁殊十笏地 
吟诗可命四宜居端知茅土风犹在何必灵光诩植蕖臣等谨按毡庐御制诗是为首见之篇恭载卷 
内原渔阳泉州有铁后汉书原元于燕北燕南设立铁冶提举司大小一十七处约用扇炼人戸三万 
有余岁扇课铁一千六百余万秋涧集臣等谨按朱彝尊原书此条后尚有明英宗实录春明梦余录 
三条述遵化铁冶事遵化今别为州谨移归遵化卷内原檀州大峪锥山有铁矿至元十三年立至治 
三十五年罢檀州淘金戸明时亦尝开采后封闭焉昌平山水记增美石比玉从古所称莹者如圭洁 
者如琼温者若璐润者若瑛以磨以詟乃坚乃贞明杨荣皇都大一统赋增石大数十丈或方或圆如 
凿如削又能壮树大盘山志补白玉石产大石窝青砂石产马鞍山牛栏山石径山紫石产马鞍山豆 
渣石产白虎涧大石窝至京城一百四十里马鞍山至京城五十里牛栏山至京城一百五里白虎涧 
至京城一百五里折方估价则营缮司主之明水轩日记原凡山陵大工所用白石黝垩皆取于顺义 
西北诸山昌平山水记原宛平西斋堂村产石黑色而性不坚磨之如墨金时宫人多以画眉名曰眉 
石亦曰黛石燕山丛录增画眉石出斋堂其石烧锅铫盘虽百年亦不损坏以此得名析津志补顺天 
府西山与天寿山相接大雪初霁千峰万壑积素凝华若图画其石精巧人常以此充英石但色枯不 
甚黑耳素园石谱补燕中西山黑石状俨若英石而崪屼巉岩纹片皱裂过之可作研山者颇多但石 
性松脆不受击触尔遵生八笺补杨大年石砚诗云得自燕台侧然则燕石亦可作砚也砚笺补蓟州 
产褐黄石砚理麤发墨不渗类夔石土人刻成砚以草一束烧过为漫灰煨之色遂变紫用之不燥稗 
史彚编增凡采石之制工程需用之石各有宜称视近畿州县诸山产石最良者委官定限采取按工 
计运给发价值采石煅灰亦如之大清一统志原包金土色微黄中带金星用以泥祠殿壁出红石口 
昌平州志臣等谨按朱彝尊原书此条后有燕山丛录一条述玉田砂事玉田今隶遵化州谨移归遵 
化玉田合卷补北京诸处多出石炭俗称为水和炭可和水而烧也戒庵漫笔增凡开采煤窑如出边 
关隘口者均酌指处所报部给票与内地官山各输常课民业听之其不遵禁约私擅开采者论如法 
大清一统志増凡修建宫殿所需物材攻石炼灰皆于京西山麓琉璃砖甓取备于京窑同上增凡陶 
甓之制设琉璃窑于正阳门之西以陶琉璃器具质用澄泥色有青黄翡翠紫绿黒砖甓异名各按模 
式吻有大小垂脊之饰各有等差以供大工之用同上补琉璃厂原为烧殿瓦之用瓦有黄碧二种明 
代各厂俱有内官司之如殿瓦之外所制一曰鱼瓶贮红鱼杂翠藻于中一曰琉璃片以五色渲染人 
物花草炼成嵌入窓戸一曰葫芦小者寸许大或至径尺其色紫者居多一曰响葫芦小儿口衔嘘吸 
成声俗名倒掖气一曰铁马悬之檐以受风戛者也按汉书西域传罽宾国有琥珀流离师古注引魏 
略云大秦国出赤白黄黑青绿缥绀红紫十种流离此盖自然之物考北史魏太武时月氐人商贩京 
师自云能铸石有五色琉璃于是采石矿中铸之光泽美于西来者则是西域琉璃亦用石铸非自然 
生成者矣今厂中所炼大约本月氐人遗法也倚晴阁杂钞臣等谨按琉璃厂前明以内官司事乃秕 
政之尤本朝定制琉璃亮瓦二厂皆隶于工部差满汉官二人笔帖式二人三年更代补凡制琉璃先 
以琉璃为管焉必有铁杖剪刀焉非是弗工石之在冶涣然流离犹金之在镕引而出之者杖之力也 


受之者管也授之以隙纳气而中空使口得为功管之力也引之使长裁之使短拗之使屈突之使髙 
抑之使凹剪刀之力也凡为葫芦先得提后得腹接处为腰凡为鱼瓶先得口次得腔凡为响器先得 
下口后得上口凡为灯碗先得圆球吸其下按其上断其脐而坐之上反为底下反为面凡为鼓珰先 
得葫芦旋烧其底而凹流之以均其薄欲平而不平使微杠焉以随气之动乃得鸣鼓珰者响葫芦也 
颜山杂记增凡薪炭两厂各设监督铸给关防以董其事岁周更代大清一统志补朝廷内用炭俱圆 
