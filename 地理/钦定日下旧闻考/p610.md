<!-- { "loadSidebar": true } -->
万八千八百二口二十六万四千一百一十六右北平郡县十六户六万六千六百八十九口三十二 


万七百八十广阳国县四户二万七百四十口七万六百五十八汉书朱彛尊原按汉渔阳右北平郡 
广阳国所领县及涿郡之涿范阳良乡益昌阳乡西乡勃海郡之东平舒安次文安上谷郡之军都居 
庸昌平皆今顺天府属地原冀州刺史部河间郡十一城户九万三千七百五十四口六十三万四千 
四百二十一幽州刺史部涿郡七城户十万二千二百一十八口六十三万三千七百五十四广阳郡 
五城户四万四千五百五十口二十八万六百上谷郡八城户万三百五十二口五万一千二百四渔 
阳郡九城户六万八千四百五十六口四十三万五千四百四十右北平郡四城户九千一百七十口 
五万三千四百七十五后汉书朱彛尊原按后汉广阳右北平郡所领城及河间郡之文安东平舒涿 
郡之涿范阳良乡方城上谷郡之居庸渔阳郡之渔阳狐奴潞皆今顺天府属地原冀州章武国统县 
四户一万三千幽州范阳国统县八户一万一千燕国统县十户二万九千北平郡统县四户五千上 
谷郡统县二户四千七十晋书朱彛尊原按晋燕国北平郡所领县及章武国之东平舒文安范阳国 
之涿良乡方城长乡范阳上谷郡之居庸皆今顺天府属地原瀛州章武郡领县五户三万八千七百 
五十四口十六万二千八百七十幽州燕郡领县五户五千七百四十八口二万二千五百五十九范 
阳郡领县七户二万六千八百四十八口八万八千七百七渔阳郡领县六户六千九百八十四口二 
万九千六百七十安州密云郡领县三户二千二百三十一口九千一十一广阳郡领县三户二千八 
口八千九百一十九安乐郡领县二户一千一百六十六口五千二百一十九东燕州平昌郡领县二 
户四百五十口一千七百一十三上谷郡领县二户九百四十二口三千九十三魏书地形志朱彛尊 
原按元魏燕渔阳密云安乐四郡所领县及章武郡之平舒文安范阳郡之固安范阳苌乡方城广阳 
郡之燕乐皆今顺天府属地原冀州河间郡统县十三户十七万三千八百八十三涿郡统县九户八 
万四千五十九渔阳郡统县一户三千九百二十五安乐郡统县二户七千五百九十九隋书朱彛尊 
原按隋渔阳安乐二郡所统县及河间郡之文安平舒涿郡之蓟良乡安次涿固安雍奴昌平潞皆今 
顺天府属地原幽州范阳郡本涿郡县九乂涿州县五户六万七千二百四十三口三十七万一千三 
百一十二瀛州河间郡县五户九万八千一十八口六十六万三千一百七十一莫州文安郡县六户 
五万三千四百九十三口三十三万九千九百七十二檀州密云郡县二户六千六十四口三万二百 
四十六蓟州渔阳郡县三户五千三百一十七口万八千五百二十一唐书朱彛尊原按唐范阳渔阳 
密云三郡所统县及河间郡之平舒文安郡之文安皆今顺天府属地原霸州防御县二文安大城户 
主一万四千一百二客九百五十七信安军户主三百一十八客三百九十一保定军户主八百二十 
八客一百三十三九域志原政和三年蔡攸何志同言天下户口数　多不实如霸州主客户二万二 
千四百七十七而口才三万四千七百一十六率三户四口则户版刻隐不待校而知之文献通考朱 
彛尊原按宋幽州本在化外无户口数目其见于载记者止霸州及信安保定二军而已原南京析津 
府统州六县十一析津户二万昌平户七千良乡户七千潞户六千安次户一万二千永清户五千武 
清户一万香河户七千玉河户一千漷阴户五千顺州归化军统县一怀柔户五千檀州武威军统县 
二密云户五千行唐户三千涿州永泰军统县四范阳户一万固安户一万新城户一万归义户四千 
蓟州尚武军统县三渔阳户四千三河户三千玉田户三千辽史朱彛尊原按辽析津所统州县今皆 
隶顺天府惟新城改隶保定原中都路大兴府县十大兴宛平安次漷阴永清宝坻香河昌平武清良 
乡镇一广阳户二十二万五千五百九十二通州县二潞三河户三万五千九十九蓟州县五渔阳遵 
化丰润玉田平谷镇二石门韩城户六万九千一十五涿州县五范阳固安新城定兴奉先镇一政满 
户一十一万四千九百一十二顺州县二温阳密云户三万三千四百三十三霸州县四益津文安大 
城信安户四万一千二百七十六金史朱彛尊原按新城定兴今隶保定府臣等谨按遵化丰润玉田 
金元明皆为县治本朝定制升遵化为直隶州以丰润玉田隶焉已另编为卷附后此条系叙蓟州连 
及因仍其旧后仿此原大都路大兴府领县六大兴宛平良乡永清宝坻昌平州十涿州领二县范阳 
房山霸州领四县益津文安大城保定通州领二县潞三河蓟州领五县渔阳丰润玉田遵化平谷漷 
州领二县香河武清顺州檀州东安州固安州龙庆州户一十四万七千五百九十口四十万一千三 
百五十元史朱彛尊原按龙庆州金之缙山县本属上都路元仁宗生于此延佑三年升缙山为州领 
怀来县即今之延庆州也臣等谨按延庆州今隶宣化府原洪武十四年正月创编赋役黄册以一百 


一十户为里明典彚原顺天府大兴县编户三十八里宛平县编户五十里良乡县编户二十二里固 
安县编户三十七里永清县编户一十二里东安县编户一十八里香河县编户一十里通州编户二 
十六里三河县编户二十里武清县编户二十里漷县编户一十里宝坻县编户三十里昌平州编户 
二十七里顺义县编户二十七里密云县编户一十九里怀柔县编户一十四里涿州编户四十六里 
房山县编户一十一里霸州编户三十一里文安县编户三十三里大城县编户二十里保定县编户 
六里蓟州编户二十五里玉田县编户一十七里丰润县编户二十二里遵化县编户一十二里平谷 
县编户八里明一统志 

 

钦定日下旧闻考卷一百四十五 

 

 

钦定日下旧闻考卷一百四十五举正 

 

五千四百原书讹七百今据后汉书改冀州刺史部条 

 

钦定日下旧闻考卷一百四十五举正 

 


钦定四库全书 

钦定日下旧闻考卷一百四十六 

风俗一 

 

原燕无函燕之无函也非无函也夫人而能为函也周礼考工记原燕之水萃下而弱沈滞而杂故其 
民愚戅而好贞轻疾而易死管子补燕性悫其民慎好勇义寡诈谋故陈守而不走吴子原燕地踔远 
人民希与赵代俗相类史记货殖传补燕人少思虑多轻薄地使之然也轻死急人俗使之然也礼书 
补燕代田畜而事蚕史记货殖传原燕俗愚悍少虑轻薄无威亦有所长敢于急人燕丹遗风也汉书 
地理志原燕记曰丰人杼首燕之北鄙凡大人谓之丰人杼首长首也方言原燕之北郊凡民男而聓 
婢谓之臧女而妇奴谓之获同上臣等谨按燕地语音见于汉扬雄方言者捃摭诠解颇为緐密朱彝 
尊原本仅采二条今复择其有关于人事者四则増缀于后其实今时土俗语谈并无若方言所纪者 
矣増燕齐之间养马者谓之娠宫婢女厮谓之娠方言增侔莫强也北燕之外郊凡劳而相勉若言努 
力者谓之侔莫同上增侔莫强也北燕之外郊凡劳而相勉若言努力者谓之侔莫同上増燕之外郊 
凡暴肉发人之私披牛羊之五藏谓之(月旉)暴五谷之类北燕海岱之郊谓之晞同上原幽州突骑 
冀州强弩天下精兵国家赡仗四方有事未尝不取办于二州也蔡中郎集原自古言勇侠者皆出幽 
并然涿郡前代以来多文雅之士隋书地理志原燕赵古称多感慨悲歌之士昌黎集原幽并之地程 
其水土与河南等常重十一二故其人沈鸷多材力重许可能辛苦樊川集补额鄂也有垠鄂也故幽 
州人则谓之鄂也释名原幽燕之地自古号多豪杰名于图史者往往而是东坡居士集原劲勇而沈 
静燕之俗也同上増郡国志云燕国其气躁急南通齐赵渤海之间一都会也又汉书云愚悍少虑轻 
薄无威仪亦有所长敢于赴人之急难此燕丹之遗风燕之为言燕也其气内盛太平寰宇记増民务 
农桑士习诗书无强暴相凌之风有寡求不争之习方舆胜览原范镇幽都赋过幽都以垂览兮观禹 
迹之经营地博大以爽垲兮亘绳直而砥平风俗朴茂兮蹈礼义而服声名谏垣集原燕自两河之战 
遂非唐有洊历辽金几四百年然而不渐宣政佻靡之化豪劲任侠浑厚敦雅犹有唐之遗风焉陵川 
集原南京水甘土厚人多技艺秀者学读书次则习骑射耐劳苦辽志増燕俗详载赵洪江先生文集 
俗尚勇力而敢敌有为舆地志増燕自上古唐虞夏后盖更迭而王焉其为神明之所过化载在方册 
详哉周之代殷召公封于燕流风余韵尚可想见明顺天府志原昔人论燕人者管子谓其愚戅隋志 
则云冀幽之士钝如锥郝伯常称其不渐宣政佻靡之化今也不然执涂之人及五尺童子叩之莫不 
便便口给其讷于言者盖寡乃知习俗之移今昔攸殊也两京求旧录补元静修刘先生过易台诗云 
万里河山有燕赵百年风气自辽金易台今顺天所属地也太宗皇帝相都其处以控要害燕赵河山 
钩距盘固百七十年衣冠文物之化焕然盛备旧习已移其未纯者冶容觕悍之俗尔梦蕉诗话增元 
人杂剧乔孟符有黄金台沈和甫有燕山逢故人又无名子有燕山梦皆元大都旧事也朔纪增弘治 
時世臣富正徳时内臣富嘉靖时商贾富隆万时游侠富古今图书集成补燕俗薄骨肉而重交游厌 
老成而尚轻锐以燕游为佳致以饮博为本业家无担石而饮食服御拟于巨室囊若垂罄而典妻鬻 
子以佞佛进香甚则遗骸未收树幡叠鼓饭僧动费百千贫家亦强为之风会之趋人情之化始未尝 
不朴茂而后渐以漓其变犹江河其流殆益甚焉顺天府旧志増旧志云燕之山石块垒危峰雄特水 
洌土厚风髙气寒其草木皆强干而丰本虫鸟之化亦劲踵氄毳而瞿瞿然迅飞也以故圆榘之粹蒸 
为贤豪上之人文雅沈鸷而不狃于俗感时触事则悲歌慷慨之念生焉其犹然燕丹遗烈哉以至闾 
巷佣贩之夫亦莫不坚悍不屈硁然以急人为务无阘冗呰窳之习此其善也隋志云冀州于古尧之 
都也帝居所在故其界尤大信都清河之间博陵恒山赵郡武安襄国其俗颇同人性多敦厚务在农 
桑好尚儒学而伤于迟重前代称燕冀之士钝如锥盖取此焉俗重气侠好结纳其相赴生死亦出于 
仁义故班志述其土风悲歌慷慨椎剽掘冢亦自古之所患焉前谚云仕宦不偶遇冀部实弊此也太 
原山川重复人性劲悍习于戎马涿郡上谷渔阳北平安乐辽西皆连接边郡习尚与太原同俗故自 
古言勇侠者皆推幽并云然涿郡太原自前代以来皆多文雅之士虽俱曰边郡然风教不为比也天 
府广记増宋著作郎许亢宗使金行程录略曰自良乡六十里至燕山府燕山乃古冀州地舜以冀州 


广远分置幽州以其地在北方幽阴之地东有朝鲜辽东北有楼烦白檀西有云中九原南有滹沱易 
水唐制范阳节度临制奚辽自晋割赂建为南京又有燕京析津府户口安堵人物殷庶州宅用辽旧 
