<!-- { "loadSidebar": true } -->
平川一百里其西小长峪堡有矿洞嘉靖三十六年封闭昌平山水记原慕田峪在州东北百有五里 
其西南有城设官军戍守万历初移渤海所于慕田峪关方舆纪要原渤海新旧营城二座嘉靖二十 
七年建城有渤海仓四镇三关志原嘉靖中许论上言渤海所当山陵之北其间有苏家口实为阨塞 
之地自此直抵通州张家湾凡百十里由张家湾至通州北塞篱村四十里有白河水深没马可据为 
守惟塞篱村至苏家口七十里地形平漫每为敌冲若密筑敌台界之以墙使京师有重关之险策之 
得也从之边庭硕画原黄花镇为京师北门东则山海西则居庸其北邻四海冶极为紧要之区故弘 
治中遣总制严兰经略东西诸关长安客话原黄花镇以东历密云马兰太平燕河属于山海谓之东 
关以西历居庸白羊紫荆倒马属于龙泉谓之西关方舆胜略原黄花镇距州北八十里城三门元史 
黄花镇千户所于昌平县东口置司者也以参将一人守备一人守之景泰中又设内官守备嘉靖四 
十年革镇城直天寿山之后当居庸古北二关之中而北连四海冶昔人所谓拥护山陵势若肩背者 
其水曰黄花镇川河岀塞外自二道关入口径渤海所怀柔至顺义界入白河其流九曲俗谓之九渡 
河城北有碧霞元君庙其殿西有二松相去四五尺而上枝樛曲相穿遂合为一名曰交松城西有垣 
一重曰头道关再重曰二道关昌平山水记原黄花镇城一座景泰四年建城有黄花仓四镇三关志 
原章士雅黄花镇诗万里黄云百二关九陵烟树接群山王庭远徙边尘净征马萧萧白日开长安客 
话谕李梦阳黄花镇诗往年趋北路今遶泰陵西昼黑垂萝密山青禁木齐独僧攀杪出怪鸟趂阴啼 
寂寞黄花堞遥临古寒溪空同集臣等谨按以上各条皆叙黄花镇路 

 

钦定日下旧闻考巻一百五十三 

 

钦定日下旧闻考巻一百五十三举正 

 

雪封鞯原书雪讹作云今改董榖塞上曲 

 

钦定日下旧闻考巻一百五十三举正 


钦定四库全书 

史部 

钦定日下旧闻考卷一百五十四至六 

 

详校官庶吉士臣范逢恩 

检讨臣德生覆勘 

 

总校官进士臣程嘉谟 

校对官兼誊录进士臣单可璂 

 

钦定四库全书 

钦定日下旧闻考卷一百五十四 

边障三 

 

原居庸关洪武元年大将军徐达建城跨两山周一十三里高四丈二尺关东自西水峪口黄花镇界 
九十里西至镇边城坚子谷口紫荆关界一百二十里南至榆河驿宛平县界六十里北至土木驿宣 
府界一百二十里四镇三关志原何谓九塞大汾冥阨荆阨方城殽井陉令疵句注居庸吕览淮南子 
同大作太冥作渑殽下有坂字补太行首始河内自河内至幽州凡有八陉述征记六飞狐陉七蒲阴 
陉八军都陉同上原居庸亦谓之冷陉问次斋稿补居庸亦曰冷陉陉又作硎新唐书孙佺为幽州都 
督率兵十二万讨奚李大酺分三屯以副将李楷洛周以悌领之次冷硎楷洛与大酺战不胜是也稼 
堂杂抄原居庸在上谷沮阳之东通军都关淮南子注原关在沮阳城东南六十里居庸界故关名矣 
使者入上谷耿况迎之于居庸关即是关也其水道源关山南流历故关下溪之东岸有石室三层其 
户牖扇扉悉石也盖古关之候台矣南则绝谷累石为关址崇墉峻壁非轻功可举山岫层深侧道褊 
狭林障据崄路才容轨晓禽暮兽寒鸣相和羇官游子聆之者莫不伤思矣其水历山南径军都县界 
又谓之军都关续汉书曰尚书卢植隐上谷军都山也其水南流出关谓之下口水流潜伏十许里是 
也水经注原汉志有军都居庸两县盖县各有关按苏林注但言居庸有关而军都则否盖北魏时曾 
分置两关尔通鉴注原晋咸康六年慕容皝帅诸军入蠮螉塞直抵蓟城永和六年慕容隽使慕容霸 
将兵二万自东道出徒河慕舆干自西道出蠮螉塞又太元十年慕容垂遣慕容农出蠮螉塞蠮螉即 
居庸音转耳方舆纪要原北齐改居庸关为纳欵关通典原幽州昌平县西北三十五里有纳欵关即 
居庸故关亦谓之军都关古夏阳川也新唐书志原妫州怀戎县东南五十里有居庸塞东连卢龙碣 
石西属太行常山实天下之险同上原居庸关亦名蓟门关十道志原幽州昌平县北十五里有军都 
陉通鉴注原会昌五年诏毁天下佛寺并勅僧尼归俗五台僧多奔幽州李德裕以责幽州帅张仲武 
仲武封二刀付居庸关曰有游僧入境则斩之通鉴原太行山南自河阳怀县迤湟北出直至燕北无 
有间断此其为山不同他地盖数千百里自麓至脊皆险峻不可登越独有八处粗通微径名之曰陉 
居庸关者其最北之第八陉也此陉东西横亘五十里而中间通行之地才阔五步北边备对原李英 
上书高琪曰中都之有居庸犹秦之崤函蜀之剑门也金史本传原关在昌平西北四十里元翰林学 
士王恽谓始皇筑长城居息庸徒于此故以名焉呆斋稿补居庸关世传始皇北筑时居庸徒于此故 
名两山巉绝中若铁峡控扼南北实为古今巨防中堂事记原居庸关南口有城南北二门魏书谓之 
下口常景传都督元谭据居庸下口是也北齐书谓之下口文宣纪天保六年筑长城自幽州北夏口 
至恒州九百余里是也元史谓之南口亦谓之西关三国志田畴乃上西关出塞傍北山直趋朔方是 
也亦谓之军都关汉立军都县于山之南今州东四十里有军都村后汉卢植隐居昌平军都山中昭 


烈修弟子礼事之晋段匹磾欲拥其众徙保上谷阻军都之险以拒末波魏道武伐燕遣将军封真等 
从东道出军都袭幽州是也亦谓之浑都史记绛侯周勃世家屠浑都是也亦谓之纳欵关通典古居 
庸关在昌平县西北齐改为纳欵是也自南口而上两山之间一水流焉而道出其上十五里为关城 
跨水筑之有南北二门以参将一人通判一人掌印指挥一人守之又设巡关御史一人往来居庸紫 
荆二关按视焉城之中有过街塔临南北大路累石为台如谯楼而窽其下以通车马上有寺名曰泰 
安正统十二年赐名下窽处刻佛像及经有汉字亦有畨字符泰定三年所镌也果啰洛纳延诗序言 
关北五里有勅建永明宝相寺宫殿甚壮丽三塔跨于通衢车骑皆过其下今盖亡其二矣又八里为 
上关有小城南北二门昌平山水记补居庸关过街塔城欧阳元功奉勅撰碑赐白金五十两说学集 
増关门南北相距四十里今有南口北口两千戸所两山夹峙下有巨涧悬崖峭壁称为绝险地理志 
居庸关东连卢龙碣石西属太行常山实天下之险方舆纪要原南口门堡城一座上关城一座俱永 
乐二年建四镇三关志原建武十五年徙雁门代郡上谷三郡民置常山居庸关以东后汉书光武帝 
纪原安帝元初五年冬鲜卑入上谷攻居庸关建光元年复侵居庸后汉书鲜卑传原刘虞与官属北 
奔居庸后汉书本传原公孙瓒攻拔居庸生擒刘虞同上原田畴自选家客二十骑上西关出塞傍北 
山直趋朔方三国志原西关即居庸关通鉴注原晋恵帝元康四年居庸地裂广三十六丈长八十四 
丈水出晋书五行志原常景遣府录事参军裴智成发范阳三长之兵以守白(山闵)都督元谭据居 
庸下口俄而安州石离冗城解盐三戍兵反结杜雒周有众三万余落自松岍赴敌谭勅别将崔仲哲 
等截军都关以待之仲哲战没雒周又自外应之腹背受敌谭遂大败魏书原则天时侍御史桓彦范 
受诏于河北断塞居庸岳岭五回等路以备突厥旧唐书原张仲武讨幽州遣军吏吴仲舒奏状言幽 
州粮食皆在妫州及北边七镇万一未能入则据居庸关绝其粮道幽州自困矣通鉴原干宁元年二 
月河东兵败燕军于居庸李匡筹挈其族遁去旧唐书原符存审从晋王击李匡筹为前锋破居庸关 
五代史原幽州西北居庸关又西北石门关关路崖狭一夫可以当百陷蕃记原幽州西北居庸关又 
西北石门关关路崖狭一夫可以当百陷蕃记原辽神册二年三月太祖攻幽州节度使周德威以兵 
拒于居庸关之西辽史太祖纪原干亨间燕京留守司请弛居庸关税以通山西籴易辽史食货志原 
保大二年春正月上出居庸关至鸳鸯泺十一月萧德妃五表于金求立秦王不许以劲兵守居庸及 
金兵临关崖石自崩戍卒多压死不战而溃辽史天祚帝纪原金天辅六年十二月上伐燕京次居庸 
关辽统军都监高六等来送欵金史太祖纪原尼雅满攻居庸关虑居庸难取遂分兵由紫荆口金坡 
关攻易州及出奇取凤山沿皇大妃岭以侵昌平县既至昌平则反顾居庸矣于是居庸亦溃金人遂 
入居庸大金国志按尼雅满满洲语心也旧作粘罕今译改原金太祖取燕京博勒和为左翼兵出居 
庸关大败辽兵遂取居庸萧妃遁去金史本传补居庸关国名齐喇哈藩金史按齐喇满洲语严也哈 
藩官也旧作喳喇合攀今译改原穆呼哩攻居庸关壁坚不得入元史本传原元太祖六年九月拔德 
兴府居庸关守将遁去哲伯遂入关抵中都八年克宣德府遂攻德兴府拔之帝进至怀来及金行省 
完颜纲元帅高琪战败之遂至北口金兵保居庸诏奇塔特博恰守之辽乌兰巴尔等献北口哲伯遂 
取居庸与奇塔特博恰会元史太祖纪按哲们蒙古语梅针箭也旧作遮别奇塔持蒙古语汉人也博 
恰身笨也旧作可忒薄刹乌兰巴尔蒙古语红虎也旧作讹鲁不儿今俱译改原至元十七年五月辛 
丑朔命枢密院调兵六百人守居庸南北口元史世祖纪原至大四年枢密院奏居庸关古道四十有 
三军吏防守之处仅十有三旧置千户位轻责重请置隆镇万户府俾严守备制曰可元史仁宗纪原 
泰定三年五月遣指挥使元都蛮镌西畨咒语于居庸关崖石元史泰定帝纪原致和元年八月乙未 
调诸卫兵守居庸关及卢儿岭丁未萨敦守居庸关九月庚申朔雅克特穆尔督师居庸关遣萨敦以 
兵袭上都兵于榆林击败之追至怀来而还今岔道西二十五里有榆林堡乙亥上都王禅兵袭破居 
庸关将士皆溃雅克特穆尔军次三河丙子王禅游兵至大口雅克特穆尔还军次榆河今昌平州南 
二十五里榆河店视师戊寅雅克特穆尔与王禅前军战于榆河败之追奔至红桥北又败之我师据 
红桥今昌平州西南二十五里红桥村辛巳大战白浮之野今昌平州东南八里白浮村雅克特穆尔 
手刃七人于阵败之癸未王禅收集散亡复来战我师列阵白浮之西至夜萨敦托克托穆尔前后夹 
攻败走之追及于昌平北斩首数千级居庸关垒石以为固元史文宗纪原至正十九年子规啼于居 


庸关琼台会稿原三月辛巳枢密副使多尔济以贼犯顺宁命雅勒呼由北口出迎敌二十四年三月 
壬寅图沁特穆尔兵入居庸关癸夘知枢密院事伊苏詹事布哷齐逆战于皇后店七月丙戌博啰特 
穆尔前锋军入居庸关皇太子亲率军御于清河伊苏战于昌平军士皆无斗志皇太子驰还都城元 
史顺帝纪按多尔济义见前旧作朶儿只雅勒呼满洲语大槽盆也旧作鸦鹘布哷齐蒙古语吹海螺 
人也旧作不兰奚今俱译改原北口千户所于上都路龙度州东口置司南口千户所于大都路昌平 
