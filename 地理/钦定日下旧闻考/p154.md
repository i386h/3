<!-- { "loadSidebar": true } -->
共十八号每号计二十一间度字号北有保安堂五间以处监生之有病者彛伦堂后有格致诚正四 
号计九十八间嘉靖七年改建敬一亭外东号在庙左共三十四间大东号在东城之北居贤坊赛百 
万仓西门街门二一曰登俊号舍东西二连共四十间一曰集英号舍二十七间新南号在北城二条 
胡衕东口门一座东西房二连共三十四间南北四间小北号在居贤坊胡衕门一座南北房二连共 
八十间交趾号在监之南门一座南北房二连共二十八间西号在成贤街之西北去监五十歩旧云 
闲寺址也小房十间又房二层计九间本监官属递居之北小房四间南一间近西小房十余间明太
 学志补监规国子生由广业堂肄业以渐升至率性堂然后积分量与出身同上补监丞称太学司直 
所居曰绳愆厅亦曰东厅博士别有厅称为西厅同上补视学规制国子监先期洒扫内殿设御座于 
彛伦堂中驾至则学官率诸生叩迎升座则率诸生叩拜受经则诸生环听阶下还朝宴赏则率诸生 
叩谢敬事草原弘治改元驾临太学有圣驾临雍录一卷具载敕旨奏章礼仪文仪讲议官职等事百 
川书志补隆庆元年驾幸国学朝鲜陪臣李荣贤等六员各具本等衣冠赴彛伦堂外立文臣班次之 
次明太学志原崇祯十四年重修太学成八月车驾临雍祭酒南居仁坐讲皋陶谟司业罗大任讲易 
咸卦命文武官三品以上俱坐听赐茶讲毕上入敬一亭观世宗所立程子四箴碑遂传礼部将庙学 
诸碑俱摹搨进覧又石鼔文残阙亦令察补进呈三朝野史补崇祯十四年八月十八日车驾临雍释 
奠礼成上歩至东西两庑徧阅诸先儒神位谕礼部国子监诸臣曰宋之周邵二程张朱六子有功圣 
学今概称先儒礼殊未称尔部其会同翰詹官议所以尊崇之明年二月议定进称先贤改题六子木 
主位列七十子之下汉唐诸儒之上告于先师得旨允行鸿一亭笔记补崇祯己邜上鋭意复古仿周 
试士射宫之制命于宾兴后羣聚较射于国学之观德堂射者皆戎服壬午亦然四思堂文集补洪武 
中国子生出使视行人如核天下土田稽百司案牍督吏民修水利出有赐还有劳永乐初颁诏谕访 
辑高皇遗文至同十三道御史问刑虑囚皆举重务以试之然虽劳绩有成无不复监卒业者其后有 
长差短差之例长差若清黄写诰之属短差若承运库试字司礼监誊本礼部写民情中书科誊黄之 
属短差复监长差则例满附选待除不复监矣明太学志増洪武时国子生殷敏选入武英殿纪事授 
监察御史盖其时储养国学有出使历事之任又有大本堂读书武英殿纪事等清要之职故贤才多 
出其中春明梦余録原正统十一年太师英国公暨侯伯二十余人早朝毕奏曰臣等皆武夫不谙经 
典愿赐一日假诣国子监听讲上命以三月三日往祭酒李先生时勉命诸生立讲五经各一章讲罢 
设酒馔饮甚欢先生命诸生歌鹿鸣之诗宾主雍雍扺暮而散亦太平盛事也寓圃杂记原国初高丽 
遣金涛等四人来入太学洪武四年涛登进士归国其后各国及土官亦皆遣子入监监前别造房百 
间居之名王子书房有奏归省者命礼部厚赐以荣其归今太学前有交趾号房葢成祖设北监以来 
所以处交趾官生者长安客话原都城东地隅坊曰崇教街曰成贤国子监在焉国初本北平府学永 
乐二年改国子监左庙右学规制大备彛伦堂之松元许衡手植也帝京景物略补虞文靖谓许文正 
殁后国子监始立官府刻印章葢文正为祭酒时尚在旧学所谓王宣府宅也今国学彛伦堂前树传 
是文正手植殆未必然查浦辑闻原北京国子监版书有丧礼一千二百八十二片类林诗集六十二 
片西林诗集三十片青云赋五十片字苑撮要一百二十七片韵略四十五片珍珠囊八十二片玉浮 
屠十七片孟四元赋一百十三片天下书目以上三十一条原在城市门今移改臣等谨按此所载明 
代书板藏之国学者今皆散佚无存矣原昔人好取华丽字以名类事之书如编珠合璧雕金玉英玉 
屑密钥寳匮宝海寳车龙筋凤髓麟角天机锦五色线万花谷青囊锦带玉连环紫香囊珊瑚木金銮 
香蕊碧玉芳林之属未能悉数闻国学镂版向有玉浮屠不知何书当亦属类家也又有孟四元赋孟 
名宗献字友之自号虚静居士金时魁于郷于府于省于御前故号四元其律赋为学者法然金史不 
入文苑之列唯见于刘京叔归潜志耳渌水亭杂识原唐太宗闻兰亭真迹在僧辨才处特遣御史萧 
翼赚得武德四年収入秦府贞观十年始命汤普彻冯承素诸葛贞欧阳询禇遂良临之而欧禇留传 
最着后之所谓定武本欧所临也所谓唐绢本禇所临也定武本当时刻石禁中每纸已直万钱迨后 
石晋之乱辽人辇之而北路弃杀虎林庆历中李学究得之其子负官缗无偿时宋景文守定武乃以 
帑金代偿纳石于库熙寕间薛师正出牧刋一别本以应求者此郡真赝已有二刻矣其子绍彭又摹 
之他石潜易古刻又剔损古刻湍流带左右五字为识大观中诏向其子嗣昌取龛宣和殿后靖康之 
乱金人取石鼔及兰亭叙重毡辇至燕石鼔在国学而兰亭不知所在矣今存国学者疑是定州薛师 
正翻刻本或薛绍彭所刻本虽非古刻然元人不能也此石一云明初出天师庵土中一云元顺帝北 
还重毡裹弃之于路徐中山取置国学未详孰是春明梦余录补桑泽卿兰亭考载何子楚跋定武本 
云大观间诏取石龛置宣和殿丙午与岐阳石鼔俱载以此今国学本安知非与石鼔俱载而北者炙 
砚录以上二条原在城市门今移改臣等谨按国学兰亭叙石刻相传为定武本者今已无可考原唐 
僧洛阳亚栖草书得张颠笔意草书千文在国子监格古要论补原赵文敏公临王右军乐毅论黄庭
 经兰亭定武本颜鲁公争座位帖张平叔金丹四百字五碑俱在北京国子监考盘余事以上二条原 
在城市门今移改臣等谨按今所存唯兰亭叙乐毅论二临本至黄庭经争坐位金丹四百字诸刻已 
佚 
钦定日下旧闻考卷六十六 
钦定日下旧闻考卷六十六举正 
清要之职原书职讹责今改明初国子生条 
钦定日下旧闻考卷六十六举正 
钦定四库全书 
史部 
钦定日下旧闻考卷六十七八 
详校官庶吉士臣 胡钰 
检讨臣德生覆勘 
总校官进士臣程嘉谟 
校对官中书臣叶元符 
誊录监生臣汪人瑞 
钦定四库全书 
钦定日下旧闻考卷六十七 
官署六 
补大成门内石鼓各五西有石鼓文音训碑一通外持敬门东有元加封圣号诏书碑大德十一年七 
月建西有元加封先圣父母妻并四配制词碑一通至顺二年九月建对廊树历科进士题名碑明太 
学志原永乐二年三月命工部建进士题名碑于国子监命侍读学士王达撰记题名碑有记始此宪 
章録原永乐十三年令立石北京国子监登科考原进士题名碑原在国子监大成门下正统间移于 
太学门外明典彚原景泰二年五月左春坊左谕德管国子监司业事赵琬奏进士题名立石大成门 
下俾诸生出入皆得瞻仰诚激劝后学之意正统间移于太学门外风雨飘淋易于损壊乞勅工部造 
屋覆盖以图经久从之明英宗实録原天顺七年八月久雨壊国子监碑亭仆进士题名碑五通上命 
有司修碑亭并竖其碑同上原明永乐十三年始会试天下举人于北京登科考谓是年即令立石国 
子监然今无有有之自宣德五年始六馆日抄以上七条原在城市门今移改臣等谨按元代题名三 
碑本朝国子监祭酒呉苑于启圣祠土中得之至明代七十有六碑始永乐十八年李骐榜讫崇祯十 
六年杨廷鉴榜谓始于宣德五年林震榜者误也其缺者惟万历八年崇祯十年两碑耳原永乐十三 
年乙未陈循榜十六年戊戍李骐榜十九年辛丑曾鹤龄榜二十二年甲辰邢寛榜宣德二年丁未马 
愉榜碑无宣德五年庚戌林震榜太子少保礼部尚书兼武英殿大学士金幼孜撰文礼部精膳司郎 
中陈景茂篆书宣德八年癸丑曹鼐榜礼部尚书兼翰林学士杨溥撰文礼部郎中黄养正书正统元
 年丙辰周旋榜碑无正统四年己未施盘榜翰林院学士钱习礼撰文太常寺少卿兼翰林院侍书程 
南云书正统七年壬戍刘俨榜碑无正统十年乙丑商辂榜翰林院学士经筵官曹鼐撰文中书舍人 
程学书正统十三年戊辰彭时榜兵部右侍郎兼翰林院侍读学士苖衷撰文中书舍人黄采书景奉 
二年辛未柯潜榜少保兼太子太傅戸部尚书文渊阁大学士陈循撰文太常寺少卿王谦书景泰五 
年甲戊孙贤榜少保兼大子太傅户部尚书文渊阁大学士陈循撰文史部考功司郎中董玙书天顺 
元年丁丑黎淳榜吏部尚书兼翰林院学士知制诰李贤撰文顺天府丞余谦书天顺四年庚辰王一 
虁榜吏部尚书兼翰林院学士李贤撰文礼部仪制司员外郎凌耀宗书天顺七年癸未彭教榜少保 
吏部尚书兼华盖殿大学士李贤撰文礼部祠祭司员外郎谢宇书成化二年丙戌罗伦榜太子少保 
礼部尚书兼文渊阁大学士陈文撰文礼部郎中陈纲书成化五年己丑张畀榜太子少保吏部尚书 
兼文渊阁大学士彭时撰文太常寺少卿林章书成化八年壬辰呉寛榜碑仆成化十一年乙未谢迁 
榜太子少保戸部尚书兼翰林院学士万安撰文太常寺少卿谢宇书成化十四年戊戍曾彦榜太子 
少保戸部尚书兼文渊阁大学士刘健撰文礼部仪制司主事兼司经局正字凌晖书成化十七年辛 
丑王华榜碑仆成化二十年甲辰李旻榜碑仆成化二十三年丁未费宏榜少傅兼太子大傅吏部尚 
书谨身殿大学士徐溥撰文太仆寺少卿姜立纲书弘治三年庚戍钱福榜少保兼太子太保户部尚 
书武英殿大学士邱浚撰文大理寺右寺副刘棨书弘治六年癸丑毛澄榜太子太保礼部尚书武英 
殿大学士刘健撰文大理寺左传副兼司经局正字周文通书弘治九年丙辰朱希周榜太子太保戸 
部尚书兼谨身殿大学士李东阳撰文尚寳司卿兼司经局正字刘棨书弘治十二年己未伦文叙榜 
少师兼太子太师吏部尚书华盖殿大学士刘健撰文太常寺少卿周文通书弘冶十五年壬戍康海 
榜碑仆弘治十八年乙丑顾鼎臣榜碑仆正德三年戊辰吕柟榜少师兼太子太师吏部尚书华盖殿 
大学士焦芳撰文太常寺少卿周文通书正德六年辛未杨慎榜碑仆正德九年甲戍唐皋榜少师兼 
大子太师吏部尚书华盖殿大学士杨廷和撰文太常寺卿刘棨书正德十二年丁丑舒芬榜少保兼 
太子太保礼御尚书武英殿大学士贾咏撰文太常寺少卿兼经筵侍书刘棨书正德十六年辛巳杨 
维聪榜少师兼太子太师吏部尚书华盖殿大学士杨廷和撰文太常寺卿刘棨书嘉靖二年癸未姚 
涞榜少师兼太子太师吏部尚书华盖殿大学士费宏撰文大常寺卿刘棨书嘉靖五年丙戍龚用卿 
榜碑仆嘉靖八年己丑罗洪先榜太子大保吏部尚书兼武英殿大学士李时撰文顺天府丞周今书 
嘉靖十一年壬辰林大钦榜少师兼太子太师吏部尚书华盖殿大学士夏言撰文大仆寺卿张文宪 
书嘉靖十四年乙未韩应龙榜吏部右侍郎兼东阁大学士李本撰文通政司使张文宪书嘉靖十七 
