<!-- { "loadSidebar": true } -->
声出树静法雨润田优废彻缘罗刹蒋葵长安客话云嘉靖中车驾驻比见廊庑金刚像狞甚心悸因 
坐僧宫殿僣踰罪撤去寺竟废迄今二百余年颓落日甚几不可考因为静明园跸途所经出内帑缮 
复之荒唐说木球帝京景物略谓寺僧板庵能役木球使者出外募金其说荒唐因于碑记内辨正之 
门前功德水兜率可同不原虞集大承天护圣寺碑天万二年岁在己巳春月皇帝若曰予承宗庙之 
重君临天下夙夜兢惧思所以上继祖宗下安民庶者不敢少置也矧予昔在幼冲太皇太后躬保持 
而导廸之欲报之德亦不敢少忘也稽诸佛氏之书孝莫重于报亲慈莫广于及物而吾佛之所以阴 
相我国家者岂可量哉汝太禧宗禋使裕噜布哈中书平章明埒栋阿大都留守张锦嘉努其为朕度 
地以作梵刹称联心焉四月上幸近郊观于玉泉之阳谓侍臣曰曾冈复巘隠隆西北太湖之浸汪洋 
渟涵峙而东高瓮山在焉旁薄扶舆固祇园之地也使太史视之曰吉秋八月晦立隆祥总管府以领 
之铸银为印秩正三品以臣裕噜布哈领府事将作臣额穆尔苏为达噜噶齐国语达噜噶齐官属之 
长也臣锦嘉努为总管上曰建寺而不先正其名民将因其地而称之其署题曰大承天护圣寺又曰 
寺所以严奉祀事而廛氓杂居则几乎渎矣买旁近地得十顷有奇皆厚直以予之分赐从臣俾为休 
沐之邸侍祠而至则处焉且命其总管府臣相大田以买之度其岁入以为僧食明年上寿尊号改元 
至顺十月上命太师臣雅克特穆尔率百官诣寺所告诸后土之神始命大匠治木因命中书左丞臣 
萨勒迪为隆祥总管府达噜噶齐盖以省臣重其事也二年四月十六日始作土功治佛殿基得古金 
铜之器于地中多事佛之仪物实有密契者云寺之前殿寘释迦然灯弥勒文殊金刚并二大士之像 
后殿寘五智如来之像西殿度金书大藏经皇后之所施也东殿度墨书大藏经岁庚午上所施也又 
像护法神王于西室护世天王于东室二阁在水中坻东曰圆通有观音大士像西曰寿仁上所御也 
曰神御殿奉太皇太后晬容于中日有献月有荐时有享器用金宝曰寿禧殿上斋宫也诸宿卫之舍 
毕具九月上谕臣锦嘉努曰朕之建寺非邀福以私朕躬也昔者国家有佛事之建金帛谷粟一出于 
国之经费受役他徒则民与兵官府供亿并缘为奸非朕意也今兹役也工佣其值物偿其价勿使有 
司因得以重困吾民臣锦嘉努预首受诏而退鸠工以集事材木甓瓦丹漆设色必精必良其土宜交 
易得所称事出佣艺各奏能施无遗巧人乐效力若子趋父属枢密储政两院臣请所以领军就役而 
给钱如民则军士亦被惠矣从之凡役军四千三百人留守臣言寺有行宫天子之所斋也严重不敢 
亵请以所领匠将作而给钱如两院之兵亦从之十月十五日上览而悦之升隆祥总管府为隆祥使 
司秩从二品命太禧宗禋使臣鸿和尔布哈臣萨勒廸臣额穆尔苏大司农臣锦嘉努为之使他官与 
次俱升又作东别殿柟木别殿丈室讲堂众沙门之居会就之所碑亭井亭庖湢库廐门垣桥梁咸称 
观美凡规制皆图以献而上亲临定焉皇后出大庆礼赐白金从户部易钞四万锭及割田赋之在荆 
襄者以资之三年寺大成于是召五台山万圣寺释师恵印特赐荣禄大夫司徒主教于寺有勅命臣 
祖常臣集臣法洪臣惠印制文以刻诸碑道园学古录按明埒唐古特语好名也栋砗磲也阿五数也 


旧作明理董阿锦嘉努旧作金界奴额穆尔苏满洲语单层也旧作阿麻 达噜噶齐蒙古语头目也旧 
作达鲁花赤萨勒廸索伦语甲也原作撒迪鸿和尔蒙古语黄色也布哈义见前旧作晁火儿不花今 
俱对音译改原宋褧至顺二年五月从驾观承天护圣寺诗陪驾西郊外遐观倦未还荷深七里泊云 
起五华山胜境嗟来暮官微媿不闲凭听歌夏谚真拟重跻攀燕石集原传若金游城西承天护圣寺 
作梵宫何巍巍白日耀流藻前楹交网树阴罔被灵革宿昔构华丽河沙施七宝丹霞通飞阁清颷激 
驰道车马纵横至虚谷漫浩浩飞龙逝不返令人伤怀抱游子爱良辰出门各有携阳春发惠气好鸟 
鸣喈喈芳花鸣曲渚新杨发大堤群物纷相说斯人多所怀飘彼陌上尘化为水底泥百年亮如此不 
乐复奚为傅与砺诗集原程敏政自玉泉至功德寺诗东风几日到郊垧岸草汀蒲已自青羁客乍来 
无暇日野人相见亦忘形湖当鹫岭烟光重路入龙潭水气腥闻说先皇曽驻跸红云犹绕玉泉亭篁 
　集原王守仁夜宿功德寺诗水边杨柳覆茅楹饮马春流上一亭坐久遂忘归路夕溪云正压暮山 
青王文成集原李梦阳功德寺集唐诗忆昔霓旌下南苑江亭晩色静年芳重门深锁无人到僧在翠 
微开竹房空同集原何景明功德寺诗宝地烟霞上珠林霄汉间宣皇留殿宇今日共追攀御榻临丹 
壑行宫锁碧山帝城看不远时见五云还大复山人集原薛惠功德寺诗忆昨宣皇帝端居大有年庄 
严修佛土功德施人天龙彖山开辟金银地接连伤心万岁后陵谷尚依然西原集原李濓功德寺诗 
宣庙行宫袅碧萝霓旌几驻玉泉阿三杨扈从宸恩重十载升平乐事多勅寺松云封殿阁钓台霜水 
落鼋鼍白头野老空山寂间说曽看凤辇过嵩渚集原莫如忠功德废寺诗功德何年寺开山纪释昙 
诸天迷宿莽双树网晴岚径掩花空落坛虚鸟不参寥寥禅诵侣穴土自为龛崇兰馆集原欧大任功 
德寺诗宣皇游豫日此地六龙回忍草生驰道慈云护讲台芦汀仙鹭浴黍雪御桃闲寂寂留春卉僧 
犹望幸来欧虞部集原黄鳯翔功德寺诗缭绕招提路平湖映翠岚烟波生道左秋色似江南钟磬天 
香近蒹葭雨气含心随渔艇去望望欲停骖黄宗伯集补袁衮功德寺诗宣皇临御日此地数游观花 
下停双辇松间拜百官云长依宝座月自照瑶坛寂寞桥陵路惟余古木看袁永之集原许有壬护圣 
寺泛舟浣溪沙词花露浓披桂棹香柳风轻拂葛衣凉放歌深入水云乡荷叶杯中倾绿醑爪皮船上 
载红妆都堂何似住溪堂圭堂小藁原功德寺侧皆古松有庵曰松林游人多于此憇焉出松林庵稍 
西南至金山口望见景皇帝陵及诸王公主墓燕都游览志臣等谨按功德寺侧之松林庵今无考明 
景泰陵详见后条原青龙桥侧数武有寺依山傍岩山腰有阁前临一镜堤柳溪流杂以畦畛丛翠之 
中隠见村落珂雪斋集臣等谨按袁中道珂雪斋集所称青龙桥侧数武有寺依山傍巖者不着其名 
今无可考矣补慈恩寺在青龙桥侧万万中勅建顺天府志臣等谨按慈恩寺明碑一大学士东越赵 
志皋撰万万甲午年立补赵志皋勅赐护国慈恩寺碑略慈恩寺在西直门外二十五里青龙桥圣母 
出内帑遣慈宁宫近侍御马监太监陈儒督造经始于万万癸巳五月落成于甲午九月寺外为山门 
前为天王殿傍翼以钟鼔楼中为大通智胜宝殿左右列伽蓝祖师二小殿大殿后为藏经阁经凡六 
百七十八函有大士像缭以周垣僧寮方丈廊庑庖庾毕具一岁而工告成六虚堂集增慈宁寺东有 
塔院五城寺院册臣等谨按塔院内僧塔一上石刻云勅建大护国慈寿寺开山第一代住持古风禅 
师灵塔明碑一大学士赵志皋撰万万甲午年立其略云古风淳禅师保定府新城县宋氏之子幼出 
家拜礼庆宁禅师宝藏和尚嘉靖三十四年住持普安禅寺隆庆丙子造大护国慈寿寺宝塔工竣入 
院焚修补青龙桥南里许为西方庵东望据湖梵宇虽不雄伟而极精严稍南为三元寺甚隘而颇饶 
水木之胜度三元寺即功德寺矣山行杂记臣等谨按西方庵今存庵内铁钟一明嘉靖四年造铁炉 
一弘治十八年造三元寺宋彦山行杂记云在西方庵之南今考西方庵南有七圣庵疑即其故址增 
红石山之麓有健鋭营旗册臣等谨按红石山在青龙桥东迤北健鋭营制度详见官署门增红石山 
有妙应寺关帝庙五城寺院册臣等谨按妙应寺明成化间碑一为助缘檀越碑无撰人姓名本朝重 
修碑一乾隆十五年立关帝庙明碑二一礼部尚书洛阳刘健撰弘治八年立一新开义井碑吏部尚 
书荆溪徐溥撰弘治十二年立又按妙应寺后山顶有新造碉房全座碑亭一碉房之下为山神庙原 
何栋登妙应寺回眺京邑作不上西峰望谁知帝宅雄星河围紫极龙虎抱金宫王气千年在朝宗万 
国同皇图天共久形胜陋关中太华集补绕功德寺后过金山口见一高峰峰顶有绀殿角急趋之行 
数里荒寂絶无僧舍路多砾石而所见绀殿已不可即矣仅见一谷口颇幽邃骑不能上乃下马步上 


坡三里许稍南度大壑又三里许朱门焕然上书宝藏精蓝入门又二里许披宿莽陈根而行上石磴 
为天王殿再百步上石磴为宝藏殿殿右石栈凡五转每转可二丈余栈尽为台台有观音殿二十里 
外所见绀殿角即此也寺系正统四年为西域僧道深建初名苍雪庵后勅赐今额山行杂记臣等谨 
按宝藏寺今尚存明碑一在寺门外僧道深撰正统四年立本朝重修碑二一礼部主客司郎中沂水 
刘侃撰康熙四十七年立一乾隆三十一年立补山中诸泉圆通寺门水第一宝藏次之山行杂记増 
僧道深金山宝藏禅寺记略永乐十九年插州宣慰使司宣慰使郡侯杨升携余进贡来朝北京蒙太 
宗文皇帝赏赉褒重由是得从灌顶广善大国师智光受灌顶戒学西天梵书字义洪熙间仁宗昭皇 
帝奖谕特赐高僧继从司录左阐教法主大师讲华严圆觉楞严等经大小宗乘等律唯识百法等论 
宣德初侍大国师屡应宣宗章皇帝宣召每与经筵复从讲经独芳叟入室参千百则公案独游大觉 
寺过西门至金山口迷路稍西行二里所忽见山峦掩映岐涧幽深中有清泉一泓可数掬而尤澄湛 
甜美私谓此处宜挿一草团躬自诛茅辟地创成衡宇数楹九年掌御马钦差镇守陜西等处监督总 
兵官兼尚宝鲁安公王贵参随驾幸游西湖之明日祭祀永清公主就省其亲昭永将军王公太淑人 
吴氏之墓偶寻访余是年六月共力开山其山离京仅三十里近邻五华峰顶远根紫塞太行诸山北 
背居庸叠翠前吞西湖平挹都城品物之盛不可具状但取左近立为八景其第一景泉自主山右出 
引至正殿石砌方池为灌顶玉华池上人高士每得灌沐清神名玉华灌顶其第二景从玉华池石槽 
曲尺顺东引水穿廊直至方丈之后又砌一池为璧月池池上起一善住秘密大宝楼阁阁东十数步 
有大刼石可坐一二十人上有谈经室余与众上人常说显密法义于中名曰刼石谈经其第三景主 
山西阿约半里许孤岩幽峻缚一蓬茨余时禅隙其间名曰孤岩入定其第四景正在山口两条岐涧 
之上有亭翼然扁曰澣心亭往来士客皆得休涤其中名曰双涧浣心其第五景南首有山数亩向阳 
肥壮草室一间扁曰耕云室余甞躬耕其上名曰南岭耕云其第六景从碧月池决渠引水沿山至东 
七十九步东山迭秀下结为台水绕其台东聚为池栽千叶莲池右葺亭下瞰西湖扁曰湖山亭刻诸 
翰林诗记于上余每坐目幻沤起灭澄黙于中名曰西湖观水其第七景主山西峰有石凌霄通州城 
塔八十里远阴晴可望名曰凌霄望塔其第八景浣心亭上有山有台登览四时景物之丰与夫城阙 
