<!-- { "loadSidebar": true } -->
庙三圣庵五城寺院册臣等谨按三官庙碑一本朝乾隆二十九年住持僧承静立其略云左绕长河 
右列金山乾隆丁卯鸠工于今甲申凡十有七年而告成焉三圣庵乾隆元年造增安河桥南有丰益 
仓五城册臣等谨按丰益仓制度详见官署门增达官村有泰山圣母庙观音庵五城寺院册臣等谨 
按达官村泰山圣母庙铁炉二皆明天启四年造观音庵俗称将军庙以殿内观音大士像左右有石 
像二刻为将军侍立之形也石像未详所始殿前碑一无撰人姓名本朝乾隆五年立增达官村西南 
里许为大有庄庄前为御道道北有观音庵关帝庙五城寺院册臣等谨按大有庄观音庵铁垆一明 
嘉靖四十年造铁磬一万万十九年造关帝庙铁钟一成化二年造原瓮山距南麓数百武为耶律楚 
材墓西湖正当其前袁廷玉诗玉泉东畔瓮山阳水抱孤村地脉长盖咏此也今墓前石像犹存长安 
客话臣等谨按瓮山自本朝乾隆十六年始命名万寿山在清漪园内详见苑囿门耶律楚材墓乾隆 
十五年奉命特加培护覆以屋三楹并命于墓前建立祠宇伏读御制诗并序褒贤劝忠用光幽壤今 
恭载卷内原瓮山下数十武元耶律楚材墓墓前祠废石像尚存表碣羊虎零落一翁仲立未仆天启 
七年夏夜有萤千百集翁仲首土人望见夜哗曰石人眼光也质明共踣而碎之帝京景物略原耶律 
丞相墓在瓮山下前有石像须分三缭其长过膝匏翁家藏集原耶律楚材大有造于中国功德塞天 
地元世祖眷之亦异他将相其寿域想必属当时恩赐者近日一友人治别业于京城外西山忽发一 
塜开榇得大头颅加常人几倍不知为何人葬地予闻之谏止之曰此无论何代殆必异人盍早纳其 
匶闭之未几掘得碣石则楚材墓也虽稍为葺治圹中他物散去多矣耶律生前举动已是慈氏后身 
又安问遗骸之完缺但功济一世而七尺之不保报应之说似不足信友人本吴籍髫年登北畿贤书 
慧而有心计顿成富家后甫强仕即世竟无后野获编补瓮山下东南数十步旧有耶律丞相祠崇祯 
中尚存公及夫人二石像端坐陌头少前二翁仲其一首毁相传居人夜见有光疑有怪而凿也后一 
高阜则公墓迨今三十年断陇已平问之土人鲜有知公墓者墓西半里圆静寺僧犹能言其处青箱 
堂集原杨文秀金李以善墨闻其法不用松炬而用镫煤子彬得其遗法以授耶律楚材楚材授子铸 
使造一万丸铭曰玉泉万笏墨史増乾隆十五年御制题耶律楚材墓有序墓在瓮山好山园之东昔 
年营园时以其逼近园门故培土为山其上以藏之闻其为楚材之墓久矣使阅时而湮灭无传岂所 
以褒贤劝忠之道哉因命所司仍其封域之制并为之建祠三间使有奠馈申酌之地并命汪由敦为 
碑记而题之诗如左曜质潜灵总幻观所嘉忠赤一心殚无和幸免称冥漠有墓还同封比干窀穸即 
仍非改卜堂基未没为重完摛文表德辉贞石臣则千秋定不刋臣等谨按今耶律楚材墓所有尚书 
臣汪由敦记文未经刋刻故不具录原王嘉谟耶律丞相墓作丞相遗邱湖水阴荒村野草自萧森亭 
前瀑布摇空穴雪后寒禽啅大林惨憺尚思戎马日艰难深仗哲人心云龙鹅鹳真余事独吊空山泪 
满襟蓟邱集朱彛尊原按耶律文正王题和林新居壁诗有旧隠西山五亩宫之句其子所制墨亦以 
玉泉为名今瓮山遗墓或即其所居井椁未可定也原瓮山北五里为青龙桥元时白浮堰之上游也 
其西通金山口其北斜界百望山长安客话臣等谨按青龙桥闸之制今仍其旧桥东半里许设城关 
恭勒御书石额东面曰山馆环闉西面曰湖桥列市御书青龙桥晓行诗恭载卷内金山口百望山皆 
详见于后又按香山碧云玉泉诸水东流至万寿山之西已分为二其正流则东汇于昆明湖南入长 
河由高梁桥东南分流入德胜门西水关环绕大内出玉河桥达东水关南合大通河此昆明河迤南 
之水道也其旁流之北归青龙桥者则经圆明园后合御园诸水东北注清河以入白河此青龙桥迤 
北之水道也于因势利导之宜悉协矣原七里泊在碾庄源自昌平州东南流至宛平县合高梁河青 
龙桥跨其上明一统志臣等谨按七里泊碾庄系旧地名今土人惟通称曰青龙桥耳至青龙桥在万 
寿山后西北隅水势经东北流不由东南明统志云与高梁河合乃不谙地形之说详见前条原青龙 
闸在都城西北三十里水部备考增乾隆七年御制青龙桥晓行诗屏山积翠水澄潭飒 衣襟爽气含 


夹岸垂杨看绿褪映波晚蓼正红酣风来谷口溪鸣瑟雨过河源天蔚蓝十里稻畦秋草熟分明画里 
小江南猎猎金飔荡彩斿迎凉辇上露华流横桥雁齿回朱舫远浦兰苕起白鸥禾黍香中千顷翠梧 
桐风里十分秋凭舆喜动丰年咏却忆三春午夜忧臣等谨按青龙桥御制诗恭载首见之篇余不备 
录原何遇青何桥南遇汪旦诗沿湖行欲竟前望青龙桥茅茨郁烟火稍已邻纷嚣故人歘相值眷言 
相招邀山居当瓮麓转岐路非遥松膏堪继夜菰米足供朝畦蔬摘露垂林果来新樵慷慨珍来意宛 
娈停予镳野风吹秋水征马鸣萧萧愿留竟莫克投赠媿琼瑶白湖集原元天万二年五月以储庆司 
所贮金三十锭银百锭建大承天护圣寺九月市故宋太后全氏田为大承天护圣寺永业十月立大 
承天护圣寺营缮提点所元史文宗纪臣等谨按大承天护圣寺创自元时规制巨丽至正初毁而复 
修明宣德间修建改名功德寺至嘉靖时遂废本朝乾隆三十五年奉勅重修正殿前檐恭恳御书额 
曰大胜因殿殿内额曰智珠心印联曰般若慈源远通华海汇菩提觉路妙转法轮圆皆皇上御书殿 
后有亭中设镂木七级浮图每级皆供佛像其下层为铜佛殿前恭立御制重修功德寺碑亭碑阴恭 
勒御制辛卯仲夏拈香题句皆恭载卷内原布达实哩皇后以银五万两助建大承天护圣寺元史后 
妃传按布逹实哩羲见前旧作卜答失里今译改原至顺元年以四月所籍张珪诸子田四百顷赐大 
承天护圣寺为永业二年二月命田赋总管府税矿银输大承天护圣寺三目以籍入苏苏勒巴勒丹 
彻尔特穆尔资产赐大承天护圣寺为永业四月发卫卒三千助大承天护圣寺工役九月命留守司 
发军士筑驻跸台于大承天护圣寺东是月幸大承天护圣寺元史文宗纪按苏苏勒巴勒蒙古语敬 
也旧作速速班丹彻尔特穆尔蒙古语最洁净铁也旧作丹彻理帖木儿今俱译改原元统元年十月 
奉文宗皇帝及太皇太后御容于大承天护圣寺至正十三年三月诏修大承天护圣寺赐钞二万锭 
元史顺帝纪原至正初大承天护圣寺火有旨更作李稷上言水旱相仍公私俱乏不宜妄兴大役其 
议遂寝元史本传原功德寺旧名护圣前有古台三相传元主逰乐更衣处或曰此看花钓鱼台也寺 
极壮丽中立二穹碑其一宣宗章皇帝御制建寺文其一元旧物番字莫能读也毘卢阁崇可数寻凭 
阑而眺一寺之胜皆在目前盖寺倚山而剏寺西景皇帝陵及尉悼王墓在焉南濠集臣等谨按功德 
寺前古台久废元明碑皆无考明景泰陵详见后卷尉悼王墓无考原功德寺甚宏敞后殿尤精丽殿 
柱及藏经笥皆锥金锥金者布纯金为地髹彩其上以锥画之为人物花鸟状若绘画然又有刻丝观 
音一轴悬于梁际此宋元物寺僧云禁中所赐也怀麓堂集补北京功德寺后宫像设工而丽僧云正 
统时张太后尝幸此三宿乃返英宗尚幼从之游宫殿别寝皆具太监王振以为后妃游幸佛寺非盛 
典也乃密造此佛既成请英宗进言于太后曰母后大德子无以报已命装佛一堂请致功德寺后宫 
以酹厚慁太后大喜许之复命中书舍人写金字经置东西房自是太后以佛及经在不可就寝遂不 
复出幸琅琊漫钞原功德寺宣庙临幸之地西山东麓尽处也拘虚集原西湖将尽为功德寺外有三 
废台问之为元时遗址两廊画壁俱闳丽文义集原功德寺修于宣德二年正殿及方丈凡七进基皆 
九撰拟掖庭制度费数十万缗宣德十年宣庙西郊省敛驻跸于寺因留辇仗寺中自后遂为列圣驻 
跸之所嘉靖中世庙谒景皇帝陵有司以金山口路隘镵阔数十尺识者谓此功德寺白虎口也虎口 
张将不利于寺既而上驻辇寺中膳罢周行廊庑见金刚像狞恶心忽悸而怒因以宫殿僣踰坐僧罪 
撤去之寺遂废长安客话原功德寺废今存者门耳门外二三古木各三四十围根半出土外傍多水 
田僧无寺业农事破屋数间供一木球施以丹垩等初兴时板庵禅师能投是球球大如斗不胫而走 
逢人跃击地如首稽叩入侯门戚里募金人目为木球使者所募金钱以建巨刹成化中僧戒静建一 
阁重檐曲房为累朝驻跸地帝京景物略原功德寺有木球使者其事近于怪按宋张世南游宦纪闻 
载雪峰寺僧义存于唐 宗咸通十一年开山创寺干符二年赐号正觉禅师寺有木球相传受正觉役 
使呼扑延客球皆自往来嘉泰间寺灾球忽滚入池中得不壊然则以木球为使浮图固有其术盖有 
先板庵而役之者矣渌水亭杂识臣等谨按功德寺木球今存恭读御制重修功德寺碑文指示板庵 
木球之设直袭唐时正觉禅师轶事而传会之洵足袪万世之妄惑矣增御制重修功德寺碑记道海 
淀经青龙桥折而西距玉泉山麓不尽于二里有遗刹一区重门三涂不可识已延睇香积颓垣离立 
艿荄间讯诸土人曰是功德寺也考元史文宗天万二年建大承天护圣寺而都穆南濠集称功德寺 
旧名护圣寺蒋葵长安客话载寺修于明宣德初及嘉靖中车驾驻此见廊庑金刚像狞甚心悸因坐 


僧宫殿僣踰罪撤去之寺竟废盭怪哉有明阉焰滋炽若瑾振辈横作罔禁顾犹毁兹寺使胜国名迹 
就湮于意何居爰诏将作兹寺久着图志且当静明园跸途乃者岁庚寅为朕六袠庆辰越辛卯恭遇 
圣母皇太后八旬万寿圣节宜加厘饬用迓鸿禧其出内帑缮而复之暨所司以落成告则材致工完 
自层闉周阿登登戢戢以逮旛楔钟鱼靡弗严净具足夫其背倚嵚岑栴檀蔚森迦陵啭梵六时送音 
非功德之林耶面俯湖堧神瀵奫潫耨池分罫条衣水田非功德之泉耶然而朕之记之讵惟在是贝 
夹尝言以兹功德无量无边必进而讃之曰不可思议夫不可思不可议者特从其波及一四天下一 
切众生随分圆满末由举似而为言耳其在能仁有建立之功有精进之德固无一息不心之以为愿 
而身之以为行无量寿佛经所以有善思议菩萨之目又岂容委之不关思议辄自弛其担荷哉正如 
古帝者致巍乎焕乎之盛美持不矜不伐之渊冲其功德至于民无能名而方其食旰衣宵常于一堂 
命礼乐工虞之助吁咈都俞相与动色而交儆凡皆起于思之精议之熟而后不识不知被之者亦并 
忘乎思议其为无量无边也以证帝释真诠亦若是则已矣斯尤其可记者至虞集寺碑谓始作土功 
时得古金铜事佛仪器于地中以为先有密契帝京景物略谓寺僧板庵能役木球使者出外募金直 
袭唐咸通中正觉禅师轶事傅会其说盖皆夸功德而涉思议其义转堕又奚足云增乾隆三十六年 
御制功德寺拈香作兰若玉泉左经过所必由颓凉昔久见轮奂此重修是日逢庆落夏云欣布稠梵 
