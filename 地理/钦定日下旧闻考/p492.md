<!-- { "loadSidebar": true } -->
玉泉西南流由水城关达髙水湖乾隆十八年御制绣壁诗态诗石崖巉峭壁立名之曰绣取杜老绝 
壁过云句意也绝壁幻云烟时开锦绣然名家空藻缋大块不雕镌留此千年意居然四十贤曹刘如 
降格知复定谁先臣等谨按绣壁诗态御制诗恭载首见之篇余不备录绣壁诗态之西为溪田课耕 
又西为迸珠泉静明园册臣等谨按溪田课耕为十六景之一园内自垂虹桥以西濒河皆水田乾隆 
十八年御制溪田课耕诗疏泉灌稻畦每过辄与田翁课晴量雨农家景色历历在目引泉辟溪町不 
藉水车鸣略具江南意每观春月耕嘉生辨秔稻农节较阴晴四海吾方寸悠哉望岁情又御制迸珠 
泉诗青蒲戟戟石磷磷错落倾来万斛珍最是松风萝月下夜深仿佛见鲛人臣等谨按溪田课耕迸 
珠泉御制诗恭载首见之篇余不备录绣壁诗态之北为水月庵又东为城关静明园册臣等谨按城 
关建自康熙二十年圣祖御题额曰函云水月庵之北为圣缘寺静明园册臣等谨按圣缘寺正宇为 
能仁殿后为慈云殿左为清贮斋右为阆风斋圣缘寺之北为仁育宫静明园册臣等谨按仁育宫门 
外建三面坊楔中曰瞻乔门二层曰岳宗门宫内奉东岳天齐大生仁圣帝像御题额曰苍灵赐禧碑 
二左勒御制东岳庙碑文右勒御制仁育宫颂左曰佑宸殿右曰翊元殿又左为昭圣殿右为孚仁殿 
正殿后为玉宸宝殿奉昊天至尊玉皇大天尊玄穹髙上帝像又后为泰钧楼左为景灵殿右为卫真 
殿御制玉泉山东岳庙碑文东岳为五岳宗德发扬诩万物出云雨以蕃殖嘉谷阜成兆民伊古以来 
秩视三公载在祀典尚已顾天门日观去京师千里而远岁时莅事职在有司方望之祀非遇国家大 
庆及巡狩所至未尝辄举是以郡邑都会往往崇庙貌以奉苾馨夫亦以东方春生之气贯于四时明 
灵肸蠁无往勿格祝厘祈祷诚应响捷如生气之于物肖翘跂喙洪纤媺恶无不毕达固非特岩岩具 
瞻表望齐鲁而已京师之西玉泉山峰峦窈深林木清瑟为玉泉所自出滋液渗漉泽润神皋与泰山 
之出云雨功用广大正同爰即其地建东岳庙凡殿宇若干楹规制崇丽以乾隆二十有一年工竣有 
司以立碑请稽古制四望无庙祀然周官小宗伯所职四望有兆典祀掌外祀之兆皆有域又山虞祭 
山林则为主曰兆曰域曰主皆欲神有所凭依而致其昭格也近代既有象设则立庙以祀尤洋洋显 
赫其致精诚以交于神明不益着欤夫七十二君封禅之说荒邈无稽而金泥玉检登封岱宗汉唐令 
辟尚不免侈为盛仪动色矜耀谓合于经所云因名山以升中于天夫名山所在多有均为造化灵粹 
所钟英爽若接东岳之为泰岱人皆知之而不知山岳之灵不崇朝而雨天下其精神布濩固无不之 


譬夫山下出泉随地喷涌导之即达固不可谓水专在是则东岳之祀于兹山也固宜是为记乾隆二 
十三年御制仁育宫颂言叠旧作岱庙诗韵有序玉泉山西择爽垲地建东岳天齐庙而名之曰仁育 
宫天齐之称见于史记东岳岱宗则虞帝之所柴望也今祠宇遍天下明灵扬诩理大物博岂非以仁 
育万彚不崇朝而雨天下语曰泰山不让土壤固无往而弗格也既为碑记以落庙成兹经过展礼辄 
依旧作岱庙韵以成颂言出震尊为五岳宗配藜布濩岂拘封一拳即是扶桑石五鬛宁殊汉代松瑞 
气氤氲笼玉殿苍灵肃穆仰金容云行雨施崇朝遍常愿休征佑九农巡狩宁当岁屡行崇祠择近致 
斋精天门东望一诚格阳德中齐万物亨秩长群神孰可匹功先六子独称兄锡禧虽每叨鸿贶惟励 
钦承凛旦明臣等谨按仁育宫御制诗恭载首见之篇余不备录仁育宫之北为清凉禅窟后为嘉荫 
堂堂东为霞起楼西为犁云亭静明园册臣等谨按清凉禅窟为十六景之一又按仁育宫前迤西度 
桥为园之西宫门门外左右朝房中为石桥桥西即达香山之跸路也乾隆十八年御制清凉禅窟诗 
佛火香龛俨然台怀净域更不问是文殊非文殊名山结初地葱萃四邻通爱此清凉窟常饶松竹风 
花如悟非色鸟解说真空比似白莲社回舆笑彼翁又御制犁云亭诗绿甸髙低绘麦禾犁云锄雨较 
如何一年最是关心处忧为兹多乐亦多臣等谨按清凉禅窟犁云亭御制诗恭载首见之篇余不备 
录清凉禅窟之北为涵漪斋西为飞淙阁东为练影堂稍南为挂瀑檐静明园册臣等谨按练影堂挂 
瀑檐诸水源一自香山碧云寺出一自卧佛寺后引注经妙喜寺导入园中汇为湖与玉泉合流出水 
城关同会髙水湖涵漪斋之西夹墙门外为妙喜寺静明园册臣等谨按寺内正殿额曰香海同源后 
殿额曰优昙应现曰菩提普印皆御题自妙喜寺以西为静宜园界清凉禅窟之北为采香云径静明 
园册臣等谨按采香云径为十六景之一其南有楼曰静怡书屋乾隆十八年御制采香云径诗由禅 
窟右转东北行磴道盘纡山苖磵叶馡馥缘径松径招提出兰衢宛转通植援防鹿逸学圃望鱼丰是 
药文殊采非云八伯丛欲因知野趣匪事慕莼菘臣等谨按采香云径御制诗恭载首见之篇余不备 
录采香云径稍北折而东为招鹤庭南为峡雪琴音静明园册臣等谨按峡雪琴音为十六景之一内 
额曰丽曯轩东曰俯青室北曰罨画窗乾隆十八年御制峡雪琴音诗山巅涌泉潺潺石峡中晴雪飞 
洒琅然清圆其醉翁操耶搏壁上层椒琤然仙乐调色疑舞滕六制不出雷霄云雾生衣湿川原入目 
遥置身尘以外得句亦因超臣等谨按峡雪琴音御制诗恭载首见之篇余不备录峡雪琴音迤南山 
巅为玉峰塔影前为香岩寺右为妙髙室静明园册臣等谨按玉峰塔影为十六景之一塔建峰巅仿 
金山妙髙峰之制详御制十六景诗乾隆十八年御制玉峰塔影诗浮图九层仿金山妙髙峰为之髙 
踞重峦影入虚牖窣堵最髙处岧岧霄汉间天风摩鹳鹤浩刼镇瀛寰结揽八牕达登临一晌闲俯凭 
云海幻朅尔忆金山臣等谨按玉峰塔影御制诗恭载首见之篇余不备录玉峰塔影之后北峰上为 
妙髙寺殿后为妙髙塔又后为该妙斋静明园册臣等谨按妙髙寺前石坊额曰灵鹫支峰殿内额曰 
江天如是皆御题崇霭轩在妙髙峰之西其东为含醇室后为咏素堂静明园册乾隆三十五年御制 
题崇霭轩朝岚夕霭无定形祇以峰崇有奇状由后山左过山右在右之隩更西向铺空白绵常映带 
时或清閟时疎旷以之兴咏咏亦佳以之散襟襟实畅作者何人称得宜云间士龙曾手抗翠云崇霭 
陆云句也臣等谨按崇霭轩御制诗恭载首见之篇余不备录含经堂在妙髙寺东山麓其东北临溪 
为书画舫静明园册臣等谨按书画舫前有泉出于岩畔汇为池御题曰涌玉曰宝珠含经堂南有楼 
为风篁清听东为如如室西为近青阁又西稍南为飞云 静明园册臣等谨按风篁清听为十六景之 
一前有平池数亩涌玉宝珠诸泉自北来汇之东南流经五空闸出园东垣外达玉河乾隆十八年御 
制风篁清听诗竹近水则韵益清凉飔暂至萧然有渭滨淇澳之想水木翳然处端宜植此君每因机 
虑息常有静声闻鸾戛风中籁龙飞月下文王家多子弟应尔独超群又御制如如室诗金刚如者都 
称六梵帙原来更有三金刚经四句偈乃鸠摩罗什译本其他译及西竺梵文皆作九如三亦非多六 
非欠本无一物个中函又御制飞云 诗丰隆技痒不可止形其奇峰色其绮借问长绳系得无小试为 
之旋飞起臣等谨按风篁清听如如室飞云 御制诗恭载首见之篇余不备录风篁清听之西度桥而 
南有池池东为延绿厅池西为潄远绿为试墨泉又西为镜影涵虚南为分鉴曲又南为写琴廊为观 
音阁静明园册臣等谨按镜影涵虚为十六景之一观音阁额曰坚固林其上迤西山麓为华严洞洞 
外佛宇额曰香云法雨皆御书又上为香严寺乾隆十八年御制镜影涵虚诗泉至前除汇为平池澄 


泓见底荇藻罗罗轻鯈如空中行洑流沸出若大珠小珠错落盘中济上曾流憩珍珠故此如淙淙常 
潄玉朗朗镇涵虚曲折千廊绕团圞一镜储宁无于水鉴絜矩试凭诸又御制延绿厅诗沓嶂威纡列 
绣屏每当过雨便来青画家欲拟真粉本岚霭何曾有定形又御制试墨泉诗行云流水定何踪试墨 
欣当五合逢惭愧会稽王内史至今犹说墨云浓又御制分鉴曲诗曲径沿堤两鉴分云容岚态总堪 
欣恰如一月千江印全体徒劳拟议纷又御制写琴廊诗曲折回廊致有情槛依泻玉静中鸣灵岩若 
复相衡量响屧还嫌太艳生臣等谨按镜影涵虚延绿厅试墨泉分鉴曲写琴廊御制诗恭载首见之 
篇余不备录写琴廊迤南为含晖堂后为清音斋斋前为裂帛湖光斋西山麓为碧云深处东为心远 
阁静明园册臣等谨按裂帛湖光为十六景之一清音斋额圣祖御题心远阁额皇上御题裂帛湖光 
当玉峰东麓流经园东垣闸口注玉河汇昆明湖乾隆十八年御制裂帛湖光诗山东麓为裂帛湖昔 
人谓泉从石根出溢为渠者是也由昆明湖放舟以达园中傍岸置织局桑畴映带有中吴风景湖名 
传日下此日偶重题縠影风前裂机声烟外低噞喁乐鲦鲤翔翥集凫鹥讵止歌清浊还因会筦倪又 
御制清音斋诗数竿竹是湘灵瑟一派泉真流水琴净洗闻尘澄耳观不知何处觅清音又御制心远 
阁诗山中树古不妨苍阁里夏深还觉凉寥天大野何空阔襟袖之间意与长臣等谨按裂帛湖光清 
音斋心远阁御制诗恭载首见之篇余不备录由心远阁折而北为罗汉洞又上为水月洞又西山麓 
为古华严寺后为云外钟声东为伏魔洞静明园册臣等谨按云外钟声为十六景之一乾隆十八年 
御制云外钟声诗园西望西山梵刹钟声远近相应寒山夜半殆不足云静室花宫侧钟声发上方隔 
云音越迥警俗意弥长似共天花落何殊梵偈扬七条如可悟不必问真常又御制罗汉洞诗何年驻 
锡飞真群坐席霏微花雨芬试问维摩着也未辨才到此竟难分臣等谨按云外钟声罗汉洞御制诗 
恭载首见之篇余不备录碧云深处迤南为翠云嘉荫后为翠云堂东为甄心斋静明园册臣等谨按 
翠云嘉荫为十六景之一即华滋馆门额也乾隆十八年御制翠云嘉荫诗双栝郁然并峙相传为金 
源时植元吴师道玉泉诗有云长松古桧见未有殆即是耶因树为屋故以嘉荫为名古栝金源种双 
株尚郁然适因构闲馆堪以悟齐年翠影虚牕外寒涛敞座边夷齐名塞上丁邜巡塞外逾僧机图岭 
之南古松双干并峙命之曰夷齐松作歌纪之续咏欲增前又御制华滋馆诗竹素园中翰墨筵优游 
良觉沃心田偶来便尔忘归去满目生机总静妍臣等谨按翠云嘉荫华滋馆御制诗恭载首见之篇 
余不备录翠云嘉荫之东为小南门稍南为东宫门五楹门外朝房左右各三楹静明园册臣等谨按 
玉泉之水流绕乐景阁前后汇为湖其流一曲西南水城关出一曲东宫门前南闸出同入髙水湖又 
自北闸会裂帛湖诸水经小东门外东汇于昆明湖静明园南宫门西南为影湖楼静明园册臣等谨 
按影湖楼在髙水湖中东南为养水湖俱蓄水以漑稻田复于堤东建一空闸泄玉泉诸水流为金河 
与昆明湖同入长河乾隆二十四年御制影湖楼诗有序迩年开水田渐多或虞水不足故于玉泉山 
