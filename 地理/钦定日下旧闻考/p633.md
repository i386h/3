<!-- { "loadSidebar": true } -->
岁年兮宝秘鬰而不宣岂直钩以违众兮守钓道之自然时至而迅举兮匪荒幻之诡诱保真志以遂 
初兮考铭言于耆叟时俗眇其莫同兮永愿讫依夫前圣之所究清容居士集朱彛尊原按宋显夫为 
其兄作行状称学士生于大都为美坊今五城坊巷无此名臣等谨按析津志云本世为燕人住为美 
坊此元时坊名也明张爵五城坊巷集系明代制度是以不载耳原元有甄氏访山亭在城西今莫详 
其处矣渌水亭杂志臣等谨按元文类及成德渌水亭杂识所称甄氏亦未祥所指为谁也原陈观题 
甄氏访山亭诗而后西山翡翠堆结亭直欲近岩隈从今记取溪头路一日须来一百回元文类朱彛 
尊原按元之园亭在城北者曲太保之贤乐堂在城东者董氏杏花园其余多在城西南自万柳堂遂 
初堂饮山亭婆娑亭匏瓜亭玩芳亭南野亭垂纶亭而外尚有清胜园在万柳之西见宋显夫南野亭 
诗注意新城未筑时或在今城内地亦有之不尽在门外也原东郭草亭在府东南兴济伯杨善别业 
也每朝士休暇燕游及饯迎宾友咸憩于此明一统志朱彛尊原按新城未筑时草亭在东郭之外杨 
文贞记称亭在文明门东二里则新城筑后亭址在城内矣原文明门东二里旷地百亩环以苇樊樊 
之内皆蔬畦麦陇沟螣秩秩如画中置井作辘轳引泉灌注凡种艺具有条理鸿胪卿杨君思敬别业 
也有亭覆以茅幽邃而阖爽亭之外杂植名卉异果周垣以护之垣外树桃李杏花时盛开翛然有尘 
外之趣东里集原王英游杨鸿胪东郭草亭作晓下銮坡直春游近郭园柳阴嘶过马花坞驻行轩树 
宻巢多鸟池清水有源泛杯倾玉液展席坐云根自有山林趣都无市井喧频年遂幽赏感激荷天恩 
泉坡集原杨士奇诗帝城南畔寻韦曲浩荡风光三月中衢路尘埃过雨净园林花木竞春红主人置 
酒兴非浅众客题诗欢不穷一杯一曲日西下更待银蟾生海中东里集补忠肃王焘元年元命上王 
留京师上王构万卷堂于燕邸召李齐贤充府中迎致文儒阎复姚燧赵孟俯虞集等与之从游以考 
究书史自娱东国史略臣等谨按万卷堂今无考原刘秉忠虽居左右而犹不改旧服时人称之为聪 
书记至元元年翰林学士承旨王鹗言秉忠久侍藩邸参帷幄之宻谋定社稷之大计乃犹仍其野服 
散号深所未安冝正其衣冠崇以显秩帝览奏即日拜光禄大夫位太保参预中书省事诏以翰林侍 
读学士窦黙之女妻之赐第奉先坊元史本传臣等谨按元一统志载金旧城坊名内有奉先坊今莫 
详其处矣原三休道人税居燕城之市榜其庵曰贫乐湛然居士集臣等谨按贫乐庵今无考原戾陵 
燕刺王旦之陵故以戾陵名水经注臣等谨按水经注所载燕王陵据后条金史纪传是金时陵址尚 
存自大定九年改葬后其遗迹遂莫可辨矣原燕王陵有伏道西北出蓟城中景明中造浮图建刹穷 
泉掘得此道王府所禁莫有寻者通城西北大陵而是二坟基址盘固犹自高壮竟不知何王陵水经 
注原大定九年二月诏改葬汉二燕王于城东金史世宗纪原初两燕王墓旧在中都东城外海陵广 
京城围墓在东城内前尝有盗发其墓大定九年诏改葬于城外俗传六国时燕王及太子丹之葬及 
启圹其东墓之柩题其端曰燕灵王旧旧古柩字通用乃西汉高祖子刘建葬也其西墓盖燕康王刘 
嘉之葬也蔡珪作两燕王墓辩据葬制名物欵刻甚详金史本传原幽都县旧即蓟县地今邑理蓟西 
界太平寰宇记臣等谨按幽都县遗址今无考原幽都县建中二年于罗城内废燕州廨置在府北一 
里郡国县道纪原蓟州为朱淊所破州寻废立幽都县于故城太平寰宇志原回城在大兴县元混一 
方舆胜览朱彛尊原按回城或以为在蓟之北或以为在蓟之东或以为在蓟之南或以为近蓟邱旁 
或以为在芦沟桥东究未知孰是臣等谨按孙承泽春明梦余录云回城在芦沟东南按今南苑回城 
外有回城村村东有土城基约长一里高二丈余凡五段虽去芦沟稍远而方向则合或即其遗址未 
可知也原回城在蓟县东唐迁营州于蓟为筑此城近蓟邱旁名胜志原征北小城在府东或曰即后 
汉末公孙瓒所筑初平四年瓒与幽州牧刘虞积不相能瓒筑小城于蓟城东南居之虞发兵讨瓒反 
为所败晋置征北将军尝治此因名征北小城建兴三年刘琨自太原犇段匹磾时匹磾治蓟琨别屯 
征北小城是也方舆纪要臣等谨按征北小城无可考原元初设警巡院三至元四年省其一止设左 
右二院分领坊市民事元史地理志臣等谨按元一统志元初设大都警巡院及左右二院右院领旧 
城之西南西北二隅四十二坊左院领旧城之东南东北二隅二十坊大都警巡院领京师坊事建置 


于至元十二年至二十四年省并止设左右二院分领京师城市民事元史地理志作四年殆明时作 
史者脱去二十字耳原至正十八年于大都在城四隅各立警巡分院官吏元史百官志原危素兴学 
颂至正元年四月大都路都达噜噶齐康里公伯嘉努请作左右南三警巡院大兴宛平二县孔子庙 
并建学舍都府亟达诸礼部部上之中书省中书从其言各以屋庐之在官者为之三院之所辖五方 
之人聚焉必待教而后明况二院在于畿内教之尤勿可阙也国朝建邦设都百年于此国学京学规 
制已备顾于五庙学未遑有作而作于公尹京之日则公之于政可谓知本矣颂曰维昔大帝即燕设 
都山高川回神明相扶乃作庙学于京于国以祀先师以讲道德人才勃兴邦家之光小为杗桷大为 
栋梁三院警巡以及畿县置师无学有弗闻见繄康里公实莅神京治政以平豪猾震惊曰兹教化为 
予之责请于宰臣报可甚亟爰奏琴瑟升歌雅南笾豆在筵有赫其临匪公言行际时之盛化被国都 
风俗以正肃肃冠裾诵诗读书凡百多士毋昧厥初说学集按伯嘉弩旧作伯嘉奴今对音译改原安 
济桥濒危俗呼舍命桥是也燕石集臣等谨按析津志桥在铁平章宅后考元时宰辅名有以铁字始 
者三人曰特尔格曰特们德尔曰特穆尔达什此三人者特们德尔非贤宰相特穆尔达什当元末文 
宗恵宗时其事迹皆不相类惟特尔格传载世祖至元十七年赐第大明宫左留守叚珪以逼近本局 
为言帝曰俾居禁近以便宣召木局稍隘何害据此则铁平章宅或即特尔格所居又析津志载高梁 
河由铁平章桥流入元武池则此桥在都城之西今莫可辨矣按特穆尔达什义俱见前旧作铁木儿 
塔识今俱译改原宋褧度安济桥入史局诗街树葸茏晓雨收官河相近御沟流帝城不是多尘土直 
住诗人到白头燕石集原柳河馆牛山馆通天馆自燕京至中京北门径路武经总要臣等谨按柳河 
馆牛山馆通天馆今俱无考补韩琦紫濠遇风诗草白冈长暮驿賖朔风终日起平沙寒鞭易促障泥 
跃冷袖难胜便面遮迥岭卷回云族破远天吹入雁行斜土囊微乞缄余怒留送归程任摆花安阳集 
臣等谨按宋王珪诗雷急紫蒙催玉勒日长青琐听薫弦明夏树芳云紫蒙辽时馆名此诗首句草白 
冈长暮驿賖与夏说合盖紫蒙乃途中馆驿距京城似犹稍远其地今莫可考矣 

 

钦定日下旧闻考卷一百五十六 


钦定四库全书 

史部 

钦定日下旧闻考卷一百五十七至六十 

 

详校官庶吉士臣范逢恩 

检讨臣德生覆勘 

 

总校官进士臣程嘉谟 

校对官进士臣李传燮 

誊录监生臣叶庭和 

 

钦定四库全书 

钦定日下旧闻考卷一百五十七 

杂缀一 

 

臣等谨按朱彝尊原书杂缀门采诸书所载朝野细事兼及于列代流品乃志乘家识小之遗法今略 
为诠次时代先后其原书内有别门应移入者亦按次附编于后原文王得大秦贝径半寻穆王得其 
殻悬于观秦穆公以遗燕相贝经原燕昭王好道仙人甘需臣事之为王述昆台登真之事去嗜欲彻 
声色无思无为可以致道王行之既久谷将子乘虚而集告于王曰西王毋将降观尔之所修示尔以 
灵元之要后一年王母果至与王游燧林之下说炎王钻大之术然绿桂膏以照夜忽有飞蛾衔火集 
王之宫得圆邱珠砂结而为佩王登握日之台得神鸟所衔洞光之珠以消烦着自是王母三降于燕 
宫而昭王狥于攻取不能遵甘需澄静之旨王母亦不复至仙传拾遗原燕昭王坐通云堂亦曰通霞 
台以龙膏为灯光耀百里台左右种恒春之树叶如莲花拾遗记原燕昭王坐祇明之室升于泉昭之 
馆此馆常有白凤白鸾绕集其间同上原朔人献燕昭王以大豚年百二十矣人谓豕仙王命豕宰养 
六十五年大如沙坟足如不胜其体王异之令衡官桥而量之折十槁豕不量又命水官舟而量之其 
重千钧其巨无用燕相谓王曰奚不飨之王乃令膳夫烹之夕见梦于燕相曰造化劳我以豕形食我 
以人秽吾患其生久矣仗君之灵得化吾生为鲁之津伯燕相游乎鲁津有赤龟奉碧而献符子原邹 
衍事燕昭王尽忠左右谮之王王繋之狱仰天哭夏五月天为之下霜淮南子原燕人长于楚老而还 
过晋同行者绐晋之城指曰此燕国之城其人愀然变容绐指社曰此乃里之社乃喟然而叹指舍曰 
此若先人之庐乃泫然而泣指垄曰若先人墓其哭不自禁同行者哑然大笑曰余等绐若乃晋国耳 
其人惭及至燕国之城社真见先人之庐冢悲心更微列子依太平御览节本原卫人能以棘刺之端 
为母猴燕王说之养之以五乘之奉王曰吾试观客为棘刺之母猴客曰人主欲观之必半岁不入宫 
不饮酒食肉雨霁日出视之晏阴之间而棘刺之母猴乃可见也燕王因养卫人不能观其母猴郑有 
台下之冶者谓燕王曰臣削者也诸微物必以削削之而所削必大于削今棘刺之端不容削锋难以 
治棘刺之端王试观客之削能与不能可知也韩非子原燕人李季好远出其妻私有通于士李突至 
士在内中妻患之其室妇曰令公子裸而解发直出门吾属佯不见也于是公子从其计疾走出门季 
曰是何人也家室皆曰无有季曰吾见鬼乎妇人曰然为之奈何曰取五姓之矢浴之季曰诺乃浴以 
矢一曰浴以兰汤同上原郢人有遗燕相国书者夜书火不明因谓持烛者曰举烛云而过书举烛举 
烛非书意也燕相受书而说之曰举烛者尚明也尚明也者举贤而任之燕相白王大说国以治同上 
原荆轲至燕爱燕之狗屠及善撃筑者高渐离荆轲嗜酒日与狗屠及高渐离饮于燕市酒酣以往高 
渐离撃筑荆轲和而歌于市中相乐也已而相泣旁若无人者史记原秦舞阳者燕国人年十二以勇 


气闻人犯必杀之莫有敢近视幼童传原田光答太子曰窃观太子客皆无可用者夏扶血勇之人怒 
而面赤宋意脉勇之人怒而面青武阳骨勇之人怒而面白惟荆轲者神勇也怒而色不变燕丹子臣 
等谨按幼童传秦舞阳燕丹子作武阳原自齐威宣时驺子之徒论着终始五德之运及秦帝始皇采 
用之而宋毋忌正伯侨充尚羡门子高最后皆燕人为方仙道形解销化依于鬼神之事史记补燕之 
游士泯子午南见晏子于齐言有文三百篇睹晏子恐惧而不能言客退晏子直席而坐废朝移时在 
