<!-- { "loadSidebar": true } -->
原固安东南径韩城东诗韩奕章曰溥彼韩城燕师所完王锡韩侯其追其貊奄受北国郑　曰周封 
韩侯居韩城为侯伯言为猃狁所逼稍稍东迁也王肃曰今涿郡方城县有韩侯城世谓韩号非也水 
经注原成王十二年王帅燕师城韩王锡韩侯命竹书纪年原昔周宣王亦有韩侯其国也近燕故诗 
云溥彼韩城燕师所完其后韩西亦姓韩为卫满所伐迁居海中潜夫论原武王子初封于韩其时召 
康公封于北燕实为司空王命以燕众城之曹氏诗说原溥彼韩城燕师所完涿郡乃燕地也又有奄 
受北国之言水经注圣水径方城县故城北又东南径韩城东引韩奕之言为证梁山恐是方城县相 
近梁门界上之山李氏诗谱原燕师所完郑笺以燕为燕安王肃云今涿郡方城县有韩侯城燕北燕 
国愚谓诗云奄受北国肃说为长困学纪闻补诗曰其追其貊燕师之北国也韩在燕北貊为韩之北 
国韩既归于燕韩从而东徙汉初谓之三韩燕史朱昆田原按郭氏之说与潜夫论相发明原方城旧 
城在今县东南十七里括地志臣等谨按方城旧址不可考今有方城村原圣水东径长兴城南又东 
径方城县故城李牧伐燕取方城是也魏封刘放为侯国水经注原水经注圣水径方城县故城北又 
东南径韩城东王肃曰今涿州方城县有韩侯城魏书地形志范阳郡方城县有韩侯城按史记燕世 
家易水东分为梁门今顺天府固安县有方城村即汉之方城县也水经注又云湿水径良乡之北界 
历梁山南高梁水出焉是所谓奕奕梁山者矣旧说以韩国在同州韩城县窃疑同州去燕二千余里 
即今召公为司空掌邦土量地远近兴事任力亦当发民于近甸而已岂有役二千里外之人而为筑 
城者哉召伯营申亦曰因是谢人齐桓城邢不过宋曹三国而召诰庶殷攻位蔡氏以为此迁洛之民 
无役纣都之理此皆经文明证况其追其貊乃东北之国而蹶父之靡国不到亦似谓韩土在北陲之 
远也日知录原韩侯城今县南名韩砦营者是名胜志臣等谨按县志韩寨营在县东南十八里即古 
韩侯城原固安县西南十八里有土台俗呼雀台传是赵李牧故迹名胜志臣等谨按雀台在今县西 
南十八里高丈余其上广平数百步有雀台寺増固安有黄金台水经注臣等谨按县志燕昭王筑黄 
金台在易水后人慕之亦筑于此増歇马亭在东岳庙前元至元中建明弘治中改为献享亭县人刘 
杰有记固安县志臣等谨按歇马亭今废増水寨元舒穆噜拜逹勒镇守处固安县志臣等谨按水寨 
今无考増知子营元布哈丞相屯军于此其家传报生子遂改马庆店为知子营固安县志按布哈义 
见前旧作伯华今译改臣等谨按县志知子营又作质子营相传宋叛臣李坛质子彦简于朝而潜为 
私驿自益都至京师质子营至是彦简遂用私驿逃归原栗园在县界北魏孝昌三年上谷贼杜洛周 
遣其党曹纥真掠蓟南幽州刺史常景运遣将于荣击破之于栗园是也方舆纪要臣等谨按栗园旧 
址今不可考原固安县东北八里有张华村村人指石井栏八角曰故宅处帝京景物略朱彛尊原按 
宛平亦有东张华村西张华村在西直门外八里庄相近蒋仲舒谓华宅在卢沟桥东而晋书本传云
 方城人当以在固安者为是原张华村临桑干河郡国志増张华字茂先魏张平子范阳方城人性至 
孝少孤贫自牧羊同郡卢钦见而奇之乡人刘放奇其才以女妻焉华学业优博图纬方丈之书莫不 
详览时人罕能测之其生平品概俱详晋书固安县志原涿州管下固安县有独流村金人疆域图臣 
等谨按县志独流村在县南五十里増牛埚堡方八百丈明嘉靖时建固安县志臣等谨按牛埚堡旧 
址在今县南为巨镇増礼让堡方三百六十五丈明嘉靖时建固安县志臣等谨按礼让堡名今废遗 
址仅存増孙膑墓在方城村东南一里许有石门固安县志臣等谨按房山县亦有孙膑墓至本朝康 
熙年间房山县知县罗在公得墓志始知在房山者为唐将军孙士林墓云原金张君墓在押敌村西 
北一里有石刻云故赠儒林郎清河张君之墓明昌二年立石墓前石兽尚存固安县志原元宋侯墓 
在驼头村西南半里有石刻云大元故武略将军大都路都总管府判官宋侯墓翰林学士承旨欧阳 
光书至正十四年立石同上臣等谨按元宋侯墓无考原关侯庙在县治西南金明昌中建元延佑三 
年重修殿悬义勇武安王庙扁后题延佑五年九月翰林编修官牛师厚书豫章李仝撰碑固安县志 
臣等谨按李仝碑文今已剥落不可辨补普安禅师至温于固安作兴化寺道园学古录臣等谨按兴 
化寺久废原周世宗伐辽下关南瀛莫二州遣先锋将刘重进先发据固安即今县治方舆纪要臣等 
谨按通鉴晋建武初段匹磾推刘琨为大都督檄涉复辰疾陆眷段末柸等会于固安讨石勒又宋雍 
熙三年三月曹彬趋涿州遣先锋将李继隆取固安新城二县辽统军使耶律伯特复之仍属辽又明 
洪武三十三年建文遣李景隆徐寿辉郭英期于白沟河成祖闻之率诸将进驻固安此皆固安之已 
事谨类识之以备考按伯特满洲语才力不及也旧作颇德今译改补固安县大水岸斥断桥边出一 
碑题曰桥倾天子过碑出状元来其年武宗南幸过其邑次年辛巳邑人杨维聪状元及第玉堂丛语 
臣等谨按断桥碑迹今不可考増正大二年奇塔特伯奇乞赐固安田二百余顷从之金史按奇塔特 
蒙古语汉人也伯奇坚固也旧作乞台普济今译改补建隆元年三月辽入侵棣州刺史河南何继筠 
追破其众于固安获马四百匹续通鉴长编补京师之南固安永清霸州文安等处京卫屯军杂居人 
性骄悍好骑射往往邀路劫财輙奔散不可获人号为放响马贼近来内官用事谷大用马永成张忠 
等皆霸州文安诸处人大盗刘七等尝因内官家人混入禁内豹房观上游幸之所及为甯杲所逼遂 
聚众拒捕后刘瑾诛杲亦得罪繋狱因而作乱继世纪闻 
钦定日下旧闻考卷一百二十四 
钦定日下旧闻考卷一百二十四举正 
与燕易土原书土讹作上今据方舆纪要改临乡城条兴事任力原书任讹作在今改水经注圣水条 
钦定日下旧闻考卷一百二十四举正 
钦定四库全书 
史部 
钦定日下旧闻考卷二十五至七 
详校官庶吉士臣范逢恩 
检讨臣德生覆勘 
总校官进士臣程嘉谟 
校对官进士臣单可璂 
 誊录监生臣黄珩 
钦定四库全书 
钦定日下旧闻考卷一百二十五 
京畿永清县 
原永清县在府南一百五十里明一统志臣等谨按永清县明属顺天府本朝因之原永清县东西距 
五十里南北距五十七里东至东安县界三十里西至固安县界二十里南至霸州界三十里北至东 
安县界二十七里东南至大城县治一百里西南至霸州界五十里东北至东安县治四十里西北至 
良乡县治一百一十里大清一统志原永清汉益昌县属涿郡为侯国东汉省晋因之清类天文分野 
之书原巨马水东径益昌县故城南汉封广阳顷王子婴为侯国王莾之有秩也风俗记曰方城县东 
八十里有益昌城故县水经注原隋大业七年开渠通辽于县西五里置通泽县后罢唐如意元年改 
武隆县景云元年改会昌县天宝元年改永清县清类天文分野之书増郦道元水经注方城县东八 
十里有益昌县故城方城为今固安地括地志方城旧城在今县东南十七里唐书地理志如意元年 
分安次县置武隆县是则后汉省县以后当以方城东境安次西境为今永清地永清县志原石晋时 
没于辽周世宗复取之宋初为霸州治景佑二年并入文安县金复置方舆纪要臣等谨按县志周世 
宗置霸州治永清县宋景佑中以永清省入文安金太宗复永清县隶析津府盖宋自仁宗景佑以前 
永清仍周之旧故太平寰宇记载河北道幽州永清县最为明显景佑以后永清并入文安县至徽宗 
宣和中尚隶燕山府徽钦而后乃入于金増周显德六年世宗自干宁军抵信安舍舟陆行至益津关 
仍置永清县驻跸三日然后南还永清县志原元属大都路清类天文分野之书原旧城周三里日久 
倾颓正德五年流贼突犯毁官舍刼仓库知县事郭名世始拓土城袤五里余隆庆二年署县事覇州 
判官王建议废寺塔庙观甃砖城后被大水冲塌万历三十七年知县王嘉绩重修四十二年知县杨 
梦雄复修之永清县志本朝康熙十五年重修乾隆十四年改筑太清一统志增明屯田佥事刘惟蕙 
重修城垣记益昌首善地斗大一城无寸险足恃名曰城实无异垒也我侯曰为髙为深致富致强岂 
异人任不请帑不加赋不殚力以疲民不愆期以误国吾自有便法若以永人卫永人以民情鼓民力 
屋漏可质鬼神效灵黎民应不惧非常也首捐赀以为士民倡周募疏于四境或量力修垛或计土受 
工或掘地而填筑或挈家以供役自正月始事三阅月而告成计挅一千四百有奇又令筹军器积谷 
革贮硝黄练乡勇创弩台不日皆具建弩台共八座环以女墙通以机桥攻有备守有资或俯俾而瞷 
或跨濠而撃有永邑以来未尝有也永清县志原县治在城西儒学在县治西南元卓哩军都押司官 
萧萨巴建成化间迁于城东南隅翰林学士汪楷作碑记同上按卓哩满洲语指之也旧作啜里萨巴 
蒙古语器皿也旧作萨八今俱译改原瓦河水在永清县西南三百步太平寰宇记此条原在霸州今 
移改原县南拒马河自覇州流经东安县境又东入县界而注于武清县之三角淀即卢沟河及易水 
之下流也方舆纪要増拒马河距邑治东南五十里在古信安郡内为九河泄尾之墟周世宗尝以舟 
师驻跸渠水通于东南夙称名渎永清县志原永清旧苦河患嘉靖三十一年水溢漂没庐舍至万历 
三年巡抚王一鹗筑堤障之延袤五十里及二十二年复抵县界且逼城垣三十五年淫雨堤蛰东城 
下又有巨蛇丈余为祟知县李循为民祈祷立祠水患稍息同上増永定河堤自康熙三十七年开挖 
新河前筑两岸大堤南岸自卢沟桥石堤下起至永清县郭家务止北岸亦自卢沟桥石堤起至永清 
县何麻子营止三十九年安澜城河口淤塞水由覇州之柳岔口归淀入海复于南岸接筑西堤自郭 
家务起至柳岔口止北岸接筑东堤自何麻子营起至柳岔口迤东止即今之东西两堤是也雍正三 
年南北两岸又接筑大堤南堤自冰窖东堤起至王庆坨止北堤自何麻子营起至武清县范瓮口止 
即今之旧南堤北堤是也四年柳岔口河淤自郭家务起开挖引河十年接筑重堤并挑引河乾隆三 
年又接筑南北两埝五年又自葛渔城北埝起接筑北埝至东萧家庄止二十年冰窖河口南北淤髙 
皇上亲临阅视开堤改河于贺尧营一带任其荡漾入淀归海二十一年接筑遥埝二十八年添筑越
 埝三十九年兴举大工于下游条河头挑浚宽深直趋毛洼归沙家淀达天津入海同上臣等谨按永 
淸地界为永定河入淀归海之下游自康熙年间修筑南北两堤河流得以顺轨嗣后或间有淤滞之 
处皇上御极以来屡经临视随宜疏浚旋即安澜其区画原委之详恭绎御制诗章了如指掌谨编载 
卷内増乾隆十八年御制沿堤行三十里观永定河新移下口处兼示直隶总督方观承永定河道白 
