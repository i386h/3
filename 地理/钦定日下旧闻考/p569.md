<!-- { "loadSidebar": true } -->
补王恽固安道中作十月燕南道提封入按巡清霜严比雪枯树老于人尚远经纶妙须劳抚字频前 
林乌鹊盛喧集恋余春秋涧集原县治初无城郭正德辛未群盗起山东转掠河北县常被戕民始知 
惧知县事西安王宇始创土城周方五里余崇二丈三尺为门四东曰宁远西曰丰乐南曰迎薫北曰 
拱极上各建层楼三楹嘉靖二十九年寿光苏继来知县事改甃以砖四十四年知县事河南何永庆 
增土加甓因旧制而重修之城壕则嘉靖中知县事安阳李玞所凿而何永庆重浚焉固安县志臣等 
谨按县志明崇祯四年知县事秦士奇浚四门濠设桥筑堤修砌城垜后渐倾圮本朝乾隆十五年奉 
旨兴修改砌砖门四増明顾清创建固安县城池记都城南二百十里有邑曰固安本汉广阳国之方 
城县至隋易今吕历唐宋金元常为州邑入国朝又百五十年而城池之守未备承平恬熙上下循习 
若以为当然者正德辛未盗起山东转掠河朔邑尝被戕民始知惧上亦以廷臣议诏増筑郡县之无 
城郭者而固安犹未有以应命也乃乙亥六月御史卢君按历其地慨然念之召知县王君宇图所以 
为兴筑计宇曰此令之责也敢不供命以告民民曰此使君生我也敢不尽力于是为之规其方位剂 
其土物筹其工费以条约上王君转于卢君复言于朝得霸州及永清等县各以其众来助群心欢趋 
一唱百和起是岁七月至明年四月而城成先辟其四门而为楼于其南北曰迎熏曰拱极东曰宁远 
西曰丰乐城周方三里二百六十有九步高二十有三尺其上为女墙墙四隅凿池围城深广各若干 
尺总役夫三千五十人食米二千三十有五石用木以根计者三千七百九十余灰铁洎石炭以斤计 
者十五万七千三百六十二费公帑银七万有余两米则民间义助别无所扰民居当城表者迁之林 
木之蔓翳者启之而以其傍之隙地马厂中为通衢而以其地益迁者徙豫备仓于城中而给民以其 
故址如其数当迁者皆优于资给民忘劳焉于是邑之绅士均顾而言曰天下之事惟有备则无患故 
重关撃柝必资于豫不知者恒悠忽輙易生患患至而为备则又苦于无及人情喜逸而恶劳而自私 
者幸其事之不在已固安之为县阅年多矣而防畛之阙略如此非不知与自私者之有以误之欤惩 
其误而为之备舍我逸而亲彼劳不私其一身而为来者无穷之虑御史君之志大矣而以身任责不 
避嫌怨成一方保障于数月之间使此邦之民子子孙孙得安枕而卧者皆王君之功也而何可忘之 
乃相与具书京师请记其事刻之石以告来者御史名雍字师朗苏郡人正德辛未进士详慎而敏遇 
事优为不动声色城其一事也王君字德周关西乡贡士清勤奉职在蜀之仁寿已有声城成遂入判 
顺天府其可称述不止此县丞刘浚张经主簿王庆典史张纶等赞襄左右与有劳焉法皆得联书速 
予记者嗣令孙君璁皆有足嘉者呜呼尚相与勉之以无废前人之功哉明正德十五年六月立固安 
县志增曹梦麟创建四门吊桥记邑旧无吊桥今之吊桥作于秦明府莅任之三月也时为庚午初夏 
公缮城制器之余周城浚池深二丈许剏四吊桥夫池旧有之而今为天堑桥旧无之而今为天险其 
版之坚可以通车马也其机之括可以任去存也横云数柱游者可凭而题也规制一开继者可循而 


葺也明府负重之资应变之器胥其是矣余承乡先生言为吊桥记记吊桥所以记明府也乃援而歌 
曰横木平平险以设思神君既去有桥杰思西望太行榆水环思山河长久惠曷竭思同上原县治在 
城西北隅其左为儒学学宫东偏有尊经阁金护国仁王寺佛阁也有飞骑尉兼管常平仓李成彦碑 
记正德丙寅知县事太康刘湜并入于学宫同上臣等谨按县治及儒学学宫明洪武三年建金李成 
彦碑今不可考増明杨维聪尊经阁诗阿阁三重书百篇青衿白首此钻研两河槛外清兼浊阡陌宫 
前断复连北阙晴云常五色西山瑞霭亘千年归儒逃墨思曩迹入室升堂俟后贤固安县志原濩淀 
水上承护陂于临乡县故城西东南径临乡南汉封广阳王子须为侯国地理记曰方城南十里有临 
乡城故县也水经注原福禄水出西山东南径广阳县故城南东入广阳水乱流东南至阳乡县右注 
圣水圣水又东南至阳乡城西不径其北矣县故涿之阳亭也地理风俗志曰涿县东五十里有阳乡 
亭后分为县王莽时更名章武即长乡县也按太康地记涿有长乡而无阳乡同上臣等谨按县志福 
禄河圣水桃水东来合之今涸原桑干河自良乡县流注县界又东南流入东安县境合于巨马河方 
舆纪要原桑干河在县西二十里至燕丹口分而为二其一至通州入白沟河其一径小直沽入于海 
名胜志原永乐二年十月修顺天府固安县浑河决岸七年六月固安县浑河决贺家口伤禾稼命工 
部亟遣官修筑十五年闰五月修固安县孙家口堤岸明成祖实录原正统八年六月浑河水溢决固 
安县贾家口张家口等堤诏邻近州县协力修筑十一年六月浑河水泛贾家里张家口堤决命有司 
修筑之明英宗实录原正德中浑河堤决禾黍悉为巨浸嘉靖初徙流县北十里入永清县界方舆纪 
要増桑干河明万历中徙固安县西十余里寻又徙城南泛溢固安永清之境后又徙固安城北本朝 
顺治十一年复改流县西与清水合流康熙三十七年圣祖周览河道命抚臣于成龙等起良乡之张 
家庄至东安之郎城河重开河道迁流于东由固安永清之北引流直出桞岔口三角淀逹于西沽筑 
长堤捍之大清一统志臣等谨按自固安至西沽河堤所谓千里长堤也仰惟圣祖贻谟因势利导创 
立堤防俾浑流得以顺轨皇上御极以来复屡蒙亲临相视为淀为泊为渠为堰皆一一示以修防之 
要惟在有水土之责者遵而守之斯万世永赖矣原巨马河在固安县理西一百一十里太平寰宇记 
臣等谨按巨马即拒马今据大清一统志拒马河在涿州西北自涞水县流入与琉璃河合即古桃水 
不入县界原卢沟河入县境复分流入霸州界谓之巨马河或谓之安阳河周显德六年世宗遣先锋 
将刘重进据固安自至安阳水作桥谋取幽州会有疾而还建文时燕王驻兵固安渡巨马河即此方 
舆纪要增东湖西湖在县东八里相传白芦等河之水经炒米店东南流潴于此南北阔十里东西尽 
县境乃九河支流也今涸其地有东湖西湖两村固安县志原圣水东南流右会清淀水水发西淀东 
流注圣水谓之刘公口也水经注増桃水源自涞水县经徐城东南又东径阳乡县入圣水固安县志 
原曲洛沟源自督亢陂经县南东注方城泉太平寰宇记臣等谨按今县西南三十五里有曲沟镇距 
督亢陂二十五里接新城县界原临乡城在故方城县南十里汉县属涿郡后汉省刘昭曰赵孝成王 
十九年与燕易土以临乐与燕即此城也方舆纪要増临乡故城在固安县南汉置初元五年封广阳 
顷王子云为侯国属涿郡后汉省入方城县括地志临乡故城在固安县南五十七里大清一统志原 
阳乡故城在今县西北二十七里后汉省晋复置为长乡高齐天保七年省入涿县其城亦谓之长乡 
城太平寰宇记臣等谨按固安县北有阳乡在永定河南岸属宛平县界乾隆十六年改名长安城为 
伏秋防汛驻札之所当是古阳乡地也増阳乡故城在固安县西北汉初元五年封广阳王子发为侯 
国属涿郡后汉废晋复置长乡县属范阳国后魏曰苌乡北齐废魏书地形志范阳郡苌乡县有长乡 
城大清一统志原阳乡魏收志作苌乡方舆纪要原圣水县西北有武阳城相传燕昭王所筑城邑考 
原固安东南径韩城东诗韩奕章曰溥彼韩城燕师所完王锡韩侯其追其貊奄受北国郑　曰周封 
韩侯居韩城为侯伯言为猃狁所逼稍稍东迁也王肃曰今涿郡方城县有韩侯城世谓韩号非也水 
经注原成王十二年王帅燕师城韩王锡韩侯命竹书纪年原昔周宣王亦有韩侯其国也近燕故诗 
云溥彼韩城燕师所完其后韩西亦姓韩为卫满所伐迁居海中潜夫论原武王子初封于韩其时召 
康公封于北燕实为司空王命以燕众城之曹氏诗说原溥彼韩城燕师所完涿郡乃燕地也又有奄 
受北国之言水经注圣水径方城县故城北又东南径韩城东引韩奕之言为证梁山恐是方城县相 
近梁门界上之山李氏诗谱原燕师所完郑笺以燕为燕安王肃云今涿郡方城县有韩侯城燕北燕 


国愚谓诗云奄受北国肃说为长困学纪闻补诗曰其追其貊燕师之北国也韩在燕北貊为韩之北 
国韩既归于燕韩从而东徙汉初谓之三韩燕史朱昆田原按郭氏之说与潜夫论相发明原方城旧 
城在今县东南十七里括地志臣等谨按方城旧址不可考今有方城村原圣水东径长兴城南又东 
径方城县故城李牧伐燕取方城是也魏封刘放为侯国水经注原水经注圣水径方城县故城北又 
东南径韩城东王肃曰今涿州方城县有韩侯城魏书地形志范阳郡方城县有韩侯城按史记燕世 
家易水东分为梁门今顺天府固安县有方城村即汉之方城县也水经注又云湿水径良乡之北界 
历梁山南高梁水出焉是所谓奕奕梁山者矣旧说以韩国在同州韩城县窃疑同州去燕二千余里 
即今召公为司空掌邦土量地远近兴事任力亦当发民于近甸而已岂有役二千里外之人而为筑 
城者哉召伯营申亦曰因是谢人齐桓城邢不过宋曹三国而召诰庶殷攻位蔡氏以为此迁洛之民 
无役纣都之理此皆经文明证况其追其貊乃东北之国而蹶父之靡国不到亦似谓韩土在北陲之 
远也日知录原韩侯城今县南名韩砦营者是名胜志臣等谨按县志韩寨营在县东南十八里即古 
韩侯城原固安县西南十八里有土台俗呼雀台传是赵李牧故迹名胜志臣等谨按雀台在今县西 
南十八里高丈余其上广平数百步有雀台寺増固安有黄金台水经注臣等谨按县志燕昭王筑黄 
金台在易水后人慕之亦筑于此増歇马亭在东岳庙前元至元中建明弘治中改为献享亭县人刘 
杰有记固安县志臣等谨按歇马亭今废増水寨元舒穆噜拜逹勒镇守处固安县志臣等谨按水寨 
今无考増知子营元布哈丞相屯军于此其家传报生子遂改马庆店为知子营固安县志按布哈义 
见前旧作伯华今译改臣等谨按县志知子营又作质子营相传宋叛臣李坛质子彦简于朝而潜为 
私驿自益都至京师质子营至是彦简遂用私驿逃归原栗园在县界北魏孝昌三年上谷贼杜洛周 
遣其党曹纥真掠蓟南幽州刺史常景运遣将于荣击破之于栗园是也方舆纪要臣等谨按栗园旧 
址今不可考原固安县东北八里有张华村村人指石井栏八角曰故宅处帝京景物略朱彛尊原按 
宛平亦有东张华村西张华村在西直门外八里庄相近蒋仲舒谓华宅在卢沟桥东而晋书本传云 
方城人当以在固安者为是原张华村临桑干河郡国志増张华字茂先魏张平子范阳方城人性至 
孝少孤贫自牧羊同郡卢钦见而奇之乡人刘放奇其才以女妻焉华学业优博图纬方丈之书莫不 
详览时人罕能测之其生平品概俱详晋书固安县志原涿州管下固安县有独流村金人疆域图臣 
