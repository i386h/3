<!-- { "loadSidebar": true } -->
有伟鸾驾爰止天子万年以介遐祉诚意伯文集原马祖常龙虎台应制诗龙虎台睹秋气多翠华来 
曰似鸾坡天将山海为城堑人倚云霞作绮罗周穆故惭黄竹赋汉睹空奏大风歌西京巡省非行幸 
要使苍生乐至和石田集原周伯琦龙虎台诗巍巍百尺台荡荡昌平原隆隆镇天府奕奕环星垣居 
庸亘北纪奥区敛全燕苍龙左蟠拏白虎右踞蹲斯名岂易得天以遗吾元明明传正统圣子及神孙 
巡归遂驻跸衣冠照乾坤山川皆改容草木亦被思章华民力竭柏梁侈心存岂若因自然张设一旦 
昏雄伟国势重简俭邦本敦年年举成典宫中奏云门近光集补果啰洛纳延龙虎台诗晨登龙虎台 
停骖望居庸绝壑閟云气长林振悲风翠华有时幸北狩甘泉宫千官侯鸣跸万骑如飞龙帐殿驻山 
麓羽葆罗云中我行避驰道弗得穷幽踪衣裘倐凉冷积雾浮空蒙前山风雨来驱鞭复匆匆金台集 
补袁桷龙虎台诗群山朝宸居层台纳灵秀百泉暗东西千嶂明左右先皇雄略深省方岁巡狩翠华 
悬中天问俗首耕耨沉沉貔貅垒濯濯鹰犬薮前行节驼鼓执御各在手侍臣仰天威长跪四方奏往 
闻父老言罗拜上万寿山桃与黍酒启齿时嗅乘云去无踪过者必稽首登披望储胥紫气彻牛斗清 
容居士集原金幼孜随驾宿龙虎台作军都邑废已无城龙虎台空尚有名山绕平原烟树绿天连碧 
海暮潮平清霄宿卫闻笳响拂曙趋朝听鼓声传道乘舆催早发中军先已抗前旌金文靖集原皇后 
店在州西南三十里元至正二十四年博啰特穆尔遣其党图沁特穆尔犯阙入居庸太子遣兵逆战 
于皇后店即此也方舆纪要原州西八里为昌平旧县今居民不满百家而唐狄梁公祠香火特盛岁 
四月朔赛会二三百里内人至者肩摩踵接考之唐书突厥陷赵定纵掠而归公为行军副元帅独以 
兵追之又为河北安抚大使意其尝至此也有碑一元大德四年集贤学士宋渤撰文昌平山水记臣 
等谨按祠在旧县北门外正统中修有学士曹鼐记弘治初修有郡人刘嗣荣记乾隆三十八年重修 
原狄梁公祠建自唐元大德间重建正统间修之其碑云梁公为昌平县令有媪子死于虎媪诉于公 
公为文檄神翌日虎伏阶下拜公告于众杀之土人思公德立祠也帝京景物略原昌平县北有狄梁 
公祠元大德中重建学士宋渤记之穹碑尚存庙中常有光怪每岁二月二日南山北山之人皆来作 
社前数日夜碑上即有火光远而望之碑字皆见近视之即灭马氏日抄原过沙河二十里至新井庵 
有松林阴一亩西数里柳林中有台曰景梁台土人立以思狄梁公也帝京景物略原台初名慕狄正 
德间户部分司林应骢所建也隆庆中改景梁昌平州志原宋渤重修狄梁公祠记昌平县治在燕山 
南麓邑北门外旧有唐狄梁公废祠不知始建何代大德三年县尹辽阳王君敬率同事葺之凡再阅 
月祠之内外皆完好具其事来谒予于图史府曰祠成当识窃谓传有之能捍大患能御大菑者咸载 
祀典狄公于唐社稷如忠格悍后力争废主能以孤身当横中流毅然不易一言极难事耳史称宁州 
为勒石颂德彭泽为立生祠魏州复有生祠皆其所常临治恩信及人既去而犹思之者也今昌平于 
傅未尝作邑而祠之何与按万岁通天中罢魏州时尝转幽州都督中宗反正自右肃政御史大夫改 
河北道行军元帅其罢修城守具论发兵戍疏勒非是请曲赦河北胁从民人盖获免者数千万计皆 
当时施行其有大恩德于燕赵岂直昌平哉吾尝往来上谷渔阳古镇戍中往往有公祠宇盖敦实之 
精惠义之着其被覆冐之境感而不忘相率祠之无疑也狄梁公祠石刻原刘谏议祠在旧县东景泰 
三年祠随县徙建于儒学内岁春秋上丁致祭昌平州志原谏议书院元设山长主之明一统志原元 
泰定二年五月置谏议书院于昌平祀唐刘蕡元史臣等谨按元史泰定间建谏议书院果啰罗讷延 
金台集则云天历间奏建书院考泰定二年至天历相距四年或泰定中已创其端后因宫祺奏乃卒
 成之欤原康里库库请褒赠唐刘蕡以旌正直帝从其请元史本传原元建刘谏议祠许参政有壬为 
之记长安客话补唐刘蕡昌平人历辽金无能发潜德天历间昌平驿官宫祺始奏建刘谏议书院金 
台集原刘蕡字去华昌平人太和二年举贤良方正对策指斥宦官遂不第令狐楚在兴元牛僧孺在 
襄阳皆辟为从事待如师友授秘书郎为宦官所嫉诬以罪贬柳州司户参军卒昭宗时赠右谏议大 
夫元泰定初以昌平驿官宫祺奏请始为立祠祠本在旧县县徙祠亦徙焉在大成门之西程学士敏 
政诗云新祠门对頖池湾是也昌平山水记原刘蕡杨嗣复门生也唐登科记宝历三年杨嗣复下三 
十五人裴休等时蕡第十九赋齐鲁会于夹谷赋晦日与同志昆明池泛舟诗及第策直言中官嫉怒 
仇士良谓嗣复曰奈何以国家科第放此风汉耶嗣复惧曰昔与蕡及第时犹未风耳玉泉子増志称 
蕡宅墓在昌平今其址俱不可寻崇祯五年刘京兆荣嗣谋于董宗伯其昌为撰碑手书以风策士犹 
称司户存愤也帝京景物略原罗衮请褒赠刘蕡疏略窃见故秘书郎责授柳州司户臣刘蕡当太和 
年对直言策是时宦官方炽朝政已侵人谁敢言蕡独指斥遂遭退黜实负寃欺其后竟陷侵诬终罹 
谴逐沉沦绝世六十余年前岁东内幽辱西州播迁陛下德胜妖孽义感勋贤克返尘銮再安宝位向 
使蕡策得用蕡才得施则杜渐防萌寻消逆节岂殷忧多难远及圣躬以此追维诚堪轸悼乞宣付中 
书门下显加褒赠不独慰九泉之骨庶亦励四海之心文苑英华补陆深吊刘生赋洵刘生之瑰玮兮 
已亮夫言出而祸随诞树虚而贾实兮纷振古之共悲测彼苍之倚伏兮嗟生独罹乎此时也当明庭 
而铺辞兮既已谢乎无媒也茍忠信之自印兮又奚必开金石而称奇愿韬卷以有傒兮恐岁暮之难 
期凌冰雪以北度兮敬吊生之芳祠空苹藻于寒冱兮怅瞻遡之何迟吁会合其犹然兮羌昧已而前 
之塞河决于微穴兮当狂澜之既颓貔虎逸而负嵎兮欲徒手而径批临深渊而莫戒兮耸旁观之屡 
疑佩宣王之昭训兮亦有道而言危曰余既知夫隐衷兮冀身郄而道垂谓将来之可恃兮竟陈言之 
谁施謇历生之故墟兮睇西山之崔嵬寻采薇之旧踪兮路逶迤而多岐风号寒而木怒兮恍有遇于 
斯须情抑郁而欲语兮魂靡靡以难持傥决机于转园兮曰独生之所私俨山集原李商隐哭刘司户 
诗有美扶皇运无谁荐直言已为秦逐客复作楚寃魂湓浦应分派荆江有会源并将添恨泪一洒问 
乾坤玉溪生诗集原黄潜题刘谏议祠作刘君古遗直祠堂在邱园嗟此豪杰窟文雄歘孤骞平生二 
三策匪徼明主恩琐琐谈失得毋乃市井言黄文献集原果啰罗讷延刘蕡祠诗入郭日已暝惨淡风 
叶赤鞠躬荒祠下低徊想遗直刘君素忠愤伏阙论邦国痛陈腹心祸竟罗考功斥余子尽骞腾郁郁 
负惭色乡人仰睹义千载崇庙食悲歌风萧萧感慨情恻恻出门无行人凉月照东壁金台集原吴师 
道刘谏议祠下作李唐祚中徽刑臣执其柄贤良褎然来一策骇群听事几戒不密昌言毋乃病吾职 
非近臣陈义固当正为时吐忠愤誓不顾躯命同游虽厚颜得失非所竞滔滔徇世学胡不愧元圣乡 
闾辟祠宇名教系邦政居庸峭摩天过者竦深敬吴礼部集原程敏政诗老树阴森护庙门尚疑生气 
塞乾坤衣冠死愧千年策爼豆公宜百世尊晏岁牛羊山下冢东风桑梓道傍村匡时不尽平生恨白 
日悠悠逝水奔篁墩集原许成名诗泮宫留爼豆城郭隐山川落日春林外荒祠古树边青苹还独荐 
直道更谁怜感慨悲前事临风一怆然龙石集原何御诗北州刘谏议庙貌尚如初爼豆春秋日江山 
涕泪余遗踪问故老往事见唐书千载伤君意龙蛇自卷舒白湖集原黄佐刘蕡祠诗谏议祠堂在栖 
栖托泮林雨垣春藓合风物暮蝉吟湓浦天河远沙河水自深兽炉浮劲气虬箭递徽音社稷谁能奠 
经纶独尔任毁方难入彀希古合投簪桑海时应变桃源路可寻炎荒终弃置幕府始浮沉宫府分南 
北兴亡共古今吐言扶白日回首破层阴牢落千年梦凄清此夜心停镳休远躅呼酒涤烦襟宿鸟喧 
云堞飞鸿掠月岑广陵有余恨非直雍门琴泰泉集原林春泽诗志士惜流落故山还有祠名睹下第 
日心苦上书时一出归何晩群奸死已迟岂知朝代别挥涕诵君词人瑞翁集原郑善犬诗自昔悲歌 
地刘生有墓祠祗余经世志况值讳言时去国英雄尽还山事业迟黄金旧台北搔首动遐思少谷集 
原王鏊诗荒湾野木古城隅何处昌平是旧庐气带幽并多感慨策如晁董亦迂疎同时下第谁云屈 
此外求言总是虚不尽怀贤千古意执鞭无路欲何如王文恪集原陆深诗谏议千年尚有祠唐宫禾 
黍久离离多情瘦马冲寒到无数青山落照迟往事空传台下骏灵风常满庙前旗冰霜入夜频搔首 
欲奠芳椒侑楚辞俨山集原骆文盛宿昌平刘谏议祠诗谏议祠堂日已颓入门萧瑟但蒿莱英风祗 
自怀千古行潦那能奠一杯人静鼯鼪啼夜雨月明风露冷秋槐更余不尽徘徊意手摸残碑思转哀
 两溪集原唐太尉朱怀珪墓在州城西北十五里积粟山下碑文为元载撰李融书昌平州志原吴师 
道览朱怀珪碑诗昌平官道旁卧碑何壮伟有唐营府督怀珪姓朱氏卢龙昔强藩巨孽所根柢尔嗣 
泚与滔逆气粤冇始眈眈元相国肆笔方述纪宁知两月后口蔑不贷尔千载托斯人遗臭同一轨荒 
坟莾无迹石兽相撑倚双螭已插地文字未残毁徒令行路者唶唶嗟僣侈圣贤树功德金石无溢美 
末世乃济奸事定有公是奈何极穹崇来者纷未已留此惩不忠并以愧謟子吴礼部集原昌平人卜 
地葬母开矿见有紫漆棺而丹漆书其前盖妇人之墓而其夫所为文文曰里人卢孝妻祝氏月英父 
某母某孝始聘其姊为权力夺去父母以英续盟英貌庄性慧事舅极礼敬女红经史音乐皆通晓日 
不废书夜必刺绩夫妇未尝离舎势力者复欲夺英英愤恚死归孝三年年二十一岁散衣十九件皆 
英手刺花鸟并其平生玩好悉以归冥至正二年夫卢孝撰耳谈原瑞光寺在州治后成化十年勅建 
昌平州志原流沙寺在巩华城北门外元皇庆年建同上原上方寺在驻跸山上有十八盘寺南为仙 
人陀同上臣等谨按畿辅寺观志寺有二一在昌平州南口东一在驻跸山上有十八盘原昭圣寺在 
州西北唐干符六年建明正统十三年奉勅重修寺有广大圆满大悲心陀罗尼幢一閛元中三蔵沙 
门不空奉诏译刘诏书昌平州志原狄公祠南道上立二石幢镌梵语字法颇类李北海唐贞观中物 
也过西废寺有二幢元奘手书帝京景物略原旧县大街东有佛顶尊胜陀罗尼幢一罽宾沙门佛陀 
波利奉诏译大街西有无碍大悲心陀罗尼幢一开元国师三蔵沙门不空奉诏书昌平州志朱彛尊 
原按不空开元时僧徐浩为之书碑者也帝京景物略因三蔵字遂指为贞观中元奘书误矣补圣恩 
寺在昌平州崔村明正统四年建寺碑翰林院编修刘升撰中书舎人赵昻书景泰三年立石木叶山 
花记补刘升圣恩寺碑略圣恩禅寺在昌平崔邨北宝峰下其地四山环寺东至大独山南至南阿坡 
