<!-- { "loadSidebar": true } -->
曰圆静寺后石壁百尺步磴而上皛庵在焉清溪漫稿臣等谨按圆静寺今废详见前卷原西湖堤东 
稻畦千顷接瓮山之麓有寺曰圆静因岩而构甃为石磴游者拾级而上山顶有屋曰雪洞俯视湖曲 
平田远村绵亘无际白岩集原瓮山前有仁慈庵入门三百歩两傍椿树夹之登石磴二十级有堂三 
楹两庑翼之西庑前为楼庵左为圆静寺寺门度石桥大道通湖堤门内半里许从左小径登台精蓝 
十余室之西殿三楹左右精舍一间据山面湖山行杂记原瓮山圆静寺左俯绿畴右临碧侵近山之 
胜于是乎始长安可游记原瓮山相传有老父凿得石瓮上有华虫雕刻文中有物数十种悉为老父 
携去置瓮于山之西留谶曰石瓮徙贫帝里人不之信也嘉靖初瓮不知所存嗣是物力渐耗蓟邱集 
原瓮山去阜城门二十余里土赤坟童童无草木度山前小桥而南人家傍山临湖水田碁布山后一 
亩泉今失去山上一寺破瓦壊垣额曰圆静弘治七年助圣夫人罗氏所建也帝京景物略原瓮山在 
海淀西五里土色纯卢其南岩若洞而圯者一樵人曰此少鬲仙室也人家傍山小具池亭桔槔锄犂 
咸置垣下酷似江南风景长安客话原王嘉谟瓮山诗弥弥湖水外叠岭削青冥十丈涵霜镜三春洗 
翠屏山寒果半落石古草长青日夕迷归路樵声自可听蓟邱集原谢榛夜自西湖循瓮山同玉峰上 
人步归兰若诗湖色冷春溆沙禽夜尚飞路随山下转僧伴月中归祗树藏金界禅灯出翠微他年谢 
灵运结社愿无违四溟山人集增王衡瓮山诗平楚随山去河流界远皋春氷浮草色日暮起松涛碧 
瓦分烟落朱霞簇野高一湾资短策枯荻尚萧萧缑山集原王慎中圆静寺后山诗策马晴随沧水吏 
扪萝幽到碧山岑最怜绝壁流霞气况有澄湖清客心落木萧疎明远近行云缥缈静高深灵芝紫蕨 
亦吾分石髓丹砂共尔寻遵岩集原王穉登圆静寺诗香阁林端出登临夕霭间霜寒半陂水木落一 
禅关施食湖中鸟窥牕塞上山能容下尘榻信宿竟忘还燕市集原西湖东西二里南北三里盖燕之 
旧池也绿水澄澹川亭望远为游瞩之胜所水经注原湿水上承蓟水西注大湖湖有二源水俱出县 
西北平地道泉流结西湖水经注原西湖在玉泉山下环湖十里为一郡之胜观纪纂渊海补西湖土 
人称之必曰西湖景朔记原西湖去玉泉山仅里许即玉泉龙泉所潴此地最洼受诸泉之委汇为巨 
浸土名大泊湖沙禽水鸟出没隠见于天光云影中可称绝胜湖滨旧有钓台武庙幸西山曽钓于此 
万厯十六年谒陵回銮幸西山经西湖登龙舟后妃嫔御皆从先期水衡于下流闭水水与岸平白波 
淼荡一望十里内侍潜系巨鱼水中以标识之一举网紫鳞泼剌波面天颜亦为解颐是时艅艎青雀 
首尾相衔即汉之昆明殆不过是近为南人兴水田之利尽决诸洼筑堤列塍为菑为畬菱芡莲菰靡 
不毕具宛然江南风景而长波弥望则少减矣长安客话补西湖北岸长堤五六里堤柳多合抱龙王 
庙据其中外视波光十里空灏际天诸峰在眉睫间绝无丹青脂粉气山行杂记原西湖之浒佛寺有 
十土人名西湖十寺余文敏集原西湖莲花千亩以守卫者严故花事特盛歩长堤息龙王庙香风绕 
袖至功德寺水渐约花亦减矣潇碧堂集原过响水闸至龙潭树益多水益阔是为西湖盛夏之月芙 
蓉十里堤柳丛翠中隠见村落行至功德寺有危桥可坐寺僧多业农日既西驰执畚锸带笠而归水 
田活活群畦乱鸣真田家之乐也珂雪霁集原西湖方十余里有山趾其涯曰瓮山寺曰圆静寺左田 
右湖又三里为功德寺洪波衍其东幽林出其南路尽丛薄始逹于野怀麓堂集原永乐二年八月北 
京行部言宛平昌平二县西湖景东牛阑荘及青龙华家瓮山三闸水冲决堤岸百六十丈命发军民 
修治五年五月北京行部言自昌平县东南白浮村至西湖景东流水河口一百里宜増置十二闸请 
以民丁二十万官给费用修置命以运粮军士浚之九月修西湖景堤三百七十九丈二十二年十二 
月罢海子至西湖廵视官谓尚书蹇义曰古者山泽之利与民共之朕之心凡可利民虽府库不吝况 
山泽所产哉明成祖实录原王直西湖诗玉泉东汇浸平沙八月芙蓉尚有花曲岛下通鲛女室晴波 
深映梵王家常时鳬雁闻清嗅旧日鱼龙识翠华堤下连云秔稻熟江南风物未宜夸王文端集原马 
汝骥行经西湖诗宣皇画舸戏湖中鼍鼓鸾箫震碧空何以汉家汾水上棹歌摇落叹秋风珠林翠阁 


倚长湖倒影西山入画图若得轻舟泛明月风流还似剡溪无公元集原文征明西湖诗春湖落日水 
拖蓝天影楼台上下涵十里青山行画里双飞白鸟似江南恩家忽动扁舟兴顾影深怀短绶惭不尽 
平生淹恋意绿阴深处更停骖甫田集原朱正初湖上作长堤曲曲石磷磷柳色参差接望春烟鎻禁 
中疑作雨风过湖上不生尘翠分悬瀑穿云白绿尽平芜入涨新随处青旗能醉客客身千载此沈沦 
长安客话原邬绅游燕京西湖诗垂鞭遵广陌携酒眺长汀葭芦参差绿岩峦远近青鸟飞天欲暝龙 
卧水犹腥赖有张平子裁诗表地灵邬中宪集原河御西湖作西湖堤上立风景恣游心十里澄虚色 
群峰落翠阴菰蒲随远近鱼鸟高深一望天河接星槎拟共寻白湖集原朱国祚西山湖上诗芍药阑 
边花气收鸬鹚谷口断云浮倦游爱说江乡事先试西湖一叶舟介石斋集以上各条原在郊垧门今 
移改 

 

钦定日下旧闻考卷八十四 


钦定四库全书 

史部 

钦定日下旧闻考卷八十五六 

 

详校官庶吉士臣 范逢恩 

检讨臣德生覆勘 

 

总校官进士臣程嘉谟 

校对官举人臣李传燮 

誊录监生臣叶庭和 

 

钦定四库全书 

钦定日下旧闻考卷八十五 

国朝苑囿 

 

臣等谨按静明园在玉泉山之阳园西山势窈深灵源浚发奇征趵突是为玉泉山麓旧传有金章宗 
芙蓉殿址无考惟华严吕公诸洞尚存康熙年间创建是园我皇上几余临憩略加修葺园内景凡十 
六谨依御制十六景诗次序条列于后静明园宫门五楹南向门外东西朝房各三楹左右罩门二前 
为髙水湖静明园册臣等谨按园内为门六正中御制宫门额曰静明园东为东宫门为小南门又东 
为小东门园之西北为夹墙门稍南为西宫门其中水城关闸一及东宫门南闸宣泄玉泉由髙水湖 
东南引入金河与昆明湖水合流为长河宫门内为廓然大公正殿七楹东西配殿各五楹静明园册 
臣等谨按廓然大公为十六景之一后宇额曰涵万象皆御题乾隆十八年御制廓然大公诗听政之 
所虚明洞彻境与心会取程子语颜之沼宫时燕豫召对有明庭即境爱空阔因心悟逝停鉴呈自妍 
丑汲取任罍缾敷政真堪式宁惟恱性灵臣等谨按廓然大公御制诗恭载首见之篇余不备录廓然 
大公之北临后湖湖中为芙蓉晴照西为虚受堂静明园册臣等谨按芙蓉晴照为十六景之一檐额 
曰乐景阁乾隆十八年御制芙蓉晴照诗峰崿如青莲华其巅相传为金章宗芙蓉殿遗址名适暗合 
非相袭也秋水南华趣春光六月红羞称张氏面不断卓家风无意峰光落恰看晴照同更传称别殿 
旧迹仰睎中臣等谨按芙蓉晴照御制诗恭载首见之篇余不备录虚受堂之西山畔有泉为玉泉趵 
突其上为龙王庙静明园册臣等谨按玉泉趵突为十六景之一亦为燕山八景之一旧称玉泉垂虹 
苐垂虹以拟瀑泉则可若玉泉则从山根仰出喷薄如珠实与趵突之义允合详见御制玉泉趵突诗 
并御制天下第一泉记记文已恭载形胜卷内泉上碑二左刋天下第一泉五字右刋御制玉泉山天 
下第一泉记臣汪由敦敬书石台上复立碣二左刋玉泉趵突四字右勒上谕一通御题龙王庙额曰 
永泽皇畿乾隆十六年闰五月二十九日奉上谕京师玉泉灵源浚发为德水之枢纽畿甸众流环汇 
皆从此潆注朕历品名泉实为天下第一其泽流润广惠济者博而远矣泉上有龙神祠已命所司鸠 
工崇饰宜列之祀典其品式一视黑龙潭该部具仪以闻乾隆十七年御制玉泉山天下第一泉龙神 
祠落成诗纪其事功德无双水名称第一泉合教崇庙貌用以妥神筵方落临佳令肇禋卜吉蠲瓣香 
亲致敬清酒命申虔灵贶时旸雨鸿庥利涧瀍黄图佑千载壬养纪今年乾隆十八年御制玉泉趵突 
诗泉自山腹瀵出燕山八景目以垂虹者谬也兹始为正之济南趵突将浙右虎跑第一让皇都递品 
名泉定玉泉为天下第一详见记中镜水呈功德屏山叠画图涧瀍千载利玉帛万方趋日下传成说 
于今始正诬臣谨按玉泉山玉泉趵突御制诗恭载首见之篇余不备录龙王庙之南循石径而入为 
竹垆山房南为开锦斋后为观音洞其上为赏遇楼静明园册臣等谨按竹垆山房为十六景之一又 


伏读御制玉泉山杂咏十六首序云玉泉山盖灵境也虽亭台点缀时有晦明而山水吐纳岚霭朝暮 
与造物相终始故一时之会前后迥异一步之移方向顿殊吾安能以十六景概之即景杂咏复成十 
六首臣等谨按其目曰清音斋曰华滋馆曰冠峰亭曰观音洞曰赏遇楼曰飞云 曰试墨泉曰分鉴曲 
曰写琴廊曰延绿厅曰犁云亭曰罗汉洞曰如如室曰层明宇曰迸珠泉曰心远阁以上各景谨就近 
附载并恭录御制诗于各条内乾隆十八年御制竹垆山房诗南巡过惠山听松庵爱其髙雅辄于第 
一泉仿置之二泉固当兄事惠泉仿雅制特为构山房调去声水无烦远名泉即在旁一时仍漫画今 
春过山房试茗曾手写为图题诗置壁间五字旋成章缾罄何须虑松呜真是凉又御制观音洞诗何 
处飞来此落伽黙然不更转三车设云义谛无余转者个非忘见转差又御制赏遇楼诗于此赏心遇 
每多春风秋月周岩阿十年前题绿壁字一弹指顷才几何臣等谨按竹垆山房观音洞赏遇楼御制 
诸诗恭载首见之篇余不备录观音洞之南为真武庙后为吕祖洞旁为双关帝庙静明园册臣等谨 
按真武庙额曰辰居资佑吕祖洞额曰鸾鹤悠然双关帝庙额曰文经武纬皆御题乾隆二十年御制 
吕祖洞诗墨胎古洞阅时年应祷修诚致意虔云鹤仙仪为重整年来祈祷雨雪屡应特为重加庄(厂 
敢)祇求岁美不求仙臣等谨按吕祖洞御制诗恭载首见之篇余不备录双关帝庙迤南为圣因综绘 
其西为写流轩轩后为层明宇又西为福地幽居后为冠峰亭静明园册臣等谨按圣因综绘为十六 
景之一乾隆十八年御制圣因综绘诗荟萃西湖行宫八景于山之坤隅恍揽两髙而面南屏坐天然 
图画间也为爱西湖上行宫号圣因图来原恰当构得宛成真钟递南屏韵山标上竺皴所输波万顷 
却便阅耕畇又御制层明宇诗绝顶平凌下视云水村山郭望中分以斯朗照通为政何虑人情物理 
纷又御制冠峰亭诗危亭四柱据层峰携得风云一袖浓恰似梵天花雨里珠宫每冠玉芙蓉臣等谨 
按圣因综绘层明宇冠峰亭御制诗恭载首见之篇余不备录福地幽居之西梵宇为华藏海又西为 
绣壁诗态静明园册臣等谨按绣壁诗态为十六景之一由华藏海循山从东南行俯临溪河河水引 
