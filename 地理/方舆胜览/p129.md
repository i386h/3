<!-- { "loadSidebar": true } -->
　　方舆胜览卷五十三　　　　宋　祝穆　撰
　　眉州【眉山　彭山丹棱　青神】
　　建置防革【禹贡梁州之域觜觽参主益州秦地井鬼分野秦属蜀郡之武阳县汉武帝分蜀地置犍为郡武阳县焉昭帝时武阳为犍为郡治王莽改武阳曰戢成后汉仍以武阳为郡治齐分置齐通郡梁立青州取汉青衣县为名西汉改青州为眉州因峨眉山为名后周复曰青州改为嘉州隋又改为眉州又为眉山郡唐复曰嘉州又别置眉州寻移令治所改为通义郡复为眉州皇朝陞为防御今领县四治眉山】
