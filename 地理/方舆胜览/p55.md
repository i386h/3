<!-- { "loadSidebar": true } -->
　　建置沿革【禹贡荆扬二州之境尚书禹贡彭蠡既潴又曰九江孔殷盖古三苗国斗牛之分春秋为吴西地为楚东境后属楚秦属庐江郡汉髙改九江曰淮南国晋置江州因江水为名又分寻阳柴桑二县置浔阳郡属江州陈理寻阳隋置江州移理湓城即今郡是也唐为寻阳郡复为江州南唐为奉化军节度皇朝为江州大观元年升为定江军节度今领县五治徳化】
