<!-- { "loadSidebar": true } -->
　　元阳观
　　在天柱歩南三里大涤山后宋咸淳间住山吴处仁建至元辛已改向重兴山深林宻门径潇然颇有尘外意但游者罕至焉
　　冲真观
　　在湖州路长兴州晋葛仙翁錬丹之地宋咸淳间本宫道士周国夀以古额兴建至元甲午住持周贵生修盖一新周回流水松竹古桧老桂爲佳翫焉
　　龙徳观
　　在嘉兴路澉浦镇宋景定间本宫道士刘应善建与海涯相接爲士民祈祷之所
　　同观
　　在杭州城癸辛街先是杨府瞰碧园有兰亭茂林修竹之趣至元癸已住山郎如山建道院大徳辛丑改爲同观
　　明星宫
　　在余杭县东二里明星渎之上至元辛卯本宫道士史得芳建道院曰来清大徳丙午改明星宫
　　洞阳观
　　在台州宁海县东隅大徳癸卯本宫道士杨应世买张氏宅改建
　　岳祠道院
　　在余杭县南湖之上先是爲土人闻武功圃后施地建祠遥望西溪诸山森然拱立祠旁小阜曰鳯凰山以形似名巨石林立流水周旋几百余折葛仙翁丹灶据其上下可罗坐数人有亭临流对之今建道院于祠右扁名鳯山道院
　　清真道院
　　在东天柱岭青檀山之阳宋咸淳间知宫事朱特立建泉石清胜可观
　　凝真道院
　　在九鎻外墓坞至元壬午本宫道士姚崇道自城居移建于此
　　若虚道院
　　在余杭县市西旧爲沃氏居至元戊子住山曹至坚得其地建院
　　通明道院
　　在余杭县相坞至元乙丑本宫道士金自吉建爲奉先报本之处
　　益清道院
　　在临安县地名后洪至元壬午本宫道士何自清建
　　紫清庵
　　在上坞青梓陇山下至元乙酉本宫道士徐允熙建
　　碧壶庵
　　在李坞石玉山下宋咸淳间副宫李元纲建
　　溪山庵
　　在天柱歩大徳丁酉副宫金常清建
　　闲隠庵
　　在来贤岩后青山下至元已丑本宫道士王允升建
　　学院庵
　　在天柱岭西至元辛卯本宫道士陆继修建
　　太平庵
　　在临安县大徳甲辰道士徐元英建
　　集虚书院
　　在余杭县东五里碧塘福地有巨井一所世传葛仙翁錬丹于此元贞丙申道士孟宗宝建院爲游居讲习之处翰林学士张伯淳书扁隠士邓牧心作记紫阳山方回诗云天地春藏冻核中时来蜂蝶閧东风万端变化根无极一防灵明裹太空妙处千江分朗月飘然六合防鸿守知嘿交龙虎肯泥丹炉子午红钱塘仇山村诗云筑舎东臯野水濵空中生白座中春了知空洞元无物须信清明自有神幽径草花聊适趣闲窻笔砚不留尘酒经丹诀非吾事万巻书藏一老身














　　洞霄图志巻一
　　钦定四库全书
　　洞霄图志巻二
　　宋　邓牧　撰
　　山水门
　　浙右山水之胜莫如杭杭山水之胜莫如天目天目之胜莫如大涤洞天盖大涤山水发源天目风气盘礴冈峦纠纒相望几百里然后蕴灵毓秀于此经以苕川之纡余汇以南湖之荡莽九鎻外键一柱中屹岂非天地之竒观仙灵之奥区哉郡志载登【阙】　　凭天坛石屋见山皆西南驰防溪并趍而合于于潜县岝防似少驻回望天目层云中如沈雄古大将按辔其后大势不可遏少决骤已扺临安县大官山者直培塿尔循而至九鎻盖爲罘罳环以天柱诸峯若止息者巳而矗矗赴余杭下武林北髙峯而特起爲南髙峯键以八蟠慈云岭翼爲七宝鳯凰诸山昂头妥尾若翔而集前界大江乃止吁亦异矣杭之山川大较以是观之真实録也叙山水第二
　　天目山
　　太平寰宇记云天目山髙三千九百丈周五百五十里多美石甘泉有数百年古朩山上两湖若左右目故名古有东山铭畧曰列岳霞上标峯雾里翠滴烟峦名不可纪有蛟龙池上中下三潭源脉相接徐伍仙故居在石室峯西又汉天师举家于此上升兹盖天柱之鼻祖而钱唐所谓龙飞鳯舞又其云礽也
　　黄山
　　在宫西北是山最髙爲众山之祖虽百里外亦望见之左发爲大涤右发爲天柱其趾长水湾伏虎岩在焉
　　九鎻山
　　自余杭西郭外行十有八里逆溪水上左右合七峯皆防地数百尺其趾犬牙相错行路并溪屈折者九故曰九鎻好事者悉命以名一曰天闗二曰藏云三曰飞鸾四曰凌虚五曰通真六曰龙吟七曰洞微八曰云璈九曰朝元
　　大涤山
　　在宫北凡四峯于九鎻内最爲巨山西洞据其领石室出其半天坛冠其颠皆山中胜处也是山以洞名之旧志谓大可以洗涤尘心故名大涤虽山川得名未必咸有説而故老相传当不诬也同先生剑履瘗山下
　　天柱山
　　在宫西南凡三峯与大涤对峙髙足相敌由宫外望之屹然若柱又絶顶有石柱髙丈余围两合抱此山所以名者盖五十七福地地仙王伯元主之按传记所载天有八柱其三在中国一在舒州一在夀阳洎今在余杭者是已洞霄以爲主山故古名天柱观旧志以爲风清气和土腴泉洁神蛇不螫猛兽能驯自汉武标显灵迹建立宫坛歴代祈禳皆在此处也山下产茶爲淛中名品
　　乳山
　　即宫前案山钱氏所増培者
　　香炉山
　　在宫前乳山后其峯甚锐
　　青檀山
　　在宫东南东天柱右偏其势不甚髙而泉石竒秀爲诸山甲今涌翠石壁与试剑来贤二岩氷壶镜潭皆在此
　　青梓山
　　在宫西黄山趾状如屏幛与白鹿山相对其地平处即上坞
　　青苕山
　　在宫西青梓山下东达上坞路西逹栖真洞侧
　　白鹿山
　　在大涤山即今中峯是因许真君上升于此天降白鹿下迎故名详见本传及山房记
　　丹山
　　在黄山外极髙广绵亘十余里杨村在其下后有响水石溪流至此輙逢逢有声
　　观岭
　　在宫西南自上坞过大涤洞前所必由者或云古天柱观路在此故名
　　西天柱岭
　　在宫左偏路口扁栖真洞盖洞在岭首自岭趾【阙】入支迳约一里则至石室循大路直上左折则至洞有亭曰采芝越岭则爲杨徐诸村
　　东天柱岭
　　在宫右偏青檀山后道飞玉泉以陟又名九曲盖自山趾歴九折乃逹其巅有亭可憩亦曰九曲越岭则爲山南循东溪亦逹邑中道间溪山清胜有足观者
　　冯村
　　在冲天观前旧多冯姓者居之故名田畦寛平尝爲公厨菜地亦呼爲菜园头
　　岭上
　　在清真道院前髙山平陆居者恍与世隔
　　麻车坞
　　在仙迹岩前由是入飞玉亭
　　下坞
　　自栖真洞牌门入居民所聚
　　上坞
　　入下坞至石府君上庙登岭即是府君庙凡三一在冲天观前一在东天柱岭下此坞有居民十数家有泉一民皆赖之
　　大坞
　　自东天柱岭趾东折度小岭循小溪出石上菖阳甚多平路逹入邑途中
　　紫竹坞
　　在青梓山西古多紫竹故名
　　苦竹坞
　　在青苕山下地多苦竹故名
　　云根石
　　在东天柱岭首去宫一里许与仙迹岩相并状如片云从地涌出欲飞而未起也
　　仙迹岩
　　来贤岩
　　伏虎岩
　　抚掌泉
　　已上见古迹门
　　苕溪
　　山海经云天目山一名浮玉苕溪出焉今由于潜临安县界经余杭及钱塘界然后入湖州逹于震泽郡志以爲夹岸多苕花每秋风飘散水上如飞雪然因名苕溪又舆地志云自余杭西亦名泠溪乗舟到此轻若凌虚盖取清泠之意溪两涘有琴鹤翁姥四山皆有居民在其下今自宫抵溪口五里名天柱歩道旁有井亦名天柱泉盖天柱流泉循九鎻山东行逹是溪也
　　南湖
　　此湖每嵗梅雨苕水盛时必聚此而后泄于大溪长堤小桥出其上髣髴类杭西湖余时皆涸靡望丰草而已所直爲岳祠道院间有田畴在焉
　　丹泉【一名天柱泉】
　　是泉发源最髙歴天柱山半初但闻有声殷殷若雷至大涤洞西百余歩始出地上既清且甘大旱不竭有方池潴焉天宇清明则有赤光四旁苔藓时作紫晕东坡居士诗云一庵闲寄洞霄宫井有丹砂水常赤故扁丹泉池上亭曰清音取左太冲山水有清音之句除引供厨堂及十八斋之外一境田畴咸仰灌溉云
　　厨院方池
　　唐大厯五年令尹范公愔与道士坐磐石上俯见泉脉浸润因命凿池以便庖厨李卿有记
　　三池
　　在洞天福地门里路左二路右一若品字然唐干宁年间钱武肃王开凿由大涤洞前叠石爲暗溪约里许接天柱流泉潴畜其中澄澈可爱于池口复爲暗溪曲折五六深合地理
　　翠蛟亭
　　宋髙宗临幸歩月至此爱之赐钱造水阁在宫门外三十余歩自门内三池流注入涧撤池上一二板汹涌若雷变化飞舞山林防映作绀碧色故扁翠蛟取坡仙诗亭下流泉翠蛟舞之句仍奉坡像祠事于后亭前有坡罗列坐石游者必登憩焉
　　冷泉
　　在宫门外防仙桥之东路旁石罅间泉脉甚微四时不絶行者掬取饮之寒甚氷雪故名
　　桃花泉
　　在龙洞西数十歩其泉自石罅横注入溪昔人每见有桃花片流出莫知从来故名
　　洗药泉
　　见洞府门
　　小石门
　　自来贤岩东五十余歩歴坡陀而上即青檀山路右依岩石左临深坎旁有巨石与岩对峙号小石门
　　泂酌
　　在青檀山越小石门有泉一线水自石罅出注石穴穴状如仰盂而方曰泂酌
　　月窟
　　洞酌之旁有巨石圆窍玲珑广二尺许深五六尺许曰月窟
　　氷壶
　　月窟之西有石窦贮泉甚寒而甘曰氷壶
　　镜潭
　　泂酌之下有石窦其泉清可鍳物曰镜潭
　　以上四条悉旧志所载而氷壶镜潭今泉脉湮没遂失其处
　　试剑岩
　　自来贤东行可二百余歩有石裂为两如剑所断故名试剑旁有岩隙可憩数人
　　涌翠石壁
　　自试剑岩复三十余歩有峭壁靣北从地涌起髙可一二丈广二三十丈其上苍翠玲珑竒怪万状莫可形容盖兹山秀气发自来贤至此半里余始尽呈露上有石乳焚之芳香有岩对峙相去仅数尺不容并行若以人力开辟尚可作亭尽意观覧尔岩外向有亭曰翠微
　　石歩障
　　自石室歴数折上有苍石防径联属可百余歩名石歩障今半在山房后
　　通仙桥
　　在余杭入宫大路去通真门四里宋建炎年间建旧号石门桥今大徳巳亥八月知宫事杨清一重建
　　道士桥
　　与通仙桥相去半里昔本宫祖师建忘其姓氏咸呼爲道士桥宋景定甲子住山贝大钦与其徒徐应庚重修刻石爲记
　　朝元桥
　　在宫外四里由天柱歩入宫大路俗呼爲湖塘桥旧小每爲山水所壊宋咸淳癸酉増构髙广凡二所最大者名爲朝元桥
　　双仙桥
　　在宫外三里俗呼爲双桥头昔郭真君与葛仙翁倚杖对谈于此故名
　　玉泉桥
　　在东天柱岭下石府君祠左去宫二里俗呼爲麻车桥宋建炎年间建飞玉泉由此出涧故名
　　鸣鳯桥
　　在云根石左俗呼爲袁家桥宋建炎年间建与鸣鳯岩相近故名
　　防仙桥
　　在栖真洞牌门前入宫大路跨涧为桥宋淳熙甲辰道士江安着以早游湖海晚嵗归隠山中舍衣鉢钱重造
　　同桥
　　在洞天福地门里下通池水出翠蛟亭昔同先生与钱武肃王相度地理凿池架桥故名宋淳熙甲辰锦城盛氏施钱重造









　　洞霄图志巻二
　　钦定四库全书
　　洞霄图志巻三
　　宋　邓牧　撰
　　洞府门
