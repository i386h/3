<!-- { "loadSidebar": true } -->
　　神水峡县东北六十里。石崖峻削，道从石峡中行，至为险阻。旧设金锁关巡司。宋建炎三年，金人循渭东还，其支军入延，攻康定。王庶急遣兵断河桥，又令刘延亮屯神水峡，扼其归路。金人遂去。明嘉靖三十年，抚臣张珩议以州南下省城，金锁关至为冲要，宜筑城戍守，以防套寇突犯。从之。康定，即今延安府州。

　　○同官川在县东北五十里。县东有雄川、乌泥川，县西有雷平川。又有盘川水，出马兰山，流入于乌泥川。俱汇于同官川而为漆水，南入耀州界。唐神龙元年，同官县水溢，漂居民五百余家。太和三年，同官暴水，漂没二百余家。即同官诸川矣。

　　安公谷水在县南。流入耀州境，下流合于沮水。晋太元九年，苻坚击姚苌于赵氏坞。苌军中无井。秦人塞安公谷、堰同官川水以困之。苌军中忄匈惧，会大雨，军复振，即此。

　　○金锁关在神水峡内，道里险阻，旧为戍守要地。

　　赵氏坞在县北，近安公谷同官水。姚苌屯北地，苻坚击之于赵氏坞。义熙十一年，姚秦北地太守毛雍据赵氏坞以叛，姚绍讨擒之。即此。○黄堡镇，在县南三十里，一名黄堡寨。又县北三十里有西梁堡，东北十五里有南古寨，皆前代据险守御处。《志》云：县治东北有漆水驿。

　　乾州府西北百八十里。西至凤翔府二百里，东至耀州百八十里，北至州百五十里。

　　秦内史地。汉属左冯翊。晋属扶风郡。后魏属咸阳郡。隋属京兆郡。唐初属雍州。天宝初，属京兆郡。乾符初，增置乾州以地在长安之乾隅也。乾宁初，置威胜节度。五代梁因之。后唐亦曰乾州，属凤翔府。宋熙宁五年，州废。政和七年，复置，明年。改为醴州。金复故。元因之。明亦曰乾州，以州治奉天县省入编户二十七里，领县二。今仍曰乾州。

　　州九诸山，列峙西北；泾、渭二水，萦带东南；控长安之近郊，当凤翔之孔道。唐德宗保奉天，卒却朱Г之逼。盖北通、泾之甲骑，南集梁、洋之转输，奉天守，而贼之锋锐不能越京城数百里间矣。用兵所以贵于势险而节短也。

　　○奉天废县在州治东。汉为池阳县地。后魏为宁尼县地。隋为醴泉县地。唐初因之。高宗葬梁山，谓之乾陵。文明元年，因析醴泉、好等地，置县曰奉天，以奉陵寝。宝应初，党项寇奉天，即此。建中初，从术士桑道茂言，增筑奉天城。及朱Г之乱，果幸焉。贞元中，命神策军分屯近城，此为奉天镇。乾符初，始为州治。宋元因之。明初省。今州城周九里有奇，门四。

　　好废县在州东南四十里。自古以雍州为神明之奥，故立以郊上帝，诸神祠皆聚焉。好盖秦文公时作，所谓雍东有好者也。汉王定三秦，败雍王章邯于好。后因置县，属右扶风。后汉初，封耿为侯邑，后废。晋永安初，雍州刺史刘沈自新平讨河间王，败将虞夔于好，即此。后魏太和十一年，改置汉西县，属武功郡。隋开皇十八年，又改为好县。大业三年，废入上宜县。唐武德二年，复分醴泉县置好县，属雍州。四年，猎于好。贞观二十年，改置上宜县，旋复曰好。上元三年，党项寇好。兴元初，李怀光叛，屯好，掠泾阳、三原、富平。贞元中，以神策军分屯近畿，此为好镇。五代周县废。杜佑曰：汉好城，在唐城南十三里，有隋太子庄陵城。《志》云：好废县，在州东七里。似误。○上宜废县，在州西，隋开皇十七年置。唐贞观八年，废入岐阳县。二十一年，省好、岐阳，而置上宜于好，寻复故。岐阳，见凤翔府岐山县。

　　○梁山州西北五里。山势纡回，接扶风、岐山二县之境。周太王去迁岐，逾梁山，是也。秦置梁山宫，始皇三十五年幸梁山宫，从山上见丞相车骑，即此。晋元康七年，氐帅齐万年作乱，屯梁山，有众七万。唐高宗葬其上，名曰乾陵。广德初，吐蕃自奉天犯长安。明年，仆固怀恩以吐蕃逼奉天。郭子仪陈于乾陵之南，敌引却。陵有柏树成行，遮护陵寝，谓之柏城。建中四年，朱Г攻奉天，将军高重捷与战于梁山之隅，破之。《寰宇记》：乾陵，周八十一里。又有僖宗靖陵在州东北十五里，与乾陵相接，中隔豹谷。盖山环峙于州北境也。○五峰山，在州东北五十里。有五峰并峙，《志》以为梁山之别阜。

　　莫谷在州北三里。亦曰漠谷。逾梁山而南，多取道于此。朱Г围奉天，灵武、盐夏及渭北兵入援，诏议道所从出。浑曰：漠谷道险狭，不若自乾陵北过附柏城而行，营于城东北鸡子堆，与城中犄角，且分贼势。不听。诏援兵自漠谷进，为贼所邀，皆败还。又天复二年，汴将康怀贞击败凤翔将李继昭于此。五代梁开平二年，岐兵攻雍州，梁将刘知俊破之于幕谷，即漠谷也。

　　○莫水在州西南三十里。亦曰漠谷水。源出永寿县界高泉山，流入州西北境，又西南流入武功县界。亦名武水，下流入于渭水。

　　甘谷水州东北二十里。源自永寿县温秀岭流入州境，又流入醴泉县界，合于泾水。又有武亭水，西北自凤翔府麟游县界流入，经州西四十里，入武功县界。

　　○鲁店在州东南，当咸阳陈涛斜之西北。唐建中四年，李怀光败朱Г于鲁店，解奉天之围。诏引军屯便桥，刻期取长安。怀光怏怏，留屯鲁店二日乃行，即此。

　　赤沙烽在州境。唐永泰元年，吐蕃、回纥入犯，至奉天，围泾阳。郭子仪命浑出奉天，大战赤沙烽，斩获甚众。

　　武功县州西南六十里。西北至凤翔府扶风县五十里。古邰国也，后稷封此。秦孝公始置武功县。汉因之，属右扶风。后汉初，废入县。永元八年，复置。晋属始平郡。后魏并入美阳县。太和十一年，置武功郡。后周天和初，筑武功城以置军士。建德中，郡省，寻复置武功县，属雍州。隋大业初，属京兆郡。义宁元年，置稷州，旋废。武德三年，复置稷州。贞观七年，废。天授二年，复置。大足元年，又废，以县属雍州。后唐改属凤翔府，寻还属京兆。宋政和八年，割属醴州。金大定二十九年，改为武亭县，仍属乾州。元复为武功县。今县城周三里有奇，编户十六里。

　　○城县西南二十二里。，读曰邰，即后稷所封。秦孝公置县。汉初，曹参攻，是也。后亦曰县，属右扶风。后汉省。《志》云：武功旧治渭川南县境。后汉移治古城。今亦曰武功城。后周建德三年，始移武功县于今治。唐中和初，黄巢入长安。夏绥帅拓跋思恭讨之，军于武功。又天复初，李茂贞等劫迁车驾于凤翔，朱全忠自长安而西。茂贞遣将符道昭屯武功以拒之，为全忠将康怀贞所败，即今县也。《邑志》：古城，在今县南八里。

　　美阳城在县西北二十五里。秦孝公所置县。汉属右扶风。后汉永元中，改封耿秉为侯邑。或谓之美阳关，以其地当控扼之要也。永初二年，羌寇三辅，梁瑾击之，转战于武功之美阳关。五年，以羌乱，移安定郡寄理美阳。中平二年，张温屯美阳，与群盗边章等相持。章寻败走。晋仍属扶风郡。后魏属武功郡。后周建德三年，县废。《括地志》：美阳城，亦曰太王城，亦曰周城，太王避狄时所居也。杜佑曰：美阳治中水乡，城西即中亭川。《一统志》：城在县西七里。似误。

　　○太白山县西南九十里。亦谓之太一山。《五经要义》：武功有太一山，一名终南，盖终南、南山之总名也。张衡《西京赋》云：终南、太一。是则非一山矣。山接县及县界，北去长安三百里。故俗云：武功、太白，去天三百。《六典》：关内道名山曰太白。柳宗元云：其地寒，冰雪积之未尝已。又南十里为武功山。杜彦达曰：太白南连武功，最为秀桀。冬夏积雪，望之皓然，故云太白也。军行山下，不得鸣鼓角，鸣则风雨暴至。上有洞，《道书》以为第十一洞天。又山半有横云如瀑布，则雨。谚云：南山瀑布，非朝即暮。是也。晋永兴三年，东海王越等遣兵西迎车驾于关中，败河间王，军于霸水。单马走入太白山，即此。

　　物山县东南二百里。《禹贡》云：终南、物。即此山也。《汉志》注：县东有垂山，古文以为敦物。孔氏曰：敦物，即太华山。似误。○分水岭，在县南，界、县之境。胡氏曰：分水岭与沉岭、衙岭为三岭。蜀汉延熙五年，费据三岭，以截曹爽军后，即此三岭云。

　　雍原在故美阳城旁。或谓之周原，太王所居也。又谓之西原。唐至德二载，驾幸凤翔，使王思礼军武功，别将郭英分军屯武功东原，王难得屯西原，为贼将安守忠所败。又兴元初，浑自兴元至斜谷，拔武功。既而Г将韩来攻，武功复降于。战不利，收兵登西原。胡氏曰：东原在武功县东，西原在县西，地高平，可屯兵。或以为诸葛武侯驻师处。误也。《志》云：今县城半附雍原之麓，循原又列十二城。洪武九年，长兴侯从弟都督忠奉诏屯戍于此，以控制关内。因增筑诸城，至今犹存。长兴侯，耿炳文也。又雍原之北有冈，曰凤冈。○三原，在县西南二十里，西接凤翔府扶风县界。隋文帝葬此，谓之泰陵。

　　○渭水在县西南二十里。自县流入，又东入县境。《水经注》：渭水又东径武功故城北。是也。○漆水，在县城东，自凤翔府扶风县流入境，南合水以入于渭。《诗》云：自土沮、漆。谓此漆水也。又浴水，在县北。出乾州梁山，南流入境。康海曰：关西人读浴若于，于、沮相近。盖沮水之讹也。漆水经县，盖北受沮水、南受水而入渭。

　　武水在县西二十里。即莫谷水。自乾州流入界，合县境群川而入于渭。○高望川水，在县西二十二里，流合武水。《志》云：高望川有高望亭，唐武后行宫在焉。或云，中宗筑，以望乾陵。

　　水在县西南十二里。一名白水，亦曰围川水。源出凤翔府岐山县谷，经扶风县界，东流合武水。又南经美阳废县，合中亭川水。又东合漆水以入于渭。唐武德七年，猎于川，是也。○中亭川，在美阳故城西。武水、围川水流合焉。东南流，经县南，又东合于武亭川。晋元康九年，孟观大破氐众于中亭，获齐万年。即此地也。

　　武亭川在县东十一里。自乾州流入境，合于武水。唐兴元元年，浑与朱Г将韩争武功。战不利，登西原，会宁将曹子达以吐蕃兵至，因击于武亭川。进屯奉天。

