<!-- { "loadSidebar": true } -->
　　轮缚大囤在县东南。宋政和四年，晏州蛮卜漏反，破梅岭寨，梓州转运使赵倍道趋泸州，时贼据轮缚大囤，其山崛起数百仞，林箐深密，垒石为城，树栅以守，军不能进，用奇计，以火猱攻囤，遂克之，辟地千余里。《志》云：即今南寿山也。梅岭寨，见泸州江安县。○两河口镇，在县东北，有巡司，万历初增置。

　　隆昌县府东北二百六十里。东北至重庆府荣昌县百十里，东南至泸州百二十里。本荣昌县之隆桥驿，介泸州、富顺之间，旷远多盗。隆庆元年，抚臣谭纶奏割泸、富、荣犬牙地置县，命名隆昌，编户二十里。

　　○玉蟾山县南四十里。盘旋耸峙，如蟾蜍偃仰，南眺雒江，回环如带，为登临之胜。《志》云：山东南去泸州八十里。○金鹅洞，在县西里许，亦曰换鹅洞。在孤山峭壁间，有溪水东来，绕城西折，环山之趾，下为县崖，壁立千尺，飞流如练，称为奇胜。

　　○雒江在县西南。亦曰金川。自富顺县流入界，又东南至泸州北，入于大江。县境山溪诸流，皆附雒江而注大江。

　　○隆桥驿在县治东。明初置。《志》云：县址故属荣昌，而为隆桥驿之地，故以隆昌为名。

　　附见：

　　叙南卫在府治东。洪武四年建守御千户所。十年升为卫，隶四川都司。

　　建武守御千户所府南四百二十里。东北至泸州卫九十里，东至永宁宣抚太平长官司八十里，西至珙县百五十里，南至镇雄府安静长官司八十里，北至长宁县百五十里。古国地。唐、宋以来，为羁縻晏州地。宋政和间，蛮卜笼谋叛，先据五斗坝，后据九丝天险，号九丝山都掌。元至元间归附，为水都四乡，山都六乡，隶于戎州。明初为戎县地，其水都则阳顺阴逆，山都则猖獗日甚，先后凡十有二征，俱弗克。万历元年，剿平山都，水都震惧，悉归编户，拓地五百余里。于是择山都六乡适中处建所城，设将领。所治，即内官寨也。寨址坐西向东，前对印坝山，后坐鸡冠岭，左扼九丝城，右挹都都寨，实为雄胜。前有大河，因为城濠。城开四门，周七里有奇，环四山而连云贵，襟三水而接叙泸，屹然雄峙矣。万历二十三年，松潘多事，将领多奔命于西北，而建武之守备弛。

　　○得胜营在所西北。《经略志》：建武道路可以通行者，西则由歇马汉村，达黑帽尖山，入得胜营；东则由长宁，达蛮哑口，至毛坝营；北则由得挖口，达鱼井坎，至文印山。外有南广水路一道，自庆符直达所城，中间有趱、木二滩，亦当开浚，径通舟楫。陆路至叙州，经庆符、高县至珙县，计程速则三日，缓则四五日。若自南广间道，从穴口、汉阳、薄刀岭、罗洗场、龙湾镇，日半可以径透珙县，因于罗洗场适中处设一公馆。令庆符于薄刀岭、汉阳坝二处添设递铺，则往来便矣。 
　
 上一页　目录页　下一页
　
读书中文网
钱建文　制作　
读史方舆纪要
　
　

卷七十一 

卷七十一
　　◎四川六

　　◇潼川州东至顺庆府三百五十里，东南至重庆府九百里，西至成都府汉州二百二十里，西南至成都府简州百八十里，西北至成都府绵州百三十里，北至保宁府剑州三百六十里，东北至保宁府三百十五里。自州治至布政司三百六十五里，至江南江宁府七千二百六十五里，至京师一万二百六十五里。

　　《禹贡》梁州地，后为蜀国地。秦属蜀郡。汉属广汉郡。后汉因之。晋仍属广汉郡。宋置新城郡。齐因之。梁末置新州梁武陵王纪置。西魏改置昌城郡。隋初，郡废。开皇末，改州曰梓州。大业初，曰新城郡。唐初，复曰梓州。天宝初，曰梓潼郡。乾元初，复为梓州先是，至德初，分置剑南、东川节度，其后分合不一。详见州域形势。五代因之朱梁乾化四年，王建改东川节度曰武德军。宋仍曰梓州亦曰梓潼郡。《宋志》：乾德四年，改军号曰静戎军。太平兴国中，改曰静安军。端拱二年，曰东川节度。元丰三年，复曰剑南东川节度，本路安抚司治此。重和初，升为潼川府。元因之。明初，仍曰潼川府。洪武九年，降为州，以州治县省入编户六里，直隶布政司，领县七。今仍曰潼川州。

　　州左带涪水，右挟中江，居水陆要冲，为剑南都会。后汉初，讨公孙述，述使其将延岑悉兵拒广汉及资中，岑彭使臧宫将降卒五万从涪水上平曲拒之平曲，见合州定远县。或曰在州境。先主之入蜀也，诸葛武侯等分定州郡，略地至。刘裕伐谯纵，遣刘敬宣从垫江今合州转战至黄虎，纵悉众拒之，不能克也。既而遣朱龄石从外水取成都，而以别将从中水取广汉中水，即绵水。广汉，今汉州，以疑兵从内水向黄虎内水，即涪水。州实据涪水之上游，从来有事蜀中者，用奇用正，不一其法。自唐季分两川，东川与西川常为争衡之地。顾彦晖败灭于前，董璋覆亡于后。二子皆庸才，故不足以有为耳。地居成都肘腋间，恒足以制西川之命。《志》云：州有盐水铜山之富，农桑果食之饶，山川绵衍，人物阜繁。州之形胜，甲于西南，有自来矣。

　　○废县今州治。汉县，属广汉郡。后汉因之。晋省。刘宋复置。元嘉十年，贼程道养等兵败，逃入山。山，即县山也。寻分置北伍城县为新城郡治。萧齐因之。梁始置新州，并县入伍城县。西魏又改曰昌成，并置昌城郡。隋郡废，寻为梓州治。大业初，改伍城曰县，为新城郡治。唐仍为梓州治。宋、元因之。明初省。宋白曰：故城在县南九十里临江，一名王城，盖以江名也。一云，汉县在今州西百里，梁移今治。《城邑考》：州城，唐、宋以来故址，状若蛇盘，与西川龟城对峙。前朝天顺、成化中，修筑，皆以石。又于城外凿池，阔四丈，引西溪九曲水注于中。嘉靖初，湮废，复加疏浚，仍于城东筑堤三十余丈，以御水害。城为门四，周九里有奇。

　　涪城废县州西北五十里。汉涪县地，属广汉郡。晋、宋因之。萧梁侨置始平县及始平郡。西魏改郡曰涪城。后周又改曰安城郡。隋开皇初，郡废，改县曰安城。十六年，又改为涪城，县属绵州。刘句曰：东晋置始平郡，后魏改涪城郡及潼县，隋改潼县为涪城也。唐仍属绵州。大历十三年，改属梓州。中和四年，东川帅杨师立拒命，举兵屯涪城，西川帅陈敬遣高仁厚拒破之，即此。宋仍属梓州。元至元二十年，并入县。《志》云：县在绵州东南四十里，盖境相接也。

　　黄虎城在州北，涪水所经。晋时李氏据蜀，尝置戍守于此。其后谯纵叛，亦置戍焉。义熙四年，刘裕使刘敬宣讨纵，溯涪江而上，至黄虎，去成都五百里。纵遣谯道福悉众拒险，相持六十余日，不得进而还。胡氏云：黄虎近涪城。或曰，当在今遂宁县西北。○废富国监，在州南九十里。本县新井盐场，宋置监领之，后废。《宋志》：梓州所领县皆有盐井，而最多者，涪城则二十七盐井，县则三十四盐井，盖置监领盐税也。或云，监盖五代时所置。今有华池盐课司，在州西三十里。

　　○牛头山州治西南二里。形如伏牛，俯临城郭，上有浮图。州西三里又有龙顶山，蜿蜒于牛头山之后。又长平山，在州城北，冈陇延袤而平广，因名。○东山，在州东四里，涪江之左，修阜如长城，下顾州郭，有苏公泉及石塔诸胜。《志》云：州西五里有三台山，突起三级，状若层台。

　　五层山州北五十里。一名天柱山，有重冈五层。又北十里曰马头山，山势昂起，形若马首。又香积山，在州西北五十里，北枕涪江。○灵台山，在州南百里，山形如台，高耸云汉。又望川山，在州南百二十里，天晴日霁，登绝顶遥望西川。

　　○涪江在州城北。自绵州罗江县流经州城西北，又东南流经州城东，历射洪县及遂宁县，至重庆府合州，而合于嘉陵江。唐时曾以涪江逼近城，横溢为患，乃凿江东地别为新江，东北注，使水道与城相远。至宋渐堙。往往修筑长堤，以防冲啮。庆元中，暴溢为患，提刑王勋度水所向，依江Й伐石为堤，由是横流不至西啮城址，谓之王公堤。至今以时修筑。余详大川涪江。

　　江在州城西南。源自中江县铜官山流至废飞乌县，会众流绕牛头山下，又东南经射洪县，至遂宁县界，而合于涪江。其合处谓之口。○桃花水，在州东三十里流入涪江。又州城西有西溪流入江。

　　○张杷寨在州南。《九域志》：县有张杷镇。唐中和四年，高仁厚讨东川帅杨师立，围鹿头关。师立将郑君雄出兵掩击，军中惊，别将杨茂言走至张杷而还，仁厚斩之。或以为即此张杷也。又乾宁四年，王建攻梓州军于张杷寨。即此。○楸林寨，在州北。唐乾宁二年，王建攻东川，顾彦晖拔其楸林寨是也。今为秋林马驿。

　　平阳乡在州西北。后汉岑彭讨公孙述，分遣臧宫溯涪水而上，宫破延岑于沈水，乘胜追北至平阳乡。王元举众降，遂拔绵竹。郦道元曰：平阳乡盖在故绵竹境内。今由州境抵故绵竹，不过百余里。○皇华驿，在州治南。马驿也。又州西六十里有建宁马驿，州北六十里为秋林马驿。又板桥，在州东南，道出遂宁。

　　射洪县州南六十里。西北至中江县百七十里，西南至成都府金堂县百八十里。汉广汉、二县地。西魏置射江县。后周改曰射洪，属昌城郡。隋属梓州。唐、宋因之。今城周三里，编户三里。

　　○广汉废县县东南百里。汉县，属广汉郡。《华阳国志》：高帝置广汉郡，本治广汉县之绳乡，后移治涪。是也。后汉因之。建武十一年，岑彭等伐公孙述，述悉兵广汉、资中以拒汉，即此广汉矣。三国汉尝析置东广汉郡于此。晋为广汉郡治。永和中，改属遂宁郡。《水经》：涪水自涪县又南至小广魏，与梓潼水合。郦道元注：小广魏，即广汉县也。宋、齐因之。西魏废。

　　德阳废县县东南三十里。本后汉析阴平县置，在今龙安府东。晋太康中，移治于此，仍属广汉郡。永宁元年，李特攻广汉，太守辛冉溃围奔德阳，时广汉仍治雒也。大安元年，诏以张微为广汉太守，军德阳，复为特所败，特因置德阳郡，使其党骞硕守之。二年，诏荆州刺史宗岱，建平太守孙阜帅水军救罗尚于成都，阜为前锋，进逼德阳，特遣李荡等拒之。永和中，郡废，改属遂宁郡。宋、齐因之。西魏并入射洪县。

　　通泉废县县东北七十里。萧梁时置县，并置西宕渠郡治焉。西魏改郡县俱曰涌泉。隋郡废，县复曰通泉，属梓州。唐、宋因之。元至元二十年，省入射洪县。又废光汉县，在废通泉县境。梁置，属西宕渠郡。隋初，废入通泉县。《一统志》：通泉城在潼川州东百三十里。

