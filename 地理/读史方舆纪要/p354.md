<!-- { "loadSidebar": true } -->

　　洛水伊、、涧附见、

　　洛水，出陕西西安府商州南六十里之冢岭山，经洛南县东北，流入河南卢氏县西南境，又东北经永宁县、宜阳县南，而入洛阳西南境。又东则涧水流入焉。涧水之上源曰水，出渑池县南山中阳谷，东北流经县南，又东北至新安县南，又东北而涧水合焉。涧水出渑池县东北二十三里之白石山，东流合水，遂兼有水之称。引而东，又折而南，俱至府城西故苑中入于洛。洛水又东经故洛阳城南，而水入焉。水出洛阳县西北五十里之城山，东流经府城北，至洛阳故城西，而南流入洛。东汉以后，则经洛阳故城东，又东南经偃师县南，又东而复入于洛也。洛水自洛阳故城南，又东至偃师县西，而伊水入焉。伊水出卢氏县东南百六十里峦山一名闷顿岭。《汉志》：熊耳山在卢氏县东，伊水所出。《水经注》：伊水出南阳县西荀渠山。《六典》谓商州之熊耳，非也。商州熊耳在冢岭西北，则伊水在洛水北矣。颜师古曰：伊水出陆浑山，山，伊水所经，非所出也，东北流，历嵩县南，经汝州伊阳县西，又东北至府城东南，又东至偃师县西而入洛。洛水又东北流，至巩县北入于大河。《禹贡》曰：伊、洛、、涧，既入于河。又曰：导洛自熊耳见卢氏县，东北会于涧、，又东会于伊，又东北入于河。《周书·洛诰》：我乃卜涧水东，水西，惟洛食卜王城也。我又卜水东，亦惟洛食卜下都也。《周语》：伯阳父曰：昔伊洛竭而夏亡，河竭而商亡。又周灵王二十三年，洛斗，将毁王宫涧水于是始有水之名。战国时，以河、洛、伊为三川，故张仪曰：三川周室，天下之市朝也。秦因之置三川郡。汉吕后三年，伊、洛溢《汉志》：时二水溢，流千六百余家。东汉初，定都洛阳。建武二十三年，张纯引洛水通漕，谓之阳渠。堰、之水，自洛阳城北，东屈而南，曰千金渠，会于阳渠。自是、非复故流矣。曹魏文明之世，大营宫殿，分引支流，灌注苑囿。延及晋代，川谷渐移。及元魏迁都，更复营治。太和七年，水自河南城北合水乱流，而城西之支渠遂绝。大约时所务者，都邑之漕渠而已。及隋大业九年，改建东都，并河南洛阳而一之，大变成周之辙，而通济之渠复起。于时又以洛二水周匝都城为急，故复引南流以会于洛，从城西绕城而南，以达于城东，经偃师巩县之间，而注于洛口。其千金、九曲之故迹汉千金渠，后魏为九曲渎，又未尝过而问也。《汉志》注：洛水自冢岭至巩入河，过郡二弘农、河南，行千七十里。《唐十道志》：河南大川曰洛水。自贞观以后，伊、洛诸川往往决溢，为东都患《唐志》：贞观十一年，水溢入洛阳宫，又洛水漂六百余家。永徽六年，洛水毁天津桥。永淳元年，洛水溢坏天津桥及中桥，漂居民千余家。如意元年，洛水溢坏永昌桥，漂居民四百余家。未几，复溢，漂居民五千余家。圣历二年，大雨，洛水坏天津桥。神龙元年，洛水溢，坏居民二千余家。三年，洛水坏天津桥，溺死数百人。开元四年，洛水溢，沉舟数百艘。五年，水溢，溺死千余人。八年，水溢入西上阳宫，宫内人死者什七八，畿内诸县，田庐荡尽。十年，伊水溢，毁东都城东南隅。十五年，涧溢，毁渑池县。十八年，水溺扬、楚等州租船，洛水坏天津、永济二桥及居民千余家。二十九年，伊、洛及支川皆溢，害稼，毁天津桥及东西漕、上阳宫仗舍，溺死千余人。天宝十三载，东都、洛溢，坏十九坊。广德二年，洛水溢，漂二十余坊。大历元年，洛水复溢。咸通元年，东都暴水，自龙门毁定鼎、长夏等门，漂溺居人。继而洛水溢孝义桥，深三丈，破武牢关、金城门、汜水桥。六年，东都大水，漂坏十二坊，溺死者众云，于是屡费修塞。《宋志》：洛水贯西京，多暴涨。然唐宋皆以洛邑为陪京，渠堰之利，大抵皆因旧制，补偏救弊而已，无赫然可纪者。《唐六典》：天下造舟之梁四，河三洛一：河则蒲津见山西重险、大阳见陕州、盟津见后河阳三城，洛则孝义在偃师县；石柱之梁四，洛三灞一灞桥，见陕西西安府：洛则天津在府城西南、永济在宜阳县、中桥亦名洛中桥在府城东南，灞则灞桥也；大柱之梁三，三渭桥也俱见西安府。举京都之冲要，为巨梁者凡十有一，而洛居其四云。

　　颍水蔡河、五丈河，俱附见、

