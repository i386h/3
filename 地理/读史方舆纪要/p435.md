<!-- { "loadSidebar": true } -->
　　仲桥城县东三十里。晋咸和四年，长安入于石赵。刘曜子胤复自上わ趣长安，军于仲桥，是也。隋为醴泉县治。唐永泰初，吐蕃入寇，移兵攻醴泉。建中末，李怀光败朱Г兵于醴泉。《志》云：唐末移县而西。今县东北十里泔北镇，即其故址。元末，又移今治。胡氏曰：郑国渠经仲山下，渠上有桥，谓之仲桥，在九山东。《金志》：县有仲桥镇。○新废县，在县东。又有甘泉废县，近甘泉山。皆后魏置。后周废。

　　○九山县东北六十里。有九峰，俱峻。山之南麓，即咸阳北阪也。《志》云：山高六百余丈，周十五里，与甘泉相埒。《西征赋》云：九[B18D]，太乙あだ。《西都赋》：寇以九，陪以甘泉。《西京赋》：九、甘泉，固阴、Ё寒。是也。山之北谓之岭北。晋以后，新平、北地、安定诸郡，皆为岭北地。太元九年，姚苌规取关中。时慕容冲方攻长安。苌因议移屯岭北，广收军资，以待秦亡燕去，拱手取之。义熙三年，赫连勃勃图关中，侵掠岭北诸城戍。曰：使彼疲于奔命，我游食自若，不及十年，岭北河东皆为我有，长安在我计中矣。唐武德四年，猎于九。贞观末，太宗葬此，谓之昭陵。《六典》：九，关内道之名山也。

　　武将山县西北二十里。一名冯山，或谓之五将山。唐肃宗建陵在焉。又西北三十里，曰承阳山，左右有水，合流入甘河，《黄图》所谓浪水也。○覆甑山，在县东北四十五里，又东北五里为青峰山。《志》云：县东北三十五里有凤凰山，魏徵墓在焉。又石泉谷，在县北四十里，又北四十里为白水谷。

　　○泾水县东北三十里。自永寿县南流，经谷口而南，有甘水来汇焉。《志》云：甘水源出永寿县，经乾州，至县西北，又东会泾水，谓之泾甘渡。今渡在县东五十里。

　　洪口堰在县东北六十里，即谷口。《方言》：石阻河流为洪也。堰接泾阳县界。泾水会甘水，流经此。元英宗至治初，陕西屯田府言，自秦、汉至唐、宋，每年例于八月，差使水户，自泾阳西仲山下，截河筑洪堰，改泾水入白渠，溉田七万余顷。诏从之。又十里，即白渠故迹矣。

　　醴泉宫在县东南三十里。《寰宇记》：汉宣帝置宫于此。旁有泉涌出，味如醴，因以名宫。后周主邕天和三年，如醴泉宫，其后数如醴泉。唐贞观中，泉复涌出，因重修故宫云。

　　附见：

　　西安左卫在府城内。又有西安前后二卫。俱洪武初置。又西安右护卫，洪武中为秦府置。 



卷五十四 

卷五十四
　　◎陕西三西安府下

　　华州府东二百里。东至河南、陕州三百十里，南至商州二百里，北至同州七十里。

　　周畿内地，郑始封邑也地名咸林。《毛诗谱》：宣王封其弟于咸林之地，是为郑。《周语》：郑桓公为周司徒，采地咸林。后属于晋《左传》晋侯赂秦以河外列城五，南及华山。战国为秦、魏二国之境。秦属内史。汉属京兆。后汉为京兆、弘农二郡地。魏晋因之。后魏为华山郡《地志》：东晋太元十二年，分弘农之华阴、京兆之郑、冯翊之夏阳、阳等县，置华山郡。后魏盖因晋旧。太和十一年，别置华州。后于此置东雍州。西魏改曰华州。隋初郡废。大业初，州废，属京兆、冯翊二郡。义宁初，置华阴郡。唐复曰华州。垂拱初，改泰州，寻复故。天宝初，亦曰华阴郡。乾元初，复曰华州。建中四年，升为镇国军《唐志》：至德以后，有潼关防御镇国军使，州刺史领之。乾宁三年，又升为兴德府。天三年，仍曰华州。五代梁曰感化军一作威化，误。后唐复曰镇国军。周显德初，军废，仍曰华州。宋初复曰镇国军。皇五年，改镇潼军仍曰华州，亦曰华阴郡。金因之。贞三年，又改为金安军。元仍曰华州，寻以州治郑县省入。明初因之，属西安府编户四十九里，领县二。今仍曰华州。

　　州前据华岳，后临泾、渭，左控桃林之塞，右阻蓝田之关，自昔为关中喉舌、用兵制胜者必出之地也。《地志》：华州内扼秦雍之口，外拊河洛之背。战国秦惠王六年，魏纳阴晋，而三晋之亡自此始。争衡河洛间者，可勿加之意哉？

　　○郑城在州城北，即郑桓公所封邑。战国时属魏。魏文侯十七年，西攻秦，至郑而还。后入于秦。武公十一年，初置郑县。汉属京兆。后汉初，赤眉入关，立刘盆子于郑北。晋亦属京兆郡。太安二年，河间王起兵长安，东逼京师，顿军于郑。太元九年，慕容冲自华阴进向长安。苻坚使苻晖拒之，战于郑西，晖大败。义熙十三年，刘裕攻潼关，姚赞自定城退屯郑城。裕进军逼之，赞屯霸东。后魏置华山郡于华阴县，郑县属焉。后置东雍州，亦曰华山郡，移治于此。《通志》：古郑城在州东北二十五里，郑始封邑也。后周时，移于州西南九里。隋开皇中，移入州城内。大业初，县属京兆郡。唐以后皆为州治。五代梁贞明四年，晋将李存审等救朱友谦于同州，分兵攻梁华州，克其外城，即此。元省。今城周七里有奇，有门四。

　　武城《括地志》：故城在郑县东北十三里。《左传》文八年，秦伐晋，取武城。《史记》：秦康公二年伐晋，取武城，以报令孤之役。又秦厉公二十一年，晋取武城。魏文侯三十八年伐秦，败我武下。即武城下也。汉置武城县，属左冯翊。后汉废。或谓之武平城，亦谓之光武城。相传光武征隗嚣，曾驻于此。○彤城，在州西南周彤伯国。战国时，秦魏遇于彤。《史记》：商君反死彤地。即此。胡氏曰：在京兆郑县界。

　　阳城川东南十五里。，亦作氵穴。汉置县，属左冯翊。旧在水北，因名。《志》云：县旧治渭北。汉安帝时，移治于此。寻废。

　　赤城在州西。亦曰峦城。《水经注》：渭水又东经峦都城北。故潘邑，殷契所居也。《世本》曰：契居蕃。阚る曰：蕃在郑西，即峦城也，俗名为赤城。苻健入秦，据赤城以抗杜洪，即此。○古长城，在州北三里，战国秦魏分界处。《寰宇记》：古城连接今州城，官路经其中。宋白曰：华州东南有魏长城。又有长涧水，南出泰华山侧长城东，而北流注渭。

　　○少华山州南十里。以次于太华而名。山之西有石堤峪，在州西南十二里。唐乾宁末，昭宗幸华州，韩建擅杀诸王于此山之东。又有敷水峪，在州东南十四里独秀峰下，敷水出焉。又东南六里曰小敷峪，旁有宁山。宋元间，小敷峪崩。天禧五年，近峪口阜头峰崩。其崩处名半截山，亦曰复成山。又东为方山，接华阴县界。《志》云：阜头山在州东南十五里余。附见名山太华。

　　龙耳山州西南四十里。山后有符山，符水出焉。○马岭山，在州西南百里。其相接者为石积山。《水经注》：石桥水南出马岭山，积石据其东，骊山距其西。是也。或曰积石山亦名石积山。刘裕伐秦，王镇恶自河入渭，趣长安。姚弘使其将胡翼度分兵屯石积，疑即此。又竹山，在州西南百四十里，竹水出焉。

　　广乡原在州西。晋太元十五年，冯翊人郭质起兵广乡，移檄讨姚苌。胡氏曰：郑县之广乡原也。

　　○渭水在州北十二里。自渭南县流入界，东经沈阳城北，入华阴县境。或曰渭水南岸有葫芦滩。明初大兵下河南，元臣李思齐自潼关退屯葫芦滩，即此。

　　赤水州西三十里。《水经注》：大赤水即竹水也，一名箭谷水。又有小赤水，亦名灌水，出州西南石脆山，亦名高谷水。俱流经州北，注于渭。后魏永安三年，尔朱荣使尔朱天光等讨关中贼万俟丑奴。时赤水蜀贼断路，贺拔岳击破之于渭北。《九域志》：华州郑县有赤水镇。唐天复初，朱全忠自同州故市南渡渭，西趣赤水，即此。

　　石桥水在州西十里。源出马岭山，北流入渭。旧有石桥跨其上，水因以名。亦曰小石桥水。又有东石桥水，在州东十四里。《水经注》曰：故水也。亦出马岭山，北流，经郑城东，有故石梁。又北经氵穴阳故城北，入于渭。刘裕伐秦，王镇恶自河入渭。秦将姚难自香城引兵而西，镇恶追之。秦主泓自霸上还屯石桥，以为之援。此西石桥也。唐中和初，昭义帅高浔合河中兵讨黄巢，收华州。寻败于石桥，浔奔河中。华州复为巢所陷。此东石桥也。或以为长安故城洛门外之石桥，误矣。香城，见朝邑县。

　　五港河在州西。《志》云：石堤峪之水，北流为五港河，合赤堤峪水，入沙涧石桥河，以达于渭。近西一带诸水，曰西溪。亦有小曲江之名。○敷水，在州东十四里，出大敷峪，流入华阴县界。

　　利俗渠《唐志》：在郑县西南二十三里。引乔谷水为渠。又罗文渠，在县东南十五里。引小敷谷水为之，支分溉田。开元四年，诏陕州刺史姜师度开故渠，又立堤以捍水害。《志》云：今州东十里有罗纹桥。白石峪水流其下。递运所置于此。

　　○神台宫《唐志》：在郑县东北三里。隋置普德宫于此。咸亨二年，改曰神台宫，为巡幸驻顿之所。

　　罗文寨在州东罗文渠上。五代梁贞明六年，同州降晋。梁遣刘围之。晋兵驰救。败，退保罗文寨。寻复为晋将李存审所败。

　　东阳驿在州西。《水经注》：渭水过新丰而东，合西阳水，又东合东阳水。二水并出广乡原。魏主修入关中，宇文泰谒见于东乡驿，即此。今州治北有华山驿。

　　华阴县州东七十里。东至河南阌乡县一百十里。春秋时晋阴晋地。秦曰宁秦。汉初，曹参食邑宁秦，是也。寻置华阴县，以在华山之北而名，属京兆郡。后汉改属弘农郡。魏晋因之。后魏亦为华阴县，属华山郡。隋属华州。大业初，属京兆郡。唐复属华州。垂拱初，改曰仙掌县。神龙初，复故。宝历中，又改为太阴县，寻复曰华阴。今城周不及三里，编户三十四里。

　　○阴晋城县东南五里。春秋时故城也。初属晋，后属魏。《史记》：赵肃侯二年，与魏惠王遇于阴晋。又魏文侯三十六年，秦侵我阴晋。秦惠文君五年，魏纳阴晋于秦，更名曰宁秦。汉改曰华阴。建武二年，冯异败赤眉于华阴。初平二年，关东诸将讨董卓，卓还长安，使其党段煨屯华阴。兴平二年，李亻等作乱。帝幸华阴，露次道旁。晋咸和九年，后赵将郭权据上わ。石虎遣将郭敖击之，军于华阴。上わ豪族杀权以降。即故阴晋城也。后迁于今治。唐武德六年，幸华阴，既又校猎于华阴，是也。

