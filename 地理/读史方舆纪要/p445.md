<!-- { "loadSidebar": true } -->
　　陈仓山县东南四十里。一名鸡峰山。上有石，类山鸡。《汉·郊祀志》：秦文公获若石于陈坂，祀之。其神来，声殷殷如野鸡夜ず，因命曰陈宝祠。唐易县名为宝鸡，以此。○青峰山，在县东南八十里。峰峦苍翠，因名。又石楼山，在县东南百二十里，以岗峦层峙名也。

　　大散岭县西南五十二里。唐光启二年，上自宝鸡幸兴元，使王建负传国玺，从登大散岭，是也。大散关置于此。胡氏曰：岭在梁泉县松陵堡南，盖旧为汉中府凤县地。○大虫岭，在县东。宋绍兴十年，吴、杨政与金将撒离喝夹渭而军。置军大虫岭。撒离喝觇之曰：善战者，立于不败之地，此难与争。遂引去。《志》云：县东北十里有西平原。原旁即大虫岭。

　　和尚原县西南三十五里，当大散关之东。宋绍兴元年，吴自富平之败，收散卒，保和尚原，积粟、缮兵、列栅为死守计。或劝退屯汉中，以扼蜀口。曰：吾保此，敌决不敢越我而进，是乃所以保蜀也。既而金将没立自凤翔，乌鲁折合自阶、成出散关，约曰：会和尚原。阶、成兵先至，陈北山。山路狭多石，敌舍马步斗，遂败去。凤翔兵方攻箭关。复遣将击败之，两军终不得合。兀术会诸帅兵造浮梁跨渭，自宝鸡结连珠营，垒石为城，夹涧相拒，进薄和尚原。与弟复出奇击之，度其困且走，设伏于神坌以待之。兀术仅以身免。神坌，在县南三十余里，亦险隘处也。又八角原，在县西二十里。其形八角，因名。又城东南三十里有八鱼原。

　　箕谷在县东南四十里。蜀汉建兴六年，诸葛武侯以大兵出祁山。扬声由斜谷道取，使赵云、邓芝为疑兵，据箕谷，是也。有箕谷水出焉。又温水谷，亦在县东南四十里。温水出焉，北流入渭。

　　○渭河在县南一里。渭河桥跨其上。自陇州流入境。又东北入岐山县界。旧有桥头寨。宋绍兴中，吴遣将彭青败金人于此。

　　河县东三十里。自阳县流入境，经城北至此，合于渭。《志》曰：县居渭之间。是也。后魏永安三年，尔朱天光击万俟丑奴至岐州，停军牧马于渭间，宣言俟秋凉进师。即此处。

　　箕谷水在县东南。出箕谷中，北流入渭。又有洛谷水，在县东南二十里。出南山，亦北入于渭。又有清涧水，出县西南六十里煎茶平山。东北流，入于渭。

　　绥阳溪在县东南五十里。《通释》云：溪上承斜水、北界东仓入渭。诸葛武侯与兄瑾书曰：有绥阳小谷，虽山崖绝重、溪水纵横、难用行军者，逻侯往来，要道通人。今使前军斫治此道以向陈仓，足以扳连贼势，使不得分兵东行。是也。

　　溪在县东南八十里。有溪谷，岩谷深邃。溪石及石室在焉。太公垂钓处也。北流入岐山县南，为璜河，入于渭水。《吕氏春秋》：太公钓于兹泉。郦道元曰：溪中有石泉，曰滋泉，积水为潭，即太公钓处。今谓之凡谷云。

　　升原渠在县东。《唐志》：县有升原渠，引水注之，东至咸阳。垂拱初开，运岐陇木入京城。又咸通三年，复开升原渠，引渭水注焉，通长安故城，是也。

　　玉女潭县西南二十五里。五代汉乾初，蜀将安思谦败汉兵于此，进屯模壁潭。盖当往来之道。

　　○大散关在县西南大散岭上。自古南北之险要也。向设巡司戍守。详重险散关。○二里关，在县西南四十里高岭上。Β卒盘折，长亘二里，因名。亦有巡司戍守。又金牙关，在县东南百二十里。路入大散关。

　　模壁寨在县西南七里。汉乾初，凤翔帅王景崇以凤翔附蜀。蜀遣山南西道节度使安思谦救之。思谦屯右界，汉兵屯宝鸡。思谦遣别将趣模壁，设伏于竹林，乃压宝鸡而陈，诱汉兵败之，遂破宝鸡。既而蜀兵退，汉兵复入宝鸡。思谦进屯渭水。汉益兵戍宝鸡。思谦畏之，退屯凤州，复屯散关，破汉兵于玉女潭。汉兵寻食尽引还。思谦因进屯模壁，是也。右界，胡氏曰：即宝鸡西界，为蜀汉分疆之处。

　　潘氏堡在县东北四十余里。唐光启三年，田令孜劫上自凤翔幸宝鸡。宁帅朱玫、凤翔帅李昌符叛附于河中帅王重荣等，共引兵追乘舆，败神策将杨晟于潘氏，钲鼓闻于行宫，即此。

　　遵涂驿旧置于石鼻城中，亦名石鼻驿。唐光启二年，嗣襄王カ从上南幸，有疾，留遵涂驿，为宁叛帅朱玫所得，与俱还凤翔。寻奉カ权监军国事，盟百官于石鼻驿。

　　东河桥驿在今县南六十里。又六十里为汉中府凤县之草凉楼驿，南去凤县六十里。○虢川镇，在县东南百二十里，向有巡司戍守。《志》云：今县治东有陈仓驿。

　　扶风县府东百十里。东至乾州武功县五十里，北至泾州灵台县二百里。周之岐阳也。汉为美阳县地。晋及后魏因之。后周县废。唐武德三年，分岐山县置围川县，取川为名，俗讹为围也。四年，县隶稷州。贞观初，改曰扶风，属岐州。今县城周四里，编户三十三里。

　　○飞凤山在县南一里。以形势骞翥而名。又茂陵山，在县东北三十里，林壑秀美。《志》云：汉末，马超尝居于此。

　　三原在县南二十里。原高五十丈，东连武功县界。《志》云：秦文公作，宣公作密，灵公作吴阳上，皆近此原，因名。

　　○渭河县西南二十里。自宝鸡、岐山县境东流经此，又东南入县境。○漆河，在城东一里。自普润废县东南之漆溪，流入县界，雍水自凤翔县境东流合焉。又东流经此，有漆水桥跨其上。下流入武功县界，南合水以入于渭。郭璞云：漆水源出岐山。此盖太王迁岐所渡之漆也。

　　河在城南。亦曰围川。自岐山县谷流经此。又东入武功县界。一名白水。《汉·沟洫志》：渠引诸川溉田万余顷。是也。

　　○或阳宫在县东北三十里。《汉志》注：秦始皇所起。或曰秦穆公时建。汉文帝后二年，幸或阳宫，即此。或，音域。

　　百通坊在县西南。宋绍兴十年，姚仲与金将撒离喝战于百通坊，败之。敌还走凤翔。○杏林镇，在县西二十里。其地多杏，亦曰杏林。古驿旁有万杨池，以池旁有杨柳万株而名。《志》云：万杨池，亦在县西二十里。又凤泉驿，在今县治东。

　　县府东南百四十里。东北至乾州武功县七十里。本秦县。汉属右扶风，右辅都尉治此。后汉因之。晋仍属扶风郡。后魏改置平阳县，属武都郡。西魏改曰城。后周废入周城县。隋开皇十八年，改周城为渭滨县，属岐州。大业二年，改为县。义宁二年，置城郡。唐初，改为郇州。武德三年，州废，以县属稷州。七年，改属岐州。宋属凤翔府。金初因之。贞四年，改属恒州。元升县为州，至元初复为县，属京兆府。明初，改今属。县城周二里有奇，编户十八里。

　　○城在县东北十五里渭水之北。《通典》曰：秦文公所营邑也。汉县治此。后汉初平中，董卓封侯，因据城之北阜筑坞，高厚皆七丈，积谷徙金宝于其中，谓之万岁坞。卓败，坞寻毁。蜀汉建兴六年，诸葛武侯伐魏，杨声繇斜谷道取。魏主遣曹真军以拒之。晋义熙十三年，夏王勃勃据雍，进掠城。秦姚绍击却之。后魏废，以其地为平阳县。《志》云：坞在今县东北十六里，故址犹存。

　　平阳城在县西四十六里。《括地志》：岐山县有平阳乡，乡内有平阳聚。秦武公居平阳封宫，是也。《通典》：秦宁公二年，徙居平阳。又《帝王世纪》曰：秦出公徙平阳。汉为县地。后魏太平真君六年，改置平阳县，属武都郡，以县并入焉。西魏复改曰城县。《金志》虢县有平阳镇，即此。又周城废县，即今县治也。后魏太平真君六年，置周城县，属平秦郡，本在今岐山县境。后周省，寻复改置于今冶，而以城县省入。隋因置县于此。

　　凤泉城在县东南三十里。隋义宁二年，析县地置，属城郡。唐武德元年，属郇州。三年，改属稷州。贞观八年，县废。旧有凤泉宫在城内，亦隋开皇中置。又有温泉，在太白山下，所谓凤泉汤也。唐永徽五年，幸凤泉汤。开元中，亦数临幸焉。○斜城，在县西渭水南，以南当斜谷而名。城北去渭水里许，宇文周保定中筑，置云州于此。建德中，废。

　　武功故城在县东四十里。《水经注》：渭水东经武功故城北，南对太白山。是也。汉县治此。武侯与吴步骘书云：五丈原在武功西十里。又云：马冢，在武功东十余里。指此武功也。

　　○衙岭山县西南三十里。褒水出其南，斜水出其北，雍、梁之间，称为阻隘。俗谓之马鞍山。《志》云：县东十里有秦王岭，县西十里有响坡，左右映带，为县之胜。

　　太白山县东南四十里。东连武功县界，有金星洞。天宝八年，改为嘉祥洞。距洞五里有温泉，即凤泉汤也。太白山，详见乾州武功县。

　　五丈原在县西三十里渭水南。原西接岐山界，东连武功界。诸葛武侯与步骘书：原在武功西十里。是也。蜀汉建兴十二年，武侯伐魏，繇斜谷至，军于渭水南。司马懿曰：亮若出武功，依山而东，诚为可忧；若西上五丈原，诸将无事矣。亮果屯于五丈原。晋永和七年，司马勋自南郑引兵出五丈原，苻健拒却之。吕氏曰：原高平旷远，实行军者必争之地也。

　　积石原在县西渭水北。亦曰北原。南距五丈原二十五里。武侯伐魏，至，屯于五丈原。魏将郭淮曰：亮必争北原，宜先据之。议者不以为然。淮曰：亮若跨渭登原，连兵北山，隔绝陇道，摇荡民夷，非国之利也。司马懿遂使淮屯北原。武侯争之，不得上。《一统志》：积石原在县西南五里。又县有东原。《唐志》：县东原，先有兴平军。至德二载，因置为节镇。或云即武功之东原。

　　斜谷在县西南三十里。南入汉中之道。后周建德初，周主如斜谷，集长安以西，都督以上，颁赐有差，是也。今有斜谷关，详见汉中府。

　　○渭水在县北三里。自扶风县东南流，入县境。又东入武功县界。蜀汉建兴中，武侯至，军渭南。司马懿引军渡渭，背水为垒以拒之。《汉志》注：斜水出衙岭山，至入渭。渭水又东径马冢北。武侯与步骘书：马冢在武功东十余里，有高势，攻之不便，是以留耳。又后魏永安三年，高平贼万俟丑奴将尉迟菩萨自武功南渡渭，拔围趣栅，复还渭北。贺拔岳以轻骑挑战，自渭南隔水与贼语。稍引而东，至水浅可涉处，即驰马东出。贼以为走，渡渭追之。岳倚横冈设伏。贼半度冈东，岳还兵邀击，悉破降之。所谓横冈，疑即马冢云。

