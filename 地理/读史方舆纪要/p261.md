<!-- { "loadSidebar": true } -->
　　城今县治。春秋时齐邑也。桓八年，夫人姜氏会齐侯于。庄二十三年，公及齐侯遇于。后为管仲采邑，亦曰小。庄三十二年，城小，为管仲也。又僖二十六年，公以楚师伐齐，取，置齐桓公子雍焉。文十七年，公及齐侯盟于。宣十四年，公孙归父会齐侯于。成三年，叔孙侨如会晋荀首于。成十四年，齐国佐以叛。襄十九年，晋士丐侵齐及。哀二十七年，齐陈成子救郑及留舒，违七里，人不知，皆此邑也。秦曰城，汉高以鲁公礼葬项王于城。又圯上老人谓张良，后十三年，见济北城山下黄石即我也。汉五年，张良劝汉王，自睢阳以北至城与彭越。寻置城县，属东郡。后汉因之。晋属济北郡。刘宋因之。后魏属东济北郡。后齐废。唐武德四年，复置城县，属济州。六年废。《水经注》：城西北三里即项王冢。又今县东北五里有城山，一名黄山，即张良得黄石处。《郡志》：东阿、城，本二邑，并城于东阿，自北齐始；移东阿治城，自明初始。今县为土城，周四里，即城故址云。

　　桃城在县西南四十里。古桃丘也。《春秋》：桓十年，公会卫侯于桃丘。杜预曰：东阿东南有桃城。盖在故县东南也。汉高封功臣刘襄为桃侯，邑于此。今安平镇东十八里为桃城铺，旁有一丘，高可数仞，即桃丘矣。

　　杨刘城县北六十里。旧临河津，亦曰杨刘镇。唐元和十三年，淄青拒命，魏博帅田弘正请自黎阳济河，会义成军进讨。裴度以为不若诏弘正俟霜降水落，自杨刘渡河，直指郓州，置营阳，则贼众摇心矣。从之。既而弘正自杨刘济，距郓州四十里筑垒，城中大震。乾宁三年，朱全忠将葛从周引兵救魏博，败河东兵于洹水，复济河，屯杨刘，击郓帅朱。朱梁开平五年，晋王存勖攻魏州，朱全忠遣兵自杨刘济河，间道夜入魏州，助魏帅罗周翰城守。乾化五年，晋军入魏博，梁将刘军于魏县，梁主遣军屯杨刘，为声援。贞明三年，晋王存勖自朝城乘冰坚渡河，急攻杨刘，拔之，列栅置守。后唐同光初，遣李嗣源袭郓州，自德胜趣杨刘，夜渡河，径抵郓州，拔其城。梁寻遣王彦章克德胜南城，浮河东下，攻杨刘，列横舰亘河津，以绝援兵。又于城南为连营守之。唐将李周悉力拒守，唐主亦引兵自澶州驰救，彦章旋为唐兵所败。既而唐主复自朝城至杨刘济河，入郓州，遂进兵灭梁。石晋天福八年，契丹入寇，至黎阳，遣何重进守杨刘镇。开运三年，河决杨刘，西入莘县。《五代史》：大河自杨刘至博州百二十里，自梁季以来，连年东溃，分为二派，汇为大泽，弥漫数百里。又东北坏古堤而出，灌齐、棣、淄诸州，至于海涯，湮没民田，不可胜计。周显德初，诏李等塞杨刘决河，三十日而工毕。胡氏曰：自德胜北循河而东，至杨刘渡口，几二百里。自杨刘经东阿县，复东南趣郓州，几百里。李嗣源盖自杨刘径道入郓，不经东阿县治也。《金人疆域图》：东阿县有杨刘镇。今黄河旧堤隐隐可见，而城迹不可考。黎阳见直隶浚县，洹水见直隶成安县，魏县今属直隶大名府，德胜见直隶开州，朝城今属东昌府濮州。是也。

　　○高敖山县南七里。刘宋元嘉八年，檀道济与后魏战于此，置有关城，城南三土堆，即道济唱筹量沙处，亦谓之虚粮冢。《广记》：县西南三里有虎窟山，南燕建平中，济南太守得白虎于此，因名。山之南即高敖也，或以为即高敖城，误。○监山，在县东南三十里，云峦秀拔，为境内群山之冠。《水经注》谓之大槛山，一名浮山，相传洪水时，此山不没也。稍北有狼山，一名黄山，狼溪水发源于此。

　　鱼山县西北八里。一名吾山。《史记·河渠书》瓠子歌：吾山平兮巨野溢。徐广曰：东阿县鱼山也。魏曹植封东阿王，尝登鱼山望东阿。唐乾宁初，朱全忠击郓帅朱军于鱼山，弟兖帅瑾合兵来攻，为全忠所败。《宋史》：陈尧咨知郓州，开新河，自鱼山至下杷以导积水。今山在大清河西，盐舟自泺口来者，俱泊于此。山下有唐末营垒遗址。○香山，在县北十五里大清河西岸，山东北有艾山，两山相对，河出其中。又少岱山。《志》云：在城东一里，横亘郭门，上有台一成，以在岱宗西，故名。又南一里为寺山，又南四里为铧山，形方而椭，有泉出焉。

　　○会通河县西南六十里，南接寿张县界，又北接阳县界。

　　大清河县西十里。即济水也。其上源与会通河合，流至东平安山闸，渐分流而西北，至鱼山之东，复折而东北，经县北，而东入平阴县境。○马颊河，在县西，自阳县界，历安平镇，又东至鱼山，合于大清河。或以为小盐河，而大清河直谓之盐河。《水经注》：济水自须昌县北经鱼山，东左合马颊水。马颊盖济水之支流，或以为黄河支流也。唐乾宁二年，朱全忠将庞师古败郓州兵于马家河，遂抵城下。元末，察罕复山东，师至盐河，遣精骑捣东平，克之。或曰即马颊河也。

　　沙湾河在安平镇南十二里。黄河旧决口也。《志》云；县西南有土河，即正统中河决原武黑阳山，由范县、寿张东流，冲入张秋之道。又有沙湾东河，其上流即郓城县之氵河，流入县境，自张秋南入会通河。今俱堙废。

　　狼溪水在县东南二十八里。出狼山下，西北流，经县城内，又北入于大清河。○赤河，在县北。五代时，黄河冲决，析为支流，此其一也。又有金河，俱自县境入州界。或误为金赤河。今见东平州。

　　金堤在安平镇南。参差隆起，延亘郓、濮，俗称始皇堤。汉文时，河决酸枣，东溃金堤。即此。或曰：后汉王景所修汴渠堤也。

　　○安平镇县西南六十里运河所经，与寿张、阳二县接界。本名张秋。五代周显德初，河决杨刘，遣宰相李治堤，自阳抵张秋口。即此。宋曰景德镇。元因之。至元二十七年，会通河成，置都水分监官于景德镇，掌河渠坝闸之政，俗仍谓之张秋。正统十三年，河决荥阳而东，冲张秋，溃沙湾，遣使修塞。景泰三年，沙湾复决，徐有贞为广济渠于张秋以西，又于张秋建通源闸，以时蓄泄，会通河复治。弘治初，河徙汴北，分为二支：其一东下张秋镇，入漕河，与汶合而北行。六年，霖雨大溢，决张秋东岸，截流夺汶，径入于海，而漕河中竭，南北道阻，乃命刘大夏等治之。于上流西岸，疏为月河三里许，塞决口九十余丈，而漕始复通。又疏塞其上流数处，于两岸筑堤，减水南下，由徐淮故道。又于旧决口南一里筑滚水石坝，以防复冲张秋之患，亦谓之减水坝。八年，功成，赐今名。抱河为城，周八里，北河都水分司治焉。城北有戊己山，亦弘治间筑土所成，下临龙潭，即故决口也。山名戊己，取土制水之意。《志》云：黑龙潭在镇北半里许，深不可测，一名平河泉。又荆门水驿，在镇城北隅，上下二闸设于此。又有税课局，亦置于镇城内。

　　南镇县南十二里。以在城南也。宋开宝中，移县治焉。又南十八里曰利仁镇，太平兴国中所改置县治也，今旧县马驿置于此。县北十里曰新桥镇，金人徙县治此，元因之。又北三十里有铜城铎。

　　尹卯垒在县西北。宋永初末，北魏主嗣遣兵南寇，渡河军于高敖，兖州刺史徐炎弃尹卯南走。景平初，魏军还其别将刁雍留镇尹卯。《水经注》：济水自须昌县西北经鱼山东，又北过城县西，水侧有尹卯垒，南去鱼山四十里。

　　阝下聚在县西南。《左传》：僖二十六年，公追齐师，至阝弗及。杜预曰：城县西有地名阝下。又周首亭，杜预曰：亦在城东北。《春秋》文十一年，《传》云齐襄公之二年，大夫王子成父获长狄侨如弟荣如，埋其首于周首北门，即此亭也。京相曰：周首邑，世谓之卢子城。魏收《志》卢县有卢子城。盖近长清县西界。

　　清亭在县东北。《左传》：隐四年，公与宋公遇于清。京相曰：东阿东北四十里有清亭。《水经注》：济水自鱼山而北，经清亭东，又县西二里有三归台，相传即管仲所筑。○铁塔寺，在县北新桥镇，有浮图十三级，高十二丈，宋熙宁中建。

　　平阴县州东北百里。东北至济南府长清县四十里，春秋时齐邑。汉为肥成县地。隋开皇十六年，置榆山县，属济州。大业二年，改曰平阴县。唐初因之。贞观初，改属郓州。太和六年省。开成二年，复置，仍属郓州。今编户十九里。

　　○平阴故城《志》云：在县东北三十五里。齐平阴邑也。襄十八年，晋会诸侯伐齐，齐侯御诸平阴，齐师夜遁，晋入平阴。京相曰：平阴在卢县故城西南十里。盖即今县地，隋因以名县。又京兹城，在县东南。《左传》：晋入平阴，荀偃、士丐以中军克京兹、魏绛、栾盈，以下军克寺阝、赵武，韩起以上军围卢。杜预曰：京兹，在平阴东南；寺阝山，在平阴西。是也。卢，见前长清县。○榆城，在县西北二十里榆山下。《志》云：隋榆山县盖置于此。

　　长城在县东。《左传》：襄十八年，诸侯同伐齐，齐侯御诸平阴，堑防门而守之广里。杜预曰：平阴城南有防，防有门，于门外作堑，横行广一里。是也。京相曰：防，即长城。平阴南有故长城，东至海，西至济、河。防门去平阴三里，其水引济，故渎尚存。防门之北有光里，今其地亦名广里云。《括地志》：长城西北起济州平阴县，缘河历泰山北冈上，经济州、淄州，东至密州琅邪台入海。《郡县志》：故长城首起郓州平阴县北二十九里。是也。

　　○大清河县西北十五里。自东阿县东流经此，又东北入长清县界。明朝成化九年，以大清河堙塞，自张秋浚至县西滑口镇，是也。又有新开河，在县西十里。《志》云：即清河之下流。其南岸有山曰蹲龙，下有磐石跨河，舟行者患之。宋张方平乃凿新河，引水北行，以避其险，行者便之。

　　汶河县南九十里。自宁阳县流入界，又西南流入东平州境。《志》云：县东南五十里有新柳沟，出高坡沙土中，南流三十里，入衡鱼河，会肥成县泌河及诸泉水南流入汶河，亦曰新柳沟泉。《志》云：县有泉二，俱南流入汶。是也。

　　○滑口镇县西三十里，有巡司戍守。又县有陈弘递运所，今皆革。

　　阳县州西北百四十里。北至东昌府八十里。春秋时齐阳邑。汉为须昌县地。隋开皇十六年，析置阳县，属济州。唐初因之。天宝十三载，改属郓州。今编户三十九里。

