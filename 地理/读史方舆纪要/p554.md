<!-- { "loadSidebar": true } -->
　　《禹贡》梁州之域。秦为巴郡地。汉初为夜郎侯国。武帝平西南夷，置郡。后汉因之。晋仍为郡地。宋、齐因之《齐志》：曰南郡。隋开皇初，置州。大业初，曰郡。唐初，没于蛮。贞观九年，始置郎州以本夜郎地而名。十一年，废。十三年，复置，改曰播州景龙四年，以州为都督府。先天二年，罢。天宝初，曰播川郡。乾元初，复为播州。大中末，没于南诏。咸通初，收复太原人杨端收复，遂世有其土。宋为羁縻蛮地。大观二年，复建播州南平蛮人杨文贵献地，因置州，亦曰乐源郡。宣和三年，州废。端平三年，复置《宋志》：宣和中，州废为城，隶南平军。端平中，复以白锦堡为播州。堡，见重庆府南川县。《通考》：先是置军曰遵义，寻废为播川县，隶南平军，又改县为寨，隶珍州。嘉熙三年，置播州安抚司。元曰播州军民安抚司《元史》：至元十三年，杨汉英以播州降元，元仍授为安抚司。二十八年，汉英言所授安抚职任隶顺元宣慰司，其所管地于四川行省为近，乞改为军民宣抚司，直隶四川。从之。因授汉英为绍庆、珍州、南平等处沿边宣慰司，行播州军民宣抚司。于是播州亦兼宣慰宣抚之称。前朝洪武四年归附，亦曰播州宣抚司。六年，升为宣慰司。万历二十七年，改为遵义府，领州一、县四。今因之。

　　府重山复岭，陟涧深林，土地旷远，延袤千里。战国时，楚威王使庄乔将兵循江上略巴、黔中以西，即其地也。汉元鼎中，欲平南越，唐蒙上书曰：浮舡，出其不意，此制越一奇也。说者谓去越，道颇迂远。今其地介川、湖、贵竹之间，西北则堑山为关，东南则附江为池，蒙茸削，居然险奥，川、黔有事，此亦棋劫之所矣。万历中，杨应龙作乱，竭三省之兵力，然后克之《平播考》：万历中，应龙叛，诏川抚李化龙督兵讨之。化龙督川帅刘纟廷进綦江，吴广进合江，麻孔英进南川，黔帅董元镇进乌江，曹希彬进永宁，李应祥进平越，湖帅陈进湄潭，朱鹤龄进沙溪，八路并进，自正月至六月，始克平。岂非以地势险远，负难犯欤？

　　遵义县附郭。汉郡，故且兰县地。后汉因之。晋置万寿县，为郡治。宋、齐仍旧。隋置县，州郡皆治此。唐贞观九年，改置恭水县，为郎州治，州废，县亦省。十三年，复置恭水县，为播州治。十四年，改曰罗蒙县。十六年，又改遵义县。《通典》：州治播川县，兼领遵义等县。今新、旧《唐书》皆无播川县也。宋大观中，始建播川县为州治。宣和三年，州县俱废，以播川城隶南平军，寻置遵义寨，属乐源县。开禧三年，升为遵义军。嘉定十一年，复为寨。端平二年，复置州于白锦堡，不领县。嘉熙中，迁置穆家川。元因之，置播州军民安抚司。前朝洪武九年，置播州长官司于郭内，授土酋王慈子孙世守，党于杨氏。万历二十七年，播平，一城为墟，旋于白田坝置今县，为府治，编户□里。

　　○且兰废县在府南。汉初南夷且兰侯邑。武帝平南夷，置故苴兰县为郡治。颜师古曰：，系船弋也。《华阳国志》：楚顷襄王时，遣庄峤从沅水伐夜郎，军至且兰，船于岸而步战，既灭夜郎，以且兰有船处，乃改其名为。汉武又因以名郡。后汉亦为故且兰县。晋曰且兰，仍属郡。宋、齐仍旧。隋改置县。唐为遵义县地。今郡治即故且兰地云。○遵义废县，在府东北百里。唐遵义县地。宋大观三年，析播州地别置遵义军及遵义县。宣和三年，俱废，置遵义寨，改隶珍州。开禧三年，复升为军。嘉定十一年，仍降为寨。元初，废入播州。

　　带水废县府西北四十里。隋县地。唐贞观九年，析置盈县，属郎州，旋废。十四年复置，改为带水县，属播州。咸通以后废。宋大观中，亦置带水县。宣和三年，废为带水城，属南平军。《地记》：府东南有镡封废县。本汉郡属县也。后汉因之。晋废。《汉志》注：温水出于此，东至广郁入郁。广郁，今广西浔州府贵县。

　　养马城府北五十里。杨氏据播时所筑城也。万历中，川帅刘纟廷讨杨应龙，入娄山关，屯白石口。贼党攻围纟廷，纟廷击败之，追至养马城，与南川、永宁诸路之师会，连破龙爪、海云诸险囤，压海龙囤而垒，是也。

　　○大楼山府北百里。上有关曰太平关，亦曰楼山关，亦曰娄关。万历中，讨杨应龙，川师至重庆，分道而进，俱刻期抵楼山关。刘纟廷自綦江进战九盘，入娄关。关为贼前门，万峰插天，中通一线，官军从间道攀藤，鱼贯毁栅而入，进屯白石口。贼遣其党抄后山夺关，四面合围。纟廷奋击破走之。九盘隘，在大楼北三十里。

　　龙岩山府北四十里。冈峦盘曲，怪石崭岩。其东曰定军山。唐咸通中，杨端击南诏，驻军于此，因名。又龙盘山，在龙岩山西，以首尾盘曲而名。《志》云：府北二里又有龙山，相传为郡之主山也。府东一里曰凤山，形如凤翥。又东一里曰湘山，以俯临湘江而名。又有锦屏山，在府西南二里，茂林修竹，如锦屏然。○碧云峰，在府治西，四峰并峙，中一峰迥出，青碧如云，下有碧水。

　　楠木峒府北二百四十里。其南为山阳峒及简台峒，名曰三峒。由綦江东溪入播，三峒素称奇险。万历中，刘纟廷讨杨应龙，由綦江而进。贼力保三峒，以拒官军。纟廷直前奋击，贼不能支，遂克三峒，播于是不可守。

　　○湘江在府治东。亦曰穆家川。《四裔传》：宋迁遵义军于穆家川。是也。源出龙岩山，流经湘山南，东流与乌江合。又仁江，在府东南五十里，自永安驿山涧中流出，合于湘江，而注乌江。又洪江，在府东四十里，源出大楼山，合仁江入乌江。

　　乌江府东七十里。源出水西蛮界，绕府南与湘、洪、仁三江合，经贵州思南府入彭水县界，为涪陵江。或谓之亏阝水，或谓之胡江。今详贵州大川乌江。

　　落闽水府西南四十里。源出水烟里，东流入乌江。又乐安水，在府东七十里。源出箸竹平里山涧中，转流入乌江，舟楫济此无险，因名。○夷牢水，在府北。《志》云：夷牢水西自带水县来，东流经城北一里，又屈曲南流，入废胡刀县界。其带水源出旧县西大山，东流经带水县城北，又东流至废胡刀县界，注胡江水。胡江，即乌江矣。胡刀，见下仁怀县。

　　九接滩在府东乌江中。万历中，永宁奢崇明作乱，其子寅据遵义，官军讨之，战于九接滩，复追败之于南城外锣钢渡，遂复遵义是也。

　　○乌江关在府西南乌江旁，洪武中建。又东有河渡关。万历中，杨应龙败官军于乌江，旋趋河渡，贵州震动。既而黔帅童元振复克乌江关，又克河渡关是也。又黑水关，在府西九十里，路出泸州。○老君关，在府西南。万历中，贵州帅童元振率水西兵讨杨应龙，自乌江进攻，破老君关。应龙揣其必当深入，令部兵诡服水西衣甲混入营中，内外合发，官军大衄，进至乌江，断浮桥，官军溺死无算。关盖在乌江北。

　　三度关府东八十里，有上度、中度、下度三关。万历中，贵州帅李应祥讨杨应龙，自平越进兵，攻四牌、乾溪、旋水、天邦、三百落等寨，尽克之。长驱直抵疆界河，屯袁家渡，得降贼为乡导，潜出小溪，直抵黄滩关。乘胜追至西平张王坝及三渡关。关系楚兵出入咽喉，应祥悉拔之。由是湖帅陈自眉潭直抵上渡关，以扼播州，而应龙之势愈蹙。黄滩关，见贵州瓮安县。○桑木关，在府东北二里。万历中，川帅讨杨应龙，别将麻孔英自南川进，破桑木关是也。又太平关，在大楼山上。

　　落关府西三十里。万历中，水西安疆臣讨杨应龙，由西路沙溪、马站、石壁、花毛田而进，夺落关，至大水田焚桃溪庄，逼近播州，贼势遂窘。○崖门关，府西北五十里。万历中，川师讨杨应龙，别将吴广自合江进兵入崖门关，营水牛塘，进屯江水口是也。

　　海龙囤府北三十里。四面斗绝，后有侧径，仅容一线。杨应龙倚为天险，于囤前筑九关，以拒官军。万历二十七年，官军克播州，进围海龙囤。囤前陡绝，飞越难至，诸将以劲兵壁其间，而并力攻囤后。别将徐成夺据凤凰嘴，贼奔土城，官军毁城而入，贼进据月城，因纵火焚其土城。月城，二楼，四面奋击，遂克之。

　　沙溪囤府南九十里，与贵州接界。杨应龙叛，遣其子朝栋守沙溪，缉麻山，防永宁、贵州之师。既而安疆臣由西路入拔沙溪囤。是也。缉麻山，在沙溪西南。○青蛇囤，在府东。万历中，湖广帅陈自湄潭进攻播州，破青蛇囤，即此。《志》曰：杨应龙反时，增修各囤险隘，府西南有水烟、天旺诸屯，接贵州界者，又有洪头、高坪、新村诸屯，府北则有松坎、大阡、都坝诸屯，皆为拒守处。

　　白石口隘在府北。万历中，刘纟廷自楼山关进营白石口松垭地方，杨应龙自河渡突至，官军大挫。次日复战，贼败走。追奔至冠子山。冠子山，或曰在府北十余里。○岩头寨，在府西南百里，入水西境内。万历末，讨水西贼鲁钦，克岩头寨，乘胜深入，至织金堡败绩。织金堡今见水西。

　　官坝在府东北。杨应龙叛屯官坝，声言窥蜀，酉阳宣抚司冉御龙进攻官坝，斩关直上。贼方攻婺川，闻败遁还。婺川见贵州思南府。○张王坝在府东南百里。黔帅李应祥败杨应龙之兵，屯张王坝。既而刘纟廷之兵自白石口入，应祥自张王坝入，吴广自江水口入，陈自上度关入，安疆臣等自大水田入，共破播州是也。

　　湘川驿府东二里湘江上。旧《志》云：自是而东南，有仁水、湄潭、乌江、沙溪、昌田等驿，相去各六十里。又播川驿在府西六十里。自是而西北，有永安、ㄅ梓、松坎等驿，亦相去六十里。ㄅ，一作桐。

　　桐梓县府西北百八十里。汉夜郎县地，属郡。后汉因之。晋初仍属郡。永嘉五年，宁州刺史王逊分置夜郎郡，治夜郎。宋、齐因之。隋并入县。唐贞观十六年，开山峒复置夜郎县，珍州治焉。天宝初，曰夜郎郡。乾元初，复曰珍州。元和初，州废，县属溱州。唐末，没于夷。宋大观二年，复置夜郎县，属溱州。宣和三年废。明初，置桐梓驿于此。万历二十七年，平杨应龙，置今县，属遵义府。编户十里。

