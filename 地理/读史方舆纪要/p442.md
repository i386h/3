<!-- { "loadSidebar": true } -->
　　六门堰在县西。《水经注》：五泉渠，西自扶风县流入。经三原，又有六门堰。西魏大统十三年，置六斗门以节水。《唐史》：武功县有六门堰，久废。懿宗时，李频为邑令，按故道浚渠溉田，谷以大熟。又《宋史》：熙宁五年，提举沈披乞复武功故迹六门堰于石渠南二百步，傍为土洞，以木为门，回改河流，溉田三百四十顷。盖妄为大言也。

　　成国渠在县南。自凤翔府县流入，东会六门堰。《志》云：魏尚书仆射卫臻侵蜀时所开。又永丰渠，在县境。《唐志》：武功县有永丰渠，又有普济渠。

　　清沟在县东五十里。唐至德初，郭子仪进复西京，与贼战于清沟，败绩，退保武功。时肃宗驻凤翔。武功，凤翔之蔽也。○良沟泉，在县北十五里。永乐初，泉涌于此，引以溉田，大为民利。

　　○庆善宫在县南十八里。南临渭水。唐高祖旧第，太宗降诞之所。武德元年，置武功宫。四年，幸稷州及武功旧墅。六年，改为庆善宫。贞观六年，临幸，宴群臣，赋诗。十六年，校猎武功，幸庆善宫。自是数临幸焉。后废为慈德寺。今没于渭。○高泉宫，在美阳故城中，秦宣太后宫也。

　　○长宁驿县东三十五里。俗曰东扶风镇，军站也。成化中，移置于县东北。又有邰城驿，在今县城东南，明初置。

　　壤乡在县东南二十里。《史记》：樊哙从击秦军骑壤东。又《曹参传》：参围好，取壤乡，击三秦军壤东及高栎，破之。《正义》：今武功县东南有高壤坊，故壤乡也。高栎与壤乡近，俱村邑名。

　　永寿县州北九十里。西北至州七十里。东南至醴泉县一百十里。汉漆县地。后魏置广寿县。后周曰永寿县。隋省入豳州新平县。唐武德三年，于永寿原复置永寿县，属州。神龙初，改属雍州。景龙初，还属州。广德二年，仆固怀恩以吐蕃、回纥自朔方南犯，军于永寿。又乾宁二年，宁兵犯阙，李克用入援，进军渭桥，遣其将李存贞为前锋，拔永寿，是也。宋改属乾州。金属州。元复属乾州。今县城周五里，编户十一里。

　　○温秀城在县东南，接醴泉县界。其地有温宿岭。汉温宿国人内附，田牧于此，因名。西魏时，置温秀护军。唐武德初，分醴泉县置温秀县。四年，县属泉州。贞观初，州废，还属雍州。八年，复省入醴泉。○右扶风城，在县东南四十里。或云，东汉时右扶风尝治此。《通典》：姚兴将齐难故城在县西，其南西北三面险绝。又有南豳故城，后魏所置，四面皆险绝也。

　　○高泉山县北三十里。莫谷水发源于此。本名安阳泉。南流经莫谷，故曰莫谷水。

　　危山县西南九十里。山特高峭。《汉志》：好县有危山。即此也。师古曰：危，丘毁反。又有明月山，在县西南八十里。上有种金坪，相传汉娄敬所居。○温秀岭，在县南。亦曰温宿。甘谷水出于此，流入乾州界。

　　○泾水县东五十里。自州境流入，又南流入醴泉县界。○锦川河，在县西南。川出石如锦，因名。源自凤翔府麟游县来，经县境，高泉山水流合焉。又南流为莫谷水。

　　吕公渠在县北五里。邑无井泉，难于远汲。宋吕大防为令，行近境，得泉二。欲导之入城，而地势高下有差，乃用考工置水法准之。旬日间，疏为渠，至今赖焉。

　　○梁山宫在县南八十里，秦始皇建。宫城皆文石，亦名织锦城。始皇游梁山宫，即此。《括地志》：宫西去好县十二里，北至梁山九里，俗因名为望山宫。

　　莫营关在县西南，后魏所置，为扼险之所。又穆陵关，在县南四里，宋建。○蒿店，在县南十五里，为往来之要道。又县北三十里有底窖铺，路达州。

　　麻亭在县北。唐广德二年，郭子仪拒回纥、吐蕃，军于乾陵南。敌退，使李怀光追至麻亭而还，是也。《通志》：今县治即故麻亭镇。元至正四年，徙县于此。

　　州府西北三百五十里。西北至平凉府泾州百五十里，西南至凤翔府百六十里，北至庆阳府宁州百四十三里。

　　古西戎地。后公刘居此，为豳国。秦属内史。汉为右扶风、安定、北地三郡地。后汉因之。兴平元年，分安定、扶风置新平郡治漆县。魏、晋因之。后魏亦曰新平郡。西魏置南豳州今庆阳府宁州为北豳州，寻曰豳州北豳州废，故止曰豳州。后周及隋因之。炀帝初，州废，改属北地郡。义宁二年，复置新平郡。唐复曰豳州。开元十三年，改豳曰以豳与幽相类也。天宝初，曰新平郡。乾元初，复为州。中和中，为静难军治。宋仍曰州亦曰新平郡静难军。金、元因之。明初，改属西安府，以州治新平县省入编户十七里，领县三。今仍曰州。

　　州泾水北绕，岩南峙，依山为城，地势雄壮《志》云：州城东西皆有河，北注于泾。而城西南为紫微山，险固可恃。唐太宗初立，突厥自泾州入寇，南至便桥，既盟而退。太宗曰：若命诸军伏于豳州以邀其前，而大军蹑其后，覆之如反掌耳。天宝后，以宁为重镇，常屯重兵于此，以遏虏冲。盖厚泾原之形援，固畿辅之藩卫，州实南北衿要也。

　　○新平废县在州治西。汉漆县也，属右扶风。后汉建武六年，遣耿等繇陇道伐蜀，为隗嚣将王元所败。诸将下陇，帝令耿军漆。八年，帝征隗嚣军至漆，马援聚米为山谷处也。建安中，置新平郡治此。晋以后因之。太元九年，姚苌攻秦新平，久之乃克，悉亢其民。既而苻登取之，置兖州于此。寻复降于姚苌。后魏改置白土县，亦为新平郡治。西魏为豳州治。隋开皇四年，改为新平县。唐、宋因之。明初废。今州城周五里，有门四。

　　白土废县在州西南。宋白曰：姚苌之乱，新平屠废，后魏于县西南置白土县。隋开皇中，移入州治云。○豳州旧城，在州城南。又州东北有豳亭，州东五十里有豳谷。《一统志》：州有古公城。今为古公乡。

　　○山在州治南，城垣所依也。又紫微山，在城西南隅，连跨外郭。上有宋金时屯兵寨。或谓之岩。一名安定岩。或曰，山麓有五龙阪。唐初，世民御突厥于豳州。突厥奄至城西，陈于五龙阪，世民却之，是也。○寿山，在州城南。四面律，其顶平旷，有茂林修竹之胜。

　　白土原在州东北。后魏因以名县。其北又有东阳原。

　　○泾水在州西北二十里。有高渠渡。其上流自长武县会水流入境。又东南流，经州东五里，有北渡。又东南流，经淳化县西南而南入永寿县界。《志》云：州东三十里有大峪河、南河，西十里有水帘河、洪龙河，皆引水灌田，流注于泾。

　　白土川在州西南九里。东北流，经白土原及东阳原之西，又东北注于泾水。或谓之漆水。又狼乳沟，在州南二里。相传后稷弃于此，有狼乳之，因名。

　　清溪在州西南三十五里。接凤翔府麟游县界，下流合麟游水。又东南流，入于渭水。溪流甚彻，故名。今堙。宋绍兴中，金人自凤翔转犯州。宋将田晟帅兵拒之于清溪，金人引却，即此。

　　○通塞镇在州北，唐置。中和元年，镇将朱玫起兵讨黄巢，诛巢宁帅王玫于通塞镇。即此。永定垒，在州北，有二。《志》云：唐太宗讨薛举时置。

　　胡空堡在州西南。空，苻秦将也。其西又有徐嵩堡。秦败，二人皆筑垒自守，堡因以名。晋太元九年，姚苌杀苻坚，葬于二垒之间。既而苻登改葬坚，二垒皆降于登。十二年，登据胡空堡，戎夏归之者十余万。后秦将姚方成寻拔徐嵩垒，嵩死之。后魏主焘延和二年，平凉休屠金崖等与安定镇将延普相攻。崖等攻普不克，退屯胡空谷。魏主遣将陆俟击擒之，是也。○桃奴堡，在胡空堡东。又有帛蒲堡。桃奴、帛蒲，皆屠各姓名，筑堡于此。晋太元十九年，苻登自雍攻二堡，拔之。《志》云：今州治西，有新平驿。

　　淳化县在州东百里。东北至州中部县百三十里。汉冯翊郡之云阳县地。宋淳化四年，始析县之黎园镇，置淳化县，属耀州。金改属州。今县城周四里有奇，编户三十三里。

　　○云陵城县北二十里。汉昭帝母钩弋夫人葬此。始元中，置为陵邑，属左冯翊。元始四年，为王莽所废。旧《志》云：陵在甘泉山。盖县本云阳县地也。

　　○甘泉山在县东南九十里，与泾阳县接界。又东南二十五里，即仲山也。详见泾阳县。

　　黄山县东南五十里。唐初，稽胡犯宜君，窦轨败之于黄山。又山下有地名黄丘。晋永嘉末，贾疋败刘曜于黄丘。即此。

　　○泾水县西南六十五里。自州流入境，南入乾州永寿县界。又县西北四十里有姜源水，南流入于泾水。○清水，在县东。源出三水县石门山。又东南经黄山，西南流，入于耀州界。

　　黄水在县东南。《志》曰：源出石门山黄谷，东南注宜君水。宜君水，即沮水，以径州宜君县而名。

　　○金源堡《通志》：在县西四十里。堡立泾水中，四面斗绝。上有洞窟数十，盖昔人避乱之所。

　　三水县州东北七十里。南至乾州永寿县百里。本汉县，属安定郡。晋废。后魏移置县于此，属新平郡。西魏时，又置恒州，州寻废。隋仍曰三水县，属豳州。大业初，州废，县属北地郡。唐仍属州。宋因之。元并入淳化县。成化十四年，复置。县城周五里有奇，编户十一里。

　　○邑城县东北二十五里。本秦邑。汉初，郦商破雍将周军于邑。即此。汉置县，属右扶风。建武二年，邓禹入关，引兵北至邑。六年，隗嚣反，败诸将于陇坻。光武使耿军漆，祭遵军，冯异军邑。异军未至，嚣乘胜发兵下陇，遣其将行巡取邑。异急引军据之，曰：贼若得邑，三辅动摇矣。即此城也。晋仍为邑县，属新平郡，后废。○古豳城，县西三十里。相传公刘始都于此。《后汉志》：邑有豳乡、有刘邑，皆以公刘得名。

　　○翠屏山在县治南。亦谓之豳山。今城据其上。又鸡阜山，在县东北二里。又县东七里旧有肖塔山。县西北十五里，又有白虎山，以峭拔得名。

　　马岭山在县西。一名箭岭。或曰，即长城岭也。朱梁开平三年，岐王李茂贞遣降将刘知俊围灵州，梁遣将康怀贞等克庆州，游兵至泾州之境。知俊释灵州之围，引兵还，梁亦急召怀贞等还。至三水，知俊遣兵据险邀之，怀贞等力战仅免。《薛史》曰：知俊邀击怀贞等于州之长城岭。是也。又县有罗川谷。宋白曰：以二泉并流而名。

