<!-- { "loadSidebar": true } -->
　　召城杜预曰：在雍县东南。亦曰召亭。《水经注》：雍水又东经召亭南。孔颖达曰：西周时，召公采邑也。春秋时，周、召二公，别于东都受采。京相云：召亭在周城南五十里。魏收《志》雍县有故周城。盖召城亦在境内也。又《括地志》：周公城在岐山县北九里，邵公城在岐山县西南十里。《一统志》：召亭在岐山县西八里，今名邵公村。盖昔为雍县境内云。○乾归城，在府西四十二里。《志》以为乞伏乾归所筑也。又有横水城，在府东南三十里。后魏太平真君六年，置横水县，属平秦郡。西魏时废。

　　○杜阳山府东北二十五里。山北有杜阳谷。唐武德七年，岐州刺史柴绍，破突厥于杜阳谷，即此。又有老君坡，杜水所出。○雍山，在府西北三十里，雍水所出。秦因以名县。又西北五里有灵山。又有鸡寇山，在府北三十里。

　　五里坡在府西。宋建炎三年，熙河将张严追击金兵，及凤翔境上，至五里坡。金将娄室伏兵坡下。严遇伏，败死。

　　石鼓原府南二十里。旧有石鼓十，纪周宣王田猎之事。唐凤翔守郑徐庆迁置孔庙中。宋大观中致之辟雍，后入保和殿。元移置燕之太学。今原旁亦名石鼓镇。《一统志》：宝鸡县南二十里有石鼓山。

　　五原《括地志》：在雍县南。《汉·郊祀志》：秦襄公自以为主少昊之神，初作西，祠白帝。后十四年，当秦文公十一年，又作，郊祭白帝。自未作，而雍旁故有吴阳武，雍东有好，皆废，无祀。秦宣公四年，作密于渭南，祭青帝。后二百五十年，当秦灵公四年，于吴阳作上，祭黄帝；作下，祭炎帝。秦献公作畦于栎阳，而祀白帝。汉高二年，又立黑帝祠，名曰北。所谓五者，、密、吴阳上、下、北也。一云五原，在吴山之阳。又《志》云：县南二十里有西，五十里有五文原。

　　○雍水在府北。源出雍山，东流经扶风县界。又东合漆水，入渭水。

　　横水府东南三十里，亦谓之横渠。东南流，至县界，入于渭。俗呼为夜义河。唐天复二年，朱全忠引兵赴凤翔。其前军自县趣宝鸡，至石鼻。又前至横渠，军于凤翔城南十里，是也。又有邓水，出府北二十里之黄花谷，下流合于横水。

　　东湖在府城东。雍、渭二水所溢，称城东之胜。

　　高泉渠在废虢县东北十里。《唐志》：如意元年，开引渭水入县城。又西北为升原渠，入宝鸡县界。

　　玉泉在府治西北五里，引以溉田。又有灵泉，在府东北十里。《志》云：府东二里有塔寺泉，府东北二十里有虎跑泉，俱南流入渭，有灌溉之利。

　　○橐泉宫在府城内东南隅。本名蕲年宫，秦惠公所居。孝公更名橐泉。《汉志》注：橐泉，孝公所起；祈年，惠公所起。是有二宫也。又始皇时，亦曰祈年宫。九年，ぢ将攻祈年宫为乱。刘向曰：秦穆公葬雍橐泉宫祈年观下。郦道元曰：祈年宫即橐泉宫，亦名胡城也。《郡志》：秦缪公葬其地，后人因于此建祁年观云。○岐阳宫，在府城内。或曰后周时置，周主邕屡如岐阳，是也。《志》云：隋开皇六年建。今县治东北有岐阳驿。

　　太和关在府东五十里。唐至德二载，肃宗驻凤翔，遣诸将屯武功，败绩。贼游兵至太和关，凤翔大震。今废。

　　东安镇在府西。五代唐清泰初，蜀人出大散关，收阶成之地。诏凤翔益兵守东安镇以备之。或曰，镇在宝鸡县西南。○野人坞，在府东南十余里。相传即秦穆公失马岐下，野人得而食之处。

　　岐山县府东五十里。东北至西安府州百二十里。古岐周地。汉为雍县地。后周置三龙县，属岐州。隋移县治岐山南，改为岐山县。今城周五里有奇，编户二十九里。

　　○岐山旧县在今县东北。后周割泾州鹑觚原地，置三龙县。其地近州长武县界。隋开皇十六年，移县于岐山南，因改今名。大业九年，又移治于今治东北八里岐山麓。唐武德初，复移岐阳县界之张堡垒。七年，又移于龙尾驿城。贞观八年，移治于石猪驿南。即今治也。今县治东北有岐周驿。

　　岐阳废县在县东北五十里。唐贞观七年，析扶风、岐山二县置，以其地在岐山南。周太王居岐之阳，即此处也。二十二年，县废。永徽五年，复置。元和二年，又废。宋为岐阳镇。

　　○岐山在县东北十里。山有两岐，故名。《禹贡》：导岍及岐。又周太王去迁岐。《诗》所谓“率西水浒，至于岐下”。又云“彼阻矣岐，有夷之行”者也。《传》云：周之兴也，鸣于岐山。又成王有岐阳之。宣王亦大猎岐阳。幽王三年，三川竭，岐山崩。《吕氏春秋》：岐山，九山之一也。后汉建初七年，幸岐山。西魏大统十三年，宇文泰从魏主狩于岐阳。魏主廓三年，以岐阳之地封宇文觉为周公，周主邕数如岐阳。盖皆主岐山而言也。唐贞观十六年，校猎于岐阳，后亦数临幸焉。《河图》云：岐山在昆仑东南，为地乳。《地志》：岐山亦曰天柱山。其峰高峻，状若柱然。《六典》：关内道名山曰岐山，俗名凤凰堆。山之南，周原在焉，即太王所居，《诗》所云“周原”者也。《志》云：原东西横亘，肥美宽平。在今县东北四十里。

　　五将山在县北三十里，亘扶风、醴泉县界。晋太元十年，慕容冲围逼长安，城中饥困。苻坚以谶文有云：帝出五将久长得。乃曰：吾出陇收兵，运粮以给长安。遂奔五将山。姚苌遣将吴忠执之以归，幽于新平，是也。一名武将山。

　　石桥山县南五十里，渭水所径。其东连五丈原，与县接界。又南二十里，即南山也。东亘蓝田，西抵大散。苏轼云：南山连大散。是矣。

　　梁山县东北五十里。又东连西安府乾州界。其最高处为箭括岭。岭巅有缺，因名。《志》云：箭岭在县东北六十里。是也。六年，蜀将陈彦威出箭岭，即此。又三龙山，在梁山西。宇文周置三龙县，盖以山名。

　　龙尾坡县东二十里。旧有龙尾堡。晋义熙十一年，夏赫连建入后秦之新平。姚弼与战于龙尾堡，擒之。唐武德七年，移岐山县治于龙尾驿城。中和元年，凤翔节度使郑畋败黄巢兵于龙尾坡。又宁将朱玫屯兴平，黄巢遣将王播围之。玫退屯奉天及龙尾坡，是也。

　　○渭水在县南三十五里。自宝鸡县东流入县界，又东南入扶风县境。○岐水，在县西北四十五里。自麟游县西南流，经县界，一名峦水。东南至扶风县界，入于漆水。

　　水在县东北六里。《志》云：其地有谷，水出焉。一名白水，南流入扶风县界。县东北三十里又有鳌川水，亦流合于水。

　　城南河县南三里。自宝鸡县流入，亦谓之璜河。《志》以为溪下流也，即太公垂钓处。东南流十里，有濉河汇流，名曰河交。又东南流入渭。○斜谷水，在县南。《志》云：县南百五十里有桃川，出大山中。东西四十里，南北三里，流为斜谷水，经太白山斜谷关而北注于渭。一名石头河。

　　金牙关《通志》云：在县西南百里，亦南山隘道也。又云：县南七十里有斜谷关。今见县。

　　宝鸡县府西南九十里。东至县百里，西北至陇州百七十里。秦置陈仓县。汉因之，属右扶风。三国魏亦曰陈仓县，以为重镇。晋属扶风郡，后县废。苻秦置苑川县。后魏移置苑川县于故陈仓城中。西魏复曰陈仓县。后周置显州，寻州县俱废。隋开皇十八年，复置陈仓县，属岐州。唐初因之。至德二载，改为凤翔县，旋改曰宝鸡。今县城周二里有奇，编户四十四里。

　　○陈仓城在县东北二十里。有二城相连。上城，秦文公筑，城内有羽阳宫，《志》以为秦武王所起。汉初，韩信劝王东出陈仓，还定三秦。王从之，遂败雍王章邯兵于陈仓，引军北出。后汉中平五年，皇甫嵩败凉州群贼王国等于陈仓。又兴平二年，樊稠败韩遂，追至陈仓。此上城也。下城，曹魏将郝昭所筑。《三国志》：魏太和二年，曹真以诸葛亮惩于祁山，后必出陈仓。乃使将军郝昭守陈仓，治其城。既而亮果引兵出散关，围陈仓。昭拒守。亮攻围二十余日，不能克。又正元二年，汉将姜维出陇西。陈泰军陈仓，进败维于狄道。此下城也。晋大兴二年，晋王保使其将杨蔓等据陈仓。刘曜攻拔之。永和十年，桓温伐苻秦，至蓝田。凉将王擢自上わ攻陈仓以应温。义熙十二年，仇池杨盛遣兵击秦至陈仓。秦将敛曼嵬击却之。此兼上下两城言之也。隋移县于今治。雍、梁有事，县辄当其冲要。

　　宛川城在县东十五里。其城本在今靖远卫界。晋咸和初，陇西鲜卑乞伏述延据苑川，是也。苻坚常侨置宛川县于此。后魏移置于陈仓故城。正光末，萧宝寅击秦州贼莫折天生，破苑川。即故陈仓城也。或以此为西秦所都之苑川。误。

　　桃虢城在县东五十里。古虢君之支属也。《史记》：秦昭公十一年，灭小虢。即此地矣。今有桃、虢二城，相拒十余里，俗亦谓之桃虢川。唐广德二年，李抱玉讨南山群盗，遣别将李崇客自洋州入，大破贼帅高玉于桃虢川，贼走城固，是也。城固，今汉中属县。○三交城，在县西三十里。《志》云：魏司马懿与武侯相持于此，因筑是城。晋建元二年，凉州将张攻后赵将王擢于三交城。或以为即此城也。苻秦尝置武都郡于此。

　　石鼻城在县东北三十里。诸葛武侯所筑。《水经注》：水对城，诸葛武侯与郝昭相御处也。唐光启二年，李克用等入长安，上幸凤翔。宦官田令孜劫上幸宝鸡。又劫上发宝鸡，留禁兵守石鼻为后拒。宁叛将朱玫引兵追乘舆，围宝鸡。石鼻军溃，玫遂长驱攻散关。天复二年，李茂贞劫驾驻凤翔。朱全忠引兵赴援。其前军自县趣宝鸡，至石鼻，又前至横渠，军于凤翔城南十里。苏氏曰：宝鸡县水北有武城镇，即武侯所筑石鼻城。俗谓之石鼻寨，亦曰灵壁，又为石壁。宋绍兴十年，金人犯石壁寨。吴遣将姚仲破走之。时金人于扶风筑城。仲又攻拔之，复败撒离喝于百通坊。繇是金人不敢度陇。祝穆曰：石鼻寨，行人自北入蜀者，至此渐入山；自蜀趣洛者，至此渐出山。故苏轼诗云：“北客初来试新险，蜀人从此送残山”也。

　　益门城县西南十五里。元末，李思齐筑，以备川蜀。城西据益门山，因名。明初，徐达收汉中，自长安引兵屯益门，遣傅友德南出褒斜，是也。今为益门镇，向设巡司戍守。○姜水城，在县南七里。城南有姜水，相传神农氏妃有乔氏所居。

　　○益门山在益门城西。山岩险阻。有事梁益者，必取道于此，故曰益门。元末，设城屯军，为据守要地。

