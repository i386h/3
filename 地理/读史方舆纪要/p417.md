<!-- { "loadSidebar": true } -->
　　贺兰山，在宁夏卫西六十里。其山盘踞数百里，上多青白草，遥望如骏马。北人呼骏马为贺兰也。山多果实，又产铅，丹崖翠壁，巍然隆峻。唐建中二年，吐蕃请灵州之西，以贺兰山为界，许之。五代唐长兴三年，夏州帅康福奏党项入寇，击败之，追至贺兰山。宋景以后，赵元昊据有其地，建宫于贺兰山东。今宫垣遗址尚存。庆历四年，契丹主宗真亲帅骑兵十万，济河入夏，遣将萧惠与元昊战于贺兰山北，败之。又皇初，契丹伐夏，获夏主谅祚之母于贺兰山以归。今贺兰屹峙宁夏西北，实为屏障。正统以后，北人入套中，西犯甘、凉，多取道于山后，甚且阑入山南，视为通途。弘治二年，督臣王越袭击于贺兰山后，败之。嘉靖三年，亦不剌驻牧贺兰山后，出设扰边。议者以打口、赤水墩诸处，可以垛截，若设望于山外，而于山南络绎布置，防其冲突，庶宁夏完固，而河西之患亦寡矣。

　　祁连。

　　祁连山，在甘州卫西南百里。山甚高广，本名天山，匈奴呼天为祁连也。汉元狩元年，霍去病出陇西，击匈奴，至祁连，斩首三万二百级。《西河旧事》：祁连山在张掖、酒泉二郡界，产松柏五木，美水茂草，山中冬温夏冷，宜牧放，牛羊充肥，乳酪美好。故匈奴歌曰：夺我祁连山，使我六畜不蕃息。是也。今自张掖以西，其大山多以祁连名。

　　其大川，则有大河、

　　大河，自西域入西宁卫及河州之境，绕兰州而北，经靖边、宁夏及榆林之境，乃折而南，出龙门，抵华阴，复折而东，周匝三垂，皆大河也。《禹贡》曰：浮于积石，至于龙门、西河，会于渭、。又曰：导河积石，至于龙门，南至于华阴。禹迹至今未改矣。又龙门以南，河山之会，秦晋之郊也。春秋时，其地属晋，故其力足以拒秦。鲁僖公九年，秦穆公援立夷吾。夷吾请割晋之河西八城与秦《左传》作“赂秦伯以河外列城五”，此从《秦纪》，背约不与。十五年，战于韩，获晋君以归，夷吾献河西地，既而晋复取之。战国初，魏使吴起守西河，秦兵不敢东向。武侯尝浮西河而下，所谓美哉山河之固者也。方是时，魏筑长城，自郑滨洛以北郑，即今华州，有上郡。其后秦数出兵攻魏，魏日以削。秦惠王六年，魏始纳阴晋即今华阴县。八年，魏纳河西地孔氏曰：同、丹二州之地也。丹州，今延安府宜川县。十年，魏纳上郡十五县今延安以北地，而河西之地尽入于秦。《战国策》：扌留谓韩王，魏两用犀首张仪，而西河之外亡。是也吕氏曰：秦孝公用商鞅，取河西地。其尽得河西，则犀首张仪之力也。《吕氏春秋》：吴起去西河而泣曰：君诚知我，而使我毕能，秦必可亡，而西河可以王。今君听谗人之议，而不知我，西河之为秦也不久矣。吴起果去魏入荆，而西河毕入秦，魏日以削，秦日益大。《秦纪》：穆公时，常得河西地，而晋复取之。故孝公元年下令曰：三晋攻夺我河西地。于是出兵东围陕城。十年，东地渡洛此即渭北之洛川，所谓自郑滨洛者也。贾生《过秦》所云“商君佐之，拱手而取西河之外”者也。自秦晋以后，争于关河之交者，其盛衰强弱，无不以是为判。又大河在关中，馈运所资也。《春秋》僖十三年，秦输粟于晋，自雍及绛相继，命之曰泛舟之役。孔颖达曰：秦都雍，雍临渭，晋都绛，绛临汾，繇渭入河，又繇河以溯汾也。汉岁漕关东粟，以给中都官，多至六百万石，大率取于关东诸郡，从河入渭。隋唐都长安，皆溯河为运。而河有三门底柱之险见河南名山底柱，水流湍悍，输挽为劳。隋开皇三年，以长安仓廪尚虚，谓西自蒲、陕，东至卫、汴，水次十三州，募丁运米十三州，华、陕、、洛、管、汴、汾、晋、蒲、绛、怀、卫、相是也。于卫州置黎阳仓，陕州置常平仓，华州置广通仓，转相灌输，漕关东及汾晋之粟，以给长安。唐大历中，刘晏为转运使，以江、汴、河、渭水力不同，各随便宜，缘水置仓，转相受给。江船不入汴，汴船不入河，河船不入渭，江船之运积河阴，河船之运积渭口，渭船之运入太仓，岁输粟百余万，无升斗溺者。宋以陕西用兵，欧阳修谓宜按唐裴耀卿之迹，不惮十余里陆运之劳裴耀卿置仓三门东西，亦见河南名山底柱，则河漕通而物可致，且纾陕西之困。明天顺中，延绥多故，杨鼎请循河通饷，且议摘漕粮数千石赴陕谓河南陕州，就令教习山、陕、河南之人。待舟楫通后，乃许回运，且可顺携解盐数十万以充淮课，则国利大有益。郑晓曰：河自蒲州北至龙门，两岸平广，可渡者百余里。此诚关中之襟要，而华阴渭口，又运道之喉嗌也。今详见川渎异同。

　　汉水西汉水附见、

　　汉水有二：一曰西汉水，源出巩昌府秦州西南九十里れ冢山，西南流经西和县北，又南至成县西，接阶州东北境，复折而东南，经成县南，流入略阳县西，谓之犀牛江。又南流经宁羌州东，而合于嘉陵江。此即嘉陵江之上流，非《禹贡》所称汉水也嘉陵江，见四川大川。其自宁羌州れ冢山东流，经沔县及褒城县南，又东南经汉中府南，又东经成固县及洋县之南、西乡县之北，又东经石泉县南，乃折而南，经汉阴县、紫阳县之西，复折而东，出兴安州之北，又东经洵阳县南、白河县北而入湖广郧阳府界者，此即《禹贡》所云“れ冢导漾，东流为汉”之汉水也。俗亦谓之东汉水。详见川渎异同。

　　渭水、

　　渭水，出临洮府渭源县西二十五里之南谷山，流经鸟鼠山下在渭源县西二十里，过县北，东流经巩昌府北及通渭县、宁远县、伏羌县之北。又流经秦安县南、秦州之北，至州东南清水县西。又东南流经山谷中，入凤翔府陇州南界。又经宝鸡县南，而水自北入焉水出陇州山，历阳县至宝鸡县东三十里，入于渭。又东经岐山县及扶风县南，又东经县北，而斜水自南入焉。又东流，入西安府乾州武功县南，又东经县北、兴平县南，又东经县北、咸阳县南，而沣、镐二水自南入焉详见西安府。又东过西安府城北，而霸、二水亦自南入焉详见西安。又东历临潼县北、高陵县南，而泾水自北入焉。又东历渭南县北及华州之北，又东历同州朝邑县南，而漆、沮二水亦自北入焉。又东至华阴县北而入于河。《禹贡》：导渭自鸟鼠同穴，东会于沣，又东会于泾，又东过漆、沮，入于河。《汉志》渭水出鸟鼠同穴山，东至船司空见华阴县入河，过郡四谓天水、扶风、京兆、冯翊，行千八百七十里，汉漕渠所经也。元光六年，郑当时言：异时关东漕粟，从渭上度，六月罢，而渭水道九百余里，时有难处。引渭穿渠，起长安，旁南山，下至河三百余里，径易漕度，可令三月罢，渠下民田万余顷，又可得以溉。此损漕省卒而益肥关中之地得。上以为然，令水工徐伯穿漕渠。渠成，水大便利，民得以溉。《淮南子》：渭水多力，宜黍。杜笃《论都赋》：洪渭之流，径入于河，大船万石，转漕相过。是也。建安十六年，曹操击马超、韩遂，自蒲阪渡西河，循河为甬道而南。超等自潼关退拒渭口。操多设疑兵，潜以舟载兵入渭，为浮桥，夜分兵结营于渭南。既而进军，悉渡渭，与超等战，大破之。晋义熙十三年，刘裕伐姚秦，王镇恶等至潼关，请帅水军自河入渭，径趣长安。后魏太和二十一年，自长安还洛阳，泛渭入河。隋开皇元年，诏郭衍开漕渠，引渭水经大兴城北，东至潼关，漕运四百余里，关中赖之，名富人渠。四年，又以渭水多沙，深浅不常，漕者苦之。诏宇文恺凿渠引渭，自大兴城东至潼关三百余里，名广通渠，漕运通利。唐天宝三载，韦坚为运使，规汉隋旧渠，皆起关门，西抵长安，通山东租赋，乃古咸阳壅渭为堰，绝灞，并渭而东，注永丰仓下见华阴县，即渭水入河处，复与渭合《五行志》：元和八年，渭水涨，绝济。太和元年，岁旱河涸。挽漕者掊沙而进，米多耗。咸阳西十八里有兴成堰，秦汉故漕渠也。咸阳令韩辽请疏之，东抵潼关二百里，可以罢车挽之劳。从之。天复四年，朱全忠劫迁车驾于洛阳，毁长安宫室百司及民间庐舍，取其材，浮渭沿河而下。长安自此丘墟，而漕渠之利，亦废不复讲。王氏曰：渭川自大散关以北，达于岐雍，夹渭南北岸，沃野千里，谓之秦川。关中有事，沿渭上下，可度者不一处，战守之宜，所在皆急。此诚都城之襟带、畿辅之堑防也。

　　泾水水附、

