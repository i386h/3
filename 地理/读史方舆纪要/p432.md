<!-- { "loadSidebar": true } -->
　　金氏陂在旧下わ城东南二十里。汉车骑将军金日有功，赐田宅于此，陂因以名。《水经注》：白渠经莲勺城南，又东注金氏陂。是也。唐武德二年，又引白渠灌之，置监屯于此。

　　○步高宫在县西南。《水经注》：首水径秦步高宫，世名立市城。《三辅黄图》谓之市丘城。或曰，即步寿宫也。隋《图经》：秦步寿宫在县西南三十里。○游龙宫，在县西十里。《唐志》：开元二十五年更置。又县东十五里有隋所置崇业宫。《志》云：县治东南，今有丰原驿。

　　蓝田县府东南九十里，南至商州二百四十里。秦县。玉之次美者曰蓝。县之山出玉，因名。汉亦曰蓝田县，属京兆尹。晋仍属京兆郡。后魏太平真君七年，省入霸城县。十一年，复置。后周兼置蓝田郡，寻废郡，县仍属京兆。今城周五里，编户十九里。

　　○蓝田故城《志》云：在县治西十一里。《竹书》：梁惠成王三年，秦子向命为蓝君。盖向之故邑，后置县。周赧王三年，楚怀王因丹阳之败，悉国兵复袭秦，战于蓝田，大败。又沛公与秦军战于蓝田南，败之。汉建安十七年，马超余众屯蓝田，夏侯渊击平之，即此处也。后周时县移今治。

　　柳城今县治也。晋永和十年，桓温伐秦，破青泥。秦主健遣太子苌帅众军柳以拒之。又义熙十三年，刘裕伐姚秦，沈田子、傅弘之等入武关，进屯青泥。秦主泓使姚和都屯柳拒战，即此城也。或谓之柳城。○青泥城，在县南七里。晋永和十年，桓温伐苻秦，入武关。别将薛珍攻上洛，进击青泥城，破之。义熙十三年，沈田子等屯青泥。秦主泓自将击之，败走。既而夏王勃勃图取关中，从王买德言，使将兵屯青泥。十四年，义真自长安引而东，夏赫连贵之，至青泥，晋兵大败，义真仅免。《志》云：县东南三十里有思乡城。相传宋武帝入关，筑城于此。南人思乡，因以名之。傍多柳，一名柳城。

　　白鹿城在县西十五里。亦后周置。隋废。唐武德二年复置。三年改为宁人县。贞观初，废。又玉山废县，在县南，亦后周置。隋初废。唐武德三年复置，贞观初废。

　　○七盘山县南十里。旁有坡。杜佑曰：七盘十二，蓝田之险路也。王莽命王级曰：绕ニ之固，南当荆楚。绕ニ者，言四面塞厄屈曲、水回绕如屋ニ然。唐广德初，吐蕃入长安，上幸陕州。郭子仪将诣商州发兵，恐吐蕃逼乘舆，留军七盘，三日不行。建中四年，朱Г据长安。李晟讨之。尚可孤以神策兵保七盘，受晟节制。既而败Г将仇敬，遂取蓝田。贞元七年，剌史李西华患此路之险，自蓝田至内乡，开新道七百余里，回山取途，人不病涉，谓之偏路，行旅便之。明初，元主诏李思齐由七盘金商图复汴洛，是也。

　　山县南二十里。亦谓之岭，秦因以名关。又东南五里有蒉山。汉高入武关，引兵绕关，逾蒉山击秦军，至蓝田，遂西入咸阳，是也。

　　蓝田山县东南三十里。《周礼》：玉之美者曰球，其次曰蓝。山出玉英，因名。亦曰玉山。又形如覆车，亦名覆车山。李广屏居蓝田山下，见草中石，以为虎，而射之处也。《寰宇记》：山有古华胥氏陵。覆车山北有山曰倒震山，一名□□山。

　　秦岭在县东南，即南山别出之岭。凡入商、洛、汉中者，必越岭而后达。班固《西都赋》：前乘秦岭，是也。由此东出，即蓝田关矣。刘裕伐秦，以沈田子等入武关，恐众少不敌，遣沈林子将兵自秦岭往助之。盖自华阳循山西南至秦岭也。时裕军于今河南阌乡县界。

　　横岭县北三十五里，自蓝田西达骊山之道。岭北为韩公堆。唐广德初，吐蕃入长安，郭子仪走商州，发武关防兵，使长孙全绪将之，北出蓝田，至韩公堆。吐蕃疑惧，遂引却。即此。《志》云：县南二十五里有桓公堆。盖桓温伐秦时驻此，因名。

　　石门谷县西南五十里。唐时有石门镇。乾宁二年，岐兵犯阙，上出长安启夏门，驻华严寺。晡晚，出幸南山莎城，寻徙石门镇，驻于佛寺。既而李克用入援，遣将史俨将兵诣石门侍卫，是也。又大峪谷，亦在县西南。近时群贼为官军所迫，傍终南山，入商洛，更深入大峪。官军逐之，东走辋谷川，复入大山远窜。《志》云：县东南接商、洛诸山，有大峪谷、乡沟诸险，路通潼关。莎城，见长安贺城戍。○倒回谷，在县东南五十里。《志》云：霸水源出于此。或谓谷在七盘山北，误。

　　白鹿原县西五里。相传周平王时，有白鹿游此，因名。晋桓温伐秦，败秦兵于蓝田。别将桓冲又败苻雄于白鹿原。《水经注》：枸枷川，经白鹿原西。原上有枸枷堡，秦襄公时堡也。又云原在霸川西。《三秦记》：骊山西有白鹿原。《通释》云：白鹿原在咸宁县东二十里。《志》云：咸宁县东有神谷，在水东白鹿原。原盖跨咸宁、临潼境内矣。《雍胜录》：白鹿原者，南山之麓，坡ヌ为原也。东西十五里，南北二十里，霸水行于原上，至于霸陵，皆此原云。

　　凉风原县西南四十五里。南接石门谷，北入故万年县界。《遁甲开山图》：骊山西有凉风原，亦雍州之福地也。一名风凉原。

　　○霸水在县西。《水经注》：源出县之蓝田谷，亦曰蓝田谷水，经蓝关，历白鹿原东下，流入渭。汉建昭四年，蓝田山崩，壅霸水，即此。○水，在县南，北流经白鹿原西，又北合于霸水。《志》云：县有荆谷水，出县东南秦岭之荆谷。又有石门谷水，出石门谷，北流合广谷、采谷、库谷诸水，经白鹿原东，又北会于水。

　　长水在县西北。《水经注》：长水出白鹿原，亦谓之荆溪。溪之西北有枸枷川流合焉。川水有二源，俱出南山谷中。西川东北流，径凉风原西。东川西北流，历凉风原东。二川会流，径白鹿原西。又北径杜陵废县东，注于荆溪。又北入于霸水。《胜览》：枸枷川出南山，合围谷、岐孟谷、崔谷诸水为一川，西北流入咸宁县界。胡氏曰：汉有长水校尉，即此长水也。颜师古曰：今县东有长水乡，故胡骑所屯。以姚苌讳，改曰荆溪。

　　辋谷水在县南八里。谷口乃骊山、蓝田山相接处。山峡险隘，凿石为途，约三里许。商岭水自蓝桥伏流至此，有千圣洞、细水洞、锡水洞诸水会焉。如车辋环辏，自南而北，圆转二十里。过此则豁然开朗，林野相望。其水又西北注于霸水，亦谓之辋川。

　　○万泉宫在县东南四十里。唐永淳初建，亦曰万全宫。《会要》：仪凤三年，于蓝田作凉宫，名曰万全。弘道初，废。

　　蓝田关县东南九十八里。《志》曰：蓝田关，即秦之关。子婴遣将拒关。沛公引兵攻关，未下。逾篑山击秦军，大破之。又汉王使周勃守关，转击项籍。杜笃《论都赋》所云“关函守，山东道穷”者也。晋太安二年，以义阳贼张昌忧乱江沔，诏雍州刺史刘沈将兵出蓝田关以讨昌，不果。亦名青泥关。王买德谓赫连勃勃：青泥上洛，南北之险。是矣。西魏大统三年，东魏高敖曹拔上洛，欲入蓝田关，不克。唐天宝末，安禄山陷河南，遣兵围南阳，诏以虢王巨为河南节度。巨自蓝田出南阳，贼解围去。或谓之蓝田道。唐中和三年，黄巢据长安，兵数败，阴为遁计，发兵扌益蓝田道。既而李克用等破贼于渭南，入长安。贼自蓝田入商山逸去。《魏土地记》：蓝田县有关，亦名曰柳，道通荆州。

　　太昌关在石门谷南。《唐史》：天宝中，崔言山南可引舟水通漕至商州，自商铲山出石门，北抵蓝田，可通挽道。以充使，开大昌关，役徒数万，竟不能通，即此。

　　蓝桥在蓝田关南。唐中和初，忠武监军杨复光克邓州，逐黄巢将朱温，至蓝桥而还，即此。《志》云：桥在县东南五十里，似误。

　　县府西南七十里。西北至乾州武功县百里。夏为扈国地。殷为崇国地。周为丰邑地。秦为甘亭。扈、一也。汉置县，属右扶风。晋属始平郡。后魏属京兆郡。隋因之。今城周六里有奇，编户二十三里。

　　○城在县北二里。古扈国也。《左氏传》：夏有观扈。杜预曰：县有扈乡，秦改为。汉县治此。又县西南五里有甘亭，以在甘水之东而名。夏启伐有扈，誓师于甘，即此。○钟官城，在县东北二十五里。相传秦始皇销兵铸于此。一云在长安上林苑中，汉钟官也。唐时故城犹存。贞观十八年，驾幸钟官城。

　　酆城在县东五里。殷为崇侯虎国，文王伐之。故《诗》云“既伐于崇，作邑于酆”也。酆宫在焉。周武王虽迁镐而酆宫不改。《书》云：步自宗周，至于丰。《左传》昭四年，楚椒举曰：康有酆宫之朝。杜预曰：酆宫东有灵台，康王于是朝诸侯。孔颖达曰：丰去长安西镐池二十五里。《括地志》：县东三十五里，有文王丰宫。

　　○牛首山县南二十五里。张衡《西京赋》所云“绕黄山而款牛首”者也。涝水出焉。《志》云：牛首山东有白云山，与县相值。又东有圭峰。

　　鸡头山县东南三十里。《十六国春秋》：秦苻生弃长安，欲西上陇，士卒散尽，遂入鸡头山，为追兵所害。又县南有五床山，与牛首、鸡头诸山皆为之南山，盖终南支阜也。唐武德七年，校猎于南山。又紫阁峰，亦在县东南三十里。

　　库谷在县南南山。唐置库谷关。《六典》：库谷在县，就谷在，百工监在陈仓，太阴监在陆浑，伊阳监在伊阳，兼置将作监，掌采伐材木处也。又甘谷，亦在县南山。唐武德八年，幸县，校猎于甘谷。

　　○渭水县北九十里，自兴平县流入境，与咸阳县分界。○沣水，在县南，出南山丰谷，北流入长安县境。《志》云：在县东三十里

　　涝水在县西三里。出南山涝谷，北流经故阳宫西。成化中，涝水泛溢，抚臣项忠导广济渠流入城壕。又北入长安县界。又甘水，在县西南。《水经注》：甘水出南山甘谷，亦北流经秦阳宫西，又北径甘亭西，合于涝水。又有扈水在县南，出南山扈阳谷。一名马腹陂，流合于甘水。

　　高观谷水县东南三十里。西北流，入于沣水。又有太平谷水、檀谷水，俱出终南山，注于丰水。

　　氵美陂在县西五里。《唐十道志》：陂周十四里，产鱼甚美。宝历间，尝敕尚食禁采捕，水则任民溉田及碾。太和中，复敕还府。其水西北流入涝。《志》云：县东南十八里有八部泽，周五十里。

