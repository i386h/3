<!-- { "loadSidebar": true } -->
　　显亲城在州东南十里，本成纪县地。后汉建武中，分置显亲侯国，以封窦融弟友，属汉阳郡。建安十九年，韩遂屯于此。曹操将夏侯渊袭攻遂，遂败走。晋为显新县，属天水郡。太元十七年，休官权千成据显亲，自称秦州牧，降于乞伏乾归。休官，盖杂夷部落也。后魏仍为显新县，亦属天水郡。孝昌二年，天水民吕伯度叛，其党莫折念生据显亲川以拒之，既而降魏。后周县废。刘句曰：成纪县旧治小坑川，开元中移治敬亲川，即显亲川也。王氏曰：成纪城，在今县北三十里。今县即显亲故城云。

　　西县城州西南百二十里。秦县。汉初，周勃、樊哙击破西丞，是也。汉亦曰西县，属陇西郡。后汉建武八年，来歙攻隗嚣，入略阳，嚣引军攻之。既而败奔西城，诏冯异、彭岑等围之。彭拥谷水灌西城，城未没丈余，嚣将王元将蜀兵赴救，乘高卒至，力战入城，迎嚣归冀是也。永平以后，县属汉阳郡。晋改为始昌县，属天水郡。后魏时，改置杨廉县。后周废。○戎丘城，在西城西。《水经注》：戎丘城在西城西北。戎溪水径其南。建武八年，吴汉围西城。隗嚣将王捷别在戎丘，登城呼汉军亟退，因自刎以明死守处也。蜀汉建兴六年，武侯使马谡与张战于街亭，亲引大军屯于戎丘。即此。

　　望垣城在州西南。汉县，属天水郡。后汉属汉阳郡。中平二年，张温使董卓讨先零羌。羌人围卓于望垣北，卓走还扶风。即此。陈寿曰：其地有望垣峡，晋废。○罕城，在州南汉县，属天水郡。，音羌肩反。罕，本金城南二种羌也。师古曰：汉破罕之羌，处其人于此，因以名县。后汉省。

　　○れ冢山州西南九十里，此西汉水所出之れ冢也。其旁有神马山，马池水出焉。《开山图》：陇西神马山有渊池，龙马所生，一名龙渊水。昔人尝于此得马头骨，长三尺，其旁地因名马头。晋义熙十二年，西秦乞伏炽磐遣将镇马头，以逼秦之上わ。即此。

　　麦积山州东南九十里。状如麦积，为秦地林泉之冠。中又有豆积山，一名麦积崖。北魏正光末，陇右叛乱，东侵岍岐。李苗请固守陇东，命偏将出麦积崖以袭其后。又西魏大统六年，乙弗后自杀于秦州，凿麦积崖而葬之，号曰寂陵。山之北有雕窠谷。相传隗嚣曾据此，有避暑宫。

　　黑谷山在县西南百里。山盘纡数百里，接西和、成县之间。保秦陇者，以黑谷为要隘。今亦见西和及成县。○吴寨山，在县东八十五里。相传绍兴末，吴复秦陇，尝置寨于此，山因以名。

　　孤山在州西北。魏正始三年，秦州贼吕苟儿屯孤山，围逼秦州。元丽击破之。别将李韶复掩击孤山，覆其巢穴，苟儿遂降。胡氏曰：时秦州治上わ，山盖在上わ界。

　　大寒岭在州西。晋太元二十年，西秦将乞伏益州击苻秦故将姜乳于上わ，乳败之于大寒岭。胡氏曰：岭在上わ县西。○竹岭，在州西南二百里。《水经注》：竹岭水出南山竹岭，东北入籍水。晋元兴三年，西秦乞伏乾归与仇池杨盛战于竹岭，为盛所败。义熙十二年，杨盛逼后秦。秦州上わ守将姚嵩拒却之，追盛，战于竹岭，败死。竹岭之南盖近仇池。胡氏曰：上わ西南有南山竹岭。

　　射虎谷在州西。东汉建宁二年，段讨叛羌于凡亭山，羌众溃奔。既而复聚于射虎谷，分兵守谷上下门。于西县结木为栅遮之，分兵夹东西山奋击，大破之。凡亭山，杜佑曰：瓦亭山之讹也。射虎谷，盖在西县之东北。

　　木门谷在州西南九十里。蜀汉建兴九年，武侯围祁山，以粮尽退军。司马懿遣张追之。进至木门，蜀人乘高布伏，中飞矢而卒。《水经注》：木门谷水出南山，北流入籍水，以注于渭。胡氏曰：谷在天水县南十里。

　　金沙谷在州东南。朱梁贞明元年，蜀将王宗绾败李茂贞秦州兵于金沙谷，乘胜趣秦州，至上染坊，秦州迎降。上染坊，旧《志》云：在州南三十二里。

　　赤谷在州西南七里，有赤谷川。宋嘉定十一年，利州统制王逸复大散关及皂郊堡，进攻秦州，至赤谷口。沔州都统刘昌祖遽命退师，遂溃还。

　　胡奴阜在上わ故城西。晋大元十一年，苻登攻姚秦将姚硕德于上わ。苌驰救，登与战于胡奴阜，大败苌兵处也。○铁堂峡，在天水废县东五里。汉姜维世居此。峡有铁堂庄，四山环抱。

　　○渭水在州北二十五里。自秦安县东流入境，循陇山之麓，折而东南，入凤翔府陇州境。今州东五十里有渭水渡。又秦水，在州东六十里。源出小陇山，西入于渭。

　　西汉水出れ冢山西南，流入西和县境。其下流合于宁羌州之嘉陵江。今附详大川汉水。○马池水，在州西南れ冢山下。南流合于西汉水，即所谓龙渊水也。

　　西谷水在废西县城北。《水经注》：水出西谷，众川泻流，合成一川。东南流，径故西城北，又东南流注西汉水。冯异攻西县，引此水以灌城。或谓之白水，下流入西和县境。亦曰浊水。汉初，樊哙别击西丞于白水北，是也。又谓之杨廉川，隗嚣将杨广守西城，因以名水。广，讹为廉也。

　　籍水在州南。《志》云：源出州西南九十里刑马山，东流入于渭。《水经注》：籍水出当亭西山，东历当亭川，又东经上わ县南，下流入于渭。是也。杜佑曰：籍水，一名洋水，又名峄水。

　　段谷水在州西南。《水经注》：上わ南有段溪水。水出西南马门溪，东北流，合籍水。杜佑曰：上わ有段谷泉。蜀汉延熙十九年，姜维与邓艾争武城山，不克。夜渡渭东行，缘山趣上わ，邓艾与战于段谷，姜维大败处也。

　　长离水在州东。《水经注》：瓦亭水南经成纪县东，历长离川，谓之长离水。汉末，烧当羌据之。夏侯渊击长离诸羌，韩遂来救，渊击破之。即此。○三阳川，在州北二十里，东流入渭。宋三阳寨以此名。

　　天水湖在州南七里。《秦州记》：郡前有湖，冬夏无增减，故有天水之名。○马跑泉，在州西南四十里。相传唐初尉迟敬德与番将金牙战于此，士卒罢渴，敬德马忽驰，泉遂涌出，因名。明初，徐达定关陇，引兵向秦州，至马跑泉，其守将弃城遁去。

　　○石榴关州南九十里。又南十里有现子关，当陇川吴山之大路。○白水关，在州西南。《公孙述传》：白水关，在汉阳西县。盖州境亦有白水关。

　　定西寨在州西北，宋置，领宁西、牛鞍等堡。○三阳寨，在州北四十里。亦宋置。领渭滨、武安、蜗牛诸堡，皆与西夏拒守处也。

　　安远寨在州西。宋嘉定十三年，四川帅安丙遣将会夏人攻巩州，不克。夏人自安远退师，宋将程信邀之共攻秦州，不从。信亦自伏羌引还。《宋志》：州境有安阳、保安诸寨。

　　皂郊堡州西南三十里，宋置，有皂祁搏马务。嘉定十年，金人犯皂郊堡，破天水军。明年，又焚大散关，破皂郊堡。既而利州统制帅官军复之。未几，金人合长安凤翔之众，复攻皂郊堡，遂趣西和州。宋守将弃城遁，金人复犯大散关。盖陇右之要区也。○刘沟堡，在州北。宋置。熙宁二年，夏人寇秦州，陷刘沟堡。即此。

　　刘家圈在州东北。宋绍兴十一年，吴拔秦州。金将胡盏屯刘家圈，据险自固，前临峻岭，后控腊家城。进次刘家湾，遣姚仲、王彦衔枚渡河，涉峻岭截坡上。既至，万炬齐发，敌骇愕出战，大败，退保腊家城。攻围垂破，朝庭主和议，乃班师还。

　　樗泉营在州西北。后汉永初五年，汉阳人杜琦等据上わ以叛。琦死，其党杜季贡等将其众据樗泉营，既而败降于滇零羌，是也。○柔凶坞，在州西南。晋永嘉末，凉州刺史张轨遣其子等将兵诣长安，尊辅秦王业。秦州刺史裴苞据险拒之，为所败，奔柔凶坞。

　　诸葛垒州东二里。俗谓之下募城。旁有司马懿垒，俗谓之上募城。汉建兴中，武侯攻天水，司马懿拒之。此其对垒处也。○地纲，在州西南故天水及长道二县境。宋绍兴中，吴以地势平衍，敌骑入犯纵横无碍，乃建地纲于平田间，纵横凿为渠。每渠阔八尺，深丈余，连绵不断如网。后金人来犯，骑兵始不得肆。

　　新店在州西。宋建炎二年，金将娄宿陷秦州、犯熙河，经略使刘维辅逆败之于新店。即此。○高桥，在县南一百二十里接成县境，今有巡司戍守。

　　秦安县州西北九十里。东北至平凉府静宁州百八十里。汉陇县地，属天水郡。晋为新阳县地。后魏为略阳县地。隋为陇城县地。唐因之。宋为纳甲城。金正隆中，置秦安县，属秦州。元因之。今县城周三里有奇，编户十里。

　　○陇城废县在县东九十里。汉陇县，属天水郡。后汉属汉阳郡，为凉州刺史治。晋县废。大宁初，南阳王保故将陈安保陇城，刘曜攻拔之。即此。后魏置陇城县，为略阳郡治。后周以阿阳县并入，又改县曰略阳。隋开皇二年，郡废，改县曰阿阳。六年，复为陇城县，属秦州。唐武德二年，改属交州。八年，州废，仍属秦州。宋因之。元至元七年，省。颜师古曰：汉陇县即唐之陇城县。宋白曰：陇城，汉之冀县，魏黄初中，改曰陇城。谬矣。今有陇城巡司置于此。

　　略阳城在县东北六十里。汉曰略阳道，属天水郡。其地当陇口之要。后汉建武八年，隗嚣据陇右。汉来歙从番须回中径袭略阳，斩其守将。嚣惊曰：何其神也。帝闻得略阳，甚喜，曰：略阳，嚣所依阻，心腹已坏，则制其肢体易矣。嚣尽锐争之，斩山筑堤，激水灌城，不能下。汉军救略阳，嚣走西城。永平中，县属汉阳郡。晋属略阳郡。晋乱，县废。后魏置陇城县，略阳并入焉。永安三年，尔朱天光击平略阳贼帅王庆云于水洛城，顿兵略阳。永熙三年，宇文泰击破侯莫陈悦于水洛，悦退保略阳。泰遣轻骑趣略阳，悦复退保上わ。即略阳故城也。或曰，时仍置略阳郡于故城中。章怀太子贤曰：略阳城，在陇城西北。是也。

　　临渭城在县东南八十里。本陇县地。三国魏析置临渭县，置广魏郡治焉。晋泰始中，改郡为略阳郡，治临渭县。后魏并入陇城县。又安戎城，在今县东百二十里。魏收曰：汉天水郡之戎邑道也。后汉省。后魏置安戎县，属略阳郡。后周废。

　　阿阳城《通典》曰：在陇城县西北。汉县，属天水郡。吕后六年，匈徒寇狄道攻阿阳，即此。后汉属汉阳郡。汉安二年，赵冲等击破叛羌于阿阳。又光和七年，北地羌胡与边章侵陇右，汉阳长史盖勋屯阿阳以拒贼，是也。晋省入略阳。后魏复置阿阳县，属略阳郡。后周省入陇城。

