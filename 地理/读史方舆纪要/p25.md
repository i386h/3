<!-- { "loadSidebar": true } -->
　　【史略】初，陇西鲜卑乞伏述延居于苑川乞伏，鲜卑部落名也，后以为姓，归刘曜，曜亡，述延惧，迁于麦田在今靖虏卫北。再传至司繁。晋咸安元年，苻坚将王统攻司繁于度坚山在靖虏卫西，司繁降秦，以为南单于，留之长安，而以司繁从叔吐雷为勇士护军勇士城，在靖虏卫西南二百里，抚其部众。宁康元年，还镇勇士川。寻卒，子国仁嗣。太元八年，坚入寇，以国仁为前将军，领先锋骑。会国仁叔父步颓叛，坚命国仁还讨之，步颓迎降。及坚败，国仁遂迫胁诸部拒秦。十年，国仁自称秦、河二州牧《载纪》：时国仁分其地置武城、武阳、安固、武始、汉阳、天水、历阳、氵强川、甘松、匡朋、白马、苑川十二郡。其地皆在今巩昌临洮及洮岷诸卫境内，筑勇士城而都之。十二年，苻登封国仁为苑川王。寻卒，众推其弟乾归为河南王时乞伏氏跨有凉州河南地也，迁都金城。十四年，苻登以乾归为金城王后又改为河南王，又进封梁王。十九年，苻登为姚兴所败死，其子崇称帝于湟中，乾归逐之，崇奔陇西王杨定定时据上わ及仇池之地，与定共击乾归，皆败死。乾归于是取陇西郡，称秦王。二十年，乾归迁于西城苑川西城也，二十一年，略阳为后秦所取先是略阳为休官夷权千成所据。是年，姚兴遣将姚硕德攻苻秦故将姜乳于上わ，降之，遂进取略阳。隆安四年，乾归迁都苑川。是年，姚兴伐西秦，乾归兵败，其部众悉降于秦。兴进军χ罕，乾归自金城奔允吾在今兰州西北，乞降于武威王利鹿孤。寻又南奔χ罕，降于姚秦，秦以乾归为河州刺史，居长安。五年，姚兴使乾归还镇苑川，尽以其故部众配之。义熙二年，乾归朝秦，复留之，而以其子炽磐监其部众。既而秦河州刺史彭奚念叛降南凉，秦以炽磐行河州刺史。四年，炽磐招结诸部，筑城于康良山而据之康良山，在兰州南百七十里。五年，炽磐克χ罕。时乾归从秦主兴于平凉，闻之，逃归苑川，令炽磐镇χ罕，乾归徙都度坚山见上，既而复称秦王。六年，攻拔秦金城，仍徙苑川，复攻秦略阳、南安、陇西诸郡，皆克之。七年，复降秦，仍封为河南王。会西羌彭利发袭据χ罕，乾归击平之。又徙都谭郊谭郊城，在今河州西北，攻南凉，取三河郡今西宁卫南白土城，即故三河郡治，寻为乞伏公府所弑公府，国仁子。炽磐遣兵讨诛之，迁于χ罕命其弟昙达等分镇谭郊、苑川，自称河南王。九年，秦陇西郡降于炽磐。十年，袭南凉，入乐都在今西宁卫西，遂并其地，复称秦王。十一年，广武为北凉所拔广武城，在今兰州西二百二十里，亻辱檀亦袭克其湟河郡见张氏所置郡。十三年，刘裕灭秦，炽磐因取秦上わ。元熙元年，取川氵强川，时为西羌彭利和所据。今洮州卫南有氵强川城。宋永初元年，夏取上わ。元嘉三年，炽磐与亻辱檀相攻，夏主昌遣兵攻苑川，拔南安，又败秦兵于康良山，进攻χ罕及湟河、西平，大略而还。五年，炽磐卒，子暮末立。六年，北凉拔西平。七年，暮末为蒙逊所逼，求迎于魏，如上わ，为夏人所拒，乃保南安。其故地皆入于吐谷浑自苑川至西平、χ罕是也，既而略阳复降于夏。八年，夏主定遣将攻南安，暮末穷蹙出降，旋为夏所杀。○乞伏盛时，其地西逾浩今西宁卫东有浩城，东极陇坻，北距河，南略吐谷浑。置秦州于西安初曰东秦州，河州于χ罕又尝置定州于此。义熙十年，改置凉州，寻复为河州，凉州于乐都义熙十四年，置沙州于此，寻改置凉州，梁州于赤水赤水，今巩昌府东五里赤亭水是也。元嘉四年，炽磐置梁州于此，旋为仇池所破，移置南氵强。未几，又为羌所破，梁州遂罢。南氵强，即氵强川也，益州于氵强川元熙初置，益州于浇河浇河城，在今西宁卫西百二十里。初，张置商州于敦煌，炽磐又侨置于此，沙州于湟河宋元嘉四年，炽磐尝改置沙州于西平。五年，暮末又改置凉州于此。又乾归初置秦、梁等州及北河州，皆未详所治。盖乞伏于西北诸国，差为盛强，历年亦最久云。

　　杨茂搜据仇池仇池，见前刘曜取仇池，亦称秦。

　　【史略】汉建安中，天水氐杨腾者，世居陇右，子驹徙居仇池，孙千万附魏，魏封为百顷王仇池山有平田百顷，因名，千万孙飞龙，复居略阳，飞龙以其甥令狐茂搜为子。晋元康六年，关中齐万年作乱，茂搜率部落还保仇池，自是益强茂搜自称辅国将军、右贤王。建武初，子难敌自称左贤王，屯下辨；其弟坚头自称右贤王，屯河池河池，今巩昌府徽州也。永昌元年，刘曜击之，难敌请降。大宁初，难敌奔汉中，降成，仇池归于刘曜。未几，难敌袭据武都武都，今成县西北废武都县是，叛成自守。三年，复袭据仇池，寻称藩于晋。咸和九年，子毅称下辨公以坚头之子盘为河池公，既而其族互相争杀，国乱，咸安初，苻秦遣兵攻之，仇池亡。太元十一年，秦苻丕以杨定为雍州牧定，亦陇右氐，仕苻坚为卫将军，与慕容冲战，为所获，亡奔陇右，收集旧众，丕因而命之。定自上わ徙治历城今成县西建安故城是也，置储蓄于百顷，仍称仇池公，称藩于晋。又略取天水、略阳地，称秦州刺史、陇西王。十九年，与秦主登之子崇攻乞伏乾归，败死，陇西之地，皆入于乾归。其从弟盛先守仇池，复称秦州刺史、仇池公亦称藩于晋。义熙元年，谯纵乱蜀，时汉中空虚，盛遣其兄子抚据之。是年，后秦伐仇池，攻汉中，拔成固今汉中府城固县，杨盛请降于秦。三年，盛复使其党苻宣入汉中，仍通于晋，盛因以宣行梁州刺史。八年，后秦攻仇池，败还。九年，汉中复归于晋。宋永初三年，封盛为武都王。元嘉二年，子玄嗣。四年，魏主焘拜玄为梁州刺史、南秦王。六年，玄卒，其弟难当废玄子保宗而代之。九年，以兄子保宗镇宕昌今岷州卫南百二十里故宕州是，以其子顺为秦州刺史，守上わ是年，赫连定西迁，难当因袭取上わ。十年，魏拜难当为南秦王，难当旋畔宋，取汉中地，以其党赵温为梁、秦二州刺史。明年，宋复取梁州。十三年，难当自称大秦王。既而魏主焘以难当擅有上わ，遣拓跋丕等伐之。难当惧，摄上わ守兵还仇池，以其子顺为雍州刺史，镇下辨。又以其子虎为益州刺史，守阴平。十七年，复称武都王。十八年，入寇益州，宋遣裴方明等讨之，克其武兴、下辨、白水诸城武兴，即今汉中府宁羌州略阳县。白水，在今宁羌州西南，遂平其地。二十年，仇池为魏所取分其地为武都、天水、汉阳、武阶、仇池五郡。武阶，今巩昌府阶州东七十里废福津县是。既而杨玄子文德复据白崖在今宁羌州沔县西北，徙屯葭芦在今阶州东北，其后转徙于葭芦、白水、武兴之间。至梁天监四年，魏取汉中，杨集起等惧，率群氐叛魏，复立其兄子杨绍先为帝。魏人击败之，克武兴，执绍先，遂灭之。其后绍先乘魏乱，自洛阳逃还武兴，复称王。西魏大统十七年，达奚武入汉中，兼取武兴，杨氏始亡。

　　吕光据姑臧，亦称凉史谓之后凉。

　　【史略】吕光仕苻秦为骁骑将军。晋太元七年，车师前部及鄯善王朝秦车师，在今甘肃塞外。鄯善，见前，请为乡道〔导〕，以讨西域之不服者，坚使光将兵伐西域。八年，光行越流沙三百余里流沙，在今废沙州卫西，焉耆等国皆降焉耆，见前。九年，光以龟兹不下龟兹，亦见前，攻之，狯胡王及温宿、尉头诸国，合兵救龟兹狯胡诸国，皆在龟兹西，为光所败，王侯降者三十余国，遂入龟兹，抚定西域。寻引还，至高昌，高昌迎降高昌，见前凉沙州注，入玉门，敦煌、晋昌皆降，败凉州兵于安弥今肃州西境有废绥弥城，武威太守彭济杀凉州刺史梁熙以降。光遂有凉州，自领州刺史，寻称酒泉公、三河王。十七年，击南羌彭奚念，取χ罕。二十一年，自称天王。隆安三年，立子绍为天王，自称太上皇帝。旋卒，绍庶兄纂弑绍而代之。五年，吕超杀纂，而立其兄隆隆，光弟宝之子。既而秦主兴使姚硕德伐凉，自金城济河，直趋广武广武，本属后凉，时为秃发利鹿孤所取。秦师至，利鹿孤摄守军以避之，军至姑臧，凉兵大败，隆寻请降。元兴二年，秦征隆入朝，以王尚代为凉州刺史。○吕光初据姑臧，前凉旧壤，宛然如昨也。乃未几而纷纭割裂。迨凉之亡，姑臧而外，惟余仓松、番禾二郡而已仓松，在今庄浪卫西。番禾，在今永昌卫西。

　　秃发乌孤据廉川廉川城，在今西宁卫西南百二十里，为南凉。

　　【史略】初，鲜卑秃发树机能雄长河西，其从弟曰务丸，务丸三传至乌孤。晋太元十九年，吕光遣使拜为河西鲜卑大都统。二十年，破乙弗、折掘部二部在秃发部之西，筑廉川堡而都之。隆安初，自称西平王，治兵广武广武，在兰州西，见前，克凉金城。二年，取凉岭南五郡岭，洪池岭，在凉州卫南。五郡，广武、西平、乐都、湟河、浇河也。乐都、湟河、浇河三郡，俱在今西宁卫境，见前，改称武威王。三年，徙治乐都，寻置凉州于西平，以其弟利鹿孤镇之。明年，利鹿孤嗣立，遂徙治西平。五年，更称河西王。元兴元年，克凉显美及魏安显美，在今凉州卫西北。魏安，在今庄浪卫西，徙其民于乐都。利鹿孤卒，弟亻辱檀袭位，更称凉王，迁于乐都。义熙二年，亻辱檀献羊马于秦，秦主兴使为凉州刺史，代王尚镇姑臧。亻辱檀遂入姑臧，使其弟文支镇之而还。继又迁于姑臧。三年，与沮渠蒙逊相攻，蒙逊取西郡。又赫连勃勃来伐，入枝阳今靖虏卫西南有故城，亻辱檀追之，大败于阳武下峡在今靖虏卫东北。四年，秦遣兵袭姑臧，败去。亻辱檀复称凉王，既而屡为蒙逊所败。六年，复还乐都，姑臧遂入于蒙逊。九年，蒙逊进围乐都，湟河降于蒙逊。十年，亻辱檀西袭乙弗等部，留其子虎台居守。西秦王炽磐乘虚袭乐都，乐都寻溃。亻辱檀还，降于炽磐，既而为炽磐所杀南凉之亡，有乐都、西平、广武、浩四郡。○南凉盛时，东自金城，西至西海，南有河湟，北据广武。至拱手而得姑臧，为计得矣，乃卒不能守，并乐都而失之。然则广地固不可恃哉！

　　沮渠蒙逊据张掖，为北凉。

