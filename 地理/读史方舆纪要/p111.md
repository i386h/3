<!-- { "loadSidebar": true } -->
　　《禹贡》冀州地。春秋时属晋，为东阳地晋人自山以东，谓之东阳。自山以南，谓之南阳。后世山东西之称，盖氵于此。战国属赵。秦为邯郸郡地。汉初置广平郡。武帝征和二年，改平干国。宣帝五凤二年，复为广平国，治广平。后汉省入巨鹿郡。魏复置广平郡。《三国志》：汉建安十七年，割广平属魏郡。十八年，分魏郡为东、西部。魏黄初二年，以魏郡西部为广平郡，仍治广平。晋及后魏因之徙治曲梁。后周宣政元年，置州。隋大业初，改为武安郡。唐复为州《唐书》：武德元年，改武安郡为州。二年，为窦建德所据。四年，平，立山东道大行台于此。五年，刘黑闼都之。六年，黑闼平，置州大总管府，寻复为州。天宝初，曰广平郡。乾元初，复故。宋仍曰州亦曰广平郡。金人因之。元初亦为州初置邢路，兼领邢、磁、威三州。寻又为磁路，兼领磁、威二州。至元中，升为广平路。前朝为广平府，领县九。今因之。

　　府西出漳、邺，则关天下之形胜。东扼清、卫临清州，运道之咽喉也，则绝天下之转输。晋以东阳之甲，雄于山东杜预曰：晋自山以东，魏郡、广平之地，皆曰东阳。襄二十二年，齐侯伐晋还，赵胜帅东阳之师追之。又昭二十二年，晋荀吴略东阳，还袭鼓，灭之。《战国策》：赵，万乘之强国也。前漳、滏，右常山，左河间，北有代苏秦亦曰：赵西有常山，南有河、漳。又苏代曰：韩之上党去邯郸百里。盖太行在郡肘腋间，形胜所凭也。太史公曰：邯郸，漳、河之间一都会也。北通燕、涿，东有郑、卫。汉初，代相国陈反，高祖自将击之。至邯郸，喜曰：不南据邯郸，而阻漳水，吾知其无能为也。《区宇志》隋崔赜等撰：邯郸包络漳、滏，倚阻太行，赵人都此。秦、魏战其西南，燕、齐战其东北。而赵之力，常足以却秦胜魏，胁齐弱燕。苏秦谓山东之国，莫强于赵者，岂非拥据河山，控带雄胜，邯郸之地，实为河北之心膂，而河南之肩脊哉？后汉初，王郎假窃于邯郸，遂收燕赵。光武既入邯郸，耿进曰：王郎虽破，天下兵革乃始耳。于是遣将集兵，以次征伐，光复大业，肇于邯郸也。魏晋以降，河北多事，往来角逐，邯郸实为孔道。隋季群雄割据，窦建德纵横河朔，西入州，兼有相魏，渐且规并河南。建德既蹶，刘黑闼复奋，再扰河北，两据州，自关以东，皆为震动。唐之中叶，昭义一镇，所以能限隔河北者，藉邢、、磁三州掣其襟要。而州，又邢、磁之中枢也。及会昌中，刘稹拒命于潞州，官军四面进讨，邢、、磁三州先下。李德裕曰：昭义根本，尽在山东，三州降，上党不日有变矣。朱温攘夺、邢，西逼上党，而河东兵势为之衰钝。宋初，以刘崇在太原，使郭进守州，以控西山，汉人畏其锋。然则州之于两河谓河北、河东，互为形援矣。使塞清河之口，涉黎阳之津，所就又乌可量哉！

　　永年县附郭。春秋时晋之曲梁地。汉为曲梁县，属广平国。宣帝封平干顷王子敬为侯邑。后汉属魏郡。晋属广平郡。后魏为广平郡治。北齐省入广平县。隋开皇初，改置广平县于此。仁寿初，避太子广讳，改曰永年，仍为州治。今编户二十九里。

　　○曲梁城在县东北。春秋时，为赤狄之地。宣十五年，晋荀林父败赤狄于曲梁，遂灭潞，即此。汉为曲梁县治，晋因之。永嘉末，刘聪将赵固、王桑等，自河内归平阳，桑引其众东奔青州，固遣兵追杀之于曲梁。《水经注》：水东径曲梁城。是也。隋移置广平县，寻曰永年。自是以后，州郡皆治此。今郡城，明初因故址修筑，周十四里有奇。

　　广平城杜佑曰：在永年县北。汉置广平县，盖治此。高帝封功臣薛欧为侯邑。征和二年，为平干国治，寻为广平国治。后汉国废，属巨鹿郡。建武二年，封吴汉为广平侯。是也。曹魏复置广平郡治焉。晋因之，后废。后魏太和二十年，复置广平县，仍属广平郡。高齐废曲梁、广年二县入焉。隋开皇初，徙置广平县于此城，置鸡泽县。大业初，又省鸡泽入永年。○广年城，亦在县境。汉县，属广平国。后汉属巨鹿郡。晋仍属广平郡，后废。后魏太和二十年，复置，仍属广平郡。高齐省入广平县。又五花城，在府西北三十里。元末筑此，为戍守处。

　　临城府西四十里。本汉之易阳县，属赵国。后汉因之。和帝永平七年，易阳地裂，即此。建安九年，曹操围邺，易阳令韩范以县降。魏属魏郡。晋属广平郡。后魏仍属广平郡。东魏天平初，改属魏郡。时又于水置北中郎将。《齐书》：尔朱荣擒葛荣，分广平之易阳、襄国、赵郡之中丘三县，置易阳郡。宋白曰：魏初，省易阳入邯郸。孝文复于北中府城置易阳县。盖后魏末又改置易阳郡也。《隋志》：武安郡临县，旧曰易阳。齐废入襄国，置襄国郡。周改为易阳，别置襄国县。开皇六年，改易阳为邯郸。十年，改邯郸为临。唐武德初，置紫州，治临。四年，罢州，以县属磁州。五年，仍属州，即此城也。建中二年，魏博节度使田悦叛，攻围临。河东帅马燧等自壶关进击悦，大败之。兴元初，昭义帅李抱真军于临，与王武俊会于南宫东南，共救魏博，却朱滔，攻贝、魏之兵。会昌三年，刘稹以泽潞畔，成德帅王元逵遣兵守临，掠尧山，即此。宋熙宁六年，省为镇。元二年，复故。寻又废为临镇。范成大《北使录》：临城东至州三十五里，以北滨水而名。自此过河三十里，至沙河县。是也。今置临驿于此，为磁州及潞安府之通道。○建德城，在府北二十五里，有故城二，东西相直。相传窦建德屯军处。

　　○聪明山府西六十里。邯郸县紫山之别峰也。或以为即古之邯山。周回俱石，形势高峻，冈峦盘据，绵亘广远。○红山，在府西七十里，踞紫山之北。山形延袤，回峰环涧，互相映带。下有屯，曰丰稔屯。又狗山，亦在府西七十里，以山峰如狗脊而名。唐太宗击刘黑闼时，建垒于此。

　　○水府北三十五里。源出太行山中，经河南武安县东北流，绕邯郸县紫山之北，二流双导合而为一。经府西临镇东北流，合于沙河。历鸡泽县东南，而入顺德府平乡县境。唐武德五年，世民击刘黑闼，拔其水城，乃营于水南，分屯水北，密使人堰氵名水上流。黑闼南渡氵名水，压唐营而陈。世民战酣，乃决堰。氵名水大至，黑闼兵溃。贞元十年，昭义将元谊畔，据氵名州。昭义帅王虔休将兵攻之，引水以灌城。既又乘冰合，渡濠急攻。元谊出击，虔休不胜而返。会日暮冰解，士卒死者大半。即此水也。

　　沙河府北五十里。自顺德府沙河县，流经鸡泽县西，又东南流至府境，合于河。复东北出，入平乡县境。郡境支川多附沙、二河以北出，涨溢不时，下流多被其患。

　　滏水县府西南五里，亦名滏阳河。自邯郸县流入界，俗谓之柳林河。又东北经府城南，又东北入曲周县界，旧有堤东去城二里。唐武德五年，世民攻刘黑闼于州。别将程名振载鼓六十具，于城西二里堤上击之，城中地皆震动，即滏阳河堤矣。元至元五年，州人患井泉咸苦，引滏水灌城壕，资食用，因置坝闸，以节宣之。至今不废。

　　鸡泽在府西。《春秋》襄三年，诸侯同盟于鸡泽。杜预曰：在曲梁县西南。郦道元曰：漳水东为渚泽，曲梁县之鸡泽也。《国语》所谓鸡丘矣。○贾葛潭，在府西二十里。受邯郸西山之水，下通滏水。旧有贾葛口堤，东沿滏河，至府城东南，复迤逦而北，长三十里许。又利民闸，在府城东南五里，明建，引水灌田。又有惠民、通水、普惠诸闸，俱在府城外。

　　○信宫在府西北。孔颖达曰：临有信宫。赵武灵王元年，梁韩来朝信宫。又十八年，大朝于信宫。即此。府治南又有长春宫。唐武德二年，窦建德取州，进取卫、滑诸州，还州，筑长春宫，而徙都之。是也。今皆堙废。

　　黄龙镇在府西南。唐光化三年，李克用将李嗣昭拔州。朱全忠遣其将葛从周击之，自邺县渡漳水，营于黄龙镇。全忠自将中军涉水，置营以逼嗣昭，嗣昭弃城走。《金人疆域图》永年县有黄龙镇。

　　黑闼垒府西南十里。唐初刘黑闼据州，筑垒以拒唐师处也。或谓太宗征黑闼时所筑。误。又《寰宇记》云：府南十里，有廉颇台。《十六国春秋》：冉闵遇慕容恪于廉颇台，十战皆败。即此台也。今见无极县之廉台。临镇，在城西五十里。嘉靖中，修筑镇城，最为坚峻，有巡司。又递运所亦在焉。

　　曲周县府东北四十五里。东至山东临清州百四十里，北至顺德府平乡县五十里。汉县，属广平国。高祖封郦商为曲周侯，邑于此。后汉属巨鹿郡。晋省。隋开皇六年，复置曲周县，属州。大业初，废。唐武德四年，复置，仍属州。宋因之。熙宁三年，省入鸡泽县。元二年，复置。明年，复降为曲周镇。四年，又为县。今城周五里有奇，编户二十八里。

　　○曲周故城杜佑曰：在县西南。汉县治此。今城，唐所置也。又县东有曲安故城，后魏景明中，分平恩置曲安县，属广平郡。高齐废。《寰宇记》：后魏改曲周为曲安。平恩故城，在县东南，今见山东丘县。

　　○漳水县西南三十里。自河南临漳县流入府境，经成安、广平、肥乡三县而至县界，东北流达平乡县境，合于河。《志》云：今县东十五里，有漳河枯渎。漳水旧自肥乡北口，接县西南赵林村，至县东北，而入威县。其后漳水自魏县东出，经流变徙，遂为枯渎。明万历初，漳水遂合滏河而北出，不复经故道矣。又旧有漳河堤，在县东二十里。○漯河枯渎，在县东。《志》云：自永年县界泊头堡接县境西朱堡，长十五里，又东接于漳河枯渎。遇雨潦，滏水泛溢，辄由此分流北注。今堙塞殆尽。又有大河枯渎，在县东五十里。宋元丰中，大河经流于此。河南徙后，遗迹仅存。

　　滏阳河县东一里。自永年县东北，流经县南，又东北入平乡县境，下流合于河。旧时雨潦，辄有暴溢之虞。春冬之交，则以涸为患。万历初，漳水决溢于大名府魏县界，奔流北出，至县南八里苏河寨，挟滏河而经县东，势盛流驶，非复故渎也。旧有护城堤在滏阳河上，自县西南十二里滏阳集，至县东北十五里马疃村，长几三十里。

　　董塘陂县西北十五里。魏晋时，导漳水入陂，为灌溉之利，今涸。《晋纪》：太元十一年，刘牢之救苻丕于邺，慕容垂逆战，而败退屯新城，复自新城北遁，牢之追及垂于董塘渊，为垂所败。即此处也。新城，见肥乡县。

