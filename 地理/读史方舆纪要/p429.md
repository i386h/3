<!-- { "loadSidebar": true } -->
　　陈涛斜在今县东。其路斜出，故曰斜。宋敏求《退朝录》引唐人文集曰：唐宫人墓，谓之宫人斜。四仲遣使者祭之，此或内人所葬地欤？唐至德初，房将兵复西京，至便桥，遇贼将安守忠于咸阳之陈涛斜，军大败。又德宗兴元初，李晟屯东渭桥，讨朱Г，与李怀光会军于咸阳西陈涛斜。或云，斜者，山泽之称，亦曰陈涛泽。杜甫有《悲陈陶》诗，为房作也。亦谓之咸阳斜，盖近长安城西北。

　　○渭水在县南一里。自兴平县流经此，又东与长安县接界。《志》云：县东三十五里有安刘渡，县西七里有安阳渡，又西八里有两寺渡，皆渭水南北渡处也。○泾水，在县东北四十里，自醴泉县流入境，与泾阳县分界。汉建始四年，安陵岸崩，壅泾水逆流是也。

　　沣水县东南三里。自长安县西北流入境，注于渭。又涝水，在县西南二十里，亦自长安县西流入境，下流入渭。

　　周氏陂在县东三十里。汉赐周勃田宅于此，陂因以名。亦谓之周氏曲。又东入高陵县界，唐高祖数幸周氏陂，过故墅是也。《长安图》陂南一里即故兰池宫，故墅在高陵县界。又同州南有故市。○兴成堰，在县西十八里。秦汉时，堰渭水为漕渠处也。唐太和元年，咸阳令韩辽请疏之，东达永丰仓，罢车挽之劳云。

　　兰池在县东。亦曰兰池陂。《黄图》：始皇三十一年，微行咸阳，逢盗兰池。《史记》：景帝六年，伐驰道树填兰池。《元和志》：兰池陂，在县东二十五里。始皇引渭水为池，东西二百里，南北二十里，筑为蓬莱山，刻石为鲸鱼，长二百丈，置兰池宫。唐武德七年，太宗出豳州御突厥，高祖饯之于兰池宫是也。《县志》：县南八里有牛首池、野韭泽，盖皆与长安县接境。

　　○德阳宫《括地志》：在咸阳县东北二十九里，汉景帝庙也。帝所自作，讳庙，故言宫。《一统志》：县境渭水南有长信宫。秦始皇初居长信宫、祁年宫，即此。

　　望贤宫县东五里。唐开元中建。天宝末，西幸至咸阳望贤宫。至德二载，自凤翔还西京，至望贤宫。又上皇幸蜀还，肃宗备法驾奉迎于此。其后懿宗数幸焉。《志》云：自便桥涉渭宫，其必繇之道。

　　细柳仓在今县西。《元和志》：县西南二十里有细柳仓，汉旧仓也。汉文帝后六年，匈奴入上郡，使周亚夫为将军，次细柳，即此。《史记·匈奴传》：亚夫军长安西细柳北。服虔曰：细柳在长安西北。如淳曰：在渭北石徼西。《三辅故事》：细柳在直城门外阿房宫西北维。皆指此也。亦谓之柳中。汉初，樊哙从入关，攻下柳中，即细柳云。

　　杜邮亭县东二十里。即唐咸阳县治也。秦白起伏剑于此。《秦记》：武安君出咸阳西门十里，至杜邮，遂自杀。《水经注》：安陵南渭渠侧有杜邮亭。孔颖达曰：今咸阳城本秦杜邮。《一统志》：唐咸阳城在渭水北杜邮馆西。今其地亦名孝里亭。○成贰壁，在县境。成贰，人姓名也。晋太元十年，慕容冲将高盖攻渭北诸垒，秦太子苻宏与战于成贰壁，大破之。胡氏曰：壁在渭北。

　　便桥在今县城东南。即长安之西渭桥。《雍录》云：西渭桥在咸阳县西二十里。盖县移今治也。又中渭桥，《志》云：在今县东二十五里。亦详见长安县。渭水驿，在今县治东。

　　泾阳县府北七十里。西北至醴泉县九十里，北至州淳化县九十里，东北至三原县三十里。本秦邑。昭王弟悝封此，号泾阳君。汉为池阳县地。后魏置泾阳县，属咸阳郡。后周县废。隋复置，属雍州。唐初因之。武德九年，突厥入寇，自泾州进至高陵，尉迟敬德败之于泾阳。天授二年，隶鼎州。大足初，还属雍州。宋属京兆府。元省入高陵，寻复置。今城周五里有奇，编户五十里。

　　○云阳城县西北五三十里。秦县。始皇二十五年，使蒙恬通直道，自九原至云阳。既而徙五万家于云阳。汉亦为云阳县，属左冯翊。后汉建武二年，赤眉自陇坻大略而东。邓禹拒之，不克，遂弃长安走云阳。又汉中王嘉败赤眉于谷口，就谷云阳，遂诣禹降。永康元年，东羌先零掠云阳。晋省。后复置。后魏属北地郡。后周置云阳郡。隋开皇初，郡废，县属雍州。唐贞观元年，改为池阳县。八年，复曰云阳。天授二年，置鼎州于此。大足初，州废，县仍属雍州。会昌四年，幸云阳校猎。乾宁二年，李克用败宁叛帅王行瑜，还军云阳是也。五代时，县属耀州。宋因之。金属京兆府。元至元初，并入泾阳。

　　石门城在县北。本云阳县地。唐武德元年，分置石门县。三年，兼置泉州，领石门、温秀二县。贞观元年，废泉州，改石门曰云阳，而改云阳曰池阳。八年废。温秀城，见永寿县。

　　宜秋城在县西北。《水经注》：郑渠自中山西瓠口东流，径宜秋城北，又东径中山南。晋永和八年，故赵将张琚据宜秋，称秦王。苻健击斩之。

　　○嵯峨山县北四十里。一名[B18D]山，东西二十五里，南北二十里，又名慈娥山。顶有三峰，其西又有二峰，亚于三峰。或云：此为《禹贡》之荆山，特出云表，登其巅，则泾、渭、黄河举在目前，视秦中如指诸掌。《长安志》：嵯峨，读曰[B18D]。慈娥山又在其东。《括地志》：山在云阳县北十五里，或谓之北山。唐建中四年，朱Г攻奉天。李怀光自河中驰援，军于蒲城。寻引兵循泾阳并北山而西，败Г兵于醴泉。Г惧，引还长安。广明中，官者曹知悫以黄巢陷长安，集壮士据嵯峨山南，为堡自固。贼不敢逼。田令孜忌之。中和四年，令孜遣岐将王行瑜，潜师自嵯峨山北，乘高袭攻，合营尽。又天末，华原贼帅温韬聚众嵯峨山，暴掠畿内，发掘陵寝。《城冢记》：嵯峨山，唐德宗崇陵在其上。

　　中山《志》云：在县西北七十里。《图经》：中山北接嵯峨，西拒冶谷，南并九，泾河自中而出，故名中山。一云以山在冶水西，泾水东也。汉元鼎初，获宝鼎于汾阴，荐之甘泉。鼎至中山，氤氲有黄气盖焉。俗讹为仲山，云汉高祖兄仲居此。山多竹箭，郑国渠经其下。《水经注》：郑渠首承泾水于仲山西瓠口，所谓瓠中也。《尔雅》以为周之焦获。《河渠书》：凿泾水自中山。是矣。后周主ど常祈雨于仲山。唐武德四年，猎于仲山。贞观初，置折冲府，一曰仲山府，盖以山名。又有泉曰小师泉，冬夏不溢不涸。《括地志》：仲山在云阳西十五里。《城冢记》：唐宣宗葬此，谓之贞陵。

　　甘泉山县西北百二十里，周回六十里。一名石鼓原，一名磨石原，亦曰磨盘岭，又名车盘岭。甘泉出焉。旧《志》云：山在云阳县西北八十里，登者必自车箱阪而上。阪在云阳县西北三十八里，萦纡曲折，单轨财通。上阪即平原宏敞，楼观相属。范睢说秦王，北有甘泉、谷口之固，即甘泉山也。汉七年，帝幸甘泉，以备匈奴。文帝三年，匈奴入北地，居河南为害，帝初幸甘泉。十四年匈奴入萧关，至彭阳，侯骑至雍甘泉。后六年，匈奴入上郡、云中，烽火通于甘泉。《长安舆地志》：甘泉山有宫，秦始皇所作林光宫周匝十余里。汉武帝元封二年，于林光宫旁更作甘泉宫，自是屡幸焉。宫周十九里，宫殿台观，略与建章相比。百官皆有邸舍，常以五月避暑，八月始归。其地最高，去长安三百里，望见长安城堞。又于宫城筑通天台，去地百余丈，云雨悉在其下。元朔五年，复立泰于甘泉，时亦谓之云阳宫。《汉纪》：太初元年，朝诸侯，受计于甘泉，作诸侯邸。是也。后往往朝会于此。宣帝亦数幸焉。甘露三年幸甘泉，匈奴呼韩邪来朝。黄龙初，匈奴复朝甘泉，元帝亦数幸甘泉。后汉时渐废。西魏时复修治。后周主邕数如云阳宫。唐贞观二十年，幸汉故甘泉宫，是也。《汉书音义》：匈奴祭天处，在云阳甘泉山下。秦夺其地，徙休屠王于右地，故云阳有休屠金人。屠，音除。又车箱阪，《水经注》谓之长箱阪。《志》云：即冶谷口往甘泉之道。

　　冶谷在县西北五十余里。亦谓之谷口。《云阳宫纪》：冶谷去云阳八十里，山出铁，有冶铸之利，因名。入谷便洪潦沸腾，飞泉激射，两岸皆峭壁对峙，凛然凝深。又曰：入冶谷二十里，有百里槐树。树北有泉，名金泉。谷中有毛原监，或谓之云阳谷。后魏孝昌初，稽胡刘蠡升居云阳谷，称天子。自离石以西，安定以东，方七八百里，常被其患，谓之胡荒。东魏天平二年，高欢袭败之于离石西境，寻为欢所灭。离石，见山西永宁州。

　　石安原县西南七里。高二十丈，东西三十八里，南入咸阳县界为咸阳原。十六国秦苻健常登此，叹曰：美哉斯原！因忾然有终焉之志。又丰稔原，在县北二里，亦谓之北原。唐永泰初，回纥、吐蕃合兵围泾阳，郭子仪拒之，退屯北原，即此。《志》云：县西北近冶谷口，有覆车原。抵洪门监，曰西城原。冶谷水东岸，曰百顷原，西岸曰丰乐原，东南岸曰清凉原。其势蜿蜒不绝，或阔或狭，随在殊称。洪门，县西北白渠堰口也。旧设监于此。接醴泉县界，去县治七十里。

　　长平坂县西南五十里，亦南接咸阳县北。东方朔谓秦时置狱处也。汉武帝上甘泉经此。宣帝自甘泉还，登长平阪。又有长平馆在其上。元后登长平馆临泾水，是也。后汉章帝建初七年，幸长平馆。又兴平元年，马腾等谋袭长安，诛李亻等，勒兵屯长平观。观与馆通也。颜师古曰：泾水之南原，今谓之睢城阪，东南去长安五十里。

　　○泾水县南七里。经仲山、九山间，出冶谷口东南流，入高陵县界。王莽天凤三年，长平馆西岸崩，壅泾水不流，毁而北行，是也。有花池渡，在县南十里，通长安。又东曰宋村渡，在县东南十五里，通临潼。县西五十里为狄道渡。西南三十里为临泾渡。又有睢城渡，在县西南二十里。相传襄十四年，诸侯伐秦时，济此。汉唐之通津也。津口有桥曰泾桥。

　　郑国渠在县西北六十里洪口。《唐志》云阳县有古郑国渠。又六辅渠，在县西北。汉元鼎六年，左内史宽所穿，亦谓之辅渠，亦谓之六渠。师古曰：在云阳三原两县界。

　　白渠亦在县西北六十里。引泾水南行，至县北五里，立三限闸以分水，北曰大白渠，中曰中白渠，南曰南白渠。《元志》：三限闸，在洪口堰下七十里。又有彭城闸，在三限下二十里。余详大川泾水。○仇班渠，旧在县西。或云白渠之支渠也。晋太元十年，苻坚与慕容冲战于仇班渠，大破之，又破之于雀桑。既而战于白渠，秦兵大败。雀桑，或云堡聚名也，亦在县西北。又《唐志》泾阳县有茂农渠。盖亦白渠之支渠矣。今皆湮废。

