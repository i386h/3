<!-- { "loadSidebar": true } -->
　　○甘泉宫在县西南十二里。程大昌曰：古以甘泉名宫者三：秦甘泉宫在渭南；汉甘泉宫在云阳磨石岭上；隋甘泉宫在县，对甘泉谷。或曰甘泉为秦之南宫，隋宫疑即秦旧址也。秦宣太后诱义渠戎王，杀诸甘泉。又始皇十年，迎太后于雍，入咸阳，复居甘泉宫。二十七年，作甘泉前殿，筑甬道自咸阳属之。此皆渭南之甘泉。隋复置宫于此。又有隋太平宫，在县东南三十里，以对太平谷而名。

　　阳宫县西南二十三里。秦惠文王时建。始皇九年，迁太后于阳宫。汉甘露二年，幸阳宫属玉观，是也。，读曰倍。又县北有宜春观，汉武帝建。《水经注》：涝水经汉宜春观，合氵美陂入渭。

　　灵台在县东北，周灵台也。《志》云：酆宫又东二十五里，即灵囿之地。中有灵台，《诗》所称“经始灵台”者。《春秋》僖十五年，秦、晋战于韩，秦获晋侯以归，舍诸灵台。是也。又有龙台，在县东北三十五里，一名龙台观。《三辅故事》：龙台高六丈，去丰水五里。汉时龙见陂中，故作此台。张楫曰：龙台在丰水西北，有龙台泽，亦名观水，《上林赋》所云登龙台者也。泽中又有马祖坛。

　　田家在县西，旧为碾之所。唐天复初，宦官韩全诲等，以朱全忠将至长安，劫上幸凤翔。上至县，李茂贞迎车驾于田家，明日，至，是也。

　　县府西南百六十里。西北至凤翔府二百里，北至乾州武功县四十里。汉县，属右扶风。山曲曰，水曲曰，故以名县。后汉省。晋末复置，仍属扶风郡。后魏因之。后周保定中，徙县于县西北，而于此置恒州及周南郡。寻州郡俱废，移县治此，属京兆郡。隋仍旧。唐天宝中，改曰宜寿县。至德初，复故。天复初，改属凤翔府。宋因之。金贞四年，又置恒州于此。元州废，县属安西路。今城周五里有奇，编户四十里。

　　○宜寿城县西一里。唐天宝中，县治于此。至德初，房将兵收西京，分军一自宜寿入，一自奉天入，一自武功入。既而皆为贼所败。中和初，凤翔帅郑畋讨黄巢，军，即此。

　　终南城在县东。西魏时置县，属雍州。后周属恒州，寻废。唐武德二年，复分置终南县。贞观八年省。宋为县之清平镇。大观初，置清平军。后置终南县，以清平军使兼领。金废军，仍置终南县。元废。《隋志》：后周时，分置仓城、温汤二县，寻并废。

　　○五福山在县东南。县北去终南山三十里。山其支峰也。《志》云：县东南四十里有太微峰，形势嵯峨，直接太虚。其地又有五峰耸峙，俗呼五福山。又东南十里为玉女洞，旁有飞泉甚甘。《水经注》：甘水出玉女峰。是也。又有芒谷，亦在县东南。芒水出此。相传马融曾读书谷中，石室存焉。

　　沉岭县南五十里。蜀汉景曜初，姜维率众出骆谷，经沉岭，向长安，即此。今亦名姜维岭。又有关家洞，近骆谷。明初，大兵下西安。元将桑麻失里守关家洞，徐达破走之。

　　老子陵县东三十里。一名石楼山，又名楼观山。旧有尹先生草楼，即关令尹故宅。秦始皇于楼南立老子庙。晋元康中，重葺，莳木万株，连亘七里。《水经注》：就水东北经大陵，世谓之老子陵。是也。唐武德七年，幸楼观山，谒老子祠。既又改为宗圣观。开元末，得玄元像于楼观山间，即此。

　　○渭水在县北五里。自武功县流入界，与兴平县接境。《水经注》：县有就水，出南山就谷，北流与黑水及三泉合，又北注于渭。又有田溪水，出南山田谷，北流径长杨宫西，又东北注于渭。又东有涌水，出南山东谷，东北流，经长杨宫东，又北径望仙宫，又东北耿谷水注之。水发南山耿谷，北流与柳泉合，东北径五柞宫，合涌水注于渭。

　　黑水在县西南。水出南山黑谷，北流合于就水。后魏正光末，秦州贼莫折念生遣其弟天生东侵岐雍，军于黑水。魏将崔延伯军于马嵬以拒之。既而选精兵西度黑水，向天生营。盖自马嵬越渭水而南，又度黑水而西也。

　　芒水在县东南。出南山芒谷。《水经注》：芒水，经县竹园中，分流注渭。蜀汉延熙二十年，姜维出骆谷，至沉岭，为邓艾所拒，壁于芒水。是也。○甘水，在县东十里。县东六十五里有甘河镇，以此名。《志》云：县东北五里又有水。下流俱入渭水。

　　骆谷水在县西南。出骆谷，北流径长城戍西，又北注于渭。《水经注》：骆谷水，出坞东南山骆谷北。是也。○韦谷渠，在县西南三十五里。自南山流经清化店，北入渭，一名广济渠。又县有夹水沟，近时官军败贼于此。

　　望仙泽县东南三十里，周十里。又东南五里有仙游潭，亦曰五龙潭。唐时岁降中，使投金龙于此。

　　○长杨宫《黄图》云：在县东南三十里。秦宫也。又有五柞宫，在县东南三十八里。亦秦故宫。汉武南猎长杨，即此。《汉书》：武帝后元二年，幸长杨宫，崩于五柞。《水经注》：二宫相去八里。长杨有长杨数亩。杨雄作《长杨宫赋》，谓此宫门有射熊馆。元帝永元五年，幸长杨射熊馆。成帝元延三年，校猎长杨射熊馆。五柞宫门外有柞树五。又南有清梧观，观前有梧桐三，因名。○宜寿宫，在县南三十里，周隋时建。又《隋志》县有宜寿、文山、仙游、凤凰等宫。

　　司竹园《元和志》云：在县东十五里。隋《图经》云十二里。《史记》：渭川千亩竹。《汉书·王莽传》：霍鸿负倚芒竹。即此地也。师古注：芒竹在南，芒水之曲而多竹林也。《穆天子传》：天子西征至玄池，奏《广乐》三日，是曰乐池，乃植之竹。汉时谓之、杜竹林，有竹丞。魏置司守之。晋永和六年，苻健至长安，故赵将杜洪、张琚屯司竹。九年，秦胡阳赤起兵司竹，苻雄等击灭之。后魏有司竹都尉管领，岁终以竹功之多少为考课。隋末，西域商胡何潘仁入司竹园为盗，与李神通攻下县，以应李渊。唐广德初，吐蕃入奉天、武功。郭子仪奉诏镇咸阳。方至，吐蕃已自司竹园渡渭，循山而东。渭北行营将吕月将破之于西，既而败没。《寰宇记》：园周围百里，以供国用。宋有司竹监。苏轼云：官竹园，临水数十里不绝。盖北跨武功，西连县，东接、杜，皆古司竹地矣。明设司竹局大使典之。

　　骆谷关县西南百二十里。《通释》：骆谷在长安西南三百里。唐武德七年，开骆谷道通梁州，因置骆谷关，在今关外九里。贞观初，移于此。至德二载，安庆绪之兵据长安。崔光远破贼于骆谷。兴元以后，关中多故，每由骆谷幸兴元。又天初，岐以车驾迁洛，传檄合兵讨朱全忠。全忠自河中西入关，引兵北屯永寿，南至骆谷。岐兵竟不出。详见汉中府傥骆道。○柴家关，在县南百七十里，有巡司。又县西南百里有十八盘巡司。

　　长城戍在县西南三十里。蜀汉延熙二十年，姜维出骆谷，至沉岭。时长城积谷甚多，而守兵少。魏司马望、邓艾进兵据之以拒维。晋永和五年，石赵乱。梁州刺史司马勋谋取雍州，出骆谷，破赵长城戍，壁于悬钩，去长安二百里。王氏曰：悬钩，在长城戌东，地险固，内控骆谷之口，外通雍、豫之境。既而勋释悬钩，东出武关，遂拔宛城。宛城，今河南南阳府也。○贺城戍，在县西。晋永和中，司马勋破赵长城戌，又拔贺城。三辅豪杰，多杀守长以应勋，凡三百余壁，即此。又女娲堡，亦在县西南。晋永和十年，桓温伐秦，梁州刺史司马勋军出子午谷，为苻雄所败，退屯女娲堡。

　　高陵县府北八十里。西至泾阳县五十里，东至三原县三十五里。本秦县，为左辅都尉治所。汉属左冯翊。三国魏改为高陆县，属京兆郡。晋因之，寻复旧。后魏熙平中，复改为高陆县，冯翊郡治焉。隋初郡废，县属雍州。大业初，复曰高陵县，属京兆郡。今城周四里有奇，编户十四里。

　　○左冯翊城县西南二里。《括地志》：即高陵故城也。秦昭王封同母弟显为高陵君。又吕氏之变，代王乘传诣长安，至高陵休止。更始末，赤眉至高陵，王匡等迎降。潘岳《关中记》：三辅旧治长安城中，长吏各在其县治民。光武东都之后，扶风出治槐里，冯翊出治高陵，即此城也。

　　阳陵城县西南三十里。《索隐》云：在长安东北四十二里。是也。本秦弋阳县。景帝五年营陵邑，改焉。太初以后属左冯翊。后汉改属京兆。曹魏时废。《帝王世纪》：阳陵山方百二十步，高四十丈，西去咸阳县十五里。○鹿苑城，在县南二十五里。唐武德二年析高陵地置，贞观初废。

　　○鹿苑原县西南三十里。唐贞观四年，猎于鹿苑是也。原上有鹿台祠。元至正二十一年，张良弼贰于察罕，营于鹿台。二十六年，扩廓总诸道兵，良弼复不应命。扩廓遣关保等攻之于鹿台。既而明师平山西，渡河趣奉元，良弼由野口北遁。徐达等渡渭，驻三陵陂，遂入奉元。野口，或云即醴泉县冶谷口。又有奉政原，在县南十里。

　　○渭水县西南二十里，与临潼县接境，合于泾水，又东入渭南县界。○泾水，亦在县西南二十里，自泾阳县东南流，合于渭水，又东经废栎阳县界。晋义熙十三年，刘裕伐秦，王镇恶自河入渭，趣长安。姚弘使姚强等合兵泾上以拒之，盖在县界。

　　南白渠在县北。白渠自泾阳县来，分三限。中白渠首受太白渠，入县界。南白渠首受中白渠，东南流，亦入县界。《水经注》：白渠又东，支渠出焉。东南流，经高陵故城北。是也。唐宝历初，县令刘仁师更浚古白渠水道。渠成，名曰刘公渠，堰曰彭城堰。《白氏六帖》：高陵有清、白二渠。交口置斗门堰。清水三分入白渠，二分入清渠。

　　○龙跃宫县西四十里。地名十里店。亦谓之故墅，唐高祖龙潜处也。武德六年置宫，七年临幸焉。德宗改为修真观。《志》云：龙跃宫西接咸阳周氏陂，唐高祖屡幸周氏陂，过故墅，即此。○雍门，徐广曰：在高陵县。秦都咸阳，自雍门以东至泾渭，殿屋复道，周阁相属。是也。

　　东渭桥在县南十里。详见长安县。桥西二里有新开渡，县西南二十里有黄家渡，又西南十里有孙张渡，俱渭水津济处。

　　富平县府东北一百二十里。西北至耀州七十五里，西至三原县五十里。汉县，本治宁夏之废回乐县界。后汉徙治今庆阳府之废彭原县界。晋徙怀德城，属北地郡。后魏移于怀德城东北。后周置中华郡，旋废郡，以县属冯翊郡。隋改属京兆郡。唐属雍州，徙治义亭城，天中属耀州。五代以后因之。明万历三十年，改今属。城周三里，编户四十四里。

