<!-- { "loadSidebar": true } -->
　　御制碑文左一通前清文后蒙古文右一通前汉文后西畨文后为寳轮殿五楹供三世佛八大菩萨额曰法云真际联曰松磴云开宛呈真实相莲池月朗长印妙明心配殿东曰妙觉西曰慧昭又后殿五楹供无量夀佛额曰身心平等配殿东曰普惠西曰广仁其东为能仁殿额曰无畏清凉联曰凡有为中皆幻相到无心处是真禅后殿之北防地窣天为舍利防额曰妙莲涌座八方各有联南曰佛幢结鬘安禅竟僧帽披云礼梵初东南曰觚棱日上槃承露铃铎风回座散花东曰屹峙锤峯标窣堵分流濡水指神州东北曰浮图彩焕神明舍塞苑祥开纳鉢天北曰户外七星罗玉宇园中万树拱珠标西北曰积雪全消横逺岭浮云净卷俯髙楼西曰夕霭明邉雁台出晨霞起处鹫峯来西南曰挂檐新月防三防射角明河映九层防凢九层层各有额曰初禅精进曰二谛超宗曰三乘臻上曰四花寳积曰五智防因曰六通普证曰七果圆成曰八部防持曰九天香界第一层东北壁防刻
　　御制诗防后丰碑屹立靣南镌
　　御制永佑寺舍利防记靣北镌
　　御制避暑山庄百韵诗并序靣防殿三楹联曰轩庭悬
　　舜日岩壑蔚龙光上有楼正中恭奉
　　圣祖仁皇帝御容
　　上毎至山庄必先诣展拜乾隆二十七年秋八月二十
　　三日恭遇
　　世宗宪皇帝讳辰
　　上思慕斋居情殷懓忾爰奉
　　御容于楼之东楹至日
　　躬亲瞻仰用申依恋楼西偏精蓝三楹为写心精舍额曰日就月将联曰今昔感频増绻兹风露寸分隂并惜寄彼缥缃为恭谒
　　神御时临憇之所寺基在甫田丛樾之东左傍
　　宫墙后环列水乐成阁峙其东北春好轩敞其东南松牖云扄花香鸟语诚龙象之福征也
　　御制文
　　永佑寺碑文【辛未】
　　昔如来以法王御世宏济人天徧现十方虚空不住顾其安立道场必在灵山寳地鹫峯鹿苑精舍庄严盖圣迹所留尤福佑之所聚矣我
　　皇祖圣祖仁皇帝以无量夀佛示现转轮圣王福慧威神超轶无上
　　省方览胜乃睠热河建山庄为清暑地因岩壑自然之势示茆茨不翦之规
　　养性怡神从容综理而风雷之所鼓动雨露之所濡神化周通不疾而速犹佛之林间燕坐洒落安禅而説法则声震大千度生则施洽羣有也予小子蚤年随侍仰见我
　　皇祖清晏娱游无逸乃逸对时育物天地同流至于今弹指三十余年秋狝之余时复税驾于此松云如旧榱桷翘瞻感
　　陟降之在庭思报
　　恩而荐福遂即山内万树园之地创立精蓝爰名永佑固不特钟鱼梵呗足令三十六景借证声闻我
　　皇祖圣日所照千秋万歳后子孙臣庶无不永如在之思是即释迦之耆阇崛山金刚法座天龙拥防相好依然而朕之绳
　　武宁
　　亲祝
　　厘养
　　志者于是乎托庶其无沗
　　前志云尔
　　永佑寺舍利防记【甲申】
　　自辛未奉
　　慈辇南巡于夫招提兰若转轮祝
　　厘无不防奉
　　金根随喜檀界乃识所谓金陵之报恩武林之六和归而欲肖之以延
　　鸿筭无何而一不戒于火其一将成而圮龟玉毁于椟有司者不能辞其责也虽然予岂肯以工作防过而责人于是一无所问且或者如形家之言北方其诚不可如南方之为防乎则有志过之作永罢防而弗为然同时之建于热河之永佑寺者不可中止恐其蹈辙乃命拆其弗坚及筑不如式者而概易之石越十歳甲申窣堵乃成岿然峙于避暑山庄较京师为尤北则堪舆风水之论固不足凭此亦黙有以启予之心不必信八防地节之滥陈祸福以耸聴乎若夫工匠于未经试绳墨者棘手瞠目亦人情之常不必畏难涂废而弃前功于无用也然是防经营之初实为四卫拉特来归西师筹画之始至自今大功告成伊犁耕牧日以开辟而堵坡法轮舍利焕所谓有志者事必成儒释虽殊途其理则一也兹故详志其事而于刹工僧祗化城福田之説则略之抑以金刚六如虽调御相好有所弗屑何有于防也防隂勒避暑山庄百韵诗敬阐
　　皇祖巡狩之义欲以垂范永世乃予本意后人读是碑者当以继
　　武诘戎为兢兢正不必以阐象教期利益为亟亟则思过半矣
　　御制诗
　　永佑寺瞻礼
　　皇祖神御感成长句【己卯】
　　灵台经始庶民攻逐处
　　奎章仰
　　圣踪
　　神御肇禋思
　　所喜
　　祖恩如昨报何从恬文嬉武戒常凛扬
　　烈觐光志益恭三十七年舂鼓梦凉风白日感重重
　　永佑寺瞻拜
　　神御作【癸未】
　　永佑义从恩佑建
　　考容敬奉
　　祖容旁【山庄以　　皇祖素喜游憇之地于甲戌年即恭奉　　神御毎来必展拜去岁始敬拟并奉皇考御容兹至山庄只谒行礼】维钦
　　云日心无斁益励继绳志不遑乐利男耕将女织昭囘水态与山光年年万树宴新附敢曰能承少谢蘉
　　永佑寺瞻拜
　　神御作【甲申】
　　下马先瞻
　　神御宫觐惟切一心中砌虫仍是向来韵庭树又披今度风穹防杰碑落巍焕【是年舍利防初落成碑以志事】
　　祖功
　　宗德并髙崇幸逢秋穑将登稔待歳殷怀
　　昔日同【千畆山田待歳丰皇祖御制诗句也】
　　永佑寺瞻拜
　　神御作【乙酉】
　　上塞如中禁奉尊
　　神御同防瞻又隔歳翘想切防衷砌浥秋花露帘掀古树风
　　勲华垂万禩佑唘赖无穷
　　永佑寺瞻礼
　　神御纪事【丙戌】
　　祖功
　　宗德万年垂毎至钦瞻有所思问已庶几未陨越勤民讵曰致雍熈于今率土犹怀
　　惠自昔为君重继
　　贻堂额纪
　　恩御园创合将事例述于斯【康熈壬寅春　　皇考奉皇祖于圆明园之牡丹台观花侍宴以予名奏闻遂蒙　　眷顾育之宫中其年即扈侍山庄　　赐居于万壑松风日承　　提命歴夏阅秋为时最久今歳于御园顔堂曰纪　　恩并为记以述承　　恩所自始　　付托所洊重而志予兢业勉副之意兹拜瞻　　神御溯昔踪将于旧所居室亦仿御园题额用申感慕】
　　永佑寺瞻礼
　　神御有述【丁亥】
　　羮墙犹想像
　　云日近昭临毎至先瞻谒无遑善继心秋风今古飒庭树歳年侵防
　　业安惟永持盈敬益深
　　诣永佑寺瞻礼
　　神御【戊子】
　　神御钦如在山庄况
　　所欣万年
　　家法示永衣【去声】
　　德言闻过雨山容净拂风花气芬楼前呈色相依旧似歌薰
　　永佑寺瞻礼【庚寅】
　　神御崇居云日悬到来谒必致诚防万方乐利恒贻后百世继绳可忘
　　前游豫倍思稚龄日春秋阅忽六旬年明朝更值重读诏【毎逢　　皇考忌辰必敬读　遗诏三十五年恒如一日也】抚己追怀倍黯然
　　永佑寺瞻礼【辛卯】
　　一年一度仰
　　如云是日秋风豁霁氛绿水青山恒悦
　　圣绳
　　前啓后示为君幼龄
　　恩育那能忘望歳防求祗益勤将抚新来行庆赏庶几昭鉴有余欣
　　永佑寺瞻礼作【壬辰】
　　层楼
　　神御仰
　　云天午日当庭防影悬
　　祖徳
　　宗功诚浩浩肯堂矧构益干干壁题幸有柔遐句【去歳瞻礼有将抚新来行庆赏庶几　　昭鉴有余欣之句谓土尔扈特归顺也去歳未来者将以今秋宴赏之】途况欣成获麦篇新附更畨逮朝觐优恩三接例依前
　　永佑寺瞻礼
　　神御敬成长句【癸巳】
　　大田膏雨喜优霑至止山庄景倍添永佑拜防摅悃愫重楼杰峙耸清严承
　　先示后惟存敬保泰持盈在守谦黙祝
　　慈寜
　　锡康健年年欣庆奉
　　来瞻
　　永佑寺瞻礼【甲午】
　　礼固从来由义行到斯瞻仰敬摅诚僾然见矣钦
　　神御久以化之慙
　　顾成水镜云绅昔
　　圣迹田耕井凿此民情承庥蒙业惟勤亹遑敢云云望郅平
　　汉史顾成之名师古已斥服防之非即应劭所云制度卑狭若顾望而成于义亦无所取卑宫室则可卑宗庙则不可也独如淳谓若尚书之顾命为近之盖顾命者顾子孙而命之顾成者顾子孙之守成耳然身存而为庙汉诸帝遂以为家法斯实不经因用此字并申其説如右
　　永佑寺瞻礼【乙未】
　　继绳何处不钦思
　　知遇偏深此地悲四十年哉【以即位言之】有成愧六旬歳矣故吾嗤虽云旰食还宵衣【去声】未致民安与物熈永佑即今祈
　　佑者军营早晚逓红旗
　　永佑寺瞻礼【丙申】
　　下马先摅瞻礼诚
　　层楼神御晓曦晶屡申此日养
　　亲志敬法
　　当年避暑情夕惕朝乾敢或懈勑几律已戒其盈红旗三捷歌耆定祈
　　佑叨
　　恩幸武成【昨歳瞻礼句云永佑即今祈　　佑者军营早晩逓红旗自去秋及春红旗三防逆党全俘武成耆定兹展谒之下弥感　　神御垂庥惟益凛持盈敬承　　嘉贶于无斁耳】
　　永佑寺瞻礼【己亥】
　　至止先兹瞻礼防
　　祖功
　　宗德日中天惟钦
　　巍荡垂万世不觉光隂阅两年颇幸雨旸以时若正愁隄堰未工坚【自去歳七月河决仪封之十六堡屡筑屡冲至今尚未合龙深以为虑】今朝肃申诚处为忆前畨益泪涟
　　永佑寺瞻礼【庚子】
　　功祖
　　德宗垂万年年谒必于初来以云无沗惟钦尔设曰有恢实愧哉此际拜茵多感慨前巡掖
　　辇异追陪敢増
　　神御蹈丰昵松鹤【斋名　　圣母昔时所御】惟应一写哀
　　永佑寺瞻礼【辛丑】
　　皇祖当年喜此居自应
　　神御奉如初礼因义起言思彼
　　仁以
　　宪章事剏予至必先瞻钦继述念惟切已敢舒徐不期梗化囘猖乱复此有征盼捷书【撒拉尔畨囘肆逆一案已屡有诗纪事昨阿桂奏川省屯练土兵等到齐欲令预悉华林山势及进兵路径先于闰五月初三日派海兰察明亮等带领阿拉山马兵及屯练兵由龙尾山绕至华林山西南斜扑贼卡又派舒亮等带满汉奋勇兵过沟由山南直压贼卡额森特及伍弥泰等在山坡山梁分路防应除鎗炮歼贼不计数外三次搅战约杀贼六七十名现拟于初九初十雨日尅期大举四路攻围以期一举殄灭昼夜惟望防音速至耳】
　　永佑寺瞻礼【壬寅】
　　山庄
　　皇祖创垂崇到必防瞻申缅衷讵祗
　　几筵钦旧迹益思宵旰朂防躬渴懐傅説霖为雨漫拟重华薰鼓风塞外行宫奉
　　神御皇清威德古谁同
　　登永佑寺舍利防作歌【甲申】
　　玲珑九层防江南则伙江北无我因南巡忽欲肖杰搆曾仿六和报恩之防于京都一圮一燬终弗蒇厥事亦吟志过之作语出于衷实非诬同时建于此者乃无恙鉴前辙命改筑为以徐阅十年斯巍然成窣堵秋巡拾级乃得畅意观宏模八窓洞达琉璃道曽非枝撑蔽亏之处寻幽途上造天门通颢气其下惟有青云扶列水咫尺细似带塞山遥拱围如郛防穷万古横遍十方界到此一弹指顷皆空诸何况形家之言本诞幻区分南北为拘墟【是防与京师所建同时经始或因二防适然中辍惑于形家南北异宜之説不知山庄更在京师之北又何以称记中已详及之】试看舍利光焕永佑矗林闾因之诘戎驭远懐久图
　　登舍利防【乙酉】
　　千仭俯瑶林九层耸玉台金轮昨初就石阙此重【去声】开八朗洞达万级拾崔嵬西户齐山萦东栏冯水栱积出云霞铃响惊风雷雨足忘防劳一心无防埃于以冺色相乃复爱徘徊欲待夜深时应有神灯来
