<!-- { "loadSidebar": true } -->
　　十六国春秋北燕録冯宏字文通跋季弟跋死僭即天王位元年正月大赦改元太兴二月立夫人慕容氏为皇后二年正月立慕容后子王仁为太子六月世祖来伐七月至辽西宏遣侍御史崔聘奉牛酒犒师世祖至和龙石城等十郡迎降世祖发其民三万穿围堑以守和龙八月攻建徳冀阳拔之九月世祖引师还十一月黜长乐公崇使镇肥如十二月崇遣弟乐陵公邈如魏请举部降宏闻之使别将封羽率众围崇于辽西三年正月世祖遣抚军大将军永昌王健救辽西六月世祖遣诸军击和龙别将围凡城凡城降八月崇上表于魏请求说降其父世祖不许四年正月宏遣给事黄门侍郎伊臣请和于魏世祖不许三月宏遣尚书高颙上表称藩请罪于魏乞以季女充奉掖庭世祖许之乃徴太子王仁入朝宏不遣散骑常侍刘滋谏宏怒杀之世祖遣诸军来伐宏婴城固守五年正月宏数为魏所攻称藩奉贡于宋宋封宏为燕王江南谓之黄龙国三月遣大将军汤烛入贡于魏辞以太子王仁有疾故未遣四月乞师于建康六月世祖遣骑四万来伐七月至和龙宏以牛酒犒师十二月魏复率众来伐宏日就削上下危惧宻遣尚书阳伊求迎于高丽六年二月宏遣使入贡于魏请送侍子世祖不许将举兵讨之遣使者十余辈诣东方高丽等诸国告谕之三月世祖遣骑一万攻白狼城辽西诸军会之四月克白狼城宏迫急复遣使求迎于高丽高丽王琏遣大将葛居卢孟光等率众数万随阳伊至和龙来迎宏欲东奔民多难之大臣单于右辅古泥及尚书令郭生开城门纳魏兵魏兵疑古泥诈不敢入城生遂勒兵攻宏宏引高丽兵入自东门与生于阙下生中流矢死五月宏率和龙见户东徙焚烧宫殿宏至辽东高丽王处之平郭寻徙北丰宏素侮高丽政刑赏罚不以叙犹如其国高丽王夺其侍人取太子王仁为质宏怒遣使上表求迎于建康诏遣使者王白驹等迎之并令高丽王不欲宏南来遣别将孙潄高仇等杀之于北丰子孙同时死者十余人伪谥昭成皇帝
　　凡城守将一人
　　封羽
　　十六国春秋北燕録太兴三年六月魏围凡城凡城守将封羽以成迎降
　　昌黎尹一人
　　孙伯仁
　　十六国春秋北燕録太平七年十一月跋杀尚书令孙防弟昌黎尹伯仁
　　石城太守一人
　　李崇
　　十六国春秋北燕録李崇仕跋吏部尚书石城太守魏世祖至和龙崇帅十余郡归降
　　建徳太守一人
　　王融
　　十六国春秋北燕録大兴二年七月世祖至和龙建德太守王融率众迎降
　　建德令一人
　　高育
　　魏书髙道恱祖育冯文通建徳令值世祖东讨率其所部五百余家归命军门
　　契丹
　　按契丹兴于后魏分为八部皆竒首可汗之后其地尚在今朝阳县北境外至其别部入附白狼水东者始居朝阳县境若库莫奚亦镇居安营二州之地其部长名氏尠可考故不备録
　　莫贺弗勿于
　　魏书契丹传显祖时各以其名马文皮献天府得文市于和龙宻云之间太和三年高句骊窃与蠕蠕谋欲取地豆干以分之契丹惧其侵轶莫贺弗勿于率其部落车三千乗众万余口驱徙杂畜求入内附止于白狼水东
　　按契丹八部曰悉万丹部何大何部伏弗郁部羽陵部日连部匹絜部黎部吐六于部即辽史所谓古八部也其莫贺弗勿于爲何部之酋长亦未详
　　北齐
　　库莫奚
　　按髙齐立国二十八年大率以西备关陇爲事未遑东略奚与契丹亦叛服不常兹但就奚部中可考者録之
　　阿会氏
　　北史库莫奚传齐受魏禅嵗时来朝其后种类渐多分爲五部一曰辱纥主二曰莫贺弗三曰契个四曰木昆五曰室得每部一人爲其帅随逐水草颇同突厥有阿会氏五部中爲盛诸部皆归之按库莫奚之分为五部周书载于大统以前则当在魏末隋书载于大业以前又似在隋初兹据北史列于齐代至周时之库莫奚契丹于史传无名字可考故缺之
　　又按魏书及北史并言库莫奚东部宇文之别种周书言鲜卑之别种宇文氏即鲜卑三史去奚之先未逺必有所攷至旧唐书云奚盖匈奴之别种新唐书云奚盖乌丸蹋顿之后与前说互异嵗代已遥未足为据也






　　钦定热河志卷一百四
<史部,地理类,都会郡县之属,钦定热河志>
　　钦定四库全书
　　钦定热河志卷一百五
　　外记三
　　隋
　　契丹
　　按北魏以后突厥始强威服塞外诸国齐周皆倾府藏以给之随初营州髙寳寜为患沙鉢略可汗与之合军攻防临榆镇隋书奚称奚臣于突厥契丹称契丹为突厥所逼又契丹别部皆突厥来降其托纥臣水契丹十部突厥沙鉢略遣吐屯潘垤统之则今承徳府全境虽分属奚与契丹寔为突厥之属国然沙鉢略逺居西北自在今境之外亦如檀石槐轲比能之遥制无容列入兹但录契丹部长于篇奚于隋代无名氏可考故亦缺之
　　莫贺弗
　　隋书髙祖纪开皇四年五月癸酉契丹主莫贺弗遣使请降九月内附契丹当后魏时为髙丽所侵部落万余口求内附止于白貔河其后为突厥所逼又以万家寄于髙丽开皇四年率诸莫贺弗来谒五年悉其众欵塞髙祖纳之聴居其故地按白貔河北史作白狼河隋书字误本纪称契丹主莫贺弗请降列传作率诸莫贺弗来谒而其先在后魏时内附者已有莫贺弗勿于疑所谓莫贺弗者如靺鞨渠帅称大莫弗库莫奚渠渠帅称俟斤之乃契丹酋长之总称也至库莫奚传第二部亦曰莫贺弗其部落各别葢名偶同耳
　　多弥
　　隋书髙祖纪开皇五年四月甲午契丹主多弥遣使贡方物
　　按隋开皇四年莫贺弗内附而五年又有多弥遣贡之事其事之同异及多弥为何部酋长俱无可考
　　出伏
　　隋书契丹契丹别部出伏等背髙丽率众内附髙祖纳之
　　唐
　　奚
　　按乌桓鲜卑迭盛于汉魏晋间乌桓微弱已无部落可考鲜卑之后为奚契丹又盛于唐仍错防今承徳府全境内奚后分东西二部西奚居妫州北山在今境外其酋帅见于五代史者不备载载其牙帐在吐防真河【即今老河源出平泉州经赤建昌朝阳诸县境】者
　　苏支
　　旧唐书奚贞观二十二年酋长可度者率其所部内属以可度者为右领军兼饶乐都督封楼烦县公赐姓李氏显庆初又授右监门大将军匹帝
　　唐书奚显庆间可度者死奚遂叛五年以定襄都督阿史得枢賔左武侯将军延陀梯真居延州都督李含珠为冷陉道行军总管明年诏尙书右丞崔余庆持节总防定襄等三都督讨之奚惧乞降斩其王匹帝
　　李大辅
　　旧唐书奚景云元年其首领李大辅遣使贡方物睿宗嘉之宴赐甚厚延和元年左羽林将军检校幽州大都督孙俭率兵十二万以袭其部落师次冷硎前军右骁衞将军李楷洛等与大辅会战我师败绩俭惧不敢进救遣使矫报大辅云我奉勑来此招谕大辅曰将军可还无相惊扰俭军渐失部伍大辅乃率众逼之由是大败开元三年大辅遣其大臣粤蘓梅落来请降诏复立其地为饶乐州封大辅为饶乐郡王仍拜左金吾员外大将军饶乐州都督五年大辅与契丹首领松漠郡王李实贵【旧作失活见辽史今改正】咸请于栁城依旧置营州都督府上从之其年大辅入朝诏封从外甥女辛氏为固安公主以妻之赐物一千五百疋遣右领军将军李济持节送还藩
　　按大辅新唐书作大酺旧唐书本纪开元五年亦作大酺孙俭新唐书作孙佺旧唐书孙防约传亦作佺其作辅作俭者葢字之譌开元三年新唐书作二年粤蘓梅落作粤蘓悔落五年尙主作二年许尙主明年入朝成昏考新旧唐书开元二年七月薛纳为奚契丹所败则是年无乞降事可知新唐书本纪开元四年八月奚契丹降则前两年无许昏入朝事可知旧唐书本纪开元五年三月丁巳以辛景初女封为固安县主妻于奚首领饶乐王大辅葢乞降在三年入朝在四年八月尙主在五年三月丁巳旧唐书于此一事最为详覈新唐书契丹传开元二年实贵来归后二年与奚长李大酺皆来此即开元四年八月书奚契丹降时事也许尙公主当在此时
　　鲁蘓
　　旧唐书奚传开元八年大辅率兵救契丹战死其弟鲁蘓嗣立十年入朝诏令袭其兄饶乐郡王右金吾员外大将军兼保塞军经略大使赐物一千段仍以固安公主为妻而公主与嫡母未和逓相论告诏令离昏复以成安公主之女韦氏为东光公主以妻之十四年又改封鲁蘓为奉诚王授右羽林军员外将军十八年奚众为契丹衙官可罕于所胁后叛降突厥鲁蘓不能制走投渝闗公主奔归平卢军
　　李诗　髙
　　旧唐书奚开元二十年信安王祎奉诏讨叛奚奚酋长李诗髙等以其部落五千帐来降诏封李诗为归义王兼特进右羽林军大将军同正仍充归义州都督赐物十万匹移其部落于幽州界安置
　　李延宠
　　唐书奚李诗死子延宠嗣又叛为幽州张守珪所困延宠降复拜饶乐都督懐信王以宗室出女杨为宜芳公主妻之延宠杀公主复叛
　　怒皆
　　旧唐书王忠嗣天寳元载与奚怒皆战于桑干河三败之
　　蘓库【旧作娑固见辽史今改正】
　　旧唐书奚天寳五载封其王蘓库为昭信王仍授饶乐都督
　　按唐有两李蘓库开元三年契丹首领李实贵率种落内附实贵死弟蘓库代领其众又天寳五载封奚国王蘓库为昭信王两国俱经太宗赐姓当时皆称李氏也
　　李日越
　　唐书奚安禄山节度范阳诡邉功数鏖鬭诛其君李日越
　　按张九龄集有勑奚都督李归国书二篇文苑英华蕃书门亦载之归国作归图其人在元宗时而新旧唐皆不载附録于此
　　啜剌
　　旧唐书徳宗纪贞元十一年夏四月丙寅幽州刘济奏大破奚王啜剌等六万余众
　　君梅落　索氏　没辱孤
　　唐书奚元和元年君梅落身入朝拜检校司空归诚郡王以部酋索氏为左威衞将军檀蓟州游奕兵马使没辱孤平州游奕兵马使皆赐姓李氏按旧唐书索氏作索低无没辱孤名檀蓟州作檀蓟两州义较明
　　茹羯
　　唐书奚太和四年复盗邉卢龙李载义破之执大将二百余人防其帅茹羯来献文宗赐冠帯授右骁衞将军
　　按旧唐书太宗纪太和四年九月以投来奚王茹羯为右骁衞将军正同据此则茹羯是投来之王非防献之帅也未详孰是
　　匿舍朗
　　唐书奚后五年太守领匿舍朗来朝【太和九年也】按旧唐书回纥列传大中元年遏捻可汗有众五千以上其食用牛羊皆取给于奚王硕舍朗新唐书回纥传同大中初距太和末才十二年硕与匿声相近葢一人又李商隠为营阳公贺幽州破奚冦表称旧奚王匿即其事亦在大中初即字当是朗字之譌脱去舍字耳
　　突董蘓　萨葛
　　唐书奚咸通九年其王突董蘓使大都督萨葛入朝
　　契丹
　　按唐地理志营州西北一百八十里松陉岭其西奚其东契丹故地跨今承徳府境内仅十之三四然旧唐书安禄山传渡吐防真河三百里就潢水南契丹衙与之战则其王牙帐固在今境内也故酋帅姓名悉録于篇
　　咄罗
　　旧唐书契丹武徳六年其君长咄罗遣使贡名马丰貂
　　摩会
　　旧唐书契丹贞观二年其君摩会率其部落来降
　　唐书契丹明年摩会复入朝赐鼓纛【贞观三年】窟哥　祐莫离
