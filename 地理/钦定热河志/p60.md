<!-- { "loadSidebar": true } -->
<史部,地理类,都会郡县之属,钦定热河志,卷三十二>
　　试马埭　万树园西南草柔地旷驰道如
　　大驾巡幸于此考牧焉
　　御书题碣曰试马埭
　　国家攷牧之法逺轶前制孶息繁庶云锦成羣时惟秋也万骑齐陈腾骧沛艾顾盼矜雄逺至哈萨克拔达克诸部并贡
　　天闲服皂乘黄实彰瑞应以视騋牝駉牡歌风献颂盖逺过之矣
　　御制诗
　　试马埭【甲戊】
　　我朝马政超越往代每当秋狝出塞考牧别羣相其驽骏而调试之故知金埒编钱直是儿戯
　　试马榆隂锦埭平流珠歕玉只虚名骊黄牝牡皆形相【九方臯相马在牝牡之外然马必骗而后得良牝牡皆不适用此盖列子假借之词】骐骥惟当识性情

<史部,地理类,都会郡县之属,钦定热河志,卷三十二>
　　嘉树轩　园东老树轮园垂防数十畆皆百年前物因树为轩凡三楹南向
　　御题曰嘉树轩秀木清防长荣永鬯顔以嘉树取左氏
　　传语也山庄为
　　圣祖豫游所憩一草一木咸沾
　　天泽祚棫斯拔松栢斯兑我
　　皇上敬承
　　祖徳封殖无忘揽笔命篇
　　会心触目如见
　　尧年寳露于枝叶间也
　　御制诗
　　嘉树轩【癸酉】
　　搆轩就嘉树树已百年余蔚然轩亦古秀防笼庭除既因悟所托宁云怀厥居牕户碧纱圆常延月入虚
　　嘉树轩【甲戌】
　　万树园之东桧栝蔚葱老干蟉枝童童垂防搆轩其下取无忘封殖之义
　　就树搆轩隂易得轩前种树待隂迟因知事半功惟倍契理皆然讵止斯
　　嘉树轩【丙子】
　　落叶萧萧下广除瓯香研浄一相于虽然秀木嘉隂敛赢得横斜牕影疎
　　嘉树轩【己邜】
　　建木非南北大椿是弟兄就隂轩剏造撷秀句因成朔地自今古塞天忘槁荣轮囷觉私幸未冐汉唐名
　　嘉树轩【庚辰】
　　就树开轩防緑云
　　尧年寳露叶间纷设方武子甘棠赋我亦宁忘封殖勤
　　嘉树轩【辛巳】
　　一树当轩翠郁森搆成朴斵就嘉隂因知事半功常倍理趣逢源总可寻
　　嘉树轩【壬午】
　　就树昔年搆清秋胜日寻轮囷一株古蔽芾满庭隂有月皆澄照无风亦朗吟何当风月下恒此坐观心
　　嘉树轩【癸未】
　　搆轩傍树得嘉隂意在延凉径每寻名教中何非乐地逢源颇亦借资深
　　嘉树轩【甲申】
　　就树搆虚轩树古轩亦然就轩将种树树长知何年事半得功倍规摩贵通权塞风未振落緑隂犹团团偶来坐匡牀爽气澄秋鲜触目有会心揽笔命蕐篇
　　嘉树轩【丙申】
　　树以千年计轩惟十笏余金风吹籁古素月透云虚荒略传曽孰森萧赏偶予长【上声】于季氏者宣子那容誉




<史部,地理类,都会郡县之属,钦定热河志,卷三十二>
　　乐成阁　嘉树轩之上重阁五楹一重额曰开襟霄汉再重额曰乐成阁皆
　　御书塞田逺近崇墉比栉
　　皇上厪念民依课雨占晴悉闗
　　霄旰当夫禾稼备登千塍露积每临
　　天瞩顾而乐之黄童白叟庆塞丰而酬力穑洵乎遹骏
　　有声遹观厥成者焉
　　御制诗
　　乐成阁
　　塞田晚播早收届白露即已铚艾登正秋巡行狝期也阁踞城墙垅畆参差黄云弥望三时忧悯于斯稍慰
　　近逺山田一望弥秋巡恒值乐成时璇题寳篆垂
　　眀训稼穑艰难尚可知
　　乐成阁【庚辰】
　　乐成真乐成如坻复如京纳稼千村喜输公百畆轻勤农兹
　　示度析嵗敢夸盈古有言民者亦诚曲尽情
　　题乐成阁【辛巳】
　　巍阁芳园万树旁逺吞山霭俯宫墙一溪热水今还昔【温泉过中闗合武列水经山庄东南入滦河热河得名以此】四野平川耕与桒每庆塞丰酬力穑亦开镐宴惠来王五年筹笔拓疆万成武庶防乐未遑
　　乐成阁【壬午】
　　因迥得为高城楼纵目遨锤峯陵碧汉列水卷寒涛如仕银蟾界堪挥顾兔豪秋成才半熟不乐首频搔
　　题乐成阁【癸未】
　　杰阁翚飞枕缭垣山田穑事揽层轩芃芃佳矣西成逺先节由来戒满言
　　乐成阁【甲申】
　　村村比栉更崇墉揽景城楼喜动容今嵗秋成真可乐又闻糓贱叹伤农
　　乐成阁【丙申】
　　乐成虽是额檐楣艰致西成乐屡绥歴夏至秋计以日曰与雨幸惟时敢因覩近而忘逺【今嵗各省雨时若可望有秋督抚等豫报收成分数俱在九分以上惟甘肃臯籣等廿九州县夏间被旱四川打箭炉七月中猝被山水冲损城垣官廨湖南永兴来阳二县六月内山水发伤及民居虽皆一隅偏灾并饬大吏率属加意抚防母使失所】自审何修以遇斯更早武功奏耆定持盈只益励谦寅










<史部,地理类,都会郡县之属,钦定热河志,卷三十二>
　　宿云檐　宫城东北隅山尽处当惠迪吉门因势高敞搆平台以揽胜曰宿云檐南向联曰云容自在舒还卷山色何妨有若无又曰牕含逺景正无尽笔防诸峯自有神皆
　　皇上御笔云气往来若宿岩际萦纡缭绕时出层檐如王维诗云不知洞里云去作人间雨者也
　　御制诗
　　宿云檐【癸酉】
　　写楹才见一丝铺近巘遥峦乍有无五里张公真小矣千年米老尚存乎衣衫常虑霑霉润步武偏教绕径纡何必虞臣进歌颂山庄揽结作清娱
　　宿云檐【甲戊】
　　平台因逈为高逺峙云表滃溹朝飞奇峯四起暝归拥树萦缭檐端即景命名正山中所有也
　　出楹写雾还归宿荟蔚常看颢气通却讶稚圭非至此如何先获我心同
　　宿云檐【丙子】
　　昨日晴明今日雨烟丝风片霏林楚珠帘卷不去溟蒙宿云妙趣参尔许妙趣宿云匪今夫朅来欣遇谓向无世间万事率如此不为【去声】物转其谁乎
　　宿云檐【丁丑】
　　蔚若真犹幻悠然散复凝白云应笑我常宿此何曽
　　宿云檐【庚辰】
　　山房倚翠岩檐虚云每寄气霁景澄丰隆早收技偶来坐清画聊结氤氲意如将霏六花谢赋还能试
　　宿云檐口号【癸未】
　　翠云岩畔宿云檐云假云真两不嫌我却何曽来一宿空寻名象屡吟拈
　　宿云檐
　　秋来天淡与云闲那见英英宿栋间却为晩田犹待泽思量肤寸尔何悭
　　题宿云檐【甲申】
　　时零夜雨便朝晴于润于暄总惬情似此宿云真大当既叨实惠任循名
　　宿云檐【乙酉】
　　最欣秋霁敞山扉一缕天邉去若飞莫谓英英曽不见据犹觉润沾衣
　　宿云檐【丁亥】
　　天畔闲云去若飞何曽檐际有云归迩来雨不雨皆可消得崇情阅化机
　　宿云檐口号【乙亥】
　　秋日何宜宜快晴高标羲御曝光晶凭牕满野西成近分付云檐漫副名





<史部,地理类,都会郡县之属,钦定热河志,卷三十二>
　　澄观斋　宫城东北殿五楹西南曰惠迪吉
　　圣祖御书其前檐额曰澄观斋则
　　皇上御书当暖澑暄波之北山庄诸水入焉绿波翠色
　　于此交滙
　　圣祖临驻山庄
　　召儒臣于斋内较阅
　　御纂诸书
　　皇上防暇临观吟咏所形写
　　天心而符道筦澄观之时义大矣
　　御制诗
　　题澄观斋【癸酉】
　　过水寻幽迳依岩搆逈斋常教鹤守户时下鹿书牌翰墨香为侣琴尊静者谐澄懐观道妙益觉此间佳
　　澄观斋【甲戌】
　　山庄林峦水石在在仙都岚翠波光逺近交暎炎歊为之尽涤足令胸次洒然岂唯骋怀游目
　　背山临水搆清斋翠防檐端绿绕阶别裁【去声】不期句成逈闲居每致意为佳
　　澄观斋【丙子】
　　云轩据水源月牖含岩壁潦尽鸣峡寒叶落归根寂何必怀菁葱于焉识阖辟少□忆
　　尧年不殊读周易
　　澄观斋对雨【丁丑】
　　防架倚崚出尘秀絶胜众观呈静会吾意与秋澄细雨歇还落殢云散更凝所欣滋晩稼无碍峭凉増
　　题澄观斋【戊寅】
　　万物到秋澄斯斋独擅称天高云影淡树叠籁声层緑牖虚延爽玉壶都是冰从来宜此句拈出向何曽
　　澄观斋
　　诸峯嶊崣锦开轩一水潺湲玉映门入画林泉真恰当迎人松菊喜犹存寻常物态皆含理妙合天倪欲忘【去声】言
　　寳额重瞻惠迪吉
　　圣人眀示此探源【斋内有　　皇祖题额惠迪吉三字又是处据山庄诸水上流故末句及之】
　　题澄观斋【己夘】
　　面势得岩斋旷朗宜延伫云山叅动静图书鉴今古六情不期澄于何识茹吐着句亦偶然聊因壁空【去声】补
　　澄观斋【庚辰】
　　人号斋云澄斋亦澄人意乃知心与境非一而非二绿水复苍山自是饶静致飒然风满牕秋空快新霁未可便忘言毫素摛遐思
　　澄观斋
　　观乃人之能澄亦境之所能所两相忘澄观实绪语其忘如未臻佳境允宜处譬彼庄岳间不期齐变楚
　　澄观斋【辛巳】
　　緑水阶前带翠岩檐后屏虚斋信生白秋树尚余青鹿迹留沙软鹤声警露泠澄观观底事色色复形形
　　澄观斋【壬午】
　　山庄小驻盘秋仲又将阑此地非常地澄观果足观归根纷叶落结露报霜寒指日重阳到黄花开绕栏
　　题澄观斋【癸未】
　　山庄到五日今日始来斋本是无多暇难言每畅怀种松高出屋留草緑侵阶观物思澄理欣惟与静皆
　　澄观斋【甲申】
　　万物到秋澄岩斋名独称水清必见底云敛若无眀目不碍空寄心惟与静凝覔观竟难得何处问南能
　　澄观斋即景【乙酉】
　　宅据水源处牕临壁峭间无心不与静有句必称闲草露蛩鸣脇林秋鹿过斑逺山朝雨霁新涨到潺湲
　　澄观斋
　　老屋九秋静虚轩四望通峯高照日紫叶落积阶红霜重溪波澈云轻天宇空澄观
　　圣无迹櫽括纂书中【康熙年间　　皇祖日与儒臣校阅　　御纂诸书皆于此斋召见】
　　澄观斋【丙戌】
　　阶坦弗劳登牕虚恰可凭长空白防泬背壁翠崚嶒树静籁无作溪恬波不兴谛观景与物毕竟是心澄
　　题澄观斋【丁亥】
　　不亟到林庐到斯心意舒悬崖云向翠【后倚翠云岩皇祖御题也】落涧潦全祛借曰澄今习吾宁观古初桂蕐放清馥闻复翳根除
　　澄观斋
　　曲水门前面层山斋后头适当九秋对不着一尘留防嶂鸣苍鹿野滩下白鸥澄观观既静以待万防酬
　　题澄观斋【戊子】
　　一水门前带书斋倚碧崚因遥弗恒到偶至了宜凭锦绣开云惯鼪鼯织树能止观虽未得观则不期澄
　　澄观斋【己丑】
　　砟硌后张屏瀎潏前拖带山庄景最清斯乃清之最八百眼功徳三千心世界曰澄澄底事是观观自在奚必更着言于焉以神会
　　澄观斋【辛夘】
　　气寒因地回云敛觉天寛寥泬廓眼界虚眀契性湍瑶林犹缬緑锦壁渐含丹观至澄观处无澄那有观
　　澄观斋六韵【壬辰】
　　洒落书堂回山庄东北隅背峯标嶻薛面水带萦纡缅想憩
　　仁圣于斯集宿儒　　【皇祖昔驻山庄时常集儒臣等之通习算法者于此编辑数理精蕴一书
　　亲为指授厘定镂版颁行天下万世得永奉尺程】
　　天文
　　亲攷騐数理晰精麤
　　敬授万方典恢宏百世模政常犹竭蹶景仰秪瞠乎
　　题澄观斋【癸巳】
　　心与物皆澄书堂观恰应足令忘芥蔕那更较淄渑潦尽潭呈底林稀峯露层三言
　　惠廸吉【堂顔惠廸吉三字皇祖御笔也】举要示云礽
