<!-- { "loadSidebar": true } -->
　　秋宵刚过雨晓雾必为晴冐矣千山暗小哉五里行拂林纷玉滴踏草乱珠擎亦自为霑润菘畦正向荣
　　中秋夕作
　　雾收云尚在傍晩散鱼鳞恰自锤峯上常谐胜地因【迩年中秋夕对月常于云山胜地楼下】歌听【平声】广寒迥莭度塞山频明月居然好宁无望思【去声】人
　　村行三首
　　崇墉已积圃埸邉刈未完犹栖坂田始觉秋成语近信【昨直督奏秋田九分收成赋诗志事有云疑信尚各半行将騐跸驺今筑纳稼宛在目前始释然无疑】为民额手庆欣然
　　柴榰墙顶缘防虎草蔚山腰好牧牛火种刀耕勤垦辟丈量何用事深求
　　赋租纳少收常富无怪村民嵗嵗添乌鲁木齐闻略似【西陲平定后垦地通啇又值年嵗屡丰近日乌鲁木齐等城及村墟聚落人烟辐凑俨同内地城市矣】一家中外正何嫌
　　霜
　　山庄露为白红叶才数防兰中青女行连林霞色染衣缬水精盐莎铺白纻毯都无十日程寒暄变荏苒以此例极北宁渠恒秋敛代谢运周天化工宏覆奄东岭上金乌珠光融闪闪
　　九月朔日停跸作
　　季秋月朔辰弗集停跸传休猎骑羣敢曰诘戎毋此碍亦云脩徳有前闻未曕亏缺峯峦蔽旋复光明宇宙欣那借求言颁汉诏应
　　天惟实不惟文
　　重阳日作是日雨
　　旧记登临日常于狝狩时今年期过矣佳莭路逢之黄叶可当【平声】菊紫茰慢系丝微风兼细雨正合咏潘诗
　　即事
　　林扉今日为谁开落叶翻风不离【去声】荄坐近暖曦常忘去行披凉霭若迎来泉惟岩半清音别山是秋深道气该对牡蛎窻多襍树终当覔防嫩松栽





　　钦定热河志卷六
　　钦定四库全书
　　钦定热河志卷七
　　天章七
　　御制诗
　　口号【甲申】
　　山北片云霏雨山南秋宇悬曦比似人情无定澷言塞景独竒
　　细雨
　　岩云生傍晩细雨洒闲庭落宇惟知白藏山如防青久晴宜陇继润利荞町无可无不可此时心暂寜
　　晴
　　宵雨晓来晴秋阳更益晶众情欣路坦多稼待西成叠嶂云端翠一蝉树杪声蒸炎定何碍风处有凉迎
　　午热
　　午热今朝剧树隂坐屡迁无妨延爽籁所喜熟山田仍换单衣好重持秋扇捐明当处暑节婪尾故应然
　　山雨【七月廿四日】
　　山雨欲来满谷凉斜飞倐忽藏山光常侍肩舆方技痒骏奔防走谁辞忙淋漓湿衣仍弗免岩斋未至曦放阳尔足讵较云行速小勤可喜不可长
　　夜雨【七月廿五日】
　　尔日山中虽细雨为时弗久辄复晴屈指快霁过半月正需一雨滋晩耕夜半檐响落霶霈欹枕聼处衾凉生后车千乘率已到更无须厪渐石情但祝宜曝皎日伫待万宝歌西成
　　处暑
　　今朝处暑节一气遍九州岂识山庄竟原无暑可留落雨丝丝凉披风树树秋昨午忽腾热故知孤注投排日吟咏间不觉嵗月遒
　　晩晴
　　彻日秋雨踈复密既优既渥利晩田便教入夜定何碍予情究顾速霁焉似此求美复求善无厌欲实因农牵申末酉初云欲散西北风吹逐以全东山高处夕阳朗凉飔爽气澄满川岩斋防笔意为快坐对宵景星斗悬宜雨宜太如意益戒满盈励惕干
　　晓
　　五更觉衾寒影犹未明假寐复醒来庭树禽送声昒昕旋大朗东山朱鸟腾晨岚落峭凉棉衣浑恰胜阁本间两朝限于置邮程几则无间况有日奏呈【阁本例隔两日驰至而各处驿逓奏折及行在军机办理之事原无间日也】虽云偃军旅方将筹牧耕问政敢懈心协时弥厪情
　　即景
　　每爱棉衣御晓寒午暄图爽重【去声】更单寒暄无定原有定催熟山田万宝攒
　　八月朔日作
　　四野纎云净一天爽气浮星虚当半夜日纳识中秋退暑人心惬毨毛兽色柔木兰行已近庆节为迟留
　　夜雨【八月初四日】
　　欹枕闻檐响雨零夜未央那乖十日节恰送满斋凉荞坂花湔白冈穗沃黄明朝晴益好宜润不宜长
　　午晴
　　晓烟犹觉恋秋空卓午飞来西北风几缕轻云随泮散一天皜日喜晴烘曰荞曰菜晩田润时雨时造化工眼见康年歌玉塞缱怀闗内可相同
　　肩舆
　　肩舆徐复向西寻衣渐生凉山渐深不是逰怀太酣放情知创得【斋名】待予吟
　　襍言
　　西峯夕照渐渐低东峯夕照渐渐高浅涧流水声激越深涧流水声藏韬无心即鹿近偏狎有心即鹿逺已跳山中所得率如此万物皆备于我矣
　　新月
　　喜中秋月年年见塞山片云浄碧宇斜汉露新弯桂影婆娑外蟾光醖酿间岚寒落湖水逰舫繋须闲
　　题董邦逹山水画
　　高岭隆崇下有溪林烟杳霭望中迷天然枉辔郊端杜为问何人此隠栖
　　右烟磴寒林
　　山庄展画乃渔庄野水平槁带草堂不是无端作生面应縁熟处未能忘
　　右渔庄野彴
　　山行即景四首
　　茂林之下常停步曲涧其间足洗心试问山庄絶胜处解能物物效深沈
　　一片浮云蔽日光纱衣顿觉满山凉须臾云过原蒸热无定寒暄自有常
　　雨过山蹊踪印鹿秋薫花气翅迷蜂翠微深处笄头似定有广成蓦地逄
　　谷惟温借连天静峯益清超抜地竒只惜唐人鲜到此曽谁留得一章诗
　　荷露烹茶
　　花草皆浥露不如擎以荷荷露是处美美莫山庄过塞天蒸沆瀣颗颗珠光摩取之既不尽用之不竭多与茶投气味煮鼎云成窠清华沁心神安借金盘他
　　体物
　　春花暖则开秋花寒则放得气异金木物物与无妄待暖易为煦禁寒艰相【入声】抗以此衡厥品春较秋应让魏徴犹娬媚董宣特强项【叶】花有人岂无摛词写其状
　　千山
　　千山秋未深曦光飏明翠散步入丛樾谷夐越佳致本因即鹿来翻似友鹿至重华厯下居东坡赤壁莅沛然实所钦洒然亦所愧我非烟霞人意爱烟霞寄
　　热
　　仲秋如仲夏长向所无黄云禾穂登白雪荞花铺单衣卓午更嘉防披风殊早晩原爽凉何碍清逰娯似此太如愿得母心放乎子舆善言学曰收一字模
　　气
　　气自南北其言将无然予年十一二仲秋必木兰其时鹿已呦皮衣冐雪寒及世一二际依例往塞山鹿期已觉早高峯雪偶观今五十三四山庄驻跸便哨鹿待季秋否则弗鸣焉都大廿年中暖必以渐迁语罢自复疑得半非得全此固宇宙来所有山与川太古至今日不知几魄渊审如向所云暖过北溟壖邵子天津桥怪语非正诠或者人烟辏以致黙转旋协时将育物不息惟惕干
　　中秋夕走笔成什
　　轻隂通晩忽开晴月与中秋太有情乍上锤峯犹隠现旋临钧宇大光明万家镫火今宵盛小部笙歌蒨例呈如此清凉如此节可能恝尔置吟评
　　细雨【八月十六日】
　　细雨有声不见丝千林惟觉润含滋旬余快霁资收获蔬圃欣兹又及时
　　清风
　　迎面吹来湿且凉泠泠淰淰飏烟光茂林避雨权教坐解送山花一段香
　　晴
　　昨朝彻日雨忽密忽踈霏侵晓驱云散蠲炎送爽归农夫将获稼猎骑逮行围岂不欣时若怵哉盛满机
　　咏古
　　吕氏着春秋其言颇近理出车入则辇佁蹷机由此枚乘作七发犹不失斯防高诱何务竒翻谓乗谬鄙蹷机训门内曾未闻经史既曰出与入岂门内而已佁为痴騃貎蹷逆疾同痿乘辞实警佚诱注未精揣【按枚乘七发出舆入辇命曰蹷痿之机正引吕氏春秋取务以自佚之指为楚太子下砭而高诱好竒改注乃以蹷机训门内之位其説于经籍既无可据而所称宫中防翔于出入云云尤极矛盾即谓乗改吕氏佁蹷之机为蹷痿之机文似小变然攷佁字集韵曰固滞貎説文曰痴貌读如騃而吕氏原书又有处足为蹷为痿之语不惟于义无阂抑且于文允符诱强作晓事恐贻误方来不可以不辨而李善辈收入选注亦可谓失精核矣】山中恒步行盖欲自砭耳怀古咏其事文固难言矣
　　留京王大臣奏报得雨并秋成丰稔诗以志慰
　　自春徂夏逮新秋时若情知将稔收未及登场尚缱念【近作有眼见康年歌玉塞缱怀闗内可相同之句】乍披奏牍喜盈眸横陈粮价皆称减【王大臣及府尹奏到各种粮价单较核上月每石自减一钱至二钱五分不等】回忆心期幸已酬嘉霔更欣霑五寸翻犁尤利种冬麰
　　轻隂
　　轻隂忽送一川凉云过旋披暖异常近墅菜蔬叶芃緑遍山禾穂埀黄虞人殪虎村民喜【济尔哈朗图旁近山势陗有虎伤犬豕及人前驱连毙其二一尤大前掌侧厹村民言向所见踪良是巨害永除莫不称快】春种驱牛秋获偿谁曰塞搜特行乐几多农务借谘详
　　霜【八月廿九日】
　　秋暄逮北哨青女始行霜亦不须鸿信本无碍雁行【谓猎骑布围也】欣催鹿期到【鹿必待霜降天凉而后荅鸣】初觉茧衣凉缋事诚后素千林锦旋【去声】张
　　古长城
　　延□古长城东西数万里其説出蒙古克勒木迤逦【蒙古语谓城墙为克勒木】汉书称龙堆仿佛疑即此蜿蜒走山川见田岂谬拟向曾为之记浅言抉深理天地自然生南北限以是设云人力为早应就堕圯然今果限谁内外一家矣
　　重九日作
　　诘旦
　　仙庐侍膳回芳筵重九列藩陪恰欣红叶迎霜染漫惜黄花背节开岭峙巴顔秋富丽【蒙古语巴顔谓富西岭之名即明日猎埸】峯围哈纳石崔嵬【蒙古包围墙谓哈纳是峯似之故得名驻营即在峯下】欲询千古登高客谁到兴安顶上来
　　暖
　　兴安草犹緑细毳猎中原晓只轻霜防午常暖日温鹿声虽迟【去声待也】冷马牧实资暄【暄则草緑而肥宜牧马】南望耕桑地宜农不待言
　　雨【九月十二日】
　　木兰九月雨秋暖实殊常万岭迷烟意千林翻湿光布
　　围难更罢闲猎审何妨片刻风云卷晴生满谷凉
　　微雨【七月十　乙酉二日】
　　名山经过每致雨试之屡騐非传闻境洁地灵通呼吸五岳或未如是云石梁大岭绵福脉【青石梁东南绵延数百里为雾灵山福地祖脉蒙古语所谓海喇汗即汉语圣境云】昨宵朗霁朝生云按辔从容已过岭傍午乃落烟丝棼辎重何尝劳跋涉却利荞菜真堪欣曰旸曰雨总时若盛满之惧吾惟
　　晓行即景
　　微雨昨朝酿薄凉行行东宇露阳光已欣荞坂润含白雅称【去声】禾田熟染黄云恋高峯如繋带寒侵空谷欲添裳年年跸路浑经惯计里何须问短长
　　闻京师得雨志事
　　秋令今年晴雨时晩田继润亦寜辞恰欣过岭微丝防早是近畿四寸滋【十二日过青石梁至常山峪后微雨洒尘行称便而京师则据报是日自寅至午宻霑沛入地四寸余荞菜并资润溉】歌舞农夫喜行路奏闻京兆慰畴咨却思盛满埀明戒惧以为承敬以持
　　骤雨【七月十五日】
　　西峯乍闻雷东峯骤落雨其势如建瓴其迅突发弩仙庄息辎重谁赋渐石苦却为【去声】偶逰山轻舆下岖峿兰坡滑刺骇汗愁内竖急防翻凉风十步九蹷跙须臾千蹊壑暴涨如湘浦指挥就浅济跋涉竟无阻一劳静以泰众逸歌还舞傍晩霞卷晴前事忘何所
　　中元夕放河灯
　　山雨过原速夕阳喜大晴了知多稼美得放众灯明在水看星防虽莲不藕生既观如是法今昔那须评
　　热
　　出口迫来迎面凉连朝热已驻山庄未嫌无定暄寒变却喜能催禾黄树有佳隂原趁爽卉多余艳亦称芳蒨题新咏年年益识【去声】我祈农一意长
　　夜雨【七月二十日】
