<!-- { "loadSidebar": true } -->
　　千尺雪歌四章有辛未剏前辛巳后其间已歴整十年各冩银笺粘壁牖流隂瞥眼迅空花逮今又复一纪加长篇畏难弗再和岂不贻笑眉山苏氏家言志永言喜所素宁论下里及大頀临流坐石试摛毫冷色寒声皆可悟迸珠落涧防湲湲触矶到峡漩澓还谁知入画江南境都作宜诗塞上湾大如席六月洒岂徒言看上下却嗤太白咏燕山虚拟何如实吟把即景遣睱非忆吴苍岩应付赵凡夫赵凡夫与李太白防曽至此真仙区锤峰万古鼓洪鑪那复数彼山称吾【吾家山在邓尉西北距寒山不远今塞苑山川自成真境何必更数吴中】赴川溶溶为塞湖四叠兴殊韵不殊
　　千尺雪【甲午】
　　夏令非冬莭奚来滕六乎落崖珠防喷赴壑玉花铺揣色清无比侔声静以输田盘暮春对【盘山千尺雪较此各有所长今嵗三月初驻彼曽一再题咏】扵此定何殊
　　千尺雪二首【乙未】
　　轩榭经营歴有年龙鳞松巳郁庭前源头近搆文津阁【因贮四库全书建文津阁以待之阁在此北据上源也】益契选家赋两篇【谓文选陆机文赋谢恵连雪赋】
　　飒飒皑皑飞洒间清凉坐遣片时闲偶因六月六花对顿缱遥情到雪山【畨地雪山盛夏犹积雪金川适当其地今王师进将逼巢盼望红旗即至宵旰萦怀虽逰览所及不禁愿名缱念耳】
　　千尺雪二首【丙申】
　　雨过溪流涨野滩喷珠峡口落飞湍坐来未可黙然置欲去陈言戛戛难
　　凭流耐可小徜徉幸罢军书频问忙战将归来谈玉垒此时落雪正寻常
　　千尺雪【己亥】
　　雄声凉色互交加石缝云端欹复斜前日塞山初过雨落来绛雪自仙家
　　一处弆蔵四处圗【西苑盘山及此俱仿吴中千尺雪各为一圗图凡四卷分贮四处每至一处展卷则彼三处俱如在目前也】展看何异遍逰娱寒山明嵗试数典端觉难分同与殊
　　千尺雪【庚子】
　　从天所落水曰惟雨雪二自地所出水曰渎有其四归宗于大海縂因泉涌致北壑与南江田盘西苑暨四各以泉胜均假雪名字然泉时或弱则以不雨匮一雨无不佳兹揽雪如意雪实雨所为用阐天一义
　　千尺雪二首【辛丑】
　　天髙塞逺是源头千尺小哉论短修南北去年吟雪意一时分付与东流
　　砏磤澎汃落深潭声色摐摐正好叅漫议每年来着句忘言谁得似云岚
　　千尺雪二絶句【壬寅】
　　初来望雨懒吟诗既雨斯来又一时落涨挟沙顿改色薛昭绛雪略同之
　　卜筑山边复水边临流摘句亦多年拈须已是古稀者耳里清音不异前











<史部,地理类,都会郡县之属,钦定热河志,卷三十三>
　　宁静斋　千尺雪之后依山搆斋
　　皇上御题额曰宁静后楼恭悬
　　圣祖御笔曰清敞澹泊宁静语本诸葛而即景写心契山
　　水知仁之乐托诸
　　咏歌形于毫素一皆
　　圣学精微触境会心者矣
　　御制诗
　　宁静斋【甲戌】
　　诸葛孔明澹泊宁静二语千古名言
　　皇祖所至若御园之澹宁居山庄之澹泊敬诚皆取其义
　　兹以名斋匪惟慕贤实以述
　　祖
　　既深始静心堪会致逺而宁道亦该妙契神诠叅不尽武侯岂独干时材
　　宁静斋【己夘】
　　窓入万螺青阶临一镜渟心倪有象道籥契无形水
　　动山惟静天清地亦宁武侯示微防可以注羲经
　　宁静斋【庚辰】
　　闲庭树叶落归根一明窓日晏温即景不湏翻蜀志武侯两字个中存
　　宁静斋【辛巳】
　　青山本是常宁体緑水原来至静心着个闲斋山水窟神宁气静得资深
　　宁静斋【壬午】
　　窓含水白与山青无色声天妙净形虽是每来爱摛藻静中得句意常宁
　　宁静斋【癸未】
　　石上水流动皆静云间山出幻而宁孔明借会逺堪致禹锡休称徳以馨
　　题宁静斋【甲申】
　　山以静为德复以宁为体书斋倚碧山称【去声】名固其理庭余绿树围砌有秋花美金风玉露间致逺惟清绮称【平声】孔殊近哉【宁静以致逺孔明之语也】坐可观无始
　　宁静斋【乙酉】
　　寕静我所喜讵惟一室然万民逢稔嵗四海靖烽烟愿则常如是艰防岂尽全以斯慎宵旰致逺縂无縁
　　宁静斋【丙戌】
　　搆斋山水窟山宁水复静垒防标秀姿溶防含清影唘沃良已深徘徊亦为永因知人世间自有神仙境何必求蓬莱逺渉风涛猛
　　宁静斋【丁亥】
　　青山逺暎水前墀水静山宁唘沃思自合防言契神筦掞笺摛藻又奚为
　　宁静斋【戊子】
　　宁为静之效静乃宁之本水萦山逻间得此书斋宛境清神自谧那更期致逺是宜居畸人乐饥恣肥遯而我忧劳者岂能镇息偃偶然寄意可谅不为大损
　　寕静斋【己丑】
　　右倚崇山左带溪山宁溪静示端倪设因题额言吾志速定朱波奠逺黎
　　宁静斋【甲午】
　　鲁论幼曽读弗忘山水乐芸斋山水间清冷带蒨峭不息性宁深恒峙体静奥适合武侯言原従吾所好设更譬致逺防望金川报
　　宁静斋口号【丙申】
　　迩嵗有征事吐蕃旰宵筹笔不辞烦受俘宴凯行而至宁静真知是此畨
　　宁静斋【壬寅】
　　山以静为体夏因长故宁小年于此度陋室似其铭适矣观物理惭哉何德馨非闗武侯缅致逺亦当停【用戒得堂记意】



<史部,地理类,都会郡县之属,钦定热河志,卷三十三>
　　玉琴轩　与宁静斋并峙为玉琴轩
　　皇上御书额殿面南额曰圗史自娱聫曰寓情最觉静
　　可乐玩物始知间不争并
　　圣祖御题轩当潨流湍间触石琮琤清越相应何必丝与竹山水有清音盖玉言色琴言声也伯牙雅调志在髙山流水间矣
　　御制诗
　　玉琴轩【甲戌】
　　千尺雪之南曲涧湍流潺潺众玉中韵合宫征正不必抚动操已令子期神徃
　　玉自无言比桃李水因不竞中宫商五正是薫风莭治慕虞廷化日长
　　玉琴轩【丁丑】
　　神瀵注陂陀左右环交属朴斵恰搆兹阶下酾纡曲不盈亦不竭非笙复非筑揣称号文琴酌声拟哀玉造物自成连移情在澄穆
　　题玉琴轩【庚辰】
　　细泉阶下注氷渠今日丝桐讶涩踈漫道寂寥艰着句小春景防故逢初
　　玉琴轩【辛巳】
　　一水阶前环碧防泠泠常作七调雅予入耳会心处不在征招在角招
　　玉琴轩【壬午】
　　前浚绕流泉泠泠潺且漩无并姑含不鼓镇铿然秋气澄见底月光印正圆水仙乗赤鲤深夜此周旋
　　玉琴轩【癸未】
　　云馆山之裔更临水之涯引流绕阶前活活复湝湝是中八音具绎如和且佳玉琴雅可方筝琶非所谐即景于何当南风企遥懐
　　玉琴轩【甲申】
　　水曲复山深文轩号玉琴非桐曽出防是璞定蔵琳鱼泳宛知乐禽鸣每和【去声】音奚愁声□剌万古响秋金
　　玉琴轩【乙酉】
　　是地易为水导来亦借渠音成弦引轸坐喜玉循除汩防浮花片布沈受露湑流杯亭在即觞咏却抛如
　　玉琴轩【丙戌】
　　循除淙鸣泉比琴琴曰玉而泉岂知然安名人与属因思百年上野流沙渚曲絶无人迹寻祗有鸥朋浴亦一自在耳羶芗宁所欲
　　玉琴轩【丁亥】
　　前后绕石渠流泉相激迸此声彼则振宛是宫商应乗暇斯偶坐湱然入清听诸虑于焉澄借因知水性明道言可方动定静亦定
　　玉琴轩【戊子】
　　曲注绕书轩有声静不喧是惟七似自具八音存何必四山响未忘五字言昨年凭坐兴已共逝波翻
　　戯题玉琴轩【己丑】
　　绕阶饶绿水入户逺红尘有调皆成古不弹乃是真今来昔徃阅新句旧题隣自笑辞多矣得无为躁人
　　玉琴轩【庚寅】
　　阶下有鸣琴聴为哀玉音幻防更喻幻吟矣岂妨吟原是现前水欲忘过去心流泉付不识如是注溪浔
　　玉琴轩【辛夘】
　　底知防佳处山抱水环深择胜筑云馆揣称名玉琴防曽虑□剌【琴不善谓之□剌】恒是俯跳【平声】沈比似渊明器无却有音
　　题玉琴轩【壬辰】
　　渐辞谷口渐溪邉遂造溪轩一聴泉谢彼指工攫挥法起予心在征招弦松风却暑泠泠者月露知音淡淡然惟是薰披仰我
　　舜宁湏海泛悟其连
　　玉琴轩【癸巳】
　　乐山既彼数【入声】乐水合斯兼近物取堪喻小亮且帘暗音绕阶砌明影漾楣檐正是薰风候重华企仰瞻玉琴轩【甲午】
　　引水爱其清取名喜以譬无湏蔡桐斲却讶陶弦置泠泠防曲间朗朗五音备因思复古【戴】句浅言具深义聆声既清越睇色复纯粹操缦素未学不可无斯致
　　玉琴轩【乙未】
　　长风落虚谷绕砌足流泉既可坐延爽还因悟在川无声不入律有色总捐妍设以焦桐喻吾惟爱大弦
　　玉琴轩【丙申】
　　引水借地势成轩不日中每来昔有咏爱此兴无穷但聴咽危石宁夸识防桐如云五抚慙愧是薰风
　　玉琴轩作歌
　　玉琴轩文津阁轩前本旧有阁后寔新作一水为之带万石为之壑阁未成时每到轩即今阁恒有咏轩乃数载阙句着厌旧喜新我尚然如是世情尽堪度兹来一聆玉琴音太古之曲不借人醳攫成连伯牙其后軰空向丝桐劳模索
　　玉琴轩【壬寅】
　　山中冨流泉随防皆可引激石必成声声如调玉轸太古即有斯律吕鸣无尽雷氏造讵然钟子知岂允设拟五挥觧阜以为凖











　　钦定热河志卷三十三
<史部,地理类,都会郡县之属,钦定热河志>
　　钦定四库全书
　　钦定热河志卷三十四
　　行宫十
　　临芳墅
　　知鱼矶
　　涌翠岩
　　素尚斋
　　永恬居








<史部,地理类,都会郡县之属,钦定热河志,卷三十四>
　　临芳墅　水流云在亭之隔岸西折而南临芳墅在焉殿五楹其西楹聫曰岸花霑露满湖月漾波寛为
　　圣祖御笔墅左右则曲渚回汀药栏荷沼咸吐秀于晨风
　　夕露间
　　对清华而供
　　吟赏一茎一叶悉含生意矣
　　御制诗
　　临芳墅【甲戌】
　　曲阜平冈縁蹊被隰无葩不秀有卉皆芳别墅数椽自足幽
　　竒葩异草四时芬八百功常鼻观闻是药是花俱采取文殊于此亦疑黂
　　临芳墅【己夘】
　　别墅水之涯清华复静美团团榆槐隂罗罗花药蕋偶憩如乆居心恒不离此不离此縁何檐额揭妙防
　　对时育物心
　　翥鳯飞龙体
　　临芳墅【庚辰】
　　义取对时将育物候过叶緑与花红分明
　　羲画标微防一气贞元无始终
　　临芳墅口号【辛巳】
　　别墅萧闲碧水涯中秋依旧有荷花临芳设问为谁宅应对濓溪周子家
　　临芳墅【癸未】
　　轩文题墅绎思长面对秋荷绽满塘端识
　　圣人爱君子宁徔凡卉赏芬芳
　　临芳墅【壬辰】
　　面山兼面水仁智乐兼斯近沼风来爽逺隂上迟过月渐朗舣防舫相随待夕澄瀛泛言看色景竒
　　题临芳墅【乙未】
　　野花绕砌灿芳防待月开船每在兹墅落西山赤乌早
　　岸披东沼素蟾宜倚窓如舫狎鸥彼防座平林友鹿斯去嵗今年何所异镜中増得防茎丝














<史部,地理类,都会郡县之属,钦定热河志,卷三十四>
　　知鱼矶　临芳墅前殿五楹面南
