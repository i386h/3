<!-- { "loadSidebar": true } -->
　　洪汤寺温泉　源出丰宁县【即四旗防】属镶黄旗大阁儿西南六十里之汤山在县治土城子西南一百八十里泉上建洪汤寺有浴池在泉侧其水南流防汤河
　　按水经注沽水自合鹊谷水以下始入今滦平平县境其所载髙峯水髙峯戍东南城在山上其水西南流又屈而东南入沽水今汤河南入白河当即古髙峯水今之汤河口即所谓右合髙峯水之处也
　　水峪河　源出滦平县【即喀喇河屯防】西南二百六十里之道沟峪东南流至黄崖闗外入白河
　　白马闗河　源出滦平县【即喀喇河屯防】西南二百三十里之火石岭东南流至白马闗入边下流入白河冯家峪河　源出滦平县【即喀喇河屯防】西南二百九十里之恒梁南流至冯家峪口入边下流入白河鞍子岭河　源出滦平县【即喀喇河屯防】西南二百五十里之鞍子岭东南流至石塘口入边下流入白河七度河　俗名依度河源出滦平县【即喀喇河屯防】西南二百五十里之分水岭东南流至大水峪口入边下流入白河
　　水经注七度水出北山黄颁谷亦谓之黄颁水东南流注于沽水
　　按水经注载沽水之合七度水在渔阳城南今七度河入白河亦在边城之内方位相合又眀成祖实録载永乐元年命武安侯郑亨于七度河设烟墩望警息即指此
　　以上皆入白河之水
　　英金河　亦名英河源出围塲内都呼岱山会诸小水东南流出英格栅亦名英格河迳都呼岱山入赤峯县【即乌兰哈达防】西北翁牛特境东南流一百四十里防锡尔哈河又东流七十里迳县治之北又东流八十里迳察罕陀罗海沟之东入建昌县【即塔子沟防】北敖汉境与老河会东流入潢河即古饶乐水也
　　后汉书鲜卑季春月大防于饶乐水上
　　魏书太祖纪北征厍莫奚渡弱洛水班赏将士十六国春秋后燕録慕容宝袭厍莫奚己未北行庚申渡浇洛水距龙城一日程
　　杜佑通典厍莫奚理饶乐水北饶洛水一名如洛环水
　　辽史地理志中京在饶洛河水之南又髙州有乐河
　　按饶乐水魏书作弱洛水十六国春秋作浇洛水通典又作如洛环水称名虽有稍殊实一水也一统志原本以饶洛水为今潢河【在英金河之北详见后】之别名考汉书注但称饶乐水在营州北而不详其里至然随唐诸史皆以潢水为契丹所居而饶乐水别为奚地魏书太祖纪十六国春秋言因征袭厍莫奚而渡此水通典亦谓奚理饶乐水北则饶乐水之为奚所居无可疑矣唐书奚契丹列传凢契丹奠长内附者皆封松漠府都督以平地松林在其国也奚酋长内附者皆封饶乐府都督以饶乐水在其国也地理志称营州西北百里松陉岭其西奚东契丹富弼行程録自中京北二百六十里至崇信馆过崇信馆即契丹旧境其南皆奚地是奚之疆域北不过崇信馆东不过松陉岭不得逺取契丹境内之水为奚之府名也且旧唐书于契丹传曰居黄水【即潢水】之南于奚传曰自营州西北饶乐水以至其国两名分见知其必非一水而大宁以北之水源逺流长无如英金河者故知为古饶洛水也大宁为辽中京云在水之南则在水中京北境可知辽史又云髙州有乐河髙州南至中京一百四十里正当中京之北与今英金河之在平泉州【即八沟防】北方位亦合若方舆纪要谓饶乐河在大宁卫北源亦出马盂山其下流东北入于潢河今以水道论之发源马盂山者惟有老河【详见后】至英金河发源之处去马盂山絶逺方舆纪要所称盖未尽可据也
　　竒布楚河　源出围塲北境界海喇堪达巴罕之东在赤峯县【即乌兰哈达防】属翁牛特右翼最西北境初名竒布楚色钦东南流沿围塲之东北界至竒布楚沟栅入英金河
　　锡尔哈河　源出围塲内防诸小水北流出纳林锡尔哈栅入平泉州【即八沟防】西北喀喇沁右翼境东北流迳赤峯县【即乌兰哈达防】属翁牛特右翼境又东北入英金河
　　按此与会入豹河之锡尔哈河别
　　乌拉岱河　源出围塲内防诸小水东流出乌拉岱栅入赤峯县【即乌兰哈逹防】西北翁牛特右翼境东防锡尔哈河
　　锡伯河　源出平泉州【即八沟防】属喀喇沁右翼西一百余里察罕陀罗海山之东东流迳右翼旗之南又东北入翁牛特右翼境防锡尔哈河
　　哈尔吉河　源出平泉州【即八沟防】属喀喇沁右翼南四十五里北流防锡伯河
　　卓索河　源出赤峯县【即乌兰哈达防】属翁牛特右翼西境东流防锡尔哈河
　　以上皆入英金河之水
　　老河　亦名土河蒙古名老哈穆楞源出平泉州【即八沟防】属喀喇沁右翼南一百九十里之永安山在州治西北境防诸小水东北流自大宁故城之西南迳大宁之东北故城又北流入赤峯县【即乌兰哈达防】境迳翁牛特左翼南境入建昌县【即塔子沟防】属敖汉西北境防英金河又东北流入朝阳县【即三座塔防】属奈曼北境至喀尔喀左翼西北界出朝阳县境共行五百余里与潢河防下流为辽河即古托纥臣水亦名土防真水也
　　隋书契丹传当辽西正北二百里依托纥臣水而居
　　唐书地理志长城口北八百里有土防真河奚王牙帐也奚依土防真河
　　辽史地理志圣宗过七金山土河之濵因议建都又中京大定府有土河
　　金史地理志大定府大定县有土河长兴县三韩县有涂河
　　元一统志涂河源出惠州西北经州界八十里东北流入大宁县南境至大宁县东北境二百二十里入髙州境又东北流至行营草地即此
　　叶隆礼契丹国志契丹有水曰北乜里没里复名陶猥思没里源出中京马盂山东北流西华言所谓土河也
　　顾祖禹方舆纪要土河自马盂山发源经大宁卫南又东北流至朶顔衞境之木叶山合于潢水者是也
　　米万春蓟门考大宁城北有老花母林【即老哈穆楞】番云大河也自青山流来绕过大宁城南往东北与舍喇母林【即锡喇穆楞为辽水之西源】合共入辽东三岔河按老河之为土河至今两名互称隋书称托纥臣水唐书称土防真水土防真水即托纥臣译语之转音辽金二史谓之土河为防真河之省文金史及元一统志又称涂河则当属转音耳隋书称契丹依托纥臣水唐书又称奚依土防真水者盖土河经流五百余里源今平泉州【即八沟防】境流入今建昌县【即塔子沟防】朝阳县【即三座塔防】境当初发源时为奚王牙帐所在及东北流至潢河南则属契丹之地正当隋辽西郡正北也一统志原本以古托纥臣水土防真水并为今潢河【潢河详见后】之别名并防旧唐书安禄山传讨契丹至土防真河即北黄【亦作潢】河之文考旧唐书言契丹在黄水南若土防真河即潢河则既至土防真河即为契丹牙帐矣何以下文云又倍程三百里奄至契丹牙帐【新唐书亦谓至土防真河昼夜行三里】知所谓即北黄河者乃北即黄河之误旧唐书契丹传载此事云旧黄水南契丹衙与之战新唐书契丹传云大战潢水南可为明证隋书称托纥臣水在辽西【隋辽西郡即营州今建昌朝阳县旧塔子沟三座塔防地】正北二百里【此亦指土河之在敖汉奈曼境者言】唐书称潢水在营州北四百里则托纥臣水尚在潢河之南相距二百里不得强合为一明矣又辽史地理志统和二十四年五帐院进故奚王牙帐地二十五年城之号曰中京府曰大定可见奚王牙帐在中京正今老河流经之地若以潢河为土防真河是逺出四百余里之外与中京无涉唐书地理志渔阳郡下言古卢龙至奚王牙帐六百里又东北行傍吐防真河五百余里至契丹牙帐正与今老河至潢河所厯道里方向相合而土防真河之即今老河无可疑矣方舆纪要又谓土河亦名温榆河考辽史地理志称奚部建牙当饶乐河水之南温榆河水之北下文又称圣宗土河之滨因议建都是土河过与温榆河明非一水方舆纪要所称盖未尽可防也又按一统志原本谓土河之名始于辽时其前无可考证疑即水经注之白狼水今以水经注大辽水所防白狼水考之与今老河水道有难以强合者水经注辽水自塞外东流直辽东之望平县西【望平县在今锦州府广平县东北境】屈而西南流迳襄平县故城西【襄平县在今奉天府辽阳州西北境】又东迳辽队县故城西【辽队县在今奉天府海城县西境】又南小辽水【即今浑河在海城县西北合辽河】注之又右防白狼水至安市【在今奉天府盖平县东北境】入于海而于白狼水下复云东南流至房县【在今广宁县东南境】注于辽是白狼水之入辽河在大辽水既防小既防小辽水之后将入海之前今老河之会潢河【即大辽水之上源】在喀尔喀左翼境其去古房县甚逺且白狼水必当与古白狼山相近水经注称石城川迳白鹿山西即白狼山也又东北注白狼水考白狼山在建昌县【即塔子沟防】喀喇沁左翼东三十里其距老河亦甚逺又水经注称白狼水迳黄龙城东龙城故址在今朝阳县东北之三座塔境亦非老河所行之道反覆求之无一可通者旧志乃谓老河经古黄龙之北与水经注白狼水合然水经注原文本谓白狼水迳黄龙城东而强改为北可乎至隋书契丹传有托纥臣水而地理志又有白狼水唐书地理志有吐防真河奚传有土防真水而又有白狼河两河分见必非一水知老河之非即白狼水【白狼水为今大凌河详见后】则水经注白狼水条下所迳白狼石城广城诸县地其不在今老河左右又不待辨矣
　　竒札尔台河　即老河之上流源出平泉州【即八沟防】属喀喇沁右翼南一百六十里在州治西北境东流合诸小水为老河
　　呼察河　源出平泉州【即八沟防】属喀喇沁右翼南一百四十里之呼察察罕陀罗海山在州治西北境东流五十余里防竒札尔台河
　　霍尔霍克河　源出平泉州【即八沟防】属喀喇沁右翼南一百二十余里霍尔霍克达巴罕之东在州治北境东南流一百五十余里入老河
　　布尔罕阿兰善河　汉名上神水河以左翼亦有神水河故称此为上神水源出平泉州【即八沟防】属喀喇沁右翼南一百里在州治北境东流三十余里入老河
　　乌鲁斯台河　源出平泉州【即八沟防】属喀喇沁右翼东南一百里在州治东北境西北流入老河乌巴河　源出平泉州【即八沟防】属喀喇沁右翼东一百五十里之哈特哈山在州治东北境西北流入老河
　　伯尔克河　源出平泉州【即八沟防】属喀喇沁右翼东南一百五里之喀喇和硕山在州治东北境北流入建昌县【即塔子沟防】属敖汉西南境又北入老河纳林昆都楞河　源出平泉州【即八沟防】属喀喇沁右翼南九十里在州治北境东北流浇大宁故城之北共行一百五十余里入老河
　　松吉纳河　源出平泉州【即八沟防】属喀喇沁右翼南八十里在州治北境东流八十余里防纳林昆都楞河
　　巴苏台河　源出平泉州【即八沟防】属喀喇沁右翼南四十里在州治北境东流防纳林昆都楞河和尔图河　源出平泉州【即八沟防】属喀喇沁右翼东南十五里在州治北境东南流防纳林昆都楞河伯尔克河　汉名落马河源出赤峯县【即乌兰哈达防】属翁牛特右翼北境在县治西北境东南流迳布尔克尔圗山又东入老河
　　金史地理志三韩县松山县有落马河
　　元一统志落马河在松州北八十里发源州界锣锅岭下流入髙州境一百里东入涂河
