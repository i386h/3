<!-- { "loadSidebar": true } -->
　　澄观斋【甲午】
　　岩斋北门里出入憩犹应有会莫非静无观不与澄瑶图披下界
　　奎画泐高层往往逢
　　前迹孜孜勉后承
　　澄观斋【乙未】
　　目之官为观心之官则思观以外物引思因内防驰外物静可拒内防动不时内实要于外曰澄乃无为其观亦自息精一有训辞
　　澄观斋【丙申】
　　因至澄观斋深绎澄观义澄实近无为观乃邻有事修巳以治人安民与察吏何弗借乎观那尽澄而置然羲传有言百虑原一致有事处无为聊因存此意
　　澄观斋【己亥】
　　渡河稼事细周看返辔园门倚碧峦本少奏章待批理遂教斋阁试盘桓偶从旧作重检防顿濶流光四燠寒两嵗有忧并无乐一时即景付澄观
　　澄观斋有会【庚子】
　　于物观为所于我观为能能所俱邻妄祛妄要在澄澄观忘物我其妄亦弗兴讵只教外明道识此曽动定静亦定复性斯可徴
　　题澄观斋【辛丑】
　　山庄驻月余岩斋乃初阅一以防少暇一以游怯热坐亦如昨日那觉隔年别翠壁隂布长清溪流已洁金风落林端飒爽真可悦万物对澄观于秋更亲切
　　澄观斋【壬寅】
　　设曰观为能则澄应是所即如我与物相资如律吕言同尚勿当言异更不可在我曰观物在物曰澄我【叶】物我两忘时澄观诚绪语




<史部,地理类,都会郡县之属,钦定热河志,卷三十二>
　　翠云岩　澄观斋之后敞亭一
　　皇祖御题曰翠云岩晨霞暮霭绚紫霏青岩峦交复云气
　　特多我
　　皇上崇情所寄真机妙防精契
　　知仁亭后摩崖勒
　　圣祖御书大字曰云岩
　　云章糺缦焕乎
　　天文防诵
　　圣制动岂我知静岂我为明月今夕流水昔时之句始
　　觉
　　化工赋物非人间笔墨所能窥也
　　圣祖御制诗
　　云岩【丙集】
　　三庚不用碧筩酒九井何贪消暑珠自有云峯来澍雨巉岩风飒到茅庐
　　御制诗
　　云岩歌【甲戌】
　　云之岩岩生云□□霮防氤复氲岩之云云笼岩嶾嶙嶭崿且嵁岩为体兮云为衣云中君兮憺翠微云为舆兮岩为盖岩之仙兮頺如醉芳有时而春韶翠有时而秋消阅菀枯兮四序含动静兮终古动岂我知静岂我为明月今夕流水昔时
　　翠云岩
　　山庄东北多重峦复岭游云往来岚翠欲滴虚檐四眺正在千岩万壑中
　　嶻嶭横拖一缕斜浓青细白蔚槎枒有形变态无形韵粉本真堪示画家
　　翠云岩【乙亥】
　　英英今日吐来稀借问云闲是也非莫谓羃岩滃蔚少丹青片片剪天衣
　　翠云岩【戊寅】
　　虚榭三间面峯交枝荟蔚叶丰茸虽然已是云闲候却看氤氲翠上浓
　　千寻石壁耸嵚嵜拖地眉毛能尔为若向是间知悟处翠云还笑宋云痴
　　翠云岩【己夘】
　　絶壁崔巍实壮哉清秋又此索吟来若无云气为浮荡安识刚柔万变赅
　　翠云岩【庚辰】
　　昨夜密雨今朝霁秋云敛尽无留形只有翠岩越蓊蔚配藜靉叇标浓青
　　戱题翠云岩【辛巳】
　　叠叶堆枝互簇攒端知飞翠胜流丹昨来殊厌观云矣却是岩前不厌观
　　翠云岩【壬午】
　　缬緑霏青看已久新红渲染讶谁加背西斜日辉平野翻壁忽成一片霞
　　翠云岩【癸未】
　　叶姿枝态锁层峯织翠流青色正浓习习天风拂岩落人间烦暑覔何从
　　翠云岩口号【甲申】
　　曰已云闲亦有云緑萦青逻尚缜纷数声山鸟非丝竹疑是八琅空际闻
　　翠云岩【乙酉】
　　防层叠嶂荟氛氲一翠连天望若云
　　圣藻千秋同糺缦曰予何有解尊闻
　　翠云岩【丙戌】
　　秀岩拱千仞一色翠菁葱可望那可陟作云还作风不期身自爽最与意相融更有谁堪匹惟应付碧空
　　翠云岩【丁亥】
　　出岫去还浮斯云岩镇留浓青思旧色叠翠亦新流漫拟立冬到行将活画収骊珠光两颗【岩上泐　　皇祖御书翠云两字】恒此照千秋
　　翠云岩【戊子】
　　峭壁峥嵘早得隂前庭树影复萧森坐来已是秋光满更落天风万籁吟
　　翠云岩【己丑】
　　重重翠锁髻螺纹不断清香扑鼻闻风拂露蕐纷坠雨是容容者岂非云
　　翠云岩【辛夘】
　　虽觉菁葱翠尚鲜层云意渐向红偏昨年已是孤题句未可今秋更置然【去嵗以过中秋始来山庄驻跸日少此处未经题句】
　　林岑风拂互低昻日日轻云作防霜此意分明具神解画工应惜緑琳琅
　　翠云岩【壬辰】
　　刻削云岩濯翠螺翻风叶坠露珠多欲知阅世为乆近题壁
　　宸章隐薜萝
　　敞榭无牕虚受峯不云亦自翠容容偶游适可结清想那拟佺期蓦地逢
　　翠云岩二首【癸巳】
　　满壁緑琼铺斐萋祗能骋望不能跻迩来率懒吟云字今日聊因一翠题
　　苍岩日照闪光晶飒飒冷冷忽有声拈笔不须着文赋欧阳先我尽其情
　　翠云岩【甲午】
　　叶缛枝撑不计层翘瞻浑似緑云兴忽逢苍鹿其间卧借问可殊面壁僧
　　八伯何曽见此云不为糺缦只氤氲大冲今日难成句峭蒨菁葱两莫分
　　翠云岩【乙未】
　　□□菁葱总不分是岩气抑是云雰嗣宗迷目艰青白一翠连天回莫羣
　　四大家难着笔成云兴无碍碧天晴全身里许翠岩现那更眉毛示永明
　　翠云岩【丙申】
　　澄观斋后翠云岩每到山庄题句咸多以少増檐勒满雄因健积境超凡
　　色不可图权曰翠形难为状假名云天风翻下千寻壁中有八音六律闻
　　翠云岩【己亥】
　　石态树姿无不奇夏过秋到得诗迟个中意倩何人解七字恐难毕肖之
　　林之始岂有云称曰翠更隣蛇足増却是崇岩不分别饶他茈虒防崚嶒
　　翠云岩【庚子】
　　谓翠原非云所知而云忽有翠称奇却于林叶无交渉称谓形容定始谁
　　白云为主翠为賔白自翠流翻似邻试问居停属谁是层岩无语只嶙峋
　　翠云岩【辛丑】
　　石壁□閜砢扶诗难着语画难图翠其色也真还幻云彼形乎有若无
　　太古以来原有此所遇一时信佳矣而此不容拟议间笑我歴年吟未已
　　翠云岩【壬寅】
　　层岩有树树如云生翠谁为防染纷石自不知林自若安名立字任云云
　　实以为虚有若无何曽定相【去声】许人摹个中如有君称者传号应从楚左徒








<史部,地理类,都会郡县之属,钦定热河志,卷三十二>
　　罨画牕　自青枫绿屿折而东曲室深疎櫺洞启
　　皇上御题额曰罨画牕高据山椒峭壁斗削牕嵌其巅峯岭林泉咸在几席昔名画家王维山水论李成山水诀郭熙山水训于渲皴浓淡阐发靡遗似此隂晴旦暮殊态异观殆非卷轴烟云所能彷佛焉矣
　　御制诗
　　罨画牕【癸酉】
　　下临无地一牕虚带水屏山揽结余最爱锤峯刚对坐羲皇前物起吟予
　　罨画牕
　　横岭如曲屏霞标一室据其胜前为平台牕列逺岫题曰罨画董巨荆闗谁能办此
　　霞标云阁小延停异草仙葩扑鼻馨凉峭塞天初过雨近峯逺岭总来青
　　罨画牕【丙子】
　　寒林古木翠微间积素依稀皴逺山设问画家应【去声】谁氏所披彷佛似荆闗
　　罨画牕【戊寅】
　　室据山高来不频偶来便尔畅心神一天秋景云牕外大似王蒙荷叶皴
　　见説佳山是真画或称佳画即真山世情定论曽谁是我亦疑黂于此间
　　题画牕【己夘】
　　高处霞标小憩居锤峯濡水俯临余防櫺纱牖谁为画十笏山房恰受虚生色丹青是枫槲有情活泼在禽鱼赋诗何必多思歇其奈当前每起予
　　罨画牕【庚辰】
　　近岭遥峯面面呈防岈潇落最多情今朝所会又殊特直展寒林阅李成【石渠实笈有李成寒林图】
　　罨画牕【癸未】
　　浓青湿翠罗孱顔生动气韵虚牕间四时展画各殊致今朝直掲高房山到处题名厯可数【圆明园玉泉山及塔湾行官皆有此名】纳奇观此为鼻祖汉唐真迹已莫覩况是丹青遗太古
　　罨画牕【甲申】
　　凌虚书屋枕崇峦画意当牕无尽观今日居然欣剏见岧嶤穹塔緑云端
　　罨画牕【乙酉】
　　防盘云迳万峯晴小阁凌虚畅逺情今日凭牕真是喜一川多稼报秋成
　　罨画牕【壬辰】
　　牕称罨画罨何画不是倪黄非范王便被四家真迹展未能含照朗斜阳
　　罨画牕【癸巳】
　　山田千畆又逢丰
　　圣藻当年聨语同【千畆山田待嵗丰　　皇祖山庄中所题聨语也】俯以石渠画展马【马和之诗经图入石渠寳笈辨为真迹合弆学诗堂者凡十二卷豳风图在焉】移来塞外此豳风
　　罨画牕
　　爓爓平川夕照斜开牕林巘纳无遮将军金碧倪黄韵所喜不名其一家
　　罨画牕
　　防砌叶多林渐空个闲活景画难工却饶无尽烟云意收入凭黙会中
　　罨画牕【庚子】
　　肩舆迤入霞标书室东廊接小寮牕俯林峦活画意问谁黄范得能描
　　罨画牕【辛丑】
　　春风秋月景非同朝霭夕岚画岂工四扇蜃窗随分纳清供眺咏兴无穷

　　钦定热河志卷三十二
　　钦定四库全书
　　钦定热河志卷三十三
　　行宫九
　　凌太虚
　　千尺雪
　　寕静斋
　　玉琴轩









<史部,地理类,都会郡县之属,钦定热河志,卷三十三>
　　凌太虚　北山之巅亭曰凌太虚防地倚天岩峦如揖凭虚搆极颢气清英登之飘飘然有凌云之致下为殿五楹额曰清溪逺流聫曰赴谷逺因探放之而凖在山清可会逝者如斯并
　　皇上御题东为含粹斋则
　　圣祖宸翰也斋凡三楹与殿并为一区当山水胜处恭绎命斋之义所谓因词见
　　圣情也
　　御制诗
　　凌太虚
　　亭居北岭之复孤峯防地羣山环拱登斯亭者如陟阆风俯悬圃御防泠然未足为喻
　　冠峯亭子倚崚嶒与颢气俱六位乗设使兵曾到此应闻长啸发孙登
　　赋得清溪逺流
　　一水带千涧千峯罨一房自然含动静即此示真常源
　　溯白云迥流归碧海长惟应学子在不必问仙乡
　　赋得清溪逺流
　　两山成夹辅一水恰中分源逺盈科进流长不息勤云中练影辨石防布声闻欲鹿遵岩裔浴禽下渚濆有波皆澹沱无气弗氤氲借此澄心镜居然得所欣
　　赋得清溪逺流
　　徃歳清溪里逺流时有无今年恒见矣夏雨或多乎未至勃冲激【山水偶值雨大则冲堤石时或有之今岁乃无盖缘雨虽勤而弗骤】却縁细防濡淙淙鸣不絶淡淡照常输□濈竒底借萦洄趣已殊寕惟资朗鉴亦切源图
　　赋得清溪逺流叠去歳韵
　　今嵗塞中旱初来水惜无月之上澣逮【自六月初四及十三十五等日连得逗雨后溪水増长每隔数日时有阵雨】雨矣继霑乎林木菁葱遍山溪髙下濡兹临为一豫众壑看羣输流则镜斯异清仍玉不殊词臣原扈跸为我作新图【命董诰为图】
　　含粹斋
　　水复山环防秋辞冬稚初一牕欣暖日半卷阅经书含粹无过此名言实起予会心期浴德讵为注虫鱼
　　含粹斋
　　尽得风流入静观坐来浑防杪秋寒虞乡廿四品如较一字于斯着亦难
　　含粹斋
　　山静林空秋气清岩斋坐与白云平花香鸟语堪探露洁风髙总至精画展诸峯窗外竪琴调一水涧前横称文果是深于易我亦因辞见
　　圣情
　　含粹斋
