<!-- { "loadSidebar": true } -->
　　肩舆欲言归有暇风日美过谷即岩斋便可一憩止含青真含青四面翠如洗虽云混松栢亦弗艳桃李佳哉出蓝观如遇倬云士
　　再题含青斋
　　跋马山城入睥睨循谷遂以山斋至山斋本是额含青骋望红叶三五缀仲秋风物故如斯绿逻翠萦艰久势色空空处有何青曰含含乃无尽意
　　题含青斋【丙申】
　　望日祗园瞻礼回笋舆徐进石城隈岩斋路石聊成憩今嵗夏中初度来窻里含青宿雨过【昨夜阵雨即晴】天边拖白晓云开林间鹿本出无意却似有心作客陪
　　含青斋
　　石街西转路非远入室何妨小憩迟青欲变红谁挽得此斋却得永含之
　　到含青斋因题句【己亥】
　　别兹冬夏二年余到复晨昏七日疎似此幽佳不经意何须构筑合慙予溪流山峙呈来静翠逻青萦妙入虚凑以新晴风日爽一尘弗染润盈裾
　　含青斋【庚子】
　　降畀就夷嵏出谷随流水书屋筑山阴面向山阳防入秋色已清秋稚青又美山庄驻逾月趂暇初来此笑语付虚斋佳趣含之耳
　　题含青斋【辛丑】
　　一谷东山隔山斋得亩平肩舆不数武循径遂至庭阅嵗兹初到奚妨稍憇停千峯生翠烟晃朗羲光晶玩景犹余事筹农真惬情廓然任彼含独我年非青
　　题含青斋【壬寅】
　　山城迤逦入岩扄路便山斋小憇停隔嵗由他自生白慿牕诏我尚含青槲枫底用分殊品松栢终看有卓形似此一尘不到处何当静坐玩羲经
　　挹秀书屋【癸未】
　　山阴初卜筑因迥得高居至每为【去声】乗兴坐还可检书凌清志愈淡瞰远目恒舒秀则诚无忝挹之斯有余
　　挹秀书屋
　　曲转回廊窈窕通蜃窻绨几俯秋空清风明月取无尽山峙川流用不穷石越瘦如道士醉松惟孤见丈夫雄玉壶氷弗纎尘着岂计寻常指顾中
　　挹秀书屋
　　近山构书屋山景屋中收挹秀有如是于佳不厌求枫疎红益染松古绿还留亦欲无言去其如诗思投
　　挹秀书屋【甲申】
　　逐处山房可贮书贮书为问意何如宁须富诩三万轴无逸一篇已愧予
　　挹秀书屋【丙戌】
　　秋山问题品一字秀惟当望处迎眸浄披来满意凉丹枫非渲染翠栢是真常书屋得佳挹何殊六艺芳
　　挹秀书屋【丁亥】
　　书屋千峯里嵌防秀以深青林无别色野鸟有佳音景飒隔尘境山空生道心挹之恒不竭信可畅清
　　挹秀书屋【戊子】
　　一牖当空耸碧岑性灵适惬秀而深注兹挹彼诚无竭恺弟因思君子心
　　挹秀书屋【己丑】
　　逐处有书屋坐便可读书独是无多暇兼之山径纡偷闲一游揽咏此复赏余安能把芸编玩味深其腴剽袭固非他疎畧实愧予
　　挹秀书屋【辛夘】
　　芸编揷架静愔愔取便翻看足沃心六艺清芬真萃秀挹之不借更他寻
　　挹秀书屋【壬辰】
　　拾级回廊上书斋别有天筑基凌碪绕户祗云烟众岫列帘下古松当座前乾坤易简现即是玩韦编
　　挹秀书屋【癸巳】
　　廊转升今室牕明展古书六经无隠彼一卷足开予日永年成小风清暑乍袪四时秀不尽挹处定何如
　　挹秀书屋【甲午】
　　书屋芸编次第开山光相暎秀相陪从来六艺多芳润取裁【去声】由人自挹哉
　　挹秀书屋【丙申】
　　秀色四邻都可餐挹之无尽憇之安壁间旧句接新句盟戒绮言却屡寒
　　挹秀书屋【己亥】
　　山中书屋原含秀经雨山容秀更佳林下过来犹滴露风边披去欲开怀
　　挹秀书屋【庚子】
　　曲廊委宛石梯通窻罨山光近远中芸帙稡来千古秀挹之不尽用无穷
　　挹秀书屋【壬寅】
　　书屋无过十笏寛固非邺架揷多般偶然一卷间披览亦觉其中秀可餐
　　松霞室【癸未】
　　山中搆朴屋随宜不择向曲廊宛转通窈窕而清畅开牕对乔松落落隔近嶂欲速嗤右丞看此千寻放
　　松霞室又题
　　傍乔松下得幽居松古因之居古如暎带飞霞才一朶緑琼地衬紫金蕖
　　松霞室
　　彭泽先生径华阳士家居安彼皆合寓意我聊嘉夕照何妨染朝岚故与斜便宜斯室者四季蔚青霞
　　松霞室【丙戌】
　　闭户何曾此著书老龙鳞自峙前除童童下更丹枫爓始信松霞名不虚
　　松霞室口号【丁亥】
　　古松翠参天新松緑盈把防见新松似古松然不可期年月者如是应无种松人贞翁弗言笑而哑
　　松霞室【己丑】
　　牕外拏空百尺亭云霞暎带亦成青祗宜静坐听寒籁未肯其根劚茯苓
　　松霞室【辛夘】
　　春风秋月经千嵗暮霭朝岚镇古形谁曰山中无定色盈牕看取是恒青
　　松霞室【壬辰】
　　丈寻已上见枝拏覆室团圞布荫嘉杨烱恰如经少室照天起处满青霞
　　松霞室【癸巳】
　　乔柯落落映牕纱动奏清涛静亦嘉设不声求以色见红霞非也是青霞
　　松霞室【甲午】
　　循廊上有室对户外多松嵗以千年计时宜九夏逢态疑霞与蔚神是露为浓漫诮青夺赤童原个老容
　　松霞室【乙未】
　　幽室开牕正对松千年那得问前踪芸篇中却识其事恰似子房蓦地逢
　　松霞室【丙申】
　　白云徂远天赤气待腾晩而何松下室青霞忽满眼挟雨非所知照日聊且缓郁葱与蓊蒙团支绿油繖此景太古来相值情何限南楼老人笔【室中悬女史陈书长松图】意谓得佳伴
　　松霞室口号【己亥】
　　容容落落罨牕纱梦里为吾醒不差浪说馈尧尧弗受赤松常自傲青霞
　　松霞室【庚子】
　　霞色自红紫曰青希目谋试一数其曲盖妃道家流室偶憇松霞信其语有投阴布绿油繖形舞翠鳞虬飏风为聚防晃日疑泛浮不殊九曲房元始曾憇游
　　松霞室【辛丑】
　　回廊畧转上书室栖岩迩索当穷其奥陈画况在里【室内有阵书画长松图】数千百年松正对牕前峙而牕糊玻璃神韵相面视若主若賔间我亦难为拟朝暮蔚烟霞亦弗分彼此欲问太古初大谁餐之矣
　　松霞室【壬寅】
　　户外青霞非赤霞虬枝百尺上盘拏南楼小帧张屋壁【壁间所张长松图女史陈书画自号南楼老人】相印精神本一家












<史部,地理类,都会郡县之属,钦定热河志,卷四十>
　　玉岑精舍　山庄西北溯涧流而上至山攒峯疎岫如悬圃积玉环列瑶篸精舍三楹
　　顔以玉岑联曰活画展王维川回空翠清吟寻杜甫峯并高寒室右偏曰贮云檐穿云陟径有亭二曰涌玉曰积翠依山梁构室曰小沧浪回廊盘折倚壁梯岩下临深壑每秋雨初过明漪澄练湛然浄渌矣
　　御制诗
　　玉岑精舍【癸未】
　　西北峯益秀戌削如攒玉此而弗与居山灵笑人俗精舍岂用多潇洒三间足可以玩精神可以供吟瞩岚霭态无定风月藏有独长享佳者谁应付山中鹿
　　再题玉岑精舍
　　搆舍初看断手成玉岑近对耸峥嵘林间苍鹿鸣不已想是无端认客生
　　玉岑精舍
　　搆屋对崚嶒云烟朝暮兴碧谿缘雨过红叶视前增心赏益无厌目游可当登生辉暎襟袖始悟蕴来能
　　玉岑精舍【甲申】
　　精舍意所属万玉围崔嵬却以无多暇三日方一来亟深故益静心与化机谐是间无别物岩鹿时相陪
　　王岑精舍【乙酉】
　　北峪最深处今年乃剏防披来云是径对得玉为岑既曰能清虑如何尚绮吟自难答斯问层峭或知音
　　王岑精舍【丙戌】
　　西北峯峦益幽迥三间精舍对嵚防不常到越藏深趣得少坐因启秘思涧水未流嫌雨短岩风才过喜凉随昨秋题句分明在今日重看去若驰
　　玉岑精舍
　　当前峭壁接云空上有山堂路可通拾级不嫌劳歩履却从坐底俯巃嵸
　　玉岑精舍【丁亥】
　　山庄驻五日精舍乃初到盖因尚炎蒸故迟造幽奥新晴趰飒爽试一观其妙肩舆数息至宻树忽开徼面对怪峯耸下临深涧窔尘无一防滓秋有八分料草虫唧唧声如诉去年约
　　下高峯至玉岑精舍作【戊子】
　　肩舆下高峯下自比登易及至巉崄处原不如筞骑可与知者言弗知嚼蜡味而惟能骑然不能不可试能则与马习左右皆如意坐舆肩者劳颠簸反成累不能则畏马乃翻为苦事不如坐舆穏那虑人劳勚精舍旋亦到玉岑耸青翠岑既罢重登慿牕吟五字
　　题玉岑精舍【己丑】
　　迤西迳更幽巑岏歴夐阻眄彼委宛间是我藏诗所精舍若真人不防亦不拒翛然任徃来夫岂劳言语
　　玉岑精舍【庚寅】
　　精舍构幽深面担耸玉岑林空那有色山静似无心土润鹿留迹霜清鹤陗音坐斯仍问政未可祗耽吟
　　玉岑精舍【辛卯】
　　西北山居此最深等闲跋马不常寻陟高降下斯称便据榻拈毫率与吟未可依然为慢语所欣卓尔寄崇心促成大笑鸣鞭去付尔千秋对玉岑
　　玉岑精舍【壬辰】
　　既已登峻高降下斯为易万里胥如是在人善会意精舍最西北谿谷夐深邃乗便歩笋舆今今始至岩岚都好在以静饶佳致石溪有水流觉向得无事寻思前后霖空【去声】山潦所积【山无泉者雨后浸出细流俗谓之空山水】
　　题玉岑精舍【癸巳】
　　精舍西北隅山深谷益奥佳境自所閟问景不恒到今朝风气爽乗兴试观徼我马而人歩劳逸特殊调易舆缓以进数武一憇劳【叶】结构栖岞崿高低因势效蜃窻坐游目诸奇无遁貎恰橅右军帖太冲同致诮
　　玉岑精舍【甲午】
　　仄径更向西谿壑益夐幽一歩一换形幻景呈转眸飒沓落岩风九夏疑三秋窈深既因穷精舍见举头玉岑对面张天机满志投弗借锦绣开全露精神遒歴年诗在壁一一览以周兴会殊今昔语句袪雕锼惟是托性情讵宁畅豫游
　　玉岑精舍对晴【甲午】
　　夜雨逹晨云未开时零时止时浩浩便教继日知无妨而心究觉晴为好逮已颇见其势杀【去声】卓午遂放曦光皦快雨快晴真足慰肩舆石径无泥潦昨朝炎熇忽已忘乗凉遂与穷窈窕玉岑精舍极西北祗曾一至兹再造【叶】峭蒨菁葱总如沐更有山风吹籁巧最娯视听衣袂寒蔚蓝天色悬秋昊对面岩室小沧浪今日副名诚不小俯欣有水思濯缨自取之也义可晓
　　玉岑精舍【乙未】
　　精舍山阴最幽夐今年尚未来游咏云山四面登亭子据高向下斯熟径因而栈齴盘以降林色峦光率真浄拂谷天风吹袂寒徂云片片无些剰顿令神心一洒然风日恰合秋之孟坐久浑欲忘今昔澄虑于斯入无竞
　　降北岭至玉岑精舍作【丙申】
　　亭子云山别最高翠壑宛委藏精舍千回百转始造兹欲憩仆从坐岩榭面前石壁已崔嵬小沧浪室其巅跨高下位置各擅奇却惜领畧无多暇今今朝则始到昨秋昨句乃徒讶山雨飞过却放晴不则神机能变化
　　玉岑精舍【丙申】
　　更西峙玉岑精舍搆山心揽胜宁辞远探奇畏不深绿情虽长王【二字皆去声】红意已侵寻爱用澄泥砚遂教防笔吟
　　玉岑精舍作【己亥】
　　精舍极西北欲造罢以嬾今朝乗新凉不可更需缓况由降最高事半功倍显亭子别云山轻舆遵石栈林海泛绿波峯回疑棹转济胜有若斯入深无不欵率欲忘筌蹄那复言倪筦
　　玉岑精舍【庚子】
　　有暇莫虚掷登高必降下降下于何佳无过玉岑者精舍才三间朴断秀而雅碧峯平眼看玉溪绕足泻可谓佳之最以远来实寡辴然忽失笑笑此何为也
　　玉岑精舍【辛丑】
