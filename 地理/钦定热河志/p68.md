<!-- { "loadSidebar": true } -->
　　青莲岛歌【辛丑】
　　山庄旧有青莲岛峭峰三言泐
　　圣藻借问岛上何所有千年之松五色草诡石破硪坡曼延襟带塞湖波浩尘迹不到舟可通方之蓬阆奚迩藐我欲肖为烟雨楼相度无如此地好饰云肯搆何敢当景仰高山朴为寳作歌敬咏青莲岛
　　佛口所宣
　　佛手拈一部蕐严真义了
　　对山歌【辛丑】
　　烟雨楼傍构溪斋靣靣波光罨纱牖而我名之曰对山对山之义人知否斋前堆石颇珑如堂如霍如冈阜虽非取于太湖遥塞峦为我藏斯乆取之无尽用不竭明月清风与共友粗皮诡质戴苍苔树根受气仍盘紏待其抽枝并发叶何异四隣旧林薮彼以大称此小胜真何必是假宁否坐向屹□一冁然聊学军为享帚
　　对山斋【壬寅】
　　山庄无处不小斋而斋对山特名此却非崇冈峻岭丛青莲岛上数峯耳诡石玲珑假借堆乆假不归则真矣大者胜弗如小胜济者胜应悟是理















　　钦定热河志卷三十五
<史部,地理类,都会郡县之属,钦定热河志>
　　钦定四库全书
　　钦定热河志卷三十六
　　行宫十二
　　緑云楼
　　创得斋











<史部,地理类,都会郡县之属,钦定热河志,卷三十六>
　　緑云楼　越涌翠岩有楼耸峙地当西峪为瀑源所自出深林修翳緑影参差叠嶂层云滃然四合额曰緑云楼聨曰泉临香涧落峯入碧云高旁三楹虗敞隠映楼畔额曰木映花承聨曰风袅炉烟移昼漏月临书幌正宵衣又前三楹额曰水月精舍聨曰空澄正印虗明体摇漾又宜流动情并
　　皇上御题西南与珠源寺近水月清蕐翠洗山光镜澄林影耳聆目遇诚造物者之无尽藏云
　　御制诗
　　緑云楼【庚辰】
　　就崖搆精舍出树得高楼骋望天无际憩身云上头拂檐鸟影瞥隔谷鹿声呦自是常如此我来兴偶投
　　再题緑云楼
　　初来緑树蔚层甍为爱新楼辄命名一月往还看突兀恰随天末与同征
　　题緑云楼【辛巳】
　　岩斋领要即如楼况是真楼在上头涧叶峦枝皆蔚翠朝岚夕霭却澄秋心闲乃自云闲得逸趣都因緑趣投何必沈家夸八咏千年风月占兴州
　　緑云楼【壬午】
　　出树耸高楼緑云尚尔稠蔚青俯足底缭白见山头爱此非为雨怜他幸傲秋何来红数防不拟再逥眸
　　緑云楼【癸未】
　　小楼临树杪万叶正缜纷高处原无暑俯来总是云松风凉飒沓花露气氤氲弃日观书史恧哉尊所闻
　　緑云楼【癸未】
　　书楼拾级意为欣敛尽秋云俯緑云恰展韦编读初六谓应陶侃惜加分
　　緑云楼【甲申】
　　小楼峭崖巅崖高楼益迥上下一緑间恰似云垂影弗雨雅宜晴含风亦惟静鹿踪暎日迷鹤声依露警开窻因展书趣在羲皇境
　　緑云楼【丙戊】
　　树叶犹然密似云秋暄浓蔚緑氤氲何当顷刻为霖雨菜圃荞田望正勤
　　緑云楼【丁亥】
　　秋前密叶尚敷纷试上书楼俯緑云正喜千林翠如滴谁教一缕白仍分近帷已润芸青色逺峤还封螺黛纹祗有鹿声藏不得呦呦时共隠芝闻
　　緑云楼【戊子】
　　緑树偨池近逺冈翻风叶叶送防凉山田遥见罫方者却喜云容欲作黄
　　緑云楼【己丑】
　　岂碍云闲去不留山楼犹俯緑浮浮非縁贪看林岚致凉送清风满意投
　　题緑云楼
　　近岭遥峯濯黛纹雨收花木众香闻乍来今嵗如昨嵗飞去白云余緑云树密声禽唤侣泥融留迹鹿过羣山田早晩都占稔登眺因之意亦欣
　　緑云楼【壬寅】
　　天上云闲山中云尚稠四隣全是緑三架恰宜楼日处色无定风间韵若流塞田又殊致黄染欲登秋
　　题緑云楼【癸巳】
　　层甍防崇岭乘暇试登楼始讶俯云表旋思出树头界来白防逺望去緑还稠底事顿生恋西风已报秋
　　緑云楼【甲午】
　　莫谓云闲矣斯云緑重不緑围羣岭腹云接逺峯头级始今朝拾句应五字留到来过【平声】两月虗掷笑何由
　　緑云楼【乙未】
　　夏木方张王【二字皆去声】山楼未寂三间恰临迥一碧直连霄肯使丰隆擅还赢王母謡天风与流荡解令暑全消
　　题緑云楼【丙申】
　　岩楼出树枕层椒横岭竖峯拱近遥却是仙庄到弥月才教迥级拾今朝昨年新句成陈迹一晌防余乐景撩忽讶丹邱如可遇遨游原在碧琅霄
　　緑云楼【己亥】
　　树既幻称云云复幻称緑緑本非云色云岂真树族是因假借名非有恶知木真幻及是非惟偶托名目万事似此多欲数【上声】难更仆
　　緑云楼【辛丑】
　　回廊曼转接书楼万树偨池翠欲流咨尔緑云莫张王【二皆去声】可知时节已新秋
　　緑云楼【壬寅】
　　岩树虽高楼更高近林逺樾景无逃緑云设与山云合嘉即应大霈膏
　　水月精舍【庚辰】
　　精舍花宫侧襟崖复带溪松风亦常聴水月乃全提千一何分合亏盈总筦倪凭观才拟议魄影倐横西
　　水月精舍
　　冬月飒可怜塞水寒未冻岩斋一再登俯畅诚堪弄心掬不以手镜光翻在栋氷鱼潜罢跃谷鸟啽犹哢圣教标清蕐因之缅鸾鳯
　　水月精舍【辛巳】
　　月是中秋好水当白露澄因縁真罕遘俯仰恰兹凭朗照大千界飞流百道氷花宫畔精舍静对佛心灯
　　水月精舍【壬午】
　　临水有山崖崖巅小筑斋波心常得月座上恰宜懐半满都无碍古今鲜并佳六情淘洗尽剰祗静因皆
　　水月精舍【癸未】
　　月在天中水在湖不离不即那同殊谢他恒印千而一到此堪知有若无且喜小年风自爽漫言清夜景常孤亦思驻乆应偷暇试证分明或可乎
　　水月精舍
　　迟开隄畔舫且坐岭标居仰见天心皎俯含水面虗今朝名实副前月约期如【适作有亦思驻乆应偷暇试证分明或可乎之句】何事曽指绮言习未除
　　水月精舍【甲申】
　　水本月所生月复水中含精舍防岩标得一还兼三我来每值昼清蕐曽未觇咄哉循色相了无契理谈
　　水月精舍【丙戌】
　　寻常岂不往来见为在岩端到却稀亦以致佳故多处因之返已顿知非涧邉水暎座无滓松下月临牕有辉讵独清蕐满襟防神心直欲契精防
　　水月精舍【丁亥】
　　岩上书斋俯涧溪水声月色带高低防曽佳夕频探景祗趂余闲偶覔题贞观【去声】两言出想像南蕐六卷识端倪清宵试问饶何物沙岸纷纷印鹿蹄
　　水月精舍【戊子】
　　丹崖俯緑水精舍筑崖巅秋仲方言到西南新月悬清蕐连上下逈意泯蹄筌元奘勤诠释安知指上禅
　　水月精舍咏新月【己丑】
　　架屋据壁巅开牕俯溪靣秋水正澄清秋月复新见影未深林飞光已真金链圆固上下圆半亦上下半虽然全体在示冲偶隠现
　　戯题水月精舎【壬辰】
　　精舎迥临岩上头野滩潦水潄岩流一弯新月浮波委识人间夏与秋
　　山庄弥月此初来来亦非逢水月皑题额檐端似虚设笑予竟属若为哉
　　水月精舎【癸巳】
　　精舎临石壁塞湖渟壁根名之曰水月崇情寓文言偶来每即去夜景非所论付与玻璃牕虚明恒此存别有会心者轮匡未留痕
　　水月精舎【甲午】
　　西日欲下山月正在水虚牕所恒见而我偶值此浮光接清蕐妙趣含至理谁知流荡间屈指中秋矣
　　水月精舎【乙未】
　　峭壁十寻溪带底上筑精舎俯清泚名曰水月已有年春魄秋蟾恒在里我惟偷暇偶一临防曽玩彼影娥美轩楹真是善循名我所见乃虚名耳寻思若此者多矣
　　水月精舎【丙申】
　　精舎溪邉搆翠防俯临逺眺兴遄飞三间云阁清含润四季氷轮朗映辉看鹿游宁闗逺害同鸥狎那借忘机兹来更有便宜处筹笔无劳月下挥
　　水月精舎【己亥】
　　岩顶架精舎其下俯溪水溪至此而寛雅称银蟾委岂必泛舟棠祗须倚牕绮然而于月夕则从未凭此如是何为名寓意而已矣
　　水月精舎【辛丑】
　　精舎据厜防一湾碧水披对宜月光皎来每午过时祗自存其意因之屡有诗然而牕俯际非即亦非离
　　水月精舎【壬寅】
　　平冈上搆舎其下临碧水水与月契反题额乃所以然必当夕游方可领其美我则偶乗兴日中率莅止是乃寔孤名曰寓意而矣














<史部,地理类,都会郡县之属,钦定热河志,卷三十六>
　　创得斋　西峪最深处踞山为屋三楹曰创得斋其后右偏为楼三楹额曰夕佳千峯夕照义取陶诗前小楼二楹曰枕碧室内牓曰一尘不到门外长松竦肃石林嵯峨悉成行列苍顔古色罩络羣峯之表岫壑冲深磵桥宛转每
　　防余揽胜即景会心妙趣当前都成剏获矣
　　御制诗
　　创得斋得句【庚辰】
　　去年即鹿至山隂诡石苍松悦可心小筑书斋称创得欣逢秋日此经临轩楹虽早胸中写图画真从物外寻记取拈毫初句从今有暇便来吟
　　再题创得斋二絶
　　岩斋创得可人心防暇重教防马寻不是无端适游兴迩来性渐喜山深
　　石桥防转沿山涧雨后淙淙响暗泉万绿丛中拾级到斋窻俯挹树梢烟
　　剏得斋【庚辰】
　　入山不见墅到墅忽临山依古松为幄叠苍石作闗既深斯悦性惟静可怡顔阿那丹台表容成想像间
　　戏题创得斋【庚辰】
　　剏得景得创频来辄有诗民焉寄淳檏吾尚爱新奇风岭松落子霜坳鹿引儿自然尘俗逺心与许巢期
　　创得斋得句【庚辰】
　　溪山深处惬幽探礀道频驱小步人面峯开墅忽到树头楼出景全含掀笼放去冲霄鹤卷幔招来落嶂岚五度经临诗六首笑看剏得作陈谈
　　创得斋【辛巳】
　　松下石门僻岩端栢栋深初来即创得触目総怡心山静有余趣秋云无定隂经年弹指顷应与畅幽寻
　　再题创得斋【辛巳】
　　昨嵗初得斋即景名以创前日乃重来额已题檐上今朝复着句熟处谁能忘创得自千秋日新无故状
　　再题创得斋【辛巳】
　　路转峯回得石闗岩斋小坐眄秋山目同碧宇朗无尽心与白云散以闲暖勒叠林犹緑緑潦収幽防尚潺潺来经惯矣疑始遇信有移情是此间
　　创得斋【壬午】
　　了知深谷有山房防马西峯下夕阳今嵗初来即创得昨秋熟处已将忘鸟吟花笑自余乐月白风清无尽藏婪熟固欣宜晩稼爱他嘉防亦乗凉
　　创得斋【壬午】
　　创得得三载每来辄惬情岩松作屏障涧水奏竽笙幽籁千般谡夕阳一片眀奇观又始遇觉未负斯名
　　再题创得斋【壬午】
　　小憩永恬居言入西崦路林霏缭而深一步奇一步涧余九夏氷峯有千年树山斋逺不见石门近忽遇创得真创得胜防纷来输万景供【平声】知新五言当【去声】温故
　　题创得斋【癸未】
　　知有幽斋倚碧峋山蹊熟路可遵循由来创得成先得一切名言底是真
　　石门进更步松岩静色寒声迥不凡谁道山中能驻景午峯日影讶西衔
　　再题创得斋【癸未】
　　野桥才过石门仍步丹梯百级高尘世烦嚣那许到祗闻谡谡泛松涛
　　鹤依阶侧鹿牕前借问斯为防洞天却笑刘郎非解事劳劳海上去求仙
　　度西岭遂至创得斋【癸未】
　　登高一步艰就下片时易过岭未逾刻山斋业已至搆筑弗择向随宜为防缀不入水衡度乃具岩居致阶前有古松盘盘嘉防防小坐屏诸营以观万物备
