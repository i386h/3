<!-- { "loadSidebar": true } -->
　　御制小金山元韵　　　　　　　　　徳　保缅思浮玉山嶒嵘势砐硪下临万里江上结千年果何如此峯秀数椽适延坐借彼以金名无须锦绣裹登临仰
　　圣踪结搆天成妥即小作大观山灵许可
　　恭和
　　御制桂元韵　　　　　　　　　　　徳　保
　　丹桂当秋带露鲜香飘
　　御座恰开筵月轮枝满逢嘉庆山馆声和
　　睿篇影向髙千树合花看中外一家连秋来多少延
　　龄蕊防馥无如此卉贤
　　恭和
　　御制雾元韵　　　　　　　　　　　徳　保大块文章险以奇云气变幻山可移塞上山多常隠豹飞烟缥缈无东西沾衣欲湿疑细雨妙哉嘘吸伊谁为我
　　皇登山初校猎从官雷动瞻旂旗树木森布匹练染丝丝缕缕萦虬枝仙人空中起楼阁图画天然临碧池顷刻九霄如绵坠恍行万马羣奔驰谷岚卷散青天现羽林屹立麕麚迷
　　神武天纵君王备
　　祖法垂裕昭绳其道旁文臣失逺路按辔遣使交询咨走
　　笔冩出千万象下马齐读
　　轩辕诗
　　恭和
　　御制行围获白麅诗元韵　　　　　　徳　保车驾动仙灵瑶光散碧星舎贞驯在野应瑞献于庭洁爱秋云壑游宜上苑亭出羣标素质养性饱芳苓得不烦彤矢归看映玉軿夀仁徴物象何必着丹经
　　恭和
　　御制行围四咏元韵　　　　　　　　徳　保
　　撒围
　　千二百军士分旂逐队行不知山崱屴秪凛令严明左右飞双翼回还列五旌恭勤诸部落踊跃洽
　　皇情
　　待围
　　箕斗天边下停鞭立水涯自知収纵得无不往来宜霜逈盘雕路风髙射虎时攻车犹未合吉日早歌诗
　　合围
　　髙低縁谷势密布网堪称整似纵横阵严如戒律僧三驱士同力壹发
　　圣多能讲武
　　皇猷盛秋搜旧典仍
　　罢围
　　围罢烟云卷情聫中外欢
　　颁恩到藩服观猎及弹冠育物仁开网陈牲
　　孝奉盘喜承
　　文母宴爱日上风竿
　　恭和
　　御制行围四咏元韵　　　　　　　　介　福
　　撒围
　　猎骑冲霜动深林踏叶行乍看初日起渐觉万山明马度梯云路人呼出树旌诸蕃忻效命踊跃奉
　　皇情
　　待围
　　山半
　　行城列围来逺涧涯令同严阵日典与诘戎宜一线绵聫处双旌合抱时防臣忻从猎吉日续赓诗合围
　　塞外秋搜宁同羽猎称霜寒明似雪石古瘦于僧撇捩声发超腾马力能一围更一岭乐意不相仍
　　罢围
　　恩威式蕃服逰豫博
　　慈欢摰羽归鹰架天闲卸马冠腥颁中使骑
　　赐重大官盘拜
　　泽归庐晩灯光认逺竿
　　恭和
　　御制九日元韵　　　　　　　　　　蒋　溥猎场此日恰周遭塞外风云气象豪排槛山光千叠秀生花
　　天藻九秋髙茰囊佩处香盈袖菊盏斟来色映袍从古获熊占得士侍臣纪实喜抽豪【围场　　皇上亲射二熊次日京师发榜】
　　恭和
　　御制罢猎出崖口元韵　　　　　　　汪由敦归程经谷口猎骑散千羣气尚从公壮情縁拜
　　赐欣懐柔
　　先烈逺纉述
　　圣心殷一读丰碑句乾坤焕大文
　　恭和
　　御制波罗行宫作元韵　　　　　　　汪由敦辇路逶迤猎归
　　离宫闲敞暂相违菊花过节留余【时重阳后二日】松翠淩空散逺晖弭节偶闲从味道诘戎深意在防防
　　山庄隔日重到坐揽朝岚与夕霏
　　恭和
　　御制滦阳别墅元韵　　　　　　　　秦蕙田
　　水势山容一揽収
　　翠华临幸正清秋四围烟树纷无数百道风泉在上头
　　奇境得来因地设
　　藻思溢出似川流碧波清嶂幽寻处嵗嵗荣经御墨留
　　恭和
　　御制双墖山元韵　　　　　　　　　嵇　璜堵波明入画图双尖马耳故应殊一鞭重指滦河北絶胜扁舟西子湖
　　前题　　　　　　　　　　　　徳　保宝铎连峯俨画图谁参慧业象文殊西来一曲滦河水彷佛灵踪镇五湖
　　恭和
　　御制汲伊逊水烹茶元韵　　　　　　汪由敦秘制三清称絶品竹炉风雅名髙甚佳泉往往天作合
　　相得益彰
　　精鍳审
　　皇都玉泉塞伊逊下泽蕴奇钟异禀昆山傍玉石抵鹊行汲寻常付厨廪一后
　　真赏逹
　　至尊第一之名斯共稔
　　行秋哨鹿入木兰溯源百曲频咨谂撒围虎帐试注兹味别淄渑入无朕松枝石铫活火煎云膄隽永清不凛虽云地逺遐荒隔那比玉泉依席衽金浆甘醴何足方半月程供大官饪
　　防和
　　御制滦阳别墅元韵　　　　　　　　王际华
　　别苑緑隂稠
　　鸾旂此暂留人间方入暑天上已迎秋当牖髙峯列侵阶激水流窈然多静赏花木正修修






　　钦定热河志卷一百十一
　　钦定四库全书
　　钦定热河志卷一百十二
　　艺文六
　　本朝
　　诗
　　防和
　　御制山庄灯词八首元韵　　　　　　汪由敦
　　万树天花灿远空灯筵例比
　　禁园中
　　仙庄夏景过元夜大地欢声内外同
　　宝幢光摇五色云踏歌声里漏声闻寻橦宛转新翻样马伎骁腾旧絶羣
　　夏宵山近气防寒万盏灯疑九陌防絶胜昨秋三五夜桂轮氷净露珠团
　　零露
　　恩浓赋蓼萧丹霞百尺建神标人间天上浑难辨不夜
　　城中第一宵
　　钧天日听琅璈乐良夜还烧锦带灯拜舞遥称无量寿琉璃宝界集神僧
　　花防千枝惊艳光流百道絶空缘虹桥幻出通仙迹宝字排成拱
　　御筵
　　岩岚林影纷成彩绛阙琳宫庆此宵瀛海蓬山能似否郁萧台上列仙朝
　　千枝渠盌帐前陈西域休夸百转轮岂独名王防远耀祥光朗照万方人
　　前题　　　　　　　　　　　　王际华玉塞宵凉碧宇空
　　离宫景乍度天中来賔新得焉耆长
　　锡宴元宵事例同
　　万绿丛中散火云雷轰电激四山闻映波百道金蛇掣彷佛红旗竞渡羣
　　才挹冰浆玛瑙寒鱼龙百戱尽教防忽惊火树银花发映月连星并作团
　　喜对薫风咏蓼萧云霞绕幕赤城标芳园已过黄梅雨月色灯光又此宵
　　绿树隂中
　　双鳯辇红蕖池畔九华灯光明界即莲花界照彻三千
　　现古僧
　　来从雁碛天西远还结鼇山海上縁湛露三宵霑毳幕华林万帐共芳筵
　　正是星桥初启处莫教玉漏易催宵
　　龙光日日荣三接綘帻呼又早朝
　　花开顷刻幻俱陈灯影旋移转玉轮忭舞西来诸部曲从今常作太平人
　　前题　　　　　　　　　　　钱维城
　　万树园开朗太空放灯如在上元中觐光初接狼防部应与朝正旧例同
　　万防攅星五色云空中雷转远山闻鼔声未骤红初结火鳯银龙各一羣
　　不知明月水晶寒并对晴山火齐防夜气自澄天宇净镜光融彻锦轮团
　　初闻烟气若燔萧旋有霞光似建标嘉会胜情都不减藕花香里试灯宵
　　锦幄还垂五防线莲花合作九华灯更防宝树玲珑墖疑有琉璃界里僧
　　乌浒亦登同乐苑素娥偏结蕊珠缘已过仙艾灵丝节重预柑荔筵
　　到来玉塞招凉地犹是金吾放禁宵丽正门开千队入
　　山庄仍设正衙朝
　　鱼龙曼衍毕分陈欢洽终宵转玉轮好语西戎全入觐来同
　　上国踏歌人
　　防和
　　御制金莲花元韵　　　　　　　　　汪由敦
　　灼烁争防烂绮霞来嘉种自龙沙
　　御袍拂处风初定玉砌开时日未斜浄植寜惭君子徳清芬故在法王家承恩撤炬休相比不是寻常设色花
　　防和
　　御制清舒山馆元韵　　　　　　　　嵩　寿登临到处皆堪赏入夏尤于山馆宜擎葢有香莲吐萼繁隂似织柳垂丝哢晴好鸟无心唤欲雨闲云作意迟静里天机随领畧晚来明月入帘窥
　　前题　　　　　　　　　　　　陈惪华是地炎歊从不到此中邱壑总相宜栖林鹤起惊松籁出岫云来带雨丝临水能教尘浄防山不觉夕阳迟静便何处烦嚣着只许蟾光入夜窥
　　前题　　　　　　　　　　　　国　柱别馆招凉当妙境三庚引兴最为宜扇裁圆月氷为骨衣制轻云雪作丝雨气一苍藓润风飘半篆翠烟迟红尘万斛飞难到惟有松间白鹤窥防和
　　御制题大宁墖元韵　　　　　　　　汪由敦大宁城废名徒存賸峙孤墖临荒原疑有梵筵开舍卫空词赋説梁园舍利金刚纵灵异难镇燕都天子气北顾全无拊背忧南下方知翻手易踊来多宝定先知曾见潜师席卷时替戾秃当铃自语长江髙阁重畴咨【宁王后改封南昌】珠碧瓦早沉消宿莾烟榛影动摇耕牛牧马归残垒可识升平嵗月遥
　　六龙东指时跻陟清晓阳乌才展翼云来云去乍迷离路隔空濠近城北亭亭可望不可登黙数飞檐叠几层驻马踟蹰无片碣欲问谁建何由能龙沙卓立几经秋尔日忻遭
　　圣藻畱广漠野逍遥游慿眺应销万古愁职贡而今此
　　置邮
　　防和
　　御制板升元韵　　　　　　　　　　汪由敦巢居苦风穴苦雨象取大壮肇栋宇疆畛所限习俗殊氊作穹庐恒聚处平沙广漠格尔多駞马满谷羊满阿谁教架构作篱落遂辟村庄艺麦禾吏无呵容转徙塞山到处营疆理或齐或晋失业民接踵栖依挈妻子一家中外乐时平旧史堪嗤诧板升只今烟火通隣里当日风尘扰甲兵输币嵗增亏帑用马市才成旋请封拜甡契塔为冦资【防古称汉人为契墖葢契丹之讹辽宋接境故以此为通称耳】隐然敌国声势重名藩内属余百年不逐水草事力田从猎公徒随弭鞬迎
　　銮除道待行边怀柔布徳
　　圣化宣板升更赖
　　天藻
　　防和
　　御制鱼石屏歌元韵　　　　　　　　汪由敦少见多怪纷然疑伟哉造物能尔为由融而结谁指挥异石片片罗鲲鲕顽矿乃复藏神奇宛见绿波游泳出听岂繄闻徽衔钩那待投竿丝乍疑妙绘网笺遗啖花影防垂柳枝或乃匠巧神工施刻画鬐鬛分移想当秋水无津涯鳞鳞泼泼时纷其曝腮跋浪凌空虚【叶】此乐未许子知沧桑何代倐若斯带还为砺匪夷思炎飚皜日汉沫滋大钧飞焰陶青泥一气所到理异宜石凝水态层层披鱼为石质息不吹麻源螺蚌有先期制屏不借丹青缁重以
　　天章琬琰垂酉阳博物验在兹
　　防和
　　御制防古土风杂咏十二首元韵　　　钱陈羣
　　乳筩
　　孰论得髓孰得皮以荚何曾一矢遗毛孔直防无漏义元霜要悟欲流时最怜初逹先知跪【羊初生求乳必跪其母】只恐生驹未受羁火定教通味外醍醐应向此中移
　　荒田
　　偶纡
　　翠跸云中骑来防黄沙雨后田试厯塞垠无弃地方知圣泽本同天纵横自属东南外树艺仍居游牧前力作
　　不劳成嵗事升平一饱故依然
　　卾博
　　叠成齿齿复磷磷此是山川正直神便有摄仪行过客何曾施敬路旁人由来朴鲁无淫祀终古祈求有嵗申挏乳炙牛存典礼居然风俗谱岐豳革囊
　　一笈从来抵一奴【行旅谚语】摒挡家具此焉俱为筐不用裁江竹盛饦何妨当饭盂利涉乱流传古法考工纫制陋诸儒萧然囊槖随行李自笑真成濩落躯柴车
　　闻説紫芝乘此隐而今遗法塞垣多【元徳秀罢官后尝乘柴车徃来陆浑山中】不巾不辐偏行远非橹非篙亦渡河载月吚鸦同小艇拖泥穏便比轻驼曾叨扈从
　　陪车后沙路相逢一簇过
　　骨占
