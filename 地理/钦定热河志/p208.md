<!-- { "loadSidebar": true } -->
　　天英足下自足下失意东归无日不思怳如三嵗向得来音甚悉动静为慰所望所寄襍诗疾读数过击节屡叹足下天才英逸不假防削岂复老夫所可拟议然似受之天而不受之人屡欲贡悃诚山川间之防成浮沉况勤厚如此过望黙化仆非其人笔拙思荒自濡其涸况望余波耶岂以犬马齿在前欲俯就先后进礼耶聊布一二所闻于师傅间者幸恕不揆尝闻古人之诗各得其一偏又多其性似者若陶渊明谢灵运韦苏州王维栁子厚白乐天得其冲淡江淹鲍明远李白李贺得其峭峻孟东野贾浪仙又得其幽忧不平之气若老杜可谓兼之矣然杜知诗之为诗未知不诗之为诗而韩愈又以古文之浑浩溢而为诗然后古今之变尽矣太白辞胜于理乐天理胜于辞东坡又以太白之豪乐天之理合而为一是以高视古人然亦不能废古人足下以唐宋诗人得处虽能免俗殊乏风雅过矣所谓近风雅岂规规然如晋宋辞人蹈袭用一律耶若曰子厚近古退之变古此屏山守株之论非仆所敢知也诗至于李杜以为未足是画至于无形听之于无声其为怪且迂也甚矣其于书也亦然足下立言措意不蹈袭前人一语此最诗人妙处然亦从古人中入譬如弹琴不师谱称物不师衡工匠不师防墨独自师心虽终身无成可也故为文当师六经左邱明庄周太史公贾谊刘向杨雄韩愈为诗当师三百篇离骚文选古诗十九首下及李杜学书当师三代金石钟王欧虞顔栁尽得诸人所长然后卓然自成一家非有意于耑师古人也亦非有意于耑摈古人也自书契以来未有离古人而独立者若扬子云不师古人然亦有拟相如四赋韩退之惟陈言之务去若进学解则客难之变也南山诗则子厚之余也岂遽汗漫自师胸臆至不成语然后为快者然此诗人造语之工谓之一艺可也至于诗文之意当以明王道辅教化为主六经吾师也可以一艺名之哉贾谊董仲舒司马迁扬子云韩愈欧阳修司马温公文儒之文也仆未之能学焉梁肃裴休晁迥张无尽名理之文也吾师之太白杜陵东坡词人之文吾师其辞不师其意渊明乐天高士之诗也吾师其意不师其辞然吾老矣眼昏力绵虽欲学古人力不足也足下书来自言近日欲作大字然滞于藏锋不能飞动诗欲古体然僻于幽隐不能毫放足下自知之仆尚何言然藏锋书之一端所贵徧学古人昔人谓法书岂是率意而为之也又须真积力乆自楷法中来前人所谓未有未能防而能走者飞动乃吾辈胸中之妙非所学也若市人能积学而不能飞动吾辈能飞动而不能积学皆一偏之耳东坡论十八草书以为莺歌娇数日相见曰此书何如曰乃秦吉了耳足下之书无乃近似之乎精神所注间出奇逸积怠之际如病痱肿得免秦吉了足矣想当捧腹大笑也寄来诗如杂诗五首老昏殊不可晓然此迄今大成不过长吉卢仝合而为一未能以古为新以俗为雅非所望于吾友也昔人有吹箫学鳯鸣不可得闻时有枭音耳君诗毋乃间有枭音乎向者屏山尝语足下云自李贺死二百年无此作矣理诚有之仆亦云然李公爱才然知足下之深者莫如老夫愿足下以古人之心为心不愿足下受之天而不受之人如世轻薄子也与足下知心故道此意幸少安无躁
　　与姚公茂书　　　　　　　　【金】杨　奂
　　奂顿首复别四五年思渴之甚所欲言者不一也握手未期此怀可知子善至得书审玉眷佳裕且知北还喜甚去嵗子善云新筑祠堂而石室在正位不知何所据及见朱文公家礼圗説亦云在北架似不安也且宗庙五庙七庙而已虽有成言所以作室次第于经则无所见朱文公后宋人也建炎南渡庙社之礼一荡就有故老或郁郁下僚无所见于世此説在中庸或问中略见之所可信者止是昭穆位次于神主于石室皆不及也家礼所载神主样式亦非奂三十时入汴梁得宫室庙社法度于一故老处又五年因秋比以生徒之众寓长安慈恩寺有僧曰了迁者乘暇请观寺之西南杜相公读书堂奂一见知其家庙也其庙制如世之所谓吴殿也凡石室并在西壁高与人胸臆齐其僧犹以为藏书龛既而来洛下于杨正卿家阅稽古编文信乎其为杜祁公之家庙也文粹韩文温公集多有家庙碑止説三室四室或云第一第二第三四室又有云东室者亦不载石室方位之所在夫礼也者制度名数之所寓也不有所据必有所见文公所述未见其所据当以奂之所目覩者为庙之定制天子与诸侯卿大夫同所以异者名数也今汴梁太庙法度故家具有圗説自己亥春定课时有告隐匿官粟者亲入仓检视而仓即太庙也因得考其制度焉石室在西壁正殿凡二十五间始祖室三间内附祧庙神主五位其石室皆在西壁而近南牖世祖二间内附肃宗一位穆宗二间内附康宗一位太祖以下至宣宗各二间系八室计一十六间其神主石室并在西壁东西夹室各一间凡有神主处每一间门一牖一门在左牖在右已上共二十五间近有客曰毛正卿至自保州曾为先朝太祝谈旧礼如在目前是日防客甚众谈竟奂问之曰如公所言其行礼时将在秋冬而不及春夏也客问何以知之奂曰以公止见虎席故知其在秋冬也若春夏则席以桃枝竹也客曰适在冬耳奂又问公之行礼将属时亨而不及禘祫客问何以知之奂曰禘祫则太祖神主位于塪下而东向焉而昭在于北南向之穆在于南而北向之公所言而曰太祖神主在门之内南向焉故知不及禘祫也客谢未尝及禘祫吁此定礼也患不素考耳是与非吾友订之恐不宜袭家礼之误也著书非细事也古之圣贤未尝敢自作古所谓神主之説容靣告焉
　　碑志
　　安徳州剏建灵岩寺碑　　　　【辽】耶律劭
　　伏闻大雄示化肇兴五竺之邦像法定期实属千年之会渐流通于震旦迥超越于古初三乘递行一雨溥润我国家右文敷治偃革济时繇数落以取英翘振儒风于当代阐二宗而尚禅定佛灯于有生广树仁祠大宏慈廕安徳州灵岩寺者北连龙岫前俯郡城溪壑幽深峰峦掩映天然胜防斗絶于一方宛尔道场廓开于十地初统和中有山圭僧可观与其同志幼为县吏各负逋租亡命此山共逃棰楚后偕追捕同付狱中数日幽囚桎桔自解寻免徴录因遂出家卜筑结庵专精戒律寿考迁逝灵应肸蠁太平五年复有邑里赵延贞王承遂张焦庆等三十有三人状施烽台山四靣隙地以广布金之浄域远模灵鹫之风规增大给孤之园益茂耆陁之树年禩寖乆徒众渐隓重和初元有郡人雄武军节度使太原王公育与邑人尹节高耸等礼请悟开上人住持经始营葺僧众螘附工徒子来殿宇嶷尔以有严钱谷丰歉而不匮果必能事全付后人僧迦实繁悉萃六合之浄侣逹摩无覩固乏三藏之秘文重和二十二年有寺僧潜奥与悟开上人鸠集浄财缔结信士与邑人尹节李敬张士禹高耸等购经一藏用广流通二十四年建九圣殿以龛置焉绘像炜煜而岳峙内藏嶻嶪而云矗经律论学法海之惊澜上中愞恨逗尘机于来哲清宁四载特赐浄觉之名咸雍六年复赐灵岩之号居然閟邃迥出尘表故得水云上士龙象名流览境界之清虚驻瓶锡而栖止有闾山懴悔守司徒通圆慈行大师志福防憩于此以其缺钟杵之音失晨昏之警飞奏为请天旨下俞徴良冶于远方贸精铜于异域炉槖一鼔大器告成逸韵叠击而丰隆林薄四震于幽恳设为饰构栖以悬寿昌初元嵗次己亥复建大殿以敞法筵楹柱撑空榱桷蔽日轮奂克成于大壮清浄特偹于宝坊羣峰防岏而缭若垣墙诸塔耸峻而势同涌现禅房自通于幽处讲防屡雨其天花今天子即位之二年有守太师通圆辅国大师法頥者乆蔼人天之誉蔚为帝王之师众僧恳请遂居是寺人对境以心冥地因居而名著师因精选道行得长老敬付以寺事提综不倦勤瘁厯年建置悉覩于周圆储蓄并臻于羡积劭防应诏检恪守郡符志慕佛乘誓求法印时因暇日屡扣禅闗有清行大徳赐紫沙门奉擅寺主沙门行柔等语其权舆见托记述学渐博雅梦无白鳯之奇辞愧防芜语乏黄绢之字牢让不获谨为铭诗铭曰佛乘广运慧日映时法膺象季溥建仁祠世防诱导教被方维福济含识学法有为伟矣灵岩豁然林壑斗远流俗高视寥廓境浄心防解脱纒缚以致名流兹焉栖泊钟梵时警薫修有常觉林并茂禅院滋芳沩山圭峰聊可比方居者得趣世谛顿忘息乃尘纷味兹幽閴清浄悉同过现无别直书初终讃洪烈刻诸贞珉永告沙刧
　　灵岩寺碑阴　　　　　　　　【辽】僧恒劬
　　伏间调御开化如乌昙华声教四流沃浃万彚恒劬尝启宿愿趣直林家虽不能发明心华宻佩祖印幸以云水且乐无事干统六年春憩觉华岛秋露再浥振锡北防祗斯精舎寻沐居僧状请栖息有诸耆耋议及缔搆自统和中苾刍可观经始其谋以次肯堂遂至宏敞请文于石庻不朽遽采他山之石宛具螭首趺之状于是郡守耶律劭作文沙门恒劬书篆时不逾月岌于中庭余兄文学之外尤精小得秦相李斯洎唐李阳氷之法校其工拙亦不在下寺僧有好事者求少笔迹畱之碑阴云
　　灵感寺释迦佛舎利塔碑铭　　【辽】张嗣初
