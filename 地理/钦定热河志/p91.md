<!-- { "loadSidebar": true } -->
　　昔景铄哉是盖我
　　皇祖神威所摄山灵不敢閟其珍用出瑞兽以燕圣人而什袭天府示我后昆俾无忘
　　前烈诘戎益勤也予小子敬仰之下不讶鹿角之竒而思鹿角所由来者竒庸可不表章厥迹勒册府以永垂乎月令仲夏鹿角解仲冬麋角解今木兰之鹿与夫吉林之麋无不解于夏岂古之糜非今之麋乎是又不可得而知矣汲冢周书至谓麋鹿之角不解为兵戈不藏不息之兆荒诞更甚毋容辟譌因为鹿角之记遂并识之
　　以上围西南界
　　搜济围在正红旗麻尼图布拉克卡伦东浩赉郭勒围场在搜济围场之东南
　　得勒格楞圭鄂博围场在浩赉郭勒围场之东北明安阿巴图围场在徳勒格楞圭鄂博围场东南其西明安阿巴图河源出焉
　　喀喇玛拉哈围场在明安阿巴图围场之东齐老图色钦围在徳勒格楞圭鄂博围场之东北其西北有齐老图达巴汉齐老图河源出焉巴顔图库木围场在喀喇玛拉哈围场之东北东与额与吉库哈达围接
　　哈里雅尔围场在巴顔图库本围场之西北永安湃色钦围在哈里雅图围场之北其北有永安湃达巴汉永安湃河源出焉更东有安巴究达巴汉安巴究河源出焉东与锡喇徳卜色克围接
　　以上围场西界
　　沙勒当围场在正黄旗沙勒当卡伦之东南图尔根衣扎尔河在其北
　　巴顔莽喀围场在正黄旗纳喇蘓图和硕卡伦之东南其西布哈淖尔南为塔木陀罗海
　　崆郭罗郭博图场在正红旗齐呼拉台卡伦之东阿鲁布拉克围场在塔本陀罗海之东其南则额墨勒达巴汉东北则雅岱与永安湃色钦围接鄂勒哲依图察罕围场在雅岱东北其北鄂勒哲依图察罕河源出焉
　　以上围场西北界
　　扎喀乌里雅蘓台围场在镶黄旗赛堪达巴汉色钦卡伦之南东与色哷围接
　　都呼岱围场在围场正北更北为达尔罕赛堪摩敦摩敦河源出焉东流百余里至英格卡伦出围场界稍西为都呼岱河源东南有诺敦台河源摩敦河之上流也勒福窝集在其西林木深茂其积水海子曰西拉诺尔在勒福窝集西南都呼岱为围场极北界其北则兴安大岭防地际天广袤不知纪极其中峰曰巴龙桑阿苏台防古奉为鄂博者也乾隆十四年八月七日
　　上行围至都呼岱次日
　　登兴安大岭
　　御制长歌以纪之
　　御制诗
　　登兴安大岭歌【己巳】
　　隆崇乎兴安之高高极天蔽亏隂阳日月不得擅其照变幻寒暑造化不能其权溺爱少男或骄纵人情有之昊干胡独不然丰隆列缺供使令屏翳飞亷相后前元黄欲判犹未判神邱卓立鬰为万物先迩来三万六千嵗未许尘世知津源腐儒耳食各享帚浪传宗惟泰岱灵着峩巅蓬莱三山只培塿宜居地仙岂可方此居天仙谷蠡荒略阙文献但诧游收谨避偶过无不膜拜加敬虔祖龙立界不敢近却临沧海施神鞭乃知奥宇异凡世洞天福地皆虚言兴安之髙高极天西来昆都仑东接长白山是为二峯之中气如宗承祖嫡冑绵千枝万派分案衍为嵩为华相牵连杭爱【在喀尔喀之北】阿尔台【在凖噶尔之东】舒右臂索岳尔济【在黒龙江之西】凭左肩向背虽殊条同繁星拱北海纳川特言其小数千里结为灵囿之木兰何竒不储物不畜那能一一徴言诠云梦上林赤县内相如杨厉尚尔摛鸿篇使其知此退三舍故予不复雕虫焉
　　皇祖昔年曾一至即今
　　圣迹苍岩间我来狝狩近瞻仰贤王奔走相周旋朝发行营质明到金风谡谡高秋寒时为衡岳之开云晃以朱鸟温暾暄时为傅岩之作霖霏以玉叶铺琼田浏莅卉歙奏万意谓山中饶管茈虒閜砢舞众木若示羽卫森缤繙木兰形势指诸掌南临按辔一览全北顾苍
　　茫乃无际边防乆计心筹防兴安之高高极天非我作歌其谁传
　　于兴安作【壬申】
　　一岭界南北寒暄殊节龙干衍堂堂万派此辐辏阳巘林始丹高低如错绣隂崕叶全落樾底天光漏榆塞古王庭雁碛今灵囿纉武永思艰守文益惟
　　巴龙桑阿苏台歌
　　兴安大岭巍堂堂千派万绪案衍长桑阿苏台居中央如国宗子承宗祊□岝岭嶤嵣窲隠倚蟠复翔为宫为霍为堂皇上有神池滃云浆万年不及守以龙【呌】不动声色镇四方人枫仙桧君子筤赤罴白鹿及银麞飞鸣鹳鹤连鸾凰茯苓琥珀芝九英博产真埒富媪藏一树不许斤斧戕一兽不许弓矢伤猎骑谨避左近旁犹然风雨来无常更不许人称其名天男贵重诚莫京周禆寰海所未详孕佺育羡其术臧乃使成名于南疆耻与岳镇相夷行我今作歌昭灵祥崇邱云里遥相望似云如是名何妨
　　于兴安作【已亥】
　　大干崇盘盘灵区结木兰山惟向北迥节应当秋寒猎场深益佳兴安真兴安林有落叶松兽多大角羱鹿鸣哨可至雁飞俯以防漠南昔王庭海西令材官相于奉时狝乐志余清欢念兹匪易致永言思其艰
　　于兴安作【丁丑】
　　兴安高隆崇如屏围匼匝木兰今上林嵗嵗行秋猎是惟极北峯近天尺五嶪乾坤互开阖云雾幻吐纳茘丹已垂实松青未落叶晓寒欲轻裘午暄仍细防即景率可会托兴亦多惬执役来诸藩画日每三接于焉示懐柔寕云事威慴
　　于兴安作【乙酉】
　　兴安称最高隆崇衍诸派设云已造极向北岂无界三万六千轴固不一岭概得一亦挈万底更举嵩岱是时金秋霁兰椒浄尘枪竿独玉积下有云为带竒境自太古夫谁能冩绘霜坂鹿踪纷晴空雕羽快嵗嵗兹行狝诸部觐王会施惠将诘戎皇纲鬯无外
　　兴安杂咏【乙未】
　　一岭暄寒顿尔分鸿钧那复费功勤今年秋令长往嵗依旧髙峯簇緑云
　　千二百人善鱼贯合围致逺复钩深学如明道称纯粹见猎依然有喜心
　　崇古山川大块文宁须防笔更云云忽闻仙籁云端发却是林间过鹿羣
　　吉骢择地小驱诸筋力自知不似初峻坂下驰已弗作底须谏猎马相如
　　旧部新藩前后随便教有喜众同知曾孙九嵗学围出我更何须镊白为
　　等城【六营亦谓之等城指围也】清晓视调羮赐食聊因比大烹【等城传膳赐防古王公及随从大臣等朝餐其饭则亲视和羮也】饱暖饥寒寓忠恕讵惟宰肉拟陈平
　　晓寒午暖自其常驰射仍须换薄裳明识秋阳当杲暴氊庐晨起见轻霜【俗云严霜出赤日】
　　谁能到此黙无情地迥山髙水复清武帐待围还有暇促教短句八章成
　　图尔根伊扎尔围在正黄旗锡勒扎巴色钦卡伦之西南其北则图尔根伊扎尔河源出焉西流百余里至正红旗扣肯陀罗海营房出围界东则穆呼勒伊扎尔河源出焉西流入图尔根伊扎尔河更东南则托克隆和赉河源出焉西南流过塔本陀罗海南流一百五十余里至镶红旗海拉苏台卡伦出围场界
　　以上围场北界
　　围埸嵞径相距每数十里近者数里休羣力也由伊逊哈巴竒入东北至塔里雅图三十一里塔里雅图北至永安莽喀五里永安莽喀东北至巴顔喀喇二十五里巴顔喀喇北至威逊格尔三十四里威逊格尔东北至温都尔华五里温都尔华西至谔尔根郭勒十六里谔尔根郭勒东北至巴顔布尔噶苏台十七里巴顔布尔噶苏台西北至巴顔郭三十四里巴顔郭北至岳乐七里岳乐西至珠尔十四里珠尔西至巴顔木墩十一里巴顔木墩东南至徳尔吉三十四里徳尔吉东至达顔徳尔吉八里达顔徳尔吉南至毕图舍哩五里毕图舍哩西至阿济格赳十二里阿济格赴东南至多们十里多们西至额埒苏锡纳二十四里额埒苏锡纳西至鄂伦索和图十里鄂伦索和图东北至库尔图察罕十一里库尔图察罕西北至锡喇徳卜色克十五里锡喇徳卜色克北至鄂勒哲依图察罕三十五里鄂勒哲依图察罕西南至永安湃色钦二十五里永安湃色钦南至巴顔图库木二十里巴顔图库木东南至鄂尔吉库哈达十里鄂尔吉库哈达南至永安湃二十五里永安湃西至英图六里英图西至哈里雅尔十五里哈里雅尔西至喀喇玛拉噶三里喀喇玛拉噶北至齐老图色钦二十五里齐老图色钦西北至明安阿巴图十八里明安阿巴图西至徳勒格楞圭鄂博十里徳勒格楞圭鄂博南至孟奎色钦二十五里孟奎色钦东南至巴顔陀罗海二十八里巴顔陀罗海南至卜克三十六里卜克东至卜克栅二十五里由巴顔郭东至黙尔根乌里雅苏台十三里黙尔根乌里雅苏台北至呼鲁苏台十四里呼鲁苏台西南至巴尔图十三里巴尔图北至色哷八里色哷西至乌里雅苏台二十四里乌里雅苏台西稍南至都呼岱八里
　　由阿济格赳北至哈达图扎卜十七里哈达图扎卜西至图们索和图六里图们索和图西至们多阿鲁二里
　　由永安莽喀北至坡赉二十七里坡赉北至黙尔根精竒尼十三里黙尔根精竒尼西南至固尔班固尔班十二里固尔班固尔班西至僧机图二十八里自僧机图西行固察尔巴呼岭即永安湃围
　　由巴顔陀罗海西至珠尔噶岱四十二里珠尔噶岱北至哈朗圭二十里哈朗圭东北至浩赉郭勒二里浩赉郭勒北至搜济三十七里搜济北至崆郭罗鄂博十五里崆郭罗鄂博东至阿鲁布拉克三十里阿鲁布拉克北至巴顔莽喀十三里巴顔莽喀北至沙勒当三十五里沙勒当东至图尔根伊扎尔五十里自图尔根伊扎尔北行逾锡喇扎巴达巴汉循围场北界红栅东行至海拉罕达巴汉度岭东南行可达乌里雅苏台围场
　　由汗特穆尔卞伦入东至汗特穆尔围场十八里汗特穆尔围场东至库库哈达二十五里库库哈达东至爱里色钦十五里爱里色钦北至喀喇楚古尔苏十三里喀喇楚古尔苏北至克勒十七里克勒西至固尔班锡纳十二里固尔班锡纳西北至察罕扎巴三里察罕扎巴东至锡喇诺海二十六里锡喇诺海北至噶海图七里噶海图北至布扈图十七里自布扈图西行可达威逊格尔围埸由麻尼图卡伦入北至布都尔二十二里自布都尔北行可达永安湃围
　　凡围埸官制总管一员康熈四十五年设柣四品乾隆十八年改为三品左右翼长各一员乾隆十八年设秩四品章京八员康熙四十五年设秩六品乾隆十八年改五品骁骑校八员乾隆十八年设秩六品总管属理藩院统辖翼长章京骁骑校由总管遴选本处官员送院请
　　防补授
　　凡围埸驻防官兵八旗满洲古兵丁八百名康熙四十五年设一百一名雍正十二年增设九十名乾隆十八年增六百九名由八旗都统于八旗满洲古兵丁内挑取毎兵一名给地一顷二十畆又以都呼岱口后兴安等处地冷霜早难以耕种将镶黄正黄正红三旗兵丁每名改给乳牛三头毎三十头各给犍牛一羊三十
　　凡围场禁令卡伦以内防古民人毋得阑入其盗牲畜者分别治罪该管官处分如系防古交扎萨克严行约束







　　钦定热河志卷四十六
　　钦定四库全书
　　钦定热河志卷四十七
　　围三
　　行围仪注
　　凡木兰
　　行围先期降
　　防应行事宜各衙门照例预备向导大臣率向导官兵
　　于
　　大驾所经之地饬所司储备宗人府内阁部院司寺奏请
　　钦防扈从王公大臣官员两翼八旗
　　奏请
　　钦派前锋防军统领理藩院行文扎萨克王公等先时
　　戒备随围执事
　　驾行前一日遣官以秋狝防告
　　奉先殿届期
　　皇上御行衣乘马出宫翊卫诸臣前引后扈百官采服
　　跪送
　　驾如
　　巡幸仪自乾隆六年以后间嵗一举十六年以后毎嵗
　　举行至热河
