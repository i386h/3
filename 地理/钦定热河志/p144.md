<!-- { "loadSidebar": true } -->
　　金云寺　在土城子南二十里乾隆元年建河神庙　在土城子万载桥南乾隆十年建观音寺　一在土城子南二十里一在土城子东北一百二十里
　　龙王庙　一在土城子西北二十五里赫山一在大阁儿东北
　　千佛寺　一在土城子北八里一在大阁儿东北四十三里
　　兴隆寺　在土城子东北九十里五峰山
　　释迦佛庙　在五峰山
　　蘓武祠　在大阁儿东二十五里
　　谨按顾炎武昌平山水记称塞外有蘓武洞或即此祠之讹今土人呼为蘓公庙考武奉使匈奴徙北海上不应在此葢古人遗迹人艳称之故为立祠耳
　　灵通寺　在大阁儿东南五十里龙泉山过寺里许有龙潭三绕寺前石涧东南流入潮河
　　洪汤寺　在大阁儿西南六十里汤山山有温泉康熈二十二年僧明林建寺甃浴池于泉侧普济寺　在大阁儿西
　　月珠寺　在大阁儿北六十里喇嘛山寺有石佛镌镂絶工
　　以上在今丰宁县境
　　闗帝庙　在八沟河南雍正十二年建每岁春秋及五月十三日官为致祭又闗帝庙六在北二道河者二一为康熈五十五年建一为乾隆二年建一在扎萨克旂茶棚雍正五年建一在小子沟雍正八年建一在七家茶棚乾隆二年建一在八沟南乾隆三年建
　　礟神庙　在八沟南大吉口乾隆五年建
　　火神庙　在八沟西街乾隆六年建
　　龙王庙　一在八沟西街乾隆六年建一在八沟东北喀卜齐尔山庙侧有泉
　　灵峰院　在八沟北翁牛特境内遮葢山山有千佛洞今名大碾子洞有金皇统三年灵峰院千佛洞碑奉议大夫骁骑尉刘子初撰中京大定府长兴县乡贡进士杜彦臣书前列都纲沙门晓和匡主沙门恵学千佛化主沙门遵説等名后列众僧名及都提防赵孝慈邑政赵壤举事赵璶邑判陈彦副判赵伦以下八人副提防刘忠信邑长孙公彦监造邑録梁国宁以下十人名姓碑称县东南有山曰遮葢背山向溪有道场焉辽干统三年有天台法师凿山构殿殿后环洞名灵峰院后遭兵火至皇统辛酉岁僧遵説成千佛石像碑在今大碾子洞外又有明万厯四十五年重修碑在洞内其文袭皇统碑荒陋无足采元一统志曰松州东南二十里遮葢山有古寺即指此
　　以上在今平泉州及赤峰县境
　　佑顺寺　在塔子沟东北二百八十里三座塔康熈三十七年
　　敕建四十六年落成
　　圣祖赐佑顺寺额并檀香佛像前天王殿西闗帝殿左右钟皷楼中为大殿东西配殿左右为藏经阁石碑二并康熈五十四年辨理土黙特贝子旂事务户部主事诺岷撰文
　　佑安寺　在三座塔东北二百四十里康熈四十四年建
　　圣祖赐佑安寺额寺内有碑
　　承禧寺　在塔子沟西九十里北宫康熈五十年
　　圣祖驻跸其地发帑建立
　　赐承禧寺额
　　慈寺　在塔子沟北四百二十里敖汉界内康熈四十六年敖汉郡王扎木蘓建
　　圣祖赐慈寺额
　　闗帝庙　在塔子沟东街乾隆七年建每岁春秋及五月十三日官为致祭又闗帝庙四一在三座塔城内东塔旧墓之右乾隆十三年建一在太鹿沟一在五道沟东南一在庄头营
　　清安寺　在塔子沟东北七十里大城子康熈二年建
　　天成观　在大城子东康熈六年建
　　降魔寺　在塔子沟西北二十五里小子城之东三里寺北有石洞一中供佛像土人呼曰喇嘛洞朝阳寺　在三座塔东八十里康熈九年建又木头城子东北八里有朝阳寺康熈中建有塔在山
　　顶防古称纳林塔又塔子沟西南四十里亦有朝阳寺
　　弥陀庵　在三座塔东北一百六十里康熈十六年建
　　兴隆寺　在三座塔大板上康熈四十一年建天仙庙　在三座塔东鳯凰山闻仙洞下三里许康熈中建
　　盛水寺　在三座塔东南云防山下康熈中建山下有泉
　　灵佑宫　在三座塔南羊山雍正十二年建卧佛寺　在三座塔西昻吉山山周三十余里寺基当其巅广袤可六七十丈辽应厯七年石幢记尚存今寺为蒙古改建寺有石佛高八尺围四尺天庆寺　在卧佛寺下四里辽时建康熈十七年修寺有石胎观音立像高七尺围五尺有奇辽夀昌五年沙门智【阙】等唱和诗石刻尚存碑高五尺跌半没土中字迹防泐篆额横镌玉石观音像唱和诗碑九字诗以次列分四截书前署衔名有崇禄大夫检校太师行鸿胪卿【阙】办大师赐紫沙门智【阙】兵部尚书兼门下侍郎平章事郑若愚左仆射兼中书侍郎平章事韩资让兵部尚书兴中尹赵廷睦诸行宫都部署尚书左仆射梁【阙】特进礼部尚书防知政事赵长敬观书殿学士行尚书礼部侍郎知制诰焉【阙】俊中大夫昭文馆直学士知御史中丞开国侯刘瓌度支使金紫崇禄大夫行尚书礼部郎史仲爱干文阁待制史馆修撰曲正夫朝请大夫充秘书监开国伯赐紫金鱼袋王执中南面统制【阙十一字】员外郎【阙二字】光前枢密院吏房承防行殿中少监王仲【阙】朝议大夫知制诰开国子孟初朝散大夫司农少卿知大定少尹赐紫金鱼袋张识司农少卿知度支副使杨涤瑕守殿中少监知析津县事李师范【阙四字】侍御【阙二字】赐紫金鱼袋李【阙】提防宏法寺守将作监张【阙】内藏库都防朝散大夫尚书虞部郎中借紫防【阙】殿中丞直史馆张峤左承制閤门只韩汝砺崇禄大夫检校司徒【阙三字】正大师赐紫沙门善【阙】共二十二人碑右侧镌讲经法侄性【阙】门资讲僧性觉二人和直书分上下层诗不甚工书颇古劲有法
　　报恩寺　在天庆寺东北大路下康熈五十一年重建
　　华云寺　在天庆寺东北雍正十三年建有塔三学寺　在三座塔北狼山旧为祥峦院金大定五年重修改额有兴中府尹改建三学寺碑里人韩长嗣撰文并书将仕郎兴中府都孔目官白霫王祁篆额后刻都维那银青荣禄大夫兴中尹上柱国广陵郡开国公食邑二千户寔封二百户高思亷妻广陵郡夫人高氏二夫人高氏长男云堂次男三学奴辽金旧制以经律论为三学择僧行清高者为纲首举诸郡内经律论学优者为三法师凡取经律论师差官考试于各宗出题答义中选者取三人命为三宗法师葢最重之三学之名取诸此韩长嗣碑中称辽建三学寺于府西兵兴以来殿堂廊庑俱无寺废久矣大尹出游狼山其上有院曰祥峦废为荆榛基址颇有制度廼改修为三学寺是辽于兴中府建三学寺金始改建于狼山也元一统志兴中州狼山上有三学寺即指此
　　林泉禅寺　在塔子沟东南月华山有元僧无际撰碑额曰大宁路恵州东锦川乡月华山林泉禅寺剏建地产四至碑字完好碑称僧祥盘剏立林泉寺正殿三楹壁绘毘卢圣像右观音宝宫左威光堂岁至乙巳百废具举则寺落成于元成宗大徳九年也元一统志月华山寺在恵州东一百九十里即指此后寺废雍正十一年即碑侧旧址重建此山有石窦东西相通故俗呼窟窿山庙以上在今建昌县朝阳县境
　　谨按旧五防图册喀喇河屯有菩萨庙龙母庙财神庙四旂土城子北有七神庙黄姑屯有药王庙黄姑屯及少府营各有玉皇庙黄姑屯东兴龙山有吕仙庙郭家屯汤泉有真武庙郭家屯西北鳯凰山有天仙庙八沟河南有观音庙八沟河南及龙须门各有药王庙八沟东市有财神庙大吉口有真武庙二道河有大王庙八沟东瑙瓈山有泰山神庙八沟南汤头沟有喇嘛庙二八沟东北喀卜齐尔山及八沟西北一百四十里各有喇嘛庙塔子沟北有地藏庙药王庙塔子沟南市有财神大城子天成观西南有观音堂三座塔西五佛洞有韦防庙大板上有明圣寺波罗台沟有喇嘛庙大抵土人所建其规模无足纪録皆附载于此















　　钦定热河志卷八十一
　　钦定四库全书
　　钦定热河志卷八十二
　　寺庙六
　　天灵寺　在青云山距天平寺东五里今存旧址禅林寺　在青云山距天平寺西五里今存旧址静安寺　在大宁故城南十家儿村辽咸雍间兰陵郡萧夫人建碑字漫漶不可读寺址尚存资圣院　金刘子初灵峰院千佛洞碑称灵峰院遭兵火后于皇统辛酉岁请中京资圣院僧遵説嗣兴之辽中京大定府至金为北京皇统时尚未改故碑文仍称中京也院当与大宁故城相近今遗址无考
　　会禅寺　金赵秉文有重九登会禅寺冷翠轩诗云明朝却望登眺处城中惟见白云封知此寺当在大宁故城外今遗址无考
　　大定府文庙　元一统志曰宣圣庙在大定府东南隅虎臣坊
　　谨按辽金之大定府即元大宁路今八沟东北有大宁故城凡大定府诸寺庙当在八沟东北境今属赤峰县
　　玉清观　元一统志玉清观在大定府东南隅致用坊辽统和二年建
　　兴圣寺　元一统志兴圣寺在大定府致用坊金明昌六年建
　　头陀禅院　元一统志头陀禅院即永安禅院在大定府致用坊万头陀所建翰林学士李磐撰碑圆宗寺　元一统志圆宗寺在大定府东北隅丰实坊辽统和二年建
　　华阳宫　元一统志华阳宫在大定府丰实坊辽统和二年建
　　感圣寺　元一统志感圣寺在大定府丰实坊有佛舎利塔辽统和四年建
　　咸圣寺　元一统志咸圣寺在大定府丰实坊有甎塔金皇统二年建
　　崇宝寺　元一统志崇宝寺在大定府丰实坊金皇统二年建
　　太子寺　元一统志太子寺在大定府丰实坊金贞元二年建
　　楞严寺　元一统志楞严寺在大定府丰实坊金大定二年建
　　大觉禅寺　元一统志大觉禅寺在大定府丰实坊金大定二年建翰林学士郑子撰碑
　　防国寺　元一统志防国寺在大定府丰实坊金泰和元年建
　　三皇庙　元一统志三皇庙在大定府西南隅货迁坊
　　报圣寺　元一统志报圣寺在大定府货迁坊辽统和八年建
　　五岳观　元一统志五岳观在大定府西南隅利通坊
　　浄安寺　元一统志浄安寺在大定府利通坊金皇统八年建
　　城隍庙　元一统志城隍庙在大定府西北隅世恩坊甲申岁建
　　崔府君庙　元一统志崔府君庙在大定府世恩坊甲申歳建
　　东岳庙　元一统志东岳庙在大定府世恩坊丁酉嵗建
　　白鹤宫　元一统志白鹤宫在大定府世恩坊庚子歳建
　　教寺　元一统志教寺在大定府西北隅劝善坊金皇统七年建
　　白莲寺　元一统志白莲寺在大定府南闗金明昌六年建
　　三灵侯庙　元一统志三灵侯庙在大定府南闗乙酉岁建
　　龙王庙　元一统志龙王庙在大定府南闗外涂河【即土河】之濵乙酉岁建遇旱祷雨即应
　　镇国寺　元一统志镇国寺在大定府西闗有铁塔辽统和三年建
　　义勇武安王庙　元一统志义勇武安王庙在大定府西闗壬子歳建
　　翠防寺　元一统志翠防寺在大宁县西
　　谨按元大宁县即大宁路治凡大宁县诸寺庙当在八沟属喀喇沁境内今为平泉州赤峰县地
　　防极寺　元一统志罔极寺在大宁县西
　　灵感寺　元一统志灵感寺在大宁县西二里金赵秉文诗涂河岸北白莲东法鼓惊飞碣石鸿知寺在土河之北又金承安五年精严禅寺圆葢和尚墓铭为北京灵感禅寺沙门崇显立石则此寺在金承安前
