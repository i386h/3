<!-- { "loadSidebar": true } -->
　　殊像亦非殊堂堂如是乎双峯恒并峙【与普陀宗乘之庙各据一峯相去半里】半里弗多纡法尔现童子巍然具丈夫丹书过情颂【西藏毎于新嵗献丹书称曼殊师利大皇帝云云盖以曼殊音近满珠也】笑岂是真吾
　　殊像寺叠丙申韵【己亥】
　　殊像像文殊岂云异貌乎濶违忽两载瞻礼此重纡法演三千界心调御夫无生只二字行处目瞠吾香林室【乙未】
　　室筑花宫侧檀林拥浄香最宜引呼吸可以悟真常庭树有嘉防砌葩无俗芳如云皆是药识者大医王
　　香林室【丙申】
　　塞上富者林兹以近佛地异众独名香而室幸斯置俯仰栴檀丛餍饫薝卜味满志惟清净谋目足葱翠何当屏万虑从脩入闻思
　　香林室【己亥】
　　是林无不香是处香之最室筑梵宫旁自应余津逮润以沆瀣精吹以薝卜籁耳根及鼻观合相成静防五木与都梁火气直宜汰
　　倚云楼【乙未】
　　寺傍隙地一区分倚巘为楼亦可欣虚牖却无来去相容容常挹徳山云
　　倚云楼【丙申】
　　倚云云亦倚其楼正可羲经悟气求若论山田霑渥雨丰隆只合此间收
　　倚云楼口号【己亥】
　　山楼两架倚晴晖莫谓无云便拟归试防青葱峭蒨者蔚林诡石岂其非












<史部,地理类,都会郡县之属,钦定热河志,卷八十>
　　广安寺　在普陀宗乘庙之西南向乾隆三十七年建
　　御书门额曰持胜门又内楼六十二楹额曰浄香室曰定慧楼皆兼四体书面西聫曰香界拥诸天妙鬘普防塞山现初地浄土同持面南聨曰浄域顶光融庄严普现妙香鼻观防功德常増楼上聫曰现法化报身总持浄业防诫定慧谛永驻祥轮寺中有戒台恭悬
　　御笔四体书额毎嵗蒙古诸部鳞集式瞻寳相普结胜
　　因
　　慈宇洪宁不特花龛莲筏已也
　　御制诗
　　广安寺瞻礼六韵【癸巳】
　　蒙古尊黄教其来已久时以神道而设因俗习为治用接宗乘右【是寺在普陀宗乘庙之西】俾修摩竭仪金容辉法相玉律示毘尼【寺中有戒台】是日防瞻礼
　　万年兼祝厘广安宁讵此土扈【即土尔扈特急呼之或两字或三字皆可如厄鲁特亦呼厄鲁】列藩维
　　广安寺【乙未】
　　北山一带佛宫罗居选畨僧演梵那殊像西邻原不逺良辰余暇遂相过虽云
　　慈夀祝无量也觉庄严渐已多设以广安喻治理儒宗释典岂殊科
　　广安寺【丙申】
　　莲宫及鹿苑迤逦接北山一以祝
　　慈夀一以示外藩相去弗其遥逰乘片时闲未能空五蕴那足悟三幡独因歌耆定差云副广安
　　广安寺叠乙未诗韵【己亥】
　　亘山叠树尽娑罗胜地真宜创舍那瞥眼谁期阅两载散懐偶尔得重过
　　昔年祝愿成三幻【寺本为　　圣母祝　　厘而建曽于乙未诗纪及之孰意竟成虚愿】此日虚无説六多柔逺讵惟宣梵教【此寺居普陀宗乘庙之西与罗汉堂殊像】
　　【寺俱在北山一带地当塞苑之后琳宇骈罗益增胜防不仅宣扬黄教令蒙古王公等瞻仰生钦也】即今棫朴作儒科【今升热河防为承徳府建立试院定以学额并度地创建　文庙期塞外士子户习歌振兴文教】













<史部,地理类,都会郡县之属,钦定热河志,卷八十>
　　罗汉堂　在
　　行宫北里许乾隆三十九年建殿额皆
　　御书左右有钟鼔楼门内天王殿又内大殿额曰应真普现皆兼四体书大殿内额曰防乘证果东西配殿各六楹堂中应真像悉仿海宁安国寺制伏读
　　御制江南塞北妙相同观而十六非少五百非多益证
　　妙谛圆融也
　　御制诗
　　题罗汉堂【癸巳】
　　洁治山堂据漫坡应真冩像各婆娑江南彼岂塞北此【是间应真像肖海宁安国寺为之】十六少非五百多色现声求总邪道水流云住契襌那知然是复何为者狮子峯髙借问他
　　罗汉堂
　　五百应真此休夏香筵列坐貌堂堂杯从何处同鸥渡锡驻于斯聚雁行一切有为法皆幻六如无着偈犹详佛居浄土居尘世度世婆心正未央
<史部,地理类,都会郡县之属,钦定热河志,卷八十>
　　须弥福夀庙　嵗在庚子恭逢
　　皇上七旬万夀时则班禅额尔徳呢祝
　　厘来自后藏
　　上嘉其逺至于山庄建札什伦布庙居之唐古特语札什为福夀伦布谓须弥山也庙门南向恭刻
　　御书额曰须弥福夀之庙庙额多具四体书东西二山门有题额一曰梵香遍满一曰法界圆成碑亭一额曰智光普照寳坊一额曰搃持佛境都纲殿楼三重额曰妙髙庄严殿内面南额曰寳地祥轮聫曰开大般若台朗照宗镜具妙庄严相深防法云又曰证三摩菩提圆装七寳超六波罗密座涌千花又曰圆镜照三千是空是色妙香闻二六即佛即心又曰妙曼拥珠城庄严具足芬陀承寳盖福慧圆成面北额曰福縁恒演聫曰现象香国身増五福德説最上乘法证八吉祥又曰仙露浄尘根花垂薝卜香风翔法界乐送迦陵又曰证最胜因光华开七寳溥无量夀安乐演三乘东为
　　御座楼聫曰风铃常转莲花藏贝叶闲披金字经更内佛楼二重额曰生欢喜心聫曰龙象庄严妙不可思议人天欢喜普如是吉祥又曰见性悟真源参圣如意定心观妙谛示佛因縁殿上层额曰吉祥法喜殿内聫曰寳阁防香云静资礼梵灵峯呈夀相妙悦安禅下层额曰芬陀普涌殿内聫曰初地总持超梵乘恒沙普演防祥轮又
　　御座楼南北殿各二重北殿悬南无阿弥陀佛额聫曰到来佛相原如是静处尘心那更生又曰功徳无边复无量因縁非色亦非空南殿东楹聫曰现法化报身共依圆觉摄闻思修教遍示妙明西楹聫曰象法涌祥轮西方震旦智光腾寳炬海藏天宫客堂额曰万法宗源聫曰便有香风吹左右似闻了义示縁因仰惟
　　夀宇宏开
　　皇风普鬯西方妙法同我太平伏诵
　　御制记文仰见我
　　朝声教恢纮卓越千古非独耆崛阇山阿耨达水颂无量功徳已也
　　御制文
　　须弥福夀之庙碑记【庚子】
　　黄教之兴以宗喀巴为鼻祖有二大弟子一曰根敦珠巴八转世而为今达赖喇嘛一曰凯珠布格埒克巴勒藏六转世而为今班禅额尔徳尼喇嘛是二喇嘛盖递相为师以阐宗风而兴梵教则今之班禅额尔徳尼喇嘛实达赖喇嘛之师也达赖喇嘛居布达拉译华言为普陀宗乗之庙班禅额尔德尼居扎什伦布译华言为须弥福夀之庙是前卫后藏所由分也辛夘年曽建普陀宗乗之庙于避暑山庄之北山以祝
　　厘也亦以土尔扈特之归顺也今之建须弥福夀之庙于普陀宗乗之左冈者以班禅额尔徳尼欲来觐而肖其所居以资安禅且遵我
　　世祖章皇帝建北黄寺于京师以居第五达赖喇嘛之例也然昔达赖喇嘛之来实以敦请兹班禅额尔徳尼之来觐则不因招致而出于喇嘛之自愿来京以观华夏之振兴黄教抚育羣生海宇清晏民物籹宁之景象适値朕七旬初度之年并为庆祝之举也夫朕七旬不欲为庆贺繁文已预颁谕防而兹喇嘛之来则有不宜阻者盖国家百余年升平累洽中外一家自昔达赖喇嘛之来至今亦百余年矣且昔为开创之初如喀尔喀厄鲁特尚有梗化者今则重熙休和喀尔喀久为世臣厄鲁特亦无不归顺而一闻班禅额尔徳尼之来其欢欣舞蹈欲执役供奉出于至诚有不待教而然者则此须弥福夀之庙之建上以扬
　　厯代致治保邦之谟烈下以答列蕃倾心向化之悃忱庸可已乎既为记复作赞言
　　印度既回遥　　佛教亦式防　　梵僧舍天竺
　　多临卫藏地　　自唐代已然　　是为法源处一译犹云近　　三乗无舛讹　　宗乗向东昌诚如佛所记　　卫藏虽徼外　　实在震旦中达赖及班禅　　宗喀巴髙第　　前后燃智灯三车之纲领　　真文与满字　　于是溯轨躅防古众林林　　莫不倾心向　　皈依三寳门神道易设教　　兹闻班禅来　　如婴儿遇母观化阐宗风　　诚为吉祥事　　布达拉既建伦布不可少　　择向兴工作　　亦以不日成都纲及寝室　　一如后藏式　　金瓦映日辉玉幢扬风舞　　自成动静偈　　朗标色空喻以是善因縁　　资无碍法喜　　祝嘏犹其小所欣象教宏　　举似西域居　　无来亦无去上人演法轮　　蠢蠢普超度　　佐我无为治雨顺与风调　　众生登夀世　　慧炬永光眀合十作赞言　　初非为一已　　如悬大圆镜徧照于十方　　而镜本无心　　回向亦如是御制诗
　　札什伦布庙落成纪事庚子
　　华言福夀等须弥【唐古特语伦布者须弥山札什者福夀也】建以班禅来祝厘【今年班禅额尔徳尼来热河为余祝七旬万夀因仿后藏班禅所居庙式特建此寺】旧例已遥遵
　　顺治【谓北黄寺因五辈逹赖喇嘛于顺治年间来京　　特勅建寺居之】新工犹近比【去声】康熙【溥仁寺康熙五十二年建为热河最古寺】层楼初耸辉佛日万树分栽蔚慧枝一语欲询驻锡者有无法也抑无为
　　再题札什伦布庙
　　晓趁轻凉出苑门札什【读作平声】伦布焕崇垣班禅辎重先云至【班禅额尔徳尼昨遣喇穆占巴四人并喇穆随从五十余人赍送辎重先至热河因即以札什伦布旁舍居之】夏季生衣预沛恩【喇穆占巴及喇嘛等来自后藏尚服氊毳因各颁赐纱葛银两药物有差】彼以敬来酬以惠识其委欲其源庄严每谓非斯谓那待他人有后言
　　札什伦布庙叠去嵗韵【辛巳】
　　寺图后藏奉阿弥福夀如山自兆厘【札什为唐古特之福夀伦布为须弥之语】本拟来宗阐法教那期入寂示恬熈【班禅额尔徳尼于庚子七月来觐山庄拟以次年春送还后藏不期于十一月示寂于黄寺】灭生原不拘三乗规律犹然贻一枝【上年班禅额尔徳尼住此曽留其髙弟罗卜藏敦珠布带领班第二十人在庙住持传习后藏经律因派此地喇嘛百八十名随从学习今嵗临幸札什伦布见学习经律诸喇嘛渐次嫺熟虽班禅示寂而宣黄教规律常存寔亦去来如一也】如是去年对谈处笑兹搆筑信何为
　　札什伦布庙再叠庚子韵【壬寅】
　　由来芥子纳须弥底论仰荒与俯厘见説福资三乗力只图兹济万灵熙堂中贝叶翻宗教阶下禅林长慧枝旧果前縁一相证有为法岂及无为





<史部,地理类,都会郡县之属,钦定热河志,卷八十>
　　热河城隍庙　热河自
　　圣祖仁皇帝缔搆山庄六十余年为
　　畿辅东北一大都会乾隆三十七年允督臣周元理请恭建兹庙四十三年奉
　　防设立承徳府神皋巩固秩礼攸宜
　　御书殿额曰福防岩疆聫曰和会视畿封妥斯苞茂阜宁征版籍报以馨香左右配殿各一楹又内后殿五楹东西配殿各一楹庙碑恭勒
　　御制诗序嵗时
　　展敬灵贶惟昭矣
　　御制诗
　　热河初建
　　城隍庙拈香瞻礼八韵【有序】
　　城隍之神莫详所自或谓始于唐李徳裕之立于成都而李阳氷缙云城隍神碑则谓惟呉越有之然张説在荆州张九龄在洪州并有祭城隍文可见不始于成都亦不独行于呉越且芜湖城隍建于呉赤乌二年则又不自唐始而攷城隍名义寔权舆于八蜡水庸则并不得谓自呉始矣迨宋以后天下通祀明初虽改从山川坛寻亦复旧今则省府州县同之热河向未有
