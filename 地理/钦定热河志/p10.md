<!-- { "loadSidebar": true } -->
　　山店零星不成村防虎缚落聊植援徙薪曲突取室温是中聚首长児孙蓬头垢面蔽短禈悬瓜积茭家计论大都流寓内地民山田无赋赖安身安得广厦吾心存尧舜犹病复何言
　　即目
　　月似轩辕鉴山如玉镜台足寄千秋兴何须计徃来



　　钦定热河志卷三
　　钦定四库全书
　　钦定热河志卷四
　　天章四
　　御制诗
　　雨【癸酉】
　　秋暖蒸为雨霏空势渺茫尽湔婪尾热忽送打头凉圃老欣畦征夫怨路长人情评度处难得两全方
　　雨
　　临秋清暇好作雨塞山灵着树湔红绿霏空幻色形适当停跸际便可倚牎聴两两沙禽度冲烟落逺汀
　　八月廿三日作
　　恨以终身志推迁倐复临有懐
　　云日杳无嵗时深黙处山庄寂闲聴檐雨斟重钦瞻顾命益凛继防心
　　驻跸
　　细雨朝仍洒宣传清跸留亦因恋佳境何必急鸣驺卓
　　午旋开霁乗凉畅盛游山灵真解事着我恣吟秋
　　寻题
　　寻题得句旋移境乗兴为书不择牋若问山庄殊胜处逢源左右总超然
　　霜
　　气寒邉塞外白露早为霜万里晴连汉十分晓变凉山田收刈罢蔀屋墐熏忙物候亲经惯闗中正不妨
　　即事
　　山村到处庆逢年民事咨诹缓着鞭诘曲篱邉闻犬吠髙低树里起炊烟
　　云里髙峰雨不知涨添千涧只移时轻烟片刻全开霁碧宇晶阳幻太竒
　　千峰紫翠画屏迎不定寻常隂与晴截水爱防横蟹断隔林时聴驼声
　　早征
　　早征早莅止庶事暇有余蹉跎或宴行奔廹将何如可通为学方及时戒趑趄所以古之人孜孜惜居诸老大嗟何及慎哉君子儒
　　题董邦逹秋山烟霭小卷
　　为便行嚢作袖珍秋山浮霭霁光新展当氊室千峰入着语难分画与真
　　即事
　　崇邱倚杵玉防低开锦风前百鸟啼山体静存云幻动马头东向雾迷西溶溶澹带晨蟾影幽寻野鹿蹊讵为盘逰恣从兽诘戒深意此中稽
　　重阳
　　九日惟今日登髙此最髙天空秋益肃峯逈兴偏豪撷秀寒于菊割鲜腴胜餻景光随处赏赓咏有仙曹
　　即事
　　塞宇云生欲变寒征裘逐日换归鞍筑塲纳稼逢迎好农务民艰取次防过岭东西两流水暎溪上下一停峦山田颇有丰年庆祗恐茅檐尚怨叹
　　雨
　　行程指两月为日亦不少长此竟无雨麦收安期饱或夜雨朝晴否则驻跸好人有不能从何况于天道知然胡戚戚虑众行泥潦习劳率借兹自解聊纾抱纾抱焉能纾遥遥忆淮徐秋霪实异常河徙夺洪湖嗟嗟昬垫民漂摇栖沮洳所希霖涝减或可事歌瓠此忧无解方南望以赍吁
　　雉朝飞【甲戍】
　　通闰候迟矧塞寒仲夏雉朝飞塞山防冈雊侣辉藻翰气满不惜绣颈断【叶】失者索莫得者闲扬翼决起青云间楚国路人或欺为凤赐金十倍怜其意重如是郭隗得亦何用
　　夜雨朝晴
　　夜雨宜农务朝晴利旅行两全实艰致竟夕比秋清涧涨东西水亭开长短程山庄至指日喜气早逢迎
　　杂诗
　　时雨复时晴山田如助长塞外秋常丰今来悉其象百人抗浮劳一人挈而往得要为力易勇夫出重赏祈农厪恒心筹逺运今想谁为无事人况我人所仰
　　山云
　　山云易雨易为晴恰似随人意止行暄润利农真复慰越因慰后凛持盈
　　絶句
　　稚松乔桞下屈抑不得长其咎在圃师树人因可想
　　游山杂咏
　　赫曦方报夏飒籁顿含凉避暑真仙境逰山趁夕阳青云赩赤霞背影防翻鸦生色王维画谁铺鱼网麻希革鹿未肥漫试射生手忘机亦近人寜独鸥堪友岩花错野绣可嗅不可象黄蝶栩双双量来大于掌迷离蔚榛烟防灔霏萝露蹀躞珠勤马迳往风凉处
　　伏日
　　名称避暑庄而无暑可避三庚炽蕴熇不到清凉地林深山益幽木乔隂乃邃仰眺浮云鶱畅披籁至乃悟境随心心静热安寄祈农志略慰柔逺礼粗偶闲聊可乗小年讵宜弃芸编足古欢钿几硏精义
　　喜晴
　　塞雨易为晴昨夜雨达曙黄梅正此时何妨霈甘澍北地莭令迟麦秋方刈获【叶】久霖惧霉变以此生忧虑不至闗山外焉知风土殊【叶】率土皆我民到处厪农务棼丝向晓稀翔阳傍午露徂云忽割开繁懐逐云去
　　热
　　避暑翻欣暑山田热乃宜寜惟图已豫常此验农期莭候随人转民艰到处思炎歊虽觉酷风过有凉时
　　夕阳
　　东峰绚曜西峰暝低树苍苍髙树明空云忽染綘绮色独爱光翻鸦背翎雨润既优日暄好农应西成登万寳谁谓射生孶牧疆都识较晴量两道百嵗休和事不易因之益凛持盈意后乐低似先忧多暂时寄兴摛词慰
　　荷露烹茶
　　平湖防里风香荷荷花叶上露珠多缾罍收取供着茗山庄韵事真无过恵山竹罏仿易得山僧但识寒泉脉泉生扵地露生天霄壌寜堪较功徳冬有雪水夏露珠取之不尽仙浆腴越瓯呉荚聊浇书匪慕炼玉烧丹罏金茎汉武何为乎
　　习字
　　间日视阁章【凡临幸内阁奏本每间二日一至其机要重务不在此例】山庄有清暇有暇亦何为读书及习射书亦六艺一自古重墨稼棐几铺玉版嘉隂就松架缮性归平易变体祛竒诧举首瞻
　　奎文当年此消夏
　　日影
　　浮隂每蔽日今日乃豁朗塞天益寥落千里浩莽苍庭树弄其影霭霭沿阶上花蝶粉翅翩榛蝈凄声响何当中伏莭忽作新秋象老大谁所为如驶催时徃去何于
　　其中欣来不懐曩禹惜良有以陶言兼可想
　　新月
　　将为载月游蛾眉便延颈虽迟满轮光已作宜人景星榆谁则覩塞树佳莫竝露坐不知寒目共逾西岭
　　喜晴
　　两日晴讫利塞田昨宵雨又逹晨连徂云过午收残脚一片斜阳堕马前
　　塞云雨易晴还易幻景斯须莫可形信歩乗凉登极顶四邻山色一时青
　　到处筹农较雨晴封章近每喜音呈饰词谅不频来凟祗虑吾心或满盈
　　山城夏霁歌题钱维城画
　　赤夏赖雨亦赖晴润之晅之禾怒生老农较量诚不易防多辛苦方西成是时山庄驻翠旌甘霖早澍沟渠盈解作既息暑亦涤鹊呼正报开初晴片云归岫弱无力凉风吹树壮有声黍髙粱下尽滋渥油油叶潋炎曦明延楼埤堄曰绮望登临纵目堪怡情余事万概都恰当一喜所遇皆欣迎层峰防障濯新翠烟阬石谷淙繁鸣深林露坠茅屋湿野水涨到扁舟轻何来塞景肖江国谢公佳句真豪清侍臣扈跸图所见宛然夏霁呈山城髙张白壁拂气岩间辉暎新阳晶
　　题张宗苍雪景
　　畧彴萦纡俯冻滩遥峰天际玉防岏谁知自写江南意雅合髙张塞北防
　　阅本
　　三日一阅阁部章一日防务三日当寜毋喜逸怠于忙否或忙里失精详能言行则敢弗蘉缀辞用箴励自强迩来逺近时雨旸西成颙望万寳穣去嵗灾重厪淮扬麦收幸得米价平【叶】祗闻山水发闽漳室庐则壊稼未妨命亟抚防令获康讵云视民能如伤要惟斯志恒不忘
　　习射
　　佳山佳水漫游娱习射相将校壮模讵可太平耽燕酖从来男子事桑弧心平体直争何害志定功成语不诬犹忆髫龄兹扈跸树侯连中被
　　恩殊
　　爽
　　云散寥天逈风来大野长多人欣却暑万寳庆宜耐可纱衣试何妨纨扇藏不须秋意至此地本清凉
　　荔枝
　　闽中嘉实到秋前朱颗累累湛露鲜塞北氷盘供夏清定知解暑更
　　延年
　　广博谁能穷蔡谱品题都识数陈家连树擎来青石岭却疑两度过仙霞
　　赤珠囊缀翠琼株方物何须辞不须一骑红尘味仍败始知记载率多诬
　　题张宗苍画
　　驿便擕来山水图满林湿润尚糢糊本来合是岩斋挂帘外岚光了不殊
　　立秋日作
　　无暑谓当秋不觉谁知秋信益分明昨朝婪热蒸为雨今日新凉廹放晴何必碧桐方识节【桐性畏寒塞外独无】由来皜日已悬清山田迎望西成近层阁慿临一畅情
　　张宗苍竹亭观瀑
　　踈篠乔柯匝槛前飞流百文落平川昨来涌翠岩前况【山庄观瀑处石壁镌涌翠岩三字】防笔居然得我先
　　拟古诗三十首【有序】
　　拟古之作葢于选辞命意之中寓论世知人之防曩于防暇拟古诗十九首复仿江文通杂拟每一染翰如见古人于毫楮间今年夏山庄永昼浏览篇籍念自西京迄于六代才人林立縁情之什各具性灵丈选所甄菁英斯备讽咏之次辄思摹效而众体殊涂兴懐异趣名家丽制美不胜掇因仿文通例各取其一聊见举偶至四言则汉魏仅渉余波自必溯源风雅七言数章椎轮太质欲畅斯防又当驰骋三唐其他单章偶见如绍统泰机軰本未成家概从删汰别体若束晳补亡应璩百一鲍照数诗往嵗均有专制无取复出又文通杂拟中媫妤纨扇而外别鲜流传孙许元虚选台未録故亦略诸且河梁赠荅为五言权舆醴泉祗存都尉兹乃首列子卿以补其阙综而计之得三十篇亦如文通之数叙其梗防用示别裁以次缀篇自娱清晏云尔
　　苏子卿【赠别】　　　　　　　　　武
　　日日金马门相对或无语闻君当逺行语不尽愁绪乃识非伤暌何当惜欢聚愿为并翼飞而乏凌云羽之子身地伊我心驰所况子非常人武勇绍乃祖努力酬主知莫系交情苦仰瞻日与月东西相背处其心茍不隔合朔从堪覩
　　魏文帝【芙蓉池作】　　　　　　　丕
　　琳池植水华因名芙蓉池芙蓉照水鲜其芳清袭余【叶】擕我翰墨侣言燕淡荡时遵陆雕辇陈渉川华舟随慿轼览嘉禾建旄摩乔枝毕景出皓星拂暑吹凉飔战胜倘未能佺乔安可期不如爱景光及此青年姿
　　曹子建【白马篇】　　　　　　　植
　　白马锦连钱遥从大宛来大宛有龙种其始出天池椀蹄善汗血珍重藏贰师汉使持金求遮攻反居竒以此命广利期至坚城陲郡国恶少年数万人以西子辞白首父夫别红顔妻哀鸣忘鸿雁壮志励熊罴雕戈耀日明羽檄临风驰左摧防鲜卑右突陵月氐青年近亿往黄髪盈千归请聴天马歌蒲稍西极俫俶傥游阊阖权竒观玉台何如获白狼犬戎终不随
　　王仲宣【从军】　　　　　　　　粲
　　不能安蓬荜乃复求簮缨食禄尽臣莭此理亦易明朝闻刁斗严明公当西征秉羽笑懦夫割铅本儒生既愧主吏萧发踪功已成兼慙留侯张坐谋帷幄称我公智勇恢安借賛襄仍伐檀耻素餐槖笔犹堪行闾阎戒绎骚储胥夙克盈津前方桂舟河上营兰坰亲友逺来饯挥去无恋情虽云一旅劳所务万方寜行防大勲就凯歌入邺城庄馗花似烟平乐酒如渑河必系吾土永言希令名
　　刘公榦【赠徐干】　　　　　　　　桢
　　任已无不可事君良独难菅蒯攻占毕致身希朝端谁知动拘束礼法不为寛譬彼鸟撄罗岂能刷羽翰与君隔岂遥数仭之掖垣犁然限东西有情不能宣鄙人对终日可以无一言同心而暌乖一日如三年鸟亦有翼竝树亦有枝连吁嗟我不如沉思发浩叹缱辞冀纾忧忧乃益甚焉
　　阮嗣宗【咏懐】　　　　　　　　籍
　　欢聚离别端繁华憔悴根富贵岂不重更有重者存茍非乔羡质失路徒悲辛髙奔速人老忧懐托藻言
　　张茂先【情诗】　　　　　　　　华
　　饱不知饥馁聚不知别苦胡然琴瑟和而各秦越处月亦照我帷风不拂我户怦怦抚空牀脉脉与谁语展防诵闗雎爰获我心所
　　陆士衡【赠弟士龙】　　　　　　　机
　　友生有离聚兄弟无西东卒然当逺别愵焉伤我衷居者劝加餐行人嘱保躬临岐逝将分悲意填秋空胡为鹡鸰原竟觌牛马风
