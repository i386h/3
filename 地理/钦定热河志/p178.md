<!-- { "loadSidebar": true } -->
　　唐书契丹咸通中其王习尔之再遣使者入朝部落寖强习尔之死族人钦徳嗣光启时入冦幽蓟刘仁恭穷师逾摘星山讨之嵗燎塞下草使不得留牧马多死契丹乃乞盟献良马求牧地仁恭许之刘守光戍平州契丹以万骑入守光伪与和张饮具于野伏发禽其大将钦徳输重赂求之乃与盟十年不敢近邉
　　按唐书契丹传称武徳中遣人来朝而君长或小入冦邉后二年乃遣使者上名马丰貂贞观三年来朝由是有常未防举部内属在开元天宝间使朝献者无虑二十至徳宝应时再朝献大厯中十三贞元间三元和中七太和开成间凡四此契丹于唐时朝贡之大畧也





　　钦定热河志卷一百
　　钦定四库全书
　　钦定热河志卷一百一
　　故事三
　　辽
　　奚
　　辽史太祖纪唐天复元年嵗辛酉哈陶津汗【旧作痕徳堇可汗今改正】立以太祖为本部额尔竒木【旧作夷离堇今改正】专征讨破奚帅钖尔格【旧作辖剌哥今改正】俘获甚众
　　按哈陶津汗即契丹传所云钦徳也立于光改此中云天复元年立误
　　辽史耶律赫噜【旧作曷鲁今改正】传太祖为徳哷勒【旧作迭剌今改正】部额尔奇木讨奚部其长珠尔【旧作术里今改正】逼险而垒攻莫能下令赫噜持一笴往谕之既入为所执乃説奚曰契丹与奚言语相通实一国也我额尔奇木于奚岂有凌轹之心哉汉人杀我祖奚首额尔奇木怨刺骨日夜思报汉人顾力单弱使我求援于奚传矢以示信耳额尔竒木受命于天抚下以徳故能有此众也今奚杀我违天背徳不祥莫大焉且兵连祸结当自此始岂尔国之利乎珠尔感其言乃降太祖纪先是徳祖俘奚七十户徙饶乐之清河至是【唐天复二年】创为奚徳哷勒部分十三县二月【唐天祐三年】击刘仁恭还袭山北奚破之十一月遣偏师讨奚霫诸部五年正月上亲征西部奚奚阻险叛服不常数招谕弗聴是役所向辄遂分兵讨东部奚亦平之于是尽有奚霫之地东际海南暨白檀西逾松漠北祗黄水几五部咸入版籍三月次泺河刻石犯功部族表天赞二年讨奚呼逊【旧作胡损今改正】获之置奚多科【旧作堕块今改正】部会同六年奚超穆特【旧作锄勃徳今改正】部进白麝
　　辽史圣宗纪统和二十年十二月奚王府五帐六节度献七金山土河川地赐金币
　　按地理志事在二十四年与纪互异
　　辽史属国表凖布【旧作阻卜今改正】酋长黙古斯【旧作磨古斯今改正】杀金吾托郭斯【旧作秃古斯今改正】以叛遣奚六部图里【旧作秃里今改正】耶律郭萨【旧作郭三今改正】发诸蕃部兵讨之中京道
　　按今承徳府全境于辽属中京道故摘叙中京道事之于本境者着之惟赤峰朝阳二县北境兼涉上京道邉境无毗切本境之事故不録
　　辽史太宗纪天显三年十一月自将伐唐十二月次杏埚唐使至遂班师九年正月渔于土河十一年正月钓鱼于土河逰幸表会同九年三月钓鱼于土河
　　辽史穆宗纪应歴四年冬驻杏埚
　　辽史景宗纪保宁七年十月钓于土河
　　辽史圣宗纪统和二年九月驻跸土河三年七月驻跸土河以暴涨令造船桥四年正月观渔土河十五年十二月钓鱼土河二十五年正月建中京十月驻跸中京二十六年五月高丽遣使贺中京成十月如中京二十七年正月钓于土河四月驻跸中京营建宫室十二月如中京二十八年五月如中京清暑七金山八月幸中京逰幸表统和三十年十月幸中京
　　按辽史帝纪统和二十九年止其明年改元开泰此云统和三十年盖纪开泰元年事编年有悮
　　圣宗纪开泰九年十月如中京游幸表太平元年八月猎于盂山圣宗纪太平元年九月幸中京八年九月幸中京九年正月至自中京
　　辽史兴宗纪重熙元年十月幸中京十年十月幸中京游幸表重熙十年十月猎于台山亲射虎立毙兴宗纪重熙十六年十月幸中京谒祖庙十一月幸中京朝皇太后十三年十月驻跸中京幸新建秘书监有事于祖庙
　　辽史道宗纪清宁二年九月幸中京登圣宗兴宗于会安殿游幸表清宁十年九月幸七金山三学寺道宗纪清宁十年十月驻跸中京咸雍八年二月嵗饥免武安州租税赈思蔚顺惠等州民六月赈中京赈中兴府太康三年二月中京饥罢巡幸大安二年九月粟赈中京贫民三年三月发粟赈中京饥四月赐中贫民帛六年二月驻跸双山八年三月曲赦中京役徒夀隆三年正月驻跸双山按辽史地理志无中兴府纪所云赈中兴盖兴中府之悮
　　辽史天祚纪干统三年十月如中京天庆六年二月耶律章嘉努【旧作张家奴今改正】诱饶州渤海及中京贼侯防等万余人攻防高州三月东面行军副统绰哈【旧作酬干今改正】等擒侯防于川州耶律孟简传中京饥诏与学士刘嗣昌减价粜谷萧绰哈【旧作萧酬干今改正】传时广州渤海作乱乃与驸马都尉萧罕家努【旧作韩家奴今改正】掩其不备平之复败敌将侯防于川州天祚纪天庆七年九月上自燕至隂凉河猎辋子山十月至中京属国表天庆八年正月遣耶律努克【旧作奴哥今改正】等使金国议和好金主复书大畧言如以兄事朕嵗贡方物归上中京兴中府三路州县则可以如约七月金朝复遣呼图克琨【旧作胡突衮今改正】以书来免所取上京兴中府所属州郡天祚纪天庆九年二月贼萨巴【旧作撒八今改正】诱中京射粮军僭号南面耶律伊都【旧作余覩今改正】擒萨巴保大二年正月金克中京二月金师败奚王钖黙【旧作霞末今改正】于北安州遂降其城三年正月宜锦干显成川豪懿等州相继皆降二月兴中府降金来州归徳军节度使田颢权隰州刺史杜师回皆籍所管户降金兴中宜州复城守四年十月金攻兴中府降之
　　金
　　北京路
　　金史太祖纪天辅元年十二月乌尔古【旧作干鲁古今改正】等败耶律聂哷【旧作揑里今改正】兵于蒺藜山拔显州干懿豪徽成川惠等州皆降二年十二月川州冦二万已降复叛赫舍里卓哩【旧作纥石烈照里今改正】击破之五年十一月以和抡贝勒【旧作忽鲁勃极烈今改正】杲为内外诸军都统以昱【即蒲嘉努】宗翰宗干宗望宗盘等副之六年正月都统杲克高防回纥三城取中京遂下泽州二月宗翰等败辽奚王锡黙于北安州奚部西节度使额哩哷【旧作讹里剌今改正】以本部降宗翰驻北安遣希尹等畧地获辽防衞耶律锡纳埒【旧作习泥烈今改正】知辽主猎鸳鸯泺遂遣报都统杲进兵袭之三月都统杲出青岭宗翰出瓢岭追辽主于鸳鸯泺辽主奔西京八月中京将完顔珲春【旧作浑默今改正】败契丹奚漠六万于高州贝勒玛奇【旧作孛堇麻吉今改正】死之徳里徳们【旧作得里得今改正】部降九月实黙【旧作阇母今改正】平中京部族之先叛者及招抚沿海那县七年正月辽奚王和勒博【旧作回离保今改正】僭号称帝诏招谕和勒博实黙传都统杲兵至中京实黙自城西沿土河以进城中兵尚未余三千皆不能守遂克之罗索【旧作娄室今改正】传从杲取中京与希尹等袭走达鲁【旧作迪六今改正】和尚伊哷森【旧作雅里斯今改正】等败奚王钖黙降奚部西节度额哩埒【旧作讹里剌今改正】尼楚赫【旧作银术可今改】从都统杲克中京尼楚赫与实古纳【旧作习古乃今改正】富察呼巴哩【旧作蒲察胡巴鲁今改正】率兵三千击奚王钖黙于京西七十里钖黙弃兵遁玛奇【旧作麻吉今改正】传都统杲取中京屯兵高州以兵援蒙古贝勒【旧作防刮孛堇今改正】大破敌兵复败恩州兵五万人讨平辽人聚中京山谷者降三千余人战于髙州境上伏矢射之中目遂卒高彪传都统杲攻中京彪领穆琨【旧作谋克今改正】从干鲁破辽将赫哷苏【旧作合鲁燥今改正】及韩庆民于高惠之境已而驻军武安赫哷苏以劲兵二万来袭从干鲁出战与所部皆去马先登奋击败之负险拒命所在屯结彪屡战有功巴尔斯【旧作防离速今改正】传宗翰在北安州将会舍音【旧作斜也今改正】于奚王岭辽兵奄至古北口使博勒和【旧作婆卢火今改正】珲春各领兵二百击之珲春请济师宗翰欲自往希尹罗索曰此易与耳请以千人为公破之珲春以骑士三十人前行至古北口遇其游兵遂入山谷辽人以步骑万余迫战亡骑五人珲春退据闗口希尹罗索至巴尔斯鄂摩罕【旧作讹谋罕今改正】呼实罕【旧作胡实海今改正】摧锋奋击大破之斩馘甚众尽获甲胄辎重实古纳【旧作习古乃今改正】传萧妃自古北口出奔太祖使实古纳追之不及王伯龙传天辅四年从攻下中京并克境内诸山寨
　　按金克中京在天辅六年独王伯龙传作四年乃传冩之误
　　金史太祖纪天辅七年正月宜锦干显成川豪懿等州皆降二月命萨巴诏谕兴中府降之实黙【旧作阇母今改正】传兴中府宜州复叛实黙讨之并下诏招谕
　　按干显成川懿豪等州本纪称于天辅元年降金二年川州冦复叛今复称干显成懿诸州皆降者盖既降而复城守至是再降也
　　太祖纪契丹赳坚【旧作九斤今改正】聚党兴中府作乱擒之赳坚自杀萨茂【旧作斜夘今改正】阿里传与苏都哩【旧作散赌鲁今改正】屯高州契丹扎古雅【旧作昭古牙今改正】赳坚合兴中兵数万攻和尔台【旧作胡里特今改正】寨阿里与八穆琨救之和尔台先往败于城下阿里指挥前绯衣者二十余人曰此必贼酋也麾兵奋击皆杀之余众大溃来州隰兵围和尔台城闻阿里来救即解围去实黙传贝勒【旧作孛堇今改正】蒙古【旧作蒙刮今改正】钖伯【旧作斜鉢今改正】乌林【旧作吾摙今改正】等获契丹赳坚兴中平按契丹赳坚据兴中寻见获而兴中犹不降实黙传兴中平者盖举其后事书之
　　大金国志天会元年萧鄂干据奚王府自立为神圣国号大实改元天嗣寻为其下所杀
　　金史太宗纪天会二年八月六部都统达兰【旧作挞今改正】击走扎古雅杀其队将赫哷苏【旧作曷鲁燥即前合鲁燥今改正】传硕噶【旧作白撒葛今改正】等又破降骆驼山金源兴中诸军完顔昌传辽外戚约尼【旧作遥辇今改正】扎古雅部族在建州舍音【旧作斜野即前斜也今改正】击走之获其妻挐及官豪之族达兰复击之擒其队将赫哷苏博硕噶杀之降民户千余追降金源县诏増赐金牌十又降约尼二部再破兴中兵降建州官属得山砦二十村堡五百八十阿古【旧作阿忽今改正】复败扎古雅降其官兵尤多扎古雅势蹙亦降兴中建州皆平诏第将士功赏抚安新民达兰请以约尼九营为九明安【旧作猛安今改正】上以夺邻有功使领四明安扎古雅仍为亲管明安五明安之部帅使达兰择人授之达兰与刘彦宗举萧公翊为与中尹郡府各以契丹汉官摄治上从之兵志天会五年伐宋之役调中京民兵诸万户太宗纪天会十年七月上如中京十月上如兴中府十二月上至自兴府
