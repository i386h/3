<!-- { "loadSidebar": true } -->
　　一径寻山岨千峯落夕阳栖岩原有屋问景可凭牀鸦影背翻现蛩音脇鼔藏心神满凉意奚用大官浆
　　食蔗居【辛夘】
　　委宛藏山佳居因名食蔗寻鹿探深偶此憩岩榭既狭复豁开谁能穷变化天花落石壁谡涛在松架衣袂飒生凉浆寒底须借
　　食蔗居【壬辰】
　　防日驻山庄山居兹始到一虑舆人劳一待驿章告今朝颇爽凉况已阅阁报乘暇此探奇取便因寻奥谷狭源渐穷崖平屋堪造寛弗出十笏静实具千妙于此度小年复知尘閙寻思所无逸未易从吾好
　　食蔗居【癸巳】
　　言欲寻归路碧山犹防重遵蹊防幽谷得室倚髙峰何不可为憩依然似始逢隆中树易长【上声】阶下有乔松
　　食蔗居【甲午】
　　径幽弗屡至居迥称间凭月牖延眸望云梯拾步登俯临极寥廓背峙尚崚嶒林际飘丝雨言归亦恰应
　　食蔗居【乙未】
　　言自西峪旋縁岭可降诸山房栖翠防精小别一区忆从剏得时顔曰食蔗居寓意取虎头渐入佳境夫山庄驻逾月今朝游以初抚座试思义顾名了未殊
　　食蔗居【丙申】
　　西峪晩言旋山居路左便问溪仍诘曲防榻小流连飒景宜今日隙隂忆去年每于末后至食蔗意存焉
　　食蔗居【己亥】
　　荦嶨众峯攒山居三架安来盘千涧曲到憩一壷寛味固甘无尽景因静可观壁题隔两嵗其故欲言难
　　食蔗居【辛丑】
　　居据岩谷最深防岭环溪抱殊防窱今朝风日喜爽凉便命肩舆试游到既狭乃旷迥怡神得逸于劳俯而眺林姿峯态报新秋景谧心澄惬观妙设曰食蔗至末甘月余始临亦相肖
　　食蔗居【壬寅】
　　将谓斯为最深矣【西北岩壑深庚辰秋信马得之是搆是居辛巳落成有食蔗末益甘之句因以名之】侵防西北更深探【秀起碧静诸堂皆成于此后而更在西北】肩舆乘兴一偶到缀景问心多所惭尾美究欣穷处好浆寒颇觉伏中堪回看碧静难寻静应让山居为【去声】指南
　　小许庵【辛巳】
　　食蔗居旁小许庵更难小矣大偏含拟于方寸犹为大可识名言总戱谈
　　小许庵口号【壬午】
　　十笏为庵静以便底从名象较言诠纳来芥子应无数何啻三千与大千
　　小许庵【癸未】
　　物外为游大小肩东坡见说记超然恰如秋景方称稚世界三千一气全
　　小许庵【甲申】
　　两间岩屋可称庵虚受朝霞与夕岚设向南华齐小大须弥枣叶亦闲谈
　　小许庵【丙戌】
　　食蔗只三间小许更减一闻之繋言君子退藏密方寸能防何万有于中出何当去安排斯焉养静谧
　　小许庵【丁亥】
　　小许居然得号庵可知大亦此中含漆园苐二篇如读较量由来是戯谈
　　小许庵【戊子】
　　芥子须弥幻变更髙谈且置聴常评世间大者应无数何一不从小许生
　　小许庵【己丑】
　　山庵小许颇堪栖一过何曾此久稽设向其间论空色是为杨叶止儿啼
　　小许庵【辛夘】
　　涓涓水与星星火昬暮叩门有必资小许由来成大用使如菽粟正难之
　　小许庵【壬辰】
　　铲削巉岩筑小斋千奇万变月牕排恰如真率王怀祖胜得多多许自佳
　　小许庵【癸巳】
　　每来必少坐松疏独以小称妙有余试问世间云大者谁能不自此权舆
　　小许庵【甲午】
　　四面好山一室青不嫌十笏为延停因思何大非由小即境瞿然欹器铭
　　小许庵口号【乙未】
　　小许宁云玩景徒瞿然别有会心殊试思万事善与恶孰弗因其小始乎
　　小许庵【丙申】
　　松轩两架俯巃嵸拾级回廊宛转通莫谓岩庵只小许开牕揽景亦无穷
　　小许庵【己亥】
　　昔来小许庵意每谓其大兹来小许庵意乃别有会大含小固常小致大堪戒不必谈禅理实宜味儒话儒话古有之谨小慎微戒
　　小许庵口号【辛丑】
　　小为万姓总林林许以不知不识心此景唐虞世乃有艰哉至矣惕而钦
　　小许庵【壬寅】
　　岂闗问景与探竒容膝以安静以宜行已立身如絜矩慎防谨小亦应思
　　倚翠亭【辛巳】
　　虚亭倚岩壁翠色迥含秋恱可容双膝遥宜纵逺眸老松自古独众木尚隂稠杜句虽恒忆【谓赋诗何必多】其如兴每投
　　倚翠亭【辛巳】
　　窕廊通步虚明亭畅怀有牕安牡蛎着壁倚雄崖望去青霄近排来翠色佳宁云缅尧俭却是土为阶
　　倚翠亭【甲申】
　　一间亭窈窕数仞壁嶙峋倚处若无地翠中宁有垠牕虚重【去声】来凭廊转适堪循画里伊谁格王家荷叶皴
　　倚翠亭【丙戌】
　　翼然亭子倚嶕峣翠色连空影动摇徐识天风翻落下适来烦热一时消
　　倚翠亭【丁亥】
　　搆亭倚倾崖开牕俯牝壑平陵出岫云下视归林雀万叶尚张王【二字皆去声】如张【平声】緑油幕清供目之寓雅契心所托
　　倚翠亭【戊子】
　　笠亭倚翠微緑叶正幡纚开牕纳长风虚明洞表里旋旋日影移惜隂乃所以
　　倚翠亭【辛夘】
　　亭如倚翠峯峯亦与亭倚譬之色即空无彼安有此宾主了难分同异将奚拟交芦辨见中一倒复一起静思悟其因所惧西风委
　　倚翠亭【壬辰】
　　峭壁耸□幽亭倚葱旧拾级造清迥岩谷都俯见云归白旋封雨过翠犹绚开牕似展画据几欲抛扇底识塞上寒始闻黄莺啭
　　松岩【辛巳】
　　孤亭四柱俯松岩岩上松涛了不凡七处征心八辨见何如坐此悟楞严






　　钦定热河志卷三十七
<史部,地理类,都会郡县之属,钦定热河志>
　　钦定四库全书
　　钦定热河志卷三十八
　　行宫
　　敞晴斋
　　秀起堂











<史部,地理类,都会郡县之属,钦定热河志,卷三十八>
　　敞晴斋　山庄西北隅縁冈冠岭构室其上
　　御题额曰敞晴斋游目披襟因高得逈秋空气朗苍碧千里于晴宜也门外有桥奇石嵚嵜高下前列古松童童如青盖左曰清绮书屋右曰绘韵楼
　　御制诗
　　题敞晴斋【辛巳】
　　一壑自综妙三间正敞晴适来欣霁景便与勒新名云散若无力山迎最有情吾心喜犹别多稼近西成
　　再题敞晴斋【辛巳】
　　今日快晴实异常今朝始觉有秋光风来谷口全含峭泉出蜂腰半带凉万木清晖入葱旧三霄空翠落晶阳讵予独畅游山兴多稼将登喜若旸
　　敞晴斋即目【辛巳】
　　寻胜行行陟翠椒山斋蓦到敞晴霄骋懐真是欣新霁憩倦因之坐野寮啼树闲禽疑对语隔峯驯鹿若堪招夕阳满谷催寒霭下磴言归过石桥
　　敞晴斋口号【辛巳】
　　皜日萧风霁景澄层峯叠嶂翠棱棱予心亦与晴空敞方信高斋忖度能
　　敞晴斋【辛巳】
　　极北深山别一区楼台总觉是清都秋高越致晴光敞谷奥偏留树色殊既不常来太懒矣仍教亟去底为乎曰予犹望门墙者孔席慙同暇暖无
　　敞晴斋【壬午】
　　寻鹿到山深松斋倚碧岑敞晴真及节宿雨弗留隂紫翠难为状笙竽总入吟不言图意会其奈景开襟
　　九日敞晴斋【壬午】
　　崇椒策马不知逺敞榭骋眸毕揽遐岂必题糕夸博雅真看置鹿卜休嘉【出嵗时记餻上置鹿寓食禄意】秋风满谷寒千树斜日平冈暖数家懒佩茱萸随节令法经诏我久闲邪
　　敞晴斋【癸未】
　　倚岩得迥榭对户有苍松涧水白犹细峯林翠越浓雨图爽人意晴喜利田农亟雨亟晴好较量实幸逢
　　新秋敞晴斋【癸未】
　　秋之徳雨宜晴即景岩斋敞逸情满峪西风中伏爽【时尚属中防】半山斜照万林明
　　策马縁山不觉高迎门谡谡泛松涛野花有艳无名色知待何人作广骚
　　夕阳渐上树梢头摘句不期片留好趂晩凉下山去一川风色更清遒
　　再题敞晴斋【癸未】
　　前旬来敞晴秋新觉晴好今日来敞晴秋半晴久了山斋曾无爱憎情爱憎殊视因人生千峯霁烟正詄荡不能快意翻怦怦
　　敞晴斋【甲申】
　　傍晩岚气爽防马聊山行遂造山中斋其名曰敞晴一天朗霁烟千里近虚楹低谷色已暝高峯照犹晶所得殊胜常真足欣予情情欣讵在兹多稼将西成
　　再题敞晴斋【甲申】
　　夜雨必朝晴敞斋真畅情霁烟幻峯岭爽舞榛荆庭鹤飞还落石泉响处明晩归那须烛新月正相迎
　　敞晴斋【乙酉】
　　立马可待晴秋山有如是既晴斋亦佳跋马原来此兰蹊不致泞林闗时滴水晶然晃阳光罨牖生烟紫前朝緑云丛今日讶成绮
　　敞晴斋【丙戌】
　　峦谷斯为敞秋曦正尔晴露枝垂防滟风叶舞晶明能使余炎忘【去声】每欣峭爽迎菜荞方待润无取副兹名
　　题敞晴斋【丙戌】
　　前月常殷望雨情斋慿霁景辄怦怦秋深无可无不可乃喜晴岚四面迎
　　敞晴斋【丁亥】
　　崇峦复岫直北隈茂林疎处开书斋山庄驻已过半月笑我今日方言来一以鲜暇一境僻似此构筑胡为哉去嵗题诗宛在壁颇觉嫌晴望雨迫兹来即景乃大欣信是人情无定适
　　敞晴斋【戊子】
　　今秋时雨复时晴朅至山斋信敞情万树吟风籁添爽千峰照日黛含晶鹤如忽下还飞上鹿不见形祗聴声小坐促成章便去那更格调致闲评
　　敞晴斋【己丑】
　　秋雨霑即佳无事为霖久今朝快霁定云浄扫如帚乘凉可游山缓辔入林薮凹处栖岩斋岰防隠轩牖千嶂烘晴烟心目敞虚受即景得初来来亦言旋走
　　敞晴斋【庚寅】
　　常时旷望白云端数【入声】息登来实畅观落尽叶林山骨瘦敛开岚岫宇情寛明牕浄几值余暇大壑崇岩了不寒较雨量晴都过矣惟欣暖日烘【去声】吟安
　　敞晴斋【壬辰】
　　石栈过雨弗作泥笋舆欸欸为攀跻四邻云敛树姿现一径烟开花气迷山庄驻久兹始到一到适然得吾好谁云不得平则鸣试聴蝉吟与鹊噪
　　敞晴斋即景【癸巳】
　　逾月方言至敞晴却欣斋阁善循名风来林下惟披爽日上牕前持耀晶促织当秋欲吟凛野花带露尚含荣虽然闷与闲云散仍缱军书烦绪萦
　　题敞晴斋【甲午】
　　恰喜秋云晴已净遂临岩馆敞而清不因以暇来责实那识于斯善副名万里天光惟一碧九霄曦御莫双晶宜旸火迫山田熟片晌依迟亦畅情
　　题敞晴斋【乙未】
　　快霁游山至敞晴岩斋恰喜善循名到经廿日披幽径那见防云防太清林下有风都送爽叶间无露不含晶雨频未致为霖幸即境拈吟畧畅情
　　游敞晴斋【丙申】
　　迩日隂无雨今朝遂敞晴游斋縁即景憩座喜循名秋意徐徐入云容片片征摛毫鲜滞句心与境俱清
　　题敞晴斋【己亥】
　　敞晴雅合快晴来石栈萦纡涧防回万嶂寥萧爽落千林軮轧霁烟开一时得趣真佳矣两嵗别情亦幻哉却为【去声】筹农心畧慰流隂那问递相催
　　再题敞晴斋【己亥】
　　迩来每作云虽云而不雨晩田已获毕秋菘方在圃闻之云防霜【云隂则弗霜故止霜之法惟求云】于菘霜实补况兹驻山庄亦无碍行旅云弗云皆可即景欣晴覩万嶂朗霁辉一牕纳尔许
　　题敞晴斋【庚子】
　　岩斋幽夐弗恒到每趂快晴必一来磵戸致深意为入云衣散浄閟同开林浓珠落人霑露泥润篆留鹿过隈嵗有新题邻旧句陈言戛戛去难哉
　　题敞晴斋【辛丑】
