<!-- { "loadSidebar": true } -->
　　嘉防之下芳草多塞水无定流成河西峯遮夕阳北谷来风凉三间虚榭堪徜徉万民疾苦吾心藏于此聊以騐嵗月亦不自道傲羲皇
　　招凉榭【戊寅】
　　傍午小炎蒸山田正资长秋长利在农岂计碍游赏近西得阴早信步寻凉徃豁然水云榭适可恱俯仰襟袖觉飒寒眉目为清朗举头见题额副实诚不爽
　　招凉榭【己夘】
　　地近西山得隂早秋来婪热借招凉讵因飒爽清烦虑
　　却幸西成正长
　　戯题招凉榭【辰】
　　突兀千林山寂寥坐来谡聴落崖飚偶然题句还呵冻榭号招凉懒更招
　　招凉榭【辛巳】
　　午热图延爽因之水榭虚緑隂风果陗蓝尾暑全袪欣为秋宜稼愁虞两致洳愁欣浑不定临眺且踌躇
　　招凉榭【癸未】
　　山庄无处不招凉此处招凉最异常已谢葛衣坐来换便拚纨扇箧中藏阶临緑水袪尘逺檐拂苍松引籁长何必对时称畏日可知多稼正宜
　　招凉榭【甲申】
　　午热复觉炽言憩招凉榭便自清风来副名信堪讶西峯本无缝乔树则有罅延飔而蔽曦妙境夺造化然予引余思嬗代弗相假即看飒飒秋已谢炎炎夏奚用更招凉且此欣宜稼
　　招凉榭【丙戌】
　　婪暑剧难胜招凉榭可凭林踈延籁入峯峻致隂増体爽亦何有农祥还欲征山田新得两万寳借暄登
　　招凉榭【丁丑】
　　敞榭嘉防秋凉聊复招近西隂得速临水爽来遥果觉衣増飒竟堪扇罢摇心懐别有喜催熟晩田苗
　　招凉榭【乙丑】
　　山髙日先下川阔风偏来敞榭搆其间招凉信宜哉昨近午热剧郁燠犹未囘明知利稼穑阳曝实栗催延縁至此间顿觉暑气摧心神为洒然防笔称【去声】清陪
　　招凉榭口号【壬辰】
　　借问凉从何处招招为能即凉为所虚榭空空付不知坐来人自饶绪语
　　招凉榭【癸巳】
　　仙庄称避暑水榭更招凉云巘列峭蒨烟波铺茫砌芳动轻籁阪树逺斜阳妙趣非言会忘言趣越长
　　招凉榭【甲午】
　　晓凉午热恒山庄不常之常乃真常今朝卓午颇觉热肩舆因即来招凉虚榭果然有独擅隂浓风飒信白藏炎熇不知避何处生衣欲换纱衣裳有喜鮎笔不在此在彼山田实票晅秋阳
　　招凉榭【乙未】
　　避暑那无暑招凉便有凉了知他所异原是此间长乔树延爽籁嶤峯隠夕阳只须置班咏纨扇早斯藏
　　招凉榭【丙申】
　　盘磴降于原有榭仍近水谷风从北来拂水爽无比峭壁峙在西得隂斯早已山庄少炎热偶热即憩此招凉底用招听其自至耳
　　招凉榭【己亥】
　　都名避暑庄而暑亦恒有是处招凉榭惟凉暑则否其故谓云何五字可得剖西壁髙百寻峯隂每早取前林罗众木摇风爽常受而况帯以溪澄澈逺尘垢弗招凉自致曰招饶滕口
　　招凉榭【立秋前　庚子一日作】
　　明日当立秋今日犹夏节晴曦发数朝郁蒸为酷热炎官设孤注金帝让余烈宜旸共农欣招凉适已悦在彼在此际吾意向谁説
　　招凉榭【辛丑】
　　已觉秋凉何必招却因婪尾略余歊笑他热似老来徤例我吟如债合消日转西峰隂得早风翻乔树爽偏邀便蒸为雨应无碍农三庚正利荞
　　招凉榭二首【壬寅】
　　上伏于斯称憩陪緑隂碧草净无埃新凉问作何招得昨近都縁过雨来
　　漫云心静自然凉心静还因恊雨今日方知榭佳处水风清拂葛衣裳
　　聚香斋【壬午】
　　众香国土光明镜题额
　　当年缅掞毫书按墨林清昼暇不开帙此读离骚
　　聼瀑亭子作【癸未】
　　瀑自有源惟地灵溪原无定借人营剔除泥滓疏新水始得泉声副
　　昔名【逺近泉声为山庄三十六景之一聴瀑亭子在其侧皆　　皇祖御题也瀑固如常溪则年久沙淤兹因防剔始得复旧观云】
　　溪分髙下作声繁瀑落云中峡底翻一例空【去声】人凡耳目那更【平声】伯仲借量论







　　钦定热河志卷二十八
　　钦定四库全书
　　钦定热河志卷二十九
　　行宫五
　　云帆月舫
　　芳渚临流
　　云容水能心
　　澄泉绕石
　　澄波叠翠
　　石矶观鱼
　　镜水云岑
　　双湖夹镜
　　长虹饮练
　　甫田丛樾
　　水流云在


<史部,地理类,都会郡县之属,钦定热河志,卷二十九>
　　云帆月舫　彷舟形作室上为楼面北
　　圣祖御题额曰云帆月舫在如意洲延薫山馆之西窻櫺洞达绮縠防通前挹湖波后衔沙渚波平风软宛然水际虚舟也聨凡三一曰似疑画檝浮天上欲挂轻风入镜中一曰秋心宛在水精域晴色遥呈罨画天后楹聨曰照涧波萦青雀舫轻桡相趂木兰堂
　　圣祖御制词
　　云帆月舫【调太平时三集】
　　临水仿舟形为阁广一室袤数倍之周以石阑疏窻掩映宛如驾轻云浮明月上有楼可登眺亦如舵楼也
　　阁影凌波不动涛接灵鼇蓬莱别殿挂云霄粲挥毫四季风光总无竭卧闻箫后乐先忧薫弦意蕴羲又御制词
　　云帆月舫恭和
　　皇祖圣祖仁皇帝御制元韵【调太平时辛酉】
　　镇倚朱阑看翠涛压金鼇层楼十二薄璇霄好抽毫与物皆春民共乐舞韶箫宇宙太和
　　一人徳地天爻
　　御制诗
　　云帆月舫【壬申】
　　舟阁傍烟湖浮居有若无波流帆不动涨落棹如孤牖幔披云掲楼栏共月扶水原资地载所见未云殊








<史部,地理类,都会郡县之属,钦定热河志,卷二十九>
　　芳渚临流　由万壑松风西行稍折而北傍湖一曲有亭南向
　　圣祖御题额曰芳渚临流巨石嵌空巉岩秀削夹岸嘉木灌丛芳草如织清辉倒景迎风自馨防鳞来往于苔隂逺禽出没于烟际藻影涵空溪喧流韵洵乎飞潜动植交呈化机者矣
　　圣祖御制诗
　　芳渚临流【三集】
　　亭临曲渚巨石枕流湖水自长桥防出至此折而南行亭左右岸石天成亘二里许苍苔紫藓丰草灌木极似范寛图画
　　隄栁汀沙翡翠茵清流芳渚跃凡鳞数丛夹岸山花放独坐临流惜谷神
　　御制诗
　　芳渚临流恭和
　　皇祖圣祖仁皇帝御制元韵【辛酉】
　　池如明镜草如茵瀺灂时防泳锦鳞自是
　　天心乐育物花香鸟语总怡神
　　芳渚临流【壬申】
　　孤亭据悬岸座俯水晶宫曦影错金碧春流泛紫红塞情闲入古川气冷随风来者为谁氏维诗味不穷











<史部,地理类,都会郡县之属,钦定热河志,卷二十九>
　　云容水态　梨树峪之东悬崖列嶂灵泽龙王庙建焉山麓砥平架屋临衢垒石为堞其南有殿五楹东向
　　圣祖御题额曰云容水态横峯侧岭献秀争竒有时片云触石则缭白萦青与遥波相际当冩照澄潭空明澹荡防影流光状难防拟盖云无定容水非一态也面西楼三楹切汉倚霄疑在天半登临纵览气象万千
　　御题额曰旷观
　　圣祖御制诗
　　云容水态【三集】
　　闗口之南有室东向縁坡下望緑树为田青峯如堵川流溶溶白云冶冶不知孰为云孰为水也由长桥而渡疑入四明山中一径分过云南北
　　雨过云容易散波流水态长存悠然世俗为念必得经书考原
　　御制诗
　　云容水态恭和
　　皇祖圣祖仁皇帝御制元韵【辛酉】
　　水态溪边尚尔云容天际犹存梦里舂音世逺身沐
　　恩波我原
　　云容水态【壬申】
　　寄意属空濶开轩见水云波轻含蔚靉烟细结漪纹飞鸟去何极遥舟望莫分祗饶风度处依约橹声闻








<史部,地理类,都会郡县之属,钦定热河志,卷二十九>
　　澄泉绕石　入梨树峪一径青苍延缘山趾泉自石窦出峯回路转随石曲折数里许有亭北向
　　圣祖御题额曰澄泉绕石后倚层巘前镜清漪泉流回洑如琴筑响如璆琅音云根绿浄水石相遭之胜备矣
　　圣祖御制诗
　　澄泉绕石【三集】
　　亭南临石池西二里许为泉源源自石罅出截架鸣筜依山引流曲折而至雨后溪壑奔注各作石堰以遏泥沙故池水常澄澈可鉴
　　毎存髙静意至此结衡茅树宻开行路山长疑近郊水泉绕旧石雉雀乐新巢晴夜荷珠滴露凝众木梢御制诗
　　澄泉绕石恭和
　　皇祖圣祖仁皇帝御制元韵【辛酉】
　　不必栋称玉偏夸茨是茅石泉回緑野草木遍青郊溪
　　涨鱼添子春深燕补巢琅玕刻画处犹有两三梢
　　澄泉绕石【壬申】
　　一注亦何取端宜石与停动中原有静秀处总能灵出匣宁非玉支机本是星山花将酿酒可以驻千龄












<史部,地理类,都会郡县之属,钦定热河志,卷二十九>
　　澄波叠翠　亭三楹北向在如意洲之隂
　　圣祖御题额曰澄波叠翠湖光一碧远极天际面北诸峰冈连岭属遥青万防空翠千寻仰出层霄俛临无地斯亭之大观也亭畔古松一树根四出盘石上鳞鬛苍然时闻松子落声大可皆合抱云
　　圣祖御制诗
　　澄波叠翠【三集】
　　如意洲之后小亭临湖湖水清涟澈底北面层峦重掩云簇涛涌特开屏障扁舟过此辄为流连正如韦应物诗云碧泉交幽絶赏爱未能去
　　叠翠耸千仭澄波属紫文鉴开倒影列返照共氤氲御制诗
　　澄波叠翠恭和
　　皇祖圣祖仁皇帝御制元韵【辛酉】
　　月上池开鉴风来水弄文千秋垂
　　睿藻烟翠共氛氲
　　澄波叠翠【壬申】
　　峯翠落湖心悠然意与深游鱼欣覔树飞鸟讶迷林
　　宸藻犹云日崇情自古今烟霞蟠水府深夜有龙吟













<史部,地理类,都会郡县之属,钦定热河志,卷二十九>
　　石矶观鱼　由远近泉声而下畧彴斜通清溪一曲有石矶焉俯视澄波潜鳞涵泳噞喁瀺灂悉可指数如浮空际如在镜中石平如砥可以坐钓作亭其上东向额曰石矶观鱼聨曰栁嫩牵诗舫鸥眠稳钓矶可以想在沼之
　　文游仰在川之
　　圣悟矣
　　圣祖御制诗
　　石矶观鱼【三集】
　　远近泉声而南渡石步有亭东向倚山临溪溪水清澈修鳞衔尾荇藻交枝厯厯可数溪边有平石可坐以钓
　　唱晩渔歌傍石矶空中任鸟带云飞羡鱼结网何须计备有长竿坠钓肥
　　御制诗
　　石矶观鱼恭和
　　皇祖圣祖仁皇帝御制元韵【辛酉】
　　重把青竿坐钓矶闲防溪鸟掠波飞渔歌漫忆呉江水絶胜鲈鱼秋后肥
　　石矶观鱼【壬申】
　　野水时深浅游鱼意更嘉名奚辨鲤鰋乐岂避鳬驾或跃浮波月间喁落壁花坐矶竿不把适可悟南华










<史部,地理类,都会郡县之属,钦定热河志,卷二十九>
　　镜水云岑　殿五楹在天宇咸畅阁下西向
　　圣祖御题额曰镜水云岑聨曰阜接东山浮栁嫩泉连西苑泛花新又曰双涧常流月千峰自合云殿倚山搆极水周三面曲廊外布回抱如半月槛隂架渚櫩彩乘漪中悬
　　御书金山额以状似紫金浮玉得名下有亭曰芳洲练影湾环云峰缥缈北固诸胜如在目前视江心拳石更觉别开生面也
　　圣祖御制诗
　　镜水云岑【三集】
　　后楹依岭三面临湖廊亷周遮随山髙下波光岚影变化烟云佳景无边令人应接不暇
