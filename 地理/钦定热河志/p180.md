<!-- { "loadSidebar": true } -->
　　元史世祖纪中统元年六月诏燕京西京北京三路宣抚司运米十万石输开平七月勅燕京西京北京等路宣抚司造羊裘皮防袴靴皆以万计输开平二年八月勅北京运粮于鱼儿泊食货志中统二年免北京差发以钞一千二百定于上都北京西京等处籴三万石世祖纪中统三年正月耶律铸诣北京饷诸王军仍遣宣抚司柴桢等増价籴米三万石益之三月括北京鹰坊等户丁为兵蠲其赋四月以北京广宁豪懿州军劳兴免今年税赋兵志中统四年八月命阿海充都元帅专于东京北京平滦懿州葢州路管领见管军人凡民间之事母得预焉世祖纪中统四年三月命北京元帅阿海汉军三十人赴开平五月诏北京运米五千石赴开平其车牛之费并从官给八月命中书省给北京西京转运使车牛价钞至元元年正月勅北京西京宣慰使和粜以备粮饷二年正月命兆京行省给扎拉齐【旧作扎剌赤今改正】户东徙行粮万石十二月宋子贞请罢北京行军中书省别立宣慰司以控制东北州郡从之
　　按纪书中统二年罢行省置宣慰司至十五年又书改北京行省为宣慰司而八年至十四年复屡书特讷克【旧作头辇哥今改正】亷希宪张附哈达【旧作合答今改正】行省如故则是十五年以前行省未尝罢也史书从之必有误
　　元史世祖纪至元八年正月赈北京饥七月以国王特纳克行尙书省于北京辽东等路食货志金课在辽阳者至元十年聴李徳仁于龙山县胡碧峪淘采每嵗纳课金三两世祖纪至元十一年五月勅北京中京等新附军恐不宜暑权驻上京十一年二月以亷希宪为中书右丞北京等处行中书省事七月勅山北辽东道提刑按察使乌鲁斯布哈【旧作兀鲁失不花今改正】同叅知政事亷希宪行省北京国王特讷克母署事有大事则希宪等就议十二年八月免北京等路今嵗丝银十三年六月以北京行中书省亷希宪为中书右丞行省于荆南府以户部尚书张附叅知政事行中书省于北京十四年正月诏上都隆兴西京北京四路编民捕猎等户佥选丁壮军三千人防守上都二月命北京选福住所统军三百赴上都三月以郡王哈达为平章政事行中书省于北京十五年四月改北京行省为宣慰司九月诏发东京北京军四百人戍应昌府十月诏河西西京南京西川北京等处宣慰司案牍宜依江南近例令按察司照磨移河南河北道提刑按察司十六年二月诏河南西京北京等路课程令各道宣慰司领之五月乌朗哈特【旧作兀里飬合带今改正】言贼北京西京车牛俱至可运军粮帝止之十八年二月以京大定诸州早免今嵗税赋之半二十年五月省北京提刑按察司副使佥事各一员八月勅大名真定北京卫辉四路屯驻新附军于东京屯田十月罢北京盐鐡课程提举司二十三年七月罢辽阳等处行中书省复北京感平宣慰司鄂都济苏【旧作斡脱吉思今改正】部民饥就食北京二十四年四月诸王纳延【旧作乃顔今改正】反免北京今嵗丝银仍以军旅经行给钞三千定赈之五月遣额森【旧作也先今改正】传防谕北京等处宣慰司凡颖纳延所部者禁其征来母使乘马持弓矢托尔楚【旧作塔出今改正】托尔楚探知纳延谋叛遣人驰驿上闻有防领军一万与皇子阿雅噶齐【旧作爱也赤今改正】同力备御女直硕达勒达【旧作水逹逹今改正】官民与纳延连结托尔楚遂弃妻子与麾下十二骑直抵建州距咸平千五百里与纳延党台繖巴图尔【旧作太撒抜都儿今改正】等合战雨中流矢继知其党特尔格【旧作帖哥今改正】绰尔齐【旧作抄儿赤今改正】等欲袭皇子阿雅噶齐以数十人退战千余人扈皇子渡辽水纳延军来袭托尔楚转鬬而前射其酋特古勒岱【旧作帖古歹今改正】中口镞出于项队马死追兵乃退遂军懿州州老防千余人焚香罗拜道旁泣曰非宣慰公吾属无遗种矣世祖纪至元二十四年六月诸王实都尔【旧作失都儿今改正】所部特尔格【旧作鐡哥今改正】率其党取咸平府欲刼取豪懿州守臣以乏军求援勅以北京戍军千人赴之九月咸平懿州北京以纳延叛民废耕作又霜雹为灾告饥诏以海运粮五万石赈之食货志至元二十四年九月除北京马五百匹世祖纪至元二十五年二月省辽东海西道按察司入北京改北京为武平路
　　按元初沿金北京之名至是始改武平地理志载至元七年改北京为大宁然纪中仍书北京未见以大宁纪事也
　　世祖纪至元二十五年二月辽阳武平等处除今年租税及嵗课貂皮二十六年十月武平路饥常平仓米万五千石赈之十一月武平路饥免今嵗田租十二月武平路饥以粮二万三千六百石赈之二十八年三月武平路饥百姓田于盗贼军旅免其去年田租赈辽阳武平饥民仍弛捕猎之禁四月以地震故免侍卫兵籍武平者今嵗徭役五月赈上都桓州武平寛河等处饥民十月武平路饥免今嵗田租十一月武平平滦诸饥弛猎禁其孕字之时勿捕食货志至元二十八年诏武平路丝绵并除之
　　按元史食货志载中统五年北京市籴即至元元年事是年三始改元兹不重録
　　世祖纪二十九年正月以武平地震全免去年税四千五百三十六锭今年粮输之止征二千五百六十九锭六月大宁路惠州连年旱涝加以役繁民饥死者五百人诏给钞二千锭及粮一月赈之按元史地理志武平后复为大宁不详年月纪中无复武平为大宁事以此年正月纪武平六月纪大宁证之则知改名在元二十九年春之间葢从此始定为大宁矣
　　元史成宗纪大徳五年七月大宁路水以粮千石赈之
　　元史仁宗纪七月大宁等路陨霜勅有司赈恤按是年为武宗至大四年仁宗七月已即位故入仁宗纪
　　仁宗纪皇庆二年二月以大宁饥禁酒四月大宁路免今嵗盐课延祐四年惠州银洞三十六眼立提举司办课
　　元史泰定帝纪九月大寜蒙古大千户部风雪毙畜牧赈米十五万石
　　按是年为英宗至治三年泰定帝已即位故入防定纪
　　泰定帝纪防定二年十二月大宁路饥禁酿酒惠州等处饥赈籴有差三年十一月大宁等路水民饥赈钞五万锭是嵗大宁路大水溺死者人给钞一锭四年三月大宁广平二路属县饥赈钞二万八千锭致和元年四月大寜属县饥发粟赈之元史顺帝纪元统二年六月大寜广宁辽阳开平懿州水旱蝗大饥诏以钞二万锭遣官赈之庚申外史上都与红罗山未平庚申帝在上都红罗山在东南伊苏驻兵在焉上都恃有红罗山为之籓篱红罗山恃上都为救援而不设备常遇春使人觇知之即以大兵鋭骑昼夜兼行六月破红罗山七月破上都城
　　按是年为至正二十九年明太祖洪武二年
　　明
　　兴州卫
　　明太祖实录命遇春自鳯翔赴北平以平章李文忠辅之自北平徃取开平道三河径鹿儿岭过惠州败故元将江文清兵次全宁故元丞相伊苏复以兵迎战又败之伊苏遁去进攻大兴州乃分兵千余为八屯伏其归路大破之明史李文忠拜征虏左副将军与大将军分道北征至北庆州而还道兴州禽国公江文清等降三万七千人至红罗山又降杨思祖之众万六千余人
　　按江文清常遇春传作汪文清字误也
　　明太祖实录洪武四年二月罢山后诸州徙其民于山南中书右丞相魏国公徐达奏山后顺宁等州民虽已招集来降未见安土乐生恐其久而离散已徙顺宁宜兴州沿边民入壮平州县洪武七年九月燕山卫都指挥使朱杲通州卫指挥佥事郑治汝宁卫指挥佥事冯俊密云卫指挥佥事张斌等率师出古北口防秋卒遇敌皆力战死明史成祖纪洪武三十五年十月命北平州县弃官避靖难兵者朱宁等二百十九人入粟免死戍兴州大宁卫
　　营州卫
　　明太祖实录洪武四年十一月赐北平红罗山新附鞑靼军五万七千七百余人绵花绵布苏木五年六月振武卫指挥佥事王常先等招集红罗山故元将阿苏【旧作阿速今改正】所部军士七千人来降七年七月左副将军李文忠帅师攻髙州大石崖克之斩故元宗王托多实哩【旧作朶朶失里今改正】禽其承制伯嘉努【旧作百家奴今改正】余众败走文忠复遣指挥唐某追击之至氊防山遇故元鲁王营于山下以兵攻之斩鲁王及司徒达噶济【旧作答海后今改正】平章巴尔【旧作巴剌今改正】知院呼都克【旧作忽都今改正】获鲁王妃蒙克图【旧作蒙儿秃今改正】并金印一玉图书一十二年六月命都督佥事马云统兵徃大宁明史太祖纪二十年正月冯胜为征虏大将军傅友徳蓝玉副之率师征纳克楚【旧作纳哈出今改正】三月师出松亭关城大宁寛河会州富峪六月逾金山纳克楚降閠月师还次金山都督濮英殿军遇防死之九月置大宁都指挥使司明太祖实录十月征虏大将军永昌侯蓝玉奏留人马戍守大宁会州等处二十一年命北平都指挥使司调新籍军士赴大宁屯戍代还旧军二十三年遣使勅辽东都指挥故旻朱胜率所撡军马徃大宁候总兵官调遣其驼牛马非备战者悉发大宁运粮二十五年八月置营州后屯卫命指挥郭麟守之二十六年二月置营州前屯卫于兴州右屯卫于建州中屯卫于龙山县左屯卫于塔山北
　　按兴州当作兴中州误脱一字
　　明史太祖诸子列传宁献王权太祖第十七子洪武二十四年封逾二年就藩大宁在嘉峯口外古会州地东连辽左西接宣武为巨镇带甲八万革车六千所属诺音【旧作朶顔今改正】三卫骑兵皆骁勇善战权数令诸将出塞以善谋称明太祖实録二十八年四月调大宁左右二卫为宁王营州左右二防卫
　　明史惠帝纪建文元年八月诏兴州营州开平诸卫军全家在伍者免一人十月燕兵自刘家口间道袭防大宁守将朱鉴死之总兵官刘贞都督陈亨援大宁亨叛降燕燕以宁王权及诺音三卫卒归北平太祖诸子列建文元年朝议恐权与燕王合使人召权权不至坐削三防卫其年九月江隂侯吴髙攻永平燕王徃救髙退燕王遂自刘家口间道趋大宁诡言穷蹙来求救权邀燕王单骑入城欵洽不为备北平锐卒防城外吏士稍稍入城隂结三卫部长及诸戍卒燕王辞去权祖之郊防兵起拥权行三卫彍骑及诸戍卒一呼毕集守将朱鉴不能御战殁王府妃妾世子皆随入松亭关归北平大寜城为空明太宗实録七月庚寅守遵化指挥蒋玉言都督刘贞陈亨都指挥卜万引大宁兵出松亭关驻沙河将攻遵化壬辰上率兵援之刘贞等闻上将至走还松亭关乙未命千户李濬等领兵至关刘贞等闭关不敢出适逻骑获大宁二卒至乃作招卜万书盛称奬万而极毁诋亨缄识牢密召一卒饮之酒且厚赉之而置书其衣中俾归与万其同获之卒窃窥之问守者曰彼何为者守者曰遣归通意故得厚赉卒请偕行遂俱遣而不与赉不得赉者至即发其事刘贞陈亨搜卒衣得与卜万书遂疑万执下狱籍其家九月议攻大宁乙未师行十月戊戌师至刘家口路极险隘守关百余人乃命郑亨领劲卒数百卷斾登山断其归路而从后攻之悉擒守关者师遂度关壬寅师抵大宁适西南隅城崩遂克之获都指挥房寛遣陈亨家奴并城中将士家属报亨等刘贞等引军来抜军士闻家属无恙皆解甲宁王权三防卫军为朝廷削夺者尚留城中至是皆归附上悉以还宁王丁未刘贞陈亨回至乱塔黄崖亨与营州中防卫指挥徐理右防卫指挥陈文夜袭破贞营贞单骑走广宁亨等率众降甲寅抜大寕之众及宁王权皆回北平乙夘我军至会州以大宁归附之众分各军丁巳师松亭关
