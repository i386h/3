<!-- { "loadSidebar": true } -->
　　三学寺【与狼山之三学寺别】　元一统志三学寺在大宁县北十五里七金山辽咸雍元年建有碑后罹兵火碑字剥落难辨金赵秉文诗刳檐额蠧蜗涎象教尘埃阅百年知寺在金时已毁明一统志乌梁海七金山下亦载此寺名
　　昊天寺　元一统志昊天寺在大宁县西一百里香台山辽干统七年建金泰和六年杜元撰碑华严寺　元一统志华严寺在富庶县
　　谨按元富庶县在大宁东南境富庶县之寺庙当在八沟属喀喇沁东南境即今平泉州地
　　玉清观【与大定府之玉清观别】　元一统志玉清观在金源县西北隅
　　谨按元金源县在大宁东境金源县之寺庙当在八沟属喀喇沁东境内
　　恵州文庙　元一统志文庙在恵州西北隅谨按元恵州在大宁南今为八沟接塔子沟南境凡恵州城内及西境南境当在八沟今属平泉州
　　东林寺　元一统志东林寺在恵州东南隅开祐寺　元一统志开祐寺在恵州西南隅兴福寺　元一统志兴福寺在恵州西南隅大清观　元一统志大清观在恵州西北隅神山庙　元一统志神山庙在恵州西南十五里黄崖寺　元一统志黄崖寺在恵州南一百三十里
　　高州文庙　元一统志高州文庙至元二十年郡侯杨僧喜创建
　　谨按元高州在大宁北境凡高州诸寺庙当在八沟喀喇沁北接翁牛特境内今属赤峰县
　　紫防宫　元一统志紫防宫在高州辛酉嵗道士士李清风建
　　感圣寺【与大定府之感圣寺别】　元一统志感圣寺在高州癸夘嵗僧性聪建
　　东华宫　元一统志东华宫在高州甲寅歳王崇贞建
　　元都观　元一统志元都观在高州丁巳歳建福田寺　元一统志福田寺在松州南闗有古佛大像
　　谨按元松州在大宁西北境凡松州诸寺庙当在八沟喀喇沁西北接翁牛特境今属赤峰县
　　广济寺　元一统志广济寺在松州南闗外有塔二座
　　望京山寺　元一统志松州东八十里望京山有寺石佛像
　　香台山寺　元一统志松州南八十里香台山有石井
　　五峰山寺　元一统志松州西南九十里五峰山有古寺
　　龙翔寺　慕容燕建十六国春秋前燕録有黑龙白龙各一见于龙山慕容皝亲率羣僚观之立龙翔佛寺【水经注作龙翔祠】龙山在今塔子沟防属土黙特右翼东南境今寺址无考
　　尧祠　北魏建魏书地形志昌黎郡龙城县有尧祠龙城县为今三座塔地今祠址无考
　　白鹿山祠　北魏建魏书地形志建徳郡石城县有白鹿山祠白鹿山在今塔子沟防属喀喇沁左翼东境今祠址无考
　　精严禅寺　在塔子沟东北大城子土人掘地得金碑一为利州精严禅寺第一代葢公和尚墓铭承直郎北京路转运度支判官赵秉文撰并书承安五年八月望北京灵感禅寺住持法嗣祖沙门小师崇显立石文称僧圆葢于大定六年始开堂于精严禅寺为第一代知精严寺为金世宗时剏建元一统志精严寺在利州西闗金大定间建与此合今废
　　玉京观　在塔子沟东北长夀山有元至元二十四年玉京观地产弭讼碑记尚存白霫李察撰白霫张洪礼书丹住持李守净明元大师王志端张志定同立石元一统志玉京观在利州西十里此地在大城子西元时正为利州西境观距长夀山四百歩许今惟存旧址
　　谨按玉京观地产碑所载尚有龙清观及瑞云庵亦当于大城子相近今遗址无考
　　云谿观　在塔子沟东南瑞云山有洞曰天一大洞有元至正七年碑额曰大元辽阳等处大宁县路瑞州海濵乡周家庄云谿观碑前大都大长春宫提举冲和葆素明一大师大宁路道通门提防张道中撰纯素安然大师松阳白道客书并碑称黄冠李元久于庚戌来游斯洞凿石兴功庚辰剏建三清寳殿云房斋厨焕然一新则观实落成于元顺帝至元六年今碑在山洞侧观已废圆明寺　在塔子沟喀喇沁左翼西七十里元时建有碑今惟存旧址
　　灵感寺　在三座塔城内土人耕地得辽碑一为灵感寺释迦佛舎利塔铭辽天庆六年丙申新授尚书都官员外郎辽西路钱帛判官张嗣初字【阙二字】撰文和龙僧悟照字育物书丹碑称寺为太平九年僧守奇道隣所建作塔十三级以贮舎利大安中僧通教重修碑中凡光字皆不全书葢避太宗讳也又土人尝掘地丈余见地宫一所周遭嵌列碑文中有释迦定光二佛的身舎利塔记辽天庆二年讲经律论师慧材撰葢辽时藏佛舎利于此寺今废
　　大通法寺　在三座塔城内土人掘地得元碑一额书大元国懿州路兴中州大通法寺常住上下院地产碑记乡曲后进东岩樵隠安思道撰并书文云询厥创始罔克周知闻祖师琛公和尚栖息于兹厥后生徒接续代不乏人则此寺创建当在元以前其碑瓦备列常住田畆寺院知元时最为巨刹今废
　　谨按大通法寺地产碑尾所列诸寺曰灵感寺曰西灵山寺曰北灵山寺曰华严寺曰松岩寺曰归山院曰増福寺曰玉泉寺曰崇国寺曰西山寺曰重修寺曰深井寺曰灵峰寺曰云岩寺曰黄【阙一字】寺曰洪福寺曰清修院曰石门山寺曰龙泉寺曰宁国寺曰三教院曰华犁寺曰观音堂曰禅院曰何家讲院皆大通法寺之下院并当与兴中府相近其中惟灵感寺今存辽天庆时碑又元碑称西灵山寺地产东至白崖子南至井儿涧西至分水岭北至柏山今柏山在三座塔东南而西灵山寺已不存其余诸寺遗址亦俱无考
　　灵岩寺　在三座塔东南柏山上辽统和中僧可观始卜地结庵太平五年邑人赵廷贞等施四面隙地重熈初郡人雄武军节度使王育与邑人尹节高耸等重建二十二年僧潜奥悟开等购经一藏二十四年增建九圣殿清宁四年赐名浄觉寺咸雍六年赐名灵岩寺复有僧志福奏请铸钟増构钟楼夀昌初复建大殿今惟干统八年戊子碑尚存碑文为朝请大夫守殿中少监知安徳州军州事上骑都尉涞水县开国子食邑五百户赐紫金鱼袋邪律劭撰僧恒劬书并额碑阴有小末题劬述劭书字画遒劲文云余兄文学之外尤工小篆则恒劬殆亦邪律氏子入道者碑在今山上废安徳州城基之侧寺已废
　　防峪道院　在三座塔东北台头沟有金皇统八年宜州防峪道院复建藏经千人邑碑记东海徐卓撰字体完善碑称道院为辽耶律赛音温【旧作详穏今改正】家之坟建以藏经金皇统六年火灾忠显校尉顔夀与郡人马祐等重建今山下石佛半损坏院基周一里许惟存旧址
　　东岳庙　在三座塔之黒城子北八里有元至正五年川州重修东岳庙碑记前嚅学正徐潜撰医学正张质书丹碑称东岳祠嵗逺残毁泰定丙寅全真刘徳宁新之今惟存旧址
　　云峯观　元张道中云谿观碑称黄冠李元久防而多疾父母舍入建州大王山云峰观礼曺大师为引度之师当在三座塔南境今遗址无考兴圣寺　元大徳中千户王姓为林泉寺僧祥盘建于郭家寨见元僧无际月华山林泉禅寺碑今遗址无考
　　圣水院　元大徳中总管刘姓为林泉寺僧祥盘建于仇家庄亦见林泉禅寺碑今遗址无考谨按林泉禅寺地产碑所载尚有马家寨寺兴胜寺及马峪之文殊院皆林泉寺之下院今遗址俱无考
　　兴教寺　元一统志兴教寺在和众县
　　谨按元和众县为塔子沟西壮之小城子凡和众县诸寺庙当在塔子沟喀喇沁左翼西北境今属建昌县
　　浴室寺　元一统志浴室寺在和众县
　　重阳观　元一统志重阳观在和众县
　　大清观　元一统志大清寺在和众县
　　浄修寺　元一统志净修寺在龙山县东南隅谨按元龙山县为今塔子沟防南之喀喇城凡龙山县诸寺庙当在塔子沟喀喇沁左翼西境内今属建昌县
　　圣峰寺　元一统志圣峰寺在龙山县东南隅崇教寺　元一统志崇教寺在龙山县东南隅隆祥观　元一统志隆祥观在龙山县东南隅极乐寺　元一统志极乐寺在龙山县西南十三里辽时建内有刘銮塑像
　　龙泉寺　元一统志龙泉寺在龙山县南一百三十里富
　　熊山寺　元一统志龙山县南六十里熊山上有熊山寺
　　石柱山寺　元一统志龙山县南八十里石柱山中辽僧白羊大师建寺于此
　　利州文庙　元一统志文庙在利州西南隅谨按元利州为今塔子沟东北之大城子凡利州诸寺庙当在塔子沟防属喀喇沁左翼北境内
　　防国西齐王庙　元一统志防国西齐王庙在利州西闗
　　祥灵寺　元一统志祥云寺在利州西闗
　　栖贞观　元一统志栖贞观在利州东孙家庄洪广寺　元一统志洪广寺在利州东九十里昌国寺　元一统志昌国寺在利州东一百六十里
　　云峰寺　元一统志云峰寺在利州东南一百二十里金山之巅中有瀑布
　　龙山庙　元一统志龙山庙在利州南二里石将军庙　元一统志石将军庙在利州西南二十里祈祷多应
　　昭恵灵显真君庙　元一统志昭恵灵显真君庙在利州西北二里
　　庆云寺　元一统志庆云寺在利州北九十里古城寺　元一统志古城寺在恵州东一百八十里
　　谨按恵州东南境为今塔子沟南境地恵州东南之寺庙当在塔子沟喀喇沁左翼南境今建昌朝阳县地
　　龙门寺　元一统志龙门寺在恵州东南一百七十里
　　兴中州文庙　元一统志宣圣庙在兴中州东北隅
　　谨按元兴中州为今塔子沟东北之三座塔也凡兴中州诸寺庙当在塔子沟土黙特右翼境今建昌朝阳县地
　　大观音阁　元一统志大观音阁在兴中州市心辽清宁四年建
　　崇福寺　元一统志崇福寺在兴中州西南隅辽干统二年建
　　金岩寺　元一统志金岩寺在兴中州西八十里青峦山
　　华严寺　元一统志辽天授皇帝常猎和龙山建华严寺元安思道大通法寺地产碑亦载和龙山华严寺之名
　　川州文庙　元一统志川州文庙辽时尝创庙学于川州治西南金承安五年重修泰和初赵秉文为记
　　谨按元川州为今三座塔东北境地川州寺庙当在塔子沟土黙特右翼北境今建昌朝阳县地
　　建州文庙　元一统志文庙在建州西北隅谨按元建州为今三座塔西南境地凡建州诸寺庙当在塔子沟防属土黙特右翼西南境内
　　兴隆寺　元一统志兴隆寺在建州西南隅紫防宫　元一统志紫防宫在建州东北隅十方讲院　元一统志十方讲院在恵和县东北隅辽夀隆二年建
　　谨按元恵和县为今塔子沟北敖汉地凡恵和县诸寺庙当在敖汉境今建昌朝阳地
　　观音阁　元一统志观音阁在恵和县市心崇法寺　元一统志崇法寺在恵和县
　　仁王阁　元一统志仁王阁在武平县市心谨按元武平县为今塔子沟东北奈曼地凡武平县诸寺庙当在奈曼境内今建昌朝阳县地
　　福严寺　元一统志福严寺在武平县
　　宝贞观　元一统志宝贞观在武平县东南







　　钦定热河志卷八十二
<史部,地理类,都会郡县之属,钦定热河志>
　　钦定四库全书
　　钦定热河志卷八十三
　　文秩
　　热河自秦汉以来越在外徼诸部错居未有官守之设也元魏建安营二州分置守令唐时有营州都督府不过侨治于内地辽金及元始全有其境官制之见于史志者綦详明初北平布政司仅属遥领未几即弃于三卫无复有王官矣我
　　国家光宅区夏薄海内外咸版图而热河尤宻迩畿辅置道分防吏治赅备近复改设府州县规制与内地等守土之臣嵗奉
