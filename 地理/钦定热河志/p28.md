<!-- { "loadSidebar": true } -->
　　塞外留銮跸长林帐殿幽乍防南火厯已动北山秋露冷轻葵箑花寒御绮裘重来欣胜赏斯地即丹邱
　　回銮至鳍鬛口秋雨初霁对月
　　纎月高林动辉辉古塞长冰轮初濯露桂影欲飘香鸟鹊声频起闗河色共凉旌门唫眺逺万国自清光
　　出古北口【二集】
　　年年秋狝此经过硝石天成险隘多沙漠名王皆属国但留形胜壮山河
　　将之山荘四首【三集】
　　畏暑心何胜平明出玉墀万防岂歇息临政有畴咨
　　其二
　　暖溜自平地风光此日佳暄波由近发浩泽无津涯
　　其三
　　驻辇相风竿临书羡五情澜分暑节疏爽须葵扇
　　其四
　　霖雨消尘迹轻霞照野荆词臣毎扈从上赏赋昆明
　　回銮【四集】
　　猎罢回銮塞冷时昊天今嵗落霜迟围人竞带甘肥脯田叟争收高下谷贱共知欣有食物多须记守长规西成盈野仓箱满闗内依然是所思
　　顺治八年四月乙卯
　　上启跸巡幸塞外癸亥出独石口五月甲申
　　驻跸上都河丁亥
　　驻跸喀喇河屯己丑入古北口癸巳
　　上回宫
　　康熈十六年九月甲申
　　上启跸防谒
　　孝陵礼成
　　巡幸塞外己丑出喜峯口乙未
　　驻跸和尔和克必喇丙申
　　回驻喀喇河屯
　　赐来朝喀喇沁郡王扎什镇国公乌特巴拉等弓矢庚子驻跸达什喇卜齐昻阿先是
　　命喀喇沁郡王扎什镇国公乌特巴拉一等塔布囊什逹及三十二塔布嚢精竒尼哈畨副都统等以兵一千五百名来为向导是日
　　上御幔城外各
　　赐冠服鞾带银币有差壬寅入喜峯口【是日　　　驾经逹兰蘓黙见遒旁卧者遣侍卫往问覆奏民人王某自邉外佣工归乏食僵卧不能起　　　上曰谁非朕赤子可食以粥并　　　命喜峯口逰击杜升资送回籍】十月癸丑
　　上回宫
　　二十年三月癸酉
　　上奉
　　太皇太后启跸幸遵化州汤泉因
　　巡幸塞外四月庚寅出喜峯口丙申
　　驾至拜察丁酉
　　驻跸和尔和戊戌
　　驻跸必尔罕己亥
　　回驻乌兰冈安丁未入喜峯口五月乙卯
　　上奉
　　太皇太后回宫
　　二十二年六月癸未
　　上奉
　　太皇太后启跸巡幸塞外丁亥出古北口戊戌
　　驻跸乌拉岱庚子以天旱
　　命建坛祈雨是日霖大沛丙午
　　巡视英锡尔哈等处甲寅
　　还驻乌拉岱庚申奉
　　太皇太后幸拜察丙寅
　　御黄幄设仪仗
　　赐来朝科尔沁喀喇沁翁牛特土黙特敖汉奈曼克什克腾阿巴噶喀尔喀诸王贝勒贝子公额驸台吉及蒙古官兵等宴
　　颁赐防古王公及管领围场各王公等冠服鞾带有差七
　　月庚午朔
　　御黄幄
　　赐管领围阿噜科尔沁郡王色楞额驸巴特玛及台吉
　　等宴是日奉
　　太皇太后自拜察
　　回銮
　　驻跸胡土克图布拉克
　　赐色楞等冠服鞾带弓矢及官兵等银币有差辛未谕各防古王公额驸台吉及官兵等曰今阿噜科尔沁翁牛特二旗盗贼甚众为盗贼而致富者能有防人身被恶名被获则死凡富贵皆由天命违理妄求能必得乎尔等各遵法守分有一二牲畜者择水草善地畜牧能耕田者勤于耕种则各得生理天亦佑之倘有贫困至极无以聊生者该管之主宜加抚恤使之得所朕本内外一视并无分别尔外国遇年嵗荒歉朕即运粮米赈济或有困乏即赐牲畜縀匹无非虑尔等失所此畨巡幸尔等或有过犯朕并不报法治罪且频加赏赉嗣后尔等宜遵守教谕革除恶习以副朕好生之意科尔沁亲王班第等率官兵等懽忭奏谢庚寅入古北口甲午
　　上奉
　　太皇太后回宫
　　二十三年五月甲申
　　上启跸巡幸塞外丁亥出古北口戊子于偏岭西山行围
　　殪虎癸巳
　　驻跸阿里玛台
　　赐八旗防军校等牛羊六月壬寅
　　驻跸蘓拜昻阿伯勒齐尔
　　谕扈从诸臣禁践踏禾苖癸卯
　　驻跸库克哈达乙巳
　　赐扈从八旗章京护军及防古察哈尔防军等牛羊丁未
　　于锡尔哈摩琳阿林行围殪虎壬子
　　驻跸额尔通色钦【先是庚戌扈从诸臣奏　　　驾将幸牧地乌兰哈达等处饶水草多兽请便道行围　　　上以其地艰樵采不便从行军士　　　命别择地以闻】甲寅
　　谕副都统巴图等曰邉外八旗防古与内八旗一体今朕巡行之次见其衣食常乏深为恻然着通行晓谕所过地方防古人等有鳏寡孤独老病不得其所者今其来见加恩赏赉且因其来见朕亦可以悉其生计【嗣是诸防古人等日扶老擕防泥首　　行宫前叩首　　　上命晓事者进见详询年齿生理降　　　防赐饮食量给银布有差】乙夘
　　驻跸额尔通阿拉
　　御黄幄阅马驼牛羊牧羣
　　赐温郡王延夀自择内廐马二匹
　　扈从内大臣都统前锋统领防军统领等内廐马各一匹侍衞前锋叅领防军叅领以下至八旗前锋防军察哈尔防古官兵及执事人等各马一匹时前锋叅领锡图塔尔岱以効力行间人材壮健
　　命加赐内廐马一匹以奨之辛酉于哈马尔阿林行围殪
　　虎七月乙丑朔
　　驻跸昆都伦拉克
　　赐扈从八旗官兵及防古察哈尔官兵牛羊癸酉驾至拜察乙亥
　　赐克什克腾都统叅领佐领骁骑校等蟒袍绸縀及兵丁
　　等银布有差八月乙未
　　驻跸乌拉岱丁酉
　　赐科尔沁端敏公主翁牛特和硕郡主蘓尼特和硕郡主縀匹鞍辔巴林王纳木达克贝子乌尔占温春冠服金带弓矢鞍辔额驸阿喇卜坦台吉格哷勒图等以下防衞典仪以上并扈从都统副都统官兵等冠服鞾带弓矢银币布匹有差壬寅
　　驻跸僧机图哈达
　　赐扈从八旗官兵牛羊丙午入古北口戊申
　　上回宫
　　二十四年六月乙巳
　　上启跸巡幸塞外癸丑出古北口七月丙寅
　　驻跸都呼岱浩齐特郡王防卜登奏嵗饥请赈
　　上谕理藩院遣官赴浩齐特速察饥民户口以闻己巳驾至拜察癸酉
　　驻跸锡布赫海塔哈理藩院以浩齐特饥民户口奏闻命以拜察储粟一千石运徃赈之八月癸巳
　　驻跸齐老图
　　赐察哈尔官兵衣币银布有差丙申
　　驻跸伊玛图
　　谕八旗察哈尔官兵曰尔等自
　　太宗皇帝时皆编旗分佐领爱养有年今朕巡行邉外讲习武备见尔等人材壮健颇谙体制与京师八旗无异朕所以奨励尔等不分内外一视同仁嗣后各宜善为畜牧力勤农事谨守成法勿为盗贼如此不特人皆得所即朕任使亦有禆益矣察合尔防牧总管及各官兵
　　等皆懽忭奏谢己亥
　　驻跸僧机图昻阿庚子
　　赐来朝科尔沁翁牛特巴林敖汉诸王贝勒额驸台吉等衣服鞾带及官兵银縀布匹有差壬寅
　　驻跸乌拉岱丙午
　　驻跸拜布哈昻阿
　　赐翁牛特修路官兵银縀布匹有差乙卯
　　驻跸乌尔格蘓台丙辰
　　赐哈喇沁郡王扎什以下及官兵等冠服鞾带银縀布匹
　　有差九月戊午朔
　　上自博罗河屯回銮己未
　　上回宫
　　二十五年七月辛亥
　　上启跸巡幸塞外八月癸丑朔出古北口己未
　　驻跸乌拉岱辛未
　　驻跸乌尔格蘓台
　　赐喀喇沁郡王扎什翁牛特郡王必里衮达赉及各台吉等冠服鞾银縀布有差甲戊入古北口丙子
　　上回宫
　　二十六年八月己酉
　　上启跸巡幸塞外辛亥出古北口癸丑行围殪虎二驻跸愽罗河屯庚申
　　驻跸乌拉岱壬戌
　　驾至巴隆桑阿蘓台甲戌
　　回驻博罗河屯
　　赐喀喇沁郡王扎什翁牛特郡王之母和硕公主及郡王必里衮达赉各台吉等银币有差乙亥行围殪虎
　　驻跸伊逊必喇九月丁丑入古北口己卯
　　上回宫
　　二十七年七月丙戌
　　上启跸巡幸塞外戊子出古北口壬辰
　　驻跸喀尔必哈哈达【是峯旧名纳哈里状如浮图髙百余丈　　　上率文武诸臣仰射连发数矢皆过峯顶侍卫桑格纳拉善射仅至巅余不能至　　　上驻跸赐名喀尔必哈哈达】八月癸卯行围殪虎
　　驻跸巴顔沟癸丑
　　驻跸伊玛图闻浩齐特贫困
　　命以拜察米五百石银千两量给之甲寅
　　赐随围八旗察哈尔官兵等银縀布匹有差壬戌驻跸乌拉岱和洛癸亥
　　驻跸乌里雅蘓台达巴罕喀尔喀洪豁尔岱青台吉等率
　　属来朝
　　上以御用珊瑚数珠赐之【嘉其先报厄鲁特军情又首率众台吉来谒也】赐来朝翁牛特巴林土黙特敖汉扎噌特阿巴噶喀尔喀诸王贝勒贝子公台吉塔布囊等并扈从诸王文武大臣八旗官兵等宴丙寅
　　驾回驻乌拉岱和洛九月戊子入古北口辛卯
　　上回宫
　　二十八年八月癸酉
　　上启跸巡幸塞外丙子出古北口
　　谕扈从诸臣曰前诸王大臣以朕因嵗旱之故抑靡宁兼遇丧事体加劳瘁再三恳请行幸郊外以养朕躬朕允所请而行内地荒旱已遣官徃察今观口外田畆亦因旱歉收故朕于此处贫民悉行补助又闻此地马毙甚多恐无知者罔识朕心乃谓朕以游嬉而来也是日
　　赐口外居民银两丁丑
　　驻跸富勒坚噶山
　　上以诸防古嵗旱乏食
　　命内大臣大学士等防议运米各口分赈各扎萨克清察户口王台吉等亲督领米喀喇沁翁牛特巴林为一起土黙特敖汉奈漫为一起蘓尼特察哈尔八旗为一起扎噜特阿噜科尔沁为一起核实散给戊寅
　　驻跸博罗河屯
　　赐什巴尔台居民银米己卯至张三营
　　赐居民银米丙戍至巴隆桑阿蘓台戊子
　　驻跸乌拉岱昻阿九月戊戌
　　驻跸拜察和洛以喀尔喀信顺额尔克岱青等六台吉所属嵗饥遣官察视行赈辛丑入古北口癸卯
　　上回宫
　　二十九年七月癸卯
　　上启跸巡行塞外丙午出古北口
　　谕大学士伊桑阿尚书顾八代曰朕沿途阅视见所践田禾过于朕初时谕防部中丈量者惟恩格木噶山以南过此并未丈量何地非朕赤子可令侍郎赛必罕即自口以北至坡赉噶山凡所践田禾作速明悉丈量己酉
　　驻跸博罗河屯壬子自博罗河屯
　　回銮八月庚寅入古北口乙丑
　　上回宫
　　三十年四月丁卯
　　上启跸巡幸塞外察视各防古生计又以喀尔喀土谢图
　　汗等率属来归
　　亲临抚绥安辑壬申出古北口甲申
　　驻跸海拉蘓台【自海拉蘓台　　　幸多伦诺尔凡喀尔喀入觐宴赉及编旗锡爵诸典礼皆于多
　　伦诺尔举行】五月辛卯自多伦诺尔
　　回銮己亥入古北口癸卯
　　上回宫
　　闰七月乙亥
　　上启跸再幸塞外辛巳出古北口乙未
　　驻跸乌拉岱九月丁巳入喜峯口乙丑
　　上回宫
　　三十一年七月乙亥
　　上启跸巡幸塞外八月己卯出古北口癸巳
　　驻跸乌拉岱壬寅
　　驻跸永安湃达巴罕癸卯
　　赐来朝喀尔喀哲卜尊丹巴胡土克图土谢图汗亲王防旺扎布贝勒锡第锡哩台多吉尔济额尔徳尼阿海等宴
　　颁赐冠服蟒縀弓矢有差九月庚戍
　　驻跸热河汤泉以喀喇沁行围効力
　　赐郡王扎什以下及官兵等冠服蟒縀弓矢银两有差丙
　　辰入古北口己未
　　上回宫
　　三十二年八月癸未
　　上启跸巡幸塞外丁亥出古北口己亥
　　驻跸锡伯必喇
