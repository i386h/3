<!-- { "loadSidebar": true } -->
　　后汉书鲜卑永宁元年辽西鲜卑大人乌伦其至鞬率众请邓遵降奉贡献诏封乌伦为率众王其至鞬为率众侯建光元年秋其至鞬复叛累杀郡守控数万骑后其至鞬死鲜卑抄盗差稀按鲜卑之在后汉于光武时首先内属受封者为于仇贲满头然其所居在辽东于桓帝时最强大者为檀石槐凡东西中三部大人皆属之然其卓帐在髙栁北三百余里并在今承德府境外故不列后仿此
　　辽西鲜卑宇文普囬　莫那
　　北史周本纪其先出自炎帝为黄帝所灭子孙遁居朔野其后有葛乌莬者鲜卑奉以为主遂总十二部落世为大人及其裔孙曰普囬因狩得玉玺三纽文曰皇帝玺普囬以为天授已其俗谓天子曰宇文故国号宇文因以为氏普囬子莫那自隂山南徙始居辽西是曰献侯为魏甥舅之国九世至侯豆归为慕容皝所灭
　　按自晋以上九世为宇文莫那约计当在汉时故附録于此侯豆归即十六国春秋所载逸豆归详见后
　　魏
　　乌丸【即汉乌桓魏书作丸】
　　按汉武北讨以后乌丸微矣今録其可考者二人
　　右北平乌丸冦娄敦
　　辽西乌九防留
　　三国志毌邱俭传毌邱俭率幽州诸军屯辽隧右北平乌丸单于冦娄敦辽西乌九都督率众王防留等昔随袁尚奔辽东者率众五千余人降冦娄敦遣弟阿罗槃等诣阙朝贡封其渠帅二十余人为侯王【景初元年】
　　按乌丸传裴松之注引魏畧防留作防留叶【当即等字之误】随袁尚奔辽东作辽西阿罗槃作阿罗奬二十余人作三十余人当从俭传为正
　　又北魏书徒河段就六眷传有渔阳乌桓库辱官约畧时世当在魏末晋初然无确验附着于此
　　鲜卑
　　按魏初鲜卑轲比能为最强其地自云中五原东抵辽水实尽有今热河全境然其卓帐当并州之北在今承德府境外比能见杀之后其余众散居潢水之南黄龙之北亦皆无名氏可考今惟録檀石槐旧部受魏封爵者着于篇
　　素利弥加　厥机　沙末汗　成律归
　　三国志鲜卑传业素利弥加厥机皆为大人在辽西右北平渔阳塞外建安中因阎桑上贡献通市太祖皆表宠以为王厥机死又立其子沙末汗为亲汉王延康初又各遣使献马文帝立素利弥加为归义王太和二年素利死子小以弟成律归为王代摄其众魏书鲜卑传檀石槐分其地为中东西三部从右北平以东至辽东接夫余濊貊为东部二十余邑其大人曰弥加厥机素利槐头从右北平以西至上谷为中部十余邑其大人曰柯最阙居慕容等
　　按檀石槐东部大人以魏书所载方位证之弥加厥机素利当在今境然三国志以素利弥加为一人厥机为一人魏书又似以弥加厥机为一人素利为一人未详孰是其中部大人亦未审孰居今境并附存之
　　晋
　　鲜卑【乌九附】
　　按西晋之末北州纷扰热河北境为鲜卑宇文氏地为详着卷内其时乌丸已弱余种尚杂处其间故只从附载至热河南境虽为段氏疆域所涉而段氏世居令支建亭不在今境内如檀石槐轲比能例不书
　　鲜卑宇文莫圭【魏书作莫廆】
　　十六国春秋前燕録太安初鲜卑宇文单宇莫圭部众强盛遣其弟屈云冦边别帅素德延【晋书载记及魏书作素延】攻掠诸部廆亲击败之素怒延复率众十万围廆于棘林众咸震惧廆曰素怒延军无法制已在吾计中诸军但为力战无所忧也乃躬贯甲胄驰马出击大败之追奔百里俘斩万余人
　　按庾信周上柱国齐王宪碑晋太康之世据有黄龙当太安初宇文莫圭攻慕容廆之时距太康止十有余年史称莫圭部众强盛自称单于则所谓据有黄龙者当即莫圭
　　鲜卑宇文悉独官【魏书作逊昵延】
　　十六国春秋前燕録太兴二年廆封略渐广据棘城晋平州刺史东夷校尉崔毖乃隂结髙句丽及宇文氏段氏谋灭廆以分其地三国进攻棘城廆闭门自守遣使独以牛酒犒宇文大人声言于众曰崔毖昨有使至二国疑宇文氏与廆有谋各引兵归宇文大人悉独官曰二国虽归我当独兼其国率众数十万逼城连营四十里廆使召其子翰于徒河翰遣使谓廆曰悉独官举国为冦彼众我寡易以计胜难以力胜今城中之众足以御冦翰请为竒兵于外伺其问而击之乃听翰留徒河悉独官闻之曰翰素名骁果今不入城或能为害当先取之城不足忧也遂分遣数千骑击翰翰潜知之诈为段氏使者逆于道曰慕容翰久为吾患闻当击之吾已严兵相待宜速进也使者既去翰即出城设伏以待之宇文氏之骑见使者大喜驰行不复设备进入伏中翰奋击尽获之乗胜迳进遣间使语廆出兵大战廆使子皝与长史裴嶷将精锐为前锋自将大兵继后悉独官自恃其众初不设备见廆兵至方率众逆战前锋始交翰将千骑从旁直冲其营纵火焚之众皆震扰不知所为遂大败之悉独官仅以身免尽俘其众获皇帝玉玺三纽
　　按皝破悉独官得玉玺三纽与周书普囬文合知悉独官以下至乞得归逸豆归即九世中之三世也
　　鲜卑宇文乞得归【晋书载记及魏书作乞得】
　　十六国春秋前燕録太宁三年春三月石勒遣使通和廆拒之送其使于建康勒怒加宇文迄得归官爵使之击廆廆遣皝拒之以辽东相裴嶷为右部都督率索头段国为右翼命征虏仁自平郭趣伯林为左翼乞得归屯保浇水固垒不战遣兄子悉防防袭仁于伯林仁逆击悉拔雄斩之悉虏其众乗胜与皝攻乞得归大破之乞得归弃军走皝仁入其国城使轻兵追乞得归过三百里而还尽获其国重器畜产以百万计徙其民数万户以归先是海出大枯死于平郭至是而乞得归败其东部大人逸豆归逐而杀之因自立为王
　　鲜卑宇文逸豆归　涉奕干
　　十六国春秋前燕録宇文逸豆归既杀乞得归自立咸和八年八月皝率骑讨之军于广安逸豆归惧请和遂筑榆隂安晋二城而还咸康元年七月遣右司马封奕率兵袭击宇文别部涉奕干【一作涉夜干】大获而还涉奕干率骑追战于浑水又败之二年六月段辽遣弟兰将攻栁城西曲水宇文逸豆归入冦安晋以为兰声援皝引兵北趣安晋逸豆归弃辎重走皝遣封奕率轻骑追击大破之收其军实馆谷二旬而还十月使封奕攻宇文别部大防而归五年又使子荡冦将军恪平敌将军霸等击宇文别部建元元年二月宇文逸豆归遣其相国莫浅浑将兵来伐诸将争欲击之皝不许浑以皝为惮已荒酒纵猎不复设备皝遣翰率骑击之浑大败仅以身免二年正月皝与左司马髙诩谋伐宇文逸豆归以翰为前锋将军刘佩副之分命广威将军军【慕容军也】渡辽将军恪平敌将军霸及折冲将军慕舆根将兵三道并进逸豆归遣骁将南罗大涉奕干将精兵拒翰翰自出冲阵奕干将应之霸从旁邀击遂斩奕干宇文士卒不战而溃燕兵乘胜逐之遂克其都城逸豆归逺遁死漠北宇文氏由是散亡皝悉收其畜产赀货辟地千余里徙其部民五万余落于昌黎改涉奕干所居城为威德城使弟左将军彪戍之而还
　　鲜卑木堤　【附】乌桓悉罗侯
　　十六国春秋前燕録咸和九年正月皝遣军谘祭酒封奕攻鲜卑木堤干白狼扬威将军淑虞攻乌丸悉罗侯于平冈皆破斩之
　　前燕
　　按慕容氏自廆居棘城尚在今承德府境外后并段氏宇文氏其境始大自廆及皝并受晋封号洎称燕王渐成外域皝都龙城实居今境故记録自皝始儁之二年始南徙数年之间不乏事迹兹具着于篇并及龙城留台以下诸人不列慕容暐者以其都邺不在今境也
　　慕容皝
　　十六国春秋前燕録慕容皝字元贞小字万年廆第二子晋成帝咸和八年五月廆卒皝嗣辽东公位九年三月段辽冦徒河皝别将张萌击败之辽遣弟兰冦栁城不克而退休息二旬复益兵来攻卒不能防皝遣宁逺将军汗及封奕防共救之与兰遇于牛尾谷大败奕整阵力战得不没咸康二年六月段辽遣中军将军李咏夜袭武兴遇雨而还都督张萌追击禽之辽别遣弟兰率步骑数万屯于曲水亭将攻栁城西曲水皝率步骑五万击之师次栁城兰不战而遁皝谓诸将曰虏耻无功而归必将复至冝于栁城左右设伏以待之乃遣封奕率骑潜伏于马兠山七月辽果来冦抄奕夹击大破之斩其将荣伯保十月使世子儁伐段辽诸城大防而归三年正月徙昌黎郡筑好城于乙连东戍之以逼乙连六月辽又遣从弟扬威将军屈云夜袭皝子遵于兴国城大战于五官水上云败斩之九月左长史封奕等以皝任重位轻宜称燕王遂以三年十月丁夘僭即王位大赦改备羣司十一月皝以段辽屡为患称藩于赵乞师讨辽自请尽率国中之众会之并以弟宁逺将军汗为质石虎大悦辞其质期以明年大举四年正月皝遣都尉赵槃如赵听师期虎将击段辽募骁勇者三万余人悉拜龙腾中郎率舟师十万步骑七万伐之三月槃还至棘城皝引兵攻掠令支以北诸城段辽弟兰来拒战败之掠五千余户及畜产万计以归五月赵王虎至徐无辽奔密云山虎进入令支怒皝之不会师先攻辽而自专其利率众来伐燕人震恐皝成周内史崔焘等凡三十六城皆叛应之赵兵进攻棘城围守旬余左右或劝皝降皝曰孤方取天下何谓降也遣子荡冦将军恪等率骑二千晨出击之赵兵弃甲逃溃恪等乘胜追击斩获二万余级皝分兵讨诸叛城皆下之拓境至凡城筑戍凡城而还十二月段辽防皝遣使诈降于赵请兵接应石虎遣征东将军麻秋率众三万迎之皝自率诸军迎辽遣伏精骑七千于密云山大败麻秋于三藏口拥段辽及其步众以归五年四月虎使镇逺将军石城【据后赵録当作石成】入冦凡城不克进防广城【当作成】六年皝率骁骑二万出蠮螉塞长驱至于蓟城掠徙入幽蓟三万余户而还七年正月使筑龙城改栁城为龙城县八年七月营龙城新殿十月皝迁都城大赦晋康帝建元元年十月皝躬巡郡县劝课农桑复大起龙城宫阙二年四月赵平北将军尹农率众冦凡城不克而去晋穆帝永和元年二月赐大臣子弟为官学生号髙门生立东墙于旧宫以行乡饮之礼亲造太上章以代急就又着典诫十五篇并以教胄子十月皝以古者诸侯即位各称元年于是始不用晋号自称十二年十四年正月皝亲幸东庠十月享羣臣于承干殿以久旱丐百姓田租十五年七月皝畋于西鄙马倒被伤九月丙申薨于承干殿时年五十二在位十五年十月塟于龙山伪僭号追谥文明皇帝庙号太祖陵曰龙平
　　按録内慕容汗慕容恪当时俱为将军然止因事着号故不另标题后仿此
　　慕容儁
