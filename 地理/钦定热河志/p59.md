<!-- { "loadSidebar": true } -->
　　学古顔楣灿脚绎思别有会于怀井田封建宁非古师意弗师迹乃佳
　　学古堂【己亥】
　　石隄展步转东厢緑树隂笼学古堂説训讵惟资广博躬行只觉意茫茫
　　学古堂口号【庚子】
　　服膺两字勉修身犹恐能言行未纯谓我学成无可学知他不识学之人
　　学古堂口号【壬寅】
　　学古由来贵学心典谟终始曰惟钦设无准酌泥【去声】陈迹封建井田岂合今



<史部,地理类,都会郡县之属,钦定热河志,卷三十一>
　　畅逺台　清舒山馆之左因周垣旧基亘为长廊下依渌水有台巍然
　　圣祖御题额曰畅逺聨曰长对流光观物性静中佳趣得
　　天和每风日晴眀川原如绘
　　登临纵览万象纷罗俯察仰观之乐备于斯矣御制诗
　　畅逺台【甲戌】
　　清舒山馆之东临镜湖为崇台緑栁遥隄红荷近渚墙外羣山罗列奔凑矫首遐观斯为最畅
　　崇台湖上俯澄清畅逺新标即景名
　　渊鉴当年超物表静观万入空明





<史部,地理类,都会郡县之属,钦定热河志,卷三十一>
　　静好堂　径清舒山馆后曰静好堂筠篁丛碧巘岫萦青堂外飞楼疎櫺四启曰澄霁楼楼下堂室区分各系榜聨曰风泉满清聴聨曰云晴当槛碧山晓入楼青曰山水含清辉聨曰钩帘云雾生衣上当幌山川入镜中曰髙山流水聨曰石水流处天寒松色间曰岫幌聨曰日影飞花殿风文积草池并
　　圣祖御书
　　御制诗
　　静好堂【甲戌】
　　山庄幽防静如太古盖无地不然此间竹浄苔清觉鸟语泉声都増静赏
　　翠屏遮户静无尘阶前长緑筠琴荐笔床都恰当想因翰墨缅风人
　　静好堂【庚辰】
　　趁暖搴帷万象霁烟敛尽朗撑犂【防古语谓天为腾额哩汉书讹为撑】
　　【犁然音韵颇近宜于塞外用之】底湏在御夸琴瑟自觉当前契筦倪















<史部,地理类,都会郡县之属,钦定热河志,卷三十一>
　　冷香亭　静寄山房之侧临水东向曰冷香亭山庄荷花秋深未落与晩菊寒梅同韵伏读
　　御制诸什始知品异凡葩也亭北三楹曰峡琴轩与亭鳞次石防盘廻波淙响越水香防送雅韵鉴流沨沨乎如闻海上水仙操矣
　　御制诗
　　冷香亭【甲戌】
　　方亭东向俯临碧沼荷浄苹香露白风清时冰心玉壶殆不是过
　　四柱池亭绕緑荷冷香雨后袭人多七襄可识天孙锦弥望盈盈接绛河
　　冷香亭【己夘】
　　潦水寒潭芦荻苍汀沙白露欲为霜晩荷防朶支欹影风韵今朝挹冷香
　　冷香亭【壬辰】
　　亭枕莲塘玩水芳十分花带五分凉因之悟得迟禁【平声】久两字名真副冷香
　　峡琴轩【己夘】
　　流水风松静与皆峄桐不操八音谐西山爽气正当户东沼初阳又上阶每忆
　　虞歌复旦宁夸陶壁傲无怀懋勤惯是能供奉江砚宣毫率已排










<史部,地理类,都会郡县之属,钦定热河志,卷三十一>
　　采菱渡　湖之南有小舟可登舟北渡搆亭其漘曰采菱渡亭如一笠侧影湖中每新菱出水与莲花苹叶相间庾肩吾所云上林紫水杂蕰藻而俱浮也亭后殿三楹
　　圣祖御题曰环碧聨曰夹岸好花萦晓雾隔坡芳草带晴
　　烟
　　御制诗
　　采菱渡【甲戍】
　　湖波澄碧水面多菱叶浮贴水背日花开佳实脆香与莲房水芝并荐故取摩诘诗中语名其处
　　菱花菱实满池塘谷口风来拂棹香何必江南罗绮月请看塞北水云乡




<史部,地理类,都会郡县之属,钦定热河志,卷三十一>
　　观莲所延薫山馆西南崇亭傍水南向万柄芙蓉涵光照影鸥浮上下鱼戯东西山庄之莲自闗内及敖汉来者诸景中多标其盛实以兹为最中悬
　　圣祖题额曰观莲所聨曰能解三庚暑还生六月秋恭读御制感赋诸篇洵乎山水炳灵承
　　晖彻露天葩琼蕊所由与众卉殊矣
　　御制诗
　　恭瞻
　　皇祖恩赐御笔感赋【乐善堂集】
　　亭俯玻璃荷芰芳　　【赐书处名观莲所】孙枝获侍
　　圣人旁寸心已觉趋陪幸尺幅曽颁翰墨光羲画轩书叨赐屡玉函金笥贮
　　恩长只今空对
　　宸章丽瞻仰徒回九曲肠
　　分隂宵旰万防繁余暇精神寄笔端运腕力如撑海岳挥毫形似舞龙鸾当年欢忭承
　　荣赐此日依迟忍重看讵止宋臣飞白记涕流频拭那能干
　　观莲所【乙丑】
　　撷芳倚槛暂徘徊叶是仙盘花似杯不为灵根能驻嵗称觥曾献
　　圣人来
　　濯清偏称过秋霖廿二年前未解吟一段横塘烟雨意好教他日验斯今
　　不染由来是染尘谁能拈出此花真秋风过处香盈袖暂许诗人对碧沦
　　亭亭冩照镜池寛徼露承晖意未防应是仙葩具神解每留顔色待人看
　　观莲所【甲戍】
　　平湖曲渚在在荷香景中以之标名者不一此间云廊防窱方亭虚敞
　　圣祖题额在焉洵为甲观
　　寳题恒焕
　　圣人字冰牖仍凭君子花助感每教惊逝水追欢曽未泛流霞












<史部,地理类,都会郡县之属,钦定热河志,卷三十一>
　　清晖亭　如意洲东临水一亭垂杨披岸亭角出栁隂中
　　圣祖御题额曰清晖亭谢灵运诗所谓清辉能娱人也灵运工于赋景所云林暝色云霞夕霏芰荷映蔚蒲稗因依歴歴清晖兹亭彷佛遇之
　　璇题标举名义弥新
　　御制诗
　　清晖亭【甲戍】
　　虚亭临水清旷絶尘宵月晨曦春林秋蓼扬辉绚目所谓清晖娱人恍然可遇
　　水复山重静且便竒葩异草四时鲜始知谢客饶佳句拟学唐家度小年




<史部,地理类,都会郡县之属,钦定热河志,卷三十一>
　　般若相　清晖亭西精舍一区南向中奉佛像额曰法林寺内殿三楹额曰般若相皆
　　圣祖御题左右殿各三楹后殿七楹地即雪山湖为香海色相皆空了然双林説法处言般若此云智慧仰
　　佛日之寳轮契真如之妙谛所谓翠竹黄花无非般若者
　　矣
　　御制诗
　　般若相【甲戌】
　　山庄清浄地有水皆阿耨无峯非灵鹫别剏兰若奉妙庄严相当是踞狮子座説大般若经时
　　雁堂小筑竺招提狮子林如画出倪无相相中真实相梵称般若岂无稽



<史部,地理类,都会郡县之属,钦定热河志,卷三十一>
　　沧浪屿　屿不满十弓而峭壁直下有千仞之势中为小池石髪冐池如緑云空由西岭晨霞阁沿缘而下有室三楹牕外临池四围石壁空嵌谽谺豁閜后担北向悬
　　圣祖御书额曰沧浪屿聨曰松生青石上泉落白云间御制诗
　　沧浪屿【甲戌】
　　山泉滙为湖沼澄见底屿临流悠然得沧浪趣
　　緑洲朗润蕙兰荣日对沧浪之水清俯洁搴芳无限趣那更分别足和缨
　　沧浪屿【戊寅】
　　澄半畆即天池池上疏轩四季宜叠石入波疑倒揷嵌枫经籁故纷披禽鱼得所情含乐星月涵虚意想知【此处本不常临夜景更所未覩】雅似御园画禅室【御园池上居又名画禅室长夏恒憩息处是室似之】一般摛藻搆吟思
　　沧浪屿【己夘】
　　玲珑壁罨牕淡沲池绕砌垂手可濯清举目惟延翠空澄含峭蒨浅会皆神诣造物独钟秀于何劳位置缥缃展往训自取慎所事
　　沧浪屿【庚辰】
　　石壁围峭蒨上有緑云覆一贮天池灵源淙乳窦旱涝不干溢神龙所防守【叶】讵惟托清浊兼可寄枕潄
　　圣藻在檐端每来辄思旧
　　沧浪屿【癸未】
　　洲屿中间复有池搆轩其上临阶基坐而玩之淡神气凭以鉴者数须眉曰清曰浊惟自取不盈不竭夫何为塞上风月伊千古槛前俯仰欣一时
　　沧浪屿【丙戌】
　　防曲怪石森一止水浄有风亦涟沦无月不照暎墙围鹿弗顾天空鸥下盟【呌】锦鳞长寸余作队相游泳坐玩几席上物物各适性缨足两弗濯清浊无心竞
　　沧浪屿【丁亥】
　　池上书斋古渫然俯一墙围辞鹿饮沼澈数【上声】鱼行澄影观几席漪光翻梠楹缅怀
　　圣人意原取濯缨清
　　双松书屋题句【庚子】
　　辛酉初来拱把曽盘盘今见出檐层种松多嵗他有似闭户著书我未能旧屋新名原恰当抚笺题句亦相应年瞥眼如一且与消闲畅揽凭
　　双松书屋
　　阶际撑双干埙箎伯仲兮阅年难与计隔嵗若相徯霜露那能犯沧枽可共稽僧机图忽忆曽是赋夷齐【木兰僧机图嵿下有乔松一根二干逺望为两树实同本也因名曰夷齐松而系以歌至己夘重经其下则松已燬于火有叹夷齐松赋】
　　双松书屋【壬寅】
　　伯夷圣之清叔齐岂不似如读孟子书二老宛在此我偶坐谡隂声色俱忘矣去嵗与今年由来不隔耳
<史部,地理类,都会郡县之属,钦定热河志,卷三十一>一片云　山庄在五云中人间尘土不到由延薫山馆再折而东面山殿八楹
　　圣祖御题额曰一片云当朝雨欲来午隂乍合云起肤寸弥漫布濩其或晴云天际舒卷自如五光十色所谓郁郁纷纷萧索轮囷觉岱岳云峯天都云海未能独檀其胜
　　御制诗
　　一片云【甲戌】
　　山中云气朝暮晴雨变灭无端或起树中或浮水面或来楼牕几榻间以片目之所谓一滴水知大海味也
　　白云一片才生岫瞥眼岫云一片成变幻千般归静寄无心妙致想泉明
　　一片云
　　对岫山房一片云祥笼寳篆镇氤氲试聴细籁琅玕戛何异风篁岭上闻【名胜志余杭风篁岭上有一片石青润珑旧称一片云】















　　钦定热河志卷三十一
<史部,地理类,都会郡县之属,钦定热河志>
　　钦定四库全书
　　钦定热河志卷三十二
　　行宫八
　　苹香沜
　　万树园
　　试马埭
　　嘉树轩
　　乐成阁
　　宿云檐
　　澄观斋
　　翠云岩
　　罨画牕




<史部,地理类,都会郡县之属,钦定热河志,卷三十二>
　　苹香沜　万树园之东南湖水分流出依緑斋后一鉴澄澈中多青苹□茸浅蔚每微风乍起清香袭人水滨殿三楹南向
　　圣祖御题曰苹香沜昔辋川有茱萸沜裴迪诗云飘香乱
　　椒桂布叶间檀栾伏读
　　御制香风緑波之句迪所见犹隔一尘恭诵再三觉咏
　　言有余馨也
　　御制诗
　　苹香沜【甲戊】
　　度桥而北回望烟水淼弥碧藻青苹溶漾可数凉风微度袖拂余馨何必芳洲杜若
　　香风摇荡緑波涵花正芳时伏数三词客闗山月休怨来看塞北有江南



<史部,地理类,都会郡县之属,钦定热河志,卷三十二>
　　万树园　北倚山南临湖其中平原数千畆
　　御书碣曰万树园不樊不垣嘉木罗植成菌列幕者不
　　可指数自西师蒇役
　　功成
　　锡宴观灯马伎咸在兹园
　　御制山庄灯词备纪其盛园中万树拟之南山有桑北
　　山有杨云
　　御制诗
　　万树园【甲戌】
　　北枕双峯之南平原径数千余畆灌树成帷幄緑草铺茵毯虽以园名不施土木今年都尔伯特部长入觐即园中张穹幕集名藩锡燕烧灯陈马伎火戯燕乐之为时盛事
　　原田每每曽闻传麀鹿麌麌载咏诗秀木佳隂尘不到乘凉防笔合于诗

