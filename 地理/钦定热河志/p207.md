<!-- { "loadSidebar": true } -->
　　信安郡王祎承王忠副惊固【字疑有悮】牒云赤山有贼右先得前件牒云九月三日奚探见贼无数前三日臣等靣奉圣防料此必安禄山所将之兵奚疑是贼便有此牒也臣等当时又奏突厥举国大来微有输失便去窃料此意恐有其谋陛下又云必应彼有要重人死所以即去今日幽州节度判官监察御史张晓至云今月十一日从幽州发来赤山元自无贼奚所见者正是安禄山下兵马又云契丹有蕃落人走来云突厥之兵马平章事第一人死所以狼狈即去在路每日于帐衙前哭此并圣心悬照有如目击臣等亲奉睿算及此符同万里无差不胜惊喜无任踊跃之至仍望宣付史馆
　　谨按后汉书鲜卑称渔阳赤山乌桓知赤山在渔阳北界当为今古北口外地
　　贺奚契丹并自离贰廓清有期状
　　【唐】张九龄
　　右适高力士宣示臣等张守珪奏契丹及奚并自离贰兼安禄山复有杀获贼数将尽触绪猜擕边镇勒兵伺隙而动诛剪有日廓清可期此皆天威远临逋冦自灭臣等不胜庆跃之至
　　贺诛奚冦可突于状　　　　　【唐】张九龄
　　右高力士宣示张守珪所上逆贼契丹屈烈及可突于等首级此等恶稔防败将及故天诱其既降又贰而感义之士恶其反覆背恩之贼既已诛锄幽障廓清华夷俱静计其余噍永无动摇陛下边任先择圣谋独断克禀成命树此戎功且知河朔无转输之劳林胡为赋税之地臣等沗在枢近预闻远绩防书之至喜倍恒情谨奉状贺以闻谨奏
　　驳宋庆礼谥议　　　　　　　【唐】张九龄
　　庆礼在人苦节为国劳臣一行边陲三十年所戸庭可乐彼独安于递稼穑为艰又能寔于军廪莫不服劳辱之事而匪懈其心守贞坚之规而自尽其力有一于此人之所难况营州者镇彼戎夷扼喉断臂逆则制其死命顺则为其主人是称乐都其来尚矣往缘赵翽作牧驭之非才自经隳废便长冦孽故二十年间有事东鄙僵尸暴骨败将覆军葢不可胜纪大明临下圣谋独断恢祖宗之旧复大禹之迹以数千之役徒无甲兵之强卫指期遂往禀命而行于是量畚筑执鼛鼓亲总其役不愆所虑俾栁城为金汤之险林胡生腹心之疾葢为此也寻而罢海运收嵗储边亭晏然河朔无扰与夫兴师之费转输之劳较其优劣孰为利害而云所亡万计一何谬哉及契丹背诞之日惧我犄角之势虽防穴自固而驹牧无侵葢张星彼都繄頼之力也安有践其迹以制其寔贬其谥以狥其虚采虑始之谤声忘经远之权利义非得所孰谓其可请以所议更下太常庻素行之迹可寻易名之典不坠者也
　　谨按唐营州都督府初治栁城扼制奚契丹武后时为两蕃所攻移治渔阳元宗时奚契丹欵附欲复治栁城宋璟固争不可独庆礼以为利乃诏为使筑城才三旬毕九龄所言专指营州筑城事故录于此是萹曲江集未载今从旧唐书宋庆礼录出所云张星彼都语不可解葢张皇之譌因初议庆礼谥者为太常博士张星本前后俱有张星字而误也
　　为荥阳公贺幽州破奚冦表　　【唐】李商隐
　　臣某言臣得本道进奏官某状报某月日幽州节度使张仲武奏破奚冦北部落及诸山奚除旧王匿即所管外杀戮首领丁壮老幼并杀获牛羊焚烧车帐器械等计二十万刺史以下靣皮一百具耳二百只奚车五百乘羊一万口牛一千五百头者天声远叠庙畧遐宣白虏获于宁台赤夷俘于燕路臣某中贺臣窃窥旧史逖听前朝有天子忧边清宵辍寐将军出塞白首言归至乃或胜或奔一彼一此竟困塞郊之柝那停絶漠之烽犹欲叙烈旗常告功祧庙用其蹔胜谓曰难能况幽朔巨都全燕重地荐臻奚冦扰乱边人田让之获鲜卑莫能深入祭彤之军辽水唯遣相攻近嵗以来为患滋甚是单于侦逻之路怀驹支漏泄之奸张仲武重感国恩习知边事同三师而楚侔五饵以开戎乘其嚣惰之时俄得剪除之便燕犀宻挂兾马潜覊超距投石者动过千羣防手科头者略逾万计坎三鼓而河流自却声六校而屋瓦皆飞自使鸮惧丧林忙迷穴无舟掬指有地僵尸未惊紫陌之乌前运已蹙不唳淮山之鹤后队仍穷遂分袁尚之头颅仍裂蚩尤之肩髀穹庐落烬同甲灰山积云屯大收其车乘角羸耳湿尽获其牛羊栁水载澄桑河无事爰驰吉语入解皇威此皆皇帝陛下功格上元运膺下武授兹成算于彼当仁震肃九围欢呼万国昔艰难云始边尘首起于卢龙今开泰有期上将先清于鹿人谋若灵贶昭然固已上庆祖宗下光编策绿圗洪范竞三古之殊尤玉检金泥有百神之灵佑臣虽当防遏不介边陲空增气于懦夫实叨荣于下将日围千里天葢九重奉一月之防书唯知抃蹈献万年之寿酒尚隔班行念风水于遐藩寄梦寐于宣室无任望阙结恋之至
　　谨按徐树谷李商隐文集笺以此为会昌二年九月张仲武破回鹘事考表中不着年月未见为会昌二年九月明言奚北部落及诸山奚不得云是回鹘即仲武称杀回鹘监获奚契丹者八百人亦不足以当此事此葢大中元年春张仲武大破奚众事事在旧书回鹘树谷未详也又徐炯注栁水曰新书地理志营州栁城县西北接奚北接契丹栁水疑当在县境而以白狼水实之此未考汉书地理志栁城县有防栁水今建昌县【即塔子沟防】境小凌河也注桑河云水经注湿水东北流左会桑干水而以卢沟河实之此未考水经注于延水一名藂桑河即今正黄旗察哈尔境兆哈河也地理疎舛并附正之
　　书
　　上慕容皝书　　　　　　【前燕】封　裕
　　臣闻圣王之宰国也薄赋而藏于百姓分之以三等之田十一而税之寒者衣之饥者食之使家给人足虽水旱而不为灾者何也高选农官务尽观课人治周田百亩亦不假牛力力田者受旌显之赏惰农者有不齿之罚又量事置官量官置人使官必称须人不虚位度嵗入多少裁而禄之供百僚之外藏之太仓三年之耕余一年之粟以斯而积公用于何不足水旱其如百姓何虽务农之令屡发二千石令长莫有志勤在公鋭尽地力【一作利】者故汉祖知其如此以恳田不实徴杀二千石以十数是以明章之世号次升平自永嘉防乱百姓流亡中原萧索千里无烟饥寒流陨相继沟壑武宣王以神武圣畧保全一方威以殄奸徳以怀远故九州之人塞表殊俗襁负万里若赤子之归慈父流人之多于旧土十倍有余人殷地狭故无田者者十有三四殿下以英圣之资克广先业南摧强赵东灭句骊北取宇文拓境三千里增民十万戸继武阐广之功有高西伯宜悉罢诸苑以业流人人至而无资产者赐之以牧牛不当更收重税也且以殿下之人用殿下之牛牛非殿下之有将何在哉善藏者藏于百姓若斯而已矣尔者则深副乐土之望戎旗南指之日中国之人皆将壶餐奉迎石虎谁与居乎且魏晋虽道消之世犹削百姓不至于七八特官牛田者官得六分百姓得四分私牛而官田者与官中分百姓安之人皆悦乐臣犹曰非明王之道而况增乎且水旱之厄尧汤所不王者宜濬治沟浍循郑白西门史起灌溉之法旱则决沟为雨水则入于沟渎上无云汉之忧下无昏垫之患句骊百济及宇文段部之民皆兵势所徙非如中国慕义而至咸有思归之心今戸垂十万狭凑都城恐方为国家深患宜分其兄弟宗属徙于西境抚之以恩检之以法使不得散在居人知国之虚实今中原未平资畜宜广官司猥多防食不少一夫不耕嵗受其饥必取于耕者而食之一人食一人之力防食数万损亦如之安可以家给人足治致升平殿下降览古今之事多矣政之巨患莫甚于斯其有经畧出世才称时求者自可随须致【一作置】之列位非此已往其耕而食蚕而衣亦天之道也殿下圣性寛明思言若渴故人尽刍荛有犯无隐前者防军王宪大夫刘明并及忠献欵以贡至言虽颇有逆鳞意在无责主者奏以妖言犯上致之于法殿下慈宏包纳恕其大辟犹削黜禁锢不齿于朝其言是也殿下固宜纳之如其非是宜亮其狂置谏臣而求直言亦犹北行趋越必不得其所志矣右长史宋该等阿媚茍容轻劾谏士已无骨鲠嫉人有之掩蔽耳目不忠之甚四业者国之所资教学者有国盛事习战务农尤其本也百工商贾特其末耳宜量军国所须置其员数已外归之于农教之战法学者三年无成亦宜归之于农不可徒充大员以塞聪儁之路臣之所言当也时速施行非也登如罪戮使天下知朝廷从善如流罚恶不掩王宪刘明忠臣也愿宥忤鳞之愆收其药石之效
　　答李天英书　　　　　　　　【金】赵秉文
