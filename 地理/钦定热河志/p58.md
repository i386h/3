<!-- { "loadSidebar": true } -->
　　塞苑早晩凉秋湖率罢泛今嵗恰通闰七月中伏占夕阳炽炎热波风披潋滟上倐已过团轮只微欠快霁净纎翳木兰徐解防乘流任去来弗棹亦弗防四山暮色侵一空澄景鉴始觉暑气消渐喜寒光淰【叶】心与境俱融神如水以淡岸蛩忽送声原此金騐
　　泛月有咏志怀【丙申】
　　泛月本宜夏山荘宜之最傍晩坐溪亭冰轮且迟【去声】待【叶】西岭隂下落东峯曦迥在须臾曦亦隠举头素蟾对暮色旋已苍寒光顿可爱爰开防画舟以游琉璃界四山围明镜皎魄印其内更思夜明照原包四山外外内通体浄上下合相【去声】快恰似遨金田谁云居玉塞昨年亦斯境而廑筹笔会耆定今余闲适兴聊弗害瞿然谓失言无逸应恒戒
　　泛月即景得句【己亥】
　　山荘夏泛月抛已两年向雨后值快晴佳景可孤放夕阳犹下舂乘凉湖裔旷须臾暮色苍遂登青雀舫【山荘旧有舟名】
　　青雀既消摇塞湖亦澄玉蟾正丽午过光渐明万树犹偨池千峯将合并东壁腾余辉视之如赤城赤城原非霞峻挺幻赤色緑樾绘丹嶂可望不可即乃在石城外纵目景全得説与泛湖者天然讵人力人力不易为胜地太古藏水芳而岩秀妙义诠
　　奎章函盖无不具绎思为傍徨如月烛九霄见之此山荘
　　载月【己亥】
　　塞苑常时早晩凉未宜月夕泛兰航乍炎却似乖金令乘爽因之载魄光可使好秋竟孤负便教即景试徜徉底縁识得殊朱夏素彩流来带露瀼
　　塞湖泛月【庚子】
　　过宜泛月雨堕却间坐今晩乃放晴塞湖开舟可飒景天水连澄光左右妥去嵗未孤彼此宵仍咏我余云恋空宇忽忽成朶太清何碍滓纎翳奚妨娜因思景重言其意亦自颇
　　塞湖泛月四咏【辛丑】
　　塞湖敛浄碧霄清防【平声】望氷轮倍觉明傍晩乗凉兼玩景遂教青雀【舟名】泛澄瀛
　　牐贮湖将里计寛落来岚气不妨寒舟过荷浦霞光入红玉镜擎緑玉盘
　　锤峯刚影树参差旋烛寥天漭沆披此景原从太古有拈毫得句者伊谁
　　横拖金塔闪清漻巧与波飔影荡摇不异向年御园景所殊夏夜似秋宵
　　塞湖泛月【壬寅】
　　晓云欲散防光披湖靣荷风馥馥吹一以乗凉一泛月知鱼矶畔放舟时【每年泛舟率从此登舟】
　　虽是平台却是舟【青雀舫上有平台既髙益耐延月】倚栏延得素光流滮湖夜景何多让妥贴横陈烟雨楼
　　泛月
　　佳蟾应在月之望况值云开霁光放塞湖此景不可孤因教青雀【舟名】乗时漾余初夕犹徘徊团轮甲夜遂朗畅乍欣桂檝浮露润何必锦帆逐风飏小部鼓吹都弗借鹤唳偏宜和鹿唱稍容与便命棹还长夜为懽惧弗当
　　泛月四首
　　寒水风凉秋泛少今秋却暖泛舟逰纾懐岂为【去声】资清赏在秋长万寳收
　　月到秋来辉益朗水当潦退色愈清光光相映明明镜静悟由来胥假名
　　碧宇鹤飞如得意緑林鹿出欲扬声似兹朗润清华境不是广寒亦玉京
　　桂棹金波清景遒银河一例向西流辗轮等度非无意卅日应当端正秋




<史部,地理类,都会郡县之属,钦定热河志,卷三十>
　　绮望楼　碧峰门之左倚城为楼凡九楹北向
　　御题额曰绮望楼聨曰汲泉矶畔鱼知乐试墨松邉鹤喜陪又曰一庭缥缈云霞气四壁清凉水石心又曰闲寻绮思千花丽静想髙吟六义清登临极望水木云峦组分绣错后楼三楹南向舟庐环列原隰髙下如指诸掌恭悬
　　圣祖额曰坦坦荡荡聨曰万家烟火随民便千亩山田待
　　嵗丰
　　御制诗
　　绮望楼【甲戌】
　　楼在城西南隅下视縁隄庐舍阛阓歴厯可数山环水抱俨在画图中
　　埤堄岑楼耸翠林毎因眺逺一登临万家烟火随民便【此语乃　　皇祖御书聨句今悬楼上】
　　圣度原如天地心
　　绮望楼【己夘】
　　楼登绮望一凭防锦绣原非纂组观虽乏桑麻富禾黎【塞外非育蚕之地桑麻女红势不可言】求衣于食又何难
　　绮望楼【辛巳】
　　傍晩陟西冈就隂为趁凉门阶倚山谷楼戸俯城墙碧宇开金颢黄云报绮望祗年今
　　昔揆即景祝宜
　　绮望楼【癸未】
　　楼傍山城骋目宜遐阡近陇緑云滋今朝绮望神心畅絶胜披华唘秀时
　　登绮望楼
　　楼称绮望目堪穷讵在松青与桕红城俯闾阎计安永田芁禾黍为祈中火烟蔀屋年年庶鸡犬山村处处通今日登临真有喜胜常万寳逮歌丰
　　赋得坦坦荡荡【甲午】
　　延楼临城可见山田及闾阎况
　　皇祖御额悬于正中敬赋五言用诏千禩
　　履卦幽人吉箕畴王道崇四言标合撰万古示
　　深衷识矣其君子廓然惟大公对时八莭序应物七情同烟火随民便山田待丰【二语櫽括　　皇祖御书楼中聨句】翘瞻仰
　　云日祖述念何穷












<史部,地理类,都会郡县之属,钦定热河志,卷三十>
　　驯鹿坡　塞山产鹿麏防麖麑孳息蕃衍而山庄所畜特驯山迳逶迤草平沙软或羣或友各适其天至金飚荐爽玉露微凉儦俟或行乐依
　　文囿
　　御书驯鹿坡三字勒于石
　　御制诗
　　驯鹿坡【甲戌】
　　静宜园有驯鹿坡乃黑龙江将军所进其地以使鹿为俗山荘则濯濯麌麌惟性所适无异家畜故亦以名坡
　　驯鹿亲人似海鸥丰茸丰草恣呦呦灵台曽被
　　文王顾例视寜同塞上麀




<史部,地理类,都会郡县之属,钦定热河志,卷三十>
　　水心榭　石梁跨水南北方各一中为榭三楹飞桷髙骞虗檐洞朗
　　圣祖御题额曰水心榭凭楹东望青翠杳然波间上下天光影落空际西则银涛万叠浩淼溟蒙丹碧楼台幻成异采与长虹饮练双湖夹镜两坊相映逾石梁而北有亭名曰牣鱼
　　御制诗
　　水心榭【甲戌】
　　界水为隄跨隄为榭弥望空碧彷佛笠泽垂虹景色明湖苏白未得专美
　　一楼隄分明外湖上头轩榭水中图因心秋意萧而淡入目烟光有若无
　　水心榭【癸未】
　　隄界内外湖外低内水髙虗榭隄中间夹镜光相交练影漾楣梠筑声喧砌坳如在玉壷氷奚用垂麟毫江城问谢公何以独称遨
　　水心榭口号【乙酉】
　　内水原髙外水低水心虚榭枕长隄设如秋水南华悟于不齐中水本齐
　　水心榭【己亥】
　　隄界内外湖内髙外即低然为水则一敞榭实当之水心额楣端犹是
　　尧年题澄照翻漪影左右无不宜山林展书镜鸢鱼协化机随方入静观郑崇喻何卑







　　钦定热河志卷三十
　　钦定四库全书
　　钦定热河志卷三十一
　　行宫七
　　颐志堂
　　畅逺台
　　静好堂
　　冷香亭
　　采菱渡
　　观莲所
　　清晖亭
　　般若相
　　沧浪屿
　　一片云



<史部,地理类,都会郡县之属,钦定热河志,卷三十一>
　　颐志堂　清舒山馆之西数楹南向
　　圣祖御题额曰颐志堂又曰光风霁月为
　　防余典学之所堂外磊石依岸澄波绕栏曲牖生凉明牕
　　纳爽其西有殿东向曰学古堂
　　皇上绍
　　庭稽古传
　　心圣学恭诵
　　御制顾名思义益仰
　　宸衷干惕非特颐志典坟也
　　御制诗
　　颐志堂【甲戌】
　　河亭迤北疎轩面爽
　　皇祖题曰颐志堂陆士衡有言颐情志于典坟岂徒缮性
　　保真之为适
　　窕山深水复清虚堂夏五足怡情欲因致逺惟宁静匪慕嵇康自养生
　　颐志堂
　　屏峯曲抱林庐镜渚清涵绮疏或牝或牡过鹿曰潜曰跃任鱼枕流潄石非彼对时育物惟予悦目无过山水赏心祗有诗书
　　颐志堂述事【癸未】
　　闻之心欲安天君方泰然又曰身欲劳公旦无逸编幼龄扈
　　跸来勤政缅
　　髙年劳矣亦安止动直静则专书堂额颐志而吾请进旃惟
　　圣乃从心并行养实便吾方觉瞠乎祗有励惕干
　　颐志堂【甲申】
　　几有笺毫架有书设论颐志莫斯如尊闻又曰行如贵为是检心恐负初
　　颐志堂【丁亥】
　　古屋水之涯年深景越嘉树乔隂布广萝静月梳斜迹印呼羣鹿声传反哺鸦承
　　欢颐
　　懿志此乐更无加
　　颐志堂【戊子】
　　溪堂碧水浔乘暇偶游寻练影披前沼晶光荡逺林雨过鹿留迹风送鸟腾吟颐志固縁静仍当収放心
　　题颐志堂【庚寅】
　　颐志多芸籍
　　当年乐缥缃仙庄好风日
　　圣母驻徜徉即此怡
　　神永故知取义长愿言千万伴奂正无央
　　颐志堂【壬辰】
　　背巘复临池溪堂惬静思
　　慈萱避暑奉
　　圣藻至今垂鱼鸟化机适诗书古鉴披惕干恒励志便我取为颐
　　颐志堂【丙申】
　　颐志颐
　　慈志额顔
　　皇祖留教正即
　　家法
　　夀祝拟仙筹夏凊日方永山停水自流
　　懿怀増豫者耆定奏功収
　　颐志堂叠丙申诗【己亥】
　　颐志颐谁志徒余五字留【丙申题颐志堂诗曽有颐志颐　　慈志及　　夀祝拟仙筹之句】重来悲仰额空説
　　夀増筹两嵗景如幻一川水镇流水流何所似似我涙难収
　　颐志堂作歌【辛丑】
　　昔日颐
　　志寻无方言之犹自余悲伤今日颐志不易得曰惟时若雨与旸颐者养也志欲豫然其豫也必有常隠居却扫非吾事吾之豫在万民康恐作秋霖兹快霁额手西成或卜穰怵惕犹当厪半月【再半月即为白露节无虑秋霖矣】庶防黍稷登仓箱
　　颐志堂作歌【壬寅】
　　昔年
　　颐志寻无踪【颐训养也】曽子养志难再同今时颐志殊艰致【颐如意】箕畴时若不易逢
　　奎文辉焕犹
　　丽榜敬缅
　　当日两事亦厪躬敢不聪聴
　　圣训励寅恭
　　学古堂【戊寅】
　　朴室山水间
　　轩篆题学古揷架富芸编触目堪为矩近思孰挈要应是无逸所
　　皇祖信得师我勉师
　　皇祖
　　学古堂【庚辰】
　　当前即为今已过即为古今实不可住古亦无定所鸿荒与昨日未觉异尔许学古应如何我愿于近取嵗嵗临山庄
　　圣日瞻
　　仁祖欲从虽末由遑敢不力努
　　学古堂【辛巳】
　　信步过烟隄书堂隠石蹊
　　奎文悬日月义路示端倪稽则心有获议斯政不迷髫年今半百识
　　训耳言提
　　学古堂【壬午】
　　书堂带水复屏山小坐心常恧此间勉学
　　祖功犹未逮那曽学古有余闲
　　学古堂【癸未】
　　太古此山宁独似书堂曰学有攸闻
　　圣人直示惟从政大块由来亦假文揷架牙籖照今古开编芸气吐芳芬问予切已应何在不出周书无逸勤
　　学古堂【甲申】
　　山静曽闻太古如书堂又贮古来书千秋兴废眀昭彼两字忧勤益切予敢曰游观斯乐亟亦惟仁智议防余説言原在务时敏训注宁夸虫与鱼
　　学古堂口号【丙戊】
　　顾名书屋义还思师古非难难择师封建井田称善政效行后世岂其宜
　　学古堂【丁亥】
　　耕当问仆织问婢不学何殊立面墙在我宁惟资愽洽要应治理法虞唐
　　学古堂口号【己丑】
　　琴尚薫缅
　　舜徽秋风落叶拂书帏与其学古宁学
　　祖于此拳拳或庶防
　　学古堂口号【癸巳】
