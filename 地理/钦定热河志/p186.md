<!-- { "loadSidebar": true } -->
　　旧唐书契丹太宗伐髙丽至营州会其君长及老人等赐物各有差授其蕃长窟哥为左武衞将军二十二年窟哥等部咸请内属乃置松漠都督府以窟哥为左领军将军兼松漠都督府无极县男赐姓李氏显庆初又拜窟哥左监门大将军其曽孙祐莫离则天时歴左衞将军兼检校弹汗州刺史归顺郡王
　　按祐莫离新唐书作枯莫离传冩之讹
　　辱纥主曲据
　　唐书契丹大酋辱纥主曲据率众归即其部为元州拜曲据刺史营州都督府未防窟哥举部内属乃置松漠都督府以逹稽部为峭落州纥便部为弹汗州独活部为无逢州芬问部为羽陵州突便部为日莲州芮部部为徒河州坠斤部为万丹州防部为匹黎赤山二州俱松漠府即以辱纥主为之刺史
　　按诸州乃契丹八部全境以领于二月故备录之其地则不尽在今境内也
　　孙敖曹
　　旧唐书契丹契丹有别部酋帅孙敖曹初仕隋为金紫光禄大夫武徳四年与靺鞨酋长突地稽俱遣使内附诏令于营州城傍安置授云麾将军行辽州总管
　　阿卜固
　　唐书契丹窟哥死与奚连叛行军总管阿史徳枢賔等执松漠都督阿卜固献东都
　　按旧唐书薛仁贵传与辛文陵破契丹于黒山擒契丹王阿卜固而新书言阿史徳枢賔等以大帅主名也
　　孙万荣　李尽忠
　　唐书契丹窟哥孙曰尽忠为武衞大将军松漠都督而敖曹有孙曰万荣为归诚刺史于是营州都督赵文翽骄奢数侵侮其下尽忠等皆怨望即共举兵杀文翽盗营州反尽忠自号无上可汗以万荣为将纵兵四掠所向辄下不重浃众数万攻崇州执讨击副使许钦寂武后怒诏鹰将军曹仁师金吾大将军张元遇右武衞大将军李多祚司农少卿麻仁节等二十八将击之更号万荣曰万斩尽忠曰灭诸将战西峡石麞谷王师败绩元遇仁节皆为所擒进攻平州不克后乃以右武衞将军建安王武攸宜为清边道大总管击契丹万荣夜袭檀州清道副总管击张九节募死士数百簿战万荣败而走山俄而尽忠死突厥黙啜袭破其部万荣败防兵复振使别将骆务整何阿小入冀州杀刺史陆寳积掠数千人武后闻尽忠死更诏夏官尙书王孝杰羽衞将军蘓宏晖率十七万讨契丹战东峡师败孝杰死之万荣席已胜遂屠幽州攸宜遣将讨捕不能克乃命右金吾大将军河内郡王武懿宗为神兵道大总管右肃政台御史大夫娄师徳为清邉大总管右武衞大将军沙咤忠义为清邉道前军总管兵凡二十万击贼万荣鼓而南残瀛州属县神兵道总管杨元基率奚军掩其尾契丹大败获何阿小降别将李楷固骆务整収械仗如积万荣委军走残队复合与奚搏奚四面攻乃大溃万荣左驰张九节为三伏以伺之万荣穷与家奴轻骑走潞河东惫甚卧林下奴斩其首九节传之东都余众溃契丹不能立遂附突厥
　　按旧唐书则天皇后纪与此略同其契丹传赵文翽作赵翽脱文字攻崇州作进逼檀州西峡黄石麞谷作西峡石谷王孝杰等所领十七万武懿宗等所领二十万作三十万至尽忠死在王孝杰领兵前旧书则云在武懿宗领兵后杨元基率奚军掩其尾旧书则云奚及突厥之众掩击其后纪载互殊皆当以新书为正
　　李皆固　骆务整
　　旧唐书狄仁杰六月左玉钤衞大将军李楷固右武衞将军骆务整讨契丹余众擒之献俘于含枢殿则天大悦特赐楷固姓武氏楷固务整并契丹李尽忠别师也初尽忠之作乱楷固等屡率兵以防官军后兵败来降有司防以极法仁杰议以为楷固等并有骁将之才若恕其死必能感恩効节又奏请授其官爵委以专征制并从之及楷固等凯旋则天召仁杰预宴因举觞亲劝归赏于仁杰授楷固左玉钤衞大将军赐爵燕国公
　　实贵【旧作失活今改正】
　　旧唐书契丹传开元三年其首领李实贵以黙啜政衰率种落内附实贵即尽忠之从父弟也于是复置松漠都督府封实贵为松漠郡王拜左金吾衞大将军兼松漠都督明年实贵入朝封宗室外甥生女杨氏为永乐公主以妻之
　　辽史世表实贵元宗赐丹书鐡劵开元四年与奚长李大辅偕来六年卒
　　蘓库【旧作娑固今改正】
　　旧唐书契丹实贵死实贵从父弟蘓库代统其众遣使册立仍令袭其兄官爵蘓库大臣格图肯【旧作可突于今改正】骁勇颇得众心蘓库谋欲除之格图肯反攻蘓库蘓库奔营州都督许钦澹令薛防率骁勇五百人又徴奚王李大辅者及蘓库合众以讨格图肯官军不利蘓库大辅临库皆为格图肯所杀
　　辽史世表蘓库实贵之弟帝以蘓库袭爵开元七年十一月蘓库与公主来朝
　　裕云【旧作欝于今改正】
　　旧唐书契丹裕云病死弟托云代统其众袭兄官爵复以燕郡公主为妻托云与格图肯复相猜沮开元十三年携公主来奔便不敢还改封辽阳郡王因留宿衞
　　辽史世表托云裕云之弟袭官爵
　　实古【旧作卲固今改正】
　　旧唐书契丹开元十三年格图肯立李尽忠弟实古为主其冬车驾东廵实古诣行在所因从至岳下拜左羽林军员外大将军静析军经略大使改封广化郡王又封皇从外甥女陈氏为东华公主以妻之实古还蕃十八年格图肯杀实古辽史世表实古托云之弟国人共立之开元十三年以陈氏为东光公主下嫁十八年为格图肯所弑以其众降突厥东光公主走平卢
　　按唐书东华公主辽史作东光未知孰是
　　库烈【旧作屈烈又作屈列今改正】　格图肯【旧作可突于今改正】
　　唐书契丹格图肯来不为宰相李元纮所礼鞅鞅去张説曰彼兽心者惟利是尙且方持国下所附也不假以礼不来矣后三年格图肯杀实古立库烈为主胁奚众共突厥
　　辽史世表库烈不知其世系格图肯立之开元二十二年六月幽州节度使张守珪大破格图肯十二月又破之斩库烈及格图肯等传首东都余众防走山谷
　　按库烈张九龄集作据埒声转成讹故纪载互殊耳
　　李克珍【旧作李过折今改正】　拉恰【旧作剌干今改正】
　　唐书契丹传衙官李克珍与格图肯内不平守珪使客王悔隂邀以兵围格图肯克珍夜斩格图肯库烈支党数十人自归守珪使克珍统其部拜北平郡王为松漠都督
　　辽史世表克珍本契丹部长为松漠府衙官斩格图肯及库烈归唐幽州节度使张守珪立之封北平郡王是年格图肯余党聂埒弑克珍屠其家一子拉恰走安东拜左骁衞将军自此契丹中衰逹呼哩【旧作大贺今改正】氏附庸于奚王以通于唐
　　聂埒【旧作泥礼今改正】
　　辽史世表聂埒耶律俨辽史书为湼里陈大任书为雅里葢辽太祖之始祖也
　　按张九龄集作湼礼开元中为松漠都督右金吾衞大将军拒破突厥湼礼湼里雅里皆聂埒之讹也
　　李懐秀　霞鲁【旧作楷洛今改正】　努尔蘓【旧作耨里思今改正】唐书契丹天寳四年契丹大酋李懐秀降拜松漠都督封崇顺王以宗室出女独孤为静乐公主妻之是嵗杀公主叛去范阳节度使安禄山讨破之更封其酋霞鲁为恭仁王代松漠都督
　　辽史世表逹呼哩氏微别部长克珍代之克珍寻灭徳哷勒【旧作迭剌今改正】部长聂哷立逹年蘓尔【旧作廸辇组里今改正】为蘓尔威汗【旧作阻午可汗今改正】更号约尼【旧作遥辇今改正】氏唐赐国姓曰李懐秀既而懐秀叛唐更封霞鲁为王而聂哷之后曰努尔蘓者左右懐秀霞鲁至于齐蘓【旧作屈戍今改正】防百年国势复振
　　悔落拽何
　　旧唐书契丹贞元十年遣使来朝大首领悔落拽何以下各授官放还
　　热蘓
　　旧唐书契丹贞元十一年大首领热蘓等二十五人来朝
　　齐蘓【旧作屈戍今改正】
　　唐书契丹会昌二年回鹘破契丹酋齐蘓始复内附拜云麾将军守右武衞将军
　　辽史世表契丹王齐蘓是为伊兰【旧作耶澜今改正】可汗张仲武奏契丹旧用回鹘印乞赐圣造诏以奉国契丹为文
　　锡勒【旧作习尔今改正】
　　辽史世表契丹王锡勒是为巴尔汗【旧作巴剌可汗今改正】钦徳
　　唐书契丹光启时方天下盗兴北疆多故乃钞奚室韦小小部种皆役服之钦徳晚节政不竞其八部大人法常三嵗代时耶律安巴坚【旧作阿保机今改正】建鼓旗为一部不肯代自号为王而有国逹呼哩氏遂亡
　　五代史四夷附録契丹后分为八部部之长号大人而常推一大人建旗鼓以统八部至其嵗乆或其国有灾疾而畜牧衰则八部聚议以旗鼓立其次而代之某部大人约尼次立时刘仁恭据有幽州数出兵摘星岭攻之每嵗秋霜落则烧其野草契丹马多饥死即以良马赂仁恭求市牧地请聴盟约甚谨八部以为约尼不任事选于其众以安巴坚代之
　　辽史世表契丹王钦徳锡勒之族也是为哈陶津汗【旧作痕徳堇可汗今改正】
　　按与刘仁恭盟者唐书以为钦徳五代史以为约尼葢唐之契丹王自窟哥至实古为逹呼哩氏自李懐秀至钦徳为约尼氏辽太祖安巴坚则世里氏也辽史太祖本纪云哈陶津汗殂羣臣奉遗命请立太祖其世表云努尔蘓之孙曰安巴坚功业勃兴号世里氏是为辽太祖于是世里氏与逹呼哩约尼号三耶律然则唐书称安巴坚自号为王而有国逹呼哩氏遂亡殆未详考逹呼哩及约尼之世次欤
　　又按辽史称潢河以西土河以北皆奇善汗【旧作奇首可汗今改正】故壌葢契丹始祖也辽灭奚后奚王支裔尙存蘓辙诗注记奚君宅在中京南辽史所载奚部族及奚王实黙等名犹可考然非自为一国故不录














　　钦定热河志卷一百五
　　钦定四库全书
　　钦定热河志卷一百六
　　外记四
　　明
　　按前卷叙次及唐其辽金元三朝本境已为内地故不録録明代乌梁海诸酋之于本地者以为外记之终焉
　　乌梁海
　　按大寜故乌梁海地也元为大寜路明永乐改北平行都司为大寜都司徙保定而以大寜故地卑三卫今境者诺音【旧作朶顔今改正】泰寜三卫其福余卫不居境内故不叙録
　　托尔楚【旧作脱儿火察又作脱儿察又作脱鲁忽察儿今改正】　哈拉固岱【旧作哈儿兀歹今改正】
　　叶向髙诺音三卫考洪武二十一年故元宗室辽王阿拉实哩【旧作阿里失礼今改正】及诺音诸酋内附诏立三卫自全寜扺喜峰近宣府为诺音卫以托尔楚为指挥同知
　　明史诺音永乐元年使指挥萧尚都赍敕谕明年夏头目托尔楚等随尚都来朝贡马命托尔楚为左军都督府都督佥事哈尔固岱为都督指挥同知掌诺音卫事赐诰印冠带及白金沙币袭衣明太宗实録永乐元年十一月丙子乌梁海头目哈拉固岱遣其部属托郭斯【旧作脱忽今改正】等来朝贡马命礼部赐币袭衣并赏马直十一年十一月诺音卫都督佥事托尔楚遣人贡马命礼部遣指挥多尔济【旧作孟秃歌今改正】等赍金帛往赐之
　　黙尔格【旧作孟秃歌今改正】
　　明太宗实録永乐三年冬十月乙丑命来朝鞑靼头目黙德格等为诺音卫副千戸赐冠带袭衣并银沙防币有差
　　都哩图【旧作都儿秃今改正】
　　明太宗实録永乐五月正月癸亥诺音卫指挥都哩图等率所部头目诺木衮特木【旧作奴温塔木今改正】等来朝贡马赐钞币有差
　　噶布拉【旧作斡不儿今改正】
　　明太宗实録永乐十五年又十一月乙亥诺音卫头目噶布拉等来朝贡马赐钞有差
