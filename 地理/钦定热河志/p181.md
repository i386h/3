<!-- { "loadSidebar": true } -->
　　按明史言燕王诈入大宁而实録言城西南隅崩而入事迹互异今两存以备考
　　明太宗实録十月命兵复议大宁营州兴州三卫凡各卫官军先调辽东等处及在京并有坐事摘戍边者皆令复原卫屯田命户部尚书王钝驰驿徃北平与新昌伯唐云经度屯粮十一月令武安侯于千户寨灰岭庆州神树西马山七度河皆设烟墩使屯守知备仍令新昌伯以领军自小兴州至大兴州东接牛岭会州塔山龙山诸处屯种北勿令出会州西勿过千户寨永乐元年二月辛亥以兴州左屯兴州右屯兴州中屯兴州前屯兴州后屯北京留守行后军都督府
　　按明史地理志兴州诸卫永乐元年二月徙治玉田迁安良乡丰润三河实録不言徙治史官之疎也
　　明太宗实録永乐元年二月改营州左防卫为隆庆左卫右防卫为隆庆右卫中防卫为寛河卫三月调营州左屯卫于顺义右屯卫于蓟州中屯卫于平谷前屯卫于香河后屯卫于三河卫设左右中前后五所仍大宁都司
　　明史成祖纪永乐元年三月改北平行都司为大宁都司徙保定始以地畀乌梁海【旧作兀良哈今改正】诺音卫
　　泰宁卫
　　明史诺音成祖从燕起靖难患宁王蹑其后自永平攻大宁入之谋胁宁王因厚赂三卫説之来成祖行宁王饯诸郊三卫从一呼皆起遂拥宁王西入关成祖复选其三千人为竒兵从战天下既定徙宁王南昌徙行都司于保定尽割大宁地畀三卫以偿前劳
　　按乌梁海初在黄河北明太祖二十二年分置三卫以居之其部落始内徙然犹有大宁等卫错处而监制之如都防然及成祖尽撤诸卫以地全畀乌梁海终明之世边徼遂无宁嵗
　　明太宗实录永乐十年四月福余等三卫指挥使鼐尔巴哈【旧作南不花今改正】等如勅书遣人纳马赎掳掠边卒之罪十九年十一月命辽将置逻骑营于古北口之北神树之地作深沟髙堑以自固二十年七月车驾次捕虏川始诸将之赴乌梁海也谕之曰官军至彼虏必西走以兵从西要之可获也至是率精骑数万驰赴之命武安侯郑亨成山侯王通阳武侯薛禄率大营诸将军后行甲戍乌梁海防党老弱者诣军门待罪命释之八月戍戍车驾次玻瓈谷诸将先受命征乌梁海者奏云已入防穴防悉众来敌大败之斩首数千级余众溃而西走尽收其口孳畜先道大宁入喜峰口
　　明史宣宗纪宣徳三年八月丁未帝自将巡边九月辛亥次石门驲乌梁海防会州帝帅精卒三千人徃击之乙夘出喜峰口击防于寛河帝亲射其前锋殪三人两翼军并发破之甲子班师癸酉至自喜峰口六年七月许诺音三卫市易明宣宗实録六年正月宥泰宁福余诺音三卫剽窃之罪勅谕其大小头目七年五月诺音卫指挥使司差指挥图噜特穆尔【旧作都儿帖木儿今改正】奏所降印信为巴延实哩【旧作本雅里今改正】掠去请再给赐从之十年十月镇守辽东太监伊实喀【旧作亦失哈今改正】等奏诺音三卫纵其部落数来扰边乞举兵征勦
　　明英宗实録正统四年九月右叅将都指挥使杨洪领军追捕叛虏至白塔儿十岔口遇乌梁海五百余骑射死十二人生擒三人并获其马匹军器六年十月左叅将都督佥事黄直等率兵巡哨至巴顔【旧作伯顔今改正】山遇虏骑百余击走之明日至明安【旧作闵安今改正】山复与乌梁海三百余骑遇都指挥朱谦文洪广等率众又败之至莽赉【旧作莽来今改正】泉贼遁去八年四月锦衣卫指挥佥事王息奉使乌梁海三卫还九年正月命成国公朱勇兴安伯徐亨都督马亮陈懐等分统兵出境勦贼时乌梁海三卫虽阳朝贡屡防辽东延安边境命勇出喜峰口恭顺侯吴克忠佐之亨出界岭口亮出刘家口懐出古北口各将兵万人约至黄河土河两大口等处探贼踪迹叶向髙诺音三卫考勇等兵渡栁河经大小兴州神树至全寜遇福余逆战败之次虎头山及流沙遇泰宁诺音又败之
　　明英宗实录初肥河卫都指挥伯勒格【旧作别里格今改正】奏乌梁海拘杀其使人朝廷许其报复伯勒格遂同敖罕【旧作呕罕今改正】河卫都督尼克塔【旧作你哈答今改正】等率众与战大败之明史诺音正统十二年卫拉特【旧作瓦剌今改正】击杀鼐尔巴哈【旧作乃儿不花今改正】大掠以去额森继至诺音泰宁皆乞降福余独走避诺衮【旧作脑温今改正】江三卫益衰畏卫卫拉特强不敢背仍嵗来致贡止以利中国赐赉又心衔边将勦杀潜图报复十四年夏大同叅将石亨等复击其盗边者于箭谿山三卫益怨秋导卫拉特大入英宗遂以是役北狩
　　按正统是诺立三卫入贡邀赏无虑数十次其间六年则一年五至四年五月则一月四至考土木事在十四年而正月中犹有来朝者上下恬嬉懵然不悟彼岂独赐赉为利葢为卫拉特所使耳兹诺音传所言庻几得其实矣
　　明英宗实录诺音卫都指挥阿尔齐黙【旧作阿儿乞蛮今改正】遣其头目哈喇等来朝奏言为卫拉特额森所逼徙其部落于黄河穆楞【旧作母纳今改正】之地昨者欲召三卫头目令发壮丁随营攻战臣等以祖父以来世臣中国不愿从之且言额森欲分道南向恐为边患并进马匹诏宴劳之先是泰宁等卫都督佥事格根特穆尔【旧作革干帖木儿今改正】等遣人上书愿附塞居住为中国籓篱耳乞大宁废城及甲盾见赐如有外侮愿备前驱令去塞二百里居住天顺二年诺音卫欲从宣府入境朝贡守臣以闻命仍从喜峰口入
　　明宪宗实録成化十年正月重给诺音卫印从本卫署印知院托和齐【旧作脱火赤今改正】言其印为玛拉噶【旧作毛里孙今改正】所掠故也二十三年六月诺音三卫为那海【旧作那孙今改正】等逐掠各防人畜入关避匿勅辽东守臣严为战守之备仍遣译谕三卫聴其暂驻近边
　　明孝宗实录宏治十一年十二月巡抚蓟州都御史洪钟奏潮河川去京师仅二百里居两山之间约广百余丈每夏秋山水涨溢则汪洋巨浸水退则坦然平路虏可拥众而入请于本处之东三里许第二第三两寨之间其山内髙外低约余二丈凿为两渠以杀水势复于口外斜砌石堰使水由川中行仍于石堰之内筑立外关一座以百人防守使虏不冲突从之
　　明史诺音三卫之迭犯也实诺音部哈丹【旧作哈丹儿今改正】陈通事为之二人者俱中国人被虏遂为三卫用嘉靖二十九年俺答谋犯畿东哈丹为指潮河川路俺答移兵白庙近古哈丹诈言敌已退边备缓俺答遂由鸽子洞曹榆沟入直犯畿甸已而俺答请开马市哈丹复徃来诱阻之三十年蓟辽总督何栋购捕至京伏诛
　　钦定热河志卷一百二
　　钦定四库全书
　　钦定热河志卷一百三
　　外记一
　　乌桓鲜卑之在汉魏慕容氏髙氏冯氏之在晋宋及北魏奚契丹之在隋唐诺音【旧作朶顔今改正】防宁等之在明声教所阻宛若异域然二千余年间君长渠帅之名氏散见诸书或详或略未可以阙而弗纪其盛衰兴废梗概差存均借是可考亦舆记所不容遗也爰各标名氏为纲与故事门相表里互资审核其事迹旁见侧出不能系之一人者别为附録缀各国之末云志外记第二十三
　　汉
　　乌桓
　　按乌桓在汉初为匃奴冐顿所破余众孤弱臣服匃奴武帝时霍去病击破匈奴左地徙乌桓于上谷以东五郡塞外光武郝旦等内附复置之塞内于是縁边诸郡渐为乌桓所据其在今承德府境者曰辽西乌桓曰右北平乌桓曰渔阳乌桓而辽西乌桓为最强兹叙郝旦以下诸人如左
　　又按汉时匃奴建庭直代云中不在承德府境其有事于上谷以东者已载故事门兹纂外记不列匃奴断自乌桓始
　　辽西乌桓郝旦
　　后汉书乌桓传建武二十二年匃奴国乱乌桓乘弱击破之匃奴转北徙数千里漠南地空二十五年辽西乌桓大人郝旦等九百二十二人率众向化居塞内布于縁边诸郡遂为汉侦助撃匃奴鲜卑
　　渔阳乌桓歆志贲
　　后汉书鲜卑传渔阳赤山乌桓歆志贲等数冦上谷永平元年祭彤赂偏何【鲜卑名】击歆志贲破斩之辽西乌桓于秩居
　　后汉书鲜卑乌桓大人于秩居等与连休【辽西鲜卑】有宿怨共郡兵奔击大破之【元初四年】
　　渔阳乌桓扶潄官
　　后汉书鲜卑传乌桓豪人扶潄官勇健每与鲜卑辄防敌诏赐号率众君【永建六年】
　　右北平乌桓乌延
　　后汉书乌桓传灵帝初右北平乌延众八百余落自称汗鲁王
　　辽西乌桓邱力居
　　后汉书乌桓传灵帝初乌桓大人辽西有邱力居者众五千余落自称王中平四年前中山太守张纯叛入邱力居众中自号弥天安定王遂为诸郡乌桓元帅冦掠青徐幽冀四州五年以刘虞为幽州牧虞购募斩纯首北州乃定
　　辽西乌桓楼班　蹋顿
　　后汉乌桓献帝初平中邱力居死子楼班年少从子蹋顿有武略代立总摄三郡谓辽西乌桓右北平乌桓辽东属国乌桓众皆从其号令建安初冀州牧袁绍与前将军公孙瓒相持不决蹋顿遣使诣绍求和亲遂遣兵助击瓒破之绍矫制赐蹋顿难楼苏仆延乌桓【二字行文】乌延等皆以单于印绶后难楼苏仆延率其部众奉楼班为单于蹋顿为王然蹋顿犹秉计防及绍子尚败奔蹋顿时幽冀吏人奔乌桓者十余万户尚欲慿其兵力复图中国建安十二年曺操自征乌桓大破蹋顿于栁城斩其首虏二十余万人袁尚与楼班乌延等皆走辽东辽东太守公孙康并斩送之其余众万余落悉徙居中国
　　按袁绍矫制所封之单于自蹋顿乌延之外尚有难楼为上谷乌桓苏仆延为辽东属国乌桓以不在今承德府境故不録又汉书所列乌桓封单于者四人三国魏志亦谓赐蹋顿难楼峭王【即苏仆延】汗鲁王【即乌延】印绶皆以为单于而裴松之注引英雄记则谓拜乌桓三子为单于及载诏封之版文则称辽西率众王蹋顿右北平率众王汗卢维辽东属国率众王颁下所谓卢汗维者当即乌延或因其自称汗鲁王而讹所谓颁下者当即苏仆延【魏志传太祖临阵斩蹋顿首速附九楼班乌延等走辽东所谓速附九亦即苏仆延武帝纪亦作速仆九】名号各殊难于稽证则中外字书音译成讹理固然耳
　　右北平乌桓能臣抵之
　　三国志魏武帝纪北征三郡乌桓未至二百里虏乃知之尚熈与蹋顿辽西单于楼班右北单于能臣抵之等将数万骑逆军
　　按袁绍所封之右北平单于为乌延是时与魏逆战者据后汉书三国志乌桓传乌延亦在其内而魏武记独作能臣抵之当是别为一人其所以称为单于别无可攷
　　又按后汉时乌桓名之见于汉书者有乌桓大人勿柯乌桓大人戎朱廆率众王侯咄归去延等俱未详其属于何部故不录
　　鲜卑
　　按鲜卑在汉初亦为冐顿所破窜于辽东塞外未尝通中国建武初始与乌桓随匃奴冦北边永元中耿防击破北匃奴因徙据其地稍稍近边其后寖大至延熹时分为三部右北平以东为东部以西为中部今承德府境盖得东部十之七中部十之三兹叙连休以下诸人如左
　　辽西鲜卑连休
　　后汉书鲜卑传元初四年辽西鲜卑连休等烧塞门冦百姓
　　辽西鲜卑乌伦　其至鞬
