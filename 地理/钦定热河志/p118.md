<!-- { "loadSidebar": true } -->
　　平西梁　在镶黄旗大阁儿西南八十五里其西即独石口防界
　　大草坪梁　在镶黄旗大阁儿西南八十余里其西即独石口防界
　　按旧一统志谓李文忠败元兵于骆驼山即此然考文忠当日出居庸趋开平为今之多伦诺尔迂道至此恐未必然也
　　十八盘岭　在镶黄旗大阁儿西一百三十里其西即独石口防界
　　按此与滦平县属之十八盘岭别又考元周伯琦扈从诗注曰入黒谷过色泽岭髙峻曲折凡十八盘伯琦所经由今独石口外迤东而行正厯今丰宁县西境此十八盘岭疑即色泽岭
　　伊克达巴罕　在镶黄旗大阁儿西北一百二十里其西即独石口防界
　　喇嘛山　在镶黄旗大阁儿北稍西六十里羣峯回合有月珠寺建其上金碧觚棱隐出林杪最为幽胜
　　按此与正白旗之喇嘛山别
　　巴顔哈达　在镶黄旗大阁儿北稍西一百三十里
　　韭菜梁　在镶黄旗大阁儿西北一百八十里滦河流经其下
　　僧机图达巴罕　在镶黄旗大阁儿北二百十里其北即多伦诺尔防界
　　平顶山　在镶黄旗大阁儿东北六十里山势绵亘其东北与正白旗之沙尔呼山相接
　　按此与正蓝旗之平顶山别
　　大黒山　在镶黄旗大阁儿东北九十里
　　青石拉绵山　在镶黄旗大阁儿东北一百八十里土人亦称为大山绵亘数十里其北即围塲界天财梁　在镶黄旗大阁儿东北一百九十里亦名官道梁















　　钦定热河志卷六十五
　　钦定四库全书
　　钦定热河志卷六十六
　　山二
　　平泉州【即八沟防】
　　鳯凰岭　在平泉州东五十里嶂中开为州东境之门戸岭上山桃极盛春时逺望如红霞其东即建昌县界
　　映碧山　在平泉州东八里高五里广三里瑙瓈山　在平泉州东稍南三十里山阳有石洞中搆屋祀泰山神有二泉一自髙岩下注一自山麓涌出流绕山下
　　狮山　在平泉州南稍东六里高三里广二里山势雄伟作狻猊昻首形其东峭壁石色全赭土人称为紫霞峰
　　象山　在平泉州南五里以山形似象得名其东与狮山相对为州境之形胜豹河流经两山间冷岭　在平泉州南八十里
　　明史地理志防州卫有冷岭
　　按冷岭在防州城南六十里与明史地理志相符又考明宣宗实录载亲征乌梁海丙辰驻寛河明日至冷岭又明日驻防州今冷岭在寛河城北三十里所载方位亦合应即此山也
　　金沙沟山　在平泉州南一百里以沙色如金故名
　　红山　在平泉州西南十里高二里广一里老姥山　在平泉州西南三十里
　　猴山　在平泉州西稍北五里高六里余广二里危峰孤峙髙出云际毎朔雪初晴皑如积玉土人所谓猴山积雪也
　　乌勒呼玛梁　在平泉州北六十里喀喇沁右翼境有山泉滙流南入豹河
　　黄土梁　在平泉州东北四十里喀喇沁右翼境乌勒呼玛梁之东南豹河源于此
　　石佛沟山　在平泉州东北一百二十里喀喇沁右翼境石壁上鑴佛像一
　　喀卜齐尔东山　在平泉州东北一百六十里喀喇沁右翼境有洞深三丈余洞外石笋矗立有泉清鉴毛发上建龙神祠
　　和尔图昆都楞喀喇山　在平泉州属喀喇沁右翼东二十里
　　毕齐克图达巴罕　在平泉州属喀喇沁右翼东四十里
　　乌尔图纳蘓图波罗山　汉名万夀山在平泉州属喀喇沁右翼东七十里
　　额卜特山　汉名秋鹰山在平泉州属喀喇沁右翼东八十里
　　伊玛岱山　在平泉州属喀喇沁右翼东九十五里
　　锡纳喀喇山　在平泉州属喀喇沁右翼东一百五里
　　和尔博勒津山　汉名七金山在平泉州属喀喇沁右翼东一百二十里
　　辽史地理志圣宗过七金山土河之滨南望云气有郛郭楼阙之状因议建都又中京大定府有七金山
　　金史地理志北京大定府有七金山
　　元一统志七金山在大宁县北十五里东西长十里南北广五里山有七峯因名辽时尝建三学寺于中
　　按辽金大定府即今平泉州境之大宁故城元大宁县即辽金大定府属之大定县【详建置沿革门】今和尔博勒津山汉名与古相同在老河【即古土河】东岸西南距大宁故城不逺知为古七金山矣明一统志称乌梁海有七金山应亦指此
　　超图喀喇山　在平泉州属喀喇沁右翼东一百二十余里
　　哈特哈山　汉名妬山在平泉州属喀喇沁右翼东一百五十里乌巴河源于此
　　巴顔乌兰山　汉名大红螺山在平泉州属喀喇沁右翼东一百八十五里
　　按明史朶顔传有红罗山罗与螺音同疑即此山
　　托来图山　汉名儿山在平泉州属喀喇沁右翼东南九十五里又右翼东南一百五十里有托来山
　　巴图察罕山　汉名柞山在平泉州属喀喇沁右翼东南一百余里
　　喀喇和硕山　亦名大斧山在平泉州属喀喇沁右翼东南一百五里伯尔克河源于此
　　巴顔喀喇山　汉名大青山在平泉州属喀喇沁右翼东南一百十五里
　　搜克哈达山　在平泉州属喀喇沁右翼东南一百二十余里
　　摩勒津陀罗海山　在平泉州属喀喇沁右翼东南一百二十五里
　　库克硕卜和尔山　在平泉州属喀喇沁右翼东南一百四十里
　　锡黙特山　在平泉州属喀喇沁右翼东南一百八十里图尔根河发源于此
　　博尔多克山　在平泉州属喀喇沁右翼东南一百八十余里
　　达尔罕陀罗海山　在平泉州属喀喇沁右翼东南一百九十里
　　察罕齐巴噶山　在平泉州属喀喇沁右翼东南二百里
　　图尔罕陀罗海山　在平泉州属喀喇沁右翼东南二百三十里
　　哈特呼朗台山　亦名鸡冠山在平泉州属喀喇沁右翼南九十五里山石如鸡冠故名
　　霍尔霍克巴达罕　亦名霍尔霍克阿圭山以山洞得名在平泉州属喀喇沁右翼南一百二十余里有二洞皆僧所居依洞架楹搆精舍于其侧户牗旁通随山向背其东则霍尔霍克河出焉其西则赛音河发源于此即热河之东源
　　克依斯库哈达　在平泉州属喀喇沁右翼南一百三十里
　　伊玛图哈达　汉名羳羊山在平泉州属喀喇沁右翼南一百三十五里
　　呼察察罕陀罗海山　在平泉州属喀喇沁右翼南一百四十里呼察河源于此
　　察尔吉山　在平泉州属喀喇沁右翼南一百四十余里
　　拜察山　汉名神山在平泉州属喀喇沁右翼南一百五十里
　　辽史地理志中京泽州有神山
　　元一统志神山在恵州西南十三里东西长十里南北广八里中有古庙
　　按元惠州即辽泽州在今平泉州南境与此方位相合当即古神山也
　　巴顔山　汉名富山在平泉州属喀喇沁右翼南一百七十里
　　拉克图尔山　在平泉州属喀喇沁右翼南一百八十五里
　　永安山　汉名马盂山在平泉州属喀喇沁右翼南一百九十里地产铅砂老河发于此
　　辽史地理志中京大定府有马盂山
　　元一统志马盂山在大宁县西六十里中有一峰形马盂故云
　　按辽史元志所载马盂山与今州属之永安山方位相合且汉名马盂当即此山宋王曽行程录称富谷馆东望马云山山多禽兽林木国主多于此打围马盂与马云乃音之转实一山也欧阳修诗曰马盂山西看落霞应即指此
　　特卜什山　汉名方山在平泉州属喀喇沁右翼南一百九十里
　　昌吉尔岱山　在平泉州属喀喇沁右翼南二百里青龙河发源于此
　　额林毕老图达巴罕　在昌吉尔岱山之西南英图谷　在平泉州属喀喇沁右翼南二百余里都呼喀喇山　在平泉州属喀喇沁右翼南二百十里
　　克勒达巴罕　汉名鸦岭在平泉州属喀喇沁右翼南二百二十里
　　拉克拉哈尔山　在平泉州属喀喇沁右翼南二百三十里
　　台吉喀卜齐尔谷　在平泉州属喀喇沁右翼南二百四十里
　　昆都楞喀喇山　在平泉州属喀喇沁右翼西南八十里
　　察罕齐老图山　汉名白石山在平泉州属喀喇沁右翼西南一百三十里
　　温德根图喀喇山　在平泉州属喀喇沁右翼西南二百里
　　防克达巴罕　在平泉州属喀喇沁右翼西七十里
　　纳喇蘓台山　汉名松山在平泉州属喀喇沁右翼西八十里
　　辽史地理志中京大定府有松山
　　元一统志松山在富庶县西五十里南北长二十里东西广五里地多松因名
　　按纳喇蘓台山与辽史元志所载松山方位相合至辽上京临潢府有松山饶州有松山又松山州亦以松得名皆非中京道所统地应在今赤峰县境内与此喀喇沁右翼之松山别
　　库都尔图山　亦名防山在平泉州属喀喇沁右翼西八十余里
　　敖保尔威逊图山　在平泉州属喀喇沁右翼西一百里
　　阿鲁威逊图山　在平泉州属喀喇沁右翼西一百十里
　　察罕陀罗海山　在平泉州属喀喇沁右翼西一百余里形势髙大北接围塲诸山南与黙沁达巴罕山脉连亘故亦称为黙沁察罕陀罗海山其东则锡伯河出焉其北则围塲内之穆垒喀喇沁河出焉其西则固都尔呼河发源于此即热河之西源
　　黙沁达巴罕　在察罕陀罗海山之南其西则茅沟河发源于此即热河之中源
　　乌赫克图山　在平泉州属喀喇沁右翼北三十里
　　卾端台呼喇图山　在平泉州属喀喇沁右翼北四十里
　　绰和罗摩林达巴罕　在平泉州属喀喇沁右翼北七十里
　　察卜齐尔山　亦名扫林山在平泉州属喀喇沁右翼东北七十里东南麓有古塔一
　　额克波罗山　在平泉州属喀喇沁右翼东北九十里
　　阿里衮察克察罕陀罗海山　在平泉州属喀喇沁右翼东北一百里
　　乌纳格图达巴罕　汉名野狐岭在平泉州属喀喇沁右翼东北一百余里
　　庙儿岭　在平泉州属喀喇沁右翼东北一百二十里广八里高一里其北有冈径许里土赤如赭童无草木土人言时有烟气坌涌弥漫山谷
　　赤峰县【即乌兰哈达防】
　　乌兰布通山　在赤峰县属翁牛特右翼东十五里
　　乌兰哈达　在赤峯县属翁牛特右翼东三十里伊克布祜图尔山　在赤峯县属翁牛特右翼东四十里
　　巴噶布祜图尔山　在赤峯县属翁牛特右翼东东五十里
　　布祜图山　汉名白鹿山在赤峯县属翁牛特右翼东七十里
　　布当华山　亦名大华山在赤峯县属翁牛特右翼东九十里
　　扎喇山　汉名猬山在赤峰县属翁牛特右翼东乌纳格图山　汉名屋狐山在赤峰县属翁牛特右翼东一百二十里
　　华和博图山　在赤峰县属翁牛特右翼东南四十里
　　阿里衮察克察罕陀罗海山　在赤峰县属翁牛特右翼东南八十里
　　按此与平泉州之阿里衮察克察罕陀罗海山别
　　齐巴噶山　汉名枣山在赤峰县属翁牛特右翼东南一百里
　　古尔班陀罗海山　在赤峯县属翁牛特右翼南二十里
　　遮盖山　亦名阿圭山在赤峰县属翁牛特右翼南三十余里入山十余里有洞寛不及二丈髙一丈有余土人称为大碾子洞中有石佛像及阿难迦叶像其两厓石壁上亦俱凿成佛像有金皇统三年刘子初撰遮盖山灵峰院千佛洞碑
　　元一统志遮盖山在松州东南二十里有古寺石洞石佛
　　按赤峰县为元松州境志载遮盖山佛洞之迹亦与今合
