<!-- { "loadSidebar": true } -->
　　皇帝幸上塞脩时畋五戎燀七萃阗三扈表禽二虞献豣别有守大罗氏之职者以致鹿告□緌请前厥制不罟不阱匪号匪筌从其乎神以兹而全者托于音矣哨可得而焉方其未之哨也瞰众归伺丛薄测卉泉闚聚落为町为疃既登以目营或抗或爰逐迹而臆度良有合乎师行之外谍旁侦而豫纾夫卷甲啣枚之胜略至夫白藏露涂青女霜铺启明东耿朒影西晡设宵田之爟火殊夜猎之戴罏时其简练比其耦俱太人占之即鹿无虞于是坂縁九折队丽三伍旅屯于郛鋭冞其阻聮络声援若伛若偻若肱若膂又不翅营阵之六伐七伐五歩七歩骈坒乎伏而蹵部也其貎之则皮其冠也角之芟然首之班然奚取乎中黄朱鬕之植髪如竿也其召之则木斯窍也抑之窅然抗之噭然无需乎淘河鸟胫之大号而小号也当斯之时宻利迦罗防踽迉迟求牡俟俟防牝祈祈駴谷声之自答宛命匹而要之退彳亍乎如遗进蹩躠乎如疑恍同同而睥睨讶异异而诋谋彼跚然其兽舞纷胡为乎来思此闯然其人立不知夫所为于焉呼急鎗扪列宿会若连襼解若脱胄趣后车选徒而举胔信
　　天弓不虚夫先彀傥铜牌之可识昨者忆释网于
　　帝围或芝草之能衔今也愿捧觞为
　　慈夀乃复有司衡之佐典泽之俦希光道周爰谘爰诹进而称曰盖闻至人寓物造化神谋故卭或驉负雉或媒求意钓者时防其鱼入羣者不惊其鸥苟有气乎斯应岂于林乎是凡天降与地出宁尽緤以穷韝方今
　　圣天子徳化醰粹弥洽澨陬庶彚由庚咸和咸柔讵惟在囿者感姫文而攸伏居山者际重华而与游也哉
　　上乃摛天藻
　　勅赓载罗训典阹雕缋
　　皇纲帝纮囊括乎圜内虽有马郑专家邹枚齐辈事罕习巵言失概未效江陵射者之吹窃陋畆邱封人之对莫不居觚缄喙操牍污背迁延而辞退
　　哨鹿赋【谨序】　　　　　　　　　　于敏中
　　皇帝临御以来海宇乂安羣生茂育殊方别区沭徳化而憺威棱者莫不陆詟水栗奔走内附乃履盛惕若逸不忘劳嵗以秋八月搜于塞上继防
　　祖武有事于哨鹿顺时应机即小喻大义宏且逺爰于武帐濡翰抒藻
　　亲制前后哨鹿赋翕若璧合粲然锦襄长言载赓纎悉具举美哉洋洋乎天地之大文古今之能事偹矣彼相如赋上林扬雄赋长杨词夸意骋固璅璅焉不足称嫓若射雉一赋体物绘情可谓拟诸其形容矣而义囿于文莫能笼函万有以方
　　圣制殆犹瓦缶黄钟难以侪响者也【小臣】无似承命给札神惴污惶不知所云退而斋心殚思积时累日防弇鄙之愚志赓飏之荣譬诸爝火思附光太阳而蛙黾妄依声天也敬拜手稽首而献赋曰盖闻哨鹿之为制也实权舆于索伦匪角力以鬪防弗诡遇以揜羣酌剂乎仁义度乎屈伸离合尽熊翕辟互根其动也无端其致也不纷占即鹿之无虞厥功嫓乎至神猗欤
　　圣祖爰躬爰亲我
　　后是则纉兹武功【叶】练吉日撰良辰肃周徼戒虞人曵羽防靡云旂【叶】清道按列天行星陈骈衍陆离乃
　　莅止乎木兰其为地也沃埜千里连山透迆防嶫郁嵚崟碕礒周表包络以界乎左右【叶】邈谽谺之中豁峙储胥与枪櫐丰彼圃草芊绵猗靡带以羊肠之河阻以伊逊之水峻者如削平者如砥曲者缭旷者哆侈骋覧瞩于巘原渺不知其逺近【叶】是盖天辟神壤隩衍丰矣广陪汉苑乐均灵囿【叶】无事设以周阹而足供三田植旌抗绥之所【叶】若此故其地乃可喜也尔其磅礴郁积物产斯聚毛羣羽族穴藏谷处禽经不暇载兽簿不及举彼伊尼之蕃息更日孳而嵗广【叶】有麚有麀有有麈判彼麔麎差其□防【叶】甡甡跂跂儦儦麌麌七星八歧双头一角殊形而诡状者盖不能以更仆数尔乃白藏屇商风引露既降木叶陨乳字以时匪灵伊蠢纷其求牡习焉逰牝既挟偶以兼羣遂分圻而画畛逞骁健以自卫僄环角而植吻或寝或讹或驯或踳忌他族之实偪□同之相近彼孱弱者逡廵眙已望形而伈睍而桀雄据守夫泽中方且睅睹旁睐畜趪猛而余忿故得因势施巧乗间度情攻其无偹夺其必争伊濯濯之与居信呦呦而善鸣爰制器以象之乃能疾徐进退宛转而相迎匪笳而凄匪笛而清胫无取乎淘河管弗效乎簧笙把宫弹角翕焉中音【叶】是则哨之为用所以握胜而操赢也于时清霜栗侧宿烟苍莽朓影西流启明东上巗韬景以晻暧野含曙而曭防乃
　　简徒御屏卫仗星庐拱和门敞七校静六辔骋【叶】蚖镫赩列以双导羽骑□分而犄张【叶】前驱后扈或三或两枚肃无哗铃无响骤躞蹀以相羊于焉望崖岭而遄往爰荷长哨被短衣其裘则獭其冠则皮载以象首出诸簏笥缀毛体之般般耸义角以觺觺搫彼町疃拄兹荟翳始蠖伏以宻伺徐跂张而仰闚既储精于閴寂奋先声以出竒虞原兽之罕至因举哨以宣之唇引则响集吻吮则音移噭然而高然而防龢啰防霵如倡斯随防防纡郁若距若追嘹如引吭嚍如鼓頥慑狡黠于幽遐应友声而是求【叶】彳于旁皇睢盱错防将前忽却既进复沮魂悚悚以狼狷心而犹豫惧羣匹之或失矫长鸣以捍御恣狼戾而犷猤突生猜而触妬乍凝聴以曲睨旋擢身而思赴郁狂迸而陆梁恃角抢与题注狡焉愿鬭瞥尔相遇斯时也厌蹑深潜屛息瞩顾不震不挠不徐不遽迨心烦而伎懩始悚立以腾凑【叶】倐脱防以呈形忽应叱而少住翳乔桀之殊才遂乃脉脉狋狋子蜺瞪眄而不能去于是释哨具进神鎗规分刌测毫芒心平视审手正机张奋駍声激流光虩虩煜煜霆击雷轰【叶】眨电火之一掣已中髃而洞肠或小创之蹶起俄应声而复僵亦有去如脱兎骇若惊麞或挺而骜或怯而尩或曶霍以猋迅或蹙竦以雾藏擗捻跃而盘辟若负固而不自量凖鲸牙之轩防又无不殪于广莫之场至若或腾或倚或羣或友掉而不来逐之辄走詟怖以郤歩尚倐眒而抗首胆劣目眴足蹯迹遽闻声而逋窜莽凌躐而相蹂固纵之而弗追亦舍旃而弗诱掩不计多获不厌少【叶】失也其常得也其偶斯盖仁者之事君子所取又何必罼戈弥谷罻罿蔽薮前遮后辚徼属轨【叶】他他借借乃为偹物而咸有哉既而
　　皇清洽恩泽宣弭节乎神臯储与乎皮轩乃论上射乃择左肩登于大庖以炙以燔尝其防否进诸
　　大安割鲜染轮野飨从官升觞既釂羣情悦懽咸避席擎
　　拳鞠而颂曰允矣
　　圣人如天之好生【叶】逰非乐乎耽盘义固凖夫秋狝欲左者左欲右者右有殷汤祝网之仁焉舍逆取顺失禽不诫有周文三驱之训【叶】焉信乎美善莫得而形容徴引无借乎更端者矣矧【愚臣】之孱弱徒授简而拘牵軄有忝乎执防力不胜夫控目未睹秋田之盛身未习讲武之班骤与语夫哨鹿等扪烛而扣槃窃幸蹈咏
　　奎藻防绎鸿篇庶聋瞆之一振聆钟簴之在县纵极揣靡窥测雍容揄曾未能得其涯涘又何足补于邱山也哉
　　跋
　　御制避暑山庄三十六景诗恭跋　　　　张廷玉
　　康熈五十一年六月【臣】等恭注
　　御制避暑山庄三十六景诗仰见
　　皇上圣学崇深含经味道纯粹以精发为诗歌上继雅颂囊括百家【臣】等学识弇陋管窥蠡测未能宣盛美兹防
　　恩谕俾得附名简末且喜且愧不容于心钦惟我皇上声教覃敷极天所覆尽入版籍要荒之外率同畿甸自京师东北行羣峯回合清流萦绕至热河而形势融结蔚然深秀古称西北山川多雄竒东南多幽曲兹地实兼美焉盖造化灵淑特钟于此前代威徳不能逺孚人迹罕至
　　皇上时廵过此见而异之念此地旧无居人辟为离宫无侵民田庐之害又去京师至近章奏朝夕至综理万几与宫中无异乃相其冈原发其榛莽凡所营搆皆因岩壑天然之妙开林涤涧不采不斵工费省约而绮绾绣错烟景万状标其尤者凡三十有六清凉爽垲于夏为宜毎至盛暑则奉
　　皇太后驻跸焉泉甘土沃居此逾时
　　圣容丰裕精神益健盖
　　皇上忧劳万民徳合于天
　　皇上之逰息也【臣】等忝列侍纵时
　　赐防逰诸景皆尝目击而莫能摹冩及伏读
　　御制诗则林泉苍霭一一涌现于胸中盖此地之景乃天
　　地山川自然之气所发着非
　　皇上化工之笔莫能也而【臣】等尤有厚幸者伏读皇上御制避暑山庄记及诸诗奉
　　慈闱则徴寝门问膳之诚凭台榭则见茅茨不剪之意观溉种则念稼穑之艰难览花莳则騐隂阳之气玩禽鱼则思万物之咸若凡读者因诗以求诸景之胜岂独未见者如亲厯哉即
　　皇上敬天勤民与覆载同流之气象可以昭示天下万世
　　永永无极矣
　　御制古长城説恭防　　　　　　　　汪由敦御制古长城説以化工之笔行自然之文深入显出宇宙在手寻绎再四心目旷然在昔山经地志出文人承传沿袭掇拾诹采辄矜为创获其经目覩记可覆按者百不一二数也况絶塞僻逺逰躅所不至之地哉兹以
　　六御所经名王部长旃裘之众亲履而指数之其核实为何如者且谓天地自然所生以限南北尤不易之论盖尝观之百家之聚千室之邑率冇冈峦川阜萦回环抱之势至通都郡国则具阨塞阻要显
　　然为之疆域屛翰皆非人力所能为圣人者为之相其隂阳建城郭宫室规重门御暴之制无非因其自然易曰地险山川邱陵也王公设险以守其国此物此志也防恬之为长城后人专罪其长恶勦民其垂死所叹为絶地者一若设词以自文而不知其拂天地之经而不因其自然彼固未尝不自知之而深悔之也然非亲厯而得其实其孰从而证之或疑塞外蕃部聨属虽逐水草亦各有分地且此故元上都兴州近境安知非昔之居是者残壁故垒荒略失传者耶是或未可知然西北之瀚海流沙东北之窝集是非天地所限耶不宁惟是凡大川之达江海其入处必有沙横亘若户阈然濬辄复淤是乃在水中又岂昔人所为耶观此则天地所生自然者益信
　　碑记
　　勅修承徳府
　　闗帝庙碑记　　　　　　　　　　　梁国治乾隆四十三年嵗在戊戌
　　诏升热河防为承徳府其余六防改为州县于是鼎建文庙选造生徒増置解额以明年己亥五月
　　上亲诣释奠是月复
　　诏协办大学士尚书英亷侍郎和珅重修丽正门右闗帝庙改易黄瓦殿宇崇闳规制大偹【臣】国治恭承
　　嘉命为文以记【臣】窃惟古者立国必先建学设庙所以定民志一耳目也承徳近接塞垣前代声教所不及邉闗之氓不见通都大邑礼乐威仪之盛非一日也我
　　国家揆文奋武迈古超前自
　　圣祖肇启山庄成都成邑朝宗辐凑万国会同我皇上觐
　　光烈四十五年以来开辟疆宇二万余里自防古诸王公喀尔喀及四卫拉特回部诸藩等莫不倾心托命奔走俯伏来享来庭于是承徳为古北口外一大都会将山川灵淑之气蕴于古而发于今耶抑
　　天眷有徳
　　圣天子赫声濯灵薄言震之莫不震叠者也夫制礼以
　　作民敬也立庙以作民诚也
　　闗帝庙祀遍天下各直省府州县建祠设像守土官吏嵗时展谒典礼视
　　文庙况承徳距京师数百里
　　日月所照临中外所瞻就
　　庙貌之成可以见
