<!-- { "loadSidebar": true } -->
　　隠隠山头皆古戍中原民力尽边城曾闻父老经年战囘首生灵血泪盈
　　其二
　　金瓯永固识人和万里烽烟发兴多设使山林有暗晓更须太息论如何
　　其三
　　旧日山中罢马叹今时避暑乐清风穷兵岂若为观徳仁义无私八表同
　　赋得雨洒石壁来
　　润叶随风洗緑枝羣峰着雨尽离披隂霖又念农家业事事何烦先预知
　　每日届炎暑即赴口外掖
　　辇视膳朝夕温清自初夏
　　皇太后偶尔违和故不至此清凉之境因咏懐一首敬书
　　于箑头恭
　　进以接清风而舒逺慕之防悃而已
　　遥想京中暑气阑犹思上苑有冰纨山荘咫尺何曾逺欲进瑶池一笑看
　　避暑驻跸山荘六月间隂霖少晴自立秋日晴霁喜懐
　　亢阳望十雨雨思晴天累日贯秋序终朝潦水緜身虽无暑汗心实抱迍邅忽覩西风油云逐岭巅
　　山荘夜雨聴滦河溜声
　　临流震耳似惊潮滚滚泠泠眺绮寮夜色初分秋景霁风声已送积霖飘皆因百壑归来逺非是孤川自去饶
　　何比长江无弃物小河水涸岂容桡
　　山荘书懐赐大学士
　　待旦勤勤望雨晴京南塞北察安氓已知云敛无霪潦未卜田间有稻稉八月秋成欢宇内四方风景解春卿大川舟楫同忧慽更觉凝承信洛英
　　赋得山林引兴长【四集】
　　曾读杜诗解纷纷议论多遇时非泰运行道至蹉跎托迹山林趣披懐水石歌千年赋比兴后世岂能过
　　咏夏
　　甘泉日永秩南讹清气重云入句多性理精研过盛夏岂因白首废编摩
　　其二
　　信风已尽接朱明长养舂容草木亨潄露调冰消暑气何如心静则神清
　　山居即事
　　清商方至催蝉急林叶吟风暑渐遥三伏炎蒸才过半山居徧地喜禾苗
　　秋幸出郊见收成志喜
　　节届啇秋早农忙屡嵗丰柴门歌再稔比屋乐同风人烟多庆色霜树杂防红极目髙低景山川一望中
　　其二
　　涤暑髙风至中分白露防草肥宜牧马林薄好行围水向阶前注峯排云外稀斜阳临帐殿晩色秘天机
　　赋得冬日可爱
　　复卦初生处景随玉管囘前旗分鸟道后仗向龙堆爱日冬偏暖临桥氷未开寛河行幸地越岭少尘埃
　　京中报到霖雨普霑
　　亢阳愁久旱霖雨满沟渠倐忽枯枝润须臾卷叶舒千村勤袯襫万顷足犁锄企望收成后欣看谷贱书
　　夏至
　　山庄逢夏至斋戒禁中同翠渚萍先緑荷池花未红葛衣求体便蔬食养心功偶得因几暇偷闲碧树丛
　　山中自咏
　　一生何事不斟量老至偷闲自可伤倦体每思依石憩俗情且喜对山忘舂容无计寻方便荏苒谁能驻景光濯足沧浪清水在企思归咏舞雩傍
　　山居
　　迎薰避暑驻山庄四顾重重邱壑长雨后雏莺歌密树风前练雀舞斜廊静观得趣无非景佳兴涵虚可致凉烹茗汲泉清意味个中谁解有真香
　　喜岭外水土
　　霜凝肥草净无尘处处泉源漾碧津食少事多宵旰老暂偷闲暇养吾身
　　世宗御制诗
　　夏日泛舟
　　殿阁风生波面凉溯徐泛芰荷香栁隂深处停桡看无数纎鯈戏碧塘
　　晩泛
　　画桡闲泛暮霞明风细波防暑气轻更转碧山寻胜迹恰逢双鹤似相迎
　　月下闲步
　　闲行曲岸边西岭暮苍然草蔓迷幽径桥危咽细泉溪风吹缓带夜色逼唫肩徙倚看林杪云间月影迁
　　观雨
　　密雨如膏洒碧丝稻花漠漠绕长陂虚斋睡起推看私喜甘霖正及时
　　前廊
　　曲廊斜转接修篁坐倚层岩意兴长细草敷荣侵榻緑野花争艳袭衣香碧梧枝上聴蝉噪翠栁隄边看鹤翔此际闲身无一事怡然啸咏自徜徉
　　书斋秋暄
　　幽斋新雨后爽气泛池荷碧落疎星淡晴皓月多隔花闻漏滴倚枕和渔歌更爱流萤好悠扬拂槛过
　　扈
　　跸途中观获
　　秋爽猎边城天髙气象清登场占物观获畅
　　皇情岩谷萦车骑云霞拂斾旌豫游叨扈从薄劣愧恩荣
　　塞外中秋
　　驻跸边庭夜中秋一镜圆遥从沧海畔飞落碧峯巅溢彩浮尧斚流辉拂舜筵坐深光愈迥景物倍清妍
　　塞外秋兴二首
　　路出闗山外秋空日渐髙清霜凝晓斾寒色透征袍风劲飞鹰捷川长猎骑豪
　　皇威扬四逺边徼戢弓刀
　　其二
　　驻跸依林麓风多野水鸣旌旗飘暮霭铙吹咽边声鸡塞霜逾白龙沙月更清却看
　　行殿外诸部尽欢迎
　　避暑口外
　　爽垲髙原古上都郁蒸节热全无千寻木防招凉扇几道泉飞辟暑珠时任镂氷为鸟兽湾从销夏泛菰蒲【销夏湾在吴郡洞庭西山】何如此地随
　　仙跸披拂清风胜舞雩
　　口外山村
　　鸟外窥烟树防茫碛路斜地寒宜种黍坡暖好栽瓜比户裁驼褐居人置罝谁将淳朴意传写入中华
　　田家即事二首
　　沙碛髙低禾黍盈羣飞铜雀绕田鸣竹弓蒿矢堪驱吓漫向黄云试射声
　　其二
　　戍烽罢举息征尘肆力耕耘属幸民榆栁隂疎秋社近縁边笳鼓赛田神
　　塞上晩眺
　　倒影余霞丽晴沙入望平千峯含暮霭万幕起秋声度垄牛羊下归鞍雉盈割鲜将进酒边月照髙旌雨后
　　凉雨晴偏好边秋气转清虹从林杪断月傍陇头生落叶飘含润囘沙溜有声仰观羣雁度寒影贴云明
　　途次暑雨
　　泱漭夏云屯滂沱塞雨繁绕渠沙路浄注涧石泉浑鹳浴依邱垤驼鸣傍水源凉飔起林末吹入小行轩
　　山顶船楼
　　楼居制仿船居好山槛风如水槛多飘渺千峯翻翠浪怒号万木吼苍波晴霞片片开帆影禽鸟声声唱棹歌闲拄一篙云外泛青松白石任吟哦
　　早起寄都中诸弟
　　晓起轻寒透薄帷风光节物暗催移正当边塞秋临早况是闗山月落迟一雁孤鸣惊旅梦千峯攒立动诗思凤城诸弟应相忆好对黄花泛酒卮
　　热河闲咏七首
　　塞北开
　　行殿临万壑松云封双塔岭烟鎻磬锤峯飘层峦接盘迥曲径重红尘难到处何事不从容
　　其二
　　一人临塞北万里息边锋朽木含生意闲花逞冶容防魈潜隠迹虎豹尽藏踪羣动无纷扰惟闻响梵钟
　　其三
　　避冗原无意搜竒念久灰境幽饶野趣山静絶浮埃驯鹿时来去闲云自往囘长年頥养得何畏景光催
　　其四
　　卜居岂为避三庚峦壑幽深气象清絶顶苍松多古韵前川皓月倍常明薄衾坐拥浑忘我髙枕欹吟别有情万籁寂然银汉转一声破梦曙钟鸣
　　其五
　　泠泠碧涧胜丝竹叠叠苍嵓列画图异卉手拈陈几案野蔬亲摘付庖厨闲中随展经千页睡起新烹茶半壶莫谓超羣解遗世庙堂清福一慵愚
　　其六
　　山深地僻尘嚣隔斜防堂百尺松石辟有斑凭雨凿柴门无钥倩云封盘岩曲磴留麋迹绕砌平沙印鹤踪梦觉南窻何所事独吟独酌尽从容
　　其七
　　闲来忘署兼忘我浩气冲融贯太虚城市山林君子宅山林城市帝王居不寻仙客谈元防懒覔髙僧讲梵书天地古今惟一啸悠然自得有谁如
　　热河道中
　　山色岚光映马鞯软沙细草缓鸣鞭花开遍野时飞蝶云散晴空好射鸢孤店酒帘飘栁外几家溪水绕门前穿林暮返擕锄叟畧彴欹斜度晩烟
　　初夏扈
　　跸热河
　　行苑留
　　仙跸层峦俨赤城烟光浓树色暑气散泉声地僻花偏艳山深梦亦清瞻依忻
　　圣豫风物慰
　　皇情
　　山亭
　　茑萝满树帯烟垂筛月梳风作幔帷流水似琴还似筑青山宜画又宜诗饥鼯窃果縁枝捷乳雉呼羣出草迟独倚石阑舒逺目亭前幽谷起云时
　　画栏
　　薰风披拂画栏东照眼榴花烂熳红暑气不亲松阁内清隂常在竹窻中由来邱壑情堪寄即此蓬瀛路可通次第药阶香晩露纎纎新月上梧桐
　　御制诗
　　晓行【辛酉】
　　滴穷玉漏夜阑干习习金风拂晓鞍野马出山凉气肃阳乌隠树曙光寒孤村犬吠门犹掩古驿人行露未干一幅河阳秋旅意不须重展画图看
　　耆民赵可立一百二嵗矣扶儿迎谒道左尚能道前朝事
　　厐眉皓髪扶鸠杖道左擕儿望翠华为説平生无外慕村居勤朴课桑麻
　　山行
　　万壑千岩宿雾封朝暾光射见重重霜前枫色丹犹嫩霁后山容翠更浓烟坞云程频借问农夫野叟每相逢爱聴塞上传闻语一百年来不举烽
　　野渡
　　秋水添新涨晨光羃野烟漂波沙失岸防渡马为船孤沚归鸿集寒流絶塞连苍茫迷近逺源在白云边
　　凉
　　山行凉气逼烟径露华濡村爨寒难起峰峦晓欲铺丹黄枫叶染嘹唳雁声呼松雪传真迹边闗逆旅图
　　秉烛待章奏未至
　　不为巡游懈勅几离宫独坐厪民依银檠犹待封章至鸟路应迟驿骑飞风袅炉香移夜漏月明虎帐正宵衣今秋稍解祈年虑遍野黄云拥六騑
　　新月
　　山静秋深新月小楸梧风动惊栖鸟归羣牧马聴人呼唧唧蛩音泣寒草犹忆昨年太液池金波摇漾光琉璃飞觞沸管讵不乐风餐露宿将何为将何为清歌一曲有所思
　　塞上晓行
　　马踏霜华怯晓寒声声传警列材官潺湲溪水行行渡罨画山峯面面防壮士试开弓五石髙人犹卧日三竿升平阅武兼巡狩触目吟懐兴未阑
　　闗山月
　　闗山月秋倍明塞枫碛草凉飔生皎皎悬空漠海白沙蛩霜雁寒声并闗山月今异昔烽烟久靖田畴辟不似当年戌卒忆家乡亦或战塲覆没孤魂魄闗山月昔异今即今秋搜乗兴惟闲吟前车堪作后车鉴持盈保泰惕予心
　　雾
　　密锁千林树迷离暗晓光乍看平野白却失逺山苍卷速全消日收迟为防霜【塞上雾多则霜降迟】停鞭遥望处添得几峰黄
　　马上吟
　　白云红树闘清秋盘郁层峦紫翠浮雾卷马头山忽见桥临谷口水防流停鞭爱看边鸿度隔峪时闻野鹿呦笑我躭诗犹喜猎每逢佳景兴偏留
　　中秋夜对月
　　崖巅升玉魄流彩座中移明是今宵甚看尤边塞宜桂香初想处笳韵未终时犹忆帏城外秋思动者谁
　　塞上秋
　　塞逺朝逾冷霜浓晓倍晴千山纷叶落万籁怒秋声云净天容濶秋澄眼界明御风懐列子襟袖飒然清
　　夜静读书
　　日暮促归鞍龙堆夜气寒银檠辉幔屋玉魄上枪竿【岭也】把卷光明暎忘言子细看边笳忽吹动几处落梅残将军塔尔岱久着勤劳养年私第今闻朕出口行围不辞劳瘁而来诗以赐之
　　百战归来矍铄身凌烟姓氏竟谁伦养闲合适林中趣怜尔仍随辇后尘赫奕虎符叨宠旧辉煌竹简纪功新为询阅厯疆塲事几度闻之厪念频
　　塞上行
　　绿含眉黛逺山斜防缀枫林衬彩霞莫遣寒笳吹玉塞更裁新句咏龙沙
　　野田积土有人耕荞麦收时秋麦生谩道贰师能辟地当年空筑受降城
　　塞上中秋月似霜牧羣歌起叠伊凉归驼都载新搜鹿絶少征人夜望乡
　　荒山时见有城闉旧话翻惊入聴新自是太平无战伐莫教欢乐忘艰辛
　　秋山
　　秋山雨霁别秾纎触目诗题逐便拈落叶风前自潇洒野蔬霜后更清甜碛程辽濶行行逺树色丹黄日日添射猎归来望处红霞犹绕数峯尖
　　闻畿辅雨泽霑足喜而有作
　　六飞迤逦阅西成已慰祈年午夜情封奏更闻霑渥泽郊原秋麦想新耕
　　塞上秋景
　　卢龙风日寒况复临素节芸黄带露稀峯翠经霜洁宇空云影淡流冷泉声咽夙志慕髙清对此聊怡悦
　　雾行
　　雾行那识山程逺鸟道羊肠望转纡却似阮刘迷洞口不知咫尺是方壶
　　晴
