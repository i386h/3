<!-- { "loadSidebar": true } -->
　　向暝羣山隂入夜诸籁静惟有清秋月徘徊弄寒影寒影入我懐我懐与月佳天容既澂廓露气滋芳荄相望有余意何异游蓬莱
　　山雨
　　山雨霏空送嫩凉烟丝极目益苍茫中元眀日停跸渐石长途谅不妨
　　谿流
　　谿流勃雨后雨止流亦止勦袭为学者奚以异乎此
　　中元日放河灯
　　碧空云散夜清妍解让秋蟾初度圆雅合山庄陈节物较赢江国閙灯船千枝朗彻岩邉树万朶辉交火里莲漏下松斋归静憩依稀飒景似前年
　　凉
　　塞野度行旃新凉马首前近山岚气峭拂草露华鲜催谷登塲报人宜猎天欲询民疾苦村墅且停鞭
　　山雨
　　一片秋云吐万丝山雨萦塞垣经已惯立马待天晴
　　晓月
　　晓月清可怜塞天益寥朗上下泉箔明隐映林扉敞遥峰似玉台古镜大扵掌勒马据崇椒聊结广寒想
　　读书
　　张庐万山里展一牕下是中有深味玩辄不忍罢博览谢彼能体认肯自借匪夸乙夜勤值此清秋暇
　　绣壁
　　夏山荟蔚冬山槁惟有秋山称恰好恰好秋山孰擅胜塞上峰峦出表案衍神局姑弗云壁立万仭凌参霜降不迟还不早茈虒枝叶渲葩藻绀黄纁绛间青翠天工设色非人巧益之盘桓食苹鹿杂以管啅林鸟朝岚夕霭呈变幻千态万状难穷讨解衣磅礴恧闗生过云锦绣工杜老似是山灵有宿约每起子思于金颢沈德进南巡诗章并所和诗至叠旧韵赐之
　　塞山七月似三春朅咏赓章意倍亲恰好清秋此氊室又逢南国彼诗人功称德颂曾何益吏习民艰要并陈节相老来还喜事为卿特地答筒筠【德居乡每命督抚代进奏折诗章是萹适髙斌代为奏至木兰行营故云】
　　忽忆勾呉清丽春底须南北较疎亲重吟迎跸萹中句似有捉刀牀畔人【南巡诸作原难为工德老矣亦不必以是为工所进三十章似出代作因深知德潜手笔故戱及之】百二十章心窟蕴【所和诗百二十六章则皆德所作非他人所能到】甲乙丙夜案头陈灵岩阿那青枫坂问尔孤登可借筠
　　霜
　　白防霜华增晓寒翠峰幻出许多丹机缄妙趣当前悟绘事原应素后看
　　即事
　　即事摛词亦可欢发清机不碍秋寒无尘雅似江南美有地惟应塞北寛红缬翠扶壁万沙萦石络涧千盘傥教借得西湖水处处吴山足大观
　　新月
　　魄彩吐寒空中秋月未中塞光偏觉异恒质迥难同结念香闻桂游睎影飏枫玉台髙倚镜奁帕半犹蒙
　　暖
　　出哨刚逢暖【木兰哨鹿之区或即谓之哨地云】皮衣易絮裳谷场歌嵗稔菜圃庆秋长村景观无尽予懐慰莫量浙东方告歉南望为【去声】民伤
　　张宗苍山水画【避暑山庄题句】
　　驿使来山水图山庄着壁作清娯苍苍冩出游神趣徃徃逢于防马途石罅泉声动亦静云涯峰色有还无不难结撰成溪壑谁解如斯味道腴
　　叠中秋帖子词韵命翰苑诸臣和之
　　秋中令节从来歌咏之塲塞外灵台自昔豫游之地此时此处宁可漠然载倡载酬堪云畅尔遂令广寒法曲音连三十年前肯教翰苑鸿词格逊四朝诗后万家烟火随民便而无改
　　尧模千亩山田报嵗丰而有愉
　　任顾雕绘饼塞垣节物増佳抹月吟风山庄庆宵莫负底须五字轻宋玉老兵仍叶七言可效韩偓内翰莫嫌频韵聊纪一时
　　风月湖山卅载闲今朝歌舞不宜删姮娥也似添豪兴早上璇霄映碧山
　　最满氷轮异様光岩枫皆作桂枝香髙低楼阁湖赢圣上下沦涟瀑学匡
　　邹枚扈従集师师便合赓吟帖子诗翰苑従来纪佳话凤毛还在凤凰池
　　依巘轩斋近水楼此间不易值中秋他年试觅新题句应在千峰最上头
　　中秋即事
　　庆月真宜避暑庄楼台髙下朗寒光一轮久照辉蓬阆亿载如恒祝
　　夀康不遣絮云翳空宇早扶蟾魄上东冈野潭防滟金波涌何必平湖更忆杭
　　野店
　　野店居安忘寄寓【塞外居民多齐晋各省流寓者】贫民生计自为谋漫询公赋如何纳且喜山田薄有收虎落编柴防夜迳鱼梁叠石截寒流稔秋村景方生慰转念南邦又益愁
　　雨【壬申】
　　塞雨洒萧秋繁声入夜稠轻寒来觉骤婪热避如流荞菜皆资润豆禾未毕收怦怦萦远念畿内得霑不
　　凉
　　一嶂岩墙能尔为飒然凉气马前披由来不借秋官令直欲轻移造物时野水渡人心为怯晓烟食店目因迟生衣雨日更绵絮境与情迁乍可思
　　八月朔日作
　　夜雨酿晨寒午暄柏秋熟山庄驻清跸辽待玉轮足【将于此度中秋始进木兰】问政励忧勤劭农常度卜闗内近优霑仅及资菜菽夏中希大有此志实欲速孤望得小稔畧可济惸独惸独难遍济如伤此焉恧
　　雾
　　坌入岚烟忽满庭骋眸乍失远山青蒙蒙衣湿非飘雨惟觉岩花发野馨
　　新月
　　中秋初度月近塞此回看恰好生银汉依然映玉栏入懐真是洁盈手不妨寒讵肯孤佳景留攀桂树团
　　暄
　　农父有常谚秋长喜倍深云频霜避菜日燥暖依林未可抛纨扇何妨濯峡琴山中足清暇无斁协时心叠中秋帖子词韵仍命翰苑诸臣和之【有序】湖山有竒遇亦待其人风月无尽藏恰当今日若夫龙堆雁碛南方曩视为畏途而兹御苑仙庄翰林羣称云佛国乐乐利利敢忘经始
　　文王语语言言载奉无疆
　　夀母峰姿波态都觉秋清宝月庆霄适如人意徴词选律胜彼眺蟾望鹄之为锡爵颁饔惟是合乐聨情之举盖经五作仍续四章
　　倚树呉刚不耐闲繁柯取次着修删数枝恰向仙庄落便觉天香满塞山
　　端正轮规朗洁光桂宵无物不含香緑杯银管休孤负檐际徐移辗汉匡
　　恩科万夀试京师倜傥伊谁玉局诗且共从臣赓防帖好看碛魄彻沧池
　　徘徊真是倚琼楼风物今宵继昨秋法曲梨园浑厌閙王箫水调按歌头
　　中秋夕
　　玉塞广寒宫人间逈不同近天惟直北出海便升东盈手光堪掬入懐情自通轻云如解事故与作朦胧
　　凉
　　灵山能转岚气送晨凉枫染通红叶露凝腾白霜猎人欣逐兽农叟庆登塲别有宜诗景遥峰缋紫黄
　　风
　　微风亦觉豪直北气偏髙裂叶千峰露吹林万窍号云头敛隂翳水面波涛蓬草曽无碍飞扬任尔曹
　　山邨即景
　　兰衢侵晓防繁霜马上羊裘尚觉凉日出旋烘一谷暖黄绵袄子遍田庄
　　筑场纳稼先【去声】豳风南北寒暄协纪中多是晋齐流寓客安居朔塞故乡同
　　刀耕火种遍良农不让枫榆占碧峰谁道石田率荒卤年年颇觉有秋逢
　　连延东崦复西邻遮莫桃源此隐沦三十年前曽过者却云初祗数家人
　　意行
　　意行初不较凉炎马上成诗信口占薄雾卷空开岫障防风拂涧掲泉帘霜华怯日融融减缋叶随程旋旋添北望木兰秋狝近起予兴在远山尖
　　雾
　　塞山幻戯何尔竒白棉弥谷干闼移履髙若低隐乍现障近成远东疑西城郭台观举彷佛蜃楼海市非人为或如王母降玉辇或如木公驻葆旗张公五里裴三里鸴鸠何异榆枋枝日中雰郁倐归岫千岩万岭明偨池旋觉皮衣着体暖【塞山雾后必晴而暖】生风耳后花骢驰偏伍弥缝有莭制曾无一骑隍中迷南人行船北人马有能不能难强其肩舆得得来翰苑【蒋溥汪由敦皆南人不习骑以肩舆従故戱及之】纵观卒愕相嗟咨尔亦何必相嗟咨为吾走笔为新诗
　　雨
　　灵境蒸云易为霖亦太竒又逢洗山雨正是罢围时谷涨羊肠水林湔鹤顶枝氊庐开牖坐何必道催诗
　　览本口号
　　报丰为喜报灾愁愁喜无常似转流只有爱民些子志寸田千载恻然留
　　晓月
　　犹是中秋月应教日日怜四更东壁上半魄白榆邉鴈过芦铺水鹿鸣枫防烟清游达明发塞景爱霜天
　　即事
　　田车古之制宵雅宣尼采但以施之今原兽孰容待设复遇山岭衔橛且致殆岂昔儦俟羣不奔复不骇格物有所穷此理殊难解
　　王良羞诡遇邱陵多弗为守正何必强当恐人莫知宋襄惜二毛伤股其奚辞夏论乐毅迂回难通宜枉道莫従彼正理日月垂无权乃贼义差谬争毫厘尽信不如无孟子自言之
　　读史记随笔【有序】
　　迁史始自黄帝皆网罗旧闻其世职卓才则备见于汉兴以来诸纪载所谓千秋良史信无愧焉壬申秋狝塞上率以寅徃哨鹿及晡罢围虎帐防余辄快读终卷因掇汉君臣事迹闗于治乱者纪之他不复及畧分世代随得即书不为诠次云
　　叶定闗中治已周山河带砺建诸刘小嫌何足伤亲谊栎釜翻为颉侯
　　指示功人第一宜所嘉更在举宗随鄼剑履登朝日可忆鲍生进防时
　　善骂无妨仍好士一时割爱重须眉恢宏大度有如此岂系留计出竒
　　借箸前筹才数语汉家基业巩千年趣销趣刻如児戏从善端知老转圜
　　贩缯屠狗自婴樊附骥恩流逮子孙摭拾成编端委具却因他广备为言
　　三议堂堂建宋昌大横吉兆应重光文休景养培元气何异周家成与康
　　五利文成叠受封公孙才见大人踪惟应驾海神鞭石一节还教让祖龙
　　故衣独步越丰姿俛泣低头恨可知尹亦自饶真藻鉴禇先生论更堪思
　　田窦相倾势利闗灌夫引重为居间却因杯酒媒深祸首防辕驹尽腆顔
　　数竒受诫部书催岂大将军特忌猜责簿刎身人尽惜杀降应悔有由来
　　钩弋云阳遇暴风娥姁肇祸实无穷少孙漫许为贤圣岂是千秋定论公
　　一文一质变相生陈粟相因露积赢黩武求仙平凖创炎刘治乱此分明
　　九月朔日作
　　玉塞冝秋山金届季月洼棱丹渐稀迥蓝益蔚霞标荡光幻峰尖时出没菊节应指日何必黄花发登髙于此佳逸兴已先勃
　　霜花
　　塞草着霜花迷离入望赊幻堪参富贵诗更忆蒹葭火迫鹿鸣野寒雁落沙结珠凭少女萧寂转纷华
　　塞山云海歌
　　我曾澄海楼头望溟渤髣髴蓬莱方丈银宫阙又曽吴山之侧观潮来似神而非者三真幻哉方意天一之灵无并比乃今塞山重见此世间何事不有偶造物安能外斯理秋旻星斗歴落悬防骑晓陟崇冈巅万山足底才分色须防兠罗绵现疑涌波浪相连延乍合乍散掎五岳何竒何怪吸百川章亥卢敖讵极届丰隆巫女方昻轩鞠陵朱鸟为弭节阳城神石无湏鞭于焉防詄荡之颢气驾方广之石船探万斛鲛人之珠搴十丈玉井之莲信壮哉其乐志笑痴矣而求仙诗成将以寄德潜为询黄山毕竟何如焉【沈徳有黄山云海诗】
　　新月
　　中秋西去又生西依旧秋光银汉低待满轮规争数日拟镜影乏长梯山髙月小情真到树直烟横望欲迷试想嫦娥经浩刼防回循转可容稽
　　习字
　　氊室就窻晖经笺趁手挥力应嗤木强妍复戒丰肥消此清闲晏澄来绎思微曾闻得争道聊亦悟行围
　　九日
　　重阳防有百回遭揽胜崇山创且豪自是开天此度节恰成随地可登髙设筵讵必茰簪防陟巘刚欣枫防袍斜日射熊归帐殿便因余兴一挥毫
　　村行
　　塞外人烟集寒威渐不侵【天地之气自南而北口外严寒之地今以人烟辐辏率较前为暖云】秋深林尚茂俗厚谊能任获毕农无事畋余鹿罢寻连村见髙廪稍足慰吾心
　　咏镜
　　行幄供清鉴依人片月空塞山还越水些子不留中
　　山店
