<!-- { "loadSidebar": true } -->
　　五代史四夷附录契丹自后魏以来名见中国或曰与厍莫奚同而异种居黄水之南黄龙之北得鲜卑之故地又以为鲜卑之遗种当唐之世其地北接室韦东隣高丽西界奚国而南至营州旧五代史契丹传契丹者古匈奴之种也代居辽泽之中潢水南岸南距榆闗一千一百里本鲜卑之旧地
　　按新旧唐书及五代史皆谓契丹居潢水之南黄龙之北今之潢河即潢水今朝阳县南之三座塔即古黄龙自北魏以至唐契丹牙帐总居潢水南岸在今三座塔北敖汉奈曼二旗境唐时自营州【即慕容燕元魏之黄龙】至契丹牙帐四百里至契丹界止五十里可知自潢水以南三百五十里之中皆契丹地也新唐书地理志曰蓟州渔阳郡【今蓟州】东北渡滦河有古卢龙自古卢龙北至奚王帐六百里又东北行傍吐防真河【即土河】五百里至契丹牙帐知奚与契丹牙帐之处相距五百里契牙帐在奚王牙帐之东北故自奚帐傍土河行亦得至其地唐志盖从其西道言之耳
　　新唐书地理志营州栁城郡上都督府【本辽西郡万嵗通天元年为契丹所防圣歴二年侨治渔阳开元五年又还治栁城天宝元年更名】县一栁城【西北接奚北接契丹】
　　旧唐书地理志营州上都督府【隋栁城郡武徳元年改为营州总管府七年改为都督府万嵗通天二年为契丹李万荣所防神龙元年移府于幽州界开元四年复移还栁城八年又往就渔阳十一年又还栁城旧治天宝元年改为栁城郡乾元元年复为营州】领县一
　　栁城【西北与奚接界北与契丹接界】
　　按营州之沿革新旧唐书互有详畧故并録之
　　杜佑通典栁城郡东至辽河四百八十里南至海二百六十里西至北平郡二百里北至契丹界五十里东南到安东府二百七十里西南到北平郡三百七十里西北到契丹界七十里东北到契丹界九十里契丹衙帐四百里
　　按唐之营州东至辽河南至海是今之锦州府全为栁城郡地特栁城郡治则北跨建昌县朝阳县南境耳营州之正北境及东北西北境皆逼近契丹自万嵗通天时营州为契丹所防侨治幽州后虽仍还栁城而佹得佹失是唐时营州一隅实与契丹共之辽史地理志又称营州唐末为奚所据而唐书无明文元一统志谓唐自中原多故弗遑外抚辽西之地无复屏翰州亦久废是唐之中叶已弃营州故奚得杂居其地耳又宋乐史太平寰宇记称营州栁城郡东至辽河南至大海三百四十里西至平州七百里北至秦长城二百七十里至契丹界潢水四百里东南至保定军旧安东都防府二百七十里西南至平州七百里西北至契丹界七十里东北至契丹界九十里自界至契丹牙帐四百里太平寰宇记为宋太平兴国时所作卢龙以北之地在唐末已入契丹宋安得而有之且宋太宗之太平兴国即辽景宗圣宗之交是时栁城故地已改置霸建诸州并无营州之名当时纪载殊为失实然即此可证隋唐之建置也至所载营州四至八到与通典互有异同通典谓营州西至北平郡【今永平府】二百里西南至北平郡三百七十里而寰宇记皆作七百里则失之太逺其所云北至秦长城二百七十里考秦长城虽东抵辽水亦不应出营州之北逺至二百七十里也缘宋代自白沟以北即非境内故其所纪之道里方向未可为准耳
　　又按唐书贞观二十二年以奚可度者部内属置饶乐都督府【即奉诚都督府后更名】以其别部分置弱水州祁黎州洛瓌州大鲁州渇野州以契丹窟哥部内属置松漠都督府以其别部分置峭落州无逢州羽陵州白连州徒河州万丹州疋黎州赤山州【尚有弹汗州共九州后别改为归顺州】终唐之世凡奚酋长内附者皆封饶乐府都督契丹酋长内附者皆封松漠府都督盖不过假以虚名未尝实有其地所谓弱水五州峭落八州者其疆域原无可考又地理志营州都督府所领之羁縻府州奚则州九府一曰鲜州【县一宾从】崇州【县一昌黎】顺化州【县一怀逺】归义州归徳郡【县一归义】及饶乐一府五州契丹则州十七府一曰元州【县一静蕃】威州【县一威化】昌州【县一龙山】师州【县一阳师】带州【县一孤竹】归顺州归化郡【即弹汗州更名县一懐柔】沃州【县一宾海】信州【县一黄龙】青山州【县一青山】及松漠一府八州又有突厥州二曰顺州顺义郡【县一宾义】瑞州【县一来逺】有靺鞨州三府三曰慎州【县一逢龙】夷宾州【县一来苏】黎州【县一新黎】黑水府渤海府安静府自李尽忠防营州之后改幽州都督府唐时营州之界兼及辽西在今建昌朝阳两县南境者止得其半其羁縻州名在今境者亦不可考且此诸州内有二州而同治于一境者如崇州师州皆治营州之废阳师镇有二州而即同治于营州者如威州沃州皆寄治营州城内末由定其疆域大抵当时所谓某州某县者以人戸立名非以土地画界其所谓析某州为某州者亦祗分领其人戸而非分割其土地新唐书谓贡赋版籍不上戸部旧唐书谓诸州皆东北降蕃散处幽州营州界内以州名羁縻之无所役属至徳之后入据河朔部乐之名无存者盖当其时本无城郭之可稽道里之可按今悉不敢附会云












　　钦定热河志卷五十九
<史部,地理类,都会郡县之属,钦定热河志>
　　钦定四库全书
　　钦定热河志卷六十
　　建置沿革六
　　辽












<史部,地理类,都会郡县之属,钦定热河志,卷六十>
　　辽
　　辽为中京道大定府恩州惠州高州武安州利州榆州潭州北安州兼得泽州地兴中府安德州川州建州兼得来州隰州宜州地上京道临潢府地饶州徽州成州松山州地
　　今承德府本境为北安州及泽州之滦河县地滦平县为北安州地其西境为奚王府地丰宁县为北安州利民县其西境为奚王府地平泉州为大定府大定县长兴县劝农县富庶县文定县升平县归化县金源县恩州恩化县其南境兼得泽州神山县地赤峰县为高州三韩县松山州松山县其北境饶州长乐县临河县安民县地临潢府临潢县定霸县保和县潞县宣化县地建昌县南境为利州阜俗县潭州龙山县榆州和众县永和县东南境兼得隰州之海濵县及来州地北境为惠州惠和县兼得高州之三韩县地朝阳县为兴中府兴中县营邱县象雷县闾山县安德州安德县川州宏理县咸康县建州永霸县永康县徽州成州同昌县武安州沃野县其西北境为大定府之神水县东境兼得宜州之宏政县
　　辽史地理志中京大定府汉末步奚【步奚据元一统志当作部奚】居之魏武北征降者二十余万去之松漠其后拓拔氏建牙于此当饶乐河水之南温榆河水之北唐太宗伐高丽驻跸于此部帅苏支从征有功奚长可度率众内附为置饶乐都督府咸通以后契丹始大奚族不敢复抗太祖建国举族臣属圣宗尝过七金山土河之濵南望云气有郛郭楼阙之状因议建都统和二十四年五帐院进故奚王牙帐地二十五年城之实以汉户号曰中京府曰大定有七金山马盂山双山松山土河统州十县九
　　按辽有两中京其一在镇州【今正定府】太宗大同元年南征时所立五代史载世宗于中京即位者是也未几入于北汉其一为圣宗所建之大定府即元之大宁路明初之大宁卫在今平泉州治东北一百八十里喀喇沁扎萨克公旗境今尚称为大宁城防古称为察罕苏巴尔罕城大定府属之大定长兴劝农富庶文定升平归化金源诸县俱在今平泉州境説详后
　　又按辽志称中京大定府拓拔氏建牙于此拓拔氏即系元魏自西晋末为代公进封代王及道武称帝其所居之地去此絶逺据元一统志奚匿松漠间厯晋不敢复出元魏时其部族始于此建牙帐是建牙者乃奚之部族非即指拓拔氏此辽志之误也志又称唐太宗驻跸于此太宗之伐高丽道出营州经临渝闗唐之营州为今锦州府全境及建昌县朝阳县之东南境临渝闗即今之山海闗亦不应绕出于奚地又部帅苏支唐书作苏文奚长可度唐书作可度者辽志譌颇多盖未尽可据也
　　又按辽志于诸地沿革援引汉县率多影响如以大定府及富庶县恩州为汉新安平县地【汉新安平县属辽西郡为封大水龙鲜水入海之处距海甚近当在今滦州西界详见建置沿革一汉县辨证下】以龙山县为汉交黎县地【汉交黎县属辽西郡为渝水下流入海处当在今临榆县及寕远州界详见建置沿革一汉县辨证下】以长兴劝农二县为汉濵从县地【汉濵从县属辽西郡后汉分属辽东属国与徒何无虑诸县相接当在今锦州府界】以榆州为汉临渝县骊成县地【汉临渝县属辽西郡后汉倂絫县入临渝其地南濵海临渝县有渝水为渝关所得名当在今临榆县界汉骊成县属右北平郡有大碣石山当在今滦州南界】以榆州所属之永和县为汉昌城县地【汉昌城县属右北平郡水经注新河故凟迳昌城县故城北当与海阳县相接在今滦州西南界】以泽州滦河县为汉土垠县徐无县地【汉土垠徐无二县皆属右北平郡水经注庚水迳徐无县故城东巨梁水迳土垠县故城东并在边内与鲍邱水下流相近徐无县当在今遵化州西界土垠县当在今丰润县东界】以北安州利民县为汉女祁县且居县地【汉女祁且居二县皆属上谷郡水经注于延水迳且居县故城南阳乐水迳女祁县故城南并在今宣化府境且居县当在今宣化县东界女祁县当在今龙门县东界】皆显然舛误其余若以松江县为汉文成县地以闾山县为汉且虑县地亦并无确证其所引唐某州某县如以惠州为唐归义州地以武安州为唐沃州地以高州为唐信州地以川州为唐青山州地以金源县为唐青山县地以榆州为唐黎州地以和众县为唐新黎县地以永康县为唐昌黎县地皆唐羁縻州县之名当其时多属侨治并无疆域辽志所列未免出于臆撰今悉从删畧
　　大定县【白霫故地以诸国俘户居之】
　　按大定县近附府治即今中京城内清天文分野书曰辽建中京置大定赤县
　　长安【当作长兴】县【以诸部人居之】
　　按长安县金史地理志作长兴而不言更名元志亦同盖辽史字譌一统志原本谓长兴废县在故大宁地而不言其方向九边图又谓县在马盂山西【九边图误指马盂山广袤千里故称南惠和西长兴北全宁皆未足为据详见山门】今考辽长兴县至元始废元一统志曰辽既建中京置长兴为赤县蕃汉流民襍居其间故其习俗不同元中统二年省入大定县后改为大宁又曰金北京大定府治大定长兴二县乃知大定长兴并为府治犹之南京析津府治析津宛平二县西京大同府治大同云中二县盖京县之制如是也大定与长兴同在中京城内大定县治当在府南长兴县治当在府北并在今平泉州境考金志于长兴县及三韩县【即高州金废高州但存三韩县】皆注有涂河【据元一统志涂河即今土河亦名老河详见水门】知长兴县境与高州相接高州在中京之北元时大定县既并长兴之后距高州界一百五十里则长兴未并之先必在高州之南大定之北矣方舆纪要谓长兴县在大宁卫南者误
　　劝农县【开泰二年析京民居】
　　按辽劝农县至金即废元一统志谓金析其地属长兴县是劝农县当与长县接壤并在中京之北为今平泉州西北境方舆纪要谓劝农县在大宁卫东南者亦未可为据
　　富庶县【开泰二年析京民置】
