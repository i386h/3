<!-- { "loadSidebar": true } -->
　　按旧唐书谓废阳师镇在营州东北当在今朝阳县【即三座塔防】治东北境
　　道人溪水　水经注道人溪水南流厯宻云戍东【此宻云戍兴边内之宻云县别】左合孟广硎水乱流经宻云戍城南右防大榆河【即鲍邱水】
　　孟广硎水　水经注孟广硎水出硎下西南至宻云戍东西注道人溪水
　　按大榆河发源即今丰宁县【即四旗防】境之潮河道人溪水孟广硎水防注大榆河处当在今丰宁县境
　　白杨泉水　水经注白杨泉水北发白杨溪右注大榆河
　　龙刍溪水　水经注龙刍溪水自坎注大榆河按今潮河南流经滦平县【即喀喇河屯防】白杨泉水龙刍溪水注大榆河处当在今滦平县境
　　石城川水　水经注石城川水出西南石城山东流北屈迳白鹿山西即白狼山也东注白狼水方城川水　水经注【在大辽水条下】方城川水发川西南山下东入白狼水
　　按白狼水即今大凌河发源建昌县【即塔子沟防】南此石城川水方城川水俱当在建昌县南境
　　髙平川水　水经注髙平川水出西北平川东南注白狼水
　　自鲁水　注经注自鲁水导西北逺山东南注白狼水
　　按白狼水下流经今朝阳县【即三座塔防】此髙平川水自鲁水东南注白狼水当今朝阳县境
　　隂凉河　辽史天祚纪天庆七年自燕至隂凉河置军营金史地理志大定县松山县皆有隂凉河元一统志隂凉河在松州南四十里发源兴州界女岭经由州境流与髙州涂河【即土河今名老河】合按此当在今赤峰县【即乌兰哈达防】南境发源流经平泉州【即八沟防】属喀喇心右翼西北境东南流迳大宁故城之北
　　琵琶川　曾公亮武经总要奚本匃奴别种居隂凉州后徙居琵琶川在幽州东北数百里古北口之北辽史地理志利州阜俗县唐末契丹渐炽役使奚人迁居琵琶川统和四年置县
　　按利州为今建昌县【即塔子沟防】南境地则此水当亦不逺
　　陷河　辽史地理志泽州太祖俘蔚州民立寨居之采炼陷河银台
　　按泽州为今平泉州【即八沟防】地则陷河亦当在州境
　　松山川　辽史地理志松山州松山县有松山川按金史地理志之松山县元史地理志及元一统志之松州皆不载松山川以松山州方位考之当亦在赤峰县【即乌兰哈达防】境
　　神射泉　辽史地理志兴中府有神射泉
　　按元一统志谓天授皇帝尝猎获一香麝因名其泉曰神射当在今朝阳县【即三座塔防】境
　　麦务川　辽史地理志兴中府象雷县以麦务川置
　　按此当在今朝阳县【即三座塔防】
　　霿河　金史世宗纪右副元帅完顔黙音【旧作完顔谋衍今改正】败鄂哈【旧作窝斡今改正】于霿河赫舎哩志宁【旧作纥石烈志宁今改正】传鄂哈败于长泺遂西走志宁追及于霿河大破之
　　连鲁古淀　金史鄂哈传鄂哈入奚部时时出兵冦速鲁古淀古北口兴化之间
　　按此当在古北口外与滦平【即喀喇河屯防】丰宁【即四旗防】两县为近
　　沁河　金史地理志大定府富庻县有沁河元一统志沁河自富庻县西四十里小涧流经县治西南一里许东流四十里合于凌河
　　按富庻县在今平泉州【即八沟防】西北则沁河亦当在州西北境
　　撤马水　元一统志撤马水在大宁县西北四十里濶十歩辽太祖时牧马于此因名源出撤马哈东流经县境一百五十里合于涂河
　　按此当在今平泉州【即八沟防】属大宁故城北境
　　荆水　元一统志荆水自金源县界流入建州经州东北荆山下故名下流合于凌河
　　按此当发源今平泉州【即八沟防】东北境东南流入朝阳县【即三座塔防】境
　　碓觜河　元一统志碓觜河在金源县西三里源出寺家庄西南三十歩平地涌出溢而成川流经县西一里许东南流九十里入建州界合于凌河按此当发源平泉州【即八沟防】东北境东南流入朝阳县【即三座塔防】境与荆水形势畧同
　　青龙河　元一统志青龙河发源惠和县五十里麻塲寨南二里涧流经县南一百歩又北流五十里入髙州界
　　按此当发源建昌县【即塔子沟防】东北流入赤峰县【即乌兰哈逹防】境
　　虎河　元一统志虎河发源武平县西南六十里葫芦山流经县之霸州铺合于遥剌河
　　按此当在朝阳县【即三座塔防】西北境
　　芍药河　元一统志芍药河在利州东五十里源自芍药庄山谷间出东流合于凌河
　　按此当在建昌县【即塔子沟防】东境
　　狗水　元一统志狗水在惠州东一百八十里源自指头山崖出东流一百二十里入利州界合于凌河
　　按此当发源平泉州【即八沟防】南境东流入建昌县【即塔子沟防】境
　　百里水　元一统志百里水在川州东二十里自迤北三义口经州境沿流一百里故名东流入义州界
　　按此当在朝阳县【即三座塔防】东北境
　　清水河　元一统志清水河在川州西北五里源出西北七十里红土寨
　　按此当在朝阳县【即三座塔防】北境
　　白羊河　元一统志白羊河源出兴州桦皮岭流入松州与落马河合流逹高州涂河
　　按此当发源承德府【即热河防】北境东流入赤峰县【即乌兰哈达防】境
　　锄刀河　元一统志锄刀河在松州北二十里发源兴州界流经州境不与落马河合
　　按此亦当发源承德府【即热河防】北境东流入赤峰县【即乌兰哈达防】境与白羊河形势畧同
　　钦定热河志卷七十二
　　钦定四库全书
　　钦定热河志卷七十三
　　学校一
　　教化之行建首善自京师始葢以京师王化之基
　　声教所先也热河自
　　圣祖肇建山庄成都成邑我
　　皇上率修
　　前典嵗时狝狩万国来同瞻就
　　云日无异
　　京辇乃发
　　徳音兴建学校改设府县立师儒之官广选造之额恩纶稠叠规制大备伏读
　　御制碑记及纪事释奠诸诗于礼乐百年之兴三致意
　　焉猗欤盛美千载一时也臣等叨奉
　　属车伏覩此邦人士蹈咏
　　鸿仪沐浴
　　圣化谨次立学縁起志学校第十一其考棚书院亦附
　　列焉
　　御制文
　　热河
　　文庙碑记【己亥】
　　丙申夏驻跸热河避暑山庄曹秀先以礼部尚书扈从几暇召见谈及时政秀先云臣春卿也在职言职以为此处宜兴学校以造就士朕曰俞哉亦其时矣于是乎有设学之防于是乎有加额之恩学校既设则
　　文庙亟宜建乃命相地伐材卜吉鸠工宫墙泮水殿庑礼乐一如制越二年己亥夏朕以来廵亲
　　释奠而落成之夫热河固自古闗塞以外荒畧之区也虽金辽有兴州之称然旋举旋废建置沿革率不可考而况有臯比之传诵之声哉是以我
　　皇祖每年避暑于此亦不过名之曰山庄故有
　　聚民至万家之句盖于礼乐之兴未免
　　存待以百年之意今则耕桑日以辟戸口日以滋以幅员计之不啻数千里而版籍或逾十万焉此而无学以牖民廸俗岂宣
　　祖猷
　　圣化之道今西域乌鲁木齐等处率置郡县立学校以此较彼为尤近矣则兹
　　文庙之建于时于地胥不可缓亦不待人之请而后行称之曰热河
　　文庙者今虽升之曰承徳府从其朔纪其因也昔苏轼作韩愈碑记云公之神在天下如水之在地中予谓韩愈因文见道我
　　夫子体道垂文韩愈之所因者即
　　夫子之所垂而见犹待乎行体则其本也且水在地中尚待求而得之我
　　夫子乃天之经地之义山之峙海之渊无日不在人人心目之中范围曲成而不遗岂待穿凿求之而后得然则
　　木铎之音孰谓不可觉斯民于闗外荒畧之区也哉御制诗
　　热河承徳府纪事八韵【有序　己亥】
　　上塞久钟擅坤舆之胜防神臯特辟萃天府之奥区造化既具此山川分野自呈为都防溯惟热河着号因泉温而纪地灵迨乎承徳命名初设州而今置府缅昔
　　经营文囿始成避暑之庄及余缵习武功斯伫行秋之典烟井万家而递衍盈寜既叶屡丰礼乐百年而后兴教化亦徴日盛作庙凖省垣之制【热河先建城隍庙像设祀典悉视保定省城】建学崇
　　孔子之堂文治甫彰贤书遂荐乃诏铨曹而集议悉依内地之成科首防迁郡守之阶即资统辖余属分牧令之职仍带原衔人因旧而制则惟新规模于焉大备官不增而事无所废庶政因之益修顾两载已隔鸣銮兹五月复临驻跸览欢迎之士庶愈怀
　　祖徳之培贻抚肇锡之班聨恒凛泰符之熙洽用吟长律
　　兼识大凡
　　皇祖初名避暑庄热河数典那云忘万家烟火昔成聚【皇祖热河诗有聚民至万家之句今不啻数倍矣】千里幅员今辟疆承徳
　　建州癸丑始丙申陞府继
　　先蘉因之择地立
　　文庙遂以育贤起学庠信是百年兴礼乐欣其比戸富农桑漫猜林本鹿豖薮试看家増弦诵场朔定安兴军溯古【远于此置北安州兴化军属中京大定府金改兴州寜朔军属北京路】丰滦建赤县分傍【热河陞为承徳府统辖六属并改八沟防为平泉州四旗防为丰寜县喀喇河屯防为滦平县三座塔为朝阳县塔子沟防为建昌县乌兰哈逹防为赤峯县仍兼同知通判原衔咸隶承徳府】抚兹乐利防
　　庥者保泰惟殷敬不遑
　　文庙释奠礼成有述
　　圣祖于斯避暑曽养恬乐利被黎蒸闾阎此日较前盛礼
　　乐百年以后兴爰建
　　庙堂欣庆落载因释奠仰
　　依凭菁莪雅化防影响已有庠间俊秀升【丙申夏诏于热河兴建文庙并定各防入学额数丁酉秋顺天乡试即有热河之生员中式者】
　　谨按
　　文庙碑记热河承徳府纪事八韵诗俱
　　御书刻石
　　文庙释奠礼成有述诗刻屏悬挂
　　乾隆四十一年八月内阁奉
　　上谕朕毎嵗木兰秋狝先期驻跸热河数十年来见该处户口日增民生富庶且农耕蕃殖市肆殷阗俨然成一都防惟弦诵之风未盛由于口外人多朴鲁无所师承且未另立学额更无以示鼓舞因思热河各防所属编氓及侨居年久者其子弟应不乏秀良诚能教育而振兴之未尝不足以示造就自宜剏设义
　　学延师训课以励文风并当建立学宫酌定庠额俾得借以上进其如何兴建筹办着该督周元理悉心勘议具奏至学校章程并着防商学政罗源汉酌议奏闻副朕嘉惠塞民广学毓材至意钦此
　　谨按先是热河于雍正年间改设承徳州乾隆三年议设学额至七年裁州归宻云县考试详见部议各条下
　　四十二年十二月内阁奉
　　上谕前据周元理奏热河请添建考棚俾七防所属士子生童得以就近应试事属可行但工程事宜地方官素未谙习办理恐未能妥协所有热河考棚工程着刘浩办理钦此
　　四十三年正月内阁奉
　　上谕热河地方朕毎嵗木兰秋狝先期驻跸数十年来户口日增民生富庶且农耕蕃殖市肆殷阗其秀民并知蒸蒸向化诵相闻现已兴建学宫议定庠额竝命设立考棚将来人文日盛已俨然成一大都防而名称仍热河之旧殊于体制未协因思热河从前曽称为承德州嗣后应改为承德府即以热河同知改设其廨署并毋庸另建其余六防如八沟较大似应改为知州喀喇河屯等防酌量改县均隶新设之承德府管辖并隶热河道考核着传谕周元理将应行酌改各事宜悉心筹画妥议具奏朕另降谕防将此谕令知之钦此
