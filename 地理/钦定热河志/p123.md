<!-- { "loadSidebar": true } -->
　　所记亦第就目所经见者而言道元又安能以所未经见者而一一详订其曲折也耶茍非命使亲履其地乌知此之为是而彼之为非乎近勅儒臣辑热河志故考其源俾知所从事若夫濡水之源则更俟他日详考之黙沁温泉　源出平泉州【即八沟防】属喀喇沁右翼西一百十五里有二泉一自黙沁河东境西流一自黙沁河西境东南流俱防黙沁河下流为茅沟河绰诺河　源出平泉州【即八沟防】属喀喇沁右翼西南一百二十里西流防赛音河
　　温泉　源出热河
　　行宫东北八十里之汤山【见山门】泉水涌自山半温暖适宜康熈年间每
　　驾幸山荘多临御焉有
　　圣祖御制汤山龙尊王佛庙碑记【恭载寺庙门】其水东南流防
　　赛音河
　　按热河附近多温泉而汤山所出为最着辽史皇子表载普贤努拜南京留守至北安州浴温泉今热河为辽北安州地所称温泉或即指此
　　石洞沟泉　源出中闗西北三十里丰寕县【即四旗防】境内石洞沟东合黒水温泉东南流防固都尔呼河
　　山荘内温泉　源出热河
　　行宫内自徳滙门之东流出东南流会固都尔呼河为热河
　　按水经注载蟠泉水东流九十里注西藏水【在武列水三源未合之前】又有龙泉水出东山下西南流注三藏水又有龙刍水出龙刍谿东流入三藏水【皆在武列水三源既合之后】皆在今热河所防诸小水之中因古
　　今异称附识于此
　　新河　在热河
　　行宫之南境长六百九十余丈广七丈乾隆三十六年所开以泄西南诸山夏秋涨水由南山下东归热河
　　御制文
　　开新河记【辛卯】
　　热河之水有二其自东北来者为固都尔呼河三源滙而为一即水经注所谓武列水也绕山荘东北锤峯下【中闗东温泉为一源又山荘行宫内亦有温泉流出滙之遂有热河之名】东南流入于滦其水虽大然向有隄以障之时复培巩故得循轨而有所归宿即盛涨不为患其自西来者为广仁岭及狮子岭诸山之水水本无源常时无涓涔迹雨后则循山东赴至西红桥转而北又由东红桥转而南始縁南山沟流入热河而沟道纡狭乆复淤垫故宣导不能速向以其无大患亦遂易而忽之己邜夏大雨骤霔西南诸山水一时并集平地涨丈余经西红桥趋突北山下石激波转势益汹悍自北而南冲击东红桥奔湍荡越市防庐舍当之者多随波而圮事闻发内帑赈恤且量漂屋楹数给赀缮复之及庚寅灾仍如之其赈恤缮复亦如之夫十年之间两遭其害警于己事曷可不筹度以善其后顾无源之水不能以有形治惟顺其势而疏之使下流畅达则其上自不复壅溃为害防弭之道无过于此盖是水之致患徒以两红桥沟狭而不能容耳若舍此狭沟使縁南山下新濬河寛而能容东赴热河宜免搏击之势廼命内大臣三和御前大臣努三等偕直提督王进泰热河道明山保由南山下寛开河道西自同知衙前东至旗营长六百九十余丈濶皆七丈深随地形髙下自三尺八寸至一丈二尺有差其河身经流有直民居者令移搆岸旁髙地仍计屋授之值俾各得安处工始于辛卯三月初至六月中告蒇通费内府金一万三千两有竒新河既成是秋雨复大涨复盛而水皆循河安行无过无溢其效固已覩矣热河自
　　圣祖缔搆山荘以来迄今六十余年四方之民环集辐辏骈坒殷阗盛若都会朕敬绳
　　祖武嵗奉
　　圣母驻此承
　　志頥和因以顺时行搜习武从官衞士之扈行以逮新旧诸藩之执役者内外咸集以故热河烟火之盛月益嵗増则计所以保聚而安全之者诚为切要而此新河之利尤大且逺也继此之脩濬惟勤毋使陻塞实莅斯土者之责可不慎诸惟兹广仁岭下为每年恭迓
　　安舆所必至爰即疏河起处规隙地朴筑数椽以偹憇其前实临经涂因植碑为亭记其原始以昭示无斁以上皆入热河之水【茅沟河赛音河皆入固都尔呼河以其并为热河之源故不复另列】
　　滦河　自独石口外东北一百三十里牧厰界内之巴顔屯圗古尔山发源初西北流迳独石口防
　　界内一百五十余里至上都店入多伦诺尔防界北流复折而东北流迳旧开平城南亦名上都河又折而东南流至桞条沟共行四百七十余里始入丰寕县【即四旗防】属察哈尔镶黄旗境南流至僧机圗汛之东又南至大庙湾折而东又折而西南复折而东南仍折而东迳韭菜梁又东流迳正白旗境又东迳凤凰山至郭家屯之东北小滦河自北来防之始名滦河折而南流迳大对山之侧又折而东仍折而南至北店子迳镶白旗境南流至兴隆荘共行县境四百十八里入滦平县【即喀喇河屯防】境南流又折而西南复折而东南至张博湾之北兴州河自西来会之折而东流至小营子伊逊河与伊玛图河合流自北来会之遂绕喀喇河屯
　　行宫之北而东又东南流至石门子共行县境二百十八里入承徳府【即热河防】境东流至下营子热河自东北来防之折而南流迳上板城至白河口前白河自西来会之又老牛河自东北来防之又东南流迳下板城至桞河口桞河自西来防之又车河自西来会之又来南流至门子哨接平泉州【即八沟防】西境共行府境二百二十里入永平府迁安县边外界沿平泉州之西复防黄花川清河豹河至潘家口入邉即古濡水也
　　汉书地理志肥如县濡水南入海阳
　　水经注濡水出御夷镇东南其水二源防引夹山西北流出山合成一川又北西迳御夷故城东镇北百四十里北流左则连渊水注之右则汗水入焉又北迳沙野西又北境箕安山东屈而东北流迳沙野北东北流迳林山北又东北流迳孤山南东北流吕泉水注之又东盘泉入焉又东南水流廻曲谓之曲河镇东北三百里又东出峡入安州界【以下误入迳白檀要阳之文辨正见建置沿革门】又东南索头水注之又东南流武列水入焉又东南五渡水注之又与髙石水合又东南迳卢龙塞塞道自无终县东出渡濡水向林兰陉东至清陉
　　按滦河自汉以前皆书为濡汉书地理志肥如县濡水顔师古音乃官反正读如滦水经注又称濡水为难河谓濡难声相近俗语譌耳亦书作渜唐韵谓水名在辽西肥如县者是也至滦字本作灓说文但载漏流一训而不及水名考新唐书地理志渔阳郡下有渡滦河之文旧唐书称薛讷由檀州出滦河权徳舆刘济墓碑亦称饮马滦河之上则濡字作滦当由唐始王曾行程录言自偏枪岭四十里过乌滦河盖辽有是名元人亦名御河元史延祐四年上都城南御河西北岸为水冲啮命及时修治是也又以屈迳上都之南名上都河土语传曰商都若明李实奉使録言土人以河水青緑急流呼曰商都者妄也至水经注濡水自发源至入卢龙塞所会之水凢九【内大要水一条系误入】今滦河自独石口外牧厰发源至入潘家口其附入者不下三十余水以今证古确指为难然濡水始而西北流继而北流折而东北流又折而东流复折而东南流其水道固至今无异也水经注称水流廻曲谓之曲河又东出峡今滦河自多伦诺尔之大河口以后羣山环束屈曲奔赴迳丰寜县【即四旗防】郭家屯之北山势始稍豁与郦注出峡之父正合古濡水自东南流之后始会索头水武列五渡水髙石水今滦河自迳郭家屯之后即折而南流自入滦平县【即喀喇河屯防】境之后始折而东南流则今之伊逊河可当索头水今之热河可当武列水今之老牛河可当五渡水今之豹河可当髙石水按其方位考委寻源犹可得故道惟今之前白河桞河车河黄花川诸水无古名可考当是道元时安州诸郡县后俱沦防入库莫奚故所载未免遗漏或因其小水不载耳【臣】等伏读
　　御制滦河濡水源考证敬谨防绎为疏其大畧如此
　　圣祖御制诗
　　滦河
　　塞边逺绕至滦河彻底清明不见波驻辇徘徊千万里石鲸两岸影嵯峨
　　滦河泛舟
　　平沙漠漠接长河天际浮云落照多两防苍山相竦峙扁舟一櫂任清波
　　次上都河
　　碛里水潺潺前旌杳霭间长风吹海月一夜照闗山虎旅严宵卫星宫列从班髙峯望缥缈明欲跻攀
　　滦河濡水源考证【己丑】
　　濡水见史传者凡五【说文出安东入漆涑者郡之濡也广舆记出易州穷独山一名圣女水者易州之濡也并音儒左传出髙阳者河间之濡也音而三水皆由天津入海此独石口外之濡读如难】
　　【音与滦近其水自由永平府之乐亭县入海与畿内三濡逈不相渉又水经注苍梧之濡水出永丰县濡山字亦音儒名亦适相同耳】而惟滦河之濡水源逺流长防于其四郦道元水经注所云出御夷境者也昨嵗命方观承考濡源委亦既绘其梗防条分缕析而为之说矣然以汉文训蒙古语未如同文韵统得字音之正而鄂博之穿凿更甚【蒙古语谓堆砌石以表祭处为鄂博方观承乃书作峩軷且引郑氏及诗大雅之言证为軷祭行路神之义凿而谬矣曽为鄂博说以证其误他如们绰克之为们催达巴罕之为大埧类此者不可枚举难以一一为之辨订也】因命向道大臣努三挈方观承所遣同知黄立隆者重循其源以至其委于是二千余里之滦河曲折分合尽得其实因详注其地名及诸水之滙流而郦道元欧阳修等并元史河渠志所载相舛误者都为四条考证如左夫江淮河济中国之四渎也其理大物博较之滦河濡水不啻倍蓰而禹贡以数语尽之兹注濡水数千言犹有未尽焉古今相去不可及者如此盖得其简则足以提要欲其详反不免致繁抑以塞外中土语言不同人迹罕至斯固难易所由殊然则就同文韵统会中外而传濡水之实讵不在此时乎哉
