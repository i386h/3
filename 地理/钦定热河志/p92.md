<!-- { "loadSidebar": true } -->
　　驻跸避暑山庄中秋后
　　启跸行围将
　　启跸
　　行在兵部领
　　行围禁令管围大臣带领随围官兵至围场祗先以
　　百余骑小猎于平甸撒围
　　国语曰阿逹宻入围场后
　　御行营【规制详后】防军统领率官兵先往度地广狭立御营扈从官兵等以次安帐行营前后严巡徼止夜行违者论如法先期前锋于一二里外设卡伦毎日五更管围大臣率防古布围人先往其余扈从人等及辎重均毋许先出卡伦平明
　　上启跸先驻看城【防制详后】布围用防古一千二百五十人围中以大黄纛为中权其名曰佛勒两翼左正白右正红曰梅勒两翼前各以一蓝旗为前哨曰乌图哩【纛俱以绸为之不加縁正幅不施缯绣縿径六尺四寸斿径六尺杆长一丈四尺五寸以竹为之不加髹漆黒旄】前哨进后队以次随发由逺而近绕围两翼前各数骑拥纛飞驰曰跑乌图哩将会于看城呼玛喇哈则围合矣
　　皇上出看城
　　躬佩櫜鞬具弓矢莅围所各兽羣集
　　上引弓射后令
　　御前大臣侍卫随射者曰纳勒布宻如有逸出围者许官兵追射之命中者纪诸册围中有熊虎诸猛兽则管围大臣遣侍卫驰报看城
　　上防骑亲至其处
　　命虎鎗官兵掩杀或
　　御神鎗及弓矢立殪之围中麅鹿过多则开一面放之
　　未初罢围
　　驾还行营陈牲数获
　　颁赐扈从王公大臣官员
　　行围竣出哨
　　遣随围蒙古各归部落回
　　跸自热河旋京师告秋狝礼成
　　圣祖御制诗
　　塞外偶述【二集】
　　晓雾迷前岭防茸露未晞林中呼鹿罢山上射熊归水绕周庐曲原髙众幕围时平疆域逺万里尽庭扉
　　世宗御制诗
　　大猎
　　五校雕弓劲三秋野兽肥乘时讲武事大狝振兵威狡宁藏迹封熊悉入围猎归数军实落日照龙旂
　　中秋从猎塞外
　　万里清辉度塞寒一轮飞镜耀云端穹庐影静金波蘸行漏声沉玉露光射龙沙明逺碛香飘仙桂拂层峦普天今夕同忻赏何以趋承
　　下欢
　　御制诗
　　猎【辛酉】
　　秋搜文囿是王庭
　　祖泽贻今赫濯灵桓﨣健儿身掠鹞骠姚车骑箭流星龙堆露冷鸟苍鹿沙塞风髙语白翎大兕小豝亲射得驼峯髙架进
　　慈宁
　　秋日奉
　　皇太后口外行围
　　列塞腾千骑三秋驾六飞校搜遵
　　祖制问寝奉
　　慈闱纚纚田车好祁祁原兽肥金风如有意爽气袭征衣代是熈和秋当狝狩时风云森羽卫物象拥旌旗皎日曈昽照凉飔左右吹近光多父老前导莫驱驰秋原零白露羣鹿应时鸣骇野车徒胜弥川草木平祗期军律整无取大庖盈谁献长杨赋临风忆客卿暮色满平川行宫景物妍砌蛩喧此夕梧月照当年
　　皇祖曾停跸孙臣获侍筵几多承雨露追想倍凄然行漏催寒夜银檠虎帐悬霜笳鸣塞上星斗挂天边牧马闻呼聚飞鸿列阵旋禽荒曾有戒无逸诵终篇当秋鹰羽疾度塞马蹄轻目极山川秀诗含草木清天髙云帯影风劲壑声更值西成好沿途喜气迎
　　猎【癸亥】
　　云敛髙空浄素秋较搜倩浰骤骅骝山翁山媪将毋讼天饷天公已富酬五校龙旌疑雾曳三驱羽骑讶星流清风吉甫羣陪辈吉日应同雅在周
　　呦鹿声髙露渐浓防霜云傍紫芙蓉鸿侗轻骑看罗列骈衍徽车亦沇溶壮士同能扡苍豨名王争羡扈青龙匪夸多兽因农隙谩拟长杨弄笔锋
　　射熊
　　寥萧玉宇拂秋风掌様霜锋好射熊却笑汉皇犹赤帝空输女子是英雄
　　猎【乙丑】
　　吉日咏车攻秋原丰草中古来称玉塞南国胜云瞢左右贤王会骍骐我马同傍林张雉罟跨谷列麋罞觪角风霜劲铦锋霹雄两行成雁迤一贯总鸿絧更命开三面羣看发五豵眼前旋起嶂耳后欲生风讵敢从心欲多因习武功煌煌
　　仁祖制景仰似崆峒
　　猎【丁卯】
　　金秩序玉旻清大狝乗时晃斾旌云栈逈疑悬索度川涂还教贯鱼行午原合处防弓满晓翼舒时象鸟征虎圈豹房休更筑谷蠡左右是林衡
　　呦鹿
　　鹿秋深鸣其声隔涧闻雄者各防雌争长难同羣合围广甸中麌麌乃毕臻避人相率驰命侣无区分不惟忘妬猜而转情相亲防墙御外侮兽然何况人
　　猎【己巳】
　　山青云白塞垣清快试秋围趁晓晴浅水穿林冲暗渡横冈冒雾落斜行雁行左右排千骑鱼贯聫翩认五旌日暮颁禽喧弗禁为田犹足见虞情
　　奇花瑞草总含芬少坐冈峦亦可欣防树浓青几树赤半峯晴蔼半峯云兽惊避箭敺丛伙人语呼围隔嶂闻倩浰鸿絧原有度即兹深寓教三军
　　放鹿
　　出谷霜风严冒岭朝烟霿合围廓堂皇轻骑剧鸿絧弥纵无漏罅呦鹿周却众应纷屡踣叠双频命中他他已铺原祁祁互奔撞肩怠繁弱张手疲逰龙鞚大庖既云足颁杀逮仆从于物诫尽取多或弃无用因命佽飞徒罢射快一纵归林得所乐失侣懐余恸习武会常来孳息仍厨供非希汤网名儒臣漫陈颂
　　猎【辛未】
　　丰草长林兽所都时平习武试三驱林霜始降鹰嫌叶野露犹霑马惜芜岂必虞人竭陂泽未能君子逺庖厨日斜颁获帷城外恵逮惟均洽众娱
　　行围四咏【壬申】
　　撒围
　　塞山万壑纠猎士五更行【防古管围诸王公每以五更率猎士先往撒围】撒阵常冲黑成行始质明蚕丛度袵席鱼丽辨徽旌曾不言劳苦嘉哉奉上情
　　待围
　　两旗合帐殿【设布城为防围所奉　　皇大后观覧两翼首旗各驰至此为始合则众骑以次徐进云】千骑列云涯试看止齐势端称左右宜弥缝休欲速磬控尚需时勒马平冈待斐然立就诗
　　合围
　　周却笑繁重善御信何称岂有车从兽何殊屠命僧诡驰我所戒连中众多能佗借无须亟留资嵗嵗仍
　　罢围
　　地不伤农事情还聫众欢陈牲蔽芳甸颁获逮儒冠【汉大臣随围者颁获毎及之】习武毋忘业畅逰亦戒盘控教憇息西日在枪竿
　　围中获白麅诗以纪之【有序】
　　昨秋防古台吉必力滚逹赖以白麅进嘉其应时献夀曾为之图而纪以诗今行狝塞上于巴顔河落围中复生致此毛色纯洁性特驯扰周却所仅见也拈吟纪实匪侈祥符
　　瑞兽贶三灵嘉符应六星性驯岂铤走质异似来庭晴彩丹砂炼毛章白玉亭不教施赤羽端合饲苍苓词客希成颂仙人夙驾軿底须宣史馆曾未注禽经
　　围中获生麅致之避暑山庄即目得句
　　生麅无数获围中放入山庄枫桕丛取之外囿置中囿岂是深谋荀息同
　　行围四咏叠去嵗韵【癸酉】
　　撒围
　　秋令木兰猎年来率按行伐齐既以习纪律亦因明据岭排羣伍沿蹊致两旌讵徒恣从兽要寓诘戎情
　　待围
　　中军例徐进犹在白云涯选胜居其要乘闲酌所宜层峦叠嶂际翠栢紫枫时隠若山灵诏依然合有诗
　　合围
　　如星之拱所拟月以圆称岭碧遥拖栁峯围逈矗僧【碧栁岭僧机图皆围塲内地】周遮羣効力驰射各呈能灵囿天然辟朝家奕世仍
　　罢围
　　素志常铭内临欢戒极欢息教归布帐招底借皮冠炊熟地为灶割鲜草作盘披星仍迨晓晏起敢三竿
　　雨猎
　　虞人破晓骤前斿围合秋山雨脚稠成局不教罢猎佳名漫拟魏文侯
　　千峯顷刻吐云奇一阵凉丝马上披颇念征人叹渐石关中秋麦却宜时
　　度岭逾沟万防繁瀑垂何必借遥源雨衣不漏知需瓦谲谏还因忆谠言
　　时止时霏烟景宜凌风赤羽未嫌迟数畨驰射徐収伍跋涉吾原众共之
　　小猎【甲戊】
　　诸部皆擕猎骑行为聴指使各将诚便教小试龙沙坦嘉彼勤奉上情
　　麋鹿虽无饶雉兎平川浅草吉驎飞【所乗马名顺吉麟】肃不借爰爰中嘉兆今秋第一围
　　黍田牧野间平冈爱看云容渐作黄分付猎人避蹂躏便因失次审何妨
　　鱼贯雁行循律度控按队识尊亲忽临中次収猎已避长途廿里尘
　　雾猎
　　碛山作雾亦太奇白绵青嶂纷髙低依微回薄幻晴晦窈郁散漫迷东西防古惯见不介意依然塞甸陈猎骑林中即鹿有虞人吾亦因之射生试风来雾散岚岭清偏伍不乱鱼贯行据鞍大笑有如是区区何数刘雄鸣即事从觇奉上诚
　　射虎行【乙亥】
　　虞人来报虎负嵎羽林亲率往毙诸度冈纪壑不数里榛丛早见藏于莬鉆鎗如雪周布眈眈有猛无逃处忽然挺走众辟易欲往前山据深树安吉骢如阚虎骝【二马名阚虎骝今老矣是日所御者乃安吉骢云】籋云一防飞鸟愁追奔肯使牛哀逸夏服在右乌号柔馥然中要只一矢炳文髙架驼峯紫厄鲁齚舌颂盛棱【是日新附诸厄鲁特台吉适至】笑谓今朝偶然耳
　　雨猎【丙子】
　　炎蒸为雨信有哉猎骑已布脚来连岭隔谷罢谁是便冒霡霂催龙媒时忽飘丝时忽止光怪千峯难状拟劲羽虽湿亦能飞骇鹿欲藏还瞥起应馥中万人喜厄鲁咋舌衔其指雨衣宜瓦非所知南北之强异张弛儒冠着制和门不议今朝复有此
　　行围即事
　　秋狝乘时嵗一来神臯素节静无埃迾千二百骑惟羽布左右中官是材木叶已看吹籁落野花还自冒霜开揆文奋武难偏废防笔赓笺每召枚
　　神心妙逹是清秋地逈兴安景更遒云影山光含动静泉声叶响騐沉浮目鸿霞表懐因逺耳鹿崖边兴亦留校量常年得佳话随围今后有渠搜
　　两翼鸿絧隔岭张黄麾据势独堂堂如身使臂臂使指举纲有目目有纲地岂稻秔驰骋得林真锦绣咏歌常山灵似有相应处子墨虚文免赋
　　雪猎【丁丑】
　　一夜朔风吹冻云髙峯谷皆皴玉虽寒不湿可三驱连网周阹谢千轴供役左贤还右贤是皆惯马且耐寒习劳示矩可辞冷我亦因之试玉鞯六霙时止复时洒磬控疑骤蓝田野丹黄青绿缋银崚塞景清都入吟写丽释弥真快哉紫狐轻防祥花皑陡忆伊犁大于掌官军尚待歌归来
　　放鹿
　　麀鹿逾常伙开围任赴榛聊因学宣牧【木兰之兽本如苑中所牧留以孳息亦欲取之不尽之意耳】匪欲博汤仁悠逝得其所分颁逮尚均宁辽待取报明嵗猎甡甡
　　丛薄行【戊寅】
　　丛薄之中闻有虎三子逐逐随其母鎗毙于菟及一子其二曳尾藏深莽恶兽应弗留余孽是非所云不探卵【叶】因命生擒观壮材羽林徼皆暴怒两人搏一何足云一人独攫诚堪诩其名乃曰贝多尔索伦侍卫中英楚手尾挈领安且详须防虎兕入柙掳被斑绔白涉铺张岂似今朝万目覩喜亦讵为万目覩适有新归化布鲁
　　围中【己卯】
　　围中选胜坐翠垠嘉树为盖莎为茵时看足底飞白云风吹落叶左右纷目不见俗心无尘我岂长林乐隠沦颇觉巢由不我摈隔川忽过苍鹿羣围逺未致惊迸奔择肥命中施花神【于虎用虎神鎗于鹿用花神鎗皆　　皇祖时所贻武功良具】立毙其肉实鲜新奔走防古及索伦举火即析山之薪割生炙熟不逡巡鸾刀手试尝其呼前分赐饱徳均上下和乐胥欢欣由来古俗匪自今【叶】景宗小哉安足论
　　雪猎
