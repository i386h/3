<!-- { "loadSidebar": true } -->
　　今年先到逮半月已是东皇驾早还讶是虚名题玉额每教过节叩云闗三庚散步浑延爽七字搜吟聊趂闲菊放九秋荷六月春光无日不人间
　　题春好轩【己亥】
　　早来或夏迟冬偶恒此当秋弗遇春问我一言何谓好曰他四徳首惟仁胸中常养十分盎砌下试观众卉訚生意各懐即元长【上声】其间责实已名循
　　巢翠亭【丁丑】
　　乔柯翁蔚一亭幽云海中间不繋舟谩道秋风纷叶落檐间意足翠隂留
　　巢翠亭【己夘】
　　灌木嘉隂翠尚浓虚亭聊且失干峯前年惜翠心何似【丁丑咏此亭有漫道秋风纷叶落檐间意足翠隂留之句】流水行云勒壁踪
　　巢翠亭口号【癸未】
　　乔木千寻疎落落翠如圆布緑油幕凡禽其杪安敢栖只宜放出笼中鹤
　　巢翠亭即景【甲申】
　　重翠隂中一笠虚岩栖讶可唤巢居斯之絜矩未能信风俗何曽太古如
　　巢翠亭【丙戌】
　　乔树四周围一亭在深处秋来翠尚浓佳隂緑云布习习时奏籁泠泠亦滴露森森既惬望寂寂还澄虑即境拟巢窠可似香山悟
　　巢翠亭【壬辰】
　　盖影乔林万叶交虚亭拟唤翠云巢坐来九夏多寒意那更唐诗读孟郊
　　巢翠亭口号【己亥】
　　叶云浓布翠婆娑巢意无殊安乐窝遐想穴居野处世一亭犹觉此为多
　　巢翠亭【辛丑】
　　乔树中间八柱空翠云栉栉防笼葱巢居虽以为亭额惭愧时无上古风
　　巢翠亭【壬寅】
　　雨濯林枝万翠交良禽择木稳而巢虚亭却似不相让无意其中有意包

<史部,地理类,都会郡县之属,钦定热河志,卷三十五>
　　静寄山房　环澄湖踞平阜防宇穆然渊静门南向牓曰月色江声中为静寄山房聨曰雄笔振清词追赏得烟云之趣佳辰逢胜景乘闲探邱壑之奇轩网虚明檐楹清寂又内为莹心堂额曰闲止聨二曰自有山川连北极天然风景胜西湖曰取欢知仁乐寄畅山水音又内为湖山罨画聨曰水当牕面天然白山接林端分外青并
　　圣祖御题山房宛在水中而旁环万峯以静寄名者归动
　　于静合知于仁伏诵
　　宸篇人生而静天之性山古以深日亦长
　　圣心寄托悠然如见矣
　　御制诗
　　静寄山房【己夘】
　　碧草白沙步野塘槐隂还有读书堂人生而静天之性山古以深日亦长那慕征侨学仙术惟希周孔养心方
　　睿题咀嚼义弥永纵觉瞠乎敢不蘉
　　静寄山房【辛巳】
　　六根意无定出入刹那顷与其寄于动宁教寄于静静固不在外亦颇观乎境不然佛成道奚在明星耿山房翠防间而带清溪泂花木脱凡姿禽鱼契平等大圆镜智中吾将事清省
　　静寄山房四题【辛巳】
　　假山
　　翠扶青蔚围孱顔那借叠石于其间信知小许胜大许谁云假山非真山世间真假已纷矣枣叶湏弥宁繋此却看嶷然防岫中时有英英白云起
　　鱼矶
　　列谿之鱼鲜且硕坐矶学钓借苔席得鱼固佳否亦可意在山青与水碧吕望钓得为公郷严光钓失仍得名掷竿大笑非吾事不如放去任闯萍
　　秋英
　　我爱秋英胜春英春英木本秋草本草也犹能芳飒时固胜木逐韶蕐逺堂前堂后罗丁星冷黄凄紫难为名山蝶入丛看不见飞上研山满案馨
　　樝棃
　　山中有樝秋已熟闲庭自落声簌簌野果含霜味亦佳何必张公珍大谷朔桃期枣总虚誉鸟啄鹿衔那禁渠英嗤伧父馈酸味酸味回甘甘有余
　　静寄山房【癸未】
　　山房却在水中央缅想
　　当年趣寄长讵独尘祛清浄界真教道惬知仁鄊成隂乔树天然爽过雨闲花自在香谩説田盘此数典【盘山十六景縂名之曰静寄山庄】会心何处不
　　羮
　　静寄山房【丙戌】
　　轩楹临水裔水在万山中不尽智仁趣由来气味同
　　至人归静寄百世仰
　　鸿功试看灵台辟宁因游赏攻
　　静寄山房【壬寅】
　　向浦碧波临循隄芳径寻静专玩周易寄胜仰
　　尧襟释躁蕴醇粹含虚悦湛深田盘此数典肯构永铭心
　　静寄山房二咏【乙未】
　　月色江声为避暑山庄三十六景之一其中堂扁曰静寄山房
　　皇祖御书也敬成二律以志景仰
　　才见锤峯侧忽升璇宇空万方含一照卅景与俱融【三十六景举成数也】塞树标丹緑野花纷紫红色皆有所借月固不居功露共
　　尧年滟魄懐谢赋冲千江归至静那论印来同
　　右月色六韵
　　河水非江也江声到处流西岷宁地限武列有川悠触石响随作落滩韵未収五音足概耳六律可同不喻鉴思唐语观澜娱
　　舜眸游波去无寄无寄却是留
　　右江声六韵
　　静寄山房【丙申】
　　山馆别清舒山房临静寄无过一溪隔过桥数武至嵗乆庭树乔雨后树隂翠叶蝉无躁音藻鱼有潜意率足静以观而寓寄之致
　　静寄山房有会【己亥】
　　山房额静寄
　　圣藻义仰寻寄静意犹小静字义实深寄于静为逸片时图娱心静亦寄应会两仪互为斟动之寄易知静之寄难谌设能体静寄大公因物任是真隂阳撰讵悦山水音
　　题静寄山房【庚子】
　　山庄无不静是处静无过逺俗遥遮岭澄懐近绕波最宜读周易况值幸时和寄兴非闗动
　　神尧诏我多
　　莹心堂【乙亥】
　　烟波淡以如
　　奎藻光犹宛绎思惟服膺将为出治本
　　莹心堂【戊寅】
　　防榭碧湖中澄观若镜空堪穷理趣可以令机融望去萧野披来飒防风一轮端正好朗照此心同
　　莹心堂【己夘】
　　秋湖四面古堂深
　　寳额云楣号莹心政本不惟操治镜理源兼可涤尘襟波涵玳箔虚无色风入霞衣萃蔡音
　　临董书防原胜董【堂中　　皇祖御笔临董书犹存】敬思
　　当日惜分隂
　　莹心堂【庚辰】
　　平湖冷碧波凝飒洒冬堂又絶胜自是莹心多好会那更【平声】真对玉壶氷
　　莹心堂【癸未】
　　塞水滙成湖轩堂湖上图印心澄到底谋目趣偏殊镜里真如是旃摩那借夫敬窥
　　题额意出治寓深谟
　　莹心堂【甲申】
　　万机惟一心尧典曰明钦譬以旃摩镜犹之模笵金虚堂池上静秋水面前临翘首瞻
　　奎画
　　圣人诏我深
　　莹心堂【丙戌】
　　堂围緑水莹心清树态山容漾影明欲效冲虚为鉴照妍媸祗任物来呈
　　莹心堂【丁亥】
　　碧静林堂渌水浔
　　羲文触目玩辞深懐
　　四海规为镜敬识
　　千秋照在心
　　恩拟汪洋垂自昔继勤夙夜勉从今山庄嵗嵗聪聴近岂是无端为【去声】豫临
　　莹心堂
　　水心构书堂即以名莹心堂莹斯诚易心莹义实深茍非体危防率为【去声】私欲侵一指蔽当前泰山不见岑动静贵交养内外胥用钦
　　奎章每敬绎
　　昔训恒垂今
　　莹心堂【癸巳】
　　青山遥映戸碧水近萦门花锦丽非艳松涛静不喧江淹间咏乐广传中论方寸常求莹斯为出治源
　　莹心堂【丙申】
　　四靣水围镜一庭山敞襟书堂幽致静暇日步延寻会意道堪味循名实可吟莹心思治理
　　睿藻示人深
　　莹心堂【壬寅】
　　塞垣艰致水此处水周堂心喜清波莹目钦
　　圣藻煌月临真澹沱风入总文章澄志非无事万防静答忙














<史部,地理类,都会郡县之属,钦定热河志,卷三十五>
　　烟雨楼　如意洲北旧名青莲岛建楼五楹
　　御题额曰烟雨楼聨曰百尺起空蒙碧涵莲岛八牕临弥澄印鸳湖楼四面临水一碧无际每当山雨湖烟顿増胜概嘉禾咫尺宛在中央楼外青杨蓊蔚搆屋三楹曰青杨书屋山顶有亭翼然曰翼亭溪傍搆斋与青莲岛相对曰对山斋
　　御制诗
　　题烟雨楼二首【辛丑】
　　携圗去嵗兴工始断手今年蒇事勤数典可知自元璙赓诗更以忆陈羣【烟雨楼本钱元璙所创为嘉禾胜迹向年南巡屡次经临时钱陈羣在籍赓和颇多楼中并有陈羣书赵孟頫耕织图诗屏】最宜雨态烟容处无碍天高地广文却胜南巡凭赏者平湖风递芰荷芬
　　十五年违烟雨楼昨春未免借情投虽然写景原藏弆【去嵗写烟雨楼图一贮内府一存浙江兹于山庄内肖图为之】莫若肖形可咏游底论南呉及北塞敢忘后乐与先忧凴栏俯视清泠镜武列鸳湖异水不
　　烟雨楼四咏
　　晴为烟则隂为雨羃实浮空淡荡然盈手无形还不湿试嘘分半又凝全飘飘初自鼎头袅漠漠旋从帘角连承徳朝炊万家起【热河自　　皇祖肇建山庄有万家烟火随民便之句今将百年乐利贻庥屹然京北一大都会矣】至今乐利沐
　　尧年
　　右烟
　　大斯霶霈细霏防总助楼中润景祈春望其兴恒未至【春多望雨时尚未至山庄也】夏愁已甚冀无违岂常防塞豫而乐此似鸳湖是也非暑雨自多怨咨者思艰每用缅
　　前徽
　　右雨
　　青莲岛本水中央石刻三言
　　圣藻煌【是处本名青莲岛烟雨楼即筑于此】接垒假山因缀景相资髙阁作清防玲珑颇具邱壑势咫尺宁劳笻忙掩映四隣真者在不知孰幻孰为常
　　右假山
　　借询树以若为真独十八公名亶循驻岛应从疏仡代得朋惟有大椿隣烟恒冬亦雨恒夏月自秋而风自春摩诘后生犹絮语奚称种作老龙鳞
　　右真树
　　登烟雨楼即景
　　为喜嘉禾楼望意搆楼玊塞俯澄瀛适当烟雨呈暑景便拾级梯润情去嵗巡南因肖北今朝责实果循名循名可耳无须甚时我心中正盼晴
　　题董诰烟雨楼图
　　素壁词臣命写图遂看即景貌鸳湖是烟是雨真无定为北为南了不殊何必避嫌云着相果然入妙协清娱春巡昨况分明在依恋民情畧缱吾
　　写烟雨楼图用去嵗烟雨楼图诗韵【此亦弆懋勤殿者】
　　曽两图临米【昨嵗仿小米为烟雨楼图凡二一弆嘉禾本处一弆懋勤殿】怱怱已过时兹于塞之浙亦复画而诗那辨异同镜都饶烟雨丝函三原是一旧韵偶赓之
　　烟雨楼对雨【壬寅】
　　西南云起有雷鸣眨眼天中雴雨倾竪洒横排函畅意繁急管莫形声八牕那得珠帘卷四宇纷披银竹晶畧释渇忧生逸趣高楼今日善循名
　　烟雨楼晴望【七月　壬寅朔日】
　　新秋今日逢月朔月朔晴占一月谐便与登楼聊骋目可知霁景正开懐锤峯防岭纵横影莲岛鸳湖借助佳何必循名曰烟雨八徴洪范驻无乖
　　烟雨楼秋望【壬寅】
　　玉露金风爽素秋聘懐更上一层楼千林日闪画初展五谷云黄寳逮収鹤意喜高驻空唳【山庄之鹤清晓每飞鸣云际而翔集不离本处盖鹤喜高空而栖止有定也】鹿声试朗出岩嬴他携李惟春望岂识山庄澄景遒
　　青杨书屋【辛丑】
　　塞上之树多青杨或亦名之为小叶閜砢拔枝干青云亦不知经防千刼适构书屋于其下蔽亏天日森防曰古宁非牧马塲曰今乃半摊书箧文何幸武何弗幸乔枝率附两无渉
　　青杨书屋【壬寅】
　　玊塞青杨殊白杨栉栉银云叶独小其下朴屋搆三间树老因之屋亦老太古以来风月枝秋与吟蛩春与鸟却笑建木及灵椿等闲名被人间晓
　　翼亭【辛丑】
　　崄巘入岩扉縁梯上翠防假山真结搆四柱据巅巍欧曰有翼临刘云无翼飞于是有无间吾将观其防
　　翼亭【壬寅】
　　山顶有亭临翼然聚名遂与额楣悬由来恶防殊六一却以乐深拟智仙
