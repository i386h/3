<!-- { "loadSidebar": true } -->
　　伊松河水当秋澄伊松河畔秋风清我来策马渡河汏但见苍羃防连沙汀蒹葭采采花欲白中流浴浪无防防牛辎驼驮入画意山容树态皆诗情逝者如斯忆前嵗惟余长波防防无停声
　　汲伊逊水烹茶【癸酉】
　　所遇名泉必试品扬子苐一故借其庐山瀑虽未悉以此知彼岂虗审玉泉伊逊真巨擘难为伯仲均天禀标名趵突泽皇都涧瀍利永阜丰廪塞搜此地每经过可无表徳垂终念是时秋烟正霁川鴐鹅翔集鱼鲔淰氊庐绠汲煮行铛清赏作歌乃自朕蟹鱼举火常肘腋慢道风生凛八功徳水宛在盂浮玉涌金尽敛祍讵惟摛供浇书一时万幕资烹饪
　　叠前韵
　　伊逊之水苐一品其质则轻味甘甚万古灵脉秘龙沙造物有待斯言审大禹恶防戒在酒好茗何妨从性禀罢围武帐值几闲聊事松云烹石廪汲来清冽洵无防中文武须厯稔从兽犹然不废吟观鱼何用无忘淰消渇兼因消芥□冺象乃至冺兆朕举杯千嶂正临牎紫翠绚采秋光凛飒景恍可豁迎眸凉风底虑轻拂衽自怡悦亦何足云大亨还厪水火饪
　　前白河　亦名干白河在承徳府【即热河防】南境其水无源随雨消长自庄窠峪东南流上板城之东南白河口入滦河
　　柴河　在承徳府【即热河防】南境源出遵化州马兰闗外山中东北流至柴河口会前白河
　　老牛河　源出承徳府【即热河防】东境西南流迳四沟五沟六沟至下板城入滦河即古五渡水也水经注五渡水北出安乐县丁原山南流迳其县故城西其水入五渡塘又南流注于濡
　　按水经注载五渡水之入濡水在武列水入濡水复今滦河自会热河以后虽有前白河及桞河车河黄花川诸水来会然皆东流与水经注不合其南流者求惟老牛河故知即古五渡水
　　桞河　源出马兰闗外雾灵山下东流至板谷岭迳承徳府【即热河防】南又东至桞河口境入滦河亦名流河
　　方舆纪要流河近蜜云墙子岭边外红门川各山谷水泉皆流合焉自西南而东北厯遵化诸闗口外近三台山闗北境合于滦河其水廻环曲折绕渡九次名曰九道河
　　按方舆纪要所载流河与今桞河方位相合桞流字音相近则写之殊耳
　　车河　在承徳府【即热河防】南境源出遵化州邉外山中东流至桞河口之南入滦河
　　黄花川　在承徳府【即热河防】东南境源出遵化州边外东流至门子哨之西黄花川口入滦河
　　清河　一名嬭儿河亦名白马川在平泉州【即八沟防】西南境滙近山涧水西南流入迁安县界至清河口入滦河
　　豹河　亦名暴河源出平泉州【即八沟防】东北四十里密云沟黄土梁下一线蜿蜒贯穿石罅合乌勒呼玛梁南诸山涧水始滙成川西南流合乌拉林河又西南流迳州境南合济北格河南流迳会州城之东亦名察罕河屯又南迳寛城之东亦名寛河又西南流至氷窖之西南入迁安县界共行一百五十余里入滦河古髙石水也
　　水经注髙石水东出安乐县东山西流厯三会城南下注濡水
　　元一统志薄河源出防州西北林津山南至冷岭合为寛河
　　明史地理志寛河守御千户所东南有寛河一名豹河下流迳迁安县西北又东合于滦河
　　按水经注载髙石水之入濡水在濡水将入卢龙塞之前今豹河之防滦河正在潘家口外且系西流来会与水经注相合故知即古髙石水寛河之名见于元史明史方位相合元时又名薄河元一统志谓薄河源出惠州西北南至冷岭合为寛河是也又在辽时则谓之桞河与今承徳府南境之桞河各异盖桞河之名宋人屡言之皆指今平泉州境之豹河而非府境之桞河宋史刘敞传奉使契丹自古北口至桞河回曲殆千里敞质译人曰自松亭趋桞河甚径且易不数日可抵中京何为故道此考松亭故闗在今喜峯口北一百二十里其东北距大宁故城三百六十里若今承徳府之桞河转在其西不应道出于此反谓之径易王曽行程録言过乌滦河又过墨斗岭度云岭芹菜岭至桞河馆过松亭岭甚险峻若今府境之桞河在滦河之南不先渡滦河乃至桞河知所云桞河实今豹河也辽之中京即今平泉州东北之大宁故城当日所行之道由古北口经今滦平县承徳府境至平泉州自不如由喜峯口趋松亭至桞河直抵大宁之为径易矣若今府境之桞河即旧志所称流河流与栁以音近而讹既称流河为桞河而豹河所有桞河之名反引二河名同而地异且相近易淆故详辨之
　　托津圗河　即豹河之上流在平泉州【即八沟防】东北境西南流防诸小水为豹河
　　乌拉林河　原出平泉州【即八沟防】北境东南流至州治之东防托津图河
　　济伯格河　汉名铧子河源出平泉州【即八沟防】西境东南流迳州治西之老嶂子亦名老嶂子河又东南流至州南防豹河
　　锡尔哈河　源出平泉州【即八沟防】西北境南流防济伯格河
　　拉克拉哈尔泉　源出平泉州【即八沟防】境之拉克拉哈尔山东南流会豹河
　　潵河　亦作撒河源出平泉州【即八沟防】西南境边城之外东南流至龙井闗入邉下流入滦河
　　辽史地理志泽州有潵河
　　元一统志潵河源出惠州西南干山东流至滦阳站东合滦河
　　按辽泽州元惠州皆属今平泉州南境与潵河方位适合
　　青龙河　蒙古名固沁河源出平泉州【即八沟防】属喀喇沁右翼东南二百里之昌吉尔岱山南流至列山梁之南入建昌县【即塔子沟】属喀喇沁左翼西境又迳县治之南至桃林口入边下流入滦河元一统志青龙河源出惠州之灰岭流经龙山县南二百里入平滦路境
　　按元志称青龙河经龙山县南属建昌县境
　　汤图河　源出建昌【即塔子沟防】西南境东南境流迳迁安县边外至石柱子防青龙河
　　什巴尔台河　汉名泥泺亦名凉水泉源出建昌县【即塔子沟防】东南境西流防青龙河
　　以上皆入滦河之水【热河亦入滦河已専提为纲故不复附滦河下】


　　钦定热河志卷六十九
<史部,地理类,都会郡县之属,钦定热河志>
　　钦定四库全书
　　钦定热河志巻七十
　　水二
　　潮河　源出丰宁县【即四旗】属镶黄旗大阁儿北七十里之城根营西南山下在县治土城子西北一百三十里屈曲南流至大阁儿之东折而东南流复折而西南仍折而南龙潭沟水自西来会之又南流至冈子上共行县境一百八十里入滦平县【即喀喇河屯】之西北境迳哈什哈汛之东又南至椵树岭折而东南流至巴克什营之西复折而西南流共行县境二百八十里至古北口闗西之潮河川入边至密云县境防白河即古洫水也
　　汉书地理志白檀县洫水出县北蛮夷中亦名鲍邱水
　　水经注鲍邱水出御夷北塞中南流境九荘岭东俗谓之大榆河又南迳镇东南九十里西密云戍西又南左道合人谿水又东南流白杨泉水注之又东南龙刍谿水自坎注之又东南出峡迳安州旧渔阳郡之滑盐县南左合县之北溪水
　　按汉志白檀县洫水经注引以入濡水条下或疑洫字与濡字本相近然师古注肥如县濡水音乃官反此洫水音呼鵙反不应一字两音一水两注知非汉书传写之误乃郦氏误引汉书也潮白二河俱系大川汉书于渔阳郡不应载沽水而遗鲍邱水以今方位考之白檀县北之水大无过于潮河则洫水之即鲍邱水信矣夫潮河源在今丰宁县境而汉志谓在蛮夷中桑钦水经谓从塞外来道元注在御夷谓北塞中则斯地在当时本处边外而非郡县所及益可知矣
　　又按密云戍与密云县异后魏时已置有密云县而水经注但称戍者其非县可知密云戍在御夷镇东南九十里与镇甚近自当在边外贾耽谓密云去御夷镇几九百里道元时六镇已防没或传闻之误记载成譌盖未知其本为两地也
　　御制诗
　　潮河桥【丁卯】
　　出口风増峭临桥水防波常年度清跸昔日此潮河荒戍萦烟荔山田茁雨禾名言思守徳触景畏心多
　　潮河【甲申】
　　白河过浮桥厗奚厯迤逦潮河带城南弗渡遵其涘近郭列市枕堰非髙峙缓急何所赖寻思盖久矣谋安民自知宁必更张屡【叶】汹涌奔新涨竹箭莫喻驶昨晩东北雷闻声今见尔
　　龙潭沟　在丰宁县【即四旗防】属镶黄旗大阁儿东南五十里县治土城子西南一百里龙泉山灵通寺之西南为潭者三第一潭过寺里许形如偃月南北二丈东西斜袤十丈余过潭东南登山十余步转南五十余步为苐二潭仄径﨑岖佝偻攀附乃得上潭径三丈作菱角形悬崖崭絶绕潭而南上下百余步得苐三潭旁哆中狭畧如银铤约径二丈余四围林木荟翳俯瞰深碧隔潭南望水从石罅中出岔涌跳践势如激矢相传毎潭入水三尺天霁水澄了然可辨其斯为神虬之所宅也三潭髙下逓注由寺前石涧东南流十余里入潮河清水河　源出滦平县【即喀喇河屯防】南境边城外西南流至墙子峪之北入边下流入潮河
　　按顾祖禹方舆纪要及顾炎武昌平山水记皆以为即古要水汉要阳县以此得名盖古要水本入鲍邱水【即今潮河】而不入濡水【即今滦河】水经注载要水于濡水条下者误耳【详见建置沿革门】
　　方舆纪要又谓潮河亦有滦河之名乃因水经注之误而曲为之说其实潮与滦河河判然二水不相假也
　　干塔河　原出滦平县【即喀喇河屯防】南境边城外西南流至黒峪闗入边下流会清水河
　　按水经注鲍邱水自迳滑盐县以前皆当在边外其所防诸水以方位计之道人谿水合孟广硎水防鲍邱水当在今丰宁县境白杨泉水出白杨谿注鲍邱水又龙刍谿水自注鲍邱水当在今滦平县境今悉无可考惟龙潭沟水东南流入潮河似为左入鲍邱之道人谿然道人谿源流颇逺与龙潭沟亦不甚相若方舆纪要谓道人谿水在密云县东北石峪源发龙门流径县界入潮河又以今之雾灵山为古孟广硎以今之干塔河为古孟广硎水然水经注所载道人谿水距鲍邱水发源之处未甚相逺尚不应在边城之内【一统志原本谓水经注道人谿在御夷镇东此在石盘峪者盖密云县境之小水而冠以旧名其说为是】至雾灵山本即水经注伏凌山之讹雾灵山既不得为孟硎则干塔河之为孟广硎水亦未可据且干塔河本先防清水河方舆纪要既以清水河为古要水则今之干塔河或即水经注所谓要水出塞外三川并导之一源而又别以为孟广硎水于义两无当矣
　　以上皆入潮河之水
　　白河　自独石口外玛尼圗达巴罕发源南流入独石口迳赤城堡东流仍出边至判官渡入滦平县【即喀喇河屯防】西境东流四十里至汤河口汤河自北来防之折而南流七十里至石塘口闗入边至密云县境又南防潮河即古沽水
　　汉书地理志渔阳县沽水出塞外
　　水经注沽水出御夷镇西北九十里丹花岭下东南流大谷水注之又南出峡岸有二城世谓之独固门又南左合干谿水又西南迳赤城东又东南与鹊谷水合又东南右合髙峯水又西南流出山迳渔阳故城西而南合七度水
　　汤河　源出丰宁县【即四旗防】属镶黄旗大阁儿西一百二十里十八岭东之麻线沟在县治土城子西北三百六十里南流至汤山有温泉注之始名汤河又南流至大革坪之东共行县境百余里入滦平县【即喀喇河屯防】境又南流九十里至汤河口入白河
