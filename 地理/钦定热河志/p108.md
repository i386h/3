<!-- { "loadSidebar": true } -->
　　辽史营卫志契丹之先曰奇首可汗生八子其后族属渐盛分为八部居松漠之间今永州木叶山有契丹始祖庙奇首可汗可敦并八子像在焉潢河之西土河之北奇首可汗故壤也元魏末莫贺弗勿于畏髙丽蠕蠕侵逼率车三千乗众万口内附乃去奇首可汗故壤居白狼水东北
　　按北史称契丹居和龙之北数百里据辽史谓在永州考辽之永州本以潢河土河二水合流而名为今喀尔喀左翼旗地当建昌朝阳县属敖汉奈曼旗北境之外辽史所谓潢河之西土河【今名老河】之北与唐书所谓潢水之南黄龙之北其方位相合盖潢河自赤峯县北境之翁牛特东流至喀尔喀左翼旗境会土河复折而南流故契丹所居可曰在潢水之南亦可曰在潢水之西土河经建昌朝阳县北敖汉奈曼旗境始合潢河亦在黄龙之北也太和以后之内附者盖契丹中之别部白狼水即今大凌河契丹附居白狼水东盖已杂处龙城近地魏志于营州之防不详其事考孝庄之末国乱纷然营州当为契丹所据
　　北齐为库莫奚地其东北境为契丹地东南境属营州
　　今承徳府本境滦平县丰宁县赤峯县为库莫奚地平泉州为营州冀阳建徳郡地其北境接库莫奚地建昌县为营州建徳郡地其北境为契丹地朝阳县为营州龙城广兴县地其北境为契丹地北齐书昭帝纪皇建元年帝亲讨库莫奚出长城虏奔遯
　　北史奚传齐受魏禅嵗时来朝其后种渐多分为五部有阿魏氏遂盛
　　杜佑通典库莫奚于后魏之初频为寇盗及突厥兴而臣属之后稍渐强盛分为五部理饶乐水北即鲜卑故地
　　按魏安州于元象中寄治幽州北界之后诸史无复置之文是东魏至北齐之安州只侨置在长城以内而旧地全防入库莫奚矣通典称库莫奚属于突厥考魏书尚无突厥传其兴当在后魏之末至库莫奚之分为五部在齐受魏禅之后通典所谓居饶乐水北者亦只约畧之词大约奚之故地本在今赤峯县北境迨据有安州则今承徳府滦平县丰宁县境赤峯县南境皆库莫奚地观齐昭帝纪讨库莫奚出长城而虏遯知长城以外即为奚境矣
　　又按隋志称齐废广阳郡以大兴【大兴即广兴避隋炀帝讳追改】方城入燕乐此亦寄治邉内之广阳郡在今密云县界者非北魏旧广阳郡地
　　北史契丹传天保四年契丹犯塞文帝北讨至平州遂西趣长堑亲逾山岭大破之
　　按魏志于营州称永安末防天平初复又称孝昌中防大约自孝明帝以后营州郡县之防入契丹者魏末亦未必能尽复其为北齐所有当在天保中大破契丹之时齐文宣纪称北讨契丹至平州从西道趣长堑辛丑至白狼城壬寅经昌黎城癸夘至阳师水甲辰逾山岭奋击大破之丁未至营州可知东魏之末营州近境已为契丹所有至是始复定之也
　　隋书地理志后魏置营州于和龙城后齐惟留建徳冀阳二郡龙城大兴【此大兴即魏昌黎郡之广兴亦避隋炀帝讳追改】等县其余并废
　　北齐书高保宁武平末为营州刺史镇和龙按北齐时安州久防惟存营州其建徳冀阳二郡之属县亦多并省自不能如北魏之原境是北齐所有者当为今建昌县及朝阳县南境三座塔以南及平泉州东南境地其西则与奚分地其东北则与契丹分地
　　又按文宣帝纪天保三年冬十月仍起长城北至社干戌四百余里立三十六戌五年十一月帝北巡至达速岭览山川险要将起长城六年发夫一百八十万人筑长城自幽州北夏口至恒州九百余里七年并省州郡先是自西河总秦戌筑长城东至于海前后所筑东西凡三千余里筑十里一戌其要害置州镇凡二十五所八年于长城内筑重城自库洛拔而东至于坞纥戌凡四百余里又斛律羡传羡自库堆戍东距于海随山屈曲二千余里其间二百里中凡有险要或堑山筑城或断谷起障并置立戍逻五十余所是北齐所筑之长城东至于海与秦时所筑之东至大辽水者不同今潘家口以东邉墙迤南至海当属北齐改筑之旧址至长城内之重城则不可考矣
　　周为库莫奚地其东北境为契丹地东南境为齐营州刺史髙保宁地
　　今承徳府滦平县丰宁县赤峯县为库莫奚地建昌县北境朝阳县北境为契丹地平泉州及建昌县南境朝阳县南境为北齐髙保宁地
　　北齐书髙保宁周师将至邺保宁率骁锐并契丹靺鞨万余骑将赴救闻邺都不守便归营据黄龙竟不臣周
　　按周书异域传但有库莫奚而无契丹即奚传中亦未详后周之事迹考周自建徳六年始并齐地至大象三年即入于隋相距止四年其时库莫奚与契丹当仍在故境而齐营州刺史髙保宁至隋开皇三年始灭是终周之世未尝得有安营二州之故地也若隋志称周改安州为元州亦即寄治密云之安州不在今承徳府属境内
　　又按周宣帝大象元年六月发山东诸州民修长城立亭障西自雁门东至碣石是周时长城因北齐东至海之旧址与今邉墙无异

　　钦定热河志卷五十八
　　钦定四库全书
　　钦定热河志卷五十九
　　建置沿革五
　　隋
　　唐











<史部,地理类,都会郡县之属,钦定热河志,卷五十九>
<史部,地理类,都会郡县之属,钦定热河志,卷五十九>
　　隋
　　唐
　　隋为奚及契丹地其东南境属营州
　　今承徳府本境滦平县丰宁县及平泉州西境为奚地赤峰县及建昌县北境朝阳县北境为契丹地建昌县南境朝阳县南境平泉州东南境为营州辽西郡地
　　隋书奚奚本曰厍莫奚初臣于突厥自突厥称藩之后亦遣使入朝或通或絶
　　按奚自东魏时据有安州【今承徳府本境滦平平丰宁赤峯县地】州属郡县侨治长城以内幽州北界北齐及州未复故地【説并见前卷】隋书地理志载安乐郡统燕乐宻云二县渔阳郡统无终一县北平郡统卢龙一县各注有长城是诸县并在长城以内而三郡外之旧安州境即属奚地可知也唐书奚元魏时自号厍真奚至隋始去厍真但曰奚库真之与厍莫则传写之讹耳
　　隋书契丹传契丹当后魏时部落万余口内附止于白貔河【即白狼河之讹】其后为突厥所逼又以万家寄于髙丽开皇四年率诸莫贺弗来谒五年悉其众欵塞髙祖纳之聴居其故地开皇末其别部四千余家背突厥来降部落渐众遂徙逐水草当辽西正北二百里依托纥臣水而居东西亘五百里南北三百里分为十部
　　按契丹部落最大当北魏时分为悉万丹等八部居潢水之南在今建昌朝阳县北境外太和时内附居白狼河者乃其别部而其余全部固尚居故地也开皇时欵塞而聴居故地是亦仍在潢水之南逮开皇之末来降之人既众遂依托纥臣水而居今土河即古托纥臣水自喀喇沁东北流经建昌县朝阳县北境所属之敖汉奈曼二旗北适当隋辽西郡【即北魏营州】之正北是今赤峰县及建昌县朝阳县北境正当日契丹所徙居之地矣隋时托纥臣水之旁为新降之契丹所居潢水之旁则契丹旧部所居也
　　隋书地理志辽西郡【旧置营州开皇初置总管府大业初废】统县一栁城【后魏置营州于和龙城领建徳冀阳昌黎等郡龙城大兴等县开皇元年惟留建徳一郡其余并废寻又废郡改县为龙山十八年改为栁城大业初置辽西郡有带方山秃龙山鸡鸣山松山有渝水白狼水】
　　按是时虽止栁城一县而疆域颇广带方山秃黎山等尚在今境外其松山及渝水白狼水则宜在今境是今建昌县朝阳县南境平泉州东南境当为辽西郡地
　　又按隋文帝开皇元年四月修筑长城五年使司农少卿崔仲方发丁三万于朔方灵武筑长城东距黄河西至绥州南至勃出岭绵歴七百里六年二月丁亥复令崔仲方发丁十五万于朔方以东缘边险要筑数十城七年发丁男百余万筑长城西逾榆林东至紫河四年七月辛巳丁男二十余万筑长城自榆林谷而东隋书地理志沮阳郡无终县北平郡卢龙县下皆有长城是皆因北齐及周东至海之旧址与今边墙无异
　　唐为奚及契丹地其东南境属营州
　　今承徳府本境滦平县丰宁县平泉州及建昌县西南境为奚地赤峰县建昌县北境朝阳县北境为契丹地建昌县东南境为营州栁城县地朝阳县南境为栁城郡城之栁城县地后均与契丹杂居
　　新唐书奚传奚盖东胡种保乌丸山汉曹操斩其帅蹋顿盖其后也居鲜卑故地东北接契丹西突厥南白狼河北霫兵有五部部一俟斤主之多依土防真水盛夏必徙保冷陉山太宗贞观三年始来朝不数年其长可度者内附为置饶乐都督府咸通后契丹方彊奚不敢抗举部役属虏政苛奚怨之其酋引别部内附保妫州北山遂为东西奚旧唐书奚传奚盖匈奴之别种所居亦鲜卑故地东接契丹西至突厥南拒白狼河北至霫国自营州西北饶乐水以至其国
　　按奚四境所至新旧唐书所载俱同其西至突厥北至霫皆不在今境内其东北接契丹之界考新唐书地理志曰营州西北百里曰松陉岭其西奚其东契丹知奚之东界距营州【州治在今朝阳县南三座塔地】百里当在今建昌县境也富弼行程录曰中京正北二百六十里崇信馆自过崇信馆即契丹旧境其南皆奚地知奚之北界在中京【今平泉州大宁故城】北二百六十里当在今赤峰县南境也又契丹国志曰由古北口至中京北皆奚境王曾行程録曰古北口本范阳防扼奚契丹之所知今古北口外若承徳府本境滦平县丰宁县赤峰县平泉州西境在唐时檀蓟平三州长城以外者其地尽入于奚也其南拒白狼河知今朝阳县西南境自大凌河【即白狼河】发源处之北亦奚地也又新唐书地理志曰檀州宻云郡【今宻云县】东北百八十五里有北口守捉长城口也又北八百里有吐防真河奚王牙帐也吐防真河即今土河是唐时奚王牙帐在古北口东北八百里土河之旁为今平泉州北境之喀喇沁地与辽史中京大定府为故奚王帐地之文方位相合
　　五代史四夷附录奚当唐末居隂凉州在营州之西幽州之西南皆数百里后徙居琵琶川在幽州东北数百里契丹按巴坚【旧对音阿保机今改正】强盛奚人常为契丹守界上而苦其苛虐奚王去诸怨叛以别部西徙妫州自别为西奚而东奚在琵琶川者亦为契丹所并不复能自见
　　按五代史所云奚在营州之西指营州都督府至称奚在幽州西南者盖指唐时侨置诸奚州而言如鲜州崇州治潞县归义州治良乡县之属然考唐侨置之州但以降人散处内地聊立州名以统之其实奚之疆域自幽州东北也奚既分两部之后惟东部在今承徳府属境之内据辽史太祖纪五年亲征西部奚所向辄下遂分兵讨东部奚亦平之于是尽有奚霫之地东际海南暨白檀承徳府属全境是时始尽入于契丹考按巴坚之五年当后梁之干化元年距唐亡四年
　　新唐书契丹传本匈奴种其先保鲜卑山魏青龙中部酋比能为幽州刺史所杀众遂微逃潢水之南黄龙之北至元魏自号曰契丹东距髙丽西奚南营州北靺鞨室韦阻冷陉山以自固其君大贺氏有胜兵四万析八部臣于突厥贞观二年摩会来降未防【旧唐书作二十二年】窟哥举部内属乃置松漠都督府后耶律按巴坚为一部自号为王而有国大贺氏遂亡
　　旧唐书契丹传居黄水【即潢水】之南黄龙之北东与髙丽隣西与时国接南至营州北至室韦冷陉山在其国南与奚西山相崎地方二千里
