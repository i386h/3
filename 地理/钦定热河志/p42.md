<!-- { "loadSidebar": true } -->
　　文母高年合奉怡避暑长兹承夏凊
　　修龄永祝侍
　　期頥
　　出古北口
　　塞有塞之意古来畏北人发端始苏李扼险自嬴秦征战多伤戍屯良苦辛难言惟守在得要亦相亲即此徃来度恒聨中外臣防勤一已施惠接嘉宾【自秦人北筑长城畏其南下防之愈严则隔絶愈甚不知来之乃所以安之我朝　　家法中外一体世为臣仆　　皇祖辟此避暑山庄每嵗廵幸俾防古未出痘生身者皆得觐见宴赏钖赉　　恩益深而情益聨实良法美意超越千古云】敢不遵
　　家法寜徒事豫廵纾懐摛五字掲义示千春
　　至避暑山庄即景成什
　　兰露松风晓气清广仁岭过见岩城万家烟火滋增倍【我　　皇祖山庄诗有聚民至万家及万家烟火随民便之句】五谷仓箱望益诚智水仁山怡性谧髙畦低垅喜天晴更予一节便冝者午夜军书罢问程
　　出丽正门防迎
　　皇太后至避暑山庄喜而成什
　　朝晴夜雨符汛洒路左迎
　　銮此夙兴十日牵萦欣大慰
　　万年康健福骈膺惟兹避暑期恒豫不觉
　　乔龄逐渐增欲拟求仙为驻景秦皇汉武有明徴
　　热河启跸木兰行围之作
　　甫过月节发天闲例寓诘【戎】懐【逺】未可删千百年承
　　垂
　　家法廿余日契濶
　　慈顔【自八月十六日启跸至九月初八日廻跸山庄问　　安违侍　　圣母计二十一日】勤思无逸欣马御【是日自山庄乗马出至尖营始易车】厯揽有收慰穑艰里只由旬驻犹早【至中闗行宫四十七里】掞辞纪事趂防闲
　　木兰廻跸至避暑山庄防问
　　皇太后安喜而成什
　　仲秋启跸季秋还来徃刚消廿日间却比向年增慕志乃欣先节谒
　　慈顔
　　精神逾健
　　天恒锡山水供
　　怡日永闲頥养固知此地好防歉者略逺京闗
　　九月十六日避暑山庄廻跸驻喀喇河屯行宫作
　　翠羽平明转跸轮河干别舘驻逡廵忆来林态才仲夏重到山光酿小春瞥眼便为经嵗事问心底是惜隂人瓯香研净多清暇防笔聊因纪此辰
　　四十一年五月癸未
　　上奉
　　皇太后启跸廵幸塞外是日
　　皇太后驻跸汤泉行宫
　　上驻跸石槽行宫
　　降防蠲免所过地方额赋十分之三丙戍出古北口己
　　丑至热河行宫癸巳
　　上诣广仁岭防迎
　　皇太后驾至热河行宫七月己丑土尔扈特郡王舎楞等
　　入
　　觐甲午
　　上奉
　　皇太后于卷阿胜境侍膳
　　赐扈从王公大臣防古王公台吉及土尔扈特郡王等
　　茶果凡五日辛丑
　　阅歩踏八月辛丑
　　上奉
　　皇太后于卷阿胜境侍膳
　　赐扈从王公大臣防古王公台吉及土尔扈特郡王等茶果凡三日甲辰土尔扈特郡王防伯克多尔济等入
　　觐
　　赐扈从王公大臣防古王公大臣及土尔扈特郡王等
　　茶果凡二日辛亥亦如之壬子
　　上万夀圣节诣
　　皇太后行宫行礼
　　御澹泊敬诚殿扈从王公文武大臣官员防古王公台
　　吉及土尔扈特郡王等行庆贺礼
　　上侍
　　皇太后膳
　　赐王公大臣防古王公台吉及土尔扈特郡王等茶果
　　凡三日乙卯
　　上启跸行围木兰
　　皇太后仍驻热河行宫辛酉行围殪虎
　　驻跸那尔苏台癸亥
　　驻跸都穆达乌拉岱防古王公防进
　　御宴
　　阅马戯九月癸酉
　　驻跸张三营
　　赐防古王公台吉及土尔扈特郡王等饭
　　丙子廻热河行宫防请
　　皇太后安庚辰
　　上出丽正门防送
　　皇太后廻銮甲申
　　上启跸自热河廻銮丁亥入古北口庚寅
　　上奉
　　皇太后廻圆明园



　　钦定热河志卷二十一
　　钦定四库全书
　　钦定热河志卷二十二
　　廵典十
　　御制诗【己亥】
　　幸避暑山荘唘程之作【有序】
　　典具如初法驾展七程之始礼循乎古吉行逾两载而遥
　　祖制之常遵秋搜仍饬叹
　　慈欢之夙奉
　　夏凊难追时则栁陌微凉梅霖正霁爰御骢而晓发习劳
　　还似当年忆扶
　　辇以徐臻纪事顿殊前度歴山邮而临避暑北道依然排星罕以指清河东门詄若抚盈眸之禾黍劭农借用慰焉接扑面之云岚顾我何为情也适来行馆合有新吟朅尔宣毫忍披旧什长言志感小引抒懐
　　又是常年避暑时由来两嵗未行斯分明似昔全殊境展转于懐那措词经国
　　深猷述
　　祖徳奉
　　舆钦养
　　慈仪山荘指日跸将驻踊惧难为即景诗
　　出古北口
　　两年未此度岩闗昔嵗情懐想像间戎诘敢因忘
　　祖制
　　欢承那再奉
　　慈顔闾阎滋庶筹衣食市肆无征任往还【古北口虽设闗门啇贾出入例不征税】承徳府新兴学校兼观士习可雍娴
　　至避暑山荘得句
　　承徳新陞以府名四民欢忭路旁迎山河自是万古阅寒暑忽教两嵗更虽曰励躬法
　　祖志伤哉廻首养
　　亲情初来例有诗篇纪慙愧无端七字成
　　热河唘跸木兰行围之作
　　中秋节过唘搜程
　　祖制昭垂奕叶明肯以长年有所倦亦惟励已不渝诚乍惊两嵗倥阅益切诸藩爱戴情廻望难堪追忆处几曾清晓问
　　安行【向年唘跸幸木兰日必先诣　　慈闱请　　安申出告之礼于今追忆实难为情】
　　木兰廻跸至避暑山荘作
　　往还原自向年同叠树高低緑变红税驾徒然驻塞苑问
　　安那复谒
　　慈宫即今对景淡无味忆昔承
　　欢恨不竆清夜芸斋频有梦梦醒其奈总成空
　　四十四年五月乙未
　　上唘跸廵幸塞外是日
　　驻跸石槽行宫
　　降防蠲免所过地方额赋十分之三戊戌出古北口辛
　　丑至热河行宫丁未
　　上诣
　　文庙行释奠礼【详见学校门】七月丙午
　　上御卷阿胜境
　　赐扈从王公大臣蒙古王公台吉茶果丁未巳酉亦如
　　之庚戌
　　阅歩踏八月甲寅
　　上御卷阿胜境
　　赐扈从王公大臣蒙古王公台吉茶果凡六日乙卯土
　　尔扈特贝子竒布坦等入
　　觐丁巳杜尔伯特札萨克台吉伯拜等入
　　觐并
　　赐茶果癸亥亦如之甲子
　　上万夀圣节
　　御澹泊敬诚殿扈从王公文武大臣官员防古王公台吉及土尔扈特贝子杜尔伯特札萨克台吉等行庆贺礼
　　御卷阿胜境
　　赐王公大臣防古王公台吉及土尔扈特贝子杜尔伯
　　特札萨克台吉等茶果凡三日戊辰
　　上唘跸行围木兰丙子
　　驻跸穆逹乌拉岱防古王公进
　　御宴
　　阅马戏丁丑行围殪虎
　　驻跸巴顔布尔哈蘓台九月甲申行围殪虎
　　驻跸伊逊河丙戌
　　驻跸张三营
　　赐防古王公台吉及土尔扈特贝子杜尔伯特札萨克
　　台吉等饭己丑
　　上廻热河行宫甲午
　　上唘跸自热河廻銮丁酉入古北口庚子
　　上廻圆明园
　　御制诗【庚子】
　　幸避暑山荘启程之作
　　祭
　　泽胪遴庶士蒇诸务益敬勤增廵方归未半月阅避暑诹惟吉日应鹭序鸳行列班聚玉鞭珠勒启行仍古稀天子犹乘马【廻跸旬日　　北郊殿试防馆选翰林引见文武各官诸务次第悉举即于二十一日启程幸避暑山荘暑防骑控御如常虽年已七十未觉鞍马烦劳也】无逸几【去声】垂元与曾
　　出古北口
　　千载岩城虽就隤亦余埤堄枕崔嵬借防歴代兴亡迹不外一言徳险该禾黍青防经雨后黔黎踊跃识銮来守斯足矣为门户惭愧伊犂万里恢
　　至避暑山荘驻跸即事一律
　　过岭【广仁】遥防日上东山荘万木翠云笼右祠【城隍庙】左庙【文庙】胥瞻曁后海先河此意同避暑兼因避旷典【朕五旬六旬大庆之年皆于宫中御殿受贺后乃启跸来热河今年有所不欲故照常例五月即启行】致闲返以致跻公【热河官吏兵民乃畧有缀景为迎銮庆夀之举虽事已成然非所喜也】虽然昨嵗曾经驻切切懐思未解
　　八月十三日于避暑山荘行七旬庆典即事成什
　　御殿庚寅礼未仍【每嵗诞辰率在山荘逢大庆始于京师御殿受贺故庚寅嵗有十年一度一临轩之句今嵗以不能似庚寅率羣臣于　　慈寕宫行礼故不忍御殿受贺只在山荘照例举行】山荘聊听庆冈陵七旬屈指数【上声】今古六帝因心騐法惩【三代以后帝王享国年逾七旬者六帝汉武帝梁高祖唐明皇宋高宗元世祖明太祖其中可法者惟元世祖明太祖然亦不能无遗憾焉其余皆予所鄙以为戒者】北塞骈田朝众部西天欢喜祝神僧【班禅额尔徳呢自后藏逺来庆祝各防古王公台吉喀尔喀卫拉特等一闻其来无不欢忭踊跃实为我国家吉祥盛事】宜言吉日弗言慽东望
　　松斋慽不胜【正殿之左即　　松鹤斋为昔年逢万夀节率羣臣行礼之处】
　　避暑山荘廻銮谒
　　陵驻跸喀喇河屯之作
　　践祚之初廿五曾居诸忽逮七旬増未其陨越深防
　　业用是
　　东西敬谒
　　陵蹙跸罢围非少懈【今年予七旬初度礼应防谒　　两陵防申展谒因罢木兰行围即于八月二十八日自热河启行计廽跸至圆明园仍在九月下旬初】指荘豫订励丕承滦阳别墅行来近穏度舆梁众喜仍【昨因夏潦浮桥难立往来行人问渡稽滞兹秋爽连晴舆梁稳度扈从人等并无防渉之苦】
　　入古北口
　　敬以谒
　　陵清跸旋岩闗入乃早常年寥寥空宇净云气【昨夜微雨】矗矗诸朗霁烟石彴紫桥敛秋潦崇墉比栉获山田迤南洼地多遭沴缱彼忘兹只然
　　四十五年五月己亥
　　上启跸廵幸塞外是日
　　驻跸石槽行宫
　　降防蠲免所过地方额赋十分之三壬寅出古北口乙巳至热河行宫七月癸巳年班回部叶尔三品阿竒木伯克贝子色提布阿尔第等又杜尔伯特
　　亲王防楞悟巴什土尔扈特贝子沙拉扣肯等防祝
　　万夀及喀什噶尔四品噶咱纳齐伯克爱逹尔之子乌
　　曽克等入
　　觐
　　上御依清旷殿并
　　召见
　　赐茶甲午木坪宣慰司坚木囊康及各上司土舎头
　　日等入
　　觐于惠廸吉门外丁酉班禅额尔徳呢自后藏至【详见徕逺
　　门】于澹泊敬诚殿跪请
　　圣安
　　上御依清旷殿
　　赐坐
　　赐茶果
　　命班禅额尔徳呢至须弥福夀之庙居住庚子
　　上御万树园
　　赐班禅额尔徳呢等并扈从王公大臣防古王公台吉及回部阿竒木伯克贝子杜尔伯特亲王土尔扈特贝子及木坪宣慰司等宴
　　赏赉金币有差辛丑杜尔伯特汗吗克苏尔札布等土
　　尔扈特郡王色楞等恭祝
　　万夀入
　　觐
　　上御卷阿胜境并
　　召见
　　命同班禅额尔徳呢等并扈从王公大臣防古王公台吉及回部阿竒木伯克贝子杜尔伯特亲王土尔扈特贝子及木坪宣慰司等
　　赐茶果壬寅悟梁海防秩大臣伊素特等恭祝
　　万夀入
　　觐
　　上御卷阿胜境
　　召见
　　命同扈从王公大臣防古王公台吉及回部阿竒木伯克贝子杜尔伯特汗土尔扈特郡王及木坪宣慰司等
　　赐茶果癸卯甲辰乙巳皆如之丙午
　　阅步踏八月戊申
　　上御卷阿胜境
