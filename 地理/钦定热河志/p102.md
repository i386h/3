<!-- { "loadSidebar": true } -->
　　承徳府属全境自慕容燕都龙城始有建置可言越晋以前上溯周秦虽邻界北边縂未入内地疆域为州郡所不及若太平寰宇记引开元十道略舜筑栁城既荒逺不可考辽史地理志以中京大定府为虞营州则不知舜分青州为营州所得者辽东之地不得逾辽水以西也盖今承徳府境于禹贡为冀州边外而虞及殷周幽州之边外也秦汉而还在渔阳右北平辽西三郡边外为诸部分据北魏虽设安营二州亦与奚契丹杂居辽金与元各建郡县而宅中未乆故址旋荒明弃大寜视为外域我
　　国家抚临函夏中外一家设防分治以来乆成都会近复改设府州县规制不殊内地珥笔扈从之臣亲承
　　指示得识其山川道里数千年沿革之迹厘然可考兹仿史记年表之例以地为经以时为纬为承徳府建置沿革全表而周秦以来并按代编纂各糸以图用便省览志建置沿革第七
　　承徳府全属州县分境建置沿革考略
　　热河全境设承徳府及所属一州五县其建置沿革自周秦迄元明援据史书旁采碑碣按代考证已偹见前巻兹复举府本境及州县各境析时代以従疆域分举大凡用便观览如承徳府本境则周秦为东胡地汉为匈奴左地武帝时为塞地后入乌桓后汉初为乌桓地后属鲜卑中部魏为鲜卑轲比能地后与素利弥加厥机诸部杂居晋初为鲜卑叚氏地北境为宇文氏地后并入慕容氏为前燕地苻坚时为秦地属幽州慕容垂复国后为后燕地属幽州冯跋时为北燕地北魏为安州广阳郡燕乐县地北境厍莫奚地后并入厍莫奚北齐周隋唐因之【隋唐去厍莫字但名奚】辽为中京道泽州滦河县及北安州地金为北京路兴州兴化县宜兴县地大定府神山县地元为上都路兴州兴安县宜兴县地大寜路恵州地明初为兴州卫废入诺音【旧作朶顔今改正】卫
　　本朝初内属雍正元年设热河十一年改设承徳州乾隆七年罢州仍设热河四十三年改设今府此承徳府本境之建置沿革也滦平县境则周为东胡地秦初为东胡地后并入匈奴汉为匈奴左地武帝时为塞地后入乌桓后汉初为乌桓地后属鲜卑中部魏为鲜卑地晋初鲜卑叚氏地后并入慕容氏为前燕地苻坚时为秦地属幽州后燕复国属幽州后为北燕地北魏为安州广阳郡广阳县地西境为御夷镇地后并入厍莫奚北齐周隋唐因之辽为中京道北安州地西境奚王府地金为北京路兴州兴化县宜兴县元为上都路兴州兴安县宜兴县地明初为兴州卫后废入诺音卫
　　本朝初内属乾隆七年设喀喇河屯四十三年改设今县此滦平县境之建置沿革也丰寜县境则周为东胡地秦初为东胡地后并入匈奴汉为匈奴左地武帝时为塞地后入乌桓后汉初为乌桓地后属鲜卑中部魏为鲜卑地晋初为鲜卑宇文氏地后入慕容氏为前燕地苻坚时为秦地属幽州后燕复国属幽州后为北燕地北魏为安州广阳郡燕乐县方城县地西南境为御夷镇地北境为厍莫奚地后并入厍莫奚北齐周隋唐因之辽为中京道北安州利氏县西境奚王府地金为北京路兴州兴化县宜兴县地西北境兼得西京道桓州地元为上都路兴州兴安县宜兴县地西北境兼得开平府开平县地明初为兴州卫地西北境为开平卫地后俱废入诺音卫
　　本朝初内属乾隆元年设四旗四十三年改设今县此丰寜县境之建置沿革也平泉州境则周初为山戎地后并入东胡秦初为东胡地后并入匈奴汉为匈奴左地武帝时为塞地后入乌桓后汉初为乌桓地后属鲜卑东部魏为鲜卑地晋初为鲜卑氏地后并入慕容氏为前燕地苻坚时为秦地属幽州后属平州后燕复国属平州寻改营州后为北燕地北魏为营州建徳郡阳武县冀阳郡平刚县北齐为营州建徳郡冀阳郡地周时为北齐髙保寜地隋为辽西郡地西境为奚地唐为奚地辽为中京大定府大定县长兴县劝农县富庶县文定县升平县归化县金源县恩州恩化县泽州神山县金为北京大定府大定县长兴县富庶县金源县神山县元为大寜路大定县【后改大寜县】富庶县金源县恵州明初为大寜卫新城卫富峪卫会州卫后俱废入诺音卫
　　本朝初内属雍正七年设八沟乾隆四十三年改设今州此平泉州境之建置沿革也赤县境则周初为山戎地后并入东胡秦初为东胡地后并入匈奴汉初为匈奴左地武帝时为塞地后入乌桓后汉初为乌桓地后属鲜卑东部魏为鲜卑地晋初为鲜卑氏地北境为宇文氏地后并入慕容氏为前燕地苻坚时为秦地初属幽州后属平州后燕复国属平州寻改营州后为北燕地北魏为厍莫奚地北齐周时因之隋唐时为契丹地辽为中京道髙州三韩县上京道松山州松山县饶州长乐县临河县安民县上京临潢府临潢县定覇县保和县潞县宣化县金为北京路大定府三韩县松山县静封县全州安丰县临潢府临潢县卢川县元为大寕路高州上都路松州全寜路全寜县兼得鲁王分地明初为大寜卫全寜卫地后废入诺音卫
　　本朝初内属雍正七年设八沟为北境地乾隆三十九年析置乌兰哈逹四十三年改设今县此赤县境之建置沿革也建昌县境则周初为山戎地后并入东胡秦初为东胡地后并入匈奴汉初为匈奴左地武帝时为塞地后入乌桓后汉初为乌桓地后属鲜卑东部魏为鲜卑地晋初为鲜卑宇文氏地后并入慕容氏为前燕地苻坚时为秦地初属幽州后属平州后燕复国属平州寻改营州后为北燕地北魏为营州建徳郡石城县广都县冀阳郡栁城县北境为契丹地北齐为营州建徳郡地北境为契丹地周时为北齐髙保寜地北境为契丹地隋为辽西郡地北境为契丹地唐为营州栁城郡栁城县地后与契丹杂居北境契丹地西境奚地辽为中京道利州阜俗县泽州龙山县榆州和众县永和县东南境兼得隰州海濵县地北境恵州恵和县兼得髙州三韩县地金为北京路利州阜俗县龙山县大定府和众县东南境兼得瑞州海濵县北境大定府恵和县兼得三韩县地元为大寜路和众县龙山县利州东南境兼得瑞州地南境恵州地北境恵和县明初为营州卫地后入泰寜卫
　　本朝初内属乾隆三年设塔子沟四十三年改设今县此建昌县境之建置沿革也朝阳县境则周初为山戎山地后并入东胡战国时东南境属燕秦初为东胡地后并入匈奴汉初为匈奴左地武帝时为塞地后入乌桓后汉初为乌桓地后属鲜卑东部魏为鲜卑地晋初为鲜卑宇文氏地后并入慕容氏为前燕地苻坚时为秦地初属幽州后属平州后燕复国属平州寻改营州后为北燕地北魏为营州昌黎郡龙城县广兴县定荒县地北境为契丹地北齐为营州龙城县广兴县北境为契丹地周时为北齐髙保寜地北境为契丹地隋初为营州建徳郡后废州置縂管府改置辽西郡龙山县后改栁城县北境为契丹地唐为营州栁城郡后与契丹杂居北境为契丹辽为中京道兴中府兴中县营邱县象雷县闾山县建州永覇县永康县安徳州安徳县川州咸康县宏理县宜民县武安州武安县成州同昌县东境兼得宜州宏政县西境兼得大定府神水县东南境兼得来州地金为北京路兴中府兴中县建州永覇县永徳县宜民县大定府武平县东境兼得义州宏政县同昌县元为大寜路兴中州建州川州武平县东境兼得义州懿州地西北境兼得鲁王分地明初为营州卫地后废入防寜卫
　　本朝初内属乾隆三年设塔子沟为东境地三十九年析置三座塔四十三年改设今县此朝阳县境之建置沿革也前卷分撰各表皆以时为经以地为纬兹复以地为经以时为纬彚撰列表一篇着于左方














<史部,地理类,都会郡县之属,钦定热河志,卷五十五>
<史部,地理类,都会郡县之属,钦定热河志,卷五十五>
<史部,地理类,都会郡县之属,钦定热河志,卷五十五>
<史部,地理类,都会郡县之属,钦定热河志,卷五十五>















　　钦定热河志卷五十五
　　钦定四库全书
　　钦定热河志卷五十六
　　建置沿革二
　　周　秦
　　汉











<史部,地理类,都会郡县之属,钦定热河志,卷五十六>
<史部,地理类,都会郡县之属,钦定热河志,卷五十六>
　　周　秦
　　汉
　　承徳府属全境周属山戎东胡后为燕渔阳右北平辽西郡边外接东胡地
　　史记齐世家【互见匃奴传】山戎伐燕【服防曰山戎北狄盖今鲜卑也何休曰山戎者戎中之别名也】燕告急于齐齐桓公救燕遂伐山戎至于孤竹而还
　　史记匈奴传【互见汉书】燕北有东胡山戎【汉书音义曰乌丸或云鲜卑索隠曰服防云东胡乌丸之先后为鲜卑在匈奴东故曰东胡】其后燕有贤将秦开袭破东胡东胡郤千余里燕筑长城自造阳【韦昭曰地名在上谷正义曰按上谷郡今妫州】至襄平【索隠曰韦昭云今辽东所理】置上谷渔阳右北平辽西辽东郡以拒胡
　　杜佑通典营州春秋时地属山戎战国时属燕按后汉书郡国志令支县有孤竹城令支及孤竹令卢龙县迁安县地自此以东北皆山戎境齐师至此而山戎遁走故遂自孤竹而还今永平府北边外即承徳府属之东南境知为春秋时山戎地也东胡与匈奴接壤当在山戎西今顺天府北边外即承徳府属之西南境知为春秋时东胡地也服防以山戎为汉鲜卑以东胡为汉乌桓而于东胡又云后为鲜卑并为东胡之支山戎则战国时已无闻盖为东胡强盛所并是承徳府全境在春秋末又当全为东胡地也通典所列之营州即慕容氏之龙城在今朝阳县境其所称战国时属燕者当在燕将袭破东胡郤地千里之后盖当春秋时令支孤竹之地皆为山戎所据观国语称齐桓公北伐山戎刜令支斩孤竹史记匈奴传称北伐山戎离支【即令支】孤竹齐师本为救燕而出而于今支孤竹曰伐曰刜曰斩者则其地属山戎而非燕有可知自东胡既郤之后令支孤竹之地始入于燕乃得筑城界上以自守燕之长城其故趾虽无确据然史称自造阳至襄平造阳之地韦昭及师古并谓在上谷为今宣化府地襄平本汉县为今奉天府辽阳州地是今居庸以东之边墙实与燕之长城形势不逺特燕长城东迄辽水故今承徳府属之迤东南境兼为燕地耳今之顺天府永平府及锦州府为古渔阳右北平辽西郡地承徳府属一州五县当渔阳郡右北平郡之北辽西郡之西北惟诸郡皆逼近东胡故燕筑长城以距之也
　　秦亦为渔阳右北平辽西郡边外接东胡地秦汉之际为匈奴地
