<!-- { "loadSidebar": true } -->
　　树色碧无碍山光静有余明将启跸去且复凭窓虚尘意何曽到道心可騐诸便因思舜命耽逸岂因予
　　碧静堂【甲申】
　　借问山深趣山深静有余九霄悬碧照万虑尽空诸侧牖窥苍鹿倒泉飞锦鱼夕阳片时落幻作紫金蕖
　　碧静堂【乙酉】
　　碧是色之静堂居山以深了堪忘净谛讵止空【去声】尘心烦热避空谷凉风生翠林丁丁橡子落飞啗乱岩禽
　　碧静堂【丙戌】
　　堂在万山中所以不常至至必趣非常而总饶静意长空一片碧叠树千章翠暎帯难形容夫何可思议于无思议际如是偶清寄
　　题碧静堂【丁亥】
　　一区隠峭蒨数息陟防嶆虽是舆而逸不忘肩者劳窓间延逺黛松下听寒涛率意成新什苦吟首搔
　　碧静堂【戊子】
　　一径入深林三间栖碧嶂既静虑因澄惟虚观亦畅逺山夫何似髙下翻翠浪可以涤尘襟而尽非时尚壁间新什阙此债应须偿
　　碧静堂自嘲【己丑】
　　岩一起一伏谷一抱一环为胜輙弗同而颇劳跻攀择最筑轩堂揽要图坐观原复肩舆至仆人忙不闲推己之谓恕吾犹恧此间
　　碧静堂【庚寅】
　　烘谷秋阳暖雅宜问景前径穿出树杪堂迥坐山巅纵目极空濶俗情都弃捐碧天真是静无际一虚圎
　　碧静堂【辛邜】
　　一谷经千曲非遥转致深碧兮如濯目静矣恰宜心林未玫瑰色泉犹琴瑟音秋长今嵗独呦鹿且迟寻
　　碧静堂【壬辰】
　　一曲岩阿閟四隣山色围秋光入萝径暇日欵松扉緑意犹如许素心初不违徘徊研竹素未易契精防
　　碧静堂【癸巳】
　　羊肠才数转螺髻又髙鶱拾级得门户构虚有室轩花清锦如濯松古籁非喧几上芸编设乗闲手自翻
　　碧静堂【甲午】
　　筑堂倚防嶪开牖眄偨池太古碧无尽日长静此时鹤林言则合栗里住斯宜距跃彼应乐逹聪我异为
　　题碧静堂【乙未】
　　山堂栖翠崚云栈防盘登到似披图入坐惟摘句应静观今日惬碧宇好秋澄亦欲无言去其如兴每増
　　题碧静堂【丙申】
　　今嵗今朝到昨年昨日同光隂诚迅速吟咏那终穷即景番畨异兴懐旋旋融千林一色碧静意接长空
　　题碧静堂【己亥】
　　夏秋三月塞园居围返山堂乃到初慙我未能领此静知他毕竟笑其疎归根树叶露峯骨泛乳茶瓯防菊菹一晌消闲旋复去似兹构筑若为诸
　　碧静堂【庚子】
　　云栈萦纡露披肩舆歩歩入幽竒未渝碧也彼万树真是静哉此一时鹿不避人下过鹤如陪客砌傍窥驻庄两月斯初到自笑何须构筑为
　　碧静堂【壬寅】
　　过谷复登山书堂松壑间隔年犹碧静快霁对孱顔日朗林愈翠风清不闲摛吟惟遣兴那拟破天悭
　　松壑间楼【癸未】
　　山隂多古松岩壑亦复杳就迥宜为楼两间已不小侧耳听清泠谋目延窈窕惟觉道心生那有尘懐扰得句应脱凡为【去声】在青云表
　　松壑间楼
　　大壑之间有古松楼因松亦古情浓登楼祗听涛声谡不似通明许客逄
　　松壑间楼【甲申】
　　山抱偏欣水复环清秋为我辟林闗坐来底觉衣襟飒楼在长松大壑间
　　松壑间楼【丙戌】
　　枝峯蔓壑不可数峙有长松千嵗古择向为楼适其间天风飒沓为鼔舞照人碧静成苍顔白鹤下立阶墀前广成子乎洪厓仙举手与我相周旋忽盼秋雨滋山田自笑毕竟无仙縁
　　松壑间楼【庚寅】
　　曲廊髙下有阶通小小书楼大壑丛谁谓秋山生意少緑盘松盖恰中
　　松壑间楼【壬辰】
　　苍松生壑底上欲参青霄但看其貌古谁计其年遥构楼松之下对松开云寮借岩风吹坐则闻谡涛拟当挟頴师朗然七调
　　松壑间楼【丙申】
　　山楼处处有此独称松壑不惟窈而深真是清堪乐澹澹谷神存谡谡天风落近者峯嶙峋逺者岭回薄太古之秘室轩楹费构作混沌本自佳儵忽饶穿凿促成五字去聊识兴所托
　　松壑间楼口号【己亥】
　　松壑之间两架楼千林叶落逮深秋爱他独树为竒者韵自寒涛翠自流
　　静赏室【癸未】
　　爱向山深处搆居山深处趣试言诸云容峯态静无比月夕花朝赏有余坐席寻常都集妙启窓端是为延虚将迎内外胥教冺语着程家定性书
　　静赏室口号
　　山深不期静自静室朴曰惟宜实宜却笑如斯延赏处偶来亟去信何为
　　静赏室【甲申】
　　言静莫过周易着诠曰有濂溪乾坤易简合撰形神善恶斯齐乐水乐山仁智秋风秋月端倪造物四时无尽余闲惟古与稽
　　静赏室【乙酉】
　　肩舆盘过翠微峯别有壷天隔嵗逄指向蜃聊纵目当前恰得一株松
　　静赏堂【丙戌】
　　偶来静赏室图阅静赏幽山川自太古风月仍清秋似此佳处宜付隠者流怱怱肩舆去五字徒吟留
　　静赏室【丁亥】
　　寻胜盘荦嶨造极辟林薮契妙不出庭纳约原于牖造物无尽藏所遇随人取饶静本非寂曰赏夫何有
　　静赏室【壬辰】
　　室朴山深林复虚惟余一静别无余何当摆脱尘情了来读尊卢时世书
　　静赏室【癸巳】
　　曲磴縁廊上幽斋隔嵗逄防床眄翠壁当户抚苍松云净寥天朗夏深樷樾浓茗瓯与芸简随意作清供
　　静赏室口号【丙申】
　　既云静矣奚云赏有赏应知静已纷不废赏而无碍静曰惟斯室独超羣
　　净练溪楼【癸未】
　　夹山溪陡水艰贮雨里方看练影披着个小楼存此意终当卷防俯天池
　　净练溪楼
　　陡涧实非溪值雨有溪时跨涧屋非楼号楼颇觉宜一切名象谁所为人云亦云岂可辞欲借想像之练影净洗拟议之虑思仿佛溪楼首肯曰得之
　　静练溪楼【甲申】
　　昨夜秋空才过雨今朝山阁下成溪恰如练影知看待触兴能无一再题
　　净练溪楼【乙酉】
　　朴斋跨石涧清迥具楼意语已忽失笑拘墟在名字曰楼与曰斋岂非人所置秋山过雨久涧亦无水至不水而云溪其义如是寄
　　净练溪楼【丙戌】
　　秋山未雨那成溪漫拟楼名孤负题曰待雨来观净练转成认影笑头迷
　　净练溪楼【丁亥】
　　峡上三间俯碧嵤虽无楼实有楼形每教练意凭窓想何必溪声待雨听
　　净练溪楼【戊子】
　　楼固弗楼练岂练山堂跨涧待泉披傍人却笑名不副此意曽非尔所知
　　净练溪楼【癸巳】
　　磵空凭虚岩若楼开峭峡对尺咫有时飞瀑落摐摐净练之名得因此却惜以偶弗以恒偶因过雨恒由晴今朝恰值夏霖后坐看银影披岩层宿名所欣副始遇然亦诗成便言去
　　净练溪楼【甲午】
　　石磵如溪落峭岏跨而为室作楼观何当无事个中坐净曳练光雨里看
　　净练溪楼【乙未】
　　夏末秋初雨稍勤山谿处处挂泉分小楼今日名循实涤目澄懐迥不羣
　　净练溪楼【丙申】
　　跨壑溪房可号楼夏山过雨落垂流实欣名称【去声】得逄鲜七字凭吟为少留
　　净练溪楼【壬寅】
　　跨溪有室本非楼似阁居然溪上头无水每疑名不副雨余今日练光流






　　钦定热河志卷三十九
<史部,地理类,都会郡县之属,钦定热河志>
　　钦定四库全书
　　钦定热河志卷四十
　　行宫十六
　　含青斋
　　玉岑精舍
　　文园狮子林










<史部,地理类,都会郡县之属,钦定热河志,卷四十>
　　含青斋　架岩为屋叠石成阶与敞晴斋隔溪相望
　　御题额曰含青斋斋内面北额曰清晖娯人联曰云影罨檐留游情缭白山光排闼送画意浮蓝每深秋
　　临幸枫林晩照槲叶朝霜俯视轩櫺尚饶深碧左曰挹秀书屋右曰松霞室山容峭蒨松径阴深当
　　仙庄西北隅南望五云则碧榭红阑瑶岑玉水宛在仙山画图间矣
　　御制诗
　　题含青斋【癸未】
　　西北林峦幽且敻昨年寻胜得山行因教小筑闲斋者业已宛看别墅成信矣可居入画格慎哉求适出人情坐来拟欲披图史不为欣生为愧生
　　再题含青斋
　　孟秋荏苒仲秋临一瞬堪因视古今延歩不妨乗候爽到斋偏喜对山深蝶如恋影长依卉鹿已闻声尚隐林恰见遥峯红几防翻兴【平声】尔许惜青心
　　策马至含青斋【甲申】
　　隔谷岩斋路不遥乗闲遂与欵松寮谁知揽景忽逾嵗且是驻庄已十朝此最佳宁当恝置纵无语亦解相邀万年松下脂成珀闻说偓佺曾遗【去声】尧
　　含青斋【乙酉】
　　底事爱山深山深惬道心四邻围峭蒨一迳入阴森岩想丹犹隠窻慿翠越侵润浓螺黛处更有鹿堪寻
　　含青斋【丙戌】
　　含青与敞晴相隔一谷耳秋晩尚余闲可能孤尺咫千林已失青万嶂惟标紫将谓青意无少坐悟其旨芳菲指明年机括藏于此
　　含青斋【丁亥】
　　门前峯展屛叠树尚浓青连得碧无际落来翠满庭既饶深以静莫拟色分形苍鹿寻难见呦音却可听
　　过谷复至含青斋
　　隔谷复有斋木可抛尺咫况欣值爽凉宜与穷宛委爓爓翠明叶馥馥丁星蕊庭前呈静机色香胥妙理弗来得几朝日影上窻矣
　　题含青斋【戊子】
　　浮蓝缭翠罨檐櫺画意无形复有形半座生来虚室白一帘含得万山青乐兮偶学仲长论陋则非同禹锡铭犹是林光蓊蔚鹿声难却频听
　　含青斋【己丑】
　　斋据山之阴户对山之阳翠峯与绿嶂面面胥包藏虽秋叶未稀不描画自张但觉林间风吹来带微凉欲会含青者识幻乃得常
　　策马过谷遂至含青斋【己丑】
　　乗兴防骖驔岩斋问景堪寥光澄素宇飞翠落晴岚风峭树声飒露浓花气馣适才咏青处原在此中含
　　题含青斋【庚寅】
　　岩斋极西北幽阻弗恒到今朝风日暄肩舆一穷奥林姿纵廓落谷势仍防窱出陿亦造宏轩楹敞栖峤青乃失以忽含则空成笑慿窻合无欲转得观其妙
　　含青斋【辛夘】
　　石城盘陟进园门向北岩斋可憩言树色千峯犹张王【二皆去声】秋曦一牖耐温存虚中足纳青瑶入风处还疑碧练翻庋阁芸编堪汲古慙无多暇静探源
　　含青斋【壬辰】
　　狮子园向狮子峯峯东沟便称狮子石城门即锁沟口防马言旋每进此东为宜照西含青两斋相望近尺咫今朝舍东而就西却是今年到斯始面北开轩据坦冈隔溪□防嶤嶂峙高枝低叶总含青润露摇风幻无比设置歩兵于斋中亦当青眼相对是
　　肩舆过谷复至含青斋
　　两斋【敞晴含青】隔一谷东西近相望谓近行乃遥陟降歴岩嶂今朝趂爽凉徐歩肩舆向过谷入窈窕造堂得朗旷面北峙嶤峯屛风开绿嶂含青信含青万林犹张王【二皆去声】亟来岂无意秋光渐已傍
　　含青斋【癸巳】
　　直北山斋仍向北非秋天气却如秋一窻含处纳无尽满目青来翠欲流鹿伏禽藏任容与朝岚夕霭相沉浮出蓝胜负何须校彼二者曾分别不
　　策马至含青斋
　　蜀先主叹髀肉生英雄所见常人异重熙累洽非其时晏安酖毒亦当忌肩舆歩辇宁讵无每莅山庄喜乗骑适才揽辔观良田便沿崇栈园门至入园循谷造山斋朗开牕户纳青翠岂因玩景畅闲情率以摛词寓深意
　　题含青斋【甲午】
　　今朝风日甚清遒北谷乗闲试一游欲辟岩关已满志及慿芸牖更宜眸峯姿耸濯黛螺滴叶态低铺碧海浮输与虚斋生白者真佳斯亦弗相谋
　　题含青斋【乙未】
