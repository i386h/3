<!-- { "loadSidebar": true } -->
　　御制出古北口元韵　　　　　　　　沈起元严闗非汉月非秦村落云连古戍堙紫塞漫重险地青山长住太平人磵泉涨后声犹壮农户丰时俗尽淳边草边花承
　　辇道欣将膏露洒清尘
　　恭和
　　御制图兴安络纬兼题以句元韵　　　梁诗正露草依栖伴蟓蛉马蹄乍蹴趯来青兴安小种曾传説前度秋风眼始经【臣于乾隆八年扈驾出口始一见之】早警凉秋唧唧鸣风晨雨夕助凄清儿童一例编笼贮水饮餐别有情
　　凌寒蠕动上花枝写入
　　仙毫秋意迟为补豳风图未备七言新制塞原诗行行香梦杳难寻幔屋寒听蟋蟀吟识取
　　圣人诗画意要怜征士苦单衾
　　恭和
　　御制晓行二首元韵　　　　　　　　史贻直
　　仗外青峯峙翠标
　　六龙法驾启晴朝初暾半映玲珑壑浅水斜通迤逦桥岩树緑低风动樾野花红亚露垂翘村民遥识停
　　鸾驭时有天香夹道飘
　　涧泉回绕碧磷磷防缀凉波渚苹隐隠晓鸦开逺寺遥遥嘶马渡前津如枰塞畆多嘉颖似沐秋林絶防尘足慰
　　皇唯稔嵗仓箱宁患小民贫
　　前题　　　　　　　　　　　　蒋　溥疏星几防逗林标塞意将添白露朝修黛自环深浅谷偃虹频接短长桥山田穗重悬珠颗沙防花明湿翠翘却望层霄多霁色
　　龙旗展处瑞烟飘
　　苍霞片片石磷磷欲采秋芳向涧苹金菡萏光分叠巘玉宗琤响防回津烟中翠刹初开署雨后青枫不染尘碌碡村村圃筑
　　睿怀犹轸塞农贫
　　恭和
　　御制波罗河屯作元韵　　　　　　　汪由敦行殿清秋曲葢停岚光环绕翠为屏百年藩部防
　　恩泽万里边陲庆乂宁乐奏广筵罗毳幕欢腾夹陛拜珠庭
　　鸿猷逺绍
　　神尧烈雨露频霑塞草馨
　　恭和
　　御制行营元韵　　　　　　　　　　汪由敦
　　千帐拱星营如
　　御路清黄中开
　　法座璧合俨重城列部仍聫署分门各建旌风云入睿想箕毕协羣情甫草宜言狩屏藩会逺迎车攻迈周
　　雅
　　宸藻更天成
　　秋迥苍茫野天低平逺山钩陈肃周卫壁垒警严闗风幕千灯聚霜半月弯遥云横作带近涧曲如环班马凌晨发明駞向夕间咸钦
　　声教讫絶塞达瀛寰
　　前题　　　　　　　　　　　　刘　纶
　　帐殿启连营边垣入望清魁杓区九野
　　华葢接重城掌舍传施枑行人识抗旌徼荒来按部琛賮竞输情夜灶烟光散晨装爽气迎升平如可绘
　　王会伫图成
　　侍从千庐合临流复面山
　　龙光依
　　日驭虎旅卫
　　天闗灯幌明星丽弓衣宝月弯知时壶漏永戒道防枝环列肆柴车便长刍马间共欣随豹尾胜絶擅人寰
　　恭和
　　御制登兴安大岭歌元韵　　　　　　汪由敦昔闻兴安大岭上可摩苍天粤自鸿蒙作判五岳五镇奠方域泄云致雨造化分命司其权秋视三公旅四望祠官典礼自古然兹山杰峙大漠外山经失志莫识其从前
　　圣祖神武烁四表幅员所际逺轶太古先龙沙
　　清跸偶经此武陵果有桃花源神樷奥区尘迹不可到飞黄在御振鬛登崇巅彷佛金支翠旓互摩戞底事沧瀛缥缈求神仙我
　　皇丕膺鸿绪继
　　祖武绍庭上下夙夜加勤四经大猎横紫塞缅溯遣迹亲举白玉鞭旋御虎帐洒
　　奎藻谓身所厯非仅竹素之言兴安大岭上可摩苍天前年曾谒五台之浄域昨年曽登防岱之名山
　　应真膜拜岳祗导云不起浄卷兠罗绵兹来旭杲腾跃扶桑外靉叇弥漫倐若干步帷幙亘接连宓妃玉女星軿逺障蔽不比浮邱扬袂洪崖许拍肩金戈铁马出飞栈鲸波鹭涛荡惊川霓裳羽衣嫋翩玉徽流水俪幽兰苍茫不测厚坤意神竒变幻讵可常理诠无乃效灵酬贶荅肸向上干
　　天笔勒此炜煌卓荦之大篇不然何为诘旦遽明霁阳
　　开阴阖殊判焉
　　宸章一读一咋舌屈宋李杜頫首臣仆间云随飞龙降霄气卷舒一气交盘旋惟见白榆厯厯举手摘素防玉杵守广寒又见白虎敦圉骖金官踆乌皜皜迥晴暄俯视齐烟九防复有九经营晹谷蒙汜耕芝田洞庭窈窕张广乐湘灵瑶瑟廿五涂山圭璧集万国葱珩鞭琫垂纷繙
　　神心晃朗大圆镜垓埏蟠际罗其全谈天雕龙陋衍奭昆仑灵宫何侈防兴安大岭上可摩苍天仰頼
　　云汉章万古长流传
　　前题　　　　　　　　　　　　　刘　纶哉乎兴安几不知天山之上复有天域中名胜区三百六古来登封代七十二对此难与刌度而铢权蕃王别部厥号翁牛特唯见蟠龙揷翠拱者頫者跂者各各献状儿孙然水如伊逊疋练未足缨其侧峯如大青瓦螺讵能睨其前孰亭毒是孕毓是干经坤络开必先伏闻
　　皇抚疆索四至八到穷流源绥服之臣再拜请纳地文囿直跨阴崖巅至今悬桩设蕞俨如画神臯黋朗宜有祖气窟宅圜灵仙灵仙之縡亦辽邈乌在视公视侯秩孔防土人告语岭头草树有手不敢指荐以鄂博罗供帨幢笴箙或弭鞭或云上通帝座之一炁或云下俯齐州之九防虽辩士犹绌于喻言噫吁几不知天山之上复有天爽肸向理莫詧谓天非天山非山雨不待呼龙烧燕广野甘溜霑芊绵电不待投壶天笑玉虚散景纷翩连大块者何飌伯不得堙其窍布鼓者何阿香不得弛其肩有时晻防发逺曜有时濎濙回长川乃知取精用物辟奥窔奚趐姬之甫草汉上兰朔野巃嵸实巨镇披图按牒谁释诠
　　圣时怀柔固无外
　　奎章况轶摩崖篇欲四三谟三二典以升介邱宁阙焉从官嗛嗛口皆禁有生但识岱东华西衡南恒北嵩中间醯鸡舞瓮鼃坐井又若摩牛踏迹空盘旋
　　帝曰往哉畴作绘【是日　　回跸　　命賛善张若澄绘图】丹青满防収髙寒期门受餐翊前导手排宿雾延清暄麻皮防迹互攅簇肯留半掌为平田边陲壮观兹第一上之
　　当宁绎绎驰道来如髣髴诸真欲报贶霓旌羽葆纚纚而繙繙即看绳行悬表雄峙职方之志匪独寰中全
　　至人有徳不在险搜神述异咸舍防噫吁几不知天山之上复有天陈诗局缩窃愧卢仝马异刘义传恭和
　　御制囘銮至喀喇河屯作元韵　　　　刘　纶辇路回环绕塞河
　　山庄仅隔一程多双悬墖影清如昨独秀锤峯逺若何月屇授衣应荐爽风过落防尚囘和
　　离宫应识
　　天怀惬蕃部先闻击壤歌
　　经时扈从喜腾轩驽质行惭骏足奔古牒青犹环马首秋葩红已绽云根新符不待邮传换旧帐重寻卓歇存取次入闗三宿近尽擕行卷纪
　　恩言
　　恭和
　　御制入古北口元韵　　　　　　　　史贻直谁言天险出神工中外今知雨露同秋入闗城清
　　辇路日临
　　仙仗绚霜枫万家殷阜人烟聚百雉巍峩地势雄多少边民深爱戴
　　銮回遮拜绣旂风
　　恭和
　　御制寒元韵　　　　　　　　　　阿克敦
　　寒别种亦常蔬风雨田间
　　采録余缕缕绳牵萦蔓后离离实好系门初麤梁欣得餐能佐甘瓠烹来味尽如七月诗中应补入不愁老圃食无鱼
　　恭和
　　御制山田元韵　　　　　　　　　　嵇　璜凡民务生计讵宜禁所之闗外山可田嵗乆芜不治防古事畜收肥瘠俱所遗边氓窥此利招携来穷黎连塍及寸壤人力无不齐幸兹风雨时辛苦慰一犂硗确变腴土游旷两有资分疆或兴议
　　帝命下所司务俾中外安民隠若察眉
　　前题　　　　　　　　　　　　金徳瑛髙低皆荦确有人疆场之断石辟荆棘始觉芜秽治当昔生齿寡土或有旷遗五方今杂聚招徕悯穷黎老幼携筐饷丁壮用力齐飒然山雨过頳汗把一犁艰难且勿説犹胜全无资拊循冺争夺疆界慎职司庶几硗瘠壤乐业咸开眉
　　恭和
　　御制永恬居元韵　　　　　　　　　刘　纶东岩花发晨西岭云归暮居常与之恬山亦水其趣
　　圣性皆天游停镳竚清路此中一邱壑太古心已具于焉契真诠象外得言寤灵台及卷阿名义资补注恭和
　　御制山庄起程之作元韵　　　　　　梁诗正山馆两宵资憇息塞程初轫树麾旌宜秋薄雾方侵晓解事西风乍作晴翠挹青螺峯逺近香飘华黍畆纵横伫看重译贤王集望拜前驺效欵诚恭和
　　御制氊庐元韵　　　　　　　　　　梁诗正度地搘持穏随程舒卷如延青窗半敞生白室中虚乙夜明然烛重帘防展书莫论寛与窄天地一籧庐
　　恭和
　　御制即事元韵　　　　　　　　　阿克敦
　　帷宫随事洽清欢雾气初凝木石寒列嶂依营诗境逺髙原纵辔猎寛水筒行汲泉还绕樵斧声闻路曲盘自是游情契真宰江南塞北岂殊观恭和
　　御制于木兰作元韵　　　　　　　　刘　纶朔野古区脱置顿若乡县四十有八部三年歌载
　　见不待披黄图要荒等甸因资军实脩用使巗疆奠泉甘而草肥乐此羣材囿宾服敢自封献地供
　　搜狩伐树禁射生育物与时茂土名多巴顔【富也】徳产信
　　云富
　　巗花
　　慈辈向暖争斓斑秋风未满
　　斾令序迟初寒简卒佐防激负弩来餐
　　圣孝调六膳捦解喜登盘
　　键闗设枑木地利匪専美表界蕃落间避马行且止天山成
　　上苑往牒罕伦比逺驭在堂阶
　　前猷隆至理
　　文武常兼资伊古垂令誉我
　　皇勤玉趾习劳溯厥初穆纳控兴桓指掌罗方隅边垣
　　饶稌黍蹴踏防前驱
　　申旦集徒御洞壑开深幽讲武协
　　天行蓐収正司秋驩嘑知获隽彳亍纷攀留捎鞍见颁禽戢戢多骈头
　　邮籖促封匦
　　问夜闗
　　尧心复此寸隂惜罢猎先
　　成吟词臣如望洋防涓惭酌斟嗤彼上林赋矢此卷阿
　　音
　　一舎便移徙万灶腾烟光柴车行叱叱作市牵牛羊懽迎众君长诹日咸擎觞上
　　寿聴山呼
　　锡祚垂鸿厐
　　时巡考虞典罙阻通四隩陈风更观物
　　性天徴所乐暗云敛天未万笏揷清昊愿言勒贞珉纪
　　实崇典要
　　恭和
　　御制塞上秋搜奉
　　皇太后自圆明园启跸六韵元韵　　　　徳　保玉辇天边发行看塞上秋
　　时巡遵
　　祖　训讲武展
　　皇猷干惕深
　　行幄
　　恩波遍宿邮兰舆承
　　色笑蔀屋入询诹宫栁迎
　　清跸
　　宸章记旧逰马前随指防佳气拥山头
　　恭和
　　御制闻淮南得雨元韵　　　　　　　徳　保时霖优渥急封函报道淮南水尽甘灌溉已闻勒夏五空蒙端可贺秋三乐忧有序心常惕风无愆
　　徳不惭比戸定知沾
　　圣泽非闗财赋在东南
　　恭和
　　御制长城元韵　　　　　　　　　　徳　保长城设险势方豪空忆亡羊尚补牢但使雄闗分内外遂教沧海动波涛金墉不解萧墙患粉堞会同束马劳千古人来城上望笑他坚垒敌弓刀恭和
　　御制滦阳别墅元韵　　　　　　　　徳　保烟抹崇峦草色青滦河环抱碧泠泠槛依幽壑风当户座俯清流月在庭试马正逢秋隼健开轩偏爱野芳馨吾
　　皇茂对添佳兴隠约秋声静里聴
　　恭和
　　御制凉元韵　　　　　　　　　　　徳　保轻葛无端欲改为秋风乍引剧纷披祗因人在层峦上顿觉凉生七月时深径晓行绵易早小桥徐渡水流迟节随地变寒暄异茂对还闻系
　　睿思
　　恭和
