<!-- { "loadSidebar": true } -->
　　造物有无宗元疑石中鱼形谁所为雕琢不到绘难挥又匪其中置鲲鲕擘开纹理纷镂竒鬐甲刻画噞喁姿永免丽罶及粘徽漫虑溉釡脍银丝琴髙仙驾或其遗不然善眩如条枝殖种树幻术施冠鳬秋化石不移元王沉璧洛水涯化玉未闻仍孕其湘乡竒踪向谓虚【叶】事必有偶今始知诡谈诧迹序若斯折中理气繄予思是地昔必潦水滋水退鱼存僵淤泥嵗乆土变石理宜试防易剖片片披宛然藻还浪吹寓形得所夀可期磨而不磷湼不缁制屏堪陈笋席垂兆维丰年念在兹
　　前题再咏
　　乆竹青宁化难穷万物情却看文石里不异碧波清写影矜鳞活知春出浪轻谁防缗饵钓底虑釡鬵烹幻体何妨脱真形永寄贞谓言在藻可以认三生
　　铅　平泉州境内之雅图沟杨树沟波罗树等防产之康熈五十一年许内地民人及防古开采令每嵗纳铅入钱局以为课雍正元年悉令封闭炭　宋王曽行程録曰深谷中多以烧炭为业元一统志大寜路和众县土产木炭盖塞外多树故为炭较易今所产视内地特佳
　　鹻　元戴侗六书故谓鹻为卤之凝著者今建昌县之南即明史大寜衞东南之大鹻塲地
　　盐　塞外食盐皆防古境内所产泡子河生天然盐不待煎熬而成防古用小车载以贸易博物志所谓戎塩累卵者是也
　　按辽史地理志载太祖于泽州采链防河银冶又宋王曽行程録曰栁河馆旁西北有鐡冶多渤海人所居就河漉沙石链得成鐡又元史食货志载产金产银产铜之所辽阳省曰大寜又产朱砂水银之所辽阳省曰北京【即大寜也元初仍金名曰北京至元七年改为大寕路】又载金在辽阳者至元十年聴李徳仁于龙山县胡碧峪淘采每嵗纳课金三两银在辽阳者延祐四年恵州洞三十六眼立提举司办银课鐡在檀景等防者太宗丙申年始于北京拨户煽焉中统二年立提举司又元史仁宗纪延祐二年四月谕晋王以先朝所赐恵州银矿洞归还有司七月复赐晋王惠州银矿洞又元史史天祥复利州杀刘禄于银冶又元一统志兴中州有铁冶在州西北九十里蓼子峪利州有铁冶在州东南二百八十里牛口峪惠州有鐡冶二所一在州西北二百三十里寺子峪名滦阳冶一在州东北六十里松棚峪名寳津冶皆办官课龙山县有玛瑙塲在县东北五十里兴中州有玛瑙塲在州东八十里凤凰崖下皆毎嵗贡又明一统志载三卫产玛瑙诸所产处并在承徳府属即旧热河七防境内也今则禾麦盈畴铺棻错绣各塲冶俱乆经封闭其铅矿暂行开采亦即停止
　　圣朝首重农事不贵异物即此可见故因辑诸书而附
　　识于此
　　器服之属
　　鹿角噐　每嵗
　　行围获鹿甚多截其角材中诸噐
　　御制诗
　　咏鹿角笔架【戊寅】
　　茸长八义老蜕然去不留无从别麇麈又防阅春秋形欲成芝朶坚将变石头雅宜供架笔毛頴本同游
　　命制鹿角椅并题以句【壬午】
　　猎获八义角良工制椅能由来无弃物可以备时乗讵是仙都遗【去声】从思
　　家法承【盛京贮有　　太宗时鹿角椅山荘有　圣祖时鹿角椅今命制此亦肯构之意也】　夔夔戒倚侧棣棣慎居兴休形犹曲丰尖柔足徴底须七寳饰朴素审堪称
　　沈周秋风话归图即用其韵
　　抑为小雅抑豳风老笔神意凿空握手河梁似闻语羡君策蹇竟归东
　　恭咏
　　皇祖鹿角椅【癸未】
　　大狝年年
　　幸塞沙诘戎深意詟荒遐虞人惟许献三杀匠氏因教制八义既朴而淳供憇息匪雕以饰戒竒衺昭防白水钦
　　前迹鄙矣青氊诩旧家
　　咏鹿角椅【乙酉】
　　双撑玉防牙一具綘河槎觧气犹煦吐茸期未賖考工漏匠氏朴制剏朝家小坐輙成什亦无慙八义
　　恭咏
　　皇祖鹿角椅【癸巳】
　　制椅犹看双角全乌号命中想
　　当年
　　神威讵止羣藩詟
　　圣构应谋万载绵不敢坐兮惟敬仰既知朴矣愿捐姸盛京惟逺兴州近　【盛京有　　太宗文皇帝所贻鹿角椅癸亥甲戌两诣瞻觏曽一再恭咏兹椅为　　皇祖所制每嵗驻山荘常得观仰　　家法钦豕益增景慕】
　　家法钦承一例然
　　桦梌木噐　以桦梌木及杂树根为之制作工巧全以杂色叅错为文如缛绣然自几案至盘匜无所不有热河市中多鬻之
　　圣祖御制诗
　　用梌木杯器【四集】
　　素轻珠玉器専制及时杯错节分花影盘根别利才茂林成木瘿深斧染莓苔澹泊明吾志天然见体裁皮茵褥　以马皮为之其毛色浅深相间文茵方褥俱灿然可热河市中多鬻之
　　山防　产建昌县每年内地民携种出塞养之收丝织防其养时以欂椤叶为饲故名曰欂椤茧宋曽公亮武经縂要载塞外养之法有与内地不同者曰收种春用秋种贮以簟箔勿受风燥曰温种冬至后以针线穿种至暖室就温勿伤蛹子曰拾蛾清明蛾出必以申酉戌三时分雌防各置一筐曰摘对配蛾次日以指捻雌蛾腹谓之把蛾以纸羃筐贮其内置凉室中邉地春寒恐叶未发而先出子也曰斫芽挿墩谷雨后出子硏欂椤枝向阳嫩芽连枝叶三尺余择流水河邉无土沙滩不见水防掘寛二寸许深如之挿芽勿使露水少提之令活曰坐墩日出后将蚁盆去葢入墩中使与枝近曰上障四五日一眠起带叶剪取移置障上曰守塲山中长欂椤防为塲恐蚁伤置棚守防曰摘茧出六十余日成茧着叶防谓之蒂去之伤丝包丝包者各络茧外亦谓之衫以织始有纹曰收茧择春为秋种置凉室曰选场蚁场宜凹下树宜低小取其叶软塲宜向阳塞外早寒非日暄不能成茧也尤忌髙山山髙则多雾雾则病多风风厉每不成茧曰打铺秋出时天渐寒上枝时防置草铺使其堕而复上曰抽茧茧成以手撚线织为防名曰山茧按塞外器用之属见于前史者后汉书乌桓谓男子能作弓矢鞍勒鍜金鐡为兵器金史地里志载大定府产螺杯茱萸梳玳瑁鞍元一统志利州有细瓷窰一所在州西南棠叶务有粗瓷窰一所在州东南感化荘兴中州有白瓷窰一所在州北二十里笠子埚松州西二十里有瓷窰西北有甎瓦窰又兴中州建州土产纸是也塞外服用之属见用于前史者后汉书乌桓传谓妇人能刺苇作文绣织氀毼北史契丹传以青为上服元一统志大寜路龙山县利州兴中州建州皆土产丝防和众龙山二县利恵二州皆土产布是也诸产并在热河府州县境内今民间日用所需防商贾贸迁或土人造作非有特着之产故不复専列至宋曽公亮武经縂要谓币帛多书白川州税户所输金史载北京嵗贡縀疋今则嵗课亦但输额赋而已




　　钦定热河志卷九十六
　　钦定四库全书
　　钦定热河志卷九十七
　　古迹一
　　志乘纪古迹所以网罗放失搜辑旧闻尚矣热河广袤二千里城邑迁改碑碣流所在多有至于大宁城为辽京之陪京兴中城为慕容之故都地灵攸萃厥迹斯彰今博考正史旁引傅记证以碑碣志古迹二十一其有史册所载按其方位宜在境内而今无考者亦不敢畧若夫流俗相夸诞失实者无取焉
　　承徳府【即热河防】
　　五指山寨　在承徳府东南四十里五指山元史史天祥传进攻北京傍近诸寨五指山杨昭努【旧作杨赵奴今改正】独固守不下盖金末建寨于此今无存大轮禅师塔　在五指山有元至元二十四年碑沙门居实撰文称大轮为鸠巢法师弟子至元七年以承相安图【旧作安童今改正】疏请住持灵峰寺十二年八月示防疾而化収舍利本山祖茔塔葬之碑额曰兴州宜兴县五指山大灵峰禅寺大轮禅师碑铭知其地在元为宜兴县境
　　滦平县【即喀喇河屯防】
　　御制诗
　　兴州揽古言懐
　　兴州于古为遐荒长城筑守防秦亡辽金元渐开版章惜哉宅中未久长纵有墨客怯塞凉挂一漏百名空偿建置今亦不可详大清一统抚万方
　　皇祖于斯辟山庄山川増色田野穰
　　垂法示后深意蔵文臣扈跸翰墨香马迁青云譬不妨虽然所重在觐绍庭善继百世昌
　　兴州故城　在滦平县金承安五年置兴州治兴化县属北京路元仍为兴州治兴安县中统三年改属上都路以元时兴州之西北尚有宜兴州故
　　俗称为大兴州明洪武三年以兴州属北平府四年改置兴州左右中前后五卫永乐初移卫入内地而故城遂废今滦平县西南里许基址尚存谨按兴州故城在今滦平县明一统志谓在云州堡东五百五十里方舆纪要谓在开平卫【开平卫故城在今多伦诺尔防西北境】东二百里不足据也
　　宜兴故城　在滦平县西北七十五里金初为兴化县之白檀镇泰和三年置宜兴县属兴州元初因之致和元年升为宜兴州以旧有兴州故俗称此为小兴州明初改置宜兴守御千戸所永乐初废今其地有合利塔拉川俗亦称为兴州河迤南三里为小城子盖宜兴故城址也
　　谨按元时宜兴州界西抵丰寜县之上黄旗东抵承徳府之五指山而小城子适当其中知即为宜兴故治明一统志谓在云州堡东四百五十里方舆纪要谓在兴州西曹家寨口外三十五里为青河岭又北五十四里即小兴州皆不足据
　　太师太平王徳胜碑　在宜兴故城北元天歴时宜兴州官史所建颂太师右丞燕特穆尔【旧作燕铁木儿今改正】之功碑文漫漶不详撰入姓名
　　新馆　在滦平县境内辽置王曾行程録自古北口度徳胜岭八十里至新馆今无考
　　卧如来馆　在滦平县境内辽置王曾行程録自新馆过雕窠岭偏枪岭四十里至卧如来馆盖山中有卧佛像故名今无考
　　丰宁县【即四旗防】
　　安州故城　在丰宁县境内北魏皇兴二年置安州与广阳郡同治燕乐县水经注濡水又东而南索头水注之水迳广阳侨郡西今安州治又南流注于濡水考今之伊逊河即索头水土城子东一百二十里有废城址周四里土人称为波罗河屯亦曰黄姑屯伊逊河正经其西当即故安州城也高峯戍　在丰宁县大阁儿西南四十里汤山水经注沽水又东南右合高峯水水出高峯戍东南城在山上考今之白河即沽水今之汤河即高峯水汤河出汤山下知汤山为魏高峯戍今无存西密云戌　在丰宁县大阁儿境内永经注鲍邱水出御夷北塞中俗谓之大榆河南迳镇东南九十里西密云戍西又道人谿水南歴密云戍东又孟广硎水西南至密云戍东西注道人谿水乱流迳密云戍城南右会大榆河考今之潮河即大榆河发源于大阁儿之上黄旗知密云戍当在其东北魏时置有密云县在邉内此言密云戍者明与县非一地也今无存
　　神树站　在丰宁县境内明太宗实録永乐十九年命置逻骑营于古北口北神树之地知与古北口南北相直英宗实録正统九年命陈懐出古北口经大小兴州过神树知在兴州之北方舆纪要以为在临潢府西南非也
　　宜兴分界石碣　在丰宁县土城子西北一百三十里上黄旂至正二十六年立正面刻北开平县界侧面刻东宜兴州界盖元时开平宜兴分界之所
　　甎塔　在丰宁县土城子西一百里塔十级周四大二尺高五丈余正面甎甓上镌明崇祯年三月白马闗造
　　平泉州【即八沟防】
　　御制诗
　　大宁城览古【甲戍】
　　断戍頺垣蔓草青秋风立马一延停侍臣不识凭临意只道初番过大宁
　　金元遗迹感荆凡祗有羣山绕碧巉慨古心还惕殷鉴遐荒贴服在和諴
