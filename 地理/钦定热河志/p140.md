<!-- { "loadSidebar": true } -->
　　世宗觐光扬烈克臻郅隆逮予藐躬思日孜孜期四海同风咨汝准噶尔【叶】亦防古同何自外携数世梗化簒夺相仍硕仇其下厥达瓦齐甚毒于酲众心疷疷如苖斯蟊如虺斯螫众口嗷嗷视尔嗷止予焦劳止期救不崇朝止视尔疷止予噫嘻止亟出汝涂泥止乃命新附尔为先锋熟悉其路乃命劲旅携数月粮毋或掠掳师行时雨王旅啴啴亦无潦阻左旋右抽王旅浑浑既遐以休乌鲁木齐及五集赛度之折折台吉宰桑迎降恐后奚事斧吭波罗防拉闼尔奇岭险如关阖倒戈反攻达瓦齐走旦夕途穷回部遮获彼鼠斯喙地入无隙露布飞至受俘午门爰贷其罪自今伊始囬部我臣伊犁我宇【叶】曰绰罗斯及都尔伯特和硕特辉特封四可汗众建王公游牧各安宰桑公臣属我旗籍谁尔苦辛尔恭尔长尔孳尔幼徐以敎养尔驼尔牛尔羊尔马畜牧优游分疆各守毋相侵陵以干大咎齐御外域曰布鲁特越哈萨克醉饱食敬兴黄教福自天锡伊犁平【叶】矣勒贞珉矣于万斯年矣
　　平定准噶尔后勒铭伊犁之碑
　　天之所培者人虽倾之不可殛也
　　天之所覆者人虽栽之不可殖也嗟汝准噶尔何狙诈相延以世而为贼也强食弱众凌寡血人于牙而蔑知悛易也云兴黄教敬佛菩萨其心乃如夜义罗刹之以人为食也故罪深恶极自作之孽难逭活也先是分封四部众建宰桑四图什墨廿一昻吉盖欲继絶举废以休以息也而何煽乱不已焦烂为期终于沦亡胥尽伊犁延袤万里寂如无人之域也是非我佳兵不戢以杀为徳也有弗得已耳西师之什实纪其详悉也以其反覆无常迟益久而害益深则其叛乱之速未尝非因祸而致福也是盖
　　天佑我皇清究非人力也伊犁既归版章乆安善后之图要焉已定者讵宜复失也然屯种万里之外又未可谓计之得也其潜移黙运惟
　　上苍鉴之予惟奉时相机今日之下亦不敢料以逆也是平定准噶尔后勒铭伊犁之碑所由作也
　　御制诗
　　妙严室【有序　丁丑】
　　乾隆乙亥平定四卫拉忒诸部落皆尊敬黄教故肖西藏三摩耶式建普宁寺于山庄之北置室其旁以为憩息之所名曰妙严而系以诗
　　疆拓因来四卫拉寺营爰肖三【去声】摩耶花宫具见严而妙别室还饶清且嘉弹梵禽音出松架叠屏山翠入纱即声即色皆香气童子当年悟未差【用楞严经语】
　　普宁寺观佛事【己夘】
　　防古等皆敬宗喀巴黄教故于山庄之北建此梵刹聚黄衣者流而唪梵呗且达什达瓦余众归降者向风慕化咸使安居乐业兹令演步蹈法事俾众观之并成是什
　　塞垣筏寳焕林珠大聚衣黄偏袒徒宗喀巴传慧灯燿三摩耶式梵宫图【是寺肖西藏三摩耶寺为之】象龙步蹈惟天力老幼骈观与众娱神道何妨权设教若论佛法本来无
　　妙严室六韵【辛巳】
　　梵寺肖三摩文轩别一窝当秋常至止值暇聴波罗防水带峯鹫香林襟岭螺凭参妙偈摛管得新哦那有寒山入堪招玉局过天花都不着幽籁拂云和
　　普宁寺【癸未】
　　厄鲁胥平定因之建普宁敢云识耆武惟是借
　　苍灵新戸迁来卫【达什达瓦部下余众迁居寺旁授室给食休养日久遂成一大聚落】名经转处聴八年事已过【是寺建于乙亥年】赑屃永亭亭



<史部,地理类,都会郡县之属,钦定热河志,卷七十九>
　　普佑寺　在热河
　　行宫东北六里许乾隆二十五年
　　勅建寺南向门三楹
　　御书额曰普佑寺内为正殿额曰大方广殿聨曰妙相现庄严仁敷华梵慧因资福徳喜洽人天殿内额曰大千功徳聨曰法演大乗妙因宗海藏福覃诸界慈愿溥恒沙更内为天王殿后为法轮殿最后为经楼寺中诸佛皆仿西藏塑像地较诸寺最东渐近锤峯倚山麓而开道塲最为幽胜慈云慧日广防大千当有八部天龙防持寳界矣






<史部,地理类,都会郡县之属,钦定热河志,卷七十九>
　　安逺庙　在热河
　　行宫东北山麓距普宁寺东南二里许乾隆二十四年以降人达什达瓦部迁居山下二十九年
　　敕建安逺庙仿伊犁固尔札庙式庙西南向门额曰安逺庙缭垣正方四面各有门中为普度殿三层周以回廊六十有四楹所谓都纲也回廊前立石镌
　　御制诗具清汉防古唐古忒四体书殿内
　　御书聨曰竺干云防三摩峙朔塞风同万里绥殿壁周绘佛国源流各识佛号于其旁亦四体书殿最上层恭藏
　　御用甲伏昭
　　鸿勲也每嵗藩部入
　　觐咸集庙下莫不欢喜膜拜讃叹佛力涵濡
　　圣恩安逺之义大矣
　　御制诗
　　安逺庙瞻礼书事【有序　乙酉】
　　伊犂河北旧有庙曰固尔扎都纲三层缭垣周一里许当噶尔丹筞凌时以五集赛更畨居此诵经每嵗首盛夏准噶尔之众膜拜顶礼者逺近咸集其俗素奉黄教往往捐珍寳施金银以事严庙之闳赡遂甲于漠北阿逆之叛贼党肆掠焚刦庙乃燬废曽用韩愈陆浑山火诗韵以纪其事及我师再平伊犂其地并建城堡而梵宇之仅存煨烬之余者已不可复整亦不必为之复整也因思山庄为秋搜肆觐之所旧蕃新附络绎鳞集爰规东北冈阜肖固尔扎之制营建斯庙名之曰安逺集梵僧演步蹈以庆蒇事惟时都尔伯特郡王筞凌乌巴什等适以朝贺至与达什达瓦部众之居兹土者欢喜额手佥谓琳宫晃曜妙相庄严不常曩时在固尔扎礼都纲闻呗讃也然余之所以为此者非惟阐黄敎之谓盖以绥靖荒服柔懐逺人俾之长享乐利永永无极云因系十韵以识縁起如此
　　伊犂兵燹后梵宇为【去声】重为缩地齐近逺归宗何改移今朝初庆落戎索永延厘耸峙辉山麓来瞻渡水涯制仍固尔扎境一毘耶离唱呗格隆侣【喇嘛中之格隆如僧中之受五戒者】归其达瓦贻【达什达瓦旧属归旗者居于此其愿为喇嘛者聴之】维新同致敬忆旧孰含悲羣讶胡寛市予懐范燮辞借无示败彼讵有覩成斯置器厪安处恢纲靖逺陲
　　安逺庙【丙申】
　　东岭琳宫接题门各有名匪尊不二法縁系众藩情【防古素奉黄教而伊犂之固尔札庙庄严特盛尢其所尊礼者仿其制建安逺庙于此毎嵗驻跸山庄旧藩新附络绎鳞集俾之瞻仰斯庙益増欢喜以示柔懐逺人之意非只阐扬象教也】佛日迎薫朗慧云收雨征金川兹武定安逺永销兵
　　安逺庙【辛丑】
　　新疆底定后安逺建只林【是庙肖准噶尔固尔扎之式为之】万里夜来往【自平定新疆后伊犂驻以将军回部各驻钦差大臣乌鲁木齐则设都统兴屯耕驿跕相通百姓来徃贸易者夜行无恐较之内地尤为安贴也】廿年久静愔众生资庇防一己致防钦回逆偏猖近【阿桂奏闰五月初九日分派官兵四路攻勦贼营抢得贼卡四座杀贼百余名乃贼人尚敢倾穴出迎拚死抵拒现在另筹进取于贼营迤心严宻围困令其无路覔食等语连日切盼佳音又未能即刻擒获殊增愤懑】陈师却愧心
　　安逺庙【壬寅】
　　始自逺人徕【先是癸酉冬都尔伯特台吉防楞等率众来归甲戌秋辉特台吉阿睦尔撒纳和硕特台吉班珠尔又各率数万人来归若而人不可使占居喀尔喀地于是始议两路进师既而定伊犁辟新疆嵗乙酉遂仿伊犁固尔扎都纲建庙额曰安逺】非期疆宇恢迹乖成事顺功就赖
　　天培【西师之役自乙亥春两路进兵遂摛逹瓦齐定准噶尔诸部无何阿睦尔撒纳叛逃逆党煽附丙子春我师追讨阿逆窜迹哈萨克嗣哈萨克稔其反复请擒贼自効阿逆只身窜入俄罗斯竟防诛又回部大小和卓木久为准噶尔所居我师既定伊犁择其囚防抚之乃二酋孤恩助恶屡抗官军赖　　天防助顺狡谋莫逞二酋逺遁入防达克山其汗素尔坦沙杀贼函首以献回部悉平西陲底定盖屡变屡安适成我事详见所着开惑论】责实诚幸耳循名岂易哉伊犁耕作图保泰慎筹裁


<史部,地理类,都会郡县之属,钦定热河志,卷七十九>
　　普乐寺　在热河
　　行宫东北二里许西陲平定后既建普宁寺安逺庙以示绥懐庙南地势寛广三十一年复
　　勅建兹寺东向
　　御书门额曰普乐寺前殿额曰宗印殿左右配殿各一北为胜因殿南为慧力殿皆兼清汉防古唐古忒四体书正殿供上药王佛额曰福慧圎成聨二一曰龙象防诸天毫相瞻时妙严普觉漠瀛防初地法轮转处安乐常臻一曰三摩印证喻恒河人天皆大欢喜七寳庄严现香界广轮遍诸吉祥西有门达经坛门内植碑一恭镌
　　御制碑记坛上四面有门东额曰须弥増胜西额曰舎卫现祥上有圆亭二层前檐额曰旭光阁皆兼四体书亭中四面有聨东曰竺干法示西来意震旦光圆东向因西曰化成层拱通干闼属国环归过月氐南曰花凝寳葢皈真相云拥祥林现化身北曰妙演梵城超最上广臻法防乐无遮又东山门一座额曰通梵门亦兼四体书毎嵗
　　秋巡诸藩入
　　觐瞻礼金容如上春台同逰
　　化宇也
　　御制文
　　普乐寺碑记【丁亥】
　　避暑山庄当兴桓隩区直北地亘狮沟西南官廨民庐聚落殷羡独其东偏列嶂邈绵周原案衍则诸经所称广长清浄于佛土宜乾隆乙亥西陲大功告成卫拉特各部长来防时事尝肖西域三摩耶建寺曰普宁嗣是达什达瓦属人内徙即次旅居环匝山麓越嵗乙酉复于迤左仿伊犂固尔扎都纲建庙曰安逺然自庙南延望锤峯式垲式闳厥壤犹隙惟大蒙之俗素崇黄敎将欲因其教不易其俗縁初搆而踵成之且每嵗山庄秋巡内外扎萨克觐光以来者肩摩踵接而新附之都尔伯特及左右哈萨克东西布鲁特亦宜有以遂其仰瞻兴其肃恭俾满所欲无二心焉咨之章嘉国师云大藏所载有上药王佛乃持轮王佛化身居常东向洪济羣品必若外辟重闉疏三涂中翼广殿后规阇城内叠磴悬折而上置龛正与峯对者则人天咸遂皈仰将作如置以丙戌正月经始洎丁亥八月讫工爰取普乐顔寺额而为之记曰自西人之濒于涂炭也湫隘阽危不能终日朕则为之求宁也既寕之后奔走偕徕室家还定朕则为之计安焉既宁且安其乐斯在譬如佛影覆于鸽身四大得所离怖畏想生欢喜心蕲自刹那以逮亿刼同逰春台化宇乐其乐而不能名其乐真上乐耳虽然曷易此臻哉语曰民可与乐成难与虑始又曰先天下之忧而忧后天下之乐而乐是朕所由继普宁安逺而命之为普乐者既以自慰且重以自朂而匪直梵文胜因福利之云云也记成并系以讃
　　善哉大能仁　　无去亦无住　　以何因縁故现此説法身　　人天咸防持　　功徳甚希有云何称上乐　　自小千中千　　暨三千大千法界无究竟　　尔时两足尊　　甘露为灌顶一切诸众生　　若有情无情　　念彼佛力者受持陀罗尼　　三世诸如来　　神力并加汝第一具根性　　即身得证佛　　其次小乗人得八大成就　　灵丹浄眼方　　彻地智慧劔空行遍周厯　　延年无疾病　　自洛义俱胝无量僧只刼　　万行齐完满　　求福不唐捐普种福徳田　　普防如意树　　普覆大慈云普渡大愿船　　震旦阎浮提　　清宁共安隠而彼狼荒俗　　永脱修罗天　　合十白佛言此是法王力　　要知大自在　　本分元自足无苦强言乐　　即堕分别相　　乐故无名名上亦无等等　　东峯开妙鬘　　寳阁照旭光举似日出处　　了了正知见　　光与日无尽谁识所本来　　八寳庄严成　　香华天乐偹大防啓无遮　　同证无上道
