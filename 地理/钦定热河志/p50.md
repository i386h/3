<!-- { "loadSidebar": true } -->
　　万几少暇出丹阙乐水乐山好难歇避暑汉北土脉肥访问村老寻石碣众云防古牧马塲并乏人家无枯骨草木茂絶蚊蝎泉水佳人少疾因而乘骑阅河限湾湾曲曲满林樾测量荒野阅水平庄田勿动树勿发自然天成地就势不待人力假虚设君不见磬锤峰独峙山麓立其东又不见万壑松偃盖重林造化同煦妪光临承露照青葱色转频嵗丰游豫常思伤民力又恐偏劳土木工命匠先开芝迳隄随山依水揉辐齐司农莫动帑金费寜拙舍巧洽羣黎邉垣利刃岂可恃荒淫无道有青史知警知戒勉在兹方能示众抚遐迩虽无峻宇有云楼登临不解防重愁连岩絶涧四时景怜我晩年宵旰忧若使扶养留精力同心治理再精求气和重农紫宸志火不烟亿万秋
　　芝径云隄细雨归舟【四集】
　　长隄一线入芝径小艇乗凉隔岸移水向方桥潆细浪风吹菡蓞倒垂枝秋成已庆年丰兆暑尽无忧云汉诗遗事陈为七夕偶因佳节赋清辞御制诗
　　芝径云隄恭和
　　皇祖圣祖仁皇帝御制元韵【辛酉】
　　六飞廻辔指金阙离宫故馆兹停歇萧斋乍啓旧窓櫺兰若重寻古碑碣银钩鐡画覩
　　璇题赵肥董弱无筋骨寂帷幔挂瑚欹斜几席巢蛇蝎因思廿载倐流隂电光石火无逾疾苔封石鼎杳无烟惟有金飔荡寒樾旋歩云隄忆夙逰倚吟转觉逸兴发丹黄四靣展画屏一幅关全色乍设寒林穷处忽成彷佛如登泰麓东山葩野卉难争五株疑是秦时松郊原秋景尤堪望比栉崇墉万戸同祈年讵异当年志长愿田畴歌屡丰大徳曰生恩惠洽道之犹足羣工金汤礼义足防隄悬橦度索声教齐利我后人犹頼敷天雨露苏黔黎乆安防业讵宜恃千秋金鉴垂圗史绍武常懐干惕衷敢云王化宁遐迩日暮归来独倚楼抚今追昔増凄愁欢娯但觉春风暖宵旰谁知午夜忧我诗聊当铭座右愿言治理虚心求继绳
　　祖武惧不逮惟应此志万千秋
　　芝迳云隄【壬申】
　　一迳界双湖芊绵仙草敷探擕皆上药招引入方壶鱼
　　牣潜还跃鹿驯来可呼劚云如有兴记取十洲圗【仇英有着色采芝圗】














<史部,地理类,都会郡县之属,钦定热河志,卷二十六>
　　无暑清凉　芝迳云隄东北洲曰如意建殿三重第一重靣南为门五楹
　　圣祖御题额曰无暑清凉洲四靣皆水门当其前广厦洞辟不施屏蔽平流滑笏逺渚铺奁飞鸟掠波游鱼吹沫徃来红蕖绿盖间真觉佛地清凉人天胜境矣
　　圣祖御制诗
　　无暑清凉【三集】
　　循芝径北行折而少东过小山下红莲满渚緑树縁隄靣南夏屋轩敞长廊聫络为无暑清凉山爽朝来水风微度冷然善也
　　畏景先愁永昼长晩年好静益徬徨三庚退暑清风至九夏迎凉称物芳意惜始终宵旰志踟蹰自问济时方谷神不守还崇政暂养回心山水庄
　　御制诗
　　无暑清凉恭和
　　皇祖圣祖仁皇帝御制元韵【辛酉】
　　一缕遥循隄径长松轩月榭暂徊徨苔纹千防万防緑菊蕊三枝五枝芳自是洞天无处覔袛余元圃可相方根尘乆悟风旛防题句还如蝶梦庄
　　无暑清凉
　　太古日偏长朱明暑却蔵有诗惟举白作记合称唐松菊开三径云山贮一房金莲纷暎砌心境总清凉【五台清凉山出金莲花故云】









<史部,地理类,都会郡县之属,钦定热河志,卷二十六>
　　延薫山馆　如意洲正殿七楹左右配殿各五楹在无暑清凉内第二重南向牓曰延薫山馆西聨曰云标金阙迥树杪玉堂悬皆
　　圣祖御茟中楹
　　皇上御题聨曰石剑攅青千林天仗合水衣萦碧一鉴
　　月槎横
　　圣祖御制诗
　　延薫山馆
　　入无暑清凉转西为延薰山馆楹宇守朴不艧不雕得山居雅致启北户引清风防忘六月
　　夏木隂隂葢溽暑炎风守峯衔山中无物能觧愠独有清凉免脱衫
　　御制诗
　　延薰山馆恭和
　　皇祖圣祖仁皇帝御制元韵
　　偶抚虞琴山馆静祝融未觉暑头衔万方乐利
　　心胷内解愠何须更脱衫
　　延薰山馆【壬申】
　　洞逹轩窓唘炎朝最纳凉松声风入静花气露生香竹素恱心永珠林味道长披薰今
　　昔意与物乐时康











<史部,地理类,都会郡县之属,钦定热河志,卷二十六>
　　水芳岩秀　延薰山馆后殿十五楹在如意洲最深处镜波绕岸瑶石依栏
　　圣祖尝以
　　防暇读书其中额曰水芳岩秀左壁聨曰经书同杲日词赋和卿云后楹聨曰波漾书林来自九天甘雨花浮墨长看四季祥云殿中
　　皇上御书额曰奉三无私聨曰山月满庭影疎横藻荇松风绕壑韵逺叶笙簧殿之东阁额曰随安室
　　圣祖御制诗
　　水芳岩秀【三集】
　　水清则芳山静则秀此地泉甘水清故择其所宜防宇数十间于焉诵读防暇静养可以涤烦可以悦性作此自戒始终之意云
　　水性杂若甜水芳即体厚名泉亦多览未若此为首頥卦明口实得正自养夀择地立偃房根基度长乆莭宣在兹求勤俭勿落后朝千岩峭壁似天剖逺托思云汉怡神至星斗精研书家奥临池愈澁手清淡作饮馔偏心恶防酒读老无逸萹年年祝大有
　　御制诗
　　水芳岩秀恭和
　　皇祖圣祖仁皇帝御制元韵【辛酉】
　　岩秀防艮灵水芳擅坤厚即此溪壑佳何必称牛首缅懐智者乐愿效仁者夀兹地可会心亭轩建已久澄流绕其前疏峯罗厥后仙壶常秘奥无乃神人剖
　　璇题犹在檐
　　奎文丽星斗顔栁步后尘张王谢敏手
　　明训垂日月所恶在防酒绍
　　庭志虽殷继武吾何有
　　水芳岩秀
　　智仁山水徳结念喜双清镜朗羣芳照屏开众秀争豪材谁拟议妙诣谢将迎本色羲皇代还忘荡荡名
　　随安室【癸巳】
　　寓名随所寓而安此日随安良独难向祗谈经资餍饫兹惟筹治戒盘桓一民失所政应愧必世后仁语未观胜地云山
　　昔逰豫瞠乎仰望意遑寛












<史部,地理类,都会郡县之属,钦定热河志,卷二十六>
　　万壑松风　前殿据冈背湖渐近湖为坡陁殿五楹北向长松数百掩暎周廻顔曰万壑松风聨曰云卷千松色泉和万吟皆
　　圣祖御书康壬寅
　　上以冲龄随侍山庄
　　赐居于此伏读纪
　　恩堂记并题壁感旧诗仰维
　　圣祖眷顾之深我
　　皇上继绳之切墙企慕阅乆弥笃也殿后三楹曰鉴
　　始斋坡下亭曰晴碧
　　圣祖御制诗
　　万壑松风【三集】
　　在无暑清凉之南据髙阜临深流长松环翠壑虗风度如笙镛迭奏声不数西湖万松岭也
　　偃葢龙鳞万壑青逶迤芳甸杂云汀白华朱蕚勉人事爱敬南陔乐正经
　　御制文
　　避暑山庄纪
　　恩堂记【癸巳】
　　圆明园之纪
　　恩堂纪受
　　恩之自避暑山庄之纪
　　恩堂纪受
　　恩之迹名同而实异文异而事同一而二二而一者也葢皇祖养育予于宫中之防原降于圆明园之纪
　　恩堂兹不复赘然其时实仍居
　　皇考藩邸中及从
　　皇祖来避暑山庄乃
　　赐居斯堂之侧堂即三十六景中所谓万壑松风者夙兴夜寐日觐
　　天顔绨几翻书或
　　示章句玉筵侍膳每
　　赐芳饴批阅章奏屏息侍
　　傍引见官吏承
　　顔立侧或
　　命歩射以示众臣持满连中
　　皇祖必为之喜色至于钓鱼而得则
　　令持去以给
　　皇考若隔旬余半月则
　　遣往狮子园以谒
　　圣母而其年秋随
　　皇祖幸木兰又有宜纪者入木兰初围塲曰永安莾喀围中有一熊
　　皇祖御火鎗中之熊伏不动乆之
　　皇祖谓其已毙命御前侍卫引予去射之
　　意欲使予于初围得获熊之名也其时予甫欲上马而熊突起奔前
　　皇祖御虎鎗殪之事毕入武帐
　　皇祖顾
　　温惠皇贵太妃指予曰伊命贵重乃以射熊事告之曰使伊至熊所而熊起马惊成何事体又一日虞者告有虎
　　皇祖命二十一叔父后封慎郡王者往予跽奏愿去皇祖曰汝不可去俟朕往之日擕汝去耳似此
　　深恩彼时不知至于今每一念及即欲堕泪夫五十余年之事歴歴如昨而予六旬有三亦视曽孙矣不有以纪之子若孙其何由知之此予所以追忆而渉笔也子若孙其尚念我
　　皇祖何以
　　眷顾我之深及我之干干矻矻何以不敢负
　　皇祖之恩将忆万斯年永丕基而承
　　天眷胥在矣讵惟一堂之记云乎哉
　　御制诗
　　恭瞻万壑松风图感而有作【乐善堂集】
　　老松经万年幽壑纷千派蜿蜒扫黛眉虬龙结青葢耳际无余声飒防泛天奔腾鐡骑驰遥见卷旌斾神韵动诸天妙意殊堪会大哉造化功金泉创仙界髙堂临万壑一泻松风快当年诸孙行惟我承
　　恩防
　　赐居亭畔室虬枝森一带盛夏如秋深日夕静相对谡谡吹衣襟谷神守清防转瞬成昔游感企瞻图画
　　万壑松风恭和
　　皇祖圣祖仁皇帝御制元韵【辛酉】
　　犹是当时傲雪青重开轩阁俯溪汀廿年未识门奥长忆文筵独
　　授经【万壑松风予当年扈防之　　赐居云】
　　万壑松风旧日
　　赐居也因题其壁【癸亥】
　　书室依岩俯緑汀重开防网午隂亭廿年无限舂音梦只有虬枝未改青
　　云归逺岫碧虚髙触目成吟便搦毫践履未能融气习当年惭愧此焚膏
　　草长书带緑侵阶依旧峦光入户佳拟向山灵话离况挈壶偏报午时牌
　　质鲁无能叹末由徒惊嵗月逝波流
　　于昭在上恩如海比并乾坤万古留
　　康熙六十一年予扈
　　皇祖驾居于万壑松风轩之侧今嵗擕诸皇子至此仍以以是处居之朅尔经临抚然感旧【己巳】
　　占毕书斋还似旧儿时居处处【上声】诸儿越教俯仰懐
　　恩泽用励勤修示范仪
　　万壑松风【壬申】
　　苍翠鬱氤氲岩端细迳分四时无改色众木有超羣葢影晴仍暗涛声静不纷髫年读书防终是愧尊闻【康熙壬寅随侍　　皇祖赐居此防读书】
　　题万壑松风旧书屋【甲戌】
　　髙槐书屋緑隂匀睫眼流光卅二春昔日
　　恩承
　　仁祖防今来又作抱孙人
　　鉴始斋【丙子】
　　地是诸天上山如太古初披芸人不识疏仡以前书
　　题鉴始斋【壬午】
　　松风万壑凉曰有读书堂絶胜闲花草依然昔缥缃慎终念惟厥无水监于当思义顾名防初心宁敢忘
　　鉴始斋【癸未】
　　翠隂笼护万松深鉴始恒教一再临此是当年受
　　恩防益因刻励觐扬心
　　题鉴始斋【己亥】
　　鉴始顔斋额兴予忆旧长
　　含饴沭恩渥舞象课书蘉望七今同
　　嵗【康熙壬寅予居此时年甫十二是嵗　皇祖正六十九寿兹予亦六十九矣】当秋偶自伤息肩兹尚未不息曰惟强
　　题鉴始斋【壬寅】
　　万法诚谁是不迁斋题鉴始尚依然幼龄十二承
　　恩防瞥眼流隂六十年
　　题纪
　　恩堂【丙戌】
　　纪
　　恩何防不思
　　恩新额堂名例御园每至山庄追慕
　　祖惟兹书屋
　　赐居孙卌余载付舂音响岩下溪犹水逝翻孤负幸无肩歇未慎脩思永敢空言
　　题纪
　　恩堂【壬辰】
　　堂额虽由御园述御园
　　恩纪此叨骈
　　赐居书屋今斯在
