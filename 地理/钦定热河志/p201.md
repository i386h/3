<!-- { "loadSidebar": true } -->
　　御制移松元韵　　　　　　　　　　于敏中松性本劲逹移植当夏长既离丛薄翳乃识泰宇荡左诗慰荫郁璪笔释枯强自
　　天栽者培得地全所养幸因润溽暑矧复托丰壤疎碧倚石森新柯眄庭敞之而势与遂防滋益广讵惟十年计行作百尺想
　　恭和
　　御制濬溪元韵　　　　　　　　　　于敏中山溪挟沙易浊淤浊者冝涤淤冝疏今来
　　苑沼值清夏因势利导
　　筹良图斗泥畚益培塿长丈葑卷让蔆蓱铺离褷照影时下鹭瀺灂数计多游鱼乐成事半功乃倍既复旧迹恢新模决渠歌欲征郑白祝田笑岂邻淳于尝闻即小可喻大神禹剔鬟之智犹是乎
　　恭和
　　御制登永祐寺舍利塔作歌元韵　　　刘　纶
　　兴桓古之北口北盘盘捺鉢淩虚无
　　山庄閟刹鏁双楔其上乃有穹塔缥缈悬仙都辨方协纪厥位艮史告吉卜牖见足辟堪舆诬青逻
　　万树【园名】翠矗一锤影互离即不数螺尖浮玉铃语流南徐中央九级平安旁出八櫺拓
　　元工司契象外呈
　　神模佛説标身标口此标意【见　　御制玉峯塔诗注】印可五际皈
　　三途我
　　皇省成
　　天笔记本末丰碑典重灵只扶溯昔
　　肇营四卫拉特敂闗至【事具　　御制塔记】疆索太蒙戴极聚米
　　同闉郛两年凖部五年回部
　　勲大集及兹周甲事半功倍运掌如示诸【是塔以十年工峻】载瞻普宁【寺亦以四部来归时　　勅建】崇闳走重译气压固尔札庙【西陲旧日名庙】膜拜镇彼墟矧复环以降藩比屋为爻闾　【山庄东北皆逹什达瓦部众所居】防取
　　行秋絶顶
　　王会开全图
　　恭和
　　御制味甘书屋原韵　　　　　　　　于敏中煎茶味其甘寓意事瓯铫酌兹石泉腴藐彼崖蜜诮临流可用汲讵袭缾绠貎
　　书屋清且佳随冝适真好竹罏贮山房异名乃同调恭和
　　御制静余轩元韵　　　　　　　　　彭启丰兀坐见太古穆然溯皇初动静相环生要道无所余观易玩来复乐山冝安居水流与云在性体恒征诸主静立人极敬胜箴丹书蕴真蔵至寳
　　睿照涵清虚自得有真相即此为如如
　　恭和
　　御制出古北口作元韵　　　　　　　刘星炜
　　边柝秋清画角寒相乌风转戍旗竿
　　皇馗九轨平如掌跋马能隃十八盘
　　员渠纳賮欵闗门阸塞空余睥睨存絶胜乱山通小径颍濵句子试重论
　　虎歇翘闗禁旅同【是日试緑旗兵藤牌挽强手搏诸技　　赏赉有加】朱提清醑
　　赉尤丰跪聆
　　天语温如纩那有阴山雪未融
　　恭和
　　御制喀喇河屯行宫作元韵　　　　　于敏中
　　望里
　　云庄岭路东川原迤逦景尤同鳞居嵗阜村烟密猎骑秋肥塞草丰逺水拖蓝萦
　　画墅小山浮玉冠花宫
　　清吟渐觉轮辉满仙箓三元月近中【是日为中元前二日】
　　恭和
　　御制至避暑山庄作元韵　　　　　　于敏中
　　云山四面蔚林光
　　天辟神皋
　　圣辟庄貉表
　　行搜骧逸骠　　【上毎行围　　启跸即　御骑日以为常　　回銮始闻　御舆辇】雁臣
　　入
　　觐旅中黄【都尔伯特郡王策淩乌巴什等于广仁岭前　　觐谒即　　谕随侍卫扈行】驻将辉罕循东道　　【驻跸至中秋后始　　幸木兰围塲】规得都纲
　　控北荒【山庄东北仿固尔扎都纲之制建庙今适落成　　锡名安逺以示柔之义】井里殷
　　阗丰已屡
　　即功犹为
　　厪田康
　　恭和
　　御制登舍利塔元韵　　　　　　　　于敏中奇观创龙塞杰构超雁台戸豁星斗入标跨风云开断手十年絫【塔经始于乾隆乙亥至甲申春蒇工】蹑足九级搜法华寳全涌只树香交回【塔傍即万树园】逺驻西竺轮俯殷南山雷洞通颢气珑净氛埃鹫翼此翥骞象歩时防徊诸天妙鬘防极顶瞻
　　如来
　　前题　　　　　　　　　　　　刘星炜温□防檀林駊騀莲花台九级盘磴上八牖凌云开玉閟精爽金铃悬嵗嵬敲景磬石秀倒影滦江回
　　珠旒朗慧日【塔建永佑寺】钟梵阗殷雷艮位镇窣堵震旦袪氛
　　埃灯王受调御
　　法驾斯防徊
　　佛言息辨囿此峯宁飞来
　　恭和
　　御制滦阳别墅元韵　　　　　　　　尹继善何年成别墅一径入云深虚室风生座髙秋月满林山明呈画卷水急响琴音嵗嵗游观地天然入
　　睿吟
　　前题　　　　　　　　　　　　于敏中仙墅滦河北
　　登临嵗月深新凉生磵户逺景带岩林水净鱼知乐秋髙鹿有音夜来还聴雨檐瀑助
　　清吟【喀喇河屯颇望雨是夜甘优霑　　御制有即欣夜霔岩齐聴正利晩田农恵多之句】
　　前题　　　　　　　　　　　　观　保别馆
　　诒谋逺云扉入望深泉甘鱼在藻山静鸟依林自有烟霞
　　色何须丝竹音
　　防余欣寓目景物助
　　清吟
　　恭和
　　御制至避暑山庄即事得句元韵　　　尹继善玉辇初临放好晴祥云出岫早来迎千山翠色冝朝爽
　　四野观声见众情纵有池亭供
　　眺览时于场圃望充盈【热河雨泽畧少时防　　厪佥】敬思四十年前
　　事
　　祖徳难忘本至诚
　　前题　　　　　　　　　　　　于敏中岭路云开敞晓晴
　　仙庄如画马头迎凉飔最惬
　　延薰意秋稼尤纾
　　省敛情香界装因安逺设【安逺庙仿固尔札庙之式为之诸蕃素重黄教来觐者尤增抃喜】星庐环似会朝盈【丽正门内增设各部院直庐一如正朝之】
　　【制】更欣市值平于昔乐在绥丰信益诚【今嵗市中物价较毎嵗尤为平减】
　　恭和
　　御制金莲花元韵　　　　　　　　　申　甫仿佛银塘植亭亭塞水堧自舒明月夜偏映夕阳川寳炬传鼇禁华芝缅鹤田
　　文殊方示现处处涌金莲
　　恭和
　　御制题纪
　　恩堂元韵　　　　　　　　　　　　　尹继善
　　卅载前叨
　　眷育恩
　　山庄犹是旧林园觐光此日思
　　文祖侍宴当年
　　识圣孙【康熙壬寅年春　　上于　圆明园之牡丹台侍宴防　　　圣祖眷顾其年扈侍　山庄睗居于万壑松风今于　　御园顔堂曰纪　　　恩以申感慕】翠黛千峰秋日冷丹枫万壑晩风翻于今亭沼
　　留题处
　　念念追维凛
　　训言
　　恭和
　　御制澹轩元韵　　　　　　　　　　观　保寒山秋雨过澄潭一瓯积正如醴无源随处涌灵液潆洄澹不流方圆漾珪壁层轩俯青光瑟瑟动瑶席遥企川上心
　　皇情有余适
　　恭和
　　御制兴州揽古言怀元韵　　　　　　汪廷璵今之神皋昔阻荒近代遗迹简佚亡猗欤
　　皇图跨亥章日月出入测袤长兴州之壤淀名凉其俗务本丰屡偿司徒司空宣亩详车攻令典
　　巡东方秋初奉
　　辇来云庄流览井牧
　　歌浩穰逺揽间讨名山蔵儒臣谁擅班马香毋沿鱼豕
　　体例妨
　　皇指示之职业扬煌煌编载逢
　　时昌
　　恭和
　　御制塞垣元韵　　　　　　　　　　于敏中缭垣迤逦亘崇阿佳景环生塞苑多云削芙蓉排万嶂波澄绮练贯双河人家烟树春城似
　　仙界林峦福地过　【山庄前后各三十六景适符福地之数】检防山经兼水志操觚其奈尠闻何【时奉　　勅编辑热河志臣亦恭与校勘】恭和
　　御制塞草元韵　　　　　　　　　　尹继善恩深无处不培滋红满枫林緑满陂塞外溪山吟未了
　　还将小草入
　　新诗
　　恭和
　　御制千尺雪元韵　　　　　　　　　尹继善曾经江外防飞雪又喜从游到此间千尺泉声穿石罅似聴琴筑响秋山
　　亭边对瀑思前梦却比江南景更优【江南寒山冇亭对瀑】
　　智乐天机原在水好从活泼问源头
　　防鬖白髪叨
　　恩遇石径探幽步未孄恰与香山诗句合忙人到此亦
　　须闲
　　恭和
　　御制防檀林八咏元韵　　　　　　　于敏中
　　风
　　香海风轮转大钧非空色界净尘因入林吹萎还新好
　　天籁随机指示人
　　云
　　缥缈烟非幻蜃楼妙鬘垂罨碧林浮
　　坐防起处还无住应有诸天自在游
　　月
　　月不留波波自渟中边了彻总随形娑罗超出众香国
　　妙境光明得未经
　　松
　　作葢合于香界防聆音或有法螺吹灵胚琥珀何年结
　　证大因縁是此时
　　枫
　　岩坂奚论青与丹色香分别漫更端若叅八百功徳檀炷枫脂岂两般
　　花
　　闻説天花防雾鬟曼陀纷集有无间已空结习何曾着合付维摩一冁顔
　　鹿
　　只林游不涉行蔵曾聴华严第防章衔得岩花叅上乘三车妙演梵天王
　　蛩
　　鸣窍偶然窥寳月尘根小许拂香风音声求处如能见八识应分别草虫
　　前题　　　　　　　　　　　　汪廷璵风
　　霜里钟清送万钧檐端旛影逗初因来皈
　　调御求襌悦度尽声闻学道人
　　云
　　都梁馥郁结为楼兜率天宫妙鬘浮五色光中仙乐度狮林欣仰
　　寳幢游
　　月
　　石坛虚敞碧潭淳千月还如一月形寳相天中悬慧照絶胜烛下读传经
　　松
　　已防缨络枝头缀疑有笙簧烟外吹初地植来先结荫便如五叶证襌时
　　枫
　　一叶呉江色易丹碧阴未改鹫端只因法雨霑来近真觉人天境一般
　　花
　　优昙林里坐螺鬟香在莲台弹指间乞得
　　如来拈一笑欲将意蕋奉金顔
　　鹿
　　寳筏谁探贝叶蔵三车倩载度人章聴禅已化山林性花里时来迓法王
　　蛩
　　龛下长明能伴影月中梵唱共吟风苾蒭净植欣依托智慧还期度草虫
　　恭和
　　御制网鱼元韵　　　　　　　　　　　于敏中
　　澄湖鱼计滋出网丰且美大哉
　　好生仁多取非所喜银丝足缕脍素鬐矜失水纵之任泳潜洋洋化机里伊谁观朶颐而欲动食指敬惟曩
　　南巡陈渔罢渒彼　　【南巡驻西湖地方大吏陈渔舟只屡　　勅罢之以遂方春生育之令】顺时全鲲鲕亭育凖乎此与物留有余是亦爱之理
　　恭和
　　御制待鹿元韵　　　　　　　　　　于敏中千峯紫碧夕爽来鹿羣濯濯秋山隈驯依啸侣自防至譬彼逺服怀绥徕或饮于池或蹲地或食苹蒿荫林翠咸若及物全天倪
　　茂对以时鬯生意待之不迫讵奔走踯躅芳坡任先后如大舜居适与游闻
　　文王囿乐其有
　　山庄木兰判若何于彼
　　示狝兹育和哨期犹可两旬计【时距进哨之期尚二十余日】西风凉
　　未翔驾鵞
　　恭和
　　御制山卉原韵　　　　　　　　　　汪廷璵山牕随意揽丛芳深院秋光蛱蝶黄开亦可人无俗艳种虽近草独清香数畦低映荞花细一穂平分黍粒芗得与阶英同入
　　咏散材喜比蓼萧瀼
　　恭和
　　御制行围二首一韵前章即景后章即事元韵
　　尹继善
　　猎骑淩晨绕翠微秋深景色畅天机平原草緑莎为毯曲磴苔斑石有衣逺树经霜林欲瘦野苹着雨鹿初肥冈头立马浑如画一望苍烟幕四围晴霭初生逺黛微穿林连中妙神机枪排虎穴风生岫草没骦蹄露满衣七校频分泉府
　　赐千官屡饫大庖肥由来武备传秋狝不忘
　　先劳式九围
