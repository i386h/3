<!-- { "loadSidebar": true } -->
　　御制诗
　　渡河诣普乐寺瞻礼【乙未】
　　野彴砌石架木为涨来易圮亦易就月前经雨兹重搘便以渡河礼耆囿彼岸平原多种田低禾髙如错绣才十余日未曽观则已吐穗硕且茂或垂【禾穗】或仰【柔穂】总殊致芃緑酿黄各争西成可望为额庆时尚遥虞望难副普乐之意原在斯六波罗蜜非所究






　　钦定热河志卷七十九
<史部,地理类,都会郡县之属,钦定热河志>
　　钦定四库全书
　　钦定热河志卷八十
　　寺庙四
　　普陀宗乘庙
　　殊像寺
　　广安寺
　　罗汉堂
　　须弥福夀庙
　　热河城隍庙
　　广元宫
　　穹览寺
　　琳霄观




<史部,地理类,都会郡县之属,钦定热河志,卷八十>
　　普陀宗乘庙　在
　　行宫北里许乾隆三十五年旧藩新附溥庆胪欢
　　命仿西藏布达刺都纲法式创建兹宇
　　御书额曰普陀宗乘之庙东西二门额曰威严縂持曰寳光普耀门内额曰广圆妙觉寳坊前额曰普门应现后额曰莲界庄严前殿八楹额曰无量福海又十六楹额曰千佛之阁皆兼四体书殿内聮曰妙相合瞻千利资诸福繁厘同祝万欢洽羣藩中殿二十楹又十八楹后殿二十五楹殿外檐额曰落伽胜境曰文殊胜境曰万法归一皆兼四体书殿内额曰妙徳圆成曰浄性超乘曰万縁普应聫曰狮座具神威咸钦奋鹫峰瞻相好普现庄严曰法界中台臻大欢喜化身现上塞防妙吉祥曰縂持初地法轮资福胜因延上塞广演恒沙梵乘能仁宏愿洽新藩殿楼上聮曰梵教流传宗递演化身应现慧常融八方亭外额曰权衡三教六方亭外额曰慈航普渡皆兼四体书亭内额一曰精严具足一曰示大自在聮曰法界现神威即空即色梵天增大力非住非行又曰水镜喻西来妙观如是月轮悟南指合相云何楼额曰普胜三界四面羣楼额南曰秘密胜境北曰极乐世界东曰度经之阁东楼上曰阿閦鞞佛坛城曰观世音菩萨坛城曰无量夀佛坛城曰释迦佛坛城曰雅曼达噶坛城曰喜金刚坛城西曰大乘妙峯皆兼四体书聨十三一曰缨鬘垂防花龛彩狮象驯依鹫岭辉一曰佛刹现干城法资喻筏禅宗开震旦教演传灯一曰以此无量慈同防不二喻彼有为法普渡大千一曰统须弥界天防持常住遍华严海防应现随方一曰秘印妙持超四果圆光正觉示三乘一曰现法化报身昙霏遍防统先中后际象教同持一曰初地相光全縂持一化诸天梵香聚共演三摩一曰般若相常融具五福徳菩提心并证増八吉祥一曰觉观印圆通能仁普示识田悟清浄妙智同修一曰功徳示经文香薫薝卜庄严瞻相好光暎琉璃一曰持法利身心众生并济随縁施愿力一切常圆一曰佛光普防三千界夀域常开万亿春一曰寳树交辉香不断祥轮常转法无边庙谟轮奂
　　天辉煌真佛国之化城人间之福地矣
　　御制文
　　普陀宗乘之庙碑文【辛夘】
　　山庄迤北普陀宗乘之庙之建仿西藏非仿南海也南海普陀在浙东定海县境朝山之舶嵗嵗凌越洪涛澜涆间擎香顶礼惟谨曰大士道塲舍兹奚属是独震旦缁流方隅所见故然攷之贝夹普陀有三一居额讷特珂克一居图伯特一居南海盖南海特大士行教至此偶一示现云耳庸可以此为是而彼为非乎额讷特珂克即印度是由此以证西来因縁自印度而西藏自西藏而南海了了可识第印度金刚座辽逺难稽讵若西藏都纲法式具偹为天人摄受之闳规藩服皈依之縂滙也哉乃者嵗庚寅为朕六□庆辰辛夘恭遇
　　圣母皇太后八旬万夀自旧蒙古喀尔喀青海王公台吉等暨新附准部回城众蕃长聫轸偕徕胪欢祝
　　嘏念所以昭褒答示惠懐者前期咨将作营搆斯庙以乾隆三十二年三月经始至三十六年八月讫工广殿重台穹亭翼庑爰逮陶笵斤凿金碧髹垩之用莫不严浄如制夫羣蕃信心回向厥惟大慈氏之教而热河尤我
　　皇祖圣祖仁皇帝抚绥列服嵗时肆觐之区向也西陲内面景从朕勤思纉述普宁安逺普乐诸刹所为嗣溥仁溥善而作也今也逢
　　国大庆延洪曼羡而斯庙聿成三乘之宗实其统防于焉宣寳铎演金轮闗禽流梵乐之音塞树种菩提之果一切国土善信膜拜欢喜以为得未曽有而久入俄罗斯之土尔扈特以其为外道非黄教所概舍久牧之额济
　　勒率全部数万人歴半年余行万有数千里倾心归顺适于是时莅止瞻仰善因福果诚有不可思议者是则山庄之普陀与西藏之普陀一如与印度之普陀亦一如与南海之普陀亦何必不一如然一推夫建庙所由来而如不如又均可毋论即如如之本义岂外是乎岂外是乎先是羣藩合辞请进千佛像恳欵弗可却因命就庙中度阁奉之别有记不复详缀为説偈曰我闻瞻部洲　　古德有道场　　天龙各防持名四大结聚　　九华及二峩　　五台亦初地普陀南海南　　观自在所住　　其言限方所不出边邪见　　譬如一搩手　　眯万亿由旬若人证三摩　　要令不失故　　卫藏妙庄严竺干祖庭意　　兴桓足香界　　成此大胜因百部诸贤王　　合十聆呗赞　　塞土黄金色是处菩萨面　　其前罗汉峯　　磬石为揵椎举似象王岩　　非离亦非即　　其下狮子沟武列功徳水　　举似铁莲洋　　无垢亦无浄能具等正觉　　皆作如是观　　五十三防竟还叩两足尊　　长现调御相　　为説无生法御制诗
　　普陁宗乗庙落成拈香得句【辛夘】
　　递肖何妨屡普陁【普陁有三一居额讷特珂克即印度一居图伯特即西蔵一居南海而西来因縁则始自印度而西蔵而南海南海特大士行教示现之所印度又逺不可稽惟西蔵都纲法式具偹因于山庄北麓仿其制为之】金刚四句括无多层楼金瓦辉香象偏袒黄衣演法螺防为祝
　　厘开八秩防逢归极仰三摩【今嵗恭遇　　皇太后八旬万夀因建此庙庆迓　　慈禧兹届蒇工庆落防土尔扈特汗渥巴锡等适至以其素重黄教命往瞻礼俾益深感悦】撰良庆落欣瞻礼曰罪曰知且付他
　　普陀宗乘庙即景【壬辰】
　　震旦惟南海山庄防北峯庄严犹绪事清浄是真宗优鉢含风灿贝多带露浓盘旋清跸返聴逺隔林钟普陀宗乘庙即事【癸巳】
　　普陀本以抚遐为【蒙古皆重黄教庚寅辛夘叠逢国庆旧藩新附诸部落咸集山庄胪欢祝　　嘏因仿西藏布达拉都纲法式建庙于此以迓　　慈夀而洽柔懐梵语布达喇即华言普陀也】神道诚看有相之遂致逺徕土尔扈【庙工将蒇而土尔扈特台吉渥巴锡等率属归顺朝觐山庄之日适届落成大慈氏广大因縁不可思议如此即命至庙瞻礼俾益感忭土尔扈特急读之则为土尔扈云】因教羣礼縂持尼即今法雨滋忍草万古宗风振慧枝若论三乘皈一字谓犹一字属多词
　　瞻礼普陀宗乘之庙因题【丙申】
　　梵语布达拉震旦谓普陀南海本中华西域实仿摹【叶普陀有三详见碑记盖西域布达拉本以山似普陀而屋宇则仍依藏式兹庙规制悉仿西藏为之】斯
　　乃肖藏式搆筑无差讹土尔扈特来庆落演梵那【辛夘秋庙工落成适土尔扈特汗渥巴锡等朝觐于此因命诣庙瞻礼俾益深感悦】去嵗雨致頽根基未固罗重砌块石坚偾事弗深诃【昨嵗夏秋多雨庙之南面红墙頽阤牵引地面上层楼阁亦有倾者即遣大臣勘验知系原工筑土未坚雨水渗入致墙基鼔裂层卸而下皆由前此承办各员不谙作法尚非侵冒误工故不加深谴因命易大块石为基层层甃筑经楼佛阁重加葺治未逾年而蒇工闵整如前而巩固较胜于旧通计费用四十余万金例当工员赔补念各员力不能偿止令其中数人亷俸最厚者酌赔什之一余悉豁免其工员初时仅禠顶带今于工竣之日仍加恩给还】兹临重瞻礼旧贯仍巍峩不有败者相焉覩成者嘉【叶】成败总六如如是观如何
　　布达拉庙瞻礼有作【己亥】
　　布达拉原肖前蔵落成土尔扈来宾【土尔扈特急呼之则为土尔扈犹厄鲁特急呼之为厄鲁也】无心招致彼殊域有意懐柔此近人【蒙古素重黄教况此寺仿前蔵之式尤为壮丽诸札萨克王公等毎扈从瞻礼无不欢喜踊跃即此亦懐柔之一端也】松树种将嘉防满山花开遍法云彬更今札什焕伦布【札什伦布华言须弥福夀也以班禅额尔德呢欲来京为余祝七旬万夀特仿后蔵式班禅所居庙建于此俾居之】欣在观光辐辏频
　　布达拉庙瞻礼用去嵗韵【庚子】
　　普陀于右须弥左【布达拉华言普陀宗乘札什伦布华言须弥福夀也】揖让无殊主与賔阅稼之余临梵地祈年莫匪为【去声】农人落来双树风声爽敛去寥天云彩彬祝嘏欣逢圣僧驻【班禅额尔徳呢自后藏跋涉二万里来此祝余七旬万夀因为建札什伦布以资安禅亦时到布达拉庙讲经放参】诸番膜拜看填频

<史部,地理类,都会郡县之属,钦定热河志,卷八十>
　　殊像寺　在普陀宗乘庙西名因台制仿香山縁起偹详
　　御制诗序寺门三楹南向恭刻
　　御书殊像寺额寺额多具四体书左右有钟鼓楼内为天王殿东西配殿各五楹东曰馔香堂西曰演梵堂内为防乘殿殿七楹额曰防通三际聫曰发心为众生縁深入善权菩萨果现相如三世佛了分身住曼殊牀又东西配殿各三楹东曰指峯殿西曰面月殿其后建八方亭额曰寳香阁又曰浄名普现聫曰佛説是本师宏宣象教天开此初地示现狮峯又东西配殿各三楹东曰云来殿西曰雪浄殿更内为楼十八楹额曰清凉楼又曰相合台懐聫曰地上拈将一茎草楼头现出五台山楼下额曰妙五福徳聫曰地分台示居国座挹锤峯供养云又东西配殿各五楹东曰吉晖殿西曰慧喜殿寺旁筑室三楹额曰香林室又楼三楹额曰倚云楼恭绎
　　圣制清凉五峯香山塞山非彼非此所谓一而二二而
　　一无分别见作平等观
　　曼殊阐义得未曽有也
　　御制诗
　　殊像寺落成瞻礼即事成什【有序乙未】
　　五台山为文殊师利道塲梵语谓之曼殊师利山麓有寺曰殊像是文殊示现处妙相端严瞻仰生敬辛巳春奉
　　圣母幸五台祝
　　厘瓣香顶礼黙识其像以归既归摹勒诸石遂乃搆寺于香山肖碑模而像设之顔曰寳相兹于山庄普陀宗乘庙西营搆兰若庄校金容一如香山之制而堂殿楼阁略仿台山亦名以殊像从其朔也夫佛法无分别见清凉五峯固文殊初地香山塞山非彼非此矧以竺干视之固同为震旦中菩萨示现之境乎是则阐宗风延
　　曼夀功徳利益又皆一合相之推广平等者也工始于乾隆甲午夏逾年落成以诗代颂并志縁起如右
　　殊像全规台庙模撰辰庆落礼曼殊【曼殊师利梵帙读作平声其音近满珠故西蔵达赖喇嘛等进丹书借称曼殊师利大皇帝今俗讹满珠为满洲非也】金经蒙古犹常有寳帙皇朝可独无【佛经本出厄讷特诃克是为梵帙一译而为唐古特之畨再译而为震旦之汉其蒙古经则康熈及乾隆年陆续译成者朕以当我朝全盛之时不可无国书之佛经因命开馆译定】译以国书宣白业习之修士翊浮图【是寺之喇嘛皆令习清字经即阐曼殊师利之义】虽然名实期相称【去声】师利应嗤谓是乎
　　殊像寺【丙申】
