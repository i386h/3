<!-- { "loadSidebar": true } -->
　　又按一统志原本于土黙特部【属朝阳县】之栁城故城下引汉书地理志之栁城县于喀喇沁部【属平泉州】之大宁故城下引辽志谓本汉新安平县地于龙山故城下引辽志谓本汉交黎县地又方舆纪要于废大宁衞【大宁故城在今平泉州东北境】下附列平冈白狼石城广城诸城故説者每谓汉时诸县并在今边外防古之境而皆不免于失实汉栁城新安平交黎三县属辽西郡平冈白狼石城广城四县属右北平郡并见汉书地理志考自古栁城之名説最不一有汉之栁城即辽西郡之第四属县是也有慕容燕以后之栁城即慕容氏所都之龙城是也有唐以后之栁城新唐书地理志平州有栁城军永泰元年置明一统志栁城在永平府西二十里永平府旧志栁城在昌黎县西南六十里静安社即故军者是也【辽史地理志营州隣海军广宁县汉栁城县并称前慕容皝徙都于此元魏立营州考辽之邻海军广宁县即今永平府之昌黎县并非慕容氏所都亦非元魏之营州细推其故盖因元魏之营州本在今之三座塔辽于此改置兴中府而移置营州于今永平府境作史者不察遂以旧营州之沿革入之移置营州之下此广宁县为汉栁城之説乃系辽史误引不可为据】汉之栁城在今锦州府西境唐以后之栁城在今永平府境惟慕容燕以后之栁城在今朝阳县指唐以后之栁城为汉县者固属沿譌即指慕容燕以后之栁城为汉县者亦未可为据考前汉栁城县至后汉时废汉末为乌桓蹋防所据魏武既破蹋顿之后为平州地晋永嘉以后入于慕容氏十六国春秋及晋书载记皆称慕容皝以栁城之北龙山之西福地也使筑龙城【在今朝阳县】是龙城乃别筑于栁城之北固二城也唐章懐太子注后汉书栁城曰栁城县属辽西郡故城在今营州南【唐营州即今朝阳县】盖自慕容氏既都龙城之后北魏之营州昌黎郡隋之营州辽西郡唐之营州栁城郡辽金之兴中府元之兴中州皆因龙城之旧而实非汉栁城之故治北魏书营州昌黎郡龙城县下既注并栁城广兴县下复注有大栁城纷纷割属已莫能指其故址要之汉栁城在龙城以南与徒河【今锦县及寜逺州地】无虑【今广寜县及义州地】二县接壤自无可疑后汉赵苞迁辽西太守遣使迎母及妻子垂当到郡道经栁城值鲜卑入塞防抄后汉之辽西郡治阳乐县【汉徒河西南百里为阳乐城当在今锦州府西境若魏氏土地记谓海阳城西南有阳乐城者系后来迁治非汉故县】到郡而道经栁城则栁城之尚在阳乐以南可知又曺操征蹋防于栁城以滨海洿下泞滞不通军不得进则今山海闗之路为当日出栁城之正道可知以形势论之今宁逺州境及锦县之西境皆汉栁城县地至今朝阳县属之三座塔一隅特栁城边境之地而未可即以是为汉县所在也若隋唐亦皆有栁城县即营州所治本非汉之栁城且是时辽西之地仅存一县通典及太平寰宇记载栁城东至辽河南至海西至北平郡【唐平州北平郡即今永平府】盖今锦州府全境皆是其兼及今建昌朝阳县境者不过十之二三自辽时于今之锦州府地增置州县辽史遂专以兴中一府为栁城县故地犹未免偏举而不全矣又考前汉新安平县亦后汉时废水经注封大水【今源出滦州西境流经丰润县东南境之官渠河】出新平县西【新平即新安平之省文】南流迳新平县故城西辽西之属县也又东南流龙鲜水【今滦州由境之陡河】注之水出县西北马头山东注封大水南会新河南流于海是新安平应距海不逺也又水经注缓灵水【今源出迁安县西境流经滦州西境之沙河】出新平县东北东南流迳令支城西【汉令支为今迁安县地】则新安平与令支接壤可知水经注以封大水龙鲜水为出新安平县而汉书地理志则入之海阳县下【汉海阳为今滦州地】谓龙鲜水东入封大水南入海则新安平之南境又与海阳接壤可知今滦州之西境乃汉新安平县地也后赵石虎建武七年遣将军王华帅舟师自海道袭燕安平破之可为明证若平泉州境之大宁故城去海絶逺何可强为牵合乎又考前汉交黎县即后汉昌黎县【汉书地理志交黎县应劭曰今昌黎】顾炎武日知録辨昌黎有五有汉之昌黎即前汉辽西郡之第八属县后汉改属于辽东属国都尉三国魏于此置昌黎郡者是也有慕容燕之昌黎晋咸康三年慕容皝徙昌黎郡又皝破宇文逸豆归徙其部人于昌黎至后燕北燕时各于此置昌黎尹者是也有北谓之昌黎魏书地形志营州昌黎郡领龙城广兴定荒三县者是也有唐之昌黎唐武徳五年以奚部置崇川贞观三年改名北黎州治营州东北之阳师镇八年复为崇州领昌黎县后防入契丹辽志建州永康县本唐昌黎县地者是也有金之昌黎辽置营州邻海军治广宁县金大定二十九年改名昌黎县者是也汉之昌黎在今山海闗东境慕容燕之昌黎与龙城相近在今朝阳县之东南境北魏之昌黎即治龙城在今朝阳县唐之昌黎虽在边外祗以羁縻蕃戸并未实有城郭疆域未可与内地州县同论金之昌黎即今永平府之属县是五者名同实异论古者每易于相混考汉书地理志于交黎县下注云渝水【郦道元于渝水未能明指后人或以抚宁县境之狮子河为渝水或以临榆县境之石河为渝水皆在近海之境】首受塞外南入海是昌黎当在渝水下流近海之地前燕慕容皝以其弟慕容仁据平郭乗海讨之从昌黎东践氷而进可见昌黎之地南抵于海今临榆县境及宁逺州之南境即汉昌黎县地也至若水经注白狼水迳昌黎县故城西又东北迳龙山西又北迳黄龙城东此昌黎故城在龙城之西南盖即慕容氏所徙之昌黎北齐书天保四年北讨契丹从西道趋长堑辛丑至白狼城壬寅经昌黎城是时军行自平州出卢龙塞则昌黎正在塞外亦即慕容氏所徙之昌黎而皆非汉之故县也自水经注于白狼水所迳之昌黎城下误引汉书地理志交黎之文后人遂以慕容氏之昌黎为汉之昌黎其误固有自来矣又考前汉平冈县亦后汉时废北魏冀阳郡亦有平冈县而不详沿革且冀阳郡设于武定五年至武定八年东魏已亡是平冈之立县不及三年盖亦徙置之县非即汉之故县也前汉之平冈为右北平郡治【秦右北平郡治无终县今蓟州及玉田县地后汉右北平郡治土垠县今丰润县地皆与前汉异】田畴之告曺操曰右北平郡旧治平冈道出卢龙边于栁城则平冈当与卢龙塞相近晋庾仲初注扬都赋曰卢龙山在平罡【汉书平冈水经注作平罡魏书地形志作平冈晋书作平岗又作平堈】城北正与田畴之言相合是汉平冈当在今迁安县北近边之地也至水经注谓自卢龙东越清陉至凡城二百里自凡城东北出趣平罡故城可百八十里向黄龙则五百里并讥庾氏之言为失实夫仲初为晋时人去汉未逺不应漫无考据知庾仲初所言者汉之平冈而郦道元所指者乃北魏之平刚固未可混而为一矣此外惟白狼石城广成三县与建昌县平泉州境接壤而亦未能跨有建昌平泉之地盖汉之长城既东抵辽水则自今永平府东北边外以迄于锦州府界当建昌朝阳两县之最东南境平泉州之最南境尚当为长城以内地水经注白狼水【今大凌河详见水门】出广成县北流西北屈迳广成县故城南又北迳白狼县城东知广成县在白狼县之东南又石城川水【在大凌河发源处所会诸小水中详见水门】出石城山东流迳石城县故城南北屈迳白鹿山西又东北入广成县东注白狼水知石城县在广成县之西南白狼水即今大凌河自喀喇沁左翼南发源东北流迳兴中故城【即古龙城地】南又东南流入锦州府义州境则白狼诸县并当在古龙城以南大凌河发源附近之地白狼在慕容燕时称为重镇其石城广成亦俱置县而分割参错观魏志建徳郡治白狼城而广都县【即广成县水经注广成俗谓之广都】下复注并白狼建徳郡领石城县而广兴县下又注有石城于是白狼石城广成皆非汉县之故址约畧言之为今临榆县抚宁县迁安县北境与建昌县平泉州相接之地也自北魏以后白狼与广成不复置县惟唐平州所属有石城县通典及通考皆以为即汉旧县唐书地理志又以为临渝县之改名盖用汉之旧名未必即汉之旧治总之汉时辽西郡右北平郡北境诸属县与建昌县平泉州境虽属接壤而皆不可入本境之沿革因旧説流传率多淆混特附辨于此【以上论汉时栁城诸县与承徳府属之建昌朝阳二县平泉州境或相距尚逺或本属接壤而皆未能跨有州县之境以订旧説在塔子沟八沟二防蒙古地之误】










　　钦定热河志卷五十六
<史部,地理类,都会郡县之属,钦定热河志>
　　钦定四库全书
　　钦定河志卷五十七
　　建置沿革三
　　后汉　魏
　　晋











<史部,地理类,都会郡县之属,钦定热河志,卷五十七>
<史部,地理类,都会郡县之属,钦定热河志,卷五十七>
　　按自前燕慕容氏建置州郡有可考者分列图内别有前燕慕容廆设冀阳成周营邱唐国诸郡后燕慕容熙析置青州并州北燕又分置并青幽平四州亦有石城建徳冀阳郡俱当在今承徳府属境第其疆域莫详图中难于晰属统着篇末以备考










　　后汉　魏
　　晋
　　后汉为乌桓鲜卑地后尽属于鲜卑
　　后汉书乌桓光武初乌桓与匈奴连兵为寇居止近塞五部民庶家受其辜建武二十二年匈奴国乱乌桓击破之匈奴转北徙二十五年辽西乌桓大人郝旦等率众向化封为侯王君长者八十一人皆居塞内布于縁邉诸郡【三国志魏书谓布列辽东属国辽西右北平渔阳广阳上谷代郡雁门太原朔方诸郡界】建安初冀州牧袁绍矫制赐蹋顿等皆以单于印绶建安十二年曹操自征乌桓大破蹋顿于栁城虏二十余万人
　　后汉书鲜卑鲜卑者亦东胡之支也别依鲜卑山故因号焉汉初亦为冒顿所破逺窜辽东塞外与乌桓相接光武初匈奴率鲜卑与乌桓寇抄北邉建武二十五年鲜卑始通驿使和帝永元中石校尉耿防击破匈奴北单于逃走鲜卑因此徙据其地匈奴余种留者尚十余万皆自号鲜卑是后或降或叛桓帝时鲜卑檀石槐为大人尽据匈奴故地延熹九年遣使持印绶封檀石槐为王不肯受乃自分其地为三部从右北平东至辽东接扶余秽貊二十余邑为东部从右北平以西至上谷十余邑为中部从上谷以西至炖煌乌孙二十余邑为西部各置大人主领之皆属檀石槐自檀石槐后诸大人遂世相袭
