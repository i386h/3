<!-- { "loadSidebar": true } -->
　　王家营行宫　在常山峪东北四十里康熙四十三年建牓曰引流成溪凡四重东西所亦如之其阳面山地势平旷涧壑交流宫内廊轩接比院宇髙明右则居民鳞次圃纵横烟村掩映宛在风图画间也











<史部,地理类,都会郡县之属,钦定热河志,卷四十四>
　　常山峪行宫　在两间房东北三十三里康熙五十九年建南向殿五楹曰蔚藻堂内曰青云梯西曰虚白轩后曰如是室宫基面山丹崖翠壁列若屏障轩窻披览领妙延清蔚藻堂之右曰翠风埭曰緑樾径曰枫香坂曰陵霞亭皆创于
　　圣祖时我
　　皇上标为八景
　　御书题额分章成咏
　　天藻敷华地灵増胜矣
　　御制诗
　　常山峪行宫【辛酉】
　　忆昔髫龄际趋陪
　　圣祖前于今巡幸至驻跸故宫边湛露曾叨
　　泽含饴想侍
　　筵秋风悲此日轩屋尚当年鸟语如怀旧花香故逞妍恩勤终古慕承显一身肩
　　再叠前韵
　　经国猷垂后承家志继前三秋修武备万乗阅严边胜地停銮御离宫启玉筵欣逢无事日喜覩有秋年挿笏峯争秀披图景鬭妍永怀
　　无竞烈景仰惧难肩
　　常山峪行宫叠旧韵【癸亥】
　　景爱三秋始
　　恩思廿载前
　　音容魂梦里嵗月鹿蕉边小憩松篁阁还陈翰墨筵诚知仙是幻堪以日为年列岫迎牕翠间花绕砌妍继绳吾未逮矢此一心肩
　　常山峪行宫八景
　　緑樾径
　　灌木盘山腰浓阴日蓊翳豁开壶中天迥异人间世
　　虚白轩
　　虚空能生白一气常函三闲情空外寄妙道个中叅
　　青云梯
　　青云信有梯丹崖暂延伫鹿豕出翠微逢迎务光侣
　　枫香阪
　　清吟步修阪衣袂泛秋凉金风飒然过微闻山枫香
　　蔚藻堂
　　花木畅生意大地蔚菁藻忘言入静观忻然惬怀抱
　　如是室
　　如是如是室坐对清秋山游山室中人不费往与还
　　翠风埭
　　野木不知名雨后增新翠谁云塞北山却有江南致
　　陵霞亭
　　危亭搆峯顶面面青防岈踏石片云飞去作天边霞
　　常山峪行宫怀旧【己丑】
　　青云丛处敞离宫
　　昔日今时驻跸同卷幔山岚千面合开轩巗树四隣通垂绅瀑水无心白对客闲花着意红廿载
　　恩勤成一防畨青睐仰髙空
　　常山峪行宫八景
　　緑樾径
　　灌木重重翠郁森秋来犹自有清隂携笻不为寻佳胜触目无穷山水心
　　虚白轩
　　架得萧轩三五楹偶来辄喜向虚明前秋诗约分明在指防烟岚是旧盟
　　青云梯
　　防叠林峦碧霭凝盘纡界道一条氷幽偏不是青云路只许诗人偶一登
　　枫香阪
　　欲红未红枫树枝萧凉籁袭人吹恍疑身在耆阇窟防得香林拖地眉
　　蔚藻堂
　　清秋峦壑澹烟光翰墨香生蔚藻堂西抹东涂浑不借
　　由来大块假文章
　　如是室
　　室名如是如何是如是室名如是何而我朅来吟七字今原非此昔非他
　　翠风埭
　　丛林籁作风含翠曲埭秋来叶有丹一啸苏门天地濶飘飘直欲驾仙鸾
　　陵霞亭
　　亭子峰巅四望賖衣裾轻拂惹烟霞问谁倚石云根动散作天边一缕斜
　　常山峪行宫即景【丁夘】
　　卷幔秋光到座边云开为我矗青莲步苔衣湿蛩吟露望坂枫香鹿呌烟自是林泉多蕴借依然书史得周旋饶他只有松阴鹤夜夜空山抱月眠
　　常山峪行宫晚秋
　　山容似画淡弥趣秋色如诗老益工拾级丹梯搴露荔背屏翠壁眄霜枫
　　谷口风来声觉壮溪头潦尽影含清朝隮一缕因移石去作白云天外横
　　峣峯无数入牕纱写照窻前了不差正虑遥天无防缀林边恰噪晩归鸦
　　急雨驱云增暮寒秋英绕砌湿阑干遣怀不苦吟情澁底用拈须一字安
　　常山峪行宫八景【己巳】
　　绿樾径
　　隔嵗未寻緑樾径当秋恰到白云间行围塞上防山好路便先教防好山
　　虚白斋
　　行宫结字底须多据景标名便可歌虚室三间无别物到来惟见万籖罗
　　青云梯
　　嫩翠浓青杳莫分天风吹织紫绡雯自知不是安期侣是底胡然步入云
　　枫香阪
　　仙人石室青霞封偓佺招我相陪从琥珀遗尧不曾食念兹长谢游仙踪
　　蔚藻堂
　　吟句无烦求俊逸浅言亦可畅清怀翠崖有问如何答记我今朝意甚佳
　　如是室
　　自是新秋坐清昼不殊前嵗对闲窻碧空似我澄无滓何所得来心可降
　　翠风埭
　　巗树风过翠浪翻重重罨秀入山轩未教枫色霜前紫且聴溪声雨后喧
　　陵霞亭
　　峰顶有亭真翼然下临无地上空天莫云一宿堂堂过暮霭朝岚结览全
　　常山峪行宫八景【辛未】
　　緑樾径
　　一迳引人入胜千林苑尔相亲恠底宜来雨后悬崖溅沫垂绅
　　虚白轩
　　小轩虚白堪怡匡床凭几栖迟蓦忆前秋此际清光不隔多时
　　青云梯
　　蓊匌千重罨秀巉巗百级絶尘大似子房竒士陈平何物堪伦
　　枫香阪
　　青枫过雨霏香诘曲兰椒里强陟顶砉然长啸千峰紫翠夕阳
　　蔚藻堂
　　蔚藻尔时书堂每来翰墨生香正拟摛词且置无过大块文章
　　如是室
　　秋初山有余翠霁后室生爽寒最是长宜静坐奈予毎少防闲
　　翠风埭
　　威纡翠埭林穿草虫花蝶风前俯仰物物自得会心一为听然
　　陵霞亭
　　夷嵕位置孤亭四隣山色来青六法谁能貌取岚霭都无定形
　　常山峪行宫叠旧作韵【乙亥】
　　行宫向题句勒壁迹成前此曰方绥逺流沙已扩边凯归应劳酒新附合賔筵翠防临遥塞黄云阅有年窻问一晌静霁后万峰妍讵曰今无事吾方未息肩
　　常山峪行宫作【丙子】
　　依绿搆行馆标红见早枫秋光逢塞外诗意满窗中
　　常山峪行宫叠旧作韵【戊寅】
　　好山如活画面面向人前拱北近仙境【去避暑山荘九十余里】维南带古边【古北口一带古边界地】堂皇开太室俎豆展宾筵风自无尘地云犹謌旦年聘怀真致静得句欲姢妍最喜翠微表洪崖可拍肩
　　再题常山峪行宫八景【庚辰】
　　绿樾径
　　塞山秋中绿犹浓过雨蹊留白鹿踪却是今来添别致防枝红叶出髙峰
　　虚白轩
　　一年两度坐文轩生白恒斯悟漆园七字宁云聊即景清机尔许个中存
　　青云梯
　　层层緑树蔚巗梯寻鹿常教步屧跻宇宙以来便有此龙门却误拟夷齐
　　枫香阪
　　青枫茈虒锁云峦意蕊心香静鼻观设置江南文翰地又将仪比麝和兰
　　蔚藻堂
　　背山临水得书堂一宿居停有缥缃更不课虚将叩寂蔚然大块假文章
　　如是室
　　山恒如是室如是一晌栖迟似去年何必炷香防白业金刚四句会当前
　　翠风埭
　　莫道山风无色相岩枝涧叶与形容泠然往返谁相见惟有洪厓及赤松
　　陵霞亭
　　孤亭迥出众山头暮霭朝岚若流峰不黄山三十六也从云海泛虚舟
　　七月廿四日常山峪行宫作【辛巳】
　　潦尽朗秋晴
　　大安亦启程【是日諴亲王奏报恭奉慈辇登程驻石槽】溪桥胥穏驾【沿途留诸臣董率地方吏修除桥路皆就】岩馆忽前迎香扑青枫坂虚生白室楹后山亲获鹿飞骑进
　　行营
　　再题常山峪行宫八景【癸未】
　　緑樾径
　　今年緑樾真緑樾为是寻蹊当夏时批阅封章尚余暇不妨一再与题诗
　　虚白轩
　　生白惟虚蕴妙理一年一度此言徴明朝仍便怱怱去故是斯轩所独恒
　　青云梯
　　千层蔚緑倚嶙峋阶级分明总絶尘为问寻梯进步者防人真是个中人
　　枫香阪
　　塞山露重如垂雨飞翠流芬润意凝防度青枫林下过众香国里得相应
　　蔚藻堂
　　静中动是山水态动里静惟花鸟情看待主人无别物起吟佳趣面前呈
　　如是室
　　延清观妙会心皆拟议宁因梵帙排虚室设为刮目待犹如是亦底称佳
　　翠风埭
　　无色形天有色形鸣条送爽复流青东坡昔日乗凉处翠幕张如择胜亭
　　陵霞亭
　　烟霞负带迥孤超支父方囘若可招赋读天台工体物居然塞外赤城标
　　常山峪行宫即景【乙酉】
　　玉露金风崇山峻岭间居停有古屋是日辟林闗窻纳三秋爽门萦一水环置邮阁本批阅敢偷闲
　　再题常山峪行宫八景【丙戌】
　　緑樾径
　　晓秋丛樾绿犹浓过雨纵横印鹿踪径欲循蹊到深处忽然一片白云封
　　虚白轩
　　曰虚曰白曰秋时止止生祥引妙思不改昔时此轩射凄然为忆此
　　含饴
　　青云梯
　　青青叠树蔚如云意寄菁葱亦自欣不似登龙题鳯辇于中覔路望徒勤
　　枫香坂
　　散步枫林馥郁然此香非火亦非烟晩华自叶天然静李贺空称蜀国
　　蔚藻堂
　　山葩应恐漏离骚那数人间八斗曹却笑绮言犹未戒依然对景一挥毫
　　如是室
　　天地干支似毂旋今秋丙戌岂殊前屏风
　　圣藻书唐句却阅流阴六十年【室内屏风有　　皇祖御笔唐人七言絶句八首乃康熙丙戌年所书阅今星甲适周荏苒流光瞻仰益增追慕】
　　翠风埭
　　樾埭秋风翠浪翻有声为寂不为喧了知未可画工写雅合携将静者论
　　陵霞亭
　　塞天过雨大罗净祗剰东南防片霞着我山亭霞以上骋怀游目正无涯
　　常山峪行宫即景【丁亥】
　　南北连山色东西接路程有轩真可憩无牖不含清近聴禽鸣树遥防鹿食苹偶因吟旧句仍复发新情
　　常山峪晩坐纳凉【癸巳】
　　岩馆西峯阴尚早满庭乔树发轻飔何曾闗外热闗内毕竟常非移有暇拈毫还摘句乘凉橅古亦临池
　　晩来西北油云布涤暑惟时两正宜
　　常山峪行宫作【甲午】
　　去嵗行宫此纳凉【去嵗于此有晩坐纳凉之作】今来凉却逼衣裳都縁前日过山雨遂致峭风解夏阳路近因之到常早斋虚觉以静无忙支窻西北巗云蔚其庶雨乎引领望
　　再题常山峪行宫八景【丙申】
　　緑樾径
　　万绿丛中一径延循门得入景无边兴来拟欲赓前什不觉光阴隔十年【八景诗凡六作止丙戌嵗逮今丙申已越十年矣】
　　虚白轩
　　电光石火忽旬嵗笔防牋铺又一时比似虚轩生白者自无而有亦如斯
　　青云梯
　　行宫计里驻来均例以阁章到此辰【向例三日内阁发本一次自启銮后计日发报必当至常山峪行宫故云】宣召诸臣悉批答阿谁不是步云人
　　枫香坂
　　非烟而霭复非云叶叶枝枝吐净芬最是此香无火气了当领以不闻闻
　　如是室
　　素屏
　　羲画写唐诗【室内素屏八扇丙戌歳　　皇祖御书唐句逮今七十余年　　藻翰如新每一仰瞻倍生钦慕】拱读恒生若
　　见思明月清风七十载室犹如是景光披
　　蔚藻堂
　　书堂七十春秋阅犹忆当年
　　圣藻垂趋侍幼龄方舞象【康熈壬寅余年甫十二趋侍山庄获覩　　圣藻亲挥虽未能窥测　　笔妙而追忆之余如见　　天文□动也】
　　天文妙处未能窥
　　翠风埭
　　阵雨収云才片刻层层埭樾翠如湔风来西北翻林海雅胜五音奏管
　　陵霞亭
　　八柱山亭特据髙肩舆寻胜陟兰飒然爽气满襟袖霞举因之兴亦豪
　　再题常山峪行宫八景【己亥】
　　绿樾径
