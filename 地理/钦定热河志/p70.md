<!-- { "loadSidebar": true } -->
　　天籁岂徒风地籁无过此松篁不敢鸣琴筑那堪比清聴既云畅尘心一以洗却似南华仙万物归秋水瀑泉相问答各唱于喁声跳珠出浦圆垂虹挂川晴飞鸣集鸂跃戯濳鼯鼪佳景拟图画图画岂天成谁将洗头盆从空轻拄倒悬崖界翠屏赴壑梳文藻因心悟色形入耳蠲烦恼对此娯清暇静理恣探讨
　　危亭架波上波影文檐飒防诚可聴澄澈亦足欣溅衣借微风饮鹿当夜蟾分明洞天路只隔水晶帘
　　雨中对瀑【乙丑】
　　塞山作云云满空蒸为灵雨飞蒙蒙雨师谷神岂有柄谁实司之造化功早稼益实晩苗秀高原下隰均芁茂最是呼鹰牧马至今犹识耕耘候喜雨歌余知雨奇耳□目眎无不宜就中对瀑擅佳趣妙色真声兼占之飞泉得雨声愈壮骤雨飞泉色相向浑似水晶宫里游即之转离为想像
　　聴瀑再作
　　虚亭对悬厓珠帘垂我戸到此辄坐忘泉石诚太古天公助佳景霏以清秋雨摩诘画不得成连未及谱谁能悟真声共汝以耳覩
　　雨中对瀑之作
　　腻云四合傍峯低借助飞泉绣壁西可是山灵人解意每教秋雨凑诗题【前年驻此亦有雨中聴瀑诗】琴音上下聴来合雪色缤纷望里迷石鼎烹云才片刻即看新水涨前溪色色声声总淡如悠游而眺静聴诸不经意作吟无尽恍可人懐会有余跳沬锦鳞依石岸饮泉苍鹿下林闾赏观防事登庐阜妙防当前实起予
　　聴瀑【己巳】
　　雨后来聴瀑淙淙响益繁大都得之耳惟此不为喧赴涧来鸣鹿攀林饮渇猿山中足佳趣难与俗人言
　　聴瀑【辛未】
　　溅瀑落岩鸣清机惬静声寒垂一条玉虹掣九秋晴乱防侵危石澄光袭敞楹寒山千尺雪假借若为名
　　瀑布
　　绣屏开紫翠珠箔滴琤琮不舍赴川势难寻出窦踪光争晴雪落声带晩烟防可饮【去声】书牌鹿每于松下逢
　　对瀑【壬申】
　　漫数香罏复吕梁绅垂万仞辟鸿荒侈声嫌柞弇声郁玉色犹温雪色凉无间断惟赴谿勃有形容亦隠烟光诗人南国多雕缋仙境伊谁合品详
　　聴瀑【癸酉】
　　瀑声常认雨雨里瀑偏奇才识空摹拟不如真者宜烟丝及珠防离奇互上下寄语倪黄流此景若为写
　　聴瀑【癸酉】
　　谓当雨里无过矣可识晴来更恰然白界翠屏迂缓画律和声瑟沅湘秋心宛在水精域烟色遥开玉塞天今日始知谪仙句妙因霁后对前川
　　观瀑
　　虚亭搆沙渚悬流落石激奚啻供耳谋实堪恱目撃缤纷溅矶迸断续盈科滴似张匡庐图谁面少室壁今朝大快意覩近胜聴逖
　　对瀑【甲戌】
　　虚亭临崎岸濈落深流千涧初过雨四牕飒似秋花香红锦乱树宻緑云稠欣遇多殊状新题触兴投
　　观瀑【乙亥】
　　耳闻所弗及目视皆能穷所以般若谛眼冠【去声】六识中虚亭悬
　　睿藻
　　圣意契禅宗偶来阅清暇坐对飞银龙沦涟并激湱错落皆真空讵惟聴何有乃至观亦忘【叶】勒句邻昔题会心复不同
　　雨中观瀑【丙子】
　　涌翠岩邉水阁宜清秋雨共瀑帘垂澄观契妙恰于此摛藻成吟又一时防滴难分光上下溟蒙一合相然宜是声是色是空寂今昔何须每繋思
　　雨中观瀑【丁丑】
　　悬溜石林表天然大壑丛落来不离即接上祗空蒙声色归真静襟懐冺异同灵源定何处左右白云中
　　聴瀑二首【戊寅】
　　振鹭飞泉落野滩闲亭有暇每观澜世间无物可形满耳仙韶满目寒
　　西壁悬流也自奇东来野水滙成池南人只道邉闗苦北地何曾知合诗
　　观瀑【己夘】
　　非声亦非色宜视复宜聴一道界开白两峯相对青溅崖犹磊落滙浦自清泠何异临川上
　　尧思即孔庭
　　瀑源
　　瀑帘常目前瀑源久心孔会须一穷探散步循巃嵸石栈左右移木彴锁其陇如此经千曲上皆翠云笼【叶】疏隙时见天坐井观同覂崥崹平转嶊崣扩复拢歴尔许剏见乃得天池滃钟乳出缝罅棘蔓或阏壅闗鬲稍疏治放乎流益扫苔坐俯澄弄影浮云动乃悟地中行自下视如耸居高讵忘卑获奇在贾勇香罏三千尺亦自足底涌
　　对瀑【庚辰】
　　昨夜秋雨飞千山湢湱飒沓喧冈峦隔牕檐溜已落瀑真瀑翻在想像间今朝快霁澄浮烟是声皆寂惟瀑悬乃知幻者有作歇何如真者恒当前我每对瀑率得句欣兹会心有别趣四柱虚亭百尺崖让他常住无来去
　　对瀑六韵
　　飞瀑我常对所欣对以冬挂来氷筯簇流处气机浓从识根源逺不迁节令逢微闻声飒沓畧戢势防淙落磵鹿猜饮入池鱼罢喁洗头宜玉女应律逮黄钟
　　观瀑【辛巳】
　　虚榭又来凭飞泉恰絶胜喧于闻处寂素与望中六律浑非乐一条都是氷自诗自成和差免诮徐凝
　　对瀑【壬午】
　　对瀑嵗有吟今秋尚阙写凭栏眄振鹭落落凌空下潦尽沙滩露流壮石峡泻有本与无本于斯可悟也适从瀑源来足底涓涓者
　　观瀑【癸未】
　　瀑于声为聴瀑于色为观不曰聴曰观其义何所安
　　圣意引未发从得窥一端观音有大士聴色无耳官是观可括聼声中觅色难垂岩活活者满目鸣氷寒
　　对瀑【癸未】
　　明知源在处引逺顿殊观讶似从空落声犹带树端其喧皆至寂既聴复宜看底识秋来对音中增峭寒
　　题瀑源亭子【癸未】
　　山中此瀑源乳窦注潺湲自逺梯岩引从空劈峡奔亭无心可洗今与古休论高谢康王谷千秋啧有言
　　雨中观瀑【甲申】
　　随山疏咉咽泻涧垂幡纚何时不宜观最宜观雨里□□与淙淙色色声声美接上疑有根落下复无底一合相清真那可以言拟
　　观瀑【乙酉】
　　耳目皆心官宜聴者自合宜观又曰百闻曾弗如一见所以六根惟眼居耳前是则观瀑之语具深义岂徒偶尔徴言诠嶤峯快霁生紫烟千尺飞瀑当秋悬晶光上下防网水坐令神心滤涤毛髪寒徘徊着语那可着不空色界还忘看
　　对瀑【丙戌】
　　一年一对瀑对瀑必成吟兴自番番异声因落落斟宜晴亦宜雨非石复非金设使伶伦叶犂然中【去声】八音
　　观瀑二首【丁亥】
　　激謞出峡落偏幡水乐八音会以繁却是耳根输眼界适从峡上见其源
　　源头才见细涓涓落脚旋看万弩悬不以耳聴以心会畧从家语识真诠
　　观瀑【戊子】
　　瀎潏擘涧垂飞虹响鍧渒□金石同是声是色非声色观瀑即以为观空直注旁溅势未巳咫尺亦须论万里却悟适从瀑源来一线细流潺足底
　　观瀑二首【己丑】
　　盈科后进本无争激作飞流便怒鸣偶此凭栏心有会大都物贵得其平
　　秋风八月叶微黄不独临流始觉凉设使横琴膝上写居然音亦中宫啇
　　瀑源【壬辰】
　　淙淙足底濆【上声】轻丝注下丈余成小池复防曲为落崖瀑金人铭背意如斯
　　观瀑
　　谷里瀑源谷口瀑里余髙下顿殊观谁知曲注随来者砏汃飞成满意寒
　　谩説康王百丈悬迸流何处境非仙庚寅辛夘都阙咏【是二年皆未于此观瀑】不可今年再置防
　　对瀑二首【癸巳】
　　幡练影随风飏上下鉴光与日明却是依然落崖水
　　今朝忽尔作秋声
　　飞峡龙拏雪浪皑等闲应讶九天来瀑源适甫縁谷防因识原淙脚防才
　　观瀑【甲午】
　　曰观曰聴义相生
　　圣藻题檐别寄情记得髫龄承
　　眷处至今不断尔时声
　　观以其形聴以音两般虽异总由心设将心向瀑中覔逺矣失之何处寻
　　观瀑【乙未】
　　遥源引水来遇峡悬流落不言聴言观
　　圣意别有托聴在音摐然观于色澹若一动而一静是理宜斟酌
　　观瀑【丙申】
　　屧步溪廊遂至亭垂流擘峡落溪渟高悬
　　圣藻曰观瀑可识观中即具聴
　　石泉逺引石崖沿到此宛成寻丈悬都大世间惊耳目半因人力半天然
　　观瀑四首【己亥】
　　晴瀑
　　飞擘苍崖落碧川晴斋忽看挂檐泉偶然忆得青莲句日照香炉生紫烟
　　瀑
　　助得天龙喷丝相应律吕奏来宜漫云是水不洗水合相试看接上时
　　月瀑
　　辋水沦涟空不空玉轮相映正于东僧繇妙迹石渠弆【张僧繇夜月观泉图为石渠宝笈上等】笑我无端亦画中
　　风瀑
　　解添新爽濯婪炎便有微风亦不嫌飞防无过畧傍洒那能掀起水晶帘
　　观瀑【庚子】
　　瀑声宜聴宜观聴在匉訇观在澜今日会心于孟氏纵其横者溯云端
　　错落镜中无定态沦涟网里有恒声迩来晴久畧望认作九天嘉倾
　　观瀑【壬寅】
　　聴逺观为近耳目力各殊目官司色也耳官则声乎逺声虽早闻清浊本一模近色纵迟覩妍差弗诬以是较观聴观为亲切夫聴言要观行宣尼示良谟而吾于观瀑仰缅
　　圣同符
　　笠云亭【癸巳】
　　虚亭因迥畧夷嵏千里塞山望不穷一片间云飘若笠副名端自胜吴中【寒山千尺雪之旁有笠亭俨然草笠结緌太嫌着相兹则虚亭冠于山椒循其名而不袭其貌差觉胜于呉下耳】






<史部,地理类,都会郡县之属,钦定热河志,卷三十七>
　　食蔗居　聴瀑而寻其源縁山取径缭绕数折乃至食蔗居凡三楹松林峪之深境也未至十步不见屋角及岩斋乍启周览徬徨则万象森罗如临戸牖盖径既幽迥地复髙敞奥如旷如转深转妙
　　题曰食蔗取其渐入佳境云尔左二楹额曰小许庵右
　　有亭曰倚翠东北山亭曰松岩
　　御制诗
　　题食蔗居【辛巳】
　　食蔗末益甘是居有若是石溪防转遥岩迳百盘里十步不见屋见屋到尺咫攀磴坐南荣纵目在千里信马去秋得断手今年矣三间与剏名万象该精防此无警句酬想乃无其理
　　再题食蔗居【辛巳】
　　回峯絶涧厯千盘精洁山居峭壁端身世萧然满秋意大官休说有浆寒
　　面临幽谷背层峯峯上苍苍多古松我故无心学仙者也疑佺羡此间逢
　　食蔗居【壬午】
　　循流探谷源以渐入佳境得居名食蔗虎头趣自领因迥易为髙凭轩目堪骋红紫万嶂纷青松独崇岭品奇托亦殊于于意为【去声】永
　　食蔗居【癸未】
　　山居犹在瀑源上谷夐岩深飒似秋若谓无端秋令到如何满座翠隂流
　　食蔗居【癸未】
　　勅防既得暇问山亦当秋秋意方始来欸欸而犹犹有风必含凉无峦弗抱幽经此凡防曲乃造岩之陬倚岩数间屋望如緑树头穿树拾级登又如坐虚舟耳目之所食不竭与静谋寒拟玉壷冰彼浆更借不
　　食蔗居【甲申】
　　山庄居数日食蔗此初来一以暇少耳一以成久哉喜新吾犹然厌旧人莫咍如言幽实幽能不片晌陪
　　食蔗居【乙酉】
　　小小山居藏委宛趣佳咀嚼正无穷空林行不见门径只在峯遮崦逻中
　　食蔗居【丙戌】
　　深谷穷其源既狭峯陡止颇如食甘蔗至末益最美岩居有如是题名乃所以搆成四五年亦觉惯经矣山庄到六日趂暇方来此然岂害致佳幽夐故尔尔
　　食蔗居【丁亥】
　　食蔗渐入佳自尾至于本山居有如是因委达源逺设无攀陟劳安悉精微蕴出幽得极豁揽遥幻若近讵惟游畅哉万理堪斯准
　　食蔗居【戊子】
　　幽居在深谷曲栈歴千盘云林夹两崖翠流青复攒肩舆凡数息乃始造其端行亦觉防劳到则得所安为学及莅政率可絜矩观天风谡然落夕阳隠西峦襟袂爽凉披如食蔗浆寒
　　题食蔗居【己丑】
