<!-- { "loadSidebar": true } -->
　　睿虑宏图不矜千里之骏罔珍照乗之珠却贡则氷丸火罽免输则玳瑁瑚谓双歧之特出视九穗以无殊勿张皇而失实勿厉以加诬偶因从官之采撷
　　命载轻轺之逶迤集鹓班之济济开雉门之峩峩朱宫翠霭紫禁香多离离缀蕾采采含科欢腾有位喜溢鸣珂知符应之不虚信嘉祥之有以彼夫蒿宫谱经芝房歌史孝竹之颂有声瑞木之文如绮纵表异以示竒皆浮夸而谲诡又若种异不周符称北里九熟四熟之竒元山玉山之防虽信羙而无徴何嘉名之足侈惟我
　　圣皇敬天之命合剖符内霑外润省夏甸以为度操南风而解愠几有开而必先徳无倡而不应异穱为陶虞之祥同頴乃成周之庆歴百世而同轨洵后先而比圣伊防物之托生亦遭时而得举日月播精雨露资茹含英则嘘噏山川练质则经过寒暑偶众穟以丛生独亭亭而自处兹乃防起田间辉煌天府近
　　帝都之光仪承
　　九重之笑语排金门而入玉堂杂珪璧而亲衮黼典司则
　　什袭为珍拜舞则千官如组皆以
　　圣人有道念切无逸和气迎祥惠风廸吉即让羙而弗居终腾光于有飶载牒府以书年被宫商而应律昭灵契于来兹贻休声于罔极
　　秋塞大猎赋【并序】　　　　　　　汪由敦乾隆十有四年秋
　　皇帝狝狩于塞上七月初吉奉
　　皇太后銮舆发轫于京师
　　诸皇子皆扈从经热河抵木兰防古王公额驸台吉鳞集迎觐率众简精鋭以从事于行围三驱礼成
　　弥月旋轸【臣】叨侍
　　清跸获覩羽猎之盛窃伏思在昔上林长杨近属畿甸之内动称殷天动地野尽山穷故或恐启后叶之侈靡或恐农民不得收敛此相如扬雄之徒所谓雍容讽谕冀觉悟于一得也令获生于今日仰覩我
　　皇清之拓迹垂统
　　圣天子之丕掦光烈将必专失所舌挢而不能下【臣】
　　才孱不足厉
　　鸿休彰明其所以顾遭逢之幸不可以黙谨献赋曰嵗在屠维月惟夷则白精莅辰金官奉职
　　天子顺时节而布令马比物而士齐力七萃洸黋以前驱招摇襂防而直北时则禾黍铺棻嘉谷被陇薿薿彧彧挃挃蒙幪弥平畴而无际蔚云谷而涛涌一茎九穗未足陈太史之瑞兮实颖实栗老农几不能名其种亘髙原下隰而不可辨兮由郊圻以逹乎邉陲戒卫士之蹂躏引驯马而避之纷万宝之在日虽野袨锦縠谷填璸玑无足以喻其绚烂而陆离宜
　　乗舆之按节而神怡也而乃歴黄图经赤县次离宫即行殿仍衢室之
　　前规安朴素而戒营缮览古北之雄闗朗天门之四扇襄
　　羊乎避暑之清都弭
　　翠华而息晏寥宇廓清露溥马蹻蹻士桓桓林衡翘首而待命典泽戒事而守官长矛萃縦迾卒澶漫
　　天子乃韔唐夹而御腰褭星陈天行以幸木兰伊并塞之名王袭衣冠者累百奉汤沐而亲肺腑荷
　　累朝之醲液仰
　　神武之健行震
　　天威之赫弈匪徴发期会而奔走来庭会青城而有绎贡飞黄而效賮驱虓虎而执役益以索伦狡骑期门禁旅追风迅发开石饮羽按辔如怒控如舞
　　左旋右抽忽仰忽俯恒择肉而命中茍横骛其必取尔乃申之以军律聮之以编伍越重冈陵深阻超涧壑轥榛楛众属目乎前旌肃进止其有序少焉呼声讙重围合四纛驰千骑帀首尾应逺近接驞駍轇轕沸渭防遝封狼跳踯而窜突黄羊腾希而捷元熊睒睗而赑屭顾兔脱走而轻蹑麕麋麞之属总总撙撙拄角交项踢防而困慑乃抽荆蒲弯
　　天弧丽决脰自膘逹髃试应于壹发殪猛虎于负
　　嵎将以示
　　威容于御肄僄佼于公徒故垤视崭岩块睨岝防而未尝不范我之驰驱已乃他他借借充牣周阹
　　念効获之孔多命弛围而舍诸符解网于天乙鬯惠风于驺虞聿计鲜而颁禽纷驼载而车输夫乃知练戎校武异夫从兽之为娱也昭仁秩礼异夫竭泽而不留其有余也间从掌故窃闻夫木兰之所自焉其地也南襟滦江北枕兴安左控巴林右引柰曼翁牛特喀喇沁诸蕃部之环绕而碁布者俨拱卫于畿寰其山则崒防嶙嶻防岏有宫有霍有岌有峘巃嵸乎龙堆千叠之崇颠其水则汩淈滭沸溭淢□涢为沮为泽为槛为氿潜演乎羊肠百折之廻川凡毛角蹄迒之儦儦俟俟者莫不蕃字衍息于其间木则桦靡留皮松仍落叶黄榆望秋而飃霣丹枫经霜而睫其他交柯挺干与夫防茸荟薉者复参萷而莅猎其阳则紫菊金莲扬葩含芬敷陉縁濆其隂则严霜峩氷惨廪凌兢白草鬅鬙葢数百里之内旬日之中而气判乎其不同倐片云兮防涌洒涷雨兮溶蒙或宻霰兮交加更飞雹兮相攻菑畬不可冀其有获井亩不可即其田功是以界以虎落殊其疆索匠氏不营司空弗度殆扶舆融结之奥区故外藩不敢私有而以供灵囿之表貉惟
　　圣祖之长驾逺驭荒髙山于天作于铄哉我
　　皇之绍休防武拓户牖于大漠抚列藩而浃之以霶洋咸鳬趋而雀跃且方今防燧销声灵爚賨僰革心尉谨约梯航琛賮肖翘咸若安可以履泰而忘危懐安而示弱仰
　　圣迹之孔彰焕
　　遗徽其如昨故不惮渉埃而席戎鞍冒风霜而勤防幕即麟趾之振振且豫教习劳而恢之以雄畧不然夫岂不知
　　九重之为安而端拱之足乐也况夫奉
　　安舆侍左右日靡间于省觐佳辰届而上
　　夀视膳给鲜以笑以侑至于
　　勅几政披章奏先晨钟而求衣迟葳防于夕漏通万里
　　于指掌因八荒之在囿洵
　　王者之无外沙碛曾不殊于宫囿更复
　　飞毫拈韵颷翔云骤翩若防龙炳若缛绣虽防艺之余
　　闲有以知
　　神功之日懋尚复进角觝而决胜张画侯而志彀葢睿哲文明信
　　天纵而时敏而徤行不息则纯嘏之多益而单厚由是
　　观之丕阐
　　鸿模显号也承欢
　　慈豫广孝也垂裕少成至教也绥懐屏翰宏造也载纉武功要道也行庆颁赉优劳也一举而诸善备焉此其为
　　圣天子之大猎而翰林子墨者流固不啻持萤爝而当
　　曦曜也颂曰广甸膴膴
　　皇武履兮麀鹿麌麌纷若跂兮我士孔武徯以俟兮躬
　　桓藩辅执鞭弭兮式歌且舞惟
　　天子使兮湛露斯溥胥燕喜兮内训外抚具众羙兮嗣
　　服
　　仁祖先后一揆兮昭兹来许多受祉兮
　　哨鹿赋【并序】　　　　　　　　　汪由敦哨鹿盖索伦旧俗惟精于猎者能之
　　圣祖仁皇帝妙解其术嵗以白露之晨兴
　　亲举髙年弗倦众防古王公从猎者惊以为神我皇上行围之次择地数往且
　　御制赋述之虽未曾覩其事者读焉不啻身歴而熟究也非夫尽物之性察物之情而文足以逹难显之隠者孰能与于斯【臣】承
　　命授简踧踖失措谨献赋曰
　　伟中林之攸伏纷或羣而或友当白露之既溥气至而挟耦牡儦儦而防牝牝濯濯以求牡恒引脰以长鸣交应声而疾走既别而区分俨画疆而据守怵同侪之我先猛奔集而恐后蓄忿妒而狷疾贪无厌而广取乗髙蓦其越冈就卑宛其在薮恃强猋捷以角逐迎合竞进而胶纠争前腾踏以奋迅屡举厉乃而抖擞揆厥声之多变呦掀唇
　　而呿口曲者如语直者如诟长者如啸遽者如吼虞人以射猎为耘耔老更事于嵗久匪弋获之为长契性灵而狎狃是以殚精竭思为哨鹿之术焉以坐致而巧诱也时则严寒袭肌浓霜沾衣月冉冉而欲堕星耿耿而未稀防谷閴其幽杳阳崖閟其朝晖防茸藂宻荦确径防林无雨而霅霅草不风而萋萋乃屏徒御却骖騑弛夏服忘归象首戴角反裘防皮三两为偶轻蹑潜移禁声敛迹伏伺忘疲俄逺音之噭尔时逈出于烟扉爰举长哨匪笳匪角如倡如和忽徐忽数鼓中气以歕激纵善辨其罔觉更顺防以频易恍相招而谐乐斯排突而径前魁雄特之卓荦擢髙足之伎伎仰抗首而横恣冒先驰以矜长要众雌而并至震疾叱以惊却瞪睅目而直视尚乘兴而顾恋郁雄心于一试昧深机之潜伏似吞钩而贪饵斯时也伏草自翳偃侧若僵屏息傍睨察于防芒忖疾徐于逺迩商分刌于低昂神机剨其雷骇立颠陨而洞吭或□鞞之小衂仍决起而踉跄终犄角以就获宁漏网而逺飏羣匹骇其迸散杂蹂撞而超骧茍趫疾而旁骛羌遽引而披攘亦逃生幸免释逋窜于穷荒应节度而巧合审为乐之多方原夫圣人有作利用畋渔网罟矰缴弧矢车徒防氏穴氏山虞泽虞盖博取以备物获三品而充厨亦顺时而行令匪耳目之为娱至于鹤因媒而铩羽雉应骁而碎躯狡同之倾诈宜仁者之弗图岂若呈妙解而捷得奏神技于一呼旋首頽而臆仰洒毛血于平芜又何事骋骅骝于广甸张罗毕于周阹信哉物致其精术神于用勤弗辞劳动而皆中穷变态于择音释覆蕉之觭梦补千古之阙文振
　　鸿萹而卑屈宋体至道以研几懿五徳之兼综亶智勇之首出擅
　　多能于天纵藐侍【臣】之弇劣惟鞠而庄诵固不待献
　　司原之良箴奏长杨之嘉颂
　　后哨鹿赋　　　　　　　　　　汪由敦晓漏沉山月小红灯明京薪燎
　　天子方御紫獭乗腰褭出旌门兮逶迤即长薄兮深杳期门佽飞之伦肩神鎗负象首鞭弭櫜鞬奔走先后聴隔岭之呦鸣覔前山之羣友于时严霜未结山雾初低谷风凛洌林霭凄迷识途信马遵路缘蹄触向知石闻湍识溪百尔扈跸鹄立遥徯乃有刍荛野夫踯躅而前曰葢闻古帝王清道而行大昕而出鸾旗在前传警声跸展軨授绥动必以律仆御戒严尚凛奔轶繄哨鹿之可娱羌无闗于政术顾乃披防茸践崒熊防所冯虎豹所窟搏噬直前伏莽窃发负险咆哮乘人仓卒此贾山所由致戒于驰猎而相如殷殷献规于衔橜也诸大夫食鼎钟都贵仕旅进旅退曰俞曰唯借曰未知懵前纪也知而不言秦越视也若谓吾岂无心力不能止退有后言持禄奉已遇兹
　　尧舜之君顾安忍出此乎时则庶尹常伯盱衡而言曰恶子何言之过也今夫泛江海者不以波涛之险而回桡登峻坂者不以覂驾之虞而脱轊何则智者恒预防于先事而勇者必御患于有备独不闻扫穴之神鎗固莫当之利器乎使其闻僄狡之超腾遽逡廵而却避是将惧陆梁而戢戈矛畏强御而弛法制其何以为治欤若夫沙苑五花渥洼汗血越崭絶以如砥损重峦以为埓迈空濶以奋迅遇蚁封而旋折纵送惟时疾徐按节记曰不踬于山而踬于垤履康庄夫且致戒更何虞于嶕峣之蹉跌且夫哨鹿之为技本索伦之旧俗陋罟穽之周章息长围之驰逐饬同之殊羣曼长声以相属遂寻响以斯奔将直前而立角盖深中其所忌而倐乘其罔觉举神械而命防骇电发而颷速用明智以坐获惩骄妒而致戮茍取顺而失禽弗穷追而逺蹙譬意钓之忘竿岂梦求于蕉覆夫其指之以取之以义逸以待劳出其不意此克敌之长计也判迟速于俄顷量低昂于分寸揆地形之逺近究物理之利钝此制事之大分也
　　圣哲必因时而熙绩明主恒由旧而戒荒方今海防宁谧鞮译梯航恩洽九宇风行万方然而兠牟之士渐已逺覊靮而亲帬屐沓革之旅亦且鄙弧矢而慕缥缃夫变古势趋于积弱而保泰者力矫于蹈常
　　圣主所为抚时增惕兢兢焉率
　　祖制而振乾纲也顾乐甘暴露而冒风霜也哉
