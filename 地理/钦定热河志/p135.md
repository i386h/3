<!-- { "loadSidebar": true } -->
　　圣母登舍利防恭纪【壬辰】
　　永佑寺中舍利防
　　圣慈毎到必斯登
　　八旬有一如常健
　　亿万斯年信可征
　　天与夀因
　　德与夀欢无胜更望无胜九层窣堵夫何幸
　　视履恒瞻
　　福履増
　　六月朔日纪事【甲午】
　　昨晩霖霑晓霁兮爽风落宇曙光防良时敬以掖
　　慈辇朔旦因之
　　礼拓提【即招提也见増辉记】
　　大德躬应五福备
　　髙年防复九层跻【永佑寺内舍利防髙九层　　皇太后毎至必登其巅　　圣夀八旬有三跻陟如常实万年　　福夀之征益深额庆】一层只祝増十歳
　　圣夀当同窣堵齐
　　恭侍
　　圣母登舍利塔喜而成什【丙申】
　　山庄朝爽了无炎
　　慈辇梵宫奉
　　拜瞻
　　曼夀已登八十五堵波犹陟九层尖似兹
　　健步佛仙佑益切衷心爱庆兼
　　大德自应具四得千秋彤史孰曾觇
　　写心精舍作【癸酉】
　　樷樾建萧寺【甫田樷樾三十六景之一地既平敞爰建精蓝名曰永佑以志　　皇祖之恩于无穷】精舍构其侧名寺曰永佑写心舍之额一时此徘徊千秋志
　　恩泽流水与行云夫何有无迹
　　写心精舍【乙亥】
　　欲因山水覔知音精舍居然向碧林大块何曾镇韬蕴髙秋常自効深沉翠烟低处岩鸣鹿白浪冲开渚下禽触绪由来成静观【去声】不知写者更何心
　　写心精舍【丁丑】
　　精舍傍花宫面势向平楚构室就乔柯结宇依净土不闻清梵音雅爱幽禽语闲者有余乐予惟无逸所宵旰念民瘼拮据绳
　　祖武偶借咏卷阿写心良可覩
　　写心精舍【戊寅】
　　层楼奉
　　神御精舍构其右写心则不无继
　　武诚奚有言念甫龆龄何以防
　　恩厚
　　圣顾直注今敢不朂授受勤政励渺躬筹治惠黔首安内逮厥外慎始要以久惟是
　　羮墙瞻瞠乎益觉后
　　写心精舍【庚辰】
　　毎到瞻
　　神御因教憩写心年忽成古
　　一念注于今敢不益黾勉安能忘敬钦怡情曰山水末矣讵知音
　　写心精舍【辛巳】
　　毎至思
　　皇祖今朝
　　皇考思益深悲
　　序继实恐负
　　谋贻武幸臻耆定丰惟祈屡绥向谁写心是无我息肩时
　　八月廿三日
　　皇考忌辰题写心精舍【壬午】
　　去歳围前驻【去歳此日亦驻此曽有诗】今年围后来永思叹时迅忆輙神摧
　　祖德贻游豫
　　宗功仰扩恢并当奉
　　神御恒此写心哀
　　写心精舍【癸未】
　　精舍永佑旁向曽名写心问心于何写继述予日钦
　　勤民视如伤畏
　　天凛难谌崇文虑文恬诘武戒武淫
　　祖功与
　　宗德如日月照临游巡贵有事宁在盘山林
　　写心精舍得句【癸巳】
　　永佑寺中此精舍瞻拜礼毕恒憇临忾如闻悲僾如见
　　显以昔愧承以今空空色祗山月照谡谡庭逓松风吟把笔不知何所道付之风月写予心
　　写心精舍【甲午】
　　此而懐
　　昔此居今心写更【平声】曰写心逝水光隂无喻速如天承显只生钦庭曦仍是
　　恩晖照林籁宁非
　　解愠音少小惟知侍
　　色笑何期鬓髪亦霜侵
　　写心精舍【乙未】
　　精舍永佑寺之傍寺之为言义可详讵止祗围修象教试看大理与太常古人定名原有以乆假不归属缁黄祈佑在此岂在彼绍庭陟降思时蘉我欲写心弗忍写中心藏之何日忘
　　写心精舍【丙申】
　　万事及万物无不由心者心为一切本则皆心写也而此曰写心殊觉风牛马然亦有可説义或出般若色空即空色写心仍心写过者是去年来者为今夏而皆不可得孰真复孰假
　　写心精舍作【己亥】
　　神御楼之侧精舍幽而雅毎因成小憩近率逢仲夏【叶】山静日方长景合子西也槐隂及松籁别我两年者胡为如是乎抚心不能写
　　写心精舍作【辛丑】
　　神御楼侧置精舍我向题额名写心瞻拜之余此小憇憇思防绎昔至今曰悲曰慕曰绳继恐致陨越临难谌适百里半九十里慎终如始惕益深寸田尺宅万几蕴
　　家法一字无逾钦
　　写心精舍【壬寅】
　　书屋曰写心问心如何写绳继固瞠乎安阜縂茫也即如河之决瓠子歌愁惹屡望屡偾事絶望益没把【豫省堵筑青龙冈漫口屡败于垂成因命于上游南岸履看地势为改更张之计嗣据阿桂奏请于兰阳三堡至商邱添筑南隄一道开挑引河水下注商邱归入正河大溜势必全掣约于秋冬间竣事】改别成河成在秋冬者此际岂真恝我岂民诚舍







<史部,地理类,都会郡县之属,钦定热河志,卷七十七>
　　水月庵　在山庄内西北隅东向门外石坊一
　　御书额曰光涵上下联曰印不即离间是相非相悟最澄明处内空外空后额曰圆彻中邉联曰山静尘清水如是观天髙云净月喻本来心门额石为水月庵内殿三楹供水月大士相额曰普陀善现联曰云岫无心防自在石泉不垢见真如庵当西岭深处山之半曰山心精舍由精舍后达西岭山巅一笠登陟愈髙为放鹤亭云
　　御制诗
　　水月庵【壬午】
　　一岭迥隔西东竺庵石径曲通如是花宫林下何殊寳月水中真机不借僧梵清华亦有松风空翠庭隂忽落问谁习寂义公
　　水月庵
　　水月竺庵如是住山心精舍适于旁欲因动静标仁智不向异同论幻常
　　水月庵【癸未】
　　一区竺宇万山中无路其间有路通是水何妨皆是月如如大士坐观空
　　过岭遂至水月庵【甲申】
　　一障隔东西陟髙易降因乘功倍局遂步熟由蹊石栈曽非远竺广宛若徯夕阳别岭上满谷晩凉凄
　　水月庵【乙酉】
　　飞来悬宇驻防嶆大似广寒霄汉髙试看崖枝将磵叶也如碧海舞波涛
　　水月庵【丙戌】
　　梵区本在万山中达观【去声】原如水月同下界毎因翘絶顶广寒何异丽虚空不生波处心恒定大寂光天相【去声】总融未可于斯便止步栴檀林有路还通
　　下东岭遂至水月庵【丁亥】
　　自西降东谓之下自东升西谓之上东西升降本何常由人谓之遂成象日之夕矣降东宜步步隂铺就凉爽竺庵水月碧山凹恰似氷轮呈漭沆适才较量胥戯谈大士如如不动想
　　水月庵【戊子】
　　树色千峯翠浪流花宫悬是广寒秋于中大士如如坐问尔起心分别不
　　水月庵【己丑】
　　迳似虹桥有路登月天天水暎空澄来瞻恰值中元节燃百千灯祗一灯
　　过东岭遂至水月庵【辛卯】
　　自东而升岭谓西自西而升岭谓东崇冈横拖岂有改以人分别致不同适坐夕佳【楼名】揽山气爓爓叶影翻丹翠秋暄未免意向凉图就峯隂皜曦避岩楼已自髙近天畧陟数武岭造巅由斯就下乃甚易峯隂步步随人迁热则喜凉寒喜暖谁恒其情谁知满水月庵中大士云如来转物物物转
　　水月庵【壬辰】
　　波翻万树碧瀛同如是中间梵宇通水月漫言虚想像琉璃界本广寒宫
　　水月庵【癸巳】
　　憇息既已久陟降亦言归山栈下盘旋林光锁翠防竹庵当路中依岩辟禅扉屏营礼大士水月相【去声】依稀是室岂维摩不希花雨飞
　　水月庵【甲午】
　　盘磴下崇椒岞崿更几曲就平得小庵弗庄严尚朴白衣坐大士如月水中浴言一犹不可何况以二目解者曰千江真成狗尾续
　　过东岭至水月庵【乙未】
　　自西而东谓之东自东而西谓之西彼岭何曽有分别人自东西强谓之所以蒙庄真达者著论欲使物物齐今朝适从剏得陟背夕阳指锤峯锤卓立当水月庵户如如大士莲座徯我来屏息一瞻礼向所谓者拟啓咨是第一谛抑二谛无言之示含天倪
　　水月庵【丙申】
　　盘旋仄栈落斜深路便归途竺宇寻大士莲花须上坐如如常听海潮音
　　山心精舍【辛巳】
　　山心有招提恰似水中月大士坐如如清净众香馞返闻得真寂孰髓孰为骨蔚翠自有常受虚总无竭适从西岭下聊就北斋歇即目与题名匪云学禅悦
　　山心精舍【壬午】
　　信步入山深窈窕延幽赏攅簇罗诸峯变幻万象风吹林叶多秋肃鹿声响白泉细愈飒丹枫踈益朗精舍竺庵旁计地才盈丈披数众竒歴若指诸掌
　　山心精舍
　　洒然精舍筑山陲小憇云揽众竒双岭环作阍闼一峯孤柱是鑪锤化工真阅烟霞表道筦非从色相窥不约而来朅尔去普门水月证无为
　　山心精舍【癸未】
　　舍搆半山腰如月水中养暑热不屡登为在云间仰今朝隂而风岩扉觉飒爽因之命笋舆数【入声】息夤缘上歴险欣得夷入狭揽益广种松才拱把期以凌霄长
　　山心精舍【甲申】
　　四邻青障护一迳白云穿精舍花宫侧虚月宇悬种松期合抱放鹤任昂肩憇坐观元化锤峯正靣前
　　山心精舍【乙酉】
　　精舍普门傍趣佳委宛藏鹿声隔林聴鹤羽向峯翔东涧落涨水西岩隐夕阳攀跻原觉热憇坐顿生凉
　　山心精舍【丙戌】
　　水月庵邉搆精舍秋山四靣此为心向东一线开虗白正映锤峯返照临
　　山心精舍【丁亥】
　　庵傍精舍众山心翠展屏风具四临触目何曾劳应接兴懐惟是契深沉收云万树生新色过雨千谿吐细音着句便成成便去所欣芥□了无侵
　　山心精舍【戊子】
　　林岚窅暎处精舍搆其间到此意为寂偶然几值闲空青净秋气泼黛沐峯鬟安得长居是佺乔与往还
　　山心精舍【辛卯】
　　庵旁精舍号山心缭曲因之复窈深庭有香泥鹿留迹树多嘉防鸟耽吟一风月偶来往四壁诗书自古今瞥眼不知几阅歳种松枝榦已森森
　　山心精舍【壬辰】
　　庵旁精舍在久矣号山心地静宜成憇径通不借寻峯犹落伽境树是海潮音愿力知无分随缘且独吟
　　山心精舍【癸巳】
　　子舆氏有言心之官则思是舍山之心其思当属谁色纳山光新题邻旧词是即其思否精舍曰不知
　　山心精舍【甲午】
　　水月庵傍精舍山心自我名之彼水固为假彼斯山岂是真斯昨去今来偶尔花香鸟语不移足识安心竟矣防麽慧可大师
　　山心精舍【乙未】
　　陟降就畆平精舍仍山心菁葱虽四围隙处具俯临假借以为名其义原可寻取象艮为山其德止则谌在止于至善正心圣经箴岂徒缘赏佳吾将勉自今
　　山心精舍【丙申】
　　竺宇邉傍精舍搆坐欣九夏似深秋不因儒墨寻陈迹已忘【去声】筌蹄此偶游忽遇来亲林下鹿可呼相狎海中鸥山门正与东峯对【谓锤峯】鑪锤【去声】之间看举头
　　山心精舍【庚子】
　　精舍搆山心悠然静且深以遥不常到偶暇一相寻纳萦青态庭饶空翠隂鹿声闻弗见叠树锁林岑
　　山心精舍【壬寅】
　　仄迳盘下舆人亦已劳憇言有精舍游目值秋髙閟始豁随现放弥卷宻韬山心我心得无物此中挠
　　放鹤亭【壬午】
　　或有贡鹤者防笼巧庄校曳尾涂中笥藏非本好艰飞羽已翦仰食喉空呌怜其类乘轩荣不存所乐【叶】深山丛樾间放去任腾掉一歳养翼成二歳和子效原在山庄中施亦有佳报林家明圣致张氏云龙调于我何有焉我意其明告既以遂烟霞亦以省粱稻【叶】贵适生物性非学幽人操
　　放鹤亭对鹤作歌【癸未】
