<!-- { "loadSidebar": true } -->
　　竪峯一朶似香幢调御端居朗慧釭徒以肖倪为缀景几曽因此覔心降
　　探真书屋
　　书屋构文园探真事可论所思切乎已时复发于言不着人惊句【此语反杜甫诗意】惟疏茅塞源心传即治法总觉未窥籓
　　延景楼
　　石林云磴极丛攒中有层楼俯迥寛南秀北雄此兼得跃鱼濯鹿岂无端漫訾【平声】燕塞重儓见雅喜倪黄合作看【狮林为倪迂剏始而今属苏门黄氏为渉园又画家有倪黄合作之语假借用之】发帑固逾十家产【凡有经营皆发内帑和雇然较之十家产则已过矣】因之汉史每惭观
　　画舫
　　可读书还可阅画烟波载月那须賖试询数典于何得不是欧家定米家
　　云林石室
　　林态既蓊蔚石势复容裔披林入石迳都有云之意坐室衣裳润不知其来际
　　横碧轩
　　湖裔得平坦虚轩架几楹水山呈动静上下印空明北塞无双处西峯一带横气佳供日夕陶句味精评
　　水门
　　水门来往可通舟有暇还因作卧游却笑武陵夸秘境能无花片付溪流
　　文园四咏【乙未】
　　石
　　南方石玲珑北方石雄壮玲珑类巧士雄壮似强将风气使之然人自择所向
　　松
　　渉园松叅天【呉中狮子林今属黄氏为渉园】文园松齐肩境新斯植墀而亦森苍然右招西岭者老逾彼千年
　　鹿
　　野鹿如牛羊日夕每下来溪边及岩畔可与共徘徊此地之所长江南何有哉【谓渉园】
　　鹤
　　呉中曾一见缀景置雕笼岂如纵以飞来往翺烟空质之倪高士首肯应我从
　　逰文园狮子林【丙申】
　　园里文园才一隅却成十六景分铺取诸左右源堪挹别以高低趣便殊朝暮霭岚标活句清真山水列奇图问从何处得粉本格法依稀自嬾迂
　　文园六咏【丙申】
　　房
　　迹自倪传今属黄世间执业底为常云林图展试一证慙愧草房易瓦房
　　山
　　四面真山中假山颇因诘曲露孱顔暇余偶向其间歩真假何须辨等闲
　　水
　　雁齿桥栏照影红金阊想像画图中虽然入海殊遥近及至其间合相同
　　松
　　峯侧岭端合防缀槖駞教种稚松新设如拱把例桐梓孟氏良言思养身
　　鱼
　　网罟丝竿例不动镜中拨剌锦成云文园当日原灵沼于牣何殊乐利羣
　　蝉
　　流响欣闻绰尔齐【塞外之蝉防古名曰绰尔齐葢谓歌曲者】蛙声自合异高低听来却欲笑王晏鼔吹宁须慙孔圭
　　清閟阁对雨【六月十七日】
　　五月期非舛【尝谓夏月五日一雨实佳昨十二日雨】三庚景最清诗成倪子处画玩米家情远喜山禾润近观水卉荣【前池今种荷正开】高峯对僧防【僧防峯云则雨久否则速晴今见峯知雨弗久也】可卜即开晴
　　题文园狮子林十六景【己亥】
　　狮子林
　　文园塞北此时开移得江南粉本才狮吼一声大千遍悟知无去亦无来
　　虹桥
　　驾水石桥宛若虹波光浮动有无中武夷帐幔何须拟未脱尘寰色与空
　　假山
　　真山四面假成斯其故云何别有思薄假贵真试游目山犹如此戒应知
　　纳景堂
　　面水背山敞四筵景筵远近纳无边洒然对处依然念不觉光阴隔两年
　　清閟阁
　　高阁倪家苑在此既清且閟远尘喧何须更展迂翁画乔树苍山古法存
　　藤架
　　覆桥为架架藤枝引蔓分条叶满披防歩绿阴俯流水漫嫌曾不遇花时
　　磴道
　　磴道层层砌假山林岑曲折费登攀设如次第论诗品祗在郊寒岛瘦间
　　占峯亭
　　一峯之上一亭幽近翠遥青四面酬占取无边好佳处原从脚底漫他求
　　清淑斋
　　山馆清舒祗隔河【斋在清舒山馆之南相隔一河山舘之名　　皇祖所题也】斋名清淑意如何卷阿
　　家法近咫尺憇息中怀肯构多
　　小香幢
　　一间小阁竪疑峯幻作香幢防相容大士有云冺能所不知何物称【去声】清供
　　探真书屋
　　潇然书屋额探真绨几芸编次第陈岂在章寻与句摘要当实责以名循
　　延景楼
　　两曾无拾级寻仍看风树与云岑傥然延景怆然忆大异前廵
　　爱日心
　　画舫
　　塞水艰于可泛舟居然池面贮澄流烟篷月棹随飘漾賖与清河作卧游
　　云林石室
　　云为林复石为室会以天然远以尘而我原非习静者不过偶至一怡神
　　横碧轩
　　近沼遥峯暎绮疏碧霄含葢永如如莫非奇也竒之最轩以无言领有余
　　水门
　　跨水为门月様空往来时许一舟通偶然寄趣因成渉勤政吾当恒惕衷
　　再题文园狮子林十六景【庚子】
　　狮子林
　　今呉中狮子林一三三一了难寻兹来重忆昨年句笑我未忘分别心【御园及文园皆有呉中狮子林并仿云林为图各弆之昨时有移得江南粉本才之句是一是三未免尚存区别见耳】
　　虹桥
　　枕岸如弓未平徐因展歩俯波清波中试看影浮动始信斯桥善副名
　　假山
　　四邻叠翠伙真山名此因何以假顔可识有真那无假庄生齐物破天悭
　　纳景堂
　　近欣水绕远峯罗岂必金阊较若何一着由来取胜者殊他墙外聒笙歌
　　清閟阁
　　城市终输太古山【谓云林清閟阁在苏城中】雅应两字额檐间底须书画于中弆【狮林阁中木倪迂筑以蓄贮古书画人罕迹其所云】水态峯容稡以闲
　　藤架
　　夹桥曲折支竹木种以藤萝引蔓繁莫谓花时率弗遇芳菲意自架头存
　　磴道
　　高低诘曲石为阶行饭恒于此防怀委宛喜他蔵妙趣直毕露有何佳
　　占峯亭
　　亭底由来祗一峯萦青缭白四隣供以兹名实俱收者欲问仙卿【云林别号也】意可从
　　清淑斋
　　架学邺侯富缥缃薫风来处有微凉清舒清淑相照映【山庄内清舒山馆石迳萦纡临湖清漾可以延爽纳凉与清淑斋相映俱芸牕胜景也】一例披芸消夏长
　　小香幢
　　佛阁假山据上层萧然木榻对冓灯问他僧寺住旬日【谓元镇见頋元庆云林遗事】此景可殊曩日曾
　　探真书屋
　　圣贒语无不真者祗在读书人自寻于我为何最亲切始终尧典曰惟钦
　　延景楼
　　南至又看弥月过阶延曦影上帘纹光阴驹隙诚堪惜何暇其间计寸分
　　云林石室
　　室倚石林云吐石静斯为主动斯賔文然写岀倪家号何必其间坐个人
　　横碧轩
　　疏眉八字带西横过雨新螺濯以清返照入湖翻得趣翠云一时明
　　画舫
　　舫非画也而称画岂是安名特好【去声】生看取镜中流动意何殊六法得神情
　　水门
　　弗通车马祗通舟亦得门名枕碧流恰似子防心以会并思言行可符不
　　热河文园狮子林成因再仿倪瓒狮子林圗贮清閟阁中并叠御园仿狮子林图韵【甲午】
　　石叠奇峯水引渠文园题景各分书依稀茂苑境移彼一再狮林图仿予真似望洋叹河伯祗同嗜古事钞胥嬾迂雅爱参佛偈如是欲询可是如
　　驿致苏州所弆仿倪瓒狮子林图再题以句【甲午】
　　岂不狮林宛而兹【御园所仿已成有诗】偶怀南卷驿观之漫言是一已非一应识离斯乃即斯境里倪黄胥幻若【图旧为倪瓒作今为黄氏渉圗】图中燕塞又纷其【既于御所仿呉中狮子林题以十六景复于塞苑仿其景为文园亦系以诗兹驿取南卷欲证笔境若何仍书其后而还之】题成仍付北风去亲爱民情远系思
　　再题所仿倪瓒狮子林圗仍叠前韵【丙申】
　　倪图一再仿渠渠【苏州狮子林御园及此而三皆仿云林为图各弆之】并有题词卷内书翰墨因缘虽慕昔亭台建置觉过【平声】予游观富固输呉会山水清原自赫胥重此拈毫赓旧韵东坡徃事每因如【一韵数叠惟东坡愈出愈奇】
　　再题所仿倪瓒狮子林图仍叠前韵【己亥】
　　由来水到便成渠斯语堪诠画与书园建狮林原慕彼图藏清閟复题予幽佳此日传上塞同异明春证古胥一再仿之一再咏自维何事太纷如
　　题所仿倪瓒狮子林图三叠前韵【庚子】
　　朴室原非夏屋渠爱他宜画更宜书两番粉本粗临彼四韵成章又叠予水复潺湲慿式列春同游豫到姑胥迂翁简笔含多趣面目如之神未如
　　题所仿倪瓒狮子林图四叠前韵【辛丑】
　　逸品倪图蔵石渠仿为一再并题书孤高祗以迹传彼搆筑因之事剏予眷展神游到姑熟几慿清梦拟华胥吟成依旧蝇头写老眼先惭昔不如
　　题所仿倪瓒狮子林图五叠前韵【壬寅】
　　山自围房水泻渠图成题已五番书虽云仿彼真惭彼不曰知予当罪予喜有野禽歌宛转又看小木长【上声】扶胥一时偶尔抒闲兴那较迂翁如不如






　　钦定热河志卷四十
　　钦定四库全书
　　钦定热河志卷四十一
　　行宫十七
　　文津阁
　　宜照斋
　　山近轩










<史部,地理类,都会郡县之属,钦定热河志,卷四十一>
　　文津阁　山庄千尺云之后卜高明爽垲以藏四库全书
　　题曰文津阁与
　　紫禁
　　御园三阁遥峙前为趣亭东则月台西乃西山盖昉范氏之成规兼米庵之胜概矣伏绎
　　御制从源溯流要以知津仰见
　　文思光被涵泳无涯而塞山胜地积书充栋迈古超前
　　信乎川岩灵秀待时启发者也欤
　　御制文
　　文津阁记【甲午】
　　辑四库全书分为三一刋刻一抄录一祗存书目其刋刻者以便于行世用武英殿聚珍版刷印但边幅颇小爰依永乐大典之例概行抄録正本备天禄之储都为四部一以贮紫禁之文渊阁一以贮盛京兴王之地一以贮御园之文源阁一以贮避暑山庄则此文津阁之所以作也盖渊即源也有源必有流支派于是平分焉欲从支派寻流以溯其源必先在乎知其津弗知津则蹑迷途而失正路断港之讥有弗免矣故析木之次丽乎天龙门之名标乎地是知津为要矣而刘勰所云道象之妙非言不津言津之妙非学不传者实亦先得我心之所同然夫山庄居塞外伊古荒畧之地而今则闾阎日富礼乐日兴益兹文津之阁贮以四库之书地灵境胜较之司马迁所云名山之藏岂啻霄壤之分也哉
　　御制诗
　　题文津阁【乙未】
　　庋四库全书之阁凡三文渊文源而外山庄之文津其权舆也阁始于乾隆甲午秋月越次年乙未夏月蒇功适驻跸于此赋诗落成若夫溯源必先于知津与夫仿式浙江范氏之天一阁则记已详言之兹不赘
　　四库书成将弆之范家天一仿而为基营去才择向鼎落今朝弗滞时子晋漫夸秘书逮长沮徒议执舆知名山藏实无过此却待他年枕葄兹
　　文津阁【丙申】
　　四库收精要千秋示率循宁惟资博物端以借修身蒇事虽犹待集成斯已珍【建阁为贮四库全书之用然钞录尚需数年阁中空旷用仿四库书函之式装潢古今图书集成全部架排列亦颇可观】渊源如欲问【仿浙江范氏天一阁规制初于山庄建阁以文津名之御园之文源大内之文渊则皆由此津逮也】应自此寻津
　　题文津阁【己亥】
