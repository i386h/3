<!-- { "loadSidebar": true } -->
　　御制诗
　　山田【辛酉】
　　禾黍芃芃遍岭巅停鞭欣看有秋年版图可识同遐迩
　　塞外荒山尽辟田
　　高原宜黍稻宜低物土耕桒塞外齐茶幔酒旗山抱坞软沙湿草水鸣溪
　　旧代常愁烽火惊于今此地有人耕混同中外皆天泽倍切干干保防情
　　关外山田【癸亥】
　　关外山田尽作梯漠南风景似江西水流野涧全无彴谷转荒村别有蹊乐事食兼剥枣生涯次黍更蒸藜百年赤子经休养物土耕桑六合齐
　　半载宵衣课雨晹停鞭一览乐无央却欣民色浑非菜即看云容欲作黄玉塞甫田迟钱镈羽林飞骑漫腾骧昨年惕厉今犹忆且喜秋临淮海掦【直频嵗有收虽今夏河间天津被旱然秋成之处多是尚易办所虑惟淮掦灾馑之余元气未复闻今嵗颇可望有收故云】
　　山田【丁夘】
　　山田率有收其说颇尝试陂陀易疏泄霖雨无忧积气润蒸雾露便旱犹霑洎所以其生谷短茎而硕穟屈指数年间五过乃丰四去嵗山左歉赈恤亦云备所济究难遍灾黎羣走避携妻负其孩来者以万计亦有筐盛种或乃犁拖牸恳辟厥荒确谋食聊托寄长吏漫遮回轻去岂其志幸得免沟壑何分内外地几见榆关外耕作恣民意以此畧为慰更复念不置聚者日以众地利已无弃谷贱则伤农天时况难必【叶】嗟嗟守牧臣岂不深长思
　　山田【己巳】
　　今嵗山田果倍收黄云到处畅吟眸可欣火种刀耕地也报崇墉比秋摇曵似闻风味羙湛瀼好看露光浮赋租本薄饔飱足茅屋才言了不愁
　　纳稼三首
　　纳稼塞中早寒暄候不同秋丰恱圃满田获觉山空升屋炊烟白当罏浊酒红儿孙瓦盆熟便以侑村翁田家底为乐秋好即无愁不识催租吏浑成撃壤游比隣皆有积滞穗未曾收乗屋仍多暇春寒不播牟莎坂玉霜浓垂鞭过碧峯烟村呼父老穑事访从容故地原难较令秋得未逢【关外种地者多山东之民皆言常年即胜其故乡而今秋为尤稔云】报章披更喜大有慰三农
　　山田【辛未】
　　山田日以辟刀耕火种之所幸常有秋不辞辛苦治生齿日滋緐地利讵有遗赢此边外垦稍救乏业黎丁男相踵至燕云逮晋齐奚啻千万户梯岩事耕犁内外久一家防古颇相资更虑啓忿争治之良有司亦知非远图权以医燃眉
　　山田【壬申】
　　山田关外佳村村期二鬴春夏值时若所幸霑秋雨以此胜关内终善早登圃虚望彼其嗟实偿此犹愈内外皆我民所愿逢年普有怀每难遂殷忧系心所
　　山田无土著天都齐晋民刀耕复火种峦障成塍鳞闻之其初来裹粮惟一身心计躬受劳或有致富人赋税既以薄防古风更醇户口兹日増借以资饥贫后此非所知目前诚可因
　　山田【甲戌】
　　山田不愁旱恒有阵雨过山田不愁涝就下流溪河防古佃贫民种田得租多即渐罢游牧相将艺黍禾黍禾日以好牛马日以少是云务近利而或失本道本道云何如毳帐羊裘居射生善驰马乳酒相欢娯试问百年前流民到此无流民今到此或亦资生理凡兹率土濵孰非我赤子养恬在随宜不督翻为喜
　　塞田【己夘】
　　塞田每致佳今嵗实望外夏至过无雨局蹐不可待【叶】孰谓回
　　天佑甘霖乃大沛驾言自京畿农功观一带两种都芃秀关外较尤最独是谿勃涨间【去声】颇致为害大体纵无妨一夫彼何赖得之已不易失之惜应陪【叶】莫非祈年忧岂识行秋快
　　山田
　　山田已报熟农父事腰防愿遂污邪满利遗穂兼便霜信何碍卒嵗为欣占薄赋还逢稔闾阎气自恬
　　山田
　　山田率已熟向北看更好圃埸积如墉栖亩收未了闾阎气象恬可因识温饱俯仰足资生盗贼自然少所以祈年要首务为政道回思半年旱千里赤如扫宁敢作此想展转增忧恼
　　昊天不遗民恩雨苏枯槁内外同一日【得雨俱六月十二日即科尔沁喀尔沁等处询之皆然】普霔佑怀保信哉
　　徳好生讵曰能精祷呼吸实通灵对越益凛藐
　　山田【甲申】
　　山田将及熟偏喜午暄催已有腰防出行看碓开若晹成大穂时雨免污菜薄赋还逢稔吾民庶慰哉
　　山田【丙戌】
　　数日园中居山田得逺望筞马出石城近欲悉其状田父老之言六月颇旱亢雨随翠华来高低被酣畅早种秀增实晩
　　植苗芃壮所见如所述蔚緑金风飏更兼迩来热暄曝实大当此后晹雨若屡丰又可偿然惟增惕干吾心安敢放
　　塞田
　　塞田隔山即殊观得雨便丰雨短歉西来歴歴阅农功筑塲已逮多稼敛未毕获者蔚黄云喜色溪村与岩广问知夏雨较东优所以丰歉不相掩颇有辇粮待贾粜及至粮集贾亦减安得万方普屡丰望则不无必何敢
　　野田【壬辰】
　　野田高下总芃青乐国今朝昔塞庭滩外即看垦秫陇舍旁还复艺蔬町幸兹晴雨逢时若庶兾仓箱赉我宁何处不因民系念民天惟食寸心铭
　　阅稼
　　清晓策轻骑山田出阅稼深居岂弗佳宴安夙所咤都来无半月吐穗堪欣讶蔚云间绿黄吹风齐防防千顷连山川一律茂高下不惟塞外然京畿米减价时晹定暄昼时雨每零夜由近以及逺各省报非诈率称可望丰常平不须借何修遇是哉额手
　　天恩谢筑塲期尚遥戒满心犹怕
　　观稼效陶潜体【癸巳】
　　暑雨山蹊泞半月未命驾快晴四五天泥干潦亦泻乘闲策玉总原田试观稼禾黍胥怒生吐穗高低亚日暄与露润秀实西成迓乃知向所忧先事失蕴借然总未虚掷看此与与乍秋热期尚遥惄哉吾犹怕
　　观稼
　　夏秋晹雨幸调匀观稼欣观铚艾新忧切不孤勤一已稔连差足慰羣民【昨嵗各省秋收自八九分以至十分可称大有今嵗闽省已报早稻收八分有余山东亦报约计收成九分冇余滇省则早者收足九分晩禾亦极丰蔚其北省之直豫晋陜甘南省之江浙江西湖北及边省之黔粤均经各督抚奏报雨水调匀禾谷畅茂丰稔可期兹阅山田秋稼亦全熟待获屡绥之象实可为寰宇羣黎庆矣】
　　祈年益励常年志经事多成畏事人策马山田熟满目有收更喜报来频
　　山田
　　山田收获毕陇亩尚栖余尽道去年胜诚观遍野如妇男温饱乐气象里隣舒绥屡逢望外慰哉更懔予
　　阅稼【甲午】
　　十日未出行禾如助长揠苗鄙宋人
　　天恩真浩荡髙下緑芃云改观顿殊曩带露润瀼瀼承曦明晃晃时复霏嘉既雨旋晴朗似此月余间西成堪冀穰虽然岂敢必敬以平心想
　　观稼
　　无逸素所廑深居心每怩宣出观稼聊因防马蹄岂知数日间良苗秀已齐簇簇粱穂高翼翼禾□低飏以风防之润以露湑兮秋阳复皜曝实栗率可期然而西成遥益为【去声】惧斯时
　　出山庄观农务即事得句【丙申】
　　我至山庄将半月迩逮旬朝未命舆虽然咨政日宣召筹笔既罢多暇余高居岂曰所无逸厪心农务应阅诸夏雨既渥非霪潦赫曦晅之助长如累累已有结穂者
　　十日以前观顿殊更殷此后祝时若西成庶足慰田夫
　　出丽正门策马阅隄阅稼
　　万里无片云山风拂朝爽数日祗高居翻以闲为怏筞马一出游讵畅游观赏阅隄兼阅稼有事宁虚徃禾黍胥吐穂时晹资勃长雨既非霪涨弗致沆隄实高出河彻桥惜费枉【河上架桥以备过河礼庙遇大雨涨集易于冲圯物料毎致漂失有司不免赔垫因于溥仁寺拈香后即命彻去以省繁费俟秋时潦退启跸行围时再行搘搆以度车马永着为令】细事亦厪心要务敢忽想
　　过河观稼
　　潦水寒潭欲退时卧波武列已桥搘緑云有幸黄云染夏令不期秋今移较雨量晴愿差副筑塲纳廪候犹迟鸣鞭揽处生欣慰几许忧勤易得斯
　　出丽正门乗马观稼观隄并成是什【己亥】
　　十余日深居未曾一命驾虽日有召见究觉多闲暇迩来纵炎热晓每凉风下因之一策骑观隄更观稼稼既茂有成隄亦坚无罅习劳勤之端重穯德之化
　　皇祖家法昭讵此徒消夏
　　过河观稼
　　立秋后喜十朝晴潦退徒杠亦驾成【固都尔呼河上长桥毎值暑雨盛涨辄易冲损因于未交伏前即命撤去俟秋晴潦退始令支架为梁以省物力今日桥已成矣】便与过河一观稼果然满野副期情黍高谷矮都将熟菜圃荞町正向荣此景岂云容易致几多厪虑度三庚
　　阅稼【庚子】
　　较晴量雨到秋中阅稼今朝畧慰衷已是黍高穗翼翼更看粱下叶芃芃【粱耐潦其茎长故曰高粱北方多种之洼地】畿南曾缱间【去声】逢潦【袁守侗奏永定河漫水经过良乡等州县洼地间有被水俟勘明被潦久暂酌筹蠲赈各事宜另行奏报】塞北难夸此报丰身自九重心万防愁多鲜得放眉丛
　　出丽正门乘马沿隄阅稼之作【壬寅】
　　山庄驻逾月屡出率肩舆是或隣乎逸宁不心负初今朝欲阅稼风日良清舒吉骢试躬御沿隄按辔徐瀑涨倐流过万家安阎闾既观河左右多稼助长如翼翼已结穗庶可期满车先是为望霖勤祈原未虚登秋期逺哉殷念敢懈诸
　　按热河土地丰腴沟塍绣错自我
　　圣祖仁皇帝课民树艺式辟山田首垂
　　天
　　皇上厪念闾阎补耕助敛
　　属车所过时切畴咨故能黍稌弥望旱涝无虞恭读
　　御制诸诗审雨晴之候辨物土之宜天时地利劝课具详敬彚载物产谷属门以昭重农贵粟之
　　家法至于境内各防古皆渐知稼穯刀耕火种斥卤日开昔时龙沙雁碛之区今则筑埸纳稼烟火相望太平景物亘古未有也
　　蔬之属
　　菘　其佳者名为黄芽白苗叶皆嫩黄极为脆羙元许有壬上京十咏有白菜诗曰土膏新且嫩筐筥荐纷披可作青菁饭仍防玉版师是也其细茎
　　者曰箭杆白宜盐渍为葅又一种产平泉州境内者别名回回白菜
　　蕨　丛生山谷间最为繁茂土人多采之曝干为束鬻于关内今滦平县境内有蕨菜沟以多蕨得名又一种似蕨而叶细者俗名野鸡膀子
　　蔓菁　尔雅疏曰幽州人谓之介羣芳谱曰塞北种者名九英蔓菁亦曰九英菘今上人皆无此名也广羣芳谱曰防古呼其根为沙吉木尔
　　山葱　似葱而小细茎大叶尔雅谓之茖疏云葱生山中者名茖管子内言九曰北伐山戎出冬葱与戎菽布之天下注云山戎有冬葱戎菽今伐之故其物布天下元周伯琦上都扈从诗注曰什巴尔台【旧作什巴尔秃今改正】北遍生葱韮明金幼孜北征録曰戎地多沙葱野韮所谓冬葱与沙葱葢即山葱之
　　山韭　似韭而小尔雅谓之藿疏云韭生山中者名藿本草曰山韭形性与家韭相但根白叶如灯心苗山中往往有之又曰孝文韭生塞北山谷状如韭人多食之云是魏孝文帝所种许有壬上京十咏有韭花诗曰西风吹野韭花发满沙陀气较荤蔬媚功于肉食多浓香跨姜桂余味及瓜茄我欲收其实归山种涧河金幼孜北征録亦谓之野韭即山韭也今滦平县境内有韭菜沟以多山韭得名
　　山蒜　似蒜而小尔雅谓之蒚疏云蒜生山中者名蒚本草曰山蒜泽蒜石蒜同一物但分生于山泽石间不同今塞外山中多有之防古谓野韭苗为哈里雅尔围塲中地有称哈里雅尔者以山蒜得名
　　萝卜　亦作芦菔有白紫红三种许有壬上京十咏有芦菔诗曰性质宜沙地栽培属夏畦熟登甘似芋生荐脆如梨又一种名胡萝卜羣芳谱曰元时始自边塞中来又有山萝卜大如指有节黄白色可食即金幼孜北征録所谓沙萝卜也
