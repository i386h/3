<!-- { "loadSidebar": true } -->
　　新秋月
　　连日翳秋云防胧度哉魄今朝碧宇净恰值上夕西岭挂银钩东冈映虚白隔林散疎影入水澄空迹嫦娥作中秋益复饶光泽圆规底须盻塞景聊堪适
　　塞上山
　　层峯髙矗觉天低蔚緑萦丹霁景防树列周崖成鹿柴花披乱锦防霜蹊经时几欲忘龙塞佳处还教迟马蹄自古诗人多未到独留生面待谁题
　　闗山月四首
　　林中防杖雅宜骚客之招座上停杯聿称诗人之问况乎金秋云仲玉魄就圆值此日之龙堆益增佳丽非昔年之雁塞惟助凄凉聊即景以拈题用寓懐而展兴体成七絶诗各一章
　　岭头月
　　侵人夕霭怯衣单是处川原近广寒却似今朝东岭上嫦娥双手奉金盘
　　平湖月
　　平湖淼淼望无穷镜様圆规印碧空何异洞庭防叶脱鸥波潋灔鲤鱼风
　　碛中月
　　笛里闗山牧马嘶秋声秋色总诗题谁知此夜中庭月曾照当年戍卒啼
　　氊庐月
　　铃索栏边忆桂花垂垂金粟几枝斜结璘独不孤诗约依旧光明映緑纱
　　中秋夜作
　　东冈出较迟露立意何为但是秋中月那无即景诗看从峰口吐延得树头移塞景清如此秋思动者谁
　　塞雨
　　塞雨洒深秋清吟兴悠遥峰青乍掩空宇白如流牧马声全息虞人火未收苍茫烟霭意恰似凭江楼度林霑落叶拂鸟湿轻翰沙碛浑无坱蹄涔畧有澜却迷千里翠防觉一畨寒赢得氊庐暇拈题兴未阑
　　意行
　　意行骑马徐馺婆塞山碛水来防我忽上层峯下视云如泛千里凌风舸潦收防口汲冷泉叶脱枝头摘残果松厓雨后绿髯张枫岸霜前赤霞鎻萦青缭白含大虚干端坤倪豁閜更从天外眄遥尖防防烟螺殊砐硪飞来灵鹫只虚名似对雄风言堀堁应接无暇足吟拈千仞冈头凝虑坐今朝御凤小游仙洪崖右拍赤松左旷观契妙所得多谓予从禽聊复可
　　晓月
　　过望月就匡大明引朝暾寒光尚欲流素影直可扪中秋倐已徂抚景懐髙奔谿霜防清冷峦烟互吐吞西宇不忍倾隠隠留纎痕
　　即事
　　忽卷朝岚露嶂屏芙蓉面面佛头青瀑飞天半徐聴处疑是东阳水乐亭
　　紫翠缤纷万状竒停鞭揽结恰移时有情诗思无声画谁为山灵一写之
　　绣壁
　　绣壁云开当面时是他是我费寻思若云他我原无二碧眼胡僧笑汝痴
　　读书效朱子体【丁邜】
　　古人曾有言力学如行路设不进一步即为退一歩髙秋驻行宫清暇鲜几务耽书有宿縁娱此深山暮即景自体验未觉胜前度踟蹰生愧慙空复寻章句
　　行漏
　　塞北燕南随境别风晨雨夜报时同因之悟得相应处只在寻常不息中
　　凉
　　塞雨能增冷秋山不障寒马蹄轻可试鹰羽劲思抟埭草将霏白峦枫欲作丹总催秋稼纳农庆筑塲寛
　　晓行
　　晓行亘驿路袷衣侵峭凉爱此晨曦殷离离白露光马度阪莎湿风拂崖荔香山田铜雀鸣秋稼如云黄谁云地利遗垦植弥遐荒究不免饥寒翻以增徊徨
　　新月
　　西宇遥看挂玉弓中秋数【上声】日未云中已胜十一月中月普照三千空外空
　　椒风荔影共徘徊疑是仙家白玉台漫説钱塘潮好看万山齐赴涌金堆
　　朦胧烟树夜斋清借助遥村双杵鸣防得前秋诗境界太虚何物惹闲情
　　沈家村
　　前嵗沈家村他处歉秋此较好今嵗沈家村却同他处登万寳安得遍海宇皆似沈家村旱暵可戽涝可泄五谷常获孶鸡豚村内老翁抱其孙怃然独不喜蹙眉相与言三时勤农实已惫逺近俱收向谁卖
　　塞山
　　塞山纷合沓逺近望中分有树都张锦无峰不范云马前横黛影空际叠螺纹孙绰天台赋如大块文
　　雨
　　塞雨洒凉秋山云涌似流轻寒增幕底野水涨谿头牧马嘶声壮饥鹰侧翅愁命车传罢猎聊学魏文侯止顿就平崖千庐次第排攻车虽有制渐石亦堪懐枫岭湔红叶兰臯润绿荄消闲帷殿里书史作生涯
　　晴
　　急雨如飞晴亦速袷衣马首顿生凉擘云朱鸟天中杲朗照千峰紫翠光
　　椒风
　　谡谡椒风壮商声果是商入林惊落叶隔岭淡晨光借草全霑露纯绵且御凉吟成聊纪节属赋让欧阳
　　八月初十日对月有作
　　东岭渐徘徊流光朗碛台弓将欲满桂树若为栽五日何须盻中秋依旧来棘闱相照处遥企得真才
　　晓行即景
　　夜雨酿晨寒曦轮隠峰半旋旋暖光吐林樾增辉绚露重马蹄湿峦鸟道转旷谷卷千幕野火腾余爨气压不能升结作白云片始穿云际出忽据云上看乃知岚霭竒总自人意幻揽辔立斯须清吟纪所见
　　中秋即景
　　岂夸朗朗与昭昭大漠凄清天泬寥万里隂晴同此夕千秋吟赏逮今宵緐弦急管声翻閙氊室藤牕兴自饶莫更翠峰升极顶嫦娥那许便呼招
　　叠旧嵗中秋帖子韵并令梁诗正蒋溥和之【有序】羲和转嵗仍当少昊萧辰塞碛冝秋恰值望蟾佳节眄侧峰与横岭都归朗照之中更荔露而萝烟总助广寒之景单椒止顿万幕云披兰殿称觞千秋山对欢同中外翠并花饼分颁泽逮舆儓原鹿与泽麋遍及又何必中庭地白叹秋思之谁家塞外草衰感边声之四起者哉因思鸾牋防帖创自去年便教步韵连吟用酬今夕纵非彤墀琐闼陪属车者越有邹枚何妨摛藻拈豪居右座者莫期司马爰成首倡各进载赓
　　风清月白好秋闲应节吟诗不可删底事今宵轮见早此山髙外更无山
　　嫦娥还守一轮光彷佛风吹桂子香今夕三条银烛下万人昻首眄云匡
　　帖子宜春例可师堆盘饼入新诗偶拈旧韵氊帷里不异秋风太液池
　　籁是仙韶松是楼广寒法曲防中秋便教即景龙堆畔也胜徴词玉殿头
　　晓月
　　露凄风碧汉陲寒光偏共晓光披莫嫌规影将亏半不让团圞三五时
　　萧疎凉影落枫楸白处防知涧水流西岭不教飞度速应縁囘首惜中秋
　　大漠四更山吐月秋风八月马嘶晨前年诗景分明在莹目清光不染尘
　　山雨
　　山雨斜飞马上看崿峰浴翠树湔丹溟蒙作势霏林雾倐忽奔流涨峡澜麦陇菜畦方沐泽氊庐布帐漫愁寒清吟别有闗心处万虑何能一慽欢
　　阅本口占
　　此丰彼歉总难同物理人情岂易穷只有孜孜勤政意无分塞外与宫中
　　霜
　　塞垣先识冷白露早为霜度草无留緑霏林不约黄萧森余夜气熠燿晃晨光鸿雁偏知信南飞呌数行
　　山市行
　　海客谈蜃楼绛宫明灭杳难覩齐人诩瀛洲三岛荒唐无处所岂如山市擅竒观惜乎初未闻之古秋山行旅旧曾图烟树苍茫知几许水气岚光同一如爰为标名诗以谱雁塞龙堆万岭盘风清霜白九秋序晓星初上残月明寥天将曙朱轮吐停鞭絶顶少徘徊山腰荟蔚才一缕非烟非雾复非云如岳如楼更如橹须防变幻满空白几防金焦露龋龋翠柏丹枫时隠现陡壁悬崖互容与乍合倐离难捉摸马腾波赴谁部伍如从云海泛骞槎咫尺琳宫并瑶圃谷神游戏有是哉画家留白此鼻祖
　　暖
　　侵寻软暖变轻寒栁尚拖青枫半丹因识秋光留避暑【木兰行猎毕将回跸驻避暑山荘】从教凉意别兴安风縁谷旷全非峭天为山疏渐觉寛菜圃荞畦均倍获农功南望顿生欢
　　九月朔日作
　　夜雨涨野水晓风驱絮云驿路九秋景客鞭凉露晨鹿柴有人家烟火东西邻塞行将及月闻鸡意却欣万里玉闗外忆彼长戍人
　　村行
　　山田收罢圃场盈拍拍时闻耞板声一路好秋经饱看思量不负亸鞭行
　　防槐环栁柴扉接背嶂临溪板屋重不道古来征戍地家家水碓熟冬舂
　　老翁曝背绕儿孙莫笑田家老瓦盆东舍炊烟引西舍后村流水到前村
　　韭圃松畦生意足豆棚瓠架叶声干从容茅店咨终嵗迤逦兰衢破晓寒
　　防缀霜华白石津荜门隠映静无尘隔林却见青帘飐便有寻庐问酒人
　　妇织男耕长作计鸡鸣犬吠镇相闻即看边外闾阎富百嵗熈和岂易云
　　即景
　　万嶂自缜纷中峰独出羣红霏殷露叶白重防霜云涨影悬崖落剽声古寺闻诗人易看待防笔与平分一岭界双水双流滙一溪问谁为布置莫与识端倪野鸟呼名异山田纳稼齐侵镳寒气重满谷霁烟低素节凄清里秋山来往中赏心随所遇拈咏讵从同树耐防霜缘峰衔落照红豁然无防翳寄兴在长空
　　振萚行
　　山庄逥跸林犹绿一夜霏霜幻何速兼以谷风飒沓之振萚须防万山秃鹿呌榛烟失所藏幽禽下树残黄平湖贴贴如湔锦奚必三湘七泽傍宛转忙飞更问委忆六年前曾咏此同时赓者存殁半况兹薄质胡可恃
　　雨【成一韵体】
　　刚觉诗题少山灵送雨霏应縁留宿宿便与驻騑騑罨牖峰无滓迎阶菊有馡晴开云巘迥画境是耶非
　　晓行
　　寒峭霜蹄重长村复短村意行供揽结到处足鸡豚度寺闻清磬停鞭爱晓暾石田租税少无虑吏敲门













　　钦定热河志卷二
<史部,地理类,都会郡县之属,钦定热河志>
　　钦定四库全书
　　钦定热河志卷三
　　天章三
　　御制诗
　　示七弟及诸皇子【己巳】
　　汝曹读书久兹命随时巡讵云事嬉逰吾意良有因
　　祖制不可忘勉继在后人汝观此稼穑勤哉劳万民汝观彼部落何以来相亲乘马汝安逸仆役殊苦辛深宫汝丰裕蔀屋多窭贫见猎可悟学射鹿应懐仁絜矩汝其蘉大防斯畧陈
　　即景
　　洞房云馆皆依旧前嵗今朝顿不同我是逭愁来此地【近作早桂诗有塞逰兼拟逭神伤之句】翻教即景惹忧忡
　　中元夕放灯
　　烟光露色早秋天望夕氷轮满意圆例事盂兰梵呗便看朔塞放灯船照岩霞锦惊眠鹿贴浦云葩缀败莲
　　千古诗人吟不尽湖山风月总无邉
　　山中雨景
　　山庄驻跸逢秋雨净涤余炎益晩禾行旅何曽愁且怨农夫祗觉舞而歌
　　朶云刚见吐遥峰雨不崇朝膏泽浓好待晴明咏新景万山濯出紫芙蓉
　　防经塞树声偏壮籁度山楼气忽寒却为空蒙宜縦目添衣还倚石阑干
　　鹿避湿依深树立鱼喁沤傍碧荷浮金官权被山灵擅幻得新秋似杪秋
　　题蒋溥写生即用其韵
　　露玉风金塞景清秋花待客发幽荣拈来迦叶不禁笑问去嵇含无定名细朶含飔银麝艳斜枝暎水锦妆明师承家法闲图出【溥父廷锡向曽扈　　驾塞外图山花以进是图仍旧稿也】右相丹青有后生
　　张若澄塞山欲雨小幅
　　西岭吐云东嶂合荟兮才间复滃然従知墨戱王洽意在空蒙作雨前
　　雨后
　　雨后泉声壮风前树态狂洗空万里碧变一畨凉谷霭凝朝润秋花散晩香向来无此景始快宿心偿
　　偶成
　　低树以为帷髙树以为幕山鸟不惊人选枝山果落
　　即事
　　云里峰姿开锦绣风间松籁韵笙簧乍当日午微嫌热便忘清晨尚怯凉
　　野水无心东复西闲云不系髙忽低蹊花露满知蛩乐岩柏月明迟鹤栖
　　窻间坐爱峰迎面树下闲来鹿乳见羽客若求不老法应于此处劚灵芝
　　波光不让琉璃净岚翠常如帷幄浮数日幽探清兴足明朝去赏塞垣秋
　　晓行二首
　　背指云庄碧巘标轻寒微递素秋朝两山抱谷行十里一水萦流渡廿槁常喜村墟闻犬吠不教父老讶鸡翘精蓝犹在翠微里只许钟声林外飘
　　漩澓回环白石磷苍苍露芷更烟苹源头自是新过雨渡口旋看暴涨津通野望中全入画问程行处那生尘所欣髙下丰收定才得茅檐鲜叹贫
　　凉
