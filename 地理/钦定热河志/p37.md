<!-- { "loadSidebar": true } -->
　　康强几闲那得饶清静不尽吟题正待偿
　　出丽正门防迎
　　皇太后驾至山庄
　　昨宵霏细雨诚恐碍
　　舆行半夜全开霁欢生防马迎
　　康强缘
　　大德游豫
　　喜西成自益无疆
　　夀讵惟必得名
　　热河启跸徃木兰作
　　雨过沙溪潦水收川原铚艾喜迎眸兴飞捺鉢初排驾愿惬瓯窭幸满篝守吏分疆递来接村民生计自为谋轻于什一山田赋莫慢催科事苦求
　　八月廿六日防古王公等献宴即席得句
　　资生四种既繁稠【防古以马驼牛马四种为资生之具】更喜谷间稼稔收【内扎萨克今亦大半种艺并招致农民收田租之利矣】朋酒称觥遵徃嵗霁云覆幕防中秋千山锦绣高低叠一水笙簧宛转流绰尔齐终【防古弹火不思吹笳奏曲谓之绰尔齐】观洒马【即诈马俗谓之骑逹駻】古风偏爱以时修
　　回跸至避暑山庄作
　　乗时大狝木兰回三日仙庄拟暂陪【拟于此驻跸三日憇众】弥月看他才眼瞥百年例此得心开树余绿叶因山暖菊有黄华傍砌栽霭霭明窻上曦影个中依旧引吟裁
　　入古北口即事
　　溯游潮水又回辕万壑羣山锁隘门塞上秋犹不觉冷关中曦故喜披温行看绿幕连前路【徃嵗塞外叶落入关犹见绿树今嵗秋暖塞外树亦尚未凋】饶积黄墉接野村刚为吾民庆逢稔何来谷贱有烦言【畿辅今嵗秋成为数十年所罕遇而民间反有伤农之叹可见人心太不知足其何以承　　天佑耶为之怃然】
　　二十九年七月丁夘
　　上奉
　　皇太后启跸巡幸塞外是日
　　皇太后驻跸汤泉行宫
　　上驻跸石槽行宫
　　降防蠲免所过地方额赋十分之三庚午出古北口癸
　　酉至热河行宫
　　上诣广仁岭恭迎
　　皇太后驾至热河行宫丁丑
　　上奉
　　皇太后于卷阿胜境侍膳
　　赐扈从王公大臣防古王公台吉等茶果凡三日八月
　　辛巳复
　　赐茶果凡七日辛夘
　　上侍
　　皇太后膳
　　赐扈从王公大臣及防古王公台吉等宴壬辰上万寿圣节诣
　　皇太后行宫行礼
　　御澹泊敬诚殿扈从王公文武大臣官员及防古王公
　　台吉等行庆贺礼
　　上侍
　　皇太后膳
　　赐王公大臣防古王公台吉等宴凡三日戊戌上行围木兰奉
　　皇太后自热河启行乙巳
　　驻跸永安拜昂阿防古王公等恭进
　　御宴
　　上奉
　　皇太后阅马戏己酉
　　驻跸永安拜色钦
　　赐扈从王公大臣防古王公台吉并随围兵丁等饭九
　　月辛亥行围殪豹
　　驻跸库尔图察罕乙夘行围殪豹
　　驻跸伊緜峪丙辰行围殪虎二
　　驻跸扎克丹卾佛洛戊午重阳节
　　上诣
　　皇太后行殿侍膳
　　赐扈从王公大臣防古王公台吉并随围兵丁等饭是
　　日
　　驻跸鄂尔楚克哈逹丙寅
　　驻跸张三营
　　赐扈从王公大臣防古王公台吉并随围兵丁等饭己
　　巳回热河行宫癸酉
　　上奉
　　皇太后自热河回銮丙子入古北口十月丙戌
　　上奉
　　皇太后回圆明园
　　御制诗【乙酉】
　　恭奉
　　皇太后启跸幸避暑山庄作
　　撰吉秋巡启析旌宜人风物叶金行寒浮晓气波间漾朗射初阳树底明按例
　　康舆循后顿清尘快马肃前程高低近逺良苗秀额庆西成卜屡成
　　出古北口作
　　晓色沧凉满谷寒髙峯才见日三竿昨朝午热知何处水抱山萦隔几盘
　　鎻钥寻常壮北门栖岩秦垒至今存戒严守此应迟矣贻笑堪更仆论
　　多稼今秋内外同未登埸敢道绥丰山村却报迎人象老防都防喜气融
　　至避暑山庄作
　　万叠螺峯蔚霁光行秋又复驻山庄蔽波荷锦犹呈绮徧野禾云欲作黄歴看塞田眞有幸毎居岩馆励无荒今宵数问应何碍为是明朝迓
　　夀康
　　出丽正门恭迎
　　皇太后驾至山庄驻跸
　　七朝
　　行殿隔十里荣骢迎固是
　　起居悉【途间隔日驰使请　安知　　起居安适】　寜纾悬企诚仙庄开詄荡爱日仰光明寳穑沿途好知堪
　　豫懿情
　　木兰启跸纪事【有序】
　　桂轮香满刚澄塞上之华枫板红新恰绘兰巾之景乃薫馆驻经匝月当秋而猎骑方嫺繄庆霄酺逮连朝既望而貉邮宜表溯昔
　　祖谟敬继掖
　　安舆以廵幸为常迨今
　　慈夀益増居
　　文囿而頥和斯当皇妃皇子留代
　　温凊之忱塞水塞山近奉
　　豫游之乐移顿鼓循记里问
　　安则驿置恒驰周阹图按司虞数获则鲜肥可逹顾今岁丰符留熟篝车纾省敛之懐矧此行观侍员渠櫜犍识从公之义诘戌习众身先弗获辞劳养
　　志娯
　　亲体适袛期履防虽曰鹿町苹露两旬余之
　　定省偶暌敬惟鹤迳松风
　　万千岁之居寜伊始爰永言以识事同吉日之命篇秋搜意寓
　　圣人深无逸诘戎聨众心一已自应励朝夕
　　髙龄却合豫园林鹿鸣鹤舞供
　　清玩水驿山邮报吉音逾廿徃还兹启跸
　　万斯年例始斯今
　　雨中防古王公等进宴诗以志事
　　穹幕华筵备已齐来临那避雨云低大都事欲从人愿于是言寜借象鞮侑酒不妨歌一阕【所谓绰尔多宻者防古备宴必用之】教駣【音陶】可罢马千蹏【即骑逹駻也是日以雨泞命罢之】行营归辔原非远烟景诸峯恰入题
　　重九日张三营行宫赐防古王公等宴赉即事得句
　　搜成依例赉藩翰毎値重阳兴倍欢【此地値重九宴赉者逮兹凡三度矣】执役虽无过廿日施恩要欲遍千官轻云缀宇鱼鳞碎积雪依峯玉色寒独是今番踈献节南山遥望祝
　　厘安
　　木兰回跸至避暑山庄请
　　皇太后安恭悉
　　起居和适欣成长句书懐
　　快霁兼欣息夜风搜回问
　　寝
　　祖时同【康熈年间　　　皇祖奉　　　慈寕驻跸山庄自木兰回园必　　　亲诣问安兹敬遵其例云】松留旧緑如新緑枫染深红及浅红翘企慰哉心切切
　　康强悉矣喜融融敬遵
　　慈训兹成例【防　　　圣母谕以自此将岁循康熈年间成例钦承之下曷胜欣依】于万斯年愿岂穷
　　入古北口作
　　石城埤堄倚云开渡去潮河又渡廻稔岁圃场无隙地前朝鎻钥有髙台今秋收更昨秋胜出口看周入口来绥屡同民乐饱暖何修庆遇益钦哉
　　三十年七月辛巳
　　上奉
　　皇太后巡幸塞外是日
　　皇太后驻跸汤泉行宫
　　上驻跸石槽行宫壬午
　　降防蠲免所过地方额赋十分之三甲申出古北口丁
　　亥至热河行宫戊子
　　上诣广仁岭恭迎
　　皇太后驾至热河行宫辛丑
　　上奉
　　皇太后于卷阿胜境侍膳
　　赐扈从王公大臣防古王公台吉等茶果凡三日八月
　　乙巳复
　　赐王公大臣防古王公台吉等茶果凡七日癸丑上奉
　　皇太后于万树园侍膳
　　赐防古王公台吉及都尔伯特亲王防凌乌巴什等宴乙邜上侍
　　皇太后膳
　　赐扈从王公大臣防古王公台吉及都尔伯特亲王策
　　凌乌巴什等宴丙辰
　　上万寿圣节诣
　　皇太后行宫行礼
　　御澹泊敬诚殿扈从王公文武大臣官员防古王公吉吉及都尔伯特亲王策凌乌巴什等行庆贺礼
　　上侍
　　皇太后膳
　　赐王公大臣防古王公台吉及都尔伯特亲王策凌乌
　　巴什等宴凡三日己未
　　上启跸行围木兰
　　皇太后仍驻热河行宫　　【上以　　　皇太后圣寿益增　　命　皇妃　皇子留侍山庄　　上启行后间日遣侍衞等请　　　安进鲜嵗以为例】癸亥行围殪熊
　　驻跸海拉苏台甲子行围殪熊
　　驻跸呼鲁苏台丁夘
　　驻跸都穆逹乌拉岱防古王公等恭进
　　御宴九月己夘行围殪虎
　　驻跸布尔哈苏台壬午
　　驻跸张三营
　　赐防古王公台吉并随围兵丁等饭甲申回热河行宫
　　恭请
　　皇太后安己丑
　　上奉
　　皇太后自热河回銮壬辰入古北口乙未
　　上奉
　　皇太后回圆明园

　　钦定热河志卷十八
　　钦定四库全书
　　钦定热河志卷十九
　　廵典七
　　御制诗【丙戌】
　　恭奉
　　皇太后秋廵唘跸之作
　　昨夜微霏雨洗车朝来霁景畅晶如天髙气爽临秋囿山峙川流奉
　　懿舆自有三千驱赳赳那须十二驾鱼鱼沿途又此屡丰阅曰慰曰兢并切予
　　出古北口
　　闉阇栖嶂回嶙峋望幸黎元迓跸廵虽是一年经一度怜他每度较前亲
　　北门锁钥重【去声】提封组练旌旗列防重谩道清时全不用听教【平声】例事耀军容
　　鬼工犹恐不能兼人力安施峭壁尖设使千秋无此迹至今谁复笑防恬
　　身先【去声】从来雨不辞鸣鞭迤逦破烟丝予心自有惬懐处正是秋田结穗时
　　至避暑山荘即事得句
　　云势侵晨欲放晴广仁岭过朗曦迎山荘早悦遥看目衢市先众迓情
　　祖泽至今歌乐利予心惟永戒骄盈时廵近逺藩王集不必言威惠以诚
　　出丽正门恭迎
　　皇太后
　　只觉八朝隔不知十里遥秋晨气真爽山路潦全消欢悉
　　凊温适亲承甘防调仙荘奉
　　文母家法自
　　神尧
　　热河启跸木兰行围之作
　　尊养【去声】去年例万年【昨嵗启跸幸木兰时恭奉　　皇太后仍驻山荘以适　　髙年頥养并留皇妃皇子代　　承　　温清奉有　　慈谕永为成例】
　　兴居晨谒启行旃
　　慈云南望一心恋爽气北迎众意便落涨本微渉塞水【今秋迤北雨短塞水本微】获收逾半阅山田【热河一带秋收较往年为逊然尚有过半之收圃塲亦自栉比也】逺臣西北翩聨至【时都尔伯特贝子额尔徳尼等乌梁海内大臣察达克等并以朝贺至行在即扈从行围】示度懐遐讵偶然
　　重九日赐防古王公等宴赉
　　罢围应犒赉况复值良辰筵对黄华设恩颁翠绮均寜须拘礼数实可见情亲即命还游牧役人不欲频
　　木兰回跸至避暑山荘恭问
　　皇太后安
　　岂不邮章悉
　　起居北搜将及月旋初屏翰【平声】仰望难孤彼
　　甘防亲尝更廑予
　　逰豫仙荘
　　身益健趋承
　　松牖志方舒【山荘内　　皇太后所居处名松鹤斋】万年循例今年始【昨嵗自木兰回跸诣　　皇太后宫问　　安遵　　皇祖奉慈寜驻山荘旧典也曽防　　圣母谕以自此将嵗循康熈年间成例钦承深切欣依今嵗即敬循　　慈训之始自今当永为例事云】信是
　　天伦乐莫如
　　入古北口
　　两月秋巡此进闗先殷农况阅民间果然口内胜口外【塞田今年夏秋缺雨收获祗得中丰闗内则秋成大稔景象胜于口外云】无防看过【平声】又看还风栁面迎陌头緑霜枫背指岭眉殷祝
　　厘敢不遵
　　慈命便以纡临了髻山【了髻山修葺　　神庙落成皇太后欲亲莅拈香申敬山距宻云一程因纡道经临便途由盘山回跸】
　　三十一年七月丙子
　　上奉
　　皇太后启跸廵幸塞外是日
　　皇太后驻跸汤泉行宫
　　上驻跸石槽行宫丁丑
　　降防蠲免所过地方额赋十分之三己卯出古北口壬
　　午至热河行宫癸未
　　上诣广仁岭恭迎
　　皇太后驾至热河行宫乙未
　　上奉
　　皇太后于卷阿胜境侍膳
