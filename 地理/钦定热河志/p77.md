<!-- { "loadSidebar": true } -->
　　登高终降卑一语括众理回首望云山天半孤亭子岭巆徐歴尽精舍乃得此憇舍偶慿牕玉岑对面峙问岑目前乎抑亦于心里
　　玉岑精舍【壬寅】
　　精舍西北最深处遥而迳仄来不屡每以四面云山降取途磵道斯一赴向年策马是所恒近则肩舆徐问路更厪仆御跋陟险已逸忘人劳乃误至则畅怀实异常玉岑对我原如故峯姿林态总静真底事鬓霜增于素
　　小沧浪室【癸未】
　　塞山雄胜江南山所欠有泉难为贮设使居然渟作池龙井灵岩不足旅是室名之小沧浪亦雨后斯副名许咄哉童子赋歌时岂对水方知自取
　　小沧浪室
　　梯岩百歩廊幽室跨涧作恰来秋雨后试看沧浪那亦自有波澜何从覔尘污氷匳以为譬玉峯以为逻明漪漾须眉浄练涵几座属意在水清宁须论小大
　　小沧浪室【甲申】
　　回廊盘石磴飞阁栖嶙峋名之小沧浪责实似不伦忽然山雨来满室凉风新悬者为银瀑渟者为玉津沧浪真沧浪吾将濯缨尘
　　小沧浪室【乙酉】
　　拾级逮百层朴室栖防沧浪虽无波心括亦于是蜃牕堪骋望峯景秀莫比不有攀陟劳那得奇逢此臻妙恒于艰因之悟穷理
　　小沧浪室【丙戌】
　　倚壁梯岩千歩廊三间室号小沧浪到来人与九秋浄移得松防百个强最喜牕中延翠罨不妨峯际间【去声】红相天池岂必惜无水缨足翻嫌分别忙
　　小沧浪室【丁亥】
　　百歩游廊上千寻陡涧临澄心托清浅骇目俯嵚崟朗未期开鉴音堪听滴琴新松牕外植放干已森森
　　小沧浪室【戊子】
　　沧浪不在隰而在岝崿间洼樽浅水渟何不可云然惜非清宵至看印月一弯
　　小沧浪室【壬辰】
　　山畔筑静室选字题佳名无非寓意耳沧浪之水清前朝霖雨后处处溪流盈下贮方丈池渫然波纹呈乃知待时者事半功倍成
　　小沧浪室【癸巳】
　　跨涧为朴室石洼大于樽夏霖气通润盈盈贮水存尘氛会不到风月所共敦明为照胆镜清是洗头盆定州雪浪石髯翁徒饶言
　　小沧浪室【乙未】
　　崇岩跨飞阁下俯石峡陡岭巆固其常濈乃其偶今朝来雨后乍见银龙走小贮为沧浪清浊随所受徘徊一循名方觉未孤负
　　小沧浪室【丙申】
　　跨壑为岩室左右洼樽俯其实鲜遥源惟借山雨贮贮则成清溪沧浪斯可覩并无人至游祗有鹿来处缨足两弗知此意自隆古
　　贮云檐【癸未】
　　底事滃然翰墨筵檐间常是贮云烟秋来荞菜方需泽何不为霖润坂田
　　贮云檐【丙戌】
　　畧转回廊上屋檐号贮云胡宁不为雨难副有斯文切切心犹虑英英气已氲翘思霈优渥晩种利耕耘
　　贮云檐口号【癸巳】
　　赍檐额以贮云名分付云檐莫放行靳泽讵予图享帚迩来农务且宜晴
　　贮云檐【甲午】
　　迩来晴雨称时若不计流云与贮云偶歩山斋喜名副写檐常自蔚氤氲
　　贮云檐【乙未】
　　构屋深山里额檐曰贮云写楹本无意归岫亦堪欣据席衣裳润披笺翰墨芬山田膏雨足且止慢须勤
　　贮云檐【壬寅】
　　倚壁构云檐云来檐即贮夏雨幸优霑秋霖过斯若今秋乃殊常逾旬晴以久【叶】荞菜亦待泽较量甚农父尔檐应放云施作甘膏溥
　　涌玉亭【癸未】
　　山泉无大小淙窦即清泠流岂方圆较德惟温润型彼珩何足问此佩亦堪听泻向石溪去寂然冺色形【山泉沿流石溪稍就平地即渗沙石中不见水北方率如此不独塞外也】
　　涌玉亭
　　涌玉原云待雨看今朝雨里适慿栏丝前金后寻声色祗在防防落激湍
　　涌玉亭【甲申】
　　一杯亦称渟一线亦称流孰非玉为喻冷然清两眸今朝恰值雨注壑势弗留归墟涌亭下声色戛击球忽然思齐安快哉似可侔
　　涌玉亭【丙戌】
　　虽有石泉不作澜借惟暴涨涧飞湍何当快落秋林雨亭上诚然涌玉看
　　涌玉亭【丁亥】
　　曲注声潺千涧隈滙淙亭下澈濚洄寻常忆得初无此始悟今从雨后来
　　涌玉亭【戊子】
　　夏间渥雨润山巅处处石渠贮有泉今日小亭真涌玉一如镜碧澄鲜
　　涌玉亭【己丑】
　　夏雨优霑草木荣涧崕处处注波清栏杆试俯垂流淠涌玉今番始副名
　　涌玉亭【庚寅】
　　处处山溪有水清亭称涌玉果循名实因今夏经多雨深忆吾民尚系情以曰渫然诚涤虑犹闻瑟尔足佳声頋予敢取游观适惟是敬勤凛旦明
　　涌玉亭
　　山亭坐片时一升自一降驯马试小歩仄栈遵松巷秋雨今年盛久晴溪尚壮亭得未曾有涌玉气如虹循名乃偶然清声出幽淙
　　涌玉亭【壬辰】
　　涌玉从来祗识名今朝名实两收成高岩低涧皆淙脉亭玉团团镜影呈
　　涌玉亭【癸巳】
　　骑峡虚亭亦可慿曲廊宛转降还登寻常艰水兹渟水始悟前朝过雨曾
　　涌玉亭【甲午】
　　跨溪为小亭溪流却匪常四山过雨后亦颇俯沧浪否则石涧干名存实乃亡今来晴三日漏巵成无当仰观涌玉额祗疑韫匵藏
　　涌玉亭【乙未】
　　虚亭架壑俯颇梨为听为观并入题涌玉今朝真涌玉盖缘宿雨落岩谿
　　涌玉亭口号【丙申】
　　每惜蹄涔致胶杯泻渠今日水潆洄讶其何以能为此旋悟昨霄过雨来【昨日有小雨】
　　涌玉亭【己亥】
　　昨过山雨石溪盈俯瞰玻璃十笏明渟者自居泻者涌頋言今日善循名
　　涌玉亭【庚子】
　　过雨山溪多出泉涌来林下玉冷然因嬴沟浍可立待抑亦深思孟子篇
　　涌玉亭【辛丑】
　　涌玉今秋诚涌玉悬流曲注各分投究因常雨幸常霁尔许慰中尔许愁
　　涌玉亭口号【壬寅】
　　雨霑又过浃旬秋亭下涓涓玉细流四壁题词畧无罅偶来仍复有诗酬
　　积翠亭【癸未】
　　四邻峯势特嵚防叠以林光渲染之祗着一亭翠微处为他领要已无遗
　　积翠亭口号
　　经年阅月一游巡如濯山螺润意新欲问山亭虚四柱拟将积翠待何人






<史部,地理类,都会郡县之属,钦定热河志,卷四十>
　　文园狮子林　于清舒山馆前度地为园模山范水蕴淑怀奇
　　题曰文园狮子林
　　拈题分咏备十有六景之胜与
　　御园及呉中狮子林是一是二亭台峯沼高下悉具伏读
　　御题诸什并序觉云林粉本变现化工可以参诗妙可
　　以悟画禅矣
　　御制诗
　　题文园狮子林十六景【有序甲午】
　　向爱倪瓒狮子林图南巡时携卷再至其地摹迹题诗昨于长春园东北隙地规仿为之即仍狮林之名初得景八续得景亦如之皆系以句然其亭台峯沼但能同呉中之狮子林而不能尽同迂翁之狮子林图兹于避暑山庄清舒山馆之前度地复规仿之其景一如御园之名则又同御园之狮子林而非呉中之狮子林且塞苑山水天然因势以位置并有非御园所能同者若一经数典则仍不外云林数尺卷中所谓言同不可何况云异如此则二亦非多一亦非少不必更存分别见嬾道人画禅三昧或当如是耳既落成名之曰文园仍随景纪以诗或有以同不同为叩者惟举倪迂画卷示之
　　狮子林
　　倪氏狮林存茂苑真小筑御湖濆既成一矣因成二了是合兮不是分爱此原看鸥命侣胜他还有鹿游羣水称武列山雄塞宜着溪园济以文
　　虹桥
　　一再仿渉园虹桥驾波起若论武夷曲在此不在彼
　　假山
　　塞外富真山何来斯有假物必有对待斯亦宁可舍窈窕致径曲刻峭成峯雅倪乎抑黄乎妙处都与写若顾西岭言似兹秀者寡
　　纳景堂
　　面临清浅背孱顔廓落虗堂静且闲景纳四时无尽藏我来每爱夏秋间
　　清閟阁
　　呉工堆塑图名画了非殊有一宁无二仿燕仍忆苏究安能閟彼欣雅足清吾欲问云林子可知塞外乎
　　藤架
　　藤架石桥上中【去声】矩随曲折两岸植其根延蔓相连缀施松彼竖上缘木斯横列竖穷与横遍颇具梵经说漫嫌过花时花意岂终絶
　　磴道
　　砌石碪跻攀羊肠萦逹云关莫笑小许胜大峭蒨颇傲寒山
　　占峯亭
　　塞山雄浑其固然峯岭恒将亘数里倪家结撰本江南小景一伏旋一起是惟假山乃得之叠石仿为遂有此侧峯上覆一笠亭玉冠栖霞颇可拟【栖霞山有王冠峯类此】亭占峯乎峯占亭炙毂之辩将穷矣
　　清淑斋
　　春光艳觉秋光飒林有阴还砌有若论园亭清淑景吾云当属夏为宜
　　小香幢
　　狮林实梵宗善吼度羣品香幢作清供迂翁佞佛甚缀景效其为匪图福田稔人情以为田吾方事勤恁
　　探真书屋
　　书屋据横岭回然清絶尘倪子既非主黄氏原为賔借问研精者谁诚得其真
　　延景楼
　　万石丛间覔进歩壶中小楼欣始遇内塞得通景不凡理境文津胥可悟可悟其妙未可言天倪道莞契性存林枝扶壁态閜砢瀑水落涧声潺湲潺湲入池清且泚佳丽四围一镜里忽闻隔嶂鹿呦呦欲傲金阊未有此
　　画舫
　　武陵何必拾溪头烟屿云涯漾以周不是舫中收古画却因舫在画中游
　　云林石室
　　石为云复石为林十笏石室云林心四家为首昔由昔千秋一瞬今非今忽然棐几铺藤纸又似田盘防笔吟【田盘静寄山庄亦有云林石室】
　　横碧轩
　　碧鲜横一带近远乃相殊近水波清澈远山林翠铺坐来参合相望去讶分图却忆嘱因语王防有是乎【倪瓒自题其画卷云与赵君善长商防作狮子林图真得荆闗遗意非王防所梦见如海因公宜寳之云云兹用其意】
　　水门
　　石墙洞跨溪清门扇不置五明【崔豹古今注称舜广开视听作五明扇后世因杨雄方言扇与箑并称遂以五明为肩数典余以华嚣之事必非舜所创葢扇本门扉礼记所谓修阖扇是也豹承广开视听而言则作五明即辟四门之意曾为说以辨之】画舫随岀随入境月疑半疑盈即此探奇问景亦堪悦目怡情忽尔中心忸怩似忘无逸篇名
　　题文园狮子林十六景
　　狮子林
　　文园何以称台沼缅
　　文慿虽是新建置原因旧拓增埭花吐芬郁峯石叠崚嶒说环纡势倪迂指防曾
　　虹桥
　　圆洞卧波上遥看一月如若论全体现半实半犹虚
　　假山
　　山庄之内多真山而何堆石肖其假求真不足假奚为徒以渉园有此也引迳若发殊郁纡辟缝似斧复閜防歩其间论名实每以非真面微赭防思自解曰无妨此是懒瓒教我者
　　纳景堂
　　虚堂不设牕櫺便因纳景满庭朝暮云容水态春秋草
　　秀花馨自是四时无尽我惟数月来停讵祗说供目覩真教静契性灵
　　清閟阁
　　水木清华清絶尘古今閟弆閟谁真试看传者倪家景已属逮乎黄氏津妙理静机都远俗诗情画趣总怡神高峯僧防面前峙何异当年因上人【见倪瓒狮子林图自识语】
　　藤架
　　支架随桥曲复斜育根延蔓绿交加已欣长【上声】处宻生叶莫讶来时都谢花【藤花开于暮春首夏每过夏至始来驻驆故不见也】
　　磴道
　　磴以曲致佳道实近若逺因思求道人不如斯葢鲜而我歩其间絜矩励返本
　　占峯亭
　　亭占一峯巅一峯俯足底游目望四邻万峯纳于里奇遇问所欣在彼不在此忘己物备我可以悟至理
　　清淑斋
　　花木淑景山水清音岚霭朝夕天地古今不同不殊有壬有林造物无言会者随心而斋受之以虚为斟
　　小香幢
