<!-- { "loadSidebar": true } -->
　　四十三年正月内阁奉
　　上谕学校人才之聚郡县户口之系古者教飬并重治化覃敷至于荒畧之地边漠之区恒有声教所未及而不版图者我朝定鼎以来光宅函夏幅员日廓中外一家京畿东北四百里热河地方在古北口以北其境于禹贡为兾州邉末而虞及殷周幽州之画境也秦汉以来越在絶徼未入版图元魏建安营二州唐时有营州都督府然不过侨治于内地辽金及元始芗其名而厯祚未乆故址旋荒明弃大寜视为别域我国家抚临寰宇薄海内外咸登版籍况热河宻迩畿辅自
　　皇祖康熙四十二年肇建山庄秋狝经行徃来
　　驻跸
　　皇考率修
　　前典设立热河防寻改承徳州朕临御之七年地方大吏建议此地究为闗外仍设为防八沟等六处悉如之盖以其时士民尚少风俗椎鲁立学建郡之制有未遑焉嗣后狝猎木兰每嵗驻跸于兹日见黎庶殷阗户口繁富里巷诵人文渐起此实国家积洽累仁休养生息涵濡百余年之乆方克臻斯夫士为四民之首土著与侨居者乆于其化子弟不乏秀良而学校未兴师承无自其何以甄陶而鼓励之况今西域如乌噜木齐等处率皆立学校置郡县以此较彼地既逺近悬殊风土人物亦皆过之按诸古者广厉学
　　官之意其地其时正相协焉爰于丙申秋命冬官量度规模鸠工庀材兴建
　　文庙朕亲
　　释奠而落成之毎年来廵斯土必先展拜庙貌秋仲丁祭遣大学士行礼率以为常所有酌定庠额分年取士并创设书院义学延师训课悉令督臣与学臣议立章程以行近嵗士氓深被教泽既富方谷益见蕃昌闾阎安堵沐浴太平四方商贾之民骈集辐凑俨然成一都防计其地千有余里而户口或逾十万焉可以见耕桑日辟版籍日繁成都成邑之盛有明徴矣近者既创立学校乐育人材而其地犹仍热河防之旧凖诸体制未为允协因思向曽设承德州今宜陞为承徳府即以同知改设其余六防如喀喇河屯防改为滦平县四旗防改为豊寜县八沟防其地较广改为平泉州乌兰哈逹防改为赤县塔子沟防改为建昌县三座塔防改为朝阳县赋税戸籍之数悉于知府辖于热河道以重考核官斯土者所宜悉心经画措置协宜以副朕嘉惠边氓教养兼施之意至于考订旧闻搜罗掌故辑成热河全志已命儒臣博采旁徴区分事纂订成书仍于山庄内肇建文津阁庋贮四库全书琅籖秘笈炳耀兴桓以示朕崇
　　师惇典一道同文至意钦此
　　四十四年五月内阁奉
　　上谕热河自
　　皇祖建立山庄以来迄今六十余年户口日滋耕桑益辟俨然一大都防礼乐百年而后兴此正其时曽于丙申秋降防添设学校书院加广庠额以教育而振兴之并相地鸠工建立
　　文庙兹銮辂来廵适届落成亲诣行
　　释奠礼宫墙泮水间青袍环列彬雅可观从此文化益当蒸蒸日盛第现在庠生已有五十余人均应与顺
　　天乡试虽丁酉科曽经中式一人但邉外士子朴鲁者多恐尚未能与通省贝字号每卷校艺获售着加恩照宣化府之例另缮承字号毎科乡试取中举人一名俾士子知上进有阶愈加鼔舞俟将来文风渐盛人数多至百余名该督臣学臣再行奏闻増额以示嘉恵上塞士林多方乐育至意该部即遵谕行钦此设学事宜
　　乾隆三年议准热河于雍正年间设立承徳州未经建学今该州遵立义学延师训课童生至二百五十六名自应量设学额照奉天新设州学例嵗科考各取进文童六名嵗考取进武童四名额设廪増各十名以逐年考试优等生员渐次充补俟廪额补足时三年一贡至八沟四旗同知通判所辖之汉人亦准一体与考其寄居流寓之人不得混冒
　　七年承徳州裁生童归并宻云县考试
　　乾隆四十一年十月礼部等部议准热河建立学宫事宜
　　一
　　文庙地基奉
　　防指定热河城隍庙之东其工程事务交工程处办理所有大成殿明伦堂均以仿照内地规制应行相度建造之处统聴管工程大臣办理
　　一每防各设义学一处延请品学兼优之士分司训课其束脩膳金并生童膏火等项银両俟建设义学后按年报部动支
　　一从前承徳州学额取进文童六名武童四名其时祗有热河喀喇河屯二处童生应试今七防地广人多较前已増数倍自应变通加额俾知奋勉嗣后嵗科二考热河一防每试取进文童四名其余六防各取进二名嵗考武童减半取进将来人丈日盛如应酌议増广再行请
　　防办理
　　一热河生童向系归并宻云在通州应考今仍照旧考试将来人数日増应否于热河地方添建考棚之处再行请
　　防办理其乡试一体编入顺天北贝取中
　　一七防总设道学教授一员额定廪生十六名每逢嵗科二考将优等生员挨次防补俟廪额补足照例三年挨贡一次十二年抜贡一次
　　一热河本无土著凡流寓民人身家清白寄籍二十年者俱准考试初考童生之时尚无廪保应令各防查明饬取地隣保结收考取定名数申送道考由道转送学政考取入学将来廪额补足之后照例令廪生保结其有现在口外居住业于宻云等处入学者准其报明改归热河应试
　　十一月管工程处尚书英亷等奏准恭查热河建立
　　文庙【臣】等遵照奏准烫様按例详细估计得热河城隍庙之东新建
　　文庙大成殿五间碑亭三间大成门五间崇圣祠五间东西配庑各十一间尊经阁五间牺牲所三间省牲亭一间明伦堂五间东西斋房各七间教授衙署一所泮池一处桥一座棂星门一座东西牌坊二座大成殿前月防一座焚帛炉一座门楼四座等项估需银七万三千二百二十九两二钱请在热河存贮备工银内支用其应造龛案神牌笾豆供器及乐器舞仪等项应会同礼部太常寺查明另行办理再查此项工程系在热河地方修建请热河道明山保就近防同【臣】等派出之司员一同敬谨妥协办理于弹压稽查并钱粮工程均有禆益
　　十二月礼部奏准热河地方毎歳夏秋为
　　圣驾廵幸之所今
　　特兴黉序广励师儒文物声名宜从美备现经【臣】英亷
　　等照
　　国学大成殿龛案陈设欵式遵
　　防办理所有两庑及
　　崇圣祠龛案并各神牌位次均照
　　太学成式制造安设至祭品乐器及一切供器等项除所供
　　特颁周时法物外【臣】等谨查照
　　太学所用各器另偹细册交【臣】英亷等如式制造再查
　　太学例用文舞生三十六人乐生五十三人执事生二十八人应防热河道转饬所属慎重遴选照
　　太学名数充补由太常寺酌量拣派熟谙音律礼仪者前徃教习如恭遇
　　皇上驻跸热河或
　　亲临行礼或
　　遣官行礼乐章照
　　太学所奏其香帛祭品应请照致祭
　　阙里之例由地方官备办若系该地方官承祭之时所用乐章祭品等项均照直省学宫办理
　　四十三年三月吏部等部遵
　　防将喀喇河屯防改为滦平县八沟防改为平泉州四旗防改为豊寜县塔子沟防改为建昌县乌兰哈逹防改为赤峯县三座塔防改为朝阳县又议准将热河道教授学改为承徳府教授又现奉
　　谕防建造考棚俾生童以就近应试其原定入学名数尙少应再行加増承徳州原额四名加増二名其六州县原额二名各増二名俱承徳府学俟将来六州县入学人数渐多另于各处建学以昭
　　圣世同文之化
　　七月吏部等部议准承徳府属各州县童生照例录送承徳府覆试其府境童生该府考后即送学臣考试毋庸再由道转送又府州县增设学额所需贡生旗匾并文武举人进士盘费坊价等项银两在通省额设防支银内拨给













<史部,地理类,都会郡县之属,钦定热河志,卷七十三>
　　文庙在承徳府治之东东西牌坊各一座向东额曰教垂万世曰道洽八埏向西额曰执中含和曰参天两地中櫺星门牌楼一座额曰化成久道内泮池一大成门一座内碑亭一大成殿五楹正位奉
　　至圣先师孔子神位
　　御书额曰广大中和聨曰有开必先冠古今而垂教化无思不服合内外以振文章四配祀复圣顔子宗圣曾子述圣子思子亚圣孟子十二哲祀先贤闵子冉子冉子宰子端木子冉子仲子言子卜子颛孙子有子朱子东庑十一楹祀先贤蘧瑗澹防灭明原宪南宫适商瞿漆雕开司马耕梁鳣冉儒伯防冉季漆雕徒父漆雕哆公西赤任不齐公良儒公肩定鄡单罕父黑荣旗左人郢郑国原亢亷洁叔仲会公西舆如邽巽陈亢琴张歩叔乘秦非顔哙顔何县亶乐正克万章周敦颐程颢卲雍先儒公羊髙伏胜董仲舒后苍杜子春诸葛亮王通范仲淹欧阳修杨时罗从彦李侗吕祖谦蔡沈陈淳魏了翁王伯赵复许谦吴澄胡居仁王守仁罗钦顺西庑十一楹祀先贤林放宓不齐公冶长公晳哀髙柴樊须商泽巫马施顔辛曹卹公孙龙秦商顔髙壌驷赤石作蜀公夏首后处奚容蒧顔祖句井疆秦祖县成公祖句兹燕伋乐欬狄黑孔公公西蒧顔之仆施之常申枨左邱明秦冉牧皮公都子公孙丑张载程颐先儒谷梁赤髙堂生孔安国毛苌郑康成范寗韩愈胡瑗司马光尹焞胡安国张栻陆九渊黄干真徳秀何基陈澔金履祥许衡薛瑄陈献章蔡清陆龙其
　　崇圣祠五楹祀
　　肇圣王木金父公
　　裕圣王祈父公
　　诒圣王防叔公
　　昌圣王伯夏公
　　启圣王叔梁公先贤顔氏曾氏孔氏孟氏先儒周辅成程珦蔡元定张廸朱松
　　文庙东首
　　御座一所
　　宫门一座垂花门一座尊经阁五楹神厨一座神库一座牺牲亭一间
　　文庙西首学门一座垂花门一座东西斋房各七楹东曰进徳曰日新西曰修业曰时习明伦堂五楹教授署一所
　　释奠仪注
　　四十四年五月
　　上驻跸热河时
　　文庙落成丁未
　　亲诣行释奠礼
　　上御龙袍补服乘舆出
　　行宫入大成左门降舆賛引官对引官恭引盥洗由殿中阶进典仪官唱乐舞生就位执事官各司其事賛引官奏就位
　　上诣拜位立典仪官唱迎
　　神司香官捧香盒向上立唱乐官唱迎
　　神乐奏昭平之章司香官进至香案傍跪賛引官奏上香
　　上诣
　　先师孔子香案前上香毕复位立分献官就四配十二哲位前上香毕各复位立
　　上行二跪六拜礼典仪官唱奠帛爵行初献礼献帛爵官各捧帛爵向上立唱乐官唱初献乐奏宣平之章
　　上跪读祝官读祝文毕
　　上行三拜礼典仪官唱行亚献礼唱乐官唱亚献乐奏秩平之章典仪官唱行终献礼唱乐官唱终献乐奏叙平之章典仪官唱彻馔唱乐官唱彻馔乐奏懿平之章典仪官唱送
　　神唱乐官唱送
　　神乐奏徳平之章
　　上行二跪六拜礼典仪官唱捧祝帛香馔防送燎位上转立东旁望燎复位立賛引官奏礼毕对引官防导上升舆还
　　宫礼成
　　赐顺天学政汪廷璵大縀一纱一承徳府教授米天瑛举人薛聨元生员陆光儒等纱葛有差
　　赐太常寺司乐官乐舞生等葛布银锞有差翌日顺天
　　学政汪廷璵率教授举人生员等
　　奏谢上言钦惟我
　　皇上
　　统备君师
　　化覃中外
　　率俾暨光天之下千百国文徳同昭
　　用敷肇建极之原十六字心传毕贯渉星波以负笈重瀛之绅佩偕来徧月窟而横经逺徼之诗书齐肄惟兴州之奥壌当朔野之名区自全舆归形训之官遂沃野成甸廛之防驻
　　轩皇之华盖豫逰常奉鸣銮筑
