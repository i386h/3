<!-- { "loadSidebar": true } -->
　　马　史记匈奴传曰其畜多马新唐书奚传曰其马善登五代史奚附录曰马前蹄坚善走其登山逐兽上下如飞辽史曰契丹旧俗其富以马今丰宁县之西即接上都达布逊诺尔牧塲故马最蕃息其防古诸部皆习于畜牧每嵗
　　行围进宴时陈诈马教駣之观牧事之盛古所未有防古取其湩与牛羊酪并资饮食而挏酒尤佳元许有壬上京十咏所谓马酒者是也
　　御制诗
　　阅马【辛酉】
　　上都【即元上都地】盐海【答不逊脑儿即汉言盐海也】地寛平刍牧年年龙种生此日材官羣扈跸当秋田马并衘声云冈万队铺霞锦露草千蹄踏玉英侍从藩王咸目空怀少傅作歌情
　　阅马【癸亥】
　　肥壤挟川阿名驹恣寝讹鲁诗空赋駉唐牧漫夸多比色犹铺锦分驰似卷波太平无战伐凭眺意如何槖驼　史记匈奴傅曰其奇畜则槖驼韦昭谓背肉似槖故云槖驼汉书作槖佗师古谓能负槖囊而防物也槖驼本塞外之产汉时中土罕见故以为竒畜宋王曽行程录曰深谷中时见畜牧牛马橐驼尔雅翼谓今云骆驼盖音之转防古谓驼为特墨饲秣得宜最为蕃息
　　御制诗
　　橐驼【癸酉】
　　种繁鄯善多封牛食少任重其性柔畜中良产内地鲜谬称马状羊为头塞程橐载无过此色有苍白或黄紫而今市贩亦知用铃声替戾行连尾鸣嗜栁【俗云骆驼嗜栁防古嗜酒】不肯前长绳穿鼻骑以牵征囊百务一身具蹄胝背肿谁则怜鵞低昻过碛川图展塞景胡瓌传避风跑泉语乃诞【汉书西域传谓炖煌往外国流沙千余里无水有伏流驼遇其处以足跑地掘之常得水又青海北夏有热风伤行旅风将至驼先以鼻口匿沙中人见之则以氊拥蔽口面避其患常询之青海诸部皆无其事】少见多怪理实然
　　咏驼【癸未】
　　驼有懒乳者忽复厌其驹踶齧不肯哺弱难饲以刍□□待冻毙行将弃诸涂惟彼特墨赤【防古谓驼为特墨特墨赤牧驼者也】识性计有余胡笳奏其旁哀腔鸣呜呜感驼心生怜乳驹乃如初藁盐旋长成致逺收良图口询非耳闻此事信匪诬呜呼驼独非兽乎凯风之母兽不如
　　青羊　宋王曾行程录曰契丹多青羊格物论曰羊有青者南人所罕见今塞上多有之善走厜防间为山羊之一种
　　御制诗
　　青羊【庚辰】
　　青羊善缘壁四蹄利如镊踯躅防岏间虎狼不能蹑一朝失所据生捕被虞猎神惢岂跳踉喙息惟伏帖何必贪肥腯爰命育蹇苶谁辨梓树化谩拟成都接随围霍集斯惊观笑冁颊
　　飞狐　鋭头缺口耳小尾长毛深褐色肉翅连四足其前足三爪后足五爪
　　圣祖御制康熙几暇格物编【四集】
　　飞狐产于口外宻树林中形似狐肉翅连四足及尾能飞但能下而不能上续博物志云飞狐亦名飞生今山陜有飞狐岭飞狐口当时必以物产得名而名胜志曰有狐食五粒松子遂成飞仙其説荒诞皆因未知天下有所谓飞狐也
　　飞鼠　首及尾皆似鼠翅与飞狐同
　　圣祖御制康熙几暇格物编【四集】
　　口外又飞鼠与飞狐相特头尾似鼠形体小于狐荀子所谓鼯鼠五技而竆也
　　虎　元史称松州知州布萨图格【旧作仆散秃哥今改正】前后射虎以万计以是知口外产虎自昔为众今塞山多有之防古谓虎为巴尔围塲中地及府属境内诸山多有称巴尔图者皆以有虎处得名每嵗
　　驻跸山庄常
　　命虎鎗人杀虎至
　　行围时
　　亲御虎神鎗殪及射获者数尤不可胜举
　　豹　唐书地里志曰营州土贡豹尾今塞山多有
　　之以金钱文者为贵艾叶文者次之宋沈括梦溪笔谈曰豹东胡呼失刺孙今舍利孙与豹本为二沈氏殆因舍利孙一名土豹而讹耳
　　熊　唐段成式酉阳杂爼曰猪熊其形似猪马熊似马今塞山多有之小者为狗熊一种大者为人熊本草谓即罴絶有力而不常见
　　狼　宋陆佃埤雅曰狼大如狗青色善逐兽今塞山多有之防古谓狼为绰诺府境属内之山有称绰诺图者皆以有狼处得名
　　麞　形似鹿而无角説文以麕为麞崔豹古今注亦谓麞一名麕尔雅释麕所谓牡麌牝麜其子麞絶有力豣者是也
　　麝　唐书地理志曰营州檀州俱土贡麝香五代史奚附录曰奚常采北山麝香今塞山有之尔雅注所谓脚似麕有香者是也
　　野马　后汉书鲜卑传曰禽兽异于中国者有野马考尔雅释畜有野马注云如马而小出塞外又云有騊駼状如马色青疏引字林云北狄良马也一曰野马是野马即为騊駼史记匈奴传所谓竒畜则騊駼郭璞騊駼賛所谓騊駼野骏产自北域者是也又匈奴传有驒騱徐广谓巨虚之属索隠引説文云野马属攷逸周书王会解曰孤竹巨虚孔晁注云巨虚驴驘属然塞外不产驴驘所谓驒騱巨虚盖野马之
　　野驘　崔豹古今注曰驴牡马牝生骡考塞外无驴故无畜骡惟野骡则有之产沙碛中防古谓耳为齐克特野骡耳长故以名之
　　驴　塞外向不产驴今迤南之地亦有之防古部落惟喀喇沁有驴以承平日乆复有内地连界故有其种
　　按史记称匈奴竒畜则驴骡又载单于与汉战不利乘六骡驰去古之匈奴即今之防古也恭读
　　御批通鉴辑览单于乗六驘条及
　　御制野驘诗以驴父马母而生驘驴非塞产故塞外无驘若野驘虽沙漠所有然野兽不可乘洵足以正前史相传之谬
　　牛　史记匈奴传曰其畜多牛明叶向高四裔攷曰乌梁海产青牛黄牛明一统志于三卫土产下亦列青牛黄牛攷明实録载朶顔三卫求入闗市牛者不一盖其时多以剽掠为业牧产不蕃也今则塞外多畜之耕犍乳防产繁息防古资其湩酪用充饮食为酥饼尤可行逺又金史地里志谓大定府产酥乳饼元一统志谓大宁路武平县川州土产酥乳酪盖塞外所制尤胜内地也
　　野牛　后汉书鲜卑传曰有角端牛以角为弓俗谓之角端弓史记司马相如传作角郭璞谓角似貊角在鼻上堪作弓李陵甞以此弓十张遗苏武既云角可为弓自当为常见之兽而又称角在鼻上殊未可信至宋书符瑞志谓角端日行万八千里元史谓元太祖至东印度有一角兽形如鹿而马尾其色绿作人言耶律楚材曰其名角端能四方语者此系神兽不常见后汉书鲜卑所产之角端乃野牛之
　　羊　史记匈奴传曰其畜多羊新唐书奚传曰其羊黑五代史奚附录曰地多黒羊宋洪澔松漠纪闻曰羊生达靼者大如驴尾巨而厚扇自脊至尾或重五觔或膋脂以为假熊白唐杨煜膳夫经手录曰羊之大者不过五十觔奚中所产者百余觔元许有壬上京十咏有秋羊诗曰塞上寒风起庖人急尚供戎盐舂玉碎肥羜压花重肉净烟脂透膏凝琥珀浓年年神御殿颁馂每霑侬今塞外多畜之秋冬风戾其肉谓之风羊内地以为珍味其乳与牛酪同用元杨允孚滦京杂咏诗所谓不须白粲偹晨吹乳酪羊酥塞北竒者是也
　　山羊　塞山多有之鹿身而细毛两角盘背上有蹙纹后汉书鲜卑传有原羊攷尔雅释兽曰羱如羊注云羱羊似呉羊而大角埤雅曰羱羊状若骡而羣行暑天尘露在其角生草戴行代郡赋所谓羱羊养草以盘旋是也本草谓山羊有二种一种大角盘旋肉至百觔所谓盘羊者殆即羱羊也又一种毛作深黄色者为黄羊亦系野产元许有壬上京十咏有黄羊诗曰草美秋先腯沙平夜不藏解绦文豹徤脔炙宰夫忙元杨允孚滦京杂咏诗曰北陲异品是黄羊注云黄羊北方所产者是也防古谓山羊为伊玛围塲中地及府属境内之山多有称伊玛图者皆以有山羊处得名
　　野猪　塞山多有之宋王曾行程录曰契丹多黄豕盖亦野豕之防古谓猪为噶海围塲中地及府属境内之山多有称噶海图者皆以有野猪处得名
　　獾　塞外多有之尔雅谓之猯注云豚也一名獾字林曰似豕而肥今土人呼为猪獾其小者为狗獾
　　獭　宋陆佃埤雅曰似狐而小青黑色是物本有山獭水獭二种今塞外所产者大抵皆山獭之土人呼旱獭
　　田犬　善捕野兽塞外多畜之元周伯琦上京途中纪事诗所谓猎犬髙于鹿者是也
　　　山谷间处处有之有褐及白黑数色防古谓为洮赖府属境内之山多有称洮赖图者皆以有处得名
　　狐　种不一毛长而黄者曰草狐短而者曰沙狐并出防古其皮皆可为裘防古谓狐为乌纳格府属境内之山多有称乌纳格图者皆以有狐处得名
　　鼦　与貂同尔雅翼谓貂本鼠属故字亦作鼦东观汉记曰建武二十五年乌桓献貂豹皮诣阙朝贡金史地理志曰大定府产鼦鼠
　　鼲　后汉书鲜卑传曰有貂豽鼲子皮毛柔软天下以为名裘章懐太子注曰豽音女滑反鼲音胡昆反鼦鼲并鼠属豽猴属也许慎説文解字曰鼲鼠出丁零胡皮可作裘又曰豽鼠属善旋陆德明经典释文又称貀一作豽攷尔雅释兽貀无前足注谓似狗豹文有角两足疏引吕忱字林谓兽无前足似虎而黒者名貀则是异兽之名非可以为裘者防宗奭等本草衍义又以海狗当之然所云前脚似兽尾即鱼身亦与皮毛柔软之説不合矣攷晋书称夫余国出善马貂豽唐书称戛斯服贵貂豽陈藏器本草称骨豽兽出西方突厥国似狐而大长尾综核诸説似豽为今之舍利孙而鼲子盖今灰鼠之也至唐书地理志称营州土贡骨【一作骨咄】而不详其为何物或疑其即为骨豽然唐书于黠戛斯传既有貂豽而又称其兽有野马骨咄知必非一物松漠纪闻载契丹重骨咄犀纹如象牙黄色知骨咄乃野牛之名与豽固迥异矣黄鼠　元许有壬上京十咏有黄鼠诗杨允孚滦京杂咏诗注曰黄鼠滦京奇品刘绩霏雪录谓北方黄鼠穴处各有配匹秋时畜黍菽及草木之实以御冬各为小窖别而贮之天气晴和时出坐穴口见人则拱前腋如揖状即入穴味极肥美元朝恒为玉食之献置官守其处人不得擅取也黄鼠之名古来所称互异宋刁约使契丹为北语诗曰宻赐十貔貍注云形如鼠而大穴居食谷粱嗜肉北朝以为珍膳味如豚肉而脆宋周宻齐东野语引渑水燕谈谓契丹国产大鼠曰毗狸形鼠而足短极肥其国以为殊味穴地取之以供国王之膳自公相以下皆不得尝常以羊乳饲之倾北使尝擕至京烹以进御本朝使其国者亦皆得食盖极珍重之此物亦竹獾狸之又宋张浮休使辽録曰有令邦者以其肉一脔置之食物之鼎则立麋烂是以爱重攷张舜民画墁录曰南使至北帐前见毕宻赐肥羖十枚毘黎邦十头毘黎邦大鼠也据此则貔貍也令邦也毘黎邦也实是一物译语有缓急轻重耳明李时珍本草纲目乃称黄鼠古谓之鼲鼠辽人呼为貔貍亦名令邦皮可为裘领然诸书所载黄鼠俱无别名鼲子之説亦无皮可为裘之事时珍盖臆説也





　　钦定热河志卷九十五
　　钦定四库全书
　　钦定热河志卷九十六
　　物产五
　　虫之属
　　蝉　尔雅释蜩有七种皆蝉之属防方言列诸蝉多至二十余名盖是物本随地而异今闗外之蝉不入闗内其出声较内地稍迟而音特清壮防古谓蝉为绰尔齐
　　御制诗
　　塞蝉【较内地者大而声壮防古名之　甲戌曰绰尔齐绰尔齐者胡笳也】
　　塞榆雨霁流繁响静聼啁嘹亦自嘉防古不知虗体物指声直谓是胡笳
　　塞蝉【辛巳】
　　绰尔齐争噪霁川【闗外蝉不入闗内其音较内地宏而直防古谓之绰尔齐绰尔齐者胡笳奏曲人谓其声似故名之】天然南北限防邉中庭地白陈语曰和眀君拨四弦
　　闻蝉【癸未】
