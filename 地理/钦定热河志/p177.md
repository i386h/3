<!-- { "loadSidebar": true } -->
　　隋书文帝纪开皇三年四月庚辰行军总管隂夀破髙宝宁于黄龙五月丙寅赦黄龙死罪以下炀帝纪大业十年二月戊子诏曰往年出军问罪将届辽滨死亡者众不及埋藏令宜遣使人分道収塟设祭于辽西郡立道场一所恩加泉壌庶弭穷魂之寃泽及枯骨用宏仁者之惠
　　按是诏指大业八年九年两伐髙丽之事
　　隋书炀帝纪帝盛典屯田于栁城之外王世积传辽东之役世积与汉王并为行军元帅至栁城遇疾疫而还元孝矩孝矩弟褒辽东之役以行军总管从汉王至栁城而还
　　按栁城于北魏时为龙城县隋改龙山县后复改栁城县属辽西郡
　　北史勿吉国炀帝初与髙丽战频败其渠帅突地稽率其部降拜右禄大夫居之栁城与邉人来往恱中国风俗请被冠带帝嘉之赐以锦绮而褒宠之及辽东之突地稽率其徒以从每有战功赏赐甚厚十三年从幸江都寻放还栁城
　　奚
　　隋书奚传初臣于突厥自突厥称藩之后遣使入朝或通或絶最为无信大业时嵗遣使贡方物契丹
　　隋书髙祖纪开皇四年九月契丹内附契丹传开皇六年诸部相攻击又与突厥相侵髙祖使使责让之其国遣使诣阙顿颡谢罪其后契丹别部出伏等内附安置于渇奚那颉之北开皇末其别部四千余家背突厥来降上方与突厥和好重失逺人之心悉今给粮还本部【原脱部字依北史补】勅突厥抚纳之固辞不去部落渐众遂北徙逐水草当辽西正北二百里依托纥臣水而居东西亘五百里南北三百里分为十部兵多者三千少者千余逐寒暑随水草畜牧有征伐则酋帅相与议之兴兵动众合如符契【原脱如字依北史补】突厥沙鉢畧可汗遣吐屯潘垤统之契丹杀吐屯而遁大业七年遣使朝贡方物【契丹杀吐屯以下十七字隋书刋本脱去依北史补入】
　　按隋书刻本契丹传与室韦误相连属中有脱文今所引依北史补正至于奚契丹在隋时据奚称大业时每嵗朝贡契丹称大业七年朝贡兹考帝纪载开皇五年四月契丹遣使贡方物十三年正月契丹奚并遣使贡方物二十年正月契丹遣使贡方物大业十一年契丹遣使朝贡亦记于此
　　唐
　　营州
　　旧唐书太宗纪贞观十五年十一月薛延陀以同罗仆骨回纥靺□霫之众度漠屯于白道川命营州都督张俭统所部兵压其东境
　　唐书太宗纪贞观十六年七月营州都督张俭率幽州兵及契丹奚以伐髙丽十九年九月班师十月次营州以太宰祭死事者髙丽诏集战骸葬于桞城祭以太宰帝临哭从臣皆流涕贞观二十二年李勣为辽东道行军大总管右武衞将军孙贰朗右屯卫大将军郑仁泰副之率营州都督由新城道以进次南苏木郭知运诏知运兼陇右经畧使营栁
　　资治通鉴开元二年初营州都督治栁城以镇抚奚契丹则天之世都督赵文翽失政奚契丹攻防之是后寄治于幽州东渔阳城或言靺□奚霫大欲降唐正以唐不建营州无所依投为黙啜所侵扰故且附之若唐复建营州则相帅归化也并州长史和戎大武等军州节度大使薛纳信之奏请击契丹复置营州五年奚契丹既内附贝州刺史宋庆礼建议请复营州三月制复置营州都督于栁城兼平卢军使管内州县镇戌皆如其旧以太子詹事姜师度为营田度支使与庆礼等筑之三旬而毕
　　唐书肃宗纪宝应元年建寅月戊申史朝义防营州
　　奚
　　唐书奚显庆间奚叛五年以定襄都督阿史徳枢宾左武侯将军延陁梯真居延州都督李含珠为冷陉道行军总管明年诏尚书右丞崔余庆持节总防三都督讨之奚惧乞降万嵗通天中叛延和元年以左羽林卫大将军幽州都督孙佺左骁卫将军李楷洛左威将军周以悌帅兵十二万为三军袭击其部次冷陉与战不利遂大败佺以悌皆为虏禽送黙啜害之朝廷方多故未暇讨资治通鉴景云元年十二月奚霫犯塞掠渔阳雍奴出卢龙塞而去幽州都督薛讷追击之弗克先天元年十一月奚契丹二万冦渔阳幽州都督宋璟闭城不出虏奴大畧而去
　　旧唐书薛讷传时契丹及奚与突厥连和屡为邉患讷建议请出师讨之开元二年夏诏与左监门将军杜宾客定州刺史崔宣道等率师二万出檀州道以讨契丹等杜宾客以为时属炎暑将士负戈甲赍资粮深入冦境恐难为制胜中书令姚元崇亦以为然讷独曰夏月草茂羊犊生息之际不费粮储亦可渐进一举振国威灵不可失也时议咸以为不便元宗方欲威服四夷特令讷同紫防黄门三品总兵击奚丹议者乃息六月师至滦河遇贼时既蒸暑诸将失计会尽为契丹等所覆讷脱身走免归罪于崔宣道及藩将李思敬等八人诏尽令斩之特免杜宾客唐书元宗纪开元二年七月薛讷及奚契丹战于滦河败绩
　　旧唐书元宗纪开元二十年正月信安郡王袆为河东河北道行军副元师以伐奚契丹三月信安郡王袆及奚契丹战于蓟州败之五月忠王浚俘奚契丹以献裴耀卿礼部尚书信安王袆受诏讨契丹诏以耀卿为副俄又令耀卿赍绢二十万疋分赐立功奚官就部落以给之耀卿谓人曰赍持财帛深入冦境不可不为备也乃令先期而往分道互进一而给付并毕时突厥及室韦果勒兵邀险谋刼袭之比至而耀卿已还乌承玼契丹可突于杀其王邵固降突厥而奚亦乱其王鲁苏撃族属及邵固妻子自归是嵗值奚契丹入冦诏承玼击之破于禄山二十二年诏信安王袆率幽州长史赵含章进讨承玼请含章曰二虏固剧贼前日战而北非畏我乃诱我也公宜畜鋭以折其谋含章不信战白城东大败承玼独按队出其右斩首万计可突于奔此奚
　　唐书徳宗纪贞元十一年奚冠平州刘济败之于青都山刘怦子济奚数侵邉济撃走之穷追千余里至青都山斩首二万级其后又掠檀蓟北鄙济率军会室韦破之
　　唐书张仲武傅始回鹘常有酋长监奚契丹以督嵗贡因诇刺中国仲武使裨将石公绪等原结二部执谍者八百余人杀之大中初又破奚北部及山奚俘获杂畜不赀奚大中元年北部诸山奚悉叛卢龙张仲武禽酋渠烧帐落二十万取其刺史以下面耳三百牛羊七万辎贮五百乘献京师按唐书奚传贞观三年始来朝阅十七嵗凡四朝贡开元二年使奥苏悔落丏降明年身入朝终帝之世凡八入朝至徳大厯间十二徳宗时两朝献元和元年君梅落身入朝宪宗世四朝献太和九年来朝咸通九年使入朝而旧唐书奚传别叙景云元年遣使贡方物则新书之漏也
　　契丹
　　资治通鉴唐太宗贞观二年四月丙申契丹酋长率其部落来降四年突厥既亡营州都督薛万淑遣契丹酋长贪没折説谕东北诸夷奚霫室韦等十余部皆内附髙宗显庆五年以定襄都督阿史徳枢宾等为沙磗道行军总管以讨契丹擒契丹松漠都督阿卜固送东都
　　唐书武后纪万嵗通天元年五月契丹首领松漠都督李尽忠归诚州刺史孙万荣防营州杀都督赵文翽左鹰扬卫将军曹仁师右金吾衞大将军张元遇左威卫大将军李多祚司农少卿麻仁节等击之七月春官尚书武三思为榆闗道安抚大使纳言姚璹为副以备契丹八月张元遇曹仁师麻仁节等及契丹战于黄麞谷败绩执元遇仁节九月同州刺史武攸宜为清邉道行军大总管以撃契丹十月辛夘契丹冦冀州刺史陆宝积死之资治通鉴则天皇后万嵗通天元年契丹破营州获唐俘数百囚之地牢闻唐兵将至使守牢霫绐之曰吾軰家属饥寒不能自存唯俟官军至即降耳既而契丹引出其俘饲以糠粥慰劳之曰吾养汝则无食杀汝又不忍今纵汝去遂释之俘至幽州具言其状诸军闻之争欲先入至黄麞谷虏又使老弱迎降故遗老牛瘦马于道侧仁师等三军弃步卒将骑兵轻集契丹设伏横撃之飞索以防元遇仁节获之将卒死者填山谷鲜有脱者契丹得军印诈为牒令元遇等署之牒总管燕匪石宗怀昌等云官军已破贼若不至营州军将皆斩兵不叙勳匪石等得牒昼夜兼行不遑寝食以赴之士马疲敝契丹伏兵于中道邀之全军皆没唐书武后纪神功元年三月王孝杰及万斩战于东硖石谷败绩孝杰死之四月右金吾卫大将军武懿宗为神兵道行军大总管及右豹韬卫将军何迦密以击契丹五月娄师徳为清邉道行军副总管右武威将军沙叱忠义为清邉中道前军总管以撃契丹王孝杰契丹李尽忠等叛有诏起白衣为清邉道总管将兵十八万讨之军至东硖石谷与贼接道隘虏众孝杰率鋭兵先驱出谷整阵与贼战而后军总管苏宏晖以其军退援不至为虏所乘军溃孝杰堕谷死士相蹂且尽
　　资治通鉴先天元年十一月契丹冦渔阳大略而去【详见前奚条】
　　唐书元宗纪开元二年薛纳及契丹战于滦河败绩【详见前奚条】
　　旧唐书元宗纪开元二十年信安郡王袆为河东河北道行军副元师伐契丹败之【详见前奚条】郭知运传开元二十一年幽州长史薛楚玉遣英杰及禆将呉克勤乌知义罗守忠等精骑万人及降奚之众以讨契丹屯兵于榆闗之外契丹首领可突于引突厥之众拒战于都山之下官军不利知义守忠麾下便道遁归英杰与克勤逢贼力战战皆没于阵其下精鋭六千余人仍与贼苦战贼以英杰之首示之竟不降尽为贼所杀
　　按新书郭知运作二十三年误也
　　旧唐书元宗纪二十二年二月幽州长史张守珪发兵讨契丹斩其王屈烈及其大臣可突于于阵传首东都余叛奚皆散走山谷立其酋长李过折为契丹王张守珪先是契丹及奚连年为邉患契丹衙官可突于骁勇有谋畧颇为夷人所服赵含章薛楚玉等前后为幽州长史竟不能拒及守珪到官频出击之每战皆捷契丹首领屈剌与可突于恐惧遣使诈降守珪察知其伪遣管记右卫骑曹王悔诣其部落就谋之悔至屈剌帐贼徒知无降意乃移其营帐渐向西北密遣使引突厥将杀悔以叛会契丹别帅李过折与可突于争权不叶悔潜诱之夜渐屈剌及可突于尽诛其党率余众以降守珪因出师次于紫蒙川大阅军实防赏将士传屈剌可突于等首于东都枭于天津桥之南诏封李过折为北平王使统其众寻为可突于余党所杀
　　按屈剌可突于之死本纪以为阵斩而守珪传则言李过折杀之以降盖必守珪以阵斩奏故本纪从之而本则纪其实也屈剌本纪作屈烈系传冩之讹
　　唐书乌承玼契丹可突于降突厥入冦诏承玼击之破于捺禄山【详见前奚条】
　　唐书安禄山天宝十一载率河东兵讨契丹告奚曰彼背盟我将讨之尔助我乎奚为出徒兵二千余人乡导至土防真河禄山计曰道虽逺我疾趣贼乘其不备破之固矣乃勅人持一防欲尽缚契丹昼夜行三百里次天门岭会雨甚弓弛矢脱不可用禄山督战急大将何思徳曰士方疲宜少息使使者盛陈利害以胁贼贼必降禄山怒欲斩以令军乃请战思徳貌禄山及战虏丛矛注矢邀取之言禄山获矣奚闻亦叛夹攻禄山营士畧尽禄山中流矢引奚儿数十弃众走山而坠庆绪孙孝哲掖出之夜走平卢部将史定方以兵鏖战虏解围去
　　唐书元宗纪天宝十四载三月安禄山及契丹战于潢水败之
　　唐书张仲武传仲武厚结二部【奚契丹】执谍者八百余人杀之【详见前奚条】
