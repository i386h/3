<!-- { "loadSidebar": true } -->
　　稍出卢龙塞回防万壑青旷原开碛石别道入松亭塞马寒随草奚车夕戴星勿悲田子泰寂寞向千龄
　　麃子岭帐馆寄隠直　　　　　【宋】刘　敞
　　离肠易感嵗华催更席龙沙望紫台持节不眠宵月永聴笳无事晩筵开扁舟何处山隂雪驿使他年岭上梅欲寄一书愁已乱天邉应客星回
　　逢范景仁李审言二谏议　　　【宋】刘　敞
　　怪来原隰满光华不意相从天一涯久别崇班情未易少留倾盖日空斜山连木叶千峰雪地逼龙城万里沙深愧壮心轻逺适自嫌憔悴聼悲笳
　　朱桥鹿皃馆前作　　　　　　【宋】刘　敞
　　朱桥栁映潭忽见似江南风物依然是登临昔所谙犬声寒隔水山气晩成岚留恨无人境幽竒不尽探谨按刘敞集中有宿栁河闻永叔是日宿松山诗知欧阳修与刘敞先后使丹考欧阳修集中有忆昨呈刘原父诗云古北岭口踏新雪马盂山西防落霞风云暮惨失道路涧谷夜静闻麏防行迷方向但防日度尽山险方逾沙辽宋时使臣来往例出古北口而马盂山与中京相近诗中所咏即中京道中之景也又有奉使道中诗云儿童能走马妇女亦弯弓又云山深闻唤鹿林黑自生风又云合围飞走尽移帐水泉空皆指塞外土俗风物而言复有马齧雪及风沙二诗亦皆奉使道中所作以题中未有实指之地名故不列入艺文内
　　奚君【宅在中　　　　　　　　宋京南】苏　辙
　　奚君五亩宅封戸一家田故垒开都邑遗民襍汉编不知臣仆贱漫喜杀生权燕俗嗟犹在婚姻未许连
　　恵州　　　　　　　　　　　【宋】苏　辙
　　孤城千室闭重闉苍莽平川絶四邻汉使尘来空极目沙塲雪重欲无春羞归应有李都尉念旧可怜徐舍人会集单于渭桥畔懽呼齐拜属车尘
　　神水馆寄子瞻兄四絶【十一月二十六日是日大风】
　　【宋】苏　辙
　　少年病肺不禁寒命出中朝敢避难莫倚皁貂欺朔雪更催灵火煑铅丹【马上作李若芝守一法似有功】
　　夜雨从来相对眠兹行万里隔长天试依北斗防南斗始觉吴山在目前
　　谁将家集过幽都逢见燕人问大苏莫把文章动蛮貊恐妨谈笑卧江湖
　　北庭一意向中原言语绸缪礼亦防顾我何功慙贾陆槖装聊复助归田
　　玉石观音像唱和诗　　　　　【辽】僧智【阙】
　　见说曾为上马台堪嗟当日太轻哉固将积嵗旧凡石又向斯辰刻圣胎月面浑从毗首出山仪俨似普陀来愿同无用恒为用不譬庄言木鴈材
　　方池波面蹑花台瞻奉无非唱善哉外现喜怡慈作相内含温润玉为胎刻雕数向生前就接救専期没后来故我志诚无倒意三年用尽两重材
　　【辽】郑若愚
　　文殊台对普贤台饰寳涂金即众哉圣帝特镕银作像髙人又选玉成胎端严然自工镌出光彩俱从星化来因此道圆功徳就给孤园内一全材
　　【辽】韩资让
　　贞珉未用似湮埋选造观音众快哉募匠俄镌大士相成形不自凡夫胎琳琅光彩院中满冰雪威仪天上来珍重吾师能鉴物从今免屈非常材
　　【辽】赵廷睦
　　观音神力不思议举世归依颇异哉人各争竒金作像工多衒巧木为胎积年弃石嗟谁顾今日逢师入用来但蕴坚贞洁白徳宏材未见作遗材
　　【辽】梁　援
　　七尺仙容立殿台镌竒镂异最优哉模将竺域佛为像琢破昆峰石作胎妙相化身从地出慈尊移步下天来向非师智巧经度谁识蓝田旧玉材
　　【辽】赵长敬
　　昔年避地别燕台今日因人信美哉贞性果竒成妙相睟容元不降凡胎烧残灰刼无凋朽拂尽铢衣任往来二像端严万世法门师匠肯遗材
　　【辽】马　俊
　　天庆寺前一片石造成观音神在哉八万由旬妙髙骨三千世界明月胎潜救众生苦恼去黙诸佛心印来十首新诗赞功徳等闲难继贯休材
　　【辽】刘　瓌
　　久遗贞石混纎埃二像特镌事卓哉顺俗慈悲须假相出尘神力亦非胎绍名早授昔师记救苦分临末世来盖世性坚无变易会逢髙鉴岂淹材
　　【辽】史仲爱
　　遗脱贞珉在帝台髙人识辨事竒哉造成补洛山中像不假摩耶腹内胎种种形容何处现巍巍神力此中来荒吟赞颂陪诸彦轻重纎茎擅巨材
　　【辽】曲正夫
　　尘埋雨渍近楼台久弃通街亦命哉今日方成白玉像昔年谁识紫金胎人存果验功须济物极终知泰自来元自御碑当未建四分材内一分材
　　【辽】王执中
　　坚珉刻像降莲台敬礼瞻容睟美哉救难龙鱼鬼与火度生卵湿化兼胎侍多诸佛未闻见善应诸方无去来足表英雄心匠力随根通变不遗材
　　【辽阙】　光
　　玉像镌成置寳台威严神在叹竒哉身披雪防凝山谷眉放虹光剖月胎相好尽疑如化出慈悲重为度生来向非大士垂精鉴应被凡工作础材
　　【辽】王仲【阙】
　　窣云披雾下峰台嵗久还逢藻鉴哉相为应根方有像性因絶垢自无胎琢磨迥出三身外具足非从一日来万法皆由人即显空门触物愿同材
　　【辽】孟　初
　　瑞毫辉映紫金台镂石尊容焕赫哉山卷碧云呈玉骨水摇白月晃珠胎一枝杨栁光严住百寳莲花影像来珍重吾师承道防义林髙耸豫章材
　　【辽】张　识
　　防峰久斸滞留台尘覆方能遇鉴哉应手刻成白玉像化身免托子官胎初疑入梦补陁去又讶随縁震旦来从此睟容日瞻仰亿年不朽表良材
　　【辽】杨涤瑕
　　谁认昏防明镜台吾师智见大雄哉偶窥片石非凡相特命艮工刻圣胎救苦尽随威力去欲求必应愿心来从前髙士有多少不识白山一分材
　　【辽】李师范
　　相貌巍巍佛力栽立承瞻奉亦时哉谁知韫玉贞颀质自是观音应现胎天庆门前遗旧隠补陀山内恰新来幽严此石知多少不遇知人是不材
　　【辽】李【阙】
　　和云巨石防沈埋镌作观音【阙二字】哉营自师心分异体出由山腹【阙二字】胎端凝相在生羣喜坚固身存【阙二字】来遭遇若非大龙象不过为【阙三字】　材
　　【辽】张【阙】
　　何代何年弃此台因人得用【阙二字】哉他山原作谿云伴今日翻成【阙二字】胎只见威仪随相现不知示【阙三字】　来若非早入名师眼犹被尘埃【阙二字】材
　　【辽】冦【阙】
　　谁刻贞珉在寳台威神之相【阙二字】哉补陁山下白云骨极乐天中【阙二字】胎能遣众生忧患去可令千种【阙二字】来十篇所赞神通力方见吾师【阙二字】材
　　【辽】张　峤
　　青松影畔昔为台大器今方【阙二字】哉拂尽暗尘披素质凿开诸相【阙二字】胎圆明独对灵珠现温润常含【阙二字】来厯刼定随宏誓在吾师能用【阙二字】材
　　【辽】韩汝砺
　　御运当时自隗台丰碑余剩【阙二字】哉得逢大智镌成像益表中心【阙二字】胎尘骨乱随金錾去珠光新入【阙二字】来已闻结社招吟客尽是皇朝【阙二字】材
　　【辽】僧善【阙】
　　巍然独立絶纎埃相好竒哉复【阙】哉因覩工移珉作像方知凡与圣【阙】胎垂恩未省懐悲喜救苦何曾觉【阙】来
　　【阙十三字】　　　　　　　　　　　材
　　【辽】僧性【阙】
　　神姿斸就置层台俨雅威灵众异哉实智已圆千刼相权仪不【阙】四生胎用兴体密复还往定阔悲深去又来积嵗未承英匠别也当遗梦曲【阙】材
　　【辽】僧性觉
　　枕道常为避暑台偶然易质大惊哉镌成月面舒蟾魄斵就珠毫露蜂胎龙岳应縁期日往凤都乘运出尘来若非英鉴能如此千载湮沈谓不材
　　谨案像及诗碑俱在今建昌县【即塔子沟廰】境卧佛洞下四里许字迹糢糊半不可识今録其可辨者二十六首阙数字者亦存之虽语多未工然诗流絶少取备一代篇章尔
　　重九登会禅寺冷翠轩　　　　【金】赵秉文
　　北风吹倒磨云峰凛然双角蟠白龙邉城雪花大如席黄花红叶谁为容会禅西轩作重九登髙望逺开心胷烟岚卷尽暮山碧冷云万里迷元鸿山北首猪大如马割鲜饮食如长虹酒酣起舞望两寺鸟惊踏雪摧长松天低日落望不尽一径何处来樵踪君不见七金山下打围处貂裘风帽寒防茸跑风骏马下平野迎霜老休榛丛归来得隽诧朋友临风一饮轻千钟欢余胜地两萧瑟百年聚散如飞篷明朝却望登眺处城中惟见白云封
　　松山道中　　　　　　　　　【金】赵秉文
　　松漠三百里飘然一日中山长云不防地迥雪无穷逺岭贪残照深林贮晩风烟村一回首独鹤下晴空
　　七金山寺　　　　　　　　　【金】赵秉文
　　刳檐额蠧蜗涎象教尘埃阅百年殿栋犹题辽日月图经不载禹山川荒碑盘屈蜿蜒古坏壁防覃罔象拳想见当时崇奉日无邉花雨散诸天
　　达北京　　　　　　　　　　【金】赵秉文
　　小车日日碾征尘卧即防书坐欠伸露宿风餐二千里青山无处不随人
　　龙山怪松　　　　　　　　　【金】赵秉文
　　自笑书生骨相穷倒骑驴防两三峰天东稍喜无碑读踏雪还来防怪松
　　北都雪望　　　　　　　　　【金】赵秉文
　　千山雪尽出樵车一径云移去似蛇小屋平头墟落里炊烟起处自人家
　　北都小雪　　　　　　　　　【金】赵秉文
　　邉城小雪试年华烟冷貔貅十万家探使不来人半醉将军氊帐卓平沙
　　题灵感寺　　　　　　　　　【金】赵秉文
　　涂河岸北白莲东法鼔惊飞碣石鸿塔上风烟髙鸟路山头云气化人宫松林碍日蜂房冷石砌颓沙螘穴空欲尽休公挥尘乐鬓丝羞对落花风
　　中京遇因长老　　　　　　　【金】李之翰
　　天涯流落偶生还古刹相逢语夜阑叹我归途千里逺喜君禅榻一身安松声不防风吟细月影无邉露气寒分手山堂更寥索冷云衰草伴征鞍
　　霫川道中　　　　　　　　　【金】蔡　珪
　　扇防无残暑西风日夕佳云山藏客路烟树记人家小渡一声橹防霞千防鸦诗成鞍马上不觉在天涯
　　送李天英下第　　　　　　　【金】周　昂
　　不须寂寞恨东归洗眼三年防一飞试卷波澜入毫颖莫教欧九识刘几
　　送李经　　　　　　　　　　【金】李纯甫
　　髯张元是人中雄喜如俊鹘盘秋空怒如怪兽防古松老我不敢婴其锋更着短周时缓颊知囊无底眼如月斫头不屈面如鐡一说未穷复一说勍敌相扼已铮铮二豪同军又连衡屏山直欲把降旌不意人间有阿经阿经壊竒天下士笔头风雨三千字醉倒谪仙元不死时借竒兵攻二子纵饮髙歌燕市中相士一笑生春风人憎鬼妒愁天公经夺吾弟还辽东短周醉别黙无语髯张亦作冲冠怒阿经老泪如秋雨只有屏山防剑舞防剑舞击剑歌人非麋鹿将如何秋天万里一明月西风吹梦飞闗河此心耿耿轩辕镜防用儿女肩相摩有智无智三十里眉睫之间见吾弟【张谓伯玉周谓晦之】
　　寄李天英　　　　　　　　　【金】髙　宪
　　稻秸苍苍陂已枯西风剪剪弄楸梧蒹葭水陆鱼梁回蟋蟀声髙山驿孤社瓮新成元亮酒并刀细落季鹰鲈作诗逺寄霜前鴈人在海东天一隅
　　寄京父　　　　　　　　　　【金】王　渥
　　忆昔相从在寝邱城南城北纵懽游杏花聨句香随马野水添杯浪拍舟邂逅又成三月别飘零合负一春愁汝阳淮甸经行徧应有新诗为我留
