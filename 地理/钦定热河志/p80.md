<!-- { "loadSidebar": true } -->
　　种松老何时就松室自老室以土木成岂解就之好则人使就之半朴半属巧我来坐松隂复有就之道谁主更谁賔松室两不晓
　　积嘉亭【戊子】
　　横岭竪峯周且遮山亭十笏锁谽谺庭前松树百年外积健为雄防复嘉










<史部,地理类,都会郡县之属,钦定热河志,卷四十一>
　　山近轩　轩在山庄西北峯峦窈窕环抱檐楹当万山深处
　　命名山近纪实也宫门三楹南向正殿五楹殿西三楹额曰清娯室东五楹额曰养粹堂堂之南为延山楼层构凌云飞甍出树因高得旷于延山宜面西敞亭三楹亭外奇石嵌空廻廊曲注额曰簇奇廊踞东峯顶草亭一区有松苍然额曰古松书屋
　　御制诗
　　题山近轩【己亥】
　　古曰入山恐不深【入山惟恐不深见韩愈文集】无端我亦有斯心丙申初构己亥得【是轩经始于丙申秋今于己亥夏落成】仲夏新来清晓寻适兴都因契以近摛词那敢忘乎钦防予非彼幽居者偶托聊为此畅襟
　　再题山近轩
　　已在万山中更图山之近于得不厌多人情率堪哂而轩乃蹈之葱蒨尽以蕴虽云静何碍讵殊欲为准彼但徇欲者失静害则允
　　山近轩题种松【庚子】
　　山近非逼仄轩高仍廓朗茍非穷幽深何以畅俯仰昨嵗种穉松今来盈尺长谓当待十年可与旧松仿十年则八旬艰期约弗爽
　　山近轩对雨【辛丑】
　　塞雨时作止山轩小憩停乍飞一川白顿失万峯青拟议如观幻画图难写形须臾云敛尽岩瀑尚余听
　　题山近轩【壬寅】
　　一能消万斛愁轩称山近得来游林回生意才逭旱籁挟凉声飒似秋防砌依然欣雨落归峯故尔惜云流殷雷未放十分霁渇亟吾仍冀霈优
　　延山楼得句【己亥】
　　出树有高楼山举目收四隣若可摄一意与相投妙理闲中悟清吟静里搜蓍占需上六不速客之俦
　　题延山楼
　　山本静非动楼惟虚故延曾无费来徃自得与周旋生翠罨牕牖清晖照几筵爱兹真徐孺陈榻觉卑焉
　　题延山楼【庚子】
　　山祗静为体楼乃延之来而楼岂解延以人慿牕开三者设阙一斯名托谁哉子舆亦知此曰万物我该愁觉执我矣未若顺应恢
　　延山楼【辛丑】
　　近山轩左侧楼复号延山一再宁非甚性情偶寄闲开牕纳苍翠梯几俯孱顔防笔便宜者无劳事陟攀
　　延山楼【壬寅】
　　岩廊过奇处山楼得延所其延乃在安理会于斯可启我八牕虚纳彼万峯岨是谓不速客敬之吉易语
　　清娯室口号【己亥】
　　窈窕中藏室一区远尘因以号清娯虽然讵可恒安此吏治民生总系吾
　　清娯室有会
　　山清室可娯清娯额檐际而我来兹室因绎清娯义九有大清国万民永娯事养欲及给求思之甚艰致岂谓清供目岂谓娯满志惟益増惕干遑敢恣留憩
　　清娯室【庚子】
　　芸斋枕崿嵁飒景称【去声】吟探晴牖峯远近风林叶两三秋惟佳塞北潦陡忆江南【睢寜郭家渡漫工虽现据萨载等奏水势循流下注楷料亦在儹运而合龙尚难预期下游田庐尚被淹漫未经涃出实深厪念】我自忧劳者清娯讵可耽
　　题清娯室【辛丑】
　　为室由来必有隣书轩山近歩廊循取之左右适其可耐以周旋任彼真过雨山容翠如濯摇风树韵静而伦清娯欲得心无滓养此寸田福万民
　　清娯室【壬寅】
　　山庄半月始临吾疎懒由来有是乎书室润芳延万景清娯今日识清娯
　　簇奇廊【己亥】
　　穿石入壶天借岩架云戺岚霭荡胸怀摇刖变尺咫攒簇列镜中生动揽画里无之而不奇祗惜移歩履
　　簇奇廊【庚子】
　　奇者正之对亦视用所宜于武偶借此于文当戒兹又如恒居心贵正岂贵奇至夫偶骋目赏奇亦正资歩廊顾其名即景解若斯
　　簇奇廊【幸丑】
　　奇者正之对正恒奇秪偶好正泰之机尚奇否之友兹廊称簇奇乃因山景有横岭与峯青松及丹桕【叶】尽态复极妍而廊无不受受则弗失正而奇亦非丑五字志所会是亦一道否
　　簇奇廊口号【壬寅】
　　诡石危峯尽态奇飘然欲堕更安之其安以正本无事说与兵家当晓斯
　　题养粹堂【己亥】
　　诘曲幽蹊那厌遥豁然开朗见云寮未经含粹憩养粹【含粹斋在谷口　　皇祖题额也昔屡有咏来此所必经路】
　　昔训垂尧今述
　　尧讵喜山容纯不杂拟穷理趣静而超无须更展韦编读举目文言义总标
　　养粹堂得句
　　羲象分明曰纯粹士希贤圣圣希天养之亦岂资他术可见行惟在体干
　　养粹堂【庚子】
　　山堂据崇阜旷望非深邃以其隣敷露顔之曰养粹取例横渠铭【谓西铭东铭】无非淑身义更远溯子舆曰养浩然气浩然无不纯纯即粹之致然而孟近傲未若张平易居髙心自卑时存近民意
　　古松书屋【己亥】
　　草房虽不古而松与古之借问松何年不知种者谁宇宙以来山有山松在兹适兹构草房宛共松同时落落凉隂翻谡谡寒涛吹觉当夏五直如对伊耆无须阅
　　世书总可儿孙其
　　戯题古松书屋【己亥】
　　天公为我种龙鳞八百春秋共大椿偶向其间结茅屋非幽人强学幽人
　　古松书屋口号【庚子】
　　岧嶤山顶弗恒临独树犹撑太古隂付与空空书屋对笑予构筑是何心
　　古松书屋作歌【辛丑】
　　古松依塞山无怀葛天世所有泰岱秦时五大夫去斯数百千年后古松有谁知大夫之名传乃久彼何幸此何弗幸马迁附青云语诚非偶然而我咏大夫时则已对其新补率非旧【叶　泰山五大夫松乃雍正年间内务府总管丁皂保监修泰山工程时补种故辛夘咏五大夫松有曩日司工人补植之句】岂如古松犹然太初真面目更悟有名者不若无名恒自守
　　古松书屋作歌【壬寅】
　　古松不计阅世年少言应在三代前秦松汉栢名久到此安能齐臂肩大椿建木徒称谓岂如歴刼仍见苍龙蟠古松于我诚有缘其下筑屋才一间亦不频至至则弗忍去羲皇以上风月与我相周旋试问羲皇以上民物为何若古松无言惟以谡籁传曰筑屋已失之而况更有斯问焉










　　钦定热河志巻四十一
<史部,地理类,都会郡县之属,钦定热河志>
　　钦定四库全书
　　钦定热河志巻四十二
　　行宫十八
　　狮子园












<史部,地理类,都会郡县之属,钦定热河志,卷四十二>
　　狮子园　园以傍狮子岭得名我
　　世宗宪皇帝在藩邸扈从
　　赐居于此中多
　　世宗题额园额乃
　　圣祖赐书也东西宫门五楹其南碧水廻还北岸亭三楹
　　额曰翠柏苍松逾桥而南防悬
　　圣祖仁皇帝赐额前五楹额曰芳兰砌书院东环以廻廊中峙方亭又东南殿三楹额曰水情月意后殿三楹东有亭
　　圣祖御书额曰环翠桥之北为正殿有待月亭在殿东南
　　前殿五楹
　　世祖御书聨曰日往月来明至道花香鸟语露眞机皇上御书聨曰西屏翠嶂常堪挹北户清风不碍尘后殿三楹东五楹额曰片云舒巻又东北三楹为防云庄我
　　皇上御书额西北七楹额曰羣山环翠东北为草房又东北曲径深殿五楹额曰澄懐更内五楹庭前植松柏各一额曰松柏室后三楹为忘言馆其西跨涧为小堂三楹曰秋水涧两额并我
　　皇上御书斯地当园东北隅景最幽邃西南为妙高堂
　　防悬
　　圣祖题额堂五楹踞山峯最高处
　　皇上御书聨曰风吹縠靣文章好诗托峯眉气象舒其南为法林寺殿三楹有钟楼峙其旁殿后佛楼三楹额曰普门随现聨曰妙莲峯对青山峙甘露林成紫竹环寺内聨额皆
　　皇上御书洪惟
　　列圣继承治臻巍焕
　　奎文寳翰
　　云日留辉我
　　皇上念笃绍
　　庭嵗时展诣
　　慕思所积题咏尤多防读
　　世宗圣制
　　皇上御制诗仰见
　　授受渊微
　　心有自所由觐
　　光掦
　　烈至于亿万年也
　　世宗御制诗
　　热河园中避暑
　　别业遥连上苑边承恩避暑兴怡然兰舟晓泛晴波里荷盖擎珠颗颗圆
　　园中即景
　　林亭幽静晩风凉水气侵衣荇藻香好景片时期莫负开披巻意徜徉
　　中元登狮子岭感懐
　　晩登狮子岭四望浄云烟叶落瘦崖树雨过响涧泉人顔移嵗月秋色老山川令节须酬赏天空月正圆
　　妙高堂
　　碧峯顶上结茆庐可拟巢由物外居云变白衣眼底事风翻贝叶案头书性天融会无今古心月圆明彻太虚睡起北时一啸千山答响自如如
　　狮子园夏日
　　石屋荆扉枕翠冈烟峦朝夕郁丹苍棋敲緑树隂中局酒泛红薇架下觞珠箔昼摇新竹影玉池晩送嫩荷香居闲谩谓全无事一榻临风蠂梦长
　　御制诗
　　狮子园即事【辛酉】
　　避暑山庄之北有狮子岭岭下建园因以狮子名
　　皇考藩邸时扈
　　驾来此所居之
　　赐园也乾隆六年秋八月因塞外行围廻道至此曷胜
　　趋
　　庭之感即事书懐爰成长律
　　忆昔趋
　　庭日重经避暑园壁题余
　　手泽孺慕想
　　亲恩阅嵗阶梧古丁年书室存尘生煮茗具菌茁玩花轩廵狩今方始桮棬此重扪无从窥领腻莫可展冬温永念
　　劬劳至空惊日月奔徘徊瞻碧落神怆向谁言
　　狮子园二首【癸亥】
　　轩榭启清秋溪池尚碧流虚无余想像清暇此淹留梧防惟添宻蛩音更助愁趋
　　庭空有忆视
　　膳竟无由
　　壁有曾题字斋无向读书苔青增砌古山静觉牕虚幻景归蕉叶流隂骇日车狮峯诚善吼不动只如如
　　狮子园三首【有序　丙戍】
　　辛酉秋初至避暑山庄曾诣园一逰不胜
　　云日之感后以分赐果亲王弗复往者廿余年矣兹闻园
　　頺废特甚而王又已背世念此地为
　　皇考旧日所兴息且吾少小问
　　安读书处也不可以有山庄而听其荒落无存仍命奉宸重事修葺复旧观而止防马相视因成三律志懐
　　狮园弗重到瞥眼廿余年藩邸曾分赐佳城又弃捐荒頺兹已甚修葺可仍延少小闻
　　诗处廻翘倍黯然
　　墙里收燕麦阶前长兔葵无端偶游渉不忍重【去声】追思列水逺萦带狮峯近嵂嵜倪家林适合
　　宗旨彼奚窥
　　楼拟名华萼园非例奉诚罥楹鸟冲葛食野鹿衔苹迅矣嵗时阅幻兮兴废更精蓝重【平声】搆筑借欲悟无生
　　重葺狮子园落成奉
　　皇太后逰览诗以志事【丁亥】
　　去嵗斯园偶访之兔葵燕麦景凄其因教葺筑复旧观【去声】宛防落成如向为峯峙千秋善狮吼境同昔日跃龙池奉
　　慈岂不心深庆
　　圣藻重瞻有所思
　　狮峯
　　不是
　　防殊此现身如何狮子靣前驯个间只合忘诸虑稽首皈依清浄因
　　再逰狮子园
　　狮峯崒嵂屋檐前避暑山庄隔一川台榭维新适此日林泉依旧忆当年境无俗韵入图画鸟有佳音胜管记得黄园工位置【倪瓉狮子林今为苏州黄氏园亭园中树石皆云林结搆并自为之图其图今蔵石渠寳笈】倪迂小巧讵天然
　　狮子园襍咏
　　山色
　　防年不见佛头青依旧葱胧翠满庭悟到色空眞寂所身标清浄鎭亭亭
　　钟声
　　山寺从新葺法林一声钟响七条音旣云本是无生灭何事凄然又缱心
　　砌花
