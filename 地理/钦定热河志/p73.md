<!-- { "loadSidebar": true } -->
　　到此年年有句留兹来那可恝然不风声虚牖凉常度山色空庭翠若浮隔嶂鹿鸣音未壮【鹿至八月相鬭其声始壮】拂花蝶舞态偏柔题诗四壁验今昔待欲巡吟怯举头
　　题秀起堂【辛丑】
　　肩舆得得陟崔嵬片刻山堂亦到来七字诗情同夏永四隣画趣共云开超然自与他峯别美矣偏宜对席陪泐壁题楣新旧错艰乎着句虑重儓
　　题秀起堂【壬寅】
　　西峪斯堂称最高不恒至虑众人劳可无逸句酬超景却异闲情着广骚露润风凉心畧慰林青坂緑意方豪自经课雨量晴里一嵗舒眉得防遭
　　经畬书屋【壬午】
　　面山书屋号经畬咏有山泉阅有书不是研田拟唐【庚】垦欲因义路效儿【寛】锄五车学富何希彼两字君难足起予防度来来消防刻个中安得乐三余
　　经畬书屋叠前韵【壬午】
　　塞山如罫孰为畬书屋高无须蠧书每事惜隂较分寸常思克已拟耘锄芸牕旦夕堪容与灵囿烟云恒予设以农功喻学业只求多稼不求余
　　经畬书屋【癸未】
　　到处有书屋深山中最宜芸香霏四座经训絶多歧稽古常企彼居今毎愧斯何当不出户涤虑读农羲
　　经畬书屋【癸未】
　　书屋四时宜夏徂秋始之因翻青简在益惜白驹驰过雨瀑千涧敛云天一涯璿玑运不息圆盖本无私
　　经畬书屋【甲申】
　　古帙清秋宛可亲优游餍饫静无尘忽然欲问经畬者谁是不徇名利人
　　经畬书屋【丙戌】
　　借问菑畬何所攻五三六九讵皆通吾惟切已求真益一部言经用不穷
　　经畬书屋【丁亥】
　　洒然书屋宜久坐新与为知故与温却弗恒来来便去顾名岂不愧斯言
　　经畬书屋【戊子】
　　峯峦岞崿一牕虚到即言旋那久于书屋似应顾予笑防曾经训此菑畬
　　经畬书屋【己丑】
　　有容恒是得神宁不陋休夸惟徳馨戸外山容叠方罫是菑畬者定何经
　　经畬书屋【壬辰】
　　就山高下构轩楹题额因之辄异名入室随方堪象玩据床返已愧经横润增峦巘初过雨爽挹衣衫喜快晴一晌斯之未能信防曾枕葄细研精
　　经畬书屋即事【癸巳】
　　遗书搜索佐文治大典因题永乐时【昨下诏访求遗书安徽学政朱筠言翰林院贮有永乐大典中多秘借及检阅果然惜其依韵旁罗贪多滥列体裁不能精当因翰林等分校命内廷大学士等总其成悉取大典所载完善本及内府旧储外省采购各种详为校勘分别应刋应抄案经史子集分部彚目名曰四库全书并取大典所载世所罕见之书以次呈阅仍酌其醇驳题诗卷端评正之】特简纶臣任总校并抡翰苑各分司十年为限程寛矣四库虽殊经本之士不通经不足用况予身系作君师
　　经畬书屋【甲午】
　　书轩择向建到亦坐移时无暇峯图揽有闲芸简披卤耕彼当戒絜矩我应知贫士经畬者酬丰责在谁
　　经畬书屋【乙未】
　　三间朴屋倚嶙峋额以经畬亦有因如罫层峦研田界欲斟垂瀑墨池津韦家不羡满籯富徐氏无慙负耒贫四库而今经检勘斯文知在读书人
　　经畬书屋【丙申】
　　振藻楼廊接书屋屋檐却自额经畬个中谁识端倪具求藻应于经始诸
　　经畬书屋【己亥】
　　有册在棐几有函在竹格而我傥然来坐每不温席安得餍饫暇味此经史籍无异荒唐耕孤兹寸隂璧念彼佣书人遑耽晏游适
　　振藻楼【壬午】
　　朴堂既高豁曲楼复窕平陵入屋中縁梯降云表景奇意亦新顔之曰振藻峦情将树态兴会殊不少却笑锦囊人较此乎少
　　振藻楼【壬午】
　　浅紫深红缉万枝书楼即事引清思春华秋实胥权置请防东平振藻时
　　题振藻楼【癸未】
　　涧卉岩葩织锦纹个中饶是挹清芬寄言振藻求工者争似天然大块文
　　振藻楼【癸未】
　　山楼何有有诗书新景空澄意与舒秋实方来真觉好春华试比定何如
　　振藻楼【甲申】
　　每嵗来巡必值秋千山朗日翠烟浮问谁欲继欧阳赋振藻应须陟此楼
　　振藻楼【丙戌】
　　秋晓岩林布嘉防风前埭卉舞芳防文章大块蜚真藻公干还嗤费绮思
　　振藻楼【丁亥】
　　山楼出树杪亦复有山包境自古今尔理叅动静交含英期实得振藻贵虚抛设畀杜工部无心作解嘲
　　振藻楼【戊子】
　　山楼万景固常披皜日清风又一时占却仙庄七十二【避暑山庄前三十六景后三十六景凡七十二皆有诗】行将振藻始于斯
　　振藻楼【己丑】
　　林态峯姿总入竒铺霞摛藻恰相宜层楼隠似无言笑太古山中那有斯
　　振藻楼口号【壬辰】
　　开着楼牕万景披流青飞翠互偨池等闲不拟拈湘管大块文章振藻时
　　振藻楼口号【甲午】
　　凭揽书楼又一时逺峯近壑总呈竒只应黙坐休轻咏以静存之意防之
　　振藻楼【乙未】
　　拾级高楼万景披亦清真也亦雄竒于斯只合搁吟笔富媪方当振藻时
　　振藻楼【丙申】
　　振为流动藻为华诗品亦惟备一家三字箴如悟根柢不多些子在无邪
　　振藻楼口号【己亥】
　　四壁题诗率已多别生清防防如何日中则昃月盈蚀振藻知当戒太过
　　振藻楼【辛丑】
　　拾级偶当防暇时防心七字促成之眼前藻缋天然景添足何须抽秘思
　　振藻楼口号【壬寅】
　　虽云果实由花藻花用应输果用资楼额振诚因即景家丞庶子尚当思
　　眺逺亭作歌【壬辰】
　　趁爽更复跻崇椒树叶翻风凉意满虽然亦眷劳舆人恰憩山亭顔眺逺眺逺讵止玩山林絜矩之道古应斟衣食大欲民可畏雨时若天难谌况兹金川正有事遥遥西望常厪意禁暴安民不易筹旰宵企待防音至















　　钦定热河志卷三十八
　　钦定四库全书
　　钦定热河志卷三十九
　　行宫十五
　　静含太古山房
　　有真意轩
　　碧静堂










<史部,地理类,都会郡县之属,钦定热河志,卷三十九>
　　静含太古山房　鹫云寺之侧万嶂环之旷如奥如得静者机焉筑山房一区顔曰静含太古防谷含风穹林隠日纎尘不到众籁閴然宛在羲皇上也由西廊而出曰不遮山楼髙入云际林岚回抱缭白萦青楼下曲径纚连山腰石磴间不觉登陟之劳廊尽向南得小亭顔曰趣亭
　　御制诗
　　静含太古山房【壬午】
　　秀起【堂名】占髙朗山房别一区称佳以幽僻契妙更清殊松不烦新种石皆入古图子西善忖度心得乃先吾
　　静含太古山房【癸未】
　　秀起真秀起读文如大家岩径更屧仄磴盘云斜别体筑山房派拟郊岛夸是时正小年太古静且嘉子西曽未到先得同然耶
　　静含太古山房
　　仄径才容过槁便到门借峯作屏障倚巘筑墙垣秋色来方稚风声起欲轩既云含太古底事未忘言
　　静含太古山房
　　夷嵕山屋祗三间得概欣看万嶂环无暇翻思难应接有懐那谢一跻攀芬闻野卉岩边缬响逓幽泉涧底潺不是子西髙尚辈安能个里镇消闲
　　静含太古山房【甲申】
　　太古以来山筑房含以静孰古抑孰今房用无言领我心亦如之小坐趣为永岩风送爽至欣披真即景
　　静含太古山房【乙酉】
　　緑树全染红红又风前少色即空岂诬动归静有道恰如太古初名相非所晓山房足当之防于无言表
　　静含太古山房【丙戍】
　　山房别一区乃在书堂下彼以迥而秀此则秀而野石泉阶底淙松涛屋端泻于何见古意尘念都蠲舎研匣又宣笑此奚为者
　　静含太古山房【丁亥】
　　山房秀起【堂名】隅云栈致萦纡委宛如藏宻窈深足静娱秋风满座爽野景一窓输城外山田见黄云近逺铺
　　静含太古山房【戊子】
　　何处不太古山房独擅称阶前俯閜砢窓外即崚嶒复目眸豁坐教心意澄梵铃空际落便似悟南能
　　静含太古山房作歌【己丑】
　　秀起【堂名】若大家李杜万丈光芒透山房似别裁郊岛无妨寒与瘦窈而曲如往而复倚岩小筑三间屋漫嫌十笏才容膝万壑千峦一足千峦万壑自太古岂识朴室及华庑凝神契静合忘言底用劳劳辨纂组
　　静含太古山房【辛邜】
　　自我来山庄西峪兹两至一以少闲暇一以多政事对山颇自笑何必烦防缀増景则不无仍付鹿守讫【叶】岩房本弗多胜惟防幽邃太古岂其遥峯林讵改置就饰斯非难反静未云易
　　静含太古山房【癸巳】
　　仄径下曲崦山房楼巘隅以幽不恒到惟静足堪娱恰度小年偶拈五字须景光又觉异兴防自然殊
　　静含太古山房【甲午】
　　郁纡下崇阪山房藏窔奥幽峡落风寒宻林蔽日曜六情于焉静一尘所弗到不因小年来安识太古妙欲拟斯久坐还恐误政要
　　静含太古山房【乙未】
　　山房窈窱间寻常弗轻至夤縁兹偶游喜值秋风霁气澄一天凉林翻四邻翠以幽转致旷放弥出卷宻【叶】堪注子舆书万物于我备
　　静含太古山房【丙申】
　　盘磴下威纡入壑穷委宛山房忽靣前既近仍疑逺云房含太古房实搆以晩太古实含房偶因房而显渉名则论纷忘象乃契筦【叶】而我曽何谓屡吟泐壁满
　　静含太古山房【己亥】
　　落斜不数武而总歩仄径于宻忽小谿山房朴以净邻虚意为永防迥峯罗胜开窓引清风可望亦可听松籁为丝竹石棱供饾饤静色与清声不尘总恱性把笔欲吟难思量无句称
　　静含太古山房【辛丑】
　　秀起堂右侧磵道下逾窈得平过十尺室较十尺小而室乃三架计容膝不少山自太古有静觉秋光好问谁知其含趣在五言表
　　静含太古山房【壬寅】
　　山房藏委宛既狭中亦宏容房可三间祛华惟朴楹以延遥日可以澄素情我昔来游此与之太古名然自太古来原有此亦诚恰值小年长宜静絶外营而我勅防人耽斯恐过生
　　不遮山楼【壬午】
　　山楼虽迥不遮山防防新红万緑间竒破天悭欣始遇寻常林壑拟从删
　　题不遮山楼
　　楼在万山里偏云山不遮名言何有定惬意与之遐为是初成趣归来便领嘉喜新吾尚尔复古志徒賖
　　再题不遮山楼
　　肩舆西峪趂防闲振箨秋风顷刻间今日登楼有佳防别开生靣不遮山
　　不遮山楼【癸未】
　　山楼山复不遮山翠逻青萦逺近间拾级不言经嵗隔凭窓聊喜片时闲
　　不遮山楼口号
　　夏叶宻绸缪空懐不遮意山楼今欲云副实行将至
　　不遮山楼【甲申】
　　山楼倚巘出青霞凸态凹总不遮独有当窓一枝好天然小幅展家
　　题不遮山楼【乙酉】
　　低小山楼号不遮冷窓全揽近还遐廓然雅契大公防宁在林岚罨目嘉
　　不遮山楼口号【丙戌】
　　山不遮楼楼不遮谁賔谁主总名加蓦然林下逄苍鹿胜我无言亦八义
　　不遮山楼【丁亥】
　　精小山楼翼若飞峯岭态罨书帏鲁论见说吾无隠触目孰非静者机
　　不遮山楼【戊子】
　　小阁开窓山不遮逺峯近巘各呈嘉夕阳欲落依西岭幻起东林一片霞
　　不遮山楼【己丑】
　　洞逹层楼纳飒风林光岚翠四邻通不遮宁为【去声】看山色宋祖开门意正同
　　不遮山楼【辛夘】
　　拾级俯临万景披红増緑褪仲秋时开门宋祖不遮意在彼吾心匪在斯
　　题不遮山楼【癸巳】
