<!-- { "loadSidebar": true } -->
　　祖道赵王应诏诗　　　　　　【金】张　华
　　崇选穆穆利建明徳【一作明明】于显穆亲时惟我王禀姿自然金质玉相光宅旧赵镇作冀方休宠曲锡备物焕章发轫上京出自天邑百竂饯行缙绅具集轩冕峩峩冠盖习习恋徳惟懐永叹弗及
　　四哀诗之一　　　　　　　　【金】元好问冀京父
　　先公藻鉴识终童曽防昆山玉一峰不见连城沽白璧蚤闻烈火燎黄琮重围急变纷纷口九地忠魂耿耿胷欲吊云南无觅处士林能不泣相逢
　　赠利州侯神童【生十四月识字予见时生二十一月识字无算】
　　【金】元好问
　　牙牙防妆杏蕾红阿兄抱之来学宫今春学语语未正已能见书识名姓随指随读无数重多生想曾文字中极知之无不足讶更恐雒诵难为功土中松粒龙爪脱万牛邱山起毫末君不见黄金寳鼎翡翠青未要春官许衣钵人间失却麻神童明星煌煌出苍龙只知江陵图籍尽一火谁谓死草生华风遗山老子未老在见汝吐焰如长虹【兄字金鼎】
　　会州道中　　　　　　　　　【金】马舜卿
　　山腰薄雪炫朝暾未放阳和入烧痕一片长安世情月梨花院落几黄昏
　　飞豹行【并序　　　　　　　　元】王　恽中统二年冬十有一月大驾北狩【时在鱼儿泊】诏平章塔齐尔【旧作塔察今改正】公以虎符发兵于燕既集取道居庸合围于汤山之东逐飞豹取兽获焉时予以事东走幕府驻马顾盼亦有一嚼之快因作此歌【时予为左司都事】
　　二年幽陵阅邱甲诏遣谋臣连夜发春搜秋狝是寻常况复军容从猎法一声画鼓肃霜威千骑平冈卷晴雪长围渐合汤山东两翼闪闪牙旗红飞鹰走犬汉人事以豹取兽何其雄马蹄蹴麋歘左兴赤縧撒镞惊龙腾锦云一纵飞尘起三军耳后秋风生豹虽逸才不自惜雨血风毛摧大敌风烟惨淡晩归来思君更上单于台血埋万甲战方鋭爪牙正借方刚才古人以鹿喻天下得失中间系真假元戎兹猎以开先我作车攻补周雅大笑南朝曹景宗夸猎空惊霹雳何曾梦见北方强竟堕闭车甘偃息扬鞭回首汉家营一防鎗缨野烟碧谨按汤山在今丰寜县【即四旗廰】境内大阁儿西南四十里为开平之东南故序云以事东走幕府也
　　过栁河　　　　　　　　　　【元】贡师泰
　　野旷山寒露易霜短榆疎栁路茫茫雨来黄潦聚成海风过白沙堆作冈驿馆到时逢数骑驰车宿处错羣羊客懐正尔无聊赖忽见南飞鴈一行
　　至正十一年秋七月巡按松州虎贲分司时山谷寒甚公事絶少明日即还为赋此
　　【元】贡师泰
　　秋风槭槭衣绵薄夜雨萧萧烛焰低万里江南才梦觉此身原是客辽西
　　云叶缤纷雪弄花小营近午却排衙分司御史浑无事又鞚青骢踏白沙
　　十八盘岭　　　　　　　　　【元】周伯琦
　　车坊尚平地近岭昼生寒防地数千丈凌空十八盘飞泉鸣乱石危磴防重闗俯视人寰隘真疑长羽翰谨按伯琦扈从诗自注曰两都相望不满千里往来者有四道曰驿路曰东路二曰西路东路二者一由黑谷一由古北口古北口路东道御史按行处也伯琦往年分署上京但由驿路而已黑谷辇路未之前行因忝法曹肃法毂下遂得见所未见实为旷遇云据此则上都驿路实在热河境外故凡元人上都诸作悉不滥载惟此诗乃由黑谷一路循今丰寜县【即四旗廰】西境而过者故特録焉
　　冬至日白霫道中偶成録呈朱茂叔郎中段惟徳鲁子翚二都司仍希于张伯髙参议郭干卿治书于两司幕长及按郭郎中邢孟直诸公处以区区
　　薄况达之　　　　　　　　　【元】曹伯启
　　槲叶萧萧朔吹寒山行病瘦怯衣单驰驱一带滦江险彷佛重经蜀道难旅邸僦牀虽自愧绣衣持斧要同防穷途却值书云节秫酒糠灯语夜阑














　　钦定热河志卷一百二十
