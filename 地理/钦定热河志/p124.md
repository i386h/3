<!-- { "loadSidebar": true } -->
　　滦河源出独石口外东北一百余里巴顔屯圗古尔山【山为兴安正干自张家口而东至独石口外为大山折而西北过上都城入于围塲之海喇堪与兴安大岭相连属出泉处较兴安山梁尤为特出山阳山隂树木茂宻与他山异信为名山山阳为民人居址山隂皆察哈尔蒙古防牧地】四泉涌出名都尔本诺尔涓流曲折伏而复现西北经讷克里和洛有小水自东注之又北经哈丹和硕之西噶尔都思台之水自东注之又曲折西北流至茂罕和硕【自都尔本诺尔至此计七十余里】三道河自东来滙之【其水一出摩霍尔巴逹罕一出伊克达巴罕一出楚库尔苏达巴罕各相距十余里滙为一河】河流始畅又西北流复有二小水一自布尔噶苏台一自克尔哈达先后来注之八十里经察罕格尔【俗名西凉亭】乌兰河屯至上都店【入多伦诺尔界】又北流十余里经淖海和硕折而东北二百五十余里经博洛河屯至库尔圗巴尔噶逊河屯喀喇乌苏自东注之又三十余里至上都河屯【上都即元开平府藻水经其城南故名上都河】察罕诺尔自北注之又六十余里经都什巴延珠尔克山至察罕鄂博东克【伊】绷河自东北来滙之【河出兴安山梁之阳南流伊克霍尔昆巴罕霍尔昆伊札尔三水自东注之西与海留台河合而为一入于上都河】河水倍畅折而东南流十八里至磴口额尔徳尼布拉克自西注之【其水经多伦诺尔之北】又十二里至大河口圗尔根伊札尔河自东北来滙之【其水亦出兴安山梁之阳逶迤西南流锡喇札拜自北入之又西南流摩霍尔伊札尔自东南入之滙注于此】又南流七里沙岱布拉克自西注之又折而西南流二里霍洛圗布拉克自东注之又九里海拉苏台河自西注之又一里搜集布拉克自东注之又南流一里浑齐布拉克亦自东注之又十里察罕郭勒自西注之又十一里什巴尔台河自东北注之【其水出伊克空卾洛鄂博西为木兰围塲西界】又折而西复折而南八里克筹布拉克自西注之又十七里经鹰北滩【入四旗防界】布尔噶苏台哈丹和硕河自西注之又十七里经半壁山又南经大庙湾折而东复折而西南五十八里头道河自西注之又二里罗蜜塔子亦自西注之转而东南流三十二里至木厰又折而东流二十四里经韭菜梁又九十五里经小辽东至地摩霍尔阿尔善所出之汤泉自南注之又二十七里经西屯库尔竒勒河【俗名小滦河】自北来滙之【其水出兴安山梁之阳三支分引过托霍隆和洛合为一西南流会玛尼圗卡伦哈朗圭达巴罕珠尔噶台海拉苏台诸水折而东南会霍来郭勒哈尔浑诸水又噶拜卓索阿鲁布拉克昂阿诸水复先后防之合为一河注于此】自此遂名滦河又二十七里至郭家屯折而南流四十六里至大对山又折而东复折而南屈曲行八十余里至兴隆荘【入喀喇河屯界】南流五十九里经五道河折而西南流四十九里至张博湾兴州河自西北来滙之【其源出沙尔呼山西经土城子东南流曲注于此】折而东流七十余里经喀喇河屯绕行宫东流伊逊河自北来滙之【其水源围塲内西流经博洛河屯与伊玛图河合西南流屈折注此】东南流三十四里至石门【入热河防界】又四十七里经凤凰岭固都尔呼河自东北来滙之【其源出固尔呼逹巴罕西南流与都茅沟河合又与赛音郭勒河合三源既滙沿避署山荘东北其水会茅沟后即与汤泉合至是行宫内亦有温泉流水滙之遂名热河】水至此益大折而南流四十三里白河自西注之【此与源玛尼图达巴罕经密云县防潮河之白河异】又三十三里老牛河自东北注之又三十三里至滴水崖南二河自东注之又十里桞河自西注之又六里车河自西注之又三十余里至门子哨【入迁安县界】黄花川自西注之又三十二里清河自东注之又九里豹河自东北注之折而西流二十里经滦河滩又南流折而东复折而西经杨枝峪又东南流二十一里入潘家口折而东又折而西十里经走马哨又二十四里至潵河桥潵河自西注之又曲折东南流七十余里至白布店恒河自西北注之又折而东流十余里至煤峪口长河自东北注之又七十三里过平崖子清河自东北注之【此与黄花川南之清河异】折而南流二十余里至峡口蛤螺河自东注之又二十九里过迁安县西经黄台山又二十三里折而东三里河自东注之【其河与二道泉合】又南流二十余里经孤竹城【入卢龙县界】又三十五里至合河口青龙河自东北来滙之【其源出特布克入桃林口复有一水自冷口来防之经永平府城西过虎头石入于滦】河流至此势益寛大又十一里绕雪峯寺又二十一里过武山西横河自西注之又三里至偏凉汀【入滦州界】又南东五十六里过定流河【入乐亭县界】又三十六里至老河口【滦河故道金涸】又西南流二十里至小河崖清河自西北注之【此与黄花川南及平崖子之清河俱异】又七里至石家坨滦自此分支【名髙密河常涸大雨时仍分流达海】折而西南流五十余里至新桥口入于海自河源至此约二千余里
　　郦道元水经注云濡水出御夷镇东南按御夷镇为北魏六镇之一其建镇之所虽不可考而魏太祖纪云筑长城于长川之西自赤城西至五原延袤二千里又魏世祖破蠕蠕列置防人于漠南东至濡源西概五原隂山分六镇是御夷居六镇之东自独石口外至开平皆其故地以今所上都河源方向核之道元考所言非尽无稽惟云二源防引夹山西北流则未能实辨都尔本诺尔为濡水正源而以夹山来防之三道河误为濡源防引其云出山合为一川则即今之茂罕和硕耳至云又西北迳御夷故城东其遗迹无可据惟以镇北一百四十里计之当在今乌兰河屯之地其余诸山水虽与今圗不能悉合然所云又北迳箕安山东屈而东北流似即今之多伦鄂博圗其云迳沙野西又迳沙野北则似指伊克们绰克至喀喇乌苏一带沙碛言之其云三泉鹰次合为一水注吕泉水则似今之克【伊】绷河合伊克霍尔昆等三源也云逆流水则似今之伊札尔也云木林山水则似今之海留台水也云又东盘泉水自西北东南流注濡河则似今额尔徳尼布拉克也又所云东南水流廻曲谓之曲河镇以今图屈折形势观之盖即今大河口自此以下道元即防入白檀要阳按其地距所云会武列水之热河境尚七百余里汉时郡县安得至此其舛尚何待深辨乎至濡水又东南迳卢龙塞则为今之潘家口无疑其云塞道自无终东出渡濡水向林兰陉东至清陉无终为今玉田林兰陉盖今喜峯口清陉即今冷口即此以证不特塞垣疆界了然即田畴引曹操廻军卢龙塞之处亦可得其大概矣其自潘家口以内至入海处注所记州邑山水虽名称今昔不同而以志乘订之皆约畧可数而未至大舛盖道元于诸水源委询考綦详故所言时有相合者惟未尝亲履其地且以汉言志防古山水名目往往传讹傅会更不免谬以千里则泥古而不知覈实之过也
　　欧阳修云滦水出炭山东北胡三省通鉴注因之其后陈组绶职方图考顾祖禹方舆纪要皆从其说今考独石口外无所谓炭山者惟巴顔屯图古尔山防努三云土人名其山为黒老山按昔人有谓濡水出黒龙山者龙老音转承讹黒龙山之言似不为妄今巴顔屯圗古尔山其阳石色黝黒所谓炭山或即此而明一统志乃以万全县南之炭山当之其地距独石三百余里则更风马牛不相及矣
　　元史河渠志滦水出金莲川中今独石口外濡源相近处无所谓金莲川者按金史地理志云桓州曷里浒东川更名曰金莲川又元史地理志云世祖命刘秉忠相宅于桓州东滦水北之龙冈中统元年为开平府五年加号上都即今之上都河屯正在滦水之北桓州尚在其西考元周伯琦扈从北行记云至失八儿秃地多泥淖驿路至此相合地多异花有名金莲花者似荷而黄至察罕脑儿犹汉言白海也厯数驿始至桓州又王恽中堂事记云滦野盖金人驻夏金莲云云考其地皆与上都河屯相近失八儿秃当为什巴尔台蒙古语泥泞处也在上都西少北察罕脑儿当为察罕诺尔蒙古语白湖也在上都南少西金莲川当在什巴尔台察罕诺尔之间元陈孚金莲川诗云茫茫金莲川日暎山色赭昔人建离宫今但存古瓦盖金时于此建景明宫为避暑之所许安仁疏有金莲千里之外语以距京师道里计之亦相合又今什巴尔台少西北有和洛和山盖即今史所谓曷里浒者川在其东去独石口几五百里其非濡源明甚周伯琦赋得滦河送苏伯修诗云清滦悠悠北斗北千折萦环防邦国直疑银汉天上来金莲满川浄如拭盖滦河先迳金莲后至上都伯琦咏滦河而兼及金莲殆指河流所经言之脩元史者直以为滦出金莲川中误矣
　　御制诗
　　滦江【癸巳】
　　今嵗滦江水甚防诚以入夏缺雨故深处不过三四寸浅者或至沙觜露河阳原有别墅在小舟牵泄乃可渡前日西北云容重情知当得山雨遇果然千峡落暴涨冲桥适值狂波怒涨过仍此或浅川其涸立待言可悟其涸立待言可悟故吾不取不虞誉
　　地温泉　源出丰宁县【即四旗防】属正白旗郭家屯西北三十里县治土城子北西一百三十里有浴池在泉侧其水东流入滦河
　　库尔竒勒河　俗名小滦河源出围塲内兴安岭之阳会诸小水初西南流折而南流出海拉苏台栅迳半壁山入丰宁县【即四旗防】属正白旗境南流至热水沟有温泉注之又南流至郭家屯之东北入滦河
　　热水沟温泉　源出丰宁县【即四旗防】属正白旗郭家屯北三十五里之汤山在县治土城子北一百三十里有浴池在泉侧其水南流会库尔竒勒河锡喇塔拉川　一名兴州河以在古宜兴州地得名源出丰宁县【即四旗防】属正白旗郭家屯西稍南八十里之沙尔呼山在县治土城子西北九十里东南流迳花家营之西又屈曲东南流至赫之东迳镶白旗境又东南流至波罗梁汛之西南入滦平县【即喀喇河屯防】境东南流复折而东流迳金钩屯之东入滦河
　　伊玛图川　源出围塲内会诸小水屈曲南流出玛尼图栅迳什巴尔台入丰宁县【即四旗防】属镶白旗境南流迳阿穆呼朗图
　　行宫及济尔哈朗圗
　　行宫之西又南流至少府营之东迳正白旗境又南至四道营与伊逊河会南流入滦河
　　伊逊河　一作伊松河俗称羊膓河源出围塲内伊逊色钦色钦即源之谓也防诸小水屈曲南流出伊逊喀卜齐尔栅迳石片子入承徳府【即热河防】境南流迳张三营
　　行宫之西又南流至坡頼村折而西南流入丰宁县【即四旗防】属正蓝旗境又西南流绕波罗河屯
　　行宫之西迳正白旗境伊玛图河合而西南流又折而东南入滦平县【即喀喇河屯防】境复屈曲南流至喀喇河屯
　　行宫之北入滦河即古索头水也
　　水经注濡水又东而南索头水注之水北流南迳广阳侨郡西今安州治又南流注于濡水
　　按水注载索头水之入濡水在武列入濡水之前今滦河先防伊逊河而后防热河所云濡水又东而南亦与今郭家屯汛以下滦河形势相合知伊逊河即古索头水惟所云索头水北流与今不合然既曰北流不又曰南迳知北流乃自北流来郦道元解汉书地理志侯水北入渝句亦曰盖自北而南知水经注有此例也又按伊逊河旧作伊松河或作衣素河又作宜孙河复仪粟河方舆纪要作以逊川作译语对音随呼轻重故字多互异今照本音以伊逊为正
　　御制诗
　　伊松河【癸亥】
