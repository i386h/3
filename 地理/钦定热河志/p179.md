<!-- { "loadSidebar": true } -->
　　金史兵志天徳二年省并中京等路节镇及明安穆琨海陵纪天徳四年四月有司请今嵗河南北选人并赴中京铨注从之九月次中京白彦敬传正隆六年契丹萨巴反以彦敬为北面行管都统与副统赫舍哩志宁以便宜往赐御服皮袄行至北京闻南征诸军逃归者皆奔东京欲推戴世宗彦敬与志宁谋隂结会宁尹完顔富色哷【旧作蒲速赉今改正】利涉军节度使通古义【旧作独吉今改正】以图之世宗已即位使舒穆噜伊徳【旧作石抺移迭今改正】伊喇赫伯【旧作移剌曷蒲今改正】等九人招彦敬志宁彦敬拒之使伊徳跪伊徳不屈皆杀之及完顔黙音【旧作谋衍今改正】将兵攻北京彦敬使偏将率兵拒于建州之境而通古义先归世宗富色哷称疾不至世宗密遣人乘夜掲榜于北京市购以官赏彦敬志宁恐为人图已遂降赫合里【旧作纥石烈今改正】志宁传契丹萨巴反枢密使布色瑚图【旧作朴散忽土今改正】北京留守萧赜西京留守萧懐忠皆以征讨无功坐诛于是志宁为西北面副统与都统白彦敬以北京临潢泰州三路军讨之【余与白彦敬传畧同】
　　金史世宗纪大定二年正月遣右副元帅完顔黙音率师讨萧鄂干【旧作窝干今改正】四月黙音等败鄂干于长泺复败于雾河五月以临海军节度使赫舍里志宁为元帅监军副元帅完顔黙音元帅右监军完顔福夀坐逗遛召还京师皆罢之六月以尚书右丞色忠义为平章政事兼右副元帅经畧契丹战于花道大败鄂干于枭岭西防泉获其弟枭以西南路招讨使完顔思敬为元帅右都监七月诏发济州会宁府军在京师者以五千人赴北京八月诏元帅右都监完顔思敬以所部军与大军会讨鄂干九月诏赫舍里良弼以便宜招抚奚契丹之叛者庚子完顔思敬获契丹鄂斡余众悉平十二月遣尚书刑部侍郎刘仲渊等亷察东京北京等路赫舍里志宁传志宁以临海节度使都统右翼军鄂干败于长泺西走志宁追及于霿河贼已先渡依岸为阵毁桥岸以为阻志宁与贼夹河为疑兵与万户尔住【旧作夹谷今改正】清臣图克坦哈里【旧作徒单海罗今改正】于下流渉渡已渡前有支港岸斗絶其中泥泞乃束栁填籍士卒毕济行数里得平地将士方食贼奄至据南冈三驰下志宁阵阵坚力战流矢中左臂战自若贼据上风纵火乘烟势驰击志宁步军继志转战十余合火益炽风烟人不可当会雨作风烟乃熄遂奋击大破之于是元帅黙音右监军福夀不急击贼乆无功右丞布色忠义请自讨贼而志宁击贼有功上以忠义代黙音志宁代福夀封定国公使富蔡通【旧作蒲察通今改正】至军中宣谕之伊喇鄂斡【旧作移剌防干今改正】传大定二年右副元帅完顔黙音率诸军讨鄂干屯懿州庆云县川州武平县奏请粮运当遣人防送兵伏乞选精良者付之四月鄂干攻懿州不克遂残破川州将遁于山西而北京亦不邀击之于是以右宣徽使亨为北京路都统吏部郎中完顔达吉为副统会元帅府讨击之六月布色忠义平章政事兼右副元帅以西南路招讨使完顔思敬为都统西北路招讨使唐括苏古都【旧作索古底今改正】副之以兵五千往会燕子城旧戍军视地形冲要或于狗泺屯驻逺斤贼至即战不以昼夜为限布色忠义至军中是时鄂干西走花道众尚八万志义高忠建军与贼遇万户察喇【旧作查剌今改正】富察【旧作蒲查今改正】为左翼宗亨统之宗宁罗索【旧作剌撒今改正】为右翼宗叙统之世杰亦在左翼中与贼夹河为阵贼渡河以兵四万余先犯左翼军察喇以六百骑奋击败之以四万骑与右翼军战宗亨世杰七穆琨指画失宜阵乱败于贼世杰挺身投于察喇军中贼围察喇军察喇力战宗叙以右军来救贼乃去鄂干自花道西走布色忠义赫舍里志宁以大军追及于枭岭西防泉明日贼军三万骑渉水而东大军先据南冈左翼军自冈为阵迤逦而北步军继之右翼军继步军北而引东作偃月阵步军居中骑兵据其两端使贼不见首尾是日大雾晦宴既阵雾开少顷晴霁贼见在左翼据南冈不敢击击右翼军乌延察喇力战贼稍却志宁与尔佳清乌凌噶【旧作乌林答剌今改正】萨都拉【旧作撒铎剌今改正】合战贼大败将渉水去泥泞不得急渡大军逐北人马蹂践而死不可胜数防泉皆平余众蹈借而过或奔溃窜匿林莽间大军踵击之俘斩万计生擒其弟伪六院司大王枭鄂干仅与数骑脱去绰哈【旧作钞元今改正】清臣追四十余里不及斩千余级获车帐甚众其母钖纳【旧作徐辇今改正】举营自噜库【旧作落括今改正】冈西走志宁追之尽获辎重俘五万余人牲畜不可计数伪节度使六及其部族皆降拈北京副统完顔达吉括本部马规辨刍粮仍使达吉为监战官録有功者闻奏鄂干収合防卒万余人遂入奚部以诸奚自益时时出兵冦苏噜克【旧作速鲁古今改正】淀古北口兴化之间温徳亨【旧作温廸罕今改正】阿噜岱【旧作阿鲁带今改正】守古北口与战败焉诏完顔黙音布噜珲【旧作蒲卢浑今改正】以兵三千合旧屯兵五千击之诏完顔思敬以所部兵入奚讨鄂干鄂干自度势穷乃谋自羊城道西京奔夏国大军追之益急其众复亡去度西不能乃北走沙陀间监军志宁获贼硕和卓【旧作稍合旧作改正】释而勿杀纵还贼中使诱其亲近捕鄂干以自效九月硕和卓与实图肯【旧作神独干今改正】执鄂干诣右都监完顔思敬并获其母钖纳及其妻子妇弟侄尽获伪金银牌印志宁与清臣苏克【旧作速哥今改正】等追余党至燕子城尽得其党前至茂巴尔达【旧作抹防里达今改正】之地悉获之逆党遂平尼玛哈绰哈【旧作尼龙古钞兀今改正】传海陵将伐宋而契丹反命与都统白彦敬副统赫舍里志宁进讨至北京未能进会世宗即位辽阳绰哈迎谒迁辅国上将军兴都统乌哲库【旧作吾扎忽今改正】副统珲【旧作浑今改正】计鄂干绰哈行至窊歴与鄂干遇左军小却绰哈挺抢驰入其阵手杀二十余贼乃退元帅布色忠义自花道追之绰哈以前锋追及于防泉遂大败之赫舍里良弼传鄂干败于防泉入奚中诏良弼佩金牌银牌四徃北京招抚奚契丹
　　世宗纪大定四年二月以北京粟价踊贵请免今年课甲三月诏免北京嵗课叚匹一年九月上谓宰臣曰北京懿州临潢等路尝经契丹冦掠父母兄弟不能相保多冐鬻为奴朕甚悯之可速使阅实其数出内库物赎之金史章宗纪承安元年十月命左丞相襄行省于北京二年三月以叅知政事裔代左丞相襄行省于北京五月北京行省叅知政事裔移驻临潢府九月遣官分诣北京等路招募汉军不足则答捕之以胥持国为枢密副使权知政事行省于北京泰和四年六月罢惠川高三州秀岩滦阳徽州咸宁全安利民六县及北京宫苑使
　　金史衞绍王纪崇宁元年十月曲赦北京
　　金史宣宗纪贞祐三年正月北京军乱杀宣抚使温屯襄【旧作奥屯襄今改正】二月诏曲赦招抚北京作乱者【元太祖十年】贞祐四年六月辽西伪瀛王张致遣完顔纳罕【旧作南合今改正】张顽僧上表来归诏授致特进行北京路元帅府事兼本路宣抚使纳罕同知兵马总管府顽僧同知广宁府【元太祖十一年】
　　钦定热河志卷一百一
<史部,地理类,都会郡县之属,钦定热河志>
　　钦定四库全书
　　钦定热河志卷一百二
　　故事四
　　元
　　上都路【兴州　松州】
　　元史世祖纪中统二年十月诏指挥副使郑江将千人赴开平指挥使董文炳率善射者千人由鱼儿泊赴行在所指挥使李伯裕率余兵屯潮河川十一月那海【旧作讷懐今改正】从阿呼岱【旧作阿忽带今改正】出古北口驻兴州帝亲将诸万户汉军及卫军由檀顺州驻潮河川三年免兴州松州望云州亲旧差贼以云望云松山兴州课程开平府乌叶尔【旧作吾也儿今改正】兴州监军珠尔【旧作重儿今改正】以兵叛乌叶尔徃征之贼军射杀所乘马军士愤怒奋戈冲击大破贼军世祖纪至元二十七年二月兴州兴安饥给九十日粮十一月兴松二州陨霜杀木免其租二十九年正月兴州之兴安宜兴两县饥赈米五千石
　　元史文宗纪致和元年八月阿苏【旧作阿速今改正】卫指挥使托克托穆【旧作脱脱木儿今改正】帅其军自上都来归即命守古北口及上都诸王实喇【旧作失剌今改正】平章政事鼐玛台【旧作乃马台今改正】詹事奇彻【旧作钦察今改正】战于宜兴斩竒彻于阵擒鼐玛台送京师戮之实喇败走彻尔【旧作彻里今改正】子实勒们【旧作失列门今改正】直宿卫致和元年八月从知托克托穆尔至潮河川获旺扎勒巴图尔【旧作完者八都儿今改正】爱勒徳济【旧作爱的斤今改正】等十二人戮八人执四人归京归复于宜兴遇实喇鼐玛台等迎战奋戈击死二人以功赏白金楮币元史顺帝纪至元三年五月以兴州松民饥禁上都兴和造酒至正二十四年四月图卜沁特穆尔【旧作秃坚帖木儿今改正】以兵入居庸关皇太子率侍卫兵出光熙门东走古北口趋兴松至路儿岭诏追及之还宫庚申外史至正二十八年七月二十一日大军自通州进兵克永平伊苏【旧作也速今改正】军溃于是檀会顺利大兴等处以次皆降附焉
　　按以上诸条载兴州松州事其地属今承徳府境故着之其概言上都俱不録
　　大宁路
　　按大宁路元初为北京路至元七年改大宁嗣改武平后复为大宁凡纪中书北京者皆大宁路事在今承徳府境故全録之
　　元史太祖纪九年十月穆呼哩【旧作木华黎今改正】征辽东髙州卢琮金朴等降十年二月穆呼哩攻北京金元师音逹珲【旧作寅答虎今改正】乌库哩【旧作乌古伦今改正】以城降以音逹珲为留守乌叶尔权兵马都元帅镇之兴中府元帅石天应来降以天应为兴中府尹四月诏张鲸总北京十提控兵从南征鲸谋叛防诛七月红罗山寨主杜秀降十一年春鲸弟张致防兴中府穆呼哩讨平之王珣太师穆呼哩略地奚霫珣率吏民出迎承制以珣为元帅兼领义川二州事张致僭号锦州隂结开义杨伯杰等来掠义州珣出战伯杰引去会致兄子以千骑来冲珣选十八骑突其前复令左右犄角之一卒以枪刺珣珣珲刀杀之其众溃走获其马几尽时兴中亦叛穆呼哩图之召珣以全军来会致窥觇其虚夜袭之家人皆遇害及兴中平珣无所归穆呼哩留之兴中遣其子荣祖驰奏其事帝谕之曰汝父子宣力我家不意为张致所袭归语汝父善抚其事俟逆党平彼之族属城邑人民一以付汝吾不吝也珣以穆呼哩兵复开义擒伯等等杀之进攻锦州致部将髙益防致妻子及其党千余人以献穆呼哩志以付珣但诛致家其余皆释之始还义州太祖纪十二年夏盗祁和尚据武平史天祥讨平之遂擒金将巢元帅以献
