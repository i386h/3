<!-- { "loadSidebar": true } -->
　　天上锡名曽入画【是花产自五台　　皇祖时移植避暑山庄而　　赐今名】人间撷秀少题诗齐宫歩处原来假唐院分余只合吹暎日楼髙庄避暑花开每忆廿年时
　　题蒋画金莲花即用其韵【己巳】
　　一种清凉卉【是花以出五台者为美兹塞上亦有之】数丛金碧纎画成尘外质缾贮静中馦相暎金风拂惟输玉露霑不须分彼此
　　佛手早经拈
　　金莲花【甲戌】
　　金英翠叶煜朝霞移自清凉蔓塞沙扬娜恰防当暑放防芬雅合受风斜兎葵燕麦真凡品薝卜曼陀本一家暎日当年承
　　佛笑肯教卉谱例闲花
　　金莲花【乙亥】
　　水玉裁为叶黄金缕作英的知极乐国方见此花呈
　　金莲花【癸未】
　　应节含金气敷荣宜号金花惟开鹫岭树合伴檀林三品兹标首羣芳总伏心给园布满地
　　调御昔来临
　　金莲花【丙戌】
　　种自五台出蔓延遍塞堧纳凉曽有峪【方舆纪要独石口北金世宗纳凉处产黄花状若芙蕖】开府亦名川【元世祖昔开府金莲川亦其地】直以陆为海真同金布田漫生分别见孰不是心莲
　　荷　敖汉所产较关内特佳山庄移植之有曲水荷香观莲所香逺益清冷香亭诸胜塞外地寒草木多早黄落荷独深秋尚开木兰
　　回跸时犹有开放者
　　圣祖御制诗
　　涌翠岩观瀑赏白莲【四集】
　　毕竟天然造化功方能巧设古今同喷云百尺穿岩石瀑水千层防药丛波涌白莲承晓露溪浮緑盖动香风经声似脱红尘外泡影依稀宇宙中
　　世宗御制诗
　　湖亭观荷
　　馆宇清幽晓气凉更宜澹荡对烟光湖平水色涵天色风过荷香带叶香戯泳金鳞依宻荇低飞银练贴芳塘兰桡折取怜双蒂殊胜陈隋巧様籹
　　御制诗
　　九月初三日热河见荷花【辛酉】
　　霞衣犹耐九秋寒翠盖敲风緑未残应是香红乆寂寞故留冷待人防
　　前朝见菊黄兼緑今日防荷紫带红夏卉秋葩浑不辨一齐摇曳晩风中
　　荷花谢叠前韵
　　数日余芳傲晩寒经霜今晓乍凋残元都观里春风靣只许刘郎一度防
　　离披残盖全消緑寂寞寒葩不剰红水月镜花观幻色清歌一曲御湖中
　　观荷【癸亥】
　　我从御园来荷花半凋残此地乃关外荷花正新鲜离宫憩征辔镜浦逰船防防时出没逺峰入清澜香籁拂我旁霞锦辉我前俯朶如欲诉倾珠学涕汍仰华似开靥对客呈笑顔朔塞多严风花事应早防是荷婀娜姿讵能全其天或云惜芳菲留与诗人观或云开较迟夏仲方田田晩荣亦晩枯至理然乎然
　　荷【丁邜】
　　红霞剪剪耐秋寒閙扫新装镜碧澜漫谓迟开縁候异却辞早谢待人防风前弄影还依桞雨里霏香欲赛兰芝径云堤清赏处【三十六景之一】几多丰韵未衰残
　　晩荷
　　御湖芙容强半紫山庄防蓞如霞美初来时节乃新秋谓是偶然耐寒尔塞垣旋跸近重阳尚有临波缬红绮宛向霜天共菊芳依然露屿同葭倚南暄北冷殊未然彼屈此伸固其理
　　荷【己巳】
　　每至山庄玩晩荷依然云锦落澄波水仙已自工图画园客无劳绮罗鹿爱香风常饮涧蛩悲泻露乱鸣莎相看不忍轻搴折有恨无情韵最多
　　荷【甲戌】
　　沙浦初防净植姿木兰停枻赏移时韵称逺俗从教野芳喜轻秋那怨迟鸟吷叶明珠上下鱼穿茎緑玉参差若耶罗绮娇无力邈尔含毫引静思
　　恭侍
　　皇太后观荷
　　平湖香锦夏风吹长日承
　　欢此处宜已喜自天无暑气可知随地有西池当前顿觉忘关塞开后何须较疾迟莲叶莲花不如藕爱他延
　　夀缕丝丝
　　赋得初日芙蓉
　　出水呈芳逈迎曦弄影新烟流花欲醉露湛叶生津画里神仙品台端清净身苹香连一气霞彩照初匀锦浪翻无定文禽宿有因娥英临晓镜不语亦宜人
　　晩荷【丙子】
　　野水寒塘几柄芳不妖态度出尘香风前全露凌波体塞外常看耐冷籹色共岩枫翻夕日节同篱菊傲秋霜关南开早凋还早信屈慿参理趣长
　　荷【戊寅】
　　每来偏爱荷犹存虽非三径实仙源藏鸥友鹿秀而野徼露荡风廉且温托根常在云霞表驻年八千应觉少卉中君子诚有之予方惜此冯唐老
　　荷【己邜】
　　关中房坠粉塞外锦舒芳祗以寒开晩翻教时耐长恰如君子徳縁托
　　圣人乡竟谷香风馥毫意未央
　　晩荷
　　芳収岸蓼与汀苹净植依然濡水濵何必夺朱不君子可知衣紫亦山人
　　荷一首【辛巳】
　　御园荷欲防山庄荷正放沿隄已宜观而况轻舫左右皆君子居州奚数量松柏拟后凋云霞岂时尚幽香拂山籁冷艶照野涨耐时异求人曰惟得之让
　　荷【壬午】
　　几柄秋荷擢塞滩年年芳色待人看卉中怪防称君子颇似岩松耐嵗寒
　　戯题荷
　　夏卉何来秋仲披花中宛有嵗寒姿傲寒也为时逢暖然孰不云君子斯
　　泛舟见荷花始开【癸未】
　　御园早见满湖花今日山庄始放葩因悟常年荣乆驻率由过节谢饶賖求信尺蠖何妨屈避雨双鸳喜入霞寄语卉中君子者一时晩遇底须嗟
　　恭奉
　　皇太后赏荷作
　　山庄荷信每年迟季夏犹然乆待之明晓定将亲侍
　　赏一宵花绽满琳池
　　花潭叶屿晓秋荣【是日立秋】桂棹牙樯塞水清宣徳龙舟西苑里犹称盛事艶春明
　　藕丝
　　夀缕忆前吟【甲戌恭侍　　皇太后观河诗末二句云莲叶莲花不如藕爱他延　　寿缕丝丝】九阅春秋此重寻欢侍
　　髙年益康健如斯百度讵厌心
　　秋莲
　　莲朶秋来绽满池濯清态度静芳姿不争夏令相期际原是年来晤对时一片香霞花处覆三霄瑞露叶间披卉中君子真无忝欲速还应我见嗤
　　荷
　　水芳堪比昨来添偏爱秋凉嬾逐炎君子不争真妙义濂溪説里未曽拈
　　荷【甲申】
　　嫋嫋防芳津居然七月春地髙红染重露满緑擎匀宁止鳬忘去还饶鹿欲亲塞中君子者疑是姓苏人晩荷
　　盖张徼玉露衣振拂金风飞韵凉云表扬猗塞浦中何当仲秋月翻看十分红台讶思仙上淮南见八公
　　荷【乙酉】
　　镜浦霞衣香未消品曽元凯侍
　　神尧水华陆植如相较松柏应同耐后凋
　　荷二首【丙戌】
　　芙蓉出水塞垣开秋浦偏看霞锦裁十丈谁诚分玉井灵根真自敖汉【平声】来【敖汉荷花色鲜瓣大胜于内地皇祖时移植于此　　御制山庄三十六景诗于香逺益清曽咏其事】
　　沐雨翻风总絶尘爱曦羞月有良因迟开傲得秋湖冷似为【去声】新诗特待人
　　荷二首【丁亥】
　　緑盖红塞水濵风前雨后越精神年年不负拈毫约
　　占得山庄七月春
　　清凉境界净真花那数南方有若耶山雨昨朝野水涨黄金一片衬红霞
　　荷二首【戊子】
　　每来山馆看荷花冷艶平铺水面霞我亦因之生静悟开迟谢后理无差
　　露浓清飒满清芬相顾秋英逈出羣过雨塞川挟泥下黄金田地拥红云
　　咏荷二首【己丑】
　　红葩緑叶郁承擎霞帔琼裾凌浦行王母汉宫七月防纷随嘉庆董双成
　　不少秋英绕砌裳爱看隰有拔羣芳晩来岩鹿下饮水乱入云霞逓嗅香
　　晩荷二首【辛邜】
　　落落萧萧开尚仍挐冉佳会得闲凭爱莲说里称君子不遇后凋未足称
　　回舟向浦为桡停讵借花台叶屿宁今日掞毫有别趣緑云田地防疎星
　　荷【壬辰】
　　初来未见一枝花十日开成满浦霞石火电光迅如此惜分隂语岂其差
　　不尘风度真空色塞沿明明证净因织就锦章衬天鹿世间何处可同伦
　　赋得骤雨打新荷
　　迥雨腻云卷平湖骤雨过因之泛轻舫耐可玩新荷碎防尤滴露垂头恰映波桃花靧靣玉桞叶借睂蛾态拂晴光丽香迎风籁多惟应结汉女乍似泛湘娥浦展七襄锦舟撑一具梭如逢赵松雪图画得为麽
　　咏荷【癸巳】
　　到迟昨嵗盼荷放来早今年荷却开【昨嵗六月朔至山庄荷尚未开故有初来未见一枝花十日开成满浦霞之句今年较上年早半月而荷已先放物理之不可晓如此殆难强为之觧也】底较南暄及北冷祗欣叶屿与花台
　　妙质超尘夏五节净香摇籁塞湖濵世间何处无君子却似相看晤故人
　　观荷有作【甲午】
　　来从御园时池荷方吐蕊既至到山庄荷花满塞水北乃早于南殊难穷此理或凾迎人看则不可知耳然此数日间彼亦全开矣是则南北同其同气候使【余年十一二时八月至塞上鹿已鸣每值雨雪衣裘又二十年幸木兰则鹿哨较迟雪亦不常有又二十年驻山庄哨鹿须待九月此盖气候自南而北暖似渐迁或人烟日盛所致向作气候诗尝及之】叶屿花台间香逺益清美因忆濂溪言何处无君子
　　避暑山庄仲秋尚有荷因仿文嘉莲藕净因图写之并再叠旧韵
　　荷朶仲秋见惟应此热泉【山庄内有温泉热河以此得名】味堪争桂馥色似傲霜鲜再仿仍率尔相看祗淡然一空具四有【圗内花叶藕莲蓬各一】黙会是何縁
　　荷二首【乙未】
　　一方在水早萦思旬日山庄始遇之花谱漫疑鲜伯仲清髙原是出尘姿
　　凌波乍见试芳枝夏季才开莫怨迟冷艶饶留八九月【山庄荷花至八九月尚存因塞湖内有温泉之故而落迟开亦宜迟造物权衡应如是也】权衡造物本无私
　　赋得初日芙蓉
　　六月呈春色东山出晓曦流光晶且嫩写影净犹怡四岸开奁濶一湖朗镜披新妆端以正宿洗粉和脂香借水风防润晨露滋书如李氏帖【梁武帝评书李镇东书如芙蓉之出水】诗乃谢家词【南史鲍照云谢灵运五言如初发芙蓉】自是瑶池品而非尘世姿设将拟太华受照早于其【地形北髙而南低太华虽髙以地形度之则低于此处矣地髙则近天而受日照必早故云】
　　荷二首【丙申】
　　去年花遇以季夏今嵗看花才夏中迟速总因节早晩不同间自有其同
　　风度九龄特相【入声】如六郎岂足污涂诸漫言塞水何有此君子宁须择地居
　　山庄荷花尚存簮植胆瓶与盆菊相对天然清供朅尔成什亦兴之所寄也
　　菊放深秋荷夏秋忘年仙境做同逰傲霜裛露诚无忝开晩谢迟斯有由【内地荷花至八月即凋尽今已届霜防而塞湖之荷尚有作花者盖由园中有温泉而开花较内地又晩之故】卉里更谁堪伯仲画中雅合擅风流恰如隐士逢君子一望应知气味投
　　荷【庚子】
　　近嵗啓行早御苑非荷时山庄六月春相逢迟不迟数里水靣芳一例弗蔓支有鹿袭其芬有鱼闯其漪设以君子方曰惟子卿宜
　　荷【辛丑】
　　荷放塞湖讶早期【塞上气寒徃年率于六月开荷花然以时宪书气候而论十六日小暑以前作五月用以后作六月用则仍六月也】较先旬五看芳防灵台节候原无舛仍是常年六月时
　　初旭芙蓉防净香根盘玉塞特禁凉宜于日却弗宜月【荷见日而开见月而敛出梵经】君子徳辉自应阳
　　荷二首【壬寅】
　　近玩居然代逺观又看五沃发前滩昔年季夏今仲夏气候渐移此一端【徃年热河荷花于六月始开今五月下旬已放向尝为气候诗有或者人烟凑以致黙转旋之句即此亦见一端】
　　文防镂金体袅风无薫香气不夭红试看出水净真度书法全标李镇东
