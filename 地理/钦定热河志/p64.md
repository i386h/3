<!-- { "loadSidebar": true } -->
　　皇上御书额曰知鱼矶踞湖之北与采菱渡对可一苇杭也每兰池澹沱鳞族出逰时跃时潜并呈天岂特庄惠知鱼之乐辨之濠上者耶
　　御制诗
　　知鱼矶【甲戌】
　　湖水清甘鱼乐国也石矶临流无心垂饵相忘之适当非濠上所知
　　出水轻鯈乐意洋临矶欣觉会心长由来万物天机适安用劳劳辩恵庄
　　知鱼矶【己夘】
　　古树两株水一溪逰鳞潜跃任倪倪底湏博辩谁知者了识防庄未物齐
　　知鱼矶【癸未】
　　莫道鱼无知亦有在沼时莫道鱼无乐亦有浮而跃鱼自乐鱼自知耳知乐否乎辨可已月在天心风在水不言之中存至理
　　知鱼矶【癸巳】
　　石矶临碧沼即景号知鱼不拟风生浪常看月入虚跃潜随适耳纲钓搃忘诸恒此开兰舫塞湖载望舒












<史部,地理类,都会郡县之属,钦定热河志,卷三十四>
　　涌翠岩　瀑自岩而下岩间殿三楹东向
　　圣祖御题曰涌翠岩殿后为佛庐有楼三楹额曰自在天
　　聫曰松迳飞花雨莲防蔼法云并
　　皇上御书每朝暾初上曙露未晞飞瀑中峦布濩恍疑大士説人天妙法倐忽慈云遍满大千界内若雨后瀑悬磬飞林外钟度云中则又妙演潮音于空际声现色中相也
　　御制诗
　　涌翠岩【甲戌】
　　石罅泉源出山庄西北淙淙潺潺下为瀑布依岩为佛庐隔林明殿三楹东向晨曦朝爽空翠四合
　　防地青莲耸德水天人来徃作音娱蓦逢杖锡权教住试问眉毛拖地无



<史部,地理类,都会郡县之属,钦定热河志,卷三十四>
　　素尚斋　山庄邃境曰梨花伴月最上一重殿五楹面南
　　圣祖御题额曰素尚斋地在山巅因髙得势轩宇旷然阶下梯级百重长廊翼覆仰视如天中楼阁而结构浑朴不施雕缋
　　尧茨贻则堂构留思
　　天藻绎吟每为拳拳三复云
　　御制诗
　　题素尚斋【己巳】
　　山庄山水佳天然去雕饰是斋顔素尚古风犹可识开窓见千峰对之有所得挥毫戒繁华
　　圣人示我则
　　题素尚斋【癸酉】
　　数间朴屋万山中鹿豕为逰溪壑樷造物由来敦素尚书生未足诩家风霁空色朗依峯白雨叶声防防砌红近嵗遥年频捡校防畨静悟不同同
　　素尚斋【甲戌】
　　梨峪清轩不施雕缋丹雘
　　皇祖常所御处崇朴素明雅尚备见扵
　　天笔标题两字中矣
　　弃日无过静读书读书静合是山居披翻却又难耽静无逸明明启迪予
　　素尚斋【乙亥】
　　风劲树叶稀秋深涧流细尽扫丹翠纷全露峯峦致岩居委宛藏磵道﨑岖试骋懐烟霞标逰目尘嚣外素尚亦频来兹焉契真义
　　素尚斋即景【丙子】
　　萧萧落叶下亭臯入牖峰棱瘦且髙尽洗华归素尚顿捐色相得真陶五三了可幡盖咫尺那湏想濮濠结习由来未忘却率因即景一摛毫
　　素尚斋【丁丑】
　　防湾流水防桥搘岭复闲斋宛在兹蓄目髙秋原恰当印心昔景不曾移萧然自是朴斵好纷彼何烦藻缋施讵止崇情惬幽赏风声敦俗要于斯
　　素尚斋【戌寅】
　　斋接永恬居相望【平声】前后庐磴廊斜转上岩牖朗开虚得趣景殊状题名义各胪要同归静观【去声】一致每欣于
　　素尚斋【己夘】
　　太古山中室髙秋时节天有懐惟淡泊无物不神仙暖林犹翠露繁花益鲜却嗤芥蔕者动説俗尘蠲
　　素尚斋【庚辰】
　　古屋剏
　　尧年
　　奎文寳构悬理叅従檏趣治觉返淳贤甄性神明境陶情翰墨筵淑清此埏埴【灜台淑清院中书室亦顔之曰素尚斋义取诸此】终是逊天然
　　再题素尚斋
　　磵道津桥试重寻岩扉耐可惬予心虚庭烟月谁同调上塞氷霜我素襟四壁诗题自今昔一窓冬日是光隂迤西更辟新斋在不厌山深转就深
　　素尚斋【辛巳】
　　诘屈山径幽緑云蔚其上线天中得路到斋却寥旷向来延縁防歴厯都在望五楹所虚受峯峦乃万状偶此寄崇情于焉惬素尚
　　素尚斋【壬午】
　　永恬居后斋百级拾廊阶既回眺因逺当秋揽总佳不迁谷神景恒识
　　圣人懐返朴闗行政勤思六宇皆
　　素尚斋【癸未】
　　轩楹无藻饰图史有芸香
　　示后惟钦
　　禹起予宁待商野花似兰馥幽过松凉行饭辞轻辇攀登百级强
　　素尚斋【甲申】
　　书斋犹在上便与步丹梯恱志延新趣钦心仰
　　昔题泉声银凿落树影緑玻瓈髙岭夕阳好看时旋旋【去声】低
　　素尚斋【乙酉】
　　莭棁非山藻林岚近梠扉延懐疑月窟触目畅天机秋景正寥泬爽风落翠微淑清此数典【西苑淑清书院室亦以素尚名之】尚志仰
　　前徽
　　素尚斋【丙戌】
　　倚岩防架搆书斋尚不期华素是佳岂曰独称山水趣化民
　　当日寓深懐
　　素尚斋【丁亥】
　　书斋更山上叠磴以廊通每仰
　　额垂手常钦
　　俭率躬野禽呼槛外苍鹿过窓中尼父言诗防玩辞义不穷
　　素尚斋【戊子】
　　飞廊陟岩磴上复有书斋既是无俗尚因之惬素懐山禽寂窥户梨实落鸣阶虽则片时坐永言意托佳
　　素尚斋【己丑】
　　梯岩叠石磴其上覆云廊拾级隂森处轴帘前后堂【是斋在永恬居上即前后屋也】近非费物力髙可挹山光
　　题额相辉映绎思
　　垂训长
　　素尚斋【庚寅】
　　斜廊将百级斋乃搆其上济胜步防疲居髙目宜望凸巘与凹壑无所逃形状岂借繁藻缋真存太古様因之坐成乆心焉惬素尚
　　素尚斋【辛夘】
　　拾级回廊上毕穷前后斋更髙目斯豁尚素意尤谐树蜜不遮户草生直到阶
　　当年斯示俭聡聴敢违乖
　　素尚斋【壬辰】
　　拾级犹饶百步攀坐开窓戸俯林闗问予素尚于何是祗在青山緑树间
　　素尚斋【癸巳】
　　人孰无所尚其间惟素宜苟非务华目庶可不纷思林宻风还度山深凉自披迤西有佳处步辇向前移
　　素尚斋【甲午】
　　斋更居之巅回廊攀以上愈髙斯愈豁耸目欣萧朗鸣禽语殷勤犮鹿来三两山花雨后开山蝶大于掌物具天然趣夫谁劳意想素固匪因縁尚亦岂勉强今日适清闲栈溪向西徃
　　素尚斋【乙未】
　　更拾丹梯上有斋素尚顔东西带碧涧南北峙青山尘俗自应逺华嚣不借闲讵惟供性赏政教每因闗
　　素尚斋【丙申】
　　拾级陟回廊防牀坐素堂岚光飞翠逈松落空凉会景忘今昔潜心防缥缃尚哉知礼后得矣起予商
　　素尚斋【己亥】
　　岩廊重攀陟文席小栖迟山夏还依旧松风特相【入声】宜乗闲堪缀墨触景忆
　　含饴两字钦心绎
　　千秋教意垂
　　素尚斋【庚子】
　　歩上岩廊斋在岩平处穷幽乃得旷是可会理趣朱补格物章贯通无不具
　　后圣契先贤【我　　皇祖究心性理于朱子尤特表章】顔斋日尚素于心祛纷驰于境得絜矩【叶】如舜恭南面万防举而措
　　素尚斋【辛丑】
　　素尚接永恬必由回廊陟聊乗一时闲那惜双步力然匪穷逰兴寔用缅
　　先式盖欲恬心者宜以素为则居安斯礼复去华在已克堪以注鲁论永言谢
　　渊徳
　　素尚斋【壬寅】
　　仍步岩廊上山斋宛在兹古稀有二矣
　　祖徳敢忘之修已即为政勤民要课时如云敦素尚却觉费新词










<史部,地理类,都会郡县之属,钦定热河志,卷三十四>
　　永恬居　素尚斋之前殿五楹面南
　　圣祖御书额曰永恬居后三十六景至此揽其全伏读御制诗以引养引恬慎修思永之防防绎
　　天文义至深逺盖山庄水木澄明烟峦静妙肖翘动植尽
　　荷
　　生成我
　　皇上临御以来一逰一豫敛时敷福薄海内外永庆安
　　恬所由放弥六合退藏于宻者与
　　御制诗
　　题永恬居【己巳】
　　夷筑闲馆邱壑占幽偏落叶如聴雨开帘不卷烟景光新意趣书史旧周旋道味真无斁心恬足永年
　　永恬居【辛未】
　　搆筑深谷中岚霭幻朝暮名之曰永恬允得岩居趣叠树罨苍翠曲流绕蹊路仙卉四时芳竒峰一窓具澹泊足恱怡防容而静窹买山合周孔羲经于是注
　　题永恬居【壬申】
　　帘垂四壁幽入千峰绚樝棃熟自落野菊艶初绽青宻鸟未惊红残蝶余恋谁与幻山色轻云飞一片便可寄题兴舒笺掞柔翰
　　永恬居【癸酉】
　　山不厌其深屋岂期其华岩居非雕绘叠树相周遮恱性适因静会心奚必遐命笔戒绮言澹泊以为嘉
　　永恬居【甲戌】
　　山中境爽气和致足怡神恱性既佳风景且乐阜安引养引恬慎修惠永
　　皇祖御题斋额意在斯乎
　　壶中琼岛郁悬居景物惟恬气象舒已是洞天
　　玉简得教福地续琅书
　　永恬居【乙亥】
　　峯翠屏张后溪清带绕前重临旧书室静对好秋天不约神襟朗那求俗虑捐偶成四十字但未必皆贤
　　永恬居【丙子】
　　精舎筑山深云迳殊窕始披防络入忽防槎枒表瀑细石骨瘦霜澄峯态皎六情不期恬万虑何能扰逸兴托髙清妙契良不少
　　永恬居【丁丑】
　　云闲欲归牖山翠每迎檐景趣来来别诗题旋旋添梓材养
　　昔引蘓对花新霑泞待缚渠献【逆贼阿睦尔纳复投哈萨克军营阿布頼欲防之以献逆贼窃马挟六骑夜迩阿布赖穷追指日可获】干戈戢永恬
　　永恬居【戊寅】
　　水复山重处金风玉露时僻非尘所到静与性为宜居永真堪憩心恬恰好思所思在何许
　　皇祖圣踪遗
　　永恬居【己夘】
　　地僻山深未可耽君师责重一身兼檐端
　　寳训分明示寰海苍生要引恬
　　戯题永恬居【庚辰】
　　今日来思后日去去来歴歴正何嫌让他书舎千峰里树态云容此永恬
　　永恬居叠旧作韵【庚辰】
　　一谷温暾日坐来满屋檐饯秋冬景破半百鬓星添松翠雪轻压枫红霜饱霑卷阿真惬意鱼海洗兵恬【旧作有伫待俘渠献干戈戢永恬之句】
　　永恬居【庚辰】
　　冬山淡如睡岩居益致静所耽在泉石寜辞防寒冷野桥度数曲似入神眀境林扉讵借敂仙界奚烦请翻嫌紫翠艶都觉色空屏归藏有余蕴枢纽于焉省触縁惬性灵不期坐已永
　　永恬居澷题【辛巳】
　　闗内度秋霖一刻似三日闗外阅晴稼日三似刻一歴喜易愁难百年同是律何如太古山复此虚白室无喜亦无愁止止恒祥吉
　　永恬居【壬午】
　　讵是陶家迳依然松菊存流隂阅吹叶至理悟归根鹿麌动皆静禽音靖不喧袛宜诸虑浄仍缱
　　一人恩
　　永恬居【癸未】
　　翠隂覆曲折有路草纎纎出树即为墅入山了不炎轩窓惟静寄书史供【去声】清拈底识斯居好能令情性恬
　　秋日永恬居【癸未】
　　素景又新投昨年才瞬眸绎思恬者靖恰悟莭临秋露浥花香泛风翻叶翠流一双闲瓦雀栖树飞浮
　　永恬居【甲申】
　　驻乆方言至居真委宛蔵凭窓思昔景开牖纳山光蛩有殷勤韵花惟自在香永恬垂
　　圣训甄性那宜忘
　　永恬居【乙酉】
　　一涧前阶带千峯后户罗山庄景诚冨今嵗此初过窓画依然好壁题渐以多向阳常觉热秋矣识无何
　　永恬居【丙戌】
