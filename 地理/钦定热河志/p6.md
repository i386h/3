<!-- { "loadSidebar": true } -->
　　云开山露翠霜重树添黄北望塞千里南飞雁一行马蹄归路疾诗思客途长去去龙堆逺防吟兴茫
　　马上口号
　　荞麦收时秋麦青骎骎羽骑别龙坰一川郊墅静朝旭四面峯峦展画屏
　　于章古台作
　　畋余六辔行行厯村落皜日悬秋空虚籁吟幽壑万亩緑含菲千林黄陨萚田饶穗遗户有仓箱乐览兹一开顔几多民命托
　　雨
　　油云迷逺岫急雨落平川飞迥如喷玉悬岩似响泉待晴开幔屋抚景擘花牋返照呈新霁山原转净妍
　　晓行
　　薄雾遥封迷客路树红云白暮秋时鸣鞭未觉行来逺两岸苍山呌画眉
　　古寺
　　兰若依然水石幽层层屏嶂俯清流苔封古塔全身现尘闭禅房半偈留鸟去山林余暮霭客来时节正深秋如如色相如如在重费阇黎苦募脩
　　晓日
　　晓日光寒白露凄马蹄借草不沾泥炊烟细袅村帘外残月犹悬岭树西塞上山川皆画意途中风景尽诗题枫林沙坂经行处不数苏公十里堤
　　雨
　　山雨晓亷纎诗情触目拈凭将遥黛洗防觉峭寒添瀐渍由归辔溟蒙下细帘白云才散处露出数峯尖
　　冷
　　地近边闗暖霜催节寒却饶秋草绿间有早枫丹雁字依南写龙堆直北看平蹊堪防骑十里软沙干
　　晓景【癸亥】
　　山隠金乌越峭寒谷晓景已三竿如茵似毯莎犹绿欲坠还留露未残人指青帘沽浊酒马临白沚饮清澜枫岑槲阪迟诗约塞上重吟一片丹
　　野老
　　野老抱儿立不知避星骖道傍思献曝韭薤堆满盘此翁非任棠却似悟厐叅
　　中元日作
　　谷口凉来夕霭横广寒宫殿即瑶京幻春火树千枝灿贴水金莲万朶荣秋到中元才约畧月临朔地倍光明当时此日无来去的的河灯是证盟
　　山居
　　山居幽致许谁同变态烟云晓暮中橡子坠林疑骤雨石泉赴涧似风野花带露全凝白峯桕欺霜未作红只有苍松无改度晩来依旧月防胧
　　鹿柴朝开野鹿来相将孤鹤立莓苔云驱晓雾惟空宇露下秋臯絶防埃石剑攒青犹屴崱水衣萦碧任潺拟将底事消清暇雪色吟笺取次裁
　　岩腰轩阁俯髙秋徨倚如登百尺楼野马出山斜照没玉蟾上树晩凉浮目穷碧落心胷濶袖引金飔今古收只许词臣伴清切酣吟每每递诗邮
　　热河示扈跸诸臣
　　秉烛批黄漏防移岂因游豫废畴咨当年鹓侣今犹在应忆
　　仁皇避暑时
　　野渡
　　残月斜风晓青山白水乡渡溪囘望处烟霭正迷茫
　　对月
　　虚庭人静晩凉多弄影银蟾拂女萝一种离宫秋夜月当时曾照绕梁歌
　　岭峻还疑月出迟倚楹吟望恰移时却同昨嵗新秋景露满金盘花满枝
　　荒村
　　荒村临野水环背多青山篱落何萧疎秋花带露殷蜗舍昼逾静鹿柴夜不闗禾黍弥平畴蒹葭飐曲湾木石与居处黄白相往还借问是何境桃源非人间
　　晓行即景
　　笃速青骢趂晓行云途烟驿洒然清疎星渐敛秋河影残月遥连曙色明野渡水寒无马饮荒村人静有鸡鸣朝岚尽卷千峯紫极目郊原畅逺情
　　瀼瀼白露湛青莎日照如烟泛逺波古寺不闻清磬响柴扉半掩野人歌菁葱眉色迎青嶂替戾铃声过紫驼何必伊凉寻旧谱碛程塞景入吟多
　　挂缾叠前韵
　　蘅臯掇菁藻氊室伴清嘉却喜多风韵偏宜对月华纷披红伙掩映绿丛斜还似文轩侧防吟倚碧纱
　　雨
　　塞山旋雨复旋晴作阵灵风马上迎忽过千丝望处螺峯新沐一川明
　　蓊渤重云生足底下山刚值雨漫空莫之敢指惟凝望两岫髙髙驾彩虹
　　谁把珠帘马上垂谓宜画也复宜诗卷云片刻西风疾青嶂重开霁后竒
　　雨衣宜瓦仍妨漏争似氊庐雨不妨忽忆郊畿秋麦掉头南望兴徜徉
　　不借丰隆并雨师山灵自为洗山姿【塞上大山多着灵异凡较猎后必有防雨俗云洗山亦竒事也】也愁跋涉非容易幸是多人止顿时
　　暮
　　下舂隠桑榆枪竿横夕霭辕门鸣鼓角周庐列旌斾猎火燎平原人马声喧防时巡伊古重武备我朝最上
　　陵展积忱便途经塞外皇皇
　　祖宗业金瓯巩且泰来王无近逺奕世斯永赖治安吾多惭继序遑敢懈
　　阅章奏
　　勅几岂为豫游荒驿路驰来阁部章额幸公田歌乐嵗志期国士用賔王不教游议淆心镜喜是嘉谋纳耳黄业业兢兢承重器
　　五朝仁治正光昌
　　塞上行
　　昔年今日此龙沙中外情聫久一家几处荒荆余败垒千秋兴废系懐赊
　　露浥烟芜欲作霜午衣犹热晓衣凉皇州此际残蝉咽
　　已见南飞雁一行
　　马足駞□踏马鞍看天外矗枪竿山灵有问如何答前嵗诗盟未敢寒
　　丹枫翠柏妙山容野墅溪村也间逢最是牧羊估马客于今都识重良农
　　葆吹声声傍晩摐氊庐倚咏剪银釭春风已度榆闗外谩唱凉州水调腔
　　山村
　　几家负郭静无尘矮屋踈篱野趣真门枕清溪聆防濊舍翠嶂看嶙峋东流镇日来西涧南舍常时北邻最是烟霞足供养住山不是住山人
　　雾
　　塞山寒作雾明晦半峯分沾袂浑疑雨飞空似布云隔溪寻畧彴近树辨榆枌能迟严霜信农家想乐闻
　　路旁
　　路旁两苾刍头顶金经跪衮衮红尘中哓哓殊未已迹同献赋来意为施檀起我闻佛无欲安事庄严美其徒云苦行其师应不喜劳劳天下人名利网中死逃此乃出家胡为复入此
　　静坐读朱子诗因效其体
　　龙沙万声息虎帐一灯闲理窟防能着心芽邪自闲清风来岭表明月出林间妙道当前在憧憧空往还
　　行漏
　　行漏鸣丁丁晦明毫不爽循环十二时岂识有今曩而人于其间却分去来想有智不如无对之增慨慷
　　热
　　塞景浑无定午暄晓暮凉甫欣过岭背便觉畏曦光防树全余绿驰莎半染黄今年刍牧好共喜未沾霜
　　八月朔日作
　　形胜行行揽年芳厯厯收闗山连北塞云物近中秋辐辏来诸部逶迤驾六虬近光陪后乗输悃导前斿覩此瞻依切宁予徳泽流鸿猷思
　　祖业燕翼逮孙谋更喜随
　　慈辇无妨视膳羞筵开亲捧爵津渡手扶辀丙夜封章览良辰藻思抽词臣随豹尾壮士拥旄头人帯秋阳色衣霑湛露浮鄗京佳气绕指日谒
　　珠丘
　　闻近京一带得雨喜而有作
　　行旅虑久霖跋涉沾涂泥南亩种麦人方望秋雨滋自我始于役二旬已有竒未遭滂沱苦率遇晴霁宜岂不利辎重中心有所思思彼陇亩间来牟正其时亢旸土脉干耰锄将安施忽览封章奏膏泽自天垂四郊一犁雨雨公还及私良农既不悮塞路仍如兹雨旸各适可孰非大造贻悬悬差已慰芃芃犹可期銮厯緑畴应有喜农诗
　　即事
　　轻舆缓过丛榆路晓烟蒙蒙迷白露荆篱土室学荒村爽籁寒风呌枯树树旁迤逦猎骑过惊起爰爰树根
　　壮士未及弯乌号深巷已见歇骄怒三窟乍失遭奋噬犬主持献迎鸾辂还更命赐白金怜伊芹曝心殷注见韦韝毳幕人似此输忱实可赋
　　新月
　　节近中秋且未中生西已见半开弓一天素彩谁能赋万里寒光讶许同为问龙坰吟皎洁何殊松阁写朦胧前年塞景依然在不信流隂转蓬
　　夜雨
　　塞山能作云峰头几缕布有渰始萋萋如丝肖霏雾数日苦尘喜此甘膏防湿润忽被野延绵乃入暮牧马声渐息啼蛩乍如诉欹枕聴浙沥旷懐良可赋丙夜漏防阑防见星河露明朝发征鞍清切秋烟路
　　月
　　塞天悬半镜西岭迓流蟾鸟道防茫辨霜华取次添近河光渐隠入树影犹纎不必迟眠爱清吟意亦忺
　　野流
　　野流西去复东来日日鸣鞭渡几囘照水汀花红烂漫试霜江草绿防防匪同洛浦当年遇用尽陈王八斗才极目烟波方浩渺然疑源在白云隈
　　闲
　　日往月来运不已寒暑递催羌谁始屈信相感本无心槖籥万物孰愈此自我东行今月余塞程正值清秋美朝逐原兽控青骢夜览封章兰焰紫行过村落咏桑麻时坐溪头捕鲂鲤分堋较射燕嘉賔更复行宫视甘防旁人云我身已劳我觉我心甚安止设使憧憧复摇摇九重宴坐岂其是穷神至化我未能且学郑崇心似水
　　夕
　　牧马已敛羣行人率止顿万幕旌帜别傍晩各归趂山霭送寒来陆露犹余润懐抱既已适翰墨差堪论去嵗松梢月依旧间印
　　镜
　　满月光明秋水流共人欢喜共人愁塞山碛草归清照个里曾无一防留
　　暮雨朝晴
　　暮雨朝晴不悮行程朝晴暮雨有益禾黍天地之大人犹憾所欲必得羌何厌君不见得陇望蜀畴能免甑破不頋人应鲜
　　八月十四日隂
　　璇霄桂魄欲圆时乍见鳞空天幕垂为恐多人动秋思不教流影白榆枝
　　谷风初息岭云横玉防朦胧半掩晴不道丰隆偏解妬纎阿也让十分明
　　碧空月御似迟留触拨诗肠塞景收明日冰轮应满放一年能得几中秋
　　隂【乙丑】
　　有渰看萋萋千峯黯若迷问谁增旅况乍不辨前蹊景写米颠笔诗歌豕白蹄晩田犹待泽莫漫虑霑泥
　　闲
　　行宫批答奏章还赢得山斋片晌闲心所忽教愁绪触晩田缺雨见途间
　　雨
　　塞山能作云日暮驰苍狗乍失天泬寥不辨峯前后祁祁洒空宇霏霏沃林薮六跸驻离宫启我文纱牖匡床迟寝息兰席延俄久畿辅多望霖黙祷常自咎况从京国来所见率焦亩今年幸秋迟十日犹堪守是雨利荳荞闻诸田间叟赈恤泽岂溥祗恃天恩厚遑虑跋涉艰跋涉时所有引领望闗南此际曾霑否
　　闻京师得雨喜而有作
　　九夏望甘霖愁多常罪已入秋始霑润黍禾半苏起农人盻两收趂种荞靡靡胡乃复亢阳穉苗黄欲萎我从都城来所见率如此纵修时巡典岂似覩丰喜五民坐待赈不肯轻去里【去嵗直颇冇收又以有司抚恤得宜故今夏虽旱而无流离冻馁之形以此少慰云】此情堪悯恻部例岂其是【旧例夏灾不出九月今朕时巡见有歉形无暇待九月施赈之例矣】徴租免正供平粜逮遐鄙小补庸有济恩膏实所恃出闗逢泽降京师卜何似喜接奏章来知渥良田矣倚楹觉心舒传餐识膳防嗟嗟尔农夫钱鏄庶堪庤
　　秋晓
　　塞垣朝暮寒况值中秋月山空増料峭晨凉薄肌髪白露在兰苕轻烟霏荔埒匪盻洞庭波木叶亦防脱素心淡空宇夜气清明发金飔复飒沓峯岚互出没萧然惬襟抱极目碧天濶
　　秋窻夜雨
　　秋窻一夜雨凄其竹柏风闻淅沥吹忆得去年今夕景香生新桂伴吟诗
　　帯湿萤光暗里流无眠支枕兴悠悠征人漫赋渐渐石多少良农慰有秋
　　晓行即景
　　树色山容面面移鸣鞭画意镇相随风沿谷口来偏速日隔峯头出较迟马识涂寻刚浅渡鸟惊人向最髙枝前秋晓景分明防结还防不即离
　　沈家邨
　　午过沈家村茅檐隠丛枳耕农六七户长年作邻里生子不知书有媍惟修簋菽粟可果腹不羡肉食鄙布棉可御寒岂用求锦绮览此太古风如入桃源里山田有余地嵗嵗修耒耜一耕而一休种敛随时举【叶】却如东坡言富人稼多美我来秋雨过禾黍香风起髙低例绣塍有秋庻可拟风景异所经借以稍慰喜尚闻村老言近逺率如是金鞭不肯扬黄云度演迆殷忧半去懐孰非余赤子
　　风
　　着物欣含爽驱云合放晴岂懐分别见因境爱憎生翼翼催苗实萧萧助马鸣髙峯停辔处万里向虚明
　　爽
　　北地风添劲鸣条呌野原送来迎袂爽散去郁人暄峯翠凝云薄林丹缀露繁骖驔森七萃翊卫列千屯切景吟龙塞悬清爱鸟暾烟岚开朗处浓叠故山存
