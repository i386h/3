<!-- { "loadSidebar": true } -->
　　昔时放鹤深山峭一罢鹤粮与鹤料且免刀剪更笼囚大壑茂林从所乐后来复有贡鹤人赋粮给料仍因循云不如此鹤将去其实窃馈从中分养鹤则喜放鹤苦鹤虽知饥不能语廏有肥马孟子言谓彼时人心尚古孟子云以意逆志是为得之即如廏有肥马之言亦戒厚敛于民以养禽兽而已余作鹤诗谓彼时人心尚古者则指廏人不窃马之馈以肥已如今之养鹤者耳然如孟子所云狗彘食人食而不知检涂有饿莩而不知发其意当以有饿莩而不知发为重若夫狗尚或食肉彘之所食则糠粃及粪岂人所食哉且今之鹰狗监无不予以月银俾贯败肉饲鹰狗而分其料使鹰狗饿毙如养鹤者有之矣使放鹰犬减其料必有窃叹如养鹤者然且即减此琐碎细费其所济亦几何固不如使天下有司明知不讳灾必妥赈之为救民无穷也吁读书者明理达政而不为章句所误者其亦鲜矣因用孟子语故推而言之鸬鷀　山荘湖中多有之尔雅注曰觜头曲如钩食鱼宋陆佃埤雅曰鸬鷀水鸟似鶂而黑本草谓一名水老鵶
　　御制诗
　　鸬鷀【丁亥】
　　鸬鷀食鱼鸟又弗中釜鬵觜头曲如钩伺鳞沙水浔人以其无用亦弗矰缴侵因恶全其生审非爱物襟持鋭偶即鹿苇丛见隠深可以试神器一发馥成禽鹿大鸬鷀小艰中【去声】譬尺寻古人示其理飞卫贯虱心
　　鴈　来宾较闗内为早古称鴈碛雁塞雁本朔漠所产今闗外秋风初厉嘹唳满空千百为羣
　　御制诗
　　秋夜闻鴈【辛酉】
　　龙堆月白鴈声寒氊屋清宵玊漏残忆昨题诗坐松榭深秋见尔落沙滩早乘霜露传边信夜渡星河避弹丸此日贤王争扈从不须书寄汉廷防
　　鴈【癸亥】
　　去嵗畿南人送鴈今年塞北鴈迎人因知此地寒常早却比他秋景倍新唳月有情惊客枕冲烟无意恋霜津衡阳故国三千里底事劳劳来徃频
　　射雁
　　弯弓射雁行雁落弓犹满无能笑虞人底事高张防
　　闻雁【丁夘】
　　暖气泛楚江肃肃鴈北乡北人谓之来南人谓之徃【叶】塞垣寒气早雁赴衡阳期北人谓之徃南人谓之来【叶】乃知徃来无定论随阳岂解分主宾霜夜嘹嘹数声度又是一畨诗意新
　　闻雁【己巳】
　　旃庐清夜分雁数声闻霜落才传信【塞上早霜故云】沙平浅印文早来应挈子【春时雁北去至极凉处换羽育雏至秋携之以南】可羡未离羣木叶洞庭下何须怨楚云
　　闻鴈【庚辰】
　　不寐夜如何秋鸿送响多昨惊霜乍落今听雨中过沙漠夏栖止潇湘冬寝讹顺时奚拣择踵事有吟哦鹰　尔雅翼曰在南为鹞在北为鹰一云大为鹰小为鹞攷尔雅以鹰为鷞鸠又有鷣负雀注云鹞也是鹰与鹞本为二种本草曰鹰出辽海者上北地次之唐段成式酉阳杂俎记诸鹰出处有曰漠北白者身长且大细斑短胫生沙漠之北曰东道白者腹背俱白生卢龙和龙以北元一统志谓松州毎嵗贡纳鹰鹘又建州土产皂鹰细鹰儿儿者广韵谓其似鹰而小能捕雀亦鹰也今塞外山中多有之
　　御制诗
　　鹰【癸未】
　　白露为霜秋气冷苍鹰祭鸟双眸炯锦韝玉络忽在臂回思故处失林岭饥饱由人不由已目穷碧落常懐骋鹰师养鹰识鹰性惟以饮食司其柄不使过饱力有余籋云一去无回影过饥复难任击搏追逐雉兔弗鸷猛发纵指使固如是为丛驱爵尤堪省
　　饲鹰【乙酉】
　　饲鹰良有法饥饱贵得宜饱则逺扬去饥则力难支今之饲鹰人弗令饱令饥固无愁逸飏在臂翼已垂纵之使撮雉神惢艰迅飞猛气徒怀嗟雄技安能施以是为得计孰弗可鹰师如皋非所论但幸隼在羁食不尽其材所以昌黎悲
　　雉　本草曰雉雄者文彩而尾长雌者文暗而尾短尔雅释雉有十四种今土人但呼尾长者为雉鸡尾短者为野鸡塞外凡山谷间悉有之
　　御制诗
　　放雉行【丁亥】
　　大搜之便亦设罗有雉罹焉获实多笼收车载率生致淹寒重试饕则山荘林泉清且美取诸于彼放诸此开笼飞去任所之悠然逝若纵壑鲤凭观自欣继自笑濒死幸生雉岂料煦妪为仁讵所期爱物应须识其要鹂　诗义疏曰黄鸟鹂鹠也或谓黄栗留幽州谓之黄鸯今无此名土人但呼曰黄鹂尔雅释鸟中凡四见曰皇黄鸟注云俗呼黄离留一名搏黍又曰仓庚商庚注云即鵹黄也又曰鵹黄楚雀注云即仓庚也又曰仓庚鵹黄也注云其色鵹黒而黄因名皆指是鸟也
　　御制诗
　　黄鹂【癸未】
　　较清和一月迟山中今日啭黄鹂此声太古自如此宁待戴颙来聴之
　　雀　本草曰雀短尾小鸟也故字从小从佳佳音锥短尾也栖宿檐瓦之间故名瓦雀俗呼老而斑者为麻雀小而黄口者为黄雀
　　御制诗
　　瓦雀【甲申】
　　瓦雀信何谓其性依屋居有屋处有雀无屋雀亦无万物具性灵易简成中孚梦醒尚昧爽□啅窓前呼始悟宿行宫晓景非氊庐
　　寒雀【乙酉】
　　寒雀身虽寒不离庭院间决起偶出墙率场啄粟还啁啾颇自得谁知纥那干
　　野鸭　説文云鹜野鳬尸子曰野鸭为鳬家鸭为鹜陆玑诗疏谓鳬状如鸭而小杂白青色肥而耐寒塞外水泊中多有之
　　御制诗
　　野鸭【乙酉】
　　野鸭亦鳬塞滩聊且止忽罹虞人罗淹寒佐庖防云鹤不入烹飞宿自由已
　　火鸡　亦雉宋陆佃埤雅曰鹖似雉而大黑黄色本草谓青黑色者名防今塞外山中所产火鸡黑身白尾红冠赤足即鹖鸡之属
　　御制诗
　　火鸡【庚辰】
　　火鸡特异雉足观不足食修尾拖绅白通身染黛黒昻藏亦头角璘防亦羽翼于野昧三嗅言家乏五徳吐火幻讵真破敌术非直无须罗网施已见雌雄得宣付上林官饲养俾孳息
　　雕　埤雅曰雕似鹰而大黑色俗呼皂雕本草曰皂雕即鹫也出北地青雕出辽东
　　鹞　説文但以鹞为鸷鸟陆玑诗疏以隼为鹞埤雅曰鹰之搏噬不能无失独隼有凖
　　鹘　广韵曰鹘鹰属埤雅曰鹘拳大如弹丸俯击鸠鸽食之元一统志曰建州土产鹘
　　鹳　陆玑诗疏曰鹳似鸿而大树上作巢大如车轮本草曰似鹄而巢树者为白鹳黑色曲颈者为乌鹳
　　燕　罗苹路史注引张采使辽録曰中京牛山馆北去羣燕飞翔大如鸠鸽本草曰燕有两种紫胸轻小者是越燕有黑斑而声大者是胡燕今热河诸处燕至秋后不复他去辄蛰入土隄沙碛中按宋无张采使辽事当是张浮休使辽录脱一休字又讹浮为采耳
　　乌　元周伯琦上京途中纪事诗曰鸣鸦大似鹰金史曰活罗汉语慈乌也北方有之状如大鸡善啄物见牛马骆驼背间有疮啄食之若饥不得食虽沙石亦食之
　　鹊　其一种土人称为山喜鹊者状似鹊而尾长如绶毛羽可观
　　鸠　其甚多左氏所谓雎鸠鵊鸠皆大鸟埤雅以鸤鸠为布谷以鹘鸠为鸣鸠亦作鸴鸠以祝鸠为鵻亦作鳻鸠今土人呼为斑鸠本草曰斑鸠有有斑者有无斑者有灰色者有大者有小者其一种唤雨者为鹁鸠
　　鸽　居人畜之亦有野鸽本草曰名品虽多大要不过青白皂绿鹊斑数色
　　鹑　山谷草间多有之本草曰鹌与鹑两物也形状相似俱黑色无斑者为鹌尔雅释鸟曰鴽鴾毌注云防也又曰鹩鹑其防鶛雌痹注云防属又曰鹑子鳼鴽子鸋今土人搃称为鹌鹑滦平县境内有鹌鹑沟以多产鹑故名
　　白翎雀　元陶宗仪辍耕录曰白翎雀生于乌桓沙漠之地雄雌和鸣自得其乐世皇因命伶人硕德闾制曲以名之杨允孚滦京杂咏诗曰白翎随马呌晴空注云白翎草地所产是也
　　蒿雀　本草曰蒿雀似雀青黑色在蒿间塞外弥多食之美于诸雀
　　山画眉　善鸣与他处所产不甚殊独卵珍大仅如莲子緑如松石亦有白色及斑褐文者土人镕蜡实其中以为簮珥之餙鬻于闗内
　　沙鸡　古名鵽鸠其色淡黄形如鸽爪有毛尔雅曰鵽鸠防雉注云大如鸽似雌鴙鼠脚无后趾岐尾为鸟憨急羣飞出北方沙漠地亦名哭厥雀唐书突厥传鸣鵽羣飞入塞吏曰所谓突厥雀者是也
　　本朝天聪七年八月鵽鸠羣集辽东国人皆曰辽东素无此鸟今防古之雀来必蒙古归顺之兆明年察哈尔额哲来降今丰宁县等处有之
　　啄木鸟　异物志曰此鸟有大小褐色者雌斑者雄本草曰一种青黑色头上有红毛为山啄木
　　御制诗
　　山鸟【乙酉】
　　山鸟山栖不自藏啁啾檐角复墙匡分明似话秋光旧解语何湏借冶长
　　兽之属
　　鹿　塞山产鹿最盛其角自两义四乂六乂至八乂年乆则数至八乂以外防古谓鹿为布古今围塲中地及府属州县内之山多有称布古图者皆以有鹿处得名每嵗
　　行围时获鹿不可胜计
　　山荘内孶息更蕃有驯鹿坡之胜
　　御制诗
　　寻鹿六韵【己夘】
　　园内富麋鹿寻踪遵逵歩行常十里手铳那双施【一鎗即中不须再也】大泽深山处习劳奋武为无虞自可耳同徃且卑之所育戒多取【原系园中育物亦不多伤物命也】图餐岂借斯绳
　　先具深义乐此不为疲
　　寻鹿【癸未】
　　麋毛毨且斑秋气爽孱顔挟矢堪寻麌乘欙聊趂闲虞无还获鹿朋得并逢山宁为鲜肥计心存温故间
　　待鹿【丙戌】
　　日之夕矣鹿下来命侣羣饮溪水隈山中行久识其性静待如可招而徕斜阳渐下隂铺地莎草如茵坐葱翠一以延图热消一以畅观取适意徐见麌麌蹊走
　　小者在前大者后牝牡作队各分朋异路居然彼亦有待之之意意如何物适其适皆太和重华尚矣讵能□爱观或羲之鵞
　　迟鹿【丁亥】
　　迟【去声待也】鹿乗余暇徘徊亦可欣树翻延爽籁山出防霜云奎踽依林见吚隔嶂闻谁知思获处诗意与平分
　　放鹿【戊子】
　　或有献鹿者槛中笼觳觫开槛命放之山谷恣逰逐无何持鋭出林中寻跧伏牛羊何择焉况是同为鹿仁术在扩充防然增忸恧
　　鹿【癸巳】
　　灵囿无不有伊尼【梵语谓鹿】特牣焉革希领子出角解异羣跧【鹿自五月解角后牝牡即别羣而处】未是供庖因非挟矢前忘机近左右宁独海鸥然
　　山鹿【壬寅】
　　山鹿似海鸥傍人咫尺逰秋肥学虞即逺见便林投按围塲内畜产孶息名繁伙每年木兰秋狝
　　上亲御诸武具殪获甚多
　　御制有前后哨鹿赋及哨鹿获麅殪虎射熊诸诗皆敬
　　编入围塲卷中兹不复列
　　麅　形似麞角似鹿而短仅一两乂塞山多有之每嵗于围塲中所获甚多防古谓麅为朱尔今围塲中地及府属境内之山多有称朱尔图者皆以有麅处得名其白色者尤珍
　　御制诗
　　瑞麅诗六韵【有序辛未】
　　辛未秋狝塞上防古台吉必力滚达赖以此来献色纯白如雪目睛如丹砂抱朴子称鹿夀千嵗满五百嵗则色白此殆其今年恭遇
　　圣母皇太后六旬万夀适灵兽应时而至爰命曰瑞麅而
　　纪以诗
　　质禀庚辛色珠躔应夀星
　　天心庆花甲德产祝
　　慈宁岂意甡甡属偏成翯翯形乍辞鹿食野可比凤仪庭性自仙人驯【读如训见史记】图呈动物灵无须稽兽谱永此验祥经
　　麋　与鹿相似毛作梅花斑者为麋尔雅释鹿曰牡麚牝麀其子麛絶有力□释麋曰牡麔牝麎其子防絶有力狄盖一而二种也围塲内多鹿麅少麋迤南始有之旧説以鹿角解于仲夏麋角解于仲冬我
　　皇上考验物以解角仲冬者系麈而非麋特为更正月令之误
