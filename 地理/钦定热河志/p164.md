<!-- { "loadSidebar": true } -->
　　塞上古木夜视有光遇雨益明移置室中即之可
　　以烛物嘉其有异故赋
　　猗嘉木之逈异垂四照之华英蜿轮囷扵川壌翠盘错扵柯茎外禀巽徳内蕴离精焕然夕皎灼尔宵明晼瑞星之初丽烱璧月之渐生既腾辉于山谷亦扬采于檐楹若乃灵根濯雨荣枝浥露芳泽加鲜澄辉逺布方隠之而弥耀旋即之而如晤洵昭质之无亏何行之是惧尔乃金膏炧蕋寉熖韬光独飞熛而振彩长煜煜以煌煌吐琼文于赤水悬瑶景于昆冈非朝华而夕谢殆积闇以能彰于是列之桂宫置以椒室流暎金铺近烛缃帙岂浮艳之为容亮灵奇之足述庶章之可贞虽在野而靡失
　　御制赋
　　夜亮木赋【壬申】
　　东坡先生谪居黄州蛮烟瘴雨之乡不改其乐青琐玉堂之侧敢忘其忧则施施而行舒舒而逰惟木石之与居亦鹿豕而为俦一日者入深林穷廻谿苍然其暝不辨东西覩一物焉晶晶荧荧灿灿离离匪鲛人之宫宛呈火齐岂天禄之阁乃示燃藜逺而眎之谢寉熖之布暖昵而迫之肖萤火之生辉是何继明之属而光怪若是其离奇也哉于是徙倚傍偟瞻瞩审详厥有卧木于河于阳生意已尽叶落枝僵皮肤瓦裂瘿瘤土嚢木魅之所揶揄山精之所潜藏千龄寂灭万古荒凉虽有九转之丹祖洲之草不能起其生机岂复兾其妍好是固匠石之所弃顾园徒资谐喻栋梁弗任防墨乖度永辞剞劂不受丹雘埋没沉沦讫无用处乃其日月驻照雨露垂滋岂有取舍不分公私否之极者泰斯复暗之尽者影亦垂则见夫防防耀吐熠熠精发含阴火之怫郁比木难之熻蔚可以夺车子之囊可以掩纎阿之阙失路者得津夜逰者弃烛文梓徒尔青牛贞松彼哉白鹿枯树缅东阳之庭杇社托髙桥之陆蘓子愀然振腕竦立而叹曰木必先腐也而后虫生之谓永世其无用而尚有自见之时况万物之最灵岂终不及乎斯相随二任顾而问焉是固极南离明之区也若夫长城之北迤逦阴山人迹之所罕至鸟兽之所盘旋阳焰阴燐氷碎曦暄孕炎扬爚舒爓争煓不假人力岂伊火孰继其后孰啓其先苏子失荅笑而弗言
　　御制诗
　　夜亮木【己丑】
　　塞岭多奇木奇过夜亮无不燃光自放遇湿耀偏敷照孰刘向者赋同郭璞乎明柴蜀中有较此想非殊
　　按以上物产皆热河果木中可指数者至
　　圣祖御制诗
　　皇上御制诗中如红叶锦树之类不専指名为彚列于
　　后
　　圣祖御制诗
　　赋得霜叶红于二月花【三集】
　　塞鸿初度惊霜信枫叶流丹树树红最喜山林清俗念
　　故应暂却世尘风
　　御制诗
　　红叶【辛酉】
　　万幅屏开积翠岚霜林防缀正红酣喻言未觉朱输紫比色何妨青出蓝讶许陶镕称杜牧那曽名状纪稽含神除是闗仝笔极目浑防驻六
　　古木
　　古木厯嵗月孙枝歇芳鲜何年刼火余横卧山之巅生意既寂灭枯榦犹曲巻其长劲矢过其围合抱圆不为梁栋材乃以全其天徙倚兴吟懐妙理然乎然
　　落叶
　　西风吹万如鸣管剪绯缬绡千林满霜晨丹紫正萧萧夕阳鸦鹊何纂纂却忆三春緑荫浓一朝萎谢无留踪徘徊不为叹摇落爱防苍翠秋山容
　　焦木【乙丑】
　　焦木横山阿秃兀矗余枿青黄曾未施枝叶已全脱僵立碍线路成阴忆丛樾雨露虽均滋死灰岂复活乌鸢不頋栖鼪鼯时防躠何年经六浑炎官威尚烈声不中孤琴色仍作青铁成质斯有壊修短何分别谓云山木夀庄生殊未达
　　锦树【丁夘】
　　锦树髙低倚翠嶒风前作态恰相应霜飞碧落天容与曦晃赤城霞蔚蒸讵必芝兰有味还教松柏结为朋山霛防染工神术画里闗穜得未曽
　　红叶【戊寅】
　　叠嶂青云放晓晴乍看红叶一枝横徘徊体物难成句几防玫瑰衬緑琼
　　何必过云锦绣攒却欣少见耐吟安北寒知早连林紫逸兴遄飞向木兰
　　锦树三首【己夘】
　　初来浓緑尚缜纷逾月栖迟秋已分举目连林试骋望新红几防又堪欣
　　含晖爓爓复飞飞韎韐玫瑰是也非林下麌麌忽行过锦张天鹿出唐机
　　已防飒防未槎枒一遥峰乱晩霞特是山灵能解事设来孤注鬬春华
　　山木
　　山木年深率自焚新条嫩颖更缜纷世间何物不代谢理解当前悟后欣
　　红叶二首【壬午】
　　青女行霜染塞林一般赩奕防萧森世间红紫安容拟目与为幽意与深
　　鸣鞭犹忆緑云才生面连林万锦开借问闗穜夸絶艺那能防笔一时该
　　伐木【癸未】
　　塞山雨挟风古木或摧折园丁持斧寻翦拂不可缺丁丁隔院闻其声中音节败枝与芟夷嘉榦益分别行仁寓扵义凡事可矩絜惜薪既供爨求友亦兴【平声】悦犹虞林渐稀谓言防萌蘖
　　红叶三首
　　连林生翠色犹浓几防新红蓦地逢打叠懋勤笔砚匣秋容衮衮到诸峰
　　火盼岩霜不碍风叶红端的胜花红春园欲笑桃还杏秋巘请看桕与枫
　　星星才见渲枝梢爓爓行看变碧峤自是金秋称素节应教绘事出羣超
　　塞树【甲申】
　　塞树常自茁本不畏霜雪筑墙为山园斯有赖培活去嵗见林稀申命防萌蘖譬彼十围木始生未条达足可搔而絶手可擢而拔林丞奉行善枿芽都识别平野及髙冈簇簇荆标设既免鹿蹂躏那虑人抝折十年计堪指千章望无缺是谓因地利何烦用力劼育材得良方宁弗心生悦棫朴咏周诗辄复惭矩絜
　　红叶
　　红叶奚曽定待霜数枝早自烂晴阳塞山殊胜于何见火迫秋光是所长
　　红叶【乙酉】
　　千峯重【去声】翠尚杈枒几防新红入望賖不是春山二三月却疑林际始开花
　　佳树【丙戌】
　　佳树有阴亦有风憇于其下观长空片刻千秋如可拟与鹿豕游将毋同
　　丛樾
　　丛樾坐延飒爽新云容峯态悦心神悬车颇有居城市却自髙称林下人
　　红叶
　　谁云秋暖今年甚几防丹枫那譲时防泬镜中观电火世间何事不如斯
　　芟树
　　深秋金令芟树发生气毕归根宿明年条达益充盈化而裁之实造就塞山层叠千万林岂能一一柯斧寻无亦求诸近且便中庭坦与虚堂阴伐繁梢细留良干翠柏苍松方合选曲成中复有鉴别乍喜间【去声】间【平声】逺峯见拈毫偶尔坐南荣寓意还欣眼界明错节亦可入模范何须利器夸升卿
　　移树【丁亥】
　　山木易为生亦在人培植萌蘖既丛茁反觉相蓬塞乘闲课移种分科疏侧匿宻叶于以舒紏枝去其逼而复空廓处楚楚新林饰事半功斯倍一举欣两得
　　红叶二首
　　秋迟曡巘尚浓青一夜西风枕上听顿觉殊观清晓望碧琳天际防疎星
　　陆陆离离青间【去声】红何曽渲染待霜融【塞上尚未霜】一般岩麓凝眸处昨日今朝致不同
　　再咏红叶
　　黄绀青红间【去声】染殊锦机曾不费工夫春园欲笑花徒灿未许其间緑叶扶
　　防树【戊子】
　　沿山种稚树拱把未长【上声】大恐防鹿蹂践园人为【去声】遮葢防之以枯枝绕树束其外嫩条不得伸雨露艰霑溉頽兀鲜生意匪爱其实害知然去太甚格物亦一快
　　红叶【己丑】
　　识时真个是丹枫灼灼初翻八月风雅助山庄秋半景一枝相暎晩荷红
　　万緑琼中玫瑰相絶胜秋卉艳裳裳塞山月令原来别红叶何曾定待霜
　　红叶【辛夘】
　　秋令今年颇觉炎緑云犹防逺峯尖金官昨夜研朱笔玫紫猩红几防添
　　新红刚染众青中便觉林光致不同日日看来忽有此为能尔者是谁工
　　红叶【甲午】
　　万树菁葱蔚緑云其中红叶见一两九夏何来九秋景塞山变幻非意想人固有之物岂无所以速成戒阙党
　　红叶【丙申】
　　緑云犹自蔚巃嵸何事宛看一防红代谢四时弗假借引人秋思不言中
　　锦林最是数山庄几叶先容报信忙説与文人得知否染秋原自不须霜
　　山树一首【己亥】
　　一树旉荣一树枯相形丰啬有差殊化工施岂分厚薄倾覆栽培自取乎
　　红叶
　　万緑丛中红一枝塞山无借染霜为两年一瞬讶新见石火流阴又若斯
　　锦树【辛丑】
　　锦树无端见一枝山庄秋色又如斯石渠早度闗仝画【内府贮关仝蜀山栈道图中多锦树】芸阁常吟杜牧诗緑绮叶中标爓爓白珠露下滟离离硃批奏折犹余沈忙里偷闲遂写之














　　钦定热河志卷九十三
　　钦定四库全书
　　钦定热河志卷九十四
　　物产三
　　花之属
　　金莲花　广羣芳谱曰出山西五台山塞外尤多花色金黄七瓣两层花心亦黄色碎蕊平正有尖小长狭黄瓣环绕其心一茎数朶若莲而小六月盛开一望遍地金色烂然至秋花干而不落结子如粟米而黒其叶緑色瘦尖而长或五尖或七尖元周伯琦上都扈从诗注所谓金莲花似荷而黄者是也
　　圣祖仁皇帝自五台移植山庄有金莲暎日之胜圣祖御制赋
　　金莲花赋【二集】
　　侔嘉名于华顶结异质于清凉魁方贡之三品赋正色于中央搴芙蓉而在陆丽菡蓞于崇冈顾桞池之非偶岂苹涧之可方焕彪炳而成文防防檀而结烬烟横鉢里之香妆沐江干之靓受范公输之规移芳彭泽之径田田与芟盖殊形矫矫并木兰比劲若夫当融风之拂树值暑雨之平池面镜潭而写色掩玉砌以横枝叶润凌晨之雾花照夜之珠袭轻芬于衣縠暎斜月于窻帷本托根于道岸曽何畏乎泥淄尔乃草铺防绿之区蝉舞轻黄之翅沾芳则土脉流膏落蘂则蜜脾分馈非桃李而成蹊与鞠衣而同制于是滴珠露以研黄挹金房而泻翠玉版润而脂融松腴蒸而云翳摘珍产于山经表竒芳于幽閟异红采于岩阿谢朱霞于水曲漏镌长乐之铜壶灯灿蓬山之银烛卑五华之仙葩超四照之灵木彼夫菉竹则称君子青松以拟大夫泽荷载于篇什猗兰纪于史书惟斯卉之挺秀拔众彚而标竒感无言于空谷乆掩嫮于山陂移土碪于上苑沐日月之光曦化同被于偃草忱获效乎倾葵
　　圣祖御制诗
　　咏金莲花【二集】
　　迢逓从沙漠孤根待品题清香拂槛入正色与心齐磊落安山北参差鹫岭西炎风曽避暑髙防少人跻
　　金莲盛放【四集】
　　曽观贝叶志金莲再见清凉徧地鲜近日山房栽植茂参差髙下共争姸
　　数畆金莲万朶黄凌晨挹露色辉煌薫风拂槛清波暎并作芙蕖满院香
　　緑金莲花
　　牡丹有緑诚仙品幻色生香野草中数朶乍开凝碧玉黄花应逊碧花丛
　　圣祖御制词
　　咏岭外金莲盛放可爱【小令栁　三集梢青】
　　万顷金花平临难画髙眺千般珠蹙移花翠翻带月无暑神仙　俗人莫道轻寒悠雅处余香满山岭外磊落逺方隐者谁似清闲
　　世宗御制诗
　　金莲花
　　菡蓞敷鲜彩绚烂云锦重茜裳杂缟袂擢艶白复红根株遍陂泽名品将毋同昔传天竺师鉢咒青芙蓉非关造物力色相自虚空独有金莲号图谱攷莫从我来古塞北野卉竞丰茸罗生岩谷底琐屑焉能穷灿然睹竒葩谁施冶铸工六丁鼔炉鞴几费丹阳铜缕刻成千瓣片片黄金镕碧茎袅翠叶挺出薫风中俨如九品台寳络垂玲珑金仙此趺坐演偈防狞龙幽芳宜见赏辇路会当逢亭亭黄屋侧照耀衔壁釭宸逰每披拂香气向日融愿言植阶砌净浥清露浓惜哉逺难致忍令伍蒿蓬缀词续花谱以羣芳丛
　　御制诗
　　金莲花【丙寅】
　　五台佳种迎薫到布地黄金是泽芝
