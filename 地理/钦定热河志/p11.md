<!-- { "loadSidebar": true } -->
　　陆士龙【荅张士然】　　　　　　　云
　　士固信知已微君孰与言遥遥动参商有言曷能宣于时况行迈悠悠山复川井邑岂宿识风俗非所便故乡真可懐逰子吁可怜梦寐或见君宛是乐羣年惊觉嗟索居写恨酬斯篇
　　潘安仁【河阳县作】　　　　　　　岳
　　我本志烟霞防茅非所希一朝荷明扬俨与诸公陪混玉既心恧妨贤亦面怩无禆人或容岂不畏虗縻以此觧组黻天陵驾言归东山有美林秀防发华滋登髙偶舒啸临流或赋诗弱不胜耒耜课耕常及时自谓可终年越畔无外思孰谓十行降复禆百里司既已承明命寜令为茧丝此邦颇知礼朱博治异齐临水毎有悟淆之浊匪宜钩距我不能所能尚无为登城眄广原阡陌緑依依巾车循鄙乡姜芋分町畦男耕而妇织民和讼亦稀歌或可聴卓鲁安足期夫子傥相过能无笑割鸡
　　潘正叔【赠河阳】　　　　　　　　尼
　　事君贵行道内外讵殊途召父及杜母至今垂令誉廊庙岂不佳衮职慙补苴闻君一县花与民共欢娱户不闭深夜遗不拾通衢东山林谷幽寜复懐归无
　　张景阳【咏史】　　　　　　　　　协
　　易称见防行寜以终日需醴忘穆生去申公徒嗟吁遥遥千载下此风一何孤惟有二疏傅髙尚能继诸十二通论语吾职不为辜宦成而不去后悔将何如公卿饥之行祖帐临东都髙咏蟋蟀篇挥霍寻欢娱多财志损贤多财过益愚不独肥遯嘉卓识堪为模
　　左太冲【招隠】　　　　　　　　　思
　　青云葢危地穷林足安身山水不论价烟霞可养神岩阿太古室鹿豕忘忧賔松篁奏仙籁薜萝扫俗尘天池沆瀣涵其中有锦鳞惟其不贪饵是以鲜挂缗巢许是我师涓务是我隣衡门有芳謡可以书诸绅
　　刘越石【扶风歌】　　　　　　　　琨
　　西京旧帝都扶风拱黄图昔为繁华里今为禾黍金张贵既歇邹枚文亦忽惟有金铜仙流泪辞汉月仆夫秣我马家人送我行客途始于此据鞍且复停四顾何所徃吾意方茫茫凉秋多悲风偏拂征人裳放马蘼芜坡散歩松楸下拾得鄼侯名未央前殿瓦帝业尚如此何况蓬茨间愤绪填胸臆欲语哽不言悲伤令人老弃置勿复道瞥电能防时成名苦不早蠖屈以求信龙蛰以存身至今西山下防见饿死人利获害每随失暂得亦恒请聴扶风歌劝君权重轻
　　卢子谅【时兴】　　　　　　　　　谌
　　璿玑无停运四序调嵗籥但见春复秋岂悟今非昨百年等瞬息石火槁颎若北邙有郁柏东海无大药不如爱景光随时自为乐清风动帷幌华月荡林薄洗心镜至清振衣踞崇崿天机存其真讵因物止作可道非常道希夷契冲漠
　　郭景纯【逰仙】　　　　　　　　　
　　仙人世常有所贵凌世出燕照及汉武安得有仙日东海水汤汤蓬莱山崒崒元圃种琪花神皋耸玉室是中炼水碧羽化定可必子登授我简云是瑶台律大隠亦甚难只有园称漆
　　何敬祖【杂诗】　　　　　　　　劭
　　有风西南来知是行金商四序本嬗何独于秋伤草芳日以歇树緑日以黄砧声发逺村月色延虗堂虗堂独不见迢迢忆逺行箧我齐纨扇箷我越罗裳仰瞻河鼓星相防宛成双防则其欢短别则其愁长
　　陶渊明【咏贫士】　　　　　　　　
　　亨屯信有命逹人安所丁巳或不介意旁观为恻生伤哉彼贫士踽踽林中行未火出荜门见肘归柴楹岂不苦饥寒嗟来羞见称愧我诚何谓五斗犹系情
　　谢康乐【逰赤石进帆海】　　　　　灵运
　　撰辰寻胜逰际斯莭清和撷芳佩兰茝穷变餐烟霞赤石近枕海进帆凌沧波乗桴我素志况可拾影娥朝阳神来賔元螭以驭车恬澜导我游此乐信如何疑见三壶山缥缈复嵯峨溟澥虽万变不离一勺多终焉任虗舟泛览穷天河
　　谢宣逺【张子房诗】　　　　　　瞻
　　紫色及畦声圣王之驱除三秦属弗靖有征发车徒方舟葢长川组练明广衢顿此项城隂息众且斯须葆祠四百年郁郁松柏扶借问祠何人留侯神清臞和铃爰至止椒桂陈樽壶甄扬乃在徳圣心夫岂徒歌诗命从官表宅之意乎想嬴政虐期民离炭涂公子报韩仇博浪中属车下邳契幽叟深折乃授书卒为王者师能忍蕴庙谟苍旻佑赤灵龙凖徳充符伊人实賛襄婉婉多竒谋运筹帷幄中决胜千里余功成求赤松翩飞向仙都我后方沛公良其人则无奋藻休风旋顾慙嗟吁
　　谢法曹【秋懐】　　　　　　　　惠连
　　能令人伤者夫惟值金秋有月皆惨淡无风不防防载观古之人宋玉亦我俦当其悲来时偪塞填九州是时天宇晶绛河见举头一嵗才一防感彼女与牛露立湿衣裳幽薄萤火流竹响何飒防蛩吟复唧秋人生百嵗间驹隙难喻遒一往不复还自审安为谋英雄夸兄嫂苏子志已酬买臣诃其妻覆水难再收不殊鄙丈夫焉及东陵侯旷观无可依不如事豪逰太华停我车少海维我舟却笑求仙人劳生终何投
　　顔延之【始安郡懐都】　　　　　　延年
　　星斗既上悬山河亦下列大禹锡元圭至今九州别江汉海朝宗防衡地奠臬谠忆子期谏诞鄙髙唐说我来守此邦抚字慙心拙去去奉明诏省闼班聨缀内外亦何殊行道宜及莭进退两无就俯仰一何劣于古有明训尸禄戒位窃行将谢华簮躬耕敦素恱
　　鲍明逺【翫月城西门中】　　　　照
　　髙堂漫张灯九华非夜明空庭度萤火其光何猥琐微虫彼何为兰膏有尽时何如天上月万古腾清辉徘徊银汉表淡荡玉闺时浮云无纎防千里同一思宦游多拘束乗间偶游目隔牕散尘襟蔽栊延清瞩始闻曲发郢既命琴抽蜀亲串及友朋共此叙情睦芳夕随地佳何必深山曲
　　王琅邪【荅顔延年】　　　　　　僧逹
　　窃闻君子交久敬淡如水琴音失钟期伯牙不复理余于五伦中忘年遇吾子崇情实师清气消吝鄙惟兰芝并馨惟鼓声相倚敬业竹素园奥研翰墨理时当莭序佳百昌向华美春山翠可望新波绿弥弥载泛李杜舟言溯顔曽防此乐何倐忽一日三秋矣瑶篇寄逺音深谊托精拟佩以矢弗谖荅以云如是
　　谢元晖【直中书省】　　　　　　　脁
　　委佩近彤庭书绅依紫殿瓦鸳散日辉渇乌传漏箭绿隂蔼禁林已有新莺啭当阶红药芳影翻视草案凤池盍仙朋岂以樗材賛承明有直宿寝门违视膳怦焉郁吾衷贤劳何独见緤组非夙志愿托凌风翰
　　沈休文【咏湖中雁】　　　　　　　约
　　春来水满塘廻雁报年光唼锦新花暖梯縠碧浪凉往羽带南云归背防北霜飞空或成羣宿浦必以双两翅依春秋一心惟潇湘
　　范彦龙【古意赠王中书】　　　　　云
　　昔者尹与邢磬折服中心何必定相妬等是侍禂衾北海防知初南皮被恩深遭逢都大同光仪独可钦梧桐岂散木凤皇非凡禽将托萋菶枝必有雝喈音余独何为者滥竽集泮林愿言企良觌省闼隔沉沉
　　任彦升【赠郭桐庐】　　　　　　　昉
　　维舟富阳江迟我心仪者云是早见失期乃吾也有心悲共倾有手欢同把竹柏懐三冬冠葢辉五马聚艰离毎易音众知则寡后防杳茫茫欲别还难舍从此天一涯有衷向谁写
　　江文通【望荆山】　　　　　　　　淹
　　桐柏襟淮源江汉带荆甸湘沅既已疏衡巫于是奠楚望快平生蠡测愧疎饯俯仰翰墨林唱酬风月宴金樽亦有醇玉几寜无荐中心别感伤防赏非所恋汩罗沦灵均永懐泪如霰
　　邱希范【早发渔浦潭】　　　　　　迟
　　春水涨渔潭朝霞起赤亭富春深秀区峭蒨含余清置浦何淡淡标峰尽亭亭行春爰及时揽俗兼课耕停彼锦埭车发此镜川舲烟景幻迷离水物呈芳馨愧无能卜居合暂托幽情纠慢谅未能卧治庶可称
　　热
　　谷风爽弥月午炎剧今日明当祝融归后劲亦理必山田况頼晅恒凉奚秀实此热不可无黄云奄观铚山榛荡轻行宫清且谧对时思花机即境契彛秩地限诚有权天行终不失
　　农稼资蒸溽行旅畏炎歊两全诚甚难思艰寸心劳炎官信其令胡不于昨朝吾寜乏清凉车马多嚣嚣【音敖】南瞻避暑庄无暑恒逍遥
　　新月
　　碧汉秋眉露一防晩凉行馆静尘喧扫愁亦是添愁者冷露无声桂影鶱
　　处暑
　　究是行秋地那更处暑时叶从人面落爽自马头披烟驿长和短云山幻复竒田畴防渐熟惟有祝霜迟
　　七夕
　　万古凄凉夕双星聚防辰塞髙疑汉近鹊翥俨桥陈何必层楼结依然檐鼔新不知月露下秋思动何人
　　晓行
　　一夜西风谷变凉行人迫晓换征裳山田亦自知时頴栗垂垂渐染黄
　　鸣鞭速亦停鞍速晏起迟还歇顿迟因识习劳常得逸谁能修业不趋时
　　雨
　　午热刚虞驼马疲云峰逺宇吐来竒须臾止顿轻凉送武帐秋风度万丝
　　长途岂乏后行人渐石应教受苦辛暑雨怨咨今不啻每因即景慎临民
　　山田日日防云黄都喜惟时若雨可识先忧饶后乐塞中还为祝丰穣
　　轻雷断雨一川晴西塞枪竿夕照明还见遥天飞电影纱衣不胜谷寒生
　　西北风【七月十四日】
　　噫气凉盈谷敺云天淡空非闗少女真是大王雄翼退横霄鹢蹄轻歕玉骢停鞭西北望万里此来同
　　月【七月十五日】
　　毕景羣山暝林端满月飞呈寒无纎翳委照有余辉拂我文木牀搴我薄罗帷静对无不佳况此深翠微奚问中元莭河灯满液池
　　急雨
　　急雨正当止顿后午暄驱尽峭寒生箔云卷净雷声断夕照一川紫翠明
　　闻京师秋成有象即事志慰
　　农家有常谈丰年收成早今嵗获新粮乃在六月杪青黄价未增预识苖秀好启驾及停跸绿云欢载道避暑居山庄两月恣幽讨惟是闗内田来徃萦懐抱京兆报佳音西成逮万寳巡方有常度祈年切久祷慰庆志愈钦际泰贵善保
　　蒋溥进所作塞外杂咏依韵和之
　　氊庐
　　耽逸懐居理则那拂庐取便稳装驼放弥卷密施功易水驿山程淂景多近渚恰宜临野蓼依峰偏爱烟萝方圆毳幕施俱可揔是人间风月窝
　　驼装
　　铃声替戾度行駞致逺担劳有足多讶可知风还听水躭桞陌与沙坡刚欣卸重成羣卧又迫临明逐队过饲秣恩诚思致报﨑岖路亦慎防蹉
　　马绊
　　伯乐偏虞马易驰维连以绊出竒思除将麋鹿难为系任是骅骝亦设覊卓立试嘶清夜月恣眠常忆白莎陂絷之亦欲饫之莭此事维应善牧知
　　风竿
　　雨朝风夕自飘摇谁翦防云落綘霄有意恰知马足倦无言应解客心招低翩髙飐皆成画圎碧方红各取标最是幕中鼾睡遍一竿月露漾清宵
　　雨沟
　　雨脚飞来碧嶂头周防已作未然愁落空任洒人形帐就下都归之字沟防防应知防立涸涓涓且拟聴新流奚童畚锸勤防凿底虑棼丝镇相【入声】缪
　　设卡
　　沿冈一带势连云露重莎平净翳氛铃索宵明依制设官邮今昨计程分隍中祗虑声惊兽碛里兼存意习军陈利谁何更无借颁禽也足当酬勲
　　地灶
　　朝晡惟是供炊用增减非闗设计深拨草乍欣逢旧穴烹鱼奚借溉新鬵聃觚未易寻常踞墨突休言不待黔移顿莫敎轻掩弃即防昔制乃资今
　　安市
　　车载肩桃逐逐来营东逺列任嚣豗米盐日计应敎聚蚩风浇未许开纵便罢讥何有惠岂常负贩不储材蝇头笑彼旋糜尽满槖盈嚢若个回
　　征衣
