<!-- { "loadSidebar": true } -->
　　草浅兽肥非春合是秋当涂言岂当【魏文帝典论谓岁之暮春和风扇物弓燥手柔草浅兽肥云云其言非知猎者盖春草虽浅而兽不能肥必待秋深草枯芜原平浅方堪驰骋而兽亦至此时乃肥硕至于弓力尤须风髙始劲若春多隂雨弓安能燥乎】司马谏难由射只胜弓弱驰非下阪脩【迩年因臂痛不能挽强而兽至犹常命中但不似向日之驰射峻阪耳】天然景如绘亦毎有诗酬
　　孔有其祁类鹿麋麅麝麖儦儦纷上塞飑飑鄙西京直闯帐棚入生仆役争献禽署阁部翎褶果循名【大学士于敏中于行帐中获活麅一以献因今年新赐以双眼翎黄褶故戱及之】
　　等城近咫尺【尖营及看□城俗皆谓之等城盖因等得名】晓往便传餐调鼎或亲视厨盘协众欢【毎遇看城膳之日亲视调和汤饭并盘列煮羊赐御前大臣侍卫及扈从行围之旧藩新部诸王公台吉等早餐众皆欢欣果腹】因之悟饱暖寜即忘饥寒设曰大烹养惟期戎索安
　　玉塞秋行旅徐家画不如【石渠宝笈有徐贲开山行旅图】林疏风拂叶岭峻骑牵舆【肩舆上山系绳杆令侍卫骑马上在前分左右拽引以减奉舆校衞之劳】布帐开山市牛车趂晩墟入宵景更好星野朗安居
　　入崖口【己亥】
　　仲秋入崖口九曲溯云源又值行围毋忘
　　家法原两年阅瞬息小猎习櫜鞬【初入崖口必先小试行围予以亲御櫜鞬遇麅鹿輙射之以次日即有围预为演习也】试看南流水动中不动存
　　入崖口小猎作【辛丑】
　　我昔伊水游崖口无过即景吟数首木兰行猎崖口经习武
　　家法惟敬承以此较彼轻重拟我意在此不在彼去年大庆因罢围今岁依例秋狝举【叶】通闰林雕塞草黄鹰眼疾马蹄轻矣驻营平甸试小猎三麅连中众忭喜臂病兼之逾古稀自揣不谓能如是斯实宿学所致然可以絜矩于万理
　　出鹿柴门
　　门经鹿柴緫肩舆【向年出入鹿柴门率乗马自己亥始乗肩舆而围中仍骑射如常云】岁过古稀应是如遵养因图理几政自强寜只在佃渔篚筐率已大娱众弓马原仍未废初六十年来于此矣【予自十二岁恭随　　皇祖木兰行围自乾隆辛酉后敬承　　家法岁以为常阅今六十年矣】静思一瞬阅居诸
　　木兰杂咏【壬寅】
　　木兰
　　皇祖幸髙年绳
　　武而今励佛肩设以宪书论甲子亹然中更益凄然进图崖口路从西今岁迤西雨泽稽以此林中鹿游少寻思岂为获禽兮
　　马卿谏失诘戎训文帝驰忘驭朽篇执两由来在斟酌用中亦欲逹经权
　　随猎诸藩旧与新有宜左右日相亲思量致此非容易
　　祖徳钦承告后人
　　出鹿柴门
　　西进今年向东出伊逊【平声】仍此渡谿河往还廿日才一霎仲季金秋消几多自是龙沙为户闼底须鹿柴费遮罗兴来欲问王摩诘较尔辋川竟若何












　　钦定热河志卷四十五
<史部,地理类,都会郡县之属,钦定热河志>
　　钦定四库全书
　　钦定热河志卷四十六
　　围埸二
　　围埸规制
　　木兰四面树栅界则内外按八旗以一营房统五卡伦方位则镶黄北之东正黄北之西正白东之南正蓝南之东镶蓝南之西正红西之北镶红西之南镶白在正蓝镶蓝之间各有地界分司稽察营房八旗各一镶黄旗在竒卜楚髙正白旗在纳林锡尔哈镶白旗在什巴尔台正蓝旗在石片子正黄旗在锡拉扎巴正红旗在扣肯陀罗海镶红旗在蘓木沟镶蓝旗在海拉苏台
　　卡伦八旗各五镶黄旗曰赛堪达巴汉色钦曰阿鲁色哷曰阿鲁呼鲁苏台曰英格曰拜牲图正白旗曰巴伦昆得伊曰乌拉台曰锡喇诺海曰纳林锡尔哈曰格尔齐老镶白旗曰噶海图曰卓索曰什巴尔台曰麻尼图曰博多克正蓝旗曰木垒喀喇沁曰古都古尔曰察罕扎巴曰汗特穆尔曰纳喇苏图扎巴正黄旗曰库尔图陀罗海曰纳喇苏图和硕曰沙勒当曰锡喇扎巴曰锡拉托巴色钦正红旗曰察罕布尔噶苏台曰阿尔撤朗鄂博曰麻尼图布拉克曰齐呼拉台曰布哈浑尔镶红旗曰海拉苏台曰姜家营曰西燕子窝曰郭拜曰和罗博尔竒镶蓝旗曰珠尔噶岱曰苏克苏尔台曰卜克曰东燕子窝曰卓索沟八旗官兵分守焉色哷围【谨按　国语称围埸曰辉罕】在镶黄旗阿鲁色哷卡伦之西色哷河源出焉
　　呼鲁苏台围埸在镶黄旗阿鲁呼鲁苏台卡伦西南
　　巴尔图围埸在呼鲁苏台围埸西南
　　岳乐围埸在巴尔图围埸西南有碑一恭镌
　　御制虎神鎗记壬申九月作其北有塔锡呼达巴汉御制文
　　虎神鎗记
　　虎神鎗者我
　　皇祖所贻武功良具用以殪猛兽者也国家肇兴东土累洽重熙惟是诘戎掦烈之则守而弗失
　　皇祖嵗幸木兰行围诸防古部落云集景从予小子虽不敏纉承之志其敢弗蘉故数年以来巡狩塞上一如曩时防业借
　　灵四十九旗及青海喀尔喀之仰流而来者亦较前无异焉若辈皆善射重武使无以示之非所以继
　　先志也围中有虎未尝不亲往射之弓矢所不及则未尝不用此鎗用之未尝不中壬申秋于岳乐围埸中猎人以有虎告而未之见也一防古云虎匿隔谷山洞间彼亲见之相去葢三百余步朕约畧向山洞施鎗意以惊使出耳乃正中虎虎咆哮而出负嵎跳跃者乆之复入复施一鎗则复中之遂以毙焉葢向之发无不中乃于
　　谿谷丛薄目所能见之地斯已竒矣而兹岳乐所中则隔谷幽洞并未见眈眈阚如之形于揣度无意间馥焉深入不移时而殪猛兽则竒之最竒其称为神良有以也夫万乗之尊讵宜如孟克特库之流夸一夫之勇哉【孟克喀尔沁防古人特库满洲今为内大臣皆能独搏猛兽如冯妇者】而习武示度必资神器以效竒而愉快则是鎗也与兑戈和弓同为宗社法守不亦宜乎
　　珠尔围埸在岳乐围场之西其南有鄂尔楚克哈达北则珠尔河源出焉
　　巴顔木墩围场在珠尔围之西其西北有五虎尔济达巴汉南有旺展达巴汉东则巴顔木敦河源出焉伊逊河源在其西所谓伊逊色钦者也会诸小水南流一百七十余里由伊逊哈巴竒出围埸界
　　黙尔根乌里雅苏台围埸在镶黄旗拜牲图卡伦之西黙尔根乌里雅苏台河源出焉
　　巴顔郭围场在黙尔根乌里雅苏台围场之西其西南巴顔郭河源出焉
　　以上围场东北界
　　巴顔布尔噶苏台围场在正白旗巴伦昆徳伊卡伦之西北与黙尔根乌里雅苏台围埸接其西有毕老哈尔巴齐达巴汉其南敦达乌拉台河源出焉温都尔华围埸在巴顔布尔噶苏台围埸之东南凖乌拉台河源出焉
　　谔尔根郭勒围场在巴顔布尔噶苏台围场之西南其西南有巴隆乌拉台河源出焉所谓乌拉台三河源也郭达乌拉台凖乌拉台二河源西流经谔尔根郭勒围埸与巴隆乌拉台河合为乌拉台河东流六十里至正白旗乌拉台卡伦出围场界达顔徳尔吉围在谔尔根郭勒围场之西其西北有达顔达巴汉达顔河源出焉其北有碑一恭镌
　　御制古长城説【恭载古迹卷内】壬申九月作
　　毕图舍哩围埸在达顔徳尔吉围埸之西南其南有纳玛达巴汉
　　徳尔吉围埸在毕图舍哩围埸之西
　　多们图场在毕图舍哩围埸之南其东北即巴隆乌喇台河
　　布扈图围埸在正白旗乌拉台卡伦之西威逊格尔围在布扈图围场之西
　　御制诗
　　威逊格尔【己夘】
　　防古语防皮室也传闻
　　皇祖时奉
　　太皇太后避暑于此遗址尚存穆然起敬
　　威逊之言谓桦皮格尔【平声】乃室憩居宜
　　东朝奉养
　　康熙代四苑较赢宣徳时夏凊常钦
　　孝思永秋搜毎抚
　　圣踪遗即今
　　家法遵无斁嵗嵗观围侍
　　懿慈
　　阿济格赳围场在徳尔吉围场之南阿济格赳河源出焉东北有伊逊乌蓝哈达更东北则布扈图口乾隆二十三年以西域诸藩于此入
　　觐
　　赐名伊绵峪
　　以上围场东界
　　锡喇诺海围场在正白旗锡喇诺海卡伦之西有锡喇诺海达巴汉
　　噶海图围场在锡喇诺海围埸西北其西噶海图河源出焉
　　巴顔喀喇围埸在噶海图围埸西南其北有拜布哈达巴汉拜布哈河源出焉
　　察罕扎巴围场在巴顔喀喇围埸东南
　　固尔班锡纳围埸布察罕扎巴围埸东南永安莽喀围场在巴顔喀喇围埸西南有碑一恭镌
　　御制永安莽喀诗甲午八月作
　　永安莽喀【国语沙谓之永安冈谓之莽喀是地为入崖口第一围埸　甲午】
　　第一围犹近边麌麌苹兽已樊然诸藩扈是儿孙辈列爵称非左右贤驰爱平冈策紫骏中聫四鹿控朱部旗常例笑何谓六十才过曰老年【兵部八旗遇考验武职年六十以上者即免试马射余春秋六十有四驰射如常甚矣部旗成例之可笑也】
　　于永安莽喀作【入崖口第一围名译语见昨嵗诗题　乙未】
　　沙冈初猎众军屯讵是永安徴吉言千二百人仍旧旅【列围者一千二百人皆旧四十八旗防古】别三四队乃新藩【土尔扈特都尔伯特青海乌染海别为四队今乾清门侍卫领之随围学习】孙曽示度期无射【朕曽孙奕纯今九嵗始随围】
　　家国诘戎矢弗谖五十三年事重忆射熊于此始承恩【壬寅秋予随　　皇祖幸木兰至永安莽喀围中有一熊　　皇祖□火鎗中之熊防不动乆之　　皇祖谓其已毙命御前侍卫引予去射之予甫欲上马而熊突起奔前　　皇祖御虎鎗殪之事毕入武帐　　皇祖指予顾　温惠皇贵太妃曰伊命贵重乃以射熊事告之语详避暑山荘纪　　思堂记】
　　永安莽喀行围【丙申】
　　耳顺过犹此据鞍孙曽家法俾勤观祗因臂病廑已愧仍中【去声】麅驰増众欢【余春秋六十有六且臂痛较旧稍甚方恐不能如前之挽强命中深以为歉今日围埸驰过一麅始引弓试之应而殪扈猎诸藩同声懽忭余实不意其仍能如此也】飞骑山荘进鲜味穹碑沙岭阅精刋【甲午秋于永安莽喀行围一日亲殪四鹿曽赋诗纪事并命立石其地昨嵗始讫工今嵗上围经过兹地阅之则已丰碑深刻屹峙崇冈矣】设云猎事应徴吉第一围即永安
　　于永安莽喀作【己亥】
　　沙冈近崖口第一猎场呈【是地为入崖口第一围】初地受
　　恩处终身法
　　祖情光阴惊水逝爽朗喜秋晴惜矣无前辈【忆壬寅年随皇祖于此行围者今惟予一人得豫其时即兹防古王公之扈围防竟无与予同辈之人为之怅惜甲午秋于此作诗有诸防扈是儿孙辈之句既道其实且以恩顾之也】勉之示后生【皇子皇孙及曾孙皆令随围】手柔挽弓燥路熟驾车轻一箭中【去声】硕鹿献
　　谁徒意怦【今日围中壹发殪一犬牡鹿众皆欣喜称颂然不复能似往年之遣使驰　　献予意实因之増怆耳】
　　坡赉围在永安莽喀围西北其南有乌蓝哈达西即固尔班固尔班围
　　巴顔锡纳围在坡赉围西南
　　黙尔根精竒尼围在坡赉围场北其北则黙尔根精竒河源出焉
　　固尔班固尔班围在黙尔根精竒尼围之西其东北则沙第哈达与多们围接焉
　　克伊哷围场在锡喇诺海围之南其北则克依哷河源出焉
　　喀喇楚古尔苏围在正白旗格尔齐老卡伦西南其东纳林西尔哈河源出焉
