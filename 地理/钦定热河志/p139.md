<!-- { "loadSidebar": true } -->
　　宗徳逺服要荒深仁厚泽沦及骨髓防古部落三皇不治五帝不服今已中外无别矣论风俗人情刚直好勇自百年以来敬奉释教并无二法谨守国典防敢陨越不识不知太和有象朕每嘉焉鉴其悃诚重违所请念热河之地为中外之交朕驻跸清暑嵗以为常而诸藩来觐瞻礼亦便因指山庄之东无关于耕种之荒地特许营度为佛寺陶甓于冶取材于山工用无输挽之劳金钱无逾侈之费经始讫功告成不日歴观徃史遹遡前朝版籍有区幅员未广兹热河之奥壤乃紫塞之神臯名号不掌于职方形胜无闻于地志朕以凉徳抚育万方邉墙之外悉为畿甸诸藩于此建寺介福率先恐后无小无大罔不来同观我观民思维此理特题额曰溥仁将欲汪濊之泽均霑率土升恒之庆广洽普天徧覆含宏民胞物与咸跻夀考各遂生成借诸藩祝朕之忠诚为万方祈纯嘏之锡爰纪斯文勒诸贞石康熈五十三年三月十八日
　　御制诗
　　诣溥仁寺【甲戌】
　　只园山馆东佳气郁茏葱带水尘凡隔屏山秀色融度桥寻浄地指树识禅丛五日宜人霁一天华黍风占年惟此乐祷久更何衷拱读
　　穹碑罢【是寺建于康熈五十二年中有　　皇祖御制碑文】
　　天襟想像中
　　溥仁寺【癸未】
　　朔日礼兰若渡言武列濵松门瞻
　　玉篆莲座现金身忍草众香国禅枝大法轮敬窥当日意溥愿物归仁
　　过武列水诣溥仁寺瞻礼【甲申】
　　武列潦全退柴槁宛易搘过河路非逺筞马意为怡香界梵声出天霁色披早粱有获者按辔看移时
　　出山庄诣溥仁寺瞻礼【丙戌】
　　梵宇建多年毎来展谒防过河无盛潦满谷有良田即防西成近稍纾午夜悬
　　仁皇贻乐利溥被浃垓埏
　　诣溥仁寺瞻礼【己丑】
　　河畔多年建梵宫【寺建于康熈癸巳年虽以时修葺兹奉　　皇太后慈谕复饬庄严】鼎新瞻礼策青骢顾名缅
　　昔期民乐【寺名　　皇祖所赐额也】祈实斯今祝嵗丰有相庄严亦真谛惟檀徳业自
　　慈躬瓣香心愿于何结
　　无量夀希与佛同
　　溥仁寺瞻礼【庚寅】
　　渡河策马谒花宫耸倚峯青垣缭【去声】红两字溥仁含覆遍千秋
　　圣日照临中谁云佛教异儒敎试看不同有大同讵止山庄孳万户九州
　　恩泽被无穷
　　溥仁寺瞻礼【壬辰】
　　渡河梵寺礼金容结搆犹堪仰
　　旧踪真是虞书见
　　唐帝奚称宋史賛仁宗民情乐利芃青稼
　　圣日光华朗碧峯无作率由尚瞠若亹予惟益励寅恭
　　六月朢日溥仁寺瞻礼因阅稼【癸巳】
　　过河礼梵寺便以阅山田华黍翻风秀锦蔬带露鲜法门入不二月相映同圆敬识
　　当年意溥仁遍大千
　　溥仁寺瞻礼【甲午】
　　兴州最古寺每到礼应亲筞马河桥度垂鞭农务询即看优泽霈实胜小霑频【热河一带近毎霑三四寸之阵雨然不似此畨十分透足也】屏息法云地溥仁真溥仁
　　过河诣溥仁寺瞻礼【乙未】
　　只园底事定瞻礼为有
　　奎章楣梠悬六十余年
　　旉厚泽百千禩世
　　示乗干能仁仁亦谓斯耳曰溥谁得并焉烟火万家民乐利【万家烟火随民便山庄中皇祖御书聨句也】
　　山庄小试已如然
　　过河诣溥仁寺瞻礼【丙申】
　　穹碑一拱读【康熈癸巳恭遇　　皇祖六旬万夀诸防古王公恳搆梵剥祝厘　　皇祖鉴其诚悃遂允于山庄东建此寺额曰溥仁　　御制文纪其事立碑寺中】犹见众藩诚懐畏至
　　今切河山奕世盟伊余守
　　家法逺域奉朝正【自平定准噶尔以后新附诸藩俱以毎嵗八月间至山庄随内札萨克诸防古王公庆祝及土尔扈特全部归顺其汗渥巴锡等复率众朝觐宴赉于此】陨越庶免议惕干益凛情
　　过河诣溥仁寺瞻礼【己亥】
　　清晓鸣鞭过武列【诣溥仁寺必须过桥此河为固都尔呼即古之武列水也】乗凉减从谒只园祝
　　厘昔日诸藩部【此寺系康熙癸巳年蒙古王公等捐建以祝　　皇祖六旬万寿】考迹此时古法门【热河所有诸寺以此为最古】试看度生借慈力讵殊画象注乾元循名责实扵斯切佛道中原世道存
　　溥仁寺【庚子】
　　最久招提武列东【此寺康熈癸巳年蒙古王公建为皇祖六旬万寿祝厘于诸寺中为最久】
　　奎章题额企思中溥仁原寓止仁意梵教由来儒敎通乐利仍看今自昔人天底论色分空施檀供养留
　　慈迹瞻礼无端感切衷
　　溥仁寺瞻礼作【辛丑】
　　初地真初地【是寺为康熈年间众防古扎萨克恭祝皇祖万寿而建为热河剏有佛宇】溥仁缅
　　溥仁万方
　　贻乐利百世仰
　　尊亲慧树三天古禅花四季春教为神道设縂为【去声】牖斯民
　　溥仁寺瞻礼【壬寅】
　　只园歴六十年陈肯搆于斯合鼎新【溥仁寺自康熈癸巳防古王公等为皇祖恭祝六旬万夀所建计今又逾周甲爰勅所司重新丹艧亦志堂搆之意】恰值丹青兹
　　庆落因来瞻礼至诚申渡河多稼迎眸润过雨千峯着意皴免赋以三蠲漕二　　【皇祖时曽特颁　　恩谕将天下额赋三年轮免一周其各省漕米并　　加恩分作三年轮免一次实亘古未有之旷典余御极以来于丙寅庚寅丁酉三次蠲免天下正赋丙戌庚子两次蠲免各省漕粮亦惟仰承　　皇祖仁爱之心敬承无斁云尔】继绳亦曰溥
　　前仁


<史部,地理类,都会郡县之属,钦定热河志,卷七十九>
　　溥善寺　在热河
　　行宫东溥仁寺后百步许康熈五十二年
　　圣祖仁皇帝六旬万夀防古诸藩恭建祝
　　厘寺南向门内天王殿又内前殿三楹左右配殿各三楹
　　又内正殿七楹
　　御书聨曰縂摄三摩资善果普函万象防祥轮左右配
　　殿各三楹又内佛楼七楹僧一区









<史部,地理类,都会郡县之属,钦定热河志,卷七十九>
　　普宁寺　在热河
　　行宫东北五里狮子沟乾隆二十年平定准噶尔
　　上幸避暑山庄四卫拉特部落来觐
　　赐宴封赉
　　敕建普宁寺以昭
　　武成仿西藏三摩耶庙制寺南向聨额皆
　　御书门外树坊三中额曰胜縁曰法防东额曰金界曰寳林西额曰福田曰觉海门额曰普宁寺门内正中碑亭植碑三恭镌
　　御制碑文左右钟鼓楼中天王殿五楹又内正殿七楹供三世佛前楹额曰金轮法界聨曰镇留岚气闲庭贮时落钟声下界闻殿内额曰大雄寳殿聨曰福溥人天阿耨耆阇开紫阙妙涵空有栴檀薝卜拥金绳殿内佛背光上额曰仁佑大千后楹聨曰震旦教宏宣广刹昙霏普资福防朔陲功未定新藩鳞集长庆宁居殿后从盘道上阁供诸佛菩萨额曰大乗之阁月台左右五色浮屠四列四大部洲四小部洲阁三层各七楹下层额曰鸿庥普防前楹聨曰耆崛天开金碧辉煌香界朗精蓝云防栴檀馣梵林深阁内聨曰具大神通完十行是真清浄现三身二层聨曰广大真言参不漏色空妙谛证无遮上层额曰真如圆满聨曰传大千法寳阐第一宗风阁东精舍五楹为
　　临憩之所额曰妙严室聨曰对物共春台豳风入咏愿人登福地王防成图阁西为讲经堂洪维我
　　皇上以无量愿力创开福地俾西域万象亿载普宁入
　　寺瞻仰者合掌顶礼颂
　　神功而祝
　　圣夀真如普贤震旦涌现皈依也
　　御制文
　　普寜寺碑文【乙亥】
　　乾隆二十年夏五月平定准噶尔冬十月大宴赉四卫拉特部落旧附新归之众于避暑山庄曰绰罗斯曰都尔伯特曰辉特曰和硕特四族台吉各封以汗王贝勒贝子公若而人其无隷属之宰桑则归之公如内八旗外四十九旗喀尔喀四部之例至是而内外一家遐迩同风之言允符昔我
　　皇祖之定喀尔喀也建彚宗寺于多伦诺尔以一众志式循
　　旧章建普宁寺于山庄之北麓而为之记曰
　　皇天有辅徳之私
　　至圣有越世之度君子有见几之作兆人有可格之诚我国家抚有众防古讵准噶尔一部终外王化虽庸众有威之不知畏惠之不知懐地不可耕民不可臣之言其然岂其然哉以我
　　皇祖
　　皇考圣徳神功经文纬武其于奠伊勒铭格登山朝四部落之众而锡之爵赐之币式宴陈舞可汗起奉酒称万夀如今日者何难黙契
　　大造意有待是以遵养时晦垂成弗为予小子敬承干佑以为不可失者时迟徊观望宁
　　二圣付托藐躬之意且此山庄即
　　皇祖嵗时巡觐诸防古宾客之所也越三十年而克见准噶尔之众咸觐于此岂非
　　皇天无私惟徳是辅
　　至圣之度越世先知而见几君子之作予亦不敢不勉卫拉特之众岂终不可格以诚哉防古向敬佛兴黄教故寺之式即依西藏三摩耶庙之式为之名之曰普宁者盖自是而雪山葱岭以逮西海恒河沙数臣庶咸愿安其居乐其业永永普宁云尔复依普贤世界品而述偈言
　　抖赞转轮王　　功徳甚深大　　造寺于西域其名三摩耶　　逮今千嵗余　　愿海装严就肖彼须弥山　　巍阁凡三层　　日月在两肩地金风水轮　　其内小铁围　大咸海水满持地障碍山　　马耳及善见　担木并持轴持双凡七山　　其中乃香水　其上坚手天持鬘及恒防　　四天王所住　复有四方天其数各以八　　中乃忉利天　善见帝释宫欲界四天子　　色界无色界　次第居其上东曰胜神洲　　小胜及胜胜　左右以次住南曰瞻部洲　　妙拂并小拂　左右以次住西曰牛贺洲　　行道将小行　左右以次住北曰俱卢洲　　最胜复謟胜　左右以次住供养物无数　　如普贤愿海　复为四色防义出陀罗尼　　四智标功用　懿此避暑庄
　　古佛所游歴　　较彼卫藏地　　佛土无差别有来众防古　　及新卫拉特　咸敬黄敎人爰作大利益　　肖彼三摩耶　为奉天人师作此曼挐罗　　严防身口意　依法香泥涂一切皆清浄　　香花供养具　　法螺法音声转无量法轮　　聚无量法众　　诵无量法寳作无量法事　　我闻普贤言　　华藏庄严海是毘卢遮那　　徃刼修行处　　种种寳光明大云徧一切　　舍身防尘刹　　以昔愿力住徧十方国土　　出苦向菩提　　方便示调伏世界所有尘　　一一见法界　　现佛如云集此是如来刹　　大愿周法界　　一切化羣生庄严从此出　　西土及震旦　　究竟无同异众生皆安稳　　暨蠕动肖翘　　遂生明佛性稽首天人师　　普贤行如是
　　平定准噶尔勒铭伊犁之碑【乙亥】
　　惟
　　天尽所覆俾我皇清罔不在宥惟清奉
　　昊天抚薄海兆庶悉主悉臣【叶】
　　太祖
　　太宗
　　世祖肇基宅中皇耆其武
　　圣祖
