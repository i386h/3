<!-- { "loadSidebar": true } -->
　　夫物不常兴有时而废物不常废有时而兴凡兴废之际系善人不善人之为也如不善人有为之时当兴犹废如善人有为之时虽废犹兴兹乃必然之理也三学寺都提防崇业大师三学见经主净慧大徳吏案孔目官孙公同来造予门而言曰大尹银青改建三学寺紏千人邑供给道粮请子铭之其可许乎予曰物兴系人信不诬矣然愧菲材奈居治下岂敢无诺三公遂详言子予曰三学者其来逺矣爰自于唐肇起之也迨及有辽建三学寺于府西择一境僧行清髙者为纲首举连郡经律论学优者为三法师递开教门指引学者兵兴以来殿堂廊庑扫地而无圣朝既获辽土设三学如故法大定五年我大尹银青来治兴中其三学法师过防大尹问之曰不意此方有设三学寺在何处三师对曰寺废乆矣三师名位具设皆权于私院敷演大尹喟然叹曰不亦伤乎方今京府巨镇碁布天下设三学者有数此幸得之何不复修对曰修寺者大事也若不遇大夫縁力乌能及此大尹曰吾将揆之自歴数任未尝不不于佛庙有兴衰补者也而况三学其事非细朝廷视之尚为重矣凡取经律论之师者差官考试本府众五州义学各宗出题荅义中选者取三人爰命为三宗法师下四方学者日兴讲肄不惟图増圣歴绵长抑亦使佛法逺而不见废絶者其在兹乎茍非设此纵有清凉宣律师慈恩之才孰将焉以至后来之人虽有清凉宣律师慈恩之志孰将学焉吾不忍见隳一日聴讼之余出逰狼山其上有院曰祥峦废为荆棒顾其基址颇有制度又乃桞城形胜之地改修为三学寺信甚便矣三师欣然相谓曰大夫縁力遇之今日定见成就大尹曰尔亦可矣曰然遂施俸钱及已夫匠筑土构木宏扬经律论庶使人知三宗所垂之教言修行之正路耳三师曰诚谓善哉经律论者如鼎有足不可阙一大方广佛华严经即无尽修多罗之总名也世尊始成正觉顿説是经剖裂元防昭廓心境穷理尽性彻果该因洋洋冲融广大悉备者其惟兹乎开真体于万化之域显徳相于重元之门津流众典此为洪源星列余经此为果日髙不可仰深不可窥虽绩行菩萨上徳声闻莫能探赜索隠焉可谓常恒之妙説通方之洪规称性之极谈一乗之要轨也四分律者所防邪检失禁乱止魔取超世之道非戒不宏斯乃三乗之津要万善之窟宅者也虑羣生愚惑安寝防室游于长夜不能自觉虽有出家庶几元防者徒懐逺趣迷于发足是以如来开戒徳之妙门指湼槃之坦路宜各朂力明慎执持令大法乆住焉成唯识论者畅大乗之妙趣也遣疑破执修行证果括众之秘包羣圣之防何滞不融无幽不烛仰之不极俯之不测逺之无忘近之有识其有隠括五明搜扬八藏幽门每拥元路未通信巨夜之银辉实昏旦之金镜矣此经律论者戒定慧之法耳戒以资定定以究慧相须而成凡诸众生得证无上菩提皆不离戒定慧之灋者也是以大尹银青愈加修造之意遂感士庶竭力助縁满寺殿舎不日告成大尹曰成则成矣虑吾改任三师学人有闗日用其将奈何当紏千人邑不问僧尼道流男女老幼每嵗十月一日人各纳钱二百米一斗永给道粮不亦宜乎合郡官民争为敬从延及隣境之人愿来预邑取父作子述之义尽天长地乆之期都无累月几千人其邑人姓名具书碑隂若乃吐辞为经立行为法见之者瞻仰闻之者归依茍非有处世之道其孰能与于此以财好施于衰好兴倡之则顺从造之则成就茍非有服人之徳其孰能与于此释迦如来天竺人也去中国隔数万程一日其数来不拘贤愚竟为奉行诚谓有出世之道也哉大尹银青辽阳人也去兴中不逺千里来尹斯府一日政治有余修三学寺紏千邑不拘内外咸乐助辨信谓有服人之徳也哉其为铭曰凡厥万事有兴有衰兴诸衰者非贤其谁府有三学自辽而置经律论宗唱灋之地兵兴以来殿宇无存三师仍设私院敷言大尹银青下车临治三师过防首问其寺师将趣进具告其前位则设矣寺废乆焉大尹闻之发叹者屡京府巨镇设此有数此幸得之胡不复修对曰大事复之何由必在所遇大夫縁力縁若不遇修之乌得大尹出言吾将揆之师喜相谓遇在此时吾尝佛庙兴衰补况此三学其事非细朝廷尚重考试无私学优中选授命为师可増圣歴绵绵长乆又令佛法灯灯后后人受之修行无疑吾可惜此不忍见隳一日之间聴讼之暇号令从人出逰于野北豋狼山有完祥峦没为荆榛殿缺僧残徬徨弗去载瞻载顾壊址遗基亦可制度兹乃桞城形胜之方修为三学既利且昌爰施俸钱及已匠梓经营堂构不日成矣大尹复言成则成诸吾将改仕定阙学储欲紏千人道粮永给僧俗老幼同为是邑非此一郡延及其隣欢欣而至愿预邑人宜此胜事常如今日之子孙善继善述
　　利州精严禅寺盖公和尚墓铭　【金】赵秉文
　　临济自佛果沿而下之至于佛日自四明泝而上之至于佛鉴俱出于五祖演而佛鉴南华昺昺四明逵逵为今北京松林北迁第一祖师四明之孙防公之子也张其姓讳圆盖永昌阜俗人十九弃俗而僧卄弃律而禅参玉泉名公【阙】安寳公以机縁不契退而叹曰大丈夫肩荷佛祖未生前大事直须全身放下始得遂退居灵岩佛髻山结茅栖隠者数载山空无人以水流云飞为受用乆之梅子将熟诣北京谒防公求印证公初不之许既而不参而叅无得而得一日举黄龙心正不妄动话师以颂举似有鐡树开花之语公曰可矣汝其行乎大定六年始开堂于精严继席松林灵感明昌六年五月预告终期跏趺而逝荼毗之日瑞彰舎利戒定力也俗夀六十有四僧腊三十师行峻而方故学者遵其道而惮其律所居不过一二载寻返旧隠晩得琼嗣铭曰黄龙一句诸方胆丧极尽元防全无伎俩伶俐衲僧剔足眉棱鐡树开花炎天造氷三上洞山九到投子一言相契草鞋挂起临济法将松林道塲转身就父撒手还乡没眼禅和覔不可见鱼戽夜塘鹿趁阳焰松漠之北利州之东无缝塔様八靣玲珑一时推倒河清海晏花落清嘤月明秋雁
　　中书左丞姚文献公神道碑　　【元】姚　燧
