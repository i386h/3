<!-- { "loadSidebar": true } -->
　　碧溪清浅随石盘折流为小池藕花无数緑叶髙低每新雨初过平堤水足落红波面贴贴如泛杯兰亭觞咏无此天趣
　　荷气参差逺益清兰亭曲水亦虚名八珍防酒前贤戒空设流觞金玉羹
　　御制诗
　　曲水荷香防和
　　皇祖圣祖仁皇帝御制元韵【辛酉】
　　当年
　　睿志尚髙清非慕濓溪癖爱名重忆琼筵陪
　　色笑金匙常饱手调羹
　　曲水荷香【壬申】
　　镜面铺霞锦芳飚习习轻花常留待赏【每到山庄虽深秋亦有荷花】香是逺来清缃盖迎秋直珠囊带露擎楚人休制服同此乐衢亨











<史部,地理类,都会郡县之属,钦定热河志,卷二十七>
　　风泉清聼　松鹤清越之西置三楹曰风泉清聼有泉出两山间注谿穿窦风来涧谷则聼益清逺与松声鹤韵相答
　　圣祖奉
　　寜夀宫问
　　安时所憇故有
　　瑶池芝殿之句内为秋澂斋
　　皇上御书聫曰素影冩波澂境原无暑清风拂林爽气
　　最宜秋
　　圣祖御制诗
　　风泉清聼【三集】
　　两峰之间流泉潏潏防风披拂滴石作琴筑音与鹤鸣松韵相应泉味甘馨怡神养夀恰合章孝标松下泉诗注瓶云母滑潄齿茯苓香
　　瑶池芝殿老莱心涌出新泉万籁吟芳槛倚栏蒸灵液南山近指奏清音
　　御制诗
　　风泉清聼防和
　　皇祖圣祖仁皇帝御制元韵【辛酉】
　　物物都归大造心风泉亦觧奏清吟熙和六十一年化编犹垂
　　雅颂音
　　风泉清聼
　　出石泉惟冽因风响益清虹垂饮涧势琴谱号钟声江海他时赴云霞此处生
　　当年川上意仰识在民情
　　题秋徴斋【甲申】
　　山斋秋日坐秋景恰方徴爽气在兰沼霁光浮槲陵有云惟防缀无宇不寛设问安心防玉壶都是氷
　　秋澄斋【丙戌】
　　枕上西风晓屋澄来碧宇满秋光袷衣喜着单衣换吟务那侵几务忙迩日炎暄避何有晚田雨润望难忘
　　京畿却报宜旸好铜雀声中待筑塲
　　秋斋【丁亥】
　　气萧碧宇无邉浄潦尽寒潭澈底清俯察仰观心有会奉时惟是应时行
　　秋斋【己丑】
　　天朗云无一片凝果然碧宇到秋澄空斋恒得消斯景偶坐因之兴亦腾
　　题秋澄斋【己亥】
　　今朝秋信甚分明举目天髙气已清虽有云生惟觉淡每欣日照必含晶闲来那计两年别偶坐堪探六义精研浄瓯香诸虑静山斋真是副嘉名
　　秋斋八韵【辛丑】
　　气澄天碧落时澄地溽收山澄云敛谷川澄水浄流人澄暑退夷物澄毛毨柔一澄无弗澄而搃皆縁秋我适坐髙斋洒然会心悠其中阅今昔不觉光隂遒代谢由化工推迁谁能留惟是祝宜旸西成近可酬
　　题秋澂斋【壬寅】
　　昨日立秋时值晚【昨六月二十九日戌时立秋】今朝即景晚来临果然一夜分秋夏飒尔入畅咏吟喜是满天开素宇幸犹三伏未愁霖副名合共萧斋庆澄矣全消芥蔕心











　　钦定热河志卷二十七
<史部,地理类,都会郡县之属,钦定热河志>
　　钦定四库全书
　　钦定热河志卷二十八
　　行宫四
　　濠濮间想
　　天字咸畅
　　暖溜暄波
　　泉源石壁
　　青枫緑屿
　　莺啭乔木
　　香逺益清
　　金莲映日
　　逺近泉声




<史部,地理类,都会郡县之属,钦定热河志,卷二十八>
　　濠濮间想　澄湖之北构亭凡四面如意洲曰濠濮间想
　　圣祖御书额也东曰甫田丛樾西曰莺啭乔木又西曰水流云在回环列布倒影波间兹亭居其中前临芳洲后翳宻防水木明瑟鱼鸟因依
　　茂对殷怀用征咸若濠濮之乐亦寓焉而已
　　圣祖御制诗
　　濠濮间想【三集】
　　青流素练緑岫长林好鸟枝头游鱼波际无非天适会心处在南华秋水矣
　　茂林临止水间想托身安飞跃禽鱼静神情欲状难御制诗
　　濠濮间想恭和
　　皇祖圣祖仁皇帝御制元韵【辛酉】
　　曾闻古衲子问师觅心安我是无心客转觉会心难
　　濠濮间想【壬申】
　　水木翳然处真堪会此心有怀虚以静无俗而深风度随花蝶霜酣饷果禽天都元在此那更数华林














<史部,地理类,都会郡县之属,钦定热河志,卷二十八>
　　天宇咸畅　湖之东岸有阜巍然搆殿宇其上中天积翠绛莭髙居额曰天宇咸畅殿后建阁三重额曰皇穹永佑再重祀真武额曰元武威灵三重奉玉皇曰天髙聴卑皆
　　圣祖御书阁下山趾巨石林立纵横
　　天词
　　御咏并摩崕恭勒焉
　　圣祖御制词
　　天宇咸畅【调万斯年曲三集】
　　湖中一山突兀顶有平台架屋三楹北即上帝阁也仰接层霄俯临碧水如登妙髙峰上北固烟云海门风月皆归一览
　　通阁断霞应卜居人烟不到丽晴虚云叶淡巧万峰明雁过初宾鸿侣鸥雨秋花遍洲屿
　　御制词
　　天宇咸畅恭和
　　皇祖圣祖仁皇帝御制元韵【调万斯年曲辛酉】
　　琪树琼田封陟居元君驻驾玩清虚旋促鹤御返瑶池别离初神仙侣曽诉幽情立烟屿
　　御制诗
　　天宇咸畅【壬申】
　　洞府玉虗宇林扉守百灵三天无别路五岳有真形青鸟凭信紫鸾时驻軿瑶函降真诰闻説是黄庭









<史部,地理类,都会郡县之属,钦定热河志,卷二十八>
　　暖溜暄波　热河以水得名近东北门之隅有牐焉水自宫墙折入盖汤泉余润也建阁其上
　　圣祖御题额曰暖溜暄波觱沸潜蒸演迤屈注逾牐口循清渠溅玉跳珠溶漾倾泻含甘潄润蠲欝除烦天然功徳水焉阁前叠石为岸立双碣恭勒
　　圣制并
　　皇上和章
　　圣祖御制诗
　　暖溜暄波【三集】
　　水源暖溜辄蠲疴涌出隂阳涤荡多怀保分流无近逺穷檐尽颂自然歌
　　御制诗
　　暖溜暄波恭和
　　皇祖圣祖仁皇帝御制元韵【辛酉】
　　灵泉清泚涤烦疴功徳由来利物多况是
　　御园分恵泽祗今犹颂涧歌
　　暖溜暄波【壬申】
　　遥源苍峤中暖溜早称功涤荡蒸云似灵竒仙药同醴泉闻建武温谷艳新丰利物天然泽无夸辟沼官













<史部,地理类,都会郡县之属,钦定热河志,卷二十八>
　　泉源石壁　北山之麓危崖直下数仭旁无路蹊古树根盘迸出石罅苍苔紫藓沿蔓绣涩壁间悬流百丈飞注所谓泉源者也磨崖恭勒
　　御书泉源石壁四字大径二尺西为半月湖更西有亭曰
　　瞩朝霞皆
　　圣祖御题
　　圣制元韵
　　皇上和章并镌石壁上
　　圣祖御制诗
　　泉源石壁【三集】
　　狮径之北冈岭蜿蜒数里翠崖如壁下映流泉泉水静深寻源徙倚咏朱子问渠那得清如许为有源头活水来之句悠然有会
　　水源依石壁杂沓至河隈清镜分霄汉层波溅碧苔日长定九数髪白考三才天贶名犹鄙居心思道该御制诗
　　泉源石壁恭和
　　皇祖圣祖仁皇帝御制元韵【辛酉】
　　泉源丹峤侧石壁玉河隈汀雁人为字岩屏衣是苔云心原不系水镜岂须才想
　　无为治巍巍造化该
　　泉源石壁【己巳】
　　奔流迅澓萦竒石上有松崖倚白云山鸟饮泉林际下带将松子落纷纷
　　泉源石壁【壬申】
　　锦流依绣壁霁色正开时喧寂均堪悟纵横皆合宜游松扰麏唼藻下鳬鹥
　　圣迹光岩穴翘瞻切企思
　　泉源【癸未】
　　泉源嵗久致湮淤拔草除泥事剔疏况有
　　神尧遗迹在【泉源石壁为三十六景之一　　皇祖御题泐岩间】引流导泽益殷予
　　半月湖
　　半月湖中印半月合如满相玉轮圆主賔半满有为法照彻三千与大千
　　半月池【甲申】
　　沙溪易咉咽嵗久赖防治一以涨潦容一以灌输资昨夏驻山庄画长多暇时剔鬟去淤壅成此半月池今来益澄岩风落涟漪饮鹿喜羣友乐鱼育鲲鲕玉轮方上相暎清光披
　　半月湖
　　倒壁影青螺名应借玉娥汀蒲尚防翠岸柳自婆娑饮【去声】鹿来踪伙游鱼乐趣多列谿山水发不月涌金波
　　半月湖
　　防淤仍复旧池塘潦尽兼看新水光举首上蟾魄好半轮影亦正相当
　　半月湖
　　半月湖图月未圆一弯印却影澄鲜碧霄轮廓三千里容此湖将逮万千
<史部,地理类,都会郡县之属,钦定热河志,卷二十八>
　　青枫緑屿　越泉源石壁而北跨山巅面南三楹额曰青枫緑屿聨曰笙簧响入踈松里锦绣云从翠壁来殿五楹额曰风泉满清聴门外三楹面西额曰霞标聨曰踈幕防重当画卷遥山三面送青
　　来皆
　　圣祖御笔殿东向四楹
　　皇上御题额曰吟红榭云月牖掩映枫林浅碧浓青逺迩一色每轻霜乍染万叶皆赪锦树分丛丹霞竞彩盖寒山石径光景弥新矣
　　圣祖御制诗
　　青枫緑屿【三集】
　　北岭多枫叶荗而美防其色油然不减梧桐芭蕉也踈掩映虚凉自生萝茑交枝垂挂崖畔水似青罗帯山如碧玉簪竒境在戸牖间矣
　　石磴髙盘处青枫引物华闻声知树宻见景絶纷哗緑屿临牖晴云趂绮霞忘言清静意频望羣生嘉御制诗
　　青枫緑屿恭和
　　皇祖圣祖仁皇帝御制元韵【辛酉】
　　游豫诸侯度非关玩物华山庄幽事足林坞鸟声哗列屿仍含黛经霜想作霞羣生被
　　苞育微木摠清嘉
　　青枫緑屿【壬申】
　　青枫多秀色乍可傲霜朝楼榭惟存意烟霞尽许招司勳权阁笔王子欲吹箫却望丹邱迥何当过石桥
　　赋得风泉满清聴【丁丑】
　　璇题标五字岩室防千灵度牖秋风飒侵阶泉水泠自然相问答雅合托髙防契理皆堪会忘言顿入听漪澜犹习习含籁复渟渟触景
　　尧轨非关企孟亭
　　吟红榭
　　霜染横林沓嶂巅开遥对画图悬聊欣烂熳峯头缬莫慢飘零谷口填晚照每看霞影乱晓凉常浥露华鲜徘徊欲咏还停笔两杜先予早着鞭
　　吟红榭【己夘】
　　霜蹊风谷薄人寒散步﨑岖出众攒才到山斋便得句为他入牖几枝丹
　　吟红榭【庚辰】
　　緑蔚青标画横权当倚榭阁吟情山灵偏是具神解一树当窓恰染成
　　霞标室【戊寅】
　　书室千峯表金秋八月清【时八月朔日】招凉在懐袖写雾出檐楹便欲望银海何须拟赤城风泉清聼满【室中有皇祖题额云风泉清聼满】常见
　　圣人情
　　霞标【己夘】
　　云窓揽镜中月宇驻依空得趣真无比澄观复不穷屏山遥拱北带水俯临东孙绰天台赋我心先获同
　　霞标【乙未】
　　降西复陟东待月向时同两宇
　　奎章迥万年景仰中林端几防赩天末一红实境得真景
　　文通造化工
　　赋得霞标八韵【丙申】
　　冠岭栖书室
　　奎章两字该钱诗称玉垒孙赋咏天台颢气相磅礴羲光与廓恢参差萦且缪缥渺往而回岂必乾元殿【王勃乾元殿颂兼山配极照鸾阙于霞标云云】居然日观台金乌定堪揖仙鹿每为陪的烁丹枫映徘徊防笔裁于斯清万虑将以叶三才
　　霞摽【壬辰】
　　霞标真是据霞标两字题檐
　　圣迹昭修阻山蹊步恒鲜徘徊斋阁意斯超岩禽窥戸鸣如诉松防穿林疾若飘东壁有防供逺望锤峰月上正堪招
