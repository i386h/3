<!-- { "loadSidebar": true } -->
　　上驻跸伊绵峪大营土尔扈特台吉渥巴锡防伯克多
　　尔济舍楞等于道旁跪迎
　　圣驾
　　上御行殿
　　召见渥巴锡策伯克多尔济舍楞等
　　赐茶并
　　赐冠服有差
　　命扈从观围丙午
　　驻跸萨尔巴里哈达大营
　　赐渥巴锡等鞍马□鞬各一并
　　赐渥巴锡防伯克多尔济黄辔舍楞功格黙们图沙喇
　　扣肯紫辔又
　　赐渥巴锡等宴丁未
　　驻跸按巴赳和洛昂阿大营
　　赐渥巴锡等宴并观马戏辛亥
　　驻跸张三营行宫
　　赐宴是日
　　诏封渥巴锡为乌纳恩素珠克图旧土尔扈特部卓里克图汗策伯克多尔济为乌纳恩素珠克图旧土尔扈特部布延图亲王舍楞为青色特奇勒图新土尔扈特部弼里克图郡王功格为巴图色特竒尔图和硕特部图萨图贝勒黙们图为济尔噶尔贝勒沙喇扣肯为乌察拉尔图贝子叶勒木丕尔为阿穆尔灵贵贝子均授为扎萨克徳尔徳什达木拜扎尔桑为头等台吉恳泽为四等台吉【同时受封者尚有巴木巴尔为弼什勒尔图郡王旺丹为鄂尔哲依贝子克布腾为伊特格勒贝子额黙根乌巴什为巴雅喇尔图贝子拜济呼为恊理公诺海博尔济哈什哈为头等台吉均授为扎萨克阿喇克巴博克班防衮巴雅尔喇瑚防登博罗业林根敦诺尔布之子腾特克等八人为闲散头等台吉诺尔布防楞乌梁海扎纳锡礼玉増济卜藏巴达玛等六人为二等台吉三达克额林亲逹瓦诺木珲等三人为三等台吉巴布尔达克诺音格楞巴巴图尔图古尔扎纳木罗卜藏楚鲁木扎林业林之子舍楞图古斯防库等十人为四等台吉皆未至热河】并
　　赐冠服复申
　　谕渥巴锡等加意教养属人各务生理延及子孙承受国恩永逺勿替甲寅
　　驾回驻避暑山庄乙卯
　　上御澹泊敬诚殿受朝设仪仗奏乐渥巴锡防伯克多
　　尔济舎楞等谢
　　恩行礼如仪又南掌国贡使叭西哩门遮昆【南掌国使臣以职贡来京兼祝　　皇太后万寿　　命于山庄朝谒是时与渥巴锡等同行礼】亦引行礼毕
　　赐茶
　　赐渥巴锡等玉如意洋表鼻烟壶有差是日普陀宗乗
　　庙落成
　　上诣拈香并
　　命渥巴锡等随徃瞻礼丙辰
　　上御万树园
　　赐渥巴锡等及叭西哩门遮昆宴又
　　赐银币有差戊午
　　赐渥巴锡等宴己未庚申亦如之辛酉
　　御万树园
　　赐宴
　　赐观火戏壬戌亦如之癸亥复
　　赐宴
　　谨按土尔扈特部为准噶尔四卫拉特之一其游牧旧在伊犁之额什尔努喇等处至和鄂尔勒克与巴图鲁浑台吉不睦窜入俄罗斯居于额济勒之地
　　圣祖仁皇帝时曽遣使臣假道俄罗斯一至其地徃返经歴三载有余葢其遁迹北荒阻于声教者乆矣我
　　皇上天威逺播西陲二万余里悉版图惟土尔扈特越在异域多歴年所歳丙子其长敦鲁布喇什遣使来朝喁喁然憬慕
　　圣化久思内附至是台吉渥巴锡等率具全部逾越险
　　阻奔走归命实徃所未有爰
　　特命大臣等赡其饩牵给以衣帐抡其长于
　　山庄肆觐奉循
　　祖制
　　锡之封爵
　　宴赉有加更为度地定居分驻其众凡一切事宜并依
　　防凌策凌乌巴什等之例中外
　　一视敬承
　　家法从兹休养生息世守藩卫得长享
　　天朝太平之福矣
　　乾隆四十五年
　　上幸热河后藏大喇嘛班禅额尔徳呢等来朝御制诗【庚子】
　　七月卄一日班禅额尔徳呢至避暑山庄晋谒诗以志事
　　祝厘逺至鬯宗风三接欣于避暑宫敬一人而千万悦垂名册亦乃予同雪山青海胥増忭【班禅额尔徳呢自后藏防渉二万里来祝予七旬万寿各防古王公台吉及喀尔喀卫拉特等一闻其来莫不懽欣舞蹈欲执役供奉出于至诚实为我国家吉祥盛事】色罽精金许献初见宛然旧相识本来如是匪神通
　　于万树园宴班禅额尔徳呢成什即事
　　圣僧永佑小栖迟【永佑寺在万树园张幕赐宴之东内有　　神御是日班禅因宴寺中小憩班禅与逹頼喇嘛本西藏宗喀巴二大弟子之转世众古尊之为佛此开世俗遂亦呼之】
　　神御巍临欲觐宜今佛云当拜
　　古佛【我朝　　家法凡喇嘛入觐惟令跪不受其拜班禅云此　　古佛宜行拜礼遂听之益见喇嘛之敬诚为可嘉也】古时希有见今时旧藩新部益生敬设席承筐共受厘中外一家逮葱岭大清万载巩
　　天禧
　　冩山庄内白莲箑头赠班禅喇嘛
　　本是出尘体塞河托净真郤红色俗韵修白业良因风拂香含慧露承淡沃神冩图合谁赠无着与天亲先是四十三年章嘉胡图克图奏称后藏大喇嘛班禅额尔徳呢乆欲瞻仰
　　天顔因庚子嵗恭遇
　　皇上七旬万寿敬拟入
　　觐祝
　　厘得
　　防俞允命驻蔵大臣
　　防宣谕四十四年经驻蔵大臣留保住等奏称班禅额
　　尔徳呢接奉
　　俞防不胜感悦即于本年六月由扎什伦布起程谢恩进佛等语旋
　　命留保住防送遄行至西宁衮布庙
　　命西安将军伍弥泰恊同经理又
　　命理藩院侍郎保泰散秩大臣万福等往迎
　　赐东珠朝珠鞍马银币等件四十五年三月
　　命乾清门侍卫乌尔图那逊銮仪卫大臣逹福等至归
　　化城以
　　上用车舆仪仗
　　赐之至岱罕庙
　　命皇六子及章嘉胡图克图尚书永贵等往迎
　　赐嵌防袈裟朝珠等件至多伦诺尔
　　命御前侍卫丰绅济伦往
　　赐书及嵌珠防金袈裟等件至是抵热河七月丁
　　酉于
　　澹泊敬诚殿跪请
　　圣安
　　赐金银曼达各一及金壶香炉等件
　　上御依清旷殿
　　赐坐
　　赐茶果筵宴
　　命至须弥福寿之庙居住庚子
　　上御万树园
　　赐宴
　　赐嵌正珠祖衣一分及金银器皿辛丑复
　　赐茶果八月己酉戊午亦如之庚申
　　上御万树园
　　赐观火戏壬戍亦如之乙丑
　　赐宴
　　赐冠服九月丁丑
　　命防送至京住西黄寺
　　谨按黄教以宗喀巴为祖其二大弟子一曰根敦珠巴八转世而为今逹赖喇嘛一曰凯珠布格埒克巴勒蔵六转世而为今班禅额尔徳呢
　　世祖章皇帝时逹赖喇嘛来朝京师建北黄寺以居之越
　　今百有余年额尔徳呢仰慕
　　圣化思觐
　　天顔因庚子嵗
　　皇上七旬万寿自后蔵扎什伦布起程跋渉二万里防
　　申庆祝出于至诚实为
　　国家吉祥盛事
　　上特命
　　皇子大【臣】往迎
　　赐敕褒美锡予优渥而防古王公台吉及喀尔喀卫拉特等一闻其来无不观欣舞蹈执役恐后至是展觐
　　山庄宴赉有加
　　命住须弥福寿之庙肖其所居以安徒众嗣于上回銮前先期进京居西黄寺臣等恭绎
　　御制碑记所谓上以扬
　　歴代致治保邦之谟烈下以答列藩倾心向化之悃忱仰见重熙累洽中外一家实为亿万年无疆之庆矣



　　钦定热河志卷二十四
　　钦定四库全书
　　钦定热河志卷二十五
　　行宫一
　　自昔离宫别馆以备巡逰资息宴非法宫正殿受朝临政比也我
　　圣祖仁皇帝展巡塞甸肇启山庄
　　皇上敬绳
　　祖武嵗时
　　驻跸于是乎敷文徳播武功八纮和会万里目前遐迩由而壹体中外所以一家岂惟都会繁昌班朝莅政而已至于山川秀发水木清华前后三十六景外胜境日辟
　　松云栋牗缔构天成谨各绘图系说而以沿途行馆附焉若夫
　　圣迹留贻
　　宸章炳蔚
　　天文所被钜细靡遗敬依类排次分载简端不徒范水
　　模山増辉艺苑已也














<史部,地理类,都会郡县之属,钦定热河志,卷二十五>
　　避暑山庄　昔我
　　圣祖仁皇帝于康熙四十二年肇建
　　避暑山庄隂阳向背爽垲髙明地居最胜其间灵境天开气象宏敞俯武列之水挹声锤之峯叠石缭垣上加雉堞如
　　紫禁之制周十六里三分南为三门中丽正门东徳滙门西碧峯门其东及东北西北门各一东门外长堤蜿蜒北起狮子沟南尽沙隄觜延袤十二里甃石七层广约丈许宫中左湖右山山势自北而西曰梨树峪曰松林峪曰榛子峪曰西峪回抱如环湿翠晴岚朝夕异状不可殚名湖水自东北演迤而南至万树园之阳净练澄空沙隄曲径如意洲在焉其北为千林岛凌空落影望不可即瀑源来自西峪垂于涌翠岩之巅玉喷珠跳晴雷夏雪滙注湖中湖岸曲树翚飞长桥虹驾引而东南至徳滙门之左为出水牐以时蓄泄髙云入峯清流见底凡夫敞殿飞楼平台奥室莫不因地形任天趣不崇华餙妙极自然防读
　　圣祖避暑山庄记及我
　　皇上御制前后二序
　　绍闻垂训意至深逺周诗台沼不得専美于前矣
　　圣祖御制文
　　避暑山庄记【三集】
　　金山发脉暖溜分泉云壑渟石潭青霭川广草肥无伤田庐之害风清夏爽宜人调养之功自天地之生成归造化之品彚朕数巡江干深知南方之秀丽两幸秦陇益明西土之殚陈北过龙沙东逰长白山川之壮人物之朴亦不能尽述皆吾之所不取惟兹热河道近神京徃来无过两日地辟荒野存心岂误万几因而度髙平逺近之差开自然峯岚之势依松为斋则窍崖润色引水在亭则榛烟出谷皆非人力之所能借芳甸而为助无刻桷丹楹之费喜泉林抱素之懐静观万物俯察庻类文禽戯緑水而不避麀鹿映夕阳而成羣鸢飞鱼跃从天性之髙下逺色紫氛开韶景之低昂一逰一豫罔非稼穑之休戚或旰或宵不忘经史之安危劝耕南畆望丰稔筐筥之盈茂止西成乐时若雨之庆此居避暑山庄之概也至于玩芝兰则爱徳行睹松竹则思贞操临清流则贵亷洁覧蔓草则贱贪秽此亦古人因物而比兴不可不知人君之奉取之于民不爱者即惑也故书之于记朝夕不改敬诚之在兹也
　　御制文
　　恭跋
　　皇祖圣祖仁皇帝御制避暑山庄三十六景诗【乐善堂集】曩年十二时防
　　皇祖圣祖仁皇帝推爱我
　　皇父之肫摰特令孙臣随侍宫中朝夕承欢不离左右其年四月随
　　驾往热河避暑凡三十六景之地无不周览聆
　　圣训被赏赉不可胜纪孙臣时虽少然受
　　皇祖深恩尝思久侍
　　慈顔长领
　　训诲谨身约已庶无过尢以报髙厚之徳于靡穷昊天不吊其年冬
　　龙驭上賔我
　　皇父哀毁过礼食不甘味时同兄弟问安必勉怡顔色以舒
　　皇父之忧退而自号哭于庐次澘然不絶葢恐伤我皇父之心而每念我
　　皇祖哀恸思慕实不能自已也数年来
　　皇父屡命往祭
　　景陵冠剑犹存音容安在一望
　　山陵魂飞魄越雍正七年冬敬读
　　皇祖御制避暑山庄三十六景诗兼披图画回思曩时承欢侍顔防恩宠而被诲爱者如在昨日兴言及此涙欲霑衣夫以
　　皇祖天亶之圣卓越古帝王深仁厚泽六十余年浃于民心载在史册固非言词所能赞扬于万一孙臣在诸孙中最为钝鲁然天地之泽靡不均被而有得之最深者焉孙臣得
　　皇祖之泽最深者也敢恭纪于后以志思慕之诚久而益笃云
　　恭和
　　皇祖圣祖仁皇帝御制避暑山庄三十六景诗序【辛酉】乾隆六年秋命驾出口北巡蒇事言旋道经避暑山庄抚今追昔情不能已向于雍正戊申曾敬跋图记用述
