<!-- { "loadSidebar": true } -->
[一一]「播九道于中州」　按：《类聚》八、《初学记》六、严氏《全后汉文》四十二，「于」字并作「乎」。
[一二]「《笺》说祇据《史记 注》文」　按：《笺》引孙氏说耳，非《笺》说。
[一三]「郑康成曰地喉也」　按：王鸣盛《尚书后案》以为此必引《地说》文。《地说》于大陆以为地腹，与地喉义相类。《后案》又以为导泲入于河，入也。为荣，出也，郑增成地喉之义。（「喉」，今据台北本改「肱」。）
[一四]「疑是徐锴《说文 系传》」　按：检徐氏书无此语。
[一五]「擒虎而献之」　按：《汉志 注》作「搏」，与今本《穆天子传》同。明天一阁本作「捕」。
[一六]「畜之东虢」　按：聚珍本校改「虢」。《元和志》六讹作「隅」，隅、虞之讹。虞，因虞虢事而讹。
[一七]「景之寿春……明中宰颍川郡」　按：钞胥颠倒原文，今订正之为：洧水《注》言：景明中，宰颍川郡长社县，此言景明中之寿春，亦当是宦游。
[一八]「《笺》曰：汜音似」　按：《笺》曰：「孙云：按《史记 正义》曰汜音似。」
[一九]「《通鉴》后唐同光二年《注》引此作东关关」　按：今标点本作「车关」，不作「东」。
[二〇]「崔云」　按：杨氏《要删》云：「崔云疑崔豹之讹。」待考。
[二一]「蒗荡渠出焉」　按：即汴渠，《元和志》、《寰宇记》均云：「汴河之别名，一名通济渠。」又按：荡，《玉篇》有莨薚，《注》药也。查《大典》本仍作「荡」字，杨氏未及见《大典》本，故疑是《大典》本之误字。《玉篇》无「薚」字。狼汤、莨宕、蒗荡皆迭韵连绵字。
[二二]「即《经》所谓蒗荡渠也」　熙仲按：《经》文作「又东过荥阳县北」，《注》云：「即《经》所谓蒗荡渠也」，此条真《经》文用过字之确证，郦亭作《注》时分明如此。
[二三]「更相洄注」　熙仲按：章怀《注》引郭璞《注》云：「洄旋流也。」郦氏《水经注 序》有云：「枉渚交奇，洄湍决澓。」又《滱水》篇亦云：「枉渚回湍，率多曲复。」皆可互注。（「洄」，今据台北本改「回」。）
[二四]「此《注》则实指扈亭」　按：《释例》曰：「荥阳卷县西北有扈亭。」
[二五]「《竹书纪年》晋出公十二年」　按：《路史 国名纪》丁引作「二十二年」。《竹书》，出公在位二十三年，当贞定王十七年。所见《竹书》与今本异。
[二六]「孝文时……东溃金堤」　按：《括地志》云：「金堤在白马县东五里。」见《河渠书 正义》引。
[二七]「通谓之延津」　按：《史记 仲尼弟子列传》澹台灭明下《正义》引《括地志》云：「延津在滑州灵昌县东七里。」
[二八]「石勒之袭刘曜」　按：孙潜曰：「御或作袭。」戴、赵从之。
[二九]「胡《注》所引已是误本」　按：胡《注》云：「《水经》曰：河水径东燕县故城北，则有济水自北来
注之。《注》云：垣护之守石济，即此处。」今按：胡注《经》、《注》分明，但「过」字误作「径」耳。
[三〇]「在淇水口东十八里有金堤」　按：《注》引《沟洫志》文有误。《志》作「遮害亭西十八里，至淇水，乃有金堤。」是金堤在淇水口，而淇水口则去亭十八里，亭在口东。
[三一]「卫地内燕县东北」　按：事在《哀十六年》，燕县上有「东郡」二字。
[三二]「《宋书 百官志》作右将军」　按：《宋书 百官志》有右将军，亦有右军将军，此当以《文帝纪》为据。
[三三]「河者诸侯之相」　按：河者下引《续汉 五行志》文，京师下脱「计」字，据增补。「相」亦作「象」，赵说非。范《书 襄楷传》作「诸侯之位」，词义与「相」不同。据改。
[三四]「胡三省曰」　按：胡《注》见《通鉴》晋安帝隆安二年四月。（标点本页三四六七）
[三五]「正实指白马之神也，然而不经矣」　按：《通鉴》周赧王四年《注》引《开山图》，有按语云：「《通鉴》不语怪，今此《注》亦近于怪，姑以广异闻耳。」杨《疏》不经之讥，缘胡《注》而发也。
[三六]「《禹贡锥指》，长寿津在今滑县东北六十余里」　按：《锥指》卷三第二十四页凉城县下云：「在今滑县东北。」又东北为长寿津下云：「津在凉城废县东北六十里。」熊氏变其原文而增「余」字。
[三七]「戴谓此有脱文」　按：朱《笺》本无「酾」字，殿本同，戴氏无说，则历龙门二渠费解。
[三八]「《括地志》戚城在澶水县东三十里」　按：孙氏辑本澶水作洹水县（相州），云：旧作「澶」，非。
[三九]「别有故城，故此《注》称故城」　按：故城见《方舆纪要》二十南乐县下。
[四〇]「戴改肸，则《大典》之异文」　按：检《大典》本作「汾」，「肸」非异文。杨氏未及见《大典》本。熊氏似在全《疏》前半时犹未见及，往往疑戴异文从《大典》本出，晚年则见及，故不复误。（「戴改肸则《大典》之异文」，今据台北本改「恐误」。）
[四一]「晋史卜之……其齐田乎」　按：此《汉书 元后传》文：「元城建公曰：昔春秋沙鹿崩，晋史卜之曰云云。」全谢山云：「末乃巨君篡后，歆、丰辈附会符命之言，是也。张晏注《汉书》又附会六百四十五岁之说，当哀帝崩元后始摄政之岁，其说必有所受之，孔颖达无识，录之《左传 疏》中，傎矣。刘歆党王莽，《左传》晚出。」全氏说是。
[四二]「年十八诏入太子宫，生成帝」　熙仲按：郦《注》误。元后以十八入掖庭为家人子，岁余，司马良娣死，久之乃入太子宫。见《元后传》，其入宫时当年十九或二十矣。
[四三]「《寰宇记》引此文，河播也下，有昔禹治洪水五字」　按：据《寰宇记》补此五字，与上文至于大陆北下文播为九河自此始也，实为一句，不宜者，当补。
[四四]「北至徒骇最北」　按：《禹贡 疏》原文作：「北至徒骇，其间相去二百余里，是知九河所在，徒骇最北。」此钞脱。如《疏》省文，则嫌太过，不成文理矣。
[四五]「《注》特概言之耳，赵改三为二，亦失郦意」　按：熊氏发明大河故渎但绝别河南北渎，未尝绝屯氏河，甚核。但既未尝绝屯氏河，则不当云屯氏三渎，于文当曰屯氏别河二渎，赵改「三」为「二」未误。何必曲为戴回护，曰概言，曰失郦意？
[四六]「有穷无考」　按：《史记 夏本纪 索隐》引《左传 襄四年》魏绛语：「有穷由是遂亡」、「有穷后羿」、「夏训有之」。何氏未为无据。鬲与穷何得云形近，疑何说当从。
[四七]「后汉改乐成」　按：汉明帝永平十五年改。
[四八]「田融以为即石济南津也」　按：《通鉴》晋永和八年胡《注》：「棘津即石济南津，有棘津亭。」
[四九]「韩婴云」　熙仲按：《要删续补》卷五云：「《要删前编》知又字下非《史记》文，而未得其所出，今始检出……又字当作『刘向云』三字。」杨氏初检刘向《说苑 杂言》篇，故如此说，其后乃检得《韩诗外传》卷七有之而文字全同郦《注》，定本乃改作「韩婴云」。观此知前贤校书之勤如此，校勘之功与年俱进，真足为后人师法，中心敬佩，于此发之。
[五〇]「此无庸引师古说」　按：《淇水》篇在《河水》篇后，此引颜《注》未为不可。又《汉志》清河郡下信成县分《注》云：张甲河首受屯氏别河，东北至蓨入漳水，颜《注》曰音条，其下亦同。
[五一]「《地形志》重平治重平城」　按：《地形志》沧州安德郡重平县下无此文，而上文重合县下有治重合城，《疏》误引，今删。
[五二]「顾祖禹……两存其说」　按：《方舆纪要》三十四：重丘城下云：「汉置重丘县，属平原郡。」
[五三]「晏谟」　按：据《晋书 载记》，谟，青州秀才，齐之山川丘陵，谟画地成图。
[五四]「晋为乐陵国而云今分为郡，特概言之耳」　按：《宋书 州郡志》二冀州下云：「乐陵太守，晋武帝分平原立。」正与伏、晏言「平原邑，今分为郡」合。《志》不言魏置乐陵郡，《疏》失检。
[五五]「戴改安帝……戴氏亦不加详考，竟依改」　按：《疏》不轻改字，考核精细。戴径改则沿袭赵说之一证。
[五六]「《郡国志》曰，卫县有竿城」　按：卫县当作「卫公国」，《郡国志》如此作，不作卫县。
[五七]「《沟洫志》，救河决亦起龙渊宫于其傍」　按：《沟洫志》无此语，刘攽及沈钦韩说亦见王先谦见《汉书补注》引。如淳《注》见《汉书 武帝纪》元光三年：五月，河水决濮阳泛郡十六下。沈说所著《汉书疏证》卷二「起龙渊宫」条，武帝所自作庙。
[五八]「名曰宣防宫」　按：《汉书 沟洫志》作「防」，《史记 河渠书》作「房」，据改作「房」字。
[五九]「尊立不动而水波齐足而止」　按：《汉书》本传无「水波齐足而止」句，盖郦氏所增益。
[六〇]「全氏曰，一作谷口」云云至「竟以淇水当之非也」　按：此所引全氏说，实转引自赵氏，七校本但作《晋书》，《方舆纪要》观城县下无其文。
[六一]「东径繁阳县故城南」　按：《史记 赵世家》孝成王二十年《正义》引《括地志》云：「繁阳故城在相州内黄县东北二十七里。」
[六二]「《水经》本韦氏之说」　按：韦昭《国语 注》云：「畔观即五观也」，《疏》未录，故文义不明，引文不宜过于删 。
[六三]「仓亭津在范县界」　按：《方舆纪要》三十四引《述征记》云：「东南至东阿六十里，西南至东武阳七十里。」
[六四]「魏高欢使房谟募兵趣四渎」　熙仲按：《通鉴》原文作「尔朱世隆之拒高欢也」，使房谟募兵，非高欢也。熊氏误省字，今据订作「尔朱世隆」。
[六五]「赵下不必增字」　按：此时赵尚未为国，赵云当增「鞅」字或「简子」二字，是也。《孔子世家》正作「晋」。
[六六]「戴亦贸然依改」　按：《大典》本「阳平」倒作「平阳」，戴改「平原」，不依《大典》，是袭赵之明证。
[六七]「乐平是霍山封邑非翁孙也」　按：褚《表》，霍山封邑为乐成，乐成为霍光封东武阳邑三千五百户所分与山者，褚《表》乐平侯许翁孙。
[六八]「《地形志》乐平治乐平城」　按：《地形志》司州阳平郡下云：「乐平县，晋属，前汉清县，后汉章帝更名。」
