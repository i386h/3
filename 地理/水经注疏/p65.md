<!-- { "loadSidebar": true } -->
[三八]「云当作有」　按：此不必改字。云犹曰也，犹言「人道是李典营耳」。《魏志》失载此事，然耆相传此地是李典营，郦故作「云」。
[三九]「周固记开山」　熙仲按：《一统志》百七十五皇天原下引《水经注》作「阌山东首上平博」云云，阌山即泰山别峰，县以此名，在县西南七十里。据此疑开山为阌山之讹。
[四〇]「魏尚书仆射」　按：《魏志》但言官尚书，而晋《职官志》有尚书仆射，此足补史之阙文。
[四一]「藏匿泉鸠涧」　按：《汉书》「涧」作「里」。据颜《注》「冢在涧东」，则当作「涧」。
[四二]「其咸作感则误」　按：《文选》作「感」，不误。《文选 注》又引《东征记》「其西名桃原，古之柈林。」戴改「原」是。
[四三]「原赋作爪华蹈衰，苏林曰：衰，衰山也」　熙仲按：本篇校记三十二，已据此改「襄」作「衰」。杨《疏》录赵《校》引沈炳巽语，仍录苏林解，不知何以不置可否？上文又引徐广说及《括地志》雷首山异名凡七，亦不改正文「襄」字，岂存疑耶？郦氏引徐广曰「蒲坂县有襄山」，杨氏但云《集解》引徐说，其实《集解》原文尚有「或字误也」一语，何以不引？而引之于「薄山其一焉」句下，且云「华山以西，何能有河东之山？」按徐广意指襄山字误，谓衰与襄或字误也。张守节《正义》曰：「薄，音白落反；襄，音色迷反。」如张音则襄是衰之讹。《集韵 六脂》衰之字作衰与襄形近。又黄奭本《括地志》陕州芮城县下，薄山亦名衰山，则字为衰，标点本改襄作衰是也。苏林所见本《河东赋》，其证矣。《玉篇 衣部》「衰」字三音，今作蓑音先和切，训等衰者初危切，而训微者史追切。《广韵 六脂》「衰，微也，所追切」，《正义》作色迷切。
[四四]「何谓尚一军不在此年非谓此时不止一军也」　按：何氏云是庄伯十五年事，是也。诸侯新嗣立，踰年而后改元。今本《竹书》系尚一军于桓王四年，言曲沃庄伯卒，子武公立，曲沃尚一军。明年，沈约《注》云，曲沃武公元年是也。熊氏又谓非谓此时不止一军。今本《竹书》于周庄王元年，即曲沃武公灭翼之后八年，历时已二十年，大书曲沃尚一军，异于晋，则武公尚一军
历时甚久。厘王三年，武公灭晋，以宝献王，王命武公以一军为晋侯。武公在位三年卒，凡一军者二十九年，终其世未改。惠王十六年《竹书》始记晋献公作二军，又历时十五年矣。全氏云武公晚年始作二军，误。熊说是也。
[四五]「会贞按《地形志》失载湖县」　按：上文「河水又东径湖县城北」，杨《疏》已云「《地形志》无湖县」，此《注》下引《魏土地记》称宏农湖县则魏有此县，较详。熊氏按重复，当删。
[四六]「亦不云领宏农太守封南平公」　按：《历代史表》魏景元二年「陈骞为征南将军」。《晋功臣表》「骞封高平郡公，寿春平后转豫州刺史」。《晋书 文帝纪》「甘露四年使陈骞都督豫州」。疑此「南平」或为「高平」之误，「南」「高」字形近似。骞历征南将军及豫州。惜铭文不详。
[四七]「长傲客于柏谷」　按：朱《笺》已明赋作「傲宾」，郦氏引「宾」作「客」可通，「征」字当改「傲」，今订。
[四八]「于拒阳城西北」　按：赵氏引《禹贡锥指》及《方舆纪要》增「阳」字，是也。《通鉴》一百二十六「宋元嘉二十九年八月」胡《注》已引此《注》，作「于拒城之西北分为二水」是宋末本已脱此「阳」字久矣。「之」字赵谓为衍文，误，当补。今订。
[四九]「门水又东北历阳华之山」　按：《通鉴》胡《注》引此作「又北」，无「东」字。
[五〇]「全改烛水作二水」「东北流注于门水」（此句指下句《注》文言）　按：「改烛水作二水」，郝懿行《山海经笺疏》引《注》时亦作「历邑川二水注之」。「东北流注于门水」，今本《山海经》脱「北」
字，郝氏云：「今本无北字，盖脱去之。」杨《疏》未及之，今补。
[五一]「东北流与右水合」　按：「东北流」下「与右水合」上，钞手脱去「径盛墙亭西，东北流」八字，今补。
[五二]「盖因水之受氏也」　按：孙氏校岱南阁本《括地志》作「以受氏」，今订正。
[五三]「全、赵、戴据《汉书》误本改《注》文，傎矣」　按：《寰宇记》作「衙山岭」，不为无据。《记》文下接《汉书 地理志》「宏农县衙山岭镇下谷， 水所出」，则乐史所见本作衙。
[五四]「故作者是之……此是字承上潘岳、袁豹之言，不当改疑」　按：杨氏意谓豹与潘岳即《注》所云作者。此卷下文又有「袁豹、崔浩亦不非其地」，非与是为对文，可证乃《注》所言作者也。《世说新语 文学》篇有「若使殷仲文读书半袁豹之叹，则其人博学可知。」
[五五]「魏氏以为好阳」　按：《元和志》七云：「后，曹公改为好阳。」
[五六]「《北史 魏孝武帝纪》、《旧唐书 太宗纪》、《肃宗纪》、《回纥传》并称陕西」　按：《北史》：「高昂率劲骑及帝于陕西」；《旧唐书》：「贞观十一年九月河溢陕西」；《肃宗纪》：「以 王倕为陕西节度大使」；《回纥传》：「至德二载十月广平王郭子仪与贼战于陕西」；其例也。详《日知录》卷三十一「陕西」条。
[五七]「自元魏至唐上元时三百许年」　按：胡《注》原文「上元」前有「干元」二字，明其为肃宗之上元二年（公元七六一年），唐高宗时亦有上元纪年，其二年为公元六七五年，相去八十余年，似不
宜省去，今补。
[五八]「赵云《公羊传》改」　按：《音义》云：「《史记》及《三传》皆作贸戎。」不当曰「云」，当作「据」或「依」。按《公羊传》无此文，赵说无据。《公羊》亦未参杜说，其或说是左氏说。今「云」改「据」。
[五九]「水出北虞山」　按：沈炳巽本同。《要删补遗》云水北出虞山。《史记 殷本纪 正义》引注《水经》云沙涧水北出虞山。则北字不可改。
[六〇]「韦昭《郑语 注》本之」　按：韦《注》云：「虢，虢叔之后西虢也。」
[六一]「西北角河水涌起，方数十丈」　按：《寰宇记》六「陜县」下引《周地图记》云：「城西北角，河水涌沸方数十丈，声闻数里」云云。据此则「带」字讹，当依改「角」。郦《注》文「西北」二字承上句西南倚山厚北临黄河之城。西北角河水涌起为句。又《御览》三百七十三引《西征记》亦作「角」，今订。
[六二]「二物谓二翁仲」　按：「二物」疑当指上文石虎所载之《石经》与翁仲而言，《石经》亦于此 没，故投铜翁仲而二物并存矣，水流峻急，水所以涌为二物所阻也。
[六三]「官刻戴本『与』作『以』」　按：聚珍本仍作「与」。
[六四]「皆铭其胸云」　按：《三辅黄图》铭文与此《注》有小出入，初兼天下「以为郡县」作「改诸侯为郡县」，「身长」作「其大」，「足六尺」作「足迹六尺」。
[六五]「斯水所以涛波者……虢山崩壅河所致耳」　按：道元此解，有卓识，不信翁仲之说，一扫
鬼神水异之荒诞。
[六六]「《括地志》、《寰宇记》引此云沙涧水北出虞山」　按：检诸家辑《括地志》皆无此文，《寰宇记》则有之。
[六七]「《平陆县志》傅岩穴在县东北二十里」　按：《方舆纪要》作县东三十五里。
[六八]「朱《笺》曰：《穆天子传》窴軨郭注」　按：检《穆天子传》五，郭《注》作「即軨坂也，今在河东大阳县。」《传》曰（左氏）入于窴軨。《傳》六「窴軨之 」則《注》曰：「今軨桥，西南悬绝，中央有两道。」朱《笺》引之。
[六九]「《晋太康地记》」　按：朱《笺》本「康」讹作「原」，赵氏校改，全、戴同。《疏》本径改，未作「记」。
[七〇]「《一统志》虞公祠在芮城县东北七十里」　按：《一统志》在芮城县，《疏》误作平陆，今订。
[七一]「周保定二年省大阳县」　按：《寰宇记》六「周天和二年省大阳县仍自故魏移河北县于郡理。」《疏》误作保定。
[七二]「天子自盬」　按：《穆天子传》郭《注》：「盬，盐池，在今河东解县。盬音古。」
[七三]「赵冬曦云……都穆云」　按：赵说出其《三门赋 序》。都说见《禹贡锥指》十三中之上引。王翰《游三门记》见《唐文粹》，都氏所据。
[七四]「《汉志》《晏子春秋》八篇」　按：杨氏误引也。《汉志》作「《晏子》八篇」。《史记 管晏列传》《正义》，是其所引。实出《史记 管晏列传》「太史公赞曰：『吾读《晏子春秋》。』」
[七五]「按《括地志》文王所避风雨……可十里许」　按：今岱南阁本、槐庐丛书及黄奭辑本均无此条。永宁县有三殽山，又名嵚岭山，在洛州永宁县西北二十里，即古之殽道也。《秦本纪 正义》引之。《疏》所引则见《通典》百七十七洛州永宁县下引。可以补遗。
[七六]「戴删六字必《大典》本之说」　按：检《大典》本果无六字，但《疏》云「必」，则似未见《大典》本语气。点校时常见此种按语，或中或不中，皆可以认为杨氏未见《大典》本，卷二十以后则语气已改，熊氏复校至彼时《续古逸丛书》已出，得参校《大典》复印件矣。（「必《大典》本之说」，今据台北本改「未免专辄」。）
[七七]「盖读声近传因失实也戴改传作转」　按：《方舆纪要》四十一云：「世谓之倚亳城，盖声相近。」故改「传」作「转」。
[七八]「《御览》四十二引此作强山」　按：《十道志》同。
《水经注疏》卷五
　　后魏郦道元撰
　　　　　　　　　　　　　　　宜都杨守敬纂疏
　　　　　　　　　　　　　　　　　　　　　　　枝江熊会贞参疏
　河水五戴无五字，又朱此下有漯水二字标目，赵同，戴删。
又东过平县北，朱作河水又东过平阴县北。全云：九字与上卷清水条复出，当是衍文，易以又东至邓四字在此，以《注》中有洛阳西北四十二里故邓乡之语，及《湛水》篇《注》可参证也。赵易四字同。戴删河水二字及阴字云：今考上言过平阴，清水来注，此不得言过平阴湛水来注明矣。后人习见平阴，罕见平，因而妄加。然湛水入河在邓，不在平县故城之东，道元于河水径平县故城北下，即云，又东，湨水入焉。于湛水云，斯乃湨川之所由，非湛水之闲关也。可证此经本作平县。守敬按：戴订是也。湛水从北来注之。湛水别有篇。
