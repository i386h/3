<!-- { "loadSidebar": true } -->
《元和志》谓在良原，或魏、晋废县时，更有迁徙，皆非汉县也。本属国都尉治，守敬按：见《汉志》。王莽之广延亭也。西南去安定郡三百四十里。议郎张奂朱议作侍，赵据《后汉书 张奂传》改。戴改同。为安定属国都尉，治此。羌有献金马者，[六六]奂召主簿张祁入。于羌前以酒酹地，曰：使马如羊，不以入厩，使金如粟，不以入怀。尽还不受，威化大行。会贞按：自议郎至此，详见范《书 张奂传》，而不标张祁姓名，惟《御览》八百九十四引《续汉书》有之。一本《御览》作张郴，则误字也。守敬按：《光武帝纪》及《盖勋传 注》并有安定属国都尉，不独《张奂传》。又《皇甫规传》之属国都尉亦即此，而《续汉志》不载安定属国。略也。县东有温泉，温泉东有盐池，故《地理志》曰：县有盐官。守敬按：见三水县下。今于城之东北有故城，城北有三泉，疑即县之盐官也。全云：《续汉志》，安定阴盘县有温水。考《前汉志》，安定卤县有濯水，而其后无闻。疑温水即濯水，字近 为濯也。卤县盖亦以近盐官得名，至《后汉》为阴盘。守敬按：《山海经》，温水入河华阳北。又《元和志》，阴盘城在宜禄县西北二十五里。则阴盘之温水去此甚远，不得牵混。前汉之卤县无考。如谓后汉并阴盘，则与此盐官无涉，即濯水亦与此温泉无涉，全说并失。高平川水又北入于河。朱《笺》曰：宋本河下有一汭字。[六七]赵云：按黄本无汭字。董佑诚曰：今清水河，自固原州北流，至中卫县东，灵州鸣沙堡西，入于河。
河水又东北，径眴卷县故城西。朱此十二字讹作《经》，戴改《注》。全、赵同。守敬按：今本《汉志》眴作 ，字书不载其字。[六八]董佑诚曰，《汉志》，县属安定郡，后汉省。故城在今清水河口，当灵州西南，近鸣沙堡。《地理志》曰：河水别出为河沟，东至富平北入河。守敬按：见眴卷县下。董佑诚曰，河沟当即下枝津。河水于此有上河之名也。会贞按：《后汉书 安帝纪》称富平上河。章怀《注》引此文。《西羌传》作富平河上，《通鉴》从之，非也。薛瓒曰，上河在西河富平县，引见下卷。
校记
[一]　「《寰宇记》凡言至言去者亦同」　按：熊氏此《疏》甚精，分别《汉书 西域传》、郦《注》、《元和志》、《寰宇记》言至言去所主地不同，读者宜知此例。《寰宇记》言去者亦主此地，与《元和志》同。如《记》二之「扶沟县下之『郑庄公庙去县二十里。』」
[二]　「赤土身热之阪，守敬按」　按：沈钦韩亦引《通典》。
[三]　「《逸周书 伊尹朝献》」　按：在《逸周书 伊尹朝献》篇，王氏误记「伊尹朝献」为「王会解」。
[四]　「袈裟」　按：《慧苑新泽大方广佛严经音义》卷上净行品注云：「具正云迦罗沙曳，此云染色衣。西域俗人皆着白色衣也。」
[五]　「尔羌，合」　按：夺「尔羌之间，分流之水，当自此东流至叶」十五字。今补。
[六]　「『叶尔羌谔斯腾』下」　按：钞脱「谔斯腾」三字。今补。
[七]　「西去扜弥四百六十里」　按：朱《笺》云：「《前汉 西域传 注》云『扜』音乌。」
[八]　「从鄯善南水北」　按：《西域传》作「从鄯善傍南山北」，据正。
[九]　「高居诲使于阗记」　按：见《五代史 四夷附录》。
[一〇]「此必华峤谢沈等书所载」　按：全氏说于义为长，杨氏谓必出华谢等，无据而必之，难信。
[一一]「自于阗东于北三千里」　按：董佑诚稿「于」作「迤」，据改。
[一二]「其水东南注东川」　按：赵校云，「东川」下落「水」字，据补。熊氏亦云，「东川水」三字是水名。
[一三]「侍郎郑吉」　按：熊改字，非是。《郑吉传》：宣帝下诏曰：「都护西域骑都尉郑吉」，《百官表》：「都骑尉比二千石」，其明证也。
[一四]「起置二字当互移」　按：《汉书 西域传》作「都护之起自吉置也」，不误，不必改，原文义为都护之起，自郑吉始置此官。
[一五]「河水又东，注于泑泽」　按：此上钞脱一小节，当补《注》文三十字。「河水又东径注宾城南，又东径楼兰城南而东注」，此十九字，朱本讹作《经》，全、赵、戴改《注》。「盖墢田士所屯」，朱本讹作「发田土故城禅国名耳。」全氏曰：按「墢田士」者，即屯田卒也。「禅」、「擅」通。《疏》校语亦当补如所拟。（上述之文，今已据台北本补三十字《注》文。）
[一六]「恒溪无道」　按：《御览》引有小注：「恒溪，国王字。」沈钦韩《疏证》手稿全录《御览 注》，钞本
或省其一。
[一七]「玉门关在县西北百十八里」　按：《疏》引《括地志》文二条，语不分明。县西何县，易误会为玉门县。「阳关」一条亦误。当据辑本改作：《汉志》：「龙勒县有玉门阳关，玉门关在县西百八十里。」又：玉门关在寿昌县西六里，唐寿昌在今敦煌县西。
[一八][自此《经》当求实致也」　按：郦《注》特重河水间关入塞之始。在此以前，历引《昆仑记》、《禹本纪》、《穆天子传》、《山海经》等中土旧籍及释氏《西域记》、法显《佛国记》、康泰等所录国外传说，而云：「至欲访地脉川，不与《经》符，验程准途，故自无会。」深感「自非等轩辕之访百灵，方大禹之集会计，儒墨之说，孰使辨哉？」其言微婉，谓其难考信也。西域诸国，则恪信班《书 西域传》文，至此乃点明《经》当求实致，虚实疑信，明告读者。杜佑至黄宗羲皆不满其引 稽荒诞之数据，其实郦氏生元魏迷信佛教之世，不能不受影响，可以理解。
[一九]「万物无不有焉戴删焉字」　按：《山海经》原文有「焉」，是，有「焉」字语气方完，戴氏删之未言其所据，实据《大典》本，《大典》本钞脱此字，戴竟从之而删本有之「焉」字，其泥《大典》本如此。杨熊不从，是也。（「焉戴删焉字」五字，今据台北本删改。）
[二〇]「且作大船」　按：《后汉书 西羌传》、《通鉴》均作「航」。据改。
[二一]「永元五年、永元九年」　按：朱本讹作「元年」与「八年」，吴管本不误。
[二二]「遂开田二十七部」　按：「田」上脱「屯」字，全、赵同。朱《笺》引《后汉书》作「开屯田二十七
部」，据补。
[二三]「总名为县，县，玄也。」　按：影印本作今体「县」字，则使倒首意义不明，故必须另铸古体「县」字。下亦然，今订。
[二四]「《御览》一百五十七」　按：钞脱一百两字，当补于「五十七」上。
[二五]「朱《笺》云」　按：朱《笺》已有，据「守敬按」为「朱《笺》云」改。
[二六]「释州国」　按：此三字是《疏》小注，误抄入正文，当作双行小字。
[二七]「东北流入大谷」　按：「谷」字下当补《疏》：「董佑诚曰：『谷当在今贵德厅南』」十二字，双行小字。
[二八]「拜吐谷浑阿豺」　按：《通鉴》一百一十九：「宋少帝景平元年二月，吐谷浑王阿柴，遣使入贡，诏以阿柴为督塞表诸军事、安西将军、沙州刺史、浇河公。」是「阿柴」为吐谷浑当时王名，熊氏所谓一人之专名也。据《宋书》则吐谷浑其氏，所谓「得氏王父字。叶延传子碎奚，孙视速，曾孙视罴。视罴子树洛干，义熙初立，树洛干死，弟阿豺立。」熊氏误以「阿豺立」为其名。阿豺虏则吐谷浑据地数千里时，西北诸杂种所称。《注》作「豺」，《宋纪》作「柴」，字通。熊《疏》语不明晰，故详之。熊所谓总号则名它部落所称，非总号。「阿豺立」句读误。
[二九]「广违即广威」　按：《疏》据赵氏转引，七校本「即」字作「疑当『作』」。据改。
[三〇]「杜佑曰」　按：《通典》一百八十九：「邯，水名也，分流东西。」据改。
[三一]「孔刻戴本增作山字[再查孔刻]」　按：杨氏有此《疏》，但熊氏漏查。今按：殿本但作「西北」与朱本同，而孔刻本增作「西北山下」，如杨先生所云。此亦孔刻本胜于殿本之一证。熊氏引《通鉴》增「岭」字，云更有据，亦是。
[三二]「赵据黄本改」　按：「改」下「守敬按」三字当删去。赵氏校云：「『秦川』黄省曾本作『秦州』。《秦州记》郭仲产撰，刘昭《郡国志补注》引之。」
[三三]「李吉甫，张守节」　按：李说见《元和志》三十九《河州》下，张说见《史记 夏本纪》「禹导河自积石」下《正义》。
[三四]「又东北，径榆城东」　按：戴氏又上重「漓水」二字。依下《注》文例。
[三五]「《寰宇记》，金纽山在大夏县西二十里」　按：《记》作「金剑山」，一号「金柳城」，即前《注》「金剑悬于其中。」《元和志》亦云「金剑山」，《清一统志》一百九十八以为「金剑」即「金纽」也。
[三六]「嵹台山」　按：《寰宇记》作「西嵹台山」。《魏书 吐谷浑传》：「阿豺田于西强山，观垫江源。……其长史曾和曰：……垫江县去嵹台山甚远……」
[三七]「依韦说则当作坁」　按：此句上有同样七字，衍文，今删。
[三八]「在今狄道州东」　按：此句上有同样六字，衍文，今删「隋志河津县」　按：熊《疏》语不明晰，今增「全引」二字于《隋志》上。
[三九]「《百官表》」　按：「《百官表》下《汉书》」二字当作小字双行，是《疏》注中小注。（「汉书」二字
今据台北删。）
[四〇]「应劭曰」至「译言乃通也」　按：此当是应氏释有蛮夷曰道之道字义，今《汉表》颜《注》未引。此《水经注》引文可以校《汉书注》讹夺之例。此是误夺，下文引应说陇西是误讹且夺字。
[四一]「又北有东结河」　按：董书原文此下有「又北有沙泥河」六字，当补。
[四二]「黄省曾本作左」　按：全氏七校本云，「黄本误作『右』，吴（管）本改之；朱本仍作『右』，孙潜本改之。」（「作左」二字已据台北本改作「改」。）
[四三]「又东北入洮水」　按：董氏原书此下有「当即大夏川水也」七字，不宜删。
[四四]「《昭帝纪》同」　按：《疏》引《元和志》，不详所分何县。《汉书 昭帝纪》云：「以边塞阔远，取天水、陇西、张掖各二县，置金城郡。」《一统志》云：「治允吾，领金城，榆中。」
[四五]「北至州一百二十五里」　按：董书如此，检《元和志》作「百三十五里」，据改。
[四六]「大月氏之别」　按：《后汉书 西羌传》亦有此语。
