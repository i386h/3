<!-- { "loadSidebar": true } -->
[六九]「《左传 昭二十年》文」、「《春秋》所谓聊摄以东也」　熙仲按：前汉时往往称《公羊传》为《春秋》，其后《左氏》盛行，乃以《左传》为《春秋》，此其一例，郦氏治《左传》者故亦称《左传》文为《春秋》。盖前儒往往引文时《经》、《传》不甚分明。
[七〇]「全谓径当作迤，赵改迤失之」　按：全云：「径或曰当作迤」，否则或有脱文，引或说非「全谓」，《疏》误。
[七一]「《地理志》桑钦曰，漯水出高唐」　按：班《志》原文在平原郡高唐县下，云：「桑钦言漯水所出。」郦氏变文非倒互。
[七二]「《史记 世家》校正」　熙仲按：《史记 世家》不辞，赵氏刊误往往如此，然间亦有「以」字者，以犹用也，据增。它文同，不复一一出之。（「校正」，今据台北本改「校改」，又《史记》上台北本无「以」字。）
[七三]「杜预曰，辕即援也」　按：杜《注》：「犁，一曰隰，祝阿县西有辕城。」于钦《齐乘》引作济南祝阿县西北有摄城，有高唐城。
[七四]「《史表》……元狩二年封，二年乃三年之讹」　按：《表》作二年七月壬午封，其后三侯皆作三年七月壬午，是「二」为「三」之讹无疑。标点本漏校。
[七五]「宋后魏复曰朝阳属济南」　按：《宋志》云：「《晋太康地志》属乐安。」
[七六]「《汉书》颜《注》引张晏曰，伏生名胜」　按：《史记 儒林传 索隐》曰：「按张华云名胜。」
[七七]「《孔僖传》同李《注》」　按：《孔僖传》章怀《注》：「莽改千乘国曰建信，又改曰建新。」朱一新说引李《注》，即此。
[七八]「又东北为马常」　按：《方舆纪要》卅五有云：「马车渎又南，即寿光县之清水泊也，亦谓之马常。」沈氏《疏证》引《玉篇》：「●，而勇切，地名，犹塘泊之积水者也。」《御览》九九九引《续述征记 注》云：「齐人谓湖为。」
[七九]「《地理风俗记》曰，漯水东北至千乘入海」　按：「《禹贡锥指》[十三中之下]引《尚书 传》亦云：「漯川自黎阳大伾山南，东北流至千乘入海。」
[八〇]「盖庐闾古通」　按：杨《疏》所举外，《公羊传 定四年》、《越绝书》亦均作「庐」。
[八一]「《高五王传》、《诸侯王表》俱从才不从木」　按：服虔曰：扐音勒，《世家》作勒，音同。
[八二]「《地形志》厌次有富城」　按：标点本《地形志 校记》六十一云：诸本富下无「平」字，故杨氏据此谓富平城亦省称富城。但温校据上文有（商河）又东北径富平县故城北，知富下有「平」字，补「平」字。
[八三]「城东有水津，俗名张公渡」　按：《寰宇记》六十四将陵县下亦有张公故关，在县东南七十里。将陵地属平原郡。（「渡」，今据台北本改「津」。）
[八四]「或即是彝之祖未可知也」　熙仲按：《魏书 张彝传》：「曾祖幸率户归国，拜青州刺史。」「初彝曾祖幸，所招引河东民为州，裁千余家，后相依合，至于罢入冀州，积三十年，析别有数万户，故高祖比较天下民户，最为大州。」今按：张公关、张公渡或皆以幸招民户故，俗称张公，赵氏说疑为彝之祖，当是幸，不必指彝。又孔刻本张下有「准之」二字，殿本删去，云案张某脱其名。孔刻底本在东原入京之前，岂殿本成书时有所见而改之耶？
[八五]「原博平也」　熙仲按：《尔雅》作「广平曰原」，应劭时不闻讳广之字为博，善长时亦无讳广之事，岂隋写本《水经注》之残痕耶？记此存疑。
[八六]「谓之秽野薄」　按：沈钦韩曰：薄与泊通，《统志》引此作「沟」。
[八七]「《史》、《汉 表》并云以中郎骑从定诸侯，此称郎中误」　按：检《史》、《汉表》并云郎中，熊氏
失检。（「中郎」两字段删。）
[八八]「司马彪魏收皆承其误」　按：《续汉志》平原郡下作「高唐湿水出」，《地形志》沧州乐陵郡下作「湿沃」，胡渭故云。
[八九]「魏改为后部亭，今俗遂名之曰右辅城」　按：「右」疑当作「后」，后后音同，部辅声近，《注》所谓俗名之也。
[九〇]「又东北入于海」　按：《济水经》文言过利县入于河，此《经》作入于海，似不当为一。
[九一]「所云原本者指《大典》本，今不可见」　按：此熊氏校此卷时尚未见《大典》本之一证。参看本卷校记[四〇]。（「今不可见」，今据台北本删。）
[九二]「朱此二字讹作仓子城下」　按：作当为在，《疏》误钞「在」为「作」，检朱《笺》本《经》言济水注河，径接水自枝津，脱「河」字。
[九三]「四语抄变《沟洫志》文」　按：《沟洫志》载王横言：「周谱云定王五年河徙，则今所行非禹之所穿也。」郦氏故以「今川流所导，非禹渎也。周定王五年，河徙故渎。」为抄变《志》文。
[九四]「岂《大典》之误文耶」　按：杨氏虽未见《大典》本，然此则从全氏所引孙潜本作张折。（此句已据台北本改。）
《水经注疏》卷第六
　　后魏郦道元注
　　　　　　　　宜都杨守敬惺吾纂疏
　　　　　　　　　　　　　　　　枝江熊会贞固之参疏
　汾水
汾水出太原汾阳县北管涔山。
《山海经》曰：《北次二经》之首，在河之东，其东，朱有东字，赵同，戴删。首枕汾，朱首上衍东字，赵同，戴删。其名曰管涔之山，戴删其名二字。守敬按：郭《注》，今在太原郡故汾阳县北秀容山。涔音岑。又《寰宇记》引郭《注》，菅音奸。[一]《隋志》静乐县有管涔山。《元和志》，在县北一百三十里。今在静乐县东北一百六十里。其上无木而多草，其下多玉，朱作其上无草木而下多玉。守敬按：据下文有草无木句，知郦书本同《山海经》，今据原书订。汾水出焉，而西流注于河。朱作
而流，戴而改西，赵而下增西字。《十三州志》曰：出武州之燕京山，守敬按：武州燕京山，见《 水注》。守敬按：《淮南 墬形训》，汾出燕京。亦管涔之异名也。守敬按：《御览》四十五引《水经注》云，管涔山，汾水所出，土人亦为箕管山，见多管草，或以为名，又为管子山。郦《注》完备无缺，此当他书之文，而误为《水经注》，若以为郭注，则非也。其山重阜修岩朱笺曰：旧本作修层。守敬按：《御览》引作修岩，岩与岩同。朱氏谓旧本作修层以表异同。不知层乃岩之误字也。有草无木，泉源导于南麓之下，盖稚水蒙流耳。赵改蒙作蒙，[二]云：《易 蒙卦象》，山下出泉蒙，不从水，《说文》，蒙，微雨也。义异。又西南夹岸连山，联峰接势，刘渊族子曜，尝隐避于管涔之山。朱避作居，赵同，戴改。守敬按：残宋本、《大典》本作避。《御览》作避同。夜中，忽有二童子入，跪曰：管涔王使小臣奉谒赵皇帝，献剑一口。置前，再拜而去。以烛视之，剑长二尺，光泽非常，按《御览》泽作辉。背有铭曰：神剑服御戴删服字。按《御览》有服字，《寰宇记》亦有，《事类赋注》十三引《晋书》亦有。疑当作御服，与下毒字韵。除众毒。曜遂服之，剑随时变为五色也。守敬按：刘渊以下，《御览》四十五引《前赵录》文。后曜遂为胡王矣。
汾水又南，与东、西温溪合，水出左右近溪，朱脱左字，全、赵、戴增。声流翼注。董佑诚
曰：二溪当在今宁武县。会贞按：宁武之温溪无征。《方舆纪要》静乐县下云，温泉在县东十五里北山下，出石罅中，流分数派，注于碾河。碾河西流入汾。盖此《注》之东温溪也，然则西温溪亦在静乐境矣。水上杂树交荫，云垂烟接。自是水流潭涨，波襄转泛。又南径一城东，凭墉积石，侧枕汾水，俗谓之伏戎城。朱作代城城，全、赵、戴删下城字。董佑诚曰：代城阙，疑系伏戎城之误。《元和志》，伏戎城在静乐县北八十里。在今宁武县西南。守敬按：伏戎二字，与代城并形近，董说是也。今据改。又南出二城间，其城角倚，翼枕汾流，世谓之侯莫干城，董佑诚曰：当在今静乐县。盖语出戎方，传呼失实也。
汾水又南，径汾阳县故城东。守敬按：前汉县，属太原郡，后汉省。《一统志》，在阳曲县西北九十里。川土宽平，峘山夷水。《地理志》太原郡汾阳县下。曰：汾水出汾阳县北山，西南流者也。汉高帝十一年，封靳强为侯国，《史表》后立屯农，积粟所在，[三]朱作在斯，全、赵、戴同。会贞按：《后汉书 邓训传 注》、《御览》一百九十引此作所在，今订。谓之羊肠仓。山有羊肠坂，在晋阳西北，守敬按：《淮南子 注》，晋阳西北九十里有羊肠坂，通河西上郡关。《通典》，交城县有羊肠山，隋炀帝改为深谷岭。《一统志》，羊肠山在交城县东北一百二十里，一名羊肠坂。石磴萦委，戴改委作纡。守敬按：《通鉴》汉章帝建初三年
《注》、《方舆纪要》引此，作纡。《寰宇记》宜芳县下亦作纡。[四]然《后汉书 邓训传 注》、《御览》三百三十二引作委。《通典》宜芳县下，《元和志》、《寰宇记》交城县下，并作委，则纡委错出已久，不得谓纡是而委非。若羊肠焉，故仓坂取名矣。汉永平中治呼沱石臼河。按司马彪《后汉郡国志》：常山南行唐县有石臼谷。赵云：按十九字《注》中《注》。《寰宇记》平山县下云，《隋图经》，房山，濊水出焉，亦谓之石臼河，又谓之鹿水，出行唐东入博陵，谓之木刀沟，一谓之袈裟水，南流入虖沱。濊水一见于《淇水》篇，曰濊邑，再见于《浊漳水》篇，曰濊口，皆是水流径通者也。盖欲乘朱资承讹作咨乘，《笺》曰、《御览》[按见六十四。]作资承。赵、戴改。呼沱之水，[五]转山东之漕，朱漕讹作费。《笺》曰：李云，疑作漕。戴、赵改。《御览》、《通鉴》汉章帝建初三年《注》，引此并作漕。自都虑至羊肠仓，朱虑讹作卢，全、赵同。按《邓训传》作虑，《御览》六十四亦引作虑，[六]今改。将凭汾水以漕太原，赵云：《古今注》曰，[七]永平十年作常山呼沱河蒲吾渠，通漕船也。此即所谓转山东漕之道也。用实秦晋。苦役连年，转运所经，凡三百八十九隘，赵云：三近刻讹作二，王校本谓朱讹。守敬按：锺、谭、项絪讹，朱不讹也。死者无算。拜邓训训字平叔，邓禹子，《后汉书》附《禹传》。为谒者，监护水功。训《训传》训下有考虑二字。隐括知其难立，具言肃宗。肃宗《御览》引不 肃宗二字，非。从之，全活数千人。守敬按：自汉
