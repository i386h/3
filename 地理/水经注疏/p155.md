<!-- { "loadSidebar": true } -->
文校补。戴补同。作十二墱，墱相去三百步，令互相灌注。一源分为十二流，皆悬水门。守敬按：《邺中记》，当魏文侯时，西门豹为邺令，堰引漳水灌邺，以富魏之河内。后史起为邺令，引漳水十二渠，灌溉魏田数百顷，魏益丰实。后废堰田荒。魏时更修天井堰引邺城西面漳水，十八里中，细流东注邺城南，二十里中，作二十堰。[按，當作十二 。]与此《注》连叙西门、史起、魏武事同，则此当亦《邺中记》文，而字句间异，盖有钞变。墱相去以下四句，今《邺中记》无之，盖有脱漏也。《注》先用其说，而下明称《邺中记》，但举晏陂泽以实之，此郦氏行文变化处。《括地志》，按横渠首接漳水，盖西门豹、史起所凿之渠。《元和志》，今天井堰，即其遗址也。则魏武之天井堰，亦因西门、史起之故渠。张载谓天井堰在邺城西南，则在今临漳县之西。陆氏《邺中记》守敬按：《隋志》，《邺中记》二卷，晋国子助教陆翙撰。云：水所溉之处，名曰晏陂泽。戴改作堰陵泽。守敬按：《御览》七十五引《邺城故事》曰，西门豹为令，凿十二渠，决漳水以溉民田，今渠一名安泽波。《寰宇记》引同。安、晏形声并近，泽陂、陂泽皆通，是此作晏陂不误。全、赵并同。戴改堰陵泽不可通，当是《大典》之误字。[一八]故左思之赋魏都也。戴删也字。守敬按：左思见《晋书 文苑传》，蜀、吴、魏《三都赋》，见《文选》。谓墱流十二，同源异口者也。守敬按：以后文称《魏都赋》三台列峙而峥嵘例之，此引《魏都赋》当《邺中记》语，今《邺中记》脱水所溉以下一条。魏武之攻邺也，引漳水以围之。《献帝春秋》曰：司空邺城围，[一九]周四十里，守敬按：据《袁绍传》，此当作司空围邺城，为堑周四十
里。初浅而狭，如或可越。审配不出争利，望而笑之。司空一夜增修，广深二丈，引漳水以注之，遂拔邺。守敬按：《后汉书 袁绍传》文略同。本齐桓公所置也，故《管子》曰：筑五鹿、中牟、邺以卫诸夏也。守敬按：《小匡》篇文。后属晋，魏文侯七年，始封此地，朱此讹作●，《笺》曰：谢云，宋本作始封此地。戴、赵改。守敬按：《大典》本、明抄本并作地。故曰魏也。赵云：按《左传 闵公元年》，晋侯赐毕万魏，以为大夫。卜偃曰，魏，大名也。《史记 魏世家》晋献公之十六年也。文侯乃桓子之孙，盖毕万之后。《索隐》曰，《系本》，桓子生文侯斯，其传云，孺子是魏驹之子，与此系代亦不同也。今《注》云，文侯始封此地，独不记《诗》之《魏风》乎？盖误证也。汉高帝十二年，置魏郡，守敬按：《汉志》魏郡下但云，高帝置。治邺县，守敬按：后汉、魏、晋、后魏，郡并治邺。邺城在今临漳县西南四十里。王莽更名魏城。守敬按：《汉书 王莽传》有魏城大尹。后分魏郡，置东、西部都尉，守敬按：《魏志 武帝纪》，建安十八年，分魏郡为东西部，置都尉。故曰三魏。会贞按：《元和志》、《寰宇记》则云，魏黄初二年，以广平、阳平、魏三郡为三魏。魏武又以郡国之旧，引漳流自城西东入，径铜雀台下，铜雀台详后。伏流入城东注，谓之长明沟也。守敬按：《魏都赋》张《注》，魏武时，堰漳水，在邺西十里，名曰漳渠堰，东入邺城。又《方舆纪要》引《魏略》[二〇]云，曹公作金虎台于其下，凿渠，引漳水入白沟以通漕。言金虎台，与
此称径铜雀台下异。然金虎即在铜雀之南，[见下。]故水之所径，二台无妨互举。其白沟则长明沟之异名也。渠水又南，径止车门下。守敬按：《魏都赋 注》，端门之前，南当南止车门，又有东、西止车门。魏武封于邺，守敬按：《魏志 武帝纪》，建安十八年，天子命公为魏公，二十一年，进爵为魏王。为北宫，宫有文昌殿。守敬按：《魏都赋 注》：文昌殿前值端门。又云，文昌殿前有鐘 。沟水南北夹道，枝流引灌，所在通溉，东出石窦下，赵于下上增堰字，据《地形志》校补。全、戴补同。会贞按：《魏都赋》张《注》，石窦桥在宫东，其水流入南北里。又云，漳渠经宫中东出，南北二沟，夹道东行出城，所经石窦者也。为此《注》所本。则石窦下无脱文，乃于下上增堰字，不可通矣。注之洹水。朱作湟水，戴湟改隍，赵改洹。会贞按：作洹，是也。即《洹水注》所谓洹水枝津，北径东明观建春门之水。故魏武《登台赋》曰：引长明，灌街里，守敬按：魏武《登台赋》今佚。《魏都赋 注》，长寿、吉阳二里，在宫东，中当石窦。谓此渠也。石氏于文昌故殿处，造东、西太武二殿，守敬按：《邺中记》，石虎于魏武故殿，[二一][原误台。]立太武殿。《晋书 载记》，咸康二年，起太武殿。于济北谷城之山，朱谷讹作殿，《笺》曰：当作谷。戴、赵改。守敬按：《大典》本，明抄本并作谷。采文石为基。朱《笺》曰：《十六国春秋》，石虎造东、西太武二殿，采谷城山文石为基。守敬按：《邺中记》，济北谷城县谷城山有文石，石文鲜明。虎使采取以治宫殿。谷城山出文石，亦见《济水注》。一基下
五百武直宿卫。屈柱趺瓦，朱《笺》曰：屈柱似是屋柱之讹。赵云：按屈柱，曲柱也，与趺瓦字对。趺瓦，今所谓筒瓦，其形半圆。悉铸铜为之，金漆图饰焉。守敬按：《晋书 载记》，太武殿皆漆瓦、金铛、银楹、金柱、珠帘、玉壁，穷极伎巧。又徙长安、洛阳铜人，置诸宫前，以华国也。会贞按：秦铸金人十二，董卓毁其九为钱，其在者三。魏明帝欲徙之洛阳，重不可致，因留城南。石虎取置邺宫，详《河水》及《渭水注》。洛阳司马门南屏中，旧置铜翁仲，见《谷水注》。《晋书 石季龙载记》，咸康二年，使牙门将张弥徙洛阳翁仲于邺。城之西北有三台，皆因城为之基，朱讹作之为基，《笺》曰：当作为之基。赵、戴改。会贞按：明抄本作为之基。《通鉴》晋永嘉六年，《注》引此同。《邺中记》，三台皆在邺都北城西北隅，因城为基址。按古人筑台，皆以土为之观。《说文》、《释名》、《尔雅》、《礼记 月令》可见。此以城为基址，亦是藉土为之。下文台高十余丈，楼五层，亦台楼分明。后世诗人始以楼台通称。巍然崇举，其高若山。守敬按：《邺中记》，三台崇举，其高若山。建安中魏武所起，各本作建安十五年。守敬按：铜雀台作于建安十五年，金虎台作于建安十八年，见《魏志》。冰井台亦作于建安十八年，见《邺中记》，此不当统言十五年起，今订。平坦略尽。全氏移此句于谓台已平上，并合春秋古地至意所未详三十二字移于后三台列峙而峥嵘者也下。守敬按：平坦略尽，郦氏就目覩说也。下文谓台已平，即指此句，全移非。《春秋古地》云：葵邱，地名，今邺西三台是也。朱脱三字，赵、戴增。守敬按：杜预云，外黄县东有葵邱。《续汉志》同。郦氏于《泗水》篇亦以桓公之会在
彼。此《春秋古地》，当是京相璠《春秋土地名 注》引之，以存异闻。谓台已平，或更有见，意所未详。守敬按：此三语亦郦氏说，谓台已平，而《春秋古地》言今邺西三台是也，似其时台尚未平，故以未详阙之。中曰铜雀台，朱中上有其字，全同，赵删云，《通鉴》[按，见晋永嘉六年。]《注》引此，无其字。戴删同。高十丈，有屋百余闲。守敬按：《通鉴》汉献帝建安十五年《注》引此，亦作百余间，赵作余，戴改余作一，盖本《魏都赋》张《注》，《邺中记》作一百二十间。台成，命诸子登之，并使为赋。陈思王下笔成章，美捷当时。守敬按：自台成至此，《魏志 陈思王植传》略同，《赋》见本传《注》。亦魏武望奉常王叔治[二二]之处也。昔严才与其属攻掖门，修闻变，车马未至，便将官属步至宫门。太祖在铜雀台望见之，曰：彼来者必王叔治也。相国锺繇曰：旧，京城有变，九卿各居其府，卿何来也？本传脱此句。修曰：食其禄，焉避其难？居府虽旧，非赴难之义。时人以为美谈矣。守敬按：见《魏志 王修传》。修字叔治。卿何来句及末句郦氏增。石虎更增二丈，赵据《通鉴》[按，见晋永嘉六年。]《注》引此，石虎上增其后二字。守敬按：《邺中记》至石虎，三台更加崇饰，甚于魏初，盖邺之三台，创始魏初，而此注则详于石虎，观下文可见。立一屋，连栋接榱，朱作檐，《笺》曰：宋本作榱。戴、赵改。守敬按：《大典》本、明抄本并作榱。弥覆其上，守敬按：《邺中记》，周围弥覆其上。盘回隔之，名曰命子
窟。守敬按：《邺中记》，于台穿二井，作铁梁地道以通井，号曰命子窟。于井中多置财宝饮食，以悦蕃客曰圣。然则此命子窟，当在后文冰井台下，错简于此。又于台上起五层楼，高十五丈，去地二十七丈。朱台上作屋上，赵、戴同。守敬按：屋上起楼，无此理。《邺中记》，于台上起五层楼，今订。铜雀台，魏本只高十丈，石虎加二丈，又加五层楼十五丈，故云，去地二十七丈。《邺中记》，三百七十尺，三为二之误。又作铜雀于楼巅，舒翼若飞。守敬按：《邺中记》，作铜爵楼，巅高一丈五尺，舒翼若飞。南则金凤台，朱凤作雀。赵改虎，云：金雀当作金虎，事见《魏书 武帝纪》，而以《文选 魏都赋 注》南有金凤台为误。全、戴改虎同。守敬按：《邺中记》，金凤台，初名金虎，至石氏改今名。故记叙此台，于魏称金虎，于石氏时则称金凤。郦《注》本《邺中记》为说，金雀乃金凤之误。赵氏乃泥《魏书》之金虎，反谓金凤为误，失之。又铜雀、金凤原是二台，赵氏乃据《齐文宣帝纪》，天保中，改铜雀曰金凤，讥《三台碑记》分铜雀、金凤为二之讹，尤谬。至《魏都赋》本张载《注》，而赵氏以为刘逵《注》，细核之，乃抄变《邺中记》之语，非尽张《注》文，盖刊刻者失检也。赵氏原文，今不录。高八丈，有屋一百九间。守敬按：《通鉴》晋永和五年《注》引此，作九十间。北曰冰井台，守敬按：《魏志 武帝纪》不载冰井台。《初学记》八引《邺中记》，魏武于邺城西北立三台，北名冰井台。亦高八丈，守敬按：今《邺中记》脱此句。有屋一百四十间。戴于十下增五字。守敬按：戴盖本《魏
