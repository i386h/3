<!-- { "loadSidebar": true } -->
全云：按阴戎是阴地之戎。杜预曰，在河南山北，自上洛以东至陆浑。观《左传》蛮子奔晋阴地，良是上洛，善长以为平阴，非矣。又曰：在平城之南，故曰平阴也。守敬按：《汉志》颜《注》引应此说。汉有平县，在平阴之东，则平阴在其西，不在其南，且城南亦不得称阴。据《史记 高祖纪》，南渡平阴津。《周本纪 正义》引《十三州志》，平阴在平津，大河之南，则此平城为平津之误。三老董公说高祖处。守敬按：见《史记 高祖纪》。陆机所谓皤皤董，谟我平阴者也。守敬按：《汉高祖功臣颂》见《文选》，谟作谋。魏文帝改曰河阴矣。守敬按：《汉书 高帝纪》颜《注》引孟康说，《史记 周本纪 正义》引《十三州志》同。《宋志》亦云魏立。考《魏志 夏侯惇传 注》引《魏书》，韩浩舅杜阳为河阴令。在汉末。是东汉已改河阴，魏、晋县亦属河南。《地形志》，大象二年置河阴郡，在郦氏时仍属河南。河水左会濝水。朱此六字讹作《经》，左作西，《笺》曰：西一作右。戴改《注》，改西，改又。全、赵改《注》同，全作西，赵改右。会贞按：河水东流，不得言西会濝水。濝水在河之左，亦不得言右会，当作左会。水出垣县王屋西山濝溪，戴乙西山作山西。守敬按：《通鉴》汉建武二年《注》引此作西山。王屋山详《济水》篇。《隋志》，济源有淇水。淇即濝之省。《一统志》，濝水在济源县西。此《注》称出垣县，在今垣曲县，盖出垣曲者，其源也，径济源者，其流也。夹山东南流，径故城东，即濝关也。守敬按：《方舆纪要》，箕关在垣曲县东北七十里，亦曰濝关。汉光武建武二年，遣
司空王梁北守濝关、天井关，会贞按：《东观汉记》，王梁时为中郎将。《后汉书》本传，梁为中郎将，行执金吾事。其为大司空在前一年。[据《宋弘传》，弘于建武二年，代王梁为大司空。]此称司空，盖仍旧号。而《祭遵传》称骑都尉，不知何以独异？又本传云，北守箕关。其北守天井关，在世祖未即位之先。《东观汉记》则作守天井关，此言守二关，盖杂采以示博。天井关详《沁水》篇。击赤眉别挍，皆降之。会贞按：《王梁传》文。献帝自陕，北渡安邑，守敬按：事见《后汉书 献帝纪》兴平二年。东出濝关，守敬按：见《魏志 董卓传》，濝作箕。即是关也。濝水西屈径关城南，守敬按：指上濝关。历轵关南，守敬按：《元和志》引《述征记》，太行八陉，第一曰轵关陉。《地形志》，轵县有轵关。《隋志》，王屋有轵关。《方舆纪要》，在济源县西北十五里，关当轵道之险，因曰轵关。径苗亭西，会贞按：《史记 魏世家 集解》，徐广曰，修武轵县有茅亭，即苗亭。《易 泰卦》拔茅连茹，郑读作苗，是其证。《释例》，轵县南有苗亭。《怀庆府志》，在今济源县西。亭故周之苗邑也。会贞按：《左传 襄二十六年》，声子曰，贲皇奔晋，晋人与之苗，以为谋主。杜《注》，苗，晋邑。此称故周邑，从其朔也。又东流注于河。《经》书清水，非也，是乃濝水耳。戴云：清水入河处在平阴县西，濝水则在县东。《经》于大河东过平阴县北之下，乃言濝水注河，故道元辩其非。
又东至邓。朱此四字讹在上句清水从西北来注之上。戴云：考濝水入河之后，河乃至邓，而平县又在其
东，今济源县西有濝水，有苗亭。孟县西南有邓城。道元叙河水又东径平县故城北，即云，河水于斯有盟津之目。盟津值今孟县南，上《注》不言《经》文之误，然则二语上下倒乱，在道元后矣。今订正。
洛阳西北四十二里，故邓乡矣。朱此十二字讹在下卷首条《注》内，南临孟津河之下。全、赵同。戴移此。守敬按：《史记 秦本纪》，昭襄王十六年，左更错取轵及邓。《集解》，南阳有邓县，误。邓与轵近，当在此。《括地志》，故邓城在河阳县西三十一里，在今孟县西南。邓亦见《湛水》篇。
校记
[一]　「略无生草」　按：《御览》四十五引「略」上有「而」字，据增。《大典》本亦有「而」字。
[二]　「其上有金玉」　按：原文作「其上多仓玉，多金。」
[三]　「《尸子》」　按：《羣书治要》中《尸子》无《君治》篇，未见引此文。而《御览》卷四十引《淮南子》与《注》同，末有「大禹道之孟门」，存疑。《山海经 北次三经》郭注则与《注》同而作《尸子》。《穆天子传》四《注》亦云「盟门山今在河北，《尸子》曰，河出于盟门之上。」
[四]　「北登孟门」　按：《穆天子傳》四作「升於盟門九河之 」，郭注亦作「盟門」，據改。盟即孟也，声转。
[五]　「《三秦记》」　按：《御览》四六《括地志》卷二所引较详。
[六]　「《国语》二五」　按：见《国语 晋语》一。「二五」献公嬖大夫梁五与东关五也。
[七]　「此《左传》文而冠以《春秋》字则指春秋时言也」　按：汉人引《春秋传》，往往亦称《春秋》以
《传》为《经》，成为习尚，不必分别指时或《经》也。
[八]　「《注》或言东出西出，或言出东出西，本有两例，说见《浊漳水》篇」　按：《浊漳水》篇「又东过壶关县北」《注》「（绛水）西出谷远县东」，下文「（冻水）出西发鸠山」，即其例也。
[九]　「指谓是水也」　按：《魏世家》《正义》云：「城在水南」。
[一〇]「细水罕见」　按：本书叙华岳无井即有「微涓细水」，熊云「罕见」，失照。指横溪水，不必改字，杨氏亦云「当作 水」，亦不必。
[一一]「在兹夏阳」　按：戴删去十四字，以为上文衍复。《索隐》亦引《司马迁碑》，《正义》引《括地志》云「在夏阳故城西北四里」，此十四字似非复文，唐开元时本已如此作。
[一二]「故虢国在大阳东」　按：《汉志》作「故虢国，北虢在大阳，东虢在荥阳，西虢在雍州。」「故虢国」句绝。朱《笺》引孙潜《校》，孙句读误「东虢」之「东」属上。「东」字当删，朱《笺》因孙潜亦误衍「东」字。
[一三]「《索隐》曰，合阳属冯翊」　按：此在《高祖功臣侯者年表》，《正义》则在《高祖纪》，《笺》引孙氏，误合于一，当区别。
[一四]「又径姚武壁南」　熙仲按：《寰宇记》二十八「夏阳县」下有「姚武壁」条引《十六国春秋》「姚苌僭号于山，盖以武功立，因名姚武壁。」此条前为「刘仲城」条。《名胜志》引《水经注》作「河水又径刘仲城北，又径姚武壁南」，佚文当在此。
[一五]「崖畔有一石室」　按：「畔」当作「半」，下文「去地五十丈」，作「半」为是，今校改。
[一六]「而神鱼舞水矣」　按《汉书 宣帝纪》原文作「舞河」。《注》作「水」，当是郦氏避与上文「河」字重复改。今据改。
[一七]「今本似缺」　按：冯集梧本缺，引朱竹垞云，昆山徐氏所藏宋椠本，府州军监均有古迹一门。冯本卷三河中府下即缺，赵所称当在临晋县下，以原注「有瀵水」知之。
[一八]「又有一瀵水皆潜相通」　按：《寰宇记》二十八「夏阳县」下引郭《注》河东「汾阴县瀵魁下接冯翊合阳县复有亦如之。相去数里而夹河，河中渚上，又有一瀵水，皆潜相通。」
[一九]「历蒲坂西」　按：朱《笺》本讹作「朔坂」，孙潜校：「朔板当作蒲板」。此未录。
[二〇]「城即舜所都……斯或一焉」　按：出《史记 五帝本纪》，张守节《正义》引《括地志》文。
[二一]「夜渡蒲津关」　按：《魏志》未记此事，《通鉴》六十六有之，作「蒲坂津」，见《徐晃传》。《疏》实引《元和志》，转引《魏志》。《徐晃传》无「夜」字，可证。
[二二]「流杂」　按：全氏曰：「流杂犹言流冗。」
[二三]「朱无也字，全、戴增」　按：朱《笺》本有「也」字，唯赵氏无之。《疏》误。（「朱无也字，赵、戴删」，今据台北本改「赵删也字」。）
[二四]「皆在鲁卫间」　按：检《曾巩集》作「皆东方之地」。熊氏引《清一统志》，未检原文，今订。又其引文往往沿《一统志》原文「今，某地」，此「今」皆当据清初言之，为熊氏径见也。发之于此，它
不复一一及之。
[二五]「山有九号历山其一也」　按：此九字亦见《寰宇记》四十六。
[二六]「六朝何尝有怀戎之称与」　按：原文作「道元时何尝有怀戎之地名乎？」又下句「为历山也」之「历山」，原文作「舜都」，今订。杨《疏》往往引全《校》语，但从赵氏转录，以王《集校》不录全氏而惟录赵氏所引也。
[二七]「阚骃曰蒲坂尧都」　按：《史记 秦本纪》：「昭襄王四年取蒲坂」。《正义》引《括地志》（三）云：「蒲坂故城在蒲州河东县南二里，即尧舜所都也。」当是据《十三州志》。
[二八]「曹大家《幽通赋 注》谓在陇西……在今渭源县西二十里」　按：曹大家注见《史记 伯夷传》正文所引，《文选 幽通赋》不见此注。又《汉志》「陇西郡首阳县」，《水经 渭水》篇：「首阳县首阳山，渭水所出。」
[二九]「乃献良马四六」　按：云四六者，天子驾六，献马故言四六。犹四马之言一驷矣。《水经注》作「良马」，今本《穆天子传》讹作「食马」，可以据校。
[三〇]「《石经》避庙讳偏傍作绁」　按：《石经》上当补「唐」字。开成《石经》避太宗庙讳，故改「绁」作「绁」。
[三一]「《禹贡锥指》，在今华阴县东北五十里」　按：《锥指》据《通典》一百七十三华阴郡华阴县下：「汉船司空故县在今华阴县理东北五十里是。」（「《禹贡锥指》」四字，今据台北本删。）
[三二]「掌华蹈衰」　按：衰讹作襄。苏林曰：「衰，衰山也。」标点本作「衰」。但无校记。
[三三]「二语出左思《吴都赋》，见《文选》」　按：检《吴都赋》作「巨鳌」，不作「巨灵」，郦氏误记，杨《疏》《要删》有之。
[三四]「《地形志》县下每载有祠……竟以神字当祠字耳」　按：《地形志》于神祠，或曰庙，或曰神祠，而曰神较少。
[三五]「守敬按《山海经》言注渭……水受通称也」　按：杨《疏》本之于郝懿行《山海经笺疏 西山经 松果之山》条注语。
[三六]「河水自潼关北东流」　按：朱《笺》本、沈本、全、赵、戴三家本同作「东北」。《寰宇记》卷六引《述征记》作「河自关东北流」。《元和志》卷七引亦作「东北」。
[三七]「《寰宇记》……黄巷坂即潼关路，引《述征记》、《西征赋》俱作黄巷」　按：金陵局刻本《寰宇记》卷六此条「巷」皆作「卷」。《书钞》百五十七亦作「卷」。
