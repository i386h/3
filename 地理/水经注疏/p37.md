<!-- { "loadSidebar": true } -->
[四七]「故护羌校尉治」　按：董氏引「《通鉴 注》：『汉宣帝置护羌校尉。』」《通鉴》神爵二年：「初置金城属国以处降羌。诏举可护羌校尉者。」胡《注》：「护羌校尉之官，始见于此。」范晔曰：「汉武帝时，诸羌与匈奴通，攻令居安故，围枹罕，遣李息、徐自为击定之，始置护羌校尉。」据此，始置在武帝时，胡《注》引之，董氏未详审。范《书 西羌传》云：「始置护羌校尉，持节统领焉。」
[四八]「进败之于牛心山」　按《通鉴》作「牛心堆」，董沿《清一统志》之误。《新旧唐书》皆作「堆」，无
作「山」者，据改。
[四九]「东北五里推之」　按：此下钞重「则土楼山」至「里推之」十九字，删去。
[五〇]「《通典》、《元和志》并称西平为建安中置」　按：《寰宇记》一五一同《通典》云「建安中置」，《元和志》则云「汉献帝分置」。
[五一]「姐音紫且反」　按：《后汉书》及朱《笺》皆作「音紫」，《后汉书 注》：「一音子也翻」。「且反」二字删。
[五二]「张轨分西平界，置晋兴郡」　按：《晋志》言在永宁中，《一统志》二百七引《十六国春秋》「永嘉五年，张轨分表」。据《晋书 张轨传》置武兴郡在愍帝为皇太子前（六年），《十六国春秋》云：「晋兴之立在五年」，是。
[五三]「望之皓然」　按：《记》原文，此下有「乃谓之白岭山」六字，说此山所以得名，不宜删。引文与《一统志》同，《一统志》亦引《寰宇记》，《疏》似转引。
[五四]「又东径和硕特」　按：此下钞脱「右翼前旗南，又东径和硕特」十一字，校补。
[五五]「《通典》昌松县街亭故城」　按：今本《通典》作「衙亭」。
[五六]「逆水出允吾」　按：朱《笺》曰：「《汉地志》云：『逆水出允吾参街谷』」，全、赵据增「参街谷」三字。今按：《通鉴》（页三二七五）《注》引《水经注》有此三字，可证。
[五七]「故《墨子》有『金城汤池』之言矣守敬按：今本《墨子》无此文」　熙仲按：《意林》四引应劭《风
俗通》云：「孙子云：『金城汤池而无粟者，太公墨翟不能守之。』」是语出孙子，涉及墨翟，故善长笔误。
[五八]「榆城溪在郡东」　按：《寰宇记》作「在邑（枹罕县）界。」
[五九]「《晋志》谓晋始复汉阳为天水」　按：董氏引《三国志》纪传为证，明魏已改汉阳为天水，非晋始复旧名，是也。今校点本有校记云：「晋」当作「魏」。魏时有天水郡，见《三国志 姜维传》及《注》、《杨阜传》、《曹真传》、《张既传》、《阎温传》。较董为密。附记于此。
[六〇]「西城即乞佛所都也」　按：下钞脱「又北入于河也」六字，校补。「乞佛所都」下钞脱董氏说：「《十六国春秋》，乞伏国仁置苑川郡，乞伏干归自金城迁都西域，二城当在今金县界中。」校补。
[六一]「戴改作三年……戴据《大典》讹文而未覆校原书，故误改。」　按：检《大典》本作「五年」，戴氏非据《大典》改「三」，杨《疏》误，盖未见《大典》本。（「据《大典》」以下一句今据台北本改「误矣」。）
[六二]「河西太守」　按：五年融被授凉州牧，光武赐融玺书云：「制诏行河西五郡大将军事，属国都尉」。
[六三]「方志舆图」　按：董氏据《清一统志》二百一石门水下语，其引《十六国春秋》亦然。
[六四]「牵条山」　按：《史记 五帝本纪》「黄帝登鸡头」下，《正义》引《括地志》云：「笄头山一名崆峒山，在原州平高县西百里。」《舆地志》云：「或即鸡头山也。」郦氏云：「盖大陇山异名也。」又《寰
宇记》三十三「平高县」下亦云：「笄头山一名崆峒山，在县西一百里。」引《史记》「黄帝西至于崆峒登鸡头」即此山也。《水经注》云：「盖大陇山之异名耳。」
[六五]「董佑诚曰……故此言故城」　按：《元和志》三邠州三水县下云：「后魏于今县理西二十八里重置三水县，取汉旧名，属新平。」不当言于泾州良原县下云：「本汉三水县地，属安定郡，今安定县界三水故城是也。」
[六六]「羌有献金马者」　按：《御览》八九四引《续汉书》云：「羌离湳上奂马二十疋，大豪尝以金渠八枚遗奂，奂召主簿张祁云云尽还不受。」据此，「金」下加顿号。尽还者，还金与马也，奂亦以马与金分别誓之。《奂传》有此事。
[六七]「宋本河下有一汭字」　按：全引谢兆申曰「汭」字据宋本补。但重校本抹去「汭」字，而云谢据宋本补「汭」字，非也。
[六八]「今本《汉志》眴作 ，字书不载其字。」　按：《汉志》应《注》作「 」，「 」音旬日之旬，是，旧本不误。今标点本亦作「 」。
《水经注疏》卷三
　　后魏郦道元注
　　　　　　　　　宜都杨守敬纂疏
　　　　　　　　　　　　　　　　　枝江熊会贞补疏
　河水三戴无三字。
又北，朱又上衍河水二字，赵同，戴删。过北地富平县西。
河侧有两山相对，水出其闲，即上河峡也。朱无也字。全增谷字，云：以宋本补。赵据《御览》引此增也字。戴增也字同。守敬按：全未检出，《御览》假托宋本，不知峡、谷义近，二字不可连称。古书无称上河峡谷者。此与《浊漳》篇滥水下，全氏称宋本者，皆不可信。会贞按：河水至富平有上河之名，故峡亦有上河之目。世谓之为青山峡。朱脱峡字，赵据《寰宇记》引此增，戴增同。守敬按：《通
鉴》唐武德九年，安州大都督李靖与突厥战于灵州之硖石。又长庆元年，灵武节度使李进诚败吐蕃于大石山。乐史云，大石山即上河峡也。《明史 地理志》，灵夏卫西南有峡口山，黄河流其中，一名青铜峡。董佑诚曰，峡口山在灵州西。河水历峡北注，枝分东出。董佑诚曰：即下枝津。赵云：《寰宇记》庆州乐蟠县马岭山，俗名箭筈岭，与青山相连亘。有马岭坂，左右带川，相传汉之牧地也。有水出县西北。《水经注》云，与青山水合。今本无之。乐蟠县，汉北地郡富平县地。章怀《后汉书 注》，青山在北地参 界。青山水所出也。《续志》，北地郡参 县，故属安定，有青山。马岭水亦见补附洛水。守敬按：《寰宇记》乐蟠之青山，在今环县西，去河甚远，与此青山峡无涉。赵氏以之当青山峡，谬甚。又马岭水即汉泥水，青山水入泥水，则与青山水合，盖《泾水》篇佚文。洛水与泥水隔越重山，赵补洛水，搀入亦非。
河水又北，径富平县故城西，朱此十一字讹作《经》，戴改《注》，云：今考《经》举当时郡县，至道元时，或废或徙，《注》是以目为故城，后并同。全、赵改同。会贞按：《注》称县故城，始于上卷叙漓水径白石县故城，戴氏此条当移彼。《汉志》不载立县时代。据《注》下句治县城之文，则秦置也。汉县属北地郡，后汉徙废，在今灵州西南。秦置北地郡，治县城。朱作北地都尉治县城，赵地改部，云：《汉志》北地作北部，北部都尉治神泉障，非县城，道元误。戴改同。守敬按：此有误文，当作秦置北地郡，治县城。都尉二字是郡字之误，今订。王莽名郡为威戎，守敬按：今本《汉志》
作威成，讹。县曰持武。朱持作特，《笺》曰：《汉 地志》作恃。戴改持。赵同。会贞按：《大典》本、明抄本作持。建武中，曹凤，字仲理，为北地太守。守敬按：《曹全碑》，祖父凤历张掖属国都尉丞，右扶风隃麋侯相，金城西部都尉，北地太守。政化尤异，黄龙应于九里谷高冈亭，角长三丈，朱讹作尺，戴、赵同。守敬按：《大典》本、明抄本并作丈。《太平广记》四百十八引此同。大十围，梢至十余丈。朱梢作稍，赵、戴校改。天子嘉之，赐帛百匹，加秩中二千石。守敬按：曹凤，范《书》无传，但见《西羌传》中，不及为北地守时事，《注》盖本他家《后汉书》。
河水又北，有薄骨律镇城，朱此句讹作《经》，无有字，戴改《注》。全、赵同。全从胡渭说，北下增径字，赵增同。守敬按：《御览》一百六十四称，《十道志》引《水经》云，河水北有薄骨律镇城。《十道志》，唐梁载言撰，引《注》作《经》，足见《经》、《注》混淆，自唐已然。又《寰宇记》引亦同。据二书引北下脱有字，今增。《魏书 刁雍传》，太平真君五年为薄骨律镇将。《地形志》，太延二年，置薄骨律镇，孝昌中改灵州。董佑诚曰，城即唐、宋灵州城，在今灵州西南十余里。在河渚上，朱在上有城字，全、赵同，戴删。会贞按：《括地志》，城在河渚之中，随水上下，未尝陷没。
赫连果城也。会贞按：《元和志》，赫连勃勃置果园，后魏平赫连昌，置薄骨律镇。而《括地志》云，镇初在河北胡城，大统六年，于果园复筑城。盖误。《注》言镇城即赫连果城，则郦氏时治果园，不待大统时。且《注》下叙胡城，亦不言尝为镇治。桑果余林，仍列洲上。守敬按：《十道志》，《寰宇记》引此并作桑果榆林，列植其上。但语出戎方，朱语讹作诸，赵、戴改。不究城名。访诸耆旧，咸言，朱言下有故老宿彦言五字，赵、戴言改云。全云：按五字重文。今删。赫连之世，有骏马死此，取马色以为邑号，故目城为白马骝。朱马作口，赵、戴同。守敬按：《寰宇记》灵州下，白马骝城，《十六国春秋》云，赫连勃勃时，有骏马死，即取毛色为号，故名其城为白马骝。然则此《注》白口为白马之误。韵转之谬，朱无转字，《笺》曰：韵下当有转字，谓白口骝转读作薄骨律耳。赵增转字。守敬按：朱尚不知口为误字。遂仍今称，所未详也。赵云：《汉志》，北地郡灵州县，有河奇苑，号非苑。师古曰，苑谓马牧也。骏马之称，或因汉旧牧苑而得名也。守敬按：赵说足正俗传之失。
河水又径典农城东，朱此八字讹作《经》，戴改《注》，全、赵同。赵又下增北字，复据《寰宇记》引《水经注》，典农城上有朔方郡宏静县六字，依增，惟改县作镇。孔刻戴本增同。全增宏静镇三字。董佑诚谓典农城既两见，而宁夏亦非朔方郡地。《寰宇记》所引当非原文，今删朔方郡及典农城六字。
