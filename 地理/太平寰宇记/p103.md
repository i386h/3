<!-- { "loadSidebar": true } -->
　　悉州归诚郡今治左封县禹贡梁州之域古西羌地自两汉至隋为羌夷所居唐显庆三年割当州东三十里左封县界内为羌夷悉唐川因立为悉州领悉唐左封识臼三县以羁縻羌人其首领有董系比射为刺史后卒以左封县令董俱悉冻任刺史兼许以父死子继咸亨元年移治左封仪鳯二年羌叛又寄治当州城内寻归旧治垂拱二年置归诚县载初元年移治匪平川天寳元年改为归诚郡割识臼属临翼郡乾元元年复为悉州旧属陇右道松州都督后属劔南道
　　元领县二
　　左封　归诚
　　四至八到
　　东北至东京【阙】东北至西京三千二百一十里　东至翼州一百九十里　西至翼州二百五十里　西至静州六十里　北至静州八十二里　东南至栖鸡川界一百里　又东南至成都府六百五十里西南至翼州界一百九十里　西北至当州未审里数　东北至翼州一百五十里
　　戸
　　唐开元戸八百一十
　　风俗
　　羌性同当州
　　土产
　　颗麝香　牦牛尾　当归　朴硝　羌活
　　左封县二乡本属翼州在当州东南四十里唐显庆元年乃于县置悉州在悉当川故也载初元年移州于东南五十里匪平川
　　归诚县东南八十一里一乡唐垂拱二年置
　　静州
　　静州静川郡今治悉唐县本当州之悉唐县也唐显庆元年于县置州咸亨元年于悉州置翼州都督府移悉州治左封置仪鳯九年罢都督府翼州还治于翼斜县于悉唐县置南和州天授二年改为静州以治夷落开元时治在清邉县在今郡南六十里清邉故城是也后为难制又以去诸郡稍逺数叛乱移故州额于悉唐县即今郡也旧属陇右道隶松州都督后割属劒南道
　　元领县二
　　悉唐　静居
　　四至八到
　　东北至东京【阙】东北至西京三千一百五十里　东至悉州六十里　南至赤和戍城一百里　南至维州一百三十里　北至平戍城一百里　北至茄和山十里　北至当州界六十里　东南至翼州临翼县岭丛镇一百三十里　东南至恭州界六十里西北至拓州界三十五里　东北至当州六十里户
　　唐开元户五百七十七
　　风俗
　　与当州同
　　土产
　　筒布　麝香　牦牛尾　酥　朴硝
　　悉唐县二乡本当州悉唐县置在悉唐川显庆中来属此
　　静居县东二十里一乡唐天授二年改南和州为静州仍于静川置静居县
　　后魏时白水羌像舒治自称邓至王据此地其子舒彭遣使朝贡按此则舒彭乃舒治之子又邓至羌总序云自舒治至十世孙舒彭附于后魏孝文帝封甘松县子按此则舒彭又为舒治十世孙前后抵牾不一今考后魏书帝纪孝文太和十七年邓至王像舒彭遣子奋诣阙朝贡求以位授奋诏许之又邓至传云其王像舒治遣使内附髙祖拜为龙骧将军孝文即髙祖而纪传所载曰彭曰治名各不同又按元和郡县志松州总序像舒治子孙舒彭内附拜龙骧将军益州刺史甘松县开国子而通典乃云自舒治至十代孙舒彭附于后魏孝文封甘松县子又复不合今记所载舒彭内附拜龙骧将军事与元和志同邓至王请以封爵授子彭奋髙祖许之与后魏帝纪同舒治十世孙舒彭附于后魏孝文帝与诸典同诸书既不一疑各有所本而今记随事因之遂不暇细考惟以舒彭为舒治之子莫知其何所据若以史为正则治与彭同时疑治即彭而讹耳然未有以考正















　　太平寰宇记卷八十一
<史部,地理类,总志之属,太平寰宇记>
　　钦定四库全书
　　太平寰宇记卷八十二
　　宋　乐史　撰
　　剑南东道一
　　梓州　富顺监
　　梓州梓潼郡今治栖县禹贡梁州之域秦为蜀国塩亭之地二汉属广汉巴二郡三国时其为东广汉郡按蜀志云先主入蜀攻刘璋遣诸葛亮等分定州郡畧地至郪百姓以牛酒犒师于防军堂山是此地东广汉郡即后主置也晋宋齐并为广汉郡至梁初武陵王萧纪于郡置新州西魏又于此立昌城郡至隋开皇十八年废郡改新州为梓州取梓潼江为郡名炀帝初废州改为新城郡唐武德元年改为梓州领郪射洪盐亭飞鸟通泉五县三年又以益州元武来属四年又置永泰县调露元年置铜山县天寳元年改为梓潼郡乾元元年复为梓州乾元后分蜀为东西州梓州恒为东川节度使治所也皇朝改为安静军节度
　　元领县九
　　郪县　武　涪城【绵州割到】射洪　通泉　飞鸟盐亭　铜山　永泰　东关伪蜀置
　　州境
　　东西三百六十五里　东北三百六十三里
　　四至八到
　　东北取绵州路至东京三千六百里　东北至西京二千九百三十里　东北至长安二千里　东至果州三百五十里　正南微东普州三百四十六里西至汉州二百三十里　正北微东至剑州三百六十八里　东南遂州一百八十五里　西南至简州一百八十五里　西北至绵州一百三十里　东南至阆州三百一十五里　正东微南至果州二百五十里
　　戸
　　唐开元户六万一千九百皇朝戸主三万七千六百五十四客二万六千二百二十一
　　风俗
　　与益州同
　　人物
　　冯信字季诚郪人凡十举孝亷科十辟公府皆不就王堂字敬伯广汉郪人曽孙商为蜀郡太守　冯
　　颢郪人为成都令　郑纯郪人为南郡都尉　镡显为长乐卫尉　唐李义府陈子昻射洪人
　　土物
　　绫　绵　银　空青　曽青　石碌　地黄　红花沙糖　甘橘　枇杷
　　十道记云广汉之地有塩井铜山之富本南夷周末秦并为郡有蔬食果实之饶
　　水名
　　梓潼　塩亭水　涪江　郪江　合江
　　地名
　　郪道　郪郎　新城　武都　巴西　南充
　　郪县旧二十六乡今九乡按常璩国志云汉高帝六年置汉广郡管县六郪县是其一也旧县在今县南九里临江郪王城基址见存又云以郪江为县名蜀志姜维等闻诸葛瞻破乃引军由广汉郪道以审虚实即此地后魏置新城县于此恭帝三年改为昌城县隋开皇三年罢郡县属新州十年改新州为梓州县属不改县有盐井四十三眼二十二眼见煎余废　中江水在县西南三里源从元武县东界流入当县西南八十余里入涪江　桃花溪在三十里源从涪城县南流入当县东又六十里入射洪县　石谷县在县东南二里源出当县杜山下绕牛头山入中江　牛头山在县西南二里髙一里形似牛头四面孤絶俯临州郭下有长乐寺楼阁烟花为一方之胜概　涪江在县西二百里自涪城县东南流入县界合中东流入射洪县屈曲二十里通遂州郪道汉郪道县城在今县西
　　元城县州西一百十五里四十三乡今十里本汉五十县地华阳国志汉时立仓发五城县人尉部主之后因以为县晋武改为五城县属东唐郡在五城山隋开皇三年置武元县益州唐贞观元年割入梓州要记盐井二近江水淡煎盐不成　元武山九州要记云元武山一名赤雀山一名宜君山山有鹿尾入贡又华阳国志云元武山一名三嵎山在县东二里其山六屈三起山出龙骨传云龙升其山值天门闭龙升不逹死坠于此后殁地中民掘取其骨入药用　覆舡山改名泊山高五里按十道录云尧遭洪水维舟泊此舡覆于树下因此名焉又益州记覆舡山中十五里有七里坂一名羊肠坂屈曲有壁立难升之路　犂刃山在县北十里按李膺蜀记云犂刃山长八里高出羣峰形如华刃废华县归西北二十里李膺蜀记云宋元嘉九年置后周明帝初并入元武县　废武城县在县东二里李膺蜀记云五城山在三隅山之东
　　涪城县西北六十里旧二十乡今五乡本汉县属巴西郡后汉初呉汉入蜀禆将臧宫拔涪城县以巴西郡大厯十三年又自绵州却梓州管盐井五十五所一十眼煎四十五眼塞　涪城水在县北从绵州巴西郡界流入县界却入萋县　香积山在县东南三里北枕涪江　五层山在县北二十五里　天柱山高二里四面平二有重山高一百余步孤秀如柱故名天柱山射洪县东南六十里旧十三乡今四乡本汉广汉郡知县地后魏恭帝于此分置射洪县李膺蜀记妻偻滩东六里有射江土人语讹以江为洪　涪江从郪县界流入当县北界　梓潼水从盐亭县南界流入当县又东流入涪江　独坐山在县东南二十五里周回一里高一百丈卓然孤峻南枕涪梓二水　悬岩在县南一十五里逺望悬岩皎如白雪旧名岩山天寳三年敕改为悬岩山　射江注水经云涪江水又东南流合射江即今射洪县县南有此水
　　通泉县东南百四十四里旧十二乡今五乡故西南渠郡涌泉县地名黄浒川隋开皇三年于此置通泉县通泉取其流通之名管盐石七十四所　通泉山在县西北二十里东临涪江絶壁二百余丈水从山顶涌出下注于涪江絶壁涌泉郡故城在此　涪江在射洪县东南流入县界又南流入遂州　黄浒水源从盐亭县东南流入当县合涪江　万顷泽田在东北二十三里泽内方万顷
　　盐亭县东北九十二里旧十三乡今六乡按李膺蜀记云灵江东盐井亭古方安县也周地记梁大同元年于此置亭今之县也因井为名管塩井三一井见煎　负戴山在县西一里高二里自剑门来南过剑州入当县山其山龙盘虎踞起伏四百余里至此却蹲山有龙飞泉喷下南流入此潼江水色清冷其味甘美时以为琼浆水　龙固山在县西北七十里髙四里四面悬絶可以固守　董叔山在县东九十歩高一里隔淅江水孤峯絶岛峭壁千仞旧名潺高山隋开皇四年县令董叔封尝逰宴于此后人思其德政号曰董叔山　梓潼水源出剑州隂平县豆图山石穴东南经绵州盐泉县流入当县　盐亭水源出阆州西水县西南流入当县盐亭井故名盐亭水去合梓潼江　废高渠郡城在县西十六里北临梓潼水周保定初置隋开皇三年废为县大业三年县亦废　废宕渠在县西北三十二里安乐村李膺蜀记宋元嘉十九年置西宕渠郡今县四宕渠宣城汉初东关于宕渠是其一也梁天监中废　严震墓唐德宗朝为山南西道节度移兴元尹砺震之地元和中自山南西道移东川节度已上二墓在负戴山下去县西一里
　　铜山县西南一百二十里旧七乡今三乡本蜀道铜山之治昔汉文帝时邓通铸钱即此也唐贞观二十三年置监上元元年废监为县以铜山为名　私镕山在县西二十四里高一里出铜昔时任百姓采铸俗呼私镕山　可防山在县西北三十里高一里出铜　赖应山在县北三十里周回二里出铜及空青出铜山甚多此畧书三所　郪江水源出元武县东南流入县界　防军山山高三里蜀主刘备入蜀遣诸葛亮张飞等分定州界畧地至此百姓以牛酒犒师亮因防军士于此后传云防军堂山　铜官山在县西南五十八里长二里李膺蜀记云县西南有铜官山濶八丈出众峰邓通卓王孙冶铸之所也景龙二年采铜利害使西台侍御史奏称梓州元武县简州金水县竞铜官坑按两县图经其铜官山合属元武县谓从铜官于山南二里
　　飞鸟县西南一百四十里四十乡今三乡本汉郪县地之故城在县北三十五里故郪王城也隋开皇十年置飞鸟镇十三年改镇为县取飞鸟山为名贞观二十二年以旧县山重峻险移就今县治管盐井七三井见煎四井塞　大飞鸟山高二里周回二里又有小飞鸟山周回二里高一里又山在县东重峦峻峭二山相向如飞鸟之状　小郪江水源出当县西南莲池乡小山下东流入县郭又七十里合郪江
