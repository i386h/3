<!-- { "loadSidebar": true } -->
　　潞州上党郡今理上党县禹贡冀州之域星分舆井二度本潞子国周礼职方氏曰河内曰冀州其川漳其浸汾潞春秋时初为黎国后为狄境宣公十五年晋人数狄罪而防赤狄潞氏复立黎侯后三晋分地即归韩之别都战国防谓秦有安邑则韩必无上党以逺韩近赵故卒归赵又隋图记云上党南阳古以为县寔都也秦并天下置郡以此为上党郡楚汉之际魏豹尽有其地豹防入汉分为河东太原上党三郡髙后封恵帝子武为壶闗侯即其地也自汉末至后魏因之不改后周建徳七年于襄垣县立潞州以其浸汾潞为名隋开皇十六年于此置韩州取三晋归韩为名大业初州废复为上党郡按释名云上党党所也在山上其所最髙故曰上党又上党记云髙平赤壤其地山阻百姓不居即此郡也唐武徳元年改为潞州领上党长子屯留潞城四县二年置总管府管潞泽沁韩葢五州四年分上党置壶闗县贞观元年废都督府八年置大都督府十年又改为都督府贞观十七年废韩州以所管襄垣等五县属州府开元十七年以元宗歴职于此置大都督府管慈仪石沁等四州【注】按唐史上党故宫元宗皇帝尝为上党别驾后所居为启圣宫有明皇歌枕斜书壁存　天寳元年改为上党郡乾元元年改为潞州太都府本昭义军节度梁龙徳三年改为厈义军以李继韬归顺故也后唐同光元年改为安义军长兴元年依旧名昭义军皇朝改为昭徳军
　　元领县十
　　上党　长子　潞城　屯留　襄垣　壶闗　黎城渉县
　　二县割出
　　武乡建威胜军　铜鍉入威胜军
　　州境
　　东西二百九十三里　南北【阙】
　　四至八到
　　东南至东京七百二十里　南至西京四百七十里西南至长安一千三百三十里　东取亢陉岭路
　　至相州二百六十里　南至泽州一百九十里　西至晋州三百九十里　北至辽州二百八十三里东南至相州林虑县界一百四十六里　西南至晋州沁源县界一百九十六里　西北至沁州二百一十里　西北至太原府四百五十里　东北至洺州武安县界二百四十里
　　户
　　唐开元户六万四千二百七十六皇朝户主一万七千九百一十一客六千九百六十一
　　风俗
　　汉书地理志云上党本韩之别郡去韩逺去赵近后乃降赵土广俗杂其人大率粗急髙气势轻为奸丈夫相聚游戏悲歌慷慨女子弹跕躧游媚富贵姓氏
　　上党郡四姓　包　鲍　樊　上官
　　人物
　　东汉鲍永上党屯留人为司校尉后为太尉乃辟扶风鲍恢为都官从事帝尝曰贵戚宜敛手以避二鲍　唐苗晋卿潞州壶闗人为吏部侍郎河北采访使归本县下马过县门以父母之乡故也事亲以孝闻官至侍中韩国公　孙逖潞州渉县人十五谒崔日用令为土大炉赋搦拙笔立成后拜中书舍人逖自以为通籍近闺而父官才邑宰乃上表乞减外官与父元宗优诏奬之
　　土产
　　石蜜　人参　墨　紫草　麻布
　　上党县依旧二十乡地本黎侯国今有黎亭存即西伯戡黎之所【注】黎在上党东北也汉立壶闗县地因壶山有闗以致名焉开皇十六年分壶闗置上党县属潞州庆云山上党记云尧之将兴有五色云出此山故曰
　　庆云山　太行熊耳王屋三山皆连亘邑界　羊头山郡国记云有神农城山下有神龙泉南带太行又有散葢即神农尝谷之所也　五龙山在县东南二十里十六国春秋云上党五龙山慕容永时有五龙见于此山因置五龙祠以五方神　鸡鸣山一名太山在东南七十六里　柴团山地理志云此山出人参紫草　井谷闗上党记云在天井谷内深邃如井因以名之　浊漳水在县西南二十二里河北记云源出发鸠山又冀州图云浊漳出长子西南流入渉县界与清漳合又东入魏郡　尧水在邑界　蓝水杜甫诗云蓝水逺从千涧落　鸡鸣水出鸡鸣山　入谏水水经云谏水源出上党县西　州城汉壶闗县也上党记曰曹公之围壶闗起土山于西城内筑界城遮之也
　　长子县西南五十里旧二十乡今九乡本汉旧县春秋地名也左传曰晋人执魏石买于长子亦周史辛甲所封竹书记年云梁汉成王十二年郑取屯留长子即长子之地慕容永僭号于此称西燕为慕容垂所防隋开皇九年移冀氏县理此属潞州十八年改冀氏为长子县　武纥岭在县南四十五里风土记曰秦赵战于长平赵军败退秦白起遂至此因名武纥岭　鹿谷山冀州图云在山县大有道入壶口东出逹襄国西登奚斯巨以逹河东陉阻千里　发鸠山在县西南六十五里浊漳水出焉山海经云发鸠山其上多柘木有鸟状如鸠而文首白喙赤足名曰精衞其名自相呼是炎帝之女名女娃逰于东海溺而不返化为精卫常取西山之木石以堙东海　漳水源出县界一名浊漳水以渉县有清漳之称故此称浊其源出刀山又按兾州图云刀黄山在县西六十里亦名发瓮山漳水出焉即壶闗三老上书明戾太子寃者死于此而冡存　神农井在县南五十里出羊头山小谷中上党记云神农庙西五十歩有石泉二所一清一白甘美呼为神农井后魏风土记神农城在羊头山上山下有神农泉即神农得嘉谷之所　羊头山在县东五十六里后汉安帝时西羌入冦以任尚为御史击破于羊头山即谓此也　废长平闗在县南四十里平岭上
　　潞城县东北四十四里旧十四乡今六乡春秋时赤狄潞子婴儿国也晋防之汉为潞县属上党十三州志云潞县潞水出焉后魏太武帝改潞州为刈陵县属襄垣郡隋开皇十六年于此置潞县属潞州　三垂山在县西南二十七里前赵刘聪遣将乔衷攻晋上党太守厐和于壶闗晋北将军王广韩柔救之聪将乔衷败之于三垂　黄阜山冀州图云潞县西三十里黄阜山有城亦名黄沙岭刘聪将綦母刿败晋将崔恕于黄阜斩之微子城在县东北二十里　闗龙逢祠上党记云王屋山有闗龙逢祠　漳水一名潞水在县北闗崔骃曰潞水为冀州浸即漳水也按王猛与慕容评相御于潞州评鬻水与军人绢一疋水二石则此无他大川可以为浸所见惟漳水耳故土俗尚谓浊漳为潞水也　武王坞在县西北四十里坞东有后魏天柱将军尔朱荣碑文曰建义元年东讨逆贼防葛荣军次上党武王祠东原上有二狡兎从贼方而来天柱弯弓祝之曰中则擒葛荣不中则否应而殪遂擒荣　玉女泉县在西北五里深五尺未尝盈竭泉内时白气腾出防其上有雨时人谓之玉女披衣恒以为侯
　　屯留县西六十四里元十七乡今八乡本晋邑左传襄公十八年晋人执衞行人孙蒯于屯留又宣公十六年晋防赤狄甲氏及留吁一名戎屯与潞俱附中国晋遂防之汉以为县地理志属上党唐武徳六年从霍壁移于今所　鹿渎山冀州图元屯留县有鹿渎山即绛水源出此山　玉梭水在县西四十五里　盘秀山皆经邑界　鱼子陂上党记屯留有鱼子陂多鱼蒲之饶余吾故城亦春秋地名汉为县废城在今县西北　绛山在县西南　方山去县八十四里
　　壶闗县东南二十二里旧十五乡今六乡古黎国之地汉为县属上党也山形似壶古于此置闗故名壶闗今潞府所理城是也汉末董卓作乱以上党郡移理于此后魏宣武帝二年移壶闗县于頴阳地即今县理隋开皇十六年分壶闗县置上党县大业三年省入上党唐武徳四年又置　抱犊山道书福地记抱犊山在上党东南一里髙七十丈有石城髙十丈方一里南角有草名玉枝冬生花髙五六尺味颇甘取其叶末服之方寸二三日不饥宜五谷多食物无恶毒防贼不至玉匮云抱犊山东北去恒山之南数百里南有穴行三百里出美阳县西七十里洞口　羊肠坂在县东南一百六里名洞口沾水出焉王莽命五威将军王嘉曰羊头之阨北党燕赵旧有闗亦谓壶山后魏移县于此　鸡鸣岭舆地志云壶闗有鸡鸣岭　防穴史记云秦攻韩阏与赵奢曰其道险狭如两防闘于穴中将勇者胜　曹公垒在县东南一百二里曹公攻髙干所筑　汉壶闗三老令狐茂墓在县东北九里上书明戾太子寃者元隐东山中号微君
　　襄垣县北九十三里旧十四乡今七乡亦汉旧县属上党赵襄子所筑因以为名后魏太武延和二年改属武乡郡后周建徳六年又于襄垣城置韩州唐武徳元年移于甘罗水南即今县也贞观中废韩州以襄垣黎城铜鞮武乡等五邑以潞焉　铜鞮水今名小漳水亦名西漳水自铜鞮县界流入河也按水经注云铜鞮水又东南经项城西即白虎聚也　松门岭冀州圗云松门岭在襄垣北一百三十里道通太原驿路　湼水在县西北六十里　天井闗在县东南四十里置在天井谷内深防似井因以为名魏武初迁邺于此置闗周建徳六年废　浊漳水在县南二十里
　　黎城县东北一百二十里旧八乡今四乡古黎国春秋曰晋荀林父灭潞立黎侯而还今县东一十八里黎侯城是也汉为潞县之地后为太武改潞县为刈陵县隋开皇十八年改刈陵县为黎城县唐武徳元年属韩州贞观十七年废韩州属潞州　白岩山在县东北七里俗传岩赤则土离兵起皆恶其变恒以粉石污之故因为白岩　古壶闗在县东二十五里春秋齐国夏伐晋取八邑有盂口即壶口也声相近故有二名　清漳在县东北三十里　浊浑水在县西北五十六里　望夫山今古望夫岭郡国志云有石人竚立于山上　冯奉世墓及昭仪墓在县东二里昭仪即奉世之女也昭仪之子为信都王
　　涉县东北一百八十里旧四乡今二乡本汉旧县属魏郡因县南涉河水为名晋属广平郡后魏省周武帝自今洺州界移临水县理涉城属魏郡隋开皇十年罢郡于故涉城重置涉县属慈州十六年改韩州贞观十七年废韩州属潞州　崇山在县东南七十里　清漳水一名涉河在县南一里西自黎城县界流入水经云清漳水东经涉县西屈从南郦元注水经云漳水于此有渉之称盖名因地变也　庾姑山在县西北八十里又有肥妇山地脉相连









　　太平寰宇记卷四十五
　　钦定四库全书
　　太平寰宇记卷四十六
　　宋　乐史　撰
　　河东道七
　　蒲州
