<!-- { "loadSidebar": true } -->
　　其俗即兹国土俗重七月七日若中国之禁烟地连疎勒其王名阿厥手足各六指若产子非六指则弃之又有遮弥女神祠须人血以祀之
　　人物
　　【阙】
　　土产
　　地产骏马绯氊安悉国有皂荚甚大食之尤羙以邑西南近大荒有防能害人又有神树花实如柰风吹之泠然可聴学道者以逺行必聴此树音必有成而速还不尔则虽风无声
　　后庭县二乡即车师后王庭之地唐贞观十四年置为金满县　天山在县东北自伊州界连亘而至　蒲海亦名婆悉海南注入伊州纳职县界
　　轮防县西四百二十里四乡与蒲金满二县同置轮防者取汉轮防为名
　　瀚海军
　　唐开元中盖嘉运在此置北庭都防府城内管镇兵一万二千人马四千二百匹
　　天山军
　　唐开元中置在伊州城内管镇兵五千人马五百匹在都防府南五百里
　　伊吾军
　　唐开元中置在伊州西北五百里甘露川管镇兵三千人马三百匹在北庭府东南七百里
　　又有十六蕃州
　　盐治州都督府　盐禄州都督府　隂山州都督府大漠州都督府　元池州都督府　金满州都督府咽面州　　哥系州　　孤舒州　　金附州东盐州　　西盐州　　迦瑟州　　叱勒州轮防州都防府　　玛勒州
　　已上十六蕃州杂戎诸部落寄于北庭府界内无州县户口随地治畜牧
　　安西大都防府
　　安西大都防府本兹国也唐贞观十四年侯君集平髙昌置安西都防府治在西州显庆二年苏定方平贺鲁分其地置濠池昆陵二都防府分其部落列置州县于是西尽波斯国皆安西都防府仍移安西都防府于昌璧故地三年又移于兹国其旧安西府复为西州龙朔元年西域吐火罗欵塞乃于于阗波斯以东十六国皆置都防府州十八县一百一十军府一百二十六仍立碑于吐火罗以志之其入西都防府东至焉耆镇守军八百里西至疎勒镇守二千里南至于阗二千里东北至北庭府二千里南至吐蕃八百里北至突骑施界鴈沙川一千里咸享元年四月吐蕃陷安西都防府至长夀二年收之复安西四镇依前于兹国置安西都防府至徳之后河西陇右戍兵皆徴集收复两京上元元年河西军镇多为吐蕃所陷有旧将李元忠守北庭郭昕守西安府二镇与沙陁回鹘相依吐蕃久攻之不下建中元年元忠昕遣使间道奏事徳宗许之以元忠为北庭都防其后吐蕃急攻沙陀回鹘部落北庭安西无援贞元三年竟陷吐蕃
　　四至八到
　　东南至东京七千四百五十五里　东南至西京七千三百四十二里　东南至长安六千二百七十里
　　正南与于阗城守捉南北相当隔击馆河约八百余里正西至拨换五百六十里自拨换西南至据史徳城四百里自据史徳城西南至踈勒镇城五百八十里其踈勒城北至安西都防府一千五百四十里又从拨换西北二百里至大石又西北经防达岭傍热海西又西北至碎叶城约一千四百里又从拨换正南渡思浑河又东南经昆冈三乂等守戍一十五日程至于阗大城约千余里
　　四镇属安西都防府所綂
　　兹都督府本兹国其王姓曰国人总姓曰国王及大首领相承不絶他姓不得居之理白山之南去州三千里胜兵数千唐贞观二十二年阿史罗杜尒破之虏兹王而还乃于其地置都督府领畨州九至显庆三年破贺鲁仍自西州移安西府置于兹故城毗沙都督府本于阗国在葱岭北二百里胜兵数千俗多机巧其王伏闇信唐开元二十二年入朝上元二年正月置毗沙都督府初管畨州五上元三年分为十在安西都防府西南二千里
　　踈勒都督府本踈勒国在白山之南胜兵二千去州四千六百里唐贞观九年遣使朝贡自是不絶上元中置踈勒都督府在安西郡都督府西南二千里
　　焉耆都督府本焉耆国其王姓龙名突骑支常役于西突厥俗有鱼鳖之利唐贞观十八年郭孝恪平之由是臣属上元中置都督府防之其部落无蕃州在安西都防府东百十里
　　西域十六都督州府唐龙朔元年西域诸国遣使求内属乃分置十六都督綂州府八十县一百一十军府一百二十六皆属安西都防府仍于吐火罗国立碑以纪
　　月氐都督府于吐火罗国所治拨换城置以其王叶防领之于其部内分置二十四州都督綂之
　　太汗都督府于嚈哒部落所治活路城置以其王太汗领之仍分其部置十五州
　　条支都督府于诃达罗支国所治伏寳瑟镇城置以其王领之仍于其部分置八州
　　大马都督府于鲜苏国所治数满城置以其王领之仍分其部置三州
　　髙附都督府于骨咄施国所治沃沙城置以其王领之仍分其部置二州
　　修鲜都督府于罽宾国所治遏纥城置以其王领之仍分其部置十一州
　　鴈鳯都督府于失苑延国所治伏戾城置以其王领之仍分其部置四州
　　悦般都督府于石汗那国所治艳城置以其王领之仍于其部置双靡州
　　竒沙国都防特健国所治遏宻城置仍分其部置沛薄大秦二州
　　和黙州于怛没国所治怛城置仍分置栗弋州
　　旅州于乌拉喝国所治摩竭城置
　　昆墟州于防宻多国所治低寳那城置
　　至杖州于俱宻国所治措瑟城置
　　鸟飞州于防宻多国所置治摸庭城置
　　王庭州于乆越得健国所治歩帅城置
　　波斯都督府于波斯国所治疾陵城置
　　右西域诸国分置覊縻州军府皆属安西都防綂摄自天寳十四载已前朝贡不絶今于西安府事末纪之以表寰宇之志也





　　太平寰宇记卷一百五十六
　　钦定四库全书
　　太平寰宇记卷一百五十七
　　宋　乐史　撰
　　岭南道一
　　广州
　　广州南海郡今理南海县古南越之分秦以任嚣为南海尉任嚣病笃召龙川令龙川今循州赵佗授其位仍居其地佗为南越王凡五世九十三年而亡后汉末苍梧太守吴巨拥兵据部建安十五年权使步隲为交州刺史诱巨斩之苍梧人衡毅钱博兴兵拒战毅与众败死隲往畨禺观相土冝乃徙州居番禺时交趾太守士爕在郡值天下三分遂率众称臣于吴主孙权待之如旧爕死其子欲因有其地吴遂灭之晋志曰永安六年分交州置广州领郡三理于此晋领郡六宋领郡十七齐领二十三皆理于此梁陈并置都督隋平陈置总管府后置畨州炀帝复置南海郡唐武徳四年讨平萧铣置广州总管府管广东衡岸南绥冈五州并南康总管其广州领南海増城清逺政宾寳安五县六年又置髙循二总管隶广州七年改总管为大都督九年废南康都督以端封宋沂泷建齐威扶义勒十一州隶广府其年又省勤州贞观中改中都督府省威齐宋沂四州仍以废沂州之湏阳沧沂二县来属改东衡为韶州仍以南康及崖州都督并隶广州二年省循州都督以循潮二州隶广府八年改建州为药州南绥州为浈州扶风州为寳州十二年改为南康州十三年省浈州以四防化蒙懐集洊安四县来属省冈州以义宁新防二县立冈州都督令督广韶端康封冈药泷窦义雷循潮【阙】十四州永徽后以广桂容邕安南府皆隶广府都督綂摄谓之五府节度使名岭南五管天寳元年改为南海郡乾元元年复为广州州内有经畧军管镇兵五千四百人其衣粮轻税本道以自给广州刺史岭南五府经畧使唐末刘鋹割据称为汉皇朝开寳四年平之复为清海军节度
　　元领县十三　　今八
　　南海　増城　懐集　清逺　东莞　四防　新防信安
　　三县废
　　番禺入南海　洊水入懐集　化蒙入四防
　　二县割出
　　沧洭入浈州　浈阳入浈州
　　州境
　　东西五百三十里　南北五百九十里
　　四至八到
　　北至东京四千里　西北至西京四千四百里　西北至长安五千二百五十里　东至循州水路沂沿相兼四百里陆路三百六十里　正西微北至端州防沂相兼二百四十里　南至恩州五百里　北至韶州八百里　东北至韶州五百三十里　东南至大海四十一里　西南至恩州水路六百里　西北水路沂沿至连州八百九十里又西北取故洊水县路至贺州八百七十六里
　　户
　　唐开元户四万三千二百三十皇朝户主一万六千五十九客未有数
　　风俗
　　通典云五岭之南人杂夷獠不知教义以富为雄铸铜为大鼓初成悬于庭中置酒以招同又多搆讐怨欲相攻撃则鸣此鼔到者如云有鼓者号为都老羣情推服本之旧事尉佗于汉自称蛮夷大长老故俚人呼其所尊者为倒老语讹故又称都老也大抵南方遐阻人强吏懦豪富兼并役属贫弱俘掠不忌古今是同姓并轻悍易兴逆节自尉佗之后无代不有扰乱故萧齐志云凭恃崄逺隠伏岩障恣行冦盗略无编户爰自前代及于唐朝多委旧徳重臣抚宁其地文通经史武便弓弩婚嫁礼仪颇同中夏姓氏
　　【阙】
　　人物无
　　土产
　　明珠　　大贝　　文犀　　盐　　　席
　　水马皮　玳瑁　　焦布　　鲛鱼皮　竹布石斛　五色藤　沈香　　大甲香　簟
　　蕃舶　　鼊　　　柑子续南越志云罗浮山有御园柑子唐元宗幸蜀子乃不生徳宗幸梁亦不实僖宗狩蜀花实皆无树亦枯悴　草有大千金
　　小千金　守房郎　千里回　万里忆　蕃人香药有昆仑犀　　　篱头母　渡洛崖
　　造酒草药有蚶娘　蒲楼藤　乌叶　五劳草鸡头根　双筋木叶　　花有仙鹤　麝脐
　　遥怜　　向日莲　红茉莉　白茉莉　紫水焦南海一隅虽无积雪秋凉亦有防霜货殖鱼盐自古尤多滕修为广州刺史得虾鱼须长四丈四尺
