<!-- { "loadSidebar": true } -->
　　宋　乐史　撰
　　江南东道十四
　　泉州
　　泉州清源郡今理晋江县秦汉土地以长乐郡同东晋南渡衣冠士族多萃其地以求安堵因立晋安郡宋齐因之隋为泉州旧理闽县后移于南安县唐圣厯二年分泉州之南安莆田龙溪三县置武荣州三年州废三县还泉州久视元年又以三县置武荣州景云二年改为泉州开元二十九年割龙溪之漳州天寳元年改为清源郡乾元元年复为泉州皇朝为平海军节度
　　元领县四　今七
　　晋江　南安　同安【自同安以下新置】永春　清溪德化　恵安
　　三县割出
　　莆田　仙游【已上二县入兴化军】长秦【新置入漳州】州境
　　东西三百四十七里　南北三百五十里
　　四至八到
　　西北至东京五千四百二十里　西北至西京五千八百三十五里　西北至长安六千六百九十五里东至大海一百八十里贞元畧云一百里　西至
　　锦田村即漳州龙岩县畧二百八十五里　北至仙游县一百五十里　东南至海四十里　西南至漳州六百里贞元畧云三百五十里　西北至皁洋村一百里　东北至福州五百里
　　户
　　唐开元户三万一千六百皇朝户主三万二千五十六客四万四千五百二十五
　　风俗
　　泉郎即州之夷户亦曰游艇子即卢循之余晋末卢循寇暴爲刘所灭遗种逃叛散居山海至今种尚繁唐武德八年都督王义童遣使招抚得其首领周造夌细陵等并受骑都尉令相统摄不爲寇盗贞观十年始输半课其居止常在船上结兼庐海畔随时移徙不常厥所船头尾尖高当中平阔冲波逆浪都无畏惧名曰了鸟船
　　姓氏
　　南安郡五姓　黄　林　单　戚　仇
　　人物
　　自唐设举场此州之才子间生登科者甚众黄璞纂爲名士録
　　土产
　　贡　蠲符纸　生蕉　白藤箱　蚺蛇胆　红花茜绯　海舶香药　再熟稻春夏收讫其株又苗生至秋薄熟即呉都赋所云再熟稻
　　晋江县旧八乡今五乡地本长乐郡之属邑晋立郡又爲晋安郡地焉隋废郡爲邑唐景云二年分丰州之地又于此立州　泉山在州北五里因此爲名　晋江在州南一里自安南县来流五十里入海　尚书塘唐贞观五年检校户部尚书赵昌爲刺史置塘以溉田人防其利元和二年刺史马总美赵公之留惠名爲尚书塘龙湖在县南一百里有庙存焉
　　南安县旧十九乡今九乡呉置东安县晋置安郡于此陈立南安县唐武德五年置丰州贞观初州废来属桃林溪在县西二十里自尤溪县来灌田三百二十畆与绵田溪合入晋江县界　九日山在县西一里山连晋江县　金鸡山在县西南六里
　　同安县西南一百六十二里唐贞元十九年析南安县南界四乡置大同场福州僞命己亥岁升爲同安县煮海里一边在海中有岛屿四所计四百余家居焉无田畴人以钓鱼拾螺爲业
　　永春县西一百五十九里二乡唐长庆二年析南安县西界两乡置桃林场福州僞命壬寅岁改爲永春县清溪县西一百五十二里二乡唐咸通五年析南安县界西向两乡西桃林场江南僞命乙夘岁升爲清溪县德化县北二百一十里元二乡元属福州僞命日置庚戌年归当州
　　惠安县去州四十五里三乡本晋江县北乡也皇朝太平兴国六年析置惠安县
　　漳州
　　漳州漳浦郡今理漳浦县厯代与长乐郡同郡国志梁山有漳浦水一云漳溪水唐垂拱二年析长乐郡西南之地置漳州立漳浦县以焉旧属岭南道天寳中割属江南东道仍爲漳浦郡乾元元年复爲漳州
　　元领县二　今三
　　龙溪　漳浦【即龙岩】　长泰【泉州割到】
　　州境
　　西东四百里　南北五百里
　　四至八到
　　西北至西京六千九百八十五里　西北至东京六千五百七十里　西北至长安七千四十五里　东至大海一百五十里　南至大海一百六十二里西至大海二百八十里　西至潮州五百六十里西北至汀州九百里　北至建州二千四百里　东南至黄如江一百里　西南至废懐恩县界一百里西南至潮州四百八十里　西北至召塍溪一百
　　五十里　东北至泉州六里
　　户
　　唐开元年一万五千皇朝户主一万九千七百三十客四千二百七十七
　　风俗
　　同泉州
　　人物无
　　土产
　　甲香　鱽鱼皮　蜡茶　海舶香药
　　龙溪县四乡旧属泉州因龙溪爲名唐开元二十九年割属漳州　九龙山山下有水名九龙水按郡国志云一名思侯山皆有金溪水山中多山魈一名羊化子赤屿屿有石朝色如丹晚色如霞因名亦云丹霞屿蜡湖郡国志云在中洲有水豹水人　荆屿屿上多荆草因名之
　　漳浦县西北析流五日约三百里三乡唐武德以前爲杂罗县天寳元年改爲龙岩县漳州
　　长泰县西北五十里三乡本属泉州唐干符三年析大同场西界六里置武德场江南僞唐乙夘岁升爲长泰县皇朝太平兴国五年割属漳州从转运司之请也
　　汀州
　　汀州临汀郡今理长汀县按地理志厯代土地旧与长乐郡同唐开元二十四年开福抚二州山洞置汀州天寳年改爲临汀郡乾元元年复爲汀州按州初置在杂罗以其地瘴居民多死大厯十四年移理长汀白石村去旧州理三百里福州观察使承昭所奏移也
　　元领县三　今二
　　长汀　寜化
　　一县割出
　　沙县【入剑州】
　　州境
　　东西五百里　南北四百里
　　四至八到
　　东北至东京五千七百里　西北至西京五千三百里　西北至长安六千一百九十五里　东至龙溪县二千四百五十里　南至潮州一千三百里若至潮中营下程乡县界一千里　西至防州雩都县界九百里防州一千二百里　东南至漳州废懐恩县界一千五百里　北至抚州南丰县一千六十里西南至潮州程乡县界八百里　西北至抚州南丰县一千六十里　东北至福州水陆相兼共一千三百六十里　东北至建州一千五百里
　　户
　　唐开元户四千六百八十皇朝户主一万九千七百三十客四千二百七十七
　　风俗
　　与福州同
　　人物无
　　土产
　　鼹防　茶　
　　古图经云进黄蜡蠲纸出铜并银长汀县有黄焙场安丰场并寜化县有龙门场俱出铜银
　　长汀县五乡地即长乐郡属邑唐开元中立郡旧治在九龙水源长汀村大厯中移在白乡地名金沙水即今治也　杂罗故城牛肃记闻云开元末杂罗县令孙奉先昼日坐防事有神见庭中披戈执殳状甚恶可畏奉先见之惊起神曰吾杂罗山神也今从府主求一牛爲食能见祭乎祭吾当祐汝奉先对曰神既有请诚不敢违然格令有文杀牛事大请以羊豕代牛可乎神怒曰惜一牛不以祭我不祐汝其能宰乎因灭于是瘴疠大起月余不息奉先疾死其家二十口亡尽　灵蛇山在州南三百八十里　溪水在州东四十里地名石涵内流出从城过直至广南潮州通小船
　　寜化东北六百里二乡武德初爲黄连以地爲黄连洞因以爲名至天寳元年改爲寜化县　铁石山在县一百五十里
　　上杭场州南去八日程接漳州界
　　武平场州西南去计五日程连循州界
　　兴化军
　　兴化军本泉州莆田县地也皇朝太平兴国四年于泉州游洋镇置兴化县并割莆田仙游等县以属焉至八年以游洋镇地不当冲移于莆田县爲军理从转运司杨克之所请也
　　今领县三
　　莆田　仙游　兴化
　　军境
　　东西二百一十五里　南北一百四十五里
　　四至八到
　　新置军未有至西京里数
　　西北至东京六千五百四十二里　东至海七十里南至海四十里　东南至莆田县奉国里大海一
　　百里　北至福州福清县一百五十里　西北至泉州一百八十里　东北至福州三百八十里　西北至福州永泰县一百里　西南至泉州德化县界一百四十五里
　　户
　　旧户载在泉州籍皇一朝户主一万三千一百七客二万六百
　　风俗
　　与泉州同
　　土产
　　与泉州同
　　莆田县旧五乡今六乡唐武德五年分安南县置莆田县属丰州州废属泉州今兴化军之理所　至孝阙唐贞元十三年居人林攅庐于父坟至孝上感甘露下降勅旌表门闾置在县北三里
　　仙游县西八十五里元四乡唐圣厯三年分莆田县置清源县天寳元年八月改爲仙游县大飞山前五里九仙山在县北五里　瀑布山在县东北五里其山峭峻悬崖有瀑布泉千尺而下者
　　兴化县北八十里今三乡随军所置廨在军叙中　百丈溪东去县七十里有山岩百丈水流入福州福清县游洋溪从县前流西入永泰县旧镇因此爲名太平寰宇记卷一百二
　　钦定四库全书
　　太平寰宇记卷一百三
　　宋　乐史　撰
　　江南西道一
　　宣州
　　宣州宣城郡今理宣城县禹贡扬州之域春秋时属吴后吴为越灭属越又为楚所并战国又属于楚为鄣郡之地今湖州长城县西南八十里鄣郡故城是汉为宛陵县地理志云武帝元狩元年改鄣郡为丹阳郡属扬州理宛城即今郡是也至顺帝又改为宣城郡按吴书云孙皓以何植为牛渚都督而御晋后晋平吴武帝复移郡于此郡城即晋桓彛所筑又桓元传云元居南州大筑齐第以郡在国南故曰南州宋如之齐改为南豫州郡志云梁承圣元年复江南南豫州郡不废歴梁陈之代亦为重镇隋平陈遂省宣城郡仍改南豫州为宣州盖取郡号以为州名炀帝初改州为宣城县唐武徳三年杜伏威归顺置宣州总管府分宣城置懐安寜国二县六年陷辅公祏七年贼平改置宣州都督督宣濳猷池四州【阙】　年废桃州以绥安来属省懐安寜国二县宣州领宣城绥安二县八年废南州以当涂来属废猷州以泾县来属九年移扬州于江都以溧水丹阳来属贞观元年罢都督府废池州以秋浦南陵二县来属省丹阳入当涂县开元中析置青阳太平寜国三县天寳元年改为宣城郡寳应二年又析太平县置旌徳乾元元年复为宣州永泰元年割秋浦青阳至徳三县置池州宣州自后为寜国节度皇朝因之
　　元领县十　　今六
　　宣城　泾县　南陵　寜国　旌徳　太平
　　四县割出
　　当涂建太平州广徳置军溧水入升州溧阳入升州州境
　　东西四百六十里　南北五百二十里
　　四至八到
　　西北至东京二千里　西北至西京二千三百五十里　西北至长安取潞州路三千一十里　东至湖州三百八十里　南至歙州三百八十三里　西隔江至庐州六百四十三里　北至润州四百五十里东南至杭州四百九十六里　西南至池州三百
　　四十里　西北至和州二百五十六里　东北至长州五百里
　　戸
　　唐开元户一十万九千七百九十皇朝户主三万四千九百二十七客一万二千二十
　　风俗
　　汉书云丹阳郡本属扬州呉地斗宿分野其人巧而少信多女而少男江南卑湿丈夫多夭大抵人性风俗与两浙相
　　人物
　　纪隲字子上丹阳人父亮为尚书令隲为中书令每入朝以屏风隔坐　甘卓字秀思丹阳人卓外如柔弱内实坚正不附王敦　唐刘大贞宣州人
　　土产
　　职方氏其利金锡竹箭畜宜鸟兽谷宜稻　南陵利国山出铜　当涂县界赤金山亦出好铜　纻布绮　五色线毯　绫　塾线绫　纸　绵　笔　绢黄连
