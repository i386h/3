<!-- { "loadSidebar": true } -->
　　弋阳县西一百里十二乡本余干县地属豫章郡后汉建武十六年车骑将军李愔封为赭亭侯食邑于此筑城立亭焉建安十五年孙权分钟陵置鄱阳郡又置葛阳县于赭亭之地以城在葛水之北故名隋开皇九年废上饶入葛阳逾年县失印风俗以为不便表请移于弋阳县以地居弋江之北为名　九子石在弋阳水岸间相去数十步石形如卵　莲镬鄱阳记云弋阳岭上多穴岩宋元嘉中有人见其岩内有三铁镬可容百斛中生莲花他日徃防不知所在　钱仓鄱阳东大山有一石临水如廪髙数丈号曰钱仓户如六尺牀晋太和中有钓人从户过遇石开其钱自出因收得四钱　葛仙观在县东二十里梁大同三年置隋末废按鄱阳记云葛元得道弋阳县北黄石山古坛是也　葛仙公在县东十五里葛元居此求仙山有石桥长二十步有药石臼旁有石井水甚美天寳七年勅置坛洒扫　仙人城在县东四十里山峰壁立髙五十丈形如层城羣仙之室上有池水清冷与药山相对　仙人石桥在县西南三十里按鄱阳记云寳丰山有石亭髙七十余丈傍有石榜桥长五十丈广二丈其山平正古老云是仙人凿石搆桥之处　隠士石室在县南六十里按鄱阳记云有隠士张氏琢石为室形如囷时郡守鄢陵庾翼欲表荐之而不见故号士石室　葛溪水源出上饶县灵山过当县李诚乡在县西二里昔欧冶子居其侧以此水淬剑又有葛元家焉因曰葛水　弋溪水源出上饶县灵山西南从当县太平乡过在县东二十里水口有大石面如镌为弋字　信义水源出建州邵武县从当县太平乡过其水出矿石锻者求之
　　玉山县东北九十里十八乡按县图云本汉鄱阳县界衢山之西鄙也以其懐玉山故为称然他山合沓峻岭横亘溪谷皆邃牙分其流虽步通三衢而水絶干越千峰万拥隈隠不可得而虞也自陈隋以来此为巨奥证圣三年分衢州常山须江二县饶州弋阳县共二十乡为玉山至乾元元年隶信州　上干溪水出县东五里源出懐玊山旧记云溪元干浅秋冬不通舟船故名干溪或谓干字误也又汉书地理志云余干县以水为名本越勾践之西界也韦昭云干越今余干之别名也谓此为上干或以余干之号即因此是也　懐玉山在县东北三十里玉山溪流源于此西流上下沦溪沙溪三水合流名曰上饶江
　　贵溪县东二百里元十乡本汉豫章郡余干之地今在弋阳余干两县之间自北以西地相去濶逺山水回合羣盗潜藏舟行船泝人不自保寖以成俗久而逾逺元嘉元年就贵溪口置贵溪县即今理也　王表岩在县南二里昔有王表率村闾数十家于此岩避乱竟免难洞穴竒絶可容一百余人曾有僧道开创林穴栖泊岩中佛寺已毁今有招真观存　馨香岩在县东五里旧名腥臊岩鄱阳记云昔术士许旌阳斩蛟于此岩下缘此名焉又以板塞岩口防蛟潜通洪州横泉井每至天景澄霁见水底板木存焉后恶其名遂改焉　五面石在县西南七里山东面连接弋阳县铁山南屹然却立最为孤峰削成五面凡有登临者泛贵溪而入至悬处扳萝而上可坐数百人　贵溪山在县南二十里传云谷先生学道之所有五花砖绕坛存焉四面孤悬积翠岩在县西南六十里昔有羽客张镇栖止此山
　　每与仙人接麻姑为期竚望于此故号望姑山　象楼山在县西南八十里兀然独耸如楼阁之状古名石楼山天寳六年勅改为象楼山能兴云雨其山四面悬絶龙虎山在县西南一百二十里两山相峙山峰屹然
　　状如龙虎当溪中流　石鼔在县西五十里有石状如鼔耸出山岭耆旧传云鼓輙自鸣兵气之兆也　石堂在县南一百六十里有石堂中可坐数百人临贵溪水源古老传云是谷先生石堂　竹溪水在县西二十里自县北从归化南流出县西上源数十里皆生苔竹苔痕防晕状如篆琢玉干直可为杖水旁山岭幽映堪为赏玩溪岸竹树防宻因为名焉水入余干县　贵水在县南二里源发于据岭西流入安仁港
　　铅山县西南一百三十里今三乡按上饶记云出铜铅青碌本置铅场以收其利旧在寳山伪唐升元二年迁置鵞湖山郭水西邓田坂即署也至四年于上饶弋阳二县析以为场后升为县皇朝平江南后直属朝廷　铅山在县西北七里又名桂阳山旧经云山出铅先置信州之时铸钱百姓开采得铅什而税一建中元年封禁贞元间置永平监其山又出铜及青碌又有寳山连桂阳山出铜















　　太平寰宇记卷一百七
　　钦定四库全书
　　太平寰宇记卷一百八
　　宋　乐史　撰
　　江南西道六
　　防州
　　防州南康郡理贑县禹贡扬州之域春秋时为吴地战国时属楚秦属九江郡汉髙六年使灌婴畧定江南使为贑县立城以防赵佗今州西南益浆溪故城是也及封黥布为淮南王分江南置豫章郡贑县属焉后立吴王濞时地亦属焉汉地理志贑县属豫章郡后汉书云兴平二年分豫章置庐陵而贑县属焉又吴志云孙皓立庐陵南部此地属焉晋大康三年平吴改庐陵南部为南康郡是也东晋永和五年太守髙珪置城于章贡二水之间义熈七年徙于贑水东梁承圣元年复于章贡间即今城是也宋为南康国梁陈皆为南康隋灭陈改为防州以防化水而名炀帝初州废为南康唐武徳五年平江左置防州天寳元年改为南康郡乾元元年复为防州后唐长兴二年升为昭信军节度皇朝因之
　　元领县九　今十三
　　贑　安逺　雩都　防化　南康　大庾　信丰瑞金　石城　上游新置　龙南新置　兴国新置会昌
　　州境
　　东西八百七十里　南北一千五十里
　　四至八到
　　东北至东京三千三百里　西北至西京三千五百十五里　西北至长安四千一百二十五里取随州路三千一百四十五里　东至汀州一千二百里东至建昌隔越黄土岭总一千八百二十里　南至循州隔越参溪石岭总一千五百里　西至彬州一千一百里　北至吉州四百二十里　东南至潮州一千五百六十七里　西南至韶州隔大庾岭陆路五百五十五里水路七百六十八里　西北至吉州三百六十四里　东北至抚州一千一十里
　　户
　　唐开元户三万七千六百皇朝户主六万七千八百一十客一万七千二百七十六
　　风俗
　　与吉州同
　　人物
　　唐钟绍京防州贑县人性孝小时得菓先进二亲工书直鳯阁为苑总监从宗平内难其夜拜中书侍郎至中书令
　　土产
　　铅　糖　竹梳箱　蜜梅
　　贑县旧十三乡今六乡本汉旧县也属豫章吴録地理志属庐陵郡晋太康地志属南康郡因水以为名防州图经章贡二水合流为贑其间置邑因为贑晋太康末洪水横流忽有大鼓随波而下入葛姥故城众力齐曵蹲而不动卜于其地置县吉遂徙以就焉宋升明初移置贑水东三百歩梁承圣初又迁贑水南阳平陈罢南康即为防州县西仍为州郭贞观中徙于今理　贑水贡水首受雩都县之章水自南康县界二水双流至县合为贑水从县北一百九十二里北入吉州太和县界　黄唐山在县北一百六十三里舆地志云山右六里有石室口方八尺如数十间屋上通天窻下有方榻有二石人巾栉而坐傍有小石室七所相通悉有石人室前时有车马迹春夏草不生无诸毒虫林木繁茂水石幽絶盖灵仙窟宅也山下居人每丙日輙闻山室有笳鼓箫乐之音邓徳明记云有石子如弹圆聚在山角至丙日不复见他日复有其山独立髙一千三百丈相传以石室呼为黄唐庙　赤石山唐天寳六年勅改为玉房山在县东南二十四里南康记云大石连耸灿若舒霞山角多赤石有玉房琼室耆旧相传云宋元嘉年中有人自称安道士者不知何人披巾服褐栖此山中数十年忽失所在其后有人时复见者　玉石山在县北四十里其石色黒唯一片鲜白如玉因为名又南康记云有渔父姓瞿钓于下忽见二年少皎若玊人相谓曰别此来石长殊驶石上有冬桃树及石杖或云昔有人引杖采桃子晋杖今犹存焉　螺亭石山在县东南七十里有大石临水号曰螺亭按南康记云昔有贫女采螺为业与伴侣暮宿此亭忽夜中闻风雨之声见众螺张口乱嘬其肉伴侣惊走贫女乃死明往视之但有因报其家遂殡木滨其冡化为巨石螺殻无数号曰螺亭石山　覆笥山在县东北百四十三里舆地志云山上有石井通泉口广一丈高七丈中有石笥贮玉牒云是王孝子所著书山上有平湖湖中有石雁耆旧相传云秋雁衔芦春鸿遵渚则飞鸣颉颃若候节焉　上洛山在县陆路九十里中有石墨可书又按舆地志云防州上洛山多木客乃也形似人语亦如人分明近则蔵隠能砍杉枋聚于高峻之上与人交市以木易人刀斧交关者前署物枋下却走避之木客寻来取物下枋与人随物多少甚信直而不欺　龚公山在县东北一百八十里其上竒峰翠巚前后连延萝木泉石左右襟带昔有隠士龚亳栖此因以名焉　马脊冈在县北陆路四百里南康记云傍山临水形如马脊上有台榭遗迹云是陆贾説尉佗行次所止　贡水源出雩都县新乐山从东南流入县界径州西北流八十里至县郭东北二十里与章水合流　章水源出大庾县界聂都山从南康县东北流合西扶良热等水流三十里入县郭与贡水合焉　龙翕穴在汶山观东二百歩即县东二十六里昔有女道士丘氏于此中峯树下白日升仙　储潭祠在县北二十里南康记云晋咸和二年刺史朱伟率兵赴江州讨苏峻行至此山忽有神人曰余尝弋钓于此百余年帝以我司此山水府君幸能为立祠宇当有报焉伟即为置庙山下江山回洑濬而成潭故名曰储潭居庙及至建业果有功百姓祈祷于今不絶　空山祠晋咸康五年太守庾恪于山西麓中建立神庙厯代祈雨最有灵应按郡国志云空山在县南山多材木果食物一郡皆资此山虽名空山其出物百倍于他山葛姥祠在县东北五里舆地志云葛姥者汉末避黄
　　巾贼出自交趾资财巨万僮仆数千于此筑城为家没后有灵异人立祠祈祷　路嗣恭生祠在县南三里唐大厯九年岭南将军舒晃反嗣恭统五岭兵讨斩晃于岭南师之所处人不疲劳为置生祠以显遗爱
　　安逺县南七百里旧三乡今五乡梁大同十年置安逺县隋开皇中废其后雩都县以地僻人稀每有赋徭动逾星岁建中三年勅史路应奏请祈雩县三乡并信丰一里再置　归美山在县西南三百里髙一十四文南康记云山四面险峻自然有石城髙数十丈周回三百歩又有石峡左右髙五六十丈迥若双阙其势入云有古石室色如黄金号为金室有鹖鸟形色鲜洁自爱毛羽其只者或浴监水向影悲鸣自絶山顶有杉枋数百片髙危悬絶非人力所及焉　欣山在县南四十里其山一十二面髙五百丈山有莲花池水及石室石牀橘树异竹一水南流入循州雷乡县　安逺岭在县东南二百五十里　亷水源出欣山连东北流去县西北五里与县前上林水合流古传饮此水令人亷洁因名亷水　安逺水源出欣山在县东南八十里水南流入循州雷乡县
