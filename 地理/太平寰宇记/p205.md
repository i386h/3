<!-- { "loadSidebar": true } -->
　　东女国西羌之别种也以西海中有女国故称东女国俗以女为王东与茂州党项接东南与雅州接界隔罗女蛮及白狼夷有八十余城王之所居名康延川中有弱水南流用牛皮为船以渡户四万余众女王号为宾就在外官僚并男夫为之王死即于王族求令女立之无簒夺所居皆起屋王至九重国人六重王服青毛绫裙下领衫其袖委地重妇人轻丈夫文字同于天竺以十一月为正每至十一月令巫者赍酒殽诣山上散糟麦于空大咒呼鸟俄时有鸟如鸡飞入巫者懐中剖其腹而视之有一谷来嵗必登若有霜雪必多异灾其俗因之名为鸟卜唐武德中女王汤傍氏始遣使贡方物自永徽七年至于天寳元年朝贡不絶贞元九年其王汤立悉与哥隣国董卧庭白狗国王罗陁忽逋租国王弟邓吉知南水国王侄薛尚悉曩弱水国王董辟和悉董国王汤悉赞清逺国王苏唐磨咄霸国王董藐蓬各率其种落诣劒南西川乞内附其哥邻等国皆散居西山弱水王即唐初女国之弱水部落其悉董王旧皆分隶边郡祖父例授将军中郎果毅等官自中原多故皆吐蕃所役属其部落大者不过三千户各置县令十数人理之土有丝絮嵗输吐蕃至是立悉与之同盟相率献欵兼赍天寳中国家所赐官诰三十九通以进节度使韦臯处其众于维霸保等州给以粮种耕牛咸乐生业立悉等数国王自来朝召见麟德殿授立悉银青光禄大夫归化刺史邓吉知试太府少卿兼丹州长史薛尚悉曩试少府少监兼霸长史董卧庭行至绵州卒赠武德州刺史命其子罗利为保宁都督府长史袭哥邻王立悉妹乞悉漫颇有才智从其兄来朝封和义郡夫人其大首领董卧卿等皆授以官俄又授女国王兄汤厥银青光禄大夫试大府卿清逺王弟蘓厯颠银青光禄大夫试卫尉卿南国王薛莫庭及汤悉赞董藐蓬女国唱后使汤佛庭美玉钵南郎唐并授银青光禄大夫试太仆卿其时西山松州生羌等二万余口相继内附其黏信部落主梦葱龙诺部落主辟忽皆授试卫尉卿立悉等并赴明年元防讫赐以金帛各遣还至八月召韦臯统押羌蛮及西山八国使其部落至今犹代袭刺史等官然亦潜通吐蕃故谓两面羌也
　　哀牢国
　　哀牢国后汉通焉其先有妇人名沙一居于牢山尝捕鱼水中触沈木若有感因孕十月生子男十人后沈木化为龙出水上沙一忽闻龙语曰若为我生子今悉何在九子见龙皆走独小子不能去背龙而坐龙因防之其母鸟语谓背为九谓坐为隆因名曰九隆后牢山有一夫一妇复生十女九隆兄弟娶之为妻后渐相滋长种人皆画其身像龙文衣皆着尾九隆死代代相继乃分置小王徃徃邑居散在谿谷絶域荒外山川阻深生民以来未尝交中国后汉光武建武中其王贤栗等遂率种人户二千七百七十诣越巂太守郑鸿降求内属帝封贤栗等为君长自是嵗来朝贡明帝永平中哀牢王栁貌遣子率种人内属其称邑王者七十七人户五万一千八百九十四南去洛阳七千里明帝以其地置哀牢博南二县今云南越巂之西割益州郡西部都尉所领六县【注】后汉六县谓不韦巂唐比松叶榆耶龙云南并今云南巂西○合为永昌郡【注】即今云南郡○始通博南渡兰仓水【注】华阳国志云博南县西山髙三十里越之度兰仓水行者苦之歌曰汉德广开不宾度博南越兰津渡兰仓为他人后永昌太守郑纯为政清洁化行夷人与哀牢约邑豪嵗输布贯头衣二领盐一斛以为常赋夷俗安之唐麟德元年五月于昆明之梇栋川置姚州都督每年募兵五百人镇守路越山险死者甚众蜀州刺史张柬之表论其弊曰臣窃按姚州者古哀牢之旧国絶域荒外山髙水深自生人以来迄于后汉不与中国交通前后唐防开夜郎滇莋而哀牢不附至光武季年始请内属汉置永昌郡以统理之乃收其盐布氊罽之税以利中土其国西通秦南通交趾其竒珍异寳进贡嵗时不缺刘备据有巴蜀常以甲兵不充及备死诸葛亮五月渡泸收其金银盐布以益军储使张伯岐选其劲以増武备故蜀志称自亮南征之后国以富饶甲兵充足由此言之则前代置郡其利颇深今盐布之税不供珍竒之货不入戈防之用不实于行伍寳货之资不输于大国而空竭府库驱率平人受役蛮夷肝脑涂地臣窃为国家惜之昔汉以得利既歴博南山涉兰仓水更置博南哀牢二县蜀人愁怨行人作歌曰厯博南越兰津渡兰仓为他人葢讥汉贪珍竒盐布之利而为蛮夷之所驱役也汉获其利人且怨歌今减耗国储费用日广而使陛下之赤子身膏野草骸骨不归老母幼子哀号望祭于千里之外于国家无丝发之利在百姓受终身之酷臣窃为国家痛之徃者诸葛亮破南中使其渠率自相统领不置汉官亦不留兵镇守人问其故亮言置官汉夷杂居猜疑必起留兵运粮为患更重忽若反叛劳费更多但粗设纪纲乆自然定臣窃以亮之此防妙得羁縻蛮夷之术今姚府所置之官既无安边静寇之心又无诸葛亮且纵且擒之技唯知诡谋狡筭恣情割剥贪叨刦掠积以为常扇动酋渠遂成朋党析支谄笑取媚求悦拜跪趋伏无复慙耻怒提子弟笑引凶愚聚防蒱博一掷累万逋逃中原亡命有二千余户见散在彼州专掠夺为业姚州本龙朔中武陵县主簿石子仁奏置其役长史李孝让辛文恊并为羣蛮所杀前朝遣郎将赵武贵讨击贵及蜀兵应时败破噍无遗又使将军李义总等徃征郎将刘惠基在阵战死其州遂废臣窃以诸葛亮置官留兵有三不易其言遂騐至垂拱四年蛮郎将王善寳昆州刺史爨干福又请置州奏言所有课税自出姚府管内更不劳扰蜀中及置州后録事叅军李陵为蛮所杀延载中司马成琛奏请于泸南置镇七所遣蜀防守自此蜀中骚扰于今不息且姚府总管五十七州巨猾逰客不可胜数国家设官分职本以化俗防奸无耻无厌狼籍至此今不问夷夏负罪并深见道路刦杀不能禁止臣恐一旦惊扰为祸转大伏乞省罢姚州使隶巂府嵗时朝觐同之番国泸南诸镇悉费于泸比置关百姓自非奉使入番不许交通徃来増巂府兵选择清洁宰牧以统理之臣愚以为穏便疏奏则天不允
　　土俗物产
　　九州记云哀牢人皆儋耳穿鼻其渠帅自谓王者耳皆下肩三寸庶人则至肩而已土地沃美宜五谷桑知染彩文绣有兰干细布【注】兰干獠言纻也○织成文章如绫锦有梧桐木叶绩以为布【注】广志云梧桐有白者剽国有梧木其华有白毳取毳淹渍缉以为布○幅广五尺洁白不受垢汚先以覆亡人然后服之有濮竹其节相去二丈地出铜铁铅锡金银光珠琥珀水晶琉璃轲虫蚌珠孔雀翡翠犀象猩猩貊兽【注】山海经云猩猩如人名常据华阳国志曰永昌郡有猩猩能言取其血可以染朱剡荀卿子曰猩猩能言笑淮南万毕术曰妇终知来猩猩知徃注云并神兽也郦元注水经云武平郡封溪县有兽名猩猩猿形人面毛身黄姿顔端正善学人语闻者无不酸楚太原王纲着传云阮研曽使封溪见邑人説猩猩好酒及履里人置之山谷常行路数百为羣见酒物等知人设张取之此兽甚灵先知其人祖父母名而骂曰奴杀我舍尔去也既去复还因相呼曰试共尝酒及饮乃甘其味逮乎醉皆擒之无遗逸遂置槛中随其所饮饲之将烹索其肥者乃自推择泣而遣之又礼记云猩猩能言广志云猩猩惟闻其啼不闻其言语出交趾郡封溪县按前代永昌郡即今云南郡武平郡即今之安南府并封略之内若谓其灵而智不因人教而解人语殊为竒异秦汉以降天下一家即岭南能言鸟及驯象西域献汗血马皆载之史传以为竒物复广异闻声教逺覃如越裳白雉之故彰示后代即猩猩不劣于鸟象何为独无献乎获之以充口实则致之不难也王莽置汉孺子于四壁中禁人与语及长不能名六畜猩猩若非灵异自解人语即须因教方成又不可容易而充庖也是知诸家所説不加考覈递相祖述佑以为广志尤足徴矣血染朱剡遍问商旅元无此事故详述之也
　　焦侥国
　　焦侥国后汉时通焉故后汉书云明帝永平中西南夷焦侥贡献是也安帝永初中永昌外徼焦侥种夷陆等三千余口举内附献象牙水牛封牛其长三尺穴居善防泳鸟兽惧焉其地草木冬落夏生
　　禅国
　　禅国【注】音坛后汉时通焉和帝永元中其国王雍由调遣译奉国珍寳和帝赐金印紫绶安帝永寜初复遣使朝贺献乐及幻人能变化吐火自支解易牛马头又善跳丸数乃至十自言我海西人海西即大秦也禅国西南通大秦明年元防安帝作乐于廷封雍由调为汉大都尉
　　西爨国
　　西爨国南寜之渠帅梁时通焉自云本河东安邑人七叶祖事晋为南寜太守属中国乱遂王蛮夷梁元帝时南寜州刺史徐文威徴诣荆州有爨瓒者遂据南寜之地延袤二千里俗多华人有震翫统其众隋开皇初遣使朝贡文帝命韦冲将兵镇戍置恭恊昆三州未几复叛遣史万嵗击之所至皆破至西洱河滇池而还震翫惧入朝文帝诛之诸子没为奴唐武德中拜翫子达为昆州刺史令持其父尸归葬本乡段纶又遣俞大施至南寜谕之部落归欵三年七月遣使贡方物
　　昆弥国
　　昆弥国一名昆明西南夷也在爨之西洱河为界即叶榆河也其俗与突厥畧同相传云与匈奴本兄弟国也汉武帝得其地入益州部其后复絶诸葛亮定南中亦所不至唐武德四年巂州治中吉伟使南寜因至其国谕之至十二月遣使朝贡其使多由黔中南路而至贞观十九年四月右武将军梁建方讨蛮降其部落七十二户十万九千遣使徃西河降其首领十人并数十百部落大者五六百户小者三百户无大君长数十姓以杨李赵董为名家各擅一州不相统摄自云先本汉人有城郭村邑自夜郎滇池以西皆云庄蹻之余种也其土五谷与中夏同以十二月为嵗首
　　尾濮国
　　尾濮国一名木濮汉魏以后在兴古郡今云南郡西南千五百里徼外又扶南土俗传云拘利东有蒲罗中人有尾长五六寸其俗食人按其地并西南蒲罗葢尾濮之地名也
　　土俗物产
　　其人有尾长三四寸欲坐辄先穿地为穴以安其尾折便死居木上能食人又噉其老者人惟识母不识父其父有宾客代老以供厨故宾婚有日老者必死其地有稷及陆稻多盐井有犀象兵有弓矢甲铠以赤猱猴皮加垂锡珠翠羽为冠帻
　　木绵濮
　　木绵濮土有木绵树多叶又生房甚繁房中绵如所作其大如卷【注】音拳
　　文面濮
　　文面濮其俗劖面而以青葢之【注】劖音防
　　赤口濮
　　赤口濮在永昌南其俗折其齿劖其唇使赤又露身无衣服
　　折腰濮
　　折腰濮其俗子皆折其腰
　　黑僰濮
　　黑僰濮在永昌西南山居耐勤苦其衣服妇人以一幅布为裙或以贯头丈夫以谷皮为衣其境出白蹄牛犀象琥珀白金桐华布又诸濮之域皆出楛矢尔雅云南至于濮铅周书王防篇卜人丹砂注云卜人西南之夷蛮丹砂所出今按濮人葢卜人也按诸濮与哀牢地相接故附之
　　占城国
