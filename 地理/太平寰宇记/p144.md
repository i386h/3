<!-- { "loadSidebar": true } -->
　　歴阳县元十二乡今八乡本汉旧县也南有歴水故曰歴阳九江都尉居之属九江郡后汉为扬州刺史所理之地　鸡笼山在县西北三十五里淮南子云麻湖初陷之时有老母提一鸡笼以登此山因化为石今山石状如鸡笼因名之　六合山梁武登此山以望六合故名　梁山在县南七十里俯临江水南对江南之博望山宋书云孝武帝大明七年祀梁山大阅水军于中江是日有白雀二集华葢有司奏请改元为神雀帝不许因立双阙于梁山又侯景之乱梁将王僧辩军次芜湖与景将侯子鉴战于梁山大破之江东岸有博望山属姑熟二山隔江相对望之如门南朝谓之天门山两防山顶各有城并将军王元谟所筑自六代为都皆于此屯兵扞御　横江浦在县东南二十六里建安初孙防自夀春欲经畧江东扬州刺史刘繇遣将樊能于縻屯横江孙防破之于此对江南防之采石往来济处隋将韩擒虎平陈自横江济亦此处也　当利浦在州城东十二里本名扬浦晋龙骧将军王濬平吴水军扬防顺流于此而下王浑以旗招不住濬报云风利不得泊遂先入石头山后因以当利为名　沸井和州图云郡有沸井一所在郡西一百步古城内　洞口浦魏将曺休张辽伐吴至此吴军相望注水经云江水左列洞口　巢湖东石梁禹为理水之门故置之今又俗名项口是也　麻湖亦古歴阳城之城地在县西三十里源出桑山淮南子云歴阳之郡一夕反而为湖晋地理志云汉明帝时歴阳沦为麻亦古歴阳城之城地在县西三十里源出桑山淮南子云歴阳一夕反而为湖在明帝时谬矣麻湖与皇后潭包为一湖分而自殊矣　歴阳湖郡国志云昔有一书生过一姥姥待之甚厚生语姥曰此县门前石龟眼赤血出此地当防为湖母后数往之门吏问姥姥具以对吏因以朱防龟眼姥见遂走之西山顾城遂陷为湖今湖中有明府鱼婢鱼奴鱼　濡须坞在县西南一百八十里南临须水状如偃月汉建安十七年吴闻曺公将来因筑此坞吴録云初欲夹水立坞诣军皆曰上岸击贼洗足入舟何用坞为吕防曰兵有利钝战无百胜如有邂逅步骑蹙入不暇及水岂得入船乎权曰善遂筑坞曺公不能下而退陆士衡辩论曰濡须之战临川拥鋭即此处也　平疴汤在州北四十五里此汤能愈疾故曰平疴有碑存　彭祖宅按列仙传云歴阳有彭祖宅祷祈风雨应期而至
　　乌江县东北四十里旧十五乡今四乡本秦乌江亭汉东城县地项羽败于垓下东走至乌江亭舣船待羽处也魏黄初三年曺仁据乌江以讨吴晋太康六年始于东城界至乌江县隋为乌江郡　四隤山在县西北七十五里项羽既败垓下东走至东城所从惟二十八骑汉兵追者数千羽乃引骑回四隤山而为圆阵即此山也项亭汉书云汉军追羽至东城乌江亭长舣船待之
　　即此今有庙在县南三里史记云身死东城是也　江水经州城北下五里与上元县分中流为界　乌江浦在县东四里　安阳渡在县东北八十一里与上元县对界　包浦与隂塘水同入皇后湖湖即东连包浦西翼潭湖
　　含山县西南五十五里元十二乡今四乡本晋龙元县也晋太兴二年元帝置今县南有龙元村建元初又立防县周天和元年并入歴阳至唐武徳六年改置含山县八年废焉长安四年又置改为武夀县神龙元年改为含山县以县境众山为名曰含山县　大岘山在县西北一十三里按郦道元注水经云滁水东经大岘山西北流大岘亭即此山也齐东昏之末裴叔业据夀春叛附元氏东昏遣萧慤往大岘拒之是其所也　祷应山本名白石山在县西南八十里列仙传云歴阳有彭祖石室今山下有洞口初俯偻而入约十步乃渐髙广莫知逺近又有二石龙鳞皆成即彭祖所居之室洞出钟乳常有石燕飞集唐开元二十年敇禁采樵赐名祷应山大厯中有道士商栖霞歴阳人也居此絶粒三十年余身轻若飞　新妇港在县南一百七十里源従东闗来经当涂界二十里入大江昔有人居此江口新妇至孝故以为名　斗米迳水在县西南八十里按旧经歴阳豪杰李子建当隋末杜伏威之起従伏威守城伏威兵戍栅口欲开路运粮以救军食时子建请于东闗下开沟通黄港陂入歴湖率都下人各赍米一斗就功米尽径成馈运无阙故谓之斗米径废龙元县在县东南四十里舆地志云旧属谯国周大象元年拓定江淮并入歴阳依旧为龙元县陈平后以其地还歴阳唐分歴阳为含山县比属焉　东闗在县西九十里按舆地记云南谯郡郸县界有巢湖湖东南有石梁凿开渡水名东闗古老相传夏禹所凿髙峻崄狭实守扼之所吴魏相持于此南岸吴筑城北岸魏置栅　魏武帝祠在县西南九十里按魏志建安十八年曺公侵吴楼船东泛巢湖将逼厯阳至濡须口登东闗以望江山后人因立祠焉　江水在县南一百七十里
　　楚州
　　楚州淮隂郡今理山阳县禹贡扬州之域春秋时属吴越春秋云吴将伐齐自髙陵掘江通淮即是此处　战国属楚史记云越已灭吴而不能正江淮北楚乃东侵广地至于泗上今泗州是也秦并楚置三十六郡葢属九江郡即射阳县之地汉书地理志云射阳属临淮郡下邳国自魏至西晋俱为临淮广陵二郡地东晋为重镇元帝以刘隗屯守穆帝时中郎将荀羡北讨云旧淮隂镇帝形都要水陆皆通易以观衅沃野有开殖之利方舟运漕无他屯阻乃营立城池焉宋书郡国志并记云安帝义熙元年省射阳县分广陵之盐城地立山阳东城东城在乡三县为山阳郡属南徐州宋因之郡国云此对清泅临淮守险有平阳石龟田稻丰饶义熙中侨立兖州为重镇梁初得之寻入后魏又为山阳郡隋初郡废为楚州炀帝初州废以地并入江都郡唐武徳四年臧君相归附平立为东楚州领山阳安置盐城三县八年废西楚州以盱眙来属仍去东字天宝元年改为淮隂郡乾元元年复为楚州后唐天成三年升为州化军莭度州显徳五年平淮南降为防御州皇朝为圑练州
　　元领县五
　　山阳　淮隂　宝应　盐城
　　一县割出
　　旴【入泗州】
　　州境
　　东西四百七十六里　南北二百七十里
　　四至八到
　　西北至东京二千二百五十五里　西北至西京一千六百七十里　西北至长安二千五百三十里东至海二百一十五里　东至【阙】
　　南至扬州三百里　西至泗州傍淮路二百二十里北至连水运路至海四百一十五里　北至淮七
　　十里　东南至泰州界八十里海陵县是也　西南至招义四百二十里　西北至泗州二百六十二里东北至【阙】
　　东北至淮口入海水路一百八十里
　　户
　　唐开元户一万四千七百四十八皇朝户主一万五百七十八客一万一千八百三十九
　　风俗
　　汉书地理志楚俗同扬州
　　姓氏
　　【阙】

　　人物
　　韩信淮隂人
　　土产
　　丝　绢　赀布　淮白鱼
　　山阳县元九乡今四乡本汉射阳县地在射水之阳故曰射阳汉髙祖封刘纒为射阳侯晋熙元年省射阳县置山阳郡属滁州又立阳县以焉以境内有地名山阳因名郡戴延之西征记云山阳津名　山阳汉吴王濞反于广陵山阳王率众于此拒之因名山阳以旌忠也石龟山郡国志云山有石龟游因名之今山下有邓
　　艾筑城存　茶陂按淮隂图经云县南二十里有茶陂淮水郦元注水经云淮水之防即城角也左右两川
　　翼夹之二水入之即谓泗口也　防沟水南自安宜县界流入吴越春秋云吴将伐齐北霸中国自广陵掘江通淮运粮之水路也　南昌亭在县西三十里史记云韩信布衣时従南昌亭长寄食亭长妻患之乃晨炊蓐食餐时不为具食信竟絶之信为楚王都下邳信至国召亭长赐钱百万曰公小人也为徳不卒　都梁宫帝置以避暑　公路浦淮口是也昔术向九江将奔谭路出斯浦因名之　淮阳城故城注水经云淮水又东经淮隂县故城北临淮水汉书髙帝六年封韩信为淮隂侯者韩信去下邳而钓于此处今城东二塜西漂母墓也昔漂母食于淮隂信为楚王于下坯立塜増坟以报母也东塜郡信母墓巴汉髙祖庙在县西四十五里惠帝元年令郡诸侯正立髙祖庙至今尤存射阳湖在县东南八十里汉书广陵王胥有罪其相胜之奏夺王射陂即此也今谓之射阳湖与盐城宝应三县分湖为界大厯三年与洪泽并置官屯自后所収嵗减今并亭废　故仓城东南接州城隋文帝初将伐陈因旧城新筑储葢军粮有逾百万迄于大业末年恒有积谷隋乱荒废
　　淮隂县西五十里旧七乡今四乡本汉旧县属临淮郡宋于此置北兖州后废隋开皇三年又置淮隂县　浊水今谓之山阳浊东南州郭西北流经县地流入淮即古之防沟昔吴王夫差将伐吴北霸中国自广陵掘江连淮以通粮运旧水道屈曲多诸梁埭隋文帝重加修掘通利焉　韩信城信本此县人其家宅处所并存后受为侯因筑此城　淮水在县西二百歩　枚乗宅墓在县南二百歩赵嘏诗云家在枚旧宅边即此也　白塘水在县南九十五里故老云邓文平吴时修此塘置屯四十九所灌田以充军储　淮阳娑罗树碑在县南二百歩海州刺史李邕文并书　盐渎汉书淮隂盐渎属临淮郡
　　宝应县南九十里旧十四乡今六乡本安宜县梁氏志云本汉安平县属陵郡唐武徳四年于此立仓州领安宜一县七年州废县楚州肃宗末以获天宝因改为宝应县　宜溪在县界古安宜邑因此溪为名　白水陂在县西八十五里邓艾所立与旴眙县破釡塘相连开八水门立屯溉田一万二千顷大业末破釡塘壊水北入淮白水塘因亦竭涸今时雨调通尤得灌田　射阳湖在县界六十里中流与盐城分界　箕山在县东六十里　得宝记按楚州刺史郑辂撰记云开元中有李氏女子嫁贺若氏既寡为尼名真如家于巩县天宝元年七月七日有五色云自东方而来云中有人引手援以一囊令宝之及天宝末真如流寓安宣县肃宗元年建子月十八日夜真如忽见皁衣二人引去东南淹至一城楼观严饰见天帝谓曰下界丧乱杀气腥秽逹于诸天莫若以神宝压之乃授以第二宝复谓真如曰前所授汝小囊有宝五人臣可得见之今者八宝惟王者所宜见真如具以闻官建己月上达肃宗方疾视宝促召代宗谓曰汝自楚王为太子今上天宝赐于楚天祚汝已自改号宝应元年升楚州为上州县为望县改安宜县为宝应真如所居之地得宝河壖髙厰境物润茂为六合县尉崔珵所居两堂之间西域湖人过尝望而瞻礼也八宝一曰如意宝珠二曰红靺鞨三曰琅玕珠四曰玉印五曰皇后采桑钩二枚六曰雷公石二枚其五曰宝一曰元黄天符二曰玉鸡三曰谷璧四曰王母玉环二枚
　　盐城县东南二百里元四乡本汉盐渎县属临淮郡晋安帝更名盐城县伪唐割属泰州皇朝太平兴国三年却割还楚州海水阮升之南兖州记云上有南兖州盐亭一百二十三所县人以鱼盐为业畧不耕种擅利巨海用致饶沃公私商运充实四逺舳舻往来恒以千许此吴王所以富国强兵而抗汉室也　射阳湖在县西北一百二十里濶三十丈通海三百里预五湖之数也
　　盐城监
　　盐城监古之盐亭也歴代海岸煎盐之所元九场伪唐以为盐城周显徳三年平江淮之后因之不改焉盐场九所在县南北五十里至三十里俱临海岸
　　五祐　紫庄　南八游　北八游　丁溪
　　竹子　新兴　七惠　四海






　　太平寰宇记卷一百二十四
　　钦定四库全书
　　太平寰宇记卷一百二十五
