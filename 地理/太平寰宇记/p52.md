<!-- { "loadSidebar": true } -->
　　夏州朔方郡今理朔方县禹贡雍州之域春秋及战国时属魏秦并天下属上郡汉分置朔方郡故武帝纪曰元朔二年遣将军卫青李息出云中至高阙遂西至符离収河南地置朔方五原郡按地理志朔方理三封属并州部莽曰沟搜是也汉之三封县今在长泽县有三封故城是自汉至今常为闗中之根柢西晋亦为朔方郡后赫连勃勃据之僭称大夏蒸沙以筑其城号为统万按十六国春秋録云鳯翔元年勃勃下书发岭北夷十万人于朔方水河北黒水之南营起京城以一统天下君临万国为意故立名其城土白而坚南有亢敌峻崄非人力所攻迄今雉堞虽久崇墉若新至后魏始光元年为太武所灭置统万镇孝文太和十一年改置夏州西魏置化郡至隋开皇初复为夏州炀帝初复为朔方郡唐贞观二年平凉师都为夏州都督府领夏绥银三州其夏州领徳静岩银寕朔长泽四县其年改岩银为朔方县七年于徳静县置长州都督府八年改白开州为化州十年废化州及长州以徳静长泽二县来属天宝元年改为朔方乾元元年复为夏州至五代陷于蕃皇朝太平兴国八年归顺今为定难军节度
　　元领县四　今三
　　朔方　寕朔　徳静
　　一县割出
　　长泽入宥州
　　州境
　　东西二百一十五里　南北七百五十里
　　四至八到
　　东南至东京一千四百八十里　东南至西京一千六十里　东南至长安一千五十五里　东至银州二百里　南至延州三百八十三里　西至灵州五百五十里旧记云西至延州三百里　北至黄河八百里旧记云至安北府八百里　东南至绥州四百里　西至庆州五百九十一里　东北至胜州九百里　西至丰州七百五十里
　　户
　　唐开元户九千二百皇朝管汉户二千九十六蕃户一万九千二百九十
　　风俗
　　汉武帝好大喜功开边置多从闗中贫民或报怨犯法者以充牣其中故习俗颇殊地广人稀逐水草蓄牧以兵马为务酒醴之防上下通焉
　　人物无
　　土产
　　角弓　氊　苏　麻布　羊　马　駞　苣霜虀有乞物鱼　葱味辛
　　朔方县四乡本汉县汉末废后魏真君六年更名巗银县属化政郡隋开皇三年废化政郡以岩银县属夏州唐贞观三年改为朔方县　统万城水经注赫连勃勃于无定河北黒水之南筑北城勃勃书曰今城都已建宜立美名朕方统一天下君临万国宜以统万为名其城土色白而牢固有亢敌峻崄非人力可攻郦元云统万城蒸土加工雉堞虽久崇墉若新其城南门曰朝宋北门曰平朔东门曰招羌西门曰服凉其子城在罗城东门曰鳯阳本有三门夷人多尚东故东向门　真珠楼通天楼皆勃勃建在城内　呉城在县北一百二十五里赫连昌因山所筑隋置吴城镇后废　什贲故城在县理北即汉朔方县故城诗所谓王命南仲城彼朔方是也汉武帝元朔二年収河南地置朔方五原使校尉苏达筑朔方公孙数諌以为疲中国以奉无用之地愿罢之使朱买臣难废十防不得一由是卒城之自汉至今常为闗中根柢　黄河西自灵州懐逺县界流入　契呉山在县七十里十六国春秋赫连勃勃北游契呉而叹曰美哉斯阜临广泽而带清流吾行地多矣自马岭已北大河已南未有若斯之壮丽雕山连亘郡界　无定河一名朔方水亦曰奢延水源出县南即汉李陵失利于此河之外　乌水旧名黒水以周太祖讳名曰乌水源出县北平地亦契呉之防水按注水经云朔方县有蒙水合金河而流是也茄芦水
　　寕朔县东南一百二十里二乡亦汉朔方县地后周武帝于此置朔方县属化政郡隋开皇三年罢以县改属夏州唐武徳六年于此立南夏州贞观八年废　三交城按赫连勃勃夏録云龙升五年秋九月勃勃率众来拒十一月战于青石北原秦师败绩降其众四万获戎马二万匹因筑此城　贺兰山在县东北三十里秦长城在县界
　　徳静县东北一百里二乡亦汉朔方地按其地在县西北按今朔方县界有什贲故城是也后周建徳二年于此置弥浑县以县南有弥浑水为邑名又立六胡州在邑之北隋开皇三年改弥浑县为徳静镇至大业九年废镇立县仍立朔方　无定河自朔方县界流入长城在县西二里
　　云中都督府党项部落寄在朔方郡朔方县界管小州五合利州思璧州阿史那州绰部州防登州户一千四百三十
　　废呼延州都督府党项部落寄在朔方县界管小州三贺鲁州言州跌州户一百五十五
　　废桑干都督府寄朔方县界管小州四郁射州艺失州毕失州叱畧州户二百七十四
　　废定襄都督府寄治寕朔县界管小州四阿徳执失苏农州防延州户四百六十
　　废达浑都督府延陀部落寄在寕朔县管小州五姑衍歩讫若嵠弹州鹘州低粟州户一百二十四
　　废安化州都督府寄在朔方县界户四百八十三废寕朔州都督府寄在朔方县界户三百七十四废仆固州都督府寄在朔方县界户一百二十四
　　已上八都督府唐朝所置今并废
　　通逺军
　　通逺军本西蕃界灵州方渠镇晋天福四年建为威州仍割寜州木波马岭二镇之至周广顺二年避御名改为环州显徳四年以地里不广人户至简降为通逺军管通逺一县并木波石昌马岭等三镇徴科人户
　　领县一
　　通逺
　　军境
　　东西一十里　南北一百二十里
　　四至八到
　　东南至东京约三千里　东南至西京一千六百八十里　东至东原棱蕃部界三里　西至甜水堡蕃部界五里　南至木波镇界四十里　北至灵武路乌仑寨三十里元无汉户四面并是蕃部　东南至蕃部独家族一十五里　西南至蕃部掶利族一十三里　东北至蕃部鼻家族一十里　西北至蕃部傍家族一十五里
　　户
　　皇朝管户主二千七百二十二客二千二百三十五风俗
　　蕃汉相杂
　　土产
　　生甘草　土山并无果木
　　通逺县无乡以四镇管人户与州同置在郭下　咸河从土桥归徳州同家谷三处发源来咸苦不堪　甜河在城西从蕃界部鼻家族北界来供军城人户　古长城去城一里秦长城是也　古太州在军西北二里
　　保安军
　　保安军本延州之古栲栳城唐咸亨年中曽驻泊禁军于此至贞元十四年建为神防军寻改为永康镇属延州扼截蕃界迨至皇朝太平兴国二年升为保安军管三镇一十九寨
　　军境
　　东西一百里　南北一百九十里
　　四至八到
　　东至东京一千七百一十里　东至西京一千三百五十里　东南至长安六百里　东至蕃部末族七里至延州金明县界七十里　西至蕃部悉逋族一十里至庆州金汤镇界三十里　南至延州敷政县界一百一十里至延州一百五十里　东北至蕃部厥族一十里至宥州八十里
　　户
　　皇朝管户主七百一十四客二百七十
　　风俗
　　蕃汉户相杂
　　土产
　　羊　地寒霜早不宜五谷
　　吃莫河在军北一十里源出蕃部吃莫川南流至军地四十六里入洛河不胜船筏　圣人道在军城东七里从蕃界末家族来经军界一百五里入敷政县界即赫连勃勃起自夏台入长安时平山谷开此道土人呼为圣人道
　　太平寰宇记卷三十七
　　钦定四库全书
　　太平寰宇记卷三十八
　　宋　乐史　撰
　　闗西道十四
　　绥州　银州　振武军废　麟州　胜州废府州
　　绥州
　　绥州上今理防泉县禹贡雍州之域春秋白翟所居七国时属魏秦为上郡防恬将兵于此公子扶苏监之处是也在汉为雕隂县地高帝元年项羽立董翳为翟王七月废后为上武帝徴六郡良家子上郡即其一也后汉末荒废年乆俗是稽胡又赫连勃勃部落所居后魏明帝于此置上郡废帝元年郡内分置绥州今延绥等州并为右部都尉理隋开皇初郡废而军如故炀帝初改绥州为上州寻废州置雕隂以西南有雕隂山复汉县名唐武徳三年遂于延州丰林县置绥州总管府管西河南平北基银云真上珍北吉匡龙等十一州其绥州领上大斌城平绥徳龙泉延福五县六年移治所于延州县界七年又移治城平县界魏所废城平贞观二年平梁师都罢府移州治上县其城则据山四面甚险真边陲之郡也天宝元年改为上郡乾元元年复为绥州自唐末蕃冦侵扰所管五县并废或防在蕃界亦无乡里其民皆蕃族州差军将徴科
　　元领县并废　绥徳　龙泉　城平　延福　大斌
　　州境
　　东西一千里　南北【阙】　里
　　四至八到
　　东南至东京一千七百四十里　东南至西京一千三百二十里　西南至长安一千里　东至石州界黄河一百三十里河上有孟门闗东去石州九十五里　西南至延州三百四十里　北至夏州三百六十里　西北至银州一百六十里　西至夏州四百里　东南至隰州石楼县西北黄河为界一百五十里　东北至银州二百四十里
　　户
　　唐开元户一千七百一十五皇朝管主客户二千八百八十五
　　风俗
　　与夏州同
　　土产
　　胡女布贡　蜡烛贡
　　废龙泉县四乡本秦肤施县二汉同后魏废帝元年于此置上县取郡为名隋开皇三年上县属绥州唐天宝元年改为龙泉县以陇水为名
　　皇朝见管蕃户　长城一在州西一十五里大力川一在州北二十五里无定河川是蒙恬所筑之遗迹疏属山山海经云贰负之臣曰危危与贰负杀窫
　　窳帝乃梏之疏属山桎其右足反两手与发系之于山西北汉宣帝使人发上郡疏属山于盘石室中得一人徒裸被发反械一足因问羣臣莫能知惟刘向按山海经对宣帝惊异上始重学于是时人竞学山海之説　无定河一名奢延水北自抚寕县界银州入境　州城唐贞观元年筑四面石崖东面高八十尺西面高一百四十尺南面高四十尺北面高一百二十尺周回四里二百步　上郡古城在县东南五十里始皇使扶苏监蒙恬之处　呉皃城在县西北四十里赫连勃勃破刘裕子仪真于长安遂掳其人筑此处以居之　秦扶苏冡在无定河东去州地八里　防恬冢在州之西大力州西上去州二里
　　废城平县西南一百里二乡本秦肤施县地二汉不改后魏神元年于本县西三十里库仁川置城中县隋讳中改为城平县仍自库仁川移于今理今废为城平镇见差蕃人为镇将管蕃户　吉鱼山　阿班山青涧川水已上并在县界　保定岭在县界蕃部族帐内
　　废绥徳县南一百里元二乡亦秦肤施县地二汉不改魏省上郡后魏大统十二年分上郡南郡邱尼谷置绥徳县镇见差蕃人为镇将管蕃内户　旧石城在县东三十里今寛州是也仆射堡在县界　骨悉个堡在县界骨悉个者是胡音　科溪岭在县界蕃部族帐内废延福县南一百一十里元二乡亦肤施县地后魏废帝元年于此置延陵县属抚寕郡隋开皇七年改为延福县此县城据崖三面夐絶攻守颇为邉防险固之所今废为镇差蕃人管蕃户　青防山　洛阳山　横山太和川水并在县界　呉儿城在县南四十里　弥
　　溺堡弥溺者胡语此谷地塞因以为名　同突个堡在县界胡语今葱泽是也堡多此菜　圣佛崖　甬子山定仙岭并在县界　黄河北自抚寕县界流入　故
　　匡州城隋置此州在县西北五十里故城尚存唐武徳六年与六胡州又同置禄山之乱防入蕃界
