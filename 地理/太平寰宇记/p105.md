<!-- { "loadSidebar": true } -->
　　隂平县西一百四十里依旧一十乡本汉梓潼县地按顾野王舆地志晋人流寓于蜀者仍于益州立此隂平郡西魏废帝二年定蜀改隂平为龙安隋省龙安县并为隂平县属始州按三国志邓艾伐蜀自隂平景谷步剑阁道悬车出马迳出江油而至是此地也　马阁山在县北六十里北接梁山西接岷峨昔魏将邓艾伐蜀从景谷路射龙州江油县至此悬崖絶壁乃束马悬车作栈阁方得路通因名马阁山　十八龙山在县西南五十里高千余丈冈峦连属十八垅因以为名十二垅在绵州昌明县界六垅在当县界　马阁水在县北源自龙州江油县大业山下来经马阁山南流入县界又七十一里入梓潼县界便名潼水　龙穴山在县东北五十里亦名龙像岩亦名龙穴山古老相传昔此山有龙鬭死血变为石宋齐于此置龙血戍李膺益州记云龙血东有龙像岩絶壁纳万余丈有四石龙在壁间今犹可騐岩之东北有洞穴莫测深浅泉出其下
　　剑门县东北六十里旧九乡今十一乡本汉梓潼县地诸葛武侯相蜀于此立剑门以大剑山至此有益东之路故曰剑门即姜维拒钟防于此唐圣厯二年分普安临汉隂平三县地于方期故城置县　大剑山亦曰梁山山海经高梁之山西接岷崌东引荆衡王隐晋书张载随父收入蜀作剑阁铭益州刺史张敏见其父乃表天子刻石于剑阁焉又有小剑山在其西三十里故曰此为大剑崔鸿十六国春秋符使杨安伐蜀徐成破二剑是也其山东莎鼻西接绵州凡二百三十一里故左太冲云縁以剑阁也　大剑水小石牛道常璩国志周显王时秦惠王谋伐蜀乃作石牛五头朝防金其后曰牛便金有养卒百人蜀人恱之使使请石牛惠王许之乃遣五丁迎石牛入蜀至静王五年秦大夫张仪司马错等从石牛道伐蜀灭之　剑阁道史记云蔡泽谓范睢曰今君相秦计不下席谋不出庙廊坐制诸侯栈道千里通于蜀汉晋中兴书曰李特入汉州至剑阁顾盻险阻叹曰刘禅有如此地而面缚于人岂非庸才也嘉临汀自鳯州大散关发源从利州下流入县界过废始州在县西二十里有隋内史令李德林撰碑铭梓潼县西南一百六十里旧十二乡今四乡本汉旧县属广汉郡华阳国志云汉孝武元鼎元年置以县东倚梓林西枕潼水以此为名蜀先主分置梓潼郡西魏于此置东川郡移县于郡南三十里改为安寿县于此置三年废郡移县复旧治犹以安寿为名大业三年还名梓潼　五妇山在县北一十二里高四百二十丈按蜀记云梓潼县有五妇山秦王遗蜀王美女五人蜀王遣五丁迎女至梓潼五丁蹋地大呼惊五女并化为石蜀王筑台而望之不来因名为五妇候台汉书地理志云梓潼五妇山碑志存有五妇山神庙李膺又曰梓潼有鸣湍折碑祠西临潼水湍迅激流俗呼为张湍祠亦呼为石碑祠　长卿山在县五里之南旧名神山按图经云唐元宗幸蜀遥见山上有窟近臣奏此汉司马相如读书之窟敕改为长卿山　兠鍪山在县东南十九里从武连县东南来东南羣峰列势如兠鍪之状故名潼江水在县西南四里源出平隂县马阁山来至五妇山西七曲山下名潼水汉书地理志云梓潼江水南流四里至垫江入涪水　隐剑泉在县北十二里五丁力士庙西一十歩古老相传云五丁开剑路迎秦女拔山摧五丁与秦女俱毙于此余剑隐在路傍忽生一泉又云此剑每庚申日现　百神庙在县南四里唐咸通十一年卢躭除四川节度时蛮寇围成都大将军呉行鲁统师过此见断碑皆古卿相之名遂心祷之愿荡除蛮寇既而王师大防干符三年行鲁除东川节度遂抽俸于路侧置百神之庙至景福大顺之间庙遭兵火王氏僭号梦见一百神人称是梓潼百神未有祠宇王氏因重与置皇朝乾德三年克复西蜀又罹兵火寻奉敕修葺今庙貌俨然　济顺王本张恶子晋人战死而庙存郡国志云恶子昔至长安见姚苌谓曰却后九年君当来蜀若至梓潼七曲山幸当见寻至建元十二年隋杨安南伐未至七曲山迷路逰骑贾君防忽见一鹿驰逐至庙门鹿自死追骑共剥之有项苌至悟曰此是张君为我设主客之礼烹食而去唐书云广明二年僖宗幸蜀神于利州桔柏津见封为济顺王亲幸其庙解剑赠神时太子少师王铎扈从至庙亲覩皇帝解剑授神因题诗云盛唐明主解青萍欲振新封济顺名夜雨龙抛三尺匣春云鳯入九重城剑门喜气随雷动玉垒韶光待赋平为报山东诸将相主天勲业赖隂兵注云时术士言来春驾还京　蛟龙神祠在县一十九里兠鍪山上俗呼兠鍪神古老相传此神昔用生祭之不则瘴疾水潦为害张道陵诫之遂絶
　　临清县东南一百三十里旧十乡今九乡本邑西阆州之界壤也按旧图经云梁天监十八年分阆州于此置相源县属巴西郡隋开皇七年改为临清县以其俯临清水为名唐先天二年改始州其县属焉　掌天山在县西六十里益州记云掌天山在临清县山多柘堪为良弓虽檿丝燕角不能胜也　都竹水在县西五十里从武连县乐安流入普安县南四十九里本临津县地南流入当县至掌天山下入阆州　废永归县南五十里系临津县地西魏得蜀于此立永归县今废焉普成县南一百二十里今七乡本汉梓潼县地周地图梁置梁安县属南梁州武帝天和中改为黄安县唐末改为普安县　氐陌山在县西三十五里旧图经云晋太康年中关西杂乱武都氐人移流入蜀耕耘凿垦此山遂成陌因名氐陌山　柘溪水在县东三十里源发柘谷山多生柘木李膺益州云五妇山东百里有柘溪水　废华阳县城在县南四十里益州记云宋大明年置南安郡后魏元帝废　废茂陵县城在县西三十里益州记云宋大明年置扶风郡图经云后魏元年改属黄元郡至隋开皇三年废
　　龙州江西郡禹贡梁州之域秦汉及魏无闻魏志曰景元元年诸军攻蜀邓艾自隂平行无人之地七百里凿山开道通作桥阁山髙谷深至为险难艾以毡自裹缚而下将士攀木縁崖鱼贯而进先登至江油即此地晋于此置平武县宋齐皆因之至梁有杨李二姓最为豪族及分据其北周地图记云油江帅杨李二姓各自称藩于梁至后魏武帝得其地置江油郡西魏废帝二年定蜀于此立龙州隋大业初废州为平武郡唐武德元年改为龙门郡其年加西字贞观元年改为龙州天寳元年改为江油郡乾元元年复为龙州旧属陇西右道永徽后割属剑州
　　元领县二
　　江油　清川
　　州境
　　东西四百六十八里　南北二百九十六里
　　四至八到
　　东北至东京二千九百三十里　东北至西京二千五百一十里　东北取利州路至长安一千六百五十里　东至利州四百里　南至绵州二百二十二里　西至松州三百三十二里　北至逾州至文州三百三十里　东南至剑州三百二十里　西南至茂州四百九十里　西北至扶州六百里　东北取白垻川废景谷县至利州二百七十里正路亦二百七十里
　　戸
　　唐开元戸二千九百九十皇朝户主八百九十客六百四十二
　　风俗
　　与剑州同然山髙水峻人多瘤痴聋盖山水之气使然也
　　土产
　　麸金【旧贡】　羚羊角　葛粉　附子
　　江油县旧五乡今一乡秦汉曹魏为无人之境晋始置隂平县及平武县地西魏废帝二年置龙州及江油县取江水以称邑兼郡　石门山汉水记云与氐分界于石门仇池城去石门四百余里左思蜀都赋云縁以剑阁阻以石门顾野王舆地志云石门在褒中之北汉中之西今按其山两邉有石壁相对望之如门邓艾伐蜀歴此　邓艾庙在郡中按土地志云邓艾以伐蜀之勲歴艰难后人敬之故庙存焉　【缺】　山在州南八十里高九百丈隂洞潜穴气蒸成川有飞泉下流一百里入剑州隂平合白泽水　天池山在州南一百三十里高九十二丈上有池周回二十三歩其水常满号曰天池本名石山唐天寳六年敕改为灵液山　弩牙山在州东二百三十四里髙三千七百丈以山形如弩牙　崆峒山在州西二百五十一里高二千五百丈西接松州交川县界土人谓之崆峒山　羊角山在州南九十里两峯掘起如羊角此山出锡　涪水在县北一里自松州崆峒山下出西北至州界南绵州界　马阁水在界东一百五十里出大业山东南流入剑州隂平县界　李龙迁祠左近郭山上有李龙迁祠唐元宗幸蜀时尝令増修祷祝至长庆四年敬宗差高品张士谦至彼处寻访事迹
　　清川县北一百里旧二乡今一乡本后魏于此置马盘县及马盘郡属龙州以界内山名郡邑隋初郡废县仍属龙州又改为清川县　马盘山在州北二百一里髙三千三丈重峦叠嶂为行者之难　清水出啼胡山濶五丈车流入利州地界其水清美亦曰啼胡水














　　太平寰宇记卷八十四
　　钦定四库全书
　　太平寰宇记卷八十五
　　宋　乐史　撰
　　剑南东道四
　　陵州
　　陵州仁寿郡今理仁夀县禹贡梁州之域汉犍为郡之武阳县东境属益州部南有陵井周地图记云晋孝武太原中益州刺史毛璩置西城戍以为扞防周闵武帝元年又于此置陵州因陵井为名隋大业三年废州为隆山郡唐武徳九年割隆山属睂州永徽四年分贵平置籍县天寳元年改为仁寿郡乾元元年复为陵州
　　元领县五
　　仁寿　贵平　井研　始建　籍县
　　州境
　　东西一百二十七里　南北三百一十八里
　　四至八到
　　东北至东京三千四百九十里　东北至西京三千七十里　东北至长安二千二百一十里　东至资州二百三十五里　南至荣州三百六十里　西至睂州八十里　北至成都二百里　东南至荣州二百一十里　南至嘉州九十里　西北至眉州一百里东南至简州一百八十里
　　户
　　唐开元戸三万四千七百二十八皇朝户一万二千三百九十二客一万三千一百一十五
　　风俗
　　与益州同
　　土产
　　贡麸金元采于遵江水唐神光元年起　细葛缎进鵞溪绢出梓州立武县鹅溪　出续断子一名百两金五月五日采旧常进　苦药子永真年中亭进
