<!-- { "loadSidebar": true } -->
　　雅州卢山今理严通县禹贡梁州之域汉武帝置十三州在益州部今州即秦严道县也李膺记曰晋永嘉分崩李雄窃防此地芜废将二十纪夷人侵轶獠又间之公私路絶无可推访后魏废帝二年始更招移民渐垦植因侨立防山郡于此领始阳防山二县属卭州自后人戸稍繁田赋有叙隋开皇十三年废郡乃立雅州炀帝初州废以其地并入临卭郡唐武徳元年复为雅州领严道名山卢山依政临卭蒲江临溪蒙阳汉源火井长松灵闗阳启嘉良大利阳山十六县其年割依政临溪蒲江临卭火井五县置卭州汉源阳山二县置登州二年置荣经县六年省嘉良阳启大利灵闗蒙阳长松六县九年废登州还以阳山汉源来属贞观二年又以阳山汉源属嶲州八年又置百夫县永防五年以嶲州汉源来属仪凤四年置飞越文堤二县大定元年又割汉源飞越二县置黎州神龙三年废黎州又置都督府天寳元年改为卢山郡乾元元年复为雅州都督覊縻十九州按国志汉源县有崖即蜀守李氷所凿离即古为雅字也州以此为名
　　元领县五
　　严道　卢山　名山　百丈　荣经
　　州境
　　东西一百八十里　南北二百三十九里
　　四至八到
　　东北至东京三千六百二十里　东北至西京三千二百里　东北至长安三千三百四十里　东至卭州二百里　南至郡管严道县界一百五十里　西至覊縻罗岩州界三百八十里　北至卭州二百七十九里　东南至眉州三百四十九里　西南至黎州二百四十里　正北至吐蕃野城县界五百七十六里　正东微南至嘉州三百二十里　西北至吐蕃偏松城九日程约五百里
　　戸
　　唐开元戸一万八百九十皇朝户主八万七百三十五客三千八百二十六
　　风俗
　　同卭州卭雅之夷獠妇人娠七月而产产毕置儿向水中浮者取养沉者弃之千百无一沉者长则防去上齿如狗牙各以为华饰今有四牙长于诸牙而唇髙者别是一种能食人无长齿者不能食俗信妖巫击铜鼓以祈祷至今卢山县新安乡五百余戸即其遗人也
　　人物
　　卫继字子莱蜀为左尚书
　　土产
　　麸金　石菖蒲　升麻　黄连　蠲纸　客雁木茶　茶谱云雅州百丈名山二者尤佳
　　严道县元六乡秦始皇二十五年灭楚徙严王之族以实此地故曰严道汉为县属蜀郡至文帝又徙淮南王之族于此　九折坂即严道山王阳回车之所与邓通所赐铜山相连即卭崃山之西臂也山有兽名豹似熊而斑能食铜鐡自九折之岭望蜀中众山累累如平地常多风雨云雾少有晴明首夏犹氷初秋即雪本自卭莋而来故名卭崃　周公山在县东南畔山势屹然有龙穴常多隂云耆老传云昔诸葛亮在南于此薨周公遂立庙州县以灵騐闻伪蜀干徳六年显圣王之庙严道山在县南五里本名鹿角山唐天寳六年勅改为严道山　和川路在县西界去吐蕃大渡河五日程从大渡河西郭至吐蕃松城四日程羗蛮混杂连山接野鸟路沿空不知里数
　　卢山县西北七十里旧六乡今四乡亦严道县地晋书地理姜维于此置城隋仁夀元年重开此地遂于姜维古城置卢山县属雅州以界内卢奴山为邑之名　灵闗镇在县北八十二里四面险峻控蕃蛮一夫守之可以御百蜀都赋云廓灵闗而为门注云闗为西南汉嘉界也　始阳山在县东七里本名防山唐天寳六年勅改为始阳山髙八里来道控川歴严道县横亘入卭州火井县界　卢奴山在县东五里与始阳山相接灵闗山在县北二十里峯岭嵯峨山耸十里傍夹大
　　路下有山峡口濶三丈长二百歩俗呼为重闗通蛮貊之乡入白狼夷之界　浮图水在县五里从生羗界来水中有孤崖状如浮图出贡金　大水渡从生羗界来流入浮图水　灵闗路在县界去蕃界八日程从界去吐蕃野城三日程其险也以绳为桥其外不知里数厓钵山在县西三百里其山上耸云汉莫测其髙名山县东四十五里元六乡秦严道县地魏置防山县于此隋开皇十三年改防山为名山以县界内有名山为称唐贞观初改为汉源县取汉江以为名今复为名山县　离崖秦蜀守李氷所凿以道江是此崖音雅罗绳山在县西五里徙防山西入卢山县又北接卭州火井县　防山县西七十里北连罗绳山接连严道县尚书云蔡防旅平即此山也九州记云防山者沐也言雨露常防因以为名山顶受全阳气其茶芳香按茶谱云山有五岭有茶园中岭曰上清峯所谓防岭茶也为天下之称　大□山在县东四十里南接河罗戍北入卭州髙七十里上耸天际灵怪错杂之所　名山鸡栋山在县西南十七里地理志云蜀有鸡鸣山俗传云金鸡鸣而天下太平则古之名山因为名山戍又云唐垂拱【阙】年中废戍为县　平羗水上源曰卭来水又名平乡西北自严道县流入至眉州洪雅县界又名青衣水百丈县东北八十里旧七乡今四乡本严道县地李膺记临卭县南百二十里至百丈即其地图经云有一穴口方圆一百尺深百丈即汉王阳为益州刺史行部至此兴叹因之弃官唐武徳元年置百丈镇贞观八年改镇为县　泉池山在县东四十里四面悬絶山有泉池因为名
　　荣经县西南一百二十里元二乡本严道县地东西连接大山并无州县岩蛮阻絶不辨疆界唐武徳二年置荣经县因界内有荣经水口戍为名　荣经水在县东一里出严道县青山下入县界　邛崃闗在县西南七十里隋大业十年置约山防险当云南大路以扼蕃夷之要害唐亦因之不改　自由山在县东十里髙三十里傍亘黎州下接严道界入长坟岭鸡心山南北相连二百余里　和川水在县九十里从罗防严古蛮州东流来　邛来山山海经崃山江水出焉多雨少晴华阳国志卭来山本名卭莋
　　旧管投降吐蕃部落七
　　吐蕃龙官杨矣逢费东君部落六十人在蛮宿州安置　吐蕃业城首领笼官刘矣本等部落在本部安置　吐蕃会野首领笼官髙万唐等部落在本部安置　吐蕃逋租城首领笼官马东煎等部落在夏阳路安置　吐蕃国师马定徳并笼官马徳唐等部落在欠马州安置　吐蕃嘉靖州降戸首领笼官刘定等部落在夏阳路安置　吐蕃嵬龙城首领铄罗莽等部落在和州路安置
　　已上吐蕃七部落其主帅等皆当时之雄者贞元年中投降
　　管和川夏阳等覊縻州四十六
　　一和州三十七州
　　罗岩州去当道四百八十里　当马州去罗岩州二百里去州四百七十八里　三井州去罗岩州五里至州四百七十五里　东锋州去罗岩州二里至州四百七十八里　名配州去罗岩州二里至州四百七十八里　甘恭州去罗岩州二里至州四百七十八里　斜恭州去罗岩州五里至州四百七十五里画重州去罗岩州二里至州四百七十八里　罗
　　林州去罗岩州三里至州四百七十八里　龙羊州去罗岩州一里至州四百七十九里　林波州去罗岩州六十里至州四百四十里　林烧州去罗岩州四十里至州四百四十里　龙蓬州去罗岩州四十里至州四百四十里　索古州去罗岩州五十里至州四百三十里　敢州去罗岩州四十里至州四百四十里　惊州去罗岩州五十里至州四百三十里祸眉州去罗岩州七十里至州四百一十里　木
　　烛州去罗岩州四十里至州四百四十里　百坡州去罗岩州四十里至州四百四十里　当品州去百坡州五里至州三百七十五里　岩城州去百坡州二十里至州二百六十里　中川州去百坡州五里至州三百七十五里　钳矣州去百坡州二十五里至州三百五十五里　昌磊州去百坡州二十里至州三百六十里　钳并州去百坡州二十五里至州三百七十七里　百频州去百坡州三里至州三百七十七里　防野州去百坡州六十里至州六百三十里　当仁州去会野州三里至州六百二十五里推梅州去会野州一十里至州六百二十里　作
　　重州去会野州二十里至州六百一十里　祸林州去会野州一十里至州六百二十里　诺祚州去会野州四十里至州五百九十里　金林州去会野州四十里至州六百一十里　二恭州去防野州五十里至州五百八十里　布岚州去防野州六十里至州五百七十里　欠马州去会野州五里至州六百二十五里　罗逢州去欠马州一十里至州六百二十里
　　已上并管罗岩会野等路
　　一夏阳路九州
　　论川州去当道五百八十里　譲川州去论川州五里至州五百七十里　逺南州去让川州二十五里至州五百六十里　卑卢州去防龙州二十里至州五百六十里　耀川州去金川州十五里至州五百六十里　金川州去耀川州十五里至州五百六十里　东嘉梁州去金川州二十里至州五百六十里西嘉梁州去东嘉梁州十五里至州五百六十五
　　里
　　已上并管夏阳路
　　黎州
　　黎州汉源今理汉源县汉为沉黎郡之地宋齐以来并于此为沉黎郡后周破羗尽得此土因立黎州隋初改为登州炀帝初废州并其地入临卭郡大定元年割汉源飞越二县及嶲州之阳山置黎州取蜀南沈黎地为州名神龙三年废开元三年又置天寳元年改为洪源郡乾元元年复为黎州领覊縻五十五州
　　元领县三　今二
　　汉源　通望
　　一县废　飞越并入汉源
　　四至八到
　　东北至东京五千里　东南至西京四千五百里东北至长安三千五百八十里　东南至嶲州六百五十里　东南至戍州无路以山逺近测之可七百五十五里　西至廓清县一百八十里其城西临大渡河河西则生羗蛮界　北至卢山郡二百四十里东南至粟蛮部落二百里　郡之四向州三五里
　　皆是髙山万重
　　戸
　　开元无户籍长庆户六千八百五十皇朝户主三百三十二客户一百八十六
　　风俗
　　蕃部蛮夷混杂之地元无市肆每汉人与蕃人博易不使见钱汉用防绢茶布蕃部用红椒盐马之人物无
　　土产
　　胡椒
　　汉源县南三十里旧三乡今一乡汉沉黎县地宋立郡于此隋仁夀四年置汉源县以大川之源为名长安四年巡察使殷祚奏置黎州后刺史宋干微奏废入雅州开元三年又黎州来属　诸葛武侯祠在州北城外三里　汉水在县西一百二十里从和姑镇山谷中经界通望县入大渡河不通舟船每至春冬有瘴气生中人为疟疾　废飞越县本沉黎之地唐仪凤四年分汉源于飞越水置县属雅州天定元年属黎州今废入汉源　夜义穴博物志云蜀南沈黎高山中有物似猴长七尺能人行名曰玃路见妇人輙盗之入穴俗呼为夜义穴西蕃部落輙畏之通望县东南九十里旧二乡今一乡本汉旄牛县地在大渡河北河水西今有古旄牛城在俗呼为牛头城语讹也即古沉黎之镇隋为大渡戍大业二年改为阳山县因山为名元嶲州则天定元年属黎州神龙二年又归嶲州开元元年却还黎州天寳元年改为通望县大渡河在县南十五里自吐蕃界经雅州诸部落至
　　当州东流入县界　朝阳山在县南与众山接连至大渡河絶　通望山自大渡河南与众山入嶲山　废通望军在大渡河南三十里唐至徳元年置今废　废铜山城在县东二百里唐贞元元年西州节度使韦皋筑　废定蕃城在县东二百十里唐贞元五年韦皋筑　废要冲城在县东十三里贞元元年韦皋筑城下有龙泉水废璃琉城在大渡河南太和五年节度使李徳筑已上诸城皆御西蕃之所致也
　　旧綂制五十四州皆徼外生獠无州县覊縻而已
