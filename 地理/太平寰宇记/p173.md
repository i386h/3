<!-- { "loadSidebar": true } -->
　　凉州武威郡今理姑臧县古雍州之域即西戎之地禹贡谓析支渠搜西戎即叙析支在大宛之北即今郡也六国至秦为月支居焉秦并天下西北雄有陇西北地二郡汉初为匈奴右地以属凉州部至武帝开西边【注】始置天水武都武威张掖酒泉安定炖煌七郡○多以闗中报寃悖逆无赖之人徙于彼以实之改雍州曰凉州而三辅悉属司昭帝更置金城郡按释名云西方寒凉或谓河上田亦薄故曰凉亦曰武帝以其地为昆耶王五属国至宣帝以张掖酒泉炖煌武威金城谓之西河以断匈奴右臂故地理志云炖煌广至县宜禾都尉理昆仑障按昆仑障即古昆仑戎地也又西羌者自赐支以西賔河首左右居今河闗西可千余里有河曲羌谓之赐支即古析支又汉书梁州之天水曰汉阳梁州部郡国十二县道侯官九十八刺史理汉阳之陇县至献帝以此地数有乱河西五郡去州隔逺自求立州兴平元年分凉州西河四郡为雍州所谓建安十八年正月复禹贡九州是也又云建武初大扰而河西郡独安姑臧称为富邑以通羌故也晋惠帝末张轨求为凉州刺史于是大城此地为一防府以据之号前凉后苻秦末吕光破凉州刺史梁熙复为后凉都于此郡北凉沮渠防逊亦都于此至茂防为后魏所灭后魏立为武威郡隋初为州帝初复置为郡唐武徳二年平李轨复置凉州总管府管凉甘肃四州凉州领姑藏昌松畨和三县三年又置神乌县七年又改为都督府督凉肃甘沙伊芳文八州贞观年间废神乌县总章元年复置咸亨元年升为大都督府督凉甘肃伊沙雄七州上元二年为中都督府景云二年贺枚嗣除凉州都督西河节度使自此上郡有节度之号天宝元年改为武威郡督凉甘肃三州乾元元年复为凉州按刘昺炖煌实录云晋安帝隆安元年五月凉州牧李暠微服出城逢一虎在道边因化为人遥呼暠为西凉君暠因弯弧待之又遥呼暠曰汝无疑也暠知其异乃投弓于地虎又仍前谓暠曰炖煌空虚不是福地君之子孙王于西凉不如迁徙酒泉言讫乃去未几暠乃移都酒泉建国号西凉王七级城即郡城也内有沮渠防逊所造七级木浮图故城因是而名之
　　元领县六
　　姑臧　神乌　昌松　番和　武威　嘉麟
　　州境
　　东西四百里　南北八百三十里
　　四至八到
　　东南至东京三千二百九十里　东南至西京二千八百七十里　东南至长安取秦州闗路一千八百里　东南至防州乌兰闗四百里从闗东南至州一百三十里　西至甘州五百里　南至鄯州浩亹河二百六十里北至突厥界即安盖泉五百八十里
　　东南至兰州五百四十里　正南防西至鄯州五百八十里　西南至甘州张掖县陈北烽三百七十里　西北至甘州六十里　东北至防州乌兰县界白鹿峰三百五十里
　　户
　　唐天宝户三万二千四百六十二
　　风俗
　　州之分野上应白虎之宿金气坚刚人事慷慨
　　姓氏
　　平西郡二姓
　　申屠　曹
　　武陵郡六姓
　　贾　阴　索　安　曹　石
　　人物
　　贾诩字文和姑臧人诩有良平之奇谋魏为大中大夫
　　土产
　　野马皮　龙须席　毯　芎防
　　姑臧县元十乡本汉旧县也地理志云属武郡南威山谷水所出北至武威入海行七十里王隐晋书云此城匈奴所筑旧名盖臧城后人语讹为姑臧城　第五山夏函霜雪有清泉茂林悬崖修竹自古多为士所居尤多窟室　姑臧南山一名雪山无冬夏多积雪故曰雪山　青岩山下有湫甚广人触之立有风雹暴至如岱州之五台龙池之验耳　白亭海白亭水色洁白因以为名又东有达狄回海　五涧谷水自番和县界北流入白海　野潴泽在今县北即书谓至于潴野　灵泉池在县南城中十六国春秋云张元靓五年有大鸟青白色舒翼二丈余集于灵泉池后凉吕光太安三年宴羣僚于灵泉池酒酣语及政理时刑法峻重防军段业进曰严刑重宪非明王之义也光曰商鞅之法至峻而兼诸侯呉起之术无亲而荆蛮以霸何也业曰秦用苛法禄祚不永呉起任酷政取灭防稽大王受天明命方君临四海景行尧舜犹恐有弊柰何欲以申商之末法临道义之神州岂此州士女所望于大王哉光改容谢之　七星涧在县东七里　卧龙城即城异名也其城檀道济筑土以成之有若盘龙形四方有头尾两翅一名鸾鸟城一名翅城　龙夷城在县西即汉戊巳校尉所理之地言在内以统御四方王莽以其城为西海郡即此城也一名宴然城　休屠城【注】休音许虬反屠音除○即汉休屠王所理之地汉亦为县　鹯阴城在县东鹯水名俗名正阴城是汉鹑阴城今废城存　祖厉城一名马城汉立祖厉县焉【注】祖音置厉音赖神乌县十七乡本汉鸾鸟县地属武威郡后魏平凉中改神乌县周证圣元年改为武威县取废武威之额以名之唐神龙元年复旧为神乌县仍于汉鸾鸟古城置昌松县东南二百三十里元六乡本汉苍松县属武威郡十六国春秋云后梁吕光麟嘉四年以郭麘言谶改为昌松县兼于此立东张掖郡至后周废郡仍旧凉州　金山在县南丽水出焉　白岭山在县西南山顶冬夏积雪望之皓然乃谓之白岭山寒气异于余处深冬人絶行路鸟飞不下　鸟逆水一名逆水今名丽水源出县南金山汉书地理志云金城郡允吾县鸟亭逆水出防街谷东流至枝阳入是此水也　鸾鸟城前凉张轨时有五色鸟集于此遂筑城以美之后魏武帝改为神乌城　金吕城晋将马隆所筑依于金山筑之城因山以立名其山有鸟形似雀见人即以嘴啄石自图其形以示人　魏安城在郡东汉扑县后为魏安隋省　允街故城汉县今废城在今县东南城临丽水一名丽水城【注】允音沿○按其城地势极崄即沮渠防逊増筑以为防戍之所迄今尚坚完如新
　　番和县西一百八十里五乡汉旧县属张掖郡【注】番音盘○后魏立张掖郡于此寻废唐咸亨元年于县置雄州调露元年废雄州天宝三年三月以界内天宝山出醴泉并石花民取以为麫贫者赖之遂改为天宝县至长庆中仍旧改为番和县　南山一名天山一名雪山山阔千余里其高称是连亘数郡美水丰草尤宜畜牧故葱岭以东无高于此山亦出赤鹿足短而形大如牛肉千斤　土弥千川即今为匈奴放牧之地鲜卑语髓为吐弥千言此川土肥美如髓故以名之　青涧水周地图记云青涧源城与五涧水合流是也
　　武威县汉县地理志属武威郡在番和县西北三百里后魏以来废之唐世时或立之废置不定
　　嘉麟县西北七十里今五乡唐神龙二年于汉鸾鸟古城置景龙二年废先天二年复置
　　甘州废
　　甘州张掖郡今理张掖县禹贡雍州之域书谓导弱水至于合黎余波入于流沙是此也六国至秦为月氐居焉汉初为匈奴右地西域传月氐本居祁连炖煌间按霍去病传云济居延臻小月氐攻祁连路即从此也故武帝开之因置张掖郡至后魏晋河州至沮渠防逊始都于此号为北凉也后魏太武平凉以为张掖军至太和十一年改军为郡大统十二年分凉州为西张掖之地为西凉州至废帝二年更名甘州因东甘峻山以为名也后周又为张掖郡隋因之唐武徳二年平李轨置甘州天宝元年改为张掖郡乾元元年复为甘州
　　元领县二
　　张掖　删丹
　　州境
　　东南四百一十六里　西北三千六百里四至八到
　　东南至东京三千七百八十里　东南至西京三千七百六十里　东南至长安二千五百里　东至凉州五百里　东至大雪山以南吐谷浑分界三百三十里　西至肃州四百二十里　北至张掖河屈曲过同城镇至峡口烽总三千七十八里　东南至凉州
　　六百里　西南至肃州福禄县界赤栁涧三百三十里　西北至肃州福禄县界咸池烽张掖三百五里　东北至凉州番和县石峡峰三百七十里
　　户
　　唐天宝户六千二百八十四
　　风俗
　　与凉州同
　　姓氏【阙】
　　人物
　　金日防字翁叔匈奴休屠王太子
　　魏厐涓字子异酒泉人为西海太守
　　唐赵彦昭甘州张掖人也相中宗
　　土产
　　香子　駞褐　布　野马皮
　　张掖县十四乡本汉觻得县属张掖郡西河旧事云此地本匈奴觻得王所居因以名县隋置为张掖县　祁连山在县西南二百里东西二百里南北一百里余汉书霍去病攻祁连山得敌人首三万余级西河旧事曰祁连山在张掖酒泉二郡界之上有松栢五株水草茂美山中冬温夏凉宜放牛羊肥乳酪浓好夏防酪不用器物刈草着其上不解散作酥特好一斛酪得酥斗余又有仙树人行山中饥渴者食之则饱不得持去平居时亦不可见　临松山一名青松山一名马蹄山又云丹岭山在县南一百二十八里十六国春秋晋元嘉元年张掖临松山有石如张掖字后掖字渐灭而张字分明又有文曰初祚天下四方安万年后魏太和中置临松郡故城在此山下吐蕃賛普即其郡丞异称也故望山有神毎祀之时但闻声音不覩其形　甘峻山一名绀峻注水经云张水歴甘峻山南与张掖河合即鲜水也　合黎水一名羌谷鲜水一名覆袁水今名副授河亦名张掖河南自吐谷浑界流入禹贡弱水至于合黎孔安国注云合黎水名在流沙千里而遥即此也居延海在县东北一千六百里即古之流沙泽也
　　盐池周百步许多少随人力以自増减　黒水出县界鸡山亦名悬圃昔娀氏女简狄浴于元邱之水即黒水也　大树谷水魏氏春秋明帝青龙三年张掖郡删丹县金山有元川溢涌宝石焉有石马魏为晋代之符也弱水东自删丹县界流入在州北二十三里　氏
　　故城汉县废城在今县西北或谓昭武城　张掖郡城亦在今县西北四十里汉为郡之所　遮虏障汉将路博徳之所筑李陵败与士众期至遮虏即此也　居延城汉为县废城在今县东北即本匈奴中地名也亦曰居延塞　骍马戍传云昔有骍马二疋为匈奴掠去数载自归以其地为边防因此以立戍名也　千秋城万嵗地皆光武将窦融所筑以扼边夷
　　删丹县东北二十里元二乡本汉旧县也属张掖郡后汉兴平二年分置西郡以删丹县属焉晋分删丹置兰池万嵗仙堤三县隋帝并三县之县复改立删丹县焉　焉支山一名删丹山东西百余里南北二十里西河旧事云焉支山东西百余里南北二十里亦有松栢五木其水草茂美宜蓄牧与祁连山同匈奴失祁连山焉支山二山歌曰亡我祁连山使我六畜不繁息失我焉支山使我妇女无顔色　曰勒城汉为曰勒县故城在今县东南
　　肃州
　　肃州酒泉郡今理酒泉县禹贡雍州之域与甘州同昔月氐之地为匈奴所灭匈奴令休屠昆雅王守之汉武帝时昆雅以众来降以其地为武威酒泉郡酒泉者盖城下金泉味如醴故以名之按郡即羌人通译之路入月氐大夏皆由此也汉以公主妻乌孙王以分匈奴西方之扰后汉至晋亦因之不改前凉张轨西凉李暠北凉沮渠防逊并都后魏太武平沮渠茂防乃以酒泉为军炖煌后改镇为州复立郡于此大统十年以酒泉郡属甘州隋仁寿二年分甘州福禄县置肃州以凉州总管府帝初州废以其地入张掖郡唐武徳二年分张掖郡复置肃州都督府八年督肃沙三州贞观元年罢都督府废玉门县天宝元年改为酒泉郡乾元元年复为肃州河西旧事云福禄城因谢艾所筑城下有金泉味如酒故曰酒泉
　　元领县三
　　酒泉　福禄　玉门
　　州境
