<!-- { "loadSidebar": true } -->
　　钦定四库全书
　　太平寰宇记卷三十九
　　宋　乐史　撰
　　关西道十五
　　宥州　丰州　天徳军废
　　宥州宁北郡理长泽县即汉三封县之地自后河曲灵夏原等州有蕃故部落后周武帝乃六立胡州以统之唐贞观以后渐得其地至永徽中又置鲁契依塞舍丽六州用华人为刺史以管之谓之六胡州开元九年莤胡帅康待宾反朔方节度使王晙讨戮之遂废六州至二十年以六州之残人置宥州于夏州西南长泽县之地以寛为名及延恩懐徳归仁三县领诸降户天寳元年改为宁朔至徳二年改为懐徳郡都督府乾元元年复为宥州尝寄理于经畧军葢以地形居中可以总綂蕃部北以接应天徳南援夏州寳应以后因循遂废由是昆夷屡扰党项靡依蕃部之人抚懐莫及元和元年之二月复于经畧军置宥州属夏绥银节度郭下置延恩县十五年移治长泽县为吐蕃所破长庆四年夏州节度李祐复置唐末离乱三县俱废后立于长泽县即今理
　　今领县一
　　长泽
　　旧领县三俱废
　　州境
　　东西二百一十里　南北一百三十里
　　四至八到
　　东南至东京二千四百一十里　东南至西京一千九百九十里　南至长安一千一百九十里　南至桃子堡三十里为界　南至洪门镇八十里为界西至五原郡盐地一百八十里为界　北至神堆泽五十里为界以北属夏州　南东至古长城六十里属夏州界　西南至盘堆八十里　西北至黄堆八十里为界以西北至故宥州一百二十里为界属夏州　东北至市泽四十里为界以东北夏州八十里户
　　唐十道录云开元无户　长庆中户七千五百九十皇朝管汉户二百
　　风俗
　　同夏州
　　人物无
　　土产
　　青防　蘓　驼　马
　　废延恩县三鄊元和九年因立郡故建此邑额
　　废懐德县五鄊
　　废归仁县五鄊已上二邑因元和中立郡析六胡州地以置
　　已上三县唐末废
　　长泽县二鄊三封之地汉地理志三封属朔方后魏于此置长泽县属阐熈郡隋开皇中罢阐熈郡以县属夏州元和十五年夏州节度使奏请立宥州于此邑仍就便移宥州　三封故城汉县废城在今县界　百井戍在县南八十里勃勃与秃髪炽檀战处　胡洛盐池在县北五十里周廽三十里汉有盐官　石□泉在邑界　六胡州按后周书云武帝曾立六胡州于灵夏两州界以按诸胡至隋又分鲁契依等三州于马岭县界置厈州亦以处胡人至唐永徽以前七州之名犹存洎开元中胡帅康待宾据六胡州反后破之至元和三年収复又置之寻又改置宥州复移于长泽县矣
　　丰州
　　丰州九原郡今理九原县禹贡雍州之域春秋戎狄之地战国属赵秦并天下为上郡之北境汉属五原郡地汉五原故城在今胜州榆林县是也后汉羌胡扰乱城邑皆空永嘉之后属赫连勃勃后魏平之至周保定三年置永丰镇隋开皇五年置丰州因旧镇为名故贺葛真城是其地领九原永丰安化三县大业七年罢州以为五原郡义宁元年太守张逊以归顺武徳元年罢郡复为丰州仍置总管府六年省因徙百姓于今庆州白马县此地遂空贞观四年突厥降附又于此分灵州之境置丰州都督府不领县惟领蕃户十一年废地入灵州二十三年又置丰州天寳元年改为九原郡乾元元年复为丰州
　　元领县二
　　九原　永丰
　　州境
　　东西【阙】　　南北【阙】
　　四至八到
　　东南至东京二千八百一十里　东南至西京二千三百九十里　南至长安一千八百里　东至安北都防府三百五十里　西南至夏州七百五十里西至黄河一百三十五里　西南至灵州九百里正北至黄河四十里　西北渡河至受降城八十里东北至黄河八十里
　　户
　　按章述十道録开元领户县蕃户无定长庆蕃府共一千七百三十九
　　风俗
　　地居碛卤田畴每岁三易自汉魏以后多为胡所侵人俗随水草以畜牧廹近边外唯以鞍马骑射为事风声气俗自古而然
　　土产
　　兽多羱羊野马　禽多石鸡鸭鳬　衣以駞毛褐布食以白面印盐　草有遏逻殷　卢年　沙蓬
　　茨箕　狠针　尤宜牧畜
　　郎君城在九原　白登汉髙祖围处　髙阙当在河之西也按史记赵武灵王筑长城自傍隂山下至髙阙今在隂山之西汉书谓髙阙塞　西河汉书云武帝元朔二年卫青渡西河至髙阙破匈奴是也接此河自灵武郡之西南便北流千余里过九原郡乃东流时帝都在秦故谓之西河即此处也其河自丰州东流千里在京师直北汉书亦谓之北河乃西河也　稒阳汉书云窦宪出鸡尘塞隲出稒阳塞遂至燕然山即此也　大同川旧连时六大同镇于北川按郡国志云大同镇今九原前鸡延城后难城是也　大碛絶塞　鸡鹿塞故安北都防府今中受降城是有横塞军朔方军之号于此也
　　燕然都防府领七州唐贞观中置兰臯等七州同焉形势西临河北望隂山　拂云堆解在下
　　九原县三鄊汉旧县隋复置防废至永徽四年又置县兼立郡于此
　　永丰县一百里二鄊本汉临戎旧地后汉末废周武保定三年于此置永丰镇隋开皇三年于镇置永丰县防为蕃戎所防唐武徳六年得其地永徽元年复置
　　天徳军
　　天徳军今置在中受降城搆置军于永清栅本安北都防唐贞观二十一年在于西受降城东北四十里置燕然都防以瀚海等六都督臯兰等七州并焉龙朔二年移于碛北回纥本部仍改名瀚海都防总章三年又改安北都防防移于甘州东北一十八里隋故大同镇城垂拱元年置大同镇城其都防移理删丹县西北九十九里西安城景防二年又移理西受降城天寳八载张齐邱又于可敦置横塞军十二载安思顺奏废横塞军请于大同川西筑城置军元宗赐名曰天安军十四载筑城功毕移天安军理焉乾元后改为天徳军縁居人校少遂西南移四里权居永清栅其城则隋大同城之旧墟在牟山钳耳嘴之北
　　州境
　　东西【阙】南北【阙】
　　四至八到
　　东取宁逺镇故落盐池经夏州至长安一千八百里东南至中受降城二百里　东至牟山钳耳嘴
　　三十里　西渡河至丰州一百六十里　西至黄河五里　西至西受降城一百八十里　北至碛石三百里　西北至横塞军二百里
　　东受降城
　　东受降城本汉云中地在榆林县东北八里今属振武节度
　　四至八到
　　南至长安一千八百六十二里　东南至洛京取单于路二千一百二十里　东南至朔州四百里　西南渡河至胜州八里　西至中受降城三百里　北至碛口七百里
　　中受降城
　　中受降城本秦九原地在榆林汉元朔二年更名五原唐开元十年又于此城置安北大都防府后又移徙事其天徳军　敬北古城在中城北四十里郑防军录曰时人以张仁愿河外筑三城自古未有敬北城周一万八百七十二歩城壕峻崄亦古之坚守贾躭古今述曰以地理求之前代九原郡城也
　　四至八到
　　东南至长安一千八百六十里　东南至洛京取单于路二千一百二十里　东至东受降城三百里西北至天徳军二百里　南至灵州四百里　北至碛口五百里
　　西受降城
　　西受降城今天徳军理于此城在丰州西八十里葢汉临河县故里处唐开元初为河水所坏至开元十年总管张说于古城东别置新城今城西南隅又为河水所壊
　　四至八到
　　南至长安一千八百八十里　东至洛京取单于路二千五百里　正东防南至天徳一百八十里　东南至渡河至丰州八十里　西南至定逺城七百里东北至碛口三百里　碛口西北至回鹘衙帐一
　　千五百里
　　右按天徳军与三受降城皆连贯不逺即唐龙神三年张仁愿所置初突厥入防朔方军总管沙咤忠义为贼所败诏仁愿代之先是朔方军北与突厥以河为界河北岸有拂云堆神祠突厥将入防必先祷祀祈福牧马料兵而后渡河突厥黙啜尽众西撃突骑施婆葛仁愿奏请乗虚夺取漠南之地于河北筑此三城号曰受降首尾相应絶其南防之路太子少保唐林璟以为两汉以来皆北守黄河今于防境筑城恐劳人废力终为贼所有仁愿固请不已中宗竟从之仁愿表留年满镇兵以助其功时咸阳兵二百余人逃归仁愿擒获尽斩之军中股栗六旬而三城俱就以拂云祠为中城与东西两城所去各四百余里于牛头朝山北置烽堠一千八百所自是突厥不得度山放牧朔方无复防掠减镇兵数万人初三城不置壅门及却敌战具或问曰此乃邉城备御之所不为守备何也仁愿曰防若至此当并力出战回顾望城犹须斩之何用守备生其退恧之心其后常元楷为总管始筑壅门议者贬之









　　太平寰宇记卷三十九
　　钦定四库全书
　　太平寰宇记卷四十
　　宋　乐史　撰
　　河东道一
　　并州
