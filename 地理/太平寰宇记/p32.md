<!-- { "loadSidebar": true } -->
　　怀仁县西南九十里依旧一乡本汉贑榆县地按汉贑榆县东北三十里贑榆县旧城是也无定属梁于此置黄郭戍后魏改置义塘郡理黄郭郡领义塘归义怀仁等三县并理宻州莒县界隋开皇三年废郡移怀仁县理于此改属海州　怀仁山在县北四十里其山无草木生　夹山在县西三十八里左氏传秋公防齐侯于夹谷注云齐地名　劒水在西南八十五里原从沂州临沂县界三□山号弱马沟东流入县界　尧水在县西南七十里源从沂州临沂县东经县八十里入海故祝其城在县南四十二里平地太康志云在郯东九十里春秋定公十八年防齐侯于祝其实夹谷地汉以为祝其县宋省　怀仁故城在县西二十三里按后魏地形志云武定七年置属义塘郡郡县俱移就高宻郡莒县界内置在古辟阳城后此城为义塘镇　归义城在县北二十五里按后魏武定七年置县属义塘郡隋废　武陵郡城在县南五十九里按后魏志云武定七年置为武陵郡隋初废　纪鄣城在县东北七十五里平地近海周一里余按春秋昭公十九年齐师伐莒传云莒子奔纪鄣即此地也　故利城汉县故城在今县西六十里后汉献帝曽于此立郡宋省　海曲按郡国县道记云汉县后割属琅琊郡十三州志云海曲在开阳一百三十里盖在县西界与临沂接境汉故利城侧近是也
　　沭阳县西南一百六十里元三乡本后汉厚丘县地今县北四十五里厚丘故城是也宋省文帝元嘉四年于此立僮县属南彭城郡梁武帝天监五年复置僮阳郡领僮县至太清三年地入魏孝静帝改僮阳郡为沭阳以在沭水之阳为名仍于郡东置怀文县周武帝建德七年改怀文为沭阳县隋开皇三年废郡移沭阳县入废郡城中属海州即今理大业十三年土人臧君相反于沭阳县置沭州唐武德四年复为沭阳县属海州总章元年泗州按县地虽近海州涂出陜泽水陆路艰险春冬则水路干涸秋夏则霖潦陆路弥漫百姓患之咸亨元年又属海州　韩山在县东北五十里按州旧记韩信为楚王讲武之所　建陵山在县西北一百五里按汉书地理志东海有建陵景帝封魏绾为侯王莽改曰付亭其县縁此名按山南北狭长有陵阜縁此名建陵　句卢山在县东六十八里　硕防湖在县西八十里与朐山琏水三县分湖为界　沭水故城东南七十里步引东流七十里入车路湖水经注云沭水又南经东海厚丘县梁天监二年三月土人张髙等五百余人相率开凿此谿引水溉田二百余顷俗名为红花水东流入泗州涟水界　厚丘城在县北六十里按地理志厚丘汉旧县在郯城东一百里宋省并入褒贡县　隂平城在县西北六十里按汉书地理志称隂平县属东海郡帝封楚孝王子为隂平侯又晋武帝封鲁芝皆此城也　下城在县南三里后魏地形志称梁武帝置僮阳郡领下城等县后郡县皆废今城犹存












　　太平寰宇记卷二十二
　　钦定四库全书
　　太平寰宇记卷二十三
　　宋　乐史　撰
　　河南道二十三
　　沂州
　　沂州琅琊郡今理临沂县禹贡徐州之域星分奎宿六度春秋时为齐地秦兼天下以其地置琅琊郡因山以为名也汉因之地理志曰琅琊郡秦置髙帝以属齐髙后七年立营陵侯刘泽为琅琊王文帝元年徙泽为燕王以琅琊归齐更为郡领县凡五十一后汉以为琅琊国以皇子京为琅琊王前琅琊郡理在今宻州诸城县是也后汉领县十三京徙都开阳今临沂县界开阳故城是也后益为十七县六县在岘山北十一县在岘山南也晋武帝咸宁三年改封东莞王伸为琅琊王薨子恭王观嗣薨子睿嗣建武元年睿为晋王王即位于江东是为东晋元帝于郡城东北隅置发干戍以南军镇之自永嘉之后琅琊陷于故冦元地寻又没于后魏庄帝永安二年置北徐州琅琊帝于丹阳江乘县界别立南琅琊郡至宋武得河南属焉周武帝宣政元年改北徐州置沂州以州城东临沂水因以名之大业三年改为琅琊郡十三年乱离郡为徐圆朗所陷唐武德四年征徐圆朗置沂州领临沂费颛臾三县又置兰山临沭昌乐三县六年省兰山临沭昌乐三县入临沂贞观元年省颛臾入费县其年省鄫州以承县来属八年又省莒州以新泰沂水二县来属天宝元年改为琅琊郡乾元元年复为沂州
　　元领县五
　　临沂　沂水　费县　承县　新泰
　　州境
　　东南三百里　南北三百七十五里
　　四至八到
　　西至东京一千里　西至西京一千四百十五里西至长安二千二百七十五里　东南至海州二百三十里　西至兖州三百八十里　东南至泗州下邳县二百七十七里　北至青州四百五十里　西至徐州三百五十里　东北至宻州三百七十里西北至淄州五百三十里
　　户
　　唐开元户三万七千四百皇朝户主一万五千九百二客二万六千九十六
　　风俗与宻州同
　　姓氏
　　琅琊郡六姓　王　顔　诸葛　惠　畅　符人物
　　匡衡东海人　乐毅　疏广东海兰陵人与兄子受俱为太子师傅乞骸骨羣公祖送东都门　王吉琅琊臯虞人为昌邑中尉与贡禹为友世称王阳在位贡禹弹冠　贡禹为光禄大夫　管仲齐相琅琊人丞相诸葛亮琅琊阳都人　王导琅琊临沂人晋
　　丞相　顔延之　王僧达　王俭　王融　王素徃东阳隐山中闻蚿虫声遂为蚿赋以自况　王简栖撰头陀寺碑　王丘为黄门侍郎　已上并琅琊人顔之推　顔杲卿摄常山太守禄山反城陷大骂
　　而死皆琅琊临沂人
　　土产
　　紫石英　贡黄银　绢　绵
　　临沂县依旧二乡本汉旧县也属东海郡东临沂水因以为名后汉改属琅琊国晋属琅琊郡后魏改属郯郡髙齐省隋开皇十六年于今县理东二十六里故郈城复置临沂县属沂州大业三年改为琅琊郡县仍属焉唐武德四年改郡为州县仍旧　羽山在县东南一百一十里尚书殛鲧于羽山注曰羽山东裔也左传曰郑子产聘于晋平公有疾韩宣子逆客私焉曰寡君寝疾于今三月矣并走羣望有加而无瘳今梦黄熊入于寝门其何厉鬼也对曰以君之明子为大政其何厉之有昔尧殛鲧于羽山其神化为黄熊以入于羽渊实为夏郊三代祀之晋为盟主其或者未之祀也韩子祀夏郊平公乃间地理志曰羽山在东海祝其县南今按山髙四里周八里山之东南与海州朐山县分界　沂水东北自沂城县界流入经县东去县一里又西南流入下邳县界　温汤水源出县东北汤阜下三泉并导名为一池其沸如汤　州理城后魏北徐州城也庄帝永安二年筑北徐州理之周武帝改为沂州至今不改郈城在县东三十六里左传定十年叔孙州仇帅师
　　围郈郈叔孙氏邑也隋开皇十六年于此置临沂县大业三年移临沂县于州理此城遂废　襄贲城汉襄贲县也属东海郡后汉献帝封刘虞为襄贲侯改属琅琊郡　汉即丘县城在县理东南五十里春秋之祝丘也桓公五年城祝丘是也祝舆即齐鲁之音也其实一焉汉为即丘县属东海郡至髙齐省　汉开阳县城在县北十五里即春秋鄅国祝融之后防姓也昭十八年邾人入鄅注曰今琅琊开阳县也春秋又曰季孙斯叔孙州仇城启阳即开阳也汉以避景帝讳故为开阳后汉琅琊王京徙都开阳汉官仪曰洛阳城南面东第一门门始成夜有一柱来止楼上开阳县上言南门一柱飞去即此城门柱也　王僧辩城在县东北五十里梁将王僧辩屯兵于此　永嘉故台在县理西南二里故老言琅琊王睿永嘉中所筑　王导故居在县东北三十八里临沂故城南三里导字茂琅琊临沂人为元帝丞相薨于江东此盖其本宅也　鲧墓在县东南百里按左传鲧死其神化为黄熊入于羽渊未详得有墓否晋王祥墓在县东北五十里祥字休征临沂人也沂水县西北二百里依旧二乡本汉东筦县即春秋莒鲁所争之郓邑也文公十二年左氏经季孙行父帅师城诸及郓杜注郓莒鲁所争者城阳姑幕县南有员亭员即郓也俗变其字耳十三州志曰有东南二郓鲁昭公所居者为西郓在兖州东平郡是也莒与鲁所争为东郓即此县是也后魏孝文帝于此置新泰县隋开皇四年改为东安县十六年又于古盖城别置东安县而此改名沂水县　沂山在县北百二十四里周礼青州其镇沂山郊祀志曰公玉带曰黄帝时虽封泰山然风后封钜岐伯令黄帝封东泰山禅凡山合符然后不死天子既令设祠具至东泰山卑小不称其声乃令祠官礼之而不封焉即沂山也山之东北四里又有五坛是宋武北伐南燕于此立坛以祭五帝处也　穆陵山在县北一百九十里左传僖四年管仲曰昔召康公赐我先君履南至于穆陵伏琛齐记曰昔赐履南至于穆陵者泰山南山北穆陵山是也　大岘山在县北九十里西接小泰山连冈至歴山城谷相属东至海一千里宋书髙祖北伐慕容超其大将公孙五楼説超宜防据大岘刈除粟苗坚壁清野以待之超不从曰但当引令过岘我以铁骑践之不忧不破也岂有豫芟苗稼先自蹙弱耶髙祖既入岘举手指天曰吾事济矣伍缉之从征记曰大岘去半城八十里真度山十五里崖坎稍曲石径幽危四岳三涂不是过也山髙三里周四十二里　雹山在县西北二十八里大山记曰雹山出紫石英好者内朗外明表里映彻若雹状故名雹山今犹充贡苑记曰爆山出紫石英魏地形志发干县有岣山今犹出紫石英好者岁贡焉　螳螂山在县北百九十二里水经曰螳螂水出鲁山今按此山与大小二鲁山连接前则平野弥望清流萦带南面有穴若门直入二十里可容方驾游之清旷非复人境也西与新泰县分界　沭水出县南北沂山南职方氏青州其浸沂沭在县北七十里又东南入于泗水　巨□水亦名巨蔑水源出县西北沂山其水北流经朱虚故城西宋书曰髙祖北伐慕容超既入岘临胊有巨蔑水去城四十里超告公孙五楼曰急徃据之晋军得水则难击也于是宋前锋龙骧将军孟龙符奔徃争之即此水也　县理城本汉东莞县城也南燕于此置　团城镇去东安郡三十里城圆因名团城隋开皇十六年于此置沂水县汉盖县城在城西北八十里本齐邑汉景帝以县封
　　王皇后兄信为盖侯后汉属泰山郡隋开皇十六年于此城置东安县属莒州后废入沂水县　古长城在县北九十五里东南起自宿州莒县界西北二百五十里至淄州县界史记曰齐有长城巨防以为塞是也　魏曹嵩墓在县南北二十五里魏志曰太祖父嵩避地琅琊为徐州刺史陶谦所杀遂塟于此
