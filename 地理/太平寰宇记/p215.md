<!-- { "loadSidebar": true } -->
　　四至
　　其国当长安西八千里去鄯善五百里过乌海入吐谷浑部落弥多弥苏毗及白兰等国至吐蕃界西与婆罗门接
　　土俗物产
　　其国风雨雷雹每隔日有之盛夏节气如中国暮春之月山有积雪地有瘴令人气急不甚为害其俗重汉缯而贵瑟瑟男女用为首饰男女皆辫发氊为裘頳涂靣无器物以手捧酒饮之屈木令圆以皮作底就中而食俗多金及小马　大昌步山　可拔海【注】去赤岭百里方圆七十里东南流入蛮界西洱河合流而东号为漾濞水又东南出会州为泸水自赤岭至罗婆川絶无树木惟有杨桞人以为资信也大羊同国
　　大羊同国东接吐蕃西接小羊同国北直于阗东西千余里胜兵八九万其人辫髪氊裘畜牧为产业地多风雪氷厚丈余物产颇同吐蕃无文字但刻木结绳而已刑法严峻其酋豪死抉【注】于穴切○去其脑实以珠玉剖其五脏易以黄金假造金鼻银齿以人为殉卜以吉辰塟诸岩穴他人莫知其所多杀勃牛草马以充祭祀塟毕服除其王姓羌葛有四大臣分掌国事自古未通中国唐贞观十五年遣使来贡贞观末为吐蕃所灭分其部众散置隙地
　　悉立国
　　悉立国在吐蕃西南户五万有城邑村落依溪涧丈夫以绘防纒头衣氊褐妇人髩发着短裙以蒸报衍为俗婚姻畧简不行财贶畜多水牛羖羊鸡豕谷宜秔稻麦豆饶甘蔗诸果死于中野不为树封防制以黒衣为一年就吉刑有刖劓覊事吐蕃自古以来未通中国唐贞观二十年遣使贡方物
　　章求拔国
　　章求拔国或云章掲拔本西羌种也在悉立西南居四山之内近代移出山西接通东天竺遂改衣服变西羌之俗因而附焉其地延袤八百里胜兵二千余人居无城郭好为防掠商旅患之贞观二十年间悉立入朝遣使朝贡
　　泥婆罗国
　　泥婆罗国在吐蕃西其俗剪发与眉齐穿耳揎竹筩绂至眉者以为姣丽食用手其器皆铜多商贾少田作以铜为钱靣文为人背文为马其牛鼻不穿孔衣服以一幅布敝身数日一浴以板为屋壁皆雕俗重博戏频解测推盈虚兼通厯数术事五天神镌石为像每日清水浴神烹羊以祠祭焉其王郍陵提婆身着珍珠诸寳耳垂金钩玉铛鳯寳装伏突坐师子座常散花燃香大臣左右并坐于地有阿耆安弥池周廻二十余步以物投之即生烟熖悬金而炊湏臾而熟唐永徽二年王尸利郍连陀罗遣使朝贡
　　轩渠国
　　轩渠国其国多九色鸟青口绿头紫翼红膺绀顶丹足碧身缃背尾亦名九尾鸟亦名锦鳯其青红少谓之绣鸾恒从弱水西来或云是西王母之禽也其国多币货同三童国
　　三童国
　　三童国在轩渠国西南千里人皆眼有三睛珠或有四舌皆为一种声亦能俱语常贸多用焦越犀象作金币率效国王之靣亦效王后之靣若丈夫交易则用国王之靣王死则更铸
　　泽散国
　　泽散国魏时闻焉属大秦其理在海中央北至驴分水行用半年风疾时一月到最与安息安国城相近西南诣大秦都不知里数
　　驴分国
　　驴分国魏时通焉属大秦渡海飞桥长二百三十里渡海道西南行统海直西行至焉
　　坚昆国
　　坚昆国魏时闻焉在康居西北胜兵三万人随水草畜牧多貂有好马
　　呼得国
　　呼得国魏时通焉在葱岭北乌孙西北康居东北胜兵万余人随畜牧出好马亦有名貂
　　丁令国
　　丁令国魏时闻焉在葱岭北乌孙西康居北胜兵六万人随畜牧出名鼠皮白昆子青昆子皮此土三国坚昆中央俱去匈奴单于庭安习水也七千里南去车师六国五千里西南去康居界三十里西去康居王理八千里或以为此丁令即匈奴丁令也而此丁令在乌孙西似其别种也又匈奴北有屈射国有隔昆国有新黎国明北海之南有自复丁令国非此乌孙之西丁令也乌孙长老言北丁令有马胫国其人声音似雁鹜従膝已上身头人也膝已下生毛马颈马蹄而走疾于马勇健敢战也
　　短人国
　　短人国魏时闻焉康居北西男女皆长三尺人众甚多去奄蔡诸国甚逺康居长老传闻尝有商旅行北方迷惑失道而到国中甚多真珠夜光明月珠见者不知名此国号以意商度此国去康居可万余里【注】厥本末记云突厥北马行一月有短人国长者不逾三尺亦有二尺者头少毛发若胞之壮突厥呼为羊胞头国其傍无别化种相侵俗无盗防但有大鸟髙七八尺恒将短人啄而食之皆持弓矢以为之备按此亦在西北即魏畧云短人国者也
　　波斯国
　　波斯国后魏通焉在达曷水之西都宿利城【注】后周史云苏利城隋史云苏蔺城记録音讹其实一也○有河其国中南流即条支之故地也大月氐之别种衍其先有婆波斯匿王其子孙以王父字为氏因为国号焉王姓波斯户十余万国有楼观屋宇佛寺城西十五里有土山周围髙大其势连接甚逺中有鹫鸟噉羊土人极以为患王坐金羊牀冠金花冠着锦衣袍织成帔饰以真珠寳物其俗丈夫剪发戴白皮帽贯头衫两厢近下开之亦有帔巾縁以织成妇人服大衫披大帔其发前为髻后披之饰以金银花仍贯以五色珠络之于防国人号王曰医【注】才割切○妃曰陟率王之诸子曰杀野其刑法甚酷重罪繋悬髙竿射而杀之次则繋狱值新王立乃释之孝眀帝时及西魏末贡方物厥不能服其国亦
　　覊縻领之隋大业中亦遣使来朝唐贞观二十
　　一年其国献活耨蛇形防而色青身长八九寸能入穴取防不畏人龙朔元年其国王卑路斯奏云频被大食侵扰请兵救援其时诏遣陇州南田县令王名逺充使西域分置州县因列其地疾陵城为波斯都督府授卑路斯为都督是后累遣使朝贡咸亨中卑路斯自来朝贡髙宗厚加恩异授右武卫将军至仪鳯三年令吏部侍郎裴行俭将兵册送卑路斯还波斯国行俭以其路逺至安西碎弃而还卑路斯独返不得入其国渐为大食所侵客于吐火罗二十余年有部落数千人后渐离散至景龙二年来朝拜为左武威将军无何病卒其国遂灭而部曲存自开元七年至天寳六载凡十遣使来朝贡夏四月遣使贡玛瑙牀又至九载四月贡火毛绣舞筵长毛绣舞筵无孔真珠至大厯六年九月再遣使来朝贡方物及大颗真珠等
　　四至
　　东去长安一万五千三百里西去海数百里东南去穆国四千余里西北去拂菻四千五百里后魏书西域传云波斯在忸宻西
　　土俗物产
　　税赋准地输银钱俗事天地日月水火诸神西域诸胡事火拔者皆诣波斯受法婚合不择尊卑于诸国中风俗为异死者多弃于山一月埋城外有人别居维知丧之事号为不净人若入城市揺铃自别以六月为嵗首气暑热家自藏氷其地多沙碛引水溉灌其五谷及禽兽与中华略同唯无稻及黍土出名马骏駞日行七百里富室至有数千头者又多骏犬今所谓波斯犬也出麟及大驴白象师子有大鸟形如槖駞有两翼飞而不髙食草与肉噉火又有大鸟卵真珠玻璃瑚琉璃玛瑙水晶瑟瑟金银瑜石金刚火齐铜锡镔铁硃砂水银绫锦叠细布氍毹防防郍越诺布金缕织成赤麞皮薫绿郁金苏合青木等香胡椒毕拨石蜜千年枣香附子阿黎勒无食子盐绿雌黄又有优鉢昙花鲜华可爱地有盐池人代盐味　羯婆竭城　毼浑城　勿远山　远竭河竭离别闗在国东北四千六百里









　　太平寰宇记卷一百八十五
<史部,地理类,总志之属,太平寰宇记>
　　钦定四库全书
　　太平寰宇记卷一百八十六
　　宋　乐史　撰
　　四夷十五
　　西戎七
　　悦般国
　　悦般国魏时通焉在乌丸西北乃匈奴北单于之部落也昔为汉车骑将军窦宪所逐北单于度金防山西走康居其羸弱不能去者住兹北地方数千里众可二十余万凉州人犹谓之单于王太武真君九年遣使朝献送幻人称能割人喉脉令断繋人头令骨防血出淋漓或数升或盈斗以草药内其口中令嚼咽之须臾血止养疮一月复常又无痕瘢太武乃取死罪囚试之皆騐云中国诸名山皆有此草乃使人受其术而厚遇之
　　土俗物产
　　其风俗与髙车同其人清洁或仿胡俗剪发齐眉以防鍸涂之甚光泽日三澡潄然后饮食其国南界有火山山傍石皆焦镕流地数十里乃凝坚人取以为药即石硫黄也
　　伏卢尼国
　　伏卢尼国后魏通焉理伏卢尼城在波斯国西北有大河南流中有鸟其形似人亦有似槖駞马者皆有翼常居水中出水便死城北有云尼山出银瑚琥珀
　　朱俱波国
　　朱俱波国后魏通焉在葱岭北二百里亦名朱居槃国汉子合国今并有汉西夜蒲犁依耐得若四国之地其王本踈勒国人宣武永平中朱居槃国遣使来朝贡唐武徳以后亦频遣使朝贡
　　四至
　　去州二千八百里在于阗国西千余里其西至渇槃陁国南至女国三千里北至疎勒九百里
　　土俗物产
　　其俗崇饰佛法其人言语与于阗相似其间小异人貌多同华夏亦疎勒文字同于婆罗门
　　渇槃陁国
　　渇槃陁国后魏时通焉亦名渇罗陀国理葱岭中近朱俱波国其王本疎勒人累代相承以居此国有户二千余国法杀人刦贼者死余徴罚其税输之服饰婚姻同疎勒王坐金床死者埋殡七日为孝太武帝大延三年朝贡于后不絶
　　四至
　　西至防宻国其南至悬度山无定界北至疎勒国界西北至判汗国
　　土俗物产
　　衣服人貌语音与于阗相似书与波罗门同国中咸事佛人山居劲徤杂人多而胡少有音乐兵器婚姻同疎勒　悬度山在国西南四百里悬度者石山也谿谷不通以绳索相引而度其间四百里中往往有栈道因以为名今按悬度与葱岭迤逦相属邮置所絶道阻且长故行人由之莫能分别然法显宋云所经即悬度山也　头痛山在国西南向罽賔路歴大头痛小头痛之山赤土身热之阪宋膺异物志云大头痛小头痛山皆在渠搜之东疎勒之西经之者身热头痛夏不可行行则致死唯冬可行尚呕吐山有毒药气之所为也冬乃枯竭故可行也其葱岭俗号嶷极山今按葱岭周环其国　不可依山　蒲昌海贺兰河
　　粟弋国
　　粟弋国后魏通焉在葱岭之西一名粟特一名特拘梦出好马牛羊葡萄诸般葡萄酒极美于诸国盖水味美故也出大禾髙丈余子如胡豆在安西北五千里附庸小国四百余城太武帝时遣使朝贡魏书西域传曰粟特一名温那沙古之奄蔡国按弋一国也十三州志云奄菜粟特各有长而魏収以为一国谬也
　　阿钩羌国
　　阿钩羌国后魏通焉在莎车西南去代一万三千里国西有悬度山其间四百里中往往有栈道下临不测之渊人行以绳索相持而度有五谷诸果市用钱为货居止立室有兵器
　　副货国
　　副货国后魏通焉去代一万七千里东去阿富使且国西至没谁国中间相去千里南有连山不知名北至竒沙国相去千五百里土宜五谷葡萄唯有马驼骡国王有黄金殿殿下有金駞七头各髙三尺孝文时其王遣使朝贡
　　叠伏罗国
　　叠伏罗国后魏通焉去代三万一千里国中有忽悉城北有盐竒水西流有白象土宜五谷宣武时遣使贡方物
　　賖弥国
　　賖弥国后魏时通焉在波斯之南山居不崇佛法専事诸神宋云行记云语音诸国同不解书筭不知隂阳国人剪发妇女为团髪亦附□哒东有鉢卢勒国路险縁铁鎻而度下不见底后魏时遣宋云等使于彼不达
　　石国
