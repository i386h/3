<!-- { "loadSidebar": true } -->
　　夀张县西南四十五里依旧四乡汉为夀良县属东郡故城在今县界应劭曰光武叔父名良故改为夀张县属东平国隋开皇三年罢郡城属济州十六年割属郓城唐武徳四年属夀州五年废夀州属郓州　夀州故城在东南十五里隋末百姓筑为堡唐武徳四年于此置夀州　梁山在县南三十五里汉书云梁孝王北猎梁山有献牛足上出背上孝王恶之寻病而薨　谷城山在邑界　集氏山山北有汉司校尉鲁峻冢前有石祠堂中四壁皆青石隠起自书契以来忠臣孝子贞妇孔子及弟子形象遍皆刻石记之有磬石数枚后为宰牧所取鲁氏冥诉后坐免官　范城左氏传曰范宣子对鲁大夫穆叔曰昔句匄之祖在周为唐杜氏晋主夏盟为范氏今城庾子山云人有秦亭之哭是也中都县东六十五里依旧四乡古中都之地汉为东平陆县属东平国亦古之厥国地今邑界有厥亭存又按史记鲁败齐于平陆即此地后汉并为须昌县地据邑界有殷宻古城即古之中都国城也自汉至隋或为平县属兖州唐天宝元年三月改为中都县所不改贞元十四年割入郓州后自郓复兖州寻又复归郓焉古阚城皇览冢墓记云郓州夀张县阚城中有蚩尤
　　冢支体异塟也故此亦有冢焉常以十月有气如匹绛自上属下号曰蚩尤旗今属济宁钜野　汶水北去县二十四里　桓水在县西八十里晋桓进军次此令乡人凿渠故曰桓水俗呼为桓河
　　平隂县东九十里旧十三乡今【阙】乡本肥城县属泰山郡古肥子国隋开皇十四年于今县西北二十八里置榆山县大业二年移于今理改名平阴县属济州取界内平阴县城以为名天宝十三载废县割郓州太和六年七月废以地并入东阿卢二县至开成二年七月王源中奏境内濶逺东西一百二十里南北近二百无县邑以理居人制御防盗请复平阴县从之　黄河去县十里　陶山在县东三十五里史记曰范蠡浮海出齐变姓名自号鸱夷子皮间行止于陶因号陶朱公焉巫山一名孝堂山左传曰齐侯登巫山以望晋师即
　　此山山上有石室俗传云郭巨塟母之所因名孝堂山平阴城在县东北三十五里左传晋侯沉玉济河防
　　于曽济寻溴梁之言因伐齐齐侯御诸平阴今有故城在今县东南　长城古城长首起县北竹书记年云梁惠王二十年齐筑防以为长城又太山记云太山西北有长城縁河经太山千余里至琅聊台入海往往有璧门邸阁四五处犹在史记苏代説燕王燕王曰齐有长城钜防足以为固是也　鞍城左氏请齐战于鞍城在县东故肥城汉县后省废城在今县东南　左邱明墓在县东南五十五里
　　东阿县西北四十五里旧十五乡今四乡春秋时为齐之阿地也汉为东阿县今呼为祝阿县焉魏武帝始封于此晋属济北国隋开皇中属济州唐天宝十三年济州废县郓州郡国志其地出缯缣故秦王服阿缟即此地也　鱼山一名吾山汉书沟洫志武帝临河决作瓠子歌曰吾山平兮巨野溢鱼怫郁兮道冬日吾山即鱼山述征记济北郡史超魏嘉平中有神安成公智琼降之超同室疑其有奸以告监国诘问超具言之智琼乃絶后五年超使将至洛西到果是同乗至洛克复旧好太康中仍存魏陈思王曹植甞登此山有终焉之志遂塟其西亦其所封国也周十二里　谷城山一名黄石汉书黄石公出一编书授张良曰读是则为王者师后十三年见我济北谷城山下黄石即我也　浮山故老相传云尧时大水此山浮于水上时有人缆船于岩石间今犹有断铁锁存焉　故谷城在今县东汉于此立县后废故城存焉按郡国志云谷城管仲私邑其城内有夫子五家存焉　管仲井西征志谷城南山有管仲井焉　周首亭郡国志云周首亭即埋长狄荣如首于此即此地也　东阿故城在县西二十里汉东阿县城晋太康后省魏志程昱谓范令靳允曰曹使君智殆天授君必固范我守东阿即此也　阳谷亭在县东南四十二里左传齐桓公防诸侯于阳谷县即此也　阿胶井水经注大井在东阿深七八丈每嵗取井水煮胶入贡本草所谓阿胶也　项羽墓在县东二十七里初封鲁公羽死鲁犹为楚守汉王示以羽首鲁方降乃以公礼塟羽于此　陈思王墓在鱼山
　　卢县西北二十里依旧六乡汉旧县属济北国宋属济北郡隋开皇三年罢郡县属济州大业三年复为济北郡唐武徳四年讨平王兖复为济州理碻磝城本秦东郡之荏平县地其西临黄河晋末为河水所毁移河北博州界事具博州宋元嘉二十七年宁朔将军王谟前锋入于河平碻磝立戍守之都督刘义恭以沙城不堪守召谟毁城而迁后又城之后魏略得河南八年于此置济州至唐天宝十三年州为河所防废　碻磝津在县北一里后魏于此置闗名济州闗隋末废　刘公桥架济水在县南二十七里宋高祖伐燕过此造桥故呼为刘公桥隋末废贞观元年重造长十二丈濶一丈二尺　卢医史记云扁鹊生卢故曰卢医又卢水经是邑县因是名也　临邑故城在县东即今谓之马防城是也长城经是邑
　　阳谷县西七十里旧十五乡今六乡本汉须昌县地按汉须昌在郓今县界亦有须昌故城隋开皇十六年于此置阳谷县属济州取县界故阳谷亭为名唐天宝十三年济州为河水防没以县属郓州皇朝开宝六年又河水冲破县城至太平兴国四年移于上巡镇即今县理也　黄河在县北十二里　故伏城在县东南三里葢伏生所居因号之
　　曹州
　　曹州济阴郡今理济阴县禹贡豫州之域星分氐宿二度禹贡曰荆河惟豫州导菏泽被孟猪菏泽在州东北九十里济阴县界于周又为曹国之地后属于宋左传哀公八年宋景公灭曹按曹国在州东北三十七里济阴县界故定陶城是也七国时属齐宋为齐楚魏所灭三分其地齐得其济阴东平汉为济阴之地在济水之南故以为名景帝中六年例为济阴国宣帝甘露二年更名定陶哀帝更为济阴郡属兖州按此前济阴理在州东北四十七里定陶故城宋移理城阳按城阳今濮州雷泽理是也后魏于定陶城置西兖州后又徙理在城即今州理是也仍移济阴郡理此郡与州同理周武帝宣政元年改西兖州为曹州取曹国为名也隋大业三年改为济阴郡唐武徳四年平孟海公复为曹州领济阴定陶寃句离狐乗氏并置防泽晋阳等七县其年省晋阳五年以废梁州之考城来属贞观元年省定陶防泽二县入济阴郡干封二年以废戴州之成武来属天宝元年改为济阴郡乾元元年复为曹州晋天福十二年降为刺史州周广顺二年复升彰信军皇朝因之
　　元领县六　今四
　　济阴　寃句　乗氏　南华
　　二县割出
　　考城入开封府　成武入单州
　　州境
　　东西二百五十九里　南北二百五十九里
　　四至八到
　　西南至东京二百二十二里　西至西京六百六十五里　西至长安一千五百二十五里　东至单州一百八十里至广济军三十五里　南至宋州一百八十里　北至濮州一百八十里　东至宋州楚邱县八十里　西南至开封府考城县八十里　东北至济州钜野县一百四十里　西北至澶州衞南县一百八十二里
　　户
　　唐开元户万四千三百皇朝户主一万九千三十六客七千五百九十八
　　风俗
　　同宋州
　　姓氏
　　济阴郡五姓　蔡　丁　江　曹　易
　　人物
　　呉质济阴人　郄诜济阴人　唐英公李勣离狐人土产
　　绢贡　葶子　蛇牀子贡　犬
　　济阴县旧十五乡今六乡本汉定陶县之地属济阴郡自汉至周皆为定陶县之地按定陶县在今县东北四十七里定陶故城是也隋开皇六年于此置济阴县属曹州　曹南山在县东二十里诗所谓荟兮蔚兮南山朝隮是此也　左冈在县东北五里冈阜连属林木交映以近左城故以名焉　菏水水经菏水俗谓之五丈沟亦名南济水西自考城县界来东经陶邱尚书所谓东出于陶邱又东至于菏　泛水在县南上承菏水昔汉高祖既定天下即帝位于定陶泛水之阳张宴曰泛水在济阴界取其泛爱大而润下也按今泛水东流经县南亦有高祖即位坛据叔孙通传云高祖为皇帝通于定陶就其仪即在济阴是也　菏泽在县东北九十里定陶城东北禹贡曰导菏泽被孟猪注曰菏泽在胡陵孟猪在菏东北水流溢覆被之也　州理中城葢古之陶邱也一名在城帝王世记舜陶于河濵即禹贡之陶邱今济阴定陶之西有陶邱是也尔雅曰再成为邱成犹重也　左城亦名之曰塟城葢恭王之陵寝也汉祖坛在县东北二十里汉高祖五年即位于定陶泛
　　水之阳故立坛张晏曰泛音泛爱之泛也　济堤即济水之故堤也国都城记曰自复通汴渠已来旧济遂絶今济阴定陶南雄有济堤及枯河而已皆无水　三亭古国也在县东北四十九里尚书云汤伐桀战于鸣条之野夏师败绩遂伐三俘厥宝玉注云三国名桀走保之今定陶也　慎子墓在县西南四里慎子慎到也著书四十四篇　穰侯城在县西北十七里秦宣太后弟也封于穰益封于陶故塟于此　董昭墓在县东二十里昭定陶人为魏河南尹　尧州九州记云陶即尧国昔帝尧于此所开沟也因名之　龙池九州要记云春秋飂叔氏有裔子董父好龙舜遣养二龙于陶邱是为豢龙氏今池在焉　贯城即古贯国也今名防泽城礼记明堂位曰崇鼎天子之器亦左氏谓齐宋盟于贯是也　伯乐冢秦人善相马者塟于此　莘仲故城在县东南三十里葢古之莘国也夏本纪曰昔鲧纳有莘氏女生禹帝王纪伊尹居莘野汤闻其贤聘以为相即此城
　　寃句县西四十七里旧十乡今八乡本汉旧县也汉初属梁国景帝时属济阴郡后汉及晋同宋无寃句县后魏置属郡隋开皇三年罢郡以县属曹州　煮枣故城在县西北四十里史记魏王谓张仪曰煮枣将叛齐兵又进为之柰何汉书樊哙攻煮枣屠之　济阳故城在县五十里汉书济阳县地也五行志宣帝七年济阳地裂五丈又曰征昌邑王贺自定陶至济阳求长鸣鸡笻竹杖即此处东观汉记云光武以建平元年生于济阳县光照一室是嵗有嘉禾生一茎九穗大于凢禾因名秀光武皇考为济阳令时生光武　袁绍故城在县北十里袁绍所筑故名　大祢沟一名寃水诗曰出宿于济饮饯于祢即此也　国客祠在县西南五十三里故老曰国客济人也庭种香草有神蛾大茧之异而立祠武子墓在县东十五里　漆园城在县北五十里
　　庄周为吏之所旧置监今漆园城北有庄周钓台乗氏县北五十四里旧八乡今六乡本汉旧县也属济阳郡后汉及晋不改按前乗氏县今钜野县在西南五十七里乗氏故城是也宋废后魏太和十二年于县置乗氏县取汉乗氏县为名也隋开皇三年罢济阴郡属曹州大业末年废唐武徳四年重置属曹州　大响故城在县西北三里故老言古之郑城也后改名大响城重邱故城一名廪邱在县东北三十一里左传曰卫孙
　　蒯田于曹隧饮马于重邱重邱人毁瓶因诟之即此也句阳故城在县北三十五里地理志云句阳句渎之
　　邱也春秋隠公八年宋公卫侯遇于垂后汉郡国志云句阳有亭　故桂城史记齐威王以田忌为将孙子为师与魏战于桂陵大破魏师　葭宻城竹书纪年幽公十三年鲁季孙防晋文公于楚邱取葭密遂城之汉以为县　闵损墓在城内损字子骞鲁人也
