<!-- { "loadSidebar": true } -->
　　阳朔县南一百四十里元二乡本汉始安县地隋开皇十年置在漓水东二十里永乐水西　乌浒郡国志云阳朔县有夷人名乌浒在深山洞内能织文布以射翠取羽割蚌取珠为业　竹王祠郡国志云竹王者女子浣衣水次有三节竹入足间推之不去中有声破之得一男儿养之有材武遂雄诸夷地今宁州始兴三狼乌浒即竹王之裔故有竹王三郎祠于此地
　　永福县西南百里元二乡本汉始安县隋开皇十一年割始安县永福县于废龙口戍置　白石水东北自临桂县来经县理东又西南入理定县界　永福水在邑界修仁县西北三百四十里元二乡本汉荔浦县地吴孙氏置建陵县梁武帝立为郡隋开皇十年废郡为县唐长庆三年桂管观察使殷侑奏县名肃宗陵号并同今县有修仁乡请改修仁县　建水出县北建山南流经县东　骆駞水在县西七里源出厐山下西南流注连水　崇仁水源出谢山东流合白石水
　　理定县西南三百里元四乡本汉始安县地隋仁寿初分置兴安县唐至德二年改为理定县　兰麻山属县界在府城西南二百里从府向柳州路经此山过溪百余里方至平路山中有毒出路寻溪水行其溪水有伏流有平流峭絶险隘更无别路其山自衡岳迤逦南亘于郡州融州等界到此过入柳州象州山阔一百里髙二十余里　橄榄山在邑界
　　慕化县西南二百二十里元二乡本汉潭中县地晋太康元年分吴所置武豊县置长安县于此萧齐又于县置常安戍梁大同八年于县置梁化县郡改长安县为梁化县十八年改梁化县为纯化县大业二年省唐武德四年复置纯化县永贞元年十二月改为慕化县以避宪宗庙讳梁开平元年复为归化县后唐同光初复为慕化县　常安水源出县西南二十九里须离山东北流经县南又经县东屈而东南流经福水西又南注白石水
　　荔浦县南二百四十里元二乡本汉县属桂林郡唐贞观三年于是置荔州十三年州废复为县以隶桂州在荔江北以江为县名　卧石郡国志云其形似人而举体青黄隐伏起卧或谓之石人可以祈雨小举卽雨小大举而雨大　建水水口有尉佗伏波二庙　湘水即小湘江也　荔江今名荔水汉志荔浦县有荔平关源出崇仁县西北荔山　荔溪地记云荔溪源多桂桂所生处不生杂木樵采皆桂　方山对九疑山髙下相豊水县南二百一十里元二乡本汉荔浦县地隋置永豊县唐长庆三年观察使殷侑奏与信州永豊县同今县下有豊水请改爲豊水县　豊水源出思君山下羌女山　白靣山皆在邑内
　　武宁县东八十里一乡晋天福八年析灵川县归义为场复升为义宁县
　　古县场西南一百五十里元十乡唐干宁二年分慕化县三里一乡为县场　南越志云桂林郡本治阳溪今移郁江口有铜鼔瀬是也武熈县有桂山围山本草曰桂生山谷间久服令人身轻又平阳县有阳溪在县数百里伏流通于岷山又云潭中县二百里则桂林故郡所理也中留县秦置也次三百里至于江则桂江也与郁林合浦水并归于海建兴三年诸葛亮南征遂分建宁牂牁二郡地为兴古郡延康元年歩隲出交州自长沙趋于此道故吴书曰权遣吕岱歩隲将交州义士万人出长沙刘备东下武陵蛮夷蠢动逆命隲上益阳备旣败绩而灵桂诸郡犹相惊扰隲周旋征讨皆平之　有终古藤俚人以为布故书曰岛夷卉服此之谓也太平寰宇记卷一百六十二
　　钦定四库全书
　　太平寰宇记卷一百六十三
　　宋　乐史　撰
　　岭南道七
　　南仪州
　　南仪州连城郡今理岑溪县土地所属自秦以前与潘州同汉置苍梧郡今州即苍梧郡之猛陵县地也猛陵县今梧州界隋为永熈郡之永业县唐武徳五年江表底定于此置南义州及四县贞观元年州废以所领县入南建州二年复置义州又割故县来属天寳元年改为连城郡乾元元年复为义州皇朝开寳四年南越废入窦州至六年复置从民之便其三县仍并为一县太平兴国初改为南仪州
　　元领县三　　今一
　　岑溪
　　二县废
　　连城　永业
　　州境
　　东西八十里　南北九十里
　　四至八到
　　西北至东京约七千余里　西北至西京约七千余里　东北至长安取康州路七千五百里　东至梧州嶂岭一百七十里　西至容州六十五里　东北至藤州二百里　北至广州水路一千九百里　南至容州普宁县界二十里　西南至容州九十五里东北至梧州三百里
　　户
　　唐开元户九百二十九皇朝户主客六百三十八丁本州只供丁不供户
　　风俗
　　俗不知嵗惟取用八月酉日为腊长防相慰贺以为年初每月中旬年少女儿盛服吹笙相召明月下以相调弄号曰夜泊以为娯二更后匹耦两两相携随处相合至晓则散男儿以白布为头巾女儿以布为衫
　　土产
　　【阙】





















　　四至八到
　　东北至东京水路五千四十一里　西北至西京五千四百十一里　西北至长安取端州路五千二里东至康州悦城山为界一百三十里　东至广州二
　　百七里　南至恩州三百八十里　北至端州一百三十五里　东南至广州义宁县五十四里　东北
　　至端州一百十里　西北至旧勤州一百五里　西南至春州六百六十里
　　户
　　唐开元户二百五十皇朝户主六千八十七客一百二十一
　　风俗
　　俗以鸡骨占吉凶汉书云越巫以鸡卜此也衣服即都落古贝焦布豪渠之家防则鸣锣鼓召众则鸣舂堂巧作木罍藤防五色藤箱席
　　土产
　　金【旧贡】　牛黄　　纻布　都落布
　　银山出银尔雅云白金谓之银其美者谓之镣卢循采之山多木香谓之宻香辟恶气杀鬼精
　　新兴县旧十二乡今四乡汉临允县属合浦郡晋置新宁郡梁置新州　废永顺县在州北四十五里唐武徳四年析新兴县置皇朝并入新兴　废索卢县唐武徳四年析新兴县置废　桂山在新防县西南三十四里南越志云此山鸟则翡翠孔雀兽则元猿鼷　利山在新防县东一百七里南越志云此山多沉香木　南海在新防县南一百五十里有穿洲襟带甚逺山挺方木水含珠母海人以为酢酱秘之而饵其肉又州有大齐云母又云有浮石又云海昌郡威宁县有穿洲其上多纶木注云似谷皮可以为绵但獠缉以为絮　三章溪南越志云允吾县南有三章溪溪有三源也
　　窦州
　　窦州懐徳郡今理信宜县古越地秦属海南郡汉属苍梧郡隋为永熈郡武徳四年置南扶州及五县以獠反寄治防州贞观元年废以所县并属泷州二年獠平复置南扶自泷州还其故县五年复废县泷州六年置复以故县来属其年改南扶州为窦州以罗窦洞为名天寳元年改为懐徳郡乾元元年复为窦州
　　元领县四　　今一
　　元领县四
　　信宜
　　三县废
　　懐徳　　泽峩　　特亮并入信宜
　　州境
　　东西一百三十里　南北一百六十里
　　四至八到
　　西北至东京五千里　西北至西京五千三百五十五里　西北至长安取泷康东路六千二百二十一里　东至髙州一百里　西至旧潘州一百六十里西至旧禺州二百五十里　北至南仪州二百二十
　　里　东北至旧泷州二百四十里　西北至容州一百二十里　正北防西至南仪州二百二十里　西南至旧潘州八十里　东南至本州长乐里连接髙州良徳县界
　　户
　　唐开元户三百八十八皇朝户主六百二十八只言户主
　　风俗
　　谷熟时里闬同取戍日为腊男女盛服椎髻徒跣聚防作歌悉以髙栏为居号曰干栏三日一市
　　土产
　　苔□香树生冬时采叶煎之气甚芳泽尤宜洗皂衣
　　信宜县旧三乡今四乡汉端溪县地属苍梧郡隋为懐徳县唐武徳四年析懐徳县置信宜县仍置南扶州贞观中改为窦州取州界罗窦为名皇朝太平兴国二年改为信宜　废懐徳县在州东六十里本属泷州后来属　废泽峩县在州西南八十里唐武徳四年分信义县置　废特亮县在州西北七十里唐武徳四年分信义县置已上三县皇朝开寳废入信宜　潭峩山在水中峩峩焉　特亮山在河洞水北昔有白牛夜出光彩影照村村人以牛光影为特亮河洞水
　　昭州
　　昭州平乐郡今理平乐县秦为桂林郡地本平县地汉属苍梧郡宋属始建国齐属始安郡梁置乐州隋为始安郡之平乐县唐武徳四年萧铣置乐州领平乐永豊恭城沙亭四县贞观七年省沙亭县八年改为昭州取昭潭为名按湘南记云长沙郡本潭州亦取昭潭为名则彼此皆有昭潭郡北有昭冈潭尺在江中潭葢因冈为名天寳元年改为乐平郡乾元元年复为昭州皇朝开寳五年并永平县入永平仍废富州之思勤马江二县入龙平一县来属
　　昭州元领县三　　今二
　　平乐　　恭城
　　一县废
　　永平并入平乐
　　废富州元领县三　　今一
　　龙平
　　二县废
　　思勤　马江并入龙平
　　州境
　　东西一百九里　南北二百一十里
　　四至八到
　　东北至东京四千二百里　西北至西京四千九百三十五里　东至贺州三百里　南至龚州三百五十里　北渡岭至永州六百里　西至水脚村三十三里接桂州阳朔县界　东南至贺州富川县八十六里　东南至象州三百五十里　西北至桂州荔浦县八十里　东至度岭至道州四百三十里
　　户
　　昭州唐开元户二千三百三十四
　　废富州唐开元户一千二百九十皇朝都管戸主三千七百八十五客一千三百四十
　　风俗
　　与窦州同
　　土产
　　寿竹　　红蕉
　　平乐县一乡州所理汉荔浦县地属苍梧郡晋置平乐县唐贞观二年省沙亭县并入　木客郭仲产湘州记平乐县多曲竹有木客形似小儿歌哭行坐衣服不异于人而能隐形山居崖宿至精巧时出市昜作器人亦无别就人换借皆有信义言语亦可解精别木理也目岩山在县北三十五里盛之荆州记平乐县西南数十里有山其岩间有两目如人眼极大瞳子黒白分明因为目岩山　平乐江在县东八十里江中有悬藤滩犁壁湍　荔浦江在县西五里桂州荔浦县流入当州　废沙亭县在州西三十五里唐澄圣元年置圣厯二年废　废水平县在州东九十里隋县旧属藤州唐属昭州皇朝开寳元年并入平乐县　沙亭水在旧县西北出阳海山
