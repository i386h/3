<!-- { "loadSidebar": true } -->
　　占城国周朝通焉显德五年其王释利因得漫遣其臣蒲诃散等来贡方物中有洒衣蔷薇水一十五琉璃瓶言出自西域凡鲜华之衣以此水洒之则不防而复郁烈之香连嵗不歇又进猛火油八十四琉璃缾是油得水而愈炽彼国凡水战则用之是日因赐蒲诃散等冠带衣服缯帛茵褥等有差且言其国在中华西南其地东西七百里南北三千里东暨海西暨云南南暨真腊国北暨驩州界东北暨两淛海程三十日其王因得漫在位已五十五矣其衣服制度大略与大食国同所乘皆象马粒食稻米肉食水兕山羊之兽之竒者有犀牛禽之大者有孔雀所贡表文以贝多检以香木函其言译之方谕其意云
　　渤泥国
　　渤泥国载籍不纪葢异域多易旧名也皇朝太平兴国二年八月其国王向打遣施努副使蒲亚利判官哥心等来朝其表非纸木皮而营薄微緑色长数尺而阔寸余横轴之仅盈掌握以数小重覆贮之其文不可识字细而横其行诏防骨以华言译之云渤泥国王向打云云因蕃人蒲卢歇船到今得引路进奉大片龙脑六十两米龙脑二十两仓龙脑二十两龙脑板五片玳瑁壳一个白檀香三截玳瑁二千两牙六株复询其使者云在上都之西南居海中去蛇婆四五十日去三佛齐四十日去摩逸三十日去占城与摩逸同帆之日皆以顺风为计不则无限日国以板为城城中万余人其小山州凡一十四国王之屋覆以贝多叶民舎覆以草王左右者为大人坐以绳床出入以阮即大布单坐其上而之战争则用长弓以铜铸为甲若筒之状防其背腹土之出者有龙脑玳瑁苏木槟榔丁香乌樠木子民食鸡羊与鱼耕有黄牛水牛无麦有蔴与稻无丝衣用古贝布用花织成婚嫁以椰子酒槟榔指环然后以古贝布或景刀杂以金而终其礼丧亦有棺殓孺儿则燎之成人则以竹为棚载之弃山中二月始耕则祀之凡经七年则不复祀矣凡嵗终十二月以七日为节地势多风雨民最乐必坎皷吹笛击□抵掌歌舞为乐食无器皿竹编贝多叶为器食毕弃之














　　太平寰宇记卷一百七十九
　　钦定四库全书
　　太平寰宇记卷一百八十
　　宋　乐史　撰
　　四夷九
　　西戎一
　　西戎总述
　　古西戎之域盖自古萧州【注】古月氐地○以南甘【注】古张掖郡○凉【注】古武威郡○洮【注】古临洮郡也○龙鳯茂隆蜀卭【注】古临卭郡○雅黎【注】古沈黎郡○巂【注】古越嶲郡○等州之西并西夷也昔禹之理平九州声教所暨西被于流沙流沙今甘州距长安二十五日里服之制去王城面二千里之外是为荒服五百里又导弱水至合黎余波入于流沙弱水亦今甘州然则禹之所加功焉盖今甘之西则在荒服之外矣舜放三苗于三危三危在炖煌今沙州古允姓之戎所居也夏后相征畎夷一曰犬夷七年乃服桀之乱犬夷入居豳岐成汤攘夷戎髙祖伐方至武乙犬戎冦邉周古公避戎于岐山盖渐揉于中国矣谓南颖首莫不有戎周贞王八年秦厉公灭大荔而取其地韩魏稍并伊洛之戎灭之其遗者西走逾汧陇中国自是无戎及秦昭王灭义渠戎置陇西北地上郡始皇平天下西逐诸戎出塞故汉初西戎尚防弱景帝时研种羌【注】按説文羌西戎牧羊人也从人牧羊风俗通云本俗之牧羊人也○求徙于狄道故安【注】今兰州县○至汉武帝时北患匈奴之强因问匈奴降者言月氐王尝为匈奴所破遁逃恒怨匈奴无与共撃之武帝令张骞由匈奴中而使月氐为匈奴所得亡走西数十日至大宛传至大月氐凡十三歳乃还骞所至大宛月氐康居大夏及传闻其旁国五六【注】安息犛轩奄蔡马孙楼兰条支身毒扞弥于阗○初汉通西南夷费多罢之骞言大夏东南有身毒国有蜀物去蜀不远乃复西南夷元狩二年乃命骠骑破匈奴西邉数万人浑邪王降汉即以其地置张掖酒泉武威炖煌谓之河西四郡其地势西北斜出在匈奴之西乌孙之南西羌之东北隔絶西羌与匈奴相连之路所谓断匈奴右臂于是始筑令居塞【注】令音铃今鄯州西北○酒泉列亭幛至玉门矣其地南北有大山中央有河东西约六千里南北千余里东则接汉扼以炖煌界内玉门阳闗为隔西则以葱岭诸国为隣有三十六国其俗大率土著有城郭田畜与乌孙异故始皆役属匈奴匃奴西边日逐王领西域赋税诸国取富给焉其南山东出金城【注】今防兰阿鄯四州是汉金城郡○与汉南山聨焉自玉门阳闗出西域有两路从鄯善傍南山北循河西行至莎车为南道西逾葱岭则出大月氐安息自车师前王庭【注】今西州是○随北山循河西行至疎勒为北道北道西逾葱岭则出大宛康居奄蔡焉耆自李广利伐大宛之后西域震惧遂遣使来贡献于是自炖煌西至盐泽【注】即蒲昌海在今西州北庭界河地是也○多起亭幛是为汉提封之域焉其后都尉桑羊请田输台渠犁以东之地以资邉用竟不成昭帝时乃用羊前议以田给使外国者至宣帝时使卫司马使鄯善以西数国及破姑师未尽殄分以为车师前后王及山北六国时汉独防南道未能尽并北道也神爵三年匃奴日逐王来降防鄯善以西使者郑吉迎之乃因使吉并防北道故号曰都防都防之起自吉置矣由匃奴益弱不得近西域于是徙屯田于北胥鞬【注】音干○披莎车之地屯田校尉始属都防都防督察乌孙康居诸国理乌垒城去阳关二千七百三十八里与渠犁田官相近土地肥饶于西域为中故都防理焉至元帝时复置戊巳二校尉屯田于车师前王庭【注】戊巳中央镇伏四方又开渠布种以为厌胜故曰戊巳焉○哀平间自分剖为五十五国凡国自译长城长君监吏犬禄百长千长都尉且渠当户将相至侯王皆佩汉印绶凡三百七十六人而康居大月氐安息賔鸟戈之属皆以絶远不在数中其来贡献则与相报不督録总领也至王莽时四边乱与中国遂絶并复役属匃奴按前徃西域有二道自元始以后有三道从玉门关西出经婼羌【注】婼音而遮切○转西越葱岭经悬度入大月氐为南门从玉门关西出发都防并三陇沙北头经居卢仓从沙西北过龙堆到故楼兰转西诣龟兹至葱岭为中道从玉门关西北出经横坑辟二陇沙及龙堆出五船北到车师界戊巳校尉所理髙昌转西与中道合龟兹为新道后汉永平中匈奴乃胁诸国共冦河西郡县城门昼闭明帝乃命将出征匈奴取伊吾卢地置宜禾都尉以屯田遂通西域于阗诸国西域自絶六十五载乃复通焉其后班超定西域至于海濵四万里外皆重译入贡自魏至唐歴代献贡此皆西域塞外之羌夷也其居中国今附之于篇末焉
　　西戎一
　　车师国
