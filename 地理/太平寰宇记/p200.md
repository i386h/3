<!-- { "loadSidebar": true } -->
　　其人食用平无赋敛有事则均税无文字视月亏盈而以纪时节候草枯以为年嵗人深目长鼻颇于胡人纵年老发多不白无君臣上下之节拜伏之礼父子同床而寝妇人产乳必食子衣以木槽中曝海水为盐木汁为醋酿朱麴为酒其味甚薄遇得异味先进尊者凡有燕会执酒必待呼名而后饮上王酒者亦呼王名御杯同饮颇同突厥歌呼蹋蹄一人唱众皆和音颇哀怨扶女子上膊摇首而舞其死者气将絶举于庭浴其尸以布纒之裹以苇草衬土而殡上不起坟子为父丧数月不食肉有熊罴豺狼尤多猪鸡无牛羊驴马厥田良沃先以火烧而引水灌之持一揷以石为刃长尺余阔数寸而垦之土宜播种树木同江表多阔镂树似橘而叶宻条织如发纷然垂下气侯与岭南相俗事山海之神祀以酒殽閗战杀人便将所杀人祭其神王之所居壁下多聚髑髅以为佳






　　太平寰宇记卷一百七十五
　　钦定四库全书
　　太平寰宇记卷一百七十六
　　宋　乐史　撰
　　四夷五
　　南蛮一
　　南蛮总述
　　昔在虞舜南巡至于苍梧今桂州也禹贡淮海维扬州传曰北距海南至海然则南至海壖尚为九州焉其后徳有衰隆化自逺迩葢自五岭以外浸为夷俗焉流驩兠于崇山今驩州去长安万一千三百里周为越裳之国秦初得天下谪卒戍五岭而首之其后逾岭攻取陆梁之地命徃嚣尉之今南越是也其为中国也乆东自闽越滨海而及琼振儋崖五州自此西限海至其南皆南夷今海中诸国是也其海南诸国汉时通焉大抵在交趾南及西南居大海中洲上相去或四五千里逺者乃二三万里乘船举防道里不可详知外国诸书虽言里数亦非近实其西与诸胡国接按书云元鼎中遣伏波将军路博徳开南越置日南部其徼外诸国自武帝以来皆献见汉汉桓武时大秦天竺皆由此道遣使贡献及呉大帝遣宣化从事朱应中郎康泰使诸国其所经及传闻则有百数十国因音记传晋洎代通中国者葢斟及宋齐至者有十余国自梁武隋炀其至者逾于前代唐以来又逾梁隋至者皆是重译而至其防牱夜郎黔中武陵今为郡暨县杂居中夏为徼内夷附之篇末
　　徼外南夷一
　　黄支国
　　黄支国汉时通焉去合浦日南三万里俗畧与朱崖相自武帝以来皆献见地贡银硃玉璧琉璃竒石异大珠圆及二寸而至圆者置之平地终日不停
　　哥罗国
　　哥罗国汉时通焉在槃槃东南亦曰歌罗富沙罗云其王姓矢黎娑罗名米失鉢罗其理城叠石为之城有楼阙门有禁卫宫室覆之以草国有二十四州而无县庭列仪仗有纛以孔雀羽饰焉兵器有弓箭刀矟皮甲征伐乗象一队有象百头每象有百人卫之象鞍有一钩拦之中有四人一人执矟一人执弓矢一人执殳一人执刀赋税人出银一铢国无丝蔴苎惟有古贝布畜有牛少马其俗非有官者不得上发裹头又嫁娶初问婚惟以槟榔为礼多者至三百盘成婚之时惟以金银为财多者至二百两女嫁讫从夫姓音乐有琵琶横笛铜鐡鼓死则焚尸盛以金甖沉之大海自唐天寳初至乾元中并来朝贡
　　林邑国
　　林邑国本秦象郡林邑县地汉为象林县属日南郡按日南郡古越裳之国也伏波将军马援开境置此县纵横六百里在交趾南海行三千里马援所植二铜柱表汉界处后汉末大乱县功曹姓区有子曰连杀县令自号为王子孙相承呉时通使其后王无嗣外孙范熊代立熊死子逸代立尊官有二其一曰西那防帝其二曰萨防帝歌其属官三等一曰伦多姓次歌伦致帝次乙地伽兰外官分为二百余部其长官曰弗伦次曰阿伦如牧宰之差书以树叶为纸施椰叶为席男女皆横幅古贝绕腰以下谓之干漫亦曰都漫穿耳言小环为饰贵者着革履贱者跣行自林邑并扶南以南诸国皆然也其王戴金花冠形如章甫如璎珞出则乘象吹螺击鼓罩古贝繖又以为幡旗则王者之饬也不设刑狱有罪则付象蹋杀之又林邑浦外有不劳山罪人亦送此山令其自死其大姓号婆罗门嫁娶必用八月女先求男由贵男而贱女也同姓还相婚姻人性防悍果于战鬭有弓箭刀槊以竹为弩乐有琴琵琶笛五颇与中国同每击鼓以警众吹蠡以节戎其人深目髙鼻发拳色黒妇人堆髻四时暄暖无霜雪王死七日塟有官者三日庻人一日皆以凾盛尸鼓舞道从举至水次焚之收余骨王则纳金甖中沉之于海有官者以铜沉之海口庶人以瓦送之于江男女皆截发随丧至水次尽哀而止其寡妇孤居散发至老人皆奉释法文字同于天竺王事尼乾道铸金银人像大十围至晋武帝太康中又来贡献成帝咸康二年范逸死奴文簒立文本日南西卷县夷帅范稚家奴也常牧牛于山涧得鲤鱼二尾化为鐡因以铸刀刀成文向北呪曰若斫石破者文当王此国因砍石如断刍藁文心异之范稚尝使商贾至林邑国遂教林邑国王作宫室及兵军器械王宠任之后乃防王诸子各奔余国王死无嗣遂脇国人自立为王乃旁国并之有众四五万至穆帝永和三年文率其众攻陷日南遂据其地告交州刺史朱蕃郎今安南府求以日南北鄙横山为界初徼外诸国赏赉寳物自海路来贸货贿而交州刺史日南太守多贪利侵侮十折二三由是诸国怨愤且林邑少田故贪日南之地攻陷之文又袭九真害士庶十八九文死子佛立犹屯日南九真太守灌邃率兵讨佛走之邃追至南邑时五月立表日在表北影在表南九寸一分自北影之南故开此以向日此大较也佛乃请降其后频防日南九徳之郡南安郡界杀伤甚多交州遂致虚弱至佛曽孙文敌立后为扶南王子当根纯所杀大臣范诸农平其乱而自立为王死子阳迈立死子咄复名曰阳迈宋文帝元嘉中侵暴日南九徳诸郡宋使交州刺史檀和之震武将军宗慤讨之尅林邑阳迈父子并挺身奔逃所获珍异皆是未名之寳又销其金人得黄金数十万斤其后累代自宋齐梁陈隋皆遣使朝贡隋文帝既平陈后遣大将军刘方步骑万余人撃之其王梵志率其徒乗象而战方多掘小坑草履其上因以兵挑之梵志悉众而阵方伪北走梵志逐之其象多陷转相惊骇军遂乱方纵兵击之大败之弃城而走方入其都获其庙主十八枚皆铸金为之葢其有国十八叶矣方既平其国班师故地遂空梵志收合遗人别建国邑至唐贞观中其王范头黎死国人共立头黎女为王诸葛地者头黎之姑子女王独任国中不寜大臣何伦翁定乃立地为王妻之以女主其国乃定诸葛地自立后遣使何伦因地盘献火珠大如鸡卵圆白皎洁状如水晶日正午时以珠承影取艾依之火见云得之于罗刹国八年又献白鹦鹉善于应答太宗悯之付其使令放还林薮今主即梵后在日南陆行二十余日方至十四年又献通天犀十枚及诸寳珍称是永徽总章中其王鉢迦舍跋摩累献驯象开元中其王建多达磨又贡驯象琥珀沈香天寳八载其王卢拖罗使献珍珠一百条沈香二十斤鲜白防二十只自至遂改称藩不复以林邑为国之号又贞元九年十一月遣使来贡犀牛元和四年八月安南都防张冉奏环破王国伪驩爱州都綂杀三万余人获其王子五十九人战械船战象称之
　　四至
　　其地纵横可六百里去日南界四百余里其南水歩道二千余里有西屠夷亦称王焉即马援所植两铜柱表汉界处马援北还留十余户于铜柱处至隋有三百余户悉姓马土人以为流寓号曰马流人铜柱防没马流人尝识其处又林邑记云马援树两铜柱于象林南界与西屠国分汉之南界是也又云铜柱山周十里形如倚盖西跨重岩东临大海屈璆道理记云林邑大浦口有五铜柱存
　　土俗物产
　　其地尝温不识氷雪多雾雨人能用弩以藤为甲法佛法以二月为歳首稻歳再熟有结辽鸟解人语山石皆赤色其中生金夜即飞状如萤火又出瑇瑁贝齿古贝沈香古贝树名也其花成鵞毛抽似绩纺作布洁白与苎布不殊亦染五色织为班布也沈木者土人破断之积以年歳杇烂而心节独在置水中则沈故曰沈香次不沈者栈香也又出猩猩兽多琥珀松脂沦入地千歳为茯苓又千歳为琥珀在地其上及傍不生草木深者或八九尺大如斛削去皮成焉初如桃胶凝成乃坚其金寳物产大抵与交趾同以砖为城蜃灰涂之居处为阁名曰干兰皆开北户向日或东西无定
　　扶南国
　　扶南国在日南郡之南海西大岛中国俗本裸文身被发不制衣裳其先有女人为王号曰柳叶年少壮壮徤如男子其南有激国人名混填来伐柳叶降之遂以为妻恶其裸身乃穿叠布贯其首理其国子孙相传至王混盘况死国人立其大将范帅蔓为王蔓勇健有权畧以兵伐旁国咸服属之自号扶南大王开地五六千里蔓死国乱大将范防自立为王是中国呉晋之代也呉时遣康太朱应使于防国国人犹裸唯妇人着贯头太应谓曰国中实佳但人防露可轻耳防始令国内男子着横幅今千漫也大家截锦为之贫者用布晋太始太康中皆遣使贡献东晋时有竺舟檀称王亦遣使其后王防陈如本天竺娑罗门也有神语曰应王扶南防陈如至盘扶南人闻之迎而立复改制度用天竺法令其国人居不穿井数十家共一池引汲之俗事天神以铜为像二面者四手四面者八手各有所持或小儿或鸟兽或日月王坐则偏踞翘膝垂左膝至地以自叠敷前设金盘香炉于其上居丧则削除须发其国无刑法讼狱者以金环鸡卵投沸汤中令探取之若无实者手即烂有理者即不损又于城沟中养鳄鱼门外圈猛兽有罪者辄以食猛兽及鳄鱼鱼兽不饫者为无罪三日乃放之宋齐梁并献方物其国有佛发长一丈二尺梁武帝诏沙门迎之先是武帝改造阿育王寺塔出旧塔下舍利及佛发发有青绀色众僧以手伸之随手长短放之即放屈焉为蠡形又隋书云其扶南国王姑古龙诸国亦多姓古龙讯耆老言昆仑无姓氏乃讹矣唐武徳后频使人贡献贞观中又献白头国一人于洛阳其国在扶南之西又当叅半之西男女生皆素手身又凝白居山洞之中四面岩险故人莫至其地界典叅半国相接
　　四至
　　去日南可七千里在林邑西南三千余里其境广袤三千余里
　　土俗物产
　　土地防下而平博气风俗物产大较与林邑同有城邑宫室国王居重阁以木栅为城海边生大若叶长八九尺编其叶以覆屋国人亦为阁居为船八九丈广方六七尺头尾似鱼国王行乘象人无礼义男女共奔皆丑黒发拳拳躶身跣行耕种为务一歳种三歳获又好雕文刻镂食器多以银为之出金刚可以刻玉状似紫英石其所生乃在百丈水底盘石上如钟乳人投水取走竟日而出以鐡捶之而不伤鐡乃自损以羖羊角扣之漼然氷泮贡赋以金银珠香亦有书记府库文字胡
　　顿逊国
　　顿逊国梁时闻焉一曰典逊徼外诸国贾人多至其国市焉所以然顿逊囘入海中千余里涨海无涯岸船未曽得经过也其市东西交防有万余人珍物宝货无种不有又有酒树似安石榴采其花汁停酒瓮中数日成酒出藿香揷枝便生叶如都梁以【阙】衣国有区拨等花十余种冬夏不衰日载数十车货之其花燥更芬馥亦末为粉以傅身焉其俗又多鸟将死亲殡歌舞送于郭外有鸟如鵞口如鹦鹉而红色飞来万计家人避之鸟食尽方去烧其骨沉海中以为上行人也必生天鸟若囘翔不食其人乃自悲复以已为秽乃更就火以为次行也若不能生入火又不被鸟食以为下行也
　　四至
　　在海岖上地方千里王并羁属扶南北去扶南可三千余里其国之东界通交州其西界接天竺安息物产序中有述不再注
　　毗骞国
