<!-- { "loadSidebar": true } -->
　　其国有戸八万土宜五谷无五果有宫室仓库宇狱多山陵广泽其人性强勇谨厚不冦抄以六畜名官有马加牛加猪加犬加邑落有豪人名下户皆为奴仆诸家别主四出道大者数千家小者数百家防同拜爵揖让升降有似中国以腊月祭天驿人傅辞皆跪手据地窃语用刑严急杀人者死没其家人为奴婢盗一责十二男女滛妇人妬皆杀之其兄死弟即以嫂为妻以弓矢刀矛为兵家家自有铠仗作城栅皆圆有似牢狱行人无昼夜好歌吟通日声不絶有军事亦祭天杀牛观蹄以占吉凶牛蹄解者为凶合者为吉有敌诸加自战不负即担粮食之其死夏月皆用水杀人殉塟多者数百厚塟有椁棺其居丧男女皆纯白妇人着布面衣环佩大体与中国相髣髴焉
　　虾夷国
　　虾夷国海岛中小国也其人须长四尺尤善弓矢插箭于首令人载弧而立数十步射之无不中者唐显庆四年十月随倭国使入贡




　　太平寰宇记卷一百七十四
　　钦定四库全书
　　太平寰宇记卷一百七十五
　　宋　乐史　
　　四夷四
　　东夷四
　　东沃沮国
　　东沃沮国后汉通焉初卫满王朝鲜时沃沮属焉至汉武帝平朝鲜分其地为四郡以沃沮城为莵郡后为夷貊所侵徙郡于髙勾丽西北至光武以其渠率为县侯不耐华丽沃沮诸县皆为侯国后汉末犹置功曹主簿诸曹皆濊人作之其诸邑落渠帅皆自称三老则故县国之制也后以国小迫于大国之间遂臣属勾丽后以其中大人为使者使相为主领义使大加统之大加髙丽官号所谓马加牛加狗加其所部有大小也责其税租貂布鱼盐海中食物千里担负致之又发其美女以为婢妾焉魏齐王正始五年幽州刺史毌丘俭讨勾丽王宫奔沃沮遂进师击沃沮邑落皆破之宫又奔北沃沮一名置沟娄去南沃沮八百余里其俗皆与南同界与挹娄接挹娄喜乘船寇钞北沃沮畏之夏月藏在山岩深穴中为守备冬月氷冻船道不通乃下居邑毌丘俭遣菟太守王颀追位宫尽其东界其耆老言国人尝乗船捕鱼遭风吹数十日东到一岛上有人言语不相晓其俗尝以七月取童女沈海又言有一国亦在海中纯女无男人或传其国有神井闚之辄有孕又説得一布衣从海中浮出其形如中国人衣其两袖长三尺又得一破船随波出海岸边有一人项中复有面生得之与语不相通不食而死其城皆在沃沮东大海中也
　　四至
　　其国在勾丽葢马火山之东东濵大海北与挹娄夫余接南与濊貊接其地东西狭南北长可折方千里土俗物产
　　户五千土肥美背山向海宜五谷善种田无大君主有邑落长其人性质直强勇便持矛步战言语饮食居处衣服有似勾丽其葬作大木椁长十余丈开一头为户新死者先假埋之令皮肉尽乃取骨置椁中家人皆共一椁刻木为主随死者为数又有瓦防置米于中编悬之于椁户边
　　挹娄国
　　挹娄国魏时通焉即古肃慎之国也周武王及成王时皆贡楛矢石砮尔后千余年虽秦汉之盛莫能致也常道乡公景元末方来贡献矢石砮弓甲貂皮之属晋元帝初又诣江左贡石砮成帝时贡十石季龙四年方达季龙问之答曰每候牛马向南西卧者三年矣是知大国所在故来焉
　　四至
　　其国不在咸山北在夫余北千余里濵大海南与北沃沮接不知其北所极广袤数千里
　　土俗物产
　　土地多山险车马不通人形似夫余其言语各异有五谷牛马麻布出赤玉好貂所谓挹娄貂是也无君长其邑落各有大人处于山林之间土气极寒尝为穴居以深为贵大家至接九梯好养豕食其肉衣其皮冬以豕膏涂身厚数分以御风寒夏则裸袒以尺布蔽其前后其人臭秽不洁作厠于中圜之而居无文墨以言语为约坐则箕踞以匙挟肉啖之得冻肉坐其上令温暖土无盐铁烧木作炭灌之取汁而食也其俗将嫁娶男以毛羽揷女头女和则将归然后致礼聘之妇贞而女淫贵壮而贱老初死之日即葬之于野交木作小椁杀猪积其土以为死者之粮性凶捍以无忧哀相尚父母死男女不哭泣有哭者谓之不壮相窃盗无多少皆杀之虽野处而不相犯有石砮皮骨之甲国东有山出石其利入铁将取之必先祈神其人众虽少而多勇力处山险又善射弓长四尺力弩矢用楛长尺八寸青石为镞皆施毒中人即死隣国畏其弓矢卒不能服也便乗船好寇盗隣国患之东夷饮食之器皆用俎豆唯挹娄独无法俗最无纲纪
　　勿吉国
　　勿吉后汉通焉亦谓之靺鞨在髙勾丽北亦古肃慎国地邑落各自有长不相总一凡有七种其一号栗末部与髙丽相接二曰泪咄部在栗末之北三曰安车骨部在泪咄部东北四曰拂湟部在泪咄东五曰号室部在拂湟东六曰黑水部在安车骨西北七曰白山部在栗末东南胜兵各数千而黑水部尤为劲健自拂湟以东矢皆石镞长二寸所居多依山水渠帅曰大莫弗脑咄东夷中为强国皆患之孝文延兴中其王遣乙力支朝献乙力支穪初发其国乗船遡滩河西上至太沴河沉舡于水南出陆行渡洛孤水从契丹西界达和龙乙力支还从其来道取得本沉舡达其国隋初靺鞨国有使来献谓勿吉国也西北与契丹接每相刼掠与中国悬隔唯栗末白山为近帝初其渠帅度地稽率其部来降居于栁城及辽东之役度地稽率其徒以从每有战功从帝幸江都防放归栁城唐武德三年其部落酋长突地稽遣使朝贡以其部落置燕州拜突地稽为总管刘黑达之叛也以战功封晋国公又徙其部落于幽州之昌平城会髙开道引突厥来攻幽州突地稽率兵邀击大破之贞观初拜右卫将军赐姓李氏防卒子谨行武力絶人麟德中累迁营州都督右领军大将军为积石道经略大使至上元三年大破吐蕃数万众于清海之上玺书劳之乃封燕国公永淳元年卒赠幽州都督附葬干陵自后或有酋长自来或遣使朝贡每歳不絶其白山部素附于髙丽因牧平壤后部众入于中国汨咄安车骨入号室等部亦因髙丽破后奔散微弱今无闻焉纵有遣人并于渤海编户唯黑水部全盛分为十六部落以南北为防地开元十三年安东防薛泰又请于黑水靺鞨内置黑水军续更以最大部落为黑水府仍以首领为都督诸郡刺史隶属焉中国置长史就其部落监领之十六年其部落都督赐姓李氏赐名献诚授云麾将军兼黑水经略使仍以幽州都督为其押使自此朝贡不絶旧説黑水西北有思慕靺鞨正北微东十日程有郡利靺鞨东北十日程有窋説靺鞨亦谓之屈设东南十日程有莫曵皆靺鞨今黑水靺鞨界至渤海德府北至小海南至大海西至室韦南北约二千里东西约一千里其国少马国人步战国多貂鼠皮尾骨咄角白兎白鹰等初太宗谓侍臣靺鞨逺来葢突厥降朕之所致也昔周宣之猃狁孔炽出兵驱逐比之蚊蚋议者以为中防汉武北事匈奴中国虚竭议者以为下防秦始皇北筑长城神人怨怒议者以为无防然则自古以来其无上防乎朕承隋之弊而四夷归服无为而治得非上防乎礼部侍郎李百药进曰陛下以武功定四方以文德绥万物至道所感格于天地斯葢二仪降福以祚圣人岂与夫周汉设防校其长短哉太宗大悦其拂湟铁利等诸部落自唐初天寳末亦尝朝贡或随渤海使而来惟郡利莫曵皆三两部未至及渤海寖强黑水亦为其役至元和十一年渤海靺鞨遣使朝贡焉
　　土俗物产
　　其国有大水濶三里余名速末水其地下湿筑堤凿穴以居屋形家开口于上以梯出入无牛有车马田则耦耕车则步推有粟及麦穄则有葵水气咸凝盐生树上亦有盐池多猪无羊嚼米醖酒饮能致醉妇人则布裙男子则衣猪犬皮裘头揷虎豹尾善射猎其父母春夏死立埋之冢上作屋不令雨湿若秋冬死以其尸捕貂貂食其肉则多获之俗以溺洗手面于诸国最不为洁
　　扶桑国
　　扶桑国南齐时通焉废帝永和初其国有沙门慧深来至荆门説云扶桑在大汉国东二万余里亦在中国之东作板屋无城郭有文字以扶桑皮为纸无甲兵不攻战名国王为乙祁贵人第一者为大对卢第二为小对卢第三为纳咄沙国主行有鼓角导从其衣随年改易甲乙年青丙丁年赤戊巳年黄庚辛年白壬癸年黑嗣王立三年不视国事自宋孝文武帝大明二年罽宾国有比丘五人游行至其国始通佛法像教焉
　　风俗物产
　　其土多扶桑木叶似桐初生如笋国人食之实如棃亦绩其皮为布以为衣亦以为锦有牛角甚长以角载物至胜二十斛车有马车牛车鹿车国人养鹿如牛以乳为酪有赤棃经年不壊多葡萄其地有铜无铁不贵金银市无租估其婚姻法大抵与中国同亲丧七日不食祖父母丧五日不食兄弟伯叔姊妹丧三日不食设座为神像朝夕拜奠不制衰经嗣王立三年不视国事
　　女国
　　女国惠深云在扶桑东千余里其人容貎端正色甚洁白身体有毛发长委地至二三月竞入水则孕娠六七月产子女人胸前无乳项后生毛根白毛中有汁乳子百日能行三四年则成人矣见人惊避偏畏丈夫食咸草如兽禽咸草叶似邪蒿而气香味咸梁武帝天监六年有晋安人渡海为风所飘至一岛登山岸有人居女则如中国人而言语不可晓男则人身狗头其声如犬吠其食有小豆其衣如布筑土为墙其形圆其户如窦
　　文身国
　　文身国梁时闻焉在倭国东北七千余里体有文如兽其额上有三文文大直者贵文小曲者贱土俗欢乐物丰而贱行客不赍粮有屋宇无城郭国王所居饰以金银珍丽绕屋为整广一丈实以水银雨则流于水银之上市用珍寳
　　大汉国
　　大汉国梁时闻焉在文身国东五千余里无兵戈不攻战风俗并与文身国同而言语异
　　流求国
　　流求国自隋闻焉居海岛之中当建安郡之东水行五日而至土多山洞其王姓欢斯名渴剌兠不知其由来有国代数也彼土人呼之为可老羊妻曰多拔茶所居曰波罗檀堑栅三重环以流水树枣为籓王所居其大十六间雕刻禽兽国有四五帅统诸洞洞有小王徃徃有村村有鸟了帅帅并以善战者为之自相树立理一村之事男女皆以白纻绳纒头发从后盘绕至额妇人以罗纹白布为帽织鬭镂皮并杂色纻及杂毛以为衣制裁不一织藤为笠饰以毛羽兵有兵□箭劒鼓之属编纻为甲或用熊豹之皮王乗木兽令人轝之而行导从不过数十人国中好相攻击人皆骁健善走难死而耐疮诸洞各为部队不相救助两阵相当勇者三五人相击射如有不胜一军皆走遣人致谢即共和谐收其鬭死者共聚而食之隋帝大业初海帅何蛮等云春秋二时天清风静东望依稀似有烟雾之气亦不知其几千里三年帝命羽骑尉朱寛入海求访异俗遂与何蛮俱徃因到流求国言语不通掠人并取其布甲而还时倭国使来朝见之曰此夷邪乆国人所用也帝遣武贲郎将陈棱朝议大夫张镇州率兵自义安浮海击之至流求初棱将南方诸国人从军有昆仑人颇解其语遣人慰谕之流求不从拒逆官军棱击走之追至其郡频战皆败焚其宫室虏其男女数千人而还自尔而絶
　　风俗物产
