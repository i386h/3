<!-- { "loadSidebar": true } -->
　　温乐县六乡本秦之临洮县汉书地理志属陇西郡后魏大统中置同和郡仍改临洮县为温乐县隋复改为临洮唐武徳初改为温乐神龙元年废当夷入　岷山在县南一里山黒无树木其西有天女神洮水经其下即夏禹见长人受黒玉书处　崆峒山在县西二十里步和川羌人谓之天泉　长城在县南一里防恬所筑祐川县东北七十里元四乡本后周之基城县眀帝武成元年置属洮城郡唐先天元年改为祜川县避元宗名也和政县东北三十里元四乡本后周之洮城郡保定元年置和政县隋初废郡县属岷州　金通山在县南一里索西故城后汉眀帝时金城陇西羌反于临洮道崄
　　车骑不得方挽骑将军马防设奇兵破之因筑此城以屯戍军士在今县东亦名临洮东城亦谓之赤城废当夷县周武城元年更修置今通戍其城即吐谷浑所筑唐贞观二年置当夷县于此县额寻废
　　廓州
　　廓州海索郡今理广威县禹贡雍州之域自春秋至汉初亦西羌地汉宣帝时诸羌数背叛使后将军赵充国屯陇西羁縻之诸羌不敢动按后汉段颎传延熹二年烧当烧何当煎勒姐等八种羌寇陇西金塞颎追讨南渡河大破之至永康元年诸羌复反颎又追及大破之西羌于是弭定建安中分金城置西平郡此地即西平南界前凉以其地为湟河郡后又为羌所陷按周地图记云湟河郡后魏太平真君十六年置洮河郡属鄯州至后周建徳五年西逐吐谷浑又得河南地置廓州取廓清之义为名隋开皇初废郡为州至炀帝废州以其地属浇河郡唐武徳二年置廓州天宝元年改为宁塞郡乾元元年复为廓州
　　元领县三
　　广威　达化　米川
　　州境
　　东西三百九十四里　南北四百九十里四至八到
　　东南至东京四千三百二十里　东南至西京三千九百里　东南至长安二千四百十里　东南至鄯州龙支县二百九十里东至宣威军守捉使二百九十里　西至积石军一百八十里　北至鄯州一百八十里　东南至河州凤林县二百八十里西至积石军一百六十里　西至鄯州鄯
　　城县二百八十里　东北至鄯州龙支县三百九十里
　　户
　　唐天宝领县三户二百六十一
　　风俗
　　与鄯州同
　　姓氏【阙】
　　人物无
　　土产
　　□金
　　广威县二乡本后魏之石城县也周地图云后魏景明三年置石城县废帝二年因县内化隆谷改为化隆属湟河郡唐先天元年改为化城避讳故也天宝初改为广威县　拔延山隋大业五年帝西伐吐谷浑经此山校猎改名兽山
　　达化县西三十里二乡本后周之达化县周建徳五年于此置达化郡并达化县以属焉后郡废县属廓州连云山贺兰山皆邑界之山也　黄河经邑界　浇河城亦谓之故廓城在县西一百二十里古老传云赵充国所筑或云吐谷浑旧城晋永宁拜吐谷浑主阿豹为安西将军浇城公即理此地也郦元注水经云河水东经浇河故城北有二城东西犄角　故洪齐镇城后周武帝逐吐谷浑出后筑在今县正西二百七十里以为羌界
　　米川县东一百里二乡本汉枹罕县地属金城郡唐贞观五年于此置米州及米川县因米川水为名十年罢米州以县属河州今又属廓州也小米川水源出县东南小米川地北流入海也
　　叠州
　　叠州合川郡今理合川县禹贡梁州之域歴代为诸羌保据后周建徳六年西逐诸戎始有其地因置恒香郡寻改为叠州盖取其地多山重叠以名郡也隋初废州以其地并同昌郡大业末陷入吐蕃唐武徳二年复置叠州以其地领合川乐川叠川三县五年又置安化和二县以处党项寻废贞观二年省叠川乐川县十三年置都督府督叠岷洮岩津序壹柘嶂玉盖立桥等州永徽元年罢都督上元元年吐蕃入寇密恭丹岭二县杀掠并尽于是废二县神龙元年废芳州为常芳县来属天宝元年改为合川郡乾元元年复为叠州
　　元领县二
　　合川常芳
　　州境
　　东西二百六十五里　南北一百二十九里
　　四至八到
　　东至东京二千九百八十里　东至西京二
　　千五百六十里　东至长安一千七百里
　　东南至沿江至岩州二百五十里　南至吐
　　蕃界三十里　北至黄河上党项序州二百八十里　北至洮州一百八十里　东南至扶州三百九十里　西北至吐蕃七十里　又去故芳城一百五十里　西至吐蕃界七十里　东北至岷州四百里
　　户
　　唐天宝领县二户一千二百七十五
　　风俗
　　与松州近蕃界
　　姓氏【阙】
　　人物无
　　土产
　　麝香　羊　马
　　合川县六乡后周武成中于此置合川县以大江所合为名属西强郡隋开皇三年移治文城戍　石镜山在县西北四十五里其山有石明莹皎洁照之无不见其形体故谓之石镜山山下又有铜窟隋开皇中于此置监鼓铸刀焉
　　常芳县东南一百二十里四乡其地后魏所得寻又为吐谷浑所据后周武成元年西逐诸羌遂统有其地乃于三交口筑城置甘松防又为三川县以恒香郡至建徳元年改三川为常芳县仍立芳州以邑焉取其地多甘松芳草为名隋初废州而县存唐武徳二年又置州于常乐城内为理贞观三年又移松州于芳州城即常乐城也神龙元年废芳州为常芳县仍叠州又按真元十道图云叠岩武城四州自分十道后并属陇右道自上元【阙】年后蕃戎叠岩城武四州并置在白江之侧　白江即古羌之水其江南流至利州益昌县嘉陵江合其成州在益昌嘉陵之东马池岭之南据山川形势其五州并立合属山南道因是而定
　　宕州
　　宕州怀道郡今理怀道县禹贡梁州之域周省梁入雍州又为雍州之境秦汉魏晋诸羌处之后魏招抚四夷统有其地后魏书梁弥忽者宕昌羌也其先常为羌豪祖勒自称宕昌王弥忽世祖表求内附世祖嘉之拜弥忽为宕昌王其后遂相传袭称藩于魏因封其地为宕昌蕃周置岩昌国武帝改为州按隋图经集记云周天和元年改为蕃置为宕州隋为宕昌郡唐武徳元年置宕州领怀道良恭和戎三县贞观三年省和戎入怀道天宝元年改为怀道郡乾元元年复为宕州
　　元领县二
　　怀道　良恭
　　州境
　　东西三百六十五里　南北四百二十九里
　　四至八到
　　东北至东京二千六百七十里　东北至西京二千三百四十里　东北至长安一千四百七十里东北至武州二百七十五里　东至扶州四百一十里西至叠州二百五十里　北至岷州二百四十里
　　东南至武州二百五十里　西南至扶州二百五十里　东北至成州上禄县界三百二十里　西北至岷州二百五十里
　　户
　　唐天宝户一千一百九十
　　风俗
　　大陇右语杂羌人
　　人物无
　　土产
　　□金　散麝香
　　怀道县四乡后周天和元年置唐贞观元年移于此立郡
　　良恭县北二百里二乡本汉阳宕县后周天和五年置宕昌郡隋开皇三年属宕州十八年改为良恭县也




　　太平寰宇记卷一百五十五
<史部,地理类,总志之属,太平寰宇记>
　　钦定四库全书
　　太平寰宇记卷一百五十六
　　宋　乐史　撰
　　陇右道七
　　西州废
　　西州交河郡今理交河县本汉车师国之髙昌壁也后汉书云车师国在车师城是后汉和帝永元三年班超定西域之后置戊巳校尉领兵五百人居车师前部即髙昌璧也按后汉书昔汉武帝遣兵西讨师旅顿其中尤困者因住焉地势髙厰人庶昌盛故立髙昌叠叠有八城其实本中州人故以髙昌为地之称晋咸和中张骏于此立髙昌郡后魏孝武时有阚爽者自为髙昌太守至真君中为沮渠无讳所袭因据之至和平元年为蠕蠕所并蠕蠕以阚伯周为髙昌王自此以后每有立者辄为人所杀其后立麯嘉为王传国九代至智盛不循职贡唐贞观十四年讨平以其地置西州兼升为都防府仍立五县开元中改为金山都防府天宝元年改为交河郡乾元元年复为西州
　　元领县四
　　高昌　栁中　交河　蒲昌
　　州境
　　东西八百九十五里　南北四百八十五里
　　四至八到
　　东南至东京六千六百三十五里　东南至西京六千二百一十九里　东南至长安五千三百六十七里　东至伊州七百五十里　南三百六十里至荒过山又千余里至吐蕃　西至焉耆镇守军七百一十里　北至北庭都防府四百五十里　东南经少海又渡碛至伊州一千三百里　西南至焉耆镇七百一十里　西北至北庭轮台县五百四十四里东至伊州八百四十里
　　户
　　唐天宝户一万九千
　　风俗
　　十道记要云都防未及于沙州繁富尤出于陇右盖有汉官之遗风耳
　　姓氏
　　【阙】
　　人物
　　【阙】
　　土产
　　汉书云高昌之地饶漆蜜多葡萄香枣金鐡之彼妇女以婆罗树皮绩白叠布尤好以充职供又有石盐莹净如玉为枕贡之
　　高昌县十乡本晋田地县之地按舆地志云晋咸和二年置高昌郡立田地县唐贞观十四年改为高昌县取汉叠以名县　交河水西河自交河县界流入　高昌璧按前汉西域传云即车师后王国有新道通玉门关即戊巳校尉徐普欲开之道也
　　栁中县东四十四里四乡汉旧县晋废并入田地县唐贞观十四年又析置　栁中路裴矩西域记云自髙昌东南去州一千三百里并沙碛之水草人西行四面茫茫道路不可凖记惟以六畜骸骨及駞马粪为标验以知道路若大雪即不能行兼有魑魅是以商客往来多取伊吾路又一路是县东南行经大海之东又东南度碛入伊州界即裴矩所为伊吾路也
　　交河县西北八十里元三乡本汉车师前王庭之地唐贞观十四年置县取界内交河以为名　天山在县北一名祁连山　交河在县北天山东南流入高昌县蒲昌县东北一百八十里二乡唐贞观十四年置于汉始昌故城取县东蒲海以为名蒲海者胡人呼为婆悉海
　　庭州
　　庭州北庭府今理金蒲县按其地雍州之域穷邉在流沙之西北前汉为乌孙旧壤地方五十里东与匈奴接畛宣帝时令校尉常惠綂乌孙兵击匈奴有功封长罗侯即徙居此地州东界有【阙】其人并山居讯其风俗是乌孙遗当后汉时即为车师后王庭之地自此厯五代为突厥及部落居之以有武城俗谓之五城之地唐贞观十四年侯君集征髙昌于是西突厥屯兵于可汗浮圗城与髙昌平二十年四月西突厥泥伏沙鉢罗叶防阿史那贺鲁率众内附乃置庭州防叶防部落长安二年改为北庭都防府又管瀚海天山伊吾三军上元元年陷吐蕃
　　元领县三　今二
　　后庭　蒲　轮防
　　州境
　　东西【阙】　　　　　　南北【阙】
　　四至八到
　　东南至东京七千二百九十六里　南至【阙】
　　东南至西京六千八百七十六里　东至长安二千二百五十六里　东至伊州界六百八十里　南至西州界四百五十里　西至碎叶突厥施庭三千六百八十里　北至坚坤帐约四千里　东南至伊州界九百八十里　西南至焉耆镇守军八百七十二里　西北至突骑三千一百八十里　东北至回纥界一千七百里至回纥衙帐三千里
　　户
　　唐天宝户二千二百二十六
　　风俗
