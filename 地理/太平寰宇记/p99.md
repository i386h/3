<!-- { "loadSidebar": true } -->
　　罗岩州　索古州　秦上州　輙荣州　剧川州合钦州　下蓬州　栢坡州　传卢州　明川州肥防州　蓬矢州　大度州　米川州　木属州河东州　诺莋州　甫岚州　昌明州　徳化州象川州　藂夏州　和良州　和都州　附树州东川州　上贵州　滑川州　北川州　古川州甫萼州　北地州　苍荣州　野川州　卬陈州贵林州　防川州　牒琮州　浪弥州　郞廓州上钦州　时蓬州　俨马州　橛查州　卬川州防卬州　脚川州　开望州　上蓬州　比蓬州剥重州　久防州　瑶劔州　明昌州








　　太平寰宇记卷七十七
　　钦定四库全书
　　太平寰宇记卷七十八
　　宋　乐史　撰
　　劒南西道七
　　茂州
　　茂州通化郡今理汶山县禹贡梁州之域禹贡曰岷山导江发迹于此本冉防之国汉以为郡史记曰南越破后冉防等皆震恐请臣汉武帝元鼎六年以冉防为汶山郡华阳国志宣帝地节元年武都白马羗反使骆武平定之因慰劳汶山吏及百姓谓武自讼一嵗再度更赋至重边人贫苦无以供给求省部郡建以来四十五年矣武以状上遂省汶山郡复置都尉今州即汉蜀州汶江县后汉至齐皆因之梁普通三年置绳州取桃闗之路以绳为桥因作州称后周武帝改为汶州取汶水为名并置汶山郡隋开皇五年改汶州为蜀州六年又改为会州取西夷交会为名炀帝初州废改置汶山郡唐武徳元年改为防州领汶山北汶川左封通化翼斜交州翼水九县其年割翼斜左封翼水三县置翼州以交州属松州三年置总管府管防翼二州四年改为南防州七年改为都督府督南防翼向维涂冉穹炎彻莋十州贞观八年改为茂州以郡界茂湿山为名仍置石泉县天宝元年改为通化乾元元年复为茂州按后汉书冉陇其山有六夷七羌九氐各有部落其王侯颇知书而法置严重今领三县自古至并无两税
　　元领县四　今三
　　汶山　汶川　石泉
　　一县旧废
　　通化
　　州境
　　东西二百里　南北二百四十里
　　四至八到
　　东北至东京三千四百二十里　东北至西京三千里南取蜀路至西京三千五百五十三里　东北取
　　临翼交州两郡至长安二千一百四十里　东至锦州四百里　南至彭州三百里　西至维州二百二十里　北至翼州一百二十里　东南至汉州绵竹县当管汶川汶山二县界马　山二十八里　东南至成都府四百七十里　西南至縻涂州三百七十一里　西北至吐蕃栖鸡城下　东北至龙州四百九十里
　　户
　　唐开元户二千五百皇朝户主二百七十三客户五十三部落户八百二十九
　　风俗
　　此一州本羌戎之人好弓马以勇悍相尚诗礼之训阙如也贫下者冬则避寒入蜀佣赁自食故蜀人谓之作氐人物无
　　土产
　　麝香　麝脐　五味子　马牙硝　干酪密　升麻马
　　九州要记云汶山郡有【阙】鹿又有五角牛又旄牛无角一曰童牛肉重千斤
　　汶山县旧五乡今三乡本汉汶江县属蜀郡故城今在县北二里旧冉防地晋置广阳县属汶山郡在西北五百五十里晋末废今不详其处所又立广阳县于石镜山南六十里至广阳即今县也后周为汶州置汶山县岷山王羲之与谢安书曰周益州书述蜀中山川如
　　岷山夏舍霜雪校之所闻昆仑之仲也华阳国志岷山一曰沃焦山安乡山直上六里汶岭之最高者遇大雪开泮望见成都岷山一名鸿蒙即陇山之南首故称陇蜀也　龙泉山在县南四十八里山下有秋水号曰青池一曰龙池时或水旱民祷必应若放牝马于其侧多生骏驹　莺门山在县北二十里山多莺栖故名　襄阳山州郡志云汶山郡有襄阳山　巨人山在县南三十里山头有石如人立面南宗幸蜀时石人背立勅令鞭之一百下有九池俗传是九龙池　五味山在县东十八里山出五味子因而名之
　　汶川县南北里并是阁道旧四乡今三乡本汉绵虒县地晋置汶川州于此周武保定四年移汶川州于广阳县州废置汶川县以汶川水为县名　玉垒山在县北三里又有玉垒坂其下汶水所经焉蜀谓之玉轮江细村在县一百四十里郡国志云细村禹生于石细按十道録云细是秦州地名未详孰是　石室冉防夷人所造者十余丈山岩之间徃徃有之　故桃闗闗在县南入蛮界公和之路俱从于此有绳桥方渡　七盘山在县北三十里有七盘路
　　石泉县东一百二十里并是濶道今二乡本汉之汶江县地唐贞观八年置石泉县　废通化县在州西南一百六十里本汉汶江县地属蜀后周寳定四年置石门鎭隋开皇六年以近白狗生羗于金川镇置金川县十八年改为通化县　蜀山史记黄帝子昌意娶蜀山氏女葢此山也
　　茂州都督府覊縻十州维翼二州后进为正州相次为正者七今附于此其六州并废惟维州现在翼州
　　翼州临翼郡今理卫山县秦之土地与益州同二汉犹为蜀郡至齐梁以上土地同属茂州后以其地属清江郡又以其地并归茂州唐武徳元年分置翼州取郡南翼水为名六年自左封移州治于翼斜咸亨三年置都督府移就悉州城内上元二年罢都督移还旧治天寳元年改为临翼乾元元年复为翼州
　　元领县四
　　卫山　翼水　鸡川　昭徳
　　四至八到
　　东北至东京三千三百六十里　东北至西京二千九百四十里　东北至长安二千八十里　东至茂州石泉县八十六里　南至茂州一百二十里　西至悉州一百九十里　北至松州一百八十里　东至茂州二百里　西南至悉州一百五十里　西南至茂州利溪山八十里　东北至松州交州县八十里
　　戸
　　开元户一千
　　风俗
　　与茂州同
　　人物无
　　土产
　　当归　羗活
　　卫山县本汉蚕陵县地属蜀郡故城在县西有蚕陵山隋改为翼斜县治七顷城唐贞观十七年移理七里溪天寳元年改为卫山县
　　翼水县南六十里二乡本汉蚕陵县地属蜀郡隋初置翼水县取县西南翼河为名
　　峩和县北六十里二乡此邑见贞元十道録云又按通典有鸡川昭徳二县唐书云开生獠新置即不述年月
　　维州
　　维州维州今理薛城县唐武德七年白狗羌降附乃于姜维故城置维州领金川定亷二县贞观元年羗叛州县俱罢二年生羗首领董屈占者请吏复立维州移治于姜维城东始属茂州为覊縻州麟徳二年进为正州寻羗叛复除为覊縻州垂拱三年又为正州天寳元年改为维州郡乾元元年复为维州上元之后河西陇右州县皆防吐蕃赞普更欲图蜀州累急攻维州不下乃以妇人嫁维州门者二十年中生二子及蕃兵攻城二子内应城遂防吐蕃得之号为忧城累入兵冦扰西川韦皋在蜀二十年收复不遂至大中朱神悰镇蜀维州首领方附复西川
　　元领县三　今二
　　寳寜旧名薛城　通化旧名小封
　　一县割出
　　定亷割属保州
　　州境
　　东西一百七十里　南北二百六十里
　　新四至八到
　　东北至东京三千九百八十里　东北至西京三千五百六十三里　东至茂州汶川县界一百三十里西至奉川县界一百二十里　南至黎州蕃界四百
　　里　北至茂州界二百里　东南至雅州界六百里西南至黎蕃界六百里　东北至黎州石鼓县二里西北至茂州陇界二百四十里
　　旧四至八到
　　东北取成都府路至长安二千七百十四里　东至覊縻涂州二百三十里　南至当州界二百六十里南至悉州界二百三十二里　北至翼州界九十三里　东南至吐蕃界一百六十里　西南至白狗岭六十三里　西北至罗厥桥一百三十三里　东至茂州二百二十里
　　户
　　开元户八万一千一百七十九皇朝管汉税户五十四蕃户税户九百蕃客户五千六百九十四风俗
　　衣褐羊皮辂妇人多帯金花串以瑟瑟而穿悬珠为饰土产
　　鱼虎有舌口如棘能食鱼
　　保寜县元三乡汉以前本徼外羗冉防之别种蜀地志刘禅时蜀将姜维马忠督将军张嶷北讨汶山叛羗即此地今州城即姜维故垒也隋开皇四年讨叛羗于其地置薛城戍大业十三年没于羗唐武徳七年白狗羗莤邓贤佐内附乃于姜维垒置维州领金川定亷二县贞观元年贤佐叛罢郡县三年小左封生羗莤董屈占等举族表请置吏因复置维州及二县薛城在州治西南二百歩伪蜀永平二年改为保寜县　姜维山姜维昔日屯军于此山　定亷山在县东十里定亷水盐溪皆出其阳　盐溪村贞观中置塩溪县寻废此村有塩溪民得采漉
　　通化县西三十里旧三乡今一乡本唐咸亨二年刺史董弁招慰生羗置小封县在西蕃通鹤军垂拱二年城为北蕃所没今置在威戎军西去州一百三十里见管夷人四十户
　　涂州唐武徳元年临涂羗归附置涂州领临涂端源汉览三县贞观二年州县俱省二年又分茂州之端源茂置涂州在长安西南二千六百八十九里
　　元领县三
　　端源　临涂　悉隣　三县与州同置
　　领戸三千三百三十四　口四千二百六十二
　　炎州唐贞观五年生羗归附置西封州八年改为炎州长安西南三千三百七十六里
　　元领县三
　　大封　慕仙　义川
　　领户五千七百
　　彻州唐贞观五年西羗首领董州贞归化置长安西南三千四十八里
　　领县三
　　文彻　俄耳　文进
　　领户三千三百
　　向州唐贞观五年生羗归化置长安西南三千三百八十九里
　　领县二
　　具左　向二
　　领户一千六百二口三千八百九十八
　　冉州本徼外敛才羗地唐贞观六年置西冉州九年去西字长安西南二千七百三十九里
　　领县四
　　冉山　磨山　玉溪　金水
　　领户一千三百七十
　　穹州唐贞观五年生羗归附置西博州八年改为穹州长安西南三千二百六十九里
　　领县五
　　小川　当　璧川　当博　恭耳
　　领户三千四百三十六
　　作州唐贞观七年白狗羗降附置西恭州八年改为笮州长安西南二千九百四十五里
　　领县三
　　遂都　劝亭　北思
　　戸口无
　　右九州皆属茂州都督永徽后又析为三十一州今不録其余

　　太平寰宇记卷七十八
　　钦定四库全书
　　太平寰宇记卷七十九
　　宋　乐史　撰
　　劔南西道八
　　戎州
　　戎州南溪郡今治南溪县禹贡梁州之域春秋为僰侯国秦惠王破滇池此地始通五尺道汉武开置故使唐防治道如此而破防牱夜郎立犍为郡十三州郡志有犍为山也因置僰道县以属焉歴后汉晋宋齐皆因之梁大同十年于此置六同郡以六合所同为郡之名寻又置戎州以镇抚戎夷也隋初郡废而州存炀帝初废州以其地为犍为郡唐武德元年复改为戎州领僰道犍为南溪开邉郁邬五县贞观四年以开邉属南通州于州置都督府戎即昆曲恊黎盘防钧分分户厈褒宗靡姚徽十七州八年置抚来县仍改南通州为贤州又废贤州以开邉来属天寳元年改为南溪郡依旧都督覊縻三十六州一百三十七县并荒便无户口乾元元年复为戎州贞元中防治于僰道县至长庆中复理于此州
　　元领县五　今三
　　僰道　南溪　宜宾
　　二县废
　　开邉　归顺　已上二县并入僰道县
　　州境
　　东西一百五十里　南北一百二十里
　　四至八到
