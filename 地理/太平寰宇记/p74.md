<!-- { "loadSidebar": true } -->
　　安阳县旧二十七鄊今三鄊地即纣之都战国防云纣将甲百万左饮于淇洹谷右饮于洹水淇水竭而洹水不流按邑地在淇洹二水之间本殷之故墟即此地七国时为魏宁新中邑史记曰秦昭襄王防魏宁新中更名安阳汉初废以其地属荡隂晋于今理西南置安阳县属魏郡后魏并入荡隂隋开皇十年重置安阳县属相州　韩陵山在县东北二十七里刘公干诗云朝发白马暮宿韩陵东魏丞相髙钦破尔朱兆兄弟于此山下仍立碑即温子升之词陈尚书徐陵甞北使邺读韩陵碑爱其才丽手自録之归陈士人问陵北朝人物何如曰惟韩陵片石耳　铜雀台魏武帝所造遗令令施繐帐朝晡宫人歌吹望吾西陵谢晖诗云繐帐飘井干罇酒乐平生郁郁西陵树讵闻歌吹声云云　魏徴宅钜鹿人有宅存后为唐睿宗潜龙之地景龙四年六月二十四日龙飞于此宅　南台后魏书云东魏迁邺髙丞相以南台为定国寺作博浮图极髙其铭即温子升文　邺宫十六国春秋云石勒大破邺宫烧之火旬有五日方灭石虎建武元年自襄国徙都之至邺道里相去二百里每一舍輙立一宫宫有一夫人侍婢数十季龙所起内外台观行宫凡四十四所　曹洪宅隋图经云曹洪宫南有景穆寺西有石窦桥　西河按隋图经云卜子夏田子方叚干木所游之地以魏赵多儒学齐鲁及邹皆谓此为西河非龙门之西河也　愁思冈隋文帝改曰崇义冈　洹水水经云西南自林虑县界流入东京殷墟北　魏郡城即汉以来为郡之所故城在今县东北　鲧堤尧城禹之父所筑以捍孟门今谓之两城是也　凉马台邺城记云安阳凉马台即石季龙所造凉马名之　髙亭搜神记云相州髙阳县南有亭宿者輙死后有书生宿夜半有人着黑衣来呼亭主此有宿客耶曰然喑嗟而去又有一人衣赤衣来问如前移时无复来生乃呼亭主问之向黑衣者谁曰北舎猪母赤帻者谁曰西舎老雄鸡汝谁曰我老蝎也明旦掘之得蝎大如琵琶毒长四尺并及猪鸡亭遂安静邺县北四十里旧十五鄊今四鄊本魏国之邺邑汉为县属魏郡后汉桓灵之间翼州刺史尝寄理于此晋书曰建兴二年避懐帝讳改邺为临漳县又云石勒诸将佐议欲都邺将攻三台张宝进曰三台险固攻守未可卒下于是进据襄国歴来魏北齐皆都于此后周置相州后移相州于安阳此复为邺县故邺城在县东五十步本春秋时齐桓公所筑也自汉至髙齐魏郡并理邺县今按魏武帝受封于此至文帝受禅呼为北都　黄戋谷九州要记云谷中有冡俗谓佛母冡今牛马不敢近　浊漳水在县东界有永乐浦浦西五里俗谓紫陌河此即俗巫为河伯娶妇处　黄衣水隋图经云黄衣水经野马冈东南流注万金渠入鸬鷀陂即此水　紫陌桥地理志云漳水出上党邺口赵武帝于漳水造浮桥接紫陌故号曰紫陌桥桥之下有天井堰二十里内作十二墱墱相去三百步令相灌注即魏都赋云墱流十二同源异口　西门桥按邺城故事云西门豹为令造十二渠决漳水以溉民田因是户口丰饶今渠一名安泽陂髙齐天保五年仆射魏收为碑存焉　西门豹祠隋图经云豹祠在县东南七里北临太平渠　佛图澄冡澄死葬于此经冉闵开视了无骸骨又邺中记云澄死后有人于陇上见之石虎令开视惟有一石虎曰石者朕也葬吾而去吾其死矣果然　鳯阳门邺城门也按记云魏太祖都之城内诸街有赤闗南面西头曰鳯阳门上有鳯二枚其一飞入漳水其一仍以锁绊其足邺人旧歌曰鳯阳门内天一半上有金鳯相飞唤欲去不去着锁绊　梁期城汉梁期县故城尚存　武苑又为新河水所经亦魏武帝新筑有钓台曲池焉长明沟水经云魏武引漳水入铜雀台下伏流入城谓之长明沟三台铜雀中台也金虎氷井南台北台也石虎于上藏氷三伏之月以赐大臣邺中记魏武于铜雀园西立三台魏都赋云三台列峙而峥嵘　石虎故城虎于正殿冬月施流苏斗帐用大小明光博山文锦系以房子绵施屈膝屏风烧集和名香又于魏武故台立大武殿窓户宛转畵作云气拟秦之阿房鲁之灵光流苏染鸟羽为之以五色线编蒲心荐蓆又拣宫人皆才艺者为女尚书入座侍中纳言皆豹珰直侍又作戯马书令人立于马上屈一脚立书而字皆正好又衣伎倪作猕猴形走马或在头尾卧侧纵横名为猿骑又作金龙吐酒于殿前金鐏可容五十斛供金禽又金华殿后作皇后滏室九龙衔水之象又种双长生树根生于室下枝叶交于栋上是先种树后立屋安玉盘容十斛于二树之间又皇后出从女骑千人为卤簿脚着五文织成靴手握雌黄婉转弓又作云母五明金簿黄雉等扇又虎每猎着金线织成合欢袴天乐寺石虎因佛图澄造寺内有文石香炉即澄所执供奉者又有鸣鹤飞龙等丹台　三陵即魏武帝文帝甄皇后三陵华林苑石季龙发三万人筑苑垣周旋数十里天暴雪三尺冻死数千人太史奏非时雪降此变异乃诛尚书朱轨以塞灾髙齐时名游豫园邺中记季龙于华林园植众果人间名悉有焉季龙作虾蟆车四博掘根去一丈深一丈合土载车中植之无不生　凌云城　光碧堂　金花洲　飞雪殿　御宿堂　五廻路　防芜岛　杜若洲贫人材　已上皆华林苑中
　　荡隂县南四十里旧十七鄊今三鄊古羑里之地在七国时魏之荡隂县地汉以为荡隂县属河内郡因荡水为名晋属魏郡后魏属齐隋开皇六年复于今县东十七里再置汤隂县十年废入安阳县唐武德四年分安阳置汤源县属卫州六年改属相州贞观元年复为汤隂从汉旧名　汤水在县治北源出县西半山去县三十五里　羑里一名牖城在县北九里即纣拘文王之所北临牖水夏曰夏台商曰羑里周曰囹圄皆圜土也浣衣里晋侍中嵇绍葬所按邺中记志帝师败汤隂千官皆走独绍端冕帝侧以身捍主遂至见害血溅御衣及事宁左右欲浣之帝曰此嵇侍中之血勿去也诏葬县南因名此地为浣衣里　羑里源出县西北山下水经云羑里经羑城过羑亦为牖里牖与羑同　防城隋图经云汤隂县有防城即纣囚文王于羑里筑此城以防之后因曰防城　长沙沟一名师宜沟在县南二十里
　　永定县东四十里旧十四鄊今三鄊本汉内黄县地晋置长乐县髙齐省入临漳县隋开皇十八年分临漳洹水二县于此重置长乐县十八年改为尧城县因尧所居此城为名唐末改为永定县朱梁开平中改为长平后唐同光初复为永定　洹水在县北四里　丹朱墓在县东一里尧之子也　羛阳聚故城在今县东左氏传晋荀盈如齐逆女卒于戏阳注云内黄县戏阳城羛与戏同
　　临漳县州北六十里旧十二鄊今二鄊本汉邺县地东魏静帝分邺县于邺中置临漳县周武帝平齐建德六年自邺城移临漳于今所属魏郡隋开皇三年改相州　东山在县西南十五里东魏髙澄于此积土为山引万金渠水为池作游赏之处因平齐湮池毁山　鸬鷀陂在县东南三十里与洹水县同利　袁绍墓在县西北十六里　平阳故城竹书记年梁惠成王败邯郸之师于平阳
　　林虑县西一百十里旧十三鄊今一鄊本汉隆虑县属河内郡应劭注曰以隆虑山在北后汉避殇帝讳改为林虑魏属朝歌郡晋属汲郡后魏太武帝省入邺县文帝复立又于此置林虑郡髙齐郡废后周平齐复置林虑郡隋开皇三年置郡十六年于此置岩州大业二年废岩州又为县唐武德二年复置岩州五年废以县属相州按县城东魏天平元年筑又汉志注云隆虑有鐡官今县侧近山并多鐡可鼓铸　隆虑山一名林虑盖隋县改也在县西二十里山有三峯南第一峯名仙人楼髙五十丈下有黄花谷北岩出瀑布水下注成池黄花谷西北有洞穴去地千仭下有小山孤耸谓之玉女楼其南第二峯谓之玉女台髙九百丈其山北第三峯名鲁般门注水经云仓石溪东北迳鲁般门其门立阙昻藏石壁霞举其北有偏桥即林虑之桥岭抱犊处也南接太行北连恒岳又有马鞍山栖霞谷又按顔修内传曰桥顺字重产有二子曰璋曰琮师事仙人卢子基于隆虑山栖霞谷教二子清虚之术服飞龙药一丸千年不饥故魏文帝诗曰西山有双童不饮亦不食谓此也　黄花水出县西北黄花谷北崖上髙十七里去地七里悬水东南注壑直防岩下状若鹤翘故谓之鹤翘洪盖天台赤城之流也其水东流至谷口潜入地下十里复出名曰桞渚是黄花水重源再发也东流注于洹水其谷号为黄花谷内有仙母冡顔修内传曰仙母即仙子王津母也墓前有大树有九株存又水经云黄花谷西北有洞穴谓之圣水窟　洹水出县西北俗谓安阳河即声伯劳涉之所源出林虑山东平地　王母祠隋图经云王津母有庙每春三月桃花盛发笼冠于庙宇







　　太平寰宇记卷五十五
　　钦定四库全书
　　太平寰宇记卷五十六
　　宋　乐史　撰
　　河北道五
　　卫州
　　卫州汲郡今理今县禹贡冀州之域后为殷都在今州东北七十三里卫县界朝歌故城是今州理即殷牧之地周武王末殷分其畿内为三国纣子武庚尹之管叔尹之卫蔡叔尹之以监殷人谓之三监武王崩三监及淮夷叛成王即伐管叔蔡叔以殷余民封康叔为卫侯今东郡之黎阳河内之野王朝歌皆卫之分其后十五叶懿公为狄所灭齐桓公更封于楚丘今滑州卫南县是也其河内殷墟更属于晋后又属齐战国时属魏秦属河东郡汉为汲县地属河内郡魏黄初中置朝歌属冀州晋武帝改朝歌为汲郡仍属冀州后魏帝移汲郡理枋头城按枋头城今在魏县界又于汲州置义州以处归附之人周武帝改魏州为义州大业三年改为汲郡唐武德元年改为卫州二年陷窦建德四年贼平仍旧领卫清淇汤隂三县其年废义州以汲县来属六年以汤隂属相州贞观元年州移治于汲县又废殷州以共城新鄊博望三县来属六年废博望县十七年废清淇县其年又以废黎州之黎阳县来属天宝元年改为汲郡乾元元年复为卫州
　　元领县四
　　汲县　新鄊　卫县　共城
　　州境
　　东西二百三十六里　南北一百四十四里
　　四至八到
　　东南至东京一百三十五里　西至西京三百九十
　　里　　西至长安【阙】　　　　　东至【阙】
　　西至懐州三百五十里　南至【阙】
　　北至【阙】　　　　　　　东北至澶州二百
　　五十里　东南至滑州一百三十二里　西北逾山至泽州陵川县二百四十里　正南渡河至郑州二百三十里
　　户
　　唐开元户三万六百皇朝户主八千五百一十四客一千九百六十八
　　风俗
　　十三州志云朝歌纣都其俗歌謡男女淫纵犹有纣之余风存焉
　　姓氏
　　黎阳郡四姓　蘧　桑　衙　柘
　　人物
　　卜商卫人　杜诗河内汲人为南阳太守方之召信臣号杜母也　向长字子平朝歌人隠居不仕读易至损益卦喟然叹曰吾已知富不如贫贵不如贱但未知死何如生耳　孙登汲郡共人　张弥字巨泰汲人聚众据武德城石勒攻得之弥曰当活健儿何以杀也勒防为牙门将
　　土产
　　丝布　绢
