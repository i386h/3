<!-- { "loadSidebar": true } -->
　　长江县北五十里元十乡本东晋巴兴县穆帝永和十一年置属遂宁郡后魏恭帝改巴兴为长江县以界内大江为名即涪江也唐上元元年以旧县不安移在明月山下凤皇川　明月山在县西二里　庙山在县南十里其山孤峯峻秀下临江岛唐乾元元年勅置南龙台观
　　蓬溪县东北一百二十里旧十二乡今十乡本汉广汉县地唐开元二年置唐兴县于此天寳初改为蓬溪县取邑内蓬溪为名　七弟崔山在县西南一十五里有崔七堵鳞次相连比之兄弟　宾王山在县西四十八里又名赖王山大厯十四年度支使牒管内山川有赖字者并改易刺史卢幼平改为宾王山
　　青石县东南七里旧十一乡今无乡管十里亦广汉之地东晋孝武帝于此立为晋兴县宋因之后魏武帝改为始兴县隋改为青石以界内有青石为名　青石山有祠甚严九州要记云此山天下青石无佳于此可为钟磬郡国志昔巴蜀争界厯岁不决汉髙八年一朝宻雾山为之自裂从上至下开数尺若引绳以分之于是始判其山髙九丈遂爲二州之界巴蜀之民惧天谪罚乃息所争因共立祠民将采石必先祀之　九节溪源出县东二十九里九节岭李膺益州记岭有九节故也珠玉溪地有珠玉村因名　风门山在县东三十里
　　四面峻严常有清风因号风门山　邓艾墓华阳国志云艾征涪陵见巨猿縁其山艾性好弩手自射之中猿猿之子拔去箭卷木叶塞其疮艾叹曰吾伤物之性其将死矣见此山美之后遂葬焉
　　遂宁县西北一百二十里旧二乡今十乡本广汉郡地景龙元年置县
　　普州
　　普州安岳郡今理安岳县禹贡梁州之域汉武置十三州在益州之部今州境即汉之资中牟鞞垫江后汉之徳阳等四县之境资中今资阳县垫江今合州石镜县是也徳阳遂州方义是也李雄乱后为獠所没梁置普慈郡于此梁普通中益州刺史临汝侯赐羣獠今劵镂书其文云今为汝置普慈郡可率属子弟奉官租以纳输送周武帝建徳四年于郡立晋州隋炀帝初州废并其地入资阳郡唐武徳二年分资州之岳安隆康安居普慈四县置晋州三年又置乐至隆龛二县天寳元年改为安岳县乾元元年复为普州
　　元领县六　今四
　　安岳　安居　乐至　普康【本隆康改】二县废崇龛【本龛今改并入安居】普慈【并入乐至】
　　州境
　　东西三百一十九里　南北四百四十里
　　四至八到
　　东北至东京三千四百四十里　东北至西京三千二十里　东至昌州大足县一百五十里　东北至长安二千一百六十里　南至资州三百七十八里西至简州一百八十里　北至梓州飞鸟县界一
　　百八十里　东南至合州铜梁县界二百九十里西南至资州盘石县界一百八十五里　东北至遂州一百四十里　西北至简州阳安县三百里戸
　　唐开元戸二万五千六百皇朝户主一千三百六十六客一万三千一百四十四
　　风俗
　　与遂州同　人物无
　　土产
　　葛　梅　杏
　　安岳县旧十一乡今七乡汉犍为巴郡地资中牟鞞垫江三县地李雄乱后为獠所据梁招抚之置普慈郡后周建徳四年与州同置隋省州唐武徳二年复置安岳县本以邑地在山之上四面崄絶故曰安岳　灵居山在县南七里　多岳山在县南二里　金羊山在县西五里
　　安居县北七十里旧八乡今二乡本周柔刚县属安居县周武徳四年置隋开皇十三年改柔刚为安居旧理柔刚山唐天寿二年移理张栅　柔刚山在县东二十步　龙鱼山去县一百四十里　奴鸡山去县六十里与合铜梁县分界　废崇龛县在州东东南一百里后周置隆龛戍隋废为龛县旧整濑州唐永观元年移治波罗川先天元年改为崇安县皇朝并入安居县隆龛山在县二里　八角山在县东三十里
　　普康县南五十里旧五乡今四乡周武帝建徳四年置永县属普安郡隋开皇三年置郡县属普州十九年移居伏彊镇改为永康又以县重名改为唐隆县犯唐元宗御名改为普康　干峨山其山四面嵯峨
　　乐至县西一百里旧五乡今四乡本周车兑镇唐元徳三年于镇置乐至县因乐至池为名改镇为戍　天防山在县北三里　玉女山在县南一十五里　官禄山在县东二里　废普慈县在县西一百里本名多叶县周武帝建徳四年置隋开皇十三年改移多叶普慈皇朝并入乐至县　大婆婆山在县【阙】　四十里　小婆婆山在县北三十里　奴南山去县六十里






　　太平寰宇记卷八十七
　　钦定四库全书
　　太平寰宇记卷八十八
　　宋　乐史　撰
　　剑南东道七
　　泸州
　　泸州泸川郡今理泸川县禹贡梁州之域春秋战国时为巴子国秦为巴郡汉为犍为郡之江阳符二县后汉因之晋于此立为江阳县宋齐因之梁大同中置泸州逺取泸州为名华阳国志云泸州川县本汉江阳是昔汉光武微时过江阳生一子望气者言江阳有贵儿王莽求之县人杀之后光武怒为子立庙祠谪江阳人不使冠带按郡地则江山所合故水经注云绵水至江阳县方山下入江谓之绵水口隋炀帝时州费置泸川郡唐武徳元年复为泸州郡领富世江安绵水合江来凤和义六县武徳三年置总管府管一州九年省来鳯县贞观元年置思思蓬施阳三县二年置隆越县荣州八年割和义属荣州仍置泾南县又省施阳县十三年省思思蓬二县十七年置淎珍二州仪鳯二年又置晏纳奉淅巩隂六州载初二年置顺州天授元年置思义州永观元年置淯州大定元年置能州并属泸州都督凡十州天寳元年改为泸州郡依旧都督乾元元年复爲泸州皇朝乾徳五年并绵水县入江安县割富义县为富顺监
　　元领县六　今三
　　泸川　江安　合江　一县割出　富顺为监　二县废　绵水【并入江安】经南【旧县入泸州】
　　州境
　　东西四百七十八里　南北五百六十三里
　　四至八到
　　东北至东京水陆四千一百九里　东北至西京二千八百二十里　西沂至资州六百三十里自资州陆路至长安二千三百三十里计二千九百六十里东至渝州七百六十里　南至土纳州都宁县界
　　三百二十里　西至戎州三百二十里　北至合州五百四十一里　东南至土纳州四百五十里　东南至戎州南溪县界一百七十七里　西北至荣州四百六十里　东北至渝州万夀县二百九十里户
　　唐开元戸一万六千五百九十四皇朝管溪户主二千四十七獠戸二千四百一十五
　　风俗
　　地无桑麻毎嵗畬田刀耕火种其夷獠则与汉不同性多犷戾而又好婬祠巢居岩谷因险慿髙着班布击铜皷弄鞘刀男则露髻跣足女则椎髻横裾夫亡妇不归家葬之岩穴刻木为契刺血为信衔寃则累代相酬乏用则鬻卖男女其习俗如此
　　人物
　　侯馥不屈于李雄者　汉光武微时过江阳生一子望气者言江阳有贵儿县人杀之光武后封为庙祠谪江阳人不使冠带
　　土产
　　大黄　杏仁　班布　花竹簟　茶
　　按茶经方泸州之茶树獠常携瓢具穴其侧每登树采摘芽茶必含于口待其展然后置于瓢中旋塞其窍归必置于暖处其味极佳又有粗者其味辛而性热彼人云饮之疗风通呼为泸
　　泸川县元八乡本汉江阳县地属犍为郡地蜀志曰魏武入汉中诸葛亮出屯江阳是也隋大业元年改江阳为泸川县　汶江水汉书地理志云汶江出徼外从江安县西南入县界东流入合江县　支江水从富义县鸳鸯池屈曲方至城下与汶江合流　赤水溪从汉昌县昌元县界流入去合支江　泸江按郡国志泸江水中有大阙焉季春三月则黄龙堆没阙即平黄龙堆者昔尹吉甫子伯奇至孝后母谮之自投江中衣苔带藻忽梦见水仙赐其美乐扬声悲歌船人学之吉甫闻船人之声疑似伯奇授琴作子安之操在此　泸津闗有泸峯髙三千丈地多瘴气若三四月经之必死非时犹令人闷吐若五月上旬渡之却无害故诸葛亮五月渡泸是也
　　合江县东一百二十里元三乡本汉符县地梁于安乐溪置安乐戍于此周武帝保定四年改为合江县唐元和十二年移于旧县以便水陆贸迁之宜从东川节度李逢吉之请也　乐溪水从防牁生獠界流来入汶江方山唐天寳六年勅改为回峯山在县东二十里山
　　形八角　废绵水县在县江阳县地晋置绵水县溪口因以为县皇朝乾徳五年并入江安县　悦州江水从戎州部落悦州流下县界　思晏水从晏州流下合流至绵水　废洷南县唐贞观八年分泸川县置在洷水之南今废入泸州县按峡城记云泸合遂蜀四郡皆峡之郡自蛮江桔柏池导等江至此二百八十江会于峡前次荆门都四百十五滩即有清水重峰湖滩汉滩忽雷闪电叱滩濑滩狼尾使君主簿滩皆使君主簿沈舟之所遂以为名其他不悉谓之三峡者即明月峡巫山峡广泽峡其有瞿唐滟滪鷰子屛风之类皆不预三峡之数
　　元管溪洞羁縻州一十六计县五十一
　　一州割入戎州
　　扶徳州唐开元十八年七月割入
　　领县三
　　扶徳　宋水　牱隆
　　二州连接黔府及柘在生蛮承前不输税课
　　能州唐大定元年置
　　领县二户十二
　　曲水　甘泉
　　淅州唐仪鳯二年置
　　领县四戸二十四
　　淅源　越宾　洛山　鳞山
　　四州输纳半税其州在边徼溪洞不伏供输
　　纳州仪凤二年开山洞志天寳元年改为都宁郡乾元元年复为纳州
　　领县七戸一百六十八
　　罗围　播罗　施阳　罗当　罗蓝　都宁　罗掌蓝州仪凤二年置
　　领县一戸五十一
　　胡茂
　　顺州载初二年置
　　领县四戸五十九
　　曲水　顺山　灵岩　来猿
　　宋州
　　领县四戸六十九
　　河龙　牱支　宋水　卢吾
　　九州在沟井监供输紫竹
　　髙州
　　领县三戸二十一
　　牱巴　移甫　徙西
　　奉州仪鳯二年置
　　领县三戸三十九
　　牱理　牱巴　蓬罗
　　思峨州天授元年置
　　领县二戸三十七
　　多溪　洛溪
　　萨州仪凤二年招生獠置天寳元年改为黄池郡乾元元年为萨州
　　领县三
　　枝江　黄池　播陵
　　晏州仪凤二年开生獠置天寳元年改为罗阳郡乾元元复为晏州
　　领县七戸七十七
　　思峨　牱隂　新宾　扶来　哆冈　罗阳　思晏长宁州
　　领县四戸三十八
　　婆员　婆居　青卢　罗门
　　巩州仪鳯二年开山置天寳元年改为因忠郡乾元元年复为巩州
　　领县五戸一十五
　　哆楼　比求　都善　播郎　波婆
　　淯州永观元年置
　　领县二戸一十五
　　新定　固城
　　定州
　　领县二戸一十六
　　友江　扶徳
　　富顺监
　　富顺监晋富世县以县下有监井人获厚利故曰富世贞观二十三年改为富义县按井深二十五尺凿石以达盐泉口俗谓之玉女泉华阳国志云阳有富义彊井以其出盐最多商旅辐辏言百姓得其富饶故名也皇朝乾徳四年割为富顺监其县废
　　监境
　　东西一百九十里　南北二百一十里
　　四至八到
