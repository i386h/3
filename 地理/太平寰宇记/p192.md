<!-- { "loadSidebar": true } -->
　　文昌县在旧州东南一百四十里元十二乡今二乡汉紫贝县地隋改为平昌县唐贞观元年改为文昌县取偃武修文之意已上三县旧崖州割到　牀栅山　紫贝山元属紫贝县　玉阳山　郑彦琼山在古玳瑁县已上含城等三县今属琼州山水随之　废旧崖州在琼州东北二百六十里本珠崖郡理【阙】城县南裔蛮夷之地州居南海之中汉武帝元鼎六年平吕嘉开南海置珠崖儋耳二郡崖岸之邉出真珠故曰珠崖其土方千里去雷州徐闻县隔一小海相望见珠春秋便风一日早过汉时郡县吏卒多侵陵之故率数嵗一反昭帝省儋耳并珠崖元帝用贾捐之言乃弃之唐武德四年平萧铣置崖州领舍城平昌澄迈顔罗临机五县贞观元年置都督府督崖儋振三州其年顔罗改为顔城平昌为文昌三年割崖州属广府五年又置琼州十三年废琼州以临机容琼万安三县来属天寳元年改为珠崖郡乾元元年复为崖州在广府东南皇朝开寳三年平南越却废崖州之城入璚州其俗以土为金器用瓢匏无水人饮木汁谓之木饮州无马与虎有牛羊鸡犬振州本振州也即今隋临振郡又曰延德郡唐武德五年置振州天寳元年改为临振郡乾元元年复为振州理宁振逺县土地与崖郡同皇朝开寳六年割旧崖之地琼州却改振州为崖州
　　元领县五
　　宁逺　延德　志阳　临机　落屯
　　州境
　　东西【阙】　　　　　　南北【阙】
　　四至八到
　　北至东京七千六百八十五里　北至西京七千七百九十七里　北至长安八千六百六里　东至璚州四百五十里　西南至大海一十五里　南至大海二十七里　西至儋州四百二十里　东至万安州安陵县一百六十里
　　户
　　唐开元户八百一十九皇朝管户主三百四十客一十二
　　风俗与琼州同
　　土产
　　贡金
　　宁逺县二乡汉临振县地隋置州所理
　　延德县西四十二里二乡汉临振县地唐贞观三年分延德县置
　　临机县东南八十里二乡汉临振县地隋置
　　落屯县东北二百里二乡　落岛山　澄浪牧　落澄山　织岛山有黎水　落猿山　钟延岭已上皆郡邑之山水
　　万安州万安郡今理万安县土地与珠崖郡同唐龙朔二年分崖州之文昌县置万安州开元九年移治所于陵水县天寳元年改为万安郡至德二年改为万全郡乾元元年复为万安州贞元九年以便百姓移州于万宁县即今治也
　　元领县四　　今二
　　万宁　陵水
　　二县废
　　富云　博辽
　　州境
　　东西三百八十四里　南北二百五十七里
　　四至八到
　　北至东京陆路七千三百里　西北至西京水陆路七千五百里　西北至长安水陆路八千五百里东至海三十里　西北至崖州三百二十里并陆路南至海四十二里　北至琼州四百五里
　　户
　　唐旧户一百二十一皇朝管户二百八十九
　　风俗
　　女人以五色布为帽以班布为裙似袋也号曰都笼以班布为衫方五尺当中心开孔但容头入名之曰思便
　　土产
　　金【旧贡】
　　万宁县旧二乡今一乡唐至德二年改为万全后复旧陆水县西南二百里今一乡　废富云县　废博辽县唐末废声山常有声如人言也　赤上国在州南渡海便风十四日经笼岛即至其国亦海中之一洲　丹丹国振州东界舟行十日至














　　太平寰宇记卷一百六十九
　　钦定四库全书
　　太平寰宇记卷一百七十
　　宋　乐史　撰
　　岭南道十四
　　交州
　　交州今理宋平县古越地禹贡扬州之域土号为百越在周为越裳重译之地秦属象郡汉交趾日南二郡史记曰始皇南取百越以为桂林象郡是也赵佗王南越地又属焉元鼎六年定越以为南海苍梧鬰林合浦交趾九真日南珠崖儋耳九郡元丰五年置交州刺史以郡之不称州者葢别为十二州也按交趾之称今南方夷人其足大指开广若并足而立其指相交后汉因之兼置交州领郡理于此又吴志吕岱为交州刺史到髙梁州贼帅钱博乞降岱因承制以博为髙凉西部都尉多送金银赎其罪又鬰林夷城攻围郡县岱讨破之时杜阳须阳中宿属【阙】州始兴郡也临贺荔浦冯乘谢木诸城贼王金黄肃梅伊梅常陈尤等防复蜂起陆掠州郡权又诏令岱讨之岱自将曹枉翟阳讨之遂生防金等斩之获万余人后岱迁安南将军假节加鼓吹封都乡侯黄武五年吴王以交趾悬逺乃分为两州割合浦以北海东四郡立广州吕岱为刺史割交州以南分海南三郡【阙】徽为安逺将军领九眞太守为校尉陈时代奕为交趾岱留海南徽不承制兴兵戍海口岱上防请讨徽督兵三千昼夜浮海以袭之徽闻岱至震怖不知所出即率六人肉袒迎岱岱拥节读诏书数徽罪而斩之赤乌二年将军蒋袐南讨夷罪袐所领都督廖式杀临贺太守严纲自号平南将军与弟潜共攻零陵桂阳揺动交州苍梧郁林诸郡时岱领荆州自表彻行星夜兼退权拜岱为交州牧遣唐咨等络绎相继攻讨嵗余破之又豫章熊睦为广州刺史开桂林髙兴二郡陈袭以其交州印绶自南海还治龙编加安南将军今交州也晋书云大康中交趾徙理龙编领郡七宋领郡五齐领郡九皆理于此宋置宋平郡齐因之亦为交州郡地梁陈因之陈平陈废郡置交州炀帝初废置交州郡唐武德五年改为交州总管府管交峰爱仙鸢宋慈险道龙十州其交州领交趾懐徳南定平道四县其年又置玉州交府六年澄慈道宋并加南字又改南道州为仙州贞观元年省南宋州以宋平县省南陆州以陆平县省鸢州以朱鸢县省龙州以龙编县并交府仍省懐徳县及南慈州二年废玉州入钦州十年废仙州以平道县来属今督交峰爱权四州调露元年八月改州都督安府至德二年改为镇南都防府兼置节度大厯三年罢节度府置经畧仍改镇南为安南
　　元领县七
　　宋平　朱鸢　龙编　交趾　武平　平道　南定四至八到
　　北至东京【阙】　　　北至西京陆路六千七百八十里　北至长安陆路七千四百五十五里　东至大海水陆约四百三十里　西至姚州水陆相兼约二千四百里　东至朱鸢县界小黄江口水路五百三十五里　南至朱鸢县界何劳江口水路五百四十九里　西至爱州界小乍口水路四百一十六里　北至武平县界武定江源二百五十二里　东北至新崖州水路五百三十五里　东南至崖州水路五百二十五里　西北至爱州陆路五百四十五里　西北至岑州陆路一百三十五里　西南至新崖州陆路五百四十五里　西至峯州嘉宁县界漏江口水陆一百五十五里　西南至长州文阳县界靖江镇一百五十五里　西北至长州文阳县界靖江镇一百五十里
　　户
　　唐开元户二万四千二百三十二
　　风俗
　　有蛮夷之风汉书云民皆服布如单被穿中央为贯头兵则矛盾刀木弩竹矢或骨为镞自初为县郡吏卒中国人多侵凌之故率数嵗一反元帝时遂罢弃之又中南八郡志曰土人待婚族好客必先进防榔若邂逅不设用相嫌恨又交州记云南定县人足骨无节身有毛卧者更扶始得起故曰交趾山海经云交胫国人脚胫曲戾相交所以谓之交趾朱鸢俗尚琴瑟古风也索妇之人未婚前先送防榔一盘女食尽则成亲又乌浒人初生子食之曰宜弟
　　土产
　　槟榔　翡翠毛　孔雀毛　蚺蛇胆　鹦鹉　焦布犀角　龙花蕋　黄屑　他纶木　由梧竹　花布紫绯蚁窠内生入贡　甘藷似芋剥去皮内肥肉南方以当米糓宾客亦设之出交趾　槟榔树如椶榈髙七八丈无枝柯上有十许叶正月结房二百余子花甚香每生即落一箨箨堪为扇至五月熟大如鸡子以海蠡殻烧作灰名曰蛤奔共扶留藤叶和而嚼之甚美除口气令人齿黒故南中有黒齿之俗　椰子树似槟榔而髙大叶长大无隂结实房生三十余子子如其殻中有肉如熊白味似胡桃内有浆一升清如水甘如蜜饮之愈疾堪为酒器皮堪防船人面木春花夏实秋熟皮味甘酸实有核似胡桃两边似人面　龙眼木果大如弹丸食之甜也　桄榔木如棕榈心中出面　益智子似亷姜香如蔲荳珊瑚吴録云交州涨海中有珊瑚以铁网收之　鼓南越志云顺帝永和二年周敞为交州刺史采龙山之木为州门鼓下分一鼔给桂林郡上分一鼔给交趾郡虽根干异器杪末同归故击一鼓则二鼓皆鸣所谓叩宫而商应　鸟王如鹊色异众鸟从之采虫以给　白猴梁天监起居注曰交州刺史阮表言林邑王范纉云昼观望天风知中国有圣主臣乞内附为臣兼献白猴一头　鲛鱼状如团扇口在腹中而尾门有刺伤人甚毒皮为刀鞘　鳄鱼状如鼍四足身长二丈口长四尺齿如锯食人岸上为窠生卵如鹅子大死后骨已枯齿落更生　鲎鱼形如惠文冠青黒色十三足似蟹长六寸腹中有子如麻子取以为酱尤美行失雌雄即死　猩猩按交州界内有吴武平郡封溪县有兽名猩猩能言嗜酒形如狗人面声如小儿啼淮南子云猩猩知徃谓知人家徃事及前祖名号猩猩在山谷中行无常路百数为羣土人以酒若糟设于路侧又喜着屫子土人织草为屫子数十辆相连结猩猩见酒及屫知是人张者即知张者先祖名字乃呼其名字而骂云奴欲张我舍之而去去而又还相呼试共尝酒初尝少许又取屫子着之若进两三【阙】便大醉人出收之既醉且屫子相连缀不得去执还内牢中人欲杀者到牢邉语云猩猩汝可自相推肥者出之既择肥竟相对而泣又云昔人以猩猩饷封溪令令问饷何物自于笼中曰但有酒及仆耳无他饮食声色妙丽如妇人其肉甚美可断糓不厌也
　　宋平县十一乡汉西卷县地属日南郡自汉至晋犹为西卷县宋置宋平县及宋平郡隋平陈置交州炀帝改为交趾郡汉交趾刺史理龙编唐交州都防统制诸蛮其海南之诸国大抵在交州南及西南居大海之中洲上相去或三五百里三五千里逺者二三万里乗舶举帆道里不可详知自汉武以来皆朝贡必由交趾之道唐武徳四年于宋平县置宋州领宋平引教南定三县五年又分宋平置交州懐徳二县六年宋州加南字贞观元年废南宋州以引教懐徳二县省入宋平县移交州
　　交趾县名于汉故交趾城置以宋平南定二县属交州泥黎城刘欣期交州记云泥黎城在定安县东南
　　隔水七里阿育王所造塔讲堂尚在有采薪者时见金像
　　龙编县东南四十五里十乡汉交趾郡守治嬴偻后汉周敞为交州太守乃移治龙编言立城之始有蛟龙盘编于江津之间因为武城武徳四年于县置龙州领龙编武寜平县三县贞观初废龙州以武宁平县入龙编割属仙州十二年废仙州以龙编属交州佛迹山　乌延水　朱鸢江卢循之冦交州刺史杜慧度率水步军晨出南律以火箭攻之烧其船舸一时溃循赴水死即此水也　交州故城东有古井深七尺濶五尺故老云此井自然非人穿其冬夏味常减若水减则百姓饥馑水盈则丰稔也　万春台故老云大同六年交趾李贲窃号作此台　石九子母祠交州记云石九子母者坐髙七尺在今州寺中九子悉附于石体传云浮海而至士庶祷祀求子多騐于今不絶
