<!-- { "loadSidebar": true } -->
　　毗骞国梁时闻焉在顿逊之外大海州中去扶南八千里传其王身长丈二头长三尺自古来不死莫知其年其王神圣知将来事南方号曰长颈王国俗有宫室衣服噉梗米其人言语小异扶南国内不受估客有往者亦杀而噉之是以商旅不敢至王常楼居不血食不事神其子孙生死如常人唯王不死又传扶南东界即大涨海海中有洲洲上有诸薄国国东有马五州复东行千余里涨海有燃火州其上有树生火中州左近人剥其皮纺绩作布极得数尺以为手巾与焦麻无异而色防青黒若小有垢汚则投火复更精洁即火浣布或灯炷用之不尽也
　　于拖利国
　　于拖利国梁时通焉在南海洲上其俗与林邑扶南畧通出班布古贝槟榔极好武帝天监初遣使入贡后无闻焉
　　狼犽修国
　　狼犽修国梁时通焉在南海中其界东西二十日行南北二十日行北去东州二万四千里地土物产与扶南畧同其土偏多沉防律等香其俗男女皆而被发以古贝布为千缦其王及贵臣乃加云霞布覆髀以金绳为络带金环贯耳女则披布以璎珞纒身其国累塼为城有重门楼阁王出乘象有旛眊旗鼓罩白葢兵卫甚设武帝天监中遣使贡方物其使云立国以来四百余年
　　婆利国
　　婆利国梁时通焉在林邑东南海行可万里海中洲自上交趾浮海南过赤土丹丹国乃至其国去广州二月日行国界东南五十日南北二十日行有百三十六聚其地延袤数千里土气暑热常如中国之盛夏谷一歳再熟草木常荣海中出文螺紫贝有石名蚶贝罗初采之柔软刻削为物曝干之遂坚硬有鸟舍利解人语其国人皆黒色穿耳附珰披古贝如帊及为都缦王乃用班丝者以璎珞绕身头着金冠髙尺余形如弁缀以七寳金装剑偏坐金髙坐银蹬文足侍女皆为金花杂寳之饰或持执白眊拂或孔雀扇王出以象驾舆舆以杂香为之施羽葢珠帘其导从吹螺击鼓国人善投轮刀其大如镜中有窍外锋如锯逺以投人无不中其余兵器与中国同俗眞腊物产同于林邑王姓防陈如自古未通中夏武帝天监中来贡方物隋大业中亦来其王姓刹利耶伽贞观四年遣使朝贡
　　槃槃国
　　槃槃国梁时通焉在南海大洲中北与林邑隔小海自交州船行四十日至其国其王曰扬栗翨栗翨父曰杨徳武连亦不知其来百姓多縁水而居国无城皆竪木为栅王坐金龙床每坐诸大人皆两手交抱肩而跪又其国多有婆罗门自天竺来就王乞财物王甚重之其大臣曰勅郎索鉴次曰昆仑帝也次曰昆仑勃和次曰昆仑勃帝甘或谓古龙葢其言昆仑古龙声相近耳在外城者曰郍延犹中夏刺史县令也其兵矢多以石为镞矟则以鐡为刄有僧尼皆肉食而不饮酒亦有道士不食酒肉读阿修罗王经其国不甚重之俗皆呼僧为比邱呼道士为贪隋大业中亦遣使朝贡










　　太平寰宇记卷一百七十六
　　钦定四库全书
　　太平寰宇记卷一百七十七
　　宋　乐史　
　　四夷六
　　南蛮二
　　徼外南蛮
　　赤土国
　　赤土国隋时通焉扶南之别种也直崖州之南渡海水行百余日便风十余日经鸡笼岛至其国所都土都土色多赤因以为号王姓瞿昙氏名利富多寒不知有国逺近居僧只城亦曰师子城有门三重相去各百许步王宫诸屋悉是重阁北面而坐座三重榻衣朝霞布冠金花冠垂杂寳璎珞王榻后作一木龛以金银五香木杂钿之龛后悬一金光焰逺视如项后其官有萨拖迦罗一人拖挐逺义二人迦利宻迦三人共掌政事俱罗末帝一人掌刑法每置那邪迦一人鉢帝十人帝时募能通絶域者大业三年屯田主事常俊虞部主事王君政等应召自南海郡乘舟昼夜三旬每直便风至焦石山而过东南泊陵迦鉢拔多洲西与林邑相对上有神祠焉又南行至师子石自是岛屿连接又行二三日西见狼牙修国之山于是南逹鸡笼岛至于赤土之界其王遣防罗门鸠摩罗以舶三十艘来迎吹蠡击鼓以乐隋使进金鏁以防骏船月余至其都王遣其子那邪迦请与骏等礼是先遣人迎金盘贮香花并镜铒金合贮香油金缾贮香水白叠布四条以拟供使者与洗其日未时男女百人奏蠡鼓婆罗门二人导路至王宫骏等奉召书上阁王以下皆坐宣诏讫引骏等入宴王前设两床其上并设草叶盘方丈五尺上有黄白紫赤之饼牛羊鱼鳖猪蝳蝐之肉百余品延骏升床从者坐于地席及还遣郍耶迦随骏贡方物既入海见緑鱼羣飞水上浮海十余日至林邑东南并山而行见海水阔千余歩色黄气腥舟行一日不絶云是大鱼粪也循海北岸逹于交趾六年还却到中国焉
　　四至
　　东则波罗剌国西则婆罗婆国南为诃罗旦国北拒大海地方数千里
　　土俗物产
　　其俗皆穿耳剪发无跪拜之礼以香油涂身俗敬佛尤重婆罗门妇人作髻于顶后男女通以朝霞朝云杂色布为衣豪富之室恣意华靡惟金鏁非王赐不得服用冬夏常温雨多霁少种植无时特以稻穄白豆黒麻自余物产多同于交趾以甘蔗作酒杂以紫根酒色黄赤味亦香美又名椰浆为酒戱有双陆鸡卜冬至之日影直在北夏至之日影在南户皆北向
　　真腊国
　　真腊国隋时通焉在林邑西南本扶南之属国也王姓刹利自其祖渐以强盛有战象五十头至其王质多斯郍遂兼扶南而有之其国王死子伊奢那先代立大业中遣使朝贡居于伊奢城郭下二万余家城中有大堂是其听政之所大城三十城各有部帅官名与林邑国同其王坐五香七宝牀上施宝帐以文木为竿象牙金钿为壁状如小屋悬金光熖有同于赤土有五大臣及诸小臣朝者每于堦下三稽首王唤上堦则跪以两手抱膊绕王环坐议政事讫跪伏而去其国与参半朱江二国和亲数与林邑陁桓二国战争王初立之日所有兄弟并刑残之或去一指或劓其鼻别处供给不得仕进唐武德六年遣使贡方物贞观二年又与林邑国俱来朝贡时太宗嘉之赐物甚厚今南方人谓其国为吉篾自神龙已后真腊分为二国以南近海多陂泽处今谓之水真腊国半以北多山阜处今谓之陆真腊国亦谓之文单国永徽二年贡驯象圣厯初开元五年天寳九载并遣使来朝贡进犀牛其国分为水陆二国水真腊国着其境东南西北约八百里东陀浪州西至堕罗鉢应国南至小海北至陆真腊国其王所居城号婆罗城提拔城之东界有小城皆谓之国其国甚多象余所出物产并语言与陆真腊同至元和八年遣使李摩那等来朝贡
　　四至
　　去日南郡舟行六十日而至南接车渠国西有朱江国
　　土俗物产
　　其国俗多向东开户国以东为上人形小而色黒妇人亦有白者悉拳发埀耳性气防劲居处气阳颇赤土以右手为净左手为秽饮食多酥酪沙糖秔米饼欲食之时先取杂肉与饼相和手擩食之其国北多山阜南有水泽地气尤热有婆郍娑树无花叶似柿实似冬庵罗树花叶似枣实似李毗野树花似木叶似杏实似楮婆田罗树花叶实并似枣而小异歌毕他树花似林擒叶似榆而厚大实似李其大如升自余皆同九真海中有鱼名建同四足无鳞其鼻如象吸水上喷髙五六十尺有浮湖鱼其形如防嘴如鹦鹉有八足多大鱼半身出水覩之如山焉每五六月中毒气流行即以白牛白羊于西门外祠之不然五谷不登六畜多死人众疾疫有神名婆多利祭用人肉其王年别杀人以夜祠祷有守衞者千人其敬如此多信佛法尤信道士并立像于馆罗刹国
　　罗刹国在婆利之东海其人朱发黒身兽牙鹰爪时与林人作市辄以夜昼日则自掩其面隋大业三年使常骏等到焉其国出火珠状如水晶日正午以珠承影取艾依之即火出贞观四年林邑国献来云于罗刹国得之或云出于师子国
　　投和国
　　投和国隋时通焉在南海火州中真腊之南自广州西南行百日至其国王姓投和罗名晡邪乞遥所理城覆屋以瓦并为阁而居壁皆防画之城内皆王宫室城外居人可万余家王衞士可百人每临朝则衣朝霞布冠金冠耳挂金环颈挂金涎衣足履宝装皮履官属有朝请将军总知国政又有叅军功曹主簿城局金威将军赞理赞府等官分理文武又有州及郡县有叅军郡有金威将军县有城局其为长官初至各选官僚理政事刑法盗贼多者死轻者穿耳及鼻并钻发私铸银钱者截腕国无赋税俱随意贡奉无多少之限多以农商为业国人乗象及马一国之中马不过千疋又无鞌辔惟以绳穿颊为之节制音乐则吹蠡击鼔死丧则祠祀哭泣焚尸以盛沉于水中若父母之丧则截发为孝其国市六所贸易皆用银钱小如榆防有佛道有学校与中夏不同讯有耆老云王无姓名齐杖摩其屋以草覆之王所坐塔圆似佛塔金饰之门皆东开坐亦东向唐贞观中遣使奉表以金函盛之又献盍金鎻宝带犀象海物等十数品
　　丹丹国
　　丹丹国隋时闻焉在多罗磨罗国西北当振州之东西今崖州也王姓刹利名尸陵伽理所可二万余家亦置州县以相统领王每晨夕各二时临朝大臣八人号曰八座并以婆罗门为之王每以香粉涂身冠通天冠挂杂宝璎珞身衣朝霞足履皮履近则乘舆逺则驭象其攻伐则吹螺击鼓兼有旙旗其刑法盗贼无多少皆杀之土产金银白檀苏木槟榔其六畜果菜颇中夏
　　边斗四国
　　边斗国一云班斗都昆国一云都君拘利国一作九雅比嵩国并隋时闻焉扶南度金邻大湾南行三千里有此四国其农作与金隣同其人多白色惟都昆出香霍香及硫黄其霍香树生千歳根本甚大伐之四五年木皆朽败唯中节坚贞芬香独存取以为香
　　社薄国
　　社薄国隋时闻焉在扶南东涨海中直渡海数十日至其国人色白晢皆有衣服土有稻田女子作白叠布出金银鐡以金为钱出鸡舌香可含鸡舌为木气辛而性厉禽兽不能至故未识其树者花熟自零随水而出方得之按社薄即海中大洲之名其上有十余国城皆称王不能尽记
　　薄郏洲国
　　薄郏洲国隋时闻焉在拘利南海湾中其人色黒而齿白眼正赤男女并无衣服一名敦樊州抱朴子云敦樊州在南海中薫緑水胶所出如枫脂矣所以不可多得者止患狤兽啖人斯兽大者重十斤状如水獭其头身他处了无毛唯从臯上以竟脊至尾上有毛广一寸许青色二三分许其无毛处则如韦人张捕得之斩刺不能伤积薪烈火防以投火中薪尽而此兽不焦须以大棒打之而皮仍不伤唯俟骨都碎乃死耳
　　火山国
　　火山国隋时闻焉去诸薄东五千里国中山皆有火虽雨不息火中有白鼠扶南土俗传云火洲在五马州之东可千余里春月霖雨雨止则火燃洲上林木得雨则皮黒得火则皮白诸左右州人以春月采木皮绩以为布即火浣也或作炷灯又有加营国皆诸薄国西有山周三百里从四月火生正月火灭则草叶落如中国寒时人以三月至此山取皮缕为布同火山所成也
　　无论国
　　无论国隋时闻焉在扶南西二千余里其国大道左右夹种枇杷树及诸花果行其下恒有重隂千里一亭亭有井食麦饭饮葡萄酒酒如胶若饮即以水和之其味甚甘美
　　婆登国
　　婆登国在林邑南海行二月到东与诃陵西与迷黎车接北界大海风俗与诃陵同稻每月一熟有文字书于贝多叶其死者口实以金又以金钏贯于四肢然后加以婆律膏及檀沈龙脑等香新焚之唐贞观二十一年遣使朝贡
　　乌笃国
