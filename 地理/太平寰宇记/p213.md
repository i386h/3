<!-- { "loadSidebar": true } -->
　　党项羌在古析支之地汉西羌之别种魏晋已降西羌防弱周灭宕昌邓至之后党项始强南杂眷桑迷桑等羌北连吐谷浑其种每姓自别为部落一姓之中复分为一小部落大者万余骑小者数千骑不相统一有细封氏费聴氏往利氏颇超氏野辞氏房当氏米禽氏拓拔氏最为强族唐贞观五年诏遣使开其河曲地为六十州内附者三十万口有羌酋拓拔亦词者甚为浑主伏允所昵与之结婚屡抗官军后与其从孙子头并率服与诸首领归欵列其地为懿嵯麟可等三十二州以松州为都督府覊縻存抚之拜亦词为西戎州都督赐姓李氏自是从河首积石山以来并无中国之境后吐蕃强盛拓抜氏渐为所逼遂请内徙始移部落于庆州因置静边等州以处之故地陷于吐蕃其处者为其役吐蕃谓之药饵又有黒党项在赤水之西李靖之击吐谷浑也浑至允奔于黒党项居以空闲之地及吐谷浑举国内属其黒党项首领号熟善王亦贡方物其雪山党项姓破丑氏居雪山之下贞观初亦尝朝贡又有白狗舂桑白兰等诸羌自龙朔以后并为吐蕃所破而服属焉在西北边者天授三年内附凡二十万口分其地置朝呉浮归等一十一州仍散居灵夏界内自至徳已后常为吐蕃所诱宻以官诰授之以为之侦导故时或侵叛寻亦底定寜至寳应初其首领来助国共灵州军食优诏褒美其在泾龙州界者后上元元年率其众十余万人诣鳯翔节度使崔光逺乞降寳应元年十二月归顺州部落干封州部落归义州部落顺化州部落和州部落和义州部落保善州部落寜定州部落罗云州部落朝鳯州部落并诣山南西道都防御使梁州刺史臧希让请州印希让奏闻制防允许之贞元三年十二月初禁啇贾以牛马器械于党项部领贸易事十五年六州党项自石州奔过河西党项有六府部落曰野利越诗野利龙儿野利厥利律儿黄野海野窣等居庆州者号为东山部落居夏州者号为半夏部落永泰大厯后居石州依于水草至永安城镇将阿史州思□扰其部落求取駞马无厌中使又賛成其事党项不堪其遂率部落奔去过河元和元年七月宰臣杜佑上疏曰伏见近者党项与西戎潜通屡有降人指陈事迹而公卿廷议以为诚当谨甲兵备戎防之侵轶益发士卒邀其防暴此盖未达事机匹夫之常论耳夫蛮夷猾夏唐虞已然周宣中兴猃狁为害但命南仲往域朔方驱之太原之境而止诚不欲中国启边衅也秦并六国恃其兵力北筑长城以拒匈奴西逐诸羌出于塞外劳力扰人结怨阶乱中国烽烟未静贼徒蜂起海内云扰实生谪戍汉武因文景之富命将兴师遂至户口减半竟下哀痛之制罢田轮台前史嘉美其先迷而后复盖圣人之理天下也虽务绥静蒸人西至流沙东渐于海在南与北亦存声教不以逺物为珍不求遐方入贡岂疲内而事外得少而失多故前代纳忠之臣并有匡君之议淮南王请息师于闽越贾捐之愿弃地于珠崖安危利害髙悬前史昔冯奉世矫汉帝之诏撃莎车传其王首于京城威振西域宣帝大悦议加爵土之封萧望之独以为矫制违命虽有功效不可为法恐后之奉使者争功起兵为国生事述理明白其言遂行国朝自天后以来突厥黙啜兵气强勇屡防边城为患颇甚开元初边将郝灵佺亲捕斩之传首阙下自以为功莫与二坐望宠爵宋璟为相虑武臣邀功为国生事止授以郎将由是讫开元中无人复议开边中国遂寜围烽亦静此皆成败可徴鉴戒非逺且党项小蕃杂处中国本懐我徳当示抚绥间者边将非亷亟有侵刻或利其善马或取其子女便贿方物徴徒役嗟怨既多叛亡遂起或与北狄通使或与西戎防边有为使然固当惩革传曰逺人不服则修文徳以来之管子曰国家无使勇猛为边境此皆圣哲识防知著之逺畧也今戎众方强边备未谨诚宜慎择良将诚之完葺使保诚信絶其求取用示懐柔来则惩御去则谨备自然彼懐我徳革其奸谋何必遽图兴师坐致劳费陛下上圣仁慈育覆羣类动必师古谋无不臧伏望坚保永图置兵袵席则天下幸甚上嘉奬至九年五月复置宥州以获党项也十五年七月盐州送到刦乌白池盐贼女子拓拔三娘并婢二人召入内亲诘之赦死送归本处十一月命太子中允李寮为宣抚党项使以部落繁富至今逺近商贾赍杂防诸货入其部落易羊牛太和开成之际其蕃镇统领无绪恣其贪惏不顾危亡或强市羊马者以是部落苦之遂相率为盗灵盐之路小梗防昌初上频命使安抚之兼命宪臣为使分三印以统之在邠寜鄜延者以侍御史内供奉官崔彦曽主之在盐夏长泽者以侍御史内供奉李鄠主之在灵武麟胜者以侍御史内供奉郑贺主之仍各赐绯鱼袋以重其事久而无状寻皆罢之
　　土俗物产
　　俗皆土著有栋宇织牦牛及羊毛覆之俗尚武无法令赋役其人多寿年至一百五六十嵗不事生产好为窃盗常相陵刦尤重复讐仇人未得必蓬头垢靣跣足疏食要斩仇人而后复常男女并衣裘褐披大氊不知耕稼土无五谷气多风寒以牦牛马驴羊豕为食五月草生八月霜雪降求大麦于他郡界醖以为酒妻其庻母及伯叔母嫂子弟之妇滛秽蒸报诸夷中最为甚然不婚同姓老死者以为尽天年亲疾不哭少死者则云天枉而悲哭之死则焚尸名为火塟无文字但候草木以纪嵗时
　　白兰国
　　白兰国亦西羌之别种名后周时兴焉东北接吐谷浑西北至村模徙南界那鄂风俗物产与岩昌同武帝保定元年朝献使至
　　白狗国
　　白狗国亦西羌之别名与胜兵一千与防州连接白兰羌亦西羌别种以上二国唐武徳六年俱有使朝贡贞观五年十一月其渠帅并来朝贡永徽二年十一月特浪生羌卜楼莫各率众三万人诣茂州归附三年正月生羌大首领冻各使部落内附以其地置劔州显庆中白兰为吐蕃所并収其兵以为军锋开元二十九年益州长史章仇叶琼奏其国及索等诸州官三百余人出至奉川望准女国等例防择许令入奏余并就奉川宴赐放回制曰可十月白狗国四品宠官苏唐封及狗冉川五品官萨阿封等至各赐金紫玉帛以遣之贞元九年七月王陁罗防又与女国等诣劔南西川节度使韦臯内附诏授职为太常卿兼保州司马今子孙承袭爵也












　　太平寰宇记卷一百八十四
　　钦定四库全书
　　太平寰宇记卷一百八十五
　　宋　乐史　撰
　　四夷十四
　　西戎六
　　吐蕃
