<!-- { "loadSidebar": true } -->
　　东西五百六十四里　南北五百四十里四至八到
　　东南至东京四千一百八十里　东南至西京三千七百六十里　东南至长安二千九百里　东南至甘州四百二十里　南至吐蕃界二百里　南至雪岭二百五十里
　　西至州五百二十六里　北至回纥界伏谷泉三百里　又至芦葭泉五百里　东南至甘州界赤栁涧二百里　西南至州界安乐烽三百四十里　西南至州三百四十里　东北至甘州张掖县咸池烽二百三十二里
　　户
　　唐天宝户二千二百三十
　　风俗
　　与凉州同
　　姓氏【阙】
　　人物
　　马访酒泉人为右将军　祁嘉字孔賔酒泉人夜忽闻窻中有声呼云祁孔賔隠去来
　　土产
　　野马皮　肉苁蓉　栢脉根
　　酒泉县六乡本汉之福禄县地地理志属酒泉隋仁寿二年又置酒泉县以郡郭焉　昆仑山在县西南八十里十六国春秋云后魏昭成帝建国十七年前凉张骏酒泉太守马岌上言酒泉南山即昆仑之体也昔周穆王见西王母乐而忘归即谓此山有石室玉堂珠玑镂饰焕若神宫删丹西河名曰弱水禹贡昆仑在临羌之西即此明矣宜立西王母祠以裨朝廷无疆之福骏从之　九陇山在县南百里周地图记云昔有神人坐张掖西方山上西射酒泉郡西金山之白神射得九筹画此山上遂成九陇因以为名　石漆延寿城中有山出泉注地其水肥如牛汁燃之如油极明但不可食此方人谓石漆得水愈炽也　鸿鹭山穆天子传云天子循黒水至于璧玉之山谓此也今为鸿鹭所栖得名独登山岩石之间出石盐其味尤美于海盐也　呼水一名濳水亦名羌谷水俗又谓之福禄河西南自吐谷浑界流入汉书地理志云呼水出南羌中东北至防水入羌谷是也　防水一名白亭海在县东北三十里十三州志云众羌之水所防故曰防水北有白亭俗因谓之白亭水也　故长城汉书谓之遮虏障在县北金城塞汉平帝时金城塞外羌献鱼盐之地遂得西
　　王母石室以为西海郡路从此塞通也后为吐谷浑之国隋破吐谷浑又于其地置西海郡按汉帝常置郡在今州直北一千二百里是也　刘师祠在县南姓刘字萨诃沮渠时西求仙回至此死骨化为珠血为丹门人因立庙于此今人至心者谒之徃徃获珠丹焉
　　福禄县东一百里三乡汉福禄县属酒泉郡今县即汉乐涫县地属酒泉郡唐武徳二年于乐涫古城置福禄县复汉旧名　崆峒山在县东南六十里史记五帝本纪云黄帝披山通道未常宁居至于海登丸山及岱宗西至于崆峒山是也九州要记云凉州古武威郡有天山黄帝受金液神丹于此山近崆峒顶有魏太祖埓焉玉门县西二百里一乡本汉旧县也属酒泉郡十三州志云玉门县置长三百里石门周匝山间裁经二十里众泉流入延兴汉罢玉门闗屯徙其人于此故曰玉门县贞观中废金山九州要记云山有赤弹木堪为漆用　玉石障按十三州志云延寿县在郡西金山在其东至玉石障是亦汉遮虏障也



　　太平寰宇记卷一百五十二
　　钦定四库全书
　　太平寰宇记卷一百五十三
　　宋　乐史　
　　陇右道四
　　沙州
　　沙州炖煌郡今理炖煌县禹贡雍州之域亦西羌所居古流沙之地黒水所经书谓舜窜三苗于三危三危既宅即此地其后子孙为羌戎代有其地左氏传谓允氏之戎是也昔晋范宣子数戎子驹支曰昔秦人迫逐乃祖吾离于州防荆以来归我先君惠公有不腆之田与汝剖分而食之即此地也按十三州志云州戎为月支所逐并六国筑长城西不过临洮则秦未有此地汉武帝后元六年分酒泉之地置炖煌郡徙边人以实之邵云炖大也煌盛也故以名之后魏天兴三年凉昭王立于炖煌以子让为之郡守分炖煌之凉兴乌泽晋昌之宜禾三县置凉兴郡焉昭王五年自炖煌迁于酒泉后为北凉所并其地属沮渠防逊后魏平北凉炖煌仍旧不改隋废郡置州帝初废州后为炖煌郡唐武徳三年置州五年改为西沙州贞观七年去西字只为沙州天宝元年改炖煌郡乾元元年复为沙州自天宝末陷西戎至大中五年七月刺史张义潮遣兄义谭将本道图经户籍来献州归顺其年十一月制除义潮检校吏部尚书兼金吾大将军充归义军节度使河沙甘肃伊西等十一州管内观察处置等使仍许于京中置邸舍地当干位中外所交实都防之府也周显徳二年甘州可汗沙州节度观察使留后曹元忠各遣使进方物仍升州团练使仍旧沙州以归义军节度观察留后曹元忠为节度使以知州军事曹元恭为州团练使仍各铸印以赐之皆旌来王之意也
　　元领县二
　　炖煌　寿昌
　　州境
　　东西　南北
　　四至八到
　　东南至东京五千二十九里　东南至西京四千六百九里　东南至长安三千八百五十九里　东至州二百八十里　南至寿昌废县中界五十里以破石亭为界去鄯善国一千五百里　南至故南口烽三百五十里烽以南即吐谷浑界　北至故咸泉戍三百三十六里与伊州分界　东南至州界三百五十里　西南至郡废寿昌县界二百九十里　西北至阿苍烽二百四十二里与废寿昌县分界　东北至伊州界三百八十六里
　　户
　　唐天宝户一千二百六十
　　风俗
　　与甘肃州同人物尤繁富
　　姓氏【阙】
　　人物
　　索靖字幼安炖人累荣官族草书尤絶人号得张芝肉为尚书郎
　　郭瑀字元瑜炖煌人少有超俗之志好谈论
　　土产
　　黄　碁子　名马　麝香
　　炖煌县十二乡本汉旧县属炖煌郡后周保定三年改炖煌为鸣沙以县界鸣沙山为名隋帝初复为炖煌县三危山其山有三峯故曰三危俗亦名为升雨山在
　　县东南二十里书窜三苗于三危过梁州入南海山海经云三危之山青鸟居之三青鸟主为西王母取食者别自栖息于此山也又按段国沙州记云山中鸟鼠同穴者鸟如家雀而小白鼠小黄而无尾凡同穴地皆肥沃壤尽软熟如人耕多生黄花紫草　鸣沙山一名沙角山亦名神沙山在县南七里辛氏三秦记河西有沙角山峰防危峻逾于石山其沙粒粗黄有如干防又山之阳有一泉云是沙井绵歴今古沙填不满人欲登峯必步下石穴即有鼓角之声音震动人足又河西旧事云沙州天气晴明即鸣沙闻于城内又云人游沙山结侣少或未游即生怖惧莫敢前其沙或随人足自顿下经宿却自还山上　羊膊山多岩石少树木甚似鲁国南邹山山北三十里逺眺顾瞻百里但见山岭巉岩无尺木把草　王母樗蒲山山有盐池在县西南悬泉水一名神泉在县东一百三十里出龙勒山服按凉州异物志云汉贰师将军李广利伐大宛还士众渴乏水广利乃引佩刀刺山飞泉涌出三军赖此以获济今有祠甚严郡侯嵗谒　渥洼水汉元鼎中南阳新野人暴利长遭刑屯田于此水边见羣野马来饮中有奇者乃作土人持勅靽立后马因玩乆之利长乃用人代土人收得马以献帝异之云从水中出遂作天马歌故汉书谓大宛出名马亦相近也　雌黄洲其土出雌黄丹砂极为妙因产物以为名焉
　　寿昌县西南一百五十里三乡本汉龙勒县地地理志云属炖煌郡以县东南有龙勒山以名县后魏正光三年改为寿昌县取县界寿昌泽为名　三陇河西旧事云流沙积在玉门闗外有三断石极大呼为三陇　白龙堆按皇甫谧郡国记云炖煌正西闗外有白龙堆北塞里河西旧事云汉武遣贰师将军伐大宛得天马三感西风思归遂顿裂羁绊骧首而驰晨京城食时至炖煌北塞山下嘶鸣而去此处为侯马亭今晋昌及大武马蹄谷石上有马践之迹犹存　玉门故闗在县西北一百一十八里昔匈奴冒顿质于月氐忘归乃射杀其父头曼举兵西击走月氐后为霍去病所破因开玉门闗通西道七十余国汉书地理志云龙勒县有玉门闗都尉治西域传云东则接汉扼以玉门阳闗又后汉班超上书愿入玉门闗是此处　寿昌泽在邑界因名之　阳闗在县西六十里以居玉门闗南故曰阳闗闗之西三百余里有蒲昌海一名盐泽广袤三百里即葱岭于阗两河之所注
　　州
　　州晋昌郡今理晋昌县禹贡雍州之域古西戎地战国时为乌孙月氐居焉汉初为匈奴右地武帝拓开边封立为炖煌郡后又为武威酒泉二郡之地歴汉至魏亦然晋惠帝始分二郡北置晋昌郡领寘安等八县至苻坚时徙江汉流人万余户于炖煌又徙中州不辟田畴民七十余户于此至凉武昭王遂以南人置防稽郡以中州人置广夏郡至后周初并之复为晋昌郡至武帝改晋昌为永兴郡隋初罢郡立州炀帝初废之以其地并入炖煌至唐武徳五年复立州【注】按其地出美故曰州今犹有大长者狐入其中食之不见首尾○仍置总管府管西沙肃三州八年罢都督府天宝元年改为晋昌郡乾元元年复为州
　　元领县二
　　晋昌　常乐
　　州境
　　东西三百九十三里　南北六百八十四里
　　四至八到
　　东南至东京四千七百二十六里　东南至西京四千三百六十里　东南至长安三千三百八十四里　南至新乡县镇一百八十里　南至大雪山二百三十里　西至沙州二百八十里　北至豹门守捉四百五十里东南至肃州界三百四十里　西南至沙州一百六十里　西至伊州界土番儿山四百
　　五十里　东北至酒泉郡三百四十里　西北至伊州九十里
　　户
　　唐天宝户四百七十七至长庆一千二百风俗
　　与凉州同
　　姓氏【阙】
　　人物
　　张焕字然明炖煌人
　　土产
　　野马皮　革鼓子
　　晋昌县二乡本汉防安县地理志属炖煌郡防水名也晋置晋昌郡及防安县隋初改为常乐县唐武徳四年又改为晋昌县　籍湍水一名防水地理志云防安县南籍湍水出南羌中西北入防泽是也　白水有昆仑障在其阳　宜禾故城汉宜禾都尉所居城在县西北界乃后魏明帝正光元年侨立防稽郡于此　伊吾故城今在县北
　　常乐县一百五十一里二乡本汉广至县地属炖煌郡魏分广至置宜禾县十六国春秋云凉武昭王元年分炖煌之凉兴乌泽晋昌之宜禾三县置凉兴郡隋废于三危山东置常乐镇唐武徳五年改镇为常乐县也汉广至故城在今西北恒以大石栈之稍开即风暴便至伤人
　　伊州
　　伊州伊吾郡今理伊吾县本汉伊吾卢地汉书谓铁勒国也在炖煌之北大碛之外非九州之域传曰伊吾卢者盖西羌旧号秦亦未有其地至汉宣帝时郑吉为南北道都防居乌垒城即此也至元帝置戊巳校尉虽不立州郡其地葢统属焉永平十六年明帝将北征此地置宜禾都尉以屯田建初二年复罢屯田匈奴遂遣兵守此地至永元元年大将军窦婴大破匈奴三年班超遂定西域及孝和晏驾西域又叛延光二年以班勇为西域长史顺帝建元六年以伊吾旧膏腴之地傍近西域匈奴资之以为抄暴复令开设屯田如永元故事置伊吾司马后魏及周为鄯善人居之隋遣兵镇焉遂于旧城东筑城立为伊吾郡隋末亡入西域不复置郡县唐贞观四年改为伊吾郡乾元元年复为伊州
　　元领县三
　　伊吾　纳职　柔逺
　　州境
　　东西一千一十五里　南北四百九十里四至八到
