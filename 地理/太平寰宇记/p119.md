<!-- { "loadSidebar": true } -->
　　一十五里水路一百八十里　西至歙州三百六十三里　北至杭州界二百七十里　东北至婺州界一百八十里　西南至衢州三百一十里　西北至歙州三百一十里　　东北至杭州三百一十里戸
　　唐开元戸二万二千七百皇朝管户主客都一万二千二百五十一
　　风俗
　　同歙州
　　人物
　　严子陵　戴颙
　　土产
　　交梭纱　竹簟　丝布　鸠坑团茶　麦门冬
　　建徳县旧十六乡今九乡呉黄武四年分富春县之地置吴郡以封孙皓为侯甘露元年孙皓于水滨得大鼎进之吴后主因改寳鼎元年封孙皓为建徳侯隋末立郡于此　三雄山郡国志云山有显庭石门故闗多牛马迹在石上是也　都督山郡国志云山极高峻临江以占吉防石若崩坠水内者死半山而止者去住消散至水际者免又有承金山相次以占焉　七里滩即富春渚是也　界山郡国志云山欲雨则闻钟鼓声与人击之声无异　公山江水郡国志云有橘从水自然泛来行人噉之恣饱则可将去则病
　　桐庐县东北一百五里旧管二十一乡今十八乡汉为富春县地呉黄武四年分富春县置此耆旧相传云桐溪有大猗桐树垂条偃盖荫数亩逺望似庐遂谓为桐庐县也　白石山山有印渚渚多巉石　严陵山舆地志云桐庐有严陵山境尤胜丽来岸是锦峯绣岭即子陵所隐之地因名　戴山宋徴士戴颙所隐处也　严子陵钓坛县南大江侧坛下连七里濑按东观汉记云光武与子陵友善及登位忘之陵隠于孤亭山垂钓为业时主天文者奏每日出帝星有客星同流帝曰严子陵耳访得之陵不受封今郡有台并坛亦谓严陵濑谢灵运过七里濑诗云石浅水潺湲日落山照耀杜牧诗云州在钓台边也　桐溪一名紫溪水木泉石相映自桐溪至于潜有九十六濑第二即严陵濑也
　　寿昌县西南一百一十里旧十乡今五乡秦歙县地汉为富春之境属丹阳郡隋仁夀三年改新安为雉山县以桐庐遂安三县置睦州是也唐永昌元年改为寿昌县载初元年废神龙初又置之　雉山在县西三里天井山舆地志云寿昌县有天井山将降雨顶上辄有钟鼓之声
　　遂安县西南一百九十里旧十五乡今八乡汉建安十三年分歙县南乡安定里为新定晋太康元年改新定为遂安隋平陈废仁夀中复
　　分水县北一百八十五里旧十四乡今六乡本桐庐县之西乡也唐武徳四年析桐庐县以置之至如意元年改为武县因界内武盛山以为名神龙元年又改为分水县取桐庐江水中分为名
　　清溪县西一百六十五里旧二十四乡今十六乡在梁陈之代为新安县地唐开元二十年改为还淳县至永眞元年十二月改为清溪县避宪宗名也　锦沙村按新安记云锦村傍山依壑素波澄映锦石舒文冠军吴喜闻之而造焉鼓枻逰泛弥旬忘返叹曰名山美石故不虚赏使人丧朱门之志
　　秀州
　　秀州理嘉兴县本苏州嘉兴县地晋天福四年于此置秀州从两浙钱元瓘之所请也仍割嘉兴海盐华亭三县并置崇徳县以属焉
　　领县四
　　嘉兴　华亭　海盐　崇徳
　　州境
　　东西三百一十八里　南北九十一里
　　四至八到
　　图经上未有至东西京里数东至大海二百一十里　南至杭州硖石镇为界六十里　西至杭州二百一十九里　北至苏州一百四十二里图经上未有四至八到
　　户
　　旧户载苏州籍皇朝戸主客二万三千五十二风俗
　　与苏州同
　　人物
　　与苏州同
　　土产
　　与苏州同
　　嘉兴县旧五十乡今三十二乡地本秦由拳县呉录地理志呉王时地名长水秦改曰由拳汉书地理志属会稽续汉书郡国志属呉郡吴大帝黄龙三年嘉禾生于由拳改县曰禾兴后以太子名禾改为嘉兴隋废唐武徳七年复置九年省入吴县贞观八年复置苏州府皇朝割属秀州御儿按吴越分境越国西北置御儿与吴分为界通典注云在嘉兴县南有地名御儿也国语曰吾用御儿临之今俗作语字　蘓小小墓在县前晋朝歌姬苏小小　死亭湾县北七里有死亭湾即朱买臣为内史衣锦还乡其妻羞死于此故号曰死亭湾朱买臣冢在县东九州要记云此收魂处极高大其真冢在洛阳北市东南天街中有碑云是朱买臣冢秦望山九州要记始皇登此山望海因以名始皇碑在嘉兴县吴主立于长水县土人谣曰水市出天子始皇东逰从此过见人乘舟水中交易应其謡遂改由拳县故由拳县在今县南五里秦始皇见其山有王气出
　　使诸囚合死者来凿此山其囚倦并逃走因号为囚倦山因置囚倦县后人语讹便名为由拳山其处出好纸县废后唯一严矶在东　会骸山九州要记古有金牛入此山皋伯通兄弟凿山取牛山崩二人同死此穴中因曰会骸山
　　海盐县南九十里十乡本吴县武原乡秦置海盐县汉因之属会稽又按吴郡记云海滨广斥盐田相望即海盐与盐官之地同也隋初置唐武徳七年废景云二年又置先天元年废开元五年又置治在呉御城
　　华亭县东一百二十里旧十乡今一十七乡本嘉兴县地唐天宝十载置因华亭谷以为名　华亭谷舆地志云吴大帝以汉建安中封陆逊华亭侯即以其所居为封谷出佳鱼莼菜又多白鹤清唳故陆机叹曰华亭鹤唳不可复闻　二陆宅吴地记云宅在长谷谷在吴县东北二百里谷周回二十余里谷名华亭陆机叹鹤唳处谷水下通松江昔陆逊陆凯居此谷吴志云汉庐江太守陆康与袁术有隙使侄逊与其子绩率宗族避难于是谷谷东二十里有昆山父祖墓焉故陆机思乡诗曰彷佛谷水阳婉娈昆山阴昆山有呉相江陵昭侯陆逊墓
　　崇徳县西南一百八十里元九乡置州之时析嘉兴之崇徳等九乡于义和市置县以乡为县名
　　嘉兴监
　　嘉兴监本秀州嘉兴县煎盐之所皇朝升为监

　　太平寰宇记卷九十五
<史部,地理类,总志之属,太平寰宇记>
　　钦定四库全书
　　太平寰宇记卷九十六
　　宋　乐史　撰
　　江南东道八
　　越州
　　越州会稽郡今理会稽山阴两县禹贡扬州之域春秋时越国之地周礼谓吴越星纪之分野故春秋元命苞曰牵牛流为扬州分为越国史记云东越之人文身断发夏少康封少子无余以奉禹祀号为越越国之称始于兹矣后二十余代勾践称王于周至六代王无疆当周显王之世为楚所灭浙江之地越犹保之终为楚所灭其地尽入楚秦灭楚以地并入吴立会稽郡夏侯曾先吴地志云南面连山万里北带沧海千里舆地志曰汉因秦制至顺帝时阳羡人周嘉上书请分浙江以西为吴郡东为会稽郡自晋至陈又于此置东扬州至隋初改为吴州大业元年改为越州以地名之寻废州为会稽郡唐武徳四年平季子通置越州总管越嵊姚鄞浙网衢谷丽严婺十一州越州领会稽诸暨山阴三县七年改总管为都督督越婺鄞嵊丽五州越州领会稽诸暨山阴余姚四县八年废鄞州为鄮县嵊州为剡县来属丽州为永康属婺州省山阴县督越婺三州贞观元年更替越婺泉建台括六州天宝元年越州改为会稽郡乾元元年复爲越州皇朝为镇东军节度
　　元领县七　今八
　　山阴　会稽　剡县　诸暨　余姚　上虞　萧山新昌【新置】
　　州境
　　东西二百三十二里　南北四百四十七里
　　四至八到
　　东北至东京二千四百五十里　西北至东京二千八百七十里东至明州二百七十里　西至杭州一百三十里　南至台州天台县闗领一百二十六里　北至海与苏州分界一百三十里东南至台州四百七十五里　西南至婺州三百九十里　东北至浃江梅际三百九十八里
　　户
　　唐开元戸六万四千一百皇朝户主客五万六千四百九十一
　　风俗
　　汉书云文身断发以避蛟龙之害言人常在水中故断其发文其身以象龙子则龙不见伤害宋畧云会稽山阴编户三万号为天下繁剧之所
　　姓氏
　　会稽郡七姓　虞　孔　夏　荣　钟　兹　谢人物
　　郑吉会稽人为西域都防谢夷吾山阴人为荆州刺史　郑防稽人为太尉第五伦为司空班次在下曲躬自卑因听云母屏风分隔其闲　钟离意会稽人为临淮太守出行春天澍雨白鹿夹毂主簿云三公车画白鹿必为三公　严清有异人曰汝骨得道长生以一卷书与清曰汝得长生　孟尝会稽上虞人为合浦太守珠还　虞翻会稽人以所着易注示孔融融曰延陵之音乐吾子之易理乃知东南之美者非徒会稽之竹箭也可谓探赜穷通矣孙权行酒翻佯醉徙交州十年　阚泽会稽人年十三梦名在月中　丁固山阴人少梦松生腹上谓人曰松字十八公果为司徒　朱育山阴人　夏统字仲御永兴人母病诣洛市药三月三日洛中王公至浮桥仲御曝药不顾　王羲之山阴人　孔稚圭会稽人也虞羲集会稽人也　虞荔会稽余姚人九歳太常
　　陆倕问五经中十事荔对无遗梁时为翰林学士兼中书舍人　唐虞世南越州余姚人　贺知章会稽人　孔述睿越州人代宗徴入厯史馆脩撰乞还乡太子宾客致仕
　　土产
　　绯纱　磁器　越绫【已上贡】甘橘　甘柘　葛根　交梭白纱
　　古称出纎丽之物东方朔云横山产草茎赤叶青死者复活谓暨县乌带山出紫石英
