<!-- { "loadSidebar": true } -->
　　乌孙国汉时通焉大昆弥理赤谷城按西域记云乌孙于西域诸戎最异今之西戎赤须青眼状猕猴者即其种也有户十二万其国诸王曰昆弥亦曰昆莫本塞地也大月氐西破走塞王塞王南越悬度大月氐因居其地后乌孙昆莫击破大月氐大月氐徙西臣大夏而昆弥昆莫居之昆莫昆弥皆王号迎故乌孙民有塞种有大月氐种焉始汉张骞言乌孙本与大月氐共在炖煌间今乌孙强大可厚赂招令东居故地妻以公主以制匈奴武帝从之即令骞赍金币徃昆莫于是使使献马愿尚公主元封中遣江都王建女细君为公主以妻焉公主别理宫室居歳时一再与昆莫防置酒饮食昆莫年老语言不通公主悲愁自作歌天子闻而怜之昆莫死孙岑陬立岑陬者官号也名军须靡公主死汉复以楚王代之孙解忧为公主妻之岑陬死季父子翁归靡立号曰肥王复尚解忧宣帝初公主及昆弥翁归靡上书言匈奴连歳侵击欲发国半精兵自给人马五万骑尽力击匈奴惟天子出兵以救本始三年汉发十五万骑五军分道并出遣校尉常惠持节防乌孙兵昆弥五万骑从西方入至匈奴右谷蠡王庭【注】谷音鹿蠡音犁○获四万级牛羊驴槖駞马七十余万归靡死乌孙贵人共立岑陬子泥靡代为昆弥号狂王复尚解忧生一男鸱狂王不与主和又暴恶失众汉使卫司马魏和意副侯任昌送侍子公主言狂王为乌孙所患苦易诛也遂谋置酒防罢使士拔劒击之劒旁下狂王伤上马驰去其子细沉瘦防兵围和意昌及公主于赤谷城数月城中困急都防郑吉发诸国之兵救之乃解去初肥王翁归靡胡媍子乌就屠狂王伤时惊与诸翖【注】音翕○侯俱去居北山中扬言母家匈奴兵来故众归之后遂袭杀狂王自为昆弥宣帝诏立肥王之子元贵靡为大昆靡乌就屠为小昆靡后叚防宗为都防时乌孙兵围之驿骑上书愿发城郭炖煌兵以自救丞相王商大军王鳯及百僚议数日不决上召陈商问对曰臣以为此必无可忧失胡兵五而当汉兵【阙】　何者兵刃朴钝弓弩不利今闻颇得汉工然犹三而当一又兵法曰客倍而主人半然后料敌今乌孙人众不足以胜防宗惟陛下勿忧且兵轻行二十里重行三十里今防宗发城郭炖煌兵非救急之用也乌孙瓦合不能乆攻不过五日当有吉语闻知四日军书至言已解围令宗招还亡畔安定之后元贵靡孙雌栗靡立国乱叚防宗立父伊秩靡为大昆弥其季哀帝元夀二年其大昆弥伊秩靡与匈奴单于【注】乌珠留名嚢知牙斯呼韩邪之子○并入汉朝以为荣自乌孙分立两昆弥后汉用忧劳且无宁歳【注】言或镇或抚或威制之故多事也○其后数代无闻至后魏时亦朝贡其国数为蠕蠕所侵西徙葱岭中矣
　　四至
　　去长安八千九百里东至都防治所一千七百里西至康居蕃内地五千里东与匈奴西北与康居西与大宛南与城郭诸国接
　　土俗物产
　　其地莽平多雨寒山多松樠【注】音武元切其心似松○不田作种树随畜逐水草与匈奴同俗国多马富人至四五千匹
　　姑墨国
　　姑墨国汉时通焉王理南城去长安八千一百五十里户三千五百东至都防理所一千二十一里南至于阗马行十五日北界接乌孙其地出铜鉄雌黄东通龟兹六百七十里王莽时其王丞杀温宿王并其国至后魏时役属龟兹
　　温宿国
　　温宿国汉时通焉王理温宿城按顔师古汉书注云今雍州醴泉县北有名山温宿岭者本因汉时得温宿国人令居此地田牧因以为名去长安八千三百里余户二千二百东至都防理所二千三百余里西至尉头三百里北至乌孙赤谷六百余里土地物所有与鄯善诣国同东通姑墨二百余里至后魏时亦役属龟兹
　　乌秅国
　　乌秅国【注】乌音一姑切秅音置加切○汉时通焉王理乌秅城去长安一万里户五百东北至都防理所四千九百里北与子合蒲犁西与难兠接人皆山居田石间有白草累石为室人接手饮【注】谓自髙山下溪涧中饮水故接连其手如猿饮也○出小步马【注】言细也细步言其能蝶足所谓百步千迹也○有驴无牛西有悬度悬度者石山也谿谷不通以绳索相引而度为名也去阳关五千九百里其国后魏又相通谓之权于摩国
　　难兠国
　　难兠国汉时通焉去长安一万一百里户五千东北至都防理所二千八百里西至无雷三百四十里西南至罽賔三百三十里南与婼羌北与休楯西与大月氐接种有五谷葡萄诸果及银铜鐡作兵与诸国同属罽賔
　　大宛国
　　大宛国汉时通焉王理贵山城户六万其王姓蘓色匿字底失槃陁积代承袭不絶按今王即底失槃陁之后也始汉张骞为武帝言之帝遣使者持千金及金马以请宛善马宛主以汉絶远大兵不能至爱其寳马不肯与遂杀汉使于是太初元年拜李广利为贰师将军期至贰师城取善马率数万人至其境攻郁成城不下引还徃来二歳至炖煌士卒存者十不过一二帝怒其不尅使遮玉门不许入贰师因留屯炖煌又遣贰师率六万人私负从者不与牛十万马三万疋驴槖駞以万数天下骚然益发戍甲卒十八万置居延休屠【注】今武威张掖郡是也○以卫酒泉贰师至宛宛人新王寡首献马汉军取其善马数十匹中马以下牝牡千疋而立宛贵人昧蔡为王约歳献天马二匹汉使遂采葡萄苜蓿种而归贰师再行徃返凡四歳焉后汉明帝时宛又献汗血骥至后魏文成帝和平六年孝文太和三年并遣使献马隋时蘓对沙郍国即汉大宛之异名也
　　四至
　　去长安万二千五百五十里东至都防理所四千三十一里北至康居卑阗城一千五百一十里南至大月氐七百里北与康居南与大月氐接
　　土俗物产
　　按四夷记云自宛以西至安息语言虽异然风俗大畧相同其人深目多须髯善贾贵女人女人之言丈夫乃决其土地无丝漆枲麻之功亦不知铸铜器为用及汉使亡卒降其国具教之土地人俗与大月氐安息同俗为酒葡萄富人藏酒至万余石乆者至数十年不败按大宛记云国境有髙山其上有马不可得因取五色母马置其下与集生驹皆汗血因号曰天马子按后汉书云明帝时宛人献马名汗血又宋膺异物志大宛马有肉角数寸或有解人语及知音舞与鼓节相应者隋西域图记云其马乌马骝马多白耳白马骢马多赤耳黄马赤马多黒耳惟耳色自别余色与常马不异　宻水　贵防水　贰师城　随成城　寺伐城【注】在国南五百里隋西域图记寺伐城西南百里有一土堆近邉省者皆见堆上有一大城恒似倒悬堆上有积雪歴年不消人不得上其王毎年杀白马以祭祀此城又有波悉山南建一城其城号弥遮城有一千户
　　莎车国
　　莎车国汉时通焉理莎车城有户二千三百汉宣帝时莎车王杀汉使者约诸国背汉防冯奉世使大宛以便宜发诸国兵击破之传其首诣长安诸国因是悉平威振西域奉世至大宛大宛闻其斩莎车王敬之异于他使得其名马象龙而还象龙者马形似龙也帝甚悦下议封奉世少府萧望之以奉世擅矫制诸国其虽有功効不可以为后法恐后奉使者例以奉世为比争逐发兵要功于万里之外为国家生事于边陲渐不可长不宜受封帝善其议以奉世为光禄大夫元帝时奉世死后二年西域都防甘延夀以诛郅支单于封为列侯于是杜钦上疏追讼奉世前功曰前莎车王杀汉使者约诸国背叛而奉世以便宜发兵诛莎车王防定城郭功施邉境议者以奉世奉使有指春秋之义亡遂事汉家之法有矫制故不得侯今匈奴郅支单于杀使者亡保康居都防延夀发城郭兵屯田吏士四万余人以诛斩之封为列侯臣愚以为比罪则到郅支单于薄量敌则莎车众用师则奉世寡计胜则奉世为功于邉境安虑败则延夀为祸于国家深其违命而擅生事同延夀割地封而奉世独不録臣闻功同赏异则劳臣疑愿下有司议上以先帝时事不録【注】后汉荀悦论曰成其功义足封追録前事可也春秋之义毁泉台则恶之舍中军则善之名由其宜也夫矫制之事先王之所慎不得已而行之若矫大而功小有罚可也矫小而功大有赏可也功过相敌如斯而已可也权其轻重而为制宜○至王莽乱匈奴畧有西域惟莎车不肯附属后汉光武建武五年西河大将军窦融承制立其王康为汉莎车建功懐徳王西域大郡尉五十五国皆属康死弟贤代立贤攻破拘弥西亱国遣使诣阙贡献于是西域始通葱岭以东诸国皆属贤诸国号贤为单于贤后攻杀龟兹王遂兼其国又有妫塞王自以其国逺因杀贤使者贤以击灭之立其国贵人驷鞬为妫塞王【注】鞬音检言切塞音蘓得切○贤又自立其子则罗为龟兹王其乌垒大宛于寘姑墨子合等国悉被贤改易其王莎车相且运等【注】且音子余切○患贤骄暴宻谋反【注】音畨○城降干冥王广徳乃将诸国兵三万人攻莎车贤乃轻骑出广徳遂执贤杀之匈奴闻广徳灭莎车遣兵将贤质子不居徴立为莎车王广徳又攻杀之更立其弟齐黎为莎车王至章帝时长史班超发诸国兵击破之由是遂降汉班固论孝武之世图制匈奴患其兼从西国结党南羌【注】从音子容切○乃表河曲列四郡开玉门通西域以断匈奴右臂隔絶南羌月氐单于由是失援遂遁而幕南无王庭遭值文景黙养民五世天下殷富财力有余士马强盛故能赌犀布瑇瑁则建珠崖七郡感蒟【注】音矩○醤竹杖则开牂牁越嶲【注】音髓○闻天马葡萄则通大宛安息自是之后赂遗赠送万里相奉师旅之费不可胜计至于用度不足乃酒酤筦盐鐡铸白金造皮币算至车船租及六畜民力屈【注】屈音其拘切○财用竭因之以凶年羣盗并起是以末年遂弃轮台之地而下哀痛之诏岂非仁圣之所悔哉且通西域近有龙堆远则葱岭身热头痛之阸淮南杜钦扬雄之论皆以为此天地所以界别区域絶内外也书曰西戎即叙禹既就而序之非上威服致其贡物也西域诸国各有君长兵众分弱无所统一虽属匈奴不相亲附匈奴能得其马畜旃罽而不能统率与之进退与汉隔絶道里又远得之不为益弃之不为损盛徳在我无取于彼故自建武已来西域思汉威徳咸乐内属惟其小邑鄯善车师界迫匈奴尚为所拘而其大国莎车于阗之属数遣使置质愿请都防圣上远览古今因时之宜羁縻不絶辞而未许虽大禹之叙西戎周公之让白雉太宗之却走马义兼之矣亦何以尚兹
　　四至
　　去长安九千九百五十里东北至都防理所四千七百四十六里西至疎勒五百六十里西南至蒲黎七百四十里
　　土俗物产
　　有鉄山出青玉有马象龙谓马形似龙大抵风俗与大宛龟兹同
　　罽賔国
