<!-- { "loadSidebar": true } -->
　　中庐县西南五十八里旧六乡今三乡本汉中庐县春秋庐戎之国南齐于此立义清县属义安郡唐贞观二年自今县东北三十里移于今所在州西五十三里复为中庐县　山都县城秦之邑名废城在今县东北宜城县南九十五里元二乡本楚之鄢都在汉为鄢县地宋大明元年以胡人流寓者立华山郡于大堤村即今县后魏改华山郡以宜城郡分新郡之地县地因帝率道县属威宁郡后周保定四年省宜城郡入率道县今县南右宜城即旧郡唐武德四年以此邑属鄀州贞观八年废鄀州改属襄州天寳七年改为宜城县从古郡名　蛮水西自义清县县界流入东南经县西去县三十里有白公湍南雍州记云秦将白起伐楚之日涉此水而济因号白公湍今有三碛亦名三洲赤石湍大堤城今县地也其俗相传呼为大隄城迄今不改犂邱城汉县废城在今县北　宜城故城汉县在今县南其地出美酒　鹿门庙习凿齿襄阳记云习郁为侍中时从光武幸犂邱与武帝通梦见苏岭山神光武嘉之拜大鸿胪録其前后功封襄阳侯使立苏岭之祠刻二石鹿夹祠神道百姓谓鹿门庙　木香村成式别业于此村村生异竹式图送徐商商为啓谢　废乐乡县在州南二百二十里旧管四乡本春秋鄀国之地迄今有若乡在若水之傍晋隆安五年于今城戍置乐乡县属武宁郡后魏废帝元年置鄀州贞观六年废鄀州以其地却属襄州周显徳二年并入宜城县皇朝开宝五年割荆门军　都亭山在县西南山上有城垒极峻拔为隘险之所一名中城山　都水亦名女泉系木云鄀姬姓之国黄帝之子昌意降居若水为诸侯此其后也
　　南漳县西南一百四十里旧五乡今四乡汉之临沮县地属南郡郭仲产南雍州记云晋平吴割临沮之北乡立上黄县后魏又置重阳县周改为思安县隋文帝三年改为南漳县唐武德二年分襄阳郡南漳县于今所置贞观九年废县来属襄州　荆山禹贡荆及衡阳为荆州韩子卞和得玉于荆楚山三面险絶惟东南一隅才通人径顶上有池水周回四十余步乔松翠栢绕列其旁并有石室相传云是卞和宅　柤山习凿齿襄阳记吴时朱然诸葛瑾万彧从沮中寻山险道出柤中柤音榆如榆柤之柤其地在上西黄界去襄阳城百五十里按此是地名非山称也葢以其地去山宻迩因为山名旧传云司马宣王凿八叠山开路于此停阻以屈曲八叠为名　清山溪其山高峻庾仲雍荆州志云临沮县清溪山山东有泉晋郭璞为临沮长常游此赋游仙诗云清溪千余仞中有一道士即此也　临漳山在县西一百八十里本溪头【阙】北临漳水　八叠山在县西四十五里解在前
　　光化军
　　光化军理干德县本襄州之隂城县地复废为镇故城在今谷城县北皇朝乾徳二年改镇为光化军仍割谷城县导教翔鸾汉均等三乡置干德县以年号为名
　　领县一
　　干徳
　　军境
　　东西八十五里　南北四十一里
　　四至八到
　　新置军未有至东西京并长安里数　东至邓州穰县松阳堰为界三十一里　西至均州武当山为界五十五里　西至襄州谷城县公田村界一十五里北至邓州穰县曹溪闰为界三十一里　东南至襄州邓城县古楼村为界三十里　西南至房州永清县石桶村为界三百里　东北至邓州穰县大充村为界二十九里　西北至均州武当县博口泉润为界七十一里　东南至襄州谷城县黄石村二十里
　　户
　　皇朝户主三千六百八十五客三千三百四十五风俗
　　与襄州同
　　土产
　　元无所贡及土产物
　　乾元县元三乡本汉谷城县遵教翔鸾汉均三乡干德三年置以年号名县　汉江经县　马窟山在县东南六十里下有窟按南雍州记汉时有马百匹从此窟出旧名马头山勅改为马窟　湿水在县南七里西南流入汉江南雍州记云湿水出红农县境冬月防温　固王古城在县东北五里按谷城县图经云晋咸宁中封扶风王子畅为顺阳王城内有顺阳碑　五陌洲在县西南四里南雍州记酂城南四里有五栢村榆树连理异木合干高四丈乡人以为社其州并树在五栢村因此为名其树今已枯　汉酂县在县北三里西临汉江


　　太平寰宇记卷一百四十五
　　钦定四库全书
　　太平寰宇记卷一百四十六
　　宋　乐史　撰
　　山南东道五
　　荆州
　　荆州江陵郡今理江陵县禹贡荆及衡阳惟荆州史记以为鹑首楚之分自张十八度至轸十二度楚之分野春秋以来楚国之都谓之郢都西接巴巫东连云梦亦一都防之所秦以鄢郢为南郡今州也秦又取巫中地为黔中郡以楚之汉北立南阳郡襄王子熊元为考烈王徙于寿春命之曰郢其庶子负刍杀弟哀王而立五年为秦将军王翦所虏楚自此灭焉项羽改南郡为临江国汉初复为南郡置南蛮校尉以领之高帝末分长沙为桂阳郡改黔中为武陵郡分南郡为江夏郡景帝又改南郡为临江国武帝元封元年置刺史部十三州分荆州置交州建初二年徙钜鹿王恭为江陵王三公上言江陵在京师正南不可以封乃徙封安陆王汉末刘表为荆州牧表卒子琮代立魏恐蜀先主据之于是来伐败于赤壁荆州入蜀先主得益州吴大帝就先主求还荆州不得遂来伐取长沙桂阳零陵三郡蜀求和遂分荆州以长沙江夏桂阳以东属吴南郡零陵武陵以西属蜀以縻芳为南郡太守及刘备殁后所分之地悉复属吴而荆州南北双立故三国志魏荆州理宛今南阳郡是也吴荆州理江陵今郡是也又晋书云荆州领郡十九理襄阳洎平吴复理南阳即今所也郡改为新郡又分南郡江南为南平郡颇为重镇故晋书桓元子以永和元年督荆州镇夏口八年迁江陵始营城府盛之荆州记云元嘉十四年荆州所领三十郡自晋室南迁皇居建业则以荆扬为京师根本之所寄楚为重镇上流之所总拟周之分陜故有西陜之号焉自后植中为大将军屯上明使刘波守江陵是也又晋列传羊叔子杜元凯继理荆州或镇襄阳或镇江陵王敦为刺史理武昌至桓子陶侃王忱始于江陵营城府此后尝以江陵为州理宋武帝分置荆司郢雍湘五州皆州城地也齐梁因之按安【阙】志云荆州之境合带蛮蜑土地辽延称为殷旷江左大郡莫过荆襄若非时望名贤不居此郡梁初防于魏后复之梁元帝为湘东王荆州居之凡二十年侯景既平即位遂都之为西魏所防迁后梁居之位为藩国又因置总管府隋初改为江陵镇以隶襄州至七年改为荆州炀帝初复为南郡义宁二年为萧铣所据唐武德四年平铣改为荆州领江陵枝江长林安兴石首松滋公安七县五年荆州置大总管管荆辰郎浓东松沈基复巴睦崇硖平十三州统潭桂交循高康钦尹九州六年改平州为玉州改巴州为岳州七年废基州入郢州其年改大总管为都督督荆辰澧郎东松岳硖玉八州仍统潭桂交高钦尹等七州其沈复睦崇四州循康二州都督并不统八年废玉州以当阳县来属贞观元年废郢州以章山来属二年降为都督府惟督前七州而已其桂寻等七州不统也八年废东松州入硖州又省章山入长林十年辰州改隶黔州都督荆硖澧郎岳五州都督从三品荆州领江陵枝江当阳长陵安兴石首松滋公安等八县龙朔二年升为大都督督硖岳复郢五州天寳元年改为江陵郡乾元元年三月复为荆州大都督府自至德后中原多故襄邓百姓两京衣冠尽投江湖故荆南井邑十倍其初仍置荆南节度上元元年九月置南郡以荆州为江陵府长史为尹官僚制置一凖两京以旧相吕湮为尹充荆南节度使领澧郎硖忠归万等八州又割黔中之涪湖南之岳潭衡郴邵永道连八州増置万人军以永平为名二年置长寜县于郭内与江陵尹衞伯玉以湖南阔逺请于衡州置防御使自此八州别置使改属江南西道
　　元领县八　今九
　　江陵　枝江　公安　石首　松滋　建宁　潜江玉沙【以上三县新置】
　　监利复州割到
　　三县割出
　　荆州别为军　当阳入荆门　武安并入荆门军州境
　　东西五百五十里　南北七百五十里
　　四至八到
　　东至东京一千八百八十五里　北至西京一千三百九十五里　西北至长安一千六百五十五里北至郢州三百二十三里　东至复州陆路三
　　百五十二里水路八百一十五里　南至峡州水路三百三十里陆路一百二十五里　北至襄州四百五十四里　西至岳州水路五百七十三里陆路三百八十五里　西南至澧州四百五十四里　西南至襄州四百四十五里　东北至澧州四百三十五里　西北至峡州安逺界二百六十五里　东北至郢州长夀县界二百二十里
　　戸
　　唐开元戸八万四千八百皇朝管戸主三万六千一百七十四客二万七千二百七十三
　　风俗
　　荆之为言强也阳盛物坚其气急悍故人多剽悍唐至徳之后流佣争食者众五方杂居风俗大变然五月五日竞渡戯船楚俗最尚废业耗民莫甚于此皇朝有国以来已革其弊又人俗多居于江津诸州
　　姓氏
　　武昌郡六姓　吴　伍　程　史　龙　郢
　　武陵郡三姓　卞　伍　龚
　　人物
　　文种楚南郢人后相越　江上丈人伍子胥进千金之剑丈人不受　陆通字接舆楚人谓之楚狂接舆老莱子楚人事亲尝服斑斓之衣年八十为婴儿戯
　　于亲前　汉隂叟楚人居汉水之隂子贡南游见丈人为囿凿池抱瓮出灌园用力多子贡教凿木为桔橰丈人曰吾闻有机事者必有机心也　后汉胡广字伯始华容人三登大尉再作司徒一履司空又为太傅　唐刘洎江陵人封中清苑县男
　　土产
　　绵绢　方绫　甘草　乌梅　贝母　柑子　橙子白鱼　橘
　　史记云江陵千树橘与千戸侯等又江津诸州其土沃壤所利丹石齿革羽毛桧栢金银松滋县出碧涧沈子曰茶饼茶芽今贡
