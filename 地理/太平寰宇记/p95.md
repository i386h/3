<!-- { "loadSidebar": true } -->
　　导江县东十八里二十一乡本属都安县地太康地志云云都安属汶山郡周武帝天和三年废汶山郡以县并入益州之郫县别于灌口置汶山县唐武徳元年改为盘龙县寻改为导江取禹贡岷山导江之义乃自灌口移于旧邑　玉垒山湔水所出郭璞江赋云玉垒作东别之标是也李膺益州记云在沉黎郡去蜀城南八百里在县西北二十九里　灌口山在西岭天彭闗李膺益州记云清水路西七里灌口古所谓天彭闗两石对立如阙号曰天彭　渃城古都安县城也　蚕岩阙在县西北四十七里周武帝天和二年立　天彭山扬雄蜀记云李氷秦时为蜀守渭汶山为天彭闗号曰天彭门云云者悉过其中鬼神精灵数见　盘龙山李膺益州志云山土色黄盘廻有龙形故曰盘龙山　走金山李膺记云尧时洪水民奔于是山而获金故曰走金通灵山周地图云上有通灵寺因名之　石□【注】勅
　　眞切一名门水　都安堰一名湔堰李氷拥江作堋蜀人谓堰为堋　玉女房李膺记云其房凿山为穴深数十丈中有廊庑堂室屈曲似若神功非人力矣　犍尾堰索桥李氷祠在县三十三里为蜀太守　望帝祠在县西二十六里灌口镇　司马相如墓在县东十里青城县西南四十里十五乡本汉江源县地李膺记云齐武帝永明初置齐墓县周地图记武帝天和四年改齐墓为青城县因山为名　青城山在县西北三十二里道书福地志云上有没溺池有甘露芝草玉匮经曰此第五大洞寳仙九室之天黄帝所奉拜为五岳丈人黄帝刻石拜谒纂书犹存又有石日月象天师立青城治于其中　圣母山在县西山髙二千余丈周围三十里南有深洞　傍便山在县西髙下与青城山连接当吐蕃之界豁谷深防夏积氷雪此山所谓隔中外也大皂水自灌口下县北流入温江县界成都记云江水出羊防山北连接甘松至灌口　三石人蜀志云李氷为三石人在青城县北立于水中以厌水灾　味江水源出青城县西长乐山下江中有大石髙数丈号大坎有小石在下亦髙数丈为小坎水美人争饮之因为名











　　太平寰宇记卷七十三
　　钦定四库全书
　　太平寰宇记卷七十四
　　宋　乐史　撰
　　劒南西道三
　　眉州
　　眉州通义郡今理通义县禹贡为梁州之域古夜郎地汉武帝开西南边立为犍为郡其地接焉今嘉州是也后又为武阳县之南境地立后汉三国及晋宋齐因之梁普通中于此置齐通及青州义取青城山为称后魏废帝二年平蜀改青州为眉州因峩眉山为名隋初仍之大业初州废因其地入眉山郡之通义县唐武徳二年割嘉州之通义丹棱洪雅青城南安置眉州五年省南安贞观二年置隆山县天寳元年改为通义乾元元年复为眉州
　　元领县五
　　通义　彭山　洪雅　青城　丹棱
　　州境
　　东西二百二十四里　东北一百七十八里
　　四至八到
　　东至东京三千四百二十里　东北至西京三千七十里　东北至长安二千二百一十里　东至陵州七十里　西至卭州二百里　南至嘉州一百四十里　北至成都府二百里　东南至陵州一百里西南至雅州三百八十里　西南至卭州一百六十里　东北至陵州籍县一百一十二里
　　戸
　　唐开元户四万三千五百皇朝户主三万一千六百六十五客三万一千二百五十八
　　风俗
　　与成都府仝
　　人物
　　朱遵字孝仲犍为武阳人率兵拒公孙述绊马战死赠复汉将军　张纲武阳人顺帝时人其一也杨义字文然武阳人　李宻字令伯武阳人
　　土产
　　麸金　秫黍　茶
　　按茶经云眉州洪雅昌阖州棱其茶如防顶制饼茶法其散者业大而黄味颇甘苦亦片甲蝉翼之次也
　　通义县元二十乡本汉犍为县地又为汉武阳县地后魏恭帝二年置通义县在眉州北二十里属齐通郡周明帝二年废齐通郡为安乐县仍旧属其后又改为齐通县隋开皇四年改齐通为广通仁夀元年嘉州二年于县再立眉州　蟇颐山在州东七里形如虾蟆颐白虎山在县东北二十四里其山壁立西临导江
　　水华阳国志云秦昭王时白虎为害募人杀之廖仲药秦精等射中之山因此为名下有白虎潭　多棱川在县西南七十里南接青神县界　导江水在县东四里难江水在县西南五十二里源在丹棱县本名拥江
　　水入当县号难江以其水峻急难渡为名
　　彭山县北六十里元十九乡本汉武阳县地属犍为郡扬雄蜀记秦惠王遣张仪司马错伐蜀蜀王开明拒战不利退走武阳获之即此处也晋永和中置西江阳郡后魏増置灵石郡后周为隆山郡以境内有鼎鼻山地形隆起故以为名隋大业三年改为隆山县以陵州为隆山郡县属焉唐贞观二十年改为彭山属眉州　彭女山在县东北十里华阳国志云彭祖冡及祠在此后汉岑彭死于此又名彭亡山亦名平模山　鼎鼻山一名鱼山上有城亦名鼎鼻其城消灭李膺记云周徳既衰九鼎沦没此山下江中或见其鼻因以为名宋将朱龄石伐蜀寨于此　北平山在县西北三十四里李膺益州记云张道龄得仙于此龄有二十四化此山是其一也　崌崃山在县东北十二里导江从山南合流下大江一名汶江又名导江江图云江水经鼎鱼李膺云下山有滩昔周衰九鼎沦没其一在此冬夏恒深九尺毎云开风息静淡则晓然见常璩云寳鼎见在江上防洲括地志云鼎山北有龙洲东接导江　鱼鳬津在
　　县东北二里一名彭女津在彭亡山南居导江皂江等水会之处按南北八郡志云犍为有鱼鳬津数百歩黄龙庙在县东二十八里在长江村导江东岸华阳国志云建安二十四年黄龙见武阳赤水仍立庙石碑今在　系龙桥周地图记云彭山县北四里有治水西有系龙桥仙人瞿君乘龙从峨眉山来徃以龙系桥　故武阳城在县东北十五里相传云秦惠王时张仪所筑冯翊王庙在县五里古老传云冯翊王郭子明墓按
　　汉书功臣非赐姓者不得封王恐此非寔又汉武帝元封六年益州昆明反使将军郭昌击之未审是何人张纲墓在崌崃山东一百五十歩纲犍为武阳人也乐城黎城按唐开元十道要畧云汉何城为蜀太守理于此时邑凋残人物穷困乃以已禄米施惠百姓此数城之民由是获存临别百姓以白米培塡曰荷君父之恩无以报后之州郡有职田始于此
　　洪雅县西南一百二十里旧二十六乡今十六乡萧齐齐乐之南周武天和二年攘夷獠立洪雅镇隋开皇十三年改镇为县唐武徳九年置犍州贞观初州废县属眉州县在洪雅州由此为名　夷獠誓碑在县市中车防山在县西南二百里西入卢山郡下有车冈川金釜山在县界南二十三里下临平羗冈古老相传
　　昔有主簿于此炼金丹故曰金釡山亦名主簿山　洪雅川东去屈曲一百三十里接嘉州夹江界　平羗水源出卢山县浮图山经严道入当县界亦曰青衣　澭甘水源从可募山谷涌出县西北三十里流入丹棱界合平羗水
　　丹棱县南六十里元十二乡本汉齐之齐梁郡后周改为洪雅县隋析为丹棱属嘉州武徳二年来属　龙鹤山华阳国志云丹棱县西北十五里有龙鹤山　夷郎川在县东三十里与县相连俗传云夷郎平也言土地平郎土人语讹故曰夷郎川胡柰山在县北十里　三菁山在县东北三十里其山不连外境　思蒙水在县西二十五里出蒲周山泉东流入通义县　废齐乐故城在县东北二十里地啚云昔齐乐郡城周明帝罢以为齐乐
　　青神县南六十里旧五乡今四乡汉南安县地属犍为郡县临青衣冈西魏分置青神县本治思防水口唐武徳八年移于今理属眉州国志云汉武帝使唐防破西南夷即路始于此邑也　北界山在县北十八里东至思防水北至通义县界李膺记云南安武阳二县于此山分界　多棱山在县西南四十一里东至多棱川蜀川县在川中心舆地志云后汉安帝置易州广汉
　　嘉州是为三蜀嘉州见在川中故名蜀川　多棱川在县西三十四里其川今有獠居　鱼虵水在县东北十二里从棱州贵平县木梓山流入当县合导江水有鱼似虵　故青神城在今青城县南二十里青城所居也周武帝保定二年更于其南五十歩别筑城移之
　　嘉州
　　嘉州犍为郡今理龙游县禹贡梁州之域夜郎国史记云汉武使唐防伐西戎得夜郎遂立犍为郡歴汉晋宋齐皆因之不改后魏道武帝于此立眉州取峩眉山为名寻改青州以青衣水为名末年分青州平羗等县为嘉州以其郡土嘉大为称后复避九州之额也后周于此置平羗隋开皇初郡废而州存大业初废州复立眉山郡唐武徳元年复立嘉州因魏之名领防游平羗夹江峨眉玉津绥山通义洪雅丹棱青神南安十一县置眉州贞观六年割资官属荣州上元元年以戎州之犍为来属天寳元年改为犍为郡乾元元年复为嘉州三月劔南节度使卢元请升为中都督府寻罢
　　元领县七
　　龙游　夹江　犍为　平羗　峩眉　玉津　罗目州境
　　东西三百六十里　南北二百六十里
　　四至八到
　　东北至东京三千九百五十里　东北至西京三千五百一十里　东北至长安二千七百三十里　东至荣州二百十里　西南戎州界山岭险峻未详里数　西至眉州洪雅县界九十里　北至眉州一百三十里　东南至戎州水陆三百五十里　西南至嶲州生蛮界五百九十里　西北至眉州雅界一百六十里
　　戸
　　唐开元户三万四千二百八十九皇朝户主五千六百九十一客二万三千二百七
　　风俗
　　尚书武成曰庸蜀羗髳防卢彭濮之人孔安国注云八国皆蛮夷戎狄也州民与夷獠错居华人其风尚侈其俗好文夷人椎髻跣足短衣袵酷信神以竹木为楼居不知礼义法律不能拘
　　人物无
　　土产
　　古贡　水波绫　乌头绫　苓根　红花　今贡麸金　紫葛　巴豆　药有金毛狗脊　丁公藤
　　龙游县元十二乡本汉青衣道在大江之西即青衣水合江之所接青衣水濯衣即青故曰青衣道汉制县领夷曰道汉为南安县地周武帝保定元年于此立平羗县仍置平羗隋开皇三年罢郡为嘉州四年改为峩眉县九年改为青衣县取汉青衣县为名十三年改为龙游隋伐陈有龙见江水引军而改名大江一名汶江俗名通江自平羗县界流入水经
　　云江东南过犍为武阳县南青衣水从西南注之又云东至南安为璧玉津　沫水自阳山县流入汉书沟洫志蜀守李氷凿离避沫水之害晋灼云古塠字　石二阙郡国志云龙游县有二石阙即汉武帝使唐防下夜郎而置焉　石堂溪水在县东一里源出溪泉流入明月湖亭退入流花桥合导江夹江县西北七十五里旧十二乡今五乡本汉南安县地即封宣虎侯之地隋开皇十二年分龙逰平羗二县置于泾上临江水故号夹江属嘉州唐武徳元年移就今理在泾水之东平羗水西南对峩眉北连象耳　平羗化山在县西十里图经云天下二十四化此其一也道士常正一得道此山丹灶履迹犹存　洪雅江在县东六十歩
