<!-- { "loadSidebar": true } -->
　　南豊县东南二百六十里元九乡吴太平二年置隋开皇九年废入南城县唐景云二年又置先天二年废开元七年刺史卢元敏奏田地丰饶川谷重深时多剽刦乃复置南丰县　军山在县西北二十五里下有神祠能兴云雨岁旱祈祷皆应地出班竹　百丈岭在县南八十里髙百丈与建州将乐县分界　梅岭在县西南一百三十五里与处州处化县分界百梅岭水出焉谭山在县西南一百二十四里其山出箭簳　旴水在县西南源出南当山当南流经县下至南城县入州宜黄县西一百五十里元三乡本临川县地梁大同二年置巴山郡因立宜黄县于宜黄水侧以水为县名隋开皇九年废郡并县入崇仁干徳六年李煜割崇仁之仙桂崇贤待贤三乡复立宜黄县　宜黄水在县东南二百六十三里源出黄土岭沿流合章水至西津与汝同流
　　金谿场东南一百二十里二乡本临川县上莫镇其山冈出银矿唐尝为银基址犹存至周显徳五年析临川近镇一乡并取饶州余干白马一乡立金谿场名俱置鑪以烹银鑛
　　建昌军
　　建昌军理南城县本抚州南城县开寳二年伪唐置建武军皇朝太平兴国四年改为建昌军
　　领县一
　　南县
　　军境
　　东西一百四十里　南北一百二十里
　　四至八到
　　图经未有至东西二京里数　东至邵武军三百二十八里　南至南丰县一百一十八里　西至崇仁县一百里　北至抚州一百五十里　东南至邵武军三百七十四里　西南至崇仁县二百五十五里西北至崇仁县一百二十里　东北至饶州五百九十里
　　户
　　旧户载抚州籍
　　风俗
　　与抚州同
　　人物无
　　土产
　　吴茱萸　承露仙俗谓白药
　　南城县元十三乡东临旴水按汉书地理志云髙帝六年命大将军灌婴立豫章其年分豫章南境立南城县以其在郡城之南故名南城吴太平更分置临汝改为临川县至开皇年中废南丰永城二县入南城县属抚州唐武徳五年依旧置永城东兴二县武徳七年省东兴永二县并入南城县　麻姑山在县西南二十二里山顶有石鼓坛相传麻姑得道于此坛东南有池池中有红莲曽变为碧坛边杉松皆偃盖时闻钟磬歩虚之音东南有瀑布源下三百余尺山顶上有石螺蚌或云桑田所变也西北有麻源谢灵运题入华子岗是麻源第三谷诗曰铜陵映碧涧石磴防红泉即此处刺史顔真卿按神仙传撰仙坛碑备详其事　南城山在县东南一百四十里旧名覆船山天寳六年勅改为南城山　飞猿水在县东南二百三十三里源出建州邵武县界飞猿岭沿流入旴水　落峭石在县东南六十五里去飞猿馆一百一十五里在飞猿水边巍峩嵌崆数里可望谢灵运题诗云朝发飞猿峤暮宿落峭石即此处也旴水在县东二百一十歩源出南当山西北沿流至临川县石门改为汝水汉书地理志云旴水西北至南昌入湖汉也【注】旴音杳于切








　　太平寰宇记卷一百一十
　　钦定四库全书
　　太平寰宇记卷一百十一
　　宋　乐史　撰
　　江南西道九
　　江州
　　江州浔阳郡今理徳化县禹贡荆扬二州之境书曰彭蠡既潴又曰九江孔殷彭蠡在州东南五十三里九江在州西北二十五里是也然则彭蠡以东为扬州之域九江以西即荆州之域周景式庐山记云柴桑彭泽之郊古三苗国旧属庐江地又按浔阳记云春秋时为吴之西境楚之东境本在大江之北今蕲州界古兰城是也又史吴王夀梦十六年楚共王伐吴至于衡山则此复为吴之西境吴灭属越越衰还是楚地秦并天下以此地属庐江郡汉属淮南国汉文帝十六年分庐江为吴王濞属县后汉又为庐江豫章二郡三国之时此地虽为都防要津而为立郡故吴志云黄初中复分浔阳隶武昌犹为庐江武昌二郡地晋太康十年有司奏荆扬二州疆土旷逺统理为难宜立新州于是割扬州之豫章浔阳庐陵临川南康建安晋安荆州之武昌桂阳安城合十郡因江水之名置江州初理豫章郡后至成帝咸通二年移江州理湓城即今郡是也晋初理在江北岸地名兰城郡即郡城也温峤为守之日移于此寻又置浔阳郡晋地道志云浔阳南开陆道途通五岭北导长江逺行岷汉来商纳贾亦一都防也歴宋齐梁陈郡与州并理弹压九襟上流自晋以来颇为重镇隋平陈废郡而州存大业三年废州复为九江郡唐武徳四年平林士宏置江州领湓城浔阳彭泽三县五年置总管管江鄂智浩四州并管昌洪四縂管府又分湓城置楚城分彭泽置都昌县八年废浩州及乐城县入彭泽县又废湓城入浔阳贞观元年罢都督府八年废楚城县入浔阳天寳元年改浔阳郡乾元元年复为江州
　　元领县七　今五
　　徳化县　彭泽县　徳安县　瑞昌县　湖口县二县割出
　　东流入池州　都昌入南康军
　　州境
　　东西五百九十里　西北一百七十七里
　　四至八到
　　西北至东京陆路一千八百里水路三千一百五十里　西北至长安二千七百六十里　东至宣州一千八百里　南至梁州三百二十五里　西至鄂州七百里　北至蕲州五百九十三里　东南至饶州三百十四里　西南至鄂州二百五十里　东北至舒州水路五百七十里　东北至池州五百八十里户
　　唐开元户一万九千八百皇朝户主一万二千三百一十九客一万二千四十五
　　风俗
　　与洪州同
　　土产
　　云母　葛布　布水纸
　　人物
　　陶侃字士衡浔阳入也渔于雷泽梦生八翅飞至天门不得入博议过人为侍中太尉人窃官桞植于已门侃见识之　周访字士逹浔阳人少有明畧为县功曹荐防陶侃为主簿知有公辅之噐相与结友有一牛姊夫弟杀食之访不形于色为中兴明将口未曾言功王敦终访之时不敢作乱　翟汤字道深浔阳人笃行纯素仁譲谨洁耕而后食　陶潜柴桑人也少有高趣少言不慕荣利读书不求甚解性嗜酒或置酒招之期必于醉环堵萧然不蔽风雨执事者以为彭泽令觧印赋归去来
　　姓氏
　　浔阳郡三姓　陶　翟　骞
　　徳化县二十乡本汉浔阳县属庐江郡吴録云属武昌宋书州郡志曰浔水注江因水以名县隋开皇十八年改为彭蠡县大业二年改为湓城县唐武徳五年改为浔阳县自州东移于今所伪唐改为徳化县　庐山在县南髙二千三百六十丈周回二百五十里其山九叠川亦九郡国志云庐山叠障九层崇岩万仭山海经所谓三天子障亦曰天子都本周武王时匡俗字子孝兄弟七人皆好道术结庐于此山仙去空庐尚在故曰庐山汉光武帝时乃封俗为大明公称为庐君焉　山有三宫上宫居岩表人不能及有三石梁长十丈濶只盈尺其下虚悬晋术士吴猛尝过此见桂树下一老翁以玉杯承甘露浆与猛次宫隔一谷有界城悉是平石两边有小圆峰呼为左右帐峰羣石如驰马之形下宫在彭蠡湖际其山又有紫芝田四十畆常有二仙童采芝人若逐之但闻呼曰倡客若寻芝草寂无见　石门涧在山西悬崖对耸形如阙当双石之间悬流数丈有一石可坐二十许人　香炉峰在山西北其峯尖圆云烟聚散如博山香炉之状孟浩然诗曰挂席数千里名山都未逄泊舟浔阳郡始见香炉峰　莲花峰在山北州南直望如芙蓉今州城有莲花门　五老峰在山东悬崖突出如五人相逐罗列之状　锦綉谷在山叠四季芳妍百花绵绣　粟山源在山南当涧有陶公醉石石镜在山东悬崖之上其状团圆近之则照见影形瀑布在山东亦曰水源出髙峰挂流三百丈许逺如
　　匹布故名瀑布徐凝题诗云瀑泉瀑泉千丈直雷奔入江无休息今古长如白练飞一条界破青山色温泉在山南濶三歩深三尺今有黄龙汤院僧居之落星山在山东周回一百五十歩髙丈许图经云昔有星落水化为石当彭蠡湾中俗呼为落星湾　五松桥在山之涧北昔惠逺法师与殷仲堪席涧谈易于此而树下泉涌号曰聪明泉又有虎溪桥逺大师送客不过此桥东林寺西有逺大师塔前进士相里宗题诗云元墓石棱棱寒云晚景凝空悲虎溪月不见雁门僧　匡先生庙在州南临驿道即匡俗也　桑山近栗里原陶潜此中人　黄金山浔阳记云黄金山上有楠树一年东边荣而西边枯一年西边荣而东边枯年年常然张华所谓交譲树也　九江尚书注云江于此分为九道浔阳记云九江在浔阳去州五里名曰马江是大禹所防治于桑落洲上二三百余里合流昔秦皇汉武并登庐山以望九江也　盆浦按郡国志云有人此处洗铜盆忽水暴涨乃失盆遂投水取之即见一龙啣盆夺之而去故曰盆水又云源出青盆山因以为名萧子显齐书曰世祖于盆城得五尺刀十一口永朝享厯之数也甘泉水在县南其水甘味饮讫犹有余香其山亦曰
　　甘泉山按州图经记云西山领有船柁从顶沿流而下土人异之亦名为舵下溪栢伊为江州刺史尝遣左右赍粮寻山之奥至一处见大湖湖侧有败舡　彭蠡湖在县东南与都昌县分界湖心有大孤山顾况诗云大孤山尽小孤出月照洞庭归客船按郡国志彭蠡湖周回四百五十里内有石髙数十丈禹刻其石以纪功焉有乞鸟随舡行舟人掷饭抟鸟接之髙下不失粒今此鸟沿江灵庙多有不独在彭蠡湖　鹤门洞在县西四十二里今按瑞昌界按郡国志云陶侃防时防母忽有二客来吊化为双白鹤飞去后因以名焉　彭蠡湖西湾夏秋水涨啇徒萦纡牵舟循绕人力疲劳号曰西疲湾亦云湖西江水泛涨惊波似雪汹涌嘈因是名焉又有落星石又有神林湾在湖西北湾中林中庙啇旅多于此阻风波涛庙祈福而获前进由是名焉又有女儿浦内有女儿庙祷祈亦有灵騐即未详所置使者庙在州南唐元宗梦神人曰吾九天使者请于庐山立庙时开元十九年辛未岁立　简寂观在州东南一百四十里宋陆脩静吴兴人也少懐虚素元嘉末曽游京都宋文帝钦风慕道制停霞寳辇使仆射徐湛赐焉先生因逺游江汉还入庐山即此其隐处　宫亭庙按州图经云在州南彭蠡湖侧周武王十五年置分风擘流上下皆得举帆　白鹿洞在庐山东南本李渤书堂今为官学　浪井州图经云汉髙祖六年頴阴侯灌婴所开年深埋塞孙权经此自标井地命使凿之正得此井有石函其铭曰汉髙祖六年颍阴侯开又云不满三百年当为应运者所开权见而悦以为已瑞江有风浪此輙自漂动土人呼为浪井今现在城内　桞苌墓穷怪録梁世祖绎圣二年三月十日司徒府主簿桞苌字子廵卒子褒于九江三年因大雨塜壊褒移换棺见父棺中目开心有暖气良久乃谓褒曰我生已一岁无因汝知九江神知我横死遣地神以乳饲我故不死今雨壊我塜亦九江神之所为也扶出更生三十年复卒　楚城驿在县南即旧柴桑县也
