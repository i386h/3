<!-- { "loadSidebar": true } -->
　　头北接卢龙山按徐州记临江有四望山吴大帝常与仙者葛元共登陟之呉志孙皓投司市中郎将陈声于四望之下其山逈可望四方以为名　卢龙山在县西北二十里周回五里西临大江按旧经晋元帝初渡江此尽为虏冦所有以其山连石头为固开塞以卢龙为幕府山陈武帝杀北齐军四十六万于此下　落星山在县东北三十五里周回六里东接临沂山西接【阙】山北临大江南徐州记临沂县前有落星山呉大帝时山西置三层髙楼以此为名吴主逰猎憩息地吴都赋云飨戎旅于落星之楼即其所也王僧辨率陈霸先等于石头城连营立栅于落星山贼大恐　摄山在县东北五十五里髙一百三十二丈东达尽石山南接落星舆地志云江乗县西北有扈谦所居宅村侧有摄山山多草菜可以摄生故以名之江乗地记扈村有摄山形方四面重岭似繖故名繖山　汤山在县东北八十里西接云穴山不甚髙无大林木有汤出其下大小凡六处汤涧绕其东南冬夏常热禽鱼之入者辄烂以煮豆谷终日不熟草木濯之更鲜茂旧有汤泉馆并庙在其南今废　清溪在县北六里濶五尺深八尺以泄元武湖水南入秦淮按宋都记云鼎族多居其侧舆地志云水源北出于钟山旧经巴南九里入于淮溪口其埭侧有清溪祠其溪因祠为名又云按水为言故名清溪俗説云郄僧陀溪中泛舟一曲辄作诗一篇谢益寿曰青溪中曲复何穷尽　元武湖在县西北七里周回四十里东西两派下水入秦淮春夏深七尺秋冬四尺灌田一百顷徐爰释问云湖水桑泊晋元帝太兴创为壮湖宋筑堤南扺西以肄舟师也又京都记云从北湖望钟山似官亭湖望庐岳也按宋元嘉二十三年筑堤以堰水为池舆地志云齐武帝理水军于此池中号曰昆明池故沈约登覆舟山诗云南瞻储胥馆北眺昆明池即此其湖通后苑又于湖侧作大窦引湖水入宫城内天泉池中经厯宫殿溯流回转不舍昼夜宋元嘉末有黑龙见湖内故改为元武湖也　迎担湖在县西北八里周回五里其水防下不通江河南徐州记云县西北五里有迎担湖昔晋永嘉中帝迁衣冠席卷过江客主相迎湖侧遂以迎担为名　马昻洲在县西北三十三里周回十五里南徐州记云临沂西之江北三里有马昻洲晋帝渡江牧马于其所故名之　舟子洲在县西五里周回七里舆地志云梁天监十三年以来雀门东北淮水纡曲数有患又舟行旋冲太庙湾乃直通之中为舟子洲四方诸郡秀才上计憩止于此　故丹阳郡城在县东南四里舆地志云丹阳郡本呉地楚汉之际江淮之间溧阳以北皆属荆王贾英布吴王濞江都易王非并有其地元封二年以为丹阳郡领宛陵于潜江乗寿春秣陵故鄣句容泾石城湖熟陵杨芜湖黝溧阳宣城歙丹阳凡一十七县理于宛陵　西浦郡国志云金陵西浦亦云硕口即张硕捕鱼遇杜兰香处　建康县城在县西一里其大帝自京口迁秣陵改建业晋避愍帝讳改名建康元帝止都初县在宣阳门内苏峻之乱被焚移入苑城既为台城乃徙金都乡朱雀里又曰大亭里葢晋元帝初过江为琅邪国人所立懐徳县处又吴录曰吴王夫差移鼓于建康之南门有双鹭从鼓中飞出或云鹭者鼓之精　琅邪城在县东北六十里王隠晋书云江乗南岸湖沟津有城即琅邪城　东府城在县东二里舆地志云晋安帝义熙十年筑其城西本简帝为会稽王时第其东则丞相会稽文孝王道子府谢安石薨以道子代领扬州第在州东故时人号为东府而号府廨西州又按丹阳记云扬州廨乃王敦所创门东南西三门俗为之西州永嘉初罢扬州缮为未央宫陈初又修为扬州　故费县城在县西北九里南徐州记在建康北二里即懐徳县寄建康北境又置琅邪郡割湖沟为界陈亡废　临沂县城在县西北三十里在临沂山西北三十里临大江舆地志云晋成帝咸康七年分江乗县立临沂县属琅邪郡又云本南徐州之属晋则诸葛恢宋则臧焘梁则孟智明周则曾绍之子仲璋傅彞并为临沂令以后无闻晋太保王导羣宗并其县人陈亡废　古扬州城今江宁县城在其西偏城东至西州桥西至冶城周回三里后汉因之不改即此城也　古丹阳郡城在今长乐县东一里南临大路北地圆一顷闗东北三里至城本属秦之鄣郡前汉武帝元封二年改鄣郡置丹阳郡今此城即晋武帝太康元年筑也宋梁齐陈因之不改　古建康县初置在宣阳门内晋咸和三年苏峻作乱烧尽遂移入苑城咸和六年以苑城为宫乃徙出宣阳门外御街西今建初寺门路东是时有七尉部江尉在三生渚西尉在延兴寺后巷此东尉在吴大帝陵口今蒋山西门南尉在草市北湖宫寺前北尉在朝沟村左尉在清流溪孤首桥右尉在沙市　右显城楚威王灭起置金陵邑即城也后汉建安十七年吴大帝乃加修理改名石头城用贮军粮器械诸葛亮曾使建业谓大帝曰钟山龙盘石城虎踞即此也西南最髙处有吴峯大楼城东有大石俗呼为唐防即王敦害周伯仁戴若思处百姓寃之乃记其石焉宋废帝景和初修缮为长乐宫隋平陈后用蒋州城辅公祏据江东用为扬州赵郡王孝恭平公祏又于城置扬州大都督府后徙扬州于广陵此城遂废　废琅邪城本晋元帝初过江为琅邪国人立地在江乗县界齐武帝永明六年移琅邪于白石垒在县西北十八里齐梁讲武于此　宣武城在县西北九里舆地志云宋大明三年沈庆所筑百二十万帝疑其多对曰攻守百倍帝乃令庆之守此城帝自率六军攻不能下乃止不讨又曰宋立宣武为城名帝阅武于其地亦谓为武帝帐冈陈亡废　同夏故城在县东十五里舆地志云梁大通三年分建康之同夏里置同夏县陈平毁之故白下县城在县西北十四里舆地志云本江乗县白石垒齐武帝以白下地依带江山移琅邪郡居之陈亡废唐武徳元年罢金陵县筑城于此因其旧名贞观十七年又移还旧郭其城乃废　辅公祏城在县东七里舆地志云齐文惠太子之弟也唐武徳七年辅公祏筑以为城赵郡王孝恭平之其城遂废　故越城在县西南七里越絶书云东瓯越王所立也即周元王四年越相范蠡所筑今瓦官门东南国门桥西北又曹氏记云在秣陵后西一十五里昔句践平呉后遣兵伐之仍筑此城去旧建康宫八里晋初移丹阳县自芜湖还城之南　古冶城在今县西五里本吴铸冶之地因以为名晋元帝大兴初以王导疾久方士戴洋云君本命在申申地有冶金火相铄遂使范逊移冶于石城东髑髅山处以其地为园多植林馆徐广晋记成帝适司徒府逰观冶城之园即此也谓之西园东田齐文惠太子立楼舘于钟山下号曰东田太子好与府客逰幸东田人语为颠童谢元晖逰东田诗云鱼戏新荷动鸟散余花落不对芳春酒还望青山郭即此也　乌衣巷晋代王氏居乌衣巷者位望微减多居宪台江左膏梁士多不乐惟王僧达为中丞王球谓曰汝为此官不复成膏梁矣　卞望之墓卞壸字望之安帝义熙十八年盗开卞壸墓剖棺掠之尸僵须发苍白面色如生而手拳爪甲出透手背勅给钱十万重修营之按冡在紫极宫后临岭搆亭号曰忠贞亭　蒋庙按金陵图云钟山故金陵山后汉末蒋子文为秣陵尉逐盗钟山北伤额而死尝自谓青骨死当为人主主祸福至大帝卜都子文乗白马搔头执白羽扇见形令故吏白吴主为立庙不尔当百姓大疫大帝犹未信之又翊日见于路曰当令飞虫入人耳后如其言帝诏立庙钟山封子文为蒋侯改钟山为蒋山即此也又梁书云武帝时旱甚诏于蒋帝神求雨十旬不降帝怒命载荻焚庙并其神影将欲起火当神上忽有云如繖葢须臾骤雨台中宫殿皆自震动帝悟驰诏追停少时还静自此帝诚信遂深自践祚来未曽到庙帝于此自备法驾将朝臣修谒时魏将大眼来冦钟离蒋帝神报必许扶助既而无雨水暴涨六七尺遂大克魏军神之力也凯旋之后庙中人马足皆有泥湿当时并目睹焉　大初宫方五百丈本吴长沙桓王孙防故府也大帝自京口迁建业居之黄龙元年还都建业因居故府不改　郭文举墓在冶城内晋太尉王茂冲所筑文举居之　临沧观在劳山山上有亭七间名曰新亭吴所筑宋改为新亭中闲名临沧观晋周顗与王导等常春日登之防宴顗曰风景不殊举目有江山之异即此谓之劳劳亭古送别所　乐逰苑在覆舟山南北连山筑台观苑内起正阳林光等殿按陈书云乐逰苑在覆舟山南北连山筑台陈宣帝即位北齐使常侍李駼来聘赐宴乐逰苑尚书令江总赠诗云上林开宴务流连即此也　桂林苑吴立在县北四十里落星山之阳吴都赋云数军实于桂林之苑即此也　芳林苑一名桃花苑本齐髙帝旧宅在废东府城东边秦淮大路北齐王融作曲水诗序云载懐平浦乃睠芳林即此也
　　溧水县东南一百二十里旧二十二乡今一十七乡本汉溧阳县之地隋平陈置属蒋州大业三年属丹阳郡唐武徳元年移扬州于江都以县属宣州中山又名独山在县东南十里不与羣山连接古老相传中山有白兔世称为笔最精山前有水源号为独水按舆地志云宣州溧水县有独山下有独水流演不息即此山也庐山在县东二十里山谦之丹阳记云溧水县西
　　八十里有庐山与丹阳岭俗传严子陵结庐于此或云山形似庐舍因以为名有水源三派并入秦淮合大江防船山一名感泉山在县南一十二里山有青丝桐
　　泉脉澄四时不絶　丹阳在县西南一半与当涂县丹阳湖相并　石臼湖在县西南三十里西建阳岸广一百六十余里北枕横山连临廪西邱黄三山又有军山塔子马头雀垒四山并在湖中　古固城按滕公庙记云其山是呉濑诸县地楚灵王与吴战遂陷此城吴移濑诸于溧阳十里改陵平县灵王崩平王立使苏乃为将战于吴吴军败陵平县改为固城县自平王聴费无忌防言伍员奔吴阖闾用为将举军破楚楚奔南海固城宫殿逾月烟炎不灭其城从兹废矣城广二千七百五十步古开城元去县九十里在故城东即溧水旧县楚平王祠即吴越春秋谓平王都于固城是也因有祠焉　左伯桃墓在县南仪鳯乡昔与羊角哀友善葬于此大厯六年顔真卿经此题诗于蒲塘客馆溧阳县东南二百四十里旧三十乡今一十七乡本汉旧县属丹阳郡在溧水之阳纪云楚汉之际以江淮间为东阳郡而溧阳属焉后又属江都国唐五徳九年移扬州于江都改属宣州自乾元元年又升州寳应元年又属宣州天祐元年润州其县元在溧水县东南九十里天复四年移此即今理　平陵山在县北三十五里昔李阅追韩滉于山下斩之有子胥祠存　三鹤山在县东南六十里昔有潘氏兄弟三人于此山求仙后道成化为三白鹤于此山头地理志云昔有三母得道此山后为名　青山在县南六十里上有潘真君祠溧水西自溧水县界流入呉越春秋云伍子胥奔呉
　　至溧阳女子击缥濑水之上子胥过而乞一餐女子发箪饭壶浆而食之子胥餐而去谓女子曰掩子壶浆勿令其露女子曰行矣子胥行五步还顾女子已自投濑江而死子胥伐楚师还过溧阳濑上欲报以百金不知其家乃投金濑水而去后有妪行哭而来曰吾女三十不嫁击缥于此遇穷人饭之恐事泄投水而死乃取金归之今水际有碑即李白文其铭曰春风三十花落无言云云
