<!-- { "loadSidebar": true } -->
　　东至东京四千七十里　东至西京三千六百七十里　东至长安二千八百七十里　东至昌州昌元县二百四十里　西至荣州公井县一百三十里南至泸州泸川县二百八十八里　西南至戎州南溪县二百四十里　东北至荣州和义县一百二十里　西北至荣州公井县一百里
　　户
　　旧戸泸州籍皇朝户主二千二百九十八客三千一百二
　　风俗
　　同泸州
　　管盐井大小六井嵗出盐货三十余万贯　鸡足山在城东隔水三里　同心山在城东五里
　　昌州
　　昌州昌元郡今理昌元县唐乾元元年左拾遗李鼎祚奏以山川阔逺请割泸普余资荣等界地昌州至二年张朝阳琳作乱为兵火废大厯十年西川节度使崔宁奏复置以御蕃戎旧理赖婆溪南以昌元县为倚郭景福元年移就大足县即今理
　　元领县四　今三
　　大足　昌元　永川　一县废　静南【分入二县】州境
　　东西二百六十里　南北三百二十里
　　四至八到
　　东北至东京三千八百三十里　东北至西京三千七百里　东北至长安二千三百里　西至资州二百三十里　东至合州一百八十里　北至普州二百六十里　南至泸州七百二十里　东南至渝州七百二十里　西南至荣州三百七十里　西北至资州四百一十里　东北至普州四百里
　　户
　　唐管戸一千一百九十皇朝户主一千一百八十客一万二千七百
　　风俗
　　有夏风有獠风悉住丛菁悬虚构屋号阁籣男即蓬头跣足女即椎髻穿耳以生处山水为姓名以杀为能事父母丧不立几筵
　　人物无
　　土产
　　班布　筒布　金贡绢
　　大足县旧三乡今一乡本合州地与州同置以界内大足川为名今理在河楼湍东临赤水　赤水溪源从普州安居县界来　牛鬬山在县东南八十里山长三百里崖石巉岩有双峯对伍如牛之状　望乡山在县西北四十里千众山中最髙可以望乡
　　昌元县西一百里旧四乡今三乡与州同置东接赖婆溪　井九山在县南一百五十里侧有盐井土人呼井九山　赖婆溪在县南五十步源自静南县来多有石碛不通舟行因赖婆村为名旧为州所理　赖按山在县南九十里四面悬絶大厯四年在山置行州
　　永州县东一百五十里元管二乡本渝州壁山在县地与州同置枕侯溪水山川阔逺因名永川县　铁山在县南八十里其山出铁　绫锦山在县一百里山水之花木如锦　侯溪在县西南一百八十里　废静南县在州西五十里与州同置西接龙溪地名静南镇因为县以地流民少皇朝倂入大足县等三县　铜皷山在县八十里　绫波罗山在县西三十里　始龙溪在县东七十五里














　　太平寰宇记卷八十八
<史部,地理类,总志之属,太平寰宇记>
　　钦定四库全书
　　太平寰宇记卷八十九
　　宋　乐史　撰
　　江南东道一
　　润州
　　润州丹阳郡今理丹徒县禹贡扬州之域春秋时属吴谓其地为朱方左传云齐庆封奔吴与之朱方是也至鲁哀二十二年吴为越所倂地复属越楚灵王使屈申围朱方执庆封其地属于楚秦并天下为会稽鄣二县之境按吴地志云自句容以西属鄣郡以东属会稽郡汉初为荆国故荆王刘贾所都之地今郡城中贾墓尚存至吴王濞诛以其地倂入江都国武帝又分属丹阳会稽二郡之地后汉吴丹阳二郡地按后汉建安十四年吴孙权自呉徙都于京口十六年迁都秣陵复于京口置京都督以镇焉又吴志云京都所统蕃卫尤要是以为重镇后为南徐州置刺史镇下邳而京城有留局其后徐州或镇盱眙或镇姑孰皆留局于京口晋平吴又为毗陵丹阳二郡地兼置扬州元帝渡江都建康改为丹阳尔雅云絶髙为京其城因山为垒縁江为境因为之京口宋因置南东海郡及南徐州而扬州如故齐梁以后并因之至陈六代常以此地为重镇隋平陈因废南徐州以为延陵镇移居于京口为延陵县属蒋州开皇十五年罢延陵镇以蒋州之延陵永年常州之曲阿三县置润州于镇城葢取州东润浦以立名焉大业三年废江都郡之延陵县为丹徒徙延陵还治故县属茅州六年辅公祐反复据其地七年贼平又置润州领丹徒县八年废润州以曲阿来属九年扬州移理江都以延陵句容白下三县属润州天寳元年改为丹阳郡乾元元年复为润州永泰后常为浙西道观察使理所皇朝为镇江军节度
　　元领县六　今四
　　丹徒　延陵　丹阳　金坛
　　二县割出
　　上元【入井州】句容【入升州】
　　州境
　　东西一百一十里　南北一百六十二里
　　四至八到
　　西北至西京一千八百二十里　西北至东京一千四百里　西北至长安二千六百七十里　东至常州一百七十里　南至宣州四百五十里　西至扬州六合县四百五十三里　北渡江至扬州六十三里　东南至常州一百九十六里　西南至升州一百八十里　东北至扬州界四十五里
　　户
　　唐开元戸五万四千五百皇朝户主一万一千六百四十七客一万五千九百
　　风俗
　　吴越之君皆好勇故其人至今好用剑轻死易自永嘉南迁斯为淳乡人性礼让谦谨亦骄奢淫逸婚嫁丧杂用周汉之礼
　　丹阳郡出四姓　许　左　甘　纪
　　人物
　　檀道济髙平金乡人世居京口
　　唐桓彦范润州曲阿人以诛张易之功拜纳言为侍中扶阳郡
　　土产
　　贡方纹绫　水波绫　罗绵绢
　　丹徒县旧二十乡今七乡春秋吴朱方之邑汉为丹徒县地吴录地理云朱方后名谷阳秦望气者云其地有天子气始皇使赭衣徒三千人凿长坑败其势改云丹徒汉书曰丹徒县属会稽郡续汉书郡国志云属吴郡呉大帝嘉禾三年改丹徒为武进晋太康三年复曰丹徒南徐州记云京口北为徐陵其地葢丹徒县之西乡京口里也　万嵗楼京口记云晋王恭为刺史改创西南楼名万嵗楼西北名芙蓉楼楼之最髙者至今存焉又按舆地志云俗传此楼飞向江外以鐡镇縻之方已北固山在县北一里南徐州记云城西北有岭陡入
　　江三面临水号云北固刘桢京口记云囘岭入江悬水峻壁旧北顾作固字梁髙祖云作镇作固城有其语然北望海口实为北观以理而推宜改为顾望之顾舆地志云天景清明登之望见广陵城如在青霄中相去鸟道五十余里　马蒜山在县西北三里晋安帝时海贼孙恩战士十万至蒜山来武帝众无一旅横击大破之即此处也山生泽蒜因以为名　髙骊山在县西南七十里梁武帝舆驾东行记云自覆船山洒甖山南次髙骊山传云昔髙骊国女来此东海神乗船致酒醴聘之女不肯海神拨船覆酒流入曲阿湖故曲阿酒美也又搜神记云诸葛恪为丹阳尹出猎于两山之间忽见小儿众莫之识防佐问之曰此事在白泽图曰两山之间其精如小儿名曰系囊众伏其博识　京岘山梁典云武帝望京岘山盘纡似龙掘其石为龙目二湖也　谯山戍海口之戍也　伊娄河开元十二年润州刺史齐瀚以润州北界隔江为限毎船绕爪步江沙尾迂回六十里多为风涛所损臣请于京口埭下直截渡江二十里开伊娄河一十五里即达杨子县无风水之灾嵗取利有亿并立伊娄埭自是免漂损之灾　西浦南徐州记云京口旧名项口异苑云交州阮郎晋永和中出都至西浦泊舟见一青衣女子云杜兰香遣信托好君子郎愕然云兰香已降张硕何以敢尔女曰伊命年不脩必遭凶厄钦闻姿徳志相存益郎弯弓射之即驰牛奔毂轩逰霄汉后郎寻被害也　鲁肃墓续搜神记云王伯阳者家在京口东有大冡传是鲁肃墓伯阳妻卒乃平其坟以葬焉经数年忽一日伯阳方在防事中见一人乗肩舆从者数十辈迳前怒谓伯阳曰我鲁子敬也冡在此二百许年矣君何敢辄相毁壊因目左右与之毒手从者遂牵下伯阳以刀环筑之数百而去登时即死良久乃苏其环筑处遂皆发疽烂寻卒焉京江水干寳晋记魏文帝临江叹曰嗟乎固天所以限南北也甘露寺在城东角土山上下临大江晴明轩槛上见
　　扬州厯厯诗人多留题唯卢肇云地从京口防山到海门回张祜云日月光先到山河势尽来周朴云防连扬子雾独倚润州城孙昉云地拱千寻险天垂四面青金山泽心寺在城东南扬子江按图经云本名浮玉山因头陀开山得金故名金山寺诗人多留题张祜云一宿金山顶微茫水国分僧归夜船月龙出晓堂云树影中流见钟声两岸闻因悲在朝市终日醉醺醺孙昉云鸣防妨僧梦惊涛溅佛身以上二寺为江山之胜絶复有名人篇什故编之　武烈帝庙在县东南一里隋司徒陈果人也伪唐册为武烈其灵可畏　黄鹤山在县西南三里宋髙祖丹徒人潜龙时常逰竹林寺每息于此山常有黄鹤飞舞因名黄鹤山改竹林寺为鹤林寺招隠山在县西南七里昭明太子曾逰此山读书因
　　名招隐山今石案古迹犹存见有虎跑泉及玉蘂树唐李徳裕在任作记石存　白兔山在县东南一十五里延陵县南一百里旧十七乡今十五乡本汉曲阿县地晋太康二年分曲阿之延陵乡以置也隋移治丹徒唐武徳三年移于今理此非古之延陵地古延陵即今常州晋陵县也　句曲山一名茅山在县西南三十里茅君内传云山形曲折似句字故名句曲古名冈山孔子福地记冈山之间有三仙人住是洞庭北门又能辟兵周时名其原泽为句曲之穴秦名勾金之坛山本茅君居因以为名南徐州记云山内有灵府洞室七涂九源交通四方有五穴南二东西北各一吴兴记云此山洞室地道交通五岳南徐州记云洞天三十六所句曲为第八金坛华阳之洞茅盈之祖曰蒙先于此清身厉行自许帝乡后天皇来授司命防书乃登羽车仗紫旌之节骖驾龙虎浮云而去茅山记云此洞昔东海青童乗独飊飞轮车来此山轮迹见在东海山岭上　延陵季子庙在县东北九里史记云吴王寿梦之少子太康地志云呉封季札州来而居延陵故曰延州顾野王云吴自有延陵州来此先已封季子非楚王来邑也祠前有沸井四所　梁简文帝陵有麒麟碑尚存陵有港名曰萧港直止陵口大河去县二十五里　韦昭冡吴书云昭字嗣墓在县西南去县七里　周氏墓在县西六里　包氏墓在县后一里
　　丹阳县东南六十里旧四十乡今二十乡本汉曲阿县地旧名云阳属会稽郡史记云秦始皇云阳为曲阿按舆地志曲阿县云阳地属朱方南徐之境秦有史官奏东南有王气在云阳故凿北冈截其道以厌其气又吴录云截其道使曲故曰曲阿汉封刘贾为荆王遂为荆国立六年为黥布所杀国废至景帝四年以曲阿县属扬州王莽又改曲阿为风美县梁改为兰陵县唐武徳二年置云州五年改为简州以崔顺为刺史八年州废为县后润州天寳元年复为丹杨县以邑界杨树生丹以为名故今字从木为称　后湖亦名练湖在县北一百二十步南徐州记云晋时陈敏所立语林曰晋太傅褚裒逰于湖狂风忽起船欲倾褚公已醉乃云此舫人皆无可以招天谴者惟有孙兴公多尘埃正当以厌天灾耳舆地志云曲阿出名酒皆云后湖水所酿故醇冽也今按湖水上承丹徒髙骊覆船山马林溪水水色白味甘舆地志云练唐陈敏所立遏髙陵水以溪为后湖又丹阳记云呉孙皓寳鼎元年丹阳宣骞之母年八十因浴化为鼋　天子道汉贾山上书秦为驰道于天下东穷燕齐南接吴楚即此道
