<!-- { "loadSidebar": true } -->
　　山阴县旧有十二乡今十五乡本秦旧县也置在会稽山北龟山西汉以为郡都尉所居宋畧云会稽山阴编戸三万号为天下繁剧王羲之云每行山阴道上如镜中逰王子敬见潭壑澄澈清流泻注乃云山川之美应接不暇隋末废并入防稽唐武徳四年又置贞观元年又废垂拱二年又分会稽置大厯二年又废七年刺史陈少逰又奏置之至元和七年并入会稽萧山两县至十年又置之　会稽城按郡国志云越无城北面以事吴终为越灭　种山在县北三里余呉越春秋云大夫种所之处隋开皇十一年越国公杨素筑为州城龟山县东北九十四步越絶书云勾践逰台上有龟公冡在又神异志云琅邪东山徙于会稽压杀百姓吴越春秋又云勾践筑城邑已成恠山自至恠山者琅琊东武县山海中一防自来故曰恠山山形似龟亦呼为山　东武会稽志云龟山之下有东武里即琅邪东武县山一夕移于此东武人因徙此故里不动　涂山在县西北四十三里南会万国之所郡国志云有石船长一丈云禹所乗者宋元嘉中有人扵船侧掘得铁履一双又防稽记云东海圣姑从海中乗船张石帆至二物见在庙中又有周时乐器名錞如铜为之形似钟而有颈映水用芒茎拂之则鸣宋武修庙得古珪梁初又得青玉印　独妇山越絶书云勾践将伐吴置妇女山上以邀军士　坛宴山即谢灵运逰宴之所今往往闻有箫笛之声也　江桥又云山隂郭北有江桥即宋江彪所居之地因以名之　兰亭在县西南二十七里舆地志云山阴郭西有兰渚渚有兰亭王羲之所谓曲水之胜境制序于此　山阴镜湖汉顺帝永和五年会稽太守马臻创立镜湖在会稽山阴两县界筑塘蓄水水髙丈余田又髙海丈余若少水则泄湖灌田如水多则闭湖泄田中水入海所以无防年堤塘周回三百一十里都溉田九千余顷又会稽记云创湖之始多淹冡宅有千余人怨诉于台臻遂被刑于市及台中遣使按鞫总不见人验籍皆是先死亡人之名又按舆地志云山阴南湖萦带郊郭白水翠岩互相映发若图画故王逸少云山阴路上行如在镜中逰耳唐元宗朝秘书监贺知章乞为道士还乡勅赐镜湖一曲　寒溪一名温泉在镜湖南暑月水冷冬月水温　白楼亭孔晔记云江夏太守宋辅于山南白楼亭立学校教授也又郡国志云沛国桓严避地至会稽闻陈业贤而往之不见临去交州留书系白楼亭柱而别　柯亭郡国志云千秋亭一名柯亭又会稽记云汉纪云蔡邕避难宿于此亭仰观椽竹知有奇音因取为笛遂以为寳器千秋亭一云髙迁亭飞翼楼按越城记云六楼八门并四水门共十二门楼飞翼最髙　故城越絶书云勾践小城山阴是也　乐野呉越春秋勾践立苑于乐野南林呉越春秋范蠡云越之处女出于南林　废郡城在县南三里昔王即为会稽郡时王肃在郡东斋宿夜半有女子从地出自称越王女与防一夕将晓辞别赠一丸墨是时肃方注周易多疑滞且用此墨才思开敏
　　会稽县旧二十六乡今一十八乡秦旧县呉越春秋云禹廵行天下还归会稽大会脩方国之道以会计名山仍为地道　若耶山在县东南四十四里昔葛元道成所隠桐几化成白麂三足两头更仓山下有潭潭旁有名石时人谓之葛仙公石　会稽山在县东南十里山海经云会稽之山四方多金玉下多砆石秦始皇东巡立石刻铭即李斯篆书　秦望山在县南二十七里史记云始皇登之以望南海孔晔记云秦望为众峯之杰入境便见始皇刻石于此按舆地志云刻石前有石广数丈云是始皇所坐之石两边有坐方八所云是丞相已下坐石故有丞相石之名　榦山山南即许询宅也南又有落星石方十丈　铜牛山在县东南五十八里夏侯曾先地志云射的山西南铜牛是越王铸冶之处昔有铜牛走入山因名之　秽山郡国志云秽山一名稷山越王种菜于此后汉谢夷吾少为秽乡啬夫是也侯山在县西东四里晋书孔愉为会稽内史登山阴湖南侯山之下以数亩为宅便弃官居之　阳堂山郡国志云山有鲍郎祠本名葢一名信后汉人生好猎死葬此儿忽梦当更生开棺视尸俨然但无气尔人事之灵颇有验　射的山在县东南一十五里孔晔会稽记云射的山中有石室是仙人射堂东髙岩有射的石逺望的的如射侯形圆视之如镜土人常以占谷食贵贱射的明米贱暗则米贵谚云射的白斛一百射的斛一千也　石帆山在县东南十五里夏侯曾先记云石帆壁立临川通石鱼山遥望之有似张帆也下有悬岩名云射堂传云常有仙人射此处使白鹤取箭又有白鹤山在射的山西也　横山郡国志横山有草茎赤叶青人死得之便活　鹤鸣山郡国志云鹤鸣山上有石鹤时复鸣云是仙乗上飞者　石籄山在县东南一十五里贺循记山形似籄在宛委山上吴越春秋云在于九山东南天柱号曰宛委山其岩之巅承以文玉覆以磬石其书金简青玉为字编以白银皆篆其文禹乃东巡登衡岳血祭白马因梦见赤绣衣男子自称元夷仓水使者谓禹曰欲得我山神书者斋于黄帝之岳岩之下禹乃斋三月登宛委山发金简之书得通水之理遂巡行四渎行到名山大泽召其神问之使益疏而记名之曰山海经开山图曰禹开宛委山得赤珪如日碧珪如月长一尺二寸　赤堇山在县北三十三里会稽记昔欧冶造剑于此山云涸若耶而采铜破赤堇而取锡山阴秦始皇曽在会稽山北故有山阴之称　茅山郡国志云东南有会稽山一名茅山一名覆釜亦曰苗山又云拣山即会稽一峯周礼其山镇曰会稽也　禹穴汉书司马迁传云上会稽探禹穴又有禹井扬雄羽猎赋云入洞穴出苍梧注云在零陵言人从禹穴入从苍梧出也　禹庙侧有石船长一丈云禹所乗也孙皓刻其背以述功焉后人以皓无勲可纪乃覆船刻字其船中析若耶溪在县东南二十八里越絶书薛烛对越王曰若耶之溪涸而出铜也古欧冶子铸劒之所故战国策云涸若耶以取铜破堇山而出锡又郡国志云欧冶子铸剑处有孤潭而深青有孤石耸出潭上有大栎树客儿与弟惠连作诗连句刻于树上唐吏部侍郎徐浩逰之云曾子不居胜母之闾吾岂游若耶之溪遂改为五云之溪　尚书坞在县东南三十三里宋尚书孔稚圭之山园也　箪醪河在县南西三里勾践投醪之所也唐太和六年亷使陆重开今州南门河是也　墨池王右军洗砚池并旧宅在蕺山下去县二里余　翁州郡国志云徐偃王昔居于翁州　大禹庙在县南二十里　都护门在县南二里晋中兴将军王恬为此内史成帝问曰与谁同行恬曰将弟荟偕帝欲见之荟未有官于时法式白衣不得见天子因拜为都护至郡别开一门出入时人贵之因官为号　御史床在州东南四里虞翻为长沙桓王所重特设此床以表贤翻仕汉至御史故梁元帝览赋云御史之床犹在都护之门不脩　太尉泉按水经云若耶溪东方数丈冬温夏凉汉太尉郑宿居潭侧因以名泉舆地志云郑虽在左辅常思故居及疾困思得泉水家人持往取之饮少许便差今一名沈酿埭雷门郡国志云雷门勾践所立以吴有地门得雷而发表事吴之意吴以越在辰巳之地作虵门焉有虵象龙角越而以龙威于龙也又舆地志勾践应门之上有大鼓名之为雷鼓以威于龙也会稽记云雷门上有大鼓围二丈八尺声闻洛阳孙恩之乱军入斫破有双白鹤飞出后不鸣湘州记云泉陵山有大石鼓云昔有神鹤飞入会稽雷门中鼓因大鸣汉书曰无持布鼓过雷门也　富中里越絶书云富中大塘勾践修为义田田肥美故曰富中南都赋云富中之甿货殖之选是也　江君里在招贤坊即梁光禄大夫江淹之故宅也　许君里在清风坊即晋徴君许询之故宅也　范蠡洲昔勾践平吴蠡泛五湖唯大夫种贪禄不退受剑而死后人思之因名所防之渚以美之梅市汉梅福字子真九江人遇王莽乱独弃妻子之
　　会稽人多依之遂为村落井防也　千岩万壑刘义庆俗説云顾长康从会稽还人问山川之美顾云千岩竞秀万壑争流草木防笼坛上若云兴霞蔚也　土城山会稽县东六里有土城山勾践索美女以献吴王得诸暨罗山卖薪女西施郑旦先令习礼于土城山山边有石是西施浣纱石
　　剡县西南一百里旧四十乡今二十七乡汉旧县后汉顺帝以浙江东十三县为会稽郡剡亦属焉孔晔记本在江东贺膂为剡令移于所理隋末陷李子通唐武徳四年平贼以剡为剰州六年废剰州依旧为剡县　桐柏山灵寳经云上有桐柏合生下有丹池赤水南岳真人云越有桐柏之金庭呉有勾曲之金陵夏侯曾先志云县有桐柏山与四明天台相连属皆神仙之宫也太白山夏侯曾先地志云县西六十里有太白山连岩崔嵬吐云合景又有小白山相连即赵广信链九华丹登仙之所也　天姥山在县南八十里名山志曰山上有枫十余丈萧萧然后吴录云剡县有天姥山传云登者闻天姥歌謡之响谢灵运诗云投剡山中明登天姥岑髙高入云霓逺奇何可寻即此也　剡溪在县南一百五十步一源出台州天台县一源出婺州武义县即王子猷雪夜访戴逵之所也亦名戴溪沃洲在县东七十二里白居易有沃洲记　临溪在县东北五十里临溪下有石数百丈或暴雨石即先动
　　诸暨县西南一百里元二十四乡秦旧县界有暨浦诸山因以为称越王允常所都苎萝山山下有石迹云是西施浣纱之所今浣纱石犹在巫里勾践得西施之所今有西施家东施家
　　余姚县东一百四十里旧二十一乡今一十五乡汉旧县在余姚山西山海经云二勾余之山无草木多金玉郭璞注云在会稽余姚县南勾章县北山多姚璋故取二县以为名风土记云舜支庶所封舜姓姚唐武徳四年置姚州七年州废来属越　姚邱山在县西北六十里周处风土记云舜生于姚邱妫水之内今上虞县县东也　懋林山谢灵运作山居赋于此　虞山在县西三十里太康志舜避丹朱于此　四明山在县西南一百里会稽地记云县南有四明山髙峯□云连岫蔽日孙绰天台赋序云涉海即有方丈蓬莱登陆即有四明天台　太平山在县东南七八十里接连天台即谢敷隠居之所　瀑布岭茶经云越州余姚茶生瀑布岭者号曰仙茗大者殊异小者与襄州同　兰芎山会稽录云昔葛元隠于兰芎山后于此仙去所隠几化为生鹿而去此山今有素鹿三脚此鹿若鸣官必有殿黜　渔浦湖舆地志云舜渔处　梅澳湖夏侯曾先地志云湖有溪澳又按苏州记云淹梅澳昔有梅树吴国采为姑苏台梁后忽于此沈至今湖侧犹有梅溪　兰风湖舆地志云葛仙所栖隠处　舜桥地志云舜桥舜避丹朱于此百官之故亦名百官桥　上虞故县城本汉县今废城在县西是也郡国志云上虞故城即虞舜与诸侯会计事至此因相虞乐因名　落星石髙七八尺江湖浩漫石亦不没故老云星陨化为石　余姚江在县南五十步阔四十丈入明州
　　上虞县东九十六里旧十三乡今一十四乡汉县地理志云属会稽郡唐长庆初废并其地入余姚后置移于此理　曹娥碑按夏矦曾先地志云余姚县有孝女曹娥父泝涛溺死娥年十四号痛入水因抱父尸出而死县令度尚使外生邯郸子礼为碑文后蔡邕过碑读之乃题八字曰黄绢幼妇外孙韲臼此碑今在上虞县水濵谷林郡国志云上虞县今东有姚邱即舜葬之所东
