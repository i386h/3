<!-- { "loadSidebar": true } -->
　　人物未详
　　土产
　　贡鲛鱼　蠲纸郡国志云永嘉为东瓯郁林为西瓯其地蚕一年八熟
　　永嘉县一十一乡汉冶县之地后汉改为章安县后又以章安东瓯乡为永宁县即惠帝立东海王揺于东瓯都此隋改为永嘉县焉　谢公池在州西北三里其池在积谷山东谢灵运登池上楼诗云池塘生春草园栁变鸣禽初公作诗不佳梦惠连得此　西射堂在州西灵运晩出西射堂诗云步出西掖门遥望城西岑连嶂叠巘崿青翠杳深沈今西山寺是也　南亭去州一里灵运游南亭诗云时竟夕澄霁云归日西驰密林含余清逺峯隠半规　北亭在州北五里枕永嘉江灵运罢郡于北亭与吏民别诗云前期眇已往后会邈无因白岸亭在楠溪西南去州八十七里因岸白为名谢公逰之诗云拂衣遵沙隄缓步入蓬室近防清宻石逺山映疏木　华葢山去子城一里其山周回九里遥望似华有涌泉旱则水不减雨则水不加谢公与从弟书云地无佳井赖有山泉　积谷山西北去子城二里其山独出一峯有飞霞洞南有谢公岩东山子城西四里其山北临永嘉江东接苍海谢公逰此望海诗云开春献初岁白日出悠悠　楠溪在州西南一十五里水入温江谢公诗云澹防结寒波檀栾润霜质洞秀水屡迷林回岩逾宻　石室山名山志云楠溪八百三十里有石室北对清泉髙七丈广十三丈深六十歩可坐千人状如背石色黄白扣之声如鼓防山石壁髙十二丈古老传云是石室步廊谢公登石室飰僧诗云迎旭凌絶巘映舷归溆浦结架非丹槛籍田资宿莽　金丹山去瞿溪七十里山有七峰连岭髙下其色红赤逺望如霞映水　泉山从永宁南出三十里东北枕梅溪永嘉记山北有众泉天旱此泉不干故以名山山东有瀑布长数十丈逰名山者云顶有大湖中有孤岩独立皆露蜜房汉史朱买臣上书言越王居泉山一人守险千人不得上谢公诗云清旦索幽异方舟越坰郊石室穿林陬飞泉发树梢　吹台山其山状如楼台下有飞泉石池生椅梧及笙箫之竹梁邱迟为太守常采琴朴寄吴兴栁文畅　石篑山去州东一百八十里上有方石形状如篑云昔皇帝缄玉版金縢篆册之秘灵府山去州八十里一名鬼府山云地官所理　罗浮山在州北十八里髙三十丈永嘉记云此山秦时从海中浮来永嘉江亦名温江东自大海西通处州青田溪　青嶂山在州西南四十五里上有大海湖昔陶真人曾隠居此山着真诀以壶盛之藏于石室元宗感梦取之　孤屿山在州南四里永嘉江中渚长三百丈濶七十步屿有二峯　盘屿在州西北七十里海畔上有深水谢公逰海口诗云遨逰碧沙渚坦荡丹山峯　大石岩在州南二百里岩前有石室髙三十丈可容二百人有石柱如削髙十丈有石钟石鼓调露元年道士傅瑶于此上升　石帆永嘉记云永嘉南岸有帆石乃尧时神人以破石为帆将入恶溪道次置之溪侧遥望若张帆今俗号为张帆溪与天台山相接又郡国志云东海信郎神破石为帆今东海有信郎祠即是也　桑城山郡国志云山上有海眼　三京湾郡国志云永嘉有三京湾无所不容谚云人有能食者云腹如三京湾即此也　白茶山在邑界
　　瑞安县东七十七里十六乡舆地志云后汉光武改为章安县吴曰罗阳后改为安阳至晋太康元年改为安固县因界内安固山为名梁陈属东嘉州也今为瑞安县邑有瑞安山步廊山在州东北二百二十里从瑞安江入逺望如有屋宇之形因而名之见谢公名山志　玉环山一名木陋屿又名地胏山在海中周回五百余里去郡二百里上有流水洁白如玉因以为名按登真隐诀云郗司空先立别墅于此中自东晋居人数百家至今湖田见在山多蛇虎　瞿屿山在州西北二十六里太守顔延年在郡于山创亭　瑞安江东连大海西上西溪以山港为湖湖际有瑞安山又有安固山　王表祠郡国志云罗阳有神曰王表民间有婢名纺绩即孙之所迎者
　　乐清县东北一百二十四里今六乡晋元康三年分永宁县置乐城县陈代废入永嘉县载初元年又置之今为乐清县　芙蓉山去瞿口五十里西南上三峯有四耸石竝髙三四尺森然如芙蓉红赤相映因以为名平阳县南一百五里十一乡本永嘉安固之地大康年中析置横阳今为平阳县邑有平阳岭　楼石山从平阳西上十五里其山四峯顿耸三石鼎足之状　温峤岭横阳慎阳江南有温峤乡　将军岭是福州
　　处州
　　处州涪云乡今理亷水县古缙云之墟秦防稽郡地后越王无彊七代孙闽君揺率越人佐汉伐秦惠帝追录前功封揺为东越王都于瓯按山海经云瓯在海中郭璞注云今临海永宁县即东瓯故地也在南海中郁林郡为瓯是也按吴地理记云汉书闽越围东瓯告急于天子遣太守大夫严助发兵往救未至越闽止兵东瓯乃举国徙中国处之江淮间而后遣人往往渐出乃以东瓯地为回浦县属防稽郡光武名章安至晋分为永嘉郡宋齐梁陈亦因之至隋平陈改永嘉为处州寻废处州立括州分松阳县东界至括苍县至炀帝又置为永嘉郡唐武徳四年平李子通置括苍县置括州总管府松嘉台三州括州领括苍丽水二县七年又改总管都督八年废松州为松阳县来属省丽水括苍贞观二年废都督府省东嘉州以永嘉安固二县来属天寳元年改为缙云郡乾元元年复为括州大厯十四年夏五月改为处州避代宗讳
　　元领县六
　　丽水　白龙　缙云　遂昌　青田　龙泉
　　州境
　　东西五百四十里　南北六百一十里
　　四至八到
　　西北至东京三千五百五里　西北至西京三千九百二十五里　西北至长安四千一百五十五里东至台州四百里　西至衢州四百五十里北至婺州二百五十里　东北至婺州二百七十里东南至温州二百七十里　西北至建州浦城县七百四十五里　西北至衢州四百五十里
　　戸
　　唐开元户一万九千七百皇朝户主客二万五百八十六
　　风俗
　　与台州同
　　人物【阙】
　　土产
　　与台州同
　　姓氏
　　缙云郡三邑　黄　赖　丰
　　丽水县旧二十乡今十三乡隋割松阳县之东乡置括苍县因山为名也大厯十四年与州额同改为丽水县石帆山永嘉记云昔有神人破永嘉江北山石为此
　　防将入恶溪道次弃之　城门山永嘉记云城门山瀑布水值风散为雨遇日化为青虹也　括苍山洞道书为七十二福地之一　石羊山上有兰岩溪溪有一穴莫知深浅穴口有大树仰覩者杳然慱物志云千载木也色如黛赭形如鸟翼或如刀劔逺视如羊　缙云山舆地志云永康县南忠义村下有石亭长二十里有缙云堂即三天子都也谢灵运记云凡此诸山多龙须草以为攀龙而坠化为此草又有孤石从地特起髙三百丈以临水绵连数千峯或似羊角之状　西隗山永嘉记西隗山东接松隂　突星濑袁潄道记云从石壁取江三十里中有突星濑永嘉记云昔王右军游恶溪道叹其竒絶遂书突星濑于石今犹有墨迹焉　恶溪出县东北大瓮山西南二百一十里至括州城下谢灵运荅从弟书云出恶江至大溪水清如镜舆地志云恶溪道间九十里而有五十九濑两岸连云髙岩壁立白龙县西一百九十二里旧入乡今六乡本章安县之南乡汉献帝八年吴立为县吴录云取松阳木为名按吴地志云县东南临大溪有松阳树大八十一围腹中空可容三十人坐故取此为名梁开平四年改为长松县又改为白龙县　大溪永嘉记云大溪南岸有西山名为城门壁立水流从门中出髙百余丈西流而瀑布掩映风动则洒散生云虹水激铿响清泠若丝竹　牛山有神祭之酒则叩头
　　缙云县东北八十五里旧五乡今六乡周万岁登封元年析括苍县东北之地以置此邑　缙云山名山纪云孤石干云可髙三百丈黄帝炼丹于此又郡国志云缙云有瀑布日照如青虹风吹如细雨即此山
　　遂昌县南二百四十里元八乡本汉松阳县地景云中析县置地以立此邑
　　青田县东南一百五十里旧六乡今三乡本松阳括苍二邑之地景云中析置因青山以为名接浮邱山相鹤经云青田之鹤即此邑之地
　　龙泉县西三百五十里元管六乡亦松阳括苍之地景云中析置后或废之今为龙泉县







　　太平寰宇记卷九十九
　　钦定四库全书
　　太平寰宇记卷一百
　　宋　乐史　撰
　　江南东道十二
　　福州
　　福州长乐郡今理闽县古闽越地亦扬州之域秦并天下为闽中即汉髙祖立无诸为闽越王国都于此地及武帝时闽越反因灭之徙其人于江淮间尽虚其地后有遁逃山谷者颇出因立为冶县以理之其道葢以越王冶铸为名属会稽郡寻为东冶县后汉改为侯官都尉属不改后分冶地为防稽郡东南二都尉此为南部都尉东部今临海是也呉于此立曲郍都尉主谪徙之人作船于此晋置晋安郡宋齐因之梁简文帝封晋安王即此地陈置闽州后又改为丰州隋平陈改为泉州因泉山为名炀帝初改为闽州属建安郡唐武徳八年又为丰州升置都督府贞观初置泉州景云二年改为闽州都督府闽泉建漳湖五州开元十三年改为福州依旧都督府仍置经畧使二十三年罢漳湖二州督福建泉汀四州旧属岭南道天寳初属江南东道寻改为长乐郡乾元元年复为福建福州都督府皇朝为威武军节度
　　元领县十　今十二
　　闽县　福清　连江　永泰　侯官　长溪　长乐古田
　　永贞　闽清　宁徳　懐安【自永贞以下四县新置】
　　二县割出
　　尤溪【入南剑州】徳化【入泉州】
　　州境
　　东西五百一十里　南北二百三十里
　　四至八到
　　西北至东京六千二百里　西北至西京六千六百五里　西北至长安七千二百九十五里　东南至大山六十里山外至海贞元畧云东至温州水路一千八百里　南至海二百里　南至泉州三百七十里　西至大山八十里即防州云都县界北至大山四十里山外至温州界　东南至海一百六十四里　西南至泉州五百里　西北至汀州一千二百里　西北至建州七百二十里贞元畧云六百里东北至温州水路一千四百七十八里
　　户
　　唐开元户三万四千八十皇朝户主四万八千八百五客四万五千六百七十
　　风俗
　　开元录云闽县越州地即古东瓯今建州亦其地皆蛇种有五姓谓林黄是其裔十道志云嗜欲服衣别是一方
　　人物
　　自唐设举场此州之才子登科者甚众黄瑾纂为闽中名士录
　　土产
　　蕉葛　茶　白藤箱　簟　扇　轻绢　丝布纻布　海蛤　麸金　干姜　蚺蛇胆　荔枝干【今贡】橄榄　笋笴　干白沙糖【今贡】
　　闽县旧二十四乡今十二乡汉以无诸所都故立县焉南台江在州南九里江阔九里源从建州建阳县来
