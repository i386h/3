<!-- { "loadSidebar": true } -->
　　褒城县西三十三里旧十四乡今五乡本汉褒中县以其当褒斜大路故汉都尉理此其褒国城为褒水所壊葢后汉宋曺魏初移于今理东晋义熙宋梁州刺史理此仍改为褒中县后魏正始中又于此立褒中郡故周帝图云后魏分汉中郡之褒中武乡二县立褒中郡后周天和元年改武乡为白云县而褒中郡领褒中白云二县隋初郡与县并改为褒内三年罢郡以县属梁州仁夀元年改为褒城义宁二年又改褒中贞观三年又改褒城　牛头山山形如牛头髙百仞云覆如笠即雨故彼一号为戴笠山　石门舆地志云石门在褒中之北汉中之西是为全蜀之险是也　黄鹿谷在县东二十里以山多鹿故土人因名黄鹿山　衙岭山在县西北九十八里褒水源出此山至县理东注汉水　斜水源并出西北衙岭山　褒水出褒中故曰褒水　丙水源出县西北牛头山舆地志云按河南及巴陵昆阳并有丙穴水出嘉鱼即此数也　褒谷在县北五十里十三州志云昔蜀王従卒数千出猎于褒谷西溪秦惠王亦畋于山中怪而问之以金一筐遗蜀王及报欺之以土秦王大怒其臣曰此秦得土之端也秦王未知蜀道乃刻石井五头置金于尾下伪如养之者言此天牛能屎金蜀人见而信乃令五丁共引牛成道致之成都秦始知蜀道而亡蜀今地接故金牛县界　汉阳闗在县西北即汉时所立也蜀先主时破魏军杀大将夏侯渊于此也　甘亭闗在县北入斜谷一十里唐文宗时温造为兴元莭度使赴任所将近汉中大雨平地水尺余若不可进祷鸡翁山神疾风驱云即时晴霁文宗闻其事曽造入见得详言当时灵贶明日下诏封鸡翁山神为侯　废金牛县在州西一百八十里本汉褒县地唐开元十八年按察使韩朝宗自县西四十里故县移就白土店置即今县是南临东汉水西临陈平水其旧县即汉葭萌县地东晋孝武帝分葭萌置绵谷县唐武徳二年分绵谷县于通谷镇置金牛县废后于故城置白牢闗唐废入褒城县为西县
　　西县
　　西县旧十四乡今九乡按郡县道里记云西本名白马城因山以名县又曰浕口城即宋于此城偏立华阳郡周城国记云后魏宣武正始中分沔阳县地置嶓冡县属华阳郡开皇三年罢郡置白马镇于古诸葛城县理不改大业二年改嶓冡县为西隅以县西南有诸葛所立西乐城以名之张鲁城理于此本属兴元府皇朝平蜀后以此县当要冲申奏公事直属朝廷
　　县境
　　东西九十里　南北四百一十里
　　四至八到
　　圗经未有至二京里数　东至兴元府褒城县七十里　西至三泉县一百六十里　南至兴元府南郑县并三泉县界一百一十里并是大山不过鞍马北至县界嘉鱼乡凤州界三百里　东南至兴元府南郑县界一百一十里　西南至三泉县界一百一十里不通鞍马　东北至凤州界三百里　西北至兴元顺政县一百五十里
　　户
　　旧户载兴元府皇朝管一县户主一千七百四十三客一千七百一十四
　　风俗土产并与兴元府同
　　事迹
　　诸葛城即诸葛孔明拔陇西千余家还汉中筑此城以处之因取名焉　白马山汉水记云西县有白马山又张衡家传云衡于浕口升仙时乗白马后人遥望山上往往有白马因以为名亦神仙十化之一也浕水源出县北四十五里独石谷南流经县西二百步南注汉水　汉水在县南一百里东流　西乐城古城甚险因号为张鲁城在县四十里　沔阳故城在县东南六十里沔阳故城是南临汉水隋开皇三年废曹魏末梁州曽理于此蜀先主曽于此城设坛即王位　百牢闗在县西南隋开皇中蜀以蜀路险号曰百牢闗一云置在白牢谷　诸葛武侯冡在县东南一十里与妻合冡塟焉
　　三泉县
　　三泉县旧三乡本汉葭萌县地后魏正始中分置三泉县以界内三泉山为名唐天寳元年自县西南一百二十里故县移理今嘉陵江东一里闗城仓陌沙水西置即今县理也皇朝平蜀后以此县路当津要申奏公事直属朝廷
　　县境
　　东西一百五十里　南北六十里
　　四至八到
　　至西京路已载梁州　东至县西一百五十里　西至利州一百七十里　南至集州七百里　北至兴州三百二十里又至阶州五百里　东南至兴元府四百里　西南至利州三百五十里
　　户
　　旧户都入梁簿皇朝户主一千一百二十客一千七十
　　风俗
　　土产无所出
　　事迹
　　嶓冡山在县东二十八里禹贡曰岷嶓既艺又山海经云嶓冡之山汉水出焉而东流注于江亦曰沔水龙门山在故县西七十里　大寒水在故县南五十里西流至龙门山入大石穴　三泉故城唐武徳四年置以县北二十五里山下有三泉水为名属利州在州东北一百五十里　漾水一名汉水一名沔水源出县东二十八里　嶓冡山按顔师古注汉书云汉上曰沔今县南有故漾水闗即汉李固解印绶处今有冡有嘉陵江在县西半里















　　太平寰宇记卷一百三十三
　　钦定四库全书
　　太平寰宇记卷一百三十四
　　宋　乐史　撰
　　山南西道二
　　州
　　州河池郡今理梁泉县禹贡梁州之域战国时为秦地秦并天下为陇西郡汉髙帝分陇西郡置广汉郡武帝分广汉西部置武都郡领九县其属有故道河池二县今州即二县之地也三国时属魏明帝太和三年其地没蜀魏平蜀后为雍州地其地本氐羌所居汉献帝建安中有杨腾者为部落大师腾子驹勇健多计略始徙居仇池至宋武帝封杨盛为武都王其子元及弟难当亦相为王文帝元嘉十八年难当倾国南防规有蜀土文帝遣裴方明讨之难当奔后魏太平真君二年拓定仇池其年于此城立镇太和元年置固道郡延昌中以固道郡置南岐州废帝三年改南岐州为州因州郡有鸑鷟山为名按成州同谷县本是鳯州西界县南有鳯凰山因为州名大业三年改为河池郡武徳元年复为鳯州北接蕃戎东绵秦汉天宝元年改为河池郡乾元元年复为鳯州为蜀升为武兴军节度使后唐三年降为防御州今为团练州
　　元领县四　今三
　　梁全　两当　河池
　　一县废
　　黄花【并入梁泉】
　　州境
　　东西百八里　南北三百七十六里
　　四至八到
　　东北至东京一千八百八十里　东北至西京一千四百六十里　东北至长安六百里　东北至鳯翔府隔牙关三百五十里　西至成州二百七十里东至兴元府三百八里　北至陇州三百七十里东南至洋州三百八十里不通鞍马　西南至兴州长举县青泥岭为界一百九十六里　西北至秦州五百三十里　东北至鳯翔府陈仓县大散关为界一百四十里
　　户
　　唐开元户五千九百一十八
　　风俗
　　土少桑麻妇人无机杼之勤至于井税之布帛口食之盐酪皆资于他郡焉
　　姓氏
　　【阙】
　　人物无
　　土产
　　蜡烛【贡】　麝香【贡】　石斛　葛根　蓬累子
　　梁泉县旧四乡今三乡本汉故道县地故道今两当县是也此元为戍三国时司马懿御蜀寇此废戍改置梁泉县以界内梁山泉为名属故道郡隋开皇三年罢郡属州　唐仓栅唐立仓廪至今谓之唐仓栅也　长松山三松山在县南五里周地图记云山有三峯并有长松因名　紫柏坂龙女山在县东八十七里周地图记云其山两头髙状似龙形故以为山名多紫柏故华阳国志云梁泉县东北八十里有紫柏坂　父子崖神在县东北二十里周地图记云有大小木若相懐抱因名为父子崖其下置神祠嵗终则集境内于此亭祭之水旱亦祈之故道水在今州理即故道川也　回车戍在县南一百六十六里梁太清五年北魏遣雍州刺史达奚武为大都督及行台杨寛率众七万由陈仓路取回车戍入斜谷闗出白马道谓此也　废黄花县在州北六十里本汉故道县地今县即梁泉县之梁道乡唐武徳元年分梁泉县置东有黄花州因名之宝厯元年以其地并入梁泉　黄花州水经云大防水流入黄花川燋崖山在县西北四十五里　大散水出县东界大
　　防岭经县西去城十步
　　两当县西五十里元三乡本汉故　县也属武都郡汉书曰髙帝引兵従故道出袭雍谓此也永嘉之后地没氐羌县名絶矣后魏因于此置故道郡领两当广乡二县因界内两当水为名水经注云两当水出陈仓县之大散岭西南流入故道川谓之故道水河池县有两当水西北自成州界入东南流入故道县取水为名或云县为界两山相当为名　鸑鷟山在县西二十里　尚婆水今名石盘水水多盘石因以为名俗语音讹故为尚婆也川中有鸟羣飞二月従北向南八月従南还北音如箫管俗云伎儿鸟春来则种禾秋去则种麦人常以为农时
　　河池县西北一百七十里元三乡本汉旧县属武都郡华阳国志云河池一名仇池按郭仲产秦川记仇池山本名仇维山山上有池似覆壶有瀑布望之如舒布前志所云是县因山为名山在成州界去县稍逺今县所处谓之河池水故取为名永嘉之后没于氐羌县名絶矣后魏于此置广化郡广化县隋开皇三年罢郡属州仁夀元年改为河池县复旧名故道水经县城西去城三步　河池戍在县城中　髑髅堆在县东北四十三里后魏讨仇池于此大破吴军筑为京观俗号髑髅堆
　　开宝监
　　开宝监本州两当县乱山之中出银矿之所也皇朝建隆三年置银冶遂名为开宝监都管州诸县出银之务
　　文州
　　文州阴平郡今曲水县禹贡梁州之域周为雍州之境战国时氐羌据焉汉武帝开西南夷置阴平道凡邑有戎曰道以统其众属广汉郡其后先主都蜀此地为邉陲要阨至建兴七年诸葛亮定之因为全蜀之防要其后钟防伐蜀姜维请备阴平桥后主不従故败三国志云邓艾自隂平景谷步道悬兵束马经江曲出绵竹以灭蜀即此路是也又按华阳国志云晋永嘉之末太守王监以郡降李雄永嘉之后羌戎属杨茂搜据此郡自后不为正朔所颁南史谓志悉无所録又按国志严人流寓于蜀者仍于益州立南北二隂平郡寓于汉中者亦于梁州立南北二隂平郡宋及齐梁皆诸羌所防后魏平蜀始于此置文州及卢北郡在今长松县隋开皇初废州郡并其地入武都郡之曲水县义宁二年置隂平郡领曲水长松正西三县武徳元年改为文州移于隂平白马水东接金珠山置贞观元年省正西入曲水天宝元年改为隂平郡乾元元年复改为文州旧属陇右道松州都督永徽后制属剑南道建中三年以其州先退居内地置于隂平下濒蕃防屡入不堪固守遂移就州东麻闵谷口止邓艾姜维故城置唐末暨五代伪蜀孟氏相继窃据其地今治曲水县
　　元领县二　今一
　　曲水
　　一县废
　　长松【并入曲水】
　　州境
　　东西三百里　南北二百十里
　　四至八到
　　东北至东京二千二百六十里　东北至西京二千二百四十里　东北至长安一千三百六十里　东至利州三百三十里　南至龙州四百三十里　西至挟州镇蕃界一百三十五里　北至阶州二百一十五里　东南至龙州四百三十里　西南至蕃界八十里以赤磨岭为界　东北至武州盘鞮县一百三十里　西北至蕃界一百三十五里以大防岭为界
　　户
　　唐开元户一千七百六十九皇朝户主五千三百五十七客一千九十四部落户五百二十三
　　风俗
　　土风习俗半杂氐羌婚娶颇参中土
　　姓氏
　　【阙】
　　人物无
　　土产
