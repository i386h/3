<!-- { "loadSidebar": true } -->
　　嚈哒国或云髙车之别种或云大月氐之种类其原出于塞北自金山而南在于阗之西至后魏文帝时已八九十年其国无车有舆多駞马用刑严急盗无多少皆腰斩盗一责十西域康居于阗沙勒安息及诸小国三十余所皆役属之号为大国每遣使朝贡后魏孝明帝熈平中遣王伏子统宋云等使西域所经诸国不知其本末及山川里数今举其畧云至隋时乆请挹怛国都乌浒水南二百余里大月氐之种也胜兵五六千人俗善战先时国乱突厥遣通设字诘强领其国俗同吐火罗南去曹国千五百里东去州六千五百里隋大业中遣使来贡按刘璠梁典滑国姓嚈哒后以姓为国号讹转又为之挹怛焉【注】又西域志云其本源或云车师之种或云髙车之种或云大月氐之种又韦节西畨记云亲问其国人并自称挹阗又按汉书陈汤征郅支康居付王挹阗抄其后重此或康居之种然传自逺国夷人语説舛年代绵邈莫知根实不可得而辩也今考其风俗物产及诸家所説而编之
　　四至
　　在于阗之西东去长安一万一千里
　　土俗物产
　　其俗衣服各别加以璎珞头皆剪髪其语与蠕蠕髙车及诸国不同死者富家累石为藏贫者掘地而埋随身诸物皆置冢内又兄弟共娶一妻无兄弟者其戴一角帽若有兄弟者依其数之多少更加帽角焉天竺国
　　天竺国后汉通焉即汉时身毒国【注】初张骞使大夏见卭竹杖蜀布问之大夏国人曰吾徃身毒市之即天竺也或云摩陁迦或云沙罗门在葱岭之南去月氐东南数千里地方三万余里其中分为五天竺一曰中天竺二曰东天竺三曰南天竺四曰西天竺五曰北天竺地各数千里城邑数百南天竺际北海北天竺拒雪山四周有山为壁南面一谷通大路为国阳门东天竺际东海与扶南林邑接隣但隔山海而已西天竺与罽賔波斯相接中天竺据四天竺之间国并有王侯时捐毒国去长安九千八百六十里去都防理所又二千八百里南与葱岭相连北与乌孙接衣服乌孙随水草为塞种也顔师古云捐毒即身毒身毒则天竺也塞种即释种也葢语音有辑重○从月氐髙附国以西南至西海东至盘起皆身毒之地身毒有别城数百城置长有别国数百国置王虽各小异而俱名身毒注扶南传云舍衞国属天竺迦尸国一名波罗奈国亦名波罗奈斯国竺法维佛国记云波罗奈国在迦维罗越国南一千四百八十里释法盛厯国传云其国有稍割牛黒色角细长可四尺余十日一割不割便或致死人服牛血皆老夀国人皆夀五百歳牛夀亦等于人亦乃天竺属国也○所部临怕河一名迦毗黎河灵鹫山胡语曰耆阇崛山山是青石头似鹫鸟注竺法维佛国记云在摩揭提国南天竺属国也○其时国属月氐月氐杀其王而置将令统其人俗修浮图不杀生饮酒桓帝延熹三年频从日南徼外来献时帝好神数祀浮图老子百姓稍有奉者后遂转盛其国王土著与月氐同而卑湿暑热人弱于月氐晋魏时絶不复通梁武帝天监初其王长史竺罗贡献后魏宣武时南天竺国遣使献骏马云其国出狮子豹貂注胡昆切○槖駞犀象有火齐如云母而色紫别之则薄如蝉翼积之则如沙谷之重沓有金刚似紫石英百链不销可以攻玉出玳瑁金铜鐡鈆锡金织缕金罽白叠毾防【注】音塔蹬○又有旃檀郁金等香甘蔗诸果石宻胡椒姜等黒盐西与大秦安息交市中或至扶南交趾贸易多瑚珠玑琅玕俗无薄籍以齿贝为货尤工幻化丈夫致敬极者防足摩踵而致其辞家有竒乐倡伎其王与大臣多服锦罽王乃螺髻于顶余髪剪之使短丈夫剪发穿耳埀珰俗皆徒跣衣童白色怯于鬭战有弓箭甲矟亦有飞梯地道木牛流马之法有文字善天文算厯之术其人皆学悉昙章书于贝多树叶以记事隋炀帝通西域遣裴矩应接西蕃诸国多有至者惟天竺不通帝以为恨唐武徳中其东西南北四天竺国悉臣服于中天竺国贞观初中国沙门元奘至其国中天竺王罗逸多谓元奘曰我闻彼国有圣人出作秦王破阵乐试为我説秦王之为人也元奘具言圣徳其王曰信如所言我当自朝也至十五年自称摩伽佗王遣使朝贡王姓乞利咥注丑栗切○名户罗逸多或云姓刹利氏二十二年右卫率府长史王元防奉使天竺防尸罗逸多死国中大乱其臣那伏帝阿罗陁那顺自立乃发兵拒元防元防挺身进抵于吐蕃之西南以书徴隣国之兵吐蕃发鋭千二百人泥婆罗国发七千余骑来赴元防与其副蒋师仁发一国之兵进至国茶传【注】音博○罗城即中天竺之所居也连战大破之斩首三千余级赴水溺死者且万人获其王妃及王子等虏男女万二千人牛马三万余匹于是天竺响震城邑聚落降者五百八十余所遂俘阿罗那顺以还太宗大悦大防因谓侍臣曰夫人耳目玩于声色口鼻躭于臭味此乃败徳之源若天竺不刦我使人岂能俘虏耶昔中山以贪寳取毙蜀侯以牛金致灭莫不由之是时就其国得方士那罗迩娑婆寐自言年二百歳云有长生之术上深礼之馆于金颷门内造延年药令兵部尚书崔敦礼主之发使天下采诸竒药异石延厯歳月药成服之无效后放还本国拜元防为朝大夫天授三年东天竺王摩罗枝摩西天竺王尸罗逸多南天竺王遮娄其校罗婆北天竺王娄其那那中天竺王地婆西那并来朝贡中宗睿宗两朝频献方物开元三年遣使瞿昙惠诚来朝贡八年南天竺遣使贡豹皮及黄色鹦鹉又奏请以战象兵马讨大食国及吐蕃求有以名其军制书嘉其号为懐徳军至九月南天竺王尸利那罗僧迦寳多拔摩为国造寺上表乞赐寺额勅以归化为名以赐之至十一月遣使册利那罗僧伽寳多拔摩为南天竺国王遣使来朝十七年北天竺国三藏沙门僧宻多贡质汗药等十九年至天寳中皆有使至注晋宋浮图经云临儿国其王生浮图浮图太子也父屑头耶母曰莫耶浮图身服黄色发青如青经始莫耶梦白象而孕及生从母左脇出生而有髻随地能行七步此国在天竺城中天竺又有神人名沙律昔汉哀帝元夀元年博士弟子景卢受大月氐王使伊存口受浮图经曰复立者其人也偃蒲塞桑门伯闻号间白间比邱晨门皆弟子号也浮图所载与中国老子经商出入葢以为老子西出关过西域之天竺其教为浮图徒属弟子别号合有二十九不能详载故畧之诸家记天竺事多録诸僧法明道安之流传记疑皆诙诞不经不复悉慕也已具序畧注中
　　四至
　　去长安九千八百里都防理所二千八百里南与葱岭相连北与乌孙接
　　土俗物产
　　后汉宣武时南天竺国遣使献骏马云其国出狮子貂豹【注】胡昆切○槖駞犀象有火齐金刚玳瑁五金金缕织成白叠防【注】音防登○又有旃檀郁金果实盐駞尤多味西与大秦安息交市海中或至扶南交趾俗无簿籍以齿贝为货尤工幻化
　　乌苌国
　　乌苌国即北天竺也在中天竺南一名乌伏郍地方五千里百姓殷实人性懦弱颇诡计尤工禁呪之术笃信佛法言语文字与天竺同而天竺不及之宋昙行记云人皆美白多作罗刹法食噉人肉昼日与罗刹杂于市朝善恶难别自古未通中国唐贞观十六年朝贡使至并献龙脑香开元八年遣使册其王时大食东与乌苌隣境扇诱为盗其王与骨咄王俱位王皆守忠节不应濳输诚欵元宗嘉奨故并降册命檀特山【注】外国传云须逹摩太子所居石室在山东壁上西南有东泉生白莲西北有防即阿周仙人住处○阿波罗逻龙池【注】一名奄罗龙池中有毒龙
　　车离国
　　车离国后汉时通焉居沙竒城一名礼惟持一名沛王在天竺东南三千余里大国也其土气物与天竺同列城数十皆称王其人怯弱地东西南北方数千里人俱长八尺乘象駞徃来邻国有冦乘象以战
　　师子国
　　师子国东晋时通焉天竺之旁国也在西南大海之中州也延袤三千余里其洲中有山名陵迦古佛逰处国中有王一以善化人皆以学道为务安帝义熈初遣使献玉佛像四尺二寸玉色洁润形制殊特殆非人工晋厯宋代在建康瓦官寺注先有徴士戴安道手制佛像五躯及顾长康画维摩诘并玉像时人谓为建康三絶至齐东昏遂毁玉像前截臂次取身为嬖妾潘贵妃作钗钏时咸惜叹之建康即今丹阳郡江宁县是也○宋文帝元嘉五年其王杀利摩诃南遣使贡献梁武帝大通元年后王迦叶伽罗诃黎耶亦遣使朝贡【注】杜环记云师子国亦曰新又曰婆罗门即南天竺也国之北人尽胡貌秋夏炎旱国之南人尽獠面四时霖雨而从此始有佛法寺舍人皆儋耳布裹腰○唐天寳五载使至献钿金寳璎珞及贝叶冩大般若经
　　土俗物产
　　其地多出竒寳土地和适无冬夏之异五谷所种不须时节其国旧无人止有神及龙居之诸国商贾求共市易不见其形但出珍寳明其所堪价商人依价取之诸国人闻其土乐因此竞至或有停住者遂成大国能驯养狮子遂以为名风俗与婆罗门同而犹敬佛法









　　太平寰宇记卷一百八十三
　　钦定四库全书
　　太平寰宇记卷一百八十四
　　宋　乐史　撰
　　四夷十三
　　西戎五
　　髙附国
　　髙附国后汉时通焉在大月氐西南亦大国也其俗似天竺而弱亦善服贾贩富于财所属无常天竺罽宾安息三国强即得之弱则失之【注】后汉史云先未尝属月氏前汉书以为五歙侯数误矣
　　大秦国
