<!-- { "loadSidebar": true } -->
　　所养姨往市未回高祖登桥以望之因名望姨桥又名桂桥下接下皇旧浦引水入湖往来通商旅船车深不可测浦今淀塞桥亦废矣青山在县西南十里上有干将铸鑪九所也　真山在县东二十三里昔有道士在山修道常有鹿来饮水产一女子鹿母送还道士养之长大姿首絶伦【阙】　　取遂入香山湖浴浴了入山便失所在其山及湖皆香因号香山湖也一云真山山居人韩文秀见鹿产一女子坠地乃使収养及长大性好道梁武帝时度为道士及追赴上元后为至贞观道主此观其先在真山后移在县东即今至徳观是也伞熟在县东四十里吴王阖庐第八子于此池水周回砌石林木深竦飞鸟不敢集西南有石桥水深不可测其岸边有石兽若岁旱土人祈之必获嘉泽　孙无终家宅中地裂忽出二白狗儿一雄一雌无终后为桓温所害













　　太平寰宇记卷九十二
　　钦定四库全书
　　太平寰宇记卷九十三
　　宋　乐史　撰
　　江南东道五
　　杭州
　　杭州余杭郡今理钱塘县禹贡扬州之域春秋时为吴越二国之境按吴地记云越国西北界至御儿在今吴郡嘉兴县南是也即与吴分界此处又按史记曰楚威王伐越杀王无疆尽取故吴地至浙江按括地志云周显王四十六年楚伐越大败其王无疆尽取其地至于浙江之北故复属于楚秦汉并属防稽郡后汉顺帝以后属吴郡吴大帝分余杭置临水县黄初五年于富春县置临武县又析富春至新城县晋太康元年改临安县此郡亦属吴兴吴二郡之地宋齐梁因之陈以为钱塘郡隋平陈废郡改为钱塘县又省陈留为绥安县割吴郡之盐官吴兴之余杭合四县置杭州在余杭县葢因其县以立名十年移州居钱塘城十一年复移州于栁浦西依山筑城即今郡是也炀帝初废为余杭郡唐武徳四年平李子通置杭州领钱塘富阳余杭三县六年复没于辅公祏七年平贼复置杭州又置潜州领于潜临水二县八年废潜州及临水县以于潜县来属贞观四年分钱塘置盐官县天寳元年改为余杭郡乾元元年复为杭州皇朝为镇海节度
　　元领县八　今十
　　钱塘　于潜　余杭　新城　临安　盐官　富阳昌化　仁和　南新【二县新置】
　　州境
　　东西六百一十七里　南北九十九里
　　四至八到
　　东北至东京二千八百里　西北至西京二千五百里　西北至长安三千四百里　东至苏州三百九十里　南至越州一百三十里　北至湖州一百九十里　东南至思俗山至越州总一百七十里又云渡浙江一百三十里　西南至睦州三百一十五里西北至宣州四百九十六里　东北至苏州三百
　　六十九里　东北浙江入海处一百里
　　户
　　唐开元户八万六千二百五十八皇朝户主十六万一千六百客八千八百五十七
　　风俗
　　同越州
　　姓氏
　　余杭郡二姓　暨　隗
　　钱塘郡二姓　全　范
　　人物
　　吴有全琮　朱异钱塘人沈约曰天下惟有文义碁书卿一时将去可谓不亷言其多艺为散骑常侍制敇笔不停缀　褚亮杭州钱塘人　唐许敬宗杭州新城人善心之子善心读万卷书十五解属文其先自东晋南渡相太宗曽孙逺为睢阳太守　褚无量杭州人官至散骑常侍封舒国公
　　土产
　　干地黄　牛胶　藤纸　蜜　干姜【已上贡】　绯绫白编绫　海蛤　橘　木瓜
　　钱塘县旧二十五乡今一十一乡本秦旧县史记曰始皇三十七年东游过丹阳至钱塘汉书地理志属防稽郡西部都尉刘道真钱塘记云昔一郡境逼近江流县在灵山下至今基址犹存郡议曺华信乃自立塘以防海水募有能致土石者即与钱乃成县界防利乃迁此地是因为钱塘县晋天福初改为钱江县寻复旧　灵隠山在县西十五里许由葛洪皆隠此山入去忘归本号稽留山今立寺焉山南有一石状似人形两髻分明俗谓之女儿山　定山在县西四十七里突出浙江数百丈又按郡国志云涛至此輙抑声过此便雷吼霆怒上有可避涛处行者頼之云是海神妇冡　巨石山在县南三里郡国志云上有七层古防王僧儒云巧絶灵工山北有落星石存　石膏山在县西五十七里钱塘记云山出石膏若雪又县亥地有狱狱左右亦有石膏雨霁时出药用为最一名稽留山无毒兽恶虫　亭市山郡国志云杭州庭市山余石乡亭市村人悉作大瓮今谓之浙瓮是此地所出　金鹅山郡国志云金鹅山山鸣即县有贵人寓止古防风氏封此山下有风渚即古郪防国也　马嘷山郡国志云吴伐越至此山大风车破骑死有马嘷呼求其主遂名之　钱塘古泉亭有紫水如霞为湖所冲乡人华信将私钱召有能致土石一斛与钱一千旬日之间来者云集塘未成谲不复取土皆弃土石而去故作成此堤以捍海潮后因号为钱塘　浙江山海经云浙江出三天子都在率东闽西入海余暨南郭璞注云按地理浙江出黝县南率中东入海今之浙江是也率即歙耳余暨县名虞喜志林云今钱塘江口浙山正居江中潮水投山下折而曲一云江有反涛水势折归故云浙江史记云水至防稽山隂为浙江　粟山在县西十七里舆地志云山下有飞泉二里石杵阔二丈长一丈四尺吴大帝刻为黄武二年嵗在戊午八月三日十二字余俱漂没微茫石见存　吴山泉在吴山北寒泉逆溢清而且甘汲之不竭　明珠浦通浙江生蚌珠　望潮楼髙十丈在县南一十三里唐武徳七年置
　　仁和县西南一十里十二乡本钱塘盐官之地唐麟徳二年析二县之地置钱塘县于州郭国朝太平兴国三年平江东改为仁和县　黄鹤山在县东北三十八里蛾眉山在县北四十里
　　于潜县西二百里旧二十二乡今十四乡本汉旧县地汉志属丹阳郡吴越春秋秦徙大越鸟语之人置替阚骃十三州志替读为潜出好布吴寳鼎元年割属吴兴郡吴録地理云县西替山葢因山以立名旧替字无水至隋加水属余杭郡废还属杭州　岝防山在县西二里吴舆地记云山东临县西溪有絶壁髙四十许丈上可容千人谢安尝登之箕踞足曰伯昬瞀人何以过是也　天目山郡国志云山上有数百年树名曰翔鳯林舆地志云上有两池若左右目名天目也山极髙峻上多美石泉水名茶按茶谱曰杭州临安于潜二县生天目山者与舒州同　悬霤山吴兴记云上有悬霤故以为名晋时许逊常造郭景纯纯筮之遇泰爻发谓曰君元吉自天宜求升遐之道于是乃往师仙者鲍靓靓后遁迹莫知所之数年过其故人夜后门户皆闭而闻别室有人乃视即先生也方欲看书主人将具烛先生曰不须然披阅如昼也　印渚山上承溪水吴兴记云从渚以上至县悉石瀬恶道不行船以下水道险故行旅集焉晋王朗之为吴兴太守至郡中叹曰非唯使人心情开涤亦觉日月清朗传云渚次石文似印因以为名石甑山按郡国志云石甑山一名天姥山有石危如
　　甑三石支在下一人揺之輙动更加千人摇之终不落青山郡国志云青山有石穴冬夏常暖石色如黛故
　　号曰青山下有吴均宅墓
　　余杭县西北七十里旧三十乡今一十四乡本秦旧县也山谦之吴兴记云秦始皇三十七年将上防稽涂出此地因立为县郡国志云夏禹东去舍舟登陆于此仍以为名汉书地理志属防稽隋平陈于此县置杭州后迁州就钱塘县依旧属也　由拳山本余杭州也一名大辟山郡国志云青障山髙峻为最在县南十八里山谦之吴兴记云晋隠士郭文字文举初从陆浑山来居之王敦作乱因逸归入此处今傍有由拳村出藤纸大辟山晋书云郭文举隠于余杭大辟山中曽有猛兽杀一麋鹿于庵侧文举以语人人取卖分钱与文举文举曰我若须此自当卖所以相语不须故也知者皆叹美之　严山郡国志一名白鹿山晋朝严晁葬此山有二白鹿来夹冡因名太守山　大涤洞在天柱宫南宫内有涌泉其水色青黄赤白碧不定山有五洞其一投龙　吴天师坟吴筠余杭人也为唐内供奉因游天柱宫没葬于此今有碑存
　　富阳县西南七十三里旧二十五乡今二十二乡本汉富春县也属防稽郡吴録地理云属吴郡晋孝武太元中避简文郑太后讳改富阳县　赤亭里即严子陵钓于此有台基存谢灵运诗曰定山缅云雾赤亭无淹泊石头山山有观涛所孙洲吴録浙江经县前过江
　　中有沙涨吴武烈帝为郡吏赴府乡人饯之防于州上父老曰此沙狭而长君其为长沙太守乎后果如父老之言因于长沙起兵为吴始祖遂名此沙为孙洲　桑亭埭郡国志云汉末有桑君养犬数年不吠孙文台微时经此犬忽吠之桑谓文台曰君其异相乎及贵欲报桑无所好惟好张箄捕鱼文台为作九里箄以贶之潮户地近海而民朔朢迎潮而歌　阳平山地理志吴武烈帝孙氏之所居也其祖种于此有二仙人示其葬地即此也
　　盐官县西北一百三十里旧二十二乡今九乡本汉海盐由拳二县之境汉志云海盐县有盐官此地也吴録地理志云盐官本名海昌时改为盐官属吴郡沈约宋书郡志云此説非杭州盐官乃汉之旧县予按吴志孙权为将军陆逊始任幕府出为海昌屯田都尉并领县事连年亢旱逊开仓以赈贫氏权为将军汉建安五年也太康地志云汉盐官也　金牛山舆地志云昔吴楚之间金牛出自毘陵奔来此山而没因名之　临平湖在县西五十里湖在临平山南吴録曰归命侯天玺元年吴郡志临平湖自汉末草秽塞拥今更开除长老相传此湖塞天下乱此湖开天下平又于湖边得石函中有小石青色长四寸广二寸余上刻皇帝字于是改年大赦俄而晋平吴孙盛以为元皇中兴之符徴五湖之瑞石也又岸崩得石鼓唯张茂先识之　褚无量家近湖边年十二湖中有龙鬭倾里巷观之无量读书晏然不动
　　临安县西北一百二十八里依旧二十六乡吴志云汉建安十六年分置余杭立临水县属吴郡归命侯时割属吴兴晋太康中改为临安隋废唐垂拱四年又置至开元年间改为安国今仍复旧　临安山县取此为名南有郭文举宅基　石镜山按山川记云临安县有石镜在山之东峯又郡国志云径二尺七寸其光照人如镜之鉴分毫不差
　　昌化县西二百四十里旧十三乡今十一乡按唐初为紫溪县至圣厯元年正月三日改为武崇乡神龙元年改为唐山大厯二年又废长庆之后复立梁改为金昌县后唐同光初复旧晋改为横山县后复旧国朝太平兴国三年改为昌化县　紫溪吴兴记云邑有文山水东南流为紫溪舆地志云以为水紫色也又云紫溪中夹水有赤色盘石长百余丈望之如霞名曰赤瀬水晩山山悉松木真墨所出　室山嵌空如室
　　新城县西一百三十二里旧一十四乡今七乡按其地在浙江西南名曰桐溪吴大帝立此为县后废之以其地入富阳唐永淳元年五月分富阳县之地又置之即今理朱梁改为新登皇朝太平兴国四年改为新城复旧名
　　南新县西一百六十里五乡本临安县地皇朝乾德五年钱氏割临安县地南置新阳以便徴科至太平兴国六年改为南新县　新妇洞在县东洞有潭深八九尺清莹中有鳗鱼一头甚异　龙山在县东　三九山在县西





　　太平寰宇记卷九十三
　　钦定四库全书
　　太平寰宇记卷九十四
　　宋　乐史　撰
　　江南东道六
　　湖州
