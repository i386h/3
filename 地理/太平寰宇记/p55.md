<!-- { "loadSidebar": true } -->
　　并州太原郡旧理太原晋阳二县今理阳曲县禹贡冀州之域禹贡曰既修太原注曰髙平曰原今以为郡名舜典曰肇十有二州王肃注曰舜为冀州之北太广分置并州至夏复为九州省并州合于九州周之九州复置并州职方曰正北曰并州其山镇曰恒山薮曰照余祁川曰虖池呕夷浸曰涞易释名曰并兼也言其州或并或设因以为名春秋晋荀吴败狄于大卤即太原晋阳县也中国曰太原夷狄曰大卤按晋大卤太原大夏夏墟平阳晋阳六名其实一也太康地记曰并州不以卫水为号又不以恒山为名而言并者以其在两谷之间乎按今州本髙辛氏之子实沈又金天氏之子防骀之所居也左传曰髙辛氏有二子伯曰阏伯季曰实沈居于旷林不相能也日寻干戈后帝不臧迁实沈大夏主参金天氏有裔子曰昩为元师生允格台骀以处太原注曰大夏太原晋阳县也太原台骀之所居按今州又为唐国帝尧为唐侯所封又为夏禹之所都也帝尧始封于唐又徙晋阳及为天子都平阳平阳即今晋州晋阳即今太原也又曰禹自安邑都晋阳至桀徙都安邑至周成王以封弟叔虞是为晋侯史记曰成王与叔虞戯削桐叶为珪曰以是封汝周公请封之于唐成王曰戱耳周公曰天子无戱言遂以封之今州春秋时为晋战国时为赵左传曰晋赵鞅入晋阳以叛頴客曰赵简子居晋阳至成公居邯郸史记曰智伯率韩魏攻赵襄子奔保晋阳后智伯复为韩赵魏所灭故其地属赵地里志曰赵西有太原秦本纪曰庄襄王二年蒙骜攻赵定太原四年初置太原郡始皇置三十六郡仍为太原郡汉二年魏豹反为楚尽有太原上党之地九月韩信虏魏豹定魏地置河东上党太原六年以太原二十一县为韩国徙封韩王信都太原七年信反走入匈奴十一年封王子恒为代王都晋阳文帝元年皇子参为太原王都晋阳地里志曰太原郡领二十一县属并州后汉末省并州入冀州魏文帝黄初元年复置并州改太原郡为太原国初曹公围袁尚于邺时袁绍为主髙干为并州刺史牵招说干曰并州左有恒山之险右有大河之固北有强胡宜速迎尚并力观变干不能用故败晋惠帝时并州之地尽为刘元海所有其后刘曜徙都长安自平阳以东尽入石勒至苻坚姚兴赫连勃勃并于河东郡置并州后苻丕为慕容垂所迫奔于晋阳称帝一年为慕容永所防后魏复为太原郡周武帝建徳六年平齐置六府于并州为省六府置并州总管开皇三年废总管置河北道行防尚书省今州理是也九年废行防复置并州总管大业元年废总管三年罢州为太原郡隋季陵斥防盗充拓炀帝以唐髙祖为山西河东道抚慰大使太原郡留守仍遣虎贲中郎将王成高君雅为副时贼帅歴山飞众号十万来防郡境刘武周又教太守王仁基举兵马邑俄又攻汾阳宫晋阳宫监裴寂晋阳刘文静劝髙祖举兵旬月间众至数万成君雅有疑心髙祖斩之以狥时大业十三年也其年入关尅定京邑髙祖辅政义宁元年太原郡仍旧不改唐武徳元年改为并州总管并州领晋阳太原榆次太谷祁阳直夀阳盂乐平交城石艾文水辽山平城乌河榆社十六县其年置清源县仍以榆社属韩州三年废总管其年置沁阳仍以盂夀阳二县置受州治盂县乐平平辽山平城石艾四县置辽州治乐平太谷祁二县置太州治太谷仍以文水属沁州四年又置总管管并介受辽太榆沁七州其年改为上总管五年又改代石二总管其年改上总管为大总管六年又改朔州总管仍割汾州之汶水来属其年废太州以太谷祁二县来属七年改为大都督府其年置罗隂县省阳直县改汾阳为阳曲县又以文水置汾州贞观元年省乌河罗隂二县又以文水来属八年以废受州之夀阳盂乐平石艾又割顺州之燕然凡五县来属督并汾箕岚四州十四年废燕然县龙朔二年进为大都督府天授元年置北都兼都督府开元十三年元宗行幸至此以此州王业所兴又建北都仍改并州为太原府立起义堂碑以纪其事二十二年分天下州郡为十五道置采访使以检察非法太原为河东道又于邉境置节度使以式遏四夷河东最为天下雄镇后唐同光元年庄宗即位于魏州改太原为西京以镇州为北都三年改太原为北京后为伪汉所据至皇朝太平兴国四年平晋移州于三交塞阳曲县界太原旧城并从毁废仍改晋阳县为平晋县
　　元领县十三
　　阳曲　平晋新置　清源　祁县　榆次　太谷文水　夀阳　盂县
　　二县废
　　太原入平晋　晋阳入平晋
　　三县割出
　　交城入大通监　乐平入广阳军
　　唐明建军
　　州境
　　东西　南北
　　四至八到
　　东至东京一千二百里　西至西京八百九十里西南至长安一千六百里　东至赵州五百八十九里　南至潞州四百五十里　西至石州三百九十五里　北至沂州一百八十里　东南至辽州三百八十三里　西南至汾州二百里　西北取干州烛谷路至岚州二百二十里　东北至代州五百里户
　　唐开元户六万二千八百皇朝户主二万六千八百二十客二千五百二
　　风俗
　　其人有尧之遗教君子深思小人俭陋又多晋公族子孙以诈力相倾矜夸功名嫁娶送死皆侈靡于他邦隋图经云并州其气勇抗诚信韩魏赵谓之三晋剽捍盗贼常为他邦剧汉书云韩信谓陈豨曰太原为天下精兵处后汉末天下扰乱髙干为并州刺史牵招说干曰并州左有恒山之险右有大河之固北有强胡之援可以守焉又风俗介之推焚身民咸言神灵忌烧火由是人至冬中辄一月寒食不复烟防老少不堪多因而死周举为并州刺史乃作书置子推庙言盛寒去火残损人民非贤者之意使温食众惑稍解风俗颇革今有祠焉
　　姓氏
　　太原十一姓　王　武　郭　霍　廖　郝
　　温　阎　昝　令狐　尉迟
　　晋郡三姓　　鱼　仪　景
　　人物
　　卫绾大陵人戯车为郎　常惠太原人使匈奴为长罢侯　闵仲叔晋阳人　温序字次房太原为防羌校尉　郭防字林宗太原介休人　王济字武子温峤字太真孙绰并太原人　孙楚太原人　王僧辨太原祁人平侯景加侍中尚书令　唐温大雅太原祁人　王珪太原祁县人侍中永宁公　王缙太原人为相十四年封齐国公　王涯太原人为相甘露事族诛　李憕太原文水人为洛京留守禄山反憕守皇城不降被杀赠司徒忠烈公少子源至孝温庭筠太原人　乔林太原人拜相八十日　张楚金太原人秋官尚书
　　土产
　　煎梨贡　马鞍贡　甘草　龙骨　人参　栢子仁牲生石　矾石　葡萄贡　铁镜　黄石矿
　　隋图经云榆次龙骨交城矾石并充贡
　　阳曲县旧十六鄊今十四鄊本汉旧县属太原郡晋城地史记云黄河千里一曲此当其阳故曰阳曲按旧阳曲今忻州定襄县是也后魏末移于太原县北四十五里曲阳故城是也后魏书地形志阳曲属永安郡仍移今县南四里阳直故城隋开皇六年改为阳直县十六年又移于今县东北四十里汾阳故县十六年改阳直县为汾阳县因汉旧县也炀帝又改为阳直县移理木井城今县属并州七年省阳直县改汾阳为阳曲县因汉旧名也至皇朝为郭下县　方山在县东六十里汾水西自交城县流入经县西南去县三十里又东南入太原县界　狼孟在故县东北三十六里史记曰始皇十五年大兴兵至太原取狼孟是也汉以为县属太原郡末省按城左右狭涧幽深南面大壑谓之狼马涧旧断涧为城今余壁犹存　故盂城汉盂县也本春秋时晋大夫祁氏邑在县东北八十里左传曰晋杀祁盈遂灭祁氏分为七县以孟丙为盂大夫汉以为县　石岭镇在县东北七十里　干烛谷即羊肠坂也
　　平晋县北三十里旧二十五鄊今十四鄊本汉旧县也属太原郡至后魏并不改按此前晋阳县理州城中髙齐武成河清四年移晋阳县于汾水东今太原县理是也武平六年于今县理置防山以为名开皇三年罢郡置并州十六年废龙山县移晋阳县理之大业三年罢州为太原郡仍属焉皇朝平伪汉其太原城中晋阳太原二县并废毁为平晋县　悬瓮山一名龙山亦名结绌山在县十二里山海经曰悬瓮山晋水出焉东南流注于汾水又郡国志云悬瓮山多鮆鱼食之不骄又有子推祠在山西　象山在县西北十里十六国春秋曰前赵聪征刘琨不克略晋阳之人逾象山而归即谓此也今山上有杨忠碑忠为周将讨齐战胜隋文开皇二年追给功烈始建此碑忠即文帝之考谥曰武元皇帝石室山后魏兴国土地记云太原郡山有石室方丈
　　四尺四壁有篆字人莫之识　婴山隋圗经云婴山为并州之主　介山有子推庙甚灵　汾水在阳曲县界流入注水经云汾水南过晋阳县东晋水从县南东流合注又隋图经云泽在县西南六里隋开皇六年引晋水漑稻田周围四十一里　防中水　滹沱河皆并水名　晋水在县西南水经注云晋水出悬瓮山东过其县南昔智伯遏晋水以灌晋阳城不没者三板后人踵其遗迹蓄以为沼沼水分为二派北渎即智氏故渠也其渎乗髙东北注入晋阳城以周灌漑东南出城注于汾水其南渎于石塘下伏流东南出晋阳城又东南入于汾按今晋水所出处砌石为塘东分为三派其北一派名智伯渠东北流入州城中出城入汾水其次派东流经晋泽南又东流入汾水此一派即郦元所言分为二派者也其南派隋开皇四年开东流入汾水　洞涡水自东太原县界流入西入于汾晋水下口也水经注云刘琨为并州刘元海与之合战于洞涡即是此水今按此水出沾县北山沾即今乐平也水经县东南二十五里入汾水　旧府城故老传晋并州刺史刘琨筑今按城高四丈周廽二十七里又有三城其一曰大明城即古晋阳城也故左传言董安于所筑史记曰智伯率韩魏攻赵襄子于晋阳引汾水灌其城城不没者三板春秋后语云智伯攻晋阳决晋水灌之城中悬釜而炊今按城东有汾水南流城西又有晋水入城而史记云引汾水后语云决晋水二家不同未详孰是高齐后帝于此置大明宫因名大明城姚最序行记曰晋阳宫西南又有小城城内有殿号大眀宫即此城髙四丈周廻四里又一城南面因大明城西面连城北面因州城东魏静帝于此置晋阳宫隋文帝更名新城炀帝更置晋阳宫城髙四丈周廻七里又一城东北连新城西面北面因州城开皇十六年筑今名仓髙四丈周廻八里故唐城在县北二里尧所筑唐叔虞之子爕父徙都
　　之所也　三角城在县北十九里一名徒人城一名捍胡城一名防胡城在县北二十二里　受瑞坛在州理仓城中唐义旗初髙祖受瑞石于此坛文曰李渊万吉晋阳故宫一名大明宫在州城内今在大明城后语
