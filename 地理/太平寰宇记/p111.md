<!-- { "loadSidebar": true } -->
　　在县南五十里秣陵桥东北　故江宁县城在县南七十里舆地志晋永嘉中帝初通江南以江外无事宁静于此因置江宁县南门临浦水至今呼江宁晋书云元帝出师檄四方以有玉册见临安白玉麒麟神玺出江宁其文曰长寿万年曰有重晕皆以爲中兴之象唐贞观七年始移来此置县上元元年又改为上元县理古檀城在金华桥东晋谢安石围棋赌得别墅乞与外甥羊昙即此也宋属檀道济縁以为名
　　上元县二十四乡晋江宁县地唐贞观七年移还旧郭即今所置县也至九年改为江宁县安禄山乱肃宗以金陵自古雄据之地时遭艰难不可县统之因置升州仍如节制实资镇抚时人艰弊力难兴造因旧县宇以爲州城禄山平后复废州依旧为县上元元年改为上元县润州光启三年复为升州领上元一县元治凤台山西南今移在伪司会府舰澳梁武帝所开今在光宅寺东二百五十步其寺即武帝旧宅每从城归宅仪仗舟车骈载溢路开以藏船其澳两岸隈曲一十有一砌石为之至今不毁其氷源出白娄湖丁达秦淮纡回五里　鸡笼山在县西北九里连龙山西接落星冈北临元栖塘舆地志云其山状如鸡笼以此为名晋元帝等五陵并在山之阳　蒋山在县东非十五里周回六十里面南顾东连青龙鴈门等山西临青溪絶山南面有钟浦水流下入秦淮北连雉亭按舆地志云蒋山古曰金陵山县之名因此山立汉舆地图名钟山吴大帝时有蒋子文发神验于此封子文为蒋侯改曰蒋山徐爰释问云诸葛亮以为种山龙盘又庾阐扬都赋云司马徳操与刘恭嗣曰黄旗紫葢恒见于终南能成天下之功者扬州之君子乎谓斗牛之间恒有此祥气丹阳托云出建阳门望钟山似出上东门望首阳山也其山本少林木东晋时使诸州刺史罢职者栽松三十株下至郡守各有差焉自梁以前山立寺十七所即见在者一十三晋尚书谢尚齐中书侍郎周颙宋应梁阮孝绪刘孝标等并隠居此山丹阳记曰京师南北并连岭面蒋山岧嶤嶷峻有异其形像龙实作扬州之镇　吴大帝陵在县东北蒋山八里按丹阳记蒋陵因山为名舆地志云台当孙陵曲折之旁故曰蒋陵亭亦名孙陵亭　宋髙祖陵在县东北一十里　晋中宗陵在县东一十里　宋蒋陵在县东北蒋山下一十里　土山在县南三十里按丹阳记晋太傅谢安旧隠会稽东山因筑像之无岩石此谓土山也有林木台观娱逰之所安就帝请朝中贤士子侄亲属会宴土山梁萧正徳各修筑以为庄下有湖水按吴志大将军孙林以兵迎景帝于半野拜于道侧即此山也　方山在县东南五十里周回二十里髙一百一十六丈山四方孤絶如印舆地志云湖孰西北有方山顶方正上有池水齐武帝于方山筑苑吴大帝为仙者葛元立观焉山谦之丹阳记秦始皇凿金陵此山是其断者山形方耸故名为方山谢灵运东出隣里相送至方山赋诗齐书徐孝嗣荅曰绕方山欸牛首乃盛汉之事今江南未扩民亦劳止乃立四望山在县西北十五里髙十七丈西临大江连石
