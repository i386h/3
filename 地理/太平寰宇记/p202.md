<!-- { "loadSidebar": true } -->
　　乌笃国在中天竺南一名乌伏那地方五千余里百姓殷实人性懦弱颇诡计尤工禁术笃佛法文字礼义畧同天竺自古不通中国唐贞观中其王逹摩因陁诃斯遣使进贡龙脑香
　　傉陀洹国
　　傉陀洹国在火罗西北其王姓察失利名婆耶其国海行五月至广州土无桑以白叠朝霞布为衣谷有稻麦皆楼居谓之干栏父母死停丧在室辄数日不食燔尸之后男女并剔头临池洗浴然后进食自古不通中国唐贞观十八年遣使献鹦鹉毛羽皓素头上有红毛数十茎与翅齐
　　诃陵国
　　诃陵国在真腊之南王之所居竖木为城造大屋重阁覆以棕榈皮以象牙为床席之具食以手撮之又以椰树花为酒饮之亦醉有山穴每涌而出盐国人采以调食唐贞观二十一年遣使献金花等物云其国别有毒人与常人同止宿即令人身上生疮若与之交合即致死其涎液沾着木草即枯其人死不臭不烂元和十年遣使贡侩只僮及五色鹦鹉
　　多篾国
　　多篾国唐贞观中始通焉在南海边国界周可一月行南阻大海西俱逰国北波剌国东真陀洹国户口极多置三十州不役属他国有州郭宫殿楼橹并用瓦木以十二月为歳首其物产有金银铜鐡象牙犀角朝霞朝云等布其交易并用金银朝霞等衣服为贾百姓二十而税一五谷疏菓与中国不殊
　　多摩长国
　　多摩长国居南海岛中东与婆鳯西与多隆南与半支跋北与诃陵等国接其界东西可一月行南北可二十五日行其王之先祖龙子也名骨利常得大鸟卵剖之得一女子容色殊妙即以为妻其王尸罗劬佣伊説即其后也唐显庆中遣使贡献其俗无名姓王居以栅为城板屋坐狮子座仍东向衣物与林邑同胜兵二万余无马有弓刀甲矟婚婣无同姓之别其食器有铜鐡金银所食尚酥乳酪沙糖石无丧之制畜兽颇同中夏音乐畧同天竺有波那婆贼防遮庵磨石榴甘蔗等果从其国经薛卢都思诃卢君那卢林邑等国方逹交州
　　哥罗舎分国
　　哥罗舎分国在南海之南接堕和罗国胜兵二万余人其王名蒲越伽磨唐显庆五年其使发本国至龙朔二年五月到京朝贡
　　松外诸蕃
　　松外诸蕃唐贞观末为寇遣兵从西洱河讨之其西洱河从嶲州四千五百里其地有数十百部落大者五六百户小者二三百户无大君长有数十姓以杨李赵董为名家各擅山川不相役属自云其先本汉人有城郭村邑弓矢矛鋋言语虽小讹舛大畧与中夏同有文字颇解隂阳厯数自夜郎滇池以西皆云庄蹻之余种也其俗有盗窃杀人濊淫之事酋长即立一长木为击鼓警众共防其下其强盗者众共杀之若贼富强但烧其屋夺其田产而已
　　土俗物产
　　其土则有稻麦粟豆种获与中国同而以十二月为歳首菜则葱蒜韮青果则桃梅李柰有丝麻之事出絁绡丝布幅广七寸以下早正月生二月熟畜有牛马猪羊鸡犬饭用竹筲抟之而噉用象杯形若鸡彛有船无车男子以氊皮为衣女子絶布为裙衫仍披氊皮之帔头髻有发一盘而成形如髽男女皆跣至死丧哭泣棺椁袭敛无不毕偹六年之内穿地为坎殡于舎侧止则小屋三年而后出之蠡畔封棺令其耐湿父母死皆斩衰布衣逺者至四五年近者二三年然后即吉其被人杀者丧主以麻结发而黑其面衣裳不缉唯服内不废婚姻娶妻不避同姓
　　殊柰国
　　殊柰国昆仑人也在林邑南去交趾海行三月余日习俗与婆罗门同絶逺古未尝通中国唐贞观二年十月朝贡使至
　　甘棠国
　　甘棠国在大海之南昆仑人也唐贞观十年与朱俱婆国朝贡使同日至唐史云太守谓羣臣曰南荒西域自逺而至其故何也房龄对曰中国义安帝德遐被太宗曰诚如公言向使中国不安何縁而至朕何德以堪之覩此畨使懐惧所望卿等匡朕不逮也
　　金利毗逝国
　　金利毗逝国在京西南四万余里行经丹丹国摩诃新国多隆国者埋国婆楼国多即婆黄国磨罗逝国真腊林邑国乃至广州东去致物国二千里西去赤土国千五百里南去波利国三千里北去柳衢国三千里其国有城邑庭舎衣朝霞白叠每食先泥上铺席而后坐国王名本多扬牙前有队伏甲鍪甲用贝多树皮其风俗物产与真腊同
　　骠国
　　骠国唐史云贞元八年春正月南诏使来朝骠国王始遣其弟悉利移来朝华言谓之骠自谓突罗朱阇婆人谓之徒里掘古未常通中国魏晋间有着西南异方志及南中八郡志者云永昌古哀牢国也传闻永昌西南三千里有刘国君臣父子长幼有序然无见史传者今其闻南诏异牟防归附心慕乃因南诏重译遣子朝贡东北距南阳苴咩城六千八百里凢去上都万四千里在永昌故郡南二千里其国境东西三千里南北三千五百里往来通聘者迦罗婆提等二十国役属者道林王等九城食境土者罗君潜等二百九十八部落东隣真腊国西接东天竺南尽海溟北通南诏些乐城界其王姓囷没长名摩罗惹其国相名摩诃斯那其王近适则舆以金绳床逺适则乘象嫔御甚众御侍常数百人其罗城搆以塼甓周一百六十里壕岸亦构塼相传本是舎利佛城城内居民数十万家佛寺百余区其屋宇皆饰以金银渥以丹彩地以紫鑛覆以锦罽其俗好生恶杀其土宜菽粟稻粱无麻麦其理无刑名桎梏之具犯罪者以竹五本束之挞其背数至五轻者三杀人戮之男女七歳则落发止寺舍依禁桑门至二十不悟佛理乃复长发为居人其衣服悉以白防朝霞绕腰而已不衣缯帛云出于为伤生也又献其国乐凡十二曲与乐工三十人来朝献乐曲皆演释氏经论之词意二十一年四月封弥臣国嗣王道勿礼为弥臣国王
　　占毕国
　　占毕国大中六年十二月占毕国弗邪葛等六人来朝贡方物















　　太平寰宇记卷一百七十七
　　钦定四库全书
　　太平寰宇记卷一百七十八
　　宋　乐史　
　　四夷七
　　南蛮三
　　徼内南蛮
　　徼内南蛮序
　　三代之后中国之北极于五岭自是而西故南蛮之居中国者众春秋之时楚之羣蛮百濮故常为患自秦汉之后渐为郡县而黔中武陵夜郎沔中不能无之公孙述时夜郎大姓为汉保境后汉初从番禺江奉贡建武中武陵蛮帅单程大寇郡县汉将刘尚战败数嵗平复顺帝时武陵太守増其租赋蛮又举种反杀乡吏东晋时沔中蛮因刘石乱后渐徙于陆浑以南徧满山谷齐宋以后荆雍二州各置校尉以抚寜之郡蛮酋帅受南北朝封爵至后魏末暴患滋甚僣称侯王屯居峡路断絶行旅周武帝遣陆腾大破之其獠初因蜀李势乱后自蜀汉山谷出侵扰郡县至梁时州郡每嵗伐獠以利公私及后周平梁益自尔遂同华人矣其黔中东谢西赵自古不臣中国贞观以后置羁縻州以领之
　　盘瓠
　　盘瓠种昔帝喾时患犬戎之寇及访募天下有能得犬戎之将吴将军之头者妻以少女时帝有畜犬名曰盘瓠衔吴将军首而至帝乃以女配之盘瓠得女负走入南山今五溪中山也止石穴中所处险絶生六男六女因自相夫妻织绩木皮染以草实好五色衣服裁制皆有尾形衣裳班兰言语侏离其后滋蔓号曰蛮夷有邑君长名渠帅曰精夫相号姎徒説文曰姎女人称我也所居皆深山重阻人迹罕到【注】今长沙黔中五溪蛮是也一曰辰溪二曰西溪三曰巫溪四曰武溪五曰【阙】溪○始秦昭王使白起伐楚略取蛮夷始置黔中郡汉兴改为武郡嵗令大人输布二疋小口二丈是谓賨布虽时为寇盗而郡国讨平之后建武二十三年武陵蛮精夫相单程等大寇郡县遣武威将军刘尚南郡【注】今江陵巴地○及长沙武陵兵万余人乘船沂沅入武溪击之尚轻敌深入悉败没又遣伏波将军马援将兵至临沅击之破单程单程等饥困乞降防援病卒谒者宋均为置吏以司之郡蛮遂平歴章和安顺四朝累反叛攻刼郡县旋讨平之永和初武陵太守上书以蛮夷率服可比汉人増其租赋议者皆以为可尚书令虞诩独奏曰自古圣王不臣异俗非德不能及威不能加知其兽心贪婪难率以礼是故羁縻而抚绥之附则受而不逆叛则弃而不追先帝旧典贡赋多少所由来乆矣今猥増之必有怨叛计其所得不偿所费帝不从其冬澧中溇中蛮果争贡布非旧约杀乡吏举种反自后至桓灵二帝又累反叛州郡讨破之后汉章武初吴将李异屯巫秭归先帝遣吴将军班攻破之于是五陵武溪蛮夷相率响应今黔中道谓之武溪
　　四至
　　按其地长沙西南黔中五溪之地皆为其有至秦汉立其地为郡或为内属
　　土俗
　　其民皆射生而食用输布与朱砂银
　　廪君
　　廪君种不知何代初有巴樊瞫相郑五姓皆出于武落钟离山其山有赤黑两穴巴氏之子生于赤穴四姓之子皆生于黑穴未有君长共立巴氏之子务相是谓廪君从夷水下至盐阳注今峡州巴山县○清江水一名夷一名盐其源出施州清江县西都亭山中廪君于是居平夷城四姓皆臣之今巴梁间诸巴民皆是战国时秦惠王并巴中以巴氏为蛮夷君长其人嵗出赋二千一十六钱一出义赋千八百钱其人户出嫁布八丈二尺鸡羽三十鍭郑曰鍭犹候也候物而射之三十鍭一百四十九汉兴南郡太守靳强奏请一依秦时故事至光武建武初二十三年南郡潳山蛮雷迁等始反叛武威将军刘尚讨破之徙其种人七千余口置江夏界中其后沔中蛮是也汉之江夏郡今竟陵富水安陆齐安汉阳江夏靳春郡地是也和帝永元十三年巫蛮许圣等以郡收税不均反叛发荆州诸郡部兵讨破之后悉徙置江夏灵帝光和三年江夏蛮复反寇累年卢江太守陆康击破之皆廪君之裔也
　　四至
　　按始生自武落钟离山即夷陵属邑其地后散居邑梁间即古荆梁之境五姓杂居大约今为巴峡巫四郡皆是也
　　物产土俗
　　鸟羽　幪布　钱刀　俗尚巫鬼而好叛乱
　　板楯蛮
