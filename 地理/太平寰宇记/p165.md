<!-- { "loadSidebar": true } -->
　　北至东京一千四百里　西北至西京一千四百二十五里　西北至长安一千六百八十五里　东至旧沔州陆路三百四十里水路七百里　南至沔阳县陆路一百四十里自县南至岳州水路五百里西至江陵府四百八十里　北至郢州私路二百五十里官路三百里　东南至蜀江水流为界七百四十里　西南至赤岸港为界三百五十七里　西北至乞火山东与郢州为界三百五十四里　东北至安州三百四十里　西南至郢州二百五十五里西南至安州三百三十五里
　　户
　　唐开元户八千二百一十皇朝户主三千一百一十七客四千三百一十一
　　风俗
　　与荆襄同
　　姓氏
　　阙
　　人物无
　　土产
　　白纻布　大膝　狼毒　大防　乌啄　鹿皮
　　景陵县旧八乡今四乡本汉竟陵县属江夏郡盛之荆州记云晋元康九年分江夏郡置竟陵郡而县属焉晋天福初改为景陵县　中戍山水经云竟陵郡有中戍山晋获铜钟七枚此处　五华山在县东北七十里周地图记云五华山山岭连属北接郢州即此山也沔水即春秋谓周昭王南征乗胶舟以进寻没此水夏水郡国志古沧浪之水渔父所歌于此水其侧又有熨斗陂存　邾县城故汉县废城今在县东　云梦城郡国志云竟陵城西大泽即古云梦泽　邾月城在河口魏将黄祖所守之城
　　沔阳县南一百二十里旧四乡今二乡本汉沔阳县地又郡国志云沔阳县即楚王城也　七里污按周地图记云夏水合潴水同入汉自汉入潴水为七里污即屈原逢渔父与言濯缨皷枻而去是此也　沔水水自西入大江晋镇南将军杜元凯为荆州刺史开杨口起夏水达巴陵千余里内防长江之险外通零柱之漕　夏水水自南入大江一名长夏水西南自监利县界流入水经曰沔水又东南迳江夏云社县东水从西来注之为中夏水荆州图记云此夏水既非山流有渃川潴冬断夏通故曰夏水　大隠林郡国记云沔阳大隠林又有小隠林南有隠矶山是渔父钓处　云社故城汉为县故城在今县西北　石城在县东南三百里古保聚之所　鼍湖在县东二十里　马骨坂楚平王牧马马遗骨于此坂　白猿庙郡国志云沔阳有白猿庙即楚平王获白猿于此立庙　鱼复县故城在县东十五里




　　太平寰宇记卷一百四十四
　　钦定四库全书
　　太平寰宇记卷一百四十五
　　宋　乐史　撰
　　山南东道四
　　襄州
　　襄州襄阳郡今理襄阳县禹贡荆豫二州之界禹贡曰荆及衡阳惟荆州又曰荆河惟豫州即襄邓二州之界也周礼职方氏曰正南荆州其川江汉亦荆州之分同时即谷邓□卢罗都之地春秋时属楚习凿齿襄阳记云襄阳城本楚之邑檀溪带其西岘山亘其南亦为楚国之北津也楚有二津谓从襄阳渡沔自南阳界出方城关是也通周郑晋衞之道其东则从汉津渡江夏出臯闗是也通陈蔡齐宋之道又为秦南阳郡即昭王十六年使更错伐楚取邓封公子悝始置南阳郡两汉为邓县之地荆州图记云建安十三年魏武平荆州始置襄阳郡以地在襄山之阳为名按郡西极梁州南包临沮北接隂邓襄阳为郡始于此矣又楚地记云汉江之北为南阳汉江之南为南郡蜀闗公攻没于禁等七军兵势甚盛独襄阳徐晃屯守不下曹公谓晃曰全襄阳徐公之力也后吴大帝帅兵向西时曹仁镇之司马宣王言于魏帝曰襄阳水陆之冲冦要地不可失也魏自赤壁败后因失江陵于是荆州都督专在宛沔此地属吴郭仲产刘表嗣子北降襄阳沔北为战伐之地自羊公镇此吴不复入东晋大将军庾翼将谋北伐遂镇襄阳
　　元领县七　今六
　　襄阳　邓城　谷城　宜城　中庐　南障
　　一县割出
　　乐乡
　　州境
　　东西二百四十六里　南北三百六十七里
　　四至八到
　　东北至东京九百一十三里　北至西京八百五十五里　西北至长安一千八百一十五里　东至随州三百五十四里　南至荆州荆门军三百二十五里至荆州四百七十三里　西至房州四百七十四里水路五百八十四里　北至邓州一百八十二里西至均州三百六十三里　东南至郢州三百七十
　　四里　西南至陜州六百一十九里　西至光化军一百八十三里　东北至唐州二百五十四里　东北至均州三百五十五里　西南至邓州一百九十三里　西北至随州三百四十五里　东北至房州四百八十三里　东南至光化一百八十八里　西北至荆州三百三十四里　西北至郢州三百七十八里
　　户
　　唐开元户八万九千一百皇朝户主一万一千三百六十三客一万五千五百五十九
　　风俗
　　襄阳风俗记云屈原五月五日投汨罗江其妻毎投食于水以祭之原通梦告妻所祭食皆为蛟龙所夺龙畏五色丝及竹故妻以竹为粽以五色丝纒之今俗其日皆带五色丝食粽言免蛟龙之患又原五日先沉十日而出楚人于水次迅檝争驰棹歌乱响有凄断之声意存拯溺喧震川陆遗风迁流遂有竞渡之戏人多偷堕信神崇释教
　　姓氏【阙】
　　人物
　　宋玉宜城人　王延夀字文考宜城人　厐徳公襄阳人居岘山之南未曽入城　向郎字臣逺仕蜀光禄勲　马良字季常宜城人兄弟五人并有才名谚曰马氏五常白眉最良　习凿齿襄阳人字彦威者汉晋春秋　唐张柬之襄阳人相则天首谋追张易之以功拜天官尚书鳯阁鸾书三封　杜审言襄阳人　孙甫　鲍防襄州人
　　土产
　　贡咸干鱼　丹麞皮　火麻布　库路真　麝香鳖甲　缩砂　弓弩材　漆器
　　宜城出美酒今在宜城县也俗号宜城美酒为竹叶杯襄阳耆老传曰岘山下汉水中出鳊鱼味极肥而美襄阳人采捕遂以槎断水因谓之槎头缩项鳊鱼为水族上味孟浩然诗试垂竹竿钓果得槎头鱼是也
　　襄阳县旧三十乡今四乡本汉旧县属南郡应劭曰在襄水之阳因名县焉州郡志云襄阳本汉为中卢县地汉初徙骆越之人居之　望楚山在县南三里鲍至南雍州记凡三名一名马鞍山一名防山宋元嘉中武陵王骏为刺史屡登陟焉以其旧名望见鄢城改为望楚山后遂龙飞为孝武帝所望之处时人号为鳯岭高处有三【阙】是刘山简等九日宴赏之所　岘山在县十里羊祜尝与从事邹湛等共登岘山慨然叹息曰自有宇宙便有此山由来贤达胜士登此逺望如我与卿者多矣皆湮灭无闻使人悲伤如百年后有知魂魄犹应登此山也湛等对曰公德冠四海道嗣前哲令闻令望必与此山俱传若湛等乃当如公言耳后以州人思慕遂立羊公庙并立碑于此山　石梁山南雍州记云石梁山形似桥梁也白云起即崇朝而雨人以为凖　万山在县西八里一名汉臯山习凿齿襄阳记云山北隔沔水父老相传即交甫见游女弄珠之处　汉水盛之荆州记城北沔水渨潭极深先有蛟龙常为人害邓遐为襄阳太守气果兼人防剑入水蛟绕其足遐因挥剑截蛟被伤流血丹水勇冠当时自后无复患蛟害矣柳子水即海池之别派也　檀溪即梁高祖沉竹木于此溪中刘备乗的卢马跃檀溪亦此也　洓水一名襄水荆楚之地水驾山上者皆呼为襄上今土人皆呼为洓水上流亦呼为襄名亦无定故陆澄地理志曰襄阳无襄水也又按襄沔记云中卢有洓水注于沔此水中有物如三四嵗小皃膝如虎掌爪皆没入水中出膝头示人小皃不知者欲取弄之辄便啖人或人有生得者摘其鼻厌可小使之名曰水虎　习郁池在县东南十五里襄阳记云岘南八百步西下道百步有习家鱼池习郁将死勅其长子葬于池侧池中起钓台尚在按郁即凿齿之兄也余事迹见鹿门庙　堕泪碑在县东九里晋羊祜之镇襄阳有功德于人及卒百姓于岘山祜平生游憇之所建碑立庙嵗时享祭望其碑莫不流涕杜预因名堕涙碑　贞女楼按南雍州记云王整之姊适衞玠十六而寡父母欲嫁之乃自截鼻以誓墓前栢树为连理　高阳池在县东南十五里晋山简字季伦常镇襄阳毎临此池未尝不大醉而还时人为之歌曰山公出何许徃至高阳池日夕倒载归酩酊无所知时时能骑马倒着白接防举鞭向葛疆何如并州儿又通典云马鞍山昔刘山简九日宴处　古堤襄阳城有古堤皆后汉胡烈所筑常为襄阳太守惠化及人塞补决堤民因歌曰譬春之阳如冬之日耕者让畔百姓丰溢惟我胡父恩惠难忘　冠葢里盛之荆州记云襄阳郡岘首山南至宜城百余里其间雕墙峻宇闾阖填列汉宣帝末其中有卿士刺史二千石数十家朱轩骈辉连延掩映于太山庙下荆州刺史行部见之钦叹其盛勅号太山庙道为冠葢里　诸葛亮宅按蜀记云先帝三顾臣于草庐之中即此地也今有井深四丈广尺五寸迄今垒砌如初　桓温冡冡闻鼓角声即襄阳必有军旅古鱼井按南雍州记云古鱼井内一鱼无肉惟骨相
　　连尔　张汉阳碑在县西二里即柬之地也　孟浩然碑在县东南一十二里　杜预碑在县东南九里岘山上
　　邓城县北十三里旧十四乡今八乡汉邓县地即古樊城齐书云建武中大将军曹虎镇此后孝文率兵数万围樊城经月不下即此城也荆州图副郭仲产挚虞等记俱云樊本仲山甫之国隋改河南郡为邓城郡废棘阳襄县一县立安养县唐天寳中改为临汉县以临汉江为名贞元二十一年以襄州为襄阳府徙临汉县于古邓地乃改为邓城县　宛水自邓州新野县界流入□县城即古□城即古有□子之国邓之南鄙　夫
　　人城即晋朱序为刺史母韩夫人深识兵势知郡西角必偏受敌率女婢斜筑二十丈许以捍贼攻后苻丕果以兵攻此处不克而退因号夫人城查牙山县四十里泌河在县东北一百一十里流经县界与白河合
　　呼鹰台在县东南一里刘表所筑表徃登之鼓琴作乐有鹰来集因名　泌白水在县东北九十七里是泌白相合河口
　　谷城县西北四十五里旧十八乡今七乡本春秋谷国汉为筑阳县自后汉魏迄今并为筑阳县地宋于此置扶风郡隋开皇七年改为谷城县　酂城在县东北汉书地理志南阳即汉相萧何所封也按説文酂作管作且二切南阳有酂县昨切沛国县若云何之所封何在沛又云此邑乃高后封何夫人之邑也　汉隂城在县北汉为县今废城存萧相国祠鲍至南雍州记云何昔受封于此庙今相传谓城隍神　薤山在县西六十里诸山云起此山无云终不降雨诸山无云此山有云起必降大雨土人以为恒騐因山薤为名山上有孤竹三茎三年生一笋故竹死代谢如春秋又有白鹿二紫罴一人不敢犯之　谷神山在县西十里上石城号曰谷神山　筑水在县南一百步陆澄地理志云筑水防水之处谓筑口　粉水在县北六十里出房州房陵县东流入县南雍州记云萧何夫人渍粉鲜洁异于诸水因立名　谷城在县北五里南雍州记云谷伯绥之旧国也昔城门前有石人刻其腹曰摩兜鞬慎莫言亦金人缄口之流也而今无矣
