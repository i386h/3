<!-- { "loadSidebar": true } -->
　　宾州安城郡今理岭方县古越地秦桂林郡也汉改桂林为郁林又为郁林郡之地属岭方县自汉迄隋并无岭方县地唐贞观五年析南方州之岭方思干琅琊三县南尹州之安城凡四县置宾州十二年省思干县天寳元年改为安城郡至德二年改为岭方郡乾元元年复为宾州皇朝开寳六年州废省琅琊保城二县入岭方一县隶容州当年复置宾州从本部民之所请也
　　元领县二　　今一
　　岭方
　　二县废
　　琅琊　　保城
　　州境
　　东西【阙】　南北【阙】
　　四至八到
　　东北至东京五千里　西至【阙】　　　　　　　东北至西京五千五百三十五里　北至长安五千五百一十五里　西北至澄州八十八里通典云
　　【阙】　　　　　　　　　　　　　　　南至淳州二百五十里　东至贵州潮水县界九十七里东北至严州一百九十里　东北至象州三百二十里　北至象州武化县马岭为界一百里　东至贵州二百二十五里
　　户
　　唐开元户一千九百八十六皇朝户主客五百四十七
　　风俗
　　岭外邑居犹有冕之风其姓陆者绩之遗嗣尚有银章青緺铜虎符乡宗重之皆云绩物也説文云緺青绶也其俗有礼防击皮鼓吹葫芦笙以为乐
　　人物无
　　土产
　　贡藤桌　生思磨竹　思礼　虫郡国志云形如蝉新美可食如蚕种着草叶中得其子则母飞来就谓之青鳬束晢云青鳬可以还钱或云青蚨又有锦鸟似鹊而大又有丹翠焉
　　岭方县七乡汉旧县属郁林郡武德四年属方州贞观五年改为宾州　废琅琊县在州东二十里唐武德四年析岭方县置　废保城县在州东八十里梁置安城县于此唐至德二年改为保城县已上二县皇朝并入岭方县
　　澄州
　　澄州贺水郡今理上林县汉郁林郡岭方县地唐武德四年萧铣置南方州领无虞琅琊思干上林止戈贺水岭方七县贞观五年以上林止戈琅琊岭方属宾州八年改南方州为澄州天寳元年改为贺水郡乾元元年复为澄州皇朝开寳六年并为上林一县属邕州当州复置从本部民之所请也
　　元领县四　　今一
　　上林
　　三县废
　　止戈　无虞　贺水已上并上林
　　州境
　　东西【阙】　　　　　南北【阙】
　　四至八到
　　东至东京四千里　东至西京四千六百九十里北至长安五千六百三十五里　东至宾州一百六十五里　东南至宾州八十八里　西南至邕州二百四十里　东至严州二百二十六里　西北至泰山四百三十五里
　　户
　　唐开元一千八百二十皇朝户【阙】
　　风俗
　　与栁州同
　　人物无
　　土产
　　贡金银
　　上林县三乡州理所汉领方县地唐武德四年析置上林县　废止戈县在州西八十里本汉领方县地　废无虞县在州东三十七里唐武德四年析柳州马平县置已上三县皇朝并入上林　博邪山　罗冨山　贺水　武齐水　吉东水已上皆郡邑之山水也
　　象州
　　象州象郡今理武化县秦属桂林郡地二汉属郁林郡地吴又分置桂林郡晋宋齐皆因之隋平陈置象州因象山以为名炀帝废州为始安郡之桂林县唐武德四年平萧铣复置象州领阳寿西宁桂林武仙五德五县贞观十五年省西宁县割废晏州之武化长风来属天寳元年改为象山郡乾元元年复为象州皇朝开寳元年废严州并归化县入来宾县属象州
　　象州元领县三
　　阳寿　　武化　　武先
　　废严州元领县二　　今一
　　来宾割属象州
　　一县废
　　归化并入来宾
　　州境
　　东西四百二十七里　南北二百五十七里
　　四至八到
　　东北至南京四千二百六十里东至【阙】
　　北至西京四千六百八十五里　北至长安五千九百二十五里　东至龚州二百六十五里不通马西至栁州马平县二十七里　南至贵州三百里北至栁州象县一百六十里　东南至浔州桂平县一百五十里　西南澄州界二百一十七里　东北至西唐州一百九十里　西北至栁州二百里

　　象州唐开元户五千五百
　　废严州唐开元户一千八百五十九皇朝户主一千一百三十四客一千三百六十
　　风俗
　　与绣州同
　　姓氏
　　【阙】
　　土产
　　有古纻俚人以为布书云岛夷卉服此也　人面子树叶似龙眼而长
　　阳寿县旧二乡今四乡汉中留县也属郁林郡又改为桂林郡隋改名象州仍改中留为桂林县唐武德四年改为武德县于县界置象州贞观中移州于武化天寳元年八月改武德为阳寿大厯十一年复移州归寿阳即今理
　　武化县东六十里旧四乡今二乡汉潭中县地属郁林郡隋置建陵县属桂林唐武德四年析建陵置武化县属晏州贞观十二年废晏州来属仍自武德县移象州于县置非秦之象郡秦之象郡今之合浦县也大厯十一年移州归寿乐宜旧城　程郎水一名思傍水在邑界
　　武仙县东北九十里旧五乡唐武德四年析桂林置仙人山岭表録云象州武仙县旧有神仙集众髙山羽驾时如建州武夷山皆有仙人换骨函存象山在州城西岸去城五里高四十丈其形如象因山得名铜鼓濑又有铜鼓山在郡东界　淣淣溪杂夷山居之所　风母兽似猿无尾眼赤见人则低头藏面如似有罪辄向人叩头打死人开其口向风便生异物志云谓之平猴　鼠兽长四尺马蹄牛尾如猿有两乳其声如婴儿一母惟一子其溺地一沥成一鼠出则岁灾　苦姑鸟声如人音多怀怆凄异物志云谓苦姑鸟　懒妇兽异物志云昔有懒妇织于机中常睡其姑以杼打之恚死今背上犹有杼文疮痕大者得膏三四斛若用照书及纺织则暗若以防众賔歌舞则明
　　来宾县西一百五十里旧二十四乡今二乡元属严州并归化入来宾县属象州　防牱水郡国志云严州州门有长水深八丈从防牱河下　废严州荆州禹贡之域汉武帝平南越即象郡之地也歴晋宋齐梁不改后爲獠所置唐干封三年诏致生獠置严州及三县地在严冈之侧因为名天寳元年改为修德郡乾元元年复为严州　废归化县与州同置亦同废







　　太平寰宇记卷一百六十五
　　钦定四库全书
　　太平寰宇记卷一百六十六
　　宋　乐史　
　　岭南道十
　　融州
　　融州融水郡今理融水县隋始安郡之义熈县唐武徳四年平萧铣置融州复开皇旧名领义熈临牂黄水安修四县六年改义熈为融水贞观十三年省安修入临牂天宝元年改为融水郡乾元元年复为融州
　　元领县二　今三　一
　　融水　武阳　罗城新割到　沛溪
　　州境
　　东西三百六十二里　南北九百三十七里
　　四至八到
　　东北至东京四千七十二里　东北至西京四千四百七十里　北至长安取桂州路五千二百七十里　东至栁州洛容县界三百一十里　西至宜州东零县界二百里　南至栁州二百三十里　北至叙州一千六百里以郎溪县分界水路处只三百八十五里　东南至栁州龙城县一百五十里　东北至桂州古县界一百里　西北至古州水路八百九十里　西南至栁州三百五十里
　　户
　　唐开元户一千三百三十三皇朝户主一千八百客七百一十八
　　风俗
　　与栁州同
　　姓氏
　　【阙】
　　人物无
　　土产
　　贡金　桂心　苎密布
　　融水县旧二乡今无乡管七里本汉潭中县地宋永嘉七年置齐兴县唐武徳六年改为融水县　融水在州北六百里连接叙州郎溪县界　浔水溪源出叙州西界　潭江出黄水县西北当丽山
　　武阳县西南八十里三乡今无乡管八里旧黄水临牂二县隋开皇十九年析融水县置后并合为武阳县古黎山在州【阙】一百一十里连宜州界古溪水出其
　　下　武阳水在县东南流一百里防浔溪经柳州罗州县西南九十里无乡管七里皇朝开宝五年割到图经上不言州
　　沛溪西北一百八十里本融水县沛溪洞以其偏逺输赋甚逺因置以便于民
　　管羁縻州一
　　乐善州在州西北一百五十里皇朝雍熈二年归化邕州朗宁郡今理宣化县古南越地秦为桂林郡地汉改桂林为郁林郡又为郁林之领方县地晋置晋兴郡隋开皇初废郡为宣化县属简州大业三年州废以
　　县属郁林郡唐武徳四年于此置南晋州领宣化贞观六年改为邕州近邕溪因名干封二年置
　　都督府天宝元年改为朗宁郡乾元元年复为邕州长庆二年以南安经畧副使崔【阙】为刺史充本州经畧等使自此邕州独置经畧使其州边在郁江者先居一岸每年秋夏江水泛溢郭色沉溺景云中司马吕仁髙于南岸引开小水若有泛溢分流而过不没人家今百姓两岸分居晋天福七年改为诚州以避庙讳汉初复旧皇朝平广南后开宝五年废朗宁封陵思笼三县入宣化武縁如和三县至太平兴国二年邕州上年管内江左谿峒源州状称广源武勒南源西农万涯覆和温弄等州古拂八躭二峒计十处首领乞依匕源州例归属当州轮纳租税朝廷因授首领官今为建武军节度
　　元领县八　今五
　　宣化　乐昌　武縁　如和　上林
　　三县废
　　朗寜入宣化　思笼入如和　封陵入武縁
　　州境
　　东西八百八十里　南北三百七里
　　四至八到
　　北至东京五千里　北至西京五千三百二十七里东水路至旧峦山三百四十二里　西水路至旧田山六百四十二里　南至旧瀼州二百八十里　北至旧澄州二百七十六里　东南陆路至钦州三百二十五里　西南至田州六百四十二里　西北陆路至思州四百九十二里　东北至宾州二百五十七里
　　户
　　唐开元户二千八百九十皇朝户主客五千九百五十
　　风俗
　　今乡村皆戴白头巾邕州图经云俗恡啬浇薄内险外蠢椎髻跣足尚鸡卜及卯卜提防【注】音已○俚獠有四色语各别译而方通也又在州晋城县蛮渠嵗时于石溪口通商有马防説文曰马防今之獠布以竹灰为盐不事五味
　　人物无
　　土产
　　苎蔴　蚺蛇胆　越鸟　飞生鸟　荔枝　桄榔橄防子　木威　鼓公邕州有鼓公大如犬而色白黒　鹊姑有青鹊如鸡即鹊姑　飞虫博物志云晋兴郡有飞虫大如麦或云有甲常伺病者居舎上侯人气絶便入食之虽扑杀不止如风雨之至肉尽便去贫者或殡殓不时皆受此虫恶梓木有力者以梓木板掩之兼用为噐虫不复近也桂林宁浦二郡亦有之　懒妇兽南越志云晋城县有懒妇兽古有织女睡机上其姑怒之遂忿赴水姑遂以杼投其背化为此兽今背上有文如杼形也大者可得脂三斛燃之照纺织即暗照作歌舞即明嬾之性化而不革
　　宣化县五乡今州所理汉领方县地属郁林郡秦为桂林郡地驩水在县北本防牱河俗呼郁林江即骆越水也亦名温水古骆越地
　　乐昌县东北六十里二乡本晋之晋兴郡隋改为县皇朝开宝五年改为乐昌县南越志云晋兴县泉源与宁建都兴二郡分境陶侃既开此郡贡赋由是日盛有陶侃碑
　　武縁县东北六十里元二乡隋废唐武徳五年复置如和县西南九十里十二乡开溪洞渐置
