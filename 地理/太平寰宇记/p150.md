<!-- { "loadSidebar": true } -->
　　夀春县南二十五里元十三乡本楚县也战国时属楚史记云楚襄王二十一年秦将白起防郢楚襄王兵防东北保于陈城考烈王二十二年与诸侯共伐秦不利而去楚东徙都夀春命曰郢寻为秦所灭以夀春为县属九江郡东晋以郑皇后讳改为夀阳隋复之　欢乐井隋圗经云本名义也三伏之日炎暑赫曦男女往来气自短急望见义井则喜而行未至而忧既至而乐故号欢乐井焉　防里吴志云权使孙绀大发卒屯防即此也　棘门史记云李园伏死士使刺春申君斩其头投于棘门之外遂使吏尽灭春申之家注云棘门夀春城门也　八公山一名肥陵山在县北四里昔淮南王与八公登山埋金于此白日升天余药在器鸡犬防之皆仙其处石皆陷人马之迹犹在故山以八公为名庙前有碑齐永明十年所建　黄建山在县东北五十里徐灵寳云黄歇所游之处今山犹有闾舍之迹　青冈髙一百步在县西一十三里按晋书云谢败苻坚于青冈死者如麻即此冈也　淮水按水经云淮水经夀县西北肥水从县西北入于淮谓之肥水淮水又北经下蔡县故县东岸又有一城即下蔡新城也二城对据翼带淮坟　肥水东南自安丰县界流入经县北二里又西入于淮晋孝武帝大业元年苻坚攻晋军至夀阳晋谢谢石拒之置阵肥水之上坚大败而遁　诸葛诞城在县东一里魏甘露二年诞攻扬州刺史乐綝杀之乃与文钦叛保据此城大将军司马文王讨平之初议者多欲急攻之大将军以为城固而众攻之力屈若有外冦表里受敌此危道也今三叛相聚于孤城之中天其或使同受戮也吾当以全防縻之可坐而制也诞以二年五月反三年二月破灭六军按甲深沟而诞自困竟不攻而尅　石城在县北四里梁普通中作荆山堰遏淮水以灌夀春魏扬州刺史李宪惧水入城于肥陵山南筑城以防水　吴明彻堰在州西北三里彻为陈将攻齐作此堰引葛陂水以灌夀春　咄泉在县东北十里净界寺北一百步其泉与地平一无波浪若人至其傍大叫即大涌小叫即小涌若咄之涌弥甚因名咄泉按夀阳记云一名女泉也　牛麓按古今塜墓记亷颇葬肥陵牛麓原掘泉三丈有一人衣服非常乃云我是肥陵山神葬地当吾直道更宜移之不尔害汝掌事者惧而移之谓之三锹坑　废西夀春县在县西四十里夀春记云秦始皇二十三年置北临淮水西夀春中有楚王祭坛注水经云淮水经仓陵北又东北流经夀春故城西即是也　废崇义县在县东南三里按宋畧云太初元年迁金墉人于夀阳号为崇义县　废西曲阳县城在县东北八十三里南临洛水按汉书地理志云秦置九江郡有曲阳县应诏日在淮曲之阳晋大康地里志东海复有曲阳故此为西曲阳县　废北谯县在县东六十三里按舆地志云宋明帝于淮南立梁郡领北谯县于故曲阳地北谯蒙城二县属焉　废蒙城县在县南二百里按宋书志睢阳县置南梁郡领睢阳县防城虞谷熟陈义宁新汲崇义宁陵等县自晋永嘉过江温峤立淮北之县用牧流人至隋末废　故夀春县在县西一里县前有时苗饮犊池按舆地志云梁武尅夀春置豫州立梁南梁西汝隂武安四郡于城中置淮南州城也
　　安丰县南八十里旧二十三乡今一十九乡春秋时六国地昔臯繇所封兼葬此地汉为县属六安国续汉书郡国志属庐江郡梁置陈留安丰二郡于此隋罢郡县属扬州改頴夀州　芍陂在县东一百步淮南子云楚相作期思之陂灌雩娄之野又舆地志崔实月令云孙叔敖作期思即此故汉王景为庐江太守重建起之境内封给齐梁之代多屯田于此又按芍陂上承捭水南自霍山县北界驺虞石入号曰豪水北流注陂中凡经百里灌田万顷今陂上有令尹祠甚严　灌水按水经注云灌水经蓼县禇先生所谓神出于此江之间即此也　九井按郭璞山海经云夀春有九井相连若汲一井九井皆动俗人以为灵异不敢汲动或时隠见不常厥所俗传云老子弟张所凿也今县界故张村见此井　楚相孙叔敖庙在县东北二里崔实云楚孙叔敖作期思陂以功冠歴代遂于坛上立庙　废陈留郡在县东北五里领浚仪小黄雍邱三县废置在下説废安城府在县南四里隋开皇十六年于白雀驿置
　　以近城故名焉　废浚仪县在县东北二百五十步为陂塘下　废雍邱县在县南六十里　废小黄县在县西北三十里已上一郡三县晋义熙十二年刘义奏置其陈留郡浚仪雍邱两县隋开皇三年废小黄县唐武徳七年废　废小肥陵县在县东六十里唐武徳七年废　废小史埭在县东五十二里此埭上原号施水又曰支津魏志武帝东征孙权从东漕口至江际各为栅栅口遣小史何文宪开因以为名　故安六城汉为六安国本云六堰姓咎繇之后所封在南　蓼城左传楚公子燮灭蓼注云蓼国今安丰蓼县　鸖父亭郡国志云安丰南有鹤父亭
　　霍邱县西南一百一十里旧十四乡今十乡古春秋蓼国在汉为松滋县故城在县东十五里今县本是梁所置霍邱戍天监四年使将军吕侩玺北伐克取霍邱城是也隋开皇中改为县唐武徳元年于县置蓼州管松滋霍邱二县九年废蓼州及松滋县霍邱入夀州　安阳山在县西九十里西属固始县东属霍邱县汉书地理志云安丰西南有大别山又有阳泉县今騐古迹阳泉县在山西北安丰县在山东北各取县之一字为名九仙山在县南一百八十里上有九臼旧有九仙人
　　在此山中药因名　望道山在县南一百二十里古老云山形峭峻遥望似近去即难到俗呼为望到山今语讹呼为望道山　临水山在县西北九十三里西临决水即古蓼邑故名临水山在县西北山之东有古城地理志所谓阳泉县也　丰水在县西南十里源出穷谷本名穷水出六安国安丰县穷谷又左传云楚救潜司马沈尹戍与吴师遇于穷谷今俗号丰水　决水在县南二百五十里说文云行流従水声庐江有决水出大别山又苏林解地理志云雩娄县有决水北至蓼入淮今据在雩娄县城南屈曲至光州固始县入淮今呼史水即为讹谬也　废安丰州在县南四十里射鹄村东魏天平二年两魏初分此地入梁大同元年徙旧安丰郡于此置州至太清二年侯景破梁为中军大都督王贵显以夀春降魏此州又入东魏北齐天保七年废州为县遂以无期村置安丰县入楚州隋开皇三年移就芍陂下此州遂废　古安丰州在县西南一十三里北临淮盖春秋时蓼国杜预注云蓼国今安丰蓼县所言安丰即此城是也汉书地理志云秦时于夀春置九江郡此县属焉又汉书髙帝元年属衡山国五年属淮南文帝十六年属衡山国武帝元狩二年属六安国王莽改曰美丰晋迁江左祖约为豫州刺史退还夀春领此县梁天监元年移此县于霍邱戍城东北置安丰至大同元年又改为安丰州此城遂废　废霍邱县按后汉朱汤九江夀春记金明城西南一百二十里有黄帝时霍邱城楚庄五年废为戍　废雩娄城按九江夀春记云金明城西南一百二十里有雩娄城尧之楼子城也　废铜城于九州夀春记云金明城一百三十里有城州铜邑　废安丰县在县东南三十八里后魏武定七年属魏至北齐天保七年废为县后射鹄村移来此开皇三年又移就芍陂塘寻废　废松滋县在县东一十五里按古今地名记云松滋县一名祝松县古鸠兹地也汉书地理志云庐江郡有松滋县王莽改曰诵善汉书云髙后四年封徐厉为祝兹侯东魏及周属安丰州开皇三年废　废雩娄县在县西南八十里按春秋襄公二十六年楚子秦人侵吴及雩娄杜预注云雩娄今属安封郡也其后楚强遂为楚邑汉书地理志庐江雩娄县汉时为侯国　废期思县在县一百八十里梁书天监四年于期思城置期思州陈置边城郡隋开皇三年郡废为期思县属霍州大业十三年狂贼方献伯攻破县因此遂废按汉书地理志云豫州有期思县山海经云淮在期思城郭璞注云期思县属光州今此城盖移弋阳期思之名于此置　废决口县在县西一百五十五里梁普通七年于古城内立决口县大通三年改为临水县水经云县西蓼邑即臯陶之封邑也其县即古阳泉县泉从县西南北流入决城古泉水之阳故名阳泉今水东见有古城　废义城在县北四十里地理志云宋髙祖立亦名三固县后废县立戍
　　六安县南一百一十里旧十二乡今十乡本春秋时楚之灊县地也在汉为盛唐县属庐江郡武帝元封元年南巡狩登灊天柱簿枞杨作盛唐之歌县西二十五里有盛唐山因为名隋改为霍山县唐开元二十七年改为盛唐从旧名也梁改为灊山县后唐同光初复旧晋天福中改为来化县后复旧皇朝天寳四年改为六安县仍并霍山县入焉　渒水枕县西门外三十步源出多智山堕星河经县北六百五十里入安丰界　臯陶塜在县北十五里按圗经云今置县处则古之六县也夏水纪臯陶卒封其后于英六注云臯陶塜在庐江县则英布是其裔今县北十三里有二古城一为六合城一为白莎城上有臯陶庙东五里有臯陶塜左传文公五年楚人灭六与蓼城臧文仲闻而叹曰哀哉臯陶庭坚不祀忽诸注云蓼与六皆臯陶之后霍邱县为蓼邑也　废霍山县去县五十里汉灊县也春秋楚之潜邑史记云吴王阊阖四年伐楚取灊后复属楚汉为灊县属庐江郡梁天监四年于灊县改置霍州兼别置城隋初州废即为县城也隋末废之并入盛唐天寳中又自盛唐割地以置焉开寳四年废入六安县　霍山其一名曰衡山一名天柱山在县五里尔雅霍山为南岳注云即天柱也汉武帝以衡南辽逺纎晦封霍山为南岳故祭其神于此今其土俗皆呼为南岳太山黄庭内景玉经曰霍山下有洞房二百里司命君之府也有西北东南二门其中有五香芝飞华金缾之寳神蟾灵瓜食之者长年隋开皇九年以江南衡山为南岳废霍山为名山也　岳庙搜神记云霍岳庙中有大鐡镬受三十石至祭祀时水辄自满事毕即空　三公山髙五里在县南七十五里按山海经云霍山之道曰三公其山多毒蛇上有三石相去各数步一髙五尺一髙四尺一髙三尺　大别山在新县西南三百七十里尚书有大别山在庐江安丰县西苏村　五岘山在新县东三百一十里山有五岘　九公山在县西北三十五里山有九石柱似人形人号曰九公山　废霍州城梁天监二年置州大象元年废州存县　废边城郡在新县西一百九十八里晋时为州宋时为县又为州今废　废开化县在新县西四十里按后汉书边城有开化县大业十三年废武徳四年安抚使王洪让置贞观中废　潜城县在县西六十五里武徳五年废取古潜城为名




　　太平寰宇记卷一百二十九
　　钦定四库全书
　　太平寰宇记卷一百三十
　　宋　乐史　
　　淮南道八
　　泰州
　　泰州理海陵县本扬州海陵县伪吴干贞年中立为制置院伪唐升元元年升为泰州仍折海陵南五乡为泰兴县割楚州之盐城县改招逺场为县至保大十年又改如皋场为县并立泰州
　　元领县五
　　海陵　兴化　泰兴　如皋
　　一县割出
　　盐城还【楚州】
　　州境
　　东西一百七十里　南北二百五十里
　　四至八到
　　新置州未有至东西京及长安里数　东至通州三百里　西至扬州广陵界二十里　南至大江七十五里　北至楚州界四百里　东南至如皋赤岸乡界一百三十里　西北至高邮州县城村界一百里东北至盐城县丁溪界二百里
　　户
　　旧户载扬州皇朝户主一万二千一百八十八客二万二百八十三
　　风俗
