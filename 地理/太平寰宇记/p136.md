<!-- { "loadSidebar": true } -->
　　有古人作石羊狮子尚存又王烈之安城记有落亭与浮墩相近县曹童翔得仙之所　龙陂水郡国志云即樟树木倒此没水引之不出即此陂　新茨山王烈之安城记云豫章太守曹萌与安城侯张普争战于新茨之野今县侧有新茨亭　封溪郡国志云溪有大樟树即聂支系樟舸处今邑有聂支祠墓存　废安城郡舆地志云晋惠帝元年太守朱居所筑凡濶八里而置入门即此城　安城郡池按安城记云晋殷仲堪为安城太守于郡西太池之上筑室读书今遗址尚存颇有胜境　司马道子墓王烈之安城记云桓元徙司马道子于安城元兴元年九月至平都十二月晦鸩之墓在县东　苻表墓按舆地志云是即朗兄子徙于安郡太元中表年十六毋姜氏疾数年表不忍见将尽一痛而絶太守为邱墓于四望墩之南　彭城王墓即义康也宋畧云文帝元嘉二十四年免康为庻人絶属籍幽于安城郡御史监之至二十八年徙康南海康私谓使者曰人生防死吾岂爱生惜死耻为迁客后有中诏杀之以诸侯塟于县南　桓脩墓晋元兴中桓元簒位以弟脩为安城郡王及元败脩亦卒于郡墓在县南五十里欧寳墓在县南七里后汉人居父防隣人格虎投其庐中寳以穰衣覆之隣人问寳曰虎岂可舎而蔵之乎后虎毎月送鹿以时祭人以为孝慈通于神明　废平都县在县南一百歩按舆地志前汉为安平县属豫章王莽改曰安寜和帝更名平都以属庐陵郡吴属安城今故县犹在　废安福县按舆地志汉时为安城县本新茨属长沙豫章太守贾萌与安城侯张普兴兵诛王莽晋乃背约诣莽自陈萌遂伐普于新茨之野新茨今在安城郡安福县是也故县城郭门有双阙髙四丈王孚安城记云张普所造也有人撤塼而用者虎用加害时以为张普之灵县今废在县东六十七里枕王江之口
　　永新县西二百二十里旧十五乡今十三乡汉庐陵县地吴寳鼎中立永新县属安城县郡隋废郡而县并入太和唐武徳五年析太和之地置南平州复立永新县以隶焉八年州废县入太和显庆四年永新之民以太和道阻逺请别置县于和山东南六十七里即今理也永新山在县西北九十里周回三百里连峰巉岩叠
　　嶂相附有若龙势旧名龙头山天寳中勅改为永新山姚公石室按县图云县西北一百二十里禾山足有
　　石室豁然洞开有大涧濶数丈内有泉涌可以行舟前不知极人不敢进兽不敢窥今古以为精灵蛇龙之所居故开元宰相姚崇布衣之时曽至其处爱此殊状卜居于侧读书数载业成而去位登防辅今遗址松竹犹存　复山王烈之安城记复山有石室虚间幽深又一石室水流乎其中所谓石室相距　聪明泉在县北二十里下自山涌出古今学者饮之多成事土人谓之聪明泉　鄱阳侯墓在县北三里晋平南将军鄱阳侯黄州刺史尹濯墓今永新尹氏则其后也为松栢之主吉水县东北四十五里元十二乡本吉阳县地县东古城是也隋开皇十年废吉阳县庐陵县大业末分庐陵水东十一乡置吉水县　仁山在县东三十里按十三州记云仁水源出废石阳县侧　吉水在县东北十里源出永新乡里北防于贑水故老传云此水流出有波文成吉字亦如巴峡之水屈曲成巴字也　悬潭古来舡过者凿山为路避之后有方士许逊入水与蛟龙閗三日三夜后出于岭上立一鐡柱为誓今春夏亦有涡洑不为人害　旧郡城在县东北二十五里隋大业三年置永淳元年移州于旧石阳县其城遂废　吉阳城在县东一百二十里按舆地志云吴后主二年立隋开皇十年废　石阳故城在县东北三十里按舆地志云汉和帝分新淦立为石阳县属豫章郡汉献帝割为庐陵郡隋开皇十年改庐陵为吉州石阳庐陵县今在旧州东北故城是也　废兴平县按舆地志云孙防立开皇十年废焉
　　龙泉县东南一百八十里元六乡本吉州太和县龙泉乡什善镇地伪唐保大元年析龙泉光化遂兴和属等四乡置龙泉乡场以乡为名采择材木之故也显徳五年升为县开寳元年析龙泉等四乡为六乡在龙泉懐徳永兴永乐四乡之地水源周匝八百里
　　太平寰宇记卷一百九
　　钦定四库全书
　　太平寰宇记卷一百一十
　　宋　乐史　
　　江南西道八
　　抚州
　　抚州临川郡今理临川县春秋时为吴境秦并天下属九江郡汉立南昌县今州即南昌县地属豫章郡髙祖六年灌婴分南昌南境为南城县后汉和帝分南城县西北境为临汝县又为临安县地汉书郡国志临汝属豫章吴太平二年以南城临汝二县置临川郡更增宜黄安浦新建西平西城南豊东兴永城八县至晋改西平为西豊改西城为西寜至梁分新建西寜二县立巴山县更置巴山郡取庐陵之兴平南昌之豊新以益之又分临汝境置定川县隶临川郡陈封文帝为临川王至三年即帝位隋平陈废郡为州时总管杨武通奉使安抚即以抚为名因废巴山郡为崇仁县属抚州并新建兴平宜黄安浦巴山西寜六县入崇仁其豊城割还洪州又并西豊定州二县入临汝改为临川县至隋开皇十一年复割豊城属抚州十三年又割建州邵武县入抚州大业三年割豊城还洪州复改抚州为临川郡唐武徳五年平林士置抚州领临川南城邵武宜黄崇仁永城东兴将乐八县七年省东兴永城将乐三县以邵武建州八年省宜黄县天寳元年改为临川郡乾元元年复为抚州伪吴顺义九年升为昭武军节度皇朝因之
　　元领县四　今五
　　临川　崇仁　南豊　宜黄　金谿【新置】
　　一县割出
　　南城为建昌军
　　州境
　　东西四百七十八里　南北六百三十七里
　　四至八到
　　西北至东京二千一百里　西北至西京二千五百里　西北至长安三千三百五里取随州路三千九百二十五里　东至饶州余干县三百二十里　南至处州一千一十里　西至吉州四百二十五里北至洪州二百四十里　东南至建州八百三十七里　西南至吉州四百五十里　西北至洪州四百五十里　东北至饶州四百二十里
　　户
　　唐开元户二万一百皇朝户主客共六万一千二百七十九
　　风俗
　　与洪州同
　　人物无
　　土产
　　箭簳　柘木　葛　茶杉柢
　　临川县元十二鄊本汉南昌县地属豫章郡后汉永元八年分南昌县西北境立临汝县属豫章吴太平二年以临汝县为临川郡于郡南更置西平县晋改为西豊梁大通二年分临川北境置定川县隋开皇九年并西豊定川二县入临川县　峩峯山在县西四十里出铜因号铜山天寳六年勅改为峩峯山　英巨山在县东荀伯子临川记云岩内有石人坐磐石上人体有尘秽则兴风润则致雨晴日遍体凉即如玉莹静　灵谷山在县东四十三里山中有石灵像因以为名按荀伯子临川记云悬岩半岫有瀑飞流分于本末映日望之如掣练　雷公山在县南六十里山上有祠宇州县四时致祭　石廪在县东三十九里状似仓廪其内可容千斛按荀伯子临川记云廪口开则歳豊闭则歳歉　连樊溪甘渚临川记云东兴人家曾以甑渍井中乃流出连樊甘渚以得之　汝泉在县东北一里源接时本从石门已下防流三百二十四里入洪州界内有湍瀬三十五　临川水在县东北五十里源出定川沿流三十里与汝水合本名定水天寳六年勅改临川水　魏夫人坛在县西北六里二百歩神仙内传夫人姓魏名华存任城人也晋司徒舒之女少读老庄年二十四父毋抑而嫁之归太保掾刘文文卒夫人避俗江南遂止临川西立坛修道成帝咸和九年夫人托劒化形而去防羣仙于洛阳之宫其坛在乌龟原有石龟毎犯田苗被人繋首其坛南有九曲池塘睿宗使道士叶法善祭醮仍于坛西置洞灵观度女道士七人以奉之刺史顔真卿仙坛碑备详其事　王右军故宅在郡东南三里荀伯子临川记云王羲之尝为临川内史置宅于郡东髙坡名曰新城傍临回溪特据层阜其地爽垲山川如画今旧井及墨池犹存毎重阳日郡守从事多游于斯因立亭曰茱茰亭隋开皇十二年于此置九仙观寻又为寺并废　繙经台在县北四里宋书谢灵运为临川内史于此繙大湼槃经唐大厯四年于经台基北立寳应寺　井山在县南四十里按闾史有花姑姓黄氏名令微临川人也慕道出家入洪州西山访道士胡超超曰而本州南六里乌龟源有魏夫人旧坛宜于彼脩行又南有井山魏夫人亦常往来其中花姑遂归脩行八十余顔色如处子时人号曰花姑尝于井山遇一狂象为毒箭所中花姑防去之后常啣莲藕来置花姑所唐开元九年姑谓弟子曰吾将化矣勿钉我棺但以绛纱幙之既而风雨晦合众闻天乐异香但见綘纱有孔大如鸡卵发而视之唯被覆木简而已座前奠数日生蔓结实如桃子者二刺史顔真卿撰仙坛碑具载其事　咸池按陈书司空黄法□【注】音椎俱反○崇仁县人也侯景乱法□于乡里聚徒以髙祖有功薨墓在崇仁县巴山故老相传云□有竒术当欲变置盐池于家山六十余畆至今水味独咸于他水而湛然清澈禽畜不敢触之　温汤在县西二十二里广六十歩疾者浴之多愈　陶侃毋墓雷次宗豫章记谌氏豫章淦人墓在临川南五十里抱防山村侃至孝感得仙人来吊化为双鹤而去
　　崇仁县西一百二十里旧十二乡今九乡三乡入宜黄县本后汉临汝县地属豫章吴太平二年分临汝为新建县属巴山郡梁大同二年分巴山郡之新建西寜二县立临川郡分庐陵之兴平南昌之豊城以益之至隋开皇九年废巴山郡为崇仁县改临川为抚州崇仁县隶焉又废宜黄安浦二县合入崇仁县豊城县还洪州大业十四年陷入林士宏唐武徳五年分兴城县还吉州贞观八年以巴山县偏僻并入崇仁县即今理寳盖山在县南一百二十一里山影如寳盖一名华盖山上有浮邱先生坛王郭二真人上升之地　临川山在县南六十一里旧名巴山天寳六年勅改为临川山丰村山在县西一百一十九里本名麻山天寳六年
　　勅改为丰村山荀伯子临川记云登之者望庐岳彭蠡皆在其下出黄莲厚朴怛山又有枫数千年者如人形眼鼻口全而无臂入山者往往见之或斫之即出血俗呼为槐子　崇仁山在县西四十一里旧名罗山天寳六年勅改为崇仁山　杯山在县西南一百四十五里以山顶如覆杯为名　巴水源出巴山沿流合寳塘水　西寜水在西南一百七十里源出仙盖鄊防流至县入汝水　废巴山县在县西南二十一里梁大同二年置以巴山为名隋开皇九年并入崇仁县　废巴陵县在县西南一十三里隋大业九年置十四年废废新建县在县西南九十五里吴太平二年置隋开皇九年废并入崇仁县　废安浦县在县西南二百六十里吴太平二年置以安浦村为名隋开皇九年并入崇仁县　废西寜县在县南六十三里吴太平二年置以寜水为名隋开皇九年废并入崇仁县
