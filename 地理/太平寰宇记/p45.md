<!-- { "loadSidebar": true } -->
　　云阳县西南七十里旧十一乡今七乡本汉旧县亦为美阳县地方有云阳宫即秦谓之林光宫汉谓之甘泉宫也亦是匈奴金人祭天之所按地理志云昭帝立此县属左冯翊后汉末省县西北八十里故城即汉理也魏志曰司马宣王抚慰闗中罢县置抚夷防军及赵王伦镇长安复罢防军后氐羌反又立防军刘石苻姚因之后魏罢防军更于今理别置云阳县隋因之唐武徳元年分云阳县仍于县治南十五里水冲城以安之贞观元年废泉州改石门县为云阳县至八年废云阳入池阳县仍改池阳县为云阳武后垂拱二年改为永安县天授二年于云阳置鼎州以三原泾阳醴泉等四县属焉久视元年废州县仍府焉神龙初复旧为云阳县后唐同光初割属耀州　嶻嶭山在县东北十里一名慈峩山俗名嵯峩山王褒云阳宫记东有慈峩山今土人谓之嵯峩顶上有云起即雨里人以为候昔黄帝铸鼎于此山　甘泉山一名石鼔原俗云磨石岭闗中记云甘泉宫在甘泉山上按汉书云单于烽候以应甘泉即此山也又有甘泉水经县北　中山史记云汉武帝获宝鼎于汾隂迎鼎至甘泉从行上荐之至中山曣防有黄云葢焉徐广云闗中亦有中山非冀州者也金泉云阳宫记泉有数穴清澈无底按雍州记云有人饮此泉水见有金色从山照水徃取得金故有此名五龙谷泉水经注五龙水出云阳宫西南　洷水水经注东流厯峡谓之洷浃　冶谷云阳宫记冶谷去云阳宫八十里封襌书所谓谷口是也其山出铁冶铸之所因以为名入谷便洪潦沸腾飞泉激射两峯皆峭壁孤竖横盘坑谷懔然凝沍常如八九月中朱明盛暑当昼暂暄凉秋晚候緼袍不暖所谓寒门者也又云入冶谷二十里有一槐树树北有泉名曰金泉今按此树犹存在金泉西南百步谷中今有毛原监　云阳宫按史记秦始皇二十七年作甘泉前殿筑甬道自咸阳属之关中记林光宫一曰甘泉宫秦所造在今池阳故县西北甘泉山上周回十余里三辅黄图云甘泉宫汉武帝建元中増广之周回十九里汉仪注曰甘泉宫去长安二百里望见长安城黄帝以来圜丘祭天处开山图曰云阳先生之墟也中有神书铁券玉石之记又曰武帝于甘泉宫更置前殿始广宫室有芝生甘泉殿房内中汉旧仪又云芝有九茎金色緑叶朱实夜有光乃作芝房之歌三辅黄图曰汉武帝起紫殿雕文刻镂以玉饰之成帝永始四年行幸甘泉郊秦畤神光降于紫殿今按甘泉谷北岸有古槐树在故宫之南云阳宫记甘泉宫北有槐树今谓玉树根干盘峙二三百年木色青葱耆旧相传咸以为此树即杨雄甘泉赋所谓玉树青葱者也　黎园云阳宫记车箱坂下有黎园一顷树数百株青翠繁宻望之如车葢　通天台史记武帝元封二年公孙卿言于帝曰仙人好楼居帝乃使卿持节神作通天台汉旧仪云通天台髙三十丈云雨悉在其下去长安城三百里望见长安城武帝祭天上通天台舞八嵗童男女三百人置祠具招仙人祭天己令人升通天台以候天仙天神既下见有大流星乃举烽火而就行宫望拜汉仪注上有承露仙人掌擎玉杯承云表之露元鳯间台自毁椽桷皆化为龙鳯随风雨飞去西京赋云通天訬以竦峙径百常而茎擢上辬华以交纷下刻陗其若削　郑国渠按始皇元年韩闻秦好兴事欲疲之乃使水工郑国间説令凿泾水自仲山西扺瓠口为渠并北山东注洛三百余里欲以溉田中作而觉秦欲杀国国曰始臣为间然渠成亦秦之利也秦以为然卒使成渠溉舄卤之地四万余顷收皆亩一钟闗中无防年命为郑国渠后至武帝元鼎六年一百三十六嵗倪寛为左内史又奏请穿六辅渠以益溉郑渠旁髙卬之田后十六嵗赵中大夫白公又奏穿泾水注渭中溉田四千五百余顷人得其饶而歌之唐永徽六年雍州长史长孙详奏言往日郑白渠溉田四万余顷今为富啇大贾兢造碾硙止溉一万许顷于是髙宗令分检渠上碾硙皆毁撤之未防所毁皆复广徳二年李吉甫之父文献公为工部侍郎复陈其代宗亦命文献拆去私碾硙七十余所嵗余文献出牧常州私制如初至大厯中水利所及才六千二百余顷　太白渠汉沟洫志武帝大始二年赵中大夫白公奏穿渠引泾水首起谷口尾入栎阳注渭中袤二百里溉田四千五百余因名曰白渠民得其饶　径路神祠汉志云阳县有休屠金人径路神祠三所音义云匈奴祭天处在云阳甘泉山下秦夺其地后徙休屠故地郊祀志径路祠神祭休屠王也　钩弋陵者汉武帝钩弋赵婕妤昭帝母也昭帝即位追尊为皇太后发卒二万人起云陵邑三千户列仙传钩弋夫人齐人姓赵少好酒病卧六年右手拳饮食少望气者云东北有贵人推而得之召到姿甚佳武帝披其手得玉钩而手寻展遂生昭帝后武帝害之及殡尸香一月昭帝即位更塟之棺空但有防履云阳宫记钩弋夫人至甘泉而卒尸香闻十余里塟云阳武帝思之为起通灵台于甘泉宫有一青鸟集台上往来至宣帝时乃止　汉武帝庙在县西北一百里　唐宣宗贞陵在县西北四十里　唐徳宗崇陵在县北一十五里嵯峨山李陵母冢在县西北一十五里　古石蛇在县西北
　　四十里　流金冶在县东北十里
　　同官县东北五十里旧六乡今四乡本汉祋祤县地属左冯翊晋为频阳地苻坚于祋祤城北置铜官防军属北地郡后周除金字作此同字属宜州隋大业二年省宜州县属雍州唐贞观初又属宜州十七年州废还京兆府后唐割属耀州　白马山在县西北　铜官川在县北五十里水经注铜官水出祋祤东北西南迳同官川谓之铜官水　女华夫人祠在县北三十里女华山上其山髙峯秀出毎有大风雷多从华岳至此故老传云华岳女君在此山上因立祠每水旱祈祷有騐焉美原县正东三十里旧十乡今四乡秦汉频阳县地旧县在今县南三里故城是也因界内频山取名属左冯翊本秦厉公置苻秦时置土门防军后魏太平真君七年割入同官县景明元年分同官县置土门县因频山有二土门状如门故曰土门大业二年省义宁二年再置贞观十七年又省咸亨二年复置仍改为美原县即今理后唐同光割属耀州　频山在今县西北十一里秦厉公于此山之南置频阳县又秦将王翦即此县人也防鼎按汉书宣帝时扶风美鼎县民得鼎献之下
　　有司议多以宜荐见宗庙如元阳时故事京兆尹张敞议今鼎出周都之地有刻书曰王命尸臣官此栒邑赐尔旂鸾黼黻雕戈尸臣拜手对扬景命以臣详之即周赐大臣之鼎不足以见宗庙制曰京兆尹议当　频阳故城在今县南三里汉为县后魏省今废城存　义林旌义二乡唐元和三年勅割隶冨平县以奉丰陵　玉女山在县西三十五里　明月山在县西北二十里
　　干州
　　干州今理奉天县本京兆奉天县唐末李茂贞建为干州干宁中以覃王出镇建为威胜军割奉天好畤武功盩厔醴泉等五县以焉至庄宗同光年中改为刺史属鳯翔其武功醴泉二县还京兆府盩厔入鳯翔只领奉天好畤二县至明宗天成三年又割好畤还京兆府只领奉天一县皇朝乾徳二年割好畤永夀二县属焉
　　领县三
　　奉天　好畤　永夀
　　州境
　　东西八十九里　南北一百四十里
　　四至八到
　　东至东京一千四百五十里　东至西京一千三百里　东至长安一百八十里　西至鳯翔一百十八里　南至武功县五十里　北至邠州一百五十里东南至永兴军平县七十里　西北至鳯翔府一
　　百一十里　西南至永兴军武功县五十里　东北至永兴军醴泉县七十里
　　户
　　旧户载京兆府皇朝管户主七千三百六十九客一千七百五十六
　　风俗
　　与长安同
　　土产元无
　　奉天县旧十九乡今六乡本汉醴泉县地唐光宅元年以高宗干陵在县西北一十三里武后分醴泉始平好畤武功新平郡之永夀五县之地以置此额奉陵寝属京兆府因名奉天至建中初有术士桑道茂请城奉天其后朱泚反车驾幸焉兴元元年升为赤县干宁中置干州于此今为果下郡　莫谷水在州西北从永夀县麻亭岭流入至县界西南流入武功　甘泉在州东北从永夀县温秀岭流至县界却入醴泉合泾河　干陵唐髙宗皇帝与则天同一陵在州西北五里　靖陵唐僖宗皇帝陵在州东北一十里与干陵相隔豹谷　陆贾墓在州东北二十里岑阳甘雨两河西原　妲己墓在州西五里莫谷河西半崖波内　好畤故城在州东岑阳乡一十五里　五味坡在邑界　梁山即禹贡云壶口治梁及岐又古公亶父逾梁山至于岐下及秦立梁山宫皆此山也
　　好畤县西北三十五里旧七乡今三乡本汉旧县畤者神明所依止也自古以雍州积髙神明之隩故立泰畤以郊上帝诸神祠皆聚焉后汉省故县在今县东南四十三里奉天县界好畤故城是也晋元康中复于汉好畤县城东南二里再置好畤县周建徳三年并入莫西县隋开皇十八年又改莫西县为好畤大业三年省唐武徳二年分醴泉县置因汉旧名属雍州三年改属稷州贞观元年废稷州县仍属旧二十一年移于废上宜县置即今理也其上宜县隋开皇十八年废后唐同光中割好畤属鳯翔长兴元年却还京兆皇朝乾徳四年割属干州　梁山史记周本纪曰古公亶父去豳渡漆沮逾梁山止于岐下即此是　岐下秦有盗缪公马于此而食缪公饮之酒与野人相接　梁山宫史记秦始皇三十五年幸梁山宫即此也　莫谷水经县界　蘓武冢在县东三十里今里名守节焉　武亭河自鳯翔麟游县界流过当县入武功县界　石门山在县西美川乡一十五里　明月山在县西一十五里与鳯翔扶风县分界
　　永夀县西六十里旧十一乡今六乡葢豳国之地公刘之居汉为漆县地后魏大统十四年于今县北广夀原上置广夀县周大象元年改为永夀隋开皇三年省入新平唐武徳二年又分新平县南界于今县北永夀原西置县因原立名属邠州四年又南移于义丰塠置贞观二年又南移于今理神龙三年割属京兆府景龙元年复属邠州兴元元年又南移于顺义店皇朝乾徳中割属干州　高泉山在今县北三十里郦道元水经注甘泉即高泉山也　温修山一名温秀山开山图云温修山实三阳山也谓之温秀葢习俗相讹耳　永夀原名广夀原避隋炀帝讳改为永夀原在县西北　莫谷水其源出高泉山名安阳泉南流厯莫谷改名莫谷水后魏于水西制县因名莫西县也　南故城后魏时所筑在县北据山其东西南三面险絶实控御之地齐难故城齐难即姚兴将名也屯军筑垒在今县西其南西北三面一如南豳之险　莫营闗后魏所置在县西南　泾水自新平县界流入醴泉苑在县东北十里并宫并周所立后废唐贞观四年置醴泉监兼置屯五所隶司农寺










　　太平寰宇记卷三十一
　　钦定四库全书
　　太平寰宇记卷三十二
　　宋　乐史　撰
　　闗西道八
　　陇州　泾州
