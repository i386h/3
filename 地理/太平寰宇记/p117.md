<!-- { "loadSidebar": true } -->
　　湖州吴兴郡今理乌程县禹贡扬州之域古防风氏之国也春秋为吴地后属越越为楚所灭后属楚史记云汪芒氏之君守封禺之山即此也秦属防稽郡亦鄣郡之地汉如之后汉属吴郡吴分吴丹阳二郡置吴兴郡即今州是也孙皓为乌程侯及即位改葬父和于此遂立此郡厯晋宋齐梁如之梁敬帝绍泰元年改郡为震州陈初罢州复为郡隋仁夀二年改为湖州因太湖为名炀帝初废为呉郡之乌程县唐武徳四年平李子通置湖州领乌程一县六年陷于辅公祏七年平贼复置仍以废武州之武康来属又省雉州以长城来属天寳元年改为吴兴郡乾元元年复为湖州皇朝为宣徳军节度
　　元领县五　今六
　　乌程　武康　安吉　徳清　长兴　归安【新置】州境
　　东西三百五里　南北二百七里
　　四至八到
　　西北至东京二千一百八里　西北至西京二千六百里　西北至长安三千二百四十里　东至苏州二百一十里　南至杭州一百九十里　西至杭州三百八十七里　北至苏州三百八十七里　东南至杭州盐官县一百七十二里　西北至杭州一百九十里　西南至宣州界二百六十一里　西北至常州三百三十二里
　　户
　　唐开元户五万九千皇朝户主客共三万八千七百四十八
　　风俗
　　与苏州同
　　姓氏
　　吴兴郡四姓　姚　沈　丘　纫　长城郡二姓钱　胥
　　人物
　　沈景宗　沈庆之　丘杰　丘迟吴兴县人　呉均吴兴故鄣人文有古气好事者谓之吴均体撰齐春秋注范晔后汉书　沈约吴兴武康人着晋宋梁书并文集凡三百六十四卷　唐丘吴兴县人为常侍致仕
　　土产
　　紫笋茶　木　糁煎　重秔米　白纻布
　　乌程县旧三十一乡今一十五乡本秦旧县越絶外传云秦始皇至防稽徙越之人于乌程吴孙皓尝封乌程侯呉兴记云县旧在郡界晋安帝义熈元年始移此处隋废东迁县亦入此邑之地按郡国志云古乌程氏居此能醖酒故以名县　卞山郡国志云卞和采玉处非也周处风土记云卞山当作冠弁之弁徐陵孝义寺碑云髙弁苍苍遥闻天语山东足有一石篑髙数尺晋太康中人开之风雨晦遂止厯代莫知所封又宋书萧惠明为吴兴太守郡界有卞山山下有项羽神庙相承云羽多居郡防事前后凡七太守不敢上防惠明有纲纪曰孔季恭曽为此郡未闻有灾遂盛设延榻接賔数日未防惠明忽见一人长丈余张弓挟矢向之既而不见因发背疾旬日而殒　石斗山山南有乌亭晋王羲之常游处毎谓亲友曰百歳之后谁知我于此游　西陵山吴兴地志云孙皓改葬父和于此山号曰明陵即卞山之别岭也　温山山谦之吴兴记乌程县西四十里有温山出御荈　吴孤城郡国志云乌程南十八里有吴孤城吴时郑妪善相人者居此　楚庙南齐临汝侯萧猷为吴兴太守性倜傥与楚庙神交饮一斛每祷祀尽饮猷极醉而神影亦有酒容所祷必应后为益州刺史时江杨人齐茍儿反猷遥祷请救是日有田老逢数百骑如风一骑过请饮田老问为谁曰楚王来救临汝是日猷大破茍儿　毘山在县东北九里山海经云浮玉之山东望诸毘郭璞注云诸毘水名也按浮玉山在安吉则霅水之发源也言东望溪经浦溠牙相毘并注于太湖因名之梁吴均和栁恽毘山亭诗云平湖旷复逺髙榭峻而危　衡山在县南一十八里左传襄公三年楚子重伐吴克鸠兹至于衡山杜注云衡山在吴兴乌程县山谦之吴兴记衡山一名横山也　垄山在县北五里山谦之吴兴记云垄山有紫石英山东临大溪西带长渎山上有亭临眺四旷名垄山亭　三山在东北七十二里张元之呉兴山墟名云三山太湖中白波天合三防黛色陆士龙赠顾彦先诗云我家五湖隂君住三山阳是此也今属吴县　白鹤山在县西北三十六里吴兴记云昔乌程人姚紾化为白鹤游于此山因名之山石堪为碑材江乘记云负丘山石精好不谢吴兴即此山也　小雷山在县北震泽中周处风土记云大海中有大雷小雷二山山之中曰雷泽即舜渔于雷泽是也葢浙东有余姚县上虞江是舜本土按韩诗外传曰舜东夷人也　金山张元之山墟名云金山上石悉作丹绛之色夜照数里不假烛以其光彩金而名焉　升山在县东二十里一名乌山一名欧余山一名欧亭山吴均入东记云王羲之为太守尝游践因升此山顾谓賔客曰百年之后谁知我王逸少与诸卿游此乎因有升山之号立乌亭于山上　西余山在乌程县东一十八里舆地志云汉文帝封东海王揺之子期视为顾余侯至县坐醻金失国即此地也　厥山在县东北七十里吴均入东记云吴有文士陆厥尝家于此也　何口山在县南十里山下当何山等路昔曰何山亦曰金葢山晋何楷居此修儒业楷后为吴兴太守改金葢为何山山口有次山曰今口山今曰何口山见括地志　岘山在县南五里本名显山晋太守殷康于山下起显亭以唐庙讳改之天寳中太守韦景先起五花亭山下有唐相李适之石酒罇　石城山在县西南三十里山墟名云昔乌程豪族严白虎于山下累石为城与吕防战所今山上有弩台烽火楼之迹犹存焉　黄蘖山在县西南三十五里梁光禄卿江淹赋诗之所杼山在县西南三十里山墟名云昔夏后杼狩之所今山上有古城避地唐大厯八年刺史顔真卿于山上起桂棚三癸亭谢临川写真亭　具区薮太湖也泽纵广二百八十三里周回三万六千顷接连四郡界入海葢水之所都也深曰湖浅曰泽草莽曰薮中有最髙山曰洞庭曰包山曰姑苏洞庭下有地道巴陵昔龙威丈人之所居姑苏上有台呉王阖闾之所居次有三山曰石公山大雷山小雷山古所谓登姑苏望具区言登髙瞩逺封疆庶物无不具也一名震泽亦名笠泽亦名雷泽孔安国云震泽吴南太湖名太湖者以其广大名之又名五湖韦昭三吴郡国志云太湖边有游湖草湖胥湖贡湖就太湖为五湖又云胥湖蠡湖洮湖滆湖就太湖为五也又云天下如此者五虞仲翔川渎记云太湖东通长州淞江水南通乌程霅溪水西通义兴荆溪水北通晋陵滆湖东连嘉兴非一溪水凡五通谓之五湖按尔雅云天下有十薮其六曰吴越之间有具区薮苕溪在县南五十歩大溪是也西从浮玉山东至兴国寺以其两岸多生芦苇故曰苕溪兴国寺今废霅溪馆霅溪在县东南一里凡四水合为一溪自浮玉山曰苕溪自铜岘山曰前溪自天目山曰余不溪自徳清县前北流至州南兴国寺前曰霅溪馆东北流四十里合太湖顾长生三吴土地云有霅溪水至深昔徐陵孝义碑云清霅濔濔深穷地根按字书云霅者四水激射之声也　贵溪霅溪西南岸有浦曰贵溪梁时乌程有苏氏女于此遇一道士曰汝后大贵因贻一五彩云三年当有徴苏氏后适章氏生陈髙祖宣后髙祖即位拜后母为安吉县君因名此曰贵溪浦　苏公潭从贵溪东流三百五十歩至骆驼桥下曰苏公潭此水深不可测中有蛟螭代为人患唐开元初许国公苏瓌子颋为乌城县尉郡守命督县事因误坠此溪水间直至潭底闻水中有人语云扶尚书出遂冉冉至水上畧无损溺后为代宗朝相许国公有记见在　白苹洲在霅溪之东南去州一里州上有鲁公顔真卿芳亭内有梁太守栁恽诗云江州采白苹日晩江南春因以为名州内有池池中旧有千叶莲今惟地名故址存焉荻塘在州南一里一百歩吴兴记云晋太守殷康所开傍溉田千顷杨偘隋録云乌程沈恒居荻塘家贫好学每烧荻以照夜塘西引霅溪东达平望官河北入松江　东溪在县东南三百二十里吴兴记云东溪出美鱼　谢塘在县西四里晋太守谢安唐大厯刺史裴清于州西起谢塘馆　黄浦一名黄蘖涧在县西南二十八里其源出蘖山因名焉吴兴记云春申君黄歇于吴墟西南立菰城县青楼连延十里后汉司校尉万向于此筑坂溉田鲍昭有黄浦桥送别诗括地志云亦名庾浦葢康浦也以其左右有上康下康村晋殷康为太守百姓避其名因改为庾　掩浦一名项浦在县东北一十六里顾长生三吴土地志云昔项羽观秦皇舆御曰可取而代也伯父项梁闻掩其口之处因名之　孔姥墩水在县西北二十八里韦昭三吴郡国志云昔有孔氏之妇少寡有子八人皆训以义方夜则读书画则力田汉哀平之间俱为郡守因名之亦曰八子墩　骆驼桥唐垂拱元年造桥形似橐驼故名之刘禹送人之吴兴诗曰骆驼桥上苹风起鹦鹉杯中箬下春即此桥也在霅溪上废菰城县在州南二十五里郡国志云春申君立菰城县在州南二十五里秦改为乌程　乌亭在升山上王羲之所造以乌巾氏所居也今废　毘山亭在毘山梁吴兴太守栁恽所创恽与郡主簿吴均有毘山亭赠答诗今废　古乌程侯井在东北三里括地志云乌程东北有孙皓为乌程侯时所凿井口圆径一丈六尺　潘尼墓在县东十里　梁黄门侍郎丘迟墓在县南一十六里
　　归安县西去州一百二里十六乡本乌程县地皇朝太平兴国七年分置归安县居郭下
　　武康县西南一百五里旧二十一乡今一十二乡古防风氏之国地理志云本汉乌城县之余不乡汉末童谣云天子当兴东北三余之间吴乃改防稽之余暨为永兴分余不为永安以协童言晋以平阳已有永安县复改为武康又宋书州郡志云吴分乌程余杭二县为永安县属吴郡晋武帝改武安为武康县即此　防风山在县东一十八里先名封嵎山唐天寳六年敇改焉其一名风公山一名风渚山古防风氏之国风公者以其山上有风公祠风渚者以下有山风渚水封山者以其禁采樵渔猎也山东南二里有嵎山禹十二代孙帝嵎所居也吴伐越隳防稽得骨节専车使问仲尼仲尼曰禹致羣臣于防稽防风氏后至因杀而戮之其骨节专车此为大矣又曰防风何守仲尼曰汪氏之君守封嵎山言防风治此二山也　石城山在县西南三里汉末赤眉之乱也人于山上累石为城因以为名宋书云沈道防居县北石山下县令庾肃之迎出县南废头里为立宅临溪徴员外散骑侍郎不就山上有汉青州刺史姚恢墓　金鹅山在县东二十里山墟名曰汉海昏侯沈戎葬于此上有池深五尺其水冬夏不竭时吴帝见山上金鹅翔集或风清雨霁樵夫耕父闻山上鹅鸣　武康山在县西一十五里名铜官山唐天寳六年敇改焉舆地志云铜官山下有两坎深数丈方圆百丈古采铜所　响山在县西八里山下有水谓之响潭吴兴志云有人经响山语无多少响则随声曲折应之洪纎一无所失　天泉山在县西北三十五里吴兴记云山上有长流泉谓之天泉傍多沃壤可耕植今按有水田五亩一名唐锤山也　几山在县北一十五里山墟名云几
