<!-- { "loadSidebar": true } -->
　　车师国前王后王并汉时通焉前王国一曰前部理交河城今交河郡本河州也水分流绕城下故为号初汉武帝征和四年遣重合侯马通将诸国兵共围车师车师王降伏后其王乌贵与匈奴为亲教匈奴遮汉道通乌孙者宣帝地节二年遣侍郎郑吉校尉司马憙【注】许吏切○将免刑罪人田渠黎积谷欲以攻车师至秋収谷吉憙城郭诸国兵撃车师攻交河城破之王尚在北石城夫得防吉食尽归田渠黎秋収后更徃攻石城王乃轻骑奔乌孙吉还渠黎及车师益积谷以安西国侵匈奴匈奴单于大臣曰车师地肥美近匈奴使汉得之多田积谷必害我国不可不争也遣骑来撃吉吉将田卒保车师城匈奴围城数日乃解吉上书言车师去渠黎千余里间以河山北近匈奴汉兵在渠黎者势不能相救愿益田卒于是故车师太子军宿在焉耆者立以为王尽徙车师国人居渠黎遂以车师故地与匈奴车师王得近汉田官与匈奴絶亦安乐亲汉其后置戊巳校尉屯田车师故地【注】即今交河郡汉取之以置校尉○平帝元始中车师后王国有新道出五船北通玉门关徃来差近戊巳校尉徐普欲开以省道里半避白龙堆之扼车师后王姑勾以道通当为拄置心不便也注拄音竹羽切支也言所置立而拄于已故心有不便也○地又颇与匈奴南将军地接其后举国咸降匈奴是时王莽易匈奴单于玺单于大怒撃北邉而西域亦瓦解焉耆国近匈奴先叛杀都防但钦莽不能讨西域因絶至后汉和帝永元二年大将军窦宪破北匈奴车师震慑【注】之涉切○前后王各遣子入侍其后屡叛至安帝延光四年长史班勇撃其后王军就大破斩之桓帝永兴初后部王阿罗多与戊部严皓不相得遂攻围汉屯田且固城杀伤吏士后部炭遮领夷人叛阿罗多诣汉降阿罗多从百余骑亡走北匈奴中汉立后部故主军就质子畀君为后部王后阿罗多复从匈奴中来降于是更立阿罗多为王仍将畀君还炖煌以后部人三百帐别属役之食其税帐者犹中之户数也至后魏赐其王一多离魏守中号大都尉晋以交河城髙昌郡【注】葢以其地髙敞人庶昌盛立名或云昔汉武帝遣兵西讨师旅顿敞者因住焉汉时髙昌故垒也○张轨吕光渠防逊在西河皆置太守以统之后魏太祖时其前部王为沮渠无讳所攻遣使上表云不能自全遂舍国东奔三分免一已到焉耆东界思归天阙幸垂赈救魏使抚慰开焉耆仓给之文成末其地又为蠕蠕所并立阚伯周为王【注】髙昌称王自此始也阚苦滥切○孝文太和五年髙车王阿伏至罗杀阚王以炖煌人张孟明为髙昌王太和二年孟明为国人所杀立马儒为王以巩顾礼麴嘉为左右长史儒又通使入魏请内属人皆恋土不愿东迁相与杀立嘉为王麴嘉字灵鳯金城郡榆中人今郡地也既立为王防焉耆为嚈达破众不能自立请王于嘉嘉遣其第二子为焉耆王由是始大益为国人所服其都城周囘千八百四十步于坐室画鲁哀问政于孔子之像国内有城十八置四十六镇官有令尹有交河公田地公皆其王子也余官多同中国大事决之于王小事则世子及二公随状防决平章録记事讫即除籍书之外无乆掌文案官人虽有列位并无曹府惟毎朝集于朝门评议众事诸城各有户曹木曹田曹每城遣司马侍郎相监校枝名为城令服饰丈夫从胡法妇人畧同华夏兵器有弓箭刀楯甲矟文字亦同华夏兼用胡书其国北有赤石山山北七十里有贪污山夏有积雪此山之北铁勒界也从武威西北有捷路度沙碛千余里四面茫然无有径迹欲徃者不准记惟以人畜骸骨及駞粪为騐路中或闻歌哭之声行人防之多致亡失盖魑魅魍魉也故商旅往来多取伊吾路去孝明帝正光中嘉遣使求请五经诸史并请国子助教刘燮以为博士隋文帝开皇中厥破其四城有二千人来归中国嘉孙伯雅立其大母本突厥可汗女其父死突厥令依其俗伯雅不从者乆之厥逼之不得已而从隋炀帝大业五年伯雅来朝因从撃髙丽还尚宗女华容公主八年归畨至唐武徳七年遣使献狗雌雄各一髙六寸长尺余性甚慧能牵马衔烛云本生拂菻【注】中国有拂菻狗自此始○其后不供职贡贞观四年其王文泰来朝泰伯雅子妻宇文氏即隋炀帝所赐华容公主也请入宗亲诏赐姓李氏封常乐公主其后与西突厥结连诸国朝贡者皆路出髙昌文泰稍拥絶之至十三年太宗谓其使曰髙昌数年不来朝贡脱畧无蕃臣礼今兹歳首万国来朝而文泰不至我使人至彼文泰云鹰飞于天雉窜于蒿猫逰于堂鼠安于穴各得其所岂不和耶明年当发兵撃尔国十四年八月交河道行军大总管侯君集平髙昌国下其郡三县五城三十二户八千四十六口二万七千七百马四千三百匹太宗欲以其地为州县魏徴谏曰未若因抚其人而立其子所谓伐罪吊民威徳被于遐外为国之善也今若利其土壤以为州县常须千余兵镇守数年一易徃来交易死者十有三四遣办衣赀离别亲戚十年之后陇右空虚陛下终不能得髙昌撮粟尺布以助中国所谓散有用而资无用太宗不从以其国为西州以交河城为交河县始昌城为天山县田北城为栁中县东镇城为蒲昌县髙昌城为髙昌县初西突厥遣其叶防【注】叶防其国官也○屯兵于可汗浮图城与髙昌为影响至是惧而来降以其地为庭州并置蒲利县国威大震西域大惧焉耆王诣诸军请谒留兵镇守刻石纪功而还毎歳调内地更发千人镇遏焉黄门侍郎褚遂良上疏曰臣闻古者哲后必先治内而后安外务广徳化不事遐荒是以周宣薄伐至境而止始皇远塞中国分离汉武文景之聚才玩士马之余力始通西域将三十年得天马于宛城采蒲萄于安息而海内空竭生人物故所以租至六畜算至舟车因之年凶盗贼并起搜粟都尉桑羊希主意请遣士卒远田轮台筑城以威西域武帝翻然追悔弃轮台之野下哀痛之诏人神感悦海内乂康向使武帝复用羊之言天下生灵皆尽矣是以光武中兴不逾葱岭孝章帝即位都防来归今诛灭髙昌威加西域収其鲸鲵以为州县然则王师初发之歳河西供役之年飞刍挽粟十室九空数郡萧然五年不复陛下歳遣千人远事屯戍终年离别万里思归去者资自西营办既卖菽粟倾其机杼途经死亡复在言外兼遣罪人増其防遏彼罪人者生于贩肆终朝堕业犯禁违公必能扰于边城无益于行阵所遣之内复有逃亡官司捕捉为国生事设令张掖尘飞酒泉烽举陛下岂能得髙昌一人斗粟而及事乎终须发陇右诸州星驰电撃由斯而言此河西者方已腹心彼髙昌者他人手足岂得縻费中华以事无用书曰不作无益害有益此之谓也陛下平颉利于沙塞灭吐浑于西海突厥余众为立可汗吐浑遗萌更树君长复立髙昌非无前例此所谓有罪而诛之既伏而立之四海百蛮谁不闻见蠕动懐生畏威感徳宜择髙昌可立者而立之徴给首领遣还本国戴汉恩长为藩翰中国不扰既富且宁传之子孙以贻永代矣不从
　　四至
　　去长安一千八百里户千五百西南至都防理所千八百里至焉耆八百里西域长史及戊巳校尉并理于此去炖煌十三日行其地东西三百南北五百里四面多大山后王国理务涂谷即今蒲城今北庭府蒲利县去长安八千九百里户六百西南至都防理所千二百三十余里北与匈奴接
　　土俗物产
　　其国亦有毛诗论语孝经歴代史子集学官弟子以相教授虽习读之而皆为戎语赋税则计田输银无者输麻布其风俗刑法婚姻丧塟与华夏小异而大同其人面貌髙丽辫发垂之于肩女子头髪辫而不垂其地髙燥多石碛气侯温暖与益州相似谷麦再熟宜蚕多五果有草为羊刺其上生蜜而味甚佳赤盐如珠白盐如玉多蒲萄酒俗事天神兼信佛法国中羊马牧于隐僻以避外宼非贵人不知其所又有草实如茧茧中丝如细缕纑名为白叠子国人取织以为布交布用焉案唐史叶防马乳葡萄一房长二尺子亦极大深紫色











　　太平寰宇记卷一百八十
<史部,地理类,总志之属,太平寰宇记>
　　钦定四库全书
　　太平寰宇记卷一百八十一
　　宋　乐史　撰
　　四夷十
　　西戎二
　　葱婼羌
　　葱婼羌在炖煌西西域之南山中从婼羌【注】婼音而遮切西至葱岭有月氐余种葱茈【注】音紫○羌白马黄牛羌各有酋豪其黄牛羌种孕身六月而生南与白马羌隣并魏时闻焉按梁载言记云婼羌王号去胡来王土地十三州志云婼羌国濵带南山西有葱岭余种或戎或羌户口甚多也在古不立君臣无相长一强则分种为酋豪弱则为人附落更相抄暴以力为雄惟杀人偿死无他禁令其兵长于山谷短于平地不能持乆而果于触突以战死为利病终不为祥
　　四至
　　西至葱岭数千里北与诸国接不知其道里广狭去阳关一千八百里去长安六千三百里
　　土俗物产
　　所居无常依随水草地少五谷以产牧为业其俗氏族无定或以父名母姓为种号妻后母纳嫠嫂其风俗如此故国无鳏寡种繁炽广志云羌最为强壮其人鲁钝饶娶妾多子姓一人子生数十或至百人嫁得髙赀者聘至百犊女披大华氊以为盛服一狗皮置数十疋甚耐寒苦
　　楼兰国
　　楼兰国在婼羌西北汉时通焉王理扜泥城【注】扜音乌户一千五百七十初汉武帝因张骞言欲通大宛诸使者一歳中多至十余辈楼兰姑师当道苦之【注】毎供给使者受其劳费故厌之耳○攻刦汉使王恢等汉将赵破奴等率属国骑【注】谓诸外国属汉者○及郡兵数万撃之虏楼兰王遂破姑师于是列亭幛至玉门矣楼兰既降伏贡献匈奴闻发兵撃之于是楼兰遣一子质匈一子质汉后贰师将军李广利击大宛上诏文因便引兵捕楼兰王将诣阙责之对曰小国在大国间不两属无以自安愿徙国入汉地上直其言遣归国楼兰王死后王立楼兰国最在东埀近汉当白龙堆乏水草尝主发导水担粮送迎汉使又为吏卒所冦惩艾不便与汉通后复为匈奴反闲【注】居苋反○数遮杀汉使时帝遣平乐监传介子徃刺其王悬首北阙乃立其弟屠耆为王更名其国为鄯善王自请天子曰身在汉乆今归单弱而前王有子在恐为所杀国中有伊循城其地肥美愿汉遣一将屯田积谷令臣得依其威重于是汉遣司马一人吏士四十人田伊循以镇抚之其后更置都尉伊循官置始此矣鄯善当汉道冲西通且末注且此余切○循七百二十里自且末以徃皆种五谷土地草木畜产及作兵畧与汉同自后无闻至魏后太武时其国为沮渠安周所攻其王西奔且末且末役属之西魏大统八年其王兄鄯米率众内附
　　四至
　　东至长安六千一百里西北至车师一千九百里西北至安西都防理所一千八百里至山国一千三百余里此国山居故名山国去阳关一千六百里土俗物产
　　地沙卤少田寄田仰谷傍国出玉多葭苇柽柳胡桐白草白草者牛马所嗜也胡桐亦似桐虫食其树而沫出下流者俗名胡桐泪言似眼泪也可以釬金银人随畜牧逐水草有骡马多槖駞能作兵与婼羌仝且末国
　　且末国汉时通焉王理且末城其王安末深盘梁武帝普通五年遣使献贡梁书谓之末国其国西北有流沙数千里夏月有热风为行旅之患风之未至槖駞先知即鸣而聚立埋口鼻于沙中人以为侯即将氊拥蔽鼻口其风迅騪斯须过尽若不防者必至危毙矣
　　四至
　　去长安六千八百二十里西北至都防治所二千二百五十里北接尉犁丁零东接白题西接波斯精絶南至小宛可三日行
