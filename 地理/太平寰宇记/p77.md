<!-- { "loadSidebar": true } -->
　　说沛公守白马之津以示诸侯形胜之势则天下知所归矣又十六国春秋慕容德率戸四万三千自邺将徙滑台至黎阳津燕鲁王遣船迎德防风飘船没魏军垂至三军危惧欲保黎阳昏而氷合是夜济讫旦而魏军至氷亦消泮若有神助焉德大悦改阳津为天桥津髙齐文襄征颍城仍移石济关于此即造桥焉改名白马关周又名黎阳关口　桑羊墓在今县西北隅　东离故城本黎侯之居处一名东离狐城隋开皇中置邱县在郓城东四十五里故廪邱城是也侧近卑湿城居水阜诗云胡为乎泥中盖黎侯寓居之处








　　太平寰宇记卷五十七
　　钦定四库全书
　　太平寰宇记卷五十八
　　宋　乐史　撰
　　河北道七
　　洺州　贝州
　　洺州广平郡今理永年县禹贡冀州之域星分宿一度禹贡曰覃懐底绩至于衡漳衡漳在今州南肥乡县也春秋时为赤狄之地后属晋左传宣公十四年晋荀林父败赤狄于曲梁今州理城也七国时属赵敬侯始都邯郸至幽王迁为秦所灭秦兼天下是为邯郸郡地汉髙帝分置广平国自汉至晋或为国或为郡永嘉末石勒据有其地石氏灭又属慕容儁至于暐灭又属苻坚后慕容垂得山东其城复属焉周武帝建德六年于郡置洺州以水为名隋大业三年罢州为武安郡唐武德元年又改为洺州领永年洺水平恩清漳四县二年陷窦建德四年建德平立山东道大行台又置曲州鸡泽二县五年罢行台置洺州大总管府管洺卫岩相磁邢赵七州六年罢总管以磁州之武安临洺肥乡三县来属贞观元年又以废磁州之邯郸来属天寳元年改为广平郡乾元元年复为洺州永泰之后复以武安邯郸属磁州防昌元年省清漳洺水二县入肥乡平恩曲周等县
　　元领县八　今六
　　永年　平恩　鸡泽　曲周　临洺　肥乡
　　二县割出
　　洺水入曲周　清漳入肥乡
　　州境
　　东西一百九十七里　南北一百一十二里
　　四至八到
　　西南至东京五百五十里　西南至西京七百六十里　西南至长安一千六百二十里　东至天雄军永济县界九十五里　西至磁州武安县界七十五里　南至相州一百八十五里　北至邢州武安县界七十五里　北至邢州沙河县界四百五里　东南至天雄军一百二十里　西南至磁州一百二十里　东北至贝州一百三十里　直北落西至邢州九十里
　　户
　　唐开元户七千七百五十皇朝管户主一万五千一十三客一万八千八百九十三
　　风俗
　　燕赵邯郸风俗丈夫多悲歌慷慨多弄物为倡优女子多弹跕跴隋图经云今赵氏数百家每有祭祀别设位以祭公孙杵臼及程婴二氏厯代相传号曰祀客
　　人物
　　赵胜赵诸公子也宾数千　毛遂赵胜之舎人也以三寸舌说楚同却秦军　亷颇赵之良将也勇气闻于诸侯　蔺相如赵人送璧于秦不屈节　李牧北边良将也匈奴不敢入边封为武安君　赵奢为马服君　石奋赵人与四子皆二千石号为万石君仕孝文时
　　土产
　　平绸　絁子　油衣　人参　绢
　　永年县旧二十八乡今只二乡本汉曲梁县地属广平国后汉属钜鹿郡北齐天保七年并曲梁县入广平县隋仁夀元年改广平为永年县避炀帝讳也属武安郡即今县赵奢救阏与秦军鼔噪武安屋瓦皆动即此地也　马服冈史记赵奢为马服君受封于此地　灵山风土记云灵山因赵武灵王葬其上故曰灵山　郁山一名紫山出紫石英菖蒲为仙方所尚　榆溪山洺州记云有榆溪水因以名之　王泽岭赵襄子奔晋阳原过后至于王泽见三人自带以上可见即此岭　漳水风土记云南易水本名漳水源出三门山西自肥乡县界流入赵地记云六国时此水名易水埤苍及水经云洺水之目不知谁改俗谓山之下地名洺故曰洺水按燕赵记云其分有三易漳为南易　洺水在县南三里西自临漳县流入　鸡泽在县西南十里春秋同盟于鸡泽今其泽鱼鳖菱芡州境所资　防颇台在州城南十里十六国春秋冉闵遇慕容恪于防台十战皆败平刘黒闼垒在县西南十里洺水南唐贞观四年于垒东置昭福寺寺碑岑文本词　唐平故城汉于县废城在今县北　干将城洺州记云南有干将城即干将铸剑并炉池俱存语讹为韩子城　乐毅蔺相如冡并在平恩县东北五十里旧十四乡今三乡本汉旧县属魏郡宣帝以许广汉为平恩侯魏属广平郡髙齐天保七年移在斥漳城今洺水县是也开皇六年又自斥漳移在平恩川今理　康台在县东五里
　　鸡泽县东北五十里旧十四乡今三乡本汉广平县地隋开皇于广平城置鸡泽县大业二年省唐武德四年重置　洺漳三水在县东南二十六里合流入东北平乡县　沙河即湡水经邑界
　　曲周县东北八十里旧十二乡今三鄊本汉旧县属广平国郦商为曲周侯后属钜鹿郡魏属魏郡后魏宣武帝改置曲安县属广平郡髙齐省郡隋开皇六年复置洺州大业二年省唐武德四年于曲周故城重置　漳水在县西二十九里　阿难枯渠在县南四十里　邸阁城水经云衡漳水又北经邸阁西谓此城　巨桥仓纣所积仓尚书发巨桥之粟是也　废洺水县在州西五十里本汉斥漳县属广平国漳水经其城下以其斥卤故曰斥漳隋开皇六年以平恩移入旧地又于此立洺水县即今县也以西边滨洺水为称唐防昌三年正月并入曲周县　衡漳故漳俗名阿难渠在西二百步盖魏将李阿难所导故名　董塘陂在县西北十五里晋龙骧将军刘牢之北救苻丕追大将军慕容垂于董塘泉即此陂也　董仲舒祠仲舒广川人祠在县东五十九里　啸父即冀州人也在曲周县市中补履数十年人竒之不老
　　临洺县西北五十里旧十二乡今三鄊本汉易阳县也属赵国魏属魏郡晋属唐平郡后魏省入邯郸县孝文于北中府城复置易阳属广平郡今理是也隋开皇六年改易阳为邯郸县十年移邯郸县理陟鄊在今邯郸县界仍于此中府城别置临洺县北滨洺水为名属磁州大业二年割洺州　紫山隋图经云临洺紫山春秋有紫气蓊郁山下有石其上菖蒲一寸九节岩涧有紫石英　狗山在县西十里山顶石上有狗迹因名唐武德五年太宗亲总戎讨刘黒闼因此立营　鸣犊冡在县西南十三里家语曰孔子自卫将至晋至河闻赵简子杀窦鸣犊舜华遂不去
　　肥郷县东南四十里旧十三乡今三鄊春秋晋地七国时属赵今即汉列人及邯郸蒲县三邑之地魏文帝黄初二年分邯郸等县立肥鄊县属广平郡后魏省入临漳县隋开皇十年又置属磁州十六年割洺州　浊漳水上源即清漳也西自相州成安县界流入　列人故城在县东北十里汉为县按汲记梁惠成王八年伐邯郸取列人即此也汉为广平国　邯郸故名栢公城在县西北十里　肥乡故城在县西南二十二里葛渠故城隋图经云葛渠城俗呼葛鵞城即赵武灵王夫人所筑一名夫人城　平原君墓在县东南七里毛遂墓在县南七里　废清漳县在州东南七十里本汉列人城县地故城在今肥鄊县界隋开皇十六年于此置清漳县以南滨清漳水为名唐防昌三年并入肥鄊　列人堚或曰列人堤县居其上堚即堤也后魏孝昌年中有人于此掘得破船仍是杉材尚堪用莫测其由盖是漳水久积泥淤遂成髙岸也
　　贝州
　　贝州清河郡理清河县禹贡冀州之域星分宿五度春秋之时其地属晋七国时属赵秦兼天下为钜鹿汉髙三年韩信出井陉定赵地因分钜鹿地置清河郡以郡临清水故号清河理清阳景帝中改为清河国至后汉复为郡永嘉乱后石赵移郡理平晋城即今博州清平县也苻秦移理武城后魏清河郡及清河县于汉厝城置自髙齐晋城移郡及武城县于今贝州西北十里故州城其城即汉信城县理后周建德六年平齐于郡理置贝州郡亦不废隋开皇三年废郡以郡所领县属州六年移武城县还于旧理自厝城移清河县于州郭大业三年罢州为清河郡唐武德四年平窦建德复置贝州领清河武城漳南厯亭清阳鄃夏津七县六年移治所于厯亭八年还于旧治九年以废宗州之宗城经城来属又以废毛之临清来属天寳元年改为清河郡乾元元年复改为贝州咸通元年长史郑仁凯以旧居湫隘移于故州东南十里即今所理晋天福三年改为永清军节度周显德元年降为防御州皇朝复为永清军节度
　　元领县十　今五
　　清河　清阳　武城　漳南　厯亭
　　五县割出
　　夏津　临清　永济　宗城　经城已上五县入魏州
　　州境
　　东西二百四十九里　南北一百九十里
　　四至八到
　　东南至东京六百一十里　西南至西京九百六十里　西南至长安一千八百二十五里　东至博州一百三十里　南至魏州二百一十二里　西至邢州二百三十里　北至冀州一百三十里　东南至博州一百九十里　西南至洺州曲周县一百三十五里　西北至冀州九十里　正东微北至德州二百六十里
　　户
　　唐开元领县十户八万一千四百皇朝五县主户一万六千九百三十四客三千四百七十三
　　风俗　与魏州同
　　清河姓氏六　崔　张　房　尚　傅　靳
　　人物
　　崔林字德孺清河东武城人晩成仕魏至司空封安阳侯　王经字彦纬清河人为江夏太守将军曹爽附绛二十疋令市于吴经不发书弃官归母以经擅去兵马杖五十　张华字元宗东武城人父纯竒之以为必起吾族　房旷字思逺清河人少神气英俊苻坚问王猛曰关东多士卿得防人猛曰二人半坚曰必是申绍韩一目房旷旷曽为流矢伤一目傅永后魏为安逺将军平南长史帝曰上马能撃贼下马作露布唯修期耳　张正见清河人年十三献颂梁简文深赏之　窦建德清河南漳人代为农夫唐崔龟从清河人相宣宗朝　崔慎由清河武城
　　人髙祖融弟安潜子俱为相　崔圆清河武城人张文瓘贝州武城人相髙宗为大理卿时旬日决
　　疑四百余条四子潜魏州刺史沸同州刺史涉卫尉卿洽殿中监时人谓之万石张家　崔邠贝州武城人兄弟六人官至三品
　　土产
　　白氊贡　靴氊贡　丝布　絁　绢
　　按隋图经曰清河绢为天下第一
