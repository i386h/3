<!-- { "loadSidebar": true } -->
　　唐髙祖七年置大厯四年与隋置归德县地同废　入山浙之东西歙池饶等山皆此山之支脉　乌聊山在县东五步按吴记歙帅毛甘领万人屯乌聊孙权遣贺齐平之分歙为六县盖县已在此其山为泉水所凑城西有四水合流山下有落星石　深度山在县东一百一十里与睦州分界从新安江上崇峻流爽轩秀尤异欲到州界峯峦掩映出焉旧名主簿山天寳六年勅改飞布又按新安记云昔有冦乱歙县主簿率百姓保据此山因名主簿山　城阳山在县南回环孔髙为城郭之襟带居郡之南故号城阳山即许宣平得道之所亦为李白寻之不遇今山上有遗迹存　杨之水北从绩溪县东南六十里至临溪馆入歙县界至郡城西与四水合流东南入新安江即今睦州界　吉阳水源从郡城西县吉阳山下出合大溪入新安江　苦溪在县东南从扬之水东南下抵深度名曰八十里苦其中乱石碊碊洪港斗折淙流腾激其急如箭虽三峡恶溪不方其险也故曰苦流　釜底潭在县南二里其西正圎下则稍欹如釜底有斜穴潜与南市殷公井相通　汤泉在县北北黟山东峰下香溪中泉口如碗出于石间甚可燖鸡篁墩湖在县西南四十五里其湖有蜃常为吕湖蜃所鬪程灵洗好勇梦蜃化为道人告之曰吾为吕湖蜃所厄眀日又来君能助我必厚报束白练者吾也眀日灵洗弯弧助之后湖水变为血不知所之其伤蜃归吕湖未到毙后人名其死处为蜃滩居岁余灵洗偶出值一道人谐灵洗母求食曰劳母设食今当为求善墓地使母随行至山以白石识其地曰葬此可以暴贵矣灵洗因移父塟其所侯景乱灵洗率乡人万余保新安因随陈武帝有竒功及陈武受梁禅灵洗以佐命功臣与周文育侯安都为三杰按灵洗宅在湖东二里吕公滩在县东南旧名车轮滩以其乱石崇流中无港道行船环曲有若车轮刺史吕季重募人凿石为港百姓利之因谓之吕公滩　殷公井在县南罗城内井底有斜穴一通县北石碧潭一通南釜底潭每石碧潭失物则于此井得之不以淘防水常清洁初为殷氏凿焉因以为名　石门是量山之一峰两山势相逼山之半壁有大石横架其上通两山焉俗谓之石门　桃花米梁书任昉为新安守甚清防后卒归乡船中惟有桃花米二十石今休寜县尤多为饭香软　孔灵村在县南二十五里晋书云孔愉字敬康会稽人永嘉之乱避地入新安山谷中以稼穑读书为业信着隣里后忽舍去皆以神人目之立庙愉官尚书左仆射封余不亭侯按所居止在此故谓之孔灵庙山事具上　昉村在县北四十里俗说昔任昉为新安太守因行春至此爱其云深緑源防幽累日不返百姓因名其溪为昉溪溪旁村曰昉村村旁有山近故北野县每山上石坠则不利县官县废后其事亦止大中十年刺史卢潘为改曰任公溪任公村　废北野县城在县北三十五里永徽五年睦州清溪县女子陈硕贞作乱县人蒋寳举兵应之事平遂置县于合五山上以镇之至大厯五年废　废归德县在郡西南五十里永泰元年草贼方清防郡城而县人自割据八乡之地保于此山不属贼贼平因请置县大厯五年废　隋废休寜县在县东南三十五里南当水口山上　废吴休阳县在今县二里故城基尚存废海阳县在今县东十三里东旧名休阳在灵鸟山
　　上避孙休之讳改为海阳县仍移于万岁山上至晋武帝平吴又改为海寜也
　　绩溪县东北六十六里旧七乡今九乡县为歙之华阳古镇梁大同元年置为梁安县唐武德年中废至永泰二年宣州旌德县贼王万敌入冦其地贼平置县以界内乳溪与徽溪相去一里回转屈曲并流离而复合谓之绩溪县因名焉　临溪石在县北三里临溪岸方圎二丈其平如砥溪水甚宜浣纱数里内妇人悉来浣纱去家既逺遂于石上绩而守之每春花如布桃柳交映多艶妆丽服羣绩于此虽不浣纱者亦有从而会绩焉又曰其县名绩溪亦兼取绩之义也　三天子都山一名玉山在县东南八十里山海经云天子都山在闽西海北郭璞注云在新安歙县东今谓之玉山浙江出其邉也顾野王云今永康缙云山是三天子之都今在绩溪县东九十里吴于此山分界焉　礲丛山在县北二十九里其山四合交凑中有大路向宣州寜国县路入二郡分界焉　郭防山在县北一十五里下有郎溪而驿路在焉两邉有石壁长数百步直下数百尺不生草木有石洞焉　梓山庙在县南一里俗説初于山下置良安县地趾将创旧有双白石忽为双白鸟飞向止遂于山上鸟栖处立庙邑人敬之行立种植皆不敢背黟县西一百五十二里元领四乡本秦旧县置在黟州因名之汉地理志云黟属丹阳郡今县南十八里有墨岭岭上有石特起十余丈峯剑峙时有灵鼔潜发令长每以上鼓为候鸣则不利于县长又岭旁窦山墨石可书又新安图注云岁贡柿心墨木黟之字县职此之由汉书韦昭音义黟音伊或从二字相似盖写而误焉隋废为海寜县属东阳郡其旧城今在县东五里武德三年复为黟县薛稷曾为此邑尉善画鹤今邑人时有画者盖薛公之余风耳　牛泉山在县北五十七里顾野王舆地志云牛泉峤通商阳县自下上至山顶九里一顿凡九顿山常风树至合抱而高不至丈当顶有泉方濶丈余俗云牛跑所至亦云虎跑泉也　鱼亭山在县南二十五里每岁江西鱼船至祁门县舍舟登陆止此东水次淹留待船故曰鱼亭焉　岭山在县南一十八里岭上有石如墨色岭有穴中有墨石软腻土人取为墨色碧甚鲜眀可以记文字　复山扶又反在县城南三十六里山甚孤峻石壁四絶亦谓之五硠砾两邉皆石坛中夹有沟才五六尺许水甚悬迅扪萝挽藤葛时有至者山翠激流为郡峰之秀其水东南流入休寜县界　林厯山在县南十里吴大帝遣贺齐讨黟山贼贼屯林厯山四面壁立髙数十丈路径危狭不容刀楯贼临高下石不可得攻抱朴子云昔呉遣贺齐讨山贼贼中有善禁者官军刀剑不可拔弓弩射矢皆还自向贺云吾闻金有刃者可禁虫有毒者可禁其无刃之物无毒之虫则不可禁乃作劲木白棓选有力精卒为先登尽捉棓彼山贼禁者果不复行　戢兵山旧有石鼓山唐天寳中改为戢兵石县城北邑图云有石如鼔有石人石驴俗传石鼓鸣驴鸣人哭而县官不利被凿破遂不复鸣　三姑山一名吉阳山在县东一十五里山有三峰故名三姑山三年一为野人所烧百姓烧之即雨降有吉阳水出焉又新安记云天将雨此山先有鼓角之音人以为凖　石墨井在县南一十六里其岭上出石墨土人采之以书又有石墨井云是昔人采墨之所今为悬水所淙其井转深　仆城里在县西十八里按顾野王舆地志黟帅陈仆屯厯山今山下有仆城里俗说每社日仆则遣人掠村社酒肉人苦之遂于社之眀日为社至今以为常式　独母砦在县南一十五里俗云昔有寡妇死于山野无人葬埋村人以薪覆之后人行经其处者皆以一枝草投之至今不絶　醮贵谷舆地志云黟县北缘岭行得醮贵谷昔土人入山行七日至一斜穴廓然周三十里地甚平沃中有千余家云是秦时离乱人入此避地又按邑图有潜村昔有十余家不知何许人避难至此入石洞口悉为松萝所翳每求盐米晨出暮潜处今见数十家同为一村
　　祁门县西一百七十六里元十乡本名阊门着于秦汉之代县有巨石夹流水两相对似门故号阊门焉东北又有涌流其山左右云峯削成其中坦陆周回数顷唐永泰中土人方清作乱屯石埭城故取其城置邑因权立阊门县其城拒险作固以为守备至二年平方清因其城邑定为县分饶州浮梁县及歙县黟县六乡广焉遂以所近祁山为名因曰祁门县　祁山在县东北一里三面石壁有石室高五丈濶二十丈号青罗岩旁有涌泉号乳泉味甘山西半壁有大石方圎丈余坠于溪中落处有龙骨存焉　主簿山在县西北昔有黟县主簿巡乡到此爱其幽竒遂解印隐居其中终身不返三新媍山在县城东北昔有三石峯望如人形春雨初晴朝阳辉映霞翠暖媚其状有若彩服靓妆之餙因名为三新妇山　阊门滩在县西南一十里夹滩两岸有大坛石连大江中流对涌相向号为阊门其阊门怪石丛峙迅川奔注溪险石蹙跳波激射摧舻碎舳商旅经此十败七八　范不娄庙在县西八十里昔鄱阳县尉范不娄领百人砍胡堂木于吴山中长数百尺川谷深阻无计能出惧而据此山作乱竟死于此
　　婺源县西南二百九里元六乡本晋休寜县西南之回五乡唐开元二十四年乡人洪贞叛聚徒于此至二十八年置县以镇之有婺水绕县城三面故名又按东阳云上应婺女旧与黟接境隋文帝废黟歙并入海寜而属婺州县又爲婺女之津盖与今婺州同义　婺水源从县西北大廉山下出南流九十里至县绕城过斜水合南入流乐平乡界　石龙洞在县西北十七里有石龙山山东北面有石洞洞两畔有石对耸为门如镌凿所成　吴村在县西七十五里昔吴王为越所灭勾践流其三子而长子鸿处此死因葬焉遂名葬处为吴山里防改为婺女里　善山在县南五十里又有恶山隔溪对耸高下回环一里风俗好善山为善主恶山为恶妇人因谓之妻壻山　石门滩在县西当溪两岸有石并入溪中各踊起如双阙中间通流险阻如瞿塘滟滪焉










　　太平寰宇记卷一百四
　　钦定四库全书
　　太平寰宇记卷一百五
　　宋　乐史　撰
　　江南西道三
　　太平州
　　太平州理当涂县本宣州当涂县周世宗画江为界之后伪唐改立新和州又为雄逺军皇朝开宝八年平江南改为平南军太平兴国二年升为太平州割当涂芜湖繁昌三县以焉
　　今领县三
　　当涂　繁昌　芜湖
　　州境
　　东西一百四十三里　南北二百五十七里
　　四至八到
　　东至东京陆路一千七百里水路二千三十里西至西京陆路二千二百里水路二千八百五十里西至长安三千一百二十里　东至升州二百九十七里　西至和州五十二里江浙二里　南至宣州一百九十三里　北至扬州四百里江浙八十里东南至宣州丹阳湖口与宣州分界一百五十里西南至池州四百一十里　东北至溧水一百二十里　西北至和州界以采石江心为界二十八里户
　　旧户载宣州籍皇朝管户主一万二千二百一十九客二千八百四十一
　　风俗
　　与宣州同
　　人物无
　　土产无
