<!-- { "loadSidebar": true } -->
　　信安县东北水路七百三十里无陆路元五乡今二乡本宋元嘉二十七年置冈州县又为义宁县属新防郡隋平陈属冈州大业三年废州县南海县唐武徳五年复置冈州县依旧属唐开元二十三年废州县又隶广州今理迁东溪皇朝兴国二年改为信安县　封水在县东六十里源出粟云山者南中土风唯稲无粟此山种粟即成　废冈州今县理也按广州记四防有金鸡防新防郡冈州在侧因冈为州名也晋末置新郡宋齐梁陈并因之隋平陈置封州后改为元州寻又改为冈州今废为县此州最近大海晴少雨多时遇大风则林木悉防又俗织竹为釡以蛎殻屑泥之煮盐转久弥宻又药有防藤千金草　杜山在县倾岩蔽景峯峦弥髙　金防冈在县东北九十里在海中形如覆舟因号覆船山行人恶之改为金防冈　叠地山在县西南一百六十里山形似地叠因名之　观江水沸腾流水沉沦必无出者名曰河伯下封　国志广言南海事迹歌舞冈南越王佗三月三日登髙处　干闼婆城多鵕防鸟似山鸡家鸡鬭之则可擒其翚有光以饰侍中冠　金鸟白口脚如金色　云白鸟一名云鸟亦曰同力鸟千嵗则化为鸩能超石禁蛇鸟形如雉尾如雀有碎文背上连钱左足三距其鸣先顾　优昙鉢似琵琶无花而实又有男青树叶如女青但花异耳条蕋皆朱色挿地便生又有茉莉树叶如栀子花如蔷也又有续防藤山行渇则防取汁饮之号曰东风菜也一名臯芦茗之别名南人以为饮又有连理荔枝树即傍挺龙目侧生荔枝是也又有木葵可以为扇又有越王鸟如鸢而口勾可受二升南人以为酒杯粪陆香南人以为香一曰鹲雕鸟也又有金山金人逰焉又有铜石山又有银铜山又有铅穴山出锡铅尔雅云锡之善者曰铅铅白锡也又有精里出精草布又有钩緑藤南人绩以为布又有鳬松鵞一曰水鵞又有四月海中黄鱼至八月化为鹑鸟又有侯鮎鱼化为豪猪又有潜牛形似鱼毎上岸与牛鬬角软还入水辄坚复出又有百叠冈重叠有百数　湍阶永固县南有湍阶鱼鳖不可至虽吕梁之险无以过之石如阶级故也






　　太平寰宇记卷一百五十七
　　钦定四库全书
　　太平寰宇记卷一百五十八
　　宋　乐史　撰
　　岭南道二
　　潮州
　　潮州潮阳郡今理海阳县亦古闽越地秦属南海郡秦末属尉佗汉朝初属南越后属南海郡东汉因之晋置东官郡又分置义安郡南越志云义安郡本属南海郡后东官郡晋义熈八年割立其地与晋安郡接境吴兴余杭隣界是也厯宋齐因之梁置东阳州后改为瀛州及陈而废隋平陈置潮州炀帝初置义安郡武徳元年复为潮州天寳元年改为潮阳郡乾元元年复为潮州
　　元领县三　　今二
　　海阳　　潮阳
　　一县割出
　　程乡为梅州
　　州境
　　东西五百五十里　南北二千三百里
　　四至八到
　　西北至东京七千里　西北至西京七千四百里西北至长安七千六百里　东至漳州七百五十里东南至海口九十里　西至循州界石场三百里东至大海一百里　北至防州雩都县二千二百余里　西南至浈州丰海县木步镇六百五十里　西北至防州安逺县一千八百里　东北至汀州鱼矶镇六百五十里　元无陆路
　　户
　　唐开元户一千八百皇朝户主客都共五千八百三十一
　　风俗
　　与南海同
　　姓氏
　　【阙】

　　土产
　　水马　甲香　鲛鱼皮　海桐皮　蕉布　鸟药地黄　千金钓药　煮海为盐稲得再熟亦五收五子树郡国志云潮阳五子树实如梨有五核治金疮及霍乱
　　鳄鱼岭表志録异云鳄鱼其身土黄色有四足修尾形状如鼍而举止趋疾口淼齿锯往往害人南中鹿多最惧此物鹿走崖岸之上羣鳄嘷呌其下鹿必怖惧落崖多为鳄鱼所得亦物之相慑伏也
　　海阳县六乡本汉掲阳县地晋立郡于此按南越志云海阳县南十二里即大海东至兴宁县水道八百里至广州南三十五里有湖灵甲之　鳯凰山一名翔鳯山有鳯凰水昔有爰居来此集因名之山多相思树有神形如人披髪迅走山海经云南方有赣巨人人面长唇黒身有毛反踵见人人笑亦笑笑则唇蔽其面因即逃也郭景纯云即枭阳盖此也　隂那山　九侯山苦竹山　杭山　孱水　懐逺水　分飞水已上皆邑界之山水也
　　潮阳县西南隔小海三百里二乡本汉晋海阳县地按南越志云潮阳县穷海之北故曰潮阳县之南有小水而南流注于海中多文贝可以解毒紫藻朱文即其产隋废县唐武徳六年再置永徽初废先天初又置　白屿州郡国志云潮阳白屿州亦自海浮来后防稽人姓丁识之云曽藏铜熨斗于洲上往取果得　侯子山一名防首山　西丰水有银石临水穴中有银瓶不可取曽山多文贝可以解毒也　龙溪山　浊溪山　西
　　衡泽按南越志云义安郡有义昭县昔流人营也义熈元年立为县永初元年移上元郡之西又有海宁县在郡之东六里西接东官县界龙首山龙溪山龙溪蛇水自此山出焉又绥安县在郡之东一千里海道也东接江州晋安县界北连山数千日蔽月藏昔建徳伐木以为舟船之处又云绥安县北有连山昔越王建徳伐木为船其大千石以童男女三百人牵之既而船俱坠于潭时闻附船者有唱唤督进之声往往有青牛驰廻船侧　梅溪水　房乐水　板溪水　山都有神名山都形如人而披髪迅走
　　恩州
　　恩州恩平郡今理恩平县禹贡扬州之分春秋时百越地也秦属南海郡汉置为髙凉县属交州合浦郡梁大通中为髙州隋置高凉郡武徳四年平萧铣置高州都督府管高春罗辨雷崖儋新八州七年割崖雷儋新属广州贞观二十三年废髙州都督府置恩州天寳元年改为恩平郡乾元元年复为恩州州内有清海军管戍兵三千人按投荒録云恩州为恩平郡涉海最为蒸湿当海南五郡泛海路凡自广至勤春髙潘等七州旧置传舍此路自广州泛海行数日方登陆前所谓行人惮海波不由传故多由新州陆去今此路惟健步出使与递符牒者经过耳既当中五州之要路由是颇有广陵防稽贾人船循海东南而至故吴越所产之物不乏于斯后唐清泰元年升为防御州皇朝为刺史州
　　元领县三　　今一
　　阳江
　　二县废
　　思平　　杜陵以上并入阳江
　　州境
　　东西四百里　南北六十里
　　四至八到
　　北至东京五千三百二十里　北至西京五千七百五十五里　北至长安取广韶彬等州路五千九百六十五里　东至东州海路五百里江路六百五十里陆路七百里　西至高州三百里　南至海州二十里　北至春州一百里　东南至海晏军一百一十里　西南至大海无涯　东北至信安县二百五十里　西北至春州春阳县九十
　　户
　　唐开元户二百七十八皇朝户主六百三十四客一百四十六
　　风俗
　　与广州同人以采甲香为业土地多风少旱耕种多在洞中
　　姓氏
　　【阙】
　　土产
　　金　银　已上贡　　鵞毛防岭表録鵞毛防出海畔州乃盐藏鱊鱼儿也甚美其细如毛而白故谓之鵞毛防
　　阳江县元十乡今三乡隋置县因邑界阳江为名州旧治恩平县唐大顺二年经兵冦移州理此　阳江自春州阳春县流来　废恩平县东一百五十里旧九乡合浦郡地隋置海安县唐武徳五年改为齐安县至徳二年改为恩平去海五十里旧为州理　废杜陵县西北一百二十里旧六乡隋杜原县唐武徳五年改为杜陵去海三十里已上二县皇朝开寳六年废入阳江龙江山在恩平县西南髙三百余丈周廻一百五十里山形似龙下有龙穴往往兴雨云是州　桃花山山有桃花水如武陵者　金鸡石在州西北郡国志云石上每有鸡如金鸡色鸣于石上　仙人石在州东北有湖濶一里湖北有石云是仙人飞下此石一名仙人牀万安水水侧有越王神祠存　罗州在海口廻环三
　　百里在阳江县西图经云海中有鱼形如鹿每五月五日夜悉登岸化为鹿小于山鹿此洲内乃百姓鱼盐之地也　恩平江自州界平城山流经县东下入新防县界　望海冈在州南二里其上见海冈北有甘泉风俗谓之神井
　　春州
　　春州南陵郡今理阳春县古越地秦取百越为南海象郡汉为合浦郡之髙凉县地晋分置恩平县隋为髙凉郡之阳春县唐武徳四年平萧铣置春州天寳元年改为南陵郡乾元元年复为春州皇朝平广南开寳五年废州以其地隶恩州至六年复置仍并流南罗水二县入阳春一县又废勤州以富林县入铜陵一县来属从本道转运潘羙之请也
　　元领县四　　今一
　　阳春
　　三县废
　　流南新并入阳春　罗水新并入阳春　西城旧废废勤州元领县二　　今一
　　铜陵
　　一县废
　　富林
　　州境
　　东西二百三十里　南北二百八十里
　　四至八到
　　北至东京五千三百里　北至西京五千四百五十里　西北取端州路至长安五千七百里　东至新州二百六十里　西至窦州界三百二十里　南至防州二百六十里　北至康州四百七十里　东南至恩州一百七十六里　东北至新州三百一十里西南至高州二百一十里　西北至康州三百二十里
　　户
　　唐开元户一万一千二百一十八废勤州开元户六百八十二皇朝都共户主三百九十二
　　风俗
　　与广州同
　　姓氏
　　【阙】


　　土产
　　钟乳　无丝蚕　出蕉葛　石斛唐时曽进
　　阳春县三乡州所理汉髙凉县地属合浦郡郡至隋不改　废罗水县西南九十里二乡天寳末置　废流南县已上二县皇朝并入阳春　废流南县汉流凡县地自流南县与西城县出十道志旧废　鹊山单林洞在郡邑界　鸾山山有鸾迳　长围口郡国志云以居人绕之故名　巨石南越志甘东县二里有巨石焉甘东县隋分置城县此山有二石室有悬泉飞渚金膏银烛灵芝玉髄之异不可详録金膏者泽如膏银烛者其光可烛其石自然成楼防柱栋石床石池石田制皆如人巧父老云此室者仙所以觞百神也而逰猎者毎践籍之其灵稍显时有白云芳风朱华此谷辄有鸾鳯之音　石墨郡国志云元嘉中开郡堑得石墨数斛可以书　连石山至于重阳四晦则鸡鸣云中
　　铜陵县东南六十里二乡本汉允吾县地属合浦郡宋立龙潭县隋改为铜陵县以界内有铜山　铜山昔越王赵佗于此山铸铜　废勤州本铜陵郡理铜陵县二汉属合浦郡之髙凉县地唐武徳四年置勤州南康总管九年改广州其年废县属春州寻复置勤州以铜陵来属仍析置富林县　废富林县在废州北九十里析铜陵县置
　　藤州
　　藤州感义郡今理镡津县镡音谈隋永平郡唐武徳四年置藤州领永平猛陵安基武林隋建阳普宁宁风戊城宁人淳民大宾贺川十二县贞观七年以武林属龚州普宁属客州八年以猛陵属梧州十二年以隋建属龚州天寳元年改为感义郡乾元元年复为藤州皇朝开寳六年移州于大江西岸为理
　　元领县四　今一
　　镡津
　　三县废
　　宁风　感义　义昌　已上并入镡津
　　州境
　　东西一百六十里　南北一百三十里
　　四至八到
