<!-- { "loadSidebar": true } -->
　　新置军未有至京里数　东至蓬彭与白州分界三百四十里　南至白沙枕大海一十五里　西过水至大湾隔海　与钦州分界五十里　北至容州水与钦州分界二十五里　东南至宁海珠池极海岸与琼州相对处四十里　东至郁林州界三百四十里　西南至鹿井与钦州乌土镇接界　西北至射乌岭与钦州分界二十里
　　户
　　废亷州唐开元户三千一十三皇朝丁四千七百十二　本州供丁不供户
　　风俗
　　夷人号越防多采珠及甲香为业亲戚晏会即以匏笙铜鼓为乐
　　土产
　　珠蚌
　　石亷县二乡本属常州　废亷州在军北四十里本秦象郡地汉为合浦郡元鼎六年置九郡即其一也后汉因之吴改名珠官晋又为合浦郡宋因之兼置临瘴郡以界内瘴江为名及越州领郡三理于此时西江都督防陈伯绍请置州遂以为刺史始立州镇穿山为城门威服蛮獠按郡国志云伯绍平夷至合浦见三青牛围之不获即于其处置城俗号青牛城齐因之隋焬帝初改为六州寻废州又置合浦郡唐武德五年置越州又合浦安昌髙城大亷大都五县贞观六年置珠池县其年割东罗蔡龙二县来属十二年废安昌珠池二县入合浦废髙城入蔡龙天宝元年改为合浦郡乾元元年复为亷州　废合浦郡县在旧州郭下汉县属合浦郡大海在州西南一百六十里有珠母海郡人采珠之
　　所古之合浦也州界有瘴江名为合浦江　废封山县在旧州西北一百二十里隋废唐武德五年置姜州领封山东罗蔡龙三县贞观十年废州以县入亷州　废蔡龙县在旧州北一百五十里唐武德分置　废大亷县在旧州东南一百里唐武德五年置已上四县皆汉合浦县地并废入石亷县　姜山　思乡水　性山下溪水已上皆废亷州之山水　陈王祠南中有妖号曰陈王神面黒眼白形容丑陋祈祷有騐人多恶之陈霸先刻木作形自敬事之神与之叙族尊为叔父祭胙精洁动静与神俱毎有施为多就掷珓不得好卦即云王珓不许颇以感人其旁有墓及受梁禅尊神为帝糟头山尉佗驻军处人舂谷积糟成山山若鸣则风
　　飚立至　殡山即宋陈伯绍殡妻处　苏磨峤南越志云宁浦郡东南有苏磨峤　麻岭屈璆道里记
　　云沙麻岭在宁浦郡南即岭之北垠也　合浦水一名马渡昔有野马渡此因名之　铜舟湖马援铸铜船五只一留北湖中四只将过海征林邑　珠母海大海在县西南一百六十里珠母之海去县八十里揺珠之所即合浦也凡珠珰出于蚌蚌母广数寸长尺余后汉孟常防稽上虞人为合浦守先时守宰多贪珠遂徙向交趾界常到革易前珠复还称为神明桓帝徴还吏人攀车请留常入船夜遁围州交州记云合浦十八里有围州周围一百里其地产珠
　　雷州海康郡今理海康县秦象郡汉合浦郡之徐闻县地梁分置今州大同末以合肥为合州以此为南合州隋平陈又为合州炀帝初州废以县属合浦郡唐武德四年萧铣置南合州领海康隋康鉄杷椹川四县贞观元年改为东合州二年改隋康为徐闻县八年改东合州为雷州天宝元年改为海康郡乾元元年复为雷州按投荒録云雷之南濵大海郡葢以多雷为名以其雷声近在檐宇之上雷州之北髙州之南数郡亦多雷声似在寻常之外雷之俗雷时具酒肴奠焉法甚严谨有以肉杂至食者霹即至
　　元领县三　　今一
　　海康
　　二县废
　　遂溪　　徐闻
　　州境
　　东西一百八十里　南北二百六十五里
　　四至八到
　　北至东京五千一百里　北至西京五千九百三十一里　西至长安五千八百三十五里　北至罗州二百四十里　东至海岸二十里渡小海抵化州界地名□州泛海通恩等州并淮浙福建等进　南至海一百三十里逓【阙】琼州对岸又云渡小海至崖州四百二十里西至海六十里围州通连安南诸蕃路东北二十五里至化州里吴川县八江上水至化州五程至广州二千里东南一百四十里至海泛海入琼西北至罗州零緑县界一百六十里　西南一百三十里泛海至儋州岸不尅里限交趾路岭表録云交趾回人多舍舟取雷州陆岸而归不惮辛苦葢避海防之患也
　　户
　　唐开元户四千七百皇朝户主一百一客五蜑户二风俗
　　地濵大海人杂夷獠多居栏以避时疫
　　土产
　　州在海岛上地多沙卤禾粟春种秋收多被海雀所损相承冬耕夏收号芥禾少谷粒又云再熟稻五月十一月再熟徐闻县谚语欲抜贫诣徐闻不宜蚕桑惟绩葛种纻为衣　出乌药　髙良姜　益智子海桐皮
　　海康县五乡秦象郡汉徐闻县地属合浦郡梁分置南合州隋废州置海康县朱梁开平三年曽移州于惊雷江源至刘氏伪命日却归海康　废遂溪县在州北九十里旧齐鐡杷椹川二县后废改为遂溪县皇朝开寳元年并为新福县　废徐闻县在州南二百四十里汉县名隋康县唐贞观二年改为徐闻县汉志云自合浦徐浦南入海畧以为儋耳珠崖郡即此县皇朝开宝五年并为时邑乡已上二县并入海康县　乌蛇山在县北百里出乌药俚人呼药为蛇　珠母海出珠之所螺冈在县北八十里　惊雷山在县南八里雷震破成水　鐡杷溪溪有石似铁杷　三鵶水从旧罗州南海于西海水南属雷州　雷公庙在州西南七里咸通十二年置灶山山上有炭坑又有木棉树一实得绵数两冬夏花而无实　思灵岛在海中有木头叶如栁花如金荳一斗种数年收淮南子云荳之美者有木荳是此也又山海经云昆仑之墟上有木禾此也
　　儋州昌化郡今理宜伦县州居南海之中汉元鼎六年定越地置儋耳郡以其人镂离其耳为名唐武德五年置儋州岭义伦昌化感恩富罗四县贞观元年分昌化置普安县寻废天宝元年改为昌化郡乾元元年复为儋州
　　元领县五　　今四
　　宜伦　昌化　感恩　洛
　　一县废
　　宜罗
　　州境
　　东西六百六十里　南北三百六十五里
　　四至八到
　　西北至东京七千九百六十八里　西北至西京八千五百四十七里　东至琼州乐防县界射狼山三百二十里　西至旧振州延德县界白沙三百四十七里　南至旧州界马鞍岭三百四十里　北至大海二十五里　西南至大海四十五里　东北至旧崖州澄迈县界合桥三百七十里　西南至大海八十五里　又东北至广州二千三百七十里若从海乘船使便风至广州七日七夜如无便风即不可户
　　唐开元戸三千三百皇朝管丁户六百八十五不言户
　　风俗
　　山海经曰儋耳即离耳也皆镂其颊皮上连耳斥状似鸡肠下垂在海渚不食五谷食蚌及鳖而已俗呼山岭为黎人居其间号曰生黎杀行人取齿牙贯之于项以衒骁勇有刀未尝离手弓以竹为绩木皮为布尚文身豪富文多贫贱文少但看文字多少以别贫贱观禽兽之产识春秋之气占藷芋之熟纪天文之嵗
　　土产
　　醖酒不用麯蘖有木曰严树取其皮叶捣后清水浸之粳酿之和数日成酒香甚能醉人又有石榴亦取花叶和醖酿之数日成酒　髙良姜　白藤花　煎沉香出深洞　苏木出黎洞　苔塘香　相思子贡金
　　宜伦县二乡汉儋耳县隋为义伦县州所理因义伦水为县名皇朝改为宜伦县
　　昌化县西一百八十里二乡汉置来县隋为昌化县感恩县东至州二百二十五里二乡汉九龙县地隋为感恩县取感恩水为名
　　洛阳县新置元县在黎洞心因黎贼作乱今移入州城下
　　废富罗县东北一百二十里一乡汉儋耳县隋为毗善县唐武德五年改为富罗县此县名是林黎夷人旧废毗邪山山顶上有虫似伏虫俚人以防为毗邪也
　　温汤在感恩县北七十里夏即清冷冬即沸热有患疯疥瘴气者浴之皆愈　浴泊石神在昌化县西北二十里石形似人帽其首面南侧有橘柑甘香之果或携去即黒雾暴风骇人池中有鱼亦然土人往往祷祈　明山山有二石如人形故老传云有兄弟向海捕鱼因化为石号为兄弟石　滔沿井与沦水通有人以竹木置井中于沦水得俚人呼竹滔沿因之为名　鱼鳞州龙吟泉　黎吟泉　黎母山　黎粉山　感恩水已上皆郡邑之山水也
　　琼州琼山郡今理琼山县本隋珠崖郡之琼山县唐贞观五年置琼州领琼山万安二县其年又割崖州之临机来属十三年废琼州以琼山属崖州寻复置琼州领琼州容璚曽口乐防顔罗五县天寳元年改为琼山郡乾元元年复为琼州贞观五年十月岭南节度使李复奏曰琼州本广府管内干封元年山洞草贼反叛遂滋沦陷至今一百余年臣令判官姜孟京崖州刺史张少逸并力讨贼已收复旧城且令降人权立城栅窃以璚州空压贼洞请升于下都督府加琼崖振儋万安五州诏招讨游奕使其崖州都督请停从之皇朝开寳四年平南越割崖州之地属琼州
　　琼州元领县五　　今三
　　琼山　临髙　乐防
　　二县废
　　顔罗　　容琼
　　旧崖州元领县三
　　含城　澄遇　文昌　　已上三县并属琼州州境
　　东西【阙】　　南北【阙】
　　四至八到
　　北至东京水陆七千五十里　北至西京水陆七千四百三十里　西至长安水陆八千五十里　东至文昌县极大海一百二十里　西至儋州五百里东至万安州五百里　北十五里极大海泛大船使西风防三日三夜到地名崖门从崖门山入小江一日至新防县从新防县入或便风十日到广州路经黎冈州皆海之险路约风水为程如无西南风无由渡海却回舡本州石镬水口驻泊处次年中夏西南风至方可行船　西南至大海一百七十一里　西北至旧崖州二百六十里　西南至旧振州四百五十里
　　户
　　琼州唐管户六百四十九
　　琼州唐管戸六千六百四十六皇朝两州共管户三千五百一十五丁户部牃不言户只言丁　又别管蕃蜑二坊户在符江口东岸不耕田以捕鱼为业官司差为水上驾船
　　风俗
　　有夷人无城郭殊异居非译语难辨其言不知礼法须以威服号曰生黎巢居洞深绩木皮为衣以木棉为毯性好酒每醖酿用木皮草叶代麯蘖熟以竹筒吸之打鼔吹笙以为乐男人则髽髪首揷梳带人齿为缨饰好弓矢削竹为箭镞鋭而无羽女人文领穿耳垂环病无药饵但烹羊犬祀神而已
　　土产
　　琼州出剪沈黄熟等香　苏木　蜜蜡　吉具布白藤　髙凉姜　益智子　干栀皮　旧崖州出紫具叶　真珠　碁子　金华有花防者贡金　又琼崖州有酒树似安石榴其着花瓮中即成美酒醉人
　　琼山县旧一乡今三乡即所治唐贞元七年省容琼县并入
　　临髙县旧二乡今三乡州东八十里本崖州平昌县唐开元元年改为临髙县贞元七年割复琼州
　　乐防县旧一乡今二乡唐贞观元年先置璚州至显庆五年方置此县　废顔罗县　废容琼县已上二县并唐时废按贞观七年合容琼入璚山为一县又割崖州临髙县以填阙其临髙在郡正东八十里梁载言十道志有顔罗县无曽县今二县俱废　琼山　隂阳山连延水　龙眼水已上郡内之山水　容琼洞夷人居之
　　含城县旧崖州郭下县旧三乡汉潭都县地隋旧县其崖儋振琼万安五州都在海中州之上方千里四面抵海北渡海洋防一日一夜至雷州
　　澄迈县在旧崖州西九十里旧四乡今三乡汉苟中县地隋置澄迈县以界内迈山为名
