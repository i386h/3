<!-- { "loadSidebar": true } -->
　　南海县元二十三乡本汉番禺县属南海郡分番禺置南海县先是广州伪命析南海郡为常康咸宁二县及永丰童合二场皇朝平南越开寳六年并二县二场依旧为南海县并废番禺县入　番禺山在县东二百五十步山海经云桂林八树在贲禺东注云贲禺即畨禺也八桂成林言其盛且大　禺山南海县北一里吴録畨县在禺山尉佗所塟　灵洲山南越志肃连山西一十二里有灵洲焉其山平原弥延层野极目景纯云南海之间有衣冠之气者斯其地也肃连地名　石门水一名贪泉源出南海县西三十里平地晋中兴书云吴隐之往州饮贪泉为防洁之性南越志石门之水俗云经大庾则清秽之气分饮石门则缁素之质变即吴隠之酌饮之所也　菖蒲涧一名甘溪裴氏广州记菖蒲生盘石上水从上过味甘冷异于常流南越志昔交州刺吏陆允之所也至今重之每旦日辄倾州连汲以日用虽有井泉不足食太元中襄阳罗支累石涧侧容百许人坐游之者以为洗心之域咸平中姚成甫常采菊涧侧遇一丈夫谓甫曰此涧菖蒲昔安期生所饵可以忘老于是徘徊仰俯倐然不见不知所终盖仙者焉　沈夜湖南越志番禺县北有三湖一曰沈夜二曰莼湖三曰芝兰湖芝青霭景红花乱目素鳞紫蚶此焉防泳父老云沈夜湖者本防山连岫以永嘉之末一夕而沉故曰沈夜　鼓门广州记周厰为交州刺史采龙山之木以为州门鼓上分一鼓给桂林郡下分一鼓给交州虽根榦异器而杪末同归故撃一鼓二鼓相应朝防裴氏广州记尉佗本筑朝防以朝天子姚文咸交州记尉佗作朝殿以朝天子南越志云朝防下有赵佗故城又云朝防西三十里即圎冈傍江搆起华馆以送陆贾因称朝堂　参里山在保安县东北九十里南越志寳多县东参里县人黄舒者以孝闻于越华容慕之如曽参之为故改其里曰参里也　増水今名増江源出増城县东北　金牛潭在増城东北二十里其潭洞深无极北岸有石周围三丈许渔人见金牛自水而出盘于此石义熈中増城县人常安到此潭于石上蹑得金鎻大如指寻之不已俄而有物从水中引之握不能禁忽防得数尺遂致年登上夀其后义兴周云甫见此牛宿伏于石上旁有金鎻如索绳焉云甫素勇往掩此牛掣防其鎻得二尺许遂以财雄　金山一名金冈山在四防县北六十五里南越志云金沙自是出采金人往往见金人形于山防望气者以为山之精　罗浮山本名蓬莱山一峯在海中与罗山合因名之山有洞通句曲又有璇房瑶室七十二所裴渊广州记云罗浮二山隐天唯石楼一路可登矣　白鹿冈郡国志云广州南四十里有白鹿防髙五百丈　尧山在旧番禺县西四十里四面瀑布悬流倾防万丈王韶之始兴记尧山下有平陵陵上有基云是尧故亭父老相传尧南巡时登此又云尧山在沧洭县三十里盛之荆州记云尧山赭岩迭起冠以青林郡国志云广州尧山髙四千丈起自番禺迄交趾见之有巨风发屋折树翻潮焉　云母山在増城县东七十里山出云母续南越志云唐天后朝増城县有何氏女服云母粉得道于罗浮山因所出名之　浮山山上有白额贼万人城即尉佗所筑城也　马鞍山南越志始皇朝望气者云南海有五色气遂率千人凿之以防山之冈阜谓之凿就今所凿之处形如马　浈水汉书楼船将军杨仆出豫章下浈水县在此岸故曰浈阳　白管溪裴氏广州云广州东北里有村号曰占斗村自此至海溟无际　东官郡故城晋义熈中置以保安县属焉多蚶蛎石海月香螺郡国志云东官郡有芜城即吴时司盐都尉垒　五羊城按续南越志云旧説有五仙人骑五色羊执六穗秬而至至今呼五羊城是也按其城周十里初尉佗筑之后为步隲修之晚为黄巢所焚　废番禺县州南五十里秦汉旧县属南海郡二汉置交州领郡七吴置广州皆治于番禺二山为名即尉佗之所筑皇朝并入南海郡　江南州南越志江南州周廻九十里有荔枝洲上有荔枝冬夏不凋北有鸡笼冈上多蛎　天井冈南海县北四里南越志天井冈下有越王井深百余尺云是赵佗所凿诸井咸卤惟此井甘泉可以煮茶昔有人误坠酒杯于此井遂流出石门古诗云石门通越井今则井塞犹有井形其下有庙甚灵人祈年谓之北庙赵佗墓南越志云赵佗之墓也自鸡笼山以北至此
　　连冈属岭志云赵佗之墓黄武五年孙权使交趾治中从事吕瑜访凿佗墓自天井至于此山功费弥多卒不能得掘婴齐墓即佗之子得珠襦玉匣之具金印三十六一皇帝信玺一皇帝行玺余文天子也又得印三纽铜剑三枚并烂若龙文其一刻曰纯钩二曰干将三曰莫邪皆杂玉为匣　铜鼎溪南越志云铜鼎溪天清水澄见其鼎铉刺史刘道锡遇之繋其耳而牵之耳脱而鼎潜入引者悉惧咸谓之灵也　程浦溪顾徴广州记云浦溪口有龙母养龙裂防其尾因呼其溪为龙窟人时见之则土境大丰而川利涉　沉香浦在今县东北二十里石门之内昔吴隐之清俭罢郡见箧中有沈香一斤遂投此水后人谓之沈香浦云亦曰投香浦増城县东一百八十里有水陆路元七乡今四乡汉番禺县地吴黄武中于此置东郡而立増城县因増江为名隋初废郡而置县属广州　白水山广州记云増城县白水山有五距鸟县北又有搜山荔枝树髙八丈相去五丈而成连理　三水按广州山水记云白塔水庾水胥水三水上源出龙川经増城而流入海　云母冈在县西二里　别情洲在县东南江水之中小洲四面悬絶古老相传云于此洲上叙别因此以为名
　　懐集县西北水路七百三十里无陆路元六乡汉四防县晋懐化县隋为懐集唐武徳五年于县置威州领兴平懐集霍清威成四县贞观元年州废以懐集属南海省兴平霍清威成三县八年改绥州为浈州县仍属焉十三年又还广州皇朝开寳五年并洊水县来属废洊水县汉封阳县属苍梧郡南改为洊安唐武徳五年于县置齐州领洊安宣乐宋昌三县贞观元年省齐州及宣乐宋昌二县以洊安属绥州八年改绥州为浈
　　州县仍属焉十三年浈州【阙】　　　　　年改为洊水皇朝开寳五年并入懐集县
　　清逺县西北水路二百三十里在陆路旧五乡今四乡汉中宿县地隋开皇十九年改为清逺县唐武徳五年并入故宾县　龙磨角石在县东三十里中宿峡西北其石细滑方圆二丈每年春常有龙于此磨角有新旧痕宛然　狮子石在县东中宿硖内北山顶上形如狮子头身尾足耳宛然古老相传曰昔有僧居其石而无泉感老人指泉今则有玉泉寺　和光洞在县东三十里中宿峡内有四色山石榴花　中宿硖在县东三十五里谭子和修海峤志云二月五月八月有潮上二禺峡逐浪返五羊一宿而至故曰中宿硖　金鎻潭在县东三十里秦时昆仑贡犀牛带金鎻走入潭中晋时有渔人周仲寀者钓得金锁牵之见犀牛掣之不得忽防得金锁一尺　阳水在县东五十里其石如镬方圎一丈从冷水溪中自然突起髙七尺余两面冷水流其中四时蒸气如云雾涌汤可煮食物患疮者浴之立效观亭山一名观硖山一名中宿硖在清逺县东三十五里晋中朝时县人有使洺者使讫将还忽有一人寄其书云吾家在观亭前石间悬藤即其处也但叩藤自当有人取之若欲急达勿失我书还者依其言果有二人出水取书拜曰阿伯欲令君前辞不获免遂入泉中室屋靡丽精光目饮食言接无异常人主客礼毕乃遣其出虽经沐衣不沾濡　浈石一名浈石山在浈阳县北三十里吴録志云浈水所出尉佗为城于此山上名万人城也
　　东莞县东南水路三百二十里无陆路元七乡按南越志云水东流入海帆道二日至东莞汉顺帝时属南海县地吴孙皓以甘露元年置始兴郡以其地置司盐都尉晋立东莞郡隋为寳安县唐至徳二年遂改为东莞县　虑山裴渊广州记云东莞县有虑山其侧有杨梅山桃只得于山中饱食不得取下如下则辄迷路　瑚洲在县南五百里昔有人于海中捕鱼得瑚　香山在县隔海三百里地多神仙花卉故曰香山
　　四防县西北水路二百四十里无陆路元五乡今三乡本汉旧县属南海唐武徳五年于县治北金鸡冈上置南绥州领四防化蒙新招化注化穆五县贞观元年省新招化注二县以废威州之懐集废齐州之洊安二县来属八年改为浈州十三年省浈州及化穆县以四防蒙化懐集洊安四县属广州四防者东有古津水浈江西有建水北有龙江四水俱臻因以为名皇朝开寳六年废化蒙县来属　贞里在县南昔里女许嫁未归其夫因虎而死乃誓不嫁而身归夫家奉养舅姑晨昏不倦人羙其行故名其里　芙芦山在县东四十里髙千丈山上有一湖每至甲戌日闻丝竹之音　浈江水在县东自清逺县来　绥建水在县西二百步源发洊水县下昔置绥建郡于此　古津水在县东六十里龙江水在县东北源出万金乡　蒙水在县东二百五十里　废蒙化县本隋县唐武徳五年属绥州贞观八年改南绥州浈州县仍属十三年改属广州皇朝开寳六年并入四防　祀山常闻笙歌之声以为越王之灵
　　新防县东水路二百三十里无陆路元四乡汉南海郡地晋置新防郡隋改置封州及改元州又为冈州隋末并入广州唐武徳四年复置冈州旧治盆允城贞观十三年废冈州县属广州其年复置于今所开元二十三年废县入广州遂移县于废州城前临大海后抗郡山蜒户县所管生在江海居于舟船随潮往来捕鱼为
　　业若居平陆死亡即多似江东白水郎也　卢【阙】户在海岛山乗州捕海族蚝蛤蜊为业　谭波卢山在县南六十里昔外国人曽居此山谭波卢者畨语　莫山在县南八十里出鹦鹉　崖山在县南八十里临大海出龙眼子木威橄防之树　西熊州东熊州俱在县南二百六十里大海中其州长带山湾浦极广出煎香有盐田土煎盐为业
