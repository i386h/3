<!-- { "loadSidebar": true } -->
　　羚羊角　麝香【贡】　红花　白蜜　柑子　雄黄布　狨　香　獐子
　　曲水县元六乡本汉阴平道也属广汉郡晋为阴平县属阴平郡永嘉末地陷李雄县遂废后魏平蜀置曲水县在南北二江之曲因为名蜀阴平隋开皇三年罢郡属文州　太白山在县南二百五十三里其山岩谷高峻尝多霜雪绵亘峯岭春夏不消俗因名太白高二千三百一十四丈七尺　东维水今名卭维水出县东北卭维谷水经注云出西北维谷东南入白水在州城东至五十步源従故松州赤磨岭流下挟州故万泉县东至县界水经云白水又东南入隂平也　白马水出县西南曽敬山下水经注云白马水出长松县西南白马溪东北经长松县西东北注白水　邓艾故城在县东七里魏景元四年邓艾伐蜀上言今贼既摧折宜遂乗之后隂平由斜径汉徳阳亭出剑阁西百里去成都三百余里竒兵冲其腹心破之必矣艾遂自隂平道伐蜀此时所筑城　姜维故城在县东七十里至今犹存姜维先此筑城与邓艾相守　废长松县在西一百里后魏之建昌县也属卢北郡城内即后周武成二年与同和郡同徙于此隋开皇十八年改为长松县属文州以地多乔松为名唐宝应元年以县接陇石频羌侵扰百姓流亡空存县额真元六年九月废入曲水县　武州水在县东八十里従陇右政叠州常芳县下流入故长松县东过入白水江次八利州昭化县境合嘉陵江　金珠水在县西五里经松州党藂山东流入当县合火同水口絶其水因金珠村为名　龙头山在县西七里従故松州党藂山来至当州石马水口絶其山如虎头石马泉源従故松州党藂山来至当州合白水水中有石如马　天魏山在县地三十一里　芦北故城在县东五十二里因葭芦镇为名　废扶州本同鬯郡禹贡梁州之域实西戎之地周省梁入雍又为州域自秦汉迄于魏晋地属蕃夷无所建置后魏废帝前元西逐吐谷浑讨定隂平于此置邓州及邓宁郡取前邓羌部落所居为州郡之名时又置帖夷县以帖夷郡开皇初以夷人宁帖为义也其后改邓州为宁州取安宁为称至开皇七年废郡改宁为扶义取扶持以立州名帝初又废州为同鬯郡唐武徳元年改为扶州旧属陇右道松州都督永徽后改为剑南道大厯五年以吐蕃叛扰移入山险以理之寻陷入蕃至大中二年八月收复今废为扶州镇以文州元领县四今废　废同鬯县四乡本后魏之旧县也废帝前元置属封统郡隋开皇初改属邓州后属扶州　邓至山在县东二十五里邓至故城在县南三里　废帖夷县在东一百里四乡周地图云后魏废帝元年置属帖夷郡开皇三年属邓州七年改属扶州　安昌故城在县东北三十二里后魏废帝遣仪同宇文昶平殄隂平邓至二蕃立宁州修筑故城　废钳州在县西一百三十里四乡后魏废帝二年置因山为名属尚安郡隋开皇三年属邓州七年改为扶州　罗夷山在县东南五十八里　白水经县南去二十八里　钳州神在县西北十里水旱人请焉　圣鹿城在县西昔羌人见羣鹿于此欲捕之入穴不知所去遂指以名之　废尚安县西一百一十里二乡周地图记云后魏恭帝后二年置武进郡于此地隋初郡废而县扶州　素岭山与芳州常芬界其山髙耸冬夏积雪因名素岭山　黒水水经注云黒水出于羌中西南经黒水域西又西南入白水即此也　丈扶二州按真元十道图云此二州自贞观中陇右道开元后并属剑南道古二州并置在南白江下流至方维与北江合据山川势合属山南道以前七州合于武州置一连帅以总捍御西戎于边事甚便顷开元天宝中西戎陆梁数乗又剑南出师援取罕闻有功地当两师强弩之末故使彼得寛纵于弥水之间水如武州置兵与剑南陇右为犄角之势自然破胆边境无事诚所赖焉









　　太平寰宇记卷一百三十四
　　钦定四库全书
　　太平寰宇记卷一百三十五
　　宋　乐史　撰
　　山南西道三
　　兴州
　　兴州顺政郡今理顺政县禹贡梁州之域战国时为白马氐之东境秦并天下属蜀郡汉武帝元鼎六年以白马氐分置武都郡按今州则汉武都郡之沮县也晋永嘉末氐人杨茂搜自号氐王据武都自后郡县荒废而茂搜子孙承嗣为氐王其后杨难当又据下辨自称大秦王难当弟伯宜为茹芦王伯宜孙防分王武兴即今州理是也杨防既王武兴又得武都河池二县之地防子集始称藩于后魏后谋叛魏魏遂废武兴为藩镇其年改镇为东益州废帝二年改东益州为兴州因武兴郡为名隋大业二年罢州为顺政郡唐武徳元年复置兴州按州城即故武兴城也初蜀以其处当冲要遣蒋舒为武兴督守之钟防伐蜀舒遂降防即其处也地虽在平地甚牢实周回五百余步虽开西北一门城外有垒三面周匝天宝元年改为顺政郡乾元元年复置为兴州伪蜀领顺政长举二县皇朝因之
　　元领县三　今二
　　顺政　长举
　　一县废
　　鸣水【并入长举】
　　州境
　　东西二百八十六里　南北一百九十里
　　四至八到
　　东北至东京三千二百三十里　东北至西京一千八百一十里　东北至长安九百五十里　东北至兴元府二百四十四里　南沿江至兴元府三泉县一百五十里　南至利州五百五十里　西至成州三百四十七里　北至鳯州三百五十六里　东南至兴元府二百八十七里　西南至武州覆津县界二百五里　东北至鳯州河池县界一百六十二里
　　户
　　唐开元户二千二百二十四皇朝户主二千二百二十二客二千五百三十七
　　风俗
　　语带蜀音然山高水峻人居山上种植甚微惟以负贩为业礼乐之道未之闻也
　　姓氏
　　【阙】
　　人物无
　　土产
　　麝香　蜡贡　丹砂贡　漆　蜜
　　顺政县元九乡本汉沮县地后魏大武帝于此侨立畧阳郡至废帝三年又省郡仍改为汉曲县为顺政郡后周移郡于此遂改为顺政县　武兴山在县北一百里其山峻峭峯峦秀出竹柏参差特为蔚茂出黄蘖及漆大景小景山景字本为丙国讳改之并在县东南七
　　十里其山峻崖南北相对濶七里其崕峻峭髙百余丈山衣石髪被于崕际北有穴方员二丈余其穴有水濳流土人相传为丙穴周地图记云以其口面丙因以为名沮水经穴门而过或谓之大丙水每春三月上旬复有鱼长八寸或二三日聨环従穴口出跃相传名为嘉鱼即左太冲蜀都赋所谓嘉鱼出于丙穴是此山也申子山去县三里山半有洞名朱沙洞　师子山在县北五步　嘉陵江在县南一里　黄板水在县东一里街水水经注云街水出河池县东南入沮县　沔水
　　一名沮水源出县东北八十二里小谷下水经云沔水出武都沮县东狼谷中郦道元注云沔水一名沮水阚骃以其初出沮洳然故曰沮水也县亦因水为名　兴城闗在县五里　大姚戍在县东四十九里　杨君神在县东嘉陵水南山上即杨难当之神也土人祠之长举县北八十里元一乡本汉沮县地后魏太武于此立长举县以长举城为名属盘头郡周武帝废盘头郡落丛郡隋开皇三年罢郡县属兴州接溪山在县西北五十二里出朱砂百姓采之　青泥岭在接溪山东即今通路也悬崕万仞上多云雨行者屡逢泥泞故曰青泥岭　嘉陵水去县南十里　盘头故城在县南三里因水盘曲为名　西淮水在县西南五十里自阶州东南流合嘉陵江　废鸣水县在州西一百一十里本汉沮县地后魏宣武帝于此置落丛郡因落丛山为名又置鸣水县以谷为名隋开皇三年罢郡属兴州今并入长举县　山在县南三里极崇峻幽深多蜜百姓资其利　落丛山在县西北十四里出铁　左溪水在县西南七里自成州栗亭县来北合嘉陵江
　　利州
　　利州益州郡今理绵谷县土地所属与金州同春秋战国时其地并属蜀后此郡为蜀之北境矣华阳国志云昔蜀王封其弟葭萌于汉中号曰苴侯因命其邑曰葭萌苴侯与巴王为好巴与蜀为雠故蜀征伐苴侯苴侯奔巴巴为求救于秦秦惠文王遣张仪司马错従石牛道伐蜀蜀王自葭萌御之败走至武阳为秦军所害秦遂灭蜀因灭巴苴置巴蜀二县郡治始皇置三十六郡蜀郡不改汉高祖分巴蜀置唐汉郡先主改葭萌为汉夀县属梓潼郡晋改汉夀县为晋夀县其属不改宋因之齐明帝永太元年分晋夀郡之兴安县置东晋夀郡于乌奴北一里即今州是也后魏正始五年于东晋夀郡立西益州世号为小益州梁大同二年改西益州为黎州至西魏复曰西益州梁永圣三年又改西益州为利州后周废州又为晋夀郡隋初复为利州领绵谷葭萌益鬯义清岐坪嘉川景谷七县二年置总管府管利隆龙始逢静六州三年割绵谷之东界置南安州四年割景谷县置沙州七年又割岐坪义清二县置南平州其年改总管为都督府督利龙隆始沙南安南平静八年废南安州割三泉县来属贞观元年废沙州二年废南平州复以景谷岐坪义清等县来属其年以嘉川属静州六年罢都督府以州常敛户口不满万余而中州又降为下州天宝元年改为益昌郡仍割三泉属梁州乾元元年复为利州伪蜀改为昭武莭度唐平蜀因而不改皇朝因之
　　元领县六　今四
　　绵谷　葭萌　平蜀　昭化
　　一县废
　　景谷【入平蜀县】
　　一县割出
　　嘉川【入集州】
　　州境
　　东西四百一十里　南北四百八十五里
　　四至八到
　　东北至东京二千五百三十里　东北至西京二千一百一十里　东北至长安一千二百五十里　东至集州二百里　南至阆州二百八十八里　西至龙州四百里　北至兴元府四百三十三里　东南至阆州三百一十六里　西南至剑州一百九十里西北至文州四百九十里　东北至兴元府五百
　　里
　　户
　　唐开元户一万三千九百一十皇朝户主四千三百一十客五千三百九十九
　　风俗
　　与梁州同
　　人物无
　　土产
　　柑子　蜡烛　附子　枇杷　鰿子　天雄　乌头黄连　絁
　　绵谷县旧九乡今无管二十二里汉葭萌县地东晋太元十五年分晋夀县置兴安县属晋夀郡隋开皇十八年改兴安为绵谷县因东南绵谷以为名白马山张平子仕后汉为侍中少学业于此　嶓冡山泉为水髙御山　玉女房按梁州记云肥城东南有玉女山
　　山上有一石穴中若房有玉女八人不出穴前修竹下有石坛风来动竹扫坛如帚　龙门山亦名葱岭山按梁州记云葱岭有石穴髙数十丈其状如门俗号为龙门又东山之北有燕子谷中有好磬石　三峡谓巫峡巴峡明月峡惟明月峡乃在此郡界
　　葭萌县东一百一十里管九里本汉葭萌县地属广汉郡蜀王封弟于此以为苴侯因先主改葭萌为汉夀晋武帝改汉夀为晋夀太元中分晋夀置晋安县属新巴郡隋开皇十八年改晋安县为葭萌县取汉旧名　绵谷在县西接绵谷县地界
　　平蜀县东南一百一十里旧四乡今一乡本汉葭萌之地后魏恭帝二年分晋夀置义城县隋义宁二年改为义清县天宝元年改为允山县皇朝乾德三年改为平蜀县
