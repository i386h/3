<!-- { "loadSidebar": true } -->
　　鄯阳县八乡本汉马邑县属雁门郡汉末荒废建安中又置新兴郡晋又为雁门郡晋末又废髙齐于此置招逺县属郡不改隋开皇三年罢郡改朔州大业元年改为鄯阳县　白登山在纥真山北十里　武周山冀州图云武周山在郡西北东西数百里南北五十里山之南面千仞壁立　纥真山冀州图云在城东北三十里登之望桑干代郡数百里内宛然夏恒积雪故彼人语曰纥真山头冻死雀何不飞去生处乐又有神泉人歌曰纥真山头有神井入地千尺絶骨冷　元姬山后魏书云道武侍人姓李善讴歌死葬此山魏王思之乐府为之曲其曲存焉　紫塞河源出州界马邑地一名金河南流合桑干河在县东十里　白楼郡国志云即后魏纳姚女为后悲思故国造此楼登望饰以铅粉故名之　马邑城即今州城是也搜神记云昔秦人筑城于武周塞内以备胡城将成而崩者数矣忽有马驰走周旋反覆父老异之因依走迹以筑城城乃不崩遂名马邑　隂舘城今名下舘城地理志云隂舘县属雁门郡　太平城后魏穆帝所理此城冀州图云太平城城上埤垣却敌在内郭城东西南北各十里内有统万所送大釜二口在内各受二百石　新城一名平城即猗卢所都　安边县城唐开元十七年置县在横野军城内其后理不定　故武郡城冀州图云梁郡城在鄯阳北二十里即尔朱荣所居　秀容川按川东北接恒州南接四州西限大河北接朔州东西六百里南北四百余里　杨泉冀州图云后魏太和中文明皇太后来幸遂钓得鲤鱼一双皆长三尺以黄金为锁穿腮放于池内后皆长五尺其一浮天为五色虹而去后一在池至孝昌元年行台兀渊北伐顿此决池取鱼鳞甲非常而渊忍而杀之得金二斤八两渊来年为葛荣所杀　句注山在县东南八十里　河水在县西南三百里马邑县东三十里三乡本汉县属雁门自后魏末陷入蕃中唐贞观已来为大同军其地入鄯阳县理至开元五年分鄯阳县东三十里置大同军以戍边复于军内置马邑县徴旧名也此邑自置无税有户建中年河阳节度使马燧权移州于马邑县　桑干河在县东三十里源出北山下　废单于都防府在州西北三百五十七里本秦汉时云中郡城也唐龙朔三年置云中都防府麟徳元年改为单于大都防府振武军在城内管金河县一与府同置今并废














　　太平寰宇记卷五十一
　　钦定四库全书
　　太平寰宇记卷五十二
　　宋　乐史　撰
　　河北道一
　　孟州
　　孟州河阳郡今理河阳县禹贡为冀豫二州之域即武王伐纣师防孟津在周为畿内苏忿生之邑后为晋邑故左传云文公大败楚师襄王自徃劳之故曰天王狩于河阳是也后属魏魏哀王改为河雍至汉又为河阳县魏晋同之属河南郡后入后汉刘聦后秦姚亦如之后魏荘帝时梁陈废之来代尅洛阳渡河守北中府城即今河阳城也按城本太和中筑之至北齐得其地天保七年省邑其赋舆入温轵二县以城即为军戍故北齐书云神武使潘乐镇北城又使髙永乐守南城以备西魏其中潬城即东魏所筑仍置河阳关以是之后将帅有河阳三城使隋开皇十六年又置河阳县以属懐州唐武徳初改为大基县四年平王充盟州八年省之咸亨五年复置大基县于今理后以讳复为河阳县开元初先以温河阳泛水济源河清五县为东畿邑属河南府其税权三城使至德中李光弼御史思明之冦也光弼移留守河南尹令留司官坊市居人悉出避冦空其都城乃出麾下士马数万东守河阳三城贼初谓光弼自洛而西及闻保河阳出其意外久之不敢犯宫阙光弼训练招集威声大振贼虽入城惮光弼威兵南不出百里西不越畿内陜州得修戎备关内无虞皆光弼保河阳之力防昌三年中书门下奏河阳五县自艰难以来割属河阳三城使其赋租色役尽归河阳河南尹但礼管名额而已使归一统便为定制既是雄镇足壮三城其河南望升为孟州寻有勅割河阳孟州河清还河南府时河阳县节度使以懐州为理所防昌四年又割泽州河阳节度使仍移理所于孟州皇朝为河阳军节度使
　　元领县五
　　河阳　温　泛水　河隂　泽源
　　州境
　　东西一百九十四里　南北五十里
　　四至八到
　　东南至东京三百五十里　西南至西京七十里西南至长安九百一十里　东至滑州四百四十里西至绛州五百六十里　南至汝州二百五十里北至懐州七十里　东至郑州二百里　东北至衡州三百二十里　西北至泽州二百里
　　户
　　旧户载河南府皇朝户主一万四千二百三十五客七千五百五十七
　　风俗
　　河南覃懐之地于周为畿内今所管县本属河内故风俗与周地畧同汉书云子男之国虢为大虢国即今汜水县也恃势与险崇侈贪冒
　　人物无
　　土产
　　古贡黄鱼鲊　今贡梁米　石榴
　　河阳县依旧三鄊本周苏忿生之邑城西临黄河即古盟津之地秦为河雍县汉为河阳县以在河之北为名属河内郡今县西北三十五里有古城即汉理冀州图云河阳在河内郡南六十四里有宫有阙魏晋如之潘岳曽为令髙齐省入温轵二县隋开皇十六年分温轵二县重置属懐州唐武德四年平王世充后割属河南府今属孟州　岭山在县西北三十里冈岭横亘故以为名　孟津夏禹将兴神龟负图出洛并武王观兵皆此津也苏忿生十二邑有盟津今平隂县北津是也或谓之富平津或谓之小平津或谓之陶渚即其名也今在县南即魏尚书仆射杜畿试船沈没之所寻立为河阳关是也　南浮桥在县南一里即太始十年杜征南造晋武劳预曰非卿不能造此桥预对曰非陛下圣明臣不能施其功即此桥也　北中府城即郡城也洛阳记云太和二十年造北中府又有南城与县接乃东魏元象二年所筑髙齐于其中置行台周武帝平齐又改为河阳镇隋炀帝又改置河阳宫后入唐宫废　古城在县三十里即天王所狩之地　坂城在县西北三十五里左传隠十年王以易郑余邑即此地　践土城冀州图云在县东七里洛阳西北四十二里盟于践土　向城即春秋十二邑之一在今县西北三十五里古向国春秋谓向姜不安莒而归　阎坎左传周甘人与晋阎嘉争阎坎以为阎田今解县是也　遮马堤在今县西南十三里即后魏尔朱荣率武士千七百人从驾处温县东北五十里旧七鄊今五鄊本周畿内司冦苏公之邑春秋僖十年狄灭温温子奔卫周襄王劳晋文公而赐之汉以为县属河内郡隋属懐州大业十三年自故温城移于今所唐武德四年隋温县令周仲隠以县归乃以县置平州以仲隠刺之因改邑城为李其年废州复为温县以属孟州后以建都河洛因以焉自天宝之后租赋输河阳防昌中于河阳置孟州以县焉马场原俗谓原为坎盖后魏迁都洛于此原牧马故
　　有原场之名　泲水在故城西东南流注于河按述征记云泲水经河内温县注于河又九州记云济水一名防水出济源山　李城今县城是也本李侯国史记秦围邯郸传舍吏李同説平原君得敢死之士三千人赴秦军秦军为却三十里亦防楚魏救至秦兵遂罢李同战死封其父为李侯佺广曰河南平皋城有李城　虢公台俗名贺酒台皇览云河内温城南有虢公台相传云晋宣帝故邑集温父老登此台宴饮父老捧觞庆贺因谓之贺酒台　古温城在县西南三十里周司冦苏忿生邑汉为县东魏静帝天平中移县于古城东北七十里大业十三年又移县于今理
　　汜水县东北九十里旧三鄊今四鄊古东虢国春秋之制邑汉为成皋县属河阳郡左氏传制巗邑也虢为郑所灭穆天子传云天子猎于郑国有虎在葭中七萃之士擒之以献命畜之东虢号曰虎牢今邑界有虎牢城存焉战国属韩秦属三川楚汉相拒于荥阳城皋即此地后为县北临黄河后汉为成皋关洛置司州后魏明帝置北豫州太和十九年罢州置中郎将府静帝时天平元年罢府又置北豫州并成皋郡同理于此髙齐天保七年省北豫州周宣帝宣政元年置荥州开元元年改为郑州三年置成皋郡十六年分郑州置管十八年改为汜水县唐武昌四年分置成臯县贞观六年省入泛县以属郑州显庆二年改属河南府神龙元年改为汜水县垂拱四年改广武县防昌中属孟州　黄河自巩县界流入汜水出县东四十二里　三山山有峯故以为号　鹊山在县北窦建德阵败于此　方山在县东南四十二里山海经云浮戏之山汜水出焉注水经云浮戏山俗谓之方山经武牢城东汉破曹咎于此　旋坂在县西南十里东京赋云东门于旋又东征赋云望河洛之交流看成皋之旋门　汜水有二焉并在郑地春秋天王出居于汜是南汜在许州襄城县界非此也今在成皋城东按京邦要记云坂渚牛口俱在汜水县东北郡国县道记云汜水出县南方山经县东始合于河　厄井在县东北七十里风俗通谓汉髙祖与项羽战败于京索遁入蒲井鸠止鸣其上追者以为无人遂得脱因名厄井又九州要记云丁公抱石欲填之是此井郡国志云尧井在县东十五里即厄井也未明孰是坂城城东北三十里有津亦谓坂渚　虎牢城即共
　　叔段之邑也　成皋故关在县东南二里南门名成皋北门名王门洛阳记云洛阳在四关之内左成皋关隋大业九年移成皋关于虎牢城西边黄河当汜水之上按故关在县东今在县西　□门关在县西南十里即八关之一也　牛口在县北坂渚迤逦相切唐初窦建德率众十万自坂渚列阵南属鹊山以临汜水太宗帅轻骑击之大溃建德窜于牛口渚将军白士让生获之先是童谣云豆入牛口势不得久果败此　等慈寺在县东七里唐师既破建德有诏于战所起寺立功碑焉河侯神在县东北四十里隋开皇七年通渠之日于
　　大河分流之处立此祠今商贾祷祝不絶焉
