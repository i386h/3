<!-- { "loadSidebar": true } -->
　　鄜州洛交郡今理洛交县禹贡雍州之域春秋时白翟国秦始皇时地属上郡汉为上郡雕隂之地暨晋防于戎羯不置州郡于今防州中部界置杏城镇后魏太和十五年改镇为东秦州孝明二年又改为北华州废帝二年改为鄜州因秦文公夣黄蛇自天下属地遂于鄜立鄜畤为名隋大业三年罢州置乐城郡其年自杏城移理于五交城即今州理唐武徳元年改为鄜州领洛交洛川三川伏陆内部鄜城六县二年以内部鄜城防州三年置直罗县贞观二年置都督府六年为大都督九年复为都督府天宝元年改为洛交郡乾元元年复为鄜州皇朝为保大军节度
　　元领县六　今五
　　洛交　洛川　三川　直罗　鄜城坊州割到一县割出
　　甘泉入延州
　　州境
　　东西二百六十七里　南北一百七十三里
　　四至八到
　　东南至东京一千二百里　东南至西京九百八十里　东南至长安五百里　东至慈州一百里　南至坊州一百四十五里　西至庆州三百九十里北至延州一百五十里　东南至同州二百五十里西南至寕州一百五十九里　西北至蕃部一百八十里　东北至丹州一百一十里
　　户
　　唐开元户三万二百八十皇朝户主八千九百一客一万二千九百六十八
　　风俗
　　秦塞要险地连京师汉时匃奴频入朔方故塞外烽火照甘泉即今渭北九山是也白翟故地俗与羌浑杂居抚之则懐安扰之则易动自古然也
　　人物无
　　土产
　　防须蓆贡　赋麻布　大黄出直罗县今贡
　　洛交县元三乡本汉雕隂县地属上郡雕山在西南故曰雕隂魏省上郡晋为戎狄所居符坚时为长城后魏及周为三川县隋文帝分三川洛川县以置此额取洛水之交故曰洛交属鄜州　秦长城在县东南四十里因河为塞史记云秦将防恬所筑　汉武庙有仙宫城在今相思川是也　杏城汉将韩胡伐杏木为栅以抗北狄　朝那肤施汉书云匈奴南侵至朝肤施谓此地也　雕山县地在山隂故曰雕隂　洛交水在县南一里洛水交防之所　大塞门川水在县西北四里小塞门川水在县西北一十五里　白水按水经云白水源出分水岭　伪夏太后城在县南三十六里赫连勃勃闻裕灭姚令其子仪直等守自将兵入长安刘太后于此筑城以居之
　　洛川县东六十里旧三乡今四乡本汉鄜县地后秦姚苌置县因洛川水以立名后魏置敷城郡隋开皇三年罢郡以县属鄜州自高槐移于今所　蒲川水水经云蒲川水东南流入坊州
　　三川县西南六十里旧五乡今三乡本汉翟道县地按翟道县在今坊州中部县古城是也地志云翟道属左冯翊符秦于县南长城原置长城县属长城郡后魏废帝三年改为三川县取古三川郡为名属中部郡隋开皇三年鄜州　三川水谓华池水黒源水洛水同防谓之三水古为三川郡也　苇谷水水经注云自苇谷水东南流入三川　黄原水水经注云破罗谷水南流经黄原祠东合苇川是也
　　直罗县西南九十里旧一乡今三乡本汉雕隂县地魏省雕隂县晋时戎狄所居后魏置三川县隋使户部尚书寉仲芳筑城以居之城枕罗原其川平直故曰直罗城唐武徳三年分三川洛交于北置县因城为名　罗川在县南二里
　　鄜城县东一百三十里旧八乡今三乡本汉鄜县地属左冯翊后汉省后魏于今县理置敷城县隋大业元年改敷为鄜属鄜州唐武徳二年改属坊州唐末李茂贞建为翟州梁开平三年改为禧州又改其县为昭化县后唐同光元年复为鄜城县依旧鄜州　杨班祠周地图记姚苌时立节将军姚班居黄梁谷北其谷西有小谷由来无水夜中忽有人语就班借车牛十具云欲移徙我是湫神寻则声絶班即备车牛十具置门前至明车湿牛汗乃寻车辙至干谷处忽有水方二百余步其水极深不可测冬亦湛然每水旱祈祷有应今按杨班湫水周一里余二十步
　　坊州
　　坊州中部郡今理中部县禹贡雍州之域古白翟之国秦属内史汉书云朔方为西部都尉休屠为北部都尉渠搜为中部都尉故此为中部郡焉又郡国志云鄜城本三秦高奴之地翟道故城是也俗谓高楼城即春秋白翟所居魏晋防于狄不置郡县刘石符姚时于今州理西七里置杏城镇常以重兵守之后魏文帝改镇为东秦州孝明改为北华州废帝改为鄜州后周天和七年世祖元皇帝作牧鄜州于今州界置马坊结搆之处尚存唐武徳二年高祖驾幸于此圣情永感因置坊州取马坊爲名天宝元年改爲中部郡乾元元年复爲坊州
　　元领县四　今三
　　中部　宜君　升平
　　一县割出
　　鄜城入鄜州
　　州境
　　东西二百里　南北一百四十里
　　四至八到
　　东至东京一千四百三十里　东至西京八百九十里　南至长安三百六十里　西南至邠州三百一十五里　西至寕州三百二十五里　北至鄜州一百四十五里　东南至同州二百七十五里　东至丹州二百六十里　西北至庆州三百八里　东北至丹州二百六十里
　　户
　　唐开元户一万五千七百一十五皇朝管户主四千七十五客八千八十
　　风俗
　　白翟故俗与羗浑杂居抚之则懐安扰之则易动自古然也
　　人物无
　　土产
　　龙须蓆贡　弓麻
　　中部县旧四乡今八乡本汉翟道县属作冯翊汉书渠搜中部都尉理所魏晋戎翟所居后秦姚兴于今理南十八里置中部都尉郡后魏太武帝改为中部县文帝大统九年县移理杏城后兼立郡隋开皇九年避庙讳为内部大业三年罢鄜州为上郡县自杏城移于今理仍属上郡武徳二年复于此立郡　洛水在州东四十里按山海经云白祚山地理云洛水出北地归徳县北蛮夷中从鄜州洛川县西南入中部鄜城二县过入同州白水县　沮水自升平县北子午岭出俗号子午水禹贡云漆沮二水出冯翊北即子午水下合榆谷慈乌等川遂为漆沮　石堂山注水经云褚水西出翟道县西石堂山本名翟道山又穆天子传云癸酉天子命驾八骏之驷造父为御南征翔野迳絶翟道升于太行翟道即县之西石堂山也郭璞以为陇西狄道非也　浅石水经云浅石川出翟道山　香甘水水经云香川水源出中部县北香水在县西南三十七里自宜君县界来南香水在县三十五里出于遗谷　泥水水经云泥水出翟道县泥谷今按图经泥谷水在县西北五十里源自栲栳谷来　蒲水水经云蒲谷水源出中部县蒲谷源　桥山按山海经云蒲谷水源其山下水流通故谓桥山又史记云黄帝塟于桥山今陵冡尚在大厯七年置庙开元二年勅修庙祭祀在州西二里　故杏城在县西五里汉将军韩胡伐杏木为栅以抗北狄因名杏城镇姚苌置杏城镇在今县东七里　赤沙城在
　　今县西七十里古成城也　翟故城在县西北故城是也周三里有余址在后汉省宇文周曽于此城置利人县寻废
　　宜君县西南一百里旧三乡今六乡按县即中部之地前秦苻坚于祋祤古城北置宜君防军后魏真君七年改为宜君县大统五年又移于今华原县北为理唐贞观十七年废地入雍州二十年于此置玉华宫仍于宫南四里置宜君县永徽二年县与宫俱废龙朔三年坊州刺史窦师伦奏置宜君县即今理也　废玉华宫在县西四十里唐贞观十七年于宜君县鳯凰谷置正殿覆瓦余皆葺茅其地本县人秦小龙宅太宗曰小龙出大龙入当时以为清凉胜于九成宫永徽二年有诏废宫为寺便以玉华为名寺内有萧成殿元装法师于此院译经毎言此寺阎浮之兠率天也　慈乌水在县西北四十里源自升平分水岭东流入当县界　石盘水在县东五十里源自耀州同官县大石盘出东流入县界
　　升平县西九十里旧三乡今四乡唐天宝十二年刺史罗希奭析宜君西北界升平乡等三乡以置之以乡为名东南去宜君县三十五里寻以吐蕃侵破移县在横棒州　子午水在县一百里出子午岭东南流入中部县合沮水
　　丹州
　　丹州咸寕郡今理宜川县禹贡雍州之域春秋时为白翟所居秦属上郡汉因之魏文帝省上郡晋时戎狄所居符姚时为三堡镇后魏大统元年割鄜延二府地置汾州理三堡镇废帝以河东汾州同名改为丹州因丹阳州为名领义川乐川郡隋大业三年废丹州于义川县置延安郡十三年为边贼刘步禄所据义寕元年于义川县置丹阳郡唐武徳元年改为丹州领县五二年于州置摠管府管北连北广二州贞观元年罢府为州永徽二年移于赤石川天宝元年改为咸寕郡乾元元年复丹州
　　元领县四　今三
　　宜川　云岩　汾州
　　一县割出
　　咸寜并入宜川
　　州境
　　东西一百九十五　南北九十里
　　四至八到
　　东至东京一千三百五十里　东至西京九百二十里　西南至长安五百五十里　东至慈州界黄河岸八十里　自黄河岸东至慈州六十里　南至同州三百二十里　西至鄜州一百八十三里　北至绥州三百八十里　东南至同州韩城县界一百三十五里　西南至坊州二百六十里　西北至延州二百十二里　东北至湿州四百三十里
　　户
　　唐开元户一万四千二百四十二皇朝管户主四千一百四十六客二千六百二十八
　　风俗
　　【阙】


　　人物无
　　土产
　　龙须蓆　蜡烛　香子　苦参【已上旧贡】
　　宜川县旧四乡今五乡本秦上郡之地二汉因之魏省上郡至晋为戎狄所居后魏文帝大统三年置义川县属义川因川为名大业三年废丹州义川县属延安义宁元年于旧城复置丹州县在城内永徽中随州移于今理皇朝开宝九年改为宜川县　鳯翅山在县南形象鳯翅县廨宇在其上　公字山在县西北三里山形象公字　丹阳川在县西南水经蒲川水自鄜州洛川县流入丹阳川　赤水川在县西北二里阔三百歩从西延州临其县界入　库碢川在县西北二十里从云岩县界入合丹阳川按图经云川南是汉川北是翟人汉之人于川内共结香火故唤香火为库碢因此为名又有小库碢川　古丹州城在县东北二十九里永徽二年移于丹阳赤石川口其城遂废　废咸宁城在州东四十五里一乡本秦上郡之地后魏太和十八年于县南白水川置永宁县属义川郡至大统十三年改为太平县为咸宁县以界内镇为名旧属皇朝太平兴国九年并入宜川云岩县西北七十三里元三乡后魏大统二年于今县西薛河川置永平县属义川郡十三年改永平为云岩县盖因邑界云岩山以为名大统九年大水漂荡移于桑枢原隋开皇三年移就废乐川县大业三年入义川县唐武徳元年复置于廻城堡又逄隂雨汲水不通咸亨四年移居库利川复为河水冲注至皇朝开宝三年移于东南一百歩今理所　石阁山在县东北三十五里丹延两界山形似楼阁　云岩山在县十里山岩重叠如云　库利川在县西从西延州临真县界入当县土谚昔有奴贼居此川内稽胡呼奴为库利因此为川名　渭牙川在县北二十五里从西延州延长县界来五十里却入延州门山县川内有水稽胡唤水为渭牙因以为名　废可野寺在县北十五里古老相传刘萨河坐禅处稽胡呼堡为可野四面悬絶惟有北面一路通人马
