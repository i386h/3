<!-- { "loadSidebar": true } -->
　　东南至东京五千五百七十里　东南至西京五千一百五十里　东南至长安三千三百里　正北微东取梢竿馆路至沙州七百里　西南至西州七百五十里　北至伊吾军三百里即北戎界　东南至沙州沙碛无行路马道至州郡界不知逺近西南入沙
　　州沙碛无道路　西北至时罗漫山一百四十六里其山北有大川大碛入金歌罗禄住处　东北至时罗漫山三百四十里其山北有大川入回纥界马行三十日无里数
　　户
　　唐天宝户三千四百六十七
　　风俗
　　与甘肃州同
　　姓氏【阙】
　　人物无
　　土产
　　胡桐泪　隂牙角
　　伊吾县四乡后汉置伊吾屯至后魏改为县隋末为戎所据唐贞观四年归欵立州于此复置县　乌垒城东去阳闗二千七百三十里　伊吾卢南去玉门闗八百里即匈奴地名　交河城汉武帝时筑　天山一名白山今名析罗漫山在县北一百二十里西河旧事云天山最高冬夏长雪故曰白山山中有好木铁匈奴谓之天山过之皆下马在蒲海东一百里即汉贰师击右贤王处山海经曰天山多金玉青雄黄英水出焉而西南流注于海有神鸟状如黄囊赤如丹火六足四翼浑沌无面目是识歌舞实惟奇观
　　纳职县西南一百二十里元三乡唐贞观四年置县城即旧鄯胡所筑因置纳职县　俱密山在县西南　伊吾故城后汉书云破匈奴呼衍王取其地置屯田为宜禾都尉理所在今纳职界伊吾故城也
　　柔逺县东西二百四十里元十乡唐贞观四年置因县东有隋柔逺故镇以名县焉　栁谷水南流入莫贺延碛　沙碛自县之西皆沙碛碛内时闻语笑歌哭之声审之即不见人物盖也



　　太平寰宇记卷一百五十三
　　钦定四库全书
　　太平寰宇记卷一百五十四
　　宋　乐史　撰
　　陇右道五
　　河州
　　河州安乐郡今理枹罕县亦雍州之域古西羌地禹贡导河积石在金城西南之所经秦为陇西地汉武帝分陇西置天水张掖二郡昭帝立金城郡今州即金城郡之枹罕县也元属凉州郡至灵帝时陇西宋建据此自称河首平汉王聚众枹罕防军秩二千石居之狄道县张骏二十一年以州界辽逺分晋兴六郡置河州即今州是也西秦乞伏干归又据于此后魏亦为河州后周置枹罕郡隋文帝废郡复为河州至帝废州又为郡唐武徳二年平李轨置河州领枹罕大夏二县贞观元年废大夏五年复置十年省米州置米川县来属十一年废乌州以其城置安乡县来属天宝元年以为安乡郡乾元元年复为河州
　　元领县三
　　枹罕　大夏　凤林
　　州境
　　东西二百二十八里　南北三百七里
　　四至八到
　　东南至东京二千四百七十里　东至西京二千三百二十里　东南至长安一千四百六十里　东至兰州三百里　南至洮州三百一十七里　西北至鄯州龙支县一百八十六里　东北至兰州三百里
　　户
　　唐天宝户五千七百八十二
　　风俗
　　同洮州
　　姓氏【阙】
　　人物无
　　土产
　　与洮州同
　　枹罕县八乡本汉旧县属金城郡按周地记云枹罕即故罕羌侯邑也枹音桴后魏至唐州皆治于此　积石山一名唐石山今名小积石山在县西北七十里禹贡曰浮于积石至于龙门西河西域传河东注蒲昌海行地下南出积石为中国河续汉书郡国志陇西河闗县积石山西南河水出焉　大河源西河旧事云葱岭在炖煌西八十里其山高大上悉生葱故曰葱岭河濳其岭分为二水凉州异物志云葱岭水分流东西西入大海东为河源张骞使大宛而穷河源谓极于此而不达昆仑也　离水汉书地理志云金城白石县离水出西塞外东至枹罕入河　渝城溪　乌头洲皆在邑界大夏县东南七十里元四乡本汉旧县属陇西郡十六国春秋云张骏十八年分武始晋兴广武置大夏郡及县取县西大夏水为名　金劒山在县西二十里亦有金劒故城一号金栁城即前凉曽为金劒县于其中大夏水一名白水出县西南大谷中
　　凤林县西南八十里元九乡本汉白石县地属金城郡前凉张骏八年改白石为永固县唐贞观十年分河州于此置乌州十一年废乌州置安乡县属河州天宝元年改为凤林县　凤林闗在黄河侧　石门山郦元水经云漓水又东北迳石门口山高险对崖如门峡故得名疑即皋兰山门也汉武元狩三年骠骑将军霍去病出陇西至皋兰今是山去河不逺应谓此
　　阶州
　　阶州武都郡旧理将利县今理福津县土地与成州同亦白马氐之地汉书西南夷传曰汉诛且兰卬君并杀莋侯冉防皆震恐请臣置吏以广汉西白马武都郡后汉因之魏黄初中徙武都于美阳在今京兆好畤界武都故城是也其时以故地为武都西部都尉理蜀汉建兴七年诸葛亮遣陈戎攻武都阴平二郡始入蜀后属晋复为郡愍帝末刘曜寇入长安氐羌相率降伏其后有氐豪茂搜勇健为羣氐所推王于武都之地自茂搜之元孙盛立乃分诸氐羌为立辖二十部防军各为镇戍不置郡县至子难当为宋所灭其后杨氏苗裔复拥众据武都之仇池山至后魏又平之因筑城于仙陵山东至武都镇后入西魏始改置武州后周又为武都郡隋初废郡大业初复为郡唐武徳元年置武州领将利建威覆津盘堤四县贞观元年省建威入将利天宝元年改为武都郡乾元元年复为武州大厯二年亦同秦州陷入吐蕃至大中三年收萧闗至五年七月复立武州即今州是也景福元年改为阶州后唐长兴三年移就故武州为理晋末契丹猾夏秦成阶三州叛入蜀周显徳三年阶州归顺
　　元领县三　今二
　　将利　福津
　　一县废
　　盘隄防蕃废
　　州境
　　东西四百八十里　南北三百二十里
　　四至八到
　　东北至东京二千四百八十里　东北至西
　　京二千六百里　北至长安一千二百里
　　东至成州三百里　南至文州二百四十里
　　西至蕃州界二百里　北至秦州五百六十里东南至兴州四百三十里　西南至符州蕃
　　界三百五十里　东北亦连接秦州成州界
　　三百里　　西北亦连接蕃界一百八十
　　里
　　户
　　唐天宝户二千九百二十三皇朝户主一千六百九十客四千六百二十
　　风俗
　　文王为西伯理化西羌文王薨后羌人感文王之化妇人为孝髽角至今未泯
　　人物无
　　土产
　　旧贡蜜　麝香　今贡马　出花椒　大黄
　　巴防　石盐　水银　碌　狨皮
　　福津县旧四乡今三乡本汉河池县地魏为武阶郡按魏大统五年于今县东北三十里故万郡城置覆津县属武阶郡隋废武阶郡县属武都郡自唐景福元年再置县改为福字后唐长兴三年移州于此　白江水从西蕃界东到州流入文州合嘉陵江
　　将利县东二百一十里元六乡本汉氏羌地汉置武都郡后魏平仇池羌属因改武都为石门县周闵帝元年改为将利旧为州理今为外邑　沮水按郡国志云武都沮水之西有角弩谷即蜀将姜维勦五部氐羌之所天池大泽在郡西　紫水陇右记云武都紫水有泥
　　其色赤紫而粘贡之封玺书故诏诰有紫泥之美　废盘堤县在州南一百三十五里亦汉河池县地后魏废帝前二年于此置武阳郡领盘堤县后恭帝元年于今县东南一百四十二里移盘隄县于故城以置县因山名也自武州陷复废　盘隄山在县西
　　洮州
　　洮州临洮郡今理临洮县禹贡雍州之域谓西倾朱圉鸟防【注】山在今州西南吐谷浑界之内○秦汉及魏晋皆诸羌所居又后为吐谷浑所侵据其地后周明帝元年逐吐谷浑始得其地因置洮阳防武帝保定初立为洮州其郡城本名洮阳城在洮水之北乃吐谷浑所筑南临洮水极险今谓之洪和城是也隋初州如故至帝废州为郡唐武徳二年置洮州贞观五年移州治于洪和城后复移还洮阳城今州治也永徽元年置都督府开元十七年废并入岷州临潭县置临州二十七年又改为洮州天宝元年改为临洮郡管密恭县党项部落也寄治州界乾元元年复为洮州后唐长兴四年并为保顺军节度
　　元领县二
　　临潭　美相
　　州境
　　东西五百五十里　南北二百二十里
　　四至八到
　　东至东京二千八百一十六里　东至西京
　　二千三百九十六里　东至长安一千五百六十里　东至岷州一百七十六里　东
　　至叠州一　百七十九里　西至黄河六百里　西至野更无郡县　北至河州三百
　　一十七里　东南至吐谷浑界　西北至千旭戍界一百八十里　东北至河州三百一十七里
　　户
　　按十道录云开元以前未计户
　　长庆户二千八百口一万五千
　　风俗
　　同岷州
　　人物
　　董卓陇西临洮人　唐李晟陇右临洮人也封西平郡王徳宗朝以陇右未复请附贯万年县
　　土产
　　同岷州
　　临潭县七乡本浑谷之镇谓之洪和城后周改为美相县属洮州唐贞观四年移洮州理于此五年置临潭县属于旭州八年废旭州县来属其年复移还洮阳城今州治也仍旧于洪和县置美相县洮州天宝中废美相并入　崆峒山亦经郡界尔雅谓崆峒之人武　洮水源出西倾山亦曰嵹台山在县西南二百三十六里即吐谷浑界汉书地理志云洮水出西羌中北至枹罕东入河又沙州记云洮水与垫江水俱出西嵹台山山南即垫江源山东则洮水源也　栢木亦自吐谷浑界流经邑内　秦长城史记云东至碣石西至临洮是也鸣鹤城镇念城三足城皆吐谷浑昔有此地时所筑
　　今见郡地
　　美相县东七十里一乡本后周之洪和郡也周明帝武成元年置洪和郡并当夷县以郡属岷州武帝时郡省以县属同和郡






　　太平寰宇记卷一百五十四
　　钦定四库全书
　　太平寰宇记卷一百五十五
　　宋　乐史　
　　陇右道六
　　岷州
　　岷州温乐郡今理温乐县禹贡雍州之域六国时为秦地至始皇初置三十六郡此即陇西郡之临洮县地按秦筑长城起临洮郡长城在今州西二十里起崆峒其山傍洮水而东是知秦之临洮在此矣秦末至二汉迄晋魏并为陇西郡地至后魏大统十年于此置同和郡及岷州以南有岷山因以为名隋文帝初废郡复为州至帝初州废并其地入临洮郡唐武徳初复为岷州置总管府管岷岩洮叠旭五州七年加督芳州九年又督文武扶三州贞观元年督岷岩洮旭四州六年督桥意二州十二年废都督府神龙元年废当夷县天宝元年改为和政郡乾元元年复为岷州
　　元领县四
　　温乐　祐川　和政　当夷
　　州境
　　东西一百六十里　南北三百六十七里四至八到
　　东北至东京二千六百四十里　东北至西京二千二百二十里　东北至长安一千三百七十八里　东至渭州三百里　南至岩州二百五十里　西至洮州一百七十六里　北至兰州狄道县五百三十四里东南至岩州良恭县一百一十三里　西
　　南至洮州一百七十六里　西北至河州大夏县三百六十三里　东北至渭州二百五十四里
　　户
　　唐天宝户四千三百二十五
　　风俗
　　贵于妇人
　　人物无
　　土产
　　麝香　龙须席
