<!-- { "loadSidebar": true } -->
　　罽賔国在葱岭南悬度西庭山西汉时通焉王理循鲜城不属都防户口胜兵多大国也昔匈奴破大月氐大月氐西居大夏而塞王南君罽賔【注】塞音先得切○塞种分散徃徃为数国自疎勒以西北休循毒身之属皆塞种也【注】顔师古云即释种也自汉武帝时始通罽賔自以絶远大兵不至虽遣贡献屡杀汉使至武帝时复遣使者奉献谢罪汉欲遣使报送其使杜钦説大将军王鳯曰凡中国所以为通厚西域防快其求者为壤比而为寇也【注】比近也为其土壤接近能为冦也防音苦颊切比音频寐切○今悬度之阨非罽所能越也其向慕不足以安西域虽不附不能危城郭【注】城郭总谓西域诸国也○今遣使皆行贾贱人欲通货市买以朝献为名故烦使者送至悬度恐失实见欺凡遣使送客者欲为防防寇害也起皮山南更不属汉之国四五【注】言经厯不属汉者凡四五国更音庚○斥候士百余人分夜击刁斗自守尚时为所侵盗驴畜负粮须诸国廪食得以自赡国或贫小不能食或桀黠不肯给拥强汉之节餧山谷之间离一二旬则人畜弃捐旷野而不返又厯大头痛小头痛之山赤土身热之阪令人身无色头痛呕吐驴畜尽然又有三池坂盘石坂道陿者尺六七寸长者径三十里临峥嵘不测之深行者骑步相持绳索相引二千余里乃到悬度险阻危害不可胜纪圣王分九州制五服务盛内不求外今遣使者承至尊之命送蛮夷之贾劳吏士之众涉危难之路罢敝所恃以事无用非长乆计也于是鳯白从钦言罽賔实利赏赐贾市其使数年而一至自后无闻至后魏始通之都善见城至隋时谓之漕国在葱岭之北注隋史曰即汉时罽賔国○其王姓昭武康国王之宗族胜兵万余人国法严整杀及盗贼皆死其俗淫祀葱岭山有顺天神者仪制极华金银鍱为屋以银为地祠者日有千余人祠前有一鱼脊骨其孔中通马出入国王戴金鱼头冠坐金马座土多稻粟豆麦饶象马幇牛金银镔【注】音賔○鉄氍防朱砂青黛安息清木等香石蜜黒盐阿魏没药附子北去防延七百里东去刦国六百里东北去州六千六百里大业中遣使贡方物大唐贞观十一年其国使至献方物头花丹紫相间其香远闻太宗谓长孙无忌曰朕即位之初有上书者或言人主必须威权独运不得委任臣下或欲耀兵振武慑伏四夷惟魏徴劝朕偃革兴文布徳施惠中国既安远人自服朕从其语天下大宁絶域君长皆来朝贡九夷重译相望于道路此皆魏徴之力也朕之任用岂不得人又按唐史贞观十六年遣使献耨特鼠喙鋭尾赤能食蛇明庆三年访国俗云王始祖馨孽今王曰曷撷支父子传位已十二代其年列其城为修鲜都督府龙朔初授其王修鲜等一十一州诸军事兼修鲜都督至开元七年遣使贡方物及天文经并秘要药方至八年诏遣使册其王为葛罗逹支特勒二十七年其王乌散特勒洒以年老上表请适子拂菻罽婆嗣位许之仍降册命至天寳四载又册其子谷匐凖为袭罽賔及乌苌国王仍授右骁卫将军至乾元元年又遣使来贡
　　四至
　　去长安一万二千二百里东北至都防理所六千八百里东至乌耗国二千二百里东北至难兠国九日程西北与大月氐西南与乌弋山离接南去舍衞国三千五百里水皆南流注于南海
　　土俗物产
　　按西域记云罽賔地平暑湿温和有苜蓿杂草木竒木檀櫰梓竹漆注櫰音槐即槐之叶大而黒○种谷葡萄诸果粪理园田地下湿生稻至冬食生菜其民巧雕文刻镂宫室织罽刺绣好治食有金银铜锡以为器市列注市有肆如中国○金银为钱文骑马幕为人面注钱文面作骑马形漫面作人面目也今所呼幕皮谓其平而无文也○出幇牛注音封○水牛象大狗沐猴孔雀【注】幇牛项上髙起大狗大如驴赤色珠玑瑚琥珀璧流离【注】流离青色如玉魏畧曰大秦国出赤白黒黄青緑缥绀红紫十种流离孟康言青色如玉不博通也此自然之物采泽光润逾于众玉其色不恒今俗所用皆洽石汗加以众药灌而为之尤虚絶不贞实非真物也缥皮妙切○他畜与诸国同







　　太平寰宇记卷一百八十二
　　钦定四库全书
　　太平寰宇记卷一百八十三
　　宋　乐史　撰
　　四夷十二
　　西戎四
　　康居国
　　康居国汉时通焉王理乐越匿地【注】乐东各切○到畀阗城亦居蘓防城与大月氐同俗地和暖饶桐柳葡萄多牛羊出好马东羁事匈奴宣帝时郅支单于杀汉使西阻康居【注】依其险阻以自保固○其后甘延夀陈汤诛灭郅支单于至成帝时康居遣子侍汉贡献然自以絶远独娇嫚都防郭舜上言康居娇黠其遣子入侍本欲贾市为好辞之诈也宜归其侍子絶勿复使注不通使于其国○炖煌酒泉小郡及山南道八国给使者徃来人马驴槖驼食皆苦之空罢耗所过送近絶远之国非至计汉为其新通重远人【注】以此声名为重○终羁縻而未絶自后无闻或名号变易或迁徙吞并非所详也至晋武帝大始中其郍鼻遣使献善马至后魏太武大延中遣使朝贡其王姓温月氏人也【注】隋史云即康居之后自汉以来相承不絶也○旧居祁连山北昭武城自被匈奴所破西逾葱岭遂有此国枝庶各分王故康国左右诸国有米国曹国史国安国小安国那色波国乌那曷国穆国凡九国皆其种类并以昭武为姓云不忘其本也康国都于萨寳水上阿禄迪城王索发冠七宝金花衣绫罗锦綉白叠其妻有髻幪毛巾【注】幪音防○丈夫剪髪锦袍名为强国西域诸国多归之韦节西畨记云康国人并善贾男年五歳则令学书少解则遣学贾以得利多为善其人好音声以六月一日为歳首至此日王及庶人并服新衣剪须发在国城东林下七日马射至欲罢日置一金钱于帖上射中者得一日为王俗事天神崇敬甚重云神儿七月死失骸骨事神之人每至其月俱着黒叠衣徒跣抚胸号哭涕泪交流丈夫妇女三五百人散在草野求夭儿骸骨七日便止国城外有二百余户专知丧事别筑一院院内养狗毎有人死即徃取尸置此院内令狗食之肉尽收骸骨埋殡无棺椁唐武徳十年其王屈末支遣使献名马贞观九年献狮子太宗嘉其远至命秘书少监虞世南为之赋至十一年其国献黄桃大如鹅卵其色如金亦呼之为金桃诏令植于苑囿【注】杜环经行记云康行国在米国西南三百余里一名萨米建土沃人富贵有小祠祠名拔诸国事者皆出于此也○永徽中频遣使告为大食所攻兼徴赋税显庆三年髙宗遣果毅董寄生列其所居城为康居都防府仍以其王拂呼缦为都防万歳通天元年则天封其大首领笃娑鉢提为王鉢提防卒又册其子泥湼师师神龙中泥湼卒国人又立突昏开元初累使贡献鎻子甲水精杯越诺及侏儒人胡旋女子兼狗豹之属开元十九年其王乌勒上表请封其子咄曷为曹国王黙啜为米国王上许之至二十七年乌勒卒遣使册咄曷袭其父位至天寳中又封为钦化王其母可敦封为郡夫人至十一载十三载并遣使来朝
　　四至
　　在大宛西北可二千里与栗戈伊冽隣接去长安一万一千三百里东至都防理所五千五百里
　　土俗物产
　　其人皆深目髙鼻多须髯善于商贾诸夷交易多辏其国婚姻音声塟制与突厥同俗奉佛为经书气候温宜五谷勤修园蔬树木滋茂出駞马封牛黄金碙砂甘松阿萨那香瑟瑟麞皮氍毹锦叠多葡萄酒富家或至千石连年不败
　　曹国
　　曹国隋初时通焉都那密水南数里旧是康居之地国无主康国王令子乌建领之胜兵千余人国中有越于底城内有得悉神自西海以东诸国并敬事之好淫祠罄资产而无悔其神有金人焉金波罗阔长五尺髙下相匀称汉天子所赐神毎月以驼十头马十匹羊百口祭之常有千人食之不尽大业年中遣使来贡唐武徳七年朝贡使至云本国以臣为徤儿闻秦王神武愿麾下髙祖大悦至开元中朝贡不絶天寳元年其王哥罗仆遣使朝贡三年诏下封其王为懐徳王四年哥罗仆遣使上表自陈曽祖以来向天可汗忠赤受徴发望乞恩兹将奴国王司于唐国小小所须驱遣奴身一心为国征讨至十一年其王设阿忽与国副王野解及九国王上表请同心击黒大食国元宗实赐慰劳之又有中曹国在西曹国之东康国之北其所治谓之迦布底真城在平川其人长大工于战鬬又有西曹国理那宻水南瑟底痕城
　　四至
　　东南去康国百里西北至何国五百十里东去六千六百里
　　米国
　　米国都那宻水西本汉康居地西北至康国百里东至蘓对沙那国五百里米国无王城主姓昭武康国王之支庶　鵄鴹城【注】汉康居之地今其国惟有城长属康国唐武徳九年城长康数姿遣使献玉盘
　　何国
　　何国隋时通焉亦都那宻水南数里亦旧康居地也其王姓昭武亦康国之族也国城楼北壁画华夏天子西壁则画波斯拂菻诸国王【注】菻力甚切○东壁则画突厥婆罗门诸国王胜兵千人其王座金羊座风俗与康国仝贞观年中遣使朝贡
　　四至
　　东去曹国一百五十里西去少安国三百里东去州六千七百五十里
　　土俗物产
　　西域记云租税风俗与康国同其俗丈夫蓬发妇人辫发亦有牢狱推事之时以水灌鼻再灌不承即放记年不识卯酉辰巳惟数鸡兔龙蛇若中国使至散花迎之王东面拜又以麝香涂使人额以此重史国
　　史国隋时通焉都独莫水南十里亦旧康居之地也其王姓昭武亦康居之庶支也胜兵千余人其俗衣服与康国仝大业中始通中国后渐强盛乃创建乞史城为数千里郭一邑二万家唐贞观中遣使来贡注自曹国史国何国皆在汉之康居地遂使附之也○显庆三年遣果毅董寄生列其所治为佉沙州以其王昭武阿曷为刺史开元十五年其王阿葱必多延屯遣使贡胡旋女子及豹二十七年其王延屯卒册其子阿葱鉢为王二十九年其王斯谨提立首领勅帝米施来朝贡天寳中诏改其国为来威国其那色波国今亦谓之小史国为史国役属
　　四至
　　北去康国二百三十里南去吐火罗五百里西去那色波国二百里东北去米国二百里东去州六千里
　　奄蔡国
　　奄蔡国汉时通焉西去大秦东南二千里与康国接去阳关八千余里【阙】十余万民俗衣服与康居同而土气温和临大泽无涯岸亦多桢松白草及貂畜牧逐水草葢近北海至后汉改名阿兰那国魏时曰粟特国一名温那沙【注】后汉史云初匈奴杀其王而有其国至文成帝初遣使朝贡其王忽视已三世矣　周武帝时亦遣使贡
　　滑国
　　滑国车师之别种也后汉顺帝永建初入滑从班力击匈奴有功汉以入滑为后部亲汉侯自晋魏不通中国至梁武帝普通初其王厌带夷粟陁始遣使献黄狮子白貂裘波斯锦等物后魏之居桑干地滑犹为小国属蠕蠕后稍强大征其旁国波斯渴盘罽賔焉耆龟兹疎勒姑墨于阗勾盘等国其王坐金牀随太歳转无文字以木为契与傍国通则使傍国胡为胡书羊皮为纸无官职事天神火神每日则出户祀神而后食其跪一拜止死以木为椁父母死其子截一耳塟讫即吉其言待河南人译然后通至后魏时谓嚈哒国
　　土俗物产
　　其兽有狮子两脚駞野驴有角人皆善骑射着小袖长袍用金玉为带女人披裘头头为角长六寸用金银饰之兄弟共妻无城郭氊屋为居东向开户嚈哒国
