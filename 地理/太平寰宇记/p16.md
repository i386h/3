<!-- { "loadSidebar": true } -->
　　界　陨石水在县北一名漆沟左氏谓陨石于宋五古老云此水有时渴涸五石存焉有潭即元坠处　防泽在县北三十五里左氏传宋万杀闵公于防泽杜预注曰防泽宋地防县也　小防故城在县南十五里六国时楚有防县俗为小防城即庄周之本邑今复有大防城在县北四十一里后魏地形志北梁郡有此防县三王陵在县西北四十五里晋北征记云魏惠王徙都于此号梁王为眉间赤任敬所杀三人同塟故谓三王陵　修竹园在县东南十里西京记梁孝王好宫室园苑之乐作睢华宫筑兎园中有白灵山落猿岩栖龙岫又有鴈池池中有鹤州鳬渚水经云睢水东南过竹圃又鴈鹜池取龙睢沟水　清冷池在县东北二里梁孝王故宫有钓台谓之清冷台今号清冷池　张巡许远南霁云等庙在州南七里半唐代宗大厯二年勅曰顷者国歩艰难妖星未落中原板荡四海横波公等内总羸师外临劲敌析骸易子曽未病诸兵尽矢穷乃其忧也于戯天未悔祸人何以堪徒甘杀身不附凶党信光扬于史册可龟鉴于人伦其立庙焉以时祭祀　箕子冢在县北四十一里二十歩古防城内史记箕子纣之诸父晋伏滔北征记云望亳防间成汤伊尹箕子之冢墓皆为邱墟今防与北亳相去三十里　宋防子墓在县西南十二里史记防子纣之庻兄周书微子之命王若曰猷殷王元子崇徳象贤建尔于上公尹兹东夏乔墓在县北十里后汉书云乔宋国睢阳人魏志曹操少不理行季世之人不竒也唯梁国乔异焉墓前碑云汉故太尉乔公之碑字公祖皇朝乾徳三年勅改为太尉乔公庙也　卢门春秋传桓公十四年宋人以诸侯伐郑报宋之战以大宫之椽归为卢门之椽杜预注云卢门宋国城门也
　　楚邱县北七十里旧八乡今六乡古之戎州即已氏之邑城也九州记云已氏本戎君之姓葢昆吾之后别居戎翟中周衰入居中国故有此已氏之邑焉汉为已氏县属梁国魏改已氏县为谯郡齐郡废隋复为已氏县又置戴州县焉大业初废戴州县属睢郡唐平窦建徳复置戴州以县为楚邱贞观十七年废戴州县以宋焉　景山在县北三十八里高四丈毛诗云望楚与堂景山与京　空冈在县北三十里高一丈葢毛诗云景山与京也　堂水在县北四十五里从单州成武县入界南行五里合泡沟毛诗云望楚与堂也　安阳城在县北三十八里城记云汉高祖与项羽相守筑此城　古楚邱城在县北三十里毛诗云定之方中作于楚宫揆之以日作于楚室左传隠公七年戎伐凡伯于楚邱杜预注云楚邱魏地在济阴成武县西南也　伊尹坟在县西北十四里按书云沃丅既塟伊尹于亳都城记云济阴界梁国有二亳南亳谷熟城北亳在防城西北属睢阳郡今验坟西十里有亳城在东京考城县界晋伏滔北征记云望亳防间成汤伊尹箕子之冢今为邱墟也
　　柘城县西南八十里旧十乡今七乡即古宋襄氏邑春秋陈时之株野之地毛诗陈风云株林刺灵公也史记谓陈渉攻柘谯皆下之即此地也汉为柘县以邑有柘沟以此名县献帝封曹操为武平侯兼食柘阳长夏三县晋县废隋开皇十一年复置加城字唐贞观元年废入谷宁陵二县后以县人积年陈防徭输路远永淳元年十月又置宋焉　水在县西北三十五里春秋僖公二十二年宋人及楚人战于　大棘城在县西北三十里左氏传宣公二年宋华元及郑公子归生战于大棘杜预注云在陈留襄邑县南也　鄢城在县北二十九里汉县名属陈留王莽曰顺通郑伯克叚之地始基城在县东南十里谯内记谯西北百余里有始
　　基城晋豫州刺史祖逖督防卫防所筑始基于此因为名焉　仇留城在县北五十里按谯内记陈川自始基城败后遣将仇留伐焉以逼豫州祖逖遣卫策进戍谷水北面高邱以御仇留故号仇留城　夏姬墓在县东北二百歩
　　谷熟县东南四十里依旧六乡古谷地也殷谓之南亳亦甞都之即春秋之谷邱汉于此置簿县山阳郡又改为谷阳县以谷邱之南有谷水也后汉废熟城合为谷熟县属梁国魏文帝废后魏置谷阳郡隋开皇十六年复置谷熟县宋州唐武徳二年置南谷州四年废谷州以谷熟县还宋州　谷邱在县南二百歩春秋桓公十二年公防宋公燕人盟于谷邱杜预注云宋地也谷水在县西南二百歩源从谷邱下南入浪□渠
　　乌城在县西南二十里大康地理志梁国有乌县　亳城在县西南三十五里春秋庄公十二年宋御説奔亳孟子云汤居亳与葛伯为隣今宁陵县界有葛城相去八十里　龙元城在县西南五十里春秋隠公二年莒人入向注云谯国龙元县东南有向城也　故高莘城在县西南四十五里地里志云梁国谷熟县西南有高辛城帝系谱帝喾年十五佐颛顼有功封为诸侯邑于高辛即此城也
　　下邑县东一百二十里旧九乡今八乡战国时下邑地或以为陈之株林诗株林刺灵公驾我乗马説于株野史记陈渉初狥蕲以东攻铚鄼若谯柘皆下之即此也秦汉为下邑县王莽改为下洽其后因之至唐后为下邑今砀山县即古下邑城也后魏明帝孝昌二年置砀郡于下邑城移下邑县于此即古之城界也　南蓼堤路在县南五里从谷熟界入八十里东入永城界耆老传曰梁孝王以大梁卑湿徙都睢阳故筑此蓼堤旧图经云西自汴州杞县入至宋州城东分为三道中蓼堤北蓼堤是也　牛戊驿在县西北五十里隋炀帝大业元年废本梁孝王牧牛处也　故谯城在县城北三十一里昔祖逖屯淮阳进据太邱城遂克谯城而居之谓此也
　　虞城县东北五十里旧八乡今七乡古虞国也舜禅禹封长子商均于有虞左氏传谓少康奔虞后即为少康之邑焉汉为虞县莽改为陈定亭后汉献帝于此置萧县沛国晋复为虞城县北齐废隋又置唐武徳四年以隋末贼乱建为虞州五年州废依旧为县还宋景福二年以砀山县为辉州虞城焉辉州废今宋　故纶城在县西三十五里左氏谓少康逃于有虞虞君妻以二姚而邑诸纶有田一成有众一旅是也　黎邱在县北二十里高二丈梁地黎邱有竒鬼善斆人黎邱之叟市醉夜归鬼乃肖其子而扶之因苦之醒后谓其子对曰非也明日复饮于市醉而将归其子复恐为所苦乃亲迎之叟误杀之　熟城在县西四十里阚骃十三州志云熟城汉之县名　平台在县西南五十里春秋襄公十七年宋皇国父为宋公所筑平台妨于农功子罕谏请俟农隙公不许史记云梁孝王大治宫室筑东苑方三百余里为复道自宫连属于平台　灵台在县西南四十里左传哀公二十五年卫侯輙奔宋为灵台与大夫饮酒焉　崆峒亭在县南五里春秋哀公二十六年宋景公游于空泽卒于连中杜预云梁国虞县东南有地名崆峒　孟渚台在县西北十里尔雅云宋有孟渚郭璞曰薮泽名春秋僖公二十八年楚子玉自为琼弁玉缨未之服也梦河神曰余赐汝孟渚之麋杜预云水草之交曰麋也今俗呼为湄台葢陂中有台也宁陵县西五十五里旧八乡今五乡本城古葛伯国于此帝王纪曰汤居亳葛伯为邻也六国时属魏安厘王封其弟无忌为信陵君而邑于魏咎甞封为陵君亦此邑之地高帝改陵为宁陵封吕臣和帝以宁陵属梁今县北十五里有葛城乃古葛伯所都城也晋谯又陈留北齐以还宋　沙隋城在县西北七里左氏传成公十六年公防晋齐卫宋邾人于沙隋杜预注云宋地梁国宁陵县北有沙隋亭　汋陵城在县东南二十五里左氏成公十六年郑子罕伐宋宋将鉏乐惧败诸汋陂退合于夫渠不儆郑人覆之败诸汋陵杜预注汋陂夫渠汋陵皆宋地　已吾城在县西南三十里陈留风俗传汉和帝永元一年分已氏县之种于乡置已吾县属陈留郡魏书曹公初起兵于已吾后魏地形志云已吾县属马头　东期城在县南三十里　西期城在县北二十五里贾子曰梁楚边亭皆种梁数灌而美楚稀灌而恶楚乃夜灭梁梁边令乃窃灌楚亦美楚人恠而问之及见自谢以重币而交于梁国故曰期城今俗犹呼为城也　甘露岭在县北五里隋开皇十三年驾幸于岱至此甘露降因以名焉故葛城在县北十五里古葛伯国以不祀为汤所灭大棘故城在县西北七十里左氏宋华元郑公子归生战于大棘又七国反先击梁棘壁即此城也　故柘城在县南郑伯克于此也　始基故城在县南九十里晋豫州刺史祖逖督防卫策所筑初乞活魁遣陈川据陈留浚仪川遣将魏石于谷水南营逖遣防等追战大破之因即立城留守策曰吾从祖公北伐数年功始基于此因以为名　仇留城在县南六十五里初陈川自始基败遣后将仇留伐鄢以逼豫州祖逖遣防进戍谷北高邱以御仇留故呼为仇留城
　　亳州谯郡今理谯县禹贡豫州之域至周不改春秋时为东国之焦邑六国时属楚在秦为砀郡地汉为谯县属沛郡初后汉熹平五年黄龙见谯太史令单飏以为其国当有王者兴不及十五年亦当复见后如其言及文帝即位黄初元年以先人旧都又立为谯国与长安许昌邺洛阳号为五都后魏置兖州周武帝改为亳州隋乱陷贼唐武徳四年平王充复为亳州领谯城父谷阳鹿邑酂五县五年置总管府管谯亳宋北荆頴沈六州七年改为都督府贞观元年罢都督府亳州不改天宝元年改为谯郡乾元元年复为亳州开平二年升为防御州后唐为团练州晋复为防御州
　　元领县八　今七
　　谯县　城父　防城　酂县　鹿邑　宋城　真元一县割出
　　临涣【入宿州】
　　州境
　　东西二百六十七里　南北二百里
　　四至八到
　　西至东京四百八十六里　西至西京八百九十四里　西至长安一千七百四十五里　东至徐州五百里　西南防东至颍州迳路二百六十里　西至陈州二百五十里　西南至陈州二百九十二里西北至泗州三百四十五里　东北至徐州三百四十二里
　　户
　　唐开元户七万七百三十二皇朝户主三万八百一十三客二万六千二百九十七
　　风俗
　　与宋州同
　　人物
　　老子苦县厉乡曲仁里人　许褚谯人长八尺余腰大十围一手逆曵牛尾太祖封万嵗亭侯　曹羲沛国谯人爽弟兄贵盛而独谦防书三篇以讽爽　嵇康谯国人　夏侯湛谯国人少与潘岳齐名　桓温谯国人　戴逵谯国人总角时以鸡卵溲白屑作郑元碑武陵王晞闻其能琴使人召之对使者破琴曰戴安道不能为王门伶人　唐朱敬则亳州永域人相则天家代以孝义闻门标六阀　奚陟亳州人不肯受翰林院学士
　　土产
　　丝　绵　绫　绢贡
　　谯县旧二十二乡今十乡汉县属沛郡莽曰廷城亭后魏无谯县有小黄县隋开皇十年废郡莽县属亳大业二年改小黄为谯县　涡水在县西三十八里从贡源县东来魏文帝集建安十九年上至谯予兄弟从上游观经东园遵涡水相佯高树之下乃驻马书鞭为临涡城　谯郡城古之谯国城也后改为谯魏武帝之乡里魏志汉熹平五年黄龙见谯太史令单飏曰其国后当有王者兴不及五十年当复见内黄门殷登黙记之至延康元年三月黄龙见谯登闻之曰单飏之言其兹验乎魏书文帝生于谯上有青云如车葢终日　魏文帝祠在县东里初魏太祖以议即告疾归乡里筑室于此读书秋冬弋猎以自娯文帝以汉中平四年生于此宅故梅城在县南四十里古梅伯国也　麦邱城桓潭
