<!-- { "loadSidebar": true } -->
　　东至防州云安县龙日驿一百九十里从驿路至防州二百二十里　北至东亰二千七百一十里　北至西亰二千七百九十里若从江陵水路陆路相兼至洛阳二千六百八十里　北取通洋两州路至长安一千四百三十里　南至万州小路一百六十里大路二百里　西至逹州四百九十里　东北至万州梁山县一百五十三里　西北至达州石皷县一百二十八里　东北至姚州界二百八里　东南至达州石皷县一百二十八里
　　户
　　唐开元户五千六百六十皇朝户主三千六百八十六客七千八百五十九
　　风俗
　　巴之风俗皆重田神春则刻木防祈冬则用牲解赛邪巫击鼓以为淫祀男女皆唱竹枝歌
　　姓氏【阙】
　　人物无
　　土产
　　贡车前子　蜡　柑子
　　开江县本汉胊防县地蜀先主建安二十一年扵今县南二里置汉丰县以汉土丰盛为名至后周武帝改汉丰为永寜县隋开皇中改永寜为盛山县唐武徳元年移于今理广德元年又改为开江县　神仙山在县东清江水东四里古老相传昔有仙人衣朱衣乗白马登此山本道以闻天寳二载敕置坛号神仙宫　盛山在州西北三里山上有宿云亭隠月岫流杯渠琵琶台绣衣石
　　万嵗县东北四十里元六乡亦朐防县之地蜀为汉丰之地宋武帝又于此分置巴渠县属巴东郡后周天和元年分巴东郡置万安郡改巴渠为万嵗县取县北有万嵗谷为名隋开皇三年罢郡以县属开州大业二年废州以县属万安郡唐武德元年郡废以县属开州二年自县北三十里故城移于今所寳厯中节度使裴度奏废之以其地并入开江寻又置　朝阁山自开达二州界南入当县　石塔山自开达二州界入当县界与防州接界山下有一泉分为三道一入防州一入当州一入达州　石门山在县东北十里　　熊耳山在州东北下入扶城水南至防州界　清水源出县东北石塔山西南流经石门山又西南流经巴渠县城东又西南流经县东二里又西南入开江县界　盐泉在县二十余里平地
　　新浦县西南九十里元四乡亦朐防之地蜀为汉丰县地宋武帝永初中分汉丰县于今县西北七里置新浦县属巴东郡后魏恭帝三年于县置开江郡领新津一县周武天和五年改开江郡为江防郡建德五年郡废以属周安郡隋开皇三年罢郡以县属开州大业二年废开州改属信州今防州七年自县西北故城移于今理鲤城山在县西四十里四崖悬絶　常渠水一名白
　　浦水西自新寜县界流入东流经鲤城山又东经县理南三里又东流入开江县界　垫江水源自县高梁山东北流于县南入常渠水
　　达州
　　达州通川郡今理通川县土地与金州同春秋战国并为巴子之国秦并天下为巴郡汉为宕渠县之东境后汉和帝分宕渠郡萧齐又属巴渠郡梁大同二年于宣汉县置万州以州界内有地万余顷因以数名之领开巴新宁夀阳巴中五郡后魏废帝二年开拓山南改宣汉为石城县析置新南县又于东闗县置并州仍并东闗为宣汉县其年又以万州居四达之路改为通州周武天和元年通州领郡不改建德五年又割开州所领东闗三冈二郡来属州领郡七隋开皇三年罢郡废开巴郡之石城县废新寜郡之三冈县废临清郡之石鼓县废三巴郡之东乡县并属通州五年又以废甘州之宣汉县来属大业三年罢州为郡领通州三冈石皷东乡宣汉西流万世七县唐武德元年改为州领通川宣汉三冈石皷东乡五县以宣汉属南并州二年置新寜思来二县三年以东乡属南并州又为通州领通川三冈石鼓新寜思来五县八年以废南石州之东乡县来属贞观元年以废南并州之宣汉来属又省思来入通川其年废万州以永穆来属贞观五年废都督府天寳元年改通川郡乾元元年复为通州宋干德二年改为达州其州枕江右有土居十万水居三千戸
　　元领县九　今七
　　通川　永穆　石皷　新寜　巴渠　三冈　东乡二县废
　　阆英【入石皷】宣汉【入东乡】
　　一
　　宣汉井场
　　州境
　　东西一千四百三十里　南北六百二十里
　　四至八到
　　东北至东京三千二百九十里　东北至西亰取开州下水经三峡出江陵至襄邓汝等州陆路共二千八百九十里　东北取洋州骆谷路至长安一千五百七十里取利州驿路二千五百里　东至防房等州界计一千二百八十里　西至渠州界四百一十五里　东南至开州二百七十五里　西南至渠州六百里水路二百五十里　东北至金州一千一百一十里　西北至巴蓬等州界二百里　西南至金州一千一百一十里
　　户
　　唐开元户四万七百四十二皇朝户主二千六百六十客一万三百三十一
　　风俗
　　与开州同
　　姓氏
　　阙
　　人物无
　　土产
　　挺子白胶香贡　白药子　蜜　蜡
　　段氏蜀记云通开二州产盐漆之利
　　通川县旧二十四乡今十五乡本汉宕渠县于此置宣汉县后魏废帝二年开拓山南改宣汉为石城隋开皇十八年又改为通川县以地带四达故曰通川宋帝立郡于此　鼓啸山在州东北一百二十里　东闗水东北自石鼓县界流入经县南一百六十西南流入三冈县界　鳯凰山在县西北五里山形象鳯翅掩映州城俗呼为鳯凰山　石城山在县西五里山四面絶崖西有一路上山顶俗谓之石城山
　　永穆县西北七十五里旧十八乡今七乡本汉宕渠县地后汉为宣汉县地梁大同中分宣汉县地置万荣郡于此兼立永康县以属焉即今县也后周保定初于此置万州隋开皇二年废万州三年又废郡以永康县属巴州十八年改永康县为永穆县唐武德二年于县理再置万州贞观元年州废以永穆属通州　龙骧山在县东南三里　北水自巴川归仁县界流入经县南一百步流入三冈县界　七盘山在县东三十一里　龙女山在县东三十里　鼔楼山在县东三十一里石鼓县东六十里旧四乡今二乡本汉宕渠县地后汉为宣汉县地后魏恭帝三年于此立迁州领临清一郡寻于郡置石皷县因石鼓山为名隋开皇二年废州三年罢郡并临清县亦归石鼓县以通州寳厯七年废大中元年再置宋干德五年并阆英县入　大石在县东五十里大江次号为石皷　龙基山在县南八十里巴渠江在县南四十步流入通州界　废阆英县在
　　州北一百二十里县本天寳九年太守韦虚受奏于应水南一里置阆英县以县南五里阆英山为名　四白山在故县西北四十里
　　新宁县州东一百七十五里汉四乡宋二乡在两汉其地与宣汉县同西魏废帝二年于此置开州领东闗郡郡领巴渠新宁二县后周天和四年移开州于蜀水北唐贞观八年自今县西七十里移魏所置新宁县于废开州城其城俗谓之賔城即今县理是也　三角山在县东北八十里有南江水源出此山西南流绕县三里后屈曲西北流绕至通川县东七里注东闗水　鼓啸山在县西南六十里　大崩山在县南六十里其山高大望见开州新浦县梁山军　东闗故郡城在今县西北五十里故新寕城在县西北十里后魏恭帝二年于此立县隋开皇三年废唐武德二年又置后迁于寳城
　　巴渠县州南二百三十里旧四乡今三乡在两汉与宣汉县地同梁大同中所置以境在巴州宕渠内故为巴渠县焉隋初废唐永泰元年又析石皷县之四乡地置在东闗水北五十步此县是当夷獠之邉界其民俗聚防则击皷踏木牙唱竹枝歌为乐　文字山在县西三十里又有文字溪　长秀山在县北二十里　悬布山在县东四里　万户溪在县东八十里自开州万岁县界北流来合县溉江水又有成熟溪亦自开州万岁县来合文字溪
　　三冈县西南四十里旧九乡今四乡在两汉与宣汉县地同梁大同二年于此置新安郡兼立三冈县因邑界山有三陇为名后魏废帝二年改新安为新宁郡隋开皇三年罢郡以县属通州寳厯七年山南节度裴度奏废后以人户多废县不便大中五年又置　东闗水经县南一百步又西流合北水　三冈水南自流江县来北流经县东十里合东闗水龙壁山在县东三十里王楼山在县东三十三里　龙盘山在县东北二十里东乡县东北一百七十里旧四乡今十乡在两汉其地与宣汉县同按四夷述云梁于今县西界置新安县不详理所西魏恭帝二年分新安县于益迁下蒲两水间置石州即今县是也又于州理置巴渠郡周武天和四年废石州及巴渠郡仍于故州城置三巴郡领东乡下蒲二县隋开皇三年罢郡仍废下蒲县入东乡县以通州唐武德三年于此置南石州又置下蒲昌乐二县以属之八年又废南石州及昌乐下蒲二县其年仍移东乡县治于今县东一里安养故城皇朝乾德五年割宣汉县入焉　石作鼻山在县东五里　琵琶山在县东北二里　鳯凰山在县东北六十里　绫罗山在县北八十里　益迁水在县东北三十步从金州来流入石鼔县界　下符江在县西一百步从洋州界入　废宣汉县在州北一百七十里本汉宕渠县地后汉分为宣汉县后魏废帝二年于今县东一百五十里梁所置南晋郡西百步置并州仍自州移理宣汉县于南晋郡北二百里今无遗趾按并州领南晋郡郡领东闗宣汉二县理东闗周改南晋郡为和鬯郡又省郡及东闗入宣汉县开皇三年罢郡以县属并州五年自并州北二百里移宣汉县理于东闗故城是也寻又废并州以县属通州唐武德元年又置南并州及东闗县三年移并州理新安废镇城贞观元年又省南并州及东闗县仍自南晋故城移宣汉县于宣汉废镇城即今县是也皇朝乾德五年并入东乡县　建平山在故县东三百里东闗水出焉西南流入县一百五十里下石鼓县界宣汉井埸在东州一百二十里无乡里管二百户地名长腰咸源出大江龙骨石窟中涌出滩名羊门两面山崖峻峭咸源出扵山下遂煎成盐其塲风俗男女不耕蚕货卖用杂物代钱祖称白虎死不选坟墓设斋不以亡辰虽三年晦朔不飨习性矿硬语无实词皆风土之使然　平波山在东北四十四里其山髙大









　　太平寰宇记卷一百三十七
　　钦定四库全书
　　太平寰宇记卷一百三十八
　　宋　乐史　撰
　　山南西道六
　　洋州
　　洋州洋州郡今理兴道县土地所属与渠州同春秋及战国并属楚地秦灭楚置三十六郡此为汉中郡地后汉封班超于此三国时为蜀之重镇故先主分城固立南乡县至后主延熙中将军王平守兴势魏将曹爽攻之不克乃今郡地晋改南乡县为西乡县后魏正始中废西乡县仍于今西乡县西五十里丰宁戍置丰宁郡及丰宁县仍更立亭县郡属直州废帝二年于今西乡县置洋州因水为名领洋州懐昌洋中丰宁四郡其懐昌郡领懐宁一县后周天和五年置懐昌县改懐寜为懐昌郡改丰宁为懐昌县隋开皇三年又罢三郡并省候亭县入洋州领丰宁黄金二县属汉川郡仍改丰寜为西乡移于废州廨理又于州城置洋州镇唐武德元年复为西乡立洋州领西乡兴势黄金三县四年又置洋源县开元十八年又置真符县天寳元年改州为洋川郡十五年郡西乡权移理于兴道即州理是也乾元元年复为洋州皇朝为武定军节度
　　元领县五　今三
　　兴道　西乡　眞符
　　二县废
　　洋源【散入隣近县】　黄金【入真符县】
　　州境
　　东西二百四十里　南北五百九十里
　　四至八到
