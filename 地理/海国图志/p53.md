<!-- { "loadSidebar": true } -->
立佛罗里达部落 开垦兴筑 将二百年 辟地未广 千五百八十
四年 明万历十二年 英吉利女王衣里萨柏时 有英吉利人往弥
利坚海岸开垦 大吕宋人拒战 英吉利人败走 英国女王依里萨
伯遂遣勇务将精兵往垦其地 无人敢阻 遂名其地曰洼治泥阿
续遣二臣协创部落 复垦罗阿录之地 英国占士王遂设甘巴尼二
员分治之 一曰兰顿甘巴尼 一曰勃列茂甘巴尼 又于所属各部
落 增设冈色尔之官 而总辖于兰顿之冈色尔 又遣三巨舶 每
舶载百有五人 濒河建筑部落 即以国王之名名之 曰占士部落
千六百有七年 明万历三十五年 英人与土人争斗 英之首领士
弥为土目包哈但所擒 自后英人不敢横行 惟与土人互相姻娅
生齿日炽
千六百二十一年 明天启元年 英国设总领于洼治尼阿 是
年严禁波罗特士顿教 斯教逃出数百人 由荷兰驾舟至弥利坚开垦 创建城邑 曰纽英兰 千六百二十八年 明崇祯元年 复得
沙廉地 即今马沙朱硕士部落 自设总领 自立律例 千六百三
十二年 明崇祯五年 觅出纽含社 千六百三十五年 明崇祯八
年 觅出勃罗威电 次年 开出衮弱底格 千六百三十八年 明
崇祯十一年 复开出纽含汾 并历年在海岸所垦之缅地 均建筑城
邑 设官治理 尚有欧罗巴人续垦洲内各地 千六百四十二年
明崇祯十五年 英国女王马里阿敕加特力教之律官来治此地 亦
以国王之名名之 其地曰马里兰 千六百六十三年 康熙二年 英
国查尔士王令数臣往垦弥利坚南隅 即今之戈罗里那 亦以国王
之名名之 其首部落曰查尔士顿 后又扩地开疆 遂分为南戈罗
里 北戈罗里 明年 英国复夺取何兰与绥林所垦之纽育 纽惹
西 若地拉洼三部落 至是千六百八十年 康熙九年 英吉利水
师官威廉边者复开宾西尔洼尼阿部落 千七百三十二年 雍正十
年 英人复垦若治阿之地 竭心力 历难险 至千七百五十二年
乾隆十七年 始成部落 无异于戈罗里 计英吉利占士王至查尔
士王 二代所得阿弥利坚洲内之部落 十有六区 悉将因底阿土
番驱之遐陬 千七百五十六年至六十三年 乾隆二十一年至二十八
年 复兴兵夺据佛兰西国所垦之加那达 佛罗里达两大部落 除
墨西科一国外 凡欧罗巴人所垦阿弥利坚洲部落 归英国者十有
八区
盛极生骄 强征税饷 部众吁免不听 千七百七十六年
乾隆四十一年 士众愤怒 次年 遂约佛兰西 大吕宋 荷兰诸
仇国助兵恢复 爰议以戈揽弥阿 之洼申顿 为首区 总统兵马
称为育奈士迭国 与英国血战七年 客不敌主 大破英军 国势
遂定
弥利坚国即育奈土迭国总记千七百八十三年 乾隆四十八年 即有附近弥斯栖比各部落
前来归之 千七百九十二年 乾隆五十七年 有根特机部落 率
众附之 千七百九十六年 嘉庆元年 地尼西部众咸背英吉利而
附之 洼门部落在阿希阿地开垦 历十四年之久 始成部落 于
千八百有二年 嘉庆七年 即来归之 因底阿那 伊里内斯西隅
之阿那麻马 同弥斯西北极南近海之佛罗里达 缅地 马沙朱硕
斯以及弥斯西比东边各部落 米梭里诸部落 于千八百十六年至
二十年 嘉庆二十一年至二十五年 先后归之 千八百三十六年
道光十五年 阿干萨斯 米治颜同时附之 此外尚有弥斯栖比西
隅之雷栖阿那一部落 亦以价赎诸佛兰西 而归育奈士迭管辖
统计设立育奈士迭以后 凡六十年 创建大部落二十有七 称大
国 与英吉利为劲敌
政事 自千七百八十九年 乾隆五十四年 议立育奈士迭国
以戈揽弥阿之洼申顿为首区 因无国王 遂设勃列西领 一人 综
理全国兵刑 赋税 官吏黜陟 然军国重事 关系外邦和战者
必与西业 会议而后行 设所见不同 则三占从二 升调文武大
吏 更定律例 必询谋佥同 定例勃列西领以四年为一任 期满
更代 如综理允协 通国悦服 亦有再留一任者 总无世袭终身
之事
至公举之例 先由各部落人民公举 曰依力多 经各部落
官府详定 送衮额里士 衙门 核定人数 与西业之西那多 里
勃里先特底甫 官额相若 各自保举一人 暗书弥封 存贮公所
俟齐发阅 以推荐最多者为人选 如有官举无民举 有民举无官
举 彼此争执 即由里勃里先特底甫于众人所举中 拣选推荐最
多者三人 仍由各依力多就三择一 膺斯重任 其所举之人 首
海 国 图 志 下重生于育奈士迭国中 尤必居住首区历十四年之久 而年逾三十
五岁 方为合例 否则亦不入选
设立副勃列西领一人 即衮额里士衙门 西业之首领 若勃
列西领遇有事故 或因事出国 即以副勃列西领暂理 其保举如
前例
设立衮额里士衙门一所 司国中法令之事 分列二等 一曰
西业 一曰里勃里先好司 好司二字 犹衙门也 在西业执事者
曰西那多 每部落公举二人承充 六年更代 所举之人 必居首
区九年 而年至三十岁者 方为合例 专司法律 审判词讼 如
遇军国重事 其权固操之勃列西领 亦必由西那多议允施行 常
坐治事者额二十人 曰士丹吝甘密底 无额数者曰甘密底 皆西
那多公同拈阄 以六月八日为一任 期满复拈t易之
在里勃里先好司执事者 曰特底甫 由各部落核计四万七千
七百人中 公举一人承充 二年更易 所举之人 须居首区七年
并年至二十五岁者 方合例 以现在人数计之 特底甫约二百四
十二人 立士碧加一人 士碧加 头目也 总司其事 凡国中征
收钱粮税饷 均由特底甫稽核 官府词讼 则特底甫亦可判断
常坐治事之士丹吝甘密底 每年于三月初四日 由士碧加于各特
底甫中拣派二十九 以六人专司会议 其余或理外国事宜 或设
计谋 或理贸易 或理工作 或理耕种 或理武事 或理水师
或理公众田地 或理案件 或理驿站 或理因底阿人事件 各司
其事 以一年期满 再由士碧加选代
每岁十二月内第一礼拜日 则衮额里士衙门之西那多 里勃
里先衙门之特底甫 齐集会议 或加减赋税 或国用不足 商议
贷诸他国 贷诸本国 或议贸易如何兴旺 铸银轻重大小 或议
弥利坚国即育奈土迭国总记海上盗贼如何惩治 或国中重狱有无冤抑 或u阅士卒 增益兵
额 或释回俘虏 或严立法律 惩服凶顽 或他国窥伺 如何防
御 一一定议 至岁中遇有仓猝事宜 随时应变 又不在此例
其专司讼狱衙门 在洼申顿者一 曰苏勃林4 在各部落者
曰萨吉 凡七 曰底士特力6 凡三十有三 各以本国法律判断
苏勃林衙门一所 专司审讯 额设正官一员 副官六员 每
一人分辖一萨吉 凡国内大官之讼 或案中有牵涉大官之讼 或
本属萨吉所辖部落 与别萨吉所辖部落不睦争执之讼 均归其审
断
萨吉衙门七所 每萨吉辖底士特力四五属不等 凡属下部落
之狱 有罚赎银百元以上者 或所犯之事 例应监禁六月者 俱
归萨吉审判
底士特力衙门三十有三所 每底士特力辖部落多寡不等 凡
属下部落有犯轻罪 与在洋不法者 俱归底士特力审断 按其情
节轻重 拟议罪名 间有不能结案者 送萨吉审断 或与萨吉会
讯
千七百九十八年 嘉庆三年 设立管理水师书记衙门 千八
百十五年 嘉庆二十年 始立管领水师官 兵船不甚多 而与英
吉利交战三年 地险心齐 水战练习 其名遂著 原设大兵船十
五只 中兵船二十五只 小兵船二十三只 火烟轮兵船一只 近
年因船不敷用 增修兵船 复设船厂七 雕刻厂二所 历年支发
水师银二百三十一万八千元 修船银百有六万五千元 津贴银七
千八万二千元 修船厂银七十九万八千一百二十五元 水上费用
银四十三万八千七百四十九元 巡察南极费用银三十万元 共需
银五百九十万有奇
海 国 图 志 下波斯麻达仁尼腊尔7衙门 掌理国中水陆邮程递报之事 计
递报道路约十一万二千七百七十四里 每年往来路程约二千五百
八十六万九千四百八十六里 各处信驿计万有七百七十所 历年
往来驿费银二百七十五万七千三百五十元 历年约收信价银二百
九十九万三千五百五十六元 综计出入 有盈无绌
国中原在非腊特尔非阿设铸金银局一所 千八百三十五年
道光十五年 复在纽哈兰 北戈罗里 若治阿三部落各增设一所
派官监铸 其炉灶器具机窍 皆以火烟激动 不烦人力 计每年
倾铸金钱值银二百十八万六千一百七十五元 银钱三百四十四万
四千零三元 铜钱值银三万九千四百八十九元 统值银五百六十
七万元
各部落自立小总领一人 管理部落之事 每部落一议事公
所 其官亦公二等 一曰西业 一曰里勃里先特底甫 即由本部
落各择一人 自理其本部之事 小事各设条例 因地制宜 大事
则必尊国中律例 如增减税饷 招集兵马 建筑战船 开设铸局
与他部落寻衅 立约等事 均不得擅专 所举执事之人数月一更
代 如分管武事 设立章程 给发牌照 开设银店 贸易工作
教门 赈济贫穷 以及设立天文馆 地理馆 博物馆 义学馆
修整道路桥梁 疏浚河道 皆官司其事 其法律大都宗欧罗巴之
律 删改而成 征收钱粮税响 通酌国中经费出入 公议定额
不得多取
统共千有二百八十六万六千九百十九人 即丁口之衍蕃 征
国势之炽盛 果能永远戮力同心 益富且庶 虽欧罗巴强盛各邦
未之或先 国人多由外域迁至 如居宾西尔 洼尼阿者 皆由耶
麻尼 言语近始更变 居雷西阿那 梭里 依里内士 弥治颜等
弥利坚国即育奈土迭国总记处者 皆佛兰西国之人 居阿希阿 因第阿那者 皆瑞国与耶麻
尼之人 尼纽育者 皆荷兰国人 种类各别 品性自殊 因地制
宜 教随人便 故能联合众志 自成一国 且各处其乡 气类尤
易亲睦也 传闻大吕宋开垦南弥利坚之初 野则荒芜 弥望无人
山则深林 莫知旷处 攘剔启辟 始破天荒 数百年来 育奈士
迭遽成富强之国 足见国家之勃起 全由部民之勤奋 故虽不立
国王 仅设总额 而国政操之舆论 所言必施行 有害必上闻
事简政速 令行禁止 与贤辟所治无异 此又变封建 郡县官家
之局 而自成世界者
国中黑人居六分之一 其中亦有似黑非黑 似白非白者 种
已夹杂 难辨泾渭 各部落中不准黑人预政事 有数部落准其一
