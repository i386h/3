<!-- { "loadSidebar": true } -->
摩罗果 又渡海取吕宋等边地 东取阿沙斯河各地 遂创立法制
与各教为仇 为古今文字之一变 传及其兄子阿厘嗣位 为大教
师 初尚朴实 迨商旅辐辏 渐即乐逸 自后复有哈伦阿兰土
支阿尔门二人佐理 大兴文学 因本国硗确 遂迁于巴社 即古
时巴比罗尼阿之首区也 嗣被鞑鞑里侵扰一空 谓元代蒙古也 曾
灭回回祖国 退保本国 还其朴俗 不与他国往来 其滨海西岸
复被都鲁机夺去 越二百年 明英宗正统初 距元太宗末 计二百
年 值都鲁机衰弱 始复夺回
千七百二十年 康熙五十九年 本国忽有微贱之洼都阿哈 聚集徒党 欲兴复麻哈密之教 删去其附会 自谓能知未来 有少
年头目依沙乌信之 以兵力迫众遵从 联合各族 立为通国教主
以墨加 默德那两处为首区 威震邻国 一时称盛 遂率其子阿
巴尔腊 图据伊揖 磨加等国 广行教化 伊揖之巴札 领兵拒
敌 竟擒阿巴尔腊 归国戮之 然其教内之人 滋蔓难图 地方
辽远 兼多旷野 可以乘机出扰 而外地不能进攻
政事以一族为一部 每族立一教首 各理各族 不相统属
故阿丹之族谱 推究极详 自古迄今 未有改易 其族中操权父
老谓之小师 而于众小师中 议立一师 谓之大师 各小师均属
之 有大小 无尊卑 大者不能以王自居 而小者亦不以臣仆称
也 各族均有炮台 牧畜游牧旷野 毋虞攘掠 人皆悍鸷好胜
各族亦互相械斗 若能联族 合心齐力 实为劲旅 阿细亚洲内
强国 恐非其敌 历来各国均有更乱 而阿丹依然如故 此外又
有一人 曰耶米 在僻地独立一族 以贵人执政 后有伊满相继
为政 于千六百三十年 明崇祯三年 将都鲁机人驱逐 即擅权
为教主 立加底士官以判事焉
阿丹之人 瘦小面黄 多力足智 善骑射鸟枪 俗尚俭节
富者始食稻米 皆产他国 贫者仅食本地大麦 以加非豆 柳豆
之壳 浸水饮之 凡菜饭皆调以骆驼乳 罕肉食 富家宴宾 惟
洁蔬菜 口腹之人 众皆不齿 衣则腰膊各缠白布 以便插刀
惟布帽无论寒暑 厚十余层 金线绣字 再垂金银穗于两肩 其
教师均出世家 如欧罗巴之俗 故师之名 虽南面不易 国中麻
哈密之后裔 生齿蕃多 杂处民间 无处不有 其尊贵世家 谓
之煎里靡 其帽贵绿 又有哥厘士十二家 专司教事 亦得冠绿
部人望之若神明
海国图志 上俗尚劫夺 务慷慨 行人过境 必先求其保护 但有一饭之
缘 即慨诺出力 设无保护 即谓是应劫之物 虽同处款洽 而
一至旷野 无不劫夺 如未谋面者 然惟被劫之人 但尾至其帐
尚可动其矜怜 不至全受灾害也 家居饮食时 见有行人 必招
同餐 恐人疑其贫穷 喜结交 多礼节 乍见即摇手为礼 曲尽
殷勤 尊长见卑幼亦然 童稚即习礼仪 然皆虚文鲜实 器量狭
小 与人有隙 不报不休 误行触犯 亦必报之 非特报其本人
且必诛及其族中尊贵而后已 故出门必携利器 坐以达旦 终宵
不寐 积习牢不可破 人多妻妾 别内外 民妇或可游行 若部
落之女 不蒙头即不外行 较之都鲁机 巴社 防范尤严
回教原出于阿丹 而阿丹又以马哈墨为最著 迨后又分两
种 一曰色底特士教 一曰比阿厘教 各立门户 常见都鲁机
巴社与阿丹人争辩教理成仇 反以马哈墨所传之教为邪教 是何
谓耶 惟阿丹人不甚拒绝外教 故欧罗巴客商往彼贸易 或导人
以克力士顿教 亦复客留善待 不至轻忽拒绝 若哇都阿哈之
教 自为伊揖败死后 教亦不甚流传
阿丹音语 与由斯 及巴社 等相似 其书籍近多散轶 因
先日夺得外地建造部落时 尽将著名书籍 先运往贮 及至地失
而书亦随沦 本国人复又著辑 论族类 论仇敌 论攻击 论游
览 论女人 以至小说等书 近有小说 谓之 一千零一夜 词
虽粗俚 亦不能谓之无诗才 土产加非豆 柳豆 巴尔色马香
乳香 没药 树胶 沉香 马 骆驼 阿兰为香料聚集之埠头
名驰异域 其实本国仅产乳香 没药 巴尔色马香耳 余俱购自
阿未里加洲
万国地里全图集 曰 亚剌伯 即天方阿丹回教祖国也 此
阿 丹 国乃半土 南及南海 北至土尔其藩属国 东接白西及其海隅 西
及海峡 名曰死门 又至江海 以苏叶微地 连与亚非利加大地
北极出自十一度至三十一度 偏东自三十度至六十度五十分 长
四千五百里 阔三千六百里 大半沙漠 惟出枣 南方产珈s
香味价贵 土出香料药材 其马大有名 上山如平地 落水如浮
桥 一日能走二百里 其驼系国之舟 忍耐辛苦
陈宣帝大建元年 回教始祖摩哈麦者 生于麦加邑 少年商
游西国 虽不识字 性好默思道理 贸易通利 一观本地人民独
拜偶像 心内不悦 新造教门 令妻受之 其亲戚朋友进教后
合为一会 著圣书 称曰可兰 独一真主上帝 而摩哈麦乃其所
差之圣人 欲奉事上 必每日定期祈祷念经 t济贫乏 每年一
次 连月守斋 日间不食 必须终年一次 往摩哈麦生死之两邑
附近其墓 烧香礼拜 禁豕饮酒 固守 死后即升上界 享天女
之乐 但佛教之徒不肯悦服 令摩避危 藏身穴内 唐高祖武德
四年 逃麦地拿之邑 居民悦接 并其从徒 以此年为元纪 信
徒云集 结群攻击 次年其敌复来 固围国邑 摩哈麦募兵报仇
征取其炮台 乘机掩杀 糜烂其民 威权愈重 是以使人遍往四
方 令诸国承其教 稍敢忤违 率兵剿灭 年及五十 督兵侵本
邑 拆坏菩萨 酷戮异已 土人畏其兵力 不敢不信服进贡 如
是其教广布西域
西奈山 在亚剌西北方 商朝年间 上帝于此处雷电 颁立
十条诫谕 人类敬守 麦加在西方 离红海不远 回回民于此集
会 拜摩哈麦所生之屋 于四角一里之殿有黑石 古人所敬 亲
嗅七次 周行后洗身水源 以表涤罪 巡行瞻礼 上山事竣 其
罪一概赦免 其城之居民三万丁 每因大会 生意丰盛 麦地拿
海国图志 上系摩哈麦葬处 卧于铁棺 回回亦往彼烧香 但城褊小 房屋不
过五百间 年年南海 西域 西国 与亚 非虔信士 不止数万
起程赴城 泛江涉u而至 大众繁杂稠挤
地球图说 亚拉比亚国 又名亚拉伯国 东界白耳西亚海
南界南海 西界红海 北界土耳基亚国 其百姓约有千万之数
都城名麦加 城内民六百万 其麦加之城即昔回回教主摩哈麦所
生之城 又一城名麦地拿 即回回教主葬地 故凡西域等国 不
嫌千里之远 每年必数至 烧香礼拜 盖昔年回回教主摩哈麦
自云奉天神亲谕 令著圣书一册 名曰 可兰 以示庶人 若
能信从 即享天福 如遇不信之徒 即行诛戮 以致亚细亚之西
方各国 不敢不信 至礼拜日期 亦以七日为例 但与耶稣教不
同 回教礼拜日在耶稣教礼拜后之第五日也
地里备考 曰 天方国 又名亚拉亚 在亚细亚州之西 北
极出地十二度起至三十四度止 经线自东三十度起至五十七度
止 东至科漫 白尔西亚二海湾 西枕红海 南连科曼海湾暨印
度海 北界稣挨斯径暨土耳基亚国 长约六千里 宽约五千里
地面积方约八十万里 烟户一京 二兆口 沙漠居多 邱陵甚少
一望平原旷野 河之大者有二 曰美丹 曰北波 其余小川不注
于海 田土硗瘠 荒野寥绝 东南滨海 颇为V腴 土产铜 铁
铅 靛 谷 果 烟 蔗 香料 胡椒 棉花 熟皮 珍珠 白
玉 珊瑚 玛瑙 卤砂 硫磺 花石等物 禽兽蕃衍 马匹极良
地气互异 近日稍和 各处甚热 泉少水缺 人物难堪 至于朝
纲 诸酋统辖 所奉之教乃回教也 技艺庸陋 贸易兴隆 本国
自古开基 以至唐高祖武德五年 历代相传 并无分踞 其后有
本国美加城回人马何美者 布传新教 煽惑民心 绅矜家皆拂其
阿 丹 国言 且图杜绝其教 乃去美加城 入美的纳邑 居无何 名溢遐
迩 受徒甚众 因率之以攻美加城 既陷其地 复强其民 遂即
位为君 敷布新教 通国皆从风而靡 奉为圣人 及薨 嗣君复
以新教流布于亚细亚 亚非里加 欧罗巴三州 取地甚多 其后
国势凌替 互相分析 丧地于土耳基亚国者甚多 通国分为六域
一名黑德倭斯 建于山谷之中 屋宇宏峻 街衢阔直 一名耶门
一名亚达拉毛 一名科曼 一名剌沙 一名内的惹
外国史略 曰 亚拉国半地 南及印度海 北连土耳其藩
属地 东连白尔西亚海隅 西及红海 为稣益之微地 与麦西国
隔海峡 即回教之天方国也 广袤方圆五万里 民居千二百万
地多沙 恒酷暑 无土产 惟海岛中产枣并各树 人赖以活 耶
闵部 广袤方圆三千二百四十里 居民三百万口 产香馥树胶
没药等货 其都曰未加城 出珈s 东南及沙漠 西及红海 有
土酋管理 与麦西定贡物 其城曰撒那 阿曼系东南之地 东及
白西亚海隅 东南有沙漠 其君有权势 亦在邻地 或亚非利加
两海边开埠 其城曰母士甲 居民万二千口 是最广之埠 哈查
系白尔白亚海隅 多海贼 黑查 乃红海滨之圣地 有两邑 曰
黑加 曰米地那 回回所集 西北系硗地 内地有尼耶地 居民
皆背回教 南海边曰哈答毛 居民无几
此地天气殊异 平地尤热 夜则反冷 有数处无雨 独降露
地干水咸 亦产麦 及甘露枣 棉花 药材 烟 各种树胶 运
卖他国 马尤骏 善走 多驼 民食其肉 用其毛 资其载负
来往皆以驼为业 多狮 驼 野羊 野兽
土民贫而野 好游牧抢劫 以帐房为居 牲乳为食 各立长
领 虽统属于土耳其之君 而不尊其命 随意恣行 有犯之者
海国图志 上必杀乃已 各族类亦恒相肇衅 其民自古不服他国 虽异国犯其
界 俱未能胜 后亦为希腊击服 希腊君殁 亚拉百姓侵据河中
间地 东汉安帝永初间 又为罗马国强服 其边地百姓 或敬星
宿太阳 或奉耶稣教 亦有犹太国人为王 禁遏耶稣门徒 于是
各族类屡斗
有穆哈默者 本为商贾 远贸易 与道士往来 习印度 犹
太之经典 隐居崖穴 忽若神授 因自立一教 邑之居士不信
而驱逐之 唐高祖武德二年 穆哈默遂往异乡 聚众起兵 立年
号 自称天使 屡战获胜 四方云从 势日益大 迫令邻国之君
弃其教而进回教 风俗不变 穆既殁 其兄子嗣王位 益兴其教
越罗马之界 攻取其大城 有不肯奉其教者诛焉 后侵麦两国
