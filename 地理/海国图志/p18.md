<!-- { "loadSidebar": true } -->
所遇物 即烧灭之 亦有大山顶上有穴隙 周三四里 深十余丈
底有热水 滚下滚上 色如牛乳 臭如硫磺 所围之孔 喷出白
烟 终不可近 自巴城而东 隔三百余里 有大火山 向来多次发火焰 忽一日白云覆山 地震霹雳 如万炮齐轰 居民率然惊
起 天无门地无路 要避又避不得 火山发炼石 火灰 满田盈
谷 草木房屋皆火 尽烧民三千人及十乡毁尽 大山沉陷 斯灾
祸格外稀奇 一如天地之末劫然 且离巴屿千有余里 有三巴哇
海屿 嘉庆二十年三月 其地火山 忽然发焰冲天 大石飞起
烧炼溶流 房屋倒塌 五谷尽坏 万有余人灭亡也 巴城之中白
日变暗 火灰下如雨雪 遮盖房屋 填塞街路 耳听如雷响 葛
剌巴地 不比中国之蕃庶 虽田之广大 有余粮可多养几万人
惟其居民生齿不繁 且巴人不建城而居 乡里或百人 或五十人
合住一村 茅舍四围 作园栽树 摘其果 享其荫 因树木茂盛
远望不见房舍 春季大雨淋漓 水涨漫屋 诸村如海屿 一村之
居民渐增日多 必挪移别所 又开垦焉 初建之时 新村属旧村
所管 渐设保长 每村内有乡长数人 亦有公所 会集商事之所
别建礼拜寺 及请教师掌理之 臣见王不穿hi 而着缎裤 围
长布 其瓜亚王之宫殿 尤四方端正 阔十有余里 万人可居
城墙 沟池周之 大火炮防之 殿前大门外有空院 篱笆围四方
有榕树甚古 为御所之记号 前门有阶 可登座位 到内门透过
里院 行中道至朝廷 群臣来此朝见 后有王宫 皆甚雅丽 内
地之居民在本乡保管下 朴实谦逊 相友相助 孝顺父母 爱惜
妻子 非邪僻 非骄傲 秩然蔼然 惟大邑与埠市之民则不然
因与匪徒往来 放僻邪侈 不依古执迷 能仿法外国之文艺 亦
轻信人言之哄骗 甚执妖鬼之诞 守邪术之法 富贵人为世爵
非常暴虐 惟知积累财帛 勒索百姓 海口之人 断非俭吝 j
钱即费 买马车 器服 倘旅客到寓 厚待 守宾主之礼 沽名
邀誉 是爪亚人所悦 虽不大胆 却许多忍耐磨难 还怨欺负
葛留巴所属岛一转眼发怒报仇 不顾关系矣 内山虎甚多 乡人听有虎 各持
枪围虎穴 打鼓放火以激之 虎出 众人杀之 亦有王家养虎
囚于大笼 招民聚集 放火焚笼 虎走出之时 诸人攻击 昔有
犯死罪之人 但其所供犯法无实凭据 使之与虎相斗 若杀虎无
罪 被虎杀即正罪也 王家戏玩 好将水牛与虎相斗 牛触虎咬
旁人或洒沸水 或以荆刺激怒之 水牛因力大常胜 因被虎伤
亦数日后而死 巴民心性轻浮 最喜小说 甚悦虚谈 故本地史
记 妆饰参假 汉朝光武帝时 有五印度国人 坐船到巴地交易
货物 恒常往来 因土番蠢蛮 印度人教之建屋耕田 传佛教
印度人渐富 专权侵地 土番甘心媚服 雕刻石像 建庙奉佛
其迹处处尚在 元朝时有国曰摩瓜巴佚 盛兴征伐邻民 收服回
教以后 回回力强 令土番进教 去除佛像 奉事真主一位 佛
教日衰 巴地之列王皆丧气 弃旧从新 不敢抗违 老幼俱奉回
回之教 嗣后荷兰人到洲争据其地 万历二十年间 回回百姓
兴兵如蚁 集各国之人 协力助阵 终无如荷兰之火铳何 土番
四散奔逃 自斯以后 荷兰遂永管其地矣
外国史略 曰 众岛之中 牙瓦最贵 古名小爪哇 今名
葛留巴 南极出自五度三十八分 至六度四十分 偏东自一百零
五度十一分 及一百一十四度三十二分 广袤二千七百四十五方
里 居民七百万 中地山高自五百丈至一千二百丈 其东方之山
高于海面一千六十一丈 此山多峰 有若火山 近日火灭大半
尚有数处出硫磺气 牙瓦地多支溪 当霖雨时 可舟行者数十处
余皆供灌溉田 南北均有海湾可泊 南有高磐 北多低泽 甚烟
瘴 有泥火山 恒流咸水 冲出黑泥 其天气谷热而山凉 多大
雷电 地震 天气有六变 故所产物亦殊异 牙瓦土肥出谷米
海国图志 上又出白糖 加非 黛青 胡椒 胭脂 八角 马芹 毕澄 茄
椰子 茶叶及各种嘉果 多蛇虎 而水牛极高有力 不独耕田
亦可推车 此岛有八分之七未垦 且不善务农 又官吏追纳饷赋
故无余蓄 其土民大半紫黑色 朴实耐劳 但不甚聪明 惟上命
是听 受虐不怨 本奉印度佛教 明永乐三年 有回回教师 领
大军强服其土民 使弃偶像而拜回回教主 元时亦入贡中国 葡
萄亚船于万历间到此岛 与土民交易 荷兰与英人继之 嗣后两
不相合 荷兰立城为藩属国之都 力战土酋服之 教种甘蔗 咖
非等货 其利甚厚 嘉庆十五年 佛兰西欲据此岛 英人调兵先
取之 立法律 力保土民 通商旅 二十年 复以此地再还荷兰
当今居民五百有余万 服荷兰所辖者五分之三 其余属土酋 道
光五年 有土民纠海边芜来由族类 起兵攻荷兰 连两年不能克
且头目被掳 荷兰王益调兵帅 掌全岛之政 每三年与议土斟酌
法令 所派各大官 皆由荷兰国至 其余小官 皆生长此地 且
于侨寓唐人中 择立首领 按本律例以管所属之人 又立各族类
头目 使管本地之民 惟听荷兰大帅之命 所传之两旧土酋 在
内地安逸度生而已 各岛税赋 每年银一千八百万两 除给各公
费尚存库百万两 调水师船数十巡群岛 以遏海贼 调兵守各埠
约二万丁
运出之货 道光十六年 加非六十二万二千五百九十七石
白糖六十三万六千八百九十一石 米一百九十万二千九百石 黛
青四千零七十八石 锡五万九千六百七十四石 道光十八年 加
非七十三万七千五百石 白糖九十一万八千七百五十石 米一百
一十八万七千五百石 黛青七千四百三十石 锡五万一千九百六
十六石 其贸易可谓甚广 因多立禁谕 商不得任意运货往来
葛留巴所属岛故有阻碍包揽之弊
荷兰驻札之都曰巴他威城 在西南海边 居民六万二千 族
类不一种 北面海口曰苏拉拜 居民五万丁 撒马郎 居民三万
八千丁 皆与他岛贸易 惟外国之船独于巴他威 或甲拉巴通商
焉 内地土酋所驻之大城 曰稣拉甲他 居民十万五千口 儒约
甲他 十万口 其殿廷极广大
马士拉 在牙瓦之东北边 隔以海峡 居民二十二万丁 崇
印度佛教 居民猛勇 阵则为荷兰之助 岛长三里 阔约六里
多出米谷 以补他岛 在牙瓦各海口 亦有唐人经商致富
巴里岛 在牙瓦之东南 隔以同名之海峡 南极出八度四
十一分 偏东一百一十四度二十五分 岸高难泊 其居民尚执印
度佛教 尸皆焚葬 其前君卒 妃妾七十二人 皆愿自焚 土人
不善驾船 出米 油 槟榔 燕窝等货 居民八十万口 乡里长
领之外 余悉贫乏 自道光十七年以来 土酋各结党互战 属此
岛之沦泊 有峰高八百丈 南极八度二十一分 偏东百一十六度
二十六分 长十六里 阔约十四里 米谷丰盛 每年三万有余石
载甲板卖与中国 居民崇印度佛教 颇勤劳安分 用中国之通宝
钱 历来小土酋结党相杀 荷兰人排兵船以定其争 然终未太平
距此岛不远 为孙巴瓦 长六百里 阔十三里 出坚木 骏
马 金沙 居民鲜少 未向化 罕与外国往来 有火山 出火石
烟 火浆 令四方震动
弗力岛 在八九经度间 偏东自百二十至百二十三度 出金
沙 椰油 檀香 蜡 燕窝 玳瑁等货 前此荷兰据其东方 今
又有布吉据其地 与外国无往来 葡萄牙人在此传天主教 筑礼
拜堂 土民面黑喜斗 有所获则贩卖为奴
海国图志 上地门岛 阔八百里 长约十三里 皆山地 出檀香 每年约
一万石 有金沙 禁不准掘 荷兰人于此开矿 土人杀之 亦出
铜 蜡 椰子 椰油等货 崇耶稣教 各乡设学馆 此岛分二分
西分归荷兰 其港口曰古邦 东方归葡萄牙 筑炮台 曰 和
睦 每年由澳门开船前往 买黑奴 蜡 檀香等货 虽设严禁
犯者益多 只以人口为买卖之物 甚可恨矣 其居民不似芜来人
发鬈面黑 皆土著 不乐航船 外此尚多屿洲 如鹿地 檀香
勤地等屿 皆小而微
魏源曰 葛留巴 昔为小爪哇 今为小新荷兰 其与下港仅
隔一峡 凡西洋南洋之番船 必绕过峡中而后分赴各国 故帆樯
廛市 雄甲南海 视婆罗洲之大爪哇尤繁盛 荷兰之有小爪哇
犹英吉利之有东印度 凡各岛驻防之兵 均皆听号令 受节制焉
其并于天方也 在明天顺 吞于荷兰也 在明万历 交哄于佛兰
西 英吉利也 在嘉庆之初 天方之服之也 以回教 荷兰之蛊
之也 以鸦烟 皆阴谋潜伏于无形 而夺人家国 气运所迁 机
智所阈 乌乎 安所极哉 诸书或以Z婆即爪哇 或以噶留巴
即大爪哇 而下港为小爪哇 甚至谓爪哇疆域南抵大食 而以西
南之稣门答剌当之 不知 唐书 大食王遣人囊金Z婆之郊 阴
试女王之令者 盖商船往来 速邮传命 讵真谓万里波斯之国
鸡犬相闻 明洪武中 命外夷山川附祭各省 安南 占城 真腊
暹罗 琐里 附祭广西 三佛齐 小爪哇 附祭广东 日本 琉
球 渤泥 附祭福建 今则大半归于西洋
注释
j 音 赚
葛留巴所属岛巴里岛 即今印度尼西亚之巴厘岛
阈 音 门坎 泛指界限或范围
海国图志 上西南 洋五印度图志
叙曰 西南洋为印度海 惟西 北二印度尚各自为国 其中
南 东三印度 并据于西洋 东印度为英夷驻防重镇 凡用兵各
国 皆调诸孟加腊 每卒月饷银约二十元 又与我属国缅甸 廓
尔喀邻近世仇 故英夷之逼中国 与中国之筹制英夷 其枢纽皆
在东印度 南印度斗出南海 有佛兰西 弥利坚 葡萄亚 荷兰
吕宋各国市埠环列 而英夷之市埠 曰曼达萨喇 曰孟迈 皆
产鸦片烟 与孟加腊埒 各国不得分其利 恒外睦内猜 故我之
联络佛兰西 弥利坚 及购买船炮 其枢纽皆在澳门与南印度
中印度为英夷与俄罗斯相拒之所 中惟隔一兴都哥士大山 俄罗
斯k山则可攻取温都斯坦 英夷设重兵扼守之 故我之联络俄罗
斯 其枢纽在中印度 不悉东印度之形势 则不知用廓夷 虽有
犄角捣批之策 而不敢信也 不知南印度之形势 则不知用佛兰
西 弥利坚 欲行购造兵船之策 而末由决也 不知中印度 北
印度之情形 则不知联俄罗斯 方询俄罗斯国都与英夷国都远
近 不知其相近者在印度边境 而不在国都也 昔唐太宗贞观中
王元策用吐番之兵 以捣印度 即廓尔喀攻孟加腊之路 元太祖
