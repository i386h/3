<!-- { "loadSidebar": true } -->
洋等国 千百年后 中国恐受其累 此朕逆料之言 夫康熙之
世 荷兰效戈船 定贡期 意大利国备台官 佐历算 四海宾
服 而大圣人已智周六合 虑深万世 何哉 地气自南而北 闻
禽鸟者知之 天气自西而东 验海渡者知之 大秦之名闻中国
自汉世始 大秦之通中国 自明万历中利马窦始 大秦者 西洋
之意大里亚国也 凡佛郎机 葡萄亚之住澳门 入钦天监 皆
意大里开之 为天主教之宗国 代有持世之教皇 代天宣化 至
今西洋各国王即位 必得教皇册封 有大事咨决请命焉 又请其
大弟子数十 分掌各国教事 号曰法王 教皇犹西藏佛教之达赖
剌麻 而法王则犹住持蒙古各部之胡土克图 今澳门市埠属葡萄亚
国 而其法王则亦意大里国人 故自昔惟意大里亚足以纲纪西洋
自意大里裂为数国 教虽存而富强不竞 于是佛郎机 英吉
利代兴 而英吉利尤炽 不务行教而专行贾 且佐行贾以行兵
兵贾相资 遂雄岛夷 人知鸦烟流毒为中国三千年未有之祸 而
不知水战火器为沿海数万里必当师之技 而不知馕兵之厚 练兵
之严 驭兵之纪律 为绿营水师对治之药 故今志于英夷特详
志西洋正所以志英吉利也 塞其害 师其长 彼且为我富强 舍其长 甘其害 我乌制彼胜败 奋之 奋之 利兮害所随 祸兮
福所基 吾闻由余之告秦穆矣 善师四夷者 能制四夷 不善师
外夷者 外夷制之
又案 明万历二十九年 意大里亚国人利玛窦始入中国 博
辩多智 精天文 中国重之 自称大西洋之意大里亚人 未尝以
大西洋名其国 时佛郎机筑城室于濠镜 及明季亦旋弃澳而去
皆非今澳门大西洋 澳门大西洋者 明末布路亚人 以历法闻于
中朝 礼部尚书徐光启奏用其法 并居其人于澳门 至今相沿
呼澳夷为大西洋国 明史 外国传 自当专立布路亚国一传 以
著中历用西法之始 及澳门有大西洋之始 乃仅一语附见 意大
里 佛郎机传 中 遂至今如堕云雾 其实大西洋者 欧罗巴洲
各国之通称 澳夷特其一隅 不得独擅也 以其洲言之 则各国
皆曰欧罗巴 以其方隅言之 则皆可曰大西洋 以其人言之 则
皆可曰红毛 至 澳门纪略 以今澳夷为意大里亚国 亦误 意
大里但行教于澳 其市舶 兵舶 炮台 洋楼 及岁输地租 则
皆布路亚国主之 无与意大里
欧罗巴与利未亚之分洲也 以地中海界之 而欧罗巴一洲
复中亘一海 其袤几与地中海相亚 海北为瑞丁 那耳威社等国
北界冰海 西史称别一天下 而是海独无专名 随国立称 难以
举似 今以洲中海名之 犹朝鲜 辽东之与登莱 中隔渤海矣
注释
荷兰效戈船 指清初康熙年间 荷兰出动兵船 协助清军收复为郑成功所占
据的厦门 金门之事
佛郎机 系明代中国对葡萄牙和西班牙人的称呼 即法兰克 的音
译 东方的伊斯兰国家概称西欧人为法兰克 即中国之佛朗机 明代葡 西两国首先
东来 故中国人亦沿旧称称之为佛郎机
欧罗巴洲各国总叙大西洋各国总沿革
职方外纪 天下第二洲曰欧罗巴 南起地中海 北极出地
三十五度 北至冰海 出地八十余度 南北相距四十五度 径
一万一千二百五十里 西起西海 福岛初度 东至阿比河 九十二
度 径二万三千里 共七十余国 其大者曰倚西把尼国 吕宋
曰拂郎祭 即佛兰西也 祭旧误作察 案 祭音近机 西 其作察则形
讹也 曰意大里 与今志同 曰亚勒马尼 耶玛尼 曰法兰得斯
荷兰 曰波罗尼 波兰 曰翁加里 今并入西都鲁机 曰大尼 曰
雪际 瑞国 曰诺忽惹 即那威国与瑞丁合为一国 曰厄勒祭
即额力西 曰莫哥斯未 俄罗斯 其地中海则有甘的亚诸岛 西
海则有意而兰 大谙厄利诸岛云 谙厄利即英吉利 其意而兰大亦
其属岛
凡欧罗巴洲内大小诸国 自国王以及庶民皆奉天主耶稣之
教 纤毫异学不容窜入 国主互为婚姻 世相和好 财用百物有
无相通 不私封殖 其婚娶 男子大约三十 女子至二十外 临
时议婚 不预聘 通国之中皆一夫一妇 无敢有二色者 土多肥
饶 产五谷 米麦为重 果实更繁 出五金 以金 银 铜铸钱
为币 衣服蚕丝者 有天鹅绒 织金缎之属 羊绒者 有毯 ?
销哈刺之属 又有苎麻之类 名利诺者 为布绝细 坚而轻滑
大胜棉布 敝则可捣为纸 极坚韧 今西洋纸率此物
君臣冠服各有差等 相见以免冠为礼 男子二十以上概衣青色 兵士勿论 女人以金宝为饰 服御罗绮 佩带诸香 至四十
及未四十而寡者 即屏去 衣素衣 酒悉以葡萄酿成 不杂他物
其酒可积至数十年 当生子之年酿酒 至儿年三十娶妇时用之
酒味愈美 诸种不同 无葡萄处或用牟麦酿之 其膏油之类 味
美而用多者 曰阿利袜 是树头之果 熟后即全为油 其生最
繁 又易长 平地山冈皆可栽种 国人以法制之 最饶风味 食
之齿颊生津 在橄榄 马金囊之上 其核又可为炭 滓可为碱
叶可食牛羊 凡国人所称资产 蓄大小麦第一 葡萄酒次之 阿
利袜油又次之 蓄牛羊者为下
其国俗虽多酒 但会客不以劝饮为礼 偶犯醉者 终身以为
诟辱 饮食用金银玻璃及磁器 天下万国坐皆席地 惟中国及欧
罗巴诸国知用椅桌 其屋有三等 最上者纯以石砌 其次砖为墙
柱 木为栋梁 其下土为墙 木为梁柱 石屋砖屋 筑基最深
可上累六七层 高至十余丈 地中亦有一层 既可窖藏 亦可除
湿 瓦或用铅 或用石板 或陶瓦 凡砖石屋 皆历千年不坏
墙厚而实 外气难通 冬不寒而夏不溽
其工作如木工 石工 书工 塑工 绣工之类 皆颇知度数
之学 制造备极精巧 凡为国工者 皆考选用之
其驾车 国王用八马 大臣六马 其次四马或二马 乘载骡
马驴互用 战马皆用牡 骟过则弱不堪战矣 又良马止饲大麦及
秆 不杂他草及豆 食豆者足重不可行 此欧罗巴饮食 衣服
宫室 制度之大略也
又曰 欧罗巴诸国 皆尚文学 国王广设学校 一国一郡有
大学 中学 一邑一乡有小学 小学选学行之士为师 中学 大
学又选学行最优之士为师 生徒多者至数万人 其小学曰文科
大西洋各国总沿革有四种 一古贤名训 一各国史书 一各种诗文 一文章议论
学者自七八岁至十七八岁学成 而本学之师儒试之 优者进于中
学 曰理科 有三家 初年学落日加 译言辩是非之法 二年
学费西加 译言察性理之道 三年学默达费西加 译言察性理
以上之学 总名裴录所费亚 学成 而本学师儒又试之 优者
进于大学 乃分为四科 而听人自择 一曰医科 主疗病疾 一
曰治科 主习政事 一曰教科 主守教法 一曰道科 主兴教化
皆学数年而后成 学成而师儒又严考阅之
凡试士之法 师儒群集于上 生徒北面于下 一师问难毕
又轮一师 果能对答如流 然后取中 其试一日止一二人 一人
遍应诸师之问 如是取中 便许任事 学道者 专务化民 不与
国事 治民者秩满后 国王遣官察其政绩 详访于民间 凡所为
听理词讼 劝课农桑 兴革利弊 育养人民之类 皆审其功罪之
实 以告于王而黜陟之 凡四科官禄人皆厚 养廉有余 尚能推
惠贫乏 绝无交贿行赂等情
其诸国所读书籍 皆圣贤撰著 从古相传 而一以天主经典
为宗 即后贤有作 亦必合于大道 有益人心 乃许流传国内
亦专设检书官 看详群书 经详定讫 方准书肆刊行 故书院积
书至数十万卷 毋容一字蛊惑人心 败坏风俗者 其都会大城皆
有官设书院 聚书于中 日开门二次 听士子入内抄写诵读 但
不许携出也
又四科大学之外 有度数之学 曰玛得玛第加 亦属斐录
所科内 此专究物形之度与数 度其完者以为几何大 数其截者
以为几何多 二者或脱物而空论之 则数者立算法家 度者立量
法家 或体物而偕论之 则数者在音相济为和 立律吕家 度者
海 国 图 志 下在天迭运为时 立历法家 此学亦设学立师 但不以取士耳 此
欧罗巴建学设官之大略也
又曰 欧罗巴国人奉天主正教 在遵持两端 其一 爱敬天
主万物之上 其一 爱人如己 爱敬天主者 心坚信望仁三德
而身则勤行瞻礼工夫 其瞻礼殿堂 自国都以至乡井 随在建立
复有掌教者 专主教事 人皆称为神父 俱守童身 屏俗缘 纯
全一心 敬事天主 化诱世人 其殿堂一切供亿 皆国王大臣民
庶转输不绝 国人群往归焉 每七日则行公共瞻礼 名曰弥撒
此日百工悉罢 通国上下往焉 听掌教者讲论经典 劝善戒恶
妇女则另居一处而听 男女有别
其爱人如已 一是爱其灵魂 便之为善去恶 尽享天生之福
二是爱其形躯 如我不慈人 天主必不慈我 故欧罗巴人俱喜施
舍 千余年来 未有因贫鬻子女者 未有饥饿转沟壑者 在处皆
有贫院 专养一方鳏寡孤独 处其中者 又各有业 虽残废之人
亦不废 如瞽者运手足 痹者运耳目 各有攸当 务使曲尽其才
而不为天壤之废物 又有幼院 专育小儿 为贫者生儿举之无力
杀之有罪 故特设此院 令人抚育 以全儿命 其族贵而家贫者
耻于送子入院 更有两全之法 其院穴墙以设转盘 内外隔绝不
相见 送儿者乘人不见 置儿盘中 扣墙 则院中人转儿入矣
其曾领洗与否 皆明记儿胸 异时父母复欲收养 则按所入之年
月 便得其子
又有病院 大城多至数十所 有中下院 处中下人 有大人
院 处贵人 凡贵人若羁旅 若使客 偶患疾病 则入此院 院
倍美于常屋 所需药物悉有主者掌之 预备名医 日与病者诊视
复有衣衾帷幔之属 调护看守之人 病愈而去 贫者量给资斧
大西洋各国总沿革此乃国王大家所立 或城中人并力而成 月轮一大贵人 总领其
事 凡药物饮食 皆亲自验视之
各城邑遇丰年 多积米麦 饥岁以常价粜之 如所谓常平仓
者 人遇道中遗物 或兽畜之类 多觅其主还之 弗得主则养之
国中每年数日定一公所 认识遗畜 失者与得者偕来会集 如遇
原主 则听其领去 如终弗得主 则或宰肉或卖价 以散贫人
若拾金银宝物 则书于天主堂门外 令人来识 先令预言其状
如一一符合 即以还之 不得主 亦散于贫乏
国中又有天理堂 选盛德宏才无求于世者主之 凡国家有大
举动 大征伐 必先质之此堂 问合天理与否 拟以为可 然后
