<!-- { "loadSidebar": true } -->
弓矢 昔有商舶行近此岛 遇女子荡小舟至 射杀商舶二人 去
如飞 不可追逐 更有一岛 土人言其泉水甚异 于日未出时
往取其水 洗面百遍 老客可复如少
又有一岛 名百尔谟达 无人居 魔丛其上 其侧近海无
风 恒起大浪 海船至此甚险 四十年间 曾有一船至彼 魔蓦
登其舟 舟中人皆惊仆 独一舵师不为动 且诘问何物 魔即应
言 舟中有何工作 我当代汝 舵师指授所为 魔一一与言相
反 如命东即西 命行则止 舵师恍悟一法 乃颠倒命之 舟即
疾行 甚如飞鸟 海道三万里 三日而至 抵家言起程之期 人皆不信 视所寄书中日月 果然 其怪异如此
又有一岛 墨瓦兰尝过此岛 不见人物 谓之日无福岛 又
有珊瑚岛 以多生珊瑚树 故名之 有新为匿岛 甚大 其势
貌似利未亚之为匿岛 故以为名 亦曰入匿 向未周绕此地 意
其与墨瓦蜡尼相连 十余年前乃知 有海舶过其南 见为一岛
经度起赤道以南一度 至十二度止 纬度起一百六十五至一百九
十止 其土风未详
每月统纪传 曰 澳大利亚为屿 四边滨大南海 及东南
海也 南南极出地四十七度一十七分 北南极出地十度三十七
分 西出地偏东一百一十四度二十八分 东出地偏东一百五十三
度二十三分
海 国 图 志 下西海诸岛
万国地理全图集 曰 亚默利加西海之隅 群岛棋布 皆
被欧罗巴例国所据 买黑面人垦种之 是以居民稠密 惟中多火
峰 屡次地震 狂风辄作 走石飞沙 其岛之形势如弓弯 北极
出自一十度至二十六 偏西自六十至八十四度 南及可 危等国
北至缚 即花旗国之半地 其小屿在南 北向益增 内有加勒岛
和暖丰产 同于南海群岛 出白糖 酒 珈z 珂珂子 棉花等
物 但因开垦劳费 所出货价贵昂 是以生意不盛
西班牙国初寻新地之时 到此等岛 即开马头 攻逐土蛮
又买黑奴以耕垦 由此贩卖人口之弊起 及西班牙人后到南海大
地之金山 遂弃此群岛 犹敝履不复管辖 由是海贼群赴岛港藏
匿 攻击是班牙国之商船 如此英 佛 荷 丁 瑞各国 又乘
乱据占其地 及佛国大变之时 其藩属之黑奴即动干戈 将其白
主一切戮杀 致万有余人受害 嗣后土酋自立为主 是以英国民
人 仰体 圣书 福音之理 知贩卖人口不合律例 明背上帝
是以谕饬所有藩属岛内各黑奴 一概释放 而颁银六百万两 赏
还买黑奴之价 共放五十三万七千之奴 此等仁行殊属可赞焉
英国在此洲内所据之岛 如牙买加 有山下溪涧 灌溉田土
其农甚盛 而其会城京敦 被地震灭 且飘风毁坏 又安地禺亚
吉等岛 古时归英国 而多米尼加山地 多巴峨等岛 以及近附
大地之特尼答岛 皆新所据取 派军防范 建邑盖屋 居人乐业其北有巴夏马之群岛 东离大地九百有余里 亦有百慕他群岛
两者虽天气温晴 却不产物 已卖与外国 不复重之也 英国商
船年年于各岛运入银千五百六十三万两 所运出者二千三百八十
一万两 其船共计五千八百六十只
西班牙国在此洲内所属之古巴岛 长二千一百里 最丰裕之
地 所运出之白糖 烟 珈z 酒等货 一年共计银二千万元
所运出者 共计二千二百万元 居民共计七十万名 其中二十八
万黑奴 英国虽严禁其贩卖 而西班牙船偷漏不胜其弊 其会城
曰夏瓦那 居民十一万丁 所造之烟甚香 价最贵 贵港口亦归
是班牙国 其黑奴不多 但白面之人专务经营 土产山积 每年
价银二百四十万两
佛兰西国在此洲内所属之岛 曰马耳地 匿瓜他鹿等岛 生
意最盛 一年出入之货 计银二百万两 其风景亦美 山青水绿
鸟语花香 又海地岛甚广大 昔被佛兰西国占据者 但该黑奴谋
叛 杀其主而立黑王 按例办其岛事 此时国家未定 常时更变
于道光二十二年 曾被地震 大半败坏 居民死者数千 地虽广
而民惮劳 所运出之产 价银二百七十万两
荷兰在此洲内所居之岛 止两处 虽不紧要 其居民多发财
丁抹国 在此洲内所属岛 亦止两处 专务教其黑奴而释放之
瑞国亦据小岛 在北方 但其生意微少 原无今补
又巴哈马群洲 每年商利银二百一十万元 运入者六十四万
元 运出者五十三万元 公帑收银一十三万三千元 出十四万元
守兵士二百五十 民壮六百 又拉巴突等屿 每年商利银三千三
百九十万元 运入之货四百六十六万元 运出者千四百八万元
国帑收银三十八万五千元 出三十七万八千元 守兵五百 民壮
海 国 图 志 下六千九百 又安地吴亚等岛 百姓所收千二百三十二万元 运入
之货二百一万元 运出之物三百九十九万元 入公帑二十一万三
千元 出公帑二十一万九千元 守兵八百五十 民壮四千八百
又路齐亚岛 每年商利银二百一十万元 运进之物四十五万五千
元 运出者五十八万一千元 收公帑七万六千元 所出均同 守
兵三百 民壮六百 又三位岛 每年商利银九百三十二万五千元
运入者二百一十万元 运出者一百七十五万元 公帑所收二十四
万五千元 出帑均同 守兵一千一百 民壮四千五百 又北母他
等洲 每年商利银百一十二万元 运进之货二百五十六万元 运
出者十八万九千元 公努收七万元 出七万五千元 兵士二百
民壮六百 此岛丰硗不一 产白糖 加非等 此藩属地 若无灾
难 实海外最美之区 英人派官管理此岛 白面人不多 其黑面
人则遍处散聚 有耶稣之教师 各处教之
外国史略 巴他峨尼地之南 所称火地之矮人 悉缺食物
终年冰雪 由大西洋望大东洋所驶之各船 随所称焉 义兰海峡
往来风甚烈 法兰岛 英人据之 以捕鲸鱼 海马 海牛 天气
虽冷 尚有牧场 足养牲畜 并出各项食物 居民罕少 再南则
冰雪之地 全无居人矣
案 承平既久 人满为患 奸宄日作 财用匮乏 一切便宜苟且 比
于剜肉医疮 势如养痈 终必溃败 彼昏不知 方籍口庶哉之叹 生聚之
谋 而不知时势迥殊 后之辙非前之迹也 欧罗巴人极意搜求新地 得片
土即经营垦拓 遂使万古穷荒之僻岛 毕献精华 壮哉
西海诸岛南极未开新地附录
职方外纪 曰 先是阁龙诸人 既已觅得南亚墨利加矣 西
土以西把尼亚之君复念地为圜体 徂西自可达东 向至亚墨利加
而海道遂阻 必有西行入海之处 于是治海舶 选舟师 裹糇粮
装金宝 缮甲兵 命一强有力之臣名墨瓦兰 者 载而往访 墨
瓦兰既承国命 沿墨利加之东偏迂回数万里 展转经年岁 方茫
然未识津涯 人情厌{ 辄思反国 墨瓦兰惧功用弗成 无以复
命 拔剑下令舟中曰 有言归国者 斩 于是舟人震慑 贾勇
而前 已尽亚墨利加之界 忽得海峡 亘千余里 海南大地又复
恍一乾坤 墨瓦兰率众巡行 间关前进 只见平原漭荡 查无涯
际 入夜则磷火星流 弥漫山谷而已 因命为火地 而他方或以
鹦鹉名洲者 亦此大地之一隅 其后追厥所自 谓墨瓦兰实开此
区 因以其名命之曰墨瓦蜡 为天下之第五大州也 墨瓦兰既逾
此峡 遂入太平大海 自西复东 业知大地已周其半 竟直抵亚
细亚马路古界 度小西洋 越利未亚大浪山 而北折遵海以还报
本国 遍绕大地一周 四过赤道之下 历地三十万余里 从古航
海之绩 未有若斯盛者 因名其舟为胜舶 言战胜风涛之险 而
奏巡方伟功也 其人物 风俗 山川 畜产与夫鸟兽虫鱼 俱无
传说 即南极度数 道里远几何 皆推步未周 不敢漫述 以俟
后之君子
注释
百尔谟达 今之百慕大 在加勒比海之北部大西洋中 属英国统治 百慕大
附近海域常有风暴 过往船只时常失踪 故又称魔鬼三角区 或称百慕大三角区 其
风暴成因至今尚未有准确之答案
海 国 图 志 下新为匿岛 亚洲之新几内亚岛 位于太平洋南部
墨瓦兰 即麦哲伦 西班牙著名航海家
L 音 厌弃之意
西海诸岛国地总论西洋人 玛吉士地理备考 叙
水火有气而无生 草木有生而无知 禽兽有知而无义 人有
气有生有知 亦且有义 故最为天下贵也 是故君子以天为家
以德为本 以道为域 身躬由地而来 向地而归 灵魄由天而来
向天而归 人者不属此地而属天 何可轻忽人性之天 而背圣人
之理乎 夫蛮狄 羌夷之名 专指残虐性情之民 未知王化者言
之 故曰先王之待夷狄 如禽兽然 以不治治之 非谓本国而外
凡有教化之国 皆谓之夷狄也 且天下之门有三矣 有禽门焉
有人门焉 有圣门焉 由于情欲者 入自禽门者也 由于礼义者
入自人门者也 由于独知者 入自圣门者也 诚知夫远客之中
有明礼行义 上通天象 下察地理 旁彻物情 贯串今古者 是
瀛寰之奇士 域外之良友 尚可称之曰夷狄乎 圣人以天下为一
家 四海皆兄弟 故怀柔远人 宾礼外国 是王者之大度 旁咨
风俗 广览地球 是智士之旷识 彼株守一隅 自书封域 而不
知墙外之有天 舟外之有地者 适如井龟蜗国之识见 自小自|
而已 方今东西太平 远洋辐辏 凡洋艘到汉地通市 必绕地一
周 围海数重 际天冥晦 不远万里而来相见 凡宇内穷极幽远
自日出之国以至冰岳之岛 洲与洲而相歧 国与国而相左 闭户
陆居者终身所未闻 皆远客身之所经 目之所睹也 自非咨诸远
人 则天文度数之远近 国土古今之盛衰 形势风俗之殊异 毕
世其能想像乎 行舟沙礁之险易 到岸埠市之繁寡 即初涉商舶者 能遥度其津涯乎 诚欲扩智识而裨生人 其可以无是书
注释
| 音 幽暗的意思
海 国 图 志 下玛吉士地球总论
夫地球以土 水二者为本 土则分为山 谷 岛 洲 磐石
沙泥 水则分为海 江 河 湖 渊 潭 涧 溪 上下周围
天涯到处 飞者飞 潜者潜 动者动 植者植 而皆不离于其面
也 古之探访地球者以所寻得之地分为三州 一名欧罗巴 一名
亚细亚 一名亚非里加三者而已 及明宏治年间始寻得新地 名
之曰亚美里加 始合为四大州 后各驾舟历时 又寻出南海最南
之澳大利亚大岛 且环以南洋众多各岛国 或聚或散 因此新著
地理志人又以诸岛合为一州 命之曰阿塞尼亚 是以近日地球始
分为五大州也 一欧罗巴 二亚细亚 三非里加 四美里加 五
阿塞尼亚
又诸谙地理者既知地球圈线周围共九万里 复以所得古今
