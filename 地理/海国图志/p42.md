<!-- { "loadSidebar": true } -->
银六千六百万两 按 此数不可信 考上文每年货价出入不过数千万
税饷不过税其十一 安有竟与货价银数相符之理 是为夸诞不情
其广推贸易之法 有火轮船 航河驶海 不待风水 又造a
辘路 用火车往来 一时可行百有八十里 虞船货之存失不定
则又约人担保之 设使其船平安抵岸 每银百两给保价三四元
即如担保一船二万银 则预出银八百元 船不幸沉沦 则保人给
偿船主银二万两 其通国行宝为金 每金三两 分作银价二十二
块 其银再分铜钱 兼用银票 钱钞楮币 与金银同价
当中国汉朝时 英民犹未向化 游猎林中 值罗马国兵来侵
降服大半 按 罗马国 亦作罗汶国 即意大里亚也 东国野族 蜂
起攻击 土人逃匿山林 英地尽为各国所据 渐奉耶稣教 始知
风化 宋朝年间 有邻部那耳曼者 渡海力据英境 强役土民
不及二百年 两族合成一国 勤劳速兴 当明之季 英百姓尽崇
正教 通文字 自弃旧俗 权势益增 民人敢作敢为 兵船出巡
四海 屡拒退外国之兵 且文艺大兴 博览经典 法术武艺不可
胜数 但其语音与汉语大不同 其言长 切字多 正字少 只二
十六字母 是以读书容易 数日间即可学之 故此学者无不通习
文艺 如国史 天文 地理 算法 不晓者则不齿于人
目前王后主国 年尚少 聪慧英敏 众民悦服 贵臣共十二
人 为管国帑大臣 审办大臣 持玺大臣 户部大臣 内国务宰
相 外国务宰相 管印度国务尚书 水师部大臣 贸易部大臣
海 国 图 志 下兵部大臣 此外尚有议士协办大臣等 皆理政事者也 设有大事
会议 各抒已见 其国中尊贵者曰五爵 如中国之公侯伯子男
为会议之主 且城邑居民各选忠义之士一二 赴京会议 国主若
欲征税纳饷 则必绅士允从 倘绅士不允 即不得令国民纳钱粮
若绅士执私见 则暂散其会 而别择贤士 如有按时变通之事
则庶民择其要者 敬禀五爵乡绅之会 大众可则可之 大众否则
否之
每年税饷田赋入国帑者 共银万一千一百万两 除国用外
所余不及百万两 若越于此数 则减税饷 国之欠项共银二十三
万六千七百万两有余 每年利息八千八百二十四万有余 施济闾
阎 每年银二千五百万两 利息及施济两项银数 皆不近情 不足信
其银乃各屋主 良民所捐 又教师抽国产十分之一 每年银共四
百万两 弁兵十九万丁 此据地理志及新闻纸数目 原本作九十万
非诞即讹 此外另募于五印度国若干万丁 以镇守边境 水师兵
船大小六百有十只 水手四万名 中有大舰 每只载大炮百有二
十 或一百 或九十 或七十四 或六十门 其中等者或四十四
或二十八门 其小者或二十 或十 或六门也 自嘉庆十九年
西方列国大臣会议结和戢兵以后 兵船惟巡海护货而已 原无今
补
外国史略 曰 英吉利国 三洲环峙 小屿无数 亦西北
岛国也 上古未通他国时 本山林土蛮 文身射猎 杀人祭鬼
惟与佛兰西人海边交易 有意大里国之罗马民 于汉宣帝十八年
来踞此岛 佛国出军渡海御之 不能胜 又率大小船八百艘进攻
之 连年交战 终为罗马所据 延及苏各兰以北 越二百年 始
有耶稣之徒来此传教化俗 宋文帝二十五年 罗马国衰 又招日
英吉利国广述上耳曼撒逊之族来此争战 迄三百年 遂由欧罗巴之北海顺流下
遍肆劫掠 岛民有阿里弗者 潜探敌营 归领军士突袭破之 而
国基立焉 后大尼国来侵 焚掠民物 于宋英宗二年 居民力战
胜之 此英国兴隆之原也
英国北邻佛兰西 屡交战 互相胜负 明宪宗二十年 两国
战息 其民始自营生 从欧罗巴学火药 火器 学印书务艺术
学罗针航海 向崇克力斯顿天主教 至是始改耶稣教 然执天
主教之西班亚王不信 为高大战舰来攻 英国募水手乘小船 以
攻其高舰 忽大风 敌舟触礁损破大半 遁回本国
自后英国振兴 商船遍航四海 于明万历年间始通中国 万
历三十年 复并苏各兰国 南北始合为一 但北岛之君 欲立克
力斯顿教 英人又逐之 而请荷兰之君以为之主 佛兰西恃强
屡与列西国交战获胜 常思吞并 英人与他国连和 共为唇齿
以拒佛国 嗣后英国女王继位 竭心治国 选将练兵 战无不胜
佛国骄气渐敛 女王薨无后裔 于康熙五十二年 招日耳曼所属
汉耶耳国之俄耳治为君 国益庶富 然常与佛兰西 西班亚两国
交战 当此时 英国于四方开新埠 因本国人稠地狭 田园不足
耕 是以驶到亚默利加之境 开新埠 大兴贸易 既而欲增税饷
土民不从 且佛兰西 西班亚又协助土民 于是亚默里利加人遂
自立国 即今花旗 名曰兼摄他国 亦名合众国 时乾隆四十七
年也
英国于大地之中 居西北隅 北极出地自四十九度五十八分
及五十度四十二分 中线偏东一度四十六分 偏西十度三十五
分 国分三十部 大岛曰英吉利 曰苏各兰 小岛曰伊耳兰 苏
各兰居北方 天气甚寒 山高少五谷 有草场 足资游牧 土民
海 国 图 志 下犷悍 言语不通 日肆劫掠 苏各兰之南多物产 饶五谷 今亦
属于英吉利 英吉利地山平坦 水甘草肥 惟东方沙漠 无大河
南地则膏腴 饶物产 山虽不峻 而自北至南 绵亘直达国都
东北地有煤炭矿 西南地有锡 铁 西为瓦里士部 山岭险隘
峒峡深邃 地硗而民良 伊耳兰岛 西北多湖泽潴水 东南肥美
惜农无开垦之资 海港最阔者苏各兰 伊耳兰之西滨南有威地
岛 崖谷奇峭 多异景 佛兰西港内有危耳尼 日耳西等岛 伊
耳兰海隅有漫岛 苏各兰西北有希白利群岛 北方有阿耳加群
岛 最北有设兰群岛 此三岛天气极寒 不生五谷 今不述焉
英国无大河 最著名者为但西河 国都在焉 各国船皆泊于此
尚有得连地江 太西威邻江 士威江 威江 乌西江 其长者只
六十里 天气寒热均平 多雨露 故其气畅茂
田每亩比汉人六亩半 共一千三百七十四万六千九百余亩
游牧草场二千六十五万余亩 未垦地一千五十万亩 不足垦地一
千三百四十五万四千余亩 统计五千七百九十五万二千余亩 伊
耳兰耕地一千四百六十万三千余亩 泽潴五百三十四万七百余
亩 湖四十五万五千余亩 统计二千三十九万九千余亩
物产较他国特异 因英船所至 多采奇葩 归国种植 天寒
建暖房 护以玻璃瓦 马高大 多力而驯良 最佳者价值三百两
牛亦高大 然止供乳 肉 耕田耳 绵羊毛造呢 山羊取乳 豕
及五谷不敷食 由他国运入 每年出铁价银二千万余两 锡价银
三十四万余两 铅银八十三万余两 煤炭最多 每年约二万四千
余石
英吉利分四十邑 瓦利士分十二邑 苏各兰分三十二邑 伊
耳兰分四部三十二邑
英吉利国广述上英都兰墩在但西河岸 英国大邑也 长六十里 阔四十五里
街市皆众 居民约二百万口 礼拜堂最大者保罗礼拜堂 长五十
丈 阔二十五丈 高三十四丈 康熙年间所建 费银四百五十万
两 其西方礼拜殿最古 国中名贤事迹 皆立碑于此 计之各商
会馆及银局 信局 尤他国所无 设学馆以传学术 有大桥跨但
西河 泊船约万五千只 火轮大小九百只 建船厂以备修理 经
费银岁计五百余万 火车四万辆 载城内货物出入都城 兰墩之
东 有藏大炮及兵器之库 但西河帆樯林立 城内外街衢阗塞
烟火万家 亦海外一大都会也
其次邑曰曼食悉 居民十八万 机房 织造坊不可胜数 恒
用火为机关 其三邑曰利威浦 居民十六万 为商贾之大埠 与
各国通商 泊船千余 多火轮船 贸易最大者 花旗国为首 其
四邑曰百官舍 居民十四万 制造五金备器处也 有鸟枪局 日
造万余枝出售 又布茂士港口 设大战舰厂 木市肆甚繁
苏各兰都曰以丁布 居民十二万 此最嘉之地 邑建山上
街路高高下下 书院中务学术者二千余人 甲拉俄港口在海边
居民二十万 美国通商第三大埠也 各制造局匠十余万 故产瘠
而通商广 伊耳兰都曰突林城 居民二十万 民不好贸易 惟务
耕勤学 大港口曰哥耳其 居民十万 每年进船三十只 地极褊
小 多城邑 无陆路 皆以舟相通 英人数万往垦其地 英国人
矫健 鲜疾病 重信义 男女肌肤白 睛或蓝或白或黑 常衣呢
冠用毡 剃发须 性好洁洗浴 气候或暖或凉 故终年穿暖衣
内着汗衫 一日数换 民多寿 常服者外背心短衫 内外二裤
冬则长袍 蹑皮靴 女用绸裹手 编其发 首戴大帽 而挂薄帕
衣长衫数层 珠宝饰首 屋宇广大 因地气寒湿 盖下甚密 有
海 国 图 志 下层楼地铺花毡 窗悉玻璃 房设火炉 壁悬山水图画 爱洒扫
晨则饮茶 食乾糇 酥油 冷肉 午则小食 大餐用牛 羊 鸡
鹅 饼面 饮小酒 饱后始饮葡萄汁 以牛肉为上膳 民常食惟
荷兰薯 而伊耳兰之小民更贫苦
君民皆无妾媵 无鬻子女者 男二十四岁以上 自度有俯畜
之业 方议娶 娶妻不用媒妁 与女子自订可否 诺则告其父母
而聘定焉 聘后往来 以知其情性 乃集两家亲朋 赴礼拜堂
请教师 祈上帝 遂为夫妇 妇将已有业产财帛俱归其夫 终身
无贰 生子数日 携至礼拜堂 教师浸于水内 曰施浸礼 男女
五岁入学 习天道圣经及国史等书 十四五岁后 各择士 农
医 匠 商贾为终身之业
国人每岁迁移他国 多不回籍 而户口加增如故 四十五年
前 英吉利民一千九百十四万 三十五年前 加增一千二百六十
万九千八百 二十五年前 共计一千四百三十九万一千六百名
十五年前 共计一千六百五十三万七千名 五年前 一千八百六
十六万四千七百名 是知四十五年之内加增人户八百万名 女多
于男 每百人中 务农者十之三 农夫二十五名内 以五名为田
主 开矿者十之一 制造者十之一 为商贾者十之二 余教师
法师 医生 武士 水手 故英民分五等 一曰五爵 即与中国
公 侯 伯 子 男无异 二曰乡绅 文武官 法师 教师 医
生 大商等 三曰贾匠及田主 四曰雇佣 机手及农民 五曰贫
乏之人 每年b恤银一千二百万两 伊耳兰大农夫十八万 小农
夫十六万 佣工八十八万 制造各物之人四十万 商贾及各匠百
一十五万 乡绅富户二十一万 工人六十万 男仆十一万 侍婢
六十七万 不务业者二十三万
