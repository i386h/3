<!-- { "loadSidebar": true } -->
崎岖 人马难行 故敌难攻击 况山洞路窄 隘口难通 道光十
九年 俄罗斯国私差奸人 兜揽事情 遍滋事端 英国兴师 望
甲而进 跋涉劳顿不胜 卒击其敌 逐其王 而防范其国 其王
今贡于英 案 甲布 一名阿付干 即爱乌罕国
英吉利在印度国权力势重 始系商贾结伙为公班衙 其贸易
人等 到印度沿海各口 建立商馆买卖 因土君力索磨难 必须
防范 是以操演军法 逐一过人 百击百胜 虽本国距印度几万
里 能遥制之也 所养骑 步 炮手各等兵 共计三十万 其中
仅十分之一为英人 恒布真教 劝人弃菩萨而崇拜真主上帝 又
五印度国引导各民悦服救世主耶稣 故上帝增广其土地 而坚其国家矣
注释
赙 音 原意为赠人财物以办丧事 此作馈赠财物解
廓尔喀 即今尼泊尔 甲曼土即为首都加德满都
甲布国 即今阿富汗
海国图志 上中印度各国
中印度各国 西域闻见录 温都斯坦 亦西域回国之大者
也 叶尔羌西南马行六十余日 至克食米尔 克食米尔复西南行
四十余日至温都斯坦 水亦可通 两地贸易之人 多资舟楫 往
来不绝 称其王曰汗 其都城雄壮 周围六十余里 辖大小回城
三百七十余
其人深目高鼻多须 目睛黑白 光如琉璃 面黑唇青 言语
类鸟鸣 回子亦不能辨 衣敞前襟 头缠花布 厥土黑坟 地极
溽暑 瘴疡为害 人有头面生赘疣 引之而长 放之而缩者 地
以象耕 服车致远 皆取给于象 有牛 马 无驼 羊 骡 驴
不解游牧之事 粳糯n稻 及瓜果蔬菜 靡不繁植 槟榔 桄榔
梭榈 橘 柚 在在成林 冬不凋叶 人习技巧 金漆雕镂 制
作精奇 所制玉器 薄如蝉翼 文成如发 抽金银为丝 织绸缎
毡布 遍货于西域各国及各回城 所居穴地深数丈 旁掘土洞为
室 室亦绝精 饰以金玉 从无地上起屋并园亭之事 其城村似
旷邈无人烟处也 郭外大泽一 山水秀丽 花木蔚然 居人多携
眷乘舟 累月经旬 游于其内 多美酿 尚宴会 必费数百金
亦多载酒泛舟于泽中者 凡其地之公私事务 及一切农工商旅操
作交易 皆于夜间为之 日出则伏 国既富庶 风俗奢靡
其地亦有玉山 独少白金 价过黄金也 最贵中国磁器 或
有携至其国者 争以白玉盘碗交易而去 惟恐失之 而大黄尤为至宝 以黄金数十倍兑换 盖其地之一切疾病疮疡 得大黄即愈
百不失一 贵客来及大筵宴 皆以大黄代茶 人若经年不服大黄
则必死 故虽贫苦小回 亦必有一半两大黄囊胸前 舌舐而鼻嗅
之
其地之江河 皆通海洋 时有闽东海航 到彼停泊 多有以
大黄渔利者 两广 福建之物 往往有之 或重贩至叶尔羌 转
人中国矣 哈什噶尔回子 买得漳绒一端 上有天顺字号 固闽
货也
其国西隅有巨泽 围数千里 泽中有山 围逾千里 万峰耸
峙 高人云天 或曰人间第一高山也 名曰牵各里麻胆达喇斯
山中产狮子 于秋月皎洁 辄负雏于山中往来 头大而毛虬 尾
形如帚 黄质黑章如虎皮 长六七丈 时登山绝顶 望月垂涎
咆哮跳掷 猛飞吞月 有飞去八九里 十余里 而坠死山谷中者
其国人以豢养狮子为上户 每当秋月 其汗使人取狮 以金铁作
柱 大如o 密布层遮 围畜之于其中 饲以牛 时而吼如雷霆
满城震动 人畜不宁
椿园氏曰 乾隆四十年 有温都斯坦之海门达尔 游至回疆
予晤其人 面黑唇青 睛如琉璃 据云彼乃其地之白皙者耳 又
云其国之西南数万里 有黑白之人 白者如雪 黑者如漆 国在
大海之中 得毋即东粤之所谓黑鬼 白鬼者 欤因细谈其地之事
甚详 与予向所闻无异 而牵各里麻胆搭拉斯之山 高耸至极
灵迹最著 其即古人所谓日绕之峰欤 顾山虽至高 无出没日月
之理 四围皆水 舟楫可通 亦无所谓弱水焉 案 温都 一作
痕都 一作兴都 即印度 身毒之转音也 坤舆图 职方图 皆作莫
卧尔国 盖中印度也 其西北大泽 即所谓里海也 里海中高山 而疑为
海国图志 上须弥 陋不足辨 其地暑 而多瘴多雨 类闽广 水土恶劣之乡
而山有宝 地生毛 故人繁而殷富 惜乎象胥通言 不能尽解其
说 所得考核存据者 亦仅参半焉尔
万国地理全国集 曰 亚加者 古时中印度之省会 系蒙
古印度王之都 殿宇官衙 光曜璨辉 形势在北极出地二十七度
十一分 偏东七十七度五十三分 有塔 建在平坦 周视九十里
所有居民 大半崇回回教 并不崇拜菩萨 其庙内无偶像 并无
烧香 惟念经叩头而已 回回教门之人数百万 在五印度各处居
住 昔蒙古军侵国 强令土人弃绝佛像 否则诛死 故此印度多
奉其教 至今不绝 其近城有古王之墓 高如叠塔 一周几十丈
焕然齐整 其炮台四面险固 此际邻国咸宁 毫宁战衅 故生意
复兴 道光十三年 以此地为都会 又亚北得希者 古回回王之
京 明嘉靖五年 蒙古汗乘机侵夺 创立大国 历二百三十五年
令五印度列国进贡 乃佞臣结党 变诈蜂出 乾隆二十五年 王
懦无能 投降英人 蒙其俸禄 安居本都 但战斗不息 为敌国
侵掳 于是英官征逆 靖国宣威 回回王现时驻官无权 惟享虚
劳 受英俸禄 足以养宗室而已 其都广大 其殿辽阔 其民各
服英权 历年泰平
中印度各国东印度各国
海录 乌土国 在暹罗蓬牙西北 疆域较暹罗更大 由蓬
牙陆路行四五日 水路顺风约二日 到佗歪 为乌土属邑 广州
人有客于此者 又北行百余里 到媚丽居 又西北行二百余里
到营工 又西行二百余里 到备姑 俱乌土属邑 王都在盎画
由备姑入内河 内河即恒河 会大金沙江海口 水行约四十日 方
至国都 有城郭宫室 备姑乡中有孔明城 周围皆女墙 参伍错
综 莫知其数 相传为武侯南征时所筑 入者往往迷路 不知所
出云 北境与云南 缅甸接壤 云南人多在此贸易 衣服 饮食
大约与暹罗同 而朴实仁厚 独有太古风 民居多板屋 夜不闭
户 无盗贼争斗 国法极宽 有过犯者 罚之而已 重则圈禁旬
日而释 无杀戮扑楚之刑 实南洋中乐国也 男女俱椎髻 婚姻
略同中国 死葬于山 不封不树 土产玉 宝石 银 燕窝 鱼
翅 犀角 泥油 紫景 儿茶 宝石蓝者为贵 以其难得也 泥
油出土中 可以燃灯 紫景亦土中所出 可代印色 自安南至此
及南洋诸国 沿海俱有鳄鱼 形如壁虎 嗜食人 土番有被鳄吞
者 延番僧咒之 垂钓于海 食人者即吞钩而出 其余则不可得
也 由备姑西北行 沿海数千里 重山复岭 并无居人 奇禽怪
兽 出没号叫 崇岩峭壁间 多古木奇花 所未经睹 舟行约半
月方尽 亦海外奇观也 彻第冈 在乌土国大山之北 数十年来
英吉利新辟之地 未有商贾 其风俗土产未详 案 此皆印度之东境 即古柯枝国也
又曰 明呀喇 即孟加腊 英吉利所辖地 周围数千里 西
南诸番一大都会也 在彻第冈海西岸 由彻第冈渡海 顺东南风
约二日夜可到 陆路则初沿海北行 至海角 转西又南行 然后
可至 为日较迟 故来往都由海道 其港口名葛支里港 外沿海
千余里 海水浑浊 浅深叵测 外国船至此不能遽进 必先鸣炮
使土番闻之 请于英吉利 命熟水道者 操小舟到船 为之指示
然后可 土番亦必预度其深浅 以泡志之 泡者 截大木数尺
制为榄形 空其中 系之以绳 坠之以铁 随水道曲折 浮之水
面 以为之志 土番谓之泡 每一望远 及转折处 则置一泡
然外人终不能测 是殆天险也 港口有炮台 进入内港 行二日
许 到交牙炮台 又三四日 到古里噶达 英吉利官军镇明呀喇
者治此 有小城 城内唯住官军 商民环处城外 英吉利官吏及
富商家属俱住涨浪居 涨浪居者 城外地名也 楼阁连云 园亭
绮布 甲于一国 英吉利居此者万余人 又有叙跛兵五六万 即
明呀里土番也
酋长有三 其大者曰即攸士第 其次曰尼里 又次曰集景
皆命于其王 数年则代 国有大政 大讼 大狱 必三人会议
小事则听属吏处分 其统属文武 总理粮饷一人 谓之辣 亦数
年而代 其出入仪仗 较三酋长特甚 前有骑士六人 后有四人
左右各一人 俱穿大红衣 左右二人 装束俱同辣 唯辣所穿衣
当胸绣八卦文为异耳 凡鞫讼 上下俱青衣 唯三酋长两肩有白
绒缘头 戴白帽 酋长上坐 客长十人旁坐 客长 客商之长也
每会鞫必延客长十人旁坐 欲与众共之也 其狱必金曰是 然后
定谳 有一不合 则复鞫 虽再三不以为烦 然怙奢尚利 贿赂
东印度各国公行 徒事文饰 无财不可以为说也
其土番有数种 一明呀里 一夏里 一巴蓝美 明呀里种较
多 而巴蓝美种特富厚 明呀里食牛不食豕 夏里食豕不食牛
巴蓝美则俱不食 富者衣食居处 颇似英吉利 以华丽相尚 贫
者家居俱裸体 以小幅布围其腰脐 以掩下体 男女皆然 谓之
水幔 无来由番 亦多如此 有吉庆 则穿长衣窄袖 其长曳地
用白布二丈缠其头 以油遍涂其身 所居屋尽涂以牛粪 交易以
文螺壳为货贝 娶妻皆童养 夫死p 发而居 各种不相为婚 男
子胸盖数小印 额刺纹 女皆穿鼻带环 巴蓝美死则葬于土 余
俱弃诸水 明呀里间有以火化者 更有伉俪敦笃 夫死跃人火中
以殉者 自此以西 地气渐寒 中国人居此者 可穿夹衣 非若
东南洋诸国四时俱单衣也
土产鸦片 烟 硝 牛黄 白糖 棉花 海参 玳瑁 诃
子 檀香 鸦片有二种 一为公班 皮色黑 最上 一名巴第古
喇 皮色赤 稍次之 皆中华人所谓乌土也 出于明呀喇属邑
地名巴旦拿 其出曼达喇萨者 亦有二种 一名金花红 为上
一名油红 次之 出马喇他及盎几里者 为红皮 出孟买及即杜
者 则为白皮 近时入中华最多 其木似罂粟 叶如靛青 子如
茄 每根仅结子二三颗 熟时 夜以刀微划其皮 膏液流出 凌
晨收之 而浸诸水数刻 然后取出 以物盛之 再取其叶曝乾末
之 杂揉其中 视叶末多少以定其成色 叶末半 则得膏半 然
后捏为团 以叶裹之 子出膏尽 则拔其根 次年再种 案 明
呀喇 海国闻见录 作珉呀 或人又作孟阿拉 或作孟加腊 实皆一地
海国闻见录 小白头国 东邻珉呀国 一作明呀喇 即今
孟加腊也 珉呀人黑 穿着皆白 类似白头 英机黎 荷兰 佛
