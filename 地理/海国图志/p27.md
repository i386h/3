<!-- { "loadSidebar": true } -->
诏书 用汉文译刊 凡十余卷 曰 马泰传福音书 第一
马可传福音书 第二 路加传福音书 第三 约翰传福音
书 第四 皆述耶稣降生 行教灵迹始末也 圣徒言行传 第
五 述耶稣死后 诸大弟子传教事迹也 圣徒保罗寄人书十
篇 圣徒约翰寄人书三篇 又 圣徒耶哥伯书 彼得罗犹
大士书 皆其门人阐扬师教 犹中土人论学之书也 又 圣人
约翰天启之传 则言天地劫毁 天主重造人物之事
计自开辟至今将六千年 自耶稣降生千有八百三十余年 称
耶稣为基督 其先世自亚伯喇罕至大辟十四代 自大辟至流巴庇
伦十四代 自流巴庇伦至基督 亦十四代 共四十二代 其母曰
马里亚 童女有身 征兆奇异 言是上帝之子降生 代天行化
及长 能使病者愈 死者生 聋者聪 喑者语 盲者视 跛者行
能履海涛 能服邪鬼 能荣槁木 能以七饼分给四千人之食 能
通各国语言 遣其十二门人行化各郡国 言上帝为神父 耶稣为
神子 敬其子曰敬天 年三十有二 为犹太国异教所嫉毁之 国
王禽而钉之十字架 死后三日复活 母子重逢 生于天上 坐于
上帝之右 其现身酷死 所以代众生之罪 故惟敬耶稣可以免罪
获福 免地狱生天上
万历中 冯马诺著 天问略 曰 天有十二重 最高之十
二重为天主上帝诸神圣处 永静不动 广大无比 即天堂也 其
内第十一重 为宗动天 其第十 第九重 为东西岁差天 南北
岁差天 其动极微 仅可推算而甚微妙 又其内各重为日月诸星
本动之天 皆自西而东 宗动天自东而西 故先论九重 未及十
二也 福音书 曰 元始有道 道即上帝 万物以道而造 其
天主教考造生者 人类之光也 光辉耀于暗 而居暗者不识 有上帝所遣
之人名约翰 来为其光所证 令众得信 真光照世 即耶稣也
其身非由私欲而生 乃上帝之子也
耶稣之教 始于阿细亚州 而西行于欧罗巴 近则并行于墨
利加 其西洋人发挥彼教之书曰 大西各国惟知崇拜一上帝 此
外无所祈祷 此教何所始 曰有一 旧遗圣书 乃上帝指示摩
西圣人所录 而摩西子孙传于后世也 其一言上帝之出没 其二
言万民之本分 其三言后世之永福永祸 夫上帝先乎天地万物
不可得知其所由来 惟无所不知 无所不能 无所不在 至正至
大 至智至诚 则人人可信 故风雷云雨 日月星辰 草木花卉
飞禽走兽 鳞介昆虫 凡天地所覆载 莫非上帝创造 故名之曰
天父 曰救世 曰圣神 其实一上帝而已 此当知者一 人生于
世 莫不禀受于天 既禀受于天 则此身心皆上帝所生 上帝即
人之亲矣 惟子者可不爱敬其大父母乎 次则生我之父母 亦常
报罔极之恩 推及同气与天下同类之人 此当知者二 且人莫不
有灵魂 常不息不灭 故信上帝而为善 则死后其灵永享天福
违上帝而为恶 则死后其灵永受苦罚 此当知者三 上帝无形无
声 恐人不知 故留书以教世 其圣书始于夏终于汉 前者已阅
三千年 后者已阅二千年余矣 其书半是亚细亚之西希伯来人所
录 半是欧罗巴之东希腊人所录
又有 神理论 曰 天地内有神 为极大全能 造化万物
管理万物 人不能自生 物不能自造 日星何以循环 山川何以
凝载 草木何以荣落 飞走潜介何以视听鸣动 曰灵 曰魂 曰
心 曰性 皆神之所为也 是神独一无二 最始无前 倘有对待
有后起 即非神天之神也 莫大于天地 然天地有形可见 神天
海 国 图 志 下无形 天地有终始 神天无终始 天地乃受造之物 所造之者
神也 天地乃运动之机器 所以运之者 神也 天地尚不可称神
而世人常敬数神 千百神 如日月云雷 山海社稷 则以其尊大
显赫而神之 古人有文武出众 功德在人者则神之 不知天上地
下 止有一神所管 更无二神可抗 故专言神 恐邻于祗鬼 专
言天 恐泥于形气 惟合言神天 乃足该至大至灵之宗 即儒书
所谓造化 所谓上帝 非世俗玉皇大帝之谓者也 谓神曰灵 亦
可 但有人灵 有仙灵 有天灵 人灵与身体相结 不脱于物
亦神所造 非神也 仙灵乃神之使者 无粗重之身 而有细妙之
身 亦神所造 非神也 惟天灵 即神天 全无身体 无方所
无在无不在 故 易 曰 阴阳不测之谓神 妙万物之谓神 不
疾而速 不行而至之谓神
天主垂世为十大诫 十大诫者 当中国商朝时 神天降于如
德国之西奈山 文留石碑 又以大声音宣其命令 惟召圣人摩西
上山 受上帝之命 藏在金匮千年 至耶稣兴 始以其法示人
凡戴天履地 皆宜祗遵 其一 神天曰 除我外 不可有别神也
凡人手所作之木偶 土石 及山川 祖宗等神 皆不可奉 盖拜祭之礼
止可施于神天 不可施于他人 以分此心 宜全心一意 以敬神天也 其
二 神天曰 不可为我而造雕画之像 不可立庙设位 陈牲酒
施鼓乐 赞诵而事神也 礼拜之日 虽耶稣及圣母之像 十字之架
皆不可设 盖无形之圣神 有形则非神矣 其三 神天曰 尔不可轻
用神名 古时以色耳国民受神遣诏 述神名曰耶何瓦 汉译言自然而然
之神也 凡发愿 发誓 祈祷 闲语时 不可泛称神名 必至诚用之 其
四 神天曰 撒巴日宜守礼 其前六日可兼营尔业 惟第七日不
可务别业 并尔子女婢仆牲口 门内之客皆然 盖六日内 神主
天主教考造天地海 第七日乃神主安息日 故宜守之 撒巴即礼拜日也 第
七日不惟罢外事 乃亦息内念 已往 未来 一切闲事勿念 一心专念神
天 或拜神 或读圣书 或省察已心 或劝化他人 皆所以保灵魂 体造
化 以上四诫 皆属敬天 以下六条 乃及五常 其五 神天
曰 敬尔父母 六曰 不可杀人 不但害人灵魂不可 即自戕者 其
灵魂陷入地狱 故临难可死 不可自戕 最为大罪 七曰 不可奸人
妻 不推禁外淫 并不许养妾 凡富贵之人 可用婢仆无数 惟不可置
妾 无子亦听于命 不可违戒 八曰 不可盗人物 九曰 不可妄
证及尔邻者 十曰 不可贪人之所有 上数戒皆外事 此则并心内
贪念戒之
耶稣曰 尔以全心 全灵魂 全明悟 而爱尔主尔神 此乃
第一大诫 其第二 则必爱尔邻如已焉 此耶稣述十诫大意 归
此敬天爱人二者 然敬天则无不爱人 故二者中 又以敬天为要
圣徒保罗曰 恶报有三 一者今世诸难 二者死亡大痛 三者死
后永苦 凡有罪者 不能脱免 惟信耶稣可得救之 何者 耶稣
在世 成全律法 有大功劳 信之则其功归我 又耶稣曾受艰苦
代我当罪 信之则我罪归他 大哉 盛哉 施舍生命 以免我苦
以其痛苦 我得平安 以其死亡 我得生活 以其祸害 我得永
福 天上神仙 其力有限 其位非高 不如耶稣 力大尊极 贵
为神子 位为参天 自弃天光 降此红尘 代人受苦 以救万世
不信之者 虽善人亦堕落 能信之者 即恶人立升天堂 至万万
年 还有余祥焉
天学初涵 诸书 四库全书 列诸存目 今略录其提要曰
三十五言 一卷 明利玛窦撰 西洋人之入中国 自利玛窦始
西洋教法传中国 亦自此三十五条始 大旨多剽窃释氏 而文词
海 国 图 志 下尤拙 盖西方之教 惟有佛书 欧罗巴人取其意而变幻之 犹未
能甚离其本 厥后既入中国 习见儒书 则因缘假借以文其说
乃渐至蔓衍支离 不可究诘 自以为超出三教上矣 附存其目
庶可知彼教之初所见不适如是也
又 天主实义 二卷 明利玛窦撰 是书成于万历癸卯 凡
八篇 首篇论天主始制天地万物 而主宰安养之 二篇解释世人
错认天主 三篇论人魂不灭 大异禽兽 四篇辨释鬼神及人魂异
论 天下万物 不可谓之一体 五篇排辩轮回六道 戒杀生之谬
而明斋素之意 在于正志 六篇解释意不可灭 并论死后必有天
堂地狱之赏罚 七篇论人性本善 并述天主门士之学 八篇总举
泰西俗尚 而论其传道之士所以不娶之意 并释天主降生西土来
由 大旨主于使人尊信天主 以行其教 知儒教之不可攻 则附
会六经中上帝之说以合于天主 而特攻释氏以求胜 然天堂地狱
之说 与轮回之说 相去无几 特小变释氏之说 而本原则一耳
又 畸人十篇 二卷 附 西琴曲意 一卷 明利玛窦撰
是书成于万历戊申 凡十篇 皆设为问答 以申彼教之说 一谓
人寿既过 误犹为有 二谓人于今世 惟侨寓耳 三谓常念死候
利行为祥 四谓常念死后 备死后审 五谓君子希言 而欲无言
六谓斋素正旨 非由戒杀 七谓自省自责 无为为尤 八谓善恶
之报 在身之后 九谓妄询未来 自速身凶 十谓富而贪吝 苦
于贫窭 其言宏肆博辩 颇足动听 大抵摄释氏生死无常 罪福
不爽之说 而不取其轮回 戒杀 不娶之说 以附会于儒理 使
人猝不可攻 较所作 天主实义 纯涉支离荒诞者立说较巧 以
佛书比之 天主实义 犹其礼忏 此则犹其谈禅也 末附 西
琴曲意 八章 乃万历庚子利玛窦觐京师所献 皆译以华言 非
天主教考基本旨 惟曲意仅存 以其旨与 十论 相发 故附录书末焉
又 七克 七卷 明西洋人庞迪我撰 书成于万历甲辰 其
说以天主所禁罪宗凡七 一谓骄傲 二谓嫉妒 三谓悭吝 四谓
忿怒 五谓迷饮食 六谓迷色 七谓懈惰于善 迪我因作此书
发明其义 一曰伏傲 二曰平妒 三曰解贪 四曰熄忿 五曰塞
饕 六曰防淫 七曰策怠 其言出于儒墨之间 就所论之一事言
之 不为无理 而皆归本敬事天主以求福 则其谬在宗旨 不在
词说也 其论保守童身一条 载 或人难 以人俱守贞不婚 人
类将灭 乃答以 傥世人俱守贞 人类将灭 天主必有以处之
何烦过虑 其词已遁 又谓 生人之类 有生必有灭 亦始终
成毁之常 若得以此终 以此毁 幸甚大愿 则又词穷理屈 不
觉遁于释氏矣 尚何辟佛之云乎
又 辩学遗牍 一卷 明利玛窦撰 是编乃其与虞淳熙论释
氏书 及辩莲池和尚 竹窗三笔 攻击天主之说 齐固失矣 楚
亦未为得也
又 交友论 一卷 明利玛窦撰 万历己亥 利玛窦游南昌
与建安王论友道 因著是编以献 其言不甚荒悖 然多为利害而
言 醇驳参半 如云 友者过誉之害大于仇者过訾之言 此中
理者也 又云 多有密友 便无密友 此洞悉物情者也 至云
