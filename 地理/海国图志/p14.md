<!-- { "loadSidebar": true } -->
并进 声言将捣其国都 缅王畏惧 乃求会于南海边地 前时战
费至九百万两 后彼此息兵 亦无侵暹罗之事 但尚时与英人肇
衅 道光二十六年更立之君 亦被其世子废逐失位
居民各族类 共约八百万 地分四千六百土司 民贪财不善
通商 贸易皆在内河 若米 若鱼盐 运出者若石油 白糖 蒜
纸 儿茶 黄铜 金等器 其漆器 绸缎皆由中国来 古以拉瓦
的江达班摩 与云南通商琥珀 宝玉 象牙 槟榔 燕窝等物
所买者绸缎 布匹 金箔 糖果 纸等货 缅人亦与老掌交易
老掌族类最朴实 山内多宝玉 虎 象 随时进贡 战亦出助阵
焉
缅都曰阿瓦城 瓦垣而竹屋 街衢甚广 庙耀宫宏 居民三
万 北极出地自二十一度五十分 偏东七十六度 道光十九年
地震 安拉补腊为唐人所居大镇 国之旧居也 居民二万 兰云
马他 万巴心三城 皆海口 兰云城 与印度贸易 产坚木 多
运出造船 每年价银十五万两 运入者多布匹 附近城有大庙高
塔 愚民随时赴之 烧香拜佛 用重金镶塑木像 前时之都 属
缅 甸文莱国者 称曰破米 多古迹
王操全权 办事不以律 国中产业 随意夺给 有事则征饷
纳税无定则 王所乘白象 以金镶厩 嵌以宝玉 与宫无异 履
花毡 食珍羞 人敬象如大臣 王户俱会同操权 有亲政大臣一
位 辅政官一位 副理政事通事官一位 各部立帅 各郡置官
有土司 调司 皆世袭无俸禄 故勒索为常
地里备考 曰 英吉利在亚悉亚兼摄之地在印度 缅甸之
间者 一曰亚桑 纬度自北二十五度三十分起 至二十七度四十
五分止 经度自东八十八度二十四分起 至九十三度三十分止
东北界西藏 西连印度国 南接阿瓦国 长约一千一百余里 宽
约五百里 烟户一兆余口 境内冈岭络绎 河之长者曰的各隆
曰矮斯 曰的索也 曰登塞里亚 田土V腴 谷果丰茂 土产金
银 铜 铁 茶 烟 棉花 甘蔗 胡椒 香料 材木 煤炭
等物 地气湿热 技艺精良 贸易昌盛 首郡名若尔合德 昔自
为一国 今为英吉利所兼摄
阿刺干部在阿瓦国之西 长约一千八百里 宽约二百里 烟
户二兆六亿 口 境内冈陵平原两相间隔 田土肥饶 谷果丰稔
鸟兽草木 靡弗充斥 土产金 银 盐 蜡 象牙等物 地气湿
热 技艺寥寥 贸易兴隆 首郡亦名阿刺干 昔自为一国 今为
英吉利所兼摄
马尔达般部 东连暹罗国 西枕大海 南接业地 北界北
古地 统计地面积方约一万三千五百里 烟户五万余口 境内冈
陵络绎 田土V厚 谷果丰登 土产米 盐 蓝靛 棉花 豆蔻
烟叶 象牙 木料等物 地气温和 昔本阿瓦国一部 今为英吉
利兼摄之地
海国图志 上达威部 东接暹罗山 西枕海 南界巴展河 北连马尔达
般部 长一千一百五十里 宽一百五十里 地面积方约一万七千
里 烟户三万口 境内冈陵延袤 田土膏腴 谷果丰稔 鸟兽草
木 靡弗蕃衍 土产锡 蜜 盐 靛 象牙 燕窝 沙藤 材木
豆蔻 香料等物 地气温和 人安物阜 其地分为三大部 一名
业 一名达威 一名德那塞灵 昔本阿瓦国之部 今为英吉利兼
摄之地 以上皆受东印度榜加刺兵帅节制
魏源曰 乾隆三十四年 缅甸老官屯之役 贼树栅固守 官
兵鏖战弥月 坚不可拔 即 四洲志 所谓缅甸兵法 专以大木
立栅 自环为不可败 有时英吉利兵亦为所遏 盖缅甸南濒海
尝与英夷之印度交兵 故英夷知其长技也 又考刘健 庭闻录
顺治十八年二月 李定国 白文选攻缅于阿瓦 阿瓦城甚高大
城外二江 大曰兰鸠 小曰南葛腊 环城三面皆水 惟一面通陆
自白文选师旋后 并凿之引水为湖 留堤三道 置木城其上 距
城四里 定国遣人索永历 不应 而于木城之外 更立木城 出
兵守之 有间 木城前复立一城 步步前进 既逼定国营 始出
兵大战 前队皆象 中有花象 善突阵 为群象先 定国视战地
当象来处有石桥 自持长刃迎待 象鼻卷刃立断 负痛反奔 群
象皆奔 文选 定国鼓噪乘之 斩其大将边牙猓 杀其兵万 缅
收余兵 保栅固守 此即树栅自固 步步为营之证 其失在于出
栅野战 反以象阵自挫前锋 故为白李所败 惟败后而木栅尚存
退可以守 故阿瓦终不得破 所谓 善战者不败 善败者不亡也
明瑞 哈国兴 皆尝登山俯瞰 破其一二栅 而十余栅皆溃 及
老官屯之役 贼惩前失 先据高立栅 又固守不出战 我兵百计
攻之 终不能拔 是缅兵短于野战 长于凭栅 具征 四洲志
缅 甸所言之不妄 故上兵之纪律 敌莫能御 中兵之纪律 敌莫能侮
观于缅栅之足拒夷兵 而知我之所以守 观于安南札船之足慑夷
艇 则知我之所以攻
注释
南掌 古国名 位于今老挝境内 亦称 老掌
兆 数词 百万为兆
亿 数词 十万为亿
海国图志 上吕宋夷所属岛
原名蛮里剌岛 明季改名小吕宋
明史 吕宋岛 居南海中 去漳州甚近 洪武五年正月 使
使偕琐里诸国来贡 永乐三年十月 遣官赉诏 抚谕其国 八年
与冯嘉 施兰入贡 自后久不至 万历四年 官军追海寇 林道
乾至其国 国人助讨有功 复朝贡
时佛郎机强 与吕宋互市 源案 吕宋岛 本名蛮里喇 明季
为西洋吕宋夷船所据 中国人因呼曰小吕宋 盖对其本国而称之 犹爪哇
岛之称改新荷兰也 明史 误以吕宋为此岛本名 因妄谓吕宋岛灭于佛
郎机 误甚 至今此岛尚有吕宋镇守之兵 无佛郎机之兵 久之 见其
国弱可取 乃奉厚贿遗王 乞地如牛皮大 建屋以居 王不虞其
诈而许之 其人乃裂牛皮 联属至数百丈 围吕宋地 乞如约
案 当云围蛮里喇地 乞如约 王大骇 然业已许诺 无可奈何
遂听之 而稍征其税 如国法 其人既得地 即营室筑城 列火
器 设守御 具为窥伺计 已竟乘其无备 袭杀其王 逐其人民
而据其国 名仍吕宋 实佛郎机也 案 当云改名吕宋 其实吕宋
国自在西洋也 先是闽人以其地近 且饶富 商贩者至数万人 往
往久居不返 至长子孙 佛郎机既夺其国 案 以后佛郎机字 均
当作吕宋 其王遣一酋来镇 虑华人为变 多逐之归 留者悉被
其侵夺 万历二十一年八月 酋郎雷敝裹系胁侵美洛居 役华人
二百五十助战 有潘和五者为其哨官 蛮人日酣卧 而令华人操
舟 稍怠辄鞭打 有至死者 和五曰 叛死 W死 等死耳 否亦且战死 曷若刺杀此酋以救死 胜则扬帆归 不胜而见缚 死
未晚也 众然之 乃夜刺杀其酋 持酋首大呼 诸蛮惊起不知
所为 悉被刃 或落水死 和五等尽取其金宝甲仗 驾舟以归
失路之安南 为其国人所掠 惟郭惟太等三十二人 附他舟获返
时酋子郎雷猫吝驻朔雾 闻之率众驰至 遣僧陈父冤 乞还其战
舰金宝 戮仇人以偿父命 巡抚许孚远闻于朝 檄两广督抚以礼
遣僧 置惟太于理 和五竟留安南 不敢返
初酋之被戮也 其部下居吕宋者尽逐华人于城外 毁其庐
及猫吝归 即令城外筑室以居 会有传日本来寇者 猫吝惧交通
为患 复议驱逐 而孚远适遣人招还 蛮及给行粮遣之 然华商
嗜利 趋死不顾 久之复成聚
其时矿税使者四出 好宄蜂起言利 有阎应龙 张嶷者 言
吕宋机易山素产金银 采之 岁可得金十万两 银三十万两 万
历三十年七月 诣关奏闻 帝即纳之 命下 举朝骇异 言官金
忠士 曹于汴 朱吾弼等 连章力争 皆不听 事下 福建守臣
迫于朝命 乃遣海澄王时和 百户于一成 偕嶷往勘 吕宋人闻
之大骇 华人流寓者谓之曰 天朝无他意 特奸徒横生事端 今
遣使者按验 俾奸徒自穷 便于还报耳 其酋意稍解 命诸僧
散花道旁 若敬朝使 而盛陈兵卫迓之 时和等入 酋为置宴
问曰 天朝欲遣人开山 山各有主 安得开 譬中华有山 可
容我国开耶 且言 树生金豆 是何树所生 时和不能对 数
视嶷 嶷曰 此地皆金 何必问豆所自 其上下皆大笑 留嶷
欲杀之 诸华人共解乃获释归 时和还任 即病悸死 守臣以闻
请治嶷妄言罪 事已止矣 而吕宋人终自疑 谓天朝将袭取其国
诸流寓者为内应 潜谋杀之
海国图志 上明年 声言发兵侵旁国 厚价市铁器 华人贪利 尽出而鬻
之 于是家无寸铁 酋乃下令 录华人姓名 分三百人为一院
入即歼之 事稍露 华人乃群走菜园 酋发兵攻 众无兵仗 死
无算 奔大仑山 蛮人复来攻 众殊死斗 蛮兵少挫 酋旋悔
遣使议和 众疑其伪 扑杀之 酋大怒 敛众入城 设伏城旁
众饥甚 悉下山攻城 伏发 众大败 先后死者二万五千人
酋寻出令 诸所掠华人赀悉封识贮库 移书闽中守臣 言华
人将谋乱 不得已先之 请令死者家属往取其孥与贿 巡抚徐学
聚等及告变于朝 京师惊悼 下法司议奸徒罪 万历三十二年十
二月议上 帝曰 嶷等欺诳朝廷 生衅海外 致二万商民 尽
膏锋刃 损威辱国 死有余辜 即枭首传示海上 并移檄吕宋
数以擅杀罪 令送死者妻子归 竟不能也 其后华人复稍稍往
而蛮人利中国互易 亦不拒 久之复成聚 时佛郎机已并满刺加
益以吕宋 势愈强 横行海外 遂聚广东香山澳 筑城以居 与
民互市 而患复中于粤矣
皇朝通考 四裔门 吕宋居南海中 在台湾凤山 沙马崎
东南 本朝崇德中 吕宋遣使进贡于明 使臣留闽未还 顺治三
年 福建平 守臣送其使入都 四年六月 遣归本国 康熙五十
六年 以吕宋等国口岸多聚汉人 禁止商船往南洋贸易 雍正五
年后 通市如故 十三年正月 吕宋以麦收歉薄 附洋船载谷二
千石 银二千两 海参七百斤 来厦门 欲易麦二三千石 时提
臣王群以例禁五谷出洋 奏请 诏曰 国家严禁五谷出洋者 乃
杜奸商匪类暗生事端 若各国米粮缺少 随时奏闻 朕尚酌量丰
余以济之 今载谷易麦 更近情理 著均平粜籴 以济其用
又曰 干丝腊 在西北海中 与英吉利相近 风俗与英吉利
吕宋夷所属岛同 其国王姓名 传国世次无考 每岁驾夹板船来广东互市 据
吕宋 速巫等处 为贸易之处 干丝腊国 常分遣小王镇守吕宋
云 考佛郎机在明时 既袭据吕宋 今干丝腊亦分守吕宋 盖旧
国已空 岛夷互踞 难以实稽也 源案 干丝腊即大吕宋之属国 明
时佛郎机亦无袭取吕宋岛之事 此沿 明史 之误
