<!-- { "loadSidebar": true } -->
便之术 一曰运渠 一曰铁路 运渠者如中国之运粮河 荷兰濒
海多沙 船易浅搁 沿岸而行 程途纡远 国人议开运渠 自国
都至海长百五十余里 阔五丈四尺 深二丈 火舰往来无碍 直
抵都城 避险就安 费银五百万元 各商舟行此渠者 纳饷补费
以备岁修 又其国内支河四通八达 画航安坐 昼夜遄行 沿岸
村庄绿杨穿映 有同江浙 其沟大抵阔六丈 深六尺 砖铺两岸
以马牵舟 虽不如火轮之速 而安稳如衽席也 佛兰西国亦开大
渠 通湖入海 长二百二十里 费六百五十万元 英吉利水渠亦
多 然近屿不长 所至通海 掘不甚费 弥利坚国 其始地广人
稀 近日各国辐揍 四方流寓 垦辟日广 物产殷阜 乃大开六
渠以通货 第一渠长千余里 掘费二千二百万元 阔六丈 深六
尺 每年纳饷二百余万元 第二渠长千有八十里 掘费九百万元
每年纳饷百余万元 第三渠长百八十里 掘费百十九万元 岁纳
饷十万元 其余以渐短小 通计每年国帑关税 入多出少 共计
三千余万元 皆连河通市之益
至于无水可通 山险泥滞 运货维艰之处 则亦为石衢铁辙
贸易通志以利车轮 虽不及火轮之速 然遇迂回高下之地 火轮无所施则
此又通其穷矣 故西洋贸易 但求一劳永逸 不为惜费苟安 而
行渠行路之人 皆令纳课以备岁修 则又一举而上下两利 至海
口停泊之所 若无天生形势拱抱 则风潮澎湃 舟易触礁 西洋
各国于此险港 则外筑石塘以护其外 而海舶环泊其内 又筑炮
台以御贼 则皆中国所无 亦中国所当法
中国以农立国 西洋以商立国 故心计之工 如贾三倍 其
国所立规制以利上下者 一曰银票 二曰银馆 三曰挽银票 四
曰担保会 前二者 国王与商民分立之 后二者 则商民自设之
银票如中国之楮币 国王出之 以时收纳 循环不失信 故
外便商而兼利国 银馆者如中国之银店 收银代为生息 但彼则
国王自设之 或寄存银或支借 或出票 荷兰国银馆始于万历三
十七年 章程公正 各国取信 佛兰西国银馆 嘉庆间因军饷支
用过当 所收银二千万元 一时倒败 其后更立章程 再开银馆
能收银九百万元而止 银馆最大者推英吉利国都 始于康熙三十
二年 初止收七百万元 后至乾隆五十年 增本至万万五千万元
内借支国王四千余万元 公信无欺 故各国商旅皆愿存银其中
恃以无恐 赋税之出纳皆存于银馆 弥利坚亦开银馆 道光十二
年 本银七千九百万元 嗣后十七年 其私馆败 银有出无入
近日复兴 人复取信矣 其他西国各有之 而此三国为最 不独
国都有之 其各城通市私馆亦多 故银馆者 民之库 国之帑
商贾之源 商民~独 有所寄贿 则免其经营 贫商得以借贷
则资其转运
挽银票者 如中国之会票 凡西洋本国之商 欲赴广东贸易
挟重资 涉险远 甚为艰难 但寄票与驻粤之商会银交易 又如
海 国 图 志 下英商欲向花旗商买货而无现银 则亦出票会银于售货之某地 而
彼商欲买英货者即于某地收兑其银焉
此三者 中国皆有此例 惟担保会 则中国无之 其会有三
一曰船担保 舟航大洋 难保沉覆 假如船价二万元 载货五万
元出海 每月纳会中银 每百两纳二三钱 设使船三月到岸 平
安无失 所纳银存为会中公费 如或船货有失 视其损失之分数
如仅桅折货湿 会中按数偿补 如或全船沉溺 则会中即偿其半
但必实报实验 众力恤灾 从无推却 英吉利国都二十一会 其
本银或八万 或五六万 或三四万元不等 同休戚 共利害 岁
终会计 有利均分 有害分受 要之利多害少 二曰宅担保 城
市稠密 回禄堪虞 假如本屋价银二千 每年纳会中银二十元
不幸被灾 则会中亦代偿其半 三曰命担保 假如老妻弱子 身
后恐无生计 每年于会中入五十元 死后如后嗣成立 无需 恤
则已 如贫不能自存 则会中赡其家 每年一千元 此四者皆西
国恤商之政 而尤要者 则曰以兵船保护商船之法 如商船在海
遇仇国及海贼来攻 则国之师船迅驶而来 或护其前 或殿其后
待商船各驶去收港 而师船列阵交战以退敌 凡交战之际 商船
皆不得出港 倘擅动蹈危 则担保会中不偿其所失 凡各埠贸易
之银 皆由师船递寄 故师船寄课 为万全无失之策
注释
鞲} 音 即风箱 或鼓风皮囊
鹿卢 即辘轳 滑车 绞盘 此处作车轮讲
贸易通志西洋器艺杂述西洋器艺杂述
海岛逸志 曰 西洋行舟 不专用指南车 以量天尺 量之
则知舟行几许里 又能按图知海中沙礁泥泞之处 毫无差错 其
形略似纸 能开阖 有一横尺 一斜尺 尺中有分有寸 俱
书西洋字 每量必于午刻日中之际 其横者以定均平 其斜者以
观道途之远近 海中之浅深 然明其尺量而无海图 亦无益于事
故海图为体 量天尺为用 二者不可缺一
察天筒 以玻璃筒二 式如笔管 长一尺余 内实水银 置
之匣中 旁书西洋字 其水银自能升降 大约晴明则水银下沉
阴晦则水银上浮 然浮沉有高低 睹其旁字 以察风雨晦瞑 未
尝不验
定时钟 一日十二时 分为昼夜二周 子正十二点 丑初一
点 午正又十二点 至未初又一点 合一日为九十六刻 每刻十
五分 是亦一道也 其钟大小不一 小者盈寸 大者高数尺 又
有串连小钟十余事 声如八音 铿锵可听 以应时报刻者 又有
预拨某时支字 及其时则鸣钟不已 令人警觉者 名曰闹钟
天船 短小 其式如亭 可容十人 内置风柜 极其巧
如浑天仪 用数人极力鼓之 便能飞腾 至极高之处 自有天风习习 欲往何处 则扬帆 用量天尺量之 至其处乃收帆 听其
坠下 相传曾有被日火烧毁并曝死者 所以不敢频用也
风铣 状与铣相似 有二式 一即用铜球 装气令满 螺
旋于铳之底面 一即连于铳筒 用铁条贯皮为鞴 极力鼓气 令
人实铅子或泥弹 拨机放之 声不甚响 亦能伤人 每装气一次
可放数十铳 能透五分杉板于三十步外
西洋行船指南车 不用针 以铁一片 两头尖而中阔 形如
梭 当心一小凹 下立锐以承之 式如雨伞 而旋转面书西洋字
用十六方向 曰东 西 南 北 曰东南 东北 西南 西北
曰东南之左 东南之右 东北之左 东北之右 西南之左 西南
之右 西北之左 西北之右 是亦一道也 唐帆欲往何方 则旋
指南车之字 向以准船 洋帆欲往何方 则旋船以依指南车之字
向 制度虽异 其理则一
葛留巴城海口有甲板屿 因和兰建造甲板船之处 故名曰甲
板屿 其船二十五年则拆毁 有定限也 其船板可用者用之 无
用者焚之 而取其铁钉 船板厚经尺 横木驾隔 必用铁板 两
旁夹之 船板上复用铜铝板 连片遍铺 桅三接 帆用布 船中
大小帆四十八片 其旁纽 绊悉皆铜铁造成 所以坚固牢实 鲜
有误事 其船 如女墙 安置大炮数十 船大者炮两层 小者炮
一层 水手每人各司一事 虽黑夜雨暴风狂 不敢少懈 法度严
峻 重者立斩 船主主之 所以甲板船洋寇不敢近也
千里镜 能观远景者 无足称奇 有屈曲管者 能睹其室
之遍隅 房中隐微之处 无不遍及 其佳者每管值数千金 用以
御敌 可望敌营中 能周知其虚实 女墙衣璧 人数多寡 洞见
底里 诚鬼工之奇技也 接近日西洋并无此器 或传闻太过之词
海 国 图 志 下西洋御敌 多用天炮 而英圭黎之技 较之和兰又精巧 炮
用铜铸 每炮尺寸长几何 围大若干 能及其远近几许 皆有定
限也 譬如敌营远近几许 用量天尺量之 用屈镜观之 则举炮
悉中其处 不逾尺寸 炮必向上而举 到其处 铳子即能坠落
而旋滚周遍焉 因冲天而举 故名天炮
西洋奇器 如水琴 风琴 风锯 水锯 风磨 水磨 吊桥
城门吊桥重数千斤 早晚开闭 一人可挽 千斤称 式如筒 以铁
为之 中用螺栓 一人可铨 虽厦屋巨舟 铨之立即欹斜 显微镜 自
鸣钟 自来火 自转飞禽走兽 自能鸣动 木偶如生 不可毕举
番语写字曰铢厘 和兰写字用鹅毛管削尖作笔 濡墨横书
自左而右 红毛 和兰 色仔年诸国皆同 爪亚 无来由 息览
则用竹片削尖而书 亦横书 则自右而左 武吃 猫里番 把实
番 里猫柔番 则又各别 闻有种番写字自下而上者 鲜到巴国
未之目睹也
和兰铸圆饼银 中肖番人骑马持剑 名曰马剑 有半者名曰
中剑 有小而厚者 铸和兰字 名曰帽盾 有半者名曰小盾 有
小而薄者 中肖甲板船 名曰搭里 又有黄金铸者 中肖番人持
剑而立 名曰金钫 其马剑 中剑 大小帽盾 皆有金铸者 以
两为斤 每元当十六元之用 又有红铜铸者 中肖雌虎 名曰镭
以当钱文之用 红毛国不产金银 无所铸 和兰西铸圆饼银 中
肖双鹰 名曰搭里 有半者 小者 中肖狮子 亦名搭里 有小
而薄者 中铸番字 名曰钫 以当十文之用 干丝腊国最富 多
产金银 铸圆饼银 中肖其国主之面 名曰洋钱 有半者 二当
一之用 有四当一者 有八当一者 有十六当一者 有三十二当
一者 中肖一朵花 亦稀见矣 亦有金铸者 大小皆如之 作十
西洋器艺杂述六倍用 又有红铜铸者 中作十字形 名曰爪 以为钱文也
澳门杂录 曰 米利坚洋钱七钱二分 每元值先士百个 先
士系红铜所铸 中无方孔 每先士值银七厘二毫 英吉利洋钱重
十九边呢 十三额连 以中国称之重八钱一分 每元值时令五
每时令值边呢十二 以中国银计之 每时令值银一钱六分四厘
每边呢值银一分四厘 二十时令为一棒 每棒计银三两二钱七分
一厘 布路牙即大西洋国 洋钱有老格鲁色 值里士一千 新格
鲁色值里士四百 每老格鲁色值新格鲁色二个半 老者值银九钱
五分七厘六毫 新者值银三钱八分三厘零四丝 又有他国用劳
碑 其劳碑与格鲁色同值 未知老耶新耶 巴社国所用之洋钱曰
多曼 与大吕宋之洋钱同值 每金洋钱 值银十一两五钱二分
又曰 华人视外夷国地 人名 多嫌其俚 不知试以外夷转
翻中土对音之字 亦犹是也 如西洋称广东曰谏党 福建曰蔫酒
即建州二字 安南曰故古车那 虎门曰博低架 濠镜曰昔今巴 澳
门曰双高 前山曰加查白领 古港口曰耕地厘 老万山曰兰东弄
