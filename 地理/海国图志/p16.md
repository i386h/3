<!-- { "loadSidebar": true } -->
山 山纵横千里 有城郭 炮台 南海中一大都会也 本荷兰所
辖地 后英吉利师侵而夺之 荷兰行成 仍命管理 而岁分其贡
海国图志 上税焉 荷兰番镇守此地者三四千人 又有乌番兵数千 凡荷兰分
守南洋及小西洋各国者 俱听葛剌巴酋帅调遣 土番亦无来由种
类 俗尚奢靡 宫室 衣服 器用 俱极华丽 出入俱驾马车
与明呀喇 新埠 息辣各处相同 而葛剌巴为尤盛 中华人在此
贸易者 不下数万人 有传至十余世者 然各类自为风气 不相
混也 民情凶暴 用法严峻 中华人有殴荷兰番者 法斩手 戏
其妇女者 法绞 乌番兵俱奉天主教 死则葬于庙 荷兰番死则
葬于坟园 土番风俗 与大泥 吉兰丹各国同 土产落花生 白
糖 丁香 咖达子 蔗 燕窝 带子 冰片 麝香 沉香
每月统纪传 曰 三大岛之至盛为呀瓦 即葛剌巴也 产
米足敷本岛之用 胡椒 燕窝 翠羽 白糖 棉花 咖啡 苏木
木头等货 各样果实 蕉子 椰子 槟榔 柘榴 柚子 菠萝
菠萝子 芒果 橙 桔等果 可恨水多鳄鱼 亦有鳞蛇 又有火
山 频数地震 火出烧树屋 土番名呀瓦 回回种也 案 呀瓦
即爪哇二字之音转 人甚朴实 勤劳耕田 性温和 戒争斗 惟
人触犯之 则必雪怨乃已 又好赌博 输田屋 子妇 卖身为奴
偷盗诳骗 莫胜其害 于呀瓦洲为恶俗 礼拜之时 设虎与水牛
相斗场 或死其一乃息 山内多虎 土番射猎 向来数土酋分治
此洲 奉天竺国佛教 明天顺间 回回兵征服之 自后居民改奉
穆罕默德教 万历间 荷兰于其海口建葛剌巴城 以为市埠 渐
乃征其土产 服其民人 迫令输贡 又别开砥利文 苏拉圭呀
\马廊各埔头 并荷兰公班衙主管贸易 仓箱充实 不知荒歉
惟其分官穷极奢侈 不顾贫窭 自雍正以后 尚无大衅 隙间
有土番倍叛 时烦征服 康熙 乾隆间 荷兰公使朝京都 嘉庆
间 佛兰西王胜服荷兰 祖家遂派人为葛剌巴总管 是时 英国
英荷二夷所属葛留巴岛方与佛兰西连年征战 故英国总管助荷兰攻呀瓦洲 获胜 其地
仍归荷兰 道光间 土酋土匪谋废荷兰之公班衙 荷兰王遣将统
领兵船 大费财力 始征服之 唐人之到呀瓦大洲立埔头者 自
明朝始 及至顺治年 福建同安人多离本地 往葛剌巴贸易耕种
岁输丁票银五六金 此后每有厦门巨艚船载万余石 赴葛刺巴及
\马廊埔头 但因水程甚远 沙礁无数 必有西洋夥长用浑天仪
量天尺 较日出时刻 离水分度 用罗经刻漏沙 以风大小 顺
逆 较更数 始知为某处 近日中国入口浩盛 住此地何啻十余
万 故荷兰总管禁革新唐 令随船回 然汉人流寓 富贵者甚多
荷兰兼用汉人为甲必丹 理国政 掌财赋 此外毗于 呀瓦之岛
多是马莱酉土番所居 兼海贼无数 若地汶岛及池门屿 皆有荷
兰与葡萄亚建城镇守 产檀木 蜜 蜡等货 马来酉 一作无来
由
岛夷志 爪哇地平衍 田膏腴 五谷富饶 倍于他国 民
不为盗 道不拾遗 谚所谓太平Z婆者是也
万国地理全图集 曰 呀瓦岛 南极出自六度至九度 偏
西自一百度至一百九度 巽他海陕隔之 故与苏岛不接 广袤方
圆一十三万七千方里 居民六百万丁 内横一带山峰 最高者一
千二百丈 原有火山地震 果实繁多 咖啡 米谷 白糖 蕉子
椰子 槟榔 柘榴 柚子 波罗蜜 芒果 自然生茂 众地之中
惟呀瓦乃乐土 其土人甚老实温和 但人触犯之 埋恨必报 猛
如怒虎 不论好恶 触辄刺杀 最好赌博 礼拜之时 设虎与水
牛相斗之场 众民云集 土虽盛而农夫甚贫 明朝年间 汉人已
到呀瓦地 经商获利 给丁票银 每年一名五六元 至今中国人
口浩盛 住此地何啻十余万 荷兰人历二百有余年 据住其地
海国图志 上惟东方尚存土君 毫无权势 荷兰自取各物产而卖之 每年将银
五百万元归国帑 但内地民往往不悦 肇衅交战 内海各处 海
贼肆掠 而荷派巡船擒治之 其都日葛剌巴 经商甚盛 另有北
滨砥利文 苏拉圭呀 \乌廓埔头 皆运出咖啡 白糖 米谷
海岛逸志 曰 葛剌巴 南洋一大岛国也 厦门扬帆过七
洲 从安南港口 历巨港 麻六甲 经三笠而入屿城 至其澳
计水程二百八十更 每更五十里 距泉州约一万四千里可到 其
国面北背南 后屏火烟山 其外则南海也 左万丹 右井里汶
前则屿城罗列 门户坚固 城池严峻 地域雄阔 街衢方广 货
物充盈 百夷聚集之区 诚一大都会也 但其地势卑下 天气炎
热 四季皆如夏候 炎风暴厉 触之生疾 河水甘凉 浴之却病
春雨秋旱 岁只一收 而田土肥沃 耕种易熟 米价平贱 人民
富庶 货物则皆各国辐揍 以赴贸易 非本岛所产也 其所统辖
有北胶浪 三宝珑 竭力石 四里猫 马辰 望加锡 安汶 万
澜涧 仔低 万丹 麻六甲等处 不下数十岛 闽 广之人扬帆
而往者 自明初迄今四百余载 留寓长子孙 奚止十万之众
巴地本爪亚国也 荷兰设计笼络 纳其租税 施号令 设法
度 盘踞海口 征课饷 给文凭 慎出入 严盗匪 管束诸夷
其人隆准赤发 沉潜善虑 故能冠诸夷之上 其官职皆禀命于祖
家之国主 巴酋不敢自专也 酋有大王 二王 双柄 伽头山
海美 色葛 内外淡扳公 杯突公 勃垅诸名目 其分镇各处者
以地之大小 授职之尊卑 爪亚旧酋 处于山中 爪地名览内
称巡栏 如汉之称单于 唐之称可汗 其余各处并称史丹 俱尊
览内为巡栏 其官职有二把智 淡扳公 把低 各有副 如中军
以代行其事 其升降黜陟 皆听命于和兰
英荷二夷所属葛留巴岛华人自明永乐时三宝太监郑和等下西洋采买宝物至今 通
商来往不绝 于冬至后厦岛开棹 廿余日可达巴城 连衢设肆
夷民互市 贵贱交易 所谓利尽南海者也 富商大贾 获利无穷
因而纳贿和兰 其推举有甲必丹 大雷 珍兰 武直迷 朱葛礁
诸名目 俱通称甲必丹 华人或口角 或殴斗 皆质之甲必丹
长揖不跪 自称晚生 其是非曲直无不立断 或拘或挞 无容三
思 至犯法大罪 并嫁娶生死 俱当申报和兰 水旱来往 皆给
与文凭 不得滥相出入 其用法之森严 设税之周密 大约可见
矣 惟人命则不问邻右 而重见证 见证必审讯 斩鸡发誓 方
敢画押定案 所以杀人 或弃之道路 或流之沟洫 皆置而不问
者 无敢作见证也
至于荷兰风俗 虚名鲜实 揆之五常 多无合者 上贼其下
肆行贪酷 非仁也 夫妻反目 听其改醮 死未周月 由其他适
非义也 长幼无序 男女无别 非礼也 穷奢极欲 以终其身
不为燕翼贻谋之计 非智也 惟贸易一事 然诺必信 其庶几乎
至各岛生番 怪形异状 木处穴居 虬发文身 露体血食 无足
齿及 巴城地势平坦 人居稠密 出鉴光城市以外皆为园地 而
和兰园林相接 联络数十里 楼阁 亭台 桥梁 花榭 穷工极
巧 每七日一礼拜 于已刻入礼拜寺 讲经念咒 其拱听者 皆
低首垂泪 似能感发人心也者 喧半时许 各自散去 入园林优
宴 尽一日之欢 不理事以供游玩 车尘马迹 衣香鬓影 相望
于道 亦一胜事也
余谓南洋之地有可爱 亦有可惜 天气不寒 频年如夏 百
花畅茂 四季俱开 冬春之际 夜雨朝晴 此时景之艳阳可爱也
中华流寓 既多俗 重风雅 喜逢迎 善褒奖 穷困相投 或通
海国图志 上谱 或瓜葛 皆无异 视童子见客揖让为礼 婢仆见主屈膝为敬
此人情之古厚可爱也 地土肥沃 日用平易 斗米二三十钱 鸡
鹜 贱于蔬菜 缗钱便可纳婢 此土产之便易可爱也 然去国离
乡 举目异俗 无中华书籍以资流览 无知已良朋以抒情怀 无
幽严古刹以肆游玩 是为可惜耳 余居巴城未及周岁 辄迁于三
宝城 复之北胶浪 巴中风土人情未能尽悉 爰述大概 以资考
鉴 且寄客中之岑寂云尔
三宝城 巴国所属形胜之区也 地方辽阔 物产繁多 贾帆
凑集 甲于东南诸洲 北胶浪 阴森 其左右翼也 劳再年 其
仓凛也 堤埘 二胞] 其门户也 所辖上下数千里 田土肥沃
人民殷富 为诸邦之冠 天气清凉 胜于巴城 人少疾病 粮食
廉于各处 世无饥苦 风俗质朴 道不拾遗 法度严峻 夜户不
闭 其所镇之和兰酋 职名鹅蛮律 又有杯突 大写 则副 新
蛲 州连等处以分管 各司其事 不相混杂
凡推华人为甲必丹者 必申详其祖家 甲必丹择吉 招集亲
友 门客及乡里之投契者数十人 至期 荷兰一人捧书而来 甲
必丹及诸人出门迎接 和兰之人入门止于庭中 露立开书捧读
上指天 下指地 云 此人俊秀聪明 事理通晓 推为甲必丹
汝等乡耆以为何如 诸人齐应曰 甚美 甚善 和兰俱与诸
人握手 为礼毕 诸人退 方与甲必丹携手升阶 至堂中缱绻叙
宾主礼 其笼络人皆此类 巴中甲必丹之权分而利不专 三宝垅
甲必丹之权专而利攸归 煮海为盐 丈田为租 皆甲必丹所有
得膺其职者 则富逾百万矣
华人自相婚姻 不屑巴产 果得佳婿 蜡烛一双 即可为聘
入赘 以后奉养极侈 婢仆百十人 各执一事 主仆分严 见必
英荷二夷所属葛留巴岛屈膝 人多惧内 家事必由主裁 婢妾必由管束 防闭谨密 其
锋不可犯 夫妇携手而行 并肩而坐 甚至揽臂狎抱 不避左右
婢妾持伞障目 羽保扇风 执^捧盒 而服事于前后者 风俗恬
然 无足怪也
国中惟重食与眠 虽有急事 不即通报 必俟其食毕眠起
方敢以闻 礼拜寺楼极高 钟声四闻 日夜撞击 子午为一点钟
至十二点而止 午后为二点钟 则家家闭户而卧 路无行人 是
一日如两日 一世如两世矣 余谓西南洋为极乐之地 盖中华有
礼义 以自节制 不敢恣其所欲 洋夷则不知礼义廉耻为何物
惟穷奢极欲 以自快其身心而已矣 王大海曾赘于三宝垅之甲必丹
为贵婿 以亲老辞归 此所言乃自道也 南洋原本皆作西洋 今俱改正
北胶浪为巴国东南之区 亚于三宝垅 面山背海 列屋而居
可五六十家 南北限以栅 华人息居其中 俗呼为 入芝兰
谓街衢也 厦屋连绵 危楼高耸 西向者为甲必丹第 右有园一
所 可三四亩 树林阴翳 亭名 闲云 甲必丹公余游息之所
亭东百卉俱备 四时长放 殆同仙景 南有鱼池 柑园 西有丝
