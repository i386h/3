<!-- { "loadSidebar": true } -->
西粟 火山高千八百丈 山岭极天 地势雄峻 惟阿利诺河边地
低坦 多泽潴 草木繁盛 土民性猛好斗 惟养牲畜 未向化
瀛环志略 曰 可仑比亚 一作可仑巴 一作金加西蜡 南
亚墨利加极北境也 西北至巴拿马 与危地马拉接壤 东界英吉
利新地 东南界巴西 西南界秘鲁 北与西皆界海 纵横皆约五
千里 西界安达斯大山 有火峰 以阿利诺 马加他二河为大
所称西班牙三部之新加拉那大 即金加西蜡之转音也
南墨利加洲内孛鲁国
外国史略 曰 伯路国 一作孛露 又作北卢 广袤万八
千五百八十方里 北连可伦比国 南接破利威国 东及破利威
巴悉等国 西及大东洋海 南极出地自三度至二十二度 偏西自
六十五度及八十一度二十分 国分三部二十六郡 西方多山 高
入云霄 此地高于海面百二十丈 地坦林密 山出金银 自是班
亚开矿后 至嘉庆十四年 计共出金银十二万三千二百四十四万
元 又出水银 铜 胡椒 棉花 西米 药材 白糖 但不产食
物 必由他国运入 缘是班亚人初到此国 见土人所用器俱金银
宝饰 因集土民勤掘 昼夜不息 运归本国 皆有货无价 是班
牙人又自无制造之材 必由外国买运而至 故财易得易失也 近
英人亦于此运金银返国 此地港口曰黑马城 港口有加老国 与
花旗无异
职方外纪 曰 亚墨利加洲之西 曰孛露 起赤道以北三
度至赤道以南四十一度 大小数十国 广袤万余里 中间平壤沃
南墨利加洲智国金加西腊国野 亦万余里 地肥硗不一 肥者不烦耕治 布种自能生长 凡
五谷 百果 草木皆上品 故本地人目为大地之苑圃也 其鸟兽
之多 羽毛之丽 声音之美 亦天下第一 地出金矿 取时金土
互混 别之金多于土 故金银最多 国王宫殿 皆以黄金为板饰
之 独不产铁 兵器皆用烧木y石 今贸易相通 渐知用铁 然
至贵 余器物皆金 银 铜三种为之
有数国从来无雨 地中自有湿性 或资水泽 有树生脂膏
极香烈 名拔尔撒弥 傅诸伤损 一昼一夜 肌肉复合如故 傅
痘不瘢 以涂尸 千万年不朽坏 有一种异羊 可当骡马 性
甚倔强 有时倒卧 虽鞭策至死不起 以好言慰之 即起而走
为所使矣 食物最少 可绝食三四日 肝生一物如卵 可疗诸病
海国甚贵之 天鹅 鹦鹉尤多 有一鸟名厄马 最大 生旷野
中 长颈高足 翼翎极美丽 通身无毛 不能飞 足若牛蹄 善
奔走 马不能及 卵可作杯器 今番舶所市龙卵 即此物也 产
棉花甚多 亦织为布 而不甚用之 专易大西洋布帛及利诺布
或剪马毛织为服
其地江河极大 有泉如脂膏 常出不竭 人取燃灯 或涂
舟砌墙 当油漆用 又有泉水出于石罅 才离数十步 即变为石
有土能燃火 可当炭用 平地山岗皆有之 地震极多 一郡一邑
常有沉陷无遗者 或平地突起山阜 或移山至于别地 皆地震之
所为也 故不敢为大宫室 上盖必以薄板 以备震压
其俗大抵无文字书籍 结绳为识 或以五色状物形以当字
即史书亦然 算数用小石子 亦精敏 其文饰又珍宝嵌面 或以
金银为环 穿唇及鼻 臂腿或系金铃 复饰重宝 夜中光照一室
其道路自国都以达万余里 凿山平谷 更布石为坦途 以便
海 国 图 志 下驿使传命 则数里一更 三日夜可达二千里 人性良善 不长傲
不饰诈 风颇淳古 因其地金银最多 任意可取 故无窃盗贪吝
亦不自知其富 或反务细微无益之业度日 但陋俗最多 近日天
主教中士人往彼劝化 教之经典书文 与谈道德理义 始改往时
杀人祭魔 驱人殉葬之俗 为善反力于诸国 有捐躯不辞者
其间亦有最恶劣之地 土产极薄 人拾虫蚁为粮 以网四角
挂树而卧 盖因地气最湿 又有最毒之蛇 人犯之必死 故不敢
下卧 恐寐时触之也
其土音各种不同 有一正音 可通万里之外 凡天下方言
过千里必须传译 其正音能达万里之外 惟有中国与孛露而已
近有一大国 名亚老歌 人强毅果敢 善用弓矢及铁杵 不
立文字 一切政教号令皆口传说 辩论极精 闻者最易感动 凡
出兵时 大将戒谕兵士不过数言 无不感激流涕 愿效死者 他
谈论皆如此
万国地理全图集 曰 伯路国 东至巴悉国 西及大洋 南
连治里 拉巴拉答等地 北交可仑巴 南极出自四度至二十五度
偏西自六十度至六十八度 其上下两地 共计袤延方圆二百七十
九万里 山岭最高者 二百四十三丈 地场高于海面百二十丈
是以山下暴热 而高处冰凝 其海边旷沙不毛 内地则五谷丰产
但居民不务农 专开金银山矿 自是班牙国人至后 所开出者广
大无限 其著名之银山 称曰陂多西 高一百六十丈 周绕五千
八百里 山坡自顶以下 皆各色矿 自开通以后 所出之银共计
七万二千两 别有他山出金 其江河沙内亦有金 故此居人各用
心以出地下之库 并不理其地面之五谷蔬菜也
明万历年以后 是班牙国之军到亚默利加之时 风闻伯路地
南墨利加洲智国金加西腊国乃宝海金山 是以用心竭力 不顾阻碍 冒危忍饿而至其地 强
服其土王 居民不能抵御 只得遵是班牙之命 又奉天主教 自
后是班牙国派官防范 专其金银之利 道光年间 此居民亦驱其
外敌 而自立土主 昔分两国 谓之上下 此时再连合一国 是
班牙国之后裔 好接远客 宽和礼貌 但惮劳好逸 以赌博为务
其通商不多 所出者药材与金而已 其女眼波明媚 使人易迷
造酒善酿 痛饮必醉 居民二百七十九万丁 国都里马城 其马
头曰加老港 又屈可城在内地 昔土君之都也 拉八邑 在高山
中
地理备考 曰 北卢国 即孛路也 北极出地三度起至二
十三度止 经线西六十九度起至八十四度止 东至巴拉西利 波
里维亚二国 西枕大海 南接高北卢国暨大海 北界哥伦比亚
巴拉西利二国 长约五千三百里 宽约二千五百六十里 地面积
方七十八万三千里 烟户一兆七亿余口 本国地势 西方崇山峻
岭 东方丛林广原 湖河无几 地震甚多 河之长者 曰马拉良
曰阿不里麻 曰吾加牙勒 曰瓜拉加 湖之大者曰的加 田少1
腴 野多沙漠 土人虽勤 稼穑维艰 土产五金 水银 谷 麦
胡椒 棉花 药材 树胶 颜料 香料等物 地气互异 海滨温
燥 山中调和 平原湿热 岭上寒冽 不设君位 庶民自立官长
理政 所奉之教 乃罗马天主公教也 技艺庸拙 贸易萧条 明
世宗嘉靖三年 有吕宋国人访据其地 虐待其民 嘉庆十三年
佛兰西国率兵侵扰吕宋国时 各国接踵谋自立 惟时吕宋兵众
事竟不果 越十三载 国人协同济利国军侵利马城 败吕宋之兵
驱逐官员 自立为国 不归统属 未几 民乱复兴 贼寇猖獗
以至国分为二 有高下之称 其后疆界虽析 挟嫌如故 通国分
海 国 图 志 下七部 曰利马 乃本国都也 建于利马各河滨 余部曰阿勒塞巴
曰不诺 曰古斯各 曰阿牙古说 曰人宁 曰利卑达 其通商冲
繁之地二处
地理备考 曰 高北卢 亦孛露之分国 一名破利威国 又
作波里维亚国 在美里加州南区之西 南极出地十一度起至二十
四度止 经线自西六十度起至七十三度止 东至巴拉西利 巴拉
大河合众二国 西连北卢国暨大海 南接巴拉乖国 济利国 巴
拉大河国三境 北界巴拉西利 北卢二国 长约四千里 宽约一
千五百里 地面积方三十九万六千里 烟户一兆三亿余口 本国
地势有山谷 有平原 其安达斯山 由北而南 东西分歧 在东
者峭壁参天 冰霜凝积 在西者峰峦叠起 火焰不熄 河之长者
曰瓜卑 曰北尼 曰比哥麻约 曰马尔麽勒 湖之大者 曰的加
界于北卢之间 田土互异 东方膏腴丰产 西方硗瘠沙漠 至若
土产 与北卢国相等 地气高下悬殊 然东南西大抵温和 不害
居栖 惟北方炎热为患 不设君位 立官理政 所奉之教 乃罗
马天主公教也 技艺庸 贸易少 本国与下北卢同为一国 迨下
北卢违背吕宋时 本国亦接踵不受管辖 道光五年 乃去北卢
自为一国 分设六部 曰朱基萨加 乃本国都也 建于平原之中
余五部曰巴斯 曰疴鲁罗 曰波多西 曰哥沙邦巴 曰达古斯卢
都城曰乍尔加斯 会城曰巴斯达牙古叔 而波多西银矿最旺 初
开至今 得银七万二千万奇
外国史略 曰 破利威国 一作波里维 即伯路之分国也
亦名高伯路 在伯路之南 地广袤二万七千方里 居民二百四十
万口 地分十部六十三郡 西及大东洋海 北及伯路 东及巴悉
国并巴拉危崖 中有高峰二千五百四十丈 为是州最高之山 草
南墨利加洲智国金加西腊国木蕃盛 人迹难到 其都曰加申城 居民一万二千 地甚高 又
丰盛 其产银之山 昔时出银无数 名扬四海 今矿虽空 然每
年所入公帑尚过于所出 约二千万元 海港市颇兴旺 又有益赖
口 迤贵基口 拉米口 及亚默利加之口 每年约进船各百只
又破利威 一名玻利非亚
案 破利威在秘鲁之南 安达斯大山自西北来 环国之
西面如带 其西浮沙浸海 斥碛不毛 山以东横岭错出 拓
为平原 膏腴之土 蔬谷皆宜 因地产金银 举国以攻矿为
业 农事全荒 恒苦饥谨 居民皆西人苗裔 善待宾客 温
蔼可亲 然好赌恶劳 贸易悉倩他国 故为西人所制 又善
酿酒 终日沉醉 虽兼产铜 铅 水银 胡椒 甘蔗 棉花
药材 颜料 香料 而利权归他人 土人方卧醉乡 呼庚癸
焉 岂不惜哉
注释
异羊 南美羊驼 已驯化为家畜
厄马 美洲鸵鸟 体形较非洲鸵鸟小 善走
脂膏 即石油 秘鲁为南美石油主要出口国之一
有土能燃火 即煤炭
亚老歌 今之阿根廷
海 国 图 志 下南墨利加诸岛
南墨利加诸岛
职方外纪 曰 南亚墨利加之岛 不可胜数 其大者为小
以西把尼亚 为古巴 为牙卖加等 气候大抵多热 草木开花结
实 终岁不断 产一异草 食之杀人 去其汁则甚美 亦可为粮
有毒木 人过其影即死 手触其枝叶亦死 觉中其毒 亟沉水中
可免 有鸟 夜张其翼 则发大光 可自照 野猪猛兽纵横原野
土人善走 疾如奔马 又能负重 若足力竭后 以针刺股 出黑
血少许 则疾走如初 取黄金 每岁限定几日 先期斋戒 以祈
神佑
又有一岛 女人善射 又甚勇猛 生数岁即割其右乳 以便
