<!-- { "loadSidebar": true } -->
类不一 故土人多以田猎为业 贵人亦时出猎 搏狮虎为娱
界内名山有亚大蜡 者 在西北 天下惟此山最高 凡风 雨
露 雷皆在山半 山顶终古晴明 视日星最大 昔人有画字于灰
土者 历千年不动 无风故也 国人呼为天柱 此方人夜睡无梦
甚奇 有月山 在赤道南二十三度 极险峻 不可跻攀 有狮山
在西南境 其上频兴雷电 轰击不绝 不问寒暑 其在曷噩喇
国者 出银矿甚多 取之无穷 其在西南海者 曰大浪山 其下
海风迅急 浪起极大 商舶至此 或不能过 则退归 西洋舶破
败 率在此处 过之则大喜 故亦称喜望峰 此山而东 尝有暗
礁 全是珊瑚之属 刚者利若锋刃 海船极畏避之凡利未亚之国著地 无人经览 但遥见一高山 名月山 长
亘州中央 至西而东而已 州东有三岛 一名马达加葛 又名马
狎甲 系是洲管辖 二名冒勒突 系英国管辖 三名埔耳防 系
佛兰西管辖 西边有四岛 一名加那利 系大吕宋管辖 其余马
太拉亚 锁利 绿头三岛 系葡萄牙国管辖 此州人民 肤黑发
鬈 鼻扁唇厚 不好学 不甚聪明 农少牧多 在昔 此洲北有
大城 极多书院 文学有名 今无是矣
是方有夷及多 一处 即一千八百余年前 马利亚避犹太国
加害旅寓之地 所述之教 大半祀偶像 小半回回教 而耶稣教
间或有之 土产架非 葡萄酒 五谷 橄榄油 药材 树油
可造番碱 乳酥 百果 木料 象牙 兽皮 狮 象 犀 虎
蟒虺 驼鸟 复有极大之白蚁 能作土宫舍 高至丈余 有二
大江 即尼罗江与黑江是也 是州极南 昔荷兰国人所踞 嘉庆
十年间 英吉利国据之 州北夷及多界内 有极高之古迹 状
如塔 其至高者有七十丈 更有异样石人古迹 世远年湮 被
沙土埋掩 仅存其首 形状人头兽身 统体约十三丈 四足俱全
前二股间 与前右足上 俱有庙宇 乃后人去其砂土 获此大观
也
地理备考 曰 天下五州最难尽悉者 乃亚非里加州也 地
当赤道 灾气蒸为瘴疠 隔以沙漠 多毒虫 恶豸 他国人到
辄病死 故自古未通 英吉利商常往探之 或染瘴死 或为土番
邀杀 迄不得要领 又用火轮船从尼日尔河下游驶入 水手半途
死亡 惟遇见高峰横亘 别无所闻而归 故至今惟知沿海四面
其腹内山川人物 地势土产 则不能周知 所有部落之名 仅得
诸传闻而已 其地在亚细亚之西南 以罗针视之 正当坤申之位
利未亚洲总说南北一万八里 东西阔处一万六千里
亚非里加州 纬度距赤道自北三十八度起 至南三十五度
止 经度自巴黎斯第一午线西十九度起 至东四十度止 南北相
距一万八千里 东西相去一万六千五百里 地面积方七百五十万
方里 其地居热道者多 居温道者寡 海边尚觉清凉 其余烈
异常 域中尤为酷热 水土猛烈 瘴疠流行 十二时寒热相间
即土人亦属难堪 易季之时 雷电风雨交作 烈稍减 既霁
其热如故
外国史略 曰 利未加州 北极出地三十七度二十分 及
南极出地三十四度五十分 偏东五十一度至偏西十七度三十三
分 广袤方圆六十万方里 广一千零二十里 西南皆抵大洋海
北极地中海 与欧罗巴相隔以危亚达海峡 东与亚西亚微地相
连 而以西红海为界 此洲地虽大 但沿海边直而不曲 少泊舟
之处 其江河驶入内地 亦不长广 西方最大者曰尼额河 加瓦
拉河 未详其源 其旷野四面沙砾 而中央如屿 闲丰水草 北
地之山高者千百丈 上有广坦 海滨天气 长热如夏 惟极南北
之地应乎四时 故以西洋各国之强 而不侵其内地 且至今商旅
亦惟在海口贸易 莫知其中央情形焉 兽多狮 虎 豹 象 驼
鹿 水马 犀牛 其鸟多翠翎 驼鸟尤异常 俱不鸣 产驼鳄怪
异 草木春萌秋落 与亚西亚州相仿 但其民惰地荒 不知工作
故可用之物少 其居民大半卷发黑面 扁鼻白齿 多土蛮 以语
音别其宗派支类 外国舟船过此 多掠其黑人 贩卖为奴婢 近
日英人禁之 然居此地之教师 多死于烟瘴 其地可分三分 为
南 北 中亚非利加
瀛寰志略 曰 亚非利加北土 在红海西南岸者 近亚细
海 国 图 志 下亚 故麦西国开风气独早 在地中海南岸者 近欧罗巴 故非尼
西亚国启疆于前 意大里亚耘锄于后 迨回部既强 噬灭殆尽
麦西既隶土耳其 曩时文物之盛 已扫荡无遣 而地中海南岸诸
部乃半化为0跖之巢穴 时势之变迁 可慨也夫
瀛寰志略 曰 按 北亚非利加之东 偏地多沙漠 本不
毛之土 独麦西得尼罗河之淤灌 变为沃壤 其西北境之苏尔士
又作苏叶 又与阿伯 犹太接连 故东方夷族 上古时即转徙至
此 其创制规为 遂为欧罗巴开风教之始 历数至一千数百年
可谓盛矣 惟立国鸠民 仅傍尼罗河蜿蜒一带 无地可扩 无伦
可守 故波斯 希腊 罗马诸大国兴 麦西恒为之臣 迨回部既
强 遂为所吞噬 而名土变膻俗矣 卢比阿 本麦西南部 其种
人虽杂野番 自昔别无立国 阿迈司尼 不欧不回 自古为土番
部落 或谓其国尚有规模 不至如泰西人所云之荒陋 然较之麦
西 不啻有华夷之别矣 所奉者天主 大秦二教 其实大秦教
即波斯旧奉之火袄教 而大秦之名 则中土讹传也
又按 由西印度西行 有小岛曰亚丁 英吉利所据也 由此
入红海 西北四千里而港尽 至麦西之苏尔士 行旱路一百七十
里 即地中海之东南隅 再舟行七千里 出直布罗陀海口 即大
西洋海 较之迂回南向 绕阿非利加之西境 至极南之岌朴 而
始转柁东北者 计里约减二万 计程约近一月 惟苏尔士隔旱路
一百七十里 舟楫不能通行 海国闻见录 谓恨不用刀截断者
即指此也 近年英吉利袭火轮船递送文书 由印度海驶至亚丁
入红海至苏尔士 行旱路至地中海东南隅 彼处有火轮船接递西
驶 出直布罗陀海口 火轮船行驶甚速 不畏风浪 而计程又近
二万里 故五十日可达英伦国都 自明以前 欧罗巴通中国 皆
利未亚洲总说由此路 说详回部四国 向言北人使马 南人使船 仅就中国江
河言之 若以例西洋诸国之渡海 真有大小巫之判矣
厄日度国 即伊楫国
地理备考 曰 厄日度国 一作厄日多 在亚非里加州
东北 北极出地二十三度二十三分起 至三十一度三十七分止
经线自东二十二度十分起 至三十三度二十二分止 东枕红海暨
苏挨斯 径西连的黎布里国 暨里比亚沙漠 南接卢比亚国 北
界地中海 长宽皆约一千七百五十里 地面积方二十四万方里
烟户四兆余口 通国分为上 中 下三处 其上中之东西二方
冈陵绵亘 地势如谷 其下者平原广阔 溪渠间隔 河之长者
一曰尼罗 南北通流 湖之大者 曰门萨拉 曰美利 曰布尔罗
曰马略的 河滨膏1 余地砂碛 而陇亩之肥硗 视河水之消长
每岁夏至水长 秋后水消 若长不过甚 则年必丰稔 否则岁必
荒歉 土产谷 果 麻 靛 棉花 纹石等物 禽兽蕃衍 驼马
尤良 地气烈 阴雨甚罕 四季之内 非春即夏 沙漠薰蒸
瘟疫传染 不设君位 归属于土耳基亚国 派有总管 奉回教
其余各教 有奉之者亦不禁 贸易辐辏 国本古时巨邦 周威烈
王时 白尔西亚国夺之 越二百载 复为亚勒山德黎君率师攻克
身后诸将分据 及罗马国王兼并其地 归为一统 罗马衰弱 又
为天方回国所夺 宋理宗淳2中 天方国驻防军士叛乱 自推一
首领为王 屡次交兵 终为土耳基亚国所克 嘉庆三年 佛兰西
国军攻克之 越三载仍归其地于土耳基 自后岁派总管一员统
辖 其地分国二十五部 曰加义罗 建于砂碛中 曰吉里乌波
海 国 图 志 下曰北尔卑义 曰师卑 曰米加马尔 曰忙苏辣 曰达迷耶大 曰
给比尔 曰当达 曰美黎 曰美路 曰内日勒 曰福阿 曰达马
路 曰亚勒山德黎 曰德基塞 曰亚德非 曰白尼隋佛 曰发雍
曰迷尼亚 曰蒙发禄 曰西于德 曰齐尔白 曰给内 曰挨斯内
其通商冲繁之地七 此外尚有兼摄之地数处 大者曰西乌阿 曰
科日拉 皆在西方 曰哥塞义尔 曰苏挨斯 皆在东方
外国史略 曰 亚非利加东北方 土尔基人所据之麦西国
亦名埃及多 南及黑面人地 北及地中海 东北为苏益微地与亚
拉回国相连 东及红海 西及旷野 广袤方圆七千五百方里 有
尼罗河 两边窄谷 居民三百万 居住邑乡约二千五百 尼罗河
通流焉 河在北方分两支流入地中海 河边地每年水涨时可耕
余地多沙 产棉花 五谷 枣 南果 麻苎 水溢则田盛 不则
多旱 有蚂蚱 田鼠 及各虫坏稻 故丰年不免于饥 民工艺术
奉僧如神 严禁出外 国各自为主 于周显王时 白西国王来攻
毁佛菩萨像 希腊王3之 遂降全国 其后将军摄政称王 召纳
贤士 遂为人材所聚 汉成帝建始二年 罗马将军麦西为立部头
目治之 与希腊通商 今耶稣门徒于此传教 迄唐贞观十三年
回回族强据其地 遂自立国 侵辱耶稣门徒 明武宗正德年间
土耳基又夺其地 嘉庆二年 佛兰西将军那波伦者 领兵图取此
地 欲由此渡海攻印度 英军扼尼罗河口 焚虏佛船以拒其进
是时土尔基兵帅甚聪明 尤灭弄权之骁骑 招士通商 训练阵法
与列国无异 又得英兵之助 故佛兰西战不能败 但其君重赋病
农 官禄有余 生民涂炭 每年征饷约银六百七十五万两 军士
四万八千 其上中下战舰甚多 故使费大 居民大分别 惟土人
及西腊人尚耶稣教 此二族与犹太人率皆口讷 其亚拉回人则甚
利未亚洲总说巧侩 然操权者多土耳基人 麦西国与亚未利加内地多相连 商
贩结群而来 贩黑奴至此 卖与地中海各边界 产棉花 五谷
国分三分 为下 中 上 其都曰加以罗 居民二十万 其街
狭窄 屋宇污秽 亦通商 上尼罗河 有大塔 高六十丈 周六
十九丈 用十万人建造 经二十年乃成 四方瞻仰赞美 上麦西
国 旷野有大城 海边亦有古城 曰亚勒撒爹 昔系地中海之广
港 商船云集 今已衰 只六千居民而已 罗悉他系美邑 希腊
人居之 居民万六千有奇 日益生聚焉 案 此洲至今未与广东通
市 然不独此一国也 西图又谓伊揖国 又谓麦西国 元史 作马八尔
国 其余尔河 即泥禄河也
伊揖国在阿未利加洲之东北 东界阿细亚州内之都鲁机 北
