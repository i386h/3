<!-- { "loadSidebar": true } -->
一万四千口 本国一望平原 景色雅致 V谷果 地气较波罗尼
国尤暖 不设君位 黎庶自推官长理事 二载更易 奉罗马天产
公教 余教亦不禁止 民人勤劳 贸易昌盛 会城建于维世都拉
河岸 货物骈集 其加拉辣多慕拉哥尔 塞索维斯二处 温泉甚
多 赴俗W市乃本国人烟辐辏之地
注释
奥地利加国 今奥地利国
寒牙里 即匈牙利
洼肖 今波兰首都华沙
格那耦 波兰城市格丁那尔
海 国 图 志 下瑞士国
源案 职方外纪 谓之大尔马齐亚 与佛兰西 意大里
耶马尼 奥地里亚犬牙相错者也 与瑞丁之可称一瑞字者迥别
佛郎西之东 奥地利西 意大里亚北 日耳曼列国南 有瑞
士国 即绥沙兰 犹瑞丁称绥亦古也 一作苏益萨 瑞人粗鲁 曩
值意大里亚盛时 瑞亦以强称 率师攻击佛兰西 被意大里亚窥
其空虚 遣兵往侵 几致覆国 不久旋为佛浪斯诸蛮夺据 裂为
数国 以耶马尼为总领 传至哈士默 复合为一 嗣在鸦地东隅
择山谷形势 建筑险固之城 虽名属耶马尼 实专制一国 迨耶
马尼无道 国中离叛 瑞国王恃城险可据敌 兼有特尔之勇将
遂舆师与耶麻尼抗拒 连胜 从兹不受统辖 分疆域为十三部
以苏利赤为国都 百余年复为佛兰西攻击 为不能敌 遂输诚于
佛兰西 值西洋各国兵戈迭起 几作佛兰西 奥地里亚及俄罗斯
三国之战场 民罹其荼毒 迨佛兰西波利稔王时 始不受统辖
部众不愿立王 仅于麻尼各大部落议设总领 并小官数员 权理
国事 立法过严 复思离散 遂分二十二头目 各自为治 不相
统属 惟于每年集五部落会议一次 递相轮次 周而复始 所议
无非守土御敌之策 额兵三万二千 分隶各部 遇有事按丁抽调
风俗俭朴 尊加特力教 文学以仁尼洼 疏留赤两部为最 河道
三 蛮河自洼利斯起 至仁尼洼湖止 阿河自麻尼发源至阿俄威
阿止 吴河自额里渠至千斯顿湖止 产麦 谷 钟表 袈娑布
麻布绥沙兰 即瑞国 东北俱界奥地利亚国 西界佛兰西 南界意大
里亚 幅员万五千方里 户二百万有三千口 总部落二十有二
各设头目 不相统属
瑞国沿革 原无今备
万国地里全国集 曰 瑞国乃日耳曼 佛兰西 以他里三
国中间褊小山地也 北极出四十六度至四十八度 偏东自六度至
十一度 广袤方圆五万七千方里 居民二百万丁 高峰刺天 终
年有雪 但其山水雄奇 远国之士每往遍游其地 欧国之大河亦
由此地流出 西方有湖 周绕密林 涧溪回环 鹿XYZ 无异
圉囿 其谷丰盛 多产药材 又多牛畜 奶饼最香 其居民历六
百年不服王化 游牧山谷 账逐水草 既无暴主苛政 各得其所
近日大半崇正教 拜救世主 其俗朴直而强健 是以各国募其兵
丁为王官之侍卫 因效死忠战 最胜于各国之军焉 全地分二十
二部 在西南佛国交界热尼瓦 城 建在湖滨 居民造时辰表 每
年价银六百万两 所贩于中国者大半 此城之民 虽服瑞丁 然
其贵人自主国政 最著之城 乃基坦墩 害米等邑
地球图说 瑞西国 又名瑞士国 东界阿士氐拉国 南界
意大利亚国 西界佛兰西国 北界亚利曼诸小国 百姓约有二百
万之数 有至大之城一 名热尼瓦城 然非国王所建都也 国内
分列二十二部 大半耶稣教 小半天主教 亦有书院以教养幼士
民之言3其地 北则亚利曼 西则佛兰西 南则意大里等音 有
山名亚力伯 终年积雪 地多硗瘠 物产不多 大半牧羊 本阿
士氐拉国所辖 昔有善射者名得利 阿士底拉国官置苹果于其子
海 国 图 志 下首 令射之 一矢果落 而子不受害 由是民不服 叛拒自主其
政 迄今六百三十年矣 道光二十八年 是国又不靖 倘未和好
土产奶饼 药材 羊毛 布 时辰表 鹿等物
地理备考 曰 苏益萨国 苏 绥 瑞三字音近 亦犹瑞丁
之作苏以天也 在欧罗巴州之中 北极出地四十五度五十分起 至
四十七度四十九分止 经线自东三度四十三分起 至八度五分
止 东至奥斯的里亚国 西连佛兰西国 南接奥斯的毕国暨萨
尔尼国 北界亚里曼国 南北相距约五百里 东西相去约七百五
十里 地面积方约二万四千里 烟户一兆九亿八万口 本国峰峦
叠起 河之长者四 湖之大者十四 山上则冷 平原则温 谷中
则热 田土高则瘠 下则沃 平阳产谷果 适敷所需 草木丰茂
禽兽充斥 土产金 银 铜 铁 锡 铅 煤 白玉 红玉 碧
玉 玛瑙 水晶 硫磺 [砂 石膏 信石 及各种花石等 至
于朝纲 不设君位 惟立官长 贵族等办理国务 奉罗马天主公
教者四 及加尔威诺修教者六 贸易昌隆 匠肆林立 昔为罗马
国统属 罗马衰 始为佛兰西 亚里曼等递取 元成宗大德四年
国人诛戮官吏 以避苛政 越八载 有乌黎 孰义的斯 翁德瓦
里的三国 互相救援 明武宗正德八年 凡合盟者十二国 嘉庆
三年 苏益萨国又为佛兰西占据 改为十九小国 迨嘉庆二十年
佛兰西国王那波良败绩后 苏益萨国复得自立 更有奥斯的里国
会议 为二十二部小国 素不养军 每国各按户口多寡 应出壮
丁若干 以防不虞
瀛环志略 曰 瑞士 瑞子 束色楞 绥沙兰 苏益萨 在
日耳曼南 奥地利亚西 佛郎西东 意大里亚北 东西约五六百
里 南北约三四百里 万山叠峙 中峰高接霄汉 常积冰雪 欧
瑞士国罗巴大河多由此发源 白水清奇 甲于欧土 西境有官斯丹萨大
湖 围以密林 萦以清涧 丰草芳缛 麋鹿群游 尤为幽胜 产
五谷 药材 所造奶饵极甘香 居民大半以牧畜为生 夏月驱牛
羊入山 秋冬乃返 国无苛政 风俗俭朴 数百年未见兵革 称
为西土乐郊 古时地属罗马 罗马衰乱 北狄据之 旋为佛郎西
所有 后为日耳曼所夺 其民憨勇 日耳曼选为亲军 临阵皆效
死力战 初分三部 后分为十三部 皆推择乡官理事 不立王侯
如是者五百余年 地无鸣吠 西土羡之 嘉庆三年 佛郎西摄王
拿破仑 时拿破仑尚未即位 以兵力取入版图 改为十九小部 拿
破仑败 各国公使会议于维耶纳 益以牙错之日内巴拉 牛弗沙
德尔 本属普鲁土 瓦来斯 本属奥地理亚 三部 共二十二部 为
瑞士国 仍其旧俗 共推乡官理事 酌地势 按户口拔壮丁御侮
诸大国不得钤制
按 瑞士 西土之桃花源也 惩硕鼠之贪残 而泥封告绝 主伯亚
旅 自成卧治 王侯各拥强兵 熟视而无如何 亦竟置之度外 岂不异哉
花旗人甘明者 赏游其地 极言其山水之奇秀 风俗之淳古 惜乎远在荒
裔 无由渐以礼乐车书之雅化耳
注释
热尼瓦 今瑞士之日内瓦城
奥斯的里亚国 即奥地利
海 国 图 志 下英吉利国总记
英吉利 又曰英伦 又曰兰顿 先本荒岛 辟地居处始自佛
兰西之人 因戈伦瓦产锡最佳 遂有商舶往贸 于耶稣未纪年以
前 蛮分大小三十种 居于西者 曰墨士臣 居于北者 曰木利
庵斯 居于南者 曰西鲁力斯 居于糯尔和者 曰委力斯 曰矮
西尼 居腹地者 曰萨沪 曰埂底伊 倘有诸蛮俱于弥特色斯
旧皆茹血 衣毳 文身 惟脉士厄数种渐兴农事 创技艺 制器
械 修兵车 各蛮效之 旋被意大里国征服 旋叛旋抚 至耶稣
纪岁百五十年 汉孝桓帝和平元年 分英地为七大部落 曰景 曰
疏色司 曰依掩那司 曰委屑司 曰落滕马兰 曰伊什 曰麻可
腊 与邻部塞循各自治理 八百年间 唐德宗贞元十五年 委屑司
之伊末遂并合七部为一国 始名英吉利 建都兰顿 从此不属意
大里 又二百年 宋贞宗咸平三年 为领墨攻击 遂属领墨 其
后叛服不常 公举壹贺为王 传至显利二代王 先得爱伦 次得
斯葛兰 显利四代王即弃加特力教 而尊波罗物士教 至显利七
代王 娶依来西白剌为国郡 案 英夷称其王妃曰郡 始革世袭
之职 皆凭考取录用 开港通市 日渐富庶 遂为欧罗巴大国
职 官
律好司 衙门 管理各衙门事务 审理大讼 额设罗压尔录司四人 厄治弥索司二人 爱伦\治弥索司一人 录司二十一人
马诡色司十九人 耳弥司百有九人 委尔高文司十八人 弥索司
二十四人 爱伦弥索司三人 马伦司百八十一人 斯葛兰比阿司
十六人 即在斯葛兰部属选充 三年更易 爱伦比阿司二十八人
即在爱伦部属选充 统计四百二十六人 有事离任许荐一人自
代 凡律好司家人犯法 若非死罪 概免收禁
巴厘满 衙门 额设甘弥底阿付撒布来士一人 专辖水陆兵
丁 甘弥底阿付委士巷棉士一人 专司赋税凡 遇国中有事 甘
文好司至此会议
甘文好司 理各部落之事 并赴巴里满衙门会议政事 由
芙吉利议举四百七十一名 内派管大部落者百四十三名 管小部
落者三百二十四名 管教读并各技者馆者四名 由委尔士议举五
十三名 内派管大部者三十名 管小部落者二十三名 由爱伦议
举百有五名 内派管大部落者六十四名 管小部落者三十九名
管教读并各技艺馆者二名 统共六百五十八名 各由各部落议举
殷实老成者充之 遇国中有事即传集部民至国都巴厘满会议 嗣
因各部民不能俱至 故每部落各举一二绅耆 至国会议事毕各
回 后复议定公举之人常住甘文好司衙门办事 国家亦给以薪
水
布来勿冈色尔 衙门 掌理机密之事 供职者先立誓 后治
事
军 伍
额设水师战舰百有五十 甘弥孙 百六十人 管驾水师战舰
海 国 图 志 下水师兵九万人 水手二万二千 英吉利陆路兵八万一千二百七十
一名 阿悉亚洲内属国兵丁万有九千七百二十名 此所述军伍之
数毫无夸张 最可信 盍此书本夷字 非翻成汉字者比也 惟无养兵饷数
是为疏漏之大者
政 事
凡国王将嗣位 则官 民先集巴厘满衙门会议 必新王背加
特力教 而尊波罗特士顿教 始即位 国中有大事 王及官
民俱至巴厘满衙门 公议乃行 民即甘文好司供职之人 大事则三
年始一会议 设有用兵和战之事 虽国王裁夺 亦必由巴厘满议
允 国王行事有失 将承行之人交巴厘满议罚 凡新改条例 新
设职官 增减税饷 及行相币皆王颁巴厘满 转行甘文好司 而
分布之 惟除授大臣及刑官 则权在国王 各官承行之事 得失
勤怠 每岁终会核于巴厘满 而行其黜陟
王宫岁用
甘文好司 岁输银二百五十五万元 凡有金银矿所产金银
