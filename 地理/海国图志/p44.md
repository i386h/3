<!-- { "loadSidebar": true } -->
衣白 凶服则衣黑 武官俱服红 女衣其长曳地 上窄下宽 腰
间以带系束之 欲其纤也 带头以金为扣 两肩以丝带络成花样
缝于衣上 有盛宴 则令年少美女 盛服歌舞 宛转轻捷 富贵
家女人 亦幼而习之 以为乐 军法五人为伍 伍各有长 二十
人则为一队 号令严肃 无敢退缩 唯以连环枪为主 其海艘出
海 国 图 志 下海贸易 遇覆舟 必放三板拯救 得人则供其饮食 资以盘费
俾得各返其国 否则有罚 此其善政也 其余风俗 大略与各西
洋同 土产金 银 铜 锡 铅 铁 白铁 藤 哆c绒 哗
叽 羽纱 钟表 玻璃 牙兰米 酒 而无虎 豹 麋 鹿
英吉利国夷情记略 歙叶钟进蓉塘 寄味山房杂记 英吉
利不见 明史 入本朝始通于中国 考地图在中国西北百余度
其国东西马行约三日 南北六日 余地散处各州岛屿 与邻国分
市 相距有数万里者 悉航海以通往来 荷兰在其东 佛兰西在
东南 俄罗斯在东北 瑞国及米利坚在其西 大西洋即葡萄亚在
西南 小西洋则在利未央之东 其余小国无算 半环地中海 统
名曰欧罗巴州
州人皆遵耶稣教 耶稣生东汉时 始知以三百六十五日为一
年 今称一千八百三十几年 以中国冬至后三日为冬至 十日为
年节 耶稣生有天受 能通各国土音 创教劝人为善 后被恶人
钉其体于十字架 剖割以毙 其徒号其教曰天主 国酋初不信
禁习颇严 后与他国相攻不胜 祈于其寺 忽云中现一十字架
遂以十字架为先锋克敌 因大信奉 于是造礼拜寺 供十字架
自郡国至乡闾 在在皆有 男女七日一礼拜 无跪拜仪 以除帽
为大礼 礼拜日停工作 许嬉游 不知闰 故不以月系年 即以
礼拜期为数
贵女贱男 自王至民 率一夫一妇 无妾媵 不分内外 妇
亦与人往还 大约男以三十岁后 女以二十岁后 自相择偶 临
时议婚 王则与邻国世互婚嫁 生子女成立后 即分以业 俾自
治生 故配合多以财产较 亦有终身不嫁不娶者 听 凡交游至
问其妻 不及父母 知俯育不知仰事 交易铸银为钱 大小不等
英吉利国广述中以便市鬻 死时须记资财于簿 或施入仁会 或分交游亲戚 子
女咸无争竟 三曰除服 不知祭祀
各国以仁会资立贫院 幼院 病院 举公正之人董理 故通
洲无鬻子女者 亦禁蓄奴婢 士农工商 各世其业 国立太学
郡中学 乡小学 延师以教读 字横列不直行 笔以铅锥为之
分科以习 书医士各有字 彼此不相通晓 商之子女 皆习书算
仕有土地世禄 传付长子 农以稼穑为上 次果木牧畜 土地皆
属于王 荒土呈官注籍往垦 以三十年为期 满则归官 出示招
投 各书愿出价目 封贮 定期开看 多者得 将价呈缴 始听
耕作 期未满亦听转投 已满亦许接投 以是无地税 屋有赋
以架为额 高广不计 窗棂外向亦赋之 赋有四 一归王 一设
巡逻兵 分段d守 一养瞽目废疾 治兵再赋 每男妇许各雇一
人司爨 役不有赋 雇他国人赋倍之 工分艺 木 石 塑 画
不许搀越 能出一奇物 得专利三十年 他人学作有禁 有测度
家 专看罗经行海 商则自小历风涛 习操楫泅水
居室以白石为墙壁 木为梁栋 高垒五六层以避贼 次用砖
下用土 以白灰垩壁 使极光明 男短衣 色尚青白 冬呢夏羽
居常以布 悉单无棉夹裘 大衣长 其后两幅 愈贵愈长 甚至
丈余者 数人在后 提挈以行 称为礼服 富者以金线缘帽及领
袖以自表 女则珠玉锦绣为饰 极其华艳 男受女制 凡食 早
则饮茶食乾糇 午小食 哺大餐牛 羊 鸡 鸭 咸烧炙 饱则
麦面 饭后始饮酒 食水果 不以著 用刀叉匙 器用金银玻璃
为上 尺曰码 每码约中国二尺四五寸 各国不一 斤曰磅 约
十二两零 随身带笔簿 遇异闻异事则记 然诺以拉手为定 亦
登于簿 无遗忘 无翻悔
海 国 图 志 下遇军事 治税赋 于亚勒马尼国选兵 即耶玛尼国所谓红面兵
也 其人忠实肯用命 备宿卫 置巡逻 悉募于此 各国皆然
不以民也 若在东印度各国用兵 则在满剌加招募 满剌加 恐
当作孟加腊 兵饷极厚 每于礼拜下日关领 一人需洋钱十元 八
元不等 计一月人需银二十余两 盖自有身赋与其酋也
有官话 通行一州之地 无奴婢 故无责打骂詈 亦无笞杖
之刑 有犯 镣铐手足闲置暗室 视轻重定期 满始释 富者赎
重者窜荒地 役使开垦 死罪以绳吊颈毙之 大逆不道 则有器
如鼓状 内藏锋刃 纳人置于通衢 过者蹴使滚 此为极刑 凡
传召以竹竿为符节 至即随以行 有深怨不解者 各请证人 至
广场架鸟枪于肩 约药力所及 背立 发火互击 中不中皆息
凡病死 医者不得其故 则剖其脏腑头额 考验病之所在 著书
示后 盖以既死则无所惜 此欧罗巴各夷情之大略也
其下篇曰 英吉利国 前明始大 自大西洋葡萄亚通中国
乞得澳门以居 置买茶叶 大黄等物归售各国 各国慕之 闻风
踵至 乾隆年间 大开洋禁 以粤东为市易所 设洋商通事 西
南各国e至 惟俄罗斯船不许开舱 盖其国与我北方蒙古毗连
向有榷场互易 若再开东南市舶 恐碍蒙古生计也 至是澳夷始
不得独擅其利 乃以澳门夷屋赁与各国居止 澳夷向有番差一人
以约束 理词讼 司达一人治赋税
英吉利既常来 遂于乾隆四十几年间创立公司 公司者 国
中富人合本银设公局 立二十四头人理事 于粤设总理人 俗谓
大班 二班 三班 四班 外有茶师 写字 医生 及各家子弟
来学习者 共数十人 每年七八月 夷船到时 始至十三行夷馆
许雇唐人 买办食用 年终事毕船归 各夷仍往澳栖止 驾船者
英吉利国广述中有船主 统管一舟人 有大 二 三 四伙长 测星日 看罗经
量刻漏 对洋图 以掌舵行舟 有写字人 登记数目出入 有医
生治疾病 有兵卫掌枪炮 有水手管风帆以及搭客等 初年每舟
不下千余人 牛羊犬马皆备 至澳报 同知衙门派渔船引水入泊
黄浦 洋商雇西瓜f船驳货出入 嗣海道日熟 递次减少 今每
舟不过三四百人 大西洋既不得专利 来船日少 佛兰西幅员阔
人民众 然富者始饮茶 贫者以炒豆代 故船久不来 荷兰资本
薄 无多船 他如单鹰 双鹰 黄旗等国 间有至者 惟英吉利
公司商船最盛 然所市皆非本国土产 皆采买他国 犹以万达剌
沙暨东印度各国采买最众 易茶丝等货以归 各国及俄罗斯西境
皆就近至彼国转贩 每年三四月间 英国海舶云集 其初不过数
船 近年增至大舶二十只 益以小船 其茶叶收赋极重 约埒中
国买价 又禁他人不得置 即船主 伙长等人置者 到日交公司
酌领价值 由是富强日盛 有大 二 三 四等头人以治政事
其酋所居城 名兰墩 跨海汊造桥 上行车马 下过舟航
富贵家皆有苑囿 春秋佳日 礼拜之期 听男女游玩 夜则街巷
遍悬油灯 行者无庸烛 其费出于仁会 亦有诙谐杂剧 夜始演
作 昼有禁 恐妨工作也 人性强悍 好上人 荷兰等国皆畏之
推为盟主 以时聘问 数年一会 各酋长至其国以申盟约 宴游
累月 方各登航以归 惟米利坚夷不与相下 米利坚即中国所称
花旗者 沃衍宜五谷 周亦数千里 人勤力作 常以余粮济各国
设十二酋长以理事 一酋死 复公举之 必众服而后立 故其人
最重行谊 无梗化 无催科 有军事方治赋 英夷常起兵攻之
十余年不能胜 又禁谷麦不祟与英兵 英兵益困 各国力为和解
始罢兵 米夷常指英夷为山狗性 如稍畏让 彼必追来 一返身
海 国 图 志 下相向 反曳尾而去 故兵虽解 终不往还也
其在东印度各国采买 亦设大班诸人 遇有可乘隙 即用大
炮兵舶占踞海口 设夷目为监督 以收出入税 先后得有孟剌甲
新埠 及新加坡等处 即葛剌巴 本荷兰在前明所踞者 英夷亦
曾夺之 近始仍归荷兰 其用兵饷费出于公司各港所征税 公司
得收三十年 期满始归其国王 凡用兵只禀命而自备资粮 以故
到处窥伺 所恃惟枪炮 炮子用生铁铸 重者至三十斤 故所向
无不披靡 至东印度 皆回民 仍各有酋长 英夷虽据其海口
亦未深入其内地 其回夷贸易中国者 所驾舶 亦需英夷测度以
行 故用英夷旗号 名曰港脚 嘉庆十一二年间 有大班喇佛者
约孟剌甲兵头 以兵船十艘窥伺安南 为安南所烬 无颜返国
以所余三艘顺抵粤洋 喇佛又与内奸说合 欲占澳门 不果 喇
佛不能回覆兵头 遂潜匿不出 不能开舱 此十三年秋冬间事也
其兵头竟趋澳 占踞炮台 西夷仅保守大炮台 发禀告急 时总
督吴熊光 巡抚孙玉庭调兵戒严 饰澳门文武驱逐 夷兵虽回舶
然不去也 直待十四年春 喇佛给与金银 带归以恤死难 方回
喇佛以此被革 改用四班益华成为大班 盖议欲占澳时 惟伊不
肯署名 嘉其有识也 喇佛旋以忧死于澳 益华成之后 有大班
吐丹东者 冀我大屿山为居止 寄信回国 求奇异物入贡 自粤
趋天津口 天津盐政以闻 奉准入都朝见 该夷使等不能行跪拜
礼 诏将贡物发还 即饬盐政护送回粤 此嘉庆二十二年秋事也
时总督蒋攸g亦将就从事 不能如各国使臣仪
其初设公司 所来呢羽 立股分售与洋商 总商有三股 四
股者 散商有两股 一股者 所买茶即以股分为则 其茶价照客
价明加 每石有银十两 八两不等 名曰饷磅 以此重啖洋商
英吉利国广述中收茶时 用以上下其手 洋商媚夷者 茶多溢额 如近年东裕行
两股呢羽交茶 逾怡和四股之数 此明验也 洋商中贤愚不一
每每互相倾轧 倘有泄外夷之短者 该夷公司必知 遇事排斥
故洋商遇地方官询以夷事 皆谬为不知 而中国用人 行政 及
大吏一举一动 彼夷翻无不周知 闻嘉庆年间 夷船到口 该大
班等恭请红牌来省馆 诘朝穿大服 佩刀剑 到各洋行拜候 稍
有名望之商必辞以事不见 俟其再来 然后往答 迎送如礼 一
惟洋商言是听 迩年来船益多 销茶益盛 洋商仰其厚润 于是
夷船将到 洋商托言照应 过关即出远迎
又复常踞十三行之英夷 知汉字 能汉语 常矜其出入口税
饷每年几及百万 而澳夷货来甚少 税饷极微 翻得坐享澳门市
易租赁之利 每欲效之 遇班中人新来 多方播弄 如道光七八
