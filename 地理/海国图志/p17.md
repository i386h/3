<!-- { "loadSidebar": true } -->
里园 丝里者 老叶也 两园相接界以墙 而门通焉 园后椰树
数十株 亭亭净直 围可合抱 其叶类葵扇而长 迎风瑟瑟 由
入芝兰以北有庙 为泽海真人祠 栅门外为泊面 饷馆 以征来
往之赋税 随河而北可半里 为外泊面 所以稽察遗漏 又四五
里达于海口 其地有圣墓 极灵 舟楫来往 必具香楮拜祷 由
入芝兰南至苗冬 可三十里 苗冬有蔗 _二处 旧分东西 今
合为一 至鲁闽三十里 其地产木片 篱竹 又五十里至海坡
但见碧海漫漫 白云无际 天长路远 顿起故乡之思 坡尽入林
至凹务湾馆 其地当万山深翠之中 寥寂异常 昼则猿吟虎啸
海国图志 上鸱鸣鹤唳 行旅往来 必结伴操戈 方敢出入其间 林可四五十
里 经藤桥至日踏馆以上 皆浪中统辖 其下由岸咀 葛里 岭
峨至三宝垅 不过百里 出入芝兰山西 过河 济竹筏之渡 即
磁头礼些 有淡扳公 番官 居此处 又二十里至罗冉年 地沃
土肥 夷民星聚 三宝垅之仓禀也 自此由八马垅至井里汶 计
程六百里 自汶至巴城 各处礼些 乡镇 皆属巴中统辖 陆路
十日可达巴城 但皆险阻难行 惟乌拔马来往不绝 浪中所镇者
为杯‘ 理刑者名曰大写 理钱谷者曰则副 有城曰班有 兵丁
曰喏呀 城与入芝兰只隔一河 城之南 园林深邃 杰阁巍峨者
杯‘居焉 巴城 华夷聚会之区 街衢方广 宫室华丽 浪中
山僻之地 不假修饰 自有山高水长天然景色 至于夕阳在山
渔人返棹 行歌互答 a乃相闻 有似楚江音节 河水不深不浅
菱茨纵横其中 仿佛苏杭景象
万丹在葛刺巴之西境 古称G婆国 爪亚所居也 地广土沃
货繁人富 所产经纹幼席 为西洋最 荷兰输其租税 据海口
以聚集诸夷来往交易 爪亚之番 四处星聚 虽有国主 惟畏荷
兰 遵循维谨 其史丹 爪亚之主 处于山中 所居王府 极其
壮丽 府之外筑一小城 荷兰十二人 夷兵百人居小城中 名曰
护卫 实所以挟制史丹也 其史丹没 诸子非和兰之命不得立
瓜亚性愚蠢 皆曰 彼畏我 所以输我土地之税 彼敬我 所
以设城亲自护卫 计爪亚之人 东自巴城 井里纹 北胶浪 三
宝垅 b森 竭力石 四里猫 外南旺 西自柔佛 巨港 古卑
览房等数十区 皆其种类 众奚止百万 和兰人数千 不及其百
一 大相悬绝 而能以威协之 以利诱之 足以慑服其心 就我
笼络 古人尚智不尚力 信夫
英荷二夷所属葛留巴岛葛剌巴 古爪亚之国 和兰所居沿海边地 未及十分之一
瓜亚人数百倍于和兰 俗质实 人愚蠢 性柔怯 皆惧荷兰 闻
其名则合掌 居民杂处山谷间 种田岁只一收 于春雨后 田水
平满 散粟于田 则自发生 并无耘锄 稂莠不生 一穗数百粒
故南洋米价平贱 山陂斜处亦可种粟 以锥凿地 置粟数粒 及
时 则自蕃茂 其栗不用磨砻 以长木槽 数人用直杵舂之 脱
粟簸出 乃再舂 米粒长而c 内地不及也 家计生产皆妇人主
之 生女为贵 赘人于室 生男则出赘于人 其室如亭 四面开
窗 无椅榻 席地而坐 房中地皆铺席 施帷幄 床亦不高 坐
褥茵软 枕叠如塔 大小六七级 坐则盘膝跌坐 见客以握手为
礼 以槟榔为敬 富者用金银器盛之 常人用铜唾壶 大如花瓶
用以盛吐槟榔之汁 男女浑坐无禁忌也 食不设著 以手掬之
以牛为烹 不食犬豕 女子脚不缠 面不脂粉 首不簪花 衣不
带领 裾而不裤 男子则衣有领 鬓簪花 有裤 可谓颠倒矣
百花四季不凋 开放无歇 百果花实相续 味皆美于闽广 然壤
地既异 物性亦迁 黄梨 黄瓜之类 性本湿热 乃竟以为清凉
之药 凡感触暑气及风邪者 服之反能却病 蔬菜倍贵于鸡鹜
缘米粮反贱 人皆不肯竭力灌种也 巴国以风为鬼 以水为药
凡有感冒风热病作者 浴于河则愈 产妇及小儿出痘 皆浴于河
且以针挑破痘珠 揉出浓浆 竟无害者 不亦奇乎 虽甚暑 不
敢露体扇风 卧必密室 施帷幄 少冒风 则病立作 故楼房屋
宇 皆用玻璃为窗户 取其不透风 而内外明亮也 历览野史所
载 皆艳仙家岛屿 有四时不绝之花玻璃为户 玳瑁为梁 南洋
处处皆然 无足怪者
华人呼和兰 通称曰 段 和兰呼华人为 秦 通称曰
海国图志 上稽 和兰居于西北海 其人隆准赤发 面粉眼绿 不蓄髭须
衣服精洁 短身狭袖 步履佻达 与红毛 佛兰西三国鼎峙 红
毛国贫而强 又居咽喉之地 每被其欺凌 和兰占巴国二百余年
始因避风入巴地 见其土地雄阔 可建城池 故假守风 入万丹
卑辞厚币求于史丹 爪亚渠魁 镇于万丹 以暂借海滨之地 修
理舟楫为名 未几 又以设立木栅蔽内外为请 增其岁币 爪亚
愚直无谋 又贪其利 遂被其袭破万丹并巴地 万丹者 巴国门
户 必争之地也 乃与巡栏 爪亚之国主 处览内 盟约 每年输
纳地租 而沿海之地尽归和兰统辖 建立城池 蚕食附近 相传
至今 武备严谨 各城门铺塘 番语曰 喏呀 营卒逻守 昼
夜匪懈 衣甲未常去身 竟岁不闻盗贼 创立美色近厝 俗名病
厝 以收养贫 病 鳏 寡之徒 凡人临危无至亲者 则唤梁礁
和兰代书 作字 一如病人之意 铁案不移 付美色甘 和兰衙
门 收贮 俟其亲人来领 并有逐年利息 或有园宅婢仆 以及
交关欠账 俱付作字 分文不苟 稍有违约 立致囹圄 有公勃
些里 和兰官 专管山上各地 有沈万达 专管海洋关口 事例
有内外 淡扳公分治城内外 华人并各种番人皆设以甲必丹 使
其自申约束 惟大罪及命案皆送付和兰究治 其创立法度 谨慎
严明 所以能久远也 和兰言其本国严寒 九月则见霜雪 草木
凋零 人多百岁 及至巴国 地气蒸热 草木不凋 频年沐浴
元气发泄 人多不寿 五六十岁为上寿矣 其巴产者 发不红
而瞳亦黑 地土使然也
英圭黎 华人呼为红毛 居于西北海之隅 与和兰相邻近
其人类和兰 衣服制度与和兰无异 惟音语字迹各别 制作精巧
其刀铳 器皿为西北诸国之冠 在巴贸易者皆处以土库 巨第
英荷二夷所属葛留巴岛也 其交关亦遵巴国约束 而荷兰待之甚厚 无敢有失 近有新
星之地 在麻六甲之西 吉礁之南 与大年相邻 地名槟榔屿
但其立法苛刻寡恩 华人有在其地者 皆迁徙他处 不能堪焉
实班牙 华人呼为 宋仔 亦曰 大吕宋 居于西北海之
隅 国名干丝腊 每发船往高奢国 采买西洋布 以贩巴国 资
本极大 华夷均负其债 高奢国 此白帽回国也 高奢 即包社二
字转音 在巴国之西 约水程二百余更 华人称为 些逸 其
人高大多须 状甚魁梧 衣花锦袄白练裙 以白布缠首 手持念
珠 国甚富 土产西洋幼布 名绞只 次名毛里 上者每匹百余
金 有袈裟薄如蝉翼 中有纹彩 极其精致
明末和兰据台湾 近鹿耳门筑小城以居 俗呼曰 红毛城
实即和兰也 海寇郑氏 游d海上 自南京败还 遂攻台湾 为
负e之所 和兰炮铳虽精 然孤城无援 败归巴国 其祖家国主
怒 即将败归之和兰致死于巴国城楼上 至今 巴国之和兰 历
历能道其详
呜呼 天道循环 无往不复 原夫和兰夷众之据有巴地也
以厚币甘言与爪亚土番 暂税其牛皮大之旷地 以为贸易 诡计
而得之 数百年于兹 坚固其城池 严酷其法令 远近岛屿之番
莫敢抗衡 悉归其赋 可谓富强之邦矣 爪亚愚蠢 既饵其利
渐受笼络 和兰又设阿片黑烟以诳诱之 使其众争服食 自致疲
弱至于绝嗣 且使无志报仇 复土我中华 人亦受其欺 一服此
物 遂忘故乡之苦 不以父母妻子为念 遗害不可胜言 夫阿片
烟 乃房中之药 其性敛摄 服者藉其火力取快一时 不知元阳
潜消 贻害后日 盖人身之元阳 元阴 犹日月之有光明 万物
藉以健运生长 阿片烟则如野火之烧山 草木当之 莫不焦枯
海国图志 上故服之深者 必瘦削软弱 振作无志 容色青暗 不能生育 纵
有生者 旋致病死 服之既久 则欲罢不能 破家荡产 虫生髓
枯 怪病种种 医药无功 和兰却自禁 其众不得窃服 犯者立
置重刑 何吾人之不悟 同于爪亚 甘堕其术中耶 和兰据此
将谓万年不拔之基 乃安不思危 渐事剥削 我华人远贩于此
向来皆就所售货之银 或置货 或携银归乡 各从其便 今则严
禁 不许携银出口 必合将银转置货物 方许扬帆 而其货物又
皆产于他处 未到巴地 以致唐船久候 风汛过时 年年不能抵
厦 甚遭夏秋风飓 人船俱没 数十年如是 商贾莫不嗟叹 国
课亦因减额 惟付之莫可如何 岂意英圭黎红毛 久伺其利 觊
觎已久 及嘉庆十四年秋 遂兴其甲板舟师数十往攻 不克退回
其国 越年夏秋间 仍备舟师再往 以大炮环攻而克之 和兰不
敢与敌 逃回祖家 今之巴地悉属红毛统辖 除去和兰酷法 招
商如故 人皆悦服 远近商贾莫不交通 红毛此举亦海洋之一快
也
注释
窭 音 贫穷之意
鹜 音 即 家鸭 古亦泛指野鸭
英荷二夷所属葛留巴岛葛留巴所属岛
地里备考 爪哇岛 在苏麻答刺东南 长约二千四百里
宽约五百里 冈陵层叠 峰之峻者曰巴拉呼 曰巴囊古挠 曰巴
萨弯 曰拉的科麻 曰墨尔巴布 曰松兵 曰新多罗 河之长曰
若阿那 曰塞达尼 田腴产丰 谷果备具 林密兽蕃 地气f烈
归贺兰兼摄 分二十部 设总兵驻扎 五方辐辏 其通商冲繁之
地 曰萨麻郎 曰苏拉巴亚 曰巴萨卢昂 曰苏拉加尔大
其余各岛 一名马都拉 在爪哇岛之东北 长约三百里 宽
约六十里 地面积方一千八百里 五谷之中 粳稻为最 三酋分
摄 各据一方 一名巴利 又曰小爪哇 在爪哇岛之东 长约二
百七十里 宽约一百六十里 地面积方二千六百一十里 田土肥
饶 地气不驯 土产金 盐 稻 粟 棉花 烟叶等物 八酋分
摄 不相统属 一名隆波东 在巴利岛之东 长约一百八十里
宽约一百五十里 崇山峻岭 峰峦参天 田土膏腴 五谷丰登
一名君岛 在爪哇岛之西北 长约五十里 宽约四十里 田土低
陷 丛林稠密 此三岛 皆属一酋统摄
每月统纪传 曰 葛剌巴地 山岭高千有余丈 别有火焰
山 发火焰硫磺 似大炮之轰 是时山内之石 g如水流下 凡
