<!-- { "loadSidebar": true } -->
九年也 其旧王再即位 及道光十年众又不悦 作乱驱其君 嗣
王号曰路义非立 至道光二十七年 复废 遂不立国王
佛国为欧罗巴最美之邦 西南两际海 西及西班亚海隅 南
及地中海 东连日耳曼列国 东南及瑞士 意大里等国 北及北
义国 北极出自四十二度四分 至五十一度十分 偏东自八度二
分 偏西四度四分 沿海无多港口 南有黑云海隅 在西班亚及
佛国之间 西北必当海隅 北有那耳曼海隅 在地中海 佛兰西
所属之撒丁岛 名曰各西甲 南流之罗尼河 长五十二里 两岸
丰盛 西方之牙伦江 长五十里 罗亚利江 长八十里 其岸多
佛兰西国总记 下葡萄 西北有西尼河 国都在焉 曰巴利 临瑞士地有白山 为
众山之冠 高一千四百八十一丈 尚有峰高六百丈 在西班亚佛
兰西交界 又有溜山 高稍次之 其北山则平坦 四面环绕 负
山表海 是以敌国难侵
物产五谷 仅足自给 民嗜曲 亦种葡萄 最重于欧罗巴各
国 遍地种葡萄 计二万顷 所出之酒三万五百斗 六分之一为
火酒 最美者为红葡萄酒 各国皆贵售之 计所产物 每年价银
万四千四百万元 运出者约千六百万元 南方出橄榄油 最清贵
少林木 所需材料多购自异国 田亩计二十三万顷 其中五十分
种五谷 九分为草场 四分葡萄埔 十四分林 一分果木蔬菜园
计铜铁煤锡矿厂五百二十处 采矿者三万人 南方出丝 不足给
用 海中渔舟最繁 其民奉天主教 旧有斋戒之例 男女皆食鱼
禁食肉 今则天主教稍息而斋戒者亦少 故鱼之用迥不如前矣
人多巧思 制造精妙 每年所造呢羽 计银一万零五百万元 运
卖他国者七百万元 其铜铁器及时辰表尤妙 花纸有名 磁器亦
珍重 皮靴鞋极佳 每年所造各物 约六万万元 国中贸易 每
年陆路万五千万元 水路二万三千万元 运进银二万三千万元
运出价银二万七千万元 每年进口本地船四千八百只 外国船亦
如之 渔舟万五千只
城中学馆最大 又民间小学二万八千九百六十三所 学生计
二百二十余万名 其大学院三百五十八所 学生三万二千名 会
学院一百所 学士二万三千六百名
佛国素称知礼 他国皆就学焉 民谦和 喜舞蹈 性反覆机
变 终日歌舞游乐 男女佚荡 军士尚勇好战 陆兵有名 水师
则屡被英吉利 荷兰所败 嘉庆年间 英国以战舰封其海口 其
海 国 图 志 下船俱不能出 其民崇罗马天主教 惟八分之一守波罗士特正教
国中有大教主十四位 副教主六十六位 昔王爵及教主据田亩大
半 百姓贫乏 后国大乱 驱杀五爵 教主 教师等皆出奔 产
殁入官 虽那波伦王在位 再立新爵 亦仅存其名号 而权不如
前矣 学士能诗能文 昼夜勤诵 故各国有盟约誓辞 皆用佛国
语 欧罗巴各国 无不以佛国之字为正宗 其内外医科尤卓越
又精历法 知天文 能读汉字 造木板印书 所制造药材并各项
料物 尤多新奇
自道光十年后 佛国王自操权 按国之义册 会商爵士乡绅
以议国事 每年王宫所用之银二百四十万元 世子每年俸银二十
万元 国之大臣如之 有司国玺之大臣 理兵部 教门 外国务
之大臣 理水师 藩属地之大臣 理国内务之大臣 工务农商之
大臣 文学大臣 司刑之官千六百三十元 审狱之司一千元 别
有定商务拟断之司 派兵弁之司 与中国无异 其公会必派国之
大爵有名望者 百姓中每年纳饷银五千元以上者 推为公会之乡
绅 预论国事 能言之士最多 佛国富民最骄 动自专擅 屡结
党作乱 与他国肇衅 以路义非立王之贤 又募壮丁为民之卫
而有财之民 莫能弹压焉 其国库入项 虽每年二万五千六百三
十万元 而三年欠项共一万四千万元 其出项 每年文官之禄并
工部 教门 教学等费五千二百八十有余万元 军士 水军六千
五百万元 造桥路 造炮 建战舰千五百万元 纳税二千八百四
十余万 所应交还之项千二百二十五万元 计一年所费过于所入
者七百四十七万元 道光二十五年 更增兵数 共计五十四万四
千 马八万四千匹 坚城共一百七十八座 各有护兵
瀛环志略 云 佛郎西 自乾隆三十八年 王路易第十六
佛兰西国总记 下一作卢义斯第十六 嗣立 时华盛顿 一作兀兴腾 据亚墨利加起
兵 英吉利攻之不克 佛人以全军助华盛顿 英不能支 遂与华
盛顿和 而佛亦由是虚耗 王好渔色 内宠擅权扰民 民不能堪
乾隆五十四年 国大乱 寻废王弑之 立领事官三人摄王政 以
拿破仑为首 一作拿破利翁 又作那波良 拿破仑者 佛夙将 用
兵如神 征麦西有大功 主忌之 置散地 国人既弑王 拿破仑
乘势鼓众 得大权 嘉庆八年 国人推戴即王位 恃其武略 欲
混一土宇 继罗马之迹 灭荷兰 废西班牙 取葡萄牙 兼并意
大里 瑞士 日耳曼诸小部 割普鲁士之半 夺奥地利亚属藩
侵琏国 围其都城 战胜攻取 所向无敌 诸国畏之如虎 嘉庆
十六年 以大兵伐俄罗斯 围其旧都墨斯科 俄人烧之而走 佛
方族师 而天骤寒 军士冻死者十七八 诸国乘其敝也 合力攻
之 佛师大溃 故所得土全失 嘉庆二十年 各国遣公使会议于
维耶纳 奥地利亚都城 凡拿破仑所侵地 各归故主 其间有分
析 有合并 立盟约 不相吞噬 拿破仑既败丧 暂而避位 复
立故王之裔路易 一作卢义斯 仍握兵柄 嘉庆二十一年 与英
吉利战于北境 兵败被擒 英人流之荒岛 道光二年死 路易即
位数年卒 弟查理立 一作加尔禄斯 愚戆不任事 在位九年 国
人废之 择立支属贤者路易非立 一作卢义斯非里卑 即今在位之
王也 以道光九年嗣立 有贤声
佛郎西颇重读书 学优者超擢为美官 其制宰相一人 别立
五爵公所 又于绅士中择四百五十九人立公局 国有大政 如刑
赏征伐之类 则令公所筹议 事关税饷 则令公局筹办 相无权
宣传王命而已
国有额兵三十万 战船大小二百九十只 水兵五万 船之大
海 国 图 志 下者 载炮七十二门至一百二十门 亦有火轮船数十只巡驶地中
海 其俗人人喜武功 军兴则意气激扬 面有矜色 临阵跳荡直
前 义不返顾 前队横尸杂陈 后队仍继进不已 获胜则举国欢
呼 虽伤亡千万人不恤 但以崇国威全国体为幸 其酋长沈鸷好
谋 知兵者多 水战陆战之法无不讲求 又好用纵横之术 故与
诸国交兵 常十出而九胜
按 佛郎西在欧罗巴诸国中 传世最久 自哥罗味开基 至
今已千余年 中间虽迭遭变故 而代立者皆其宗党 未滋他族
未立女主 较他国之奕棋置君者 固有间矣 立法峻厉 贤君复
六七作 危而不亡 殆有由也
欧罗巴用武之国 以佛郎西为最 争先处强 不居人下 偶
有凌侮 必思报复 其民俗慷慨喜战 有小戎驷铁之风 其用兵
也 仗义执言 不似诸国之专于牟利 故千余年中侮乱迭生 而
虎视泰西 国势未尝替削 至拿破仑之百战百胜 终为降虏 则
所谓兵不戢而自焚 又可为S武者之殷鉴矣
佛郎西属地在别土者 亦有数处 如南印度之本地治利 南
亚墨利加之歪阿那亚 非利加之阿尔及耳 印度海之布尔奔 得
之不甚经营 弃之亦不甚惜 盖不以此为重也
欧罗巴各国皆以贩海为业 如英吉利 米利坚 吕宋之属
每岁商船至中国 多者百余艘 少亦三四十艘 所贩鬻者 多棉
花 洋布粗重之物 至如洋米 胡椒 苏木 海参之类 皆从东
南洋转贩 并非西产 独佛郎西商船最少 多则三四艘 少则一
二艘 入口之货 皆羽毛 大呢 钟表诸珍贵之物 盖其国物产
丰盈 制作精巧 葡萄酒 大呢 绸缎之类 售之欧罗巴各国
即已利市十倍 不必远涉数万里而谋生 其航海而东来也 意在
佛兰西国总记 下于耀声名 不专于权子母 国势既殊 用意迥别 其情势可揣而
知也
注释
瑞西图 今瑞士国
奥卢 又称高卢 法国的古称
第十六次卢义斯 即法国波旁王朝之路易十六 在法国大革命中被处死
佛国童女 此即英法百年战争中 法国的女民族英雄 奥尔良姑娘 贞
德
海 国 图 志 下奥地里加国
一作欧塞特里 即 职方外纪 中莫尔大未亚也
图中博厄美厄 即寒亚里也 又奥人呼曰双鹰
奥地里加国 本耶马尼部落 后值耶马尼衰弱 遂自立国
称王 因娶寒牙里 之女王为妃 遂合寒牙里国为一 又蚕食耶
马尼 波兰 意大里各国边境 增建部落 遂为欧罗巴洲大国
政事设贺官四人综理 其钱粮讼狱无专官 如有控诉之事 在国
都者 都内之官皆可断之 在各小部落者 则各地尊长及其塾师
均可断之 岁征钱粮银六千三百万元 步兵十八万五千四百 骑
兵三万八千四百 大炮手万七千八百 修理器械兵二千三百五
十 出师开路修桥兵二万有六百
奥地里亚国 东界俄罗斯 西界耶马尼 南界寒牙里 北界普鲁
社及波兰 幅员二十六万有二百九十五方里 户三千二百十三万
四千有三十七口 大部落九 小部落二百八十五 别有寒牙里属
国
奥地里亚国沿革
海录 双鹰国 又名一达辇 在T古港口之西北 与单鹰
国为兄弟 患难相周恤 亦奉天主教 风俗大略亦与西洋同 番
舶来广东 有白旗 上画一鸟双头者 即此国也 案 双鹰旗即
奥地里亚国 单鹰旗即普鲁社国 故与都鲁机毗连 广东人以其市舶旗所画呼之 非其本名也
贸易通志 曰 奥地利亚国 粤人呼为双鹰 土地甚广 产
水银 U砂 铜 铁 白矾 丝绸 缎 五谷 酒 蜡 烟 皮
毳 物产虽丰 民不务商 南有港口 曰得尔士 每年进口货价
二千万元 出口货价九百万元 此条补入
万国地里全图集 曰 奥地利域东国 即欧色特里国也 北
极出地自四十三度至五十一度 偏东自八度至二十七度 南及土
尔其国亚得亚海隅 以他里列国 北接俄罗斯国 陂路斯国 日
耳曼国 东至末他味地 连俄罗斯国 西至日曼尼国 以大里国
东国所属 在日曼尼内 广袤方圆二十二万八千方里 居民九百
八十四万丁 匈牙利邦 广袤方圆三十七万五千方里 以他里内
各省 广袤方圆五万一千方里 民人四百一十七万丁 波罗国内
各省 广袤方圆九万六千方里 居民四百零七万丁 答马地邦
广袤方圆一万七千方里 居民三十二万丁 另如其别族各丁 共
