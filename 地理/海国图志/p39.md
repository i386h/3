<!-- { "loadSidebar": true } -->
计居民三千三百万人 所有之马 共计二百二十万只 国内遍有
七百七十七邑 六百三十六郊 二千二百二十四墉 六万九千一
百零五乡 每年收国帑者 共计银五千二百万元 国家欠银二万
万元 太平之际三军二十七万丁 战时七十五万丁 兵船共计三
十一只
又曰 东国未久立 宋元年间一小邦诸侯 因其君智慧 日
耳曼列侯推之为汗 其权势尚微 于明嘉靖四年 其汗获伯闵国
据之 此后列国改崇波罗士特正教 惟东汗固执异端 力传加特
力教 遇有民人不悦服者 即逼迫强之 或出国或背教 倘敢抗
违 则定死罪 后取匈牙利国 与土耳其战败 因要广教门 连
三十年攻战 但正教各国力战击退东军 强之议和 自后其国地
海 国 图 志 下方愈广 又据低地并以他里大半 与是班牙国结为唇齿 佛兰西
国忌其广大 往往开衅 干戈不息 佛兰西将武艺优娴 恒击胜
奥地利亚 但议和之际 东国再加权复兴矣 现时欧罗巴各国权
势最大者 第一英 第二俄 第三佛 第四奥也 其国商于广州
互市 插旗画双鹰 故华人以双鹰国名之
万国全图集 曰 匈牙利邦之列地 一曰匈牙利国 其国
一半山地出金 铜 其余平坦草场 多恼河横流其境 谷回五万
顷 草场七万五千顷 林九万顷 园六万顷 其五爵弄全权 其
农夫终身劳苦 所出者畜牲 每年山厂出金千五十斤 银四万一
千斤 及葡萄酒 麻 丹参 蜜各货 昔为东方游牧达达里所攻
据 与列西国交战连年 嗣后奉耶稣之教 力勉进学 不期土耳
其族奋兴 战服达达里 是以与东帝连和 其为唇齿 招之为王
但因东政因时异宜之处 变通增减 国之绅士会议 各抒意见
其国都曰伯堡 居民四万一千丁 城于多恼河边 经营最盛 伯
息居民六万一千丁 每年售出牲口不胜其数 伯息对面为补他
城 居民三万四千丁 其银场开在伸匿 居民万七千丁 采矿者
居半 其铜山最旺 阿丁堡居民造葡萄酒养豕 每年八万只 剌
固城每被土耳其军侵伐 五庙邑昔有文艺之名 四方贤儒所会
集 得伯新邑互市之地 其居民崇耶稣教 士额丁居民三万丁
出烟 勤务作事
一曰七山地 匈牙利之东地 其山出金铁 居民大半崇正教
不拜圣像 此时服东国 其都曰黑曼城 居民二万丁 冕城居民
三万丁 与土耳其国贸易丰盛 文学院之儒千二百
一曰可剌地 土民勇战 因未向化 心野意巧 以农为生
产五谷 烟等货
奥地里加国匈牙利之南界各农应募为兵 镇守疆境 遇土耳其军侵犯
则其乡兵冲锋突阵 塔马地城 沿亚得亚海瘠地 其居民因地硗
不能耕 捕鱼为贼 山生药材 野蜜 其都会撒刺小邑 加他罗
城四面险固
地球图说 阿士氐拉国 又名奥地利国 或曰东国 东南
界俄罗斯 土耳基二国 西界瑞西国并亚利曼诸小国 北界波路
西亚国 百姓约三千五百万 都城名未伊那 城内民三十万 三
分天主教 余耶稣教 犹太教 各国徙居 言语杂出 或与亚利
曼 意大里口音相似 内有一大江 名拖地俾 属国颇多 土产
金 银 铜 红铜 水银 盐 五谷等物
地里备考 曰 奥斯的里国 在欧罗巴州之中 其国土在
北极出地四十二度起 至五十一度止 经线自东六度起 至二十
四度 东至厄罗斯国 西连苏益萨国 南接土耳基 意大里二国
暨地中海 北界布鲁西 波罗尼二国 长约三千一百里 宽约一
千八百里 地面积方约三十四万零二百四十里 烟户三京二兆
口 峻岭叠起 冰雪凝积 河至长者十八 湖至大者十一 中
东二方田土膏腴 余地高燥 物产微鲜 气温和宜人物 产各种
金石 称富庶 男女皆得嗣位 以长幼为序 奉罗马天主公教者
过半 其额力西国暨加尔威诺 路得罗等各修教 奉者无几 至
若入德亚古教 奉者尤寥寥 技艺精巧 匠肆林立 贸易丰盈
耶稣三十三载 汉光武建元九年 为罗马国征服 厥后越四
百余载 有北狄侵扰 唐德宗贞元七年 为佛兰西所克 改号曰
奥斯的里亚 元世祖至元三年 亚里曼国君既获其地 以封其世
子 其土地积方不及三万里 又越数十载 历代嗣君渐广邦基
与邻邦陆续结婚 附近各地尽为所有 嘉庆九年 其国君进称可
海 国 图 志 下汗 嗣后虽曾被佛兰西那波良占据过半 嘉庆十九年两国讲和
后 侵地皆归还 仍为欧罗巴州富强名邦 本国所属各地 虽有
亚里曼 波罗尼 意大里 翁给里四者之名 然统分十五部 大
小不等
外国史略 曰 奥地利国 亦名东国 中华称为双鹰 因
其船旗名之也 本微国 宋真宗年间 日耳曼在东界别立君长
以防范各国 且称之曰东境界 由此东国之名起焉 迨元至元以
后 与邻国或结盟 或交战 日增其地 于明景泰七年 东国之
君并日耳曼国之地入版图 于明世宗嘉靖元年 与是班亚 荷兰
等国交战不绝 是时东国广袤方圆五千四百里 维时回回土耳其
国群兴 恨东国崇天主教 再围其城 佛国又忌之 亦助土耳其
军侵之 本国屡战屡败 几失全地 独存意大里地而已 乾隆四
年 所掌版舆尚广袤九千零四十三方里 居民二千九百万 其君
卒 女尚幼 欧罗巴列国结盟 共侵其地 于是其女婿嗣东国之
位于乾隆二十年 其国后与他国结盟 欲灭破路斯国 七年力战
而后退 其后嗣君明哲 屏斥奸邪 值佛国大变 其妹为佛国之
后 被百姓所害 是以肇衅 四战四败 乃结平焉 于嘉庆十三
年 东国君之女配佛国君波那里稔王为妃 两国和好 嘉庆四年
东国与俄 破等国盟 共为唇齿 战胜佛国 尽复侵地
波兰国
附格那耦 案此即 职方外纪 图之波罗尼也
波兰国 即古时之麻底阿 其人则斯可腊奂种类也 语音庞
杂 风俗强悍 当意大里盛时 征讨各国 惟波兰未失寸土 自
耶稣纪岁九百九十年 宋太宗淳化元年 有摩尼斯老士始立国称
奥地里加国王 建都于洼肖 迨千有四百年 明建文四年 协稔女王嗣位
与里都阿那酋长查遮尔伦婚配 合为一国 仍曰波兰 里都阿那
者 职方外纪 作里都亚尼 正在洲中海东岸 以与波兰合国 故其海
亦或名为麻底阿海云 其后国中土豪聚党数十万 擅权自恣 国王
稍不如意 动辄废立 擅田土赋税 政自下出 王不能制 千七
百七十余年 乾隆三十余年 普鲁社 俄罗斯 欧塞特里阿三国
遣人说波兰王 愿助兵诛锄顽梗 约割地酬劳 议未决 千七百
九十有二年 乾隆五十七年 三王合兵来攻 于是被俄罗斯国夺
去十部落 普鲁社夺去东普鲁社 西普鲁社 波新三部落 欧塞
特里国夺去雅尔西阿一部落 波兰仅存洼肖与格那耦 两部落
而格腊耦近又不服统辖 波兰惟洼肖一区 然膏腴阜产 亦足供
给 各小部落设有总领 如遇会议 各以兵自随 稍不合 辄争
斗 王亦置若罔闻 惟视其强弱而左右之 法旧严峻 近改宽大
人咸欣悦 而各部落亦较前驯帖 波兰国 东界俄罗斯 南界欧塞
特里 西北界寒牙里 幅员四万八千六百五十五方里 户三百七十
万口 小部落四十有七 土人奉加特力教 由教 额力教 产布
呢 麦 木 谷
格那耦 东南俱界牙里西阿 西界普鲁社 北界洼肖 在洼肖
之南 地土肥厚 幅员五百方里 户二万四千八百口 土人尊奉
加特力教 近自专制一方 不归波兰所辖
波兰国沿革
职方外纪 波罗尼在亚勒马尼东北 极丰厚 地多平衍
皆蜜林 国人采之不尽 多遗弃树中者 又产盐及兽皮 盐透光
海 国 图 志 下如晶 味极厚 其人美秀而文 和爱朴实 礼宾笃备 绝无盗贼
人生平未知有盗 国王亦不传子 听大臣择立贤君 其王世守国
法 不得变动分毫 亦有立其子者 但须前王在位时预拟 非预
拟不得立 即推立本国之臣或他国之君 亦然
国中分为四区 区居三月 一年而遍 其地甚冷 冬月海冻
行旅常于冰上历几昼夜 望星而行 有属国波多里亚 地甚易发
生 种一岁有三岁之获 草菜三日内便长五六尺 海滨出琥珀
是海底脂尝从石隙流出 初如油 天热浮海面 见风始凝 天寒
出隙便凝 每为大风冲至海滨 原无今补
万国地里全图集 曰 波兰国内之地 一曰牙里西 林业
广坦 兼有沙 国出五谷 畜牲 林多狼熊 献皮受赏 其土多
出盐 百姓并拜天主圣像 信僧诱惑 民惟务农 不识布帛 其
省会邻山城内有文学院 一曰罗多麦 与牙里西为一国 其五爵
代东帝治国政 百姓纳田赋税饷 待其五爵议定而后征收 其甲
口城与其郊广袤方圆千五百里 居民九万三千丁 不服他国 城
内多庙寺 繁尼僧 通商邻地
波兰国 昔日自主治民 因五爵相争 俄罗斯与奥地利亚
陂鲁斯两国分夺其大半 道光十二年 效死乱叛 然交战十余合
不足抵御 自后仍归俄罗斯统辖 产五谷 蜜及木料 居民大半
五爵之奴也 其都城曰挖稍城 居民十五万丁 其中三万犹太国
人 好攘夺 其东方称曰力刀地 与波兰国相仿 会城曰味里那
其内有文学院 窝希尼与破多里等部 昔归波兰国 遍处平敞
原无今补
地里备考 曰 耶稣一千八百十四载 有波罗尼亚国者 统
归俄罗斯国 东至俄罗斯 西北皆连布鲁西亚国 南接加拉哥维
奥地里加国国 长约一千二百七十里 宽约八百里 地面积方约六万三千七
百里 烟户三兆九亿二万五千口 土地平坦 多湖河 饶谷果
产银 铜 铁 锡 煤 玉 纹石 硫磺 磁器等物 地气温和
一望平阳 无山障蔽 北风甚烈 所奉罗马天主公教 或奉别教
概不禁止 技艺稍庸 匠肆鲜少 通国分为八部 一名马索维亚
乃会城也 每年由厄罗斯国王钦派总管官一员 驻扎节制 一名
加拉可维亚 一名三多迷尔 一名加利斯 一名鲁伯林 一名波
罗谷 一名波达拉给亚 一名亚乌斯多窝
又曰 加拉哥维亚国 原波罗尼国之地 当波罗尼国版图入
厄罗斯国时 厄罗斯国王欲兼并一统 而奥斯的里亦欲据之 嘉
庆二十年 各国公使齐集维耶纳地会议 将其地两不归并 另立
一国 且议以厄罗斯 奥斯的里 布鲁西三部邦互相覆庇 北极
出地四十九度五十八分起 至五十度十六分止 经线自东十度五
十三分起 至十七度五十二分止 东北皆连波罗尼国 西界比里
尼加河 南枕维世都拉河 地面积方约有六百二十里 烟户一亿
