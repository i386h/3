<!-- { "loadSidebar": true } -->
及汉诛且兰、邛君，并杀筰侯，冉、駹皆请臣、置吏。乃以邛都为越嶲郡，筰都为沈犁郡，冉、駹为汶山郡。〕此用《史记西南夷传》文。《汉书》同。〔沈犁郡，治筰都，去长安三千三百三十五里。领县二十一。〕此据《汉书武帝本纪》颜注引《茂陵书》文。〔天汉四年，并蜀郡为西部，置两都尉。一居旄牛，主徼外夷；一居青衣，主汉人。〕此用《后汉书莋都夷传》文补。〔邛来山本名邛筰，邛人、筰人所由来也。〕此依刘昭《郡国志》注引《华阳国志》文改三字。来字原作崃，依李贤《后汉书》注引文改。筰下句，原作「故邛人、莋人界也」，两注同。考其山为今大相岭，在汉为旄牛、严道两县界，非邛人、莋人界，邛国尤远不及此。但邛人莋人入蜀，则必须由此山。当是原释邛来之义，作「邛人、莋人所由来也。」刘昭或据误本，或误「本名邛莋」之义为界山，改由来为界字，李贤又缘核对刘注而从其误，兹订正。〔有九折阪，〕意补四字，以启下文。〔岩阻峻回，曲九折乃至山上。凝冰夏结，冬则剧寒。〕此续用刘昭注引文。李贤注引回作回。又重山上二字。〔宣帝时，琅邪王吉子阳〕此据《汉书》卷七十五《王吉传》文，以郡、姓名，字联称之常氏语格缀补刘注引文。刘注有「王阳行部至此退」句。〔为益州刺史，行部至此叹曰：「奉先人遗体，奈〕何数乘此险。」后以病去。及元帝时，涿郡〔王尊子赣为刺史，至此阪，问吏曰：「此非王阳所畏道邪？」吏对曰：「是。」尊叱其驭曰：「驱之！王阳为孝子。王尊为忠臣。」尊居部二岁，怀来徼外，蛮夷归附其威信。〕此用《汉书》卷七十六《王尊传》文补。微有加字。〔公孙述据蜀，青衣人不附。世祖嘉之，建武十九年以为汉嘉郡。〕据《水经注》卷三十六文补。〔已，复为都尉。〕此据《郡国志》蜀郡属国注推定。〔永平中，益州刺史梁国朱辅好立功名，在州数岁，宣示汉德，威怀远夷。自汶山以西，前世所不至，正朔所未加，白狼、盘木、唐菆等百余国，户百三十万，口六百万以上，举种奉贡，称为臣仆。辅上疏曰：「臣闻诗云：『彼徂者岐，有夷之行。』传曰：『岐道虽僻而人不远。』诗人诵咏，以为符〕〔验。今白狼王唐菆等慕化归义，作诗三章。路经邛来大山，零高阪，峭危峻险，百倍岐道。襁负老幼，若归慈母。远夷之语，辞意难正。草木异种，鸟兽殊类。有犍为郡掾田恭与之习狎，颇晓其言。臣辄令讯其风俗，译其辞语。今遣从事史李陵与恭护送诣阙，并上其乐诗。昔在圣帝，舞四夷之乐。今之所上，庶备其一。」明帝嘉之。事下史官录其歌焉。〕此全用《莋都夷传》文补。《常志》既志邛来山，必缀有此三故事。《东观记》有《朱酺传》，今存残文云：「朱酺，梁国宁陵人，明帝时为益州刺史，移书属郡，喻以圣德。白狼王等百余国重译来庭。献诗三章。」〔时部尉府舍，以部御杂夷，宜炫耀之。乃雕饰城墙，华画府寺及诸门，作神仙、海灵、穷奇、凿齿。夷人出入恐惧。骡马或惮而趄。〕此用《太平御览》卷七百五十引《华阳国志》文补。御原作御。恐下原无惧字。《后汉书》作「画山神、海灵、奇禽、怪兽以眩耀之。」〔延光二年，旄牛夷叛攻零关，杀长吏。益州刺史张乔与西部都尉击破之。于是分置蜀郡属国都尉，领四县，如太守。〕此用《后汉莋都夷传》文。〔灵帝时，复以蜀郡属国为汉嘉郡。〕此用《莋都夷传》文。加复字以照上文。〔四县户十一万。〕依《郡国志》蜀郡属国户数。〔太康户一万三千。〕据《晋书地理志》。


　　　　　　二十一


　　〔汉嘉县　　郡治。〕据《晋书地理志》，是用《太康地志》文。〔故青衣羌国也。〕此用《水经注》卷三六原语。〔高后六年开为青衣县。〕此据《蜀志总序》与《汉书地理志》〔有蒙山。〕此用《后汉郡国志》汉嘉县文。《前汉志》合。〔青衣水所发。东径县，南与沫水会。〕此用《水经注》文。删县上其字与会字下「于越嶲郡之灵关道」八字谬文。〔沫水从岷山，西来，出灵山下。其山上合下开，水出其间，至县东与青衣水合，东入于江。〕此用《郡国志》注引《华阳国志》文，参合《水经注》文整补。刘昭此注引《华阳国志》，文殊谬乱，不可句读。盖据误本又自行窜乱。故与地理实际刺谬。《水经注》文亦多窜乱，故用今地文参合订之。〔土地多山。〕此刘昭注引《华阳国志》原语。〔产名茶。〕此用《寰宇记》引《
九州记》及《茶谱》补。说详注释。〔灵山下有灵关，在县北六十里。有峡，口阔三丈，长二百步。关外即夷邑。〕此借《元和志》文。〔安帝永初二年，青衣道夷邑长令西，与徼外三种夷三十一万口，赍黄金、旄牛毦举土内属。安帝增令田爵，号为奉通邑君。〕据《莋都夷传》文。〔延光二年，为属国都尉治。阳嘉二年，改县名汉嘉。〕节取《莋都夷传》文。〔用建武时郡名也。〕意补。〔自时厥后，人文蔚兴。王元泰州里无继。〕据《三国志杨戏传季汉辅臣赞注》补。〔樊叔达号为吏师。〕用《樊敏碑》文补。〔向举为一时表率。〕据《三国志先主传》，劝进表名列第二。〔张休、王晖并俊彦称也。〕并据今存墓铭等文献补。


　　〔严道县　　邛来山，邛水所出，东入青衣。有木官。〕十四字用《汉书地理志》班固本注文。〔秦开邛来道，置邮传，属临邛。〕右十一字依《司马相如传》与《淮南王传》合参意补。〔始皇二十五年灭楚，徙严王之族以实于此地，汉为县，故曰严道，属蜀郡。至文帝，又徙淮〕〔南王之族于此。〕此四十字，用《寰宇记》卷七十七文。倒「汉为县」三字在「故曰」上，以明「严道」取义。秦与前汉皆不讳庄为严。常氏不当有此说。然《读史方舆纪要》及《清一统志》皆有与此相同之文，云出《华阳国志》。是唐宋人书引《华阳国志》以存此说者尚有他种。乐史亦实转引可知。固当录补。〔道通邛筰，至险。有长岭、若栋、八渡之难，杨母阁之峻。昔杨氏倡造作阁，故名焉。〕此《郡国志》注引《华阳国志》文。原无「通邛筰」三字，据《水经注》卷三十三再增补。〔有铜山，文帝赐邓通铸钱处也。〕取《史汉佞幸邓通传》补。〔其人士，则李盘图像府庭，〕见《先贤志》，前汉时属蜀郡。〔高颐树阙锦里。〕据现存雅安姚桥之《高君碑》，与石阙。雅安，汉严道县地也。〔卫继仕蜀，至奉车都尉、大尚书。〕《三国志》附《杨戏传》。


　　〔徙阳县　　本斯榆邑。汉武略斯，以为徙县。〕据《司马相如传》及《汉书地理志》，颜注：「徙音斯。」〔晋改曰徙阳也。〕据《晋书地理志》。〔山出丹砂，雄、雌黄、空青、青碧。〕据《
郡国志》注引《华阳国志》文增山字。


　　〔旄牛县　　在邛来山表，本旄牛王地。邛人筰人入蜀必度此山，甚险难，南人毒之，恒止市于此。〕此用《郡国志》注引《华阳国志》文，改「旄地也」为「本旄牛王地」，改「邛人自蜀入」为「邛人筰人入蜀必」七字，增「恒止市于此」五字，补全文义。昔人引文多意为夺衍，故失之也。〔有鲜水、若水〕五字据《郡国志》注引《
华阳国志》。〔出徼外，南至大莋入绳。〕九字用《前汉志》旄牛县注补足。〔濊水一名洲江，合沫水，自南安入江。〕《郡国志》注原引脱濊水字，遂失《常志》本旨。兹用《前汉志》青衣县注，更补后八字。而易渽字为「濊水」，俾与「汶山县」引文符合。


　　〔晋乐县〕　　此据《宋书州郡志》补。说在注释。


　　　　　　二十二


　　〔越嶲郡，〕【拜越嶲太守，迎者如云。后蜀郡赵温，亦着治绩】十八字当后移。〔故邛都夷国也。〕此用《后汉书南蛮邛都夷传》（以下省称《邛传》）文意。〔秦时尝通为郡县。〕此用《史记司马相如传》语插补。〔汉武帝复开，〕用《邛传》文，加汉字与复字。〔以为邛都县。无几而地陷为污泽，因名为邛池，南人以为陷河，〕《邛传》文作邛河。兹依刘昭注引李膺《益州记》改作陷河。李膺后于常璩，当据《常志》，《范史》字讹。〔后复反叛。元鼎六年，汉兵诛邛君，以为越嶲郡。〕《邛传》汉兵下「自越嶲水伐之」六字，系用应劭说改《常志》语，其说无足取。兹用《史记西南夷传》「诛邛君」三字易之，参看注释。〔其土地，平原有稻田。〕以上并用《邛传》文。〔其人椎髻、耕田，有邑聚。〕用《西南夷传》文补。〔俗多游荡，而喜讴歌，略与牂柯相类。豪帅放纵，难得而制。〕用《邛传》文。


　　〔王莽时，郡守枚根调邛人任贵以为军候。〕《邛传》文本作「
长贵」。兹依宋椠残文改作「任贵」，下同。〔更始元年，任贵率种人攻杀枚根，自立为邛谷王。〕用《邛传》文。改「更始二年」为元年。说在注释。【故】王莽【遣】以任贵为镇戍大尹守之。此十二字为宋元丰刻本所谓「略加整理刻之」所保存旧本讹乱中的残文。原作「遣任贵」改用以字。〔又降于公孙述。述败，光武封任贵为邛王，建武十四年，任贵遣使上三年计，天子即授越嶲太守印绶。十九年，武威将军刘尚击益州夷，路由越嶲。任贵闻之，疑尚既定南边，威法必行，己不得自放纵，即聚兵，起营台，招呼诸君长，多酿毒酒，欲先以劳军，因袭击尚。尚知其谋，即分军先据邛都，遂掩任贵，诛之，徙其家属于成都。〕以上《邛传》文。


　　自建武后，数叛。此六字亦宋椠所保存旧本讹乱中的残文。〔永平元年，姑复夷叛，益州刺史发兵讨破之，斩其渠帅，传首京师。后太守巴郡张翕，政化清平，得夷人和。在郡十七年卒，夷人爱慕，如丧父母，苏祈叟二百余人，赍牛羊送丧至翕本县安汉，起坟、祭祀。诏书嘉美，为立祠堂。〕此用《邛传》文。《太平御览》卷六十引《
