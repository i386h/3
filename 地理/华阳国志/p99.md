<!-- { "loadSidebar": true } -->
　　文姬叡敏，宗祀元丰本作嗣、钱、刘、李、《函》、廖、浙本作祀。获歆。刘、浙本作●。　文姬，南郑赵伯英妻，太尉李固女也。父为梁冀所免，兄宪公、季公罢官归。文姬叹曰：「李氏何、王、石本作公。灭矣！」乃与二兄议：匿弟燮，〔属〕旧各本无。当有。父门生王成亡命【徐州】。二字旧钞者所衍。涕泣送之，谓成曰：「托君以六尺之孤。若李氏得嗣，君之【名】义〔名〕，参于程、杵矣。」久之遇赦，燮得还，行丧。服阕，敕之曰：「先公为汉忠臣，虽死之日，犹生之年。梁冀【以】〔已〕元丰、钱、廖、浙本作以，他各本作已。宜作巳族，弟幸济，张、吴、何、王、石本济上有得字。岂非天乎？慎勿有一言加梁氏。加梁氏，则连主上，元丰与浙本此下有二空位。是又掇祸也。」〔燮〕奉行之。【从成在徐州，各异处佣赁，而私相往来。成病亡，燮四时祭之。】此二十三字，乃后人加注，被传钞入正文。


　　陈氏二谦，或智或仁。　陈顺谦、〔惠谦，〕旧各本脱，当补。成固人也。顺谦适邓令曹宁，十九寡居，长育遗孤，八十余卒。兄子吴、何、王、石本作弟，他各本作子。下同。陈规着书叹述之。惠谦适张亮则，当衍亮字。在扶风官，下吏白【欲】此不当有欲字。云白，已足。下文乃不可少。盖旧钞误移。重禁严防以肃非。元修访于惠谦。惠谦曰：「恢弘德教，养廉免耻。五刑三千，盖亦多矣，又何加也。」兄子伯思《函海》注云：「李本作师，惠校改思。」〔欲〕学仙道，惠谦戒之曰：「君子疾没世而元丰本与廖浙本作而。他各本皆作名，李改也。不称，不患年不长也。且夫神仙愚惑，如系风捕影，非可得也。」伯思乃止。陈伯台称云：《函海》误作去，他各本作云。「女尚书之【后】〔俊〕耳。」廖本注云：「当作俊。末耳字，衍文。」顾观光径改作俊，并云：「原误后，又衍耳字。并依廖校删正。」今按：耳，语词，义同也。本书屡见。非衍。


　　礼修顺姑，恩爱温润。　礼修，赵嵩妻，张氏女也。姑酷恶无道，遇之不以礼，修原省礼字。终无愠色。及宁父母，父母问之，但引咎，不道姑。〔姑〕旧不重姑字，当增。卒感悟，旧各本作寤，廖本改。更慈爱之。乡人相训曰：「作妇不当如赵伯高妇乎？使恶姑知变，可谓妇师矣。」后姑病，女来省疾，姑却之，曰：「我死，元丰、钱、刘、李本作以。张、吴、何、《函》、王、浙、石本作死。《函海》云「原作以。」固当绝于贤妇手中。」后遭米贼，嵩死，乃碧涂面，乱首，怀刀，托言病。贼不逼也。养遗生女，依父叔，立义终身【者也】。廖本注云：「末，者也二字，衍文。」顾观光径删。


　　树南悼夫，轻死重信。　韩树南，南郑人，赵子贱妻也。子贱初为郡功曹。李固之诛，诏书下郡杀固二子宪公、季公。太守知其枉，遇之甚宽。二子托服药死，具棺器，欲因出逃。子贱畏法，敕更验实，就杀元丰本作煞。之。及固小子燮得还，子贱虑燮报仇，赁人刺之。燮觉，告郡，杀子贱。初，树南谏子贱，子贱不从。及临死，许共并命。兄、弟、【】〔嫂、〕旧各本作，盖嫂之讹，嫂，古作●，与●字易混。侍婢视守之。经百余元丰本作余。日，乃【怠】〔
绐〕顾广圻校稿云：「怠，当作绐。」廖本以注。白兄【】〔嫂〕：「念一死万不得生，不敢复图死也。」上下以为信然。无几时，于幕下自煞。元丰、钱、张、吴、何、王、浙、石诸本作杀。


　　祈祈元丰、钱、张、刘、李、《函》诸本作祁祁。令姬，如玉如金。允矣淑媛，齐德姜任。李本作妊。　总赞此九人也。


述汉中列女《函海》本作烈女。


右《汉中士女赞》第五


　　　　　　凡三元丰、《函海》、浙本及钱写本作四。刘、李本作二。吴、何诸本无此行。十四人。（二十五人士，九人女）。此下原有双行小注。《函海》作「二十五人士」浙本作「三十五人士」。兹提作大字。


　　　　　　十一


　　　　【梓潼人士】张、吴、何本作「梓潼士女」，王、石本多志字。各本行款同前。


　　镇远敦壮，立勋南濒。　文齐，钱写本作文濒。《士女目录》仍作齐。字子奇，梓潼人也。孝平帝末，以城门校尉为犍为属国，迁益州太守。造开钱写作开造。稻田，民咸赖之。公孙述时，据元丰以下各旧本皆作拒，廖本改据。郡不服。述拘其妻子，许以张、吴、何、王、石本作之。公侯，招之。不应，乃遣使由交趾贡献河北。述平，世祖嘉之，征拜镇远将军，封成义侯。南中咸为立祠。子忳，有令德，为北海太守。


　　巨游玉碎，高风金振。　李业，字巨游，梓潼人也。少，执志清白，太守刘咸慕其名，召为功曹，〔十命〕《北堂书钞》卷七十七，《太平御览》二百六十四，及四百三十八引，并有十命字。据补。不诣。咸怒，欲杀之。业径入狱。咸释之。公孙述屡聘，不应。述怒，遣鸿胪尹融持毒药酒逼之。业笑曰：「名不可毁，《御览》作「名可成不可毁」。顾观光据以补可成二字。兹依旧本，不补。身可杀，不可辱也。」遂饮药死。述耻杀善士，张、吴、何、王、石本作名士。赐钱百万。子翚，逃匿不受，建武中察孝廉，为遂久令。


　　文坚亟哉，南面怀民。　景毅，字文坚，梓潼人也。太守丁羽察举孝廉，司徒举治剧，为沇阳侯相，高陵钱写误陆。令。立文学，以礼让化民。迁〔侍御史〕【太守，上计】按「计」各旧本俱作封，顾广圻校稿云「封当作计」，廖本据改。吏〔民〕依《太平御览》引文删改。守阙请之，三年不绝。《太平御览》二百六十四作「迁侍御史，吏民守阙请之」。以子顾师事少府李膺，膺诛，自免。久之，拜武元丰本无武字，空三格。钱写本空一格。刘、张、吴、何、《函》、王、石本并作成字，不空。顾广圻校改武字。廖本小注云：「按：旧此空格，今补武字。下文，沮县属武都，白水属梓潼，由武都向益州，故所经如此。近本妄添成字，误之甚矣。」都令，迁益州太守。上事元丰以下各旧本作封，廖本改事。吏元丰本作事，他各本作吏。民涕泣送之。至沮者七百人，白水县者三百人。值益州乱后，米张、吴、何、王、石本作斗。下同。千钱。毅至，恩化畅洽。比去，米八钱。鸠元丰本作鴈。鸟巢其听钱、《函》、廖本作听。他各本作厅。古字通。事，张、吴、何、王、石本无事字。孕育而去。三府表荐，征拜议郎，自免归。州牧刘焉表拜都尉。为人廉正，疾淫祠，敕子孙：「惟修善为祷，仁义为福。」年八十一而卒。


　　盛国好学，研颐钱写作赜。圣真。　杨充，字盛国，梓潼人也。少好学，求师遂业。受古学于扶风马季长、吕叔公，南阳朱明叔，颍川白仲职，精研《七经》。其朋友，则颍川荀慈明、李元礼，京兆罗叔景，汉阳孙子夏，山阳王叔茂，皆海内名士。还以教授州里。常言：「《图纬》空说，去事希略，疑非圣。」不以为教。察孝廉。为郎，卒。


　　汉伯肄业，诸生之纯。　景鸾，字汉伯，梓潼人也。少与广汉郝伯宗，蜀郡任叔本，颍川李刘、李本作季，他各本作李。仲□，原脱一字，无可查补。渤海孟元叔，游学七州，遂明经术。还，乃撰《礼略》、《河洛交集》、《风角杂书》、《月令章句》，凡五十此下，张、吴、何、王、浙、石本同《后汉书》有余字。元丰、钱、刘、李、《函》本无。万言。太守□元丰以下各旧本并有小阙字。刘、李本阙字作正文。廖本注「旧校云阙」。贶命为功曹。察孝廉，举有道，博士征，不诣。然上陈时政，何、王、石本作正。言经得失。又戒子孙人纪之礼；及遗令：期死葬，不设衣衿，何、王、石本作襟。务在节俭，甚有法度。卒终布衣。


　　伯禧钱、张、刘、李、《函》本作僖。效志。张本作忠。　张寿，字伯禧，涪人也。少给县丞杨放为佐。为佐二字，张、吴、何、王、石本改作一「家」字。放为梁贼所得，寿求之，积六年，张、吴、何、王、石本改作十。始知其生存；乃卖家盐井，得三十万，市马五匹，往赎何、王、石本作蜀。放。道为羌所劫，掠尽。凡往三年。计道远，不可得数；乃单身诣虏，涕泣自说。虏哀其屡来，《函海》本作求。并注云：「刘、吴、何本作来。」遣放随还。郡召为中候。张、吴、何、王、石本作侯。诏书除巫尉。以身佩印，尽让所有财物与三弟。复为郡掾，【量】〔重〕元丰本作重，钱、刘、李、《函》与张、吴、何、王、石本作章。廖浙本作量平赋役，岁出三百五十万。迁功曹吏，吏字当衍。徙五官掾，卒。


　　李余残身。　李余，涪人。父早世。兄夷，煞廖本作煞，他各本皆作杀。人亡命。母慎，当死。余年十三，问人曰：「兄弟相代，能免母不？」人曰：「趣得一人耳。」余乃诣吏，乞代母死。吏以余年小，不许。余因自死。吏以白令。令哀伤，言郡。郡上尚书。天子与以财葬，图画府廷。钱、刘、李本作庭。旧校有「童子李余，涪人。可考于《先汉士女目》篇」十五字小注。元丰本已有。张、吴、何、王、石本删除不录。


　　寇、王二子，行勇以仁。　寇祺，字宰朝，梓潼人也。与邑子侯蔓俱学凉州。蔓后为渤海王象所杀，《函海》作煞。祺杖张、吴、何、王、石本作仗。剑至象家，值象病。此下，《函海》与浙本有二空格。象谢曰：「君子不掩人无备。安有为友报雠煞张、吴、何、王、浙、石本作杀。下同。病人也。」祺乃还。久之复往，煞象。由是〔
知名。〕旧各本无此二字，当有，并断句。察孝廉。为霸陵令，济阴相。　王晏，字叔博，涪人也。与广汉张昌、宁叔受业太旧各本作大，廖本作太。学。昌为河南吕条所煞。晏、叔谓王晏、宁说二人。煞条。事在叔解。顾观光校勘记云：「事在叔解，谓事见《广汉郡》宁叔条下也。俗本叔误赦。」今按：《广汉宁叔赞注》：「昌为河南大豪吕条所杀。叔杀条，自拘河南狱。顺帝义而赦之。」（参看５章之注）。是王晏与宁叔同杀吕条，缘赦得免。则作「事在赦，解」，亦通。惟顾氏所云「俗本」，常所指为张、吴、何、王本，今各本字均作叔，无作赦字者。未知所见俗本究为何本。就其已能联系《宁叔赞注》，改叔为赦而言，亦自不俗。然究当以仍作「事在叔解」佳。


