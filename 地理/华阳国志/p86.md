<!-- { "loadSidebar": true } -->
　　〔四年，四月〕，依上《李期志》补。南攻成都。子势为开门内应，遂获期、越。诛其宗族十余人。兵入，掳掠民家，奸元丰、钱、刘、李、《函》、廖本作奸，张、吴、何、王、浙、石本作奸。淫雄公主及李氏诸妇，多所残害。数日乃张、吴、何、王、浙、石本作乃。定。恒与思明及李奕、王利等劝寿称镇西将军、益州牧、成都王，以壮元丰本此作杜。下同。为长史，告下。又劝令送期于晋。任调与司马蔡兴、侍中李艳及张烈等劝寿自立。寿亦生心，遂背思明所陈之计，称汉皇帝。尊父骧曰献帝，母昝氏曰太后。下赦，改元汉兴。以恒为尚书令，思明为广汉太守，任调镇北、梁州、知东羌校尉，廖本于知下注云：「当有北事二字。」又于校尉下注云：「当衍此二字。」兹不取，仍旧。李奕镇西、西夷校尉。更代诸郡及卿佐，皆用宿人及己参佐。省交州，以从子权为镇南、南夷、宁州。于是成都诸李子弟，无复秉兵马形势者，雄时旧臣及六郡人，皆斥废也。秋七月，李奕从兄干，与大臣合谋，欲废寿。寿惧，使子广与大臣盟要，为兄弟。进李闳为征东、荆州，移镇巴郡。八月，天连阴雨，禾稼伤损，百姓饥疫。草莽臣龚壮上封事曰：「臣闻阴德必有阳报。故于公理狱，高门待封。伏惟献皇帝宽仁厚惠，宥罪甚众。灵德洪洽，诞锺陛下。陛下天性忠笃，受遗建节，志齐周、霍，诚贯神明。而志元丰本作至。他各本作志。绪违理，颠覆顾命。管蔡既兴，谗谀滋蔓。大义灭亲，拨乱济危。上指星辰，昭告天地，歃血盟众，举国称藩。天应人悦，白鱼登舟，霆震助威，烈风顺义。神诚允畅，日月光明。而论者未喻，权时定制。淫雨泛濆，垂向百日，禾稼伤损。加之饥疫，百姓愁望。或者天以监示陛下。又，元丰本作反。他各本作又。前日元丰本无日字。他各本有。之举，止以救祸。陛下至心，本无大图。而今久不变，天下之人，谁复分明李本作盟。知陛下本心者哉？且玄宫之谶难知，而盟誓顾违，一旦疆场钱写本、《函海》作埸，从易当音邑。他各本均作场，从昜。有急，内外骚动。不可不深思长久之策，永李本作求。为子孙之计也。愚谓宜遵前盟誓，结援吴会，以亲天子。彼必崇重，封国历世。虽降阶一等，永为灵当读如令。德。宗庙相承，《函海》作丞。福祉无穷。君臣铭勋于上，生民宁息于下，通天下之高理，弘信慎之美义，元丰本倒，作「义美」。垂拱南面，歌诗兴礼，上与彭、韦争美，下与齐、晋抗德，岂不休哉！论者或言：『二刘、李本作一。州人附晋必荣，六郡人事之不便。』昔豫州入蜀，荆、楚人贵。公孙述时，流民元丰本无民字。康济，及汉征蜀，残民太半。锺邓之役，放兵大掠，谁复别楚、蜀者乎？论者或不达安固之基，惜其名位。在昔诸侯，自有卿相，司徒、司空，宋、鲁皆然。及汉，藩王亦有丞相。今义归彼，但当崇重，岂当减削。昔刘氏郡守令长方仕州郡者，国亡主易故也。今日义举，主荣臣赖，宁可同日而论也？当读如耶。论者又谓，臣当为法正。陛下覆臣如天，养臣如地，恣臣所安。至于名荣，汉、晋不处，臣复何为当侔法正？论者或言：晋家必责质任，及征兵伐胡，何以应之？案晋不烦尺兵，一国来附，威卷四海，广地万里，何任之责？胡之在北，亦此之忧。今平居有东北之虞，纵令征兵，但援汉川，犹差二门耳。臣托附深重，忘疲病之秽。实感殊遇，冀以微言少补明时。常惧殒殁，不写愚心，辜负恩顾。谨进悾悾，伏愿罪戮。」寿不悦，然拘前言，秘藏之。九月，仆射任颜，雄妻弟也，谋反，诛。并杀雄子豹等。元丰本与廖本作豹。他各本并作约。


　　五年，春二月，晋将伐巴郡，获李闳。闳，恭子也。初，寿许自牛鞞以东土断与闳，执政者以为不可，乃止。复不益兵，故覆没。闳弟元丰本作地。艳以是怨故，与朝右有隙。是时，寿疾病。恒、思明等复议奉晋计。寻巴郡破。寿以为附晋，晋当以兵威，故不能自断。遂辍计。三月，拜李奕镇东，原省将军字。代闳。夏，建宁太守孟彦率州人缚宁州刺史霍彪于晋，举建宁为晋。遣右将军李位都讨之。时权在越嶲。秋，又遣尚书广汉李摅张、吴、何、王、浙本此误作扩。下仍作摅。为御史，入南中。摅祖毅，晋故宁州刺史，以向与南人有旧，故遣之。摅从兄演，自越嶲上书，劝寿归正返本，释帝称王。寿怒，杀之。


　　〔六年，三月，李位都克建宁。〕依《晋书成帝纪》补。〔李闳自建康奔于石虎。寿遣散骑常侍王嘏、中常侍王广聘赵请闳。虎报书，约分天下。寿大悦。乃大修船舰，缮甲兵，备糇粮。夏六月，寿下书伐吴，以尚书令马当为六军都督，假节钺〕，车骑将军王韬为参军。元丰以来各本并有旧注云：「右，车骑将军王韬为参军九字，前后文不相属，不知记何事也。今仍旧本存此九字于后以待考。」（李本在书头）今按《李寿载记》，盖寿下诏亲征时所授官也。补上文二十一字自明。顾广圻校稿批此下「晋康帝建元」字上云：「自此尽封归义侯，非元文。」盖此下旧文与上注，皆宋人整补文字。有篇末按语可证。原所整补失于疏略，与序例语不相称。兹更依《晋载记》与《通鉴》及《十六国春秋钞》本补之。〔九月，大阅军士七万余人，舟师集成都，鼓噪盈江，寿登城观之。从臣咸谏。龚壮书曰：「陛下与胡通，孰若与晋通。胡，豺狼国也。设晋既灭，不得不北面事之。若与之争天下，则强弱势异。此虞虢之成范，已然之明戒。愿陛下熟虑之。」寿乃止。闳从邺还，盛称石虎威强，邺中殷实，宫观美丽。言虎虐用刑法，故能控制邦域。寿心欣慕，乃徙旁郡户三丁以上实成都。兴尚方御府，发州郡工巧以充之。广修宫室。引水入城。治器玩，务于奢侈。人有小过辄杀，以立威。左仆射蔡兴切谏，寿以为诽谤，诛之。右仆射李嶷数直言，托他罪下狱，杀之。依《晋载记》，参用《通鉴》文补。李奕征牂柯，不克。粮尽，引还。〕依《晋书载记》补。


　　〔七年，以太子势领大将军、录尚书事。〕


　　【晋康帝】建元元年，〔分南中六郡置汉州。〕疑此句为《常志》原有，兹依《晋书》与《十六国春秋钞》文补，详见注释。〔夏四月，寿寝疾。〕依《十六国春秋钞》补。〔晋将周抚、曹据袭江阳。〕依《晋书帝纪》补。〔八月〕，寿卒。〔年四十四〕。势立，〔
谥曰昭文皇帝，庙号中宗。葬安昌陵。〕依《十六国春秋钞》，参《
晋书载记》补。


　　　　　　五


　　〔势字子仁，寿之长子，李凤女所生也。〕依《晋书载记》补。〔身长七尺九寸，腰带十四围，善于俯仰，时人异之。〕用《十六国春秋钞》文补。〔寿封汉王，立为世子，拜翊军将军。寿称帝，立为太子。至是即位，大赦。〕割《李势载记》文补。


　　〔建元二年正月，势〕改元太和，四字旧本有。〔尊母阎为皇太后，立妻季氏〕《晋书载记》作李氏。《通鉴》同。〔为皇后。〕依《十六国春秋钞》参《通鉴》文补。太史令韩皓上言：「荧惑守心，乃宗庙不修之谴。」势乃更命祀成始祖、太宗，皆谓之汉。上三十二字，宋椠旧有。


　　势〔之〕弟大将军广，以势无子，求为太弟。势不许。马当、解思明固请《晋载记》作劝。许之。势疑与广有谋，收当、思明，斩之，〔夷三族。遣太保李奕袭广于涪城，贬广为临邛侯〕。广自杀。思明被收，叹曰：「国之不亡，以我数人在也。今其殆矣。」思明有智略，敢谏诤；马当素得人心，及其死，士民无不哀之。上文宋旧椠有。《通鉴》文同。


　　〔二年〕，依《通鉴》补年。冬，李奕自晋寿举兵反，〔蜀人多从之，众至数万。势登城拒战。奕〕以上用《通鉴》文补。单骑突门，门者射杀〔之〕。宋椠旧本无之字。《晋载记》与《通鉴》作「射而杀之」。众〔乃〕溃〔散〕。旧本作「众溃」。兹依《晋书载记》补乃、散二字。势大赦境内，改年嘉宁。势骄淫，不恤国事。〔多居禁中，罕接公卿，疏忌旧臣，信任左右，谗谄并进，刑罚苛滥，由是〕中外离心。原有字同《通鉴》文。夺二十六字。兹补足。蜀土无獠，旧本小注云：「鲁皓切。西南夷别族。」自元丰本以下各本皆有。《晋书载记》作：「初，蜀土无獠。」《通鉴》卷九十七作：「
蜀土先无獠。」至元丰、钱、刘、李、《函》、廖本有，张、吴诸本脱。是始从山出，自巴《通鉴》有西字。至犍为、梓潼，布满《晋书》作在。《通鉴》作满。山谷，〔十余万落，不可禁制，〕依《晋书》补八字。《通鉴》同有。大为民患。加以饥馑，境内萧条。《晋载记》文略同。无「加以饥馑」等八字。《通鉴》有，末句作：「四境之内，遂至萧条。」


　　三年，春二月，桓温伐蜀。军至青衣。势大发兵，遣〔叔父右卫将军福，从兄镇南将军权，前将军〕依《通鉴》文补。昝坚等将之，此下各旧本有小注云：「昝，子感切，姓也。」各旧本文同《通鉴》，夺十七字，兹补足。自山阳趣合水。诸将欲设伏《通鉴》此下有于字。江南，以待晋兵。《晋载记》作：「温从步道而上。诸将皆欲设伏于江南以待王师。」昝坚不从，引兵自江北鸳鸯碕渡向犍为。旧小注：「碕，渠羁切，曲岸曰碕。」各本俱有。温自将步卒元丰本作涉率。直指成都。〔进遇李权，三战三捷。李位都诣温降。〕依《通鉴》补。昝坚元丰本脱坚字。至犍为，乃知与温异道，还，自沙头津济。比元丰、钱、刘、张、吴、王、浙、石本作北。何、李、《函海》与廖本依《通鉴》改作比。至，温已军于成都之十里陌。坚众自溃。〔三月，〕依《十六国春秋钞》补。势悉众出战于笮桥。旧校注云「
