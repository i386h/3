<!-- { "loadSidebar": true } -->
　　撰曰：蜀之为邦：天文，井络辉其上；地理，岷れ镇其域；五岳，则华山表其阳；四渎，则汶江出其徼。故上圣则大禹生其乡，媾姻则黄帝婚其族，大贤彭祖育其山，列仙王乔升其冈。而宝鼎辉光于中流，离龙仁虎跃乎渊陵。开辟及汉，国富民殷，府腐谷帛，家蕴畜积。《雅》《颂》之声，充塞天衢，《中和》之咏，侔乎二《南》。蕃衍三州，土广万里，方之九区，于斯为盛。固乾坤之灵囿，先王之所经纬也。



　　●卷四
　　○南中志
　　宁州，晋泰始六年初置，蜀之南中诸郡，降都督治也。
　　南中在昔盖夷越之地，滇濮、句町、夜郎、叶榆、桐师、唐侯王国以十数。编左衽，随畜迁徙，莫能相雄长。
　　周之季世，楚顷襄王遣将军庄乔溯沅水，出且兰，以伐夜郎，植柯系舡于且兰。既克夜郎，秦夺楚黔中地，无路得归，遂留王之，号为庄王。以且兰有舡柯柯处，乃改其名为柯。分侯支党，传数百年。秦并蜀，通五尺道，置吏主之。汉兴，遂不宾。
　　有竹王者，兴于Т水。有一女子浣于水滨，有三节大竹流入女子足间，推之不肯去。闻有儿声，取持归破之，得一男儿。长养，有才武，遂雄夷濮。氏以竹为姓。捐所破竹于野，成竹林，今竹王祠竹林是也。王与从人尝止大石上，命作羹。从者曰：“无水。”王以剑击石，水出，今竹王水是也，破石存焉。后渐骄恣。
　　武帝使张骞至大夏国，见邛竹、蜀布，问所从来，曰：“吾贾人从身毒国得之。”身毒国，蜀之西国，今永昌是也。骞以白帝。东越攻南越，大行王恢救之。恢使番阳令唐蒙晓喻南越。南越人食有酱，蒙问所从，曰：“柯来。”蒙亦以白帝，因上书曰：“南越地东西万里，名为外臣，实一州主。今以长沙、豫章往，水道多绝，难行。窃闻夜郎精兵可得十万，若从柯浮船番禺，出其不意，此制越之一奇也。可通夜郎道，为置吏主之。”帝乃拜蒙中郎将，发巴、蜀兵千人，奉币帛见夜郎侯，喻以威德，为置吏。旁小邑皆贪汉缯帛，以为道远，汉终不能有也，故皆且听命。司马相如亦言：西戎邛、笮，蜀之后园，可置为郡。帝既感邛竹，又甘酱，乃拜为中郎将，往喻意，皆听命。
　　后西南夷数反，发运兴役，费甚多。相如知其不易也，乃假巴、蜀之论以讽帝，且以宣使指于百姓。卒开门，通南中。相如持节开越，按道侯韩说开益州。武帝转拜唐蒙为都尉，开柯，以重币喻告诸种侯王，侯王服从。因斩竹王，置柯郡，以吴霸为太守；及置越、朱提、益州，四郡。后夷濮阻城，咸怨诉竹王非血气所生，求立后嗣。霸表封其三子列侯；死，配食父祠，今竹王三郎神是也。
　　昭帝始元元年，益州廉头、姑缯等二十四县民反，水衡都尉吕破胡募吏民及发犍为、蜀郡奔命击破之。后三岁，姑缯复反，都尉吕辟胡击之，败绩。明年，遣大鸿胪田广明等大破之，斩首捕虏五万人，获畜产十馀万头，富埒中国。封其渠帅亡波为钩町王，以助击反者故也。广明赐爵邑。
　　成帝时，夜郎王兴与钩町王禹、漏卧侯愈更相攻击。帝使太中大夫张匡持节和解之。钩町、夜郎王不服，乃刻木作汉使，射之。大将军王凤荐金城司马蜀郡陈立为柯太守，何霸为中郎将，出益州。立既到郡，单至夜郎召兴。兴与邑君数十人来见立，立责数，斩兴。邑君皆悦服。兴妻父翁指与兴子耻，复反，立讨之，威震南裔。
　　平帝末，梓潼文齐为益州太守。公孙述时，据郡不服。光武称帝，以南中有义。益州西部，金银宝货之地，居其官者，皆富及十世。孝明帝初，广汉郑纯独尚清廉，毫毛不犯。夷汉歌咏，表荐无数，上自三司，下及卿士，莫不叹赏。明帝嘉之，因以为永昌郡，拜纯太守。章帝时，蜀郡王阜为益州太守，治化尤异，神马四匹出滇池河中，甘露降，白乌见；始兴文学，渐迁其俗。
　　安帝永初中，汉中、阴平、广汉羌反，征战连年。元初四年，益州、永昌、越诸夷封离等反，众十馀万，多所残破。益州刺史张乔遣从事蜀郡杨竦将兵讨之。竦先以诏书告谕；告谕不从，方略涤讨。凡杀虏三万馀人，获生口千五百人，财物四千馀万，降赦夷三十六种；举劾奸贪长吏九十人，黄绶六十人。诸郡皆平。竦以伤死，故功不录。自是后，少宁五十馀年。
　　迄灵帝熹平中，蛮夷复反，拥没益州太守雍陟。遣御史中丞朱龟将并、凉劲兵讨之，不克。朝议不能征，欲依朱崖故事弃之。太尉掾巴郡李献陈方策，以为可讨。帝乃拜益州太守，与刺史庞芝伐之，征龟还。将巴郡板军讨之，皆破，陟得生出。后复更叛。梓潼景毅为益州太守，承丧乱后，民夷困饿，米一斗千钱，皆离散。毅至，安集，后米一斗八钱。
　　建安十九年，刘先主定蜀，遣安远将军南郡邓方以朱提太守、降都督治南补蓉。轻财果毅，夷汉敬其威信。方亡，先主问代于治中从事建宁李恢，对曰：“西零之役，赵充国有言：‘莫若老臣。’”先主遂用恢为都督，治平夷县。
　　先主薨后，越叟帅高定元杀郡将军焦璜，举郡称王以叛。益州大姓雍亦杀太守正昂。更以蜀郡张裔为太守。假鬼教曰：“张裔府君如瓠壶，外虽泽内实粗，杀之不可缚与吴。”于是执送裔于吴。吴主孙权遥用为永昌太守，遣故刘璋子阐为益州刺史，处交、益州际。柯郡丞朱提朱褒领太守，恣睢。丞相诸葛亮以初遭大丧，未便加兵，遣越太守巴西龚禄住安上县，遥领郡。从事蜀郡常颀行部南入，以都护李严书晓喻。答曰：“愚闻天无二日，土无二王。今天下派敝，正朔有三，远人惶惑，不知所归。”其傲慢如此。颀至柯，收郡主簿考讯奸。褒因杀颀为乱。益州夷复不从，使建宁孟获说夷叟曰：“官欲得乌狗三百头，膺前尽黑，螨脑三斗，斫木构三丈者三千枚，汝能得不？”夷以为然，皆从。斫木坚刚，性委曲，高不至二丈，故获以欺夷。
　　建兴三年春，亮南征，自安上由水路入越。别遣马忠伐柯，李恢向益州，以犍为太守广汉王士为益州太守。高定元自旄牛、定笮、卑水多为垒守。亮欲俟定元军众集合，并讨之，军卑水。定元部曲杀雍及士庶等，孟获代为主。亮既斩定元，而马忠破柯，李恢败于南中。夏五月，亮渡泸，进征益州。生虏孟获，置军中，问曰：“我军如何？”获对曰：“恨不相知，公易胜耳。”亮以方务在北，而南中好叛乱，宜穷其诈，乃赦获使还，合军更战。凡七虏七赦。获等心服，夷汉亦思反善。亮复问获，获对曰：“明公，天威也，边民长不为恶矣。”
　　秋，遂平四郡。改益州为建宁，以李恢为太守，加安汉将军，领交州刺史，移治味县。分建宁、越置云南郡，以吕凯为太守。又分建宁、柯置兴古郡。以马忠为柯太守。移南中劲卒青羌万馀家于蜀，为五部，所当无前，号为飞军。分其羸弱配大姓焦、雍、娄、爨、孟、量、毛、李为部曲；置五部都尉，号“五子”，故南人言“四姓五子”也。以夷多刚很，不宾大姓富豪，乃劝令出金帛，聘策恶夷为家部曲，得多者奕世袭官。于是夷人贪货物，以渐服属于汉，成夷、汉部曲。亮收其俊杰建宁爨习、朱提孟琰及获为官属，习官至领军，琰辅汉将军，获御史中丞。出其金、银、丹、漆，耕牛、战马给军国之用。
　　都督常用重人。李恢卒后，以蜀郡太守犍为张翼为都督。翼持法严，不得殊俗和。夷帅刘胄反，征翼，以马忠为代。忠未至，翼修攻战方略资储，群下惧。翼曰：“吾方临战场，岂可以绌退之故废公家之务乎！”忠至，承以灭胄。蜀赐翼爵关内侯。忠在南，柔远能尔，甚垂惠爱，官至镇南大将军。卒后，南人为之立祠，水旱祷之。以蜀郡张表为代，加安南将军；又以犍为杨羲为参军，副贰之。表后，以南郡阎宇为都督，南郡霍弋为参军。弋甚善参毗之体，遂代宇为监军、安南将军。抚和异俗，为之立法施教，轻重允当，夷晋安之。
　　及晋世，因仍其任。时交趾来附，假弋节，遥领交州刺史，得以便宜选用长吏。今官和解夷人，及罚之，皆依弋故事。弋卒，子在袭领其兵，和诸姓。晋以巴西太守吴静。在官数年，抚恤失和，军司鲜于婴表征静还。婴因代之。
　　泰始六年，以益州大，分南中四郡为宁州，婴为刺史。咸宁五年，尚书令卫奏兼并州郡。太康五年，罢宁州，置南夷，以天水李毅为校尉，持节，统兵镇南中，统五十八部夷族都监行事。每夷供贡南夷府，入牛、金、旃、马，动以万计，皆豫作忿恚致校尉官属；其供郡县亦然。南人以为饶。自四姓子弟仕进，必先经都监。
　　夷人大种曰“昆”，小种曰“叟”。皆曲头木耳，环铁裹结，无大侯王，如汶山、汉嘉夷也。夷中有桀黠能言议屈服种人者，谓之“耆老”，便为主。论议好譬喻物，谓之“夷经”。今南人言论，虽学者亦半引“夷经”。与夷为姓曰“遑耶”，诸姓为“自有耶”。世乱犯法，辄依之藏匿。或曰：有为官所法，夷或为报仇。与夷至厚者谓之“百世遑耶”，恩若骨肉，为其逋逃之薮。故南人轻为祸变，恃此也。其俗征巫鬼，好诅盟，投石结草，官常以盟诅要之。诸葛亮乃为夷作图谱，先画天地、日月、君长、城府；次画神龙，龙生夷，及牛、马、羊；后画部主吏乘马幡盖，巡行安恤；又画夷牵牛负酒、赍金宝诣之之象，以赐夷。夷甚重之，许致生口直。又与瑞锦、铁券，今皆存。每刺史、校尉至，赍以呈诣，动亦如之。
　　毅后，永昌吕祥为校尉。祥后数人，李广汉从云南、犍为郡守为校尉。久之，建宁太守巴西杜俊、朱提太守梓潼雍约懦钝无治，政以贿成。俊夺大姓铁官令毛诜、中郎李部曲，致诜弟耐罪。朱提大姓、太中大夫李猛有才干，弟为功曹，分当察举；而约受都尉雷逢赂，举逢子孝廉，不礼猛。猛等怨之。太安元年秋，诜、逐俊以叛。猛贻之书曰：“昔鲁侯失道，季氏出之。天之爱民，君师所治。知足下追踵古人，见贤思齐。足下箕帚，枉惭吾郡。”亦逐约应之作乱，众数万。毅讨破之，斩诜首。走依遑耶五茶夷帅于陵承。猛笺降曰：“生长遐荒，不达礼教，徒与李特和光合势。虽不能营师五丈，略地渭滨，冀北断褒斜，东据永安。退考灵符，晋德长久，诚非狂夫所能干。辄表革面，归罪有司。”毅恶其言，遂诱杀之。
