<!-- { "loadSidebar": true } -->
　　部永昌从事江阳孙辨上南中形势：“七郡斗绝，晋弱夷强。加其土人屈塞，应复宁州，以相镇慰。”冬十一月丙戌，诏书复置宁州，增统柯、益州、朱提，合七郡；以毅为刺史，加龙骧将军，叫掴成都县侯。
　　二年，于陵承诣毅，请恕罪。毅许之。至，群下以为诜、破乱州土，必杀之。毅不得已，许诺。及死，于陵承及诜、猛遑耶怒，扇动谋反，奉建宁太守巴西马恢为刺史，烧郡伪发。毅方疾作，力出军。初以救恢，及闻其情，乃杀恢。夷愈强盛，破坏郡县，没吏民。会毅疾甚，军连不利。晋民或入交州，或入永昌、柯，半亦为夷所困虏。夷因攻围州城。毅但疾力固孤城，病笃，不能战讨。时李特、李雄作乱益州，而所在有事，救援莫至。毅上疏陈谢：“不能式遏寇虐，疾与事遇，使虏游魂。兵谷既单，器械穷尽，而求救无望，坐待殄毙。若必不垂矜忧，乞请大使，及臣尚存，加臣重罪；若臣已死，陈尸为戮。”
　　积四年，光熙元年春三月，毅薨。子钊任洛，还赴到柯，路塞，停住交州。文武以毅女秀明达有父才，遂奉领州事。秀初汉嘉太守广汉王载，载将家避地在南，故共推之。又以载领南夷、龙骧参军。秀奖励战讨。食粮已尽，人但樵草炙鼠为命。秀伺夷怠缓，辄出军掩破。首尾三年，钊乃得达丁丧。文武复逼钊领州府事。毅故吏毛孟等诣洛求救，至欲自刎。怀帝乃下交州使救助之；以钊为平寇将军，领南夷护军；遣御史赵涛赠毅少府，谥曰威侯。交州刺史吾彦遣子威远将军咨以援之。
　　朝廷以广汉太守魏兴王逊为南夷校尉、宁州刺史，代毅。自永嘉元年受除，四年乃至。遥举建宁董敏为秀才。郡久无太守，功曹周悦行郡事，轻敏，不下其板。逊至，怒，杀悦。悦弟秦臧长周合夷叟谋，以赵涛父混昔为建宁，有德惠，欲杀逊树涛。逊诛之，并杀涛。夷晋莫不惶惧。表钊为朱提太守，治南广，御李雄。时荒乱后，仓无斗粟，众无一旅，官民虚竭，绳纪弛废。逊恶衣菜食，招集夷民。夷徼厌乱，渐亦返善。劳来不怠，数年克复。以五茶夷昔为乱首，图讨之，未有致罪。会夷发夜郎庄王墓。逊因此遂讨灭之；及讨恶獠刚夷数千落，威震南方。官至平西、安南将军，又兼益州刺史，加散骑常侍，封褒中伯。而严猛太过，多所诛锄。平夷太守朱提雷、流民阴贡、平乐太守董霸破柯、平夷、南广，北降李雄。建宁爨量与益州太守李、梁水太守董忄堇保兴古盘南以叛。雄遣叔父骧破越，伐宁州。逊使督护云南姚岳距骧于堂螂县，违逊指授，虽大破之，骧不获。太兴四年，逊发病薨。州人推中子坚领州事。
　　永昌元年，晋朝更用零陵太守南阳尹奉为宁州刺史、南夷校尉，加安西将军。奉威刑缓钝，政治不理。咸和八年，遂为雄弟寿所破获，南中尽为雄所有。惟柯谢恕不为寿所用，遂保郡，独为晋，官至抚夷中郎将、宁州刺史、冠军。
　　柯郡，汉武帝元鼎六年开。属县：汉十七，户二万；及晋，县八，户五千。去洛五千六百一十里。郡上值天井，故多雨潦。俗好鬼巫，多禁忌。山为田，无蚕桑。颇尚学书，少威棱，多懦怯。寡畜产，虽有僮仆，方诸郡为贫。王莽更名柯曰同亭。郡不服。会公孙述据三蜀，大姓龙、傅、尹、董氏与功曹谢暹保郡，闻汉世祖在河北，乃远使使由爆禺江出，奉贡汉朝。世祖嘉之，号为“义郎。”
　　明、章之世，毋敛人尹珍，字道真，以生遐裔，未渐庠序，乃远从汝南许叔重受五经，又师事应世叔学图纬，通三材；还以教授，于是南域始有学焉。珍以经术选用，历尚书丞、郎，荆州刺史；而世叔为司隶校尉，师生并显。平夷傅宝、夜郎尹贡亦有名德。宝历尚书郎、长安令、巴郡太守，贡至彭城相，号南州人士。
　　郡特多阻险，有延江、雾赤、煎水为池卫。少有乱，惟朱褒见诛。其郡守垂功名者，前有吴霸、陈立，后有汉中张亮则、广汉刘宠、犍为费诗、巴西马忠，皆着勋烈。晋愍帝世，太守建宁孟才以骄暴无恩，郡民王清、范朗逐出之。刺史王逊怒，分{敝邑}半为平夷郡，夜郎以南为夜郎郡，但四县。
　　万寿县郡治。有万寿山。汉本有盐井，汉末时夷民共诅盟不开，今三郡皆无盐。
　　且兰县音沮。汉曰故且兰。有柱蒲关也。
　　广谈县
　　毋敛县有刚水也。
　　平夷郡，晋愍帝建兴元年置。属县二，户千。
　　平夷县郡治。有兆津、安乐水。山出茶、蜜。
　　{敝邑}县故犍为郡城也。不狼山出{敝邑}水，入沅。有野生薜，可食。大姓王氏。
　　夜郎郡，故夜郎国也。属县二，户千。
　　夜郎县郡治。有Т水通广郁林。有竹王三郎祠，甚有灵响也。
　　谈指县
　　晋宁郡，本益州也。元鼎初属柯、越。汉武帝元封二年，叟反，遣将军郭昌讨平之，因开为郡，治滇池上，号曰益州。汉属县二十四，户八万；晋县七，户万。去洛五千六百里。司马相如、韩说初开，得牛马羊属三十万。汉乃募徙死罪及奸豪实之。郡土平敞，有原田，多长松，皋有鹦鹉、孔雀，盐池田渔之饶，金银畜产之富。俗奢豪，难抚御，惟文齐、王阜、景毅、李及南郡董和为之防检，后遂为善。蜀建兴三年丞相亮之南征，以郡民李恢为太守，改曰建宁，治味县。宁州别建，为益州郡。后太守李，恢孙也，与前太守董忄堇、建宁爨量共叛、宁州刺史王逊表改益州为晋宁郡。
　　滇池县郡治。故滇国也。有泽水，周回二百里。所出深广，下流浅狭，如倒流，故曰滇池。长老传言，池中有神马，或交焉，即生骏驹，俗称之曰“滇池驹”，日行五百里。有黑水神祠祀。亦有温泉，如越温水。又有白猬山，山无石，惟有猬也。
　　同劳县
　　同安县
　　连然县有盐泉，南中共仰之。
　　建伶县
　　毋单县
　　秦臧县
　　建宁郡，治故降都督屯也，南人谓之“屯下”。属县十七。后分为益州、平乐二郡。分后属县十三，户万。去洛五千六百三十九里。有五部都尉、四姓及霍家部曲。
　　味县郡治。有明月社，夷晋不奉官，则官与共盟于此社也。
　　牧麻县山出好升麻。有涂水。
　　同乐县大姓爨氏。
　　谷补蓉汉武帝将军郭昌讨夷，平之，因名郭昌以威夷，孝章时改为谷昌也。
　　同濑县
　　双柏县
　　存邑县雍反，结垒于县山，系马柱生成林，今夷言雍无梁林——无梁，夷言马也。
　　昆泽县
　　漏江县九十里出口。
　　谈槁县有濮、獠。
　　伶丘县主獠。
　　修云县
　　俞元县
　　平乐郡，愍帝建兴元年，刺史王逊割建宁之新定、兴迁二县，新立平乐、三沮二县，合四县为一郡。后太守建宁董霸叛降李雄，郡县遂省。宁州北属雄，复为郡，以朱提李壮为太守。
　　新定县
　　兴迁县
　　平乐县
　　三沮县
　　朱提郡，本犍为南部，孝武帝元封二年置，属县四。建武后省为犍为属国。至建安二十年，邓方为都尉，先主因易名太守。属县五，户八千，去洛五千三百里。先有梓潼文齐，初为属国，穿龙池，溉稻田，为民兴利，亦为立祠。大姓朱、鲁、雷、兴、仇、递、高、李，亦有部曲。其民好学，滨犍为，号多人士，为宁州冠冕。
　　朱提县郡治。
　　堂螂县因山名也。出银、铅、白铜、杂药，有堂螂附子。
　　南秦县自道、南广有八亭道通平夷。
　　汉阳县有汉水，入延江。
　　南补蓉故都督治，有邓安远城也。
　　南广郡，蜀延熙中置，以蜀郡常竺为太守。蜀朝召竺入为侍中，巴西令狐衷代之。郡建九年省。元帝世，刺史王逊移朱提治郡南广。太守李钊数破雄，杀贼大剿阒初。后刺史尹奉郡还旧治。及雄定宁州，复置郡，以兴古太守朱提李播为太守。属县四，户千。
　　自道至朱提有水、步道。水道有黑水及羊官水，至险，难行。步道度三津，亦艰阻。故行人为语曰：“犹溪、赤木，盘蛇七曲；盘羊、乌栊，气与天通。看都Г，住柱呼伊。降贾子，左儋七里。”又有牛叩头、马搏颊阪，其险如此。土地无稻田蚕桑，多蛇蛭虎狼。俗妖巫，惑禁忌，多神祠。
　　南广县郡治。汉武帝太初元年置。有盐官。
　　临利县
　　常迁县
　　新兴县
　　永昌郡，古哀牢国。哀牢，山名也。其先有一妇人，名曰沙，依哀牢山下居，以捕鱼自给。忽于水中触有一沈木，遂感而有娠。度十月，产子男十人。后沈木化为龙，出谓沙曰：“若为我生子，今在乎？”而九子惊走。惟一小子不能去，陪龙坐，龙就而舐之。沙与言语，以龙与陪坐，因名曰元隆，犹汉言陪坐也。沙将元隆居龙山下。元隆长大，才武。后九兄曰：“元隆能与龙言，而黠有智，天所贵也。”共推以为王。时哀牢山下复有一夫一妇，产十女，元隆兄弟妻之。由是始有人民，皆象之，衣后着尾，臂胫刻文。元隆死，世世相继，分置小王，往往邑居，散在溪谷。绝域荒外，山川阻深，生民以来，未尝通中国也。南中昆明祖之，故诸葛亮为其国谱也。
　　孝武时通博南山，度兰沧水、氵耆溪，置唐、不韦二县。徙南越相吕嘉子孙宗族实之，因名不韦，以彰其先人恶。行人歌之曰：“汉德广，开不宾。渡博南，越兰津。渡兰沧，为他人。”渡兰沧水以取哀牢地，哀牢转衰。
　　至世祖建武二十三年，王扈栗遣兵乘船南攻鹿{艹多}。鹿{艹多}民弱小，将为所禽。会天大震雷，疾风暴雨，水为逆流，船沈没，溺死者数千人。后扈栗复遣六王攻鹿{艹多}。鹿{艹多}王迎战，大破哀牢军，杀其六王。牢人埋六王。夜，虎掘而食之。哀牢人惊怖，引去。扈栗惧，谓诸耆老曰：“哀牢略徼，自古以来，初不如此。今攻鹿{艹多}，辄被天诛，中国有受命之王乎，是何天之明也？汉威甚神！”即遣使诣越太守，愿率种人归义奉贡。世祖纳之，以为西部属国。其地东西三千里，南北四千六百里。有穿胸、儋耳种，闽越濮、鸠僚。其渠帅皆曰王。
