<!-- { "loadSidebar": true } -->
　　马湖县　　水通僰道入江。晋初省。刘、李本无初字。


　　　　　　二十四


　　右益州，汉初统郡五。按，谓巴、汉中、蜀、广汉、犍为，皆高祖王汉中时故地，截至武帝建元六年止，不计武帝新开诸郡也。后渐分建，蜀郡及巴【郡】，又分为五郡。为，当作出。谓蜀郡分出汉嘉、江阳二郡，巴郡分出巴东、巴西、涪陵三郡，合为五郡，皆在建安以前。不计汶山郡，非汉王故地也。〔刘二主时，又自〕广汉、汉中、犍为、〔巴西分出六〕【为四】郡。谓自广汉分出梓潼、阴平，汉中分出西城、上庸、房陵，巴西分出宕渠，犍为分出朱提，亦皆故汉中王故境。〔武帝〕【又】开益州五郡，此谓武都、汶山、越嶲、柯、益州五郡，沈黎旋废不计，益州后改晋宁。〔明帝开永昌郡，丞相亮分置建宁、兴古、云南郡〕，合二十五郡。蜀汉世有此二十五郡不误，但上文夺去字多，即不可合，各郡文固在，可按补也。南中平乐、南广二郡亦蜀汉置。平乐旋废，南广丞相亮后所置，故不当计入。旧刻各本怪其数不合，莫知考补，廖本注云「以上舛驳，所未详矣。」及宁、【州】〔荆〕、梁州建，复增七郡，蜀于是有【三】州四，及字《函海》注云「何本误又」。顾观光校云「原误又」。盖元丰与张、吴、何本皆作又，刘、李、钱、《函》、廖本作及也。又「于是有」下州四上，各本皆无三字。廖本有，并注云：「旧脱此字，今补正。」今按：李雄曾置荆州，见《大同志》，常氏原本有荆，为州四。降江左后，嫌荆州与晋抵牾，删去，改荆为州以掩之，而「州四」二字未及改。后之传抄者遂自州断句，以四下属。兹改还荆字，从四断句。〔凡三〕十二郡，旧刻误以四字下属代三字。兹补「凡三」二字。三十二郡者，上二十五郡，加李雄与王逊所增立之平夷、夜郎、平乐、南广（李雄复置），河阳、梁水、西平七郡及荆州之建平郡。由常氏去荆字删建平郡，故从来抄传与镌刻者不能得三十二数而作四十二，并上各数字疑昧不解，听其舛驳，甚至于改四州为三州，三十二郡为四十二也。一百九十六县。各本此文并同。查本书所列郡县，共只百七十四县，尚差二十二县，疑皆在原荆州郡县中，合省并之县计，非常氏原文有误，不尽详考。州分后，《函海》作为。益州凡新旧郡【九】〔七〕，旧刻皆作九，当是七字之讹，说详注释。县四十八，户夷、晋二十【二】〔四〕万。廖本作「二十二万」。


　　譔曰蜀之为邦，天文，〔则〕井络辉其上。地理，〔则〕岷、嶓镇其域。五岳，则廖本有则字，他本无。华山表其阳。四渎，则旧各本有。汶江出其徼。故上圣，则大禹生其乡。媾姻，则黄帝婚其女。显族，吴、何本无女、显二字，吴作墨巴，何本空格。疑是张佳胤删，以族代女字，意实胜于嘉泰本，然窃疑显族下有脱文，当是原有表扬诸大族字被删。大贤，彭祖育其山。列仙，王乔升其冈。而宝鼎辉光于中流。离张、吴、何、王本作骊。龙、仁虎跃当脱有一字。乎渊陵。开辟及汉，国富民殷。府腐谷帛，家蕴畜积。《雅》、《颂》之声，充塞天衢，中【林】〔穆〕旧本皆作穆。廖本作林。之咏，侔乎《二南》。蕃衍三州，土广万里。方之九区，于斯为盛。固干坤之灵囿，先王之所经纬也。


　　附一
　　　蚕丛考

　　蚕丛之名，始着于扬雄《蜀王本纪》，其书今佚，唯有辑本。所辑魏晋以来杂史、地书及汇书，文字小有异同，大旨若一。无非出于扬雄所传。兹于《常志》外选录数种以便参订：


　　《文选蜀都赋》注：「蜀王之先名蚕丛、柏濩、蒲泽、开明。是时，人萌（民）椎髻、左言，不晓文字，未有礼乐。从开明以上到蚕丛，积三万四千岁。」（左言，谓不同于汉语。六朝有「左郡」，谓语言不同之郡。）


　　《艺文类聚》卷六：「蜀王始曰蚕丛，次曰伯雍，次曰鱼凫。」


　　《太平御览》卷一百六十六：「蜀之先称王者曰蚕丛、柏灌，鱼易（凫）、开明。是时，椎髻、左衽，不晓文字，未有礼乐。自开明以上至蚕丛凡四千岁。」（左衽非羌氐俗。应是「左言」讹。）


　　又卷八百八十八：「蜀王之先名蚕丛，后代名曰柏灌，后者名鱼凫。此三代各数百岁，神化不死。其民亦随王化去。」


　　综合分析，以求扬雄本语，则蜀王先世最先着名者为蚕丛氏。其时与中原不同俗，无文字，无礼乐，年代荒远，连坟墓亦无有。质言之，还是原始社会的初期或中期，或说是中石器时代以前的社会。自蚕丛氏开始，乃有氏族组织。所谓「王」，乃后人加于其氏族首领之称，正如称伏羲氏、神农氏曰「帝」，非即已经有国家制度之王号也。


　　常璩在《序志篇》，用特笔反对扬雄所传之说云：「世俗间横有为蜀传者，言蜀王、蚕丛间周回三千岁。……按《蜀纪》，『帝居房心，决事参伐』（参）伐，则蜀分野。言蜀在帝议政之方。帝不议政，则王气流于西。故周失纪纲而蜀先（称）王。七国皆王，蜀又称帝。此则蚕丛自王，杜宇自帝，皆周之叔世，安得三千岁？」所据《蜀纪》三语、与《三国志秦宓传》「请为明府陈其《本纪》」文同。璩固云：「司马相如、严君平、扬子云、阳成子玄、郑伯邑、尹彭城、谯常侍、任给事等各集传记以作《本纪》。」则从前汉至魏晋，作《蜀本纪》者凡八家。扬雄仅居其一。璩与秦宓所据之《蜀本纪》，出于星象家言，非扬雄语。扬雄「怀铅握椠遍访故老」（《方言序》），传其《方言》。其记蜀王事，当亦如此。凡民族在无文字时，率有口诵其先代历史之能力。（近世彝族奴隶主，有能诵其祖先名氏至七十代以上者。）扬雄生于蜀，与故老习，记其传说如此。虽其真实性不能甚大，亦应较其他学人专恃书本、推断者为可靠。故璩所持以驳雄说者，不能成立。从而可知对《常志》相关诸语，亦当有所抉择矣。


　　用历史唯物主义观点分析旧籍所传关于蚕丛氏之资料，可以肯定其为原始社会最先形成一个氏族集团之首领。其至周末之时间，说三千岁，为保守数；四千岁，为近似数；估万余岁亦非甚夸。此为结论之一。


　　胡为称曰蚕丛？凡古籍记述原始社会之氏族名称，有录音者，有录意者。「蚕丛」为录音耶？必不取于如此繁画之两字。意必亦如「
伏羲」、「神农」、「有巢」、「豕韦」之为录意；或由其饲养原蚕成功，创缫丝法，为民族兴利，故号「蚕丛」也。宋黄休复《茅亭客话》云：「蜀有蚕市，……耆旧相传：古蚕丛氏为蜀主，民无定居，随蚕丛所在致市居。此其遗风也。」是蜀人相传蚕丛氏时尚无都邑，随桑林所在，聚其人，教以养蚕缫丝，故曰蚕丛。然宋去蚕丛已远，后于扬雄一千余年，既非秦汉人传说，更难信赖。窃疑蚕丛之义，谓聚蚕于一箔含养之，共簇作茧，非如原蚕之蜎蜎独生，分散作茧。是原始人类一大发明创造。故成为氏族专称也。今蜀人犹称作茧之草树为簇，语音作丛之入声。疑即蚕丛语变也。


　　古史相传，黄帝元妃嫘祖，教民养蚕（出《世本》）。《史记五帝本纪》据《世本》与《大戴礼帝系姓五帝德》撰成，称：「
黄帝居轩辕之丘，而娶于西陵之女，是为嫘祖。嫘祖为黄帝正妃，生二子，……青阳降居江水。其二曰昌意，降居若水。昌意娶蜀山氏女曰昌仆，生高阳……是为帝颛顼也。」蜀山氏居于何地，暂可不论。论蜀之为字，盖即原蚕之本称也。就我国文字发展过程言，先只象形，次会意。周秦以降，谐声字乃多。蚕字，从，朁声。其非原始之蚕字甚明。较蚕字早出者，有蜀字；古文作●，后加虫字，象形兼会意。所表者为蛾类之幼虫。蛾类幼虫与人类生活最关切者莫如蚕。故蜀字系古人专为原蚕制造。象巨目之虫。又加虫为识者，是象形末期字；更加虫，以明其非他种巨目动物。原蚕眼实微小，然有大黑斑为伪目，故其造字如此。（家蚕经人工改良变化，多失其眼斑。）我国象形文字，在渔猎经济时代开始，畜牧时代大盛。进入农业时代转衰，乃渐进入会意、谐声阶段。估计蜀字之制成，即在黄帝之世。其字，亦即为当时之蚕字。后世乃以蜀为原蚕，而于人工改良之蚕种，则造蚕字以相区别。故《淮南子》云：「蚕与蜀似而爱憎异。」其所云「蜀」，即原蚕，今云野蚕者是也。


　　野蚕，今四川有桑之处皆有之。桑林岁久，即自繁生。其蛾与蚕蛾无异，产卵于桑之枝干，不甚密集。春暖自孵出，就叶芽。恒分散，鲜共叶者。蜕变四化而后成茧。体较家蚕短小，形质全同。散向桑下枯草、篱栅、墙垣间结茧，或就桑皮皴裂间。茧淡灰黄色，较家蚕茧小而坚硬。可煮而抽丝，与家蚕丝无异，但多颣结。性不群聚。故蜀字引伸之义为独。扬雄《方言》：「一，蜀也。南楚谓之独。」盖蜀人古语读一为蜀，其字作●，象蚕之形，亦即古代之蚕字。我国古代传养蚕法者，初亦只呼为「蜀。」更造为蜀字。是故「蜀山氏」，即古人加于蚕丛氏之称也。其义皆谓最先创造养蚕法之氏族。西陵氏女子嫘祖得其法，转施之于中原地区。故其子娶于蜀山氏。疑西陵氏居地与蜀山氏近，故传其术于中原独早。然则蚕丛氏在黄帝之先已养蚕矣。


　　蜀族在蚕丛时无文字可定。自其入居蜀地，进入农业社会以后，即不能不有文字。其字在出土文物中颇有可验证者如手纹是造作义，花蒂纹，是王之义，持刀人，是兵之义，舞蹈人，是快乐及胜利之义，惟不识其作何音。其●字，象蚕形，读蜀音，可缘《方言》定。又●字，象二蚕对望待饲，读蚕音，则可由《后汉郡国志》蚕陵县字作「八陵」而定。《前汉志》作「蚕陵」。《后汉书》帝纪及《西南夷传》并记有安帝永初元年，桓帝永寿二年，「蜀郡夷叛，攻蚕陵」。字并作蚕。惟《郡国志》作「八陵」。故可知此●字乃蜀人习惯使用之「蚕」字。《帝纪》用汉字，作蚕，《郡国》用地方字，作●。是蜀王时已有之古蚕字，一（蜀）表单数，音如独。●（蚕）表复数，为蚕字音。蜀人已知中原称此虫为蚕，缘之读●为蚕字音也。


　　由文字发展的时代变化，与区域性的不同，可以证明蚕丛氏之所以着名于世，由其创始发明养蚕。是为结论之二。


　　蚕丛氏居住何地？《前汉地理志》蜀郡有蚕陵县。「莽曰步昌」，叙在蜀郡十五县之末，可知其为武帝时新开县。《后汉志》作「
