<!-- { "loadSidebar": true } -->
　　卢氏记曰：「按《魏书崔鸿传》云，『常璩所撰李氏据蜀时书，寻访不获。久思陈奏，乞敕缘边求采』云云。然则，元魏时已阙此卷。抑不知璩本有录无书，不补可也。又按其子子元云：『正光三年购访始得。』是有此卷。」（此条在第九卷。）


　　佳允案：常璩《三州士女目录》，《巴郡士女》范目以下一十八人，当列蜀郡后为第二卷。今按本志赞传并阙，岂称全典哉。自宋吕大防、李二刻已无闻矣。先民往则，宜垂竹素。强识之士不重有感耶！（此条在第十卷《蜀郡士女赞》后。）


　　佳允曰：江原常氏，代有明德。……今考出士女共十九人。又见道将承源家学，良史称材，常友遐心，蓍龟孔迩。（「《常氏士女志》。」）


　　嘉庆十四年十二月既望，寓中吴上津桥石泉古舍，检阅是书，重校一过。鳣记。


　　「华阳黑水为梁州。」「周文为伯，西有九国。」「武王克商，……故吴楚及巴皆曰子。」「按《巴国图经》，其地周万余里。」「
汉中郡本附庸国。周赧王二年，秦惠文王置郡。因水名也。」


　　「宁州，晋泰始六年初置。蜀之南中诸郡，皆夷越之地。」


　　「《大同志》者，《蜀后志》书其大同及其丧乱。」


　　「司马相如、严君平、杨子云、阳城子元、郑伯邑、尹彭城、谯常侍、住给事等各集传记以作《本纪》，略举其隅。而陈君承祚别为《耆旧》……终乎永和三年，凡十篇，号曰《华阳国志》。」


　　　　文光案：《华阳国志》十二卷，陈仲鱼以卢氏校本录于张本之上端，楷朱书。后有识语。不知何以归于吾家。予欲以此本付梓，忽见赞中一条，至「名齐吴王」止。张本旁注下有阙文。卢校云：「
名齐吴玉耳。非阙文也。」乍读之，疑王字是玉字之讹。名齐吴王，实不成句。因取《函海》本对勘之，果是吴玉，校注云：「或作王。」（「偶见张刻《御览》引《后汉书方术传》『吴玉善医』。后阅毛本《后汉书》乃是郭玉。校书如扫落叶，此条尤当细考。」）玉下空四字，实为阙文。而卢校反逊《函海》之刻，遂置之。精校如召弓先生，不免臆度之词。他可知矣。时又得王玉二字之误于沈括《补笔谈》，因录于左：


　　自古言楚襄王梦与神女遇。以《楚词》考之，似未然。《高唐赋》序云，「昔者先王尝游高唐……」。则「其夜王寝，梦与神女遇」者，王字乃玉字耳。明日「以白玉」者，以白王也。王与玉字误书之耳。


　　　　文光案：《补笔谈》第四卷，皆考证之文。此其中之一条。依沈说读之，文理甚顺，可发千古之疑。又《齐论语》有《门王》、《知道》二篇，以问王为「问玉」。此亦王玉二字之当辨者也。


　　　　考证家宏征博引，不难于取而难于弃。故蔓延如《五礼通考》，采及天文。《学海堂经解》，多收算学。虽嗜奇者割爱诚难，而按之体例不免疵累。予有所得，即写于书目之额上行间。有与本书无涉者，弃之可惜，遂并存之。昔金陵盛仲交家多藏书，前后附叶上必有字，或记书所从来，或记他事，往往盈幅，皆有钤记。常熟赵定宇阅《旧唐书》，每卷末必有朱字数行……文光记。




　　　　二十一　悔过斋重刻题襟馆本华阳国志陶浚宣题记


　　扉页底精刻：「廖氏题襟馆原本光绪庚寅十月板归邻水李氏悔过斋陶浚宣题记」二十七字。


　　第四册末，有陶题记手迹精镌，全文如下：


　　《华阳国志》成于魏晋之间，古方志最为完善，而明以来无善本。吕汲公刻，世莫见者。邻水廖氏是书，据宋李叔廑本斠（刊）。元和顾先生为之寀（审）订，旁引旧文，多所补正。自谓「不减宋元佳刻」。海内珍之。粤燹以还，久乏传本。不期此本尚在人间，展转至予。中有脱板及漫漶虫蚀者五十余篇。为补刻完竣。时予校经广州南园，今南海令李铁船同年征庸，为廖都转邑人，且有连，欲得是以存乡邦文献。因举板归之。垂六七十年，转徙一万余里，楚弓获反，完好如昨，亦艺林胜事也。《廖序》以干道、咸淳临安二志当时未刻为恨。今并刻于吾浙，而明越、吴兴宋元各志亦先后削青矣。顧先生刊定是書，足稱審密，唯卷弟三越嶲郡下有佚文一百五字，據《御覽》所引，足資校補，（附）錄於後。光绪庚寅十一月，会（稽）陶（浚）宣记。


　　张翕，字子阳，巴郡人，为平阴郡，布衣疏（蔬）食，俭以化民。自乘二马之官。久之，一马死，一马病，翕曰：「吾将步行矣。」夷汉甚安其惠爱。在官十九年卒。（原有小字双行注「《后汉书邛都夷传》作在郡十七年卒」。）百姓号慕，送葬者千数。天子嗟叹，赐钱十万，为立祠堂。后太守数烦扰，夷人叛乱。翕子端（原注「当作湍」），方察孝廉，天子起家拜越嶲太守，迎者如云。《太平御览》卷六十引《华阳国志》。




　　　　二十二　顾观光华阳国志校勘记


　　清代校勘《华阳国志》的着作，这是别开生面的一派。其特点在于广泛征引，务求博洽，为未来研习《常志》者提出深入的路向。全文约三万字，已有《武林丛书》本，存古书局单行本，《龙溪精舍》与《志古堂》两种《华阳国志》附录本流传。此不全录。只录其《巴志》前十行，以见一般。


　　卷一　《巴志》　（括弧内字为原校语，小字双行）。


　　历夏殷周　（廖刻本云：「当作历虞、夏、殷。脱虞字，衍周字。」）　甄其宝利（惠校「货利」。）　迄于秦帝（迄，原误起，宋本不误。后凡依本补正者，并不着。）　元康六年广汉益州（廖云：巴汉七郡者，巴一，巴东二，涪陵三，巴西四，宕渠五，汉中六，梓潼七也。所广益者，武都八，阴平九，新城十，上庸十一，魏兴十二。）　前徒倒戈（原脱前徒二字。）　封其宗姬于巴（宋本「以其宗姬封于巴」。）　给客橙（宋本●。廖云橙当衍。●当作，即橙字。）　竹木之贵者（宋本贵作。）　彼牺惟泽（牺原误仪。）　令闻令望（宋本闻作问。）　蜀王弟苴私亲于巴（廖云苴下当有侯字。）　分其地为三十一县（宋本脱去三十二字，俗本改一为二，廖校遂欲删去此字，皆失考也。今依路史太昊纪注补正。）　白虎为害自秦蜀巴汉患之（此处有脱文，《御览》三百四十八有：「一白虎常从群游巴蜀伤害千余人。」又四百八十，《书钞》百二十五，并节引。）　邑万家（《御览》两引，邑上并有赏字。）　于是夷朐忍廖仲……




　　　　二十三　傅增湘藏园群书题记续集卷一校明刘大昌刻本华阳国志跋


　　《华阳国志》一书，自廖氏题襟馆本刊行后，世之读者，意谓可无遗憾。以原书为顾千里所手校，要为订正可传也。然余曩见同年邓孝先太史所藏顾氏校本，为付刊后所重勘。所据为常熟冯氏空居阁本。其校语溢出刊本者至多。保山吴佩伯曾假临一本，今尚寄寒斋中。余每披阅及之。卷中多识其疑误，而改订之处乃绝少。缘所见冯本外仅有钱磬室写本、何义门校本而已，于明代嘉靖以前旧刻似未寓目也。顷北平馆中，新收得嘉靖甲子刘大昌刻本，极为罕觏。因从赵君斐云许假归，以廖刻对勘一过。自八月二十二日起，至十月二十三十止，凡两阅月，仅乃讫功。行止不常，丹铅屡辍，良用自恧。然全书订正之字多至四百有奇，咸前人所未发，又殊自矣。兹举前数卷最胜之处言之。


　　如卷一「树有荔支」，支不误芰（第二叶）。「仪贪巴道之富」，不作巴苴。（三。省原有第、叶二字下同。）「取商于之地」，不脱之字。「曰虎历四郡」，曰不误白。「从高祖定秦有功」，秦不误乱（均四）。「此武王伐纣之歌也」，此不误比（五）。「家中无可与」，与不误为（六）。「凉州羌反，入汉中」，不脱反字。「贫者无以自支」，支不误久（均七）。「严子农代为都督。农解后」，二农字不误丰（十一）。「朐忍徐虑」，虑不误惠（十三）。「大破之。阐、咨退」。不脱阐字（十三）。「人多戆勇」，不脱多字（十五）。「李雄，宕渠之厮伍」，厮不误斯。


　　卷二佳字，如：「上昭于天」，昭不误照（一）。「文秀暐晔」，晔不作玮（二）。「姜济、陈巳」，巳不误巴。「不得过，过多云鬼病之」。不脱下过字。「学道永信者」，永不误未。「其供通限出五斗米」，通不误道。「张修攻固城」，城不作成（均四，下叶城同）「鲁益骄恣。璋怒」，不脱璋怒二字。「皆以祭酒为治民」，不脱民字（均四）。「大姓李、程、赵氏」，程不作郑（五）。「更始即祚」，祚不作位（六）。「诸军足办」，办不误辨（十一）。「梓潼郡」，潼不误橦（九，下同）。「秦州遂荒无晋民」。州不误川，晋不误留（十二）。


　　卷三佳字，如：「故多斑彩文章」。斑不作班（一）。「鱼凫王田于湔山」，不脱鱼凫二字（二）。「天奉我矣」。奉不作承（三）。「王哀念之」，不脱念字（三）。「歌龙归之曲」。龙不作陇（三）。「司马错等因取苴与巴焉」。焉字不脱（四）。「玉帛戋戋乎梁益之乡」。戋戋二字不误践（八）。「英辩博通」，辩不误辨（九）。「则有元常、元化、程玦」，玦不误●（九）。「火井江有火井」。上火字不误文（十二）。「拔雒城，援襄阳」，不脱拔字，援不误拔（十四）。「汉时，任安定祖」，不脱安字（十四）。「省桥梁三津」，不脱梁字（十六）。「有王乔、彭祖祠」，乔不误桥（十七）。「孝子吴顺养母」，养不误俸（十七）。


　　卷四佳字，如：「发运兴役，费甚多」，不脱兴字（二）。「方为先主问代」，为不误亡（四）。「柔远能迩」，迩不误尔（六）。「破坏郡县，役吏民」。役不误殁（九）。「人但焦草炙鼠为命」。焦不误樵（九）。「逊使使督护云南姚岳」，不脱下使字（十）。「
少威仪」，仪不误棱（十一）。「学图纬，通三才」，才不误材（十一）。「升麻县」，升不误牧（下文即云「山出好升麻」，十四）。「俗妖巫，惑禁忌」。不脱惑字（十六）。「天所贵也」，所不误之（十六）。「度兰沧水」，沧不误仓（下同，十七）。「谓诸耆老曰」，不脱诸字（十六）。「大姓陈、赵、谢、杨氏」，不脱谢字（十六）。此皆廖校所遗其他诸卷尚多，不能悉举也。


