<!-- { "loadSidebar": true } -->
　　汶山郡，本蜀郡北部冉、駹都尉，孝武元封四年置。廖本封四下注云：「当作鼎六。《汉书武帝纪》、《后汉书冉駹夷传》皆有明文。郡立于元鼎六年庚午，省于地节三年甲寅，故凡四十五年也。」今按：常氏非不见《汉书》，此特与之立异者，必有所据。帝纪就决策时言之，方志就实成郡时言之，地方史与正史记年不同者，往往由此。迟四年者，或是吏民反对立郡，都尉已改太守，仍只行都尉职以慰抚其人，更阅四年绥辑而后成郡。故《帝纪》汶山郡叙在新立五郡之最后也。旧属县八。当作五。户二十五万。去洛三千四百六十三里。东接蜀郡。当云「东接广汉」。对北部言，蜀郡当在南。南接汉嘉。当作「南接蜀郡汉嘉」。西接凉廖本注云：旧误梁，今改正。州【酒泉】〔生羌〕。汉魏凉州洮、湟内外皆羌民。洮、湟内者，与齐民同供赋役。洮、湟外者为生羌，北至祁连，南尽赐支，不隶郡县，称为徼外。酒泉郡又在祁连山北，与汶山隔绝。《常志》误与阴平同。兹改酒泉为生羌，俾符实际。北接阴平。有六、为楼薄族之省称。用陈宗祥先生说。夷、羌、胡、【羌】〔赀〕虏、原作羌虏。兹用《
吐谷浑传》改赀虏。即阴平郡之紫羌也。白兰、〔蚌〕峒钱、廖本作峒，他各本作●。《大同志》作「蚌●羌」。九种之戎。上七种合冉氐与駹为九也。《后汉书冉駹传》作「其山有六夷、七羌、九氐，各有部落」。是范氏因六夷、九氐语误凑为七羌之字。牛、马、〔旄〕、毡、班罽、刘、张、吴、何、王本作斑。钱、《函》、廖本作班。义同。青顿、毞毲、钱、《函》、廖本作毞。他各本作●毲。羊、【羖】〔羧〕廖本注云：「《后汉书》羖作羧。」兹据改。之属。《
后汉书》以羊羧比旄毡、班罽、青顿、毞毲为工艺品。是误。当以羊、羧为家畜。特多杂药，名香。土地刚卤，不宜五谷，唯种〔稞〕麦。原脱稞字。《范史》同。当补。【而】此字衍。多冰寒，盛夏凝冻不释。【故】此后人缘《范史》文衍。夷人冬则避寒入蜀，庸李本作佣。赁自食，夏则避暑反落，岁以为常，故蜀人谓之作【五】〔氐〕旧皆作五。兹据《寰宇记》引文改。百石子也。


　　宣帝地节【元】〔三〕年，旧各本皆作元年。廖本注云：「当作三。《汉书宣帝纪》、《后汉书冉駹夷传》皆有明文。又前云『
孝宣地节三年罢汶山郡』者，即此事，亦可证。《太平寰宇记》引作元年，所见本已讹耳。」用本书证，固应作三年。武都白马羌反。使者骆武平之。因旧刻此下接「拜越嶲太守，迎者如云」句，属《越嶲郡序》张璊事。中脱汶山、汉嘉、越嶲三郡文字，约宋刻六页之多。明清校刻诸家，未有觉者。顾广圻校稿开始指出，并辑有各书引文数条。廖本有长注六百十五字说明，并续有辑句。兹更搜讨《史》、《
汉》、《三国》、《晋志》、《宋志》，及各方志、地理书与汇书所记三郡文之可能出于《常志》及常氏所引据者，进行补缀。力遵常氏格局、语调、纂组方法，俾成《蜀志》全文。〔慰劳汶山郡。吏及百姓诣武自讼：「一岁再役，更赋至重。边人贫苦，无以供给。求省郡。」郡建以来四十五年矣。武以状上，遂省郡，复置北部都尉。〕以上依金陵刻本，《寰宇记》卷七十八引《华阳国志》文补，原误诣作谓，役作度，郡作部，并据他本改正。又都尉上脱「北部」字，用《
后汉书冉駹夷传》补。〔孝安延光三年，复立之以为郡。〕十二字用《后汉郡国志》刘昭注引《华阳国志》补。〔已仍为蜀郡北部都尉。灵帝时再为郡。〕此据《后汉书冉駹传》意补。原传云「灵帝时复分蜀郡北部为汶山郡。」则延光后曾复为都尉也。〔寻复为都尉。先主定蜀，陈震为都尉，因易郡名为汶山太守。〕据《三国志陈震传》文补。〔后主延熙十年，平康夷反。卫将军姜维讨平之。维资此郡，屡出兵狄道。〕此据《三国志后主纪》及《姜维传》补。〔
晋平蜀，郡人不附。泰始七年，诸屯兵杀其督将以叛。十年，白马胡叛。刺史皇甫晏讨之，至都安，军叛被杀。后刺史王浚讨平之。〕此据《大同志》补。〔于时属县八，户一万六千。〕此用《晋书地理志》补。〔元康八年，西夷校尉曲炳讨兴乐乱羌，大为羌胡所破。群羌皆叛，太守但保都安。永宁元年，刺史罗尚遣牙门将王敦讨之。为羌所杀。李雄入成都，汶山太守兰维随尚东走。雄弃其地，以都安属蜀郡。〕依本书《大同志》补。


　　　　　　十九


　　〔汶山县　　郡治。〕此用《晋书地理志》补。原作「文山」。〔本汶江道，〕依《后汉郡国志》。〔蜀改。〕据《三国志廖立传》。〔汶山在西，有玉轮阪。〕用《水经注》文缀。原作「山」，字古通。〔濊水、駹水出焉。〕六字，刘昭《郡国志》注引《华阳国志》文。濊，《前汉志》作渽，《水经》作涐。〔故冉駹界邑也。〕依《后汉书冉駹传》意补。说在注。〔其王侯颇知文书。而法严重。贵妇人，党母族。死，则烧其尸。〕用《冉駹传》文补。〔山岩间多石室，深者十余丈。〕用《寰宇记》卷七十八「汶川县」文割补。〔有盐溪。山出咸石，煎之得盐。〕此据《太平御览》卷五十二引《华阳国志》文，参《寰宇记》卷七十八文补。


　　〔都安县　　本湔氐道。〕据《前汉地理志》。〔李冰作堰处。〕据《蜀志序》文。〔蜀曰湔县。有观阪，后主登之，看汶水之流。〕据《三国志后主纪》建兴十四年文补。〔县东南皆沃野，〕此用《史记货殖传》文意补缀。〔有大芋如蹲鸱也。〕七字据颜师古《货殖传》注引《华阳国志》文补。张守节《史记正义》同引，「都安」误作「安上」。蹲作踆。


　　〔广阳县　　郡北一百里。〕此据《元和志》。《水经注》文为「百二十里」。〔本绵虒道。〕依《郡国志》。前汉无道字。〔北部都尉治。太康初更名。〕据《水经注》文推定。〔有玉垒山，出璧玉，湔水所出。〕《郡国志》注「绵虒道」引《华阳国志》文。〔连岭九峰，通曰岷山。夏含霜雪，昆仑之仲也。〕此用《寰宇记》引王羲之《与谢安书》，论岷山文，并《一统志》缀九峰句补。〔一曰沃焦。安乡山，直上六里，岷岭之最高者。遇大雪开泮，望见成都。〕二十六字为《寰宇记》卷七十八引《华阳国志》文、《四川通志》作「
其高直上六十里，山有九峰四时积雪」。〔山出青珠。〕此为《初学记》卷二十七引《华阳国志》文。


　　〔广柔县　　郡西百里。〕依《元和志》推定。〔有石纽乡，禹所生也。〕据《水经注》卷三十六文补。〔夷人共营其地，方百里，不敢居牧。有过，逃其中，不敢追，〕《水经注》作「捕之者不逼」。〔云畏禹神；能藏三年，为人所得，则共原之，云禹神灵佑之。〕此二十三字，为《郡国志注》引《华阳国志》文。末句《水经注》作「大禹之神所佑也」。


　　〔蚕陵县　　郡北二百二十里。〕此据《水经注》：「蚕陵至北部一百二十里」计算补。〔本蚕丛邑也。汉武帝元鼎中开为县。〕此依《元和志翼州》文补。〔莽曰步昌。〕《前汉地理志》文。〔
有蚕陵山。〕据《旧唐书地理志》补。


　　〔升迁县　　在广阳西百里。〕此定晋升迁县为今黑水位置推定。说详注。〔蜀汉立。〕依洪亮吉《补三国疆域志》补，下三县同。


　　〔平康县　　在郡北三百里。〕意推补。〔有岷阜，江水所出之处也。〕此为《北堂书钞》卷一百五十七引《华阳国志》文。岷原讹作●。《水经注》云：「汶阜山在徼外，江水所导也。」亦当是引《
常志》，岷、汶字古通，《禹贡》作岷。《汉书》作，又作岷。《
史记》作汶。《三国志秦宓传》：「蜀有汶阜之山，江出其腹。」疑常氏原语为「有汶阜之山」，《书钞》夺二字。〔江初出，未可滥觞。至北部，始百许步。又西百二十余里至汶山，乃广二百余步矣。〕此用《水经注江水》文补。原引《益州记》，疑亦出于《常志》。


　　〔兴乐县　　在郡东北五百里。〕依南坪位置推算。〔蜀开，为白马县。晋平蜀，更名。〕此据《宋书州郡志》引《太康地记》补。云「元年更名，本曰白马」。


　　　　　　二十


　　〔汉嘉郡，本筰都夷也。〕五字用《后汉书南蛮筰都夷传》文借补。原有都字，当衍，说在注〔一〕。〔自嶲以东北，君长以什数，徙、筰都最大。自筰以东北，君长以什数，冉、駹最大。其俗或土着，或移徙，在蜀之西，〕上四十一字，借用《史记西南夷传》补。〔是谓西夷。〕用《西南夷传》意补。〔秦时尝通为郡县，至汉兴而罢。〕十二字，用《司马相如传》文。〔元鼎六年通南夷道，邛、筰君长闻南夷与汉通，得赏赐多，多愿为内臣妾，请吏比南夷。〕《西南夷传》。〔乃拜司马相如为中郎将，建节往使，副使王然于、壶充国、吕越人，驰四乘之传，因巴蜀吏、币物以赂西夷，便略定西夷。邛、筰、冉、駹、斯榆之君，皆请为内臣。除边关，关益斥。西至沫、若水，南至牂柯为徼。〕此节取《史记司马相如传》文。〔
