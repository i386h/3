<!-- { "loadSidebar": true } -->
　　苎麻之野生于热带地区者，德国植物学家伦富于一六九零年（康熙二十九年）最先于巴诺亚岛发见，订名为Ramie（张勖《种苎麻法》）。彼人当时固未知中国已培育成为行销世界各国夏布之原料作物，称为苎麻矣。中国苎麻，初只种于长江流域，元代始引种入河南山东成功，见证在《农桑辑要》。而《诗陈风》云「东门之池，可以沤麻」与「可以沤纻」。郑玄以下说《诗》诸家，皆释纻为苎麻。则由于已知有苎麻产于南方而不知牡麻为麻，母麻为纻之义（在《说文解字》）。今人又习知苎为重要之一种麻类，而不知其原是人类作为备荒之野草。于是说苎麻者，同以昧于事物发展之缺点，各执其地域差别与历史发展之偏见，谬相牵合，相与混乱，以至于纠缠难理。今为避免繁琐考据，约言以整齐之曰：Ramie（热麻）为苎麻原种。人工培育成为纤维作物之苎，则是二千年前长江流域农民的创造。其最先育成者为巴区之賨人。賨人无大麻所织之布，但有苎麻所织之布，是为「賨布」。賨布质麤，而洁白柔韧，耐水湿，汗渍不败，宜为夏衣，行销南国。秦汉间，蜀中大奴隶主作坊特精制以为外销商品，遂入身毒、大夏。张骞在大夏见而惊之，称为「蜀布」，时则惟蜀中有此布故也。《艺文类聚》引《张骞传》作「蜀賨布。」足见宋雕板固定《
史》、《汉》文字以前之写本《汉书》，有作「蜀賨布」者。亦由魏、晋、隋、唐人知蜀布即賨布，皆苎麻布，故衍賨字也。蜀布既流行，湖南、江西、浙江等地区农民相感而种苎制布。惟越地制作亦最精，行销海外与中原；对「蜀布」言，称为「越布」。《后汉书独行传》载：陆续，会稽吴人也，「祖父闳，字子春，建武中为尚书令，美姿貌。喜着越布单衣，光武见而好之。自是，常敕会稽郡献越布。」自张骞言蜀布，至光武征越布，约百七八十年。越布之驰名，远后于蜀布可知。汉武时苎布之为商品，固当只蜀地有之。其时海道未通至印度，行销于印度者只恃「蜀贾奸出」，则越虽已有苎布，亦不能为张骞大夏所见。此事理之必然也。


　　印度（身毒）恒河流域，亦是湿热酸性土壤地区，何以不产苎布，而必远贸于蜀地？此亦不足怀疑。印度与南洋群岛虽亦俱产野生苎麻，但他们直至清之初世尚不知利用苎为衣料。故只能购入蜀中苎布（华侨入居后，当有所改变）。夫利用苎为衣料，尚当有培育苎为农作物之一阶段，不惟当有绩麻织布之技术而已。譬如狗尾草，地球各地皆有，惟中华独能育成粟谷（小米），其他种粟者，皆自中华引种，不知其与狗尾草有何联系。又木棉原种为攀枝花，亦中国南方所固有，而中国未能自行育成木棉，直至元代始从西域之高昌引种入内地成功（亦明着于《农桑辑要》）。则印度之虽有野生苎麻，而汉世必须由永昌西之蜀贾人市输入苎布，何足怪乎？


　　自吴大帝开通海上商路，中印物资交流改由海上，永昌商道浸废。于是「蜀布」之名渐偃，「越布」生产日盛。千余年至今，「江西夏布」畅销，又在蜀布、越布之上。则地方生产进度不平衡，优进者胜，株守者败，理固然也。近世巴蜀惟隆昌麻布勉强能与江西夏布追随。胶州湾开辟后，德商大量集运苎布，隆昌苎布与江西、湖南苎布皆集中山东而后出口。商品之发展变化，经余一人目见者，其不固定如此。则汉时苎布奸出身毒之不能为时人所周知，又何足怪哉！


　　以上辨「蜀布」，即苎麻布。


　　邛竹杖者，省藤所作杖也。省藤，热带常绿植物，属棕榈科。茎细而长，至数十丈。倚他物上升，而不曲绕。生时有刺。经刮制后，表皮坚莹如玉。通体强韧，高节而实心，具弹性，不折，不破，不挠。巨者截为杖耐磨不损。近世舶来品手杖，即此物为之。其细者擘为篾，供编织为筐为席，尤细者供缚束，今所谓「广藤」是也。我国自海南岛及云南南部之热带气候区有之。出产最多处在南洋群岛与中南半岛，远自周秦世，即以杖材输销我国，西南山区居民几于人人有之。又自邛国输入蜀巴，远达中原。古人以其似竹，而自邛来，称为「
邛竹杖」。邛、蜀实无此物栽培，随商贾漫称之为邛竹杖而已。张骞汉中人，早见此杖，误为蜀物。及在大夏，又见之，遂与蜀布同认为蜀之特产。实则此杖径自身毒输入大夏，并不经过蜀与滇邛、夜郎，但蜀人与滇、邛、夜郎人多有之而已。古邛竹杖，但断省藤之踰指细者为之，刮光滑外，不加修饰，截五六尺长即为商品。今西藏人朝山及商旅、亦各有之。亦复以为商品，自陇西售入内地，为矛柄，杖具及戏剧用棍。巴、蜀已不习见。古代士大夫，自汉以来崇尚雕饰四灵之「扶老杖」，不尚此直长之棍形杖，渐渐不识邛竹杖为何物，望文加以谬解。展转缠误，纷挐不可悉举。兹撮举其影响最大者纠正之。


　　《史记集解》引韦昭曰：「邛县之竹，属蜀。」昭，三国吴人，当时未见实物，谬从蜀人言之。蜀人使吴者，亦徒见其自邛都来，则曰邛杖。犹张骞之徒见苎布自蜀来，即称为「蜀布」，皆率意推测而名之耳。又引瓒曰：「邛山名。此竹节高、实中，可作杖。」是曾见其物者所言矣，而未知其产地与生态。亦谬从蜀人言是踰邛崃山来，加山名。（《汉书注》引作：「邛，山名，生此竹，高节，可作杖。」又多「生此竹」三字。转引加工者，多如此谬。）


　　刘逵《吴都赋注》：「邛竹，出兴古盘江以南。竹中实而高节，可以作杖。」此西晋说邛竹。臣瓒《汉书》注实引用之。「高节实中」，深得此物要领。「高节」，谓节间长，植物以直上为高也。「
实中」则非竹，但外形似竹，呼为竹耳。初未言是邛国产。


　　其后，顾凯之撰《竹谱》云：「笻竹，高节、实中，状若人剡，为杖之极。」是见其实物之赞语。字作「笻竹」，似吴中贾人传称产地本语为笻。适与邛国同音，世人遂妄传为邛都之竹。实则邛国绝无此竹也。


　　《竹谱》又引《广志》云：「出南广邛都县。」则地理剌谬。其下又云：「《张骞传》云于大夏见之，出身毒国。……越嶲，则古身毒也。」更是荒谬之极。《广志》久佚，惟见它书摘引条文。元李珩有《竹谱详录》引《广志》云：「出广南邛都县。近地一两节多曲折如狗脚状，节极大而茎细瘦。俗谓之扶老竹。」所言则今世所云「鼓锤竹」（鹤膝竹）也。鼓锤竹为浙闽园艺家培育成之奇种，竹节大于算盘子，而茎细如箸，供观赏、玩具用。近世人以为叶烟管，不可作杖。郭义恭言不当如此。大抵此皆后世人傅加之语。借《广志》以惑人，故窜混之。


　　《山海经》中次十二云：「龟山多扶竹。」郭璞注云：「邛竹也。高节实中，名扶老竹。」大抵魏晋人说邛竹杖者皆有「高节实中」语。隋唐以后，始弃此四字，凿凿然说为邛都或邛山之竹。扶老、灵寿等杖名亦混搅不清，全失「省藤」形义矣。


　　唐颜师古《汉书》注引「臣瓒曰」较《史记集解》引「邛山名」下，多「生此竹」三字；「高节」下删「实中」二字。足知其时皆以中空之真竹类如鼓锤竹、金竹、及其他畸形竹杖，说为邛竹。师古自注云：「邛竹杖，人皆识之，无假多释。而苏林乃言『节间合而体离』，误后学矣。」苏林，魏黄初时陈留人，不识邛竹杖，谬以所见畸形竹杖拟之。颜氏斥之，是矣。而其自所说「人皆识之」之「邛竹杖」，则亦非矣。颜氏虽不述其形状，有张守节引语可推。张亦唐人也，其《史记正义》云：「邛都邛山出此竹，因名邛竹。」正与颜注同用瓒说。而「高节」下有「实中，或奇生，可为杖」，衍五字。盖唐时已有人取邛来山之白甲竹，（与金竹同类）连其地下茎，即李珩所谓「如狗脚状」之部，雕饰为灵寿杖之状，冒为《汉书》之邛竹杖，行销于关中与中原。此种杖，近年邛来县人尚有制造出售者。白甲竹质劲而薄，不耐磨损，家居老妇宜用为杖；行旅，则用数日即破损，决非张骞所见甚明。大抵唐宋元明人皆以金竹或鹤膝竹之硕壮者连头带根截雕成动物形之竹杖为邛竹杖。不复知有省藤杖。亦有用竹者。棕竹引种入内地最晚，亦棕榈科植物，适为杖用。中实而节殊短促。张守节晚唐人，似曾见棕竹杖，冒为邛竹，故于引瓒说加「实中」字。又似兼重苏林说，故加「奇生」字。微异颜注。要皆以内地之竹类说「邛竹」，无能涉想至省藤者。


　　至于唐宋以来方志书，则无不妄谓邛竹杖为蜀地邛崃山所产，即张骞大夏所见者。不胜引驳，亦不值引驳。一言以蔽之，临邛至邛都间，决不能生产高节实中之山行杖材。我既经踏勘，固未曾有；衡之物理，更不能有；参详史文，自亦不得如此。

华阳国志校补图注卷五


　　公孙述刘二牧志
　　（二牧，何、王、石本作牧二）

　　　　　　一


　　先王命史，立典【远】〔建〕廖本校注云「当作建」。则，经纪人伦。三材李本作才。炳焕，品物章矣。然而，有志之士，犹敢议论于乡校之下，元丰、刘、张、钱、《函》、廖本作。李、吴、何、王、石本作刍。荛之人，加之谣诵于林野之中，管窥李本作窥瞽言，君子有采。钱写作咏。所以综核群善，休风惟照也。公孙述、刘牧二主之废兴存亡，《汉书》、《国志》固以详矣。统之州部，物有条贯，必申斯篇者。此句断。旧连下读，非是。格之前宪：《左氏》，素臣之功，王侯之载籍也，而《八国之语》作焉；《五传》，渊邃大义，洋洋圣人之微言也，而《八览之书》兴焉。苟在宜称，虽道同世出，元丰本出字空格。一事廖本注云：「当作一事出。误倒。一句绝。」兹不取。【身】〔再〕见，游精博志，无嫌其繁矣。


　　　　　　二


　　汉十二世孝平皇帝，帝祚短促，国统三绝。孝元后兄子、安汉公、新都侯，魏郡王莽篡盗，称天子；改天下郡守为卒正；又改蜀郡为导江；迁故中散大夫、茂陵公孙述字子阳为导江卒正，治临邛。而刘辟起兵广汉。更始刘圣公在南阳，蜀李本作述。非。欲应之。会宗成、垣副、王岑等作乱，述率吏民拒御之。所在讨破，筑围守防遏逸越，斩首万计，遂据成都，威有巴汉。政治严刻，民不为非。更始诛王莽，都关中，为赤眉贼所败。此下，张、刘本提行。元丰及钱、《函》、廖本空格。吴、何、王、浙、石本连。当连。建武元年，世祖光武皇帝即位河北。述梦人谓己曰：「【公】〔八ㄙ〕子吴、何本作公孙。系，旧刻此下有「后汉作八ㄙ子系」七字小注。顾广圻校云：「
