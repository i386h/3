<!-- { "loadSidebar": true } -->
　　禁中赏雪多御明逺楼【禁中称楠木楼】后苑进大小雪狮子并以金铃防缕为饰作雪花雪灯雪山滴酥为花并金盆盛进以供赏玩并造杂煎品味如春盘饾饤羊羔儿酒以赐并于内藏库支拨官劵数百万以犒诸军令临安府分给贫民或皇后殿别自支犒贵家富室亦各以钱米犒闾里之贫者
　　嵗除【补一条】
　　禁中以腊月二十四为小节夜三十日为大节夜呈女童驱傩装六丁六甲六神之类大率如梦华所载后苑修内司各进消夜果大合簇饤凡百余种如蜜煎珍果花箕豆以至玉杯宝器珠翠花朶犀象博戏之具销金斗叶诸色戯防物无不备具皆极小巧又于其上作玉辂髙至三四尺悉以金玉等为饰护以贴金龙凤罗罩竒侈求胜一合之费不啻中人十家之产止以资天顔一笑耳后妃诸阁又各进嵗轴儿及珠翠百事吉利市袋儿小様金银器皿并随年金钱一百二十文旋亦分赐亲王贵邸宰臣巨珰至于爆仗有为果子人物等类不一而殿司所进屏风外画钟馗捕鬼之类内藏药线一爇连百余不絶箫鼓迎春鸡人警唱而玉漏渐移金门巳启矣
　　除夕更深人静或有祷灶请方抱镜出门窥聴市人无意之言以卜来嵗休咎是日官府封印不复佥押至新正三日始开诸行亦皆罢市往来邀饮盖杭人奢靡不论贫富俱竞市什物以庆嘉节光饰门户涂润妇女衣服钗环之属更造一新皆故都遗俗也【郡志】
　　嵗晚节物【补一条】
　　腊月赐宰执亲王三衙从官内侍省官并外阃前宰执等腊药系和剂局方造进及御药院特防制造银合各一百两以至五十两三十两各有差伏日赐暑药亦同都下自十月以来朝天门内外竞售锦装新厯诸般大小门神桃符钟馗狻猊虎头及金防缕花春帖旛胜之类为市甚盛八日则寺院及人家用胡桃松子乳蕈柿栗之类作粥谓之腊八粥医家亦多合药剂侑以虎头丹八神屠苏贮以绛囊馈遗大家谓之腊药至于餽嵗盘合酒担羊腔充斥道路二十四日谓之交年祀灶用花米饵烧替代作糖豆粥谓之口数市井迎傩以锣鼓遍至人家乞求利市除夜则比屋以五色钱纸酒果迎送六神于门至夜蕡烛籸盆红暎霄汉爆竹鼔吹之声喧阗彻夜谓之聒防小儿女终夕博戯不寐谓之守嵗又眀灯牀下谓之照虚耗及贴天行帖儿财门于楣祀先之礼则或昬或晓各有不同如饮屠苏百事吉胶牙烧术卖懵等事率多东都遗风守嵗之词虽多极难其选独杨守斋一枝春最为近世所称并书于此竹爆惊春竞喧阗夜起千门箫鼔流苏帐暖翠鼎缓腾香雾停杯未举奈刚要送年新句应自赏歌字清圎未夸上林莺语从他嵗穷日暮纵闲愁怎减刘郎风度屠苏办了迤逦栁忻梅妬宫壶未晓早骄马绣车盈路还又把花朝自今细数
　　除夕先期具羊豕酒果或三牲报祀城隍百神至日致奠祖先并悬挂影像于堂以申瞻慕及夕先炳烛炷香于各神前焚楮币以送旧神毕架松柴门外焚之【有齐房檐者】谓之籸盆【有防之家止焚扵堂中炉内】已而张灯炽炭合坐宴饮谓之分嵗【古有守嵗之宴言为达曙饮也今至夜分而止故杭俗谓之分嵗】杭俗崇尚释老其来已久毎值相传仙佛诞辰多往炷香设会如正月六日南山法相寺九日城中宗阳宫玉皇殿十五日吴山三官庙【七月十月望日同】二月十九日西山天竺寺观音殿三月三日城中佑圣观二十八日古荡东岳庙六月二十四日北山雷院如此类者未能悉举【杭州府志】






　　增补武林旧事巻三
　　钦定四库全书
　　增补武林旧事巻四　　　宋　周　宻　原本
　　明　朱廷焕　补
　　故都宫殿【补十条】
　　钱氏建国筑城自秦望山繇夹城东亘江干薄钱唐湖霍山范浦凡七十里城门凡十曰朝天门在吴山下今镇海楼曰龙山门在六和塔西曰竹车门在望僊桥东南曰新门在炭桥东曰南土门在荐桥门外曰北土门在旧菜市门外曰盐桥门在旧盐桥西曰西闗门在雷峯塔下曰北闗门在夹城巷曰宝徳门在艮山门外无星桥其城垣南北展而东西缩唐干宁间杨行宻将攻杭州携僧祖肩宻来瞰城祖肩曰此腰鼓城也击之终不可得又闻鼓角声曰钱氏子孙当贵盛未可圗也其营屯凡六曰白壁营在城南上隅曰宝剑营在钟公桥北曰青字营在盐桥东曰福州营在梅家桥东曰马家营在修文坊内曰大路营在褚家塘【西湖志】
　　绍兴因钱王宫以为行宫皇城九里入和宁门左进奏院玉堂右中殿外库至北宫门循廊左序巨珰幕次列如鱼贯祥曦殿朶殿接修廊为后殿对以御酒库御药院慈元殿外库内侍省内东门司大内都巡检司御厨天章等阁廊回路转众班排列乂转内藏库对军器库又转便门垂拱殿五间十二架修六丈广八丈四尺檐屋三间修广各丈五朶殿四两廊各二十间殿门三间内龙墀折槛殿后拥舍七间为延和殿右便门通后殿殿左一殿随时易名明堂郊祀曰端诚防士唱名曰集英宴对奉使曰崇徳武举及军班授官曰讲武东宫在丽正门内南宫门外本宫会议所之侧入门垂杨夹道间芙蓉环朱阑二里至外宫门节堂后为财帛生料二库环以官属直舍转外窑子入内宫门廊右为賛春坊直舍左讲堂七楹扁新益外为讲官直舍正殿向眀左圣堂右祠堂后凝华殿瞻箓堂环以竹左寝室右齐安位内人直舍百二十楹左彛斋太子赐号也接绣香堂便门通绎已堂重檐复屋昔杨太后垂帘于此曰慈明殿前射圃竟百步环修廊右博雅楼十二间左转数十歩雕防花甃万卉中出秋千对阳春亭清霁亭前芙蓉后朩樨玉质亭梅绕之繇绎已堂过锦胭廊百八十楹直通御前廊外即后苑梅花千树曰梅岗亭曰氷花亭枕小西湖曰水月境界曰澄碧牡丹曰伊洛传芳芍药曰冠芳山茶曰鹤丹桂曰天阙清香堂曰本支百世祐圣祠曰庆和泗洲曰慈济钟吕曰得真橘曰洞庭佳味茅亭曰昭俭朩香曰驾雪竹曰赏静松亭曰天陵偃盖以日本国松木为翠寒堂不施丹雘白如象齿环以古松碧琳堂近之一山崔嵬作观堂为上焚香祝天之所吴知古掌焚修毎三茅观钟鸣观堂之钟应之则驾兴山背芙蓉阁风帆沙鸟咸出履舄下山下一溪萦带通小西湖亭曰清涟怪石夹列献瑰逞秀三山五湖洞穴深杳豁然平朗翚飞翼拱凌虚楼对瑞庆殿损斋缉熈崇正殿之东为钦先孝思复古紫宸等殿木围即福宁殿射殿曰选徳坤宁殿贵妃昭仪媫妤等位宫人直舍螘聚焉又东过阁子库睿思殿仪鸾修内八作翰林诸司是谓东华门【陈随应南渡行宫记】
　　门
　　丽正【南门】　和宁【北门】　东华【东门】　西华【西门】
　　苑东　　　　苑西　　　　北宫
　　南宫　　　　南水门　　　东水门
　　会通　　　　上閤　　　　宣徳
　　隔门　　　　斜门　　　　闗门
　　玉华阁　　　和　　　　贻谟【二门系天章阁】
　　殿
　　垂拱【常朝四参】　　文徳【六参宣布】　　大庆【明堂朝贺】
　　紫宸【生夀】　　　集英【防士】
　　以上谓之正朝亦有随事更名者
　　后殿
　　延和【宿斋避殿】　　崇政【即祥曦】　　福宁【寝殿】
　　复古【髙宗建】　　选徳【孝宗建御屏有监司郡守姓名】
　　缉熈【理宗建】　　熈明【即修政度宗建】　明华
　　清燕　　　　膺福　　　　庆瑞【即顺庆理宗改】
　　射殿　　　　需云【大燕】　　　符寳【贮恭膺天命之宝】嘉明【度宗以绎已堂改】明堂【即文徳合祭改】　坤宁【皇后】
　　秾华【皇后】　　　慈眀【杨太后累朝母后皆旋更名】
　　慈元【谢太后】　　仁眀【全太后】　　进食【即勤政】
　　钦先【神御】　　　孝思【神御】　　　清华
　　堂
　　翠寒【髙宗以日本罗木建古松数十株】　　　澄碧观堂
　　芳春　　　　凌寒　　　　钟美【牡丹】
　　灿锦【海棠】　　　燕喜　　　　静华
　　清赏　　　　稽古【御书院】　　清逺
　　清彻　　　　澄碧【水堂】　　　蘂渊
　　环香【山堂】　　　文圃【御书院】　　书林
　　华馆　　　　衍秀　　　　披香
　　徳勤　　　　云锦【荷堂】　　　清霁
　　蕚绿华【梅堂度宗易名琼姿】　　　　　碧琳
　　凝光　　　　澄辉　　　　绣香
　　呈芳　　　　会景【青花石柱香楠袱额玛瑙石砌】
　　正始【后殿谢后改夀宁殿】怡然【恵顺位】　　信美【婉容位】
　　斋
　　损斋【髙宗建】　　彛斋　　　　谨习斋
　　燕申斋
　　楼
　　博雅【书楼】　　　观徳　　　　万景
　　清暑　　　　清美　　　　眀逺
　　倚香
　　阁
　　龙圗【太祖太宗】　　天章【真宗并祀祖宗神御】宝文【仁宗】
　　显谟【神宗】　　　徽猷【哲宗】　　　敷文【徽宗】
　　焕章【髙宗】　　　华文【孝宗】　　　宝谟【光宗】
　　宝章【宁宗】　　　显文【理宗】　　　云章【度宗御书】
　　清华　　　　凌虚　　　　清漏
　　倚桂　　　　来凤　　　　观音
　　芙蓉　　　　万春【太后殿】
　　台
　　钦天【奉天】　　　宴春　　　　秋芳
　　天开圗画　　　　　　　　舒啸
　　跄台
　　轩
　　晚清
　　阁
　　清华　　　　睿思　　　　怡真
　　容膝　　　　受厘　　　　绿绮
　　观
　　云涛
　　亭
　　清泳　　　　清趣　　　　清晖
　　清颢　　　　清逈　　　　清隠
　　清寒　　　　清激【放水】　　　清翫
　　清兴　　　　静香　　　　静华
　　春妍　　　　春华　　　　春阳
　　春信【梅】　　　融春　　　　寻春
　　映春　　　　余春　　　　留春
　　皆春　　　　寒碧　　　　寒香
　　香琼　　　　香玉【梅】　　　香界
　　碧岑　　　　灔碧【鱼池】　　　琼英
　　琼秀　　　　明秀　　　　深秀【假山】
　　衍秀　　　　濯秀　　　　锦烟
　　锦浪【桃花】　　　绣锦　　　　万锦
　　丽锦　　　　丛锦　　　　照妆【海棠】
　　浣绮　　　　缀金【橙橘】　　　缀琼【梨花】
　　秾香　　　　暗香　　　　晚节香【菊】
　　岩香【桂】　　　云岫【山亭】　　　映波
　　晖　　　　达观　　　　秀野
　　凌寒【梅竹】　　　涵虚　　　　平津
　　真实　　　　芳逺　　　　垂纶【近池】
　　鱼乐【池上】　　　喷雪【放水】　　　流芳
　　芳屿【山子】　　　玉质　　　　此君【竹】
　　聚芳　　　　延芳　　　　兰亭
　　激湍　　　　崇峻　　　　惠和
　　浮醴　　　　泛羽【并流杯亭】　　凌穹【山顶】
　　迎薫　　　　会英　　　　正已【射亭】
　　丹晖　　　　凝光　　　　雪迳【梅】
　　参月　　　　共乐　　　　迎祥
　　莹妆　　　　植杖【村庄】　　　可乐
　　文杏　　　　壶中天
　　别是一家春【度宗初剏或谓此非佳防也未几果验】
　　园
　　小桃源　　　杏坞　　　　梅冈
　　瑶圃　　　　村庄　　　　桐朩园
　　庵
　　寂然　　　　怡真
　　坡
　　玛瑙　　　　洗马
　　桥
