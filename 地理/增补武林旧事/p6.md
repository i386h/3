<!-- { "loadSidebar": true } -->
　　元夕节物妇人皆带珠翠閙蛾玉梅雪栁菩提叶灯毬销金合蝉貉袖项帕而衣多尚白盖月下所宜也防手浮浪辈则以白纸为大蝉谓之夜蛾又以枣肉炭屑为丸系以铁丝然之名火杨梅节食所尚则乳糖丸子防□科斗粉豉汤水晶脍韭饼及南北珍果并皂儿糕宜利少澄沙团子滴酥鲍螺酪面玉消膏琥珀轻生熟灌藕诸色珑□蜜煎蜜褁糖蒌煎七宝姜豉十般糖之类皆用镂鍮装花盘架车儿簇挿飞蛾红灯防盝歌呌喧阗幕次往往使之吟呌倍酬其直　白石亦有诗云贵客钩帘看御街市中珍品一时来帘前花架无行路不得金钱不肯囘竞以金盘钿合簇饤馈遗谓之市食合儿翠帘绡幕绛烛纱笼遍呈舞队宻拥歌姬脆管清吭新声交奏戯具粉婴鬻歌售艺者纷然而集至夜阑则有持小灯照路拾遗者谓之扫街遗钿堕珥往往得之亦东都遗风也
　　杭州元宵之盛自唐已然白乐天诗云嵗熟人心乐朝逰复夜逰春风来海上眀月在江头灯火家家市笙歌处处楼无妨思帝里不合厌杭州【西湖志】
　　舞队
　　大小全棚傀儡
　　查查【查大】　李大口【一字口】贺丰年　　长瓠敛【长头】兎吉【兎毛大伯】　吃遂　　　大憨儿　　麤姐
　　麻婆子　　快活三郎　黄金杏　　瞎判官快活三娘　沈承务　　一脸膜　　猫儿相公洞公觜　　细姐　　　河东子　　黒遂
　　王缺儿　　交椅　　　夹棒　　　屏风
　　男女竹马　男女杵歌　大小斫刀鲍老
　　交衮鲍老　子弟清音　女童清音　诸国献宝交国朝　　四国朝　　穿心国入贡
　　孙武子教女兵　　　　遏云社　　绯盝社胡女　　　凤阮嵇琴　扑蝴蝶　　回阳丹大乐　　　瓦鼓　　　焦锤架儿　乔三教乔迎酒　　乔亲事　　乔乐神【马明王】乔捉蛇乔学堂　　乔宅眷　　乔像生　　乔师娘独自乔　　地仙　　　旱划船　　教象
　　装态　　　村田乐　　鼓板　　　踏跷
　　扑旗　　　抱锣装　狮豹蛮牌　十斋郎耍和尚　　刘衮　　　散钱行　　货郎
　　打娇惜
　　其品甚伙不可悉数首饰衣装相矜侈靡珠翠锦绮炫耀华丽如傀儡杵歌竹马之类多至十余队十二十三两日国忌禁乐则有装宅眷笼灯前引珠翠盛饰少年尾其后诃殿而来卒然遇之不辨真伪及为乔经纪人如卖蜂糖饼小八块风子卖字本防婆卖旗儿之类以资一笑者尤多也
　　灯品
　　灯品至多苏福为冠新安晚出精妙絶伦无骨灯用绢囊贮粟为胎烧之及成去粟则混然玻璃毬也景物竒巧前无其比又为大屏灌水转机百物活动赵忠惠守吴日尝命制春雨堂五大间左为汴京御楼右为武林灯市歌舞杂艺纤悉曲尽凡用干工外此有魫灯则刻镂犀珀玳瑁以饰之珠子灯则以五色珠为网下垂流苏或为龙船凤辇楼台故事羊皮灯则镞镂精巧五色妆染如影戯之法罗帛灯尤多或为百花或细眼间以红白号万眼罗者为最竒外此有五色蜡纸菩提叶若沙戯影灯马骑人物旋转如飞又有深闺巧娃剪纸而成尤为精妙又有绢灯剪为诗词时寓讥笑及画人物藏头隐语及旧京诨语戯防行人有贵邸出新意以细竹丝为之加以彩饰疎眀可爱穆陵喜之令制百盏期限既迫势难卒成内苑诸珰耻于不自已出思所以胜之遂以黄草布剪缕加之防染与竹无异凡两日百盏已进御矣
　　挑菜
　　二月一日谓之中和节唐人最重今惟作假及进单罗御服百官服单罗公裳而已二日宫中排办挑菜御宴先是预备朱绿花斛下以罗帛作小巻书品目于上系以红丝上植生菜荠花诸品俟宴酬乐作自中殿以次各以金箆挑之后妃皇子贵主媫妤及都知等皆有赏无罚以次毎斛十号五红字为赏五黑字为罚上赏则成号真珠玉杯金器北珠箆环珠翠领抹次亦铤银酒器冠铤翠花段帛龙涎御扇笔墨官窑定器之类罚则唱舞吟诗念佛饮冷水吃生姜用此以资戯笑王宫贵邸亦多效之
　　进茶【补一条】
　　仲秋上旬福建漕司进第一纲茶名北苑试新方寸小銙进御止百銙防以黄罗软盝借以青篛褁以黄罗夹复臣封朱印外用朱漆小匣镀金鎻又以细竹丝织笈贮之凡数重此乃雀舌水芽所造一銙之直四十万仅可供数瓯之啜耳或以一二赐外邸则以生线分解转遗好事以为竒玩茶之初进御也翰林司例有品尝之费皆漕司邸吏赂之间不满欲则入盐少许茗花为之散漫而味亦漓矣禁中大庆会则用大镀金以五色韵果簇饤龙凤谓之绣茶不过悦目亦有专工者外人罕知
　　宝云山产者名宝云茶下天竺香林洞者名香林茶上天竺白云峯者名白云茶苏东坡诗有云白云山下两旗新又宝严院垂云亭亦产茶东坡有僧怡然以垂云新茶见饷报以大龙团戯作一律云　妙供来香积珍烹具大官拣芽分雀舌赐茗出龙团晓日云庵暖春风浴殿寒聊将试道眼莫作两般看又尝逰诸寺一日饮酽茶七碗戯书云　示病维摩元不病在家灵运已忘家何须魏帝一丸药且尽卢仝七碗茶又南屏谦师妙于茶事自云得心应手非可以言传学到者赠之诗云道人晓出南屏山来试防茶三昧手怒惊午盏兎毛
　　班打作春瓮鵞儿酒天台乳花世不见玉川风腋今安有先生有意续茶经会使老谦名不朽盖西湖南北诸山及诸旁邑皆产茶而龙井径山尤驰誉也【西湖志余】
　　赏花
　　禁中赏花非一先期后苑及修内司分任排办凡海苑亭榭花木妆防一新锦帘绡幕飞梭绣毬以至茵褥设放器玩盆窠珍禽异物各务竒丽又命小珰内司列肆闗扑珠翠冠朶箆环绣段画领花扇官窑定器孩儿戯具閙竿龙船等物及有卖买果木酒食饼饵蔬茹之类莫不备具悉效西湖景物起自梅堂赏梅芳春堂赏杏花桃源观桃粲锦堂金林檎照妆亭海棠兰亭修褉至于钟美堂大花为极盛堂前三靣皆以花石为台三层各植名品标以象牌覆以碧幕台后分植玉绣毬数百株俨如镂玉屏堂内左右各列三层雕花防槛防以彩色牡丹画衣间列碾玉水晶金壶及大食玻璃官窑等瓶各簪竒品如姚魏御衣黄照殿红之类几千朶别以银箔间贴大斛分种数千百窠分列四靣至于梁栋牕户间亦以湘筒贮花鳞次簇挿何翅万朶堂中设牡丹红锦地茵自中殿妃嫔以至内官各赐翠叶牡丹分枝铺翠牡丹御书画扇龙涎金合之类有差下至伶官乐部应奉等人亦霑恩赐谓之随花赏或天顔悦怿谢恩赐予多至数次至春暮则稽古堂会瀛堂赏琼花静侣亭紫笑净香亭采兰挑笋则春事已在绿隂芳草间矣大抵内宴赏初坐再坐挿金盘架者谓之排当否则但谓之进酒
　　乾道三年春南内遣閤长至徳夀宫奏知连日天气甚好欲恭邀车驾幸聚景园看花取自圣意定日太上云传语官家备见圣孝但频出不惟费用又且劳人本宫后园亦有几株好花不若来日请官家过来闲看遂遣提举官同到南内奏过遵依次早车驾与皇后太子过宫起居二殿讫先至灿锦亭进茶宣召吴郡王曾两府已下六员侍宴同至后苑看花两廊并是小内侍及幕士效学西湖铺放珠翠花朶玩具疋帛及花篮閙竿市食等许从内人闗扑次至毬场看小内侍抛防毬蹴秋千又至射防看百戯依例宣赐囘至清妍亭看荼防就登御舟绕堤闲逰亦有小舟数十只供应杂艺嘌唱鼔板蔬菓无异湖中太上倚阑闲看适有双燕掠水飞过令曾觌进词赋遂进阮郎归云　栁隂庭院占风光呢喃春昼长碧波新涨小池塘双双蹴水忙萍散漫絮飞扬轻盈体态狂为怜流水落花香啣将归画梁既登舟知閤张抡进栁梢青云　栁色初浓余寒似水纤雨如尘一阵东风縠纹防皱碧沼鳞鳞仙娥花月精神奏凤筦鸾弦鬬新万嵗声中九霞杯内长醉芳春曾觌和进云　桃靥红匀梨腮粉薄鸳径无尘凤阁凌虚龙池澄碧芳意鳞鳞清时酒圣花神看内苑风光又新一部仙韶九重鸾仗天上长春各有宣赐次至静乐堂看牡丹进酒三杯太后邀太皇官家同到刘婉容奉华堂聴摘阮奏曲罢婉容进茶讫遂奏太后云近教得二女童琼华绿华并能琴阮下棊冩字画竹背诵古文欲得纳与官家则剧遂令各逞伎艺并进自制阮谱三十曲太后遂宣赐婉容宣和殿玉轴沉香槽三峡流泉正阮一靣白玉九芝道冠北珠缘领道氅银绢三百疋两会子三百万贯是日三殿并醉酉牌还内【西湖志】
　　马塍艺花如艺粟槖駞之技名天下往往发非时之品真足以侔造化通仙灵凡花之早放者名曰堂花其法以纸饰宻室凿地作坎缏竹置花其上粪土以牛溲硫黄尽培溉之法然后置沸汤于坎中少候汤气薰蒸则扇之防风盎然融淑之气经宿则花放矣若牡丹梅花之类无不然独桂花则反是盖桂必清凉而后放法当置之石洞岩窦间暑气不到处鼓以凉飔养以清气竟日乃开此虽揠而助长然必适其寒温之性而后能臻其妙【癸辛杂识】




　　增补武林旧事巻二
<史部,地理类,杂记之属,增补武林旧事>
　　钦定四库全书
　　增补武林旧事巻三　　　宋　周　宻　原本
　　明　朱廷焕　补
　　西湖逰幸【都人逰赏补八条】
　　淳熈间夀皇以天下养毎奉徳夀三殿逰幸湖山御大龙舟宰执从官以至大珰应奉诸司及京府弹压等各乗大舫无虑数百时承平日乆乐与民同凡逰观买卖皆无所禁画楫轻舫旁午如织至扵果蔬羮酒闗扑宜男戯具閙竿花篮画扇防旗糖鱼粉饵时花泥婴等谓之湖中土宜又有珠翠梳销金防段犀钿髹漆织藤窑器玩具等物无不罗列如先贤堂三贤堂四圣观等处最盛或有以轻桡趂逐求售者歌妓舞鬟严妆自以待招呼谓之水仙子吹弹舞拍杂剧杂扮撮防胜花泥丸鼓板投壶花弹蹴踘分茶防水踏滚水拨盆杂艺散耍讴唱息器教水族飞禽水傀儡鬻道术烟火起轮走线流星水爆风筝不可指数总谓之赶趂人盖耳目不暇给焉御舟四垂珠帘锦幕悬挂七寳珠翠龙船梭子閙竿花篮等物宫韶部俨如神仙天香浓郁花栁避妍小舟时有宣唤赐予如宋五嫂鱼羮尝经御赏人所共趋遂成富媪　朱静佳六言诗云栁下白头钓叟不知生长何年前度君王逰幸卖鱼収得金钱往往修旧京金眀池故事以安太上之心岂特事逰观之美哉湖上御园南有聚景真珠南屏北有集芳延祥玉壶然多幸聚景一日御舟经断桥桥旁有小酒肆颇雅洁中饰素屏风书风入松一词于上光尧驻目称赏久之宣问何人所作乃太学生俞国寳醉笔也　其词云一春长费买花钱日日醉湖边玉骢惯识湖边路骄嘶过沽酒楼前红杏香中歌舞绿杨影里秋千暖风十里丽人天花压鬓云偏画船载取春归去余情付湖水湖烟明日重携残酒来寻陌上花钿上笑曰此词甚好但末句未免儒酸因为改定云眀日重扶残醉则逈不同矣即日命解褐云
