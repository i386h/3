<!-- { "loadSidebar": true } -->
　　陈述古守杭时斋阁中有絶句二首绰约新娇生眼底侵寻旧事上眉尖问君别后愁多少好似春潮夜夜添又云长垂玉筯残妆脸肯为金钗露指尖万斛闲愁何日尽一分真态为谁添盖为佳人叙幽思也苏子瞻尝书此诗并周胡龙三妓诗作一巻元时柯敬仲得之虞邵庵伯生题其后云祗今谁是钱塘守颇解湖中宿画船晓起鬬茶龙井畔花开陌上载婵娟又云三生石上旧精魂邂逅相逢莫重论縦有绣囊留别恨巳无明镜着啼痕又云能言学得妙莲华赢得春风对客夸乞食衲衣浑未老为谁灵塔向金沙
　　苏小娟钱塘名妓也俊丽工诗其姊盻奴与太学生赵不敏甚洽欵久之不敏日益贫盻奴周给之使笃于业遂防南省得官授襄阳府司戸盻奴未落籍不得偕老不敏赴官三载想念成疾而卒有禄俸余赀嘱其弟赵院判均分之一以膳院判一送盻奴且言盻奴有妹小娟俊雅能吟可谋致之佳耦也院判如言至钱塘托宗人倅钱塘者召盻奴其家云盻奴一月前死矣小娟亦为盻奴所欢以于潜官绢诬攀系府狱倅従狱中召小娟出诘之曰汝诱商人官绢百疋何以偿之小娟叩头言此亡姊盻奴事乞赐周旋非惟小姢感荷更生盻奴亦蒙恩泉下也倅喜其辞宛顺因问汝识襄阳赵司戸否小娟曰赵司戸未仕时与姊盻奴交好后中科授官去盻奴相思致疾而死倅曰赵司戸亦谢世矣遣人附一缄及餽物一罨外有其弟院判一缄付尔开之小娟自谓不识院判何人及拆书惟一诗云　当时名妓镇东吴不好黄金只好书借问钱塘苏小小风流还似大苏无小娟得诗黙然倅索和之小娟以不能辞倅强之且曰不和即偿官绢小娟不得巳索纸援笔书云　君住襄江妾住吴无情人寄有情书当年若也来相访还有于绢也无倅大喜尽以所寄物与之免其偿绢且为脱籍归院判偕老
　　钱唐道士洪丹谷与一妓通因娶为室病且革顾谓洪曰妾死在旦夕卿湏自执薪还肯作一转语否妾歌儿也卿能集曲调于妾未死之前使预闻之死无憾矣洪固滑稽遂作文曰二十年前我与伊只因彼此太痴迷忽然四大相离后你是何人我是谁共惟娘子秀钟谷水声遏楚云玉交枝坚一片心锦纒头余二十载遽成如梦令休忆少年游哭相思两手托空意难忘一笔勾防且道如何是一笔勾防孝顺哥终无孝顺逍遥乐永遂逍遥听毕一笑而逝
　　甲妓朱观奴居盐桥颇通文义尝欲搆室而募缘于人求题词于瞿宗吉宗吉援笔书云　倾国倾城美貌为云为雨芳年金沙滩上旧因缘重到人间示现欲搆云牕雾阁奈悭寳钞金钱诸公有意与周旋请看桃花好面人以宗吉故喜捐赀焉
　　陈焕章钱塘人哗诞浮薄而聪明爽闿尝痛饮妓馆醉为羣妓所侮作中吕满庭芳乐府云　羊羔玉斚灌翻老汉嬉笑加加小丫鬟欺侮喒年髙大两三个扳倒扛咱白髪上黄花乱插赤骨立黑墨偷搽惯得他无髙下也是俺醉乡豁达笑杀我也繇他【西湖志】
　　赁物
　　花檐　　酒檐　　首饰　　衣服　　被卧轿子　　布囊　　酒器　　帏设　　动用盘合　　丧具
　　凡吉凶之事自有所谓茶酒厨子専任饮食请客宴席之事凡合用之物一切赁至不劳余力虽广席盛设亦可咄嗟办也
　　作坊
　　熟药圆散　　生药片饮　　□麫
　　□子　　　　馒头　　　　爊炕鹅鸭
　　爊炕猪羊　　糖蜜枣儿　　诸般糖
　　金橘团　　　灌肺　　　　馓子
　　萁豆　　　　印马　　　　蚊烟
　　都民骄惰凡卖买之物多于作坊行贩已成之物转求什一之利或有贫而愿者凡货物盘架之类一切取办于作坊至晚始以所直偿之虽无分文之储亦可糊口此亦风俗之美也骄民
　　都民素骄非惟风俗所致盖生长辇下势使之然若住屋则动蠲公私房赁或终嵗不偿一镮诸务税息亦多蠲放有连年不收一孔者皆朝廷自行抱认诸项窠名恩赏有黄防钱雪降则有雪寒钱久雨久晴则又有赈恤钱米大家富室则又随时有所资给大官拜命则有所谓抢节钱病者则有施药局童幼不能自育者则有慈防局贫而无依者则有养济院死而无殓者则有漏泽园民生何其幸欤
　　游手
　　浩穰之区人物盛伙防手奸黠实繁有徒有所谓
　　美人局【以娼优为姬妾诱引少年为事】
　　柜坊赌局【以博戏□扑结党手法骗财】
　　水功徳局【以求官覔举恩泽迁转讼事交易等为名假借声势脱漏财物】不一而
　　足又有买卖物货以伪易真至以纸为衣铜铅为金银土朩为香药变换如神谓之白日贼若阛阓之地则有剪脱衣囊环佩者谓之覔贴儿其他穿窬胠箧各有称首以至顽徒如拦街虎九条龙之徒尤为市井之害故尹京政先弹压必得精悍钩距长于才术者乃可都辖一房有都辖使臣总辖供申院长以至厢巡地分头项火下凡数千人専以缉捕为职其间雄驵有声者往往皆出羣盗而内司又有海巡八厢以察之
　　湖产【增】
　　湖中物产殷富听民间自取故捕鱼搅草之艇扰扰烟水间夜火彻旦濵湖多植莲藕菱芰茭芡之属或蓄鱼鲜日供城市谚云西湖日销寸金日生寸金盖谓此也湖中多杂鱼而鲫鱼最美骨輭肉松不数鲥鳊独无鳜鱼盖地气絶产者正徳中有鱼黄而无鳞肉翅能飞一日防雨飞至羊坝头而坠旧时湖中产蟹林和靖诗云草泥行郭索又云水痕秋落蟹螯肥今湖蟹絶无盖宋时禁采捕傍多葑田今值澄波彻底旦旦而搅之亦难乎其生育矣其螺蚌鰕鼈之属生生尤伙网簎交错宋谚云南柴北米东菜西水今改西鱼者盖城中水不借西湖而鱼产之富嵗嵗不减也藕出西湖者甘脆爽口与防安村同匾眼者尤佳其花有红白二种白者香而结藕红者艳而结莲瞿宗吉诗云画阁东头纳晚凉红莲不及白莲香者是也宋时聚景园有绣莲红瓣而黄缘结实如饴两角为芰四角为菱红者皮薄而鲜美东坡诗云乌菱白芡不论钱乌菱老而沉泥者颇不佳且非西湖所有芡名鸡壅亦曰鴈头梁渚临平在在咸有而湖产特佳香輭而粒大茭白本秋实惟西湖四时有之茭田之直可十余金利倍禾稼逺湖数里则此种虽植不茂矣湖中蕴藻苹荇诸水草牵风演漾弥蔓不絶土人取之以供鱼食嵗计亦不下数百金【西湖志余】
　　市食
　　鹌鹑馉饳儿　肝脏子　　香药灌肺
　　灌肠　　　　猪胰胡饼　　羊脂韭饼
　　窝丝姜豉　　刬子　　　　科斗细粉
　　玲珑双条　　七色烧饼　　杂煠
　　金锭裹蒸　　市罗儿　　寛焦薄脆
　　糕糜　　　　旋炙儿　　八糙鹅鸭
　　炙鸡鸭　　　爊肝　　　　鑵里爊
　　爊鳗鳝　　　爊团鱼　　　煎白肠
　　水晶脍　　　煎鸭子　　　脏駞儿
　　焦蒸饼　　　海蛰鲊　　　姜虾米
　　辣虀粉　　　糖叶子　　　豆团
　　麻团　　　　螺头　　　　膘皮
　　辣菜饼　　　炒螃蟹　　　肉葱虀
　　羊血　　　　鹿肉子
　　果子
　　皂儿膏　　　宜利少　　　瓜蒌煎
　　鲍螺　　　　裹蜜　　　　糖丝线
　　泽州　　　蜜麻酥　　　炒团
　　澄炒团子　　十般糖　　　甘露饼
　　玉屑膏　　　爊木　　　糖脆梅
　　破核儿　　　查条　　　　橘红膏
　　荔枝膏　　　蜜姜豉　　　韵姜糖
　　花花糖　　　二色灌藕　　糖豌豆
　　芽豆　　　　栗黄　　　　乌李
　　酪麫　　　　蓼花　　　　弹弹
　　望口消　　　桃穰酥　　　重剂
　　蜜枣儿　　　天花饼　　　乌梅糖
　　玉柱糖　　　乳糖狮子　　薄荷蜜
　　琥珀蜜　　　角儿　　　诸色糖蜜煎
　　菜蔬
　　姜油多　　　薤花茄儿　　辣儿
　　倭菜　　　　藕鲊　　　　冬瓜鲊
　　笋鲊　　　　茭白鲊　　　皮醤
　　糟琼枝　　　莼菜笋　　　糟黄芽
　　糟瓜虀　　　淡盐虀　　　鲊菜
　　醋姜　　　　脂麻辣菜　　拌生菜
　　诸般糟淹　　盐芥
　　粥
　　七寳素粥　　五味粥　　　防米粥
　　糖豆粥　　　糖粥　　　　糕粥
　　馓子粥　　　菉豆粥　　　肉盫粥
　　犯鲊
　　筭条　　　　界方条　　　线条
　　鱼肉影戏　　胡羊　　　削脯
　　槌脯　　　　松脯　　　　兎
　　麞鹿脯　　糟猪头　　　干咸豉
　　皂角铤　　　腊肉　　　　炙骨头
　　旋炙荷包　　荔枝皮　　　鹅鲊
　　荷包旋鲊　　三和鲊　　　切鲊
　　骨鲊　　　　桃花鲊　　　雪团鲊
　　玉板鲊　　　鲟鳇鲊　　　春子鲊
　　黄雀鲊　　　银鱼鲊　　　鲊
　　凉水
　　甘豆汤　　　椰子酒　　　豆儿水
　　鹿梨浆　　　卤海水　　　姜蜜水
　　木瓜汁　　　茶水　　　　沉香水
　　荔枝膏水　　苦水　　　　金橘团
　　雪泡缩脾饮　梅花酒　　　五苓大顺散香薷饮　　　紫苏饮
　　糕
　　糖糕　　　　蜜糕　　　　栗糕
　　粟糕　　　　麦糕　　　　豆糕
　　花糕　　　　糍糕　　　　雪糕
　　小甑糕　　　蒸糖糕　　　生糖糕
　　蜂糖糕　　　线糕　　　　间炊糕
　　糕干　　　　乳糕　　　　重阳糕
　　社糕
　　蒸作従食
　　子母蠒　　　春蠒　　　　大包子
　　荷叶饼　　　芙蓉饼　　　夀带龟
　　子母龟　　　欢喜　　　　撚尖
　　剪花　　　　小蒸作　　　骆駞蹄
　　大学馒头　　羊肉馒头　　细饀
　　糖饀　　　　豆沙饀　　　蜜辣饀
　　生饀　　　　饭饀　　　　酸饀
　　笋肉饀　　　麸蕈饀　　　枣栗饀
　　薄皮　　　　蟹黄　　　　灌浆
　　卧炉　　　　鹅项　　　　枣防
　　仙桃　　　　乳饼　　　　菜饼
　　秤锤蒸饼　　睡蒸饼　　　千层
　　鸡头篮儿　　鹅弹　　　　月饼
　　餣子　　　　炙焦　　　　肉油酥
　　烧饼　　　　火棒　　　　小蜜食
　　金花饼　　　市罗　　　　蜜剂
　　饼餤　　　　春饼　　　　胡饼
　　韭饼　　　　诸色子　　诸色包子
　　诸色角儿　　诸色従食　　诸色果食
　　诸色酒名
　　蔷薇露　　　流香【并御库】　　宣赐碧香
　　思春堂【三省激赏库】风泉【殿司】　　　玉练槌【祠祭】
　　有美堂　　　中和堂　　　雪醅
　　真珠泉　　　皇都春【出卖】　　常酒【出卖】
　　和酒【出卖并京醖】　皇华堂【浙西仓】　爰咨堂【浙东仓】琼花露【扬州】　　六客堂【湖州】　　齐云清露
　　双瑞【并苏州】　　爱山堂　　　得江【并东总】
　　留都春　　　静治堂【并江阃】　十洲春
　　玉醅【并海阃】　　海岳春【西总】　　筹思堂【江东漕】清若空【秀州】　　蓬莱春【越州】　　第一江山
　　北府兵厨　　锦波春　　　浮玉春【并镇江】秦淮春　　　银光【并建康】　　清心堂
　　丰和春　　　蒙泉【并温州】　　潇洒泉【严州】
　　金斗泉【常州】　　思政堂　　　龟峰【并衢州】
　　错认水【婺州】　　縠溪春【兰谿】　　庆逺堂【秀邸】
