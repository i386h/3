<!-- { "loadSidebar": true } -->
　　淳熈六年春车驾过宫请太上太后逰聚景园至会芳殿降辇上及皇后翠华殿降辇两殿至瑶津少坐并乗步辇遍逰园中再坐瑶津西轩酒三行都管刘景供进新制泛兰舟曲破吴兴佑舞各赐银绢上亲捧玉酒船上夀酒斟船中人物皆动太上喜至锦壁赏花牡丹千余丛各有牙牌金字别采好色千朶安顿花架并水晶玻璃天青汝窑金瓶中间放沉香卓安白玉碾花商尊髙三尺径一尺三寸独挿照殿红十五枝随驾官各赐两靣翠叶滴金牡丹沉香柄金丝御书扇各一把　知閤张抡进壶中天词云洞天深处赏娇红轻玉髙张云幕国艶天香相竞秀琼苑风光如昨露洗妖妍风传馥郁云雨巫山约春光浓如酒五云台榭楼阁圣代道治功成一尘不动四境无鸣柝屡有丰年天助顺基业增隆山岳两世眀君千秋万嵗永享升平乐东皇呈瑞更无一片花落太上喜赐金杯盘法锦数事又至翠华登御舟入里湖至断桥入真珠园太上命买湖中鱼鳖放生宣唤湖中买卖人等内侍用小旗招引各有支赐时有卖鱼羮宋五嫂东京人太上念其老宣上船赐金钱十文银钱百文绢十疋仍令后苑供应泛索至申时御舟稍泊花光亭至会芳少歇太上已醉上亲扶上船乗轿都人倾城瞻叹圣孝【西湖志】
　　两宫幸聚景园夜过万松岭索火炬三千赵从善命取诸瓦舍妓馆芦帘实以脂油巻而绳之系扵夹道松树左右照耀如同白日【西湖志】
　　西湖天下景朝昬晴雨四序总宜杭人亦无时不逰而春逰特盛承平时头船如大绿间绿十様锦百花宝胜眀玉之类何翅百余其次不计数皆华丽雅靓夸竒竞好都人凡缔姻赛社会亲送经会献神仕宦防赏之经营禁省台府之嘱托贵珰要地大贾豪民买笑千金呼卢百万以至痴騃子宻约幽期无不在焉日糜金钱靡有纪极杭谚有销金锅儿之号此语不为过也苏子瞻守杭州春时毎遇休暇必约客湖上早食于山水佳处饭毕每客一舟令队长一人各领数妓任其所适晡后鸣锣集之复防望湖楼或竹阁极欢而罢至一二鼓夜市犹未散列烛以归城中士女夹道云集观之故其诗云逰舫巳妆吴榜穏舞衫初试越罗新又云映山黄防螭头舫夹道青烟雀尾炉诚熈世乐事也【西湖志余】都城自过収灯贵逰巨室皆争先出郊谓之探春至禁烟为最盛龙舟十余防旗叠鼓旁午曼衍粲如织锦内有曾经宣唤者则锦衣花帽以自别扵众京尹为立赏格竞渡争标内珰贵客赏犒无都人士女两堤骈集几于无置足地水靣画楫栉比如鱼鳞亦无行舟之路歌讙箫鼓之声振动逺近其盛可以想见若逰之次第则先南而后北至午则尽入西泠桥里湖其外几无一舸矣弁阳老人有词云看画船尽入西泠闲却半湖春色葢纪实也既而小泊断桥千舫骈聚歌管喧奏粉黛罗列最为繁盛桥上少年郎竞纵纸鸢以相勾牵剪截以线絶者为负此虽小伎亦有专门爆仗起轮走线之戏多设于此至花影暗而月华生始渐散去綘纱笼烛车马争门日以为常　张武子诗云帖帖平湖印晚天踏歌逰赏锦相牵都城半掩人争路犹有胡琴落后船最能状此景茂陵在御畧无逰幸之事离宫别馆不复增修　黄洪诗云龙舟大半没西湖此是先皇节俭圗三十六年安静里櫂歌一曲在康衢理宗时亦尝制一舟悉用香楠木抢金为之亦极华侈然终于不用至景定间周汉国公主得防偕驸马都尉杨镇泛湖一时文物亦盛髣髴承平之旧倾城縦观都人为之罢市然是时先朝龙舫乆已沉没小舟号小乌龙者以赐杨郡王故尚在其舟平底有柁制度简朴或传此舟每出必有风雨余尝屡乗初无此异也
　　周文璞赵师秀数诗人春日薄逰湖山极饮西湖林桥酒垆皆大醉熟睡忽有髽髻道人过睨之哂曰诗仙醉耶顾酒家善看客我当代偿酒钱索水小盂以瓢中药少投之入口畧噀之地上皆精银也时逰人方盛皆环视骇叹忽失道人所在薄暮诸公始醒酒家具道所以皆怅然自失其家持银往市得钱止可酬所直了无赢余明日喧传都下酒家圗其事于壁目为遇仙酒肆好事者竞趋之遂为湖上旗亭之甲【癸辛杂识】
　　林外字岂鹿泉南人潇爽不覊在上庠暇日独逰西湖幽寂处得小旗亭饮焉外美丰姿角巾羽氅飘飘然神仙中人豫市虎皮钱箧数枚藏腰间每出其一命酒家保倾倒使视其数偿酒直即藏云酒且尽复出之一箧倾倒如初逮暮饮几斗余不醉而箧中钱若循环无穷者肆人皆惊异将去索笔题壁间曰　药炉丹灶旧生涯白云深处是吾家江城恋酒不归去老却碧桃无限花明日都下盛传某家酒肆有神仙至云【癸辛杂识】西湖巨丽唐初未闻自相里君韩仆射辈继作五亭而灵竺之胜始显白乐天搜竒索隠江山风月咸属品题而佳境弥章苏子瞻昭旷襟追踪遐躅南渡后英俊丛集昕夕流连而西湖底蕴表襮殆尽虽其时法禁舒假长民者得以适性徜徉而府库充盈羡余可举闾阎康裕募化有资故寺观日益且髙僧真士又得与达官长者倡和逍遥故妆防湖山愈加繁媚今法禁严眀动有掣肘为吏兹土者上畏督察下惕诽议汨没簿书修职救愆犹虑不给尚敢盘桓山水之间哉至于道院禅林日就崩废缁黄之流服役追呼与氓等即有募化无过升斗葢盛极而衰亦循环之理也【西湖志】
　　宋时湖船大者一千料约长十余丈容四五十人小者二三百料长四五丈容三二十人贾似道车船不烦篙橹但用闗轮脚踏而行其速如飞他若大绿间绿十様锦胜金羁等船皆民间物也今时湖船比宋差小而槛牖敞豁便扵倚眺如水月楼烟水浮居湖山浪迹尤胜童巨卿以子汉臣贵封御史行乐湖山手搆一室栋宇畧具防以箔幕小可巻舒出则携之或栁堤花坞当心处席地布屋吟酌其中题曰云水行亭编巨竹为桴放湖中随波流止渺然莲叶也月眀风清坠露淅淅吹洞箫芦苇间山鸣谷应闻者冷然有出尘之想题曰烟波钓筏一时风致良可尚也【西湖志】
　　湖山佳丽及逰览之盛张文东西湖行已见其槩诗云侨居武林城惯识西湖景佳丽冠东南清标胜松颍两山环绕翠屏开百雉萦纡锦带回对列双峯类巫峡孤生一屿像蓬莱凤凰古号龙飞地眀圣繇来显灵异水浸平堤十二桥云鎻南朝四百寺珠宫迢递碧霞鲜宝塔峥嵘日月悬幽境行行足岩石深郊处处蓄林泉时当上巳春之暮都人士女纷无数画船轻载绿萍风丝骑遍寻芳草路夏首香莲艶碧池秋髙眀月漾金陂三冬霁雪偏堪赏四时晴雨总相宜忆昔宋皇南渡日紫盖黄麾曾驻跸御舟嬉水伎尤多禁园聚景名非一只今殿阙尽销沉秪见荆榛满旧岑茂陵玉盌几时出建邺铜台何处寻我思先贤有遗爱白渠李井经千代逋仙梅鹤人共传苏公桃栁今犹在始信繁华一旦休不若声名万古流人生立功须及早何为宴逰以终老【穷居集】
　　放春
　　蒋苑使有小圃不满二畞花朩匼匝亭榭竒巧春时悉以所有书画玩器冠花器防之物罗列满前戯効闗扑有珠翠冠仅大如钱者閙竿花篮之类悉皆镂丝玉金为之极其精妙且立标竿射垜及秋千梭门鬬鸡蹴踘诸戯事以娱逰客衣冠士女至者招邀杯酒往往过禁烟乃巳盖效禁苑具体而防者也
　　社会【补】一【条】
　　二月八日为桐川张王生辰霍山行宫朝拜极盛百戯竞集如绯绿社【杂剧】齐云社【蹴毬】遏云社【唱赚】同文社【耍词】角觝社【相扑】清音社【清乐】锦标社【射弩】锦体社【花绣】英畧社【使棒】雄辩社【小説】翠锦社【行院】绘革社【影戏】净髪社【梳剃】律华社【吟呌】云机社【撮防】而七宝□马二会为最玉山宝带尺璧寸珠璀璨夺目而天骥龙媒绒鞯宝辔竞赏神骏好竒者至剪毛为花草人物厨行果局穷极肴核之珍有所谓意思作者悉
　　以通草罗　　　　　　　　【帛】雕为楼台故事饰以珠翠极其精致一盘直数万然皆浮靡无用物不过资一玩耳竒禽则红鹦白雀水族则银蟹金髙丽华山之竒松交广海峤之异卉不可缕数莫非动心骇目之观若三月三日殿司真武会三月二十八日东岳生辰社会之盛大率类此不暇赘陈
　　三月三日俗传为北极佑圣真君生辰佑圣观中修崇醮事士女拈香是日观中有雀竿之戏树长竿于庭髙可三丈一人攀缘而上舞蹈其颠盘旋上下有鹞子翻身金鸡独立钟馗抹额玉兎捣药之类变态多方观者目瞪神惊汗流浃背为此技者如蝶拍鸦翻蘧蘧然自若也男女皆戴荠花谚云三春戴荠花桃李羞繁华【西湖志】
　　祭扫【补一条】
　　清眀前三日为寒食节都城人家皆挿栁满檐虽小坊幽曲亦青青可爱大家则加枣防扵栁上然多取之湖隄有诗云莫把青青都折尽眀朝更有出城人朝廷遣台臣中使宫人车马朝飨诸陵原庙荐献用麦糕稠人家上塜者多用枣防姜豉南北两山之间车马纷然野祭者尤多如大昭庆九曲等处妇人泪装素衣提携儿女酒壶肴叠村店山家分馂逰息至暮则花栁土宜随车而归若玉津聚景御园包家山之桃闗东青门之菜市东西马塍尼庵道院寻芳讨胜极意纵逰随处各有买卖赶趂等人野果山花别有幽趣盖辇下骄民无日不在春风歌舞中而逰手末伎为尤盛也
　　从冬至数至一百五日即其节也是日倾城上塜两山间车马阗集酒尊食罍或张幕借草并舫随波日暮忘返苏堤一带桃栁隂浓红翠间错走索骠骑飞钱抛钹踢木撒沙吞刀吐火跃圈觔斗舞盘及诸色禽虫之戏纷然丛集外方优妓歌吹覔钱者接踵承应又有防妆傀儡莲船战马笙鼗鼓碎戯具诱悦童曹者在在成市是夜人家贴清明嫁九娘一去不还乡之句扵楹壁间谓夏月无青虫扑灯之扰僧道采扬桐叶染饭谓之青精饭以馈施主【西湖志】
　　浴佛
　　四月八为佛诞日诸寺院各有浴佛会僧尼辈竞以小盆贮铜像浸以糖水覆以花棚铙钹交迎遍往邸第富室以小杓浇灌以求施利是日西湖作放生会舟楫盛多畧如春时小舟竞卖鱼螺蚌放生　髙峯和尚偈云呱声未絶便称尊搅得三千海岳昬恶水一年浇一度知他雪屈是酬恩
　　迎新
　　户部防检所十三酒库例于四月初开煮九月初开清先是提领所呈様品尝然后迎引至诸所官府而散毎库各用疋布书库名髙品以长竿悬之谓之布牌以木牀铁擎为仙佛神之类驾空飞动谓之台阁杂剧百戏诸艺外又为渔父习闲竹马出猎八仙故事妓家女使褁头花巾为酒家保有花褁五熟盘架放生笼养等各库争为新好库妓琤琤者皆珠翠盛饰销金红背乗绣鞯宝勒骏骑各有皂衣黄号私身数对诃于前罗扇衣笈浮浪间客随逐于后少年狎客往往簇饤持杯争劝马首金钱防段霑及舆台所经之地髙楼邃阁绣幕如云累足骈肩真所谓万人海也
　　端午【补一条】
