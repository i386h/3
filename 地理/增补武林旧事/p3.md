<!-- { "loadSidebar": true } -->
　　淳熙三年天申节先十日驾诣徳夀宫进香并进奉银五万两绢二千疋钱五万贯度牒一百道绿匣二百个上签云臣某谨进令幕士安顿寝殿前候阁长移入殿上并铺放进奉七宝金银器皿等十二日皇后到宫进香排日皇太子太子妃并大内职典等进香至日夘时驾率皇后太子太子妃文武百官上夀驾至小次降辇太上遣本宫提举官传防减拜行礼上回奏上感圣恩容臣依仪上夀太上再命减十拜俟升殿皇帝起居踏舞如仪率皇后百官上酒乐作卫士山呼驾兴入幄次少歇乐人再排立殿上降帘太上再坐太后率皇后太子妃上夀六宫次第起居礼毕退于右太上过寝殿进早膳太上宣吴郡王等官前来伴话上侍太上同往射防看百戏依例宣赐仍八幄次少歇上遣阁长奏知太上午时正刻恭请驾赴徳夀殿排当皇帝已下并簪花侍宴至第三盏太上遣内侍请官家免花防束带卸上盖衣又免皇后大冠皇太子穿执并谢恩讫太上泛赐皇太子累金篏宝盘盏紫罗紫纱南北内互赐承应人目子钱主管禁卫官率禁卫等人于殿门谢恩少歇请太上至乐堂再坐教坊大使回正徳进新制万嵗兴龙乐曲破对舞各赐银绢有差移燕清华看蟠松宫嫔五十人皆仙妆奏清乐进酒并衙前呈新艺约至五盏太上赐官里御书急就章并金刚经官家亦进御书真草千文太上看了甚喜云大哥近来笔力甚进上起谢同皇太子步至蟠松下看御书诗再入太上宣索翡翠鹦鹉杯官里与皇后亲捧杯进酒太上曰此是宣和间外国进到今以赐皇帝上谢恩时太上官家并已七八分醉遂率皇后太子谢恩升辇太上宣谕知省云官家已醉可一路小心看管知省等领防还内来早上遣知省至宫恭问太上起居并奏欲亲到宫谢恩太上就令提举往问兴居并免到宫礼【西湖志】
　　八月二十八日夀圣皇太后生辰先十日车驾过宫先至太上处起居次入本殿进香皇后太子太子妃庄文太子妃张娘娘已下并进香起居至太上内书院进泛索遂奏安止还内十二日婉容到宫至西便门廊下先至太上处奏起居次入本殿进香谕雨免下堦起居太内进香十三日知省及大官到宫进香阁长就管押进奉银绢度牒等并七宝金银器皿比天申节减半官属进香并设放夀星及神仙书画等物隔帘奏喏免起居退次日皇太后宅亲属到宫进香并本宫人吏后苑官属作院使等臣节次进香二十一日夘时皇后先到宫候驾至到太上前殿起居次至本宫殿官家第一班皇后第二班太子并妃第三班各上夀讫太后宅亲属上夀并同天申节仪太上邀官里至清心堂进泛索值雨不呈戏依例支赐午刻奏办就本殿大堂靣北坐官家花防上盖皇后三头冠并赐簪花酒至第五盏免大衣官里便背儿赴坐第七盏小刘婉容进自制十色菊千秋嵗曲破内人琼琼柔柔对舞上于阁子库支赐五两数珠子一号细色北段十疋太后赐七宝花十枝珠翠芙蓉领缘一幅又移坐灵芝殿有木樨处进酒次到至乐堂再坐更尽后还内【西湖志】
　　十月二十二日孝宗防庆圣节车驾至太上外殿起居簪花拜舞进夀酒太上回赐次至太后殿行礼乃从太上至后苑梅坡看早梅浣溪亭看小春海棠午至载忻堂排当官里换素防太后赐官里女乐二十人上再拜谢恩教坊都管王喜等进新制防庆万年薄媚曲破对舞并赐银绢太上以白玊桃杯赐上御酒云学取老爷年纪早早还京上饮酒再拜谢恩三杯后官家换背儿免拜皇后换团冠背儿太子免系褁再坐本宫御侍六人并陞郡夫人就赐诰谢恩照例支散目子钱太上又赐官里玉酒器十件累珠嵌宝器一千两尅丝作金龙装花软套閤子一副侍宴官吴郡王以下各赐金盘盏段疋露酒香茶等是日官里大醉申后宣逍遥子入便门升辇还内【西湖志】
　　淳熈十三年光尧圣夀八十肆赦推恩蒙被甚广太学诸生至于武学皆得免文解一次凡该此恩者千二三百人而宗子在学者不预诸人相率诣宰府且徧谒侍从台谏各纳一劄子叙述大防其要以为徳夀濡典普天同庆而玉牒支派辱居胶庠顾不获与布衣书生等窃譬之世俗尊长生日召防族姻而本家子孙不享杯酒脔炙外议谓何今厖鸿之泽如此而宗学乃不许厠名于义于礼恐为未惬是时诸公莫肯出手为言洪侍制迈以侍讲内宿适蒙宣引因出其纸以奏仍为敷陈此辈所云尊长生日防客而本家子弟不得坐譬谕可谓明白孝宗亦笑曰甚是切当有理时所携只是白劄子蒙径付出施行遂一例免举【洪迈容斋随笔】
　　徳夀生日毎嵗进奉有常数一日忽减数项徳夀大怒孝宗惶惧召宰相虞允文语之允文曰臣请见而解之孝宗曰朕立待卿回奏允文到宫上谒徳夀盛气顷之曰朕老而不死为人所厌允文曰皇帝圣孝本不欲如此罪在小臣谓陛下圣夀无疆生民膏血有限减生民有限之膏血益陛下无疆之圣夀徳夀大喜酌以御醖一杯因以金酒器赐之允文回奏孝宗孝宗大喜酌酒赐金如徳夀云【西湖志】
　　四月初八日谢太后夀崇节初九日度宗干防节贾似道命司封郎中黄鋭致语有一聫云圣母神子万夀无疆亦万夀无疆昨日今朝一佛出世又一佛出世人皆称之【西湖志】
　　宣政极盛时宫中以河阳花蜡烛无香为恨遂用龙涎沉脑屑灌蜡烛列两行数百枝熖光香滃钧天所无也建炎绍兴久不进此韦太后旋銮沙漠复值称夀髙宗极天下之养用宣政故事然仅列十数炬太后阳若不闻上至奉巵白太后云此烛颇惬圣意否太后曰尔爹爹每夜常设数百枝赐诸人阁内亦然上因太后起更衣防谓宪圣曰如何比得爹爹富贵
　　孝宗御宇髙宗在徳夀光宗在青宫宁宗在平阳邸四世本支之盛亘古未有杨诚斋时为宫僚贺光宗诞辰诗云祖尧父舜真千载禹子汤孙更一家读者服其精切又云天意分明昌火徳诞辰三世总丁年盖髙宗生于丁亥孝宗生于丁未光宗生于丁卯也丁年字出李陵书借用亦佳【罗大经】
　　天基圣节排当乐次【正月五日】
　　乐奏夹钟宫觱篥起万夀永无疆引子王恩
　　上夀第一盏觱篥起圣夀齐天乐慢周润
　　第二盏起帝夀昌慢潘俊
　　第三盏笙起升平乐慢侯璋
　　第四盏方响起万方宁慢余胜
　　第五盏觱篥起永遇乐杨茂
　　第六盏笛起夀南山慢卢寜
　　第七盏笙起恋春光慢任荣祖
　　第八盏觱篥起赏仙花慢王荣显
　　第九盏方响起碧牡丹慢彭先
　　第十盏笛起上苑春慢胡宁
　　第十一盏笙起庆夀乐慢侯璋
　　第十二盏觱篥起栁初新慢刘昌
　　第十三盏诸部合万夀无疆薄媚曲破
　　初坐乐奏夷则宫觱篥起上林春引子王荣显
　　第一盏觱篥起万嵗梁州曲破齐汝贤
　　舞头豪俊迈　　　　舞尾范宗茂
　　第二盏觱篥起圣夀永歌曲子陆恩显
　　琵琶起捧瑶巵慢王荣祖
　　第三盏唱延夀长歌曲子李文庆
　　嵇琴起花稍月慢李松
　　第四盏玉轴琵琶独弹正黄宫福夀永康宁俞达
　　拍王良卿
　　觱篥起庆夀新周润　进谭子笛哨潘俊
　　杖鼓朱尧卿　　　　拍王良卿
　　进念致语等时和
　　伏以华枢纪节瑶墀先五日之春玉厯发祥圣世启千龄之运欢腾薄海庆溢大廷恭惟皇帝陛下濬哲如尧俭勤迈禹躬行徳化跻民夀域之中治洽泰和措世春台之上皇后殿下道符坤顺位俪干刚宫闱资隂教之修海防仰母仪之正有徳者必夀八十个甲子环周申命　以下旧本失二十行
　　第九盏箫起镂金蝉慢傅昌宁
　　笙起托娇莺慢任荣祖
　　第十盏诸部合齐天乐曲破
　　再坐第一盏觱篥起庆芳春慢杨茂
　　笛起延夀慢潘俊
　　第二盏筝起月中仙慢侯端
　　嵇琴起夀炉香慢李松
　　第三盏觱篥起庆箫韶慢王荣祖
　　笙起月明起花灯慢任荣祖
　　第四盏琵琶独弹髙双调防羣仙
　　方响起玉京春慢余胜
　　杂剧何晏喜已下做杨饭断送四时欢
　　第五盏诸部合老人星降黄龙曲破
　　第六盏觱篥独吹商角调筵前保夀乐
　　杂剧时和已下做四偌少年逰断送贺时丰
　　第七盏鼓笛曲拜舞六么
　　防傀儡踢架儿卢逢春
　　第八盏箫独吹双声调玉箫声
　　第九盏诸部合无射宫碎锦梁州歌头大曲杂手艺永团圎赵喜
　　第十盏笛独吹髙手调庆千秋
　　第十一盏琵琶独弹大吕调夀齐天
　　撮防夀果放生姚润
　　第十二盏诸部合万夀兴隆乐法曲
　　第十三盏方响独打髙宫惜春
　　傀儡舞鲍老
　　第十四盏筝琶方响合纒令神曲
　　第十五盏诸部合夷则羽六么
　　巧百戯赵喜
　　第十六盏管下独吹无射商栁初春
　　第十七盏鼓板　　　　　舞绾夀星姚润第十八盏诸部合梅花伊州
　　第十九盏笙独吹正平调夀长春
　　傀儡羣仙防卢逢春
　　第二十盏觱篥起万花新曲破
　　祗应人
　　都管
　　周朝清　陆恩显
　　杂剧色
　　吴师贤　赵恩　　王太一　朱旺【猪儿头】时和　　金宝　　俞庆　　何晏喜沈定　　吴国贤　王夀　　赵宁
　　胡宁　　郑喜　　陆夀
　　歌板色
　　李文庆
　　拍板色
　　王良卿　张亨　　谢用
　　箫色
　　傅昌宁　朱明复　李允信
　　筝色
　　陈仪　　豪辅文　吴宣　　豪俊贤徐显祖　张广
　　琵琶色
　　王荣祖　俞逹　　豪俊民　豪俊迈段继祖
　　嵇琴色
　　李松　　侯端　　孙民显
　　笙色
　　侯璋　　叶茂青　任荣祖　董茂
　　张瑾　　潘宝　　姚拱　　范椿
　　孙昌　　莫正　　周珍　　马椿
　　姚舜臣　陈保
　　觱篥色
　　齐汝贤　周润　　杨茂　　王恩
　　王荣显　姜师贤　刘昌　　杨彬
　　王福　　杜明　　喻祥　　周忠恕夏福　　徐珏　　周喜　　闻澄
　　沈夀　　丁预　　郑亨　　周佐
　　杨瑾　　沈康　　郑聪　　莫夀
　　潘显祖　时润　　胡佾　　周信
　　李圭　　李润　　史显　　金夀
　　笛色
　　杨徳茂　潘俊　　卢宁　　彭俊
　　贺昌　　贺夀　　胡师文　夀椿
　　姚宝　　张茂祖　崔兴　　朱珍
　　张茂才　金贵　　潘显祖　沈夀
　　周兴　　李大用　董大有　金明
　　赵喜　　莫及　　张春　　叶茂
　　胡宁　　任显　　张椿　　孙宁
　　彭进　　李荣　　全宁　　金彦恭董喜　　王佑　　来亨　　王喜
　　顾和　　顾松　　金显　　董宁
　　杜松　　李椿　　张椿　　何福
　　管思齐　朱喜　　花椿　　李拱辰
　　方响色
　　余胜　　彭先　　刘民和　黄桂
　　姜大亨　张荣
　　杖鼓色
　　朱尧卿　冯喜　　时忠　　施荣
　　朱拱辰　周忠　　李显　　姚宝
　　叶茂　　李荣祖
　　大鼓色
　　王喜　　邓珍　　王宣　　顾荣
　　舞旋色
　　范宗茂
　　内中上教
　　张明　　倪椿　　潘恩　　石琇
　　张琳
　　防傀儡卢逢春等六人　杂手艺姚润等九人女厮扑张椿等十人　　筑毬军陆宝等二十四
　　人　　　　　　　　　百戏沈庆等六十四人百禽鸣胡福等二人








　　增补武林旧事巻一
<史部,地理类,杂记之属,增补武林旧事>
