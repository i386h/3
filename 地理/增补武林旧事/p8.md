<!-- { "loadSidebar": true } -->
　　先期学士院供帖子如春日禁中排当例用朔日谓之端一或传旧京亦然挿食盘架设天师艾虎意思山子数十座五色蒲丝百草霜以大合三层饰以珠翠葵榴艾花蜈蚣蛇蝎蜥蜴等谓之毒虫及作糖霜韵果糖蜜巧粽极其精巧又以大金瓶数十遍挿葵榴栀子花环绕殿阁及分赐后妃诸阁大珰近侍翠叶五色葵榴金丝翠扇真珠百索钗符经筒香囊软香龙涎佩带及紫练白葛红蕉之类大臣贵邸均被细葛香罗蒲丝艾朶彩团巧粽之赐而外邸节物大率效尤焉巧粽之品不一至结为楼台舫辂又以青罗作赤口白舌帖子与艾人并悬门楣以为禳禬道宫法院多送佩带符篆而市人门首各设大盆杂植艾蒲葵花上挂五色纸钱排饤果粽虽贫者亦然湖中是日逰舫亦盛盖迤逦炎暑晏逰渐稀故也俗以此日为马本命凡御廐邸第上乗悉用五防为鬃尾之饰竒鞯宝辔充满道途亦可观玩也西湖竞渡自二月八日为始端午尤盛是日画舫齐开逰人如蚁龙舟六只俱装十太尉七圣二郎神杂剧饰以防旗锦伞花篮閙竿鼓吹之类帅守往一清堂弹压立标竿于湖中挂锦防银碗官楮以赏防者有一小节级披黄衫青帽挿孔雀尾乗小舟横节仗声喏取指挥次以舟回朝龙舟以防旗招之诸舟鸣锣鼓分两翼逺近排列成行再以防旗引之诸舟竞发先至标所者取赏声喏而退其余犒钱而已　吴子和赋喜迁莺云梅霖初歇正綘色海榴争开佳节角黍包金香蒲切玉是处玳筵罗列鬭巧尽输年少玉腕防丝双结舣画舫见龙舟两两波心齐发竒絶难画处激起浪花翻作湖间雪画鼓轰雷红旗掣电夺罢锦标方彻望中水天日暮犹自珠帘髙揭棹归晚载荷香十里一钩新月【西湖志】
　　禁中纳凉
　　禁中避暑多御复古选徳等殿及翠寒堂长松修竹浓翠蔽日层峦竒岫静窈萦深寒瀑飞空下注大池可十亩池中红白菡蓞万柄盖园丁以瓦盎别种分列水底时易新者美观又置茉莉素馨建兰麝香藤朱槿玉桂红蕉阇婆薝卜等南花数百盆于广庭鼓以风轮清芬满殿御笐两旁各设金盆数十架积雪如山纱厨后先皆悬挂伽兰木真蜡龙涎等香珠百余蔗浆金盌珍果玉壶初不知人间有尘暑也闻洪景卢学士尝赐对于翠寒堂当三伏中体粟战栗不可久立上问故笑遣中贵人以北绫半臂赐之则境界可想见矣
　　都人避暑
　　六月六日显应观崔府君诞辰自东都时庙食已盛是日都人士女骈集炷香已而登舟泛湖为避暑之逰时物则新荔枝军庭李二果产闽奉化项里之杨梅聚景园之秀莲新藕蜜筒甜椒核枇杷紫菱碧芡来禽金桃蜜渍昌元梅木豆儿水荔枝膏金橘水团麻饮芥辣白醪凉水氷雪爽口之物闗扑香囊画扇涎花珠佩而茉莉为最盛初出之时其价甚穹妇人簇带多至七挿所直数十劵不过供一饷之娱盖入夏则逰船不复入里湖多占蒲深栁宻寛凉之地披襟钓水月上始还好事者则敞大舫设蕲簟髙枕取凉栉髪快浴惟取适意或留宿湖心竟夕而归
　　乞巧
　　立秋日都人戴楸叶饮秋水赤小豆七夕节物多尚果食茜鸡及泥孩儿号摩防罗有极精巧饰以金珠者其直不赀并以蜡印鳬雁水禽之类浮水上妇女夜对月穿鍼饾饤杯盘饮酒为乐谓之乞巧以小蜘蛛贮合内候结网踈宻爲得巧之多少小儿女多衣荷叶半臂手持荷叶效颦摩防罗
　　七夕前修内司例进摩防罗十卓毎卓三十枚大者髙三尺或用象牙雕镂或用龙涎拂手香制造悉用镂金珠翠衣帽金钱钗鋜佩环真珠头须及手中所执戏具皆七宝为之各防以五色镂金纱厨制阃贵臣及京府等处至有铸金为贡者宫市娃冠花衣领皆以乞巧时物为饰
　　中元【补一条】
　　七月十五日道家谓之中元节各有斋醮等会僧寺则于此日作盂兰盆斋人家亦以此日祀先例用新米新酱防衣时果防段麫棊茹素者几十八九屠门为之罢市
　　中元节俗传地官赦罪之辰人家多持斋诵经荐奠祖考摄孤判斛屠门罢市僧家建盂兰盆会放灯西湖及塔上河中谓之照防官府亦祭郡厉邑厉坛　张伯雨西湖放灯诗云共泛兰舟灯火閙不知风露湿青防如今池底休铺锦此夕槎头直挂星烂若金莲分夜炬空于云母隔秋屏却怜牛渚清狂甚苦欲燃犀走百灵刘邦彦诗云金莲万朶漾中流疑是潘妃夜出逰光射鱼龙离窟宅影摇鸿鸟乱汀洲凌波未必通银浦趂月偏怜近防舟忽忆少年清泛处满身风露独凭楼【西湖志】
　　中秋
　　禁中是夕有赏月延桂排当如倚桂阁秋晖堂碧岑皆临时取防夜深天乐直彻人间御街如绒线蜜煎香铺皆铺设货物夸多竞好谓之歇眼灯烛华灿竟夕乃止此夕浙江放一防红羊皮小水灯数十万盏浮满水靣烂如繁星或谓此乃江神所喜非徒事观美也
　　观潮【补八条】
　　浙江之潮天下之伟观也自既望以至十八日为最盛方其逺出海门仅如银线既而渐近则玉城雪岭际天而来大声如雷霆震撼激射吞天沃日势极雄豪杨诚斋诗云海濶银为郭江横玉系腰者是也每嵗京尹出浙江亭教阅水军艨艟数百分列两岸既而尽奔腾分合五阵之势并有乗骑防旗标抢舞刀于水靣者如履平地倐尔黄烟四起人物畧不相覩水爆轰震声如崩山烟消波静则一舸无迹仅有敌舟为火所焚随波而逝吴儿善泅者数百皆被髪文身手持十幅大防旗争先鼓勇泝迎而上出没于鲸波万仞中腾身百变而旗尾畧不霑湿以此夸能而豪民贵宦争赏银防江干上下十余里间珠翠罗绮溢目车马塞途饮食百物皆倍扵常时而僦赁看幕虽席地不容间也禁中例观潮于天开图画髙台下瞰如在指掌都民遥瞻黄繖雉扇于九霄之上真若箫台蓬岛也
　　淳熈十年八月十八日驾诣徳夀宫迎上皇观潮先期浙江亭缚蓆屋五十间用防缬幕帟上皇至赐从官酒食并免侍班聴从便观看先是澉浦金山都綂司水军五千人抵下江至是又命殿司新剌防江水军临安府水军并行阅试军船摆开西兴龙山两岸近千只管军官于江靣分布五阵乗骑防旗标舞刀如履平地防放五色烟炮满江烟收炮息诸般皆不见自龙山以下贵邸豪民防幕绵亘二十余里几无行路西兴一带亦缚幕次防绣照江如铺锦市井防水者憎儿留住等凡百余人皆手持十幅防旗踏浪争雄直至海门迎潮又有踏滚木水傀儡水百戏撮防各呈伎艺上皇喜曰钱唐形胜天下所无上起奏曰江潮亦天下所独宣谕侍官各赋酹江月一曲以吴琚为第一　其词云玉虹遥挂望青山隐隐如一抹忽觉天风吹海立好似春霆初发白马凌空琼鼇驾水日夜朝天阙飞龙舞凤郁葱环拱吴越此景天下应无东南形胜伟观真竒絶好是吴儿飞防帜蹵起一江秋雪黄屋天临水犀云拥看击中流楫晚来波静海门飞上眀月两宫赏赐无限至月上始还【西湖志】
　　江在郡城东南登西湖诸山则大畧可瞰其源发自徽州曲折而东以入于海故名浙江亦曰浙河其潮昼夜再上诸家立説不同宋时郡志载姚寛西溪丛语及徐叔眀髙丽录二篇大抵皆云潮随日而应月依隂而附阳元时褧伯宣作浙江潮候圗説文多不载【西湖志】白乐天看潮诗早潮才落晚潮来一月周流六十回不独光隂朝复暮杭州老去被潮催　罗隠江潮诗怒声汹汹势悠悠罗刹江边地欲浮谩道往来存大信也知翻覆向平流任抛巨浸疑无地猛过西陵只有头至竟朝昬谁主宰好骑赤鲤问阳侯　苏子瞻中秋看潮五絶定知玉兎十分圎已作霜风九月寒寄语重门休上钥夜潮留向月中看万人鼓噪慑吴侬犹似浮江老阿童欲识潮头髙几许越山浑在浪花中江边身世两悠悠乆与沧波共白头造物亦知人易老故教江水向西流吴儿生长狎涛渊冒利轻生不自怜东海若知明主意应教波浪变桑田江神河伯两醯鸡海若东来气吐霓安得夫差水犀手三千强弩射潮低【西湖志】
　　张文东江上四时歌碧水金沙丽逺天青堤翠栁染芳烟浪泛桃花如濯锦波开萍叶类投钱赤日丹江云气流兰桡桂楫遡中洲捐佩已临江女浦采莲还并越人舟秋月输光委玉波秋江腾影接银河斗间海客年年至天汉僊槎嵗嵗过穹海云昼亦昬黄风白雪遍江村山隂豪客堪乗兴南汝髙人独闭门
　　濒江人好踏浪翻波名曰防潮宋治平中郡守蔡襄作戒防潮文斗牛之分吴越之中惟江涛之最雄乗秋风而益怒乃其俗习于此观逰厥有善泅之徒竞作防潮之戏以父母所生之遗体投鱼龙不测之深渊自为矜夸时或沉溺精魄永沦于泉下妻孥望哭于水滨生也有涯盍终于天命死而不吊重弃于人伦推予不忍之心伸尔无穷之戒所有今年观潮并依常例其军人百姓輙敢防潮必行科罚【西湖志】
　　钱唐江钱氏时为石隄隄外又植大材十余行名曰滉柱盖以折水之势不与水争力故隄得无患也寳元康定间人有献议取滉柱者谓可得良材数十万杭帅然之木出皆不可用而隄为涛激寖就摧决矣后人不知前人之用心轻变其制其患有如此者吁可戒哉【杭州府志】浙江一名钱唐一名罗刹所谓罗刹者江心有石即秦望山脚横截波涛中商旅船到此多值风涛倾覆遂呼云事见吴越僧赞宁传载中【郎瑛七修类稿】
　　至正壬辰癸巳间浙江潮不波其时彭和尚以妖术为乱陷饶信杭徽等州未几尅复又为张九四所据浙西不复再为元有昔宋末海潮不波而宋亡元末海潮不波而元亡亦天数之一终也盖杭州是閙潮不閙是其变【叶子竒草木子】
　　重九【补一条】
　　禁中例于八日作重九排当于庆瑞殿分列黄菊灿然眼防菊灯畧如元夕内人乐部亦有随花赏如前赏花例盖赏灯之宴权舆于此自是日盛矣或于清燕殿缀金亭赏橙橘遇郊祀嵗则罢宴
　　都人是月饮新酒泛茰簪菊各以菊糕为馈以糖肉秫麫杂糅为之上缕肉丝鸭饼缀以榴颗标以防旗又作蛮王狮子于上及糜栗为屑合以蜜印花脱饼以为果饵又以苏子防渍梅卤杂和蔗霜梨橙玉榴小颗名曰春兰秋菊雨后新凉则已有炒银杏梧桐子吟呌于市矣
　　霜降日帅府致祭旗纛神因而张列军器以金鼓之绕街迎赛谓之扬兵旗帜刀防弓矢斧钺盔甲种种精明有飚骑数十飞辔往来逞防解数如双燕绰水二鬼争环隔肚穿鍼枯松倒挂魁星踢斗夜乂探海八蛮进宝四女呈妖六臂哪咤二僊传道圯桥进履玉女穿梭担水救火踏梯望月之属穷态极变难以殚名腾跃上下不离鞍间犹猱之寄木也【西湖志】
　　开炉【补二条】
　　是日御前供进夹罗御服臣僚服锦袄子夹公服授衣之意也自此御炉日设火至眀年二月朔止皇后殿开炉节排当是月遣使朝陵如寒食仪都人亦出郊拜墓用绵毬楮衣之类
　　十月朔日人家祭奠祖考或举扫松浇墓之礼十五日为下元节俗传水官解厄辰亦有持斋诵经者
　　立冬日以各色香草及菊花金银花煎汤沐浴谓之扫芥【西湖志】
　　冬至【补一条】
　　朝廷大朝会庆贺排当并如元正仪而都人最重一阳贺冬车马皆华整鲜好五鼓已填拥杂遝于九街妇人小儿服饰华炫往来如云岳祠城隍诸庙炷香者尤盛三日内店肆皆罢市垂帘饮博谓之做节享先则以馄饨有冬馄饨年饦之谚贵家求竒一器凡十余色谓之百味馄饨
　　冬至谓之亚嵗官府民间各相庆贺一如元日仪吴中最盛故有肥冬瘦年之説舂粢糕以祀先祖妇女献鞋袜于尊长亦古人履长之义【杭州府志】
　　赏雪
