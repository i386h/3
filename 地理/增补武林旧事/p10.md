<!-- { "loadSidebar": true } -->
　　万嵗　　　　清平　　　　春波
　　玉虹
　　泉
　　穗泉
　　御舟
　　兰桡　　　　荃桡　　　　旱船
　　教塲
　　南教塲　　　北教塲
　　禁中及徳夀宫皆有大龙池万嵗山拟西湖冷泉飞来峯若亭榭之盛御舟之华则非外间可拟春时竞渡及买卖诸色小舟并如西湖驾幸宣唤锡赉钜万大意不欲数跸劳民故以此为奉亲之娱耳
　　御园
　　聚景园
　　清波门外孝宗致养之地堂扁皆孝宗御书淳熈中屡经临幸嘉泰间宁宗奉成肃太后临幸其后并皆荒芜不修髙踈寮诗云翠华不向苑中来可是年年惜露台水际春风寒漠漠官梅却作野梅开
　　会芳殿　　　瀛春堂　　　揽逺堂
　　芳华堂　　　花光亭【八角】　　瑶津
　　翠光　　　　桂景　　　　灔碧
　　凉观　　　　琼芳　　　　彩霞
　　寒碧　　　　栁浪桥　　　学士桥
　　玉津园
　　嘉会门外绍兴间北使燕射于此淳熈中孝宗两幸绍熈中光宗临幸
　　富春园
　　新门外孝宗奉太后临幸不一俗呼东花园
　　屏山园
　　钱湖门外以对南屏山故名理宗朝改名翠芳园余见西湖门
　　玉壶园
　　钱塘门外本刘鄜王园有明秀堂余见西湖门
　　集芳园
　　葛岭元系张婉仪园后归太后殿内有古梅老松甚多理宗赐贾平章旧有清胜堂望江亭雪香亭等余见西湖门
　　琼华园　　　小隠园
　　延祥园
　　西依孤山为林和靖故居花寒水洁气象幽古三朝临幸余见西湖门
　　瀛屿
　　在孤山之椒旧名凉堂四壁萧照画山水理宗易今名今为太一宫黄庭殿
　　挹翠堂
　　旧名黑漆堂理宗御书
　　清新【旧六椽堂】　　香月【倚里湖旧名水堂理宗御书】
　　香逺【旧秀莲亭】　　白莲堂　　　六一泉堂
　　桧亭　　　　梅亭　　　　上船亭
　　东西车马门　西村水阁　　御舟港
　　林逋墓　　　陈朝桧【有御书诗】　金沙井
　　玛瑙坡
　　六一泉
　　髙疎寮诗云水眀一色抱神州雨压轻尘不敢浮山北山南人唤酒春前春后客凭楼射熊馆暗花扶屐下鹄池深栁拂舟白髪邦人能道旧君王曾奉上皇逰
　　徳夀宫【孝宗奉亲之所】
　　聚逺楼
　　髙宗雅爱湖山之胜恐数跸烦民乃于宫内凿大池引水注之以象西湖冷泉叠石为山作飞来峯因取坡诗頼有髙楼能聚逺一时収拾与人间名之周益公进端午帖子云聚逺楼髙靣靣风冷泉亭下水溶溶人间炎热何繇到真是瑶台第一重孝宗御制冷泉亭诗以进髙宗和韵真盛事也
　　香逺堂【荷】　　清深堂【竹】　　松菊三径【菊芙蓉竹】
　　梅坡　　　　月榭　　　　清妍【荼】
　　清新【桂】　　　芙蓉冈【已上并东地分】射防
　　载忻堂【御宴之所】　临赋【荷池】　　　粲锦【金林檎】
　　至乐【池上】　　　清旷　　　　半绽红【郁李】
　　泻碧【金鱼池已上并南地分】　　　　　冷泉堂【古梅】
　　文杏馆　　　静乐【牡丹】　　　浣溪【海棠已上并西地分】
　　绛华【罗朩堂】　　旱船　　　　俯翠【茅亭已上并北地分】
　　重华宫【孝宗内禅所居即徳夀宫】　　　　　慈福宫【宪圣夀成二太后所居即重华宫】　　　夀慈宫【即慈福宫初改重夀宫】
　　东宫
　　资善堂　　　凤山楼　　　荣观堂
　　玉渊堂　　　清赏堂　　　新益堂
　　绎已堂　　　射圃
　　行都之山肇自天目清淑扶舆钟而为吴储精发祥肇应宅纬负山之址门曰朝天南循其陿为太宫又南为相府斗抜起数峯为万松八盘岭下为钧天九重之居右为复岭设周庐之卫止焉朝天之东桥曰望僊仰眺吴山如卓马立顾绍兴间望气者以为有郁葱之符秦桧颛国心利之请为赐第东偏即桧家庙西则一徳格天阁故居也非望挻凶鬼瞰其室桧卒于位熺犹恋恋不能决去请以侄常州通判烜为光禄丞留涖家庙为复居之萌芽言者风闻遂请罢烜并迁庙主扵建康遂空其居髙宗倦勤诏即其所筑新宫赐名徳夀居之膺天下养者二十有七年清跸躬朝嵗时奕重华继御更慈福夀慈凡四侈鸿名宫室皆无所更稍北连甍为今祐圣观盖普安故邸庄文魏王光宗皇帝实生是间今上亦于此开甲观之祥益知天瑞地灵章明有待斗筲负乗固莫得而妄据云【岳珂桯史】
　　光宗内禅议修泰安宫太上重于趍御太学录汤璹贻书赵汝愚引唐武徳九年八月甲子太宗即位于东宫显徳殿至贞观二年四月乙亥太上皇徙居泰安宫甲午太宗始御太极殿则是聴政于东宫者三年不遽迁髙祖也今日或可仿比别营聴政之所上皇仍居大内事体顺甚汝愚答书称其援据精博深合事宜越九日有防秋暑方隆太上皇帝皇后宜用唐武徳贞观故事仍还宫因名宫以夀康泰安之役遂寝吁璹能引古义以处大事汝愚能用善以安国家璹之学汝愚之徳共可与也夫使无学而不能用善者处此能不失天性之懿乎【姜南蓉塘诗话】
　　杭城佑圣观宋孝宗邸开元宫宁宗邸后为理宗端孝公主之第龙翔宫理宗潜邸旧在后市街元至元中迁于城西北隅宗阳宫度宗邸【郎瑛七修类稿】淳熈九年八月十五日孝宗过徳夀宫起居上皇钓鱼为乐遂留赏月宴香逺堂堂东有万嵗桥桥皆白玉石雕栏莹彻上作四靣亭皆新罗白朩与桥一色大池十余亩植千叶白莲御榻屛几酒器俱用水晶南岸列女乐北列男乐月上箫韶齐作稍止上皇召小刘妃独吹白玉笙霓裳中序时侍燕官开府曾觌进壶中天词云素颷漾碧看天衢稳送一轮明月翠水瀛壶人不到比似世间秋别玉手瑶笙一时同色小按霓裳叠天津桥上有人偷记新阕当日谁幻银桥阿瞒儿戏一笑成痴絶肯信羣僊髙宴处移下水晶宫阙云海尘清山河影满桂冷吹香雪何劳玉斧金瓯千古无缺上皇大喜曰从来月词不曾用金瓯事可谓新竒赐金束带紫畨罗水晶碗上亦赐宝盏至一更五防还宫是夜西兴亦闻天乐焉
　　孝宗退居重华宫有净室终日宴坐其间几上惟书籍一部及笔砚楮墨而已近珰尝奏髙宗皇帝留下宝器圗画陛下盍时取观夀皇云先帝中兴功徳盛大故宜享此朕岂敢自比先帝皆鏁闭不开
　　近珰奏修重华宫旧例须闗朝廷出钱下临安府转运司应办夀皇曰此间无用钱处所积甚多只用重华库钱不必闗闻南内暨役成更不官差一匠一夫
　　髙宗南渡驻跸临安草剏禁苑为行在所适造一殿无瓦而值雨临安府与漕司皆忧之忽一吏白曰多差兵士以钱镪分俵闗厢铺席赁借楼屋腰檐瓦若干旬月新瓦到照数陪还府司从之殿瓦咄诺而办【以上西湖志】临安玉牒殿灾延及殿门宰臣以门字有勾脚带火笔故招火厄遂撒额投火中乃息后书门额者多不勾脚【马氏日抄】
　　孤山凉堂规模壮丽下植梅数百株以备防幸堂成中有素壁四堵几三丈髙宗翌日命驾有中贵人相语曰官家所至壁乃素耶宜绘壁亟令御前萧照图绘山水照受命即乞尚方酒四斗昬出孤山毎一鼔即饮一斗尽一斗则一堵已成画若此者四画成萧亦醉驾至周行视壁间为之叹赏知为照画赐以金帛【杭州府志】







　　增补武林旧事卷四
<史部,地理类,杂记之属,增补武林旧事>
　　钦定四库全书
　　増补武林旧事巻五　　宋　周　宻　原本
　　明　朱廷焕　补
　　干淳教坊乐部【附五条】
　　杂剧色
　　徳夀宫
　　刘景长【使臣】　　王喜【保义郎头名都管使臣又名公谨号玩隠老人】茅山重【茅芽头】　盖门贵　　　盖门庆【末】
　　侯谅【次末侯大头】　张顺　　　　曹辛
　　宋兴【燕子头】　　李泉现【引兼舞三】
　　衙前
　　龚士美【使臣都管】　刘恩深【都管】　　陈嘉祥【节级】
　　吴兴祐【徳夀宫引兼舞三台】　　　　　吴赋
　　金彦升【管干教头】　王青　　　　孙子贵【引】潘郎贤【引兼末部头】王赐恩【引】　　吴庆全【蜡烛头】周泰【次】　　　郭名显【引】　　宋定【次徳夀宫蚌蛤头】刘信【副部头】　　成贵【副】　　　陈烟息【副大口】王侯喜【副】　　孙子昌【副末节级】　焦色金
　　杨名髙【末】　　宋昌荣【副欢喜头】
　　前教坊
　　伊朝新　　　王道昌
　　前钧容直
　　杵谷丰【五味粥】　李外善
　　和顾
　　刘庆【次刘衮】　　梁师孟　　　朱和【次贴衙前鳝鱼头】寗贵【宿镢】　　　蒋宁【次贴衙前利市头】司进【孙瓜儿】郝成【次贴衙前小锹】　髙门兴　　　髙门显【羔儿头】髙明【灯搭儿】　　张舜朝　　　赵民欢
　　司政【仙鹤儿】　　刘贵　　　　段世昌【段子贵】龚安节　　　严父训　　　宋朝清
　　宋昌荣【二名守衙前】周旺【丈八头】　　卞畴
　　宋吉　　　　伊俊　　　　汪泰
　　王原全【次贴衙前】　王景　　　　郑乔
　　王来宣　　　张显【守阙祗应黒俏】　焦喜【焦梅头】
　　歌板色
　　徳夀宫
　　李行髙【笛兼】
　　衙前
　　王信【拍兼】
　　拍板色【衙前笛色王均觱篥色郑彦周贤良兼拍板】
　　徳夀宫
　　刘益【使臣】　　　谢春泽
　　衙前
　　吴兴祖【节级】　　赵永【部头】　　　花成
　　时世俊【守阙节级】
　　前钧容直
　　崔喜
　　琵琶色【衙前豪师古兼琵琶】
　　徳夀宫
　　胡永年【武功大夫】　谢圣泽
　　衙前
　　焦进【部头】　　　赵昌祖　　　段従容
　　和顾
　　吴良辅　　　豪士英　　　曹彦国
　　箫色
　　衙前
　　曾延庆【部头】　　刘珦　　　　周济【部头】
　　和顾
　　朱世昌【兼筝】　　王谨　　　　刘宗旺
　　周亨　　　　陈籥
　　嵇琴色
　　徳夀宫
　　曹友闻【承节郎守阙都管】
　　衙前
　　杨春和【人员守阙都管】魏国忠【节级兼舞】　孙良佐
　　石俊　　　　冯师贤
　　和顾
　　刘运成　　　赵进【杖鼔兼】　　恵和
　　冯师贤　　　王处仁
　　筝色
　　徳夀宫
　　朱邦直【忠训郎】
　　衙前
　　张行福【部头】　　豪士良　　　髙俊
　　前教坊
　　聂廷俊
　　前钧容直
　　李吉
　　笙色
　　徳夀宫
　　汤士成　　　孙显祖
　　衙前
　　宋世宁【节级】　　豪师古【兼琵琶】　傅绍【管干人】邓孝仁　　　赵福【兼徳夀宫】
　　前钧容直
　　吴胜
　　前教坊
　　刘永显
　　和顾
　　张世宗　　　康彦和　　　王兴祖
　　觱篥色
　　徳夀宫
　　田正徳【教坊大使】　鞠思忠　　　孙庆祖
　　刘舜俞　　　陈永良
　　衙前
　　李祥【守阙节级】　　彦【节级】　　　王恩【节级】
　　李和【部头】　　　时世荣【部头】　　王正徳
　　王道和　　　慢守恭　　　李遇
　　金宗信【兼徳夀宫】　郑彦【兼拍板】　　张匀
　　刘道　　　　曹彦兴　　　吴良佐
　　朱贵【管干人】　　孟诚　　　　陈祐
