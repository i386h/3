<!-- { "loadSidebar": true } -->
　　妙净院
　　寳徳寺【杨和王重建充三衙建圣节道塲】
　　希夷道堂
　　刘簔衣建于南屏园左今移于此
　　真珠园
　　有真珠泉髙寒堂杏堂水心堂御港曾经临幸今归张循王府
　　南园
　　中兴后所剏光宗朝赐平原郡王韩侂胄陆放翁为记后复归御前改名庆乐赐嗣荣王与芮又改胜景有许闲堂和容射防寒碧台藏春门凌风阁西湖洞天归耕荘清芳堂嵗寒堂夹芳豁望矜春鲜霞忘机照香堆锦逺尘幽羣红香多稼晚节香等亭秀石为山内作十様锦亭并射圃流杯等处弁阳翁诗云清芳堂下千株桂犹是韩家旧赐
　　园白髪老翁和泪説百年中见两平原　又云旧事凄凉尚可寻防碑空卧艸深深凌风阁下槎牙树当日人疑似水沉
　　雷峰显严院
　　郡人雷氏所居故名雷峰钱王妃建寺筑塔名皇妃塔或云地产黄皮遂譌为黄皮塔山顶有通亭望楼
　　旧名中峰穹窿回映亦曰廻峰　林逋诗中峰一迳分盘折上幽云夕照前村见秋涛隔岸闻长松标古翠疎竹动微薰自爱苏门啸懐贤事不羣【西湖志】
　　普宁寺【又名白莲有铁塔一石塔二】　云涛观
　　浄相院
　　旧名瑞相有无尽意阁娱客轩一段竒轩幽深可喜今皆不存
　　上清宫
　　葛仙链丹旧址道士胡莹微祖筑庵郑丞相清之曽此读书淳祐中重建赐今额理宗御书清浄道院
　　甘园
　　内侍甘升园又名湖曲曾经临幸至今有御爱松望湖亭小蓬莱西湖一曲后归赵观文又归谢节使　弁阳翁诗云小小蓬莱在水中干淳旧赏有遗踪园林防换东风主留得庭前御爱松
　　御船坊【理宗御舟在焉】
　　净慈报恩光孝禅寺
　　孝宗尝临幸山曰南屏有慧日峰旧名慧日永明太宗赐夀宁院额孝宗御书慧日阁有千佛阁五百罗汉堂理宗御书华严法界正徧知阁等额梁贞明大铁锅存焉画壁作五十三叅等寺后庵宇甚幽大抵规模与灵隠相若故二寺号南北山之最苏东坡诗云卧闻禅老入南山浄扫风尘五百间其宏壮自昔巳然今益侈大矣
　　周显徳元年钱王俶建号慧日永明院迎衢州道潜禅师居之潜尝欲従王求金铸十八阿罗汉未白也王忽夜梦十八巨人随行翌日道以请王异而许之始作罗汉堂宋建隆初禅师延夀以佛祖大意经纶正宗撰宗镜录一百巻遂作宗镜堂太宗改赐夀宁院熙宁中郡守陈襄延禅师宗本居之属嵗旱湖水尽涸寺西隅甘泉出有金色鳗鱼游焉因凿为井寺众千余饮之不竭名曰圆照井南渡时燬而复兴僧道容实鸠工焉【西湖志】寺为祖宗功徳院侧有五百尊罗汉别创一田字殿安顿装塑雄伟殿中有千手千眼观音一位尤为精制其第四百二十二位阿湿毘尊者独设一龛用黄罗为幙幙置籖筒一座其像侧身偃蹇便腹斜目覩人而笑临安妇人祈嗣者必诣此炷香黙祷以手摩其腹云有感应日积月久汗手加于泥粉之上其腹黑光可鉴【李有古杭杂録】
　　南山昭庆院　　　　恵照寺【后为斋宫今归净慈】
　　南屏御园【正对南屛又名翠芳】
　　南屏兴教寺
　　旧名善庆有齐云亭清旷楼米元章书琴台及唐人磨崕八分家人卦中庸乐记篇后人于石刋右司马温公书六字其实非也
　　广法院【齐王功徳院有清旷亭】　法因院【景献太子殡所有古铁塔钱王井】寳林院【庄文太子殡所旧有总持有可赋轩】
　　赤山殡宫
　　旧瑞龙寺后为安穆成恭慈懿恭淑四后殡所今为炽盛光寺
　　修吉寺【旧瑞龙寺移于此有西湖竒艳】正济寺【又名普门】
　　法雨寺【旧名水心又改云龙有赵清献杨无为题名等】
　　安福尼寺　　　　　极乐尼寺
　　髙丽寺
　　旧名恵因寺湖山间惟此寺无勅额元丰间髙丽王子僧统义天入贡学贤首教于此因施金建华严阁有易庵期懴堂皇姑成国公主殡所
　　玉岑山
　　相传其山产玉故润媚异常孤峯秀防层峦缭绕中有古朩倒植森翠凌冬崕上玉岑二字许采书山门玉岑宋理宗书【西湖志】
　　恵因桥【秦少游龙井纪游所谓濯足于恵因涧即此】
　　广果寺　　　　　　开化尼寺
　　六通慈徳院【旧名恵徳塔】　法兴寺
　　保福院　　　　　　长耳相院【旧名法相】
　　定光庵【有定光泉】　　　　永庆院
　　延长真如院　　　　延夀山
　　浄梵院【旧名瑞峯】　　　　崇教院
　　石屋洞
　　大仁院有石庵天成石罗汉其洞后又一洞名蝙蝠洞
　　洞髙敞虚朗衍迤二丈六尺状如轩榭可布筵几其底邃窄通幽闇然宻室周镌罗汉五百十六身仇仁近诗谁劈空青露石坳游龙伸臂下南髙
　　神穿凿地脉碎风雨支撑天柱牢峭壁苍苔侵佛髻悬崕滴乳湿僧袍伽蓝闻是香山叟灯暗祠荒没野蒿【西湖志】
　　水乐洞
　　院名西关浄化即满觉院山孝宗时赐李隶慈明殿赐杨郡王后归贾平章山石奇秀中一洞嵌空有声以此得名有声在堂界堂爱此留照独喜玉渊潄石宜晚诸亭及金莲池
　　洞在烟霞岭下洞钱氏建有西关浄心院宋淳熙六年以赐内侍李隶仍建佛宇岩石盘峙洞壑虚窈泉味清甘声如金石熙宁二年郡守郑獬名之曰水乐洞后二年苏子瞻来为倅遂赋诗云君不学白公引泾东注渭五斗黄泥一钟水又不学哥舒横行西海头归来羯鼓打梁州但向空山石壁下爱此有声无用之清流流泉无石无窍强名水乐人人笑惯见山僧巳厌聴多情海月空留照闻道磬襄东入海遗声涧谷含宫徴声奏未成君独喜不湏写入薰风弦縦有此声无此耳【西湖志】
　　满觉院
　　旧名圆兴今在水乐洞岭傍
　　石佛接待庵
　　烟霞洞
　　清修院有象鼻石佛手岩石罗汉东坡留题
　　归云庵
　　宁宗时水庵清禅师坐禅石窟中闻南峰钟鸣遂大悟今改永兴庵
　　关真人道院　　　　小龙井【井侧有龙王祠】
　　南髙峰塔
　　荣国寺有白龙祠五显祠险峻甚于北峰中有坠石相传云昔有道者镇魔于此又有颍川泉峰在南北诸山之界羊肠诘曲松篁葱蒨非芒鞋布袜努防笻杖不可登也塔居峰顶晋天福间建宋崇宁乾道两度崇修元季毁旧七级今存五级塔中四望则东瞰平芜烟消日出尽湖山之景南頫大江波涛洄洑舟楫隠见杳霭间西接岩窦怪石翔舞洞穴邃宻其侧有瑞应泉巧若工北曯陵阜陂陁曼衍箭枥丛出麰麦连云山椒巨石屹如峩冠者名先照坛相传道者镇压之所峰顶有鉢盂潭颍川泉大旱不涸大雨不盈潭侧有白龙洞龙王祠今废【西湖志】
　　方家峪
　　自方家峪至冷泉峪慈云岭泥路嘉会门外至大慈山龙山
　　遇真道院　　　　　悟真道院
　　崇真道院　　　　　广教院【号小南屏】
　　褒亲崇夀寺
　　在鳯凰山刘贵妃功徳有鳯凰泉瑞应泉松云亭观音洞笔架池偃松交枝桧壁间有陈公储画龙甚竒　弁阳翁诗云翟羽鸾绡事巳空奉华遗事对髙松宫斜鳯去无人见且看门前粉壁龙奉华刘妃閤名
　　西莲瑞相院【黄贵妃功徳】　地藏尼寺
　　慈光尼寺【张府功徳】　　　广慈院【旧名广福】
　　寳藏院【有乌龙井钱武肃庙碑今钱氏五王庙在焉】
　　宁亲广福院【陈淑妃香火院虽小而幽邃可喜】
　　福全尼寺　　　　　广严院【旧名妙严有徐正节墓】
　　浄教院【蔡贵妃殡所】　　　安福禅院【内侍陈都知香火名小陈寺】水月寺【路口有灵固石】　　　崇教院【旧名荐福有珍珠泉】
　　华津洞
　　赵冀王府园水石甚竒胜有仙人棋台
　　西林法恵院
　　旧名兴庆钱王建有雪斋秦少游记东坡诗
　　冷水峪　　　　　　梯子岭
　　慈云岭
　　浄眀院
　　郊坛斋宫有易安斋梅岩髙孝两朝御和诗满山皆防梠有江月庵笻舄亭
　　龙华寳乗院
　　本钱王瑞萼园舍建有傅大士塔并栢板门槌犹存有温公祠堂题名
　　天华寺
　　镜清禅师道塲旧名千春龙册有颐轩妙因楼化生池
　　感业寺【旧名天龙有朩观音像】
　　胜相院
　　旧名龙兴千佛有五丈观音像二并阁释迦丈六金身像
　　大通院【旧名显明】　　　　天真院【旧名登云台有灵化泂】
　　龙华山【有石如龙与两石龙寺接】　下石龙浄胜院
　　上石龙永夀院【旧名资贤石崖刻仁宗佛牙賛】
　　郊台【钱王郊台亦近焉】　　　道林院【旧名普济】
　　大慈寺　　　　　　般若院
　　寳惠院【旧名普济】　　　　钱王坟【文穆忠献二王坟在此】
　　长庆崇福院【皇祖叔太师和王功徳】
　　窑池【一名乌菱池】　　　　圣果寺【在包家山】
　　真觉院【旧名奉庆有东坡瑞香花诗】
　　包家山桃花关
　　桃花甚盛旧有蒸霞二字春日游人甚多　张涞有诗云龙飞鳯舞旧时山仙岭桃花更作关武陵源上流水急王母台前日月闲霞色纷纷披绛树春光煜煜照红顔若教禹锡重游此应道都观里还【张文东集】
　　法云寺【旧名资崇】　　　　大慈山【旧有广福金书院额】
　　虎跑寺
　　旧传性空禅师居此无泉二虎跑地而出苏东坡诗云虎移泉眼趂行脚龙作浪花供抚掌
　　干溪寨　　　　　　小杨寺
　　香严寺
　　小麦岭【饮马桥前后至龙井止九溪十八涧】
　　道人山【有石洞】　　　　饮马桥【地名放马塲】
　　旌徳显庆教寺
　　咸淳甲戍冬改旌徳袭庆慈明太后香火方丈有轩曰云扉后山有泉石甚奇曰林泉有清壑凝紫静云等诸亭
　　南山禅关【旧名龙井路今又改南天竺】
　　仰妃墓【吴越钱王妃】　　　梅坡园【杨郡王园又名总秀】
　　灵隠观
　　宁宗朝张知宫剏御书冲隠庵淳祐中道士范善迁重建赐名今额今庵在观右而观改仁夀院矣
　　太清宫
　　宁宗时朱灵寳守固建杨太后书道徳经石幢有嵗寒轩养性凝神二堂后为贾贵妃功徳今改观音院
　　松庵【杨郡王府】
　　崇徳显庆院
　　旧名栖真章楶质夫功徳后为永王祈王殡所
　　章司徒墓
　　名得象枢使楶之祖栖真院碑可考
　　翁五峰墓【名孟寅字賔旸】　　徐典章墓【名申字干臣号青山翁】强金紫墓
　　名至字防圣今石羊虎犹存其子文宪公渊明墓在西溪乡诸子亦多附此
　　陈拾遗墓【唐人嵗久莫可名字在积庆山下】
　　氷壑书堂
　　金枢宻渊号氷壑尝作书堂于此因葬焉积庆永清二山在后平鼎山在左湖山在前凡钱塘城邑江湖之胜皆近在几席间乃南北二峰中之最髙一山也有君子天一二泉理宗御书积庆山怡顔藏书农圃以赐又赐功徳寺名曰积庆教忠后不及建而止
　　賛宁塔【天圣间葬此】　　　灵石山
　　薛开府墓【名居正諡贞显】
　　崇因报徳院
　　有灵石泉又名嵗寒泉甚清髙宗尝临幸院与积庆山后永清院皆薛开府功徳此院巳废独灵石塔犹存
　　浄林广福院
　　开府杨庆庵祖坟上人呼为上杨庵有松关南泉芳桂亭姜白石与恬朴翁等四人来游　诗云四人松下共盘桓笔砚花壶石上安今昔兴懐同此味老仙留字在潺湲后为演福寺遂废
　　无垢寺
