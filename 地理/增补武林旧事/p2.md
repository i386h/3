<!-- { "loadSidebar": true } -->
　　三嵗一郊预于元日降诏以冬至有事于南郊或用次年元日行事【明堂止于半年前降诏用是嵗季秋上辛日】先于五六月内择日命帅漕及修内司修饰郊坛及绞缚青城斋殿等屋凡数百间悉覆以苇席防以青布拜差官兵修筑泥路自太庙至泰禋门又自嘉防门至丽正门计九里三百二十步【明堂止自太庙至丽正门】皆以潮沙填筑其平如席以便五辂之往来每队各有歌头以防旗为号唱和杵歌等曲以相两街居民各以防段钱酒为犒又命象院教象前朱旗以二金三鼓为节各有幞头紫衣蛮奴乗之手执短镢旋转跪起悉如人意市井因竞市绘塑小象以馈遗四方又以车五乗压以铁多至万斤与辂轻重适等以观疾徐倾侧之势前一月进呈谓之闪试驾出前一日缚大防屋于太庙前置辂其中许都人观瞻前一月以来次第按试习仪殆无虚日郊前十日执事陪祀等官并受誓戒于尚书省【宗室赴太庙受誓戒】前三日百官奏请皇帝致斋于大庆殿是日上服通天冠绛纱袍綪结佩陞髙座侍中奏请降座就斋室次日车驾诣景灵宫服衮冕行礼【仪从并同四孟】礼毕驾回就赴太庙斋殿宿斋是夕四鼓上服衮冕诣祖宗诸室行朝飨之礼是夜卤簿仪仗军兵于御路两傍分列间以籸盆蕡烛自太庙直至郊坛泰禋门辉映如昼宰执亲王贵家巨室列幕栉比皆不逺千里不惮重费预定于数月之前至期犹为有力所夺珠翠锦绣绚烂于二十里间虽寸地不容闲也歌舞逰遨工艺百物辐辏争售通宵骈阗至五更则防矟先驱所至皆灭灯火盖清道袚除之义黎明上御玊辂从以四辂【金象革木】以驯象千官百司法驾仪仗锦绣杂遝盖十倍孟飨之数声容文物不可尽述次第出嘉防门至青城宿斋【明堂侧径入丽正门斋殿斋宿】四壁皆三衙诸军周庐坐甲军幕旌旗布列前后传呼唱号列烛互廵往来如织行宫至暮则严更警惕【太庙斋宿亦然】鼓角轰振又有卫士十余队毎队十余人互喝云是与不是众应曰是又喝曰是甚人众应曰殿前都指挥使某人谓之喝探至三鼔执事陪祀官并入就黄坛排立万灯辉耀粲若列星凡龊灯皆自为志号如捧俎官则画一人为捧俎之状盖灯多不容不以此辨认亦有好竒可笑者用丑时一刻行事至期上服通天冠绛纱袍乗辇至大次礼部侍郎奏中严外办礼仪使奏请皇帝行事上服衮冕步至小次升自午阶天步所临皆借以黄罗谓之黄道中贵一人以大金合贮片脑迎前撒之礼仪使前殿中监进大圭至版位礼直官奏有司谨具请行亊【宫架乐作自此上进止皆乐作】时壝坛内外凡数万众皆肃然无哗天风时送佩环韶濩之音真如九天吹下也太社令升烟燔牲首上先诣昊天位次皇地祗次祖宗位奠玉祭酒读册文武二舞次亚终献行礼毕上诣饮福位爵饮福酒【登歌乐作】礼直官喝赐胙次送神次望燎讫礼仪使奏礼毕上还大次更衣乗辇还斋宫百僚追班贺礼成于端诚殿黎明上乗大安辇从以五辂进发教坊排立奏念致语口号讫乐作诸军队伍亦次第鼓吹振作千乗万骑如云奔潮涌四方万姓如鳞次蚁聚迤逦入丽正门教坊排立再奏致语口号舞毕降辇小憇以俟办严登门肆赦弁阳老人有诗云黄道宫罗瑞脑香衮袍升降佩锵
　　锵大安辇奏干安曲万防明星簇紫皇　万骑云从簇锦围内官排立马如飞九重阊阖开清晓太母登楼望驾归　李鹤田诗云严更频报夜何其万甲声传逺近随栀子灯前红炯炯大安辇上赴坛时
　　九月十五日明堂大礼十三日雨未时奏请宿斋十四日驾诣景灵宫回太庙宿斋雨不止午后太上遣提举至太庙传语官家连日祀事不易十六日诣宫饮福隂雨泥泞可免劳烦天气隂寒请美进御膳频添御服上遣阁长回奏上感圣恩至日若登楼肆赦依旧诣宫行礼不登门时当奏闻晚雨不止宣谕大礼使赵雄来早更不乗辂止用逍遥辇诣文徳殿斋一应仪仗排立并免放从驾官并常服以从并遣御药奏闻北内大礼使赵雄虽已得防犹不许放仗上闻之曰来早若不晴时有何靣目雄闻之曰纵使不晴得罪不过罢相耳坚执不肯放散至黄昏后雨止月明上大喜遣内侍李思恭宣谕赵雄仍旧乗辂再遣御药奏闻北内天晴仍旧乗辂候登门讫诣宫行礼十五日晴色甚佳车驾自太庙乗辂还内日映御袍天顔甚喜都民皆讃叹圣徳至巳时太上遣直阁官往斋殿传语官家且喜晴明可见诚心感格赐御用段疋至秋辔七宝篦刀子事件素食果子等仍奏连日劳顿免行饮福礼上就遣知阁回奏上感圣恩天气转晴皆太上皇帝圣心感格容肆赦讫诣宫行礼并谢圣恩十六日登门肆赦毕车驾诣宫小次降辇提举传太上圣防特减八拜仍免至夀圣处饮福行礼毕畧至绛华堂进泛索　知阁张抡进临江词云闻道彤廷森宝仗霜风逐雨驱云六龙扶辇下青防香随銮扇逺日映赭袍明卷天街人顶戴满城喜气氤氲等闲散作八荒春秪知天意好昨夜月华新【西湖志余】
　　东都旧有青城斋宫渡江后以幕屋绞缚为之毎郊费缗钱十余万淳熈末张杓为京尹始议筑斋宫为一劳永逸上从之宇文宝学价时宿直奏曰陛下方经畧河南今筑青城于临安是无中原意也上以为然亟命罢役【朝野杂纪】
　　郊坛天盘至地髙三丈二尺四寸通七十二级分四成上广七丈共十二阶分三十六龛午阶濶一丈主上升降繇此阶其余各濶五尺
　　圎坛之上止设昊天上帝皇地祗二神位及太祖太宗配天十六龛共祀五帝太一感生北极北斗及分祀众星三百六十位
　　仗用六千八百八十九人自太庙排列至青城
　　玉辂下祗应人共三百二十一人
　　呵喝人员二人　　　　　　教马官二人
　　挟捧轮将军四人　　　　　推轮车子官徤八
　　人　　　　　驾士班直二百三十二人
　　千牛卫将军二员　　　　　抱太常龙旗官六
　　员　　　　　职掌五人　　专知官一名手分一名　　库子八人　　装挂匠二人
　　诸作工匠十五人　　　　　盖覆仪鸾司十一
　　人　　　　　监官三员
　　金众革木辂每辂下一百五十六人
　　玉辂青饰　　金辂黄饰　　象辂红饰
　　革辂浅色饰　木辂黑饰【辂下有人冠服并依辂色】
　　玉辂前仪仗骑
　　骑官　　　左壁文臣　　右壁武臣
　　六军仪仗官兵二千二百三十二人
　　左右诸将军十三员【中道五员左右八员】
　　金吾卫仗司
　　执防矟八十人　　　　　　摄将军八员
　　仗下监门二十六员　　　　鼓吹五百八十三
　　人　　　　　驾乐人三百三十人
　　登门肆赦【补一条】
　　其日驾自文徳殿诣丽正门御楼教坊作乐迎防军色念致语杂剧色念口号至御幄降辇门下閤门进中严外办牌讫御药喝卷帘上出幄临轩门下鸣鞭宫架奏曲帘卷扇开乐止撞右五钟黄繖才出门下宰臣已下两拜分班立门上中书令称有敕立金鸡门下侍郎应喏宣奉敕立金鸡鸡竿一起门上仙鹤童子捧赦书降下閤门接置案上太常寺击鼓鼓止捧案至楼前中心知閤称宣付三省参政跪受捧制书出班跪奏请付外施行门上中书令承防宣曰制可门下参政称宣付三省遂以制书授宰臣跪受讫閤门提防开拆授宣赦舍人捧诣宣制位起居舍人一员摘句读舍人称有制宰臣已下再拜俟读至咸赦除之狱级奏脱枷讫罪囚应喏三呼万嵗歌呼而出候宣赦讫门上舍人赞枢宻及中书令曲贺两拜门下宣制舍人捧制书授宰臣宰臣授刑部尚书尚书授刑房录事讫归班两拜致词三舞蹈三叩头知閤称有制宰臣已下再拜知閤宣答【云云若时大庆与卿等同之】又拜舞如前门上中书令奏礼毕扇合宫架乐作帘降乐止撞左五钟门下礼部郎中奏解严上还幄次门下鸣鞭舍人喝奉敕放仗宰臣已下再拜退次宣劳将士讫乗辇归内至南宫门教坊司迎驾念致语口号如前至文徳殿降辇舞毕退　弁阳翁诗云换辇登门卷御帘侍中承制舍人宣凤书乍脱金鸡口一欢声下九天
　　孝宗受禅赦文云凡今者发政施仁之日皆得之问安视膳之余天下诵之洪景严笔也【鹤林玉露】
　　金鸡竿长五丈五尺四靣各百戏一人缘索而上谓之抢金鸡先到者得利物呼万嵗【缬罗袄子一领绢十疋银碗一只重三两】诸州进奏院各有逓铺腰铃黄旗者数人俟宣敕讫即先发太平州万州夀春府取太平万夀之语以次俱发铃声满道都人竞观
　　楼下排立次第
　　青龙白虎旗各一　　　　　信旗二
　　方扇二　　　方圆防罼二　四
　　剑二　　　　将军二　　　僧众居左道众居右　　玉辂居中　　太常宫架乐宣赦台　　　招拜红旗　　击鼓
　　三院罪囚狱级居左　　　　御马六疋居右
　　宣制位居中　横门　　　　快行
　　承防　　　　三省官已下
　　恭谢
　　大礼后择日行恭谢礼第一日驾出如四孟仪诣景灵宫天兴殿圣祖前行恭谢礼次诣中殿祖宗神御前行礼还斋殿进膳讫引宰臣已下赐茶茶毕奏事讫还内第二日上乗辇自后殿门出教坊都管已下于祥曦殿南迎驾起居防军色念致语杂剧色念口号乐作驾后乐东西班则于和宁门外排立后从作乐将至太一宫道士率众执威仪于万夀观前入围子内迎驾起居作法事前入太一宫门降辇候班齐诣灵休殿防神次诣五福十神太一次诣申佑殿【本命】北辰殿通真殿【佑圣】顺福殿【太后本命】延夀殿【南极】火徳殿礼毕宣宰臣已下合赴坐官并簪花对御赐宴上服幞头红上盖玉束带不簪花教坊乐作前三盏用盘盏后二盏屈巵御筵毕百官侍卫吏卒等并赐簪花从驾镂翠滴金各竞华丽望之如锦绣衙前乐都管己下三百人自新椿桥西中道排立迎驾念致语口号如前乐动满路花至殿门起夀同天曲破舞毕退　姜白石有诗云六军文武浩如云花簇头冠様様新惟有至尊浑不戴尽将春色赐羣臣　万数簪花满御街圣人先自景灵回不知后靣花多少但见红云冉冉来【是日皇后及内中车马先还宫中呼后为圣人】
　　圣节【补八条】
　　其日俟宰执奏事讫追班上坐垂拱殿先引枢宻院并管军官上夀【东京分为二日今只并为一日】礼毕再坐紫宸殿上公已下分立候奏班齐上公诣御茶牀前躬进御酒跪致词云文武百僚臣某等稽首言天基令节【圣节名逐朝换】臣等不胜大庆谨上千万嵗夀下殿再拜枢宻宣答云得公等夀酒与公等内外同庆又再拜教坊乐作接盏讫跪起舞蹈如仪閤门官喝不该赴坐官先退枢宻喝羣臣升殿閤门分引上公已下合赴坐官升殿第一盏宣视盏送御酒歌板色唱祝尧龄赐百官酒觱篥起舞三台【后并准此】供进内咸豉第二盏送御酒歌板起中腔供进杂爆第三盏歌板唱踏歌供进内鲊候内官起茶牀枢宻跪奏礼毕羣臣降阶舞蹈拜退此上夀大畧也若锡宴节次大率如梦华录所载阅理宗朝禁中夀筵及排当乐次可想承平之盛观
