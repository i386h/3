<!-- { "loadSidebar": true } -->
　　隐真宫在县东南二十里旧名隐梁天监五年建本吴蔡经故宅先是有汉人王逺得道飞升三国时游括苍山过经家谓曰汝有仙骨而未知道以金丹饵之及卒举棺甚轻启函视无有越四年复返姿益少谓家人曰七月七日王真人当来其日王果至驾五色龙旌节导从甚都召经父兄见之又遣人召麻姑至曰不接奉五百年矣乃迭进肴饍有金盘玉斚焉王又以酒一斗匀水五升饮经家人后举室上升今有石臼杵尚存事闻诏建观以奉之【曹唐题王逺室麻姑诗云好风吹树杏花香花下真人道姓王大篆龙蛇随笔札小天星斗满衣裳闲抛南极归期□笑説东溟饮兴长要得麻姑同一醉使人賖酒向余杭　蔡向诗云福地流传号隠真麻姑曽欵蔡翁门臼舂云子自堪饱井溢丹泉便可吞山露五峯疑指溪盘百叠想裙痕我来既蹑灵踪后知是仙家第几孙】
　　凝真宫在县东南三十余里括苍洞唐天寳三年因洞而建【详见括苍洞】国朝天禧二年改今额宣和中燬于防建炎初重建淳熙九年道士陈防真得内赐道藏以归镇之【章凭诗云昔人腾碧落余地扫岩隈石壁云长在松稍风自来暗扉通浩荡古蔓接崔嵬更欲穷幽隠仙源路己回　张无梦诗云五云深鎻洞门深蹑履攀萝特地寻烟霭不藏尘外路神仙遗下水中金喜游汗漫华胥宅重忆崆峒至道心不得方平同一醉红霞零落我罇琴】
　　宁海
　　天庆观在县东二里旧在县东北五里道士桥侧大中祥符三年诏县镇亦立圣祖殿邑人陈继能舍基而建康定元年徙今地
　　桃源道院在县东南一百九十步














　　赤城志巻三十
<史部,地理类,都会郡县之属,赤城志>
　　钦定四库全书
　　赤城志巻三十一　　　　宋　陈耆卿　撰祠庙门
　　夫以劳定国以死勤事御大菑捍大患则祀之此先王之制也余观州之神祠错峙纷出以其牖一时之民而庙千里之食岂曰无之亦有空山断蹊踵讹沿谬而风靡波荡遂赘疣其间者岂其乐鬼重巫越之遗风固尔耶昔狄仁杰巡抚江南毁滛祠至千七百惟存禹太伯以下四人夫四人者不可数见而千七百之滛祠今未必不烂漫于宇宙间也犹以土俗传信重于锄剔姑并存之使来者择焉
　　州
　　城隍庙在大固山东北唐武徳四年建初吴尚书屈晃妻梦与神遇生子曰坦有神变能兴云雨后与母俱隐山中及是以屈氏故居为州治祀为城隍神水旱祷祈多验吴越王时号兴圣永安王国朝政和中以范守祖述请雨立应赐额镇安建炎三年封显佑侯四年以保防巡幸加通应绍兴八年加灵惠乾道四年加昭贶庆元二年进灵济公四年加显佑六年加广泽嘉泰四年加普应嘉定元年进顺利王庙屡修嘉定十五年齐守硕又新之迁正殿増祢殿寝殿十六年复请诸朝加显应
　　灵佑信助侯祠在州治后山祀吴尚书屈晃嘉泰元年吴守英隽重建初郡祀屈坦为城隍神故追祠晃焉世号圣公庆元六年封灵佑寻加信助
　　三台星祠在天庆观东旧在圣祖殿后隆兴元年赵守伯圭建按道书州上应三台【如处以处士名婺以婺女名之类】故祠之嘉定九年康守仲頴徙今地
　　三官堂在天庆观西庑大中祥符三年道士张日损建按道书三官职在按籍以察天下善恶故祠之【夏英公竦记云台之郡治东出百步且北而扺山有古宫室旧传茅盈驾鹤上仙始建为白鹤观既废至唐明皇兴之筑天寳阙　之台于庭书以开元之榜唐命既草栋宇将朽自天福五载永嘉威仪叶后已之门人太元大师黄永干惠然来居始议兴葺凡五十祀乃传门人张日损太和冲融悃幅无华黄老之教择其正而后学药石赴人之意不避风雨时议以为长者上即位之十二载敕本郡以礼遣至阙辞疾不起由是逺民始知日损有髙尚之节防国家降禅于社首有诏改赐观额为防国由是逺民始知朝廷右清静之治乃有石湛来俊等献直三十万请新三官之堂以列塑像以广焚修既就予往观之而不知其何神日损曰道家之说太虚之上虚皇在焉分命元卿治于紫防鄷都清泠之宫而三元按籍考察天下有猾防诡异苛忍暴慢险诐隠慝僣佞欺伪者可杀可夺可贫可贱有信厚仁惠恭逊和易谨愿端方孝悌正介者可安可夀可富可贵故上天有命宥宻无声疏而不漏如合符契者三官之职也噫吾尝读圣人言有云死生有命富贵在天又云皇天无亲惟徳是辅故常疑造化中有主者耶其自然耶果如日损言则三官其为主者乎夫位为上真职司造化能使天下枉者直善者安暴者夭仁者夀贪者损防者益虽尽梓之材为之宫备山龙之章为之服罄玉帛之礼为之荐日祀而辰享可矣非谓无名之土木也予结发读书弱冠为吏未尝为恶恶亦不及从今而往益致为善以聴隂隲以验三官之说】
　　元应善利真人祠在天庆观昊天殿东祀仙人王乔淳熙九年唐守仲友建初乔为右弼真人治桐栢山掌天台水旱五代时封元弼真君国朝政和中封元应真人祠初附桐栢绍兴九年旱郡请通守李彚迎像以祷及境雨洽郡以闻加善利其后唐守以旱祷亦验故祠之【唐守记云道家言仙人王子晋受帝命为右弼真人治天台山桐栢福地坐金庭宫受五岳朝谒总御众仙其位髙其职重其冠服仪卫尊严率民以事神其礼冝称防泽而效报者可茍简而但已耶淳熙辛丑夏旱郡以故事迎香火于山至郊而雨邦民咨嗟愿致崇敬乃更天庆塑像镂木加髹绚以竒彩帐座舆辇幢节旌扇葩果灯烛之供皆新之工匠精能金碧辉映瞻者改观壬寅嵗上元庆賛于郡之君子堂后二日奉安于昊天殿之东偏使吾民永有依向自周及今数千载真人道益光政和绍兴继锡显号仲友之报徳则已防矣故采国语仙传效步虚之音为賛咏九章授羽流歌之其词曰周道昔波荡王子生不辰忠言諌壅川亲意不我亲天壊不可支厌此浊世尘乐师尔何知吾将去上賔吹笙洛阳道邂逅浮丘公方瞳一莫逆精思嵩髙峯劒舄我何冇飞驭凌刚风时闻凤凰鸣隠隠丹霞中月何皎皎缑山何巍巍上有白鹤驾聊与时人期后天凋三光何必千年归金阙帝冇命吾非丁令威帝念下土民山川分百灵命汝右弼君秘宇开金庭阖辟隂阳机五岳趣朝缨暇日帝汝思时时来玉京桐栢亦何有清辉照琼台众泉注金石万木罗琳瑰玉室静窈窕鹤辔纷徘徊紫云拥飞盖知是真仙来丹符列素奏黄水晞云浆吾道固欲传世人殊可伤授汝紫阳周语尔芧山杨食之仙人芝引同飞翔丹丘壤千里水旱固所司吾民实可矜有守孰不祈应汝捷影响乐嵗免阻饥万人齐呌阍天子逺亦知天子钖荣号贲我灵宫祠吾道岂加损羣心自瞻依峩峩芙蓉冠剑佩明朱衣自周迄于今千载弥光辉外传烱遗迹真诰垂防言子防有妙笔罗列丹青传我生后诸子倾心慕真筌像设俨如在白云聊续篇】
　　天王堂在州治后城西北祀毗沙门天王唐天寳初建武烈帝庙在州东南二里靖越门内祀隋司徒陈果仁唐干符二年守封彦卿建果仁字世威初沈法兴据江表自称总管大司马以果仁为司徒隋大业中连平二冠遂拜大司徒初庙于常州唐咸通末金陵兵曹丁爽绘像而至梦于守谭洙曰吾愿祠此谭从之辟基现灵草且祷雨随应庙遂成干符四年封忠烈公广明二年进忠烈王李氏保大十四年加今封
　　佑正庙在巾子山后祠五通淳化五年栁延邵重建按庙记吴越时祈禳如响事闻封保徳王建炎四年赐今额门有双桧甚古按诸邑皆有庙此为正祠余不书【旧传癸已之火势延燎欲东亟祷于神神现云表俄有火飞入祠之后麓回风扑焰境頼以安又传鄞之象山土人采银未获有黄衣人指其所告之且曰吾中子山下人也倘有获毋相忘后果如其言槖金来谢求于此祠得之遂新其堂庑云】
　　大固山庙在州北三百步淳熙十年守史弥正重建小固山庙在州东南二里
　　郑户曹祠在州东一里户曹巷祀唐郑防巷盖其所居也俗讹为兴福将军【详见坊巷旧传一日里巷有悖其母者母泣诉于庙是子忽见神叱曰汝不孝当诛但吾志在兴福未欲降祸更尔不贷明年是子复然一夕雷雨遂殒此兴福之名所由始也】
