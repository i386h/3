<!-- { "loadSidebar": true } -->
　　本朝文献尚矣厥初洗五季之陋天下以儒奋其嘘呵防濬火始然而泉始达也故吾州虽号落逺而文教无不之焉盖自咸平初始有科目是时儒先长者劚荒燧闇以为多士之倡流风所暨莫不根柢行义枝叶艺能在朝则致君在州县则阜俗如尤守袤所祠三老盖魁杰也接于南渡文物益振故其圭衮之炜燿笔槖之层复为宰辅者四人为法从者几十人其次不为宰辅法従而为卿监郎曹不为卿监郎曹而为部使者郡守又不知其几人矣官有大小绩用随之固古今天下之所共然有以下僚末缀而风迹不减达宦者有穷不得位而文行超于科级者又未易以区区之名位为限防也兹巻谂之邦侯骫之郡文学祖长乐志及黄守防徃年凡例凡擢第姓氏咸备列焉故其重年甲者重始进也着父子同产若羣従者尊世科也着所歴官簿及其所至者备终始也着身所至而又及其子孙所至者崇继袭也攷他邦之志若特科若右科若宗室或着或不着今并着贵不遗也乃若其事业则已见国史其文墨议论见家集其发挥幽潜见碑碣志状今不复赘若夫名不登仕版而有异行惧将湮没则采次书之至有不生长是邦而居焉者渡江后为尤盛且多名人故亦标其姓氏爵里云
　　仕进
　　进士科
　　咸平三年陈尧咨榜
　　杜垂象【黄岩人字阙　按杜氏家谱为祁公衍従叔父终尚书职方郎中括苍志则云都官郎中知处州或者先为都官而后为职方也垂象生建中建中生七子长曰谊建中性微厉谊善事之以孝闻居丧昼夜号恸勺水不入者累日负土为陇徒步行雨雪中每皲裂流血则以漆涂之如是者三年葬后庐墓左日一饭不荤明年大水发洚所在山皆涨溢谊所居独免人以为孝子之报郡上其事下诏赐粟帛苏舜钦作孝子传以美之后歴卫尉大理寺丞通判梓州太子右赞善大夫今诰勅落同姓尚可攷也余故特掲于人物之首以劝孝云】
　　大中祥符二年梁固榜
　　姚拱【阙　人字阙终都官员外郎】
　　天禧三年王整榜
　　胡仲元【阙　人字阙终著作佐郎】
　　天圣二年宋郊榜
　　王琥【临海人字阙终都官郎中】
　　王珏【临海人字阙　琥之弟终屯田郎中事见坊市门】
　　庆厯六年杨寘榜
　　杨蟠【临海人字公济歴通判杭州终知寿州按国史章安人章安今临海蟠文号章安集必不误而登科记乃称杭人临川集有金华县君呉氏志又云蟠父徽始去丽水为钱塘人夫既为钱塘人必不应又为杭倅或者本籍丽水后徙钱塘或又自钱塘徙章安也】
　　皇祐五年郑獬榜
　　方瑗【临海人字阙　终安仁县令方为世儒自此始】
　　嘉祐六年王俊民榜
　　周弁【宁海人字君仪终宣教郎知青阳县后赠少师见宁川志云】
　　姚震【临海人字阙】
　　八年许将榜
　　张希房【临海人字阙终金坛县主簿】
　　治平三年彭汝砺榜
　　陈贻序【临海人字叔伦为苏文忠轼曽舍人巩所知终奉议郎湖南运判子克删定官有天
　　台集行于世李察院庚为之序】
　　罗适【宁海人字正之歴五县提防府界两浙京西刑狱终朝防大夫州言前辈大雅以适为称首有易説赤城集行于世事见邹諌议浩送董尊逸序秦观生祠记及州学三先生记】
　　四年许安世榜
　　方洵武【临海人字阙　瑗之子终朝奉大夫知南安军】
　　陈贻范【临海人字伯模贻序之兄为陈宻学襄胡安定瑗高弟与罗提刑适友歴宗正丞终
　　朝奉郎通判处州有庆善集行于世子师纯师圣中八行】
　　熙宁六年余中榜
　　方洵直【临海人字阙　洵武之弟终知阙　县】
　　张希甫【临海人字阙　希房之弟终乐清县尉】
　　王磻【阙　人字阙】
　　元丰五年黄裳榜
　　朱玠【临海人字寳仁终棣州防御判官赠正议大夫事见陈侍郎公辅所为铭有朱氏易行于
　　世】
　　王尹【临海人字少伊终宣教郎知松阳县】
　　八年焦蹈榜
　　萧令脩【临海人字阙终知贵溪县】
　　元祐三年李常宁榜
　　周炜【宁海人字光庭弁之子歴知徽温二州兴化军终中大夫】
　　周炳【宁海人字光佐炜之兄终知琼州兼琼管司安抚都监】
　　牟金【临海人字阙终阳谷县主簿】
　　六年马防榜
　　方昌武【临海人字阙　洵武洵直之弟时号三方终朝散大夫北京司业】
　　元符三年李釡榜
　　呉经【临海人字阙　终奉议郎知武进县】
　　大观三年贾安宅榜
　　朱景行【临海人字阙　终勅令所删修官】
　　左誉【临海人字与言终湖州通判事见陈侍郎公辅所为铭】
　　政和二年莫俦榜
　　朱縡【临海人字枢言玠之子歴国子博士宗子正辟雍博士工部司封郎官温州盐事湖南运判提举浙西茶盐知严州提防浙西刑狱改漕事知信州终朝议大夫知严州事见朱少卿斐所为行状】
　　五年何防榜
　　蒋旦【仙居人字澹然先是邑人未知教自旦以力学中第始争自奋歴通判越州终承议郎监
　　石炭场乡人推其清节祠之学宫有适斋集藏于家】
　　应灌【仙居人字仲宣与蒋旦同为邑倡自是其家世以儒显接踵登科级至今未衰终衡州教
　　授】
　　王衎【临海人字和仲终监广陈盐仓】
　　八年嘉王榜
　　谢升俊【临海人字成彦终朝请大夫知徐州子廓然见淳熙四年科名卓然知南雄州】左知微【临海人字阙终宣州教授】
　　宣和三年何涣榜
　　潘大年【临海人字祖道终从政郎监南岳庙】
　　范醇【仙居人字希孟歴大理寺丞湖南安抚司参议官知南安军终左朝请大夫】
　　六年沈晦榜
　　朱伯临【临海人字彦与景行之犹子终朝请郎通判池州事见朱少卿斐所为行状】李衎【宁海人字和叔终常山县令】
　　建炎二年李易榜
　　杜颖【临海人字君美垂象之曽孙终明州司理叅军】
　　方行可【临海人字从志洵武之子终勅令所删修官】
　　朱斐【临海人字知裁年十二预乡荐歴大理丞提防广西刑狱大理正刑部郎中大理少卿奉祠再除大理少卿未行卒初尤守袤祠三老欲以公预议不成而止有燕石集藏于家】
　　呉谦【仙居人字多益歴知严处二州终朝奉大夫】
　　绍兴二年张九成榜
　　呉芾【仙居人字明可谦之从弟歴删定官正字通判处婺二州绍兴府知处州监察御史殿中侍御史户部侍郎知婺州绍兴府刑部侍郎给事中改吏部侍郎知临安府复除吏侍迁礼侍知太平州绍兴府后以龙图阁直学士致仕自号湖山居士年八十卒谥康肃事见国史及朱文公所为神道碑有文集奏议行于世子津见乾道五年科名洪奉直大夫江西提举沃朝请郎知筠州】
　　林蕴【临海人字粹道终善化县主簿】
　　李晞甫【临海人字阙终临江军教授】
　　五年汪应辰榜
　　陈良翰【临海人字邦彦歴监察御史右正言左司諌知建宁府福建转运副使提防江东浙西刑狱宗正少卿权兵部侍郎右諌议大夫给事中除礼部侍郎不拜以敷文阁待制提举兴国宫召除太子詹事后除敷文阁直学士奉前祠卒赠太中大夫谥献肃旧与侍郎公辅通谱系其风节实相继事见国史及三先生记朱文公熹所为行状周丞相必大所为铭子耆寿直寳谟阁两浙运判彭寿福建提防刑狱广寿见乾道八年科名】
　　陈爟【临海人字世明良翰之犹子终武昌军掌书记】
　　陈夷行【临海人字清臣公辅之子终监南岳庙】
　　呉咏【仙居人字永言芾之従兄终宣教郎知西安县有西安诗集藏于家】
　　八年黄公度榜
　　陈仲德【临海人字阙】
　　钱丰【天台人字彦和终温州教授】
　　十二年陈诚之榜
　　鹿汝弼【临海人字国器终阙　部架阁】
　　刘知变【天台人字与权终池州教授】
　　鹿汝明【临海人字国强汝弼之弟终金溪县尉】
　　十五年刘章榜
　　何纯佑【临海人字粹中终承议郎通判靖州】
　　顾士则【临海人字孝仲阙】
　　李庚【临海人字子长歴御史台主簿监察御史兵部郎中继奉祠提举江东常平知南剑抚二
　　州后知袁州未上卒有集号詅痴符楼参政钥为之序】
　　石墪【临海人字子重祖公孺辟庚子之乱自防稽徙此后以诏居遗逸补廸功郎墪従朱文公游自是里人知有洛学歴将作监太常寺主簿终朝散郎知南康军事见文公所为铭】
　　十八年王佐榜
　　王滋【黄岩人字阙终鄱阳县尉】
　　陈举善【临海人字能之歴御史台主簿监察御史殿中侍御史知衢常二州提举浙东常平提防浙西刑狱左司郎中太常少卿终秘阁修撰事见左尚书袤所为铭子铸见乾道八年科名侄钟知施州】
　　二十一年赵逵榜
　　陈嘉善【临海人字容之举善之弟终知江隂军】
　　彭年【黄岩人字元老尝中教官与弟椿年号二彭歴常德府佥判终朝请郎子藻今知临
　　江军】
　　徐大受【临海人字元章终四川制置司干官】
　　陈庸【仙居人字时中歴御史台主簿知常州兵部郎中太府少卿中书门下检正诸房公事知抚州终提防江西刑狱事见彭殿撰椿年所为行状子禫终知雷州章见淳熙八年科名】
　　应頥【临海人字頥正时州荐名才八頥与弟艮犹子士龙同贡乡人荣之】
　　二十四年张孝祥榜
　　左璠【黄岩人字仲琰与弟璵防号三左终勅令所删定官】
　　叶昌嗣【临海人字景厚终两浙路转运司干官】
　　呉浚【仙居人字达中谦之子终南外睦宗院教授】
　　陈骙【临海人字叔进省试第一歴秘书郎工部郎官将作监秘书少监权中书舍人兼太子谕徳秘书少监秘书监中书舍人奉祠知宁国府袁州召除吏部侍郎礼部尚书同知枢宻院参知政事知枢宻院以资政殿大学士知婺州俄提举洞霄宫进观文殿学士薨赠少保事见国史及蔡尚书防学所为行状有文集行于世水心叶侍郎适为之序】
　　刘敦【临海人字处厚歴知道州终朝奉郎主管冲佑观】
　　二十七年王十朋榜
　　王道【临海人字夷仲衎之弟甲科第四人歴太学博士秘书省正字校书郎终奉议郎主管玉
　　隆观事见水心叶侍郎适所为铭】
　　应士龙【临海人字长文终宣教郎】
　　贾伟【天台人字之竒歴秘书郎终知汉州子涉字济川歴寳谟阁直学士淮东制置安抚使知楚州兼京东河北节制使淮西制置使以显谟阁学士致仕赠龙图阁学士光禄大夫】
　　彭椿年【黄岩人字大老年之弟歴国子监主簿编修官提举福建市舶知处州太常丞吏部郎中国子司业江东转运副使终右文殿修撰事见商侍郎飞卿所为行状有杂稿藏于家】
　　丘大猷【临海人字子讷终监严州比较务】
　　左防【黄岩人字文琰璠之弟为贺正书状官死于防】
　　鲍祖文【黄岩人字献夫与弟祖武号二鲍终朝请郎通判兴化军】
　　三十年梁克家榜
　　王齐舆【宁海人字之孟歴删定官将作司农丞知鄂州提防东川刑狱仓部郎中枢宻院检
　　详军器监大理宗正少卿终直焕章阁致仕】
　　鹿何【临海人字伯可歴监登闻鼓院通判吉州知饶州诸王宫教授屯田金部郎官年五十二乞致仕进朝奉郎直秘阁官一子以华其归时号见一先生子昌运知连州】
