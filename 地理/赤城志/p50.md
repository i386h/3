<!-- { "loadSidebar": true } -->
　　黄岩屏山之南有墺曰晋墺湖曰晋湖山曰晋源相传晋王之裔尝居此故名按山半有明觉寺寺有小碑曰晋王游适之地则又非其裔矣大抵昔人游行之地后人思之故因而得名不记其始耳如临海之招贤洞有晋潭殆亦此类又宁海梁王寺梁王墓旧传为梁王詧而王亦未必至此黄岩有墺曰徐墺山曰徐山或云徐偃王之庙或援古建台州记云地主任氏女感【阙】精而生男有文在其手曰徐因号东海【阙】徐【阙】长窃据自号徐王死此山其言不经殆未可尽凭也
　　防稽志载司马悔桥在新昌县东南四十里【阙】　唐司马承祯隠天台山被召至此而悔因以为名窃谓此桥当表而出之以为【阙】
　　为悔曰司马悔
　　桥【阙】　　　　　　　　　　七籖载司马悔山
　　在台州天台山【阙】　　　　　地李明僊人所治之处山在天台新昌【阙】　　故桥以山得名有过客题诗云道书司马悔福地在天台兹山秀盘古亿载青崔嵬如何越中志纪载殊未该浪云唐子防曽过兹桥来奉诏悔轻出欲勒俗驾回至今名字存脩梁架岩隈图谍已大戾土俗尤疎哉以悔为晦名大字标版牌流传愈讹舛云笈君试开读此诗可见其槩矣
　　壁纪载曹达天祐十年到任继之以孙琰天祐十四年张从保天祐十七年钱镒天祐十九年今考之唐史天祐乃昭宗末年纪号至哀帝不改旧号终于天祐四年而止是年禅位于梁梁改元开平凡四年又改干化凡二年固未尝有天祐至十九年者而壁纪所记如此详思之唐末钱镠据有吴越唐政既出于梁故钱氏但循唐之纪年不改旧号临海又其所隶故郡守更代亦止用唐正朔故书天祐至十九年也然通鉴所载则有可疑梁纪载开平初但云是时惟河东鳯翔淮南称天祐西川称天复余皆称梁正朔又云是年以镇海镇东节度使钱镠为吴越王则钱氏盖受其封拜用其正朔矣观壁记所述乃用天祐至十九年而不易其心不忘唐如此哉
　　鲁洵作杜雄墓碑称雄字昌符京兆人徙台与刘文起事刘知明州因人之欲请主郡政防使承制加御史大夫明年兼大司宪转左貂锡以竹使符详攷其辞则是刘文自使之守郡后方本道畀之郡符耳又云光启三年加工部尚书是秋迁刑部尚书今圣嗣位【盖昭宗也】嘉其威武谓执政曰寰宇方扰独海郡有武不用非以德行化乎因命以德化为军号文德元年加兵部龙纪初加右揆大顺初加左揆干宁二年加司空干宁四年冬十月卒今壁记载杜雄中和三年到任至干宁四年方称骆团继之殆与洵所制碑合攷之唐史纪年则雄在郡首尾凡十五载然洵乃雄吏其辞自称门吏德化军廵官鲁洵则志文未免失实且言语浅俚无足观又一事可疑其云中和三年太守刘公改刺四明雄主州事而唐书僖宗纪云光启二年十二月丙午台州刺史杜雄执刘汉宏降于董昌资治通鉴中和元年云临海贼杜雄防台州光启元年台州刺史杜雄诱汉宏降执送董昌斩之唐书称执汉宏事在光启二年十二月而通鉴称元年年既不同而五代史九国志所载殆是汉宏因钱镠为董昌取越州故奔台州雄执之以送昌非汉宏降雄也通鉴少误
　　检校尚书工部郎中前兼台州刺史李师望大中十四年三月十七日凖诏领义成武宁兖海宣闰等道兵士一千七百人乗驲赴任讨除草贼至其年四月二十三日战于天台观前其日收复唐兴县自此六战斩首四千级招降九千人至九月方平宁咸通三年罢郡九月十一日北归因留题以上皆师望自纪见于桐柏观元稹碑隂观其所刻盖捕裘甫时也裘甫众至三万有刘暀刘从简辈颇勇焚掠城邑声振中原王武为浙东观察使请兵以行懿宗诏发忠武义成淮南等道兵授之浙东军连战不利故师望分统此兵方克奏防然师望所刻作大中十四年而通鉴以为咸通元年盖懿宗即位于大中十三年八月改元必在次年逺方自称为十四年虽咸通三年所题仍旧号而史家书法只以改元标于即位之始年故也后六年师望以鳯翔少尹请分蜀建定邉军遂为嶲州刺史
　　台州天庆观有唐开元真容应见碑盖开元二十九年立也后题朝散大夫使持节临海郡诸军事守临海郡太守贾长源及桐柏观碑天宝元年立则作朝请大夫使持节诸军事守台州刺史上柱国贾长源此一人耳所载官称及郡号不同如此盖尝攷之唐至天宝元年改台州为临海郡至乾元元年复为台州不应开元二十九年便称临海郡天寳元年却称台州又唐自武德元年改郡为州太守为刺史加号持节后为使持节诸军事至天宝元年复改刺史曰太守亦不应开元二十九年已称临海郡太守而天寳元年既改作太守复号刺史非二碑之误则史之误也
　　旧经以千姓编云蒉云陶唐时居白鹤观遂冠之僊隠门非也按灵笈七籖女僊传称徐僊姑徐之才之女咸通初谓剡县白鹤观道士蒉云陶曰我先君仕厯周隋以方术闻剡县即今之嵊县【钱氏以剡字两火一刀不祥改为嵊】然则蒉云陶非在台之白鹤观旧经误矣
　　曽守几作遗直堂诗力辩孔文仲为州推官非为司戸文仲曽舅也故公序其事云或云孔公应制乃台州司户叅军非推官也几谓公为舅知公所厯无疑试问其説则曰实録防要云尔几曰是固书之少误州有公所譔修城记曰从事有天台诗集有浮碧轩榜有官文书皆曰推官可覆视也或曰安知不尝为司户乎曰公之墓志丞相苏公之文也一命试秘书省校书郎杭州余杭尉再调南康军司理升台州军事推官对制防趣还本任未尝为司户也
　　旧传危楼髙百尺手可摘星辰不敢髙声语恐惊天上人为杨文公防时诗邵氏闻见録又云舒州峯顶寺有李太白题云夜宿峯顶寺举手扪星辰不敢髙声语恐惊天上人前二句既不同而其説复异今天台华顶峯有孟观诗云偶因华顶宿擡手摘星辰不敢髙声语恐惊天上人盖华顶一峯天台山之最髙者故观诗有此语今峯傍有摘星岭因诗立名则前所指为太白文公语疑好事者改之尔














　　赤城志巻四十
　　今天下郡县皆有纪录台独为阙典问之故府则知前乎此者盖尝防稡而踈畧未备也硕承乏之初固窃有志而事方有所未暇越明年歳以稔告郡家粗可支吾于是命郡博姜君延集人士相与讨论而属笔于筼牕陈君阅数月而后成书吾州在浙左为佳郡读孙兴公一赋则知山川之美实甲东南况自晋唐至今前后曳组于此多一时名胜士至于骚人墨客搜竒抉秀皆班班可考然则是书之作岂特可以补职方氏之阙虽山川人物亦将由是而发扬呈露于天壤间其为益于台也深矣嘉定十六年郡守青社齐硕书
　　成化丁未余始得是志于秘阁中遂手録以出于是故亚卿林公鹗黄公【阙】　皆从余本而翻録之盖是志作于宋嘉定中至是几三百年其藏之民间者葢鲜克见念欲因此阁本特存其旧以广其传未能也去年秋太守陈公相以郡志属余重修因访得东门周氏本未几拙讷叶先生之孙定中亦以其家所藏者来告盖皆嘉定刻本也嘉定后不十年又有所谓续志三志者续志虽存而其所载无大闗渉三志则并其本而亡之故今祗取阁本叅二家而校之大抵二家者行欵虽无甚异而视阁本则又有不同矣盖其时所刋者各自有此三本因得彼此互订以从其是太守公遂取而重刻之与新志并行于是一郡之因革颠末皆可考而见也噫公于吾台之文献其用心不亦勤矣哉治丁已秋八月八日郡人谢铎识于方岩书院








