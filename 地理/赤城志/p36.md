<!-- { "loadSidebar": true } -->
　　岱石庙在县西一十七里按旧志永初景平中建世传神家婺州好游观至黄岩而死精爽如在父老祠之庙山有巨石数株耸如人形咸以为神显异于此奏封岱石王又传神尝与钱塘江神竞分其潮三分今庙北有港潮生则怒涛惊浪可髙五六尺颇类钱塘邑人号断江渡焉
　　徐偃王庙在县东南二十五里旧传庙前地尝产六芝按韩愈庙记徐子章禹既执于吴徐之公族子弟散之徐扬二州台古扬州也岂亦因其公族子弟而庙乎今县南三十五里古城亦有庙
　　徐将军庙在县西七十里汉干祐中封助治将军诰勅
　　尚存侧有义髻庙附焉
　　萧王庙在县东南一百里【详见五龙山】
　　叶将军庙在县南四十里或谓徐偃王将云
　　潘大夫庙在县西六十里祀柏都神土人旧传晋【阙】御冦海岛神降其地每天雨多铁屑【阙】　　　尝造兵器于此
　　张太尉庙在县东二里绍兴中建俗传康定中有商人陈其姓者从岱岳奉燔以归宣和冦犯邑昼见神金甲按兵河岸列帜皆神号冦惊遁邑得全民相帅祠之
　　鲁神庙在县东南五里方山下旧传有二女死于此颇有灵异后奏封鲁神侍御【或云有二女来从宫掖掲涉而游水垫衣裾缩衣水地上穴而成井女死其旁遂祠之或又云鲁秦二女旧惟有二女像俗传方山二神一夕炬而入焉后并祠于二女之左】
　　任三子庙在县西北二十五里
　　穿石庙在县东南一百里隋末时建旧传有一商舟以风涛簸岩侧其势危甚欲登岩而水急不可縻商恚奋拳穴石将以揽舟舟竟覆众遂神事之庙址旧为海涂后以潮淤筑其上宣和中复新之
　　江亭庙在县北一里永宁江侧舟上下必乞灵焉商于
　　海者事之尤盛
　　永利桥庙在桥上开禧二年火逼檐梠竟逾河而南有枕庙居者抱一神像置于室火亦不犯人传以为异云
　　新安河西庙在县南三十里宣和冦乱逼南乡乡人祷焉翼日与冦战庙前桥上见神立空中飞矢石如雨冦惊走南乡得全其名桥曰得胜谓此也
　　天台
　　城隍庙在县北二百一十步旧在县东吴越时封始平
　　侯宣和二年徙今地
　　黄山庙在县西一十五里乾道八年建庙有石穿如牛鼻父老云昔海船系缆处今封防国感应显庆王
　　应泽明王庙在县西北三十里祀江白郎周显徳中锡
　　今额国朝宣和二年重新之【事见白郎岩】
　　灵泽庙在县东四十里苍山祀灵泽潭嘉泰元年赐额
　　庙有唐刻今不存
　　惠济庙在县北五十里石桥下祀惠济潭嘉泰元年赐
　　额
　　灵峰庙在县东四十里祀灵峰潭嘉定元年赐额刘阮庙在县西北三十里双阙下元祐二年建世传二
　　仙所至即其处
　　黎将军庙在县西六十步祀晋黎防将军刘元舍宅为阐法寺处寺徙庙存侧有三井邑人汲之旧传即阐法寺之洗菜池俗呼为黎将军
　　杨少保庙在县西一里西桥之北俗传尝有大白蛇出
　　民祷辄应呼白蛇将军
　　折山庙在县东二十里按松山旧记吴赤乌二年已有之相传神王姓汉豫章人五兄弟皆剽勇遂祠之今折山松山明山圣山峇□是也
　　金相公庙在县西南三十五里世传为梁普通时人攷南史无之意流俗尊称也今镇国院亦有祠
　　镇国大将军庙在县西六里咸平元年重建父老言民有于庙侧得古镜者文曰始丰寨县主镇国大将军雷不知何代人也
　　赤城山庙在县西六里旧在卧佛岩侧祀韦山神世所谓登
　　坛大神也嘉定十四年徙今地
　　松山庙在县东南一十里宣和六年建东有董将军庙
　　附焉亦灵验
　　峇□庙在县东三十里吴赤乌中建
　　峇山庙在县西五十里本龙王祠吴赤乌二年建白皇坛庙在县西二十五里【据父老言大不经然里俗呼王为皇今庙之左右多
　　王姓抑尝有王姓居此而偶然効异耶】
　　土墙山庙在县西三十五里以山形如绕墙故名独孤庙在县西四十里石壁岭东俗传一妇人也周显
　　徳二年建
　　焦山庙在县西南六十里吴赤乌二年建
　　僊居
　　城隍庙在县东郭外旧在县治东七十步呉越时封升
　　平侯绍兴二十一年徙今地
　　佑圣真君庙在县西二里淳熙十二年以旧五通庙改
　　建
　　慈感庙在县北六里祀杜氏二女唐天宝中令钟离介建按庙记二女生隋大业末家鬻汤饼甫笄防父母庖人挑之二女愤激杀庖人去而之盂溪隠焉防溪溢溺死后介寓长安梦二女揖曰吾家盂溪君今中第尹吾邑矣后果如其言入境见二枯骸罣藤上即之道左斧藤藤流血斸石石亦流血及举其骸钩连有声遂取以还道遇樵父告曰此石藤石棱二夫人鎻子骨也语竟忽不见介嗟异塑其骨祠之国朝宣和中民避冦其间冦望山中草木皆为兵惧不敢犯庆元二年令赵防闻以闻遂赐额【祠庙在县北三十里行祠在县西二里】
　　应瑞侯庙在县东二十五里麻姑岩祀管供奉唐时建初管持诏诣洞宫设斋醮是夕麻姑见管不悟谓常人也且归偕行五六里忽化鹤飞入麻姑山而去管嗟望坠马死有司奏祠之锡今封绍兴二十一年重建【先是门人萧徳藻赴南宫梦神告以必中萧问何神以应瑞侯对且言上帝檄我为监门官故相白尔既登第注仙居主簿视图谍有侯祠首祭焉】
　　紫箨庙在县北五里祀竹山神唐天宝六年建先是神梦于明皇谓来呈瑞凤已而凤翔止遂以紫箨名庙及山封瑞应侯为建广度寺云【详见紫箨山】
　　三井庙在县东北三十里祀三井潭皇祐中令陈襄有祷随验欲新庙不果【有谢雨诗云曽祷神龙井云林杳莾间苹蘩朝荐庙风雨夜离山百里田畴熟一年囹圄闲因循失报谢石险路难攀又云何年修庙貌栋宇巳摧残牲币三时少风泉四月寒野僧多稔穥古木有衫栾深欲重修葺蹉跎又解官】
　　彭溪庙在北四十里祀彭溪潭淳熙十四年丞王柄
　　因祷雨灵验重建
　　仁济庙在县东五十步祀盘山神崇宁中建
　　韦羌庙在县西四十里祀韦羌山神建炎二年重建俗传五代时有韦三郎者舍宅为金像寺已而升仙故祠之一云神乃颛帝之裔号豕韦氏其庙食最久民防頼焉
　　【阙】蜀王庙在县西三十里
　　麻姑庙在县西南二十五里麻姑山
　　项羽【一作山】庙在县东三十五里俗传祀汉项羽绍兴十
　　八年建
　　支将军庙在县东七里唐末建旧传支乃黄巢将也死
　　而显迹故祠之
　　赤城庙在县西七十里祀赤城山神崇宁三年建石龛庙在县东一十五里俗传其乡土神唐时建大营庙在县东南二十五里绍兴二十八年建俗传大
　　营小营二兄弟战死显异故祠之
　　韦大将军庙在县东三里俗传韦羌伯仲也乾道三年
　　建
　　石桥庙在县西八十里祀胡四郎嘉祐中建
　　枕海庙在县西六十里祀枕海山神唐咸通二年建苍山庙在县南四十里祀吴将军朱刚赤乌元年建白岩庙在县南七里绍兴中建
　　灵山庙在县西一十七里绍兴五年建旧传隂阳家言此地有异气运工疏凿其监官死此尝有灵异故祀之其凿处今号圣坑后废















　　赤城志巻三十一
　　钦定四库全书
　　赤城志巻三十二　　　　宋　陈耆卿　撰人物门一
　　歴代
　　攷才于异代自昔难之非吾之难于攷也而彼之难于传也盖非有勲业不传非有名节不传非有文艺不传无是三者而非有爵位则不传爵位之传与彼三者之传则又大有迳庭矣今所据惟信史而信史之法应立传者固有数不能人人白也以故自汉至五季绵歴如许而仕焉者止十人遁焉者止七人寓焉者止十一人三者不同而同于传者也以其所传推其所不传则人物亦岂止是哉吾知山巅水湄云谷月峤必有深藏遐蹈而人不得闻者矣
　　仕进
　　呉
　　屈晃【旧经云郡人呉志作汝南人为尚书仆射时孙权欲废和立亮晃谏叩头流血权不纳斥还乡里后皓即位封其子绪为东阳亭侯弟韩恭为立义都尉绪亦位至尚书仆射】
　　张悌【临海人为呉丞相天纪四年为晋兵所杀见呉志及搜神记】
　　虞翔【章安人为鄱阳太守按防稽典録云与御史中丞任奕各驰文檄晔若春荣见呉志虞翻
　　传注】
　　黄他【为章安小吏身当白刃济君于难见呉志】
　　晋
　　任旭【章安人字次龙立操清修不染流俗郡将蒋秀请为功曹尝以秀不奉法苦諌不纳谢去久之秀坐事被收叹曰任功曹真人也惠帝元帝明帝时咸召不起咸和三年卒子琚位大宗正】
　　呉超【章安人为国子祭酒后避地东瓯见旧志】
　　齐
　　吕文显【临海人永明初为通事舍人与茹法亮等并见亲厚各住一省世谓四户见南史】
　　唐
　　郑秘书【德宗时以召起白乐天赠诗有赤城别松乔黄阁交防龙之句后谢病居石沟溪】项斯【郡人字子迁按张为唐诗主客图有清竒雅正升堂项斯之语擢进士第官至丹徒尉张
　　洎集序作江东人】
　　孙郃【按方干诗前后序皆云乐安人字希韩登干宁进士第】
　　遗逸
　　汉
　　高察【隠居天台佛陇之北今所谓察岭是也】
　　呉
　　邓卢叙【居章安弟犯公宪自杀乞代】
　　晋
　　李廞【居临海兄侍中墓下王导辟为掾不就】
　　禇世标【义熈中隠士】
　　梁
　　蒋政【字文通避地居宁海乡人以其姓名山】
　　庾肩吾【字子真新野人信之父隠居天台故哀江南赋云少微真人天台逸民】
　　唐
　　张濆【天台隠士喻鳬赠诗有道高天子问名重四方招之句王正白集亦有忆天台张处士诗】
　　侨寓
　　晋
　　江逌【字道载避苏峻乱居临海州辟不就后从蔡谟何充之命始出仕】
　　许询【高阳人字度清峻不仕游临海山不归后入剡山见初学记】
　　齐
　　顾欢【盐官人字景怡年二十隠天台山开馆授徒母亡庐墓读诗至哀哀父母生我劬劳之句
　　辄执书恸哭学者废蓼莪篇高帝召之不起】
　　褚伯玉【字元璩钱塘人少有隠操居瀑布山三十年高帝诏不起勅于剡白石山立太平馆
　　舍之徐灵府山记又云居桐栢观小岭年百余岁未知孰是】
　　梁
　　王元规【太原人八岁而孤随母嫁依舅氏居临海时年十二土豪刘顼者欲妻以女元规力
　　辞之后従沈文阿受业仕至祠部郎】
　　唐
　　顾况【呉中人字逋翁以文入仕终江南郡城有文集二十巻皇甫湜为之序尝寓临海有所居
　　三絶及剡溪至赤城诗】
　　许浑【字用晦大中间为睦郢二州刺史尝寓于台】
　　任翻【有诗名其题帢帻峯一絶尤脍炙按唐诗主客图云郡人今按翻所赋台州早春诗有岂
　　堪沧海畔为客十年来之句则知其寓此耳】
　　王展【前进士寓天台项斯有懐王展先辈在天台山诗云赤城山下寺无计得相随又见白郎
　　岩记】
　　周朴【泉州人张为唐诗主客图有清竒雅正入室周朴之语为天台道士后入仕】莫彦脩【按孙郃作才名志云前进士莫彦脩本贯鄞川徙居台州】











　　赤城志巻三十二
　　钦定四库全书
　　赤城志巻三十三　　　　宋　陈耆卿　撰人物门二
　　本朝
