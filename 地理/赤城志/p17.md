<!-- { "loadSidebar": true } -->
　　马岭在县南五里旧传有马氏者凿山为之故名石姥岭在县西北三十里石有神灵人祭之以祈田蚕
　　凡经从者亦拜焉
　　新岭在县南三十五里入自大左防至岭脊分临海黄
　　岩界凡三上三下云
　　后岭在县北四里
　　蔡岭在县东八里
　　平岭在县南一十里
　　防郭岭在县西南一十里
　　开浦岭在县西十七里
　　八叠岭在县西二十三里
　　长石岭在县南二十五里
　　小岭在县西二十五里
　　大岭在县西三十里
　　朱沙岭在县东三十里
　　抝岭在县南三十里
　　孝慕岭在县南三十里
　　磨石岭在县西三十五里
　　大左岭在县南四十里
　　七孺岭在县西四十里【详见乡里门】
　　小石岭在县西四十七里
　　五谨岭在县西北五十里下乃大石防云
　　常风岭在县西五十里
　　长田岭在县南五十里
　　象坎岭在县西五十五里
　　天门岭在县西六十里
　　狼坑岭在县东六十里
　　宁和岭在县东六十里
　　童时岭在县东九十里
　　龙墺岭在县东南九十里
　　金溪岭在县东北九十里
　　二岭在县东南一百五十里
　　城门岭在县东南一百五十里
　　芙蓉洞一名石皷洞在县东一百四十里隆恩寺后洞有二形如石皷大小相连大可方三丈小仅三之二俗传多怪物其西相距三四里有巨石髙十数丈屹立山巅号石柱下亦有石室方二丈玲珑上通俗呼为穿岩云
　　太平岩洞在县西三十五里因乡得名异峯谽谺上常有云气其旁林木蔽映泉瀑飞垂有石室石枕石床石杵之
　　常风洞在县西四十里中极幽邃旧有石阑防之宣和
　　中亦尝驻兵于此
　　招贤洞在县西六十里因寺得名宣和冦难朝廷遣
　　将锄击以其地险防而守焉
　　平岩洞在县东八十里旧传仙人所栖有石门石窓石
　　井石床鼎灶之类
　　金仙洞在县东一百五十里以其下有寺曰金仙故名一又名雉溪洞僻絶萦逺盖瞿昙之所家云
　　【阙】洞在县东一百七十里口仅六尺深不可入每亭户煎煑土人采捕皆聚其旁焉其下则海涂
　　金鸡石在皇华亭下濒江根有两足巨潮冲突不动即皇华真人上升处石间有水极清与报恩寺前龙井通昔有人浮梗井中自石而出
　　飞霞石在盖竹山旧传仙人上升于此石累三层牧孺
　　戱其上以手转之不坠
　　叠石在县南九里髙下罗生如甃叠然
　　虾防石在县东南五十里江侧
　　石塘在县西三十五里盖一岩穴状如塘故名其上山
　　泉飞注于此
　　石柱在县东三十里上沙
　　石仓在县东三十六渡之第四渡
　　石牛在县东四十里下管洋














　　赤城志巻十九
　　钦定四库全书
　　赤城志卷二十　　　　　宋　陈耆卿　撰山水门二
　　山
　　黄岩
　　委羽山在县南五里俗号俱依山东北有洞世传仙人刘奉林于此控鹤轻举尝坠翮焉故以为名按登真诀真诰皆云委羽山天下第二洞号大有空明之天又十大洞记委羽山大有空明洞在黄岩县南数里即大有真人之所治焉【一云青童君主之】又云笈七籖载司马季主携其子女兹山鲍叔阳段季正亦于此得觧化之道则其为仙窟旧矣地所产石无大小百碎皆方正有棱以煑汤可愈疾其前有道院【丄蔡谢伋记云台州黄岩县西五里有山冈阜连属草木茂宻其洞曰委羽父老相传数十年前常有青衣童子戯洞口居人以滓秽溷之童忽因不见绍兴中有石城使君李侯端民令兹邑暇日劝课农桑至其处始择道士董大方主之稍给香火华之用大方以符水治疾病輙即愈邑人重之以是二十年间堂殿门庑髙明靓净库湢浴具体而有始变荆榛为胜地按大洞记瓯粤之间大海之涯地产方石真人刘奉林所居也奉林嵩髙逸士避周季世栖焉控鹤轻举坠一大翮人名其山曰委羽伋寓居三童山钟皷相闻尝一至及守缙云大方遗书求文记其事复曰我本山林人主郡非其好也盍俟归及使浙右又以书来曰公又渡浙而西矣归其宁可以日月兾哉且农寓公重道相悦欲成兹事许列衔石上矣敢固以请乃序而为之铭铭曰昔有仙人金刀鸡犬同升记阡陌九臯声闻至今存上天下天曽委翮仙人一去防千载阅世真同驹过隙长官好事经李侯大洞主人亲推檡穹隆堂殿复一新照映林峦非夙昔寓公耆德上清都岂有他杨毕兹石碧落侍郎寜复来叶令飞鳬尘防隔太一青藜倘可寻去共研硃周易杜元庭诗云窅然灵岫五云深落翮标名振古今芝术迎风香馥馥松柽蔽日影森森从师只拟寻司马访道终期谒奉林欲问空明竒胜处地藏方石恰如金　左纬诗云委羽不知何处是倩人扶上木兰挠欲寻去路花梢宻争认行云酒浪揺流水忽如山脚转洞天疑把杖头挑逡廵不觉东风晚始有仙人弄玉箫　王十朋诗云龟山软翠日开屏羽客逍遥此闭扄早起留云闲放鹤夜来伴月静防经岩前方石有多好里丹砂且是灵应有赤城鸾鳯过一声长啸入青】
　　王城山在县南七十五里石累叠如城本名方城山王羲之游西郡记云临海南界有方城山絶巘壁立越王失国尝保此山天宝六年改今名俗又呼方岩中有渔翁岩石柱峯仙人濯足滩鸡母石石棊盘平霞嶂露台石仙棺岩牛脊陇水帘谷至平旷处可百余畆有力者垦之号仙人田
　　五龙山在县东南一百里东连大闾山临海记云五龙山脊有石耸立大可百围上有丛木如妇人危坐俗号消夫人父老云昔人渔于海濵不返其妻携七子登此山望焉感而成石下有石人七躯盖其子也今人或曰石夫人山或曰消山盖石夫人在其巅消山在其足其实一山尔又按舆地志消山南下有消夫人寰宇记临海县消山北湖隂萧御史庙有石孤耸如妇人状则御史庙与石夫人不逺矣然则二书谓消山消湖而今或谓萧山萧湖不亦误欤
　　黄岩山在县西一百二十里一名仙石山有路可通郡今废按临海记山上有石驿三面壁立俗传仙人王方平居焉号王公客堂南有石歩廊又云山顶有黄石故名
　　东镇山在县东二百四十里临海记云洋山东百里有东镇大山去岸二百七十里生昆布海藻甲香矾等物又有金漆木用涂器物与黄金不殊永昌元年州司马孟诜以闻中有四墺极崄峻山上望海中突出一石舟之往髙丽者必视以为凖焉
　　永宁山在县东五里旧志云因古县而名岩壁峻峙四望皆方正故俗号方山旧传僧懐玉于此飞锡落临海任氏家山下有亭夹岸梅花相续十余里不絶
　　三童山在县西南一十七里旧志云山有三峯各髙十余丈逺望似童子香积寺记云昔有三童子出没其侧迹之皆化为石故以名山按寰宇记云山在临海今实黄岩也
　　灵石山在县西五十里与乌岩接以甘露降名甘露山按临海记云山上有寺当孙恩叛毁木为船石从空自坠贼以伤去故号灵石或云此石自西北飞至故名
　　三山在县西六十里初至下则两山夹一水而入其胜处号云荘风磴俗传仙人奕棊其上至今苔藓不侵次至中二里许两石蹲踞号石门其前巨溪汹激中石柱屹立人谓有龙蟠焉绍兴间一夕大风龙见石忽摧折今所余犹数十寻又四里即上有洞空阔尤胜大率三之势髙下皆可观而田畴实少居人以造楮为业云
　　岱石山在县西南一十七里西北角有巨石挺立人形俗呼为石大人又有一石横前如柜号石柜山今其村号石柜村又号岱石村
　　鸡笼山在县南二十五里俗传星月晦防则光起烛天一日天隂忽晶采昼见视之则金宝满山人往取之輙皆灭没故老呼为许公藏
　　丹崖山在县南四十五里崖石俱赤有金银星焉世传仙人炼丹于此故名有池深可尺余羣乌浴其上俗名老鸦井或又曰炼丹井
　　屏山在县南八十里其东西二石耸立如屏故名东屏挺立无倚有古藤缠络之冬寒不凋西屏因风仆为二矣
　　盘山在县西南四十里【王詹事十朋诗云一岭迢迢十里賖行人半日踏烟霞盘山遮
　　莫盘千匝归夣何曽不到家】
　　乌岩山在县西四十里以中多乌石故名相传其巅有
　　庙云
　　鸣山在县西二十里旁有龙湫每遇旱致祷必闻飘风
　　骤之声
　　白塔山在县南四十五里旧传上有石塔遇晦则晶采
　　旁烛土人恠而撤之
　　利墟山在县西北五十里其水出利墟浦南入永宁
　　江
　　阻浪山在县东南五十里其隂距海浪起时借以为阻
　　故名
　　夏乌山在县西六十里按旧经山之神名乌人至此称乌字輙为蛇所啮旧有龙湫在山要
　　于浦镇岩山在县东南六十里中多竒怪有大石壁髙
　　广四丈顔真卿姓名刻焉
　　浮山在县西六十里特起田间四无聨属俗传一夕风
　　浮至故名
　　楼山在县南六十里以其巅岩石突起状如楼阁故名楼﨑山在县南七十里极雄峙海舶视为向背下有石
　　米通明如雪相传有异人尝饮啄焉
　　岩山在县东南七十里以其巅有石如故名下有
　　井泉常白色
　　狮子山在县东南八十里上有石庵方广五丈髙六丈
　　五尺修链者尝居之旁有道士岩
　　叶茶寮山在县南八十里昔有隠者于履居之号药林
　　尝开山得楛矢焉
　　紫髙山在县南八十里土膏泉冽中产茶甚竒
　　峤岭山在县南九十里俗称温岭有东西两峯东大西
　　小故有大小岭之名岭与乐清分界
　　西山在县南九十里旧名西原与峤山相望世传仙人炼丹之地絶顶有池尚存【访赵公戴诗云西原仙境即西山流水桃花隔世间自笑重来湖海客红尘惹到白云闗】
　　松门山在县东南一百三十里按王羲之逰西郡记云永宁县界海中有松门岛屿上皆生松故名
　　龙鸣山在县南一百二十里上有龙湫旧传龙鸣其上
　　故名
　　积谷山在县东南二百五十里上锐下阔如积谷场圃
　　状故名或云则谷者误
　　尘山在县西南三百里以山多尘故名永宁江源出
　　于此
　　马鞍山在县东北五里以其势奔迸脊如马鞍故名鸡鸣山在县南六十里旧传有天鸡鸣其上故名金山在县南七十里上锐下阔宛若金字【王侍郎居安筑堂面之号
　　金山堂】
　　畔【阙】山在县东南七十里形如跌坐又名披云山虚涵山在县西南七十里一云牛极
　　【阙】门山在县北五里中有将军岩甚钜
　　浄土山在县东北一十五里东接临海杜皮山
　　大仁山在县东北一十五里
　　【阙】
　　【阙】　山在县东南二百里【阙】　有【阙】石如松状【阙】石【阙】中则没舟行必避之世传为如来出世上【阙】
　　镇一港云
　　盘马山在县东南九十里海中以其形四断盘旋如马
　　故名
　　赏头山在县东南一百二十里海中下有石阔寻丈窦
　　而得泉居人皆汲之
　　悟空山在县东南三百里海中以悟空寺在焉故名岩头山在县东七十里海中
　　夀门山在县东南一百二十里海中
　　赤礁山在县东南二百里海中
　　饭閟山在县东南三百里海中
