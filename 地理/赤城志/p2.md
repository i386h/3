<!-- { "loadSidebar": true } -->
　　城按旧经周囘一十八里始筑时不可攷太平兴国三年吴越归版图隳其城示不设备所存惟缭墙后再筑庆厯五年海溢复大坏部使者田瑜以闻诏新之乃命太常博士彭思永摄州事命县令范仲温等分典四隅从事苏梦龄等总其役三旬而毕明年元守绛至乃因新城増甓之作九门捍外水之怒十窦窻疏内水之壅又凿梁贯城厮为三支阅嵗讫工是秋水不为灾至和元年复大水城不没者数尺孙守砺再加増筑嘉祐六年大水复坏徐守亿谓城南一带当水冲用牛践土而筑之每日穴所筑地受水一盂黎明开视水不耗乃止熙寜四年钱守暄又累以密石且虑水齧其足遂浚湖以其土实之乾道九年火及闉淳熙二年赵守汝愚又缮筑焉先是郡有壮城遇水患合司其役巳乃属役于士庶吏诛求不餍则捃摭鞭棰至有殒于非命者公从州士请归其役于壮城民用以寜三年秋大雨城又几垫尤守袤极力隄防事竟复修城城全邦人歌之按故基东自小鉴湖循清心岭而南萦抱旧放生池直接城山岭古通越门土地庙处葢今湖昔地皆闉阇中物也后乃徙而之西缩入里余众谓起元守绛今按元杂记但载修城无徙入之文后按汪泌共乐堂诗歴叙城事有外遗数百家室屋鳞参差之语意其为钱守暄也【全篇见东湖】嘉定十六年齐守硕复经界有以故基为言者亟遣官吏按视则知城趾广逾四丈中有二斗门防水遗迹具在而以居人奄据或田或囿嵗久惧愈湮乃于其中酌存丈许旁掲牌以为表识其奄据者贳不治而聴其承佃如官店基法焉新城既全而旧城且不泯矣城今有七门各冠以楼南曰镇寜门楼名神秀曰兴善门楼名超然东曰崇和门楼名惠风西曰括苍门楼名集仙东南曰靖越门楼名靖越西南曰丰泰门楼名霞标西北曰朝天门楼名兴公葢自尤守以前城凡八修继是虽间修非大役故不书【吕成公祖谦修城记云临海郡南东西三方岸江湖秋水时至北限大山蹙不得骋怒齧隄足生聚凛凛恃城以为命距海余百里逋亡剽侠之所曹恶嵗辄睢盱州溆睥睨郛郭徼警者不敢弛柝故闭修之政在是郡为首务葢所以逺菑害销奸萌非徒区画封表备侯邦之制也庆厯之水几不为郡元章简公绛来守城复立宣和中盗发仙居闯虚罙入突薄欲登时则有户掾滕君膺帅厉吏士圉以方略冦不为患父老纪焉乾道九年里旅不戒于火延及郡城堵隤甃弛径逾无禁菑气未格民譌不寜间一嵗大史赵侯汝愚自信徙镇暇日循行墙落属丞掾而告之曰置守所以卫民顾屏蔽废彻若是其何以待不虞土功于古虽有常律传春秋者复出啓塞从时之例岂非城闉之啓闭寔有邦之大纪随时筑治有不得而已者邪况壮城之卒月粟嵗帛凡以为此益其廪而寛其程宜无不可于是军事判官苏延寿受役要司輂辇金谷之稽兵马都监胡胜督栽巡功察其勉与不勉者命羣有司各保其所奠地守傅众力埤増卑薄涂塞却环城诸门作新者四曰镇寜曰兴善曰丰泰曰括苍修旧者五曰崇和曰靖越曰朝天曰顺正曰延庆起淳熙二年六月癸酉讫闰九月戊辰累日积功凡一万五千三百七十有六大抵取具于壮城之籍闲民愿即工者厚醻之不欲勿彊防其数眎役兵财十之二锻斵镘埴黝垩之工畀僦直如其素醪醴之馈劳来之吏相及于道其材瓦石甓之用积二十一万七千九百钱以贯计米以石计者合四千六百有奇维侯忧民急病之意既达于下而精知周虑又足以综理之故公无羡费人无留力工无余技役事首尾歴再时版臿并作观堞崛兴而近郊之甿初未尝释陇亩也始侯之至诏奉计最朝十月报政之期甫半嵗而赢或谓是邦特侯假道休沐之地缮营之钜者必姑存以须后乃独于入国阡陌未习之时骤举力政百年之迹还于指顾邦人徳其赐而乐其成请书劳于石抑不知因事而功见已事而迹泯一垒培之绪业于侯何有哉至于不以久暂易意眇然长虑于耳目之外以无负于寄委识此者葢亦鲜矣遂书以谂台之君子】
　　子城按旧经周囘四里始筑时不可攷或云州治旧在大固山上有子城故趾焉后随州治徙今处其门有三南曰谯门上有楼不名东曰顺政门楼名东山西曰延庆门今名迎春【城之南内外号里班内班旧传钱王俶守台胡进思自此迎立之有班直分寓于此故名】
　　临海
　　城按县须知周囘二百九十五步按县治附州城他无郛郭或云今左右缭墙沿城隍庙至天台馆达上古巷其步数实合意旧有城而后易为墙也
　　黄岩
　　城按旧志云周邑九里三十步又云周囘四百五十步
　　唐上元中筑今皆无攷
　　天台
　　城周囘四百步吴永安中筑按甎刻宣和三年重修今
　　稍颓圯有二门东曰应台西曰通越
　　仙居
　　城周囘六百步唐上元二年筑国朝宣和冦乱统制姚
　　平仲张思正驻兵于此因再筑焉
　　寜海
　　城周囘六百步旧在海游唐永昌元年徙今地【或云唐大厯间】四隅旧各有门后废令陈宗仁于西北驿道立其二曰望台曰朝京
　　乡里
　　临海【一十五乡四十四里】
　　大固乡在县东祥符中管里一曰交里今管里六丘祥【旧名休祥绍兴中道士费徳得晋碑土中犹以此名里后避真庙旧讳改今名】
　　臣公　　　　　　恩义
　　崇和　　　　　　衮绣【庆元六年叶守籈为谢丞相深甫立】世衮【嘉定元年李守兼为钱丞相象祖立】
　　兴国乡在县西北祥符中管里一曰瓦窑今管里二庆善【旧名迎恩因陈贻范有藏书楼曰庆善后同弟贻序中第子师恭亦举八行故改今
　　名】　　　　　丹丘
　　义诚乡在县南一十里祥符中管里一曰新城今管里
　　三【按唐干宁间曽洵作杜雄墓铭义字下作诚字俗呼为城者误】
　　正节【按杜雄墓铭云葬于义诚乡正节里则得名久矣】
　　丰化【按张涤作骆延威妻杜氏墓志云光化二年葬临海县官政乡风化里风与丰同音
　　今恐讹也所谓官政乡者得非今之义诚乎】
　　承光
　　遂仁乡在县东南二十五里祥符中管里一曰江上今
　　管里五
　　永固　　　　　　盖竹
　　承明　　　　　　白鹤【以山得名】
　　长石
　　清化乡在县东三十里祥符中管里一曰山后今管里
　　二
　　遇明　　　　　　修景
　　太平乡在县西三十里【分上下二扇】祥符中管里一曰若溪
　　今管里二
　　善政　　　　　　怀表
　　重辉乡在县东北三十里祥符中管里一曰油溪今管
　　里二
　　合从　　　　　　修谨
　　长乐乡在县东南四十里祥符中管里一曰碛村今管
　　里三
　　正教　　　　　　上义
　　连碧
　　明化乡在县东南四十五里【分上下二扇】祥符中管里一曰
　　青令今管里二
　　孝逊　　　　　　钦田
　　安乐乡在县东北五十里祥符中管里一曰路前今管
　　里三
　　兴善　　　　　　道徳
　　怀善
　　延寿乡在县东北五十里祥符中管里一曰大东今管
　　里三
　　庙善　　　　　　干山
　　延祚
　　静安乡在县西北五十里祥符中管里一曰七孺今管里四【按灵鹫祖师幼璋遇异僧告云寻静而栖遇安即止璋遂为静安乡剏福田院俗以静为靖误也又此乡今有地名七孺或传古有七孺人居之祥符以此名里亦为是欤】
　　湖平　　　　　　王震
　　大石　　　　　　小石
　　于公乡在县东六十里祥符中管里一曰泾山今管里
　　三
　　清溪　　　　　　北湖
　　纂化
　　保乐乡在县东南一百一十里【分西南二扇】祥符中管里一曰百家今管里二【按祥符中僧愿鸿撰光相院记云师临海宝乐人今以宝为保亦恐讹也】
　　永福　　　　　　崇仁
　　承恩乡在县东一百五十里祥符中管里一曰又口今
　　管里二
　　广济　　　　　　磻石
　　黄岩【一十二乡四十里】
　　仁风乡在县东二百步管里二
　　光泽　　　　　　安寜
　　三童乡在县西一十里管里二
　　建平　　　　　　善政
　　永寜乡在县南一十五里管里三
　　砂门　　　　　　仙山
　　善化乡在县北一十里管里五
　　善邻　　　　　　亲仁
　　道林　　　　　　石步
　　临海
　　备礼乡在县西北一十五里管里四
　　石步　　　　　　新昌
　　建城　　　　　　大兴
　　飞鳬乡在县东南二十里管里七
　　亲仁　　　　　　海门
　　怀礼　　　　　　安仁
　　安乐　　　　　　甘泉
　　青鳬
　　靖化乡在县西南二十里管里二【按祥符图经有永泰无靖化或云永泰葢
　　哲庙陵名意以是改为靖化也】
　　苦竹　　　　　　浮南
　　灵山乡在县南三十里管里二
　　贵丰　　　　　　塘下
　　驯雉乡在县西南三十五里管里五
　　古城　　　　　　仙岩
　　湖南　　　　　　湖北
　　白塔
　　繁昌乡在县南七十里管里三【旧名万嵗政和八年以乡民陈丑儿妻一产四
　　子州以闻诏改今名】
　　賛善　　　　　　横屿
　　囘浦
　　来逺乡在县西南九十里管里二
　　清江　　　　　　浮山
　　太平乡在县东南一百里管里四
　　三门　　　　　　练溪
　　白水　　　　　　游屿
　　天台【四乡一十二里】
　　太平乡在县东管里三
　　五支　　　　　　三归
　　楢溪
　　永保乡在县西管里三【按崇道观元命殿前石香台镌云咸平三年天台县宝祚乡塘西保士庶置询之父老即此乡也岂吴越时乡名而咸平后易之耶塘西乃山里宋氏所居之地名】
　　定公　　　　　　长松
　　两岐
　　祥鸾乡在县西二十五里管里三
　　桐栢　　　　　　大固
　　兴正
　　积石乡在县西三十五里管里三
　　三异　　　　　　曲池
　　同仙
　　仙居【六乡三十一里】
　　升平乡在县郭东西管里六
　　永欣　　　　　　白水【以溪水湍流而白色故名】
　　新建　　　　　　石牛【以有怪石状似牛横枕溪中流故名】状元【旧名安仁开禧元年令赵汝逵以胡谦魁特科改今名】
　　孝义【庆元二年令赵幼闻以吴沆母病刲股而名】
　　庆云乡在县东一十里管里三
　　浮都　　　　　　班溪
　　甘露【按纯熙观记云葛元于括苍洞炼丹有庆云甘露之瑞故以庆云名乡以甘露名里
　　云】
　　开元乡在县西二十里管里六
　　羌山【以韦羌神灵验故名】　　莒溪
　　元文　　　　　　高迁
　　灵峯　　　　　　折桂【以吴给事芾兄弟子侄相继擢第而名】
　　归仁乡在县东南二里管里七
　　清湖【旧传以湖水清故名】　　隠贤
　　清河　　　　　　石感
　　武徳　　　　　　诚信
　　吉阳
　　清风乡在县西四十里管里七
　　永昌　　　　　　荐正
　　甘泉　　　　　　皈政
　　紫岩【以紫岩山石产紫草故名】　辛昌
　　温泉
　　遂寜乡在县西六十里管里二
　　怀化　　　　　　赤城【以山得名】
　　寜海【六乡一十九里】
　　朱开乡在县东北七里管里五
　　广度　　　　　　辟邪
　　时康　　　　　　堠城
　　横溪
