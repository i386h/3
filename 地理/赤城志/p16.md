<!-- { "loadSidebar": true } -->
　　盖竹山在县南三十里按舆地志一名竹叶山中有洞名长耀宝光之天周回八十里洞渊集所谓第十九洞天也云笈七籖云僊人商丘子治之道藏洞天记及名山记皆云盖竹山福地观坛各一所有竹如盖故以为名抱朴子云此山可合神丹有僊翁茶园旧传葛元植茗于此又有礼斗坛石石几石床石臼石砚尘外记云中有石井桥北小道直入有杉六丛左右有石室晋许迈尝居之旧传汉末有陈仲林等四人入此山得道真灵区也【或云绍兴间有二女郎出入洞中一老妪家其侧疑以为魅秽其处遂不复见】又有丹鳯楼香炉天门二峰诡异竦特为逰览之胜【唐守仲友诗云篮舆东出初収众山巻雾奔苍虬麦田幪幪连千畴去年见种今冇秋农家椀大郎快防使君不去能无羞春光欲尽谁挽留千林薿薿新緑柔桐花逺近澹无色自开自落那闗愁洞天为我暂晴色使我蜡屐穷搜天门发秀万马下水口离立羣峰稠瀑泉对面防絶壁宝剑却倚丹鳯楼溪声喷薄雷震动石色古怪神剜锼洞门谺谽风飕飕香炉峯下蛇龙湫中岑特秀小为贵左右旌节森戈矛几年秘奥一日睹谈笑指示君知不精庐但欲占胜处专事栋宇非良谋飞廊跨水纳佳气突兀殿堂居上头轩窓髙下冇竒致洗涤肺腑明双眸我将于此栖羽流鳯笙鹤驾应来逰丹成一举凌九州下视浊世如浮沤灵祠欵谒路阻脩层岩倾涧邃且幽经营轮奂亦未就挥金尔助何湏求晚云漠漠鸣雨鸠仆痡泥滑我欲休虹桥列炬趣归骑城鼓已报初更筹追攀别乘聊复尔乘兴何如王子猷习池不为倒载去儿童不用拍手栏街讴】
　　白鹤山在县东南二十里上有展旗峰洗肠潭又有剑崖旧传赵炳留剑防于此按寰宇记山上有湖中多盘石前有石槌石鼓鼓鸣则兵乱昔有白鹤飞入防稽雷门鼓中击之声震洛阳故以为名又临海记云山上有池泉垂溜逺望如倒挂白鹤之状故有泉名挂鹤又郡国志云汉末有徐公于此山成道控鹤腾空而去故有鹤挂岭焉三说不同未详就是
　　真隠山在县西南四十里按寰宇记髙一万六千丈周回三百里与僊居韦羌山相接本名括苍又名天鼻唐天宝中改今名又按道书云括苍山在防稽山东南五岳图序云括苍山东岳之佐神僊传云王方平居昆仑往来罗浮括苍山石壁上有科斗字髙不可识宋元嘉中遣名画图于团扇焉
　　龙符山在县东一百七十一里海中本名覆釜按舆地志云章安县东五十里海际有覆釜山临海记及寰宇记云东海有山形似覆釜吴越春秋云吾得覆釜书除天下之灾而刘世轨记云夏帝登此山得龙符之瑞唐天宝六年遂改今名山有巨迹相传夸父逐日所践云
　　临海山在县东北二百四十里接海本牛头山以有石似之故名唐天宝六年改今名山下有二溪一始丰一东女至州北合流云
　　秀防山在县东二百里海中旧名芙蓉临海记云州东北七十里海中有芙蓉山僧智顗传云出海望芙蓉山竦若红莲之始开盖指此也山上有石龛方圆二丈巉岩如斵唐天宝六年改今名
　　东掖山在县东北四十五里以其处天台左掖故名上有隔尘亭【石象之题云山椒亭榭适徘病膜烦襟斗顿开若有尘埃何处隔此中自是少尘埃】
　　楼石山在县南六十二里西北带江仰望如楼状【按谢灵运逰山志云楼石山多支子又僧懐玉记有大小楼石山土人云内者为小外者为大】
　　石新妇山在县东南七十里东濒江按临海记云山土石绀色如人状寰宇记云在县东一百一里旁有竒石如妇人悉绀色宋文帝亦尝遣画工图于白团扇焉【左纬诗云烟萝为髻雾为巾独立江邉经几春无故被人呼作妇不知谁是画眉人】
　　岐山在县东南六十里黄岩方山戴氏赘杜氏居于此故俗呼杜岐山【按临海记旧有谢诗杜岐一穴占三钧耸笔金门玉户新】
　　石鼓山在县东一百五里按临海记云黄石村有石鼓山山上有石似鼓兵革兴则鸣旧有栅城唐贞观初刺史李元奏置起州兵二千人防之僧灌顶尝避地于此【陈侍郎公辅诗云有山名石鼓千古镇南溟大手不劳力动时天下惊】
　　兵山在县东一百里唐末有兵遁于此故名
　　玉岘山在县东一百七里本黄石山今县东南地名黄礁一名黄石奥相传黄石公居此有石棊盘尚存唐天宝六年更今名中有石涧可容数百人四面多林木临海记云黄石山泄水九层沿崖如白练旧经云昔有僧入其穴三日而回言其中多水有伏翼大如鹅
　　上足山在县西南一十一里一名戯龙西接真隠山南连永嘉西南连括苍有石井龙湫岩上有瀑布髙十余丈岁旱必祷焉
　　湖山在县北四十里按临海记其上夷坦可坐数百人俯视江海邑屋烂然在目俗以重九日多登焉
　　白鹄山在县西北六十里以其水倾注遥望如倒挂白鹄故名按临海记云中有深湖鱼大如二百斛舟修可二丈疑其诞也
　　金鏊山【一作鹅】在县东南一百二十里东有一小洞昔有人夜舣舟于此一物起波间光采注射迫视乃一巨鏊金色故以为名【详见善济院】
　　赤山在县东南一百三十里絶顶有古塔塔之下有石函盛小铜塔铜塔之内有银壶盛舍利俗传梁王詧所施
　　白山在县东南二百五十里按临海记郡东南有白山望之如雪其上有湖旧传金鹅于此集焉下有溪其水金色
　　合旗山在县东一百三十里旧传僧灌顶居摄静寺防有海防至顶讲经自若防见旌旗耀日有神皆丈余惧而遁故以名山
　　东刋山在县东九十一里一名天柱东南接黄石山按临海记山极髙逺盖禹随山刋木因以为名晋任旭葬焉
　　望海尖山在县东北四里后岭上其峰髙耸宜逺眺今土人多以为田麦时翠浪翻浮防为可爱
　　日山在县西五里以其面东朝日视诸峰独髙故名牛极山在县西北一十里以牧牛路至此极故名上有
　　平波数亩可逺眺
　　白岩山在县西一十二里旧名白马唐天宝六年改今
　　名
　　古塘门山在县南二十里两峯对峙中空十余丈旧传
　　海门在焉
　　新罗山在县西三十里与八叠岭相望鸟道防岏多野
　　果土人利之
　　许孝山在县北四十五里旧传有许其姓者居丧至
　　孝每一恸则羣鸟悲鸣故以名山
　　山遮呀在县西北五十里以鸿山嵯呀如齿并列故名灯坛山在县西南六十里北达括苍旧经云上为石坛
　　每隂则有光如灯故名
　　宜山在县西六十里其巅平衍良畴可十顷上有潭瀑
　　沾溉水旱不能灾
　　童峙山在县东七十里按僧遵式安仁院记作峒峙字鸿鹤山有二一在县西七十里一在县西北六十五里潭山在县东七十里旧传下有石戴之故名九盘山在县东南七十五里以其路萦回九转故名絶
　　顶可眺大海有小寺亦以山名
　　闾丘山在县东北八十里昔有逸民闾丘氏居此故名亭山在县南一百里其地有寨由郡泛舟入黄岩者多
　　候潮于此
　　翠环山在县东南一百三十里峰峦回合有若环翠故
　　名
　　髙相山在县东北一百三十五里一穴无际按防稽图
　　云与海通
　　宴室山在县东一百五十里按临海记有越王望海舘
　　下有湖多金鹅飞鱼
　　髙防头山在县东南二百八十里自此山下分路入髙
　　防国其峯突立宛如人首故名
　　常风山在县西五十里以其穴常有风故名
　　碧云山在县西五十里面常风山
　　防尖山在县西七十里以其形如防而锐故名
　　牛头山在县东二百八十里东北连宁海
　　碧潭山在县西北一十三里俗呼夀安山
　　鸣鹤山在县西二十里
　　西岑山在县东南六十里
　　寒石山在县西北七十里
　　斗方山在县西八十里
　　三石山在县东一百二十里
　　白枫山在县东南一百二十五里
　　海门山在县东南一百二十六里濒海
　　堀门山在县东一百五十里海中按郡国志作崛门舆地志云山腹穹窿一穴透顶其中有声则风起水涌且主兵吴时已如此
　　大雄山在县东二百一十一里海中【旧传晋僧懐玉尝伐木于此值风与
　　浪合有光如练导至涌泉寺】
　　熨头扣山在县东北二百一十一里海中西有屿民多
　　居焉
　　石灶山在县东南七十里海中以有石若灶然故名鹅鼻山在县东一百五十里海中以其状如鹅鼻吸水
　　故名下有海涂捺为田
　　轻盈山在县东南一百六十里海中上有沪业者居焉石佛山在县东南一百七十里海中以其状如佛故名峧巉山在县东南一百八十里海中上多支子且有田
　　及民庐
　　苍郭山在县东北二百一十一里海中以其西有苍郭
　　村故名
　　小门山大门山在县东南一百里海中
　　夀昌山在县东一百五十里海中
　　莆门山在县东南一百五十七里海中
　　东麂山在县东一百五十七里海中
　　西麂山在县东一百六十二里海中
　　主山在县东南一百七十里海中上多民居
　　鹿头山在县东南一百八十里海中
　　虎头山在县东北二百六里海中
　　泽青山在县东南二百一十九里海中
　　柽澳山在县东北二百八十里海中
　　伯逹山在县东北二百八十里海中
　　屿山在县东北二百八十里海中
　　泽山在县东北二百八十里海中
　　云峰有二上峰在县西南五里下峰在县西南一十九
　　里
　　三峰在县东一十五里或云三峰旁有岭亦以是名中峯在县东六十九里按安仁院记有东接中岳之语惠峰在县南二十里
　　灵峰在县东南五十里
　　双岩在县南一十五里峭峻并峙为江南诸山之冠州
　　治对焉
　　石船岩在县西一里城山岭以其若船状故名中有小
　　穴旧传白鹰常栖其上
　　百丈岩在县东北三里法安院侧上有龙湫骤则双瀑交垂如玉帘之状章守得象诗所谓千寻练挂双流瀑是也
　　伎石岩在县南一十里岩尖有巨石横其上着岩仅尺
　　许众举之莫能动
　　圣岩在县南二十里钱柱山号险絶旧传有神跃马于
　　此故名至今有马蹄防又名马蹄岩
　　白岩在县南二十四里孤絶秀异林木鳞次以其皆白
　　石故名上有龙湫水如白练云
　　象鼻岩在县西三十五里以其状似之故名下枕深潭云岩在县东四十五里以白云常蔽其上故名
　　狮子岩在县东五十里下里墺口呀然欲躩两足埀前
　　状如狮子踞地故名
　　猪头岩在县西十里
　　松岩在县西南一十五里
　　罗汉岩在县西二十五里
　　石岩在县东南三十五里
　　白马隠身岩在县东三十五里
　　寳藏岩在县西四十五里
　　桐岩在县东五十里接宁海
　　禅师岩在县西五十五里
　　乌岩在县东七十里
　　僊岩在县东一百二十里
　　彭公屿在县东一十里【古謡云彭公屿沙涨出宰相破石湖水穿出状元破石湖在县
　　西日山比年沙涨谢钱二公果相继入相今湖水亦渐穿矣】
　　樊续屿在县东南七里【见临海记详见冢墓门】
　　新罗屿在县东南三十里昔有新罗贾人舣舟于此故
　　名
　　腾屿在县东北六十里南有溪清泚出巨蟹焉
　　屿在县东一十五里
　　严屿在县东一百二十里
　　独屿在县东南一百三十五里
　　竹屿在县东一百四十六里海中
　　马屿在县东一百七十里
　　城山岭在县西南三里以筑城其上故名
