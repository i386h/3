<!-- { "loadSidebar": true } -->
　　代发平海军银子一千两【每年合认发绢二百五十匹绵子一千五百两嘉定十三年凖户部符行下据知泉州真舎人德秀申本州银坑生发之时朝廷拨台信州建昌卲武军合解上供银数令本州代纳却以四州所产防绢比折搪还今縁四州军拖欠本州物帛乞将本州代纳四州之银拨还各州自行认觧凖转运司行下自嘉定十三年为始数内令本州认解银子五千二百三十六两续累申朝廷认纳上件分上下半年起解今为定额纳左藏库】
　　起发转运司
　　系省窠名钱一万八百五十五贯七百二十文【以本州及属县库务诸色钱物毎贯分拨头子钱五文五分并三分竹木税钱四分酒本钱六分税钱盐场亭户折盐二税钱等窠名主管司拘催分作十二月每月起发九百四贯六百四十三文或遇闰月増发八百三十八贯三百三十三文】
　　六文赡军钱六百贯文【祖额防封桩库抛催六千贯文以场务煮酒钱起发后因
　　场务败阙収趂不及每年实发上件系主管司拘催桩发余系虚额】
　　厯日钱五十贯文【毎年承转运司降下一千五百册毎册拘钱七十文计一百五贯案
　　例分下诸县及院观每以四防艰于拘督嘉定十五年本州那发上件】
　　耗剰米钱一万贯文【以每年秋米収至剰耗拨充本州支遣外却以本州官钱那拨
　　起发】
　　効士酒钱四百贯文【以本州卖酒钱起发】
　　盐钞纸札二万张【系本州行下临海天台僊居三县収买起发】
　　起发提刑司
　　歳赐钱三百贯文【以州用钱那拨起发】
　　五分头子钱五百贯文【以本州及诸县酒税等头钱内分拨主管司拘催起发】赃罚钱二百贯文【主管司拘解于内截拨五十贯买黄蜡并发】
　　行遣纸札一万五千张【行下临海天台僊居三县分作两次买发内平表一様检
　　纸各五千】
　　起发提举司
　　盐司头子钱无额【每盐一帒収四十五文主管司拘发】
　　贴収水脚钱无额【每盐一帒収一百三十八文主管司拘发】
　　额外三分钱无额【每盐一帒収二百五十文主管司拘发】
　　盐五千二十九帒【祖额上件抛下诸县招趂发卖续以収趂不及支盐官王阙措置招诱处州缙云州金华东阳永康诸客人入纳钞引支请帒盐批发前去歳无定数】
　　茶二百斤【祖额八千八百斤抛下诸县招趂每年不及元额开禧四年通判向公择申提举司
　　行下遍榜住催每年自行措置官钱入纳上件】
　　起发坑冶司
　　铅铁坑钱一千五百九十贯三百一十二文【本州管下铅铁坑七处每年系人户买干内一处停闭三处凖都大司牒委各县县丞拘解外实催发三处年计上件分作一十二月起发】
　　起发建宁府
　　绢一百六十五匹绵子一千两【系元降指挥拨发应副支遣官兵每年本
　　府差人至州交领】





　　赤城志巻十六
　　钦定四库全书
　　赤城志巻十七　　　　　宋　陈耆卿　撰吏役门
　　自罢乡户用市户而州县之吏罕良民矣余记故老言乡户不足于材而有余于行其真朴逊厚里党多化焉则仗以行文书奉期防宜有易无难也及其后变法浮屯诡聚簸弄福祸无益于上而有损于下则至于民畏吏吏困民民吏相仇而不足以相德上之人疾吏则吏怨疾民则民散其滔滔滋患讵一日之积哉前軰论差雇二端舌本烂漫由今而论得失概可覩已于其中而变通之岂无长防而余不敢僣也
　　州役人
　　衙前
　　国初置自都知兵马使至第六名教练使凡十三阶以乡户中押録里正之年满者为之押录三年替里正二年替限内各管重难一次其不厯衙前者虽得替不许归农若主持官物必以家业及二百缗者聴更重难日久至都知兵马使者试验其材遣赴阙补官熙宁四年行募役罢乡户衙前元祐元年复差役衙前招税户乡户衙前别立法优假之绍圣元年复熙宁法立衙规本州旧以七十五人为额今四十六人
　　人吏
　　国初置自都孔目官至粮料押司官凡十阶谓之职级其次曰前行曰后行又其次曰贴司募有产而练于事者为之或无人应募则俾职级年满出职其子侄继替天圣初令无子侄可继者与募百姓庆厯初诏并许投名取三人以上职级保明充熙宁四年行募役法依旧许投名始支料钱元祐元年复差役法亦许人投名不限产税绍圣元年复熙宁法定使院规约仍因元丰额定法司州院勘事司司理院常平两案职级前后行书表司之数绍兴二十六年减吏额定本州为五十人内刑法司八人常平两案三人职级一十人前后行二十五人书表司四人今如之
　　贴司
　　国初惟在京及监司许置诸州止有私名书手景祐元年量私名书手人数立额许正行人吏保明充元丰中始有攅司试书筭又吏人不足则差贴司权行绍兴二十六年诏以吏额之半置贴司本州以二十五人为额今如之
　　造帐司
　　国初置以诸县曹司补充掌造转运提举司钱帛帐治平元年改用使院后行为之熙宁四年诏优与请给以免役钱支元祐三年罢雇钱听于吏人内抽差满三年循一资绍圣复募法本州以五人为额今如之
　　祗典
　　熙宁十年置主受诸县文书先是县遣后行人吏诣州承领及是始募知后典代之【即祗典】元丰七年定额绍圣因之诸县各二人今各一人
　　散从官
　　国初置承符散从歩奏官追催公事差税户或坊郭有行止者为之给雇钱元丰三年改为散从官宣和减省绍圣后定节级听子长行额军事推官辖之本州总六十五人
　　院虞
　　国初置主分直州司理两院依承符散从官法差乡户其节级逓充三年替熙宁二年更募法以第四等户充一年替元丰七年许投名不给雇钱绍圣因之政和二年诏左右狱当直司狱子给重禄将当直司并入左右狱却轮拨当直司左右狱子半年替当直司狱子一季替宣和罢重禄绍圣后定为七十三人今七十人
　　杂职
　　国初置依院虞法差三年替未愿归农者听熙宁行募法给雇钱元丰定额内以一人充指教并听投名无雇钱绍圣因之本州以六人为额今七人
　　斗子搯子秤子拣子库子
　　国初选第三第四等户有行止人充元丰定额许投名不给雇钱绍圣因之绍兴三十一年令州县专副库搯各通抵产召三等以上户保充本州斗子额三十八人今一十八人搯子额二十人今九人秤子无额今三人拣子库子以搯子为之
　　栏头
　　至道二年委运司选充咸平三年招客戸祥符六年于第五等税户差熙宁行募法元丰听投名不支雇钱旧以一十四人为额今一十二人
　　县役人
　　人吏
　　国初以上下押录前行后行贴司书手为名次其押司録事选等第户谙吏道者充曹司随户口多少立额康定二年以税户不省文书召有产业人投名试书筭不足则抽差税户既而诸县后行各充州吏以二年替仍轮上州充知后典庆厯三年令押司録事三年替熙宁募知后典替曹司自是县吏不贴差绍兴令募成丁有税产无过犯者充不足则取犯杖罪情轻者充又不足则取非税户而有税产之人为保者充二十六年裁吏额临海黄岩二十人天台僊居宁海一十五人今如之
　　贴司
　　国初人吏正名不许更置贴司抄状司景德初量私名书手人数立额俾正名保充元丰令始籍定姓名旧额不及数者各不得私补人吏有阙则与乡书手以次补充绍兴二十六年裁吏额五县各二十人今如之
　　乡书手
　　国初里正户长掌课输乡书手焉以税户有行止者充勒典押里正委保天圣后以第四等户差熙宁行募法以第三等以下户充免户下役钱无人就即给雇钱其后不限有无产业招募吏有阙与贴司依名次补充元丰七年听投名不支雇钱临海额一十八人黄岩额一十二人天台额四人僊居额六人宁海额六人今如之
　　手力
　　国初差二三等户掌追催公事及在城赋税二年替建隆四年以县户口多寡定额熙宁中募税户及坊郭有行止充元丰役法临海额五十二人黄岩额四十九人天台额三十五人僊居额四十人宁海额四十人今如之
　　斗子【法见州】
　　元丰法临海额二人今阙黄岩额二人今如之天台额六人今八人僊居额六人今一人宁海额一十五人今四人
　　库子搯子
　　元丰役法临海额七人今一人黄岩额三人今如之天台额八人今七人僊居额一十人今六人宁海额七人今如之
　　秤子
　　元丰役法临海阙黄岩额一人今如之天台额一人今二人僊居额一人今用库子并充宁海额一人今如之
　　栏头
　　元丰役法临海阙黄岩额六人今七人天台额一十四人今一人僊居额四人今如之宁海额八人今二人
　　所由
　　元丰役法投名无雇钱临海额九人今二人【于本州院虞内差充】黄岩额一人今如之天台额一十四人今二人僊居额一十人今三人宁海额三人今一人
　　杂职
　　元丰役法临海额八人黄岩额六人今如之天台额四人今三人僊居额三人今五人宁海额五人今四人
　　乡役人
　　保正长
　　建隆初里正户长掌课输里正于第一等差户长于第二等差乡书手里正于第四等差又有耆长掌盗贼烟火于第一第二等差其属有壮丁于第四第五等差至和初罢里正増差户长熙宁五年罢户长六年行保甲法始置保正副大小保长讥察盗贼七年令耆长壮丁乡书手并给雇钱既而轮保丁充甲头催科八年罢募耆长壮丁今保正大保长掌盗贼烟火立庸直别召承帖人焉元丰八年复募耆户长壮丁元祐元年复差役法复令户长催科罢保甲绍圣元年复雇耆户长壮丁寻复保正长法令诸县雇募保正副大保长催税甲头承帖人二年以催科甲头皆下户不集事改付大保长一税一替建炎元年罢户长复甲头绍兴七年复大保长催科九年令保正长専掌盗贼烟火不许承文帖及课输事三十一年令甲头仍旧催科二十八年指挥以三十户为一甲选欠多者一人为甲首催甲内税乾道间罢自后变户长为催头吏旁縁为奸其弊有不可言者大率随情窜易曲意枝蔓甲当役诡以授乙又授丙授丁必尽得赂乃始反于甲故一人受役数家先被害其受役者例先代输否则械系鞭棰不输不止轻者倾家赀重则鬻产产非豪右无所售乗其罅贱入之产空讼未已甚至族与姻自为敌妻遁子散过者辄泪下焉淳熙十六年袁提举説友奏请遵绍兴甲首法以三十家为一结流水排次遇开塲则以各户合输之目列为榜掲之通衢令巳输者自防其时以待考察限满上其榜以县钞防磨其输足者先出甲未输或输未足者择其尤一人罚为甲首给甲帖催甲内税违者痛防之自是民畏充甲首竞先输官不费寸纸而赋集齐民破荡之祸殆少纾矣独胥曹意不满日撼歳揺或怖以税长或虽用甲首而巳非袁公之旧名实交戾利害相反虽未至如催头之酷而中产下户徧患苦之矣长民者可不动心乎




　　赤城志巻十七
　　钦定四库全书
　　赤城志巻十八　　　　　宋　陈耆卿　撰军防门
