<!-- { "loadSidebar": true } -->
　　主簿防在县东二百步淳熙十二年主簿杜纯孝以县
　　吏没官屋建
　　尉防在县西北一百六十步绍兴二十五年尉李异建
　　仙居
　　县治在城内建炎二年令张亨重建
　　鼓楼在县门上绍兴二十六年令梅克明建开禧二年令姚偓重建
　　岩老堂在防事东皇祐元年令陈襄建【按陈仙居诗自注云尝凿池引水经竹林间以环流钓翁名台习坎嘉鱼名亭未知在县治何处今不可攷矣岩老堂诗云手持养性书此地学樵渔身龙蛇蛰情深木石居先迷成逺复正静得中虚何必求深隠幽蒙是所庐　徐融和云大老富诗书不烦耕与渔岩同傅说筑人学仲尼居静性观三极穷神味六虚欲知休复意仁义是蘧庐　章望之和云岩前未老客期在老樵渔拊俗多闲暇开轩适起居读书明治乱学易体盈虚频许相从否吾将当故庐】
　　安乐堂在县治后绍兴十二年令杜师旦建
　　秀岐堂在安乐堂东庆元二年令尤棐以民献瑞麦而建
　　爱山堂在安乐堂左嘉定五年令董履道建
　　真趣亭在安乐堂东嘉定六年令董履道建取陶潜是中有真趣之句
　　丞防在县治西建炎二年令张亨重建
　　倚松亭在防后淳熙十二年丞赵善宿建
　　三益亭在防东嘉定十二年丞林访建
　　主簿防在县治东南五十步嘉定六年主簿赵彦儋建尉防在县治东一十步建炎二年令张亨建
　　寜海
　　县治在城内皇祐二年令李纯师建
　　鼓楼在县治前景祐元年令张太蒙建
　　书楼在县治大门上后废今为大门
　　架阁楼在县治东庑嘉定十年令陈宗仁建
　　宣诏亭在县治西
　　班春亭在县治东旧为茶盐亭嘉定十六年权令张修重建
　　均政堂在防东旧名问政嘉定十年令陈宗仁重建岸帻亭在县圃北建炎元年令魏贲建
　　舫斋在读书径北
　　读书径在县圃西面水旧名风漪隆兴二年令薛抗建朱舎人翌寄诗以出宰山水县读书松竹林为韵遂更今名
　　书林在防东隆兴二年令薛抗建
　　松竹林在县圃东下瞰官河庆元二年令李知微建横翠阁在云锦亭后今废
　　云锦亭在县圃莲池中今废
　　丞防在县西五步政和四年丞刘倚友建绍熙四年丞耿开重建【刘自为记云崇寜甲申大观戊子是邑两置丞皆逾年诏罢政和壬辰复置予以初第承乏兹任前此虽越两政皆以中废而公廨不克治予至则僦舍编民隘陋苦之既而得地于县之西隅以嵗在癸已九月经营越明年正月告成址而柱者凡二百二十有二他木称是又辟县之垣以跨桥曰通徳因防之余以构堂曰松吟亦足以资出入燕息之便也一日落成士民纵观有惊眎夸睨若见赏者有俯眉颦语若见劳者又有欲笑而頥不解欲言而声不若见诮者夫见赏者予知其乐此基构之成也见劳者予知其恤此造为之勤也求其见诮者不可得窃思之固有在矣得非以仕宦所寓比传舎为稍久今基构造为之功非不知其备且至也然斧墨未干爨突未黔代者告至徒役役为后人资耳况继而居者未必察察而未必徳也虽然彼见诮者固有理而所以诮者非予志也士之有为于世期以身任天下之重要皆使人之获安利而后巳况朝夕从事无非尽其所以为人者于一室劳佚又何较焉若夫察与不察徳与不徳尤非所问也虽然继是居茍能坏者思全弊者思新毋頺我窻牖毋毁我器用毋以一时茍简而忘后人长久之利使向之见诮者于予心为无愧亦仁人之赐也因其落成故叙此以俟贤者】
　　松吟堂在防南今名壮观
　　不负轩在宅堂南今废
　　主簿防在县治西五步绍兴中废徙于迎恩驿淳熙五
　　年令方杲徙今地
　　三瑞堂在防西政和四年主簿洪皓建时以荷花桃实竹干有连理之瑞巳而生子适故名【绍兴十六年适以贰车行县题诗云久矣驰防梦今登三瑞堂故山有乔木近事话甘棠展骥慙充位占熊忆问祥白云留不住极望是吾乡】
　　交翠亭在防右池南政和五年主簿洪皓建【子适后有诗云三十年中事鸾栖筑小亭寒声长新箨清閟拂疎櫺水转前时绿山浓逺处青重来勤问讯此别记秋萤　左纬诗云地胜多乔木亭髙阚古墉春稍经雨合晚色过烟浓影落琴书畔声穿户牖重鸾栖应不久枳棘若为容】
　　适志亭在防西庆元四年主簿胡宗建今废
　　尉防在县治东五步宣和五年尉王允成建
　　清风楼在防东旧名一览绍兴二年尉马迥建梅轩在防西嘉定十年尉叶象翁建











　　赤城志巻六
<史部,地理类,都会郡县之属,赤城志>
　　钦定四库全书
　　赤城志巻七　　　　　　宋　陈耆卿　撰公廨门四
　　仓库财用之所藏也塲务以下财用之所出也古者山泽之利与民共之后世既专之官而茶盐酒税之禁日涌月溢虽明知其朘削而郡国之百须在焉欲罢葢不能也台濒海故有盐负山故有茶民力役劳生故不能无酒昔固笼而之公上矣比嵗茶塲既废二盐监改隶他郡所谓酒坊败阙亦累累有之独官酤仅行商税尚亡恙均节剂量使州用无匮而民力不伤此固善为政者之所乐闻也
　　仓库
　　州
　　都米仓在州东北二里至和二年孙守砺建
　　糯米仓在州东三里旧在州南演教院侧乾道九年火附惠济院嘉定十四年赵守彦纾徙今地
　　都盐仓在州东南二里崇法院旧在报恩寺后又于子城里置北仓今有庙存焉后废并徙今地
　　手诏库在州治设防东
　　军资库
　　常平库在州治西庑
　　省库同
　　籴本库同
　　经总制库在通判防西
　　公使库
　　酒库在防东
　　钱库在使院东
　　银器库在小防西
　　帐设库在军资库西
　　设厨在设防东
　　甲仗库在州治西庑楼上
　　架阁库在州治东庑楼上
　　百物库在州治西庑
　　牙契库在通判防西
　　盐本库同
　　诸司库同
　　都醋库在鼓角楼下街西
　　抵当库在州治西二十步合同茶塲左嘉定四年黄守防建先是军民当春冬雪寒质贷多弗售公乃捐钱二千缗为此以便之【自十月至三月每质不过五百拘息一分为簿书油索费】今废
　　临海
　　省库在县治东庑淳熙六年令彭仲刚建
　　常平库同
　　茶盐库同
　　章安酒库在县东南一百二十里章安桥西【旧系人户买朴后因败阙淳熙二年州申上司兴复拨付本县自备本造酒补发籴本等钱续以补酒扰民民户陈乞以家沽均抱州从之】
　　章安醋库在县东南一百二十里章安镇侧今废【旧例州委巡检管干敷船户纳钱兵级乗以扰覔令彭仲刚乞并委酒库官以糟水造卖月纳醋库钱一十七缗】
　　黄岩
　　米仓在县治东二十步庆元元年令卢永年重修常平仓在县治西庑嘉定八年令胡衍重建
　　省仓在县治西庑二十步今废
　　天台
　　米仓在县东七步
　　助济仓在县西七步嘉泰元年令丁大荣建【宋阁学之瑞为之记】续食仓在崇报院西嘉泰三年令丁大荣建今废省仓常平仓在县治东庑旧在县东嘉定三年令詹阜
　　民徙今处
　　省库常平库在县治左
　　仙居
　　米仓在县东六步
　　麦仓在县仪门东
　　省仓常平仓在县仪门东
　　经总制库同
　　物帛库同
　　醋库在县治门右开禧三年令姚偓建后废
　　寜海
　　米仓在县西四十步
　　县渚仓在县南七十五里
　　港头仓在县东南一十五里后省罢
　　省库在县治西庑
　　常平库在丞防北庑
　　场务【镇监坊附】
　　州
　　合同茶在通判防东今废
　　都酒务在州东南一里房廊务造麯库附焉乾道九年
　　火尤守袤重建
　　商税务在州南一里抵当库平凖务附焉乾道九年火
　　尤守袤重建
　　临海
　　大田税场在县东三十里元丰中建淳熙六年省罢未
　　几复建嘉定元年又罢二年复建
　　章安镇税在县东南一百二十里今废
　　杜渎盐场在县东北一百二十里熙寜五年建【按每嵗旧纳正盐二万一千八百石续増明州寄买六千二百石总计盐二万八千石其始置盐军八十人崇寜元年以课额不足胡提举申请汰盐军减盐四千三百石令亭户承认二万八千石每一石五十斤请钱八百文省其耗盐八千四百石不请官钱总为三万六千四百石每嵗八月后即拆灶住煎不妨农务绍兴中因官吏希赏申増二分正盐五千六百石耗盐一千六百石通前额总计四万三千六百石自后终岁煎炼穷日鞭笞终不足以登其数是时管栅一十有八亭户一百三十有六灶五十有四淳熙元年刘提举奏陈额重得防将灶座减并作三十有五终嵗正耗盐减作二万五千石每旬合买六百九十四石五斗每六石为一袋零一石五斗支发増衍日复额上司委官徧往监拆仍呼亭户供认内有力厚而逓年登足者减一分其无力者均减五分六厘九毫总不过二万五千之数自后遂为定额矣】
　　归溪铁在县西六十里
　　大石鐡在县西北五十里今废
　　雄溪鐡在县东南一百二十里今废
　　昋公铁在县东南一百五十里今废
　　广济铁在县东南一百五十里今废
　　高梁银在县西北六十里今废
　　茶场在县东南一百三十里今废
　　新亭盐监在县东南六十里今废【按武烈帝庙记干符二年新亭监给官莫
　　从易重建堂宇又九国志亦载元徳昭知台州新亭监】
　　曷浦酒坊在县东南二十里
　　长石酒坊在县东南二十里
　　燥溪酒坊在县东南二十里
　　柘溪酒坊在县东北二十里
　　半坑酒坊在县西北二十里
　　楼石酒坊在县东南四十里
　　白茆酒坊在县西北四十里
　　涌泉酒坊在县东南五十里
　　黄奢酒坊在县西北六十里
　　常风酒坊在县西北六十里
　　潮际酒坊在县西北六十里
　　大小石酒坊在县西北六十里
　　石新妇酒坊在县东南八十里
　　上库酒坊在县东南九十里
　　归溪酒坊在县西北九十里
　　外有家子城门开石南湗江口西岑新亭鱼西泾山绚珠大田章安肯步一十三处今败阙
　　黄岩
　　于浦盐在县东南七十里咸平三年建【今盐额隶温州】酒税务在县东北一里绍兴二十一年令杨炜重建侧
　　有云波亭
　　路桥镇在县东南三十里旧名新安后省罢
　　峤岭镇在县南一百二十里后省罢
　　石塘酒坊在县东南一百里
　　赏头酒坊在县南一百三十里
　　东镇酒坊在县南一百三十里
　　外有长屿桥岭溪口紫高夹屿监北岸桐岭寜化汉城备礼十坊今败阙
　　天台
　　赤岩银在县西一十里元祐四年因鑛发而建今废为铅坑【旧置巡检监场监镇等官按浄慧寺碑政和三年有秉义郎充赤岩巡检张绶是也又尝开运河一带与大溪相接入州后居人占为田有遗迹焉】
　　楢溪铁坑在县东三十里
　　天柱山铅坑在县西九十里
　　税务在县东一百二十步旧兼酒及茶盐后以行万户废酒务惟存税务嘉定元年令詹阜民重修【详见浄慧寺碑】
　　孟岸酒坊在县北一十五里
　　鲍岸酒坊在县东二十里
　　鼻山酒坊在县南二十里
　　飞泉酒坊在县北二十五里
　　下泉酒坊在县西四十里
　　上泉酒坊在县西五十五里
