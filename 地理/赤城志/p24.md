<!-- { "loadSidebar": true } -->
　　石井溪在县西一百四里源出东阳南流一百二十里
　　入大溪
　　朱溪在县西一百六里一名木溪源出括苍岭南流四
　　十里入瞿溪十里入大溪
　　防里溪在县西一百六里源出括苍岭南流三十里入
　　大溪
　　左溪在县西一百七十里源出永嘉杉岗北流四十里
　　入大溪
　　真溪在县西一百七十四里源出冯师山东流四十三
　　里入大溪
　　方溪在县东一百七十八里源出永嘉北流一百二十
　　里入大溪
　　慈溪在县西一百八十里源出括苍岭南流四十里入
　　大溪
　　盂溪山潭五曰老公潭在县北二十里曰山王潭在县北二十五里曰孟椀潭在县北三十五里曰马篠潭在县北三十里曰桂坑潭在县北三十里按旧经马篠即石藤石棱二夫人溺死处皇祐中令陈防祷雨立应【陈有报雨诗二十韵有灵泉汲坎窞仙仗下嶙峋雷斧潜嗔树天波忽洒尘之句】
　　柘溪潭在县西北三十里近张阜山中有古湫名广潭深特甚前横石槛广三丈许脩四丈有竒有石室可容百人岩贮圣僧像且有石虎石马之又有大古藤一根故老云尝有青蛇绕防或斧之则流血焉下又有三湫湫外有水亦随潮盈缩每翕干则有居人常以为候云
　　张阜潭在县西北三十里山上其深峻处有石潭垂崖飞瀑林木森然至者神竦后以崕石摧堕龙不潜伏歘于山岭洞侧涌一砂潭每水清则见长鲔焉防乞水必自石潭以次而升夜憇潭侧旦则迎水而去每潮长则砂潭之波浸没沙石潮退复平皆云龙之潜升以时变化盖如此
　　彭溪潭在县北四十里支防为四堰所溉田甚众其旁脩竹十顷民采撷以供衣食焉其后豪民奄防剪耨几尽淳熈十四年因作新庙遂严樵牧之禁云
　　三井潭在县东北三十里
　　罨源潭在县西南四十里
　　天井潭在县东六十里
　　马鞍山潭在县东六十里
　　左溪右溪潭在县西南九十里韦羌深处
　　苍山潭在县东南一百里
　　深澄湖在县东一十五里相传开禧初有渔于此者见巨鱼长可二三丈因以物枞之获一鳞如杯自后出没不常或以为龙宅云
　　相湖在县东一十五里水四时不涸尝于网中得石刻
　　有相湖二字今尚存
　　虬湖在县东一十五里以其水湾曲如虬故名今废黄赤湖在县东南二十里脩广皆数丈水四时如沸夏饮毛骨凛凛冬饮则如汤故老云皇祐中尝有龙出没云
　　小西湖在县西二十里吴给事芾所剏延袤数里傍有
　　亭舘凡十数
　　磬湖在县东南二十五里父老云常有磬浮水上光采
　　夺目故名
　　赤湖在县西七十里其初烟水极目有赤眼巨鱼长丈余防泳其中今不复存湖亦半为田矣
　　莼湖在县东二十七里
　　蔡经井有九在县东一十七里旧传每汲其一八皆波
　　动兵火后存其五尔
　　瑶崱瀑在县西五十里玉几山北源出项羽山流为二潭潭之下岩三面壁立端截深峭可环以坐瀑縁壁而下或初霁则飞流溅沫广至十丈余盖竒观也
　　民天泉在县南三里
　　宁海
　　淮河源在县东一百歩桃源桥北经桐山罗坑凑黄墈三十里入海周顕德三年令祖孝杰用水工黄允德言谓县北地坦夷冝凿渠通海引舟入梁以通百货遂叶田七顷发民丁六万浚之既而渠成视其势反卑于县虽距海一舍而为堰者九重以两山水暴涨齧荡堰闸遂止不浚时岁饥且寒役人多死或云今县北千人坑盖其时丛冢也元祐六年罗提刑适重浚之亦无成今故道存焉
　　广度河在县治外绕城如帯俗名玉帯水云
　　大溪在县西四十里源出桃花坑牛头潭等处旧自草湖并山东行距邑颇逺元祐中罗提刑适檄县窒之颇防凿使近邑今去溪无半里民以为便
　　夷呉溪在县西一十里源出灵公马奥风廉等处东入
　　海
　　白渚溪在县北一十五里源出白防山流三十五里入
　　鄞县
　　马紫溪在县北二十里源出白峤山东北流入港湖渎溪在县西南三十五里源出天台石桥等处流至
　　双港渡入海
　　上白溪在县南四十五里俗呼狐啸溪源出天台华顶东北流八十里入余鱼溪又东流三十里入海
　　小鼈溪在县南四十五里源出桐栢山东流二十里入
　　海
　　东溪在县南七十五里源出屈母山西北三十里入宁
　　和溪
　　宁和溪在县南九十里源出天台及屈母山北流四十
　　里又东流一十里入海
　　车溪在县南九十里弥望皆细沙沙出铁屑冶者陶链
　　成之
　　西溪在县西北三十里
　　海防溪在县南四十里东流五十里入海
　　峡溪在县北六十里
　　柴溪在县东北八十里
　　湫水潭三在县东南一百里一名玉溪旧传呉尚书屈晃生子坦坦偕其毋隠于此寻化为龙毋亦尸解葬其处世所谓龙毋山也隋开皇九年僧智顗自建邺至薄暮覩一大厦莫知何所扣户有老妪出迎顗已悟为龙遂托宿焉姥云师逺来何以幸教遂为铺説且戒曰旱宜施姥受令惟谨翌日顗去回视其处巳成湫矣按州城隍庙记既指为屈坦今又以坦为湫水龙则是一人而主二祠岂神之变化固无方耶【乾道四年加封城隍诰词云至今台岭之人想见玉溪之迹与毋俱隠既着一时之令名于民有功宜膺千载之命祀云】
　　白龙潭在县西二十五里其上崇岩挿空云气澒洞世传龙与茶山防见鳞甲澡莹如玉雪然有一妪庐其前能以草木向背瞷龙出入其灵迹甚异
　　梁源潭在县西三十里梁王山西蹬栈险絶人迹罕到嘉定四年旱令赵善镠因谒梁祠读古碑遂访求得之方致祷雷发两崖如注【石上有题名不书姓氏但云述同縡谒盖绍圣丙子令髙述祷雨而书也縡不知为谁父老传述祷此时亦曽有龙见】
　　驴潭在县西北四十里龙须山上有蛟时出其首如驴故以为名山中崖石竒恠且多窍穴相传鬼神出没其间
　　松岩潭三在县西北七十里上潭险絶无迳中潭名煎茶每祷则瀹茗焉有瀑布防其下水清浅游鱼可数下潭圎径三丈许上隘内寛水绀【阙】　知浅深乾道中祷雨僧坠钹其中善水者没而取之见其下若大堂第晃洁可爱有龙枕石卧忽骧其首没者惊亟出俄而两崖间水涌丈余甘澍大洽焉
　　茶山黒龙潭三在县北一百二十里其水三色中潭圎如井上有飞瀑泻其下崖谷诘屈如三叶屏风上潭几不可登
　　苏思潭在县西北一百二十里上有大木如屈盖然每祷祈文书不如式即浮出或许则现烛光隠隠若莲华山多虎豹蛇虺之属
　　视城坈潭在县东南一百三十里凡旱祷必饭粟鳣以祭得鱼即又有双峰潭同在其处皆号险怪云
　　主簿潭在县西二里崇教寺岭下旧传有一主簿出游以马跃溺死不知其所在后能顕异出云今半堙塞矣
　　石合潭在县西一十里形如大石合故名凡祷雨送水
　　必防于此
　　石泄潭在县东南三十里圎崖上有一穴径数丈水清
　　且深
　　青雷潭在县西北五十里其上一峯圎耸古木欝蟠樵者至必有蛇逐之每乞则得金鳗云
　　徐家潭在县东北九十里接盖苍山每亢旱祷之辄有
　　云气蜿蜒如带巳而大
　　大泽潭在县西南一百里大龙山上绍圣三年令髙述
　　祷尝刻讃焉
　　石婆奥潭在县东北六里
　　石门潭在县北二十里源出剡中深不可测
　　防尖山潭在县东北三十里
　　枧潭在县西三十里梁王山东
　　白龙山潭在县东四十里
　　大雪潭在县西北八十里
　　方石潭在县西北八十里
　　石龙窦在县西北七十里龙公防窦在石壁下世传龙于此出入其展转挨擦处犹有痕焉下为大湫不知源所从来但见窦水泻下喷激如飞练崖上有石龙窦三字
　　孝女湖在县西三十里平野中有山特立名塔山山之麓有湖旧传唐时有汪氏女苦节不嫁耡织以奉其亲亲好湖水其家距湖五里女日汲以供之亲没建塔报焉人遂以此名湖与山凡大旱取之不竭
　　青镜湖在县东南二里
　　草湖在县西南一十里
　　九顷塘在县西四十里包山呑麓其浸九顷岁产菡蓞则旱生菱芡则丰土人候之甚验有金银鲫鱼味絶美然有鱼艇则覆焉其神异多此
　　薛公井在县东北九十歩广度坊侧隆兴二年令薛抗重建且亭其上按此至东驿凡八井位按比辰之次特广且深自薛闿端余次第甃治邑人蒙頼故以其姓名之其后井堙亭废嘉定十六年齐守硕浚井复亭且为之记云
　　市西井在县西六十歩名透瓶泉暑月以银铁等噐汲
　　之皆沁出寒冽特甚
　　后郭井在县西九十七歩淳熈十三年邑人萧氏女重
　　修
　　妙相寺前井在县东一百一十六歩
　　晟家街井在县北一百七十歩
　　桃源桥井在县东一百八十歩
　　方家井在县东二百歩
　　东驿井在县东一百一十五歩初凿时于地中得石刻云下有石骨接天姥水旱如一隆兴二年主簿黄橒甃治之
　　新泉井在县学讲堂前绍熈五年因有泉溢出令李知
　　防浚之
　　石井在县西北五十里阆风台上
　　石井在县西北八十里崖上近石龙窦圎广丈余深不可测下有石镬围一丈深四尺许其凹洼处正如镬然盖溪水所经也或有石坠井岁月磨荡尽为圎石以出今邑人多有之
　　麻源水帘在县西七十里有洞深广坐可十数人瀑水縁崖而下日照如水晶帘盛夏有寒气
　　冷水在县西五里旱不枯涸夏冽而冬温
　　尾闾在县东海中与海门马筋相直惟髙山可望其水湍急防为大涡者十余舟檝不敢近旧传为东海泄水处【详见夷坚志】
　　鴈苍瀑在县西北四十里大壑中双崖壁立瀑从空飞注石上声出雷霆余沫喷洒暑时暮秋旁多乱石可坐上有龙井土人以绠测之深百六十寻沿磴数丈有小石洞洞中石纹如龙鳞有光上有石窓唐末有道士居之自言江州人尝取松叶茯苓以自给年百余岁后不知所终


　　赤城志巻二十五
　　钦定四库全书
　　赤城志巻二十六　　　　宋　陈耆卿　撰山水门八
　　迁书河渠固志沟洫得不以水利吾民之命不容不偹録之欤每念古郑白之俦出意防凿有以一渠而溉田千顷者接于近世非惟不能图新而并与其旧失之矣台虽号山郡所在陂塘良众顾以豪吞冨噬日湮月磨每岁邑丞彚申按败纸占名惟谨何识兴壊以故甫晴虞旱方忧潦盖人力不至而动责之天宜其少乐岁也余故搜按旧畎特掲一门庶使后之有志者可按图而得之焉乃若溪河流浸灌浩愽盖水利之大者前已详故不重载
　　水利
　　临海
　　大固乡
　　周家堰　　　　　　古泾湖梁埭
　　义诚乡
　　髙湖堰
　　保乐乡
　　东山头浦　　　　　谢奥浦
　　泄浦　　　　　　松浦泾
　　广济埭浦泾　　　　林子浦泾
　　呉志屋后浦泾　　　涂下浦泾
　　章安浦泾
　　遂仁乡
　　长石庙前浦　　　　洋奥堰
　　明化乡
　　蛟龙泾　　　　　　新剏家子浦泾
　　安乐乡
　　道塲砩　　　　　　石牛砩
　　涌泉砩　　　　　　胡超堰
　　下堰　　　　　　　吴丞有堰
　　重辉乡
　　长潭堰　　　　　　黄肚堰
　　中沙堰　　　　　　马银泉
　　杨木泉　　　　　　潘婆泉
　　长乐乡
　　古泾埭　　　　　　涌泉泾
