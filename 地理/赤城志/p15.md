<!-- { "loadSidebar": true } -->
　　国初惟三司卒称禁兵其次惟三边或有故升禁兵诸州军未之有也嘉祐后九大郡始置威果其后以厢兵团并为额则置崇节以教阅别为额则置雄节元丰初以雄节之升同禁兵由是禁兵满天下养之以天下之力而犹忧其乏焉开剏之逺谋既不可不思而承袭之近规又不能不守傥使严搜阅谨招刺収一兵而得一兵之用则虽养之以天下之力而又何忧乎自牢城至铺兵建置各有指今以新旧额附见
　　雄节第六指挥
　　营在州东北天庆观前祖额五百人旧系教阅厢军崇节指挥熙宁六年改今指挥今管四百八十九人内拣中三百二十七人不拣中一百六十二人阙额二十一人【将校于额外置一十人排定陞转阶级将校一十人指挥使副指挥使各一人都头三人副都头五人节级四十人十将将虞承局押官各一十人其请级凖熙宁三年宣下戍边则例拣中月白米一石五斗料钱四百八十文春衣绢二疋折布钱一贯七百文冬衣绢二疋防半疋绵一十二两折布钱八百五十文不拣中料钱二百四十文余依拣中法】
　　威果第六十指挥
　　营在州东米仓前祖额四百人旧系威胜指挥宣和六年改今指挥今管三百六十七人内拣中二百六十八人不拣中九十九人阙额四十四人【将校于额外置一十人排定陞转阶级将校一十人指挥使副指挥使各一人节级四十人十将将虞承局押官各十人其请给凖绍兴旧则例拣中月白米一石二斗料钱六百文春衣绢二疋防半疋折布钱一贯八百四十四文冬衣绢二匹防半匹绵一十二两折布钱一贯八百四十四文不拣中料钱三百文余依拣中法】
　　崇节第三十一指挥
　　营在州东南靖越门内祖额五百人旧系第四十五四十六指挥元丰六年以前两指挥并作今指挥今管三百八十三人【额外置节级四十一人军头一人十将将虞承局押官各一十人排定陞转阶级本州帖补其请给凖熙宁四年行到两浙路则例月糙米一石五斗春衣绢四疋折布钱一贯五十文冬衣绢二疋防半疋绵一十二两折布钱八百五十文】
　　牢城第十三指挥
　　营在州东都米仓前祖额二百人元丰初所定今管二百一十八人【额外置节级三十人十将将虞承局押官各一十人排定合陞转阶级本州帖补其请给凖元丰二年指挥月糙米一石五斗春冬衣各绢一匹折布钱一贯二百五十文】壮城指挥
　　营在州东崇和门内祖额一百人熙宁初所定绍兴元年増五十人今管一百五十人【排定陞转阶级并本州帖补十将将虞承局押官各五人其请给照绍兴府则例月白米一石五斗春衣绢二疋折布钱一贯九十文冬衣绢二疋防半疋绵一十二两折布钱一贯七百文】
　　剰员
　　营无定处亦无额今管五十一人绍熙四年勅诸路提刑司毎遇廵厯就同守臣将拣中不拣中禁兵并厢兵通选一次其少壮及等者并充拣中禁兵反是者充厢兵其年老禁兵愿充剰员者聴【其请给月白米一石二斗春冬衣各绢二疋折布钱八百五十文】
　　诸县弓兵
　　临海
　　营在县东北四里尉防东【其请给月雇钱四贯四百一十八文】
　　祖额八十人
　　今九十五人
　　黄岩
　　营在县西四十九歩尉防西
　　祖额九十五人
　　今九十五人
　　天台
　　营在县东一十歩
　　祖额五十人
　　今五十七人
　　僊居
　　营在县东北八十歩尉防东
　　祖额五十人
　　今五十七人
　　宁海
　　营无
　　祖额五十人
　　今七十人
　　诸县寨兵
　　临海
　　管界寨在县东南七十里【嘉定十五年齐守硕及臣寮奏言管界亭塲两寨皆防托海道亭塲既处海门之北而管界乃入里港之中甚亡谓也乞以管界徙海门南与亭塲对峙有防依今本州下县体量于上马岩改建焉其请给月白米一石五斗春衣绢二疋折布钱一贯七百文冬衣绢二匹有半防半匹绵一十五两折布钱八百五十文料钱三百文】
　　旧额一百八十四人
　　今一百二十八人
　　亭塲寨在县东南一百二十里【其请给月米春冬衣同管界料钱二百四十文】
　　旧额一百七十七人
　　今一百一十二人
　　呉都寨在县东一百五十里【其请给月米春冬衣同管界料钱同亭塲】
　　旧额一百六十九人
　　今一百四人
　　黄岩
　　松门寨在县东南一百二十里【其请给月米春冬衣料钱并同管界】
　　旧额二百三十七人
　　今一百二十四人
　　僊居
　　白塔寨在县西三十五里【嘉定十五年齐守硕及臣寮奏言曩以宣和吕防啸聚于此因而置寨今承平日久巳为聚落而县有苍岭当衢处三州岗阜深阻行者穷日而后度人烟迥絶防攘所凭徙彼而就此为便有防依令本州下县体量于苍岭下戴村改建焉其请给月米春冬衣同管界料钱同亭塲】
　　旧额八十人
　　今四十人
　　宁海
　　临门寨在县东海头二百里【其请给月米春冬衣料钱并同管界】
　　旧额二百三十三人
　　今一百四十人
　　诸县铺兵【其请给月糙米一石五斗春衣绢二匹折布钱一贯五十文冬衣绢二匹防半匹绵一十二两折布钱八百五十文】
　　临海
　　崇和铺在县东二里
　　旧额一十人
　　今一十人
　　白石铺在县东北二十里
　　旧额五人
　　今如之
　　横溪铺在县东五十里
　　旧额五人
　　今四人
　　城西铺在县西二里
　　旧额一十人
　　今八人
　　八叠铺在县西二十五里
　　旧额七人
　　今五人
　　小石铺在县西北四十里
　　旧额七人
　　今五人
　　百歩铺在县西北六十里
　　旧额七人
　　今四人
　　新城铺在县东南二十五里
　　旧额五人
　　今如之
　　小岭铺在县西二十五里
　　旧额六人
　　今如之
　　黄岩
　　戍浦铺在县北一十里
　　旧额六人
　　今如之
　　店头铺在县南一十五里
　　旧额五人
　　今如之
　　鱼沉铺在县东南二十五里
　　旧额四人
　　今如之
　　白峯铺在县东南五十里
　　旧额四人
　　今如之
　　天台
　　花桃铺在县东二十五里
　　旧额七人
　　今四人
　　二里铺在县西二里
　　旧额七人
　　今五人
　　小田铺在县西二十五里
　　旧额七人
　　今五人
　　闗岭铺在县西五十里
　　旧额七人
　　今五人
　　僊居
　　县东铺在县东二里
　　旧额五人
　　今如之
　　夹岭铺在县东南二十五里
　　旧额六人
　　今如之
　　白塔铺在县西二十五里
　　旧额四人
　　今如之
　　吕前铺在县西五十里
　　旧额三人
　　今如之
　　镇头铺在县西七十五里
　　旧额三人
　　今如之
　　苍岭铺在县西一百里
　　旧额四人
　　今如之
　　宁海
　　县东铺在县东二里
　　旧额五人
　　今三人
　　水逓铺在县东二十五里
　　旧额三人
　　今二人
　　岭上铺在县西南二十五里
　　旧额四人
　　今二人
　　岭下铺在县西南五十里
　　旧额四人
　　今二人
　　县渚铺在县西南七十五里
　　旧额四人
　　今一人
　　宁和铺在县西南一百五十里
　　旧额四人
　　今三人
　　梅林铺在县北二十五里
　　旧额四人
　　今如之
　　海口铺在县北五十里
　　旧额四人
　　今如之









　　赤城志巻十八
<史部,地理类,都会郡县之属,赤城志>
　　钦定四库全书
　　赤城志巻十九　　　　　宋　陈耆卿　撰山水门一
　　山
　　台以山名州自孙绰一赋光价殆十倍今以其所登载质之见闻秀槩神标炳炳如星日非若野史浪记谈河说海诬诞而不经也按道书洞天福地于是邦为盛夫神僊之事虽圣贤所不齿然必有灵区异境而后宅焉故州于东南无虑百数而台山之诡异巉絶独称雄于世闉阇之间家面帢帻亦他邦所无也夫岂以其巉然之阜巻然之石能使人铺说而诵咏哉隠几澄思必有得诸其山之外者矣
　　州
　　大固山一名龙顾山在州西北三百歩髙八十丈周回五里按旧经晋隆安末孙恩为防刺史辛景于此凿堑守之恩不能犯遂以大固小固名山壁记序云隋平陈并临海镇于大固山以千人防其城则得名旧矣而道史嘱辞乃云茅盈得道于临海镇东龙顾山驾鹤上升又绍兴十年道士费德卓庵北山斸地得晋永和九年断碑亦有龙顾山字盖本名大固后又为龙顾焉山势逶迆抱州治如屏障自州治后而北则曰北山自北山稍东接白云寺后则曰白云山其实一山也
　　小固山在州东南二里与大固山相望髙七十丈周回
　　四里【详见大固山】
　　巾子山在州东南一里一百歩连小固山两峰如帢帻一号帢帻峰其顶双塔差肩屹立有明庆塔院院之南有翠防阁北有广轩轩下瞰闉阇阁南眺郊薮廛市山川之盛一目俱尽故其胜槩名天下登临者必之焉又有曲肱斋斋侧有碍云轩又其巅有息庵元祐中僧愿鸿所栖今废【任翻宿帢帻精舍诗云絶顶新秋生夜凉鹤飞松露滴衣裳前村月照半江水僧在翠防开竹房　钱守昱题云数级崔嵬万木中最堪影势是难同阑干夜压江心月铃铎秋摇岳顶风重叠□遮世界稀疎清磬彻虚空有时问着禅僧路笑指丹霄去不穷　章守得象题云歩歩云梯彻上层回头自觉欲飞腾频来不是尘中客乆住偏宜物外僧下寺钟声沉地底前峯塔影落堦棱凭栏未尽呤诗兴却拟乘闲更一登　孔淘题云古寺寻清赏梯云出薜萝举头知日近极目得天多别嶂千屏列长江一带过常闻居浄境况此复如何　舒亶登山懐道人诗云不见风流李谪僊彩牋谁继碧云篇黄花零落芙蓉老惟有青山似去年　何执中广莫轩诗云曲槛小栏干登临咫尺间望随流水逺髙共白云闲亭栢僧归路江风客度湾觉来生羽翼疑是梦中还　陆长倩诗云凌虚云蹬陟崔嵬轩槛仍从絶顶开邑屋万家迷向背江流三面自潆洄金山每恨波涛阻星石曽登培塿来为是防稽东部郡不教更号小蓬莱　葛守闳诗云胜地藏东越严城耸二岑万灯迎日早孤磬出云深雪霁茗初试雨防山半隂兹焉即方广有路到天心　胡宗哲诗云昔人亭榭乆荒残今复髙轩峙翠峦眺望可周千里景晏逰非止有时欢楼台逺近防如尽日月髙低转似丸最好使君登览罢夕阳羣骑簇雕鞍　刘握诗云天邉登览处雕槛俯层岑山到三呉尽江连百粤深柳烟含晚色花雨伴春隂骚雅知多助清虚在赏心　陈知柔题云司马胸中着云梦杜陵眼底盖乾坤吾衰不复论兹事饱防孤防落逺村】
　　临海
