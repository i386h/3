<!-- { "loadSidebar": true } -->
　　黄岩
　　仁风乡
　　歩头埭　　　　　　石湫埭
　　西仙浦埭
　　三童乡
　　兴家埭　　　　　　方家埭
　　孝顺埭　　　　　　郑戍埭
　　林家埭
　　永寜乡
　　杨家埭
　　善化乡
　　浄土埭　　　　　　新埭
　　飞鳬乡
　　仙浦埭　　　　　　水磡埭
　　斗门仙埭　　　　　章师埭
　　蛟龙埭
　　备礼乡
　　塘浦
　　靖化乡
　　坛头等砩【自黄岩溪五十二水合为一溪东分为二十砩又东北始为坛头砩白岩砩又
　　北东为鸟岩砩】
　　板砩
　　灵山乡
　　于浦【濒于海为河泾宣泄之处】　　洋屿埭
　　长浦埭　　　　　　鲍家埭
　　凌家埭　　　　　　陈防埭
　　繁昌乡
　　顔家埭　　　　　　黄望埭
　　金青埭　　　　　　葡萄棚二埭
　　监侧小埭　　　　　细屿埭
　　来逺乡
　　陈家砩　　　　　　下防砩
　　呉佛洋砩　　　　　李家埭
　　太平乡
　　髙浦大埭　　　　　铺堆埭
　　髙浦小埭　　　　　车辂大埭
　　临清泾埭　　　　　西保埭
　　娄子埭　　　　　　蒋家埭
　　月河埭　　　　　　伍婆埭
　　防牛埭　　　　　　王三浦埭
　　流沙阙埭
　　天台
　　太平乡
　　长塘　　　　　　　戴应塘
　　新塘　　　　　　　鲍家塘
　　山头大塘　　　　　公塘
　　鲍砖塘　　　　　　泉井塘
　　西安隠院庒前塘　　明公砩
　　资福前寺砩　　　　滑溪砩
　　奚亭砩　　　　　　王家砩
　　杜砩　　　　　　　枧砩
　　新官坊砩　　　　　黄坛砩
　　窠山砩　　　　　　苓塘砩
　　新坊水甽　　　　　西洋水甽
　　永保乡
　　桐栢天照塘　　　　桐栢庒邉塘
　　万年塔邉塘　　　　桐栢伎石塘
　　官塘　　　　　　　防国塘二
　　元塘　　　　　　葛家塘
　　柿砩　　　　　　　筋竹砩
　　道士砩　　　　　　岩头砩
　　清口砩　　　　　　又清口砩
　　白马砩　　　　　　杨树砩
　　黄甚砩　　　　　　周家砩
　　九女砩【乃居人周頥九女共成之发源甚逺】
　　祥鸾乡
　　牛头塘　　　　　　宁国寺前东塘
　　过路塘　　　　　　徐家塘
　　王家上下塘　　　　汪家塘
　　众塘　　　　　　　石竹砩
　　岳砩【为一邑陂塘之最旧因居人岳其姓者开之故名今苗裔在焉】
　　松山砩　　　　　　峇溪砩
　　积石乡
　　槎潭砩　　　　　　岳砩
　　东求砩　　　　　　下砩
　　大柘里王砩　　　　坑砩
　　单家砩　　　　　　小坑砩
　　小溪畈砩　　　　　黄固畈砩
　　仙居
　　升平乡
　　张阜堰　　　　　　溪上堰
　　盂溪石藤堰　　　　上砩堰
　　丫溪堰
　　庆云乡
　　彭溪坈堰　　　　　厚奢堰
　　开元乡
　　圳口感德堰　　　　玉潘道堰
　　祝墺堰　　　　　　赭光堰
　　北山秋成堰　　　　髙迁雷垣堰
　　潘湖堰　　　　　　赤城岩湖堰
　　蓼溪新堰　　　　　横溪堰
　　张支湖堰
　　清风乡
　　深袅堰　　　　　　才塘堰
　　洋前堰　　　　　　栅岸砂溪堰
　　板桥吴横堰　　　　湖村陈道堰
　　归仁乡
　　阳归堰
　　遂宁乡
　　童渠堰　　　　　　上畈堰
　　木舟后洋堰
　　宁海
　　连理乡
　　大溪砩　　　　　　又大溪砩
　　黄坛砩　　　　　　新村砩
　　蒋家砩　　　　　　呉家砩
　　太尉堂前砩　　　　金家泽坑砩
　　崇教寺岭砩　　　　吴阮大砩
　　古大砩　　　　　　上畈古甽
　　朱开乡
　　钟家砩　　　　　　莫家砩
　　东山头坈砩　　　　和尚塘砩
　　叶家奥砩
　　永康乡
　　防子大塘　　　　　上白溪潜家歩砩
　　中砩　　　　　　　下砩
　　下山砩　　　　　　前王上砩
　　下村砩　　　　　　坈口下田砩
　　竺家洪水砩　　　　山王奥坈
　　仙岩乡
　　黎家砩　　　　　　上砩
　　下砩　　　　　　　涌溪四砩
　　毛二娘潭砩　　　　乌隠砩
　　剡畈砩　　　　　　石马胡村砩
　　外洋砩　　　　　　和尚砩
　　新宁乡
　　仓头砩　　　　　　细零坑砩
　　五里河　　　　　　白鹤殿甽
　　宁和乡
　　圣前塘坑砩　　　　东洋杏桃砩
　　东壁砩　　　　　　管溪砩
　　前金砩　　　　　　下任砩
　　岭下砩　　　　　　蒋家砩
　　塘泉水孔



　　赤城志巻二十六
　　钦定四库全书
　　赤城志巻二十七　　　　宋　陈耆卿　撰寺观门一
　　自佛老氏出摩荡掀舞环一世而趋之斯道殆薄蚀矣粗之为祸福使愚者惧精之为清净寂灭使智者惑葢其窃吾说之似以为彼术之真如据影搏物而熟眎之则非也以故台之为州广不五百里而为僧庐道宇者四百有竒吁盛哉今吾孔子孟子之像设不増或屋仆漫不治而穹堂伟殿独于彼甘心焉岂其无祸福以惧人而无思无为之防反出清净寂灭之下邪今备録之非以滋惑亦使观者知彼之盛而防吾之衰庶少辅世教云尔
　　寺院
　　州
　　禅院五
　　报恩光孝寺在州东南一里一百步巾子山下唐开元中建旧传有小刹七曰楞严水陆证道积善天光景徳藏院至是合为一赐额开元国朝景徳中更名景徳崇宁二年因臣寮奏诏天下建崇宁寺州以此寺应诏加万夀二字遇天宁节度僧一人殿后有戒坛一元祐五年僧元照建也【杨杰为之记】政和元年改崇宁为天宁绍兴七年改天宁为广孝十五年以追崇徽宗改今额乾道九年火僧徳光有权踵新之淳熙三年钱参政端礼建僧堂十年其孙丞相象祖建佛殿寺始复旧观惟罗汉阁无重剏者寺东有古塔一或传梁岳阳王得释迦舍利建塔七今所存止此又传有齐眉大师趺化如生塔于寺之东隅今贡院后有小浮图在焉铜钟一葢唐乾元癸亥所铸又有佛牙二株沈香观音像及累朝所赐宸翰甚众【尤守袤僧堂记云淳熙三年秋七月故参政观文钱公施其私财于台州报恩光孝禅寺复建僧堂明年九月十二日经始后十五日而公薨又明年六月二日堂成中为大屋七间髙七寻其广四十有二尺其深十寻前列修廊后布广庑其楹髙与广皆如其堂之数而崇深杀之贯三夹廊为二井匽凡为屋之楹大小二十有四规模雄壮悉倍于旧公之孙承议郎前知处州军州事象祖题其榜曰选佛合道俗以落之又明年长老惟禋命其徒了性持书求文于锡山尤袤而记之曰天台为邦仙圣所游佛法之盛冠于东州有大丛林旧名景徳众妙荘严近在城域政和之初赐额天宁绍兴之间始易今名是为祐陵追福之地列屋千楹有众万指乾道癸已郁攸扇灾绀壁穹堂化为飞灰时大比丘徳光长老立志坚忍誓必再造乃泛扁舟浮海而南持鉢于泉半嵗乃还憔悴辛勤寸絫铢积乃建众寮乃营丈室规创后壁架虗凿空商工度材施者恐后惟光之名进于帝聴有诏自天命主灵隠袤时假守睹是胜因求继光后实难其人万口一词曰有权可乃屈致之权不拒我于煨烬中启大法筵逺近归依辐辏骈阓寳殿迄成于从空堕权未尝为不起于坐有大檀施观文公钱与是比丘有大因縁私自念言安聚衲子以有伽蓝为一大事导师所在龙象骏犇四方学徒其来如云而此僧堂独不建立起寺之废莫此为急我当布施为众万先捐三百万于指顾间公之视财如视土壌我无所施随取而予权之受施如谷受风我无所受有来则容权谓其徒监寺了性汝敏而勤命总其政性亦受令犇走后先陶瓦成山伐木蔽川权来权藏四众嗟惜予选惟禋嗣其法席禋之始来众曰囏哉禋来一年众志允谐巧者献伎壮者出力涓日庀徒并举百役乃立斯堂其大七楹髙广深邃寒温暑凊前荣后庑两倍其数寝食有位宴息有所伟哉斯堂肇自钱公不逮其成而公已终惟公有孙衔训嗣事爰饰几榻至于涂塈斋鼔粥鱼隠隠隆隆摄齐升堂肃肃雍雍旧观复还百废具举如聩得聴若瞽而睹数有成壊时有废兴法力愿力为无不成惟三比丘与二居士徃昔灵山并受佛记作此胜事刹那顷中化瓦砾埸为梵帝宫咨汝大众享此安逸云何修行报此恩徳当念作者法力宏深勇猛精进无起退心当念施者愿力坚重量彼来处无妄受用惟上祖师穴处岩居今汝不然夏屋渠渠惟上祖师行乞取足今汝不然饱饭果腹广席连床窓户明虗心境洞然万法一如卧具巾簟随用无乏困歇饥餐莫非妙法汝若一念证常寂光华严境界即是此堂汝若不防五欲三毒当知此堂即是地狱巾山崇崇与堂无穷我为斯文相其鼓钟】
　　兜率寺在州东南二里周广顺三年吴越王建旧有胜光和尚居之名胜光安国国朝大中祥符元年改今额上有观音殿即旧景徳寺水月像也【翟参政汝文谪居时形之梦欲改塑凡三四弗类工泣祷是夜梦白衣高髻如生塑而成赵守企诗云一到巾山眼界寛招提直在翠微间黄鹂过处金穿栁白鹭飞时雪防山鱼艇两三随月上海帆八九趂潮还归时聴得梅花角落日西城未掩闗】
