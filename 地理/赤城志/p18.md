<!-- { "loadSidebar": true } -->
　　九峯山在县东南三里中有庵焉庵前九峯环立下至溪则无所见人指之为胜地今庵不存【左纬诗云入山湏判宿不宿谩区区泉脉寻还有兰香嗅却无杉髙方见直石恠不成麄若到三潭顶归时路更迂】
　　白峯在县东南三十五里
　　灵岩在县北一十里又名鹫峯后有飞瀑垂崖而下石根挿水潴为一潭樵人续藤系石测之无极庆元四年令常□孙亭其上曰擘翠又一石洞在嵚间号天风门又名小空明【左纬诗有恠岩摩足力空谷答人声之句】
　　松岩在县西一十五里沿崖而上凡七里始登石梯梯数百级劲直如削名曰古仙百歩街其上平广防以古松下有碧潭龙出没能为云东南一土庵特异有石棋盘仙人迹焉岩上又有剪刀防或云王仙姑轻举之地
　　蛇首岩在县西六十里旧有石刻蛇首岩三字故名【求仲弓诗云石如蛇首隠林端未得风雷且蛰蟠俗眼莫嫌无变化待生头角始堪观】
　　子晋岩在县西北六十里平夷可宴坐俗传王乔尝吹
　　箫于此故名
　　戴公岩在县东南七十五里上有絫石池水极甘冽旧
　　以戴氏居之故名
　　皷岩在县东南七十五里两石相絫髙广可三尺伐之
　　如皷声故名
　　百丈岩在县南八十里明觉院侧险不可跻惟傍院而登则其平如掌上有石峯耸立望之凛人毛骨焉
　　应声岩在县南八十里叶茶寮山侧下有石屋可容数
　　十人或笑语则谷声响答一名响岩
　　狮子岩在县南九十里与王城山对以其状狮子故
　　名
　　观音岩在县极东下瞰海有穴可坐数十人以其中常
　　有光明故名
　　鹜屿在县南五十里以山形如鹜故名上有金鸡坑夹屿在县南六十里两山夹峙仅容河流旁有二小山
　　相对如眉名夹屿门
　　小屿在县东南七十里面南其东当十之二絶无林木
　　遇夜有赤光焉俗传寳所藏也
　　撮屿在县南七十五里以山形如拳手可撮取故名卢屿在县西一十五里
　　桐屿在县东南二十里
　　九屿在县西三十五里
　　钱屿在县南三十五里
　　龚屿在县南四十五里
　　茶屿在县南四十五里
　　褊屿在县南四十五里
　　杉屿在县西南四十五里
　　洋屿在县东南四十五里
　　【阙】屿在县西南五十里
　　【阙】屿在县南六十里
　　虾蟆屿在县南六十里
　　【阙】家屿在县南六十五里
　　腰屿在县南七十里
　　建平屿在县南七十里
　　筭屿在县南七十里
　　长屿在县东南七十里
　　罗屿在县南七十三里
　　谢屿在县南七十三里
　　瓦屿在县南七十三里
　　叶家屿在县南七十三里
　　林家屿在县南七十五里
　　金华屿在县东南八十里
　　半岭在县南一百里旧志云地甚广初欲以建州云五部岭在县西一百一十里东连五部村西连乐清孤田村西北连永嘉铺岭东北连苍山东南连桐岭故名五部
　　戌【阙】岭在县北一十里为入州通道俗名黄岭【阙】　　在县西八十里按临海其南二十五里【阙】

　　【阙】　在县东南一百里接乐清
　　【阙】　岭在县东一十五里
　　【阙】　岭在县东一十七里
　　【阙】岭在县东二十里
　　小塘岭在县西南二十七里
　　大塘岭在县南三十里
　　绣岭在县南三十里
　　林和岭在县西四十里
　　胡墓岭在县西南八十里
　　车岭在县西一百里
　　惺惺石在县北四十里瑞岩山旧传僧空照披荆榛而入得一盘石据之宴坐自唤曰主人翁惺惺着后因以名且立堂曰唤堂













　　赤城志卷二十
　　钦定四库全书
　　赤城志巻二十一　　　　宋　陈耆卿　撰山水门三
　　山
　　天台
　　天台山在县北三里【自神迹石起】按陶景真诰髙一万八千丈周回八百里山有八重四面如一十道志谓之顶对三辰或曰当牛女之分上应台宿故曰天台一曰大小台以石桥大小得名亦号桐栢栖山登真隠诀云大小台处五县中央【五县谓余姚句章临海天台剡县】顾野王舆地志云天台山一名桐栢众岳之秀者也徐灵府记云天台山与桐栢接而少异神邕山图又采浮屠氏说以为阎浮震旦国极东处或又号灵越孙绰赋所谓托灵越以正基是也按诸书名称不同惟天台乃其正号余亦各有防独上应台宿之语虽本道书邈不可攷尔魏夫人传云天台山下有祠堂方三里乃司命君府其东南二门有日月三辰之精光烛洞天抱朴子内篇云诸山不可炼金丹以其皆有水石之精惟大华少室缙云罗浮大小台正神主之可以修链审此则其灵敞诡异出仙入佛为天下伟观冝哉【孙绰赋序云天台山者盖山岳之神秀也渉海则有方丈蓬莱登陆则有四明天台皆圣之所逰化灵仙之所窟宅夫其峻极之状嘉祥之美穷山海之瓌富尽人神之状防矣所以不列于五岳阙载于常典者岂不以所立防奥其路幽逈或倒景于重溟或匿峯于千岭始经魑魅之途卒践无人之境举世莫能登陟王者莫由禋祀故事絶于常篇名标于竒纪然图象之兴岂虚也哉非夫遗世翫道絶粒茹芝者焉能轻举而宅之非夫逺寄搜笃信通神者何肯遥想而存之余所以驰神运思昼咏霄兴俛仰之间若已升者也方觧缨络永托兹岭不任吟想之至聊奋藻以散懐　太虚辽邈而无阂运自然之妙有融而为川渎结而为山阜嗟台岳之竒挺寔神明之所扶持防牛宿以曜峯托灵越以正基结根弥于华岱直指髙于九疑应配天于唐典齐峻极于周诗邈彼絶域幽邃窈窕近者以守见而不之之者以路絶而莫晓哂夏虫之疑氷整轻翮而思矫理无隠而不彰啓二竒以示兆赤城霞起以建标瀑布飞流以界道观灵验而遂徂忽乎吾之将行仍羽人于丹丘寻不死之福庭茍台岭之可攀亦何羡于层城释域中之常恋畅超然之髙情披毛褐之森森振金策之铃铃披荒榛之蒙茏陟峭崿之峥嵘济楢溪而直进落五界而迅征跨穹窿之悬磴临万丈之絶防践莓苔之滑石壁立之翠屏揽樛木之长萝援葛藟之飞茎虽一冒于垂堂乃永存乎长生必契诚于幽昧履重险而逾平既克隮于九折路威夷而脩通恣心目之寥爽任缓步之从容借萋萋之芳草防落落之长松觌翔鸾之裔裔听鸣鳯之嗈嗈过灵溪而一濯疏烦想于心胷荡遗尘于旋流发五盖之逰蒙追羲农之絶轨蹑二老之踪陟降信宿迄于仙都防阙云竦以夹道琼台中天而悬居珠阁玲珑于林间玉堂隂映于髙隅彤云斐亹以翼櫺皦日燿晃于绮防八桂森挺以凌霜五芝含秀而晨敷惠风伫芳于阳林醴泉涌溜于隂渠建木灭景于千寻琪树璀璨而垂珠王乔控鹤以冲天应真飞锡以蹑虚骋神辔之挥霍怱出有而入无于是逰覧既周体静心间害马以去世事都损投刄皆虚目牛无全凝思幽岩浩咏长川尔乃羲和亭午逰气髙褰法皷琅以振响众香馥以扬烟肆近天宗爰集通仙挹以玉之膏潄以华池之泉散以象外之说畅以无生之篇悟遣有之不尽觉渉无之有间冺色空以合迹忽即有而得释二名之同出消一无于三幡恣语乐以终日等寂黙于不言挥万象以防观兀同体于自然李白送杨山人诗云客有思天台东行路超忽涛落浙江秋沙明浦阳月今逰方厌楚昨梦先归越且尽秉烛欢无辞凌晨发我家小阮贤剖竹赤城邉诗人多见重官烛未曽然兴引登山屐情催泛海船石桥如可度携手弄云烟又同友人舟行诗云楚臣伤江枫谢客拾海月懐沙去潇湘挂席泛溟渤蹇予访前迹独往造穷髪古人不可攀去若浮云没愿言弄倒景从此炼真骨华顶窥絶防蓬壶望超忽不知青春度但恠緑芳歇空持钓鳌心从此谢魏阙又有天姥吟留别等诗张祐诗云崔嵬海西镇灵迹传万古羣峯日来朝累累孙氏祖三茅即拳石二室犹块土傍洞窟神仙中岩宅龙虎名从干取象位与坤作辅鸾鹤自相羣前人空若瞽巉巉割秋碧娲女徒巧补视听出尘埃处髙心渐苦才登招手石肘底笑天姥仰看华盖尖赤日云上午奔雷撼深谷下见山脚廻首望四明矗若城一堵昏晨邈千态恐动非自主控鹄大梦中坐觉身栩栩东溟子时月却孕元化毋彭蠡不分杯浙江防辨缕石梁屹横架万纽青壁竪却瞰赤城岭势来如刀弩盘松国清道九里天莫覩穹崇上攒三突兀傍耸五空崖絶凡路痴立麋与尘邈峻极天门觑深穷地户金庭路非逺歩徙将欲举身乐道家流崇儒若一矩行寻白云叟礼象登峻宇佛窟缭杉岚仙坛半榛莾悬岩与飞瀑险喷难足俯海眼三井通洞门双阙拄琼台下昏侧手足前采乳但造不死乡前劳何足数僧贯休诗云重叠大古色蒙蒙花时好峯行恐尽流水语相随黒壤生红术黄猿领白儿因思石桥月曽与道人期陈恬游山诗云嵩阳不得到华顶可徘徊当知吾往处自有一天台】
　　赤城山在县北六里一名烧山又名消山石皆霞色望之如雉堞因以为名孙绰赋所谓赤城霞起以建标是也山之麓有岩极深广晋义熈初僧昙猷造寺号中岩齐僧慧明复就塑一佛故又名卧佛上又有岩二曰结集曰释籖盖灌顶湛然遗迹也西有玉京洞北有金钱池絶顶有浮屠七级梁岳阳王妃所建下有昙猷洗肠井大抵皆峭壁不可登上有仙人井飞流喷沫冬夏不竭支遁天台山铭序云往天台山当由赤城为道而神邕山图亦以此为台山南门石城山为西门徐灵府小録又以剡县金庭观为北门云
　　琼台防阙两山自崇道观西北行二里至元应真人祠由真人祠取道仙人迹经龙潭侧凡五里至琼台转南三里至防阙皆翠壁万仭森倚相向孙绰赋所谓防阙云竦以夹道琼台中天而危居是也【夏英公竦铭云琼台峩防左右如阙直上相等萝交蔓结啓闭云气出入日月千里若线羣峯如屑凌霄压海吞呉跨越柳泌题云崖壁盘空大路回白云行尽到琼台洞门黯黯隂宫闭金阙瞳瞳日殿开方干诗云积翠千层一径开遥盘山腹到琼台藕花飘落岩前去桂子流从别洞来石上丛林碍星斗邉瀑布走风雷纵云孤鹤无留滞定恐烟萝不放廻】
　　寒石山在县西北七十里寒山子尝居之今呼为寒岩前有盘石曰宴坐峯上有拊石洞世传赤城山神避昙猷徙居此山宴坐西有石如植笋萝蔓萦缀其西有石梁可数尺架两崖间险峻不可陟南有泉如屋雷寺僧縻竹绠引之前距山腹一里有道人洞转西二里乱泉酾流岩窦间散若虬髯因号龙须洞盖台山絶胜处也临海记云石室前有立石参差五色逺望如绶带旧传为绶带山产石髓石脂絶杪有仙人石棺蜕骨尚存尝有僧就视胫骨防数尺云【寒山诗云重岩我卜居鸟道絶人迹庭除何所有白云抱幽石住兹凡防年屡见春冬易寄语钟鼎家虗名定无益又云登陟寒山道寒山路不穷溪长石磊磊涧阔草蒙蒙苔滑非闗雨松鸣不假风谁能超世累共坐白云中】
　　瀑布山在县西四十里山有瀑布垂流千丈遥望如布盖与福圣观国清寺二瀑为三其山出竒茗【神异记云余姚人虞洪入山采茗遇一道士引三青羊至此山曰吾丹丘子也闻子善具饮今以茗奉给祈子他日有瓯犠之余相遗也后常与家人入山获大茗焉】
　　覆船山在县东一十里以状如覆船故名按神邕山图此台山脚也其上夷坦可三十顷中有三泉冬温夏冽以其横防县东旧呼为东横侧有古浄池云【许浑有宿东横山瀬诗云孤舟路渐賖时见碧桃花溪雨滩声急岩风树势斜猕猴垂弱蔓鸂鶒睡横槎漫向山林宿无人识阮家】
