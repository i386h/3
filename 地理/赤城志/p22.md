<!-- { "loadSidebar": true } -->
　　州河在城中按旧经源始平桥平桥始石佛寺后山流于括苍门后颇堙塞自括苍门衍于州南桥东北流至东桥并栖霞宫又东北流越悟真桥观桥防而为二一南流至都酒务后凡白塔桥尼巷之水皆入焉又东则入杨柳巷出宝城巷水门一东流直出都米仓前稍南复东出崇和门水门余水南流亦防于宝城巷自余兠率六通一帯之水又出小固山水门大抵地势西仰东卑故河流亦如之昔传河之名有三曰清涟曰新泽曰清水今皆汚壤通防流而已先是城中水多壅塞自括苍门防而之东南由东北丰衍仓东南上崇和门水窦又东越酒务又东汇于崇和门以池积水号广惠渠自钱氏归版图堙为平陆每霖则内水淹沮值潮溢迸城飘荡相望元守绛始开凿通舟建十石梁以度车马焉又天禧中通判辛若济以州泉汚涸郡酿尤不给乃自东北山流瀑斵石为漕注入天庆观西南为一圎井又三百六十歩为一方池自池一百四十三歩以逹于务人頼其用号辛渠且歌之【歌曰辛渠之水来源十里其易若何如臂使指涝亦不汚旱亦不止职方有图千龄万禩】岁乆梁废池亦堙独石槽畧有存者若广惠渠故迹既泯而元守凿以通舟之处亦以居人栉比阏而小之今不惟舟不得通而车马之路亦转侧无所容矣【又按唐许浑有陪郑使君泛舟晚归诗云南郭望归处郡楼髙卷帘平桥低皂盖曲崖转丹襜如此则郡通舟楫唐时已然元公増凿之尔】
　　状元塘在州东一里旧为普济院陈侍郎公辅居其西焉时陈尚布衣忽有客以谒入语其父曰此寺为池当有擢上第者人未之信寺僧后以地汚下徙于州东北未防竟为池政和二年陈果魁辟雍遂以名其塘云
　　三台泉井一在宣诏亭左为上台一在司法防右为中台一在知录防左为下台嵗乆惟中下二泉仅存上泉无知者嘉定四年黄守防物色得之乃亭其上且亲题扁额云
　　龙井在巾子山西麓旧传龙伏于此常有云气腾空后
　　建浮图镇之而止
　　玉泉在白云山下【杨杰题云白云山下泉防年石中韫但见玉色明孰能究源本　黄卦题云水性能方贠泉色常珪壁云山静有辉琼液来无迹泉上修禅人溪分一滴鉴止更澄源纷纷万缘息　张景修题云长疑数尺玉乃是一方泉粉色和云汲茶香帯石煎鉴未诚美矣闻处合铿然白首惠山客也湏吟此篇】
　　丹井泉在天庆观昊天殿后旧传茅盈錬丹于此尤守袤昊天殿记有云厥初茅君上飞仙灵踪淠沸丹井泉盖指此也
　　佛泉在义灵庙山巅水澄洁源出石鏬虽大旱不竭
　　以岩上刻佛字故名
　　蒙泉在崇夀寺后取山下出泉蒙之义郡尝汲此水酿
　　酒且以为名
　　临海
　　灵江在州城外其水自三江合流环绕郛郭旧传有赤城地灵江水丹丘井之謡又延庆院记云济灵江而西盖指此也中有一所名陈婆坳水极清巨潮澎湃不为动州旧以此水酿酒焉【嘉定中尝以灵江风月名郡醖】自朝天门外而渡则曰西江自兴善门外而渡则曰南江自靖越门外而渡则曰东江其实一水也【俗号上中下三渡】
　　三江在县西一十里源自天台闗岭仙居永安二溪至此与江合盖三水所聚故曰三江然其流中分溪清而江浊
　　百歩溪在县西北六十里前后二滩石险湍激俗号大小恶舟者病之唐孟浩然寻天台山诗所谓欲寻华顶去不惮恶溪名是也淳熈中令陈居安命工淬凿始无患
　　虎溪在县东六十五里东掖山旧传献穆公主有目眚僧法腴洗以呪水而愈奏置十八贤座仿庐山逺公故以为名且名其泉曰大悲云
　　寨溪一名板沸溪在县东七十里旧传唐末有防难遣方将军者驻兵于此侧有地曰大郭营盖其旧号有鐡杵臼尚存
　　滩溪在县南四十里接三十六渡东连南奥西入潮漈
　　或名红溪以宣和间勦防流血而名
　　潮漈溪在县东四十三里自县界四十里下流至大田
　　港入江
　　赤颊溪在县西南四十九里源出赤颊潭至曷浦口入
　　江
　　仙人溪在县西北六十里入江以其侧有仙人奥故名玉溪在县西一十里浮冈俗称朱师溪
　　小溪在县西二十里源自清潭溪东注于江
　　磨头溪在县西北二十六里下流入太平乡
　　油溪在县南三十里受新岭瑞岩岭二水
　　塘上溪在县西北三十里接仙居溪
　　中沙溪在县东三十五里接桐岩山
　　沙潭溪在县西北三十九里经县界入江
　　周家溪在县东四十里接延夀乡龙湫
　　东溪在县东四十五里受东掖两山之水
　　云溪在县东四十五里出大田港
　　铜溪在县西北五十里以其水如铜色故名
　　长潭溪在县西北五十五里接沙潭
　　黄肚溪在县东七十里桐岩山下
　　小芝溪在县东七十六里自大田港入江
　　金溪在县东一百三十里以其流有金沙故名
　　柘溪在县东二十二里
　　西溪在县东四十五里
　　杜渎在县东一百八十里
　　御海潭在县西南二十四里上有瀑飞洒近十余丈望
　　之如曳练下注为潭流入永安江
　　娑竭潭在县东南三十里绍圣中祷雨现金蛇
　　赤颊潭在县西南五十里元祐二年祷有金之应白龙潭在县东北五里
　　戯龙潭在县西一十五里流至乌鸡浦入江
　　新现潭在县西南一十五里
　　乌石潭在县北一十五里
　　白须潭在县东北二十五里
　　碧云潭在县西五十里
　　百丈潭在县东南六十九里
　　白岩潭在县东七十里
　　碧瀛潭在县东一百二十里
　　淡水潭在县东南一百三十里海中
　　桃枝潭在县东南一百四十里海中
　　东湖在崇和门外三十步初为船场水军营葢端拱二年张守蔚所建也景祐中运使段少连废船场归温明二州嘉祐中徐守亿徙水军营入城熈宁四年钱守暄始开为湖时方絫石修城以水至漂溢故凿湖以受众水且以其土隄城之东絶后患焉绍兴二十年萧守振载加修辟乾道五年向守汮复披故道剙城闉斗门上覆以亭又即故斗门筑三闸以通江淳熙十一年江守乙祖亦复修焉度其地凡一万六千步中有堂曰共乐堂之前有亭曰流杯皆址于湖心【钱守所立】水光山色涵映虚旷为春夏行乐之冠庆元三年刘守坦之易名知乐人止称共乐也【通判张毣诗云解愠薰风拂面凉藕花极目送清香三千宫女青罗盖都作酡顔酒翚妆又云蜀锦谁将到海涯水仙铺作地行衣回堤却是元宵路抛掷红灯戴月归　钱守暄题共乐堂云疏就湖山秀气浓花林茂列景争雄管交奏客懽合台榭竞澄人喜同环障鹭行飞早晚平波鱼阵跃西东荒芜芟去成佳致换得汀州月与风　汪泌题云临海城东湖气象清且竒无风緑色浄十顷澄瑠璃中有共乐堂今其名者谁人有荅我问大守下车时访民所疾苦民曰水最危其水或暴至城壊民流尸公谋得上策叠石全城基才遗数百家室屋鳞参差水至无所障适与晚潮期又欲隄其东苦乏土石资开湖足取用隄势横虹霓湖光占空濶物从鉴中窥紫翠前后山环列如屏帷结堂就虚旷与俗同防嬉太守宴堂上逰人歌水湄歌云从公来除患补疮痍况有此壮观不乐何以为有如登春台人心举熈熈从事能文者作辞书之碑庶其不朽功上彻尧轩墀　柳安道题云平波数顷万峯前一片丹青画不全幽榭小桥横翠水茂林脩竹锁轻烟绮罗管追懽地雪月风花烂醉天争奈及归觐去湖山无复苦留连　姚舜谐题云秀气清隂日满前仙瀛蓬阆景都全防舟画楫鱼喷浪绮席金炉麝吐懽胜更思明月夜饮酣惟恐夕阳天主人报政荣途近淮浙重逰路接连　曽守宏父懐洪适题云东湖径仄半苍苔问讯红蕖几许开渺渺波光侵坐席霏霏荷气着尊罍片云正为诗情起小雨更将凉意来别乗朝来知健否颇思剧饮抝莲防　又题东湖云三年领客醉东湖欲去犹携竹里厨谁解挽留狂太守风荷十顷翠相扶】
　　小鉴湖在东湖北乾道中贺叅政允中建时公罢政寓此以唐贺知章尝请鉴湖一曲故以为名有占春堂枕流潄石二亭今废
　　破石湖在县西三里故老云破石为湖故名侧有巨石
　　及古塔僧禅鉴尝卓庵焉
　　髙湖在县南九里近江呉太常卿髙公察置
　　溪口湖在县东南一百三十五里源出碧瀛溪
　　苽湖在县东一十五里
　　仁湖在县东七十里
　　章安湖在县东南一百二十五里
　　【阙】塘在县南一十五里
　　【阙】塘在县东北一百八十里
　　交塘在县东一百九十里
　　呪水井在县东七里驿路傍元符中僧法腴诵观音呪水涌井以疗疾辄愈【罗提刑适为之记】井上为屋奉观音像云
　　黄古井在县东南一里旧传有黄其姓者浚之故名义井在县西北五里威神院侧干德四年僧守聚浚之鹤井在县东一百二十里杜渎监侧旧传鹤舞其上故
　　名
　　九井在县东南七十里石新妇庙前
　　忠孝泉在县东四里父老云钱忠懿王以城闉罕水命僧德韶行视凿焉泉清洌且甘乆旱不涸城内外饱其润故以忠孝名之旧传巾子山二塔常欹侧自凿此泉即正隆兴初令徐谠剏亭立碑
　　康济泉在灵康庙后之西乾道三年令顔度祷晴于庙见寝殿前堦水津津溢地穴之得泉故名【度有诗云三年官事浑无补一片深心彻底真惟有灵康是知已新泉为我现津津】
　　菊泉在县南二里
　　珍珠泉在县西北二十八里穴二十有一其水甘香滚
　　滚如珠
　　瀑布泉在县北五里白龙潭上垂流千丈宛如白练章守得象诗所谓千寻练挂防流瀑是也
　　湖苔泉在县南二十五里穴三十有六源出古塘门溉
　　田甚众
　　碧泉在县西北一十三里夀安院
　　灵济泉在县东南二十五里灵康庙后之东
　　甘泉在县东南四十里澄灵院侧
　　木马泉在县东四十五里与呉承有堰通







　　赤城志巻二十三
　　钦定四库全书
　　赤城志巻二十四　　　　宋　陈耆卿　撰山水门六
　　水
　　黄岩
　　永宁江源出县西北三百四十里按旧志有大小二源大源出尘山东南流广一十五里二百一十里至左溪村小源出黄岩山东北流广五歩一百里至大溪与大源合然平浅不通舟又东流三十里至官奥村无滩碛直下永宁江广逾百歩又东流一百里从县北过三十五里防临海县海口入于海从源至海水程四百八十里寰宇记称东山北临永宁江谢灵运尝登焉【运灵有望海诗云开春献初岁白日出悠悠荡志将愉乐瞰海庶忘忧策马歩兰臯緤鞚息椒丘采蕙遵大薄搴若履长洲白华缟阳林紫翘晔春流非徒不弭忘览物情弥遒萱苏始无慰寂寞终可求陈与义诗云宴坐风前冲雨急黄岩县借舟迟百年痴黠不相补万事悲懽岂可期莽莽沧波兼宿雾纷纷白鹭落山陂只应江海凄凉地欠我临风一赋诗】
　　县河在县郭由官河东出支而为流者五深广眎官河出庆善坊者【旧大寺巷】至寺门而断出丛桂坊者半民居而断出孝行坊者逾华严阁西而断出奎文坊者则入前洋而西逹于浦惟出景贤坊者处五河之中过钱家桥而北直郏家桥永宁桥分为别流西汇于城隍祠下则经于县治之前又北抵于夀宁坊则经于县治之后复南流与县前河接环抱县圃西防于洪家巷以逹于江
