<!-- { "loadSidebar": true } -->
<史部,地理类,都会郡县之属,赤城志,卷十一>
<史部,地理类,都会郡县之属,赤城志,卷十一>
<史部,地理类,都会郡县之属,赤城志,卷十一>
<史部,地理类,都会郡县之属,赤城志,卷十一>
<史部,地理类,都会郡县之属,赤城志,卷十一>
<史部,地理类,都会郡县之属,赤城志,卷十一>
<史部,地理类,都会郡县之属,赤城志,卷十一>
<史部,地理类,都会郡县之属,赤城志,卷十一>
<史部,地理类,都会郡县之属,赤城志,卷十一>
<史部,地理类,都会郡县之属,赤城志,卷十一>















　　赤城志巻十一
　　钦定四库全书
　　赤城志巻十二　　　　　宋　陈耆卿　撰秩官门五
　　州县官助州县之治非专州县之治也然诿曰不专而恣自豢逸则以一守令之身而下兼众曹之事非材闳力钜谁与共此凛凛哉语云千金之裘非一狐之腋凡物犹尔况于官政今自军事判官而下总不知几何人备载则繁不载则畧以故考阅今古述其建置之原而达官名流有假道于此者间出其姓名与行事使知负材抱器虽偶落下位其光气常荧荧也以劝为善是编盖有助焉
　　州属官
　　军事判官一员
　　国朝沿唐置大观初改司録参军政和初以参军名未正改司録事建炎初复曹掾始仍旧【唐孙发自华亭尉为州从事发尝应百篇登第至是诸公以诗送之方干诗云梅真入仕提雄笔阮瑀从军着防衣皮日休云百篇宫体喧金屋一日官衔下玉除皆此宫也　王丝防稽人天禧五年以秘书省校书郎至州城据山少井一舍外有泉丝白州长淘土为筒导入于城五里一穴以济行者之渴州人赖之见范文正公集及光相院记　虞肃上饶人以治行为当路所称王荆公志其墓　赵彦龄绍兴中至有诗名】
　　军事推官一员
　　国朝沿唐置大观改户曹参军政和改司士曹事建炎仍旧【孔文仲临江人熙宁中至继举贤良方正攻新法为王荆公所黜官至中书舍人　何执中括苍人阙　中至崇宁中拜左仆射赠太师清源郡王　王柟永嘉人淳熙初至有政誉决处州张彭之狱一郡称明官至秘书少监】
　　録事参军一员
　　国朝沿唐置大观改士曹兼仪曹参军政和改司録以参军为掾建炎仍旧【本曹印文乃政和四年二月少府监颁下以台州司録朱记为文中更兵火与台州管勾盐事之记互掌庆元初何少连始请归之　唐沈佺期阙中至其诗有昔尝游此郡三霜弄云岛之句事见本传　陈槖宣和中至事见郡守门】
　　司理参军一员
　　国朝沿唐置初为司冦参军后改今称大观改左治狱参军政和改司士曹事建炎仍旧【唐刘锐以开元中摄司士见真容应见碑】
　　司户参军一员
　　国朝沿唐置为户曹参军大观改右治狱参军政和改司户曹事建炎改司户参军【唐郑防至德中以谪至今州城东偏犹以户曹名巷有庙在焉　滕膺南京人宣和初至扞城有功详见祠庙门　石崇昭防稽人淳熙初至有贤誉官至枢密院检详文字】
　　司法参军一员
　　国朝沿唐置大观改议刑参军政和改司刑曹事建炎仍旧【唐李偘阙　中至见唐世系表】
　　监攴盐仓一员【文臣】政和四年置旧有二今省其一焉监在城商税务二员【文武各一】
　　国初置
　　监比较务二员【武臣】绍兴元年置【是年七月两浙运使徐康国奏温台明州近以
　　应办军兴添置比较务乞别立课额分拨上供从之】
　　监赡军务二员【文臣】绍兴七年置
　　监酒房廊务一员【武臣】嘉定二年省罢【李守兼奏本州在城有都酒赡军比较务又有酒房廊务今赡军比较并归都务而赡军监当文臣又有两员酒房廊所掌佃赁推受即无行移乞行省罢有防依】
　　州兵官
　　路分一员
　　都监二员
　　国初置内一员添差厘务
　　监押一员
　　国初置大使臣则曰都监小使臣则曰监押
　　押队一员
　　递铺官一员
　　正任指使官三员
　　驻泊一员
　　国初置
　　州祠禄官
　　台州崇道观
　　监岳庙
　　右无定员
　　州添差不厘务官
　　戚里一员
　　东南第四副将本州驻劄一员【宗室】
　　宗室监当三员
　　宗室岳庙五员
　　随龙一员阙
　　奉使二员阙
　　借使监支盐仓文臣二员阙
　　三衙拣汰窠阙三十员见任一员余阙
　　战功六员大小使臣各三员皆阙
　　军功指使三员见任一员余阙
　　军功听候使唤三员阙
　　军功岳庙四员
　　离军准备差使二员
　　【阙】官【阙】员阙
　　【阙】归正战功借使【阙】员阙
　　【阙】人二员阙
　　【阙】官二员阙
　　【阙】顺官四员阙
　　养老使臣三员见任一员余阙
　　枢密院効士一员余阙
　　敢勇防汰使臣二员
　　添差听候使唤三员
　　散祗候使臣一员
　　诸县属官
　　临海县丞一员【熙寜四年中书劄子诸县主户二万以上难治乞置丞一员于是诸县始有丞崇宁中或改主簿充丞大观四年令两淛路相度不系繁难县丞并罢政和二年复置建炎元年诏如系嘉祐以前员阙及万户县方许置丞余并罢绍兴初县及万户并注丞　唐骆宾王义乌人武后时以言事下迁于此后耿耿不得志弃官去见唐书本传有久客临海有怀诗见天台集】
　　主簿一员【开宝元年诏诸县千户以上依旧置令簿尉三员绍兴十六年臣寮奏创业初人物稀少乞将东南县小而事简者簿常阙员而尉兼之其后县满万户置丞而簿犹阙朱异劄子万户以下县分已不差丞却多有主簿兼尉者乞应如此去处并特专置主簿一员从之　叶翥括苍人绍兴中】
　　尉一员【建隆三年诏每县置尉一员因以弓户裁定弓手额建炎元年诏两浙路依河北路招致弓手枢密院乞各添差武人县尉一员　使一员招致弓手以五百人为额知县兼领为置将领部将绍兴四年罢今尉衔内帯巡捉私茶盐矾兼催纲　舒亶四明人民有使酒逐其从母者亶命执之不服即斩之投劾去官至御史中丞有诗见一锋亭　王淮东阳人绍兴中至淳熙中拜左丞相谥文定】
　　监杜渎盐场一员【文臣　王之望襄阳人绍兴初至终叅知政事有文集　姚寛防稽人绍兴中至终尚书兵部郎中有西溪丛藁注五代史叶侍郎适作集序】
　　催煎一员【武臣】
　　监章安税场一员今废
　　管界巡检一员【武臣　熙宁三年凖钤辖牒备凖枢密院劄子两浙路钤辖发运提刑司奏请相度巡检地分除合改置减罢外余系控扼要害各难裁省有防依数内台州三员管界临门松门】
　　亭场巡检一员【武臣　熙宁七年凖转运司牒备凖枢密院劄子两浙路提举盐事司奏宜于石窟头添置巡检一员差兵级一百人有旨依阙　　九年两浙路转运司东西路钤辖司奏备凖枢密院劄子巡尉职皆捕盗而所获多少不侔盖以尉所用弓手皆谙熟土人巡检则用杂攅客军不许差出缉捉所以常劣于尉欲乞行下应巡检下兵级依旧额于本处招致就廨宇左右住营诸处不得抽差寻差著作佐郎熊臯等相度咸以为便有旨依内台州系在温州七处巡检数内每处置都头副都头各阙　十守将虞候承局各一人理官二人阙行九十三人枓钱照熙宁三年
　　阙挥依教阙　阅雄节条阙　　钱今其寨改名亭阙　　　　　　　　　　靖康元年凖提
　　刑司奏阙　　　　　　　　院劄子两浙路提刑司奏相度到　州黄岩县地名盘山绣岭仙居县白塔皆取巡尉相度处遥逺欲添置一员招置土军八十人有防依遂于其地立寨绍兴十二年三月改就地名法安院驻劄今名呉都】
　　黄岩县丞一员【赵子英开封人绍兴五年至以厚德称秩满因家焉今子孙甚盛】主簿一员【曽肇南丰人中书舍人巩之弟累迁翰林学士按东部事略本传云调黄岩簿而行述乃云调后居郑州守闻其贤荐为州教授以是考之肇未必至黄岩也】
　　尉一员【唐栁芳蒲州人开元间登第为永宁尉入直史馆见唐书　许景衡绍圣三年至永嘉人从伊川先生学建炎初厯尚书右丞资政殿学士谥忠简有横塘集刋于郡斋　郑伯熊永嘉人文行为学者师建炎二十年至人呼为石莲县尉以其年尚少而坚不可磷也终宗正少卿直龙图阁孙应时防稽人淳熙六年至】
　　监务一员【武臣】
　　监于浦监盐场一员【文臣】
　　押袋一员【文臣】
　　监路桥镇一员【武臣】后省罢
　　松门巡检一员【武臣　指挥见管界】
　　天台县丞一员
　　主簿一员旧以尉兼后特置【见净慧寺法轮院碑】
　　尉一员
　　监务一员【武臣】
　　僊居县丞一员
　　主簿一员【旧无此官嘉定李宁兼奏言簿本县始以狭小版籍不满万户故以尉兼主簿今生齿多簿书丛委尉遇窃发躬亲追逐一时交并或致无官可差设若尉受差簿钞堆压无从钩考而况西郷犷悍盗贩公行以一共二实恐不给乞将酒房廊务省罢却于本县添置主簿一员有旨依差王友元填创置阙按唐宰相世系表寳崇尝任乐安主簿乐安古仙居也意旧有主簿而其后省之邪】
　　尉一员【唐辛少府失其名张籍有送辛少府任乐安诗有选得天台山下住一家全似学仙人之句　徐黙成宣和二年至防吕师囊反破白塔寨死之】
　　监务一员【武臣】
　　白塔巡检一员【武臣　指挥见呉都　邹进宣和二年至与尉徐黙成同死师囊之难】
　　宁海县丞一员崇宁三年置后罢大观二年再置后复
　　罢政和二年复再置
　　主簿一员【张君房于真庙时至按君房云笈七籖序云祀汾隂之岁职霜台数年以鞫狱无状谪掾宁海后除著作佐郎　洪皓鄱阳人政和六年至官至徽猷阁直学士谥忠宣其子丞相适生于此后与伯仲皆中词科通显云】
　　尉一员
　　监县渚镇一员
　　监务一员【武臣　旧监茶盐酒税后罢茶盐嘉定八年以放万户又罢酒今监啇税而巳】监港头镇一员【武臣】
　　监长亭盐场一员【文臣　绍圣二年创酒税务以本场监官兼管大观三年于港头专立酒税务故于长亭置买纳盐场】
　　押袋一员【文臣】

　　赤城志巻十二
<史部,地理类,都会郡县之属,赤城志>
　　钦定四库全书
　　赤城志巻十三　　　　　宋　陈耆卿　撰版籍门一
　　州负山濒海沃土少而瘠地多民生其间转侧以谋衣食寸壤以上未有莱而不耕者也按绍兴十八年李侍郎椿年建行经界俾编户实书其产依土风水色认两税履畆授砧基贰藏之官于是州县无隠田余闻长老言李健而明吏不得弄毛髪以故得事集集后无敢议者今七十有五载猾胥豪民相倚仗为蠧赋役厖乱遂有举行前説者焉往歳寜海黄岩尝行之矣临海仙居则方行而未备也如得清劲不扰之令佐均秩布置取平而不求赢焉其岂非朝廷郡国之本指而齐民之幸防欤今且以五县近数列于编学田寺观田次之



<史部,地理类,都会郡县之属,赤城志,卷十三>
<史部,地理类,都会郡县之属,赤城志,卷十三>
<史部,地理类,都会郡县之属,赤城志,卷十三>




　　学田
