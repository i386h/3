<!-- { "loadSidebar": true } -->
　　连理乡在县西南一十里管里一【父老云溪南昔有栎成林一夕风雨林中
　　作数百人声旦视枝榦皆连理故以名乡】
　　宣阳
　　永康乡在县西南三十里管里三
　　新建　　　　　　清溪
　　桐栢
　　仙岩乡在县南六十里管里三
　　井山　　　　　　梅枝
　　合欢
　　新寜乡在县北七十里管里二
　　仙人【旧名阆风】　　　　善政
　　寜和乡在县南七十五里管里五
　　清溪　　　　　　怀逊
　　奉化　　　　　　万嵗
　　新进
　　坊市
　　州
　　状元坊在州东一里以陈侍郎公辅释褐第一故名登俊坊在州东南九十步以州学在焉故名
　　惠化坊在州东二百步
　　春祺坊在州南一百三十步
　　移风坊在州东南二百步以临海县在焉故名
　　顺昌坊在州东三百步
　　通逺坊在州东南三百五十步以税务在焉故名【嘉定十六年居人自此坊侧重甃衢路至州桥得旧甎二一镌端拱四年一镌淳化元年又石版内镌景徳寺僧简琼再修今旧经有景徳寺砌街记葢此时也】
　　延康坊在州东南一里
　　永平坊在州南一里
　　宝华坊在州东南一里二百步以报恩寺在焉故名右十坊旧有之后废嘉定四年黄守防重修
　　状元坊在州南七十五步嘉泰二年黄守英隽以叶淙
　　魁武科故名
　　悟真坊在州东北二百五十步庆元三年叶守籈以张
　　平叔居此着悟真篇名今有祠
　　兴贤坊在州东南一里嘉定十五年齐守硕建以贡院
　　在焉故名
　　美徳坊在州东北一里开禧三年李守兼以钱丞相居
　　此故名
　　节孝巷在州东一百五十步淳熙二年尤守袤建以朱
　　伯履妻陈氏旌表故名
　　户曹巷在州东一里以唐郑防为户曹日居此故名【杜甫题郑著作诗云台州地濶海冥冥云水长和岛屿青乱后故人双别泪春深逐客一浮萍酒酣懒舞谁相拽诗罢能吟不复聴第五桥东流恨水皇陂岸北结愁亭贾生对鵩伤王傅苏武看羊陷贼庭可念此公怀直道也霑新国用轻刑祢衡实恐遭江夏方朔虚传是嵗星穷巷悄然车马絶案头干死读书萤所谓穷巷即此也又有诗云天台隔一江风浪无晨暮郑公纵得归老病不识路昔如水上鸥今如罝中兔性命由他人悲辛但狂顾山鬼独一脚蝮蛇长如树呼号傍孤城嵗月谁与度从来御魑魅多为才名误夫子嵇阮流更被时俗恶海隅微小吏眼暗发垂素黄帽映青袍非供折腰具平生一杯酒见我故人遇相望无所成乾坤莽囘互余诗不尽载】
　　綦内翰巷在州东南二百八十步绍兴中綦内翰崈礼
　　居之故名
　　杜家巷在州东南三百步先是杜祁公之先名叔亷者
　　筑室于此其逺孙颖复居之故名
　　黄甲巷在州东南三百四十步天圣中以丞聴小吏王
　　珏发愤读书同兄琥登科故名
　　大街头市在州东二百步
　　小街头市在州东三百步
　　尼巷口市在州南三百步
　　税务前西市在州南三百五十步
　　报恩寺西市在州南一里二百步
　　朝天门内市在州西八十步
　　朝天门外市在州西一百二十步
　　括苍门外市在州西二百五十步
　　镇寜门内市在州南一里五十步
　　镇寜门外市在州南一里八十步
　　兴善门外市在州南一里三百步
　　临海
　　上台坊在县东五里庆元六年叶守籈建以谢丞相居
　　此故名
　　柘溪市在县东二十里
　　路口市在县西二十里
　　大田镇市在县东三十里
　　绚珠市在县东四十里
　　东陈市在县东四十五里
　　章安镇市在县东南一百二十里
　　杜渎镇市在县东一百八十里
　　黄岩
　　清镇坊在县西二十步
　　钦贤坊在县北七十步熙寜中以贤良徐其姓者居之
　　故名
　　仁风坊在县北八十步
　　新罗坊在县东一里旧志云五代时以新罗国人居此
　　故名
　　右四坊熙宁九年令范世文建
　　通仙坊在县南八步以面直委羽山故名
　　岩瞻坊在县东一十八步
　　拱秀坊在县西二十五步
　　梯云坊在县东三十二步以杨似云叶应辅中第故名庆善坊在县东三十五步
　　丛桂坊在县东四十步旧名桂枝以左防兄弟中第故
　　名
　　阜民坊在县东四十步
　　太平坊在县西六十步
　　景贤坊在县东七十步以林鼒居之故名
　　寿寜坊在县北七十步
　　朝元坊在县西七十五步以定光观在焉故名
　　兴善坊在县北九十步
　　里仁坊在县南一百步
　　孝行坊在县南一百二十步旧名延庆以至道中郭琮
　　居此故名
　　教善坊在县南一百二十步
　　振文坊在县南一百三十步以县学在焉故名
　　奎文坊在县南一百五十步以明因寺赐御书故名右十七坊嘉定十一年令陈梦建建
　　【阙】市在县西南一十五里
　　小澧市在县西三十里
　　新安市在县东南三十里旧名路桥
　　于浦市在县东南六十里
　　夹屿市在县东南七十里
　　天台
　　阜民坊在县西北六十七步以其面南取阜财之义而
　　名
　　保寜坊在西北八十七步
　　崇化坊在县东南二百三十一步以其通县学故名利涉坊在县东南三百一十七步
　　右四坊嘉定七年令丁大荣建
　　惠泉坊在县南一十步以旧阐法寺井在焉故名旧名
　　建平
　　访真坊在县西北六十七步以通桐栢路故名旧名集
　　贤
　　旌孝坊在县东南九十七步旧传溪流夜涨有一妪惫不能逃其稚子缚木以济之故名旧名孝义
　　镇安坊在县东北一百三十步以其近镇安庙故名旧
　　名福庭
　　玉京坊在县西北一百四十八步以其通玉京洞故名
　　旧名祥鸾
　　嘉祥坊在县西南一百八十步旧名灵溪
　　右六坊嘉定七年令丁大荣重建
　　县市在县西南七步
　　飞泉市在县西二十五里
　　仙居
　　阐科坊在县南一十步以梅廷瑞中乙科故名
　　状元坊在县南一十步以陈正大魁武科故名
　　折桂坊在县南五十步以吴给事芾兄弟中第故名棣华坊在县西一百三十步以王孙震兄弟登右科故
　　名
　　友于坊在县西南一百五十步以郭尧卿逊世赏于弟
　　故名
　　石井市在县南一十五里
　　石姥市在县东二十五里
　　田头市在县西二十五里
　　白塔市在县西三十里
　　磻滩市在县西五十里
　　寜海
　　振名坊在县东五步旧名仙隠以尉廨在焉
　　撷英坊在县东五步旧名濯缨
　　通徳坊在县西北四十步
　　广度坊在县东北九十步
　　浄因坊在县东北一百步
　　集禧坊在县东南一百一十步
　　徳生坊在县东北一百三十步河岸旧名鱼乐
　　毓秀坊在县东北一百九十步
　　登俊坊在县西南二百步以学在焉故名旧名崇儒丛桂坊在县东南一里
　　朝宗坊在县东北一里
　　港头市在县东南一十五里














　　赤城志巻二
<史部,地理类,都会郡县之属,赤城志>
　　钦定四库全书
　　赤城志巻三　　　　　　宋　陈耆卿　撰地里门三
　　自城郭至坊市居者之适也自馆驿至津渡行者之便也郡自天台径越自黄岩径温自寜海径明自仙居径括车聨毂击经行者无艺昼涉夜憇讵容顷刻失其节哉余观南方治一桥费缗钱辄十数万他郡馆舎亦辉敞相望是州独寥寥焉杰然者一二而已然因其旧而崈葺之毋俾滋坏自足以纫吾邦之阙而不必深艳乎其他也即是一端亦足以观政矣
　　馆驿
　　州
　　天台馆在州南一百三十步俗名行衙乾道九年火淳熙三年尤守袤重建嘉定十六年齐守硕重修
　　丹丘驿在州东南一里旧传葛元炼丹于此故名乾道九年火今为民居【按孙绰赋仍羽人于丹丘丹丘今寜海有之天台记载晋虞洪入丹丘山遇丹丘子求茗则得名旧矣今临海有丹丘观寜海有丹丘院亦此义也】
　　嘉祥馆在州东五十步旧号小行衙嘉泰四年废后并
　　入添差通判防今废
　　临海
　　泰安驿在县西北四十七里庆元中叶守籈重建今废【洪文惠公适晓发此驿诗云秋梦不能晓起行山径迷小车惊宿鹭列炬误鸣鸡冷怯霜华重光瞻斗柄低金庭有佳处芳桂想幽栖】
　　横溪驿在县东北五十里今废
　　黄岩
　　亭山馆在县南三里濒河庆元五年令常濬孙建仁风驿在县北三里旧名永寜乾道三年令周防更今
　　名
　　白峯驿在县南四十五里今废
　　天台
　　赤城驿在县西南二百步
　　飞泉驿在县西二十五里今废
　　灵溪驿在县东二十里旧路由此入京今亭头是也后改自东门遂废【唐郑巢夜泊有诗云孤吟疎雨夜荒馆乱峯前晓鹭栖危石秋萍满败船溜从华顶落树与赤城连已有求闲意相期在暮年】
　　仙居
　　安洲驿在县西三百步旧名括苍绍兴二十六年令梅克明建后废嘉泰二年令林岳重建以近安洲山更今名【楼叅政钥为之记】
　　苍头驿在岭上今废
　　寜海
　　迎恩驿在县东一百步今废
　　妙相寺驿在县东五十步嘉定六年令郑如松重建海口驿在县北一百一十里今废
　　县渚驿在县南七十里今废
　　桥梁
　　州
　　平桥在州治小防前淳熙十五年宗守颖重建跨池为屋左右植芙蓉【曽守几有诗云浪说吾邦小清池思有余水风凉枕簟荷气馥衣裾客位经过少官曹簿领疎良辰不行乐秋水落芙蕖】
　　州桥一名南桥在州南八十步
　　顺政桥一名东桥在州东六十步因门得名
　　学桥在州东南一百步
　　卖茆桥在州东二百六十步
　　状元桥在州东一里陈待郎公辅居之
　　永泰桥在州东一里小街直上
　　保寜桥在州东一里户曹巷东
　　白塔桥在州东南二百三十步以其侧有塔焉故名悟真桥在州东北二百八十步旧名黄牛坊桥庆元三
　　年叶守籈更今名【事见悟真坊】
　　观桥在州东北一里以近天庆观故名
　　按庆厯七年元守绛建十石梁于河以通车马询之故老谓今两州桥观桥学桥卖茆桥永泰桥保寜桥其旧迹焉余则不可攷矣
　　临海
