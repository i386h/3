<!-- { "loadSidebar": true } -->
　　清閟堂在分绣阁下【翰林迈寄题云昔闻王子猷借宅亦种竹此君固可喜人亦清不俗伯氏贫而癯一饭不饱肉堂前自经始防此无尽绿一官嵗强半余日如转烛待其长稚子而巳牵归毂何由享嘉防偿我志愿足应烦彼邦人日报平安福　曽守谹父诗云洪郎雅吴语不减贺季真开轩风烟上爽气朝朝新手栽渭川竹坐对北海尊平生耐久朋嵗晚独此君此君不可疎亦复未易亲纷纷桃李行岂容托清尘退食静隠几微风冷衣巾乃知王子猷真是我辈人】
　　舞漪亭在清閟堂后
　　教授防
　　防在州学东二十五步嘉定八年教授姚自重修且建
　　宅堂
　　三益堂在防右淳熙四年教授应春年建前有松竹梅故名
　　隅山堂在三益堂前庆元五年教授方防建以东南闯巾峯而名
　　东轩在防左嘉定三年教授高松建
　　野思堂在隅山东南嘉定九年教授姚自建
　　立徳亭在宅堂后射圃庆元五年教授方防因立武学而建
　　判官防
　　防在州东七十步旧在今添差通判聴绍兴十六年徙
　　杜家巷淳熙三年以旧比较务改建
　　推官防
　　防在州东五十步嘉定三年推官赵师囘重建
　　遗直堂在防后熙寜中孔文仲为从事手植桧于堂后越八十年其甥曽几来守掲今名【曽有诗六章用叔向古之遗直为韵诗云三孔吾渭阳犹及见仲叔堂堂舍人公再拜但乔木　长身一庭中劲气九霄上思公立朝时凛凛不可向　防登董相科赋作长卿语刘牢出外甥愧我不如古　老栢蜀人爱甘棠召南思领客清越下作诗来歌之　元祐几阅嵗诸公一无遗吾舅典型在神明力扶持　栢叶松其身在时公手植杂木谁所栽一钱初不直】
　　录事防
　　防在州南六十步州院在焉宣和三年工曹陈槖建青青堂在防右以其前植竹取淇澳之语而名【石公孺记云昔之言好竹者莫先王子猷子猷所至必种竹曰何可一日无此君耶又闻人有佳竹直造其庭不见主人而去是真好竹者予谓子猷风流雅尚固足以超絶一时然知竹之为美而不知其所以为美者果真好竹也哉夫人之所好非特为耳目之玩而巳犹将有所考焉故淇澳之咏自猗猗至于青青自青青至于如箦则积徳为愈成任事为愈重卫武公之徳如是也使子猷知所以美而考徳焉则功业所见亦大矣防稽陈徳应司台之工曹事防之西为小堂无他嗜好唯植竹数百竿青青然向成矣因命之曰青青堂葢徳应虚缘以应物薰然而致和直节凛凛有昂霄拂云之气真知爱竹者高标厉久而不渝其亦有意乎武公之功业哉故予朝夕从之游相与傍徨不能去也然徳应尝假黄岩临海令遗爱户有之曹事典狱小大之狱必以情台人徳之甚饮食起居必为之祷唯恐其去也后之人息于斯者犹将封殖此竹遂赋甘棠焉其亦何逺之有】
　　司理防
　　防在州南九十步司理院在焉嘉定七年司理吴焯重
　　建
　　司户防
　　防在州南五十步宣和元年户曹滕膺建【今堂内脊记有姓名门额
　　亦其所书云】
　　司法防
　　防在州南一十步淳熙九年司法朱孝伦重建
　　支盐防
　　防在州东南报恩寺后开禧元年盐官王栻以都监仓
　　改建
　　巡辖逓铺防
　　防在崇和门外淳熙十年巡辖赵舜举建



　　赤城志巻五
　　钦定四库全书
　　赤城志巻六　　　　　　宋　陈耆卿　撰公廨门三
　　县眎州秩小位卑而于民最近民有事未有不由令之室而能径达于守之庭者也州尊总其纲县卑厘其目纲简而目众故凡狱讼若财赋漫漶轇轕丝棼苇积者咸先萃于县县能缉理位置则昼寂寂否则民肩吏足相与拥于门溢于庭散于庑充斥于狴犴如閧如市岂不削其体亵其居哉按五县治黄岩最闳壮临海号附郭今改选注京秩且以命朝士寄加重矣而其居亦未称也然则居与人称而政与居称其自今日始乎
　　临海
　　县治在州南二百三十步按防事皇祐二年令崔黄臣建【章望之为之记】乾道九年火淳熙六年彭仲刚重新之【尤守袤为记云乾道癸巳秋九月临海居民不戒于火滥烂扇延以及县治燔爇俱尽当官者因陋就简仅能建三椽于煨烬之中以聴狱讼吏民亡所托足案牍无所栖列一遇风雨则沾渍暴露呌呼讙呶讼牒计簿散匿吏胥之家最易甲乙莫可循考县曰以不理后三年予来为州有意兴之而无与任其责者淳熙丁酉秋永嘉彭君仲刚来主县事予闻彭名旧矣心固望其有为彭乃言曰夫环百里之地而为之长聚万室之众而聴其令民社所寄视古子男治必有所一邑之条教于是乎出而司存弗备亡以施政废之当举舍此孰先然役大用伙非受命于郡则令不得擅敢以为请予乃畀钱三十万使营度之是冬予罢官归逾年则彭以书来告成矣外为重门以严啓闭上建层楼以敛敕书治事有防燕居有室翼以廊挟以外庑吏直宾次环列有序奥者为藏爽者为狱为亭于大门之外以班诏令为阁于东庑之上以藏案牍为堂为斋为轩以备宴休游息之地下至于庖湢之所微至于什器之末杂至于丹雘甃甓之事纎悉毕具规橅坚壮工用精宻总为屋八十有一楹中凿五池潴水为备复以其余力建丞簿之舍而新社稷之坛乡之荆榛瓦砾之场今乃为高明宏丽之观民始识有官府之严而称其所以为邑大夫之居者问其经费之所出则曰未尝巧取而奇敛也凡财之隠于吏而无籍木之讼于官而愿献者悉取而拘之钩校畸赢积累铢寸故费广而不阙问其工役之次第则曰未尝厉民而彊使也籍境内之为工者若干官出僦庸率如其私之直居处饮食先为规画使极安便率旬有五日而迭休之其用夫止及于附邑之三乡家止一人人役三日番无过十夫而亦与之庸省督工程无茍简怠堕之患谨视给散无稽留朘削之弊民之与官为市为役者若私家然故役大而不扰葢经始于丁酉之冬而落成于已亥之秋问其所以久则曰不敢仓卒而趣办也作于农隙而弗夺其时休其力而弗尽其用慰谕其勤而防其不勉民咸劝趋故功力而不劳夫聚财有方用民有节举事有渐顾何往而不济哉予常谓今之士莫难于为邑弱者不足以有为而健者或以病民幸而得彊弱之中则积负困之奸民挠之欲兴事造业有其志而不克成者多矣又幸而不为积负之所困奸民之所挠而在上者或不察不得自展其才者亦多矣当君之始至赋乱政厖隠户移税弗可究诘乃考质剂乃正疆理逋租匿役披露首服吏奸民瘼检柅济理田野欢呼讼日以简故能不困于积负不挠于奸民不抑于当路而兴旧起废不扰而集非庶几于古之所谓循吏者乎夫裒聚赢羡于殚乏之余可以观俭谨用民力于偪仄之中可以观仁积累工役于迟久之后可以观智是皆足以为吏法而不可使之无传予既嘉彭君之有成而因其请故遂着其实使后之人得以考而法之非以誉彭君也】
　　鼓楼在县门上
　　手诏亭在县治前
　　虚照堂在防后【仲刚诗云宇定发天光所患在自窒机乗不容穟事至纷若栉是中有物横满眼皆黒漆斯堂亦空欤为我作虚室】
　　平心堂在防西【仲刚诗云一不盈寸天地同其流微风相倾欹浩浩怀山丘牛马已不辨况能鉴微不我欲称物施舍是将安求】
　　琴堂在虚照堂后【令孙祖徳题云一曲重弹子贱琴三年风月总知音休言无补公家事留得堂前竹树隂】
　　拥青轩在琴堂后
　　悦斋在虚照堂左
　　瘦轩在防后嘉定十二年令朱中直建取宓子贱答有若之语而名
　　丞防在县东一十步旧在今主簿防乾道九年火淳熙
　　六年令彭仲刚徙今地
　　扫溉轩在防东嘉定十年丞王森建
　　主簿防在县西一十步旧在今丞防乾道九年火淳熙六年令彭仲刚徙今地庆元元年主簿苏霖重建
　　孔先堂在防前嘉定七年主簿赵汝駉建水心叶侍郎适名之【且为铭曰非籍不有惟籍乃守先圣所正后学敢缪临海之邑龠米寸帛必信必实以作民极】
　　尉防在州东北四里旧在下洋嘉祐元年徙今地宣和中燬于冦明年复建【地据形胜其前秀峦环峙旷野平铺后有峯屹然龙囦水防出其右隂阳家以为善吏隠者多通显云】
　　隠轩在防东绍兴二十二年尉王淮建
　　景枢堂在防内淳熙六年尉叶卨建以先是王丞相淮为尉后位西府故名今名阜堂
　　一锋亭在防前淳熙六年尉叶卨建旧以舒亶为尉斩殴后母者赋诗有一锋不斩奸邪首万古安知将相材之句故名
　　杜渎塲防在县东一百二十里
　　押袋防在杜渎塲防侧
　　黄岩
　　县治在城内宣和五年令王然重建
　　鼓楼在县治南一十步前跨石桥【尉郑伯熊诗云飞甍郁峥嵘万井交错综俯仰各有则静以御羣动平时心匠微斤斧袖不用少施见其余规画已惊众姬公昔营洛道徳作梁栋东家有余财鳯衰无复梦帝方议明堂行矣与君共】
　　宣诏亭班春亭在县治前三步旧在鼓楼前东西后废开禧元年令赵湜徙今地
　　清心堂在民和堂后旧名清畏绍兴二十一年令杨炜建三十二年令胡琏改名清轩嘉泰二年令刘鼎孙更今名【初孙尚书觌尝赋诗有所贵知我希巳及鱼与豚之句琏谓清固不当求人知亦不必畏人知遂去畏字直掲曰清尉郑伯熊诗云树蕙余百亩艺兰当路歧清风一披拂香气无不知纫为楚累佩辱我幽靓姿小草生涧底雨露无恩私不入儿女玩嵗晚得自持所以古君子清徳畏人知】
　　民和堂在县圃嘉定二年令刘鼎孙重建
　　摘星楼在燕堂后嘉定四年令杨圭重建
　　仁政阁在县治东庑嘉定四年令杨圭重建
　　舫斋在民和堂西开禧三年令赵汝伯建
　　飞葢亭在舫斋西嘉定九年令陈梦建建
　　浄凉亭在飞葢亭北嘉定五年令赵湜建
　　丞防在县东一十二步嘉定三年丞顾元龙重建香逺堂在防东旧名紫翠轩绍兴五年丞赵子英建嘉定十五年丞赵彦珽更今名【左纬诗云试卷朱看青山有几重峥嵘秋色老苍莽暮烟浓未辨清猿处遥知白鸟踪蓝田无此景痛扫只双松】
　　真清亭在香逺堂南绍兴三十一年丞李昱建今废宜雪亭在香逺堂东庆元四年丞何坦建
　　哦松亭在香逺堂后嘉定三年丞顾元龙重建
　　主簿防在县治东二十步隆兴二年主簿赵仁夫重建
　　后废今僦民居
　　尉防在县治西一十五步庆元五年尉徐士表重建见山堂在防西
　　传香亭同
　　嵗寒亭同
　　射亭在防东南
　　右嘉定四年尉杨璘重建
　　买纳塲防在县东南六十里乾道三年监官戚大辩建
　　嘉定十五年潘周伯重建
　　押袋防在监塲防侧嘉定十一年押袋鲍埜重建
　　天台
　　县治在县境之中庆元元年令常建重修
　　鼓楼在县门上
　　班春亭在县治东
　　宣诏亭在县治西
　　静治堂在防东嘉泰元年令丁大荣建上有阁榜曰标霞【楼叅政钥为之记】
　　平心堂在宅堂西淳熙三年令薛洪建
　　瑞粟堂在观政堂北旧名瑞萱乾道二年令李异重建嘉泰二年令丁大荣以得粟一茎六穗更今名
　　观政亭在县圃内淳熙七年令刘孝防建嘉泰二年令丁大荣名
　　问松台在宅堂后旁有大松如偃葢旧为松风亭嘉泰三年令丁大荣筑为台更今名
　　多锦亭在县圃内嘉定十四年令邵继元建
　　丞防在县门西乾道五年丞朱皆建旧与主簿尉分处
　　县治内及是辟县圃为之
