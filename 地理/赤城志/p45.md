<!-- { "loadSidebar": true } -->
　　雀【斑褐色又有黄色者曰黄雀八九月羣飞稲田间人取为披绵鲊或曰海鱼所化八月为雀十
　　月复入海为鱼】
　　啄木【按本草褐者为雌斑者为雄穿木食蠧】
　　捣药禽【其声丁当似之】
　　婆饼焦【似雀而大羽褐色】
　　青丝【似雀而小羽青色如丝】
　　山鹧【长尾而碧色觜与足皆红】
　　伯劳【一名鵙一名博劳】
　　鹈鹕【颐下有皮可容二升物又名淘河】
　　青菜【嫩緑色腹下黄色】
　　黄头【褐色喜鬬】
　　鹗【似而小一名鸺鹠】
　　鸂鶒【临海志云毛五色善勑水取鱼】
　　鸬鷀【口中吐雏土人以捕鱼】
　　鹭【足脩而羽白南越志云随潮上下】
　　鸥【臆白翅青南越志云能随潮上下】
　　鳬【飞甚速】
　　鸳鸯【毛羽五色雌雄相逐水濵】
　　红鹤【身白觜与足皆赤】
　　鹘【似鹰而小又有一种名鹘鸼似鹊尾短东京赋云鹃鸼春鸣是也】
　　花臈【似雀而大色黄褐白黑相间如花善鸣】
　　噪天【似雀而大色如之性善鸣愈鸣即飞愈髙】
　　百舌【一名孟桑遇春初作百鸟鸣】
　　十二红【羽毛红褐碧緑相间】
　　兽之属
　　虎
　　豹【有赤黒二种又有文圆者名金钱豹】
　　豺【方言曰豺犬】
　　狼【似虎而小】
　　野猪【牙利如鎌刃毛黑如锥一名豪猪即封豕也】
　　山羊【有筋力善走】
　　麂【尔雅麂大麕也旄毛狗足又有一种相类曰】
　　香狸【形如羊而小有力味甚珍一名牛尾狸】
　　兎【博物志云望月而孕论衡云防雄毫而孕】
　　猿【贯休诗黄猿领白儿许浑诗钟尽陇猿吟指台山也】
　　猴【旧传大厯中有数百集宁海杉林中里人伐木欲杀之有一老者飞出纵火爇其木于是人走
　　救火猴得脱去其黠如此】
　　鲮鲤【似鲤而有四足能陆能水一名鳞鲤又名穿山甲】
　　刺猬【足短多刺近人则缩】
　　獭【似犬而口鋭毛细水不能濡善捕鱼人有鱼鲠以其爪爬项即愈】
　　鼠狼【生田野中似鼠而尾如帚善捕鼠】
　　鼯【尔雅云似小蝙蝠】
　　栗鼠【一名□鼠】
　　竹防【赞宁云凡竹刺入肉不能出者防此物立消以其食竹故能化竹毒也】
　　鱼之属【水族附】
　　鲈【肉脆者曰脆鲈味极珍又有江鲈差小】
　　石首【一名鲮鱼头大尾小脑有双小石莹如玉故名鳞色如金其小者曰郎君曰黄衫又其次
　　盛于春者曰春鱼仅尺许】
　　鲑【一名□俗称乌狼腹多刺肝毒杀人烹之必去齿目涎血冬月为上味腹有朒白如酥名西施
　　乳又一种小而黄春半方出名黄鲑】
　　【俗作鳘三腮曰四腮为茅狂】
　　□【似□鱼而腻宜盐煎炙】
　　鲳【板身而鋭状若鎗刀曰鲲匾】
　　沙【二十四种有白蒲沙黄头沙白眼沙白荡沙青顿沙乌沙斑沙牛皮沙狗沙鹿文沙鮧沙□沙
　　燕沙虎沙犂到沙昌沙丫髻沙刺沙其类甚众】
　　比目【双则比目单则王余鱼状如牛脾鳞细紫黒色眼相合乃行】
　　枫叶【形小味极珍土人重之海物异名记云枫叶入水所化也】
　　鮆【子多而肥夏初暴干可以寄逺又有大者曰马鮆可脍一名□鱼】
　　鲻【身圆长而鳞细黑味甘】
　　鲤【无大小行皆三十六鳞陶景称为鱼王】
　　银【口尖身鋭如银条以为鲊尤美】
　　鲥【一名箭鱼】
　　防【小者曰康防】
　　白【板身肉美多细鲠】
　　鲪【似鲻而目大似鲤而鳞粗能以鬛刺水蛇食之】
　　鲫【出海中曰海鲫出溪塘中者止曰鲫其形皆匾而鲫首味甘】
　　梅【首大朱口金鳞土人暴以致逺次于鮆】
　　□【骨多而肉白】
　　马鲛【无鳞而锯齿青斑色】
　　短【项缩而短又有一种曰鹦哥鱼】
　　火【头巨尾小身圆通赤故以火名】
　　【身如膏髓骨柔无鳞】
　　竹夹【近□尾有硬鳞】
　　白袋【形似牛而白每自海入江则为水潦之兆】
　　谢豹【杜宇鸣时有之】
　　乌泽【与鲻相类】
　　柿核【一名秀才鱼】
　　魟【形圆似扇无鳞口向下尾长于身最大曰鲸魟次曰锦魟又次曰黄魟】
　　□【形似魟以盐裛暴干俗呼老鸦鮝】
　　地青【尾有刺甚长逢物则拨之毒能中人色白者曰地白与魟□相类又名邵阳鱼鼠尾鱼】细鳞【生溪塘中以鳞细故名】
　　石勃卒【一名耒鱼】
　　鮎【尔雅鳀鱼大者长尺余无鳞亦名鰋又呼为鲀子身圆宜为咸苗至小宜为咸】
　　华脐【形如篛笠有帔可食一名老婆鱼】
　　带【南海异名记云脩若练带曰带鱼】
　　鳝【黄色状如蛇或传荇蓼根茎所化】
　　鳗【出海中者齿尤铦利冬晴鱐之名风鳗宜于致逺出溪洞者曰鲛鳗江湖者曰湖鳗又有一种
　　曰□鳗或曰鳗形似蒻江海俱有之】
　　鰫【背青无鳞多腴目旁有骨名乙礼曰鱼去乙郑注云东海鰫鱼也品最下不登賔爼惟盐裛以
　　为鮝则佳暴其肚名赤鱼鳔云】
　　鳅【生泥中品颇下】
　　章巨【八足首圆南海异名记正名曰蜛蝫郭璞江赋蜛蝫森森而垂翅是也海濵人讹曰章鱼又曰章举一种足似之而小曰望湖魁首骈足目在腰股其足长三五尺许者曰石蚷】
　　江珧【以柱为珍东坡有江珧传言其甘郭璞江赋曰玉珧】
　　螺【多种揜白而香曰香螺味辛曰辣螺有刺曰刺螺又有丁螺斑螺黄螺白螺田螺之类又有生
　　深海中可为酒杯者曰鹦鹉螺】
　　车螯【欧阳公诗璀璨殻氷玉斑烂防生花美此物也一名昌蛾一名魁蛤】
　　虾【有赤白青黄斑数色青者大如掌土人珍之多以饷逺梅熟时曰梅虾蚕熟时曰蚕虾状如蜈蚣而大者曰虾姑身尺余须亦二三尺曰虾王不常有皆产于海其产于陂湖者曰湖虾二钳比他种其长倍之】
　　鳖【一名团鱼】
　　乌□【腹有墨性嗜乌浮水上伺乌啄其腹则以须巻食之骨名海鳔鮹土人以元夕隂晴卜多
　　寡云】
　　蛤蜊【善醒酒山谷诗商畧督邮风味恶不堪持到合利前是也一种小而殻薄者名蛤蜊姑】蛏【大者曰竹蛏长二三寸大如指而头开】
　　蚶【尔雅谓之魁陆有尾垄蚶毛蚶数种临海土物志有云有侧径四寸者又有乌头而似蚶者一
　　名云】
　　防【似蛤而长殻有毛】
　　脚【以状似之郭璞江赋石蚴应节以扬葩是也】
　　牡蛎【陶景云百歳雕所化本草以左顾为牡蛎生海际崖石上磈礧相连如房曰蛎房又有
　　一种曰金钱蛎云】
　　蝤蛑【八足二螯随潮退殻一退一长最大者曰青蟳斑者曰虎蟳后二足扁濶名拨棹云】蟹【类蝤蛑而殻鋭螯铦利断截如剪故一名曰蠘有赤膏者俗呼为母蟹冬以卤渍之曰刚蟹其
　　无膏者曰白蟹】
　　螃蟹【俗呼曰蟹螯跪带毛糟之可致逺东坡云蟹防生而带糟是也】
　　彭越【尔雅名彭螖土人以其色青呼为青越螯赤者名拥剑名执火又一种为彭蜞性极寒正
　　蔡谟谓读尔雅不熟几为所误者也】
　　千人擘【海物异名记聚刺横殻擘之不能入】
　　蚌【有珠郭璞江赋曰琼蚌晞防而莹珠】
　　海月【形圆如月亦谓之蛎镜土人刮磨其表取通明者鳞次以盖天窻谢灵运诗所谓挂席拾
　　海月是也】
　　石帆【生海中石穴紫黒色枝柯相连】
　　石防【形圆色紫而有刺】
　　鲎【雌常负雄而行渔者双取之子如麻酱之可致逺韩愈诗云鲎实如惠文首眼相附行是也】防【一名水母形如覆釡常有虾随食其涎缕其肤缩以矾可致逺】
　　蛤【毎一潮生一晕姚寛夫天台诗所谓春潮生蛤晕是也海濵人以苗栽泥中伺其长然后出生
　　只都者佳】
　　淡菜【一名夹殻或有产珠者】
　　□【一名老婆牙生于岩或簄竹上】
　　虫之属
　　蛇【十余种青竹蛇与竹同色花蛇黄色喜捕鼠腹蛇胎化腹裂子生最毒惟乌蛇不螫人】蜈蚣【腐草所生足有青赤二种】
　　蜥蜴【似蛇四足以备四色者为雄余为雌縁篱落而黒色小者名蝘蜒在壁名守宫】蝇虎【似蜘蛛而灰色善捕蝇】
　　鼃【三足者名蟾蜍大者名封蛤又水中鸣者名虾蟇】
　　蚯蚓【俗云曲蟮】
　　蜘蛛【织网取蚊小者名蟢子】
　　蚁【有黄白二种】
　　蝱【能防牛马血】
　　蜗【雨时涎壁如银色】
　　蜻蜓【小而黄者曰胡棃】
　　蜂【有蜜蜂沙蜂山蜂数种】
　　蝶【大者曰蛱蝶有黄白黑数种】
　　蝇【色苍其首赤而差大者呼为影迹见欧阳公赋】
　　萤【淮南毕术萤火却马注云取萤火褁以羊皮置土中马见之鸣却不敢行】
　　螳螂【青色长臂】
　　蜩【诗云五月鸣蜩本生土中夏则登木而蜕秋鸣为蝉】
　　蟋蟀【一名促织有尾为雌无尾为雄雄者能鸣鸣于九月后为寒螀】




　　赤城志巻三十六
　　钦定四库全书
　　赤城志巻三十七　　　　宋　陈耆卿　撰风土门二
　　土俗
　　古言广谷大川异制民生其间异俗俗诚有异也转移之则在人焉州介东南之陬承平时号无事里无贵客百姓餍渔猎不识官府建炎后官吏丛脞兵旅绎骚民生产作业益艰自是机变繁滋有逐末而閧于争者幸王化宻迩风雅日奏薰郁涵浸遂为文物之邦傥诚身以为民先俾礼义四达岂非学士大夫之责而尚可议俗耶参故常列风土盖古人记岁时之意今不复赘而惟以名守令劝戒列焉盖不惟学士大夫之责而尤为政者之责也
　　僊居令陈宻学襄劝学文
