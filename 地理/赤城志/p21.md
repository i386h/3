<!-- { "loadSidebar": true } -->
　　括苍洞在县东南三十里括苍山之间按尘外记括苍成德隠元之天盖第十洞天列仙所居在台之乐安即仙居旧邑也又宝藏名山记云括苍洞周回三百里徐真人所治真人名来勒尝得道上升至东汉为太极法师莅职洞天緫司水旱罪福之籍唐天寳七年有庆云覆洞太史奏有真气见于台宿诏建洞宫榜曰成德隠元旧传此洞与处之玉虚宫通自括苍岭而言东则属台西则属处是谓天门地户故不特处名括苍而台之括苍门与此邑之括苍驿亦皆是得名焉宝厯中道士叶藏质重修之国朝天禧二年投金龙白壁赐额凝真宫崇宁二年令苏敖奏闻封灵应真人光宗在储宫书琼章宝藏四字镇之金上龙潜亦赐奎画及金铸星官像由是洞宫増重矣洞口有石云其山曰福星山道士马自善所手培云【云笈七籖云羊愔以夹江尉罢归隠括苍山一日与道士饮忽仆而寤云有一人自称灵英邀入洞中须臾石间迸出一物指曰此青灵芝也食之仙愔所食甚美自是惟饮水觉身轻骨鸣时兄忻任乐安令每往省之朝去暮还后入委羽山人莫之见令刘光诗云古洞藏真不记年翠崖苍壁故依然恠来一夜清无梦身在仙家第十天】
　　宁海
　　盖苍山在县东北九十里一名茶山濒大海絶顶睇诸岛溆纷若棊布以其地产茶故名上有水帘侧有观音岩旧传大士自海上至隠于此其中一鏬透顶每日光注射见玉瓶青鉢焉东又有岩刻真逸二字按真逸乃陶景道号昔往来宁海从张少霞逰今焦山风涛间有瘗鹤铭自题华阳真逸又顾况尝寓临海亦以此自号未详孰是山上有火熖岩赤色闪烁欲动有仙人棊局及石船在其上焉
　　桐栢山在县西四十里连天台山按神邕山图云桐栢在天台极东宁海界上父老又传梁王山即古桐栢昔未建寺时葛元尝居之初元链丹宁和山中为鬼物窃去遂徙此后隠天台故宁海天台皆有桐栢焉今梁王山下尚有桐栢里旁复有仙人里且多葛姓盖元之苗裔云
　　天门山在县北六十里按汉地理志防稽鄞县东南有天门水入于海陶景真诰亦云天门山在鄞县之南宁海之北山半亚海今栅墟鐡塲正其处盖从嵊剡金庭发足缭绕三百里至此谓之天门者言其髙也
　　王爱山在县西六十里与天台分界唐咸通中剡防裘甫防宁海杀其令陈仲翁懿宗遣王式发兵收之战于海口【县北五十里】上疁【县西北七十里】海防三处甫遂从此山遁去今父老犹能言之【通鉴作黄罕岭误矣】
　　硖石门山在县西北五十里两峯夹起矗立千仭俗传神人欲以剡为海夜驱隂兵舁巨石絫于山趾如堰埭之状功未竟比晓而止今有巨人迹丈余崖上石刻恠竒不可读
　　梁王山在县西二十五里旧传梁太清末侯景作乱陈覇先兵起有一王子避地于此史失其名后人但称梁王因以名山或以为梁宣帝詧也【详见梁宣帝庙】
　　大中山在县北一十里其冈四断昔有僧卓庵其上掘古塜得砖焉上刻大中二字遂以名山大中唐宣宗年号也或以为山当县之正中云
　　三十六靁山在县西三十里自松坛至西溪新田沿栈道而上峰峦累累如贯珠凡三十有六折葛元链丹处也面北通马墺三坑
　　龙须山在县西北五十里其冈四断恠石屹立产铜鐡及苓防灵药有龙湫三四世传鬼神出没其间云
　　灵鳯山在县南七十里宋元嘉中有梅长者休官隠于此诵莲华经忽有鳯裴回庭下如谛听之状嵗余方去长者死遂以名山
　　白岩山在县东一百里其左一峯笔立山围绕如屏旁有赤白岩辅其下形肖石皷又梅林及永乐山乡亦有白岩山与此为三
　　卧龙山在县东南一里一名应家山以其冈势蜿蜒如
　　龙偃卧更今名旧有鹤林庵
　　白峤山在县东五里下有岭焉晋武帝初置县于此今
　　或于沙碛中得断甓云
　　石台山在县东六里数石屹立遥望如台故名有昔人
　　登髙题名经野烧漫不可读
　　塔山在县西南三十里状马鞍以其上两塔对峙故
　　名旧有一庵今并塔亡之矣
　　鴈苍山在县北三十里西南连桐栢上有石如鴈齿且
　　色苍故名上有石牕
　　鳯凰台山在县西四十里一名石台盘其上有石方濶
　　十丈有巨人迹焉
　　柯仙山在县西四十里旧传僧昙猷弃槎入天台驻锡
　　于此故名其地产牡丹特盛
　　赤搯山在县北五十里东跨鄞江西连鴈苍山北抵奉
　　化
　　狮子山在县南九十里絶顶有巨人迹长一尺五寸入
　　石一寸世传为仙迹云
　　屈毋山在县南九十里即龙毋山旧传屈氏母子徙居
　　此其母死且葬焉
　　仙岩山在县南一百里以絶顶二石如仙人偶坐故名
　　有石洞地多竒草灵药云
　　龙姥山在县东南一百二十里视众山髙世传有龙
　　姥隠迹于此故名
　　三门山在县东二百五十里海中以三峯如门鼎立故
　　名
　　蛇盘山在县东海中四围有水相顾盘屈如两蛇故名
　　盖台明二州分岐于此
　　石鼻山在县东南一十里以其中有石如鼻故名南田山在县东海中上有平畴可三十顷
　　石佛山在县东海中以其状若佛故名
　　杜防山在县东一十里
　　赤柱山在县北三十里
　　横塘山在县南五十里
　　黄珠山在县东二百里海中
　　蒲田山在县东二百里海
　　青珠山在县东海中
　　防尖峯在县北二十里以山形如防故名旱嵗或有防
　　云覆之翌日必上有龙湫
　　天女峯在县北四十里望之凝然如新髽女状故俗名丫髻上有小庵凡无子者祷焉往往多得女海中人云每厯台境望余山皆伏唯天台华顶与此峯卓然屹立云
　　鹿头峯在县西一百里与天台接旧传人有登其巅者西望林壑中一所隠隠七八家冬有花如桃李访其处则无之
　　石笋峯在县东南一百二十里聨临海仙岩洞
　　瀛岩在县东二十五里崖防险絶下蘸海中上有小亭石壁刻瀛岩二字令髙袭明所书【梁间有一诗云温台万丘壑走遍成重胝佳山落床头咫尺反不知我闻野老説山乃神所移蓬莱本三峯一峯今失之上干云霓秀下压鳌背欹夜半见海日紫晕开咸池魑魅着老木狌防向人啼危亭无遗栋絶壁无旧题夫子勇过我竦身敢独跻我病不能从梦寐常追随秋风海上来霜清鲈正肥行寻越溪畔息此尘外机】
　　东郭岩在县南一百里秀石岝汇为一壑隂风袭体夏无暑气石间生卷栢菖蒲水栀东西濒海多姜术
　　屿湖岩在县南一百里防岏玲珑参空秀起外环以水
　　如盆中所贮菖蒲石然
　　夀星岩在县西南一百二十里一名老人以山如老人状故名山旁皆卢姓俗传冡墓对此岩者其子孙必夀故更今名
　　闘鸡岩在县北三十里以两峦对峙如闘鸡状故名囥佛岩在县北四十里髙崖中有石窟深丈余无径俗
　　传日西照时望其中若佛然故名
　　帐设岩在县北四十里以其绵延数里如幕帟故名千丈岩在县东南二里
　　香岩在县西北五十里
　　摘星岭在县南二十五里旧名新岭宣和中廉访使刘长卿自北至以其山髙峻更今名【卢骏元题云自知牛鬬耳不柰晚猿何客鬓愁中老秋山别后多扁舟桃叶渡夜雨竹枝歌頼有臯卢盌时堪战睡魔　左纬诗云巳知星可摘须信路皆通日影穿云薄天形入水空遥防梁苑雪独揖楚台风指防中华地山河万国雄】
　　枫槎岭在县南一十五里旧传僧昙猷自海至弃槎于
　　此故名
　　桐岩岭在县西南一百二十里旧路由狼坑县渚海防靖康后军书警急遂取道于此民至今便之
　　石姥岩岭在县南九十里一名宁和以上有石姥神故
　　名
　　大龙岭在县西南一百里回旋折曲凡三十五盘武岭在县西北三里
　　寺岭在县西五里
　　白沙岭在县西一十里
　　牌岭在县东北二十里
　　古鹫岭在县西二十里
　　梅枝岭在县东南二十里
　　相见岭在县西南二十里
　　卢西岭在县西北二十里
　　筋竹岭在县南二十五里
　　许家岭在县北三十里
　　西溪岭在县北三十里
　　紫溪岭在县西南四十里
　　柴溪岭在县西北四十里
　　西仓岭在县东北五十里
　　桑州岭在县西五十里
　　沥洋岭在县东北五十里
　　吴洋岭在县北六十里
　　黄公岭在县西六十里
　　栅墟岭在县北六十里
　　海防岭在县北六十里
　　东仓岭在县东北六十里
　　眺头岭在县南六十里
　　石广岭在县北七十里
　　杉岭在县北八十里
　　紫溪洞在县西北四十里地幽阻仅线路唐宝应元年袁晁防浙东河南副元帅李光弼击斩之晁弟瑛徔五百骑遁入洞中光弼驻兵洞口絶其粮道其徒竟饿死今岩石中多得刀劒鼎铛云
　　佹桥在县南一百里两石峙立所谓石门门间六尺不通车马以小木桥跨道徔石门入自木桥下行转上木桥始接石桥所谓佹桥长防三寻背如劒脊下有湍泉桥旁有石门门间八尺自此下岭西一石峯撑空特立名石柱峯石上防白如梅花片又名梅花岩东石洞深二丈横广倍之两旁壁立仰若承尘中有泉穿洞而出前后两石门皆蝙蝠栖宿南冷泉窦洼仅置杯味甚甘随酌随满循东石门旁行一峯削成数仞顶上一棊局方广丈余夜分或有云气辄闻棊声西石门即圣潭潭石明净如拭尽日续蔓深不可穷潭有蛇能乘风飞行近岁有樵者入山闻霹声就视则潭旁巨石直裂如劈中有青泥流出掬之成石好事者取之掌痕犹在石崖髙絶蛎房层生今去海十里不知何时物也
　　浮门在县南一百九十里土多陈姓盖六朝时覇先之后隋灭陈尽室避乱于此厯唐五代以赀雄其家砖甓皆湖州物人取以为砥濒海产乳柑【绍兴十五年渔人于海上获一琴视其腹题云臣雷某造县以献于朝髙宗见之泪下乃建炎时渡海所失物也】
　　丹丘在县南九十里葛元链丹处孙绰赋所谓仍羽人
　　于丹丘寻不死之福庭是也
　　阆风台在县北五十里天门山西麓防起数千仭旁有
　　香岩石井钓台洎竹冈
　　马迹石在县西七十里灵公山中以其如马足纷蹂之
　　状故名
　　石屏风在县西四十里苍崖壁立足浸潭瀬中岩腹有
　　栈道陟降者谓若入蜀云
　　石棺在县北四十里两山夹峙如门中有一石如棺状
　　故名
　　石镜在县北八十里西张山上
　　风穴在县西四十里海防岭下旧传僧昙猷暑行至此以鐡锡拄杖卓石取风故名今其迹尚存








　　赤城志卷二十二
<史部,地理类,都会郡县之属,赤城志>
　　钦定四库全书
　　赤城志巻二十三　　　　宋　陈耆卿　撰山水门五
　　水
　　自昔称山明水秀二者不可得兼也而兼之者胜焉山犹精神水犹血脉无精神则铄无血脉则枯三江五湖未易道也然随其境之所遇距海止百里羣川众流演迤环防或奔焉如駚或汨焉如注或坎焉如窦或停焉如潴以之分溢洒枯钟美流恶无所不可故吾州号山水窟非虚语也惟天台仙居二溪并合于州西二十里之外秋潦至或有齧堤荡郭之忧然自庆元中有之今则晏如也
　　州
