<!-- { "loadSidebar": true } -->
　　赤城志卷三十五
<史部,地理类,都会郡县之属,赤城志>
　　钦定四库全书
　　赤城志巻三十六　　　　宋　陈耆卿　撰风土门一
　　按周官职方扬州有金锡竹箭之利有谷与畜之宜隋志亦云防稽数郡饶于海陆一年蚕四五熟有夜浣纱旦成布者此通越与防稽言之非専指台也而台最濒海且依山地育人培演迤深厚又与他州不类顾生之者众而食之者亦殷则日贵月翔有过于渡江数倍者未可咎物产之薄而人之蕃息可贺也防歳屡丰粒米狼戾虽细民亦不欠一饱而暇责其余哉余故自谷帛以下品列彚聚且防其名状以俟博识冠之以土贡者亦尊君之义也
　　土贡
　　旧贡
　　金漆【其木似樗延蔓成林种法以根之欲老者为苗每根折为三四长数寸许先布于地一年而发则分而植之其种欲疎不欲宻二年而成五年而收收时每截竹管鋭其首以刅先斫木寸余入管旧传东镇山产之以色黄故曰金漆云】
　　干姜【陶景云干姜惟临海章安二三村善为之其法以水淹三日去皮置流水中更六日又去皮然后晒干置瓮中谓之酿也今章安城门黄杜所出尤佳齐孔琇之为守至以为献则其来久矣】
　　乳柑【出黄岩断江者佳他如方山下亦有之然皮厚味酸且香韵亦差减每岁雨多则结实长未霜以饷行都贵近谓之青柑其实长八九寸者絶为艰得园丁预择以待贡献曽守宏父诗有一従温台包贡后罗浮洞庭俱避席之句】
　　甲香【一名流螺临海记云生东镇山传信方亦云出台州小者佳其法先以酒煑去腥涎云可聚香使不散也南州异物志曰甲香大者如瓯其面才长数寸殻有刺惟以众香和爇则愈芳若独爇则否】
　　鲛华【苏恭云形似鳌无足而有尾山海经曰鲛沙皮可以饰劒今南人但谓之沙鱼本草云皮
　　有二种其最大而长喙如锯者曰胡沙小而皮粗者曰白沙】
　　飞生鸟【本草云□鼠出山都平谷即飞生鸟也状如蝙蝠大如鸱鸢毛紫色常夜飞生子南
　　人多以为怪蔵其皮谚谓临产者持之则易娩】
　　元和郡国志
　　甲香三十斤
　　鲛鱼皮一百张
　　元丰土贡录九域志
　　金漆三斤
　　甲香三十斤
　　鲛鱼皮一十张
　　今贡
　　大礼
　　银六百五十两
　　绢五百疋
　　瑞庆节
　　银一千两
　　绢五百疋
　　土产
　　谷之属
　　稲【临海异物志云丹丘糓夏冬再熟言其土所宜也夏熟者曰早禾冬熟者曰晚禾其最早者曰六十日曰随犁归曰梅里白曰便粮其次早者曰白婢暴曰红婢暴八月白晚者曰白香曰白堇曰大礼细礼若是数者名最着土人通艺焉又以色言之则大青矮青光头青黄防籼马觜红金珠之类是也而马觜红尤香而甘以次言之则献防相连寄生第二遍之类是也而献防最贵至于旱棱宜旱倒水頼宜水是又其性之相反者也糯之种相传有数十而可记者有流水糯白糯黄糯麻糯荔枝糯乌盐糯皆以其色近似至叶婆糯郎君糯则因其人得名而矮子糯则以其穗短而称焉占城自占城国至剡籼自剡至大中祥符五年以淮浙防早使于福建取稲三万斛分给种之今土俗谓之百日黄是又其得之闽中者也名色虽多总其目曰秔曰糯尔雅所谓黏与不黏者是其别与】
　　麦【有大小二种广雅云大麰也小防也今小者有赤白二色以赤与白名者取其色又有名穬麦
　　蚕麦者别种曰荞麦秋花冬实】
　　麻【胡麻可饭油麻可压油大麻可为乳酪】
　　粟【有籼糯二种江东呼曰粢】
　　荳【有赤白紫褐黑五色又有形如虎爪羊角或刀鞘者又一种名白匾荳生篱落间可药可食一
　　种名蚕荳蚕熟时有之】
　　帛之属
　　罗【越罗自唐有名杜甫缲丝行有越罗蜀锦之称台越地也】
　　绫【有花绫杜绫绵绫摴蒱绫四种】
　　绢【出仙居黄奢者佳】
　　纱【三伏时织者为上秋次之冬又次之绢亦同】
　　绉【纺丝为之轻者曰绉纱宜夏重者曰纺丝宜冬】
　　防【以粗丝为之又有以绵茧搣之而成者曰搣绵搣茧】
　　布【有葛纻麻三种皆绩其皮为之史记以纻为纑】
　　货之属
　　银【出天台赤岩】
　　铅【出天台赤岩郭婆坑等处】
　　铜【出仙居天台等处】
　　鐡【出临海兴国仙居安仁天台楢溪宁海东溪】
　　蜜【州有蜜岩见梁傅昭传】
　　蜡【有二色黄者造烛白者医家用之】
　　盐【属于浦者成于土属杜渎者漉于砂】
　　茶【按陆羽茶经台越下注云生赤城山者与歙同桑庄茹芝续谱云天台茶有三品紫凝为上魏岭次之小溪又次之紫凝今普门也魏岭天封也小溪国清也而宋公祁答茹吉茶诗有佛天雨露帝苑仙浆之语盖盛称茶美而不言其所出之处今紫凝之外临海言延峯山仙居言白马山黄岩言紫髙山宁海言茶山皆号最珍而紫髙茶山昔以为在日铸之上者也】
　　纸【苏文忠轼杂志云吕献可遗余天台玉版过于澄心堂又米元章用黄岩藤纸硾熟掲其半用之有滑浄软熟之称今出临海者曰黄檀曰东陈出天台者曰大淡出宁海者曰黄公而出黄岩者以竹穰为之即所谓玉版也】
　　红花【秋末种春末乗露采之可以染绛】
　　花之属
　　牡丹【多种欧阳公花品序云南出越州呉越钱氏喜栽植其盛若菜畦今天台最着】芍药【多种亚牡丹】
　　酴醿【一名木香有花大而独出者有花小而丛生者丛生者尤香旧传洛京歳贡酒其色如之江西人采以为枕衣黄鲁直诗所谓风流彻骨成春酒夣寐宜人入枕囊是也】
　　海棠【红色以木头接之则色白又有二种曰黄海棠曰垂丝海棠垂丝淡红而枝下向】岩桂【一名木犀红者号丹桂又有黄白紫碧四色与重防及四时开者而黄者尤香】山茶【有红白二色】
　　蔷薇【红紫色枝榦有刺又有黄色者】
　　拒霜【一名木芙蓉有红白二种及百叶者】
　　山樊【极香木髙数尺北人呼曰玚花】
　　菊【有四十余种今可记者曰黄曰白曰紫曰御袍曰金银荔枝之类则取其色曰甘则取其味曰毬子曰玉绣毬曰金盏银台则取其形之类曰酴醿曰桃花曰茉利则取其花之同至是而独头开者曰佛罗菊状似孩儿者曰孩儿菊髙与篱落等者曰东篱菊自海外得种者曰过海菊余不可胜载云】
　　瑞香【张祠部以瑞为睡故其诗有曽向庐山睡里闻之句而苏文忠咏此花词乃云领巾飘下
　　瑞香风俗但称瑞香】
　　丁香【有紫白二色出海山】
　　杜鹃【俗号映山红一曰红踯躅王荆公诗所谓亦见旧时红踯躅是也又有一种紫色唐开元中僧自天台鉢中以药养其根种阙林寺或见红裳女子游花下俗传花神即此花也】
　　丽春【茎生花媚而香】
　　金钱【深黄花圆如赤仄】
　　玉簮【质素而香其形似之】
　　金棣棠【淡金色】
　　迎春【一名黄雀儿花】
　　金沙【有紫色者黄鲁直诗所谓紫绵揉色染金沙是也】
　　锦带【长蓧而花缀其上有若锦然王元之目为海仙作诗云锦带为名卑且俗为君呼作海仙
　　花】
　　金鳯【有数色状若飞鳯一又曰鳯仙】
　　八仙【状如琼花八蝶簇一心又有小蝶簇聚如碧玉者曰玉蝴蝶】
　　雪玫瑰【白色又有紫色者曰徘徊花】
　　长春【红色一名月月红】
　　滴滴金【黄色一名滴露花】
　　山丹【一歳着一花】
　　木笔【初发如笔状一名辛夷见韩退之感春诗】
　　凌霄【附木蔓生有毒或凌晨仰视花露滴目则能防明】
　　木槿【诗名舜花一曰日及花施肩吾诗所谓但看日及花唯是朝可怜是也】
　　玉绣毬【白圆如毬】
　　剪金【叶分数岐如剪裁之状】
　　宝相【蔓生类长春】
　　宻槱【红黄色千叶欧阳公牡丹记作此槱字俗云蜜友者非】
　　水仙【本云雅蒜黄鲁直谓质可比梅而枝不及有只比江梅无好枝之句又有一种曰金盏银
　　台】
　　栀子【一作支子一名鲜支上林赋鲜支黄砾司马彪注鲜支支子也佛书称檐卜花六出按黄
　　鲁直云八出者胜近有一种花瓣尤多且大名川栀】
　　蜀葵【尔雅曰眉戎葵释曰蜀葵也一种曰夏葵有红白紫三色】
　　石竹【一名曰锦竹颇多种李太白诗所谓石竹绣罗衣是也】
　　百合【红白色根如胡蒜叠生二三十瓣又有川百合先实后花杏黄色上有墨防如洒墨然】甖粟【以状如瓶甖其中似粟故名本草有甖子粟正用此字俗云莺粟者误】
　　鸡冠【其状似之佛书所谓波罗奢花是也】
　　紫荆
　　药之属
　　百药祖
　　黄寮郎
　　催风使
　　含春藤
　　石南藤
　　清风藤
　　耆婆藤
　　天夀根
　　千里急
　　紫葛
　　乌药
　　百棱藤
　　右十二品按本草皆出天台山
　　黄精【白居易赠天台郑隠居诗有黄精花未茸之句山中人九蒸九暴而食】
　　仙茅【一名山茅出天台洞天宫者最胜传云千斤乳石不及一斤仙茅言其功力也】术【白者叶大有毛甘而少膏赤者反是贯休诗黒壤生红术指天台也杜光庭空明洞诗芝术迎
　　风香馥馥指黄岩也】
　　茯苓【松脂入地而生傍根者为茯神】
　　根子【出天台蒸饼峯后向东者佳今货于市者多国清天封所产故不能愈疾】
　　附子【出仙居黄皮山比蜀产为下】
　　草乌【出苍山】
　　芍药【有赤二种】
　　天南星【叶两头相抱穗似榴子根似芋而圆如蒟蒻】
　　天门冬【尔雅谓之蘼一名虋冬夏生白花秋结黒子】
　　苦参【根黄茎并生一名水槐】
　　参【陶景云道家用以合香】
　　薏苡【形如珠而稍长】
　　地黄【有三种以水浸试其浮者曰天黄沉者曰地黄半沉半浮者曰人黄然人黄为下】枸杞【一名王母杖】
　　茱茰【似椒而浅青色者曰山茱茰粒大而黄黒者曰吴茱茰又有一种紫色九日人以泛觞】白芷【近城及天台仙居多种之】
　　巻柏【丛生石上以叶似柏巻故名】
　　半夏【独茎生皮黄肉白】
　　椒【红色香胜蜀椒今天台独胜】
　　细辛【白者良陶景云出临海】
　　牵牛子【有黒白二色蔓生篱落间一名鼔子花碧色陶景云此药始生野人牵牛以易之
　　故名】
　　蛇床子【一名蛇米毎枝上有花头百余结同一窠】
　　车前子【土人呼为虾蟆衣】
　　决明子【叶似苜蓿而大实似马蹄者号马蹄决明又有草决明】
　　苍耳【一名羊负米】
　　何首乌【赤者雄白者雌本名交藤因何首乌服之故名】
　　五味子【以五味具故名俗名南藤】
　　菖蒲【生石罅者曰石菖蒲叶细生陂泽者曰水菖蒲叶防大】
　　五倍子【子青大者如拳】
　　覆盆子【以老者食之可温水臓故名】
　　葶苈【月令孟夏靡草死注云蘼草荠葶苈是也】
　　萆薢【茎有刺者根实无刺者根虚虚者胜】
　　黄连【状若连珠具九节者妙】
　　苽蒌【一名黄苽诗所谓果臝之实是也】
　　龙胆【状似牛膝味苦故以胆名】
　　艾【俗名蓬蒿土人于重午前一日收其叶以制艾】
　　橘皮【有青陈二种】
　　香附子【丛生道旁一云蓑草】
　　萞麻【紫茎子青褐色】
