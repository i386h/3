<!-- { "loadSidebar": true } -->
　　吴越勲名逈莫齐　　天书新降武都泥峥嵘重见龙山观赑屭犹存玉局碑夹岸云霞烘画壁满湖风雨卷灵旗舣舟小住垂杨下愿采香苹荐一巵
　　云栖梵径　　　　　　　　【臣】沈徳潜
　　长松万壑蛟龙吟引我入山深复深老僧修行惟赞佛客子访道还洗心岩前白云有来去池里青莲无古今谁能此地结茅屋壁观峯顶常幽寻
　　五言絶句
　　湖上　　　　　　　　　　【唐】白居易
　　郭外迎人月湖边醒酒风谁留使君饮红烛在舟中
　　人日出游湖上　　　　　　【宋】杨万里
　　放闸冷泉亭抽动一天碧平地跳雪山晴空下霹雳题何使君西湖泛舟卷　　　【明】陈献章
　　潮势倾沧海江声下富春西湖刚十里偏耐醉逰人
　　题灵隠千佛阁　　　　　　【明】徐　渭
　　灵山髙阁逈千佛一灯传万古西湖月年年照冷泉表忠观【本钱王故苑后舍宅作寺南渡后建祠寺傍新进士题名开宴于此
　　国朝】毛奇龄
　　落日移舟晚春明啓宴迟谁怜临水宅犹是曲江池【王所居名临水里】
　　六言絶句
　　次韵闻复西湖夏日　　　　【宋】释道潜
　　夜深一碧万顷彷佛明河接天岸曲风篁成韵絶胜细管繁弦
　　湖上　　　　　　　　　　【元】张　宪
　　红杏墙头粉蝶緑杨窓外黄鹂何处春光最好踏青人在苏隄
　　西湖杂兴　　　　　　　　【明】王叔承
　　看花须近寒食看潮待过中秋二月十五花信八月十八潮头
　　沽酒林逋宅畔折花苏小坟边莲叶櫂开明月竹枝歌断苍烟
　　顾孝亷嗣立载酒夜泛　　【国朝】朱彞尊
　　白鹭鸶拳一足緑杨栁散千条谁唱弯弯月子赤阑干第四桥
　　苏学士隄芳草水仙王庙寒泉正好当头月色莫因半醉回船
　　七言絶句
　　宿天竺寺寄灵隠寺僧　　　【唐】张　籍
　　夜向灵溪息此身风泉竹露净衣尘月明石上堪同宿那作山南山北人
　　杭州回舫　　　　　　　　【唐】白居易
　　自别钱塘山水后不多饮酒懒吟诗惟将此意凭回棹报与西湖风月知
　　防亭　　　　　　　　　　【宋】赵　抃
　　吴山越水似围屏妙墨无人画得成闲上东南亭上望直疑身世是蓬瀛
　　清暑堂　　　　　　　　　　赵　抃
　　江上潮音晓暮闻天饶风月地无尘自夸清暑堂中景容得衰翁未退身
　　经林逋旧居　　　　　　　【宋】蔡　襄
　　修竹无多宅一区先生曽此隠西湖诗言不喜书封禅亦有余书补世无
　　山色凝岚水色清山云常与水云平先生来举持竿手钓得人间亢俗名
　　饮湖上初晴后雨二首　　　【宋】苏　轼
　　朝曦迎客艳重冈晚雨留人入醉乡此意自佳君不会一杯当属水仙王
　　水光潋滟晴偏好山色空蒙雨亦奇若把西湖比西子淡糚浓抹也相宜
　　望海楼　　　　　　　　　　苏　轼
　　海上涛头一线来楼前指顾雪成堆从今潮上君须上更看银山二十回
　　横风吹雨入楼斜壮观应须好句夸雨过潮平江海碧电光时掣紫金蛇
　　青山断处塔层层隔岸人家唤欲譍江上秋风晚来急为传钟鼓到西兴
　　楼上谁家烧夜香玉笙哀怨弄初凉临风有客吟秋扇拜月无人见晚糚
　　八月十五看潮五絶　　　　　苏　轼
　　定知玉兎十分圎巳作霜风九月寒寄语重门休上钥夜潮留向月中看
　　万人鼓噪慑吴侬犹似浮江老阿童欲识潮头髙防许越山浑在浪花中
　　江边身世两悠悠久与沧波共白头造物亦知人易老故教江水向西流
　　吴儿生长狎涛渊冒利轻生不自怜东海若知明主意应教斥卤变桑田
　　江神河伯两醯鸡海若东来气吐霓安得夫差水犀手三千强弩射潮低
　　夜泛西湖　　　　　　　　　苏　轼
　　菰蒲无边水茫茫荷花夜开风露香渐见灯明出逺寺更待月黑看湖光
　　湖光非亦非仙风恬浪静光满川须臾两两入寺去就视不见空茫然
　　晚至西湖惠照寺石桥上　　【宋】杨万里
　　船于镜面入烟丛寺在湖心更栁中暮色欲来吾欲去其如南北两髙峯
　　西湖晚归　　　　　　　　　杨万里
　　际晚游人也合归画船犹自弄斜晖西湖两岸千株栁絮不因风暖自飞
　　正元二日与菊庄汤伯起归隠陈鸿甫泛舟湖
　　上　　　　　　　　　　【宋】武　衍
　　春云漠漠雨踈踈小艇冲烟入画圗除却淡糚浓抹句更将何语比西湖
　　苏隄春晓　　　　　　　　【宋】王　洧
　　孤山落月趁踈钟画舫参差栁岸风莺梦初醒人未起金鸦飞上五云东
　　栁浪闻莺　　　　　　　　　王　洧
　　如簧巧啭最髙枝弱栁新缫万缕丝翠凤不来春巳老声声诉与落花知
　　花港观鱼　　　　　　　　　王　洧
　　断惟余旧姓传倚栏投饵説当年沙鸥曽见园兴废近日游人又玉泉
　　麴院荷风　　　　　　　　　王　洧
　　避暑人归自冷泉埠头云锦晚凉天爱渠香阵随人逺行过髙桥方买船
　　南屏晚钟　　　　　　　　　王　洧
　　洓水摩厓半緑苔春游谁向此中来晚烟深处蒲牢响僧向城中应供回
　　雷峯夕照　　　　　　　　　王　洧
　　塔影初收月影昏隔墙人语近甘园南山游遍分归路半入钱湖半暗门
　　湖上暮归　　　　　　　　【元】赵孟頫
　　春隂栁絮不能飞雨足蒲芽绿更肥正恐前呵惊白鹭独骑欵叚绕湖归
　　西湖竹枝　　　　　　　　【元】杨维桢
　　苏小门前花满株苏公隄上女当垆南官北使须到此江南西湖天下无
　　湖口楼船湖日隂湖中断桥湖水深楼船无舵似郎意断桥无柱是侬心
　　石新妇下水连空飞来峯头山万重不辞妾作望夫石望郎或似飞来峯
　　望郎一朝又一朝信郎信似浙江潮浙江潮信有时失臂上守宫无日消
　　【臣谨按刘禹锡竹枝序云竹枝巴歈也音协黄钟羽末如吴声故吴人多效之维桢剏为西湖竹枝一时和者百有余家其自序云一洗樽爼粉黛之习道扬风谕古人之教广矣意盖主于变风故能不失唐人尺度自后作者弥众而协律者鲜録其尤雅者以备诗家之一体云】
　　前题　　　　　　　　　　【元】倪　瓒
　　钱王墓田松栢稀岳王祠堂在湖西西泠桥边春草绿飞来峯头乌夜啼
　　前题　　　　　　　　　　【元】吴　复
　　官河绕湖湖绕城河水不如湖水清不用千金酬一笑郎恩才重妾身轻
　　西湖春日即事　　　　　　【元】马　臻
　　画船过午入西邨【西泠桥一名西邨桥】人拥孤山陌上尘曾被弁阳摹写尽晚来闲却半湖春
　　西湖歌　　　　　　　　　【明】张文宿
　　西湖佳丽属钱塘一决沙河隔混茫流下石函髙十丈恰如天上泻银潢
　　列区上应斗牛文水接仙源八派分闲倚鹊楼舒逺眺碧波寒浸两峯云
　　庚午冬游韬光　　　　　　【明】文震孟
　　斜阳竹树影萧萧独有幽蛩破寂寥万境不波心似水满庭红叶映山椒
　　西湖竹枝　　　　　　　　【明】瞿　祐
　　昨夜相逢第一桥自将罗带系郎腰愿郎得似长江水日日如期两度潮
　　前题　　　　　　　　　　【明】黄周星
　　山川不改仗豪雄浩气能排岳麓松岳少保同于少保南髙峯对北髙峯
　　西湖夜泛　　　　　　　【国朝】周起渭
　　天边明月光难并人世西湖景不同若把西湖比明月湖心亭是广寒宫
　　西湖杂诗　　　　　　　【国朝】黄　任
　　荷花十里桂三秋南渡衣冠足卧游争唱栁屯田好句汴州原不及杭州
　　画罗纨扇总如云细草新泥簇蝶裙孤愤何闗儿女事踏青争上岳王坟
　　围香筑玉贾秋壑錬汞烧铅葛稚川一片初阳台上月照他富贵与神仙
　　刺史笙歌学士禅倪迂杨铁竹枝篇只今耆旧无新语风月销沉四百年
　　西湖竹枝　　　　　　　【国朝】施闰章
　　苏公隄下水盈盈采莲歌罢露沾襟藕丝寸寸偏难断莲子房房各有心
　　外湖游遍里湖游南北髙峯水面浮弱栁新裁成絮少不教飞去惹人愁
　　西湖櫂歌词　　　　　　【国朝】查慎行
　　草色才青栁未齐石函桥北断桥西琉璃一片楼台影过尽笙歌十里隄
　　万叶千花缀彩棚火莲龟背吐层层不知白日长多少又防湖心照夜灯
　　蜂喧蝶闹奈春何拂面风香过绮罗此意少年应未防第三桥畔落花多
　　弄潮天气中秋后竞渡风光午日前并与西湖作寒食人生行乐趁今年
　　夏日泛舟湖心得六絶句　　【臣】钱陈羣
　　水晶宫在碧瑶天疑泛灵槎近日边重到银河看清浅便教人唤水中仙
　　倒影晴峯一万层波纹风细砑呉绫六时最爱篷窓坐欲唾何人可尚能
　　匝地清隂四面垂火云飞不到湖湄游人磅礴忘归处赪背三农渴雨时
　　镜面山容迹岂陈由来一觌有前因他生未要随明月乞与湖中作桨人
　　晚凉暑气欲全消又听笙歌下六桥未许篙师促归去有荷花处且停桡
　　安知客也非苏白自笑吾耶亦水云纵复明朝京洛去青衫犹欲带余芬【时余将赴　阙】
　　西湖杂句　　　　　　　　【臣】沈徳潜
　　六桥杨栁轻烟细雨丝丝泛画船乍识淡糚西子面乱头麄服更天然
　　意行初过望湖亭教伎楼边歩暂停禅榻鬓丝空学道闲情犹问旧西泠
　　晚风飒飒林端生雷峯塔前夕照明南屏钟动鸟飞絶人在乱山缺处行
　　数声柔艣掠波还暮色苍然满四山勘破西湖尘土梦夜凉月白话禅闗
　　西湖嬉春词　　　　　　　【臣】沈徳潜
　　十里长隄徧种花花间摇飏酒帘斜大苏风流人不识偏问西泠苏小家
　　隄边女儿试春衣三三五五映芳菲钱王遗事人能说犹唱花开缓缓归
　　葛隖旧为师相宅半闲堂外断人行蟋蟀鬭余军务了不应更説救樊城
　　凤凰山头日欲曛铜驼石马卧寒云曽下初明眼中泪钱家宫殿赵家坟
　　上天竺是古禅林歴代官家勑赐金一路如花望空拜曽闻井里现观音
　　九里松边也种桑春深一路看蚕忙听罢湖隄箫鼓沸小姑又祭马头娘
　　西湖观灯船烟火恭纪　　　【臣】傅王露
　　帝烛辉煌彻斗南瑞光分照万人观升平乐事丰年兆并与湖山作大观
　　春星万防聚南屏戴首神鼇赑屭灵五色云中闻　笑语　　天顔有喜奉
　　慈寜
　　六六湖桥里外通瑚迸裂水晶宫湖心幻出全湖景万树桃花是火红
　　金牛背上烛龙燃五夜真同不夜天自是湖光应明圣不须疑更疑仙
　　词
　　忆西湖【望江南　　　　　　唐】白居易
　　江南忆最忆是杭州山寺月中寻桂子郡亭枕上看潮头何日更重游
　　钱塘形胜【望海潮　　　　　宋】栁　永
　　东南形胜三吴都会钱塘自古繁华烟栁画桥风帘翠幙参差十万人家云树绕隄沙怒涛卷霜雪天堑无涯市列珠玑戸盈罗绮竞豪奢　重湖疉巘清佳有三秋桂子十里荷花羌笛弄晴菱歌泛夜嬉嬉钓叟莲娃千骑拥髙牙乗醉听歌鼓吟赏烟霞异日圗将好景归去凤池夸
　　懐旧【行香子　　　　　　　宋】苏　轼
