<!-- { "loadSidebar": true } -->
　　危栈梯空上人行杳霭中险应逾鸟道幽巳出龙宫日月三天近风云一径通何当倚飞翠极目送髙鸿
　　湖边春思　　　　　　　　【元】马　臻
　　西林花雨霁春气欲飞浮船过吹箫客旗标卖酒楼暖烟莺自在迟日蝶风流正是桑麻处支笻念旧游
　　西湖晚思　　　　　　　　　马　臻
　　日落湖水黑众山生逺尘船囘载酒客楼倚独吟人老态多思旧时情只贵新篱边古梅树开谢防年春
　　西湖　　　　　　　　　　【明】聂大年
　　西出江城外烟霞隔世尘钟声三竺晓花气六桥春鸡犬桃源地笙歌阆苑人平时得游赏忘却宦中身泛西湖同清照彦叔观公　　【明】吴鼎芳
　　新语报黄鹂捎花坐栁枝山晴意自好湖晚醉相宜风起水香处月来烟灭时同舟贪夜寂移傍白公隄
　　过南屏访生上人　　　　【国朝】吴伟业
　　谓此一公住偶来闻午钟山容参雪峤佛火隠雷峰路细因留竹云深好防松精庐人不到相对话南宗
　　上巳后三日泛舟西湖分韵得交字
　　【国朝】朱彞尊
　　独棹花隂入重湖栁色交断桥亭盖瓦曲院水通防楚雀簧犹涩江莲叶尚包　　宸游留翠墨车马溢春郊
　　湖上　　　　　　　　　【国朝】宋　琬
　　山色南屏好空蒙乍有无曲塘廻舴艋髙栁卧鹈鹕云起千峯合天晴一塔孤段家桥畔过邨酒正堪沽
　　石笋峯　　　　　　　　【国朝】龚翔麟
　　石笋槎牙势分明走箨龙欲排霄汉上时有白云封卓笔谁相拟采芝人未逢再来猿巳熟拄杖得从容
　　韬光庵　　　　　　　　【国朝】王式丹
　　丛篁髙蔽日曲涧细鸣泉乍可寻幽径真成到洞天佛灯明藓壁僧磬冷炊烟叹息香山去无人爱种莲
　　冷泉亭　　　　　　　　　【臣】沈徳潜
　　奇峯回合处一水鉴空明不记何年冷能令万古清涵空天倒映穿石涧常鸣静向亭隅坐泠然涤性情
　　五言排律
　　和运使舍人观潮　　　　　【宋】范仲淹
　　何处潮偏盛钱塘无与俦谁能问天意独此见涛头海浦吞来尽江城打欲浮势雄驱岛屿声怒战貔貅万疉云才起千寻练不収长风方破浪一气自横秋髙岸惊先裂羣源怯倒流腾凌大鲲化浩荡六鼇游北客观犹惧吴儿弄勿忧子胥忠义者无覆巨川舟
　　林处士水亭　　　　　　　【宋】陈尧佐
　　城外逋翁宅开亭野水寒冷光浮荇叶静影浸渔竿吠犬时迎客饥禽忽上防踈篱僧舍近嘉树鹤庭寛拂砌烟丝袅侵窓笋防攒小桥横落日幽径转层峦好景吟何尽清欢画亦难怜君留我意重疉取琴弹
　　游灵隠寺　　　　　　　【国朝】严绳孙
　　旧闻灵隠寺此日足幽寻自昔传飞锡于今尚布金江流消刼火山飨答潮音桂子丹崖古莲华碧殿深到来惟瀑水近处即长林夜诵闻猿语朝参是虎心未能捐慧业巳是异尘襟落日荒荒去春烟细细沈秪应扫花雨息影鹫峯隂
　　七言律
　　余杭形胜　　　　　　　　【唐】白居易
　　余杭形胜四方无州傍青山县枕湖绕郭荷花三十里拂城松树一千株梦儿亭古传名谢教妓楼新道姓苏独有使君年太老风光不称白髭须
　　杭州春望　　　　　　　　　白居易
　　望海楼明照曙霞防江隄白踏晴沙涛声夜入伍员庙栁色春藏苏小家红袖织绫夸柿蒂青旗沽酒趁梨花谁开湖寺西南路草绿裙腰一道斜
　　夜归　　　　　　　　　　　白居易
　　半醉闲行湖岸东马鞭敲镫辔珑万株松树青山上十里沙隄明月中楼角渐移当路影潮头欲过半江风归来未放笙歌散画防门开蜡炬红
　　钱塘湖春行　　　　　　　　白居易
　　孤山寺北贾亭西水面初平云脚低防处早莺争暖树谁家新燕啄春泥乱花渐欲迷人眼浅草才能没马蹄最爱湖东行不足緑杨隂里白沙隄
　　春题湖上　　　　　　　　　白居易
　　湖上春来似画图乱峯围绕水平铺松排山面千重翠月防波心一颗珠碧毯线头抽早稻青罗裙带展新蒲未能抛得杭州去一半勾留是此湖
　　西湖留别　　　　　　　　　白居易
　　征途行色惨风烟祖帐离声咽管弦翠黛不须留五马皇恩只许住三年緑藤隂下铺歌席红藕花中泊妓船处处回头尽堪恋就中难别是湖边
　　答客问杭州　　　　　　　　白居易
　　为我踟蹰停酒盏与君约略説杭州山名天竺堆青黛湖号钱塘泻緑油大屋檐多装雁齿小航船亦画龙头所嗟水路无三百官系何因得再游
　　叙钱塘异胜　　　　　　　【唐】方　干
　　暖景融融寒景清越台风送晓钟声四郊逺火烧烟月一棹惊波撼郡城夜雪未知东岸緑春风犹放半江晴谢公吟处依稀在千古无人继盛名
　　秋日湖西晚归舟中书事　　【宋】林　逋
　　水痕秋落蟹螯肥闲过黄公酒舍归鱼觉船行沉草岸犬闻人语出柴扉　山半带寒云重丹叶踈分夕照微却忆青溪谢太傅当时未解惜蓑衣
　　西湖　　　　　　　　　　　林　逋
　　混元神巧本无形匠出西湖作画屏春水净于僧眼碧晚山浓似佛头青栾栌粉堵摇鱼影兰杜烟丛阁鹭翎往往鸣榔与横笛细风斜雨不堪听
　　自题小隠　　　　　　　　　林　逋
　　湖水入篱山绕舍隠居应与世相违闭门自掩苍苔迹过客时惊白鸟飞卖药比常嫌有价灌园终亦爱无机如何天竺林间路犹到秋深梦翠微
　　西湖　　　　　　　　　　【宋】蔡　襄
　　湖上山光一抹青佛宫髙下裹岩扃烟収水曲开尘匣春送人家入画屏竹气更清初霁雨梅英犹细欲残星吴船越棹知何处栁拂长隄月满汀
　　和浙江观潮　　　　　　　　蔡　襄
　　地巻天回出海东人间何事可争雄千年浪説鸱夷怒一信全疑渤澥空寂静最宜闻夜枕峥嵘须待驾秋风寻思物理真难测随月亏圆亦未通
　　次韵刘景文寒食同游西湖　【宋】苏　轼
　　絮飞春减不成年老境同乘下濑船蓝尾忽惊新火后遨头要及浣花前山西老将诗无敌洛下书生语更妍共向北山寻二士画桡鼍鼓聒清眠
　　有以官法酒见饷者因用前韵求述古为移厨
　　饮湖上　　　　　　　　　苏　轼
　　喜逢门外白衣人欲脍湖中赤玉鳞游舫巳装吴榜稳舞衫初试越罗新好将鱼钓追黄防未要靴刀抹绛巾芳意十分强半在为君先踏水边春
　　寒食未明至湖上太守未来两县令先在
　　苏　轼
　　城头月落尚啼乌乌榜红舷早满湖鼓吹未容迎五马水云先巳飏双凫映山黄帽螭头舫夹道青烟鹊尾炉老病逢春只思睡独求僧榻寄须臾
　　宿水陆寺寄北山清顺僧二首　苏　轼
　　草没河隄雨暗邨寺藏修竹不知门拾薪煮药怜僧病扫地焚香净客魂农事未收侵小雪佛灯初上报黄昏年来渐识幽居味思与髙人对榻论
　　长嫌钟鼓聒湖山此境萧条却自然乞食绕邨真为饱无言对客本非禅披榛覔路冲泥入洗足闗门听雨眠遥想后身穷贾岛夜寒应耸作诗肩
　　和子瞻沿牒京口忆西湖寒食出游见寄
　　【宋】陈　襄
　　春隂漠漠燕飞飞可惜春光与子违半岭烟霞红斾入满湖风月画船归缑笙一阕人何在辽鹤重来事巳非犹忆去年题别处鸟啼花落客沾衣
　　湖上戏题　　　　　　　　【宋】周紫芝
　　一湖春水緑漪漪卧水桃花红满枝去住云情浑不定隂晴天色故相欺风前栁作小垂手雨后山成双画眉何必娉娉仍嫋嫋西湖应便是西施
　　与儿辈泛舟游西湖一日间隂晴屡易
　　【宋】陆　游
　　逢着园林即欵扉酌泉煮笋欲忘归杨花正与人争路鸠语还催雨防衣古寺题名那复在后生识面自应稀惊心六十余年事双塔依然在翠微
　　沈虞卿秘监招游西湖　　　【宋】杨万里
　　苏公隄逺栁生烟和靖园深竹映闗船入芰荷香处去人从云水国中还似寒如暖清和在欲雨翻晴顷刻间能为蓬莱老仙伯一杯痛饮吸湖山
　　领客泛湖　　　　　　　【宋】魏了翁
　　鸣鞘踏月大隄长鼓枻穿云落日黄十里青漪菱草荡四山红雨杏花冈客从民气觇春事人在枝头看艳阳长使舟平风色好世间何处有羊肠
　　西湖泛舟　　　　　　　【宋】葛天民
　　晴岚漠漠水溶溶落叶遮船翠盖重秋色尽为渔父占山光多向道人浓云连合抱前邨树涧绕飞来小朶峯送罢夕阳迎素月楼台髙下自鸣钟
　　题李公略示髙郎中吴山观月圗
　　【元】仇　逺
　　凭髙宜晚更宜秋下马归来即倚楼纳纳乾坤双老眼滔滔江汉一扁舟满城明月空吴苑隔岸青山认越州李白酒豪髙适笔当时人物总风流
　　浙江潮　　　　　　　　　　仇　逺
　　一痕初见海门生顷刻长驱作怒声万马突围天鼓碎六鳌翻背雪山倾逺朝魏阙心犹壮直上严滩势始平寄语吴儿休浪天吴象罔正纵横
　　题沈君湖山春晓图诗巻　　【元】杨　载
　　迤逦沙隄接画桥东风杨栁暗长条莺随玉笛声偏巧马受金覊气益骄舞榭歌台临道路佛仙宫馆入云霄西湖春色年年好底事诗翁叹寂寥
　　钱塘江潮　　　　　　　　【元】陈　基
　　千古东南诧海潮摩挲强弩未全消气乘日月分盈缩声振山河欲动摇击楫中流歌慷慨倚阑斜日鬓飘萧钱塘官酒秋仍緑更与灵胥酹一瓢
　　次韵曹参政观潮　　　　　【元】栁　贯
　　风阵先驱入座间雪涛千疉涌如山太隂成魄清秋正元气流形大信还绛额青绢方战罢素车白马自神闲归墟咫尺蓬莱岛斜日将西认髻鬟
　　浙江观潮　　　　　　　　【元】黄　溍
　　潮生潮落有时休朝暮吴儿防白头披髪袛夸迎骇浪侧身寜解障奔流江吹碧瓦人声晓云闪朱旗海气秋后夜月明天在水有谁能此试登楼
　　西湖　　　　　　　　　　【元】杨维桢
　　西湖风景开圗画墨客骚人入咏嗟扇底鱼龙吹日影镜中莺燕老年华苏隄物换前朝栁葛岭人耕故相家今古消沉一杯水两峯长照夕阳斜
　　宿天开圗画阁用杨廉夫韵　【元】吴　纳
　　承天观里开圗画吴越山河一览中半夜月明湖水白五更日出海门红彩船春晚笙歌歇粉堞风髙鼓角雄十二阑干都倚遍归心飞过大江东
　　寄西湖林一贞先生　　　　【元】丁鹤年
　　锦绣湖山世絶稀东风不放赏心违芙蓉杨栁临清浅佛刹仙宫绕翠微画舫载春天上坐紫骝防醉月中归髙情独有林和靖门掩晴空看鹤飞
　　西湖二首　　　　　　　【国朝】嵇宗孟
　　天目峥嵘万仞青龙飞凤舞下西泠六桥烟栁藏春坞三竺云山列画屏花满僧楼人度曲月明渔港夜扬舲白苏自是神仙吏千古风流在此亭
　　天洗鸿蒙荡素波羣峯鹄立涌青螺夕阳箫鼓烟霞寺春雨牛羊玛瑙坡风雅最宜修禊酒诗狂爱听接防歌也知此水吾师友一月须教十数过
　　吴山望浙江　　　　　　【国朝】朱彞尊
　　一峯髙出万松寒磴道虚疑十八盘近海鱼龙吹宿雾中天日月转浮澜风防岸压明珠舶仙树花浓白石坛旧是锦衣行乐地江山真作霸圗看
　　韬光　　　　　　　　　【国朝】汤右曾
　　涧桥徙倚老松根寂歴岩扉画不喧坐觉清风生石壁行穷修竹见山门依依烟郭江光绕防防林鸦海气昏却怪白沙春涨阔游人指点説潮痕
　　功徳崇坊【即表　　　　　国朝忠观】厉　鹗
