<!-- { "loadSidebar": true } -->
　　西湖天下景游者无愚贤深浅随所得谁能识其全嗟我本狂直早为世所捐独专山水乐付与寜非天三百六十寺幽寻遂穷年所至得其妙心知口难传至今清夜梦耳目余芳鲜君持使者节风采烁云烟清流与碧巘安肯为君妍胡不屏骑从暂借僧榻眠读我壁间诗清凉洗烦煎策杖无道路直造意所便应逢古渔父苇间自夤縁问道若有得买鱼勿论钱
　　游杭州山　　　　　　　　　苏　轼
　　山中村防迷野寺钟相答晚隂失林莽落日犹在塔行招两社僧共歩青山月送客渡石桥迎客出林樾幽寻本真性往事听徐説钱王方壮年此邦事轻侠乡人鄙贫贱异类识英杰立石像兴王遗址今岌嶪功勲三吴定富贵四海甲归来父老藏崇髙畏倾压诗人工讥病此欲恣挑抉流传后世人谈笑资口舌是非今巳矣兴废何仓卒持归问禅翁笑指浮沤没
　　五月十日与吕仲甫周邠僧惠勤惠思清顺可久惟肃义诠同泛湖游北山　苏　轼
　　三吴雨连月湖水日夜添寻僧去无路防滟水拍檐驾言徂北山得与幽人兼清风洗昏翳晚景分浓纎缥缈朱楼人斜阳半踈帘临风一挥手怅焉起遐瞻世人骛朝市独向溪山廉此乐得有命轻薄神所殱
　　湖上即事　　　　　　　　【元】黄　溍
　　垂云昼蒙蒙湖面惟一色薄暮风更生际夜雪初积隂凝势方盛尘境喧暂息坐久闻拏音忽然破寥寂
　　晓行湖上　　　　　　　　　黄　溍
　　晓行钱塘湖旭日青林半雾露寒未除凫鹥静初散延缘际余景闪倐多遗玩会心乍有无抚巳成独叹夙予丹霞约久兹芳草畔独往愿易违离居嵗方换沙暄紫芽动春逺川华乱前期乃寂寞取适岂烂漫小隠倘见招渔樵共昏旦
　　游西湖　　　　　　　　　【明】徐　霖
　　西湖如明镜诸山如美人美人照明镜形影两能真歌声何处来山鸟解鸣春飞花舞当筵布作锦绣茵可惜无画手能为景传神所赖有诗酒陶写风物新一赏讵云足安得日相亲
　　西湖　　　　　　　　　　【明】袁宏道
　　龙井饶甘泉飞来富石骨苏隄十里风胜果一天月钱祠无佳处一片好石碣孤山旧亭子凉防满林樾一年一桃花一见一白发南髙看云生北髙看日没楚人无羽毛能防到吴越
　　扈从渡钱塘江经云栖虎跑飞来峯
　　【国朝】张　英
　　东风动涟漪鼓枻渡钱塘沿縁歴沙渚山径多微茫林峦转幽邃十里青筼筜映水緑娟娟戞玉声琅琅紫兰被山谷日暖吹微香西度虎跑侧北逾鹫岭傍奇峯削云根凌空欲飞翔澄溪廻数折灌木罗千章钟声度白云阁影摩青苍　万乗一回顾岩壑生清光
　　扈　跸西湖纪事　　　　【国朝】宋　荦
　　平生慕西湖闻説便神旺吴越咫尺耳七载劳怅望何意奉　　宸游夙懐得一畅朝出涌金门耳目忽清旷水泼蒲萄醅山矗翡翠障白苏勾留处西子譬允当追随　豹尾间未敢策笻杖　　圣情厪民依物外聊探访　　御墨洒湖亭句陈入云嶂　　诏许侍从臣小憩就画舫亭午独徘徊迢递闻渔唱六桥宛沿縁两峯屹相向指点从山僧脱帽回隄上瞻拜武穆坟酹酒发感怆还过冷泉亭兀坐茶烟飏竒峯真飞来惊骇莫能状胜地难久停归趁湖波涨道人索题诗留待后来偿残阳卦断塔古色落舣榜薄暮趋　行宫剑佩依仙仗
　　七言古
　　钱塘曲　　　　　　　　　【唐】温庭筠
　　钱塘岸上春如织淼淼寒潮带秋色淮南游客马连嘶碧草迷人归不得风飘客意如吹烟纎指殷勤伤雁弦一曲堂堂红烛筵长鲸泻酒如飞泉
　　次韵曹子方运判雪中同游西湖
　　【宋】苏　轼
　　词源艳艳波头展清唱一声岩谷满未容雪积句先髙岂独湖开心自逺云山巳作歌眉浅山下碧流清似眼尊前侑酒只新诗何异书鱼餐蠧简
　　腊日游孤山访惠勤惠思二僧　蘓　轼
　　天欲雪云满湖楼台明灭山有无水清石出鱼可数林深无人鸟相呼腊日不归对妻孥名寻道人实自娱道人之居在何许寳云山前路盘纡孤山孤絶谁肯庐道人有道山不孤纸窻竹屋深自暖拥褐坐睡依团蒲天寒路逺愁仆夫整驾催归及未晡出山回望云木合但见野鹘盘浮圗兹游淡薄欢有余到家恍如梦蘧蘧作诗火急追亡逋清景一失难追摹
　　游灵隐寺得来诗复用前韵　　苏　轼
　　君不见钱塘湖钱王壮观今巳无屋堆黄金斗量珠运尽不劳折简呼四方宦游散其孥宫阙留与闲人娱盛衰哀乐两须臾何用多忧心郁纡溪山处处皆可庐最爱灵隠飞来孤髙松百丈苍髯须扰扰下笑栁与蒲髙堂防食罗千夫撞钟击鼓喧朝晡凝香方丈眠氍毹絶胜絮被缝海圗清风徐来惊睡余遂超羲皇傲几蘧归时栖鸦正毕逋孤烟落日不可摹
　　和蔡凖郎中见邀游西湖三首　苏　轼
　　夏潦涨湖深更幽西湖落木芙蓉秋飞雪闇天云拂地新蒲出水栁映洲湖上四时看不足惟有人生飘若浮解顔一笑岂易得主人有酒君应留君不见钱塘游宦客朝推囚暮决狱不因人唤何时休
　　城市不识江湖幽如与蟪蛄语春秋试令江湖处城市却似麋鹿游汀洲髙人无心无不可得坎且止乗流浮公卿故旧留不得遇所得意终年留君不见抛官彭泽令琴无弦巾有酒醉欲眠时遣客休
　　田间决水唱幽幽插秧未遍麦巳秋相携烧笋苦竹寺却下踏藕荷花洲船头斫鲜细缕缕船尾炊玉香浮浮临风饱食得甘寝肯使细故胸中留君不见壮士憔悴时饥谋食渴谋饮功名有时无罢休
　　登介亭饯杨杰次公　　　　　苏　轼
　　篮舆西出登山门嘉与我友寻仙村丹青明灭风篁岭环佩空响桃花源前朝欲上巳蜡屐黑云白雨如倾盆今晨积雾巻千里岂畏触热生病根在家头陀无为子久与青山为弟昆孤峯尽处亦何有西湖镜天江抹坤临髙挥手谢好住清风万壑传其言风回响答君听取我亦到处随君轩
　　闻林夫当徙灵隠寺寓居戏作灵隠前一首
　　苏　轼
　　灵隠前天竺后两涧春淙一灵鹫不知水从何处来跳波赴壑如奔雷无情有意两莫测肯向冷泉亭下相萦回我在钱塘六百日山中暂来不暖席今君欲作灵隠居葛衣草履随僧蔬能与冷泉作主一百日不用二十四考书中书
　　西湖春游　　　　　　　　【宋】陆　游
　　灵隠前天竺后削神剜作岩岫冷泉亭中一樽酒一日可敌千年夀清明后上巳前千红百紫争妖妍咚咚鼓声踘场边秋千一蹴如登仙人生得意须年少白髪龙钟空自笑君不见灞亭耐事故将军醉尉怒诃如不闻
　　腊日与守约同舍赏梅西湖　【宋】王十朋
　　西湖处士安在哉湖山依旧梅花开见花如见处士面神清骨冷无纎埃不将时节较早晚风味自是花中魁暗香和月入佳句压尽今古无诗才武林深处境益胜十里眼界多琼瑰北枝贪睡南枝醒杖履得得搀出来旅中兹游殊不恶况有佳友衔清杯手折林间一枝雪头上戴得新春回
　　灵芝寺临西湖倪正父尚书曰此湖如贤者别久再见俨然如昨感其言而作
　　【宋】楼　钥
　　旧説西湖比西子君言西湖似贤士吁嗟契阔十五年一旦相逢祗如此南山北山两髙峯春波艳艳磨青铜未能荡浆穷胜处倚阑一望开心胸老我挂冠归田里岂知再见烟连水小须夏日醉蒲荷脱屣东归甘巳矣
　　次韵湖亭秋望　　　　　　【元】周　权
　　红衣老尽玻瓈国孤屿寒烟落秋色豆花过雨水风凉落日残蝉踈树碧雁天绀滑秋云净光涵炯炯开寒镜蟾枝香冷酒微醒长笛一声无尽兴
　　雪蓬小朶歌送奎方舟还灵鹫【明】贝　琼
　　蓬婆雪岭髙崔嵬横絶青天飞鸟回山中小朶更竒峭石作莲花千叶开巨灵擘山断山脉一峯夜向东南掷千秋干竺空有名万里峨眉尽无色攒青疉翠分西湖洞口白猿犹可呼咸和之年有慧理卓锡尚爱飞来孤木杯髙僧两眉雪身如濯水清莲洁繙经石上不知年桂子年年落秋月
　　泛髙士湖【有序　　　　　　明】孙一元
　　正徳乙亥孟春予与石川子泛舟西湖时石川子着方山冠予戴华阳巾被髙士服把酒四望顾谓石川子曰昔青莲居士李白与尚书郎张谓泛沔州南湖因称为郎官湖今予与子游颇追迹前事西湖固可改为髙士湖矣石川子大笑酹酒于湖命予作诗纪之时予巳烂醉即信口长短成篇不窜易一字
　　我闻唐家李白一世贤郎官之湖至今传我今与子继其迹胜事岂容昔人专方冠野服兴不减驾船载酒凌苍烟千山万山两岸争蜿蜒羣龙如在几席前青天落杯底白日行酒边鼋鼍突兀波面出大鱼小鱼分避船君拍铜斗我歌扣舷天风下来云叶翩翩烂醉骑鲸游昆仑巅
　　西湖歌送友　　　　　　【国朝】汪　琬
　　君不见西湖流水碧于玉沙草如烟绕湖緑西泠桥边花正开落花片片随风来木兰艇子蜻蜓尾棹入荷花三十里垆头少妇调银筝娇歌一曲最有情当窓卷却青绡幕花香水气传歌声行人日午相倚听劝尽丝绳双玉缾仙郎家近西湖住暂乞
　　君恩赋归去燕台日暮风凄凄道傍相逢惜解携羡君南行向湖隄向湖堤防马蹄湖水平湖草齐
　　湖上观荷　　　　　　　　【臣】沈德潜
　　十里红云防曽断楚客衣裳影凌乱轻舠如叶傍苏隄领略清香刚一半水风踈踈波防防转入里湖香不了风标公子随人行尔我忘机莫惊扰红糚兰桨画桥西同伴歌声一道齐荡向緑杨深处去令人想像若耶溪
　　五言律
　　舟次武林寄天竺僧无昼　　【唐】许　浑
　　谿长山防重十里万株松秋日下丹槛暮云归碧峯树栖新放鹤潭隠旧降龙还在孤舟宿卧闻初夜钟
　　郡中西园　　　　　　　　【唐】姚　合
　　西园春欲尽芳草径难分静语惟幽鸟闲眠独使君密林生雨气古石带潮纹虽去清秋逺朝朝见白云
　　夏日登灵隠寺后峯　　　　【唐】方　干
　　絶顶无烦暑登临三伏中深萝难透日乔木更含风山疉云霞际川倾世界东那知兹夕兴不与古人同
　　上湖闲泛舣舟石函因过下湖小墅
　　【宋】林　逋
　　平臯望不极云树逺依依及向扁舟泊还寻下濑归青山连石埭春水入柴扉多谢提壶鸟留人到落晖
　　北山写望　　　　　　　　　林　逋
　　晚来山北景圗画亦应非村路飘黄叶人家湿翠微樵当云外见僧向水边归一曲谁横笛蒹葭白鸟飞
　　湖山小隠　　　　　　　　　林　逋
　　猿鸟分清絶林萝拥翠微歩穿僧径出肩搭道衣归水墅香酤熟烟崖早笋肥功名无一防何处更忘机园井夹萧森红芳堕翠隂昼岩松防静春堑竹鸡深嵗课非无术家藏独有琴顔原遗事在千古壮闲心
　　寄西湖林处士　　　　　　【宋】范仲淹
　　萧索绕寒云清歌独隠沦巢由不愿仕尧舜岂遗人一水无涯静羣峰满眼春何当伴闲逸尝酒过比邻
　　西湖泛舟　　　　　　　　【宋】梅尧臣
　　冰消湖巳渌渺渺鸭头春草学呉儿刺吟希楚老薪对山怜去鸟隔树识游人谁念沧江上风柔采白苹
　　西湖闲望　　　　　　　　　梅尧臣
　　夏景巳多趣湖边日更嘉园葵杂红紫岸栁自欹斜雨气收林表城隂接水涯爱闲输白鸟尽日立汀沙
　　莲花峯　　　　　　　　　【元】贝　琼
　　浮云交霮防孤石竦岧嶤地识金仙隠岩看玉女朝香炉分秀色太华并髙标恐有峩眉雪千秋尚未消
　　连岩栈　　　　　　　　　　贝　琼
