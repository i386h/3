<!-- { "loadSidebar": true } -->
　　隠居堂　西湖游览志后汉陆伟建伟字文该隠居兹山学易图淮南王刘安及九师像以祀之又名九师堂
　　思真堂　陆羽二寺记晋许迈字逺游建思真堂在灵隠山
　　梦谢亭　晏公类要晋谢灵运防稽人其父寄养于杜明师师夜梦东南有贤人相访及晓灵运至故建是亭又名客儿亭
　　紫薇亭　西湖游览志唐紫薇舍人唐询建翠微亭　嘉靖浙江通志宋韩世忠忤秦桧解兵柄逍遥湖上自号逍遥居士绍兴间建此亭因岳飞有登池州翠微亭诗故以名亭亦隠痛之也亭在飞来峰半【董其昌登翠防亭诗烟述杨栁洲水拍芙蓉岸我忆南湖秋西山暮云乱】
　　灵鹫寺　在合涧桥侧西湖游览志晋开运二年吴越王建宋嘉熙初改兴圣寺有灵山海阁滴翠轩九品观堂东坡祠堂元末燬
　　徐奭墓　西湖游览志奭钱唐人隠居湖山宋徽宗闻其名赐号冲晦先生
　　无垢院　在灵鹫寺基北院久圮南宗时迁无着禅师塔于此师名文喜顺治庚寅建为塔院回龙桥　在合涧桥西云林寺志吴越时名清绕桥上有春淙亭【亭旧有合涧桥久圮乾隆癸亥改建于此厉鹗为记】飞来峰　在灵隠山前咸淳临安志一名灵鹫峰晏元献舆地志云晋咸和元年西天竺僧慧理登兹山叹曰此是中天竺国灵鹫山之小岭不知何年飞来因挂锡造灵鹫寺号其峰曰飞来西湖游览志峰界天竺灵隠两山之间髙不逾数十丈而怪石森立青苍玉削若骇豹蹲狮笔卓剑植衡従偃仰益玩益竒上多异木不假土壤根生石外矫若逰龙丹葩翠蕤蒙羃聨络冬夏长青其下岩扃窈窕屈曲通明壁间布镌佛像戌削竒古皆六代遗迹【王安石登飞来峯诗飞来山上千寻塔闻说鸡鸣见日升不畏浮云遮望眼自缘身在最髙层】
　　国朝康熙二十八年
　　圣祖仁皇帝南巡
　　驾幸灵隠
　　御书飞来峰三字
　　御制飞来峰诗一首
　　岩岫崚嶒洞壑竒悬藤古朩半迷离冷泉亭子清溪上谁识源头混混时
　　三十八年
　　圣驾再幸云林
　　御制灵鹫诗一首
　　何处飞来一块石嵌空岩窦作珑下临巨涧淙淙冷上防长松谡谡风
　　四十二年
　　圣驾又幸云林
　　御制再过灵鹫诗一首
　　爱此清幽一径深马随泉响入云林苍苔古洞何年凿脉脉韶光自赏心
　　皆恭摹勒石崇奉云林寺中乾隆十六年三月初四日
　　圣驾临幸
　　御制飞来峰歌
　　武林山髙九十丈回峦复壑含万象旧时灵隠今云林【灵隠寺康熙年间　　赐今名】月地云居虚且朗天龙八部共谘议宜有竒岚作屏障【叶】调御丈夫破顔笑何须尔力劳鞅掌惟西天竺灵鹫峰弹指飞来大方广飞来阎浮人不识碧眼胡僧识非诳【叶】恒河沙数无量佛仍坐峰头白毫放但防相好及手印一一不异梵铜像歴刼万亿不飞去镇以佛力信无爽我来徒讶未前逢玉削云镂相偃仰怪石斜坠挂天绅异朩倒生谢土壤猿吟鹤唳演摩诃不杂人间丝竹响竒境至此无更竒大士如如不动想莲花泉　在飞来峰顶石岩无土清可啜茶石梁　在飞来峰顶长一丈亘石上如梁龙洞　在理公岩之北咸淳临安志晏元献舆地志云在灵隠山下吴赤乌二年葛仙翁于此得道有石洞彻浙江下通萧山有采石乳者入其洞闻波浪声后有人従洞旁凿住世罗汉十八尊西湖游览志一名通天洞壁间有蒋之竒篆书多宗人题名
　　青林岩　咸淳临安志顾夷吾山川记云灵隠山有青林岩其上皆槠桂凌冬不凋故其林常青
　　理公岩　在灵鹫院之右咸淳临安志陆羽记云昔慧理晏息其下后有僧于岩上周围镌佛罗汉佛菩萨像慈云法师所谓访慧理之禅岩即客儿之山馆是也灵隠寺志理公塔在龙洞口
　　玉乳洞　西湖游览志宛转通明悬泉淅淅乳溜若凝肪然有径可陟山巅壁间题刻甚多苔藓侵蚀漶漫不可辨竒石累累若镂若刻信天巧所为非人力也傍有射旭洞
　　石门涧　钱塘县志即冷泉所经先时涧深广可通舟楫宋绍兴间建石闸蓄水明洪治十三年暴水决闸涧亦遂塞西湖游览志涧旁旧有连岩栈伏虎栈【白居易石门涧诗石门无旧径披榛访遗迹时逢山水秋清辉如古昔常闻恵逺辈题诗此岩壁云覆莓苔封苍然无处覔萧踈野生竹剥落多年石自従东晋后无复人游歴独有秋涧声潺湲永朝夕】
　　壑雷亭　在石门涧上成化杭州府志宋安抚赵与建
　　冷泉　在灵隠山下环飞来峰【林洪冷泉诗一清可沁诗脾冷暖年来只自知流出西湖载歌舞回头不是在山时周紫芝冷泉诗呼猿洞口水溅溅忽见奔流下九天乞得少陵三峡句为君题作倒流泉又万里西兴浦口潮浪花真似海门髙谁将一夜山中雨换作三江八月涛】
　　瀑雷桥　在冷泉上
　　冷泉亭　在飞来峰下云林寺前浙江通志唐刺史元藇建旧传冷泉深广可通舟楫亭在水中宋郡守毛友移置岸上西湖逰览志云冷泉二字白乐天书苏子瞻续书亭字今皆不存亭扁为华亭董其昌书亭左右旧有虚白候仙观风见山四亭见白居易冷泉亭记俱废【白居易冷泉亭记见艺文】
　　国朝乾隆十六年三月
　　圣驾临幸
　　御制冷泉亭诗【见恭纪名胜】
　　虚白亭　咸淳临安志唐守相里君造
　　候仙亭　咸淳临安志唐守韩仆射皋建久废宋安抚赵与更造
　　观风亭　咸淳临安志在冷泉亭侧唐庶子河东裴常棣建
　　见山亭　咸淳临安志唐守卢给事元辅建呼猿洞　在冷泉亭左西湖游览志晋慧理尝畜白猿于此刘宋时有僧智一访旧迹仍畜猿于山临涧长啸即羣猿毕集人称之曰猿父好事者每施食以饭猿故上有饭猿台方舆胜览其洞有路可透天竺
　　勅赐云林寺　在灵隠山之隂北髙峯下即古灵隠寺灵隠寺志创于晋咸和元年竺僧慧理山门始榜曰絶胜觉场仙翁葛洪书正殿曰觉皇殿歴五季隋兴废莫考唐防昌间稍兴复吴越钱王命僧延夀重为开拓殿宇一新建石幢二正殿仍觉皇之旧殿后为千佛阁最后为法堂为方丈【即直指堂】东建百尺弥勒阁西有祗园【今名紫竹林】宋景徳四年改景徳灵隠禅寺南宋髙孝屡幸号称禅院为五山第二改法堂为直指堂元明屡建屡燬万歴壬午复建【宋之问灵隠寺诗鹫岭鬰岧嶤龙宫锁寂寥楼观沧海日门对浙江潮桂子月中落天香云外飘扪萝登塔逺刳木取泉遥霜薄花更发氷轻叶未凋夙龄尚遐异搜讨涤烦嚣待入天台路防予度石桥贾岛早秋题天竺灵隠寺诗峯前峯后寺新秋絶顶髙窻见沃洲人在定中闻蟋蟀鹤于栖处挂猕猿山钟夜渡空江水汀月寒生古石楼心欲悬帆身未遂谢公此地昔曾逰杨巨源送章孝标归杭州诗曾过灵隠江边寺独宿东楼防海门潮色银河铺碧落日光金柱出红盆不访公事资髙卧无限诗情要细论若访郡人徐孺子应须骑马到江村白居易留题天竺灵隠两寺诗在郡六百日入山十二回宿因丹桂落醉为海橊开黄纸除书到青宫诏命催僧徒多怅望宾従亦徘徊寺暗烟埋竹林香雨落梅别桥怜白石辞洞恋青苔渐出松间路犹飞马上杯谁教冷泉水送我下山来权徳舆赠天竺灵隠二寺主诗石路泉流两寺分寻常钟磬隔山闻山僧半在中峯住共占青猿与白云苏轼立秋日祷雨宿灵隠诗百重堆案掣身间一叶秋声对榻眠牀下雪霜侵户月枕中琴筑落堦泉﨑岖世味尝应徧寂寞山栖老渐便惟有悯农心尚在口占云汉更茫然】
　　国朝顺治戊戌大殿燬僧礼复创内有天王殿轮藏殿伽蓝殿罗汉殿金光明殿大悲殿法堂方丈直指堂大树堂南鉴堂聨灯阁华岩阁青莲阁梵香阁红于阁玉树林法夀堂蒙堂万竹楼钟楼普同塔院康熙二十八年
　　圣祖仁皇帝南巡幸寺
　　御制灵隠寺诗一首
　　灵山含秀色鹫岭起嵯峨梵宇盘空出香云绕地多开襟对层碧下马抚烟萝羽卫闲来往非同问法过
　　亲洒宸翰
　　书云林二字
　　赐名云林寺三十八年
　　圣驾再幸云林
　　赐金佛一尊
　　御书禅林法纪额又
　　御题一聫云
　　禅心澄水月
　　法鼓聚鱼龙
　　御制云林寺诗一首
　　无为几事少问俗驻林邱卫骑森严减炉烟靉叇浮鸟啼香界古花缀梵筵幽野径春风引轻铺细草柔
　　四十二年四十四年四十六年俱奉
　　临幸赐赉优渥雍正六年总督李卫倡修大雄殿天王殿及诸堂宇楼阁乾隆七年寺僧义果募縁重修乾隆十六年三月初四日
　　圣驾巡幸
　　御制云林寺诗
　　水尽山幽趣转竒中宏恰当辟檀维明珠仙露垂乎
　　圣【寺内存　皇祖御笔】布袜青鞵始者谁【用杜甫句意】僧足髙闲宜逺俗佛无拣择曷居斯寻岩步吾原惯更觉云深意与迟
　　御制云林寺方丈小憩示僧诗
　　云居十笏暂徘徊恱可苍松及古梅何事山僧门外立招呼且向个中来
　　御题觉皇之殿曰
　　鹫岭龙宫
　　御书聨句云
　　峯従西竺来云根无住
　　泉自上方出月印长圆
　　御题直指堂之额曰
　　涌翠披云
　　三月十一日
　　翠华再幸
　　御制云林寺二十韵
　　灵隠古禅林佳称乃自今佛原冺名象天与辟幽深竒絶惊初见清闲试重寻嶤峦【北髙峯】先陟顶静室【韬光庵】一开襟自内尤综要居髙总照临澄懐月相对面赏云岑稍憩尘中迹聊清物表心冷侵泉潄玉静听涧调琴乍啓珑窍凭吹金石吟【冷泉亭畔石窍人吹则鸣】呼猿时踔洞招鹤早鸣隂辨茗初火【是日偶阅采茶炮焙之法】攀松验五鍼洞天穷窈窕乳窦注渟涔路尽忽开豁岩攒复郁森线光常漏日鸟道欲扪参丹閟仙人灶草生王母簪栖嵓錾龙象镇海协祥祲萝薜蒙櫹蔚云霞防嵂嵚认峯垂羽翼续句美球琳谁识西来意徒门外音便当旋翠跸无逸以为箴
　　大树堂　在方丈后灵隠寺志树为慧理手植巨数十围枝干参天置堂其下即见山亭故址红于阁　在官客堂后深秋北山一带枫朩皆丹昔人取唐诗霜叶红于二月花之句以顔其阁
　　北髙峯　在云林寺后名胜志灵隠山北起最髙之一峯也石磴数百级曲折三十六湾羣山屏列湖水镜浮云光倒垂万象在下遥望浙江如匹练之新濯
　　乾隆十六年三月十一日
　　圣驾巡幸
　　御制登北髙峯极顶诗
　　南北两髙峯北胜南姑舍适际天气佳峯头一驻马琅霄拂仙籁吴山皆在下江海一杯水向我眼前防涤尽万虑尘何有闲愁惹巡檐古作无曲髙和者寡
　　北髙峯塔　在灵隠后山咸淳临安志唐天寳中建髙七层会昌中燬钱武肃王重修宋至和三年雷火元丰间圆明大师重建咸淳七年燬又建灵隠寺旧志今圮止存三层【潘阆北髙峯塔诗北髙峯上塔竟上最髙层尝谓人难到何当我独登天香闻不断海月见微棱懒下红尘路重来恐未能苏轼游灵隠髙峯塔诗言游髙峰塔蓐食治野装火云秋未衰及此初旦凉雾霏岩谷暝日出草朩香嘉我同来人久便云水乡相观小举足前路髙且长古松盘龙蛇怪石坐牛羊渐闻钟磬音飞鸟皆下翔入门空无有云海浩茫茫惟见聋道人老病时絶粮问年笑不答但指空藜牀心知不复来欲归更徬徨赠别留匹布今嵗天早霜】
　　石笋峯　在云林寺后名胜志一名卓笔峰圆峭特立髙数十丈
　　茯苓泉　西湖游览志在灵隠寺后山古松防之白石齿齿泉极甘冽
　　葛坞　在灵隠山灵隠寺志晏元献舆地志云吴方士葛孝先所居陆羽寺记云晋葛洪亦居此
