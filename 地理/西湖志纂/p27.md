<!-- { "loadSidebar": true } -->
　　海上之士往往谈蓬莱三岛之胜恍惚渺茫莫可踪迹岂若西湖重青浅碧抱丽城闉陆走水浮咸可渉览况帝都之余藻餙华富即海上之士所称珠宫贝阙琪树琼花当不过此宜乎胜甲寰中声闻华服也然海内名山率皆有志而西湖独无讵非阙典曩五岳山人黄勉之尝谓予曰西湖无志犹西子不写照霓裳不按谱也子盍圗之时予敬诸而五六年前宦游无暇迨乎宅忧除服聊寓目焉风景不殊良朋就世言犹在耳负约巳长因念古人逾祥授琴将以舒其菀结闻篴作赋用以感于幽防予不敏窃比山水于笙歌拟占毕以酬诺一物二义爰契我心于是防集见闻再证履讨辑撰此书叙列山川附以胜迹揭纲统目为巻者二十有四题曰西湖游览志裁剪之遗兼収并蓄分门彚种为卷者二十有六题曰西湖游览志余客有病予此书多述游冶之事歌舞之谈导欲宣奢非以长化也予则以为志者史家之一体也史不实录则观者何稽焉故泰华终南守国者恃为金汤之固武夷雁荡栖真者隠为解化之区岳麓鵞湖讲学者辟为都授之所西湖三者无一居焉而欲讳游冶之事歌舞之谈假借雄观祗益浮伪耳史家不为也客又病予此书名系西湖而旁及城市覈实不符予则以为西湖者南北两山之秀液也南北两山者西湖之防沙也滋灵酿淑条贯同之若非元本山川要原别委则西湖之全体不章故旁及城市正以摹写西湖也学使文谷孔公尝览而嘉之曰殆郡史也美刺具陈欲为锓传而以忧去侍御纪山曹公亦欲锓传而复以忧去至是侍御剑泉鄢公按部两浙政肃风清博雅崇文垂情艺苑布宪之暇访及此书谓郡守严公曰是诚郡史可以传矣严公敬诺属贰守邱公综理之而民部秋轩薛公水部洪宇王公咸税于杭亦捐资焉未浃四旬勒梓巳竟窃愧才绵识昧笔削无方符号詅痴虚上官之雅意楮宜覆瓿贻大方之哂言若肯苴其阙略弼其讹谬裒为别集被我宠光是大愿也
　　请防西湖议　　　　　　　【明】陈　善
　　西湖形势利病何纳言田学使论之详矣予惟西湖实为郡城元气所钟设湖水淤塞若人之元气痞阂末有能生者矧上塘数千顷之田恃以为命可无虑乎吴越时湖葑蔓合歳置撩卒千人诚知所利者大虽嵗役千夫而不靳也今纵不能置撩卒以任防濬独奈何任淘沙之卒分防湖滨日负数十石之土而填之乎顷见沿城诸隄学士桥以东至西二十一丈南北二十七丈回回坟东西三十九丈南北七十二丈栁洲亭东西二十八丈南北十丈黑亭子湾东西二十二丈南北百余丈受沙碛者俱为平陆隄增数百丈即湖水减数百丈矣及今不禁则湖水日隘过数十年将遂无西湖矣淘沙军人皆自清波涌金钱塘三门而出若悬禁国门严责主守吏卒拒遏此軰无或阑入以为湖溷敢或相容比者连坐庶人知畏法而其源可絶矣又汀莲岸芷半为豪右之家占以规利葑草蔓塞实此之由嘉靖十八年廵按傅公一尝禁之未几复纵四十四年南海厐公来廵复申厉禁而法久禁弛株蔓如故为今之计谓宜申明前事禁治占塞至于三桥四桥五桥外内湖水势渐涸葑草弥望不可以舟亟宜防濬以潴蓄者今度其施功之序而题请于朝有事修濬使湖身深广蓄水汪洋上塘暵旱无恐此杭民百世之利也若乃淘沙之患既行禁止仍以逻察之事责之湖傍里甲每获必严加法惩示警则湖流不涸灌溉有赖郡城气脉亦不至于耗竭矣
　　武林山辨　　　　　　　　【明】邵重生
　　武林杭之名山因以名郡而古今皆朦胧未有直指的名为某山者旧志以武林门右土埠俗称祖山者当之为其山先名武林以避唐讳改称虎林成化志引杨正质虎林山记谓钱王时祖山在郭外有异虎其山自名虎非避讳也及引宋楼攻媿诗武林山出武林水灵隠后山无乃是且宋淳熙志言汉书明载武林山为武林水所出安有又避唐讳之説决非城内无水小山明矣是夏公断以灵隠后山北髙峯为武林山矣与薛公通志同惜偏而未全一统志列武林山当矣下曰一名灵隠一名灵苑一名仙居乃以灵隠山飞来峯二山为武林山是矣特认而未的至沙门契嵩武林山志与泗水潜夫武林旧事直以飞来峯为武林山似矣又局而未广近田公西湖游览志陈公万歴志皆不列武林山而以灵隠山下注一名武林山岂惟龃龉不明而名言更不正今予为辨者三以俟质之君子凡都邑之著称者必以郡中佳山水祖山蚁蛭不足以当固矣特灵隠之名发于东晋其先秦两汉厥名伊何愚意凡谓之山者以其全体而言也髙耸者曰山峯如者曰山岭至冈陵邱阜皆有分别而一山字足以概之故武林山之名乃灵隠天竺诸山之祖名也自慧理既来以后有飞来之名焉有灵鹫之名焉有灵隠之名焉有天竺而后有三竺之名焉五印度而后有中竺之名焉至于莲华佛国白云白猿狮子香炉皆继慧理发之而为武林之支名至于南髙北髙五云双桧乳窦月桂诸名又后人之滥觞也其曰形胜乌石灵苑仙居龙门杨梅西源善住兴正瑞云庆化集庆秦亭又土人之私諡也自有诸名而武林反以无专主而晦如子姓众多而又着则祖父之名逺而晦久而亡此常道也如罗浮有七十二峯皆谓之罗浮山黄山有三十六峯皆谓之黄山武夷有六十三峯皆谓之武夷山是可辨者一也罗处约灵隠碑曰浙水之右有山曰武林卢襄西征记杭地北环天隠国朝杨太守开西湖防曰杭州南跨吴山北兜武林观前人之文曰右曰环曰兜三字则非一二山之指其可辨者二也且求武林山者必当求武林水杭南北二山之水孰有大于三竺灵隠之溪乎南则从扪壁岭水出岭合双桂永清月桂诸坞北从石人西源合白沙韬光诸坞正与旧志合曰武林山有二水南出者曰南涧北来者曰北涧若惟以灵隠山为武林山则惟有北涧而无南涧若以飞来峯为武林山则飞来峯无水不出涧若以灵隠飞来二峯为武林山则南涧从天竺诸峯来发源不全况旧志云西湖汇武林山水秦时名武林水至汉方有金牛明圣之号南北二山凡有水流入湖者皆武林山其可辨者三也质髙人之伟见稽形胜之现存吾于武林也奚疑
　　清湖八议　　　　　　　　【明】沈匡济
　　西湖为一郡灵气攸钟人文之秀发土田之沃饶靡不隂赖于斯取润金水尅制火龙尤非谬妄迩者祝融肆虐所在为墟将来灌溉无资千顷失望实为杭民剥肤之患寜止蘓公之五不可废哉故湖之宜清不宜占宜濬不宜塞与清濬之宜速不宜迟不待智者而后知也惟是议论欲一规画欲定时日欲寛钱镪欲裕弗勤始怠终弗此傅彼咻弗朝令夕改兼此数者始克有济谨将一得之愚列欵上请仰候采择一请亲勘湖额虽占册籍不磨按志按册古额如镜奈兼并者视清查为故套或播为流言以灰其心或结连豪右以掣其肘必请道府亲临蹋勘十日前先行出示檄县同水利官唤集里排照册逐一细看悉依古界标竪明白绘圗贴说申送道府候按临亲勘庶逺近之人咸知事在必行负固之胆稍摄一収佃帖濒湖占踞动以官帖籍口然帖有真有伪有逺年者有近日者有无帖而诡称有帖者出示将原给官帖尽行送騐无帖即系白占有帖者亦须以今次换给为准旧帖不许沈匿一覈实数无帖与有帖而碍方隅者固均在垦濬之数矣其有帖而方隅不碍可通融议留者亦须查原帖内原佃丈尺止许照原数承管官为钉界责令石砌以防日后延占其佃一帖十尤属通弊尽行厘剔庶清出必多矣一酌祠墓先贤祠墓固不待言其指称祠墓任意拓占者止查原勘亩叚丈尺为界余占者尽行拆去其民间坟墓不论久近尽其四至存留余悉裁去一审挑运濬湖必分叚筑坝以次开深即以次运泥挑运仅可于数十歩之内即须弛担假使竭湖水而后挑则全湖皆干矣若专责肩担恐一篑之土挑运数里之外则用力多而成功少不若筹船运之法为便一陈肤见钱粮动经万计措处必难事情一经奏请躭延必久以职肤见止须院道详允以二千金为费便可収二万金之功盖湖中葑草汚泥非畚插可施莫若造小船六十只每只连篙橹价银三两合计一百八十两每船用夫二名每名日给工银四分计一百日每船工银八两合计四百八十两每人给长柄铁钯一把方广一尺五寸该价二钱共计十二两又人各授木掀一把该价二分共二两四钱通共六百七十四两四钱每两人合操一船各持鐡钯捞取葑草入船满则摇至空阔岸边用长柄木掀抛堆岸上毎日可扒六船百日可扒三万六千船计此湖用如此工力防通可徧矣尚余一千三百二十余两即以为沿边开掘硬土之费盖硬土一方较濬汚泥不啻十倍每工亦议给工银四分计千二百金可募三万工尚有一百二十金可募船夫运泥通计以三万船防淤塞三万工掘涨阜事不思过半哉一运积土湖中捞起葑泥并开掘干泥先日酌量某隄尚可髙阔某处尚应填筑即令载至某处所堆积其不必髙阔填筑者不许妄加一篑一考工程朩杆一根于湖心亭边竪起将齐岸髙处用朱漆记号未濬时从朱漆下量至水底某处某官管下若干深某处某官管下若干浅逐一登记自开濬起十日一量便知用工虚实勤惰虚惰者惩仍罚捞运勤实者奬赏容本职亲自稽核
　　重修放鹤亭记　　　　　　【明】李日华
　　昔人次第隠逸以声光冺絶邈不可追如披裘石戸推居太上余曰此程品之论也亦憎夫借迳终南佐命句曲者耳夫隠品当程而隠材尤当覈璞惟引虹是以贵其不雕剑惟犯斗是以惜其终掩彼碌碌铮铮者譬如猿蹲树杪鷇饮岩阿顽然有生一无表见则真深山野人何从覔防希之异而命之隠君哉宋和靖先生嵚防磊落之士也应制科不第退隠钱塘明圣湖初亦婚娶生子洪着有山家清供一编每称先人非不妻而妻梅不子而子鹤也祥符天圣间二虏日骄韩范之略未能绥靖忠佞糅杂丁夏之党互为水火先生咿吟漆室纡轸于懐故发其遗书有曽无封禅之句所赍之志槩可见矣当日有绘湖景装轴鬻钱湖上于林麓端标数字云林君复放鹤处先生见之曰世亦知有老逋耶后人想像其处作亭非先生自亭也先生一日倚杖柴门得句云夕寒山翠重秋净雁行髙吟讽满意抵掌曰平生读武侯传未尝不心折其鸿树然视余今日鏖句于翠绿中觉神韵孤上翻似过之过之者轶之也亦骛之也先生未尝忘世世亦不能忘先生想见防雪冲虚縧镟不设八瀛照影指纵由心飘萧尘之表先生与鹤其俱在耶闽崔君仲征泬漻耿亮风采毅如生平宦辙所经惠泽煦若春霖丰棱凛于霜锷一触珰熖防燎昆墟幸霈新恩大节昭布来佐鹾司贲我邦国回翔湖山之上狎主骚坛之盟其品与材与和靖先生而两虽其显晦夷沮判乎各遭然皆金玉其音而糠粃万有者也崇祯壬申嘉平月友人陈则梁以书来云崔使君割廉标胜孜孜未替前月一新湖心亭蓝山人田叔监之韩太史求仲记之今又新放鹤亭徐文学仲夌监之吾子当记之余谢不敏既而曰是诚在我余既慕崔使君之品与材每坐驰明圣湖头即胷中着两和靖而生平诠次隠逸所耿耿欲吐如是敢附见之










　　西湖志纂卷十一
　　钦定四库全书
　　西湖志纂巻十二
　　大学士梁诗正等辑
　　艺文【诗　词】
　　五言古
　　早春钱塘湖晚眺　　　　　【唐】张　祐
　　落日下林坂抚襟睇前踪轻澌流回浦残雪明髙峯仰视天宇旷俯登云树重聊当问真界昨夜西峦钟懐西湖寄晁美叔同年　　　【宋】苏　轼
