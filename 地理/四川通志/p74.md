<!-- { "loadSidebar": true } -->
　　宋何光觉【荣昌人淳熙庚戌第进士性孝爱母病渴值旱泉涸光觉竭诚祝天宅旁一泉涌出进母病愈后邑人因甃爲井名曰孝感泉】
　　元张孝子【江津人逸其名元末兵乱孝子负其母糊口四方十有二年明兵平蜀始负母南归至笋溪时值水涨母曰吾以老惫累吾子至此今隔一衣带水天将不使吾见家乡乎仰天长叹自跃赴江孝子仓皇从之觉足下隠隐有石载之得渡孝子与母俱无恙及顾江中乃一石牛也今指渡处爲卧牛滩】
　　明施彦宁【江津人母殁庐墓三年孝慕哀切没齿不衰】
　　呉仕坤【南川人父彬薄宦山东病革仕坤侍汤药哀吁于天竟不起寄殡任所三年后鬻女得财扶榇归家朝夕奉祀如生正统中旌表其门】
　　唐　政【江津人早丧父以樵采养母终身不怠母殁庐墓天顺中有司上陈其事诏优恤之】李凌高【巴县人家贫性孝友父卒事孀母尤谨母病思笋时值严冬凌高徃林中长泣竟日见一笋芽寸许深求得之取归进母病愈后母卒庐墓三年不复栉沐至履穿肘见乡人以孝子称之】
　　王爱义【永川人天顺间有盗剽掠杀人母罗氏病卧寝室爱义侍不忍去母子俱受害】陈伯刚【合州诸生父母丧负土成坟庐墓六年有白鹊来巢乡人以爲孝感知州唐恂上其事诏旌表之】
　　王　堂【铜梁人成化中贼入境大肆焚掠母老不能去堂从烈焰中负母贼不忍害】呉　俭【荣昌人父早卒侍母余氏疾三年如一日先是有异母兄荡其赀产父临终语曰尔兄贫无以自给尔其敦友于之谊俭曰诺竟以先人田庐让其兄无难色邑人王侍御骥有诗表扬之成化四年大旱输谷千余石以给贫人有司以闻诏授承事郎】
　　王应松【江津人正德中流贼据应松家防其父母欲杀之泣跪求代贼杀之舎其父母】胡月蟾【江津人年十二遇流贼据其家月蟾与祖母许走藏张家崖下贼搜获欲杀许月蟾泣跪求代贼并杀之】
　　李应文【长寿人正德中流贼过县擒其父应文跪告乞代贼杀之】
　　旦仕俊【长寿人评事友贤之孙友贤殁仕俊以嫡孙承重既葬庐墓三年副使彭公旌表之】熊万变【荣昌人诸生正德中流贼围其家合室仓皇出走母尚未行万变语其兄曰母在围我辈脱出何爲相与还赴母难击杀二贼负母出爲贼所执俱被杀其母伏尸骂贼亦被杀】韦志通【南川人少丧父事母娄氏每晨昏必诣所跪问安否母年八十瞽废志通亲侍起居母疾尝粪焚香恳祷愿以身代及终苫居跣足泣血三年酒肉不茹以哀慕终其身】文可黼【涪州人父作官布政使父殁事母陈夫人最孝夫人六十而瞽可黼起屈必侍进膳必亲积三十年母九十乃卒既葬庐墓三年以明经任长泰令治行卓异卒于官泰人称之爲清毅公】
　　王应元【涪州人家贫居乡力农养父父每出饮元候于途扶之以归一日父醉卧应元田作其家不戒于火急奔囘烈焰甚炽身濡泥水出而复入救之者三号哭火中抱父而死】何积有【永川人事亲至孝母李氏病痢弥年卧榻积有日浣垢衣溪边石上践洗处有痕邑人杨荣题其溪曰孝子溪以表之】
　　何其聪【荣昌人父客亡寄殡滇之大理其聪少孤家贫年十四即徃访殡所负骸归鬻室以葬事母张终身不懈或甘防无资佣身以养邑中士大夫遇其母寿必冠带称觞莫不贤其节孝】何　楚【涪州人嘉靖中知松滋县生平言动不茍盛暑不废衣冠七嵗尝粪以疗父病耄年竭力以事伯兄所有钱谷推赡族人一乡称其贤】
　　杨　朝【垫江人嘉靖乙酉嵗荐父育族子朝视若同气赀产悉分与之嵗俭出粟赈饥全活甚众】
　　夏　铭【涪州人任御史深得宪体母死庐墓三年着四书啓防以惠后学】
　　罗　纯【荣昌人由嵗贡知嘉鱼县事奉亲之任每鸡鸣则起温凊孝养民皆感化善事其亲在嘉鱼数年案牍俱清囹圄空虚民德之爲立生祠】
　　施　训【巴县人进士歴叅政忠厚廉洁尝督边饷调遣有方事继母以孝称】
　　朱　卿【大足人领乡荐以母孀居絶意仕进母强之始就铨授阳武令寻闻母病即恳归养母病痢尝粪以验甘苦又病疽吮之而愈母终居丧如礼足爲世范】
　　夏　藩【大足人父蚤逝母守节抚藩藩事母克孝万歴初赐坊曰贞孝流芳】
　　余文元【綦江人母丁氏疾危文元刲股疗之病愈有司表其门】
　　江三极【綦江人父母病俱刲股疗之邑令旌焉】
　　熊奋鹏【綦江诸生割股疗父病病愈邑令旌之】
　　陈中道【永川人有孝行】
　　陈仕辅【垫江人兄仕隆商于秦年乆不归二亲忧之仕辅曰吾何爱一行以伤父母心乃歴探其所往徧西陲极边周行万里几十年重趼偕归父母尚无恙天伦畅遂人称孝友】骆任重【垫江人七嵗丧父入殓时以首触棺几毙登万歴癸丑进士授山西洪洞令有防声母卒于洪舁榇还里时值溽暑执杖随趋道路感叹】
　　吕孝子【失其名彭水人万歴间以孝闻邑令曽一贯请于上以冠带荣之】
　　戴北辰【彭水节妇许氏子母病割股救之母卒哀毁骨立庐于墓侧三年妻周氏亦以节闻盖一门节孝也】
　　丘　钟【忠州人年十八父殁凉州扶榇归日夕痛泣闻者感伤孟佥事柯重其文行延以敎子时有托以公事者餽百金钟力辞之乡人并高其义】
　　李　杰【忠州人少贫负米以养祖母后颇裕兄弟贫无居杰以己屋分居之人称孝友】李伯春【定远人贼兵纵火将至其居父柩在堂伯春伏柩号哭众感其孝争救得免事继母最孝丧葬尽礼与其弟叔春共爨五十年财货不私临终家人以分居告泣曰我死不忍听分字其孝友如此】
　　黎伯滚【大足人事母最孝出入温清未尝离左右一日山庄火伯滚不顾家资独负母走已而火灭渡溪适大水至同行多没惟伯滚母子得逹岸庄多虎亦不至伯滚居里人以爲孝感母死水浆不入口者数日拊榇号呼气絶而死与母同葬闻者哀之廵按喻时奏闻赐金恤其家】匡振之【号玉斋合州人领乡荐事母承欢罔闲五上公车三次从中途思母而返因奉母三十年不仕母服阏乃就广文后宰凤县清况若水不愧孝防二字】
　　袁　三【合州人父行贾家颇裕三少孤积弱家遂中落母年七十相倚爲命三负担汲水佣钱以养母人有授之壶餐者即携回进母母出则盛服人怪而问之母应曰此先夫所遗以送老者尚有棺一具屡令吾儿鬻之以爲赡养之资吾儿坚不从也后母死尽以父所遗殓母邑中名士作佣孝传以表之】
　　毛宗成【涪州人父早卒事母孝力农膳养偶盗至独负母匿林中垂涕拥防得免于难母卒葬于室侧每日往视至老无倦】
　　王　寅【铜梁人事亲孝父疾不解衣者数月既葬庐墓三年有白驯扰羣鸟环集于旁成化中事闻旌表】
　　周朝旦【铜梁诸生事继母极孝执亲丧有孝泉之瑞子逹万歴乙未进士】
　　向　上【铜梁人母刘氏疾割股愈之有司爲旌其门】
　　萧仁极【綦江人三嵗父卒事母极孝母目双瞽仁极百计医治出入扶掖饮食必亲进数十年无少怠有司表其门】
　　白　眉【壁山诸生自幼育于祖母晏晏病思鱼防求无忽遇人携鱼授之倐不见晏病果愈父可缙曾被马伤割左臂肉和药疗之生平孝谨里人颂焉】
　　段威武【铜梁人举孝廉爲渭源令事父母以孝闻既葬庐于墓朝夕哀奠相传有鹿驯鸟集梨橘再实之异至今称段孝子】
　　朱　英【酆都人父继卒于官扶柩归母桑氏孀居英茹蔬诵经日祝母寿至老不倦家贫治铁作供甘防不乏有司表其门】
　　萧显用【天启闲进士任福州府同知假归养母以孝行闻建坊入祠】
　　佘应祥【长寿诸生家贫力学母老值兵乱扶母入山避乱母病难行应祥弃幼子女独负母入山俄兵持刀至应祥哀告以故兵释之越三日母死应祥负土成坟卧坟侧不食死】戴孝子【失其名酆都人事祖母至孝有司表其门曰孝同晋密】
　　古养浩【字健庵酆都人偕妻隆氏事二亲至孝谚称古氏孝子名重乡里养体养志两兼之矣】
　　柳映芳【黔江人事母至孝家甚贫负薪供养一日遇老人引至酉阳山指一树令伐之且曰月取一枝足给母膳矣映芳伐树入市医者识爲沉香重价购之母膳由是日丰云】
　　王三征【黔江人父檄好弈尝延善弈者对局弗胜怒辄不解三征厚贿弈者令徉负以博其欢檄疾甚刲股救之即瘳邑令旌之】
　　董大原【郡庠生平生孝友诚笃着于乡里崇祯中貤赠文林郎入乡贤】
　　保宁府
　　汉谯　瑛【阆中人父不仕公孙述述赐以毒药瑛尽捐家赀十万求赎父死乃免后爲尚书郎以易学授明帝时有洁白之称】
　　唐宇文百之【阆中人数世同居庭前六燕共巢紫荆异本合干人以爲孝友之应】宋罗士尧【巴州人读书尚义事母至孝田庐家产分贻宗族子侄之贫孤者以孝友闻旌表】张隐居【剑州人嘉兴间兵变母黄氏病不能兴隐居襁负其母屡冐白刃闻者莫不叹异】
　　明呉　玺【阆中人志行高洁家贫力学言动不茍中治二年经魁歴任陜西岐山县敎谕课士辛勤奔母丧徒跣泣血庐于墓所植柏数百株初墓所无泉忽有泉涌出既又生三异木一盘根爲龙蛇状一爲飞鹤状一爲蟾蜍状敎谕毛秀拟爲四异曰地涌甘泉木形飞龙蛇効灵蟾蜍标异因爲诗表之服阕陞国子助敎大司成署其考曰学问足以成物孝廉足以范俗授随州知州所着有青峯集藏于家】
　　杨凤岐【阆中诸生亲病尝割股疗之当事扁其门曰孝子】
　　萧　淳【郡庠生母丧庐墓三年有甘泉之瑞佥事杨题其门曰孝感】
　　任　启【阆中人少丧父事母先意承志未尝稍违母终殡葬如礼庐墓三年有司上闻诏旌其家】
　　何钟麒【通江诸生正德初大疫母任氏病疠时疠气方炽父及诸弟皆出次外舎钟麒独侍不去鄢蓝贼陷县城士民奔溃有强钟麒去者曰母已无生理盍匿之而逃泣应曰母可弃乎方负母出遇贼于门母子俱遇害】
　　杨上林【通江人父简病笃上林祝于天断一指和药简立愈后复病上林又割股以进及卒哀毁几絶者数次人服其孝行云】
　　李元扶【劒州诸生流贼陷州城入宅执其母徐氏欲杀之元扶哀求全母贼许之杀元扶】郑玉旒【劒州人幼失怙事母至孝抚诸弟备极友爱鄢贼之乱玉旒独抱神主遁去夜陷贼营贼酋廉知其义释之且赠以金戒众毋入其宅后州守举爲乡贤旌其门曰孝友】
　　蒲妙高【南江人鄢蓝贼起妙高负八十母偕妻子奔逃母疾笃谕令置身坟内姑置熟食听自死子妇各宜逃去妙高痛哭曰儿何之子母死一处耳弃妻负母贼至伏地请代死贼感而全之仍周以衣食】
　　徐敷诏【湖广岳州籍保宁人举孝廉博学笃行事长兄抚幼妹极友爱絶意仕进雅志著述当道重之扁其门曰南州高士后祀乡贤】
　　谢东阳【保宁千户所人进士爲人忠信端方居官廉洁自矢母族甚贫分俸给之事兄极爱敬抚孤侄成人让以产祀乡贤】
　　姜玉洁【劒州人饬行讲学孝友笃实兄玉山死竭力抚其孤贡入太学奏议孔顔曾孟分祀事执政是之所着有图学浅见正字训防东山拙稿藏于家】
　　袁　濬【广元人遭父母丧庐于墓有白乌之祥以明经谒选声闻都下咸以孝子呼之知永平县称循吏】
