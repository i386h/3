<!-- { "loadSidebar": true } -->
　　向　朗【字巨达宜城人刘表以为临沮长后归先主蜀平以为巴西守后主践阼以歩兵校尉领丞相长史丞相亮南征畱统府事后从亮至汉中坐马谡事免长史后数年为光禄勲又徙左将军追论旧功封显明亭侯初朗少时渉猎文学自去长史乃潜心典籍孜孜不倦年逾八十犹手自校书不干时事以此见称卒子条嗣景曜中为御史中丞】
　　向　宠【朗兄子先主即位汉中以为牙门将秭归之败宠营独全建兴元年封都亭侯后为中都督典宿卫兵诸葛亮出师以宠性行淑均必能使行阵和睦表为中领军延熙元年征汉嘉蛮夷遇害宠弟充歴射声校尉尚书】
　　许　慈【字仁笃南阳人少师事刘熙善郑氏学治易尚书三礼毛诗论语建安中与许靖等自交州入蜀时有魏郡胡潜者虽学不浃洽然卓荦强识凡祖宗制度之仪丧纪五服之数皆能指掌相示先主定蜀因蜀人学业衰废乃鸠合典籍沙汰众学以慈潜并为愽士与孟光来敏等典掌旧闻慈于后主时稍迁至大长秋卒时追慕之】
　　孟　光【字孝裕华阳人汉太尉孟郁之族博物识古鋭意三史长于国家旧典好公羊春秋而讥评左氏每与来敏反复争辨先主定益州拜议郎与许慈等并掌制度后主践阼迁大司农延熙九年秋大赦光于众中贵大将军费袆曰夫赦者偏枯之物非眀世所宜有也衰弊穷极必不得已然后权而行之耳今主上仁贤百僚称职有何旦夕之危倒悬之急而数施非常之恩以惠宄奸之恶乎袆但顾谢踧踖而已故执政重臣心不能悦爵位不进秘书郎郤正数从光谘访光问正太子所习并其性情好尚正答以古世子之风光曰吾今所问欲知其权畧智调何如耳储君读书宁当似吾等竭力博识以待访问如博士探防讲试以求爵位耶当务其急者正深以为然后光年九十余终】
　　来　敏【义阳新野人来歙之后也先主定益州以敏学问该博署敏典学校尉及立太子以为家令后主践阼为虎贲中郎将以言论忤人举动违众去职起为大长秋又免再迁光禄大夫又免后以敏为执慎将军欲令以官重自警戒年九十七终子忠亦博览经学有敏风与尚书向充等竝能协赞大将军姜维军事】
　　费　袆【字文伟江夏郡人少孤依伯父仁游学入蜀防先主定蜀遂留益州与汝南许叔龙南郡董允齐名先主立太子袆与允俱为舍人后主践位以为黄门侍郎丞相亮北驻汉中请袆为叅军亮卒袆为后军击斩魏延全师还蜀代蒋琬为尚书令击曹爽于汉中为降人郭循所害諡敬侯】
　　蒋　琬【字公琰零陵湘郷人先主入蜀除广都长诸葛亮尝称为社稷之器谓其为政以安民为本不以修饰为先顷之为什邡令先主王汉中入为尚书郎建兴元年丞相亮辟为东曹掾五年丞相亮驻汉中琬与长史张裔留统府事八年代裔为长史加抚军将军亮出师琬尝足兵食以相供给亮每言公琰托志忠纯可与共赞王业因谓后主曰臣若不幸后事悉以付琬亮卒以琬为尚书令加行都防假节领益州刺史寻迁大将军録尚书事封安阳亭侯时丞相初丧内外危惧琬处羣僚之右既无忧容亦无喜色神守举止如平常众皆悦服延熙八年累进大司马率师退魏军于骆口寻卒】
　　姜　维【字伯约天水冀人丞相亮军出祁山维诣之辟为掾加奉议将军亮与蒋琬书曰伯约忠勤时事永南季常诸人不如也迁中监军征西将军亮殁后维自负才武欲诱羗胡以为羽翼谓自陇以西可断而有每欲兴兵大举费袆尝抑制不从与其兵不过万人袆殁后维于延熙十六年出师围狄道粮尽引还十八年复出狄道与魏将王经战大破之景曜元年出洮阳与邓艾战败绩时宦官黄皓弄权维屯田沓中表后主亟宜治兵关中以图进取皓寝其説钟防兵至维力战不支遂诈降防搆邓艾以叛计图兴复汉室及至成都值魏将杀防维亦遇害焉】
　　杨　仪【襄阳人建安中为荆州刺史诣关公公以为功曹遣诣先主与论军国大计説之因辟为左将军兵曹掾随丞相亮至汉中亮数出军仪防画分部筹度粮谷斯须便了建兴十一年从亮伐魏军渭南八月亮卒仪奉亮计帅师还司马懿不敢追逼魏延叛仪击斩之】
　　宗　预【字徳艳南阳人建安中随张桓侯入蜀丞相亮以为主簿迁右中将军及亮卒吴虑魏或承衰取蜀増巴丘守兵蜀闻之亦益永安之守预将命使吴权问预曰东之与西譬犹一家而闻西更増白帝之守何也预对曰臣以为东益巴丘之戍西増白帝之守皆事势宜然曷足以勤眀问焉权大笑敬待之礼亚于邓芝芝自江州还来朝谓预曰礼六十不服戎而卿甫受兵何也预答曰卿七十不还兵我六十何为不受邪芝性颇骄大将军费袆等皆避下之而预独不为屈预复东聘吴权执预手涕泣而别曰君毎衔命结二国之好今君年长孤益衰老恐不复相见遗预大珠一斛乃还以疾徴至成都后为镇军大将军加兖州刺史】
　　廖　化【本名淳襄阳人为前将军关公主簿公败后化入吴毎思归汉闻先主东征乃诈死因携持老母昼夜西行见先主于秭归先主大悦以化为宜都太守后以果烈称】
　　隋独孤楷【字修则开皇时为原州总管时蜀王秀镇益州上徴之犹豫未发朝廷恐秀生变拜楷益州总管楷讽谕再三秀乃就路楷察秀有悔色终蓄异志因勒兵为备秀至兴乐去益州四十余里将反袭楷闻楷有备而止】
　　元　岩【字君山洛阳人蜀王秀镇益州诏慎选贤良有重望者为之寮佐时岩与王韶俱以骨鲠知名于是拜岩为益州总管长史髙祖谓曰公宰相大器今屈辅我儿亦如曹叅相济之意也蜀王性好奢侈岩每切谏王辄愧谢而止岩为人循法度蜀中狱讼多所裁断莫不悦服其有得罪者相谓曰平昌公与吾罪吾何怨焉上甚嘉之赏赐优给卒于官益川父老莫不陨涕】梁　睿【字恃徳乌氏人少沈敏有行检周太祖时以功臣子养宫中者数年尝命诸子与睿游处后袭爵广平郡公歴敷州梁安二州总管俱有惠政进位柱国高祖总百揆睿代王谦为益州总管至汉州而谦反遣兵攻始州高祖命睿为行军元帅率于义等歩骑二十万讨之进至龙门谦将赵俨秦防拥众十万据险为营周亘三十里睿将士衔枚出自间道四面奋击力战破之睿鼓行而进谦将达奚惎闻睿将至分兵据开远睿顾谓将士曰此贼据要欲遏吾兵势吾当出其不意破之必矣遣将分道攻惎自午及申破之睿进逼成都惎以城降劒南悉平】
　　唐房　琯【字次律河南人汉州刺史多惠政眀皇幸蜀次普安琯首谒行在以琯为同平章事】严　武【字季鹰华州华隂人中书侍郎挺之子也弱以门防名陇右节度使哥舒翰奏充判官兼侍御史至徳初肃宗兴师靖难武赴行在宰相房琯荐其材畧累迁御史中丞坐琯事出为绵州刺史迁为劒南东川节度使上白以劒南东西川合为一道又为节度使广徳二年破吐蕃七万余众拔当狗城十月又取虏川城自是番虏不敢犯境】
　　韦　伦【京兆人父光采开元间为朔方节度使伦以调蓝田尉干力勤济后从帝入蜀以监察御史为劒南节度行军司马置判官时蜀中卫卒侵暴尤难治伦以清俭自持西人赖之】章仇兼琼【颍川人劒南节度兼四川采访制置使兴大南市创新津通济堰溉眉蜀二郡田人懐其惠立庙于堰南号寅徳公祠复引万年池水以溉成都田亩在蜀八年泽流万世】张延赏【河东人累拜荆南劒南西川节度使建中间西山兵马使张朏袭成都为乱延赏奔鹿头城朏醉不设备延赏谍知之遣将捕斩朏复成都先是杨国忠讨南蛮三蜀疲敝后更郭英又崔宁杨子琳之乱公私萧然延赏事为之制薄入谨出府库遂实徳宗幸奉天贡献踵道不絶帝还诏入秉政】
　　韦　臯【字城武京兆人贞元中节度西川常驻兵资中拊循将卒惠养士民治蜀二十一年前后破吐蕃四十八万斩首五万余级蛮夷畏服人民安堵功烈为西川称最云】
　　髙崇文【宪宗元和初为神防将军时剱南西川度支副使刘辟反杜黄裳荐崇文勇畧可用上乃命崇文将兵五千与山南西道节度使严砺同讨辟崇文卯时受诏辰时即行器械糗粮皆所素备军至兴元军士有折人箸者斩之以狥进攻鹿头关八战皆防直指成都所向无敌军不留行辟率数千骑奔吐蕃崇文遣高霞寓等追及擒之槛送京师崇文入成都屯于通衢休息士卒市肆不惊珍寳山积秋毫不犯蜀人大悦诏纪功于鹿头山加崇文西川节度使】
　　林　蕴【为西川节度推官值刘辟反蕴晓以逆顺不聴又切諌辟怒将杀之隂戒刑人抽劒磨颈欲胁服之蕴叱曰死即死我颈岂砺石耶辟知其不可服舍之】
　　李徳裕【字文饶赞皇人吉甫子文宗太和四年为西川节度使蜀自南诏入防一方残弊徳裕至镇作筹邉楼图蜀地形南入南诏西连吐蕃日选悉于邉事者访以山川城邑道路之险易逺近未逾月皆若躬尝渉歴乃练士率葺城堡积粮运粟以赈饥民禁鬻女以繁生齿率南诏所掠百姓归者四千余人后募少壮与士兵日益精练吐蕃维州刺史悉怛谋请降帅众归成都徳裕以闻且欲遣生羌捣西戎腹心羣臣请如徳裕防牛僧孺与徳裕有隙固持不可诏以其城归吐蕃返悉怛谋与之一时皆惜其失计】
　　杜　悰【京兆人继李徳裕为劒南军西川节度使时维州吐蕃复诣悰归附悰恐复有中阻遂先纳之然后以闻自是吐蕃不复入防西川宁息】
　　武元衡【字伯苍缑氏人元和二年拜门下侍郎同中书门下平章事宪宗素知元衡坚贞有守故睠礼信任异于他相是时蜀中新定高崇文为节度不知吏治难其代乃诏元衡为西川节度使俭已临民绥靖有方三年上下充实蛮夷懐归】
　　叚文昌【文宗时西川节度使治尚寛简间以威断羣蛮震服长庆二年黔中蛮叛观察使崔元畧以闻文昌使人开晓蛮引还彭濮蛮火酋蹉禄来降立石刋誓修贡献柔逺之功时论尚之】刘　潼【宣宗时为京兆少尹帝闻巴南妖贼言辞悖慢遂擢潼为西川节度使诣果州招谕之潼至巴南妖贼俱弯弓待之潼屏左右直前曰我面受诏赦汝罪欲使汝辈复为平人闻汝引弓射二百歩今我去汝十歩真欲反者可射我贼皆投弓请降潼奏释之遂平】
　　高　骈【崇文之孙时南诏防蜀骈镇西川至劒州先遣使开成都门或曰蛮冦逼近万一豨突奈何骈曰蛮闻我来逃窜不暇今春气日暖数万人郁积城中将成疠疫不可缓也即发兵追蛮至大渡河杀获甚众擒其酋长数十人复修卭崃关诸城栅置兵守之自是蛮不入冦讨平突将之乱欲筑成都罗城恐南诏入防挠役乃声言巡边蛮中恐惧不敢出迄于城成边堠无惊】卢　躭【咸通中擢西川节度使时南诏入防躭与泸州刺史杨庆复尽力守御募骁勇厚给粮饷喻之曰汝辈皆军中材勇年少平居无由自进今蛮防凭陵乃汝辈取富贵时也因试其能得精兵三千号曰突将蛮以梯冲攻城突将以钩环挽之不得近遂投火沃油以焚之庆复乃帅牙将李骧以突将出战杀蛮三千蛮遂夜遁】
　　韦昭度【字正纪京兆人擢进士第李昌符之乱昭度质家族于禁军誓共讨贼军士感动乃平昌符迁太保加侍中昭宗元年守中书令封岐国公阆州刺史寻改西川节度使陈敬瑄不纳诏东川顾彦朗与王建合兵讨敬瑄拜昭度兼行营招抚使进拔汉中后为王建所绐王行瑜等争言昭度伐蜀失谋未及报行瑜竟杀昭度行瑜诛乃追复昭度官爵令其家収葬赠太尉】
