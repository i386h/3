<!-- { "loadSidebar": true } -->
　　李钟峩经史赋【文献征于册府礼乐备于明廷稽帝王以立则考贤圣以垂型爰编年以成史乃吐辞而为经别理欲于黑白判贤奸于渭泾名有十三万古之渊源有赫朝分廿一千秋之典故留青是皆比流峙于河岳并辉光于日星者也一画蕴造化之竒三才备隂阳之变书佶屈而浑穆易简洁而奥衍礼森严而条畅诗和平而婉娈春秋见笔削之精尔雅肇训诂之善六乐正于声微两论著于逰倦述仁义乎七篇明褒讥于三传足纬地而经天等击雷而鞭电盖尝观爻象之纷赜察名理之纵横归蔵自坤而起象连山首艮而殊名周文之所推演姬旦之所经营惟羲皇之本防由素王以发明编三絶而不厌撰十翼以相成歴坑焚而莫损借卜筮以流行继西河之卜氏有淄水之田生采本原于东鲁垂端绪于西京焦赣之占騐费直之研精鼎三足以杰峙河九派以洄潆若夫畧三坟之瓌竒首二典之赡核列谟训之堂皇载誓命之郁窟着二帝之鸿猷昭三王之伟伐古今之文各异真赝之旨相越伏胜之所传授刘向之所穷矻欧阳于焉阐扬郑冲于焉洗发乃若省方既遍观风是先赋比兴维其托矣风雅颂由是成焉二南歌王化之美盛七月述祖徳之绵延公卿所讽咏里巷所流连妥侑乎神保燕乐乎賔筵细则陈于闺阃大则格乎帝天初披陈于太史终删定于文宣厥后齐之辕固鲁之韦贤韩婴之传浮丘之编毛郑曾疏其义欧苏欲钩其元皆名贤之绪论固时俗所争传慨风诗之既微属道统之将坠即鲁史之成文存周官之遗意纪正月以定厯书天王以正位严防盟以明礼谨侵伐以申义扶万古之伦纪加一字之褒刺欲明道以匡时任罪我而弗避理静深而如渊义博厚而象地丘明详其本末公谷宣其义类齐有子都梁有贾谊繁露玉杯之篇膏肓墨守之义凡以晰五始之本末明三传之同异尔其用之邦国达于郊畿祭享见于朝庙吉凶备乎宫闱周官繁其节目仪礼辨其等威经曲华而有则官骸顺而莫违咸恩明而分肃胥别嫌而明微防古今文而一致合大小戴而同归更作篇章唐魏征有所论定重加次序宋临川有其发挥乃若舞蹈之节奏同律之范围制氏世其官而不能言其义蕴刘向着其録而未尝指其是非是故学必讲而后明徳以修而弥邵濂洛为狂澜之砥闗闽辟层霄之照契歴圣之心传洞六经之微妙集解择中正之归立説握精一之要秉经徳而不回实践形而惟肖瑞为麟鳯之灵彩焕圭璋之耀是宜亲炙者叹巨浸之汪洋私淑者惊乔岳之耸峭矣盖载道莫详于经而纪事莫备于史三纲之所由持五常之所必纪稽星辰之顺逆志郡国之终始载治忽于微茫别邪正于疑似存制度之精粗书风俗之恶美要使既往者常呈形于明镜将来者若鉴容于秋水虽有是而有非夫谁誉而谁毁是以贵事详而辞约欲法密而气疎识足服乎今古才足任其卷舒丘明之纪繁冗子长之叙古初庐陵五代之史紫阳纲目之书倘良史而有作舍斯人其谁欤嗣龙门而秉笔迨扶风而未改纪泽中之灵竒写马上之丰采歌大风而慨然握长剑而砺乃美文景之升恒伤哀平之危殆十志以为搜罗八表于焉记载灿彝鼎之古朴焕鸾凰之仪彩粤若东都建国西蜀啓疆或奄有乎九域或偏安乎一方惟炎精之未歇乃汉徳之重光范晔之书彷佛乎醇而后肆陈夀之志庶几乎闇然以章何人物之臧否未允而统绪之正闰未详若夫两晋之骈丽六朝之纂组或受裁于御撰或摭拾乎尘腐或驰骋而无律或脱误而难补或贪秽而多私或浮夸而无取竞靡丽以趋时尚繁缛而非古贻尚论以口实失前修之高矩有若合南与北而为史歴父与子而潜心删穰辞以见直称嘉史以赏音怅书志之未师乎昔憾典制之或阙乎今洎隋书之自出实魏征之所任资顔孔以商确偕于李以酌斟庶纲纪之畧备病诞妄以相寻窃尝彚唐宋以遐稽讫金元而详覈或文省而不备或辞繁而无益或彼此之相迕或去取之未适或远害而引嫌或反主而为客美固称于艺林瑕亦昭于简册是惟兼三长以探讨广五志以攟摭表志同天人之微纪传悉朝野之迹乃可名为信史而奉若金册也幸置身于艺苑谬厠列于词臣每出入乎阊阖时侍直于】
　　【枫宸将学古以致用恒忧道而忘贫值典章之明备睹名物之灿陈稽史籍之浩瀚究经义之深醇思登
　　高之有自惧济川之无津可无师考亭之纯粹而漫信众説之纷纷也乎】
　　李以寜峨眉山赋【绥山先生薄逰于楚汉南有客惠然与处被服闲都从容燕语穷造物之通复论阸塞之修阻事无微而弗研理无端而不举客前席而请曰君子生于巴蜀习闻蚕丛防防三峩南戒之宗茹芝采药考槃在中幸摅厥畧佑啓愚蒙先生曰伊大块之积气始突兀于昆仑恣延宛兮万里并星宿而东奔行山盘纡于中原岷峨作镇于西坤互华裔兮若限阻重崄兮如门星纪则井络曜其上水源则天津灌其根应鹑首而分野视蟇颐为曽孙近则倚陵云与乌尤远则冯火焰与葱岭卭崃瓦屋襟其前青城玉垒为其枕雾中控罗回以内籓雪山自天竺而外屏莫不拱揖而萦纡钩连而嶾嶙其为状也则嶜岑嶱嵑峻极于天危磴防防增冈连绵百步九折八十四盘以胁仰息踵可摩肩三山并立则若蓬瀛之遥接两山相对则如眉妩之便娟斯秀甲九州高迈五岳为灵虚太妙之所由俦也与若嶚剌干霄磅礴摄犍丰隆殷殷其在腹珠斗烁烁而离躔惊羲驭之回标指望舒之倒悬浮云仅被其足翔羽不至其巅雪初融兮六月氷不冶兮万年超欲界而杏邈岂尘之风烟其峰则有翠竹白云玉女莲花鉢盂香炉之拂汉天池石笋之凌霞其石则有盘陀天柱瑞星金刚鳯喙牛心天门象王升仙受道之台歌鳯七寳之装悉厜防而岌岌皆碪以硠硠其洞则有白龙朱砂三仙九老人讶桃源谁探瑶岛雷风穴而砰□钟鼓闻而窈窅然未若龙门之竒也嶻嶪两崖嵯峨千尺絶壁赮駮澄潭绀碧挐舟而入仰天一隙高峡卓立而苍茫双瀑分飞而漰湱嘘噏散沫以垂虹濆瀹触石而成霹若百灵兮飘飏虽万夫为之辟易当亭午而凉飚倐吹际渥暑而寒气恒积雁宕之悬流吞声匡庐之谷帘避席缥缈兮雾谷为衣惝恍兮羽翰生腋此澹荡胷怀澡溉尘迹客能从我而共适乎客曰唯唯先生曰未也其卉木则有桧柏杉松楩柟桤槲合抱之材连理之木蒟蒻枫香离支龙目银杏朱樱金柑卢橘人面之簳桃丝之竹森森茎青萋萋叶緑结根抽条縁阪蔽谷族茂邓林丛□淇澳乃春夏之交桫罗始葩吐英馥郁敷蘂纷华艳张幄锦红披幛纱似若木之乍见与优鉢而并嘉羌锦带垂兮纎蔓石楠放兮烘赮五色灿兮木莲重苞灼兮山茶以及槐萌巢菜树挺石瓜仙縚金钏黄独河车感物类之有殊知葐蒀之最奢其鸟则有翔鶤奋集鹤蛦防青属玉鹔鷞凫惊异采栖桐而鳯舞驳羽防花而人啼佛见鸣兮挂明镜王母下兮翻云旗回谿深兮号独鹄隂崖暮兮述羁雌其兽则有驺虞騕褭辟邪天禄文豹隠雾白猿如玉金线之狨雪毫之鹿犪重千斤夔惟一足鼯鼠能吞火烟麝香眠于石竹貘食铁而如饴貔拉虎兮似犊猰防闻风以犇驰熊罴望影而觳觫匪丘壑之通灵讵鸷猛之咸伏其流则有罗目瑜珈月池圣水黒白分于符文蒙涐通于越巂虎桥有八音之蛙龙池出四尾之鲤蟠螭向大壑以深潜嘉鱼推丙穴之甘防龙马出没于深渊灵蠵荡漾于浅沚芳洲时瞩其泳防华鳞竞耀其青紫或扬鬐兮溪畔或曝腮兮岩底恣吸浪以排空任随波而起止至于来寻方丈惟事瞿昙嵚岑杰搆精舍名蓝光相之寺呼应之庵材辟洪椿阁啓楞严风霜甚厉瓴甓何堪削木皮以蔽屋铸铁瓦以为莾花宫冯高而翼翼梵殿临险而巉巉振蒲牢于香台动阳马于风檐藻绣互糅丹碧相参绮疏晃朗于远岫金铺罨霭于晴岚洵只园之布地畴弥勒而同龛乃若畸人命驾俗士絶响宿舂三月蜡屐几緉为访真诠更怡幽赏神僧则有讵罗长生则惟宝掌葛由骑羊以来逰瞿武系龙而独往雷威空传其琴茂直尚存其杖孙思邈之药臼曾留白海琼之云母谁饷偶吊遗迹而徘徊旷览大野之泱漭更有幻化无端佹异非常涌兜罗緜观摄身光银色皛皛云海茫茫或如轮而示清睍或横天而设金梁璎珞空中兮乗巨象鬰仪夜半兮出扶桑三峯隔絶域而照耀千壑起圣灯而回翔纵有悬河之口不可思议虽竭叩囊之智乌能测量也若夫大道攸传微言斯寄石室之蔵金匮之秘茍非其人得之岂易天皇授轩辕以丹经隂仙弆银函之緑字鬼谷子以珞琭名书严君平借指归示异杜光庭之所编张君房之所识薛季昌注道徳以成文宋吕勤覈图经而作志悟盈虚于自然阐阖辟之妙义其载籍易简而渊源其词章博雅而备何殊探竒于羽陵不必访古于玉笥此皆要眇精微之所萃客能防杖而求所未至者乎客曰闻子之説博大雄竒如蠡之不可测管有所难窥顾何以不岳凟之共列明禋而受厘窃不能以无疑先生曰嘻巢由随光盛世高蹈维兹峩山处在僻隩升中之礼不临巡幸之辙弗到然而瓌玮无以复加烟霞足以自傲是盖有隠君子之徳焉固可与知者言未能为一二俗人道】
　　赞
　　张徳地瑞麦赞【维皇布恺嘉祥洊至攒槊生芒含颖吐穗上应斗枢下齐政治降康自天来牟式瑞祈实于民荐鲔饬毖意万斯年大有垂志】
　　颂
　　万文麟瑞麦颂【蜀国凋残已廿年邨邨瓯脱抛良田歴经灾疫兵荒苦千黒埏埏几絶烟十两黄金一斛谷茹芹饮荚相频顣东逃西窜离乡井天道好还无不复】
　　【圣主垂矜咨股肱纶音特简大中丞我公何事不能了志在澄清揽辔登平寇救饥如禹稷沈潜刚克干戈熄益州刺史布仁慈民得暖衣与饱食瓦砾成堆半草莱仁声仁闻广招徕差官捐俸重恩济秦楚流移向蜀回督课农桑严息讼懽声处处聴舆诵慈祥恺悌以安怀名卜金瓯天子重和气烝烝能致祥七岐瑞麦产梁疆嘉禾多穗无如此珍重瑶函上　奏章汉代渔阳仅两岐龙顔欢动喜孜孜满朝歌舞归】
　　【天子克让允恭以再辞帝赍中丞极庶蕃勲名赫赫在旂裳歴年施泽已云乆瑞鳯祥麟出此方盛事从今迭记史留芳千载垂庚垒普天处处祝升平西蜀家家歌乐只】碑记
　　张徳地重修青羊万寿宫碑记【尚稽治理至黄虞以前邈已然撮以一言曰清净无为而天下自化三代以下汉治为近古孝文之世颂称刑措史载文帝好黄老迹其一代之治罔非权舆于此东京之盛光武亦曰吾治天下以柔道胜之孰非师孝文之治而为之欤世之言老氏者率神其説于玉局灵符飞升长生之术不知其有资于治理若斯之宏也我】
　　【朝诞膺寳箓统一区寓以简以寛民登治维蜀自罹兵燹沦灌莽者几廿年不谷猥承】
　　【简命招徕安集尤务与民休息之时也昔曹参治齐闻盖公善治黄老言避正堂以舍公公为言治道贵清静而民自定参用之而齐大治其后以其治齐者治天下民歌之曰载其清静民以寜一然则今之治蜀如盖公之言推类而行之岂谓无裨欤成都治西南十里许有青羊宫相传老子过函谷谓令尹喜曰千日外遇我于蜀之青羊肆即其地也粤昔珠庭琳馆干霄回日之盛邦人艳称焉今遗碣已尽不识建置何昉矣记曰有其举之莫可废也况胜迹垂于百禩丽观甲于诸郡者乎顾瞻天府仰浃皇仁渐臻康阜思所以扬扢】
