<!-- { "loadSidebar": true } -->
　　罗隠寺【在县西今废】朝天寺【在县北一里】三清观【在县北一里】真武宫【在县南】
　　安　县
　　玉虚观【在县西南】万寿寺【在县北】飞鸣寺【在县西南顺治十六年重修】圣灯寺【在县西康熙六十年建】平地寺【在县东康熙五十二年建】雍齿寺【在县东赵文水读书处】石佛寺【在县东十里】东林寺【在县东五十里】西岩寺【在县西康熙五年重修】寳乘寺【在县西赵圣符读书处】好峯寺【在县南聂峩雪读书处】般若庵【在县北李涵白读书处】弥勒寺【在县东六十里】西明寺【在县东六十里】竹林寺【在县东六十里】盘龙寺【在县西二十里】罗汉寺【在县南三十里】观音寺【在县南三十里雍正六年建】白塔寺【在县南六十里神泉县治旧址】开禧寺【在县南六十里】圭头寺【在县南康熙五十八年建】仙泉观【在县南】东山观【在县东知县郑羽逵建】顶云观【在县北十五里】道峯院【在县东南】
　　绵竹县
　　祥符寺【在县北唐建】紫极观【在县东】高尊寺【在县南十里】安国寺【在县南五里】保圣寺【在县北唐昭宗时建】紫微寺【相传汉光武访严子陵至寺因名】九龙寺【在县北十五里】承天寺【相传鲁班所造燬于寇】三溪寺【在县西】隆平寺【在马跪山】广安寺【在三溪山】云葢寺【在月山下霁日清晨山云如葢故名】圣母泉寺【在县西三十里】无极观【与除山相连张道陵炼丹处有炼丹台】崇庆观【在秦中山韩真人修炼处】凌霄观【在县北】
　　梓潼县
　　景封寺【在县北一百二十里】天封寺【在县东闗外】登真观【在县东】西岩寺【在县西七里】白马寺【在县北一百二十里】双峯寺【在县南七十里殿阁巍峩峯峦秀丽为一邑钜观】玛瑙寺【在县南五十里山明水秀林木青葱殿后石洞有清泉涌出】甘露寺【在三坡砌石为径高下迥异行人憩此毎苦渴甚副将陈福平寇至此覔水弗得为之恻然因建寺一所相岩度势斲木槽引水五里施茶往来巡抚张徳地经临凭览久之因题为甘露焉】
　　直茂州
　　治平寺【在阜康门内】
　　保　县
　　仁寿寺【在县南今为县署】观音堂【在县南】报恩寺【在县东】汶川县
　　天王殿【唐时建进士元友谅为之记】胜因院【宋蒲宗闵有记】福缘寺【在县东】
　　直达州
　　北岩寺【在鳯凰山宋勅赐大祥兴国寺元末兵燬宣徳中重修殿阁门廊共五十间僧正司及社仓在焉境幽地胜人多游览】黄龙寺【在州城东明洪武初重修有太平兴国时钟】观音寺【在庙子沟明天顺六年建】白云寺【宋乾道九年建】寳林寺【在菜园山上明正统四年建】石门寺【在石门山上元至正四年建】五峯寺【左右有虎坪明正统四年建】广福寺【俗呼永睦寺明宣徳八年建】寳林观【在州西七十里】隆安寺　真武宫　白马寺　朝天宫【在西门内有白玉蟾符】东乡县
　　无为寺【在县西有古石佛明成化十七年建嘉靖三年重修】鲲池寺【在县东一百里】普光寺【在东河宋嘉定九年建康熙二年重修】大佛寺【在县北】多寳寺【在县西】龙华寺【在县西一百五十里】
　　太平县
　　太平寺【在县南】蟠龙寺【在水碓堡山上洞穴中藏千佛又名千佛洞】天观【在县北】八台观【在八台山】妙音寺【在亭坝】朝阳寺【在水田坝】窦坪寺【在县西南九十里】东山观【在县东城外】青龙观【在县西南七十里】廻龙观【在县南六十里】














　　四川通志卷二十八下
<史部,地理类,都会郡县之属,四川通志>
　　钦定四库全书
　　四川通志卷二十九上
　　陵墓
　　周官冢人掌公墓之地既辨其兆域而为之图乃请度甫竁重其事也第封之若堂矣封之若夏屋矣而茍非生时功徳在人其不至芜没于丰草者几何哉蜀自蚕丛教织杜宇训农佳城郁郁固系人思至昭烈再延汉鼎侔徳两京惠陵犹在嵗时伏腊走村翁焉且其一时贤将佐以暨歴代忠孝节烈之伦艺文之士凡遂首丘而安窀穸者讵非栁下季垄比耶兹为攷其铭志详其茔域以示方来知过墟而生哀者当与入里必式有同情也作陵墓志
　　成都府
　　古蚕丛氏墓【在成都县西南隅圣夀寺侧金花桥东】鱼凫王墓【在温江县北二十五里】蚕女墓【在什邡绵竹徳阳三县界】夷王墓【在新繁县西北二十里】
　　周杜宇墓【在郫县西北一里】鼈灵墓【在郫县西南五里与杜宇墓对峙】蜀王开明墓【在成都县西北隅武担山下】杜康墓【在新繁县西十五里】商瞿墓【在双流县南八里应天山下】
　　汉昭烈帝惠陵【在华阳县南八里旁即汉庙】雍齿墓【在什邡县南一里墓髙四丈濶四亩有石麒麟二】司马相如墓【在灌县东十二里】何武墓【在郫县南二里宋赵抃为建祠】卓王孙墓【在崇庆州东二十里】陈立墓【在崇庆州东南三十里】王涣墓【在新都县北十三里】严君平墓【在崇宁县西南二十里】扬雄墓【在郫县西二十里】许靖墓【在成都县西二里】公孙述墓【在双流县西四十里】公孙述女墓【在崇庆州东十三里髙三丈周围二十歩相传此冢曾以铜网绞络五里】侯刚墓【在新繁县西十里】赵典墓【在成都县西笮桥侧】马融墓【在什邡县西二十里】费贻墓【在华阳县东南十九里】向洪墓【在华阳县东十五里】闗帝墓【在华阳县南万里桥侧帝殁于吴昭烈以衣冠招其魂此】张桓侯墓【在华阳县南万里桥侧侯为帐下张达所杀持其首奔呉昭烈收尸装首此又保宁府城内府治左有张桓侯墓明治中黎典膳筑墙四十七丈重修祠宇立石有记】马超墓【在新都县南三里】张任墓【在汉州北闗外】
　　晋李雄墓【在成都县北七里】
　　唐王建墓【在成都县西二里】李淳风墓【在简州西五十里】
　　五代孟知祥墓【在成都县北二十里又一统志在什邡县龙居山龙潭右】杜光庭墓【在灌县西南清都观后】
　　宋陈咸墓【在成都县北五里】范家墓【在成都县北积善里范镇范百禄冢咸在焉黄庭坚有记】李大全墓【在简州署右皇祐闲大全知州事卒于此】懐逺将军墓【在简州东二十里姓名无考】长子墓【在简州北七十里东新山姓名无考】许奕墓【在简州干封门外】刘光祖墓【在简州北二十里地名官坟沟】
　　元杜圭墓【在新都县东北二里】
　　明蜀献王墓　蜀靖王墓【俱在成都县北三十里天回山】悼庄世子墓　崇庆王墓【俱在成都县北十八里威鳯山】蜀端王墓【在华阳县东十五里毓灵山】蜀昭王墓【在华阳县东二十里东山】黔江悼懐王墓蜀僖王墓【俱在华阳县东北三十里正觉山】蜀懐王墓【在华阳县东二十里东景山】南川安靖王墓【在华阳县东二十五里东峯山】汶川懿简王墓【在华阳县东南二十五里灵溪山】内江王世子墓【在华阳县东二十二里东晖山】蜀惠王墓【在华阳县东北三十里芳山】庆符恭僖王墓【在新津县北木马山】徳阳僖安王墓【在新都县南清泉山】崇宁王墓【在崇宁县朝天山】永川庄简王墓【在彭县西北三十里大隋山】宋濂墓【在华阳县东十五里濂初夔州永乐间蜀献王命迁于此赐田八十亩以供祭祀】任汉墓【在温江县东十里】梁祖龄墓【在温江县东五里】梁祖尧墓【在温江县北】何汉宗墓【在温江县北】祝洪舒墓【在温江县北五里】赵可教墓【在温江县北十五里】白马将军墓【在温江县姓名无考】杜铭墓【铭官尚书金堂县东三十里】杨春墓【在新都县西一里】杨廷和墓【在新都县西一里】喻夫人墓【在新都县南二十里廷和元配】杨直墓【在汉州东四十里】戴节妇墓【在汉州东二里】杨处子墓【在汉州南十五里正徳初为贼所执不辱投水死此】赵节妇墓【在汉州南五里】胡伦墓【在汉州西五里】王安墓【在汉州北十五里】刘希简墓【在汉州北十里】赵杲墓【在汉州南十五里】周洪范墓【在汉州北十里】朱屏墓【在汉州北十五里】周满墓【在汉州东二十五里】凃泽民墓【在汉州南十里】宋继祖墓【在汉州东二十里】彭范墓【在汉州北十五里】何教授夫妇墓【在府学明伦堂西献贼陷成都教授夫妇同殉难此名氏无考】
　　重庆府
　　古巴子墓【在巴县西北五里有石兽石各二石麒麟石虎各一即古巴国君冢】濮子墓【在合州北五里】巴蔓子墓【在忠州西北一里】
　　汉严顔墓【在忠州西南二十里又一统志载在仪陇县】
　　唐长孙无忌墓【在彭水县西信宁乡显庆间贬黔州殁此】陆贽墓【在忠州屛风山下玉虚观南三十歩宋林逢子诗云仁义百篇唐孟子排奸劲节凛秋霜人生一死固不免死落忠州骨也香然殁时藁于此后巳归嘉兴此特虚冢】栁玭墓【在合州西太平里】
　　宋冯当可墓【在巴县东铜锣峡】杜莘老墓【在江津县南杜村虞允文题为刚直御史墓】田祐恭墓【在彭水县东盐井镇】
　　元向午鳯墓【在彭水县东郁山镇鳯凰山下俗称状元堡】
　　明蹇义墓【在巴县北五十里】江英墓【在江津县北三河口】陈少南墓【在永川县旗山碑碣尚存】胡烈妇墓【在永川县东五里】查烈女墓【在永川县朱玉寺坎下】胡子昭墓【在大足县南七十里】
　　保宁府
　　古墓【在苍溪县北昔有主簿金极治道伐石得一古冢遗骸尚存有石刻铭曰嵗月不须论车尘拥石门若逢金主簿移我向髙原因改于此】
　　汉谯元墓【在苍溪县东北三十里今称为谯元坝】费祎墓【在昭化县西二里有碑记】鲍三娘墓【在昭化县北十五里】甘宁墓【在通江县西百里露洛溪上谓之甘谷宁为吴将殁归于此】邓艾墓【在劒州北七十里】
　　唐滕王元婴墓【在阆中县北玉台观】章懐太子墓【在巴州南一里太子有贤声武后见忌废为庶人徙巴州使吕神积逼令自杀此】房琯墓【在阆中县城北琯罢相贬汉州刺史道卒僧舍此杜甫诗他乡复行役驻马别孤坟近泪无干土低空有断云】丁大夫墓【在阆中县东名无考】杨文灿墓【在阆中县西南一里】杨瓉墓【在阆中县北】鲜于氏墓【在南部县东南六十里仲通叔明皆于此有韩云卿碑记】李希侗墓【在南部县南二里】
　　宋王樾墓【在苍溪县西青山镇】三陈母冯氏墓【在南部县西二十里】陈尧叟墓【在南部县西北八十里尧佐尧咨墓皆在其旁】马涓墓【在南部县北二十里马村】杨巨源墓【在昭化县北十里】向佺墓【在通江县东八十里大钟山】李荣禄墓【在通江县北二百里土墙坪】黄裳墓【裳官至礼部尚书劒州东北兼山之阳黄瑾墓在其左】吕元勲墓【在劒州西南庙山】朱勇墓【勇官统制以战死昭化县郭外】
　　明赵炳然墓【在劒州东卧龙山麓】白侍郎墓【在广元县西五里名无考】竒童子墓【在通江县城西崇祯间流贼佯扮为民袭城路遇童子令勿言童子佯应之及城门大呼曰贼至矣贼怒杀之邑令嘉其义此莫详姓名】
　　皇清李先复墓【先复官尚书南部县西南三里圆子山】
