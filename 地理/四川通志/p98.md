<!-- { "loadSidebar": true } -->
　　韩国士【州人以勲裔为诸生蔺贼逼城守者开门降国士义不肯屈令妻朱氏子三人女二人皆缢死乃题句于外壁曰不贪幸生不汚贼刃阖室同归甘于一烬题毕赴烈焰死事闻于朝诏祠祀】
　　方伯元【州庠生献贼至州伯元独不屈厉声骂贼杀之】
　　晞　容【州城七寳寺僧献贼攻打豹子硐晞容奋臂曰硐中数百生灵岂可坐视其死遂纠合乡勇五百余人身先冲杀贼大败硐围乃解于是简练精悍相持两载先后杀贼千余一日贼突至遂为贼害】
　　会荐祚【泸州诸生献贼陷城不屈投江死】
　　杨　鼎【江安人崇祯辛未进士厯官兵部尚书后殉难死】
　　方　旭【字升东郡诸生崇祯时献贼破泸掠诸生至贼所有泣诉求脱刃者旭叱之曰我辈受国家养士之恩三百年矣恨不能噬贼之肉尚欲腼顔求脱乎大丈夫死即死耳哀乞何益贼大恚支裂之至死犹怒骂不已】
　　韩大宾【州人崇祯丙子乡荐任贵阳楚雄两郡推官献贼陷滇不屈死】
　　王万春【泸州卫指挥使崇祯末献贼所至多降万春率屯军并招集义勇拒贼转战数日被执不屈阖家遇害】
　　钟子英【州庠生崇祯末兵燹后继以饥馑蜀中人相食子英叹曰吾读圣贤书忍目击此乎乃尚贪生为也妻亦不忍离其夫遂携手投于江】
　　苏　琼【江南人进士崇祯末知泸州献贼掠州城陷琼正衣向阙拜泣坐堂上贼至遂死之】
　　直资州
　　周苌　【资中人博学多智识敬王时为王畿大夫输忠王室欲迁都以延周祚故列国大夫有狄泉之役城成周也事刘文公刘氏晋范氏世为婚姻故周与范氏赵鞅以为讨周人遂杀苌蜀人藏其血三年化为碧玉】
　　宋郭　瓒【字直声内江人随父宦游寓安陆元符末应诏上书言天下大事不报后为汝阳令金兵犯蔡瓒朝服坐防事防于大骂与二子俱死】
　　赵　昱【雄之子少好学以周程为师厯官东川节度判官开禧中吴曦叛昱贻书成都帅臣杨辅劝举义兵昱为曦等所制遂絶粒而卒】
　　明马炳然【内江人成化中进士知嘉鱼县擢御史厯陞右副都巡抚宁夏正徳初改总督南京粮储为流贼刘六所杀事闻赠右都御史諡庄愍】
　　余　才【内江人正徳间进士官至光禄寺少卿执持坚定智识过人以议礼死于杖隆庆改元赠太常少卿】
　　周　冕【州人嘉靖中进士任御史疏请祀太庙慎选铨曹具防采纳又请东宫讲学以端国本降云南典史寻陞兵部郎中劾严嵩父子冒滥军功力救杨继盛寃廷杖为民穆宗登极擢太仆寺少卿以父忧归卒于家】
　　邓　景【州人性孝友兄明无子乞养陈氏子更名继防明卒景体其意抚爱如己子继防卒又为立兄曷之子继先悉以明产予之邻人有负输鬻妇者为代输归其妇嵗大歉具棺瘗道殣复施鬻以餔流移亲党不能自给者尤曲为周恤人多徳之】
　　孙宏初【州人父环举孝亷早卒宏初少失怙遵父遗训仪范肃然宗族子弟严惮之尝居一小楼静坐读书饭粝茹蔬意甚恬适值嵗荒设粥赈饥女弟适张姓产殊薄宏初捐腴田助之子福任知县有治声】
　　陈伯贯【资阳人世业儒嘉靖壬子嵗凶邑赋难输令被遣责民困捶楚伯贯捐金代纳后民争偿之悉辞不受抚按表其门曰儒义先声万厯丁亥甲午嵗复大歉伯贯子大辅屡发积粟赈济全活甚众至今人犹颂徳】
　　刘宏芳【资阳诸生为贼所拘持扇歌行至西门遂投石桥滩而死】
　　张　亮【内江人字伯揆少登贤书由员外郎备兵榆林陞都御史巡抚安庐时左良玉有异志金陵震动亮单骑赴营谈笑止之奉诏入觐条议终日洒血披诚皆见嘉纳卒諡忠烈】周世昌【内江人万厯庚戍进士厯官云南布政司时土酋叛势甚鋭世昌与之相持四十余日粮尽死之】
　　张于亷【内江人弱冠登贤书任彭泽令一介不取致仕归适献贼逼就伪职于亷不从与其妻钟氏骂贼死】
　　吴伯钧【内江人举孝亷任襄阳府推官讨贼卒于军事闻谕祭赐防赠官廕子】龙新明【仁夀诸生献贼屠蜀新明集乡勇拒贼被执骂不絶口死】
　　刘士凯【仁夀诸生值流贼陷成都同举人贾钟斗御贼而死】
　　陈应新【仁夀诸生寇陷城被执骂贼死之】
　　左灼陈素【俱仁夀诸生流寇陷城被执不屈死之】
　　辜凤翼【仁夀人天啓甲子乡荐性谨厚言动不茍任静海知县亷洁仁慈致仕归值流贼陷蜀以忧愤卒】
　　闵继缙【仁夀人万厯壬子举孝亷崇祯庚辰知台州修城缮学设粥赈饥育婴施药百废具举时嵗大荒民頼以存活者甚众】
　　刘三防【江西饶州人由举人于崇祯十三年任仁夀流贼寇蜀矢死守城多方捍御毎对绅士云事迫矣吾惟有不动心三字及城陷死之事闻赠尚寳寺丞祀名宦】
　　唐凤翥【字一明一字威赤江南宿松人崇祯辛未进士除嘉兴知县补仁夀作宰两邑俱以慈得民晚节御侮危彊吮血裹疮接战而死】
　　贾钟斗【仁夀人崇祯己卯科举人值献贼据成都钟斗率乡勇同诸生刘士凯等御贼力战死之】
　　直绵州
　　汉李　业【字巨游梓潼人举明经为议郎值王莽簒汉托病去官公孙述使人持毒酒胁之业曰危邦不入遂饮防而死后光武下诏表其门闾以图其像焉】
　　李　翚【业之子业以节死公孙述耻杀名士以赙钱百万予之翚逃不受明嘉靖中立祠肖像于业座右配享】
　　南北朝李苗【绵州人膺之子有忠节仕元魏为散骑常侍尔朱兆反苗奋曰今朝廷有不测之危正忠臣效命之日臣虽不武请以一旅径断河桥魏主许之苗募人从上流下纵火焚桥兆兵争桥北渡死者甚众南援不至苗力战而死】
　　宋张　镗【绵竹人南轩后裔省祖墓寓楚长衡间时益王立诏天下勤王镗起兵衡山移檄安化宁乡得民兵数千接应文天祥兵败被执元将崔斌慕其勇欲降之镗曰今降而死何顔见我祖魏公于地下斌令书起兵始末镗奋笔斥骂数百言斌怒杀之】
　　明温应祥【州人有勇尚义赵铎肆掠州境应祥挺身拒之为贼所刺肠出裂布裹之复战二十里贼皆披靡遁去至家而卒】
　　曾　传【字子遇徳阳人知咸阳县以严为治豪猾敛手渭水涨传拜于泥中水为之却寻中蜚语归贫甚子守身举进士官宪副嵗时以俸寄养乃分赡族人自甘澹泊里人以此益重之】赵　【绵竹人天顺甲申徳阳贼赵铎叛倡义攻杀手刄数人捜捕散亡追至二郎镇为贼所害诏録其子恤其家焉】
　　吴琼学【绵竹人与赵倡义讨贼贼溃琼学极力追贼遇害诏廕其子】
　　王志恭【绵州人慷慨仗义渠贼赵铎叛攻陷州郡志恭首倡讨贼之义率兵二万余战徳阳铎溃志恭单骑其穴铎几就擒从兵不至为矛所中脇下膓出志恭以手扪肠大吁众士前进喊不絶口而死事闻赠始信校尉廕其子成都卫百户】
　　何光裕【梓潼人嘉靖间进士官翰林谏用仇鸾廷杖卒世宗遗诏赠太常寺卿所着有石亭初集传于世】
　　苏梦蛟【绵竹人万厯己酉举孝亷崇祯间任陜西凤翔令居官清正吏民爱戴邑尝歳饥遂倾已赀赈济所活无算平生矜老恤孤助其娶葬未尝少倦去官之日阖邑人民俱流涕罢市】陶以忠【绵竹人万厯己卯举人幼以孝闻好施与及通籍即以所得坊金置田给族之贫者毎年冬令乡长各举贫者与以衣曰吾余此无所用行之竟其身】
　　杨可贤【绵竹人贡生崇祯庚辰献贼执可贤挟之曰汝子国柱守城汝令以城降可免汝死可贤佯诺之及临城语其子曰贼兵不满千汝坚守城勿以我为念贼杀之城不可克舍去后贼复至国柱率城内士民数百人与贼战力尽而死】
　　李广生【安县人监生大中丞鉴之子积学有声值献贼据蜀催赴监广生叹曰吾为大臣子岂肯为贼屈乎遂与其妻董氏投缳死之】
　　张月晓【字二桥安县人慷慨好义遇荒出谷赈济举乡饮宾年八十卒】
　　赵鸿伟【安县人明经教子晟成进士以义自守时献贼据成都逼子晟赴监不应全家罹难】卜大经【江南人崇祯末任绵竹典史献贼陷城大经与其仆缢死】
　　直茂州
　　明姜　第【茂州贡生任重庆府教授行敦古处曽娶瞽女终身尤足风世】
　　王　达【保县人幼业儒遇番寇士民畏不敢鬬逹卧城门待旦力战死之】
　　王允徳【保县人多智畧时番夷屡破闗堡允徳出赀募乡勇前后战却之又屡谕和番众使不争杀民获安堵县令为奏闻命未下而卒】
　　朱譲栋【号几山明宗室袭封奉国将军居汶川笃孝父母友于兄弟常捐赀济内外婚丧以居让族人之贫者建桥修塔中年丧偶遂不复娶人称其义】
　　髙仲选【汶川人嵗贡生任大足教谕献逆攻汶仲选擕子女投江死】
　　孟时正【汶川人以明经知河南西平县建学课士爱民如子致仕归里赈济乡党贫乏人咸徳之崇祀乡贤】
　　直逹州
　　宋景林洙【逹州人咸平初王钧叛林洙率乡勇拒战于州北为贼所戕首殒而身不仆跨马奔归人讶之曰公无首矣尸随坠地邦人即其地立祠祀之】
　　袁　沔【新宁人木冠逰太学靖康中金兵围城上书言当东据成臯西临沔池以锐卒捣其巢穴则城下之师自解不报已而城陷沔归汉中画防险五事其后膺荐复条十二事力诋防佞用事者忌之沔度不见用拂衣而归】
　　明孙天舟孙天髙【俱逹州乡勇正徳初从流贼夭舟兄弟与侄某及同伍范永冠义气所激皆死于阵】
　　王世琮【逹州举人任河南汝宁府推官闯贼犯河南世琮与之力战矢贯耳不为动号王铁耳累陞河南佥事闯贼破汝宁世琮骂贼不屈贼怒用大炮击世琮并巡抚杨文岳俱糜烂死】冉　璘【东乡人崇祯时恩贡流冦猖獗挈家避天台寨贼至璘同子宗孔被执不屈死母杨氏妻向氏登楼纵火自焚死】
　　覃　朴【太平诸生奉委守城流贼杨秉防围城百计御之三阅月城陷被执大骂不屈贼怒磔之至死骂不絶口】
　　袁继登【太平人由选贡任陜西安化县李自成陷城索卬不与死之】
　　覃天明【太平人由贡生任陜西兴安州州同致仕归闻李自成陷都城流涕数日不食而死】陈朂冉学邃【俱太平人贼寇蜂起朂奉文团练乡勇堵御献贼入境朂与学防同时力战死】
　　邓明才【太平人杨贼围城明才出战而死】
　　陈　三【诸生陈訏谟之仆明末遭刘二虎之乱全家掳入贼营訏谟夫妇俱亡止遗一子陈三恐其罹贼害弃己子窃负幼主而逃抚育成立仍安主仆分阖邑公举旌奬】
　　皇清忠义
　　成都府
　　傅永吉【成都人顺治七年知福建长泰县时鼎革初民弱兵强永吉善为弹压九年海寇围城永吉昼夜履堞巡督炮如飞蝗不避也与守将王进率骁勇力战弯弓殪其酋长三人贼乃却城頼以全永吉方射贼时中炮洞腹气垂絶犹连呼杀贼不止事】
　　【闻赠按察使司佥事致祭廕一子】
　　萧　亮【四川人顺治十二年以博士弟子员随征入闽知宁洋县时寇盗充斥亮抚互用复招集流亡修城郭百废具举士民立祠祀之】
　　张　畧【山西右卫人康熈九年任四川提标右营游击二年随总督李国英郝揺旗刘二虎诸冦师次防府三滙铺与贼遇力战身殒】
　　王之鼎【满洲人任四川提督康熈十九年驻节永宁吴逆伪将胡国柱等围城急之鼎坚守弥月援兵未至城陷被执不屈死之】
