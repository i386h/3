<!-- { "loadSidebar": true } -->
　　吕　凯【字季平永昌人仕郡五官掾功曹时雍闿等闻先主崩于永安骄黠滋甚凯与府丞王伉闭境拒闿及丞相亮讨闿至南中上表曰永昌郡吏吕凯府丞王伉等执忠絶域十有余年雍闿髙定偪有东北而凯等守义不与交通臣不意永昌风俗敦直乃尔以凯为云南太守封阳迁亭侯后为叛夷所害】
　　傅　彤【义阳人为将军昭烈东征败衂使彤及冯习张南拒后吴军追至语彤曰何不降彤骂曰吴狗安有汉将军降者复战与张南冯习俱死吴军中】
　　傅　佥【彤之子彤死拜佥为左中郎后为闗口守将防副贰蒋舒率众降钟防佥格鬭死】马　良【字季常襄阳宜城人兄弟五人并有才名乡里为之谚曰马氏五常白眉最良先主领荆州辟为从事诸葛亮以昆弟待之亮入蜀良留荆州先主称帝以良为侍中遣入武陵招纳五溪蛮夷夷帅皆受印号防先主败绩于夷陵良遂遇害】
　　诸葛赡【字思逺丞相亮子年十七尚公主拜骑都尉屡迁侍中尚书仆射加军师将军亮尝以瞻聪慧嫌其早成恐非重器戒曰夫君子之行静以修身俭以养徳非澹泊无以明志非宁静无以致逺及魏邓艾入蜀瞻督诸将至涪城力战而死时年三十七长子尚亦遇害次子京位至广州刺史】
　　诸葛尚【瞻子年少慷慨有大节邓艾缒兵入蜀取江油瞻引兵七万人守绵竹尚年十九为前部邓艾遗书谕降尚劝瞻斩其使父子俱力战死之】
　　张　遵【飞之孙苞之子为尚书郎同诸葛瞻引军拒邓艾于绵竹战死】
　　唐王先成【彭州军士昭宗景福元年六月王建围彭日乆不下民皆窜匿山谷建兵肆行剽掠先成度建诸将惟王宗侃最贤乃徃説之切陈彭民流离困厄状宗侃恻然因以白建建説撤围民复故业】
　　杨　晟【昭宗干宁二年五月以司徒守彭州王建据蜀数攻彭州城陷之日不屈而死】安师建【彭州马歩使王建攻彭州杀其守杨晟执师建欲使为将帅师建泣谢曰誓与杨司徒同生死不忍复戴日月速死为恵再三谕之不从乃杀之】
　　宋郝　逢【成都人幼好学不以寒馁为忧咸平中贼乱索诸生官之不从者戮逢曰逢非儒不能从命词气不屈贼怒令引去斩之复问者三终不易词贼意解乃敬而释之】
　　杜翊世【华阳人绍圣中进士通判懐逺军靖康初中原多故夏人乗隙入寇奄至城下翊世与知军刘铨率众守御谋徙妻子于长安妻张氏曰宁同死此城陷贼胁使降翊世瞠目叱之举家皆赴烈熖中死事闻赠朝议大夫官其后表所居曰忠义坊】
　　黄　哲【华阳人崇宁进士知永兴军举主管文字徐师仁荐于朝忤蔡京意除国子学録迁宗正寺少卿金人陷都城索玉牒哲贮以陶器坎地而藏获免髙宗郎位被防迎玉牒及幸维哲言宜幸金陵为朝论所阻除国子祭酒后扈驾渡江被金兵追执不屈死】
　　宇文虚中【双流人粹中之弟举进士官至佥书枢宻院事谪韶州建炎初应诏以资政殿大学士使金金留之虚中密以蜡书奏虚实后遇害有文集行于世】
　　杨震仲【成都人负气节淳熙进士知仁夀县后擢知大安军吴防叛招震仲辞疾不行遗书家人曰武兴之事从之失节不从祸立见我死祸止一身不及妻子遂饮药死诏赠朝奉大夫諡节毅赐庙额曰旌忠】
　　王　翊【字公辅郫县人寳庆进士吴防常招入幕抗节不拜后为叅谋官元兵至蜀竭力拒守城陷朝服危坐寻赴井死】
　　罗　涓【崇宁人合州同知厯知劔眉二州以母老归养元军入蜀不屈而死】
　　刘绍荣【四川都巡检使兵马钤辖符昭夀骄恣侵虐军士赵延顺谋作乱杀昭夀欲奉绍荣绍荣曰我本燕人性直岂与尔同逆耶汝急杀我我不负朝廷遂经而死】
　　张　玘【四川都巡检使与青城王小波战于江原射中之已而为小波所杀波亦伤重而死】丁　黼【成都制置使嘉熙初元兵趋成都黼夜出城南迎战至石笋街兵散力战而死黼帅蜀为政寛大蜀人思之】
　　陈隆之【四川制置使淳祐初成都被围城破隆之家数百口皆死槛隆之至汉州使谕州城降隆之大呼令坚守勿降遂见杀】
　　李大防【简州守元兵攻城大防见执不屈被害】
　　元文允中【成都人天资髙迈无书不通为嘉定路学正至正时状元及第任修撰为四川儒学捉举遭乱没于难】
　　布景范【新都人至正进士益凉同知时李额驴侵掠景范举义兵拒之力战终日矢尽而死】张继志【四川行省郎中以政最闻迁本道亷访司副使时李嘉陷四川继志帅兵与战力屈被执不食而死】
　　岳时中【成都人为汉州太守李嘉入宼时中率兵杀贼甚众众寡不敌死之】
　　冯文举【什邡人初举乡试授汉州学正逹噜噶齐燕僚属以一手致酒文举不受遂拂衣去次科复登第歴云南儒学提举明玉珍攻云南文举谓其妻曰我元进士防厚恩今军至有死无二汝光州马中丞子孙也其从之乎马氏曰官人既欲死妾愿相从遂焚香立誓皆自缢死时人重之】
　　明王　福【成都人读书尚义伪夏时元御史丁夀曽流寓于蜀福馆之事以父礼既卒厚殡蜀藩闻其事更福名义命儒臣赋诗美之】
　　吴承勋【成都人治博士业平生笃孝尚义内外待举火者数十家又施药济贫苦闾里頼之】何宗鲁【郫县人监生知浪穹县为政严明刚直不屈为上官穷摭而死先遗书所知曰某以私怨系我经年我死诉上帝未几某果暴卒灵异甚着民立祠祀之】
　　方　法【桐城人洪武己夘举人四川都司断事文皇即位诸司皆表贺法不肯署名寻被逮舟过安庆投江死】
　　方　政【蜀人宣德初以都督征松潘勇畧过人屡立战功后阵亡少师杨东里尝荐之云亷谨公勤众所推服】
　　陈　懐【合肥人宣徳初西畨攻围松潘懐以都督帅军由洮州入解围开道増置城堡调官军轮班备守后以阵亡封伯爵】
　　何　洪【全椒人正统时征麓川以功陞都指挥景泰间征天柱铜鼓等处进都督佥事洪御众严整待之有恩将士乐于用命故所向有功天顺癸未徳阳贼帅赵铎既降复叛逼成都洪率师讨之死于战赠都督同知】
　　赵　祐【双流人治中进士正徳初授御史立朝謇谔屡上疏陈时劾刘瑾罢归瑾诛复陞副使未就任而卒】
　　马　杰【涿鹿卫人进士正徳初任副使征蓝廷瑞等不避艰险直抵其巢穴力战而死】王　源【太原人进士正徳初任佥事值蓝廷瑞等作乱源巡厯营山贼已逼境顾兵无可用以死自誓贼至城陷源遇害于顔鲁公祠】
　　吴　景【南陵人进士正徳初任佥事性刚方慷慨多大节遇贼曹甫寇江津景督战死之】杨　慎【号升庵新都人大师廷和子少颖悟七嵗作吊古战塲文人争传诵正徳庚辰进士殿试第一授修撰嘉靖初议大礼伏阙泣谏廷杖几絶已谪戍滇南慷慨就道蛮荒逺地手不释巻晚年学益博著述益富隆庆初诏征命下慎已卒赠光禄少卿所著书四百余巻行于世】刘克学【什邡人嘉靖中进士任徳清知县以才调上海时值倭变县旧无城克学日夜率民筑之甫完工宼至乘城防御身中流矢久之以劳瘁致仕归寻卒士民祀之】
　　房嘉宠【靖虏卫人任四川守备万厯二十五年杨应龙屡犯綦江嘉宠职任守御时大兵未集应龙遣沐照攻城城陷死之后事闻立庙以祀加赠官秩】
　　张良贤【固原人万厯中以叅将守綦江与房嘉宠竭力守御因众寡不敌城陷而死事闻立庙祀之赠官有差】
　　刘继祖【成都中卫世袭指挥调征九丝蛮斩获有功推选中军转陞马湖守备奉督抚令与李献忠连营把截马湖要路夷兵猝至遂与战斩贼十余人援兵不至与献忠同日阵亡事闻褒恤】鲁文献【彭县人以母老兄瞽不仕道遇遗金不拾歳旱且疫捐地以瘗道殣】
　　易志明【彭县人居慈峯三子务农为业共爨济贫瘗殍建桥乡党以三代遗民褒之】张守业【彭县人张文广仆文广疾笃托孤于其壻壻辞因属守业业泣受之成塟毕即迎里中诸生至登记簿籍封扃内宅安养主母抚孤成立仍邀前诸生至奉簿籍管钥悉归其主财产数倍于前毫不自私众请复其身守业曰我张氏老奴也将安徃士大夫待以賔礼】
　　徐可求【由进士厯副都御史巡抚四川驻节重庆秉政清肃卓有风裁天啓元年蔺酋奢寅有叛志因邉堠有警伪言愿以兵三万人备邉可求阅兵于演武场寅将樊龙等索饷颁赏不给遂叛执可求杀之并从官数百人】
　　傅炳清【字光宇简州诸生天啓辛酉蔺酋奢崇明叛炳清为所执不屈大骂贼怒杀之事闻旌表】
　　程时修【成都诸生精易学生徒云集间得修脯即以购书有余尽以给诸生之贫者学使先后礼奬咸谓轻财尚义年八十三卒】
　　王秉干【字毓精华阳人初任湖广湘隂县赋重差繁民疲于奔命秉干捐俸金代民完觧天啓五年以卓异行取时魏珰擅权欲招致秉干秉干力拒之遂罢考选授大理寺正平反无滞致仕归言行不茍人咸奉为模楷贼陷成都秉干先令阖家眷投井骂贼死之】
　　胡永夀【其先楚之衡州人父眞为新繁典史遂家马夀至九十七平生乐善好施邻有盗取其防帛者众得其情告之夀曰彼亦自有帛耳我何与焉尝有积金遇急难者慨然与之老年时每扶以苍头徐行街巷遇贫乏常加赈济子孙科第蝉聫人以为积徳之报】
　　马　玘【新繁人与华阳诸生蒋文魁善知其贫赡之且为之娶郫人罗嘉賔贷玘金三百旋遘难玘焚其劵有叔卒于雅州遗孤方襁褓乃迎柩归养其婶抚孤备至尝货布于市盗者窃去旁见者以告玘曰彼买去非窃也盗愧谢不复为盗】
　　陈云鹏【字凌斗汉州人父早逝率母教十六补诸生值奢酋变援兵饥乏鹏罄所有输谷麦凡千五百石明末献逆搜执之欲授以官不从遂罹害子太常后登乡荐任广东广州府推官】涂泽民【字志伊汉川人进士初任内黄知县累官佥都御史巡抚八闽时值海寇曽一本倡乱上疏合两广防剿广兵未至泽民先机出奇屡破贼兵数千悉就火死防闻进副都御史廕一子着有説诗意得诸书】
　　骆日升【福建人由进士歴川南道副使奉命监军有风裁严纪律同巡抚徐可求防阅奢寅兵变乱卒起遂遇害时东川守道孙好古巡道李维周知府张文炳咸骂贼死之】
　　黄文魁【福建人四川总兵值奢寅兵变文魁手刄枭贼贼攒刺杀之其妾闻变投水死】唐庆忠【彭县人性好施虽斗米必济贫乏】
　　杨义【彭县人邻有寒士敖选家甚贫义周之后得志酬以千金不受】
　　顾其仁【字湛一华阳人任工科都给事中天啓间逆珰魏忠贤擅权其仁特疏紏叅落职为民崇祯元年以忠鲠起用复原官寻迁陜西防政致仕卒】
　　干曰贞【字遵阳成都人任知县丁内艰归事父孝谨献贼陷城曰贞以砖击贼而死】邱之坊【字粲吾成都人明经子祖徳任山东济南府推官受封如其衔之坊素以理学名献贼陷城成都伪令遣役招之坊之坊卧于牀曰吾受国恩已久更知谁耶转背复卧不食而死】邱祖福【之坊第三子成都府诸生贼陷城贼官遣役招其父父卧不起祖福代父徃贼嗔其不跪祖福曰吾乃朝廷士子岂跪贼乎骂不絶口而死】
　　陈士竒【字平人镇海人以进士任督学副使藻鉴甚明崇祯十五年陞佥都御史巡抚四川寻迁南通政时献逆犯蜀已入防门士竒至重庆将吏谓士竒曰既卸抚军事公可去矣士竒以新抚未至义与封疆共存亡遂奉瑞藩坚守重庆城陷死之】
