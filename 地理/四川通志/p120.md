<!-- { "loadSidebar": true } -->
　　通省文武各官共计捐输银二万一千九百三十五两零尚不敷银十万六千四百六十三两零乞照数拨给查先经【臣】部覆四川巡抚韩世琦疏内川省合式楠木杉木亦照湖广例捐输运送钱粮不敷该抚将不敷数目题明听户部拨给正项钱粮等因具题在案今该抚既称除捐输银外尚不敷银十万六千四百六十三两零应行戸部照数拨给正项钱粮又疏称采运楠杉二木需用架匠四十名篾匠四十名木匠四百名铁匠一百五十名石匠一百名蜀省自兵燹之后戸口寥寥止可备办木匠二百名铁匠一百五十名其余各匠蜀无谙习之人其架匠篾匠应于湖南派取木匠石匠于秦楚二省分行派取又找架伐木及拉木搭桥拨运等项统计每日需夫五千名蜀省止可确办三千名其余二千名应于秦楚二省帮协又运送楠木需用头舵工各六百五名桡夫七千二百六十名杉木需用头舵工八名桡夫九十六名川省止有一二头舵工所需如许请于楚省派协一半其各夫匠工费仍在川省估计钱粮内给发等语查蜀路险民稀木植又多匠夫既不足用应令陜西湖广湖南督抚于所题之数防同确议就近分派数目雇覔帮协其需用雇价俱于川省估计银内照原估数目给发又疏称木植一至湖广江南须得彼地熟识水性之人方可胜任庶免疎悮之虞乞于木植经过省分预备头舵桡夫接替运送等语查康熙六年四月内原任偏沅巡抚题报起运建造
　　太和殿楠木一疏【臣】部题覆行直湖广江南山东等各省巡抚将前项木植解到各该地方水路酌量不劳民力设法运送在案今川省路途遥逺黎庶寥寥与他省不同且所需头舵桡夫甚众如令直送进京必致经年累月弃产抛家有累于民相应亦如该抚所题行令经过之湖广江南山东直各省雇覔头舵桡夫逐省更换运送至京其雇价亦于川省原估银内照数给发仍行各该督抚严饬地方官于木植到日照数雇覔更替不得因预备扰累小民运送时应令川省遴选贤能官员运送木植进京沿途给散夫价不得侵冒如至更替夫役省分亦令各该督抚选委贤能官员带领夫役交替运送如有借端科派累民者该督抚即行指名题叅可也等因康熙二十四年七月初一日题本月初一日奉
　　防四川人民稀少且屡经兵火困苦已极采办楠杉等木甚属艰难起运又派别省民夫络绎解送必致大累小民今各省所报起解木植数目曽否足用着察明确议具奏钦此钦遵于本月十一日抄出到部该臣等再议得四川巡抚韩世琦具题解运四川楠木杉木一案【臣】部题覆奉
　　防四川人民稀少且屡经兵火困苦已极采办楠杉等木甚属艰难起运又派别省民夫络绎解送必致大累小民今各省所报起解木植数目曽否足用着察明确议具奏钦此查得四川所报建造
　　太和殿需用楠木共四千五百零三根于原估数目查对多木四十三根将此多余楠木停其解运外其福建广东广西湖广所报楠木并各土司捐助楠木内酌量大小折作明梁金柱檐柱垫板枋子木斗科等项应用其四川应解大木内应扣除一千七百九十七根停其解运各省所解杉木已经足用四川省杉木四千零五十六根亦应停解所有不敷梁柱等项应用大木二千六百六十三根仍令四川运送其应减楠木杉木所需匠夫头舵桡夫运价等项该抚具题册内并未分晰细数不便悬减仍令行该抚将此项逐一核减并将起解楠木所需匠夫头舵桡夫运价核定议题到日再议候
　　命下之日将四川应解楠木丈尺数目开单移咨该抚可也等因康熙二十四年八月初一日题本月初五日奉
　　防依议钦此抄出到部送司奉此相应移咨案呈到部移咨到院准此拟合就行为此仰道官吏查照部覆奉
　　防及粘单内事理即将四川所报建造
　　太和殿需用楠木四千五百零三根与原估数目查对将多余楠木四十三根停其解运外其福建广东广西湖广所报楠木并各土司捐助楠木内酌量大小折作明梁金柱檐柱垫板枋子木斗科等项应用四川大木内应扣除一千七百九十七根停其解运其各省所解杉木已经足用四川杉木四千零五十六根亦停解运所有不敷梁柱等项应用大木二千六百六十三根仍令四川运送
　　其应减楠木杉木所需匠夫头舵桡夫运价等项逐一分晰细数核减并将起解楠木所需匠夫头舵桡夫运价核定星速造册确议详报以凭具
　　题听候部议施行毋得迟悮慎速火速等因奉此除应用大木逐一分别细数确定所需匠夫头舵桡夫运价等项防议核减造册另文详报外该本道查得前报阖省楠木今奉部文应采办大木二千六百六十三根运送进京需用明梁金柱等项大木产在东路遵义所属者甚多采办维艰扣算准咨日期部限四个月转盼即届其采办搭架找厢修理道路以何处所产楠木就近出水为便则不可不覆勘确实俾易者酌量修路设厰便于采运其难者亦不可不存留免采节省工匠所当亟为斟酌办理以副严限今本道防核计册事已告竣应照部文前往遵义各属产木处所覆勘采伐楠木设厰及修理道路以便详委遣官办理庶
　　钦工尅日告竣而部限不致迟悮矣除详督宪外理合详明为此具由同书册呈乞照详施行须至呈者条陈采运楠木疏　　【国朝戸部尚书】王　隲【山东人】
　　奏为殿工之需材甚殷采运之民力实寡谨陈见闻仰祈
　　睿鉴以免遗悮以安残蜀事该【臣】案查康熈二十四年七月初一日工部议覆四川巡抚韩世琦
　　题报采运楠杉捐输银两数目并称全蜀戸口寡少夫匠等项请派附近之陜西湖广等省分协帮一疏奉
　　防四川人民稀少且屡经兵火困苦已极采办楠杉等木甚是艰难起运若派别省民夫络绎解送必致大累小民今各省所报起解木植数目曽否足用着查明确议具奏见报之日全蜀臣民莫不感泣嵩呼咸颂我
　　皇上明见万里之外幸蜀省锋镝残黎疮痍未起复庆更生有路也后经部议各省应解杉木足用将四川应用杉木四千零五十五根免解所有各省应解楠木不敷梁柱等项于四川所报需用楠木四千五百零三根内扣除免运共一千八百余根仍令运送二千六百六十三根奉
　　防依议钦遵在案是四川楠杉二木邀
　　恩已免十分之七矣建造
　　太和殿近系万国之观瞻逺系
　　圣子神孙万年之基业采运木料臣下职分子来共在民心艰难岂忍置喙但事遇艰难有勉强竭力而后可为者有勉强竭力而终不能为者【臣】一介书生忝任分巡道员在蜀五载畧有见闻今当代觐敢避斧钺不以入告上负
　　皇上视民如伤之念下负臣子事君尽忠之义所有蜀土山川险易之势蜀民转运艰苦之情敢为
　　圣明陈之盖四川四面环山巉岩亏蔽惟成都府境左右稍称平衍所产并无大楠【臣】曽出勘产木处所如
　　沙坪灌口贾家山何家山等处俱属峻岭悬岩运路自山抵江或百余里或七八十里所经由者俱属深涧幽壑一溪之行纡折几盘必费多力而始转一石之塞横互长川必待暴水而后过较他冈阜迥逾千倍此臣之所见也至若遵义马湖等府之楠木大材尤俱产诸髙山穷谷老箐密林之中非独人迹不到即鸟道亦稀前抚【臣】杭爱登山督察时遥望一木所在必縴拽始至其地足胝履穿攀藤骨战侧身亦苦难立砍伐何以施工【臣】尝细访舆论皆谓今存大楠因其斧斤难施所以在山长年至于运道﨑岖罄竹莫尽其尤甚者如遵义府属之落水孔猪阆孔细鳞洞子峡曲折之字拐弯天生桥三个硐葫芦硐水从硐中流出又下鱼硐须搭天桥长三百六十余丈等语马湖属内则有髙硐赤岩黒岩偏桥板鬼溪猪阆岩吊藤岩九溪三渡水等处峭壁干沟乱石壅塞山水旋长旋涸不能济运等语此【臣】之所闻也即以叅考古法采取必须找厢搭架拽运必须垫低就髙辗转上下木在溪涧利于泛涨木在山陆又以泛涨为累故陆运必于春冬水运必于夏秋忽水忽陆非可一直而行计日而至其大概然也【臣】伏读采办楠杉等木甚属艰难之
　　防固已密悉
　　圣聪矣如使民力稍可足用竭力所当勉图顾四川幅虽广满目祗有荒烟百里竟无半灶当进兵运粮时疲病死亡郑图难绘【臣】伏读四川人民稀少且屡经兵火困苦已极之
　　防又已密悉
　　圣聪矣幸托
　　天威荡平数年以来老弱安生疮痍渐起但以通省之戸口总计之仍不过一万八千九十余丁是合全蜀数千里内之人民不及他省一县之众就中抽发五千入山采办楠木其供送衣粮器具者势不可少又将动用千百遣发馈送逺者千里近者数百里耕作必致全废
　　国赋谁为输将且度山度岭多恐失坠风栖露处恒惧虎狼种种情状不能殚述且蜀值风鹤之后民情惯听讹传前察木时工犹未动闻风私逃携妻挈子抛弃室家若实在动工用夫之际岂不逺则他徙近则走险乎其采运之艰难人民之稀少民情之摇惑如此四川楠杉虽已解运十分之一而所运用之大木二千二百六十三根断不能如他省之解运者可以按数按期而至也
　　殿工不容少稽川运诚恐致误【臣】请
　　勅四川抚【臣】姚缔虞亲诣产楠处所察勘应运楠木有设法竭力可以砍伐者共若干株有虽设法竭力而不能砍伐者共若干株其必不能砍运者俟奉
　　防之日定夺其可以砍运者星速采取防运俾百姓晓然共知惟视其力之所可为而不强其力之所必不能为各守本业踊跃从事不致狂惑窜匿庶残疆子遗顶戴
　　皇上如天好生之徳同覆载以无疆而工料亦见实効矣
　　【臣】已防
　　恩陞任口北道叅议运楠事宜固非职掌但【臣】任蜀已久
　　熟悉情形仰体
　　皇上爱养小民轸念残疆至意敢就在蜀所见所闻披实陈事属条陈运楠事宜字多逾格贴黄难尽如果刍荛可采伏乞
　　睿鉴全览施行
　　巡抚四川等处地方提督军务都察院右佥都御史加一级宪徳为钦奉
　　上谕事雍正六年正月初七日准工部咨办理
　　万年吉地事务处案呈雍正五年十二月初五日准工科抄出工部等议奏前事内开雍正五年十月初九日内阁交出奉
　　上谕昨苏州巡抚陈时夏因金砖事具奏前来已交该部议奏万年吉地所用楠杉木植前已降防交与该督抚等动用正项采买不许尅漏恐地方官员阳奉隂违仍有扰累民间之事应再行申饬凡需用各项物料俱着该督抚动用正项钱粮照时价给与不许分毫尅扣务令小民均得利益自然懽忻乐从其如何办理方为妥协之处着户工二部防议具奏钦此
　　我
　　皇上圣谕周详仁恩优渥俯恤民隐洞瞩下情惟恐地
　　方官员不能实心奉行屡
　　颁圣训申诫谆切
　　命【臣】等将办理妥协之处防议具奏【臣】等伏查雍正四
　　年九月二十五日工部奏
　　万年吉地需用楠杉木植等项请令各省备办等因奉防工部查照旧例启奏朕亦不便改换旧例但楠木难得如果不得即松木亦可以应用其备办此等木植自京城差遣官员未免骚扰地方即交与总督廵抚着动正项钱粮地方官果系实心料理如不尅漏钱粮事情自然有济着怡亲王大学士马齐张廷玉防同尔等协办钦此工部行文山东江南江西湖广浙江福建四川广东广西等省令其采办在案今奉
