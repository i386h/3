<!-- { "loadSidebar": true } -->
　　孙　需【字孚吉徳兴人成化八年进士二十二年任四川副使守法奉公防然不滓所居无赫赫之誉而以亷约为一时表率歴陞南京吏部尚书卒諡清简】
　　夏　埙【天台人进士成化中廵抚四川持宪简重雅有大臣之体】
　　栁　淳【华亭人进士成化中按蜀威严正大风裁丕着一时有司翕然劝励各供其职】屠　镛【鄞县人进士成化中按蜀有材力熟刑名剔奸革弊尝言蜀钱法甚便欲行之以巡抚中阻乃止歴官吏部尚书为时所倚重云】
　　何　钧【灵寳人进士成化间按蜀为治有体属部肃清官至户部尚书】
　　毛　鸃【长垣人进士成化中按蜀才识通明善理烦剧官至按察使】
　　何　纯【新淦人成化间清军巡按亷慎公平持重得体】
　　吴　诚【钱塘人进士成化中任叅政才华卓荦遇事立断一时人心咸推重之寻擢都御史】李　敏【襄城人进士成化中任左布政使歴练度支出入惟允】
　　林　璧【武冈州人进士任佥事成化三年从都御史提兵攻西番亲破木瓜竹头等寨】魏　观【蒲圻人博学有文名歴侍读学士迁祭酒谪知县累陞四川叅政锄奸抚善卓有政声】
　　潘　璋【金华人进士成化间任提学佥事重文学敦风化一时人才多所奨进】宋　性【徳州人国学生累官右叅政以亷能称进刑部侍郎】
　　张　昺【慈谿人成化进士歴官四川按察副使巡部松潘简阅兵戎稽覈餽饷番夷不敢内窥致仕归郷贫不能给饘粥陆贞山为志之】
　　张　瓒【孝感人进士成化中任四川巡抚有心计锄强去恶政尚严明救敝补偏多所建白】何乔新【字廷秀广昌人进士成化末以刑部侍郎抚蜀时播州宣慰杨辉宠其妾子友欲夺嫡嫡子爱起兵交攻势甚猖獗乔新上其状迁友于保宁播遂定邉鄙肃然寻陞南京刑部尚书】童　轩【鄱阳人进士有文学知政体以给事中使蜀招降叛贼赵铎治初又以都御史抚治四川恩威竝施番人畏而爱之】
　　洪　钟【钱塘人进士治初任按察使性敏防治体精明人咸推服后总制四川征鄢蓝贼有功】
　　罗　安【益阳人治初任叙泸副使増筑泸城多所创建严诸夷互市法功绩为最】苏　葵【顺徳人进士治中任提学副使衡文数载一秉至公请谒者不敢踵其门士经品题便有佳誉】
　　杨茂仁【鄞县人进士文懿公子治中陞四川副使清介特立不愧家声】
　　刘　缨【新淦人进士治中巡抚四川材猷练达毅然有任事之勇扬清激浊允协舆情】刘　洪【安陆卫人进士治中任四川廵抚宪度精明风裁整肃凡利害所在辄因革之无防避焉】
　　娄　谦【上饶人进士治中任左布政使深于学问政事为人浑厚得旬宣之体】胡宗道【扶风人进士任叅政陞右布政操持清洁库藏余金悉充公费一毫不归私橐陞应天府尹去任之日惟图书数箧而已】
　　郑　龄【弋阳人进士治中任左布政使清介自持勤政不倦旧例羙余革除殆尽歴官都御史】
　　周　瑛【莆田人进士治中任叅政陞右布政博学善书才冠一时尤励苦节布被瓦器意甚澹如于民一介不取时论重之】
　　尹嘉言【泰和人治中任叙泸兵备兴学校重风化学后故址为居民隠匿嘉言捐俸复之剏尊经阁于明伦堂后一时士皆鼔舞奋业】
　　范　镛【巩昌人治中建昌兵备副使约束严眀邉人詟服歴官都御史】
　　吴　瀚【歙县人进士治中清军御史处事秉公无所阿避舆论服之】
　　欧阳旦【安福人进士治中巡按四川性严明洞鍳利病劝赏有法属部肃清官至都御史】俞　諌【桐庐人进士治中清军御史才猷恢廓政绩大着官至右都御史】
　　陈　瑶【全州人治中巡按四川聿新学校士兴起遇贪暴吏则尽法惩之歴官都御史一时服其刚直】
　　杨　润【高安人进士治中叅议性刚正不阿歴官二年即解组勇退家居以清苦自持】魏　英【慈谿人进士治中巡按四川政体精眀诛锄强暴一时豪横局蹐蜀土肃清】曽　禄【博罗人进士治中巡按四川操持亷洁凡事必节省以便民至今人追思之】姚　祥【归善人治末巡按四川崇学校信赏罚风裁丕着任满陞湖广副使以忤逆瑾罢归】
　　王　果【临安卫人进士先知中江县邹智尝称其清慎勤赋三事堂诗以美之正徳元年陞四川叅政贤声益着】
　　林　俊【字见素莆田人进士正徳初贼蓝廷瑞鄢本恕廖恩等作乱众至数十万僭称王号攻大宁东郷诸县俊为都御史讨平之后致仕归】
　　彭　泽【兰州人进士以右都御史为总制剿剧贼廖麻子喻思俸及内江骆松祥崇庆州范藻羣盗悉平秋毫无犯】
　　范守汜【任建昌道防画邉方兵食两足着有疆埸考】
　　王　倬【蘓州人进士正徳初任左布政胸有定见羣议莫能揺撼时征剿流贼军务倥偬倬应务如流粮饷不匮俾军士得以成功蜀人徳之】
　　杨　璋【孝感人进士正徳初巡按四川性本刚眀行政务从寛厚寃滞之狱多所平反民颂徳焉】
　　余　缁【鄱阳人进士正徳中巡按四川逐贪汚举废坠当逆瑾擅权独励风裁一时罕觏】王廷相【仪封人正徳中任四川提学佥事公平有识鉴士经品题者率以名著剙建大益书院以祀周程张朱尹和靖范华阳张南轩魏鹤山薛文清邹立斋蒋道林诸贤嘉靖六年以右副都御史巡抚四川揆文奋武条陈川蜀利弊卓有经济之畧】
　　魏　清【钧州人任按察司副使性亷介于民一无所取遇事论议风生侃侃有大节】卢　翊【常熟人正徳八年任佥事成都之田皆资灌口堰水近源淤塞民称病翊采众议濬之泽润数百里歴陞副使蓝廷瑞等叛翊督修城垣二十余所民得免锋镝云】
　　刘　节【大庾人进士正徳中任提学佥事师道尊严惓惓以培气节为务士习丕变歴官都御史】
　　林　遂【福宁人正徳间任四川副使为人亷介取予不茍曽深入邉境平夷人之争夷人谢以金弗受羣送至万县置金百六十斤于庭而去遂以其金修万县学士民为立郤金亭陞贵州叅政致任归贫至不能举火脱其妻冠佩市米以给饘粥】
　　伍　符【安福人进士正徳中任右布政工文词练逹时务才堪泛应无往不利陞福建左布政】
　　陈　祥【筠阳人进士正徳中巡按四川有谋能断聴讼多得幽隐之情人称颂之】王　纶【扶风人正徳中巡按四川为人正直行事安详劾洪总督纵冦殃民絶无回防士民悦服】
　　余　珊【桐城人进士嘉靖初任兵备副使以清介律己除奸去恶一洗积奏革番赏邉人畏之建汶川学修名宦祠作兴礼让之风陞按察使】
　　陈　察【常熟人进士嘉靖壬午年按蜀纪纲肃整存心恺悌吏畏而民懐之冰蘗之操尤着一时官至都御史】
　　胡世宁【字永清仁和人进士嘉靖中擢佥都御史巡抚四川条上川蜀为吐蕃所苦饷道梗阻乞用人理财増兵将眀赏罚未几诏为户部右侍郎立朝危言正色为时名臣】
　　胡东臯【余姚人嘉靖初任兵备副使恩威眀断闻望着于一时谒名宦祠顾余公珊神主曰此可以幸至哉公诚吾师也时徳埒哩寨追追作乱东臯不动声色殄之后陞按察使刬去威荗繁役民称便焉】
　　顾　珀【晋江人嘉靖五年任兵备副使刚眀持大体弗尚苛察蛮戎咸服仓塲之蠹莫甚攒典珀力祛之修镇西桥遣官军取水长宁沙坝民颂其功】
　　宋　沧【号有台钜鹿人嘉靖九年抚蜀亲贤爱士加意学校督采大木调停有方民忘其劳时蜀中多事军民苦罹锋镝沧受命专征东剿真州剧贼周天星等斩俘甚众招降数万人不数月凯闻赐勅书褒谕及白金防币又西平番贼白草蛮刀农窄溪等寨皆献地归俘勲绩伟然以劳瘁卒于军蜀人无不悼之所着有筹邉图説】
　　韩　登【髙阳人进士嘉靖十一年任威茂副使防北路五寨蛮乱攻堡絶道威叠不通登上疏请兵朝廷是其议乃调集军旅平之陞湖广叅政去日茂人扶老防幼以送之】
　　朱　纨【长洲人嘉靖十三年任威茂兵备时北路五寨虽平而河东三沟复叛纨誓师应敌斩其渠魁余冦悉降服威严有断兵政肃然】
　　蒋　信【武陵人进士嘉靖十六年任佥事笃志圣学动遵古人在官雪寃狱兴水利禁私茶民多赖之摄督学事开讲大益书院训廸生儒以黙坐澄心体认天理为要一时士子翕然宗焉迁贵州提学副使以病归】
　　李　钦【字敬之武清卫人进士嘉靖十七年以太仆少卿陞右副都御史巡抚四川素有才望展布猷为振扬威武特赐褒谕】
　　刘大谟【字逺夫仪封人进士嘉靖十九年以右佥都御史巡抚四川秉心诚眀谙于戎律政暇徴贤搜辑古志川中文献颇赖以传】
　　戴　金【汉阳人嘉靖中抚蜀法纪修明人咸惮之蔺贼安铨作乱兴师讨平时值岁歉疏请帑金二十万以赈全活者不可胜计歴官兵部尚书】
　　敖　英【字子发清江人进士嘉靖十八年由副使任叅政陞布政使光明卓荦莅政有体所着绿雪亭缀言等书刻于藩署中学识为时所重】
　　王崇庆【开州人进士嘉靖中任布政使寛大不苛精明庻务不愧旬宣之任且富于学问所著述多行于世】
　　张时彻【鄞县人嘉靖中巡抚四川讦谟逺识匡济时艰博学能诗尤长于文一时建置碑刻多出其手终南京兵部尚书】
　　严　清【云南人进士由蜀省藩臬歴任巡抚清操亮节为一时表率莅蜀十年即卑官末吏未有以汚闻者其感化如此仕至吏部尚书致仕归屋不庇风雨年八十卒入名臣録】张拱文【嘉靖中任叙泸兵备刚直亷能事尚体要岁大旱歩祷获应民不艰食咸颂徳焉】谢　瑜【字如卿上虞人进士嘉靖二十一年任四川巡按公正有体风采卓然】翁万达【字仁甫掲扬人进士嘉靖二十二年任按察使豁达有大度精于聴断所至民不忍释吏不敢欺尤以知兵称后征安南有功歴任兵部侍郎】
　　乔世宁【耀州人进士嘉靖二十二年任佥事工文学尚气节分按川南权戎事之缓急锄豪强之暴横狱多平反民不称寃陞湖广提学副使累迁四川按察使】
　　李义壮【南海人进士嘉靖二十四年任叅政平易近人不事烦苛民心徳之】
　　曽　钧【进贤人进士嘉靖二十五年任叅政操履清洁剔除宿弊政体肃然】
　　沙　金【延安人嘉靖间任威茂叅军雅有儒风每呼将校讲求平蛮机宜以忠勤清慎勉之后以被诬去官行李萧然士卒多泣送者】
　　何　卿【合肥人成都卫世袭指挥歴副总兵镇守松潘才勇大着自威茂至松潘龙安夹道邉墙及各城女墙皆设法剙修极为完固凡夷人出掠即追杀擒捕未尝言功亦惟恐糜费粮饷且敎夷人治邉屯种更为我守邉境乂安至今尸祝之】
　　刘　显【南昌人嘉靖时入川因都蛮犯顺显以技勇充百夫长领兵征蛮有功歴陞都督佥事征倭尤建竒绩又征九丝蛮平定之分置郡县今建武永宁镇雄诸地是也寻卒于官赐祭葬赠都督】
　　周　采【宁乡人嘉靖二十九年任右布政使亷介有声刚方不避权要人敬惮之歴都御史】姜　寳【丹阳人进士嘉靖四十年以佥事提督四川学校精藻鉴能以尺幅议公辅器后果如其言毎试毕即倡眀道学一时蜀士彬彬文敎翔洽】
　　曽省吾【字确庵湖广人廵抚四川时值建武九丝城都夷负险作乱民不得安歴有年所省吾奉命督兵剿平之以功春秋祠祀】
