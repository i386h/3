<!-- { "loadSidebar": true } -->
　　谭　訚【蓬溪人正徳间进士厯陜西副使备兵固原始议修筑边墙永为保障边有铁铸泉番人数饮马于此訚分兵守之不敢近境】
　　余本实【遂宁人正徳间为御史巡按云南有声后转河南副使忤逆瑾罢归】
　　王　瑄【遂宁人正徳时任都给事中以建言罢归遂闭门絶请谒人多贤之】
　　杨　名【遂宁人正徳中官翰林编修上疏忤权贵免官家居敦行著书时论推重隆庆改元赠光禄少卿】
　　余方山【遂宁人举孝亷与王阳明游得良知之学所着有五经四书实解崇祀乡贤】张　庠【蓬溪人正徳间进士厯官贵州兵备副使都匀黠猓连年负固庠整兵直其巢执渠魁释脇从猓人畏服称小诸葛】
　　黄　珂【遂宁人由县令厯尚书有介直誉宸濠奏求防衞珂坚执不署时人以为难卒諡简肃】
　　黎希哲【乐至人正徳间厯训西平安宁二学陞教谕有文行卒日门人哀之今里中称醇谨者必曰黎氏云】
　　王　完【州人正徳辛未进士授广信府推官迁贵州道监察御史巡按应天上疏请立朱子后于徽州复置五经博士一人宣城例贡雪梨完疏其物微而应贡甚艰言甚剀切特俞报罢永着为令厯官十年乞归享年八十卒】
　　欧　珠【州人正徳六年进士授行人简任云南道监察御史以謇直着声巡按两浙时杭州织造太监张志聪十年不完工珠下左布政马卿议裁色料志聪因诬搆卿下诏狱珠疏救且劾志聪有防责珠谪判商州转知滑县卒】
　　白　贲【州人嘉靖间进士授行人选广西道监察御史入台中凡七疏发严嵩之奸辩夏言之枉时世宗以中宫不逊下勅辅臣议行贬斥贲伏阙力诤辞极凄惋出按云南屡檄安南入贡修藩臣礼至今南中称名御史】
　　周　賛【州人由乡荐任湖广夷陵知州多惠政厯陞知鹤庆府鹤庆旧无科第賛改迁学宫激励后进科第至今不絶入名宦祠】
　　张锡命【字月沙州人翀之裔孙进士厯官御史巡按两淮卓有声称】
　　谢东山【射洪人嘉靖中进士授兵部主事厯郎中累官至右佥都御史巡抚山东厯中外者二十年著述有近譬轩集四十巻诗抄四十巻诗话四巻行于世】
　　王维贤【中江人嘉靖十一年进士授河内县令政务节爱调江都去任日士民遮道痛哭维贤口占云哭声载道拥如林我亦欷歔泪满襟莫道人心不可感感人未或是真心迁刑部主事厯陜西防议分守庆阳饬武备边境晏然会丁艰归遂不复出年九十卒】
　　谭　宣【蓬溪人知河源县时巨寇陈孜剽掠边鄙民被屠戮宣以诚谕之贼乃解防邻境亦赖以安】
　　陈　讲【遂宁人嘉靖中歴直隷山西提学所至造育人材卓有成就归休着茶马志如鸟集等书海内重之】
　　黎尧勲【乐至人嘉靖十四年进士授泰州知州泰州田赋不均尧勲特上疏请均丈定额部覆允行且令天下有田赋不均者俱宜清丈定数着为令厯仕至陜西防政陞太仆卿】杨维璧【乐至人由选贡官夷陵州知州时有天下第一清官之誉致仕归置义田以助族人享年八十卒祀乡贤】
　　杨　澄【射洪人举进士官监察御史巡按两淮于泰州筑隄百二十里置铺周道商船称便遂名杨公隄后迁大理少卿厯迁都御史巡抚山西所在皆有政绩子最以忠节着闻】汤绍恩【安岳人嘉靖丙戌进士厯绍兴知府濒海潮至多渰没田舍绍恩议筑隄建闸以时蓄泄辟田至数千亩越人歌之曰泰山巅高于天长江水清到底功名如山水万古留青史立祠崇祀后厯陞山东布政使卒于官】
　　黄　华【遂宁人从游湛甘泉之门举嘉靖十一年进士厯戸部郎知松江府奏上正风俗等十二事切中时弊又督饷有功陞江西副使厯布政使晋光禄卿一日内官奉防取光禄寺银十万两华抗防仅以半进时论伟焉告归昌明道学激引后进寻卒帝悼惜赐祭一坛特予葬赙着有麟经解义并诗文集十二巻】
　　谭　纉【蓬溪人由进士以行人选授江西道监察御史议礼杖于阙廷又防论贵戚强夺民田几中竒祸继又劾掌院汪列先以揭帖呈堂列读之面发赤云吾亦至此乎纉对曰御史无状据所闻不敢隐也闻者吐舌十年陞信阳兵备副使致仕卒】
　　张　肃【州人由乡荐授承天府通判时留都兵变劫户部侍郎宪府检转饷者难其人肃毅然任之又委督修隄功不三月告成隄计百八十丈楚人徳之为立祠焉陞普安州知州遂投檄归着鹿峰诸集行于世】
　　张二南【州人由乡荐授南郑教谕陞通渭县令县旧土城二南尽易以石不劳民而城工成抚按交荐之帝赐以金擢守商州逾年移所治营造新州赐名兴安商民赖之】
　　张正道【州人授丰城县令厯陞福建佥事值武林兵变调镇台州饬纪律覈军饷兵民安堵因思母寝疾卒于官着有观察文集十二巻行于世】
　　王　任【州人万厯初进士授戸部主事寻转刑部郎恤刑湖广多平反陞陜西防议有边功赐金绮进河南防政驻汝南赈荒殱寇以功进福建右辖卒于任】
　　张正学【州人万厯中进士以中书舍人选吏科给事中时神宗久不临朝乃上言宜延见宰辅委任大臣召用言官监察两宫工程因极言蜀省采木诸弊皆嘉纳之值三殿灾又雷震西安门谕诸臣修省辅臣冇调停采矿欲责成抚按部臣岁额为令正学因上疏极言其非且谓山泽宝藏蓄为地灵发为山辉钟为人杰若斵断其脉则协气不流而灾沴生焉疏入调贵州宣慰司经厯卒着有道徳经测防澹如斋文集行世】
　　白　恂【州人少博洽性谦谨由明经授成都训导陞楚雄县令以俸入代为贫民输赋滇民有白老佛之称致仕归年八十卒无以为敛亲故助之】
　　李长芳【州人万厯戊午举人居家孝友授宝鸡敎谕课士有方崇祀乡贤】
　　张任学【字留孺安岳人天啓乙丑进士初授太原令未几调繁榆次崇祯间以亷能擢云南道御史屡有建白懐宗嘉纳之书其名于御屏遂命巡按两淮先是贼犯鳯阳贼去陵旁有窟疑为贼掘命中使验之自鳯抚以下论死者数十人任学按其事见窟小而曲无锹锸痕语中使曰狐穴耳非掘也上其状各官得减死时贼遍河南推台臣监军皆不欲往任学毅然受命且愤诸镇养寇疏请改总兵职衔讨贼拔罪弁罗岱为中军运筹分布有罗山襄承随枣汝许诸防会有忌功者遂解组归菽水承欢萧然寒素崇祯末仍以直指起之而任学已卒】
　　王　伉【字伟轩州人进士厯官太常少卿忤权珰魏忠贤挂冠归里崇祯间起巡抚云南时临安士官普名声肆行不轨伉奏闻督兵之功将成名声贿当路劾以启衅遂被逮论死台臣申救得改戍遇赦归普逆无所顾忌更为滇患后诏起伉伉已卒】
　　李　实【字如石遂宁人崇祯中进士为人方正清洁于书无所不读令苏州长洲县民懐其徳遂寓于苏市隐者三十年著述甚富子仙根以鼎甲厯官户部侍郎实衣粗食澹如未有禄养者年八十卒】
　　蒲来举【蓬溪举人初任陜西醴泉调剧甘泉县奉解京饷数十万响马数十人入城抢刼一县居民尽逃来举主仆二人坚守银扛持刀杀贼数人被害事闻赠太仆寺卿】
　　吕大器【字东川遂宁人崇祯戊辰进士初授行人擢吏部文选郎迁陜西闗南道副使寻巡抚甘肃计诛悍弁边境晏然擢兵部侍郎时贼寇江西命大器督乃宻布方畧遣将于衢袁万载萍沣诸路扑贼殆尽丁艰归哀毁骨立】
　　杨腾龙【射洪人天性孝友好善乐施以子应魁贵赠中宪大夫邑中人士公举乡贤亦准入祀】
　　直隷泸州
　　周尹吉甫【州人宣王时北伐玁狁有功诗人美之曰文武吉甫万邦为宪】
　　蜀汉董允【州人仕为侍中兼尚书令秉心公亮专献纳之任武侯称为忠亮死节之臣后主宠宦者黄皓皓畏允终允之世不敢为】
　　唐先　汪【州之南里人七岁日诵万言贞元中举神童后授合江令】
　　宋刘望之【字叔仪合江人绍兴间进士宰相沈该荐授学官迁秘书省正字着有观堂集】赵　遹【州人有文武才时夷酋卜漏剽掠遹行部昌州与别将分道追及获卜漏斩之】许　沆【州人累官太府少卿该博善文词有章奏赋咏杂著行世】
　　毛　璞【州人乾道中进士厯侍中终廉宪凡所着有六经解并三余録自号方山子】李鸣复【州人嘉定初进士歴大理少卿侍御史兼侍读进对言荆襄制臣有当戒者三曰去私禁暴惩怒工以为然立迁枢宻院大学士】
　　先甲龙【州人唐先汪裔孙开庆中进士退居安乐山讲九经有读书藏】
　　元刘　植【州人为国子大司成博学工文著名于时】
　　明张　俊【州人永乐中解元登进士授御史累迁都御史敭厯中外卓有声称著书立言乡评信服】
　　朱子和【州人嘉靖间进士有异才补刑曹有势家奴犯法论如律典江西试称得人佥宪浙江以能吏称着有初溪集藏之家子恭官防议侄藻官辰沅副使俱以治行闻】
　　王朝玺【州人嘉靖乙卯乡荐任山东齐东县以清介着节及归囊槖萧然适邑大饥罄粟赈贷穷民夀九十六岁】
　　李　鍪【州人嘉靖中举孝亷自幼以孝友闻授平江教谕捐俸以修学舍及为长子令备边储化强兴革利弊当事荐为循吏】
　　李惟观【鍪子嘉靖进士初为宁国理刑平反寃抑民祠祀之拜御史建言崇正学等事皆见嘉纳擢湖广佥事平金冈大寇转陜西防议致仕归着有西台疏草】
　　何其贤【州人领乡荐二十余年未尝一至公庭令湖广通城有剧盗匿大姓家其贤宻计擒之人称神明出俸金以谢干谒留意刑狱民无寃抑以忧旱祷雨劳瘁致疾卒于官士民号泣送柩抵里里人荣之】
　　韩　□【州人嘉靖中进士性耿介为吏部考功郎举察咸当时布政使张翰防政张冕有时名为言者所讽□力解之署文选杜请谒抑侥幸权贵切齿】
　　张天秩【江安人举明经任泸州训导好练习兵法以从征改边佐均徭役省里甲邑人受其惠】
　　董邦理【合江人号少原嘉靖间进士任广平推官民间有却狐裘辩寃狱之诵擢戸部员外奉使过里卒崇祀乡贤】
　　周　萃【字正宇合江人万厯中举人任云南保山令后知滕越州俱以清亷着致仕归里徳望益高屡举乡饮正宾寿九十卒崇祀乡贤】
　　陈　忠【合江人贡士才识明敏官刑部郎以能平反洗寃抑着声】
　　陈　珪【合江人贡士乐道安贫任宿州学正每教人看取本来生意致仕归人思之为勒碑焉晚年研究十三经俱有解另着格致録】
　　冯　任【合江人举孝亷博极羣书居官嚢槖萧然在家不入公门冇司重之】
　　赵　杰【合江人举孝亷守新兴开创学校请革银塲士民肖像祀之乞休著述时与诸生言忠孝辨义利士习丕变人称为赵夫子有诗文行世】
　　董　翼【合江人号阆风万厯中进士授湖广益阳令厯官贵州巡按冇直声曽为本邑请除免铁溪仓银里人怀其徳云】
　　董　为【合江人号元圃万厯中举人授河南内乡令歴官苑马卿后以平凉讨贼有功致仕归着阴隲集行世曾为邑民代输门堂银里人感慕之】
　　曾　震【合江人进士才高学赡博通九流备兵榆林制有代漕陆舟法极精巧其遗制人多购求之】
　　曾海寛【州人善诗家贫不仕授徒于合江常晚浴渡口得遗金七百尽还其主又以学资给鬻女偿官钱者其人纳券授女寛焚而遣之】
　　直隷资州
