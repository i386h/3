<!-- { "loadSidebar": true } -->
　　上谕谕户部朕抚驭寰宇蚤夜孜孜惟以实惠及民俾登康阜为念广西四川贵州云南四省俱属边地土壤硗瘠民生艰苦与腹内舟车辐辏得以广资生计者不同朕时切轸怀厯岁以来屡施恩恤广西省康熙十六年通省钱粮十七年十八年民欠钱粮贵州省二十二年秋冬及二十三年春夏地丁钱粮又贵州四川二省二十五年未完及二十六年应征钱粮云南省二十七年以前屯地积欠钱粮俱经次第蠲豁兹念育民之道无如寛赋矧边省地方非再沛优恤之恩则闾阎无由充裕所有康熙三十三年四省应征地丁银米着通行蠲免仍行文该督抚徧加晓谕令人沾实泽以称朕嘉惠远省民生至意如有不肖有司借端朦混私自征收者该督抚指名奏劾从重治罪尔部即遵谕行特谕巡抚四川提督军务都察院右佥都御史贝和诺
　　题为钦奉
　　恩诏事康熙四十二年四月十八日准户部咨四川清吏司案呈康熙四十二年三月十八日恭逢
　　恩诏内开一恤民以免钱粮为要是以直各省钱粮屡经蠲免但云南贵州四川广西四省俱属极边之地朕未经巡视数年以来又未曽蠲免钱粮宜更施恩泽这四省康熙四十三年应征地丁各项钱粮通着蠲免该部速行文地方官员徧行晓谕务使小民得沾实惠钦此钦遵为此合咨前去遵照
　　恩诏内事理钦遵施行等因移咨到【臣】钦此随即行司道
　　府防州县土司一体钦遵
　　恩诏将康熙四十三年应征地丁各项钱粮通行蠲免并出示徧贴各乡村市镇晓谕使小民一体周知均沾实惠随据阖省绅衿士民张烺张吾瑾徐仰亷等欢呼踊跃环聚公庭呈称我
　　皇上洪防普被远及万方已无一夫不得其所又仰荷圣慈轸念蜀省极边小民
　　特颁恩诏将四十三年应征地丁各项钱粮通着蠲免如
　　此
　　皇仁浩荡烺等无由报答惟有朝夕焚香顶祝愿我圣主万寿无疆并请代为
　　奏谢等语到【臣】看得蜀省远处极边荷防
　　皇上时加轸恤今又
　　钦颁
　　恩诏将康熙四十三年应征地丁各项钱粮蠲免【臣】准部咨随即通行一体钦遵并刋刻告示晓谕务使均沾实惠以仰副
　　皇上爱养元元至意兹据通省绅衿士民欢呼踊跃恳请
　　代为
　　题谢
　　圣恩等情前来理合具
　　题伏祈
　　皇上睿鉴施行为此谨具
　　奏
　　闻
　　康熙四十九年十月初三日奉
　　圣祖仁皇帝诏曰朕躬膺
　　天眷只承
　　烈祖鸿庥统驭万方子育兆庶廑怀致治宵旰靡宁幸际海宇同风边隅向化遐迩中外贴然衽席之安者皆仰荷
　　天地
　　祖宗福祐之所致也方朕八龄践阼之初
　　太皇太后问朕何欲朕对臣无他欲惟愿天下治安生民乐业共享太平之福而已迄今五十年矣惓惓此心未尝一日少释毎思民为邦本勤恤为先政在养民蠲租为急数十年以来除水旱灾伤例应豁免外其直省钱粮次第通蠲一年者屡经举行更有一年蠲及数省一省连蠲数年者前后蠲除之数据户部奏称通共防计已逾万万朕一无所顾惜百姓足君孰与不足朝廷恩泽不施及于百姓将安施乎朕毎岁供御所需概从俭约各项奏销浮冒亦渐次厘革外无师旅饷馈之烦内
　　无工役兴作之费因以厯年节省之储蓄为频岁涣解之恩膏朕之蠲免屡行而无国计不足之虑亦恃此经画之有素也比来省方时迈已歴七省南北人民风俗及日用生计靡不周知而民生所以未尽殷阜者良由承平既久户口日蕃地不加増产不加益日用不给理有必然朕洞瞩此隠时深轸念爰不靳敷仁用苏民力明年为康熙五十年思沛大恩以及吾民原欲将天下钱粮一槪蠲免因众大臣集议恐各处需用兵饷拨解之际兵民驿递益致烦苦细加筹画悉以奏闻故自明年始终三年以内通免一周俾远近均沾德泽直奉天浙江福建广东广西四川云南贵州各巡抚及府尹所属除漕项钱粮外康熙五十年应征地亩银共七百二十二万六千一百两有竒应征人丁银共一百一十五万一千两有竒俱着察明全免并厯年旧欠共一百一十八万五千四百两有竒俱着免征其五十一年五十二年应蠲省分至期候防遵行民间旧欠旣经豁免嗣后毎年额征钱粮务如数全完倘完不及额或别有亏空托称民欠则负国甚矣即责令督抚以下官员偿补仍从重治罪夫地方大吏以及监司守令皆与吾民谊均休戚者也诚克体朕孶孶保赤之怀实心爱养力杜侵牟朘削则闾阎咸得衣食滋殖无有失所而为官吏者亦身名俱泰岂非升平乐利之盛事欤尔部移文各督抚谕防到日即刋刻颁布遍示穷檐令咸知悉特谕
　　巡抚四川提督军务都察院右佥都御史宪德为仰沐
　　皇恩恳请代陈乐输报効事今岁川省办理西藏乌防各路军糈俱先动用附近州县仓谷碾运至秋收动用军需银两买补还仓经【臣】
　　题明部议允准除办米州县已自仓领谷碾运者现在发银催令买补外有成都府属之崇庆州原于碾办之时传令里民领谷碾办据各里民词称各家俱有现食余米可应军务若现领谷碾办恐致迟悮不若先将各家现有之余米攒凑应付其谷石暂贮在仓俟用着取领等情申报前来【臣】随檄令百姓照数领谷官吏无得迟累侵扣去后兹据成都府知府王详称委署知州田廷锡申报崇庆州绅衿士民举人李青霔等词称崇庆州僻处川西兵燹凋残地土榛芜我
　　朝定鼎之后沐
　　圣祖仁皇帝加意抚绥以故田地日辟户口日増兼鼓士气右文重学家兴礼让人争奉公六十余年深仁厚泽已沦肌而浃髓矣今
　　皇上自继统以来厉精图治念切民生故五星照连珠之休日月合璧之象雨顺风调年登大有此普天之同庆而为亘古所未有也偶有小丑衅起西域更遇狂悖骚动南川致廑
　　睿虑以劳我六师崇庆州先后共计攒凑过军需米一千五百石屡奉谕令里甲花户人等赴仓领谷窃思攘外所以安内除冦所以宁民今大兵之远渉无非为小民身家计为民者正欲捐输代办稍効涓滴何忍以出过升斗之米而领仓谷以计偿乎幸沐
　　皇恩恒获有年之庆妇子食用尙不需此矧仓谷所储莫非皇恩之广大为百姓备凶荒今値丰衣足食之日乞念下民之乐输畱此谷石永为崇庆州之厚资等情叠次聨名具呈不已【臣】伏查西藏乌防等处办运军需我
　　皇上以轸念民生不忍丝毫累及民间故暂动仓谷碾运
　　秋成发帑买补抵还正项
　　隆恩至渥矣今崇民以己资代办已经三次谷数至三千余石及催令赴仓偿还乃绅衿士庶各称情愿捐输异口同声固由时和年丰家给人足实我
　　圣天子仁育义正之休无远弗届敎养安全故百姓急公
　　乐义如斯也【臣】不敢壅于
　　上闻据实陈
　　奏伏乞
　　皇上睿鉴俯允施行为此谨
　　奏雍正六年十一月十六日奏十二月十八日奉
　　防据巡抚宪德奏称崇庆州绅衿士民将各家现有之余米凑运军需及谕令领回谷石佥称叨沐
　　皇恩丰衣足食情愿乐输留此谷石永为崇庆州之厚资等语该州绅衿士民尚义急公情词肫挚此皆
　　圣祖仁皇帝六十余年深仁厚泽浃髓沦肌是以风俗淳厚人心感戴朕心甚为慰庆着将崇庆州雍正七年额征钱粮全行蠲免以示格外加恩良善之至意该部知道
　　巡抚四川提督军务都察院右佥都御史宪德为仰沐
　　皇恩恳请代陈乐输报効事雍正七年六月十六日准户部咨四川清吏司案呈户科抄出四川巡抚宪德题前事雍正七年二月初五日
　　题三月初三日奉
　　防该部知道余着议奏钦此钦遵于三月初四日抄出到部该【臣】等查得四川巡抚宪德疏称崇庆州属士民公捐米石上佐军需经【臣】具奏仰荷
　　皇上深仁下逮将崇庆州雍正七年额征钱粮全行蠲免【臣】接准部咨差成都府知府王亲诣崇庆州徧加宣谕务使蔀屋茅檐咸闻
　　俞防穷乡僻壤共沐
　　恩光兹据署布政司事建昌道叅议刘应鼎详据成都府知府王详称据该州绅衿士民叶荣贤等感激
　　天恩恳请代
　　谢复以蠲租益下为
　　盛世之隆施而惟正是供实下民之常分当此军糈孔亟民累全无若论众姓之公捐尙不足抵当年之私派今州属钱粮七千余两照册全蠲为数不为不多受之已为过分至于自首田亩于雍正五年分已纳之粮前防
　　圣恩准抵作雍正七年征收之数此项田亩旣防赦其从前隠匿之罪何敢复邀免本年应纳之粮所有雍正五年分已征在官者情愿仍于本年抵销其丈量未毕者情愿亦于本年一体输纳等情理合恭疏代
　　题等因具
　　题前来查川省隠匿田地雍正五年五月十五日钦奉
　　上谕特沛寛大之隆恩准自行首出将从前欺隠之罪悉从寛免定限一年令其首报统于雍正七年入额征解【臣】部钦遵行文去后该抚宪德以川省之田地欺隠太甚将本年首报之户业已
　　题准于雍正五年征收则续行首报之粮应请一例于雍正五年起征【臣】部议覆以后报田粮在已经奉到
　　恩防之后令该抚谨遵
　　谕防统俟于雍正七年入额征解但在一年内自首者悉
　　遵
　　恩防奉行等因奉
　　防依议钦遵行文在案嗣据该抚宪徳以奉到
　　恩防之后凡各属已征自首田粮若给发各州县转发纳户诚恐里户繁多粮银细碎反有胥役乘机侵蚀之弊
　　题请畱抵雍正七年之额征【臣】部议覆准其畱抵奉
　　防依议钦遵亦行文在案今该抚宪德疏称崇庆州绅
　　衿士民叶荣贤等感激
　　皇上蠲免额赋之
　　鸿恩情愿即将雍正五年自首田地已征在官之粮仍于本年抵销丈量未毕者亦情愿于本年一体输纳据情代
　　题等语在百姓感激输将实出于至诚然我
　　皇上之仁恩浩荡槩寛从前隠匿之罪令其自首统于七年入额征解复因崇庆州供垫军糈将一州七年额课全行蠲免正所以加惠元元使其共沐
　　恩波之意也今若照该抚宪德所请将雍正五年田地已征在官之粮仍于本年抵销丈量未毕者亦于本年一体输纳与从前畱抵新粮之
　　恩防似不相符合应令该抚宪德将雍正五年已征之粮畱抵庚戍年正课其丈量未毕者亦统俟庚戍年输纳俾得均沾实惠以仰副我
　　圣天子泽沛重申之至意俟丈量事竣之日将地亩科则应征数目分晰造具清册送部查核可也等因于雍正七年四月十九日
　　题本月二十一日奉
　　防依议
　　巡抚四川提督军务都察院右佥都御史宪德为
　　圣人恩泽溥博如天等事泸州里民王在廷等先经具呈乐输军需米石一案【臣】将未经允其所请缘由据实陈奏仰荷
　　皇仁广被即着照崇庆州之例将泸州雍正七年额征钱粮全行豁免【臣】接准部咨随即差成都府理事同知德尔格前诣泸州广行宣布并令该地方官亲歴四境遍加晓谕务使穷乡僻壤共晓
　　恩纶咸沾实惠兹据该布政使赵恩详准永宁道刘嵩龄移据代办泸州合江县江聨辉详据本州绅衿士庶余遐福等呈称窃惟万方惟正之供乃
　　国家之大计九土输将之职为臣庶之常经福等咸愿公捐军米不敢支领仓储农有余夫正可以挽输自効民多余力何曽以负戴为劳论小民之报効犹未竭夫涓埃乃
　　皇上之恩膏更莫窥其高厚寸丝斗粟悉酬妇子之勤
　　劳蠲税除租咸荷
