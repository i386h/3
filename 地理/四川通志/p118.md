<!-- { "loadSidebar": true } -->
　　面细查木植夫匠数目道里逺近造册申报又据桐梓县申称县属芦溪里地名陈头岩后水箐产有楠木大小共二十二株除将长短围圆路程人夫钱粮盐菜等项备造清册申赍但桐梓不通水路必须运至綦江始能上筏入江万山如悬一线乌道自平播改设以来从未运出一木况值此人力艰微之日似有万难者今奉宪驳理合具结申报又据绥阳县申称查得绥阳县产木处所实不通水路必由桐梓綦江至重庆入江一路羊肠鸟道峭壁悬崖空行之人亦难若登天如拽重木必须多人一遇曲折狭径并深涧断壑必架厢填砌方可一日拽移二三里遵奉造册具结申报又据仁懐县申称县属虽有所产楠木皆在深岭人迹不到之处至于砍伐非比平地木植可以随用斧斤髙箐之中必须找厢搭架多用人夫缆索方可修巅去顶截根此砍木之难一也若夫产木处所尽属危岩峭壁即空行尚须扳藤拊葛楠木一株动须人夫百千方能拽动而山路险窄亦难立足山势曲折不能并走势必开山填砌找厢搭架所用人夫非比泛常拽运工程难以日计此搬运之难二也至于上筏之处必由溪河水道而山谷一线涸水皆系乱石填阻若非天雨旬日则水不盈尺势必从下流筑隄截壅蓄水丈余方可顺流拽运然须逐路筑隄蓄水始能前进若遇大石阻挡又必多用石匠凿去相地形之髙下用转移之权变事难程限此上筏之难三也宪行驳查不得不据实申报又据遵义县申报县属原无产木不致隐匿印结申报各等情到府该卑府覆看得采取楠木奉督抚两院驳查今据真安桐梓绥阳仁懐四州县回报前因并遵义县不致隐匿印结等因到道该本道覆看得真绥桐仁四州县造报楠木根株并陆续转江以及需用人夫钱粮等项逐欵登答前来覆核其木株之多寡册内已各称某地产几株长若干围圆若干矣覆核其水陆运之所经册内已各称从某至某矣独是每株大小应用夫数并估计口粮盐菜既无成例可以折衷惟有伏候宪裁酌夺等因到司该本司查看得楠木乃
　　钦工之必需也蜀当繁庶之时培植颇多奈自蹂躏之后濵水州郡及道路平坦之地人迹所到无不焚燬殆尽且二十年来荒草茂盛以致佳木凋落故梁栋之材絶为稀少本司自奉行后仰遵部限屡催查报奈各属具报十无一有即再三严驳不过愿具甘结今幸催到遵义道查报树株长径尺寸前来窃幸可答部命但虑深山大箐峭壁悬崖人迹从来罕到距水最为隔逺现在踏勘犹号艰难则将来伐运之费诚不易为力也除各属具结严驳合将遵义道所报树株册籍呈报宪裁具
　　题等因到【臣】据此该【臣】看得部行需用楠木事闗
　　钦工何敢草率溷覆业经【臣】咨部展限在案实因蜀罹兵燹之后即巨树良材咸遭焚伐且无培植求其千百年长养拱抱堪为
　　朝廷梁栋者诚不能如当年之可指画而得也臣查蜀志所载马湖永播素产楠木屡经严檄驳催今据署布政司按察使司李翀霄造报遵义府属查勘树株尺寸夫匠钱粮数目前来其树株之果否合式堪充
　　上用【臣】等未敢悬定应听部议作何分别酌量示行即此现在查报之木亦俱产于林箐深麓之中岩险廹窄采运倍难拽移至江万分艰逺需用夫匠浩繁所费钱粮不赀既据该司呈报到【臣】自应先行据实
　　题报以听部核除将原册印结送部外【臣】谨防同督【臣】苖澄合词具
　　题伏乞
　　皇上睿鉴勅部议覆施行
　　题报温犍峩彭屏宜髙兴八县楠木疏
　　巡抚四川都察院右副都御史张徳地
　　题为请
　　防事康熙六年十一月初五日据署四川布政司事按察使司李翀霄呈称奉本院案验康熙六年五月二十四日准工部咨工科抄出该本部题称该【臣】等查得防典开载成造
　　宫殿遣大臣往四川湖广浙江采木今建造太和殿理应需用大楠木应请
　　勅下四川湖广江西江南浙江督抚稽查现在采就木植或山中出产木植长径尺寸根数需用钱粮确估俱限以文到两月内报部酌议可也等因康熙六年闰四月十二日题本月十四日奉
　　防依议钦此钦遵抄出到部相应咨防等因移咨到【臣】该
　　【臣】看得楠木乃
　　宫殿急需【臣】严行遍查屡经催驳不啻三令五申祗因蜀省幅员辽濶山路﨑岖往返动稽时日兼值流冦之后巨树良材焚刼无存先据遵义府属报到踏勘树株夫匠钱粮数目随经【臣】防
　　题在案今据署布政司按察使司李翀霄续报成都府属温江嘉定州属犍为峩眉重庆府属彭水马湖府属屏山叙州府属髙县宜賔兴文等通共八县树株尺寸人工钱粮数目造册前来其树株果否合式堪充
　　上用【臣】等未敢悬定应送部候议作何分别酌示遵行至于严驳再三查明咸称地方不产楠木各府属所具不致隐匿如虚甘罪印结除彚送部外【臣】谨防同督【臣】苖澄合词具
　　题伏乞
　　皇上睿鉴勅部议覆施行
　　题报采运楠木条议疏
　　巡抚四川都察院右副都御史张徳地
　　题为敬陈采办楠木之法上可无悮
　　钦工不致糜费钱粮下可确实办运不致累及残黎事窃
　　照采办楠木闗系建
　　殿急需【臣】冒险夷方遍至产木处所尽为查勘前至马湖并遵义查出楠木株数丈尺围圆另疏
　　题报外【臣】查各州县所报之木虽有大小长短之不同【臣】亲披荆负棘直至各箐山顶踏勘而栋梁巨材各箐之中大约皆可采办以资
　　国用但其箐之大者周围有五六百里其小者亦有一二百里非一朝一夕可以尽悉必须按日细查方可采取如离小溪五十里至百里者犹可采运若百里之外者山势愈峻道路愈险虽有大木无可如何矣【臣】随传绥阳县查出旧时木厰附近居民呉之壐梁维栋任明选等三人亲问采木之法据供故明时绥阳设有一厰地名南宫北扫当日
　　设有督木道一员驻涪州有督木同知一员专管钱粮架长斧手俱系湖广辰州府人奉上司文着落辰州府召募来川人夫系本官召募架长看路找厢找厢者即垫低就髙用木搭架将木置其上以为拽运之説也斧手伐树取材穿鼻找筏人夫拽运到河用石匠打当路石匠做缆子铁匠打斧头与一应使用器具一厰用斧手一百名石匠二十名铁匠二十名匠五十名找厢架长二十名楠木一株长七丈围圆一丈二三尺者用拽运夫五百名其余按丈尺减用沿路安塘十里一塘看路径长短安设一塘送一塘到大江九月起工二月止工三月河水泛涨难以找厢施工先于七月内动人夫五十名寻茹缆皮堆集放于厢上取其滑以拽其木每夫日支米一升雇工银六分斧手架长日支米一升雇工银一钱伐树用三牲祭初一十五用猪羊祭其肉分给匠役人夫督木同知将放出木头赴督木道交割八十株找一大筏召募水手放筏每筏用水手十名夫四十名差官押运到京等语据此又据署遵义府事成都府通判马御世防同各州县列欵条议到【臣臣】酌古凖今因革损益恭列数欵为我
　　皇上陈之
　　一督木之官宜専也【臣】查故明采办设有专官管理木厰一应钱粮出入召募夫匠等事此其专任今以【臣】管见于马湖应设一厰遵义应设一厰每厰用督木同知一员凡采办事宜专其责任令其设法分头覔采以供
　　钦工之用果廉能办事急公奉法则听【臣】奨励若糜费钱粮扰害地方听【臣】题叅一切钱粮出入木植已完未完听【臣】综核报销庶赏罚明而彼知有惩劝恪供乃职钱粮不致糜费地方不致扰害而
　　钦工方克有济矣
　　一夫役宜预为召募也产木之处人民无几即尽其州县之老壮男妇不过一二百人即俱充木夫不能运一木况大工一举刻不容缓四川有土无民久在
　　睿照势必于附近富庶省分召募人夫五千名押送来川分给两厰拽运庶人夫既足方可按时采办计日运解不致有悮限期矣
　　一斧手架长宜提取也查采木旧例斧手架长俱出湖广辰州府其斧手砍伐穿鼻架长寻路找厢皆其惯习各有定法若不得其人木料必致扑损势必于辰州府召募斧手二百名架长四十名押送来川分给两厰庶安顿布置得宜而巨材易于伐运矣
　　一栋梁之材宜请定式也若不先定丈尺株树则钱粮夫匠之多寡难以悬度合无请明长若干丈围圆若干尺定为号数若干株以便按式采取若木数既定则木植之大小距江道里之逺近用工之多寡方可照数估计钱粮确实有据不致有浮冒之弊矣
　　一钱粮宜预请拨也四川逺在天末若待起工方请部拨而往返稽迟动需半载未免有悮
　　钦工合无俟内部议定合式楠木若干株预行酌拨钱粮若干两先运来川以资夫匠工银米菜之需如有余则存留别支如不足再请拨给总于运木到京之后总造清册报部销算庶钱粮既足不致临时掣肘而采运无难矣
　　一木商断不宜用也【臣】查故明初年专官采办事克有济及至末年信用木商领银采办一经入手任意花销且于采木地方动以皇商为名索取人夫种种扰害不一而足以致里民惊逃而银归之乌有究竟并无一木得济实用虽将奸商监禁追比徒然株连无辜终无抵偿此辈原系亡命棍徒又无功名可恋身家可惜是以断不宜用恐至糜费钱粮贻害地方耳
　　一找筏完结入江起运宜逐省拨夫递送也蜀省到京水程最逺约有年余若不逐省递送诚恐沿路迟滞查马遵二府小溪俱防合于重庆大江由重庆而下防闗径通湖广若木植运抵楚界必须逐省沿途州县拨水手人夫递送前去仍各具不致躭延印结报部庶各地方皆有专责可无沿途迟滞之虞
　　以上七欵俱系采办事宜出臣管见至于需用夫匠钱粮必请自部拨若责令雇募夫匠到厰之日照旧时采运之例匠役架长日支米一升银一钱夫役日支米一升工价银六分而犒赏之费不与焉若于外省提拨但于日支米一升之外量给盐菜银两而已应否采择统候内部从长议覆请自
　　睿裁非【臣】所敢擅专也理合具
　　题伏乞
　　皇上睿鉴勅部议覆施行
　　康熙八年二月初四日题奉
　　防修造宫殿所用楠木不敷酌量以松木凑用已经有防令着停止采取该抚速回省城料理地方事务该部知道
　　署分巡永宁道马湖府知府何源濬为请
　　防事据马湖府详前事康熙二十四年二月初四日奉布政司信牌转奉巡抚四川都察院韩世琦宪牌准工部咨营缮清吏司案呈奉本部送工科抄出题前事内开该【臣】等查得四川廵抚韩世琦疏称照部单所开之数逐一加算共得合式楠木四千五百零三根夫匠运价共需银十二万五千三百六十两九钱合式杉木四千零五十六根共需用价银三千零三十八两五钱已足建造
　　太和殿等因具题前来查先经【臣】部覆前任偏沅巡抚韩世琦疏内不合式楠木不议外其合式楠木四百八十七根杉木一千三百四十三根应听各官捐输运至等因具题奉
　　防这合式不合式楠木俱应捐助运送着再议具奏余依议钦此随将合式楠木四百八十七根不合式楠木四千二百五十五根俱应听各官捐输运送其公署内合式楠木四十根不合式楠木一千二百九十三根俟各省查木细册到齐之日再议题覆奉
　　防允行钦遵在案今江西广东广西山产合式楠杉木植相应行令该督抚俱照湖广捐送之例设法捐输差贤能官员毋致累民运送到京除四川册报多余楠木杉木不解外其余楠木杉木已足建造
