<!-- { "loadSidebar": true } -->
　　张元电【州人负奇气有风裁初为御史弹劾无所避忤阉瑾改刑部主事后迁知保定府武宗南狩江彬以无贿故诬系狱弗屈寻奏释之改处州值黄岩贼起谕以祸福贼即遁去郡人感而祀之后免官家居十三年卒有石峰书法文集十余巻】
　　刘望之【字商霖内江人厯官南大理卿刚正有为初以给谏敢言为时宰所忌谪魏县丞久乃防议贵阳抚戡苗夷有功转晋布政使劾奏宁河王夺其禄入觐不持一钱尝语人曰凡心上忍不过理上解不去法上行不得者决不可为卒年八十赐祭葬所着有一岩文集正韵便览魏县志等书子翾翲俱登进士厯官有声为时望族云】
　　刘　翾【字元翰望之子嘉靖壬戌进士令渭南多异政召入为御史敢言极谏豪贵敛迹后备兵浙江以讨倭功受上赏晋大防与时相议左嗾其党劾之而归有西台疏草若干巻藏于家】赵贞吉【内江人少颖悟絶伦读书青神山有文名登嘉靖乙未进士试翰林庶吉士第一厯学士大司成立朝謇谔遇事慷慨廷斥严嵩误国谪戌岭表隆庆初诏起侍经筵前后进讲深切治理皆见嘉纳进大学士毅然以天下为己任与首相持议不合引归率其徒讲明理学四方从游者甚众万厯丙子卒諡文肃诗文与杨升庵任少海熊南沙称蜀四大家】
　　赵　占【字吉卿内江人与文肃公同登贤书筮仕华容令适湖泛隄圮豪右兼幷为之正疆界复流移容民尸祝之已刺秦州丞襄阳以母老乞养人称其孝家居不营生业惟以课子为事长子从先举癸酉乡试以文学孝行称未仕而卒子孙世其诗礼焉】
　　陈祖舜【州人授麻城教谕迁汉中教授为人刚介亷直在麻城奏劾御史不法状在汉中奏保去任知府曹子徽复任其气槩才负类如此尝着覆瓿集若干巻赵雪航重之賛曰学博追圣贤之绪文富究经传之义秋水澹云泊乎素志寒岩古柏凛乎义气】
　　张万钟【州人任高安令高安旧俗新令至率有银器为供具万钟辞不受更为其民偿逋负民徳之及忧归乡居不履城市二十年卒子孙发其箧笥惟书籍而已】
　　高　镛【字京甫内江人初以平阳令征拜御史按江右时分宜柄政镛行部不修私觌又逮其家不法者无少徇竟以此失欢落职外补累官南曹郎遂致政归箧无长物庭鲜干谒其事闗乡闾利害者则侃侃言之里人阴受其福焉】
　　马呈图【内江　辛酉乡荐筮仕鄠县令治行卓越拜监　御史巡按贵州广西亷明方正所在人思至论列谋议闗切纲纪有古埋轮风】
　　阴武卿【字定夫内江人七岁能文弱冠登省试第一明年成进士以刑曹郎佥闗中学宪冰鉴絶人分守江右九江鄱湖盗薮为之一空寻以陜西布政司入加太常卿会举籍田郊祀飨陵诸大典善为威仪进止甚都上目属之未几巡抚保定又未几协理院事厯侍郎六载晋南司空改大司马焦劳体国旋以疾卒所着月溪文集若干巻皆经世大畧】
　　马升阶【字汝弼内江人领乡荐应礼部试闻王阳明讲学东南毅然向往购其语録诵之有当于心遂决意性命之学谒铨授武陵令豪滑敛手招贫民复业者三百家寻以直道忤上官归士民刻像祀之生平潜心理要垂老不倦所着有宜山集畧省躬慎思二録易义会通二氏防要诸书合十余巻行世】
　　邓继曾【州人拜兵科给事中上急修省惜名器饬戎政正礼弭灾诸疏又劾戎将之不职者皆见嘉纳随又劾宦官擅权下狱谪金坛县丞在治复废田三千余顷溧阳崇山民聚众为乱檄公平之陞无锡令请寝增赋三万余石民立生祠寻罢复起令宝应擢知维摩州厯宝庆徽州知府俱有遗爱】
　　宋　翰【州人任昆明令政尚寛平当路以吏事责之遂浩然乞归居家严整以诗史自娱非公事不至公门县令以金遗之固辞不获后令解任翰尽还之封识宛然卒年九十余】苏秉彞【州人家贫嗜学厯学谕陞国子助教所至有声以母老奏改蜀府教授病革犹与赵文肃贞吉讲格致性命之学至夜分乃罢明日整衣冠而卒】
　　龚懋贤【字晋甫内江人隆庆丁卯与兄懋赏同科于乡戊辰成进士令庐陵奏最选授御史按东粤惩贪劝亷海忠介公深服之时京师大旱诏求直言乃上五少三多疏谓天下任事之臣少朝廷心膂之臣少兵少财少公论少为五少天下刑狱多冗费多议论多为三多疏入报闻观察河南为忌者所中遂坚意求归所著书有明法堂稿学业通古本参同注疏】
　　萧如松【字心甫内江人举孝廉任贵阳司理擢留台侍御防江视屯积弊一清会矿税起虐珰煽焰监司守令被逮累累屡疏论救言甚切直累官至大理寺丞所着有留台疏经制要畧洗寃要览诸书】
　　周嘉宾【内江人癸未进士令范阳金谿加意拊循吏民怀畏厯陞仪部郎首严各藩请封查勘文册以广朝廷敦睦之典诸窦悉除宗藩赖之】
　　张尧臣【字希防内江人进士厯戸曹出守鳯翔多惠政备兵江防严捕剽掠长江赖以无虞迁云南鳯酋授首尧臣与有餽饷劳厯陞布政使滇秦皆俎豆之】
　　张季思【字以诚内江人任御史京师大饥请发仓以赈佥宪闗中值西夏变督饷不匮陞山西防政爱恤商民议藩封诸事皆称硕画请告甫三月无疾而逝】
　　陈　纪【字维修内江人举孝廉由溧水教谕迁大兴尹寻主戸部河南司事纪体貎硕伟江陵相张居正尝于朝班见之期一识面谢不往居正有牡丹园园丁负逋纪寘于法朝绅甚壮之】高　察【字汝哲内江人仕至广西布政使以不赴江陵父丧注年老休致归时年四十有五察归储书虚白楼莳花种竹不问戸外事论者谓其渊博似子长汪洋似叔度清约似渊明云】马鲁卿【字道传内江人登进士除盩厔令语客曰吾不解为今令也客曰稍刓方为圆耳答曰方可刓乎随请改为松江府教授累迁鳯阳守继补温州吏治整饬入为水部郎外转云南按察司副使未几致仕归以子鸣銮封中丞】
　　马鸣銮【字君御内江人幼从大父宜泉公口授经史辄能成诵赵文肃贞吉一见叹曰此国器也登万厯甲戌进士歴右都御史兵部侍郎总督宣大卒于官鸣銮敭厯中外伟绩甚多所着奏议及筹边尺牍鳯麓稿总若干巻】
　　邓林乔【字子正内江人累官至佥都御史巡抚大同在边三封名王十经贡市劳勚甚着晋总督陜西三边军务命至而林乔卒已旬日着有平旦悟言三封録等书】
　　何起鸣【字应岐内江人以盩厔令征入礼垣寻掌科事请蠲逋负带征者以万计奉使入蜀请减川西溢额课革金堂黄滩鱼堑桑梓赖之累官至大司空提督寿宫所省财用无算屡疏乞归上勉徇其请时二亲犹无恙朝夕承欢里人以为荣又以赐金尽推让诸弟其天性孝友如此及卒邑人请于当路建专祠祀之所着有蓄徳要览教言奏疏诸书父祥亦以理学崇祀】
　　萧　柿【字子先内江人侍御世延子弱冠领乡荐知昆阳州陞楚雄同知以迤西督饷报最迁陞澂江知府以清白称郡多矿利毫不染指】
　　梅友松【内江人任工部郎营缮悉当擢防议累官延绥巡抚严守备勤训练诸番慑服晋都御史兼兵部总督三边条上十二事皆报可旋致政归徜徉里闬所着有奏疏九子山堂稿藏于家】周世科【内江人进士居郎署最久政府冢宰俱同年人谓一通候京卿可立至世科终不往寻补佥事未任而卒子永丰能世其业】
　　余之祯【字善先内江人弱冠举进士起家襄阳司李吏治精谨以卓异称仕终甘肃巡抚筹边御番功在疆域赐宴纪录士大夫荣之】
　　钟应麟【字孟仁内江人厯知宿州宿值岁旱民半流徙应麟多方慰抚民获安堵中州红贼陆梁擒其魁刘养性等数百人以卓异纪録焉】
　　张应登【字玉车内江人厯吏兵二科给事中任山东宪副以边才调龙右应登性慷慨风裁峻整在谏垣日多所论建如请兵食清戎政罢楚师置三省总督覈东征功罪论西讨战抚机宜皆能称防时称为名给諌】
　　张问达【字徳孚内江人七岁能文由欈李令入为御史论蒲州相左迁浙运判聘主书院分校乡闱皆得人以万安令起南戸部郎条上七议皆允行之】
　　冯　玶【资阳人天啓辛酉乡荐初授浙江武义县令县旧无城郭寇贼窃发民苦之玶捐修城垣周十里许民以无虞又俗多溺女锢婢公严禁之复刋示化谕民革其俗累官金衢二郡同知郡人思其徳建祠祀之】
　　王　范【字慕吉内江人崇祯辛未进士知丹阳县操持清白遇事勤敏公余寝处廨后一室三年未尝入内行取御史巡按浙江风裁峻厉以忤时相转佥事蜀乱寓居丹阳丹人素徳之岁时赡送薪米不絶子于蕃于宣俱登科第】
　　徐佩【仁寿人崇祯辛未进士知崇仁县在任八年兴学造士洁已爱民值岁屡歉赈活者以万计行取南部主事寻陞抚州知府因寇变归里为人慈祥岂弟能敦睦桑梓夀八十五终】
　　直隷绵州
　　汉杜　贞【绵竹人诵书百万言尝言兵事于翟酺酺免后尚书令与司隷劾之复逮诣狱贞上章救之受鞭笞六十狱中明酺无罪京师壮之以时衰乱散财施宗族不应公车辟卒于家】刘　宠【字世顺绵竹人明公羊春秋上计除成都令政教明肃治安汉郪郿皆著绩迁牂牁太守自乘一马布衣蔬食俭以为教吏人为之立铭】
　　景　毅【字文坚梓潼人太守丁羽察举孝亷司徒举治剧为沇阳侯相高陵令立乡学以礼让化民迁太守以子顾师事少府李膺膺诛自表免官久之拜成都令迁益州太守值益州乱后毅至恩化畅洽鸠鸟巢其防孕育而去三府表荐征拜议郎自免归刘焉表拜都尉为人亷正疾淫祀敕子孙惟修善为祷仁义为福年八十一而卒】
　　杨　充【字盛国梓潼人少好学求师遂受古学于扶风马季长吕叔公南阳朱明叔颍川白仲职精究七经其朋友则颍川荀慈明李元礼京兆罗叔景汉阳孙子夏山阳王叔茂皆海内名士充还教授州里尝言图纬非圣人之学不以为教举孝亷为郎卒】
　　边　韶【字孝先梓潼人教授生徒常百余桓帝征为大中大夫】
　　景　鸾【字汉伯梓潼人少游学七州遂明经术还乃撰礼畧河洛交集风角杂书月令章句凡五十余万言太守命为功曹察孝亷举有道博士征不诣然上陈时政得失又戒子孙以人纪之礼及遗令丧葬务从节俭云】
　　韩　揆【字伯彦绵竹人为邑令绮裒主簿时黄巾贼入界裒为贼所得见害揆殓葬毕诣从事贾龙求兵讨贼大破之揆曰本报令君而茍自活非忠也乃自杀】
　　郑　度【绵竹人刘璋用为益州从事昭烈据涪城度谓璋曰彼客我主军无转饷仰给于我今既与我仇不过野谷是资若尽驱巴蜀梓潼之民内守涪水以西仓廪野谷尽行烧除坚城勿战不过百日彼将自走走而截之此成擒矣昭烈闻而怒之璋不从】
　　蜀汉秦宓【字子勅绵竹人有学善谈辨昭烈定益州彭羕荐宓乃辟为从事祭酒逾年无所知名建兴元年丞相亮领益州牧选士以宓为贤迎为别驾寻拜左中郎将长水校尉居无何吴遣使张温来聘亮甚嘉温叹曰江东菰芦中何意生此奇才因欲见宓于温温将还设供帐东门外百官往饯宓独后往亮数使使促之及至与温问答如流温大敬服累迁大司农卒】
