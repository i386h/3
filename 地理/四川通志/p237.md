<!-- { "loadSidebar": true } -->
　　汶山故城【今州治汉置汶江县为汶山郡治后省属蜀郡为北部都尉后汉因之季汉复置汶山郡晋初移郡治于绵虒界改汶江置广阳县属之东晋后废萧齐复置北部都尉梁复置广阳县为北部郡治隋仁夀元年改曰汶山复为汶山郡治唐为茂州治宋元因之明初省县入州】广阳废县【在州西北五百五十里晋置寻废】废直州【在州西北唐天寳五年于此置昭徳郡乾元元年改曰直州领昭徳昭逺鸡川三县旧唐志作真州治真符县分临翼郡之昭徳鸡川两县置又昭徳县显庆元年置曰识旧属悉州天寳元年改名又鸡川县先天二年割翼水县置宋志茂州领夀宁砦本羁縻真州政和六年建夀宁军在大皁江外距茂州五十里八年废为砦宣和三年又废为堡】废干州【在州西旧唐志大厯三年开西山置为正州领昭武宁逺二县又有涂州武徳元年临涂羌归附置领端源婆览二县贞观二年州县俱省入茂州五年又置领端源临涂悉怜三县又炎州贞观五年生羌归附置曰西封州八年改名领大封慕仙义川三县又徽州贞观五年西羌首领董嗣贞归化置领文彻俄耳文进三县又向州贞观五年生羌归化置领贝左向贰二县又冉州本徼外敛才羌地贞观五年置西冉州九年去西字领冉山磨山玉溪金水四县又穹州贞观五年生羌归附置曰西博州八年改名领小川彻当壁川当博恭耳五县又筰州贞观七年白狗羌降附置曰西恭州八年改名领遂都亭劝比思三县以上七州俱羁縻属茂州都督永徽二年特郎辟惠等羌内附又析置蓬鲁等共三十二州又崌州贞观元年招尉党项置领江源洛稽二县又可州贞观四年处党项置曰西义州八年改名领义诚清化静方三县又逺州贞观四年生羌归附置领罗水小部川二县以上三州俱羁縻属松州都督府宋志茂州领羁縻当真时涂远飞干可向居十州】合江城【在州北一名合口镇唐置守捉城于此】安戎城【在州西南唐仪凤二年益州长史李孝逸筑至徳初改曰平戎城】舍堂城【在州北二里明嘉靖三十一年兵备胡鼇筑与州城相掎角】万里城【在州北三里一名逻城明嘉靖中副使朱纨筑】岳希蓬长官司【在州西三里明洪武四年置】静州长官司【在州东二里洪武中置又有陇木长官司在州东北四十里亦洪武中置后废】横玉楼【在州南】列岫堂【在州北因九顶列于南屏凤盘台列于西巨人橐駞列于东故名】雪峰堂【在州治内有妙算遥雪二堂】
　　古碑记附
　　唐回车院碑【唐刺史盖巨源撰大中十三年立】唐刺史题梁【黄唐梁记有寳厯元年刺史窦季余大中三年刺史刘成师咸通三年刺史盖巨源撰】张延赏修城记【按董守愚两路记载唐大厯十四年吐蕃事典元元年张延赏重修其后别驾修建城宇堡壁雉堞】茂州治平寺碑【寺旧在城外缘叛羌董阿丹焚元丰初移入城】滋茂池善应庙碑【张商英无尽居士撰其神或传姓吴或传姓郭】西山记【绍圣中茂守曹坦撰】更生阁记【政和丁酉倅贰跨鼇先生李新目击静州之变记载其事甚详】图经【郡守史宪序】
　　保　县
　　威州故城【即今治古冉駹国汉为广柔县地季汉属汶山郡隋开皇四年讨叛羌以其地置薛城戍属防州唐武徳七年内附置维州贞观元年羌叛州废明年复置并置薛城县为治天寳元年改维州郡乾元元年复曰维州属劒南道广德元年吐蕃为害号曰无忧城太和五年收复寻又弃之大中三年复内附五代蜀永平二年改县曰保宁宋景徳三年改曰威州元明因之　国朝雍正七年省州移县来治】保县故城【在县西北七十里本唐薛城县地宋保宁县地明洪武六年始置保县属威州　国朝因之雍正七年移县治威州】薛城废县【在县北高碉山上亦曰姜维城古冉駹地汉武开之为广柔县地季汉属汶山郡隋置薛城戍唐武徳七年白狗羌首邓贤佐内附置维州并置金川县为治贞观元年羌叛州县俱罢二年生羌董屈古等请吏复置维州及薛城县移治姜维城东城即维故垒也元志姜维故城在高碉山上维州故城在姜维城东十里垒石为之又有子城在高碉山下唐大中三年刺史髙宰筑旧志宋时州城先建在河西霸州境内后迁至凤坪坡底明宣徳中又迁河东即古汶川县为州治其故州城曰旧州里在金州西北二十五里】废霸州【在县西北二十五里唐志天寳元年招附生羌置静戎郡乾元元年改霸州治安信县与州同置广徳后废为行州又有归化县在县西北百里亦与州同置】通化废县【在县东一百三十里元和志本汉广柔县地后周武帝置石门镇隋开皇六年以近白狗生羌于金川镇置金川县十八年改曰通化大中三年改属威州宋天圣元年改曰金川景祐四年复故元因之明初废】小封废县【在县南六十里唐初置金川县于此属维州寻废咸亨二年改置小封县垂拱二年改置威戎军西】定亷废县【在县西北隋开皇四年置定廉戎属防州唐武徳七年置定亷县属维州开元二十八年改曰奉县天寳初改云山郡八年徙治天保军后改保川而定亷仍属之贞元二年韦皋破吐蕃焚定亷城】盐溪废县【在县西北唐贞观二年析定亷县置以有盐溪村为名后省】定广废县【在县南唐置属维州贞元九年韦皋分兵出西山破广定城即此】废保州【在县西北唐志保州云山郡初置于定亷县天寳八年徙治天保军领归顺云山等县乾元中更名古州其后复名保州元和志天寳军在定亷县西一百三十五里宋志茂州领春祺城本羁縻保州政和四年建为祺州县曰春祺宣和三年废属茂州】干溪城【在县西北唐志维州有干溪白望暗桶赤鼓溪石梯逹节口质台骆驼九守捉城西山南路又有通耳瓜平干溪侏儒箭上谷只六守捉城又有苻坚城俱在今州西界】柔逺城【在县南唐太和中李徳裕筑以扼西山吐蕃寻废】当狗城【在县西以当白狗羌之路故名唐初置广徳二年劒南节度使严武破吐蕃拔当狗城即此】宋恭城【在县西唐贞元十年韦皋破吐蕃于此】望汉城【在县西唐志吐蕃筑此以望季汉大厯十二年西川节度使崔宁破吐蕃于望汉城是也】龙溪城【在县西北八十里唐贞元初韦皋城龙溪筑西山堡以待降羌七年皋使威戎军使崔尧臣出龙溪石门两路伐吐蕃是也】龙山城【在县北唐置戍于此今为笼山寨】安逺城【在县南宋置】通鹤城【在县西北即唐之通鹤军也贞元九年韦皋攻吐蕃破通鹤城即此】过街楼【在县南旧威州城北三里】筹边楼【在县城市中唐李徳裕修遗址尚存】
　　古碑记附
　　鼓角楼记【唐维州军事判官高侧撰干符五年十月十五日维州刺史李光置】天寳寺碑【唐咸通六年建军事判官陶师撰】伏波庙碑【唐咸通八年左武卫兵曹参军崔遂撰】
　　汶川县
　　绵虒故县【在县北汉置属蜀郡后汉曰绵虒道季汉改置汶山郡于此又改县曰汶山东晋后废水经注湔水出绵县亦曰绵夷县县即汶山郡治昭烈所置元和志汶川县北至茂州一百里本汉绵虒县地筑于此置汶川县因县西汶水为名仍于县置汶山郡隋开皇三年罢郡属汶川唐属茂州宋元因之明宣徳中威州数罹番害遂迁治于汶川县而迁汶川县治于寒水驿北今古城在威州城山腰平处基址尚存】威戎军城【在县西唐志茂州有威戎军宋志熈宁九年即汶川县置威戎军使政和六年汤延俊等纳土重筑军城改名延宁宣和三年废为寨属茂州四年又废寨入汶川县】广柔废县【在县西七十二里汉置属蜀郡晋初属汶山郡寻废】率然堂【在县东明燬　国朝知州黄陞重修有记】石纽村【寰宇记石纽村在县西一百四十里后人遂以大禹为汶川人按谯周蜀本纪禹本汶山郡广柔县人生于石纽其地名刳儿坪今在石泉县境内盖当时石泉为广柔县地耳】石室【寰宇记冉駹夷人所造者高十余丈山岩之间往往有之】
　　直达州
　　通川故城【今州治后汉时分宕渠东境置宣汉县晋南渡后又尝侨置分属于南宕渠魏改石城此其故县也刘宋置巴渠郡治此梁改县曰石城隋改通川皆为州郡治明初省旧志在州西二十里隋置元省入达州盖误】三冈废县【在州西南四十里本宣汉县地梁大同二年置县并置新安郡西魏改新宁郡隋开皇初郡废属通州郡唐属通州寳厯元年废大中五年复置宋属达州熈宁六年省入通川】永穆废县【在州西北一百里本汉宕渠县后汉宣汉县地梁大同中置永康县并置万荣郡隋开皇初郡废十八年改曰永穆属清化郡唐武徳元年置万州贞观初州废县属通州宋属达州咸平二年改曰永睦元至元二十二年省】思来废县【在州北唐武徳二年析通川县置属通州贞观二年省】石鼓废县【在州东汉宕渠县地后汉宣汉县地梁置石鼓县西魏置迁州后周废州置临清郡隋开皇初郡废县属通州郡唐属通州寳厯初省大中元年复置宋属达州寰宇记在州东六十里以县东五十里江次有大石鼓而名九域志熈宁七年省入通州】阆英废县【在州北一百二十里以县南五里阆英山为名唐天寳九年置属通州郡宋干徳五年省入石鼓】六相楼【在州学宫讲堂前唐李峤李适之刘晏韩滉元稹宋张商英皆官于此后皆入相故名】戛云楼【在州南唐元稹为司马时建】垂杨台【在州北下有鲜游池丛石山修竹园踯躅园今皆废】胜江亭【在州西三里宋郡守王蕃建取白居易寄元稹诗通州犹似胜江州句为名】有斐亭【在凤凰山白崖下万竹丛生嘉靖时知州赵鸣凤建】烂柯亭【在州北三里凤凰山上有碑记剥落】凝翠亭【在翠屏山下】双清阁【在州南滨江宋政和中州守王蕃建取杜甫诗心迹喜双清句为名】清风堂【在州东四里旧志张俞作通州一诗今之清风堂休休堂琴亭游观等处并废无考】中和堂【在州南宋建后更名凝香又有云绵勤继清隂三堂】丁溪馆【在州南唐元微之集有通州丁溪馆夜别李景信诗】抽茶塲【在州南元志宋时陈幷朱肱余应求李升韩均皆以言事切直谪建达州茶塲时目为五君子】
　　古碑记附
　　汉车骑将军冯绲碑【旧志在废永睦县之西八十里碑文了然可读其父焕亦有两碑防裂不全】汉广汉属国侯李翊及夫人墓铭【旧志翊以灵帝熹平二年卒夫人亦不着姓氏疑其为臧氏字迹多缺】唐处士墓铭【旧志在州城北十五里马脑鼻山下唐景龙二年刻字画遒媚】元稹告畬三阳神文【元和志亦作通州之华阳观】广福院修佛殿记【旧志在废永睦之广福院唐防昌三年王钦説记】泸潭院镌佛记【旧志唐通川县东富教里岸侧石上乃唐人所镌旁有中和造像立姓名百余字余多漫灭泸潭又有龙洞】节妇碑【旧志节妇赵氏孀居有凶人欲犯胁以白刃妇不为动刺杀之时皇祐二年知州薛俅表其节立碑于达州之西北山后邑令薛仲侃为之建祠】黄庭坚赠通州令韩广叔文【韩广叔赴通州日黄庭坚以文赠之曰惟勤能辨公家惟清能律贪吏严而信则吏不病民简而敏则民多在野】东乡县
