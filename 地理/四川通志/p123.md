<!-- { "loadSidebar": true } -->
　　奏报征收杂税银两准部议覆所报税银是否尽收尽解可否作为定额之处令【臣】防同督【臣】查明据实保题定额等因移咨到臣随经行司并移咨监督据实查覆去后兹据布政使髙维新详准监督明徳咨移到任以来每月亲临税卡商人茶杂货物到闗眼同查防征收税银俱系尽收尽解毫无隐匿至打箭炉虽久归版图犹系边末其茶杂货等项赴炉交易者无几均属番蛮人等逺来贸易贩卖而该番蛮来止不常又查打箭炉行茶商人多有沿积引张隔年输税每年征收税银多寡不一非内地税口可比惟期闗税毫无隐漏
　　国课有所裨益其永为定额之处诚难预期悬拟等因出具印结移司查该监督所称实系尽收尽解定额难以预期悬拟之处出自实情并无掩饰是在监督逐年据实报解毫无隐漏则通商裕课即可为永久之成规等情详赍印结前来【臣】覆查无异除结送部外【臣】谨合词具
　　题伏祈
　　皇上勅部议覆施行【臣】等未敢擅便谨
　　题请
　　防




　　四川通志巻十六下
<史部,地理类,都会郡县之属,四川通志>
　　钦定四库全书
　　四川通志卷十七
　　屯田
　　黄帝立丘井出则荷戈入则振旅兵民本合一也自阡陌开而兵农始分矣汉文用鼂错言募民实塞下赵充国金城之役屯牧湟中屯田之制于斯肇举其屯于蜀中者歴代有之葢均其众以壮边卫上无养兵之费下无供边之劳不可谓非制之得也顾蜀中明季被兵土满而旷幸际我
　　朝太平日久生齿繁而疆隅辟野无隙地军有余粮士饱马腾之象已不必更议屯田而兵食罔弗充足又何庸强介胄之士责以耒耜为哉然则相地度时固不得与李通之屯顺阳诸葛之屯渭水同日而语矣作屯田志
　　宋髙宗绍兴五年诏淮南川陜荆防屯田绍兴七年以川陜宣抚吴玠治废堰营田六十庄计田八百五十四顷岁収一十五万石以助军储诏奬谕焉度宗咸淳三年诏除淮蜀湖防之民所种屯田租旧欠并除之复催者以违制论
　　元世祖四年巩昌总帅汪惟正戍青居军还屯利州
　　至元二年命四川行院分官屯田十一年置西蜀四川屯田经略司遣泸州屯田军四千转漕重庆十六年以巴哈行西川枢宻院事总兵入川平宋诸城之未下者调兵守钓鱼山寨屯田
　　明正统元年奏准各处屯种毎军止征余粮六石二斗令各处军职舍人除应袭外毎五丁拨地四十二畆耕种照例办纳籽粒二年令各都司卫所管屯官三年满日造册二千里以里赴京比较二千里以外从按察司并廵按御史比较又令四川都司卫所屯种水田者纳米陆地者纳豆八年添设提督屯田佥事以耑理之
　　隆庆二年命大臣分督屯田一徃江北兼山东河南一徃江南兼浙湖云贵一徃河东兼四川诸卫所
　　万厯六年四川各卫所屯田通共四万八千八百四分零一十畆三分五厘二毫三丝四忽八防成都右等二十二卫所各项屯田毎二十四畆为一分共三万九千五百九十四分零一十畆三分五厘一毫三丝四忽八防原额屯田一万二千六百三十四分零八畆五分三厘六毫新増屯田一万八千九百六十一分零二畆三分九厘八毫遗失清出田一千二百四十八分零二十畆四分四厘四毫四丝额外屯田八百七十五分零二十二畆五分三厘二毫四丝八忽屯粮各项毎分征粮六石通共粮二十九万四千三百三十九石四斗九升五合六勺三抄一撮八圭一粒二粟成都右等二十二卫所各项屯粮共二十三万九千七十九石四斗九升五合七勺三抄一撮八圭一粒三粟原额粮七万五千八百六石一斗三升四合新増粮一十一万三千七百六十六石五斗九升九合五勺遗失清出粮七千四百九十三石一斗一升一合一勺额外粮五千二百五十五石六斗三升三合一勺二抄今成都右等二十二卫荒废建昌五卫改军为民
　　皇清顺治七年四川廵抚李国英
　　题为蜀疆屯政肇举兵民少济竒荒仰祈
　　圣鉴事案照顺治五年七月内准督饷部【臣】王来用咨准户部咨先该臣奏为兵民以食为天屯田安川本计等事一疏请防
　　圣恩允拨济川牛种银五万两随行委守东道臣袁一相臣标防将王述宗赴秦接领买过秦牛一千二百七十三只籽种白米粟米黄豆小麦共四千九百二十四石五斗一升内除水手人夫觧官员役支过口粮六百六十九石九斗实到保宁仓四千二百五十四石六斗一升陆续觧运入川并买本地籽种谷豆杂粮共二百一十四石一斗二升八合行布政司转发保宁顺庆龙安潼川等府州县兵民就地开垦耕种又经查取顺治六年分収获屯租数目册报去后今据该司呈称蜀省频经荒乱公私交罄新旧介士之刍粟概仰给于秦其转输之苦挽运之劳耗费亏折难以缕指本院抚辑残黎踌躇本计缓之无以养士急之又恐厉民特疏请发牛种开屯防
　　皇恩重念蜀困
　　俞发帑银五万两本司遵奉宪檄移防守东道袁一相叅将王述宗徃秦接领就便采买牛只籽种管粮右布政吴允茂专任督催保顺龙潼各属量地聚民招徕开垦牛种陆续运至随交院镇司道府县给发兵民且耕且战统为布分画一遵行顺治六年分廼经始之初领种有先后不同籽种完纳有多寡不等计一岁之入除原发牛种尚存兵民外共得稻粟谷豆杂粮府斗六千八百九十四石四斗八升三合折算京斗六千三百四十四石七斗七升四合零此则六年分所収之数也伏乞抚都院移咨报部特赐具题虽涓滴无补于髙深然在匮乏时升合皆膏泽也备细逐一造册开报等因到【臣】据此该【臣】逐细查明看得蜀地赤野荒残招徕无术因于受事之初呕心区画思所以还定安集之圗故特请颁牛种赡给开屯以资本计防
　　恩霈发银五万两委官买运前项牛种交给布政司臣王原膴查収清楚酌发保宁顺庆龙安潼川等属兵民结庐垦种一以使流离风鹤坚其恋土之心一以使枵腹穷兵少救呼庚之苦
　　圣恩深厚军民咸被如天矣及查前项牛种自秦至蜀觧运良艰向来随到随给前后之领种不齐因而量
　　缩酌盈纳租之多寡亦异查据顺治六年分发兵民领过牛九百三十七只内除司道各官领牛六十一只因蜀中无从编征俸薪莫措故权令自耕以资养亷又除龙安于六年五月领牛二十只播种逾时应于顺治七年承租又绵州领牛三十只因地荒民少止给民二十只承租尚存寄养十只顺治六年分实在承租牛八百二十九只支白米折算籽种连粟豆杂粮共计一千四百九十五石八升民屯共収租稻粟豆杂粮五千八十石兵屯共収租稻粟豆杂粮计一千八百一十四石四斗八升三合通算顺治六年兵民二屯共収租稻粟谷杂粮府斗六千八百九十四石四斗八升三合折算京斗米六千三百四十四石七斗九升四合零陆续接济六年分军需讫尚有剰存牛只交保顺二府寄养见经陆续招佃给发开屯俟七年终彚报其剰存籽种因六年夏秋官兵粮饷匮绌动支接济统入兵粮册内另行报销此虽【臣】同按【臣】与司道守令诸【臣】勉力举行悉心区置俾仳离少获生全实
　　圣上轸念穷荒隆恩再造之所致也除将买过牛种银五万两并六年分按例収获屯租细数逐一另册咨部外今据该司详报前来【臣】谨防同按【臣】张瑃合词具
　　题
　　康熙六年四川总督苖澄
　　题为革务穷其所由兴利必圗其可久敬陈管见仰祈
　　睿鉴采择事康熙五年内两经部覆奉
　　防依议钦此备咨到【臣】随即备咨抚提二臣及行布政司酌议去后于康熙六年闰四月初四日据布政司呈详到【臣】该【臣】看得蜀省自屠戮以后百里之内几絶人烟凡兵丁驻劄之处无不有肥美之地可
　　垦则耘播缉防其功固可并奏而无碍也古人行师有虞兵食不继而分半屯田且耕且战岂有古人能行于军旅方殷之际而今人独不能行于休兵罢战之日乎【臣】是以再四思维通盘打算除提标官兵有节制通省居重驭轻之势未便分拨又建昌一镇及松潘漳腊小河龙安威茂叠溪平番石泉黎雅等营路俱设在极边不便轻为抽拨且驻劄之地俱属不毛难议开种又如永宁一镇并建武马边大坝龙塲峩边潼绵顺合等营额设兵丁无几俱难议抽屯外今酌拟于重夔镇拨步守兵八百四十名遵义镇拨步守兵二百名川北镇拨步守兵六百名水师镇拨步守兵一千名重庆城守营拨步战守兵七百五十名成都城守营拨步战守兵六百名叙马营拨步守兵三百四十名通巴营拨步守兵二百名仁懐营拨步守兵二百名黔彭营拨步战守兵三百四十名达州营拨步战守兵三百四十名巫山营拨步战守兵三百四十名昌宁营拨步守兵三百四十名太平营拨步战守兵一百六十名以上共计抽拨屯兵六千二百五十名再照【臣】标三营亦有节制全省居重驭轻之势但【臣】驻劄重庆与重夔水师二镇相近分布颇周亦应抽拨七百五十名共七千名应查其驻劄处所如逼近边隘而田地沃衍者即于本处开垦要不致贻悮地方也至兴屯所入之数约一人可以耕田五畆毎畆约可収谷三石毎谷一石约可得浄米四斗计一人五畆所入岁可得浄米六石通计七千人毎岁可入浄米四万二千石此兴屯所入之数也至屯本一项计二人耕田十畆应合用水牛一只农具一付籽种一石通计七千人应用水牛三千五百只农具三千五百付籽种三千五百石其价值计水牛毎只应用一十四两农具籽种毎石付各应用一两通计应需五万六千两此应用屯本之数也惟是钱粮不敷之际此项屯本若必请户部拨给未免又费一番措置而徃返查议之间不免稽延日月今酌一不烦部拨不费司帑而出入无二之法以候
　　睿裁焉葢蜀省额兵四万名毎岁约需口粮米十二三万石及查蜀省毎年本色征需粮米可支兵食者通计不及二万石其余非发银召买即系以四钱三分京斗折给而此项召买折给银两毎岁皆系户部于头年估计拨发者但部内系按年全拨而在外系逐月支销则此项部拨米折银两固于春夏之时强半尚存司库而未动也今兴屯在春而秋间即可坐収兴屯之米计屯本共需五万六千两不若径于来岁米折银内动支给发而将秋収所得屯米四万二千石即支来岁秋冬兵食径照例以四钱三分京斗算作折色奏销则恰该银五万六千两适足原发屯本之数除本年所収屯米折价已完本年所发屯本外以后
　　朝廷毎年坐収兴屯四万二千石之米岁可省户部拨
　　给折色银五万六千两其于
　　国计军需似亦有小补也再照抽屯各兵大约俱在汛防处所开种即令该镇营原管将弁俱各兼董其事不但耕守无岐抑且臂指相习似不必另设分理之员以致縻费而滋扰也即间有一二地方硗瘠湏调赴成都开垦者亦只湏于本营中遴一谙练老成之千把管押监督同徃无烦另设多事至于清疆界而禁纷争辨肥硗而察勤惰与夫种种应行事宜又在【臣】与该管营弁并邻近开屯地方之有司随时斟酌损益务得其宜而不敢一一上尘
　　清听也但恒情可与乐成难于创始今一旦以介胄之夫令亲耒耜其间不无视为苦难今既决意举行更祈
　　皇上勅部严立劝惩之法如抽屯各镇营内就近兼屯务各官有不实心任事借端推诿以致贻悮者经【臣】指防作何从重议处以为慢上悮公之戒若三年内屯务修举克勤罔懈经【臣】
