<!-- { "loadSidebar": true } -->
　　俞承勲【保宁千户所指挥七嵗失父既娶不入私室设榻母旁省视寒温竭力甘防自啗粗粝追思父貌图画宛然若有神助严祀堂中嵗时哀泣母年八十四无疾卒晨夕号恸泪尽继以血既葬庐墓甘露降树白鸠来巢人咸以爲孝感屡防旌异】
　　杨三省【阆中人府庠生父珂任茂州仓大使以霉滥损边储至陷重辟三省痛心父罪竭赀以赎得改戍越巂竟死远荒三省复罄产归榇身先輀役盛暑渡泸歴卭崃九折之坂既还养庻母孝谨万歴己酉家有牛生双犊麦秀两岐之瑞葢至孝所感也后屡防旌异云】
　　罗汝旦【苍溪人天启时诸生母乆病刲股愈之县令额其门曰苦孝动天】
　　任可贵【苍溪人割股愈亲疾县令额其门曰一割千古】
　　李永昌【苍溪人崇祯时诸生兄弟三人同居兄二子弟六子先世遗产悉均分之及自举子独甘穷窭学使旌其闾】
　　陈　敏【巴州诸生事母至孝崇祯七年贼破巴州阖城逃散时敏母病笃不忍舎去贼至欲杀其母敏引颈乞代赋义而释之】
　　顺庆府
　　宋成　象【渠县人淳化中李顺据渠父忧悸死象哀毁恸哭庐于墓侧有虎驯燕集之祥远近咸称孝子】
　　贾　嵩【蓬州人自少力学天性至孝后举孝行】
　　黄　寿【蓬州人举孝行】
　　狄承嗣【蓬州人母年八十卧病不起承嗣告天愿以身代母卒哀毁负土成坟庐墓三年】周八行【岳池人事亲纯孝亲殁庐墓甘露降于里赐帛旌表】
　　元冯伯乐【西充人四世同居孝义闻于时】
　　范均保【仪陇人至正中母有疾均保割股和药以进乃愈县令上闻诏立孝感坊表之】陈君节【广安州人元末兵起君节甫数嵗母被俘去几三十年君节克励成业及有室寝食不安遂携赀北徃寻覔三嵗始得奉之以归孝养不衰】
　　明罗坤贤【蓬州人力敦孝义阖门八百口同爨人咸称焉】
　　王　灿【渠县诸生事亲纯孝亲殁庐墓侧读礼三年有司额其门曰孝子】
　　何秉良【广安州人郡庠生父母先后卒哀毁庐墓事闻旌表】
　　程九霄【岳池人天性孝友亲殁庐墓继母疾笃九霄斋沐求以身代寻愈及卒又庐于墓观察使蔡中孚褒其孝行餽以厚帛乡人咸敬慕之】
　　唐　宥【营山人通春秋事亲以孝闻贼攻县宥倡众恊守众溃与母被执不屈死之越三日如生】
　　魏必通【仪陇人成化中贼犯境必通父成率兵御之被执必通入贼营以身代父贼乃释成留必通抗言不屈被杀】
　　罗　敬【营山人性敦孝友里崇释敎敬独不惑笃行家礼至今化焉】
　　王　琰【大竹人亲患疾割股四次愈聘妻杨氏目双盲琰娶之人服其孝义后旌表】张　铨【南充人父令平湖时命铨扶祖榇归过黄陵舟覆铨号泣入水救榇得举郡守徐公闻于朝特旌其门家涌冽泉徐公名曰孝应泉】
　　张　贤【大竹人正德间父爲贼所获欲杀之贤以身蔽父贼斫贤臂又折其唇流血数升祈请甚哀父頼以全贤亦不死郷人甚重之】
　　王翰臣【渠县人正德闲登进士居父丧遵行朱子家礼监司赙以金辞不受妻李氏卒终身不娶事继母以孝闻授主事歴盐运同知屏祛宿弊官民便之卒于官囊无余物时人称其廉介】孔承宣【邻水人先圣六十一代孙爲楚麻城敎谕拜扫东鲁先茔捐俸以资寒士归家益笃孝友尤好赈贷甲寅丙辰间水旱相继全活甚众】
　　唐　通【南充人举孝廉弱冠时推廪蓄以给乡人知阶州一介不取间父讣徒步归哀至丧明时称其孝】
　　杨　洒【南充人嘉靖中进士授户部主事歴守楚雄府有惠政民立生祠以祀归与诸弟怡怡一堂分财让产人称君子】
　　谯孟龙【南充人进士歴官叅政先知南昌府廉洁方正时称循良居家孝友闾里间咸化之】刘　洋【营山人孝友敦实守丧不出户庭官河南陜西皆捐金修文庙给寒士及归囊无余金而操愈不变】
　　罗翔凤【营山人事父兄以孝友着积学精深有芝城草剏古集新声命説实録等书藏于家】张　唯【南充人举进士素履端介以忤逆瑾几死于狱厥后家居力敦孝友乡里称焉】茍绳武【蓬州人隆庆中举人性孝友事继母曲爲承顺父祖遗产割与叔父兄弟之贫者后爲泾阳司训日与诸生讲论不倦秦中人裹粮从之卒于官】
　　王有文【广安州人父瑨爲滇南顺宁守死国难有文痛父殉节裂帛书姓名官秩置父尸又自书姓名于懐刎颈死父子称忠孝焉】
　　斯举斯【字大力西充人父早卒事母至孝】
　　王　范【西充贡生赋性孝友任国子监助敎】
　　王　选【西充人少孤母抚育成人选躬耕奉养后登进士以母老不谒选母强之行遂任澄城令力请终养不允忧郁成疾卒人以孝称】
　　马中乐【蓬州人以明经敎授生徒性至孝遭乱负母避难遇贼欲杀其母中乐以身卫曰宁杀我勿伤我母抱首大哭贼感而释之】
　　叙州府
　　宋刘孝诚【富顺人性至孝亲丧庐墓有芝草之异今郡庠碑碣尚载其事】
　　明程　虎【平夷司人永乐间官翰林持身清介孝养祖母捐赀惠族乡评重之】
　　马完骥【长宁人宣德中贡生年十八时父瞽目完骥忧甚晨夕吁天以舌舐之父目复明任西乡训导致仕归后学宗之】
　　苏奎章【筠连人岷藩敎授博覧羣书潜心理学事父孝一日与父入山遇虎仓皇无避奎章泣告愿舎父食已虎并舎之而去人咸异之督学使爲作猛虎歌纪其事】
　　周安周宁【富顺人皓首同居百口一门永无闲言田舎生连干梨一株生竹一竿高五尺许分作二竿麦生二三穗者四五本池莲开竝头花者三其和气致祥有如此】
　　刘　忠【南溪人成化中进士歴户部郎守正不阿见眉州万安当国解印绶归县尹陈俊馈以舆皂忠曰吾可以此累桑梓之民乎谢不受事母至孝子孙兄弟俱相继登科】
　　陈　卿【宜宾人治中进士天性孝友学问渊深任都御史以介直闻晋兵部侍郎引年归严家训抚孤贫行谊茂着乡里颂之】
　　杨　仆【南溪人治中进士歴刑部主事蚤孤事母以孝闻友爱伯兄甚至母丧毕起复后期忤逆瑾即引归居家二十余年布衣蔬食不履公门祖产悉以让兄又捐赀以嫁族女之无依者】李仕清【长宁人治乙丑进士授户部主事歴陜西防政广储蓄革奸弊决疑狱致仕归兄弟同爨以遗产让其弟建文明书院率宗族子弟亲爲讲解多所成就】
　　鲜懐经【屏山人母侯氏病疽躬爲吮之母复病割股和药以进母殁庐于墓侧夜有虎近庐咆哮乆之竟去人叹爲孝感云】
　　杨　嵱【泥溪司人廪生嘉靖中邻居失火延烧其屋嵱他无所顾惟以身翼母火烈不得出母子俱焚死】
　　甘化霖【富顺人嘉靖举人平易方正有古君子之风授嵩县令以亲老坚乞终养寻卒】谢廷【富顺人嘉靖壬辰进士任少卿立朝正直致仕归以孝弟刑其家乡闾化之】马　俊【长宁人邑诸生嘉靖中父以贡廷试京师卒俊弟扶丧至临清亦卒俊奔丧万里二载始归因痛父弟俱殁异乡遂弃举子业养母终身不复求仕】
　　黄　璿【富顺人字公瑾年十二其祖病渴思螺汤时天寒水冻家人遍求弗得璿往田间忽于水中得螺四十枚持归作汤以进祖病愈璿后歴任中外致政而归筑室锡溪以奉母母殁庐墓芝草生于茔域少傅夏公原吉国子祭酒胡公俨皆作诗美之】
　　蹇均福【长宁人性至孝父疾笃计无所出吁天割左股作羮以进父食之翼日谓均福曰吾觉病少差后三日父梦神人告曰汝子孝念通神明延寿一纪后果如其言年八十四终】赵彦忠【长宁人父遘疾欲起如厠彦忠曰乆疾不可动劳遂以两手承之父曰污汝手矣彦忠曰昔庾黔娄不因亲疾尝粪耶父病竟痊明年母病革彦忠割股以进寻愈后父母俱年八十有余乃卒】
　　张　介【兴文人万歴五年嵗荐除楚常德倅辞职养亲县尹建孝子坊额曰移忠作孝】周昭宣【庆符人父病危割股救之愈】
　　李　竒【长寜人年十七丧父奉母尤谨时异母兄弟六人竒事长抚幼友恭备至始终如一郡守以孝友奨之】
　　汪　琼【字子琢富顺诸生兄弟九人琼最长父母殁庐墓抚诸弟随其职业各有成就有自痛吟语虽率直令人深罔极之思】
　　王孟芳【字邻轲富顺诸生事亲以礼父母殁哀毁骨立敎三弟皆成人率先训不析财产睦宗防邻人推长者】
　　彭名世【隆昌人以孝称父病侍汤药衣不解带者累月及病笃复刲股以进父竟瘳】何孝子【庆符人失其名父察值明末蜀乱誓不茍生自缢死孝子方五嵗日夜拊棺痛号不食而死】
　　防州府
　　宋王　相【万县诸生家贫力学父病笃吁天乞代割股以进父疾愈人称其孝】
　　王文义【大宁人景德中母疾笃割股和药疾愈及母卒庐墓乡人悯其贫日给之食坟去水远无以涤祭器后庐侧忽涌甘泉人称孝感事闻赐以衣帛】
　　明王子浩【云阳人事亲孝养居丧哀毁庐墓有乌鹊羣绕之祥】
　　张　芳【新宁人任云南太和县丞母年八十芳假公事归省辞母复去母曰汝去吾不及见汝矣芳感泣弃官养母母年九十终】
　　李维屛【奉节人以诸生入监幼遭母丧哀毁过度事父及继母甚孝与弟友爱白首无闲从父梦雷贫不能自存分遗产推予之】
　　金耀彩【奉节人甫五龄父母相继殁朝暮哀痛如成人伯母张氏孀居无嗣怜而抚育之年十有四以世及典袭职千夫长所得俸悉市甘脆奉张夫妇衣粗茹淡守素终身】
　　孙天泽【奉节人父爲郡诸生早卒家贫弃儒习医独持门户俾弟专意向学列名黉序里人陈朝益坐事鬻子天泽闻悲啼声遂脱妇簪珥赎之又王明者以纳赋遗金自投于河即力救归舎如数代纳当事闻之旌其门曰躬奉天经】
　　何应宣【梁山人诸生正德间母爲流贼所执应宣求以身代死贼果杀宣而存母都御史林俊嘉其孝入祀乡贤】
　　王一骥【字少宾巫山嵗贡生万歴间授广文奉母之任朝夕不离母年九十有八邑人莫不仰其德寿云】
　　谭国经【云阳人童时母病气絶国经割股救母遂复生】
　　张汉卿【梁山人家贫竭力孝养父母病汉卿割股进之俱愈】
　　来知德【字矣鲜号瞿唐梁山人中嘉靖壬子乡试四上礼闱不第以亲疾遂不就铨后二亲继逝祭葬庐墓一轨诸礼万歴壬寅督抚疏荐于朝特授翰林待诏力辞不赴奉防令有司月给米三石年八十卒所着有易注省觉録省事録入圣工夫字义格物诸图理学辨疑心学晦明解游呉稿等书行于世】
　　周　銮【梁山人母向氏疾割左股煎汤奉母遂愈】
　　刘延儒【梁山人父病医药罔效割左股煎汤奉之疾瘳】
　　熊　进【字汝德新宁人由进士任行人赍诏于蜀府至云阳闻母丧匍匐奔赴忧痛成疾而卒絶笔云当宁实辜南面遣倚闾徒切北堂思士林哀之】
　　何仲才【云阳人家素贫母老病齿落才爲人佣作日得鸡子以养乆而不衰】
　　龙安府
　　宋孙　贵【郡人事亲尽孝承志不违亲丧负土成茔乌雀衔土助之人叹其孝感至今称孙孝子】
　　明李　嘉【石泉人李嗣泌养子爲县诸生乙酉松潘乱兵嗣泌索金帛不遂将杀之嘉请以身代遂杀嘉嗣泌免】
　　文　谟【事亲尽孝年六十定省不少怠父母或有不怿必跪求懽悦乃已邑令旌其纯孝】李　聚【平武人少以孝友着后膺嵗荐歴官平阳别驾】
