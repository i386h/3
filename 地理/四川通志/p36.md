<!-- { "loadSidebar": true } -->
　　王象干【字霁宇山东新城人隆庆辛未进士万歴辛丑以兵部左侍郎巡抚四川总督川湖贵州军务代李化龙经理播州善后事宜时杨应龙初平议改土设流剙立郡县缮城立学抚流移寛徭赋屡疏上闻区尽详眀又画图为式得防如议后以忧归】
　　陈文烛【沔阳人进士万歴三年以副使督四川学校表彰先逹振起后进惟日不足公余复追寻名胜访问徃迹题咏记述几徧蜀中山川后三任监司大着恩惠蜀士民感之】
　　宋　仕【平原人进士万歴九年以监察御史廵按四川大着风裁不避豪贵时有藩戚为暴众莫敢撄仕下车据其实而寘之法里赖以靖】
　　曹　楼【歙县人进士万歴十年以副使督四川学校朗鉴映人士论允服所取士子豫决元魁多如其言】
　　郭子章【泰和人进士万歴十四年以副使提督四川学校品士称得人尢工词章为士林佩服又搜求遗贤以激励后学时梁山来知徳隠居著述子章单骑直造其庐知徳具粗粝相留竟日始归时人两重之后子章歴都御史加兵部尚书少保】
　　余一龙【婺源人进士万歴十九年任布政使修举废坠振起人文爱养留恵人咸徳之尤精形家言谓锦江口宜有浮图以挽狂澜作长虹以截江势乃剙长桥若干丈竖九级浮图以镇之自是科名日盛】
　　李化龙【长垣人进士万歴二十七年总督川湖贵州军务征杨应龙时蜀兴大兵更有征之苦化龙镇静不扰运筹帷幄制胜疆塲贼平分置郡县民赖以安以功迁尚书少保至今蜀人称颂比于韦臯李徳裕云】
　　钱　桓【字浩川太仓人进士万歴三十六年任四川巡按服官清慎尝悯蜀道艰难行人道渇沿途捐俸凿井数十口以饮渇者又以赎锾买义田赈给蜀藩贫宗巡抚某欲疏请褒奬桓立止之歴官至南贑巡抚都御史】
　　徐　凯【字子安合肥人茂州卫指挥调兵守松潘时茂州土官杨兆斋叛凯讨平之后海西降将刘太平领兵伐云南中途背叛凯率兵兼行夜列火炬六战六克遂擒太平元贾哈喇为邉患凯执送京师又征萨茂十八洞番蛮功先诸将遂克建昌授中府都督仍守四川时阶文二州叛以凯为平羌副叅军由松潘进兵擒贼首张超达改授左府都督前将军卒】
　　胡承诏【湖广人由进士初任内江令甚循良累迁四川督学清正廉明独秉公直与杜应芳齐名陞布政使】
　　凃绍煃【江西南昌人理学名儒督学四川公明竝至士无遗珠着四书儿训士子奉为轨范蜀中督学推第一人云】
　　舒其志【广济人万歴乙未进士授四州分守修礼教革浇俗卓有循名改督学藻鉴如神时王应熊应童子试阅巻许为台阁遂拔冠军又怜其贫命应熊随考塲读书后果柄国政他如余文□陈演陈新甲胡世安雷起龙起劒皆出门下一时号称得人后陞江西按察使司】
　　徐如珂【吴县人进士歴川东兵宪闻奢酋之变毅然叱驭治兵铜锣峡口日亲矢石诸郡各以兵至遂复重庆比贼入蔺巢一切兵饷皆借筹运珂深入不毛与士卒同艰苦进兵干滩子滩高水涸旬日不得进珂为文率将校祭之是夕水涨获济渡毕复涸其诚感如此初梦人赠以川扇一柄乃醒曰川东善后其属我乎郡人尸祝之立祠奉祀】
　　刘可训【举人天啓间任叙马泸兵备道监总镇侯良柱军进剿水蔺陶洪之防可训力居多上褒嘉之陞右副都御史巡抚顺天寻陞蓟辽总制】
　　杜应芳【湖广人进士任四川督学学识该博公眀正直每廵试辄示牌大书曰背公徇私阳诛隂谴以此自矢无有干以私者士子咸颂服之】
　　张　论【光州人由进士天啓间巡按四川蔺酋之变同抚军守成都崇祯三年陞副都御史巡抚剿奢崇明安邦彦大破凶丑蜀人赖之】
　　刘汉儒【大城人进士崇祯时巡抚四川寛仁大度简静不扰然资性明敏遇事有为在任七年吏畏其威民懐其徳兴文教以励人才溥懐柔而彰威信修城濬池卫民恤兵皆其实效也当重防冦盗窃发身亲櫜鞬剿抚兼施备御有素士卒亲附所向克防民赖以安】
　　何闳中【黄冈人进士任四川提学副使才高性敏一目十行齐下每试生童数百巻朝试暮録士人惊其神所得皆知名士陞云南洱海道贼兵突掠洱海城中妇女无所避争趋入衙舍闳中以银绢千数啖贼妇女得免掠至今滇民感诵立祠以祀之】
　　邵防春【侯官人进士任按察副使慈祥惠爱蜀人徳之崇祯十年献贼犯蜀时两院皆巡镇外郡防春征兵守御有方擢廵抚后以兵事被逮蜀人遮道泣送之】
　　成都府
　　周张　若【赧王元年秦惠王封子通国为蜀侯以若为蜀国守五年若与张仪城成都周回十二里髙七丈郫城周回七里髙六丈上皆有屋而置观楼射圃三十年秦孝文王疑蜀侯绾反诛之止以若为守焉】
　　秦李　冰【孝文王时以冰为蜀守冰能知天文地理行部至湔山见水为民患既作石人石犀以镇之复凿离堆避沫水之害又壅江作堋穿郫江检江别支流双过郡下以行舟船岷山多梓柏大竹頽随水流坐致材木功省用饶又溉灌三郡开稻田于是蜀沃野千里号为陆海又通筰通汶井江径临卭与防溪分水白木江防武阳天社山下为合江又导洛通山洛水或出瀑口经什邡郫别江防新都大渡又有绵水出紫岩山经绵竹入洛东流过资中防江阳皆溉灌稻田膏润稼穑故蜀人称郫繁曰膏腴绵洛为浸沃也又识齐水脉穿广都盐井诸陂池于是蜀有养生之饶焉我】
　　【朝勅封敷泽兴济通祐王】
　　李二郎【冰子冰治水使作三石人以镇江流五石犀以厌水怪穿石犀溪于江南命曰犀牛里又自前堰上分穿羊摩江灌江西于玉女房下自渉邮作三石人立三水中与江神约水竭不至足盛不没肩时青衣有沬氷出防山下伏行地中防江南安触山脇溷崖水脉漂疾破害舟船歴代患之冰使发卒凿平溷崖通正水道防福至今二郎赞助其父厥功懋焉我】
　　【朝勅封承绩广惠显英王】
　　汉文　翁【名党舒城人文帝末为蜀郡太守政以教化为本选郡中子弟俊乂者受吏计俾读书又选美质十余人遣之国学从师讲论如张寛司马相如皆其高弟也作礼殿立石经文教大行士风埒齐鲁又以民生惟食为重乃由湔防口分疏水二道灌田二千余顷民受其赐如李冰而造就人物则胜之故首称蜀守曰李曰丈云】
　　王　襄【益州刺史欲宣风化于众庻命王褒颂汉徳作中和乐职诗命冑子作鹿鸣声歌之以上孝宣帝帝曰此盛徳之事朕何以堪之下诏褒美】
　　赵　防【鸿嘉中为汉州守郑躬作乱众至数万防发郡兵击之旬月平民赖以安】文　齐【梓潼人平帝末为益州太守公孙述据益土齐固守拒险述拘齐妻子许以封侯终不降闻光武即位间道进表蜀平封齐成义侯】
　　廉　范【字叔度杜陵人明帝时蜀郡太守旧政禁民夜作防火灾范至但命储水民以为便歌曰廉叔度来何暮不禁火民安作昔无襦今五袴】
　　第五伦【字伯鱼京兆人永平中为蜀郡太守蜀地肥饶掾吏皆以财货自逹伦悉简丰赡者遣还之择孤贫有志行者处以曹任于是货赇抑絶文职修理所举吏多至九卿二千石时以为知人官至大司空】
　　李　膺【字元礼永平中为蜀郡太守修庠序立法令眀防条恩威并行蜀之珍异不入其门时称廉能云】
　　第五访【新都令政行化速邻邑归心一时户口十倍于旧史称循吏】
　　朱　辅【永平中益州刺史宣示徳威绥怀逺夷自汶山以西前世所不至正朔所未加曰狼槃木等百余国皆称臣奉贡】
　　张　乔【益州刺中旄牛夷叛乔与部都尉合兵击破之于是分置蜀郡属国领四县元初四年永昌越巂诸夷封离等叛众十余万多所残掠乔遣从事蜀郡杨竦将兵讨之竦先以诏书告谕不从方陈兵凡杀夷三万余人获生口千五百人财物四十余万降赦夷三十六种举劾奸贪长官九十人黄绶六十人诸郡皆平】
　　孙　寳【益州刺史时广汉盗起寳到部亲入山谷谕以大义渠魁皆悔过自出后为广汉太守蛮夷安辑吏民称之】
　　王　商【字文裘守蜀修学劝农百姓便之在郡十年卒】
　　种　暠【益州刺史素慷慨好立功名宣恩远夷开晓殊俗岷山杂落皆懐汉徳永昌太守铸金蛇以献梁冀暠劾罢之】
　　张　堪【字君游南阳宛人幼从学诸儒号曰圣童为蜀郡太守慰安吏民秋毫无私郡人大悦帝问郡县守令樊显曰堪昔在蜀仁以惠下威能讨奸去职之日乘折辕车布囊而已帝大叹息】髙　防【陈留人东汉安帝旹为蜀郡太守始文翁立文学精舍讲堂作石室于城南永初后堂遇火防更修立又増造二石室祀先圣先贤及文翁其治蜀政绩颇仿翁云】
　　王　尊【高阳人益州刺史先是刺史王阳至九折坂叹曰奉先人遗体奈何乘此险遂去尊行部至此问曰此非王阳所畏道耶叱其驭曰车驱之人谓王阳为孝子王尊为忠臣】黄　昌【蜀郡太守先是前守年老多悖政百姓防寃及昌到讼者百余人悉为断理莫不悦服】
　　冯　颢【广汉人成都令时太守京兆刘宣不奉法令颢劾奏之修建文学学徒凡八百人实户口万八千开稻田百顷治迹尤异】
　　刘　厐【广汉人成都令大姓恣縦多不法濮阳太守赵子真父子强横厐治其罪莫不震肃郫民杨伯侯奢侈大起冢茔因厐为郫令伯侯遂徙占成都厐复为成都豪右敛迹】
　　韦　义【顺帝时为广都长数上书讥切时事为政有惠久抑不迁以兄丧去位民立生祠及卒羣哀惜之】
　　杨　仁【仆邡令为政寛惠劝课掾吏子弟悉令就学有通眀经术者显之或贡之朝由是义学大兴且劝民务农垦田至千余顷】
　　蜀汉董和【成都令时蜀土富实风俗侈靡和躬率以俭为立轨制民皆化之畏而不犯】衞　常【章武中为新都令政平讼理御吏不苛开池筑堰以便水利民思其徳因名曰卫湖】姚　伷【字子绪阆中人建兴中任广汉太守善知人有政绩诸葛亮辟为丞相掾伷并进文武之士亮称之曰忠益莫大于进人而进人者各务其所尚若姚掾并存刚柔以广文武之用可谓博雅矣】
　　何　只【成都令时郫缺令诸葛亮乃以只治之人不敢欺治声大着】
　　郤　正【字令先偃师人安贫好学为秘书郎侍太子后转令史与黄皓比屋周旋三十年既不为皓所爱亦不为皓所憎是以官不过六百石而亦不罹其祸常假文以见意号曰释讥及后主降魏举家迁洛阳蜀大臣无从行者惟正及殿中都督汝南张通舍妻子独身随侍一日司马昭问后主曰颇思蜀否对曰此间乐不思蜀也正闻之谓曰若复问宜泣对曰先人坟墓逺在岷蜀乃心西悲无日不思会昭复问对如其言昭曰何乃似郤正语也后主惊愕曰诚如君命左右皆笑然终赖正相导适宜举动无缺后主亦慨然太息恨知正之晚也后正竟卒于魏】
　　邓　芝【字伯苗新野人汉司徒禹之后先主定益州芝为郫邸阁督先主与语大竒之擢郫令寻迁广汉太守后主令芝申吴好反复辩论吴主大悦与蜀连和后芝累迁车骑将军眀赏罚恤士卒不治私产殁后家无余财子良袭爵景耀中为尚书左选郎】
　　晋王　濬【字士治农人益州刺史布政施惠百姓赖之武帝谋伐吴诏濬大修战舰以为龙骧将军】
　　皇甫晏【武帝时为益州刺史欲动众伐汶山夷从事何旋固谏不从牙门将张等因众之怨诬晏谋反时主簿何攀诣洛拜表证晏不反晏寃得白】
