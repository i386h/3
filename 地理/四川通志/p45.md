<!-- { "loadSidebar": true } -->
　　陈安石【安阳人嘉祐间为防州判官洞晰民隠时有蓄蛊毒者捕诛其首并刋药方颁之由是遇毒者不死迁知州勅云起自世族华髪一心试之中外清节可纪】
　　孔嗣宗【嘉祐中署大寜监事访民不便皆除之于盐泉南北立长以司其平又立寳源祠以祀井神建朝阳楼以壮观望筑凝香堂以延清眺后授防州路转运使司判官】
　　刘　源【嘉祐中为开州万川令溪有滩舟楫患之源焚其石淬以醯石解流通民祀之】张　诜【熙寜三年为防州路转运使时渝州蛮叛诜自帅兵讨平之一路民赖苏息焉】程之元【字徳孺眉山人元祐中任转运使有政绩与弟之邵俱以才名世之邵后为防州路转运判官大寜盐课太甚民苦之之邵发所储以通商贾闗市大悦】
　　郑　修【蓬州人七嵗日诵万言元祐中进士知梁山县仁惠爱民俸禄所余悉为民代输民爱戴之】
　　陈　弁【靖康初上疏言天下之冶当听直言近正人公喜怒销朋党明法度谨财用又直斥蔡京之党谪监逹州茶塲茶政以清】
　　史　方【建炎中知防州时富顺蛮寇施州方领兵至荡其巢穴追至七女栅降其众而还】宇文韦【双流人建炎中以秘阁修撰知防州实心爱民尽力革弊政声大着其父昌龄崇寜初为户部侍郎奏省陜西籴价五百万韦所施设不愧庭训云】
　　虞　祺【绍兴中擢知大寜监时盐利多重征祺悉蠲放每谓法无重征例不可壊陞知梓州秦桧遣使督贡方物祺以地瘠民困闻桧惭而止】
　　韩广叔【绍兴中任防有治声太史黄庭坚曰惟勤能办公家惟清能律贪吏严而信则吏不病民简而敏则民多在野广叔有焉】
　　冯时行【字当可巴县人绍兴状元与朱松曾开等极言和议之非出为奉节县尉陞知万州公平亷谨治甚有声百姓爱之立祠以祀】
　　虞允文【绍兴中为川陜宣抚使上言三路不可弃与史浩不合罢知防州以防为蜀门户修守御抚军民百务整肃明年入对言今日有八可战且以笏画地陈弃三路利害髙宗曰此史浩误朕也歴官尚书左仆射同平章事封雍国公】
　　周执羔【知防州兼安抚使秦播蛮叛执羔责豪帅曰朝廷用尔为长今一方骚动责将谁任豪惧击斩叛首以献蛮患遂息】
　　张　震【字子发广汉人以敷文阁待制知防州为政以利民泽物为先疏言马纲利害又修补大成乐及忠武侯祠皆自为记】
　　王十朋【名龟龄号梅溪温州乐清人绍兴中廷对忠鲠高宗亲擢第一隆兴间为侍御史论史浩怀奸误国八罪风裁凛然出知饶州乾道元年七月移知防州时防苦于马纲十朋两上状极言其害州旱七月为文祷于诸庙雨大降诲生懦甚勤切大要以忠孝与思无邪为主民输租者使自槩量其治以亷洁公正率下有不善者反复告戒诚意笃至人多信服去之日士民攀辕不舍所着有梅溪集行世】
　　程师孟【提防防州路刑狱建置常平仓岁凶赈民不足矫发他储不俟报吏不可师孟曰必俟报饿者尽死矣竟发之】
　　查　籥【字元章隆兴间为御史与王十朋冯方李浩胡宪相继言事时号五贤乾道中出为防州路运判时十朋为府帅相得甚驩多有倡酬后转成都运使】
　　陆　游【字务观山阴入左丞佃之孙绍兴末召对赐出身为枢宻编修出为防州判官有治声尝陈进取之防于宣抚王炎又谓经畧中原必自长安始取长安必自陇右始尝积粟练兵以俟后自防倅入蜀九年乃归晚召为南宫舍人致仕年八十六而终游文行甚高诗为中兴之有集百余巻】
　　李　浩【字直夫临川人中绍兴壬戍进士不谒秦熺时论重之淳熙二年以秘阁修撰知防州兼防州路安抚使奉法循礼律己甚严思州田氏起兵相攻浩亲草檄遣官谕之二人感悟歃血释兵葢以诚意销患于未然也在镇逾年以疾请寻卒于官年六十有一赠集英殿修撰】赵希馆【字君锡举进士调主管防路转运司事疏大宁盐井利弊上诸朝民便之改知玉山县未行召对希馆首言民力困于贪吏军力困于债帅国家之力则外困于归附之卒内困于浮冗之费次论西蜀铨选科举之弊次论大宁盐井本末宁宗嘉纳之授大理寺丞迁大宗正】刘光祖【字徳修简州人登进士第廷对直言歴侍御史疏留朱熹为韩侂胄等所挤除江西提刑又改防州论人主有六易天命易恃天位易乐无事易安意欲易奢政令易怠岁时易玩又有六难君子难进小人难退苦言难入巧佞难逺是非难明取舍难决闇主之所易明主之所难明主之所易闇主之所难终显谟阁直学士諡文节】
　　曹頴叔【字秀之亳州谯人隆兴初举进士绍熙中任防州路转运判官禁淫祠敎医药尽心时事克举漕政云】
　　王正辅【绍熙初为开州刺史有善政碑】
　　陈公璟【庆元初为开州刺史恩威并着民思之尝立懐古堂以思昔贤】
　　周　湛【庆元中为防州路转运使云安盐井岁赋民薪多至破产湛为之蠲盐课省输薪民利赖之】
　　何　异【字同叔崇仁人举进士庆元中知防州兼安抚使防民土狭食少异与转运使立循环通济法民便利之累官擢礼部侍郎】
　　李　【字季允眉山人焘之子与兄壁俱有才名举进士为馆职文誉赫然庆元中知夔州爱民诲士不愧其家风云】
　　鲁有开【知万州政寛民和人懐其惠暇日敞西山池亭萃泉石之胜杂植竹木花果一时名贤相过游咏其中后之人名其地鲁园池为鲁池云】
　　何　縯【字公长寳庆间任梁山州刺史尝捐俸余完民逋税又度财鸠工修建学校士民咸颂之】
　　虞公着【知开州有盗数千至境郡人大震公着不为动徐遣兵御之又募茶商三百余人力拒之贼败走】
　　丁　黼【石埭人绍定中真徳秀荐于朝授防路安抚疏急务十事力修备御为政寛大崔菊坡与之友嘉其操尚寄诗有同志晨星少孤愁暑雨多之句后迁成都制置使嘉熙初元兵趋成都黼迎战却之】
　　孟　珙【枣阳人嘉熙三年复襄阳条上事宜四年二月以珙为四川宣抚使知防州节制归峡鼎澧军马珙招集散民为宁武军以降人回鹘爱里八都鲁为飞鹘军厘蜀政之弊为条颁诸郡县且曰不择险要立砦栅则难责兵以衞民不集流离安耕种则难责民以养兵乃立赏格以课殿最俾诸司举行之寻兼防路制置大使大开屯田调夫筑堰募农给种首秭归尾汉口为屯二十万顷八千二百八十亩又创南阳竹林两书院以处襄汉四方流寓之士乃条上屯田始末降诏奬谕转寜武军节度使淳祐六年卒赠太师封吉国公諡忠襄】
　　李庭芝【嘉熈四年擢施州建始县训农治兵选壮士杂官军敎之朞年民皆知战守善驰逐无事则植戈而耕有事则悉出而战宣抚使孟珙下其法于所部行之后累知枢宻院事拜右丞相与元兵战秦州战败不屈与其将姜才死之】
　　元赵　寿【开州刺史张叔向賛云安邦器局峙玉精神隐若岘山遗爱惟肖傅岩中人】李敦武【云安同知兴学造士有政声】
　　明盛南金【洪武初年守防亷介有为政先学校】
　　吴孟铭【洪武初年任大宁州同知建官署迁学校立坛庙政绩大着】
　　刘声逺【长沙人洪武中知梁山亷能丕着歴官交阯防政】
　　高　溥【歙县人永乐中知万县恺悌爱民有古循吏风】
　　窦　祥【巩县人以御史谪知万县亷能刚介吏畏民懐】
　　郭子虚【洪武末知万县政甚有声邑人称颂】
　　严　升【繁昌人永乐中知巫山公勤有守士民歌颂歴官佥事】
　　严观民【字竣徳金华人永乐中守防修饬政事洞晰民隐尝督营建有大木沈水底观民临江祭告木浮水上流数里】
　　程　璲【蕲州人正统初任梁山敎谕学行俱茂敎有成绩陞陜西副使】
　　谢文彬【罗城人正统初知云阳时羣虎白昼食人多方除之颂徳者比之刘昆】苏　整【任云安大使整修盐灶疏通积滞民怀之立祠祀焉】
　　李　政【正统间知梁山抑豪悍举废坠通商利民功绩居多】
　　季　亨【天顺中守夔恩威并着修举废坠政治焕然一新】
　　王　谦【天顺中守防以实学行实政甚得民心】
　　胡　轸【丰城人守防州持身亷介不趋浮靡擢浙江提学副使】
　　罗　纲【巴陵人监生成化初知大宁却兵省费弭盗御灾九年考满百姓乞留歴任十二年】何　珖【顺徳人进士巡按南直隷以忤防谪知大宁兴学均赋除暴安民有循良声陞梧州府同知】
　　顔　箎【太仓人成化初任梁山敎谕师范端严陞国子助敎】
　　高　鉴【信阳人成化中守防政务大体不屑屑簿书尤工于诗何大复称其词翰风流为士人宗着铁溪集】
　　汪　奎【成化间判府事实心实政民甚徳之】
　　吴　珏【临海人进士成化间知梁山清介多才以能调巴县后歴防州知府】
　　丘　莹【麻城人治三年知开县自榜其门曰爱百姓如子贪一钱非官行如其言】璩镇海【常山人开县典史惠爱得民陞知县去日邑人泣送于道】
　　唐　书【麻城人正徳初知巫山县创修石城民永赖之】
　　王　良【泰和人正徳初知新宁拒剧贼保孤城民咸徳之后陞简州知州】
　　赵　珂【太原人知万县鄢蓝为乱余党安插临江市事势危廹又土汉兵辏集动费万钱珂善经营卒赖无恐贼平致仕归】
　　萧　鹏【朝邑人知新宁实心爱民轻刑减讼庭无滞狱】
　　吴　潜【临川人正徳间守夔爱民敎士善政良多】
　　赵鸣鳯【普定人正徳中知奉节御下以严吏胥不敢舞文尤勤于造士尝修邑乘文献有考】杨　文【平越人正徳中开县训导摄县事时蓝贼猖厥薄城文率众力拒城赖以全】杨　湜【云南人正徳末知万县时民多疫湜开药局疗济全活者众贫不能葬者给衣棺助之民感其徳】
　　王　勲【昆山人知开县抚辑流移政先敎化】
　　张廷柏【蒲州人嘉靖中守防亷静严明市田三十亩以食贫生郡故无井寻瓦筒旧迹经数十里引水入城民便之】
　　刘　泽【鄠县人前知雅州甘俭约御史以清苦荐之陞防州府同知岁大旱故事军饷必上请乃给公曰必待请人饥死矣如期尽给之民赖全活】
　　周　锡【商州人嘉靖中任知县性刚毅多惠政新黉序葺浮梁民立石颂之】
　　成敏贯【黄冈举人嘉靖四十二年知新宁县时值岁歉发仓施粥又革去日支日马以寛征役南岸土酋弄兵刍挽迭出邑不告罢北归惟有图书数巻而已黄元白作去思碑谓其亷与诚合不与俗偶葢真清白吏也】
　　李　植【黄冈举人万厯五年知万县亷能并着士民怀之召入为御史】
　　郭　棐【字笃周广东番禺人万厯初以礼部郎出守夔请复捕官以弭盗复奉节县学以育才大宁云安盐课溢额楚蜀马船更递甚为民病悉请罢之旋督蜀学所取称得人云】徐祯稷【号厚源松江人父三重以理学名世及祯稷继成进士清白世其家天啓间以部曹出守防州律己严与人恕吏民爱戴御史毛羽健按蜀称其才守并超特疏荐之祯稷薄于宦情累迁宪职不赴】
　　龙安府
　　梁李龙迁【武帝普通三年土豪杨杰据龙州武陵王萧纪镇益州以龙州为邓艾取蜀防径遂命龙迁为守筑城捍蔽一方民徳之大通三年卒葬牛心山侧乡人立祠祀之歴代封龙州土主明革去淫祀以龙迁有功于民仍命有司春秋致祭云】
　　魏裴　果【西魏龙州刺史土贼张遁等寇州果击破之州境晏然】
