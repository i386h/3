<!-- { "loadSidebar": true } -->
　　蒋世【永川人献贼遣其党由重庆入永川居民窜匿世倡集义旅二百余人撄城守御后与贼战于东门为贼所执招之降世瞠目大呼曰宁速杀不屈贼怒寸磔之临死骂不絶口】李文隂【壁山人崇祯间任川北镇副总兵守石隘与张献忠战于白水江被擒逼降骂贼不屈死之】
　　罗良沛【壁山人好善乐施岁置棺数十具贫不能殡者助之岁饥出积谷以赈年八十卒】曾异撰【荣昌人崇祯壬午举人知贵州永宁州贼防黔窥滇州人望风欲遁时江津进士程玉成明经龚懋勲寓州署与曽画防曰州据盘江天险阨吭全滇弃之不守岂人臣义乎遂激励军民竭力拒之贼至愈众势不能支城遂陷异撰同程玉成龚懋勲閤署自焚死】
　　罗大爵【合州人崇祯间镇成都贼至死之】
　　董克治【合州诸生魁梧慷慨崇祯末献贼破重庆旁掠合州克治倾赀募义勇杀贼甚多后于长安坪与贼死战力不能支率兵民据洞中避贼贼诱以髙爵不为动相守月余贼凿山积火其上凡三千余人感克治风义毫无变志俱被熏而死】
　　郭大德【铜梁人随父宦之楚宿蕲江旅馆拾遗金还主家居喜施与族党贫不能婚嫁者力助之人称义士】
　　梁士骐【永川人崇祯己夘举人献贼陷城士骐遇贼欲执以行骐不屈大骂受刄】彭　琯【永川人登崇祯甲戌进士授福建漳州府推官行取工科给事中值李贼变被执大骂不屈受惨刑死】
　　曹立卿【江津人郡庠生赋性端方潜心经史以躬行实践为学持功过格二十余年言动不茍为乡党所矜式明末闯逆陷京师立卿闻之北向泣血悲愤成疾洎献贼据川悬伪职逼勒士绅笼络甚众立卿誓死不汚伪命易篑时戒子恔曰吾家世受国恩尔弱冠登贤书兹大节攸闗之日失身取义只争些子吾一生自反无愧今日可谓得全所生尔其勉之又曰我此时若萌一贪生念便如烈火烧身想到守身全归真入清凉境界矣言毕而逝】
　　张九经【涪州人客有隠金铜佛中寄其家后家破盗以佛故未攫去客至九经归佛与金客感其义分金谢之竟不受】
　　段髙选【云南人进士任巴县忠厚慈祥甚得民心蔺贼变被害巴人悲之】
　　王　锡【字古田江西新建人进士任巴县有实学异才爱民课士声卓一时献贼陷渝锡仓卒被执慷慨激烈骂声甚厉贼怒与巡抚陈士竒备受五毒磔死】
　　王行俭【字质行江南宜兴人崇祯丁丑进士知重庆府甲申六月献贼攻城城陷贼缚巡抚陈士奇知巴县事王锡暨行俭缚之演武塲中将杀之俄而雷电晦寘献忠对天诟曰我杀人与天何渉架飞礟向天齐击之遂皆遇害】
　　保宁府
　　汉谯　【阆中人成帝时以对防髙第拜议郎数陈灾异及养居摄易姓名窜归公孙述连聘不起赐以毒药叹曰保志全髙死亦何恨其子瑛尽捐家赀十万以赎父死乃获免】
　　蜀汉黄崇【阆中人事后主为尚书郎邓艾冦蜀崇劝诸葛瞻速行据险不从崇苦谏流涕艾兵入绵竹崇帅麾下力战死于阵】
　　程　畿【字季然阆中人昭烈领益州牧辟为从事祭酒章武二年昭烈东征败绩畿奉帝泝江走石门滩追者甚急或告畿曰后追至解船可以免畿曰吾在军中未尝为敌走况从天子而见危哉追者至畿身执防战死】
　　五代姚洪【隷董璋部下璋反唐令洪戍阆州璋以书诱之洪投诸厠州破谓洪曰何须相负洪曰老贼昔为李氏奴感恩无穷今天子用汝为节度何负于汝而反耶宁为天子死不同人奴生璋怒然镬于前令壮士十人刲其肉自啗之明宗厚恤其家官二子焉】
　　宋罗承之【巴州人少慷慨好兵畧干德中文恊率众攻阆中承之竭兵募士擒恊太祖召见赐感义军节度使兼知巴州】
　　上官正【开封人太宗跱为剑门都监李顺遣众数万冦剑门正麾下止疲兵数百激以忠义勇气百倍防成都监军宿翰兵至正与合兵击贼大败之斩馘几尽时朝廷深以贼阻栈道为忧正孤军力战阁道无壅王师得以长驱灭贼以功加招安使又与平王均刘旰之乱官至大将军防御使】
　　张　宪【阆中人岳武穆用为偏将骁勇絶伦征战有大功与岳云俱为秦桧所害明追諡烈文侯配祀岳武穆于杭州西湖及汤隂】
　　杨震仲【知南部县有惠政及民呉防招之不从饮毒而死】
　　朱　勇【利州统制与金人战于瓦亭被执临死骂詈不絶口事闻立庙赐额忠节在寳峰寺之东】
　　赵　广【寳祐间为阆中推官有气节元兵至不屈而死】
　　张实杨立徐昕王佐【实为马湖守将为元纫璘所获遣招苦竹隘实入隘遂与守将杨立坚守元兵至剑州攻隘取之立战死获实杀之进围长宁山鵞顶堡守将徐昕王佐亦战死】
　　曹友闻【利州都统有智勇屡败元兵遂扼仙人闗蜀帅强檄徙大安与弟友谅部将刘虎齐发御敌力战一军皆死血流三十里】
　　江彦清【巴州人德祐初任珍州守泸州守梅应春以城降于元元兵并力攻珍城城陷巷战而死】
　　元范　忠【至正间为剑州万户明玉珍陷巴州擒之不屈而死】
　　明鲜　【阆中人任医学正科天顺间防掠南部逼阆境檄率民兵御之遇贼力战死旌祀】张友谅【南部人成化初邑中苦山贼劫掠知府李正芳檄友谅及其弟友富友贵率敢死之士捣贼巢穴絶其党类追贼魁仪陇斩之当道嘉奨欲表友谅为巡检固辞御史费亷有诗以表焉】王　通【南部人蓝贼猖獗太守李正芳使卫封境通生擒掠阵三人斩之于市后同黄兴逐贼通斩贼首一人以援兵不至通与兴同冒矢石死之太守躬视俱给以冠带殓之存恤其家】刘　湖【阆中人治初岁饥湖捐金急公奉檄散赈岳池全活甚众】
　　傅　义【阆中人知保定县遭值逆瑾用事毅然不屈遂罢归瑾诛起用永福县卒时人语曰孝言无间于乡闾正气不阿于权幸】
　　李　毅【南部人读书明理有诗文集宣德正统间储谷数千石赈贷贫民遭岁连荒乃取劵悉焚之仍纳谷数百斛于赈济仓中人称其义】
　　雷应通【广元人正徳初流贼冲百丈闗县令何溥提兵拒敌应通父子七人踊跃倡众誓以死战经旬无援为贼所执父子俱骂贼死】
　　李开之【剑州人冠带散官都御史林俊募征鄢蓝率兵至入寜山挺身赴敌手刃二贼为贼擒不屈而死林公壮之祀忠义祠】
　　马　杰【正德中知苍溪以剿鄢贼战败自刎死】
　　陈　表【苍溪诸生鄢蓝贼迫境表率乡兵陈绍聪等御之尽日对敌杀贼数十人无援被执不屈骂贼死】
　　袁　璋【南江人正德间蓝贼倡乱都御史林俊委令杀贼璋所向有功其后兵尽矢竭为贼所获男袭挺身救父连杀七贼被擒袭死三日目犹瞠视其父林俊为诗挽之榜其门父子忠节縂制彭泽嘉其节义勒石城隍庙祀于忠义祠】
　　罗　照【南昌人正徳中以吏员任劔州判官鄢蓝之变率乡勇拒守被执不屈死之其子价复号召勇士图复父仇亦见杀奏闻殓送还乡廕价子入监读书复于州东为立忠义庙】徐　旻【千户所百户奉令讨鄢蓝多斩获功副使冯杰于铁山闗被围旻单骑进救援兵不至被擒骂贼不屈死总制彭泽为奏闻赠正千户】
　　蔡　髙【利州府指挥值鄢蓝之变奉檄守隘贼至髙督众力战为贼所执不屈死】马绳祖【利州卫百戸奢酋叛督兵战江门身被数创犹奋勇冲阵死事闻旌叙崇祀忠烈祠】杨辅政【通江南山巨族也正德间督率族众追鄢蓝贼战于罗江列坪镇贼屡却辅政乘胜逐北孤军逺入援兵不前力战死都御史林俊奏闻立忠烈坊以旌之】
　　茍　惠【通江人刚烈有胆畧蓝贼起恵率兵合猡军为犄角以击之贼败走龙潭惠从间道冲杀贼溺水中死水为之不流复与战于松树垭杀伤甚众会日暮贼伏兵出惠力屈而死有司录其子良防为县诸生良防方庐墓贼擒之去亦不屈死】
　　茍　溥【通江人惠族弟膂力过人鄢蓝陷城纵火烟焰蔽天溥帅鋭卒五百人合兵进击败贼于三花顶兵声大振寻又败贼于龙潭尸枕山谷忽贼数百潜入其家溥短兵接战身被数十创死父子兄弟同时遇害者三十五人】
　　张茂辅姜玉山郑廷禄【俱剑州人领乡兵御贼死】
　　郑　辂【剑州人鄢蓝贼陷城辂奔归谓父母曰贼至矣请死以当之遂缢于门贼哀之父母得免于难】
　　朱林赵俊王思政【俱剑州人时鄢蓝贼起御战而死今俱祀忠义祠】马仁徳【巴州人嘉靖七年大荒疫仁德出粟济贫掩埋流殍二千有余御史邱道隆奨曰马仁德济贫掩骼仁人所为诚不易得乃旌其门曰尚义】
　　王名正【千戸所千户嘉靖中奉委采木时入山多触瘴生还者十不三四人多规避名正独慨然请徃获木千章果死瘴疠遗言寄子曰我死无遗憾独母老失养为不安耳汝善图之一言不及私学使郭子章为立传】
　　盛　典【利州卫千户万厯丙戌盗贼猖獗秦蜀皆扰典领兵拒敌至杨家坝射杀一贼众贼涌至典受重伤血渍衣履犹跃马杀二贼死】
　　王才啓【剑州诸生流贼攻城才启登城御敌射杀二贼城陷遂遇害】
　　李犹龙【广元人献贼破广犹龙以抗节被害】
　　杨于鼎【剑州人举孝廉崇祯十年冦至众溃于鼎率子侄杨令青等与州守徐尚卿守城城陷尚卿被执于鼎率众巷战奋臂击贼贼怒支解以死子侄并被杀】
　　王承祖【剑州人御史梁之栋仆也献贼据蜀之栋子田璧知不免止一五岁儿名绳武召承祖夫妇嘱之曰一线之脉尽托于汝其善保之梁氏一家俱遇害承祖负绳武以逃贼追急遂弃己子而匿绳武岩穴间得脱后贼复起知绳武在欲索之承祖又负之逃丐食山中及盗贼平息为之经营婚娶延师以教庚子举于乡】
　　竒童子【通江人崇祯间流贼犯境邑令李存性守御甚严贼知不可近佯为官兵将袭城道遇童子绐之曰勿言我兵也童子佯应之且走将及城门大呼曰贼至矣贼杀之邑令为于城西祭以文】
　　罗中元【字文魁剑州人任湖广襄阳经厯有介节休致归置田数十亩以赡族人复置祭田以供祀事郡守杨如震为义田记以美之】
　　刘乔杶【陜西人令昭化崇祯十年贼至阵亡祀名宦】
　　徐尚卿【福建人由举人知剑州崇祯十年冦至召州民语之曰此城必不可守尔等当避之吾惟有死众不忍去尚卿手书城空不可守仗节为谁危茍窜那无计殊羞孤影随数语匿于懐自缢死】
　　单之宾【崇祯末以中江教谕署剑州贼至民皆散去之賔骂贼死】
　　郑梦眉【江西人崇祯壬午知南部县氷蘗自矢兴利除奸政声迥异献贼至夫妇不屈俱缢死】
　　李俊英【南部人郡庠生姚黄贼掠南部俊英涕泣誓众起兵旬日得数千人御贼江岸战屡捷贼不敢犯日久粮乏其弟跪泣告曰我等冒矢石城中人相继遁去无援矣曷暂退俊英叱之曰寜为君父死不为一身生自是无敢言退者贼计窘将引还会同事有忌俊英者噪而奔贼得从下流渡围数层俊英奋勇突围多杀伤不得出还至江岸投水死】
　　顺庆府
　　汉纪　信【广安州人为汉将军项羽围汉王荥阳急王患之信曰事急矣臣请诳楚可以间出信乃乘王车黄屋左纛曰食尽矣汉王请降项羽信之汉王得以数十骑出西门遁去羽于是杀信宋时加封忠祐安汉公】
　　纪　通【信子高后八年太尉周勃讨诸吕通时掌符节纳北军竟成安刘之功】
