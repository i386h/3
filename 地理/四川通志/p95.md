<!-- { "loadSidebar": true } -->
　　蜀汉张嶷【字伯岐广安州人昭烈时以都督平山贼除越嶲太守政先防惠羣蛮降服后拜荡冦将军与魏战殁民闻之立庙以祀】
　　晋谯　登【字慎明西充人周之孙也父为李雄巴西太守马晚所杀登募巴蜀流士得二千人时镇西将军罗尚驻巴郡登从尚索益军讨雄不得乃徃攻宕渠斩晚剖腹食其肝巴西贼破复诣尚求军尚防佐以不利辞乃加责于尚尚但下之而已防罗羕杀雄太守李离举梓潼来降登径进涪城雄自攻登为登所破而尚恨登之见侮不供其军食雄知之遣李骧致攻兵穷士饿誓死不退众亦饿死而无去者永嘉三年为骧所生得见雄言词慷慨不屈死之】
　　唐何　滔【岳池人隐居读书于金城山天寳间安史之乱举义兵讨贼死难庙祀此山宋时赐额曰灵济】
　　宋赵　寅【西充人登进士第官至奉议郎阆中分佥冇气节元兵至不屈而死】
　　杜　源【蓬州人事亲孝闻禧中蜀大饥疫遗殍载道北路尤甚源慨然曰民吾同胞何忍暴露遂别男女骸骨作二冢之】
　　王　云【字子飞西充进士厯官讲议司编修钦宗遣康王如师云为副比至磁州云有胆识众忌云立功故贼之云遂死諡忠介赠尚书】
　　施择善【寳祐六年为蓬州连山转运使元兵入剑门连山守将遂以城降择善不屈而死】
　　明姚氏一门【永乐靖难时姚氏聚阖门男妇置酒哭祭建文痛饮俱缢死乡里积尸焚之为棺木二丈许大窖藏焉太守不敢显旌题其碣曰姚氏之门在城南红土坡】
　　孙仲玉【南充人正德癸酉流贼侵县仲玉与众守李滩为贼所获令探水仲玉示不可渡且呼众固守之贼不得渡斩仲玉遂去总制彭公大书忠义以表之】
　　何本清【仪陇人鄢蓝贼攻县本清当先陷阵力屈死之事闻旌曰忠义】
　　马　骧【字尚德西充人由贡生任都察院都事正统中阵亡赐祭廕其子惟善入监后惟善官湖广临武令亦以清节着】
　　费道【蓬州人鄢贼犯境王佥事令领兵随至营山剿贼王被执众皆首防独道跃马格闘杀数十人力屈死之事闻诏恤其家每岁给米帛免其役子孙世袭冠带附祀忠节祠】王　源【山西五台人分巡川北道督兵征鄢蓝至营山遇贼死之有死节传见艺文志】张添夀【营山人有胆气追鄢蓝贼至富顺三母滩战死事闻旌表曰义勇】
　　苏应奎【渠县人乐善好施值岁歉饿殍盈道瘗者千余人】
　　萧伯琩【渠县人鄢蓝之乱琩率堡兵剿捕累立战功后以声援不至战死巡抚林俊为文祭之】
　　邓　俊【石首人任营山典史署县事川北佥事王源命督兵御贼蓝廷瑞等城陷俊父子被执骂贼死事闻廕其子】
　　王树极【渠县人从李兴师为裨将累立战功乙酉恢复广安乘夜攻城李战败为贼获树极已溃围出遥见之反戈格杀数人被执不屈死】
　　陈　忠【渠县人当鄢蓝之乱忠输米五百石以助军饷荡平后诏旌其闾曰尚义之门】杨凌曦【营山诸生正徳间蓝贼陷城擕妻女潜避丛苇中贼获之犯其妻妻不从凌曦不顾身相拒而死事闻旌为义夫】
　　马　仁【营山医官鄢蓝之变城陷死于难】
　　杨思义【西充人尝以赀贷人值岁荒凡未偿者焚其劵又出粟千余石入官赈济有司立坊以旌之孙文领乡荐】
　　贾　雄【西充人为宁川卫百户正德间以孤军击贼于花牌楼斩贼百余人力战死贼亦败去佥事王纶檄县致祭号曰英勇作记以纪其功】
　　吉　人【字天相西充人举孝廉好施与常以财帛济贫居家教子必以忠义其后诸子俱登科第】
　　何子明【南充人嘉靖乙丑进士筮仕钱塘砥节砺操不阿权贵有季吏目者寃死狱中子明为鸣其枉寻召为御史多所弹劾迁广东佥宪诸如戎马屯政备边之事无不谙悉粤龙门从化贼倡乱新宁盗鼓噪从之势甚猖獗当事计莫知所出子明时以少防授节钺招抚之不烦甲冑不肆杀戮且严督将裨非生擒不作功由是人无幸志渠魁授首及纪平冦绩晋宪副锡金帛而于明已卒】
　　李含乙【渠县人由进士任礼部员外崇祯末丁艰里居时张献忠破成都以其伪都督马元利掠顺庆地戍守焉含乙破家募士得数千人围广安州城几陷会元利赴援含乙战败而死之】陈桂栋【邻水人崇祯庚午乡荐任内黄县令有惠政陞徐州牧适李贼围城桂栋殉节】王　苹【崇祯间武生献贼至语其父曰食国家水土力不能报毕命可耳父然之贼至其父拔刀杀数贼死焉遂擒苹苹骂不絶口死】
　　王光先【营山诸生明李流冦犯城光先率义勇战于城北被执欲胁之降光先骂不絶口遂遇害】
　　李　完【西充人进士厯官御史致政归值献贼陷西充完不屈死】
　　杨文岳【南充人由进士厯任太仆卿忤逆珰谪外时登莱新设巡抚文岳首任其事甚得军民心后命讨闯贼困于汝宁被执贼呼以先生文岳大骂不食数日贼灌以粥嚼舌和粥喷血复骂死之】
　　樊明善【南充诸生闯贼破京师闻变大恸时抚军龙文光驻节顺庆明善防服诣军门曰鼎湖新去臣子不共戴天公闻变三日矣而无所施为耶龙深谢之后破家募士与献贼屡战死之】陈懐西【南充武生献贼诱以官懐西曰宁作明朝武生岂作逆贼元老贼斩之悬首于东门其子亦哀恸而死同时西充廪生马孙鸾骂贼被贼割舌死之】
　　李干徳【字雨然西充人崇祯辛未进士累官偏沅巡抚蜀乱奉命聨合江土兵将恢复地方时贼据滇黔称王一时靡然从之无敢一言抗犯干德独拒不从书词凛厉后被执与其弟升德慷慨赴水死】
　　张鹏翼【字南溟西充明经崇祯丁丑令衡阳献逆破城鹏翼骂贼被沈死事闻建祠防赠】王尔读【仪陇人王臯家仆献贼破城县令李时开被贼追及将执之尔读奋身持石御贼令奔脱尔读被杀】
　　周宗应【仪陇人为县仓吏崇祯士午景亮兵破城知县赵学敏被执宗应涕泣求贼愿以身代死贼两释之】
　　邓士亷【字人麟广安州人为广东海阳令厯官至吏部尚书甲申殉难死】
　　泉应化【营山人值姚贼猖獗应化倡先修砦逺近难民俱集邑中冉世恒冉兆元亦各以积粮济之各砦堡俱破此砦独全存活无数砦中泉应厚冉良富李尚聪出砦巡守被贼执俱不屈死】王　宷【仪陇诸生时姚贼破砦被执寀晓以大义贼偶踈遂坠岩死】
　　李　沁【营山诸生与生员李晟督邑中义勇捍流冦有功姚黄贼起沁与晟守城东被冦伤俱死】
　　席双楠【仪陇诸生值姚贼破砦被执双楠请于贼肃整衣冠向北拜伏刃而死】刘义国【仪陇人姚贼破砦被执义国指贼大骂投岩死】
　　杨正道【仪陇人值姚贼破砦与其妻王氏被执贼胁之降夫妻骂贼不屈死之】
　　叙州府
　　宋司马梦求【叙州人温公后裔景定中进士咸淳末调江陵沙市监沙市地险固恃水为防德祐初水忽涸元兵来攻乘南风纵火都统程文亮逆战败降梦求身着朝服望阙再拜自缢死】王　佐【为长宁守将寳祐中元兵拔长宁佐与其子俱不屈死之】
　　明向　能【成化初任长宁典史防晏州夷攻城父子奋勇出战死于阵】
　　侯啓忠【长宁人治间进士厯江西防政安化之乱啓忠倡众削平精忠尽节播闻中外着有淯里文集】
　　杨廷用【宜賔人治中任应天府治中素行端严刚介不屈居防庐墓恤孤让田有友人于忠母死不能殡捐赀助之乡人服其惇义】
　　夷　靖【沐川土官嘉靖初捐田种三十石为学田又出谷一千石赈饥民当事嘉之】唐大湖【隆昌人隆庆初大旱大湖散粟赈济全活甚众事闻勅建义民坊旌之】尹　伸【字子求万厯戊戌进士厯官陜西提学湖广布政以节义文章自负善革书尤工于诗有自编东游等集甲申岁避乱山中遇贼骂不屈贼重伸名欲生致之至井研县界骂愈厉贼怒杀之】
　　马完骥【陕西人万厯中知长宁以忠勇死题请崇祀】
　　张振德【苏州人由贡生授兴文知县值奢崇明叛贼兵奄至振德血战力尽痛哭入城率其妻钱氏长媳顾氏次子张绲女淑英淑庆北向再拜纵火自焚仆严英顾美等男女二十一口亦同时投烈焰中死惟振徳长子纯以应试归仅存一息事闻赠光禄寺卿谕祭建祠立坊諡烈愍廕一子锦衣卫正千戸其妻钱氏等一体旌表附祠义仆严英等照例给防】
　　王硕辅【贵州人万厯间知南溪县奢酋之变抗节殉难事闻赠尚寳卿】
　　艾吾鼎【湖广汉川人知兴文县署宜賔冦至厉声骂之夫妇就戮閤门无存者】聂纯昌【天啓辛酉举人是岁冬奢酋叛犯县城纯昌集乡勇数百人拒贼东津杀贼甚众后败衂被执不屈死廕其子】
　　侯良柱【郡人天启间以副将充镇守四川总兵官时奢崇明猖獗良柱奉命讨之战于水蔺崇明授首进秩宫保廕一子锦衣卫指挥献贼冦蜀良柱鏖战于绵州高本山力尽而死贼裂其尸】李　缙【宜賔人天启辛酉奢酋叛缙为千总领兵堵御败贼于庆符之小蒜坝陞游击与贼又战于金鵞池阵亡巡抚朱燮元题奏赐世袭叙南卫百户】
　　李师圣【隆昌人天启时任大同推官遇流贼陷城阖家死难子迎晙赐廕】
　　卢元卿【字调元富顺人天启己夘解元累官宁夏河东道以清廉着声闯贼陷秦恨力不能致讨转徙秦徽间忧愤而卒】
　　卢安世【字环水赤水卫举人天启中巴学博奢贼掠城邑令死之安世鼓集义勇诱贼渠孟窦山入城斩首持示贼贼惊溃掩杀无数后以监军平贼有功陞兵备防议甲申冦至不屈而死】刘佐圣【永宁诸生天启中知奢夷有叛志乃服衣冠谕以大义贼刃之崇祯二年奉防旌奨入乡贤祠】
　　张　令【蔺州土人初为宣抚奢崇明土目崇明与子寅将叛令宻通抚镇愿斩以献事闻擢副总兵守川北统领通巴五路屡着军功贼不敢逼境者数年令善弩军中号神弩将军未几调守夔闗贼突至呼其垒曰谁是张将军令挺身出战中弩箭而死】
　　胡　栋【字壮宇宜賔人万厯丙午举人厯官巩昌府同知崇祯丁丑冦警捐金修筑北阙敌台又尝输饷招募义勇有功叙人赖之】
　　李师武【宜賔诸生与鱼嘉鹏同举义为贼所执不屈磔之】
　　郭大勲【宜賔诸生为流贼所执大駡不屈阖门俱死】
　　王应世【宜賔诸生流贼陷城被执不屈死】
　　李合宗【宜賔人大司马樊一蘅壻时献贼陷蜀一蘅奉命剿贼贼遣伪都督索其家遂执合宗贼意欲借以招一蘅合宗不从械至成都见献忠骂不絶口乆诸生梁为宪亦一蘅壻与合宗同志并械至成都俱死之】
　　李献忠【成都右卫正千户为人忠勇厯征九丝白草有功陞黎雅守备调云南征甸夺战象执渠魁大建奇捷陞本省都司佥书时建南夷猓猖獗奉督抚令引兵把截马湖献忠请増兵饷未报建夷乘衅大举外援断絶献忠力战手刃数贼而死】
　　刘之纶【字与鸥宜賔人崇祯戊辰进士选庻吉士以言事超擢兵部侍郎上表出师会战将北左右度不支请遁纶曰惟一死以报君耳身中流矢卒防还谕祭廕其子】
　　刘　信【南溪人厯官广西防政有廉名獠人叛信讨之亲冒矢石遂死于阵】
　　曾印昌【叙州人叙南卫世袭指挥同知陞游击分镇白水江献贼围成都死之】周坝渡子【遗其姓明末流贼与官兵相持兵拒南岸冦拒郡城官军退贼欲渡江遂之喝渡子驾舟不从且厉声骂贼遂被杀】
