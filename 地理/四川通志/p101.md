<!-- { "loadSidebar": true } -->
　　宸衷命定西将军噶尔弼等帅满汉官兵讨之攻克拉里与平逆将军延信进取招地贼乃使推木品宰桑守渡拒敌噶尔弼约防前至工卡尔拉地方苦图克等望风输诚复攻墨竹工卡贼惧奔散遣千总赵儒徃抚喋吧打克渣及喇嘛中古儿逹蛙等归顺分布侍卫那沁郎中鄂理副将岳钟琪为头队都统五哥为二队副都统吴那哈总兵赵坤马防伯为三队攻取招地投降大小喋吧及各寺喇嘛等众安营固守断贼粮道捜获凖噶尔喇嘛等众立斩贼首五名招地悉平
　　六十年辛丑松潘口外上下恶洛诸番肆行盗刧为边民害提督岳钟琪总兵路振扬帅兵讨之贼番奔北过河悉偿所刧以降并降阿坝土目且増等又西邉苦苦脑儿索罗穆等处被郭罗克爱满等抢掠游击周瑛等率兵攻取下郭罗克之吉宜卡二十一寨遂抵中郭罗克连克纳务等二十余寨斩三百余级擒获贼首酸他儿蚌索布六戈复乘胜抵上郭罗克之插六等寨寨目旦増等绑防首恶假磕并贼从格罗等二十二名以献余番皆输诚乃以杂谷土目囊索沙加布管理其地雍正二年甲辰四川提督岳钟琪松潘总兵路振扬率领汉土官兵出师西宁由黄胜闗出口抚十二部落招安阿坝郎惰毛革麦杂等处番目湾布桑顿等纳土归诚
　　是年下羊峝凶番拔那等猖獗松潘镇总兵周瑛率领游击刘屏翰邱名扬进擒获逆番拔那刚让笑等余寨投诚番夷皆为编戸下羊峝等处辟地二百四十里得番民三十七寨建城于南坪坝为南平营川陜道路始通声援相应
　　四年丙午建昌大小凉山夷猓猖獗建昌镇总兵赵儒副将张成隆领兵抚攻克儿斯堡寨擒贼首金格阿租官夀斩首诸夷遂平
　　六年戊申夏六月米贴逆夷陆氏勾连雷波土司杨名义并附近结觉诸番及吞都千戸徳昌等聚众抢刼伤害滇兵陆氏旋就擒获余党未靖川陜总督岳钟琪四川巡抚宪徳提督黄廷桂请兵进奉
　　上谕据岳钟琪黄廷桂等奏称米贴逆夷陆氏已经擒获余党捜捕指日可竣其四川雷波土司杨明义从前私遣部落帮助陆氏今又刼夺粮运伤害兵丁并诱附近结觉阿路阿照平底等处苖蛮聚众妄行罪恶显著再吞都千戸徳昌私助陆氏土兵与官兵公然
　　对敌甚为狂悖均属不法应请用兵除以安辑苗地等语乌蒙等处凶苗抗拒官兵该督等遣兵进今已悉就擒获而杨明义等当陆氏潜匿之时輙敢朋比隠藏今又刧粮聚众诚为法所难宥但用兵闗系要必须武职大臣统辖方为妥协着提督黄廷桂即带领防米贴汉土官兵檄委将弁防期前徃仍饬副将张瑛严行防范相机抚着总兵张耀祖带领滇黔官兵分路堵截使贼苖四面受敌勿致窜逸着总督岳钟琪云贵总督鄂尔泰饬总兵赵儒于凉山相通阿路各处严加防范再饬总兵张耀祖于各要路委弁巡辑遇有逃匿即行擒解黄廷桂着赏银五千两张耀祖着赏银五千两为二人行军赏赉之用俱于四川司库内动用支给此番用兵系川省地方之事进退机宜着张耀祖等听黄廷桂节制调遣特谕钦此雍正六年七月初八日提督黄廷桂率汉土官兵围吞都山擒土司徳昌攻破夷寨斩贼首屋鸡母鸡二十余人获贼八十余人分兵直捣贼窟由黄螂雷波中路进发副将张玉驻劄黄螂王刚驻劄竹核互为声援游击康世显渡江断贼归路王安民吴维翰髙麟端等由太平马湖两路截杨明义势败远逃官兵乘机进复斩二百余级获贼甚众贼目遁磨石箕屯内恃险负固又分遣官兵四面攻击自己至酉九峝皆克防营前进四山贼蛮胆落望风投降因体
　　皇上好生之徳晓之以大义令其自新众苗感激泣下即进兵直抵黒龙岩黄草坪奋勇深入大破贼巢九月十六日擒杨明义复尽夺贼寨恶目逹姐等皆授首卑租阿路亦次第擒获土司沙骂投诚招抚苗民一千五百九十六戸留兵暂驻以资防范夷地悉平
　　雍正八年云南乌蒙府逆蛮肆行不法伤害滇省官兵盘踞乌防东川一带蜀滇两省防兵进四川提督黄廷桂建昌总兵赵儒统领汉土官兵堵擒乌贼招抚沿江各路土司投诚
　　雍正十年壬子春三月獏狻贼番擅杀厂商负固为逆四川总督黄廷桂因河水泛涨粮运维艰
　　奏准于秋成后进先檄行建昌镇总兵派拨官兵转饬冕山营游击沈国卿等带徃三渡河口要隘地方先行防范分屯堵截秋九月檄调汉土官兵并调齐署叅将傅礼游击夀长杨泽厚洪扬沈国卿都司马逾隆张懐元署都司吴金章守备干为章等悉交建昌镇总兵赵儒统领进分遣诸军由河口过渡从别窝卜水墨岩赶到底四路并进总兵赵儒驻劄妈木居中防应总督黄廷桂仰遵
　　睿谟悉心调度爰行密檄俾尽力扫除于时各将弁合力同心军士争先奋勇甫经两月一切险巢恶硐灭靡遗各堡首从凶番或当阵擒斩或徧山搜
　　捕无复漏网癸丑春二月凯旋汉土官兵次第各归营伍苗疆悉平













　　四川通志巻十二
<史部,地理类,都会郡县之属,四川通志>
　　钦定四库全书
　　四川通志巻十三上
　　水利
　　书载九川涤源九泽旣陂由是而三壤咸则告厥成功然则土爰稼穑而非水之润下曷以相济也哉神禹治水导岷江以朝宗万世永赖渐被逺矣嗣是李冰凿离堆文翁穿湔江至今沃野千里号称陆海盖资其灌漑沟塍绮错几不下数千万顷也其他疏瀹有方而顺水之性因地之宜以成天之功者又岂区区郑白之渠所可比烈也耶作水利志
　　成都府
　　成都县【附郭】
　　石堤堰【在县北四十里】木笼堰【在县北二十五里】清波堰【在县西二十里】双江堰【在县西三十五里】县境内凡漑田堰水源俱分自都江大堰每年照亩出银【详见廵抚宪德疏】
　　华阳县【附郭】
　　栏杆堰【在县西南一十里】龙爪堰【在县西南五里】洗瓦堰【在县东五里】姐儿堰【在县东一十里】县境内凡漑田堰水源俱分自都江大堰毎年照亩出银【详见廵抚宪德疏】
　　双流县
　　金马堰【在县西北一十五里】鲢鱼堰【在县东北二十里】县境内共三十二堰漑田
　　温江县
　　朱家堰【在县东三十里】龙梁堰【在县东三十里】县属水源自灌口下约三十里分一派入江安堰卽新开河流温江郫县灌县双流华阳地方又自灌口下约四十里分一派入玉石堰流温江双流地方至用都江堰水止有六家毎年照田亩出银【详见廵抚宪德疏】
　　新津县
　　通济堰【在县西南三里唐开元二十八年采访使章仇兼琼所开分四筒穿渠灌漑本县东南田畆并彭山眉州青神等处二百余里】石马堰【在县西十五里】　荞草堰【在县西一十五里】沙子堰【在县西北六十里俱引金马河水漑田】大寺堰【在县西北一十五里引西河水漑田】五所堰【在县东一十五里引杨柳河水漑田】七里堰【在县东北一十里引洋马河水漑田】
　　金堂县
　　老马堰【在县东一十里】纺车堰【在县北二十五里】天工堰【在县西一十五里】石龙堰【在县东南一十里】蛮仔堰【在县东北五里】县境内凡漑田堰水源俱分自都江大堰毎年照畆出银【详见廵抚宪德疏】
　　新都县
　　龙门堰【在县南二十里】千工堰【在县西南一十五里】马沙堰【在县西二十里】揷板堰【在县北三十里】县境内凡漑田堰水源俱分自都江大堰毎年照亩出银【详见廵抚宪德疏】
　　简　州
　　明阳镇堰【在州东北】花落沟堰　官斗沟堰　平大镇堰　虎头堰　长沟堰　州境内共六十五堰皆节绛诸水以漑田
　　崇庆州
　　百丈堰【在州北】黑石堰　石头堰　沙河堰　普济堰　普润堰　娑罗堰　石鱼堰　州境内共七十四堰漑田
　　郫　县
　　万工堰【在县西二十里】黄土堰【在县南三十里】漏沙堰【在县东南二十五里】牛王堰【在县西北一十五里】腊塔堰【在县西南三十里】县境内凡漑田堰水源俱分自都江大堰每年照亩出银【详见廵抚宪德疏】
　　灌　县
　　太平堰【在县东城下】三泊洞【在县城北岸】柏木河【在县东二里】徐堰河【在县东二十里】羊子河【在县东一十里】油子河【在县东二十五里】五陡河【在县东五里】侍郎堰【在县南一十里】乡安堰【在县西二十五里即都江堰】
　　雍正八年巡抚宪德具
　　题灌县郫县崇宁温江新繁新都金堂成都华阳等县照田亩之多寡以出夫即计夫役之多寡以折价永为定例
　　崇宁县
　　毛家堰【在县北一十五里】永宁堰【在县南一十里】化家堰【在县东三里】龙口堰【在县西一十里】平乐堰【在县西一十里】县境内凡漑田堰水源俱分自都江大堰毎年照亩出银【详见巡抚宪徳疏】新繁县
　　兴龙堰【在县东一十二里】天生堰【在县西二里】铁马堰【在县南七里】金牛堰【在县西南一十五里】杨栁堰【在县北五里】县境内凡漑田堰水源俱分自都江大堰毎年照亩出银【详见巡抚宪德疏】
　　汉　州
　　栁梢堰【在州北引绵阳河水漑田】马乂堰【在州北引石亭江水漑田】马脚堰【在州北引金雁河水漑田】老鸦堰【在州西引马蹄河水漑田】粟米堰【在州西引清白江水漑田】州境内共三十六堰漑田
　　什邡县
　　洛口堰　青竹堰　跑马堰　杨村堰　县境内共二十堰皆节雒水漑田
　　彭　县
　　闯平口堰【在县东】马鸣堰　麻栁堰　罗江堰　济民堰　县境内共二十四堰漑田
　　叙州府
　　长宁县
　　东溪　西溪【二溪环绕县境居民引以灌漑田亩】
　　防州府
　　奉节县【附郭】
　　青苗陂【在县东白帝城东北五里方舆胜览东屯有青苗陂杜甫诗东屯稻田一百顷北有涧水通青苗明一统志在瞿塘东蓄水漑田民赖其利】
　　龙安府
　　江油县
　　文昌堰【在武都】龙门堰【在县北三里县境又有小河许欧铁佛陈公等七堰】彰明县
　　龙备堰【在县东县境又有胡中永安永丰罗村野坝等九堰】
　　雅州府
　　雅安县【附郭】
　　黑水堰【在慕义乡引陇西河水灌田】红岩堰【在上坝乡引濆江水灌田】芦山县
　　石波堰【在县东三里其水出始阳山用木槽接水漑田】
　　名山县
　　黑水堰
　　清溪县
　　温江河【发源于相岭下坝田亩资其灌漑】流沙河【由龙越岭来上坝田畆资其灌漑】
　　直嘉定州【雍正十二年陞为府】
　　楠木堰【在州西一十五里起安谷乡宋家塲至马落壕止引沫水灌田又名牛特堰康熙三年叅政张能鳞重修更名张公堰】永丰堰【在州北一十五里起风洞子至白岩坝止穿山为洞连引绵竹铺青衣水灌田】
　　夹江县
　　龙兴堰【在县南一十里康熙四年知县刘际亨以水小难周灌漑更于其南五里开凿大渠民利赖之号曰刘公堰】
　　直眉州
　　蟇颐堰【在州东七里唐开元中益州刺史章仇兼琼筑障蜀江水溉眉山青神田亩七万二千有竒宋嘉定闲魏了翁又畚武阳石垒堤其利尢溥】鸿化堰【在青神县北一十五里即唐张武等所开也旧志青神陂堰五十有一惟鸿化最大】馨堰【元和志在彭山县西南二十五里拥江水为大堰开六水以灌郡田】
　　彭山县
