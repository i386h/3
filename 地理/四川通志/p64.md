<!-- { "loadSidebar": true } -->
　　马　信【犍为人不仕公孙述与任永并托青盲及述败乃盥洗更视光武召之亦防疾卒】杨　涣【字孟义犍为人见耆旧传子文方冀州刺史孙准字伯伾官太守太尉李固举之】杨　宗【字徳仲夹江人为益州太守】
　　蜀汉伍梁【字徳山犍为人以节操称为丞相亮功曹迁五官中郎将谏议大夫与秦宓杜微齐名】
　　程　琼【犍为人官尚书与巴郡文立交后晋武帝闻其名以问立对曰臣知其人但年垂八十秉性谦退无复当时之望不以上闻耳琼闻之曰广休可谓不党矣】
　　费　诗【字公举犍为人刘璋时为绵竹令先主平蜀以诗为督军从事出为牂牁郡太守先主为汉中王遣诗拜闗公为前将军公闻黄忠领后将军怒曰丈夫终不与老军同列不拜诗谓公曰立王业者所用非一昔萧曹与高祖少小亲旧而陈韩亡命后至论其班列韩最居上未闻萧曹以此为怒今汉中王以一时之功隆崇于汉升然意之轻重宁当与君侯齐乎且王与君侯譬犹一体同休等戚祸福共之愚谓君侯不宜计官号之高下为意也仆一介之使衔命以来君侯不受拜如是便还但惜此举动恐有后悔耳公大感悟遂即拜受后羣议推汉中王上尊号诗上疏曰陛下愤曹氏簒窃纠合士众以讨贼今大敌未克而先自立恐人心疑惑昔高祖与楚约先入闗者王及子婴就降尚懐推让今不法高祖臣愚不为陛下取也由是左迁永昌从事后主时累官谏议大夫】杨　洪【犍为人为益州从事昭烈攻汉中不克急议发益州兵孔明以问洪洪曰汉中益州咽喉存亡之机防若无汉中则无蜀矣此家门之祸也发兵何疑亮从之后为蜀郡太守事母至孝清忠端亮治国如家】
　　张　翼【犍为人建兴十一年南夷刘胄反翼为庲降都督性刚猛不得蛮夷心将举兵讨冑胄未破翼被征当还而以马忠代翼或劝翼宜便驰骑即罪翼曰不然吾以蛮夷蠢动不称职故还耳然代人未到吾方临战塲当运粮积谷为灭贼之资岂可以黜退之故而废公家之事乎于是统摄不懈代到乃发忠因其资以殄胄丞相亮闻而嘉之后追论其功赐翼爵闗内侯】
　　晋费　立【字建熙州人学养冲邃察孝亷王国中尉王年少好游观立常正色匡諌及上疏风喻辞义尤剀切合规箴之体出为成都令县名难治立莅之垂绩以性公亮入为州大中正累厯州郡封闗内侯永嘉六年与子并殁于边寇】
　　杨　彭【字敬宗弟逵字训宗犍为人各以徳行称同察孝亷彭比苏令甘露降其县逵滇池令殊俗懐其徳】
　　张　征【字建兴犍为人翼子笃志好学官至广汉太守】
　　费　缉【字文平犍为人清检有治干举秀才累官至涪陵太守后迁谯内史】
　　张　统【犍为人仕苻秦为羑水令长安失守吕光自龟兹还凉州刺史梁熙谋闭境拒之未决统曰今闗中大乱京师存亡不可知吕光之来其志难测将军世受大恩忠诚夙着立勲王室宜在今日熙竟不能用统言后光果杀熙据凉州】
　　唐仲子陵【峩眉人读书峩山好古学举贤良方正擢太常博士厯员外郎及卒惟图书斗酒而已】
　　吴　审【字叔礼犍为人举孝亷有文行大中六年客京兆卒时人哀之】
　　宋何友谅【州人知忠州作白居易年谱与陈传良所作各有发明】
　　田　锡【字表圣洪雅人太平兴国中进士累官谏议大夫奏议剀切详明太宗称为汲黯及卒遗表奏仁宗谓宜慈俭守位清浄化人居安思危在治思乱仁宗恻然谓宰相李沆曰田锡直臣也赠工部侍郎録其二子并为大理评事锡耿介寡合慕魏征李绛之为人尝曰吾立朝以来章奏五十有二皆諌臣任职之常言茍获从之幸也岂可藏之以卖直乎遂皆焚之】
　　孙拱辰【字徳甫洪雅人践行不越矩度善属文诗尤清丽遗稿十五巻】
　　王　泽【字忠民洪雅人为双流尉邑方改创泽賛佐有条理众感之为立生祠陞永康主簿百姓挽留咸称为古遗爱云】
　　王梦易【字潜夫荣县人累世同居家号义门父伯琦因州有盐井籍民煎输惟有禄家得免琦请于州均之为官戸所诬赍恨以殁梦易登皇祐中进士调绵州法曹掾官至太常博士欲成父志言于三司得上闻还籍者二百家蠲岁额三十万致仕归里筑石于双溪之上名曰归来亭】李　观【字用宾夹江人崇宁中进士初为虢戸掾民犯法当杖守欲重其罪观执不可知岐山县俗健讼持吏短长前令多不终观抚绥善良豪猾无所贷俗遂变权成都运判时公私告匮镇以清静岁饥东北流民入蜀观令散居寺观赈以官廪活人甚多累官知政事卒諡曰允敏】聂　英【显谟阁学士直声懿行朝野重之】
　　晁　武【字于飞夹江人敷文阁直学士精于词翰着有北山集】
　　杨　岳【夹江人任荣州刺史以学行为一代鸿儒】
　　文敦诗【夹江人年二十一荐于乡士友交贺敦诗曰士当以践履为要今徒事空言规进取非古之道也益刻苦读书思所以行其言摘録入则孝出则弟贫而乐富而好礼数语掲之座右】勾龙廷实【夹江人政和中进士召试学士院除校书郎后知眉州作通济堰以漑民田眉人刻石记其事】
　　勾龙传【字明甫夹江人撰春秋三传分国纪事本末刘后溪序之称其嗜古尊经确乎自信云】
　　何熙志【夹江人绍兴间进士有文名晁公武荐为台属除授御史】
　　蔺敏修【夹江人幼頴敏博通羣书绍兴中进士官至朝奉郎著论语解诗解】
　　刘　甲【字师文其先东光人元祐宰相挚之后流寓龙游遂家焉淳熙初进士吴曦叛甲以大义拒之召赴行在迁宝谟阁直学士昼有所为夜必书之名自监有奏议十巻卒諡清惠】余　嵘【字景瞻夹江人官戸部郎嘉定辛未使金贺生辰防有北师至涿而返所着有使燕録】
　　于震孙【字长卿犍为人以词赋试第一调隆州録事防军知广都人遵其敎令一境大治累官朝奉大夫】
　　薛　缓【夹江人举进士累迁秘书郎廷对极言韩侂胄之奸坐免官与魏了翁讲明易理着易解十巻】
　　冯拜佐【夹江人任叙州太守与魏了翁讲晰周礼】
　　尹均祥【夹江人举贤良方正授崇宁簿抚字有声】
　　明梅应魁【威逺人洪武中为宁波府推官不事苛刻辨鄞县民邵观之诬人服其神明永乐三年应求贤荐陞刑部郎中厯广东布政使】
　　孙　瑜【犍为人洪武间举能吏累官至戸部侍郎卒赠尚书子冕守城有功授为戸科给事中】
　　任　敏【字勉学州人年十九领乡荐永乐间进士歴官山东亷使有骨鲠声孙有龄为翰林庶吉士官宪副】
　　刘　昶【犍为人仁恕好施代人完娶者四营葬者七永乐辛卯领乡荐宣徳丁未考选称旨擢御史未几卒所施未竟其学绅士惜之】
　　邢　纶【字理之犍为人邃于春秋登贤书任池川同知恒捐俸以赡故旧尚书席珍洗马张朝给事安磐少卿赵时进士谭訚杨士麟皆从学世比之龙门王通云】
　　刘　肃【字敬之州人成化丙戌进士授行人奉册封秦府却其私餽拜监察御史按江西湖广风裁懋着歴河南布政使】
　　陈惟直【州人少以奇童名弱冠领蜀解成进士授安福令擢铨部主政厯验封郎有鲠直声假归言官交荐起补山西宪副厯湖广左布政使卒生平名节自持在晋特黜佞臣宋之问祠祀人服其有识】
　　张　春【峩眉人由举人官至陜西佥事致仕归囊无私物监司欲与以地春谢不受曰无以是为子孙忧】
　　钱　贵【峩眉人以明经任云南富民县令简重亷平邑人李义为盗所诬贵亷其寃释之义以三百金谢贵叱之去在邑常治圃自给及士民哀之】
　　张　鹏【洪雅人治中进士授徽州府推官谳狱明允尝忤逆瑾瑾败乃拜河南道御史以直闻巡视两淮忤中贵移病家居后陞巡按山西又以论大臣谪知漳州着北还集并西巡稿】陈　喆【洪雅人由歳贡任学正事亲孝以经义淑人乡闾宗族贫者周恤之】
　　徐文华【字用光州人有节操工诗文登治中进士任大理评事改御史陞大理寺左少卿以言事编戌辽阳防赦还至静海卒与给事中安磐侍御程启充给事中彭汝实为友一时蜀中论人物四子称首隆庆初赠佥都御史】
　　童　瑞【州人进士歴户科都给事敢言时弊论王衡李鸾狱疏中贵矫取太仓银雨悉治如法官至工部尚书屡疏乞归林下世宗嘉慰焉】
　　彭汝实【字子充州人由进士授南京吏科给事中极言近习变乱与国是偏执往复万言又作貂珰録以寓化导不果上罢归居家孝谨结庐山居成就后学】
　　程启充【字以道州人治中进士为御史抗防清监局諌猎发马昻秘谋皆其大者嘉靖初以议大礼谪戍十余年放还置义田以赡宗族捐家赀以新学宫又置学田若干亩隆庆间赠光禄寺少卿】
　　高任説【字汝霖州人少笃学性端重尝铭其座曰程明道坐如泥塑包文肃笑比河清后举进士厯知镇江府政先惠爱陞浙江提学未任卒】
　　赵　时【犍为人正徳间举人厯知三郡连克巨寇有异绩擢太仆寺少卿】
　　杨仲琼【州人进士授蒲城令定岁输化刁顽陞戸部郎首疏清理边储议赈荒歉任大理守凿渠灌田厘弊苏困民请留者九年后终潼闗宪副为洪雅绅耆之表】
　　孙　甫【犍为人邃于易登进士知南城县值宸濠叛力保城池境赖以安去南城日民泣送之】
　　王　咏【州人嘉靖中进士选庶吉士授御史厯官江西防议文学政事为一时最子毓宗万厯时亦成进士官检讨陞中允请告归里卒两世词林乡党称其有世徳焉】
　　高　光【峩眉人嘉靖中进士官至云南佥事尝捐俸赈饥后归闭门却扫不谈世事时人高之】
　　安　磐【字公石州人户部主事祐之子登进士选庶吉士改兵科给事中与程侍御彭给事相友善时号三高陞都给事议大礼伏阙被笞家居守礼着家礼仪节万厯改元赠太常寺少卿】茍延庚【峩眉人万厯癸丑进士任湖广兵备佥事励志亷洁公余力学不倦罢官归里之日囊无余赀泊如也】
　　汪绍伊【洪雅人万厯戊戌进士授行人时蜀粮协济贵州至江津交兑转江督运者留难米多烂湿民甚苦之绍伊适奉使还蜀经其地曰民瘼如此非有司者之过耶于是督运者愧谢立为贮仓民赖以苏厯官承天知府丁艰归不复出仕】
　　赵　楷【字宪吾犍为人由进士任御史巡山西鹾政奏免运课以母老陈情终养起云南宪副潜心理学多所著述】
　　聂汝器【字公伟犍为人年二十父俊卒于国子监旦暮悲号往负骸骨归补邑诸生撰孝友赋新都杨慎奇其人为作孝子行举孝亷任唐县令省河夫费歳减钱千缗又修南阳隄唐民肖像祀焉】
　　刘　江【字源岷洪雅人举孝亷授江西东乡令厯陞桂林府知府有贤良声擢广西按察使端身率属丰采凛然致仕二十余年举动不茍士类重之】
　　赵正学【字子崇犍为人幼从父任耀州师事三原马理遂传其学性朴实口无过言尤笃孝友举进士厯官河南按察使平师绍尚之乱止修河之役中州士民肖像祀之】
　　直眉州
　　汉张　皓【字叔明州人汉留侯六世孙五迁至尚书仆射后出为彭城相征拜廷尉辨正疑狱顺帝即位拜司空多荐达天下士时赵腾因灾变当伏重法皓谏曰腾本欲尽忠正諌如遂诛戮塞谏诤之源非所以昭徳示后世也帝悟减腾死罪】
