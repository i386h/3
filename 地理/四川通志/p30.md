<!-- { "loadSidebar": true } -->
　　文庙礼仪【按防典祭前一日行省牲礼正祭日候官至通赞赞签祝版　引赞引承祭官至更衣所赞更衣　升堂　序爵　序事　请祝签名　下堂　通赞赞啓戸　乐舞生就位执事者各司其事　分献官就位陪祭官就位主祭官就位　瘗毛血　啓牲馔葢　迎神　乐作　引赞引各官诣西北隅迎神　众官打躬　通赞赞叅神　承祭官行三跪九叩礼　乐止　行奠帛初献礼乐作　引赞引主祭官诣盥洗所　浴手　净巾诣酒尊所　司尊者举幂酌酒诣】
　　【至圣先师孔子神位前　跪　进帛　奠帛　进爵献爵　俯伏　兴　平身　诣读祝位　跪　鸣赞赞众官皆跪　引赞赞读祝文　俯伏　兴平身　鸣赞赞众官俱兴　平身　通赞赞行分献礼　引赞引献官诣四配神位前　跪　进帛奠帛　进爵　献爵　俯伏　兴　平身　十哲两庑与四配同　亚献终献与初献同　引赞引主祭官诣饮福位　跪　饮福酒　受福胙　通赞赞谢神承祭官一跪三叩礼毕　复位　　通赞赞彻馔　乐作　乐止　辞神　承祭官行三跪九叩礼毕　送神　引赞引众官诣送神所赞神去众官打躬　通赞赞望瘗　读祝者捧祝执帛者捧帛各诣瘗所引赞引众官诣望瘗位　焚祝帛　复位　通赞赞閤戸　鸣赞赞礼毕散班】
　　崇圣祠仪注【悉同　先师分献官或先祭或同时祭至名宦乡贤祠亦随丁祭分献】闗帝庙礼仪【雍正五年奉】
　　【防颁行　　前殿仪注祭日赞引官引承祭官进左旁门至盥洗处赞盥洗盥洗毕引至　殿内行礼处站立典仪官唱执事官各司其事赞引官赞就位引承祭官就位站立　典仪官唱迎神　司香官捧香盒就香炉左邉站立　赞引官引承祭官就香炉前立　司香官跪　赞引官赞上香　承祭官立将柱香接举插炉内又将块香上三次毕　赞引官赞复位　引承祭官复位站立　赞引官赞跪　叩　兴　承祭官行三跪九叩礼　典仪官唱奠帛献爵行初献礼捧帛爵官将帛爵捧举各就　位前　赞引官赞奠帛官跪献毕行三叩礼退　执爵官立献毕退　读祝官至安祝文棹前行一跪三叩礼将祝文捧起立　赞引官赞跪承祭官读祝官俱跪　赞引官赞读祝　读祝毕捧至　位前　跪安盛帛盒内毕　行三叩礼退赞引官赞　叩　兴　承祭官行三叩礼立　典】
　　【仪官唱　行亚献礼　执爵官照初献礼献毕退典仪官唱　行终献礼　执爵官自案右邉照亚献礼　献毕退　典仪官唱　彻馔　送神　赞引官赞　叩　兴　承祭官行三跪九叩礼立典仪官唱　捧祝帛馔各恭诣燎位　捧祝帛香馔官各至　位前俱跪　祝帛官行三叩礼　香馔官不叩首将祝帛香馔捧起依序捧送时赞引官引承祭官退至西邉立捧祝帛各官过毕复位站立　赞引官赞诣望燎位引承祭官至燎炉前焚祝帛时　赞引官赞礼毕引承祭官退后殿仪注祭日　赞引官引承祭官进中门至盥洗处　盥洗　盥洗毕引至　殿内行礼处站立典仪官唱执事官各司其事　赞引官赞就位引承祭官就位站立　典仪官唱迎神　司香官捧香盒各就香炉左邉站立　赞引官引承祭官就】
　　【三代光昭公裕昌公成忠公香炉前立　司香官跪赞引官赞上香　承祭官将柱香接举插炉内乂将块香上三次毕　赞引官赞复位　引承祭官复位站立　赞引官赞跪　叩　兴　承祭官行二跪六叩礼立　典仪官唱奠帛献爵行初献礼捧帛爵官将帛爵捧举各就　位前奠帛官跪献毕行三叩礼退　执爵官立献毕退　读祝官至安祝文棹前行一跪三叩礼将祝文捧起　赞引官赞跪　承祭官读祝官俱跪　赞引官赞读祝读毕捧至】
　　【光昭公位前安盛帛盒内毕行三叩礼退　赞引官赞叩　兴　承祭官行三叩礼立　典仪官唱行亚献礼　执爵官照初献礼各献毕退　典仪官唱行终献礼　执爵官自案右邉照亚献礼各献毕退　典仪官唱彻馔唱　送神　赞引官赞跪叩　兴　承祭官行二跪六叩礼立　典仪官唱捧祝帛馔各恭诣燎位捧祝帛香馔官各至　位前俱跪　祝帛官行三叩礼　香馔官不叩首将祝帛香馔捧起依序捧送时　赞引官引承祭官退至西邉立捧祝帛各官过毕　复位站立】
　　【赞引官赞诣望燎位　引承祭官至燎炉前焚祝帛时赞引官赞礼毕引承祭官退】耕耤礼仪【雍正五年奉】
　　【防颁行耤田坛位之规制按礼记祭统云天子亲耕于南郊诸侯耕于东郊今各省宜择东郊官地之洁净丰腴者立为耤田如无官地照九卿原议动支正项钱粮置民田以四亩九分为耤田外即于耤田后建立先农坛又按春秋文义云天子之社广五丈诸侯半之今　京师先农坛髙四尺二寸寛五丈其各省坛制应髙二尺一寸寛二丈五尺　京师先农神牌髙二尺四寸寛六寸座髙五寸寛九寸五分红牌金字塡写先农之神其各省神牌应照　京师式様恭造其坛后建正房三间配房各一间正房中间供奉先农神牌东间存贮祭器农具西间收贮耤田米谷配房东间置办祭品西间令看守农民居住坛庙耤田之外周围筑土为墙开门南向】
　　【祭祀陈设之品物查雍正三年二月内礼部奏定直各省府州县每嵗祭】
　　【社稷坛祭品羊一豕一铏一笾四豆四簠二簋二刋图通行在案今先农坛祭品亦应照此例致祭前期致斋二日祭日主祭官及各官俱穿朝服齐集先农坛行礼其一切礼仪悉照社稷坛之例举行　耕耤礼仪之次第查九卿耕耤俱穿蟒袍补服各用耆老一人牵牛农夫二人扶犁顺天府防官及大宛两县各官俱穿蟒袍补服捧箱播种今各省耕耤祭先农坛礼毕各官俱换蟒袍补服省城督抚秉耒知县执青箱知府播种府城知府秉耒佐贰执青箱知县播种州县则正印官秉耒佐贰执青箱播种专城卫所亦用正印官秉耒如无所属之员即选择耆老执青箱播种行耕时用耆老一人牵牛农夫二人扶犁俱照九卿之例九推九返农夫终亩耕毕各官率耆老农夫望】
　　【阙行三跪九叩礼仍将耕耤日期奏闻农具牛只子种灌溉之成规查九卿农具赤色牛黒色子种箱青色今各省耕耤农具俱用赤色牛只用黒色箱用青色所用子种悉照各处土宜选择勤谨农夫二名免其差役酌给口粮令看守　坛宇灌溉耤田地方官不时看视查其力作收获将每嵗所收米谷数目用过粢盛数目造册报布政司送戸部查核至各省耕耤日期每年十月初一日颁厯后交与钦天监择选日期钦定颁行各省同日举行】
　　各坛礼仪【凡遇祭期随处俱长官一员行三献礼余官止陪祭其斋戒省牲更衣签祝瘗毛血降神迎神盥洗奠帛初献读祝亚献终献饮福受胙谢神彻馔辞神望瘗送神等礼俱与　文庙丁祭同惟厉坛止行一跪三叩礼视　文庙少差】
　　江渎庙礼仪【与　社稷礼仪同】
　　祭文
　　文庙祭文
　　维　　　年歳次　月
　　皇帝遣　　　致祭于
　　大成至圣先师孔子之神曰惟
　　师德配
　　天地道冠古今删述六经垂宪万世今兹仲【春秋】率申丁祭谨以牲帛醴齐粢盛庶品式陈清荐以
　　复圣顔子
　　宗圣曽子
　　述圣子思子
　　亚圣孟子配尚
　　飨
　　闗帝庙祭文
　　维　　　　年歳次　月
　　皇帝遣　　　　　致祭于
　　忠义神武闗圣大帝曰惟
　　帝纯心取义亮节成仁允文允武乃圣乃神功髙当世德被生民两仪正气歴代明禋英灵丕着封号聿新敬修嵗事显佑千春尚
　　飨
　　圣祖仁皇帝御制
　　江渎庙祭文
　　维康熙六年嵗次丁未八月癸酉朔越十七日己丑
　　皇帝遣吏部左侍郎梁清寛致祭于
　　江渎之神曰惟
　　神岷山维导百谷是王浩瀚朝宗灵长润物朕躬亲政务祗荷
　　神庥特遣专官用申殷荐惟
　　神鉴焉
　　维康熙二十一年歳次壬戌四月戊寅朔越十七日甲午
　　皇帝遣内阁侍读学士加五级翁英致祭于
　　江渎之神曰惟
　　神渐濡九域纲纪众流义笃朝宗功深利济朕只承神祐疆宇荡平特遣专官用申殷荐
　　神其鉴焉
　　维康熙二十四年歳次乙丑正月辛酉朔越十七日丁丑
　　皇帝遣经筵讲官内阁学士兼礼部侍郎加一级食二品
　　俸教习庶吉士牛钮致祭于
　　江渎之神曰惟
　　神岷山导脉湘汉滙流吐纳百川利济万品只承神佑稽古省方特遣专官用申殷荐
　　神其鉴之
　　维康熙二十七年嵗次戊辰十二月庚子朔越十七日丙辰
　　皇帝遣銮仪衞銮仪使叶克舒致祭于
　　江渎之神曰惟
　　神岷山导脉湘汉防流吐纳百川永作南纪朕缵承
　　祖宗丕基防恭明祀兹以
　　皇祖妣孝庄仁宣诚宪恭懿翊天啓圣文皇后神主升祔太庙礼成特遣专官用申秩祭惟
　　神鉴焉
　　维康熙三十五年嵗次丙子正月戊午朔越二十七日甲申
　　皇帝遣经筵讲官戸部左侍郎王士正致祭于
　　江渎之神曰惟
　　神肇迹岷山经流蜀地百川灌注九道朝宗朕勤恤民依永期殷阜迩年以来郡县水旱间告年谷歉登蚤夜孜孜深为轸念用是专官秩祀为民祈福冀雨之时若庶稼穑之屡丰惟
　　神鉴焉
　　维康熙三十六年嵗次丁丑八月戊申朔越三日庚戌
　　皇帝遣都察院左都御史张鹏翮致祭于
　　江渎之神曰惟
　　神一源浩演九派分流德擅灵长功深利济朕以剿除狡寇三履遐荒期扫邉尘乂安中外今者只承
　　神佑塞北永清用告成功专官秩祀惟
　　神鉴焉
　　维康熙四十二年嵗次癸未四月丙子朔越十日乙酉
　　皇帝遣翰林院侍读学士余志正致祭于
　　江渎之神曰惟
　　神岷山发源南国作纪派分九道量纳众流朕只承休命统驭寰区夙夜勤求殚思上理歴兹四十余载今者适届五旬海宇升平民生乐业见舆情之爱戴沛下土之恩膏特遣专官防申秩祀尚凭灵贶益锡鸿禧佑我国家共登仁寿
　　神其鉴焉
　　维康熙五十二年嵗次癸巳闰五月丁未朔越二十六日壬申
　　皇帝遣内阁学士查弼纳致祭于
　　江渎之神曰惟
　　神岷山导源南国作纪百川并纳九派同归朕缵受鸿图抚临区宇殚思上理夙夜勤求惟日孜孜不遑暇逸兹御极五十余年适当六旬初届所幸四方宁谧百姓熙和稼穑嵗登风雨时若维庶征之协应爰羣祀之防修特遣专官式循旧典兾益赞雍熙之运尚永贻仁寿之休
　　俯鉴精忱用垂歆格
　　维康熙五十八年嵗次己亥四月癸夘朔越四日丙午
　　皇帝遣翰林院侍读陈世倌致祭于
　　江渎之神曰惟
　　神井络经天岷源赴海百川并纳万品资生朕缵承
　　祖宗丕基防恭明祀兹以
　　皇妣孝惠仁宪端懿纯德顺天翼圣章皇后神主升祔太庙礼成特遣专官用申秩祭惟
　　神鉴焉
　　维雍正元年嵗次癸夘二月辛亥朔越二十七日丁丑
　　皇帝遣内阁侍读学士田文镜致祭于
　　江渎之神曰惟
　　神岷山导源南国作纪百川防纳九派同归朕缵受
　　丕基新承景命窃念
　　皇考膺图以来百灵效顺四海从风坐享升平六十余载兹当嗣位之始宜隆祀享之仪特遣专官防申昭告惟冀时和歳稔物阜民安淳风徧洽乎寰区厚德长敷于率土
　　神其歆格鉴此精诚
　　维雍正三年嵗次乙巳四月戊辰朔越二十八日乙未
　　皇帝遣四川巡抚王景灏致祭于
