<!-- { "loadSidebar": true } -->
　　【元丰中羣牧判官郭茂间言臣闻顷时以茶市马兼用金帛者亦听其便近岁事局既分始专用银绢钱非番部所欲且茶马二事实相须乃诏专以雅州之名山茶为易马之用自是番马之至者稍众久之买马司复罢兼茶事自李杞建议其后二职分合不一】
　　【吴保安字永固河北人任遂州方义尉其乡人郭仲翔即元振从侄也仲翔有才学元振将成其名宦防南蛮作乱以李防为姚州都督帅师讨焉防临行辞元振元振乃见仲翔谓防曰弟之孤子未有名宦子姑将行如破贼立功某当政事当接引之俾其縻薄俸也防诺之仲翔颇有干用乃以为判官委之军事至蜀保安寓书于仲翔曰幸共乡里借其风猷虽旷不展拜而心常慕仰吾子国相犹子幕府硕才果以良能而受委寄李将军秉文兼武受命专征亲绾大兵将平小寇以将军英勇兼足下才贤师之克殄功在旦夕保安幼而嗜学长而专经才乏兼人官从一尉僻在剑外地迩蛮陬乡国徼外闗河阻隔况此官已满后任难期以保安之不才厄选曹之格限更思微禄岂有望焉将归老丘园转死沟壑侧闻吾子急人之忧不遗乡曲之情忽垂特达之眷使保安得执鞭弭以奉周旋录及细微薄霑功效承兹凯入得预末班是吾子丘山之恩即保安铭镂之日非敢望也愿为图之幸照其款诚而寛其造次专防驽蹇以望招携仲翔得书深感之即言于李将军召为管记未至而蛮贼转逼李将军至姚国与战破之乗胜深入蛮覆而败之李身死军没仲翔为擒蛮人利汉财物其没落者皆通音耗令其家赎之保安既在姚州适值军没迟留未返而仲翔于蛮中间闗致书于保安曰永固无恙顷入书未报值大军已发深入贼庭果逢挠败李公战没吾为囚殍假息偷生天涯地角顾身世已矣念乡国窅然才谢钟仪居然受系身非箕子且见为奴海畔牧羊有类于苏武宫中射鴈宁期于李陵吾自陷蛮方备尝艰苦肌肤毁剔血泪滂沱生人至艰吾身尽受以中国世族为絶域穷囚日居月诸暑退寒袭思老亲于旧国望松槚于先茔忽忽发狂膈臆流恸不知涕之何从行路见吾独为伤愍吾与永固虽未披款而乡里先达风味相亲想覩光仪不离梦寐昨防枉问承问便言李公素知足下才名则请为管记大军去逺足下来迟乃足下自后于戎行非仆迟遗于乡曲也足下门传余庆天祚积善果事期不入而身名并全向若早事麾下同参幕府则絶域之人与仆何异吾今在厄力屈计穷而蛮俗没留许亲族徃赎以吾国相之侄不同众人乃苦相邀求绢千匹此信通问仍索百缣愿足下早附白书报吾伯父宜以时到得赎吾还使亡魂得归死骨更肉惟望足下耳今日之事请不辞劳若吾伯父以去庙堂难可谘啓即愿足下亲脱石父解平仲之骖徃赎华元类宋人之事济物之道古人犹难以足下道义素高名节特着故有斯请而不生疑若足下不见哀矜猥同流俗则仆生为俘囚之竖死则蛮方之鬼耳更何望哉已矣吴君无落吾事保安得书甚伤之时元振已卒保安乃为报许赎仲翔仍倾其家得绢数百匹因徃巂州十年不归经营财物前后得绢七百匹数犹未至保安素贫窭妻子又在遂州贪赎仲翔遂与家絶每于人有得虽尺布升粟皆渐积之后妻子饥寒不能自立其妻乃率弱子驾一驴自徃泸南求保安所在于途中粮尽犹去姚州数百里其妻计无所出因哭于路左哀感行人时姚州都督杨安居乗驿赴郡见保安妻哭异而访之妻曰妾夫遂州方义尉吴保安以友人没番丏而徃赎因住姚州弃妾母子十年不通音问妾今贫苦徃寻保安粮乏路遥是以悲哭安居大奇之谓曰吾前至驿当候夫人济其所乏既至驿安居赐保安妻钱数千给乗令进安居驰至郡先求保安见之执其手升堂谓保安曰吾尝读古人书见古人行事不谓今日亲覩于公何分义情深妻子意浅捐弃家室求赎友朋而至是乎我见公妻来思公道义乃心勤伫愿见顔色吾今初到无物助公且于库中假官绢四百匹济公此用待友人到后吾方徐为填还保安喜取其绢令蛮中通信者持徃向二百日而仲翔至姚州形状憔悴殆非人也方与保安相识语相泣也安居曽事郭尚书则为仲翔洗沐赐衣装引与同坐宴乐之安居重保安行事甚宠之于是令仲翔摄治下尉仲翔久于蛮中知其款曲使人于蛮洞市女口十人皆有姿色既至因辞安居归北且以蛮口赠之安居不受曰吾非市井之人岂待报耶钦吴生分义故因人成事耳公有亲老在北且充甘脆之资仲翔谢曰鄙身得还公之恩也微命得全公之赐也翔虽瞑目敢防大造但此蛮口固为公求来公今见辞翔以死请安居难违乃见其小女曰公既频繁有言不敢违公雅意此女最小常所钟爱今为此女受公一小口耳因辞其九人而保安亦为安居厚遇大获资粮而去仲翔到家辞亲十五年矣却至京以功授蔚州录事参军则迎亲到官两岁又以优授代州户曹参军秩满内忧葬毕因行服幕次乃曰吾赖吴公见赎故能拜职养亲今亲殁服除可以行吾志矣乃行求保安而保安自方义尉选授眉州彭山丞仲翔遂至蜀访之保安秩满不能归与其妻皆卒于彼权窆寺内仲翔闻之哭甚哀因制缞麻环绖加杖自蜀郡
　　徒跣哭不絶　　　　　　　酹毕乃出其骨每节皆墨记之　　　　　　　第盛于练囊又出其妻骨亦墨记贮于竹笼而徒跣亲负之行数千里至魏郡保安有一子仲翔爱之如弟尽以家财二十万厚葬保安仍刻石颂美亲庐墓侧行服三年既而为岚州长史又加朝散大夫携保安子之官为娶妻恩养甚至仲翔德保安不已天寳十二载诣阙让朱绂及官于保安之子以报时人甚高之初仲翔之没也赐蛮酋为奴其主爱之饮食与之等经岁仲翔思北因逃归追而得之转卖与南洞洞主严恶得仲翔苦役之鞭笞甚至仲翔弃而走又被逐得更卖南洞中其洞号菩萨蛮仲翔居中经岁困厄复走蛮又追得之复卖他洞洞主得翔怒曰奴好走难禁止耶乃取两板各长数尺命仲翔立于板以钉自足背钉之钉达于木每役使常帯二木行夜则纳地槛中亲自鏁闭仲翔二足经数年疮方愈木鏁地槛如此七年仲翔初不堪其忧保安之使人徃赎也初得仲翔之首主展转为取之故仲翔得归焉】
　　【屠鸾云南洱海人正德中知芦山县县境与天全六番土官高继恩杨世仁地相接二氏凶暴虐下害及芦山县县民嘉柑好李以帕系树杪无敢动者士军种县田颗粒入天全而县民为纳税鸾为不平乃教县民学弓矢民番奋怒人百其勇擒高氏用事豪仆系县狱高氏聚众刼狱鸾令其子追捕其子死焉彼此交恶搆兵高杨合并攻芦山赤地百里鸡犬皆空奏闻于朝命游击将军曹玉征之未下有司以间谍谋之先期杨氏擒高继恩送狱厥后高氏擒杨世仁亦送狱皆伏斧碪焉自是土官不敢犯芦山皆屠鸾为之先也】
　　【名山之普惠大师本岭表来流寓防山按碑西汉僧理真俗姓吴氏修活民之行种茶防顶殁化石为像其徒奉之号甘露大师水旱疾疫祷必应宋淳熙十三年邑进士喻大中奏师功德及民孝宗封甘露普惠妙济大师遂有智炬院岁四月二十四日以隐化日咸集寺荐香宋元各有碑记以茶利由之兴焉夫啜茶西汉前其名未见民未始利之也浮屠自东汉入中国初犹禁民不得学贺如晦记称西汉吴姓则华人也时安得华人为僧乎考之张大用记本图经称后汉有高僧携茶种防山茶为天下利益然复为投茶化石其徒负以凿像为堂奉之又称梓潼神君附鸾碑记正其为后汉人名理真然则西汉之称岂欲古其人大用之记岂欲神其迹耶】
　　【晋桓温伐蜀参军战没众惧欲退鼓吏乃误鸣进鼓蜀众大溃李势遂降】
　　【蜀孟昶末年妇女竞为高髻号朝天髻未几昶入朝于宋至今蜀中效之】
　　【东坡仁宗朝登进士科复应制科擢居异等英宗朝判鳯翔欲以唐故事召入翰林宰相限以近例且欲召试秘阁上曰未知其能否故试之如轼岂不能耶宰相犹难之及试又入优等遂直史馆神宗朝以议新法不合补外李定之徒媒孽其诗文有讪上语诏下狱欲寘之死上犹庇之得出方在狱时宰相举轼诗云根到九泉无曲处世间惟有蛰龙知此不臣也上曰诗人之词安可如此推求时相语塞上一日与近臣论人才因曰轼方古人孰比近臣曰颇似李白上曰不然白有轼之才无轼之学累有意复用而言者力阻之一日忽出手扎曰苏轼黜居思咎阅岁滋深人才实难不忍终弃因量移临汝哲宗朝起知登州召为南宫舍人不数月迁西掖遂登翰苑绍圣后熙丰诸臣当国元祐诸臣例迁谪崇观京卞用事拘以党籍禁其文辞墨迹而毁之政和间忽弛其禁求轼墨迹甚鋭人莫知其由或传徽宗亲临寳箓宫醮筵其主醮道流拜章伏地久之方起上诘其故答曰适至上帝所值奎宿奏事良久方毕始能达其章也上叹讶久之问曰奎宿何神为之所奏何事对曰所奏事不可知为此宿者即本朝苏轼也上大惊不惟弛其禁且欲玩其词翰一时士大夫遂从风而靡】
　　【孝宗留心经术无所不渉奏对官被顾问者多致失措有防过者蜀人上殿孝宗骤问曰李融字若川谓何过即对曰天地之气融而为川结而为山李融之字若川如元结之字次山也上大喜遂诏改官密院编修】
　　【苏子瞻泛爱天下士无贤不肖欢如也尝言自上可以陪玉皇大帝下可以陪卑田院乞儿子由晦黙少许可尝戒子瞻择交子瞻曰吾眼前见天下无一个不好人此乃一病子由监筠州酒税子瞻尝就见之子由戒以口舌之祸乃饯之郊外不交一谈惟指口以示之】
　　【何随目不视色口不语利着谭言十篇论道德仁让尝有屠牵猪过随门猪索防失之强认溷中随便牵与之家养竹园人盗其笋随行遇见之恐盗者觉怖走竹中伤手足挈履歩而归扬子云撰法言蜀富人赍钱十万愿载一名子云不听以富人无义正如圏中之鹿栏中之牛岂可妄载】
　　【东汉光武召诸郡计吏问其风土及前后守令能否蜀郡计掾樊显进曰渔阳太守张堪昔在蜀汉仁以惠下威能讨奸公孙述破时珍寳山积卷握之物足富十世而堪去职之日乗折辕车布被囊而已】
　　【诸葛亮出祁山陇西南安二郡应时降围天水拔汉城掳姜维驱士女数千人还人皆贺亮亮愍然有蹙容谢曰普天之下莫非汉民国家威力未举使百姓困于虎狼一夫有死皆亮之罪以此相贺能不为愧】
　　【魏军至费祎率众徃御之光禄大夫来敏与祎别求共围碁于时羽檄交驰人马擐甲严驾已讫祎与敏对戏色无厌倦敏曰向聊观试君耳君信可人必能办贼祎行贼遂退】
　　【蒋琬为尚书令时新丧元帅逺近危悚琬出类拔萃处羣僚之右既无戚容又无喜色神宇举止有如平日由是而众望渐服】
　　【张霸为防稽太守举贤士劝教讲授一郡慕化但闻诵读声埜无遗寇时人语曰城上乌鸣哺父母府中诸吏皆孝友】
　　【蜀人王长文天资聪警高畅敏识治五经博综羣籍着无名子十二篇依则论语又着通经四篇亦有卦名拟易元以为春秋三传经不同乃据经摭传者春秋三传十二篇又撰礼记除烦举要凡十篇皆行于时长文闻益州乱以通经筮得老蚕缘枯桑之卦叹曰桑无叶蚕已卒也吾蜀人殄于是矣拜蜀郡太守暴疾卒】
　　【魏帝殿前大钟不扣自鸣人皆异之以问茂先茂先曰此蜀郡铜山崩故钟鸣应之耳寻蜀郡上其事如茂先言】
