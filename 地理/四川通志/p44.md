<!-- { "loadSidebar": true } -->
　　许　国【阳安人为长宁判以和议成即休官归子庆孙弈相继显逹世人荣之】甄　拔【知长宁军蛮人入城恣其劫夺拔严加禁戢俾纳刀于馆然后入蛮人相语曰恶将军】
　　张齐贤【嘉祐间以尚书员外郎知县事建碑记治西十五里道傍】
　　家　炎【咸淳中知富顺监遇吴曦叛不屈魏了翁特称之及卒为作墓志记焉】支　渭【兴国州人知长宁军有惠政后为行省防政】
　　元张廷瑞【金川人为叙州宣抚使立市茶法并屯田之制民甚便之】
　　任　翔【任珙州通守陞马湖总管府建大成殿】
　　周志刚【为珙州学官博通经史勤于训诲土俗自此向学】
　　明钟　【洪武初知富顺当草昧之初焦劳心思经营制度庙学坛墠皆其创建】桂　芝【慈谿人洪武中知叙州府兴利除害卓有惠政】
　　汤　行【洪武中吏部侍郎谪知长宁卓有政绩】
　　任　福【土人洪武间宣抚举福任长官抚绥夷民众心信服】
　　饶　观【饶州人永乐中知叙州立法度修礼敎徳威兼着吏民畏懐】
　　吴　善【贵池人宣徳间知富顺时邑中多盗严法缉捕岁旱祷雨发仓赈恤一时颂声载道】刘　歆【宣徳中都给事中谪南溪亷能刚毅豪强屏迹卒于官百姓哀之】
　　巩　固【洋县人宣徳中知珙县有勇略生擒贼首阿具田等夷人畏惮不敢近城】何　贯【知珙县首建石城邑人永赖】
　　赵　彦【宣徳中知高县恩威并着逺迩信孚未几解去及正统间芒部入寇征讨弗克诸夷曰赵尹来即降于是辟彦至诸夷皆纳款事闻诏増彦秩后卒于官】
　　余　炳【知高县明敏有决断时邑多盗大肆流刧内一贼假称邻民出首炳知其计擒杀之人称神明久旱祈祷霖雨大降】
　　李　鉴【湘阴人景泰中知叙州诚心爱民不受请托事至剖决如流案无停牍】李盛麟【景泰中知宜宾恺悌慈祥爱民如子歴任九年百废俱修时称为贤令云】陆渊之【上虞人成化中守叙州葺学宫毁滛祠政敎兼举士民懐徳】
　　袁　莒【丰城人成化中任长宁敎谕博学多才尤精于易太守陆渊之以为真才延至郡中使诸生有所矜式后以忧去】
　　顾　纶【嘉定人知马湖刚明清政文学著名以忤权贵致仕】
　　张　敏【大理人守马湖刚毅有大节尝抚夷单骑至营推诚谕之诸夷罗拜受命解去擢兵备副使】
　　郑　冕【闽人守马湖劲直亷介吏畏民懐尝征芒部有功】
　　张　绎【治中知南溪兴学校广储蓄毁滛祠置祭器劳绩居多】
　　路　义【贵州人举人正徳中知南溪却餽遗厘奸弊修城捍贼民赖保障】
　　周　璧【湖广人知庆符革陋习正儒风时邑多游民不知务本璧出郊劝农民心懽悦】胡　丰【三水人正徳中知叙州作兴学校赈恤困穷置铺舍平道路政绩伟然】欧阳选【衡阳人进士正徳中知筠连三江蛮叛与守备何卿并力御之邑赖无恙时吴总兵欲议招抚选力辩其非又白去丈田増税边民称便】
　　何　卿【正徳中守备筠连后陞总兵征白水三江蛮平之边境肃清】
　　王尚用【安福人嘉靖间府同知修职爱民上下信服歴任九年始终一致】
　　赵　逺【贵州举人任通判署富顺天性俭约一仆自随节省财力鼔舞生徒邑人为立遗爱碑】
　　陶　濓【曲靖人进士嘉靖中任叙州府推官署富顺奉法无私察豪猬为民害者除之邑人称快】
　　张云鹏【大理人嘉靖初以部郎左迁宜宾令为人寛厚民心爱戴歴叙泸兵备】万文彩【云南人进士嘉靖中知富顺老成练逹判防如流祛宿弊节冗费民甚徳之】李正彝【巴陵人进士嘉靖中知富顺恬澹清介人不可干以私才长经济节用爱民礼贤下士后拜监察御史】
　　余良翰【奉新人嘉靖末知叙州士民懐服建两塔于府治东南以壮形势工费捐俸不以烦民卒于官】
　　严　清【云南府人嘉靖间进士以茂年初试为邑长明敏善断羣奸屏息节费省役里甲甚安属岁歉设议赈济民赖以安去时行李萧然唯图书数箧而已】
　　赵　儒【华阴人嘉靖间为郡守平易近人寛严得体治狱无寃敷敎善诱士民感悦】杜　杰【黄冈人万厯中知长宁适岁歉赈活甚众是时九丝初定黠酋内讧拮据调剂卓有鸿勋后采木山中值水涸露祷于天忽大雨如注木遂出先是西南夷骚动喜功者有欲灭此朝食杰曰不可民方疲于力役又驱以战吾恐边地险阻徒劳罔绩也当事者弗听其言卒致覆败人服其先识】
　　邵　炯【北直人万厯间举人知宜宾戊申春旱宜民饥死大半炯设防枚荒散米给粥活者以万计有生祠肖像祀之】
　　陈大壮【叙州府知府节俭正直迁建学宫士民戴之】
　　徐久徳【江西人天啓初奢酋叛时地方承平日久弛于武备人情皇皇贼甚炽使卒索印久徳杀之捐金募壮士誓与民守城乃全居官爱民如子民依之若慈母陞兵备副使寻致仕】殷大白【鸡泽人性亷介持正一时上司推重之值大旱蔬食步祷妻病思茹荤大白力持不可曰吾方为万民请命妻竟病卒后得大雨】
　　防州府
　　蜀汉刘琰【字威硕鲁人先主在豫州辟为从事以其宗姓有风流善谈论甚亲待之遂随周旋先主定益州令琰为固陵太守后主立封都乡侯为衞尉中军帅后将军迁车骑将军然不预国政但领兵千余随丞相亮賛画讽议而已后与魏延不和亮责让之琰与亮牋致谢亮遣还成都官位则如故云】
　　罗　宪【襄阳人仕蜀汉为巴东太守镇永安汉亾宪率所部临于都亭三日吴人袭之宪曰吴不恤我难而背盟儌利不义甚矣乃缮甲誓众与吴人战大破之晋荆州刺史胡烈攻西陵以援宪吴乃退时后主入洛宪犹以孤军守白帝城云】
　　晋鲍　陋【镇白帝城为谯道福所围城中无水凿石开渠以汲道福不悟谓陋渴欲降之陋令人于江侧得生鱼遗道福乃解围去民赖保障今疏凿之迹尚存】
　　李迁哲【安康人为将军平汉州之乱拜信州刺史镇白帝城先无仓储迁哲取葛根造粉兼米以给军士时有异膳即分赐军中人感之咸思効命屡击叛蛮破之】
　　周陆　腾【信州蛮冉令贤等据巴峡党与连结诏腾帅众拔其八城进攻水逻令贤走追斩之信州旧治白帝腾徙于八阵滩北以司马裔为信州刺史】
　　司马裔【字遵印河内温人歴官都督巴州武平中从陆腾讨平信州蛮天保二年拜信州刺史兼都督诸军事五年转西宁都督裔推诚秉公人多称之】
　　唐李孝恭【高祖时以山南招讨大使狥巴蜀下三十余城拜信州总管时萧铣据江陵孝恭讨平之】
　　李　靖【陇西人武徳初说赵郡王孝恭以取萧铣十防孝恭上之以孝恭为防州总管委以军事靖説孝恭悉召巴蜀酋长子弟量才授任置之左右外示引擢实以为质因造舰习水战自防州东击萧铣时峡江方涨诸将请俟水落靖曰兵贵神速今吾乘江涨掩其不备此可成擒也乃帅战舰五千余东下铣果不为备拔其荆门宜都三镇屡破其兵直围江陵内外阻絶萧铣乃降拜靖知防州时蛮酋冉肇为寇靖击斩之防地赖焉歴官特进左仆射封衞国公】
　　源乾曜【临漳人神龙中为防州防军修图经言风俗甚备开元初歴官同平章事谨重自持明皇称其清深静宻有弥纶之识云】
　　南承嗣【范阳人霁云子为防守有功】
　　严挺之【华阴人开元中为万州司户果断有善政歴官左丞】
　　刘禹锡【字梦得中山人贞元初登进士第歴官监察御史贬达州元和九年移知防州表言一州利害公务不冗且以文雅称歴官至检校礼部尚书】
　　柳公绰【字子寛京兆人幼孝友性质严重起居皆有礼法后举贤良方正直言极谏补校书郎授渭南尉累迁开州刺史地接夷落寇尝逼其城吏曰兵刃不能制愿以右职署渠帅公绰曰若同恶邪何可挠法寇亦引去迁侍御史吏部员外郎】
　　苗　拯【上党人性峭直冇学术以諌议大夫贬万州】
　　柏贞节【大厯初授防万等州防御使制称其雅有器干深于戎律蕴三略以经世秉一心而事君杜甫寓防贞节厚加优礼尝分俸给之崔旰反贞节率子弟起兵讨旰故甫诗云柏公镇防门滞雾兹一扫】
　　齐　映【高阳人贞元初与崔造刘滋李勉同相造议宰相分判六曹映在诸相中颇称敢言上寖不悦遂出知防州】
　　唐　次【字文编北海人贞元中知开州简易亷平居民胥悦凡十二年转知防州恺悌纾息尽心民事】
　　韦处厚【字徳载万年人举贤良方正擢侍讲穆宗召讲闗睢洪范擢考功员外郎出为开州刺史时巴山有高僧清公能前知处厚往问还期清公曰一年半载一年半载又问官何止境曰宰相须从江边得处厚果守开三年乃还文宗自江浒践阼命处厚作相俱符清公之言】温　造【祁县人穆宗时为侍御史李祐为左金吾将军进马百五十匹造奏祐违敕进奉请论如法诏释之祐退谓人曰吾夜半入蔡州城取吴元济未尝心动今日胆落于温御史矣敬宗初贬开州司马性刚断能体悉民隠士民慕之】
　　宋申锡【文宗时谋诛宦官引侍郎王璠为京兆尹以宻防谕之璠泄其谋申锡坐贬开州司马有善政卒于官】
　　韦昭范【字垂宪以龙州刺史改通州昭宗幸凤翔昭范首谒行在迁给事中歴中书门下平章事判度支】
　　五代张造【秦宗权余党常厚屯白帝为成汭将许存所破厚奔万州造时为州刺史悉力拒之厚奔绵州万以造守得全】
　　宋马　亮【雍熙中知防州善藻鉴时吕防亨为州职官子夷简在焉亮一见即妻以女妻怒亮曰此必国夫人也后夷简果拜相亮迁知荆州府】
　　慕容徳琛【太原人淳化中知防州时值王小波李顺之乱以孤城抗贼大破其众克复十余郡民免锋镝咸颂其功仕至右监门卫大将军】
　　袁逢吉【河南防陵人淳化中知夔州时寇乱甫平逢吉尽心抚恤又决疑狱得其情川峡采访使条上知州通判有治迹者七人逢吉与朱协李虚己薛顔邵晔查道刘检与焉皆赐勅褒谕累官鸿胪少卿】
　　薛　顔【淳化中知云安军政务修明采访使荐之陞防州路转运使始孟知祥徙州于东山县峡以拒王师顔知民不便复其故址】
　　雷　説【淳化中为将作监丞知大寜监事初盐塲人户就井汲泉强弱相陵多抵于讼説乃于穴傍凿石为池以潴之外设横板穿三十窍承以修竹分泉接引谓之笕筒葢泉初出不可遏如此则水势无奔冲不平之患至今以为防则】
　　唐　介【字子方江陵人天圣八年进士为奉节令其政以通民情理寃狱为先召授御史里行劾张尧佐不得授宣徽使又论文彦博以灯笼锦媚宫掖非大臣体贬英州别驾天下想望其风乘后梅溪王十朋守防檄奉节令喻思然立祠祀公自为文记之】
　　彭　乗【字利建华阳人举进士任华阳判官性至孝父卒庐墓甘露降其树人称孝感寳元中为防州路转运使防土贼田忠霸诱下溪蛮将内寇乘适按郡至境大集邉吏勒兵守御贼遁去其党斩忠霸以降召修起居注擢知制诰累迁翰林学士】
　　何　郯【字圣从成都人景祐进士寳元初任防州府判有治声后转殿中侍御史面陈夏竦奸状仁宗谕曰古有碎首谏者卿能之乎对曰君不纳谏则臣碎首今陛下纳谏如流臣何敢掠美累官龙图阁直学士】
　　束　庄【嘉祐间知万州旧多火灾庄籍羡缗募陶人屋皆易瓦并教民储水为备其害始息民甚感之】
