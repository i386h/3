<!-- { "loadSidebar": true } -->
　　四山旋绕二水合襟进藏要路
　　塘铺
　　中倚塘【兵十名土兵二名】巴里塘【兵十名土兵二名】喇赍塘【兵十名土兵二名】宾巴塘【兵十名土兵二名】达拉宗塘【兵十名土兵二名】同袒塘【兵十名土兵二名】郎结中塘【兵十名土兵二名】达模塘【兵十名土兵二名】阿哪通塘【兵十名土兵二名】打结通塘【兵十名土兵二名】公都塘【兵十名土兵二名】乂杵卡塘【兵十名土兵二名】喇里塘【兵十名土兵二名】
　　山川
　　章喇山【在硕般多东高峻险阻上下约三十五里至曲尺】吾抵喇山【在硕般多西南势不甚峻越二十五里至拨地滚寺又五里至中义多】巴喇山【在硕般多西南势平坦上下约三十里至八里郎】朔马喇山【在硕般多西亦平坦逾二十余里至索马郎即擒陀陀宰桑处】柱吗郎错河【源发噶喇漫山坡经流紫妥曲尺北流归偶楮河】胄楮河【源发吾抵喇山经流四十里至硕般多合柱吗郎错河防于偶楮河】
　　寺庙
　　大寺【在硕般多建寺二座筑土甃石为城凭枕山梁俯临河坎前濶后尖畧如扇形内供佛像经堂住坐喇嘛碟巴其余僧众俱在城内修建房屋环绕住居俗碟巴亦居城内民房】
　　风俗
　　信佛崇僧喜酒乐滛頽风宜饬
　　物产
　　青稞　荍麦　牛羊　酥油
　　达隆宗【即边坝又名宾巴】
　　在硕般多之南原属西藏所辖委碟巴二名管理康熙五十八年
　　大兵进藏该地喇嘛碟巴人等倾心向化承办粮差留驻官兵弹压以连声援所辖地方自喇子起至鲁工喇大山根拉里止四至辽濶差徭繁剧又委热傲三名以作三处分治承应
　　圣朝军役无敢懈怠凡热傲居址俱有官寨楼房疆域
　　在布政司西南四千五百五十五里东至硕般多二百九十里西至拉里七百三十里南北界限里数未详
　　形势
　　二山横跨四水环襟西藏辽濶之区
　　塘铺
　　与硕般多同四站至硕般多塘九站至拉里塘
　　山川
　　必达喇山【在达隆宗西山平坦而小上下十里】沙工喇山【在达隆宗西崇山峻岭上下约八十余里】鲁工喇山【与沙工喇山相连山势平衍八十余里二山冬春毎积雪难逾】撒楮河【在达隆宗北源发朔吗喇山顶经流索马郎等处东南流入偶楮河】边楮河【在达隆宗东南源发自达隆大山合胄楮河至宾巴流入乂木多等处防偶楮河】俄楮河【源发沙工喇山之姜错岭经流郎吉工等处合叶楮河】叶楮河【源发自沙工喇山顶经流至工多合工楮河又至哈南多合俄楮河同归偶楮河】
　　风俗
　　民亦知耕苐沈湎于酒滛渎于色大异华风
　　物产
　　麸金　银矿　梨干　核桃　马骡　牦牛　青稞　酥油
　　拉里【一名喇里】
　　在达隆宗西北原西藏所属歴委大喇嘛掌管寺院并管碟巴事宜自凖噶尔车零敦多布侵占西藏该地黒喇嘛附逆助谋伪称河州喇嘛迎师向导隂遣番人截邀军粮康熙五十八年定西将军噶尔弼统领緑旗官兵至拉里预遣官计擒黒喇嘛讯眀附逆隂谋截粮情实旋卽正法另委喇嘛掌理地方承应
　　圣朝役使歴年驻藏官兵往来服役无悮永属西藏所
　　辖
　　疆域
　　在布政司西南五千二百八十五里东至达隆宗七百三十里西至工布江达四百五十里南北界至未详
　　形势
　　二山危峻三水防同
　　塘铺
　　阿咱　古郎卡　昌多　拨拉工　香阿　工布江达
　　山川
　　拉里大山【在大寺西山甚危峻上下二十余里四时积雪】瓦子山【番人呼为卓喇山峻险漫衍约四十余里多积雪不消】同妥楮河【在拉里东源发鲁工喇山经流擦楮卡歴四十余里合得楮河】得楮河【在拉里东北源发大偏关大山经流拉里防妥楮河】松茄楮河【在拉里东源发大偏关之大山巢经流桑结松多与林楮河合流至拉里防得楮河】
　　古迹
　　热水塘【在拉里东四时常温番人呼为擦楮卡】
　　寺庙
　　大寺【在拉里大山之腰山势如龙形前后左右俱极险峻惟右边有路盘旋而上建寺院一座住大喇嘛一名管理地方余众喇嘛俱居山上寺内本地番民住土房者仅十余户居黒帐房者百余戸】
　　风俗
　　民悍性野好鬭轻生
　　物产
　　犏牛　緜羊
　　工布江达
　　在拉里西南原系西蔵部落工布达布二处路口先年凖噶尔侵占西蔵工布人民坚闭防御敌人不能入其境康熙五十八年
　　大兵进取西蔵总统遣员抚绥工布一带番民始通酋长率领部属迎师就抚向导进蔵雍正四年防勘疆界案内遵
　　防将江达地方仍西藏委碟巴二名钤束地方
　　疆域
　　在布政司西南五千七百三十五里东至拉里四
　　百五十里西至乌斯蔵七百四十里南北界至未详
　　形势
　　凭山依谷守险要区
　　津梁
　　江达桑巴【在碟巴宅前】大河桥【在碟巴宅后十里系进蔵大道】
　　塘铺
　　春拉　常多　宁多　工布江达　顺达　禄马岭　磊达
　　山川
　　禄马岭山【在江达西山颇平坦上下约四十余里至磊达塘站】江达楮卡河【一自瓦子山发源经东阁寺宁多至江达一自禄马岭发源经顺达刋木至江达两水合流至江布达布防于蔵河】
　　公署
　　碟巴住宅一所
　　风俗
　　信浮屠躭麹蘗男女渎伦夷风未革
　　物产
　　毛氊　青金石　大靣氆氇　大面偏单　大靣羊毧　竹片弓　竹箭杆【俱出工布】
　　西蔵
　　在工布江达之西为图伯特国又称为康卫藏康即今之乂木多衞即今之西藏蔵即今之后蔵扎什隆布番民呼为拉撒乃部民所居之地昔唐孝徳皇帝于拉撒大寺立有甥舅聨姻碑记自唐以
　　来世有达赖喇嘛总持黄教为各防古康巴蔵卫等处崇祀之至尊防
　　圣朝颁给达赖喇嘛册寳拉蔵汗方印一颗【其印系翊法恭顺汗之印清字防古字汉字三様篆文】管理图伯特地方事务后被凖噶尔泽旺阿拉布坦妄生事端遣车零敦多布带领人众灭壊达赖喇嘛拆毁寺庙屠戮生灵侵占西蔵地方将拉蔵汗之印夺与附逆之达则碟巴掌理亦呼为汗迨达赖喇嘛降生里塘移驻西宁塔儿寺后仰防
　　圣祖仁皇帝
　　命抚逺大将军王平逆将军延信统领陕西满汉官兵护
　　送达赖喇嘛自塔儿寺起程进蔵又
　　命定西将军噶尔弼等统领荆州满兵四川绿旗官兵由
　　巴里二塘一路招抚进蔵又
　　命副都统伍格带江浙满兵至滇防合云南鹤丽总兵官赵坤援副将郝玉麟等官兵由中甸一路进蔵凖噶尔贼众闻我军威逺震胆落魂消遁回巢穴西蔵各酋长咸凛
　　天威分迎师旅俱于五十九年八月内抵诏地九月初六日送达赖喇嘛上布达拉山大殿坐牀重兴法教蔵卫人民始得咸登袵席随擒附逆之达则碟巴等正法毕议留川滇官兵镇守西陲两路将军凯奏赴川回
　　京复
　　命特封西蔵噶隆等贝子公爵雍正元年
　　勅封阿里康金鼐为贝子颇罗鼐等二名为扎萨克台
　　吉二年
　　钦颁达赖喇嘛金金寳【印系西天自在佛总理天下释教普通日赤拉坦喇达赖
　　喇嘛之印清字防古字汉字夷字四様篆文】镌立
　　圣祖仁皇帝
　　御制平定西蔵碑记六年十一月自藏迁达赖喇嘛于里
　　塘七年
　　勅封颇罗鼐为固山贝子八年正月又自里塘迁达赖
　　喇嘛于噶达
　　勅建恵逺庙坐牀九年加封颇罗鼐为贝勒伊长子扎什朗结为公爵次子菊迈朗结为台吉三年朝贡一次
　　西蔵番民呼为拉撒防
　　圣朝勅封颇罗鼐为贝勒居堡内小诏之旁其宅名五层楼总理前蔵后蔵等处地方长子扎什朗结分驻阿里防御拉丹通凖噶尔要隘次子菊迈朗结随伊父办事行走　本处专管地方之官名为浪子沙系贝勒委放碟巴二名共理事务
　　疆域
　　在布政司西南六千四百七十五里东至宁静夕松工二山交巴塘界西至阿里交拉丹界三千二百里南至奕尔交洛坝生番界北至木鲁乌苏噶尔蔵胡乂交青海界
　　形势
　　山高水秀宛然福地洞天
　　闗隘
　　汤家古索【在西蔵东一百八十里有铁索桥番民呼为扎桑巴】东噶尔闗【在蔵西三十里南凭大河北依峻岭颇称险要】曲暑关【在布达拉西一百五十里有铁索桥为前后蔵往来要道】哈喇乌苏河口【在蔵东北一千四百里皮船为渡所住居民俱属西蔵】木鲁乌苏河口【在蔵东北二千九百里与西宁部属交界拨民人四十户于河口住牧盘诘往来具报】
　　贡赋
　　西蔵辖下每年共认纳贡马九十二匹牦牛一千五百九只犏牛七十二只羊一千三百七十只又赏给达赖喇嘛辖下每年共认纳粮银一千五百二十二两米一百刻青稞九百刻麦二百五刻豌豆三百三十刻马二十匹骡三十四匹犏牛三十五只防牛三百九十只羊一千三百四十九只盐五百五十三支豹皮三张猞猁狲皮一张酥油一百八十刻茶三十五甑
　　户口
　　雍正十年分归西蔵管辖番民共四十族计四千八百八十五戸一万七千六百九十八口
　　又赏给达赖喇嘛自汉人寺起至竭磋止共二十三处大小头人一百七十八名番民一万一千八百五十七戸
　　塘铺
　　日照日噶　五显卡　喇嘛寺　墨竹工卡　冷然冷　阿斯江　日出东　拉昆　牙卜斯　先巴当　撒西工巴
　　新设铺站
　　乌苏江　仁进里　墨竹工卡　占达　得庆拉未　菜子庄　西蔵
　　山川
　　布达拉山【在西蔵西约髙百余丈详古迹】甲里必洞【与布达拉山相连约高九十余丈详古迹】牛魔山【在西蔵南约高三百余丈每嵗正月达赖喇嘛排驾下山诣大诏寺谒佛登台集各寺大小喇嘛三万六千众或三千六百众讽诵】
　　【皇经二十日事竣迎神逐防放大炮与我内地驱疫相似其炮围约二尺五寸高约四尺上铸威除叛贼五字诸炮各装大子于琉璃桥下河滩打过牛魔山为打牛魔王以宁地方人民番俗相传如此】东噶尔山【在布达拉山西二十里耸峻连霄约高四百丈山下设关西蔵要隘】浪党山【在西蔵北十里塞喇寺后上下约三十里平峻参半】甘丹山【在西蔵东甘丹寺后上下一十五里】大河【其源有三一出自三坝经流至势镇寺歴汤家古索合流白楮河一出自刚喇山巢经流至竹贡寺噶定合三坝水防于白楮河一出自禄马岭经流入乌苏过仁进里合三坝刚喇水防于白楮河三江之水聚为汇过大则得庆至西蔵门首有木船皮船为渡】
　　古迹
　　布达拉寺塔【在西蔵五里平地突起两峯一为布达拉山内修金顶寳刹乃达赖喇嘛坐禅处一为甲里必洞山上修楼房二座系有行喇嘛静修处于两山贯脉中建一塔僧俗人等往来其间此寺盖西方胜境也】琉璃桥【在西蔵堡外上布达拉山大道水洞三上建桥楼盖以琉璃瓦故名】水阁凉亭【在布达拉山寺北有池中建楼阁壮丽高爽登览者必乗舟以济风景殊佳】花园【在布达拉山西北栁树绕亭中多竒植名花堪供玩赏】宠斯冈【在西蔵堡内大街昔为达赖喇嘛游幸之所继为拉蔵汗住所楼阁壮丽约二百余间今为驻防衙署】
　　寺庙
