<!-- { "loadSidebar": true } -->
　　明江老军【名添富绵州人尝从军遇异人授以修养要诀髪白反黒齿落复生一食斗米乡人毎请祷雨必应暴风雨中屡日不动冬寒则剖冰而浴寿至九十有九尸解】
　　雪庵乐静禅师【安邑谭氏子嘉靖壬辰祝髪南叅还蜀嗣海藏住道峯院万厯十一年元日索笔书偈曰只此沤泡幻影相随六十余年横眠三界刹那无处顚倒人间皎然空花影绝见闻寂寂虚闲问取雪庵靣目处处绿水靑山书毕跏趺而逝】












　　四川通志卷三十八之三
　　钦定四库全书
　　四川通志卷三十八之四
　　祥异
　　景星庆云盛世以此称瑞尧水汤旱帝王不讳言灾故虽禨祥之说史称儒者不言然休征咎征实关乎天道而亦人事系焉者也蜀中白雉祥麟嘉禾瑞麦要皆和气之所招至若民间偶有眚灾在修省者尢为加谨葢五行关乎五事八体配乎八卦善言天者固常有验于人焉然则本尧典钦若之意念春秋感召之机天人之理不旣微而显乎作祥异志
　　周敬王时苌死三年血化为碧数里内土皆靑色显王八年彗星见西方是时蜀开明王以珍玩报秦皆化为土武都山丈夫化为女子二十二年蜀王迎五女于秦至梓潼大蛇入穴五丁抴蛇山裂分为五岭五丁五女俱死
　　赧王五年秦恵王使张仪城成都大龟出于江仪因龟迹以成城
　　秦昭襄王时白虎为害自秦蜀巴汉皆患之
　　孝文王时灌口孽龙为患有二牛鬭于江心其一不胜因奔溃害始息
　　始皇时有长人二十五丈见宕渠
　　汉高祖三年秋太白出西方有光数重
　　吕后七年地震羌道山倾江汉水溢后五年江汉水又溢
　　文帝元年九月有星孛于西方
　　景帝二年十二月有星孛于西南三年春正月长星出于西方
　　武帝元封元年五月有星孛于东井又孛于三台昭帝元平元年三月有流星大如月众星皆随西行
　　宣帝地节元年春有星孛于西方去太白二丈成帝建始三年十二月越巂山倾河平三年春二月犍为地震山倾壅江水逆流元延元年秋七月有星孛于东井三年春正月岷山倾壅江三日江水竭
　　哀帝建平四年十二月白气出西南从地上至天出参下贯天厠广如疋布长十许丈十余日方隐平帝元始元年春正月益州外夷献白雉三年越巂郡上言黄龙潜江中
　　光武帝建武元年夏四月龙出府殿前公孙述以为瑞应遂称皇帝号大成改元龙兴
　　章帝时益州神马出甘露降白乌见
　　安帝延光三年夏四月阆中山倾四年冬十月越巂山倾
　　桓帝建和三年秋七月梓潼山倾永寿元年夏巴益郡山倾永康元年八月巴郡言黄龙见
　　献帝建安元年越巂有男子变为女
　　齐武帝永明六年荧惑逆行入于太微
　　陈文帝天嘉元年九月癸丑彗星见长四丈芒指西南
　　隋炀帝大业中嘉州有蛟为害太守赵昱入水擒斩之
　　唐高祖武德元年彗星见于五车
　　高宗永徽六年嘉州民辛道防妻一产四男武则天时松州雌鸡变为雄
　　中宗文明元年秋七月辛未夕彗星见于西方长丈余八月甲辰不见景龙元年十月壬午彗星见于西方十一月甲寅不见
　　睿宗太极元年秋七月彗星出西方入太微明皇开元三年彗星出于五车
　　代宗大厯八年彗星出于五车
　　武宗会昌四年春正月西方见白虹
　　宣宗大中二年彗星出于觜参
　　懿宗咸通元年秋七月白虹横亘西方
　　昭宗天复元年五月丁酉至于己亥太白昼见经天在井度八月己亥西方有白云如履防中出白气如疋练长五丈上冲天分为三彗头下垂
　　后梁太祖干化三年五月驺虞见壁山有二鹿随之四年麟见昌州
　　后唐明宗天成二年十二月壬辰西南方有赤气如火焰约三十里
　　后晋高祖天福六年九月彗出西方扫天市垣长丈余
　　前蜀王建武成元年彗星见于长丈余永平二年什邡获铜牌上有六十二字建命嗣子更名元膺字昌美符铜牌膺昌字为文诫之
　　后蜀孟昶广政二年太白昼见蜀中大水
　　宋太祖建隆二年五月己丑岁星犯东井七年靑城王姓一产三男九年永康军献芝九茎干德二年秋七月己卯朔夜西方起苍白气长五十尺贯天船五车参宿五年忠州火仓库殆尽八年五月合州巴川县献瑞麦
　　太宗太平兴国元年冬十月渝州献九穗禾八年七月铜梁民杨彦鲁献一茎九穗禾雍熙四年有犀自黔南入万州民捕杀之获其皮骨淳化元年十二月流星出天关歴东井至大角坠地光芒四照有声二年永川民梁行良至道三年合州民苏福家并牛生双犊黔州摩围洞庆云见石生鳞鬛眞宗咸平元年八月涪州大风坏城舍大中祥符元年秋七月黔州嘉州异亩合穗十二月黔州芝草一茎十二枝若山峯状三年昌州廨柱生芝四年七月地震八年四月癸丑荧惑掩井钺八月有星入参天禧四年四月乙酉西南方两月重出五年秋八月两川稔
　　仁宗庆厯三年七月戊辰夜西南生黑气长三丈许经天而散
　　英宗治平四年彗星见西方
　　神宗熙宁五年有星行至参旗而没靑白色有尾元丰二年忠州豆
　　哲宗元祐三年秋七月忠州临江涂井鎭黑黍四年江津石上生芝二本六茎绍圣元年渝州大水九月星出参至天仓没四年三月有苍白色异云长三丈余贯东井乆之乃散
　　徽宗建中靖国元年正月星出西南如盂急流入尾崇宁五年正月彗出西方大观元年二月星出参如桮急流至西南而没
　　钦宗靖康元年春正月丁丑夜赤白气起西方高宗绍兴二年涪州大疫五月渝涪皆旱十五年四月丙申彗星见参度五月丁巳化为客星其色靑白至六月乃没六月乙亥朔日食于井
　　宁宗嘉定九年二月东西两川地震三月东川大水太白经天
　　理宗淳祐十年六月忠州黄华洲石出双鱼宝祐三年忠州瑞莲生
　　度宗咸淳元年两川地震荧惑入南斗五十余日
　　元世祖至元二十年三月庚申太阴犯井是后频年屡犯大德五年八月庚辰彗星出井二十四度经天贯索星长丈余至天市垣巴蜀之东凡四十日乃没
　　成宗元贞二年彗星出井入紫微垣
　　武宗至大二年太阴犯参
　　仁宗延祐三年彗出于井六月重庆大火
　　泰定帝时碉门天全地震厥后成都及峡中同日地震
　　文宗天厯二年太白经天四月重庆火
　　顺帝至正十一年有星孛于西方二十二年秋七月丙辰荧惑见西方白气如长蛇横亘中天移时乃没
　　明太祖洪武十一年荣昌大旱三十年九月长星西陨冬十月荧惑守心
　　成祖永乐四年神木出马湖山夜闻吼声度险自出肤寸不损六年八月丙申夜有星大如盏色靑白有光出西方
　　宣宗宣德六年夏四月有星孛于东井茂州瑞麦两岐或五岐
　　英宗正统五年富顺县产芝一茎二葢八年黔江产嘉瓜并蔕麦秀两岐白燕来巢天顺元年绵竹县大雨雹三年岳池县产白莲一茎双花
　　宪宗成化五年夏五月大足县水涨坏稻及民舍八年富顺县生连干梨瑞竹并头莲十三年黔江芝草生安居麦秀一本二岐二十一年春正月朔有火自中天西坠复化白气上腾有声西方有大星蛇形赤色声如雷震二十三年江津多虎患县令黄昭祷于神乃息
　　孝宗治元年夹江民郦茂实妻一产三男二年绵竹大旱八年龙见于富顺九年绵竹地震十五年夏六月垫江芝草生秋九月忠州黑黍白仁可食十七年安居石池产瑞莲
　　武宗正德二年安居县官溅河地脉自生沙接两岸四年秋七月永川白虹亘天五年威州旱秋七月广元百丈关五色云见十二年永川荣昌界蝗十五年江津大水十六年武隆甘露降
　　世宗嘉靖元年秋八月大足产嘉禾四年绵竹县龙蟒山竹实七年夏秋全蜀大旱八年春疫保顺潼大饥十年冬十月岳池地震十一年万县产白渠县谷一本三穗十五年春三月岳池地复震建昌宁番尤甚有声如雷地裂陷四五尺十八年三月富顺彩云现十九年夏六月彭县崇宁新繁新都金堂大水江津县牛生二犊二十四年巫山熊入人家二十五年大足有海鹳飞集城市三十年蒲江一日获四虎三十四年武隆少妇生须三十五年嘉定李树结为豆三十六年安岳地生白毛长四寸如马尾四十四年夏四月有星陨于大足形如狗头入地有声八月海鹳复集蒲江虎复为患
　　穆宗隆庆三年罗江民濬井得龙首骨及珠一颗大如鹅卵晶光耀日忽雷震珠复堕井再觅不获四年武隆大溪河产驺虞为乡民所毙蒲江甘露降于学宫之柏六年夏四月綦江昼晦自午至未方明彭水县天降红点衣尽赤
　　神宗万厯元年安居二仙石生木连理四月初五日叙州府地大震十三日复震秋八月叙州府及雅州俱地震数日二年武隆酆都蝻虫生禾根如刈东乡县虎伏城郊三年荣昌瑞竹生五年合州李树结长豆栗实变桃味甚甘八年三月武隆雨沙黄云四塞十一年五月东乡大水十二年五月朔三夜保县南沟龙行光如月声如鼓吹雷雨大作十四年春三月武隆火龙见秋七月重庆虎入城十五年永州有石自行十八年綦江斗米三分二十二年春正月綦江民人见日下复有一日相荡数日方止六月望日有星陨于昭化县之三堆掘地三尺许得黒石如斗大二十二年顺庆有鸟状如鸾明年大旱二十五年蒲江牛生三犊二十六年蜀郡邑大疫二十七年顺庆乡民掘地得穴深广各数丈内有瓦棺以万计二十八年冬什邡桃杏开花成实二十九年秋昭化大水冬十一月朔金堂县大雷雨三十年夏五月金堂大雨雹三十二年正月成都城北阁为大风顚陨北门夜开夏六月石泉县地震闰九月龙安保宁松茂地震二十三日辰时成都郡邑天鼓鸣白雾迷天有火下流至地始没三十三年夏五月松潘卫天火坠秋七月有星如灯火自南坠于西三十四年夏六月成都白龙昼飞三十六年十一月朔建武地震三十八年春正月马湖叙州地震三月十四日资阳县火夏四月泸州大风拔木同时越巂鎭西等处大雨雹同时松潘漳腊小河平番地震三十九年秋九月蜀世子府灾宫室俱燬四十一年夏五月蜀府灾四十二年除夕通江甘露降味如脂饴次年元日复降四十五年夏四月昭化县麦两岐冬十月成都地震四十六年春正月元日汉昭烈帝惠陵树自焚八月初九日有星陨于东南九月十八日以后连朝地震十月朔日白气见于东方四十七年春二月成都白燕来巢三月甘露降是年屡有地震之异又长星见于东方
　　光宗泰昌元年冬十二月初八日天黑如夜熹宗天啓元年成都有秃鹙止于城堞兵象也应是年奢酋之叛三年夏五月大雪深尺许荣经县江边大石方广数丈忽飞不知所之
　　怀宗崇祯二年十二月甲寅地大震十二年成都东岳庙玉帝像自动不止十三年夏四月天鼔鸣六月安岳红雨着物俱赤色十六年大足县李树结实如刀豆甲申年日中有赤气数道下寛上锐自东指西彭县白鹿山裂
　　皇淸顺治六年秋七月朔七日一日一月一星以次顺行至晩乃没九年夏四月初九日洪雅县闻空中如炮声者三继如鸣金数声少顷如笙管迭奏十四年春三月朔威州汶川地震有声山倾水沸并成都西南方俱动十六年秋霪雨不绝保宁城圯锦屏山亦倾陷如截去一靣成赤壁
