<!-- { "loadSidebar": true } -->
　　李　湛【射洪人义府子真西山尝曰义府奸邪人也其子湛以忠义闻若湛者洵可谓葢父之愆矣】
　　李　浦【射洪人着有补履书十余巻世号补履先生时宰相张延赏表拜右拾遗正色抗辞】
　　【朝堂敬惮】
　　严昌文【盐亭人厯官至御史以言事不合黜为合江令卒于官葬合江号为端正公墓云】严　震【盐亭人与兄恍登进士词气豪赡累迁山南东道节度使进同中书门下平章事建中间韦正状其治行为山南第一徳宗幸鳯天进封太保卒諡忠穆】
　　严　砺【震之从祖弟贞元十五年以兴州刺史兼御史大夫出为山南西道节度使寛明俭惠尝疏嘉陵江通澧水以漑民田州民徳之元和元年以检校尚书左仆射改东川节度使平刘辟拔劒门守险功居第一】
　　宋赵延义【中江人兼通三经以术数擢判司天监与艺祖论五代汉祚短促由刻非天数时议诛苏逢吉刘铢族闻延义语遂贷之】
　　苏易简【字太简中江人太平兴国五年状元以文章知名徐称其孝诚可以表人子笃学可以牖后进好尚可以激偷薄言行可以型有位累官翰林学士承防眷遇夐絶御书玉堂之署赐之累官防知政事出知邓州移陈州卒赠礼部尚书】
　　汝　顔【州人举进士调鳯州幕职年未老请致仕仁宗嘉其高尚特授太子舍人】冯　宋【州人太学生与陈同伏阙上书遂被黜落】
　　谢　金【字子真州人太平兴国五年进士少居五龙山以诗自娱其诗平澹有韦柳遗风】杨　鄂【州人有文名寇莱公比之相如王褒之俦仕至兖州判官】
　　牟　衮【字君华中江人端拱元年进士少负奇志尝受学于普州多岳以文章著名累官翰林学士天禧间致仕著书自娱有诗文行于世】
　　于　至【蓬溪人七岁能属文十七岁游京师端拱五年及第上书十余万言时文章袭五代遗风至自出机轴尝作蓬莱宫赋寇莱公准甚重之】
　　冯光戬【安岳人时李顺已平诸将纵杀降附解体光戬白大将杨琼止之自是降者以千数】景　泰【州人字周卿天禧三年进士受坊州军士推官通判庆州上言元昊必反又上边臣要略二十巻平戎防十五篇徙知宁原二州以奇兵败元昊于彭杨取镇阳贼不敢犯后陟泰鳯路总管】
　　张　述【字绍明州人景祐元年进士为大理寺丞仁宗未有嗣述上言继嗣为国之本宜擢宗亲之贤者异其礼秩试以职务俾内外知圣心有所属前后凡七上语最激切仁宗不以为罪厯知数州皆有政绩累迁尚书职方员外郎】
　　姚　涣【州人景祐中进士初监益州交子务发奸隐万缗主吏法当死涣曰杀人干泽非吾志也义不蔽奸而已愿不受赏于是全活者众知陜州宜都以盗狱上涣疑之移核他有司无何果获真盗徙知涪州民夷信服终光禄卿】
　　文　同【字与可盐亭人皇祐元年以博学宏词登进士官至湖州太守兴利除害不避权势同善诗文篆隷行草飞白又善畵竹文彦伯奇之曰襟怀洒落如晴云秋月尘埃不到与苏轼交最善轼尝为同作筼筜谷记畵竹记诗篇倡和尤多同着有丹渊集】
　　傅　耆【字伯成州人少励志学古年十四举于乡时周濓溪判合州因陆小溪知耆以书通讯耆往合州从之讲明理学登皇祐六年进士厯知汉州至今遂宁称耆为理学名儒】苏舜钦【字子美中江人易简孙少有大志好古文辞与欧阳修友善修服膺其文章行谊以为一时寡二杜衍爱其才以女妻之舜钦弱冠范仲淹荐于朝召试集贤校理极言时政得失忌者中之坐黜废寓吴中筑沧浪亭诗歌豪放卒年四十二修为作墓志祭文惋惜之情一篇中三致意焉】
　　苏舜元【字才翁中江人任气节善诗歌工草书厯仕至三司度支判官所着有才翁集行世】蒲　规【字正臣安岳人有文名为洪雅令始以严治终以仁济洪人徳之】
　　杜　田【安岳人以文章孝行举厯江宁府教授终大邑县丞所至有声着杜诗补遗正谬行于世】
　　冯如晦【安岳人进士性明察遇事果断范纯仁帅环庆时有讼纯仁不法诏置狱宁州命如晦往讯力辨其诬富弼韩缜有诗述其事】
　　杨天惠【州人熙宁二年举进士知双流县多着政绩文词有西汉之风苏轼称许之】冯　山【字允南安岳人熙宁末为秘书丞通判梓州邓洵武荐为台官山以不谙新法辞不就退居二十年范祖禹荐于朝官至礼部郎中所着春秋通解十巻允南集十巻】
　　王　维【射洪人元丰元年进士仕至荣州太守清节着闻】
　　冯　澥【字长源山之子元丰中进士靖康初召为左諌议大夫迁尚书左丞绍兴间以资政殿学士致仕卒郡人张庭坚以言事斥象州死妻子流离澥力赈其家】
　　赵　开【字应祥安岳人元符二年进士为成都路转运判官建炎初提举陜西茶马酒法时张浚治兵秦川犒赏所费取办于开而资常有余】
　　冯　檝【字济川蓬溪人自号不动居士政和八年进士为正字绍兴中知涪州奏免泸叙长宁招兵之扰仕至敷文阁直学士左中奉大夫】
　　冯康国【初名轓字元迩遂宁人建炎三年进士高宗次杭州轓为节制防议苗刘之变张浚遣轓谕以祸福二凶稍戢孟后垂补兵部员外郎更名康国厯官显谟阁知防州绍兴十一年卒】刘鳯仪【字韶美遂宁人绍兴二年进士累迁礼部郎孝宗受禅欲上光尧册宝鳯仪言乞候钦宗终制寻迁兵部侍郎兼侍讲御史张持国言其书癖旷废职事斥归后起知均汉梁三州】李　蔓【字修儒遂宁人隆兴中进士初知泸州建招抚防所至兴利除害仕至利州提防刑狱】
　　杨　甲【遂宁人乾道二年对防言恢复之志不坚者二事上览对不悦置第五赐文林郎清】

　　杨　辅【甲之弟进士及第累官龙图阁学士兼江淮制置使厯兵部尚书爱君爱国知无不言言无不切兄弟五人自为师友以孝闻諡庄惠有文集十巻】
　　杜　孟【乐至人读书太学因童贯蔡京用事幡然而归尝训子孙曰忠孝吾家之宝经史吾家之田号为宝田杜氏】
　　姚希得【州人嘉定元年进士授小溪簿调磐石令更调嘉州司理防军厯知庆元府发廪赈饥奏蠲逋负百万石民赖以苏召为国子丞累官兵部尚书疏言用人才修政事治甲兵惜财用四事拜端明殿学士乞解机务以资政殿大学士潼川郡公致仕卒赠少保宁宗尝言希得才望堪为阃帅所着有续言行録并奏藁等集】
　　吴　泳【中江人嘉定中进士厯著作郎屡抗疏直言迁宝章阁直学士尝上言养心以清明约已以恭俭进徳以刚毅帝深嘉纳厯知温泉州有鹤林集】
　　吴昌裔【字季永中江人泳弟好程朱书研绎不倦举进士厯监察御史遇事敢言虑蜀阽危条定规模审功赏访军实储帅才四事以进徙为大理少卿以宝章阁待制致仕卒諡忠肃有储鉴奏议四书讲义行世】
　　袁　廓【州人由国学生仕至三司戸部侍郎厯守四郡清声直气为世所重】
　　元赵成庆【州人累官御史中丞卓有风裁激浊杨清官吏畏服】
　　张谷宝【州人厯官御史迁平阳路总管徳洽于民政声清肃】
　　崔洪范【中江人同知涿州累迁西台御史刚直严明名播朝野】
　　许维祯【遂宁人为淮安判官属县盐城有二虎为患维祯黙祷神祠一虎去一虎死祠前境内旱蝗祷而得雨蝗亦息岁无雪民多疾祷之雪深三尺朝廷闻其事褒奬之】
　　谢　端【遂宁人累官翰林直学士朝廷制防多出其手时称有史才着正统论传于世】文礼恺【遂宁人登延祐进士文章雅重于时人羡为朝阳鸣鳯】
　　明陈　汉【盐亭人元末徐寿辉据蕲黄汉为万户率所部攻之洪武初归附嘉其知几拜大将军都督府断事后乞休太祖赐以歌有罕希老人七十余虎头猿臂苍髯须之句】
　　王文贵【中江人洪武间进士自县令厯大理少卿居官清慎时论推重之】
　　陆必寿【中江人洪武间贡生拜御史巡按江西及河南皆有声望】
　　甘　应【乐至人洪武间监生擢广东盐课提举政绩着开累官布政使司致仕归家崇祀乡贤】
　　席　复【遂宁人尝从吴澄心经史洪武十三年刘基宋濓荐应贤良方正授潼川学训与诸生讲濓洛心性之学以年老致仕归号横冈先生】
　　黄　勅【中江人少颖异以竒童称举明经为学博著述甚富年八十卒】
　　王　璲【遂宁人永乐间编修才思敏防与解缙等而华藻过之后居吴为寓公卒】徐　英【中江人景泰间进士任给事中立朝方正抗直不挠官至都御史】
　　杨　冕【安岳人天顺元年进士授阶州知州庚寅西番据石城叛都御史项忠荐冕以佥事整饬平凉固原兰靖兵备俘甚众后沙克嘉斯赉寇边募兵捍御有功擢副使】
　　王　璿【安岳人天顺间进士知临淮洁己爱民政声大着擢监察御史以抗论黜知宜都又厯宣城江陵咸有嘉绩擢倅楚雄歴寻甸知府卒】
　　尧　卿【字廷辅安岳人甘贫务学登顺天己丑进士知昭化县有异政擢太仆丞知铜仁府威着苗疆黎民安堵】
　　李　常【字恒吉安岳诸生累困闱晚由贡分教庄浪卫学训课不倦始终以清苦自持士人化之致仕居家乡人观其动止以为步趋其见信于人若此】
　　吴　宪【字廷章安岳人弱冠领乡荐屡上春官不第授鄠县教谕文学教化鸣于闗中秦陇闻风来学者约数百人寻转国子助教成化初特陞翰林院检讨与修国史以疾致仕】于　瀛【字登贤安岳人登京闱贤书父孟晖卒京邸扶榇还葬徒跣万里后判澂江府民有寃狱力辨其诬再判金华府寻卒于任】
　　章宪极【字锡畴安岳人贡生以乡举任彭山令有治声】
　　李　萼【字完之安岳人成化间由举人任陜西庆阳府通判寻陞同知以余司马子俊荐授山西佥事储备赈荒有惠政厯陞福建按察使平反寃情僚吏服其明决卒于官崇祀名宦】王缙绅【安岳人进士厯官监察御史按浙江先后章奏皆见推行擢湖广佥事恳乞致仕归不入城市与杨冕等讲学于真南书院士无远近负笈从游称真南先生】
　　席　书【遂宁人治间进士初知郯城兴水利垦荒田厯戸工二部主事作漕河志时云南昼晦诏考察云贵诸官吏公疏言致灾之由在朝廷不必苛责臣下擢河南佥事请截漕米赈饥累迁福建布政使宸濠之变发帑金募兵讨之陞湖广巡抚擒豪民除贪吏进南京兵部侍郎江淮大饥条上赈济防全活者数十万又议大礼称防被召累陞礼部尚书武英殿大学士卒諡文襄】席　春【书弟正徳丁丑进士选翰林庶吉士授河南道监察御史差云贵清戎大着风裁嘉靖初条上中外利弊上嘉纳改翰林检讨进侍讲学士充经筵讲官多讽论规救上宠遇甚渥进学士掌院事厯吏部侍郎着有席太史文集】
　　席　彖【书弟厯任给事中以諌谪夷陵州城旧无井彖凿之民以为便卒于官万厯改元赠光禄少卿】
　　张　翀【州人正徳辛未进士改翰林庶吉士厯都给事中嘉靖初疏请取回各省镇守太监言甚切直复请罢额外贡献以舒民困议大礼上怒诘责执议益坚乃同修撰杨慎遮百官于金水桥曰万代瞻仰在此一举有不同心者共击之伏哭文华门声闻大内上震怒逮系锦衣狱杖八十谪戍瞿塘处困十年始终一节卒于戍所隆庆改元赠太常寺少卿着文集二十巻行于世】杨　仪【射洪人正徳丁丑进士授刑部主事以议礼逮系锦衣狱杖于阙廷后厯兵部郎中晋贵州防议兵备毕节土酋叛督兵征俘斩甚众边境以安】
