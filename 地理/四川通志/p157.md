<!-- { "loadSidebar": true } -->
　　四十里麻革中
　　自中渡至麻革中皆夹沟小路松树最茂人户柴草水俱有坐塘兵三名又蛮兵五名传递文书二十五里不浪山底【又名大风包无人戸】
　　五十里西恶洛
　　不浪山底至西恶洛中闲有小地名剪子湾里数无考产小麦青稞豌豆系里塘管辖蛮户甚多有坐塘兵三名又番兵五名传递文书
　　四十里杂马纳东
　　西恶洛起过小山俱系夹沟道水草柴俱有无人戸有坐塘兵三名并番兵五名传递文书
　　五十五里火珠卡
　　自杂马纳东行十里松林夹道再傍山行十五里至破碉房再二十里至乱石窖再十余里上山十余里下山始到火珠卡而蛮人止说五十五里水草柴俱有无人戸多产鱼细鳞厚皮有桥约寛丈余名汉人桥此地系里塘口子有塘房塘兵三名土兵五名传递文书
　　六十里里塘
　　以上共六百零五里
　　里塘【三十里】公撒塘【五十里】滥泥坝【四十里】擦竹卡【四十里】着东奓【四十里】立登三巴【五十里】大朔【二十里】箐口【二十里】崩乂木【五十里】巴塘
　　共三百四十里约有五百余里
　　巴塘三十里牛茍中
　　巴塘走瞻对至牛茍中四十里至竹巴笼过金沙江始底邦木立黍江卡儿俱西海地方短运径行粮路共十七站至瞻对【有人户柴草微三十里】细松宫【有人戸柴有草防四十里】耳硕松多【无人戸柴有草防四十里】杨喜松多【无人戸柴草有四十里】纳什【无人户草有柴防三十五里】流窝口【无人户草有柴微三十里】仓绒【无人戸柴无草微四十里】仓敦【无人戸柴无草防三十里】仓朱得哇【无人户柴无草微三十里】足五中果【有人戸柴草有三十里】色弄笼【有人戸柴草五十里】瞻对【有人戸喇嘛大寺柴有草防】
　　以上共四百二十里约五百五十里
　　瞻对【三十里】翁布【有人戸柴草五十里】朗朗松多【有人户喇嘛小寺柴无草防四十里】空邦多【有人户柴有草防五十里】苏乌库【无人戸柴微草有三十五里】四硕【无人户柴有草微四十五里】泽吝崩宫【无人户柴有草防四十里】谆喜【无人户柴有草防五十里】戞戎【无人户草有柴无五十五里】的崩宫【有人户小寺柴有草微五十里】乂木多【有人户喇嘛大寺柴草卖的有】
　　以上共四百四十里约有五百三十里
　　乂木多三十里至自耐塘　乂木多至喇里皆草地路少平坦若行内地则由洛隆宗硕般多达隆宗以至喇里有大山名沙上喇努上喇山路险峻【有人户柴有草微四十里】曲喇塘【有人户柴有草防五十里】喇孔塘【有人户柴有草微四十里】笼格松多【人户逺柴草有四十里】色里囊【无人户柴草有二十里】类伍齐【有人户喇嘛寺柴草有十五里】甲气塘【无人户柴草有四十里】达东【无人户柴草有四十里】工达【无人户柴草有五十里】过阿格【无人户柴草有六十里】哈聪达【无人戸柴草有五十里】白果亚朗【无人户柴草有五十里】春崩【有人户柴草六十里】春明色则【有人户草有柴无五十五里】结木【无人戸草有柴微五十里】白尔纳土【无人户草有柴防六十里】江勒【无人户柴草有五十里】中庭【山下有人戸柴草二十里】江达桥【有人户柴草四十里】江勒根则【无人户柴草有五十里】树丫塘【无人户柴草有四十里】阿王宗【无人户柴草有四十五里】结塘【无人户柴草有六十里】结述宾卡【有人户喇嘛寺柴草有五十里】三大崩宫【有人户柴有草防五十里】刚达奔巴【无人户柴草有四十里】殷巴【无人户柴草有四十里】喇里【有人户喇嘛寺柴草有】
　　以上共一千二百三十里约有二千里
　　喇里【三十里】五马多　喇里至藏此亦草地若行内路则必由工布江达路颇﨑岖以至墨竹工卡合路【无人戸柴草有三十里】吝窝马【无人户柴微草有六十里】足谷松多【亦草地宜于夏秋冬则大雪难行无人戸柴微草有五十五里】行噶儿嚢【无人户柴防草有七十里】上竹工【有人戸喇嘛寺柴草有六十里】下竹工【有人户喇嘛寺柴草有七十里】墨竹工卡【有人户喇嘛寺柴草有六十里】出欲【有人户柴草有三十里】栁林渡河【有人户喇嘛寺逺柴有草防二十里】羊入井【有人戸柴草有五十里】喇撒以上共五百三十里约有八百里
　　以上通共四千五百八十五里约有五千里
　　圣祖仁皇帝御制泸定桥碑记【载艺文】
　　圣祖仁皇帝御制平定西蔵碑记【载艺文】
　　康熈六十年二月初四日抚逺大将军王折奏奉
　　上谕朕于地理従幼留心凡古今山川名号无论邉徼遐荒必详考图籍广询方言乃得其真故遣使臣至昆仑西番诸处凡大江黄河黒水金沙澜沧诸水发源之地皆目撃详求载入舆图今大兵得蔵边外诸番悉心归
　　化三蔵阿里之地俱入版图其山川名号番汉异同当于时考证明核庶可传信于后大概中国诸水皆发源于东南大干内外其原委可得而缕晰也黄河之源出西宁徼外枯尔坤山之东众泉流出沮洳涣散不可胜数望之灿如列星防古名敖敦他拉西番名苏罗木译言星宿海也是为河源汇为查灵鄂灵二湖东南行折北复东行由归徳堡积石关入兰州岷江之源出于黄河之西巴顔哈拉岭七七勒哈纳番名岷揑撮汉书所谓岷山在西徼外江水所出是也而禹贡导江之处在今四川黄胜关外名楮山古人谓江源与河源相近禹贡岷山导江乃引其流非源斯言实有可据其水自黄胜关流入至灌县分数十岐至新津县复合为一东南流至叙州府金沙江入之又金沙江之源自达赖喇嘛东北乌揑乌苏流出乌揑乌苏译言乳牛山也其水名乌鲁乌苏东南流入喀木地又东南流迳中甸入云南塔城闗名金沙江至丽江府亦名丽江至永北府防打冲河东流经武定府入四川界至叙州府合岷江流经防州府入湖广境由荆州府至武昌府与汉江合汉江源出陕西宁羌州北嶓冢山名漾水东流至南郑县为汉水入湖广界东南流至汉阳县汉口合岷山江此水自东南大干之内故发源于西番流入中国也澜沧江有二源一源于喀木之噶尔机杂噶尔山名杂楮河一源于喀木之济鲁肯他拉名敖母楮河二水防于乂木庙之南名拉克楮河流入云南境为澜沧江南流至车里宣抚司名九龙江流入缅国澜沧之西为哈拉乌苏即禹贡之黒水今云南所谓潞江也其水自达頼喇嘛东北哈拉脑儿流出东南入喀木界又东南流入怒夷界为怒江入云南大唐隘名潞江南流经永昌府潞江安抚司境入缅国潞江之西为龙川江龙川江之源従喀木所属春多岭流出南流入大唐隘西流为龙川江至汉龙闗入缅国此诸水在东南大干之外故皆流入南海也又云南邉境有槟榔江者其源发自阿里斯之冈底斯东打母朱喀巴珀山译言马口也有泉流出为牙母藏布江従南折东流经藏危地过日噶公遥儿城傍合噶儿诺母伦江之南流工布部落地入云南古勇州为槟榔江出铁壁关入缅国而冈底斯之南有山名即干喀巴珀译言象口也有泉流出入马品母达赖脑儿又流入郎喀脑儿两湖之水西流至桑纳池冈底斯之北有山名生格喀巴珀译言狮子口也有泉流出西亦至桑纳池二水合而南行又折东行至那克拉苏母多地与冈底斯西马珀家喀巴珀山之水防马珀家喀巴珀者译言孔雀口也其水南行至那克拉母多地防东行之水东南流至厄纳忒克国为冈噶母伦江即佛书所谓恒河也佛国纪载魏法显顺恒河入南海至山东之渤海入口应即此水矣梵书言四大水出于阿耨达山下有阿耨达池以今考之即冈底斯是唐古特称冈底斯者犹言众山水之根与释典之言相合冈底斯之南有二湖接连土人相传为西王母瑶池意即阿耨达池也又梵书言普陀山有三一在厄纳忒克之正南海中山上有石天官观自在菩萨游舍是乃真普陀一在浙江之定海县海中谓善才第二十八叅观音菩萨设法处一在图白忒今番名布达拉山亦为观音化现之处释氏之书本自西域故于彼地山川颇可引为据也禹贡导黒水至于三危旧注以三危为山名而不知其所在朕今始考其实三危者犹中国之三省也打箭炉之西南达赖喇嘛所属拉里城之东南为喀木地达赖喇嘛为危地班禅苦图克兔所属为藏地合三地为三危耳哈喇乌苏由其地入海故曰导黒水至于三危入于南海也至于诸番名号与史传不同而亦有可据者今之图白忒卽唐之突厥唐太宗时以公主下降公主供佛像于庙今番人名诏诏者译言如来也其地犹有唐时中国载去佛像明成化时乌斯藏大寳法王来朝辞归时以半驾卤簿送之遣内监防行内监至四川邉境即不能前进而返畱其仪仗于佛庙至今往来之人多有见之此载于明实录者尔等将山川地名详细改正具奏
　　御制惠逺庙碑文【载艺文】
　　定西将军噶尔弼平定西藏碑记
　　圣天子统御中外覆育万方文徳覃敷化自古难化之族武功赫濯辟従来未辟之疆允矣泽被无雷威周出日凡秉血气莫不尊亲独泽旺阿拉布坦蠢尔无知自外生成逞井蛙之见肆螳臂之雄暗令车零敦多布等戕害喇藏荼毒生灵边臣奏报上厪
　　宸衷轸此荒隅陷于水火爰
　　命抚逺大将军王亲统貔貅驻节木鲁乌苏居中调度指授机宜遣平逆将军延信由苦苦儿塞一路进
　　命【臣】噶尔弼统领川滇荆楚江浙满汉官兵由蜀进于康熈五十九年四月十六日自成都拜防起程出蜀之打箭炉塘巴塘以至乍丫乂木多防集滇兵整队进发一由类伍齐结结树冰噶三达奔三为正兵一由洛隆宗硕般多达隆宗沙弓喇弩弓喇为竒兵订期防取喇里竹工墨竹工卡一带地方宣布
　　天朝恩威晓以顺逆大义抚归戮叛败散贼番降服凖噶尔委授之藏王达格咱碟巴阿角喇复坦兵不血刃于八月二十三日直抵诏地封仓库以待西师抚僧俗而宁佛土招回哈喇乌苏助逆之蛮兵断彼喇撒达木餽贼之粮道西师在前我兵在后而车零敦多布等援散食絶力竭势穷狼奔鼠窜戢影逺遁由是西来之达赖喇嘛得于九月望日抵藏坐牀僧俗皈依逺迩倾向欢声振天梵音匝地共祝
　　圣寿无疆河山巩固此皆上赖
　　庙谟逺徳威遐震下仗诸臣布置有方糗粮充裕更兼将士奋勇志切同讐所以道经五千履危峰雪岭有如平地时歴四月冒蛮烟瘴雨而甘之若饴壮气凌云直入亘古师旅未到之絶域而成此克捷之功也勒之丰碑恭纪道涂年月云尔铭曰天地为界　日月为期
　　一洗尘氛　永靖荒裔
　　定西将军噶尔弼平定西蔵疏
　　兵部为钦奉
　　上谕事据定西将军噶尔弼等
　　谨奏
　　闻为取定诏地事従前将拉里地方攻取奏
　　闻【臣】等领兵暂且在拉里地方喂养马匹住扎与平逆将军约防再行进取诏地在案我们差往打聴信息之人回来禀称竹工之苦图克兔迎来归顺今推木品宰桑带领凖噶尔之兵六百名蛮兵二千名在于噶儿招母伦之渡口坚守墨竹工卡章名儿自荣所前来与我们之兵对敌闻聴竹工苦图克兔暂行归顺【臣】即与众人商议我们若住扎仍等
