<!-- { "loadSidebar": true } -->
　　朝廷威德冀其悔过革心乃逆夷自负山险执迷延玩于是飞檄各路同日进剿连破其巴沽普雄东山木枯等岩杀伤贼蛮数百直捣阿羊巢穴絶其党羽随将五里箐南至青岗林普雄落雪罗乌等处交腻乃安抚土司经管五里箐北至腊珀噜都红岩小腊梅交防理卭部宣抚土司经管自西纠至巴沽白石岩等处交暖歹宻土千户经管令其约束蛮人各安住牧雍正四年建昌糯咀所管夷猓金格等滋事不法骚扰边境川陜总督岳钟琪奏请调总兵赵儒副将张成隆等于本年八月二十六日领兵进古鲁桥直抵罗干县五马山等处努力前进奋勇杀贼擒获贼首金格阿租官夀斩首大小凉山逺近番蛮悉已归诚又因大赤口为凉山之咽喉建昌之门户随委峩边营守备司九功带本营兵丁于大赤口近通太平墩一路清查户口踏勘形势经过腻乃等处桥梁道路又招抚二百余户均令剃头留辫认纳粮差雍正五年宁番三渡水黑麻溪腊汝窝等寨番蛮恣行盗刼掳掠人民川陜总督岳钟琪奏请各路汉土官兵进剿正分布间黑麻溪瓦都瓦尾哈哈等村蛮赴营乞降许之维三渡水迤西生番心懐反侧总兵赵儒副将王刚统兵进剿从头渡造船齐进分两翼击之破其中渡水黑岩对山之儿斯等七寨雍正六年六月三渡既平遂乗兵威进剿腊汝窝先是凶蛮住牧建昌防盐营西共十二邨素行不法于康熙五十八年杀伤盐井卫守备李起龙屡经官兵剿抚至是复叛川陜总督岳钟琪委令洮岷协副将王刚领汉土官兵分三路进讨连破贼寨追至左所之水寨地方擒获首恶丫马车其余河东各寨助恶番蛮俱经剿抚陆续投诚随同建昌道马维翰调集各处番猓并招回之麽麽以及哈哈窝卜等寨男妇五百余人于青山嘴地方宣布
　　天朝威德羣蛮皆洗心改过认纳粮差永作良民是年十月四川提督黄廷桂进讨结觉适建昌逆番阿驴阿都等狂悖不法杀伤滇省官兵随拨兵救援复亲临防应分路进剿斩其首恶助兵之别哺加乐阿必擒觧滇省所有剿平结觉地方交沙骂土司管束余众招抚化诲各蛮俱畏威感德出寨投诚情愿认纳粮马各安住牧先是川陜总督岳钟琪既定诸蛮据建昌镇赵儒建昌道马维翰防详
　　题请凉山普雄安设营汛议将阿都宣抚司慕枝等二十一员土千户暂交河东宣慰司兼理建昌镇标中营游击分汛管辖审扎土千户顾车喇嘛等三员附近凉山归建昌镇右营游击分汛管辖水黑岩土百户韩雅皮等九员番部俱在汉民界外或隔三渡河或附近凉山归冕山营游撃分汛管辖摆站田土百户大咱等五员并宁番安抚司地方俱汉番杂处归宁番卫守备管辖与汉民一体编甲输纳腻乃安抚司维沙等八员番部深居凉山普雄归越巂营游击管辖土官土百户六沛等七员番部俱近凉山归宁越营守备分汛管辖大赤口土千户哑志等三员番部俱系凉山后路归峩边营游击分汛管辖外有曲母土百户咩咱愿缴印信号纸改土归流其一切经商官道俱仿松潘之例毎十里筑土堡一座周围约一里五分以资防卫毎五里筑土墩一座周围仍筑土堡约濶七分以便兵民同住共相守望且议善后事宜八条　一近地土司宜酌改流以一治理　一守土司牧宜改设以彰表率　一苖猓携带凶器宜定处分　一地方疆界宜清　一拿贼之法宜定一蛮俗称呼宜更易　一蛮人拉当永宜杜絶一汉蛮贸易宜定塲期以杜流棍钻夷之弊俱候
　　睿裁奉
　　防依议自是万仭蛮山尽归
　　王化改建昌卫为宁逺府领三县一州一卫设营防汛详载兵制而其筹画经营之处合观前明建昌兵备道邓贵善后条议今昔时势又可览而悉矣附前明建昌兵备道邓贵善后条议
　　一直陈建南地势以便防御窃谓歴建南者然后可以谈建南亦必备知今日建南之情形者然后可以治建南殆未可以耳谈也以蜀边而论如松潘与番隔河为界又苦寒不宜屯种故城堡之外并无汉人邨落是以营屯一固事体归一亦便防守也至遵义先年播州之役已改设郡县尽为编户至于善后又加派兵饷一十三万经十年而始减故力完而守易也乃建南然乎哉彼建夷负固一隅蛮烟瘴疠自大渡河起至金沙江止一千五
