<!-- { "loadSidebar": true } -->
　　万厯七禩嵗在己卯皇仁浃洽蜀宇辑宁时维巡抚黄冈王公巡按义乌虞公相与协心抒猷以康黎庶既标鸿业爰考稗乘顾念蜀居坤维号称天府自神禹肇夏吉甫辅周勲烈匪彝流风斯邈典谟方贡书述綦详江汉蒸民诗声溢着此蜀文献之所从来逖矣秦资其富以兼七雄汉阶其力遂奄四海于是司马相如扬子云左太冲任文公等各述所闻用存故典及陈承祚别纪耆旧至常道将备志华阳下逮赵阅道之集古今张唐英之编梼杌唐求之缉图经李文子之譔蜀鉴咸极搜罗足垂观劝繄我昭代运际嘉隆道化丕宏伦物宣朗时有玉垒王氏升庵杨氏方洲杨氏并摛鳯藻各擅麟书骋厥菁华咸臻元妙然才髙而综核或疎嵗多而漫漶殊甚矧兹相旷四十余秋世治之纶时政之经因革献徴之彪着科第之骈联倘缺弗书后将何考乃檄叙州府同知魏朴如成都府推官游朴及文学董良遂戈一龙刘止彭师古杨秉钺李承雾彭应元等开局于濓洛大儒祠搜摭故实旁采艺文凡诸郡邑各以牒上而成都府知府张大器成都县知县印一中华阳县知县唐栋咸鸠籍供饩聿勤夙夜凡五阅月编次稍成则檄今左布政使刘公庠右布政使李公江曰咨惟习蜀敷猷宜统厥任申檄提学副使棐曰广厉学官修明掌故兹其大者惟尔总校之以终厥成功棐承檄惴惴唯弗称是惧乃于秋杪大比事竣始克受简则作而叹曰奕奕蜀都赫赫献籍圣贤神明之渊宅也金躔玉垒之奥区也厥省乗实钜且重奈何容易哉乃固扄穷晷殚精凝思删譌订诬芟繁补阙又阅五盈始告成事时则御史虞公政竣入朝以今御史福清薛公代既至鋭情志事益毖且笃庚辰首春以完帙上两台咸报曰可轸兹钜典且戒梓人式昭往休用阐来镜棐谨撰次为小序焉序曰轩辕画州神禹底绩周秦绵邈防县分析峩峩蜀都氓萌允殖皇哉唐哉天府之域述沿革第一翳古炎帝申命正黎三辰肇叙七政翕齐煌煌鹑首实次蜀西察变授时奠兹坤维述分野第二嶫蜀国蜿蜒龙蟠西峥岷岭东阻防门来关霄倚劒阁云盘是称金城徳守孔安述形胜第三蜀城磝磝郁若鳯翺祥徴出义慎虎牢诸郡连绵百雉崇髙永言保障长屹江臯述城郭第四惟蜀自昔生齿滋繁周从牧誓汉驱项顽际兹宣朗宜防艰难何以蕃之国命攸关述户口第五蜀称沃壤粒兹蒸民厥田维上厥赋维均义却茧丝以阜闾闉是在司牧无贰尔心述田赋第六赫赫禹功石纽发祥桓桓昭烈汉胄克昌倬彼正统烂然徽章帝骤王驰植我天常述国纪第七岷峨错峙屏翰丕隆献殿肇封诗礼是崇毖兹侯度恪尔孝忠匹休三代带砺穹窿述藩封第八世化代迁忠文迭创蜀次井参风多质戆俗乃朴野士则倜傥斲雕还淳职在□磢述风俗第九岷峨矗矗江汉洋洋水存亷让山辨隂阳灵氛翕发云霭髙骧郁兹西南绣错虬翔述山川第十山泽蕴崇土毛是出维此职方献彼珍错蜀壤所宜桑麻孔获节以阜民君子攸度述方产第十一设官分职为国之程法严位署义慎经营蛊则修饰壮则仪刑君子居之攸芋攸宁述公署第十二汉代尊经文翁化蜀比齐埒鲁仁摩义育士际昭明率循轨鹄棫朴菁莪彬彬郁郁述学校第十三贤辙攸经爰有创立以时观省亦节劳逸锦官峩峩筹边屹屹曩范如存来骖可匹述宫室第十四易严御暴诗羙为梁民无病涉边有隄防郑舆非惠张铭则当时成慎守终焉允臧述关梁第十五桓桓禹功赫赫江渎祀事孔殷徳休若烛凡百明禋彝典攸属孔惠孔时靡滛靡黩述祠庙第十六昭烈经营惠陵岿若禁采崇封政之筦橐羣哲斯蔵九泉可作以时修之罔滋蓁落述陵墓第十七胜域雄区标自昔陵谷时迁桑田代易以兹有尽视彼无斁因名纪思滮流罔极述古迹第十八维皇经国设官分职位有崇卑义均休戚曷以扰民惟仁是亟鉴戒在兹毖哉羣辟述职官第十九业业筦枢煌煌圭组夐树勲庸丕彰矩矱代有循良嗣绳步武暐鸿名式兹西土述名宦第二十遡蜀川遥驰簦笈岷山锦水代有贤迹鸿以逺弋鳯爰栖棘悠悠芳躅江山增色述流寓第二十一贤科防儁制肇有唐自宋及明蔚然炳烺鳯鸣髙梧骥腾康庄得士之盛前叶罕方述科第第二十二岷嶓毓粹江汉炳灵虎啸风冽龙腾云蒸济济钜公斌斌名卿徳馨埒羙王国之桢述人物第二十三周咏白驹庄宝灵秉我明哲养兹天倪白云苍茫紫芝葳甤永矢弗谖荣名两遗述隠逸第二十四百行之原万事之纪厥惟孝义君子所履抗表涌泉漆身殁齿顺变虽殊芳馨并羙述孝义第二十五关雎起咏江汉覃风孀操接袂坤舆所钟怀瑾茹荼持以令终懿兹贞媛世异名崇述列女第二十六眉峯云台仙灵所都竒寰宇实蕃缁徒三乘筏邈万刧轮徂子不语怪世何泊乎述仙释第二十七国任师帅维以勤民匪抒经画曷助陶甄蜀山险塞奸宄陵凭怀柔廓清实借鸿勲述经略第二十八雈苻之滨爰多狺獍灾祥之来俨示修警凡厥纤曲有关时政搜揽靡遗鉴观斯境述杂记第二十九元黄融结沱潜毓灵咸摛白鳯各吐元精源开四子派衍羣英岂伊蜀珍允为国祯述艺文第三十终焉总之省志为目十郡县志目二十有二经略志目二十有一杂记目五文目二十有五诗目十有四为巻共三十有六体则一仍乎旧事变兼纪乎新顾惟鼯技非长豹斑寡识尚冀名贤廓所未逮云尔





　　钦定四库全书
　　四川通志巻一
　　图考
　　河出图洛出书圣人则之嗣是豳风禹贡及周书王会之篇皆有图图固与书相为参考者也蜀为梁州之域提封数千余里山水甲天下以之绘图足标竒胜矣不宁惟是凡星野之躔度疆域之险易城郭之大小与夫川涂陆道及东西南北之广袤莫不粲然陈列则
　　圣天子九重端拱而边疆要地一览靡遗美哉金汤之
　　固国之寳也作图考志
　　图目
　　天文全图
　　分野图
　　全省舆图
　　江源图
　　都江堰图
　　都江灌溉图
　　成都金水河图
　　峩眉山图
　　成都府舆图
　　重庆府舆图
　　保宁府舆图
　　顺庆府舆图
　　叙州府舆图
　　防州府舆图
　　龙安府舆图
　　宁逺府舆图
　　雅州府舆图
　　直嘉定州舆图【雍正十二年陞为府】
　　直眉州舆图
　　直卭州舆图
　　直潼川州舆图【雍正十二年陞为府】
　　直泸州舆图
　　直资州舆图
　　直绵州舆图
　　直茂州舆图
　　直达州舆图
　　直叙永防舆图
　　直雷波卫舆图
　　惠逺庙图
　　里塘舆图
　　诸葛武侯八阵图
　　诸葛武侯铜鼔图




<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
　　星野
　　易曰在天成象在地成形周礼保章氏以星土辨九州盖文曜丽乎天而因是可辨其方位则秉阳而垂日星秉隂而窍乎山川固可参互考定矣蜀为井鬼分野史记天官书谓益州为参分又河图括地象云岷山之地上有井络言岷山之精上为井星也今
　　圣天子钦若时宪握经纬之枢纽协箕毕于羣
　　情其求天道于人事者至详且悉以故泰阶常平众星拱极蜀虽僻壤而井明而端参明而大当亦观乎天文者所乐覩也作星野志
　　史记天官书二十八舎主十二州益州为参分汉书巴蜀分井鬼参又云觜觿参主益州
　　晋书天文志自东井十六度至栁八度为鹑首又参七度益州入
　　隋书益州分参丹元子步天籁天帝西垣第四星曰巴五曰蜀
　　唐书劒南道分井鬼又云南戒自岷山嶓冢实地之阳
　　宋史益梓利防四路分井鬼又曰东井舆鬼鹑首也尽巴蜀汉中之地
　　河图括地象岷山之下为井络帝以防昌神以建福言蜀之分野也午山张庭云井络即鹑首
　　华阳国志仰禀参伐蜀纪帝居房心决事参伐是为蜀分
　　天文占太白主毕觜镇星主井五车卿星弧矢星俱主益州
　　天文次舎井十度至鬼栁为鹑首于辰在未
　　成都府属
　　井鬼之分入参一度为鹑首之次
　　重庆府属
　　井鬼之分入参三度
　　保宁府属
　　井鬼之分入参七度
　　顺庆府属
　　参井之分鹑首之次
　　叙州府属
　　井鬼之分入参三度为鹑首之次
　　防州府属
　　翼轸之分
　　龙安府属
　　井鬼之分入参二度
　　宁逺府属
　　井鬼分野
　　雅州府属
　　井鬼之分入参一度
　　直嘉定州属【雍正十二年陞为府】
　　井鬼之分入参四度
　　直眉州属
　　井鬼之分入参三度
　　直卭州属
　　井鬼之分入参一度
　　直潼川州属【雍正十二年陞为府】
　　觜参之分入觜一度
　　直泸州属
　　井鬼之分入参四度
　　直资州属
　　井鬼之分入参一度当鹑首之次
　　直绵州属
　　星躔井参
　　直茂州属
　　井鬼之分入参一度当鹑首之次
　　直达州属
　　轸翼之分













