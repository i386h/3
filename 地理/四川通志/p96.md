<!-- { "loadSidebar": true } -->
　　鱼嘉鹏【字万程郡庠生笃学力行献贼遣伪官至嘉鹏率众杀之贼大搜获拷询其党嘉鹏厉声曰我自为之恨不能杀献贼耳他人何与贼磔杀之大学士王应熊特旌焉】
　　晏正寅【宜賔诸生母早防父贫且徴不复娶贸易教子正寅体父志读书以成名及父死哭泣三年依依孺慕邑侯常公尝亲奠焉已而献贼躏蜀被执不屈死之】
　　杨兴旺【永宁人值献贼余党据永城兴旺携家逺避为贼搜缚兴旺大骂贼断其舌又喷血怒詈贼碎其尸阖家俱遇害】
　　熊兆桂【字岩渠郡庠生乙酉春献贼踞蜀兆桂率兵拒战被缚大骂曰天运至此任尔贼奴戕贼良善贼杀之剥其皮布鼓悬之城门令出入者击之】
　　刘　苞【字玉峦郡庠生嗜古文词甲申献逆杀掠人民苞被执见其貌伟强入伍苞詈骂不絶贼杀之】
　　张祖周【郡人苦志力学献贼陷蜀语其友曰百年有尽何贪生为遂赴潭水死】周元孝【字慕若郡人幼力学有文名初聘何氏女为配后何女瞽且跛父母将毁盟元孝坚不肯从竟成姻崇祯丙子举于乡甲申岁元孝为贼所执强以官辞不受贼杀之】
　　何　察【庆符人明末蜀乱誓不茍生遂自缢其子五岁日夜拊父棺痛号不食而死】袁向科【珙县举人官湖广江陵令旋里值献贼变逺避不屈贼徧索之得于镇雄阖家死难】
　　防州府
　　五代髙彦俦【为防州守将刘光义攻夔州彦俦闭牙城拒守判官罗济劝其走彦俦曰吾昔不能守秦川今又奔北虽人主不杀我我何靣目见蜀人乎又劝其降彦俦亦不许乃自焚死】
　　宋秦传序【淳化中为防州巡检使贼李顺犯夔州传序督士卒昼夜拒贼城破乏食传序尽出已赀市酒肉以犒军士众感泣拒战城陷投火而死】
　　上官防【宋末为万州守将时元兵围城防守御甚力元招之降不从城陷防巷战而死】杨夀孙【云安军主簿元兵至清江县夀孙与将官何唐安惟臣田广泽多坤等连战二日俱死之】
　　韩　明【开州守将元兵破开州军溃散明父子犹率部兵巷战力屈被执死之】
　　明青文胜【大宁人洪武间为龙阳典史邑赋凡三万七千有奇濵于洞庭每苦水患民不能输文胜疏减凡三上不执遂缢于登闻鼓下事闻矜其诚切诏减赋二万四千余石民徳之妻子贫困不能归占籍龙阳有司祠祀扁曰忠惠】
　　黄从礼【巫山人永乐间任交州同知黎贼之叛抗节不屈死】
　　唐　俭【云阳人成化十九年有云阳防试举人周钦李林刘斗邱鉴柴伸柴奉并指挥二人覆舟仅以身免俭各具衣一袭银十两为治装赴京其好义如此】
　　王　祯【成化中任夔州府通判时流贼冦巫山祯率兵攻之追至大昌马陷泥中为贼所害事闻赠夔州府同知立襃恤祠以祀之】
　　陈　禧【广东香山人正徳初任梁山县典史领兵击贼死之巡抚林俊嘉其忠勇祭之以文】时　植【通许人监生正德初倅梁山摄县事流贼方陈攻城力战死之妻贾氏自缢女赴火死事闻褒嘉及其妻女并录其子】
　　杜　斌【大宁人监生为河南沈邱县丞正德间流贼攻沈邱斌同都司王寳督众力战援絶势孤遂死焉嘉靖初事闻赠知县廕子入监】
　　向孔洙【大宁人正德间流贼鄢蓝攻县孔洙率民兵临城拒敌相持数日城陷孔洙奋勇出敌众皆鼓噪随之面中流矢犹力战杀伤数贼贼势稍却贼又诈议和突入城独寻孔洙孔洙坠城而死】
　　李　清【开县人正德中流贼压境委守险隘贼间出黄土□清知其状要击斩之事闻授武宁巡检司】
　　陈秉元【开县人正德七年鄢蓝为乱扬言欲夺临江市秉元倡率义兵二千有奇追至富顺三毋滩奋勇当锋贼众辟易援兵不继力战死乡人义而祀焉】
　　雷　祯【新宁省祭官鄢蓝贼炽巡抚林俊闻其勇敢檄取领兵追贼至苍溪时官兵败绩祯奋力对敌手刃数人而死当道哀之遣官致祭】
　　朱伯通朱伯珍【俱新宁人值鄢蓝贼之乱兄弟并起义兵屡战有功后俱死于难都宪表其墓】
　　徐敬之【梁山人刚悍过人流贼之变众举敬之为镇长贼至身先士卒力战而死都御史林俊题其墓曰忠勇义士为文祭之】
　　赵　趣【梁山诸生流贼之难趣同其友黄甲吕凤何景萧鋭徐宣杨义寛赵采誓死赴敌连战三昼夜城陷死之都御史嘉其义立祠祀焉】
　　髙日临【江西鄱阳人贡生崇祯五年任大宁令莅任三载多惠政崇祯七年春流贼犯境日临以孤军拒险御贼被执不屈骂甚厉贼寸磔之遂与官舍同烬】
　　邓天禄【万县人明末为太平戍守把总与覃璞共守城杨东廕陷太平覃璞被执贼欲降之不屈贼磔璞天禄奋拳击贼贼怒并磔之】
　　罗维先【万县人明末戌守太平杨贼陷城维先家东门事危急手刃妻子驱家人闭于一室纵火焚屋跃入火中举家俱死】
　　吴献棐【万县贡生献贼入城被执强以为防军不受贼怒令断臂解腕而死子之英亦被磔】向　书【开县人赴京渡黄河拾一囊内有巫山举人王翺咨文银两因前追翺告之翺泣曰吾但得文引失金二百两悉可相酧书竟尽数归之】
　　孙天泽【奉节人有里人陈朝益因事鬻子天泽悯其悲啼脱妇簪珥以赎又王明偶以纳赋遗金投河天泽救归如数予之岁饥疫设粥食饿者全活甚众又瘗流殍数百家万厯二十七年两院额其门曰躬奉天经】
　　罗　杰【大昌人明末贼乱乡人告以徃避杰云此处即避兵所正衣冠坐中堂列书史以待贼至杰正色辱骂遇害】
　　龙安府
　　唐田　昉【昭宗时刺史王建陷城昉死之】
　　宋王　煠【平武人任宣府佥事有惠政嘉靖间流冦围城煠力战死】
　　明曾　贵【洪武十年以指挥佥事征威茂松叠屡着奇功后征建昌清水江蛮中流矢卒赠都指挥同知遣官致祭至今王人称曽将军云】
　　梁道济【郡诸生与妻杨氏同避乱于山中贼执之使跪道济骂曰我读圣贤书忠义自许岂为贼屈耶欲犯其妻妻亦骂曰我名家女士人妻尔速杀我随夫地下予愿足矣贼缚磔之夫妻至死骂不絶口】
　　文　理【均州人宣德中知江油县性刚政简番冦至理与民共守城陷夫妇死之金盘溪】梁　昱【叠溪千户宣德二年番冦攻围阻截水道城中乏水十余日昱委身奋勇率军出城取水以济军渇后战死】
　　蒋　忠【叠溪所总旗正统间领军巡视永镇堡至白石坎遇起塘夷追至旄牛山与夷贼对垒忠气益励中流矢而死】
　　谢　琳【成化中以指挥使征松茂分兵深入攻破番寨甚众人称为谢老虎后为番夷所袭战死】
　　胡　澄【叠溪所百户治间守备普安堡番人攻围澄督兵出战追贼至葫芦崄嘴力战久之不少怯中流矢死】
　　张　凤【松潘卫指挥治间提督三舍送哨至松林堡忽遇蜡梅寨番贼至凤奋勇冲阵手击数人俄被流矢贯喉犹忍伤拒敌而卒时风雨晦防经月祭之而天始霁人谓其忠气所感云】髙　照【松潘卫诸生正德六年值雪栏番僧叛照同诸指挥逐番番势甚盛被杀】邉辅史寛刘贤方犍【俱松潘卫百户正德六年番僧雪栏王出谋为不轨辅寛孾锋遇害贤犍被执赴寨骂不絶口贼畨缚贤犍于柱剖腹剜肠而死事闻命子孙承袭各进一阶】孟臯张果【松潘卫百户正德十年巡抚马旻征安观诸夷臯殁于安观果死于羊峝事闻果无子弟臯子承袭加一级】
　　李　藻【贵州举人任江油县教谕正德中值鄢蓝贼之变奉委督饷守城身亲决战亡于阵】李　敖【松潘卫百户正德十五年征恶落等寨力战死】
　　邉　轮【辅弟承兄职以辅阵亡进署指挥使有边永兴者轮家仆也史卜匝者本卫余丁嘉靖七年轮巡南路至北定闗遇横梁茹儿等寨恶番约众百余至轮与永兴史卜匝等数人奋战值天雨溪泛诸番四集轮被伤永兴负轮而行至崖不能进执刃死战知不能支乃伏于轮身主仆俱被害镇臣具奏轮死为国仆死为主一门忠义诚为可嘉诏赠轮都指挥佥事永兴赠百户史卜匝等俱厚赉优恤】
　　田秀春【松潘卫仓官嘉靖十三年同李明萧七输运与强番战俱不屈死】
　　范伏三【松潘卫百户嘉靖十三年取花寨力战死之】
　　尹　崇【松潘卫百户嘉靖十三年攻阿孝寨力战死】
　　吴　政【松潘卫千户嘉靖十三年大小耳别寨番蛮三百余在五哨沟起塘政驰马迎敌被鎗而卒】
　　谢世源【松潘卫指挥万厯二十四年率兵救援至捞撒沟世源中箭伤死】
　　张　□【松潘卫百户守小官堡羊峝贼番屡出石闗墩劫人□修桥于闗南贼番突出□弯弓连伤三人弓折被番磔死】
　　李　栋【松潘卫千户防红崖堡值贼番夜劫栋只身相持至天明力不能支遂为众贼剖腹死】
　　张学诗【松潘卫指挥任小河防御遇羊峝畨四集学诗手斩十余番力尽被执夫妇皆罹害】施千瑞【授金吾指挥委小河练兵值羊峝番攻堡夜劫杀军兵百余人千端力不能支被杀】杜世仁【松潘卫百户万厯二十四年西夷火落赤子名八雁者率四万余人攻围镇夷堡数日几陷世仁父子三人坚守力战箭中八雁贯脑死夷人泣声满营是日即撤营回巢世仁父子亦各中箭伤相继死】
　　胡　宁【松潘卫指挥征番僧被执剖腹而死事闻以一子承袭】
　　都连芳【小河百戸天启元年与番贼战于北门陷于泥河为贼所杀】
　　杨　鸾【松潘卫总旗南蛮叛鸾与战于陡沟子贼势众鸾力孤被蛮贼杀之】
　　王懋烈【任通判献贼据蜀抗节不降举义兵恢复兵败全家死难】
　　寜逺府
　　明髙　明【西昌人以明经知湖广长沙县事有治声丁内艰还里戊子春流贼入建昌明督士民拒于焦家屯贼势众不能支明泣叹曰我受朝廷禄岂可以从贼乎遂尽室自焚死】
　　雅州府
　　宋曹光实【郡人父畴静南军使少武勇迁永平军节度干徳中贼蛮围其军光实挥戈负母突围出累迁都巡检使后又击蛮贼于葭芦沟战殁帝悼之官其四子】
　　孙　璹【荣经人号足庵父尝穴山通水灌田利人人犹病其不足璹继父志乃捐赀凿之由是获利者甚众宁宗赐廸功郎】
　　何　充【德阳人通判黎州摄州事元兵破卭崃闗充自刺不死为元将所执诱之降充叹曰吾三世食赵氏禄为赵氏死无憾遂死之妻陈氏亦骂不絶口死冋时死者四十余人】
　　元侯彦直【郡人忠翊校尉至元间王虒冦雅彦直引兵力战于名山兵寡力弱为贼所擒骂不絶口遂遇害】
　　明刘东阳【荣经人岁贡生嘉靖间官上海县丞倭贼入冦力战死予防】
　　马　京【黎州土千户甲申献贼犯蜀京集番众与弟亭攻围伪将擒获七十余人于演武塲巾明大义斩首祭旗起义师屡战雅州龙观山又发义仓以济军民以忧瘁卒弟亭嗣之后贼犯川诱执亭不屈遇害】
　　黄　儒【福州举人令荣经献贼攻城儒竭力战守兵败被擒磔死】
　　直嘉定州【雍正十二年陞为府】
　　宋王贵行【洪雅人宋末为兴县丞元兵至令率吏民迫贵行降贵行叹曰大丈夫不能忘君以事仇遂整衣冠投水死】
　　侯　兴【为都统德祐元年元兵攻嘉定九顶山兴死之事闻赠复州团练副使】
