<!-- { "loadSidebar": true } -->
　　沈伯龙【嘉兴人知内江县有容物量征输供亿视旧加省诏入礼垣以謇谔着】王同道【黄冈人以御史谪内江令调停里甲训迪人才蕴借风流古文词赋咸有逸气】周希贵【安义人嘉靖末任井研莅政廉明兴学造士严保甲胀流移尝条陈边储免百姓输运盐井坍塌力请蠲课】
　　史旌贤【云南人知内江县敏练端严遇士大夫有礼表章胜迹兴起人文士民思之建祠以祀】
　　李用中【朝邑人万厯壬辰知内江县性最孝凡家人来署毋有所遗必焚香西向拜谢居官清谨累迁淮徐防议卒于官俸入不足以营葬事邑人闻而哀思之】
　　杨应登【云南人知内江县征播之役运饷独先又擒其伪都司以絶乱萌当路尤旌异之】胡承诏【天门人万厯甲辰进士知夹江县以治最调繁内江不畏强暴待人有礼作士有法为政务大体邑人至今思之】
　　詹　淑【字茂修湖广人由举人万厯中任资阳在官九年公正慈廉条陈劝农养士省用恤刑等议皆见施行】
　　朱　暠【汾阳人由贡士万厯中任资阳县仁廉爱民修建学宫崇儒礼士赈荒有术】张　仲【崇庆人字子健资州敎职新学校与诸生讲解有邹鲁之风民立生祠祀之】朱国寿【崇祯中知内江形家言县治洼下宜培之因于治内建谯楼丙子郷闱得十一人一时称盛】
　　直隷绵州
　　汉阎　宪【广汉人绵竹令人有夜行者得遗锦旦乃送县或曰暮夜无知何不携去对曰县有明府匿此则惭】
　　晋许　逊【洪州人知徳阳心本清浄政尚徳化有仙术遇岁歉防石为金以济贫乏邑人祀之】唐刘徳威【贞观初为绵州刺吏政号廉平百姓立碑颂徳】
　　何易于【先为益昌令大着能声累有惠爱及民后迁罗江令为政不异于益昌时刺史裴休至邑见其廉叹美之末乾道中县令杨超为作循良吏碑立于署中】
　　宋鲜于侁【通判绵州州处蜀左吏狃贪风至课卒伍薪炭刍豆侁一介弗取郡守以下效之】欧阳观【庐陵人绵州推官廉洁好施凡死囚必求其生不得则告天而后断】
　　毛嘉会【括苍人嘉泰间绵州守发粟赈饥伸决滞】
　　明李博文【洪武中知安县守己爱民政绩超卓】
　　江　洪【蒲圻人洪武中以防议谪知绵州政尚寛简留心抚字岁捐俸为粥以活饥民兴水利灌旱田民祠祀之】
　　秦宗伊【知安县以礼自持敎民首孝弟修　文庙清学田尝建奠安墩以培县脉邑人赖之】刘　拯【正统间知梓潼亷介固持始终如一后卒于官贫无以为殓至今称其清】盛　昶【直隷人天顺间以御史谪知罗江廉明公恕兴利除害时赵铎寇乱昶率众追剿报防陞知叙州府】
　　吴　淑【宜兴人以御史谪知徳阳恢学宫新邑冶勤恤民隐时称贤令】
　　蒋　防【泰和人徳阳敎谕克端模范清苦自甘后陞蜀府伴读】
　　李充辉【丰城人治中为徳阳簿慷慨多大节清白自励于势利泊如也先是龙州夷酋叛拒歴年前后招谕莫得其要领充辉持檄往谕为陈朝廷抚御恩且歴举自昔梗化之祸又力却其赠金夷酋畏服遂感泣与充辉偕诣台院数其罪而宥之反侧遂定】
　　姜　珍【金华人监生正徳中任徳阳令其政平易其守清白至今称防吏者必以为首】王大骆【新郑人监生正徳中知绵州刚正有决断捕除贼盗地方以宁】
　　刘　璨【临川人正徳间知绵州性亷介守城御贼居民获安闻母丧过哀而卒卒时无以为殓人以亷孝称之】
　　杜　濓【嘉靖中知安县冇治才爱民礼士安邑科目絶少濓勤劝课迁学于北堈遂聨防数人】
　　焦　烺【泰兴人嘉靖中知徳阳县不携家室寝所衣笥拨吏守之政先大体绵阳江啮城烺筑隄数里以捍水高二丈濶称之至今赖焉以督采大木为上官忌收狱寻得白归惟图书数卷而已】
　　齐　清【沧州人持己刚方有才辩嘉靖末知徳阳邑故协济绵州马匹清立言其不可欲议征银折价时赵文肃贞吉过县咨马政清熟知利病条对甚剀悉文肃入朝即召为太仆寺丞】王纯臣【郧阳人任徳阳敎谕好古能诗词持己严正着训士约言以亷耻气节为重士子遵行之】
　　李士鼇【汉阳人任安县清操不染百废俱举】
　　强希顔【万厯间任安县明敏有为勘田亩革吏弊豪富不敢欺隐】
　　纪于竹【洋县举人由兵部主事谪知安县厘宿弊革重耗案无滞牍修城经理冇法民忘其劳】
　　张　绪【汉川人万厯初知徳阳以一老仆随侍自奉甚约与民休息去任日犹捐廪以助城工至今屹然太守耿某为作去思记】
　　樊鼎遇【黄冈人万厯中以选贡知徳阳县吏治敏练缮城筑堰置义仓剙经楼捐俸购书数百巻以诲诸生其父官御史以建言谪戍鼎遇泣诉两台欲免官赎父罪直指彭某为奏得防下吏部鼎遇即日告归所着有道林小草荩草等书数百巻】
　　陆经术【绵竹令崇祯丁丑流贼犯蜀绵城卑薄立陷贼去经术至捐金劝绅士助完城工高厚加倍献贼至不得入民至今感之】
　　直隷茂州
　　隋梁　逺【为汶川总管时吐谷浑吕夸寇边逺以鋭兵击破之斩首千余级】
　　宋赵　瞻【知威州瞻以威茂杂羣獠险而难守不若合之而建郡于汶川条着甚详后熙宁中经理西南就瞻取其书考焉】
　　孙羲叟【神宗时节制绵茂军先是涂静时飞等蛮寇茂州知成都周焘遣兵马钤辖张永铸等击之畏懦不敢进羲叟遣中军将种友直等破之其酋旺烈等悉降】
　　赵全时【简县人神宗时知威州治行异等】
　　史　学【丹棱人哲宗时知茂州监军营田魏了翁有记】
　　明刘　坚【永乐时知茂州奏请立学校以敎军民子弟秉公有守均徭平讼流民复业岁旱祈祷甘雨立应秩满州民保留之】
　　陈　敏【华亭人知茂州先徳后刑除奸宄保善类在任六年民立生祠祀之】
　　柳　芳【延安人宣徳中知保县羌民叛乱芳捍御有方民赖安辑】
　　屠安民【隆庆中任保县捐俸筑南城保人徳之】
　　张　祥【江陵人成化中知茂州爱民育士学校桥梁多所修葺陞太仆寺丞】
　　崔　哲【辽东人正徳初知威州化服强畨边陲无儆军民赖以安堵】
　　范　渊【桂阳人正徳中以郎中谪威州选番民子弟入学宫敎以诗书淑以道义自是番民慕义归顺民建祠祀之】
　　何福全【鳯翔人由吏员歴判威州政尚诚实不事苛刻秩满以安戢功保陞本州守莅任九年致仕归】
　　孙　汉【江阴人嘉靖间知茂州时五寨蛮乱守御有方蛮不敢犯未几以忧去军民如失父母】
　　王　渊【江西人以给事中谪判茂州治才卓异有清操去之日一马一仆茂人无知者】娄廷璋【陕西人嘉靖中知汶川开设学校治汶有声】
　　汪守防【黄冈举人万厯中知威州视民疾苦如痌瘝切身士民爱慕番獠倾服陞曲靖同知】舒文璧【万厯中任保县捐俸筑南隄二百余丈民赖其利】
　　麻　康【万厯中任保县增砦御夷在官十四年无边衅民爱之如父母云】
　　吴　伟【汉中人由国子监生知茂州卓有政绩歴陞四川左布政使】
　　直隷达州
　　周辛　昻【通州刺史推诚布信甚得蛮獠懽心累迁骠骑大将军】
　　唐李洞客【贞观初为通州刺史政尚清平民以慈吏呼之】
　　李适之【开元中为通州刺史政不苛细为下所便明皇时水灾适之作三大防曰长杨曰积翠曰月岥自是水始不为灾天宝初入为左相】
　　韩　滉【宰相韩休子至徳初为通州郡长史有政绩徳宗时为镇海军节度使绥辑百姓不逾年境内称治歴官中书门下平章事李泌谓其公忠清俭真大臣之器卒諡忠肃】
　　宋余应求【江西弋阳人崇宁中进士为监察御史论童贯谭稹以中人预军政为国之辱又言将相不宜争私愤当早定战守之计为时所忌出监达州茶塲后官吏部员外郎】
　　李耆夀【字南公绍兴初为达州守辛于官魏了翁称耆夀资性孝谨临事有大虑其修之家行之官率多可纪】
　　杨　载【涪陵人绍兴中知达州尝愤刘豫之凶逆愿横行寇中手刃豫以报朝廷张浚壮而荐之故有是命后果着声绩云】
　　陈　式【永嘉人淳熈中知达州崇学劝农葺城完廪以礼为敎民心感悦立祠祀之】
　　明曹嗣宗【柳州人进士永乐中任达县亷能有声后歴陜西佥事】
　　邢元亨【咸宁人知达县鄢蓝宼乱力为抚御邑赖以安】
　　周　雍【永康人嘉靖初守达州讲学训士立社仓约法二十八条民便之】
　　徐　朂【湖广人嘉靖初守达州岁大旱请祷甚恪并给牛种作水车是年有秋政暇与诸生讲学不倦士民感之】
　　杨振文【贵州人嘉靖中守达州不事苛刻岁频旱多虎祷于神雨随大霈一日虎毙者三】傅汝楫【山东恩县举人知东乡政尚简约却宼完城士民悦服】
　　秦曰藩【字纳贤郁林州举人万厯四十年以重庆府丞改知达州学宫祠署鼎构一新既去郡人建祠尸祀焉】
　　纪　壮【陜西人万厯四十年知太平县凋敝之后抚绥颇称得法以左迁去识者怜焉】













　　四川通志巻七上
　　钦定四库全书
　　四川通志巻七下
　　皇清名宦
　　总部
　　南朱马喇【满洲镶白旗人顺治三年从　肃王定蜀为前锋都统时献贼余孽未靖朱马喇奋勇当先所在扑灭尽力邉陲开拓疆宇大有造于西蜀】
　　南伊马喇【朱马喇之弟与兄从　肃王定蜀官前军防卫值贼党赵云贵围保宁伊马喇与贼战连发数矢贼将皆应而倒秉胜追撃保寜围解全蜀底定随　肃王旋】
　　【京师康熈十三年吴逆叛滇黔陇蜀复为贼据又以防领从军征蜀进次广元恢复保宁既而伪经畧王平藩授首以次廓清厥功居多云】
　　李国英【字培之遵化人隷正红旗顺治三年从肃王定蜀献贼殱灭王师凯旋国英以孤军镇保顺间羣寇环伺随机剿扑未尝少挫八年巡抚王遵坦卒廷议代者数人】
　　【世祖特命国英以都御史任巡抚治兵阆中军旅之后劝课农桑民足食用十四年晋总督旋加太子少保
　　兼筹荆陜屡平大寇保厘全蜀者二十有一年卒于官諡勤襄】
　　郝　浴【字冰涤直隷定州人顺治六年进士主政刑曹一时有大整西曹之誉八年改御史来按蜀时巨寇刘文秀等踞滇黔吴三桂专阃驻师保宁七年无功浴至劾其纵兵焚掠任用私人阴蓄异志诸奸状无何三桂败防弃保宁退走汉中全蜀震动传言贼旦夕至会补行辛卯科乡试浴职任监临入闱镇静以安人心乂一昼夜七驰檄晓以大义三桂始返斾然且犹豫浴授以机宜乃始固守既而贼抵保宁势甚张浴亲歴行间激发忠义遂克防两川以次奠定】
　　【世祖章皇帝特命督守城池前后疏凡数十上并嘉纳先是蜀地兵荒相继民鲜储蓄守土者贷民耕牛而
　　征其租租重牛寻毙民颇苦之浴为疏免】
　　姚缔虞【字岱鹿湖广黄陂人顺治己亥进士司李成都改官陜西安化令晋秩谏垣擢佥都御史巡抚四川时蜀绅宦游者多以故土荒残逗遛异地缔虞具疏请令还籍以实地方并查勘田亩令民自首粮赋户口大为改观一切民生利弊悉心调剂卒于官民追思不置】张所志【辽阳人顺治十七年巡按四川时川中土广人稀道路榛莽所志遍歴四履招徕约束条陈全川事宜章数上世祖嘉纳之】
