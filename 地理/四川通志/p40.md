<!-- { "loadSidebar": true } -->
　　任　蕃【字宪祖察孝廉由新都令任涪陵太守涪民懐其徳】
　　晋王　濬【巴郡太守时巴人生子多不举濬严其科条寛其徭役所活数千人及濬伐吴所活者皆堪为兵父母戒之曰王府君活汝汝今宜死之】
　　萧　瓘【为渝州长史有政绩后遭母丧以哀毁卒】
　　唐张柬之【襄阳人永昌初以贤良召对简合州刺史时合州每岁以兵五百戍姚州地险而瘴兵抵屯辄死柬之上疏以为姚州荒服之外自入编户未尝得其盐布之税甲兵之用徒空竭府库驱平民役蛮夷肝脑涂地臣意惜之曷并泸南诸镇一切废省置关泸北禁非奉使者不与交通朝廷可其议】
　　田　洄【渝州刺史能平剧贼诚信廉能民懐其惠致政归家甚贫】
　　李叔眀【南部人擢眀经歴劒南判官时号能吏累官东川节度蜀初被兵盗乡邑凋敝叔眀治之二十年抚绥有方夷夏均安拜尚书右仆射以太子太傅致仕】
　　冯　宿【婺州东阳人累官侍郎拜东川节度使完城郭増兵械十余万诏分余兵戍黔涪道时涪州水数壊民庐舎宿修筑隄防一方均赖后疾革将断重刑家人请宥之宿曰修短天也挠法求宥吾不敢也竟如法卒年七十赠吏部尚书諡曰懿】
　　袁　滋【朗山人初为华州刺史有异政累官劒南东川节度使时刘辟反诏滋镇之】卢宣【元和中累官刑部侍郎拜劒南东川节度使时岁饥盗起酋豪自王伪置官吏发厫仓招亾命连蓬诸州蛮落皆煽乱宣下檄招谕贼党简其桀黠者置军中孱弱无能者还之农酋豪逃峡中令吏捕诛之以太子太傅致仕卒年七十七赠尚书右仆射】
　　韦　丹【劒南节度使时刘辟围梓州诏授丹兼东川节度使代李康至汉中上言康守方尽力不可易乃诏还议蜀事】
　　路　岩【劒南东川节度使时蛮盗防邉岩力为拊循置定邉军于卭州扼大渡河由是西山八国来朝】
　　赵延之【大歴中巴川令时资泸夷防掠县境延之率民兵袭破之以功授合州刺史兼渝合资泸经略巡抚使】
　　王　翘【大歴中合州刺史时贼众犯境翘出兵讨平之】
　　段建中【大厯初为昌州守政绩丕着】
　　南承嗣【涪州守时命承嗣拒蜀道穷防遂昼夜不释甲甚有忠烈之誉栁子厚为序送之】李吉甫【忠州刺史初为陆贽所纠出知明州及为忠州贽贬忠州别驾吉甫置怨交驩人重其雅量】
　　白居易【字乐天以文名为时辈所忌贬忠州刺史轻徭赋育贤才政暇吟咏至今传诵之】陆　贽【字敬舆秀州人因论裴延龄奸佞贬忠州别驾在官十年甚有惠政避谤不著书惟集古今名方五十巻号集騐方】
　　赵国珍【黔州节度使有徳政民为立碑】
　　栁　玭【渝州刺史颇有政绩又尝为训戒子弟书可为世范】
　　郭　钊【敬宗时以兵部尚书帅劒南东川时南蛮掠梓州钊乃遗书谯蛮首颠以南蛮侵叛意颠以初为杜元頴侵扰今当决意修好约无相负自是南蛮宁辑诏嘉钊之功】刘　晏【与元载有隙贬忠州刺史晏虽以罪斥然为国理财民不加赋而国用饶】房　式【琯之族孙以进士任忠州刺史徳政懋着韦臯表为蜀州刺史】
　　李　萆【忠州临江令时有中官被防奉御容还阙者乃挈西州一妓而行所在肆横殴吏取贿萆径入舟取妓缚岸上草奏将劾之其人惶惧逊谢士大夫壮之】
　　韦君靖【干符初荣昌令时黄巢韩秀升兵起君靖督兵讨之动以信义所向克防累官尚书仆射】
　　张　濬【光启中涪陵刺史郡故乏井濬寻山谷之源以竹导其流民赖其利为刻引水碑记之】
　　五代李承徳【蓟人后唐明宗时为黔南节度使劝农桑兴学校及去父老诣阙乞留再任】宋李承约【黔南节度使以恩信抚夷落劝民农桑兴起学校居数年当代黔南人诣京师乞留恳至诏许留黔二年南人咸戴之】
　　胡　旦【大中祥符间守忠州以论事切直而出后召入史馆】
　　沈省言【庆歴间为巴川令其政以仁爱为本有诏奨谕碑刻尚存于学】
　　赵尚寛【嘉祐初守忠州俗故畜蛊杀人尚寛掲方书教人服药治蛊又索为蛊者尽置于狱由是人不敢畜】
　　赵与迈【嘉祐中知南平军捐俸赀置慈惠庄以惠穷民碑刻尚存】
　　吕　陶【嘉祐中为铜梁令民有厐氏姊冒隐幼弟田弟累愬于官不得直贫至为佣奴及往愬于陶一间即服弟泣拜陶晓之以义仍以半遗姊】
　　黄庭坚【字鲁直洪州人謪涪州别驾旷怀逺思所在称慕】
　　杨廷杰【石镜令心术髙明境内称治】
　　赵汝廪【知涪州歉岁则贷公庾丰年则贮义仓劝农兴学民立生祠于学宫以配程黄尹谯四贤】
　　周敦颐【字茂叔道州人治平间合州判官事未经手吏不敢辄下民亦不从】
　　李惟清【涪陵尉蜀民尚淫祀病不医疗聴令巫觋惟清擒大巫棰之民以为必及祸他日又加棰焉民知其不神然后教以医药风俗渐正】
　　雍之竒【大足令鲜于侁赠以诗云郷关素号贤夫子士论今推圣长官】
　　茹孝标【知南川时夷獠为防孝标请置郡县以统制之转运使沮其议久之朝廷得其详卒建军垒自是逺人安焉】
　　岳　云【飞子髙宗时为武翼郎出入行阵大小数十百战体被百余创甲裳为赤以功迁忠川防御使】
　　单　煦【平原人初知洛阳县转知昌州时诏城蜀煦以蜀负山帯水一旦毁篱垣而与版筑其费钜万非民力所堪请但筑土城转运使即移檄诸郡悉如其议后徙清平军擢御史左迁知濮合二州合居涪汉闲夏水淫潦煦筑东隄御之累官光禄卿】
　　黎得叙【绍兴中为大足令有治绩】
　　安　丙【淳熙闲调大足主簿秩满诣阙陈蜀利病十五事言甚剀切】
　　曹叔远【字器逺瑞安人绍熙元年进士通判涪州有善政后徙遂宁守时营卒相率称乱势甚张及至遂宁境辄戒其徒无肆曰此江南好官也歴官兵部侍郎諡文肃】
　　余　玠【字义夫蕲州人淳祐间为四川安抚制置使兼知重庆府时蜀民苦于兵役自玠入蜀大更弊政遴选守宰筑招贤馆于府左士至不厌礼接随才任使以都统张实治军旅安抚王惟忠治财赋监簿朱文炳接宾客又城利阆大获山蓬州营山嘉定旧涪州神臂山合州钓鱼山积粟守之民得安堵玠慷慨自许有挈故地还天子之语治蜀十年能绩懋树以防召还卒蜀人悲之如失父母云】
　　冉璡冉璞【俱播州人有文武才淳祐间为余玠幕僚献计于玠徙城钓鱼山以抗元兵玠从之】
　　景希孟【巴川令秩满归有诗云十载巴川县谁知是与非还家何所有载得一清归】刘舜卿【为州都监谕降泸水蛮八百人诛其桀黠者四人】
　　姚　涣【知涪州时宾化夷多犯境涣施恩信橅纳酋豪争罗拜廷下迄涣去无警】孙安国【通判南平军喜功者诱溱播二州纳贡兴版筑安国乃极论其无益乞省罢之】曹　豳【字西土嘉泰二年进士为重庆府司法叅军郡守度正欲荐之豳辞曰章司録母老请先之度正钦叹良久后召为司谏与王万国郭磊卿徐清叟俱有直声号嘉熙四諌迁礼部侍郎不拜】
　　彭大雅【嘉熙初进士淳祐末为东川制置副使筑城守御有功于时】
　　常庆福【云中人淳祐初知咸淳府视民犹子蠲死籍减和籴开贡院防梁万二州之士试其才贤者贡之于朝有瑞麦嘉禾金鲤双犊之应】
　　胡交修【合州刺史郤私谒免日供以万计】
　　王　坚【咸淳中知合州忠勇兼至屡败元军元兵围合坚力战以守又杀其大将汪得臣围解陞宁逺节度使】
　　韩　璩【知忠州平冦贼全民命民立生祠】
　　元张思恭【知合州建学造士为政简要】
　　李徳辉【字伸实潞州人至元己卯奉命为四川总帅初宪宗恶合州久不下遗命克城尽屠其民宋守王立为元兵所逼乃闲行至成都请降徳辉单舸诣合受其降安集其民罢置其吏民徳之建祠以祀】
　　王师能【至元辛未知绍庆路时师旅甫定民力疲困郡帑空乏师能修复府治百废俱举民不告劳】
　　明潘　贤【宁波人洪武初守重庆廉谨有才吏民畏服豪横屏迹】
　　任　毅【长子人洪武间守重庆有干济才郡当烦剧事无留滞】
　　田子真【明州人洪武初知巴县政尚寛平劝民力穑建学以励生儒一时出其门者多为名臣】
　　沙文达【洪武初知长寿兴学校教民植桑县事多所经画】
　　石　琮【洪武初任合州同知时兵燹之后图籍久废赋税无稽琮殚心经画悉有条理人心咸服】
　　王　谦【洪武初守忠州创州治新学校定祀典忠人钦仰】
　　季　林【慈谿人洪武初知垫江建县治兴学校劝课农桑民有父母之颂】
　　窦谷曙【应天人洪武初知酆都建学校均田亩申版籍百度维新】
　　姚　善【安陆人洪武中重庆同知亷能有声擢蘓州太守殉建文之难】
　　薛大亨【洪武初知荣昌创建县治敦教化变风俗吏畏民懐邑中称治】
　　赵友能【洪武间守合州抚流移均赋役立公修学校以良牧称】
　　杨　瑞【鳯翔人洪武间知垫江积谷二万石市牛千头遇贫农给之又植道傍栁千株以休行者】
　　金叔荣【浮梁人洪武中任推官谳狱明允人无寃抑】
　　张思敬【洋县人洪武中以人才选知长寿清廉爱民不忝循吏】
　　黄　真【曲阜人洪武中知武隆为政亷平兴利除害良善安豪右屏迹】
　　郉　冕【新乡人知巴县永乐初陞守重庆禁横征祛宿政绩甚多】
　　袁　旭【临川人永乐间知江津亷明公慎新学校弭盗贼及得代父老恳留于朝洪熙初复任寻以忧去】
　　张　瑛【通海人永乐中知荣昌县约己爱民食惟蔬菜居官六载人不敢干以私】胡　靖【睢州人永乐中守重庆亷明耿介吏畏民懐卒于官郡人无不流涕】
　　谭　珉【宣徳初守合州平易近人节财用均赋役州民赖之】
　　萧　埙【南海人宣徳初知合州州濒河数苦水患埙筑捍以杀水势民受其福】孙曰良【丰城人宣徳中知重庆廉介勤慎兴学劝农累官都御史】
　　裴　琏【监利人宣徳中以工部侍郎谪守涪州练达治体仁惠及民功绩懋着】邵　贤【宜兴人宣徳中员外郎出守涪州作新城广民居兴学校殄巨冦涪人思之】吴　玘【正统初守合州心存仁恕政尚寛平民懐其惠】
　　胡应先【正统间守合州奉公守法兴学化民事无壅滞人服其能】
　　何　忽【海州人正统间知长夀恤孤贫重学校盗弭讼息与民相安】
　　窦　祥【巩县人正统间以御史谪知长寿莅政勤民吏不敢欺士民懐之】
　　褚　华【南昌人正统间任永川教谕博学能文周给贫士有向学者多方引掖玉之于成】张　蟾【鄱阳人景泰初守忠州廉介刚直时中官采木蜀中大肆贪暴沿江诸郡为之骚动蟾擒其仆从将劾中官惧逊谢引去】
　　宗　辅【潭州人景泰初守忠州廉眀公恕不畏权贵政绩修举岁歉天雨黒子白仁可食人谓异政所感七年卒于官士民思之】
　　李　庸【吉水人景泰中守重庆耿介有为兴起学校士子多所成就】
　　毛　泰【南阳人景泰中守重庆洗寃狱修学宫士民懐之】
　　徐　勉【孝感人景泰中知长寿禁伏强悍招辑流移开街渠建学宫作新桥政迹大着】胡文忠【景泰间任南川典史丈田亩定版籍濬水利邑民永赖】
