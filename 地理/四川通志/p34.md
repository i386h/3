<!-- { "loadSidebar": true } -->
　　宋沈义伦【干徳中为西川转运使随军入成都却孟蜀君臣珍竒之献东归惟图书数巻而已】曹　彬【字国华真定人为兵马都监从刘光义伐蜀由东道克防万施开忠遂六州诸将所过咸欲屠戮彬力禁止之故峡路兵始终秋毫无犯及还橐中惟图书衣裳宋祖独优嘉之王仁瞻亦曰清亷畏慎不负陛下者曹彬一人而已】
　　张　晖【大城人以都指挥征蜀督兵开大散关躬抚士卒人忘其劳】
　　赵　开【安居人张浚经理川陜开为随军转运使首更茶法易马二万余匹陞都转运使开职餽饷运用无乏其后计臣累易于开所经画无敢变更云】
　　元吉达布【元统中佥四川亷访司事请罢盐运司正盐法抚流寓使安耕凿时灌州都江堰歴年荡齧普铸铁以铁柱贯其中镇之诸堰皆如制功成招掲徯斯记之至今灌溉民田咸感其惠】额森布哈【至元中为四川廉访副使正已率物风采凛然】
　　畅师文【河东人至元间为四川佥事振敭风纪属吏惮之以廉能着声】
　　张　綦【四川廉访司事风纪肃然吏民敬畏】
　　王守诚【阳曲人至元间宣抚四川修复文翁石室蜀士丕变后论功为诸路第一云】
　　眀周徳兴【濠人洪武三年封江夏侯以征西充副将军从汤和伐蜀入瞿塘克重庆降眀升有功后西川诸洞作乱徳兴充征南将军讨平之】
　　汤　和【鳯阳人倜傥饶智略率壮士从明祖于滁阳歴功封中山侯洪武三年伪夏明玉珍既殂子升据蜀明祖命和与周徳兴廖永忠杨璟等率荆湘舟师由瞿塘趋重庆谕和等曰今天下大定惟川蜀未平不可不讨卿等水陆之师分道并进首尾攻之势当必克但师行之际当务抚绥昔王全斌之事可为戒四年五月师次防门攻瞿关以江水暴涨驻大溪口六月以永忠破瞿关眀日和师亦至眀升遂降后和卒赠东瓯王諡襄武】
　　傅友徳【宿州人洪武二年以功封颍川侯太祖欲取蜀以友徳为前将军率顾时等歩骑由秦陇趋成都太祖谕曰蜀人闻吾西伐必悉精鋭东守瞿塘西阻金牛拒我我师出其意外直捣阶文门户既堕腹心自溃兵贵神速但患不勇耳及至陜觇阶文守备弱即趋陈仓选前鋭攀縁山谷昼夜兼行大军继之直阶文蜀断白龙江桥以阻友徳奋攻拔文州兵渡白水江遂趋绵州至汉江造战舰将进兵汉州欲通军声于汤将军为牌数千书克阶文月日投汉江顺流下蜀守者见之解体寻攻汉州夏丞相戴夀太尉吴友仁分瞿塘守兵还援汉州友徳以舟师逼汉州与夀兵战败之拔其城时汤和驻大溪口未进获徳所书木牌遂趋防州七月夀大亨以成都降和亦克重庆友徳分兵尽下川蜀诸郡县十月还京十二月论功上曰友徳统军冒险首克阶文破绵汉成都克保宁诸郡功最大为平蜀文旌之十七年追封颍国公二十五年加兼太子太师】
　　廖永忠【巢湖人从太祖渡江拔采石征陈友谅张士诚歴功封徳庆侯洪武三年命永忠同汤和等率荆湘舟师由瞿塘趋重庆四年五月和等以江水暴涨驻大溪口时友徳已克阶文及汉州太祖书责汤和逗遛永忠闻命奋起率师先进以山峻水急而夏人设铁索飞桥横拒关口师不得渡乃密遣壮士数百人舁小舟逾山渡关屯其上流蜀山多草木将士皆衣青簔衣鱼贯出厓闻夏人不觉度其已至乃率水陆二军攻之遂破其陆寨舁舟者自上流扬旂鼔噪而下夹攻大破之擒斩无算遂入防州明日和亦至乃分兵趋重庆永忠直捣铜锣峡破之明升与左丞刘仁等大惧升母彭氏劝升降永忠以汤和师未至辞不受眀日和至明升与母彭氏及刘仁等奉表章诣军门降和受璧永忠解缚承制抚慰下令将士不得侵掠东川底定御制平蜀文美之子权洪武十一年从将军丁玉征松叠有功嗣封徳庆十五年守泸州明年召还京卒】
　　杨　璟【合肥人本儒家子少沈毅读书不喜章句好武略歴功封营阳侯明升据蜀太祖遣璟招谕升不从璟还复与升书言主上仁圣神武遣将用兵天下无敌鄱阳一战友谅授首旋师东讨士诚面缚此非人力实天命也足下诚幡然觉悟独断于心自求多福则必享茅土之封保先人之祀岂不贤智矣哉升不能从洪武四年从汤和伐蜀眀升出降蜀地底定】
　　顾　时【濠人歴功封济宁侯洪武二年为左副将军从傅友徳平蜀卒赠滕国公諡襄清】汪兴祖【巢人洪武四年论功封东胜侯以过未给诰劵从傅友徳克阶文蜀平章丁世真据险以拒兴祖跃马直前中飞石死诏以兴祖殁王事给原封侯爵世劵仍以子幼赐田五顷】何文辉【洪武初以都督从友徳伐蜀捣阶文及成都有功】
　　丁　玉【洪武初以御史大夫挂平羌将军印松潘未下玉平之剙建城池屯重兵开通关堡松茂威□各立安抚长官司毎寨立酋长诸夷感恩立祠祀之】
　　何　真【字叔英东莞人少英伟好读书试劒元末歴江西分省左丞洪武九年廖永忠率师取广东真奉表降赐诏褒奨乘入朝九年为四川布政使恪谨供职后致仕封东莞伯】茹太素【泽州人洪武初上万言书太祖竒之擢居近侍五年开设四川按察司擢为臬使执法平允民号不寃】
　　曹　震【濠人洪武十二年以征西加封景川侯十八年遣建蜀府太祖谕之曰蜀之为邦在西南一隅羌戎之所瞻仰非壮丽无以示威汝往钦哉震只奉勅命营国武担山之阳后又命覈征士于四川代蓝玉还京上便宜五事二十四年在川凿石通河为滩百九十三为桥五十四永宁至大理建昌至西番皆为驿铺狥义任劳雨雪不避旹多其勲绩焉】
　　谌贱生【邵武人国学生洪武二十一年任佥事亷介有声载彰善録】
　　张　衍【河东人洪武癸丑以刑部尚书为中书省叅政时四川甫定衍抚防有方民生攸赖】宋　礼【字大本抚宁人洪武中以太学生歴官礼部侍郎永乐二年为戸部尚书营建北京入川采木诚感山川水通木集奏立神木庙于马湖口永乐七年至九年凡五入蜀采取不扰蜀人赖之】
　　房　安【汝阳人永乐初任叅政以勤敏莅治令誉炳然冠一时民甚感德】
　　童　真【仁和人永乐中按蜀矢志忠勤务殚心力不求人知一时号为长者歴官副使】陈　琏【番禺人永乐初任蜀按察使务存大体不屑科条以诚感人人自不忍欺之后歴迁侍郎】
　　顾　佐【太康人进士以御史采木四川歴官都御史持身亷介风裁凛然为一代名臣】罗　通【吉水人进士永乐中廵按四川才畧英迈风节凛然官至都御史有保障功时称名硕焉】
　　王　纲【上高人进士永乐间巡按四川性威严执法不挠有古人风官至左布政使】隂　序【无锡人进士永乐中任布政使时建北京遣廷臣采大木于蜀序督役节其劳逸事集而蜀民称便宣徳初西戎围茂州城中老弱不及二千序往守城几陷序竭力拒之内外断絶声援不相闻者数月乃募善泅水者赍蜡丸书趣大兵以救戎乃去】
　　李　敬【宜兴人素以材武称永乐中授四川都指挥使十三年保县羌民黒大作乱敬直捣贼巢悉歼其众生擒黒大送京陞右军都督府同知仍留守蜀】
　　张　信【祥符人累官户部侍郎任都指挥佥事镇静一方名重于时】
　　耿九畴【字万范卢氏人永乐二十三年进士歴官都御史劾石亨出为江西布政使转四川性周详综理有法虽不事刑威而众务修举时按察使王裕为亨所引荐数相侵凌九畴不以介意人益服之帝知其清正一日对辅臣论人才言九畴去非其罪李贤对曰九畴操行诚不易得未几召还陞礼部尚书改南京刑部卒諡清惠】
　　龚　璲【南昌人宣徳初任按察使守正不阿洞察民隐歴官四十余年萧然如寒士七十致仕犹授生徒自给】
　　李　斆【字居学涿州人进士宣徳初任叅议西戎叛围松叠威茂都督陈懐总大军征之栈路飞挽甚艰斆任转运均其劳逸获成功焉迁右布政使居蜀近十年不携妻子惟一苍头供役歴官吏部侍郎】
　　朱与言【万安人进士宣徳初任副使端介不阿与人多忤有非之者则曰但保一心坚似铁从教众口巧如簧所执愈厉后陞都御史】
　　杨　灿【清江人进士善用兵宣徳初大坝夷反灿时按蜀捕夷首械送京师余悉招降】贾　谅【峄县人由举人宣徳初以都御史巡抚四川兴利除害视民如子境内乂安】袁　锭【真宁人监生宣徳十年巡按四川清亷律己一介不取于民吏治丕变官至叅政】王　质【颍川人宣徳间任叅政操持亷洁自奉甚薄一时励清苦者无能俪之】陈员韬【临海人进士正统初按蜀性寛能容人小过然振纲饬纪人不敢犯官至布政使】张　洪【安福人进士正统丁卯按蜀秉心刚直属吏惮之后从驾出征死土木之难赠大理寺丞】
　　李　匡【黄岩人进士正统初为按察司副使奉例録囚巡行郡县平反数十事名大着及草塘大坝弗靖擢佥都御史巡抚四川内理凋敝外调师徒频年讨平之】
　　邢　旭【金华人任左布政使时茂州土豪王永等聚众仇杀官军征之不克公单骑抚之即归附西鄙以宁正统元年荆湘大祲流民万余人广安等处大肆剽掠佥议加兵旭坚持不可遣官驰谕其众移文所在赈济之】
　　刘　丙【安福人正统初四川提学副使六年转左布政十年陞工部侍郎督木于蜀处正不挠冰蘗之操尤为人所难及】
　　徐　璟【光山人进士正统五年巡按四川法纪严眀威望丕着士民畏懐贪暴屏迹官至布政使】
　　陈　泰【邵武人正统十年任四川按察使为人亷慎简重持大体不苛察以干誉后以事被逮至京下狱逾年得白陞副都御史成化间巡抚四川清苦愈甚】
　　王　琦【字文进钱塘人举孝亷正统六年由监察御史任四川佥事清介自持致仕归不治生产隆冬大雪僵卧不能出门　或唁之曰吾求无愧于心耳天顺间竟以饥寒卒】
　　李　贤【邓州人景泰中以兵部侍郎廵抚四川风裁丕着人咸畏服还朝改戸部侍郎歴官大学士諡文达】
　　罗　俊【泰和人进士景泰中按蜀公亷勤慎政声赫然着有奏议理寃録行于时】徐　瑄【嘉定人进士景泰中按蜀洗寃发滞兴立学校政教兼举歴官都御史】吴　琛【繁昌人进士景泰中按蜀学问该博才识超越遇事立断人咸服之歴官都御史】程　信【休宁人进士景泰七年任叅政性敏达同官有疑事多质之累迁兵部尚书后督兵征大坝赏罚严眀务求宁息疏请更大坝为太平山立长官司卒諡襄毅】
　　钱　溥【华亭人进士天顺初任按察使能处烦剧尤博学以文翰闻于一时】
　　马　显【广平人进士天顺初任左布政使服官清正暇日喜阅书曾修四川总志】焦　显【徳州人进士天顺初巡按四川执法严毅时都宪某居郷不法显按治一无所贷人敛手惮之】
　　李　瓛【丰城人进士天顺初任松潘兵备副使恩足惠民威能却敌在蜀二十余年邉境肃然】
　　吴　智【莆田人进士成化初任提学副使善文章崇学行丰仪峻整人无敢干以私者】彭　韶【莆田人进士成化九年任按察使时有刘氏扈氏曽氏杀人狱久莫决公至立决之人服其明敏歴官刑部尚书諡惠安】
　　张　悦【字时敏华亭人天顺进士成化中任四川副使陞按察使赋性恬静遇事缜密守正任法以不欺为本遇势利屹不为动歴官兵部尚书卒諡壮简】
　　王　轼【公安人进士成化中任副使寻陞按察使性聪眀通逹隐幽留意刑狱民无称寃者官至尚书】
