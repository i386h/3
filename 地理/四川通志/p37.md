<!-- { "loadSidebar": true } -->
　　陈　图【惠帝时为汶山郡太守有惠政时凉州刺史许雄李离攻梁州刺史罗尚军尚保大城雄渡江欲害图图保郫城以拒之】
　　周　抚【永和中为蜀郡太守子楚继之俱有善政】
　　殷仲堪【为益州刺史时犍为太守卞苞劝仲堪以益州叛仲堪斩之】
　　许　延【益州别驾为李骧所害骧欲纳其妻杜氏哭骂不从骧释之】
　　任　权【苻坚败于淝水益州大乱权时为蜀郡太守攻拔成都】
　　毛　璩【与弟瑗相继为蜀郡太守并有循吏之称】
　　南北朝朱龄石【沛人宋武帝九年以龄石为元帅授建威将军益州刺史率臧熹等三万人以大众自外水取成都疑兵取内水七月龄石攻彭模破之斩侯晖谯洗至广汉破谯道福斩谯纵道福逃獠中巴西民杜瑶缚送之斩于军门蜀平始帝举龄石为帅众虑不办谏者屡至至是咸服帝知人以功封丰城侯徴为太尉】
　　辛昂周【成都令尝率诸生祭文翁以子孝臣忠师严友信之理训诸生诸生感悟翕然从化】刘秀之【益州刺史为政整肃远近悦焉先是为刺史者率营蓄聚多者数万金所拔賔僚出为郡县皆以茍得自资秀之独持清操折留俸禄二百八十万付梁州镇此外萧然】
　　陆　徽【元嘉中知益州恤隐有方威惠兼着寇盗平息人物安阜卒于官家无余财諡曰简】吉　翰【知益州多着美绩得方镇之体时论称之】
　　庾黔娄【益州长史时邓元起平成都分珍寳与僚佐黔娄惟取书数箧寻为蜀郡守甚着清白后元起为萧润藻所杀左右奔散黔娄营殡送归人称其厚】
　　宇文徽【后周洛阳人父珍为宕州刺史徽为礼部上士尝奉使至邓国及黒水龙洞诸羌前后降服三十余部】
　　隋于　智【髙祖时建旟黒水与王谦为邻式遏蛮陬镇绥蜀道】
　　崔仲方【髙祖时为防州总管诸羌犹未宾服诏令仲方击之与贼三十余战皆防铁围山白男弱水等部悉平诏赐奴婢一百三十余口黄金十斤杂物称之】
　　文　思【武都太守十姓獠反思讨平之复治益州事堂琅羌叛思率州兵讨平之进击资中武康隆山生獠及东山獠并破之】
　　韦仁寿【大业末为蜀郡司法断狱公平得罪者皆以韦君所论死亦无憾】
　　唐窦　轨【字士则迁益州道行台左仆射堂琅羌引吐谷浑防松州诏轨与扶州刺史蒋善合援之善合先期至败之錤川轨进军临洗击左封走其众羌不为患始屯田松州诏率所部兵从秦王讨王世充明年还蜀轨既贵立法严酷然能自勤苦毎出师临敌未尝解甲其下有不用命即诛至小过亦鞭棰流血人皆重足股栗由是蜀盗悉平】
　　皇甫无逸【字仁俭京兆万年人武徳初为东道民部尚书迁御史大夫时蜀新定吏多横恣民不聊生诏无逸持节巡抚得承制除吏既至黜贪暴用廉法法令严明蜀人以安徙益州大都督府长史所至辄闭阁不通宾客左右无敢出入者尝按部宿民家灯炷尽主人将续进无逸抽佩刀断带为炷其亷介如此卒諡曰良】
　　高　俭【益州长史严条教励风俗引诸生讲授经艺学校复兴又引李冰渠灌溉民田民以富饶】
　　冯元常【武徳初举眀经及第调浚仪尉髙宗时擢劎南道巡察使兴利除害蜀人赖之徙眉州刺史有异绩】
　　毕　构【字隆择偃师人为益州长史按察郡邑振弊祛私号为清严睿宗嘉之称搆修洁独行有古人风其治为诸道最赐玺书袍帯进户部尚书】
　　顔泉明【彭州长史家贫居官亷介饭粥不给无愠色】
　　姚　璹【益州长史始蜀吏贪暴璹摘发之无所容贷武后降诏慰劳谓左右曰二千石清其身者易使吏尽清者难惟璹兼之】
　　苏　颋【开元中益州刺史治尚简静罕兴力役时皇甫恂使蜀檄取库钱市锦半臂颋不肯与因上言遣使衔命先取不急非国家意】
　　苏味道【长庆初益州刺史以文饬治遇事明恕】
　　陆象先【益州长史政尚仁恕司马韦抱真谏曰公宜峻刑法以示威不然民慢且无畏答曰政在治之而已何必刑法以立威乎卒不从而蜀自化】
　　倪若水【字子泉恒州人擢进士第累迁右台监察御史黜陟劒南道防举严允课居第一】韩思彦【按察劒南益州髙资兄弟相讼累年不决思彦敕厨宰饮以乳二人悟曰吾夷獠不识孝义公以兄弟共乳而生以之感我我等忍自絶于教化哉乃辍讼】
　　杜景佺【冀州武邑人性严正举眀经中第累迁侍中御史出为益州録事叅军时隆州司马房嗣业徙荆州司马诏未下欲即视事先挞责吏以示威景佺谓曰公虽受命为州司马未受命何急数日禄邪嗣业怒不聴景佺曰公持咫尺制真伪莫辨即欲搅乱一府敬业扬州之祸非此类耶叱左右罢去既乃除荆州司焉吏歌之曰録事意与天通州司马折威风】
　　樊　智【蜀州太守秩满民歌曰樊守来门夜开持节去民惶惧】
　　何士英【平泉主簿弭朱泚之乱士英与焉】
　　安　潜【代髙骈领西川节度使前倚骈为奸利者潜皆诛之数更除谬政于是盗息民安】髙仁厚【始为西川押牙蜀盗阡能等纷起节度陈敬瑄以仁厚为都招讨指挥使将兵讨之未发有鬻麪者出入营中仁厚温言问之对曰某村民被阡能囚其父母妻子于狱云诇事得其实则免汝家仁厚纵归曰且语阡能髙尚书明日发所将止五百人无多然我活汝家汝为我潜语寨中人投兵迎降当书背为归顺字遣复业所诛者阡能等约五十人耳明日引兵至双流周视堑栅怒曰牢密如此宜将帅安眠饱食养冦邀功欲斩大将白文现监军救免命悉平之贼伏兵以俟仁厚谍以报引兵围之下令勿杀遣人释戎服入贼告谕争投兵降仁厚悉抚纳书其背谕之曰前途未知吾心借汝曹为前行遇诸寨示以字告之五十人授以一旗使前走扬旗疾呼曰前贼已败大将军即至能如我迎降无事矣事毕即遣汝归农由是贼争出降遂斩阡能等凡出军五日六贼皆平贼帅韩秀升断峡路江淮贡赋断絶遣兵讨之皆为所败乃改命仁厚途中遇败兵还走仁厚叱之即斩都虞侯一人更令修整部伍乃诏耆老询山川蹊径及贼寨所据喜曰贼精兵在舟资粮在寨而使老弱守之所谓重战轻守其败必矣乃扬兵江上为必渉之状贼昼夜御备遣兵挑战仁厚不应潜遣勇士攻焚其寨贼资粮荡尽复募善水者夜凿其舟相继皆沈分兵要路邀截且招之贼执秀升来降川东杨师立反命仁厚讨之贼夜掩诸营走仁厚大开门设烛自帅兵伏道左右贼至见门开不敢入还去发伏击之大败追至城下围之诸营皆走死者甚众乃诏孔目张韶谕之曰汝速遣人分道追去者以汝意谕之曰仆射幸不知宜速归来可保汝如常无忧也韶素长者众信之皆还惟副使杨茂言走逺又为欺罔乃斩以狥进围梓州久不下射书城中曰不忍玉石俱焚为诸君缓师十日四靣俱进破城必矣诸君图之将士斩师立出降诏授仁厚川东节度使】王　徽【字昭文京兆人第进士性澹声利素不喜见宰相后为户部侍郎同中书门下平章事黄巢入关僖宗西狩冒夜出徽与崔沈豆卢琢仆射于琮诘朝乃知追帝不及堕崖□间为贼所执追汚以官徽阳瘖不答以刃环胁不动贼令归第使人防视之守者懈乃奔河中裂缣书遣人间走蜀诏拜兵部尚书京城四靣宣慰使】
　　王重华【维州刺史深究韬畧从击吐蕃着劳盟府】
　　宋吕余庆【知成都府承孟蜀僭叛之后善抚循凋瘵民用安堵弟端后亦知府事为政清简人用便安】
　　刘熙古【字义淳宋州人开寳初知成都府九里隄壊熙古防画修筑以捍水患民徳之名刘公隄】
　　安守忠【字信臣留阳人汉州刺史时冦难甫平使车旁午公帑不足守忠出私钱以给之每遣使太祖必戒之曰安守忠在蜀律己以正汝当效其为人又知维州卒赠太尉】
　　宋　珰【雍熙中知益州时岁饥多盗珰以方畧擒捕招辑盗皆首伏屏息下诏嘉奨】王晋卿【汉州刺史时蜀初平冦盗充斥晋卿严武备设方畧擒捕靡遗自是剧贼无敢窥其境】
　　杨懐忠【知蜀州闻王均作乱防诸州巡检兵讨之斩首五百级乘胜逐贼至益州屯于南门以竢王均闭门自固屡战皆败乃帅师二万突门趋富顺懐忠追斩之获其僭伪法物甚多擒其党六十余人蜀平进秩】
　　石　普【西川行营先锋讨叛贼李顺迁西蜀都提举顺余党复防蜀僭称卭南王民疑惧不安多附叛者普驰入对陈蜀乱由赋敛烦苛农民失业宜少蠲减之使自为生贼不兵自平矣帝许之普即日还掲榜告谕民皆悦服盗贼止息】
　　雷有终【知益州眀干知兵平蜀巨贼声震邻敌】
　　凌　荣【李顺之乱川陜选官多惮行荣自陈三莅蜀境谙知民俗即知蜀州又徙绵州敏而能断卓有治绩】
　　司马池【字和中夏县人进士初为郫县尉摄县事蜀人妄言戍兵叛蛮将入冦富室争瘗金钱逃山谷间防上元张灯池纵民游观竟夕民心遂安】
　　司　伸【东平人郫县丞先是监税者率以食色玩好蛊讼而败伸痛革其弊民争先输纳上官荐之召为殿中侍御史】
　　张　信【益州钤辖勇敢善射多方畧御军抚民甚有威惠蜀人懐之】
　　马知节【咸平中知益州有告骑士不数谋变者知节捕杀其首而置其余自干徳后岁漕蜀物籍富民以部舟运坐沈覆破产者众知节请代督以省校而程其漕事自是蜀人赖以息焉】张　咏【字复之濮州人淳化初知益州王继恩上官正等既破李顺顿兵饮博贼势复张大咏以大义责正等由是大致克防胁从之民咏谕以恩信使归田里或言之咏曰李顺胁民为贼吾化贼为民不亦可乎时屯田三万余人无半月之饷咏令民以米易盐得米数十万斛计军食有二岁备乃奏罢陜西运粮为政徳威兼用蜀人化之召还未几王均乱复以咏知益州民喜咏至鼓舞相庆帝闻大悦使谕咏曰得卿在蜀无西顾之忧矣官至枢宻直学士卒諡忠定】
　　吴元载【知成都府蜀俗尚奢侈好游荡民无赢余元载率以节俭下令禁止民俗丕变】王　曙【咸平中知益州盗贼屏息外户不闭又奏复张咏预籴以济贫民蜀人大悦号前张后王】
　　赵　祯【益州路转运使真宗谕曰蜀逺而数乱其利害朕所欲闻祯至州条上数事皆切要后再知益州度支市锦六千疋祯计岁织才千疋乃止以岁所织数上供】
　　程　堂【知双流县聴断明敏县无留狱有蝗食苖堂曰吏奉天子命以养民虫当食吏五臓无食民苗乃引蝗而吞之蝗遂逾境】
　　钟离瑾【简州推官又通判益州建言州郡事请令监司劾其所奏不实者】
　　程　琳【知益州上元张灯州人夜聚游嬉琳先戒曰有火则随救之后果有火吏救之终宵人无知者其施设有备类如此】
　　任中正【知益州代张咏之后在郡五载遵咏条教蜀人便之弟中师亦知益州先是转运使韩渎急于笼利薪刍蔬果之属皆自算中师尽奏蠲之】
　　王　益【荆公之父祥符间任新繁修学校礼师儒与梅挚等唱和诗赋最多】
　　薛　田【益州路转运使民间以铁钱重私为券以便交易谓之交子而富家专之数至争讼田请置交子务以权其出入未报及防瑊守益州奏用其议蜀人咸便之】
　　程　勘【知益州仁宗慰遣之初至彭州民言有兵变捕斩之守益州者恐劳民多不治城堞勘独完城浚池民不以为劳】
　　冯　伉【景徳中知永康军学行兼优为政得蛮夷心玺书旌表】
　　杨　钧【字化元眉州人天圣进士淹雅有材干知温江民乐其治】
