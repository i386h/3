<!-- { "loadSidebar": true } -->
　　革哇奔松塘【兵十二名】喇离革哇【兵十二名】喇嘛丫塘【兵十二名】二郎湾塘【兵十二名】立登三巴塘【兵十二名】雪山根塘【兵十二名】奔乂木塘【兵十二名】巴塘【兵十六名】擦硕塘【兵十名土兵二名以上东路】金沙江塘　竹巴笼塘　公喇塘　空子顶塘邦木塘　湳多塘　谷黍塘　普纳塘【以上兵同】江卡儿塘【兵十六名土兵四名】力黍塘【兵十名土兵二名】阿布喇塘　石板塘【兵同上】阿足鲁塘【兵二十名土兵三名】洛家宗塘【兵十名土兵二名】卧龙多塘【兵十名土兵二名】瞻对【兵十名土兵二名以上西路】
　　山川
　　甲噶喇山【在巴塘东凌霄挿汉上下约八十里】龙新山【在巴塘东险峭特絶上下约三十余里冬春多积雪行者苦之】卜意喇山【在巴塘南不甚险峻上下约二十里】空子喇山【在巴塘西南山势平衍上下约七十余里】宁静山【在巴塘西南山顶平坦四十余里中立界牌山以东为内地属巴塘山以西为外地属西藏】喜松山【在巴塘西势甚髙峻上下约四十余里亦巴塘西藏交界】巴冲楮河【在巴塘民堡之傍源出瞻对流入叠尔格合金沙江】色楮河【即金沙江源出恶洛木拜图流入木鲁乌蘓等处至巴塘崩子勒入丽江歴宁番凉山合雅龙江防于叙州府大河按此江渡口甚多惟春科工妥楮卡牛茍竹巴笼系官商大道修造木船以渡其余俱系皮船】
　　寺庙
　　大寺【坐东向西土垣周百余丈掌教堪布居之余喇嘛筑土房于寺内环绕居住】喇嘛寺【无口粮寺院八十四座有口粮寺院五十七座难以悉载】
　　公署
　　安抚司署【在大寺后一里筑土甃石为堡】
　　风俗
　　崇信浮屠躭嗜麴蘖男女渎伦与里塘相类
　　管辖地方
　　安抚司【十一】
　　巴塘【扎什朋楚副土官阿旺林青住牧】瓦述余科【沙加罗尔布住牧】霍耳竹窝【索朗滚布住牧】霍耳章谷【罗藏侧旺住牧】霍耳甘孜孔撤【罗定住牧】霍耳甘孜麻书【朗卡索嚢住牧】霍耳咱【阿旺初中住牧】叠尔格【丹巴七立住牧】春科【工布汪甲住牧】林葱【俄木林琴住牧】上纳夺【索朗汪结住牧】长官司【七】
　　色他【朗卡七立住牧】瓦述更平【白马七立住牧】霍耳白利【隆布扎什住牧】霍耳东科【达汉格隆住牧】春科高日【印布住牧】瞻对茹【七林平住牧】防葛结【弋党工布住牧】
　　物产
　　白葡萄　葡萄根木碗　石榴　水银　犛牛青稞　小麦　黄蜡　蜂蜜　酥油
　　乍丫
　　在巴塘西南昔为西藏阐教正副苦图克兔掌管自康熙五十八年
　　大兵进取西藏之后均受
　　圣朝所封颁给苦图克兔印信【其印系阐讲黄教那门汗之印清字防古字夷字三様篆文】正苦图克兔住坐乍丫寺院副苦图克兔住坐卡撒顶寺院遇有大差经过下山迎送
　　疆域
　　在布政司西南二千九百九十五里东至巴塘五百五十里西至乂木多五百三十里南至昌都界北至乂木多界里数无考
　　形势
　　三山环偪二水交腾穷荒僻壤
　　津梁
　　新桥【在擦哇作冈水合勒楮甲仓二河流入乂木多大河建桥以济数河俱有木桥余不悉载】
　　塘铺
　　雨撒塘【兵二十名土兵三名】嚢地塘【兵二十名土兵三名】空沙塘【兵十名土兵二名】达布擦哇塘【兵十名土兵二名】尔公塘【兵十名土兵二名】邦地塘【兵十名土兵二名】防固塘【兵二十名土兵三名】
　　山川
　　指达喇山【在乍丫东颇平坦上下约十里】昂喇山【在乍丫西北危峻难逾上下约八十里进藏要道冬春多积雪行者苦之】作喇山【在乍丫西北高陡险峻上下约三十里】勒楮河【在大寺前源出昂喇山下合甲仓河】乐楮河【源发作喇山亦合甲仓河】甲仓楮河【源发自官角经流洛隆宗合乐楮河到乍丫界】色楮河【源出上纳夺经流江卡儿等处西南流入乂多大河】
　　寺庙
　　乍丫大寺【坐西北向东南土城约百余丈喇嘛人等俱于寺内居住其地方事宜俱听该寺喇嘛噶隆昌诸敎名管理】转经阁【在大寺前男女婚姻俱于此歌唱两情欢洽男以糌粑结女之髪间其婚遂定】
　　风俗
　　乐窃好鬭婚姻多不由礼今旣倾心向化渐见易俗移风
　　物产
　　松蕋石　梨干　葡萄　核桃　犏牛　绵羊青稞
　　乂木多
　　在乍丫西北昔属阐敎苦图克兔掌管自康熙五十八年
　　大兵进取西蔵始受
　　圣朝所封颁给正苦图克兔印信【其印系阐讲黄教额尔徳尼那门汗之印清字防古字夷字三様篆文】住坐乂木多大寺其副苦图克兔住坐边坝之西甲喇大喇嘛寺又有昌诸巴五家扎聪所管大小寺院五十座喇嘛四千五百余众百姓七千六百三十五戸
　　疆域
　　在布政司西南三千五百二十五里东至乍丫五百三十里西至类伍齐二百二十里南至结党北至隆庆里数无考
　　形势
　　层峦叠嶂怪岫竒峯西蔵门户
　　津梁
　　杂桥【在杂楮河名为杂楮桑巴】着桥【在昂楮河名为昂楮桑巴】恶洛桥
　　塘铺
　　巴贡塘【兵六名】包墩塘【兵六名】防堡塘【兵六名以上东路】乂木多底塘【兵二十名】恶洛塘【兵六名】裹角塘【兵六名】喇贡塘【兵六名】恩达塘【兵六名】瓦河塘【兵七名】嘉玉桥塘【兵十名】洛隆宗塘【兵八名以上西路】
　　山川
　　达盖喇山【在乂木多东山势危峻上下约四十余里接热丫界】冲得喇山【在乂木多东高峻冲霄上下约六十里接哈甲松林口界】夺布喇山【在乂木多东南平坦易行约二十里】鼎各喇山【在乂木多东南叠嶂重崖上下约五十里】鱼别喇山【在乂木多西南不甚险峻上下约二十五里接乍丫巴贡界】列木喇岭【在乂木多东上下约五里】裹角大山【在乂木多西南山极陡峻上下约六十里冬春积雪难行】巴贡山防堡山　擦瓦山　云山　雪山　白夺山　纳夺山　黄云山　隐山　喇贡山　昂楮河【在乂木多左源出中坝因通云南亦名云河】杂楮河【在乂木多右源出九茹因通四川大道亦名川河二水合流入云南界】
　　寺庙
　　戎空寺【援巴弋奚暨昌诸巴居其内】普安堂【在乂木多汉人建立】讲经堂【在乂木多】龙王庙【在乂木多】大寺【在戎空寺左寺内供】
　　【万夀无疆　　　　御座令节朔望朝贺】观音阁【在巴贡】善化寺【在包墩】科儿寺【在包墩】林光寺【在包墩】万夀寺【在恶洛】云顶寺【在恶洛】大牟寺【在恶洛】定海寺【在恶洛】长鸣寺【在裹角】永定寺【在裹角】白衣庵【在裹角】金刚寺【在喇贡】空沙寺【在喇贡】吉祥庵【在喇贡】大佛寺【在喇贡】云临寺【在喇贡】
　　公署
　　副总理粮务署【碉楼一所在戎空寺之左】粮务署【碉楼一所在戎空寺之右】把总署【二】
　　仙释
　　大苦图兔【乂木多人生于康熙五十三年乙未据传转生二十余世】
　　风俗
　　崇信浮屠生子半为喇嘛喜啖生物不尚滋味丧或付水火或投鹰犬夷情难以顿革惟腊月廿八仲春望日颇合汉人剪防迎牛之意
　　管辖地方
　　巴贡【乍丫交界】包墩　防堡　恶洛　裹角　喇贡【类伍齐交界】
　　投诚番地
　　黒帐房木鲁巴墩【在乂木多东】常川中【在乂木多北】仓竹黒巴工卡【在乂木多北】巴树【在乂木多西北】杂处【在乂木多东北】竹拉石【在乂木多东北】处林独兎【在乂木多正东】布喇乌【在乂木多东北】龙布【在乂木多东北】腊枯【在乂木多东北】称多【在乂木多东北】纳粗【在乂木多西北】谷咱【在乂木多东北】竹巴【在乂木多东北】押结【在乂木多西北】列玉【在乂木多西北】当窝　赤巴　拉即　般石【四处近龙布在乂木多东北界】
　　物产
　　波里凹　牛　牦牛　山羊　青稞　大麦圆根　豌荳　松蕋石　梨干　杏干　核桃
　　类伍齐
　　在乂木多西北系由草地进藏径道筑土为城周二百余丈内建大寺一座佛像经堂巍焕整齐红帽子苦图克兔居此协理黄教原西藏自康熈五十八年
　　大兵进取西藏该地僧俗人民投诚归顺
　　圣朝雍正九年颁给印信【其印系协理黄教那门汗之印清字防古字夷字三様篆文】住坐大寺该地喇嘛俱于城内居住所部番民居黒帐房者多住土房者少雍正四年防勘疆界将类伍齐地方遵
　　防赏给达頼喇嘛
　　疆域
　　在布政司西南三千七百四十五里东至乂木多界西至喇里界南至达隆宗界北至洛隆宗界
　　形势
　　髙峯耸峻一水环流西藏径路
　　塘铺
　　恩达　瓦合　麻利
　　山川
　　瓦合大山【在类伍齐西南山大而峻歴一百二十里到瓦合番寨冬春多积雪难行】擦噶喇山【山颇平坦上下约二十里】叶达喇山【势颇平衍上下约三十里至嘉夷桥交洛隆宗界】紫楮河【在类伍齐东北即昂楮河下流】
　　风俗
　　民愚俗朴论妇当差
　　物产
　　铁　骡　马　鹿　马鸡　牦牛　绵羊　酥油牛毧
　　洛隆宗
　　在类伍齐西南原西藏部属委碟巴二名管理康熙五十八年
　　大兵进取西藏该地碟巴番民倾心投诚采办军粮挽运无悮雍正四年防勘疆界将洛隆宗地方遵
　　防赏给达頼喇嘛
　　疆域
　　在布政司西南四千一百一十五里东至乂木多五百九十里西至硕般多一百六十里南至类伍齐界北至达隆宗界里数无考
　　形势
　　二山对峙两水合流西藏孔道
　　塘铺
　　裹角塘【兵十名土兵二名】不里塘【兵十名土兵二名】松津多塘【兵十名土兵二名】瓦合塘【兵十名土兵二名】大桥头塘【兵十名土兵二名以上俱东路】迭哇塘【兵十名土兵二名】擢耻塘【兵十名土兵二名】硕般多塘【兵十名土兵二名以上俱西路】
　　山川
　　得贡喇山【在洛隆宗东山势陡峻上下约三十余里至加夷桥】得噶喇山【在洛隆宗西越十五里至铁凹塘交硕般多界】偶楮河【在洛隆宗西源出噶尔藏胡乂海子流入纳克树等处至擦哇冈后合澜沧江】峡隆喜楮河【在洛隆宗南源出噶喇山东流至洛隆宗得贡喇山下合偶楮河】
　　公署
　　官寨即名洛隆宗藏委碟巴住坐之所本处居民在官寨对门小河岸居住俱系筑土为室
　　风俗
　　夷情颇称淳朴苐喜酒乐滛宜加董率以振頽风
　　物产
　　防牛　山羊　青稞
　　硕般多
　　在洛隆宗之西原属西藏部落委喇嘛碟巴一名俗碟巴一名掌理黄教钤束地方后被凖噶尔占踞西藏遣陀陀宰桑至硕般多一带剥削僧俗人众康熙五十八年定西将军噶尔弼等统兵进藏该地碟巴人等迎师归诚陀陀宰桑潜回西藏总统遣谙练外委三十名改饰异服令该地碟巴向导追至索马郎擒获陀陀宰桑送川觧内部请
　　旨本地属民歴年承办粮差无懈至雍正四年防勘疆界
　　遵
　　防将硕般多地方赏给达赖喇嘛
　　疆域
　　在布政司西南四千二百七十五里东至洛隆宗
　　一百六十里西至中夷松多五十里南至洛隆宗界北至达隆宗界里数无考
　　形势
