<!-- { "loadSidebar": true } -->
　　明绍芳杨升庵年谱【公姓杨氏讳慎字用脩别号升庵其先庐陵人六世祖讳世贤者元末避欧祥之乱徙楚麻城避红军乱乃入蜀居新都世贤生寿山隐徳弗仕乐善行谊乡闾化之有李佛子之称盖世贤赘李氏子孙冒其姓也寿山生政字美玉习春秋善欧书元配郭氏生子二曰远曰政卒娶羊氏无子卒娶熊氏生子三曰春曰惠曰哲以贡士仕为贵州永宁吏目却土官之赂金正州民之地界贵阳人传诵之卒于官远政亦相继殁熊氏夫人携二孀妇并三幼子负遗骼归新都葬之城西春即公大父畱耕公也性颖敏日记数千言家旧藏周易一部朝夕硏究日渐有得乃入县学为诸生复姓杨氏成化元年乙酉举于乡十七年辛丑举进士移疾归养治元年以熊夫人命北上授行人司司正时王端毅公爲太宰拟授之际顾谓少宰张庄简公曰老成人任此官固宜八年陞湖广提学佥事逾年乞归畱耕公配叶氏子七人长廷和即公父少师石斋次廷平号龙山戊午举人终养不仕廷仪号瑞虹己未进士兵部左侍郎廷简早卒廷宣号龙崖辛酉举人擅古学爲李文正公所称尝着连云栈赋载蜀志皆叶夫人出廷歴以石斋考满廕国子生廷中县学弟子侧室王氏出石斋公生于天顺己卯甫四岁知声律日记书数卷年十三举于乡二十举进士由翰林庻吉士歴官少师兼太子太师首相两朝有除难定策之功焉子四长即升庵公少师元配一品夫人眉山黄公明善之女所出次惇号叙庵癸未进士兵部职方主事恒号贞庵承廕中书舎人陞大理右寺副忱号孚庵丙子举人皆太孺人蒋氏出若龙山公之子癸酉举人悦县学生悌瑞虹公之子丙戌进士恂姚安知府慥卢溪知县性龙崖公之子荆州长史悦县学生惟则公之从弟也先是石斋与黄夫人以囏嗣为忧尝祷于神后神语曰当以聪明竒慧子畀君又梦送五代忠臣夏鲁竒至曰武臣也复以中庸十入章辅之治元年戊申十一月初六日生公于京师之孝顺胡同岐嶷颖逹十嵗母夫人教之句读倂授以唐絶句辄成调又以笔管印纸作圈令公书字于中曰吾虽不知书然即此则楷正自可观矣公奋志诵读不出外戸戊午年十一作近体诗有一盏孤灯照玉堂之句石斋公曰句佳矣但恨太孤寂耳不悦己未果罹母黄夫人忧极其悲号废食骨立未几祖母叶太夫人讣闻随石斋公回蜀守制畱耕公授以易两旬而洽不遗一字拟作古战场文有青楼断红粉之魂白日照翠苔之骨数语瑞虹公极称赏复命拟过秦论畱耕公竒之曰吾家贾谊也一日石斋公与瑞虹龙崖二公观画问曰景之美者人曰似画画之佳者人曰似真孰为正公举元微之诗以对龙崖曰诗亦未见佳汝可更作公辄呈稿云会心山水真如画名手丹青画亦真梦觉难分列御寇影形相赠晋诗人二公曰只此四句大胜前人矣时公年一十二辛酉石斋公服阕公亦入京师有过渭城送别诗及霜叶赋咏马嵬坡诗云鳯辇匆匆下九天马嵬西去路三千渔阳鼙鼓烟尘里蜀栈铃声夜雨邉方上游魂招不返词人长恨曲空传蛾眉尚有高丘在战骨潼闗更可怜师福建乡进士雪溪魏先生浚习举子业偶作黄叶诗李文正公见之曰此非寻常子所能吾小友也乃进之门下命拟出师表及傅奕请沙汰僧尼表文正览之谓不减唐宋词人治乙丑侍石斋公于礼闱时崔公铣试卷在分考刘武臣帘下疑其刻深未録公见之爱其竒隽以呈石斋公遂擢诗经魁崔知而以小座主称焉竟为生平知己时公年一十八正徳丙寅与同乡士溤驯石天柱夏邦谟刘景宇程啓充为丽泽防即墨蓝田永昌张含结社倡和丁夘归应四川乡试督学南峯刘公靣试而竒之曰吾不能如欧阳公乃得子如苏轼是秋果擢易魁九月安人王氏来嫔清素仅如田家礼十一月上礼部戊辰春试主考王公鏊梁公储得公文已置首选卷偶失烛遂下第有空吟故国三千里悔读南华第二篇之句入国学祭酒周公王类试之曰天下士也己巳歴事礼部周旋朝夕不倦尚书刘公宇一日见公问曰子为谁公对曰杨慎刘曰本部天下人岂必一大臣子弟耶乃称叹不置辛未礼部费公宏知贡举入总文衡则靳公贵擢公第二殿试则及第第一制策援史融经敷陈剀读卷官李公东阳刘公忠杨公一清相与称曰海涵地负大放厥辞共庆朝廷得人授翰林修撰公时年二十四癸酉丁继母喩夫人忧居家读礼赙仪一无所受学宪刘公节称之曰礼不忘于口诵义每絶乎币交明年蓝鄢诸宼作乱公在邑城中日夕戒严有贼数百诈称官军以刼门者公令守雉堞者诘之防去乙亥服阕冬十二月北上舟至嘉定黄阁扁几危而得济遂与布政伍公符隣舟倡和下江陵丙子入翰林为经筵展书官及校文献通考同馆则邹公守益王公思尹公襄刘公泉孙公绍祖张公潮也丁丑为殿试掌卷官得舒公芬防以呈阁老梁公储不置鼎魁公力争乃得首第时武皇游幸宣大楡林诸邉返而复往公疏切谏不报乃以养疾乞归明年王安人卒己卯继室得遂宁黄简肃公珂女时江西宁藩之变值石斋公当国公经广汉诗曰游子恋所生不获常怀安大哉宇宙内吾道何盘桓庚辰九月公北上仍旧官辛巳四月世宗即位五月公为殿试受卷官八月开经筵公首作讲官进尚书金作赎刑之章言圣人赎刑之制用于小过者冀民自新之意若大奸元恶无可赎之理时大阉张鋭于经等皆犯先朝事罪当死以进金银得免故及之壬午二月命公代祀江渎及蜀藩诸陵寝着江祀记与给事熊公浃御史简公霄游浣花溪载酒赋诗有烟霞谁作主鱼鸟自相亲斗酒千金会扁舟两玉人之句十二月北上复命癸未纂修武庙实録公练习朝典事必直书总裁蒋公冕费公宏曰官阶虽未及实堪副总裁者乃尽以草録付校时六年考满吏部侍郎罗公钦顺考公语曰文章克称乎科名慎修允恊乎名字甲申七月两上议大礼疏嗣复跪门哭谏中元日下狱十七日廷杖之二十七日复杖之毙而复苏谪戍云南永昌卫时同事死者配者黜者左迁者一百八人挽舟由潞河而南值先年被革挟怨诸人募恶少随以伺害公知而备之至临清始防去时公年三十七乙酉正月至云南病驰万里羸惫特甚栖栖旅中方就医药而廵抚台州黄公衷促且甚公力疾冒险抵永昌防不起廵按郭公楠清戎江公良材极为存防卜馆云峯居之且上疏乞宥议礼诸臣而郭亦被诏下狱为民丙戌九月闻石斋公寝疾疋马间道十九日至家石斋公悦而疾愈七月携家就戍所十一月寻甸府土舎安铨变起十二月武定土舍鳯朝交亦起攻掠城堡为患孔棘公叹曰此吾效国之日也乃戎服率旅僮及歩骑百余往援木蜜所守御入城与副使张峩谋固守明日贼来攻城宁州土舎陆绍先率兵战城下公促城中兵鼓噪开门出战以助外兵贼散去公复归会城戊子春疫殍大作乃徙居洱海城疫息仍居云峯尚书伍公文定黔国沐公绍勲镇守太监杜唐同来问疾时公一足病有半人嘲凿齿一足笑虞防之句己丑八月寓赵州闻石斋公讣奔告廵抚欧阳公子重疏上得归襄事十一月还滇壬辰正月布政高公公韶聘修云南通志馆于滇之武侯祠时卿大夫有欲冒嗣颍川侯傅友徳以觊世爵者公不可乃乘张罗峯复相流言欲中害公遂去有中宵风太多情畱住行人不放行借问小西门外栁为谁相送为谁迎之句癸巳西游大理诸处会禺山张公含于霁虹桥刻诗崖崿以志别甲午阿迷州佥事王公廷表迎往馆之经临安纳少室新喩人周氏乙未六月子同仁生丙申至喜州访给事杨山十云复寓点苍山感通寺之写韵楼丁酉与御史李中汉元阳游石宝山七月还戍所戊戌奉戎檄归蜀便道获拜阡梓事毕还滇己亥十一月领戎役于重庆道庚子役事竣至遂宁七月归新都八月廵抚东阜刘公大谟聘公及玉垒王公元正方洲杨公各纂修蜀志辛丑还滇至东泸疾作廵抚龙山戴公金畱之返成都与梓谷黄公华珥江刘公大昌游青城丹景云台诸山壬寅七月还戍所八月纳少室北京人曹氏癸卯十二月子宁仁生公大喜时当道与黔国沐公交游士夫俱诗章宴贺有天上麒麟辉蜀水海中龙马过滇池之句是年公复领戎役于蜀甲辰至泸州与少岷曽公璵游九十九峯山四月还戍所乙巳二月徙居大理与门生董难寻罢谷山经喜会山诸公倡和九月还戍所丙午丁未居滇之高峣有十二景日与士大夫交游二月公属绍芳汉王褒移金马碧鸡文于罗汉寺之崖凡招提佳胜防意处便操觚畱题冬十月公复适临安访臬宪樊公景麟暨桐冈叶公游诸岩洞胜景戊申春至晋宁与侍御池南唐公锜游海窰蟠龙生佛诸山陀己酉居高峣夏秋每与滇之卿大夫叶两湖胡在轩游初武庙阅文献通考天文星名有注张命内阁取秘书通考又作汪张中使下问钦天监及翰馆中皆莫知为何星也公曰注张栁星也歴引周礼史记汉书以复又湖广土官水尽源通塔平长官司进贡同官疑为三地名于长官司上添一三字公曰此六字地名也取朝中官制证之嘉靖初给事中张翀上言时政论学术不止一条有矞宇嵬琐之语上问之内阁公适在馆中即取荀子非十二子篇以复敬所蒋公喜曰用修之愽何减古之苏颂乎其该洽精辨类如此乃若论王导之贼晋室辨太王之非剪商鲁之重祭不始于成王周公春秋五伯深斥乎楚宋秦缪引墨子及修文御览以辨范蠡无载西施之事引黄东发苏东坡之言及李汉韩文序以辨文公与大颠书之僞驳欧阳氏非非堂之説辨陈白沙六经皆虚之语斥戴石屏之无行传唐贵梅之死节此又证据古今阐扬幽隠谓其有功世教也非乎至若陶情乎艳辞寄意于声伎落魄不羁又公所以用晦行权匪恒情所易测者也昔重庆守刘公绘贻公廷禄偕绍芳数游昆明池有池赏诗社集庚戌四月海口疏云南台司顾箬溪诸公请公记其事于石壬子二月时在逸武弁得委祭龙海口归肆狂惑复丁夫六千督往驻濬剥众利州人苦之有言于公者公叹曰海已涸矣田已出矣民已疲矣致书廵按赵公炳然罢之三月刘蓉峯明刑持先廷尉执斋王公诗文集请公批选于太华寺癸丑公复领戎役于蜀侨寓泸州丁巳六月长子同仁卒无嗣八月归新都叙庵弟卒公痛悼倍于防常其诔辞有曰我生与弟先后之年呱呱而泣分气连夏炎合簟冬寒并氊母携父抱偎湿就干八岁就傅双笔一硏嬉戏偕止出入随肩饮啖让果跬歩共砖又曰七袠将跻我归自滇兄酬弟劝翕乐防愆觞我于庭羣从孚挛剧谈飞屑倡和珠蠙笑语亟断顷刻弗延岂意宴席化为几筵遽尔凋防门祚中颠幼弱一人何忍余捐余生则先弟亡则前前后存亡谁质诸天其友爱至情见于辞者如此至若保诲遗孤纪纲家政既乃心力从子有仁以髫年失怙而幸免于颠覆者皆公惠之及也戊午子宁仁娶泸州滕恩官女为室公侨寓江阳者十数年交游日众与曽岷野章后斋诸公友善己未春还戌所六月遘疾感懐诗曰七十余生已白头明明律例许归休归休已作巴江叟重到翻为滇海囚迁谪本非明主意网罗巧中细人谋故园先陇痴儿女泉下伤心也泪流又诀李张唐三公诗云魑魅御客八千里羲皇上人四十年怨诽不学离骚侣正葩仍为风雅仙知我罪我春秋笔今吾故吾逍遥篇中溪　元半谷　池南叟此意非公谁与传卒于七月六日年七十有二时廵抚云南游公居敬命殡归新都庚申冬袝】
