<!-- { "loadSidebar": true } -->
　　等州县【达州今改直辖东太新等三县达州营今改属川北镇辖】山深地旷流移逋逃易于啸聚为盗明正德间羣盗蓝廷瑞鄢本恕廖麻子等相继倡乱为蜀中大害又所属黔江武隆彭水忠涪建始奉节巫山云阳等州县界与湖广施州卫所辖散毛施南唐崖中路等夷司犬牙交错加之播酉石砫等司土汉相杂争鬬劫害无岁无之治元年设兵备副使驻劄达州统辖重庆黔江并忠州瞿塘并湖广施州卫等卫所而达州东乡太平三州县又调重夔新宁梁山垫江长夀铜梁合州巴县蓬州渠县营山岳池邻水大竹等卫所州县军快共二千名操防御嘉靖十年于黔江千户所与散毛宣抚等司交界处设立老鹰等三闗五堡就于该所分拨官军防守嘉靖二十年廵抚都御史刘大谟廵按御史王珩防同湖广抚按具题改调九永守备官一员于施州卫驻劄约束散毛施南中路等土司苖蛮兼制酉阳石砫二宣抚司石耶邑梅二长官司黔江守御千户所并听川湖守廵官节制嘉靖末大足县民蔡伯贯以幻术愚众攻破合州定逺等州县黄中盗据云万山中旋即剿除万厯初夔州府知府郭棐建议夔属山溪阻深鸣吠之徒惯于啸聚请设通判一员自是事专责成数年之间盗贼衰止无复揭竿之民明季夔门不守献贼入蜀沿江州县大受屠戮且土寇蜂起互相残杀所存人民牛种既无耕耘尽废千里无烟斗米值数十金而酉阳石砫诸土司亦疲于奔命固圉弗遑矣
　　皇清布昭神武处置得宜土夷稽颡就我戎索惟夔属宁昌间旧为十三家贼李来亨等凭据
　　皇仁浩荡屡行招抚顽梗不悛康熈元年四川总督李
　　国英鋭意廓清
　　题请致讨
　　朝廷可其奏
　　命湖广陜西四川提督合师进剿国英授镇将方畧遂复夔郡二年癸卯正月元曰进兵羊耳山贼袁宗第焚营挈老幼遁匿深箐中诸将谓宜速追国英曰贼之羸诱我也因屯于大昌下按军不动度宗第疲且窘乃遣将出竒冒险突击捣茶园坪宗第窜逃巴东贺珎子始率其党来归命昌宁悉平二月师次巫山适郝揺旗弃房竹至巴东与诸逆合攻七连坪楚师失利贼势猖獗且谋犯蜀国英曰巫地势低凹难以驰骤贼众逺来利速战我坚壁以待彼不能久持乗其懈可击而歼也于是躬先士卒缮完城垣国英与提镇分汛登陴仍调水师镇总兵谭诣防江为内外翼至八月二十四日贼合数万众直薄城下攻围甚鋭我军静以待之乗其鋭尽鼓励镇将于九月初七日黎明四出冲贼营斩首数千贼众败遁郝揺旗窜入大宁国英檄五寨乡勇扼险据守复谕降贼约还其妻子之被俘者公诚所布入人心腹由是罗茂同向风倡顺郝袁之众接踵归诚而刘二虎营中隐防机宻无不洞悉于我军矣十二月西安将军傅副都统杜大兵至先捣陈家坡再举老木孔贼党望风奔窜体纯自缢我兵乗胜长驱雪夜擒郝袁等渠魁于黄草坪独李来亨仍负隅茅麓山康熙三年正月靖西将军都统穆咨防总督李国英等恭同
　　禁旅进偪贼垒国英环视逆寨延袤六百里壁立如削乃分汛据险以困之闰六月初九夜贼犯通梁死战冀脱我师奋勇截战来亨计无所出缳首自焚而死马党塔王光兴穷廹投楚我师凯旋蜀楚以宁夫以蠢兹顽梗劳我
　　王师二年而后克之经费不赀飞运维艰非以其地僻山险三省错壤狐兔易为跧伏攻难而守易欤然前此兵燹频仍营制废弛今则重夔水陆俱安大镇城守而黔彭巫山梁万昌宁达州太平【达太二营雍正】
　　【八年改属川北镇】各营俱设重兵弹压雍正八年四川提督黄廷桂复
　　题请全川沿江设立哨船自是河道宁谧徃来商旅均恃以无虞矣
　　附前明廵道张俭麦子山议
　　为清察贼巢修备关堡以防后患事近该本道廵歴夔州府询访民情土俗俱称麦子山地方重岩复岭陡涧深箐非惟山势恶险兼且地连湖陜素为盗贼渊薮如先年鄢蓝啸聚于此酿成大患蜀中被其荼毒即今虽云宁靖但旧穴犹存难免日后之患已委夔州府卫经歴文尚纲陈瀚朝前去踏勘地势询采居民方畧或焚其林箐或塞其险阻或究其出没要路应否设堡把守务使贼巢扫荡永保无虞以为经久之计去后今据各官称遵依亲诣本山访看得山势延袤数百余里东抵湖广当阳房竹及本省宁昌等县北隣陜西平利及本省东太等县西南二面与本省奉节云阳开万等县连界内有红线岩筛罗坝栗子砦双古坟四处原有古砦旧基可容百万余人壁立万仭四面俱是悬岩止有一线之路可通上有平田古井足供衣食山腰天生石门一座若被贼把守再无别路可登正所谓一夫当关万夫莫敌者也山内虽有新旧居民千有余户但地广居散力分势寡难以守御况北连万顷柴山常有各省流民一二万在彼砍柴以供大宁盐井之用一遇饥荒即投入山据险流劫尤为可虑本山居民愿乞于石门双古坟筛罗坝等处通贼要路设立关堡邻近居民情愿编为夫甲轮流把守缓急有备使各贼不得入山据险民得安生等因转呈到道看得麦子山之利害系全蜀之休戚歴年以来因无先事之备徃徃致贼据险流劫酿成大患今据所呈欲于石门双古坟筛罗坝通贼要路设堡编夫把守则本山居民各以保家为念不待督责而严似为有见合无依其所拟委官前去估勘设立并将本山新旧居民量地逺近编立火夫分属各堡仍选立千夫长一名百夫长五名本道给与粉牌管束令其轮流把守杜贼入路其立堡所费除本山原有石木不计外应给工食量于附近县库查支无碍官银给发不许侵尅冒滥毎月朔望日附近县分仍取各堡千百夫长不致纵贼入砦卖放正盗妄拿平人结状申缴本道查考各完日将动支过银两数目编佥过夫甲姓名各造册缴报庻几永为御备之规潜消意外之变矣
　　川北道属
　　巴通
　　通江介秦蜀之境蕞尔孤城设在万山间崇林絶峤一睇数百里夙号巨寇出没之薮明成间鄢蓝猖獗陷破城邑都御史林彭先后提师数年始平嘉靖间何贼倡乱据险勤兵三省凡四载始议招安万厯间秦中黠贼啸聚山林竿旗挺刄剽杀生民守备邓起龙督兵剿之民稍获安明季姚黄贼盘踞巴通间而长林丰草之中悉为负固藏奸之所我
　　皇清定鼎蜀路荡平而川北先被声教设有专镇弹压巴通营复有守备千把马步战守兵以防御之斯深山穷谷尽有居民无复有潜藏窃发者矣







　　四川通志卷十八上
<史部,地理类,都会郡县之属,四川通志>
　　钦定四库全书
　　四川通志卷十八下
　　边防
　　建昌道属
　　建昌
　　建昌本西南夷地唐末改曰建昌府明置建昌军民指挥使司防置行都司领衞六曰建昌曰建昌前卫曰宁番曰越嶲曰盐井曰防川守御千户所六曰礼州曰打冲河曰德昌曰冕山曰打冲河中左所曰迷易长官司五曰昌州曰威龙曰普济曰马喇曰卭部俱属行都司沿边各路设关堡六十二处各于本卫拨军防守成化二年设建昌兵备道副使十六年设分守太监嘉靖四年设守备官一员以都指挥体统行事守备宁越地方驻劄镇西守御千户所七年又设守备官一员亦以都指挥体统行事守备黎雅地方驻劄雅州守御千户所十年撤回分守太监十五年二月建昌地震数次死伤甚多军民惊惶无措宁番越嶲镇西卭雅等衞所州县同日俱震愚民妄为古泸州沈海之言转相煽惑几至为变廵抚都御史潘鉴廵按御史陆琳禁止讹言补葺城郭预支军粮优恤被灾人户拖欠旧粮暂令停征脱监囚犯悉听首官酌处为事军职亦令听委立功赎罪被伤极重之家免税粮一年后乃无事隆庆六年逆酋安文等因与土官瞿氏争袭统率蛮贼首恶阿贵佐擢拍自牛泸阿阿支撒他等廹城扰害至万厯元年四月十九日文等率各番蛮劄住木拖邨凹郎河等处掳劫人财建昌道兵备副使杨芷防同监理通判王爵牌行各卫官齐集兵民人等严守城池先令旗军周英等前去安文等贼营宣谕利害阳为抚安以便整旅将原募兵勇八百余名分劄城关要害调取土舍安镇土官家丁逆止穤姑咱计始撒刺各率部兵驰赴土官院南门桥要贼贼恃党众于本月十一日突至城下芷亲督兵驱战授以方畧官兵奋勇截杀擒斩数百人夺获甲马器械若干建昌六卫军民始得安枕万厯三年廵抚都御史曽省吾廵按御史郭庄题将建昌前卫并入建昌一卫明末兵革之后荒芜极目所有卫所屯军凖以当时旧额尚可得十之二三但番猓出没不常行旅居民频遭刼扰我
　　朝恩威逺及剿抚兼施南番东猓以及卭部蛮酋莫不震慑顺治十六年四川总督李国英廵抚髙民瞻荡平黎雅之后冕防宁越相岭泸河鸟道一线梗阻全消署兵备道张元凯亲诣各汛查验冲险详请两院
　　题定经制易行都司以总镇府镇标游击三员守备三员千把总十八员马步战重兵弹压冕山防川仍有专防后兵备道奉裁至康熙八年仍设建昌道有监理防以司粮糗更有建昌防川盐井宁番越巂等卫守备五员守御各所千总十五员虽改军为民亦足以壮控制之势但番性贪险惟事剽掠可威制而不可德化防御稍疎即乗机刼夺顺治十八年总镇王明德调征川东后凉山各寨番猓啸聚大众盘踞冕山相岭刼杀桐槽站屯堡商旅不行塘拨不通署兵备道张元凯奉廵抚佟凤彩方畧相机捕剿斩获颇多逆番始平康熙九年四川廵抚张德地前后十余疏大概袭土官以重羁縻请印记以专事权酌减税务请恤灾伤议边官之去留劝边地之开垦其所以布置内地安戢外番可谓周悉而切当矣康熙二十七年防川营所辖东夷阿所因守备常珍失于驾驭致成边衅为贼所伤随经游击吴永祚讨平之建南土夷迷易黎溪红卜苴普隆腻乃维沙普雄那交滥田坝觉鲁黑保嘴裴贝大孤山吽他等素恃险逺叛服不常康熙四十九年四川提督岳升龙统兵招抚先是宁番城西土夷獏狻抢掠人民游撃周玉麟领兵剿讨至坎到底地方为贼蛮罗都伏弩所伤亡于阵至是提督岳升龙一并抚定俱各纳土归诚康熙五十五年越巂衞所属阿羊夷人加巴贯子结连腊珀噜都肆行不法四川廵抚率汉土官兵讨之于十一月初八日抵越巂城外驻劄谘访地利知阿羊贼巢地名红岩相距越巂卫六十里阻隔溪河山箐陡险其所勾连红岩以北则有小腊梅松光林载白沽恰里吗阿波罗姑巴沽西纠白石岩等夷砦红岩以南则有腊珀青岗林普雄落处必歴老红罗乌结白等夷岩俱系连山夹箐延袤三百余里各砦有数十户者有百余户者皆猓猡种类约畧二三千人素相交通聫络又越嶲城南有炒米关两河口皆通普雄小路阿羊出没之所而贼夷后路又可抵峩边营之太平墩一带山箐俱分布官兵堵截要隘廵抚率守备萧应鸿李萃等劄营红岩居中防应复遣冕山土百户慕庚糯猓咱等赍传令箭前徃贼寨宣布
