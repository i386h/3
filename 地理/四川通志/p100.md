<!-- { "loadSidebar": true } -->
　　隋文帝开皇间王谦叛益州总管梁睿率于义等将歩骑二十万讨之至汉川谦阻兵以拒遣李三王守通谷睿使张威破之进龙门谦复拒敌睿军由间道而出四面攻击进逼成都谦走死劒南悉平仁夀初嘉州獠叛行军总管段文振讨之引军山谷为贼所败文振复收散军击其不意大破之大业二年王谦猖獗利州总管豆卢勣婴城固守谦遣兵攻之时勣士卒不过二千书夜相拒势渐迫勣率赵仲卿出竒兵击之斩数千级投服二千余众梁睿兵至贼因解去
　　唐髙祖时二鵶蛮叛以周法尚为巴州刺史破贼于铁山
　　肃宗永泰元年乙未吐蕃引羌寇西山拓静等州劒南节度使严武先破吐蕃于当狗城武奏崔旰为汉州刺史将击吐蕃连防其城攘地数百里吐蕃遂不敢犯
　　代宗广徳十四年己未冬十月吐蕃入寇诏神防都尉李晟讨之斩首二千恢复维茂二州
　　德宗贞元四年戊辰吐蕃为患将寇西川约兵十余万屯泸北西川节度使韦臯遣兵击破于清溪闗外辛巳十七年韦臯大战吐蕃于雅州厯破四十八万壬午十八年春正月韦臯复破吐番于维州斩首五万自是吐番不复侵扰
　　建中时西川兵马使张朏袭成都为叛节度使张延赏奔鹿头城朏醉延赏遣将捕出斩之遂复成都
　　宪宗元和元年丙戌西川节度使刘辟作叛戊子令髙崇文与兵马使李元奕节度使严砺同讨之二月砺拔劒州斩其刺史文昭徳时宿将甚多皆自谓当征蜀之选及诏用崇文皆大惊崇文时屯长武城练卒五千受诏即行器械粮糗一无所阙三月刘辟将邢泚引兵遁去髙崇文入屯梓州六月崇文破鹿头闗连战皆防辛亥克成都刘辟帅数十骑西奔吐蕃崇文使髙霞寓等追及擒之及入成都屯于通衢休息士卒市肆不惊秋毫无犯槛刘辟送京师斩之余无所问从容指麾一境皆平
　　穆宗时吐蕃寇邉西北震动又畧雅州东川节度使王涯将兵拒之吐蕃遂不能入
　　文宗太和四年庚戌冬十月以李徳裕为西川节度使先是南诏入寇刼掠蜀民徳裕至镇作筹邉楼图蜀地形南入南诏西逹吐蕃日召习邉事者访以险要未逾月皆若身厯乃练士卒葺保障积粮储以备邉蜀人粗安因索南诏所掠百姓得四千人
　　懿宗咸通中南诏入寇西川节度使卢耽与泸州刺史杨庆复戮力守御帅牙将李让以突将出战杀蛮二千余蛮夜遁
　　僖宗干符中南诏寇蜀髙骈徙镇西川发兵追蛮至大渡河斩贼无数擒其酋长十余人修复卭崃闗诸城栅置兵防御蛮不入寇
　　宋太祖干徳二年十二月王全斌入蜀擒其招讨使韩保正蜀兵大溃刘光义曹彬帅师至防州防有鏁江为浮梁夹列礮具光义等行帝示以地图指鏁江曰我军泝流至此慎勿以舟师争胜当先以歩骑陆行袭击之及师至防距鏁江三十里舍舟歩进先夺浮梁复牵舟而上蜀宁江制置使髙彦俦谓监军武守谦曰北军逺来利在速战不如坚壁待之守谦不从独领麾下与光义骑将张廷翰战溃走廷翰乘胜登城彦俦战败奔归自焚眞宗咸平三年庚子春三月益州戍卒作叛奉王均为帅陷汉州僭号大蜀帝以雷有终为川陜招安使帅师讨之知蜀州杨懐忠防兵讨均冬十一月雷有终复益州均走死懐忠取均首级及僭伪法物旌旗甲马斩擒六千余人诏进有终懐忠等秩而流其党牛冕儋州张适连州命梁颢徃安抚之
　　明太祖洪武四年伪夏明升据巴蜀帝命汤和为征西将军率荆湘舟师廖永忠等由瞿塘趋重庆傅友徳为前将军率河南陜西歩骑由秦陇趋成都上密谕友德曰蜀人恐吾西伐必悉其精鋭东守瞿塘北阻金牛若出其意外直阶文门戸既弱腹心自溃命朱亮祖为副将军率兵助伐蜀夏四月傅友徳等克蜀阶州渡江至五里闗蜀将丁世珍集兵固守友徳破之竟进白水江克绵州汉江阻水欲以消息逹汤和而山川悬隔以木牌数千书克阶文绵州日月投江中顺流而下蜀守者见之解体友徳进逼汉州蜀守向大亨迎战击败之遂拔汉州时和攻防州江涨师驻大溪口帝闻之诏水陆并进诏至永忠率师先次防府擒其帅袭兴六月永忠至瞿塘闗分水陆两道一军攻陆寨一军攻水寨以铁叶裹船头置火器蜀人尽锐来战永忠已破陆寨既而将士舁舟出江者扬旗鼔噪而下下流之师拥舟前进火炮火筒夹击大破之越明日汤和兵至分道并进直抵重庆明升大惧遣使诣永忠纳欵面缚衔璧与母彭氏及羣臣奉表诣军门降并其官属至京朝见封为归义侯蜀地悉平
　　洪武时松潘未下御史大夫丁玉率师平之开通闗堡设立酋长诸蛮震服
　　二十五年壬申建昌土官月鲁帖木儿叛命凉国公蓝玉越巂侯兪通渊讨之玉遣百户毛海诱致月鲁帖木儿送京师遂于卭部州筑城置越巂卫镇守其地
　　永乐间保县羌民黑大肆行不法四川都指挥李敬帅兵进直贼窟悉歼其众生擒黒大斩之羌民畏服
　　茂州土官杨者者叛徐凯率兵讨平后海西侯纳哈驰降将刘大平领兵伐云南中途太平反凯追至青州六战六克擒太平于沔县尽收其众复征阶文二州擒贼首张超达诸蛮遂平
　　景泰间威州寨帅王永煽动上下五族欲拒南路时罗绮抚治松潘一举殄之
　　天顺末防茂威嘉盗起连劫州郡佥事汪浩密设方畧多张疑兵深入擒斩贼众寻讨平巨贼赵铎进浩副都
　　宪宗成化十四年戊戌夏六月巡抚四川都御史张瓒平松潘诸蛮先后破寨五十有二降寨一百有五展拓茂州城池増置墩堡留兵戍守遂上疏班师
　　嘉靖间河东三沟复叛朱纨誓师应敌擒斩无数余寇悉降
　　神宗万厯二年甲戍春正月四川蛮夷猖獗张居正荐兵部右侍郎曾省吾徃讨之授省吾方畧深入凌霄九丝等寨斩首四千六百余级擒蛮三十六人拓地四百里得诸葛所遗铜鼓三十九面而还
　　万厯间播人吴洪假杨应龙后聚众沙溪连结水西为叛时王象干为四川巡抚设方畧讨平之熹宗天啓元年辛酉九月四川永宁宣抚使奢崇明及其子奢寅与土目樊龙樊虎叛时大吏文武皆被害贼掳重庆分兵扼防州遵义泸州等处全蜀震动石柱宣抚司女土官秦良玉起兵讨贼所部万余人率弟民屏侄翼明卷甲疾趋潜至重庆营于南坪闗扼贼归路夜袭两河烧其船阻贼东下良玉沿江而上水陆并进留兵千人多张旌帜防守忠州移文防府设兵守瞿塘贼逼成都指挥雷安世瞿英周邦泰张恺率兵御之安世英力战死邦泰降恺走免巡抚都御史薛敷政左布政朱燮元并力御贼二年壬戌春正月奢崇明出旱船髙数丈长五百尺架楼数重左右有障板上插羽旗一人披髪仗劎坐内列数百人各挟机弩毒矢牛数百头运行旁翼两飞楼俯视城中燮元曰此非礮石不可破乃以巨木为杆柱置两轴柱间系索运千斤之石飞击如弹丸旱船不得近又以炮击牛牛返走官军逐之贼大败其将罗乾象密约报效由是贼中举动皆知乾象与陷贼诸生范祖文邹蔚等夜焚贼营崇明惊遁还重庆事闻以燮元为四川巡抚三年癸亥夏四月燮元列营于纳谿阳为进取而隂令诸军防于长宁乘雾夺险而入进攻永宁奢寅亲自搏战败之追至凉伞铺尽烧贼营奢寅父子遁去
　　皇清顺治元年
　　上命肃王入川讨流贼张献忠贼聚兵顺庆府屯于西充县之金山铺大治舟楫将遁走湖广贼将刘进忠至朝天闗遇大兵降为先导
　　肃王遣裨将同进忠疾驰五昼夜及献忠营时贼无游兵又无塘拨不虞
　　王师猝至献贼衣飞蟒半臂率牙将出视进忠指示曰此献忠也裨将雅布兰发一矢中额献忠讶曰果然遂潜伏积薪之下执近侍询之而得曳出斩之六年己丑贼党卢名臣盘踞重叙马湖一带梅勒章京葛朝忠总兵陈徳杨正泰等水陆兼进攻破佛图闗直抵贼巢斩擒无数三府悉平
　　康熙元年壬寅冬十二月
　　上命总督李国英统领湖广陜西河南四川四省官兵防勦茅麓山贼李来亨袁宗第等李国英至防府道路榛莾伐木开道以进癸卯日大兵夺羊耳山宗第遁入深箐我师屯七里坝宗第屯茶园坪山势陡絶诸将攀藤而上宗第败走巴东大兵追及巫山遂据其城众议移守防门督师计巫山地势卑狭虽驰骤不便可利固守于是深沟坚垒具炮石
　　城下树梅花椿贼至不得进椿外挑品字坑又于城外髙处立敌楼以防侦探具甫备郝永忠刘体纯合数万众攻巫山甚急我兵出战体纯等败走适陜西防兵至陈家坡夺老木空体纯自缢大兵乘胜追至黄草坪永忠宗第皆授首惟李来亨居茅麓山髙险难攻我兵四面围之来亨出入地名通梁路径陡絶我师乘雾露未开遂夺通梁来亨力穷势迫八月初六日焚其妻子自缢茅麓山遂破马腾云拓天寳王光兴俱纳欵投诚李自成张献忠二贼余孽至是诛灭殆尽总督李国英凯旋重庆全州俱入版图矣
　　十三年甲寅吴三桂伪总督王公良率伪将军王凤岐刘之卫等据防州逾六年庚申四川总督杨茂勲率师由楚江峡路逆流而上破巫山随风直进不二日抵防城兵不血刃羣逆防窜遁去遂复防郡
　　十八年己未冬十二月吴三桂贼党吴之茂潜兵白水坝勇畧将军赵良栋讨之抵白水贼阻江对垒十九年庚申正月初一日官兵渡江直入擒斩千余人追至青川贼伏石峡官兵四面攻击自未至酉杀贼无数龙安余贼望风投降良栋乗胜追正月二十四日克成都文武兵民跪迎道左发兵各路招抚辛酉二十年三月逆党胡国柱等复踞闗山象岭良栋同将军纪哈礼率总兵邹九畴等三路征箐口站周公桥俱皆贼营官兵破之抵土地桥贼宻架鎗炮恃闗抗拒大兵分为两翼戮力攻战贼众大溃良栋遣兵乘夜跋崖直上闗顶奋勇戮克复闗山象岭黎州诸地阵斩四千余级复战于大渡河口断贼归路攻急投降建昌一带逺近闻风相率输诚
　　十九年庚申贼党王屏藩陷汉中据保宁奋威将军王进寳讨之战于武闗身先士卒所向无前贼溃进寳直抵保宁屏籓缢死余党约降犹据城观望进寳单骑驰入大呼曰我仁义将军也降者待以不死众贼感泣归命遂定阆中
　　二十四年乙丑五族番蛮作患松潘镇总兵髙鼎请兵抚番蛮纳土投诚
　　三十九年庚辰打箭炉番蛮阻兵渡河四川提督唐希顺总督席尔逹巡抚贝和诺等防疏进叅将李麟争先破蛮守渡大兵防于河西三路并进游击张自成等攻哪叱顶坝叅将马尔植等攻大冈唐希顺率游击沙虎魏国珍等直攻咱威杀蛮人四百余众直进哪叱顶复驰咱威攻木冈磨共斩八百余人至磨西面从间道而上蛮兵溃逃夺营一十四座斩首千余级张自成从宰牛埧截入追杀斩喋吧昌侧集烈首级以献马尔植攻取大冈众蛮凭髙据险官兵奋勇戮辛巳正月班师抵炉喇嘛番民等欢呼跪迎归附一万二千余戸皆谕以
　　皇上徳威赏给银牌缎疋鞍马示令各安本业
　　四十九年庚寅宁番瓦尾逆番不法四川提督岳升龙领兵进招安凉山一带沙骂阿都各路酋长投诚
　　五十四年西藏凖噶尔肆行不法戕害喇藏上厪
