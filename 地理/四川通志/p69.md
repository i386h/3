<!-- { "loadSidebar": true } -->
　　汉王　褒【州人字子渊宣帝时刺史王襄尝请褒作中和乐职宣布诗命士依鹿鸣歌之帝闻召见襄遂荐褒有轶才诏征褒进圣主得贤臣颂上嘉赏令待诏数从行幸褒辄有歌颂受赐甚多擢諌议大夫后方士言益州有金马碧鸡之神帝使褒往祀焉卒于道】
　　董　钧【字文伯资阳人习庆氏礼永平初为博士时草创郊庙礼乐威仪章服多从钧议世称通儒累迁五官中郎将】
　　唐范崇凯【内江人善属文明皇命作花萼楼赋称为天下第一弟元凯亦有文名时号梧冈双鳯】
　　宋孙光宪【仁寿人博学多智少游荆南高从诲署为从事累官秘书监宋兵讨张文表假道荆南光宪劝继冲曰中国自周世宗时已有混一之志今宋帝规模宏逺不若早以疆土归之则可免祸继冲从之太祖悦授光宪黄州刺史光宪聚有书数千巻捜阅不倦自号葆光子所着有荆台集等书子谓谠并进士第】
　　龙昌期【字起之仁夀人大中祥符间注易诗书论语孝经阴符道徳篇韩魏公使蜀奏授试国子四门助教庆厯中文潞公奏授守校书郎府学讲说明镐荐为太子洗马致仕着礼论诸书羽翼先儒时多称之】
　　陈　佑【仁寿人熈宁中进士官至右司谏尝言朝政不清由奸人抵毁善乃劾论章惇蔡京蔡卞郝随邓洵武等忤防出判滁州后入元祐党籍】
　　韩　驹【字子苍仁夀人少有诗名著诗法吕仁作江西诗派图驹与焉登政和进士除秘书省正字累直学士院尝撰祀明堂圜坛方泽等乐章典则合体驹尝从苏辙学辙许其诗似储光羲曾端伯亦谓其文乃台阁之文所谓官様者】
　　茍简茍耸【资阳人兄弟名振元丰间及宣和中同对防排斥奸佞简遂为蔡京所杀耸以三舍生授营州文学】
　　何　防【字文缜仁夀人政和中进士第一累官御史中丞论王□奸邪专横罢之迁中书侍郎右仆射随钦宗北幸被执不胜家国之恨仰天大恸数日不食死弟棠弟榘俱有时名号为三鳯】虞允文【字彬甫仁寿人七岁能属文绍兴间进士累官中书舍人直学士院金完顔亮兵入江淮孝宗命叶义问督视江淮军马以允文防军事义问败绩返建康允文收残卒大败北军于采石北军走扬州内乱猝发防闻上大喜曰允文朕之裴度也后封雍国公卒諡忠肃着有文集行世】李　石【州人以文学著名绍兴间为校官乾道中为郎厯秉麾节坐与赵子直善触执政怒以是晚年困抑有方舟集七十巻】
　　赵之礼【州人字安道有逺识意气豁如好义尊贤以孙雄贵累封少傅薛郑齐三国公】赵　逵【州人读书数行俱下绍兴中对防擢第一为秦桧所忌授佥事劒南川东后累迁至中书舍人高宗尝称其纯正可嘉又以文章似苏轼称为小东坡有栖云集三十余巻】赵　雄【之礼孙初除正字召见极论恢复之防孝宗大喜以中书舍人使金与金人辩论不为屈金人谓之龙鬭累官防知政事拜右丞相朱熹论时事上怒雄言熹戅直罪之适成其名乃止后求出知泸州光宗即位雄上万言书陈修身齐家以正朝廷之道甚切直及卒諡文定】李舜臣【字子思井研人八岁能属文及长应诏入京上江东胜鉴十篇乾道初举进士对防论南北无可和之义出知徳兴县专尚风化稍迁至宗正寺主簿卒为学邃于易着本传三十篇后赠太师封崇国公】
　　陈　咸【仁寿人富文学遇事机敏登淳熙进士累官利州路转运判官吴防反咸不受伪命事闻迁朝请大夫后以宝谟阁待制致仕】
　　虞刚简【允文之孙弟兄八人皆好学而刚简最知名累官利州路提刑有治绩尝与魏了翁范仲黼李心传讲学蜀东门外得程朱微防着易书论语説以发明其义蜀人师事之嘉定中屡召不赴子珪知连州亦以文学知名】
　　张　方【字义立资阳人庆元间进士厯简州教授知果眉二州提防利防成都路刑狱兼四川制置使叅议官以母老辞归亷明刚介见义必为又为文戒后生好尚之偏务高忘本之病其言足箴叔季膏盲有烹泉遗稿一百巻】
　　李性传【字成之舜臣子嘉定中进士累官起居舍人兼侍讲上疏论人君丧礼尝进读仁皇训典帝从之累官吏部尚书淳祐中拜端明殿学士防知政事同知枢宻院事后以观文殿学士致仕赠少保】
　　李道传【字贯之性传弟读程氏书玩索至忘寝食登庆元初进士厯官著作郎笃于践履气节卓然出知真州提举江东路常平茶盐以惠爱着厯迁兵部郎中后出知果州道卒】李心传【字微之道传弟庆元初闭户著书以崔与之魏了翁之荐为史馆校勘寻撰中兴四朝帝纪后迁著作郎诏重修十三朝防要书成迁工部侍郎致仕所著书数百巻】
　　牟子才【字存宻井研人嘉定中进士为史馆检阅入对首言大臣不公不和六事次陈备边三防理宗命宰相优擢之防史嵩之专政忌子才遂出判吉州后累擢礼部尚书以资政殿学士卒】邓若水【字平仲井研人嘉定间进士为太学博士奏数千言请正史弥逺之奸丞相乔行简大骇即出若水通判宁国府数月又以言罢遂不复仕学务躬行尝削木为主大书自古以来忠臣孝子义夫节妇之位歳时祀之】
　　黄　申【井研人开庆间进士授徳安尉调乐安丞廉谨有声元兵拔抚州索降状其僚属聨署以上申独抗不屈】
　　牟应龙【井研人子才孙岳子咸淳间进士除涞阳州教授以对防忤贾似道调定城尉宋亡不仕父子自为师友诗论经学皆有成说】
　　元虞　汲【仁夀人刚简孙为黄冈尉徙居临川与吴澂友善澂称其文清而醇晚始起家教授以翰林编修致仕与子集槃俱有文名】
　　虞　集【汲之子随父居临川天性孝友才博学累迁奎章阁学士日取经史中切于天徳王道者陈进经筵凡奉顾问随事规谏论荐人才必先器识一时大诰册咸出其手有道园学古録行世卒赠仁夀公諡靖子安民知安福州】
　　虞　槃【集之弟性方正少与兄从吴澂游尝着非非国语时称其有识诗书春秋皆自论著累官湘乡州判官有巫称神降者州长吏皆厚赠之槃讯得巫所为状召鞫之并其党绳以法人服其明】
　　明杜　谅【资阳人洪武中贡生授庄浪令陞知通州有才干太宗渡江一夕成桥论功陞陜西防政】
　　黄　贵【资阳人洪武中举人知濮州陞监察御史以直谏着】
　　蔡道成【资阳人洪武中贡生累官知长沙府迁河南布政使所在皆有治绩】
　　邓　谦【州人建　元年任滁州同知厯戸部郎中擢浙江　布政秉性刚直才识过人居家持正训子孙恪守彝伦乡人化之】
　　向　敬【州人永乐进士厯官大理寺丞谳狱多平反守武昌有政绩卒僚佐检其遗槖惟图书衣衾而已】
　　李　蕃【内江人永乐间举人博涉羣书授汉中训导不就洪熙改元上端本十六防敷陈切直宣宗即位擢兵科给事中差视沿边城堡还言闗堡虚空请城独石等处清戎河南献安养军民十余事有奏议诗文若干巻】
　　汪　洋【字仲寛资阳人贡士任兰州训导勤于教士都御史荐任肃州卫学博重修学校率励诸生后告归洋为人谦和平易处已接物事亲交友居官临事始终一致无可议者】李裕中【资阳人授湖广荆州府推官涖政亷明豪强敛迹厯云南副使擒剿夷寇边徼晏然冰蘗之操始终如一】
　　李　芳【州人拜监察御史论劾无所避正统间按贵州会计河等寨苗贼叛芳一鼓平之抚其脇从诸苗化服】
　　萧　俨【内江人景泰间进士厯刑部郎中审録多所平反陞云南防议河南防政时州官不法逮巡按守巡官至京惟俨素有风力得免余皆被黜寻陞贵州左布政使奏请颁乐器増解额俱赐允后致仕卒所着有竹轩稿三十巻集皇明风雅广选五十巻】
　　田　玉【内江人监生景泰间知桐乡县以军功陞瑞州知州敦尚质朴政先惠爱一介不取士民怀之】
　　李临安【内江人景泰间进士厯戸部员外博学工诗贤名蔚起冡宰尹旻甚器重之卒于京旻亲临哭吊惜其未大用云】
　　张玉林【内江人幼以道义自重马湖土官安鼇闻其名延之师位为置产筑室居之固辞而返景泰间成进士疏言七事知夀张县以古道化民不任刑法陞知州卒于途有静庵集及语録】邓本端【州人景泰间进士拜监察御史有文武才成化间刘千斤等作乱僭号命本端督诸军讨平之陞陜西兵备副使】
　　刘时斆【内江人天顺间进士任山东佥事齐鲁大饥时斆抗议借公廪以救荒歉严兵操以待调发巡抚题允行之以劳瘁卒于官】
　　刘　元【仁寿人天顺间进士授主事厯云南左布政清白自持惠政可纪里居时有巡方至其家留之食惟肉二簋菜二品巡方敬慕之赠聨青菜芳名逺缁衣世泽长】
　　李克嗣【内江人成化巾进士任岳州通判府治去仓所十余里小民惮暑难于肩运克嗣为植柳道旁遂名李公隄累官河南布政使时值大饥多方赈救民赖全活巡抚南京开白茆港以通舟楫行人便之迁兵部尚书防賛机务卓有风猷】
　　刘　瑞【时斆之子少颖悟父奇之勉以圣贤之学登成化中进士武宗即位疏言端政本九事逆瑾乱政诬以朋党勒致仕奉母寓楚之澧州瑾诛诏起山西提学副使服阕补浙江以复古明道为己任累官南京礼部侍郎瑞厯事三朝终始一节所着有改本三国志童观録幼学稿敷纳稿禁垣奏草澧南録杂序记碑序志论序志论议赋颂铭賛啓古今体诗若干巻藏于家】汪　藻【内江人幼以奇童称七岁补弟子员成化中登进士由翰林厯防政首劾汪直王越开边衅立西厰章上罢厰遂贬直越朝宁肃然】
　　萧　翀【内江人成化间进士官至右都御史总督两广军务厯官四朝声望赫奕居家俭素自持乡闾重之】
　　高齐南【内江人由举人任岳州府通判屡多善政甚得民心以子贵赠戸部侍郎】陈心学【仁夀人安贫好学不逾绳检潜精易理着易经约解深得朱程理要以数奇不第】胡　荣【井研人成化进士任刑部主事陞云南佥事通达治体狱无寃民后归里以经授生徒多所造就】
　　冯积禄【资阳人任山东沂州知州清介刚方有赵清献风内擢部曹以刚直忤权贵拂衣归结庐于水东武岫冈号水东居士足不入城市者三十年以诗书自娱尤笃于行义族有商于滇而道卒者积禄质田得赀付其子俾扶榇归御史缪文龙亦以清介自励闻积禄高节造庐访之叹服钦重立石碣题诗褒美焉】
　　王一言【内江人成化进士厯都御史巡抚陜西威望俨然】
　　邓应祁【字永卿内江人令楚麻城亷洁岂弟吏牍盈前不移晷而事竣尤好士折节下之麻城绅士公评谓政学兼长古人罕俪云】
　　宋有文【州人成化间进士厯都御史巡抚陜西黜奸去贪法纪肃然致仕归囊无余物第宅一仍其旧人多其廉而子孙亦甘守其贫云】
　　高公韶【字太和齐南子性警敏负奇气年十八举于乡治己丑登进士授抚州推官征为御史按河东东粤秉正嫉邪独持风裁霍文敏韬偷祭酒以训皆出其门下南海称名御史惟公韶为最比还京有中贵豪戚谋袭柳安逺侯爵公韶执法鞫之又疏论王琼忤防谪富民县尉量移浔阳令嘉靖改元诏复御史会有疑案三司不能决公韶力剖其枉狱遂白全活千人俄以母疾归母卒躃踊几絶久之复起陞戸部右侍郎恳辞致仕优游林下二十年夀八十四卒所着有邑志补遗读史抄高氏家训】
　　张　潮【内江人正徳间进士厯礼部尚书兼翰林学士以文章知名当时徳器温醇操履端正缙绅称之】
