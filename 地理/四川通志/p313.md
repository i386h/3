<!-- { "loadSidebar": true } -->
　　李士宁【蓬州人欧阳永叔诗蜀狂士宁者不邪亦不正混世使人疑诡谲非一行平生不把笔对酒时高咏初如不着意语出多竒劲倾财解人难去不道名姓金钱买酒醉高楼明月空床眠不醒一身四海卽为家独来万里聊乘兴旣不采药卖都市又不点石化黄金进不干公侯退不隐山林与之游者但爱其人而莫见其术安知其心吾闻有道之士游心太虚逍遥出入尝与道俱故能入火不热入水不濡尝闻其语而未见其人也岂斯人之徒与不然言可纯师行可纯得而滑稽玩世其东方朔之流乎】
　　黄蓬石【蓬州人嘉祐岩记称李士宁黄蓬石擅名物表出处无考】
　　何　羣【西充人庆厯中在太学请复古制又上书言三代选士先行谊后世专以文词请罢去词赋科谏官御史亦以为言廷议韪其说而不行羣乃取平生所为赋八百余篇焚之径归不复举进士嘉祐中何剡表其行赐号安邑处士赵抃知益州奏羣遗稿云非若茂陵书也寝不下】姚邦基【岳池人举进士知尉氏县值刘豫僭窃邦基遂弃官去聚徒敎授隐于山林豫败诏以京秩不就】
　　张　先【蓬州人南渡后取徐孺子传读而叹曰危邦不入乱邦不居如徐孺子之制行斯可也遂潜修自得足迹不入城市墓在蓬池】
　　赵眞一【师仁之后义不仕元隐居终身赵古则制碑比之伯夷氏】
　　明王　钺【营山人永乐中中式隐居翠屏山不仕号竹壑老人言动不茍侍御史方升赠以诗曰曽向蟾宫折桂花归来林下度年华于今两鬓俱成雪万竹森森暮景賖】
　　赵之屏【南充人嘉靖戊戌进士任大理评事多所平反歴贵阳宪副湖广叅政征苗有功后致政归读书于方山洞着有洞林梦语石痀遗响等书】
　　赵祖益【南充人精易学明性理著述博雅纯正不作雕虫语居乡恂恂长者至老手不释卷人称嗜学醇儒】
　　王行之【西充人嘉靖中贡生澹泊自甘绝意仕路化行乡党以敦本行为先】
　　甘鸣鹤【字羽嘉隣水人明末贡生不乐仕进筑室于老君山斋名天逸聚徒讲学毎遇佳节率弟子登山临水随景吟咏有天逸斋稿年六十有四卒】
　　任　准【渠县人博极羣书屡举不第遂隐居著书有任子迂言筹画寰区并周易解等书悉天人性命之理经世宰物之方学使闻而嘉之曰此吾乡陈茂烈之流也表其门曰羽仪百世年七十终友人朝议大夫傅嘉行为之铭】
　　于仕华【营山人防笃学游太学思亲衰老即日归养安贫尽欢其孝思高志如此】李兆襄【南充人明经不仕敎授生徒讲濓洛心性之学著述甚富】
　　皇淸傅惟淸【字天一明末渠邑诸生博文强识高尚不仕抚军李国英闻其名征之居幕府数月
　　即辞归以寿终】
　　叙州府
　　宋李　见【富顺人尝读易神龟山着易枢天禧中上令附驿以闻不愿仕进监司亦不能屈】明刘　琬【郡人洪武初处士造舟活溺子孙至今有显贵者】
　　何汉臣【庆符人以贡赴京廷试遇新都杨愼于涂同作喜雨诗愼服其工至京以乡人广为延誉汉臣耻焉遂归里隐峩眉山年八十有三卒著述甚富】
　　周一麟【高县人岁贡生不乐仕进蔬食水饮穷约自甘弟二麟拔贡生授贵州石阡府司理旋卽致仕退居畎亩训诲生徒伯仲偕隐士林高之】
　　余　仲【高县岁贡生矢志高尚山居读书铨选不出】
　　皇淸李之藻【珙县人顺治庚子举人任合州学政课士有条滇南煽动遂隐遁深山寻卒】邓元功【屏山人贡生康熙己丑训导黔江因道路险远不能迎养遂请致仕隐居奉二人菽水暇则读书敎子三子俱明经】
　　夔州府
　　宋王　珪【万县人筑室南溪号志堂居士左右植松竹逍遥其下一时名流喜其高尚榜其居曰竹隐】
　　明熊士杰【新宁人幼嗜学通晓经义及百家医卜诸书隐居循礼有吟稿藏于家】川中补锅匠【不知何许人徃来夔庆间为人补锅至州邑不过三日卽去去或复来有欲学补锅者即敎之补锅不索谢钱直令负担从有后学者至即令先学者去如是数年人皆识之呼为老锅匠或售以钱布米亦不择当食时与之食即不复索钱钱稍稍积囊中遇风寒暑不出补锅以钱买酒饮自饮食尝寄宿萧寺一日于市中逢冯翁者二人相顾愕然已而相持哭哭已相牵入山岩中坐语竟日学补锅者屏不得闻二人语语已又相持哭且别去言今永诀不可复相见后竟莫知所终或曰建文遗臣也】
　　冯　翁【亦不知何许人在夔州以章句敎童子给衣食能为对句及古诗诗尾辄自题马二子或马公或塞马先生尝作诗大书壁间云夜梦何奇特云飞天汉津朝横沧海曲夕过滇池滨光雯皆五色蜿蜒无损鳞渊田变化间张主借高旻后见补锅匠归即铲去时盖永乐甲申己酉间也后亦莫知所终】
　　皇淸沈巨儒【字越鸡万县人明季避乱遂隐于山号西溪野人时总督李国英知其夙学劝之仕
　　不应辟草堂以诗文自娱卒】
　　龙安府
　　宋胡　仲【郡人隐居授徒征辟皆不就名士许鼎辈师事之人呼其居为胡仲山】
　　皇清胡茂林【平武人躬耕陇亩不入城市惟以诗礼训课子孙享寿百有五岁人称百岁翁邑令
　　屡旌其门】
　　雅州府
　　明梅元吉【字复之州人自号梦周山人隐居不仕著述终老有雅安近纪】
　　程之绪【芦山人博综书史善属文性端方动合规矩隐居敎授着经济内外篇祀乡贤】
　　皇淸竹郎裔【字水生芦山人诗文下笔立就明季兵燹后旧家典籍皆为灰烬郎裔口授手书以
　　敎后进时有兴朝伏生之目】
　　竹全仁【字冬茁芦山人郎裔孙也能绍述祖志潜心经史县令杨廷琚聘纂邑志采辑颇详年六十余貌若少壮着有中庸衍义】
　　李玉立【字躬标号白衣州人性情恬澹不求名利傍祖墓结庐独处二十余年年七十卒有四书释义香亭诗养心论诸集】
　　直嘉定州【雍正十二年陞为府设乐山县为附郭】
　　唐唐　球【州人不应王建辟尝纳诗稿瓢中投之江有见之者知为唐山人瓢接得之】宋王　庠【荣县人梦易子七岁能属文早丧父哀痛深切与弟序闭戸穷经期继父志未几罢制科序叹曰无愧先训足矣复自陈与二苏范纯仁为知己系元祐党屏居田里卒諡贤节】王　阳【犍爲人与黄山谷游山谷称为高旷之士】
　　李　圃【州人淳熙中为忠州别驾归隐白茅山筑秀发斋淸风高节人至今慕之】师伯浑【犍为人陆放翁序其文集云伯浑文章英发钜丽歌之淸庙刻之彝器然后为称今一不可得而施顾退而为山巅水涯娱忧纾悲之言岂不可感哉】
　　明张　瑛【字玉华州人才器高迈性嗜学治诗书二经善属文工诗孝亲友弟俱可为乡闾法潜德弗售郡守召之不应】
　　尹东郊【字敬孚始为滇人父任荣县令爱蜀中山水遂占籍嘉州东郊博学善为诗郡守魏瀚甚礼重之列其状于朝将官之弗受人称尹聘君云】
　　夏迪简【州人以选贡中崇祯壬午乡试学行纯粹隐居教授足不履公庭年八十不替所守士林重之】
　　梁应奇【字平叔州人登崇祯戊辰进士为江南宣城令多惠政后遭乱避地牂牁不复求出】
　　皇淸万月庚【峩眉人康熙己酉举人吴逆迫以伪职坚不出及吴逆殄灭凡抗节之士多采录授
　　官而月庚巳卒人咸惜之】
　　直眉州
　　明余承勳【靑神人进士官至翰林修撰嘉靖间议大礼被杖锦衣百戸王邦竒又假以建言边情诬兵部主事杨惇惇子与承勳友善复罣诬被逮后复职还家著书三嵓山中四十余年前后抚按屡为荐剡卒不起今三嵓深处犹有方池道院云】
　　直隷邛州
　　汉胡　安【临邛人隐居白鹤山讲学司马相如从之受经】
　　严　遵【字君平本姓庄避明帝讳改姓严临邛人常卖卜成都市中与人子言依于孝与人弟言依于悌与人臣言依于忠日阅数人得百钱则闭肆下帘着周易扬雄毎称之李疆为益州刺史欲辟为从事雄曰君但可见不能屈也疆见遵服其淸高以雄为知人云】
　　宋李　绘【州人举八行不就以文史自娱所着有补注唐诗二百卷】
　　直隷潼川州【雍正十二年陞为府设三台县为附郭】
　　汉王　祐【州人隐居不仕陈纪山善知人称祐为天下高士】
　　冯　信【遂宁人博学好古公孙述累征不就托目盲以自晦士林高之】
　　唐陈元敬【射洪人倜傥豪侠岁饥发粟万余斛赈乡里以明经擢第拜文林郎武后居摄遂山栖谷饮不复出】
　　冯中德【乐至人博学能文有纯雅之操不乐进取后进争师事之子壻诸孙皆登科第】赵　【盐亭人明皇屡征不起隐于梓州之长平山博考六经诸家同异著书号长短经明王霸大略李白尝造其庐访焉有诗载文苑】
　　严　本【盐亭人震之父也负不羁才得遯世趣浪迹方外超然絶尘】
　　宋张　震【遂州人工文词不仕所作有蓦山溪词二阕载在草堂诗余】
　　王　灼【遂宁人文词古雅隐居不仕所着糖霜谱一卷】
　　苏伯起【中江人易简九世孙好古学聚书万卷靡不穷搜刘德修举贤良方正吴德夫以遗逸荐于朝皆不应】
　　牟　焕【中江人隐居读书尝凿石龛藏书有铭人名其地曰牟公谷】
　　郭　奕【不知何许人初为宣司干官绍兴元年张浚自陜西归过漫天坡奕为诗讽之因罢为通判不赴寓居普州以窦饼隐】
　　明杨　襄【字希臯安岳人淸修博洽累试不售作诗曰莫道儒冠解误人时穷时达总吾身山中田地寛如许樵笠渔蓑都是春遂隐居瑞云山四十余年有瑞云集数万言一日尽焚之曰毋以是沽名也未几卒】
　　申　锡【州人尝作先天太极诸书自一岁一月一日一身皆有图说至于九畴防极中央立极中星合极复分画而附益之又作三易图以释其义读书至老不倦】
　　谢秉德【遂宁人性好读书厚重质直不事华靡以古陈太丘自期许】
　　章　愚【遂宁人纯孝根于天性绝意功名足迹不履城市】
　　周　震【州人博学能诗隐居不仕题潼川八景诗脍炙人口年九十作自挽诗无疾终人号之曰清风高士】
　　钱　仁【字考槃州人博极羣书善吟咏诵唐诗品类全部曁乐隐集有梅花三百咏著述极富尝与郡守胡缵宗游所居去州城百里足迹不至城市缵宗毎单骑就之】
　　直隷泸州
　　宋吕伯佑【州人授徒于龙岩书院其徒文杨诸子相继登科】
　　萧子云【纳溪人善诗文伪夏屡征不就号石隐子有诗集为当时名流所推重云】史　扶【州人与许沆同里隐居不仕以诗名与沆多赓和时号泸南逸老】
　　明柳彦硕【州人力学博览刺史以明经累荐不起教授乡闾后进俱登膴仕】
　　贺　颙【州人隐居不仕潜心经史家贫精河洛数以自给言动不逾矩矱士论拟之陈太丘云】
　　冯　时【字榕邨合江人少补博士弟子后弃巾服隐居食贫有司重其名希一面不可得尝与新都杨愼为忘形交】
　　王　统【字蜀元合江人诛茅榕山下诗书自娱至老不倦里人评其品骨淸迈如露鹤溪松年七十余卒】
　　张峩南【合江人学问渊博不屑仕进与名流结青莲社为文史之娱里中问字者咸执经造焉】
　　皇淸顔钦明【州人举孝亷潜心经史滇逆据蜀以虚文峻法迫胁士大夫钦明抗节不屈事平谒
　　选赴京复以病归结屋玉蟾山下二十余年不入城市人称尧日巢由】
　　直隷资州
