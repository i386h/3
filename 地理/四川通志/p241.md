<!-- { "loadSidebar": true } -->
　　城隍庙【在州城西各属县俱有之】文昌祠【在州城南各属县多有之】厉坛【在州城北各属县俱有之】东岳庙【在州城西各属县多有之】穆清祠【在州城南祀周太师尹吉甫】二郎庙【在州城北】汉古庙【在州城北】三忠祠【在寳山之峯祀武侯及其子瞻孙尚康熙七年叅议张松龄重建】水神庙【在州城北】鹤山祠【在州城南祀宋贤魏了翁】三元宫【在州城外南街】五龙庙【在江安县治侧】江阳儿祠【在江安县北汉光武微时过江阳生子被王莾害后建祠祀之】吕王庙【在江安县北祀后梁王吕光合江县亦有之】龙王庙【在合江县西】晋王庙【在合江县南祀唐李克用】曹侯庙【在合江县西闗明曹震洪武初治水有功建庙祀之】武庙【在九姓司内】
　　直资州
　　文庙【在州东正街详见学校祀典各属县制同】
　　崇圣祠【在　文庙东】名宦祠【在　文庙东】乡贤祠【在　文庙西】忠义祠
　　【在明伦堂东】节孝祠【在明伦堂西以上五祠各属县俱有之】
　　闗帝庙【在州北闗外各属县乡镇俱有之】
　　社稷坛【在州城西各属县制同】风云雷雨山川坛【在州城南各属县制同】先农坛【在州城东雍正六年建详见祀典各属县制同】
　　城隍庙【在州东正街各属县俱有之】文昌祠【在州东正街各属县多有之】厉坛【在州城北各属县制同】炳灵庙【在州南二里相传帝尧第十七子食邑于资为土主神】苌公祠【在州北祀周大夫苌】王公祠【在州北祀汉谏议大夫王褒】状元祠【在州北闗外祀宋状元赵逵】周公祠【在州北五里建祀名臣周冕】二贤祠【在资阳县南宋建祀王褒董钧二贤今废】土主庙【在资阳县西宣化街相传唐陈子昻殁为资阳土神有祷辄应】东岳庙【在内江县南井硏县亦有之】武安公庙【在内江县南祀蜀汉厐统】龙王庙【在仁寿县北为蟠溪之源旱祷辄应】严公祠【在仁寿县南祀严颜即翳嘶太守张彦谅建】金马祠【在仁寿县南】喝车祠【在仁寿县北五里】健儿祠【在仁寿县南儿蜀人为汉拒公孙述死呉汉表为立祠】严将军祠【在井硏县北防山】
　　直绵州
　　文庙【在州治东详见学校祀典各属县制同】
　　崇圣祠【在　文庙东】名宦祠【在　文庙东】乡贤祠【在　文庙西】忠义祠
　　【在明伦堂东】节孝祠【在明伦堂西以上五祠各属县俱有之】
　　闗帝庙【在州城西各属县乡镇俱有之】
　　社稷坛【在州城西各属县制同】风云雷山川坛【在州城南各属县制同】先农坛【在州城东雍正六年建详见祀典各属县制同】
　　城隍庙【在州城中各属县俱有之】文昌祠【在州城东各属县多有之】厉坛【在州城北各属县俱有之】火神庙【在州城内各属县多有之】富乐祠【在州东祀昭烈帝】八龙庙【在州东五十里旱祷必应】威显庙【在州城北】思贤祠【在州西祀雄杜甫李白樊绍述苏易简欧阳修司马光苏轼唐庚】孝感祠【在徳阳县北祀汉姜诗孝妇厐氏旁祀安安知县余国搢建】旌阳祠【在徳阳县东祀真人许逊知县余国搢建】何张合祠【在徳阳县前祀宋何充张上行今废】厐公祠【在罗江县南十里祀汉武安公厐统】罗隠祠【在罗江县西】烈女张氏祠【在罗江县西宋时建】黄帝庙【在安县北】苏秦庙【在安县北相传秦祷雨于苏包山因建】文孝祠【在安县西祀赵延吾】遗爱祠【在安县东祀邑令李世鼇秦宗伊址尚存】惠民祠【在安县北祀邑令陈明廷杜邦楝址尚存】汉光武庙【在绵竹县西】诸葛祠【在绵竹县西】岳武穆祠【在绵竹县内】紫岩祠【在绵竹县南宋张浚读书处】灵应祠【在七曲山顶即梓潼庙按图记神姓张讳亚子其先越嶲人因报母仇徙居是山自秦伐蜀后世着灵异宋元歴封辅元开化司禄宏仁帝君事见考异】武侯庙【在梓潼县西三十里葛山上八卦井尚有】李公祠【在梓潼县南河西祀李业】何公祠【在梓潼县南闗外祀何光裕】胡公祠【在梓潼县北闗外祀邑令胡邦助】五丁庙【在梓潼县北十二里五丁开峡路迎秦女至此而拔蛇山颓五丁与秦女俱死于此立祠祀之】
　　直茂州
　　文庙【在州治南详见学校祀典各属县制同】
　　崇圣祠【在　文庙东】名宦祠【在　文庙东】乡贤祠【在　文庙西】忠义祠
　　【在明伦堂东】节孝祠【在明伦堂西以上五祠各属县俱有之】
　　闗帝庙【在州城内各属县俱有之】
　　社稷坛【在州城西各属县制同】风云雷山川坛【在州城南各属县制同】先农坛【在州城东雍正六年建详见祀典各属县制同】
　　江渎祠【在州东门外二里】
　　城隍庙【在州城内各属县俱有之】厉坛【在州城北各属县俱有之】大禹庙【在州西】文昌祠【在儒学内各属县多有之】东岳庙【在州三溪口明洪武间建】岷山土主庙【在州西】武侯祠【在州西十里七盘山】西岳庙【在威州治西今归并保县】灵祐祠【在保县治西祀秦李冰汉姜维唐李徳裕】平政庙【在保县治东知州崔元恺修】川主庙【在汶川县西南】
　　直逹州
　　文庙【在州治东详见学校祀典各属县制同】
　　崇圣祠【在　文庙东】名宦祠【在　文庙东】乡贤祠【在　文庙西】忠义祠
　　【在明伦堂东】节孝祠【在明伦堂西以上五祠各属县俱有之】
　　闗帝庙【在州城内各属县乡镇俱有之】
　　社稷坛【在州城西各属县制同】风云雷山川坛【在州城南各属县制同】先农坛【在州城东雍正六年建详见祀典各属县制同】
　　城隍庙【在州东南各属县俱有之】厉坛【在州城北各属县俱有之】文昌祠【在州西门内各属县多有之】旗纛庙【在教塲】义成公庙【在州东北祀景林洙】杨令庙【在州西祀宋永睦令杨载】节孝庙【在州城西祀赵节妇罗孝妇】六忠祠【在州城内】华光庙【在东乡县西】真武庙【在东乡县内】三义庙【在太平县前祀昭烈闗张嘉靖元年知县林一元增画武侯像】




　　四川通志卷二十八上
　　钦定四库全书
　　四川通志卷二十八中
　　公署
　　古者敷政之宫厥名为堂跻堂之祝豳风载之嗣是则以署称左氏有言署者位之表也其地负阳荅隂其事体国经野于以宣上徳而涖兆民所系綦重矣蜀中文武公署以暨防事廨宇无不鳞次星列规模悉备岂曰饰观实亦治体攸崇焉为人上者职思其居必也夙夜冰兢无忝厥职乃不至贻诮素餐尔诗曰退食自公委蛇委蛇葢羙在位者之节俭正直也可不勉哉作公署志
　　总督部院【旧在重庆府西康熙二年总督李国英建雍正九年专设四川总督未建署】巡抚都察院【在成都府东顺治十一年巡抚高民瞻建康熙五年巡抚张徳地拓修】贡院【旧在成都府西南隅今移在蜀王府旧址】
　　巡按御史察院【旧在抚院署右顺治八年建今奉裁】
　　提督学院【在成都府东】
　　承宣布政使司【旧在成都府北武担山东康熙六年布政司郎廷相迁建城西后迁于城南】经歴司【在司署左】照磨所【在司署南】库大使【雍正七年新设建署司右】广济库【在司内】铸钱局【旧在司内今新设于贡院后】
　　分守川西道【在旧司内后奉裁】
　　分守川北道【在保宁府西后奉裁】
　　分守上下川东道【在涪州后奉裁】
　　分守上南道【嘉定雅州俱有署后奉裁】
　　分守下南道【叙州府泸州俱有署后奉裁】
　　提刑按察使司【旧署在成都府东顺治九年移府东南旧都司署康熙四年按察司李翀霄重修】经歴司【在司左】司狱司【在太平仓新建】
　　分巡川西道【在旧司内后奉裁】
　　分巡川北道【在保宁府东后奉裁】
　　分巡上东道【在重庆府东北后奉裁】
　　分巡下东道【在达州后奉裁】
　　分巡上南道【在卭州东后奉裁】
　　分巡下南道【在泸州西后奉裁】
　　整饬叙泸道【在永宁城东北一在马湖后奉裁】
　　屯田驿传道【在按察司内后奉裁】
　　整饬威荗道【在荗州北后奉裁】
　　整饬安绵道【在绵州城内后奉裁】
　　整饬松荗道【在松潘城内后奉裁】
　　整饬建昌道【在建昌城内后奉裁】
　　康熙八年奉
　　防复设四道
　　分巡松荗道【驻劄荗州】
　　分巡川东道【驻劄重庆府】
　　分巡永宁道【驻劄叙永听】
　　分巡建昌道【驻劄宁逺府】
　　雍正八年奉
　　防复设川北道
　　分巡川北道【驻劄保宁府】
　　驿盐道【兼理茶务驻劄省城东北】盐大使【复设在道署旁】
　　成都府治【在省城北康熙二年知府冀应熊建】同知【在府东雍正六年改水利同知】理事同知【在府城南】通判【在城东南雍正十一年建】经歴司【在府署外】儒学【在府城南】司狱司【在府署内】税课司【在府西今裁】盐课提举司【今裁】广丰仓【康熙二年知府翼应熊复修】广宁仓【旧在贡院西今废】大有仓【旧在抚院左】隂阳学　医学
　　成都县治【在府西顺治六年张行重修】县丞【雍正七年复设建署】典史儒学　常平仓　隂阳学　医学
　　华阳县治【旧通判署康熙九年奉裁雍正五年复设】县丞【雍正七年复设建署】典史【复设】马军寨巡检司【旧在县东三十五里】儒学【在府南雍正九年建署】隂阳学　医学
　　双流县治【雍正六年复设】典史【雍正六年复设】儒学　常平仓隂阳学　医学
　　温江县治【康熙三年知县萧永芄建五十四年知县鲁应才重葺】典史　儒学　劝农亭【旧在东门外今废】济留仓　隂阳学　医学新津县治【康熙六年知县常九经建】典史　儒学　隂阳学医学　常平仓
　　金堂县治【康熙六年知县郭翰建】典史　儒学　济留仓【在衙内】迎宾馆【今废】通海盐课司【旧在县东五十里今废】隂阳学医学
　　新都县治【康熙六年知县毕成英重修】典史　弥牟镇巡检司【雍正七年新设建署】儒学　隂阳学　医学
　　简州治【康熙四年知州王孙盛重修】吏目　儒学　龙泉镇巡检司【在州西七十里雍正七年复设建署】上流井盐课司【旧在州北十里今废】永安仓【旧在东城内今废】预备仓【在署内】察院行台　龙泉公署　隂阳学　医学
　　崇庆州治【康熙六年知州蔺开禧重葺】吏目　儒学　济留仓【在署内】清溪口巡检司【旧在州西八十里今裁】隂阳学　医学郫县治【康熙三年知县冯昌奕重修】典史　儒学　储谷仓【在署内】隂阳学　医学
　　灌县治【康熙五年知县马玑复修建】典史【雍正七年复设】白沙河巡检司【雍正七年复设建署】儒学　永积仓【旧在治北】备边仓【今废】备荒仓【旧俱在治东】蚕崖闗巡检司【旧在西北今奉裁】
　　崇宁县治【雍正七年复设】典史【雍正七年复设】儒学　隂阳学医学
　　新繁县治【康熙六年知县张人瑞重修】典史　儒学　北义仓【在署内】隂阳学　医学
