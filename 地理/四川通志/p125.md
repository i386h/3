<!-- { "loadSidebar": true } -->
　　授他帅使千里沃壌复为国有是因小害而収大利也上遂留宁遣李晟等击破之德宗建中元年吐番乞归其俘蜀将士言不可归上曰戎狄犯塞则击之服则归之击以示威归以示信威信不立何以懐逺悉命归之是年吐番遣使入贡贞元三年韦臯领劔南节度使吐番寇泸北臯遣兵击破之五年复巂州八年攻维州获其将九年拔吐番五十栅斩首与投崖死者无数十七年臯遣将将兵二万出成都西山南北九道并进破吐番于雅州转战千里拔城七军镇三焚堡百五十斩首万余级围维州吐番遣大相论芥热将兵十万徃救臯设伏邀之获论芥热杀其士卒过半自后西边宁靖唐末种类分散入内属者谓之熟户余谓之生户文宗太和四年李德裕为西川节度使作筹边楼圗蜀地形南入南诏西达吐番日召习边事者访以险要未逾月皆若身尝涉歴乃去属兵羸弱者四千人募少壮与北兵得二千五百人与土兵防居转相训习日益精练威声大振吐番首领悉怛谋举维州来降德裕遣兵守其城且奏其状帝使羣臣议皆如德裕策而牛僧孺独谓纳降无以示信上然之诏德裕以其城及悉怛谋等归吐番吐番诛之境上武宗防昌三年德裕言维州据高山絶顶三面临江在戎虏平川之冲是汉地徃来之路自为吐番所陷号曰无忧城得此遂并力西边凭陵近甸故韦臯欲经略河湟以此为始臣到西蜀空壁来归山西八国皆愿内属可减八处镇兵坐収千里旧地当时不喜臣者望风疾臣诏送悉怛谋等命彼自戮絶忠款之路快凶虐之情从古以来未有此事乞追奬忠魂诏赠悉怛谋为右卫将军宋时朝贡不絶其首领嘉勒斯赉始居鄯州后徙青州神宗哲宗髙宗朝皆授以官元宪宗始于河州置吐番宣慰司都元帅府又于四川徼外置碉门鱼通黎雅长河西等处宣抚司世祖时复郡县其地设官分职以吐番僧人萨巴为大寳法王帝师领之嗣者数世弟子号司徒国公佩金玉印者前后相望明洪武间设行都司于建昌无复南警西边松茂诸蛮反覆不常十三年遣御史大夫丁玉讨平之召集诸寨首领给以银锞俾各守地方蛮人以为世寳又于东路设八郎麻儿匝芒儿者阿角寨四安抚司与麦匝者多北定祈命蛒匝牟力结等一十七长官司俱松潘卫南路设长宁安抚司与岳希蓬静州陇木头三长官司俱茂州叠溪鬱郎二长官司叠溪千户所各降印信仍立首领一人为土官以世掌之永乐间建立董卜韩湖等宣慰使司杂谷等安抚司于吐番境内以统番部其俗尚异端故于松潘又立番僧二人为国师曰商巴曰绰领二人为禅师曰黎巴曰完卜商巴事道黎巴事佛皆授银印令抚谕之宣德二年松潘千户钱宏闻有交阯之役惮于逺征乃诱蛮族入寇虚张奏报得留不遣蛮自是煽祸攻围城堡朝廷遣都指挥韩整高隆调四川各卫官军五千员征之至威州黄土铺失利道遂不通三年命总兵都督陈怀刘昭防将赵安蒋贵等率陜西兵四万由洮州入松潘觧围懐増置城堡守备回京蛮犹弗靖八年复遣都督方政调四川建昌贵州官军讨平之正统四年都督指挥赵谅诱执蛮长国师商巴以犯边被擒奏闻遣都督李安征之防察其伪且生衅乃诛谅蛮始服十二年佥都御史寇深提督军务修饬营堡平治道路于叠溪迤上添设普安靖夷镇番三堡又于麻答崖青冈嘴画佛崖海螺洞万江崖沿山凿石驾木悬栈縻费钱粮巨万军民胥困而后人赖其利景泰二年蛮长王永隂持两端煽动上下五族欲拒南路刑部侍郎罗绮抚治松潘设防制胜一举殄之厥后召绮还京但置按察司副使一员整饬松茂二路兵备天顺五年蛮复要截粮道入龙安石泉等处成化十一年蛮势益张按察司佥事林璧奏请文职重臣提督军事乃勅廵抚四川右副都御史张瓒兼理边务十三年瓒调汉土官兵五万分布东南二路驻劄十月令都指挥沈运李镐等分兵攻剿掇坪懦弱白羊岭鹅饮溪大白饮马池通林等二十一寨进克木爪竹头坪等寨斩蛮四百余人于是商巴等二十六族诣军门献马纳款各谕以利害遣之十四年正月佥事林璧进攻黄头复水诸寨俘馘三百余人总兵尧彧领兵二万攻西坡等寨都指挥谢琳等分兵为五哨进攻前后杀获男妇七百余人赭其碉房九百坠崖死者不可胜计番蛮困惫输款正德二年副总兵杨宏兵备高江诱杀绰领寺国师雪郎三出诸番紏合围杀官军自后本寺小宛卜等动出扰害松城之外不敢昼牧十一年副总兵张杰兵备胡澧整兵奋敌蛮稍惧敛嘉靖间乌都勃鸽鹅儿鸡公刁农五寨番蛮紏合黑虎等寨八百余番攻围长安等堡阻截南路势甚猖獗十二年廵按御史宋庭立奏调汉土官兵七千分为六哨命守备指挥李葵邓斌陈崇鲁元忠宋琏领哨夹攻朝廷又勅副总兵何卿自松潘来节制诸军又勅都御史杨守礼提督军务乌都等十一寨皆次第剿平又屠遮花寨于是黑虎等寨观望寒心皆诣军门纳款佥议仍量给赏需以示柔逺之恩十三年廵抚都御史宋沧克平坝底白草诸寨诸夷献侵地二千余顷又克茂州鸡公寨十五年长宁等处深浅诸寨番蛮求索赏需兵备副使朱纨督兵捣其巢擒斩首恶余俱以次降年例赏需尽行裁革于是西陲安靖
　　皇清定鼎之后蠢兹番蛮间犹骚动顺治十二年威州龙蒲等寨逆番紏合贼党攻城掘冢势甚猖獗总督李国英檄行威茂监军道佥事程翔凤松潘副总兵王明德出其不意六路进兵歼其凶首扫穴平碉剿抚并用诸蛮乃服十四年杂谷土官桑吉朋阿日土官巴必太合兵千余攻围瓦寺土官曲翊伸番砦未下闯入内地劫堡断桥杀戮汶民掠去男妇四十余人监军道佥事程翔凤调防威守备关天爵林阿桂等领劲兵六百首尾夹攻斩馘不计其数生擒凶首阿朋并贼番一十三人桑吉朋巴必太共负重伤逃回六月内吉朋输款纳甲以圗自新各番控龥部院愿献所掠男妇以赎阿朋及释阿朋归见吉朋没其家赀遂成莫觧之讐康熙元年内水田星上曾头三寨贼番听阿朋诱惑阻路横劫威保声息不通威茂兵备道防政陈子达松潘副总兵何德成奉令调剿四路夹撃平其寨斩其渠魁各番始纳款输赋听瓦寺打喇二土司官约束毎岁量给赏需以示羁縻诸番悉平康熙二年剿上下五族先是青片上下五族等寨生番散居石泉茂州山后地方绵亘数百里凶肆自擅不讨之日久矣至是松潘副总兵何德成奉令剿抚于正月十七日分兵进讨克平下五族上五族之番畏威投顺愿版圗合上下五族毎年俱输蜡认粮番寨近茂州者责之茂州陇木土司管束近石泉者责之石泉县唐李土司管束边患以靖又阿朋紏阿姜济等于元年内逐土官桑吉朋于别思蛮地方而立其侄视杂谷如几上肉也夫杂谷古维州地吉朋为贡臣长无吉朋则无维州无维州则威保之藩篱不固矣兵备道陈子达有鉴于此十二月遣中军张士龙由董卜接吉朋至省防带至汶示部番以有所归并宣布
　　朝廷恩威抚谕阿朋迎故主以葢前愆柰阿朋恃恶不悛断我绳桥阻我哨道煽引诸番攻堡日急亦于康熙二年始讨平之二十四年叠溪大定堡山后住牧巴猪五族逆番阻道劫营抗抚拒敌四川廵抚韩士竒
　　题请抽调汉土官兵相机进剿复缮写招抚告示委松威道佥事王骘亲徃列角双马等寨谕以安分住牧免取株连并招抚巴猪令其归顺乃逆番恃其邻之卓沙白卜撮箕等寨为之胁从反覆抗抚松潘总兵高鼎领兵攻击各寨剪其羽翼逆番犹恃险拒敌我兵奋勇直攻斩焚逆番数百余人遂屯营山顶给发白旗招安各寨俱畏威投降惟巴猪逆番诈降复叛廵抚韩士竒随分遣汉土官兵三路进发巴猪逆番约六七千人亦分三路迎敌我兵奋勇攻击自辰至卯当阵擒斩并焚死追杀番蛮七百余口获伪印一颗伪勅一道纱防一顶角带一条其首恶挖子已被焚死余番尽奔大厯日寨见大兵追至复奔黄梁走大定我兵力追抵黑水江岸复擒斩一千余人其先后招抚番蛮共一十三寨输赋纳粮属大定堡抚夷管束边患遂消康熙三十七年松潘黄胜关外川柘等寨系潘州故址久没番地番目绰尔济等夷抢去占住屯牧人畜经廵抚贝和诺委笔帖式尔吉圗查询招抚始输诚纳赋松潘镇属之漳腊营西路包子寺牟尼等寨平番南路云昌等寨及东路阿思洞等寨诸番自昔梗化旋抚旋叛野性靡常迨
　　圣祖仁皇帝荡平伪逆恢复以来始皆倾心向化于康熙
　　四十二年经总兵周文英宣布
　　朝廷威德加意抚赏西北两路土目情愿毎年输纳青稞贝母听充正项五十九年庚子口外恶洛西番劫我兵民提督岳钟琪松潘总兵路振扬请兵由松潘进剿数败贼番阿坝土目旦増等归降愿偿所劫许之先是住藏之厄鲁特贝勒额付阿保移文
　　乾清门头等侍卫拉锡言西边郭罗克爱满肆行抢掠请派兵剿抚奉
　　防着提督岳钟琪等即行剿抚荡平又派满洲兵数百名并插汉丹津兵协助提督岳钟琪游撃周瑛于五十九年冬十月率诸军进攻取下郭罗克之吉宜卡等处二十一寨直抵中郭罗克之那务等寨贼番出敌官兵奋武连破一十九寨斩三百余级擒获首恶酸他儿蚌索布六戈乗势复抵上郭罗克之插六等寨寨目旦増等绑缚首恶假并贼从格罗二十二名以献贼从尽正法首恶酸他儿蚌等三名觧部其投诚番众令杂谷土目囊索沙加布管理留土兵一千名驻劄自黄胜关至恶洛俱安塘站由是西番平服我
　　皇上膺寳箓之元年四川提督岳钟琪因西宁之役带领游击张元佐王刚并汉土官兵由黄胜关出口剿抚十二部落招安阿坝郎隋毛革麦杂等处番目弯布桑顿独赖林柯等纳土归诚雍正二年甲辰
　　下羊峝凶番拔那刚譲笑等复猖獗不法松潘镇总兵张元佐率领游撃刘屏翰邱名扬进剿擒获首恶余寨投诚番目牵慢甲个札实太等率各寨番皆愿为编户辟地二百四十里得番民三十七寨建城于南坪坝为南坪营川陜道路始通五年丁未杂谷土司约束下郭罗克番蛮不严仍行劫掠川陜总督岳钟琪遣平番营守备宋宗璋领兵进剿招抚下郭罗克阿树等一十三寨归并本营管辖由是川陜各边并阃内番属俱帖然慑服
　　天朝威德各安住牧大抵番人性耐饥寒垒石巢居如浮圗数重人以梯上下货藏于上人居其中畜溷于下高一二丈者谓之鸡笼十余丈者谓之碉房凡遇粮夫经行或据险筑塘或临高擂石或隔河放流矢截军索货徃徃有不能制者自
　　朝廷天威大振文德诞敷薄海内外罔不率从土夷倾
　　心向化自无复向日之顽梗者矣
　　茂羌
