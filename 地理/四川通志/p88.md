<!-- { "loadSidebar": true } -->
　　张氏【华阳人周永安妾年二十刲股疗夫病不起嫡妻曹氏亦殁无子张以侄纉承祀纉亡抚孙宗旦宗旦亡又抚曽孙元音三世存孤年九十三岁终】
　　吴氏【华阳人蔡度妻年二十四守节厯三十载卒】
　　杨氏【华阳人吴兴邦妻年二十二守节厯四十余载】
　　何氏【温江人适成都诸生税璌璌寝疾氏衣不解带者数月及卒欲刎颈与同棺姑救之得不死誓守节奉翁姑育子成立县令旌其门】
　　张氏【温江人诸生任朋万妻年二十守节奉孀姑敎子入庠厯五十余年】
　　刘氏【温江人孝亷刘嵩女适王师和甫三载师和殁苦节五十余年】
　　陈氏【新都人适赵瑅年二十四守节奉舅姑抚遗腹子成立】
　　范氏【郫县人李司李妻年二十四守节抚子峻成立厯五十余年】
　　张氏【郫县人陈纲妻年十九而寡苦节三十载敎子舜裔入泮】
　　陈氏【郫县人杨逺妻年十七逺溺死氏絶粒泣七日卒】
　　郭氏【郫县人樊述圣妻年十九守节抚子振世入庠振世卒抚二孙成立厯年五十有二】胡氏【郫县人张宇续妻年二十五守节厯六十岁】
　　陈氏【郫县人成都刘沛裔妻结褵二十日裔病剧刲股救之不起苦节五十年】
　　李氏【郫县人适保县贡生袁文蔚之子甫一岁夫亡守节三十余年】
　　余氏【雅州人随父治用司铎郫县适郫邑廪生梅月月早卒遗四子二女余守节抚孤长调元季魁元补博士弟子员其余婚嫁甫毕余偶病诸子以药进坚却之曰吾不即从汝父地下者以若辈故也今毕乃事何以生为遂絶粒死】
　　蔡氏【郫县人松潘镇卓防妾年二十防病知不起谕蔡改适蔡截髪毁指誓守节及夫殁独处一室家人罕窥其面厯二十八年卒】
　　重庆府
　　夏氏【巴县人张国缙妻年二十余夫殁夏投河以殉邻人救之得不死越一载卒自缢云】田氏【巴县人年十八适王英甫八载英殁时祖翁及舅姑俱存氏竭力奉养丧葬如礼课子封广得游泮苦节三十二年】
　　张氏【巴县人蒋玉锡妻有篾工焦言偶佣于氏家适玉锡外出言乘夜潜房侧以刀掘窦入欲汚氏氏不从因被害】
　　王贞姑【巴县人举人王咸宜女幼许字曾壬及笄壬卒姑恸哭欲自死其母力劝之乃止因请于父母治素奁具径归曽门为夫服三年丧事翁姑极尽孝道凡厯二十余年】
　　徐氏【巴县人年十八归秦师圣越六载师圣疾氏刲股疗之不愈欲投缳以殉因救得免养葬孀姑敎育稚子苦节三十二年】
　　吴氏【巴县人刘公升妻会吴病公升他出邻有祝永者窥伺径入氏室欲行强汚氏大呼邻人执永赴官氏随自刎死】
　　杨氏【合州人孝亷石邦楫妻年二十三邦楫卒氏剪髪誓志孝事继姑抚育稚子长璵登戊子乡荐次璠食饩胶庠厯节三十余年】
　　蔡氏【合州人年十六归诸生张素蕴越七载夫殁矢志柏舟翁姑衰老养葬如礼抚育稚子成立守节四十三载】
　　金姑【铜梁人徐应后女年甫十三有粤西民陆君祥佃租应后地在山伐竹适金姑牵牛偶经其处君祥欲汚之姑恕骂不从君祥以刀刺其喉死】
　　王氏【涪州人冉仲道妻有邻人况荣谦伺仲道他出持斧胁氏欲汚之氏詈骂不从荣谦以斧劈氏头颅而死】
　　杨氏【涪州人彭长春妻年十九长春卒氏哀毁欲絶截髪誓志侍奉翁姑姑病刲股以疗及殁事继姑亦如礼抚遗腹子克承宗祧厯节四十八年】
　　吴氏【涪州人年十八适杨芳林二十五岁夫殁家贫坚志守节备厯辛苦纺绩惟勤课遗腹子名时得膺岁荐年四十五卒】
　　何氏【涪州人杨竒妻年二十而寡事孀姑诚孝备至姑频病氏百计调扶抚遗孤以义方列名黉序厯节三十五载】
　　刘氏【綦江人庠生罗鳯翥妻夫殁氏青年守节奉姑姑终尽礼敎子惟勤成名以继夫志荼蘗自甘四十余年以上俱已奉防旌表】
　　曹氏【綦江人总兵张奏凯妻奏凯死献贼难曹年甫二十冰霜自凛四十余年人有忠节成双之目】
　　毛氏【酆都人李嗣靖妻顺治丙申夫死父难氏年二十三抚养遗腹子守节四十年】李氏【郡人军士陈登云妻年二十八登云卒氏养翁姑抚二子成立苦节自励厯四十余载如一日】
　　宋氏【郡人军士庄三竒妻年二十一夫殁矢志守节孝事双亲慈育稚子厯年五十四岁】秦氏【郡人王国泰妻年二十五夫殁糟糠自给事姑抚幼苦节三十五年】
　　崔氏【郡人军士王谟妻年二十九而寡苦节五十三年】
　　吴氏【郡人军士安进修妻夫亡守节五十三载】
　　孙氏【巴县人军士张仁妻年二十二夫亡遗一子甫五月夫弟甫六月家贫无以自给氏勤女红为饔飱计竭力事姑姑病割股救之苦节三十载】
　　张氏【巴县人军士李相泰妻年二十七守节抚子仕茂成立为千总官年逾八十乃卒】章氏【巴县人军士张会妻年二十九而寡厯节五十二载敎两子俱成名】
　　王氏【江津人适刘芝翰甫一载翰卒遗腹五月氏矢志终身孝事翁姑抚孤成立年八十余】李氏【江津人贡生龚瑛妻年二十二夫殁子甫二岁氏抚孤成立值翁姑丧祭葬尽礼年五十八终】
　　郑氏【江津人马子玉妻年二十六夫殁家苦贫氏纺绩度日抚二子一女皆成人厯节三十余载】
　　刘氏【江津人王赓尭妻偕夫往视姑姊是夕姊夫江学东与尧同宿刘与姑姊宿内室异榻夜深学东潜入冒为赓尭与刘同寝次早刘以礼责其夫尭惊曰无也刘知为东所汚遂饮泣痛恨自缢死东惧罪自刎县令余甸嘉刘之志以礼之并表其墓】
　　瞿氏【长寿人陈璋妻年二十七璋病两刲股以救不愈遗三子瞿抚之俱成名孙登贤书者三守节五十七年年八十四终】
　　游氏【永川人凌勷妻年二十二守节课子尔炤成雍正癸卯进士年八十余岁】
　　杨氏【永川人贡生杨素次女归喻伸甫三日伸遘病越月而卒杨勤女红以奉姑及殁祭葬如礼抚堂侄承祧守节三十五载】
　　田氏【綦江人诸生王英妻年二十英亡遗孤四岁家窭贫苦节抚子三十余年】
　　罗氏【綦江人杜广生妻年二十八而寡抚孤成立茹荼三十载】
　　陈氏【綦江人适王谏臣年二十八守节厯四十年】
　　陈氏【綦江人王廷妻廷卒陈年甫十八厯三十余载终邑令旌其门】
　　王氏【綦江人归陈常铭年二十而寡毁容断髪守志不渝以寿终】
　　任氏【綦江人诸生陈益虞妻年二十七守节备厯艰辛抚二子成立年九十有五终邑令以节寿旌其门】
　　刘氏【綦江人适诸生罗鹏翼年二十七鹏翼殁遗孤二俱幼辛勤抚育长伟烈入庠次亦成立夀七十终】
　　李氏【綦江人诸生石琪妻琪病李割股以救弗痊年二十一甘贫守节内外无间言】陈氏【綦江人归诸生杨乂年二十六乂卒子甫三龄越数载乂弟林继逝妻陈氏年二十三无子娣姒同居共矢苦节县令以一门双节称之】
　　陈氏【綦江人赵天聪妻年二十二而寡家贫苦节四十余年】
　　金氏【綦江人罗振伦妻姑病剧氏刲股以愈人称其孝】
　　熊氏【忠州人赵维舒妻维舒卒熊年二十二慷慨殉夫自缢死】
　　高氏【忠州人文賛妻子归甫六月賛溺于水氏痛哭三日赴江死】
　　高氏【忠州人任某妻年二十二守节终身不出户庭】
　　徐三姑【酆都人正林女早丧母值林他往三姑出汲邻人逼汚不从急投井适遇救得免越六日父归泣告旋自缢死县令王廷献旌其门】
　　张氏【黔江人朱瑄妻年十九夫殁誓不他适勤纺绩以供甘防敎子世杰成名厯节五十载】谢氏【黔江人朱璧妻年二十夫殁子方襁褓氏抚育曲尽苦心年七十余终】
　　何氏【江津人王言士妻性甘淡泊雅好施与孝养翁姑勤劳备至里人咸称为女中君子】
　　保宁府
　　周氏【阆中人举人刘以灏妻灏以公车卒于京邸氏年二十六无子事姑诚孝抚夫幼弟以潜肄业诗书得膺选拔守节二十余载】
　　彭氏【阆中人母懿妻年二十夫殁家贫乏姑老子幼俯仰待给氏勤女红以资菽水抚育孤儿守节三十五载】
　　杨氏【阆中人诸生刘昌李妻年二十四夫殁子亦继逝族姓谋欲嫁之氏剪髪刺面以誓甘贫守节】
　　李氏【阆中人适诸生刘世经年二十四夫病氏割股以疗及夫殁翁姑以家贫欲夺其志氏引刀自刎以救免誓不再适苦节二十八载】
　　谢氏【阆中人刘静逺妻年二十七夫殁乏嗣孀姑年迈氏竭力奉养始终不懈抚夫幼妹使得所归善承姑志厯节三十六载】
　　杨氏【阆中人李桂妻年二十八夫亡守节姑年衰老氏备极辛勤以供甘防及殁祭葬无缺抚幼子成立克全母道苦节三十三年】
　　张氏【阆中人军士李标妻年二十四标殁氏号泣絶粒欲身殉之姑以抚孤相责屡劝乃复食自是苦节三十六载】
　　吴氏【阆中人贡生如登女田兆瑞妻年二十二夫殁无子氏午夜纺绩敬事祖姑姑年八十余生养死尽礼尽哀守节凡三十一载】
　　文氏【苍溪人闫启麟妻年二十三夫殁孝事孀姑虽蔬食必诚敬以进敎育稚子名列宫墙守节四十载】
　　陈氏【苍溪人胡天瑞妻年二十八夫亡奉事孀姑克诚克孝义方敎子家道有成守节四十六载卒年七十有四】
　　陈氏【苍溪人忠州学正陶淑理妻年二十九夫殁矢志靡他敎子其念成名守节三十余载】温氏【巴州人年十六适杨先春越八载先春卒子甫六岁氏泣誓守节事姑克孝抚子成立厯节三十四载】
　　张氏【巴州人署都司佥书营游击事刘昆妻雍正八年乌防蛮叛昆以战死氏谓二女曰我与汝岂可受逆贼辱遂杀二女复自杀妾吴氏亦自刎奉】
　　【防从优议叙照伊夫加赠品级给与封典其妾吴氏与二女俱各竖坊旌表且立碑于殉难
　　之处以表贞烈】
　　王氏【通江人庠生朱琨妻琨年十九入贼穴救父贼并执之骂贼死氏年十七生子甫五月闻翁及夫皆被害呼抢极哀屡欲自缢以救免抚孤成立守节五十年】
　　刘氏【劒州人何维汉妻夫亡家贫矢志勤俭鞠孤俾家道渐丰复抚幼侄婚嫁者七人以全夫之友爱厯节四十余年以上俱已奉防旌表】
　　周氏【阆中人孝亷张鹤翔妻值吴逆叛贼党劫之氏自缢死】
　　杨贞妇【太仓州学正杨尔绪妻寇乱流离秦陇贞洁自矢后闻夫在断指寄血书夫妻重聚】侯氏【苍溪人廪生韩辉妻辉早亡守节抚孤厯七十余岁康熙三十五年县令旌其门曰皎若冰霜】
　　袁氏【苍溪人李明珠妻夫殁守节三十余载康熙三十五年县令旌之】
　　李氏【苍溪人知州任钟麟妻钟麟殁于官扶榇归抚子膺岁荐苦节三十余年】
　　陈氏【南部人宋之仁妻夫亡殡葬毕投缳死县令题其门曰之死靡他】
　　何氏【南部人庠生何迪妻年二十四夫亡守节四十余年卒县令焦澍旌其门】
　　杨氏【南部人庠生王凯妻凯亡无子苦节厯三十载县令以苦节二字旌之】
　　吕氏【南部人曲和赓妻年二十三夫亡守节五十余年】
　　刘氏【广元人李犹龙妻顺治二年献贼破城犹龙以抗节被害氏年二十一守节四十余年抚子庚生以孝行举学使有义士节孝萃于一门诗序】
　　刘氏【昭化人吴琮母守节敎子厯兵燹不易其志知县刘见龙表其节】
　　李氏【昭化人贾应昌母值流贼至避山中为贼所掳投崖死】
