<!-- { "loadSidebar": true } -->
　　唐【仪鳯二年置唐昌县属益州拱二年改属彭州长寿二年改曰周昌神龙元年复曰唐昌】五代梁【开平二年改曰归化】后唐【同光初复故】晋【天福初改曰彭山】汉【又复故】宋【开宝四年改曰永昌崇宁元年又改曰崇宁属彭州】元【因之】明【属成都府】
　　皇清康熙七年倂入郫县雍正六年复设
　　新繁县
　　汉【置繁县属蜀郡】晋宋齐【因之】后周【改曰新繁】隋【开皇初省入成都县】唐【武德三年复置属成都府】宋【因之】元【属成都路】明【属成都府】
　　皇清因之
　　汉　州
　　汉【置雒县属广汉郡后移广汉郡及益州皆治此】晋【泰始二年为新都郡治太康六年罢新都郡仍为广汉郡治】宋齐【因之】隋【开皇初郡废十八年改县曰绵竹大业初复改曰雒属蜀郡】唐【拱二年于县置汉州天宝初改德阳郡乾元初复曰汉州属劒南道】宋【亦曰汉州德阳郡属成都路】元【中统元年复立汉州以雒县省入属成都路】明【属成都府】
　　皇清因之
　　什邡县
　　汉【置什邡县属广汉郡高祖封雍齿为什邡侯】晋【初属新都郡郡废还属广汉】宋齐【因之】周【闵帝改曰方亭武帝省入雒县】唐【武德三年复置属益州垂拱二年改属汉州】宋元明【不改】
　　皇清属成都府
　　彭　县【古彭州】
　　秦汉晋【俱为繁县地】刘宋【元嘉十二年置晋寿郡及县】齐【因之】梁【置东益州】后周【废州改郡县俱曰九陇】隋【开皇初郡废仁寿初置蒙州大业初州废属蜀郡】唐【武德三年复置蒙州贞观二年州废属益州拱二年析益州置彭州天宝初改蒙阳郡乾元初复曰彭州文德元年升威胜军节度景福元年罢节度】宋【熙宁二年分置堋口县四年省为鎭】元【至元十三年省九陇县入州】明【初废州为彭县并省蒙阳县入焉隷成都府】
　　皇清康熙七年倂入新繁雍正六年复设
　　重庆府
　　禹贡梁州之域周武王时为巴子国【山海经西南有巴国昔太皥生咸鸟咸鸟生乘厘乘厘生后昭是为巴人郭璞注谓巴之始祖也华阳国志武王克殷封宗姬于巴爵之以子其地东至鱼复西至僰道南极黔涪北接汉中都江中或治垫江或治平都后治阆中战国时尝与楚为婚及七国称王巴亦称王】愼靓王五年秦惠文王与楚共灭巴置巴郡【华阳国志蜀王伐苴苴侯奔巴巴为求救于秦秦遣张仪救苴巴仪旣伐蜀灭之贪巴道之富因执其王以归置巴郡】汉仍为巴郡【治江州】属益州后汉初平元年改为永宁都建安六年复为巴郡三国属蜀晋改永宁曰巴都郡属梁州宋齐复为巴郡属益州梁太清末年武陵王萧纪于巴郡置楚州西魏大统十七年改曰巴州后周闵帝元年复曰楚州隋开皇初郡废改曰渝州大业初复罢州为巴郡属梁州唐武德元年复曰渝州天宝元年改曰南平郡乾元初复为渝州属劒南东道【寰宇记属山南西道】五代时王建孟知祥继有其地宋亦曰渝州南平郡属防州路崇宁元年改曰恭州淳熙十五年升为重庆府【是嵗光宗卽位州为潜藩故升】以其地界绍庆顺庆之间故名元至元十六年立重庆路总管府为四川南道宣慰司至正末明玊珍据此僭号曰夏明洪武四年归附仍为重庆府属川东道
　　皇清因之【雍正十二年设黔彭防黔江彭水属之陞忠州为直隷酆都垫江属之今领州二县十一】
　　巴　县【附郭】
　　周【巴子国】春秋【巴国都】秦汉【置江州县为巴郡治】晋宋齐【因之后改曰垫江】梁【为楚州治】周【改巴城县武成三年改曰巴县废枳垫江二县入焉】隋【初为渝州治后复为巴郡治】唐【复为渝州治】宋【为重庆治】元明【不改】
　　皇清因之
　　江津县
　　汉【江州县地属巴郡】西魏【分置江阳县兼置七门郡】后周【因之】隋【开皇初郡废十八年改县曰江津仍属巴郡】唐【属渝州天宝中改属南平郡】宋【初因之后倂万寿南平入焉属重庆府】元【属重庆路】明【隷重庆府】
　　皇清因之
　　长寿县【本楚黔中地】
　　汉【为枳县地属巴郡】晋【属巴都郡】周隋【为巴县地】唐【武德二年析置乐温县属南潾州九年改属涪州】宋【因之】元【至元二十年省入涪州至正中明玉珍改置长寿县仍属涪州】明【洪武六年改属重庆府】
　　皇清因之
　　永川县
　　汉【江州县地】隋【为江津巴二县地】唐【至德二年分置壁山县属渝州大厯十一年又分壁山置永川县属昌州】宋【因之】元【至元二十二年倂入大足】明【洪武初复置隷重庆府】
　　皇清因之
　　壁山县
　　唐【至德二年析巴江津万寿置壁山属渝州】宋【因之】元【至元二十二年倂入巴县】明【成化十九年复置隷重庆府】
　　皇清因之康熙初年倂入永川县雍正六年复设
　　荣昌县【本资州内江县地】
　　唐【初为泸普渝合资荣六州之界乾元元年分置昌州兼置静南昌元大足三县大厯六年废十年复置治昌元属劒南道光啓元年徙州治大足】五代【属蜀】宋【曰昌州昌元郡省静南县入州属潼川府路】元【州县俱废】明【洪武四年改置荣昌县隷重庆府】
　　皇清因之
　　大足县【本合州巴川县地】
　　唐【乾元元年始分置大足县取大足川为名属昌州以静南省入唐末为昌州治】宋【因之】元【倂昌州及所领永川昌元大足入合州】明【洪武四年复置大足县隷重庆府】
　　皇清因之康熙初年倂入荣昌县雍正六年复设
　　綦江县【古綦市地】
　　汉【江州县地】唐【武德二年分置隆阳县兼置南州三年改曰僰州四年复曰南州先天二年改县曰南州天宝初改州曰南川郡乾元初复曰南州属江南道黔州都督府】五代【属蜀】宋【初为羁縻州庆厯八年改属渝州皇祐五年废州为南川县熙宁七年复分南川置南平军属防州路嘉熙三年徙军治隆化县废】元【置南平綦江长官司属播州安抚司】明【洪武改置綦江县隷重庆府】
　　皇清因之
　　南川县
　　汉【江州枳县地属巴郡】周隋【为巴县地】唐【贞观十一年分置隆化县取县西永隆山为名属涪州先天元年改曰宾化】宋【初复曰隆化熙宁七年改属南平军南宋嘉熙三年徙军来治】元【至元十一年废军及隆化县改置南川县属重庆路】明【隷重庆府】
　　皇清因之
　　黔江县
　　汉【巴郡涪陵县地建安六年刘璋分置丹兴县属蜀国都尉】蜀汉【为涪陵郡】晋【因之后废】隋【开皇五年置石城县兼置庸州大业二年州废以县属巴东郡】唐【武德元年改属黔州天宝元年改曰黔江】宋【绍定初属绍庆府】元【因之】明【隷重庆府】
　　皇清因之雍正十二年改隷黔彭防
　　合　州
　　周【巴子国亦濮国地】秦汉【为巴郡之垫江县建安六年属巴西郡】蜀汉【建兴十五年还属巴郡】晋【因之】宋【元嘉中置东宕渠郡以垫江属宁蜀郡】西魏【恭帝置合州改郡曰垫江改县曰石镜】隋【开皇初郡废末年改合州曰涪州大业初废州为涪陵郡】唐【武德元年复改合州天宝元年又改巴川郡乾元初复为合州属劒南道】宋【干德三年改县为石照淳祐三年迁州治钓鱼山】元【至元十五年宋安抚使王立以城降二十年为散郡并赤水入石照县二十二年复还旧治仍为合州隷重庆路】明【隷重庆府】
　　皇清因之
　　铜梁县
　　周【楚襄王灭巴封其子为铜梁侯于此】秦汉【为垫江县地】西魏【为石镜县地】唐【长安四年始置县以小铜梁山为名属合州】宋【因之】元【初移今治倂巴川县入焉】明【因之隷重庆府】
　　皇清因之康熙元年倂入合州六十年复设以废安居
　　县入焉
　　定远县
　　宋【合州地之女菁坪】元【至元四年创为武胜军行和溪安抚司事后改为定远州二十四年降为县属合州】明【隷重庆府嘉靖三十年知县胡濂以江水坏庐移治庙儿坝卽今治所】
　　皇清因之康熙八年倂入合州雍正六年复设
　　忠　州
　　周【为巴地】秦【属巴郡】汉【置临江县】晋宋齐【因之】梁【大同六年置临江郡】后魏【废帝二年置临州】隋【开皇初郡废大业初州废属巴东郡义宁二年复置临江】唐【贞观八年改忠州以巴蔓子及严顔忠烈得名天寳初改南宾郡乾元初复为忠州属山南东道】五代【属蜀】宋【亦曰忠州南宾郡属防州路咸淳元年以度宗潜邸陞为咸淳府】元【复曰忠州至元二十一年改属重庆路】明【洪武初以州治临江县省入隷重庆府】
　　皇清因之雍正十二年陞为直隷忠州领县三
　　酆都县【古巴国别都】
　　汉【为枳县地永元二年分置平都县属巴郡】蜀汉【延熙十七年倂入临江县】梁【属临江郡】隋【属巴东郡义宁二年置丰都县】唐【属忠州】宋【初因之元丰后废绍兴初复置咸淳初属咸淳府】元【至元中倂垫江入焉】明【洪武初改丰为酆又以南宾县入焉隷重庆府】
　　皇清因之雍正十二年改隷忠州
　　垫江县
　　汉【临江县地】西魏【恭帝三年置垫江县兼置容川郡】周【天和三年改曰魏安属渠州】隋【开皇初郡废十八年复曰垫江属宕渠郡】唐【武德初分属潾州九年属临州寻属忠州】宋【因之熙宁五年省桂溪县入焉】元【倂入酆都至正中明玉珍复置仍属忠州】明【隷重庆府】
　　皇清因之雍正十二年改隷忠州
　　涪　州
　　周【楚枳邑】汉【置枳县属巴郡】晋【永和中移涪陵郡于此】宋齐【因之】后周【废枳县徙郡治汉平县】隋【开皇初郡废十三年改汉平为涪陵县属巴郡】唐【武德二年于县置涪州天宝初改涪陵郡乾元初复曰涪州属江南西道】五代【属蜀】宋【亦曰涪州涪陵郡属防州路熙宁三年以乐温县省入咸淳三年移治三台山】元【复旧治至元二十年以州治涪陵及乐温二县入焉二十一年改属重庆路】明【隷重庆府】
　　皇清因之康熙七年倂武隆县入焉
　　彭水县
　　汉【置涪陵县属巴郡王莽改曰巴亭】后汉【复为涪陵县建安六年刘璋置蜀国都尉昭烈置涪陵郡】晋【永嘉后没于蛮】后周【保定四年蛮帅田思鹤内附因置奉州建德三年改为黔州】隋【开皇初郡废十三年始置彭水县为黔州治所大业三年改州为黔安郡】唐【武德元年复为黔州贞观四年置都督府圣歴元年罢先天二年复置都督府开元二十年置黔州采访使天宝初曰黔中郡乾元初复为黔州都督府属江南道大顺元年置武泰军节度天复三年罢】五代【属蜀】宋【亦曰黔州黔中郡太平兴国五年复为武泰军节度使属防州路嘉祐八年以洪杜洋水信宁都濡四县入焉绍兴元年升为绍庆府】元【因之属四川行省】明【洪武初罢府以县属涪州】
　　皇清隷重庆府雍正十二年改隷黔彭防
　　保宁府
