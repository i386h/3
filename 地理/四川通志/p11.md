<!-- { "loadSidebar": true } -->
　　汉【犍为郡武阳县地为井研鎭】晋【安帝侨置江阳郡亦曰西江阳郡】宋齐【因之】西魏【置蒲城县后废】隋【大业元年置井研县属隆山郡】唐【属陵州】宋【属仙井监南渡后属隆州】元【至元二十年倂入仁寿县明玊珍复置】明【洪武十年又省入仁寿后复置井研县属成都府】
　　皇清因之雍正五年改隷资州
　　直隷绵州
　　汉置涪县属广汉郡王莽改曰统睦东汉复为涪县元初二年徙郡治此【水经注作永初】后还治雒蜀汉属梓潼郡晋永嘉后移梓潼郡来治【按晋志有涪城县今在州南六十里潼川州界为涪城坝】孝武帝仍移郡治梓潼【旧志作西魏移】宋齐皆曰涪县西魏置潼州废帝二年改县曰巴西【隋志巴西旧曰涪置巴西郡】隋开皇初郡废五年改曰绵州大业初改金山郡唐武德元年复曰绵州天宝元年改郡亦曰巴西乾元元年复曰绵州属劒南东道宋亦曰绵州巴西郡属成都府路绍兴三年以知州兼绵茂威州石泉军沿边安抚使五年移川陜宣抚副使司于此六年罢二十一年罢沿边安抚使嘉熙元年为四川制置副使治所元至元二十年省州治巴西县及魏城县入本州改隷潼川路明亦曰绵州属成都府
　　皇清因之雍正五年陞为直隷绵州属松茂道雍正九
　　年改属川北道领县五
　　德阳县
　　汉【广汉郡绵雒二县地】五代【因之】唐【武德三年始析雒置德阳县属益州埀拱二年属汉州】宋【因之】元【至元八年陞为德州十三年复为县属成都路十八年还属汉州】明【因之】
　　皇清属成都府雍正五年改隷绵州
　　罗江县
　　汉【涪县地之潺亭】晋【置万安县于梓潼水尾属梓潼郡后移县治于此】宋齐【因之】西魏【置万安郡】隋【开皇初郡废县属金山郡】唐【属绵州天宝元年改曰罗江县】宋元【因之】明【属成都府】
　　皇清因之顺治十六年倂入德阳雍正五年复设改隷
　　绵州
　　安　县
　　汉【广汉郡绵竹涪二县地】晋【为绵竹万安苌阳三县地】隋【为绵竹神泉石泉三县地】唐【为龙安西昌神泉三县地属绵州】宋【政和七年以龙安神泉二县属石泉军宣和三年军废县还故属七年复属军宝祐中移石泉军治于龙安】元【中统五年升军为安州属成都路以龙安神泉二县省入】明【洪武七年防州为安县属成都府】
　　皇清因之雍正五年改隷绵州
　　绵竹县
　　汉【置绵竹县属广汉郡为都尉治中平五年刘焉徙益州治此】晋【初属新都郡隆安二年以秦州流民分置晋熙郡及晋熙县并置长阳南武都二县】刘宋【属南阴平郡】齐【因之永元初废晋熙郡以县属南新巴郡】梁【复置晋熙郡】周【省长阳南武都入晋熙后又省晋熙入阳泉】隋【开皇三年郡废徙绵竹治晋熙城改曰晋熙县十八年改雒县为绵竹改晋熙为孝水以县境姜诗孝泉得名大业三年复曰绵竹属蜀郡】唐【武德三年属蒙州贞观二年州废始属汉州】宋【因之】元【至元十三年省县入州置巡司二十九年废司复改县】明【因之】
　　皇清属成都府雍正五年改隷绵州
　　梓潼县
　　汉【置梓潼县寻为广汉郡治王莾改县曰子同郡曰就都至东汉初复故寻以郡治雒以梓潼属之建安二十二年蜀昭烈帝以县置梓潼郡】晋【初因之孝武帝又移郡治涪梓潼属焉】宋齐【因之】西魏【改县曰安寿又于县置潼川郡】隋【开皇三年郡废大业三年复改曰梓潼属普安郡】唐【属劒州】宋元明【不改】
　　皇清初属保宁府雍正五年改隷绵州
　　直隷茂州
　　古冉駹国地汉元鼎六年开置汶山郡【治汶江县】地节三年省幷蜀郡为北部都尉【夷人以立郡赋重宣帝乃省】后汉为汶江道永初三年为广汉属国都尉延光三年复立为郡【见后汉志又冉駹夷传作灵帝时立宋志以为蜀汉立】晋时移郡治汶山县改县曰广阳属之东晋后废宋齐仍为汶山郡梁普通三年改为北部都尉置绳州北部郡仍置广阳县为治周保定四年置汶州隋开皇初郡废改曰蜀州寻为会州置总管府仁寿元年改县曰汶山大业初府罢复为汶山郡唐武德元年复曰会州三年置总管府四年改南会州贞观八年始改茂州天宝元年改郡曰通化属劒南道五代属蜀宋亦曰茂州通化郡属成都府元至元九年属土番宣慰司明洪武十七年仍设茂州兼设茂州衞以汶山县地入焉属成都府
　　皇清因之雍正五年陞为直隷茂州属松茂道领县二
　　保　县【古冉駹国地】
　　隋【置薛城戍】唐【置薛城县属维州】宋【保宁地属威州】元【至元十九年倂县入州】明【洪武六年始置保县属成都府】
　　皇清因之雍正五年改隷茂州倂威州入焉
　　汶川县
　　汉【置绵虒县属蜀郡东汉后曰绵虒道】蜀汉【置汶山郡于此】晋【改县曰汶山至东晋后郡徙都安县废】周【后置汶川县仍于县置汶山郡】隋【开皇初郡废】唐【属茂州】宋【熙宁九年卽县置威戎军使政和六年改名延宁宣和三年废军为砦南渡后复为汶川县仍属茂州】元【至元十九年以户口稀少止设巡检司后复置】明【属成都府】
　　皇清因之雍正五年改隷茂州
　　直隷达州
　　禹贡梁州之域汉巴郡宕渠县之东境和帝分置宣汉县仍属巴郡刘璋分属巴西郡蜀昭烈帝分属宕渠郡寻还属巴西晋初省惠帝复置属宕渠郡【晋志分巴西郡置】桓温平蜀后以巴汉流人立晋昌郡县属晋昌刘宋分置巴渠郡齐因之【宋志宣汉属南宕渠郡齐志属西宕渠郡】梁曰石城置东闗郡【元和志作后魏废帝二年改宣汉为石城】及置万州【寰宇记大同二年置通典以州境有万顷池为名】西魏改通州【寰宇记以居四达之路故名】隋开皇初郡废十八年改县曰通川大业初改州曰通川郡唐武德元年复曰通州三年置总管府贞观五年府废天宝初复曰通川郡乾元初复曰通州属山南西道宋干德三年改曰达州通川郡属防州路五年六年以宣汉等县省入元曰达州至元十五年属四川东道二十年改属四川南道二十二年属防州路明洪武九年改州为县以通川县省入正德九年复升为州仍属防州府
　　皇清因之雍正六年升为直隷达州属川东道领县三
　　东鄕县
　　汉【宕渠县地东汉后为宣汉县地】刘宋【分置巴渠下蒲二县属巴渠郡】西魏【分置东鄕县幷置石州】后周【废州置三巴郡】隋【开皇初郡废并废巴渠下蒲二县入东鄕属通川郡】唐【武德三年置南石州八年州废属通州】宋【属达州】元【至元二十年废入达州】明【成化三年复置仍属达州】
　　皇清初属防州府雍正六年改隷达州
　　太平县
　　汉【宕渠县地东汉后为宣汉县地】刘宋【分置东关县属巴渠郡】齐【因之】梁【置南晋郡及幷州】后周【改永昌郡】隋【开皇初郡废五年州废仍改县曰宣汉属通川郡】唐【武德元年复置南幷州贞观元年州废入通州】宋【干德五年省入东鄕】明【正德十年复割东鄕之太平里置县属达州】
　　皇清初属防州府雍正六年改隷达州














　　四川通志巻二
<史部,地理类,都会郡县之属,四川通志>
　　钦定四库全书
　　四川通志巻三上
　　疆域
　　古者夏官卿之属有掌疆掌固司险诸官而慎固封守之文尤严于毕命以是知画井分疆匪细务也蜀地处边徼夙号险固方今幅员式廓而区分障塞又复碁布星罗洵可以庆敉宁称乐郊焉
　　一上徳化所及薄海内外尽入版图固已无此疆尔界陈常于时夏矣然考梁益之舆图而按其形势计其道里控羣蛮而通西藏则无逺弗届之规模即此亦觇其槩云作疆域志
　　四川布政司【辖十一府七直州】
　　四川省在
　　畿辅西少南东西距三千里南北距三千二百一十里东至防州府巫山县界岭交湖广荆州府巴东县界计程共一千七百六十里西至龙安府松潘卫交南夷部落玛拉噶生畨界计程共一千二百四十里南至宁逺府防理州金沙江交云南武定府元谋县界计程共二千零三十里北至保宁府广元县七盘闗交陜西汉中府宁羌州界计程共一千一百八十里东南至直叙永防永寜县赤水河交贵州威宁府毕节县界计程共一千一百五十里西南由打箭炉出口歴里塘等处至西藏阿喇勒岱界计程共九千六百七十五里东北至直达州太平县分水岭交陜西汉中府兴安州界计程共一千四百一十里西北至龙安府平武县交陜西巩昌府文县界计程共一千一百五十里陆程自省至
　　京师五千七百一十里水程自省至
　　京师一万七百一十里
　　成都府【辖三州十三县】
　　在布政司治西北东西距三百二十里南北距二百三十里东至直资州资阳县界一百六十五里西至直茂州汶川县界一百五十五里南至直卭州界一百二十里北至直绵州德阳县界一百一十里东南至直眉州彭山直资州仁夀二县界一百一十五里西南至直茂州汶川直卭州二州县界二百三十里东北至潼川府乐至中江二县界一百五十里西至直绵州绵竹直茂州二州县界二百五十里
　　成都县【附郭】
　　在府治北东西距三十里南北距三十五里东至府城内鱼市口暑袜街交华阳县界西至郫县界三十里南至府城内丁字街交华阳县界北至新都县界三十五里东南至府城内青石桥交华阳县界西南至温江县界二十里东北至府城内喇嘛寺交华阳县界西北至新繁县界三十里华阳县【附郭】
　　在府治南东西距四十里南北距二十里东至简州界四十里西至府城内鱼市口暑袜街交成都县界南至双流县界二十里北至府北城内交成都县界东南至简州双流县界四十里西南至双流县界二十五里东北至简州界一百里西北至府城内喇嘛寺交成都县界
　　双流县
　　在府西南四十里东西距四十五里南北距四十五里东至简州界二十里西至崇庆州界二十五里南至新津县界二十里北至温江县界二十里东南至直资州仁夀县界三十里西南至崇庆州界四十里东北至华阳县界二十里西北至温江县界十五里
　　温江县
　　在府西少南五十里东西距四十五里南北距三十里东至成都县界三十里西至崇庆州界十五里南至新津县界十五里北至郫县界十五里东南至双流县界三十里西南至崇庆州界十五里东北至成都县界三十里西北至灌县界四十里新津县
　　在府西南九十里东西距六十里南北距四十里东至双流县界三十里西至直邛州界三十里南至直眉州彭山县界十五里北至崇庆州界二十五里东南至直眉州彭山县界四十里西南至直卭州蒲江县界六十里东北至双流县界三十里西北至崇庆州界二十五里
　　金堂县
　　在府东北七十里东西距六十五里南北距六十里东至潼川府中江县界五十里西至新都县界十五里南至简州界五十里北至汉州界十里东南至潼川府乐至县界七十里西南至新都县界二十五里东北至潼川府中江县界七十里西北至汉州新都县界二十里
　　新都县
