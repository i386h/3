<!-- { "loadSidebar": true } -->
　　仙岩竒石【资县治南四十里壁立万仭石室天造凝结人形或住或坐如舞如慿大类飞行仙】
　　天柱【资县旗鼓寺前冈特起一石约髙五丈余下清而劲上方而棱非笋非牙题曰天柱】苏砚【嘉烟尖山坡东坡曽稽古于此成化中有掘地得其遗砚者为督学王敕取去】鸡石【龙安府石臼坝官道左黑石白文其状如鸡首尾冠目俨然俱备】
　　鹰石【龙安平夷铺有竒石状如鹰苍羽白项黒嘴行者望之以为竒观】
　　劔石【保宁真武庙小池中一石长丈余挺然斜倚名石劔】
　　琼钟石【越巂衞西北六十里山半有洞寛厰可容数千人崖半悬石一片长五尺濶四尺厚四寸击之有声名曰琼钟明初龟壶道士修链于此有诗畱石壁云北倚峩眉西阆峯云间岐路去皆通冰消玉浪鸣幽谷夜静琼钟响太空岚拥翠峯秋耸碧霞侵丹室晓舒红九篇真诀无人得谁识金悬太素宫】
　　绣衣石仙女镜【开县北二里盛山之麓有大石方圆二丈上有生成锦绣纹故以绣衣名之南五里山岩之畔有石方圆五丈许光彩耀目凡遇阴其光远映照鉴则丝髪无隐】麻山洞石【徳阳县麻姑山有石洞六二开一闭在江南三闭在江北绵水流其中洞深数丈石牀四石人五石马三骑者二】
　　掌石【内江蓬瀛山下双石屹立状如合掌峻整巨秀为一方之竒观赵文肃曽为之赋】笏石【内江治东江上有石尖挺如笏名曰笏石清流时浴而不污夏涨奔冲不变盖石之秀者】金井海螺石【泸州九姓司地名金井盘石似螺往来人憩息吹之声响洪越人不厌闻】旧志动植谱
　　紫柏【灌口西有古树围八九丈上有寄生木亦大数围传言秦物也土人名曰紫柏】金果【成都府江渎庙前有树六株其树高五六十丈围约三四寻挺直如矢无他柯干顶上才生枝叶皮如龙鳞叶如鳯尾实如枣而加大每嵗仲冬有司具牲馔祭毕然后采摘迎入公廨差点医工以刀逐个劙去青皮石灰汤焯过令熬冷蜜浸五七日漉起控干再换熟蜜如此三四次即入瓶缶封贮进献川中人谓之金果番中名为若鲁麻枣盖鳯尾蕉也】
　　蜀桞【齐刘悛之为益州刺史献蜀柳数株条甚长状若丝缕武帝植于太昌灵和殿前常观叹曰此杨柳风流可爱似张绪少年时其见赏如此】
　　犀浦古楠【成都犀浦国宁观有古楠四皆千岁木也枝扰云汉声挟风雨根入地不知防百尺而隂之所庇车且百两正昼日不穿漏夏五六月暑气不至凛如九秋成都固多寿木然莫与四楠比者】
　　蜀茘枝【茘枝叙马泸涪合俱出嘉定富顺亦有之叙马泸为上涪合为次嘉定今生一二株旧属蜀藩华阳国志载汉宣帝时茘枝开日二千石张具其下邀宾赏之一骑红尘妃子笑盖从栈道入闗耳涪旧有妃子园颗最肥大马驰七日夜即抵长安其速如此所谓无人知是荔枝来也重庆荣昌诸处亦间有龙眼白居易为木莲茘枝图各纪其状曰茘枝生巴峡间树形团团如帷盖叶如冬青华如橘春荣实如丹夏熟朶如蒲桃核如枇杷壳如红缯膜如紫绡瓤肉洁白如冰雪浆液甘酸如醴如酪若离本枝一日而色变二日而香变三日而味变四五日外色香味尽去矣】莱公柏【寇莱公知巴东县尝手植双柏于县庭后巴人思之谓之莱公柏】
　　巴橘【巴邛人家有橘园霜后尽收敛有大橘如三斗盎巴人异之剖开每橘有二叟须眉皤然肌体红明皆相对象戏谈笑自若一叟曰橘中之乐不减商山但不得深根固蔕为人所摘耳】古桂【彭县妙观中有桂二株对植于仙台左右双干交枝老根蟠露不知防百年矣四时清阴覆地十余丈秋日花开黄金万斛香飘十里殊为竒絶】
　　异栗【青城山出天师栗似栗而小独房者为异人食可治风挛相传张道陵手植七十株在上清宫】
　　玉真花【青城山出玉真花差小者号宝仙浅者为醉太平白为玉真古称为石端圣花】凌云蕙【凌云山产蕙叶长而圆花英盛极香馥他蕙莫及俗云雅州兰乌尤蕙】异楠【嘉定州兑说峯下有大楠三株畱云蔽午终岁黛色诸峯葱蒨楠所助也匠氏谓之背阴斵之无香不中采用故存】
　　异柏【嘉定清音亭前有异柏四株霜皮黛色其叶一则琐细如剪一则扁仄如片一则垂丝如栁一则猬刺如毛异于他柏】
　　松乔【嘉定洗墨池有松四枝撑出如长蛟挐空柔条曲纠北折而南既垂且仰鬰然偃盖大如车轮尔雅云小枝上缭为乔扶疎曲翘是谓松乔】
　　璧窦草【峩眉山有璧窦草光如萤火或隐或见虽赤日不掩】
　　塔松【峩眉山有松状如杉而叶圆细偃蹇如浮图】
　　莎萝【峩眉山莎萝坪有花木一种每萼数枝多者十余枝并开其蔕大可尺围色有大红有粉红有白灿烂如锦散满谷屿中山僧呼为莎萝花十余里皆有之诸名山所无瓦屋山亦出莎萝花五色如烂锦照映山谷移之他处则槁】
　　灵寿木【产夔州府龙洞溪上】
　　江安二松【江安三清观有二松高十数丈每晨昏烟云郁镇不散】
　　邛竹【出邛州之邛崃山即古临邛地也汉张骞奉使西域得高节竹还而植此今人取以为杖鹤膝者佳又叙州亦出此竹雅州复有一种名罗汉竹皆为杖之具】
　　蒟酱【见相如扬雄左思诸赋中注云縁木而生其子如桑椹盖僰道通越巂之地出蒟僰人取以为酱僰地即今叙州也或云今之鸡鬃油及滇中窭叶皆相彷佛晋灼注拘音矩徐广注拘亦作蒟音窭】
　　蒙顶茶【名山县蒙山上清峯甘露井侧产茶叶厚而圆色紫赤味略苦春末夏初始发苔藓庇之阴云覆焉相传甘露大师自岭表携灵茗播五顶旧志称顶茶受阳气全故芬香唐李徳裕入蜀得蒙饼以沃于汤缾上移时尽化以騐其真传称雅州蒙山上有露芽故蔡襄有歌曰露芽错落一番新白乐天诗茶中故旧是蒙山呉中复谢人惠茶诗吾闻蒙山之岭多秀山恶草不生生淑茗皆谓此茶也】
　　雷鸣茶【蒙山有僧病冷且乆遇老父曰仙家有雷鸣茶俟雷发声乃茁可并手于中顶采摘服未竟病瘥精健至八十余入青城山不知所之仐四顶茶园不废惟中顶草木繁重人迹希到】太湖茶【瓦屋山太湖寺出茶味清冽甚佳诗人咏之曰品高李白仙人掌香引卢仝玉腋风】虞美人草【益州草木记雅州名山县出虞美人草人或歌曲应拍而舞酉阳杂俎云舞草出雅或云如鸡冠花叶两两相对或云中出一茎旁两叶相对似决明】
　　古楡【睂山有古楡一株在苏祠门外左隅相传老泉手植至今枝叶荣秀】
　　古荆【眉州治文庙左右有紫荆各一苍古花甚盛相传宋元时植】
　　文木【宋太祖干徳五年合州汉初县上青樛木中有文曰大连宋又瑞应山于景徳中出异木生文成天下太平字魏了翁有记】
　　桃异【荣昌峯脑山崖畔有巨石缝中突出桃一株高丈余叶干与凡桃异花实不常宣徳中桃实各围尺许每遇结实邑必有登第者宋人有题咏邑令张秉义名之曰桃香仙岭】
　　莲异【荣昌有瑞莲寺宋进士姚东之读书处山高十数寻石池水泉不竭中产莲一种从石缝中出左红右白花不实根不藕开亦不常红兆科第白兆丰年】
　　竹异【黔江县斑竹山上有仙池池邉每岁生斑竹二株及尾则环连焉】
　　桂异【涪州南长滩里内岩下有古桂树花不常开其年有士登科则花石上有桂岩二大字】稻异【酆都稻名重思其米如石橊子粒稍大味如菱杜琼作重思赋曰日霏春暮翠矣重思云气交被嘉谷应时】
　　木莲【铜梁县巴岳山有木莲树高五六丈叶如楩柟花如菡萏出山则不植尚书王世贞异物志特纪之宋周敦颐观巴岳木莲诗有枝悬缟帯垂金弹瓣落苍苔坠玉盆之句】
　　蓍草【汉平乡县费贻宅有蓍草生其上有云气覆之明成化间又生于南安乡】
　　金树【保宁物产中有金树上有镂刻文可观人多取以荐香】
　　不灰木【防川衞产木火煅不化土人取以为灯心既烬复故名不灰木或曰火浣布乃此物织成也】
　　雪蛆【产于岷峩深防中积雪春夏不消而成者其形如猬但无刺肥白长五六寸腹中有水身能伸缩取而食之须在旦夕否则化矣】
　　香猪土犬【建昌松潘俱出香猪小而肥肉颇香土犬亦小而肥美羣逰稻田一犬登树而望如有捕者则先鸣吠令众犬奔逸去】
　　白蟹【嘉定州凌云寺白蟹间出祝融峯泉中】
　　黒头鱼【黒头鱼在大佛沱春初出上止九下止乌尤】
　　防【雅州有鱼曰防即□鱼有四足大首长尾声如婴儿善縁木天旱辄含水上山以草覆身张口露水鸟来饮水因吸食之性有毒出溪江】
　　异鸟【汉孝宣帝黄龙中越巂之南献背明鸟形如鹤止不向明巢常对北多肉少毛声音百变闻钟磬笙竽声则奋翅摇头时人以为吉祥】
　　长鸣鸡【孝成帝时越巂献长鸣鸡即下漏验之晷刻无差长鸣一食顷不絶长距善鬭】猪鲤【青神县宋初百年前有牝猪伏于水次化为二鲤在泉中而莫有见者苏子瞻偶见之以告其友王愿愿以为诞子瞻因祷于泉二鲤复出】
　　酆都白鹿【酆都白鹿山与平都对峙昔时林木茂宻相传有白鹿藏此每令有佳客至则先夜辄鸣邑令往往以此候验之】
　　水驴【綦江县明月沱在治南观音堂百步外中有水驴见则致旱】
　　犪牛【蜀山中有大牛重数千斤名为犪牛晋大兴元年此牛出上庸郡人弩射杀得三十八担肉即尔雅所谓魏也】
　　猛豹【猛豹似熊而小毛浅有光泽能食蛇食铜铁出蜀中】
　　防防【崃山在汉嘉严道县南江水所自出也山有九折坂出防防似熊而黒白駮亦食铜铁也】酋耳【周永昌中涪州多虎有兽似虎而絶大逐一虎噬杀之録奏检瑞应图酋耳不食生物遇虎则杀】
　　峡猿【峡中猿鸣清山谷其响泠泠不絶行者歌之曰巴东三峡猿鸣悲猿鸣三声泪沾衣】龙毛【益州雒县寺塔为龙所防侧有三池莫知深浅三龙居之人莫敢临视贞观十三年三龙大鬭雷霆震击水火交飞乆之乃静人皆拾得龙毛须一撮长三尺许黄赤可爱】
　　湔水鱼【湔水在威州治内玉垒山下石峡出泉滴注洞中碧澄莹澈有鱼长七八寸者队游其中不増不减相传为神鱼人不敢食上有古木蟠根苍翠蔚然虽溽暑如秋】
　　龙马【马湖府三百里外有湖四围皆峻崖长二十里广七里中有堆如螺髻去大江二里其水与江流同消长日夕作潮昔有龙马见于湖郡因以名】
　　建昌异鸟【建昌衞产异鸟有二首名曰双头鸟】
　　宁番异兽【宁番衞产异兽名曰雪里眠盖狐貉之类也其皮可以御寒】
　　金蟹【凌云寺金蟹池泉穴出蟹大如金钱有土人读书其旁夜半汲水见一蟹如盂大急取而置之器中覆而压之明日视之已失所在矣】
　　伏龙观鱼【灌县离堆山即李太守所凿以导江处上有伏龙观下有深潭传闻二郎锁孽龙于其中霜降水落或时见其锁云每有羣鱼游深潭面仅露背鬛其大如牛投以石鱼亦不惊人亦不敢取之盖异物也】
　　锦江异龟【成都大江有龟潜深渊父老相传其形甚大人不常见见则少有沉溺之忧其行有定处上止青羊桥下止濯锦桥或云张仪城蜀时有龟出江中循其迹而筑之名曰少城龟之异盖自古而然矣】
　　麟儿献瑞【泸州九姓司南涧绕流时当盛世渔人每见麒麟随波隐见故名】宝珠金鹅【泸州九姓司环堵皆山丘垤中出一井水流异味土人常见金鹅朝去暮宿建立寳珠庵于上】








　　四川通志卷四十六
