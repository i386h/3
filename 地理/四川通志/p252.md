<!-- { "loadSidebar": true } -->
　　魏钟　会【字士季颍川人为魏将既灭蜀恶邓艾专制诬奏艾反诏以槛车徴艾会独统大众遂与姜维谋袭长安不果乃发兵声言讨司马昭悉闭诸将于曹屋中以亲信代之维亦欲会尽杀北来诸将巳因杀会复立汉帝谋泄将军胡烈子渊率兵鼓噪倚梯登城所闭诸将皆縁屋出与部兵会因格斩维会死者数百人】
　　晋王　富【蜀军士有罪逃匿泰始四年结亡命刑徒数百人起临邛转侵江原江原方畧吏李姓者以计防富送州刺史童防斩之众溃散】
　　张　【益州人为牙门将刺史皇甫晏冒暑讨夷众谏不纳与张衡等杀晏并抄掠百姓晏主簿何攀诣洛以状闻诏以王濬为益州刺史督兵讨斩之】
　　陈　瑞【犍为人以鬼道惑众作朱衣素带朱帻进贤冠自称天师聚众以千数将谋不轨益州刺史王濬擒而诛之焚其庐舍】
　　赵　廞【为益州刺史以晋政衰懐异计乃发仓赈饥以收众心朝议以耿滕代廞廞遣兵攻滕斩之遂自称大将军益州牧以李特弟庠所部多勇壮厚遇之使断北道既而忌庠斩于会所恐特等为变复令特为督特怨廞进攻成都廞败走死】
　　李　雄【字仲隽父特有武干雄亦以烈气闻人多归之据成都称王后遂称帝以侄班为嗣雄子期弑班自立从父夀复杀期夀卒子势嗣势骄淫不道晋桓温伐之势穷蹙降】
　　李　洪【自称李势子太和中乗佛舆以五采裹青石诳百姓云天与巳玉印当王蜀刺史刘季连遣叅军李奉伯讨之斩洪】
　　范　贲【范长生子初长生为李雄国师民爱之穆帝永和三年李洪遗党隗文等复叛据成都推贲为主贲因僭帝号平西将军周抚击斩之】
　　司马勲【穆哀时为梁州刺史有据蜀之志惟惮周抚抚卒遂举兵反自号成都王引兵入劒阁围成都太和元年征讨都防朱序及益州刺史周楚击斩之】
　　谯　纵【南充人为益州叅军刺史毛璩将东讨桓振蜀人不乐逺征逼纵为主遂杀璩义熙八年以朱龄石为益州刺史帅兵讨之进逼成都纵弃城出走往投其将谯道福于涪城不纳纵乃自缢死龄石入成都获纵宗亲悉诛之】
　　南宋司马飞龙【本姓许名穆之元嘉中益州刺史刘道济聚敛害民穆之因改姓名曰司马飞龙自云晋室近亲借兵于氐王杨难当难当资以兵使扰益州飞龙攻杀巴兴令逐隂平太守道济遣军击斩之】
　　程道养【阳泉寺道人也初益州人赵广与帛氐奴相善刘道济欲以帛氐奴梁显为叅军督防费谦固执不与氐奴遂与广等诈言司马飞龙犹在阳泉山聚众数千攻陷涪城进攻成都贼众不见飞龙欲防去广乃诣阳泉逼道养使言是飞龙于是推为蜀王道济令裴方明击破之已而粮竭方明败走元嘉十年二月道养郊天方明袭破贼众巴东太守周籍之帅众援成都与方明合斩道养弟道助九月甄法崇为益州刺史收费谦正其罪道养逃入郪山时出为冦宁朔将军萧江之讨平之】
　　梁刘季连【南齐时为益州刺史至梁天监元年武帝以邓元起代季连季连与元起有旧隙心不自安遂矫称齐宣徳太后令举兵恢复久之食尽计无所出武帝诏受季连降季连遂诣建康入东掖门数歩一稽颡帝赦为庶人】
　　焦僧防【益州人天监四年聚众作乱初萧渊藻伐邓元起为刺史以私隙诬元起反杀之僧防乗此搆煽时渊藻年未弱冠自将兵击之不避矢石斩僧防众悉平】
　　萧　纪【武帝子封武陵王为益州牧大殖货利闻湘东王立亦自立为帝将兵东下江陵元帝乞援于魏魏遣尉迟廻袭破成都纪进退无据元帝遣侯叡讨之纪为樊猛所杀】
　　唐段子璋【梓州刺史骁勇善战明皇幸蜀时有功上元二年东川节度李奂奏替之子璋遂举兵过遂州杀刺史虢王巨奂与战败奔成都子璋自称梁王改元黄龙据绵州成都尹崔光逺率将花惊定与奂共讨平之】
　　崔　旰【汉州刺史击吐蕃有功严武甚重之武卒旰请以大将王崇庆为节度会朝廷巳除郭英乂英乂至诬崇庆以罪诛之召旰还成都不至英乂攻之败奔简州韩澄杀英乂送首于旰牙将栢茂琳杨子琳李昌巙各举兵讨之蜀中大乱以杜鸿渐为东西川副元帅鸿渐令旰与茂琳等罢兵及鸿渐还朝荐旰才可任旰亦入朝加尚书赐名宁时杨子琳乗虚袭成都宁妾任氏出家财募兵击走之宁寻还镇建中四年徳宗幸奉天宁至行在朝廷乃遣中使缢杀之】
　　刘　辟【由进士累官西川度支副使节度韦臯卒辟自为留后宪宗新即位未暇致讨以为节度副使辟益肆求统三川不许遂发兵围梓州朝廷遣髙崇文与李元奕严砺等讨之破鹿头闗直指成都拔之辟走吐蕃崇文使髙霞寓追擒辟送京师斩之】
　　郭　琪【西川黄头军使广明二年僖宗幸蜀田令孜颁赐从驾军不及蜀军琪言于令孜令孜怒欲杀之琪率所部作乱节度使陈恭瑄率诸军击之琪败奔广陵投髙骈惟兵一人随之琪愧叹乃解劒印命归示恭瑄以为死云】
　　阡　能【邛州牙官因公事违期亡命为盗蜀人罗浑擎句胡僧罗夫子韩求各聚众应之至万余人横行邛雅陈敬瑄使髙仁厚讨之仁厚得能谍者温言谕遣使归语贼众许以归降悉免死贼众闻之解体寻擒罗浑□诸寨皆降执句胡僧斩韩求能乃与罗夫子悉众决战众不应仁厚军至众罗拜迎之凡出军六日五贼皆平械送能与罗夫子于敬瑄敬瑄寸磔之】
　　韩秀升【涪州刺史僖宗在蜀秀升与屈行从聚众断峡路遮江淮贡赋及云安淯井之盐陈敬瑄奏以髙仁厚为行军司马讨之仁厚觇知贼精锐在舟老弱守寨乃扬兵江上贼挑战不应潜遣勇士焚其寨又募善泅者凿其舟相继沈贼众执秀升行从以降械送行在斩之】
　　杨师立【中和间为东川节度使髙仁厚讨韩秀升陈敬瑄许以东川赏其功师立闻之怒朝廷徴之不应举兵屯涪城声言讨敬瑄诏以仁厚讨之仁厚屡以伏兵败其将郑君雄等进围梓州射书城中谕以顺逆君雄遂率众杀师立挈其首出降乃诏授仁厚东川节度】
　　王　建【字先图项城人为神防军使僖宗幸蜀有扈从功擢劒州刺史遂召募峒酋袭阆据之后因讨陈敬瑄拔成都自称留后诏授西川节度防封蜀王朱全忠篡唐建移檄兴复天福中遂称帝唐旧臣避乱在蜀者建礼用之建卒子衍嗣游晏无度宫中尤为防慢唐遣皇太子继岌郭崇韬伐之衍迎降后为唐所戮】
　　孟知祥【字保裔邢州人晋王李克用爱其勇使典亲军庄宗立诏授西川节度防李严监西川军知祥斩之与东川节度董璋并力拒朝廷后又杀璋谢罪进封蜀王闵帝元年遂称帝知祥卒子昶嗣宋太祖命王全斌等伐蜀大破之昶降】
　　后唐康延孝【同光三年随郭崇韬平蜀有功防崇韬以无罪被杀又遇敕使令董璋诛朱令徳延孝曰朱郭皆无辜族灭行及我矣遂自称西川节度拥众五万招讨副使任圜讨之延孝战败入汉州闭城不出圜攻抜之延孝走绵竹擒送京师】
　　宋全师雄【孟蜀文州刺史蜀亡归宋干徳三年王全斌等在蜀纵军掠民诏发蜀兵赴汴给钱及廪食又不即奉命蜀兵愤怨行至绵州推师雄为首朱光绪遽灭师雄族师雄怒攻彭州据之自称兴蜀大王两川震动曹彬等力战乃破师雄于新繁全斌等继之师雄走死东川因分道招辑始平其众】
　　王小波李顺【俱青神民也蜀亡后库积悉输汴京任事者竞起功利蜀地狭民稠贫不能给淳化四年小波因聚众为乱贫者争附攻青神掠彭山杀贪污官吏都巡检张玘战于江原射杀小波玘亦死之其党推小波妻弟李顺为主攻陷成都分寇劒州劒州都监上官正与成都监军宿翰合兵击破贼众王继恩等亦斩贼三万余级获顺磔之余党仍肆攻掠继恩等顿师不进诏以张咏知益州咏至激军校以忠义由是官军前进大致克捷余贼悉平】
　　王　均【益州兵马都虞也初符昭夀侵虐部伍咸平三年卫卒赵廷顺等推均为主攻汉州绵州陷之劒州知州李士衡知蜀州杨懐忠合兵击贼廷顺中流矢死均败走十月均复分路袭官军雷有终等逆击大破之均乘夜逃窜石普追斩之】
　　谭汝翼【施州土民也淳熙四年汝翼乗知州田汝弼新丧率众掠黔江与田氏家众战于太平驿斩田氏数十级州人震恐诏以林栗知防州栗至大破其众执汝翼俘于京】
　　吴　曦【嘉泰二年为四川宣抚副使献阶成和鳯四州于金金封为蜀王曦据兴州三年二月随军转运使安丙监兴州合江仓杨巨源兴州中军正将李好义同谋诛曦是月乙亥黎明好义率众入伪官称奉诏诛贼李贵斩曦首尽收其党杀之传首临安好义等复和成等州】张　福【兴元军士也嘉定十二年与其党莫简等作乱以红巾为号陷利州大掠果阆乃以安丙为宣抚使丙至筑长围困其众絶樵汲福穷蹙请降械送京诛简等一千余人贼党悉平】
　　元囊嘉岱【防古人泰定间为四川行省平章至治元年据蜀反自称镇西王天厯元年攻陷播州寻据荆州逼襄阳文宗为皇太子遣使赦囊嘉岱罪囊嘉岱归命蜀地平后以囊嘉岱常指斥乗舆弃市籍其家】
　　明玉珍【随州人至正中闻徐夀辉兵起率众归之乙未夏入蜀贸粮值青巾之乱遂袭取重庆寻拔嘉定闻陈友谅弑夀辉遂自称陇蜀王壬寅称帝国号夏玉珍卒子升立明洪武初遣使招谕升久不决后命汤和等伐之时廖永忠等由水道攻防门防悉力守御而傅友徳破秦州入绵汉以油涂木牌书克汉州月日投江而下永忠等士气百倍克夔闗趋重庆升乃降升将戴夀守成都至是亦降明封升归义侯】
　　明彭普贵【蜀妖人也洪武中煽土民作乱破指挥音亮兵势益张平羌将军丁玉讨平之】赵　铎【徳阳人天顺中妖僧悮升等聚党肆掠铎因之设谋主号召数千人自称赵王都督佥事何洪都指挥刘雄杨瑛皆战没朝廷遣官招降已而复叛成化元年巡抚汪浩用绵竹义士王志恭防遣军助之大破铎众追至江油县擒斩之】
　　蓝廷瑞【营山人正徳三年与湖广崔蓬头及大宁灶丁鄢本恕廖麻子等聚众围大宁县令李睦斩蓬头廷瑞率余党攻巴县寻刼营山杀佥事王源巡抚林俊招之降而总制洪钟邀杀廷瑞本恕等林俊致仕去廖麻子复屠劒门陷利州梁山等处防亦受抚被杀同时保宁贼刘烈江津贼曹甫方四麻六儿等亦相继劫掠官军先后讨平之】
　　骆松祥【内江人与成都卫舍人范藻相继叛乱未几就戮】
　　张敖焦珙刘芳【俱茂州人正徳八年叅将徐勇督修城塲甚刻酷敖等执梃逐勇执指挥万嘉言索勇银七百乃释之后复围城杀旗舍廖一受等官军擒斩之】
　　薛来保【徳阳巨盗也川西北羣盗皆附之横行郡县已而间行入省窥虚实为逻卒赵月兴所执道院讯实斩之后月兴往中江为其党所杀家人防于县县令集兵往羣盗负嵎有一盗伤踵羣盗推之下曰以此偿汝县兵不敢追防跛盗归】
　　周天星周天和【鄢蓝余党合流民张东阳以叛诏总兵何卿兵备林豫讨平之】周　嘉【江津人与弟虎彪以白莲教惑众嘉靖四十四年作乱与蔡伯贯等相应巡抚刘自强遣百戸李茂调防溪土兵讨平之】
　　黄　中【石砫司人其父俊据支罗寨劫夺后伏诛中减死充戍逃归招集亡命劫奉节云阳等县巡抚刘自强奏请川湖合川军进午栏坪楚军自施州卫入中为楚军所获川军破其巢穴支罗平】
