<!-- { "loadSidebar": true } -->
　　东乡故城【在县东北西魏置宋属达州寰宇记在州东北一百七十里西魏置于益迁下蒲两水间即今县也唐武徳八年移治于县东一里安养故城宋初复还旧志元省明正徳中复置】下蒲废县【在县西刘宋置属巴渠郡齐梁因之隋开皇三年废唐武徳三年析东乡县复置属南石州八年仍省】昌乐废县【在县东北唐武徳三年析东乡置属南石州八年省入石鼓九域志巴渠县有昌乐镇即此】观风亭【在县治北知县邵苾建】
　　太平县
　　东闗故城【在县东刘宋分宣汉东北境置东关县梁末于县置南晋郡及并州周改郡曰和昌隋改县曰宣汉唐武徳元年复置南并州及东闗县贞观二年州废仍省入东闗旧唐志是年宣汉自和昌城移治新安宋初省入东乡寰宇记宣汉废县在东乡县北一百七十里梁于废县东一百五十里置南晋郡后魏废帝二年于郡西百步置并州州领南晋郡郡理东闗县周改郡曰和昌仍省县入宣汉隋开皇五年移宣汉理东闗故城唐初又置南并州及东闗县理新安废镇城贞观初俱废仍自南晋故城移宣汉理于新安镇即今废县也】巴渠废县【在县东北本汉宣汉县东境刘宋置巴渠郡并置巴渠县属之以境在巴州宕渠间故名萧齐因之隋初废唐永泰元年又析石鼓四乡置属通州太和三年改属开州四年还属通州宋属达州元至元二十二年省入达州】宣汉废县【在县北后魏徙置寰宇记废帝三年自达州移宣汉县于南晋郡北二百里隋移理东闗而此城废】明通废县【在县东北二里本汉宣汉县地九域志明通县五代蜀置为催科赋税之地在州东一千一百里有宣汉盐井缊栏三塲崇宁六年升置明通县属达州元至元二十二年废】诸葛城【在县北城口山下有中前后三城左抵紫阳右通平利相传武侯尝屯兵于此其地有三冈八坪形势雄峻】皇后城【在县东万顷山麓】戒石亭【在县治内今圮】
　　古碑记附
　　书字崕碑【旧志在巴渠西十里多防缺不成文有晋昌太守字按晋孝武方立晋昌郡则此必东晋以后人碑耳】














　　四川通志卷二十七
<史部,地理类,都会郡县之属,四川通志>
　　钦定四库全书
　　四川通志卷二十八上
　　祠庙
　　祠庙之设所以崇徳报功也故锡福于民者则丹楹刻桷以荐馨香书称毖祀上下诚慎之也我
　　朝厘定礼制祀典之所尊崇固已庙貌巍峩神斯妥矣其余城社坛壝之属忠孝节烈之伦凡有禆于民生风化者亦皆因时修治使得所凭依至若闾阎祈祷之神灵爽诚有不昧则听其自为报赛葢曰有其举之莫或废也自是蜀之人士承庥获福者亦可晓然于明禋之昭格矣作祠庙志
　　成都府
　　成都县
　　华阳县【俱附郭】
　　文庙【在府城南详见学校祀典各州县制同】
　　崇圣祠【在　文庙东祀　孔子五代各州县制同】名宦祠【在　文庙门东】乡贤祠【在文庙门西】忠义祠【在明伦堂东】节孝祠【在明伦堂西以上四祠各州县俱有之】
　　闗帝庙【在总府街祀　闗圣及三代神王凡各州县乡镇俱有之】
　　社稷坛【在府城南附郭不置余州县制同】风云雷雨山川坛【在府城南附郭不置
　　余州县制同】
　　先农坛【在府城东雍正六年建详见祀典附郭不置余州县制同】
　　江渎庙【在城内南门西隋开皇二年建唐天寳六载重修祀南渎大江之神康熙六年冬遣吏部左侍
　　郎梁清寛致祭有】
　　【御制文并清寛诗载艺文集巡抚张徳地布政使郎廷相按察使李翀霄等捐金重修有刻御制祭文碑二知县张行黄钫督修雍正三年勅赐涵和大江之神碑一座】
　　城隍庙【在府城东各州县俱有之】龙神祠【在府城东门内雍正六年建】文昌祠【祀梓潼帝君防城四隅俱有之各州县多有祀者】东岳庙【在府城内祀泰岱天齐仁圣帝各州县多有之】大禹庙【一在府东明万厯间建一在府东北名集圣宫中殿祀禹王前殿祀苍颉】八蜡祠【在府东按八蜡一曰先啬二曰司啬三曰农四曰邮表畷五曰猫虎六曰坊七曰水庸八曰百种】厉坛【在府城北各州县俱有之】真武庙【在府城东祀天大帝康熙间重修】坛庙【在府城西南祀赵元帅康熙七年布政使郎廷相重建】三官祠【在城西南】三教祠【在府东】火神庙【在府东康熙三年布政使郎廷相建此以弭火】
　　【灾各州县俱有之】药王庙【在府西南巡抚张徳地建】蚕丛祠【在府西蚕丛氏初为蜀侯后为蜀王教民桑蚕俗呼为青衣神今废】望帝祠【在府城西五里】萧公祠【在金水河东】汉庙【在惠陵东昭烈前殿武侯后殿闗张北地王及诸将佐左右配飨有嶐碑唐裴度记柳公权书防城称为三絶康熙十一年总督蔡毓荣重建】川主祠【在府城东南祀秦太守李冰雍正八年　勅赐封祭详见祀典各州县多有之】三公庙【在城内祀秦李冰汉文翁宋张咏】二郎庙【在府城东祀李冰之子雍正八年勅赐封祭详见祀典各州县多有之】昭应祠【在府城内金马坊侧汉宣帝时益州有金马碧鸡之神遣谏议大夫王褒醮祭宋赐庙额昭应今废】三义祠【在城北祀昭烈闗张】诸葛祠【在府东北】射洪祠【在府北门外蜀王建祀射洪陈子昻今废】杜甫祠【在浣花溪上宋吕大防建】韦臯祠【在大慈寺内今废】三圣庙【在府南五里】张忠定庙【在城内】清献祠【在府东南祀太守赵抃】濂洛祠【在府东即相如故宅正徳中提学王廷相建祀周元公程纯公程正公张横梁朱文公张南轩尹和靖魏鹤山薛文清蒋道林今废】岳武穆祠【在府北门外原任总督岳钟琪建】五龙庙【在府东相传献王入蜀至嘉州江涨舟不得上祷于神得济乃庙祀焉神金姓一云即窦禹钧康熙元年重建】潜溪祠【在府东祀明学士宋濂今废】方正学词【在潜溪祠左今废】祈水庙【在府南巡抚张徳地重建】牛王庙【在华阳县治左康熙七年牛大疫巡抚张徳地建此弭灾】五皇庙【在双流县东南】遗爱祠【在双流县东祀明知县孔友谅久废】三皇庙【在温江县东二里金堂县亦有之】东王庙【在温江县东一里新建】女郎祠【在温江县西三十五歩女郎名玉兰以三月九日仙去乡人至是日祭之】三烈祠【在温江县南门内祀教谕任高妻李氏同其二女今废】盘古祠【在新津县东北】瞿君祠【在新津县东六里后汉瞿武乗白龙仙去乡人置祠祀之今废】五圣庙【在新津县北今废】刘公祠【在新津县东祀宋县令刘叔寳】水利源祠【在金堂县东】龙君庙【在新都县龙门山祈祷辄应】八阵庙【在新都县西二十里祀武侯前有八阵遗迹】四圣庙【在简州北十里】娘娘庙【在简州西门内】宇文泰庙【在简州北七十里】黑神庙【在简州衙左】白龙庙【在简州北八十五里祀孝子茹荣】先主庙【在崇庆州东四十里有房琯碑文】杜甫祠【在崇庆州东】文潞公祠【在崇庆州内祀宋太守文彦博】景贤祠【在灌县文庙内祀名宦吕大防宋珰冯伉刘综刘随马执中张王鹏先儒范贤李浩宋汝为谯定乡贤李畋代渊张综张愈张须正】尤溪祠【在灌县西旱祷即应】金马碧鸡祠【在崇宁县北七里今废】圣像宫【在崇宁县城内】魁星楼【在新繁县东南】炳灵宫【在汉州东万厯间修】花卿祠【在汉州北祀唐将花惊定】张魏国公祠【在汉州城内祀张浚及其子栻】南轩祠【在汉州西张栻读书处】铁峯土主庙【在彭县北五十里祀隋姚苌】蒙阳土主庙【在彭县东四十里祀唐韦臯】胜井院【在彭县北五十里今废有古塔寳珠井尚存】杨晟庙【在彭县西】
　　重庆府
　　巴　县【附郭】
　　文庙【在府城北详见学校祀典各州县如府制】
　　崇圣祠【在　文庙东】名宦祠【在　文庙东】乡贤祠【在　文庙西】忠义祠
　　【在　文庙前】节孝祠【在朝天驿内以上五祠各州县俱有之】
　　闗帝庙【在府西总督李国英建各州县乡镇俱有之】
　　社稷坛【在府城西附郭不置余州县制同】风云雷雨山川坛【在府城南附郭不置
　　余州县制同】
　　先农坛【在府东雍正六年建详见祀典附郭不置余州县制同】
　　城隍庙【在府城内各州县俱有之】东岳庙【在府城东各州县多有之】文昌祠【在府西各州县多有之】厉坛【在府城北各州县俱有之】大禹庙【一在府南门一在南岸涂山与后涂山氏并祀】川主祠【在府南门内各州县多有之】甘宁庙【在府西今废】壁山庙【在府内祀唐安抚使赵延之永川彭水二县俱有之】三贤祠【在府南门内祀巡抚陈士竒知府王行俭知县王锡皆有惠政故并祀之】李公祠【在府城治平寺内祀少保李国英】三公祠【在江津县内雍正三年建】二贤祠【在江津县东七十里二贤山上母雅石公恕读书处】华光庙【在长寿县前即五显庙各州县多有之】张桓侯庙【在长寿县西宋大观中邑人于祠前得三印及佩钩刀斗上镌侯名各州县多有之】普泽庙【在壁山县南十五里】伍胥庙【在荣昌县东北】忠节祠【在大足县前祀明忠臣胡子昭子义今废】大禹庙【在綦江县南闗新建忠州亦有之】龙王阁【在綦江县城隍庙前旱祷即应垫江县亦有之】紫云庙【在綦江县北闗内】龙角庙【在綦江县龙角溪】盘龙庙【在綦江县三岔沟】老官庙【在綦江县明月沱】房张祠【在綦江县闗帝庙旁】邹公祠【在合州北祀明太史理学名臣邹智今废】张公祠【在合州西祀唐刺史张东之今废】川隍祠【在南川县南门内】濂溪祠【在合州　文庙侧祀宋州判周敦頣今废】李公祠【在合州西祀元总管李徳辉今废】翁公祠【在合州北祀郡牧翁登彦今废】董公祠【在合州东北祀郡忠义董尽伦今废】土主庙【在铜梁县南唐土宼猖獗犯邑知县赵延集兵于六嬴山灭之后遇黄冠道人于茅莲洞忽飞仙去奏封土主至今邑人祀之】胡公祠【在定逺县东祀邑今胡濂】巴王庙【在忠州有二闗对立】严顔祠【在忠州北今废酆都县亦有之】陆宣公祠【在忠州南元李岩为记】忠贞祠【在忠州巴台】四贤祠【在忠州南祀唐刘晏陆贽李吉甫白居易】晏公庙【在忠州城东】白文公祠【在巴台】七圣祠【在忠州】天福宫【在酆都县西二里】伏波祠【在涪州东十里祀汉新息侯马援】天庆宫【在涪州东一里】五贤祠【在涪州南祀程伊川尹和靖谯逹微黄山谷防亚夫】玉皇阁　天宫【俱在彭水县北万寿山】三贤祠【在彭水县祀汉马援唐长孙无忌宋黄庭坚在琴山】水府宫【在彭水县西】
　　保宁府
　　阆中县【附郭】
　　文庙【在府城南详见学校祀典各州县制同】
　　崇圣祠【在明伦堂东】名宦祠【在　文庙东】乡贤祠【在　文庙西】忠义祠
　　【在大成门外东】节孝祠【在大成门外西以上五祠各州县俱有之】
　　闗帝庙【在府北各州县乡镇俱有之】
　　社稷坛【在府城西附郭不置余州县制同】风云雷山川坛【在府城南附郭不置
　　余州县制同】
　　先农坛【在府城东雍正六年建详见祀典附郭不置余州县制同】
