<!-- { "loadSidebar": true } -->
　　祝氏【州人祝之至妹汪大生妻贼至赴水死】
　　陈氏【州人胡其慎妻其慎病笃陈割股以救不起守节抚二子年八十余卒】
　　何氏【州人廪生登明女袁良相妻良相蚤殁矢志守节子文亮登康熈己酉乡试】梅氏【州人诸生张廷机妻廷机死献贼难梅闻变即投水死节义成双人咸称之】萧氏【州人庠生徐珙妻珙为献贼坑于成都萧年二十守节后以寿终】
　　孙氏【州人戴天相妻甫婚天相病笃氏侍汤药不怠越二十日遂亡既葬氏即自缢邑令沈敏建坊旌之】
　　龚氏【州人正士女诸生陈宪明妻宪明早殁龚年二十二苦节敎子厯五十五年】赵氏【州人庠生赵之琯女陈兹悃妻兹悃殁子甫二岁赵年二十五守节育子厯四十一载】宋氏【州人黄星章妻星章亡遗子振甫一月宋年二十一守节四十八年】
　　张氏【峩眉人庠生万沛云妻年二十守节以寿终】
　　宿氏【夹江贡生孔昭女祝之恒妻献贼至赴水死】
　　王氏【夹江举人王运开妹祝之郊妻贼至赴水死】
　　段氏【犍为人鲍怡妻献贼掠蜀段翁及夫已被害乃负姑携子潜匿山中被获驱至屠所将刃之天骤雨昏黑得免贼退姑已惊怖死段泣寻翁及夫骸手自锄土与姑并厝抚子成立孙膺岁荐守节七十年】
　　周氏【犍为人朱文灿妻生子万钟甫三岁文灿殁周矢志守节课子成立康熈二十五年邑令旌其贤】
　　王氏【富顺人生员岐鳯女适荣县吴良屏献贼破蜀良屏随父逮宦氏奉姑依岐鳯家藏匿山箐值粮尽夜出采蕨食姑后良屏归旋殁氏年甫二十九守节厯六十一岁卒】
　　李氏【荣县人张之蕃妻年二十三守节至六十岁卒】
　　马氏【峩眉人万月庚妻吴逆据川月庚以抗节死马年二十二守节年七十卒】
　　李氏【宜宾人适荣县谢朝恩年二十六夫殁苦节四十年】
　　吴氏【乐至人嘉定邹应第妾应第与长子学鲁及妻卢氏相继卒吴年十九无子偕学鲁妻王氏抚其孙简臣成名苦节七十年年九十终】
　　直隷眉州
　　胡氏【州人适谈学廪学廪蚤卒子女幼有豪贵欲夺为妾氏峻拒之恐不免遂削其髪抚子女成人年六十终】
　　严氏【丹棱人诸生彭之权妻青年守节养翁姑抚弱息辛苦三十二载】
　　汪氏【彭山人黄仁妻仁卒遗一子一女尚幼氏勤纺绩抚育成立厯久不移其操郡守旌之】
　　直隷卭州
　　冯氏【大邑人夫欧阳世科司铎洪雅卒于官氏年二十七敎育二子俱列胶庠守节五十三载】但氏【大邑人徐文灿妻年二十八夫殁翁姑年髦幼子零丁氏矢志守节勤女红以奉舅姑课长子希贤入泮次思贤得与选拔厯节三十载以上俱已奉】
　　【防旌表】
　　王氏【州人诸生植公梓妻年二十七守节育子成立厯六十余载】
　　高氏【州人朱勲佐妻青年守节敎子頴蕃中康熙己卯乡试頴防亦成名氏年六十余终】杨氏【州人举人植敏槐妻槐病侍汤药衣不解带及卒数日不食送柩至河干泣血而絶】程氏【大邑人举人汪飞妻年二十八而寡抚子淇登康熈甲子乡试旋殁复敎孙元英中康熈庚子乡试元份补弟子员年八十终】
　　高氏【大邑人庠生范恂妻二十歳夫亡守节抚二子入泮年七十终】
　　直隷潼川州【雍正十二年陞为府】
　　田氏【州人年十六归唐峻徳越二载夫亡旬日不食几以死从顾念姑老子幼俯仰无依乃苦志守节养姑抚子不惮辛勤厯三十七载】
　　叶氏【州人杨鼎妻年二十四夫殁家贫守节勤女工以膳翁姑训子安仁安礼俱入宫墙】李氏【州人王继绪妻年二十二守节辛苦食贫篝灯课读寒暑无间长子模登乡荐次子楷列名胶庠厯五十三载】
　　张氏【州人原任江南千总薛应试妻随夫之江南年二十五夫卒于官氏跋涉万里危苦备尝扶榇归葬代夫养亲育子慈孝兼至守节四十七年】
　　赵氏【射洪人年十六适罗廷臣越五载夫殁欲自尽以翁姑老子尚幼忍死守节事翁姑养葬尽礼课二子于宗祠令日夜警惕以绳祖武俱得食饩宫墙守节三十一年】
　　彭氏【射洪人年十七适王命新二十一岁夫亡翁姑年逾六旬孝养备至抚髫年二子皆得成名厯节三十四年】
　　王氏【盐亭人汪美忠妻年二十二夫殁翁姑垂老弱子三龄氏脱簮珥以营奉养勤织絍以抚孤儿守节三十三年】
　　袁蕙姑【遂宁人幼许字楚中唐际陶未嫁而际陶卒蕙姑闻讣哀毁奔丧坚欲同穴母力援之乃止苦节五十年】
　　樊氏【蓬溪人年十八归杨端泰二十二岁夫卒舅姑俱耄遗孤未及晬氏矢志守节竭力养葬抚子蓁克成家业以上俱已奉防旌表】
　　邓氏【盐亭人诸生许鸿儒妻儒殁双亲七十余二子方襁褓氏矢志不二勤纺绩以奉甘防抚二子俱成立里人以孝慈称之】
　　袁氏【盐亭人张玫妻玫病笃语袁曰身后事吾不为汝计也氏泣截指以见志及卒抚孤敎子曲尽苦心人称贞节】
　　黄氏【安岳人彭天祐妻夫殁氏矢志守节敎子成名县令闻而旌之】
　　周氏【安岳人邹调元妻夫殁子甫半岁氏哀恸几絶矢志守正终身不改】
　　邓氏【安岳人戴天志妻夫殁氏尽哀营殡葬悉如礼事毕即自缢死人称其从容就义焉】
　　直隷泸州
　　曽氏【州人马恺妻恺殁氏年甫十九矢志守节族人马建耀逼之嫁氏剪髪刺面誓不他适事姑维谨敎子成名厯节三十载】
　　万氏【州人陈子陛妻夫故氏年二十三事孀姑勤女红以佐甘防姑卒殡葬尽礼遗孤图甫一月抚养成立苦节四十余年】
　　王氏【合江人蒋士樟妻年十九士樟卒俯仰无依抚遗腹子三歳旋殇氏孑然一身辛苦万状厯节四十二年】
　　杜氏【合江人前明抚标防将徐明蛟妻夫出讨贼氏佐夫军中夫遇害氏年二十余投缳欲殉以救得免携二子避难采薇而食卒致成立以上俱已奉】
　　【防旌表】
　　先氏【合江人张振鼇妻年二十五夫殁遗子瑜方二龄备厯艰辛贞操自矢敎子若孙皆成立年七十余终】
　　直隷资州
　　汪氏【资阳人年十七适贡生刘之歆之歆司铎富顺卒于官时氏年二十九哀悼几絶冰操自
<史部,地理类,都会郡县之属,四川通志,卷十一下>】
　　【防旌表】
　　严氏【州人夏之华妻时吴逆兵至惊逃郭外遇贼被执持刀逼汚之不从赴深渊死】马氏【徳阳人贡生倪攀桂妻年二十四攀桂卒遗一子二女俱幼父母欲夺其志氏不从姑病笃氏祷于天求以身代旋愈年五十有六卒】
　　罗氏【江西人绵竹刘扬俊妻扬俊由延津令迁宜黄娶罗归蜀旋亡罗敎育子孙三十余年邑人称贤母】
　　王氏【绵竹人胡继鳯妻年二十七而寡甘贫守节厯八十余岁子大振尝刲股疗母病及卒庐墓尽哀时有节孝一门之称】
　　吴氏【浙江进士邦瑞长女梓潼举人白良玉继妻通书史随良玉任高平令甞刲股以疗夫病良玉卒于官吴年二十八缟素万里扶榇以归敎子嵋司铎温江苦节四十五年年七十三岁卒】裴氏【梓潼人王之翰妻康熈十三年为吴寇所逼投潼水死】
　　直隷茂州
　　宋氏【州人叶定国妻年二十守节事姑抚子厯三十余载】
　　焦氏【保县人庠生王四琏妻夫亡氏年二十奉舅姑养致敬丧尽哀妇道无亏遗孤二人竭力抚其成立厯节四十三年】
　　郭氏【保县人夫蚤殁与族侄郭维智居同井里维智有夷仆格斗保佣工氏家暮不能归宿于楼下夜起欲强汚氏氏詈骂峻拒为斗保赶殴坠楼而死以上俱已奉】
　　【防旌表】
　　叶氏【成都人州学生林承恩妻承恩性极孝父寝疾祈以身代及瘳承恩倐病卒叶欲以死殉夫翁姑泣止之遂以节自矢时人称节孝之门】
　　段氏【云南人随子罗铭鼎任茂州牧值贼赵荣贵叛城破铭鼎死之段曰子能为国死难吾复何恨投大石缸死士民镌其事于石缸以表之】
　　刘氏【夹江举人刘玉鼎女适州人王璘越二载生子世栋甫六月而夫亡氏哀号截指誓志后侍姑病割股以进苦节终身不改】
　　直隷达州
　　李氏【州人黎云妻云病笃氏日夜焚祷卒不起氏恸絶复苏曰妇人之道以从夫为主今将从夫于地下矣家人防之越百日竟缢死】
　　王氏【太平人应蛟女年十四归杨二甫弥月吴逆僭据有贼牛惠强以势夺之临别谓其夫曰我必死此行矣来朝视我遂至牛室故为喜容绐牛出款客即闭户自缢死其中衣预宻缝固不可解明日二冒死往视面容如生大恸几絶后数日二亦死后知县程溥为合葬表其墓曰节义冢】

　　四川通志巻十一下
<史部,地理类,都会郡县之属,四川通志>
　　钦定四库全书
　　四川通志巻十二
　　忠义
　　河岳日星为乾坤正气人生其间秉五行之灵秀而依阿淟涊不能以成仁取义自任非夫也蜀在徃代为用武之国当其时忘家忘身大节不夺赫然为光岳伟人者固自不乏至于
　　国朝殄氛靖宼用张仁义之师而临难殉节之臣慷慨从容见危致命太史公所谓与日月争光者兹其人欤至若乡闾之贤慕义彊仁或因公愤发为国干城或力庇一方好行其徳英风烈概亦可书之以垂不朽作忠义志
　　成都府
　　汉何　武【郫县人字君公宣帝时射防为郎举贤良方正第一拜谏议大夫迁扬州刺史成帝以为京兆尹进大司空封泛乡侯武以忠义自奋好荐拔士类王莽簒位诛不附己者武因自杀史称其公忠云】
　　王　忳【新都人尝诣京师见一书生疾困愍而视之书生曰我腰有金十斤愿相赠死后乞藏骸骨忳即鬻一斤营其葬余悉置棺下后为大度亭长有马驰入亭中大风飘一绣被复堕忳前忳怪白令令以归忳马主访至忳所得其状叹曰卿何隂徳而致此忳因告以书生事惊曰是我子也遂与俱迎丧余金尚存厚遗忳忳不受由是显名举茂才为邹令宿斄亭亭长白有鬼数杀人忳不听夜梦女子曰妾夫为涪令之官亭长利货财杀我一家十人瘗楼下忳且召亭长诘问具服罪即收其同谋悉诛之】
　　王皓王嘉【皓字子离嘉字公卿俱成都人平帝时皓令羙阳嘉为郎王莽簒位皆弃官归公孙述遣使召皓嘉皓自刎以首付使者述怒遂诛皓家属嘉闻而叹亦对其使者伏劔而死】罗　衍【成都人公孙述据蜀衍説述尚书解文卿郑文伯共谏述使归汉述怒闭三子于幽室三子守志不回死之】
　　侯　刚【字直孟新繁人为中郎王莽簒位刚佯狂负木主诣阙号哭莽使问之刚曰汉承尧绪享无穷之祚今簒之岂天意乎吾寕蹈仁义而死之不忍事非主莽怒杀之后光武立遣使归葬】常　播【字文平灌县人仕县主簿功曹县长广都朱防被上诬劾以逋没官谷当论重罪播诣狱争讼身受数百杖肌肤溃烂毒痛甚惨至更三狱幽闭一年有余事始得白游免刑戮众咸嘉播节义凛然不为刑屈举孝亷除郪长年五十余终】
　　章　明【字公濡新繁人为大中大夫王莽簒位明叹曰吾不忍以一身事二主遂自杀】张　任【新都人为刘璋将性忠义与昭烈战屡败退守雒城昭烈围雒欲招之降任曰老臣终不能事二主矣城陷不屈死】
　　蜀汉张裔【成都人治公羊春秋愽涉书史汉昭烈定益州以为太守后为丞相亮参军裔少与杨恭友善恭早死遗孤未数嵗裔迎恭母事之如母抚恭子如子为娶妇买田宅时人重其义后加抚汉将军】
