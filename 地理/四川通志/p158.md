<!-- { "loadSidebar": true } -->
　　约防日期倘或推木品前来将噶儿招母伦之渡口墨竹工卡监守将归顺我们之人俱惊怕更变则坐失事机必致有悮我们即行起身俟推木品未能措及之先不若将墨竹工卡噶儿招母伦之渡口攻取再等西宁之兵一同前进如此议定即将满汉兵内挑选三十名扮为唐古特之人先行差往打探信息此际工布之碟巴等亲身前来禀称我等遵奉将军之令带领工布兵二千名在于工布加木打地方下营情愿一同効力等语【臣】等逐一赏赐令千总赵儒碟巴集古尔将银缎等物拿去前往工布加木打地方将工布之兵逐一赏赐八月十六日在于墨竹工卡地方约会已经差去【臣】等带领满汉官兵于八月初六日自拉里起身到工卡尔拉地方竹工之苦图克兔将伊地方人口数目册籍呈送迎来归顺已到竹工地方据我们従前差去之满汉兵禀称墨竹工卡儿地方有唐古特之兵荣梭防古兵共有千余名俱行安营并无推木品之兵信息次日起身到墨竹工卡地方据前行之先锋禀称前边扎营之贼闻我们之兵到来俱行撤散现今彼处无兵等语因此【臣】等即行前去将墨竹工卡攻取碟巴达哇等俱行赏赐安民据差往噶儿招母伦渡口騐看船只之通事查错阿喇木巴等禀称渡口无有船只问村庄人等俱回称船只俱被碟巴打克渣収去推木品宰桑找寻车零敦多布已回当木地方渡口等处碟巴打克渣防积聚二三千名蛮兵扎营闻知
　　大兵取了墨竹工卡地方兵丁俱已溃散碟巴打克渣情愿逃往沙漠地方【臣】等即差千总赵儒碟巴集古尔前往碟巴打克渣晓谕尔原受
　　圣恩之人今
　　圣主广施法教救护唐古特之人差兵前来是为尔等速行归顺如若仍然两意不顺即差兵将尔拿来问罪如此差去碟巴打克渣自沙漠野地方又潜逃回家前往搜寻明白晓谕如不归顺即行拿讯因此碟巴打克渣同赵儒集古尔一同过噶儿招母伦前来归顺接续喇嘛中古儿达哇等相继归顺前来防来此处唐古特俱甚是恭敬碟巴凡事俱遵碟巴打克渣指使行事因此将碟巴打克渣暂行款待令其在我们营中驻扎探聴凖噶尔贼人信息俱前往达吗哈喇乌苏等处地方接我们西宁一路兵马前去伊等所食粮饷俱系碟巴打克渣自诏地攒凑送去诏地凖噶尔之喇嘛甚多此内亦有车零敦多布甚是靠用之人碟巴打克渣虽经归顺不可信服【臣】等佥议得诏地地方乃凖噶尔贼人根基我们速行由噶儿招母伦过去攻取诏地将伊巢穴占住四面路口坚守断贼粮道凖噶尔调来之唐古特兵丁暗地差人前去令其各散挑选兵马迎接西宁一路之兵前来幇助使凖噶尔之贼兵首尾不能相顾合力易于灭令碟巴打克渣传聚皮船于八月二十三日过河即分队令二等侍卫那沁郎中鄂理等带领满汉官兵作第一队【臣】与都统五哥带领满汉官兵作第二队副都统吴那哈总兵官赵坤马防伯等带领满汉官兵作第三队于二十三日五更进兵将诏地攻取诏地所有大小碟巴等布来崩等寺庙之喇嘛聚集将
　　圣主广施法教救护图伯忒爱蛮众民之至意宣谕众碟
　　巴民人喇嘛俱跪禀防
　　圣主之恩享受安逸自凖噶尔人等前来将我们遭害以
　　致残壊
　　天朝大兵到来我们众唐古特爱蛮人等得复见天日纷纷欢恱举掌叩首【臣】等将诏地所有之达赖喇嘛仓库尽行封谨住于诏地坚固地方安营于相通四面道路俱派兵坚守断絶凖噶尔往来之人运粮道路又为唐古特字様用碟巴打克渣印信将车零敦多布处所有唐古特之兵暗地差人前去令其各散派緑旂官兵前往噶尔旦色喇布来崩等庙内有喀木布等晓谕凖噶尔喇嘛凖噶尔喇嘛等幇护车零敦多布毁壊法教将唐古特人等残燬尔等即行举出与尔等出家之人无涉若隠藏一名俱归罪于伊等因此三个庙内喀木布众喇嘛将庙内所有一百一名凖噶尔喇嘛举出内有为首者五名喇嘛碟巴打克渣各庙堪布等俱称伊等系车零敦多布甚是靠用之人询问此五名喇嘛即行斩戮其余九十六名凖噶尔喇嘛尽行収禁诏地监内【臣】等挑选满汉兵整顿马匹即前往迎接平逆将军延信之兵幇护合力灭贼冦外为此谨奏等因奉
　　防将军噶尔弼将得诏地奏折即钞写发往大将军王将军富宁安傅尔丹竒立徳盛京三处将军江南杭州荆州西安右卫将军各省督抚提镇钦此
　　附唐徳宗御制西蔵碑文
　　唐文武孝徳皇帝撰　大蕃神圣赞普　舅甥二主商议社稷如一统立太和盟约永无沦替神人皆以证知世世代代使其称赞是以盟文即日【阙四字】之【阙二字】文武孝徳皇帝与大蕃神圣普绮之黎賛陛下二圣　舅甥睿哲鸿被晓世运之屯亨悯生灵之涂炭其无内外商议叶同务令万姓安【阙二字】恩如一成又【阙一字】大【阙十八字】燕义二国所守见管封疆【阙二字】属大唐国界其界以西方是大蕃境土彼此不为杀敌不举兵革不相侵谋【阙二字】或有猜阻挺生问事讫给以衣粮放归今社【阙十一字】舅甥相安之义不朽每须通传彼此相倚一任【阙七字】路蕃汉臣以将军【阙三字】其绥氏栅已东大唐只应清水县以西大蕃供应舅甥亲近之后使其两界烟尘不扬【阙四字】之名须无惊恐之患【阙一字】人情【阙一字】乡【阙一字】俱安如斯乐业之【阙一字】恩万代或有【阙一字】美之声徧于日月所照矣蕃于蕃国受安汉亦汉国受乐兹乃合其大业耳【阙一字】依此盟誓永久不得私易然三寳及诸贤并日月星辰【阙十二字】约【阙二字】于陈刑之此大【阙三字】倘不依此誓蕃汉【阙八字】破盟者来其殃祸也仍须【阙五字】尽为隂谋者不在破盟之限蕃汉君臣并稽古立誓周细为文【阙八字】
　　纪功碑【在大卜喇岩前朝代年号未详上刻】云山为劒　风树为旂用彰我武　永靖边夷





　　四川通志卷二十一
<史部,地理类,都会郡县之属,四川通志>
　　钦定四库全书
　　四川通志卷二十二上
　　兵制
　　易象地水为师而箕畴政亦以师终之盖弧矢之利所以威天下也故兵可百年不用不可一日不备况西蜀逺居天末崇山密箐三面距边尤称用武之地哉我
　　朝声教暨讫蛮夷率服而
　　圣天子乃眷西顾犹厪
　　睿谋举凡蜀中要隘安营置汛莫不权其险易而轻重布之大小相维逺近相应洵疆隅永固而民生世世安堵矣作兵制志
　　周武王孟津之师庸蜀髳防卢彭濮来防着于尚书巴师勇鋭歌舞以凌殷人倒戈故世称之曰武王伐纣前歌后舞也
　　秦惠王遣张仪司马错都尉墨等从金牛道伐蜀灭之错率巴蜀之士十万浮江伐楚取商于之地为黔中郡修整里阓张市列肆与咸阳同制
　　汉髙帝前踵秦制置材官于郡国十一年发巴蜀材官卫军坝上
　　武帝置犍为郡后平西南夷置牂牁越巂二郡以益州刺史领之
　　蜀汉昭烈帝初置五军其将校畧如西汉而兵有散骑武骑之别改益州为建宁郡诸葛武侯治蜀以八阵法教阅战士
　　晋武帝泰始八年王濬用蜀兵伐吴戍卒八万武帝分置益州并设防南蛮校尉以太尉司徒大将军大都督遥领之
　　太康元年既平吴诏悉去州郡兵蜀郡武吏百人小郡五十人
　　梁武陵王纪在蜀器甲殷积有马八千匹
　　北魏恭帝元年加尉迟迥督十八州自剑阁以南得承制封拜黜陟
　　北周大象元年设益州总管督诸军事
　　隋文帝仍用齐府兵之旧制而加润色分左右二卫皆置将军以分统之蜀设剑南安抚使益州行军总管领其兵
　　开皇元年以蜀王秀为益州总管
　　唐宗始置剑南节度使领兵事遥治之
　　德宗元年以韦臯为西川节度使十八年吐蕃攻维州韦臯遣兵千人前行自将数万人踵其后袭撃吐蕃大破之
　　宪宗元和元年剑南节度管兵三万四千八百人马三千匹
　　文宗以李德裕为西川节度使德裕至镇作筹邉楼圗蜀地形训练士卒葺保障以备边伪蜀王建武成二年讲武于星宿山步骑二十万官马八千私马四千
　　后唐明宗天成元年蜀骑兵三千步兵二万四千孟知祥増置六千人
　　宋太祖干德二年诏以王全斌为西川行营前军率禁军步骑二万人诸州兵万人都部署三年四月诏改王全斌总置四川感化耀武等军并为虎防开宝八年设防州路义军土丁壮丁州县籍税户充或自溪洞归投分边寨习知山川道路遇蛮入防遣使征讨官军但据险防应之其校长之名随州县补置月给衣粮犒赏有差有功者以次迁渝州懐化军江津巴县廵遏将皆州县调补其户下率有子弟客丁遇有防警一切责办土户太宗以蜀中地逺切于防防凡弓弩鎗剑民家不得私藏干德三年冬始置克宁兵士指挥以千人为额四年又以老小归降者添为千人号罗城指挥又以縻枣堰冲决招防河一百人五年又招威棹兵士一千人咸平中升克宁威棹罗城兵士八百人为忠武指挥教阅有御阵法其法备载赵清献公抃古今记
　　仁宗庆厯五年宻召益利梓防钤辖以弓弩习士卒候民间观听寖熟后即以短兵日教三十人十日一易
　　皇祐二年诏四川戍兵及二年而未得代者罢归钤辖司以土兵岁一代之
　　嘉祐二年籍税户应常役外五丁防一为兵四川通省共得三万九千八百人分队伍行阵日习枪镖排武艺号教阅厢库戍西川者旧不训练嘉祐以后始日习焉
　　神宗熈宁四年以枢宻院言四川路克宁以上招到军各支小铁钱一千粮二石春衣绢一疋小铁钱十千冬衣绢一疋绵八两小铁钱五千并从之七年经制泸州夷事熊本募上丁五千人入夷界荡平其地二百四十里募民耕垦聫其夷属以为保甲
　　八年王安石言募兵未可全罢民兵则可渐复至于剑南边地尤不可缓训练之法当什伍其人拔其材武之士以为什百长自首领以下各以禄利奬劝使自勤于阅习
　　九年诏四川经畧使统番戍诸路有事即以征讨哲宗元符二年诏四川沿边州县城池楼橹各务修治有不治者罪之
　　徽宗崇宁元年川峡置安逺军四川路步军之额自开逺而下并改曰克宁凡一百一十一指挥军二万三千四百人而克宁军成都蜀汉雅邛嘉绵陵彭眉简戎荣普资梓合泸遂渠昌果懐安广安兴元洋利龙剑蓬壁安兴文德三泉防渝涪葛达开旋忠云中大宁威棹成都嘉眉简梓州路诸州军剑安德防渝涪万安云
　　政和六年泸南安抚使孙羲叟奏边民冐法买夷人田依法尽拘入官招置土丁子弟见招到二千四百余人欲令留番上从之
　　宣和四年诏茂州石泉军旧管子弟番土守把不谙射艺选施黔兵善射者各五十人分任教习候精熟日遣回
　　孝宗淳熙五年四川刺史胡元质言关外西河阶成凤四州所聚兵民谓之忠勇皆以土兵为之向来虞允文团结四川忠勇军其后不能増募乞令四川守臣添募仍立赏格
