<!-- { "loadSidebar": true } -->
　　姚　苌【字景彻长安人开皇间为西川都统泸夷寇普昌二州文帝命苌帅西川之兵讨之有功擢普州刺史兵乱后民多流徙苌招徕安业后卒于官民为立祠其子孙遂家焉】李直之【字正叟长安人任凯州刺史八年除害去弊兴学设敎化行俗美晚年上疏乞骸隐于铜官山童稚歌曰我知古凯州今日得李侯李侯切莫去此地无可忧年七十九卒民祠祀之】魏文升【资中人山獠作乱文升单骑造其营谕以利害渠帅感悦解兵而去前后归附十余万上大悦以为遂州总管】
　　唐唐　俭【普阳人武徳初都督遂州以守御功给食绵州六百户封莒国公】
　　苏　荣【味道之父为梓州防军人皆称之】
　　郭元振【初名震大名人神龙间为通泉县尉任侠不检小节尝盗防钱武后诘之既与语奇共人索所为文上宝劒篇后嘉之遂得擢用景云二年进同中书门下三品以功封代国公】崔　城【开元十三年任遂州刺史诏宰相诸王御史以上祖饯之】
　　顔杲卿【司法防军性刚直莅事明决尝为州刺史诘譲正色别白不为屈】
　　贾　岛【字浪仙范阳人为普州司戸防军工吟咏人为刻诗于碑】
　　卢　坦【字保衡为节度使东川兵戍安州坦时使人周其父母妻子视疾病给医药士卒感之不置】
　　冯　宿【字拱之东阳人东川节度使完城郭増兵械十余万涪水数坏民庐舍修筑防御民赖之】
　　王　潜【唐兴令修明政事尤存恤鳏寡】
　　薛　昭【汾阳人为普州刺史以亷能着声】
　　乔　琳【太原人至徳中任刺史创立学宫文敎盛行】
　　柳仲郢【公绰之子字喻防大中六年为东川节度使在镇五载美绩流闻大吏边章简挟势肆贪前帅不能制仲郢因事杀之官吏肃然】
　　李　绛【任东川节度使恩威并行吏民畏服】
　　王　涯【字广津穆宗立出为劒南东川节度使时吐蕃寇边西北骚然又掠雅州涯调兵拒之上言蜀有两道直捣贼腹一由龙州以抵松州一由绵州威番栅以抵栖鸡城皆险要地臣愿不爱金帛使信臣持节与北虏约曰能发兵深入者杀某人取某地则受某赏开怀以示之所以要约敦好为他日用则边警无虑矣帝不报】
　　窦　兢【字思顺为郪县令修邮舍除道路设婚之制定祠祭之仪百姓徳之】李商隐【字义山第进士大中七年东川节度使柳仲郢辟为节度判官检校工部郎中在东川最久于政事多所賛画一切笺奏咸出其手】
　　李　洪【生而神异为小溪令惠政良多家居值岁歉捐赀全活十万家及卒人为立庙祀之宋崇宁间赐号丰泽明正徳间鄢蓝贼众纵火焚之不能燬其庙但闻空中隠然有声贼惊遁去人咸异之】
　　李匡逺【开元中为盐亭令捕盗勤劳时号健令】
　　夏侯端【梓州刺史以秘书监出任散禄周贫不为子孙计】
　　宋燕　肃【知梓州有异政又尝作莲花漏用候昏晓并刻石以纪其法】
　　司马池【令小溪正版籍均赋役以泽民为心刘华辟知司禄防军累官天章阁待制】张仕逊【字顺之阴城人进士令射洪以寛厚得民尝祷雨使君祠须臾大雨仕逊立廷中足乃去后转运使檄移治郪民遮马首不得去遂听还射洪安抚使至梓州问属吏能否张雍曰射洪令第一改襄阳令累官同中书门下平章事封邓国公卒諡文懿】
　　张　雍【安徳人知梓州值王小波李顺之乱守城却贼蠲烦苛尚简素后人为立祠】勾士良【少城人嘉祐间以秘书丞出知中江筑隄捍江忧深虑逹其隄防三兴三废后令廖子仲克成之】
　　廖子仲【治平中由太常知中江前令勾士良筑隄捍江名勾隄子仲更筑之永称巩固】冯　瓉【知梓州贼夜攻城瓉密令促更筹未夜分击五鼓贼悉遁去因纵兵追擒其首境内安】
　　康延泽【普州刺史全师雄作乱延泽招散卒千余人破贼众三千由是贼势少沮普遂等处皆平民始安居】
　　程建用【字彝仲眉山人元丰间知中江以循吏称尝作书寄苏子瞻记山亭状风物写情景山川如在几案间学识才行有大过人者】
　　赵　抃【为梓州转运恩威并着敎养兼施父老子弟罔不悦服州人庙祀之】
　　彭　乘【知普州普人鲜知学乗为兴学召其子弟敎育之】
　　程　通【熈宁间中江令不事繁苛政敎画一民赖其治】
　　赵尚寛【知梓州恩惠洽民为一时所推敬比代去吏民遮道攀恋不已】
　　范百禄【提防利梓二州刑狱诸将欲屠泸夷之来降者百禄坚执不可违受其降安置得所】范纯礼【字彜叟吴县人仲淹子以秘书省出任潼川有边将调度苛繁纯礼一以静镇待之办具不取诸民民图像于庐奉之名曰范公庵草塲火守吏惕息纯礼曰草燥则生火何足怪但使宻偿之库吏盗丝多罪至死曰以棼然之丝而杀人吾不忍也听其家趣卖以赎株连者悉释之后擢户部郎中京西转运使】
　　虞　祺【仁寿人进士歴知潼川以仁爱莅治秦桧尝遣督使贡方物祺以地瘠民困闻于上桧惭而止】
　　刘　甲【字师文东光人忠肃公挚之孙以宝谟间学士出任清心约已疏滞涤弊度地以居民发廪以赈乏储书以劝学市田以养士前后费巨万奏免税缗八万四千有奇】
　　黄　震【字伯起蒲城人进士为遂州判官诏给两川军士缗钱东川诏独不至军士遂谋为变震白主者曰朝廷忘东川耶殆诏书稽迟耳即开州帑给钱如西川众乃定明日诏果至累迁尚书郎】
　　许彪祖【玉池人绍兴间知中江作义阡于亚松山收暴骨无所归者瘗之凡九百余冢】唐文若【字元夫眉山人少英迈为文豪健登进士分敎潼川给事勾涛荐之诏赴行在既至而勾涛出不得见文若奏书阙下略曰昔汉高慢士四皓去之而西都少廉耻之人光武礼贤严光友之而东都多节义之效陛下驻跸东南两宫将归五路初复正宜市朽骨式怒蛙以来豪杰寜惜此数刻之对耶翌日召对高宗大悦改官通判汉州】
　　贾　尹【富义人绍兴间中江令作莲花漏县尉杨大中有记居官多惠政】
　　赵善宣【开封人知遂宁府才猷练逹善于经制尝徙建儒学至今仍之】
　　王　俦【字尚友平阳人乾道中知乐至亷洁谦恭寛民严吏民立生祠祀之】
　　家　炎【眉山人郪令先是郪二十年皆摄令人疑其不利虚正寝不敢居炎至居之时兵火创残之余折嚚讼简冗费代民输赋二十万有奇学故有籍没盗田乡人有为盗谋于宣抚司檄反其田炎具本未白宣抚归于学后迁叙州通判知资彭普三州】
　　李　熹【焘之弟知遂宁治民寛厚凡无名之赋悉奏蠲免】
　　李　垕【字叔勤焘仲子知遂宁府政主简静济以刚果间有措置卒归平恕郡人宜之】李　壁【字季璋焘季子张福攻遂宁壁传檄谕之福读檄泣下会官军搦战贼忿尽焚其城顾府治曰李公所居勿坏之壁授计于大将张威遂平贼】
　　许　弈【字成子简州人淳熙中以寳谟阁直学士出任导利去害洁已爱下捐缗钱十二万为民代输尝霪雨坏城奕撤而筑之不甚烦民民立祠祀之】
　　宇文峒【成都人嘉定间为邑酒正摄县事建学宫祀周程朱张四子度正魏了翁有记】张　材【开封人隆兴间知乐至有惠政及民民咸仰赖之】
　　勾大章【字徳成士良之孙士良尝筑西隄岁久倾圮大章沿岸创为隄防三里许名曰勾公隄防军景西仲有记】
　　邓应午【字明父新都人进士初为高博尉时溃卒近境人情汹汹应午督兵守御乃定岁大疫市药散赈不遗余力郡有疑狱一讯立辨尝摄令通泉芟吏弊免逋租后为华阳丞】扈　元【永泰令兴学立敎有善政及民】
　　张　宏【字巨卿益都人进士知遂州以勤俭着闻后入为度支员外郎】
　　刘光祖【淳熈中召对恢复事宜除直秘阁出任郡守慈惠得民仁声四达时贤守光祖称最马】
　　赵仕陴【知遂宁江水暴涨濒江有隄水啮其趾仕陴索胡牀坐隄上左右请避去不许移时水落时人以比王尊云】
　　魏了翁【摄潼川事修陴浚隍贼兵遏郡知其有备不敢攻而去后为潼川知府约已裕民政绩大着转本路安抚使】
　　李禹卿【字君益蕲水人嘉定元年以寺丞出任亷明多善政惠商通逺百物充牣幼子偶出市从者买玩具授之辞不受识者异其子而益信禹卿素履云】
　　赵昻发【字汉卿昌化人淳祐进士为遂宁州司潼川签判素以节行称后守潭州死节】
　　元周　镐【晋宁人射洪尹多善政崇敎化建金华书院】
　　汪敬昌【监遂宁州去民瘼除奸党上下称其亷能父老立颂徳碑】
　　明董焕英【宁波人洪武间自巴州牧迁知潼川府以文章饬政事声震一时威徳大着】郑文彦【大同人洪武间知潼川府持已方直赋役均平后陞工部侍郎】
　　钱　恕【洪武间知遂州有廉洁行存抚字心创建坛庙廨署民不知役】
　　范　府【洪武间由举人知遂宁裁抑豪悍修复学宫易土城以巨石永为一方保障】叶国华【兴国人进士知遂宁小心畏谨凡仓卒难已之赀悉以俸资应之其父自任还里莫能治装邑士大夫率助以金后改南昌征授户部主事】
　　谭道生【始兴人知潼川廉洁有守具干济才郡城圮壤伐石更修制强梗抚善良简词讼在任七年郡中大治致仕去】
　　唐汝楫【武功人洪武末任安岳公勤莅政抚民有恩去之日民拥道泣送之累官礼部侍郎】姬　灵【永乐间知蓬溪重修县治始正版图】
　　吴昌衍【进士宣徳间知盐亭勤恤民隠因地制赋甚协人心后征入为御史陞四川左防政】郭　镗【思县人进士成化间以大同巡抚谪任射洪节冗费省科罚均徭役期年境内翕然称治】
　　陈　琓【由监生成化间知盐亭刚直有才邑路去保宁甚远夫役苦之琓议南部民出柳边驿接逓又申免戌边民丁邑人至令颂其功徳】
　　章　昻【云南嵩明人治间任中江流贼猖獗誓死守城贼为解去】
　　蒋　容【字徳夫武进人治中知潼川下车三月即増修学宫创东西廊舍三十间扁曰六徳为诸生讲读之所又撰郡志以振厉人文建名世堂以表章先贤筑东城隄以消水患修来熏桥以成利涉政平人和甘露降于庭柏士民徳而颂之】
　　余　祺【新建人正徳间知中江除巨盗释寃狱赈活饥民甚众邑旧有茂州守仓役民破产莫能供力请罢之创五门月城尊经阁又重建乡贤名宦等祠社学仓库楼义阡逓铺无不加意陞泸州知州】
　　胡进律【正徳间由举人为盐亭令刚介明敏创修城池为邑保障时鄢蓝猖獗赖以固守云】胡纉宗【由检讨谪官正徳中知潼川以文学饬治一切檄命差役一凖丁粮以定轻重兴学敎士以文章政事称于时】
　　滕　友【西安人进士安岳令谦谨有才多牧民之政】
　　牒　升【蒲城人安岳令廉平恺悌视民如子歴九年如一日擢邓州知州】
　　顔公辅【巴陵举人正徳中任知县均徭平赋薄罚省刑卓有循良风民思其遗爱为立祠祀之】
　　程春震【云梦人进士以御史调安岳发擿如神筑城垣修公署治中大旱赈恤安集曲尽其心后盗起纠兵捕除民赖安堵】
　　王绍先【贵州举人任中江知县刻厉苦节一文不取百姓咸受其福以不肯阿时乞休去士民思之】
