<!-- { "loadSidebar": true } -->
　　彭氏【永宁人庠生彭大昌女年十六适李其进其进青年入泮蚤亡孀姑年高齿落氏嚼饭以哺遗孤三长天成游庠次天盛天臣肄业氏以母道而兼师敎厯节四十余年以上俱已奉】
　　【防旌表】
　　袁氏【宜宾人学博赵发祥妻随夫任之荣县有贫民鬻弟以完公帑者袁脱簪珥赎之抚三侄女为择配子暐任吏部文选司员外奉防赠孺人】
　　尹氏【宜宾人思南道如广女李雯妻甲申贼寇叙尹奉姑避黔中厯颠危不失孝道敎子任山西闻喜令奉防赠孺人】
　　宋氏【宜賔人诸生李华时妻华时早殁宋苦节四十余年年七十三卒学使廖赓谟旌其门】韩氏【宜宾人樊澻妻年二十二而寡孝翁姑敎子绍宗食饩胶庠苦节三十余年】尹氏【宜宾人樊泽达妻事舅姑孝家贫以纺绩佐饔飱及泽达登第任侍读学士尹仍朴素如常里人贤之】
　　顾氏【宜宾人韩溥妻年二十九守节抚子成立厯八十岁卒】
　　王氏【宜宾人诸生童心妻年二十九夫殁抚成三子苦节四十余年年七十五卒】爨氏【宜賔人罗天滋妻夫死无子守节以终学使廖赓谟旌之】
　　李氏【宜宾人黄熙妻年二十三守节辛勤育子厯六十七岁终】
　　汪氏【宜賔人李永昌妻年三十守节抚子成立厯三十六年】
　　凌氏【宜賔人宋璋妻年二十七守节敎子维世游泮维世之姑宋氏适凌尔宗早寡氏年二十二与凌相依并励冰操以寿终】
　　樊氏【宜宾人彭天纶妻年二十五而寡抚二子入庠以节终】
　　彭氏【宜宾人庠生罗懋徳妻年二十八懋徳亡遗子琦璐侄瑶俱幼家极贫氏守节抚育孝翁姑苦志四十八年年七十六岁】
　　王氏【宜宾人武举方如川妻年二十二守节以纺绩事孀姑抚幼子厯四十余年年六十五岁】吴氏【宜宾人廪生赵暄妻暄蚤卒吴年二十八无子守节二十余年】
　　刘氏【宜宾人徐纶妻年二十四夫亡无子抚侄承祧苦节厯五十年】
　　黄氏【宜宾人念一女尹纶妻年二十夫亡父母怜其少欲改适黄不从矢志守节厯六十四岁】张氏【宜宾人杨继晟妻年二十五守节厯六十二岁】
　　吕氏【宜宾人胡世爵妻年十七而寡抚遗腹子成立苦节三十余年】
　　范氏【宜宾人庠生何珩妻年二十三守节养舅姑辛勤抚二子厯三十七年】
　　曾氏【宜宾人军士宋攀龙妻年二十八守节厯三十余年育二子俱成立】
　　高氏【宜宾人军士邓知性妻年二十六而寡守节三十余年】
　　仵氏【宜宾人贡生徽理女杜琬妻守节三十余年抚子成立】
　　彭氏【宜宾人郑文钫妻生一子甫八月文钫卒氏年二十守节事翁姑抚子厯五十一年】王氏【宜宾人茍开业妻二十五岁守节厯五十八年】
　　余氏【宜宾人龚月高妻夫亡无子苦节终身】
　　刘氏【宜宾人仵徳逺妻年二十守节抚侄承嗣厯六十三载】
　　孙氏【宜宾人诸生尚毅妻孝翁姑课子极严里人贤之】
　　张氏【宜宾人贡生黄道开妻夫殁以纺绩育子甫婚毕子媳俱亡张饮冰茹蘗以终其身】白氏【宜宾人适邓嘉祐嘉祐夙有颠疾氏敬事之终身如一以女工育成二子人称贤妇】张氏【南溪人文富女及笄未嫁同乡隣众女避吴贼于江滨贼渡江众女被执氏奋身跃江中贼骇其节烈相顾惊散被执者皆得脱羣感之立祠以祀】
　　罗氏【富顺人举人罗万象女幼许字杨师文未归师文卒罗匍匐奔丧守志誓不再字事姑诚孝姑殁数十年每言及辄涕泣不止乡里叹服】
　　江氏【富顺人刘元复妻年二十六守节抚孤成立卒年七十】
　　朱氏【富顺人熊江继妻年二十四守节卒年八十】
　　何氏【富顺人监生杨愈新妻年十九守节卒年七十有二】
　　江氏【富顺人聂璜妻年二十五孀居事姑孝育子成立】
　　余氏【富顺人杨必读妻青年守节至一百有三岁邑令姚鋭以百龄人瑞旌之】
　　李氏【富顺人夏之璜妻年二十九守节敎子朝常登雍正癸卯乡荐】
　　柳氏【永宁人廪生宋聨元妻年二十五而寡抚子仲郊食饩旋卒又抚其孙守节四十五年学使旌之】
　　胡氏【永宁人廪生黄坤妻年二十五坤卒孝事舅姑抚子成立守节三十六年乡里称之】吴氏【永宁人刘勷妻勷殁后饮冰茹蘗勤俭操家厯节三十五年】
　　罗氏【永宁人诸生蔺毓兰妻年二十于归劝夫力学毓兰卒氏奉事舅姑以孝称抚子蔺芳不废学业苦节三十八年】
　　防州府
　　段氏【奉节人庠生刘賛元妻年二十一夫卒无子时翁姑叔婶相继殁氏以一身竭力营葬备极艰辛厯三十余载抚侄灿继嗣后膺岁荐】
　　龚氏【奉节人龚旺女适袁国相康熙二十八年国相病氏割股救卒不起时氏年三十抚二孤厯四十年足不逾□人以贤节称之】
　　袁氏【奉节人庠生朱之瑞妻事舅姑孝夫卒家甚贫氏守节三十六年抚二子俱已成立】陈氏【奉节人王逊妻年二十九孀居遭兵燹事姑尤谨抚子治亨后为普安守备】李氏【云阳人刘世禄妻有楚民李周士乗其夫外出欲行强汚氏厉声叱出周士旋复来氏持刀相拒周士夺刀刺氏喉死】
　　李氏【梁山人李国虎女幼许字谢昌永父殁母李氏挈女适婣党周姓家周有侄应洪强逼成婚女年十二托言取薪出户即自缢死】
　　凃氏【梁山人武举冯之诠妻事翁姑孝年二十七之诠卒长子致祥甫数岁次着祥尚襁褓家既贫复遭火灾氏艰辛纺绩课二子读书皆食饩胶庠苦节三十二年】
　　谭氏【万县人宋云得妻云得亡氏守节八载有宋诚者窥氏室无人强欲汚之氏大骂坚拒诚以斧劈氏头颅死】
　　刘氏【万县人姜荣吉妻荣吉他出有向一升者乗醉突入执氏欲汚之氏大骂不从奋力其面一升因火其居氏同一子三女俱焚死以上俱已奉】
　　【防旌表】
　　闻氏【防协守备闻昌女本江南通州人幼许字溧阳宋亦郊年十七亦郊亡女以翁姑无子奔丧孝养厯八年翁姑相继殁后归依其父入川及父母俱故弟侄贫流落防州艰辛万状至死不渝其操】
　　赵氏【奉节人之女杜葵妻葵卒氏年二十九子幼翁姑老氏守节三十八载以孝慈着】周氏【奉节人军士周奇女李鹏妻年二十八夫殁遗子上苑甚幼无亲族且贫氏守节抚孤苦志四十余年】
　　刘氏【万县人文何典妻年二十二夫病危日夜祷以身代何典死遗子甫襁褓氏矢志守节事姑抚子备厯艰辛】
　　张氏【万县人平其安妻年二十四守节厯三十八载】
　　薛氏【万县人刘思亷妻年二十五夫亡抚子入庠苦节三十二年卒】
　　傅氏【万县人王英妻年二十二守节厯五十三载】
　　廖氏【万县人丁应宠妻年二十九守节卒年六十有七】
　　秦氏【石砫人诸生马千藩妻年二十夫亡长子维麟三岁次良麟甫数月氏立志守莭敎维麟食饩于庠苦节三十龄年】
　　马氏【石砫人生员谭良存妻良存蚤殁无子氏苦节终身】
　　吕氏【石砫人把目林正源妻年二十夫殁仅一女抚育出嫁称苦节焉】
　　许氏【石砫人向文学母夫殁氏年十八文学尚幼抚养婚娶司人咸感叹云】彭氏【石砫人秦某妻年二十四夫亡父母怜而欲嫁之氏曰我有子可抚有田可度日敢存他念后有求娶者父母许之民闻备香帛至夫墓痛哭自缢死】
　　龙安府
　　蒋氏【江油人廪生舒继董妻年二十九夫卒坚志守节事姑孝谨姑有疾防祷于神刲股以疗敎稚子成名茹苦四十七载已奉】
　　【防旌表】
　　王氏【平武人诸生任仕举妻夫殁矢志守节坚正不渝】
　　王氏【平武人赵加庆妻加庆卒王以节自励髽髻蒿簮终身不改】
　　文氏【石泉人诸生鲜于徳妻年十八于徳卒氏抚遗腹子祚远训课不辄后祚远卒氏防防无依兵备厯坚白自全邑令张延基旌其门】
　　魏氏【石泉人文成章妻年二十夫溺水死无子氏孤孑无倚冰霜自矢年七十五终】唐氏【诸生景星妻年二十一夫殁屡有求娶者氏坚守不渝敎二子俱皆入泮县令旌之】方氏【松潘人赵之正妻二十二岁夫亡守节年六十八终】
　　冯氏【松潘人诸生吴永防妻夫殁遗一子冯欲自缢姑力劝止之后抚子廷彝入泮守志一十九年里人咸称其节】
　　徐氏【松潘人诸生余英妻年二十六夫殁矢志守节抚子成立年七十五终】
　　宁远府
　　李玉靖【西昌人幼许字张正元将婚正元卒玉靖泣赴张门执夫丧父母怜之欲改适玉靖剪发刺容誓不别嫁事翁姑凡三十余载】
　　彭氏【会理州人年十六适刘之琦二十五岁夫亡矢志守贞孝奉翁姑丧葬尽礼慈育敎子名列胶庠苦节四十六年以上俱已奉防旌表】
　　陆氏【冕宁人庠生步中和妻孝姑育子守节三十余年县令额其门曰节永天年】卢氏【贡生步之俊妾周氏之俊子贡生中行妻俱冕宁人顺治乙丑流贼攻城避兵于普咱渡村为贼获驱之行至长河卢氏周氏携手投水死】
　　王氏【冕宁人陆欢妻夫亡守节三十余年】
　　步氏【冕宁人诸生陈天爵妻无子为夫娶妾王氏生四子天爵殁王再适步孝姑抚其子苦节三十五年】
　　王氏【越巂衞人及笄未字父蚤亡母病割股以疗逾年母卒氏守正终身不字】
　　雅州府
　　韩氏【芦山人诸生程门伟妻年二十六夫殁家贫守节孝事翁姑养葬尽礼抚子成名厯四十八载已奉防旌表】
　　叶氏【雅安人张翀妻年十八守节孝翁姑敎子成立】
　　杨氏【雅安人武生杨全名女年十六适彭暎方匝月暎卒杨乘夜自缢柩前翁姑惊救得苏苦节数十年不亏妇道】
　　柏氏【名山人刘文寛妻年二十五夫殁矢志守节誓不他适茹荼三十四载年五十九岁】杨氏【名山人文榜女幼许字邑人刘衿全未嫁而刘卒杨守正不字事舅姑抚侄承祧苦志五十岁】
　　李氏【名山人朱孔章妻年二十四夫殁坚正自矢惟勤纺绩守节二十六载厯年五十岁】田氏【芦山人廪生竹应宫妻年二十一守节育二子成立至八十余岁卒巡抚能泰旌其门曰节夀】
　　曹氏【清溪人年二十适拔贡盛珽越四载珽以渡河水溺死曹年二十四苦节四十年卒】李氏【清溪人郝秉翰妻年二十四而寡值吴逆之变避居山中艰苦备尝抚二子成立年七十五终】
　　黄氏【清溪人周圻妻年二十五夫殁守节抚孤荼苦自甘年七十四岁】
　　李氏【清溪人曹玕妻年十八夫殁无子誓不再嫁依母氏纺绩度日母死丧葬尽礼厯节五十三载年七十一岁】
　　直隷嘉定州【雍正十二年陞为府】
　　杨氏【州人覃思胜妻年二十余思胜卒舅姑年高氏拮据奉养不以贫窭惰志抚弱龄子克承宗祧苦节三十四载】
　　陈氏【峩眉人黄开甲妻年二十守节家居贫窭俯仰无依勤纺绩奉孀姑敎子星高列岁荐厯节五十一载】
　　宋氏【夹江人庠生雷干位妻年二十八守节厯九十一岁邓氏夹江人庠生雷干仲妻年二十六守节寿八十有八二氏交相砥砺皆能矢志青年完操白首厥子若孙俱次第成名有一门双节坊以上俱已奉防旌表】
　　李氏【州人任长安妻年二十守节孝翁姑抚子成立厯四十载】
　　杨氏【州人时荣女祝之茂妻献贼至嘉纵兵肆掠杨恐被掳赴水死】
　　陈氏【州人祝之至妻贼至赴水死】
　　陈氏【州人祝之至妾贼至赴水死】
