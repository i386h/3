<!-- { "loadSidebar": true } -->
　　任　汉【温江人成化间进士歴御史抗疏论列权贵悉皆敛避林俊称真御史累进布政使陞右副都御史总治郧阳经畧三省多所建白陞大理寺卿平生孝友容止矜庄有诗六巻奏议十巻】
　　王资良【金堂人成化间进士官兵部郎中遇事精审不纡不迫名公卿咸礼重之擢临安守夷民杂处难治良大布恩信民爱之如父母雅重风敎士经指授者咸登科第晚年吟咏陶然自得】胡　伦【字天叙汉州人进士初授主事累官郧阳知府甚有惠政秩满当迁以忤逆瑾遂归郧民慕之不忘尝凿井府治西称曰胡公井】
　　曹　山【什邡人治间举孝亷任杭州府推官谳狱多所平反擢寜波府同知有势豪横行者山以诚感之清出侵田二十余万亩减赔粮米七百余石至今民受其惠】
　　李志刚【成都人登治进士歴刑部员外首劾逆瑾不法推广东佥事平剧盗复民田以万计民立祠祀之居家友爱四方从逰之士相望于门】
　　万　辅【崇庆州人举人持重简黙崇俗尚浮屠辅思易之亲丧遵行家礼仪节乡人感化谚曰万民一呼丧礼皆儒初训居巢后谕谷城诸生皆法之称曰钝庵先生】
　　敖　选【金堂人少孤贫嗜学不倦后成进士授上海令痛革时弊请托不行行取广西道御史弹劾不避权贵请告还家囊箧萧然卒之日无以为殓闻者感叹】
　　何守拙【字子工简州人少颖敏讲明心学寻以乡荐令楚之永明崇正黜邪擢丽江同知防追论土酋鳯氏之乱死事者入崇祀典惟张泽如制而议者将欲滥及守拙以诗讽当路不悦竟罢去】
　　王　伯【字希召灌县人治中举孝亷知蕲水县仁恕明敏建浮桥筑隄于巴河镇民咸赖之祀乡贤】
　　李　璲【彭县人以乡荐司训襄阳夜有贼入室以米肉遣之贼感泣为善迁顺徳谕闻陈白沙讲学往见之坐语移日白沙叹曰君资可以入道】
　　顾　佖【字民表成都人正徳中进士知丰城县兴学省刑筑隄捍水时宸濠谋逆以重兵阻江佖飞驰告变于南贑廵抚王守仁守仁急防诸郡合兵进讨南昌遂擒逆濠叙功首荐超陞大理寺丞迁少卿免归后言官交荐被命起用佖曰吾衰矣恐无以报朝廷未防疾卒闻者惜之】刘士元【彭县人七嵗能文二十登进士正徳中任贵州巡抚平生孝友防谦才猷文雅为时推重】
　　祝舒【温江人正徳间进士任寒山令赈歉恤孤以才能调浙之太平俗不举女舒下令严禁全活甚多陞江淮盐运使乞休归着桤野漫兴若千巻】
　　范时儆【成都人正徳中进士好古博学倜傥有文武才佥宪滇中道闻安鳯之变星驰入省慨然以讨贼自任镇巡倚重檄领六路兵攻贼不血刃而地方廓清后以外艰归庐墓三年服阕力请养母躬耕浣溪囊无长物恬如也】
　　姚　激【崇寜人登正徳辛未进士世宗御极临轩竒其貎有特简意防激病卒崇有科第实自激始兄溥亦仕为潜江令皆有才名时称二难】
　　李　佶【金堂人正徳间进士选翰林庶吉士嘉靖初拜御史巡按浙江独持风裁一时贪墨望风解去奏革织造太监以刚直忤时相毅然乞休缙绅重其风节】
　　桂嘉孝【成都人茂之孙嘉靖癸丑进士初任车驾司主事综马政修边墙移武选郎中持公覈擢守漳州府时寇薄漳城嘉孝乘间入漳慰安居民申严战守贼众寻遁去士民尸而祝之转淮浙盐运使嵗増盐课数万缗一介不取辨乌程李令之诬雪屠氏二女杀父之狱人人颂徳焉歴官二十年卒】
　　周　俶【成都人嘉靖辛丑进士居官清谨亢直为南京兆尹人畏其严寻请告归里日惟种树治圃门庭寂然乡评重之】
　　刘　进【成都人为人刚直举嘉靖戊午孝廉作宰滇中时直指某同乡也进不乐庭见遂毅然挂冠归家无长物守道终身】
　　陈　杰【字位卿成都人举孝亷仕楚广济令澹于名利投牒而归家居三十年乡闾以为矜式年九十无疾而逝】
　　周　逊【成都人嘉靖中进士以疾居家后徴为刑部主事累官云南叅议辞归清操劲节为时推重有五津诗集】
　　何　全【字原学成都人嘉靖中进士自少以文学孝行称歴官江西叅议有惠政时滨海倭患甚亟全追海寇于南隩平倭寇于苏常且奏减税租以苏民困士民立生祠以祀之】周以庠【始生之夜母梦李白至其家九嵗能吟咏春日口占云自叹春回寒未减固穷不肯卖心田广居岂但余千厦时价何曽值一钱父叹其早慧及长领乡荐赴京途遇一廷试贡生被盗囊竭以庠许以三十金为助言讫亟取与之生感其惠且讶其速以庠曰凡人善念易起易止恐转念故耳】
　　王　印【字徳徴华阳人嘉靖戊午乡荐任粤西义寜县有少年武防一邑者印擒治之乃潜置蛊毒欲害印印不死民以为神素性严重耻干谒蜀中当事多重之】
　　焦　瑀【双流人以贡授处州通判时海寇猖獗瑀诱其酋长来降迁同知致仕后奉诏存问进阶知府】
　　顾绍履【成都人文章徳行为里中仪型嘉靖辛酉举人补国子助敎歴西安同知所至持廉守法有惠政致仕归子道领丁酉乡荐道子其登癸丑进士】
　　樊景麟【彭县人进士知长沙民谣曰樊作长沙官止饮长沙水仕至云南宪副忤巡抚意被劾朝臣皆素知景麟共言善状巡抚罢景麟亦挂冠而归】
　　边维垣【字师甫彭县人进士初授南工部郎芜湖清慎奉法忌者反以京察中之调禹州同知未几摄守事出重囚鞫无辜士人白部使者竟释之京陵王不法藏纳亡赖隂署逻卒悉捕系之置法又摄睢州条省里徭千六百金郡有张烈妇死节甚竒议旌例宜听台请维垣曰表节守臣职也若候防勘移文则停阁数年而不得慰幽魂竟自奏行为州佐凡期嵗两上章名大显破例内转累官江右巡抚转南工部侍郎屡上疏求去皆慰留卒于官朝野惜之】
　　李鳯毛【字于翔彭县人嘉靖庚戌进士由大名府推官行取御史巡按宣大时北敌方炽鳯毛区画战守前后凡三十余疏皆报可陞光禄少卿防凉楼灾自陈待罪上念边功置不问复疏清查破冐嵗省光禄十余万金未几迁南太仆严世蕃恶其不附已假风霾考察致仕归】马朝锡【字晋卿彭县人进士起家萧山令调安东开荒田招流徙后关芜湖奏革船税以便行人寻以防归朝野惜之着有扪参楼集五道原等书】
　　刘　藻【字文洁彭县人以太学生领顺天乡荐为富平令政敎兼举不避权势未久乞致仕归聚徒讲诵以冲淡自守】
　　唐廷珍【字宗儒彭县人由选贡令安化县平易仁恕清修苦节百姓戴之】
　　顾绍俶【字善夫号右江成都人年十九即有志程朱之学复深究易理手抄诸儒语録三十余巻创宗祠家塾更置义田以供祭祀其子造成进士为台臣绍俶封御史论者谓其宜祀于乡云】焦维章【灌县人嘉靖丙戌进士歴河南大叅三典文衡两司学宪清谨正直皆着藻鉴云】胥　【华阳人嘉靖庚子举人性朴忠耿介官提举尤谨修职业未几遂拂衣归】邹华南【新津人嘉靖间进士累歴仕途居官清正卒祀乡贤】
　　姚继先【成都人中隆庆丁卯乡试累官平凉知府时值大旱继先祷雨立应又捐俸设粥赈饥活者万计累陞任太仆少卿以生母讣归里遂坚卧不出所着有绍庵文集若干巻】杨师心【字观吾华阳人举孝防日以歌吟自娱且虑当时文体卑弱独以文学敎士类人多宗之比于梁山来徴君知徳当事荐于朝防师心以疾卒事遂寝时人称徴君云】
　　李商耕【华阳人万厯癸未进士以父先芳年已耄耋陈请终养事亲几十年起迁户部主事监税徳州厘蠹弊察廉贪属吏望风敛戢擢守襄阳后忤权珰左迁两浙运同商耕不辨毅然解组襄人为之立去思碑云】
　　王徳敷【万厯间以贡生任荆州府敎授致仕家居足不至公门日以训课为事隆冬盛暑讲习不辍夀九十卒时人称为典型】
　　邹　遇【新津人万厯中进士歴江西布政陞湖广巡抚卒于官生平刚方耿介以礼自持周恤邻孤里人重之祀乡贤】
　　何存斆【字念卿成都人万厯丁丑进士歴刑部郎时京师大侠郑任成者欧死平人人不敢问司寇以属存斆卒论如律陞云南佥事条弊政十议积蠹一清时永昌兵变贼挟戚同知为质存斆密谋出竒擒之贼卒授首戚得无恙旋以养疴归里十余年卒】
　　李元龄【字仁卿华阳人幼聪敏以竒童称中万厯丁丑进士任临清州知州入为都水郎治淮河工最加四品服俸旋以养母请告后起平阳知府陞山东按察副使乞休生平好义业师张桂东无子奉之终身殁而立祠祀之着有翼经随笔及诗文若干巻】
　　刘　羙【字世徳华阳人万厯甲戍进士孝事孀母初任洋县令调金坛两邑皆着循声入为户部主事司九江以防直自矢任满乞终养所着有臆説杂爼集解】
　　刘克勤【新繁人万厯乙未进士初任永州司理有声陞南户曹管中都仓分亳不取擢黄州知府操持益峻寻卒于官黄人至今思之】
　　李一敬【华阳人恬静端方甘贫力学中万厯辛丑进士任即墨令单车之任约己爱民絶餽献屏宴逰风裁凛然竟以劳瘁撄疾危坐防事卒榇归里第妻孥犹苦饥寒士绅亲友皆恻然叹惜之】
　　费嘉诰【新繁人邑诸生性诚恕处乡党间虽遇寒贱未尝凌忽后以明经授大竹敎谕训士有法卒于官嘉诰善诗词生四子长经国贡士官训导次经世次经济皆庠生献贼陷川经世以不受伪职遇害次经虞事亲以孝闻举崇祯间乡荐任云南昆明令廉洁端严民戴之曰吾邑四十余年不见此清官矣时土官吴必奎反讨平之验阅武定俘民全活甚多陞云南府同知再迁广西知府不之官归里著书乡人服其清介】
　　重庆府
　　汉谒　涣【江州人仕为汝南太守有公直称与同邑司校尉陈为度辽将军诗章皆有时名】然　温【江州人仕为度辽将军守桂阳长于治民能得其心】
　　谯　元【字君黄合州人成帝时仕为谏议大夫因王莽僭乱遂避之不事公孙述乡人作诗以羙之】
　　蜀汉董和【其先巴郡江州人徙南郡枝江汉末率族西还依刘璋任成都令时俗侈甚和率以俭迁益州守清约如前推诚服夷南方信爱之先主定蜀徴和为中郎将与诸葛亮并署大司马事外牧殊域内干机衡二十余年卒之日家无担储亮追思称叹不置】
　　晋文　立【字广休巴郡临江人少逰蜀太学治毛诗三礼兼通羣书累官梁州别驾咸熙元年举秀才除郎中武帝方欲懐纳梁益引致隽彦拜立济隂太守武帝立太子立为中庶子上疏太子宜选贤佐帝报可立又上故蜀大官及尽忠死事者子孙虽仕郡国或有不才同之齐民为剧又上诸葛亮蒋琬费祎等子孙流徙中畿宜见叙用立事东宫尽辅导之节帝降诏嘉之以为散骑常侍累辞不许西界献马帝问立马何如对曰乞问太仆帝每善其恭慎迁卫尉犹兼都职中朝服其贤雅为时名卿咸寜末卒乃送于蜀使者防丧事郡县修坟茔当时荣之又立同郡有毛楚杨崇二人皆以羙徳着楚为牂牁太守崇为武陵太守】
　　母　雅【巴郡江州人学冠四科贡于朝除涪陵汉平令为夜郎太守夷人感其惠卒年八十有二】
　　唐李阳冰【合州人开元中为当涂令有政绩宗人李白常往依之善篆书州治景厚堂有所书积善之家必有余庆八字石刻尚存】
