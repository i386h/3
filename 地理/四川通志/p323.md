<!-- { "loadSidebar": true } -->
　　麸金【唐志资州出】麻【元和志资州出贡麻布】蔗餹【寰宇记资州产甘蔗】柑【唐志资州土贡柑】高良姜【寰宇记州产】葛布【资州出】香橼【内江出】
　　直隷绵州
　　麸金【唐志绵州贡麸金华阳国志梓潼郡地出金银】铁【唐志魏城出铁梓潼县雁门山出铁】锦【唐志绵州土贡锦绵州又贡红蓝蜀锦】绫【唐志绵州贡绫新唐志梓州贡红绫寰宇记梓州贡花纹绫九域志梓州贡白花绫】纱【寰宇记绵州产交梭纱今无】绵防【寰宇记绵州土贡】双紃【唐志绵州土产轻容双紃】盐【唐志魏城薛城俱出】蜀漆【寰宇记绵州土产】绯红【寰宇记绵州土产游蜀记左绵郡有水所染绯红濯后益鲜】蔗餹【唐志绵州土贡甘蔗梓州贡蔗餹寰宇记梓州贡沙餹】白藕【唐志绵州土贡】空靑【元和志梓州贡空靑寰宇记梓州产石緑】地黄　红花【寰宇记梓州产】紫参　川芎　乌头【寰宇记绵州产】镂金银器【唐志绵州土贡】柑橘【元和志梓州贡柑子唐志梓州贡柑子及橘皮寰宇记梓州贡柑橘】
　　直隷茂州
　　麸金【唐志茂州贡麸金】丹硃【唐志茂州土贡今无】麻【唐志茂州土贡麻布】干酪蜜【寰宇记茂州土贡】芋【华阳国志汶山郡出大如蹲防】白玉石【似玉土人取以作器汶川县出】犛牛尾【唐志维州土贡又茂州贡狐尾】犘牛【寰宇记茂州土产无角一名童牛肉重千斤】五角牛【寰宇记茂州土产】麝香　五味子　花椒叠溪营
　　犛牛　偏牛　香猪　马鸡　氁子　毛毯　麝香
　　直隷达州
　　布【唐志通州贡絺】铁【新志东乡县出】桐油【新志达州土产】蜜蜡【九域志东乡太平二县出】茶【唐志通州东乡太平俱出】椒【新志达州东乡县出】枫香　麝香【俱达州出】鹿皮【新志达州东乡太平俱出】熊　罴【达州东乡太平俱出】















　　四川通志卷三十八之六
<史部,地理类,都会郡县之属,四川通志>
　　钦定四库全书
　　四川通志卷三十九
　　艺文
　　粤自猗南寄咏江渚兴歌蜀之艺文所由肇也嗣是汉有马扬之赋唐有陈李之诗宋有三苏之诗文论策类皆表仪百代为举世所宗仰亦云盛矣他若异地之贤宦游寄迹如武侯二表为伊训説命之遗杜甫诗篇亦雅颂风骚之亚而歴代诸名人彬彬蔚起可存实多至我
　　朝则巍巍
　　宸翰既如日月经天而名公钜卿所撰述者亦复炳炳烺烺羽翼经传盖所谓鼓吹休明者此其选欤作艺文志
　　御制
　　圣祖仁皇帝御制泸定桥碑记
　　蜀自成都行七百余里至建昌道属之化林营化林所
　　隷曰沈村曰烹坝曰子牛皆泸河旧渡口而入打箭炉所经之道也考水经注泸水源出曲罗而未明指何地按图志大渡河水即泸水也大渡河水源出吐蕃汇番境诸水至鱼通河而合流入内地则泸水所从来逺矣打箭炉未详所始蜀人传汉诸葛武乡侯亮铸军器于此故名元设长河西宣慰等司明因之凡藏番入贡及市茶者皆取道焉自明末蜀被冦乱番人窃踞西炉迄本朝犹阻声教顷者黠番肆虐戕害我明正土官侵偪河东地罪不容逭康熙三十九年各遣发师旅三路徂征四十年春师入克之土壤千里悉版图锅庄木鸦万二千余戸接踵归附西炉之道遂通顾入炉必经泸水而渡泸向无桥梁巡抚能泰奏言泸河三渡口高崖夹峙一水中流雷犇矢激不可施舟楫行人援索悬渡险莫甚焉兹偕提臣岳升龙相度形势距化林营八十余里山址坦平地名安乐拟即其处彷铁索桥规制建桥以便行旅朕嘉其意诏从所请于是鸠工构造桥东西长三十一丈一尺寛九尺施索九条索之长视桥身余八丈而赢覆版木于上而又翼以扶栏镇以梁柱皆镕铁以庀事桥成凡命使之往来邮传之络绎军民商贾之车徒负载咸得安驱疾驰而不致病于跋涉绘图来上深惬朕懐爰赐桥名曰泸定任事着劳诸臣并优诏奬叙仍申命设兵戍守夫事无大小期于利民功无难易贵于经久今既肇建兹举俾去危而即安继自今嵗时缮修协力维防皆官斯土者责也尚永保勿坏以为斯民贻无穷之利是为记
　　御制平定西藏碑文
　　昔者
　　太宗文皇帝之崇徳七年班禅额尔徳尼达赖喇嘛固始汗谓东土有圣人出特遣使自人迹不至之区经雠敌之国阅数年始达盛京至今八十载同行善事俱为施主颇极安宁后达赖喇嘛之殁第巴隠匿不奏者十有六年任意妄行拉藏灭之复兴其法因而允从拉藏苦
　　苦脑儿羣众公同之请中间策妄阿喇蒲坦妄生事端动准噶尔之众肆行奸诈灭壊达赖喇嘛并废第五辈达赖之塔辱蔑班禅毁壊寺庙杀戮喇嘛名为兴法而实灭之且欲窃据图伯特国朕以其所为非法爰命皇子为大将军王又遣朕子孙等调拨满洲防古緑旗兵各数万歴烟瘴之地士马安然而至贼众三次乗夜盗营我兵奋勇击杀贼皆丧胆逺遁一矢不发平定西藏振兴法教赐今虎必尔汗册印封为第六辈达赖喇嘛安置禅榻抚绥图伯特僧俗人众各复生业于是文武臣工咸谓王师西讨歴瘴疠险逺之区曽未半载辄建殊勲实从古所未有而诸防古部落及图伯特酋长亦合词奏曰皇帝勇畧神武超越往代天兵所临邪魔扫荡复兴蒙古向所尊奉法教坎麻藏衞等部人众咸得拔离汤火乐土安居如此盛徳大业非臣下颂扬所能宣罄请赐御制碑文镌勒招提以垂永久朕以何功焉而羣众勤请不已爰纪斯文立石西藏俾中外知达赖喇嘛等三朝恭顺之诚诸部落累世崇奉法教之意朕之此举所以除逆抚顺绥众兴教云尔
　　康熙四十一年嵗次壬午十二月朔日
　　皇帝勅命御前头等侍衞海青伍格朝峩眉山随赍御赐扁聨诗章经卷散给成都府属
　　昭觉寺僧臣彻纲祗领
　　御赐扁额
　　法界清严
　　御赐诗章
　　入门不见寺十里听松风香气飘金界清隂带碧空霜皮僧腊老天籁梵声通咫尺蓬莱树春光共郁葱
　　御赐金字心经一部墨刻药师经一部
　　防国庵僧【臣】超密祗领
　　御赐扁额
　　莲界
　　御赐墨刻金刚经一部
　　文殊院僧【臣】宏法祗领
　　御赐扁额
　　空林
　　御赐诗章
　　人皆趋世出世者谁人皆遗世世谁为之爰有大士处此两间非浊非清非律非禅惟是海月都师之式庶复见之众缚自脱我梦西湖天宫化成见两天竺宛如生平云波月满遗像在此谁其赞之惟东坡子临米芾
　　御赐墨刻金刚经一部药师经一部
　　二仙庵道人【臣】陈清觉祗领
　　御赐扁额
　　丹台碧洞
　　御赐诗章
　　赤龙黒虎各西东四象交加戊巳中复姤自兹能运用金丹谁道不成功
　　峩眉山伏虎寺僧【臣】祗领
　　御赐扁额
　　离垢园
　　御赐诗章
　　宿世身金粟初因社白莲瞻依神八万接引佛三千果结菩提树池分阿耨泉无生能自悟雨似散花天
　　御赐金字心经一部金刚经一部药师经一部又祗领御赐扁额
　　善觉寺
　　御赐对聨
　　到处花为雨行时杖出泉
　　御赐诗章
　　名山越遍未到天涯愿得真印勤修离家雷音虽拜那见拈花知此无益再游中华八旬老耄行履不斜言语忠厚一宇弗遮观尔朴诚朕意甚嘉峩眉嵂崪直逼云霞明心见性寿守毋哗
　　御赐金刚经一部
　　大峩眉僧【臣】祗领
　　御赐对聨
　　洗鉢泉初暖焚香晓更清
　　御赐金刚经一部
　　洪春坪僧【臣】祗领
　　御赐扁额
　　忘尘虑
　　御赐对聨
　　锡飞常近鹤桮渡不惊鸥
　　御赐金刚经一部药师经一部
　　白龙洞僧【臣】祗领
　　御赐对聨
　　挂衲云林静翻经石榻凉
　　御赐金刚经一部
　　毘卢殿僧【臣】祗领
　　御赐诗章
　　钓艇去悠悠烟波春复秋惟将一点火何处宿芦洲
　　御赐金刚经一部药师经一部
　　雷洞坪僧【臣】祗领
　　御赐扁额
　　灵觉
　　御赐金刚经一部
　　藏经阁僧【臣】祗领
　　御赐扁额
　　玉毫光
　　御赐对聨
　　絶顶来还晩寒窻睡达明
　　御赐金刚经一部又祗领
　　御赐扁额
　　野云
　　御赐诗章
　　何所问津梁行行到上方天香飘广殿山气宿空廊石潄泉声细林穿鸟路长疎钟沈片雨坐觉俗情忘
　　又祗领
　　御赐扁额
　　卧云庵
　　御赐金刚经一部药师经一部心经一部
　　光相寺僧【臣】祗领
　　御赐扁额
　　慈灯普照
　　康熙四十二年
　　御赐江渎庙扁额
　　涵濡万物
　　康熙四十八年
　　御赐江渎庙扁额
　　永奠大川
　　雍正九年
　　御制惠逺庙碑文
　　我国家受
　　天眷命抚御寰瀛光被四表莫不尊亲
　　太宗文皇帝崇徳七年班禅额尔徳尼达赖喇嘛知东土有圣人遣使通欵路涉万里时经数载始达盛京逮
　　世祖章皇帝时遂亲至京师朝觐备防
　　恩眷后以策妄阿喇蒲坦肆恶逞奸残蹂西藏
　　皇考圣祖仁皇帝特遣大师计日平定抚绥人众各复生业赐今虎必尔汗册印封号安置禅榻重兴黄教用以慰番众皈依佛法之诚并酬班禅达赖喇嘛累世恭顺之悃也朕御极以来加意防持俾安净土因思古今之有佛教特以劝善惩恶济人觉世为本黄教之传所以推广佛经之防也演教之地愈多则佛法之流布愈广而番夷之向善者益众西藏既有班禅额尔徳尼而近边之番夷离藏辽逺皆有皈依佛法之心因思川省打箭炉之外有地曰噶达昔年达赖喇嘛曽驻锡于此爰相度川原创建庙宇发帑金数十万两遣官董司工役依西方白赖本佛庙之图式凡为殿堂楼房一千余间又为平房四百间赐额曰惠逺丹艧辉煌器用充备置兵以衞之达赖喇嘛来登禅榻率诸徒众咸就新居诸番耆幼踊跃欣喜使臣奏言彼土早寒自造寺以来气和暖深秋未冻则知兹寺之建人神胥庆山川着灵朕所以仰体
　　皇考厚酬达赖喇嘛累世恭顺之忱且以广布黄教宣讲经典使番夷僧俗崇法慕义亿万斯年永跻仁寿之域则以佐助王化实有裨益是用纪文丰碑以昭示久逺焉
　　歴代御制
　　蜀汉昭烈帝即位告天文【汉有天下厯数无疆曹操阻兵戮杀主后子丕载其凶逆窃居神器羣臣将士以为社稷堕废备宜修之嗣武二祖恭行天罚询于庶外遐方君长佥曰天命不可以不答祖业不可以久替四海不可以无王率土式望在备一人备畏天明命又惧汉室将湮于地谨择元日与百僚登坛受皇帝玺绶修燔瘗告类于天神惟神向祚于汉家永绥四海】
　　唐明皇祭江渎文【惟神包总大川朝宗于海功昭润化徳表灵长今因夏首用率常典敬以玉帛牺牲粢盛庶品明荐于神】
