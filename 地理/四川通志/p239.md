<!-- { "loadSidebar": true } -->
　　城隍庙【在府东南各州县俱有之】文昌祠【一在城外东北一在文庙东侧各州县多有之】八蜡坛【在府城北】厉坛【在府城北各州县俱有之】龞灵祠【在灵山上】药王祠【在府城东各州县多有之】汉高祖庙【在府城南高祖还定三秦阆中范目率七姓为先锋后封目阆中侯立帝庙】二郎庙【在府城东北】武侯祠【在锦屏山上各州县多有之】桓侯庙【在府东侯尝镇阆中各州县多祀之】忠义祠【祀唐姚洪在府治西故址尚存】杜陵祠【在锦屛山上】二陈庙【在南崖下】谯元庙【在府城东一百二十里】丘都祠【祀丘直斋】林都祠【祀林见素】三贤祠【在府城内祀黄兼山朱晦庵张南轩三人】三景祠【在府城内宋神宗时夏人入寇景思忠死淯井弟思立死熙河思谊亦战死永乐中立庙祀之】普贤祠【在府城北】真武庙【在苍溪县东】余公祠【在苍溪县三十里大获城宋淳祐三年四川制置使余玠筑城屯粮以防寇患全川宁谧立祠祀之】大禹庙【在南部县郭外】颜鲁公祠【在南部县东南五十里广元县亦有之】司马公祠【在广元县内宋司马池为转运使子光随父任后为名相建祠祀之】五神庙【在昭化县城内】龙王庙【在昭化县城内通江县亦有之】灵应祠【在巴州东四十里老君山麓】水府庙【在巴州东南】忠义庙【在巴州西祀张桓侯严颜】三和庙【在巴州北】安公祠【在通江县治西祀宋少保安丙】四贤祠【在通江县南祀唐郑畋宋向佺向阁】李土主祠【在通江县西祀洋州刺史李继贤】公山庙【在南江县南二里其神为张真人七世孙尝官集州有惠及民明万厯三十九年建康熙二十九年重修】忠勤祠【在劒州北一百二十里祀蜀汉姜维】李杜祠【在劒门阙旧有宋阜陵书蜀道难赵汝愚书劒门诗刻于祠内有光焰堂】母丘祠【在劒州南百里宋母丘俨昆弟四人读书处】二贤祠【在劒州治后祀明知县李璧杨如震】
　　顺庆府
　　南充县【附郭】
　　文庙【在府治南详见学校祀典各州县制同】
　　崇圣祠【在明伦堂东】名宦祠【在　文庙东】乡贤祠【在　文庙西】忠义祠
　　【在大成门外东】节孝祠【在大成门外西以上五祠各州县俱有之】
　　闗帝庙【在府北各州县乡镇俱有之】
　　社稷坛【在府城西附郭不置余州县制同】风云雷雨山川坛【在府城南附郭不置
　　余州县制同】
　　先农坛【在府城东雍正六年建详见祀典附郭不置余州县制同】
　　城隍庙【在府城内各州县俱有之】文昌祠【在府城内各州县多有之】厉坛【在府城北各州县俱有之】五显庙【在府治前各州县多有之】川主庙【在府西三里各州县多有之】桓侯祠【在府前侯尝镇川北各州县多有之】谢自然祠【在府治西金泉山】利应祠【在府治紫岩山上祀宋忠臣王云元封灵显善公有碑】安少保祠【在府治内祀宋少保安丙魏了翁有记】沈公祠【在府治西祀知府沈林】昝公祠【在府治南祀明郡守昝云鹤】饶公祠【在府治西祀郡守饶景晖】陈大学士祠【在府治内祀陈以勤及其子于陛明建】帝庙【在西充县南门外】忠祐庙【在西充县西祀汉将军纪信】三义祠【在西充县内鹤鸣山下】萧君庙【在西充县东】八蜡庙【在蓬州东门外】司马长卿祠【在蓬州西】王文正公祠【在蓬州西祀宋郡守王旦】忠节祠【在蓬州城东正徳中建祀副使冯杰佥事王源】东岳庙【在营山县东十里邻水县亦有之】水府祠【在营山县东】惠济庙【在营山县圣水寺旁旱祷即应】颜鲁公庙【在营山县东北唐颜真卿尝为咸安郡长史有碑记】王公祠【在营山县西明正徳间鄢蓝之变王源死事建祠祀之以典史邓俊医官马仁义民张天寿附祀于旁】龙王庙【在仪陇县金城山上旱祷辄应渠县亦有之】土主庙【在仪陇县西祀晋张英】永济庙【在仪陇县西大仪山封忠应王土主张公之神宋绍兴间赐永济庙额天旱官民谒祷即应县令栁天植题额曰应宿仙班】武安庙【在广安州西州守黄标建】何公庙【在广安州东祀五代义士何龙】柴侯庙【在广安州东祀州守柴良】郭公祠【在广安州南祀明州守郭龄】戴公祠【在广安州西闗祀州守戴恩君】灵官祠【在渠县城内治中建大竹邻水亦有之】济逺庙【在渠县西祀后汉将军冯绲大竹县亦有之】玉观庙【在岳池县西宋时建】
　　叙州府
　　宜宾县【附郭】
　　文庙【在府治东详见学校祀典各防县制同】
　　崇圣祠【在明伦堂东】名宦祠【在　文庙东】乡贤祠【在　文庙西】忠义祠
　　【在　文庙门东】节孝祠【在　文庙门西以上五祠各防县俱有之】
　　闗帝庙【在府城北各防县乡镇俱有之】
　　社稷坛【在府城南附郭不置余防县制同】风云雷雨山川坛【在府城南附郭不置
　　余防县制同】
　　先农坛【在府城东雍正六年建详见祀典附郭不置余防县制同】
　　城隍庙【在府城北各防县俱有之】文昌祠【在府城西各防县多有之】东岳庙【在府城北各防县多有之】厉坛【在府城北各防县俱有之】川主祠【在府城南各防县俱有之】江主庙【在府南】孝节祠【在府西三里有孝子隗相呉顺呉审节士任永费贻孙鉢像】顺利祠【在府南蜀牂牁太守陈立有功于民郡人立庙祀之南溪县忠利祠同】武侯祠【在江北屏山县亦有之】颜鲁公祠【在府城北】黄文节公祠【在府北祀宋黄庭坚】五贤祠【在府西翠屏山上有濓溪明道伊川横渠晦庵像】涪翁祠【在江北】杨公庙【在府西】烈女祠【在南溪县前祀黄氏帛明嘉靖年间重建康熙四十四年重修】吕光庙【在富顺县西祀后梁王吕光】金川庙【在富顺县祀盐井神】厐士元祠【在富顺县东一里祀蜀汉参军厐统】升泽庙【在富顺县西旱祷辄应】忠祐祠【在长宁县东北祀宋巡检栁光熙珙县之西亦有之】韦公祠【在隆昌县南门内祀唐都督韦臯今废】真武祠【在庆符县内】余公祠【在庆符县下桥祀知府余良翰】崇功祠【在庆符县祀明巡抚曽省吾】三公祠【在庆符县内祀周李葛三邑今】二公祠【在髙县城内祀明邑令赵彦余炳】报功祠【在筠连县治东祀巡抚马昊守备向卿椎官劳辅相】张公祠【在兴文县南门外祀明殉节邑侯张振徳】晋王庙【在兴文县东门外祀唐晋王李克用】干公祠【在屏山县东祀水神】神木山祠【在屏山县现山之阳明永乐间建】黑龙土主祠【一在屏山县西一在县东南】薛文清公祠【在屏山县东书楼山之麓】马王庙【在建武防南闗外】三义庙【在建武防南闗外】
　　直叙永防【辖永宁一县】
　　文庙【在防西详见学校祀典属县制同】
　　崇圣祠【在　文庙东】名宦祠【在　文庙东】乡贤祠【在　文庙西】忠义祠
　　【在明伦堂东】节孝祠【在明伦堂西以上五祠属县如防制】
　　闗帝庙【在城南属县乡镇俱有之】
　　社稷坛【在防西属县制同】风云雷雨山川坛【在防南属县制同】
　　先农坛【在防东雍正六年建详见祀典属县制同】
　　城隍庙【在城北属县亦有之】文昌庙【在城西属县亦有之】东岳庙【在城南】厉坛【在防北属县亦有之】王公祠【在永宁县】
　　直雷波卫
　　文庙【未建】
　　闗帝庙【在衞西提督黄廷桂平乌豪捐俸建庙撰文竖碑以彰盛绩黄乡所亦有之】
　　社稷坛【在衞西黄螂所与衞制同】风云雷雨山川坛【在衞南黄螂所与衞制同】先农坛【在衞城东雍正六年建详见祀典所制与衞同】
　　城隍庙【在衞东黄螂所亦有之】大神庙【在衞北】马王庙【在衞东】厉坛【在衞城北所制与衞周】川主祠【在衞南】土主祠【在衞前】
　　防州府
　　奉节县【附郭】
　　文庙【在府城内东南详见学校祀典各属县如府制】
　　崇圣祠【在明伦堂东】名宦祠【在　文庙东】乡贤祠【在　文庙西】忠义祠
　　【在　文庙门东】节孝祠【在　文庙门西以上五祠各属县俱有之】
　　闗帝庙【在府城东各属县俱有之】
　　社稷坛【在府城西附郭不置余属县制同】风云雷山川坛【在府城南附郭不置
　　余属县制同】
　　先农坛【在府城东雍正六年建详见祀典附郭不置余属县制同】
　　城隍庙【在府西明治间知府杨公竒迁建奉节县旧基各属县俱有之】厉坛【在府城北各属县俱有之】文昌祠【在　文庙东明万厯二十八年郡守李重建各属县多有之】东岳庙【在府城东各属县多有之】宋公祠【在学宫内崇祀郡守宋鸿儒】崇忠祠【在学宫东明巡抚林俊建祀武侯闗圣张桓侯】白帝庙【在府城东八里旧州城内有三石笋犹存王十朋诗曰白帝祠前石笋三根连滟滪至门参后改祀大禹】杜邵祠【在府北即静晖书院嘉靖中知府许应元祀唐杜少陵宋邵伯温后改为仰髙书院】工部祠【有三祠一在白帝城一在东屯一在瀼西今惟东屯有草堂白帝无专祠与李白附祀义正祠内瀼西祠废】三贤祠【在府治后寳山顶巡抚朱廷立祀周濂溪王梅溪宋潜溪后知府许宋鉴以潜溪移祀杜郡祠】唐质肃公祠【祀宋县令唐介乾道中知县喻思黙建王梅溪为记久废万厯二年知县罗绣藻立碑】王公祠【在府南宋王梅溪以名宦崇祀学宫明万厯二十四年分巡道王复建祠耑祀】郭耿二公祠【在郡东三里祀郡守郭棐耿争光】林公祠【在府南明万厯三十四年郡守林烇章立】义正祠【在白帝城上明正徳七年巡抚林俊毁公孙述像祀马援及川神土神改曰三功祠嘉靖十一年巡抚朱廷立祀蜀先主以孔明配改曰义正祠嘉靖三十六年巡抚段锦以闗张配改曰明良殿】武侯庙【在府治八阵台下杜甫诗遗庙丹青落空山草木长犹闻辞后主不复卧南阳又诗久游巴子国屡入武侯祠竹曰斜虚寝溪风满薄帷君臣当共济贤圣亦同时翊戴归先主并吞更出师虫蛇穿画屋巫觋醉蛛丝歘忆吟梁父躬耕起未迟】血涂祠【在县东巫山上山海经曰夏后啓之臣血涂氏司神于巴】神女庙【在巫山县东宋玉高唐赋楚襄王游于云梦之台望高唐之观梦一妇人曰妾巫山之女也在巫山之阳高丘之岨朝为行云暮为行两故为立庙号曰朝云】水府庙【在巫山县东南】张桓侯庙【在巫山县西北云阳县亦有之】杨四将军庙【在巫山县西南】土主庙【在巫山县台山下祀县令李镇修】褒恤祠【在巫山县洋溪口明成化中通判王正征流贼死难知县魏璡白府按奏请立祀】寳源庙【在大宁县北祀盐泉之神】汉高祖庙【在云阳县北十里高祖遇扶嘉于此后人立庙】扶嘉庙【在云阳县东北云安塲】忠节祠【在梁山县西副使张鲲建祀主簿时植生员何应宿】来瞿塘祠【在梁山县南祀太史来知徳并祀乡贤】七贤祠【在万县东祀宋鲁有开张俞范镇苏洵苏轼苏辙黄庭坚绘像刻其诗堂中】玉皇庙【在建始县北门外】泰山庙【在建始县北门外】
　　龙安府
　　平武县【附郭】
　　文庙【在府治北详见学校祀典各属县衞制同】
