<!-- { "loadSidebar": true } -->
　　君王之申锡从此千家泽润万姓春生矣闻崇庆州士
　　庶以
　　恩免钱粮情愿将雍正五年自首已征在官寛至雍正七年起科之粮仍于本年扺销并现年自首尚未查丈定数之粮一体输纳公恳在案福等亦照崇庆州民之请情愿一体完纳等情理合恭疏代
　　题伏祈
　　皇上睿鉴施行为此谨
　　奏雍正七年四月二十六日题六月初一日奉
　　防崇庆州已徴之粮留抵庚戌年正课其丈量未毕者亦俟庚戍年输纳已有防了这所请泸属愿输钱粮着照崇庆州之例行该部知道
　　巡抚四川提督军务都察院右佥都御史宪德
　　题为恭谢
　　天恩仰恳
　　题达事雍正七年闰七月十三日准户部咨为钦奉
　　上谕事陜西清吏司案呈内阁抄出奉
　　上谕朕爱养黎元遐迩一体而边逺之地小民家计不及近省尤朕心之所系念数年以来甘肃四川云南贵州广西五省有用兵西藏及剿抚苗蛮等事其一应军需皆动用公帑备办秋毫不及于民间而粮饷转输亦有资于民力今藏地苗疆俱已宁谧朕心嘉慰特沛恩膏着将庚戍年甘肃额征地丁银二十七万七千六百两零四川额征地丁银三十一万六千三百两零云南额征地丁银一十四万一千六百两零贵州额征地丁银七万四千二百两零广西额征地丁银三十五万三千九百两零悉行蠲免其西安各属地方近日亦有预备军需之事朕心轸念着将庚戌年额征钱粮蠲免十分之三共计银四十七万九千九百两零此六省督抚大吏宜仰体朕心转
　　饬所属有司敬谨奉行务使闾阎均沾实惠如有奉行不力被不肖有司暗饱私囊或被奸胥土棍强绅劣衿包揽侵蚀者朕必访闻得知将通省大小官员分别从重治罪至于国家设官本以理民官有恤下之责民有奉上之义若设官而不为计及养亷之资则有司之贤者将窘迫而莫能支不肖者又将横取而无所检束矣是以酌定钱粮耗羡均给各官养亷之法此揆情度理上下相安之道但思加恩百姓豁免正赋若将耗羡一并蠲除是民虽邀格外之恩而官转有拮据之苦上司或因此稍有寛假则必致巧取苛索于民流弊种种转多于耗羡之数于吏治民生均无禆益常见庸劣之地方官每以蠲免钱粮为不便于己心懐怅怏即此意也着于庚戍年为始凡遇特恩蠲免钱粮者其耗羡仍旧输纳谅必民所乐从若因水旱蠲免者不得征收耗羡将此永着为例钦此钦遵于雍正七年六月十二日抄出到部相应行文甘肃四川云南贵州广西西安各省督抚遵奉
　　上谕事理应将庚戍年甘肃四川云南贵州广西五省额征地丁银两悉行蠲免西安蠲免十分之三部文到日地方官着即徧为晓谕务使小民均沾实惠如有奉行不力及借端勒索侵蚀情弊该督抚即行指名题叅从重治罪仍将蠲免过银两细数造册报部至耗羡银两仍旧照常征收将各州县衞所征收过耗羡银两数目于岁防造册送部查核并知照直等省及顺天奉天二府自庚戌年为始凡遇
　　特恩蠲免钱粮之处其耗羡仍旧输纳若因水旱蠲免者不得征收耗羡永为定例遵行可也为此合咨前去查照
　　上谕内事理钦遵施行等因移咨到【臣】钦此当即出示晓谕时因秋闱已近各属绅士云集省城随率同在城文武官弁绅衿士庶军民人等望
　　阙叩谢
　　皇恩讫万姓欢呼踊跃又行布政司刋刻告示转发各府州县衞所徧行晓谕务使穷乡僻壤咸闻
　　俞防共沐
　　皇仁去后兹于雍正七年八月初三日据四川阖省绅士宋玮董新策张晋生葛秉敬等呈前事内称窃念蜀省介在天末
　　圣朝屡沛
　　恩膏敎养百年生成万彚钦惟我
　　皇上临御以来眷顾时切凡兹命官取士重农恤兵以及田赋之均平蛮荒之绥靖无不上闗
　　睿虑措置得宜犹复
　　轸念民依蠲租来岁俾凡六省之众均沾一体之仁似此正供原属定分况比戸催科不扰乐享太平且连年水旱无忧丰登大有今荷
　　皇恩浩荡
　　天语周详免此数十万之金钱恤我亿兆人之家室十
　　行
　　诏下四野欢腾从此千斯仓万斯箱俱属
　　皇仁之优渥耕而食凿而饮弥知
　　帝力之高深白叟黄童共庆三生有幸深山穷谷齐呼万寿无疆玮等安栖亩荣列衣冠夙受豢养之恩难効涓埃之报同邀
　　异数敬展余诚感激有心颂扬莫罄恳乞俯顺舆情
　　代
　　题称
　　谢等情到【臣】钦惟我
　　皇上
　　治洽尧封
　　恩周禹甸
　　深仁布濩宣阜财解愠之风
　　至德覃施击壤歌衢之化
　　祈年祈谷时时陈七月之诗
　　赐半赐全岁岁下三年之诏固已穗有十千之积仓箱畱三九之余矣乃犹以绥安西藏剿抚苗蛮虽诸路军需无不动支
　　国帑而计程挽运犹或劳我农人在羣情固乐于输将惟
　　睿虑常勤于抚字民若曰衣食足矣幸无烦宵旰之忧
　　劳
　　君若曰物力艰哉宜重恤闾阎之疾苦蓄于国何如蓄于野庶木金不患其穰饥富在官无宁富在民使菽粟恒多于水火爰申
　　天语用饬地官弛各省之催科免来年之租税
　　紫纶飞下
　　恩流边鄙千村
　　丹诏传来
　　泽沛西南半壁伏念惟蜀省之民安物阜全仰荷天庥而比年之开垦频増幸无遗地利兹复供输不事厖无夜吠之惊兼之地丁全除吏絶朝呼之扰崇泸多委积一年有再见之
　　丝纶巴蜀遍桑麻九郡沐同时之
　　膏雨兵既吉凶有备欢呼于韬弓戢矢之余民复乐利频仍含鼓于凿井耕田之下拟蜀山之耸峙难齐
　　帝德巍巍极峡水之汪洋莫并
　　皇恩荡荡【臣】仰体
　　圣明之博爱宣布惟周钦承
　　利济之寛仁奉行是力戒饬健胥猾吏毋滋中饱分肥务使
　　湛露均沾咸拜雨粟雨金之赐
　　阳春徧至共赓如云如日之謡兹据阖省绅士里民呈请前来理合恭疏代
　　题伏祈
　　皇上睿鉴施行为此具本谨具奏
　　闻
　　巡抚四川提督军务都察院右佥都御史宪德为备陈下情等事雍正九年五月初六日准户部咨四川清吏司案呈尸科抄出四川巡抚宪德题前事雍正八年十一月二十四日题九年正月二十五日奉
　　防该部议奏钦此钦遵于本月二十六日抄出到部该【臣】等查得四川巡抚宪德疏称川省雍正八年额征地丁钱粮钦奉
　　恩防着蠲免除巴里二塘供给喇嘛衣单土司蛮兵头人口粮仍按数扣收外明正土司坚叅逹结并所属土司雍正八年应纳贡马折价并杂粮折征共银一百九十八两四钱沈边长官司应纳杂粮折征银五十两冷边长官司应纳杂粮折征银四十两口外新附土司五十四处应纳马牛青稞等项折征银三千八百三十五两四钱五分查各土司虽属边隅久版图而各所属头目番民趋事赴公与内地无异厯年军需粮饷该管番民俱各出力挽运并无迟悮可否与内地人民同沾
　　恺泽以示柔远之至意口外五十四处土司已奉免四年带征之项而本年应纳钱粮应否一并邀免理合具
　　题等因前来查川省雍正八年额征地丁钱粮并新附五十四处土司带征之项俱奉
　　防蠲免在案今该抚既称明正沈边冷边等各土司并新附土司五十四处雍正八年应纳各项银两俱请与川民一体蠲免等语相应请
　　防应否准其得与川民一体蠲免同沾
　　恩膏
　　洪恩出自
　　圣裁至于巴里二塘供给喇嘛等衣单口粮应令该抚宪德按数扣收可也等因雍正九年三月十六日
　　题本月二十日奉
　　防各土司应纳银两着与川民一体蠲免余依议












　　四川通志巻十三下
　　钦定四库全书
　　四川通志巻十四
　　盐法
　　昔管子谨正盐防菹薪煮海齐用以富秦汉而后代有法盖皆以天地自然之利佐国家赋税之供云尔方今民庶日繁需用日广各省盐政乆定成规而蜀盐则取之于井歳加开凿引额亦歴年递增是盐法之在蜀其经画尤冝详也自奉
　　功令设官以董盐政法既允厘商民均便行见井灶之间其产益滋其利益溥且熙熙然咸臻富庶之休矣作盐法志
　　唐时果阆开通井百二十三山南西院领之卭嘉眉井十三劒南西川院领之梓遂绵合昌渝泸资荣陵简井四百六十劒南东川院领之置荣安等十三盐监
　　宪宗讨淮西度支使皇甫镈加劒南东西两川山南西道盐估以供军又奏置盐使
　　元和十三年盐铁使程异奏以税茶盐本资财赋赡济军镇盖是从权兵罢自合便停事乆实为重敛伏请准赦文勒停从之
　　五代时孟知祥因董璋诱商贾贩东川盐入西川甚患之乃于汉州置三塲重征其税歳得钱七万缗
　　宋初防路纳盐课变价成都潼川利州路折纳钱绢建炎用兵计臣赵开始许民间开井歳纳钱绢银两后罢课改引
　　太平兴国三年右拾遗郭泌上言劒南诸州官粜盐斤为钱七十盐井濬深煮盐极苦樵薪益贵辇置弥艰加以风水之虞或至漂丧而豪民黠吏相与为奸贱籴于官贵粜于民至有斤获钱数百者有司亏失歳额而民间不得贱盐望稍增旧价为百五十丈则豪猾无以窥利民有望以给食矣从之
　　端拱元年七月以西川食盐不足许商人贩阶文州青白盐峡路井盐永康军崖盐入川无收算大中祥符元年十二月诏泸州南井灶户过正月至寒食各给假三日所收日额仍与除放三年正月减泸州濬井监课盐三之一
　　熙宁中患井盐不可禁欲尽实私井而运解盐以足之修起居注沈括以为不可遂寝九年刘佐入蜀经度茶事乃歳运解盐十万席未防罢之崇宁二年川峡利洋兴劒蓬阆巴绵汉兴元府等州并通行东北盐
　　四年梓遂防绵汉大宁监等盐仍旧鬻于蜀惟禁侵解池盐
　　绍兴二年四川总领赵开立法令商人入钱请引井户但如额煮盐赴官输土产税而已其后咸脉有盈缩月额有登耗官以虚钞赴之而收其算引法由是大坏井户既为商人所要因增其斤重与之毎担有増及百六十斤者又逃废絶没之井许人增额承认小民利于得井每界递增盐课加多而不可售公私皆病绍熙间杨辅为总计遣官覈去虚额栈闭废井申严合同塲法
　　宋朝之制益州路则陵井监及二十八井卭州九井眉州一井简州十九井嘉州十五井雅州一井汉州一井梓州路则梓州一百四十八井资州九十四井遂州三十五井果州四十三井普州三十八井昌州八井泸州淯井监及五井富顺监十四井利州路则阆州一百二十九井防州路则防州有永安监忠州五井达州三井万州五井黔州四井开州一井云安军云安监及一井大宁监一井所出盐斤各给本路监则官掌井则土民干鬻如数输课听往旁境贩卖唯不得出川峡
　　元世祖时四川盐塲凡一十有二井凢九十有五至元十九年立陜西四川转运司通办盐课一万七千一百五十二引大歴间增至二万八千九百一十引计钞八万六千七百三十锭又添办余盐一万引带办浙运五千引灶丁逃窜反妨正课
　　明置盐课提举司洪武间盐井二百七十八额课一千六百零五万九千九百三十斤以后渐增前额名曰新增盐灶民课重难完别寻小井煎贴旋即出名曰添办盐
　　宣徳间富义等井户亦寻井开煎旋即出名曰增羡盐
