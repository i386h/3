<!-- { "loadSidebar": true } -->
　　禹贡梁州之域春秋巴国别都秦为巴郡阆中县西境汉水以西为广汉郡地建安六年刘璋分阆中置巴西郡晋因之宋元嘉十二年置北巴西郡属梁州梁天监八年以北巴西置南梁州西魏废帝三年改曰隆州盘龙郡隋开皇初郡废大业初复曰巴西郡唐武德元年复曰隆州先天二年避讳改阆州天宝元年改曰阆中郡乾元初复曰阆州属山南道五代后唐天成四年置保宁军节度长兴中入蜀宋亦曰阆州阆中郡干德四年改曰安德军节度属利州路绍兴十四年属利州东路元初立东川路至元十三年升为保宁府二十年改保宁路后复为府属广元路至正二十年为明玊珍所据明洪武四年复曰保宁府属川北道
　　皇清因之今领州二县七
　　阆中县【附郭古巴国别都】
　　秦【置阆中县属巴郡】汉【因之建安中分为巴西郡治】晋【因之】刘宋【为北巴西郡治】萧齐【因之】梁【为南梁州治】西魏【为隆州治】隋【改曰阆内仍为巴西郡治】唐【武德元年复曰阆中为防州治】宋【因之】元【为保宁路治】明【为保宁府治】
　　皇清因之
　　苍溪县
　　汉【阆中县地永元中分置汉昌县仍属巴郡】晋【太康中又分苍溪县皆属巴西郡】刘宋【省苍溪以汉昌属巴西郡】萧齐【复置仍属北巴西郡】隋【开皇十八年改汉昌曰苍溪仍属巴西郡】唐【属阆州】宋【因之】元【至元二十年省奉国县入焉属保宁路】明【属保宁府】
　　皇清因之
　　南部县
　　汉【巴郡充国县地初平四年分置南充国】晋【省充国以南充国属巴西郡】刘宋【曰南国县属北巴西郡】萧齐【因之】梁【天监二年改曰南部县】西魏【置新安郡】后周【郡废】隋【属巴西郡】唐【属阆州】宋【因之】元【省新井新政西水三县入焉属保宁府】明【洪武十年倂入阆中十四年复置】
　　皇清因之
　　广元县
　　汉【葭萌县地】蜀汉【为汉寿县地】晋【初为晋寿县地太平中分置兴安县属晋寿郡】刘宋【因之】萧齐【分为东晋寿郡】梁【天监四年入后魏侨置益州亦曰西益州大通六年还入梁大同中改号曰黎州】西魏【废帝三年以西益州为利州置总管府】隋【开皇初郡废改曰智州十八年改州治兴安县曰绵谷寻改州为义城郡】唐【武德元年复曰利州二年置总管府贞观六年府罢天宝元年改曰益昌郡乾元初复曰利州属山南西道干宁四年置昭武军节度】五代【属蜀】后唐【改郡曰益州】宋【初属西川路咸平四年分置利州路景祐四年改宁武军节度】元【宪宗三年立利州都元帅府至元十四年罢府改曰广元路属四川行省】明【洪武七年曰广元府寻改府为州以州治绵谷县省入十四年又降州为县属保宁府】
　　皇清因之
　　昭化县
　　汉【置葭萌县属广汉郡】蜀汉【改曰汉寿分属梓潼郡】晋【太康元年又改曰晋寿永和中置益昌县属巴西郡大元十五年于县置晋寿郡】后魏【曰京兆县属南白水郡】后周【省晋寿复改京兆曰益昌】隋【属义城郡】唐【属利州】后唐【同光三年改曰益光】宋【初复曰益昌开宝五年始改曰昭化】元【省葭萌县入焉属广元路】明【洪武十四年改属保宁府】
　　皇清因之
　　巴　州【古巴国地】
　　汉【巴郡宕渠县地永和中分置汉昌县仍属巴郡】蜀汉【初属宕渠郡郡寻废属巴西郡】晋宋【因之】齐【建元二年置巴州】梁【曰归化郡始置梁广县为郡治】魏【正始元年改置太谷郡延昌三年置巴州】后周【大象二年改县曰化成】隋【开皇初郡废大业初复改州为清化郡】唐【武德元年复曰巴州天宝初复曰清化郡乾元初复曰巴州属山南西道】宋【亦曰巴州清化郡省清化县入焉属利州路】元【曰巴州属四川省】明【洪武九年以州治化成县省入仍降州为巴县属保宁府正德十年复升为州】
　　皇清因之
　　通江县
　　汉【宕渠县地至东汉为宣汉县地】梁【为始宁县地】西魏【分置诺水县属遂宁郡】隋【开皇三年仍省入始宁】唐【武德八年复分始宁置诺水县仍于县置壁州属山南西道天宝元年改名通江】宋【熙宁五年废壁州及白石符阳二县入焉属巴州南宋末分为上通江下通江】元【至元二十年倂上下通江入曾口县至正四年复置通江县属巴州】明【属保宁府】
　　皇清因之
　　南江县
　　汉【宕渠县地至东汉为汉昌县地】梁【为难江县地】西魏【为盘道县地】后周【天和五年始复分置难江县于县置集州及平桑郡】隋【开皇初郡废大业初州废属汉川郡】唐【武德元年复于县置集州天宝初改曰符阳郡乾元初复曰集州属山南西道】宋【初因之熙宁五年废集州以县属巴州】元【至元二十年又倂县入化成】明【正德十一年复置改曰南江属保宁府】
　　皇清因之
　　劒　州
　　汉【广汉郡梓潼县地】晋【武连县地】刘宋【始分置南安郡】萧齐【置南安县为郡治所】梁【承圣中武陵王纪改安州】西魏【废帝三年改曰始州改郡县俱曰普安】隋【开皇初郡废大业初复曰普安郡】唐【武德元年复曰始州先天二年改曰劒州天宝初复曰普安郡乾元初复曰劒州属劒南道】五代【属蜀】宋【亦曰劒州普安郡隆兴二年升普安军节度绍兴元年以孝宗潜邸升隆庆府属利州东路】元【至元二十年复曰劒州省普城劒门二县入焉属广元路】明【洪武十四年以州治普安县省入改属保宁府】
　　皇清因之
　　顺庆府
　　禹贡梁州之域春秋为巴国地秦属巴郡汉为巴州安汉充国宕渠县地晋惠帝分巴西置宕渠郡宋齐因之徙治安汉隋开皇初郡废大业初属巴西郡唐武德四年始分置果州治南充天宝初改南充郡乾元初复曰果州属山南西道大歴六年更名充州十年复故五代属蜀置永宁军节度宋亦曰果州南充郡改属梓州路南宋宝庆三年以宁宗潜邸升顺庆府隷劒南东路淳祐九年徙治青居山元至元四年置东川路后改东川府十五年复曰顺庆府二十年升为路属四川行中书省明洪武初复曰顺庆府属川北道
　　皇清改属川北道领州二县八
　　南充县【附郭】
　　汉【置安汉县属巴郡初平元年移巴郡来治建安六年改属巴西郡】晋【因之惠帝分属宕渠郡】刘宋【改置南宕渠郡】齐【以后因之】隋【开皇初郡废十八年改县曰南充属巴西郡】唐【武德四年于县置果州】宋【因之南宋为顺庆府治】元【至元二十年省汉初县入焉】明【因之】
　　皇清因之
　　西充县
　　汉【安汉县地】晋【置西充县属巴西郡】梁【置木兰郡】西魏【废郡改晋城县】唐【武德四年分置西充县属果州】宋【因之南渡后属顺庆府】元【至元二十年倂流溪旧县入焉】明【因之】
　　皇清因之
　　蓬　州
　　汉【巴郡安汉县地】梁【置相如县兼置梓潼郡】西魏【郡废】隋【属巴西郡】唐【武德四年分属果州】宋【因之宝祐六年改属蓬州】元【至元十五年移蓬州来治二十年立蓬州路后复为蓬州属顺庆府】明【洪武初以州治相如县省入属顺庆府】
　　皇清因之
　　营山县
　　汉【巴郡宕渠县地】梁【置安固县】周【天和中置蓬州】隋【大业初州废属清化郡】唐【武德元年复于县置蓬州四年析相如置朗池县属果州开元二十九年移蓬州治大寅改安固曰良山属之宝应元年又以朗池县属蓬州】宋【大中祥符五年改朗池曰营山熙宁三年以蓬山县省入】元【至元二十年又省良山入焉仍属蓬州】明【因之】
　　皇清改属顺庆府
　　仪陇县
　　汉【巴郡阆中县地】梁【置仪陇县并置隆成县】隋【开皇初郡废县属巴西郡】唐【武德三年于县置方州八年州废县属蓬州】宋【因之】元【至元二十年倂蓬池入焉仍属蓬州】明【因之】
　　皇清改属顺庆府
　　广安州【古賨国地】
　　汉【巴郡宕渠安汉垫江三县地】梁【置始安县属北宕渠郡】隋【开皇十八年改曰賨城属宕渠郡】唐【武德元年复曰始安属渠州天宝元年改曰渠江】宋【开宝二年于县浓洄鎭置广安军属梓州路咸淳二年改宁西军】元【至元十五年军废二十年升为广安府属顺庆路】明【洪武四年改广安州以州治渠江县省入仍属顺庆府】
　　皇清因之
　　渠　县【古賨国地】
　　汉【置宕渠县属巴郡建安中分属巴西郡】蜀汉【先主置宕渠郡寻省延熙中又置九年复省】晋【永兴九年李雄复置郡东晋郡废】刘宋【属南宕渠郡】齐【因之】梁【置梁州及北宕渠郡】后魏【改置流江县及流江郡】隋【开皇初郡废大业初复曰宕渠郡】唐【武德元年复曰渠州久视元年分置大竹县天宝元年改州为潾山郡乾元初复曰渠州属山南西道】五代【属蜀】宋【亦曰渠州潾山郡属潼川府路】元【曰渠州至元十一年立安抚司二十年罢司属顺庆府路】明【洪武初以州治流江县省入仍废州为渠县属顺庆府】
　　皇清因之
　　大竹县
　　汉【宕渠县地】梁【置邻山县兼置邻州】后魏【改曰邻山郡】隋【开皇初郡废倂县入邻水】唐【武德元年复置邻山县又置邻州八年州废县属渠州】宋【景祐三年省入流江绍兴三年复置】元【至元二十年移大竹县来治省邻山邻水二县入焉】明【洪武初改属广安州】
　　皇清属顺庆府
　　岳池县
　　汉【南充县地】梁【相如南充二县地】唐【万嵗通天二年始分其地置岳池县属果州开元二十年移治今所】宋【开宝二年改属广安军】元【属广安府】明【属广安州】
　　皇清康熙七年省入广安州六十年复设属顺庆府
　　邻水县
　　汉【宕渠县地】梁【始置邻水县于县置邻州】后魏【改邻山县属邻山郡】隋【属宕渠郡】唐【武德初属邻州三年还属渠州宝歴元年省州入邻水大中初复置】宋【因之】元【至元二十年省入大竹】明【成化二年复置邻水县属顺庆府】
　　皇清因之
　　叙州府
　　禹贡梁州之域秦为西南夷地汉建元六年开夜郎国置犍为郡【华阳国志郡初治鄨元光五年移治南广孝昭元年始治僰道】属益州王莽改曰西顺东汉复为犍为郡地移治武阳晋宋因之萧齐复为犍为郡治梁大同十年置戎州隋初郡废大业初改州为犍为郡唐武德初复为戎州移治南溪贞观六年还治僰道【长庆中复置南溪会昌二年复还僰道】置都督府天宝初曰南溪郡乾元初复曰戎州属劒南道宋初因之政和四年改曰叙州属潼川路元至元十三年立安抚司寻罢司立叙州十八年升为叙州路明玊珍改为军民宣抚司明洪武六年改为叙州府属下南道
　　皇清因之领县十一
　　宜宾县【附郭古西南夷僰侯国】
　　汉【武帝开置僰道县为犍为郡治王莽改曰僰治至东汉复故属犍为郡】晋宋【因之】萧齐【复为郡治】梁【为戎州治】周【保定三年改曰外江】隋【大业初复曰僰道为犍为郡治】唐【为戎州治】宋【政和四年改曰宜宾为叙州治】明【为叙州府治】
　　皇清因之
　　南溪县
