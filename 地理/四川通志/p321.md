<!-- { "loadSidebar": true } -->
　　其地有六夷七羌九氐各有部落其长颇知书而法制严重【后汉志】盛夏凝冻【华阳国志】俗耐饥寒【图经】毡裘杂揉【王咨防边五事】其俗疉石为以居如浮图高二三丈者谓之笼鸡十余丈者谓之碉房间有板屋土屋自汶川以东皆有屋宇【图经】好弓马以勇悍相尚【茂州志】汉羌杂处汉读诗书羌遵王化【保县志】石田山地俗尚勤俭咿唔之声彻于四境【汶川志】
　　直隷达州
　　土地肥美【地理志】民俗俭勤竞尚气节【白居易州志】夏秋多瘴雪不到地【州志】男慕文学鲜商贾女多纺织尚俭素【东乡志】民重农桑俗少健讼【太平志】








　　四川通志卷三十八之五
　　钦定四库全书
　　四川通志卷三十八之六
　　物产
　　百物之生皆以利用记曰地不爱宝又曰物曲有利禹贡载梁州之产璆铁银镂而外继以砮磬织皮凡以别方物辨土宜也今
　　圣天子宵衣旰食以节俭先天下虽万国来同不贵珍异然太和洋溢之气渐被隩区百昌嘉遂故菽粟以养生丝枲以蔽体类皆取用不竭卽产于山而育于水者亦莫不滋长蕃盛呈露精华诗云民之质矣日用饮食则虽烹葵剥枣琐屑必加详焉作物产志
　　成都府
　　麸金【元和志温江皂水牛鞞水皆出金唐志陵州简州俱贡麸金寰宇记蜀州产金】银【唐志巴西县出今无】铜【唐志阳安金水二县皆出】铁【唐志新津神泉西昌巴西等县俱出】锦【华阳国志成都江水濯锦则鲜明唐志成都及蜀州土贡寰宇记成都府有九璧村出美锦】罗【唐志】
　　【成都府及蜀州贡单丝罗彭州汉州贡交梭罗寰宇记单丝罗出广都双流温江九域志成都土贡花罗】绫【唐志汉州贡绫寰宇记成都华阳新繁郫县出绫九域志成都府旧贡杂色绫】纱【唐志成都蜀州贡花纱寰宇记成都贡交丝纱】绵防【唐志简州土贡】绢【寰宇记成都府土产纯绵绢九域志懐安军贡绢】双紃【唐志汉州贡】丝【寰宇记土贡出郫县又柘蚕丝出犀浦县】布【唐志成都府土贡高抒布汉州贡弥牟纻布寰宇记新都出椑布衫段永康军贡交梭布】麻【唐志成都府土贡温江县出】葛【唐志简州出贡葛陵州土贡细葛】盐【简州出】马策【唐志蜀州土贡红蓝马策寰宇记永康军贡马鞭】镂金银器【寰宇记成都府旧贡铜盆】牋纸【寰宇记成都府旧贡薛涛十色笺短而狭才容八行】琵琶捍拨【寰宇记成都府旧贡】芩根鞋【寰宇记汉州土贡】合簟【寰宇记汉州土贡】蜀漆【寰宇记成都府旧贡】蓝靛【双流温江俱出】酒【唐志成都府土贡生春酒方舆胜览汉州出鵞儿酒明一统志有郫筒酒郫人刳大竹倾酴醿露醸酒开筒香闻百歩】蔗餹【唐志成都府土贡元和志蜀州土贡沙餹】梅煎【唐志成都府土贡】柑【唐志简州土贡柑】白藕【成都府出】茶【寰宇记生益州凌冬不萎三月采干饮之令人不睡崇庆州灌县俱出】龙葵菜【寰宇记成都府旧贡】椶木【府城出叶似椶有刺其中实而不虚】刺竹【成都出刺皆环节而生名竻竹】蒟酱【寰宇记出成都府如今之大荜拨】桤木【古称蜀木惟成都最多江干林畔蓊蔚可爱】桐花凤【寰宇记成都出小鸟红翠碧色相间出于桐花开时惟饮其汁不食他物花落后死土人畵桐花凤扇卽此鸟也】牡丹【诸色俱备花千瓣而大如毬两都所不及一名鱼血红者独艳】嘉鱼【寰宇记细鳞如鳟蜀人谓之拙鱼蜀都山中处处有之毎岁春间从石穴出故名】酴醿花【寰宇记成都出有三种一名白玉椀一名出炉银一名云南红香色甚美蜀人取以造酒】旌节花【寰宇记成都出枝直上花色红紫层发如旌节叶碧类百合】海棠【郑谷诗浓淡芳春满蜀乡半随风断人肠浣花溪上堪惆怅子美无情为发扬又有铁梗海棠其色稍红】石橊【寰宇记懐安军土产】赛兰香【叶如豌豆花似粟香甚淸远杨用修谓不足于艳而有余于香戴之髪经旬犹馨西番有伊蒲佛供卽此花也】天师粟【靑城山出似粟而美独房者为异乆食可治疯挛病】巢菜【叶似槐而小其子如小豆夏时种以粪田其苗可食】香稻【各州县出其气芬芳】海芋【木干芋叶高四五尺不可食】蜀葵【有二种一种小者五色一种大者黄色向日】木槿【皮能治疯癣】芙蓉【有二种一种花树丛生叶大而花深红霜降始开因名拒霜花一种开时顔色日凡数变日初出纯白色日中淡红日晡深红名换色芙蓉】椒【寰宇记蜀州土产成都府各州县俱出】荔枝【旧蜀府花圃出今无】缁土【汉州石梯河出可代墨】牛膝【旧蜀府出者佳】泽兰【叶似薄荷芳香亦能治血疾】木兰皮【蜀州土贡】金雀花【俗名美人蕉】地丁【黄紫二种】慈竹【七月生笋篾皮可为绳甚固又可为麻】赭桐【俗名百日红】蜜防花【能治目疾】木蜜【俗名拐枣】尤溪石【灌县出坚细可作砚】月竹【毎月生笋可为笔管】紫贝龙牙【永康军产】白贝龙牙【永康军产】花斑竹【新津最盛】何首乌【彭县崇庆州俱出】木笔【一名辛夷】续髓【陵州贡】朴硝【成都出】紫草【新津县出】升麻【彭县出】续断【彭县出】苦药【陵州出】川芎【灌县崇庆州出】沙参　蒌　红薯　樱桃　紫薇花　天花粉　杨梅【崇宁县出】
　　重庆府
　　麸金【元和志涪州贡麸金新唐志昌州合州俱贡麸金忠州贡生金寰宇记渝州黔州皆产麸金】铁【各州县出】防绢【新唐志忠州贡绵防寰宇记昌州贡绢九域志南平军涪州贡绢】布【元和志渝州贡葛昌州贡筒布南州贡斑布溱州贡楮皮苎布涪州贡布黔州贡竹布苎麻布合州亦贡葛新唐志贡州贡獠布寰宇记昌州贡斑布九域志渝州贡葛布】水银【寰宇记黔州产】盐【华阳国志临江县有盐官新唐志巴县壁山彭水二县俱有盐】丹砂【华阳国志涪陵丹兴县出丹砂新唐志溱州贡丹砂黔州贡光明丹砂寰宇记黔州产硃砂】蜡【华阳国志涪陵出蜜蜡元和志溱州黔州贡黄蜡新唐志涪州贡黄蜡】粉【华阳国志江州产粉谓之堕林粉】茶【华阳国志涪州产茶】石胆【寰宇记渝州合州俱产】大龟【明一统志涪州出大龟其中可卜世号灵龟】象牙【寰宇记南州西高州贡】犀角【新唐志黔州贡寰宇记南州贡】甘橘【华阳国志江州有柑橘】麝香【新唐志昌州贡】荔枝【出涪州城西五十里唐时有妃子园中有荔子百余株颗肥为杨妃所喜当时以马驰载七日夜至京人马多毙然蜀中荔枝叙泸之品为上涪川次之合州又次之今止嘉定州有数株余州少有植者】蒟酱【元和志涪州贡】桃竹筯【元和志合州贡寰宇记渝州产桃竹】文铁刀【元和志涪州贡新唐志忠州涪州皆贡文刀】蘓薰席【垫江以苏薰为席丝为轻其色深碧又涪州产席渝州产竹簟】双陆子【新唐志合州贡】扇【寰宇记蜀涪州出扇为时所贵】苦药子【忠州出其性寒可解一切热毒】实竹【綦江县出】引藤【忠州出大如指中空可吸俗用以取酒】土降香【黔江涪水俱出】松屏【出涪州石山间不加人力天然成文】补骨脂【合州出】书筒【新唐志合州出】黄心树【忠州出白居易木莲诗自序云巴民呼为黄心树高四五尺经冬不凋身如靑杨叶如桂花如莲香色艳腻超然独芳四月初间花开及谢仅二十余日】牡丹【合州出】灵寿杖【涪州出】花竹簟【江津县出】九节狸【长寿县出】威灵仙　酥油　天花粉　方竹【俱南川县出】
　　酉阳司【雍正十二年裁改】
　　花斑竹【嘉州出】降香　蜡【俱酉阳出】野猪【石耶出】
　　邑梅洞长官司
　　白鹇　畵眉　五味子　厚朴
　　平茶洞长官司
　　黄蜡　楠木　土降香　樟木　花斑竹　花班布
　　保宁府
　　金【华阳国志晋寿县有金鑛新唐志利州贡金又劒州巴州贡麸金】铁【唐志绵谷县有铁】绫绢【元和志劒州贡绵绢唐志阆州贡莲绫绵绢防辟州贡绵防寰宇记利州产纯劒州产纱集州产小绢段氏蜀记云果阆二州出绢长五十尺重一斤其色鲜白】布【唐志劒州利州贡丝布巴州窦布寰宇记阆州产獠布辟州产麻布及丝布】梁米【唐志利州贡】盐【唐志阆州南部皆有】茶【寰宇记巴州产】黄蜡【唐志利州集州贡寰宇记集州辟州产蜡】石蜜【唐志巴州贡寰宇记集州产蜜】蓆【唐志剑州贡蘓薰蓆图经云蘓家三棱草蓆】橙【唐志巴州贡寰宇记利州产橙】纸【寰宇记劒州贡蠲纸】马策【唐志辟州贡朱庆送辟州刘使君诗江分入峡路山见采鞭人段氏蜀记云辟州进贡鞭诸道不及】鯄鱼【唐志利州贡寰宇记利州产鰿子】葛粉【唐志劒州贡】花油【唐志巴州贡】姜鞭【寰宇记劒州产】木竹【节踈心实广元县出】巴防【巴州劒州广元俱出】附子　天雄【俱利州出】漆【南部县出】天白药【巴州出】龙头竹　娑罗树【巴州劒州广元俱出】当归【阆中县出】麝香　降香　乳香　天门冬　芎防【以上俱劒州出】攒丝【即纺防】丝【各州县出】楮纸　乌头　黄连　竹根酒注【巴州出】桃笙【巴州方言谓簟为笙桃笙乃桃竹簟也】
　　顺庆府
　　丝绢【唐志贡丝绢布蓬州渠州俱贡绵防寰宇记广安军产丝布明一统志南充蓬州广安渠县俱出丝】盐【唐志南充西充有盐明一统志各州县俱有盐井】黄柑【方舆胜览南充县出】买子木实【唐志渠县出】铁【后汉志岩县有铁唐志隣山县有铁寰宇记渠州出铁器】冬靑蜡【明一统志营山县出】兰蕙【明一统志出大小蓬山】鸡父草【五月五日采】山大豆【八月采本草无名】天门冬【南充县出】紫梨【出广安州入口卽化者佳】
　　叙州府
