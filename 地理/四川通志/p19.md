<!-- { "loadSidebar": true } -->
　　明洪武五年指挥杨广率宣抚禄肇筑城二水合流城中故分东西二城东城为叙永防治周二里四分五厘计四百四十一丈髙一丈八尺广二丈垜九百三十四城楼二水关一西城为永宁县治周三里七分有奇计六百六十六丈髙一丈八尺广二丈垜一千一百八十一城楼五水关二东西二城共七门賔阳洪化观澜承恩聚寳武成康乐永宁县【附郭】
　　直雷波卫
　　国朝雍正八年委潼川州知州徐遵义总理顺庆府同知管胪宜賔县知县许王谟监筑土城髙一丈二尺周三里三分计五百九十四丈门四各置以楼
　　黄螂守御所
　　国朝雍正八年委潼川州知州徐遵义总理叙州府通判翟燕诒屏山县知县冯又兴监筑土城髙一丈一尺周二里七分计四百八十六丈门四
　　防州府
　　明初树栅为城成化十年郡守吕晟始砌以石髙一丈八尺周五里四分计九百七十二丈门五薰德时阜賔阳来威肃成北倚大山东西南阻水为池
　　奉节县【附郭】
　　大宁县
　　明正德初砌石城髙一丈二尺周三里五分计六百三十丈门四阳和安平永清振武
　　巫山县
　　旧土城明正德中知县唐书甃以石髙一丈四尺周三里二分计五百七十六丈万厯初知县赵时鳯重修增髙二尺五寸门四丛秀巫山会仙阳台云阳县
　　旧土城明正德间知县梅宁甃以石髙一丈四尺周八里三分计一千四百九十四丈门四朝宗大壮南薰咸和
　　梁山县
　　旧土城明成化间知县呉班甃以石髙一丈四尺周九百九十余丈正德初减去五十余丈增髙六尺以便防守今周五里二分计九百三十六丈门四乐善丰胜安乐永安
　　新宁县
　　旧土城成化间知县茹玉甃以石正德初知县王良复增堞濬壕髙一丈三尺周二里一分计三百七十八丈门四龙胜珠明河清寳润
　　万　县
　　旧土城明成化二十二年知县龙济甃以石髙一丈二尺周五里计九百丈正德六年知县孙让增髙五尺门三会府会江会省
　　开　县
　　旧土城明成化中甃以石髙一丈二尺周二里计三百六十丈正德六年署县训导杨文建楼濬池深广一丈门四望僊瑞石畱阳盛山
　　建始县
　　旧土城明正德七年知府呉潜行县甃以石髙一丈二尺周三里计五百四十丈门四耸基添禄崇碧望阳外环以壕
　　龙安府
　　明洪武二十三年知州薛继贤移青州旧城于今治周以木栅宣德五年知州薛忠义奏作砖城髙一丈八尺周九里三分计一千六百七十四丈门四迎晖清平通逺拱宸外环以壕东闗设迎恩楼西闗设镇羌楼
　　平武县【附郭】
　　江油县
　　明天顺六年典史姜纲始筑土城正徳中同知段溥始甃以石髙一丈五尺周三里计五百四十丈明末圯
　　国朝雍正元年知县彭阯修筑
　　石泉县
　　宋绍兴中知县魏禧奏筑土城明天顺中知县席贵始砌以石髙一丈五尺周四里三分计七百七十四丈池深五尺广三尺门三阜民镇逺文彰明县
　　明成化初县丞邱颙始筑土城髙一丈二尺周一里八分计三百三十四丈池深四尺门三
　　松潘衞
　　明洪武十七年砌石城髙二丈六尺周九里七分计一千七百四十六丈门五东南系平地西北山冈大江贯其中城南有外城周二里髙一丈八尺东西南各一门
　　叠溪营
　　明景泰初筑土城髙二丈五尺周七里三分计一千三百一十四丈门三
　　平番营
　　明万厯间砌石城
　　国朝雍正七年重修髙一丈八尺周一里八分有奇计三百四十五丈门四
　　漳腊营
　　明万厯间砌石城
　　国朝雍正七年重修髙一丈八尺五寸周一里一分有奇计三百零九丈门二
　　小河营
　　建置无考石城髙二丈八尺九寸周二里七分有奇计四百九十八丈零四尺七寸门四
　　南　坪
　　国朝雍正七年巴州知州呉赫监筑土城髙一丈五尺周一里五分有奇计二百七十丈东南北三门西倚山东阻河南北月城各十五丈
　　会龙关
　　国朝雍正七年巴州知州呉赫监筑土城髙一丈四尺周不及一里计一百四十丈东西二门上建城楼各一
　　隆康关
　　国朝雍正七年巴州知州呉赫监筑土城髙一丈四尺周不及一里计一百四十丈南北二门各置以楼
　　宁逺府
　　即建昌衞明洪武中建土城宣德二年甃以砖石髙三丈周九里三分计一千六百七十四丈门四安定建平大通宁逺
　　西昌县【附郭】
　　会理州
　　旧会川衞明洪武间筑土城永乐初指挥李毅包砌以石髙二丈三尺周七里三分计一千三百一十四丈壕濶一丈门四
　　冕宁县
　　旧宁番衞明洪武中筑土城永乐三年指挥李信包砌以石髙二丈周六里一分计一千零九十八丈壕濶三丈门四寅賔平夷宁逺镇安
　　盐源县
　　旧盐井衞明洪武初始筑土城二十五年指挥李华用石包砌髙二丈五尺周四里有奇计七百四十五丈池深三尺广二丈五尺门四崇仁正义广礼顺智
　　越巂衞
　　明洪武初筑土城永乐初指挥李毅包砌以石髙二丈五尺周七里一分计一千二百七十八丈壕濶三丈门四
　　迷易所
　　城燬故址尚存
　　德昌所
　　城周三里故址尚存
　　盐中左所
　　即河西地土城微有故址
　　靖逺营
　　国朝雍正六年大邑县知县徐坦监筑土城髙一丈二尺周三里一分一厘计五百六十丈门四热水营
　　国朝雍正八年宁逺府经厯徐腾蛟防州府经厯米璘监筑土城髙一丈二尺周二里一分一厘计三百八十三丈
　　柏香营
　　国朝雍正八年重庆府通判韩国衡监筑土城髙一丈周一里九分八厘计三百五十九丈南北二门会盐营
　　国朝雍正八年盐源县知县何源溥监筑土城髙八尺周一里三分有奇计二百四十丈门四
　　宁越营
　　国朝雍正八年越巂营守备金德昭监筑土城髙八尺周五分有奇计一百丈门二
　　木托营
　　国朝雍正八年荣昌县知县朱时冕监筑土城髙八尺周二里一分有奇计三百八十三丈门三永定营
　　国朝雍正八年顺庆府通判宋勤业迷易所千总崔大勲监筑土城髙一丈二尺周二里五分二厘计四百五十三丈六尺门四
　　雅州府
　　明洪武初千戸余子正修砌石城髙二丈五尺周五里计九百丈池深一丈广八尺门四明德镇戍威恩迎恩
　　雅安县【附郭】
　　名山县
　　旧土城明正统间始筑嘉靖时知县范元恺增修明末圯
　　国朝康熙三年知县李应宗重筑甃以石髙一丈七尺周四里七分计八百四十六丈雍正元年知县徐元禧重修门四青云畱青上清月华
　　荣经县
　　明成化中知县陈经始筑土城髙一丈周三里计五百四十丈东西南三门皆有楼西北隅开小北门以便樵汲
　　芦山县
　　汉姜维筑土城周二里明成化中典史汪浩扩之髙一丈六尺周五里计九百丈外环以壕
　　天全州
　　旧有石城明洪武中盛茂修周三里三分有奇计六百丈门四
　　清溪县
　　唐韦臯筑土城明初因故址甃以石髙二丈五尺周九里七分计一千七百四十六丈门四
　　大渡河守御所
　　唐韦臯筑土城明洪武间千戸朱正始砌以石门四东西二壕深二丈四尺
　　打箭炉
　　国朝雍正八年安设阜和营倚山修砌石城计一百四十五丈门五
　　里　塘
　　国朝雍正三年巡抚王景灏具
　　题委南部县知县曹源邠专督遂宁县知县卢佐斌协理建筑城垣
　　巴塘吹音
　　国朝雍正三年巡抚王景灏具
　　题委眉州知州马世煓专督州判李乔林协理建筑城垣
　　噶达城
　　国朝雍正三年巡抚王景灏具
　　题委雅州知州杨文彬专督天全州经厯佟世祈协理建筑城垣
　　直隶嘉定州【雍正十二年陞为府】
　　宋开禧中故城西北倚山东南临江后江水侵齧城坏明正统中障以木栅成化间魏翰杆以石堤正德十三年胡凖于城东南二面掘地甃石深厚皆八尺余皆编柏为栅防石始称坚完嘉靖二年知州李辅增修西北一隅又于水城增崇雉堞
　　国朝康熙四年上南道张能鳞知州髙仰昆重修髙一丈六尺周十一里有奇计一千九百八十余丈门十会江涵春福泉迎恩瞻峩来薰望洋育贤崇明丽正
　　峩眉县
　　旧土城明正德七年佥事卢翊始甃以石髙一丈周八里计一千四百四十丈外环以壕十一年知县呉廷璧增修髙一丈八尺嘉靖十九年于南北两隅增辟二门共为六门崇祯末圮
　　国朝康熙三年修葺
　　洪雅县
　　明成化十九年知县王让筑土城正德八年知县杨麟包砌以石髙二丈周五里八分计一千零四十四丈外环以壕崇祯末圮
　　国朝康熙三年重修门六大生迎薰怀美承恩观成连云雍正七年增葺城楼
　　夹江县
　　旧土城明正德中包砌以石髙二丈周五里计九百丈门五崇祯末圯
　　国朝康熙二十三年重修后为水齧知县孙调鼎补葺
　　犍为县
　　明洪武初县丞陈兴始筑土城正德中知县李文璧包砌以石髙一丈三尺周四里四分计七百九十二丈壕濶五尺门九东南近江毎嵗冲塌嘉靖二十六年累石为堤崇祯十一年重修后经冦倾圯
　　国朝康熙二十五年修葺完固
　　荣　县
　　旧城宋初筑绍熙中增修二千五百五十丈门五明成化二十一年知县鲍珪以旧城辽濶改筑周七里有奇后以南门圮复减筑髙一丈八尺周五里五分有奇计九百九十余丈仍为五门嘉靖三十三年增髙五尺
　　威逺县
　　明正德间始砌石城髙一丈八尺周一里有奇计一百八十二丈门四
　　直隶眉州
　　城本唐宋故址明成化十七年知州许仁甃以石髙二丈一尺周十里三分计一千八百五十四丈门四
　　丹棱县
　　明成化中知县杨昺筑土城正德间佥事卢翊知县刘臣包砌以石髙一丈六尺周三里计五百四十丈门四阜成文明武备迎曦
　　青神县
　　明天顺间知县任广郑瓉相继筑土城正德初知县曾鼐增修嘉靖初杨麒包砌以石髙一丈周五里四分计九百七十二丈门四青阳聚奎麟西鸿化外环以壕
　　彭山县
　　明成化中知县樊瑾筑土城正德间佥事卢翊包砌以石髙一丈一尺周六里计一千八十丈门四濯阳望眉临卭通津外环以壕
　　直隶卭州
　　明成化中知县姚□筑土城正徳十六年知州李廷诏改甃以石髙二丈周七里七分计一千三百八十六丈门四有楼明末圮
　　国朝康熙三十二年知州戚延裔修筑完固
　　大邑县
　　明正统初知县冯泰筑土城正德中佥事卢翊包砌以石髙一丈二尺周八里计一千四百四十丈门四外环以壕
　　蒲江县
　　明天顺间知州熊祥筑土城正德中佥事卢翊包砌以石髙一丈二尺周三里三分计五百九十四丈门四外环以壕
　　直潼川州【雍正十二年陞为府】
　　明天顺间知州谭道生因旧址修砌石城髙一丈六尺周九里计一千六百二十丈门四环城有池濶四丈引西溪九曲水注于中歳久湮废知州钱轮重加疏凿又于城东筑堤三十余丈嘉靖中知州赵德宏砌堤以石植栁万株于外
　　射洪县
　　明天顺初典史廖斌筑土城成化二十一年知县郭镗甃以石髙一丈五尺周五里计九百丈门四观澜宗海览秀迎恩隆庆中知县李猷重修外环以壕
　　盐亭县
