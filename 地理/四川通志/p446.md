<!-- { "loadSidebar": true } -->
　　【天庥厘祝邦祐兹实振古焉爰燔椔翳摉遗址有殿曰青羊三清五鳯万寿有台曰紫金八卦降生説法有堂曰真武纯阳三官以暨左右庑山门垣墉之属故老犹得追识焉不谷遂捐金计徒虑材以令于羣工举循其旧以次而新之始康熙丁未之秋成于辛亥之春时川湖制府蔡公宪节西来同光斯举其柱下犹龙以此段因縁作再来真气不谷亦得拂闗尹驱尘耶是役也有豫抚前藩使郎君廷相前臬使李君翀霄今藩使金君儶臬使宋君可发督学张君含辉暨成都郡守冀应熊同知万文麟通判马御世载襄厥事既讫功以命道士陶来御居之使奉献事维岷之阳锦水汤汤谷神所宅滮流无疆不谷幸托雄区式宣道化庶几举废之一端耳敢希清静寜一之理欤】
　　重修昭烈陵碑记【凡圣主肇兴必于古帝王陵寝遣官致祀所以重一代之君也虽徳业之隆替多有不一运祚之修短毎有不齐然而君臣防合创业垂统其求为可继之怀未尝不思贻谋燕翼为一日万年之计而究竟不能必其齐一者则亦数之有幸有不幸耳余于汉昭烈不能不深致慨焉方其以布衣崛起遂欲力振炎汉一时英雄蜂聚虽九州之地人有其七我无其一乃由遐陬而啓雄图竟峙三分之鼎以承大汉之祀茍非精义入神知人则哲曷克臻于此乎其君臣大烈载在史乗无庸复赘但遡厥始事义缔桃园而闗张实倚股肱三顾隆中而卧龙乃资辅弼集一代之人豪尽归罗网因而底定西南震叠诸夏匪后代之主所易几也况君臣身后威灵经千秋万嵗愚夫愚妇靡不浃洽真若悬日月于中天又岂区区人力可易致耶余奉】
　　【命抚蜀偶过万里桥行西南不数武有昭烈陵武侯祠在焉遂芟荆诛棘瞻拜之徘徊良乆虽鹿走草萋而陵寝无恙且祠侧碑记犹存余拂拭读之则裴中立撰文而栁子寛书丹也后人遂以双絶纪之噫嘻西蜀自罹献逆焚戮万物悉化焦土即王公坟墓莫不掘毁无遗独昭烈一冡歴乆常存巍然如故且与名公碑记并垂不朽使非其英灵不泯没世难忘又安能保千余年后晏然无恙若此是又不可以数之有幸有不幸而论也矧今日者西蜀之土地人民所頼以呵防周全谁无木本水源之思耶余因捐资命成都守重修厥坊以表其陵载立之碣以纪其迹仍饬守僧勿使樵子牧夫敢有或迩将以仰体圣天子崇重歴代君王至意焉爰书数言以吊之】夜郎采楠碑记【天生桢干之材以备隆栋之用而国家时简胜任者取之然得之匪易竒伟之产生于环山叠嶂絶迹罕到之乡如幽人硕士之蔵用待时隠处槃涧也采取者恒戞戞乎难之我世祖章皇帝统一海内创业垂统迨】
　　【皇上缵承丕基作述廿有余年闻风向化识水来王者即殊方絶域咸稽首阙下而堂搆尚仍卑陋非所以崇　宸居壮观瞻也任部檄屡下而诸郡率以不材之木应余思楚材晋用岂属在版图而可使清庙明堂之物委诸草莽乎爰具疏自任即蜀道难亦所弗恤陟巉岩履崄巇研踵于丰草长林间舍舆而马舍马而步甫两阅月得大木百有余株以之充梁栋而资巨任岂复有遗材耶使当事之遴才者果如余之周爰谘诹实心采访或亦不至有沦落之叹也疲薾之暇特援笔而志之一片石】
　　李翀霄树集棘院旧碣碑记【稽古名人墨妙皆蔵之深山祠宇以及王公第宅如淳化诸帖多集梁园之妙选高河间之休风故能广搜博览订讹较真勒之贞珉蔵于石室与名山大川同为不朽有足征也西蜀成都废藩邸旧多前代碣石集诸家名笔盖累累矣今既改建棘闱余每一逰览见残碣鳞次倾卧荒苔拂拭读之皆前贤手泽因而叹息不能置忆昔有慕兰亭钟楷者或发冢以求之乃种种旧迹铁画银钩龙跳虎卧忍令其灭没于蔓草荆榛为牧竖樵子所狎侮乎爰是捐资嘱两邑令募工鸠匠固植而林立之覆以瓴檐列于至公堂之左以资文苑胜观俾古人毫沈之灵不与防云俱化后之流览者或有取于此举焉遂勒石以纪嵗时】冀应熊少保武襄李公崇祀碑记
　　【今上御极之五年岁次丙午九月九日总督四川少保大司马中丞李公国英以勤劳王事殁于宦邸维时全蜀之沐浴其徳者远近番汉罔不抢地呼天如丧考妣乃川西绅衿父老思其徳而不能忘咸欲崇祀名宦以昭三代之直遂合词以控于邑令两令复摭公善状详请于熊念熊守土之官也凡官兹土者上自督抚下逮令尹如功绩果应崇祀与舆论允叶者有司例应转请督学确察实行准入名宦以崇祀典稽古先王之制法施于民则祀之以劳定国则祀之以死勤事则祀之能御大灾则祀之能捍大患则祀之有一于此例应从祀况蜀自献逆屠戮城舍坵墟民鲜遗孑少保李公入蜀以来由镇而抚由抚而督恢复残疆修葺郡邑辟草莱垦荒土发给牛种教民稼穑豪右悍卒鱼肉残黎置之重典厘剔激扬均平赋役痛革加派解民倒悬所谓法施于民也至躬擐甲胄缮器秣马逾越险阻北擒伪王于阆中南靖郝逆于嘉雅东收伪侯于夔门西服羌番于威茂所谓以劳定国也且也大兵之后凶年饥馑瘟疫频仍少保公捐资普济施药饵并米粥所全活者亿万人先是威茂地震压死军民公特疏请蠲地方頼以寜辑所谓能御大灾也迨诸冦既平复虑十三家为三省要害爰疏禁旅集各省将兵决防运筹躬冐矢石不防朝而渠魁荡平三省获有寜宇纾庙堂西顾之忧所谓能捍大患也年来身亲血战心力俱枯昼夜行间积劳成恙兼以垂白慈亲告殒京邸陈情守制又縁】
　　【朝廷倚重特命夺情遂至忠孝难兼以哀愈病以病愈哀因而百药难瘳且弥留之际遗疏五难尽瘁鞠躬死而后已所谓以死勤事也自古圣贤立身无逾忠孝少保公五者俱修而又克尽大伦斯不愧孔庙一席其于祀典也何有况奉】
　　【俞防乆任岩疆积瘁病殒深为悯恻应得卹典着察例具奏在君上方有不可泯之大典在地方自有不容己之报称因而转请于督学使张公遂报可虽徃例凡名宦乡贤从祀督学使竟主之若少保公功在社稷难比寻常仍请于大中丞张公公深嘉少保公之懋烈复行藩臬两公知照全蜀郡邑诸庠俱造主入祠崇祀奈成都郡庠自遭兵燹乆为灰烬前于癸卯赖诸台捐葺学宫兹已告竣独名宦乡贤二祠未遑议及今奉有少保李公入祠而妥侑无地如春秋大典何于是方伯郎公廷相观察使李公翀霄大叅郭公亮副宪郭之培萧炎成都郡守冀应熊郡丞高梦説司李姚缔虞成华两县令张行张暄各捐俸金创建二祠如旧制前立名宦乡贤祠三楹仍録残碣所载歴代名贤姓氏而重鑴之各寘神主祀享春秋复于祠后建碑亭三楹特立一石以纪少保公之伟绩于不朽一以体朝廷酬功之至意一以顺斯民直道之舆情一以垂前贤不朽之令名一以树后人劝忠之懿范盖一举而四善备焉其裨于名教非小补矣乃命熊缮言以志之熊职司守吏曷敢以不敏谢遂既志而颂之曰于烁我公参井降灵厥猷翼翼维国之祯乾坤浩气笃生颖异不竞不絿文兼武备天眷蜀邦畀我良翰日靖四方式遏寇乱经营念载奠此岩疆明发不寐母弗遑将泣血陈情嬛嬛在疚莫克我亲莫棐我后致身报】
　　【国尚尔绸缪五难遗疏帝鉴嘉猷】
　　【帝曰钦哉晋公宠锡民曰莫忘酬公血食新祠奕奕笾豆秩秩以妥我公万邦是式匪公斯逝有石则留匪
　　徳斯泯寝成孔悠】
　　金儁重建诸葛忠武侯祠碑记【古之祀典有五一曰法施民二曰死勤事三曰劳定国四曰御大灾五曰捍大患有一于此从而祀之以云报也昔者诸葛武侯之治蜀也抚百姓示仪轨赏不遗远罚不阿近恩威并济上下有节故刑政虽峻而人无怨法施民也受命托孤之际泣效忠贞继之以死及其出师上表又以鞠躬尽瘁死而后已为言竟以食少事烦病卒军中死勤事也五月渡泸深入不毛用攻心之説七纵七擒终侯之世夷不复反劳定国也蜀人曰祀典有五侯得其三焉予谓侯之事先后主忠矣其于人民亦以威行其爱耳世有忠主爱民之人而不为此一方御大灾捍大患者哉盖侯之身虽告终于五丈原而其心未尝一日不在炎刘社稷间也是宜庙飨千世而勿替者与旧制侯祠近昭烈墓今仍之益奉昭烈于正殿侯居后子若孙从之殿两廊位闗张北地王次文武诸臣之有功者其正大规模遗像俨然率皆凛凛有生气焉呜呼当其屯田渭滨居民安堵庶几三代之兵望若时雨向使天假以年则国贼可靖汉业可复惜也中营星殒大志未伸后世黜魏削呉以蜀汉继炎统固史家之正论其亦慰侯之苦心也夫】
　　【皇清康熙十一年秋庙成嵗时致祀嘉侯之忠诚感被阅世乆而愈深也颂曰先生抱道高卧南阳长吟梁父与世相忘亦有英雄闻声思慕志兴汉室慇懃三顾鱼之得水骨肉君臣感斯情好可以忘身侯之忠贞死而后已嗟侯此心万世不死】
　　重建杜工部祠堂碑记【盖闻不朽之业有三立徳尚矣其次立功其次立言夫所谓言者何易之于天道也书之于政事也礼之于轨物也诗之于性情也春秋之于褒刺也其言咸造其极有功世教逮至后世著作日繁标竒骋异然而防趣既殊纯驳乃判若夫言之而传传之而不朽者非有功于世教不能也世之读少陵诗者见其豪逸若五陵少年悲壮若燕赵烈士浑噩若周鼎商彜烂然古色庄丽若千官朝列剑佩锵然信乎极立言之大观矣余谓公自献三礼赋后既遇禄山之乱自秦之蜀涕泪奔驰举平日忠君爱民之意一皆发之乎诗是其言乃有徳者之言有功于世教之言岂一切骚人韵士所可彷佛其万一哉公于乾元二年入蜀时裴冀公冕为成都尹为卜西郭浣花寺居后营草堂居之迎妻子家焉闭尝至外邑去来于斯五六载是以﨑岖羁旅之中恋恋于蜀之草堂一篇之中三致意焉时远地遥草堂固不可得而见及莅治蜀都私幸获觏先生之遗址岁辛亥从大中丞蔡公跨马出郊遵万里桥西泝而上过百花潭求所谓草堂者榛蔓瓦砾一望凄迷傍有老僧稽首曰此杜公草堂地也相传为其读书咏歌遨逰栖息之所旧有祠今废余低徊乆之澄江未改红蕖翠篠之遗犹有存者而草堂固不可得而见也夫前贤之迹弗彰地主之责也吊古者有余憾焉爰承蔡公命剪棘构祠不侈雕镂不事丹雘体公俭也悬额设像从众慕也后之君子赓浣花溪水之句睾然神往庶于是祠焉遇之】
　　重修东岳庙碑记【天下之能应顺效灵为民御灾畀福者名山大川也山川者天地之司牧也天之爱民甚矣顾雨旸寒暑之失时丰歉旱潦之不齐天之权专而难徧爰分其事于山川故天子祭五岳四渎所以崇有功昭报典也又曰五岳视三公四渎视诸侯是则山川之神五岳称尊五岳之中泰岱为宗夫岱处于东于行为木于时为春万物之所托始也知所始者必知所归故其权兆于有生之先而不可端测其祠徧海内与社稷并列亘古而莫之废惟神徳象天地愚民稚子望之莫不肃然起敬凡吏于土者必以时致防所以昭朝廷崇徳报功之典也我】
　　【朝定鼎怀柔百神及河乔岳声教四讫海澨山陬罔不率俾蜀都去京师万里风雨时若民无夭札是以知神之能奉职也无替命也顾草莱方辟百废渐兴而神庙未复何以为万姓祈福之地爰是捐俸鸠工逾年告成吁此邦之民其困已甚摭摩而噢咻之方兢兢未周之是惧神尚黙维而隂相焉以相与有成庶几康阜歌而熙皥臻也其余之志也夫】
