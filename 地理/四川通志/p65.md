<!-- { "loadSidebar": true } -->
　　张　纲【字伯纪皓之子少明经学仕御史与杜乔等持节分按天下纲独埋轮都亭曰豺狼当道安问狐狸遂劾梁兾等奸恶广陵贼张婴寇乱冀乃讽尚书以纲为广陵守纲单车造婴垒谕以成败之几婴深感悟乃降南州晏然】
　　蜀汉杨戏【彭山人为汉督军从事职典刑狱论法决疑号为平当累拜防军监军出领梓潼守入为射声校尉所在清静不烦延熙间着蜀汉辅臣赞】
　　晋李　兴【彭山人宻之子一名安太傅掾永兴中镇南将军刘至隆中观诸葛亮故宅立碣表闾命兴为文】
　　杨　邠【字岐之州人少好学砥励名行刺史王濬举秀才累迁汶山太守永嘉初进衡阳内史遇流民叛乱遂破郡城获邠欲以为主邠不许贼昼夜执守邠其少怠夜急走比觉已去逺收余众欲投湘州刺史茍眺其图进取防眺降贼邠孤军贼攻围之誓死不移遂卒年六十九】
　　唐苏　祐【州人刺史味道之后父釿唐末隐居行义甚高祐自少极力问学颖悟过人尝至成都遇道士异之屏人谓曰吾能变化百物将以授子祐固辞道士笑曰是果有以过于人矣子杲杲子序序子洵皆有成】
　　宋段思恭【州人干徳间全师雄之党攻眉思恭募先登者许以厚赏贼遂败思恭矫诏出上供钱帛给之其后度支劾思恭太祖嘉其果断不罪命知州事】
　　孙降衷【州人少博学慷慨多大志尝至洛阳见宋太祖知非常人倾心事之及太祖平蜀召见授眉州别驾】
　　宋垂范【州人景徳间进士知潭州有惠政后挂冠归赵抃赠诗云休官镇浮俗眉寿冠同年恬养八十岁苦吟三百篇】
　　孙　抃【字梦得州人其六世祖长孺喜藏书号书楼抃好学能继长孺志登进士皇祐中为御史中丞内侍王守中建节抃奏罢之张贵妃卒追册为后抃上疏力争累迁翰林学士承防官至叅知政事卒諡文懿】
　　石待问【州人少以诗赋名累官至太常丞时丁谓畏其直钱易竒其文杨亿李谔服其议论即此可概其人】
　　石扬休【州人少孤力学举进士累官刑部员外郎知制诰仁宗朝上疏力请广言路尊儒术防壅蔽禁奢侈其言皆有益于国云】
　　陈希亮【青神人幼孤好学其兄使治息钱希亮悉召逋家焚其劵天圣中举进士厯知数州累官太常少卿以才干刚直名四子忱度支郎中恪滑州推官恂大理寺丞慥有隐名号方山子孙去非官至防知政事】
　　苏　洵【字老泉州人祐曾孙序季子兄涣举进士官至都官郎中洵年二十七始发愤为学遂通百家六经之说二子轼辙同举进士父子文章遂擅天下宰相韩琦荐于朝除校书郎寻以为文安簿修纂礼书卒赠光禄寺丞有文集二十巻諡法三巻传于世初王安石名籍盛洵以其不近人情作辨奸论及安石用事人服其先见云】
　　苏　轼【字子瞻父洵尝游学四方母程氏亲授以书嘉祐二年试礼部欧阳修得轼刑赏忠厚论惊喜疑门人曾巩所为乃寘第二复以春秋对议居第一修曰吾当避此人出一头地治平二年入判登闻鼓院英宗自藩邸闻其名欲召入翰林知制诰宰相韩琦曰轼才逺大器也他日自当为天下用今骤进适以累之遂直史馆熙宁中王安石创行新法轼上书论其不便安石怒使御史谢景温论奏其过穷治无所得轼遂请外通判杭州复徙知密徐二州再知湖州多以诗寄慨御史李定舒亶媒蘖以为讪谤欲寘之死神宗怜之以黄州团练副使安置量移汝州元祐元年迁中书舍人寻除翰林学士哲宗尝召对便殿宣仁后曰先帝每诵卿文章必叹曰奇才奇才但未及进用卿耳轼不觉哭失声后与哲宗亦泣已而命坐赐茶撤御前金莲烛送归院厯官礼部尚书兼端明殿学士后坐元祐党籍累贬儋耳更三大赦遂提举玉局观归卒于常州高宗即位赠资政殿学士諡文忠有东坡集数百巻行于世】
　　苏　辙【字子由年十九与兄轼同登进士熙宁二年上书言事召对延和殿时青苗法既行辙以书扺安石遂出为河南推官未几改著作佐郎复佥书南京判官元丰二年坐兄轼以诗得罪谪监筠州酒税五年不得调移知绩溪哲宗元祐元年召为右司谏宣仁后临朝司马光吕公着欲革弊政而旧相蔡确等窥伺得失辙皆论去之又疏吕惠卿之奸以散官安置建州二年迁起居郎中书舍人时宰执欲稍引用元丰旧党以平夙怨谓之调停宣仁后疑不决辙面斥其非复疏论之由是调停之说遂寝六年拜尚书右丞进门下侍郎是年夏人犯边辙引汉武事上奏哲宗不悦落职知汝州累谪雷州安置遇赦北归以大中大夫致仕筑室于许号頴滨遗老卒年七十四淳熙中諡文定所着有春秋传古史老子解栾城集并行于世】
　　苏　过【轼之子轼谪岭海独过随侍尝为文曰志隐轼览之曰吾可安于夷矣厯官郾城令通判中山府皆有绩所着有孔门弟子别传斜川集子七人籥节□筚籧箾】
　　刘　渤【州人初令温江修建学校元符中诏求直言凡九上书辩宣仁太后之诬及司马光之枉乞用范纯仁苏辙斥退章惇蔡卞吕惠卿蔡京改提举河北路常平寻坐元祐党籍】任　孜【州人以问学气节推重乡里名与苏洵相上下官至光禄寺丞有能声其弟伋亦知名通判黄州后知泸州皆有伟绩时称为大任小任】
　　史　炤【州人博古能文苏氏兄弟以师事之着通鉴释文三十巻】
　　桂　堂【州人熙宁中守威州时霸康保霸二州交恶堂自携牛酒防二酋长谕以祸福乃降】朱台符【州人父赋官至殿中丞台符敏于词藻举进士累官工部员外郎屡疏极言朝延得失有集三十巻弟昌符亦举进士官至屯田员外郎子公佐亦登进士第次子寿隆试将作主簿】杨孟容【州人累官至淮安军治平间与濮议不合熙宁间议新法又不合元祐中乞致仕哲宗书清节二字赐之】
　　巢　谷【字元修州人与苏氏兄弟交最深二苏谪岭海谷徒步访之至新州病死辙闻哭失声曰谷于朋友之义诚可谓无愧矣】
　　杨　迹【青神人少好学有文名尝谒黄庭坚论学术邪正自是学有指归学者宗之】杜莘老【青神人甫十三世孙累官殿中侍御史后以直显谟阁知遂宁府尝叹曰台谏当论天下第一事若有所畏姑言其次是欺其心不敬其君者也及任言责极言无隐取众所指目者悉击去之声振一时都人称骨鲠者必曰杜殿院云】
　　王　当【字子思州人元祐中苏轼以贤良方正荐廷对慷慨不避权贵调龙游尉蔡京知成都举为学官不赴后京入相遂不复仕富于经学尢邃易与春秋着春秋列国名臣传五十巻】吕　陶【字元钧彭山人举进士言新法忤王安石意通判蜀州寻知彭州哲宗即位除殿中侍御史上疏论蔡确韩缜章惇负国相继罢去官至集贤殿学士】
　　文　初【彭山人父永客汴初尚在襁褓年二十至汴访父逾年始得之暨登第封永为承事郎安舆奉迎时人称之】
　　程之邵【州人任新繁主簿厯知郑州累官显谟阁待制摄元帅事屯兵行边敌人闻风遁去】任伯雨【字徳翁州人孜之子邃于经术登进士知雍邱县擢右正言首击章惇章八上贬惇处州继论蔡卞六事居官半载所上一百八疏大臣畏其多言俾权给事曾布恶之出知虢州党事起削籍编管通州徙儋州以星赦量移道州以八宝赦提防明道宫卒年七十冇三】
　　王　宿【州人与同郡李由颐程之才杨明家愿杨珣杨千钧贾勉中史彭年孙防嘉度史钦家徳基家翰刘刚杨实张儒史励节史移中家宁史书言张繻史勤李故成彪费易等二十五人俱元符时以上书入党籍】
　　家　愿【州人绍圣初举进士为乐至令元符初应诏上书凡万言入党籍坐禁锢大观初起知双流高宗时擢知阆州初苏辙读愿防谓当以直道闻果然】
　　任　谅【州人徙汝阳幼孤力学举进士累官龙图阁直学士知京兆府能前知郭药师必反尝为怀州新学碑徽宗见之叹曰文士也】
　　任尽言【州人绍兴中朝臣推汤鹏举侍御史鹏举思退子尽言以启贺曰以三尺之童连冠雨科之士老牛防犊溺爱谁先野鸟为鸾欺君孰甚】
　　王　箴【州人苏轼妻兄九岁通经弱冠时轼见其文甚爱赏箴与成都侯元叔每论古文退即书数百言如史汉论賛元叔叹其有良史才元祐间屡征不仕子光先亦登进士第以诗文名】师维藩【州人为全州文学精于春秋徽宗时兴太学国子司业高阅言建学之始宜崇老成以诱掖后进乃以维藩荐诏除国子学録】
　　杨　洵【丹棱人元丰五年进士知广都县与家愿上书语切直入党籍禁锢】
　　李　焘【字仁甫丹棱人绍兴间进士厯官秘阁修撰同脩国史以雷震建言上嘉其谠直拜礼部侍郎除敷文阁学士致仕卒赠太师諡文简张南轩尝称之曰李仁甫如霜松雪柏所着资政通鉴长编一百八巻】
　　李　垕【焘次子官秘书省著作郎直言极谏尝多奏议朝论重之】
　　李　壁【焘第五子性聪慧为文精博登进士第累官端明殿学士知遂宁府平张福乱卒赠资政殿学士著书凡数百巻】
　　李　【焘第七子登进士第入为馆职有文名奏对忠谠厯官礼部尚书淳祐元年奏请周程张朱从祀黜王安石上从之以资政殿学士卒諡文肃】
　　王　赏【州人举进士累官礼部侍郎兼直学士忤秦桧意出知利州赏为文师苏轼有玉台集子称学问该洽初除直秘阁知龙州有美政累官吏部郎中尝着东都事畧一百二十巻】孙道夫【丹棱人随计贡辟雍坐收苏氏文除籍后以张浚荐召对言修徳以回天意定都以系人心等事上谕宰相渡江以来文气未有如道夫者除秘书正字累官知蜀州遇事明断人目为水晶灯笼累官权礼部侍郎性刚直为秦桧沈该所忌云】
　　史守道【字孟博州人通春秋登进士第官迪功郎致仕归里所着博斋集春秋通防等书行世】
　　杨　椿【州人举省试第一以不附秦桧被斥绍兴末始起兵部尚书兼翰林学士除防知政事卒諡文安】
　　程　掌【字叔运州人豪俊明辨绍兴三年廷试第一歴洋州观察推官徒步谒真徳秀于浦城议论时事皆中机务所着云归鼓吹自由编等书行于世】
　　宇文介【州人登进士第歴官给事中与李焘同朝遇事敢言孝宗尝召对谓有古直臣之风】史　通【丹棱人少与兄恂以文学知名厯官石磐令有古循吏风着易经乾坤别解诗书义论孟义子义又世务机要十巻刍荛防十巻】
　　杨大全【青神人乾道中进士调温江尉召监登闻鼓院时光宗久不诣重华宫大全为万言书以谏人称忠直宁宗时累官司农寺丞防御史虚位有荐大全者嘱一往见大全笑谢之明日遂乞外知金州】
　　刘　焞【州人賛读恭王邸权尚书礼部侍郎光宗以太子尹临安焞为判官兼少尹佐政诸贵不便出为湖北转运判官知静江府平李接乱】
　　家大酋【州人愿曾孙举进士初授昭化主簿吴曦判大酉不受其招淳祐中侍讲经筵累官工部侍郎与宰相史嵩之论不合罢去大酉为人方直虽遭遇数奇所守不变卒諡文节】唐　瞻【丹棱人唐庚之兄一名白虎字望之治春秋皆有家法】
　　唐　庚【字子西丹棱人善属文举进士迁承议郎卒庚为文精宻作察言诸篇遂为士林所赏】
　　杨　明【丹棱人累官朝请郎知合州以清节着】
　　樊汉炳【青神人厯官尚书才望着闻】
　　唐文若【丹棱人庚子少英迈不羣为文豪儁登进士第】
　　杨　炜【青神人为文通敏官修职郎】
