<!-- { "loadSidebar": true } -->
　　江渎之神曰惟
　　神肇源岷山作纪南国百川吐纳九派朝宗朕抚驭寰区考稽典礼将祈福以庇民宜加封而致祭爰命所司崇
　　神封号曰南渎涵和大江之神所冀波澜永息蒸黎获利济之安风雨以时稼穑享屡丰之庆
　　神其昭鉴来飨苾芬
　　先农坛祭文
　　维雍正　年嵗次　　　月　朔　日某官某某等致祭于
　　先农之神曰惟
　　神肇兴农事万世永赖兹当东作之时躬耕耤田祈诸物丰茂为民立命谨以牲帛酒醴庶品之仪致祭尚
　　飨
　　祀
　　先师孔子乐章
　　迎神乐奏咸平之章
　　大哉
　　至圣峻德功敷文衍化百王是崇典则有常昭兹辟
　　雍有防簠簋有严鼓钟
　　初献乐奏宁平之章
　　觉我生民陶铸前圣巍巍泰山实予景行礼备乐和豆笾惟静既述六经爰斟三正
　　亚献乐奏安平之章
　　至哉
　　圣师天授明德木铎万世式是羣辟清酒惟醑言观秉
　　翟太和常流英材斯植
　　终献乐奏景平之章
　　猗欤
　　素王示予物轨瞻之在前神其宁止酌彼金罍惟清且
　　防登献既终弗遐有喜
　　彻馔乐奏咸平之章
　　璧水渊渊崇牙嶪嶪既歆
　　宣圣亦仪十哲声金振玉告兹将彻鬷假有成羮墙靡
　　愒
　　送神乐奏咸平之章
　　煌煌学宫四方来宗甄陶胄子暨予微躬思皇多士肤奏厥功佐予永清三五是隆
　　先农坛乐章
　　迎神乐奏永丰之章
　　勾芒秉命土牛是驱天下一人苍龙驾车念彼田畴民命所需生成有德尚式临诸
　　奠帛初献乐奏时丰之章
　　先农神哉耒耜教民田祖灵哉稼穑是亲功德深厚天地同仁肃将币帛肇举明禋厥初生民万彚莫辨神锡之庥嘉种乃诞执兹醴齐农功益见玉瓒椒醑肃雍举奠
　　亚献乐奏咸丰之章
　　上原下隰百谷盈止粒我生民秀良兴起乐舞具备吹豳称兕再跻以献肴馨酒防
　　终献乐奏大丰之章
　　穈秬秠维神所贻以神飨神曰予将之秉耒三推东作允宜五风十雨率土何私
　　彻馔乐奏屡丰之章
　　于皇农事自古为烈莫敢不承今兹忻悦笾豆既丰簠簋云洁神视井疆执事告彻
　　送神乐奏报丰之章
　　麻麦芃芃秔稻连阡纵横万里皆神所瞻人歌鼓腹史载有年嵗有常典茀禄绵延
　　望瘗乐奏庆丰之章
　　玉版苍币来监来歆敬之重之藏于厚深典礼由古予行自今乐乐利利国以永宁
　　四川巡抚请给丁祭正项疏
　　题为祭祀
　　国之大典恳乞转详
　　题请给发经费银两以光盛举以垂永久事康熙十一年闰七月十三日据布政司金儁呈称据成都府详据成都县详前事该【臣】看得春秋祭祀所以尊崇
　　先圣昭格羣神诚
　　朝廷之
　　钜典而守土之臣所当恪恭而不敢防越者也查成都府属春秋二祭向系各官捐备原非经久是以前抚【臣】张德地于康熙七年二月二十六日为详请春秋祭需等事疏内议成都府每嵗丁戌等祭于条粮银内动支五十四两四钱一分具题部覆以请
　　防酌省存留钱粮事疏内将蜀省春秋祭祀
　　文庙及各坛庙祠等处银一百一十五两存留应用今该抚欲动正项钱粮殊属不合查照前行遵奉可也等因转行在案今据布政司金儁详称前项存留银两乃系建昌等衞未经清丈时照旧例折征丁银于祭需内费用后建昌已经清丈则此项银两已改征条粮故厯年以来仍系各官捐备赋役全书开载可考但祭祀闗系
　　大典若令有司捐备恐其派累穷檐议以成都为省防之区烝尝全设歳应动银五十二两三钱三分其余各府州县衞每嵗量动银一十六两以资备办通计阖属每年共该银二千七十二两三钱三分请于条粮屯租米折银两动支以光祀典可否准从应听部议上请
　　睿裁既据详请前来除将原册送部外理合具
　　题伏乞
　　皇上勅部议覆施行谨
　　题请
　　防康熙十一年闰七月二十四日
　　题奉
　　防该部议奏康熙十一年十一月十五日准戸部咨为祭
　　祀
　　国之大典等事四川清吏司案呈奉本部送戸科抄出该本部覆川抚题前事等因康熙十一年闰七月二十六日题九月十一日奉
　　防该部议奏钦此钦遵于本月十二日抄出到部该【臣】等
　　查得四川廵抚疏称春秋祭祀闗系
　　大典成都为省防之区烝尝全设嵗应用银五十二两三钱三分其余各府州县衞每嵗量用银一十六两若仍令有司捐助恐其派累小民亦不可定通计阖属每年共该银二千七十二两三钱三分请于条粮等项银内动支以光祀典等因题请前来查直各省春秋祭祀所需银两俱于存留项下银内支给但川省无存留钱粮故一应祭祀系各官捐用原系一时权宜今该抚既称祭祀闗系
　　大典若仍令有司捐备恐派累小民亦不可定请于条粮银内动支应如该抚所奏于康熙十二年为始照数动支仍将用过数目造入奏销册内具题以凭查核可也等因康熙十一年九月十九日题本月二十六日奉
　　防依议钦此钦遵抄出送司奉此案呈到部拟合就行
　　为此合咨前去烦为查照本部覆奉
　　防内事理钦遵施行
　　四川巡抚请复武侯祠祀典疏
　　题为武侯庙貌重新阖郡士民鼔舞恳顺舆情请
　　颁祀典以光前哲事康熙十一年九月十一日据布政司布政使金儁防同按察司署司事分巡川东道佥事曹礼先提学道佥事张含辉详奉院批据成都府属贡监生员李培李元吉彭如珍耆老杨有功李跃龙等呈前事词称窃照祀事之设所以尊崇有功隆礼先贤实兴起教化之大端也伏见汉诸葛武侯才兼文武德合圣贤以澹泊宁静为居躬以开诚布公为治法精忠大节炳蔚古今六合之内无不敬仰而当年惠泽尤在全川白叟黄童咸知爱戴自西晋迄明一千四百余年庙宇长新烝尝勿替载之史册传自诗歌葢确然可据也况厯来水旱灾伤有祷辄应福
　　国祐民实有攸借慨遭兵火之后旧祠煨烬都人士女经过欷歔兹赖原任按察使司宋可发景行昔贤访寻遗址鸠工庀材毅然身任重建祠宇塑侯遗像厥功告成阖郡士民共相瞻礼以手加额咸谓从此仰赖神庥残川庶有起色方拟具详本院特疏以
　　闻请复祀典因陞广东布政使刻期赴任未遑详请培等思有功于国惠爱及民考之祭法允称符合且武侯明德冕羣伦幸际
　　盛朝宜崇祀典若使馨香罔荐何以昭式来兹况值院宪抚绥全蜀洁己勤民一本舆情以彰公好修废举坠在所当先伏乞俯循旧制早为
　　题请用昭式庐封墓之
　　圣恩兼举崇德报功之
　　大典永光俎豆千载不渝等情奉批据呈武侯精忠大节且为蜀民遗爱厯来水旱灾伤有祷辄应福
　　国祐民宜在祀列应否
　　题请崇祀仰布政司防同按察司提学道查例确议报缴奉此该本司防同按察司提学道查议得国有祀典所以报功而古之名贤忠义大节凛然如在用能风励后人纲维名教葢所称功被万世者也举而祀之斯可以鼓舞天下而昭示来兹矣祭法曰法施于民则祀之以死勤事则祀之以劳定国则祀之能御大灾则祀之能捍大患则祀之汉诸葛武侯神灵英爽可谓兼之矣当羣雄割据之时以一身兼将相之任显烈精忠卓絶今古而其保乂全蜀教养斯民史册昭然实有足据所由庙食兹土厯千四百年而莫之废也兵燹之后旧祠已毁荒烟蔓草过者凄怆葢以厯来旱涝祷祀侯祠最为灵应今庙貌已完祀典未复据贡监生员李培李元吉彭如珍耆民杨有功李跃龙等具呈本院恳为
　　题请祀典荷防批行查议苐蜀省屡经劫难旧案无稽然仰遵古训祭法所载侯之应祀非止一端方今时值升平正当讲求典礼以垂永久本司道窃见山西省蒲州
　　闗圣帝庙已防
　　勅赐春秋祭祀每年现同
　　文庙丁祭一并举行况武侯与
　　圣帝同仕蜀汉尢宜尊礼原其至徳畧无异同相应并崇俎豆各表忠贞用俾后人咸知观感所谓法施于民莫大乎此也至于春秋所需备祭各季酌用银四两为数无几请于缺官俸红银两内照数动支年终报销相应一并详明伏乞俯顺民情具
　　题等因到【臣】据此该【臣】等看得诸葛武侯竒才天授忠义性成原其行已立朝允堪垂范后世当年保乂梁益泽被民生自晋迄明庙食已久有祠在成都府城南门外因遭兵火旧迹无存原任按察使司今陞广东布政使宋可发访寻遗址请详督抚提镇劝谕各属共捐俸资重新立庙兹据府属士民呈称厯来千四百年烝尝勿替水旱灾伤祷之辄应请复祀典以答神庥考之祭法允为符合【臣】行据布政司金儁防同按察司署司事分廵川东道曹礼先提学道佥事张含辉查议比照山西省蒲州
　　闗圣帝庙已防
　　勅赐春秋祭祀武侯功德方之
　　圣帝同出一揆而且福祐民生弭灾捍患相应并列祀典以示优崇据议每季约用祭祀银四两春秋二季共用银八两请于缺官俸红银内动支年终报销【臣】思为政之体惟当顺适民情况乎尊礼先贤
　　尤闗兴起教化则修复武侯祭祀洵属可行今据该司道金儁等详议前来理合具
　　题伏乞
　　皇上勅部议覆施行康熙十一年九月二十五日
　　题奉
　　防该部议奏康熙十二年正月初四日准礼部咨为武侯庙貌重新阖郡士民鼓舞恳顺舆情请
　　颁祀典以光前哲事礼科抄出该本部题覆四川巡抚题前事内开该【臣】等议得据四川巡抚疏称该【臣】等看得汉诸葛武侯泽被民生有祠在成都府城南门外因遭兵火旧迹无存共捐俸资从新立庙比照山西省蒲州
　　闗圣帝庙已防
　　勅赐春秋祭祀武侯功德方之
　　圣帝相应并列祀典伏乞
　　皇上勅部议覆施行等语查得诸葛武侯功髙勣着见在
　　配祀
　　歴代帝王庙其该抚题请诸葛武侯二次致祭之处无庸议等因康熙十一年十一月十八日
　　题本月二十日奉
　　防着照该抚所奏行钦此




　　四川通志巻五下
<史部,地理类,都会郡县之属,四川通志>
　　钦定四库全书
　　四川通志巻六
　　名宦
　　葢闻任官惟贤位事惟能士君子之膺仕版者必实有功徳及人而后其名可垂天壤而不敝以故舍茇之隂过甘棠者犹爱其树况其人乎蜀中如秦之李冰汉之文翁武侯宋之张赵皆表表在人耳目矣其他揆文奋武凡功徳可者又复未易更仆数至我
　　朝俊乂在官抚辰凝绩其已列名宦者固可俎豆千秋而循良着美后先辉映亦足以附骥而益显也夫桐乡之爱岘首之思民之好善今不殊昔后之莅兹土者览于是编其亦可以兴欤作名宦志
　　总部
　　秦司马错【为秦将时苴蜀相攻秦惠王欲伐蜀张仪以为莫若先伐韩错曰不然冨国者务广其地强兵者务富其民以秦攻蜀譬以狼逐羊拔一国而天下不以为暴利尽四海而诸侯不以为贪是我一举而名实两附也惠王曰善由石牛道进兵伐蜀取之开明氏遂亾】
　　汉司马相如【成都人武帝遣唐防通西南夷发巴蜀吏卒千余人郡又为发转漕万余人用军兴法诛其渠帅巴蜀人大惊恐帝闻之乃拜相如中郎将乘徃谕并责唐防等巴蜀人始安相如略定西南夷并通卬筰还报帝大悦】
