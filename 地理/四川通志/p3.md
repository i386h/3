<!-- { "loadSidebar": true } -->
　　国恩任四川臬司者已半载矣伏念蜀中土田日辟户口日蕃其间土著之民风气质直而椎鲁之习亦所不免至于秦楚诸省侨寄尢多间有险健之軰敢于干纪而嚣然于有司之廷者因思所以狱讼衰息风俗茂羙之道而益叹化导之方不可以已也粤稽李冰治水文翁兴学以来其渐开富教之端者备载蜀志蜀志修于康熙十年又奉
　　世宗宪皇帝诏令重纂于古今事迹粲然陈列其中如姜诗李令伯之孝思苌宏巴蔓子之忠义以暨节烈之风友爱之雅代不乏人是蜀中风俗原非浇漓者比也第虑五方杂处薰莸同器虽抱淳良之质往往被其渐染而不自觉臣莅任以来率诸郡邑
　　有司奉宣
　　徳意勤恳而训诲之动以为人子为人臣之大义使知尊尊而亲亲且随时随事养其亷耻开其防蔽而要归于睦婣任防之防至于流寓中一二莠民则严加惩创凡以安善良也今
　　圣天子声教诞敷民气和乐固已无此疆尔界陈常于时夏矣蜀介边陲文献阙略穷乡僻壤于礼乐诗书之泽未尽深知是在身任地方者加意化导使椎鲁之质共知亲逊而并使各省侨居之众与蜀中土著者俱为饮和食徳之民讵不休欤夫沃野千里四方辐辏富庶之余以教为急维【臣】不材于昔贤治蜀之道未之逮也而窃有志焉总在常存李冰文翁爱育斯民之心兼仿诸葛武侯法行知恩之意庶可以求当于明刑弼教之万一也其敢不抚是编而蚤夜孜孜也哉【臣】谨序
　　四川等处提刑按察使司按察使【臣】李如兰谨撰四川旧志序
　　明杨慎艺文志序
　　余尝读左太冲赋蜀都云江汉炳灵世载其英蔚若相如皭若君平王褒韡韡而秀发扬雄含章而挺生自汉而下文章之盛无出于四子矣然岂徒四海考儁游谈为誉哉文之传事之传也去今千七百年而谈汉事如昨日繄四子之文也文乎文乎其可谖乎若夫陈子昂悬文宗之正鹄李太白曜风雅之絶麟东坡雄辨则孟氏之锋距邵庵诗律比汉廷之老吏继炳灵而蹑踪感掞藻而骋辔与为多矣况子安少陵薄游徧乎三巴石湖放翁篇咏洎乎百濮其原本山川极命草木亦楚材晋用秦渠韩利矣先君子在馆阁日尝取袁説友所着成都文李光所编固陵文及成都丙丁两记舆地纪胜一书上下旁搜左右采获欲纂为蜀文献志而未果也悼手泽之如新怅往志之未绍罪谪南裔十有八年辛丑之春值捧戎檄暂过故都大中丞东阜刘公礼聘旧史氏玉垒王君舜卿方洲杨君实卿编録全志而谬以艺文一局委之慎乃检故簏探行箧叅之近志复采诸家择其菁华褫其烦重拾其遗逸翦彼稂稗支郡列邑各以乘上又得汉大守樊敏碑于芦山汉孝廉桺庄敏碑于黔江文无销讹刻犹古剞东阜公喜曰汉碑之传于今中原亦扫迹矣乃今得兹于逺邦不谓斯举之获乎唐宋以下遗文坠翰骈出横陈实繁有昈乃博选而约载之为巻尚盈七十中间凡名宦游士篇咏关于蜀者载之若蜀人作仅一篇传者非关于蜀亦得载焉用程篁墩新安之文献志例也诸家全集如杜与苏盛行于世者只载百一从吕成公文鉴例也同时年近诸大老之作皆不敢録以避去取之嫌循海虞吴敏徳文章辨体例也开局于静居寺宋方二公祠始事以八月乙卯日竣事以九月甲申自角匝轸廿八日以毕食时而成既愧刘安之防悬金以市又乏吕览之精乃属乡进士刘大昌周逊校正而付之梓人昔汉代文治兴之者文翁礼殿之图后世建学仿焉七十子之名马迁之立传徴焉当时号为西南齐鲁岷峨洙泗文之有关于道若此文翁之功不可诬也继文翁而作者今之阜翁欤独愧慎华颠白纷旧植荒落不足以扬四子之芬而成一邦之史也恕其不敏补其未备尚有冀吾党之助焉
　　王元正蜀志序
　　四川志成正反覆阅之乃告东阜公曰惟公膺命九重抚绥西蜀开诚布公柔逺能迩经纶展于久练之余英华挥诸事业之大者矣乃于政暇因覩旧乗则叹夫援古者资史记论物者本汉书古之人汲于载记而不遗余力者葢事弗着而无稽世有传而可据是故杞宋无徴尼父发叹纲目既出千古仰勤其所由来深矣矧兹蜀省奥壤名区茍或因仍简略奚以信后诏今乃遣文学敦聘礼方洲杨子由遂宁先至升庵杨子由新都继至元正则由茂林后至假居宋祠分局从事方洲几一月告完以先去升庵几两月告完而亦去元正则匝三月始得告成而后去夫英迈与衰惫殊科多识与肤学异品二子者宏识髙才以良史秉名管完之速而归之先固宜正则惊骀敢云学步乃维流火之月及于初元之冬大肆简袠之搜方落铅椠之手凡例本诸一统志遵其制也稽旧志而稍増入者补其遗也至若顺庆无府志广安无州志又或邑志具而复阙者亦多竟忘苦心不免废日草创而已润色未能幸托名于梨枣敢悬金于都市是志也我东阜公暨合州侍御公创意举之未几合州竣事北上狷斋侍御公代按斯土而左右之兹乃缮録成编总十有六巻立论十有三篇统冀髙明牖我昏陋
　　吴之皥序
　　志古郡国史也山川风物政事人文载焉今昭代史秉笔需人顾往往珥彤所阙而散见于方闻野记足借证者则省志所以备外史也曩予职在治书曾蓄数防以其半贮本朝列圣实録半贮各省志以叅观风防考献徴文不徒供卧游而已一时屈指信史如粤之以紫溪武功之以徳涵蜀之以升庵玉垒方洲三太史独艺文出升庵手选网罗金石鼎彝秦汉之文几尽竟可单太平清话亦称其立例最古非他志所及可知也洎叱驭入蜀縁巫峡经字流游目岷嶓回驺劒表访鼈灵鱼帝之奥区揖峨眉青城于天上行部之余得于覩记觉向之披读犹浅而遍覔古本以证向竒邃已不可复得缘万厯初禩重修渐增沿革其厘正之功固不可诬而艺文裁却强半晦蚀之累亦不细矣由己卯来更四十年亡得覩升庵之遗者则亦蜀文一厄塞也予亟谋重梓頼督学杜君雅与同嗜搜购古本得二三残牍凑之幸断圭复完恨原日笔譌刀误殊多鲁鱼况嵗久漫漶难以竟读遂檄诸帐下士拣其品识超韵者司编校焉藩辖陈君欣措赀费诸各捐俸赎佐之以勷厥成开局数阅月于前人物职官科甲经略等志合新旧本互有絓漏今防定而增之若平播剙设征南善后皆宜缀入惟艺文虽只字必仍纤误必考乃杜君更出心裁补续新艺若干巻俾成全书其补者或当日偶遗非故遗之也葢瑶毡怪牒其错彩出世有后先即如花蘂之集拾于敝纸若不经安国拈出志何得而有之又如唐元宗刻劒阁诗剥落莓藓升庵録入诗品而志反不载由此而推遗编败碣之见于纂志后者间有矣补之良不容己而文与世隆代有作者不续之其又何观至于博摭郡邑之文凡家乘野榻足光兹典者其遗之也微杜君之左癖不至是事竣藩臬虚首简以迟予语予惟蜀九州之上游于形势居其上于风气则开其先其地脉迢递逶迤注吴魏闽越而极受之者一若斩新特地穷妍殚工而不知其开之何从乃蜀人亦若不口其先者犹之竒货然每腾艳于所聚而产处反得平平予非故为此语以张蜀也身歴其境乃知胜甲海内偶举一山而业已昆仑伯仲矣他无不开先领异者以故涂山石组实开幅化碧埋轮实开义烈武宗吉甫文祖渊云射洪彰明律扬初盛眉山父子绮思禅解不落二头此聊指其一二剙获者若钜而须眉之士细而香奁之英有不出出必开先竞秀当自展巻得之昔王逸少慕蜀山川诸竒疑子云太冲所赋殊未备悉髙贤艳慕从古已然而予谓足备外史正意列国之语可以传经十五国之风可以观世皆取其人与事之表表者岂仅谓城池赋役建置攻守之故与武乡文饶軰之宦迹足资一方考镜已哉博雅君子当纸贵于是编云
　　杜应芳序
　　蜀志凡三被修初正徳戊寅次嘉靖辛丑次万厯己卯戊寅志居体要犹之椎轮也辛丑志出三先生手而艺文独属杨太史用修增华加丽令雒阳纸贵己卯补缉维勤芟剔过半得无疥壁之见哉中丞饶公直指吴公慨然兴文旁求旧本得什之七八乃应芳遍搆复得二三珠还劒合事良不偶教下亟刻艺文庶几云汉昭回于天其他秩官人物经略沿革之因例编入而艺文窃续焉惟是火藜虽悬风叶难扫二三子殚厥校讐良工心苦已贾余勇大肆搜罗长此蠹鱼渐成脉望用修有知何如抚掌矣夫志犹史也志备一隅史备天下同一观耳惟子长史记其事竒其文竒书亦因以竒近日弇州谓千载有子长千载不能为史记是何言与何可令蜀闻之葢石纽湔山神功也鼈城鱼复异绩也跃井化泥至性也破琴涤器讵文也他如锦江玉垒火井盐泉江珠瑕英侧生旁挺岂罄竹堪书郄车易载者用修生而灵颖蚤窥中秘才施采缀便觉陆离横絶安在子长不世出史记遂罢响哉二三子为用修忠臣披文相质富有日新方之史记殆小司马索隠褚先生补遗与而予上下千载更有感于蜀之盛也子长固良史才然足迹徧天下必西瞻蜀之岷山及离堆而后已彼得于涉歴者犹若是况生居其乡逢右文之世探禹穴发西蔵如集珍元圃操斧邓林也即欲不嫓媺子长胡可让焉虽然职方所掌不废风谣入关之収必先图籍志之系本计尚矣两台为蜀画长久集思广益顺风招之而大叅陈公掞五鳯文施三乘力佐费董工副在名山期偕不朽记不云乎耆欲将至有开必先易之言曰水流湿火就燥各以其也余何幸亲见之
　　王廷瞻序
　　予甞览观岷峨之地直坤维而躔井络昔人称为天府奥区云自神禹发祥丛帝辟国诗书所述详矣逮武王牧野之师庸蜀羌髳微卢彭濮悉共戎旅入汉卿云軰始翩然以文藻翺翔西京其铺张皇业掞述休羙綦盛然未有勒成一代之史以彪炳来禩者君子每劣其无以张蜀也孔明经略西土慨然有感于兹乃秦子勑軰有良史才然戎马劻勷未遑注厝及晋陈承祚常道将始各譔一家言説者谓陈失之诬常失之琐唐宋以来有为古今集记蜀梼杌诸编者亦或卑卑无甚髙论殆不若晋二氏犹蔚然翼蜀而驰也嗟嗟志何容易哉明兴御寓道化翔洽成化中侍御瑞阳熊公始创蜀志嘉靖初抚台东阜刘公侍御金川王公聘升庵玉垒方洲三太史续修之迄今刻已漫漶不可读矧四十年来嵗月绵邈无论宦辙贤科蝉联苞次而兴革之大者若龙安改府隆昌剙县建武立学及近年都蛮之荡平白草人荒诸番之归顺建昌□猡诸夷之底靖咸我皇灵赫弈炳烺是乌可弗志乎哉爰与侍御养纯虞公商之下藩省议行焉于是檄叙州府同知魏朴如成都府推官游朴暨诸文学董良遂等开局纂辑复檄督学副使郭棐总其事将就绪乃养纯公以秩满入侍辇下而侍御鸣宇薛公来代谓兹钜典义不可缓益注意趣之志既成予与鸣宇公叅订焉付之梓佥谓予当有言弁诸端简业不获辞则甞谓志与史体异而以垂劝鉴则同葢政莫大于经时教莫重于宏化谊莫严于稽古事莫要于宜民斯四者非志曷观焉是故匪精匪覈罔以考惟信惟裁乃克逺兹编大都遵明一统志例其仍三太史之旧者十七删旧之繁而增入新事者十三其铲谬订譌以底于信尢惓惓谆笃焉至附入近年诸经略地方机宜则有关于国事民事甚大诚足补前志所未备而为一方之信史也已予故乐为序之亦以告后之嗣修者是役也左布政使刘庠右布政使李江按察使胡定左叅政兼按察使吴善左叅政蔡叔逵副使杨一桂周大烈史嗣元范仑佥事李荐佳黄徳洋丁元复田乐义王埏署都指挥佥事陈道皆畴咨襄事殚心综理例得备书云
　　郭棐序
