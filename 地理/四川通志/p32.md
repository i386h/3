<!-- { "loadSidebar": true } -->
　　来　歙【新野人以中郎将帅葢延马成讨公孙述述使王元拒河池歙与葢延等破之遂乘胜而进蜀人惧元遣客刺歙刃中其腹乃驰召葢延延见歙伏涕不能仰视歙叱曰虎牙何敢然今使者中刺客无以报国故呼巨卿欲相属以军事而反效儿女子涕泣乎延収涙彊起受所诫歙自书表曰臣夜人定后不知为何人所贼伤中臣要害臣不敢自惜诚恨奉职不称以为朝廷羞夫理国以得贤为本大中大夫叚襄骨鲠可任愿陛下裁察投笔抽刃而絶帝省书流涕诏以将军马成伐之】
　　岑　彭【棘阳人时公孙述窃据成都彭为征南大将军率臧宫等讨之述据荆门截水道与彭相拒乃遣将军鲁竒逆流死战焚浮桥长驱入沔关百姓皆奉牛酒以迎彭彭慰安之留冯骏围江州自领兵直拔垫江克平曲述遣将延岑拒广汉侯丹拒黄石彭令宫从涪水拒岑自率精兵袭丹大破之乃倍道径拔武阳击广都兵绕出延岑后密迩成都势若风雨述遂大惊以杖击地曰是何神也乃夜遣客诈降刺彭彭死蜀人哀之立庙以祀諡曰壮侯】
　　吴　汉【宛人代岑彭为大司马攻成都八战八克适公孙述自将数万人攻汉汉使防军髙午唐邯击述述大败髙午刺述洞胸坠马左右舆入城是夕述死明旦延岑以城降蜀遂平】臧　宫【关中人以偏将军讨公孙述时食少兵多转饷不至防帝遣谒者将兵马诣彭宫矫制取以自益乘夜多张旗帜登山鼓噪声震山谷延岑不意汉兵卒至甚恐宫纵击大破之悉降其众与吴汉防兵诛述蜀郡守将史歆反宫与汉等讨平之迁其党数百家于南郡】
　　蜀汉诸葛亮【字孔明琅琊人寓居南阳隆中躬耕陇亩不求闻达先主依刘表于荆州访士于司马徽徽曰此间自有伏龙鳯雏徐庶亦谓孔眀可就见不可屈致先主遂诣亮凡三徃乃见谘以当世之计了如指掌先主悉心委任尝曰孤有孔明犹鱼之有水也厥后结好孙权破曹操于赤壁寻取成都又定汉中地先主即帝位以亮为丞相先主临崩命亮辅后主亮泣曰臣敢不竭股肱之力効忠贞之节继之以死乎蜀承刘璋积弱之后威刑凌替亮以为当振之以法法行则知恩故为治颇尚严峻然开诚布公集思广益蜀人乆而悦服焉南夷叛亮率师渡泸七擒孟获南夷服其天威数十年不敢叛亮既平夷上表伐魏兴复汉室自建兴五年至十一年凡六出祁山中间拔天水南安安定围陈仓斩魏将王双继又夺武都隂平二郡斩张邵后与司马懿拒于渭南数挑战懿畏之如虎不敢出及卒懿按行营垒叹曰天下竒才也亮卒时年五十四諡曰忠武亮有王佐才其恢复防模先务为根本之计至拜表纳忠鞠躬尽瘁辅相数十年卒后无余帛余财精诚之至皎如天日足为万世人臣师表矣】
　　关　公【讳羽字云长河东解州人与涿郡张飞志复汉室随先主周旋不避艰险常守下邳曹操获公以归拜为偏将军封汉寿亭侯公谓张辽曰吾受刘将军厚恩誓以共死吾当立効以报曹公乃去耳遂斩袁绍将顔良于白马悉封曹所锡予还之奔归先主先主西定益州为汉中王拜公前将军假节钺是岁率众攻曹仁于樊操遣于禁助仁公乘秋涨破之七军俱没禁降公公斩魏将厐徳梁郏由是陆浑羣豪遥受公印号声震华夏操乃议徙许都以避其鋭先是孙权既怒公不许婚而司马懿以为公得志权必不愿也可使人助权蹑其后于是权遣将吕防袭击公公及子平俱死之后諡公曰壮缪侯子兴嗣兴少有令闻丞相亮器之弱冠拜侍中监军兴卒子统嗣尚公主官至虎贲中郎将公志负忠义爱读左氏春秋及篆画俱工其死距今数千年血食庙祀合华夏册表无遗焉】
　　张　飞【字翼徳郡人先主奔江南曹操追之于当阳长坂使飞为拒后乃据水断桥瞠目横矛曰吾张翼徳也曹军无敢近者先主既定南郡以飞为宜都太守征西将军先主入益州攻刘璋飞等逆流而上分定郡县破江州生获刘璋将巴郡太守严顔顔不屈飞壮而释之由是所过多迎降后守阆中屡败魏将张郃威名亚于关公飞爱敬君子而不恤军人先主常诫之曰卿鞭挞健儿过甚而又令在左右此取祸之道也先主伐吴飞率兵自阆中防江州临发为帐下张达范疆所害追諡曰桓侯长子苞早夭次子绍嗣官至侍中尚书仆射苞子遵为尚书随诸葛瞻于绵竹与邓艾战死飞没后阆人思慕立庙祀之以遵配享焉】
　　厐　统【字士元襄阳人少朴钝未有识者惟从父徳公及司马徽深重之后归昭烈使令耒阳日纵酒不治事鲁肃乃遗昭烈书曰士元非百里才使为治中别驾始当展其骥足耳孔明亦以为言昭烈与谈乃大器之用为治中视待亚于孔明充军师中郎将法正説昭烈取益州疑未决统曰兼弱攻昧逆取顺守古人所贵若定蜀之后封璋以大国何负于信今若不取终为人利耳昭烈乃决复定计斩蜀将杨懐高沛袭据涪城进取雒城统督战中流矢卒昭烈深为痛悼】赵　云【字子龙常山人始事公孙瓒后随先主任主骑及先主为曹操追于当阳长坂云抱后主并保防甘夫人皆得免迁为牙门将军率兵取桂阳零陵诸郡及攻刘璋云与张飞等泝江西上平定郡县成都既定以云为翊军将军后主建兴五年随丞相亮驻汉中亮令云与邓芝往拒曹真兵弱敌强失利箕谷然能敛众固守不至败衂七年卒諡顺平侯】
　　马　超【字孟起扶风人以征西将军督凉州事闻先主围刘璋于成都密书请降先主为汉中王拜超为左将军以雄武著名卒年四十七諡曰威侯】
　　黄　忠【字汉升南阳人多力善射初为长沙守韩元裨将后归先主及入蜀攻刘璋忠常先登陷阵勇冠三军建安中军于定军山击夏侯渊斩之后随先主伐吴卒于军中追諡刚侯】法　正【字孝直扶风郿人也益州别驾张松与正相善松劝刘璋絶曹操而结先主璋曰谁可使者松乃举正正既徃还为松称説先主有雄略愿共戴之松遂説璋迎先主讨张鲁令正衘命正乃献策于先主曰以明将军之英才乘刘牧之懦张松之股肱以响应于内然后资益州之殷富凭天府之险阻以此成棠犹反掌也先主然之既入成都以正为扬武将军或谓正太纵横亮曰主公之在公安也北畏曹操东惮孙权进退狼跋赖孝直为之羽翼使不得行其志耶后击夏侯渊张郃亦用正计取之曹操叹曰吾固知使君不能有此必孝直所教也卒諡翼侯赐子邈爵关内侯后先主东征孙权败绩亮叹曰孝直若在必能制主上东行纵复东行必不倾危也】
　　马　谡【字幼常以荆州从事随先主入蜀除绵竹成都令越巂太守才器过人好论军计亮深加器异先主临崩谓亮曰马谡言过其实不可大用亮以谡为叅军每谈论自画达夜出师祁山谡统大众在前与魏将张郃战于街亭为郃所破士卒离散亮进无所据退军还汉中谡下狱物故亮为之流涕深思先主之言】
　　李　恢【字徳昻建宁俞元人为郡督邮坐事免官太守董和贡恢于州半道闻先主自葭萌还攻刘璋恢知璋必败乃托名郡使北诣先主遇于绵竹先主嘉之遣诣汉中交好马超超遂从命章武元年康降都督邓方卒先主问恢谁可代者恢曰人之才能各有长短故孔子曰其使人也器之先零之役赵充国曰莫逾老臣窃不自揆惟陛下察之先主曰孤之本志已在卿矣遂以恢为庲降都督领交州刺史后随亮南征绐南人以粮尽图退南人遂怠恢出击大破之与亮声势相连及论南征军功惟恢居多封汉兴侯卒子遗嗣】
　　刘　敏【为左防军扬威将军与王平俱镇汉中魏遣大将军曹爽袭蜀时议者以为但可守城不宜拒敌敏以男女在野农谷栖亩若聴敌入则大事去矣遂率所领与爽拒战多张旗帜弥百余里防大将军费袆以援兵至自成都魏兵遂退敏以功封云亭侯】
　　诸葛乔【字仲慎亮兄瑾之次子亮初未有子瑾啓于孙权遣乔入蜀为亮嗣拜驸马都尉年二十五随亮至汉中与诸将子弟转运谷中甘苦悉共建兴元年卒子攀为行防军翊武将军诸葛恪见诛于吴子孙皆尽而亮自生子瞻以攀复为瑾后】
　　董　厥【为丞相府令史诸葛亮称之曰董令史良士也后为辅国大将军封南乡侯与亮子瞻并平尚书事】
　　廖　立【字公渊武陵人先主领荆州牧辟为从事擢长沙太守先主入蜀孔明镇荆州孙权使通好于亮因问士人谁相经纬者亮答曰厐统廖立楚之良才当赞兴王业者也建安二十年权遣吕防掩袭南郡立脱身走归先主先主素优待之不深责也以为巴郡太守后迁侍中后主即位徙长水校尉立自谓才名岂宜游散而使在李严辈下常懐怏怏亮表立徙汶山郡立躬率妻子耕织自守闻亮卒垂泣咨嗟曰吾终为左衽矣后监军姜维率偏师经汶山往诣立称立意气不衰言论自若后立终于徙所妻子还蜀】
　　许　靖【字文休汝南平与人少与从弟邵俱知名并有人伦臧否之称避乱入蜀刘璋以靖为巴郡广汉太守先主克蜀以靖为左将军长史称汉中王以靖为太傅及即尊号防靖曰朕获奉洪业君临万国夙宵惶惶惧不能绥汝作司徒其敬敷五教在寛朂哉靖虽年逾七十而纳诱后进清谈不倦章武元年卒】
　　麋　【竺字子仲东海人先主麋夫人同母兄也以货殖起家僮客万人资产钜亿曹操表竺领嬴郡太守竺弟芳彭城相皆去官随先主周旋益州既平拜竺为安汉将军班在军师将军之右竺雍容敦雅先主待以上宾礼赏赐优宠无比后芳叛归孙权竺慙恧发病岁余卒子威官至虎贲中郎将威子照虎骑监自竺至照皆便弓马善射御云】
　　孙　干【字公祐北海人先主领徐州辟为从事遣干结好袁绍又与麋竺俱使刘表皆如意指先主定益州干为秉忠将军甚见礼待与简雍同寻卒】
　　简　雍【字宪和涿郡人少与先主有旧先主至荆州雍与麋竺孙干同为从事先主入益州刘璋见雍甚爱之后先主围成都遣雍往説璋璋遂与雍同舆出城归命先主拜雍为昭徳将军】伊　籍【字机伯山阳人常随先主南渡江从入益州以籍为大将军从事中郎视待亚于简雍孙干后出使于吴孙权闻其才辨欲逆折以辞籍适入拜权曰奈何劳劳事庸主乎籍对曰一拜一起未足为劳权甚异之后迁昭文将军与诸葛亮法正刘巴李严共造蜀科蜀科之制由此五人焉】
　　刘　巴【字子初零陵烝阳人少知名先主为汉中王巴为尚书后代法正为尚书令躬履清俭不治产业进退无私交非公事不言先主称尊号诸文告防命皆巴所作】
　　董　允【字休昭中郎将和之子先主立太子以允为洗马后主袭位迁黄门侍郎丞相亮将北征驻汉中上书曰郭攸之费袆董允等先帝简择以遗陛下斟酌损益进尽忠言则其任也允等迁侍中领虎贲中郎将遇事多所匡救统宿卫亲兵后主欲广采择以充后宫允以为古者天子后妃之数不过十二今嫔嫱已具不宜増益后主益严惮之尚书令蒋琬领益州刺史上疏以让允又表允内侍歴年翼赞王室宜赐爵土以褒勲劳允固辞不受后主嬖宦黄皓畏允不敢为非终允之世皓位不过黄门丞允尝与费袆胡济等共期游宴严驾已备而襄阳董恢诣允允停车不出恢年少官微见允停出逡廵求去允不许曰本所以出者欲与同好游谈也今君已自屈方展濶积舍此之谈就彼之宴非所谓也乃命解袆等亦罢驾不行其守正下士凡此也延熙六年加辅国将军七年以侍中守尚书令为大将军九年卒】
