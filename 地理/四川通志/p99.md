<!-- { "loadSidebar": true } -->
　　王天禄【成都人提标推守备康熈三十九年随师取打箭炉奉令守冷竹闗与贼蛮力战殁于阵事闻防赏致祭廕一子以卫千总録用】
　　周玉麟【成都人康熙三十九年以守备随提督唐希顺进打箭炉攻大冈得功议叙厯陞冕山营逰击四十八年冕山贼蛮罗都等肆掠玉麟带兵徃谕贼蛮猝至四面围攻矢石如雨玉麟身中五矢犹奋勇决战陷阵身死奉防赠副将防赏致祭廕一子祚以守备用】
　　重庆府
　　李如星【字井仙酆都人有胆畧当流寇猖獗时欲罗致之坚不赴寻遣将张啓杀之次子嗣靖请代不许抱父尸同死】
　　黄　瑶【字白云忠州举人顺治四年任陜西安塞令才智明敏遇事敢为残疆大有起色六年王水强作乱瑶死守孤城力拒强敌卒殒于难事】
　　【闻赠按察司佥事廕一子入监】
　　张　宷【陜西蒲城举人康熙十二年知綦江县时吴逆窃据宷矢志不屈愤惋成疾死】李成芳【巴县人由拔贡厯任云南宁州州同康熙十三年吴逆悖乱宁州把总李忠投贼刧州库成芳统领丁壮生擒李忠解报上官以功加议叙同知十四年贼复攻城成芳出城拒战兵败死之事闻赠布政司参议廕子思贤入监读书】
　　傅汝友【巴县籍陜西延安府清涧县人官提标随征总兵康熙十九年出师永寕与提督王之鼎暨费雅达等被执至贵州不屈死事闻赠都督同知】
　　【赐祭子经廕卫千总】
　　王无荒【号曙灵河南孟津人康熙十九年由贡生任綦江令未几吴逆余寇至无荒百计拒守饷尽援絶死之】
　　李文仲【巴县人任贵州安笼镇标守备雍正六年六月勦防八达寨逆防力战阵殁事】
　　【闻赠署都司佥书赐祭葬】
　　保宁府
　　杨继生【字尔叙阆中人顺治初由进士知福建连江县丙申寇防县继生缢死城楼妻刘氏同日殉节】
　　杨来凤【巴州人顺治四年以　肃王令摄苍溪县事六年改湖广沅陵县知县遇贼被执不屈死之事间奉】
　　【防遣官祭赠按察司佥事】
　　刘　昆【巴州人康熙戊子科武举雍正六年以署都司佥书管乌防镇左营游击事八年乌防贼猓猝叛昆挺身决战身被数十创力竭阵亡妻张氏妾呉氏并二女全家十余人皆殉节】
　　【大兵至得昆子暨婢仆四人云贵总督咨送回籍事闻奉】
　　【防加赠署游击事防赏致祭廕一子以守备用】
　　顺庆府
　　李映庚【字白符西充人父兆由进士厯户部郎以清节名映庚由廕生授都察院司务康熙甲寅吴逆叛具金币招映庚映庚力拒之旋卒】
　　王　质【浙江山阴人康熙十八年由陜西髙陵县典史随奋威将军王进宝入川讨逆有功川陜总督哈占请授渠县知县十九年因公赴省值逆寇余孽复叛被执囚系数月抗节不屈死】
　　叙州府
　　赵家骏【忻州人顺治辛丑进士康熙十一年知南溪县时蜀省甫定城郭未修值吴逆叛家骏自度守御无具而职司守土不可委之以去遂自缢死】
　　鲁明芝【湖广钟祥人康熙十一年任永宁中营守备以不从吴逆弃官家永宁十九年贼将胡国柱围城明芝奋勇同兵士登陴坚守城陷死之】
　　周尚功【江西丰城人康熙十三年任永宁中营游击以不从吴逆弃官十九年贼将胡国柱陷城被执不屈死之全家二十一口俱遇害】
　　费雅达【满洲人陜西汉羌镇总兵官康熙十九年调守永宁贼将胡国柱围城与提督王之鼎协力固守孤军乏援城陷奋力与贼战杀贼无数力尽死之】
　　张竒星【屏山人康熙十九年吴逆余党据马湖百姓惊逃竒星团练族姓乡勇百余人挺身抗贼逆党奔溃郡民复业当事表其功曰忠勇可风】
　　阎有贵【永宁人康熙十九年吴逆攻永宁城破被执不屈死】
　　防州府
　　杨春芳【万县人由行伍厯官都督同知管温州城守副将康熙十四年耿逆犯温州春芳死之二十年奉防优防】
　　【赐祭葬】
　　薛人凤【浙江人由湖广夷陵州同于康熙十九年陞防州通判七月解军饷赴渝州道经万县适遭吴逆贼将谭叛率兵刼之于七里沟缚至天城山以伪官诱降人凤曰吾今日止有一死耳断不汝从也贼怒砺刄于颈奋骂愈烈死之】
　　龙安府
　　徐维新【松潘卫人雍正九年以千总随　大兵驻劄巴里坤贼兵夤夜猝至战殁于军奉】
　　【防赠署守备防赏致祭】
　　宁逺府
　　姚开先【字尧门陜西淳化人防贡生由山西临县令补盐井卫经厯吴逆兵入蜀开先不屈自缢死】
　　常　珍【陜西榆林卫人随征屡着战功任会川营中军守备善抚兵民汉夷戴徳康熙二十七年阿所悖逆刼杀鲁姐珍率兵奋力援救竟遇害时论惜之】
　　直泸州
　　刘泽厚【直吴桥人顺治己亥进士康熙三年任江安令土贼白应龙吴天民攻城急泽厚率丁壮与民昼夜防守后力竭城溃死之事闻赠按察司佥事】
　　直资州
　　胡天湛【井研人顺治三年知福建大田县时盗贼猖獗所在焚掠天湛调拨卿兵悉心防御城孤援絶力困不支四年十月初八日城陷被擒不屈而死】
　　黄开运【内江人顺治戊戌进士流寇至内江肆行屠戮开运集义勇士袭之斩获甚众贼惧走邑人多全活累官直定州知州转刑部郎中】
　　直绵州
　　邱希孔【字所愿绵州诸生为人倜傥负气节明末避兵汉南顺治六年宁夏巡抚李鉴伟其人委署灵武同知治花马池姜瓖贼将刘登楼陷城希孔踞坐骂贼贼怒断其头尸犹箕踞坐上不为动贼惧以为神罗拜之乃仆】
　　直逹州
　　张正化【太平诸生流贼杨秉防陷太平正化偕里人避居山中分以粮食全活数千百人率乡里保铜城寨顺治六年首以寨归总督李国英授叅将劄委令城守康熙元年从征茅麓山贼平正化曰吾保乡里耳安事功名幸升平可髙枕矣坚辞城守以布衣终】
　　补遗
　　熊应凤【字碧山酆都人任浙江温州守备顺治三年平阳初入版图山寇吴肇馨乘虚袭城据守应凤率兵驰至一矢歼之余众溃遁明年西港桐山诸寇两次攻城俱击退及大兵至捜山捕凤力捕歼沈可耀陈仓尤四诸贼己亥移汛磐石海寇郑成功围城应凤率先登城百计守御久不下贼以大炮裂城凤急驰下巷战负重伤犹杀数贼被执戮其幼子胁降凤声色愈厉阖门死者三十二人事闻赠副将】
　　【赐廕子天球拖沙喇哈番任温州卫左所入籍钱塘亦于康熙甲寅闽变在温殉难事闻赠游击】
　　杨三虎【浙江义乌人任秦州副将康熙十八年吴逆寇蜀调三虎从征克复永宁城旋陷力战死之奉防谕祭赠左都督】
　　武功
　　禹贡三百里揆文教二百里奋武卫武功所闗千古为昭矣蜀地素号岩疆僻在滇黔秦楚环以蛮僰羌番幅员辽濶伏莽易生所以动烦整旅其间运帷幄之谋决疆塲之胜克敌致果以彰戎经矫矫虎臣为国干城者厯代固不乏人以至我
　　朝圣武布昭无逺弗届凡选将率师旌麾所指无不仰仗
　　天威风行电扫肤功立奏所称师中之吉长子之功保障重臣洵足以纪旗常而垂竹帛矣作武功志
　　汉光武建武五年己丑公孙述据成都岑彭谋伐蜀留威虏将军冯骏军江州都尉田鸿军夷陵自引
　　兵还屯荆州要防喻告诸蛮降者奏封其君长十一年乙未彭使臧宫拒延岑自分兵泝都江而上袭撃侯丹径防武阳使精骑击广都去成都数十里势若破竹初述闻汉兵在平曲遣兵逆之及彭至武阳绕出延岑军后述大惊岑盛兵于沅水臧宫众多食少欲引还防帝遣谒者将兵诣岑彭宫矫制取以自益登山鼔噪声动山谷岑不意汉军猝至大震恐宫因纵击破之斩首溺死万余人岑奔成都其众悉降十二年丙申春正月吴汉破公孙述将魏党公孙永于鱼涪津遂围武阳述遣史兴救之为吴汉击败因入犍为攻广都拔之遣轻骑烧成都市桥七月将军冯骏拔江州获田戎吴汉将歩骑二万逼成都阻江北使副将刘尚屯江南述使谢丰袁吉攻汉使别将刧刘尚令不得相救汉因潜兵就尚合军迎战大破丰吉斩之遂引兵还广都臧宫防绵竹破涪城斩公孙恢复攻拔繁郫与吴汉防于成都公孙述困急与岑定议募勇士五千余人助岑以击汉军汉隂具船欲遁蜀郡太守张堪闻之驰徃见汉谓述必败不宜退师汉从之十一月臧宫军咸阳门述攻汉使延岑战宫宫败汉防军髙午唐邯将锐卒击之述兵遂溃午刺述堕马而死延岑以城降蜀始平
　　安帝元初四年益州永昌越巂诸夷叛益州刺史张乔遣从事蜀郡杨竦将兵讨之杀夷三万余人降赦三十六种举劾奸贪长吏九十人黄绶六十人诸夷皆平
　　献帝初平十九年甲午闰五月诸葛亮命张飞赵云将兵克巴东飞获太守严颜令斩之顔容色不变飞见其壮释之引为宾客云从外水定江阳犍为飞定巴西徳阳昭烈帝进围成都刘璋开城出降帝迁璋于公安尽归其财以诸葛亮为军师法正为蜀郡太守
　　蜀汉后主建兴三年乙巳诸葛亮讨雍闿至南中所在战防由越巂入斩雍闿孟获收闿余众以拒亮获素为夷汉所服亮生擒之既得使观于营陈之间问曰此军何如获曰向者不知虚实故败今蒙观营陈若祗如此即易胜耳亮笑纵使更战七纵七擒而亮犹遣获获止不去曰丞相天威也南人不复叛矣时益州永昌牂牁越巂四郡皆平
　　晋武帝泰始八年益州牙门将张叛杀其刺史皇甫晏广汉主簿李毅言于太守王濬曰广汉与成都密迩而统于梁州者朝廷欲以制益州之衿领正防今日之变宜即时赴讨不可失也濬欲先上请毅曰叛主之贼为恶尤大当不拘常制濬乃发兵讨之
　　惠帝永宁元年辛酉冬十一月李特据广汉进攻成都罗尚大破之斩李特特弟李流代领其众自称益州牧特子雄有竒才军事悉以任雄大安癸亥二年闰十二月尚大攻李雄雄败走遂定成都穆帝永和二年丙午十一月都督桓温因李势骄淫不恤民事帅师讨之袁乔麾军前进直抵成都李势悉众出战温乘胜长驱至成都纵火烧城汉人惶惧无复鬬志势送降文于温寻舆榇面缚诣军门温解缚焚榇送势及宗室十余人于建康举贤旌善蜀人悦之
　　安帝隆安八年壬子十二月遣益州刺史朱龄石讨蜀刘裕与龄石密谋曰徃年刘敬宣出黄虎无功而还今以大众自外水取成都疑兵出内水此制敌之竒也而虑此声先驰别有密书付龄石署函邉曰至白帝乃开诸军虽进而未知处分所由癸丑九年秋七月龄石至白帝发书曰众兵悉从外水取成都臧熹沈叔任等从中水取广汉老弱乘髙舰从内水向黄虎于是诸军倍道兼行谯纵果使谯道福以重兵守涪城备内水龄石攻其北城谯纵弃城出走龄石遂入成都诛纵党羽余皆安堵诏以龄石进监梁秦州六郡诸军事
　　齐髙帝建元间益部山险多不宾服大度村獠前刺史不能制益州刺史陈显逹遣使责之獠杀其使显逹分部将吏声将出猎夜徃袭之悉歼其众由是山獠震服
　　梁元帝承圣二年癸酉三月武陵王纪攻江陵留萧防守成都帅诸军东下梁主甚惧与魏书请讨之宇文泰曰取蜀制梁在此一举诸将咸难之大将军尉迟迥独以为可克泰乃遣迥围成都五旬萧防屡战皆败乃请降魏以迥为益州刺史
　　北魏宣武帝时髙肇伐蜀假傅竖眼将军持节领兵三万先克蜀北及梁刺史张齐进围益州拒塞三日防眼转战二百余里齐大败益州平
