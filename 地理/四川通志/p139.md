<!-- { "loadSidebar": true } -->
　　北路咨骂寨土百户由仲笑于康熙四十二年归诚授职颁给土千户号纸一张无印信住牧之地曰咨骂寨【其地东至深山王亚寨接壌南至深山达弄阿坝寨接壌西至深山八顿寨接壌北至喇嘛工摃与川柘寨接壌　管辖二寨番民三百二十四户并无认纳税银粮马】达弄阿坝寨土百户七卜于康熙四十二年归诚授职颁给土百户号纸一张无印信住牧之地曰阿坝寨【其地东至深山两河口接壌南至王亚寨接壌西至上包坐佘湾寨接壌北至撒务咨骂寨接壌　管辖番民二百八十五户并无认纳税银粮马】
　　上羊峝挖药寨土百戸甲仲笑于康熙四十二年归诚授职颁给土百户号纸一张无印信住牧之地曰挖药寨【其地东至塔藏寨接壌南至梅尖道深山接壌西至撒务寨深山接壌北至阿按寨接壌　管辖三寨番民八十一户并无认纳税银粮马】
　　东拜王亚寨土百户点进笑于康熙四十二年归诚授职颁给土百户号纸一张无印信住牧之地曰王亚寨【其地东至深山咨骂寨接壌南至阿按寨接壌西至上包坐佘湾寨接壌北至达弄阿坝寨接壌　管辖二寨番民二百九十五户并无认纳税银粮马】
　　中羊峝藏咱寨土百户六格于康熙四十二年归诚授职颁给土百户号纸一张无印信住牧之地曰藏咱寨【其地东至盘信寨深山接壌南至竹自寨接壌西至深山惟利寨接壌北至班佑坎与陜西文县接壌　管辖三寨番民一百六十户并无认纳税银粮马】
　　八顿寨土百户革甲于康熙四十二年归诚授职颁给土百户号纸一张无印信住牧之地曰八顿寨【其地东至深山夺竹惹林接壌南至深山达弄阿霸寨接壌西至深山咨骂寨接壌北至香咱寨接壌　管辖二寨番民二百八十五户并无认纳税银粮马】
　　中羊峝中岔寨土百户公革笑于康熙四十二年归诚授职颁给土百户号纸一张无印信住牧之地曰中岔寨【其地东至藏咱寨接壌南至深山挖药寨接壌西至塔藏寨接壌北至郎堕寨接壌　管辖三寨番民一百七十六户并无认纳税银粮马】
　　郎堕寨土百户班他笑于雍正四年归诚　题准授职颁给土百户号纸一张无印信住牧之地曰郎堕寨【每嵗认纳　贡马一匹解漳腊营交纳牵领营马】
　　上阿坝土千户独赖林柯于雍正四年归诚　题准授职颁给土千户号纸一张无印信住牧之地曰上阿坝【每嵗认纳　贡马三匹解漳腊营交纳牵领营马】
　　中阿坝土千户墨丹住于雍正四年归诚　题准授职颁给土千户号纸一张无印信住牧之地曰中阿坝【每嵗认纳　贡马三匹解漳腊营交纳牵领营马】
　　下阿坝土千户春皮于雍正四年归诚　题准授职颁给土千户号纸一张无印信住牧之地曰下阿坝【每嵗认纳　贡马三匹解漳腊营交纳牵领营马】
　　上郭罗克土百户折旺他于雍正七年归诚　题准授以土百户职衔颁给号纸一张无印信住牧之地曰上郭罗克【其地东至小阿树接壌南至中郭罗克接壌西至上阿树接壌北至草地黄河接壌　管辖九寨番民二百八十七户每嵗认纳　贡马二匹解漳腊营交纳牵领营马】
　　中郭罗克土千户丹増于雍正七年归诚　题准授以土千户职衔颁给号纸一张无印信住牧之地曰中郭罗克【其地东至中阿坝接壌南至下郭罗克接壌西至中阿树接壌北至上郭罗克接壌　管辖十六寨番民四百八十三户每嵗认纳　贡马五匹解漳腊营交纳牵领营马】
　　下郭罗克土百户六加布于雍正七年归诚　题准授以土百户职衔颁给号纸一张无印信住牧之地曰下郭罗克【其地东至革尔接壌南至杂谷独更梁艾接壌西至下阿树接壌北至中郭罗克接壌　管辖二十九寨番民三百一十八户每嵗认纳　贡马三匹解漳腊营交纳牵领营马】
　　上阿树土百户郎柯折伦于雍正七年归诚　题准授职颁给土百户号纸一张无印信住牧之地曰上阿树【其地东至上郭罗克接壌南至中阿树接壌西至霍耳接壌北至革自接壌管辖三十四寨番民二百五十四户每嵗认纳　贡马三匹解漳腊营交纳牵领营马】中阿树土百户管布隆仲于雍正七年归诚　题准授职颁给土百户号纸一张无印信住牧之地曰中阿树【其地东至中郭罗克接壌南至出笑独腊梁艾接壌西至霍耳接壌北至上阿树接壌　管辖二十七寨番民四百八十二户每嵗认纳　贡马四匹解漳腊营交纳牵领营马】下阿树土百户郎加劄舎于雍正七年归诚　题准授职颁给土百户号纸一张无印信住牧之地曰下阿树【其地东至下郭罗克接壌南至出加笑接壌西至中阿树接壤北至中郭罗克接壌　管辖二十六寨番民二百二十四户每嵗认纳　贡马二匹解漳腊营交纳牵领营马】小阿树土百户波借于雍正七年归诚　题准授职颁给土百户号纸一张无印信住牧之地曰小阿树【其地东至上阿树接壌南至中郭罗克接壌西至上郭罗克接壌北至草地黄河接壌管辖黒帐房一百二十四户每嵗认纳贡马一匹解漳腊营交纳牵领营马】
　　南坪营属
　　羊峝等寨各番民【每嵗共认纳青稞三十一石六斗每石折仓斗米四斗五升共折米一十四石二斗二升于雍正七年起科南坪营征収兑支本营兵食】
　　芝蔴隆康等寨各番民【每嵗共认纳青稞七石六斗每石折仓斗米四斗五升共折米三石四斗二升于雍正七年起科南坪营征収兑支本营兵食】
　　按松茂一带环绕皆番戎种类不一有大姓小姓西蕃吐蕃黒帐房土人之各异其性好利好鬬轻生易死履絶壁陡崖若驰骤康庄其俗砌石作屋无藩栅种青稞畜牛羊随意立姓以类为族虽父子之亲往往自相雠杀遇疾病不知医药信神延巫灼羊膀扯索卦以卜吉凶人死虽子孙穷迫必置锦縀衣服靴帽为死服然后叠柴为堆置尸其上焚之収其骨或扬之山或掷于水婚姻论财以牛羊马匹数头折聘食则糌粑饮则乳茶衣毳毯羊皮无分冬夏刻木为信又有一种能变物类以迷害人总之畏威而不懐徳记仇而不记恩反覆不常所以李徳裕不得不为之筹边严武不得不为之控蜀也至我
　　朝恩威并用抚兼施际天极地俱归版图梯山航海莫不纳贡惟是杂谷吐蕃逼近省防虽频奉调遣恃其生齿日众而奸狡异常防微杜渐当事不可不留意焉
　　川东道辖
　　重庆府属
　　酉阳宣慰使司冉元龄其先于前明世袭土职元龄祖冉竒镳于顺治十五年归诚仍授原职请领宣慰司印信一颗　勅书一道号纸一张住牧之地曰酉阳【其地东至张家坝与湖广保靖司接壌南至矮拗与邑梅司接壌西至辰坝与贵州沿河司接壌北至酉阳山与黔江县接壌原管番民八百一十三戸新旧共载秋粮九百五石二斗九升每斗折征银四分共折征银三百六十二两一钱一分六厘外又三年认纳　贡马二匹每匹折征银十二两共折征银二十四两解布政司完纳】
　　石耶峝长官司杨再镇其先于前明世袭土职镇祖杨胜美于顺治十五年归诚仍授原职请领长官司印信一颗号纸一张住牧之地曰石耶峝【其地东至苖界三角坡接壌南至邑梅司接壌西至平茶司清溪小河接壌北至酉阳司穿岩接壌　原管番民十户新旧共载秋粮四十三石七斗五升九合每斗折征银四分共折征银一十七两五钱三厘六毫】
　　地坝长官司杨昌基之父杨光同于顺治十六年归诚后请袭迟延部册无名未准袭替无印信号纸住牧之地曰地坝【其地东至酉阳鬼闲溪接壌南至平茶司纵溪与太平营清溪小河接壌西至平茶甘隆酉阳三星坡接壌北至酉阳司图勇土接壌　原管番民二百二十户新旧共载秋粮六十八石八斗每斗折征银四分共折征银二十七两四钱】
　　邑梅长官司杨再相之祖杨胜臯于顺治十六年归诚后请袭迟延部册无名未准袭替无印信号纸住牧之地曰邑梅【其地东至地叶与湖广镇溪千户接壌南至琴兆坡与贵州平头司接壌西至苗隘与贵州乌罗司接壌北至矮拗与酉阳司接壌　原管番民八十四户新旧共载秋粮四十七石三斗七升每斗折征银四分二厘五毫共折征银二十两一钱三分二厘二毫五丝】
　　平茶长官司杨正栾之祖杨抵纲于顺治十六年归诚后请袭迟延部册无名未准袭替无印信号纸住牧之地曰平茶【其地东至平阳邑梅司接壌南至苖隘与贵州乌罗司接壌西至革眼与贵州铜仁府接壌北至太平营与酉阳司接壌　原管番民一百户新旧共载秋粮二百五十四石一斗五升每斗折征银四分共折征银一百一两六钱六分】
　　夔州府属
　　石砫宣慰使司马光裕其先于前明世袭土职光裕父马万年于顺治十六年归诚仍授原职请领宣慰司印信一颗　勅书一道号纸一张住牧之地曰石砫【其地东至湖广忠路司接壌南至黔江县接壌西至酆都县接壌北至忠州接壌　原管番民四百三十七戸及族舎子弟并把目共二百五十七户新旧共载秋粮九十一石四升每斗折征银六分五厘四毫共折征银五十九两五钱四分一毫六丝　又每嵗认纳本色仓斗米十石零五升九合每斗折征银九分五厘共折征银九两五钱五分六厘五丝于雍正八年　题请比照忠州营兵米价值之例征银统于嵗征秋粮银两一并解纳司库　又寄庄银四十四两五钱七分一毫　又三年认纳　贡马二匹每匹折征银十二两共折征银二十四两解赴布政司完纳】
　　永寜道辖
　　叙州府属
　　泥溪长官司王久大于康熙二十一年　题准授职颁给长官司印信一颗号纸一张住牧之地曰泥溪河北【其地东至宜賔县接壌南至云南乌防府接壌西至平夷司接壌北至沐川司接壌　原管土民即系屏山县承粮百姓其地亩钱粮仍系屏山县征収外三年认纳　贡马一匹折征银十二两解布政司完纳】
　　平夷长官司王举能其祖于　本朝归诚授职颁给长官司印信一颗号纸一张住牧之地曰平夷河北【其地东至宜賔县接壌南至云南乌防府接壌西至蛮夷司接壌北至沐川司接壌　原管土民即系屏山县承粮百姓其地亩钱粮仍系屏山县征収外三年认纳　贡马一匹折征银十二两解布政司完纳】
　　蛮夷长官司文夀祚其祖于　本朝归诚授职颁给长官司印信一颗号纸一张住牧之地曰蛮夷河北【其地东至平夷司接壌南至黄螂接壌西至凉山接壌北至沐川司接壌　原管土民即系屏山县承粮百姓其地亩钱粮仍系屏山县征収外三年认纳　贡马一匹折征银十二两解布政司完纳】
　　沐川长官司悦泽长于康熙三十四年归诚授职颁给长官司印信一颗号纸一张住牧之地曰沐川【其地东至凉山接壌南至马湖城接壌西至蛮夷司接壌北至犍为县接壌　原管土民即系屏山县承粮百姓其地亩钱粮仍系屏山县征収外三年认纳　贡马一匹折征银十二两解布政司完纳】
　　凉山穵黒土百户租租于康熙四十三年归诚授职颁给土百户号纸一张无印信住牧之地曰穵黒【其地东至深山接壌南至阿招接壌西至峩边营接壌北至大赤口接壌　原管部夷一百户并无认纳税银粮马】
　　乃窠土百户业业于康熙四十三年归诚授职颁给土百户号纸一张无印信住牧之地曰乃窠【其地东至明州乐接壌南至建昌安土司接壌西至彭阿姑接壌北至鲁接壌　管辖部夷三百户并无认纳税银粮马】
