<!-- { "loadSidebar": true } -->
　　【葬石斋公墓侧丁夘穆宗即位奉遗诏追赠光防寺少卿长子同仁先卒次子宁仁时寓泸州公卒之年夫人黄至泸迎归抚教则夫人任之也公孝友性植颖敏过人家学相承益以该愽凡宇宙名物之广经史百家之奥下至稗官小説之微医卜技能草木虫鱼之细靡不究心多识阐其理愽其趣而订其讹谬焉正徳间有寄书曰凡人情有所寄则有所忘有所讥则有所弃寄之不深则忘之不远讥之不甚则弃之不笃忘之远则我无所贪弃之笃则人无所忌无所忌而后能安无所贪而后能适足下所为盖得其适与安也古人买田宅拥声伎皆豪杰盖世之才然独无抱尺寸者之见也仆观足下自防难以来呕心匠意摹文续经延搜百氏穷探古迹凿石辨剥泐碑搜出遗忘有僻儒苦士白首蓬藋日自纂索所不能尽而谓竭精荡神于逸欲声色者能之乎斯言也可谓谅公之深者矣公尝语人曰资性不足恃日新徳业当自心力中来故好学穷理老而不倦又尝自赞曰临利不敢先人见义不敢后身虽无补于事业求不负乎君亲遭逢太平以处安邉歌咏击壤以终余生天之顾畀厚矣笃矣吾之涯分止矣足矣盖困而亨冲而盈宠为辱平为福者耶此公自状实録至其生平著述四百余种散逸颇多学者恨未睹其全也】
　　旧志器物谱
　　夹江弱漹镇玉印【明治初士民耕田犁出一印如玉上刻云衞生药宝为郡医所获又一药臼碎之欲铸农器遇火即飞散矣识者惜之】
　　旌阳古鼎【昆明傅顺孙令徳阳时治廨后蔬圃锄下地应有声若震金石掘丈余许得古鼎高三尺五寸圆四尺五寸厚二寸两耳高五寸薄三寸五分孔圆一寸扃穿耳方圆一寸鼎盖厚寸五分龙虎雕画细如毛发其质非铁非石体作丹砂驳文发之黄金满鼎可百余斤顺孙获鼎以还昆明身后其子孙侈费荡尽立锥地不能存盖许真君作丹代民租以其余瘗地中俟异日不能租者而人不知迄今千余年神物或轻用若有摄而去矣】
　　灵岩石鼓【眉州大江东北岸近灵岩寺下江沙中得巨石鼓一高三尺围六尺许形制殆类岐鼓状但无纪画可考岂蜀石善泐为囓涛所薄蚀尽乎僧因举置庑下宝重之】
　　邵氏炉【宋邵伯温仲子愽随父入蜀其祖康节尝语之曰世乱蜀可居宣和末伯温载家人仕蜀家于嘉州始免难愽隠于犍为太定山遗草书千字文石刻为寺僧所毁惟方丈古铜香炉存】异文瑞石【宋太平兴国四年嘉州夹江民王诸得江石二皆黝质丹文隠起成字一曰君王万岁一曰赵二十一帝】
　　鳯头石【夹江县有鳯头石上有文若鳯头状提学王公懋伦识于江臯命县令陆纶寘于学】铜马【宋时郫县村民凿古墓得一铜马高可三尺许制作精妙简池守景季渊取以归中宵风辄闻嘶声怪之不敢畱移送佛寺绍兴丙子王灼以事至成都黄伯渊见索灼为作铜马歌云君不见武皇逸志凌九垓追风蹑电思龙媒鲁班门外立铜马天廏万匹皆尘埃又不见伏波将军破交贼归来殿前献马革据鞍习气殊未衰想见老子真矍铄两京飜覆知防秋只有山河共客愁孤烟落日蚕丛国出此神物于荒丘千年黄壤谁作主犹把归心泣风但恐一朝去无踪有似丰城宝劔化双龙】
　　内江古物【内江县化龙山石崩裂得古镜二宝劔一印篆一有石刻云有宋之始化龙为记日月相均永远不坠镜为当事者持去印劔贮长生观中今皆不知所在又三堆山居人掘得铜牌一面上有字云尘世不我畱身寄白云浮若问真逰处三山与十洲】
　　綦江古物【綦江县白云观掘地得白云石砚一古镜一铸有湖州青铜照子六字古钱一曰淳佑通宝又古劔山掘得古劔一】
　　诸葛鼓【万厯元年四川廵抚曽省吾荡平九丝城都蛮俘获诸葛铜鼓九十三面择其有声者六十四面分天地人三号以献蛮中以为宝器有剥蚀声响者为上上易牛千头次者七八百头递有等差藏至二三面者即得防视一方所铸皆竒文异状互相错蟠仅可辨者雕螭刻鹭间缀虾蟇其数皆四疑武侯所制以镇蛮者】
　　鬵器【同时又得铜铁锅二口皆阿大王所蓄制更竒异识者曰此非锅乃鼎类也其名曰鬵诗云溉之釡鬵其制大上小下若甑铛无足两耳峙如山形蛮中尤为至宝即诸蛮多不得见其重又不啻铜鼓】
　　诸葛图谱【汉南夷轻为祸变诸葛亮乃为之作图谱先画天地日月君长城府次画神龙龙生彝牛马羊后画部主吏乗马幡盖廵行安防又画牵牛负酒赍金宝诣之之象以赐夷夷甚重之许致生口又与瑞锦铁劵每刺史校尉至赍以呈诣动亦如之】
　　丁大夫【明朝御史大夫丁玉以平羌将军经略西番铸银为锭与之要约散给诸羌得之者宝之如神物上有誓词轻重不等番中号之为丁大夫】
　　大瀼玉印【宋宣和中防人龙澄尝于大瀼水中获玉印文非世间篆籒澄恍见天神立于傍曰此印为上帝所宝忽不见澄乃奉印投原处】
　　东溪石【犍为治东二十里土人掘地得石上题东溪之湄孕秀懐竒伟哉文人文章之师宝而藏之赫然有辉】
　　武石【中江武山下渊中产石成龟蛇之形】
　　嘉州宝镜【宋渔人王甲于江中网得古铜镜一枚径圆八寸许有雕防欵式甲不能识也持归生计日丰不假经营而钱财自至间谋献之白水寺寺僧以赝者易之后复为其徒窃以他往值神人持防长身甚武叱曰还我宝镜僧疾走百步有虎扼其前惧而掷之以窜遂不知所在详见洪迈嘉州江心镜记】
　　汉磬【汉成帝绥和元年犍为郡于水宾得古磬一十六枚刘向因上言宜立辟雍陈礼乐以风化于天下得磬处在玉津县今之犍为坝也距州十里】
　　丹缶【汉嘉郡治之西偏望云楼东有石穴天将辄出云气发之则石室屹立室之前地中获瓦缶形制甚古贮丹砂云母竒石或烂然类黄金意其金丹之余也悉敛而椟藏输之府库】金氏诸钱【绵州大叅赠中丞金鬰为寺丞时治第于家瓦砾中得钱四其文曰早登科第后知思南府脩廨舍得钱一其文曰子孙昌盛冢孙白建新宅复得钱一其文曰加官进禄考之古钱无如此者父子祖孙相继荣显亦非偶矣】
　　晋砖【灌县西鉢盂泉因垦地得一砖上有晋太康年号】
　　唐钟【雅州龙兴寺有唐开元铜钟铸云唐开元十七年钟上隐起一银锭其迹宛然】唐础【新都县有唐僖宗幸蜀时所遗行殿柱础】
　　唐幢【成都石犀寺后有土阜嘉靖间寺僧掘得石幢一合顶趺高七尺许形削六方径围三尺上刻尊胜防诸童子等咒为唐太和中马季武书笔法遒劲盖竒物也】
　　元钟【江安县西林寺有元时所铸铁钟音声洪逺震闻数里】
　　雅安竒石【雅州山门寺殿前有石一株髙近二丈周五丈形如盛开花朶色青碧如鸽羽号太湖石县令许长源爱其瑰】【特余翠碧鲜润谓宛如天竺罗浮飞来之异因名飞来又云峯寺殿前亦有石髙丈余周四丈竒峭若峯】米石【忠州石宝山一石突高员三四丈余根狭小傍有一孔如盂通明其顶相传昔有米出其中日可食一人僧因刹焉后以冗秽米遂絶巴县亦有金田寺宋时米自山孔中流出以供寺僧今无矣】
　　毡草引藤【忠州东南十里曰毡毛山地多产草如毡八十五里曰引藤山其山多出引藤大如指中空可吸酒白乐天诗闲拈蕉叶题诗句闷取藤枝引酒尝】
　　松屏石【涪州松屏山翠耸云霄其山上产石有文如松形可制为屛每雨余青连江练色映州城】
　　青防石【巴县岷江水邉细宻之石名青防石可作茶碾】
　　宝珠【大足宝珠溪在治南四十里唐贞观时渔人郭福者夜捕鱼见水际有光即之有蚌如斗剖之得珠径寸献之太宗赐以积善井碑碣存】
　　石龟【荣昌东有小石溪溪中有石坑如瓮石底有天成石龟安居山亦有凿石得龟者】响石【武隆治东闗滩丛石中有响石旧传高僧过此谈经而鼓之铿铿然今击之犹有声】山岩木柜【彭水县麻油滩上悬崖壁立人攀縁不能到其岩窦之处嵌空各有木柜藏置其中莫考从来今改名万年仓又黔江柜子岩亦有此异其高数十丈上有木柜至今不朽因以为名焉】
　　诸葛石鼓【防州府江岸与八阵图相对有石鼓世传武侯教战之鼓】
　　柏柱【白帝城西有木如柱大十围高三丈世传为公孙子阳楼柱斫之出血枯而不朽】誓水柱【石泉县河岸有石高一丈围五尺前人立以坊水名誓水柱】
　　张三丰遗物【铜梁巴岳山有真人张三丰所遗扇砚竹杖各一寺僧宝以为重】孙真人遗物【药罐一铜质大可容数升药臼一铁质有六足制甚朴古重二千余斤在峩眉山牛心寺又有金锡杖为前人取去无存】
　　玉版金钟【铜梁十五里巴岳山永乐中有人凿井得玉版扣之其声清越如磬献华阳王又寺有钟赤色如金扣之声闻百里盖先代物也今皆无存】
　　孔子篆碑【保宁府文庙中有宣圣篆碑二其一题比干墓曰左林右泉峻冈前导万世之宁兹焉是宝其一题曰呜呼有呉延陵季子之墓】
　　放光石【峩眉山放光岩下有石透白如水晶形如马牙置之日隙以手撚之即成五色云气名曰放光石】
　　县署竒石【永宁陈以庄知成都县曰修葺衙宇于土中得石一具约高三尺许广倍之质理竒崛状防空可爱顶有窍全体贯通以水注之周流喷溢如溅珠洒沫然陈甚竒之为文以纪移置内江王邸中】
　　石芝【成都山人李蓁得一石于板筑之家高尺许蟠顶垂足中围如带俨然瑞芝也名曰石芝】南城石缶【成都中和门右剏建火神庙掘地基得磁盎容五六升形圆如色緑如豆盖如荷叶不知为何物也安置庙中】
　　晋刻漏【嘉定州旧有铜壶滴漏相传为郭景纯守嘉州日制规制竒絶后移置会省在今钟鼓楼上宋范成大有铜壶阁落成诗】
　　濓溪石【宋周濓溪判合州时尝与人对奕有一老人傍观口吐涎香气袭人公惊曰汝龙也何故来此老人曰何以知之公曰吾闻龙涎极香汝口中所落者是也须臾大雷电老人化龙从溪而去公取方石二十四片镇溪口今通晓桥是也】
　　试劔石【昔汉天师轰雷烁电而斩妖魔掷笔试劔而正法于此石试劔一劈而中分作二高有数十丈在青城山延庆观北】
　　碁盘石【灌县灵岩山之极峯仙人尝奕碁于此石有碁势傍有年号乃天祐二年】朝天石【灌县朝天寺正徳末有游僧开辟秽址得一石有诗前已剥落结句云天孙纵有闲针线难绣西川百里图笔法遒劲可爱】
　　中江碁石【唐田真人名大神字南阳来隐栖妙山观中能驱絶蛇虺履水如平地尝与二道士奕撒碁于江人取以献蜀王旋失去后又得于玉局洞前石盘内自是江中产碁石】金堂石龙石足迹【金堂县华严寺后岩上有一石龙长数丈身现二处鳞甲俨然爪如古柏根其下泉水甚清岁旱取湫有应又峡岸有巨石足迹长二尺许指掌宛然不凿而成】广元石文石符石笋【广元县有石崖二字乃石中自然成文嘉靖中崩出一面字坠江中一面字现石上岁乆不磨其痕如玉又江中有天符石大如棹上有文如符相传为张道陵所书人佩之能祛邪孕生男三岔沟有石笋十余根其直如柱皆百余尺真竒观也】灵女捣衣碪【绵州灵山治东五里旧巴西县东絶顶有石明莹相传神女捣衣于此谓灵女捣衣碪】
　　石磬【彰明县治南二十里与大匡山接李膺纪云有石方丈余如磬击之声闻数里】石松【永川县六十里古有松化为石树被雷击折为断石上有松纹节理苍皱散卧野中世所罕见】
