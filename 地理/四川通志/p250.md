<!-- { "loadSidebar": true } -->
　　明蜀定王墓【在仁夀县东东溪山】何起鸣墓【起鸣歴官宫保资州南十里玉几山】李克嗣墓【在资州东二十里】马炳然墓【在资州东十里】马鸣鸾墓【鸣鸾官大司马资州西七十里】周冕墓【在资阳县北五里】赵贞吉墓【在内江县西】隂武卿墓【在内江县南二十里】胡亨墓【亨官御史井研县豸山】曽铎墓【在井研县城内鳯山右】胡荣墓【在井研县城内鳯山】李时逹墓【在井研县锐山下】雷嘉墓【在井研县东五里】
　　直隶绵州
　　汉李业墓【在梓潼县西五里上有二石阙】范伯友墓【在梓潼县东六里有石阙人呼为范侍郎墓】边韶墓【在梓潼县北西闗外】赵雍墓【在梓潼县北二里前有石阙】蒋琬墓【在绵州西八里】谯周墓【在绵州南十六里】姜诗墓【在徳阳县西三十里】安安墓【在徳阳县北四十里】七贤墓【在徳阳县西道旁姓名无考】厐统墓【在罗江县西十里落鳯坡上】诸葛瞻墓　诸葛尚墓【俱在绵竹县西二里】
　　南北朝梁邓永墓【在梓潼县西北八里】
　　宋张弦墓　张咸墓【俱在绵竹县西北十五里】魏翥墓【在绵竹县北二十里】张栎墓【在绵竹县北白云庵】张衡墓【在绵竹县西北三十里】张浚墓【在绵竹县北二十里】
　　明陶文斌墓【在绵竹县西北二里万厯时县令】刘夔墓【在绵竹县西七里永丰荘】刘宇烈墓【在绵竹县西十五里泥桥院】刘宇亮墓【在绵竹县西二十五里马跪寺】詹合墓【在绵竹县北一里祥符寺后】陶以忠墓【在绵竹县南十三里射箭台侧】
　　直隶达州
　　唐果老墓【在太平县东二里】处士墓【在达州北十五里马脑鼻山下其碑乃唐景龙二年刻字画道媚髣髴欧栁莫详其名】
　　宋景林洙墓【在达州西十五里】杨晨墓【在达州北三里碑刻东臯先生】赵烈女墓【在达州西北鳯凰山烈女峯下】



　　四川通志卷二十九上
　　钦定四库全书
　　四川通志卷二十九中
　　宫室
　　易称大壮诗咏攸跻盖自上栋下宇制昉于古而堂防之限等威之辨巳寓于斯矣蜀自蚕丛杜宇以来各有临御之地至昭烈鼎兴汉业则武担之阳遗址尚堪指画而下逮唐宋之所剙建王氏孟氏之所经营以暨有明藩邸之所增修而嗣葺奢侈俭约皆可考镜而岂得概等于一亩之宫环堵之室谓是琐琐者无足纪录耶作宫室志
　　周蚕丛故宫
　　在双流县南十八里有城古蚕丛氏都此宫址无存
　　鱼凫故宫
　　在温江县北十里有鱼凫城相传古鱼凫氏都此宫址无存
　　望帝故宫
　　在郫县北五十歩古郫城昔杜宇都此晋时李雄自称益州牧亦都此宫址俱废
　　楚王宫
　　在防州府巫山县东北一里楚襄王所游地黄庭坚谓即细腰宫前有一池今湮没畧尽一云在女观山西畔小山顶三面皆荒山南望江山竒丽毕揽
　　巴王故宫
　　在重庆府巴县华阳国志武王封宗姬于巴爵之以子都江州即巴郡也宫室当在此
　　甘橘宫
　　在重庆府巴县西江州故城内杜预左传注江州故巴国都也华阳志旧城在巴水北有甘橘宫今宫址废
　　蜀汉昭烈帝故宫
　　在成都府城内三国志章武元年昭烈即帝位于成都武担山之阳山在今府治后章懐太子曰武担山在县北二百歩按明蜀府建于其阳昭烈故宫当亦在此左太冲蜀都赋亦有议殿爵堂新宫武义虎威宣化崇礼诸宫名今俱无存
　　永安宫
　　在防州府治东即今之府学蜀汉章武二年昭烈征吴为陆逊所败还白帝改鱼复为永安宫居之诸葛亮受顾命于此入蜀记防州城在山麓沙上所谓鱼复永安宫也按旧志永安宫在奉节县东卧龙山下误
　　太子宫
　　在汉州东三里相传系蜀后主禅行宫今改名太子寺
　　晋成都王府
　　在成都府城内武帝太康八年封子颖于此故址无考余详帝王志内
　　五代齐涪陵王府
　　在涪州西枳县故城齐志有涪陵郡属巴州即巴郡今重庆府中兴元年宝融即位于江陵遥废齐主宝卷为涪陵王盖郡王也未至邸遇弑旋追废为东昏侯
　　唐越王楼
　　在绵州西北唐太宗子越王贞为绵州刺史时建杜甫诗绵州州府何磊落显庆年中越王作孤城西北起髙楼碧瓦朱甍照城郭
　　滕王亭
　　在保宁府城北玉台观内滕王元婴建杜甫诗君王台榭枕巴山万丈丹梯尚可攀又云古墙犹竹色虚阁自松声
　　阆苑
　　在保宁府城内滕王元婴刺阆州时建大拟于宫苑
　　南楼
　　在保宁府城南据江山之会唐滕王元婴建一统志宋太守李献清有南楼诗序
　　接王亭
　　在大邑县北雾山相传唐宗入蜀时驻此或曰孟昶所置
　　荣王府
　　在荣县城西清富山前县志相传周荣公封国基唐宪宗封皇子帻为荣王旧南安县五十里尚有遗址按古迹志有荣王旧城在县西宋光宗绍熙元年诏以卫国公曮为皇子赐名贵诚亦封荣王府邸今废城址尚存
　　僖宗行殿
　　在新都县北半里宝光寺后有遗础方圆一丈二尺髙一尺八寸明御史卢雍有铭杨太史慎有诗宣华苑
　　在华阳县东南十二里故蜀王宫王衍宣华苑也干徳元年以龙跃池为宣华苑今为贡院正殿基即摩诃池
　　飞鸾阁
　　在华阳县治蜀王衍建今圯
　　孟昶故宫
　　在成都府城中皇舆考蜀孟昶僭拟宫苑城上尽种芙蓉曰真锦城也其臣张立有诗云虽妆蜀国三秋景难入豳风七月诗
　　明蜀王府
　　在成都府治南明洪武中为太祖第十一子献王封蜀时建旧址尚存
　　皇清康熙四年巡抚张徳地具
　　题改为贡院又有永川内江徳阳石泉汶川庆符南川等七王府俱在城内今皆废
　　夀王府
　　在保宁府城内旧志宪宗第八子封保宁府第方四里易军民居室千余家徙县学寺观庙宇公署数十区为之宫殿房屋八百五十间
　　申王府
　　在叙州府城内旧志宪宗纯皇帝第十三子治四年内受封初王邸建于叙州府未之国而卒嘉靖中鬻邸得银万两今圯其基为今之府学宫







　　四川通志卷二十九中
　　钦定四库全书
　　四川通志卷二十九下
　　帝王【附后妃　列王　明藩封】
　　粤自昭烈鼎兴缵承汉业益州遂为帝都紫阳系以正统不因偏安而抑之也外此则不概见矣然考崛起之所自与警跸之所经则上遡神禹下逮汉之二祖唐之二宗其在蜀之踪迹固彰彰焉安得谓史册灿然而一方之纪载可畧而弗述耶至于明章妇顺佐理内治未始非王化之基而宗子维城歴朝之藩辅亦犹有可考见兹皆附载于帝王之后所谓以阳统隂以君统臣连而及之固其所欤作帝王志
　　轩辕姓公孙母曰附宝感电光绕斗而有娠生帝于轩辕之丘【在开封府新郑县】因名轩辕氏以土徳王故曰黄帝至峨眉山见天皇真人于玉堂咨问三一【三才合一】之道帝受其说终身弗违而天下治
　　少昊名挚己姓黄帝之子元嚣也母曰嫘祖感大星如虹下临华渚之祥而生帝黄帝之世降居江水【地理志云岷山在蜀郡湔氐道西徼外江水所出今四川松潘卫即汉湔氐道也】有圣徳邑于穷桑【地名在兖州府鲁城北】以登帝位故号穷桑氏又以金徳王遂号金天氏或曰宗师太皥之道故曰少皥
　　颛顼姬姓黄帝之孙昌意之子昌意降居若水【汉志若水出蜀郡旄牛县徼外水经注若水出蜀郡旄牛徼外东南至故闗为若水今黎大所南有旄牛故城即汉县】娶蜀山氏女曰昌仆感瑶光贯月之祥生帝于若水年十嵗佐少昊二十即位以水徳绍金天氏为天子初国在髙阳【在保定府】故号髙阳氏
　　夏大禹黄帝五世孙【黄帝生昌意昌意生颛顼颛顼生鲧鲧生禹】父曰鲧娶于有莘氏之女名修已见流星贯遂有娠而生禹于石纽山【在龙安府石泉县】尧时洪水方割四岳举鲧治之九载绩用弗成于是舜举鲧子禹使嗣鲧之业禹乃劳身焦思居外十三年过门不入卒平水患受舜禅以水徳王
　　汉髙祖皇帝姓刘氏讳邦沛人帝既灭秦为汉王王巴蜀汉中地时阆中人范目有恩信兼具方畧知帝必定天下说帝为募发賨民要与共定秦地萧何又发蜀汉米万船给军秦地既定封目为侯帝将讨闗东賨民皆思归帝嘉其功而难伤其意遂听还巴賨民天性劲勇初为汉前锋陷阵鋭气喜舞帝悦之令乐人肄习之世所谓巴歈舞也世祖光武皇帝讳秀长沙定王发之后起自民间诛新莽中兴汉室即帝位防时过江阳【今泸州地】有一子留江阳望气者曰江阳有贵儿气莽求之县人杀之后世祖为子立祠谪江阳民不使冠带者数世
　　蜀汉先主昭烈帝讳备字徳中山靖王胜之后涿郡人建安十六年益州牧刘璋遣法正迎帝破张鲁是时帝为荆州牧立营公安十七年帝将歩卒万人入益州会璋于涪十九年帝围成都璋出降帝乃自领益州牧而以璋领镇威将军印居南郡二十三年帝进兵攻汉中破夏侯渊遂奄有汉中诸臣上表言于献帝尊帝为汉中王治成都二十五年魏王曹丕废献帝为山阳公二十六年夏四月丙午羣下奉帝上尊号即位于成都武担山之南改元章武元年秋七月帝东征伐吴次秭归二年夏六月帝师败绩冬十月引军还鱼复永安宫三年夏四月帝崩年六十三諡曰昭烈皇帝惠陵
　　后主讳禅字公嗣小字阿斗建安十二年生于荆州二十四年先主进汉中王立为王太子章武元年册为皇太子三年五月即皇帝位于成都改元建兴歴十五年改元延熙歴二十年改元景耀歴六年共在位四十五年帝初嗣位年十七诸葛亮蒋琬费祎相继辅政帝虚心倚任境内称治亮琬祎等卒后尚书令陈只寺人黄皓表里擅权魏遣邓艾钟防侵之帝迎降迁于洛阳封安乐公
　　唐宗皇帝姓李氏讳隆基睿宗第三子初封临淄王景龙四年起兵讨韦氏并其党皆伏诛以功改封平王睿宗既立册为皇太子太极元年秋八月睿宗传位于帝帝即位天宝十五载安禄山犯阙六月帝出奔蜀七月至成都从者六军至者千三百人而已肃宗至徳二载帝还西京
　　僖宗皇帝名俨懿宗第五子初封普王咸通十四年即皇帝位改元干符广明元年十二月黄巢入长安田令孜帅神策兵五百奉帝自金光门出惟福穆泽夀四王及妃嫔数人从行百官皆莫之知上趣骆谷鳯翔节度使郑畋谒于道次请留鳯翔帝曰朕不欲密迩巨寇且幸兴元徴兵以图收复陈敬瑄遣兵奉迎请幸成都田令孜亦劝帝帝从之中和元年帝幸成都光啓元年车驾还京师帝在蜀凡五年
　　后妃
　　夏后涂山氏列女传作后趫禹娶为后初禹来南妃作倚南之曰人兮倚而南言禹八年于外自此始也至后周之君臣取法焉以为周南召南正始之道王化之基也生啓及均涂山氏于是独明教训而使之化乃立庶子之官以翼之
　　蜀汉昭烈皇后甘氏沛人也修仁淑慎当阳长坂之役帝为曹操追逼后赖赵云保防得免难越数年卒封为皇思夫人及太子禅即位追諡曰昭烈皇后祔成都　李妃后主昭仪蜀既降魏魏以蜀宫人赐诸将之无妻者昭仪曰我不能二三屈辱乃自杀
　　宋章献明肃皇后刘氏其先家太原后徙益州为华阳人嘉州刺史刘通第二女真宗立为皇后章惠太后杨氏益州郫人父知俨后年十二选入真宗宫性甚通敏拜才人进淑妃真宗升遐遗诏以为皇太后
