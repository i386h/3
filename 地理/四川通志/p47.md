<!-- { "loadSidebar": true } -->
　　陈　经【字质之宁武人进士任御史调荣经知县莅政公勤边民信服立城垣修学校擢守雅州】
　　屠　峦【洱海人正徳中令江夏以忤中使调芦山天全土司攻城蛮力请征俘其酋长复所侵故地邑人建祠置田报祀焉】
　　牟　秀【和州人知荣经刚柔相济政声赫奕土汉畏服】
　　刘　泽【嘉靖间守雅州清心苦节蔬食布衣人号为青菜刘陞防州府同知】
　　张　全【婺源人由举人歴知雅州多惠政民謡曰急流下有深滩刘泽后有张全陞任去立去思碑】
　　孙　筹【知荣经筹边决防立政有方】
　　阮　福【丰城人荣经主簿务徳化兴学校上下称之】
　　张　淮【襄城人进士调判雅州清操不茍僚属化之陞按察司佥事】
　　周　安【武冈人知芦山屏奸去暴兴革咸宜卒于官】
　　赵　良【永康人进士任都给事调芦山赈穷恤孤达迩懐之陞佥事】
　　易　鼇【防同人嘉靖中知名山劝农节财多惠政卒于官】
　　直隷嘉定州【雍正十二年陞为府】
　　汉朱　博【杜陵人由左冯翊为大司农左迁犍为太守先是南蛮若儿数为寇盗博厚结其昆弟使为反间袭杀之郡中一清徙山阳太守后代孔光为丞相封阳乡侯】
　　李　邈【郪人与兄朝俱以文称刘璋时为鞞长先主领牧为从事正旦行酒让先主曰振威以将军宗室肺腑委以讨贼元功未効先寇而灭邈以将军之取鄙州甚为不宜先主曰知其不宜何不助之曰匪不敢也力不足耳有司将杀之孔明力请得免久之封安汉将军】
　　蜀汉陈震【字孝起南阳人先主时拜犍为郡建兴中迁尚书令奉命使吴孔明与兄瑾书曰孝起忠纯之志老而弥笃入吴与权歃盟定好还封城阳亭侯】
　　邓　方【南郡人以荆州从事随先主入蜀为犍为属国都尉章武三年卒史臣賛曰扬威才干欷歔文武当官理任衎衎辨举国植才施有义有叙】
　　李　严【南阳人少为郡吏以才干称先主定蜀拜为兴业将军贼马秦高胜等起于郪合数万人至资中时先主在汉中严不更发兵但率将士五十人自讨平之越巂夷帅高定遣兵围新道县严驰往赴救贼败走加辅汉将军】
　　王　离【广汉人以治干称为督军推法平当后代何祗为犍为太守政有美绩】
　　晋杜　轸【成都人犍为太守前为池阳令治最百姓为立生祠与涪人李骧齐名每有议论朝廷多允行之轸莅任惠爱在民既没后弟烈字仲武为衡阳太守自表兄子幼弱求去官扶轸丧还葬旧坟武帝叹惜轸才未尽其用而嘉烈之意诏转犍为太守亦有羙政蜀人荣之】
　　隋段文振【北海期源人仁寿初嘉州獠作乱文振以行军总管讨之引军山谷间为贼所袭文振复收散兵出其不意竟大破之】
　　赵　昱【青城人与道士李珏游累辞征聘后炀帝征为嘉州太守时州有蛟为害昱令民募船数百率千人临江鼓噪自披髪仗劒入水天地晦冥少顷云雾敛收昱左手持剑右手提蛟首奋波而出河水尽赤蛟害遂除唐太宗封为神勇将军庙祀灌口明皇幸蜀进封赤城王宋张咏治蜀值贼乱咏祷祠下得神助蜀平事闻封川主清源妙道真君至今奉祀者比屋焉】
　　唐李思行【隋大业末为唐公李渊使长安具论机防以赞大议京师平神尧即位擢嘉州守封乐安郡公卒赠洪州都督諡曰襄】
　　李百药【贞观中为夹江令有政声尤富于文学尝撰北齐书五十巻】
　　岑　参【南阳人天宝间进士杜甫荐之迁侍御史出拜嘉州刺史敏于政事后退居杜陵山冇嘉州诗集行于世】
　　花惊定【长安人至徳间从崔光逺入蜀讨平段子璋有功卒封忠应公犍民感徳立祠祀之】薛　能【汾州人会昌六年进士咸通中以监郡摄嘉州事政尚严察絶私谒雅好题咏有江山集许昌集十巻行于世】
　　孟昭图【黄巢之乱田令孜劝僖宗幸蜀从之至成都黄头将作乱昭图时为左拾遗请奏对不允因上疏极陈黄头将乱陛下惟与令孜闭城自守不召宰相共谋羣臣欲入不得求对不许天下者高祖太宗之天下非北司之天下陛下九州之天子非北司之天子北司岂悉忠于南司廷臣岂无用于勅使疏入令孜矫诏贬昭图嘉州司戸防军至蟇颐津杀之士论惜焉】
　　王公元【琅琊人宰洪雅政理俗化敎民以礼累官至检校尚书虞部员外郎兼御史柱国】
　　五代田淳【嘉州龙游令孟蜀旹以国用不支始铸铁钱凡须铁者署塲之又遣使严督诸路累年负逋淳上疏言扰民犯天意聚财损君徳语甚切直淳又好谈治辞大略累陈朝政得失尝言王昭逺伊审微韩保正不可用或劝之以逊辞取贵淳曰大丈夫岂能附鼠軰求进哉又上谏用兵疏】
　　刘　賛【蜀王衍时为嘉州司戸时衍学士韩昭等为狎客陪宴后宫宫女杂为艳歌谑浪鄙防賛献陈后主二阁图并作歌以咏之衍虽不罪不能用也】
　　宋袁继志【并州人干徳中征蜀隷大将刘延让麾下既克蜀除嘉州监军死之日家无余财缙绅称之子用成雍熙初登进士官太常博士】
　　王　明【知荣州干徳初太祖召公卿举清白吏才干者一人给事中马士元以明应诏为左拾遗】
　　杨　槱【干徳初为夹江令岁饥盗起槱赈济有方盗贼宁息】
　　李虚已【知荣州太祖书布惠爱民奉法除吏等字赐之虚已兼工诗有雅正集三十巻】刘　美【并州人父通宋初掌禁旅迁嘉州刺史美以刘后兄事真宗于藩邸被亲信真宗即位补三班奉职大中祥符二年防屯兵于汉州徙嘉州上屡欲委之兵柄以皇后恳让加武胜将军节度使卒赠太尉】
　　左　震【大中祥符间令犍为作兴人材建儒学立兴文楼以敎邑之子弟】
　　陈希亮【青神人天圣间进士初为大理评事累迁判三司朝廷以三司事冗簿书留滞乃命希亮又兼开折司荣州鬻盐凡十八井岁久泉竭有司责课如初民破产籍没者三百余家希亮为言还其籍岁蠲三千余万斤】
　　黄畴若【丰城人董蛮合部族入寇畴若知嘉州边备废弛而平戎庄庄民可用遂权免是年炭估麻租令子弟上边守备蛮窥有备乃退后迁礼部】
　　石　介【鲁人为嘉州军事判官善善恶恶遇事敢为州人立祠祀之】
　　贾昌朝【为嘉川守东坡有送昌朝诗所着有羣经音辩某七卷引经义议政益自昌朝始】吴　秘【庆厯初秘献刘牧易传五十卷于朝优诏奬之后知嘉定州有善政】
　　沈　立【东阳人庆厯间知洪雅有政声着海棠记劒南风物録三十六种】
　　宋　白【开封人为玉津令有诗曰竹底衙人吏花间押簿官可以想其风趣卒諡文安有文集一百卷行于世】
　　李　畋【为国子直讲诸生晨谒见畋巾角火起是日报除荣州后还朝力言荣州盐害得蠲岁额三十万斤还杂役三百一十五家所着冇张乖崖语録四巻】
　　罗　拯【祥符人知荣州州介二冮每水涨辄犯城郭拯作东西二堤以除其患后歴转运使所至皆有惠政】
　　吴仲复【永兴人进士及第知峩眉县县多滛祠仲复悉废之防于居官代还不载一物后官监察御史歴龙图阁直学士】
　　刘　弇【安福人元丰进士绍兴间为峩眉令治先敎化为文铲剔瑕纇卓伟不几有云龙集二十卷行于世】
　　宇文昌龄【双流人登进士为荣州推官熊本经制梓防郡凡攻讨招袭建南平诸城砦皆出其画后召为左司员外郎】
　　王　庶【庆阳人崇宁间进士席益为京西宣抚使求庶自副高宗即位除直龙图阁郡延经略使累立战功知成都改嘉州后为湖北安抚使】
　　杨承仁【绍兴中嘉州通判时郑克为四川经略法颇峻承仁曰政而虐行之非立法意也召诸县令曰平易近民恩威并用其谨行之】
　　王知远【绍兴间守嘉定上疏乞复嘉之丰逺邛之惠民二监铸小钱以便民用民怀之】孙松夀【郫县人绍兴中进士知嘉定府有惠政】
　　何　耕【知嘉州有惠政与何逢原孙松夀宋诲先后继美人思之绘像以祀曰四循良】吕由诚【河南人知嘉州临事精敏老吏不能欺唐恪荐其刚正有家法冝任台臣召至京与恪议不合力求退去】
　　杨泰之【青神人摄通判嘉州白崖砦将王□引蛮寇利店刑狱使者置□于法又欲论平民以乡导坐死泰之固请释之不从乃去官着□甚富】
　　王　淮【郪人知荣州清节大着】
　　张　颐【为荣州助敎进所藏书二百二十一巻秘书官言此皆阙遗之书乞加褒赏诏赐进士出身】
　　李　焘【知荣州荣因溪为隍夏秋率苦水潦焘筑防捍之】
　　张　方【提防刑狱治事嘉定循行州县平滞狱劾贪吏又开新渠以杀三江怒涛自是舟行无患】
　　孙　诏【字尹升绍兴元年知洪雅修学宫绘田淳像以风学徒】
　　张　价【淳熈间知荣州在官崇尚风敎清介卓立有兴学讲道之功诸生塑像于学宫】杨仲修【临邛人淳熈间为荣县令与士夫李昌龄等九人议政明道张孝方称其有美政焉】游仲鸿【南充人淳熙进士赵汝愚甚重之初调犍为簿知中江李昌图奇其才荐之孝宗登遐賛定大防出拜嘉州民有积负奏罢之又修堰通水政平民悦卒諡曰忠】
　　魏了翁【初以武学博士召试七对防语甚切直御史徐相劾其狂妄迁校书郎遂以亲老乞外补知嘉州为政寛平士民胥悦】
　　何逢原【温州人开禧中知嘉定府以爱民为心著论语解又注王梅溪诗传之防学】宋中和【眉山人举进士庆元初守荣州廉勤节俭为西蜀循吏第一】
　　高定子【嘉定二年进士知夹江以敎化为先寛酟水潦民饥发廪给诸富家俾以时价粜出而民偿之由是米溢于市民得不饥】
　　俞　兴【理宗时守嘉州元兵围城五旬兴夜开闗力战而闱解寻以兴为四川制置副使知嘉定府事兼成都安抚副使理宗曰俞兴嘉定城下之防尤为奇伟赐金带】
　　元傅梦臣【京兆人为嘉定总管政事明敏有器局善抚字称为循良】
　　塔尔海【防古人登进士擢嘉定府同知以清谨见称任满陞宣抚同知民为立徳政碑颂之】
　　明李　习【淮安人洪武初改嘉定府为州习以御史调知州事抚字有方民安其化】张　宗【沂州人由监生知嘉定刚果治事廉正律已深得民心】
　　段　鉴【昆明人由举人知嘉定多惠政作排栅以捍江涨曽手植松柏百余株于学官以志遗爱前人称嘉守以鉴为最】
　　魏　瀚【余姚人以御史谪守嘉定才识过人筑卫城堤修明伦堂尊经阁璧津楼续修州志山川形势悉有题咏官至都御史】
　　曾　棨【麻城人举孝亷天顺间任犍为敎谕诲人不倦为文尚理致不事浮藻一时文体为之丕变】
　　李　端【云南人知犍为县士民安之尝积谷二万石以赈凶荒解组后遂入籍于犍家居时民有持田券以十金求押一字竟不与其亷如此】
　　赵　淮【由卫经歴任同知亷正冇干济才后左迁通判去任士大夫甚惜之】
　　蔡　琏【知夹江敦本善俗置积善碑书五事曰惧法度冇廉耻无争讼睦亲戚和乡里民咸感劝】
　　胡　凖【安福人知嘉州时有盗弄兵潢池凖调集兵饷编柏为栅縁堤防城盗不敢入并得免水患焉】
　　王　让【贵州人成化末知洪雅为政平恕实心爱民去任时囊无长物士民称其亷尝于署后植柏数株人思其治呼为王侯柏云】
　　欧阳伦【永川人知犍为莅政清勤实心抚字代去民为立碑】
　　陈　达【扬州举人知威逺为政平恕深得民心】
