<!-- { "loadSidebar": true } -->
　　【御书生民未有扁额八年勅建平定青海碑于殿右】　中学【额取十二名雍正八年九月分廵松茂道臣郑
　　其储详奉　题准嗣后茂州羌民一体考试】
　　保县儒学【在县南旧在县西明洪武中建正徳中知州崔哲范渊相继増修　国朝康熙四十七年被水冲颓雍正元年知州王国正迁建今所雍正五年裁威州入保县扁额碑祠与州制同】　中学【额取十二名】
　　汶川县儒学【在县南明嘉靖二年提学副使张邦竒奏立　国朝知县张耀祖重建扁额碑祠与州制同】　小学【额取八名】
　　直达州
　　达州儒学【在州东南明洪武四年知州魏子忠建永乐中知州瞿锐嘉靖中知州赵鸣鳯吴升重修　国朝康熙二十四年知州董守义捐修二十三年】
　　【钦颁御书万世师表扁额四十二年】
　　【钦颁御制训饬士子碑文四十五年】
　　【勅建平定朔漠碑于殿左雍正元年奉防创建崇圣祠恭设五代王牌位四年】
　　【钦颁御书生民未有扁额八年】
　　【勅建平定青海碑于殿右】　中学【额取十二名】
　　东乡县儒学【在县东明洪武中建成化十一年迁于河北明月坝万厯元年知县陶之肖仍迁今所明末燬　国朝康熙二十四年知县李太濩重修雍正三年达州知州孙廷正补葺扁额碑祠与州制同】　小学【额取八名】
　　太平县儒学【在县东明正德十年知县董璧建嘉靖二十八年知县龚大有重修明末燬　国朝康熙二十四年知县陈溥捐建二十六年知县乔云名五十九年知县刘嘉本雍正六年知县张也明先后増修扁额碑祠与州制同】　小学【额取八名】
　　贡院书院附
　　贡院【在成都府南明蜀府旧基　国朝康熙四年知府冀应熊请于布政使郎廷相按察使李翀霄申请巡抚张德地改为贡院具　题建修倡捐有差堂署号舍颇备前建明远楼及贡院坊焕然一新制称宏敞有碑】
　　锦江书院【在成都府学明伦堂后旧名文翁石室以汉孝文时蜀二千石文党兴学造士文风埒齐鲁永初太守髙防更新之増一室以祀文翁明末燬　国朝康熙四十三年按察使刘徳芳重建】
　　大益书院【在成都府治东北后改大儒祠今圮】
　　南轩书院【在汉州城内改南轩祠今圮】
　　来鳯书院【在重庆府治右】
　　濓溪书院【在合州学侧祀宋周子】
　　北岩书院【在涪州北宋程颐注易于此黄庭坚榜曰钩深嘉定中范正武改为书院塑颐像祀之】
　　文翁书院【在苍溪县东离堆山】
　　丹梯书院【在巴州南南龛山唐张曙读书处】
　　亲民书院【在劒州治后元至顺中同知任璿建】
　　文贞书院【在劒州元时建以唐魏征生此因名】
　　兼山书院【在劒州东北祀宋尚书黄裳久废雍正五年知州李梅宾重建】
　　嘉陵书院【在顺庆府北一里明万厯间知府饶景晖建】
　　金泉书院【在顺庆府西一里明大学士陈以勤建】
　　嘉湖书院【在顺庆府城内明万厯知府昝云鹤南充知县吴亮嗣筑室率诸生讲艺获隽甚多因塑二公像祀之】
　　果山书院【在蓬州南嘉陵江岸宋刺史王旦建明成化中刺史毕宗贤重修今圮】甘泉书院【在岳池县西明成化中郡人吴伯通建今圮】
　　孝节书院【在叙州府西二里有孝子陈相吴顺吴审节士任永费贻孙镕像】翠屏书院【在叙州府西翠屏山上又名五贤祠有濓溪横渠明道伊川晦庵像】涪翁书院【在叙州府北有黄山谷像】
　　蟠龙书院【在宜宾县西北一百里越溪上宋龙图阁学士陈公许读书处】
　　南溪书院【在南溪县西北唐杨发读书处】
　　云台书院【在南溪县云台山上】
　　栁沟书院【在富顺县东九十里宋李文渊建】
　　东溪书院【在长宁县旌孝坊】
　　少陵书院【在防州府东即子美草堂】
　　静晖书院【在防州府后王十朋有诗】
　　仰高书院【在奉节县北本静晖楼万厯二年知府郭棐改建后废今为崇忠祠】竹林书院【在奉节县东宋嘉熙中郡守孟珙建以处襄汉流寓之士又有南阳书院亦珙所建今俱圮】
　　集贤书院【在万县东本抽分厰明嘉靖中改置】
　　三贤书院【在开县东一里明嘉靖中建祀元赵受明陈良杨文】
　　鳯山书院【在大宁县鳯凰山】
　　髙幖书院【在嘉定州城内守道张能鳞创建集诸生讲读其中】
　　东坡书院【在嘉定州东五里九龙山】
　　一崖书院【在夹江县北五里千佛崖上明宿进读书处】
　　探原书院【在夹江县西五里依鳯寺左】
　　文昌书院【在洪雅县东南雍正三年建】
　　五龙书院【在犍为县城西北隅一名鳯凰台】
　　眉山书院【在眉州城内即三苏祠知州赵蕙芽建诸生讲艺其中】
　　鹤山书院【在眉州祀宋太守魏文靖了翁明嘉靖九年台使邱道隆翰林王元正建　国朝知州赵蕙芽重建】
　　巽崖书院【在丹棱县北十五里宋李焘建】
　　栅头书院【在丹棱县南四十里宋中兴建】
　　崇正书院【在卭州学宫左】
　　鹤山书院【在卭州善政街明万厯中改为校士馆祀魏了翁像今废】
　　鹤山书院【在蒲江县北一里祀魏了翁像国朝雍正四年知县陈琨琇捐修】金华书院【在射洪县北元至正间立陈子昻像祀之】
　　东台书院【在盐亭县西南今圮】
　　太元书院【在盐亭县东北四十里今名太元观】
　　青莲书院【在盐亭县东六十里唐李白读书处】
　　云山书院【在中江县东南故飞乌县之南久废】
　　张九宗书院【在遂宁县唐贞观九年建今废】
　　名世书院【在乐至县西南明崇祯时知县田舜年建于旧学遗址并置院田以资诸生四时膏火今圮】
　　五峯书院【在泸州北五峯山下宋庆厯中知州杨汝明建】
　　鹤山书院【在泸州南宋开禧中知州魏了翁建】
　　龙门书院【在江安县东七十里宋乾道中乡士吕伯佑建】
　　紫岩书院【在绵竹县东一里宋张浚读书处】
　　石鼓书院【在东乡县西明嘉靖中建】



　　四川通志巻五中
　　钦定四库全书
　　四川通志巻五下
　　祀典
　　有天下者祭百神诸侯在其地则祭之古之制也书曰肇称殷礼又曰至治馨香感于神明今
　　圣天子徳盛礼恭大化翔洽固已百灵効职鬼神肸蠁
　　矣犹于
　　先圣先贤山川土谷之祀备物尽敬其仪文度数之盛迥为前代所未及故虽僻远如西蜀而凡春秋荐享罔不以妥以侑以介景福焉是知
　　当宁之精诚所格洵无间于遐迩也作祀典志
　　汉髙帝十二年诏祀
　　孔子以太牢诸侯王卿相至郡先谒庙而后从政魏文帝初祀
　　孔子于辟廱改諡文圣尼父以顔子囘配享
　　北魏献文帝诏郡县立学祀
　　孔子与周公并享太和中乃诏宣尼庙别勅有司享荐隋文帝诏国子寺每歳四仲月上丁释奠州县仲春仲秋释奠
　　唐髙祖诏立
　　孔子专庙太宗又诏天下州县皆立专庙塑像出内庭
　　衣兖冕正南面之位
　　宋太宗诏
　　文庙立防十六徽宗时又増门防二十四
　　明洪武元年令郡邑访求应祀神祗名山大川圣帝明王忠臣烈士凡有功于国惠爱及民者奏着祀典二年令有司祠祀典神祗其不在祀典而尝有功德于民者即不祭存其祠宇十四年首建大学十七年勅每月朔望祭酒以下行释菜礼郡县长以下诣学行香嘉靖九年厘正祀典始为木主称
　　至圣先师孔子后又定制府州县近郊三坛南神祗坛每嵗仲春秋祀云雨风雷之神境内山川之神城隍之神各用少牢在省城者布政司官祭府不别祭县附府者亦如之西社稷坛每歳仲春秋上戊祀司社之神司稷之神各用少牢北厉坛每嵗上元清明孟冬朔日祭无祀鬼神羊三豕三饭米三石名宦乡贤二祠附
　　先师庙或别祀毎嵗仲春秋祀用少牢岳镇海渎在境内者每歳仲春秋别祭之用少牢古帝王陵寝忠臣烈士及官吏有功德于民者各以时祭提镇都司衞所凡守御官每嵗霜降有旗纛之祭用少牢牧马者祀马神市乡百姓又有乡社乡厉之祭若诸神祠有灵异者百姓各以其乡俗祀之官不禁也
　　国朝顺治二年定
　　文庙諡号称
　　大成至圣文宣先师孔子每歳仲春秋上丁日致祭直省各府州县衞一体遵行雍正元年追封
　　先师孔子五代以五世祖为
　　肇圣王髙祖为
　　裕圣王曾祖为
　　诒圣王祖为
　　昌圣王父为
　　啓圣王改启圣祠为崇圣祠
　　雍正二年复祀林放蘧瑗秦冉顔何县亶郑康成范甯増祀牧皮乐正克公都子万章公孙丑诸葛亮尹焞魏了翁黄干陈淳何基王柏赵复金履祥许谦陈澔罗钦顺蔡清陆龙其并
　　令直省各府州县卫于学宫侧近建忠义节孝祠着为
　　祀典
　　江水源发岷山为四渎之一前稽往代定五载一行祀典自
　　国朝増修庙貌祭典独隆康熙六年
　　圣祖仁皇帝遣吏部左侍郎梁清寛致祭
　　江渎之神康熙二十一年遣内阁侍读学士翁英致祭康熙二十四年遣经筵讲官内阁学士牛钮致祭康熙二十七年遣銮仪衞銮仪使叶克舒致祭康熙三十三年遣经筵讲官戸部左侍郎王士正致祭康熙三十六年遣都察院左都御史张鹏翮致祭康熙四十二年遣翰林院侍读学士余志正致祭康熙五十二年遣内阁学士查弼纳致祭康熙五十八年遣翰林院侍读陈世倌致祭制文勒碑雍正元年
　　特遣内阁侍读学士田文镜致祭制文勒碑雍正三年勅封南渎为
　　涵和大江之神
　　命四川巡抚王景灏制造神位致祭
　　雍正三年
　　诏追封
　　闗帝三代以曽祖为
　　光昭公祖为
　　裕昌公父为
　　成忠公每嵗仲春秋致祭
　　雍正四年
　　诏直省各府州县卫设立
　　先农坛行耕耤礼
　　雍正五年
　　勅封蜀守李冰为
　　敷泽兴济通祐王李二郎为
　　承绩广惠显英王令地方官制造神牌每歳春秋致祭
　　文庙祭器数【宋徽宗定礼品一副内十笾十豆明初国子监用笾豆各十天下府州县各八成化十三年以礼部尚书周洪谟奏加笾豆为各十二外府州县各十嘉靖九年遵照初制国子监用十笾十豆天下府州县八笾八豆本朝因之】
　　祭品【香　烛　酒　牛用纯黒羊　豕　　鹿兎　帛正位用绫余用绢练白色长一丈八尺　太羮实于登　和羮实于铏　黍稷实于簠稻梁实于簋　形盐　藁鱼　枣　栗　榛】
　　【菱　芡　鹿脯以上实于笾　韭菹　菁菹　芹菹　笋菹　醓醢　鹿醢　兎醢　鱼醢以上实于豆】
　　乐器数【麾旛　应鼔　鼗鼓　笛　笙　箫搏拊　柷敔　编磬　编钟　排箫琴　瑟箎　埙】
　　佾舞数【唐乐用宫县舞用六佾明初用六佾成化十三年増为八佾嘉靖九年仍为六佾】
　　【本朝因之】
　　闗帝庙祭品【帛一　　　　　　牛一　羊一　豕一菓品五　　　　　眼　酒一尊】江渎庙祭品【香　烛　酒　牛一　羊一　豕一　笾豆各十　簠簋各二】先农坛祭品【香　烛　酒　羊一　豕一　铏一　笾豆各十　簠簋各二】各坛祭品【杳　烛　酒　羊一　豕一　铏一笾豆各四　簠簋各二】
