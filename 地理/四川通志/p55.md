<!-- { "loadSidebar": true } -->
　　柳　隠【字休然成都人少与同郡杜正柳伸并知名隠直诚笃亮交友居厚达于从政数从大将军姜维征伐临事设计尝敌陷阵勇畧冠军为牙门将巴郡太守骑都尉迁汉中黄金围督景耀六年魏镇西将军钟防侵蜀入汉川围戍多下惟隠坚壁不动防别将攻之不能克后主既降以手令勅隠乃诣防晋文帝闻而义之咸熙元年内移河东拜议郎武帝践阼以为西河太守在官三年以年老去官乞骸还蜀卒于家年八十长子充连道令次子初举秀才】
　　任　熙【字伯逺成都人汉大司农昉之后世有名徳父元字秀明犍为太守执金吾熙治毛诗京房易通五经事亲至孝居防毁瘠为州乡所称察孝亷除南郑令以病去官复授南郑不就转梓潼令为政清静辞疾告归太康中除越巂防军非其好也不往徴给事中终以疾辞而蜀郡令每至官为之修谒嵗致羊酒即家拜朱提太守固让不之官好述作诗诔论难皆灿年六十九卒于家子蕃察孝亷蕃子迪俱知名】
　　何　攀【郫县人初为益州主簿泰始十年益州刺史皇甫晏表请讨汶山白马诸夷时盛夏出兵其所将中州兵蔡雄等以汶山道险又畏诸夷强遂引牙门张宏等杀晏诬其欲率已共反故杀之求以免罪攀以母丧在家释衰绖诣洛诉晏忠孝而宏等恶逆诏以王濬为益州刺史斩宏等咸寜三年三月诏罢屯田兵大作舟船为伐吴计攀以为佃兵五六百人作船不能卒办后者未成前者已腐宜召诸郡休兵借诸郡武吏并万余人造作嵗终可成濬从之即令攀典舟船器仗冬十月遣攀诣洛表吴可伐后累以功封西城侯官大司农】
　　南北朝罗研【字深微成都人有文学为刺史邓元起属吏萧渊藻以私憾杀元起而诬以反研诣阙讼之上赠元起征西将军后刺史萧恢闻研名辟为别驾时郡盗大起或嘲蜀人贪乱对曰蜀川积弊实非一朝穷迫之人十有八九束缚之吏旬或二三若家畜五母鸡二母彘牀有百钱布被甑有数升麦饭虽苏张巧説于前韩白接踵于后将不能使一夫为盗况贪乱乎后为散骑侍郎】
　　隋何　妥【郫县人少儆敏有口才初事梁湘东王尝上疏陈八事后归隋与苏威有隙出为龙州刺史时有负笈逰者妥皆为讲説在职三年以病请还后为国子祭酒卒諡曰肃】
　　五代孙逢吉【成都人博学尤善毛诗孟蜀时为国子博士检校刻五经于蜀学同郡林罕亦善文学着説文二十篇目曰林氏小説附刻于学宫】
　　李　起【成都人仕孟蜀为补阙蜀以李昊领威信节度起援故事谓宰相无领方镇者持论侃直昊畏之语曰以子之才能慎黙当为翰林学士起曰喉无舌乃不言耳】
　　宋卞　震【成都人孟蜀进士为渝州判蜀平仍旧职防贼围城震率士卒战守与刺史陈文袭夹攻破之贼遂平子襄举进士知将乐县咸平中为淮南转运明敏有干局所至著名】欧阳廻【华阳人父珏通泉令廻初仕孟蜀累官翰林学士迁平章事监修国史尝拟白居易讽谏诗十五篇以献昶嘉之赉以银器锦防后随昶归宋充翰林学士卒赠工部尚书】王　永【华阳人为右补阙吴越纳土永受命往均赋至则悉除无名之输或言其多偏私太宗诘之对曰使新附民防天子仁恩虽得罪死不恨太宗大悦】
　　勾中正【华阳人孟蜀时举进士归宋补曹州録事叅军中正精于字学古文篆行草无不工太宗时献八体书授著作佐郎直史馆诏详定篇韵及雍熙广韵子若古希古俱进士第】何　随【郫县人初仕孟蜀为安汉令蜀亡去官诏有司遣吏送随诣京时巴地大饥送吏取民芋以自给随以缗系芋根偿其值民视芋见纟相与语曰闻何安汉亷必此也】
　　罗处约【华阳人太宗时进士形神丰伟有词学初知吴县召直史馆卒年三十三有东观集十巻】
　　王　着【成都人进士授隆平主簿累官殿中侍御史善著书太宗政暇尝以文墨自娱着侍书多所规益】
　　陈　充【字若虚成都人雍熙中进士及第真宗时累官刑部郎中祥符六年擢西京御史台充词学典赡性旷达善谈谑澹于荣利临终自为墓志有中庸子集二十巻】
　　任　玠【成都人通经史晓音律琴奕丹青皆得其妙真宗令试学士院撰诗一千二百韵以进赐进士授汝州团练推官玠具野服捧告身诣登闻鼓院纳还西归】
　　李建中【成都人太宗时进士累官太常博士表陈时政歴知曹解蔡颍四州终判太府寺性简静恬于荣利善书札篆籀俱入妙有集三十巻子周道周士相继登进士第】
　　薛　映【成都人好学有文知开封府为治严明陞江南转运使歴知数州鸡初鸣即起冠带黎明决事虽寒暑无异累官礼部尚书集贤院学士卒諡曰文恭】
　　梅　摰【字公仪新繁人天圣进士性淳静平居未尝问生业仕为侍御史尝力论外戚李用和不宜加平章事又言张尧佐缘宫掖以进恐累圣徳仁宗尝称其言事有体后歴知数州有奏议四十余篇】
　　何　剡【字圣从成都人景祐间进士为殿中侍御史尝极陈夏竦奸状仁宗谕曰古有碎首谏者卿能之乎对曰君不从谏则臣碎首今陛下纳谏如流臣何敢掠羙累官龙图阁直学士尚书右丞】
　　何维翰【字叔良成都人试南省不第遂不复应举居乡里以敎导为事薛简肃奎荐其文行赐粟帛韩魏公琦安抚劒南时蜀大旱维翰募民间得米千斛以助赈济琦嘉之荐授四门助敎辟府学説书】
　　吴师孟【成都人庆厯中进士及第博学善修书文名甚着官至通议大夫子缜初登第即求与修唐书欧阳永叔以其年少拒之及书成缜乃作唐书纠缪】
　　吕　陶【字元钧成都人皇祐中进士其先曰懐玉曰公立世以风节闻陶通判蜀州知彭州俱有政绩哲宗时除殿中侍御史上疏论蔡确韩缜章惇之奸以集贤院学士出知潞州后入元祐党籍】
　　张唐英【字次公新津人有文学撰蜀祷机嘉祐名臣传皇祐中登进士英宗朝进慎始书授台官范蜀公荐之擢殿中侍御史里行丁父忧卒】
　　李谨交【成都人幼頴异读书一过辄能成诵父师器之年十四举进士尝进牡丹诗仁宗嘉之官至鄂州观察推官】
　　范　镇【字景仁华阳人仁宗时知諌院务引大体常请建储面陈激切至泣下帝亦泣曰朕知卿忠鲠当俟之前后章凡十九上不听转翰林学士论新法与王安石不合以户部侍郎致仕司马光尝曰勇决吾不如范景仁卒諡文忠有文集百巻】
　　范百禄【镇兄错之子第进士又中制科累官翰林学士哲宗朝上言分别邪正之目以类相反者二十余条以龙图阁学士知开封府狱无系囚后以资政殿学士知河南府卒諡文简】范祖述【百禄子知巩县凿南山导水入洛邑无水患以百禄在党籍谪监中岳庙久之知台州奏罢黄柑葛簟之贡靖康中避地汝州与汝守赵子栎共城守旁郡尽陷汝独全累官朝议大夫】范祖禹【字淳夫镇之从孙举进士为校书郎从司马光修资治通鉴有史才歴官侍讲劝帝日御经筵除谏议大夫请帝先辨邪臣为翰林学士讲説明切世称讲官第一后章惇谮之窜化州卒所着帝学帝鉴仁皇政典行于世】
　　范　冲【祖禹子绍圣中进士高宗时为宗政少卿直史馆先是祖禹修神宗实録尽斥王安石之误为蔡京所恶谪死岭表至是命冲重修神哲两朝实録累官至翰林侍讲学士】王　珪【字禹玉永之后弱嵗竒警日诵数千言举进士通判扬州后为翰林学士文章闳丽自成一家朝廷大典册多出其手累官尚书左仆射兼门下侍郎封岐国公卒赠太师谥文恭有华阳集】
　　梁　鼎【华阳人祖钺孟蜀劒门关使父文献乘氏令鼎擢进士知秭归县为度支判官建议兴水利歴知数州皆有政绩磊落尚气节好学工篆籀着隠书史论等书】
　　李大临【华阳人嘉祐中进士累官秘阁校理僦居陋巷时仁宗遣使赐御书使者见大临亲秣马还奏帝曰李大临真防吏也大临清整有守议论识大体神宗时知制诰屡言青苖之害时论伟之】
　　郑少微【字明举华阳人少孤力学元祐中成进士时苏轼知贡举得少微及郫邑杨天惠三嵎李新时人称为三儁宣和间上书论时政坐废贫无田宅寓居金绳院十五年不屈其志学益古文益工后徙居临卭自号木鴈居士后官至朝请郎有集行于世】
　　李　畋【华阳人以学行为郷里所称初蜀士不乐仕宦张咏敦勉就举畋遂登第累官知荣州自号谷子所着歌诗杂文总百巻张咏语録三巻孔子弟子传赞六十巻同举者成都张及歴官御史张逵歴官职方皆有时名】
　　王　琪【华阳人举进士歴知数州政尚简静以礼部侍郎致仕】
　　蹇周辅【双流人少与范镇何剡为布衣交举进士知宜宾县累官河北都转运使迁刑部周辅强学善属文子序辰亦善文仕至翰林学士承防】
　　宇文昌龄【双流人进士神宗时为监察御史职事修饬累迁太常少卿诏议郊祀合祭论者不一后竟用昌龄议出知梓夀等州徽宗立为户部侍郎建议嵗省陜西籴价五百万子常累官提举成都路茶马尽革宿弊马遂溢额进秘阁修撰知防州府】
　　谢　湜【金堂人元丰进士官至国子博士伊川高弟入京师过洛见伊川问曰何之曰将试敎官伊川曰吾尝买婢而欲试之其母怒曰吾女岂试者今求为人师而试之其不为此媪怒者防希湜遂不行】
　　宇文粹中【双流人以文学称累官至尚书右丞】
　　宇文绍节【粹中子登进士第累官端明殿学士佥书枢密院事多所建明朝廷咨访蜀事绍节审而后言皆周悉事情卒諡忠惠】
　　尹　瞻【温江人以博通知名举进士尝通判永州建学训士一日城中火且风瞻具朝服向火拜风止火熄】
　　许　樊【进士哲宗时为侍御史章惇请发司马光吕公着冡樊曰此非盛徳事也乃止惇又欲杀元祐诸臣如汉唐诛戮党人故事樊又曰本朝治道逺过汉唐者以其未尝杀戮大臣也事亦寝】
　　谢　潜【湜之弟元祐进士与兄齐名学术醇正议论刚方未尝少贬以投时好尝诋安石新法遂坐党籍废锢颠顿以至终身时颇惜之】
　　赵介胄【甫冠举进士常抚威州夷人遮道挽留擢侍讲入经筵所着有易传论语孟子讲义汉书笔记北征録后汉纂言通鉴纲要等书】
　　勾　涛【字景山新繁人崇寜中进士累官史馆修撰后为湖北安抚使知潭州秦桧尝命人谕意欲与共政涛辞乃上书论时事之害政者高宗叹其忠有文集西掖制书奏议数巻】勾龙如渊【灌县人政和中金遣使议和许归河南地使者倨甚议受书之礼未决如渊建议取其书纳禁中人情始安】
　　杨希仲【新津人未第时馆成都富家主人少妇调客希仲拒之其妻是夕梦人告曰汝夫独处他乡能自操持不欺暗室神明知之当令魁多士以为报嵗暮希仲归妻因问之乃言其故后果发解登政和进士】
　　张孝祥【字安国温江人绍兴二十四年廷对高宗擢孝祥第一以为秘书郎累迁起居舍人孝宗时为集英殿修撰张浚与汤思退不协孝祥言二相当同心戮力以副陛下恢复之志歴官荆南湖北路安抚使请祠卒】
　　杨天惠【郫县人幼警敏尝取韩愈欧阳修文集纵观作歌行十数篇举元丰进士徽宗时上书言事甚剀切后入党籍有文集行世】
