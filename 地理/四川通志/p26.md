<!-- { "loadSidebar": true } -->
　　共征丁条粮银三万三千六百五十两一钱七分六厘二毫二丝一忽四微五尘一纎
　　荒下田地共一千一百五十九顷一十二亩九分五毫
　　共该征丁条粮银八百五十四两八钱二分五毫四丝七忽四微五尘
　　直绵州并属六州县全书旧未开载
　　原额税粮征银数目款项无凭载入
　　雍正五年改设直至六年奉行清查新旧通共上中下田地二万五千一十二顷五十亩七分七厘四毫六丝六忽九微九尘
　　共征丁条粮银三万三千八百七十两一钱一分七厘七毫一丝八忽六微九尘八纎
　　荒下田地共三千八百四十七顷五亩八分四毫九丝六忽
　　共该征丁条粮银三千四百九两二钱六分九厘七毫六丝五忽三微三尘四纎
　　直茂州并属三州县全书旧未开载
　　原额税粮征银数目款项无凭载入
　　雍正五年改设直奉行清丈新旧通共山下地估种二千六百一十九石八斗四升三勺六抄下地三十三顷二亩九分二厘
　　共征丁条粮银七百三十四两二钱八分九厘一毫一丝八忽五微四尘二纎
　　直达州并属三州县全书旧未开载
　　原额税粮征银数目款项无凭载入
　　雍正六年改设直奉行清丈新旧通共上中下田地八千三百四十七顷九十一亩九厘四毫共征丁条粮银一万一千三百一十一两九钱九分七厘三毫八忽五微六尘
　　荒下田地共一千六百二十四顷六十三亩九分共该征丁条粮银一千三百五十一两六钱二厘二毫七丝二忽五微八尘三纎
　　补遗
　　直雷波卫并属黄螂一所
　　国朝雍正八年新设至雍正十一年清查报部番民认纳锅桩丁粮仓斗二百零五石六斗每年照时变价详请拨支





　　四川通志巻五上
　　钦定四库全书
　　四川通志巻五中
　　学校【贡院书院附】
　　学记曰建国君民教学为先言化民成俗莫先于学也王制小学在公宫南之左大学在郊其造士由内以升于外然后达于京师俊造聿兴彬彬乎其三代之隆欤汉景帝时文翁守蜀招下县子弟为学官弟子蜀士大化武帝因令天下郡国皆立学校焉唐宋元明以来经明行修之彦蜀中亦代不乏人今
　　圣天子崇儒右文加意学校棫朴作人为亘古所莫及蜀虽僻处遐方沐浴诗书之泽薫陶礼乐之教无不油然兴起争自濯磨将必有如王褒扬雄三苏父子之伦者接踵而出又岂但如文翁之时比隆齐鲁已哉作学校志
　　成都府
　　成都府儒学【在府南汉文翁讲堂遗址宋初建明永乐间重修　国朝康熙元年巡抚佟鳯彩捐葺八年巡抚张德地増修殿宇墙垣焕然大备二十三年】
　　【钦颁御书万世师表扁额四十二年】
　　【钦颁御制训饬士子碑文四十五年】
　　【勅建平定朔漠碑于殿左雍正元年奉防创建崇圣祠恭设五代王牌位四年】
　　【钦颁御书生民未有匾额八年】
　　【勅建平定青海碑于殿右】　大学【额取二十名】
　　成都县儒学【在县东宋政和间建明永乐间重修国朝初増修扁额碑祠与府制同】中学【额取十二名】
　　华阳县儒学【在县西南成都府儒学之右旧学在县南宋明相传故址　国朝康熙九年学裁雍正五年复设九年改建今所扁额碑祠与府制同】　中学【额取十二名】双流县儒学【在县西南汉时建明洪武中重修正统中増修　国朝康熙元年学裁雍正五年复设九年重建扁额碑祠与府制同】　小学【额取六名】
　　温江县儒学【在县西南宋咸平初建明正统中重修　国朝康熙八年知县萧永芃捐修二十五年知县王瑚补葺扁额碑祠与府制同】　中学【额取十二名】新津县儒学【在县东宋明道初建明洪武八年重建成化治中继修明末燬　国朝】
　　【康熙二十五年知县伦可大复建扁额碑祠与府制同】　小学【额取六名】
　　金堂县儒学【在县东北宋嘉祐初建明洪武元年重建　国朝知县董煜补葺康熙六十一年知县陈舜明増修扁额碑祠与府制同】　小学【额取八名】
　　新都县儒学【在县东明初建贼燬未修　国朝康熙二十六年知县王只台捐建扁额碑祠与府制同】　小学【额取八名】
　　简州儒学【在州旧城东北宋开寳初建明正德八年迁州移新城明末燬　国朝知州王孙盛重建康熙九年知州杨登山复迁旧城东北故址扁额碑祠与府制同】　大学【额取十五名】
　　崇庆州儒学【在州东南明洪武初建正德十一年重修明末燬　国朝康熙六年重建二十一年増修扁额碑祠与府制同】　大学【额取十五名】
　　郫县儒学【在县城西汉元和初建明隆庆中迁县城东门外扬子云读书楼处明末圮国朝康熙五十六年复迁建城内旧址扁额碑祠与府制同】　小学【额取六名】灌县儒学【在县北五代时建明洪武初重修正德中提学佥事刘节知县胡光増修明末燬　国朝康熙元年知县马玑建正殿雍正四年知县谭琏建东西两庑防门扁额碑祠与府制同】小学【额取八名】
　　崇宁县儒学【在县西宋元祐初建明洪武中徙今所治中重修兵燹后燬　国朝康熙七年学裁雍正八年复设九年重建扁额碑祠与府制同】　小学【额取六名】新繁县儒学【在县东宋干徳二年建明正德元年増修明末燬　国朝知县张人瑞重修康熙四十二年知县欧阳方曜补修防门五十五年知县王理捐修崇圣祠六十年知县刘廷锡捐修东西两庑雍正四年知县王霖重修礼门义路坊扁额碑祠与府制同】　小学【额取六名】
　　汉州儒学【在州南宋嘉泰中建明洪武中重修天顺五年知州李鼎増修　国朝初重修扁额碑祠与府制同】　中学【额取十二名】
　　什邡县儒学【在县东宋祥符二年建明洪武元年重建正德二年増修明末燬　国朝康熙二十一年知县刘国玺详请具　题重建扁额碑祠与府制同】　小学【额取八名】彭县儒学【在县东南宋天圣元年建明洪武元年知县胡子祺重修治五年増修　国朝康熙七年学裁雍正八年复设重建扁额碑祠与府制同】　小学【额取六名】
　　重庆府
　　重庆府儒学【在府北宋绍兴间建明洪武四年重建宣德景泰间继修明末圮　国朝初巴县知县焦应汉捐修康熙二十三年钦颁】
　　【御书万世师表扁额三十八年巴县知县陈尧智捐葺四十二年钦颁御制训饬士子碑文四十五年】
　　【勅建平定朔漠碑于殿左四十九年巴县典史吴橒补修雍正元年奉防创建崇圣祠恭设五代王牌位四年钦颁】
　　【御书生民未有匾额八年勅建平定青海碑于殿右】　大学【额取二十名】
　　巴县儒学【在县东北宋绍兴间建明洪武中重修万厯二十九年兵宪张文耀郡守傅光宅重修仍捐俸増置学田明末圮夫子燕居像犹存　国朝康熙三年总督李国英捐俸复修扁额碑祠与府制同】　中学【额取十二名】
　　江津县儒学【在县南宋治平间建明洪武八年知县田子正重修两庑斋堂宣德中知县袁旭何继修明伦堂明末圮　国朝康熙二十二年知县王璧捐修扁额碑祠与府制同】中学【额取十二名】
　　长寿县儒学【在县西北明末燬　国朝康熙元年知县柴永芳重建四十八年知县石如金补修扁额碑祠与府制同】　小学【额取八名】
　　永川县儒学【在县西明末燬　国朝初重建康熙二十四年増修扁额碑祠与府制同】小学【额取八名】
　　壁山县儒学【在县西明成化中建万厯四年重修明末燬　国朝康熙二十五年重建雍正九年増修扁额碑祠与府制同】　小学【额取八名】
　　荣昌县儒学【在县南明天顺中知县卢善建　国朝康熙二十二年知县史彰捐修扁】
　　【额碑祠与府制同】小学【额取八名】
　　大足县儒学【在县东北旧学在县南明天顺间建嘉靖乙酉知县唐鼇改迁今所　国朝康熙五十年重修扁额碑祠与府制同】　小学【额取八名】
　　綦江县儒学【在县西明万厯燬于播酋兵宪张文耀重修明末燬　国朝顺治十八年知县孟易吉重建康熙三十五年知县方岳捐葺扁额碑祠与府制同】　小学【额取八名】南川县儒学【在县东明嘉靖四十年知县伍咸新建　国朝康熙二十二年知县吴成龙重修四十八年知县张有孚补葺扁额碑祠与府制同】　小学【额取八名】
　　黔江县儒学【在县西旧学在县东明正统初知县谢牧建　国朝康熙三年改迁今所二十七年知县章绪重修三十八年知县李履祥増修扁额碑祠与府制同】　小学【额取八名】
　　合州儒学【在州西明天顺中知州唐珣建治间迁去旧基数十武万厯十年灾仍移迁旧址　国朝康熙二十三年重修扁额碑祠与府制同】　中学【额取十二名】铜梁县儒学【在县西北明洪武中建后燬　国朝康熙六十一年复设修建扁额碑祠与府制同】　小学【额取八名】
　　定远县儒学【在县南明嘉靖中知县胡濓建国朝重修扁额碑祠与府制同】　小学【额取八名】
　　忠州儒学【在州东闗外明正统中知州王曰良修万厯三十一年迁建城内之北隅　国朝复迁旧址扁额碑祠与府制同】　中学【额取十二名】
　　酆都县儒学【在县西明洪武十四年建成化间知县李毅修　国朝康熙四十二年知县王廷献重修扁额碑祠与府制同】　小学【额取八名】
　　垫江县儒学【在县西明成化间建知县杨端修国朝康熙四十八年知县金杲重修扁额碑祠与府制同】　小学【额取八名】
　　涪州儒学【在州南明宣德景泰间建万厯中守宪陈大道増修广置学田明末圮　国朝康熙四十六年知州董维祺重建雍正三年知州王愿捐修扁额碑祠与府制同】　中学【额取十二名】
　　彭水县儒学【在县东明洪武初建永乐间迁于南门外万厯间迁于桂岭山天启间迁北门外明末燬　国朝康熙三年改迁今所二十二年重修五十年补葺扁额碑祠与府制同】小学【额取八名】
　　酉阳司儒学【在司城西半里明永乐二年建　国朝康熙二十一年重修扁额碑祠与府制同】　小学【额取八名】
　　保宁府
　　保宁府儒学【在府西南宋大观四年建明洪武间知府陈益民李直史增修明末燬国朝知府柯臣薛柱斗先后建修康熙二十三年钦颁】
　　【御书万世师表扁额四十二年钦颁】
　　【御制训饬士子碑文四十五年勅建平定朔漠碑于殿左雍正元年奉】
　　【防创建崇圣祠恭设五代王牌位四年钦颁】
　　【御书生民未有扁额八年勅建平定青海碑于殿右】　大学【额取二十名】
　　阆中县儒学【在县东门外旧在府治北明崇祯间始迁今所明末燬　国朝康熙三年知县髙人秀重建二十七年知县潘云贵増修扁额碑祠与府制同】　大学【额取十五名】苍溪县儒学【在县西旧在城外东北隅明洪武间建正徳中改迁今所明末燬　国朝修葺扁额碑祠与府制同】　小学【额取八名】
　　南部县儒学【在县西创于隋明洪武间重修通判熊杰増修铸祭器明末燬　国朝知县裘龙重修扁额碑祠与府制同】　大学【额取十五名】
