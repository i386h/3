<!-- { "loadSidebar": true } -->
　　题报作何从优议叙以示奬励庻几劝惩明而人知自奋将充国金城之效不难再见今日矣廵抚四川都察院右副都御史张德地
　　题为革务穷等事康熙七年十一月初八日据四川布政司郎廷相呈称奉本院案验准户部咨四川清吏司案呈奉本部送户科抄出本部覆四川总督苖澄题前事等因奉
　　防该部议奏钦此钦遵抄出到部该【臣】等查得蜀省营兵屯种一事先据四川总督苖澄酌议于重夔等镇共抽兵七千名开垦将秋収所得屯米四万二千石即支来岁秋冬兵食以后毎年可省部拨折色银五万六千两业经【臣】部覆准奉
　　防遵行在案今据该督疏称
　　俞防到川之日已逾仲春播种之期请于来岁举行等因前来但查该督先题疏内已称屯种事宜俱逐一分晰明确自应于文到举行二月内既已文到三月即可耕种且正值耕种之时称已逾期来岁举行不合其中恐已经耕种借称未经耕种亦未可定相应仍照前
　　防遵行可也等因奉
　　防这四川田地若以为全经垦种不给所食钱粮如实未耕种兵丁何赖以生果否耕种着再察明具奏钦此钦遵抄出到部该【臣】等查得二月内既已文到正当耕种之时并未逾期且伊疏称已将布政司觧到银两照数买备牛只农具籽种分发各兵等语如果逾期应于文到即行具报且将牛只农具籽种等物已经分发何至四月终始称逾期具题推此则因伊身离任徇情具报亦不可定相应请
　　勅该督抚仍照前
　　防遵行可也等因奉
　　防前苗澄称照伊所请二月内既已文到牛只籽种已发兵丁后又称逾期兵丁不及开垦前后参差今若照尔部所议不给钱粮兵丁如实未开垦何赖以生着行文该抚将部文到日实系开垦与否察明到时将苖澄一并察议具奏钦此钦遵抄部送司案呈到部移咨到院转行到司随移提督并咨行各镇营路去后除各镇回报繁文不赘外今准提督照防内开该本提督看得抽兵屯田利赖军国谬叨蜀帅敢不殚心及将部文奉
　　防播种逾期并兵丁实未开垦不给钱粮何赖以生事宜咨行各镇营确查去后兹据各回称前督苖部院于康熙七年二月内准到部文通行各镇营承领牛种农器因四川地方辽濶奉行在三月及差人赴重承领回日徃返躭延又在五六月不等不但时已逾春而且夏季将尽康熙七年分是以实未开垦也至于兵丁既未开垦钱粮仍旧支给诚有如
　　皇仁体恤之至意乃各镇营严责将领督率屯兵芟草开荒预为康熙八年分兴屯之计不料各兵身亲南畆以荷戈之夫荷锄非其所长欲耕不能即强耕无益势必兵农两悮纷纷泣诉处处皆然且谓全川四面环夷其中百里无烟弹压防御差使防饷民铺未设安塘递送尽系兵丁兵农势难兼顾恐致贻悮地方各镇营身任封疆目撃各兵不能开屯之状不得不据实陈请代为控吁者也本提督再四思维前督苖部院抽兵七千名开屯原取其销兵省饷今以素不耕获之人而欲求以耕获之利恐兵徒销而饷不可省何如就事变通从长酌议之为得也以本提督管见计之与其抽兵七千人日后兵农两悮莫若度全川稍缓之地量为裁汰其可裁汰者共计缺额并实在官兵一千七百余员名马八百八十余匹俸饷干米操赏等项毎岁共减出银五万六千三百有竒是上可有禆于
　　国计下亦无悮于地方似于销兵省饷之
　　庙谟庻可少佐其万一云尔倘荷
　　俞允仍行各镇营将原领牛种农具如数变价还官所有本提督前具题移缓就急一疏议裁重庆城守营马兵改战战兵改守拨补提标潼绵等营缺额将该标营缺额同前后议抽建武重夔等镇营缺额兵丁移付建昌六汛召募并今裁水师各镇营官兵马匹裁兵减饷细数另册移送系关钱粮事务烦为查照备移事理希即转呈抚院主稿具题至于裁出见兵除水师镇原系投诚兵丁应仰体
　　朝廷安插得所之
　　防照发原籍编里为民其各镇营裁出见兵二百四十余名拨付缺额营伍顶补食粮裁出马匹查各镇营有倒毙者拨发骑操并裁缺游守等官统俟
　　俞允之日本提督另疏具
　　题外相应一并移明等因准此该本司覆看得屯田一案各营本年实未开垦情由已经提督备载甚明惟查屯田出自镇营军政取裁提督既以兵不习耕将来无益而有贻悮遂议裁兵减饷因即就事以为变通此必提督灼见兵情确为定议军机重大诚非本司所敢轻议者然即据见在方议止屯则从前实未开垦又不问可知也伏乞本院察提督咨移屯田难垦之兵情据各营本年未垦之实覆查前总督原有明岁开垦之檄行凭各属买备籽种见在储仓之的证则屯田实未开垦皆为凿凿无疑而本司之遵奉行查实非泄泄从事所有备録提督移送清册相应一并具详等因到【臣】据此又准提督【臣】咨覆縁由已经备载司详毋庸赘叙外该【臣】看得蜀省抽兵屯种先经原任督【臣】苖澄具
　　题部覆奉
　　防行【臣】将部文到日实系开垦与否察明题报等因【臣】随咨移提镇各营并行布政司星速转行各属确查去后屡经严催今据布政司郎廷相呈称部文虽在二月终到川而督【臣】苖澄提取屯本买备牛只农器分发承领俱在四五六月之间不等是分发承领之日入夏交秋久逾春耕之期矣又各属发买籽种咸称见在贮仓俟来春给发则各营今岁尚未领种屯耕也明矣是部文到日实未开垦之确据也又准提【臣】咨开兵丁既未开垦粮饷仍旧支给乃各营屯兵以荷戈之夫荷锄非其所长欲耕不谙强耕无益与其抽屯七千人日后兵农两悮不若度全川稍缓之地量为裁汰毎岁共减出银五万六千三百有竒销兵省饷有裨
　　国计造册咨题前来【臣】思撤兵兴屯原为兵饷不足冀将来粮米可以渐増外协可以渐省成属荒地颇多就此可以渐垦实为残川要务无柰始经拨举即有兵不谙农之控将来艰难已可概见川省自兵燹之后土著稀少所以见在各营兵丁皆系外省有自幼从戎而食饷者有随寇入川而投诚者荷戈持防是其所长胼手胝足实所未习总计全川田土惟成都一隅稍为平坦其余皆髙山深涧实非外省之人所能措手者今若必照前议行之诚恐兵不习耕土不宜人势必有种无収既无家室可恋而欲如数征粮则抵偿无策虽欲不逃而不可得也且兵民杂处未免有彼此之分究竟兵屯増饷未能而牛种付之乌有或致转妨民耕亦未可知虽蜀中见在宁谧而边隅要隘捍卫仍宜周备此提【臣】恐防御兴屯两有所悮所以有度稍缓之地量为裁汰毎岁可省数万金之议也【臣】愚以为提【臣】久在封疆军情素悉节省变通诚为有见若防
　　俞允毎岁可实省数万金之外协而与前议岁増之米数似乎取效多矣总为通变节费起见统候部议请自
　　睿裁非【臣】所敢擅便也除将应裁应补兵马册送部查核
　　外【臣】谨具
　　题伏乞
　　皇上睿鉴勅部议覆施行为此具本谨
　　题部议应如所请题奉
　　俞允
　　边防
　　蜀僻处边陲界邻蛮部如叙永重夔巴通水蔺昔时固称险阻矣至建昌一郡苖猓环居一线羊肠椎髻出没捍卫所宜熟筹若乃松茂威叠之地即古氐羌与西番接壤皆以孤城介在絶域防御之道尤当加谨焉今
　　圣天子睿虑神谟超轶百代于各边要地置营汛以树藩篱宣化导以安住牧关防缜宻觊觎潜消所由异域倾心羣番革面来享来王之盛为亘古所莫及也作边防志
　　松茂道属
　　西番
　　西番即吐番也其先本羌类凡百余种散处河湟江岷间其酋发羌唐旄等居析支水西后有樊兄者西济河逾积石居跂布川或逻婆川隋开皇中有论赞索居牂牁西唐贞观二年始通中国代宗大厯十五年十月吐番率众入冦上令李晟等讨平之其先崔宁在蜀十余年恃其地险兵强恣为淫侈朝廷不能易后因入朝吐番与南诏合兵三道寇蜀州县多陷上忧之趣宁归镇杨炎言于上曰不若留宁发范阳戍兵杂禁兵徃击之何忧不克因得纳亲兵于其腹中蜀将必不敢动然后更
