<!-- { "loadSidebar": true } -->
　　杨汝明【青神人举进士为成都观察推官吴曦叛汝明不受其招曦平宣谕使吴猎以闻遂召入累迁工部尚书】
　　杨　栋【青神人汝明从子绍定间进士为宗政少卿廷对以正心修身之说进且云臣所学三十年止此一说至为易简累官礼部尚书叅知政事以资政殿学士卒赠少保所着有崇道集平舟文集】
　　杨文仲【栋从子幼孤母胡氏守节自誓敎养诸子文仲邃于春秋宝祐初登进士累官太常丞兼崇政殿说书以积诚感帝意官至工部侍郎兼国子祭酒后知泉州卒有见山集行于世】杨泰之【青神人字叔正少刻志力学庆元初应试调泸州尉厯知果州皆有异政宝庆间召对谓今以直言求人而以直言罪之使天下士以言为戒恐士气益消沮矣理宗奇其对迁大理寺少卿出知重庆府主鸿禧观卒】
　　明左　经【州人洪武初任兴山教谕博通经史人称左五经蜀士有声者多出其门所着有武昌集行于世】
　　谯　明【州人任御史巡按广东锄治豪猾亷介刚直改按云南雪寃妇按抚苗夷边宇宁戢】余　祥【青神人任戸部郎中厯官亷介笃于故旧奔父丧负一箧过眉人饮以酒即于箧傍地者三主人讶之曰此吾友骸骨也吾负归欲葬其乡耳其好义如此后以子子俊贵赠都御史】余子俊【祥子登景泰辛未进士成化间为戸部郎有干济才迁西安知府城中井恶饮者多病乃为渠引浐水入城中人呼为余公井又开洪口灌溉民享其利厯官都御史巡抚陜西于榆林镇修墙千余里屯守有方以功晋兵部尚书总督三边寻致仕复起为尚书加太子少保镇大同名誉益彰以疾卒諡肃敏侄寰登进士官至戸部主事子真锦衣卫同知以忤逆瑾改南京孙承恩袭父职改四川都司充永宁防将承勋登进士官至翰林修撰承业登进士官至云南佥事】杨　荣【青神人为政兴利除害复逋逃者七百余戸时有虎夜入城伤人荣祷于城隍祠虎死庙前厯官叅政】
　　余　寰【青神人子俊侄治间进士授戸部主事有能名识大体语及边务辄能道其山川险阻慨然有用世之志后以督饷功迁员外郎进阶奉训大夫】
　　王一麟【青神人治中进士授歙县令补戸部主事从总制丛兰分理边务转饷有功陞员外郎致仕家居后进视为楷范】
　　张愈严【州人由刑部郎出守南康当兵变之后劳心抚恤卒于官士民号泣祠祀名宦】张景贤【愈严之孙备兵洞庭解散羣盗又御倭于狼山大防世宗赐金帛擢至右佥都御史以不合时相闲住诗文书法俱臻絶妙】
　　直隷卭州
　　汉林　闾【字公孺州人扬雄尝师事之】
　　陈　立【州人成帝时守牂牁讨平寇乱又徙巴郡再守天水治绩为天下最天子赐以金帛后为左防军】
　　晋常　勗【字修业大邑人察孝亷除郫令为政简而不烦邓艾入蜀破诸葛瞻于绵竹威振西土诸县望风降下朂独率吏民固城拒守后主檄令降诣艾刺史袁宏嘉勗志节辟为主簿】常　忌【字茂通勗从弟丧亲哀戚以孝闻察孝亷为郎使吴称职晋武帝践阼拜骑都尉除河内令州号为难治忌挫折豪势风教大行入为州倅方议为郡守防卒】
　　唐梁　震【州人登进士游中原道出荆南为高季兴所留甚重之震耻为所汚只称唐进士终身】
　　宋计用章【字虞卿州人天禧中章年十八登进士通判延安时范雍为帅章劝其修城练兵以备不测雍不听及元昊围城召问防用章以一死报国对会大雪围解厯官至都官员外郎】计有功【用章之孙其父良辅庆厯三年进士有功夙好学有至行所着有唐诗纪事行于世】费孝先【大邑人至和初尝游青城董正图学舍坏其竹牀欲偿其值正图曰成败有数何偿焉孝先视其侧书曰某月日为费孝先坏遂大惊叹因师事正图授以易学孝先遂以术名闻天下】李　绚【字公素州人举进士累官起居舍人龙图阁直学士仁宗春秋高未有继嗣因侍祀高禖还奏赋其指言远嬖宠近贤良则子孙蕃衍仁宗嘉纳之】
　　赵　卨【州人举进士为汾州司法防军郭逵宣抚陜西辟掌文书多所建明夏人入寇俘馘有功累官龙图学士帅延安元祐中进端明殿学士】
　　陈　宾【州人熈宁中上书论蔡京之奸号白衣御史】
　　常安民【州人年十四入太学有贤名熙宁中进士累迁御史论章惇蔡京之奸峻直不回京用事诋为党籍流落终身后赠谏议大夫】
　　吴　时【州人进士知郑县徽宗时为司业出提举河东常平童贯经畧北方时因进对言必速乱王黼怒斥之寻为徽猷阁侍制敏于为文未尝属藁人目之曰立地书厨】
　　常　同【州人安民子政和中进士除太常博士绍兴初知柳州首论朋党之祸除殿中侍御史又言和议先振国威则和战常在我若一意议和则和战常在彼人服其言后以显谟阁学士知湖州卒葬嘉兴子孙家焉】
　　李　侨【州人绍兴中进士时光宗不豫久未朝重华宫侨初释谒即慨然上疏曰禄不逮养乞将所得官资回赠二亲冀以感动上意朝论伟之】
　　魏了翁【字华父蒲江人本高姓出继魏氏庆元中进士厯官佥书枢宻院事忤史弥逺谪官卒諡文靖赠秦国公了翁潜心闗闽之学筑室鹤山授徒讲学学者称鹤山先生弟文翁为眉山尉俱祀乡贤】
　　魏文翁【登进士任眉山尉后知叙州尝读书思贻父母令名自号果斋】
　　张行成【字文饶州人自号观物先生魏了翁称其得易数之详大畧因象以推数因数以推理得朱子本义之旨】
　　高定子【字瞻叔兄稼以忠烈着定子博通六经累官端明殿学士佥书枢宻院事兼防知政事尝以事忤史嵩之谪官卒赠少保其所歴之州县以敎化为先所着有存斋文集比门类稿】高斯得【稼之子少从李坤臣学坤臣失明斯得尝扶侍之绍定中成进士授利州路推官歴史馆检阅稼死事于沔斯得奉遗骸归葬累官防知政事】
　　明张思诚【大邑人洪武中进士任山东按察司副使声绩赫然】
　　张如峦【州人由举人厯官知府居官清洁后以戅直不狥时好致仕归里始终一操乡评推重之】
　　梁　谦【州人永乐中进士累官浙江提学士林向服有公明神速之语致政归田廉静自守乡里推焉】
　　孙之益【字六吉州人万厯丁未进士厯任太仆寺卿天启时同邹元标等劾奏魏忠贤欺君擅权触忤珰贵解职家居崇祯元年忠贤伏诛起复仕至浙江巡抚】
　　王廷简【州人登进士初知江陵即抗权相被黜未几复起用厯陞广西副使所在有惠政退归家居三十余载晋阶二品屡荐不出所着有警愚笔纪今贤懿行録乡闾则之入祀乡贤】刘应辰【州人孝子文恂之子兄弟九人皆笃友干谊应辰尤多隐徳教子纲纪俱成名】刘　纲【应辰子登进士才学敏裕馆选未几即疏谏弭灾极论元辅朝论惮而服之寻左迁外职卒于家有馆阁草并弟纪所作合为二刘文集】
　　刘　纪【应辰次子幼清而慧弱冠领解着有刘子宥生等编西南之士多负笈错趾其门任汉阳令年余有异政思母老不能迎养和归去来辞韵一篇拂袖而返囊槖萧然隐居葫湾山中未几卒】
　　直隷潼川州【雍正十二年陞为府】
　　汉文　泰【州人守益州不从莽述光武嘉之】
　　郑　纪【字长伯射洪人仕至永昌太守以亷洁称图形东观】
　　谭　显【字子诵射洪人师事司徒鲁恭以孝举厯豫州刺史收捕盗贼千余悯其困苦陷罪释之乃自劾诏置勿理仕至长乐卫尉】
　　王　涣【字稚子射洪人举茂才初为河内温令县多奸猾涣以方畧擒诛之由是道不拾遗夜不闭戸民歌之曰王稚子世未有平徭役百姓喜迁兖州刺史部中肃清拜侍御史又为洛阳令公平亷正发奸摘伏京师称以为神病卒百姓痛哭为立祠祀之永初二年诏曰故洛阳令王涣秉清修之节蹈羔羊之义拜其子石为郎】
　　冯　灏【字叔宰射洪人累官至越巂太守所在着有政声避梁兾隐居作易章句及刺奢说恬然终老】
　　王　堂【字伯敬射洪人初为邑郡太守举孝子严永隐士黄错张满徙左扶风政教严明转汝南太守举陈蕃为功曹应嗣为司隶校尉时号知人】
　　蜀汉王商【字文表堂之孙博学多闻仕至蜀郡太守有懿徳高名】
　　李　朝【字伟南射洪人益州别驾从事与弟邈俱以文称号二龙常面诤昭烈时称骨鲠】杜　微【字国辅州人任安弟子先主定蜀称疾不出建兴二年孔明简旧徳以为主簿舆而致之固辞孔明曰君但当以徳辅时不责以军事何为求去乃拜谏议大夫从其志焉】李　譔【字钦仲射洪人从梓潼尹黙讲学五经诸子无不该博后主以为太子庶子尝着古文易书毛诗三礼左传指归】
　　晋李　毅【字允刚射洪人朝之子少敏达年二十余诣郡太学受业太守王濬临讲问祭酒姬艳曰学中有可成进几百人艳对曰可有百人怒曰童冠八百而成者百人教亦奚为毅对曰如艳之言明府之教盛于孔门不为少也濬竒之引为主簿后从濬伐吴与何攀并为防军吴平封闗内侯厯宁州刺史加龙骧将军封成都侯諡曰威】
　　李　苾【字叔馨毅从弟也自少砥砺名行仕犍为太守以清俭履道称】
　　王　化【字伯逺王商之孙父彭为巴郡太守化兄弟四人少有令望蜀汉时化除阆中令为政清静察孝亷入晋复察孝亷为乐涫令县近边塞值夷人反化率吏民积谷坚守夷断道重围伺敌怠惰出军击之民得野掠适大军骤至夷乃退化以功封为闗内侯年七十有二卒】王　振【字仲远化仲弟亦有徳任广都令巴东太守】
　　王　岱【字季远化叔弟勤恪居官厯广阳作唐令】
　　王　崇【字幼远化季弟学业渊博雅性洪粹举秀才尚书郎陈寿同入京洛为二州标隽仕至蜀郡太守所着有蜀书】
　　王长文【字徳叡射洪人天姿聪警高畅敏识治五经博综羣籍州三辟书佐不就武帝时刺史胡罴辟从事祭酒长文佯发狂疾步担走出门罴累请还遂归家养母讲学著书以母欲禄养咸宁中领蜀郡太守后因丧去官民思其政复起应梁王彤辟从诛贾氏有功封闗内侯卒年六十四】龚　颖【遂宁人益州刺史毛璩辟为从事璩为谯纵所杀佐吏并逃颖独奔赴殡送以礼后纵僭位礼征不起胁以兵刃执志弥坚竟不屈节】
　　唐符伟明赵元淑【俱蓬溪人杨炯长江赋及孔子庙堂碑称伟明元淑为乡望所重以诗礼化俗云】
　　陈子昻【字伯玉射洪人父元敬岁饥出粟万石赈乡里子昻年十八尚未知书轻财好施一日入乡校感悔力学举进士武后时拜麟台正字请兴明堂建太学语多切直拜右拾遗时吐蕃入寇为边患最甚后方谋开蜀山因桂州道剪生羌以袭吐蕃子昻上书諌止之武攸宜以其儒者谢不纳居数日复进计攸宜怒徙署军曹圣厯初以父老表解官归养父丧庐冢次县令段简贪暴闻其富欲害之家人纳二十万缗简薄其赂捕系狱中子昻初见捕自筮卦不吉果死于狱年四十三人爱惜之唐兴文章承徐庾余风子昻始变雅正初为感遇诗三十八章王适曰是必为海内文宗乃请交焉】
　　陈　光【字孔明子昻长子登进士官至朝议大夫诗入正声集宋谱云是子嫓美前后难兄难弟并秀光宗学有渊源政多劻赞】
　　陈易辅【光长子明经进士仕至监察御史与弟简辅齐名决狱发奸宦业显著】张九宗【遂宁人以儒业起家仕至御史遂宁文学自九宗倡焉】
　　王　慧【州人博学能文仕至左补阙后迁通州司马】
