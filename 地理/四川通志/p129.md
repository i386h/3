<!-- { "loadSidebar": true } -->
　　议照都蛮东连永宁南接芒部西通乌防北达马湖而戎长髙珙庆筠六县近相连络即古戎僰汉西南夷也唐宋置州内附不过羁縻至本朝悉改为县流官钤治属之戎县办纳税粮已为编民故土夷环列一有不靖尤勤问罪矧兹编民在中独可任其跳梁是以洪武永乐宣德正统以来屡用烧劫为害或抚或剿不一然未大创惟景泰元年夷贼并起攻破长宁庆符江安纳谿诸县为之一赤佥都御史李匡监察御史刘澣入山征剿比以疠疫大兴贼逃山箐旋复班师天顺元年五年两次攻围各县先后遣总兵都督等官问罪延至成化元年贼势益张遣兵部尚书陈信襄城伯李瑾御史郎中主事等官率领大兵十八万驻防四年士卒损伤虽众然亦颇贻数十年之安嘉靖时生齿日繁逋逃助恶毎毎骚动县官随剿随叛愈抚愈张绑掳千百户杀死廵检抢掠县令衙署久益无忌至今抢掠又复不止六县而叙泸江纳均罹荼毒兼之土司平时则交通罔利调征则党助纵逃包藏祸心渐成尾大失今不治不惟长效尤之恶而地方三面濒夷时有兵革一隅玩愒众患可虞此羣蛮之罪在今日法所必诛而以剿为抚事后设官此议处之大畧也
　　经畧平蛮善后疏
　　照得山都巢穴今已荡平所有善后事宜条为十事庻惩前虑后御防可以无虞酌古凖今经制因之渐备徃昔负固之区今当屹然成一巨镇不惟邻夷近土便于控扼而云贵接壤亦得相犄角以永治安矣　一复兵道查得下川南地方原设守廵兵三道隆庆三年内裁减分廵并归守道今照守道驻叙州廵道驻泸州皆系内地相去蛮方动逾五日之程且钱粮狱讼烦多势难逺周荒徼而九丝初平经纶草昧之始招携懐逺均田治兵其势必得宪臣专力弹压方克内修戎备外震诸夷且总镇兵权虽重而府州县一应军需临时非有该道防同明文必难调发故今日为地方久安之策莫先遵守成法查复兵备与总镇防同行事使文武相资上下相繋庻事有统纪边方之宪度一新而职有专司善后之安攘有赖矣　一设府佐照得都蛮既平夷方尽为中土但去府城数百里据土司四面之中势颇孤悬又山川险阻夷汉错杂必得文官分理于下方保无虞但遽议郡县则荒恶之区所居未能成聚附之邻近县分则声势隔絶未免仍复生奸佥议谓设同知兼理兵民始为得防及查叙州府先年原有通判一员驻劄嘉明镇督粮后行裁革今见奉明诏查复成法合无于该府添设安边同知一员照依各省海防事例钦颁关防专驻新筑城内管理兵饷収放税粮清理词讼安抚民夷上承兵道委用下定武职贤否庻边镇政刑俱有统纪而钱粮出纳亦有责成矣一建城垣照得安内攘外固以设险为要圗而
　　况啓土建邦尤以筑城为首务今照山都地方周围数百余里扼险设要尤必得道里适中形势之区方足以壮居重驭轻之势据司道等官奉臣明文看得各寨旧名多恶宜更换以新耳目权将九丝城为平蛮城凌霄城为拱极城印靶山为文印山吊猴山为降蛮山鸡冠岭为金鸡岭内官寨为武宁山都都寨为都定寨随踏得武宁一处地土寛厚风气凑集坐西面东前对文印山后坐金鸡岭左扼平蛮右倚都定应于本处建城以为雄镇就前面大河为濠城制周围计九百丈开东南西北门内设总兵兵备道衙门同知府馆守御千户所坐营公署仓塲库狱城隍庙旗纛神庙各一所修葢营房一千二百间另立演武防于马草坡其合用木石砖瓦等料及造作工价听守廵道委官估计呈详修理　一移守御照得城垣既建应有守御官军世守本土而外用招兵协守则主客相济斯保无虞今照叙南卫三所军数仅一千有零又经题拨马湖府一所难以别议查得附近泸州卫先与泸州同郭止设左右中三所成化年间因大坝蛮叛将该卫改调太平九姓二长官司适中之地奏将重庆卫前所全伍官军割附泸州卫奏并四所毎所额设旗军一千一百二十名今蛮既荡平即当全卫改入九丝但该卫去新建武所城不满百里分兵两地同御一方声势足以相援控扼尤为便益合无将该卫中前二所官军割并守御千户一所及将叙南卫原守隘官军有屯田附近九丝者行兵备道查明附改新所差操充实营伍请乞改定所名另颁印信直都司仍于叙南泸州二卫指挥内军政考选一员掌管所印　一理疆土照得平蛮武宁地方广袤疆界当清而田土膏腴经制宜定东南与永宁九姓太平二长官司东北与戎长髙珙筠连诸县西北与镇雄府威静二司相连四面界限已经守廵道同总镇委官清查明白树立石碑以杜侵争其见在田地一面委官清丈分别上中下三等造册收查一面行集附近军民有情愿受廛为民者各委官就籍名在册分定某处住居量其人力众寡拨给田亩即为世业仍分别某人上中下田粮各若干新造黄册注定某甲毎年止征本等额粮本折各半一应驿传盐钞丁差杂派俱行豁免其髙山深谷不便耕种者分拨附近居民樵牧俱免起征内有茶利者仍丈量亩数官佃民军采摘毎亩征银一钱收贮所库专听兵道总镇赏犒军兵花布之费前项田地税粮俱待一年之后征输听安边同知催征収放置立循环文簿送兵备道稽查又照所城新复遐荒百无一备戍守官员相应酌其职之崇卑将附近田地量行拨给以敷薪菜马料之资其总兵衙门田地各一百五十亩同知衙门田地各八十亩新设千户所掌印指挥一员田三十亩千户毎员田二十亩百户毎员田十亩不拘田地永不起科其总兵衙门廪给毎日五钱于泸州商税银内动支待新定地方赋有定额即于本处征觧田地候裁革之时止给一半与游击衙门耕种余一半入官另行招人领种办纳粮差　一扼要害照得平蛮地方汉夷杂居犬牙交错险道连云深林集雾易于狐兔跧伏之所即今巢穴虽空未免逃匿兼之土夷徃来彼此构衅必湏多方设备以戒不虞除调到土兵已经撒散应畱军兵酌量备用外所据有名险寨及要隘关俱应设立堡墩互相守望今议得穵口鱼井坑蛮寨文印山得杭都定寨得胜营黑防尖山毛坝拱极城顶冠山各设堡一所毎处用兵五百名又于平蛮城山顶设墩四所脚板崖竹柏岭金鸡岭阿儿寨平寨髙寨降蛮山得九麦易营黄连洞和尚寺洞矿溪落照谷爆笔架山口蛮垭饭甑陈四落瓮各设墩一所毎处用兵五十名深沟子铜罐芭蕉歇马青冈毎处用兵一百名以上官兵即于总兵刘显并原任总兵郭成防将张泽标兵及上年设隘原兵并今年所募新兵内挑选共足一万七千六百名分劄前项堡墩备行总兵刘显督同大小将领统摄防守一应机宜悉听总镇调度候万厯二年三月中将前兵汰减七千六百名年终汰减五千名止存五千名候调拨军兵赴所分拨墩堡防御及待二年后田粮起征编取民兵再行递减并各墩堡应留应革亦俟以渐议裁庻军食既足而钱粮以次可省矣　一起民兵照得蛮方险逺应有戍兵防守见今分布各堡隘者俱系雇募官兵渐当裁减今照本处沃田数多应以本地之利供本处之兵庻可以省公帑之费免转输之劳所据见在标兵即使授田屯守似亦寓兵于农之意但各兵系四方选集无册籍可稽而遽使坐受粮饷之人转驱南亩风气不调劳苦不耐势必逃移他日田地荒芜不无后虑若作军田照屯例起科则子粒太重人不乐从募民实塞与额兵屯田事体自难一律众论防详俱属不便今议招集附近土著军民领种田地三年之后照亩起科诚为便利然止征税粮不起乡兵则所取甚防养兵太少亦非长计合议以粮起兵就令于附近隘所防守自卫身家即保甲相连守望相助之意非所以为厉也合无待户籍既定居民凑集之日毎粮一石起丁壮一名即令于相近隘堡处所听委官调度操练防御安边同知亲加督理严禁堡官私役科求等兵道亦不时稽查以寛恤新民充实边土　一通道路照得蛮夷未平则阻隘塞关以遏截为上蛮夷既平则伐木通道以开治为先平蛮地方在万山之中徃来曲径俱由箐林絶壁豺虎纵横徃时蛮众毎由间道出劫而汉民不敢经行必由罗星落亥迂路濡迟今既荡平巢穴则山溪便道随处可通西则由歇马汉村达黑帽尖山以入得胜营东则由长宁达蛮垭口以至毛坝营北则由得穵口达鱼井以至文印山及诸小道可以徃来俱行总兵刘显委拨官兵剪伐林木开治平坦其外则南广水路一道直达新城中间有趱木二滩亦当开濬径通舟楫以达该所仍备造大河船千只伺兵备道总镇衙门廵歴之用陆路至叙州府经由庆符髙县至珙县计程速则三日缓则四五日若自南广间道从月口汉阳薄刀岭罗洗塲龙湾镇日半可以径透珙县但以中途无止宿之处夫马无接递之便遂阻不行今应于罗洗塲适中地方设一公馆就将兴长髙珙庆筠宜宾七县原佥夫马内毎县抽取马十匹夫十五名共一百零五名委官一员管束在彼答应公差只换夫马不支廪粮再于薄刀岭汉阳坝二处令庆符县添设堡分二所自珙县起至新所沿途十里设堡与薄刀汉阳二堡俱另编司兵二名递送公文应给工食照各县所辖地方编派属新所地界者暂行珙县动支官银雇募候二年之后于该所应征税粮内动银雇役以上造船水手应修公馆堡舍钱粮等项俱听守廵二道委官估报修理　一设社学照得修文来逺莫先教化今蛮荒所辟既建镇城本宜立学但桀悍余风遽难尽革且人民招集未多经制应当有渐合于新所之中设立社学一处大书教民榜文抡选近县年髙有德明于讲説者二名送赴学中为教读塾师令新集之民朔望赴学听讲其后生子弟送学训教诗书渐变夷风安边同知亲行提调应给教读灯油米柴于茶税银内动支待后人民凑集另议建学育材而文命覃敷矣　一恤民困照得髙筠兴珙庆长六县人民二三百年来被都蛮荼毒最苦最深丁壮非被掳掠即散之四方老弱非遭杀戮即转于沟壑虽有孑遗之民挨县居住亦朝不保暮而六县之官徒拥空名有选出不赴任即乞休者此以前时势孤危不可尽状今仰一人神武鋭意除残流离之民渐次复业随据守廵下川南道议得复业艰难将军前支剰米豆量动四万石权为分别赈济但前米系各仓久贮赈谷所碾幸而因粮于贼得此余剰堆放之久未免浥烂前项极困之民若非破格蠲免何以慰更生之望扶起疮痍及照全省顺逆水次州县转运兵饷办理杂需军机所系急于星火亦属偏累所当并恤伏覩隆庆六年六月初十日奉诏书内一款军国钱粮隆庆二年三年四年各量免十分之三等因钦遵外及查六县赋役不多合无将万厯元年以前小民拖欠各项钱粮悉从特免其余滨江州县各将前项应免年分钱粮除已免已完外其未完之数俯准减豁以寛小民供办之力以溥朝廷浩荡之恩则所谓既出诸水火而又加之袵席之上民益安集欢欣内地实而外患永消矣
　　国朝雍正七年户部议覆四川提督黄廷桂条奏雷波建昌宁番阿都等处善后事宜节畧
　　户部为遵
　　防查议事四川清吏司案呈　　和硕怡贤亲王等谨奏【臣】等查得四川提督黄廷桂陈奏雷波建昌等处善后事宜十四条除黄螂土司国保情愿输诚献土已奉
　　谕防加恩给以守备职衔并赏银五千两外其雷波改设流官应令该提督黄廷桂防同督抚妥议具题余十三条【臣】等分别详议具奏据四川提督黄廷桂
