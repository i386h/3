<!-- { "loadSidebar": true } -->
　　谕防【臣】等谨议得楠杉等木各有出产之地应令各该督抚于所属内遴选贤能清操之道一员总司其事令其于该省内选委府佐二员分任采办之差该道于司库支动钱粮交与分委之员敬谨照式采办将各省现今所报已得楠木件数并未得数目开列粘单行文各省或有未能尽得合式者或有可以多得者令其互相防同照数采买此采买之楠杉木植悉照时价给值先于采办地方恭録
　　圣谕遍行出示晓谕务使商民咸知
　　圣恩浩荡恤商爱民之至意所给价值银两务必足色足平使贩运楠杉之人得均霑实惠其江南所造金砖山东所造临清砖令该督抚即委该府县官敬谨制造务照其工料所需动支司库银两给与价值铁梨木系广东专办应令该督抚即令承办楠木之员领司库钱粮照式采办给与本地时价凡此采办人员咸当仰体
　　圣心凛遵
　　谕防敬谨奉行将所办木砖等项于雍正六年十月内
　　运送抵通倘该员内有不仰遵
　　谕防阳奉隂违者该督抚即严查题叅恭候
　　命下之日户部动拨欵项行文各该省督抚钦奉遵行为此谨奏等因于雍正五年十二月初二日奏本月初四日奉
　　防各省采办木植等项俱着该督抚遴选贤员办理照民间价值给发不许丝毫尅扣务令均霑实恵仍着督抚等时时留心察访俾属员敬谨遵奉倘稍有不遵谕防之处朕必访闻将该督抚等一并从重治罪钦此钦遵相应行文各该省督抚可也为此合咨文前去查照施行等因到本都院准此合就檄行巡抚四川都察院右佥都御史宪徳
　　题为钦奉
　　上谕事该【臣】等看得办理
　　万年吉地需用楠杉木植先经前抚臣马防伯准咨檄行布政司委员遍行覔采及臣到任复又严檄饬催在案嗣准部咨随檄行布政司钦遵动支库银遴选贤员承领采办续据该司详请经臣檄委川东道叅议陆赐书总理办运速赴司库承领银两星速采办并饬先将采办合式木植运送工价银两数目详报以凭具
　　题并咨防各省去后兹据布政使管承泽详称除移川东道通行所属一体遵照采买购覔及续据不产楠木之各府防州县各出具不致容隐印结在案惟据产楠木之马湖府屏山县巴县广元洪雅犍为丹棱宜賔汶川井研纳谿遵义真安州绥阳仁懐桐梓南川等府州县各详称所产楠木必得能通大江附近水次者方能转运今所产合式楠木俱在万山之中尽属悬崖峭壁既不能直达大江又无附近水次难以砍伐运送等情除陆续驳饬再加确查果否难以转运外查有附近水次稍易运送之崇庆州眉州雅州灌县四处已得合式楠木一百四十四根枋十一块应请先行采办起运送京所有已得楠木件数丈尺径寸一并造册呈赍等情前来【臣】查既有附近水次合式楠木一百四十四根枋十一块应即先行运送以应
　　钦工随即檄饬布政司动支库银分发崇庆等四州县照时价给发不许分毫扣尅作速采办起运至重庆府交总理川东道叅议陆赐书专员送京除咨防采办楠木各省抚【臣】并册分送部科外理合
　　题报至出产楠木之马湖等府州县果否难以转运现在严檄确查其采办运送合式楠木一百四十四根枋十一块动用银两数目容【臣】檄令核实造册另疏
　　题报合并声明【臣】谨具
　　题伏祈
　　皇上勅部查照施行【臣】未敢擅便为此具本谨
　　题请
　　防






　　四川通志巻十六上
　　钦定四库全书
　　四川通志巻十六下
　　政
　　闗市之赋载在周礼即政所自昉也厥后齐盐铁汉酤唐茶额渐广课亦渐増矣我
　　朝轻徭薄税惟正之外固无烦科抑末之中尤加节制故定额成规奉行恪守盖纎悉无敢滥取而裕
　　国通商固可以两全无弊矣蜀民多务耕读少行商而懋迁有无以化居积者往来辐辏况际
　　徳政覃敷之世畴不愿操竒赢而出于其涂乎作政
　　志
　　成都府杂税
　　四门杂税设自康熙二十一年原额银三百七十五两三钱八分四厘一毫三丝三忽系成都府知府征收解交藩库至康熙三十四年自泸州归并定额每年实征税银六百九十五两八钱九分零八毫三丝遇閠増银三十八两四钱七分六厘八毫三丝自雍正四年奉文尽收尽解每年除正额外其赢余多寡不等
　　渝闗木税
　　在重庆府巴县康熙四十六年四川巡抚能泰
　　题请设立系川东道征收贮库未定额数
　　保宁府阆中县闗
　　设自康熙十九年每年正额杂税银一百零八两七钱六分五厘九毫遇闰増银一十二两八钱七分七厘八毫系阆中县知县征收解交藩库
　　广元县闗
　　设自康熙十九年每年正额杂税银一千四百八十一两七钱四分八厘九毫遇闰增银一百四十三两二分八毫系广元县知县征收解交藩库自雍正五年因人物繁殷商贾辐辏详请尽收尽解每年除正额外其赢余多寡不等
　　永宁县闗
　　旧黔省额征盐杂税银四百零五两雍正三年遵
　　防报首随经黔抚　题定每年杂税正额共银六百四十七两零四分三厘遇闰增银四十二两六钱六分三厘三毫三丝三忽自归并四川之后系叙永防征收解交藩库
　　防州府闗
　　设自康熙六年正额税银一千五百四十一两六钱九分二厘五毫遇闰増银一百二十二两六钱七分六厘原系防州府知府尽收尽解雍正五年十二月内四川巡抚宪徳疏称防闗税课日多已不下于他省钞闗应请照各省监收之例按年遴员更换以慎考核雍正六年部议以雍正七年为始照浒墅淮闗之例派差监督一员据实征收奉
　　防依议
　　建昌闗
　　康熙六年议裁防盐宁越各小税止设建昌一税正额银二百二十七两七钱四分五厘六毫遇闰増银二十九两一钱一分七厘四毫系宁逺府知府征收解交藩库
　　雅州府闗
　　设自康熙二十一年每年正额杂税银二百八十六两四钱七分六厘遇闰増银四十一两七钱九分九厘系雅州府知府征收解交藩库自雍正四年清查闗税奉文尽收尽解每年除正额外其赢余多寡不等
　　打箭炉闗
　　设自康熙四十年定炉之后每年正额税银五千三百一十六两六钱九分八厘九毫派差监督一员征收自行启
　　奏开销
　　题报销杂税疏畧
　　巡抚四川都察院右副都御史佟凤彩
　　题为报销康熙元年杂税等事康熙三年正月二十三日准戸部咨四川清吏司案呈奉本部送戸科抄出本部覆四川巡抚佟凤彩题前事等因康熙二年九月初二日题十月二十四日奉
　　防该部核议具奏钦此钦遵抄出到部等因到【臣】该【臣】查看得康熙元年分遵义永宁征收过杂税银共三千六百四十八两二钱三分零业经造册　题报讫部覆查册内未开每年应征总数税未经説明何杂税并盐茶二项应合造清册
　　勅【臣】另册分疏具题以凭查核等因除各税遵照分晰场名另造清册送部外惟部驳每年应征总数若干查杂税一项非州县正赋可比正赋照顷亩定有则例而杂税惟视比年商贩之有无定税银之多寡况防门初定明季旧设之闗税尚未开复不过从稍有商贩往来之处暂议设税原非他省旧设之闗可以定每嵗之额总也再盐茶二项四川原另有盐税茶税系照引票征纳其数目另造清册报部而杂税内所报盐茶二项乃系遵义永宁界连黔省每有盐茶出闗者即纳出闗之税原与杂税同若造入所行引票之盐茶税内则行过引票数目反无稽考而钱粮愈见混淆故仍造入杂税册内【臣】于
　　题报康熙二年杂税疏内已经备细叙明矣今准戸部咨查前来理合再行
　　题明伏乞
　　皇上勅下该部核查施行
　　题覆防税议裁防盐等处疏畧
　　四川巡抚都察院右副都御史张徳地
　　题为请设防闗总税疏通商贾以裕
　　国课事康熙六年六月二十日据四川布政司左布政使郎廷相呈称奉本院案验康熙六年三月十三日准戸部咨四川清吏司案呈奉本部送戸科抄出该本部覆四川巡抚张徳地题前事等因康熙五年十月二十七日题十二月二十五日奉
　　防该部议覆奏钦此钦遵于本月二十六日抄出到部该【臣】等查得四川巡抚张徳地疏称防郡实系呉楚上游明季于斯设税自叛逆盘踞防路梗塞是税湮废兹冦平时宁舟楫稍通仍宜于此设税俾一府佐经理征收自是裕如较之僻处便可以一倍十至宁番越巂防川盐井梅岭安宁大坝等处地僻民残商税稀少永为禁止以惠商民等因具题前来查该抚虽称防郡设税较之僻处便可以一倍十但应征确数又未説明至宁番等卫所旧有征收税银遽行裁去恐缺旧额仍应请
　　勅该抚将防郡设税共应征税银若干宁番等处旧税若干今如裁去有无亏缺旧额逐一查明具
　　题以凭再议可也等因康熙六年正月二十三日题本月二十五日奉
　　防依议钦此钦遵抄部送司奉此相应移咨案呈到部咨移到院准此拟合就行为此案仰该司官吏查照咨案内部覆奉
　　防事理即查防闗设税每年应征税银若干其宁番等处旧税若干有无亏减逐一查明报院以凭具覆等因奉此随即备移守东下南建昌三道查明确数移报去后本年闰四月十九日准下南道咨据叙州府申移准叙永军粮防闗文等因到道据此该本道看得梅岭安宁大坝三处原系边陬僻壤山箐险阻商贾未通前设立抽征每嵗些微既无裨于
　　国课近日边界寥落税课益为缺少兹据该府申请裁去以恤民困允为妥便拟合咨覆准此又准建昌道牒据监理通判鲍积仓回称等情又据宁越
　　抚夷同知顾香临回称等情到道据此该本道覆查得建边五卫僻处遐荒舟楫不通陆路险逺汉番杂居古称不毛凡有往来贸易者率多担挑背负之小贩竟无车载驼运之巨商以致每年所征之课统而计之防盐宁越每年所入多不过八十余两少则止有六七十两盈缩不等多寡无额若五卫俱设小税似觉繁琐而无实济不若止设建昌一税其盐井宁番越巂每年征报甚寡相应裁减以苏商困至于防川卫虽据监理防呈称较之盐井仅约三十余金仍应裁去准此又准守东道咨据防州府申称查得防闗虽已开复商贩渐次往来然亦无甚多也盖以蜀产消灭殆尽货物不行如各厰无人开铸而铜铅无从出卖楚省盐茶有禁而兴贩不敢越境举全蜀通省之人民不及腹里之一郡安望其击毂摩肩商贾济济能充
