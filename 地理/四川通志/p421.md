<!-- { "loadSidebar": true } -->
　　【射洪祠在北门外驿傍传云蜀献王初之国梦有神冠冕来谒者王问为谁对曰陈子昻也今为射洪土神王驾过护送至此王因问其地立祠祀之世因谓子昻为蜀土神】
　　【东坡云古今画水多作平逺细皱其善者不过能为波头起伏唐处士孙位始出新意尽水之变号称神逸其后蜀人黄筌孙知微皆得其笔法尝于大慈寺四壁作输防跳蹙之势汹汹若崩崖也知微死画法中絶今大慈寺故在也四壁安能复覩大慈寺壁间旧有文与可墨竹有墙头细雨垂纤草水面廽风聚落花之句亦宋人名笔今漫灭】
　　【郫筒酒乃郫人刳大竹为筒贮春酿于中相传山涛治郫用筠管醸防作酒经旬方开香闻百歩今其制不传】
　　【仙宫佛院成都颇盛半创自献王之国时累代藩封中贵从而増益之殿宇廊庑华丽高敞观如元天云台寺如昭觉金像净居净因　　金沙庙如昭烈宫如青羊俱不减两都规模足供游眺
　　诸寺间藏有佛牙甚至重七斤余者锦袱珠匣珍袭严祀皆洪武间颁】
　　【杨用修著述之富古今罕俦予所见已刻者二十九种升庵全集升庵诗集升庵诗话杨子巵言尺牍清裁词林万选丹铅要录丹铅总录丹铅摘录丹铅余录丹铅续录萟林伐山墨池璅录诗话补遗五言律祖絶句辩体禅林钩元水经古文韵语转注古音畧古音骈字古音复字古音附录异鱼图赞韵林原训李诗选杜诗选风雅遗编明诗抄未见已刻者三十九种南中续集玉堂集长短句长短句续集书品词品金石古文画跋尺牍拾遗选诗外编选诗拾遗唐絶精选唐音百絶唐絶増奇六言诗选古文音释古音猎要古音丛目奇字韵古文参同契温泉诗集洞天元纪檀弓丛训禅藻集谭苑醍醐陶情乐府乐府续集箜篌新咏墐户录滇载记脉位图説连夜吟卷月节词千里面谈经义模范崔氏志铭山海经补注七十行戍藁闻未刻者尚有七十一种各史要语晋史精语夏小正解管子叙录荘子刋语古隽谢华啓秀羣书丽句文海钓鼇名奏菁英四诗表证古文韵语别录古文古诗选明诗续抄诗林振秀五言絶选选唐百絶襄中秀句古今桞诗古谚古今风谣苍洱纪游填词选梧百琲明珠词苑増奇草堂诗余补遗六书传证六书探赜篆韵索隐古篆要畧六书统摘要骈铭心神品韵藻晞籛笔清暑录布姓录滇程纪书画名跋书画神品目素问纠畧羣艶传神江花品藻滇侯记引书晶釲丹铅别录丹铅闰录丹铅赘录升庵疑説文游余录巵言闰录敝帚病榻手吹苏黄诗髓宛陵六一诗选五言三韵诗选五言别选宋诗选元诗选羣公四六节文古韵诗畧説文先训古今词英填词玉屑六书练证逸古编经书指要唐史要偶语六书索隐总之一百四十种出何宇度益部谈资】
　　【蜀道难自古记之梁简文帝诗云巫山七百里巴水迂回曲为川东舟行峡中作也李白诗云不与秦塞通云烟为川北栈道作也大都蜀道无不难者峡固险矣而陆亦匪易如夷陵至巴东之路视栈道何异是其难又在楚不在蜀耳】
　　【竹枝歌唐刘禹锡白居易皆尝赋之凄婉悲怨苏长公云有楚人哀屈吊贾之遗声焉鹤林玉露载宋时三峡长年犹能歌之今亡矣】
　　【巫山女子皆善吹箫嫁时众女子治具送之吹箫数日为乐蜀中此俗毋乃神女之遗风乎瞿唐即峡内江水深沈处滟滪乃一石笋树两峡之中若青螺寳劒揷于镜中波面】
　　【峡口铁柱二不知何代物上铸守关大将军徐宗武等字】
　　【峡口石上字多磨灭惟一诗云白帝城边春草生黄牛峡里水波清追思昭烈千古事长使英确气不平后书大元至元十九年岁次壬午镇国上将军四川宣慰使何公同男到此吟】
　　【夔城无井官府军民咸取汲于江虽治井亦不能贮水府治后有一泉自山顶流下四时不竭因而引入治内凿池以贮之亦不能多分别派】
　　【白帝城上仅有元人一碑亦不甚佳工部旧日草堂在城东十余里外尚有遗址可寻止存一碑数字题重修东屯草堂记】
　　【城西开元寺唐了休禅师道塲也国初张三丰与僧广海善寓居于寺者七日临别赠诗云深入浮屠断世情奢摩头陀恰相应天花隐隐呈微瑞风叶琅琅咏大乗宻室昼闲云作盖空亭夜尽月为灯魂消影散无何有到此谁能见老僧并留草履一双沈香三片而去后海以诗及二物献之文皇各赐玉环一枚千佛袈裟一领今犹置寺中称世寳云解学士缙有寺中法堂记碑】
　　【万县本汉防县地隔江有岑公洞寛敞如庭室中有石状如芝壁多前代题识洞前石碑林立惟黄山谷楷书甚佳岑公唐人也为仙化去】
　　【梁山亦汉防县地东九十里有泉自山顶下注东坡昔以飞练名其亭嘉靖间守臣获白兔于此因更建亭宇故今称曰白兎亭】
　　【蜀都大抵雨多风少故竹树皆修耸少陵古柏三千尺人讥其痩长诗固有放言要之蜀产于他迥异若谓柏之森森者惟蜀为然所谓乔木如山者亦惟蜀为然】
　　【杨柳多寄生状类冬青亦似紫藤经冬不凋春夏之交紫花散落满地冬月望之荣枯各异黎州安抚司内小防东有梨树一株高九丈围九尺州人取其枝以接果呼为三藏梨相传唐僧西游植黎杖于此曰他日州治在此云】
　　【月竹嘉定州产每月生笋】
　　【峩眉山本以两山相对如蛾眉故名字当从虫不当从山】
　　【峩眉山周廻千里高八十里中有光怪每天晴云涌浩若银涛其光五采如轮俗云佛现夜半有光熠熠来自天际者又谓之圣灯光相寺在大峩絶顶登其处遥望西天见云山一云有小鸟如鹪鹩类人言一云自白水蹑其巅六十里】
　　【峩眉古今之胜境也山中光怪若虹霓然每见云中映射之际俗谓佛光于未发时有鸟先飞过若言施主发心菩萨来到光既散复来作声施主布施菩萨去了又拾藏山中白石大小皆六棱照燿有光采佛殿自西望见三峯插天皆积雪如银每日下峯头则殿中然灯云】
　　【蜀中山水称嘉定自古名人寓居其间汉则扬子云晋则郭景纯唐则李太白宋则苏东坡黄山谷晁公武】
　　【五块石在万里桥之西相传以为海眼其南即汉昭烈陵今嘉定州之金眼冈亦有五块石支机石在蜀城西南隅石牛寺之侧出土而立高可五尺余石色微紫近土有一窝傍刻支机石三篆文】
　　【天涯石在城东门内寳光寺东之侧】
　　【深淘滩低作隁六言石刻在灌县相传秦李冰凿离堆时所为至今节宣水利无遇此言豫章简西嶨绍芳弱冠客游滇南题诗山寺杨升庵先生一见异之使人物色遂为忘年交凡先生出入必引与俱先生藏书甚多简一覧辄记每清夜剧谈他人不能答简一一应如响在滇南倡和及订较文艺惟简为多年几六十四归防山先生送之诗金兰意气昔论文晏坐朝霜竟夕曛千里驱驰来僰道十年羁旅共滇云交游落落辰星散踪迹悠悠逝水分江北江南从此别何时何地再逢君归数年卒其子诣先生泸阳时先生以疾卧牀呼拜牀下问西嶨安否其子曰死矣先生长吁
　　拭泪遂向壁　　　　　　　　　　　当求之千古矣杨升庵先生在滇南每出游乗一木肩舆仅容膝状如升所谓升庵也庵之前题曰士到东都须节义地当西晋且风流为张愈光含笔与人游无问贵贱酒间吟次时命声伎佐之舞裙歌扇笑拥弥日在泸州尝醉糊粉涂面作双丫髻插花门生舁之诸伎捧觞游行城市王中丞元美曰壮心不堪牢落故耗磨之耳真知言哉】
　　【江出岷山其源自蜀西戎万山来至嘉定而沫水自巂州合大渡河穿夷界水山以防之至叙州而马湖江防之南十五里渡江防之至泸州而内江又自资简防之至重庆而嘉陵江自利阆果合等州防之至涪州而黔江合南夷诸水防之至万县而开江水自开达等州防之总而入峡是江自峡而西受大水凡八及出峡而下岳阳则防之者洞庭湖所受湖南北诸水也自是而下鄂都所防之者淮臼所受与沅诸水也又自是而下黄州东四十五里则巴河防之又自是而下九江则彭蠡防之今名鄱阳湖所受之东西诸郡水也又自是而下则防之者皖水所受淮西诸水也夫然后总而入海是以自峡而东受大水凡五畧记天下之水防于江者居天下之半其名称之大而可考者凡十有三故曰江源】
　　【蔡松年补南北史志载吐谷浑酋长阿豺登其国西疆山观垫江源问羣臣曰此水流更有何名由何郡国入何水也长史曾和曰此水经仇池过晋寿出宕渠始号垫江至巴郡入江度广陵防于海阿豺曰水尚知归吾独无所归乎乃遣使南通于刘宋贡方物宋少帝封为浇河公按此称垫江非今忠州之垫江也古之垫江即今合州也合州置于西魏隋炀帝改合州为涪陵而移垫江之名于忠州之桂溪今之垫江则古之桂溪也】
　　【宋刘裕遣朱龄石伐蜀寇谯纵众军悉从外水取成都臧僖从中水取广汉老弱乗高舰从内水向黄虎史焰通鉴释文曰巴郡　　正对二水口左则涪内水右则蜀外水自渝上合州至绵州曰内水自渝上戎泸至蜀谓之外水按外水即岷江自重庆上叙州嘉定是也内水自涪江自重庆上合州遂宁潼绵是也中水即沱江自泸州上富顺资简金堂汉州是也曰四川者则取岷江沱江黒水白水四大川以为名尔沈约宋书资江为中水涪江为内水】
　　【江自嘉州至荆门险滩凡千百余滩外又有碛数十今载其畧洞疾流也　　　　水流沙上曰濑水出尾下曰瀵　　名囘流漩转曰漩沱石积水浅曰碛　　　水疾崖倾曰碥】
　　【滩碛相凑曰沝　　　　　水如转毂曰漕野又水漫不流曰沱滩下急流曰滩其名甚】
　　【多不尽书也】
　　【蜀山之大者曰岷山其川曰岷江岷字説文作防省作岷汉人书作汶多与汶上之汶相混列字貉不逾汶谓川江也非汶上也毅敬顺已辨之史记冉駹为汶山郡司焉温公类篇曰汶音岷据史记引禹贡岷嶓既艺及岷山之阳及岷山导江者作汶盖古字通用也三国志蜀后主至湔登观坂观汶水之流王右军与周益州抚书曰要欲一游自汶岭五代史蜀主王建贬衞尉少卿李钢为汶川尉作岷】
　　【九折坂在黎州七胜城在三峡口陆法和所立】
　　【孔明出师表五月渡泸今以为泸州非也泸州古之江阳而泸水乃今之金沙江即黒水是也因其水色黒故以泸名之尔沈黎古志孔明南征由今黎州路黎州四百余里至两林蛮自两林南瑟琶部三程至巂州十程至泸水泸水四程至弄栋即姚州也今之金沙江在滇蜀之交一在武定府元江驿一在姚安之左却据沈黎志孔明所渡当在今之左却也瑟琶一作虱琶两林今之邛部长官司也】
　　【汉地理志有胊防县顔师古注音劬误也按説文胊腊挺也其俱反字既从句与地名何干通典作朐防胊音如顺切防如尹切读闰蠢通典之音得之矣而字作朐则音汉志而误也当从乃叶闰字之音防虫名夔州地多此虫遂以为名又谓防属汉中亦误检地志汉中实无此县易林大禹生石夷之野后汉戴叔鸾传云大禹生西羌水经注禹生于蜀之广柔县石纽村今之石泉县也石纽村今之石鼓山其山朝暮二时有五色霞气又有大禹采药亭在大业山汉夜郎县属牂牁郡唐书珍川牂牁郡本且兰国在今播州界珍州在今施州歌罗寨夜郎在桐梓驿西二十里有夜郎城碑尚在字已漫灭】
