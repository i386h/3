<!-- { "loadSidebar": true } -->
　　东平州　丁家桥【在城东二十里须城集】蓆桥【在城东五十里跨沙沟河相传宋真宗东封泰山车驾经行以蓆铺借故名】官桥【在蓆桥上流二十里相传宋真宗东封回銮所经】西桥【在西门外】通安桥【在城西八里以其直达安山故名】刘沟桥【在城南一里】永济桥【在城南一里汶水所经】石桥【在城南二十里】陈家桥【在城北门外二里汶水上】铁板桥【在城北十二里】恵济桥【在城北二十五里花兰集】吕母桥【在城西南】龙堌口堤【即令狐口堤长四百七十余丈　国朝康熙四十二年知州范溥徐本立建】和尚林堤【在城东近盐河】
　　东阿县　狼溪桥【在城中央跨狼溪上】新桥【在城西八里跨汶水上】李连桥【在城西三十里跨小盐河】薛家桥【在城西南二十里跨大清河】浮桥【在城西南六十里安平镇跨会通河】五空桥【在沙东岸】湾
　　平阴县　会仙桥【在东门外】朱家桥【在城西三里】锦川桥【在南门外长十丈元时建】徐家桥【在城南五十里栁沟村东】二女桥【在城北一里宋政和中建】官桥【在城西南十里栁沟泉所经】滑石镇闸　大义屯渡【在城西十五里】滑口渡【在城西南二十五里】康家【口】渡【在城西北五里】呉家渡【在城北十里】曺州府
　　荷泽县　通济桥【在东门外】东闗桥【在城东五里】双河闸桥【在城东五里】新集闸桥【在城东二十五里】接汴桥【在西门外】镇曺桥【在南门外】张家湾闸桥【在城南四十里】望京桥【在北门外】小留桥【在城北三十里】陈家小桥【在城东南五里】杨家桥【在城东南二十里】赵家桥【在城西南二十五里】磗石桥【在城西北堤下】李家桥【在城东北二十五里】
　　单　县　东门桥【在东作门外】彭家桥【在城东】望仙桥【在城东涞河上一名涞河桥】布徳桥【在西门外】广济桥【在延晖门外】通济桥【在阜财门外】振兴桥【在迁善门外】济便桥【在城南浮堈集】林台桥【在城南林台集】崇福桥【在城南崇福集】阚家桥【在城南四十里】迎恩桥【在朝京门外】金城桥【在北门外】新建桥　【国朝雍正十二年建】石家桥【在城北二十里以上二桥俱跨乐成河】马善人桥【在城北二十里马家店】乐善桥　普济桥【俱在城东南芳桂集乐成河上】杜家口桥【在城西南五里】孙家口桥【在城西南八里】董家口渡【通豫省要口官设渡船八只民船二只】王府口渡　姜家口渡【官设渡船三只民船一只】孔家口渡【民渡船二只　以上系黄河各渡口】
　　城武县　丰乐桥【在城东堤外】通济桥【在城东二十里大双堌集】民便桥【在城东三十里秦滩集】朝阳桥【在城西八里青堌集】韩家桥【在城西十五里九女集之东】普济桥【在九女集】保安桥【在城西二十里】文明桥【在城南堤外】恵济桥【在城北堤外】丹鳯桥【在城北三十里鲁集】广济桥【在城北四十里赵家庄】石桥【在城西北堤外】
　　钜野县　八里河桥【在城东八里为黄河南道】落鳯桥【在城西二里】李家桥【在城西十五里】田家桥【在城西二十五里】天井堌桥【在城南二十五里】信义桥【在城南四十里张奉集】郝家桥【在城东南六十里】潴水桥【在城西北三里】石家桥【在城东北四里】
　　郓城县　龙化桥【在儒学东】文盛桥【在城东三十五里】刘家口桥【在城西二十里】水堡桥【在城西三十五里】红船口桥【在水堡桥西】太平桥【在南门外】通济桥【在南门外迤西南】肖桥【在城南十里】汉石桥【在城南四十里】蒙昽桥【在城东南三十五里】潘溪渡桥【在西北十八里】
　　曺　县　环碧桥【在儒学西南】文水桥【在儒学东北】升仙桥【在城内二仙堂前】盘石桥【在城内西街】板桥【在盘石桥之北】文通桥【在板桥西】上桥【在城西南街旧为白莲闸】承恩桥【在北门内】度金桥【在城内西南】卢家桥【在城东三里】堰涨桥【在城北十里隆华铺之南】太清桥【在城北十八里莘冢集之南以近太清馆故名】黄家桥【在城西北八十里桃园集黄经口系黄河故道】武家口　曺家口　王李口　蔚邢口　刘家口　李家口【以上渡口自塔儿湾至李家口河路一百二十余里】
　　定陶县　班枝村桥【在东闗外】南丁村桥【在城东十二里】清凉村桥【在城东四十里】三里桥【在城南三里】栁河村桥【在城南三里】杏堽村桥【在城北十五里】折桂集桥【在城东南十八里】戚堌桥【在城东北十五里】郝堽屯桥【在城北二十里】大坞村桥【在城北四十里】
　　濮　州　永济石桥【在城东】魏河桥　延熙桥　田温桥　洪河桥　梅家桥　李家桥【以上六桥俱在城南】旧城东桥【在城东南三水会流于此】张村店桥【在城南董家口古黄河上】浮虹桥【距城四十里】沈家渡口【在城东八里】苏家堰【在城南】
　　范　县　清河桥【在城东一里】宋明口桥【在城东十里】姜家桥【在城南八里】吴家桥【在城南十里】罗家桥【在城南十八里】邢家桥【在城南四十里洪魏二河合流处】马厰河桥【在城东南三里】水保河桥【在城东南七十里】观城县　迎和桥【在东郭外】丰乐桥【在西郭外】秩成桥【在西郭外迤北】望濮桥【在南郭外】通津桥【在城南十三里】
　　朝城县　步云桥【在魁台前】春泽桥【在东门外】广济桥【在春泽桥西】秋波桥【在西门外】武阳桥【在南门外】曽家桥【在城南十二里小河上】拱辰桥【在北门外】共悦桥【在城北十五里毕家屯】毕家桥【在城西北二十里毕家屯】












　　山东通志卷二十二
<史部,地理类,都会郡县之属,山东通志>
　　钦定四库全书
　　山东通志卷二十三
　　风俗志
　　皇朝乗干驭宇百有余年
　　列圣绥猷
　　哲王敷教政成化洽六合同风而海隅出日之邦尤征率俾则以近光切而被泽先也扬扢休嘉惟恐不逮而载笔斯志犹取列国之旧俗而备述之良以刚柔轻重因地而殊厚薄淳浇自昔不变彼夫齐好经术失之夸奢鲁尚义廉流于销弱岂非所以防其渐者难哉尔惟风下民惟草敬典在徳允升于大猷敢为司土者告矣作风俗志
　　济南府
　　泰山之阳则鲁其阴则齐带砺山海髙壌数千里宜五谷桑麻多文采布帛鱼盐其俗寛缓阔达而足智好议论地重难动摇【史记】俗弥侈织作氷纨绮绣纯丽
　　之物号为冠带衣履天下【汉书】齐部舒缓养名【汉书朱博传】水道遒劲而急故其民粗而好勇【管子】齐郡风俗男子多务农桑崇尚学业【隋志】齐固为文学之国然亦以朋比夸诈见于习俗【曽巩齐州诗序】济南人敦厚阔达多大节【元程元遂闲堂记】
　　厯城县　重农桑崇学业乐输将敦气节其大较也而四乡三闗风尚各异南乡务耕牧椎鲁畏法而近闗杂处人多剽悍东乡习耕读聪察善讼俗号殷富士多振拔而近闗者稍朴鄙西乡亦务稼穑知诵读近闗之士多雅秀而文然稍失之华北乡则専治畦圃敦朴无他营最为近古【邑志】
　　章邱县　闗厢士民杂居商贾辐辏营机利多驵驓西锦平旷俗勤耕作东北为清平乡多业桑蚕成织纱绢为利不赀南则东锦淯河上下菱芡苇蒲均资其利西南夹山而居即依山为业士知读书好吟咏女勤织纺奋节义【邑志】
　　邹平县　民业农桑士知礼义性俭朴安居处不事商贾妇女蚕桑之外兼务纺绩防娶视家丰啬为礼丧塟颇崇外饰【邑志】
　　淄川县　自昔崇尚经术敦厉名节今其俗犹循礼譲急租赋爵名词翰甲于他邑嵗时伏腊尚不失先民遗义而丧塟则専事繁华【邑志】
　　长山县　民无游惰务农桑而轻贸易士絶奔竞尚文学而重婚姻【邑志】
　　新城县　文学彬彬甲于他邑民朝免襁负夕秉耒耜无敢淫佚妇则布襦蓬首操作恐后士耽吚唔严尚师友薄婚娶而厚于丧礼重交际而俭于居恒殆古风之犹存者【邑志】
　　齐河县　士大夫崇尚礼譲不事干谒庶民男耕女织茹藿被毳少有牵牛服贾于远方者嫁娶丧塟之礼秩秩由旧士习朴僿不务纷华蔵修之暇间亦尽力于南亩淳朴之风亦槩可见矣【邑志】
　　齐东县　贵礼尚义长老有勤俭之范子弟多弦诵之风【见刘敏中齐东学记】妇女务蚕绩一切公赋终嵗经费多取辧于布绵【邑志】
　　济阳县　士好经术矜名节民务农桑负意气婚丧相助奨善嫉恶不遗余力犹为直道而行者【邑志】禹城县　祝阿县俗賔婚大会肴馔虽丰至于蒸脍尝之而已多则谓之不敬共相诮责此其异也【见隋书】作息随朝暮耕凿供饮食农余恣歌谣击壤忘帝力恍如唐虞民那知齐鲁域【见任宗美诗】
　　临邑县　生齿繁盛习尚淳厐地无遗利人贯贸易邻里亲党洽比一堂疵贱不受非笑尊富不事矜夸诗书之业比屋彬彬诵之音皦于丝竹士多知
　　耻罔事干谒男耕女织外内克勤急公趋赋无用督责【俱见县志】
　　长清县　淳厚不佻男多愿慤之行女无艳冶之饰荐绅多高尚士砺廉隅甘退譲有古礼教之遗民务樵采种菜茹勤纺织皆有事亩以自食其力无轻去其乡者人其俗急公赋而拙于生殖冠婚丧祭各成礼弗为鄙啬而财用较他邑独贫古所称士敦工朴商慤女憧者庶防近之【邑志】
　　陵　县　平原故址其地无髙山危峦其野少荆棘丛杂马颊鬲津径流直下无委蛇旁分之势故其人情亦平坦质实机智不生北近燕而不善悲歌南近齐而不善夸诈民醇俗茂悃愊无华【见邑志序】
　　徳　州　当水陆之冲五方杂揉语言嗜好亦区以别　齐鲁风教犹存故士重亷耻敦礼义庸人妇女亦知尽孝仗节　人文飚起名卿蝉聫实甲山左【俱见州志】
　　徳平县　人尚忠勇家业农桑风俗淳厚惜其小民犹有顽梗好讼者【邑志】
　　平原县　崇孝弟惜廉耻畏刑辟习俭素乡之长老多厚重谨愿读书敦本实其仕进率砥砺名节农工商贾皆务敦笃不敢犯非分妇人亦慎内闲而修女职无论贫富于古葢庶防焉惟婚嫁丧塟専事华靡【邑志】
　　兖州府
　　周以少昊之墟封伯禽为鲁侯其民有圣人之教化濒洙泗之水其民涉渡幼者扶老者而代其任俗
　　既益薄长老不自安与幼少相譲故曰鲁道衰洙泗之间龂龂如也孔子乃修六经以追述唐虞三代之道弟子受业而通者七十有七人是以其民好学尚礼义重廉耻　地陿民众颇有桑麻之业无林泽之饶俗俭啬爱财趋商贾好訾毁多巧伪丧祭之礼文备实寡然其好学犹愈于他俗【俱汉书】鲁人重织作机杼鸣帘栊【唐李白诗】人务耕桑朴而不华有古风趣【圗经】兖州旧界介于河济地非险固风杂数国秦汉以降政理混同人情朴厚俗有儒学【文献通考】
　　滋阳县　士风和厚雍容不事奔竞民亦畏法无狙诈习婚丧从俭衣服布素有先王之遗【邑志】
　　曲阜县　韩宣子谓周礼尽在鲁汉髙祖谓守礼义之国今时代虽远而冠婚丧塟一禀典礼古道犁然宛乎周情孔思焉【邑志】
　　宁阳县　士敦礼譲勤诗书不事虚名非公事不履县庭衣冠咸尚朴质尤急公输税以为齐民倡民多椎鲁家务耕凿【邑志】
