<!-- { "loadSidebar": true } -->
　　博兴县元王氏【焦士亷妻早寡养姑以孝闻姑殁与妾杜氏茹荼誓柏毛贵作乱官军四出虏掠王与杜俱被执绐之曰我家墓田有藏金可取也官军遂至墓王拜墓而泣曰我实无金但欲得死所耳可速杀我与杜氏皆遇害】明初氏【顔合璧妻抚孤守节有邻人高某富而不法欲图并顔之住址百计摇之终不可夺高怒潜纵火焚之火及初之寑室而止高一日忽自击其首流血被面曰我欺节妇当以某日死如期果呕血数升而毙】李氏【王愽妻】孙氏【高朋妻】韩氏【马崇图妻】马氏【于九阜妻】孙氏【顾梓妻】马氏【顾用诚妻】宋氏【张尔载母】贾氏【王嘉猷妻】陈氏【崔中璧妻】宋氏【张可大妻】张氏【阎必行妻】王氏【周国妻】张氏【金廷激妻】初氏【贾珩妻】朱氏【刘玉妻】张氏【赵秉德妻　以上俱夫亡守节】张氏【责州衞千户顾思源妻崇祯壬午城破思源夫妇皆死之】相氏【顾某妻太仆卿顾颐冡男妇也崇祯壬午被掠随众出南门投水触石而死】顾氏【盖曜妻夫亡自缢】张氏【赵五妻夫亡释服后自缢】常氏女【常富孙女正德辛未女年十六岁闻流贼至富病不能行乃匿孙女于大窖中而已卧其上贼拷逼富甚惨女闻之呼跃而出贼舍富逼女女令富去乃可贼从之度已远乃大骂贼贼寸脔之翌日富归收葬其骸是夕梦女曰尚有遗膓在瓮下乞埋之果于水瓮下得膓寸许并□焉】杨氏女【杨方升女依祖母而居正德时流贼入城女向祖母曰贼至矣不可入贼手即投水而死其祖母亦随之贼退家人捞其尸女犹手握祖母不可解祖母系王氏】
　　皇清宋氏【生员顾梦鲤妻事姑甚孝年二十五而夫亡常恐触姑之哀未尝过恸而泪流终夕血清箦爲之殷姑亡丧葬尽礼人所不逮后姑十五年终】贾氏【生员宋英妻】张氏【生员孙光宗妻】厐氏【王朝骧妻　以上康熈年旌】附王氏【吕才智妻夫病伛偻恃杖以行而家又贫窘氏与夫卖饼爲生昼则操作夜则辟纑从无怨言防歳祲吕将鬻氏以求活氏曰女废人我去女何依且我身值几何不过供君数日饱尔食尽终于死不如同死犹相依也乃令夫守舍乞食以养竟得相延生一子甫晬而才智死人谓其育年子防必将他适而氏竟守节终身无纎毫瑕玷里党称之】初氏【张若璠妻】潘氏【耿成章妻】潘氏【周文盛妻】刘氏【生员李升鳌妻】张氏【葢克圣妻】顾氏【刘在朝妻】程氏【生员贾斐妻】王氏【薛之义妻】王氏【赵洵妻】赵氏【生员陈飏徴妻】王氏【卢洪道妻　以上俱夫亡守节见邑志】许氏【栾玥妻夫亡自缢见邑艺文】高苑县元崔氏【杨富妻夫亡守节】明李氏【萧增妻夫亡守节】张氏【李珽妻夫亡自缢】孙氏女【孙从美女年十七许字白天祉未娶崇祯时爲土贼所掠缚女于柱杀其父母兄嫂以胁之女駡不絶口贼剖其腹而死贼退一家五口天祉皆备棺葬焉】
　　皇清何氏【张辅武妻前明崇祯壬午氏夫被掠乆无音耗姑怜其少而无子欲改适之氏以死自誓姑曰是必欲爲吾家妇也俟汝叔有子当先爲汝嗣之不数年姑亡氏虑叔有异志乃尽以所授宅舍田产器用簪珥之属归之于叔曰吾未亡人孑然一身沤麻治菅足以自给叔滋生无涯也侄当嗣独非叔产乎叔由是乃安年七十余卒】信氏【白瓒妻年二十三而寡遗子天祥年甫六岁家贫恃绩纺以给暨天祥成立能善养其母邑人遂以节孝闻】张氏【蔡京妻年十九夫亡无子氏曰吾分应从死柰翁年老而叔又防少皆吾夫未了之责也乃躬自拮据仰事俯育无不出其手守节三十余年卒　以上康熙年旌】
　　乐安县元刘氏【聂贵妻】刘氏【王仁妻】刘氏【蒋恒妻　以上俱夫亡守节】万氏【曽希仁妻生三女俱未字至正问土贼掠境母女四人各自缢而死】明刘氏【王防妻】翟氏【蒋惠妻】阎氏【陈伟妻】房氏【宋尚义妻】傅氏【赵希龙妻】张氏【李栋妻】孙氏【李栋子智妻】蒋氏【蔡嘉宾妻】邓氏【孙可乆妻】武氏【孙浩然妻】蒋氏【邵继儒妻】刘氏【毕澄妻】郭氏【李国诵妻】张氏【宋懋官妻】王氏【李培妻】孙氏【种伯选妻】孙氏【许敬妻】宋氏【蒋竒鈇妻】王氏【侯应封妻】袁氏【安一登妻】田氏【李修身妻】李氏【邓九州妻　以上俱夫亡守节】张氏【贾应孝妻夫亡不食死】隋氏【刘允升妻夫亡自缢】蔡氏女【荼体要女许字蒋□□病莗女请于父母曰愿得一见终身无憾其母从之往翌日□卒女辞其母曰夫亡姑在也愿事姑终其天年遂不嫁】萧氏女【萧宗辅女正德时爲流贼所得大骂不从贼支解之】
　　皇清曲氏【牟法妻法有事外出奸人瞰曲独居持刀直入强欲汚之氏不从竟被杀】刘氏【薛应富妻夫亡守节有富室子弟悦之遍贿族人金谋欲强娶氏闻之遂自缢】李氏【吴熏妻年十七夫亡之夕竟自缢　以上康熙年旌】附王氏【刘之伟妻】王氏【刘之汶妻】李氏【张云凤妻】蘓氏【宋藻妻】蒋氏【毕焒显妻】李氏【贾福情妻】成氏【赵俊之妻】李氏【王家桂妻】连氏【李贵和妻】孙氏【赵延年妻　以上俱夫亡守节见续邑志】刘氏【贡生李含章妾顺治初值土冦死难】马氏【生员司惟新妻】刘氏【生员李如常妻俱顺治间死土冦之难】王氏【徐济妻夫亡服毒死】郉氏【黄凤鸣妻夫亡自缢　以上见郡志】
　　夀光县宋王氏【进士张廷荣妻宣和末年廷荣与父皆爲贼邢真所执拷掠索金时王已避匿他所闻痛楚声急持金往救贼见氏美乃舍廷荣与父而刼氏以往氏大骂乃遇害】元赫氏【朱行义妻】田氏【徐进妻】李氏【郭春妻】刘氏【掌谷税妻】仵氏【张某妻以上俱夫亡守节】明牟氏【张瓒妻】常氏【丁宿妻】董氏【刘洋妻】刘氏【王鋭妻】孙氏【张纳妻】张氏【魏继文妻】邱氏【王正明妻】岳氏【游公子妻】牛氏【刘頴妻】张氏【高崶妻】刘氏【贵恪妻】宋氏【马住妻】韩氏【李永建妻】黄氏【李榘妻】王氏【李榘妾】籍氏【李榘子生祚妻】于氏【孟惟新妻】魏氏【安恒妻】王氏【李可继母以上俱夫亡守节】隋氏【张范妻正德六年流贼入境掠之不从遂被杀】王氏【徐礼妻】杜
　　氏【张崇妻】马氏【王德妻】刘氏【蘓懋妻俱遭正德时流贼之难死节】刘氏【兵部侍郎魏琯妻崇祯壬午城破氏携其女皆投井死】隋氏【李谨妻】胡氏【张蕴妾】刘氏【李时渐妻】王氏【郝应璧妻】崔氏【岳情妻　以上俱夫亡自尽】郑氏女【郑逺香女防许字杨三伟年皆十六而三伟病死女欲往吊母不许欲邀姑来一见母从之姑至女抱姑而恸欲随姑往姑亦不可母送姑出门乃阖户自缢】张氏女【张禄女年十七正德时不从流贼死节】
　　皇清魏氏【李应兑妻年二十五而夫亡生子耀先甫过岁前明崇祯壬午氏负子避兵于纪城之孟氏楼火攻楼焚氏急投身烈熖中颅辟骨折子母皆不死乃潜伏蓁葬中三日后始返故居而烬余瓦砾家业荡空不得已寄栖伯父母家茹荼咽蘖守子成立其后耀先得游于庠氏年七十八歳卒】王氏【李应明妻】王氏【张祚妻】刘氏【杨达裔妻】祝氏【王淳妻】章氏【生员张恭妻】郝氏【刘錧妻】杨氏【蒋又恒妻】李氏【刘深之妻　以上俱夫亡守节】马氏【隋藏修妻夫亡自经于柩旁】隋氏【刘大美妻夫亡自缢】赵氏女【名姤姐年十五遇强暴不从被杀　以上俱康熙雍正等年旌】附张氏【生员夏廷玉妻于归一载遽罹前明壬午之难廷玉与母俱死于兵祗存氏与翁而氏年十八翁年五十有九翁每劝氏改适母误终身氏泣曰翁所虑者妾无子尔何不继一子以承夫后乃以侄爲嗣迨后嗣子年十六爲之娶媳生子翁寻殁遂大恸曰代夫事父得终其天年今且有后夫者矣吾何可以不死乃不食七日而卒年四十有八守节盖三十年也】刘氏【丁炜宗妻年二十夫亡事姑甚孝一日所居火焚而姑病在牀不能起氏乃以被襄姑负于背匍匐而出竟得无恙守节凡五十余年卒】吴氏【张握秀妻】孙氏【魏养心妻】张氏【李迅妻】赵氏【张廷钦妻】王氏【徐先知妻】张氏【赵永坤妻】陈氏【丁练继室】韩氏【李恒交妻】薛氏【安璿妻】隋氏【杨士騄妻】刘氏【一正妻】周氏【徐应便妻】刘氏【王世倬妻】马氏【生员张朝官妻　以上俱夫亡守节见邑志】常氏【赵印妻拾棉于野忽被杀越三日始得其尸盖遇暴也】王氏【张福春妻】刘氏【孙淳之妻】柳氏【陈贞吉妻俱夫亡自缢】隋氏【杨源濬妻】李氏【丁允巘妻俱夫亡不食死】徐氏女【生员徐兰女前明壬午被掠投井死　以上俱见邑志补遗】
　　昌乐县北魏崔氏【王云妻夫亡守节教九子皆知名世称王氏九龙昕晖昭晞晧尤着】张氏女【父爲虎翼校尉生七岁母卒继母抚之虐阴使人鬻之绐其父曰失之矣后其父于泗州金氏家识其女携之归欲逐继母女衮请得已父卒无子女遂不嫁养继母甚孝继母亡佣工富室以终其年】元刘氏【尚成妻夫从军卒氏孝事舅姑闻于朝旌其闾曰孝节之门】明于氏【刘安妻】赵氏【刘升妻】张氏【赵天叙妻】张氏【刘恺妻】赵氏【刘完璧妻】张氏【赵伦叙妻】赵氏【张慎动妻】田氏【贡生阙谏妻】马氏【刘经世母】傅氏【魏崇本妻】黄氏【田大有妻】赵氏【邱尔儁妻】王氏【阎士举妻】陶氏【刘献妻】张氏【李凤征妻】张氏【刘养德妻】田氏【左养防妻】刘氏【赵炅妻　以上俱夫亡守节】臧氏二妇【一臧宿妻一臧奉亭妻俱逸其姓正德六年流贼犯境二妇爲所掠百拆不从皆爲所杀又有畱泉一妇骂贼攒箭而死并不知其夫爲谁也】阎氏【生员冯啓宗妻】李氏【冯继宗妻】张氏【生员冯承宗妻】张氏【生员冯珣母崇祯壬午兵难俱投井死】尚氏【王无争妻】赵氏【秦池妻】刘氏【卢文灿妻】刘氏【张大美妻】刘氏【赵硕印妻　以上俱夫亡自尽】陈氏女【陈能女年十七正德时死流贼之难】
　　皇清高氏【刘洛年妻】董氏【阎德涵妻】韩氏【生员赵桧妻】郎氏【赵橒妻】李氏【刘日升妻　以上俱夫亡守节康熙年旌】
　　临胊县宋刘氏【陈公绪妻绍兴末公绪创义率乡民挈眷归南时刘适归宁夀光公绪偕其子庚以行公绪至宋授以官刘滞北方音信不通者二十五年或劝其改适刘曰吾夫不忘故国之君吾敢忘故夫之节乎纬萧自给公绪亦不他娶及庚长遂迎母以归】元王氏【巨林妻】顔氏【杨原妻俱夫亡守节】明齐氏【张仲先妻】尹氏【张应星妻】赵氏【吏目衣铦妻】陈氏【曾衢妻】王氏【刘邦杰妻】胡氏【冯毓阳妻】刘氏【生员迟一元妻　以上俱夫亡守节】马氏【生员魏汝宪妻】孟氏【谢惠妻】胡氏【生员张应宿妻】薛氏【副使王佐才妾】黄氏【生员高养重妾　以上俱夫亡自缢】李氏【林试妻试以戏秋千坠地死李亦援架自投地不死殓之夕以头触棺流血被靣亦不死乃不食七日死】
