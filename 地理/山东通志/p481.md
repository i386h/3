<!-- { "loadSidebar": true } -->
　　空桑在陈穷桑在西归藏启筮云空桑之苍苍八极之既张乃有羲和是主日月职出入以为晦明盖指嵎夷之地故记孔子生于空桑春秋演孔图云徴在游于大冡之陂梦黒帝谓己汝产必于穷桑而于寳所记徴在生子空桑之地今名孔窦在鲁南山之穴孔庙礼器碑云顔育空桑空桑鲁北孔子鲁人故説者指云空桑既而言之鲁南山穴之説正自戾矣乃若共工氏之振滔鸿水以薄空桑则为莘陜之间伊尹莘人故吕氏春秋古史攷等俱言尹产空桑故城今在陈留空桑固非鲁也故地记言空桑南而北陈留各三十里有伊尹村而所谓穷桑则非是矣拾遗记言穷桑者西海之滨也地有孤桑千寻盖在西垂少昊之居雍梁之域故周书尝麦云帝命蚩尤宇于小颢而逺游章句西皇所居西海之津西皇者少昊之称而小颢者少昊之正字也宜为咸阳故咸阳曰云阳而少昊一曰云阳氏云阳县今耀州甘泉宫即武帝之太畤颛顼继少昊者故世记颛顼亦自穷桑迁商丘事可知矣而杜预遽以穷桑为在鲁北至释例地名乃云地阙故颖达云言鲁北者相传言尔盖以定公四年传封伯禽于少昊之墟逆之而乐史之所记乃在曲阜此又因预而妄之也太昊在东少昊在西予既言之拾遗逺游穷桑既在西极则鲁曲阜之所得非太昊之墟乎郡国志云少昊自穷桑登帝位非空桑也
　　东防辨　　　　　　　　　　【明】公　鼐
　　论语云夫颛防昔者先王以为东防主邢昺曰山在东故曰东防则东防一山也而杜佑通典曰费县有防山东防山则以为二山矣孟子云孔子登东山而小鲁説者谓即山然道书又以东山防山为二山何也于钦曰诗颂奄有防传曰二山名山近鲁后人皆以为防山今按孟子及道书所谓东山者或即此山山顶宛如形名不虚得防山东二山连属长八十里今按山延绵几二百里禹贡之防羽论语之东防此正山也道书所谓防山杜佑所谓东防山或即此也后人疑于东之説遂误以山当山防山为东防而隐没山之本名故今定山为山东防为防山以复古予生长山之下自幼以为疑详考防山在防隂沂水费县三县之境而属沂水者正山之东麓也世人但称防山而新泰县境自有山今郡志及防隂志以山当山尤非也其址有沃壤乃春秋所谓隂之田也若谓防山之峰如形者即山则兹峰之后山谷﨑岖直数百里安得有腴田可称哉要之以东防为一山者是而世以其山延长因以在东者别为东耳防山絶髙者有数处俗以西方絶髙者为防峰中央絶髙者为云峰东方絶髙者为东防峰其实一山未尝断也其西方最髙一峰形状类故至今称为顶不得以此为即山也琴操吾欲望鲁兮山蔽之即此春秋隂之田在此山之北
　　姑幕辨　　　　　　　　　　【明】公　鼐
　　姑幕古商侯国汉置姑幕县为都尉治或曰薄姑莽时曰季睦晋志通典十道纪章懐太子俱以姑幕为薄姑而实非也薄姑乃古爽鸠氏之地太公封于营丘初得临淄以东成王时薄姑与四国作乱成王灭之以益太公地六世胡公徙居之于是薄姑为齐郡邑括地志曰薄姑城在博昌县东北六十里路史曰在临淄西北五十里今博兴县北十五里有薄姑城是也齐乗曰姑幕在莒县东北百六十里故城当在密州魏收地形志博物志皆曰姑幕有公冶长墓寰宇记谓长墓在宻州西北五十里则姑幕为在宻州者似矣按春秋昭五年莒牟夷以牟娄及防兹来奔杜预曰姑幕县东北有兹亭夫莒子国方六七十里止耳岂能履及临淄以西之地即宻州亦非所宜有也水经注引京相璠曰琅邪姑幕县南四十里员亭故鲁郓邑郡国志东莞有郓亭而后齐时尝并姑幕入东莞则知姑幕即东莞之境宻州去东莞二百余里安得有四十里之郓亭乎则以姑幕为在宻州者亦非也后汉书刘盆子传载莒人逢安等起兵从樊崇攻莒不下转掠至姑幕遂北入青州据文自莒而姑幕自姑幕而青州正与今壤地道里合故并取之以为证
　　阳都辨　　　　　　　　　　【明】公　鼐
　　汉书郡国志阳都属城阳国应劭曰齐人迁阳故阳国是后汉及晋属琅邪自是以后不见其名故世逺迹灭无所考证范蔚宗书明帝纪十五年徴东平王苍防阳都章懐注曰阳都故城在沂州沂水县南于钦作齐乗列记古郡邑城郭之迹独不着阳都所在岂以无所考证致然与按水经注沂水经东安县故城东又南桑泉水及巨围堂阜诸水入之此即今所谓汶河又南东卢川水注之水出鹿岭山东南流左则二川臻凑右则诸葛泉源澌奔乱流迳城阳之卢县故盖县之卢上里也今卢阳社地是沂水又南迳阳都县故城县故阳国齐利其地而迁之者也沂水又南与防山水合水出防山之隂即今山之地在卢山正南东流迳阳都县南注沂今考县里社之名防山以东葛沟以北皆县界也水出防山之隂已在山北境而曰东迳阳都县南则阳都犹在防山之北可知也诸葛孔明琅邪阳都人后世求阳都而不得遂以沂州为孔明故里然沂州乃临沂非阳都也以章懐注证之则葛沟之间其即阳都故墟乎齐乗亦称沂水南迳诸葛城至沂州城尚逺而今葛沟在两界之间且诸葛之名非无因而起也故知阳都在县境内无疑
　　菑时幽州辨　　　　　　【国朝】王士祯
　　按周礼职方氏东北曰幽州其山镇曰医无闾其泽薮曰貕养其川河泲其浸菑时河即九河泲即济水多在今济兖之境禹贡济河惟兖州是也而菑时二水在今青济二郡之间其去幽州且千余里今幽之巨浸不少顾逺取诸青兖之水何与及序并州曰其川虖池呕夷其浸涞易反在幽州一二百里之内舍近取逺又何与若医无闾即今北镇在辽东其距河济菑时又如风马牛之不相及何以同得幽州耶尔雅燕曰幽齐曰营陆氏曰尔雅有徐幽营而无青梁并周职方有青幽并而无徐梁营以是揆之则周公定九州省营州入幽州而齐之菑时诸水遂改幽州矣然菑时二水皆近在临淄封内即太公所都营丘之地顾不以青而以幽是又不可知也存疑以俟世之能读九丘者云
　　髙里山辨　　　　　　　　【国朝】顾炎午
　　泰安州西南二里俗名蒿里山者髙里山之讹也史记封禅书十二月甲午朔上亲禅髙里汉书武帝纪太初元年十二月禅髙里注伏俨曰山名在泰山下乃若蒿里之名见于古挽歌不言其地汉书武五子传蒿里传兮郭门闳注师古曰蒿里死人里审若此山为死人之里武帝何所取而禅祭之乎自晋陆机泰山吟始以梁父蒿里并列而后之言鬼者因之遂令古昔帝王降禅之坛一变而为阎王鬼伯之祠矣汉书上亲禅髙里师古注曰此髙字自作髙下之髙而死人之里谓之蒿里其字为蓬蒿之蒿或者误以髙里为蒿里混同一事陆士衡尚不免况余人乎
　　阙里辨　　　　　　　　　【国朝】顾炎午
　　阙里志引汉晋春秋曰鲁有二石阙曰阙里又以为后儒尊崇夫子之称其説自相抵牾按史记鲁世家炀公筑茅阙门春秋定公二年夏五月壬辰雉门及两观灾冬十月新作雉门及两观注雉门公宫之南门两观阙也孔子宅至汉鲁恭王时尚存汉晋春秋之云二石阙必有所据石阙之下其里即名阙里而夫子之宅在焉遂以为名鲁论有阙党童子五百家为党阙党是阙下之党左传郑伯享王于阙西辟是阙之西偏汉书儒林传有邹人阙门庆忌注云姓阙门名庆忌盖亦如东门北宫之类以居为氏者也
　　趵突泉系济水辨　　　　　【国朝】王士俊
　　歴城趵突泉发源于济水无疑也自元侍郎于钦所着齐乗据曾南丰齐州二堂记以为系岱隂伏流所发地势使然无闗于济今郡志多采其説而不知为好异之过也夫济水潜行地中不能寻其脉络所可知者发见之处耳故不得其源但穷其委犹言性者难言其静则言其动也今观趵突泉之流曰泺河即今小清河水经云济水又东北泺水出焉则是明言济水之为泺河也其注云泺水出歴城县泉源上涌若轮则是明言泺水之源于趵突泉也水经注言之最显而后人不信则是后人之臆见反胜于桑钦郦道元辈耶辨之者又曰小清河由华不注山下东行防巨合水经章邱防淯河又防獭河流经邹平长山新城又防孝妇河又东经青州东北诸县入海此其循行故道与济不合故不可信也嗟乎此亦小儒隅隙之见但知南宋元明以后之小清河而不知南宋元明以前之小清河也南宋元明以后之小清河由华不注山下入大清河其之东循章邱迤而去者乃伪齐刘豫凿下泺堰始也未凿堰以前小清河东行七十里与巨合水合于龙山镇即入大清河夫大清河之为济也虽儿童妇女亦知之也不知大小清河昔日之合而但据大小清河今日之分何异执已变之桑田而谓非昔日之沧海也岂明通之论欤其所谓岱隂伏流亦安知非即为济水之伏何也水性之伏于济仅见他水罕闻也趵突泉源于岱隂安知岱隂之伏不又源于济水之伏流固有源源更有流也令考济水入山东由定陶东北一支入钜野寿张西合汶水一支入谷城平隂而北俱系兖州府属离岱咫尺则是岱隂伏流明系济水曹植文所谓沇源济作润岱坰其明证也是趵突泉之源于岱隂即系源于济水穷河源者奈何弗及星宿海而止耶大凡考据原委宜总古今统上下以立论不得拘执一説如济南省城汉之始封原在平陵嗣后互易至宋始迁今治倘执今之济南为古之济南则人不之信矣齐乗所指趵突泉得毋类是雍正癸丑夏余巡齐鲁至泉上见水性剽起激悍与济水能与河鬭者类因叹南丰以泰山之北四字贻悮后人而于钦反诮蔡九峰为骑墙之见噫误矣沈存中笔谈云歴下发地泉泉俱系济水由此而观是发源济水者固不独一趵突泉也















　　山东通志卷三十五之十五
　　钦定四库全书
　　山东通志卷三十五之十六
　　艺文志十六【书】
　　遗燕将书　　　　　　　　　【周】鲁　连
