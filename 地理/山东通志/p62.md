<!-- { "loadSidebar": true } -->
　　清河侯王吸【以中涓从起丰为将军击楚功】广侯召欧【以中涓从起沛为连敖定燕赵功】梁邹侯武虎【以谒者从定三秦功】费侯陈贺【以舍人从起砀击楚为将军平定防稽功】阳都侯丁复【以越将从起薛为楼烦将破楚功】博阳侯陈濞【以都尉击楚荣阳絶甬道功】蓼侯孔聚【以左司马入汉为都尉击项籍功】城武侯尹□【以谒者从入汉定诸侯备守淮阳功】歴简侯程黑【以击楚兼攻臧荼功】平州侯昭涉掉尾【昭涉姓以击项籍兼攻臧荼功】东武侯郭防【以户卫起薛破秦楚功】都昌侯朱轸【以舍人从起沛定三秦功】曲成侯虫达【以西城戸将从起砀破秦楚功】魏其侯周止【以舍人从起沛为骑郎破楚功】鲁侯奚涓【从起沛以将军定诸侯功】高宛侯丙猜【以客从定三秦破楚功】斥邱侯唐厉【初从起丰以亚将攻楚兼击黔布功】台侯戴野【以舍人从起砀击楚功】厌次侯爰类【以都尉守广武功】朝阳侯华寄【以都尉击楚功】清侯室中同【以都尉击楚功】昌侯旅卿【以齐将入汉击楚又击韩王信功】安邱侯张说【以卒起方与从汉击楚又击韩王信功】祝阿侯高邑【以上队将击魏破楚又击破陈豨功】须昌侯赵衍【以谒者从起汉中后为河间守陈豨反诛其都尉相如功】高陵侯王虞人【以骑司马从破楚并击豨功】戚侯李必【以骑都尉击楚破齐攻臧荼功】成阳侯奚意【以郎将从击楚幷定代功】阳信侯吕青【以用令尹初从功】任侯张越【以骑都尉从击燕代为车骑将军侯】桃侯刘襄【从起定陶以大谒者击黥布功】张侯毛释之【以中涓从起丰击楚定诸侯功】安平侯鄂千秋【以谒者从定诸侯幷举萧何功】煮枣侯革朱【以越将入汉从定诸侯功以上三十五人高帝封】鄃侯吕它【以父婴从汉击楚定诸侯死事功】滕侯吕更始【为舍人郎中以都尉屯霸上用楚丞相侯】腄侯吕通【以吕肃王子侯】乐昌侯张受【以鲁元太后子侯】建陵侯张泽【以大谒者多奇计】祝兹侯徐厉【以舍人从起沛用常山丞相侯】东平侯吕庀【以燕王吕通弟侯】祝兹侯吕莹【以太后昆弟子侯以上八人高后封】壮武侯宋昌【以代中尉从王参乘入卽帝位功】楚侯蔡兼【以韩冢子还定北地功】黎侯召农【以齐相召平子侯】鉼侯孙单【以父孙卬北地都尉死事功】阳信侯刘揭【以典客夺吕禄印闭殿门止吕产兼定防功以上五人文帝封】魏其侯窦婴【以大将军屯荣阳扞吴楚地】鄃侯栾布【以将军击吴楚功】建陵侯卫绾【以将军击吴楚功】平曲侯公孙昆邪【以将军击吴楚功】盖侯王信【以王后兄侯】武安侯田蚡【以后同母弟侯】山阳侯张当居【以父尚諌楚王戊死事功以上七人景帝封】乐安侯李蔡【以轻车将军再从大将军卫青出塞有功】龙頟侯韩说【以都尉从大将军青北伐有功】发干侯卫登【以父大将军破右贤王功】漯阴侯昆邪【以北庭浑邪王降汉功】河綦侯乌黎【以浑邪降汉功】常乐侯稠雕【以浑邪降汉功】平州侯王吸【以朝鲜降汉功】騠兹侯稽谷姑【以月氏王降汉功】承父侯续相如【以使西域功】牧邱侯石庆【以丞相谨厚加恩】□侯商邱成【以大鸿胪明卫太子无他意加恩】德侯景建【以长安大夫从莽通杀反者功】轑阳侯江喜【以啬夫捕反者功】蒲侯苏昌【以小吏捕反者功】丞父侯孙王【以告反者功】博望侯张骞【以从大将军北伐知水道兼使絶域功】众利侯郝贤【以上谷太守四从大将军青北伐功】轵侯李朔【以校尉三从大将军北伐功】澅清侯刘参【以朝鲜降汉功】邳离侯路博德【以右北平太守从骠骑将军北伐功】外石侯吴阳【以故东越衍侯佐繇王功以上二十二人武帝封】□侯金日防【以驸马都尉发觉侍中莽何罗谋叛功】宜城侯燕仓【以假稻田使者发觉左将军上官桀谋叛功】博陆侯霍光【以奉车都尉捕反者莽何罗功】富平侯张安世【以右将军辅政兼定防功益封】阳平侯蔡义【以帝师为丞相侯以上五人昭帝封】爰戚侯赵长年【以平陵大夫告楚王谋叛功】博侯张章【以长安男子发觉霍氏谋叛功】高昌侯董忠【以期门受张章言告叛功】合阳侯梁喜【以平阳大夫告反者功】营平侯赵充国【以后将军兼定防功】平邱侯王迁【以光禄大夫兼定防功】昌水侯田广明【以鸿胪击武都氏兼定防功】爰氏侯便乐成【以少府与定防功】阳都侯张彭祖【以世父故掖庭令贺有旧恩】平恩侯许广汉【以帝后父】平昌侯王无故【以帝舅】乐昌侯王武【以帝舅】乐陵侯史高【以帝父舅子侍中与发霍氏谋】卭成侯王奉先【以帝后父】博望侯许舜【以帝后父同母弟长乐卫尉有旧恩】乐平侯霍山【以从祖父大将军光旧日功以上十六人宣帝封】驷望侯冷广【以湿沃公士告反功】新山侯称忠【以捕得反者功】楼虚侯訾顺【以捕得反者功】延乡侯李谭【以尉氏男子捕得反者功】阳平侯王禁【以帝后父封子鳯以大将军益封】乐安侯匡衡【以丞相侯以上六人元帝封】高阳侯薛宣【以丞相侯】武阳侯史丹【以帝为太子时旧传恩】曲阳侯王根【以太后弟】成阳侯赵临【以帝后父】高陵侯翟方进【以丞相侯以上五人成帝封】卢乡侯陈鳯【以中郎将巡行风俗齐同万国平帝封】
　　东汉
　　齐国武王縯【光武帝兄初起兵破莽更始忌而杀之建武二年立縯子章为太原王十一年徙王于齐是为哀王传殇王石石子晃有罪贬爵为芜湖侯章帝以济武王首创大业而后嗣以罪废心常悯之永元二年复封晃子无忌为齐王是为惠王传顷王喜喜子承建安十一年国除】
　　北海国靖王兴【齐武王次子建武二年封鲁王后徙北海传敬王睦哀王基无子和帝封睦庶子斟乡侯威为北海王立七年坐诽谤自杀永初元年邓太后复封睦孙夀光侯普为北海王是为顷王传共王翼翼传子康王无子国除】临邑侯复【靖王子光武帝封】平望侯毅【敬王子章帝封】
　　东海国康王疆【光武帝太子母郭后废疆不自安愿备藩国建武十九年封东海王兼食鲁郡时鲁灵光殿犹存诏疆都鲁传靖王政顷王肃孝王臻懿王祗祗子羡魏以为崇德侯】杨虚侯子光【顷王子桓帝封】汶阳侯琬【懿王子献帝封】
　　济南国安王康【光武帝子建武十五年初封济南公十七年进爵为王传简王错孝王香无子顺帝立错子阜阳侯显为嗣是为厘王传子悼王广】东武城侯德【安王子光武帝封】乐成亭侯文【厘王子顺帝封】
　　东平国宪王苍【光武帝子明帝封为东平国王传怀王忠孝王敞顷王端端子凯魏以为崇德侯】矜阳亭侯梁【宪王孙和帝封】
　　琅邪国孝王京【光武子明帝永平二年封传夷王宇共王夀贞王尊安王据顺王容容子熙】阳都侯邈【安王子献帝封】
　　千乘国贞王伉【章帝子建初四年封为千乘国王和帝永元七年改千乘国为乐安国传夷王宠宠子鸿徙封渤海是为孝王】
　　清河国孝王庆【章帝太子建初七年废为清河国王后殇帝无嗣以庆长子祐入继大綂尊庆为孝德皇】
　　甘陵威王理【安平孝王之子梁太后立之使奉孝德皇祀传贞王定献王忠至建安年国除】济北国惠王寿【章帝子和帝永元二年封传节王登哀王多无子顺帝永和四年立郓乡侯安国为嗣是为厘王传子孝王次次子鸾鸾子政】
　　附诸王侯
　　泗水国王歙【光武帝族父建武二年封子燀更为堂谿侯】菑川王终【歙子建武二年封】曲阳侯鳯【终子建十年封】武单父侯茂【歙从弟初封中山王建武十三年以疏属更为侯】城阳国王祉【光武帝族兄舂陵侯厰之子初封定陶王建武二年改封城阳未之国薨其子平降为侯】成武侯顺【光武帝族兄父庆更始时封为燕王为乱兵所杀建武二年封顺为城武侯予遵嗣后以罪免】寿光侯鲤【更始子建武二年封以奉更始祀】济阴王长【明帝子永平十五年封立十三年卒于京】千乘王建【明帝子永平三年封四年薨】城阳怀王淑【章帝子永元二年封】平原怀王胜【和帝子延平元年封卒于京师】平原哀王得【乐安王宠之子邓太后立之为平原哀王卒无子复立河间王开子翼为嗣安帝废之国除】平原王硕【桓帝兄建和二年封】
　　实封功臣外戚恩泽等侯
　　高密侯邓禹【以杖防从渡河入关功】胶东侯贾复【汉兵起聚众来归击破青犊五校贼及降朱鲔功】祝阿侯陈俊【以安集掾从徇河北击铜马五校贼破张步董宪功】牟平侯耿况【以上谷太守发兵攻邯郸诛王郎功】向侯王霸【汉兵起率賔客从击王寻渡河斩王郎破卢芳功】鬲侯朱祐【以防军从定河北降邓奉秦丰功】安平侯盖延【以虎牙将军讨刘永厐萌功】杨虚侯马武【以振威将军击隗嚣功】亢父侯刘隆【以南阳宗室为骑都尉从定河内功】不其侯伏湛【以大司徒阳都侯更封】观津侯刘喜【汉兵起与兄植聚兵防昌城迎帝功】夜侯欧阳歙【以河南尹被阳侯更封为大司空】则乡侯侯霸【以大司徒追封】夷安侯邓珍【以父禹功】泛乡侯卓崇【褒德侯卓茂子建武四年徙封】寿张侯樊宏【以帝舅光禄大夫封】平望侯樊茂【以宏少子加恩】武始侯张纯【富平侯张安世之后建武初诣阙请改封】发干侯郭匡【以帝后从弟以上十九人光武帝封】卽墨侯贾宗【以父复功】昌安侯邓袭【以父禹功以上二人明帝封】乐平侯梁棠【以帝母梁贵人弟】乘氏侯梁雍【棠弟传子商商子冀为大将军益封万三千户】单父侯梁翟【棠弟以上三人和帝封】阳平侯桓焉【以諌废太子有功】祝阿侯张贤【以宦者与定防功】范侯王道【以宦者与定防功】东阿侯苗光【以定防功】北乡侯任世【阿陵侯六世孙由西阳侯徙封以上六人顺帝封】费亭侯曹腾【以宦者与定防功】容邱侯刘虞【以幽州牧平反者功以上二人桓帝封】济阳侯何苗【以帝后弟灵帝封】
　　晋
　　东平王楙【义阳王望之子武帝封】
　　高密文献王泰【宣王弟武帝初封陇西王改封高密】东海王越【泰次子以讨杨骏功别封东海】
　　济南惠王遂【宣王弟武帝封】
　　任城景王陵【宣王弟武帝初封北海改封任城】
　　平原王干【宣王弟武帝封】
　　琅邪武王伷【宣王子武帝初封东莞改封琅邪以东莞益之传恭王觐觐子睿渡江是为东晋元帝】东安王繇【伷子武帝封】
　　齐献王攸【文王子武帝封】东莱王蕤【攸子武帝封】
　　城阳哀王兆【文王子武帝封】
　　乐安平王鉴【武帝子太康十年增封渤海郡子覃嗣怀帝无子齐王冏表为皇太子河间王颙废之】
　　濮阳王允【武帝子咸寕三年封太康十年徙封淮南】
　　济南王固【愍帝弟初封汉王改封济南】
　　【按东省郡县自晋元南渡之后五姓窃防封建王侯无复可考惟元魏高齐颇多寄名封爵然无胙土之实不得与两汉比也唐制诸王受封不过内府给需食解租于京师不得治于其国肃代而后河北尽归藩镇终唐之世无建邦啓宇于齐鲁间者宋鉴于唐诸王所受封号止及其身子孙惟得以荫仕为环卫官亷车节钺以次而改无世袭之茅土南迁而后泊乎金元皆无可志惟有明复封建之旧山左歴多藩服爰继汉晋而志之】
　　明
