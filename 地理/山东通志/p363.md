<!-- { "loadSidebar": true } -->
　　汪元度临清人笃于孝友秉性介洁家贫有友怀金欲赠之察其词色中不敢出诸子在乡里遇人搆难善持平多为罕譬不欲以讦为直卒祀乡贤
　　赵振业字塈垣博山人前明天啓乙丑进士知邯郸县有治剧才邑虽冲而政游刃秩满行取监察御史出督漕运巡视荆南皆有政绩
　　国朝初以山西督粮道起用肇兴水利清核废藩之产不遗余力改庐州兵备使致仕归
　　李允征字征甫徳州人以举人授故城知县寻改丰县丰邑素称刁顽允征杖弊土豪数人刁风顿息入为南城指挥陞工部主事督清江船厰剔弊厘奸吏畏而商悦为刋漕使五集陞广西左江佥事以病致仕归寻卒
　　法　寰号怡云胶州人前明天啓丁夘举人好读书授徒墨水之滨多所裁成
　　国朝除静海令值嵗祲捐俸散赈并劝当事者出粟煮粥以济饥民全活无算癸巳秋胶镇海时行叛时寰里居骂贼而死并二子爽选皆遇害公举入乡贤祠王勤正诸城人自幼性至孝事亲尽礼好施乐善尝周人之急济人之困乡人爱之卒祀乡贤
　　丁允元字长人日照人前明崇祯辛未进士授中书舎人擢户科给事中拜疏改日照条鞭邑享其利论列权相镌级调外入
　　国朝知苏州府时积弊之后允元因事厘正纲纪灿然陞庐州副使丈民田清欺隐不增虚畆以病百姓属邑邪教狱兴悉纵株连者后起榆林道以母老不赴房　辰鱼防县恩贡生学极渊通于五经诸史皆精研得其要领尤以孝友着闻其他建宗祠修学宫义所当举无不竭力为之乡评嘉许殁举祀焉
　　李　植利津人前明崇祯甲戌进士授陜西韩城知县开渠灌田捐粟赈饥行取监察御史
　　国朝顺治九年巡按河南甫厯河懐二府值撤差寻丁母忧遂絶意仕进卒于家
　　张范胶州人庠生至性纯孝尤笃友于之爱家贫常授徒远方以故年逾五旬尚乏嗣妻赵氏为置一妾色絶丽将就寝询知妾故有夫缘被重累不得已自鬻遂危坐逹旦即遣还之州人以此益推重焉卒祀郷贤
　　李化熙字五长山人前明崇祯甲戌进士湖州府推官讯狱慈祥累官总督
　　国朝以工部侍郎改兵部晋刑部尚书特疏请复朝审并遣各直省恤刑永着为例
　　耿章光馆陶人由崇祯丁丑进士任山西曲沃县知县至尚寳寺卿以父如杞勤王被陷死于极刑为刺血明心一防代父鸣寃举朝悼悯追复如杞原官卒祀郷贤
　　赵国佐滋阳人前明崇祯己夘举人至
　　国朝顺治己亥需次得新野令以苏民困为己任设施未竟而卒识者多致悼焉
　　伊光啓字开雍新城人天性淳朴内行尤谨事继母如所生事兄如父兄老无子以长子辟为之后后以辟贵赠中大夫益自谦抑横逆之来犯而不校逺近称为长者夀九十卒
　　李森先字琳枝掖人前明崇祯庚辰进士
　　国朝初授监察御史巡按苏松寻以失出逮狱民焚香诣阙讼其寃事白复其原官
　　孙廷铨字枚先博山人明崇祯庚辰进士顺治初以荐授河间推官累陞至吏户兵三部尚书寻拜秘书院大学士廷铨司铨政最久以慎名器通淹滞为己任故幸进之徒多不满意及入赞纶扉勤修庶政竟嵗未尝休沐兼以具庆在堂温凊念切康熙初
　　予告归里卒官给葬祭諡文定所着有沚亭诗文集汉史亿归厚録顔山杂记等书行世
　　张　端字中柱掖人前明崇祯癸未进士
　　国朝召用累官至大学士卒諡文安　窃攷
　　国朝召用故明文献皆登显要其官至大学而得赐諡者如徳州谢陞乃万厯丁未进士崇祯时官建极殿大学士
　　国朝加柱国太师卒諡清义
　　赐塟地一区而旧志不载独于孙张二元老书衔书諡其故何欤
　　孙建宗字毓祺厯城人前明崇祯癸未进士入
　　国初授为祁县令有惠政累迁至雎陈兵备道革舗行免民夫招流移去虚粮逃亡归故土者至二千余家终太仆寺卿张彦士定陶人行醇学博事亲以孝著称母殁哀毁逾礼五昼夜米勺不入口父涕泣劝之始少进食饮后居父忧亦如之顺治初以嵗贡司训黄县寻陞贵州赤水衞经厯未任以疾乞归键户读书所着有读史矕疑十卷小学忠孝行世卒祀于郷
　　朱鼎延聊城人前明崇祯癸未进士歴任至工部尚书陈情终养旋里问寝视膳曲尽子道潜心程朱之学时以正心诚意持已训人素甘淡泊虽位至司空全不经营资产东郡考院倾圯捐金修整至今焕然卒祀郷贤
　　任孔当济寜人前明进士曾任山西阳曲知县以丁艰回里旋值流冦猖獗兖属多不保而济寜又多冦党孔当捐赀招募躬亲坚鋭扫除冦氛閤州咸荷更生后于顺治十七年以寿考终公举祀之
　　张丕吉字百屿嘉祥人前明崇祯癸未进士性頴异读书嗜古尤工诗赋
　　国朝顺治二年授翰林院编修丙戌即分校礼闱所拔多名士时翰林院分局纂脩明史同辈每推之曰此非张百屿不能办也未几以父忧旋里服未阕卒所着有皇华偶纪行世己丑使南闽作也
　　周伯逹字洱如莱阳人前明崇祯进士累官山西佥事
　　国朝顺治初年起巡抚甘肃时羌民尚怀疑惧伯逹宣布徳威未旬日皆归化寻改江宁巡抚有故帅呉胜兆叛伯逹星驰擒戮之至其裁汰縴夫清除漕弊抑客兵之横杜告讦之风三呉之民实赖以休息江右金声桓为逆督臣羽檄旁午数日间伯逹措饷三百万船八百只以应视事九月忧劳致疾卒于官范明征霑化人嵗贡生傅涉经史著作甚富人皆称为通经博古之儒
　　李呈祥霑化人前明崇祯癸未进士授翰林院编修
　　国朝顺治三年任国子监祭酒厯詹事府少詹以建言谪居奉天八年
　　赦还里居穷约以教授生徒为俯育之资有旂妇陈氏欲入空门守志而其主不允呈祥闻之缄嵗修为书属其主而赎之乃为尼闻者感其义
　　黄图安字四维堂邑人前明崇祯丁丑进士入
　　国朝厯仕至甘肃巡抚清介有声
　　周爰访字延成宁阳人前明崇祯癸未进士入
　　国朝授翰林乙酉分校北闱丙戌主试荆楚甄拔悉知名之士士林夸藻鉴者至今传诵焉陞文院编修卒于京
　　苑生瑞宁阳人明季生员力敦孝友五世同居因广建房舎召族子弟之无力就学者命其训诲之成就甚伙殁于康熙三十年乡人公请祀之
　　焦毓庆字善余章丘人顺治甲申拔贡授江西永新令清白自誓会金声桓为逆毓庆骂贼而死妾刘氏并仆刘治张干皆尽死节
　　王登联字防轩茌平人□从入闗占籍旗下初授郑州知州累官至大理卿折狱定谳多所平反出为保定巡抚清介无所容物以谏圏地死康熙中
　　赐塟祭諡慤愍防子四品京秩
　　王荃可字遇符益都人顺治丙戌进士由中书考授监察御史巡按广西值滇逆冦陷粤省荃可不屈死之事闻诏赠太仆寺少卿廕防如例
　　周如春字丽阳金郷人顺治初由歳贡知江西星子县有吏才为士民所感戴防金逆之变孤城被围粮尽乏援而陷如春被害妻妾宾从同殉难者凡二十一人邑士民为建忠烈祠以祀之
　　马国徴字明生博兴人顺治乙酉举人任直大名知县天性纯孝居丧三年未尝见齿居官善于催科不用鞭朴莅任三月教化大行至终月无争讼者卒祀名宦乡贤
　　艾元徴字长人济阳人顺治丙戌进士时父馥以永明令致仕家居元徴怡怡色养庭对之外絶不问家人产后以宫僚得任子元徴无所出父曰尔诸弟能自强从兄元熹吾甚爱之当以其子为后乃任汝霖元徴官至刑部尚书卒后汝霖官鹤庆知府有清白声能克承先志焉
　　王　度字平子泰安人顺治丙戌进士性孝友行事亦敦厚和平由大同令擢刑部主事恤刑江南之安徽池太四府多所平反全活甚众累官戸部侍郎以年老致仕归居郷谦谨年八十余而卒
　　蓝　润字海重即墨人顺治丙戌进士自庶吉士歴陟侍从出为江南上江督学捜拔寒畯士论悦服转福建右叅政值海冦攻榕城率众守之城得完又补广东左叅政招降芦田横水诸冦寻司臬江南狱多平反陞湖广布政使吏议前鞠失守事坐削职归寗之凤字徳九寜阳人顺治丙戌进士初受工部主事迁郎中擢知河南府时有流冦遗党鼓惑兵民约于正月十六晩袭城之凤闻之急聚集敢死内丁二十名选衙丁精壮者三百人伏于城濠二更贼果大至之凤即跃马突出伏兵皆起贼众惊窜殱厥渠魁一城以安后歴陞陜西布政使卒于官
　　李道昌海丰人顺治丙戌进士授监察御史仕至大理寺正卿道昌系遗腹子有至性五六歳时尝以父容问母母指示其形状遂屡梦见其父即起绘之后竟得其形似巡按河南当流冦残害民未安堵道昌力事招徕兴利除害余冦招安者二千余人流亡得以复业及任大理心存平恕全活甚众卒崇祀郷贤张四教莱芜人为诸生时以歳荐让同舍人高其谊顺治丙戌成进士授山西平阳司理以明允入上考擢刑部郎视学山右所得士旋发甲榜者二十六人晋陜西兵备道至则兵戢民安政声益着其生平训子弟读书则以立身为第一义作家则以早完官税为第一义故张氏一门端谨奉法无挂吏议者殁后公举入祠
　　杨宗震字严四济寜人顺治丙戌进士授陜西兴安知州招徕安集疆域以寜改任干州尤多惠政转江南驿盐道时江洋适有防氛宗震造理战船昼夜不怠于民不扰而军需早备寻以劳卒于官
　　刘芳声字茂逺鱼台人顺治丙戌进士由主事累官巩昌知府招流移劝开垦缮城赈饥美绩甚着寻陞桂林道赴任便道省亲适其父病笃将属纩而芳声至其父复苏执手留连越日乃逝人以为纯孝之感服阕补贵州毕节道改平大黔威守道以裁缺归居乡三十余年设义学施药饵乡族多防其徳子澄亦好施乐善有父风卒皆祀于乡
　　张啓泰字开之长山人顺治丙戌进士初知凤阳县歳祲捐粟赈饥全活数千人再任淇县淇当孔道旧有运车为累啓泰设法归驿民咸徳之以卓行入为兵部郎歴官至岭南道佥事以疾卒于官人共惜之朱　虚字若虚荷泽人顺治丙戌进士初知衡水县称循良第一擢监察御史巡视中城力剪强横不避权贵旋督学秦中至则定试额遴拔寒畯政教一新会停差改授浙东叅议报最擢肃州副使未任以疾致仕归笥惟图书数卷而已居恒读书嗜古所着有诗经笺右今疏于园集行世卒于家祀乡贤
　　李　炌字闇修长山人顺治丙戌进士任衢州府推官聴断明决郡称神明时剧盗熊竒方冦掠浙西炌设法捕之其余党又陷台州炌往设防御贼平歴官至刑部郎中以疾归
　　王天眷济寜人顺治丙戌进士官行人两次遣封安南赆遗一无所受分校顺天郷试矢公矢慎所得多名宿后位司空半载即力请告归乡评重之
　　邵士标济寜人顺治丙戌进士授河间推官审谳狱囚事多平反擢御史条奏皆切时弊逺近称焉李　适字长倩寿光人顺治丙戌进士知内黄县寻调湘隂两邑俱有循绩
　　张初旭临朐人顺治丙戌进士授湖广辰州推官经理寜乡县垦荒事有条理却除长沙漕例羡金政声卓卓时经略洪承畴疏荐其贤将召试擢用初旭辞曰士以誉而进必以毁而退吾不为也遂引疾归赵尹振号锦昙齐河人性倜傥尚气节顺治丙戌成进士任阜城知县劝农课士有治绩寻调衡山时闯贼余党突陷湘潭或劝尹振弃城去振不许城陷死之
　　陈益修济寜人顺治丙戌进士初任贵池令时大军南伐供应浩繁益修调度有方不劳民力旋陞主事督荆闗税务课裕而商不扰人皆感之
