<!-- { "loadSidebar": true } -->
　　序曰余自龙川以归居颍已十有三年杜门幽居无以自适稍稍取旧书阅之将求古人而与之友盖于三国得一焉曰管防安盖防安少而遭乱渡海居辽东三十七年而归结于田庐不应朝命年八十有四而没功业不加于人而余独何取焉取其明于知时而审于处已云尔盖东汉之衰士大夫以风节相尚其立志行义贤于西汉然时方大乱其出而应世鲜有能自全者颍川荀文若以智策辅曹公方其擒吕布毙袁绍皆谈笑而办其才与张子房比然至九锡之议卒不能免其身彭城张子布忠亮刚简事孙氏兄弟成江东之业然以直不见容力争公孙渊事君臣之义防絶平原华子鱼以徳量重于曹氏父子致位三公然曹公之杀伏后子鱼将命至破壁出后而害之汝南许文休以人物臧否闻于世晚入蜀依刘璋先主将克成都文休逾城出降虽卒以为司徒而蜀人鄙之此四人者皆一时贤人也然直己者终害于身而枉己者终丧其徳处乱而能全非防安而谁与哉旧史言防安虽老不病着白防布襦袴布裠宅后数十步有流水夏暑时策杖临水盥手足行园囿嵗时祀其先人絮防布单衣荐馈跪拜成礼余欲使画工以意髣髴画之昔李公麟喜画有顾陆遗思今公麟死久矣恨莫能成吾意者姑为之赞曰防安之贤无以过人余独何以为贤贤其明于知时审于处己以能自全防安之老归自海东一畆之宫闭不求通白防布裠舞雩而风四时蒸尝馈典必躬八十有四蝉蜕而终少非魏人何以命之天之逸民
　　夫子赞　　　　　　　　　　【宋】米　芾
　　孔子孔子大哉孔子孔子以前既无孔子孔子以后更无孔子孔子孔子大哉孔子
　　圣桧赞　　　　　　　　　　【宋】米　芾
　　炜东皇养白日御元气昭道一动化机此桧植矫龙怪挺雄质二千年敌金石纪治乱如一夕百代下防圭璧
　　臧僖伯赞　　　　　　　　　【明】方孝孺
　　戡祸弥乱世贵乎兵兵之所加治其既形心术之微祸乱所自孰能治之谏臣之事在昔鲁隠矢鱼于棠其事虽微其志已荒有臣僖伯忧其渐懈昌言正色以训以戒天稔其祸闻善不为钟巫之难实兆于斯圣之求谏匪曰观美羣情既宣万事毕理自以为智厌弃人言篡弑将行至死不闻谏之不用鲜不忘国我思若人中古遗直
　　孟献子赞　　　　　　　　　【明】方孝孺
　　世无材智不过于削非有仁人何以为国鲁号多士粲乎有文穆穆献子其徳可尊用侈国贫言利愈密宣成之间苛政横出夫子是悼势莫止之昌言在人后世纪之乗马之微鸡豚不畜富有天下恒患不足古称盗臣或以为才我懐夫子莫知我哀
　　子臧赞　　　　　　　　　　【明】方孝孺
　　恒人于利锱铢必竞亦独何心力让千乘仁义可乐名节可尊肯取瓦砾弃遗璵璠簒弑纷纷孰非臣子先生丑之恐其汚已髙不忘世洁不乱伦大镇社稷为曹宗臣秦楚有王雄霸中国战不足称千载污辱去后取此畴能与偕以利易生彼何人哉
　　子家羁赞　　　　　　　　　【明】方孝孺
　　鲁有盗臣擅国自恣昭公寡谋躁以失位逊齐居晋淹恤八年惟子家子奉以周旋自有可为谋猷甚逺拒而不从卒以丧返使用其言动合事机岂其终身弃国不归久而弥恭困而无怨义不近名忠不避难考徳千载难乎其全夫子之节允也可传晋文五臣世嘉其绩彼也以才夫子以徳
　　诸葛武侯赞　　　　　　　　【明】方孝孺
　　汉治任法难乎大臣惟忠武公千载一人综覈万变以义而动虎跃龙骧天下震恐极其智能乱不足平天实厄之大勲无成成败纷然处之甚暇论其所存伊吕流亚古学不传士气益卑公心不忘百世之师
　　张咏赞　　　　　　　　　　【明】方孝孺
　　为政匪难患才之卑才优于事乃克有为惟忠定公万夫之杰屡剖郡符有声烈烈威恵所被梁益其尤坐镇西南分天子忧时其寛严阳舒隂惨谈笑指麾奸强破胆岂惟善政可配古人卓行危言为世名臣将相无功名随身逝谁能使民庙祀百世乗鳯骑尾公神在天嗟彼憸邪敢执公鞭
　　七忠赞　　　　　　　　　　【明】周应治
　　鐡　维物坚刚孰有逾鐡公以系姓岂天植耶见事风生谳狱电决见器髙庙才节昭揭薇垣饷师水陆不忒城守东藩既破复饬悬板几中淮阳逐北中原寒心北平失色讵知天授大内自焚岂不戴天心恋旧君顾盻难得妻子奚论虽膏鼎镬忠称帝阍旧国有憾故园无家女亦贞义有识共嗟雄才挥霍劲节孔嘉磨光日星撑持岱华
　　陈迪　有殁而光有生而缺兰爇芳存玉碎晶裂猗与少保肮不羣起家辟召通籍词林恵流海岱威着南溟文昌八座眷亦殊焉受知国士为殷顽民一醮靡改九死不臣身同子磔名共日赫气壮山河血化苌碧两水明镜双桥落虹有祠峩然腾肃髙风媿彼奸防腼顔二天畹陵犹生玉洁兰荃
　　胡子昭　靖难入继自其家事事非瞻乌何谓就义原本皇祖精忠竪帜三十年间雷厉颷淬公性耿介希古同流献赋蜀都较史天球麾招莫动淮南寝谋岂有他肠各为分忧大物既改有力负舟株连绳引死又何求上酬国恩下谢从游蜀有専祠各有遗休丹心皓月万古清秋
　　丁志芳泉不归山雨不上天氷霜随化金石谢坚丈夫正气独徃无前栗烈坚刚有折靡迁公起甲科委质革朝风髙乌府声着吴桥同时黄练共效贾刻核太至烽燧是挑北平日张境土日蹙一木莫支向师而哭岂不能去防窜是恧岂不能臣鸱张其腹潜遣妻子独以身留我头可截我节自遒节侠恵文气结蜃楼仁必有后天不谬悠勇足报主智能全嗣埓彼鸱夷托后齐使厐复为丁忠且防谥赫赫御史智勇具备
　　髙巍　惟辩襄节推孝移忠辽州既孝艾母何丰録用先朝建白摩空分王诸王防贾衷书请罢兵射燕遗风从戎南溃羇旅于东墨守济南与鐡同功宁不如乌胡集于枯臣哉邻哉艰难是扶岂如弁髦敝因改图诟彼管魏自甘沟涂氷心一赋慷慨丈夫髙山可仰青简不汚
　　郑华　有蜮景隆殊宠専征金川失守卖主逢迎彼狡童俊镇江専城一矢未遗首降旌行人散地判官下陈东平未莅癯然经生驱车就难天为震惊力疾战死力擭琼瑛螳怒胡益犬吠见贞彼李童子人面强行孤忠论定仁庙有评谁曰伤勇振古之英王省　秩不必崇禄岂在膴恤纬忧深懐沙心苦秉铎虽微风教是主禄焉避难罢士俦伍齐黄之死难端目纽其他族类皆繇掣肘非公生乱何嫌何咎升斗君粟抱闗君守明伦大呼触柱碎首烈峻文山清彻济浏祗成个是遑恤死所汨罗首阳同此遐举
　　孟母祠赞　　　　　　　　【明】邓原忠
　　古有胎教实谨厥初生焉而长学可缓欤学也者师古训是式日就月将允有令徳懿惟孟母克教厥子始而三迁慎厥攸止贤哉子舆孔孙是师师训惟谨母言敢违母也惟贤防机以喻中途辍学曰犹此故防机难绪辍学曷成缉之熙之底于光明人谁无母克教者稀间或有焉孰喻以机父而教子且有未全矧为母者教何能専有母若孟厥子乃贤有子若孟母徳着焉知言养气亦克允蹈教明性学治阐王道人心斯正杨墨斯辟三圣是承允矣宏绩著书七篇垂训逺而不有贤母曷克若兹峩峩峄山钟灵发祥曰古邾国苖裔其昌防机有碑曝书有台肯搆肯堂期尔后来我矢厥词铭于坚石世为母者是效是则圣贤赞【有碑在厯城县学　　　明】陈鳯梧
　　伏羲赞　于惟神圣继天立极仰观俯察卦爻斯画始造书契以代结绳开物成务万古文明
　　神农赞　圣皇继作与天合徳始尝百草以济夭札农有耒耜市有交易泽被生民功垂无极
　　黄帝赞　帝徳通变神化宜民垂裳而治上干下坤井野分州迎日推防百庶惟熙万世作则
　　帝尧赞　钦明揖逊徳协万邦巍乎成功焕乎文章天地之文日月之光允执厥中道冠百王
　　帝舜赞　重华协帝授受于唐惟精惟一濬哲文明两阶干羽九韶鳯凰恭已南面万世纲常
　　禹王赞　文命四敷三圣一心有典有则克俭克勤成功不伐善言则拜九州攸同万世永赖
　　汤王赞　勇知天锡圣敬日跻建中于民万邦惟懐顾諟明命肇修人纪垂裕后昆道统斯启
　　文王赞　文徳之纯于穆不已肃肃雝雝缉熙敬止后天八卦昭如日星大哉易系式开太平
　　武王赞　丕显文谟丕承武烈偃武修文天下大悦丹书之受洪范之咨百王遗绪一代丕基
　　周公赞　天生元圣道隆徳备制礼作乐经天纬地上承文武下启孔顔功在万世位防两间
　　孔子赞　道冠古今徳配天地删述六经垂宪万世统承羲皇源启洙泗报徳报功百王崇祀
　　顔子赞　天禀纯粹一元之春精金美玉和风庆云博文约礼超入圣门百王治法万世归仁
　　曽子赞　守约而博学恕以忠圣门之传独得其宗一贯之防三省之功格致诚正万世所崇
　　子思赞精一之传诚明之学圣门嫡斯道有托发育洋洋鸢飞鱼跃慎独之训示我先觉
　　孟子赞　哲人既萎亚圣斯作距诐辟邪正论谔谔尧舜之性仁义之学烈日秋霜泰山乔岳












　　山东通志卷三十五之七
　　钦定四库全书
　　山东通志卷三十五之八
　　艺文志八【颂】
　　汉成阳令唐扶颂
　　君讳扶字正南颍川郾人也其先出自庆都感赤龙生尧王有天下大号为唐洽致雍熹尊天重民禅位虞舜光炙茅土通天三统苗胄枝分相土脉君因氏唐焉累取含祚受天之祐嗣弥光为汉台辅君父孝廉郎中早卒季父蜀郡蜀郡从弟防稽防稽从弟南阳君从兄东莱太守南阳弟司空公在朝逶随正色竭忠为国讨暴六侯俱封受土袭爵金缙十三君继厥绪少有岐嶷躭道好古读书咏诗综纬河雒底究羣典戋纽上进守舞阳丞弱冠守昆阳尉颍阳令隠练州郡所临有迹帝嘉其徳特拜郎中察能洽处除豫章邬阳长夷粤抪防怶强难化君奋威飏武视以好恶蛮貉振叠稽颡怖服【阙】上前逋千有余万盗贼衰息境界晏然三载有成州郡详表迁成阳令承先圣之轨见赞像之髙踪遂兴无为之治优贤厯表善绌恶遵九徳以绥民崇晏晏之恵康风移俗易莫不革心朝有公卓家有参骞分郏之治复隆【阙】君追惟尧徳广被之恩依陵亳庙造立授堂四逺
　　童冠抠衣受业着録千人朝益暮习衎衎訚訚尼父授鲁曷以复加灵祗瑞应木连理生白莬紫鸠游君园庭荡荡之治莫能名焉三司察功朝庭审真以君威恩并流文武兼兴东莱海滨须君以宁诏书换君昌阳令吏民慕恋士女惟艰捺牵君车轮不得行君臣流涕道路琅玕迫有诏命靡由复还于是故从事伸宇仲授张躬万龙督邮仲防郡掾闾葵等乃共刋石树颂歌君之美其辞曰赫赫唐君帝尧之苗氏族不一各任所安本同末异盖谓斯焉君体焕炳有芬有声如山如【阙】　如不倾如【阙】如海澹如【阙】　惟直如矢秉铨据衡在朝肃肃闺门雍雍廉逾伯叔洁如珪璋赋政于外爰及鬼方淮夷来降冦贼遂亡黎庶攸宁黔首欢康以徳绥抚宣恩六阳以仁恤弱以义抑强恩由春夏威如秋霜赏罚分审白黒着明忧老闵稚不侮寡矜躭乐道术咀嚼七经五六六七训导若神接下施与投财如损吏服其徳民归其恩父父子子君君臣臣不师自举不拘不烦囹圄空虚国无佞民徳及草虫泽流无垠蜎飞蠕动咸赖我君显显令称徳音常存【凡碑内残缺字莫攷空白如右】
　　宓子贱颂　　　　　　　　　【唐】贾　至
