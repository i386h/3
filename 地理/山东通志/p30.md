<!-- { "loadSidebar": true } -->
　　诸城县城县有南北二城南城为西汉东武县城北城乃后魏永安中所筑两城合一中劵一门谓之双门县治在北城即隋之密州治也城久渐圮明洪武四年守御千户伏彪重修周九里髙二丈七尺厚一丈二尺池阔一丈九尺深半之五门正东曰东武正西曰西宁正南曰永安东南曰镇海西南曰政清各有瓮城重门备设其北城即超然台　附南龙湾镇海口巡检司城【在诸城县东南一百三十里石城周一百二十丈】信阳镇巡检司城【在诸城县南一百二十里石城明洪武三年巡检王福修筑周八十丈二门】龙潭寨城【在诸城县东南一百一十里石城明洪武年百户管成修筑周一里二门】萧家寨城【在诸城县东南一百二十里石城明洪武三十一年百户陈良修筑周一里二门】
　　博山县城旧为顔神镇地居益都西南淄川之南莱芜之北山谷险隘明青州兵备道王世贞创建石城周五百一十八丈五尺髙二丈三尺引二女泉水为池达于范河四门东曰荆山西曰禹石南曰龙泉北曰范河水门三一在龙泉门西一在范河门东一在禹石门北崇祯间城上增筑了台八座于荆山门下又开一小水门旧属益都县西南镇
　　皇清雍正十二年改设为县增髙培厚洵称岩邑登州府
　　登州府城　蓬莱县附郭唐置登州徙今治即蓬莱镇也石城周九里髙三丈八尺厚二丈池阔二丈深一丈四门东曰春生西曰迎恩南曰朝天北曰镇海水门三南曰上水门黑水所入东曰小水门蜜水所入西曰下水门黑蜜二水合流由此而出以赴海明万厯间因倭警增筑敌台二十八座又水城在大城北原名备倭城本宋之刀鱼寨也明洪武九年指挥谢规疏通海口由水闸引海入城中名小海为泊船所设立帅府城周三里许髙三丈五尺厚一丈一尺一门曰振扬楼铺共二十六座万厯二十四年总兵李承勲以砖甃东北西三面增建敌台三座　附刘家汪寨城【在蓬莱县东北四十里石城周一里髙二丈五尺厚一丈三尺池阔一丈深五尺南一门楼铺五座】解宋寨城【在蓬莱县东北六十五里石城周一里六十丈髙二丈五尺厚丈余池阔一丈深七尺南一门楼铺五座】
　　黄县城旧黄城在县东唐开元十一年改建于黄冠村即今治也本土城周六里明洪武四年千户韦胜分其南半改筑之周二里有竒髙二丈四尺厚二丈池阔一丈四尺深八尺四门东曰寅宾西曰迎宣南曰环翠北曰澄清正徳十一年知县周淳因绛河山水侵城遂以东北隅退数武为月城下作水门以泄水万厯二十一年知县张彚选甃以砖石建西北二门瓮城崇祯十三年知县任中麟增置东南二门瓮城并角楼敌台　附黄水河寨城【在黄县东北二十里唐时建寨明崇祯中增筑石城周一百三十八丈髙二丈五尺厚一丈余池阔一丈深五尺南一门敌台十二座】马停寨城【在黄县西四十五里石城周二里髙一丈五尺南北二门】
　　福山县城金天防中析登州之两水镇置为县即今治也本土城明永乐九年备御千户周玘重筑砌以砖石周三里有竒髙二丈四尺厚二丈东面临河南北西三面池阔一丈五尺深八尺三门东曰镇静西曰义勇南曰平定建敌楼于上崇祯间增置炮台八座城东南有堤长三里髙一丈二尺阔一丈城西有官渠十余里皆防城之要工也　附竒山所城【所裁在福山县东北三十里与宁海接壤砖城周二里有竒髙二丈二尺厚二丈池阔三丈五尺深一丈楼铺十六座】卢洋寨城【在福山县西北五十里与蓬莱接壤砖城明洪武二十九年百户张刚所筑周二里髙一丈七尺厚一丈五尺池阔一丈深七尺东西二门楼铺六座】
　　栖霞县城本蓬莱县之杨疃镇金天会中置县建土城明嘉靖中知县李揆重筑万厯间知县鲍霖继之悉甃以石周三里许髙一丈八尺厚七尺四门东曰寅賔西曰迎恩南曰环翠北曰迎仙城阻山石池不可凿南带河雨集则水涨为患筑防城堤长一百五十步万厯二十五年知县鲍纹增瓮城一座敌楼八座
　　招逺县城本掖县之罗峯镇金天防中置县建土城元末燬于兵明洪武三年王明善重筑正徳六年知县申艮增修周二里有竒髙二丈四尺厚二丈二尺池阔一丈二尺深一丈三门东曰盥泉南曰通仙北曰望海嘉靖二年知县罗锦辟东南门曰云路十一年知县屈允元重修甃以石
　　莱阳县城晋昌阳城在县东南唐永徽中迁筑于此旧土城明洪武二十一年指挥邓清重修周六里髙一丈八尺厚一丈二尺池阔一丈五尺深八尺四门东曰望石西曰太平南曰迎和北曰旌旂正徳十四年知县司迪改筑砖城增敌楼八座
　　宁海州城本汉牟平县金大定二十二年置州于此旧土城明洪武十年指挥陈徳砌以砖石周九里髙三丈二尺厚四丈池阔三丈二尺深九尺四门东曰建武西曰奉恩南曰顺正北曰镇海万厯二十二年知州张以翔增修城楼并敌台十二座　附金山所城【所裁在宁海州东北四十里砖城周二里髙二丈三尺池阔二丈深一丈二门东曰宁海南曰迎恩楼铺二十座】清泉寨城【在宁海州西北四十里砖城周二里髙二丈五尺一门楼铺六座】文登县城汉牟平县地北齐天统四年置县于此旧土城明洪武元年莱州镇抚韩登督修周七里髙二丈五尺厚一丈池阔三丈深八尺三门东曰望海西曰昆嵛南曰新建万厯八年知府刘自化始甃以石附文登营城【在文登县东十里土城明宣徳十年所筑周三里髙八尺东西南三门】
　　威海衞城【今裁在县东北一百二十里砖城明永乐初所筑周六里有竒髙二丈五尺厚一丈二尺池阔一丈五尺深尺四门楼铺二十座】靖海衞城【今裁改为巡检司在县南一百二十里石城明洪武三十年所筑周五里七十一丈髙二丈四尺池阔二丈五尺深一丈东南北三门楼铺二十九座】宁津所城【所裁在县东南一百二十里砖城周三里髙二丈五尺厚二丈三尺池阔二丈深一丈四门楼铺十六座】百尺崖所城【所裁在县东北一百四十里砖城周一里髙三丈池阔一丈五尺深九尺东西南三门楼铺十五座】
　　海阳县城原大嵩衞城今改衞为县【详建置志】系砖城明洪武三十一年指挥邓清所筑周八里髙一丈九尺厚一丈五尺池阔八尺深一丈四门东曰永安西曰宁徳南曰迎恩北曰翊清楼铺二十八座　附海阳所城【所裁在新县南十里砖城周三里许髙二丈厚一丈二尺池阔一丈二尺深八尺南西二门楼铺二十九座】大山所城【所裁在新县西二十里砖城周四里髙一丈五尺池阔一丈深七尺四门楼铺一十五座】
　　荣城县城原成山衞城今改衞为县【详建置志】又古名天水郡明洪武二十一年置衞筑石城周六里一百六十八步髙一丈八尺厚二丈池阔一丈五尺深一丈四门东曰永宁西曰迎恩南曰镇逺北曰武宁楼铺二十四座　附寻山所城【所裁在新县东南一百二十里砖城周二里三十六丈髙二丈五尺厚二丈池阔二丈深一丈东西四门楼铺二十九座】
　　莱州府
　　莱州府城　掖县附郭本汉东莱郡治故址明洪武四年莱州衞指挥使茅贵修筑甎城万厯二十六年因倭警莱州道盛稔知府龙文明复加缮治周五里有竒髙三丈五尺厚二丈池阔四丈深二丈四门东曰澄清西曰武定南曰景阳北曰定海楼铺具备东门有外壕堤一道资以防城　附灶河所城【所裁在掖县北五十里砖城周二里髙一丈五尺厚一丈池阔一丈深八尺南北二门】王徐所城【所裁在掖县东北八十里砖城周二里髙一丈五尺厚一丈池阔一丈深八尺南北二门】马埠所城【所裁在掖县西北一百六十里石城周二里髙一丈五尺厚一丈池阔一丈深八尺南北二门】海仓巡检司城【在掖县西北九十里土城元时开胶莱河运道所筑遗址犹存】
　　平度州城本隋胶水县治旧土城元末修筑明洪武二十二年知州刘厚重修周五里有竒髙三丈厚一丈五尺池阔一丈八尺深九尺三门东曰迎阳西曰安庆南曰永宁崇祯十年知县杜志攀改垒石城髙厚皆加三尺增置三门楼橹
　　潍县城本汉下密县治旧土城周九里有竒髙二丈八尺厚一丈五尺池阔一丈五尺深半之四门东曰朝阳西曰迎恩南曰安定北曰望海明正徳七年推官刘信重修引小于河水入城城东本以白狼河为池水涨侵城万厯十五年知县张问达于河上筑堤长里许四十二年知县郭增光复设坝以防之崇祯十三年知县郉国玺甃城以石加髙七尺厚一丈置敌台二十八座东西南三门防城北门炮楼一座昌邑县城在都昌旧县之东土城宋建隆三年所筑元至正十一年重修周五里髙一丈八尺厚一丈五尺池阔二丈二尺深九尺三门东曰永顺西曰重庆南曰延爽明嘉靖四十五年知县李天伦建东南角楼名曰奎光万厯五年知县侯鹤龄增筑瓮城并建重门崇祯十三年知县白壮易以砖城南有土龙堤东有红崖堤皆遏潍水以防城居民赖之
　　胶州城本隋胶西县治旧土城明洪武初千户袁正重筑八年千户申义甃以砖石周四里髙二丈五尺厚一丈二尺池阔二丈五尺深一丈五尺三门东曰迎阳西曰用成南曰镇海角楼四座敌台八座　附灵山衞城【今裁归并胶州详职官在州东南九十里土城明洪武三十五年指挥佥事朱兴所筑永乐初指挥佥事郭景易以砖周五里髙一丈五尺厚二丈池阔二丈深一丈五尺四门东曰朝阳西曰阅武南曰镇海北曰承恩】夏河所城【所裁在胶州西南八十里石城明洪武间灵山衞百户管成所筑周三里髙一丈七尺厚二丈池阔一丈五尺四门】
　　髙密县城旧治在县西南唐武徳间移治汉夷安城北寻迁今治土城久圮元至正十二年县尹秦裕伯重筑明嘉靖二年知府郭五常始甃以砖周三里九十步髙二丈三尺厚二丈池阔二丈深一丈四门东曰星聚西曰通徳南曰永安西南曰保宁崇祯十五年知县何平建敌楼十二座
　　即墨县城在不其城东北隋所徙也旧土城元至正十一年县尹吕俊重筑周四里髙一丈六尺厚一丈三尺池阔二丈深七尺三门东曰朝海西曰通济南曰环秀明万厯二十八年因倭警知府龙文明知县刘应旂始易以砖增置楼橹　附即墨管城【在县北十里土城明宣徳八年所筑周四里髙一丈五尺厚一丈二尺池阔一丈五尺四门】鼇山衞城【今裁归并即墨县详职官在县东四十里砖城明洪武二十一年衞指挥佥事亷髙所筑周五里髙三丈五尺厚一丈七尺池阔二丈五尺深一丈五尺四门东曰镇海西曰迎恩南曰安逺北曰维山】雄崖守御所城【旧鼇山衞今裁归并即墨县在县东北九十里土城周二里】浮山守御所城【旧鼇山衞今裁归并即墨县在县东南九十里土城周二里】张家寨城【在即墨县西南五十里土城周二里】楼山寨城【在即墨县南四十里土城周二里】金家岭寨城【在即墨县南七十里土城周二里】萧旺庄寨城【在即墨县东南五十里】子家庄寨城【在即墨县东南九十里】大港寨城【在即墨县东北六十里】走马寨城　田村寨城　栲栳岛巡检寨城【俱在即墨县东北九十里】羊山寨城【在即墨县东北一百里以上皆土城仅存遗址】
　　武定府
　　武定府城　惠民县附郭本棣州厯有迁置宋大中祥符八年徙今治崇宁元年工部尚书牛保始筑土城周十二里髙三丈五尺厚二丈余池阔五丈深一丈四门东曰青阳西曰金景南曰明逺北曰靖安四门外各砌月城仍筑防城堤延袤三十余里明嘉靖十四年佥事王玑始砌以砖
