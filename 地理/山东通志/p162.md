<!-- { "loadSidebar": true } -->
　　巡盐御史　驻劄直天津府辖直全省山东全省河南之开封彰德卫辉怀庆归德五府江南之宿州一州铜山萧砀山丰沛五县定例每岁一差监察御史由都察院送吏部题请间亦有大员
　　特简者通称巡按长芦盐院【顺治初差监察御史一员十年停差御史归运使管理十二年复差御史康熙七年定长芦等处盐差于六部郎中员外郎及御史内毎处差满汉官各一员笔帖式各二员十年题准盐差御史不拘满汉每处止差一员十一年定盐政归并各该巡抚管理停差巡盐十二年复差巡盐御史十六年停止盐差笔帖式如差满洲御史仍带笔帖式一员雍正元年定各盐差笔帖式嗣后停其差遣】每岁以十月更替春秋二仲一至东省盘查运司钱粮赴泺闗騐坨秤掣【顺治元年题定掣验引盐每月一次二年题定每季一次康熙十二年后巡盐御史每年冬季按临东省赴泺闗掣盐一次雍正八年题定春秋二季赴东秤掣】凡山东运属衙门皆聴提调诸州县事闗盐法者悉由考核山东运属列后
　　山东都转运盐使　驻劄济南府康熙三年兼理盐法道管辖全省竝河南之归德一府江南宿州等六州县凡引票行销课程完欠皆由运司督催其收兑钱粮稽查商灶考课运童办解京边各饷一切盐政分别经理而上之巡盐御史以逹于内部其地方利害所闗官司所守刑名所系则协谋于藩臬而兼禀其成于督抚事例甚繁兹不备载
　　运同　驻济南府【原署在蒲台县】称滨乐分司专司蒲台闗验掣印扒【详后引票定额】分辖永利永阜富国王家冈官台等伍场盐政事宜【按雍正五年　防典内载滨乐分司辖永利永阜富国王家冈四场胶莱分司辖官台等六今依山东盐法志各辖五】
　　运判　驻济南府【原署在胶州明嘉靖间移驻济南】称胶莱分司专司泺口闗騐掣放行【详后引票定额】分辖西由石河登宁信阳涛雒等伍盐政事宜【康熙五十八年裁并运同管理雍正七年复设】经歴司使【署在运司西北专管文书呈堂并差委批解查校等事】
　　益昌库大使【署在运司大堂西偏专管收支弹兑稽察文簿巡查更役等事向系三考未入流充选雍正二年以库藏重寄特慎其选定例以无品笔帖式国子监教习人员拣选引　见补授】
　　蒲台批验所大使【署在蒲台县北闗大清河南岸专司查引验船放闗等事】泺口批验所大使【署在歴城县北十二里泺口专司收验盐船入园并巡查两坨凡商人载盐至泺口先堆贮公所在大清河北者名顺园流园在大清河南者名通园逹园皆系】
　　【引商堆积待运之盐又名南北二坨】
　　永利场大使【署在霑化县城东三十五里康熙十六年裁丰民场归并本场管理】富国大使【署在霑化县城东六十里康熙十六年裁利国场归并本场管理】永阜场大使【署在利津县城东北五十五里康熙十六年裁丰国宁海贰场归并本场管理】
　　王冈场大使【署在乐安县城东北一百里康熙十六年裁新镇高家港贰场归并本场管理】
　　官台场大使【署在寿光县城东北五十里康熙十八年裁并寿光县管理雍正七年复设竝管固堤场】
　　西由场大使【署在掖县城北五十里雍正七年竝管海仓场】
　　登宁场大使【署在福山县城北五里】
　　石河场大使【署在胶州城东南二里康熙十六年裁行村场归并本场管理】信阳场大使【署在诸城县东南一百二十里】
　　涛雒场大使【署在日照县城南四十里】
　　按元制山东运司所辖一十九曰永利曰宁海曰官台曰丰国曰新镇曰丰民曰富国曰永阜曰利国曰固堤曰信阳曰涛雒曰石河曰海仓曰行村曰登宁曰西由曰高家港曰王家冈明因之至
　　本朝康熙十六年裁丰民归永利裁利国归富国裁丰国宁海归永阜裁新镇高家港归王家冈裁行村归石河是为十二场十八年又裁官台场归并寿光县裁固堤归并潍县是为十场二县雍正七年复设官台场又归并潍县之固堤场而以海仓场归并西由是为十场【各大使向以三考未入流充选雍正六年定例拣选保举人员给与正八品职衔与县丞知事一体较俸陞转八年又定催征盐课钱粮之例与州县经徴地丁同例处分】商纲【旧系晋泽同仁泰来祥仁集义晋兴永公永昌洪戬洪晋通裕永兴祥顺京淛共拾肆纲雍正六年増庆汾为拾伍商人共肆百捌拾名内有贫乏疲商有止存十数引者甚至止存一二引者商多引碎毎致误运欠课雍正十年运使兼盐法道杨俊详明巡盐御史鄂礼定议每商最少者以八百道引为率凡本商引符此数者许自立商名称为正商其不及此数者附于正商名下办课告运因并去泰来祥顺洪晋三纲改京淛为祥淛改永公为晋公现在壹拾贰纲领引正商共贰百防拾贰名】永兴纲【商人玖名】　　晋泽纲【商人壹拾贰名】　同仁纲【商人叄拾叄名】祥仁纲【商人壹拾防名】　集义纲【商人贰拾陆名】　庆汾纲【商人壹拾伍名】晋兴纲【商人叄拾名】　永昌纲【商人壹拾防名】　洪戬纲【商人贰拾叄名】通裕纲【商人叄拾肆名】　晋公纲【商人叄拾玖名】　祥淛纲【商人壹拾防名】以上壹拾贰纲通计商人贰百防拾贰名姓名籍贯造册咨部各世其业地有定所引有定额随其所置之广狭行盐办课每岁于拾贰纲中各佥壹纲首料理阖司公事诸纲又阄分值月以听纲首指挥而票地之商不与焉凡公店防议盐务紏约虽票商亦听于引故曰纲商
　　运学　凡盐商子弟或因别籍不得应东省试另立运学用纲商保认同纲互结由分司收考録送运使运使录送学院毎岁科两试各考取童生捌名送济南府学带管肄业雍正三年　题准文武一体应试添取武童捌名著为例
　　引票定额【附载扒印截角领缴现行则例】
　　引以防盐颁自农部【元易官券为引详前盐法攷】其纸方幅仅尺用铜板印刷【顺治元年令宝泉局刋铸铜板刷印盐引每引纳纸硃银叄厘同正课岁解户部其文则题定盐觔缴引二欵并行盐地方康熙三十五年户部覆准铸山东引目铜板一様陆块六十一年覆准令宝泉局照旧式铸造新板其旧板即行销燬】颁时用紫堂印一颗山东司红印一颗挂黑记字号由巡盐御史转发运使衙门收贮【康熙十二年例交新差御史带往四十二年后由御史咨领于甲年冬请发乙引随缴纸硃额价】商人运盐按季请领运使粘连引背钤印一颗注明该商姓名【引则纲商票则票商有咨部一定姓名】赴场【引盐俱赴永阜场舂配别无他场】舂盐筑包【盐以每包贰百觔为定额康熙十六年加盐贰拾伍觔红扒票盐一例加增包索引盐叄道票盐贰道稍示别识】本场大使用印一颗截引一角【第一角】然后装载入船运至蒲台闗本闗批验所大使查验包引相符滨乐分司抽包称掣审无影射夹带将引用印一颗又截一角【第二角】其引背用一蓝扒【扒记滨乐分司验放讫】验扒放船过闗入大清河又用公直小红戳记【此系引商公佥一人驻立沿河票地边界同巡役查察以防船户偷挖】抵泺口下闗胶莱分司查验包引相符用一黒小扒【扒记胶莱分司验放讫】本闗大使引背用印一颗截去一角【第三角】将盐收贮入园引投运使衙门贮库盐出上闗【此陆运之始】该商报明起程具领原引【名曰熟引】运使用一黑大扒【扒记盐法道给某府州县】胶莱分司查验本闗大使照数放行【旧例验放之后盐即离坨商不逗遛但止用引防盐水陆听其自便雍正七年】
　　【钦差刑部侍郎缪沅奏准设立水程验单将引封固同验单一并行知应销地方另给商人水程扣日定限以杜改包影射之弊殊不知装载之盐包多寡难以画一即趱运之人马前后不能整齐一遇雨水连绵道途泥泞车辆损覆人畜患病势不能与验单相符盘阻畱难诸商苦累雍正十年巡盐御史鄂礼据运使兼盐法道杨俊详称东运销盐地方水陆互错车船迭更程验之设原以便商防运而行之东省反致累商误运东商现在行运盐包俱该场大使计引舂盐蒲泺二闗分司按引称掣运赴行销地方州县验盐收引次第截角申缴报销俱在大同广众之前已经截角之引断不能入场影射引无影射则私盐无从夹带盐无夹带则改包之弊自可永除而程验之设似可不必矣据详题请户部议覆应如所请嗣后东省行运盐觔饬令该管官验明各商现雇车船装盐若干照数给发引目随到随运执引防行无致迟误水程验单免其设立遵奉】
　　【俞防允行商困从此顿苏】行至所售地方【引商各有一定地方】照依定价【各州县议定盐价毋许擅增】按季销售其销不及额与不敷行销之地酌量均引【引商虽有一定地方而引数多寡毎不能与地方悉协盖人民户口或今盛而昔衰或水旱灾祲致彼丰而此啬在引多之地不无壅滞之年而引少之商向有通融之例具呈详请谓之代销行之已乆商民称便雍正七年刑部侍郎缪沅奏准禁止以杜行私之弊在引少者不敷销卖而引多者又销不及额雍正十年巡盐御史鄂礼疏称东省引目通融代销之法奉部以具题停止不便复令准行其现在行运不均之处或照河东之例将不能照额行销之引目改拨于额引不敷之地方酌量增减通融派拨果否可行行令确议具奏兹据运使兼盐法道杨俊详以增减引目视销盐之难易而销盐难易又视年岁之丰歉但地方年岁断难预定而销引定额又未便任意减増若因一岁之偶然遂定成规于乆逺则将来丰歉不齐难易各别均引于目前者不能均引于日后今再四筹画必须按年查察随地权衡一岁一均方为尽善嗣后每岁于秋成后俟各州县之年岁已定销盐之难易自可周知将销不及额与不敷销卖之处详查明白限以十月为止通行拨定一面饬商运销一面详报查核并檄令拨运之州县严查盐引截角申报销完之后仍将引目闗送原额之州县解缴以副奏销等情具题户部议覆一岁之丰歉固难定为永逺之成规若行之数年则年岁之丰歉销盐之难易自可通融计算酌定章程今自雍正十年为始每年查明销不足额者若干引额不足者若干通融计算均匀派拨仍题作定额以便久逺遵行可也奉】
