<!-- { "loadSidebar": true } -->
　　帝尧陶唐氏伊祁【史或作耆】姓黄帝曾孙帝喾之子母曰庆都又曰陈丰孕十有四月生尧于丹陵帝摰在位尧年十五封为唐侯国于陶邱【今定陶县】故曰陶唐氏以火德王继帝喾而有天下都于平阳在位七十年年百十有七岁崩塟谷林【尧陵在今曹州府详见古迹秩祀陵墓志】
　　帝舜有虞氏姚姓虞君幕之后【本路史】父瞍母握登生舜于诸冯之姚墟【今濮州歴山下有姚城】耕于歴山渔于雷泽陶于河滨【俱济隂地今定陶县西南】就时于负夏【水经注云卽瑕邱今观城县别有负瑕村】年二十以孝闻三十征庸摄尧政二十八载尧崩继尧而有天下在位五十载年百有十岁崩于鸣条
　　商王成汤子姓名履帝喾次妃简狄生契封于商传世十三曰天乙是为汤伐夏而有天下都于亳在位十三年崩塟济阴【今汤陵在曹县南二十里详陵墓志】
　　西汉高帝姓刘名邦沛之丰邑人也为泗上亭长秦二世元年起兵于沛灭秦诛楚项羽诸侯王共劝进乃卽帝位于泛水之阳【在曹县界今称受命坛】国号汉都于长安在位十有三年
　　孝哀帝高祖八世孙名欣定陶王康之子成帝无子立为皇嗣旋卽帝位尊定陶王为恭皇母丁姬为帝太后傅太后为帝太太后【傅丁二后墓在今定陶县西左山】
　　东汉光武帝高祖九世孙名秀父钦为济阳令【今曹县定陶皆系汉济阳县地】生帝于县舍其后起兵诛王莽卽帝位都于洛阳是为东汉世祖在位三十三年
　　孝安帝世祖四世孙名祐清河【今临清博平等地】王庆之子帝在清河数有神光照室又有赤蛇盘于床第之间年十岁延见禁中和帝尝称异之延光元年殇帝崩邓太后立之是为安帝尊清河王曰孝德皇母为孝德后清河之墓曰甘陵【今临清州河西十五里有甘陵耿贵人墓帝生母也】蜀汉昭烈帝名备孝景帝子中山靖王胜之后帝祖雄尝为东郡范令父未仕早卒灵帝末帝从太尉朱隽讨青州黄巾贼有功授中山安喜尉寻罢后募兵讨董卓除下密丞迁高唐令中郎将公孙瓒表为司马领平原相建安元年进镇东将军封宜城亭侯【今德平县有帝观莲台汉平原境也详古迹志】寻以左将军领豫州牧二十年权荆益二州牧二十四年进位汉中王二十六年魏革汉诸臣咸劝进乃卽位于成都在位三年宋太宗姓赵名匡义太祖母弟建隆元年领泰宁军节度使【今兖州属】开宝九年遵杜太后遗命继太祖卽帝位改泰宁军为袭庆府
　　英宗名宗实太宗曾孙濮安懿王允让之子【卽今濮州】仁宗嘉祐七年立为太子领齐州防御使仁宗崩卽帝位升齐州为兴德军
　　【按旧志所载帝迹畧汉宋而采及齐梁并及梁之宣帝攷齐梁系出兰陵乃南兰陵也通鉴载齐高祖萧道成为汉御史大夫萧望之之后望之北兰陵人今之峄县传十二世为淮阴今整渡江居晋陵武进时侨居江左者皆置本土地名加以南字于是武进为南兰陵至刘宋诏侨置土名不得加南字整三传为刘宋右将军承之卽高祖父也分支南徙发迹殊疆牵附及之所未安矣故略而不书】
　　附后徽【三代之世天子娶于诸侯如齐纪二国徽音嗣续载在史书无庸备志兹从汉始非正位中宫者不得与帝并尊故妃嫔追封附见陵墓古迹志至列国夫人采其贤者载列女志】
　　汉高后吕氏名雉单父人【今单县】其父吕公善相识高祖于微时以女妻之后为人刚毅佐高祖定天下生惠帝及惠帝崩临朝称制八年
　　汉宣帝后许氏昌邑金乡人【卽今县】父广汉为暴室啬夫当宣帝微时以女妻之及卽位羣臣欲以霍光女为后帝诏求微时故剑乃喻上指因请立许为后后当娠病霍光妻显赂女医中毒而崩諡曰恭襄皇后汉成帝后许氏平恩侯许嘉之女广汉之从孙女也元帝伤恭襄太后居位日浅而遭霍氏之害乃选嘉女为皇太子妃成帝卽位立为后后以姊谒诅咒事觉坐废
　　汉献帝后伏氏名寿琅邪东武人【今诸城县】大司徒湛之八世孙不其侯完之女也帝迁长安时后入掖庭为贵人兴平二年立为后
　　晋惠帝后羊氏泰山南城人【今费县】祖瑾父元之大安元年立为后
　　东晋安帝后王氏琅邪临沂人【今沂州】父献之母新安愍公主后以太元二十一年纳为太子妃及安帝卽位立为后
　　刘宋世祖后王氏临沂人元嘉二十年拜武陵王妃世祖卽位立为后
　　刘宋明帝后王氏临沂人元嘉二十五年拜湘东王妃及卽位立为后
　　明宣宗后胡氏济宁州人父荣为锦衣卫百户永乐十五年选为太孙妃及宣宗卽位立为后后以无嗣让位于孝恭孙后
　　明宣宗后孙氏济南邹平人永乐时与胡后同选入侍太孙宣宗卽位胡立为后后时为贵人生英宗胡后让位中宫英宗立尊为孝恭皇后
　　封建【王制凡胙土传世者始得称为侯封其余虽曾膺爵土之名而未尝歴享国之实者槩不敢入至三代之附庸两汉之功臣恩泽侯亦得并列以其载盟府之藏而兼重以神明之胄也】
　　唐虞三代
　　任【风姓太昊伏羲之后左传曰任宿须句颛臾实司太昊与有济之祀周为鲁附庸至战国时犹存见孟子今济宁州】
　　宿【风姓春秋隠公元年盟于宿庄公十年宋人迁宿今东平郓城之界】
　　须句【风姓太昊之后春秋鲁僖公二十一年邾灭须句须句子奔鲁今寿张县西北有须句城】颛臾【风姓太昊之后周为鲁附庸详见论语今费县有颛防城】
　　州【姜姓炎帝神农之后国于淳于春秋桓公五年州公如曹左传曰淳于公如曹度其国危不能自存也地入莒齐桓公合诸侯之师城缘陵而迁杞焉淳于在今高密安邱二县地杜注误以定陶为古州国盖淳于公所如之国也】
　　纪【姜姓炎帝之后当周夷王时尝谮齐哀公于周王烹哀公故齐纪世仇春秋庄公三年纪季以酅入于齐四年纪侯大去其国纪亡地入于齐今寿光县有纪台城】
　　向【姜姓炎帝之后周为莒附庸春秋隠公二年莒人入向宣公四年伐莒取向盖向已为莒所灭而鲁取之也今莒州东有向城】
　　焦【姜姓炎帝之裔武王封之为鲁附庸在今嘉祥县南十五里青山左】
　　甲父【姜姓炎帝之裔左传甲父氏之鼎汉书昌邑县有甲父亭今金乡县】
　　檀【炎帝之后一曰灌檀在今滋阳县境】
　　滕【姬姓黄帝第十子封于榺后以地为姓今榺县详后】
　　清【黄帝之子封于清是为青阳语见路史今堂邑县】
　　薛【任姓黄帝之后奚仲为夏禹掌车服大夫受封于薛后迁于邳至商仲虺为汤左相复居于薛周封以侯爵至献侯始朝鲁见于春秋传襄公定薛公比惠公夷后为楚所灭今滕县南有薛城】南燕【姞姓黄帝之后伯鯈始封南燕见绎史今曹县北有燕城】
　　祝【姞姓黄帝之后至周改封于蓟封尧后于祝见戴记今禹城县】
　　过【依姓又作猗黄帝之后夏寒促处其子浇于过今掖县有过乡又有过亭】
　　奄【嬴姓少吴之后始祖翳为东方夷国周武王伐奄卽此成王践阼迁其君于蒲姑以其地封元公子伯禽是为鲁国详鲁汉书古奄国卽鲁之奄里】
　　莒【己姓少昊之后世谱作嬴姓又高阳氏后亦有莒国系曹姓至周灭曹姓之莒以封己姓之莒本夷君无諡而有号自武王封兹舆期于莒十一传至兹丕公始见于春秋传纪公渠邱公黎比公着邱公共公郊公莒子狂后为楚所灭都于介根汉书作计斤今高密诸城以至莒州皆其地】
　　郯【己姓少昊之后春秋昭公十七年郯子来朝详阙里志卽今郯城县】
　　爽鸠氏【少昊之臣齐晏子曰昔爽鸠氏始居齐其后季萴因之有逢伯陵因之蒲姑氏因之而后太公因之凡齐地皆是详建置】
　　陆终氏【颛顼之裔封于陆乡在平原国般县今德平县】
　　豕韦氏【颛顼之裔陆终是生彭祖彭祖生大彭氏大彭生豕韦氏卽三蘖之韦也在东郡白马县东南有韦城今观城县】
　　顾【己姓颛顼之裔封于范后党桀为汤所伐诗云苞有三蘖韦顾旣伐昆吾夏桀是也今范县】昆吾氏【颛顼之裔名樊者封于昆吾后党桀为汤所伐今濮州有昆吾亭】
　　鬷【己姓颛顼之裔虞舜封豢龙氏董父于三鬷是为鬷夷汤伐桀桀退保三鬷今定陶县有三鬷亭】寒【妘姓颛顼之裔夏所封国左传寒浞伯明氏之谗子弟也卽此汉书北海平寿县有寒亭在今潍县】鄅【妘姓颛顼之裔春秋昭公十八年鄅人借稻邾人袭鄅入之杜注在琅邪开阳县按开阳卽古啓阳哀公三年城启阳则鄅在昭公时并于邾当哀公时又并于鲁也今沂州北有开阳城】
　　偪阳【妘姓祝融之孙陆终第四子求言封于偪阳春秋襄公十年晋防诸侯于柤遂灭偪阳以予宋路史云晋襄母偪姞国卽偪阳也今峄县】
　　夷【妘姓颛顼之裔春秋隠公元年纪人灭夷杜注在城阳壮武县今诸城县】
　　斟灌斟鄩【曹姓颛顼之裔按绎史陆终氏五世为斟姓与韦顾同封其后为斟灌斟鄩二氏夏之同姓国也通鉴太康畋于洛表羿拒于河遂都阳夏旣崩弟仲康立传子相迁于帝邱依同姓诸侯斟灌斟鄩氏后相在位之八岁寒浞杀羿生子浇及至二十八岁浞使子浇杀斟灌以伐斟鄩弑后相于帝邱时后婚方娠奔于有仍生少康臣伯靡奔有鬲氏寒浞处浇于过处于戈歴四十岁靡自有鬲氏收二斟之众灭寒浞立少康少康灭浇于过使子季杼灭于戈复禹之绩汲郡古文云太康居斟鄩相居斟灌是也攷之诸书汉书薛注阳夏卽今太康县括地志云鄩城在洛州巩县薛注斟灌卽东郡观扈今之观城县太康都阳夏而依斟鄩后相都帝邱而依斟灌则鄩城之在巩县斟灌之卽观城各近王都为有防矣乃汉书注云夀光县有灌亭卽斟灌国也斟亭在平夀县东南卽斟鄩国在今之潍县距阳夏帝邱皆千有余里不可云依断非故迹按寒卽潍县与夀光接壤岂少康灭过及寒卽以其地封鄩灌二氏以镇抚之欤备载之以侯博古者】
　　邾【曹姓陆终之第五子封于邾从前世系无考自周武王命曹侠仍居邾为鲁附庸侠生非非生成成生车辅车辅生将新将新生訾父訾父生夷父夷父传弟叔卫叔术生夏父夏父生仪父从齐桓公防盟有功因爵以子传文公定公宣公悼公庄公隠公桓公至穆公遂改为邹后为楚所灭今邹县】小邾【与邾同出曹侠之后六传至夷父颜有功于周封其子友于郳为鲁附庸友之后郳黎来从齐桓公防盟列于诸侯谓之小邾子自黎来之后六传而并于鲁今滕县东有郳城】
　　根牟【本颛顼之裔世居东夷春秋宣公九年取根牟杜注琅邪阳都县有牟乡今沂水县】铸【陶唐氏之后春秋襄公二十三年臧宣叔娶于铸汉书济北国蛇邱县有铸乡城今平阴县刘昭曰周武王未下车封尧后于铸卽此】
　　邹【姚姓有虞氏之裔今邹平县】
　　濮【路史云有虞氏帝子散封于濮今濮州】
　　遂【虞舜之后周时为齐附庸春秋庄公十三年齐人灭遂汉书济北蛇邱县有遂乡在今宁阳县】观【左传云夏有观扈夏后啓五庶俱封于卫是为五观竹书纪年云帝啓十一年放王季子武观于西河十五年武观以西河叛彭伯寿帅师征之武观来归今观城县】
　　缯【姒姓史记作鄫路史云夏后帝杼一曰松曼是为帝舆卽位五岁征东海伐三寿乃封其仲子曲烈于鄫至周为莒所灭今峄县西南有缯城】
