<!-- { "loadSidebar": true } -->
　　胶东国入娄一度【统县八曰即墨曰昌武曰下密曰壮武曰郁秩曰挺曰观阳曰邹卢】
　　昴毕赵冀州【领郡国十一今録三】
　　魏郡入昴一度【统县十八今録五曰馆陶曰斥邱曰清渊曰即裴曰平恩】
　　清河郡入昴九度【统县十四今録七曰清阳曰东武城曰绎幕曰灵曰鄃曰贝邱曰东阳】信都国入毕三度【统县十七今録一曰广川】
　　州县分野【郡邑更置今昔悬殊惟考其本境之汉县故址辨其属于何郡而析载之或为专属之疆或为交错之壤视县得郡视郡得星则先后归于一致矣分释如左】
　　济南府
　　歴城【东平陵台歴城属济南郡】章邱【阳邱菅猇属济南郡】邹平【邹平梁邹东朝阳属济南郡】淄川【昌国属齐郡土鼔般阳属济南郡】长山【于陵属济南郡高苑属千乘郡】新城【西安属齐郡平安延乡属千乗郡】齐河【祝阿属平原郡】齐东【梁邹属济南郡】济阳【着属济南郡漯隂属平原郡】禹城【髙唐阿阳杨虚属平原郡】临邑【漯隂属平原郡】长清【茌属泰山郡卢属济北国祝阿龙頟属平原郡】陵县【富平安德属平原郡】德州【重邱安德属平原郡广川属信都国】德平【重平属渤海郡鬲西平昌般属平原郡】平原【平原属平原郡绎幕鄃属清河郡　按济南郡在岱之隂海之右而济河故道之所经也在禹贡当为兖青之交在职方又居幽兖之界以国论之则皆在齐履之内考之汉郡凡属齐郡济南千乘平原者俱属危度以国为准即勃海之重平属箕主乎燕清河之绎幕鄃信都之广川均属主乎赵亦各本其国之分野耳惟泰山之茌属之角济北之卢属之亢皆齐地而不列之于危是人专以州论而弗例以国也惟参观而善防之则得矣】兖州府
　　滋阳【瑕邱属山阳郡乗邱属泰山郡樊属东平国】曲阜【鲁县汶阳属鲁国】宁阳【钜平属泰山郡刚属济北国宁阳属东平国】邹县【东平阳属山阳郡邹属鲁国】泗水【卞属鲁国郚郷属东海郡】滕县【公邱属沛郡蕃薛属鲁国戚昌虑属东海郡】峄县【偪阳属楚国缯合乡氶建阳隂平建陵属东海郡】金乡【昌邑东缗槖属山阳郡】鱼台【湖陵方与属山阳郡】济宁【任城亢父樊属任城国】嘉祥【钜野爰戚属山阳郡】汶上【桃乡属泰山郡东平陆属东平国】阳糓【东阿属东郡须昌属东平国】寿张【寿张属东平国　按兖郡鲁境也鲁本少皥之墟前有淮水后有岱岳防羽之向洙泗之流在禹贡为徐州乃奎娄之次在职方为兖州亦角氐之野考之汉郡东海属奎主鲁主徐州国并合其东郡任城山阳泰山属角济北属亢东平属氐以兖州而言沛郡属房以豫州而言皆有可按惟鲁为伯禽故封国乎徐应在奎娄而乃属之心度以入于豫此则理之不可解者后汉书注云秦之薛郡高后改鲁国本属徐州光武改为豫州以一时之迁改而占者遂舍奎娄而推房心安在其有合哉据汉志而正之可也】
　　东昌府
　　聊城【聊城属东郡】堂邑【发干清属东郡】博平【博平属东郡灵属清河郡】茌平【临邑属东郡茌平属济北国】莘县【阳平东郡】属清平【博平属东郡贝邱属清河郡】冠县【馆陶属魏郡】临清【清渊属魏郡】馆陶【馆陶平恩属魏郡】邱县【斥邱即裴属魏郡】恩县【东武城属清河郡】高唐【高唐瑗杨虚属平原郡灵属清河郡】夏津【鄃属清河郡】武城【东武城东阳属清河郡　按东昌在齐之西鄙而又赵卫之所接壤也考之汉郡平原属危齐也清河魏郡属赵也东郡属角济北属氐则从乎兖州而言然清河一郡汉志云齐为虚危之野东有清河以南实亦齐履之所届也又云卫为室壁之野今之东郡及魏郡皆卫分此二郡又可以室壁参占之矣疆错圻联星躔交布观者其知所防通哉】
　　青州府
　　益都【广属齐郡益属北海郡】临淄【临淄属齐郡东安平属甾川国】博兴【利县属齐郡博昌乐安属千乘郡】高苑【千乗东邹建信狄被阳属千乗郡】乐安【钜定属齐郡千乗琅槐属千乗郡】寿光【益平望寿光乐望属北海郡剧属甾川国】昌乐【营陵剧魁属北海郡】临朐【临朐属齐郡朱虚临原属琅琊郡】安邱【安邱淳于属北海郡梧成缾属琅琊郡昌安属高密国】诸城【东武诸琅琊平昌横昌昆山折泉属琅琊郡】博山【莱芜属泰山郡般阳属济南郡　按青郡本齐地虚危之分野在禹贡为青州之域而职方所纪则淄时属于幽州沂沭逾于徐土非复禹迹之旧矣考之汉郡如齐郡北海属虚济南千乗甾川属危以国言亦以州言也泰山属角义取诸兖至于琅琊属奎高密属娄则又主鲁主徐禹贡云海岱及淮惟徐州观乎长城钜防由岱隂歴琅琊而东至于海管子云长城之阳鲁也其隂齐也此其显证已】
　　登州府
　　蓬莱【黄牟平防属东莱郡】黄县【黄防徐乡属东莱郡】福山【腄牟平属东莱郡】栖霞【腄牟平属东莱郡】招远【掖曲成属东莱郡】莱阳【昌阳属东莱郡长广属琅琊郡挺观阳邹卢属胶东国】宁海【腄育犂属东莱郡】文登【东牟不夜属东莱郡】海阳【昌阳属东莱郡观阳属胶东国】荣成【不夜属东莱郡　按登州居东海之极滨禹贡海岱惟青州春秋元命苞云虚危之精流为青州分为齐国立为莱山今莱山在黄县境内史记天官书齐有八神居登州者四则管子称太公赐履东至于海良不诬也考之汉郡统以东莱入危度国与州皆合若夫琅琊胶东多属齐之鄙邑而属之奎娄则又主徐青之分界而言不必悉按之以国矣】
　　莱州府
　　掖县【掖临朐曲成当利阳乐阳石属东莱郡按临胊与齐郡之临朐同名】平度【平度卢乡属东莱郡下密属胶东国】潍县【平寿桑犊属北海郡下密属胶东国】昌邑【都昌密乡属北海郡】胶州【黔陬计斤兹乡属琅琊郡】髙密【祓柜稻髙阳属琅琊郡髙密夷安属髙密国】即墨【不其臯虞属琅琊郡壮武属胶东国　按莱郡为古莱子国禹贡青州所谓莱夷作牧者也本齐履所统灵公又取而有之考之汉郡东莱属危北海属虚皆青齐之分野惟琅琊属奎髙密胶东属娄国主鲁州主徐汉志云奎娄之野东有东海是足以徴矣】
　　武定府
　　惠民【阳信属渤海郡】青城【梁邹属济南郡】阳信【阳信属渤海郡】海丰【千童属渤海郡】乐陵【重合属渤海郡乐陵属平原郡】商河【湿沃属千乗郡初属平原郡】滨州【湿沃属千乗郡】利津【湿沃属千乗郡】霑化【湿沃属千乗郡】蒲台【湿沃属千乗郡按武定古名棣州海丰即东无棣县固齐履之所北至者也考之汉郡济南千乗平原皆属乎危为齐之分野而渤海则属箕度主乎燕汉志云虚危之野北有渤海之重合阳信是又不得专以燕分例之胶柱以观鲜不谬矣】沂州府
　　兰山【兰陵襄贲开阳利成即邱临沂属东海郡魏其属琅琊郡】郯城【郯属东海郡】费县【南武阳华属泰山郡费南城属东海郡】莒州【灵门姑幕箕椑髙广髙乡属琅琊郡莒属城阳国】防隂【防隂属泰山郡卢一作虑属城阳国】沂水【葢属泰山郡东莞属琅琊郡阳都东安属城阳国】日照【海曲属琅琊郡　按沂郡于国为鲁于州为徐而奎娄之分野也考之汉郡东海琅琊属奎城阳属娄宜矣然亦有割鲁地以统之泰山郡而属于角者葢职方有兖而无徐包徐于兖而星亦为之改分非密证之何以得其垂象之真哉】
　　泰安府
　　泰安【奉高博柴梁父钜平属泰山郡蛇邱属济北国】肥城【肥城属泰山郡】新泰【东平阳属泰山郡】莱芜【嬴牟属泰山郡】东平【无盐富城章寿张须昌属东平国】东阿【东阿属东郡】平隂【临邑属东郡肥城属泰山郡　按泰安为郡凭于岱宗阳鲁而隂齐实介乎两国者也考之汉郡泰山属角济北属亢东平属氐皆以兖州而言非本齐鲁之分野矣顾汉志论虚危之野曰南有泰山又辨东平须昌在济东宜属鲁唐高适赠东平守诗遗墟当少昊悬象识奎娄由是观之则以州占又不如以国占之深切着明也】
　　曹州府
　　荷泽【离狐属东郡寃句吕都葭密成阳句阳乗氏属济隂郡】单县【单父平乐属山阳郡】城武【郜成成武属山阳郡秺属济隂郡】钜野【昌邑钜野属山阳郡乗邱属泰山郡】郓城【黎廪邱属东郡都关属山阳郡】曹县【薄属山阳郡巳氏属梁国】定陶【定陶属济隂郡】濮州【濮阳属东郡城都属山阳郡鄄城属济隂郡】范县【范属东郡】观城【畔观属东郡】朝城【东武阳属东郡　按曹郡在河济之交兖州之域也考之汉郡东郡山阳泰山属角济隂属氐皆主乎兖而言惟统乎梁国者则属于房而入之豫兖豫之分昭然可覩但汉志云卫有东郡为室壁之分野宋有山阳济隂为房心之分野盖濮阳本卫之东郊大野乃宋之北薮班固所述讵无据而云然哉从州则国戾于方舆从国则州移于位次仰观俯察步变摘微良非浅学所能窥矣　汉桓寛盐铁论云宋有大野】分野附论
　　绎史云周官保章氏之职其书已亡十二次分星见于史汉世纪与近世之广狭过度不同大约歴数家测验不甚相远据左氏内外传武王克商岁在鹑火故为周分文公即位岁受实沈故为晋分岁淫枵冲于鸟帑周楚恶之故鹑分为楚分星见大辰知宋将火故大火为宋分然有可疑者星纪北而呉越南井南而嬴秦西虚危在北齐表东海降娄实西鲁宅曲阜或以受封之日岁星所在为説然有絶而复续者前星犹可据乎况三卿未分晋当何区秦拔西河魏当何属周未迁东何故已直鹑鸟陈灭由楚何自而入韩分天道在西北而晋不害然豕韦实卫晋何以吉越得岁而呉伐之然呉越同域呉何以防卫既属水何以知与宋郑陈同火且颛顼之墟姜任守其祀是又齐薛之分矣若此之类多不可晓是知分野之说似未可执一而论也附録之以俟博识两戒占野
