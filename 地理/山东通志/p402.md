<!-- { "loadSidebar": true } -->
　　王　磐【字文炳永年人东平帅严实兴学养士迎磐爲师遂家焉后李璮亦以礼致之及璮将谋逆磐挈妻子归东平朝廷知其忠召拜翰林学士卒赠太傅封洛国公諡文忠】
　　胡德安【磁州安定人金末奉其母渡河至东平州总管严实知其贤辟掌书记遂家钜野】阎　复【字子靖平阳和州人金末随父避居高唐遂家焉复頴悟过人读书过目成诵时严实招诸生肄举子业复爲首选王磐征爲翰林应奉累迁学士承防进平章政事卒諡文康】
　　陈　政【字政之河南考城人金末流寓单州仪容俊伟识量过人元帅阿术鲁异之荐于朝屡以言称上意授武德将军转嘉议大夫益都路总管及府尹以疾免归单父屡召不起辛葬城东】张仁义【东安州人金末徙家益都以定河南功授管军元帅】
　　李　庭【本金蒲察氏金末徙寿光改称李氏至元初以材武累官中书左丞从世祖征乃顔中流矢裹创复战遂擒乃顔迁枢密院封益国公諡武毅】
　　徒单克宁【本名习显其先金源人后徙置猛安于山东遂占籍于箂之掖兖宁资质浑厚寡言笑善骑射累官至丞相諡忠烈】
　　滕　杰【沛人徙居掖官礼部郎中以清白着】
　　袁　裕【洛阳人防孤从兄避难聊城爲顺德路总管以其兄有鞠育恩推廕兄子爲侍御史】刘秉钧【字平道相城人徙居东平笃学能文成宗时官济兖单三州提举子献任长社令后迁淮东提举自号峗山先生葬峗山】
　　宋贵诚【江西吉水人祖信爲至元间宰相以罪贬文登贵诚于至正二十二年选举除昭信校尉般阳路总管府判官占籍蓬莱】
　　刘思明【字伯庸台州人授承直郎德州同知致仕慕蓬莱山水因徙家焉】
　　曹安仁【字从义北平人授从仕郎栖霞尹致仕卒于蓬莱因家焉】
　　寗　秀【河间人以般阳路总管同知致仕因家于蓬莱】
　　张　祐【覃懐人寓居陵县官至中书省叅政封清河公】
　　明
　　王　让【河南偃师人由洪武甲午乡荐歴官叅政游谷亭镇遂家焉子行举茂才官褒城令子孙游庠者甚众今爲鱼台望族】
　　李伯征【徐州沛县人洪武初避地羊村有司万举授新泰县训导遂占籍焉】
　　王　杰【颍上人正綂元年官乐陵令职满当去邑人士遮道泣畱曰侯吾父母也舍是异之杰亦泣下遂致仕居于乐陵每朔望邑人士必踵门叩之年九十余卒】
　　郑似愚【浙江鄞县人宋宰相郑清之之后永乐间游学乐陵慕风土之厚遂家焉】
　　刘　盛【字宗茂江西贑县人游学德州初从刘防谦受经苦志十余年遂成大儒质朴淡泊隐居不仕有书税遗稿并诗集行世】
　　苏文蔚【交趾人宣宗嘉其慕义远归授诸城令诏占籍于诸】
　　唐　昻【江西人恬淡乐道晩家乐安以孝义著称】
　　勒士敏【陜西狄道人宣德间由监生任曹县主簿有惠政民甚爱之遂占籍子玺举进士】张　环【字庭器直枣强人景泰中迁居阳信急公好义制行不苟邑人推重举乡饮大宾年八十一岁】
　　成　钥【字文明山西太谷人天顺时以林胥任灉河税课大使居官勤慎绰有清誉致仕后遂家于曹积德累仁喜施乐善迨数传后子姓蕃衍人文蔚起其迁析于齐鲁间者皆錀之苗裔云】王　礼【陜西凤县人成化间调莱阳丞在任亷谨卒于官贫不能归遂家焉子纬领戊午乡荐】杨　茂【四川人解元进士以耳疾授莱州府教授遂家于掖】
　　李子昌【直沧州人以明经任胶州训导与州人杨可乆讲学遂占籍于胶】
　　刘世杰【四川人徙居昌乐寻起家南台监察御史】
　　原　黼【山西阳曲人正德间任观城令有惠政民甚爱之寻擢知胶州卒于官其子厚扶柩归里观民畱其柩葬之并爲之卜宅世居邑之南郭又详宦绩】
　　毛　徴【山西临汾人原姓王随父阜徙居禹城子琦孙九恩俱领山东乡荐】
　　房之骐【字昻若顺天人崇祯时给事礼垣以忤权贵落职后起用督学山左陞布政使以亲老乞养遂占籍益都所着有蒲上闻评山居杂志掖垣疏稿麟防定诸书】
　　夏允彛【字彛仲而直茟亭人爲邹平都御史张延登所钟爱因擕孥至邹平读书三年归而成进士官吏部考功主事后殉甲申之难】
　　滕绍宗【江南江浦人崇祯末任登镇左营游击甲申弃官侨居福山之成阴铺时山贼窃发绍宗率练乡兵资保障焉遂占借福山键户课子不复仕进】
　　皇清
　　王　苹【浙之杭州人流寓济南居泺水之浒名其室曰二十四泉草堂入籍爲诸生成康熙丙戌进士官成山卫教授以养母乞归工于吟咏尝赋诗曰乱泉声里谁通履黄叶林间自著书王渔洋司冦亟称之时有王黄叶之目晚年闭户耽吟介节弥着门人文登于熙学刻爲二十四泉草堂集行于世】











　　山东通志卷三十一
<史部,地理类,都会郡县之属,山东通志>
　　钦定四库全书
　　山东通志卷三十二
　　陵墓志
　　齐鲁之间不独都邑称雄山川擅胜即穸台斧屋亦复坊表千秋若夫访少昊之遗丘攷陶唐之故域拜瓴坛于泗上探石碣于基山封兆睾如世泽永防至于忠阡孝陇贤达栖神亦流风之所未泯也比奉
　　诏防修圯废饬樵苏俾往迹重辉来型允借君子于此
　　觇
　　王政之厚焉旧志所纪有舛有复有滥有疎订之削之湮者阐之披览之余不啻观乎九原油然兴慕岂徒作鹤归夜月麟卧秋烟之感哉作陵墓志
　　陵墓【按旧志所载皆原本于各州县之志其兆域之确有可据者今昔无异辞此外则附防而失之诬兼収而失之滥正复不少即如尧陵在曹濮之间而明初议祭误于东平沿谬未复注两载之竝详辨于秩祀以俟后之厘正凡先贤茔塜有一见二见者主其一以及其余有名存而实湮者仍之显知其误者芟之慎疑订舛两不敢忽也至于盗跖阳货之辈伦类勿齿而俨然竝列是薰莸同器矣削去勿録若夫节媛孝妇坏土可封参伍其间尚嫌无别今各详列女志而不入于此者义从所安也至于官爵諡号已详人物志内兹不复载其虽有墓存而姓名不见于人物者则亦第存其墓而已矣安能起九原而问之也哉】
　　济南府
　　歴城县商太甲陵【在县南五十里皇览云太甲有塜在歴山上今冢旁有甘露井石刻曰天生自来泉】周鲍叔牙墓【在县东三十里鲍山见城塜记旧志云在滕县北十里】闵子子骞墓【在县东五里宋熙寜七年建祠墓前一在范县南四十里】汉吴子兰墓【在县南完备山官左将军】朱云墓【在县东六十里古平陵城南按汉书朱云鲁人徙平陵从博士白子友学易自上书折槛后不复仕卒葬平陵东郭后观此当是扶风郡之平陵也旧志载东平陵下又云墓上生草如剑名指佞草佞人遇之草必摇动姑仍之】夏侯胜墓【在县东平陵城东门外胜本东平人官长信少府】宋魏花墓【在县西魏花庄】闗胜墓【在县南渴马崖西胜与魏花皆宋将守济南刘豫杀之】元张荣墓【在县东三十五里张陵丘】张养浩墓【在县西北十里云庄有学士张起岩神道碑】眀徳藩歴城王墓【在县西北紫金山阳】衞颖墓【在县西北五里药山西麓正统中以衞防京城有功封宣城伯】王允墓【在县西五里】尹旻墓【在县南八里山大学士李东阳撰碑】刘瓛墓【在县西十里】张鼐墓【在县西南五里】王勅墓【在县西南十八里龙窝山之隂】边贡墓【在县东南莱家庄后】黄臣墓【在县西奎山之阳】刘天民墓【在县西南五里沟】李攀龙墓【在县南栁沟】许邦才墓【在县南火閙】
　　皇清孙建宗墓【在县东北五十里】朱三锡墓【在县东二十里子纲官巡抚墓祔侧】章邱县古赫胥氏陵【在县北临济镇故朝阳城内见太平寰宇记赫胥氏详圻封】周邹衍墓【寰宇记云在县东十里又云在临淄县】汉郦食其墓【在临济镇西齐乘云食其为田广所烹墓或在此】终军墓【在临济镇西南见寰宇记】马融墓【在临济镇南融为郡太守卒于此见寰宇记】周登墓【在县西南四十里危山之阳】隋房彦谦墓【在县西南三十里赵山之阳按彦谦世本清河仕隋为济南郡佐遂家章邱以子龄佐唐功封临淄郡公唐李百药撰碑欧阳询八分书】宋穆宾墓【在县南七里宾字廷秀本河南人王夀卿撰文立碑】亷复墓【在县东南二十里】元张起岩墓【在县东南相公庄】刘敏中墓【在县东南五里西髙庄】张友谅墓【在县东南相公庄】魏谊墓【在县东南一里】眀洪汉墓【在县西南十五里官都御史】李开先墓【在县南三十里】张茂兰墓【在县东十五里】杨选墓【在县东二里】焦馨墓【在县城南】
　　皇清焦毓瑞墓【在县城南】
　　邹平县古梁邹侯墓【即古邹国有虞氏后详圻封志墓在县境安家庄城子庄成家庄十里铺南口下等处共十一所】汉伏胜墓【在县东北十八里水经漯水又东迳伏生墓前是也】后周景范墓【在县西南五里印台山范仕后周为中书门下侍郎有翰林学士扈载奉勅撰神道碑可据俗呼为景相公墓而郡志误以为景延广墓今据碑文正之】宋王泉墓【在县东南大峪山官丞相有勅葬碑】元宋敬墓【在县西南滑庄官轻骑都尉子绍眀官和林行省防政墓祔右】眀孙忠墓【在县西三十里青阳店南宣宗孙后父墓诏赠三世防昌伯后兄孙继宗郯国公墓祔侧】张延登墓【在县西五里】刘兴祖墓【在县南五里孝子详人物】淄川县周公晢子季次墓【齐乘云在般阳城北今淄川县也名哀孔子弟子】汉纪信墓【在县西北四十里昌国城见元魏地形志】北魏傅永墓【在县北三十里按永仕北魏封贝邱男卒葬东清河郡今县即北魏时贝邱县属东清河郡旧志讹为李世勣墓世勣墓在滕县】宋罗希古墓【在县南七里店】王樵墓【在县西慕王庄墓前有祠】元祖孝墓【在县东三里封师国公】眀戴诚墓【在县城北秦王桥】王象干墓【在县北十二里象干新城人】张至发墓【在县北十里】毕自严墓【在县西五十里】
　　皇清王鳌永墓【在县东二十里】
　　长山县周陈仲子墓【在县城中十字街有碑旧传墓旁夜必降雪无间寒暑】汉雍齿墓【在县西北三里雍家庄封什万侯】丁公墓【在县北十五里丁家阜】宋姜遵墓【在县东南七里庄王居敬志铭】韩防墓【在县北五里青邱店王岩叟撰志】元焦荣祖墓【在县北三十里焦家桥封中山郡公】眀徐以贞墓【在县城北门外官道】李士翺墓【在县西北二里】曲迁乔墓【在县南二十里】刘鸿训墓【在县东南二十五里】
　　皇清李化熙墓【在县东南十五里】
　　新城县汉辕固墓【在县东北十八里今俗讹为牛堌塜】眀毕亨墓【在县东南三里白石沟之阳】王重光墓【在县西南二里梧河之阳】王之垣墓【在县西南二里】王象坤墓【在县西南二里】耿庭栢墓【在县东北五里】
　　皇清伊辟墓【在县西北郉家庄】王士正墓【在县北孝水南】何世璂墓【在县北孝水南】
　　齐河县唐段志墓【在县北二十里晏城南封褒公】元刘通墓【在县西南三十里子复亨淮西宣慰使墓祔右】眀栾恽墓【在县西七十里】尹纶墓【在县西北三里子秉衡官总兵墓祔】孟养性墓【在县西二里】刘珂墓【在县北六十里烈士详人物】侯承恩墓【在县西南三十五里孝子详人物】
