<!-- { "loadSidebar": true } -->
　　徐世隆【东平人尝赋诗哭文文山弃官入道往来泰山与天倪子游叅叩要能逆覩未然天顺间复至岱下惟升观一老道士识之其容貌如儿时所见云】
　　王嘉禄【新城人少入劳山遇道士教以五禽之术乆遂不食但以石爲饭或食松柏叶渴则饮涧水乆之遍身生毛寸许一日思其母归复火食毛尽落然食石如故尝囊石自随映日视之即辨其味着齿无声如粉粢糕饵后母死复入劳山遂不知所终】
　　何　老【新城人县东六七里有一茅庵何老修行于此独居数十年毎夜焚香诵经即有蛇虎来相拱防庵后有积水湾曰豢龙池相传何老扰龙处】
　　葆光子【郭姓章丘人居城北女郎山之三阳洞学链神服气之术自号葆光子后仙去】郝志隆【滕县人尝因萃仲旧观经营爲道院未集而尸解羽化之夕月色如昼祥风庆云由西北而来冉冉从东南去万目共覩弟子刘志渊竟其事改观曰太清观】
　　鹿茂之【泰安州人初业儒后以黄冠隠卜筑于徂徕山之二圣宫味老氏言晩而玩易题其所居曰贫乐岩曰演易斋示期羽化长清杜仁杰爲之譔碑】
　　李　坚【号麻衣先生来游长清尝以药济人或预告人休咎无不验年逾百岁一日过石涧店谓人曰某日吾葬此至期果化去】
　　张仙【招逺人初爲佣耘田若有神助后居罗山灯草涧絶谷茹松柏饮水三年竟蜕化于罗峯絶顶】
　　王仙姑【招逺人居县南十五里日樵于野不采而薪自集后卒于樵所乡人掘地将埋之得石椁题曰仙姑之墓遂纳之于椁立祠祀焉】
　　周祖师【招逺人世居埠头村其父周太公入螺山采木忽涧旁闻儿啼声视之见一虎在儿旁逐之虎忽不见抱儿归育之年十二始能言仍往螺峯山学道其后与唐公郎公化公志公张公廖公同日升举】
　　陈　僧【不知何处人炼丹于安东卫之阿掖山石洞中后破壁飞去今名陈僧洞以志其仙迹云】天和子【徐姓胶州人尝师李灵山得秘传元綂间隐居即墨鹤山修炼功成顺帝召见赐紫襴衣入明莫知所终】
　　周真人【黄县人年十五投道士陆翁爲师不借言诠别有慧悟已而爲陆所逐夜卧涧侧有虎拥卫其旁陆知之转拜周爲师越数年同游名山莫知其迹】
　　广　恩【贾姓顺德洺水人夙有慧根至元初祝髪爲开元寺僧游歴名山叅访禅旨后居临清净土寺戒行精严传法甚广元帅路通深敬信之至元中赠防国兴理大师宝法宗菩萨】
　　志　德【刘姓东昌聊城人年十二出家受戒具至二十尽得秘乗世祖召见辨难不绌赐紫方袍使主天禧旌忠二刹三十年一履一衲敝弗易也一夕梦梵僧高座上散花如雨遂觉悟因示微疾趺坐而化年八十八岁阇维时舍利无筭诏建塔藏之学士赵孟頫爲铭】
　　正　宝【俗名赵谭长山人投广教禅院仁公薙髪苦行焚修无所开悟乃遍歴齐鲁燕赵择师访友元贞丙申至五台值太后驾谒文殊东台现圆光异相南台碑版光鉴岩谷宝视之心地顿开归而成道大德三年钦授帝师法号】
　　大　行【齐州人入泰山草衣木食行法华三昧感普多现身遂觉心眼洞明见十方诸佛犹如明镜中像至元间诏入宫阙诏赐号开国法师常精进菩萨】
　　普　喜【未详何郡人身伟靣黑如梵僧状德行髙迈精究宗旨至元二十五年剏立江淮御讲之所诏师主镇江普照寺后示寂荼毘舍利无数高僧传称曰吉祥佛山东人也】
　　辩和尚【不知何处人尝至青州创普照寺世称青州辩和尚禅教盛行北方二百余年燕秦齐鲁之间入是宗者皆其法嗣有青州百问一卷】
　　海　印【泰安州人居邹县大明禅院功深悟道一日谓弟子曰吾幻身非乆住世亲书偈毕端坐而逝】
　　善　道【临淄人入大藏信手探卷得无量夀佛经及住庐山观逺公遗躅豁然増思后遁迹终南又往晋阳从绰禅师授经入定七日洞见本来一日谓徒众曰吾明日归去至日中诵佛而逝】
　　明
　　僧一庵【北直怀来人元末卓钖于莱之大泽山叅契真诠授徒甚众洪武初一日示期登座对众説偈曰生本无生防本无防太空浮云洪炉防雪言讫而逝】
　　通大师【姓名不详洪武间尝往来于单父乡镇间春夏耕锄喜爲人力作不受值人皆爱之乆之往来行人见逺近佣力者皆若僧也众悉惊异僧遂去居曹之九塜寺顾瞻殿庑頺甚愿新之乃杖钖行丐至济河侧有木长数丈径尺余就商易之商曰汝能肩之吾即施汝僧谢讫以钖扣者三肩之而归未尝辍步今梁脊通木懔即其木也寺工成又杖钖而去不知所之】
　　禧　果【寿光人八岁随元兵至沙漠投金山寺依僧胜廸廸甚器重之已而胜廸死南还洪武十九年上召见画防定辽左赐赉甚厚后与法弟禧海偕游至济南住正觉寺永乐元年移住栖霞法胜庵持行清严老而弥笃年九十歳坐逝】
　　麻衣仙【赵姓名不传冬夏常衣麻因呼爲麻衣赵洪武中隠胶州大珠山石室辟谷得仙今有朝阳庵遗迹】
　　去畱馨【范姓胶州人自防好道遇异人授以辟谷导引之术身轻如叶行住处异香袭人人因称爲去畱馨终日行歌于市洪武中乗云仙去】
　　鞠　恩【游僧不知何许人永乐间居文登湾东寺或禅坐累日或日歴数山学士与之游讲论风生能以符水济人又精坚白同异之术年八十余一日整衣冠而卒顔色不变】
　　继　逹【田姓胶州人自防出家戒律精进妖妇唐赛儿闻其名不敢入州境胶人赖之一夕趺坐化去】
　　张三丰【本贵州黄平人永乐间来隠青州云门洞修炼不出一日往游劳山居民蘓现礼之甚恭三丰取担头耐冬花一枝挿现庭前枝叶菁葱经愈茂至正月花发清艶不凡分枝移之辄萎死葢上仙葩也　按三丰一名张躐蹋尝考黄平州志在三丰礼斗台注云山东平州人元末遣戍于此又尝见三丰墨迹题曰晋陵未详孰是】
　　史　老【嘉祥人宣德间修道焦城之牛山小洞中有巨蛇防其洞口山下平畴数顷募人种粟收获洞内每逄雨雪辄取饲羣鸟一日下山谓人曰吾爲某医牛去去辄不返蛇亦无迹后有人见于太和山中旋失去不知所之今山下田犹名史老湾】
　　海上老人【不知姓名自言海州人也生元至正甲辰至成化癸卯年一百二十岁尝师异人得摄形链气之要白发被额顔色如童来居济宁辟谷导引日惟啖枣数枚或菜数茎饮水少许而已宪宗召见时馆指挥王瑄家遂称王士能敷对称防赐宝镪遣归诸公问所以寿对曰无术也弟不茹荤不娶妻不识数不争气尔既还居济十余年去游海上不知所终】
　　巩道岩【滋阳人元刘长生弟子成化中居三清万夀观一夕有神降童子曰亟扫殿内明午八仙至道岩异之次早潜匿三清供桌下日停午果有乞丐八人入殿内望三清拱手道岩趋出跪恳仙术因授书一卷而去道岩习之能呼风唤雨拘役龙雷后以搬运术授其徒吴道人吴尝修天仙宫一切匠役工价令各随地自检所得银钱正偿其值其神异如此道岩逝既乆兖人或在淮扬间遇之始知其仙也】何志峤【恩州人童时淳朴礼南昌刘仙爲师遂隐盘山栖云岩一日忽仙去遗书示弟子口吉人爲善惟日不足凶人爲不善亦惟日不足】
　　蓝缕道人【不知姓氏成化间寓莱之凝祥观终日取炉灰和成丸积之座隅一日辞众曰来春此地人疫得吾灰丸可救遂去不知所之次年春果疫服丸即愈】
　　李守真【滕县人少游劳山遇异人授以修链之术还隐雪山屡着灵异成化间微至京师授太常愽士不拜诏居显佑宫勘校道藏主持法箓二年恳还山许之赐号冲虚妙悟太极涵真子李隐仙】任　山【范县人少好学过目成诵年十七忽弃儒爲酒家佣遇纯阳吕翁授导引法乃修链于安平镇之显惠庙或行歌于市或醉卧氷雪中人呼爲任风子治甲子冬蜕化庙中今迎仙坊升仙桥皆其遗迹也】
　　赵天雷【治中修真于长清之洞真观得正乙法勘摄符咒试之皆验防岁旱祷于南山日乆不雨邑令憾之天雷呼童子至前掌中书一雷字遣下山霹雳自手中发大雨如注邑人异之因名其山曰雷山遗有风雷雨三碑祷雨辄应洞真观一名神虚宫观之东曰仙人台即天雷羽化处也】李子真【濮州人通政着之子正德辛未着知平凉府子真随之任遇洪道士授以异术一日子真月下闭门卧隣人张氏见子真行菼苇上廹视之不见及门子真方睡熟未起越数年羽化葬之日郡人宋某见子真跨白驴西去】
　　元凝子【高密人年十三牧豕海上有道士佩剑遇与药一丸赤如火吞之即随道士去入青城山白龙洞洞前积雪三四尺凝处之若温时敲氷濯足涧中戏折涧竹窍而吹之作凤凰鸣未几道士去独处洞中一日斸芝岩下遇一白虎握其尾跃上虎眷走里许舍去尝往来吴越间人问姓名不答廹之以指就案书元凝二字题诗赠人运笔如飞字类霆书鬼篆多不可识后道士复防偕入琅琊山不知所终】张道人【不知何处人自言姓张来住劳山上清宫貌如少壮而歴叙所经皆百年以上事人未之信一日募修东岳庙雷石灰数千觔急切不能办张募之某嫠妇家妇以贫辞张曰汝家门前槐树旁有灰三千觔何云无也发之果如其言或问何以知之张笑曰渠先祖建楼所余吾见之其家不知也凡事颇能前知有问之者佯狂不答】
　　仙桐道人【嘉靖初有道士游曹州定清寺敝衣垢靣恒如醉狂寺有枯桐爲僧所伐止存朽根道人抚摩之噀水者三趺坐根上曰此树再生僧众莫顾也至夜半闻歌曰木有根兮真可惜上天下地防八极诘旦视之已失所在越三日枯根顿发逾月枝叶扶疎经年围至五六尺矣不详其名谓之仙桐道人】
　　牛　仙【不知姓名卜居文登东南平山之阳栖息茅庐中冬夏不易衣出骑一青牛居山常数日不举火制丹成山前遂产葠取汁和丹服之与一童子俱飞去其牛饮葠遗汁亦随仙去山人称爲牛仙因以名其山】
　　耍　子【防从师修真于登郡之万夀宫遇异人止宫之窑师不爲礼私食之异人授以术铁成金师觉异人遯去耍子沐浴趺坐而化遗一履是日城西三十里有人见其赤一足逐一鵞行曰烦寄吾师吾寻异人去矣】
　　萧道士【莱阳人纯谨无异能但祷雨辄验一旦端坐逝是日有乡人如城者遇之涂问何往曰游劳山至城知萧已逝矣】
　　赤脚王【王姓不知所自碧目苍顔常戴一笠非布非绒其光如漆制式甚古云是始冠时物尝于文登爲人力田隆冬不履踏氷上如平地其行若飞奔马不能及问以长生则厉色嗔词俚不可解八九十老人言童时尝见其貌正如今日婴儿痼疾抚摩即愈有调笑下其裳者童身稚肤实全真子也人欲师事之已遯去以其四时徒跣故号赤脚王云】
　　颠倒李【莱阳李氏子少遇异人得仙术遂徉狂弃家尝依郭外墓所昼乞于市夜竪双足于树上而首向下因称爲颠倒李后过吴沽河遇羣盗盗戏问之李曰尔辈死期至矣盗怒诘之曰尔何时死曰即死羣盗殴毙之沙洲中无何官兵追盗擒之居人舁李尸具棺葬沽水侧后有见之者发墓唯空棺云】李真人【不知何处人住平度云台观日久后坐化石岩下经二十余年皮骨不朽尚书赵焕题曰李真人蝉蜕处】
