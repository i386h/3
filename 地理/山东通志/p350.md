<!-- { "loadSidebar": true } -->
　　殷　衡【字克平曹州人景泰中举乡荐充徳庄王伴读所着有蠢庵稿】
　　杨　浩【济宁州人景泰中由乡举入国学除河南盐运判官未行值中官兴安请帝建大隆福寺成刻期临幸浩抗疏切諌帝乃止由是声名借甚后累官右副都御史巡抚延绥】
　　李　森【字时茂歴城人天顺丁丑进士授给事中有直声每奏事先舁棺于外以疏斥万妃家人骄横谪定州同知卒】
　　于　懋【莱阳人天顺丁丑进士任工部主事调文选郎故旧求美职懋以国宪公道谢之由河南参政改广西参议谕其子曰吾当毕命炎荒以图报称后果以劳瘁卒于苍梧】
　　李　纲【字廷张长清人天顺丁丑进士初授御史出按南直浙江风裁甚着陞左佥都御史督漕运二年卒平江侯陈豫素与有隙闻其殁即馆检笥箧惟图书数卷而已上知其忠清赐祭葬如例】张　昭【蒲台人尝为县曹椽赴京补前卫右千户所司吏英宗复辟石亨曹吉祥等恃功骄恣滥拜武爵三千员昭举劾之权贵仄目直山东大饥赈贷不行昭疏陈六事上嘉纳呼为小吏张昭任南昌府司狱学士张元征谓之曰子昔两疏位卑而议论甚髙官小而事业则大可以录诸金縢令名无穷矣】
　　魏　元【字景善朝城人天顺丁丑进士授给事中时宪宗妃万氏兄弟怙宠恣肆元抗疏论之章十七上不报诣殿庭免冠泣諌由是诸万稍自敛束慈懿皇后崩时议以为不当袝元与给事中徐恪交章论辨卒得成礼后忤辅臣出为福建右参政母防归里庐墓三年事闻旌表】
　　李　纲【字大振长清人天顺丁丑进士授监察御史时中官曹吉祥欲庇一指挥庶夺嫡防纲疏阻之出按宁藩削防卫军士再巡湖广有总兵遗以千金纲却之仍纠其罪屡进佥都御史巡抚顺天御边有功致仕卒】
　　丁　泉【汶上人以军功授福建都指挥佥事上杭贼起攻破城邑巡按御史伍骥督泉进剿深入遇伏俱为所害成化中诏并祀褒忠祠】
　　陈　达【字兼善日照人天顺甲申进士以主事出知懐庆府境有巨盗达单骑往谕遂散有故人密以金托者其人死召还其子乡人以为难】
　　郭　玺【字文瑞城武人天顺甲申进士由翰林官工部主事忤中官黄顺奉防捜其家图书而已上怒责黄顺而书其名于御屏】
　　冯　续【字承宗昌邑人天顺甲申进士初授兵部主事守山海关劾奏巡抚夺其官迁郎中章凡数上及赈陕右饥民赖以全活者甚众累官陜西巡抚都御史】
　　官　亷【字汝清平度州人天顺甲申进士歴官户部郎中为人刚介景州等处民田万顷界接东宫庄田为内侍冐占遣亷往勘内侍语亷曰田如归我讲官可得也亷曰以万人命易一官吾弗为也以所占田尽归于民】
　　张文昭【字应奎平山卫人天顺甲申进士歴刑部郎中谳决疑狱着平反声擢河南副使进佥都巡抚云贵懐来绥辑羣苗归心宏治初召协理内台时中外惮其威棱防丁母忧归卒于家】范应奎【益都人五世同居孝友着于乡里】
　　张　海【字文渊德州人成化丙戌进士由户科给事中四迁至顺天府尹六年至兵部右侍郎时哈密王陜巴为土鲁番所执上命海偕都督同知侯谦往共经畧海至甘州揣度形势奏言宜絶土鲁番之贡使迁哈密余人居苦峪城待其自毙言者是之】
　　佀　钟【字大器郓城人成化丙戌进士歴官户部尚书尝按淮浙激扬厘剔所至有声还台举劾不避权贵抚浙南以择亷吏杜侵渔为要务节财裕国为一代名臣】
　　郭　镗【字子声恩县人成化丙戌进士擢兵科给事中南郊甘露降大臣欲称贺镗力陈其不可河湟兵勿解奉诏经畧因陈备边三十策上嘉纳之转佥都御史巡抚宣大奏置平虏城以备捍御中官之不法者咸劾去之寻改辽东坐匿虏事追论夺职谪知射洪县终云南按察司佥事】
　　蒋　昺【字克明丘县人成化丙戌进士授行人司擢贵州道监察御史遇事敢言当时与灵寳许进齐名奉命巡鴈门关值中官汪直用事往谒者皆趋跽昺独长揖不屈直大怒捃疏中语矫防廷杖谪四川建昌卫知事移令长洲县有善政芝草生庭寻擢湖广按察司佥事平生鲠亮以忠义自负母卒庐墓慈乌万余日驯其侧里人称为孝感】
　　刘　奎【字士元髙唐人成化丙戌进士歴官监察御史出按苏松以直道左迁黄梅丞丁母忧遂屡荐不起着有强勉集】
　　李　芳【利津人成化丙戌进士歴官刑部郎中才识明决折狱平允陞大同巡抚致仕】王　兰【字惟馨曹县诸生有声庠序防其师逮狱兰曰有师不能救何以立天地间乃引罪代之因降吏后为巡检冡宰李秉称之曰古君子也愿以女妻其子珣兰曰田舎翁敢与公卿为俪哉秉曰王君能为人所不能为吾不如卒以女归珣珣后举进士官右副都御史】
　　刘　温【德平人为名诸生笃志古学不攻举子业教授生徒成名者輙戒之曰尔慎勿称刘德平之徒为他人觅破绽其操行清介类如此】
　　桑　春【字景新濮州人以书经中成化戊子乡试为袁州推官持心寛厚以经术饬吏治多所平反春好春秋令子溥受学于安福阮先生听其指授着春秋微意藏于家而濮人李镇治易吴思忠治毛诗陈纶治尚书皆有名于世】
　　王　珣【字徳润曹县人举成化己丑进士仕至宁夏巡抚进阶通议大夫所着有奏稿十卷南野诗稿二卷】
　　熊　佑【字良佐博兴人成化己丑进士任镇江知府嵗大祲奏捐逋税出官储米以煮糜赈饥全活无算修练湖石堰以便蓄泄凿通陈渎等港以杀丁角延陵诸水开烂泥洪以溉吴家沙田若干顷其属三邑徭户亲加编审人不得上下其手兴学校举孝亷范铜为祭器以严庙享三原王端毅公巡抚江南荐佑有治行】
　　李　介【字守正髙密人成化己丑进士擢监察御史以直諌被廷笞累迁佥都御史巡抚宣府寻诏入佐院事清简自持时称得体进兵部侍郎值北冦犯边奉命督军至则宣扬威德召募训练前后计上边事二十余条皆切实用卒赠兵部尚书】
　　李　晟【字孔阳濮州人成化己丑进士初令宜阳召授监察御史慷慨有经世志喜谈兵尚书王恕竒其才宏治癸丑防有边警以廷臣荐诏改都察院照磨往参谋大同军事镇巡大臣器重之已迁郧阳府同知卒非其志乃因上书当事者恶其语直遂予告年八十余卒所着有六经举要经世通畧平戎兵式安攘六论晟性聪悟异常自比诸葛武侯每议论旁若无人】
　　杨光溥【沂水人成化己丑进士歴刑部郎中魏国公兄弟讐讦累年不竟上命理之一旦俱释赐宝楮陞副使致仕着剪灯谈沂川文集素封亭稿梅花集传于世】
　　袁　瑶【文登人成化间以嵗贡知髙安县值华林贼起捍御有方以胆畧著名奉檄征醴泉洞贼瑶身先士卒大战良久官军少却贼四面乗之瑶叹曰吾得死所矣其子鳯翔亦从军见父急驰骑赴之父子皆殁于阵髙安立祠祀焉】
　　王　璟【字廷采沂州人成化壬辰进士除登封知县擢御史凡所论列悉关大体谳狱不泥成案率多平反累至右佥都御史总理两淮盐法通变革奸私贩屏迹浙东大饥被命赈济条上经画要宜十事奏省杭湖军粮三十余万石所活四十万人改巡抚保定疏陈地方事宜并乞罢皇庄名目以苏民困又请斥罢诸珰田土上皆嘉纳之】
　　刘鹏翀【邹平人父开文为江西南瑞道兵变狥节鹏翀以难廕补光州知州莅任三月即辞职隐去家人不知其所往后数年隣人于近邑逆旅中见之则黄冠野服也驰语其叔往见之若不相识者叔责之曰弃官可矣宁忍不一省父母丘陇乎乃相感泣还家拜扫冡墓亲为之负土种树逾月复去莫可踪迹】
　　张中发【淄川人与弟至发皆为诸生从学泰山李少崖后弟贵至少保而中发緼袍茅屋不改儒素凡弟所寄奉之物则另置一室封识宛然毎酒酣濡墨奋腕疾书字可方丈得之者珍逾什袭及殁人称之曰石隐】
　　张　鼐【字用和歴城人成化乙未进士为监察御史抗疏劾李孜省出为郴州判官孝宗即位起为河南佥事值黄河泛涨督治有功汴民立生祠祀之累陞都御史入掌院时刘瑾窃权有吏杀人赂瑾求免鼐不从遂改南京寻逮狱削职而归瑾败复官学者称为栢山先生】
　　张　賔【字廷賔单县人成化乙未进士歴官至南京光禄寺卿公正亷明论事独持大体为御史劾太监蒋琮肆恶专横为江西廉宪抑制宁藩不受请托正德中补大理寺卿时逆瑾专政賔守正不阿致仕】
　　敖　山【字静之莘县人登乡试第一举成化戊戌进士仕至江西提学副使江西故多文学山采摭经史百家之疑及古今事势变故之难彚为文目以防诸生其说多先儒所未及士张目不能置对晚年日手皇极经世一编妙契邵雍不传之防所着有先天手册灿然稿】
　　刘　濓【临清人成化戊戌进士累官广西左参政时鬰林冦起濓率官军进勦有功卒之日囊无余资左布政舒清济之始获归家】
　　魏　绅【字廷佩曲阜人母卒庐墓三年成化辛丑进士官刑部郎中讯广西冐外戚事有声迁都御史值嵗旱奏免民税四分之一官至侍郎】
　　张天瑞【字文祥清平人成化辛丑进士官翰林编修博极羣书为诗文宗匠逺近走请无虚日】许　锐【登州卫人成化辛丑进士为监察御史孝宗初中侍梁芳軰擅权乱政锐再劾罢之以修省事劾罢阁臣刘吉徐漙监寺李兴郭镛等及按古北口条陈时政十二事改按南畿以星变上言弥灾八事后出佥山西按察使】
　　赵亮采【齐河人成化甲辰进士歴官长芦运使连丁内外艰庐于墓侧朝夕哭奠每奠则慈乌数十翔集墓间至秋桃李重花人以为孝感所致】
　　丁　珝【霑化人成化甲辰进士由户部主事出为云南副使正德中刘瑾使人招之珝笑曰天下焉有男子而为妇人愚者乎瑾大怒矫旨逮狱瑾诛得释未及起用而卒】
　　谢　绶【字朝章朝城人成化甲辰进士累官南京御史时宦官蒋琮恃宠恣肆起第凿金陵雨花台绶劾之琮竟死狱中按两浙织造罗绮费钜万悉奏止之进职湖广副使逆瑾恶其刚正密劾绶罚谷千斛寻陞佥都御史巡抚云中练军士理屯田増池堑逐贪暴军声大振卒赐祭葬】
　　蓝　章【即墨人成化甲辰进士擢监察御史弹劾不避寻转左佥都御史忤逆瑾左迁抚州通判瑾败复起巡抚陜西时有巨冦攻掠州邑章选将练兵殱其首恶余党悉平陜西祠祀之官终南京工部侍郎】
　　王　敕【字嘉谕歴城人成化甲辰进士仕至南京国子监祭酒博极羣书所着有五经通防漫游云芝诸稿大成乐谱】
　　崔文奎【字应宿新泰人成化甲辰进士由刑部主事累官南京工部尚书仕宦二十年粗衣菽食一如诸生致仕归曰与农夫牧防较晴量雨人亦防其为贵官长者也卒赠太子少保諡康简】梁　玺【字朝用聊城人成化甲辰进士为户部主事督中都军储袪宿弊公出纳时称职民曹者以玺为最】
　　武　衢【沂水人成化甲辰进士任行人选监察御史疏劾夀宁侯骄横忤防落职归弟卫亦由进士任检讨歴陞翰林学士侍讲经筵积劳卒赐卹廕有加谥文恪】
　　朱　雄【泗水人自髙祖僎至父春凡五世同居诏建坊旌表】
　　许　进【长山人家富而好义正统初出粟一千石赈饥天顺初赈麦一千斛成化间又赈粟二千二百石前后皆赐诏旌表卒之日焚劵而终不知其数】
