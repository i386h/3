<!-- { "loadSidebar": true } -->
　　杞【姒姓侯爵初商汤王封夏少康之后于曹东之楼是为杞东楼公终殷之世其名代不可考周武王求禹后得东楼公复封于杞以奉夏祀实今之河南杞县传至武公始见于春秋僖公十四年诸侯城缘陵而迁杞卽古淳于国也传靖公共公惠公成公桓公孝公文公平公悼公隠公僖公闵公哀公出公简公后为楚所灭】
　　缗【夏所封国左传夏后相娶于有缗氏又僖公二十三年齐伐宋围缗又邹衍子云余登緍城以望宋都在今金乡县】
　　鬲【郾姓臯陶之后今德平县九河之鬲津在其境内】
　　季萴氏【虞夏时诸侯继爽鸠氏者详前】
　　宛【子姓史记商王武丁封其子于宛今高苑县】
　　微【商王帝乙之庶长子啓纣封于微今寿张县西北有微子乡周武王改封于宋】
　　蒲姑【殷周之间代逢伯陵为诸侯者成王时作乱灭之以益封齐汉为姑幕县今莒州】卞【古卞明国竹书纪年云汤伐有卞今泗水县有卞城】
　　鲁【姬姓侯爵武王旣克商而有天下封元公旦于鲁留相王室命子伯禽就国都曲阜是为鲁公卒子酋立是为考公卒弟熙立是为炀公卒子宰立是为幽公其弟防弑之而自立是为魏公卒子擢立是为厉公卒子具立是为献公卒子濞立是为慎公卒弟敖立是为武公武公与长子括少子戏共朝于周宣王爱戏立为鲁世子是为懿公括子伯御弑懿公而自立宣王伐而诛之立懿公弟称是为孝公卒子勿湟立是为惠公生子息及允惠公卒子息立是为隠公公子翚弑之而立允是为桓公公卒于齐子同立是为庄公卒子般立庆父杀般而立公子开是为闵公庆父复弑闵公公子季友乃以齐师奉闵公之弟申入立是为僖公卒子兴立是为文公生子恶及视嬖生子俀公子遂杀恶及视而立俀是为宣公卒子黒肱立是为成公卒子午立是为襄公卒子稠立是为昭公卒于干侯鲁人立公弟宋是为定公卒子蒋立是为哀公卒于有山氏子宁立是为悼公卒子嘉立是为元公卒子显立是为穆公卒子奋立是为共公卒子屯立是为康公卒子匽立是为景公卒子叔立是为平公卒子贾立是为湣公卒子雠立是为顷公楚考烈王伐鲁灭之顷公迁于卞卒于柯鲁亡鲁自周公至顷公凡二十六世共三十四君今曲阜县】卫【姬姓侯爵文王之子康叔封武王封之于卫歴牟伯考伯嗣伯伯靖伯贞伯顷伯僖侯武公庄公桓公宣公惠公懿公凡十四传都于沫故殷墟也为赤狄所灭国人乃立惠公之弟昭伯之子甲是为戴公庐于曹戴公卒齐桓公防诸侯之师城楚邱立戴公弟燬是为文公传子成公迁于帝邱传穆公定公殇公献公襄公灵公出公出公之父蒯聩入卫自立是为庄公出公奔鲁卫人逐庄公而立襄公之弟班师庄公复入卫卫人杀之齐伐卫执班师而立公子起出公复自齐归于卫逐起而自立出公卒庄公弟黔攻出公子而自立是为悼公传子敬公昭公公子亹弑昭公而自立是为怀公公子頽又弑亹而代之是为慎公传声公成侯平侯嗣君怀君元君君角为秦所灭衞亡衞自戴公庐曹后始入东郡凡二十二君共一十七世帝邱今濮州】
　　曹【姬姓侯爵文王之子振铎武王封之于曹都于陶邱传太伯仲君宫伯孝伯夷伯夷伯传弟幽伯疆疆弟苏弑疆而代之是为戴伯卒传子惠伯卒传子石甫公子武杀石甫而代立是为缪公传桓公庄公僖公昭公共公文公宣公成公武公平公悼公悼公朝于宋宋囚之国人立其弟野是为声公平公弟通弑野而自立是为隠公声公弟露又弑通而代之是为靖公传子伯阳为宋所灭曹亡曹自叔铎至伯阳凡二十世共二十五君今曹县】
　　滕【姬姓侯爵文王之子叔绣武王封之于滕卽古滕国也传十六世至滕侯谷朝鲁始入春秋其前世系无攷谷传宣公孝侯昭公文侯成公悼侯顼公隠公又数传至定公卽考公文公卽元公灭于宋竹书纪年云于越灭滕未详孰是今滕县】
　　郕【姬姓伯爵文王之子武王封之于郕春秋文公十二年郕伯成奔其后地入于鲁今汶上县北有郕乡】
　　郜【姬姓子爵文王之子武王封之于郜春秋桓公二年取郜大鼎于宋盖郜亡入宋齐桓公城楚邱以封卫卽其地也今城武县】
　　茅【姬姓周公之子封于茅薛瓒云高平国昌邑县有茅乡亭今金乡县】
　　胙【姬姓周公之子所封地也汉书东郡燕县西南有胙亭今濮州】
　　齐【姜姓侯爵尧时伯夷为四岳佐禹平水土有功赐姓曰姜谓之吕侯商末太公姜尚佐武王克商封于齐都营邱太公传子丁公伋伋传子乙公得得传子癸公慈母慈母传子哀公不辰纪侯谮之于周烹哀公而立其弟静是为胡公胡公徙都薄姑哀公同母弟山弑胡公而自立是为献公复都临淄卒传子武公寿邱卒传子厉公无忌胡公子复入齐杀厉公齐人乃立厉公子赤是为文公卒传子成公说卒传子庄公购卒传子厘公禄父卒传子诸儿是为襄公公子无知弑之雍廪人杀无知国人议立君乃召公子小白于莒立之是为桓公桓公卒公子无亏立国人杀之而立公子昭是为孝公孝公卒其弟潘弑孝公子而自立是为昭公昭公卒其弟商人又杀昭公子而自立是为懿公国人勿与弑之而迎桓公子元于卫立之是为惠公卒传子顷公无野卒传子灵公环崔杼弑之立太子光是为荘公杼又弑之立庄公之母弟杵臼是为景公景公卒子荼立田乞废之而立公子阳生是为悼公鲍子弑悼公立其子壬是为简公田常弑之而立平公鏊乃割安平以东为田氏封邑平公卒子宣公积立宣公卒子康公贷立田和迁之海上食一城以奉祀康公卒吕齐遂亡姜姓齐自太公至康公凡二十世共二十八君】附田齐【初陈厉公之子完字敬仲出奔于齐齐桓公贤之以为工正因改陈氏为田氏生穉孟彛彛生涽孟庄庄生文子须无须无生桓子无宇无宇生武子开与僖子乞乞事景公为相后因诡立悼公得专政乞生子常是为成子弑简公而立平公常生襄子盘盘生庄子白白生悼子悼子生太公和迁齐康公于海上求为诸侯魏文侯为请于王许之乃立为齐侯卒传子侯卒传子桓公午卒传子威王因齐卒传子宣王辟疆卒传子湣王地为淖齿所弑王孙贾诛淖齿求湣王子法章立之是为襄王传子建为秦所灭秦二世元年齐人田儋自立为齐王秦将章邯杀之齐人又立儋弟假为王田荣逐之立儋子市项羽分齐为三国以市为胶东王都卽墨以安为济北王都博阳以都为临淄王都临淄荣杀市而自立并取三齐之地羽灭之复立假为王荣弟横逐假而立荣子广汉王使韩信击杀之地遂入汉为郡县田横复自立战败逃于海岛汉旣定天下乃召横横至洛汤自刎田齐亦亡】
　　鄣【姜姓齐太公支孙封于鄣为齐附庸国春秋庄公三十年齐人降鄣在东平州】
　　莘【古莘仲国今曹县旧作莘县者误】
　　单【古国路史云帝舜师单巻所居故号单父国为单子国今单县】
　　用【古国名今禹城县西】
　　贯【或作□春秋齐宋盟处杜注济阴蒙城县西北有古贯城今定陶县】
　　厥【汉书无盐东平陆古厥国路史云厥西孔子所宰今郓城汶上二县间有厥亭有厥氏】蔇【古国名春秋庄公九年公及齐大夫盟于蔇路史云沂之氶有蔇亭卽古蔇国今峄县】介【东夷国春秋僖公二十九年介葛卢来朝杜注国在城阳黔陬县今胶州】
　　邿【鲁附庸春秋襄公十三年取邿汉书任城亢父县有邿亭在今济宁州南六十里】
　　极【鲁附庸春秋隠公二年无骇帅师入极今鱼台县有极亭】
　　鄟【鲁附庸春秋成公六年取鄟又昭公二十六年公防诸侯于鄟陵按鄟陵为莒邑今莒州地也】于余邱【鲁附庸春秋庄公二年公子庆父帅师伐于余邱】
　　牟【古牟子国在今福山县境齐献公灭牟迁于莱芜春秋桓公十五年牟人来朝是也汉书泰山郡有牟县今莱芜县有牟县故城在汶水东北】
　　谭【齐附庸春秋庄公十年齐师灭谭谭子奔莒今歴城县有谭城驿】
　　郭【水经注郭水出聊城东北寰宇记郭水南岸有郭城春秋时郭公之墟也】
　　阳【齐附庸春秋闵公二年齐人迁阳今沂水县有阳都城】
　　肥【齐附庸应劭曰泰山郡肥城县卽古肥子国又夀光县有肥亭亦云肥子国未详孰是】防【古侯国今黄县有防故城】
　　莱【姜姓东方夷国禹贡莱夷作牧是也或曰汤臣莱朱之后太公初封于齐莱侯来伐与争营邱春秋襄公六年齐晏弱围莱莱共公浮柔奔棠棠莱邑晏弱围棠灭之迁莱于郳今黄县有莱城　按旧志载有卢昼聊摄等国攷左传杜注卢乃齐地非右卢子国也昼为齐下邑聊摄二城名皆非国也又附以齐之孟尝安平赵之平原望诸四君秦之穰侯皆列于封建殿周之末夫郭靖君食邑于薛传之孟尝田单食邑于酅赵胜封于武城而号平原乐毅邑于观津而号望诸秦相魏冉以宣太后之弟封穰益陶皆其国君私与之邑非天子所封岂可厠于茅土之末故去之】
　　西汉
　　齐国悼惠王肥【高帝微时外妇之子六年封于齐食七十余城传哀王襄文王则则无子文帝乃分齐为六国尽立悼惠王子见在为列侯者乃立杨虚侯将闾为齐王都临菑安都侯志为济北王都济北初侯辟光为济南王都东平武城侯贤为菑川王都剧平昌侯卬为胶西王都高密白石侯雄渠为胶东王都卽墨景帝三年吴楚反胶西菑川济南通谋皆伏诛除其国齐王以朸与谋饮药自杀帝怜其胁从非罪乃諡为孝王复立其子寿于齐是为懿王子厉王次昌为主父偃所搆自杀齐凡四世七十六年】菅侯罢军　氏邱侯甯国【一作斥邱】营平侯信都阳邱侯安【以上四人皆悼惠王子文帝四年封景帝三年罢军子庸奴甯国子偃信都子广竝以反诛四年安子匽坐出国界降为司冦】博阳侯就　被阳侯燕　稻侯定　定侯越　山原侯国　繁安侯忠　云侯信牟平侯渫　柴侯代【以上七人皆孝王子】
　　城阳国景王章【齐悼惠王子以朱虚侯入宿卫诛诸吕有功文帝封为城阳王卒传共王喜顷王延敬王义惠王武荒王顺戴王恢孝王景哀王云云弟俚新莽时絶城阳凡十传一百八十六年】雷侯豨【共王弟武帝封】有利侯钉　东莞侯吉　东平侯庆利乡侯婴　运平侯记　山州侯齿　海常侯福驺邱侯寛　南城侯贞【以上九人共王子武帝封】麦侯昌　钜
　　合侯发　昌侯差　费侯方　虖葭侯泽　淯侯不疑　东淮侯类　瓠节侯息　彭侯强　鳣侯应翟侯寿　庸侯余　原洛侯敢　挟术侯昆景　挟厘侯爵　朸侯让　虚水侯禹　拘侯贤【以上十八人俱顷王子武帝封】高乡侯休【惠王子】兹乡侯　借阳侯显　都平侯邱　东原侯山　箕侯文　高广侯勲　卽来侯佼　庸厘侯谈　昆山侯光　折泉侯根　博石侯渊　要安侯胜　房山侯勇　式侯宪【以上十四人俱荒王子宣帝元帝封】石山侯元　都阳侯音　参封侯嗣　伊乡侯迁【以上四人戴王子元帝封】桃山侯钦【孝王子成帝封】
