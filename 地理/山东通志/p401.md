<!-- { "loadSidebar": true } -->
　　丁应震【字阳东平阴人博学能文兼通医理有东阿人暴病而亡隔一日胸犹温徽动急迎应震视之曰是痰壅气嗓针其动处调药灌数匙其人获苏】
　　张德润【字良玉济宁人妙解律吕遨游四方以琴名于世嘉靖中与临清谢榛并客赵藩名重当时着有琴谱九还操一曲备七调又有依山樵唱词世争传习之】
　　周允元【字云衢济宁人善楷工绘画山水常摹沈石田笔几乱其真晩修三一养生之术年至百岁】
　　司　轲【阳信人精医术按脉察病治无不效济北頼之】
　　朱　皓【济宁人自称一尘山人博学嗜古落拓不羁工于绘事常折花灯下摹其影又以髪系羽虫视其翾飞之势又卧东篱下累日图名菊百种见者无不称絶】
　　吴南阳【东阿人字龙湾防读书通经术精医学谓人曰吾胷中一片活人心也遂着南阳活人书脉经圗説岐黄家寳之嘉靖中一吏部郎赴京舟过安平镇病瞪目不能言南阳诊之曰无他中半夏毒耳问素嗜何物对曰嗜食鹧鸪南阳曰鹧鸪食半夏中毒何疑亟以姜汁一盏饮之而愈酬以五十金不受曰吾志在活人不在金也】
　　韩应奎【益都人精于医宗东垣一书得其窍要所治无不效】
　　杜世威【章邱人有异术能号召鬼神驱邪祛崇当事者屡试其术颇验欲荐之朝坚辞获免】郭羽士【歴城五龙潭住持自言江右人万歴戊午岁大旱当事者招之筑坛祷雨三应时而趵突泉涸羽士以铁牌沉之复如初】
　　朱包防【莱芜人肥城所守备尝畱心内景素问欣然有所得专治疑难羣医所束手者然实无古方成案惟以意求尝有一老儒迂腐善疑患风块疑爲广毒积忧成疾包防投药发泡其病遂痊或询其故曰本非疮然彼不见疮形疑未释也有婴儿病淋包防令去襁褓立风中以雪沃其足其淋立通诸竒验类此年八十余一日忽语家人曰吾将逝矣遂饮啖终日夕果卒】
　　侯　【东阿人嘉靖辛丑进士有殊巧工于冩照一识靣即隔数十年能黙肖之同年三百人书置一小匣后相见即以相示无相违者请告里居一日行山中遇盗罄其行李而去归亟图形以付有司尽获之又修元恩桥匠氏以悬立水中难于上石作天秤于岸转移甚便又能制兵器火攻之具无不工巧时多式法之】
　　崔　勉【东阿人相人竒中尝游京师大雪饮市楼上有夫妇二人行丐勉相其夫曰尔贵人当腰玉复谛视其妻曰因夫人运稍迟故尔探金与之曰他日富贵毋相忘吾崔勉也后十年勉爲滑县教谕星误将归忽对镜自讶曰吾当复起遂复游京师计无所出见传呼遇市者视之则向丐者也已掌京营都督投刺请谒相见甚欢夀千金辞不受曰得还吾青氊足矣乃托主爵者复得唐县教谕秩满归】张惟一【高苑人学道劳山遇异人遂得丹书精于医能疗竒疾同时王名高亦隐乎方术云】张应召【字用之胶州人善画山水人物万歴四十三年与师温如玉同应肃藩之召摹临浮化法帖凡十二年而成今帖尾皆叙其名】
　　麻东辉【高唐人医妙入神能知休咎有临清副使病令东辉胗之曰大人无恙惟公子病当忧时子在里中亟遣归视已殓三日矣有少年饮于市肆见东辉来戯之曰吾有病否东辉曰无庸胗视爲人止数日尔少年大怒与之尅期誓生死未及期而少年以痰卒东辉享盛名不治生产所得金帛尽付酒家终日在酩酊中然所医无不立愈】
　　释圆明【范县人生而颖慧度爲僧工医术所治无不效而日不暇给抵暮归闻有相延而不及赴者则坐而假寐病者亦梦圆明至其病即愈否则危人因以爲生死之验】
　　毕荩臣【新城人业医得刘嘉谟之传其于病也辨南北审强弱察四时阴阳气候投一二剂无不霍然尤精伤寒痘疹胗视立辨生死百不爽一崇祯壬午殉难】
　　皇清
　　翟　良【益都人字玉茟世居顔神镇少爲诸生好岐黄术凡施治用古方叅以已意投剂辄效顺治戊子征诣京师数被燕见寻乞归逺近造请应手辄愈有餽遗者辄易药广施所着有医学啓防药性问答古方讲意痘疹全编行世郡人建祠祀之】
　　流寓【附】
　　流寓总述【按旧志所载流寓寥寥无几而中可议者如陈良陈相之系于滕臧纥陈完之系于齐虽考其迹则是而例推之则指不胜屈矣葢必其人与东省有足取重而流连于此或长其子孙或存其丘陇斑斑可考而后裒聚之使知所本也至于高贤税驾信信宿宿亦必志其行踪之所自不同于过都越国者不然齐鲁四逹之区往来行李岂胜殚述耶兹不分郡邑而以时綂之于简严之中畧寓详慎尔】
　　周
　　陆　通【字接舆楚人因辞楚王之聘逃于鲁今费县有接舆村其所居处也】
　　老莱子【楚人有孝行避世不仕耕于防山之阳楚王驾至其门曰守国之孤愿见先生莱子曰诺其妻自山间归讶曰何车辙之众也老莱子具告之妻曰妾闻可啖以酒肉者可随以鞭笞可饵以官禄者可随以斧妾不能爲人所制投其畚锸而去老莱子从之】
　　范　蠡【字少伯楚人仕于越灭吴之后遂扁舟浮海入齐变姓名自号防夷子皮耕于海畔居积致富齐人闻其贤相之蠡曰名乆着不祥乃上相印尽散其财于邻里徙于陶自号陶朱公今定陶县有范蠡养鱼池】
　　淳于髠【河内人爲齐赘壻遂家于齐滑稽善辩载战国防及史记滑稽列传卒葬齐城西四十里】慎　到【赵人游齐与邹衍田骈之徒号稷下文学士着慎子十一篇卒葬于齐详陵墓】荀　卿【赵人年五十始游学于齐时田骈之属已死卿三爲稷下文学祭酒齐人谗之乃适楚爲兰陵令今沂州有荀子宅详古迹】
　　汉
　　李　解【苦县人成子四世孙文帝时爲胶西太傅因家于密】
　　戴　德【字延若信都人微时从齐人后苍得高堂礼经之传往来齐鲁间慕琅邪山水在顔温里立书院教授生徒遂名其村爲大戴材所传之礼爲大戴礼从兄子圣以博士辨论石渠亦受学于后苍是爲小戴】
　　严　光【字子陵防稽人与光武同学及帝即位乃变姓名隐去帝思其贤令物色之后齐国上言有男子披羊裘钓大泽中帝知爲光乃备安车元纁遣使迎之】
　　李　善【字次孙南阳淯阳人李元苍头也建武时元举家病殁生子续甫数旬家赀钜万诸仆谋杀续以分其财善心恶之而力不能制乃潜负续以逃隐山阳瑕邱界亲自哺养备尝艰辛续虽孩抱奉之不异长君有事必长跪请白而后行续年十岁善与归本县条理旧业告诸奴于长吏尽杀之时钟离意爲瑕邱令上言其状帝乃拜善及续并爲太子舍人后善官至九江太守】
　　丁　鸿【字孝公颖州定陵人父琳光武功臣封侯卒鸿让爵于其弟帝不许既葬父乃逃于东海终焉】
　　梁　鸿【字伯鸾扶风平陵人作五噫之歌章帝闻而召之鸿乃易姓名曰运期燿字侯光与妻子居齐鲁之间乆之又适吴】
　　赵　岐【字邠卿京兆长陵人明经术有才艺宦者唐衡恶之岐逃于北海鬻饼市中安邱人孙嵩识之载以归藏匿复壁中着孟子注七篇】
　　范　丹【字史云陈畱外黄人好违时絶俗爲诡激之行桓帝时爲莱芜长不到官议者以爲侍御史遂遁去徒行弊服卖卜于梁沛之间有时絶粒时人歌曰甑中生尘范史云三府累辟不就卒諡贞节先生】
　　姜　肱【字伯淮广戚人桓帝时中常侍曹节欲借重贤德以释众口乃白肱爲太守肱远遁入齐居渤海十二年而还】
　　王　烈【字彦方太原人以孝义著称钩党时避地北海名行重于闾里有盗牛者被获曰无令彦方知也后以黄巾之乱往依辽东公孙瓒数年复归北海】
　　北魏
　　刘　芳【字伯文彭城人父邕死刘义宣之事芳母子避难入梁邹城后梁邹入魏乃北徙爲平齐民芳虽处穷困而业尚贞固聪敏过人笃志坟典后官至太常卿諡文贡】
　　徐遵明【字子判华阴人年十七游上党师屯畱王聪受毛诗尚书礼记永安时至平原与田猛畧就范阳孙买德受业撰春秋义章三十卷】
　　成　淹【字季文上谷居庸人父洪仕南宋爲抚军府中兵叅军淹好文学有气节初亦仕宋后归魏官至谒者杰射家于北海】
　　杨　弼【字世弼北平无终人长于吏治仕魏爲轻车将军后周师入邺弼随齐后主南渡畱居青州遂家焉】
　　温子升【字鹏举太原人家于济阴熙平初射防高第补御史广阳王深辟爲郎中齐文襄引爲谘议叅军济阳王晖尝称江左人文有顔延之谢灵运粱有沈约任昉我子升足以凌顔乐谢含任吐沈云】李　浑【字李初赵郡平棘人熙平时官给事中见四方多难求爲征东司焉与河间邢劭北海王昕俱奉母擕妻子赴青齐未几尔朱荣入洛衣冠殱尽人以爲知几】
　　唐
　　李　白【字太白西蜀人天才英特工诗词喜任侠因贺知章守任城遂客游于兖与孔巢父韩凖裴政陶沔张叔明居徂莱山日流连诗酒因号竹溪六逸】
　　杜　甫【字少陵襄阳人天资深厚长于咏歌父闲爲兖州别驾甫因省视来兖后李邕守北海复来游齐因流连歴下所至皆有诗详艺文】
　　蘓源明【京兆武功人工文章客游徐兖居莱芜山十余年后举进士终秘书少监】
　　张建封【字本立邓州南阳人慕邹鲁之乡客游于兖结庐汶泗间后以功名显卒赠司徒又详人物】
　　王义方【泗州连水人尝爲侍御史因劾李林甫贬莱州司户叅军秩满授徒于昌乐遂终隐焉所着有笔海十卷及卒门人员半千持服三年又见宦绩】
　　萧頴士【字茂挺南梁鄱阳主之七世孙天宝时尝以秘书省正字奉使括遗书于赵卫间乆不报爲有司所劾遂免官畱濮阳由是尹征王恒卢异卢士式贾邕赵匡阎士和皆执弟子礼以次授业号萧夫子】
　　宋
　　崔遵度【字坚白江陵人徒家淄川太平兴国间举进士授著作郎歴真仁两朝累官谕德后使契丹卒赠工部侍郎有文集三十卷行于世】
　　范仲淹【字希文苏州人防孤随母适长山朱氏读书长白山之黉堂岭醴泉寺初名朱説举进士乞改今名】
　　蔡元卿【洛阳人祖绾爲胶水令遂家焉元卿性好学逺游至江西请业于胡氏义学五年业成复归于客乡老请荐之以学古不合于有司退居淄川隐居自得有豪士愿输钱】
　　毕义林【字防士代州云中人干德初爲观城令因家焉生子士安真宗时名相详见人物】刘　摰【字莘老东光人防孤鞠于东平外氏因就学焉至哲宗时官尚书仆射详见宦绩】孙　复【字明复平阳人隐于梁父着春秋发微从游者甚家】
　　胡　瑗【字翼之泰州海陵人与孙复石介同读书泰山瑗独攻苦食淡终夜不寝一坐十年得家问见上有平安二字不复展视辄投之涧中今泰山有投书涧即瑗读书处也范仲淹荐之以白衣授校书郎改湖州教授】
　　穆廷秀【河南人迁居章邱明黄老不乐仕进乡里称重熙宁间卒年七十三洛阳王夀卿爲题其墓】
　　钱　揆【字舜臣临安人吴越王镠之后封吴兴郡开国侯尝知楚邱遂家于曹有子十人皆登显仕】
　　李　辛【山西乐平人元丰间擕家居费县之栗林歳饥施粥赈济村民至今有含饭台尚存其地】
　　元
　　许　衡【字仲平河内人金末避居徂徕山后迁泰安之东馆镇扁其齐曰鲁齐人因称爲鲁斋先生世祖召爲京兆提学爲元初儒学名臣】
　　孟　仁【符离人金末寓济州之鱼台能业儒有节行元帅石天禄礼之辟兼详议府事后子祺辟严实府僚仁徒东平就养焉】
