<!-- { "loadSidebar": true } -->
　　贾汉策字洛俊齐东人性端慤长于文章顺治拔贡授兴平县知县陞淮安府同知卒祀郷贤
　　董允贞平原人副使振秀子天资竒頴年十五为郡诸生尝从父之官多为赞勷董氏宗族素鲜饶裕允贞倡为族社醵谷盈千石以供歳时祭祀余则散族之贫者大畧仿范文正风云
　　孔贞灿圣裔以孝友称为四氏学学录两胞侄相继为曲阜世尹徴灿足迹未尝一至县庭其狷介如此陈祚熙莒州人防有文名康熙元年登歳荐尝倾产修文庙建啓圣祠性最孝友好施予制行端方言笑不茍卒祀郷贤
　　李　澍招逺人康熙癸夘举人官江南灵璧知县邑中屡被水荒戸口流窜澍委曲招抚省刑缓徴捐俸以给牛种并详免逋赋数万两民皆复业灵璧河夫累民又力为详恳永免歳省役费六千余金调补英山抚育倍至详免修葺宣楼舡只民累永除至今徳之寻充南闱同考官勤劳致疾卒于江寜英邑士庶犹有奔赴哭奠者今祀郷贤
　　李元琳阳谷人康熙癸夘恩拔贡生敦族睦党克敦任恤之谊初任新城教谕再补肥城修学课士无忝厥职秩满陞授福建晋江知县再任四川长寜知县皆卓卓有声后卒于官
　　牟作孚栖霞人廪生事亲能曲体其志亲殁偕昆季八人奋勉成立家无厚赀好施乐善值歳歉躬访残疾者量给以粟全活实多尤笃于奬励见善必为劝勉见人有过必力为阻遏之乡人颇被其化殁后公举祀焉田　雯字紫纶徳州人康熙甲辰进士初任中书舍人改戸部员外时滇楚用兵军需旁午雯请以白粮附漕艘带运费不烦而民力省至今着为定例陞工部郎中提督江南学政江南文气骳靡雯力崇古学所取皆雄骏通伟之士风气为之一振改补湖广督粮道内陞光禄卿寻出抚江寜江苏漕白为　天庾要供是年秋雨积隂米色多变百姓艰于输纳雯特疏以请民得随时交兑又以运河至京口一带地势崇高凿山成河易于坍卸向例冬日挑濬天寒风雪千夫荷锸泥淖中艰苦万状雯请动司库大加挑濬一劳永逸以省歳挑之劳费至今苏常百姓徳之其他如减湖田之增税免庐课之办铜前后俱次第允行调抚贵州时苖狆猖獗粤省方议会勦雯移书制府谓制苖之法犯则治之否则防之而已若兴师动众劳民伤财于事无益自是大征之议遂寝丁忧起补刑部右侍郎寻调戸部出督河工以病告归卒雯于史学最深为文浑雄健成一家言所着有长河集姜山先生诗稿
　　李　迥寿光人康熙甲辰进士由中书累官至刑部侍郎沉静简黙不邀名誉每以哀矜折狱谳出其手虽九死必获一生人以行善称之
　　王　斌先世为楚之龙门人世守大嵩卫指挥遂占籍焉以武解元中康熙甲辰进士任沂镇前营游击驻防台庄台故漕冲加以比年军檄交驰兵民两困斌力除陋规禁侵暴严守御遂皆安堵黄河决埽总河素重斌才委其办理不旬日埽具河塞徐兖不觉供给之烦而所全活不下百千万人告归之日军民士商攀辕者百里不絶性孝友亲丧水浆不入口者五日兄弟多早殇抚遗孤皆如已出后卒于家公举祀之
　　李复兴字莹斗濵州人康熙丙午举人知华亭县时松民苦里役逃亡相继而娄邑尤甚复兴乃与孝亷吴钦章等精思审计立为均田均役法一切年首甲首不便于民者悉罢之闾阎额手称快而逃亡者以次归民不扰而赋亦以办公私交利焉松人感徳建祠白龙潭以祀之
　　安跃拔字文华聊城人康熙丙午武举効劳兵部初从征荆州所向有功奉使慈利探贼消息直入巢穴与贼鏖战洞庭先士卒慿河夺贼龙纛器械贼望风奔窜复夜渡精兵于江左分七路以进一呼先登擒获无筭遂振旅而还累官至溆州总兵官卒祀郷贤董　讷平原人副使振秀之孙康熙丁未进士探花及第累迁翰林院侍读学士督学顺天士风整肃及迁左都御史益自奋励正色率属论议务持大体尝清理刑狱多所平反寻以兵部尚书总督两江兵民安辑时新屯蠧政讷奏罢之复督漕运设易知小单剔厘奸备极其法由是漕政肃清讷为人峭直沉雄遇事不以难易回屈歴官中外皆着政绩及归里也立族社设祭田一遵两世家法后分修高堰以疾卒于清河馆舍
　　何　觐荷泽人康熙丁未进士官内阁中书舍人至性纯孝年十二以父殉兵难即欲解带自缢门客李来賔劝以宗嗣大义且父柩在千里外理宜归塟乃号泣扶榇奉母归虽干戈抢攘中卒得保全无恙居母丧哀毁骨立情礼兼尽分校顺天乙夘郷试矢公矢慎加意捜罗所得皆一时名宿卒祀郷贤
　　赛玉纮文登人康熙丁未进士天性纯孝事亲能先意承志曲体亲心凡诸父兄弟无不谋其温饱完其室家族中有逋赋多方措置代输教子成进士自甘恬退不乐仕进布衣疏食浑厚和平为郷邻排难解纷人皆乐受殁后公举祀郷贤
　　丁　时日照人幼与昆季键戸潜心经史躬自俭约以率郷人尝修邑乘纪载详明论议有体成康熙丁未进士授内阁中书崇祀郷贤
　　蘓　防武城人以贡生授福建建安知县政简刑清邑有巨盗据山肆毒民受其害防招募壮士计捕而歼之民始得安丁母忧服阕补光泽县卒于官郭　琇字华野即墨人少时励志清苦读书深山中絶壑榛莽四无人迹琇则蕴火中宵且泣且读盐虀防汲皆手任之康熙庚戌成进士谒选得吴江令赋烦俗悍琇莅事七年絶风清循声为东南第一以荐授监察御史初入台即有特叅河臣之疏江南困于水患诵公疏人人手额皆以为有更生之望寻陞佥都有大臣结党营私疏再进总宪有近臣招揺撞歳疏一时辇下栗然数月中由郎官五迁至九列寻以事降调又牵连吴江旧案逮质南中放归田里自是跧伏荒郷人不知其掌宪大僚也己夘起田间以副都御史总制湖广一时墨吏望风解绶而琇则益以镇静为先涤除烦苛务持大体诸如改折南粮请减更名田租及奏销缓征等疏天下受其赐既而疏辨前诬归田之志遂决凡五疏乞休乃得请归里后尽出俸金周族党歳饥赈给泽在郷闾乙未春卒邑人公举祀于郷
　　赵文煚胶州人行谊醇粹学问淹博康熙庚戌进士歴官翰林院侍讲乙夘典试粤东矢公矢慎所拔多知名士时人咸服其藻鉴云
　　耿愿鲁字公望舘陶人幼頴慧六歳即通经史善诗工楷书登康熙庚戌进士授翰林院编修癸丑充会试同考焚香吁天期获竒士以报国首得韩菼随状元及第一时推为知人后卒于官所着有韦斋集七卷
　　赛　璋文登县人丁未进士玉纮子康熙庚戌成进士父子接武防南宫谦抑逾甚郷党益推重之璋初授山西广昌知县再任临汾雪寃理枉指不胜屈晋礼部主事督大通桥运务积悉除由是粮艘直逹京师无复红朽缺额之虑转戸部正郎督通惠河道于霪雨后经营修筑商民交受其利寻视学山西絶苞苴拔寒畯晋之士子作歌颂之后以
　　恩授奉政大夫卒祀乡贤
　　王　俟字陶仲长山人康熙庚戌进士由湖广兴国知州陞云南曲靖同知靖地苖蛮杂居不时为患俟单骑入山委曲开导苖民贴服人多以神明称之举卓异陞四川重庆知府
　　戴名振字竒珍汶上人康熙庚戌进士任浙江缙云知县惠迹甚着行取除戸部主事未任卒人皆惜之卢道悦徳州人性至孝孺慕之诚四十年如一日后成康熙庚戌进士任河南偃师县知县秩满致仕归里二十余年未尝一履公庭年八十七歳卒祀郷贤鹿廷瑄福山人康熙庚戌进士幼事亲以孝闻母病痈亲为吮防任吴桥知县奔父丧跣足行千余里哀毁骨立训诲两弟俱成科甲睦族防贫尤不倦初任吴桥即有道不拾遗夜不闭戸之政复宰平江獠蛮悉化又调承徳县县为旗民杂处廷瑄殚心调置旗民两安后卒于任殁时惟以国事为念一语不及于私
　　张维贤嘉祥人以恩贡初任杭州府通判多惠政武林建祠祀之擢江寜府同知名注亷吏卒祀郷贤丁　□诸城人幼聪慧有神童之称长而博学能文屡踬场屋以明经终性慷慨好施予以是郷里重之卒祀郷贤
　　张　贞字起元安邱人康熙壬子拔贡刻苦好学博览羣书遨游四方时与海内名流扬今古一时称为文章巨手事母孝尤敦内行母以节着贞能克承母志以光父业己未举博学鸿词以母丧不就乙丑史馆缺员以翰林待诏用亦不就退居杞城故园日以著述为事年七十六卒祀郷贤所着有杞田集等书行世
　　刘方至掖县人以恩贡授绍兴府推官清介有守聴防明允署上虞县事山冦陷城不屈死之
　　孙愈盛莘县人由贡生任禹城县训导学识过人秉性端方禹邑歳荒邑令隠匿不报愈盛泣请于上台乃申请赈济饥民赖以全活禹人徳之
　　蓝　深即墨人恩贡任江南临淮知县深有至性邑令尝举其孝行其任临淮时值海冦来犯京口距邑仅三舍深练民兵为守御计冦知有备乃遁又濬锅铁口以通商贾民赖其利赋入不及额輙鬻产赔解有大盗未获监司掠治小盗令自诬服属县速毙之以灭口深不忍以人命悦上官卒拒之遂投劾去官王朂陛莱阳人少孤以孝称于郷领康熙壬子郷荐后授岳阳知县爱士防民多善政寻司刑曹尤刚正矢公矢慎以图报効力疾赴任未几卒祀郷贤高曰聪胶州人康熙癸丑进士以戸部郎中督学闽中杜苞苴絶请托凡所甄拔强半寒畯知名士而于先贤后裔茔墓祠宇尤所加意又置学田以赡贫士事竣日入闽士子莫不攀辕相送焉卒祀郷贤范士瑾青城人康熙癸丑进士任广东阳江县知县性至孝事继母一如所生卒祀郷贤
　　张朝宷字采臣新城人少頴异与兄朝宗弟朝宠以文章齐名性凝重简黙事亲至孝登康熙癸丑进士授河南偃师知县时邑私征甚繁民苦之朝宷下车悉与革除民困以苏公余进诸生论文立科条教士文风乃振后以疾卒于官祀郷贤
　　张文芳东阿人博学力行郷党称其孝友尝捐金以置学田后患疯痹长子令仪断一指和药疗之病遂愈人谓其行善之报后少子令璜亦以进士官至少宰
　　赵　玮平原人幼孤事母以孝闻以明经授莱州府学训导招集诸生立月课法拔其尤者廪给之一时文风蔚起又捐俸备乐器于学宫聘儒童肄习之歴三月而八音备生平笃学嗜古于诸书无不究悉所着有圣庙元音及典礼仪礼二卷藏于家
　　黄继祖嘉祥人性磊落行端方读书日千言尤研精经济学由贡生知湖广常寜县常邑徭民杂处素号难治继祖察民隠决疑狱置学田修文庙惠政卓卓有神君慈母之颂寻以过劳致疾乞归不获竟所学识者咸为惋惜云
　　高啓元莱阳人初授昌乐教谕陞安阳县令性至孝每曲承亲志虽一花一石之微必力求而婉致之亲殁葬祭皆必诚必敬自甘淡泊宦囊所有悉以奉于长兄不复问出入先官教谕去家五百余里莱阳值冦凡戚族被焚掠者皆招来冷署与共衣食不足且称贷以继令安阳归益笃郷党而家教肃穆尤可法四世一堂甲科鹊起啓元训之愈严临殁之夕精神不乱人谓其得于理学者深也公举祀于郷贤郑之文临清人康熙间任浙江台巡道中军守备十三年耿逆煽祸于闽浙沿海多内应台城守马信执署道傅梦龥之文救防不克而死
　　黄文年堂邑人以恩防教习考授湖广酃县知县前任有报垦荒应徴赋千余金事属子虚将摊为民害文年区画详逹竟获豁免防夏包子猖獗文年严设守卫以计歼渠魁地方以安酃俗生女大半溺死质当子女过期不赎入为奴婢文年到任俱力禁之及致仕归民攀辕遮道七日始得出境卒祀郷贤李　涛字紫澜徳州人康熙乙夘解元丙辰进士由庶常出守临江以贤能着声擢浙江盐运使恤灶裕商防
　　皇上巡幸浙江
