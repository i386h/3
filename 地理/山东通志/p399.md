<!-- { "loadSidebar": true } -->
　　斑　仙【名全真居招远螺山最高峯石洞巉险人迹罕到黄邑一孝亷应公车斑与别曰公此行必防南宫令某邑余当过而问焉孝亷行后一日斑集常供薪未者数十人告之曰余当去矣洞中数年无以爲报惟祈诸公以清净爲心不争爲福言毕逝人遂葬之山上孝亷果成进士授令两月斑造访焉盘桓数日辞归迨入觐过里始知斑乆化去开圹视只空棺双履而已后建祠山巅曰觉观名其洞曰斑仙洞】
　　柏　颠【新城人防不娶薄游江湖三十年有异术能于暗中嘘气作光巨石数十人莫能动者辄手移之鸡过其前则命之舞又能使人作异梦闭斗室中烧丹未及期而母啓之鼎遂焚柏惊仆其旁既苏乃颠后不知其所往】
　　于半仙【居淄川城西冶头店性质朴无僞家有铁拐仙人画像于日具香纸斋奉阅数岁常蚤起赴县役天尚昧中途见一人宛然所供画像曰非吾李仙师乎遂恳切求度曰汝随我行慎勿开目须臾至一处开目视之则波涛拍天浩无畔岸乃东海滨也惊怖告归乃与之金旬日抵家年至九十无疾而终因谓之半仙】
　　劳山道士【即墨劳山中多一二百岁人高密张生读书道观观有老道士形容怪丑执樵苏之役张意忽之一日张爲其徒説易道士牕外呼曰君所述皆俗説试叩之名理出人意表生受其学遂以説易擅东方】
　　许　朴【濮州人得辟谷术数日不饮食顔色如常栖东阿山中谭大司马聘至京与语不合辞之归曰翁老而靣赤好动徤于房欲必有授以吐纳之术者晓起试看溺器中溷汁是遗精也恐一旦火发救之迟耳后数月谭卒朴入山愈深不知所终】
　　王　勅【字云芝歴城人尝读书卧牛山寺见火光发之得异书勅中夜焚香展诵能通天彻地御风出神知未来休咎所在多竒迹焉】
　　杨　生【歴城诸生喜谈神仙居龙山镇儿夜啼生剪纸爲二月口吹上升使二月相鬬娱儿以止啼百里内皆见之廵抚某知爲仙术秘访之问尚有别术否生举所檠茶泼之堦前水长若降雨然呼以仙师送之归后数日复访之已擕妻子去不知所之】
　　马真一【初居华山人于正间见之已百数十歳万歴末游辽左天啓乙丑来登州栖迟十余年预识郡变多隐语皆后验】
　　箨冠子【自名九一崇祯甲戌栖息于曹之天齐庙手注隂符道德清净三经明白简易牵凿爲之一廓已而知难将作挟之入劳山不知所终】
　　隋仙姑【莱阳丁氏妇持斋诵经笃志清修崇祯甲申正月十六日至灰村南三里许小山之阳曰此余归真处也娶薪爲堆姑登其上嘱众举火莫与之燃乃环歩数匝后登上蟠膝坐未几火起衣烬不灰髪如卷云香霭腾空而逝】
　　张真子【莫详里居常往来莱阳灰村已而卜静于菩萨顶石室中凡三年一夕嘱守庵道士勿酣睡夜半风作山壁震响道人惊诘已失真子所在但有诗畱石壁云孤峯云拥旧茅堂二百余年借此乡今夜乗风入瑶岛碧桃开处姓名香龙飞甲申二月上旬二百五十二岁松笔道人张真子题】雪　簔【不知何许人浪游东土自号雪簔人目爲吴人佯应之好谈理嗜酒饮无算赠以钱物衣履遇贫者即与之醉辄箕踞嘲骂王公落落不可一世诗尚豪放善作大字磨浓沈数升信手挥成矫徤有势今云门山有大夀字在峭壁上遒古轶伦一弦琴世无传者惟簔能谱之后去不知所终】莲　庵【始业农十八岁披剃于掖之资圣寺闭闗二十年常入静见水波盈前诏其弟子曰连扫除天将两矣时烈日中天不移时即大雨如注年九十结趺而逝】
　　文　净【济宁人目有异光能读经闇室中恭证防言神悟妙赜号无尘上人尝静坐主黙能前知扣之多不答间出一二语必竒中人咸异之后于普照寺建万佛阁勅赐藏经庋阁上阁东一室结趺其中或日一粝食或三五日闭闗不通饮食纯修三十年正德中预示化期沐浴端逝僧腊九十年矣】知　永【阳信人有戒行爲僧众所推城南十里有大蛇当道行者患之永向前以手按蛇蛇乗风飞去】
　　宝　灯【东阿杨氏子也二十出家居城北香山寺叅禅诵经颇通内典持行清苦时刻不懈寿九十四岁一日沐浴更衣而逝】
　　涌空禅师【俗姓赵名天得字礼之宣府世将也征战有功累官游击将军崇祯改元弃职归沙门驻钖新城南闗之万佛堂茅椽仅足容师闭闗结趺寒暑不易对人无言有问者但云念佛好三字庚辰腊月寂化】
　　游　僧【崇祯十一年在南粮船中行至临清忽下岸向人言曰世间好事焚修第一人问其姓名不答随走至白家圜内夜端坐口鼻出火自焚遍体金色击之有声一州之人皆拜礼焉随埋之即其处筑土山高三丈许建菩萨殿奉香火不絶】
　　皇清
　　金邦宁【滋阳羽士素居三元庙防诵太上真经年六旬余一日忽徧辞邻里曰上帝召我某日当永别矣或笑其狂惑至期果沐浴更衣捧经持杖端坐而逝五月不仆远近观者如市】
　　赵来祥【直广平人住新城县北闗真武庙五十余年持行勤苦毎夕诵经有巨蟒伏门外如听经状闻钟鱼声辄至诵毕道人必施食驯扰之人以爲清修所致康熙间坐逝】
　　大　空【德州人居卫河西五里观音庵碌碌未显中岁走五台叅禅憬然有悟精修戒行时举般若秘义以示人人不之解也顺治五年元旦雪初霁村人见庵前无行迹啓户视之趺坐禅床玉筯双垂至地观者咸瞻礼赞颂之】
　　道　忞【广东人初投青州府法庆寺爲僧法号木陈坚持戒律衍临济正宗后住四明之天童山开堂説法弟子常至千人顺治间诏赐紫衣加号觉禅师】
　　宝　如【文登人于姓子鋭志修行契心内典叅报恩东莲柏山诸名者得临济宗旨成大知识顺治十三年振录还东建法源禅院于黄县之小河登坛説戒绍续薪灯有语录三卷】
　　普庆庵老僧【庵在博山县城内原系孙氏香火陀僧修持无别长惟朝夕诵佛声千句一日早起沐浴更衣呼侍者曰好语主人吾去矣遂趺坐而逝壁间有一偈云这个臭皮袋撇下无罣碍洪炉烈熖中明月清风在惜亡其名】
　　祖　珍【卓锡泰山西麓之普照寺不言所自息影禅庐聚经典数千卷澄思密探彻悟真宗栖迟于岳色溪声之间心迹双清翛然自远寺前一石题之曰界尘石名流往访咸比之远公莲社云年七十余化去】
　　观　公【明季隐者问其姓名不答一日题诗有观公二字人以是呼之其学浩传无涯阴阳医卜靡不精妙偶至费县之其山见古寺頽废遂卓钖山下风雨虎狼莫能侵害人异之共爲结庵身实心空所得愈进临寂自冩其像合掌端坐而逝有语录一卷存于寺】











　　山东通志卷三十
　　钦定四库全书
　　山东通志卷三十一
　　方伎志【流寓附】
　　道体事而无不在修齐治平广大悉备而旁及方枝亦有阴阳变化之理黙蕴潜通妙秘寰中巧出意表此星数医卜之术所以各有专家也齐鲁艺成之士歴代多有而旧志所载无几今兹増辑亦约而不繁岂非以语怪徴神技成则贱固非硕学通人之所宜枉辔者乎流寓向有另志爰以帙简而附之夫寓于物与寓于地一也骛曲艺者勿畔于经滞羇旅者不忘其本百虑而一致君子正乐观其通矣作方技志
　　方技总述【按旧志所载自三代以迄有明仅二十八人然如师襄师旷名著于经而不能详其贯飞卫轮扁本子书之寓言而不能覈其实谨删之而取纪传之有征者以补其数且视旧志加増焉仍以时綂之不分载郡邑】
　　周
　　师　涓【卫人公族子师其官也昔师延爲纣作靡靡之乐武王伐纣师延东走自投濮水而死后卫灵公将之晋设舍于濮水之上夜闻新声召师涓受之涓乃造新曲以代古乐春有离鸿去雁应苹之歌夏有明晨焦泉流金之调秋有商风白云落叶吹蓬之曲冬有凝河流阴沉云之操】
　　墨　子【名翟宋人鲁公输般爲楚造云梯以攻宋墨子诣楚见般而説之曰子爲云梯以攻宋宋何罪之有于是解带爲城以幞爲械令般设攻城之机九变而九拒之般以告楚王乃不攻宋翟后入周狄山精思道法闻山间诵书声其夜有神人来以衣覆其足授素书二十五篇至汉武帝时遣使聘之不出见其顔色尚如五十许人】
　　公输子【鲁公族名班或作般季氏之母死将敛般请以机封孔子曰般尔以人之母尝巧乎故孟子曰公输子之巧后人祀爲匠氏之师今长清县有班仙洞】
　　梓　慎【鲁大夫精于占侯昭公十八年夏五月火始昏见丙子风梓慎曰是谓融风火之始也七日其火作乎戊寅风甚壬午火甚宋卫陈郑皆火梓慎登大庭氏之库以望之曰此宋卫陈郑四国也不数日四国皆来告灾】
　　瓠　巴【鲁人学琴于师襄业成鼓瑟而游鱼出聴】
　　薛　烛【薛人善相剑客游于越越王勾践有宝剑五闻于诸侯召烛相之烛引据原本论列精奥越王悦之问何以守此剑烛曰在人不在剑也王能以爱剑者爱人则宝过于剑矣越王称善乃招致贤士遂灭吴称霸】
　　扁　鹊【渤海人姓秦名越人少时遇长桑君传以禁方出懐中药予鹊饮是以上池之水三十日视病尽见五脏症结特以诊脉爲名耳尝治虢太子复生天下尽以鹊爲能生死人鹊曰越人非能生死人也此自当生者越人能使之起耳魏文侯问鹊曰子昆弟三人孰最善医鹊曰长兄最善仲兄次之扁鹊爲下长兄于病视神未有形而除之故名不出于家仲兄治病在毫毛故名不出于闾若扁鹊者镵血脉投毒药副肌肤间而名出闻于诸侯矣文侯曰善所着内经九卷外经十三卷杨子法言云鹊卢人也而医多卢故世有卢医之目今歴城城北有鹊山鹊湖皆其故迹】
　　雍门子周【齐人以琴见孟尝君孟尝君曰先生鼓琴亦能令文悲乎雍门子周曰臣所能夫角帝而困秦者君也南靣而伐楚者亦君也以秦楚之强而报仇于弱薛犹磨萧斧而伐朝箘千秋万岁之后庙堂不血食矣髙堂既以倾曲池又以平坟墓生荆棘狐狸穴其中游儿牧竪踯躅而歌其上曰孟尝君之尊贵亦犹若是乎孟尝君喟然太息涕泪承而未陨于是雍门子周援琴而鼓之徐动宫征防挥羽角终而成曲孟尝君涕泗増欷而就之曰先生鼓琴乃能令文立若亡邑之人也】
　　汉
　　王　仲【琅邪不其人好道术明天文济北王兴居反欲委兵师仲仲推验天象深知不可乃脱身浮海东奔乐浪山中后兴居败乃得免】
　　公乗阳庆【临淄人精于医尝遇异人授以黄帝扁鹊之脉书诊病知人生死决嫌疑定可否及论药性甚精年七十无子授同里淳于意尽得其传】
　　淳于意【临淄人少习医术自谓能得妙悟闻公乗阳庆有异授乃师事之阳庆曰尽弃尔故所习方悉以所传者授之三年而学成爲人治病决生死多验意尝爲太仓长故又号仓公云】
　　赵　彦【琅邪人少有学术延熹初琅邪贼劳丙与泰山贼公孙无忌结连冦徐兖间上遣南阳宗资爲中郎将督州郡合兵讨之彦爲陈孤虚之法以贼屯在莒莒有五阳之地宜发五阳郡兵从孤击虞以讨之资具以状闻诏遣五阳兵到彦推遁甲教以时进兵一战破贼徐兖二州以安】
　　单　飏【湖陆人善明天官算术熹平中黄龙见谯告桥元曰其国当有王者兴不五十年龙当复见此其应也至建安二十五年春黄龙复见谯其冬魏受禅】
