<!-- { "loadSidebar": true } -->
　　廷尉臣汤昧死言臣汤承制以郊祀事问故胶西相仲舒臣仲舒对曰所闻者古天子之礼莫重于郊郊常以正月上辛日者所以先百神而冣居前礼三年丧不祭其先而不敢废郊郊重于宗庙天尊于人也王制曰祭天地之牛角茧栗宗庙之牛角握宾客之牛角尺此言徳滋美而牲滋微也春秋曰鲁祭周公用白牡色白贵纯也帝牲在涤三月牲贵肥洁而不贪其大也凡养牲之道务在肥洁而已驹犊未能刍秩之食莫如令食其母便臣汤谨问仲舒鲁祀周公用白牡非礼也臣仲舒对曰礼也臣汤问周天子用骍刚羣公不毛周公诸公也何以得用纯牲臣仲舒对曰武王崩成王防而在襁褓之中周公继文武之业成二圣之功徳渐天地泽被四海故成王贤而贵之诗曰无徳不报故成王使祭周公以白牡上不得与天子同色下有异于诸侯臣仲舒愚以为报徳之礼臣汤问仲舒天子祭天诸侯祭土鲁何縁以祭郊臣仲舒对曰周公傅成王成王遂及圣功莫大于此周公圣人也有祭于天道成王令鲁郊也臣汤问仲舒鲁祭周公用白牡其郊何用臣仲舒对曰鲁郊用纯骍刚周色尚赤鲁以天子命郊故以骍臣汤问仲舒祠宗庙或以鹜当鳬鹜非鳬可用否臣仲舒对曰鹜非鳬鳬非鹜也臣闻孔子入太庙每事问慎之至也陛下祭躬亲斋戒沐浴以承宗庙甚敬谨奈何以鳬当鹜鹜当鳬名实不相应以承太庙不亦不称乎臣仲舒愚以为不可臣犬马齿衰赐骸骨伏陋巷陛下乃奉使九卿问臣以朝廷之事臣愚陋曽不足以承明诏奉大对臣仲舒冒死以闻
　　化民有道对　　　　　　　　【汉】东方朔
　　尧舜禹汤文武成康上古而帝经厯数千载尚难言之臣不敢陈愿近述孝文皇帝之时当世耆老皆闻见之贵为天子富有四海身衣弋绨足履革舄以韦带剑莞蒲为席兵木无刃衣緼无文集上书囊以为殿帏以道徳为丽以仁义为凖于是天下望风成俗昭然化之今陛下以城中为小图起建章左鳯阙右神明号称千门万户木土衣绮绣狗马被缋罽宫人簮瑇瑁垂珠玑设戏车教驰逐饰文采丛珍怪撞万石之钟击雷霆之鼓作俳优舞郑女上为滛侈如此而欲使民独不奢侈失农事之难者也陛下诚能用臣朔之计推甲乙之帐燔之于四通之衢郤走马示不复用则尧舜之隆宜可与比治矣易曰正其本万事理失之毫厘差以千里愿陛下留意察之













　　山东通志卷三十五之八
<史部,地理类,都会郡县之属,山东通志>
　　钦定四库全书
　　山东通志卷三十五之九
　　艺文志九【碑】
　　汉济阴太守孟郁修尧庙碑【见濮州志】
　　汉永康元年【阙】月【阙】　惟昔帝尧圣徳庆苞【阙】号赫赫荡荡垂基赤精之冑□汉始别陵禀炎煴上交苍巍巍之盛干川见征敬修琮璧长吏奉祀三持粢馔献珍于时俵着□铭宣飏厥体乃招贞祥万【阙】是来鸿名遂显传于千秋
　　汉帝尧碑【见濮州志】
　　帝尧者盖昔世之圣王也其先出自块□翼火之精有神首出于常羊□生赤□也名纪见乎河雒爰嗣八九庆都与赤龙交而生伊尧及尧之生也【阙】不几等□【阙】龙顔【阙】角眉八彩谡自侯伯游于元河之上龙龟员衔投【阙】授与然后尧乃受命蜀鹿【阙】东圗书察度裘御九州统属理闻名应却□纬顺晷然后风化大洽普天□不□功成名让遂禅舜黄圣汉龙兴缵尧绩祠以上牺暨于亾新圯汉之业礼祠□□祀□是故廷尉卿□以为大圣亲埀隆烈遗歌在民而坛场夷防屛□无位非所以表神圣□民者□为复旧典造立灵庙以太牢春秋秩□祠是以好道之畴自远方集或琴□一或谭□歴丹田□疴者□恭祈福即穰祚若不防恪輙赴□故知至德之宅兆实眞神之祖也熹平四年冬十二月济阴太守河南张宠丞颍川李政成阳令陈国郑眞故钜鹿太守仲防故广宗长仲选故吕长仲球□丞□百石己氏让礼等咸各有惟追慕圣烈乃共□坛墠刋碑纪已章圣德□后□有于大圣奕孔贞纯性发兰石生自馥芬其表射出双握嘉彣碑启闛阖驰□顺叙□用训民不作忒化洽百蛮歴运遭七乃□舜焉功绵日月名勒管立灵庙兮□休神□厘兮湘黔民亿不□□祉无沂故济隂太守刘郃字秊丞渔阳泉州人也自以体别枝尧之裔胄下车出奉万□祠醊溺至于朔旦特复区孙以叙嘉敬旧祠属县君以为奉事神圣礼防当□宜崇位濯以汁□设供曹掾史令养牲牺即尧陵庙神享灵洞□已嘉瑞李树连理生于尧□图□府殿夙早□拜迁□中大夫后太守河南张崇防拟前绪到官始初出钱二千敬致祠临立坛碑特复□羣□为□始□学徒莫不劝乐咸曰张公敦我以德厉我以仁将获贞应齐风前人鸾皇□解将悉臻矣宻勿匪休将悉至矣熹平四年十二月十日癸卯立
　　汉成阳灵台碑【见濮州志】
　　惟帝尧母昔者庆都尫含穹精曰姓曰伊听兰石之操履规矩之度则乾元之象通三光之曜游观河滨感赤龙交如生尧厥后尧来祖綂庆都告以河龙尧歴三河有龙授图躬行圣政以育苗萌火阳之盛先闇后明遂以侯伯□践帝宫受都僊殁盖塟弓兹欱人莫知名曰灵台上立黄屋尧所奉祀下营以水神龙所喜灵龟隐形分涌波防比目□鱼濯鳞通泉元□菟芦主筵台涯贯长歴久崇如□三代改易荒废不循五运精还汉受濡期兴灭继絶如尧为之承祠基丰□鱼复生故有灵台啬夫鱼衞仕驿宪□鱼服之延夀□之际道小衰沮遂遭亾新□祠絶矣于是故廷尉仲定深惟大汉隆盛德被四表太平未至灵端未下四夷数侵军甲数扰匪皇启居日稷不夏案经考典河洛秘奠汉感赤龙尧之苗胄当修尧祠追远复旧复治黄屋推原圣意灾生变见天以谴告前后奏上陈叙大义招祥塞咎为汉来祚朝廷克省帝纳其谋岁以春秋奉太牢祠时廷尉选位连自表奏诏英嘉命遂见听□为太中大夫归治黄壂令月吉日昷立防□兴业防工厥处夷平上合天意下应□饬五色华精上□通天戸向少阳前设大壂俟神之堂地致石墠其下精凉可舞几□以□大章时济隂太守魏郡审晃成阳令博陵管遵各遣大椽辅助仲君经之营之不日成之神灵气依佑于人废之则亾存之则神复羣宗贫富相均共墓市碑着立功训□勒石铭中门之表卜择元日齐革精成先梦毛血谨慎牺牲祈祠禳福神享其灵甘雨时降百糓熟成幽荒率服徐方来庭万国防祉黎元赖荣莫不被德咸歌颂声其辞曰□吟赫□都德□大兮承神精濯统赤奋兮爰生圣尧名盖世兮上受符命□帝制兮广被之恩流荒外兮歴纪盈千垂遗爱兮陵庙复崇享大祭兮上来多怙降福沛兮万国喜宁孰不赖兮光宣美勋永□币兮垂视罔极亿万岁兮
　　汉谷城长张迁碑【见东阿县志】
　　君讳迁字公方陈留己吾人也君之先出自有周周宣王中兴有张仲以孝友为行披览诗雅焕知其祖髙帝龙兴有张良善用筹策在帷幕之内决胜负千里之外析珪于留文景之间有张释之建忠弼之谟帝游上林问禽兽所有苑令不对更问啬夫啬夫专对于是进啬夫为令退令为啬夫释之议不可苑令有公卿之才啬夫喋喋小吏非社稷之重上从言孝武时张骞广通风俗开定畿防南绾八蛮西羁六戎北震五翟东勒九夷荒远既賔各贡所有张氏辅汉世载其德爰既□□君盖其繵縺缵戎鸿绪牧守相系不陨髙问孝弟于家忠謇于朝治京氏易聪丽权畧艺于从政少为郡吏隐练职位常在股肱数为从事声无细闻徴拜郎除谷城长蚕月之务不开四门腊正之际休囚归贺八月民不烦于乡随就虚落存防髙年路无拾遗犂种宿野黄巾初起烧平城市斯县独全子贱孔蔑其道区别尚书五教君崇其寛诗云恺悌君隆其恩东里润色君垂其仁邵伯分陜君懿于棠晋阳佩韦西门帯君之礼素能双其勋流化八基迁荡隂令吏民颉颃随送如云周公东征西人怨恩奚斯赞鲁考父颂殷前哲遗芳有功不书后无述焉于是刋石竪表铭勒万载三代以来虽逺犹近诗云旧国其命维新于穆武君既敦既纯虚白之性孝友之仁纪行来本兰生有芳克岐有兆绥御有勋利噐不觌鱼不出渊国之良榦垂爱在民蔽芾棠树温温恭人乾道不缪惟淑是亲既多受祉永享南山干禄无疆子子孙孙中平三年岁在摄提二月震节纪日上旬阳气厥析感思旧君故吏韦喆等佥然同声赁师孙兴刋石立表以示后昆共享天祚亿载万年
　　汉秦君碑【在滕县堌城见县志】
　　余闻汤武千载周孔异世以义相髙况余天禄践迹遵基窃慕扬善喟然而叹其鄙其图于穆秦君命世优迈承祖皇□裔出睾□纪行录功必本其初惟君总角励志仲尼从容六艺佃□田畴升阶英妙转典烝黎为政崇博五教并和仁贤叙位法依萧何囹圄空虚乡无逋逃凡百肃雍莫不率从境内既宁路不资遗耕夫千耦余种不归立清介白食茹拔葵三年有成婴儿謡歌鼔腹喜德踊跃呕唏水静鱼集国富民繁户増十倍牧守孔嘉怒不断刑寛不容非化淮邠邵比翮而飞永如南山不缺不略取大较丹书刻石垂示后昆识者察焉
　　光武济阳宫碑　　　　　　　【汉】蔡　邕
　　王室中微哀平短祚奸臣王莽偷有神器十有八年罪盈恶熟天人致诛帝乃龙见白水渊濯昆滍破前队之众殄二公之师收兵略地经营河朔于是羣公诸将据河洛之文协符瑞之徴佥曰歴数在帝践祚允宜乃以建武元年六月即位于鄗县之阳五成之陌祀汉配天罔失旧物享国三十有三年方内乂安蛮夷率服巡狩泰山禅梁父皇代之遐迹帝者之上仪罔不毕举道德余庆延于无穷先民有言曰乐乐其所自生而礼不防其本是以虞称嬀汭姬美周原皇天乃眷神宫实始于此厥路藐哉所谓神丽显融越不可尚小臣河南尹玮来在济阳顾见神宫追惟桑梓褒述之义用敢作颂其词曰赫赫炎天爰曜其晖笃生圣皇式汉之微稽度防则诞育霛姿黄孽作慝篡握天机帝赫斯怒爰整其师应期濳见扶阳而飞乱祸克定羣凶殄夷匡复帝载万国以绥巡于四岳展义省方登封降禅升于中皇爰兹初基天命孔彰子子孙孙保之无疆
　　鲁夫子碑　　　　　　　　　【汉】祢　衡
　　受天至精纯粹睿哲崇髙足以长世寛容足以广包幽明足以测神文藻足以辩物然而敏学以求之下问以诹之虚心以受之深思以咏之愍周道之回遹悼九畴之乖悖故发愤防食应聘四方鲁以大夫之位任以国政之权譬若飞鸿鸾于中庭骋骐骥于闾巷也是以期月之顷五教克谐移风易俗邦国肃焉无思不服懿文德以纡余缀三五之纪纲流洪耀之休赫旷万世而扬光夫大明以动天则也广大无疆地德也六经混成洪式也备此三者圣极也合吉凶于鬼神遂殂落于梦寐是以风烈流行无所不通故立石铭勋以示昭明辞曰煌煌上天笃降若人邈矣悠哉千祀一邻明德监成性存存奕奕纯嘏稽宪乾坤曜彼灵祗以训黎元终日干干配天之行在险而正在困而亨穷逹之运委诸穹苍日月则隂天地不光圣叡殂崩大猷不纲
　　顔子碑　　　　　　　　　　【汉】祢　衡
　　禀天地之纯和钟岳渎之休灵睿哲之姿诞自初育英絶之才显乎婴孩在束脩之齿入宣尼之室德行迈于三千仁风横于万国知微知彰闻一觉十用行舍藏与圣合契名为四科之冠实尽疏附之益尔乃安陋巷挹清流甘箪瓢以充饥虽屡空而不忧于时河不出图周祚未讫仲尼无舜禹之功先生抱元凯之烈其辞曰亚圣德蹈髙踪游洙泗肃礼容备懿体心弥冲秀不实振芳风配圣馈图辟雍纪德行昭罔穷
