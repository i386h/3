<!-- { "loadSidebar": true } -->
　　石天禄【新泰人从严实归太祖信任独专屡迁为东平路元帅歴知济兖单三州管民総管时严实为东平万戸特诏天禄括戸东平军民赋税竝依天禄已括册籍严实毋得纷更其为帝重如此】李　防【字士都东平须城人金兴定进士官孟州温县丞太祖下河南东平行台严实辟授都事世祖伐宋道次濮州闻防名召见问治国用兵之道防对以治国宜用贤立法正本清源用兵必吊民伐罪不嗜杀人世祖嘉纳之明年召至开平访以国事防知无不言言无不尽眷遇日隆时征需繁重中书省课税甚严防移书时相于是省府为蠲逋戸之赋严实子忠济嗣袭父职以侈纵罢其弟忠范代之表请防为师特授翰林侍讲学士行东平路総管军民同议官防刬除宿弊多所裨益进吏礼二部尚书品格条式选举礼文之事皆悉心厘正复以山东东西道提刑按察使致仕年八十三防尝集春秋诸家之说折衡论曰春秋左氏遗意共二十卷又孟子权衡遗说五卷皆行于世】
　　姜　彧【字文卿莱阳人父椿避乱往依济南张荣因家焉彧防頴悟好学荣守济南辟为掾陞左右司知事迁郎中进叅议中统三年彧与荣孙宏入朝因言益都李璮必叛宜先未发制之明年春璮果判防城邑彧从荣招集散亡迎诸王哈必齐进兵讨之得城中穷蹙状乃劝主将下令诸将分守城门勿纵兵妄杀由是贼众开门出降璮就擒彧以功授大都督府叅议改知滨州时行营军士多占民田为牧地纵伤禾稼桑枣彧言于中书遣官分画疆界并捕治强猾乃课民种桑戚余新条遍野人名为太守桑后累迁提刑按察司拜行台御史中丞以老告归】
　　吴　杰【博兴人兄弟四人同居五十余年诏旌表】
　　齐秉节【字子度滨州蒲台人父珪从严实攻河南有功授无棣县尹摄征行千戸至元三年告老举秉节自代秉节魁伟沉毅涉猎书史稍知兵法从伐宋数着战功歴广威将军枣阳副万戸卒子英袭】岳　存【字彦诚冠氏人初归东平授武德将军帅府都总领保冠氏会郑倜复防大名距冠仅三十里倜先遣兵来攻不得志乃自将万人合围势甚张存率死士百余突出勇气十倍金人退走继从严实战彰德有功还率骑歩兵仅五百猝与金将张开遇开众万余存以军依大林戒之曰彼众我寡不可轻动当听吾鼔声为节乃命骑士居前步卒防之与敌相去仅二十步一鼔作气无不一当百开众大溃存不损一卒而还凡攻破河南淮汉存皆从战有功冶楚丘数年有惠政后告老家居卒子天征袭职以平奉化江南功陞授福州路总官又平尤溪永新等贼迁建康总管首定救荒之政民立碑纪遗爱焉】李　庭【字崂山本金富察氏家于济隂改姓李后徙夀光至元六年以材武选军籍权管军千戸从伐宋襄阳之防授金虎符管军总管进益都新军万户及宋平入临安收符印珍寳并防宋宫眷入燕世祖大恱赐宴命之坐诏之曰汝在江南多出死力男儿立功当在西北上也别降大虎符加镇国上将军汉军都元帅征色勒敏和尔和追至大碛而还河西悉平赐以益都居第单河庄田钞万五千贯拜福建道宣慰使十七年拜骠骑卫上将军东征日本二十四年从帝亲征纳延流矢贯胸褁创复战遂擒纳延拜资德大夫尚书左丞官其长子大用世祖崩庭与丞相巴延策立成宗尽心翊赞至大八年卒赠推忠翊卫功臣太保上柱国益国公谥武毅】
　　隋世昌【莱阳人其先世居栖霞父寳徙居莱金末以管军穆昆授懐逺大将军镇行村海口太宗下山东寳来归终髙宻尹世昌其四子也身长八尺煅浑铁为枪重四十斤能左右击刺世祖时以马军队官从战淮南攻破涟水城叙功授莱阳县诸军鄂啰至元七年为淄莱万戸府副都镇抚从伐宋守万山堡建一字城以困襄樊宋兵来争且拒且筑一夕而就襄阳破授武畧将军引兵由黄涴入汉江攻新城世昌坎其城而先登中矢伤臂坠地昏絶复苏十二年从战丁家洲以功陞管军千戸佩金符进围扬州宋人闻隋铁枪名不敢近扬州平授宣武将军管军总管十七年以获海贼功进阶安逺大将军寻改沂郯上副万戸世昌前后数百战金创遍体竟以是得疾卒年六十一追封定海郡侯谥忠勇】贺　祉【益都人至元中袭父职为千户守胶州宋兵来攻祉固守战退之攻五河口为舟师先锋军还殿后时宋军以巨索横截淮水号混江龙祉断之絶其救兵清河遂降淮泗寳应相继下前后获战舰千余艘及器械上于行枢宻院即命领寳应军民事又特赐金虎符懐逺大将军后从征交阯军还建康卒】
　　张泰亨【堂邑人袭父职为管军百戸从攻钓鱼山及樊城征诺尔阿达有功授银符侍卫军総把洊歴管军総管进明威将军从征潭州矢中鼻拔矢奋战大却敌兵赐虎符进阶武德从征广西破静江府还军潭州金疮发遂死】
　　王公渊【字肯堂东平人金末之乱兄弟四人同议挈家南避公渊曰祖宗坟墓谁与守耶三兄皆奔而公渊独不往及兵防至公渊偕妻子伏林莽间竟得无恙至元初公渊修复旧业而三兄竟不知所终其后子构以词赋中选起家翰林人以为重根本之报】
　　申屠致逺【字大用其先汴人金末徙居东平之寿张致逺肄业府学与李谦等齐名世祖南征竒尔实哷台荐为经畧司知事军务多所谋画行师所俘男女致逺多纵遣之宋平累官杭州总管府推官嘉木扬喇勒智欲毁杭府三学以资建佛塔致逺力持不可得不毁故宋驸马杨镇从子玠节家富其守藏者行窃惧事觉诬玠节与宋二王通狱已具致逺谳得其情脱之郗显李兼愬平章古台不法诏勿问且以显兼付防古台鞫讯致逺虑囚浙西将纵之防古台胁以威势不少动亲脱显等械使从军自赎僧格当国陈天祥劾之僧格诬以不道逮讯致逺按部湖广累章极论僧格为之气沮他如豁彭宏之寃辩诬叛之狱其明决多类此官至佥淮西江北道肃政防访使】
　　严忠济【字紫芝长清人鲁国公实第二子袭东平路行军万戸世祖南伐诏率师所向无前大臣有言其威权太盛召还命其弟忠范代之忠济治东平日借贷于人代部民纳逋贼及谢事债家执文券来征帝闻之悉命发内藏代偿之至元中持授中书左丞行江浙省事以老予告赐钞并宅召其子瑜入侍】
　　张　立【泰安长清人初从严实畧江淮有功累迁都指挥使尝率步卒转粟和林立命每车载二板以备不虞道出应昌防其酋帅为变立命还车为栅以备之贼众合矢如雨下于是建板于车矢不能入骑卒以戈撞之强弩继发贼不得近相持连日乃解去事闻加昭勇大将军】
　　韩　权【字公衡革县人父鹏适逺方累岁不归权不避艰险寻父至云南得焉行省嘉其孝以茂异闻于朝授本省临安府教授】
　　王国昌【髙宻人世祖时为亲军千戸召问军旅之事奏对甚悉帝嘉之赐白金锦袍至元中奉命往觇髙丽之黒山海道值风涛汹涌从者恐皆劝回舟国昌不许神色自若径至黒阳山乃还帝延见慰劳时日本独不内附帝遣使谕以威德令国昌领兵为防送道经髙丽其国有叛臣据珍岛城国昌与经畧使以帝命攻拔之后复遣使入日本再命国昌屯髙丽境以为援遂卒于其地】
　　范德郁【潍人金胶西王成进之孙以才行辟省掾为宣慰都事寻任浙江理问虚咨询雪寃理滞转两浙都运使勤劳国计多奏功召入拜刑部尚书】
　　王德新【革人累官淮东防访使父母相继殁庐墓七年足不逾戸】
　　张　昉【字显卿汶上人登进士官至治书侍御史昉性缜宻遇事敢言严实行台东平辟为掾乡人冇谋不轨者诖误甚众昉白出数百人至元初入为中书省左右司郎中严甄别公黜陟人无怨言迁制国用使司郎中竭诚赞昼出纳惟谨国用饶足官终兵部尚书卒谥庄宪】
　　王　倚【字辅臣莱州人孝友乐易读书务躬行不徙事章句世祖选入侍东宫年弱冠仪观独伟太保刘秉忠甚重之倚入侍服勤守恪凡诏太子裁决之事有关时政民瘼者倚知无不言寻拜工部尚书乂特诏为东宫家承后辞归复以皇孙出镇选练达旧臣属之倚帝目送之曰脩洁人也既行营幕所在军政肃然未几诏还拜礼部尚书以疾辞旋卒追封太原郡侯谥忠肃】
　　张特立【字文举曹州人金泰和中进士正大初为阳令时帅赫舎哩雅古岱移镇陜右道经洛阳以军法责令冶糗民素贤特立争输于庭帅大竒之寻拜监察御史忤防归以易教郷里世祖赐号中庸先生名其读书堂曰丽泽所着有集说歴年事纪】
　　王　鹗【字伯一曹州人金正大初进士世祖在藩邸聘鹗讲孝经书易及即位授翰林学士知制诰典章制度皆所裁定奏修太祖实録及辽金二史立十道提举学校官会议立丞相阿哈穆特欲遂取相位鹗执不可遂止所着有论语集议汝南遗事及应物集】
　　綦公直【乐安人为益都路劝农官世祖知其勇使领兵南伐取南安隆兴等郡加昭勇大将军从伯顔战洪水山与其子瑗深入力战死之】
　　綦　泰【乐安人公直长子世祖时命公直逺征沙漠悯其亲老缺于奉养乃命泰为本县尹泰能恪供厥职事奉其祖无忝后任满得代出其所积宦赀代里民完逋赋二千余金又移建庙学于爽垲处邑人合祀于信公祠】
　　樊执敬【字时中郓城人由国子生授经郎见帝师不拜曰吾诵法孔子何拜异教为累迁浙江行省叅知政事海冦猝犯余杭执敬率众出战众溃呼执敬降执敬怒叱之奋刀研贼中枪堕马死仆田也先驰捄亦中枪死】
　　焦养直【字无咎堂邑人夙以才器称为典瑞少监入侍世祖帏幄陈说古先帝王政治世祖听之忘倦傅大子启沃诚至帝大恱累迁集贤大学士与谋大政卒赠河南行省左丞谥文靖】
　　樊　楫【冠县人初为军吏至元十三年从防政阿尔哈雅下鄂邓江陵有功授贠外郎累官中书防知政事攻交趾殁于行阵诏赠上党郡公谥忠定】
　　张　贵【字国宝新城人邑本青州髙宛地至元十九年始分建城社贵祖茔在城之巽隅堪与家言地聚闾邑之秀可建学宫必有造于多士贵慨然迁茔于堤之东而以地施建学宫后果人文蔚起鬰为济东名邑】
　　焦　荣【青城人淹贯经史尹武康邑大治再尹如臯时因万戸府骄恣荣纳敕陈论乃少敛不为民害复守大和歴知松江府平役法修水田复义仓善政不可殚述赵孟頫为撰神道碑颇详之】哈喇布哈【裕噜特穆尔子也防侍母居益都尝叹曰幼而不学不将堕吾宗乎父时建牙保宁因往白父父竒之俾习辉和尔书及经史其叔萨竒苏尤器重之言于世祖召给宿卫大军南伐餽运繁兴选为行都漕运使飞挽不匮江南平上疏言亲大臣兴学校奬名节厚民生诸大务又言江南新附宜招集旧族力穑通商弛征薄入以抚驯之帝多嘉纳盗魁欧南喜僭称王伪署丞相招讨众号十万布哈因闗上山川形势及攻取防三十余条遂与古尔班哈雅等分兵搤之未几右丞索多督兵征占城交阯属防饷道遇剧贼欧钟等横絶石湾布哈身先士卒且战且行矢竭马创徒步格杀数十人卒以众寡不敌为所执贼欲奉之为主不屈遂遇害是夕其妻与知事张德刘闰皆梦之自此军中往往见其乗骓督战云后赠戸部尚书谥忠愍】
　　张　炤【字彦明济南人防敏悟力学始补吏济南上计有积年勾考未输银一十万伍千两炤条陈利害获免累官扬州镇江诸路総管时行省在扬州炤抚绥劳来上下赖之后谢病归购书八万卷以万卷送济南府学复起为东昌总管卒追封清河郡侯谥敬惠】
