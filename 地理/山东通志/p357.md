<!-- { "loadSidebar": true } -->
　　孟　秋【字我疆茌平人隆庆辛未进士为昌黎令均田行条编法垦治荒田给民牛种脩庙学建书院秩满转大理评事时京师有公防署其籍曰除我疆清贫不与外盖重之也迁兵部主事致仕归驾一牛车所著书有道脉说大道吟气志吟行于世】
　　赵　燿【字文明掖人隆庆辛未进士由庶吉士擢御史以忤张居正归后擢兵部郎歴藩臬清正率属巡抚保定时朝鲜有倭变经畧备倭十事上言欵贡不可轻受时兵部尚书石星一意主欵既而石星奸露事果壊人服其先见云】
　　孟一脉【字淑孔东阿人家世邾城自其曾祖详迁于阿之南谷父存义为名诸生力田好学未第一脉中隆庆辛未进士令平遥五载抚民劝垦积谷十万石不取赎锾擢南道御史因两宫上徽号疏救投荒之邹元标等忤张居正夺职居正死起故官弹劾守备张延不法又疏陈五事忤旨谪建昌推官歴南司农尚宝丞屡迁南京右通政移疾归复起佥都御史巡抚南贑殁赠副都御史】
　　邢　玠【字搢伯益都人隆庆辛未进士知密云擢御史歴任巡抚晋南兵部侍郎勘土司杨应龙狱献作恶首从七十余人设兵丁松坎湄潭龙泉扼其项背擒治之倭犯朝鲜上命玠往视师有稷山青山之防倭遁玠授计陈璘等殱石曼子擒平秀吉前后斩首五千级铸铜柱标功釡山防奏晋兵部尚书卒赠太保】
　　吕三才【临朐人隆庆辛未进士授户部主事监苏松兊江南大水请改折民感之陞西安知府嵗荒多方赈恤陞副使治大同左卫修堡练兵屹为雄镇方拟大用防病卒】
　　朱鸿谟【益都人隆庆辛未进士官吉安推官洁身持法擢御史防张居正夺情诸建言者皆廷杖遣戌且下严防有敢论救者罪如之鸿谟接邸报泣曰何至是也乃慷慨上疏当事内媿不能重螫乃勒之归再起巡按江西累迁都御史巡抚应天授刑部侍郎守法不阿狱无滥寃鸿谟为诸生时邹善首授良知之防又师冀端恪链得其学遂为名儒】
　　王象干【字霁宇新城人陞庆辛未进士初令闻喜继守保定累官至兵部左侍郎总督川湖贵州代李化龙经理播州讨平砂溪铜仁诸苗冦陞右都御史蓟辽宣大总督兵部尚书弟象坤仕山西布政使象恒兵部侍郎象防监察御史象晋浙江布政使象春郎中极一时衣冠之盛而亦俱有才名】赵世卿【字象贤歴城人隆庆辛未进士万歴初授南京兵部主事张居正当国世卿奏匡时五策而极论言路当开邹元标等皆以建言逺窜宜特发徳音放还使天下晓然知圣天子无恶直言之意居正欲重罪之尚书王国光曰罪之适成其名出为楚府左长史居正死累迁户部侍郎疏请罢矿税言甚切直帝优答之西北水旱时告世卿屡请减租发赈复请捐内帑百万佐军用不从因连章求去不许至三十九年十月乗柴车径去帝知亦不罪也家居七年卒赠太子少保】
　　李　端【利津人父敬义以罪戌开平卫端时年十六击登闻鼔上书请代上曰这个实是孝子准他罢代军四十余年复念亲老令子鹏代役自归奉养】
　　李　敏【长山人三弟俱幼而父殁临终嘱敏曰某地黄金十斤俟诸弟长成可均受之及弟各授室乃告以斯言启藏而得之仍父在时之封识也均分之如父言】
　　冯子咸【临朐人万歴癸酉举人专心理学捐举子业躬耕冶水上有日进劄记自警私课】邢　侗【字子愿临邑人万歴甲戌进士任南宫令邑大治百姓为立生祠拜监察御史巡盐河东继按三吴所至疏陈利大有兴革朝论以防惠称官太仆寺卿以亲老乞休居家博极羣书为文宗六朝能诗兼善书法所着冇来禽馆集】
　　孙　旬【莱阳人万歴甲戌进士授行人擢御史亢直不附张居正按浙江清盐法兵变刦抚臣旬独往谕之奸徒慑服复按江西裁抑强藩巡歴顺天贵戚敛手宦寺弗敢于以私居家养母田产尽让其兄以操江都御史终】
　　李　旦【字子旭诸城人万歴丙子举人知蔚州以防洁称有库胥亡千金旦偶出见业髻者讯之果盗金儿其神明如此州中豪强与武人讼以金器赂旦怒笞却之卒寘之法擢平凉同知多异政以内艰还送者万人乙卯饥捐粟二百石以赈乡里称之年九十五卒】
　　王嘉賔【泰安州人万歴丙子拔贡授辽东广宁卫敎授初州庠士子皆治易诗书三经无他业者嘉賔曰岱安近圣之居岂可使五经不备乃延麟礼名经之儒设义塾以广其传而子壻弟侄皆各占一经分导其业后子泰以春秋名家壻李涵以礼记名家其他奬进士类羽翼庠序者不一而足其事多类此至其捐俸捐金修学助贫又青氊之能事也】
　　傅光宅【字伯俊聊城人万歴丁丑进士仕至御史时宦官税临清闾阎骚动光宅疏陈其状坐左迁又尝置学田三顷以赡贫士为文疎丽似苏长公诗在岑孟之间字法鲁公有诗集行世祀乡贤】冯　【字琢庵临朐人万歴丁丑进士授翰林编修累晋吏部侍郎陞礼部尚书卒于官赐祭赠太子少保諡文敏海内咸以未大用惜之所着有北海集】
　　王继光【黄人万歴丁丑进士累官佥都御史巡抚四川却餽遗禁浮冒凡一切羡余公费皆留充兵饷年甫强仕以母老告归终养母卒悉以遗产让其弟终身不仕】
　　刘一相【长山人万歴丁丑进士知髙平擢给事中屡上疏劾张居正改佥事再谪稷山知县转南兵部主事立雇役中贵贪弁欲更之一相持不可佐邢玠勘播事躬入其巢谕献首恶后播反一相监军深入战功为多晋陕西副使】
　　袁化中【字民谐武定州人由万歴丁丑进士初歴知内黄泾阳有善政泰昌元年擢御史熹宗践祚化中首弹方从哲又疏陈时事可忧者八言皆恺切出按宣大以忧归服阕起掌河南道抗疏论劾魏珰忠贤大恨又言毛文龙滥俘童稚及考覈崔呈秀尤触忠贤忌遂窜入汪文言狱案令许显纯坐以杨镐熊廷弼贿六千酷刑拷掠于狱中毙之崇祯初赠太仆卿谥忠愍官其一子】
　　张　文【济阳人以贡士授武冈州同知时州守非法寘人于死文力争之得释陞延安通判俱亷明有声】
　　曲迁乔【长山人万歴丁丑进士初令沁水县均徭赋清寃狱擢工科给事中上条边事宜四欵一一举行巡视光禄闻上以养鹰伤面因上戒佚游保圣躬疏歴任户礼刑诸给諌陞淮参政终通政使】董　基【字巢雄掖县人万歴庚辰进士授刑部主事抗疏諌内操谪万全都司都事寻迁南京礼部主事终南大理卿】
　　韩　介【临淄人万歴庚辰进士选宝应知县有妖狐为祟祷于神霆击杀之飞蝗为灾为文祭告蝗即飞去行取御史巡两淮盐政杜干请却例金忌者中之告归杜门训子置义田四百畆赡宗族嵗饥煮粥以食饿者活数千人】
　　丁懋逊【霑化人万歴庚辰进士知余姚县着贤声入为吏科给事中以保储忤上意归田三十年天下髙其名熹宗时起太仆寺歴陞工部侍郎卒于京赠工部尚书加太子少保】
　　姜桂芳【济宁人万歴时举人任魏县知县治声循卓陞江南山清同知所辖髙堰为淮南要地南决则壊田庐北溢则阻漕运桂芳竭力经营修筑完固歴年无患至今犹利赖焉】
　　钟羽正【字龙渊益都人万歴庚辰进士知滑县多惠政擢礼科给事时光宗储位未定疏请建储忤防削职家居二十余年再起累官工部尚书太子太保劾辅臣进药议谥封后移宫等事权贵侧目遂忤珰归与邹元摽冯从吾等讲学尝建首善书院于京师】
　　孙　珫【字玉耳平隂人万歴庚辰进士授浙江钱塘令清操惠政卓冠一时征拜侍御史疏禁交际上从中可其奏出按陕西值宁夏之变竟殱巨冦再按顺天秉公执法贵戚敛手因忤权相补山西参议时矿使初出势张甚珫防御禁戢珰畏惮之】
　　王象【字子正新城人万歴庚辰进士知河内县有惠政擢监察御史出按应天疏请赈饥再按四川疏言杨应龙必反词甚激切人服其先见云】
　　髙　举【字东溟淄川人万歴庚辰进士知完县蒲圻皆冇惠政征为监察御史内珰张徳殴死人众莫敢问举抗珰于法时河决淮泗举按其地上疏筑塞歴官浙江巡抚嵗省军储百万缗捐赎锾数千金筑南湖堤南安渔者以暴风漂至疏请释宥全活千百人】
　　杜华先【字孝卿冠县人少頴异万歴壬午乡荐第一癸未成进士授行人督学山右秩满陞湖南按察副使值峒贼逆命奉敕以按察充巡抚督剿华先躬擐甲胄率领大军深入虎穴逢贼四合防于邃谷中忽风雷交作即麾兵突出杀贼殆尽诸峒悉平防闻赉赐有加引疾归以劳疾卒】
　　刘大武【字靖予博平人万歴癸未进士授翰林改兵部员外郎出为河南按察副使备兵汝南赈饥弭盗清屯田建书院政声籍甚以材望移镇宁武军父老遮留奏从民请留三年晋陕西陇右道兵备参政提兵巡塞外斩首百余级以劳瘁遽疾卒】
　　黄中色【字元采滕县人万歴癸未进士知河内开稻田二百顷竹田一百顷境内瘠土皆成沃壤民甚便之举卓异累官吏部文选郎中以冡宰李世达枚卜事坐贬兴安同知在州有治绩】于若瀛【字文若济宁人万歴癸未进士鳯阳推官兵部职方主事歴官陕西巡抚防大珰梁永诬防咸阳知县满朝荐下狱若瀛抗疏申救所拔秦中士王图解经邦王之寀后皆为名臣后以志不得行发病值大阅犹奋起扬兵塞上中途病剧卒寻赠副都御史予祭葬崇祯十五年赐谥襄敏】侯庆逺【字公善滕县人万歴癸未进士知大同调滑县皆有循良声擢工科给事中奏疏传播中外黔国公尝以金投庆逺庆逺拒不受或劝首之当得超擢庆逺曰吾不受渠遗斯已耳何以名为也】曹　璜【字于渭益都人万歴丙戌进士由户部出守西安先后议织造三十二事开鑛九事河渠刑罚征收诸议永着为令秦人至今頼之巡行阡陌一仆一马人不知为守也累官至通政参议宦游南北箧中不藏一物当时清节名臣以璜为第一】
　　柳　佐【字赓虞临清人万歴丙戌进士知夏邑县卓异擢御史力争储议因罢职归里泰昌时起太仆卿累至工部尚书卒赠少保】
　　贾毓祥【字四塞平度人万歴丙戌进士歴太谷安阳二县令擢陜西道御史时边事日亟毓祥条画战守无虚日并劾失事经抚逮治之天启二年巡按广西抵任即劾抚臣竒贪安酋作乱南丹州土官莫儁受其伪封一时人情如沸毓祥乃部诸酋长精兵擒之立其弟伋而者遂定值魏阉煽虐廷臣劾阉不报毓祥疏言陛下何不尽检九卿科道单词合词召阁臣逐欵一问使天下知圣朝无不白不黒之事无不归不结之为国体非为忠贤疏入优诏答之再按应安诸郡发奸摘伏风采棱棱赎锾二万尽付有司买谷赈饥予告归崇祯改元起左副都御史寻致仕卒年九十有二】
　　冯士衡【字于平益都人贡生知孝丰县政清刑简俗产女恒溺之士衡用苏轼法尽革其陋习又减下地规例四千金里舎始得休息】
　　曾　砺【字石甫阳信人万歴丙戌进士选庶常改授御史时承平日久章奏多留中不发砺抗疏切諌不报巡视北城贵戚豪猾敛手咋舌时储位未定言者輙斥去砺慨然曰此臣子尽节时也敢自爱身家乎懐奏入諌以切直忤上意谪汝州判官后数嵗以原官起用竟絶意仕进日以阐发圣学启牖后进为己任着大学辨四书正解周易注毛诗疏发微论本草补试验方等书】
　　吴崇礼【字彬卿宁阳人万歴丙戌进士知蒲县调临晋尽革健讼诸弊擢御史值东省亢旱具疏请发内帑金五万以赈之巡鹾两浙巡抚顺天务为镇静吏民安之晋南京兵部尚书寻改刑部殁谥定襄】
