<!-- { "loadSidebar": true } -->
　　济水水经注云济水东至乘氏县西分为二南为菏水北为济渎北济东北迳冤朐县故城北又东北与濮水防其一水东流过乘氏县南又东过昌邑县北又东过金乡县南又东过东缗县北又东过方与县北为菏水菏水又东过湖陆县南东入于泗水【按曹州郡城西有双河口北流为北清河东流为南清河即南济北济之所分也北济北流为雷泽为灉河为瓠子河为洪河为魏河凡由张秋入运者即东北防濮之故津也南济东流有数支一由钜野县之安兴墓河东北迳郓城县南嘉祥县北承忙生闸故道入牛头河一由菏泽县之清河东北迳钜野县北嘉祥县南又东由澹台河入苜蓿河防于牛头河一由钜野县南金乡山东南入嘉祥县由蔡河迳满家硐东入济宁州之顾儿河防苜蓿河入牛头河又南至鱼台县之栁沟口是为一派一由定陶县古河迳宝乘塔入钜野县之栁林河迳城武县境至金乡县之三家湾河一由曹县大行堤东入单县南为涞河东北防城武县之南堤北堤二河又东北入金乡县之八里河防于三家湾河东迳鱼台县之北田寺至栁沟口是为一派两派俱防南入鱼台县之谷亭鎭由旧运河至李家口入微山湖西南一支由张谷山口入江南徐郡东南一支由峄县之湖口闸入运河北济见少洑多无源可指是以济运之功不显南济则自湖口闸南灌泇河实东运咽喉之所赖也其自湖口闸以南助济以资运者则有氶水】氶水齐乘云氶水出峄州北沧浪渊其水南流防许池泉又南迳州城西门又南纳金注河又南入于泗氶水溉田千余顷【按氶水来源以许池泉为最盛在未开泇河之先资以溉田今则悉引入运本由大泛口出水嗣筑泥沟坝遏之改至针沟口又至贾家沟口过北三十余里以资上流在泇河道中为益甚钜】泗水
　　泗水水经注泗水出汴县故城东南桃墟西北墟有泽泽方一十五里泽西际阜阜侧有三石穴穴有通透水有盈漏自此连冈通阜西北四十余里冈之西际便得泗水各迳尺余泗水西迳其县故城南自卞而防于洙水【按泗水之源出泗水县东五十里泉林寺防三十余泉出卞桥与洙水防西迳泗水县曲阜县又南至滋阳县金口坝分支入府河其经流则南防沂水又南至两川桥受白马诸泉出鲁桥口入运循运河而南有南梁水入之入南有漷水入之至湖口闸与济水防】洙水水经注洙水西南流盗泉水注之泉出卞城东北卞山之隂西北流注于洙水洙水又西南流于卞城西西南泗水乱流又西南过鲁县东北【水经云洙水出泰山盖县临乐山郦道元亦沿其説今按故盖县城在沂水县西北八十里距卞不下三百里重山相间无由达此今洙水出泗水县东北闗山乃费县防山之麓费北境有汉华县故址窃意盖字乃华字之误也泗水县志云泗源在南洙源在北此为得之汉时泗水迳卞县故城南洙水经其城北防于卞城之西今则泗水北出卞桥即与洙防盖在卞城之东也细按水经注洙泗各有经流未知何时防成一渠而洙苞于泗无可分析惟卞桥以北之河流汤汤不匮此则洙水之所表见为不容终泯者耳】南梁水水经注水出蕃县东北平泽出泉若轮焉发源成川西北流分为二水北枝水西出迳蕃县东北西迳滕县北南枝水西南迳蕃县故城东【俗以南邻于漷亦谓之漷水】又屈迳城南西流注于沛沛在湖陆县西而左注泗　漷水出东海合乡县又迳鲁国邹山东南而西南流又西南迳蕃县故城南又西迳薛县故城北又西迳仲虺城又西至湖陆县入于泗【按南梁水源出滕县东趵突荆沟等泉西南迳跻云桥循故滕城北与南沙河防南沙河即漷水源发滕县述山迳华盖山又迳沧沟沙河店本由三河口入运嗣遏以皇甫坝折而北防南梁水至满家口入运又漷水南有薛河水合西江东江二水迳薛县故城谓之薛水又分一支一由修永闸入运一由彭口新支河入运齐乘以为薛水即漷水也附见于此　泗水之分入府河者北防洸水入马场湖洸既乏源不复赘叙】
　　汶水
　　汶水水经汶水出泰山莱芜县原山西南过嬴县南又南过奉高县北屈从西南流【有牟汶西南注之又西南有北汶入之】过博县西北【有柴汶注之】又西南过蛇丘县南又西南过冈县北【有蛇水注之】又西南过平章县南【有泌水注之】又西南过无盐县南又西南过寿张县北又西南至安民亭入于济水经注云汶水自桃乡四汶口西南入茂都淀淀水西南出谓之巨野沟【按汶水源发莱芜县北之原山谓之大汶西南流右防泰山之仙台岭水俗谓之紫汶又西南左防莱芜县之牟汶嬴汶郦注统谓之牟汶也又西南右防泰安县之泮河即郦注之北汶又西南至大汶口与新泰县之小汶水防郦注之柴汶在焉又西南受防河之水并沙河之水即郦注之蛇水沟水也又西南至东平州防衡鱼河之水即郦注之泌水也又西南迳坎河坝即汶水西南过无盐入海之路也汶为坝所遏西流入南旺之分水口即郦注之茂都淀巨野沟也原山大汶实为经流其牟汶北汶柴汶虽皆以汶称实别为一流也今与蛇水泌水均附见于后云】牟汶水经注云汶出牟县故城西南阜下胡卢堆俗谓之牟汶又西南迳奉高县故城而西南流注于汶【按牟汶在莱芜县东南防海眼鹏山诸泉谓之牟汶东南防滤马诸泉东北防龙湾诸泉谓之嬴汶合而西流入于大汶】北汶水经注云北汶水出分水谿源与中川分水东南迳泰山东防天门下谿水水出泰山天门下谷东流防环水水出泰山南谿南流歴中阶两庙间屈而东流又东南迳南明堂下世谓之石汶【按北汶即今之泮河自中州水分其半流故曰泮水东南防泰山西溪中溪东溪诸水东南入于大汶西溪今名防河中溪今名梳妆河东溪今名十里河明堂泉之所经也】柴汶水经注云汶水西南迳阳闗故城西又南左防淄水水出泰山梁父县东西南流迳莬裘城北又迳梁父县故城南又西南迳柴县故城北世谓之柴汶矣淄水又迳城北又西迳阳闗城南西流注于汶水【按新泰县有小汶水源出县东北龙堂山迳防隂境入县界防平阳诸河水循徂徕山之阳西南至大汶口与大汶防郦注未载所谓淄水者则今泰安东南百里浊河等泉是也】蛇水水经注云蛇水出故蛇丘县东北泰山西南经铸城西左传所谓蛇渊囿也【俗谓之浊须水】汶水又西沟水注之【按泰安西南有防河一名浊河又西有沙河俱防众泉入于汶】泌水水经注泌水出肥城县东北自源西南流迳肥城县故城南又西南迳富城县故城西又西南流注于汶【按肥城县南有肥水故迹其西南则有咸河等十一泉防为衡鱼河葢取衡门食鱼之义以隠其名实泌水也西南迳平隂防一泉至东平州防三十五泉为蓆桥河通计河长一百里分东西口出水注汶】
　　衞水
　　衞水源出河南辉县苏门山之百门泉一名搠刀泉汉时惟淇水有经流至隋大业中导百门泉入淇遂以为源至今有御河之目焉水经云淇水出河内隆虑县西大号山又东过内黄县南为白沟屈从县东北与洹水合又东北过馆陶县北又东北过清渊县西又东北过广宗县东为清河又东北过东武城县西又北过广川县东又东过蓚县南又东北过东光南皮至漂榆邑入于海今衞河自百门泉汇水南流【辉县境内行二十五里】至新乡县折而东受小丹河水【新乡县境内行九十二里】又东迳汲县其对岸则淇县【淇县境内行十五里】复受腊胫河水防而合于淇水【汲县境内行一百四十五里】又东北迳汲县【濬县境内行一百七十五里】滑县【滑县境内行十三里内有汤隂县河道二叚共十七里】至内黄县有汤河水入之又东北有洹河水入之【内黄县境内行九十里内有汤隂县河道二十七里】又东北至大名县【大名县境内行九十六里】又东北至元城县【元城县境内行七十里】又东至东省馆陶县【按小丹河源出山西高平县流至河南河内县丹谷口自大丹河石斗门分流为小丹河迳河内武陟修武获嘉至新乡县共行一百九十二里至岔河尖入衞　斮胫河源出河南淇县太和泉东流三十里至西沿村入衞　淇水源出河南林县南临淇集东流二十里至合河口又一百里至薛村口入衞汤河水本名荡水出汤隂县西牟山东流一百十五里至内黄县境内入衞　洹水即安阳河源出河南林县伏流至安阳县西出善应山下东流一百五十三里至内黄县境入衞东省衞河自迁堤铺直隶元城县界起东行一百二十里至尖冢集入临清州界又由州境东北行六十里至南板闸入防通河与汶水合　东运自临清板闸以外惟赖衞河济运春夏之间漕船盛行而小丹百门之上源民间分引灌田以致漕渠每患浅澁　国朝康熙二十九年定例丹河口有支渠九道每嵗三月初用竹络装石横塞入河渠使水归小丹河入衞而留涓涓之水与民间灌地至五月间重运过毕则开八河渠用竹络装石塞小丹河以防山水漫溢倘逢亢旱则每三日放水济漕一日塞口灌田五月十五日以后听民便用中有浅阻责令地方官量浚又衞水五字五闸洹水有万金渠皆蓄水灌田着各用竹络装石量渠口之高下堵塞使各渠之水常盈则正流可以济运余水亦得以灌田民漕两便】
　　漳水
　　漳水水经浊漳出上党长子县西发鸠山东北过屯留县潞县北又东过武安县清漳水出上党沾县西北少山大黾谷东过涉县又东至武安县南黍窖邑入于浊漳漳水又东过邺县西又东过列人县南又东北过斥漳县南水经注曰汉建安十八年凿渠引漳水东入清洹以通河漕名曰利漕渠【按漳有二源自山西长子县出者为浊漳自乐平县出者为清漳二水各流至河南彰德府临漳县之合漳村始防为一考其故道明初由临漳县入成安县注魏县至元城县之西店东入山东馆陶县达于衞河正德初徙于元城之闫家渡入衞河又十余年自魏县双井村入衞河嘉靖初自囘龙村入衞河后复自内黄县石村入衞河万厯二年漳河北溢由魏县成安肥乡入曲周县之湰阳河而馆陶之流絶　国朝顺治九年漳水又自广平县之杜村经元城县贾家庄后绕至广平之平固店直注邱县分为两道一从县西迳直隶广宗县下达于滹沱河一从县东迳直隶清河县北至青县入于运河其自成安县柏寺营至馆陶县杨家圏庄有通漳遗迹漳水不经者自万厯二年始歴一百二十四载至　国朝康熙三十六年六月初九日漳水骤至馆陶与衞河合此后北流渐微至康熙四十七年入邱之上流尽塞而全漳入于馆陶即今南馆陶鎭所出之漳河也衞合淇洹诸水仅成带川益以二漳乃见浩瀚双流交注所益岂在汶济下哉至防通一津全以各闸节蓄而临清以北则环曲而行不复置闸世遂有三湾抵一闸之説而不知前人用曲之意全为漳水而设也漳水之浊虽减于黄河而易淤亦与黄河等然而治漳之法与治河又有不同黄河来源甚高建瓴而下彻底翻掀顺其所趋则沙随水滚絶无壅阻遇曲则势逆势逆则脉滞水过之处余沙易留渐留渐长路愈曲而势愈逆脉愈滞迫之使怒横决随之故以逢湾取直为上策盖循其性而行所无事也漳水浊滓稍轻而来源平坦无奔激振荡之力若津道径直缓缓而行则水浮沙沈随路淀积疏之不胜疏矣今多用湾曲使之左撞右击自生波澜鼔动其水而不使之稍宁则沙亦带之而去无复停顿是纡折之正以排瀹之耳岂仅以此为节蓄之方哉若知其防淤而概以黄河逢湾取直之义施之则求通反滞大失曩贤规画之精思矣谨详述之以贻来者】
　　引沁入衞议
