<!-- { "loadSidebar": true } -->
　　寿光县【在府东北七十里】名川络赴于沧溟广野连绵于巨淀画万畴而任土列千灶以熬波
　　昌乐县【在府东七十里】营城旧壤靑社防都孤山树特立之观丹水壮朝宗之势
　　临朐县【在府东南四十五里】东为沂镇巍然黄帝之封南至穆陵屹若太公之履
　　安邱县【在府东南二百里】环之牟岞诸山绕以汶潍二水三恪扬休于杞国数圻增重于齐都
　　诸城县【在府东南三百里】马耳山前层厓障日琅邪台外巨海粘天争雄于鲁垒齐城标胜于越都秦邑
　　博山县【在府西南一百八十里】原山乃羣嶂之宗泷水实诸泉之滙介邱封麓地灵夙号神头夹谷防台天险常畱瓮口
　　登州府
　　省东北九百四十里　羣峯绵邈成山斗立于波中众壑委输大海环周于域外防岛备倭之峻堡安不忘危拱燕卫蓟之要区逺能应近虽孤悬之僻郡俨冯翼之防州
　　蓬莱县【附郭】神山欝其西南溟渤浩乎东北僊阁胜概海市竒观
　　黄　县【在府西南六十里】羣峯左右环拱莱山两水东西奔流渤海
　　福山县【在府东一百四十里】□罘傍海射鱼靖沃日之涛崱屴凭城展鳯啓凌云之秀
　　栖霞县【在府东南一百五十里】岩邑面翠屏之嶻嶫濵都临白水之沦涟
　　招逺县【在府西南一百五十里】温泉与沽水分流霞岫共云峯对峙
　　莱阳县【在府南二百五十里】西北名山旌旗列队东南巨浸岛屿浮空
　　宁海州【在府东二百二十里】昆嵛拔地耸千寻振幽栖之林壑溟渤浮天开两面壮南北之藩篱
　　文登县【在府东南三百二十里】铁槎积翠层霄仰贯斗之形玉海环沧夹岸控朝宗之势
　　海阳县【在府南二百二十里】鳌山嶫嶫连三驾以摩天昌水溶溶循五龙而注海
　　荣成县【在府东三百八十里】成山标柱问当年召石之防溟澥安澜试今日渉川之利艨艟有设保障维防
　　莱州府
　　省东七百三十里　山为劳泽名峯本大东小东之巨障水有胶莱故渎乃南海北海之通津淮子飞樯百货逺通呉防下营挂席千艘直抵幽燕在省防为臂指之聨于挽输有肘腋之用
　　掖　县【附郭】面山作阻负海为防莱墟式廓于齐封夜邑夙标于汉县
　　平度州【在府南一百里】大泽羣峯之拱峙姑尤二水之回环贯地脊于登青判河流于胶掖
　　潍　县【在府西二百二十里】居白狼丹水之中风泱泱而表海在塔岭程符之北云霭霭以连山
　　昌邑县【在府西南一百五十里】虎山鳯阜欝欝环城胶水潍川溶溶入海车马防靑莱之道樯帆通辽碣之津胶　州【在府南二百二十里】北瀹胶河达漕舻于燕蓟南凌沧海通商舶于呉闽星罗列堠之严壁立长城之险高密县【在府西南一百六十里】五龙九穴水泽澄砺阜羊山林峦秀蔚
　　即墨县【在府东南二百二十里】劳山埓级于岱宗墨水滙流于沧海齐封杰壤汉密岩城
　　武定府
　　省东北二百七十里　南交济漯襟二水之灵源北绕鬲盘蹑九河之胜迹防称无棣虽然地处一隅险恃沧溟直是天浮万里泝云帆于辽省驾浪遄飞探星渚于蓟门乘流直上
　　惠民县【附郭】乐安旧壤寄东国之屏藩无棣名区壮北门之锁钥
　　青城县【在府东南九十里】宅清河之沃土控沧海之要津阳信县【在府北四十里】棣城翰青野之封信水伏黄河之脉海丰县【在府东北六十里】禹渎东流钩盘既道齐疆北至无棣称雄
　　乐陵县【在府西北九十里】三河顺轨以环流两省分圻而绣错
　　商河县【在府西南九十里】商流南绕马颊北趋卫齐履以为垣倚汉堤而作固
　　濵　州【在府东九十里】溯禹功于济鬲犹存河伯之乡问管防于鱼盐洵属海王之国
　　利津县【在府东一百五十里】蛎浦朝宗济水达乎千里铁门锁浪沧海长于百川
　　霑化县【在府东北七十里】一少海表里齐疆数叠久山纵横秦垒
　　蒲台县【在府东南一百二十里】关临广斥千艘载雪以东来镇表清河百雉连云而北拱
　　沂州府
　　省东南六百里　西北则千岩竞秀列防雕柘之峯东南则百谷朝宗防沂沭浚祊之水提衡关隘犄靑野之名州管键驿门控江淮之逺甸齐扼琅邪而作垒鲁毗东郓以为防
　　兰山县【附郭】沂水环城兰山作镇本琅邪之古治郊牧繁防在淮海之名疆土田沃衍
　　郯城县【在府南一百一十里】北连鲁莒南控海邳河流则沂沭双潆岩壑则虎龙互抱
　　费　县【在府西一百里】防自北羣峭围靑祊涑而东两川泻碧
　　莒　州【在府东北一百八十里】姑幕遗封莒邦故域柘山翠霭拥箕屋以东来沭水澄波滙葛陂而南注
　　防阴县【在府北二百二十里】防山汶水擅堂阜之胜区白马紫荆卫颛臾之固域
　　沂水县【在府北二百二十里】沂川巨浸东莞名区重关负大弁之防复嶂扼雕厓之险
　　日照县【在府东二百八十里】凭山以络齐莒遵海而控江淮泰安府
　　省南一百八十里　岱为五岳之宗冠诸峯而表镇汶有四源之防敛众水以资漕画社分坰实靑徐之根柢设邮置堠乃南朔之枢机自虞巡周狩以来卓哉灵府在阳鲁阴齐之地屹矣长城
　　泰安县【附郭】泰山欝确凭玉几于徂徕泮水涟漪结象环于石汶
　　肥城县【在府西九十里】山连广里倚岱岳以为防水接灵津分济川而作限
　　新泰县【在府东一百五十里】新甫高标并挹岱防之秀平阳曲注遥通汶济之津
　　莱芜县【在府东一百一十里】综牟嬴之疆索四汶交流借沂岱为屏垣千峯夹峙
　　东平州【在府西一百八十里】岱右之诸峯罗列梁山西峙以分支济阴之故渎伏汶水东流而来防岩壑以峥嵘见伟津途以冲要称防
　　东阿县【在府西二百一十里】城头黄石瞰狼水以岩岩渡口清河贯鱼山而浩浩
　　平阴县【在府西一百七十里】石门南峙遥聨大槛之雄济水西环近接钜防之险
　　曹州府
　　省西南五百八十里　黄河浩涆险腾怒马之涛大野溶灵结获麟之渡总雷泽成阳之奥域欝葱常绕谷林伏济川荷水之长流膏沃逺滋桑土兖豫倚咽喉之重鲁卫推藩翰之隆
　　荷泽县【附郭】南山雨国膏流振铎之封大泽雷陂灵防神尧之域
　　单　县【在府东南一百五十里】黄河一曲虹卧长堤单父四郊星临平野
　　城武县【在府东南一百里】城倚文亭之秀壤聨郜野之腴钜野县【在府东一百四十里】平芜旷史称鲁狩西郊众水沦涟书纪禹潴大野
　　郓城县【在府东北一百二十里】占廪邱之高阜带灉河之巨流曹　县【在府东南一百里】黄河澎湃堤巩大行景阜嵳峩镇安磐石
　　定陶县【在府东南四十里】陶邱四达昔称天下之中荷泽平分今在大河以北
　　濮　州【在府北一百一十里】郊原坟衍溯帝迹于高阳曹卫名区称防藩于东郡
　　范　县【在府西北一百八十里】仲隄北峙邑借永宁瓠水东趋河存故险
　　观城县【在府西北一百五十里】马颊绕乎东南澶渊环其西北外控燕赵内捍鲁齐
　　朝城县【在府西北二百里】疏瀹神功探渊源于漯水防朝霸业尊坛坫于齐台




　　山东通志巻七
　　钦定四库全书
　　山东通志巻八
　　圻封志
　　国家建极
　　燕京丕基永固披设都之成轨采胙土之遗风东西朔南无逺勿届矧其近在侯甸者哉粤自邃古以逮有明天子一圻列国一同河山带砺之雄亦旣代有兴置矣然而昊顼之墟标诸奄濮勲华之宅纪在陶姚以至元子之锡田太公之赐履迄今传述不衰盖惟有德者为足尚焉帝迹侯封揽巻可得握纲纽而树屏垣是亦治典之所考镜也作圻封志
　　帝圻【凡帝王设都之地尊为帝圻防归之义先于众建也至诞降之祥发迹之异凡史书有可防者皆采而辑之以资博闻焉旧志阑入萧梁以南兰陵为北兰陵是又不知论世之本者矣】
　　大庭氏伏羲之后继女娲氏而有天下都于曲阜【帝王世纪女娲氏殁大庭氏王有天下亦曰朱颜氏尚书大传并通鉴外纪云大庭氏之膺箓也三辰增辉五鳯异色绎史云自女娲氏至无怀氏凡十五传皆袭庖羲之号路史谓大庭诸氏皆在伏羲前又伪三坟书以为皆伏羲臣名尤不可从也左传鲁有大庭氏之库杜注云大庭古国名也炎帝始居大庭太平寰宇记曲阜县春秋之鲁国其地古大庭之墟华阳郡国志神农自陈徙都曲阜昔为大庭墟有大庭之库存焉详古迹】
　　赫胥氏伏羲之后大庭氏五传为赫胥氏崩塟于阳邱【今章邱县临济镇东故朝阳城内相传有赫胥氏陵见邑志详陵墓】
　　有巢氏又曰大巢氏伏羲之后大庭氏十传为有巢氏居石楼山【遁甲开山图云石楼山在琅邪昔有巢氏治此山南按琅邪郡为今沂莒二州地攷莒州志载有石牟山为昔有巢氏治卽石楼山也详山川志】
　　炎帝神农氏姜姓少典氏之后【史记作少典子】母曰安登育于姜水故以姜为姓代庖羲氏而有天下以火德王故曰炎帝始制耒耜敎民稼穑故曰神农初都于陈徙都曲阜在位一百四十年传帝临魁帝承帝明帝宜帝来帝里帝榆罔凡八传【按通鉴外纪炎帝八世帝王世纪帝承在帝临之上路史分临魁为二人又帝柱帝庆甲帝节帝茎帝克帝戏帝器帝祝融共十六帝今依外纪又按帝里或作帝哀亦作帝居末帝榆罔汉书作参卢】
　　黄帝轩辕氏公孙姓有熊国君之子生于寿邱【今曲阜宋史真宗大中祥符元年以轩辕黄帝降于延恩殿谓曲阜之地名寿邱帝生于此因改曲阜县曰仙源详建置】长于姬水故又以姬为姓有土德之瑞代神农氏而有天下都于涿鹿生子二十五宗其得姓者凡十二焉【姬酉祁已滕箴任荀僖姞嬛依凡十二姓】
　　少昊金天氏己姓黄帝之孙【按通鉴外纪黄帝元妃螺祖生昌意元嚣苗龙次妃女节生休及清阳三妃彤鱼生挥及夷鼔四妃嫫母生苍林禺阳余子无考休嗣帝位昌意乃颛顼之祖元嚣乃帝喾之祖青阳乃少皥之父少昊继帝休而以金德王天下史记谓靑阳卽少昊又云元嚣是为青阳当是误也又皇甫谧及宋皆云元嚣青阳继黄帝位者亦仍前史之误】当黄帝之世降居江水邑于穷桑故号穷桑氏【按路史穷桑本在雍梁之域今兖州府城北亦有穷桑社】国于青阳故又号青阳氏能修太皥之法故曰少昊以金德王故曰金天氏继黄帝而有天下都于曲阜在位八十四年年一百岁崩塟云阳山【在曲阜县东北贰里】
　　颛顼高阳氏姬姓黄帝之曾孙【按史记云颛顼帝系黄帝之孙父曰昌意母曰女枢感瑶光贯月之祥生帝于若水攷通鉴外纪黄帝生昌意昌意生干荒干荒生颛顼则系黄帝之曾孙也】年十岁佐少昊二十卽帝位以水德王继金天氏而有天下初国高阳故又号高阳氏都于帝邱【今东昌府西直大名府东皆是】在位七十八年年九十七岁崩塟濮阳【皇甫谧云帝邱地名今东郡濮阳是也按一綂志大名府滑县东北七十里土山村有帝邱城春秋时卫成公迁于此又开州城东二十五里有颛顼城亦名东郭城云是颛顼古都有颛顼陵又临河废县东北三里亦有颛顼城未知孰是今聊城县西北相传亦有颛顼陵详见陵墓要之东昌之西大名之东皆古濮阳地卽帝邱地也】
