<!-- { "loadSidebar": true } -->
　　山操　　　　　　　　　　【唐】韩　愈
　　之气兮不能为雨之枿兮不中梁柱之大兮秪以奄鲁知将隳兮哀莫予伍周公有鬼兮嗟予归辅
　　猗兰操　　　　　　　　　　【唐】韩　愈
　　兰之猗猗扬扬其香不采而佩于兰何伤今天之旋其曷为然我行四方以日以年雪霜贸贸荠麦之茂子如不伤我不尔觏荠麦之茂荠麦之有君子之伤君子之守
　　尧庙祀歌　　　　　　　　　【宋】鲜于侁
　　车辚辚兮庙堧皷坎坎兮河下竽琴兮并奏洁时羞兮防祠事瑶华为馔兮沆瀣为浆象笾玉豆兮金鼎煌煌海珍野防兮杂错而致诚神之来兮风雨萧萧前驱于毕兮上有招揺羽林为卫兮虹霓为旗鳯凰左右兮扰伏蛟螭神之降兮金舆灵欣欣兮蠁德名兮覆焘千万年兮不防
　　舜庙祀歌　　　　　　　　　【宋】鲜于侁
　　道歴山兮逶蛇思古人兮感叹并储胥兮肃止仰鲁云兮晻暧兽何鸣兮林中鸟何悲兮山上木何为兮不剪草何为兮茂畅帝之神兮在天帝之德兮在人物具兮四海心精兮一纯采秀实兮山间摘芳毛兮涧底玉醴湛兮琼茅肴脩杂兮兰茝乐备兮九奏鳯舞兮仪韶人骏奔兮如在君卒享兮神交
　　周公庙祀歌　　　　　　　　【宋】鲜于侁
　　噫嗟兮文公岿然兮閟宇怅王室兮多难独勤劳兮左右四国流言兮冲人不知东征问罪兮慆慆不归大电以风兮天威震惊弁启金縢兮衮衣有光公之心兮大成文武公之子兮建侯启土山川兮附庸奄鳬绎兮防万子孙兮承祀亿兆人兮仰止惟夫子之叹嗟兮不复见于寤寐何莽新之假摄兮文奸言而欺一世造作诡故而刘兮亦亟殄宗而絶嗣公之圣而德协天兮何妄人之輙自拟俾其颠而不终兮天实表公衷而警后肃进拜于庙堂兮宜奉时之牲酒皷钟兮在宫琴瑟兮在堂神之格兮乐享民欣欣兮不防
　　孔子庙祀歌　　　　　　　　【宋】鲜于侁
　　曲阜兮遗墟先师兮阙里神髣髴兮如在涕潺湲兮不已穷天地兮一人揭日月而照临生无万乗之位兮三千之徒心服而四来嗟愚陋之不明兮乃商赐之为疑羌纷纷其妄作兮悖道违义而弗自知顾六艺之折衷兮取舍纵横而协于道后世茍轻肆于胸臆兮必遽贻于诟病三纲立而五教明兮实治世之宏矩履厚地而戴髙天兮胡一日之可舍宜万龄之庙貌兮春秋不乏其时祀合仁义以为冠兮结忠信而为佩集道徳以为裳兮服文章而为带列笾豆为左右兮苹藻牲牢而洁肥酌玉醴以为酒兮错琼瑶而为粢升堂而北面兮望冕旒之巍巍惟神明之降鉴兮洞精神其来歆
　　归山操　　　　　　　　　　【金】马　钰
　　能无为兮无不为能无知兮无不知知此道兮谁不为为此道兮谁复知风萧萧兮木叶飞声嗷嗷兮鴈南归嗟人世兮日月催老欲死兮犹贪痴嗟人世兮魂欲飞伤人世兮心欲摧难可了兮人间非指青山兮当早归青山夜兮明月飞青山晓兮明月归饥餐霞兮渴饮溪与世隔兮人不知无乎知兮无不为此心灭兮那复疑天庭忽有双鹤飞登三宫兮游紫微
　　虞帝庙祀歌　　　　　　　　【元】张　□
　　雷夏泽兮河濵爰筑宫兮妥皇灵以陶以渔兮厥居孔宁山川如故兮有懐古人思亲兮知天伦和兄弟兮宜家人令闻不已兮惟德之纯享予肆祀兮万世不泯崇基兮言言维松栢兮既坚挺挺兮旅楹神肃然兮来庭载龙旗兮霓旌广牡兮殽烝甘醴惟厚兮防且清笾豆静兮苾苾芬芬神其歆兮黍稷非馨锡兹纯嘏兮惠式均贻我来牟兮迄康年九歌一阕兮于荐斯牲　帝子降兮有妫嫔于虞兮言归六珈兮副袆玉佩兮陆离亲承兮结防与君兮一齐匊芳椒兮成居擗蕙兰兮为帷诸娣从兮祁祁雝雝肃肃兮左右攸宜内朝退兮委蛇陪黼座兮晏娭酒香兮牲肥钟皷乐兮昭歌问公桑兮治丝织綖纮兮垂衣相我室家兮福禄是厘九歌再阕兮右享元妃　馆甥二室兮陶唐谁其媵兮女英伣天妺兮定厥祥有美同居兮志同行制芰荷为衣兮芙蓉为裳君之袂兮不如娣之袂良揄翟兮葱珩八鸾兮鎗鎗御彩霓兮来帝旁何为皷瑟兮流湘南国虽乐兮不如帝乡桂栋兮兰堂荪壁兮药房肃祀事兮孔明举匏尊兮嘉荐令房献茧兮承筐朱绿兮黄烂昭昭兮黼黻文章女心伤悲兮祈尔福庆九歌三阕兮嫓于娥皇
　　太白楼祀歌　　　　　　　　【元】陈　俨
　　公昔去兮乗龙窅云气兮蓬莱宫襟青霞兮佩明月横四海兮焉穷济水兮无波泰山缭兮鬰嵯峨思故园兮神游怳临风兮浩歌醉而生兮醉而死曩孰非兮今孰是千钟百榼兮彼且奚适操一瓢兮吉其止擥春风兮折琼芳援北斗兮防桂浆浩防防兮徙倚以望归来归来兮举我觞
　　孝烈祠祀歌【祀濮州孝子宋显　明章并妻烈妇辛氏】黄　佐
　　灵鼍逢逢兮老鲸湛椒浆兮列兰蒸五音餙兮黻绣张瑶席兮玉英膋肃焫兮拜以頫琴瑟奏兮云舞南陔阕兮柏舟灵不徕兮夷犹骖泰鸿兮烛龙辔庆隂隂兮灵其有喜儵蕙带兮荷裳又金支兮翠旗鸳鸯翔兮灵之徕灵徕不徕兮我心悲濮山防佳兮濮水防泬髙贤愉愉兮繄孝而烈穆并骋兮盘桓擥桑梓兮涕潺湲象舆轙兮憺容与灵临飨兮福我士女矫扬光兮宴娭永山侧兮云施般姚姚兮裔裔灵何为兮澂然逝褰雾縠兮窅防防山水夕兮含清春有兰兮秋有菊结无极兮芳馨
　　树中饿吊义城　　　　　　　【明】李东阳
　　山深雪寒路坎坷两死何如一生可桃才自信不如哀君若有功何必我楚王好事得燕才燕家未筑黄金台当时周室何为哉吁嗟乎树中饿死何足惜何似西山采薇食
　　秋胡行　　　　　　　　　　【明】张士沦
　　古人贫贱容易居今人贫贱生欷歔古人富贵不茍有今人富贵方相守陋哉桑下力田言国卿为人讵必贤皎皎洁妇志靡慝素丝畏染贪夫墨后来有妇不下机侧目长跽黄金归古人今人乃如此我咏秋胡嗟不已
　　尧山庙祀歌　　　　　　　　【明】钟羽正
　　曣防兮朝昕斐亹亹兮崇云帝之来兮防防郁丹彩兮扬清氛先蜚亷兮肃肃从屏翳兮雯雯霓旌兮螭驾激灏籁兮灵鼖肩吾趋兮夷若俨肹蠁兮缤纷【迎神　曣防一作氤氲一作熹微】黄收兮焜煌扈纯衣兮垂裳抚长剑兮流景曜玉珥兮凝霜燕镡兮代锷焕魏铗兮齐铓垣薇兮营缭霞庑旷兮云廊关星弧兮落妖日覃熙皥兮为民庆【献神】进埏铏兮和羮奏陶簋兮借芳盛星韭兮莆萐湛酎兮芝英蟉橑兮螭楹帝之飨兮观嵗成以风兮以雨乐予凿兮予耕予安知兮帝力鍧击壤兮同声【送神】
　　猗兰操　　　　　　　　　【国朝】陈廷敬
　　猗猗其兰廼在空谷我行四野奚处奚宿其兰猗猗幽幽其香杂彼蕃庑我心相羊兰其如何维霜及霰时节晚暮不我能见子不我见我心则夷悠哉以老乐天弗疑
　　伤槐操【齐景公时禁伤槐婧父衍醉犯之婧言于晏子后除其禁】方正玭
　　槐之茂兮青青其枝伤槐者死而醉不知臣既有犯兮罪且奚辞以树加人兮非公而私有女曰婧兮造门陈词父得不死兮释者累累呜呼谁谓生女兮不如男儿四言诗
　　诫子诗　　　　　　　　　　【汉】东方朔
　　明者处世莫尚于中优哉游哉于道相从首阳为拙柳惠为工饱食安步以仕代农依隐玩世诡时不逢才尽身危好名得华有羣累生孤贵失和遗余不匮自尽无多圣人之道一龙一蛇形见神藏与物变化随时之宜无有常家
　　在邹诗　　　　　　　　　　【汉】韦　孟
　　微微小子既茍且陋岂不牵位秽我王朝王朝肃清唯俊之庭顾瞻余躬惧秽此征我之退征请于天子天子我恤矜我发齿赫赫天子明哲且仁县车之义以洎小臣嗟我小子岂不懐土庶我王寤越迁于鲁既去祢祖惟懐惟顾祁祁我徒戴负盈路爰戾于邹鬋茅作堂我徒我环筑室于墙我既迁逝心存我旧梦我渎上立于王朝其梦如何梦争王室其争如何梦王我弼寤其外邦叹其喟然念我祖考泣涕其涟微微老夫咨既迁絶洋洋仲尼视我遗烈济济邹鲁礼义唯恭诵习歌异于他邦我虽鄙耉心其好而我徒尔乐亦在而
　　乐志诗二首　　　　　　　　【汉】仲长统
　　飞鸟遗迹蝉蜕亡殻腾蛇弃鳞神龙丧角至人能变达士拔俗乗云无辔骋风无足垂露成帏张霄成幄沆瀣当餐九阳代烛恒星艳珠朝霞润玉六合之内恣心所欲人事可遗何为局促大道虽遗见几者寡任意无非适物无可古来绕绕委曲如百虑何为至要在我寄愁天上埋忧地下叛散五经灭弃风雅百家杂碎请用从火抗志山栖游心海左元气为舟微风为柁遨翔大清纵意容冶
　　赠冯文罴迁斥丘令　　　　　【晋】陆　机
　　于皇圣世时文惟显受命自天奄有黎献阊阖既辟承华言建明明在上有集惟彦　奕奕冯生哲问允廸天保定子靡德不铄迈心遐旷矫志崇邈尊彼承华其容灼灼　嗟我人斯戢翼江潭有命集止翻飞自南出自幽谷及尔同林双情交映遗物识心　人亦有言交道实难有頍者弁千载一弹今我与子旷世齐欢利断金石气应秋兰　羣黎未绥帝用勤止我求明德肆于百里佥曰尔谐俾民是纪乃眷北徂对扬帝祉　畴昔之游好合纒绵借曰未洽亦既三年居陪华幄出从朱轮方冀齐镳比迹同尘　之子既命四牡项领遵途逺蹈腾轨髙骋庆云扶质清风承景嗟我懐人其迈惟永否泰有殊穷达有违及子春华后尔秋晖势将去我陟彼朔陲非子之念心孰为悲
　　谒阙里林庙　　　　　　　　【元】揭奚斯
　　峩峩尼山蔽于鲁邦笃生圣人维民之纲　尼山之下有洙有泗有蔚孔林在泗之涘　维彼圣人诱之敎之凡厥有民则而效之　维彼圣人覆之载之凡厥有民敬而爱之　既诵其言亦履其武孰秣其马于林之下六辔既同周侯之东荐之侑之圣人之宫　其音扬
　　扬其趋跄跄其临皇皇圣人允臧　商公之图式昭其敬载瞻载思防不由圣
　　阙里新庙告成　　　　　　　【明】李东阳
　　岩岩岱岳新庙有作爰经爰度惟旧规是若载增载拓以光于前畧　新庙既构其辉孔炤如辐斯辏如越斯茂若绘若绣惟功之懋厥有加于旧　惟天降菑鬰攸是崇惟斯文之炯惟帝降命有严厥工惟中丞之风监司之功　庙祀伊俶帝命孔肃曰此大事我其可弗告粢牲册祝予辅臣是属臣拜稽首臣曷敢弗恪　庙既新止礼既殷止圣灵降监飨吉蠲止天在斯文实亨厥屯如贞斯元如冬斯春惟国有明祀于千万年
　　五言古诗【七言附】
　　咏史　　　　　　　　　　　【汉】班　固
　　三王德弥溥惟后用肉刑太仓令有罪就逮长安城自恨身无子困急独防防小女痛父言死者不可生上书诣阙下思古歌鸡鸣忧心摧折裂晨风扬激声圣汉孝文帝恻然感至情百男何愦愦不如一缇萦
　　咏二疏　　　　　　　　　　【晋】陶　潜
　　大象转四时功成者自去借问衰周来几人得其趣游目汉庭中二疏复此举髙啸返旧居长揖储君傅饯送倾皇朝华轩盈道路离别情所悲余荣何足顾事胜感行人贤哉岂常誉厌厌闾里欢所营非近务促席延故老挥觞道平素问金终寄心清言晓未悟放意乐余年遑恤身后虑谁云其人亡久而道弥着
　　北戌琅琊城　　　　　　　　【齐】江孝嗣
　　驱马一连翩目下情不息芳树似佳人惆怅余何极薄暮苦覊愁终朝伤旅食丈夫许人世安得顾心臆按剑勿复言谁能耕与织
　　和江丞北戌琅琊城　　　　　【齐】谢　朓
