<!-- { "loadSidebar": true } -->
　　防阴县　汶河【即东汶水详水总又名桑泉水】巨围水【出县北巨围山下南流受高都庄水又南迳常路村折而东迳杨庄至张疃庄入桑泉水】堂阜水【出县北东马都庄由伏牛峪入桑泉水俗云此为西住佛河又东数里有东住佛河亦南入之】防崮水【出县西南九仙山二源合流东北迳城子村虎头崖至于墟庄合桑泉水水经注桑泉又东南与防崮水合二源竝滙东导一川世谓之汶水也】方川水【在县城东南出县北宰家峪南流迳方山入汶】南竺院水【出县南防山下北流迳狐狸坡周家庄至仙洞山又东迳南竺院入汶】防阴水【出县东南绵山西北流入汶】桃墟河【出县东南防山北流迳桃墟村入汶】卢川水【出县东北鹿岭山东南流迳沂水县境复会梓河入于汶】螳螂水【俗名松仙河出县北鲁山之松仙岭水经注沂水源出鲁山是也】南河【齐乗所谓南河川也源出贾庄社北流防玉泉水狗跑泉水至河庄注于沂水沂即汶之源也未入防崮以前谓之沂水】合泉【仕泉河社平地涌出十数注桑泉水】伏牛泉【在方山社南注巨围水】名义泉【在名义社注桑泉水又名官桥泉】洗砚泉【在云云山之麓】顺徳泉【在顺徳社】龙泉【有二一在龙泉社水经谓之诸葛泉一在龙泉观前】小沂水【出县东北黄鹄山东南入于沂水】
　　沂水县　沂河【在县西一里详水总周礼靑州其浸沂沐郑康成注沂山沂水所出贾公彦亦曰沂水出沂山水取名于山也水经谓出葢县艾山而元于钦以狗泉山当之按名验水斯为踈矣】沐河【在县北五十里详水总】汶河【在县西南详水总】闾山水【出县西南四门洞山下有龙潭东流入沂】张庄河【出县北爆山南迳张庄西南入于沂】梓河【出县西北甄家疃东南流至上汪村入防阴县界】雪王台水【出县西南雪王台下有泉西南入沂】岘水【出县东北大岘山西南入于沭】箕水【出县东北箕山西南入沭】大石渊水【出县西南受诸山谷之水汇为大渊东南入沂按之水经当是时密水也】
　　日照县　傅疃河【在县西北防儿山源迳红河村沈疃集曲河庄共行一百二十五里至夹仓入海】固河【在县西南黄山源迳石汪店东关岭行四十五里至夹仓入海】竹子河【在县西南矮岐山源由辛畱庄巨峯集水磨头行八十里至涛雒入海】海【县西南五十里】泰安府
　　泰安县　汶河【凡大汶小汶俱详水总古汶防济东北入海乃其故道今虽屈注南旺而溢流仍入大淸河故系之北条以别于南汶云】泮河【又名北汶源出泰山西桃花峪南北分流各半故曰泮水河水经注一源两分泮水南出泰山入汶半水出山茌县西北流入于济】渿河【出泰山西谿由白龙池出大峪口东南流至县城西绕至城南入于北汶】环水河【俗名梳妆河泰山之中谿也由黄岘岭防经石谷水洞诸水迳王母池至县城东南流入于北汶】石汶河【泰山之东谿也出登仙台下防青山诸涧水东流迳汉明堂故址防明堂泉又南流入北汶旧志即名汶水石汶字见水经】浊河【一名防河源出县西南石墙等村防灵应诸泉西南流迳上泉庄桑家庄三岔口共行四十八里入于汶水经注云汶水又西蛇水注之俗谓之浊须水】淄水【俗名浊河泉出县东南泉河集平地石缝中涌出齐乗云泰山南亦有淄水或云即徂徕山紫源也】玉女池【在泰山顶一名圣水池宋元明皆修浚今覆以亭】白龙池【在泰山西傲来峯下旱祷于此】碧天泉【在岳顶广生殿东】碾驼泉【在丈人峯下】天绅泉【在百丈崖】白鹤泉【在升元观后】圣水泉【在回马岭】水泉【在岩岩亭右即水洞】涤尘泉【在后土祠内】醴泉【在天书观今迷】竹溪【在徂徕山下即唐六逸饮处】泉源【凡济运之旧泉三十七新泉二十七俱另详漕河志】
　　肥城县　大淸河【在县西北七十里详水总】沙河【一名小防河出县安宁村清泉社南流入泰安县界防龙王坤温等泉入汶俗呼为沟水】衡鱼河【出县西南衡鱼社会咸河呉家诸泉西南流迳姚家桥衡鱼桥共行二十五里入平阴县界又西流迳徐家桥曲家桥入东平州界又左右防诸泉水西南迳通济桥蓆桥至三岔河东西分派出口入于汶】泉源【凡一十二详漕河志】新泰县　汶河【在县东五十里境内小汶也详水总】龙池河【源出县东北龙堂山之麓防太公鹰崖等山之水南迳北陈庄南陈庄至北鲍庄入于小汶】平阳河【源出县东北孤山防高峪等泉南流迳南师店至县城东花园村又防名公泉共行一百里入小汶】西周河【源出县北魏胡村防西周等泉南流迳翟家庄又东南至古河庄共行四十六里入小汶】广宁河【源出县北青菜岭防周家泉南流迳崖头庄共行七十五里入小汶】广明河【源出县南关山防防山西麓之水自涝坡庄北流迳刘杜集至云山庄共行七十里入小汶】羊流河【源出县西北宫山之麓防诸涧水南流迳羊流店防关桥诸水又南迳褁头城至钓鱼台南入小汶】徽泉【在鹰崖山下】清水泉【在上驷庄大石上三穴水出如连珠】泉源【新旧凡三十六详漕河志】
　　莱芜县　汶河【境内牟汶瀛汶同入于汶也详水总】淄河【淄水之源详水总】孝义河【源出县北孝义山南流入汶】嘶马河【在县西十里源出县东大屋山西南入于汶邑志汉韩韶乗牝马宰是邑及去畱一驹于河上曰此莱产也其马嘶鸣故名一作司马河】滤马河【在县东南三里一名逯马河】泉源【旧泉十七新泉二十九俱详漕河志】
　　东平州　运河【在州东北详漕河志】汶河【在州东五十里即坎河也详漕河志】大淸河【详水总】芦泉水【出州东北芦泉山下西南迳莲花桥铁板桥至泥河口受白家河金线河二支流西南由王家河入于汶】安山湖【在州东三十里详漕河志】衡鱼河【详肥城县】泉源【新旧凡三十四详漕河志】
　　东阿县　运河【在县南沙湾入境详漕河志】大淸河【在县西八里详水总】淸河【详水总】马颊水【详水总】赵牛河【详水总】八里堂河【出自县北铜城驿东南八里庄汇水东流迳水坡屯郑家屯金家桥至滑口入大清河】狼溪水【出县东南洪范池左防东流水并丁泉白雁泉等水西北流至县城南贯入城内迳太平桥出北门又北迳庙头村至小河口共行三十里入大清河】洪范池【在山北谓之龙池】玉女池【在洪范池西】拔箭泉【在龙头山西相传汉高祖伐楚时军于山南乏水见白雁飞起射之坠地拔箭而泉涌居人为屋覆之曰高帝庙白雁泉在其南】东流泉【在天池山北】
　　平阴县　大淸河【在县西南详水总】赵牛河【详水总】乔口河【又名锦水在县东南七里源出东西二乔口庄流迳城南锦川桥至县西北朱家桥迤西入大清河】衡鱼河【详肥城县】柳木沟【在县西北自东阿县交界义兴集起东行一十九里至夏家沟入大清河】石井泉【在县东二十里石井中泉出如涌北流入大清河】
　　曹州府
　　荷泽县　灉河【在县南三十里详水总】济水故渎【详水总】瓠子河【在县东北六十里详水总】南清河【详水总】小流河【详水总】雷夏泽【在县东北六十里山海经云泽中有雷神龙首而人颊鼓其腹则雷故曰雷夏水经注雷夏泽在大成阳县故城西北一十余里华胥履大人迹处东西二十余里南北一十五里蔡沈注禹贡雷夏既泽云本夏泽也因其神名之曰雷夏也洪水横流而入于泽泽不能受则亦泛滥奔溃故水治而后雷夏为泽也今在县北雷泽古城之侧仅存故迹云】
　　单　县　黄河【详河防志】涞河【在旧城东详水总】顺隄河【即桑家河由郭家集分支东至顺隄口折而北迳二郎庙安徳庄至雷家冈入涞水又南北隄河详曹县】天齐庙河【在县东十里】八里河【在县西北八里金乡县亦有八里河】仇家河【在县北十五里】杜家河【在县东北二十五里以上诸河俱防乐成河入于涞河】
　　城武县　柳林河【详水总】南隄河【即桶子河详曹县】北隄河【即新河详曹县】贺河【在县东北四十里】西湖【在县城西环隄皆水文山独峙湖心景擅一邑之胜】钜野县　柳林河【详水总】金山河【详水总】济水故渎【即安兴墓河详水总今淤】南淸河【详水总】彭家河【出境内泗河集东流迳李家潭彭家林古昌邑城北又迳便宜桥至邱家屯入金乡县之三家湾河】闫家河【自荷泽县周家庄入县境迳任家店南折至支家屯卢家桥入黄沙河】黄沙河【自县西南柳林集后汇坡水东北流迳李家林刘梁寺绳家桥落鳯坡北入安家桥河】蒋家河【详定陶县】
　　郓城县　灉河【详水总】济水故渎【详水总】冷庄河【自荷泽县双流口一支入雷泽由雷泽出水右防钜野县天鹅泊火头洼之溢水东北至白家河入县界绕金龙庙后又分支入冷家庄为冷庄河又西北流由毛家沟迳古廪邱城至五岔河口积水闸入于灉河】曹　县　黄河【详河防志】灉河【详水总】涞河【详水总】南隄河【即桶子河自县境湾头村汇水东流至郭家庄入城武县界东迳九女集刘家桥陈家庄又东南为三岔股河迳孙孝寺至周家桥入单县界又迳大义集至刘家庄受八里河支水又东流由仇家河迳魏家庄至杜家河入于涞河】北隄河【一名坡河自直长垣县陶背河汇水东流至魏家湾入县境迳孟家桥至许家口入城武县界又东迳小庙村秦家林丰乐桥太双崮集至张家林入单县界为乐成河又东迳白浮图高乡殿方贵集李家庄至辘轳湾入涞河】
　　定陶县　柳林河【详水总】济水故渎【详水总】古河【自县西南河滨寺分支北流迳官堌堆杏冈寺行七十余里入荷泽县界又有北渠自茶堌村汇水东北流迳保宁集行三十里入荷泽县界俱由柏林镇入于南清河】中渠河【出县北髣山下东北入于古渠即古名泛水也】南渠河【自县西南牛王村东北流迳县南三里庙又东北至孟家海入于古渠】蒋家河【自县境万福集汇流入钜野县界东北迳蒋家海马家海百石屯卢家桥入闫家河】范蠡湖【在城内西南隅邑志范蠡去齐入陶故曰陶朱公此养鱼池也】
　　濮　州　灉河【详水总】魏河【在州南十五里详水总】洪河【在州南四十里详水总】小流河【在州东南五十里详水总】瓠子河【在州东南六十里详水总】东无名河【自州西南崔家楼起东南迳临濮集北王召集富春集至董家桥入于小流河】西无名河【自州南二十里洪河头之北上接毛相河之水自时家寨起迳孙村鱼骨行至毛家冈入于魏河此二河即濮水也水经注曰濮水有二源一上受济水于封邱班固所云濮水首受济者也一受河于酸枣杜预所云濮水出酸枣首受河者也今济伏河移不可复辨按此则为濮水可知矣今州南有庄周钓鱼台详古迹志】
　　范　县　淸河【承濮州魏洪诸河之水汇而为清河详水总】马场河【在县南一里自三里营起迳城东至飞龙桥入清河】夹堤河【详观城县】
