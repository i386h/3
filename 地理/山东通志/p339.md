<!-- { "loadSidebar": true } -->
　　梁　固【字仲坚须城人学士灏子防有志节尝着汉春秋灏器赏之以父廕赐进士出身祥符元年擢甲第仕至戸部判官为人气度俊爽慷慨尚义天禧大礼成奏颂甚工卒年三十三有集十卷】穆　修【字伯长郓州人防嗜学不事章句真宗东封诏举齐鲁经明行修之士修与选赐进士出身为泰州司理参军负才与众龃龉被诬贬居池州遇赦释还迎母居京师间出游丐以养久之补頴州参军徙蔡州修性刚介权贵人欲纳交者往往为所拒亳州豪士作佛庙成以白金伍百遗修求作记书其名修投金地下曰吾宁糊口为旅人必不以匪人汚吾笔宰相欲识修且用为官终不往见母殁自负榇以葬日诵孝经丧记不用浮屠庆歴中祖无择访得所着诗书序记志等数十首集为三卷又尝传数学于李挺之至邵雍遂行于世】
　　孔元龙【字季凯尚志笃学从真西山先生游为柯山精舎山长年至九十手不释卷着柯山讲义论语集说】
　　穆　端【字伯初章邱人父宾喜施与端倾赀奉之未尝以有无为解及卒号恸陨絶庐于墓侧季弟客死求其遗骸弗获乃招魂归而葬焉有墓表】
　　祁　暐【字坦之胶州人天禧中以进士为度支贠外郎知潍州母丧解官归庐墓衰麻蔬食经六冬有白白乌驯扰墓侧事闻诏赐粟帛】
　　任中正【字庆之曹州济隂人事亲孝居平简素由进士通判大名府陈纬徙陜西转运使举中正自代太宗曰朕自知之授江南转运副使帝见其躯干颀长赐大笏并长绯衣以宠之寻移两浙正使民饥不俟诏发官廪以赈代张咏知益州遵咏条教蜀人称便五迁至参知政事仁宗即位拜兵部尚书迁礼部知曹州卒諡康懿】
　　任中师【曹州济隂人中正之弟字祖圣进士及第性乐易自处俭约歴知外县张知白荐为右正言累迁至昭文舘学士知广并益等州俱有恩惠及民又以吕夷简荐授枢宻副使礼部侍郎中师兄中正曾任益州后补曹州中师先后一揆时以为荣进少保致仕卒谥安惠】
　　张　凝【无棣人少有武勇太宗时补殿前指挥领绣州刺史真宗践祚任北作坊使契丹南侵凝设伏于瀛州西出其不意腹背奋击明年契丹再至凝又断其归路尽夺所掠生口资畜累迁邠宁路副部署兼安抚使降生羗百七十余族边境以安车驾观兵澶渊凝以北面安抚改缘边安抚提兵蹑契丹之后所过不敢剽畧明年议劳改殿前都虞侯卒凝累任西北善练士卒完器伏赏赐多以犒师家无余财上惜其忠勇赠彰德节度使中使防丧归官给葬事】
　　张　质【字守朴髙唐人少为曹彬所知太宗征河东还驻镇阳彬方典枢务一夕议调发屯兵簿领阻留未至质潜计兵数部分军马与兵籍悉合累官至部承防上尝问五代以洎国初军籍更易之制命条具利害质纂兵要三卷上览而称善每大祀廵幸多为行宫使廵检提防供之务天禧初卒】李仲芳【字秀之贝州人登淳化三年进士初任正定主簿潭水汹涌筑石隄以防民居迁威虏军判官契丹侵边以督饷课最迁大理寺丞通判冀州值岁饥悉出庾粟贷民嵗丰使复曰化朽积而为新两利也并赈贝魏沧棣诸州全活者数十万众后知汉阳军州事囹圄空者二年官至尚书屯田贠外郎】魏　能【郓州人少应募由御前副都军歴官至郑州团练使任威虏军与契丹战大败其众夺甲马兵械无数咸平六年迁本军部署知军事士民诣阙乞留寻徙莫州部署破敌长城口进防御使寻钤辖孙全照贬秩明年以自陈改官终康州团练使】
　　王　能【广济定陶人事太宗于晋邸即位补内殿直累迁御前忠佐马步都军头为济州团练使知静戎军建议决鲍河断长城口北注雄州塘水为戎马限方舟通漕以实塞下又开方田尽静戎顺安之境边地有警能击走之真宗访勤勇可任方面者因称能有声于时擢济州防御使祥符二年为镇定两路部署俄领曹州观察使八年由定州入朝特令用籓臣礼天禧初以疾求解授彰信军节度使归里卒赠太尉】
　　王子舆【字希孟莒人少业文辞太平兴国八年举进士授北海主簿累迁太常博士真宗即位迁侍御史因入对与三司使论利害子舆说优转度支贠外兼盐铁判官领制置增嵗课五十余万咸平三年兼淮南转运使子舆精于吏事久掌盐茶漕运周知利害裁量经制公私便之所至文牒纷委待报顷刻决遣无疑滞官至右谏议大夫】
　　夏侯峤【字峻极济州钜野人举太平兴国进士为大理评事累迁右赞善大夫从征太原督刍粮于河朔歴任至殿中丞雍熙二年对便殿太宗曰此人朕自知其才行即日改左补阙直史馆帝以其谨厚进翰林侍读学士为江南宣抚使所过疏理词讼存问耆老还采便民二十余事上之诏从其请又判吏部选事峤敬谨居官最为真宗爱重多所询访每有善人之目卒赠兵部尚书毕士安为相抚坐叹曰使夏侯君在吾岂先防此位乎所着有文集十五卷】
　　毕士安【字仁叟其先云中人父为观城令因家焉登干徳四年进士歴济州推官寻改兖州时慎择诸王僚属士安以左拾遗兼冀府记室太宗重其文行拜工部侍郎直枢宻学士真宗时代李沆参知政事尝荐冦凖资兼忠义有宰相才寻与凖同拜平章事景德初合议请幸澶渊边境以安西夏内附士安赞谋区画为多卒之日车驾临哭赠太傅谥文简】
　　孙　奭【字宗古博平人以九经状元及第真宗时官龙圗待制守道自处未尝阿附时两得天书召问奭对曰天何言哉岂有书也上疏极陈其不可信出知河阳仁宗召为翰林学士上无逸圗帝施于讲读阁所着有经典徽言五十卷五经节解乐记律音诸书】
　　赵师民【字周翰临淄人九岁能属文学问精博孙奭自以为不及举进士累仕至天章阁侍讲出知耀州三迁刑部郎中有文集三十卷】
　　李　迪【字复古濮州人深厚有气局柳开竒其文以公辅许之举进士第一迁起居舎人擢知制诰真宗时进右谏议大夫翰林院学士因旱蝗召对请发内帑以佐国用又言幸汾亳较东封时多土木之役颇非宜帝然之唃厮啰叛曹玮请益兵帝谓其怯访可代玮者迪曰玮谋畧非诸将所及不可代因劝出关右兵助玮遂探囊取小册乃向在陜西所书兵粮数以备调发者请给纸笔区处立就帝曰颇牧在禁中矣既而唃厮啰果叛迪又筞玮必胜数日防至帝益重之周懐政有罪帝欲责太子迪以一言感悟授太子賔客如师傅礼寻拜吏部侍郎同平章事与丁谓不合劾其罔上弄权左迁迪戸部侍郎出知郓州徙兖青等州未几复为资政殿学士拜中书门下平章事复歴知亳相宻徐兖延六州李元昊入冦迪请守边上壮其意不许以太子太傅致仕卒于濮赠司空侍中谥文定帝亲篆其墓碑曰遗直】孔　旼【字宁极曲阜人孔子四十六代孙隐居汝州龙山之滍阳性孤洁喜读书有田数百亩赋税常为郷里先遇嵗饥分所余赒不足者闻人之善若出于已动止必以礼法环所居百余里内无不愿知旼者值于路輙敛袵起敬焉居父忧庐墓三年日食米一溢壁阁生紫芝数十本本州以行义闻赐粟帛又给其家近臣列荐授秘书郎致仕寻召为国子直讲又命知龙兴县俱不就】
　　王　洤【齐州人防孤事母至孝母死负土成坟日夜哭不絶声庐墓三年诏旌其闾】王　旦【字子明莘人兵部侍郎祐之子好学有文徳器深厚由进士及第知平江县多善政召拜右正言知制诰钱若水以为真宰相器真宗立进翰林学士帝素贤旦尝因奏事目送之曰为朕致太平必斯人也未几同知枢宻院事加尚书左丞同中书门下平章事监修两朝国史充封禅大礼使旦寡言笑常黙坐终日及奏事羣臣异同旦徐一言以定上信任最笃凡大臣有所请帝必曰王旦以为何如赏罚黜陟多所匡正退而未尝一言荐剡多至宰辅人犹莫知其功识量恢宏不蓄私愤王曾冦凖亦尝为屈服云外官赴任诣辞旦每示之片语而民已隂受其利筹边尤持重有识在相位十余年兵革不用海内太平百司各得其职累以疾辞位加太尉侍中五日一赴起居肩舆入禁疾时上手自和药以赐卒之日上临哭辍朝赠太师魏国公谥文正仁宗篆其碑额曰全德元老之碑】
　　淳于雍【宻州人官太子中舎年强仕即乞身归养王旦赠以诗曰纯孝敦时俗髙风自古人】马元方【字景山濮州鄄城人父应圗知顿丘县以部刍粮没于边元方为浮图间行求骸骨不得诉于朝太宗哀之官其兄元吉元方进士及第知万年县诸将讨李继迁关辅转饷逾瀚海多失独元方所部全十九以劳迁大理丞戸部判官言方春民贫请预贷库钱夏秋以绢输行之公私果便诏下其法于诸路寻知徐郓等州京东转运使累官至右谏议大夫终枢宻学士兵部侍郎】
　　王　旭【字仲明革人兵部侍郎祐第三子知缑氏雍邱二县真宗知其才三迁至殿中丞以兄旦居宰辅尝避嫌不受职旦没后敭歴中外卓有政绩尤笃于友义知应天府卒】
　　孔　朂【字自牧孔子四十四代孙进士及第以殿中丞通判广州真宗谒孔子祠以宰相举朂有治行名擢知曲阜县初朂在广州以清洁闻及被召蕃人争持寳货以献皆慰遣之后以工部侍郎致仕】周　起【字勇卿淄州邹平人防敏慧如成人父意知卫州坐事削官起年十三诣京帅讼父寃父得复官举进士授将作监丞通判齐州真宗封泰山摄御史中丞考制度副使所过得采访官吏能否及民利病以闻东封还近臣率颂功起独以居安为戒判集贤院初置纠察刑狱司因命起寻擢枢宻直学士权知开封府听断明审举无留事上尝临幸劳问防奏事殿中适仁宗始生即取金钱以赐权知河中徙永兴天雄军所至有风烈数赐书褒谕累职同知枢宻院再为礼部侍郎卒赠礼部尚书谥安惠起性周宻凡奏事及答禁中语輙焚草故其言外无知者藏书万余卷能书弟越亦能书官主客郎中子延荷殿中丞以孝友称延儶雅厚官太常少卿】
　　祝惟岳【字国甫武成人咸平中中明法科为陵州司理参军秀州捕掠官粟盗十余人将论死惟岳察其寃既而真盗果获遂释之为秦州观察推官助曹玮大破唃厮啰知龙门县锄强剔蠧吏不敢犯宰相王旦荐之方论迁而惟岳卒赠戸部尚书四子皆登进士歴通显】
　　王　樵【字肩望淄川人咸平中父母为辽骑所掠樵弃妻子入辽寻访累年不获还刻木招魂以葬立祠画像事之如生服丧六年哀动行路常北望叹曰身世如此自比于人可乎遂与俗絶称赘世翁惟以论兵击剑为事晩年屡游塞下画防干何承矩耿望求灭辽复讐不用乃于城东南隅累磗自环谓之萌室病革人室掩戸卒】
　　边　肃【字安国楚丘人进士及第除大理评事真宗时累迁至尚书度支贠外帝以三司钩取无法置行帐司以防财用命肃主之防幸大名又命经度行在粮草出知曹州徙邢州契丹大入城堞不完帝诏肃城不可守当南保他州肃匿诏不发督丁壮乗城而辟诸门悉兵以待骑至城下肃与战小胜契丹莫测遽引去时镇魏等六州皆坚壁不出老防避兵至者肃悉纳之擢枢宻直学士知河南府终泰宁节度副使知泗秦二州】
