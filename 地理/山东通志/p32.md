<!-- { "loadSidebar": true } -->
　　昔神禹使章亥畅步四极周知广轮之数东造絶迹西延积石南逾赤河北过塞谷宇内之疆域可征也而山海所纪内外五方形胜毕具焉下逮省防郡县修衍险塞皆有可书若夫文命甸方三州列畛保章辨野五国连陬率淮表海之雄图带河砺山之奥壤约而举之斯亦列服之弁冕矣
　　圣天子徳盛化神治隆无外而声教东渐实以此邦为始基按籍而观一经一纬可以正井疆固封守谓非职方氏之典要哉作疆域志
　　疆域【疆域之设代各不同郡邑沿革始末已详建置志兹就今制区析疆域如左】
　　山东全省承宣布政司驻劄济南府是为省防东九百二十里至于海【正东即墨海阳宁海三州县】西四百一十里至直界【正西馆陶邱二县馆陶县南七十五里至广平府广平县界邱县西五里至广平府曲周县界】南四百七十里至江南界【正南鱼台县南二十里至徐州府沛县界】北二百五十里至直界【正北乐陵县北二十五里至天津府盐山县界】东南九百里至于海【沿海诸城日照二县】又七百里至江南界【兰山莒峄滕四州县莒州东南一百九十里至淮安府海州界南一百四十里至淮安府贑榆县界兰山县东一百三十里至赣榆县界峄县东南八十里至淮安府邳州界南七十里至徐州府铜山县界西九十里至徐州府沛县界滕县南七十里至沛县界】东北一千三百里至于海【沿海莱阳文登荣成宁海福山蓬莱招逺黄潍掖夀光乐安霑化利津等州县】西北三百里至直界【西北临清武城徳州徳平四州县临清西七十里至广平府曲周县界北一十五里至广平府清河县界武城县西二十五里至冀州枣强县界徳州西三十五里至河间府衡水县界北二十里至河间府景州界徳平县西北四十五里至河间府呉桥县界北二十五里至河间府宁津县界】西南六百五十里至河南界【西南荷泽曹单三县荷泽县南一百一十里至归徳府考城县界曹县西三十里至考城县界南六十里至归徳府商邱县界东南七十里至归徳府虞城县界单县南四十五里至虞城县界】又四百里至直界【濮冠观城朝城四州县濮州西五里至大名府开州界西南八十里至大名府东明县界西北一十里至大名府清丰县界观城县西三里至清丰县界西北七里至大名府南乐县界朝城县西二十五里至南乐县界西北六十里至大名府元城县界冠县西南二十里至元城县界】东西广一千三百三十里南北袤七百二十里自省北九百里逹于
　　京师
　　济南府
　　疆域　省防之地东二百五十里至青州府之临淄县界西一百四十里至东昌府之茌平县界南一百四十里至泰安府之泰安县界北三百一十七里至直之河间府呉桥县界东南二百三十里至青州府之博山县界东北一百八十里至武定府之惠民县界西北三百里至直之河间府景州界西南一百一十里至东昌府之髙唐州界东西广三百九十里南北袤四百五十七里由府治西北九百里达于
　　京师
　　厯城县【附郭】东九十里至章邱县界【至县治一百一十里】西三十里至长清县界【至县治七十里】南一百里至泰安府之泰安县界【至县治一百八十里】北五十里至济阳县界【至县治九十里】东南九十里至章邱县界东北一百里至章邱县界西北四十里至齐河县界【至县治四十里】西南七十里至长清县界东西广一百二十里南北袤一百五十里
　　章邱县在府东一百一十里东二十里至邹平县界【至县治六十里】西二十里至厯城县界【至县治一百一十里】南九十里至泰安府之莱芜县界【至县治一百八十里】北四十里至齐东县界【至县治八十里】东南六十里至淄川县界【至县治一百二十里】东北四十里至齐东县界西北七十里至济阳县界【至县治七十一里】西南九十里至厯城县界东西广四十里南北袤一百三十里
　　邹平县在府东北一百八十里东八里至长山县界【至县治三十里】西三十五里至章邱县界【至县治六十里】南二十里至淄川县界【至县治四十里】北六十里至武定府之青城县界【至县治八十里】东南一十二里至长山县界东北八十里至青州府之髙苑县界【至县治一百一十里】西北四十里至齐东县界【至县治七十里】西南三十三里至章邱县界东西广四十三里南北袤八十里
　　淄川县在府东南二百三十里东三十五里至青州府之益都县界【至县治一百四十里】西五十里至章邱县界【至县治一百二十里】南三十里至青州府之博山县界【至县治九十里】北四十里至长山县界【至县治七十里】东南四十五里至益都县界东北三十五里至益都县界西北四十五里至长山县界西南三十里至泰安府之莱芜县界【至县治一百四十里】东西广八十五里南北袤七十里
　　长山县在府东二百一十里东四十里至青州府之临淄县界【至县治九十里】西一十五里至邹平县界【至县治三十里】南三十里至淄川县界【至县治七十里】北一十五里至新城县界【至县治二十里】东南三十里至青州府之益都县界【至县治一百四十里】东北九十里至青州府之博兴县界【至县治九十里】西北八十里至齐东县界【至县治九十里】西南二十里至邹平县界东西广五十五里南北袤四十五里
　　新城县在府东北二百二十里东四十里至青州府之临淄县界【至县治七十里】西六里至长山县界【至县治二十里】南一里至长山县界北二十五里至青州府之髙苑县界【至县治三十里】东南五十里至青州府之益都县界【至县治一百四十里】东北五十里至青州府之博兴县界【至县治六十里】西北三十里至长山县界西南三里至长山县界东西广四十六里南北袤二十六里
　　齐河县在府西五十里东一百八十步至长清县界【南至县治三十五里】西七十里至东昌府之髙唐州界【至州治一百二十里】南一里至长清县界北八十里至临邑县界【至县治一百二十里】东南一里至长清县界东北七十里至济阳县界【至县治一百三十里】西北四十里至禹城县界【至县治七十里】西南三十里至长清县界东西广七十里南北袤八十一里
　　齐东县在府东北一百八十里东二十五里至武定府之青城县界【至县治三十五里】西三十五里至济阳县界【至县治七十里】南四十里至章邱县界【至县治八十里】北一里至武定府之惠民县界【至县治九十里】东南四十里至邹平县界【至县治八十里】东北二十里至青城县界西北八十七里至武定府之商河县界【至县治一百六十里】西南五十里至厯城县界【至县治一百五十里】东西广六十里南北袤四十一里济阳县在府东北九十里东三十五里至齐东县界【至县治七十里】西六十五里至禹城县界【至县治一百二十里】南三十五里至厯城县界【至县治九十里】北四十里至武定府之商河县界【至县治九十里】东南一里至章邱县界【至县治七十里】东北六十里至武定府之惠民县界【至县治一百四十里】西北六十里至临邑县界【至县治九十里】西南六十里至齐河县界【至县治一百三十里】东西广一百里南北袤七十五里
　　禹城县在府西北一百里东六十里至济阳县界【至县治一百二十里】西三十里至平原县界【至县治七十里】南四十里至东昌府之髙唐州界【至州治九十里】北四十里至陵县界【至县治九十里】东南四十里至齐河县界【至县治七十里】东北二十五里至临邑县界【至县治七十里】西北四十里至陵县界西南四十里至髙唐州界东西广九十里南北袤八十里临邑县在府西北一百五十里东三十里至武定府之商河县界【至县治六十里】西二十里至陵县界【至县治六十里】南四十里至齐河县界【至县治一百二十里】北二十里至徳平县界【至县治六十里】东南四十里至济阳县界【至县治九十里】东北四十五里至商河县界西北一十五里至陵县界西南五十里至禹城县界【至县治七十里】东西广五十里南北袤六十里
　　长清县在府西南七十里东四十里至歴城县界【至县治七十里】西六十里至东昌府之茌平县界【至县治九十里】南七十里至肥城县界【至县治九十里】北三十五里至齐河县界【至县治三十五里半】东南一百一十里至泰安府之泰安县界【至县治一百四十里】东北五十里至歴城县界西北四十里至齐河县界西南五十里至泰安府之平隂县界【至县治九十里】东西广一百里南北袤一百五里
　　陵　县在府西北二百四十里东七十五里至武定府之商河县界【至县治一百二十里】西五里至徳州界【至州治七十里】南一十八里至平原县界【至县治五十里】北二十二里至直之河间府呉桥县界【至县治六十里】东南四十里至临邑县界【至县治六十里】东北四十里至徳平县界【至县治七十里】西北二十五里至呉桥县界西南二十里至平原县界东西广八十里南北袤四十里
　　徳　州在府西北二百八十里东六十五里至陵县界【至县治七十里】西三十五里至直之河间府衡水县界【至县治一百二十里】南四十里至东昌府之恩县界【至县治七十里】北二十里至直之河间府景州界【至州治六十里】东南四十里至平原县界【至县治八十里】东北二十里至直之河间府呉桥县界【至县治五十里】西北三十里至直之河间府武邑县界【至县治一百二十里】西南一十二里至直之河间府故城县界【至县治三十五里】东西广一百里南北袤六十里
　　徳平县在府北二百里东三十里至武定府之惠民县界【至县治一百二十里】西六十里至徳州界【至州治一百六十里】南三十里至临邑县界【至县治七十里】北二十五里至直之河间府宁津县界【至县治五十里】东南三十里至武定府之商河县界【至县治五十里】东北二十五里至武定府之乐陵县界【至县治九十里】西北四十五里至直之河间府呉桥县界【至县治九十里】西南三十里至陵县界【至县治九十里】东西广九十里南北袤五十五里
　　平原县在府西北二百五十里东四十里至禹城县界【至县治七十里】西一十五里至东昌府之恩县界【至县治二十五里】南五十里至东昌府之髙唐州界【至州治九十里】北三十里至徳州界【至州治八十里】东南四十里至禹城县界东北三十六里至临邑县界【至县治九十里】西北三十里至徳州界西南五十里至东昌府之夏津县界【至县治一百里】东西广五十五里南北袤八十里
　　兖州府
　　疆域　在省南三百二十里东一百六十里至沂州府之费县界西三百五十里至曹州府之濮州界南一百五十里至江南之徐州府沛县界北一百一十里至泰安府之肥城县界东南三百三十里至沂州府之兰山县界东北一百八十里至泰安府之泰安县界西北一百六十里至泰安府之东平州界西南三百一十里至曹州府之曹县界东西广五百一十里南北袤二百六十里由府治北一千二百三十里达于
　　京师
