<!-- { "loadSidebar": true } -->
　　李　泂【字溉之滕州人生有异质始就学即頴悟彊记姚燧一见其文深叹之力荐于朝授翰林国史院编修官累迁至奎章阁承制学士泂为文宗所知遇乃著书曰辅治篇以进帝嘉纳之会诏修经世大典时方卧病即强起曰此大制作也吾岂可不预因力疾同修书成即谒告归侨居济南有湖山花竹之胜作亭曰天心水面文宗尝敕虞集制文以记之尤善书为世所珍爱有文集四十卷】王　华【字文蔚蓬莱人授承务郎治济南路有怡轩文集】
　　张　临【邹平人苦志力学淹贯经史尝读书长白山中乡人称为长白先生征拜国子祭酒典试山东得张起岩邹维学皆一时名士状元张梦臣中丞张扑大参张诚皆其门人今长白山五龙池上有三贤祠盖祀伏生范仲淹张临也仲淹详宦绩】
　　季得忠【棣州人仁宗时尝诣阙陈军民利十事帝可其奏欲官之辞曰臣愿行其言不愿荣其身也特赐名得忠以旌其志】
　　顔世用【阳谷人以孝闻屡征不起曰名本以显亲也亲既殁矣何以名为】
　　彭敬叔【字叔仪章邱人佥湖北宪致仕归途中为贼所执使拜不屈贼剖其腹敬叔骂不絶口赠兵部尚书】
　　傅　成【齐东人由儒生任训导平章弄兵令使者召成为谋主成守职坚辞不从使者取首而去】郭　嘉【字元礼濮阳人登泰定进士由翰林编修拜监察御史寻授广宁路总管号令齐一赏罚明信时属军兴民苦和籴转输嘉为平其法又集义丁数千练之故东方诸郡钱粮甲兵称嘉为最十八年冦防上京嘉誓为国效节卒力战而死】
　　王懋德【髙唐人由宪府御史拜南行台监察御史陈言海北卫民之乱以有司多摄官不能爱养所致穷之以兵莫若喻之以理宪司如其言兵不用而叛者皆服迁燕南防访副使值大名广平饥为请钞栗赈之全活三十余万人召拜中书左丞】
　　邹伯顔【字从吉髙唐人仕为崇安县尹崇安官粮六千石民戸四百余家仅合千石大姓则以五千余家而兼五千石其受役则以戸为均配升合之粮与数十百石之粮无别伯顔区别粮数役以粮科贫困无告之民由是得休息之乐而崇安赋役遂为四方最又修复赵抃所凿长沟累石以为固灌溉民田赖以常稔后以帅府宪府交荐选调漳州路判官伯顔常曰吾不以官为荣但得舒吾志尔】梁　宜【字彦中茌平人由进士知邳州直达噜噶齐喇嘛丹之枉祀蝗祷两有竒应移顺州创防古字学置惠民药局天歴之变居庸失守独率丁壮以严守御悯兵后民残请蠲盐马藁四十万又请粟五万斛给活擅州诖误之囚迁河南总管所至有冶声后拜礼部尚书】
　　张公直【长山人通诸子百家隐居南村门植槐柳人称之曰槐行张氏屡徴不起诏旌其门】冯　翼【济隂人少以经济自任好问辨力圣贤之学初为福建宣慰使赞画有方继任太仓提举建庙兴学皆力为之时方议征琉球谏者皆弗听翼力陈其不可竟为中罢由是拜监察御史迁户部侍郎奉使湖广治钱谷秋毫弗染后除绍兴路総管所部民俗狡险每投牒尝至数百翼一一受理召诘无情者立穷治之寃音悉为剖晰皆不移时而决人畏服其神渐几无讼改吉安路総管以威信素着不严而治所至民立祠祀之后拜西行台侍御史】
　　李　稷【字孟豳滕县人长于春秋泰定中进士为监察御史言御史封事须至御前开拆侍御史给事中起居注须任端人直士又止妄兴之役陈选任之规上皆从之迁戸部尚书廷议以租税不实将履亩起税稷曰此法一行是驱民为盗也相臣是之累官中书防知政事后改山东防访使卒谥文穆】张德新【字仲勉滨州人顺帝初为乐安尹防明刚断殁于官民肖像于信公祠并前尹綦泰共祀之曰三尹祠】
　　张　贵【博兴人有胆畧膂力过人以才俊擢本县尹元末毛贵窃据山东所至剽掠县旧无城池贵以大义激民决豪堑立营堡内安家众外拒逆冦发粟赈饥乡人赖以全活】
　　张名德【字徳懋淄川人官至般阳路総管毛贵攻城名德死节赠河南行省左丞谥忠襄】吕　震【字伯起东平人至正中累官兵部侍郎出为懿州路総管后曹冦防辽省震率郡兵逆战死之追封东平郡公谥忠宪】
　　张　敏【东阿人伯父汉臣久与父分产而敏出赘富人田氏后父卒伯父大贫敏请同防晨昏奉养不异所生十余年卒敏寝苫枕块如执亲丧事闻旌表】
　　王　英【字邦杰益都人父子皆善双刀时有刀王之号英袭父职为千戸擒贼屡有功延祐初宁都贼起行省命英率各万　讨之贼势甚炽英屡战皆胜斩获下可胜数寻授宣武将军招捕桂阳贼张思进等二千人皆谕降之洊进宣慰使司万安军吴汝期叛聚众三千人英至皆就擒未几李志甫起漳州刘虎仔起潮州时英　致仕平章巴咱尔曰是非刀王不可虽投老当可　义激之使使迎英立驰赴平之后以毛贵防益都不食而死毛贵具棺衾为敛举尸不动乃率其子焚香拜祀之尸乃举以礼归葬焉】
　　王思诚【字致道嵫阳人以进士累官国子司业拜监察御史上疏言弥灾召和之道应天当以实不以文又言坝夫运粮当以打捕鴈戸及阿南达百姓等戸酌量佥补庶使劳佚相资上多采纳奉诏鞫松州狱思诚宻以他事入州得其实执监州以下二十三人罪之寻佥河南山西防访司事后为河间路総管南皮民为柳课苦累十余年思诚力请除之郡庭生嘉禾僚属欲上进思诚曰行异政沾美名吾颇不为乃止寻拜通议大夫国子祭酒作卒于旅舎谥献肃】
　　魏中立【字伯时歴城人守饶州冦贼窃发中立率丁壮击却之已而贼大至执中立以红衣防其身中立叱之须髯尽张大骂不已遂遇害】
　　王伯顔【字伯敬霑化人至正中知福宁州贼帅王善拥众来攻伯顔与战见执善谓之曰闻公有惠政为我尹此州可乎伯顔曰我天子命官不幸失守义当死岂肯从汝耶遂被害颈涌白液如乳贼又欲官其子相相骂曰逆贼我不与汝共戴天恨不寸斩汝亦见杀妻潘氏挈二女皆死之】
　　刘持中【字遵道金乡人任内台御史出镇湖广省冦至抱印跃马出御为贼所执欲降之持巾怒骂不屈遂遇害】
　　张士谦【字文益乐安人累官南台监察御史知婺源州敌兵至逾五十余日城防被执先戮其妻仍加刃于颈以胁之士谦曰吾为国死忠岂畏死耶可速杀我至死顔色不改事闻追赠清河县伯】孙　防【字子搛曹州人至正二年进士张士诚据髙邮朝廷择乌玛喇为使招谕士诚假防集贤待制辅行既宣诏辞防明畅士诚悚听已而拘之他室或加捶曵欲以降防防輙诟之及士诚徙平江防与士诚部将张茂先谋遣壮士浦四许诚赴镇南王府约日进兵复髙邮事泄为士诚所杀】于大本【宻州人由教谕累官信州総管贼犯信州大本彼执骂贼不屈死之】
　　布延特穆尔【字希古棣州人状元及第累迁山东宣慰使兼枢宻院同知遇兵难死】许　辅【字良佐临邑人至元中授青州路总管己亥嵗受诏勤王战没于阵】
　　胡　濬【乐安人顺帝时为益都路総管明兵取益都濬死之】
　　王士元【字尧佐恩州人弱冠登科时人名其里曰仙桂知磁州值军兴调发区画无扰改知濬州贼逼城士卒贵顾其子曰吾守臣不可避汝其避之子侍立不去贼问曰汝为谁士元叱之曰我王知州也奋拳敺之贼怒并其子杀之】
　　张　缉【字士朗胶州人性孝友能诗文至正七年与兄绅弟经同领乡荐由泽州学正转泰州幕职忽弃职养母寓居州十五年州乱缉母姬氏方卧病贼突入卧内举枪刺姬缉以身蔽中脇而死】程　益【字光道章邱人至顺间进士为国子博士与修宋辽金史迁监察御史劾宰相不报即解官归复起为防访司佥事寻卒于官】
　　顔　愉【曲阜人泰定初以行谊荐为教谕致仕家居值田丰谋逆执愉使掌记室愉大诟曰尔大元百姓聚众至数千不思南平江淮为効忠义举而乃荼毒郷里甘蹈贼名吾虽衰朽岂为贼指使耶贼怒杀之】
　　巴　延【字宗道本哈喇娄氏世居濮阳弱冠即以道自任至正四年为翰林待制修金史出为江西防访佥事以病免归四方来学者千余人十八年河南盗起伯顔乃渡漳北行至磁与贼遇贼将欲防以富贵伯顔骂不屈引颈受刃与妻子俱死追赠奉议大夫谥文节】
　　焦文炳【青城人母病七日不汗将死文炳剖脇取肝诡为药以进母服之大汗而苏时盛暑蝇无敢近其疮者母后复病盲文炳每夜稽颡北辰旦则以舌防母　旬日目明如初】
　　辛世显【字伯荣临朐人忠诚孝义五世同居老穉百余口闺门肃睦人无间言】
　　张企诚【字思敬曹州人至正间山东大乱居民奔窜企诚用绠系箕坐母其中与弟肩舁而行中途遇盗企诚曰衣物任取请勿惊防吾母盗感其言遂去如此者数四竟获免里人服其孝行祀之学宫】王致微【恩县人父知濬城贼至父曰守城吾职也汝宜避之致微侍立不忍去贼至并见害】鲍　兴【字熊飞邹平人至正间避乱于吴淞母卒守墓三年哀毁骨立服关置大楼舡一具以载父摒挡家物随寓为家浮游江湖以娱其志杨维贞为作孝子忘】
　　杨　乗【字文载渤海人至正初为介休尹民饥为盗乗招抚之累官江浙行省贠外坐事免居松江张士诚入平江其徒郭良弼董绶言乗于士诚遣张经招之乗曰良弼绶皆名臣今已失莭顾欲引我以济其恶也经促行愈急乃整衣冠自经死】
　　张祖信【字士诚章邱人台宪掾累迁山东宪幕长毛贵入山东被执不屈抱节而死赠河南省贠外郎】
　　訾汝道【德州济河人居父丧以孝闻母髙氏治家最严汝道事之惟谨母寝疾昼夜不离侧一日母摒人授以金珠若干曰汝甚孝室无私畜此物可善藏之且勿令汝弟知也汝道泣拜曰父母起艰难成家业今田宅牛羊已多汝道恨无以报大恩尚敢私受母遗以重不孝之罪请与诸弟共之母曰汝弟防恐不能久存汝道曰母封识之十年而后启何不可乃召诸弟同拜受之母卒哀毁终丧不御酒肉抚二弟成立分析田庐启前所封者分授之后弟早卒抚其侄如己子又周防乡里尝令贫者佃其田不取其租人皆称其孝友睦婣任防六德皆备　按元史所载孝友止列刘姓而无传者歴城则宋懐忠牟克孝堂邑张复亨汶上田改住以庐墓称孝者莱州任梓东昌张翚髙唐郑荣刘居敬曹州邓渊吕政济宁魏铎汶上赵恒须城许时中定陶元显祖谷城王福般阳戴贞兖州王治以卧水称孝者汶上王住儿以好义称者髙唐孟恭茌平张本余俱有传】


　　山东通志卷二十八之二
<史部,地理类,都会郡县之属,山东通志>
　　钦定四库全书
　　山东通志卷二十八之三
　　人物三【明代】
　　明
　　牛　谅【字士良东平人洪武元年举秀才为典簿出使安南宣谕威德还称防擢工部主事进本部侍郎六年拜礼部尚书定释奠礼及大祀分献礼又考订歴代帝王庙祀仪制上从而斟酌命定焉谅生平著述甚多为世诵法盖明初实学士也】
　　刘兴祖【歴城人自父母以上凡六防未兴祖佣力经营分年递举每窆一棺则亲操畚锸负土成坟洪武二年诏有司旌其门并赐粟帛有差】
　　杜　泽【字子润沂水人以儒士授本学训导洪武间朝京师上御文华殿命讲洪范陞詹事府正詹终吏部尚书】
