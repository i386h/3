<!-- { "loadSidebar": true } -->
　　李仕鲁【字宗孔濮州人少笃学得朱子之传太祖固知之洪武中诏求能为朱氏学者有司举鲁入见太祖喜曰吾求子久矣除黄州同知旋即召入为大理卿时帝颇好释氏其徒日益横仕鲁力争疏凡数十上皆不纳仕鲁故刚介乃遽请曰陛下既深溺其教臣言不入愿还陛下笏乞赐骸骨归田里遂置笏于地帝大怒命武士捽搏之立死阶下数嵗后帝乃悔悟诏赠其官一等】
　　宋　亮【字均礼鱼台人魁梧英发涉猎经史洪武八年辟本县儒学训导复应经明行修之诏拜福建右参政能以亷洁慈惠致声誉时论颇引重之】
　　谷　珍【济南卫人官鸿胪寺序班洪武中以孝义旌表】
　　王　琏【长山人学问精密师事宋濓中洪武甲子觧元至京召见擢史馆编修选入文华堂肄业寻摄御史按河南回奏称防上说谓近臣曰文华堂诸生如王琏等皆异日将相才也】
　　仪　智【字居贞髙密人洪武初由教官擢知髙邮州精亷公明勤于政事永乐中累官湖广右布政以言事谪流河湖广都指挥使龚忠入见成祖问湘间老儒尚有存者否忠以仪智对即日召之擢礼部侍郎时皇太孙方出阁选择老成共推智明理守正廷臣无与比者智辅导十四年致仕卒年八十一赠礼部尚书太子少师谥文简】
　　郭　清【字仲厚堂邑人初名敦洪武中由乡荐歴官至知衢州府兴革利弊赈防贫民尝舎内躬蚕簇成鞶带人谓仁政之应在衢七年以坐累左迁后复拜监察御史陞参政帝谓敦有大臣体陞礼部右侍郎赐名清转户部尚书殁之后家无余蓄赐祭如例】
　　满福周【章丘人一统志作满甫器宇端重通经史练达事要明初以人才赴召授浙江左布政声绩着闻】
　　师　逵【字九达东阿人洪武中以国子生擢监察御史坚贞直道陞陜西按察使时囚多淹抑逵至旬月囹圄空虚歴兵吏二部侍郎陞户部尚书卒于官遣官谕祭如例】
　　郭　鲁【东阿人父履洪武甲子举人为栾城教谕坐在任九年士无中式谪戌云南后鲁及弟纯诣阙上疏请代其父词曰李密孙男尚能报其祖母缇萦女子犹得赎其父刑今臣父病体衰羸年垂六十跋涉万里道路艰危桑榆之景无多客死之期立至有亲至此生子奚为书奏上怜之召还仍用为鄞县教谕】
　　侯　庸【字景中平度州人七嵗父坐累谪闽稍长母告之庸輙悲痛誓赎父罪乃笃志力学举洪武乙丑进士擢给事中请纳官代父上嘉其请赦父罪俾乗传躬至谪所迎归侍养庸累官至吏部侍郎】丁志芳【聊城人洪武乙丑进士以吴桥令行取监察御史靖难兵入金川门志芳死之】赵　仁【宁海州人洪武初以荐起家五军都督府断事以审狱平允擢都御史调兵部尚书卒】周　荣【字国华蓬莱人初为灵璧县丞坐累逮刑部耆老羣赴辇下称其贤太祖赐钞八十锭绮罗衣各一袭命礼部宴荣及耆老而还其任未几即补灵璧知县随擢河南知府益着政声后以建言称旨陞河南左布政使】
　　髙　翼【栖霞人洪武中以才行卓异荐于朝累官至左都御史后佐师云南有功】
　　李　升【长清人发身军伍洪武中以战功官至都指挥佥事永乐初进指挥同知子刚骁勇有谋亦以功陞后军佥事】
　　张　本【字致中东阿人洪武中以国子生授江都知县永乐中陞扬州知府进江西参政毎事躬理吏无容奸召为工部侍郎以事谪交阯起为刑部侍郎治狱平恕洪熙初陞兵部尚书兼都察院事召留行在后兼太子　客总户部事本亷介有守竭忠国事　之日家无余赀】
　　刘　宁【汶上人洪武中以监生任刑部主事刚毅亷明不受私谒夫人安氏方栉髪有以盛银餽者夫人被髪急呼仆拘送于朝上赐元宝四锭防縀八疋官至太仆寺少卿】
　　朱　俊【德平人为诸生事继母至孝备极艰苦年七十余卒里中私谥曰孝惠先生】黄　福【字汝锡昌邑人洪武中以乡贡擢龙江卫经歴上书论国计超拜工部侍郎永乐间陞刑部尚书交阯平命福往镇之交人戴之如父累迁少保屡疏论事皆切时务卒之日家无百缗谥忠宣】张　时【字本逸防隂人洪武中由乡荐歴刑科给事中宣德初擢知顺德府九载奏最陞山西参政民赴阙留之复畱莅事卒祀乡贤祠】
　　王　麟【字应隆鱼台人性倜傥洪武中以太学生拜刑部郎中擢湖广左参政坐诬左迁永乐初拜广西右参政督军讨交阯所向克敌进阶嘉议大夫资政卿罹瘴毒卒于官】
　　吕　让【字克逊即墨人洪武戊辰年进士授行人遣谕安南国王王餽以黄金让却之曰尉佗以区区之越与天子抗衡是召祸者也陆贾受其金以分诸子是茍利者也王顾以尉佗自处而以陆贾处人何其陋哉王竟无以对后终陜西佥事道】
　　宋　性【德州人洪武中由国子生为刑部主事治狱多平反出为湖广按察副使寻调陜西永乐初以四川布政司参政差委马湖监采巨木山谷纡阻挽运维艰性防祷月余忽山水暴涨木从嵎中出众咸以为神进行在刑部侍郎随上北征所建议皆当上意尝赐马蹄金二锭后被谮籍其家箧无余赀惟赐金在焉帝始知其亷而诬也诏复其官因赐田十顷以周恤之】
　　罗　缙【歴城庠生事母至孝国舅氏贫哑母尝念之缙迎养终身与母同其供养备极甘防人皆以为难】
　　臧　哲【诸城人洪武中儒士为兵马指挥发奸摘伏不避权贵上嘉之累官广西布政使以亷介称丁忧居家勅赐钱米优异之寻卒】
　　孙文义【馆陶人旧名文进洪武辛未进士拜监察御史监造榆林版籍有功御笔改名文义寻为权奸所挤卒于官年四十一】
　　李　骥【字尚德郯城人洪武癸酉举人官户科给事中时关市讥商旅发及囊箧骥奏止之寻坐事免建文时荐起新乡知县防丁内艰士民诣阙奏畱不许永乐初补授东安县民有妇子被杀骥验之有齿齧痕乃檄城隍神明旦有狼死于其所荐擢刑部郎中仁宗时为御史宣德五年巡视仓场有军盗仓粟骥执而鞫之其父愬刑部云骥得同盗某贿故置某不论而独坐其子侍郎施礼抵骥于法帝曰御史既纳贿则不擒盗矣改命都察院再讯果得其枉名遂震加勑授河南知府时河南多盗骥令州县设火甲法一户被盗一甲偿之自是人皆改行伊藩素虐民骥每捕治其校卒莅郡六年年七十卒于官】周　璿【诸城人洪武丙子举人累官右佥都御史靖难兵入金川门璿死之】
　　韩克忠【字守信城武人洪武丁丑廷对第一授翰林院修撰学行淳实擢国子司业兴敝补壊修明学政论者谓祭酒宋讷后克忠足以继之】
　　王　让【字宗礼益都人防勤敏好学事亲极孝尝庐墓致涌泉之应洪武末由乡荐授国子学录施教以孝为先文皇帝以是擢用简侍皇太孙让卑谦自牧而委曲规讽切中事情皇太孙尤礼重之及即位首陞让为吏部右侍郎】
　　王　彬【字文质东平人洪武丁丑进士为御史巡抚淮扬靖难兵至彬与指挥崇刚共守扬城指挥王礼欲降彬繋之狱外御内防七日不解甲有力士能举千斤彬尝以自随靖难兵飞书城中有缚王御史者官三品左右惮力士不敢发礼弟宗厚赂力士母诱其子出防彬解甲浴盘中为千户徐政张胜执送燕军不屈死之】
　　邓　璲【髙密人洪武辛巳举于乡任南和教谕摄县事靖难兵起璲婴城固守坐是谪戌兴州竟死于配所】
　　耿　通【齐东人洪武壬午举人任刑科都给事中以谏显尝侍太宗御案镇纸金狮子欲坠通趋正之上谓曰一器之微置于危处则危置于安处则安通曰愿陛下安不防危天下幸甚上嘉纳之寻擢大理寺卿奉诏往安南谕以以小事大之礼由是安南臣服】
　　王　璡【字器之日照人博通经史尤长于春秋初为教授坐事谪逺方洪武末以贤能荐授宁波知府毎日四鼓升堂秉烛视事公余輙诣学课诸生以是诸生诵习母敢稍懈自奉俭约一日馔用鱼羮璡怒其妻曰若不忆啖草根时耶命撤而埋之人号埋羮太守闻靖难兵临江璡造战舰谋勤王后被逮至京成祖问造舟何为对曰欲泛海趋州阻王师不得南渡尔帝知其亷不之罪放还夀终】孙　恪【邹平人洪武末官懐柔县主簿陞知县清亷为上所知擢福建布政司参议致仕归载书卷二十车赠遗亲友】
　　李文秀【掖人少居行伍家甚贫父母早亡停柩未谓其妻宫氏曰吾终日荷戈焉及蔂梩吾将弃戎行业陶甓尔共襄吾劳庶几吾亲之窀穸可冀乎乃夫妻力作三年而坟成洪武二十一年旌表】李　溢【字守谦利津人由太学生官户部主事清介自持同列者皆忌其峻洁值朝贺假千户锦衣服之上诘其故具以情对乃赐衣一袭授饶州知府政绩着闻寻陞山西左参政】
　　李　兰【字德馨商河人以艺游德州遂家焉赀少起其父母同季弟仍居商河乃尽槖为弟市田宅供养而嵗时从百里外上衣履食物必躬必亲年八十余卒】
　　王云岩【鱼台人少负盛名元季时各伪僭俱征辟之不就隐居寨山之阳顔其室曰云岩松屋人因称之曰云岩先生】
　　髙咸宁【济阳人建文中贡入太学靖难兵攻济南参政铁铉守城坚拒时咸宁客铉所作周公辅成王论射城外请罢兵后被执文皇曰此作论好秀才命官之咸宁固辞不受上知锦衣指挥纪纲与咸宁友善令劝之仕咸宁曰军旅之事公固知之书生之志于义不可也纲言于上得遣归杜门谢客年至九十七嵗而终】
　　吴　中【字思正武城人永乐初以太学生歴官大理寺少卿至刑工二部尚书太子少保尝扈驾北狩兼督饷运不絶时营建三陵及京城宫殿皆中董役陞少师卒追封茌平伯赐谥曰荣襄】王士嘉【字道亨武城人永乐初由国子生歴官员外郎宣德中陞陜西参政清誉大振正统初召为礼部右侍郎士嘉端重详雅践履笃实为士大夫所推】
　　安赤绂【平山卫指挥使骁勇善战靖难兵起布政司参政铁铉调赤绂协守济南城击燕将朱能破其军转战东昌复大防尝持槊追成祖几为所中永乐初被械至京上爱其才勇令掌北平都司不屈而死】
　　何继宗【字少津德州人少孤事祖母以孝闻防弟显宗为祖母所钟爱因加意抚育延师访友以冀其成立后弟宦游京师悉让祖遗田宅与兄继宗坚不受因置为公产以赡宗族之贫者】孔　谔【曲阜人永乐戊子举乡试上宠异之特赐进士任左春坊中允赐宅一区敎皇太子师道严正一无所阿上嘉之】
　　赵　绅【歴城人永乐辛卯举人初授监察御史以直言忤上意出为扬州府同知后思其忠晋山西参议改江西皆卓然有声以老病乞休诏赐半俸终其身】
　　王　贤【字惟善宁阳人永乐辛卯领乡荐授鄢陵教谕擢给事中封驳章奏屡称上意进光禄少卿迁顺天府尹尝以柴炭夫役为民病与工部力辩遂为减之中官有纵其下非法凌辱府属者贤执之置于法一时京兆肃然卒赠户部尚书】
　　贾　谅【峄县人永乐辛卯乡举擢刑科给事中正色敢言务存大体歴陞副都御史敭歴中外一时声誉特振】
　　张　惠【德州人永乐间任监察御史按云南尝设法安抚诸蛮又按浙江处州民聚为盗惠抚之州郡获安召拜礼部尚书卒于官】
　　王　佐【字孟辅海丰人永乐辛卯举于乡为吏科给事中宣宗平汉欲穷治党与佐力解得免正统中累迁户部尚书兼吏部土木之役佐从行知事亟竟日跪伏草中请回銮为王振所遏亡何兵溃佐死之】
