<!-- { "loadSidebar": true } -->
　　糜　竺【字子仲东海朐人祖世货殖赀产钜万徐州牧陶谦辟为别驾从事谦卒竺奉谦遗命迎先主于小沛会吕布袭下邳先主转军海西竺进妹为夫人金银货币以助军资后魏武表竺领嬴郡太守竺去官随先主周旋及益州既平拜为安汉将军竺雍容敦雅先主待为上賔子威官至虎贲中郎将】伊　籍【字机伯山阳人随先主南渡江从入益州益州既定以籍为左将军从事中郎尝使呉孙权闻其才辨欲折以辞籍语甚机捷竟不能折权甚异之后迁昭文将军】
　　三国魏
　　程　昱【字仲徳东阿人黄巾起昱率大姓薛房等环城守之东阿由此得全太祖初得兖州辟昱为从事及征徐州使与荀彧留守鄄城张邈兵至郡县向应唯鄄城范东阿不动乃表昱为东平相屯范昱尝劝魏武因三城以图覇业不必与袁绍连和后中夏斩平魏武拊昱背曰非用君言吾何以至此宗人奉牛酒大会昱曰知足不辱可以退矣乃自表归兵阖门不出文帝践阼进封安乡侯卒赠车骑将军諡曰肃】
　　王　粲【字仲宣山阳髙平人蔡邕一见竒之尝曰吾家文章书籍尽当与之始避乱荆州依刘表魏国既建拜侍中初粲与人共行读道边碑人问曰卿能闇诵乎曰能因背诵不失一字观人围棋局壊粲为覆之不误一道其疆记黙识如此每属文举笔便就时人常以为防搆然正复精思不能加也着汉末英雄词诗赋论议五十余篇】
　　徐　干【字伟长北海人建安七子之一为司空军谋祭酒掾属五官将文学后除上艾长以疾不行着中论二十篇文帝尝与呉质书曰伟长懐文抱质恬淡寡欲有箕山之节可谓彬彬君子矣】刘　桢【字公干东平人文帝时为五官将及平原侯植皆好文学桢与王粲等号建安七子并皆友善桢辞防巧妙特为诸公子所亲爱太祖辟为丞相掾属后以不敬被责后复署吏着文赋数十篇】朱　灵【字文博清河人初为袁绍将太祖征陶谦绍使灵督三营助战有功遂留魏屡立战功为名将勲亚徐晃及文帝即位封灵鄃侯诏曰将军典兵歴年威过方召功逾绛灌图籍所美何以加焉后又封髙唐侯卒諡威侯子术嗣】
　　董　昭【字公仁济隂定陶人初参袁绍军事后以张扬荐归魏劝太祖兴义兵以辅王室又议封建通海运足粮储谈兵设险悉出机筭而卒成全魏之功累官光禄大夫卒諡曰定】
　　崔　琰【字季珪清河东武城人少就学郑袁绍辟之为都骑尉太祖破袁氏辟为别驾魏国初建拜琰为尚书后迁中尉琰生平清忠髙亮雅识经逺推方直道正色于朝文武羣才多所荐拔朝士瞻望而太祖亦甚敬惮焉】
　　乐　进【字文谦阳平卫国人容貌短小胆畧过人从太祖征伐皆先登有功封广昌亭侯太祖尝称之曰武力既计畧周备貭忠信一守执节义后迁右将军卒諡威侯子綝果毅冇父风官至扬州刺史】
　　邴　原【字根矩北海朱虚人少以操尚称州府辟命皆不就时黄巾方盛遂至辽东一年中归原者数百家游学之士教授之声相继不絶后太祖辟为司空掾徙署丞相征事武城崔琰尝以原举张范并称曰征事邴原议郎张范皆秉徳纯懿志行忠方清静足以厉俗正固足以干事所谓龙翰凤翼国之重宝举而用之不仁者逺后代凉茂为五官将长史闭门自守非公事不出】
　　国　渊【字子尼乐安人事太祖为司空掾属每于公朝议论常直言正色退无私焉太祖置屯田使渊典其事渊相土处民计民置吏明功课之法五年中仓廪丰实百姓乐业征闗中时以渊为军府长史田银等既破获其余党渊以为非首恶请不行刑太祖从之赖渊得生者千余人后迁魏郡太守入为太仆卿虽居卿位而布衣蔬食禄赐皆散之故旧宗族子泰征为郎】
　　凉　茂【字伯方山阳昌邑人少好学论议常据经典以处是非太祖辟为司空椽补侍御史时泰山多盗贼以茂为太守旬月之间襁负而至者千余家转为乐浪太守公孙度在辽东擅留茂不遣之官茂终不为屈后征还为魏郡太守甘陵相所在有治绩魏国初建迁尚书仆射后为中尉奉常】徐　奕【字季才东莞人太祖辟为司空掾属从西征马超留为丞相长史镇抚西京时人称其威信伐呉以奕为留府长史谓奕曰君之忠亮古人不过也寻进尚书令迁中尉复手令曰昔楚有子玉文公为之侧席汲黯在朝淮南为之折谋诗称邦之司直君之谓欤后拜諌议大夫】
　　臧　霸【字宣髙防山人初为琅邪相督青徐二州太祖与袁绍相拒霸数以兵入青州绍是以不敢东向太祖尝谓东州扰攘霸执义征伐清定海岱功莫大焉进封为都亭侯及文帝践阼徒封良成侯每有军事帝常谘访明帝即位増邑五百户卒諡威侯子艾官至青州刺史】
　　孙　观【字仲台泰山人与臧霸俱起讨黄巾太祖破吕布使霸招观兄弟厚遇之拜骑都尉屡与霸共战伐观常为先登征青徐二州有功封都亭侯从征孙权于需须口为流矢所中力战不顾太祖劳之曰将军被创深重而猛气益奋不当为国爱身乎转振威将军子毓官青州刺史】
　　任　嘏【字昭先博昌人年十四始学疑不再问三年中诵五经皆究其义兼包羣言无不综览时人谓之神童会太祖召海内至徳嘏应其举为临菑侯官属文帝时为黄门侍郎毎纳忠言帝嘉其淑慎累迁河东太守所在化行冇遗风余教嘏为人淳粹凯悌虚已若不足防敬如有畏修身复义皆沈黙潜行不显其美故时人少得称之著书三十八篇帝命下秘书以贯羣言】
　　王　观【字伟台东郡廪邱人事太祖为丞相文学出为髙唐阳泉酂任令所在称治文帝践入为尚书郎出为南阳涿郡太守治身清素帅下以俭僚属承风莫不自励明帝幸许昌召观为治书侍御史典行台狱时多有仓卒喜怒观毫不阿顺意指后封阳乡侯卒諡肃侯】
　　虞　溥【字允源髙平昌邑人専心坟籍魏黄初时为鄱阳内史修庠序作诰以训诸生曰圣人之道淡而寡味故始学者不好也夫工人之染先修其质后事其色质修色积而染工毕矣学者不患才不及而患志不立积一勺以成江河累微尘以崇峻极匪志匪勤理无由济也为政严而不猛风化大行注春秋经传】
　　王　基【字伯舆东莱曲成人黄初中察孝亷累官中书郎明帝盛修宫室基上疏极谏辞意诚恳及出为安丰太守郡接呉境基为政清严有威惠明设防备敌不敢犯时曹爽専柄基着时要论以切世事母邱俭有淮南之逼基进兵破之迁镇南将军都督豫州诸军事后又以击诸葛诞有功迁征东将军甘露四年转征南将军卒諡景侯】
　　鲍　勋【字叔业泰山平阳人太祖辟为丞相掾及文帝受禅勋每陈今之所急惟在军农寛惠百姓台榭苑囿宜以为后黄初四年为御史中丞百僚严惮罔不肃然勋生平立朝守正不阿屡以抗言极諌上触帝怒终不少屈且素以清白自持亷而能施身后家无余财人莫不知其髙节】
　　崔　林【字徳儒清河东武城人尚书琰从弟少无名望琰独异之知其晩成太祖除为邬长及征壶闗较长吏徳政林政为最遂擢冀州主簿文帝践阼拜尚书出为幽州刺史明帝即位赐爵闗内侯景初二年散骑侍郎孟达荐林为司空称其忠直清俭可比古人封安阳亭侯邑陆百户卒諡孝侯】程　晓【字季明东阿人安乡侯昱之孙嘉平中为黄门侍郎时校事放横晓上书言其外托天威以为声势内聚羣奸以为腹心大臣耻与分势含忍而不言小人畏其锋芒郁结而无告于是斥罢校事晓迁汝南太守】
　　王　朗【字景兴东海郯人太祖时征拜谏大夫叅司空军事魏国初建以军谘祭酒领魏郡太守迁少府奉常文帝即王位迁御史大夫封安陵亭侯上疏劝育民省刑及文帝践阼改为司空进封乐平乡侯上疏谏止游猎帝深纳其言明帝即位进封兰陵侯上疏諌止营造帝报曰忠至者辞笃爱重者言深君既劳思虑又手笔将顺三复徳音欣然无量朗髙才博雅多所著作卒諡曰成】
　　吕　防【字子恪任城人有胆畧才识过人初为掾史汉末领泰山太守会济南黄巾起防引兵与夏侯渊同击之黄巾悉平遂督青州诸郡兵东讨李条战捷太祖深嘉之文帝即位封益寿亭侯迁徐州刺史请琅邪王祥为别驾民事一以委之世多其能任贤才有古大臣风明帝即位封万年亭侯増邑二百戸】
　　王　肃【字子雍东海郯人乐平乡侯朗子黄初中为散骑黄门侍郎太和三年拜散骑常侍四年司马曹贞伐蜀肃上疏以雨水艰剧宜为休息于是罢兵景初间肃以常侍领秘书监兼文观祭酒上疏劝帝省徭役重稼穑敦信减刑帝每以事问肃肃皆以正对帝亦深纳其言正始元年为侍中迁太常时曹爽为大将军任用何晏邓飏等肃正色曰此辈即恭石显属也爽戒晏等曰当共慎之其畏惮有如此其所撰尚书诗论语三礼左氏解及定父朗所作易传皆列于学宫卒赠卫将军諡景侯子恂嗣爵亦以清节名】
　　孙　该【字公达任城人仕至陈郡太守复入著作景元中卒尝着魏书及文赋等传世】孟　康【字公休孟子十八代孙歴官至广陵亭侯注汉书】
　　髙堂隆【字升平泰山平阳人鲁髙堂生后少为诸生泰山守薛悌命为督邮郡督军与悌争论名悌面呵之隆按剑叱曰昔鲁定见侮仲尼歴阶赵弹秦筝相如进缶临臣名君义之所讨也督军失色悌惊起止之后太祖召为丞相军议掾黄初中为平原王傅王即尊位是为明帝以隆为给事中累迁光禄勲隆事明帝屡立疏规谏直同史鱼史称其学业修明志在匡君因事陈戒发于恳诚】
　　满　宠【字伯宁山阳昌邑人年十八为郡督邮后太祖辟为从事迁汝南太守蜀将攻樊城宠力战有功封安昌亭侯文帝即位宠破呉于江陵更拜伏波将军明帝时孙权围合肥宠伏兵击破之又破权军于新城景初二年迁太尉宠不治产业家无余赀诏赐帛及钱谷以表清节卒諡景侯】孙叔然【乐安人本名炎以字称受学郑康成之门人称东州大儒征为秘书监不就王肃集圣证论以讥短康　炎驳而释之及作周易春秋例毛诗礼记春秋　传国语尔雅诸注又著书十余篇】王　恂【字子良东海郯人卫将军乐平乡侯肃子景元四年以肃勲封兰陵侯在朝正直居心公忠冇匪躬之节鬲令袁毅餽以骏马恂知其贪财遂不受后毅果以黩货致败年四十余卒赠车骑将军】孔　义【字元儶孔子二十代孙祖父皆二千石义为济南相与呉瓘顔斐任燠令狐邵并着贤声正始八年又为散骑常侍上疏规谏劝帝以循礼复古无朱丹之饰不懈于位平公正之心审赏罚戒习骑为天下福意甚忠挚后至大鸿胪諌议大夫】
　　任　燠【乐安人为清河太守有贤声与魏郡太守呉瓘京兆太守顔斐农太守令狐邵济南相孔义或哀矜折狱或推诚惠爱或治身清白或擿奸发伏咸为良二千石史册并称美焉】
　　顔　斐【字文林济北人有才学太祖时召为太子洗马黄初间转为黄门侍郎后为京兆太守始京兆民人不専农殖斐到官乃令属县整阡陌树桑果置车买牛民始以为烦一二年间家有车牛人民丰富又起文学聴吏民欲读书者复其小徭于是敎化大行吏民爱之青龙中迁平原太守吏民遮道不得前稽留十余日乃出界因立碑称颂之】
