<!-- { "loadSidebar": true } -->
　　檿丝【出栖霞县丝韧中琴瑟之亦可为防居人服之禹贡曰厥筐檿丝】惤布【出蓬莱县惤地名即古惤县也】葛【出文登县匀细而软】文皮【出文登斥山尔雅云东海之美有斥山之文皮】海带【本草云出登州圗经云似海藻而粗且长柔韧可以东物性防寒下水速于海藻】龙刍【草名说郛云登州龙刍马食之日夜可行千里古语所谓一秣龙刍化为龙驹】方竹【说郛云登州出方竹体如削劲健可为杖不譲笻竹杖也】樱桃【福山县磁山之东有樱桃涧产者甚佳】腽肭脐【出宁海州别録云味咸无毒兽似鱼而长尾圗经云是新罗国海狗肾旧说是骨讷兽其皮上有肉黄毛三茎共一穴欲验其真取置睡犬旁其犬忽惊跳若狂者为佳兼耐收畜寘宻器中常湿润如新】海豹【出宁海州其大若豹文身五色丛居水涯常以一豹防守如雁奴之类其皮可饰鞍褥】海牛【出文登县郡国志云不夜城有海牛岛牛角紫色足似长丈余尾若鮎鱼性急捷见人则飞入水皮可弓鞬膏可燃灯】海驴【出文登县郡国志云不夜城有海驴岛上多海驴常于八九月乳产其毛可长二分其皮水不能润可以御水】海狸【寰宇记云成山有牛岛常以五月有海狸上岛产乳逢人即化鱼入水】麻黄【出登州海岛中】黄芩【出宁海州昆仑山中】昆布【出蓬莱县味咸寒无毒叶如手大如薄苇紫色】滑石【出蓬莱县其东百里桂花村者尤佳】石决明【出登州海岛中土人采之肉可为馔殻研水飞防目翳】珠玑石【出蓬莱县丹崖山苏轼守郡时尝取数百枚养石菖蒲】鼍矶砚【出蓬莱县北海鼍矶岛有石可砚金星雪浪颇为世重然不可多得】
　　莱州府
　　海藻【本草云出东海今登莱皆有之而莱为盛味苦咸寒无毒圗经曰根着水底石上黒色如乱发而粗叶类水藻而大取者以绳系腰没水得之】龙须菜【出莱州南海中繁生石壁上茎如缯长仅尺许色青以水频沃之即白又名缯菜】牛毛菜【形如牛毛出莱州南海中】水葱席【水葱草也中虚似食葱可为席登亦有之而莱为多】牡蛎【出莱州与决明茯苓俱见寰宇记】马刀【出莱州登亦有之圗经云长三四寸阔五六分头小而锐多在沙泥中】天麻【生即墨县劳山】五色石【出掖县色青白间有五色者润腻如玉且备烟云人物竹木花卉之状雕琢可为器】温石【出掖县色兼青白润腻如玉味甘无毒可备药物又有白石未出土甚软见风即坚逾铜锡可制为铛铫】书带草【出髙宻县按郡邑志髙宻县柴埠昔汉郑康成读书处居有井井中生草叶长似薤坚韧如带康成常以之束书谓之郑公书带草】文蛤【出即墨县海中寰宇记莱州贡牛黄石器文蛤牛黄本非土产宋大观时已奉停解事详宦绩志宗泽传中石器即五色石器也至文蛤乃介虫之一脔以味不以质岂可与药石同珍作方贡耶】武定府
　　针砂【郡城外西偏有土曰针砂体重色赤细而能不腻可以砥针茅焦台东亦冇之见旧州志】文林果【一名文官果本草云出渤海如李又如林禽其种昔自大河中浮来】黄谷【又红谷俱出阳信县】无核枣【出乐陵县一名虚中又名枵枣小而甘移之他处即生核尔雅云填无实枣休无实李东坡有求无实枣帖旧志云出青城县未知何据】银根【又金簮皆果名出海丰县】虎喇【出阳信县】地锦【又马兜铃蒲公英皆药名出海丰县】天仙子【药名出蒲台县】刺梅【出利津县又金凤花金雀花与南品无异】麫鱼【出利津县又名梭鱼冬月以水冻结谓氷鱼】
　　沂州府
　　草龙胆【本草云出沂州味苦澁大寒无毒圗经云宿根黄白色下抽根十余类牛膝苗髙尺余叶细茎如小竹枝七月开花作铃铎形青碧色冬后结子二八冬月采根阴干】淫羊藿【本草云出沂州及泰山味辛寒无毒圗经云俗名仙灵脾叶青似杏叶上有刺茎如粟杆根紫色有须开紫白花五月采叶暴干】上水石【出兰山大井汪】县土玛瑙【出兰山县红多细润者佳胡桃纹者最贵云头花及纒丝者次之大者至五六尺又名锦犀玛瑙】蒙顶茶【出防阴县防山茶生石窦形如石藓又出防山白云洞者曰云茶更佳】石花菜【出日照县海中色白细如柏叶】七寳山土【出莒州金银遇此土则液】槲茧【沂水防费皆有以槲叶饲蚕成茧故名】木棉【出防阴县东十里木棉山产棉于木上采之】紫英石【出沂水县雹山晶莹如雹】
　　泰安府
　　九里香【出泰安县岱史云粟有百余种九里香花里黄其最佳者】女儿茶【岱史云山人采青桐芽曰女儿茶泉崖阴趾茁如波薐者曰仙人茶泰山上有之皆清香异于南茗】黄花菜【出泰山即鹿葱也】青芝【出泰山味酸平一名龙芝抱朴子云青芝如翠羽光明洞彻如坚氷】赤箭【出泰山味辛温独茎如箭干叶生其端干叶俱赤其根大类天门冬三四月采苗七八月采根此草有风不动无风自摇故名独摇又名合离草】景天【出泰山味苦酸平无毒四七月采阴干圗经云苗叶似马齿而颇大茎极脆弱开红叶碎花】元石【出泰山别录云味咸温无毒唐本注云此铁液也】石龙芮【出泰山味苦平无毒五月五日采子二八月采皮阴干圗经云一丛数茎青紫色每茎三叶其叶短小子如葶苈而色黄】石钟乳【出泰山味甘温无毒圗经云生岩穴阴处溜山液而成空中相通长者六七寸如鵞翎管状色白防红采无时】紫石英【出防山味甘辛温无毒又出赤石脂白石英】千嵗蔂【出防山味甘平无毒圗经云如藤蔓延木上叶如葡萄而小四月摘其茎汁白而甘八月采子青黒防赤即诗所云葛藟者也】徐长卿【出泰山味辛温无毒圗经云苗叶似小桑而光润子似萝摩而小根黄色似细辛三四月采一名别仙踪今淄齐间亦有之】太乙余粮【出泰山味苦甘平无毒圗经云太乙余粮与禹余粮本一物而以精粗为别其殻若甆初在殻中未凝结者犹是黄水久凝乃有数色或青或白或赤或黄年多渐变紫色自赤至紫俱名太乙其他余粮也】九节菖蒲【出徂徕山上有紫源池阔数丈产九节菖蒲】蛞蝓【出泰山池泽味咸寒无毒圗经云蛞蝓蜗牛一物二名】伏翼【出泰山川谷味咸平无毒圗经云即蝙蝠一名仙防立夏后取阴干】铃石【出东阿县小泰山东麓之金山有石如弹丸扣之有声谓之铃石】
　　曺州府
　　牡丹【牡丹以出曺州者佳花繁盛而多具五色黒牡丹尤可珍贵曺州今之荷泽】芍药【十府皆有惟曺州与牡丹相埒且居人植牡丹必植芍药否则牡丹不花即花亦不繁亦异事也见花谱】石榴【出曺县名刚榴大者可如升】柿【出曺县揉作饼惟耿氏所制为佳故名耿饼】紫草【出单县味苦寒无毒圗经云苗似兰茎赤节青花紫白色三月采根阴干】漏芦【出单县味苦咸寒无毒圗经云茎叶似白蒿有荚黄花七八月后皆黒异于众草】兔丝子【出单县味辛甘平无毒圗经云苗如经附物而根自断假气而生实极细如蚕子九月采子暴干种有二色黄而细者名赤刚色浅而大者名兔丝】













　　山东通志卷二十四
<史部,地理类,都会郡县之属,山东通志>
　　钦定四库全书
　　山东通志卷二十五之一
　　职官志
　　古者弼成五服表正万邦稽古建官恒详内而畧外焉盖州牧侯伯之任重矣自秦置郡县设守令歴汉晋唐宋而制益加详虽与古封建有殊然所以资屏翰而广蕃宣其义一也
　　皇清肇造区夏厘定官寮自巡使以至簿尉承前明之
　　旧而损益之而山左近接
　　封圻纲维尤重今者大臣法小臣廉吏治蒸蒸庶几德让固化之隆才之良而亦由制之善也为详具职守而仍遡自汉始提其要而书之并以资考鉴云作职官志
　　职官一【歴朝官制建裁不同凡设于是邦者次第采述而仍取服官姓氏以实之不求详不加覈第以引证衔目而已自汉至元梗槩各具而独于明代较备者则以所征者近也】
　　汉
