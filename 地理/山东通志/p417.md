<!-- { "loadSidebar": true } -->
　　送顔平原【天宝十二年春有诏补尚书十数公为郡守上亲赋诗觞羣公宴于蓬莱前殿仍赠以缯帛宠饯加等参　　　唐美顔公是行为宠别章句】岑　参
　　天子念黎庶诏书换诸侯仙郎授剖符华省辍分忧置酒防前殿赐钱若山丘天章降三光圣泽该九州吾兄镇河朔拜命宣皇猷驷马辞国门一星东北流夏云照银印暑雨随行辀赤笔仍在箧鑪香惹衣裘此地隣东溟孤城吊沧洲海风掣金防导吏呼鸣驺郊原北连燕剽刼风未休鱼盐隘里巷桑柘盈田畴为郡岂淹旬政成应未秋易俗去猛虎化人似驯鸥苍生应望君黄霸宁久留
　　和贺兰判官望北海作　　　　【唐】髙　适
　　圣代务平典輶轩推上才迢遥溟海际旷望沧波开四牡未遑息三山安在哉巨鳌不可钓髙浪何崔嵬湛湛朝百谷茫茫连九垓挹流纳广大观异増迟回日出见鱼目月圆知蚌胎迹非想象到心以精灵猜逺色带孤屿虚声涵殷雷风行越裳贡水遏天吴灾揽辔隼将击防机鸥复来缘情韵骚雅独立遗尘埃吏道竟殊用翰林仍忝陪长鸣谢知己所媿非龙媒
　　和崔二少府登楚丘城作　　　【唐】髙　适
　　故人亦不遇异县久栖托辛勤失路意感叹登楼作清晨眺原野独立穷寥廓云散芒砀山水还睢阳郭绕梁即襟带封卫多漂泊事古悲城池年丰爱墟落相逢俱未展携手空萧索何意千里心仍求百金诺公侯皆我辈动用在谋畧圣心思贤才朅来刈葵藿
　　同羣公秋登琴台　　　　　　【唐】髙　适
　　古迹使人感琴台空寂寥一日顾遗尘千载如昨朝临眺自兹始羣贤久相邀德与形神齐孰知天地遥四时何倐忽六月鸣秋蜩万象归白帝平川横赤霄犹是对夏伏几时有凉飇燕雀满檐楹鸿鹄扶摇物性各自得我心在渔樵兀然还复醉尚握樽中瓢
　　宓公琴台诗三首
　　甲申嵗适登子贱琴台赋诗三首首章懐宓公之德千祀不朽次章美太守李公能嗣子贱之政再造琴台末章多邑宰崔公能继子贱之理
　　【唐】髙　适
　　宓子昔为政鸣琴登此台琴和人亦闲千载称其才临眺忽凄怆人琴安在哉悠悠此天壤惟有颂声来邦伯感遗事慨然建琴堂乃知静者心千载犹相望入室想其人出门何茫茫惟见白云合东邻邹鲁乡皤皤邑中老自夸邑中理何必登君堂然后知君美开门无犬吠早卧常晏起昔人不忍欺我今还复尔
　　宋中【三首　　　　　　　　　唐】髙　适
　　梁王昔全盛賔客复多才悠悠一千年陈迹惟髙台寂寞向秋草悲风千里来
　　逍遥漆园吏防没不知年世事浮云外闲居大道边古来同一马今我亦防筌
　　常爱宓子贱鸣琴能自亲邑中静无事岂不由其身何意千年后寂寞无此人
　　东平路中大水　　　　　　　【唐】髙　适
　　天灾自古有昏垫弥今秋霖霪溢川原澒洞田畴指涂适汶阳挂席经芦洲永望齐鲁郊白云何悠悠傍沿钜野泽大水纵横流虫蛇拥独树麋鹿奔行舟稼穑随波澜西成不可求室居相枕藉鼃黾声啾啾仍怜穴蚁漂益羡云禽游农夫无倚着野老生殷忧圣主当深仁庙堂运良筹仓廪终尔给田租应罢收我心何鬰陶征旅亦悲愁纵懐济时防谁肯论吾谋
　　望岳　　　　　　　　　　　【唐】杜　甫
　　岱宗夫何如齐鲁青未了造化钟神秀隂阳割昏晓荡胸生层云决眦入归鸟防当凌絶巅一览众山小
　　陪李北海宴歴下亭　　　　　【唐】杜　甫
　　东藩驻皂盖北渚凌清河海右此亭古济南名士多云山已发兴玉佩仍当歌脩竹不受暑交流空涌波蕴真惬所遇落日将如何贵贱俱物役从公难重过
　　同李太守登歴下古城员外新亭
　　【唐】杜　甫
　　新亭结搆罢隐见清湖隂迹借台观旧气防海岳深圆荷想自昔遗堞感至今芳宴此时具哀弦千古心主称夀尊客筵秩宴北林不阻蓬荜兴得兼梁父吟
　　昔游　　　　　　　　　　　【唐】杜　甫
　　昔者与髙李同登单父台寒芜际碣防万里风云来桑柘叶如雨飞藿共徘徊清霜大泽冻禽兽有余哀是时仓廪实洞达寰区开猛士思灭冦将相望三台君王无所惜驾驭英雄才幽燕盛用武供给亦劳哉吴门转粟帛泛海凌蓬莱肉食三十万猎射起黄埃隔河忆长眺青嵗已摧頽不及少年日无复故人杯赋诗独流涕乱世想贤才有能市骏骨莫恨少龙媒商山议得失蜀主脱嫌猜吕尚封国邑傅说已盐梅景晏楚山深水鹤去低回厐公任本性携子卧苍苔
　　观海　　　　　　　　　　　【唐】独孤及
　　北登渤澥岛回首秦东门谁尸造物功凿此天池原澒洞吞百谷周流无四垠廓然混茫际望见天地根白日自中吐扶桑如可扪迢遥蓬莱峰想像金台存秦帝昔经此登临冀飞翻扬旌百神防望日羣山奔徐福竟何成羡门徒空言唯见石桥足千年潮水痕
　　云门山投龙诗
　　有唐天宝黓嵗某月己巳中散大夫使持节北海郡诸军事北海郡太守柱国天水赵居贞登云门山投金龙环璧奉为开元天地大宝圣文神武皇帝祈福也先是投礼太守不行以掾吏代之余是年病目戾止以为圣上祈祐宜牧守躬亲吏輙代非礼也余撰良日爰及中元下元俱躬行为圣上祈夀祝拜焚香投龙礼毕有瑞云从洞门而出五色纷郁回翔空中声曰皇帝夀一万一千一百嵗顶礼者悉闻之余乃手舞足蹈赋诗以歌其事遂于岩前刻石壁以记之　　　【唐】赵居贞
　　晓登云门山直上一千尺絶顶弥孤耸盘途几倾窄前对竪裂峰下临削成壁阳巘灵芝秀隂崖仙乳滴大壑静不波溟无际极是时雪初霁沍寒水更积披展送龙仪宁安服狐白沛恩惟圣主祈福在方伯三元章醮升五域灵晖觌帟幕翠微亘机茵丹洞辟祝起鸣天皷拜传端素册霞间朱绂萦岚际黄裳襞玉策奉诚信仙佩俟奔绎香气入岫门瑞云出岩石至诚必招感大福旋来格空中忽神言帝夀万千百
　　宋氏五女【贝州宋处士廷芬五女若华若昭若伦若宪若荀】
　　【唐】王　建
　　五女誓终养贞孝内自持兔丝自萦纡不上青松枝晨昏在亲傍闲则读书诗自得圣人心不因儒者知少年絶音华贵絶父母词素垂两髦短窄古时衣行成闻四方征诏环佩随同时入皇宫聨影步玉墀乡中尚其风重为修茅茨圣朝有良史将此为女师
　　懐古二首　　　　　　　　　【唐】李德裕
　　河水昔将决冲波溢川浔峥嵘金堤下喷薄风雷音投马灾未弭为鱼叹方深惟公执圭璧誓与身俱沈诚信不虚发神明宜尔临湍流自此回咫尺焉能浸逮我守东郡凄然懐所钦虽非识君面自谓知君心意气首相合神期无古今登城见遗庙日夕空悲吟【东郡太守王尊】宋氏逺江左豺狼满中州阳君守滑台终古垂英猷数仭城既毁万夫心莫留跳身入飞镞免胄归霜矛毕命在旗下僵尸横道周义风激河汴壮气沦山丘嗟尔抱忠烈古来谁与俦就烹感汉防握节悲阳秋顔子缀清藻铿然如紫璆徘徊望故垒尚想精魂游【濮阳太守阳瓒】
　　泰山石　　　　　　　　　　【唐】李德裕
　　鸡鸣日观望逺与扶桑对沧海似镕金众山如防黛遥知碧峯首独立烟岚内此石依五松苍苍几千载
　　送任畹评事赴沂海　　　　　【唐】姚　合
　　掷笔不作尉戎衣从嫖姚严冬入都门仆马气益豪沂州右雄镇士勇旌旗髙洛东无忧虞半夜开虎牢丈夫贵功名不贵爵禄饶仰眠作书生衣食何由销任生非常才临事胆不揺必当展长画逆波斩鲸鼇九陌尘土黒话别立逺郊孟坚勒燕然岂独在汉朝
　　颂鲁
　　昔谓孔宣父絶粮于陈蔡歴国七十二不遇其一君或云命不遇也愚谓圣人删诗定礼出处行藏承天之意非由命焉不然论语不曰天之未丧斯文也匡人其如予何又曰下学而上达知我者其天乎以斯明矣因得为颂鲁章凡十四句
　　【唐】苏　拯
　　天推鲁仲尼周游布典坟遍游七十国不令遇一君一国如一遇单车不转轮良由至化力为国不为身礼乐行未足邅回厄于陈礼乐今有余衮冕当圣人伤哉絶粮议千载误云云
　　宿顾城二首【范县　　　　　　唐】张　直
　　绿草展青裀樾影连春树茅屋八九家农器六七具主人有好懐搴衣留我住春酒新泼醅香美连糟滤一醉卧花隂明朝送君去
　　醉卧夜将半土闻鸡啼惊骇问主人为我剖荒迷武汤东伐韦顾君含悲凄神夺悔悟魄幻化为石鸡形骸仅盈寸咿喔若蜩蜺吾村耕耘叟多获于锄犁
　　髙士咏十二首　　　　　　　【唐】吴　筠
　　展禽抱纯粹灭迹和光尘髙情遗轩冕降志救世人百行既无玷三黜道弥真信谓德超古岂惟言中伦【柳下惠】荣期信知止带索无所求外物非我尚琴歌自优游三乐通至道一言醉尼丘居常以待终啸傲夫何忧【荣启期】原生何淡漠观妙自怡性蓬户常晏如歌乐天命无财方是贫有道固非病端木钦髙风退慙车马盛【原宪】世情矜宠誉效节徼当时顔阖遵无名饭牛聊自怡逃聘鄙束帛凿坏欣茅茨托骋嚣尘表放浪世莫知【顔阖】周丰贵隐耀静黙尊无名鲁侯询政体喻以治道精莅人在忠慤疑叛由防盟一言达至义千载良为程【周丰】黔娄蕴雅操守约遗世华淡然常自怡与物固无瑕哲妻配明德既没辨正邪辞禄乃余贵表谥良可嘉【黔娄】莱氏道已逺伊妻德弥清一遁嚣烦趣永契云壑情禄位非所重拂衣遂遐征杳然从我愿岂为物所撄【老莱夫妻】皎皎于陵子已贤妻亦朙安兹道德重顾彼浮华轻琴书不为务禄位不可荣逃迹终灌园谁能达世情【于陵夫妻】髙哉彼顔歜逸气陵齐宣道尊义不屈士重王来前荣禄安可诱保和从自然放情任所尚长揖归山泉【顔歜】仲连秉竒节释难合道情一言却秦围片札降聊城辞金义何逊让禄心益清处世功已立拂衣蹈沧溟【鲁仲连】东方禀易象翫世隐廊庙栖心抱清微混迹秘光耀览寄数术纳规在谈笑卖药五湖中还从九仙妙【东方朔】吾嘉台孝威乐道隐岩穴吾尚管幼安栖真养髙节采药聊自给观书任所恱风尘不可混真素比松雪【台佟管宁】
　　栖霞山夜坐　　　　　　　　【唐】僧灵一
　　山头戒坛路幽映云岩侧四面青石床一峯苔藓色松风静复起月影开还黒何独乗夜来殊非昼所得
　　过堂邑寄耿几父　　　　　　【宋】黄庭坚
　　呼船凌大河驱马踏平沙道傍开新邑千户有生涯四衢平且直绿树隂县衙问谁作此邑耆旧对予嗟前日耿令君迁民出坳窊始迁民懐土异端极纷拏既迁人气和草木茂萌芽桃李虽无言春风满城花陵陂青青麦烟雨润桑麻自非耿令君大泽荒蒹葭白头晏起饭襁褓语呕哑自非耿令君漂转随鱼虾岂弟民父母不专司敛賖令君两男儿有德必世家问今令安在解官驾柴车当时舞文吏白璧强生瑕令君袖手去不忍试虎牙人往惜事废感深知政嘉我闻耆旧语叹息至昏鸦定知循吏传来者不能加今为将军客轩盖湛光华幕府省文书醉归接防斜懐宝仁者病偷安道之邪勉哉思爱日赠言同马挝
　　咏田单　　　　　　　　　　【宋】王安石
　　湣王万乗齐走死区区燕田单一即墨扫地如风旋舞鸟怪不测腾牛怒无前飘飖乐毅去磊砢功名传掘葬与劓降论乃愧儒先深诚可奋士王蠋岂非贤
　　郓州新堂夜月【二首　　　　　宋】苏　轼
