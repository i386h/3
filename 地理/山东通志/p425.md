<!-- { "loadSidebar": true } -->
　　屯氏河厓秋雨塌中有片石锓文辞残阙漫漶不易辨豕亥鱼鲁多支离曰君讳植字子建魏济青相司徒儿岂是曹家瘗旧物官号封削无临淄淘洗摩挲捜石尾下纪年月称神拓跋人代越千载六朝荒碣留今兹渤海蓨人父名肇北魏髙氏从可知宣武当年宠外戚赫赫权势何恣睢北海彭城遭毒手朝野侧目将奚为一旦马侧车轴折瑶光尼寺同伤悲十八为郎有令子六州刺史将军麾铭辞不识何人作或者传信非传疑瓦棺古墓埋朽骨斜阳逝水流空陂此石一落土人手摩防捣练西风吹我行临河忽三叹河边古冡青累累美恶是非不一辙岘首峄阳各有碑魏收秽史简编在考征僻事方朔饥恨未读书空涉猎不然几使寃陈思
　　长歌题四女祠　　　　　　【国朝】田　雯
　　贝州破庙河之涯古鬼冷守昏镫斜残碑墙根泥甃没一株秃柳喧啼鸦塑像四女儒巾怪土人香火疑神騧云是学士宋女宅尚宫逸事今堪夸饶州司马廷芬父其母黄媪双髻丫钟鱼晨鼓夜不歇翁妇上坐如官衙唐书女五祠列四千年休讶传闻差读书耻学蛾眉嫁鬂上不挿牵牛花歴事三朝掌图籍先生官号何清华训注之祸宪赐死茱萸少一空咨嗟吚喔牝鸡已数唱柔条娬媚歌声哗婉儿韶警文章手通天陈迹悲淫哇女论语成匹七诫较十二字真夭邪清阳巾帼拥材杰世间才子徒纷拏自是诗人延清裔红裙散落天风葩岂料当年嘲口臭才归粉黛驰香车低徊长揖上马去祠门社鼓咚咚挝
　　蔡中郎八分书遗迹歌　　　【国朝】赵于京
　　纷纷龙公赛巷舞先生斋戒因祷雨偶然往检半截碑榻得中郎之片羽垂芒八角非荒唐漶灭无从辨今古君夀何人典赞卫忠謇大节上嘉许江扬剧贼君已清稼穑滋殖胥乐土五月辛酉何王年此石何因落成武我疑汉代竹邑侯张君之名鱼为鲁或与中郎生同时夏承有道类可睹嗟哉中凿为凹趺霑牕戈法辱奴间三连五画腹读剥蚀安得女娲补大呼韩苏诗纪之摩挲未必减石鼓好嵌衣亭北山间不啻淋泠清溽暑
　　长白山　　　　　　　　　【国朝】李兴祖
　　羣峯挿云云涵山气如攒玉山头圜遥天一抹惊逺望延连四邑雄齐关曲涧层峦步周折疑入绡室揉瑶环左挥沧海右岱岳独挺素色标烟鬟隂晴不变气全白可有跨鹤来仙班凌虚直欲接帝座星辰可摘翠岫间絶壑隂森贮霜雪龙湫潄出声潺湲潴水镜揺落秾艳春光弄紫晴旭殷髙凌天表广负轴藏灵孕秀石不顽以兹副岳擅形胜曾传汉代玉检颁赤松难寻白兎杳惜不杖防时往还东牢大药如可得聚仙峯顶频跻攀
　　谒双忠祠【费县　　　　　　国朝】王式丹
　　范阳贼兵天下雄挫其锋者两顔公常山平原如指臂义旗遮蔽山以东西连张许势犄角牵掣贼肘揕贼胸借非哥舒一战误岂有火及骊山宫中原瓦裂纵无补缓贼西上已竒功常山殉国自犁舌鲁公爵秩方尊崇讵意白头值蓝面贼庭洒血留孤忠两公并是杀身成仁者传闻尸解亦凿空我来此地拜祠宇入门英烈横髙穹钟灵孕杰傍祊水千秋兄弟爼豆同灵旗绛节俨来驭幽沉榱桷回悲风
　　秦桥行　　　　　　　　　【国朝】王　苹桥在大海中从日主祠望之怪石嵯峨忽断忽连相去丈许如人力为之纷列者苍茫莫极不知所届日主祠在海东岸尽处过祠不复有岸矣
　　三月海上风怒号天云下垂天吴骄祖洲琼田在何许漭滉东望鼋鼍桥崩湍激石色积铁错出波面峰嶕峣近者因依布碁子逺者罗列横斗杓长鲸悲啸老蛟舞冯出没腾灵鼇浪花突堕翻地轴潮势凭陵倾天瓢三千年矣畧彴在孤岛几经冬华凋于虖祖龙临渤海百神秘怪纷来朝神人鞭石恐不速徐市入海甘逋逃受珠台空长苍耳养神芝说同菰苗及貌寝勿图我凖蜂膺挚声豺嘷扶桑碧海一万里鬰仪之居崦嵫遥髙舂下舂杳难即血殷山骨鞭痕销老我东行事临眺春风初合喧春涛一行两行沙鸥路千松万松苍鹘巢观碑风雨碎文字殿壁龙蛇昏蟏蛸秦东门刻相斯篆磨厓漫灭成山椒踌躇平生类萧瑟自喜真见三峯髙急呼成连如可作朱弦遗音林下交此会旷懐自卤莽此地须以匏尊浇作桥未几祠日主秦时汉时何劳劳【冬花岛在桥侧岛花经冬始开】
　　过岱　　　　　　　　　　【国朝】唐芳第
　　石棱荦确车欲倾黄头奴子扶轮行绿树丛中残月落青山缺处朝曦生一片白云恣荡漾须防岩壑呈万状当年浪指出封中山灵大笑层霄上神房逺摄绛节朝灵风一度松萧萧我支短笻凌絶顶霞空缥缈闻仙璈今来驱车使东去山怜我老留莫住红桂花繁不寄书青蛾玉女归何处荒邈空传七十君眼前登陟徒纷纷白头嬾上东封颂秋雨销沉碧简文
　　常将军庙歌【将军名元通　　国朝】方正玭
　　雄关杀气凝长云流泉呜咽寒斜曛一方慕义有公道髙祠瞻拜常将军将军昔作五州牧血战川原阵前没又闻筑城忤主将尸立崇台耻雌伏碑铭雨蚀莓苔深铁石矢抱平生心不负提携三尺剑故应镕铸双南金昭宣迄今几千载灵爽焕赫尚如在偶然伏莽肆蠢动踏白军威宵砺乃君不见封疆呵防凭天人太守夜梦须睂真维新庙貌辉丹漆嵗奉椒浆荐白苹
　　趵突泉歌　　　　　　　　【国朝】峻　德
　　歴下名泉七十二趵突之名称独步旧传来自王屋山伏脉岱隂忽仰吐下马即来探此泉不管城头天色暮未到先闻澎湃声沼墙急转垂杨路入门惊见涌轮水眼明如与故人晤白石方池三宝开崩腾昼夜声不住一望直惊风雨防半空疑有神灵聚其一喷薄声势雄氷雹激射雷电怒迤北二窦气稍杀飞沫翻珠类相附倒竭龙藏愁老蛟动揺蟾宫湿寒兔隂霏霁霭接湖山冷翠幽光沾竹树我时独往双清亭心目震荡神恐怖昔闻仙翁曾此游紫阁丹房白云度来鹤桥头鹤不来山日沈沈堕苍雾向晚无人泉自流飞下风标双白鹭归来篝灯坐赋诗云黑旅窻雨如注










　　山东通志卷三十五之一上
<史部,地理类,都会郡县之属,山东通志>
　　钦定四库全书
　　山东通志卷三十五之一下
　　艺文志一【五言律诗】
　　奉和圣制经邹鲁祭孔子应制　【唐】张　説
　　孔圣家邹鲁儒风蔼典坟龙骖旧宅鳯徳咏余芬入室神如在升堂乐似闻悬知一王法今日待明君送裴校书从大夫淄川觐省　　【唐】岑　参
　　尚书东出守爱子向青州一路通关树孤城近海楼懐中江橘熟倚处防门秋更奉轻轩去知君无客愁与任城许主簿游南池【池在济　唐宁州】杜　甫
　　秋水通沟洫城隅进小船晚凉看洗马森木乱鸣蝉菱熟经旬雨蒲荒八月天晨朝降白露遥忆旧青氊登兖州城楼【时甫父闲为　　　唐兖州司马】杜　甫
　　东郡趋庭日南楼纵目初浮云连海岱平野入青徐孤嶂秦碑在荒城鲁殿余从来多古意临眺独踌蹰刘九法曹郑瑕丘石门宴集　　【唐】杜　甫
　　秋水清无底萧然静客心掾曹乗逸兴鞍马到荒林能吏逢聨璧华筵直一金晚来横吹好下亦龙吟
　　宿灵岩寺　　　　　　　　　【唐】戴叔伦
　　马疲盘道峻投宿入招提雨急山溪涨云迷岭树低凉风来殿角赤日下天西偃腹虚檐外林空鸟恣啼
　　官成武主簿作【五首　　　　　宋】王禹偁
　　释褐来成武始知为政难毎签逃戸状羞作字人官冷砌莓苔徧荒城草木寒宦情销已矣时梦钓鱼滩释褐来成武徒劳自感伤位卑松在涧俸薄菜经霜迳拥寒莎绿门横古木苍冠缨尘已满未敢濯沧浪释褐来成武经春自愧多晨炊犹接续时雨未滂沱拂榻惊巢燕陈书起蛰蛾惠民无政术尸禄竟如何释褐来成武闲思应举时投人天下徧瘦马雪中骑秋卷何年中春愁到处随如今名已遂争敢话官卑释褐来成武携家别故乡北堂微禄及南畆旧田荒篱菊飞秋蝶庭莎叫夜螀无人慰孤寂窻月自凄凉
　　留别长山父老　　　　　　　【宋】范仲淹
　　长白一寒儒荣归三纪余百花春满路二麦雨随车鼓吹罗前郡烟霞指旧庐郡人莫相羡教子苦诗书
　　尧庙【在尧山　　　　　　　　宋】范仲淹
　　千古如天日巍巍与善功禹终平洚水舜亦致薫风江海生灵外乾坤揖让中乡人不知此箫鼔谢年丰
　　广野轩　　　　　　　　　　【宋】张之才
　　城隅荒僻地潇洒亦清虚雅有林泉乐闲同郊野居小园春自好幽迳客来疎不学樊迟稼虞卿喜著书
　　咏新桥驿古槐　　　　　　　【宋】文天祥
　　去嵗营船隩今朝馆汶阳海空沙漠漠河广草茫茫家国哀千古男儿慨四方老槐秋雨暗孤影照琳琅
　　过汶河　　　　　　　　　　【宋】文天祥
　　中原方万里明日是重阳桑枣人家近蓬蒿客路长引弓虚射鴈失马为寻獐见説今年早青青麦又秧
　　东平馆　　　　　　　　　　【宋】文天祥
　　憔悴江南客萧条古郓州雨声连五日月色彻中流万里山河梦千年宇宙愁欲鞭刘豫骨烟草暗荒丘
　　东阿　　　　　　　　　　【宋】文天祥
　　东原深处所时或见人烟秋雨桑麻地春风桃李天趱程频问堠怯勇缓加鞭多少飞樯过噫吁是北船
　　博兴风景　　　　　　　　　【元】于　钦
　　霜风収绿锦万顷水云秋海气朝成市山光晚对楼舟车通北阙图画入南洲且食鲈鱼美吾盟在白鸥
　　湖上早春　　　　　　　　　【元】赵孟頫
　　谿上春无赖清晨坐水亭草芽随意绿栁眼向人青初日収浓雾微波乱小星谁歌采苹曲愁絶不堪聼
　　济州　　　　　　　　　　　【元】贡　奎
　　旧济知何处新城又作州危桥东去驿高堰北行舟市襍荆呉客河分兖泗流人烟多似簇聒耳厌喧啾
　　四知堂【时官堂邑令　　　　　元】张养浩
　　邑壮怜才弱官微虑患深韦千古意氷蘗一生心防有归来赋囊无暮夜金三年何所得憔悴雪盈簪
　　我爱云庄好四首　　　　　　【元】张养浩
　　我爱云庄好溪流转玉虹惊飇荷背白残照鸟身红逺意微茫外真懽放浪中终身能若此甘作灌园翁我爱云庄好柴门俗客稀行田虫扑帽坐树蚁缘衣云水一铜镜霜林万锦机东冈陂故在辞聘未全非我爱云庄好衡门昼寂然苔香花覆砌石润竹通泉独处蓬为室闲逰杖挂钱白头乡社里未觉媿前贤我爱云庄好民风太古淳妇勤丝满籰儿懒砚凝尘秦系唐高士张融齐逸人只因疎散久毎毎忘冠巾
　　赋得钜野泽送宋显夫佥事之南山
　　【元】余　阙
　　隄上栁沈沈春蒲泛渚禽济田东　阔汶水北流深落日依中沚浮云积太隂微茫看不尽浑似别时心
　　登太白楼　　　　　　　　　【明】刘　基
　　小迳迂行客危楼舎酒星河分洸水碧天倚峄山青昭代空文藻斯人竟防萍登临无贺老谁与共忘形
　　过荏平　　　　　　　　　　【明】曾　棨
　　地旱空多井林疎逺见楼平山通县界漯水入河流过客询张镐乡人説马周北来多古迹那得更淹留
　　登岱　　　　　　　　　　　【明】乔　宇
　　五岳谁争长东皇万物先晦明分日月呼吸变云烟厚脉中盘地神功上配天云亭问封禅千古意茫然百灵朝拱处空籁聴琅璈地据中原胜天临下界高云山双老眼江海一秋毫欲访蓬瀛去从谁借六鼇
　　御帐坪　　　　　　　　　　【明】王守仁
