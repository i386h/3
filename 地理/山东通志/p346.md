<!-- { "loadSidebar": true } -->
　　耶律有尚【东平人受学于许衡至元间代衡为祭洒迁集贤学士葬父还乡朝廷以安车徴之为昭文馆大学士五居国学诸生皆知趋正学崇正道海内宗之卒谥文正】
　　尔佳之竒【字士常其先出女直加古部后为尔佳初徙家滕州之竒少从舅氏居东平由行省都事累官吏部郎中立陟降澄汰之法遂着为令嵗早谷贵有司议平价之竒言莫若辍土木之役以召和气致丰稔谷价自可平也至元末与李谦同侍东宫均见礼重后除翰林直学士转吏部尚书卒】商　挺【字孟卿曹州济隂人父衡佥陜西行省贠外郎以战死挺年二十四严实聘为诸子师实卒子忠济辟为经歴赞忠济兴学养士世祖闻其名召对称防前后建大议凡十有七上以此重之累迁官至防知政事帝留意经学挺与姚枢等纂五经要语凡二十八类以进复为枢宻副使卒谥文定】商　琥【字台符济隂人防知政事挺子至元间以姚枢许衡荐拜堂御史时蟠龙寺僧谋叛被擒其党纵火来刧民大扰琥亟诛其魁吏议非之中丞张雄飞是之后都昌妖贼僭号倡乱琥按问胁从者悉以诖误纵遣其党与悉招徕之三日而平迁中台监察御史属地震因条陈汉文时政进国子司业卒有彛斋文集】
　　李之绍【字伯宗东平平隂人家贫力学至元三十一年纂修世祖实录征授翰林国史院编修学士姚燧欲试之凡翰林应酧之文积十余事并付之之绍援笔立成燧惊喜曰可谓名下无虚累迁至翰林侍讲学士自号果翁有文集藏于家】
　　刘　斌【歴城人从张荣起兵为管军千戸屯襄阳军乏食知青陵多积谷乃率百骑夜发遇敌兵斌舍马挥槊败之得粮数千斛将卒惟语子曰居官当防正自守毋黩货利丧身败家赠彭城郡公谥武庄】
　　刘思敬【歴城人斌子赐名哈巴尔图袭父职为征行千戸世祖南征从攻台山寨先登中流矢伤甚帝赐酒亲劳之从讨李璮及捕盗济南俱有功赐金累授西川副统军佩金虎符宋守臣昝万夀乗虚攻成都思敬邀击败之夺归所俘二千人转同签枢宻院攻取嘉定降泸叙诸部及筹胜等寨十九族西南五十六部落后泸州复叛思敬妻子没焉乃率兵擒讨复之攻重庆擒守臣张珏其将赵牛子降遂平全蜀拜四川行省防知政事寻授正奉大夫江西行省防知政事治盗有声卒赠柱国封滨国公谥忠肃】马　绍【字子卿济州金乡人世祖时丞相安童奏言宜得儒士讲论经史平章政事张启元以绍应诏歴佥山东东西道按察司事益都宁海饥绍发粟赈之累官参知政事提举杜璠言至元钞公私未使平章僧格欲重罪之绍曰国家导人使言今重罪之不与诏书违戾耶璠得免及僧格败疏其所尝行赂者索籍阅独无绍名帝以为忠洁迁中书左丞行江浙省事】
　　司居敬【字仲可恩州人世祖时为邹尹邹租嵗输胶州民病于逺涉居敬请改输滕县以使民中书省是其议又尝改创学宫市学田五百亩以赡贫士新孟子祠建中庸书院善政甚多去后十余年民刻石颂之】
　　陈子恒【恩州人世祖时为招逺县尹防明寛厚不施鞭扑凡来讼者皆以大义晓之咸感愧而去后民间相戒以讼为耻尝遇隣境飞蝗害稼州檄调夫役捕蝗子恒曰蝗为害皆长令招之也捕蝗不如逐令乃自投劾引去民惶惑祷祀一夕蝗尽投海死】
　　杜　闫【郓城人世祖时为汶上尹均平徭赋人咸称便讼者必先晓以礼义使自知其曲直而后治之又尝修筑鲁沟之甬道行者莫不颂其德】
　　吴　升【榺县人累官邵武兴化推官母卒庐于墓侧不饮酒食肉者三年】
　　刘　琮【歴城人父久病赀竭鬻女并及其妻又不继乃焚香祝天请以身代书牒坎地埋之得钱一窖钱出而水涌父饮之即愈因名孝感泉后父殁琮遂舍宅为寺披剃为僧因名其寺曰孝感寺】郝　青【新城人有胆力精武艺奋然以名不见称为耻周游濵凔受知于沧州李相得副统之职从攻徐州城号万人敌青被甲先发杀敌甚众胷中石手中枪弗顾也城防青功居最黄州克敌及攻防滁州俱有功累加河间滨棣两路千戸廵哨唐州遇敌跃马与战自朝至晡生擒数人敌败走青力亦尽气几絶久之乃苏赏骏马一匹以旌其功后授军马镇抚加鄂啰千戸】
　　阎　复【字子靖髙唐人其先河州人祖衍仕金殁王事父避兵髙唐遂家焉复弱冠游学东平为康澹轩髙弟至元间以王磐荐为翰林应奉扈驾上京赋应制诗寓规讽世祖恱曰有才如此何可不用旋陞翰林修撰洊歴学士屡奉面谕诏防具草以进帝每称善成宗即位召除集贤学士上言建立圣庙及典礼雅乐后冇诏肠田并孔林洒扫人戸皆从其请也继因星变上疏言定律令颁封赠重郡守减公田租诸要务时多采用之武宗立首陈惜名器明赏罚择人朴三事尤剀切后以平章致仕卒谥文康】刘敏中【字端甫章丘人至元中由中书掾洊歴监察御史劾权臣僧格奸邪不报遂辞职复起为御史台都事敭歴中外大德间为辽东山北宣抚使守令中恃贵幸暴横者一绳以法锦州雨水为灾輙发廪赈之寻召为集贤学士商议中书省事上书陈十事曰整纲省政进良剔奸显公道杜私门严武备广恩膏及防典钞法皆时务切要武宗即位庶政多所更定奬赐有加敏中平生义不茍进进必有所匡救每以时事为忧常中夜叹息至泪湿枕蓆后官翰林学士承防以疾辞归卒赠光禄大夫柱国封齐国公谥文简】
　　刘士义【字伯仪济南人成宗时为禹城县尹以五事自朂均赋役招流移劝树艺疎狱讼励士习一一力求尽善始终不渝时有嘉禾一茎九穗之应】
　　陈　忠【夀光人字子海兄弟四人同居以孝友称大徳八年旌表】
　　髙禧【临邑人成宗时歴齐东霑化商河三县尹皆有异政商河妖虎为患禧能祷而除之】安仁甫【邹平人家黄山下乐耕读训子孙以农圃医卜不许习词调声歌之业尝扁二亭以供吟眺一曰山朝一曰野市年七十余而卒】
　　潘昻霄【济南人号苍崖官至翰林侍读学士所着有苍崖类稿金石例】
　　李　綗【济南人为人诚实而干练以行省掾起家知济宁州化民以礼凡朔望必行旌善之典以鼔励民而严于捕盗谓稂莠不除则无以卫嘉谷故奸匪皆闻风敛迹尝遇嵗旱歩祷怱见飞蝗蔽天而来綗防诚黙祝天怱反风而雨蝗亦不集岁获大稔行省荐其能官至总管】
　　张子垫【隂人长于文学以引掖后进为已任隐居报授孜孜不倦乡人从之者甚众皆因才而成就之以荐举召入太学讲经授翰林检讨不就】
　　张养浩【字希孟济南人防有行义好读书以按察使焦遂荐为东平学正游京师献书于平章博果密深器重之选授堂邑县尹首毁滛祠三十余所开窃贼以自新之路严置害民之李虎于法众皆感而快之去官十年犹为立碑追颂其德洊歴监察御史武宗时疏时政十条言皆切直尚书省不能容遂除翰林待制复搆以罪罢之及尚书省罢召为右司都事迁秘书监延祐初设科养浩以礼部侍郎知贡举寻拜礼部尚书諌内庭张灯之失帝既怒复喜仍厚赐之后以父老弃官归养父殁以吏部尚书太子詹事及翰林学士等官召屡辞不拜天歴初关中大旱民饥特拜陜西行台中丞养浩闻命即散其家所有与乡里贫乏登车就道沿途赈饥瘗死至华山泣祷岳祠天忽隂翳两二日及到官复祷于社坛大雨三尺禾黍自生秦民感恱莅官四月未尝家居止宿公署夜则祷于天画则出赈饥民每一念至即抚膺痛哭遂得疾不起关中民哀之如失父母后赠平章柱国封滨国公谥文忠所着有三事忠告归田类稿行于世】
　　宫　钦【东莱人武宗时为东阿尹嵗大饥出三年俸币易粟以赈民复劝富室出所余以助之得二万余斛民赖以全活者甚众明年复大祲民不劝而自输曰无令我公为民蒿目也】
　　张起岩【字梦臣章邱人起岩生有异兆武宗时以察举为福山敎谕值尹缺移摄县事听断明允民曰若得张教谕为真县尹吾属何厚幸焉后登延祐进士首选除同知登州事闗属称庆以绩最特防改集贤修撰累进为监察御史抗章论事无所顾忌歴陞燕王府司马拜礼部尚书文宗亲郊起岩充大礼使趋导有节陪位百官望之凛然帝甚嘉之转防议中书省宁宗时有妄男子告变俄起大狱及按问皆虚法司谓唐律告叛不反坐起岩力持不可亟趣有司具岳大事寻定洊歴翰林知制诰修国史实录后转燕南防访使搏击豪强民甚赖之滹沱河水为害起岩为文责河神加意修隄防瀹湮郁水患遂息寻拜翰林学士承防诏充総裁官修辽金宋三史史成遂乞归卒谥文穆】
　　杨道【字淑能淄川人以诗鸣屡辟不就延祐三年卒赠谥曰文节先生】
　　宋益斋【青城人隐居授徒行谊髙洁为乡党所钦年九十余卒王朴题其墓曰大元巨儒宋益斋先生之墓】
　　曹元用【字子征世居阿城徙汶上资禀俊爽防嗜书始以镇江儒学正考满游京师时闫复于四方士少所许可及见元用大竒之荐为翰林国史院编修官御史台寻辟为掾史元用初不习吏事而见事明决吏反师之转中书省司掾与清河元明善济南张养浩同时号为三俊延祐初授太常礼仪院经歴英宗锐意礼乐凡祀典仪注卤簿之制多所裁定寻迁翰林直学士特克实之变令其党遽至京师收百司印趣召西院学士元用独不行曰此非常之变吾宁死不曲从也后拜翰林侍讲学士兼经筵官预修实录纂通制凡朝廷大制诰率元用所草文宗将大用之防卒帝深为嗟悼进封东平郡公谥文献所着有超然集四十卷】
　　李　谦【字受益郓州东阿人世祖召为应奉翰林文字一时制诰多出其手至元中迁太子左谕德侍裕宗于东宫陈十事裕宗崩又传成宗于潜邸成宗即位驿召至上都授以翰林承防以年老乞致仕仁宗时复上疏陈九事帝皆嘉纳寻迁集贤大学士致仕年七十九卒于家谦文章醇厚有古风学者宗之号野斋先生子偘官至大名路総管】
　　韩　镛【字伯髙济南人延祐中进士累官翰林侍讲学士拜侍御史以刚介为时所忌罢归朝廷慎选守令魏中立言于帝曰当今必得贤守令无加镛者乃起为饶州路总管饶俗尚鬼乃撤滛祠崇儒学郡人化之迁廿肃行省防知政事】
　　王　搆【字肯堂东平人少頴悟弱冠以词赋中选累仕至翰林学士承防在中书省时南士有请捜括田赋者执政欲从之搆与平章何荣祖共力言其不可得不行搆歴事三朝练习台阁典故凡谥册之文皆所撰定时同郡王旭亦以文章名世与搆及王磐号为三王】
　　于克明【邹平人性忼慨闇畧有大节善持不平之鸣闾党咸服其耿直英宗时以荐授观城尹县民有田九十亩为馆陶豪戸所隐占讼三十年不决克明亲履其境逐一厘正遂得清还曹州假部符派濮纳丝绢民惊皇莫知所出克明赴部辨正濮属邀免民感念立石颂其惠其居官强项而主持公道类如此】
　　于　钦【字思容防都人博学多闻累官兵部侍郎所着有齐乗六卷行于世】
　　李之英【字允达邹县人沉敏寡言从曹元用受易从呉澄受尚书春秋从陈绎鲁受诗礼河圃而就正于虞集当其覃思涉旬衣不解带泰定三年为辽左儒学正士庶宗事之有门生病而其家皆逺去者之英就视疗治寻愈俗畏雷或宅遭震则弃弗居之英即移处啸咏积习顿除】
　　王　闰【东平须城人父尝卧疾燃灯室中火延篱壁闰突入火中解衣防父抱持而出肌体灼烂父无少伤事闻诏复其役】
