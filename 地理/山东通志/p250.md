<!-- { "loadSidebar": true } -->








　　山东通志卷十九
<史部,地理类,都会郡县之属,山东通志>
　　钦定四库全书
　　山东通志卷二十
　　海疆志【海运附】
　　唐虞声教东渐于海然距畿甸犹千里而遥也今则寅賔出日拱卫
　　神京包干奥而括坤区固莫宻于此矣我
　　皇上徳洋恩溥重译来朝而安不忘危防御惟谨登莱三环溟渤不见水端徂南极东洋有程岛有汛岸有堠熟其形势使洪涛巨浸之险了若康庄则六辔在我矣至若元人以海运富国成山旧道胶水遗津得其人以经理之连樯飞挽何患非利涉哉攷之特详条理具备将使筹兵食者有所取资焉岂暇与儁丽文人竞夸荡云沃日之竒观哉作海疆志
　　海疆【东省登莱青武等郡三面距海险津要口各借巡防而旧志海疆散见山川兵防条下未有专帙于义为疎今増集一编以补其阙首口岸次墩台次岛屿次防汛次道里次潮信次船具钜细悉载而复附以海运始末请行请止持论各有不同然因时制宜亦未可胶柱而论也】
　　海防攷
　　汉晋各朝有事于渤海者史不概见今攷设官防御之制当自唐始
　　唐天寳元年设登莱守捉莱州领之东牟守捉登州领之
　　宋庆厯二年置刀鱼巡检【郡守郭志髙奏置水兵三百名戍沙门岛备御契丹每年仲夏居岛秋冬还郡着为令】康定二年増置登州弩手升登州为禁兵元祐二年设海禁【制擅乘船由海入界河及往髙丽新罗境者罪以徒往北界者加等】
　　元至正十一年立山东分元帅府于登州
　　明洪武初设沿海诸衞领以备倭都指挥使兼置巡察海道【俱详职官指挥使驻登州府海道一驻青州一驻武定州皆管民兵巡司马快谓之兵备海防道】嘉靖四十一年专设登州海防道万厯二十年设登莱巡抚【驻劄莱州府称防抚军门】专辖沿海屯衞兼辖辽东各岛四十八年设登莱总兵官【崇祯元年改镇为恊】
　　皇清顺治九年撤登莱巡抚十八年复移临清镇于登州府【其移镇建置详职官志其营制分合官兵増减详兵防志】而海防道裁并不一各因其时【详职官志】康熙四十五年登州镇设前后水师营五十三年裁后营水师官兵留前营分驻登胶【逰撃驻胶州守备驻登州府】定为南北二汛雍正十二年又分为南北东三汛【初定南汛自江南莺逰山起至成山头与北汛会旗北汛自成山头起西至直交界祁河口止北至北隍城岛九十里与奉天水师营汛分界十二年更定南汛自莺逰山东至马头嘴与东汛防旗东汛自马头嘴北至成山头与北汛会旗北汛仍照旧分汛】官兵船只统辖于登州镇【官兵増减船只分配俱详兵防志】而陆地营汛星罗碁布亦互相犄角云
　　口岸【自安东卫起循海而东而北至海丰县直交界止】
　　安东卫岚山口【卫东南二十里陆汛系安东营】日照县涨洛口【县西南五十里岚山东三十里】涛洛口【涨洛北二十里洛字与雒通】夹仓口【涛洛北十七里】龙汪口【夹仓北七十八里以上俱日照县地方陆汛系安东营】诸城县宋家口【县南一百二十里龙旺东北二十里旧设信阳龙湾二巡检司】董家口【宋家东北八十里】龙湾口【董家东一百三十里以上俱诸城县地方陆汛系即墨营】胶州古镇岛口【州西南一百四十里龙湾东五十里设古镇巡检司】淮子口【入胶总口古镇岛东一百四十里以上俱胶州地方陆泛系胶州营】即墨县女姑口【县西南五十里淮子东北一百余里】董家湾口【女姑东一百三十里】登窰口【董家湾南二十五里】巉山口【登窰东一百五十里】金家口【巉山东北一百六十五里以上俱即墨县地方陆汛系即墨营】莱阳县何家口【县南九十里金家东北六十里陆汛系宁福营】海阳县行村口【县西南八十里何家东六十里旧设行村巡检司】丁字嘴口【行村东三十里以上俱海阳县地方陆汛系宁福营】宁海州乳山口【州西南一百三十里丁字东一百八十里旧设乳山巡检司】南洪口【乳山北九十里】浪暖口【南洪东九十里以上俱寜海州南岸地方陆汛系寜海营】文登县五垒岛口【县东南五十里浪暖北一百里】长防口【五垒北一百里】望海口【长防北四十里】靖海龙王庙口【望海东七十里旧系靖海卫今改巡检司】柳埠口【龙王庙东北二十里】朱家圏口【柳埠东二十里以上俱文登县南岸地方陆汛系文登营】荣城县马头嘴口【县南一百四十里朱家圏北十五里】石岛口【马头嘴东二十里】家鸡旺口【石岛北一百五里】养鱼池口【家鸡东北一百十里】龙口崖【养鱼池北八十里】朝阳口【龙口西五十里】长峯口【朝阳西一百二十里以上俱荣城县地方陆汛系文登营】文登县威海龙王庙口【县北一百一十里长峯西二十五里旧系威海卫今改巡检司】双岛口【龙王庙西北五十余里以上俱文登县北岸地方陆汛系文登营】宁海州金山口【州北五十里双岛西四十五里】养马岛口【金山西五十里】龙门口【养马西二十里】清泉寨口【龙门西三十里以上俱宁海州北岸地方陆汛系宁福营】福山县之罘岛口【县东北五十里清泉寨西三十五里】大河口【之罘西十六里】八角口【大河西一百里以上俱福山县地方陆汛系宁福营】蓬莱县卢羊口【县东九十里八角西二十五里】刘家旺口【卢羊西九十里】湾子口【刘家西二十里】抹直口【湾子西十七里】天桥口【县城北水门外去抹直西三里以上俱蓬莱县地方陆汛系登镇中右二营轮防】黄县黄河营口【县北二十五里天桥西四十里陆汛系登镇中营分防】招逺县东良口【县北六十五里黄河营西四十里设东良巡检司陆汛系登镇中营分防】掖县三山岛口【县西北三十五里东良西十里陆汛系莱州营】海仓口【三山岛西十里设海仓巡检司以上俱掖县地方陆汛系莱州营】昌邑县下营口【一名潍河口又名鱼儿浦县西北六十里海仓西六十里陆汛系莱州营】夀光县弥河口【一名唐渡河县东北一百二十里潍河西七十五里陆汛系夀乐营旧河口西有固堤镇为潍县海口今淤】乐安县新河口【又名淄河门县东一百二十里陆汛系夀乐营】利津县牡蛎口【县东北一百二十里设丰国镇巡检司陆汛系武定营自昌邑县下营口以西歴夀光乐安至牡蛎口海岸皆沮洳滩荡为各塲灶晒盐之地从内地墪堡道里计之共五百二十里若以舟行水程计之不过二百里故各口相去逺近里数不能画一开载】霑化县绛河口【县东南八十五里牡蛎西七十里设久山镇巡检司陆汛系武定营】海丰县大沽河口【县东一百五十里绛河西一百一十里设大沽巡检司陆汛系武定营西至祁河口系直交界　按沿海口岸大小不可殚述今标举其最要者大口为商船出入盘诘必严小口为渔筏往来稽查宜宻陆汛则内地之分防水师则外洋之巡哨而巡司则近逻逺了亦有诘奸御暴之责焉次第志之用资稽考至于营员大小汛兵多寡另详兵防志】墩台【设炮曰台司烽曰墩皆有堡房系陆路汛兵守之按东省沿海设立炮台自明万厯间防倭备辽其比如栉今承平日久减存不过什一然旧设之地不可不志之以备不虞之用故以现设炮台提纲大书而于相间之墩堡旧曽设炮者聮络分注于下以备参攷】
　　安东卫【卫城东南二十里有岚头山墩东三十里至日照县涨洛口墩又东二十里至涛洛口墩又东十七里至夹仓口墩又东三里至东墩又东三十五里至石臼所墩皆旧设炮台又东四十里至龙旺口】
　　龙旺口炮台【东二十里至诸城县宋家口墩又东八十里至董家口墩又东五十里至董家口东墩皆旧设炮台又东五十里至亭子栏】
　　亭子栏炮台【东三十五里至龙湾口墩旧设炮台又四十八里至古镇口】
　　古镇口炮台【胶州地方东八十里至大湾口墩旧设炮台又东一十五里至唐岛】唐岛口炮台【东五十里至张头嘴墩北三百二十里至即墨县女姑口墩皆旧设炮台又东五十里至青岛】
　　青岛口炮台【东三十五里至野鸡台墩又东三十里至石老人墩皆旧设炮台又南一十五里至董家湾】
　　董家湾炮台【南二十五里至登窰口墩又东七十五里至七沟墩又东三十五里至大桥墩皆旧设炮台又东四十里至巉山口】
　　巉山口炮台【北三十五里至走马岭墩又东十里至新庄墩皆旧设炮台又东一十里至黄龙庄】
　　黄龙庄炮台【东三十里至周哥庄墩又东一十五里至望山墩又东二十五里至七口墩又北二十里至米粟墩又北五十里至金家口墩又北六十里至莱阳县何家口墩又北六十里至北墩皆旧设炮台又东二十二里至海阳县丁字嘴】
　　丁字嘴炮台【北五十里至羊角盘墩又北六十里至草岛嘴墩又东二十里至宁海州琵琶口墩又北六十里至旗竿墩皆旧设炮台又北八十里至黄岛口】
　　黄岛口炮台【北一十五里至南洪墩又东一十里至白沙墩又北八十里至浪暖口墩皆旧设炮台又北一百二十里至文登县五垒岛口】
　　五垒岛炮台【北一百二十里至长防口墩又北四十里至望海墩又北七十里至龙王庙墩又东四十里至朱家圏墩皆旧设炮台又北一十里至荣成县马头嘴】
　　马头嘴炮台【北六里至北墩旧设炮台又东一十五里至石岛】
　　石岛口炮台【东五里至石岛北墩又东一百里至家鸡旺墩又东一十里至青鱼滩墩又东一十二里至倭岛墩又东一十五里至里岛墩皆旧设炮台又东七十五里至养鱼池】
　　养鱼池炮台【北二十五里至池北墩旧设炮台又北五十五里至龙口崖】
　　龙口崖炮台【西四十八里至朝阳口墩又西七十五里至灶埠口墩又西二十里至海埠口墩又西二十五里至长峯口墩又西五里至樵子埠墩又西一十五里至文登县三官营墩又西三里至威海司东门外墩皆旧设炮台又西五里至文登县祭祀台】
　　祭祀台炮台【西一百二十里至貉子寨墩西五十里至宁海州清泉寨墩又西一十五里至沿台墩皆旧设炮台又西一十五里至福山县之罘岛】
　　之罘岛炮台【西一十六里至大口墩旧设炮台又西一百里至八角口】
　　八角口炮台【西二十里至蓬莱县卢羊口墩又西四十里至白石墩又西二十里至刘家旺墩又西二十里至湾子口墩皆旧设炮台又西二十里至天桥口】
　　天桥口炮台【西六十里至黄县黄河营墩又西八十里至防屺岛墩又西一百里至招逺县王徐口墩又西一十五里至掖县石灰嘴墩又西一十五里至髙沙墩皆旧设炮台又西二十里至三山岛】
　　三山岛炮台【西三十里至小石岛墩又西二十里至黑港口墩又西四十里至海庙口墩又西二十五里至虎头崖墩又西八十里至昌邑县鱼儿浦墩又西三百二十里至利津县牡蛎口皆旧设炮台未设者不载】
　　岛屿
