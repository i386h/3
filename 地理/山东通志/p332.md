<!-- { "loadSidebar": true } -->
　　崔懐慎【东武城人父邪利鲁郡太守宋元嘉中入魏懐慎布衣蔬食如居丧礼嵗时北向流涕泰始初淮北陷懐慎因北至代都邪利已死懐慎号哭絶而复苏载丧还家徒跣氷雪手足不伤时人以为孝感】
　　王　肃【字恭懿琅邪临沂人晋丞相导之后父奂及兄弟并为萧颐所杀肃自建业奔魏髙祖引见问故甚哀恻之语及为国之道深合上意除辅国大将军长史讨萧鸾义阳降者万余世宗时与咸阳王禧同为宰辅忧勤经综有过亲旧持节都督江西军事生擒萧将李叔献得其地寿昌进位开国侯肃频在边境逺近归懐清身好施家无余财諡曰宣简肃宗初复为立碑勒铭】
　　傅　永【字修期清河人骁勇过人兼有才笔王肃为豫州以永为平南长史肃将鲁康祚赵公政众号一万侵豫之太仓口永勒甲士三千拒之生擒公政斩康祚首送京师寻复与裴叔业战一月之余遂献再捷拜贝邱县开国男救彭城王勰于寿春出中山王英于义阳单骑突陈洞眼拔箭三军莫不壮之髙祖毎叹曰上马能击贼下马作露布唯傅修期耳卒赠齐州刺史】
　　崔　亮【字敬儒清河东武城人初为中书博士髙祖创革旧制以亮才望素着授尚书左丞亮叅选事亷慎明决埀及十年尚书郭秬毎曰选事非崔郎中不办后迁度支尚书别立条格嵗省亿计又议修汴蔡二渠以通边运公私赖焉亮性公清敏于剖决所在称职三辅服其徳政諡曰贞烈】李　彪【字道固衞国人举孝亷高祖初为中书教学博士迁秘书丞上封事七条髙祖览而善之寻皆施行累迁御史中尉彪性刚直多所纠劾豪右屏气逺近畏之帝尝谓羣臣曰吾有李生犹汉有汲黯又尝宴羣臣于流化池谓仆射李冲曰崔光之博李彪之直是我国得贤之基后至度支尚书】王荣世【冠氏人仕魏以方城县子为三城主梁师攻围急荣世力穷知不可全乃先焚府库继杀妻子奋身迎敌力战而死】
　　吕罗汉【寿张人仁笃慎宻弱冠以武干知名随父温佐秦州时扬难尝冦上邽镇将简千骑令出战罗汉策马大呼直冲队垒众皆披靡引退状闻征羽林郎中擒王飞亷党八十余家招慰悬弧降者九千余户频破旴贼兵以功加建威将军蠕蠕犯塞罗汉都督中外军事出为秦益二州刺史威惠兼着逺近归懐卒諡曰庄一作吕河汉未详】
　　崔　休【字惠盛清河人少孤贫矫然自立举秀才拜尚书主客郎转给事黄门侍郎髙祖南伐以休人望留总百揆还除渤海太守广布耳目诛戮豪滑俎豆肄业儒者称道不置入为吏部郎中多所选拔迁司徒右长史剖判若流刺史青州青州九郡民刘通等一千人上书颂徳上嘉之休久在台阁明习典礼朝廷疑议咸取决焉卒諡曰文贞】
　　房法寿【清河绎幕人少勇果州辟主簿以母老不应后仕魏屡立战功威名震赫赐爵壮武侯加平逺将军给田宅奴婢性好施与亲旧宾客率同饥饱坎防常至不给卒諡曰敬侯】
　　房　坚【字千秋清河绎幕人持躬有道治家严肃髙祖时为齐州大中正帝尝令羣臣各举所知坚与幽州中正阳尼皆举其子高祖曰昔有一祁名埀往史今有二奚当闻来牒迁坚濮阳太守】路恃庆【字伯瑞阳平清渊人有干用与广平宋飜齐名相州刺史李安世表荐之太和中除奉朝请自谓才望不逮让于从兄文举高祖遂并拜焉累迁河间王琛长史屡进直言諡曰襄】
　　房　亮【字景　清河人太和中除平原太守冀州刺史京　王愉谋异以境接平原遣使说亮亮斩其使者发兵防捍亲总义师出城拒战大破之迁前将军东荆州刺史悉心抚纳中外以安例边州刺史得一子出身亮不言其子而啓弟子起议者嘉焉卒赠齐州刺史】
　　傅防眼【清河人沈毅壮烈王肃表为叅军屡建功绩世宗时除建武将军讨扬州冦武兴善于绥抚南人多归附之拜益州刺史蜀人仰其恩信请军者句月相继及解州追随涕泣直达境外寻除平西将军与萧将张齐对垒三日之中转战三百余里频致九捷功成转梁州刺史州人喜迎于路卒赠吏部尚书】
　　张　彜【字庆宾清河武城人性公正歴涉经史世宗时以散骑常侍持节巡察陜西河南十二州所至人皆畏服同竂以是髙之还除秦州刺史考访典式多所制立风移俗易陇右肃然入拜光禄大夫上歴帝图帝嘉纳之諡曰文侯】
　　蒋少游【博昌人有文思高允爱其文荐之补中书博士后为太常少卿卒赠龙骧将军青州刺史諡曰质有文集十卷行世】
　　崔　光【清河鄃人本名孝伯字长仁孝文赐名光家贫好学昼耕夜读泰和六年拜中书博士著作郎与李彪叅撰国书孝文称其才曰浩浩如黄河东注今日之文宗也累官司徒侍中进太保封平恩侯卒諡文宣】
　　鹿　生【济阳乘氏人显祖时为济南太守时三齐新附人懐茍且蒲博终朝颇废本业生立为首免连坐之法保伍自相纠察劝惩有方民咸力作】
　　刘献之【博陵人少而孤贫雅好诗传曽受业于渤海程元尝谓人曰人之立身虽百行殊涂准之四科要以徳行为首人若能入孝出弟忠信仁让不待出户天下自知不然虽复下帷针股蹑屩从师止可博闻多识不过为土龙祈雨惑将来其于立身之道有何益乎孔门之徒初亦未悟见臯鱼之叹方乃归而养亲嗟乎先达何自觉之晚也献之兼善春秋毎讲左氏尽隠公八年而止云义例已了不须复解弟子有莫究其说者举孝亷不就孝文帝特诏征兴内校书仍以疾辞】
　　崔　鸿【鄃人平恩侯光从子博综经史撰十六国春秋勒成百卷仕至尚书都兵郎中迁平州刺史卒諡曰贞】
　　董　征【字文发顿邱衞国人好古学尚雅素师事博陵刘献之遍受诸经大义精练仕魏为四门小学博士宣武召入璇华宫令孙恵蔚问以六经仍诏征教授诸生官至光禄大夫】
　　韩灵珍【鲁郡人母丧三年贫无以与弟灵敏共种瓜半畞欲以营殡及熟朝采以卖至暮复生遂克】
　　房景伯【字长晖清河绎幕人壮武侯法寿族子少丧父佣书自给养母甚谨累迁齐州辅国长史摄行州事政存寛简百姓安之寻除东清河太守刘简虎曽失礼于景伯闻其临郡阖家逃亡景伯捕获之即署其子为西曹掾诏喻山贼贼以不念旧恶一时俱下将代郡郡民韩灵和等三百余人表诉乞留复加二载卒赠齐州刺史】
　　房景先【字光宙清河绎幕人防孤贫无资从师其母自授毛诗曲礼昼则樵苏夜诵经史遂大通赡魏太和中举秀才解褐太学博士修国史累迁齐州中正所歴皆有当官称沈敏方正事兄景伯如严父兄常寝疾景先侍汤药衣冠不解作五经疑问百余篇】
　　盖　儁【鲁郡人六世同居家门雍睦上闻旌表】
　　张　烈【字徽仙清河东武城人博涉经史与崔徽伯房徽叔并有令誉时人号曰三徽官步兵尚书每论军国大事深合上意萧宝卷入冦除陵江将军顺阳太守先车驾南征被围七十余日士卒愈奋萧兵遁走封清河县开国子后辞老还里兄弟同居怡怡然为亲党所慕卒垂家诚千余言不聴求赠】田　真【朝城人与弟庆广同居诸妇欲分异堂前有紫荆树一株甚茂兄弟共议破而为三一夕树即枯死真惊谓弟曰木本同株当分析便憔悴我兄弟孔懐而可离是人不如树也兄弟相感更合诸妇亦无闻言明日荆复荣】
　　崔　挺【字根双博陵安平人文帝时光州刺史恩威竝着教化大行散骑常侍张彜巡行风俗尝谓人曰入境观政时闻清吏之名崔公一人而已掖县老人有美玉献之挺不受及代去官属赠以缣帛亦不纳后卒于家光州人闻之为铸人尺铜像于广福寺中凡资荐冥福者必先拜崔公像谓其能为民致福云】
　　高　颢【字门贤渤海人博学有时誉自司空叅军转员外郎出为冀州别驾叅决李平军机表释元愉别党千余人事平仍述职时军旅之后因之饥馑颢为网纪务存寛厚寻除辅国将军卒諡曰惠】乐　运【清阳人文帝时为髙唐令有声绩尝録夏殷以来諌诤事集名諌苑上之帝嘉覧焉】王　昕【字元景剧人北海公宪曾孙仕后魏累官常侍初汝南王恱辟为骑兵叅军恱好逸游喜酣饮昕毎以正言却之累迁东莱太守武帝甚敬惮之时或袒露与侍臣戏狎见昕即正冠敛容后迁秘书监昕母崔氏有学识生九子并风流蕴借世号王氏九龙】
　　房景逺【字叔暇平原绎幕人齐州刺史景伯弟重然诺好施与值嵗饥馑以积粟分赡宗亲又于通衢煑粥以饲饿者益州刺史傅防眼表为治武府功曹防军以母老固辞不受】
　　张僧皓【临淄人博极羣书北魏熙平以至孝昌凡三征皆不就号曰征君】
　　何　鲁【字素臣益都人元魏时尝蓄书数千卷朝夕吟咏自乐每谓人曰生逄多难茍能去危就安全身逺害启足无愧老氏戒名之意则可谓云尔已矣】
　　刁　双【字子山青州乐安人博涉经史为中山王英所知拜西河太守正光初中山王熙坐罪弟畧投双双防之周年畧求南转遣从子昌送达江左事觉上义之肃宗末除兖州刺史州人张桃弓等聚众刼掠双谕以祸福不究其罪盗发悉令追获境内肃然寻行济州刺史以功封曲城乡男諡曰清穆】路　邕【阳平清渊人世祖时东魏郡太守有惠政当代去民诣阙留之灵太后诏曰邕莅政清勤善绥民俗比经年俭羣庶嗷嗷将就沟壑而邕自出家粟赈济贫窘民以获安古之良守何以尚兹其班宣各州镇】
　　路思令【字季隽阳平清渊人初为广阳王司空参军上疏曰徳可感义夫恩可劝死士陟黜幽明练兵习武先喻以祸福而后讨之岂异厉萧斧而发朝菌皷洪炉而燎毛发拜左将军南冀州刺史时葛荣谋异思令潜军夜往出其不意大破之除征东将军金紫光禄大夫】
　　崔　衡【字伯玉清河人武陵公寛子以孝行着初为秘书中散掌诏命举李冲程骏等终为名器世以是称之迁内都坐令折狱明允进爵齐郡公除秦州刺史衡陈御备之方五十余条便国利民行于秦周年之间冦盗止息卒赠金紫光禄大夫諡曰惠】
　　路去病【阳平清渊人释褐开府叅军寻为定州饶阳令寛厚亷平吏民叹服转成安令居辇毂下旧号难治功臣内戚请嘱百端去病以理抗之莫不惮其风格亦不致嫌恨一时治术独称首焉】崔光韶【清河东武城人尚书亮从弟博学强辨笃于伦理仕魏为秘书郎掌校华林御书迁青州平东府长史勅知州事清直明断吏民咸畏爱之孝庄初河间邢杲攻逼州郡州人乞亮为长史以镇之亮临机处分在难确然朝廷嘉其忠毅发使慰劳还为东道军司迁廷尉卿执法不挠权贵禀然自谓立身无惭古烈焉卒赠青州刺史】
　　崔光伯【清河东武城人孝庄帝时北海太守秩满更代帝诏曰光伯自莅海沂清风逺着其兄光韶辞荣侍养兄弟忠孝宜有甄録再申三年以励风俗】
　　王　晞【字叔朗北海人东莱太守昕弟幼而孝谨淹雅有器量魏永安初征署广平王开府功曹史晞愿养母竟不受署母终后遨游巩洛适意山水与范阳卢元明钜鹿魏季景结侣往天陵山浩然有终焉之志昭帝时以侍中迁大鸿胪加仪同三司监修起居注晞闲谈寡欲虽王事鞅掌而雅操不移在并州戎马填闾不以世务为累】
