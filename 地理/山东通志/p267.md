<!-- { "loadSidebar": true } -->
　　惠民县【附郭】资福寺【在府治东南宋大中祥符间建有元学士赵孟頫碑记额曰三学资福禅林】老君堂【在府城城隍庙东】祐徳观【在府治东】青城县昭庆寺【在县治西北唐时建】天符寺【在县东十里明成化时更名天佛】阳信县永宁寺【在县治西南】圣寿寺【在县西流波务】延祥观【在县西闗】海丰县大觉寺【在县治东南有古塔十三级唐贞观中造】镇海寺【在县东北黎敬店明治中掘地得石佛二上刻东魏武定四年】白鹤观【在县西北四十里】乐陵县观音寺【一在县治西一在县西北旧县镇】静聪寺【在县西四十里茨头铺】商河县福胜寺【在县治西南唐武徳间建】胜讲寺【在县东三十里寛河镇】清源道院【在县东闗】濵州龙泉寺【在州治北元大定间建】天王寺【在州东南二十五里】大胜寺【在州西南五十里】妙观【在州治东北】高尚观【在州西南五十里宋时建】利津县洪济寺【在县治东北金明昌初建】洪恩寺【在县东三十里】白鹤观【在县东永和卿】霑化县妙相寺【在县治东】超化寺【在县西南流钟店】蒲台县三教寺【在县治西南寺有佛牙石匣初邑人于城北崇圣寺废址掘地得石匣刻云葬辟支佛牙一颗启视之见一巨牙防以银屑寺僧赍送灵岩建塔塟之遗匣尚存寺中】福田寺【在县南二十里】普静寺【在县东三十里唐广徳二年建】迎仙观【在县治东南】
　　沂州府
　　兰山县【附郭】普照寺【在府治西南里许晋王右军故宅也元帝渡江诸王从之南迁舍宅为梵宫唐时赐额开元宋崇宁初诏改为天宁万寿禅寺金改今名旁即右军祠有晒书台泽笔池】法轮院【在府城北三十里防山之阳祊水经其侧】朗公寺【在府城西四十里朗公山相传朗公禅师担经过此留迹山巅后人为建转脚庵】祐徳宫【在府治西北】玉虚宫【在府城东八十五里苍山之阳相传安期生修炼处】长春宫【在府城东九十里】郯城县大觉寺【在县治东北隅】清泉寺【在县东北三十里马陵山】玉清观【在县北旧城北门内】费县开福寺【在县治西弦歌街北宋元祐间建】圣临院【在县西本名崇兴寺】
　　【皇清康熙二十三年　　　　　圣祖仁皇帝东巡驻跸于此改今名】芙蓉寺【在县境西道士贾文银杏树歴八百余年】其山寺【在县东南五十里其山侧】洞真观【在县城北门内】玉虚宫【在县西北山下唐贾仙翁所建院有古松髙五丈枝干盘旋纵横各一丈二尺顶平如车轮世传文所手植有神松之目】莒州寳愿寺【在州治西金明昌间建】定林寺【在州西二十里浮来山即宋刘勰校经释昙观送舍利处有银杏树大数十围清隂竟畆葢数千年物也】正觉禅院【在州东五十里观山前唐时建】净土寺【在州北宋皇庆三年建】朝元宫【在州西南】云溪观【在州北八里金太和时建】防隂县寿圣寺【在县南三里一名南竺院傍有银杏一株唐时僧明深所植至今茂蔚】龙泉院【在县西南三十里元大定间赐额】圣景寺【在县西北三十里堂阜社即宋僧普和伏蟒处一名老僧堂】中山寺【在县东北五十里中山之阳有宋真宗御制栖真亭响石诗碑】太清观【一在县城西闗一在县东五十里】龙泉观【在县西四十里元至元间建】沂水县梵众寺【在县南二里宋咸平年建】黄柏寺【在县西八十里唐贞观间建】花之寺【在县西南一百里】大善寺【在县西南一百四十里内有卧佛一尊长亘殿三楹】无为宫【在县治东元至正十一年建】瑞云宫【在州西北三十里隋大业间建】日照县普照寺【在县治北明洪武二十四年建】灵樵寺【在县西北五十里】卧佛院【在县西南岚山之隂山东江南交界】朝元观【在县西南五十里元至正间建】栖真观【在县西北一百三十里元至正二年建】
　　泰安府
　　泰安县【附郭】防福寺【在府治西北】普照寺【在府城西五里凌汉峯下其西有三阳庵】竹林寺【在府城西十里】藏峯寺【在府城西北四十五里】玉泉寺【在府城东北五十里佛峪内一名谷山寺有周明堂故址】四禅寺【在府城东南徂徕山阳】太清宫【在泰山顶古登封台改祠玉帝乂有玉皇观在泰山马岭】泰岳观【在泰山东南唐时建有鸳鸯碑】青帝观【一在泰山顶一在泰山南祀青帝汉书青帝天神也而东岳属焉因立为祠宋真宗加号广生帝君有御书御赞】升元观【在泰山南本名建封院宋政和中勅牒云泰山之下名曰三宫空洞之天宜赐额升元观元张志纯重修改曰朝元观】防真宫【在府治东南隅即古奉髙宫宋真宗驻跸改今名又府城西北有长春观白云观】乾元观【在府城西一里许宋真宗东封得天书于此又名天书观】肥城县惠通寺【在县治南宋至道间西域梵僧宏建建】郁葱寺【在县西八里郁葱山下即资圣院宋真宗东封幸此更今名】幽栖寺【在县西三十五里陶山之东唐时创建世传陶朱公隠此】修真寺【在县西南东礼社晒书台】空杏寺【在县南三十里后唐有衲子植杏于此杏熟而核自落还复合之颗颗圆成故名】崇果寺【在县西南五十里有磗塔一座】云溪观【在县东南十八里元大徳五年建】洞灵观【在县西陶山下隋丈中子王通书洞灵观三字刻石】新泰县崇庆寺【在县西南境】云孤寺【在县西北境】正觉寺【在县西南法云山之阳宋大观元年赐额】上清观【在县东八里】莱芜县千佛寺【在县城东闗有古塔宋淳熙三年造】崇果寺【在县东南七里唐尉迟恭监修】安期真人观【在县南二十里仙人山相传安期生修真于此】迎仙宫【在县南四十里汉武帝命方士求仙于此有星坛石】洞真观【在县西北四十里元泰和八年赐额】东平州报恩寺【在州治东元至正二年建】灵泉寺【在州北二十五里寺内有泉祈雨辄应故名】万寿宫【在州治南】全真观【在州治南一里】东阿县寿圣寺【在县治东南明洪武五年建】香山寺【在县北十五里香山之阳】石佛寺【在县西苦山集寺有王右军书】瑞相寺【在县西南四十里唐时建】慈济寺【在县西南六十里安平镇明景泰四年赐额】天平观【在县东南二十五里白雁泉上】南天观【在县东南四十里云翠山巅】灵祐观【在县西南安平镇明景泰四年建】平隂县福胜寺【在县城东门内宋景祐间建】寿峯寺【在县西十五里龙桥山唐时建】亭山寺【在县西南三十里】寳峯寺【在县西南二十五里水山有古塔】龙泉寺【在县东南四十里齐天綂中建】天香院【在县西四十里】保真观【在县西南二十里元初建】
　　曹州府
　　荷泽县【附郭】开元寺【在府城内东北隅唐贞观间建】白阳寺【在府城北二十五里】兴化禅寺【在府城南五十里左山上隋仁寿间建号法源寺有左山塔藏定光佛舍利六颗宋庆厯中塔壊守臣在中师奉勅重修诏赐塔名寳乘】单县普照寺【在县治西北本在旧城五老坊金明昌间古渊禅师所建明宣徳中重修御赐大藏经加以玺书嘉靖五年移建今所】樵龙寺【一名大觉寺在县西南曹单交界黄河入境之处】全道观【在县城东北】城武县严福寺【在县治东】寿峯院【在县东一里唐时建旁有夀峯台】寳丰寺【在县北二十里孟庄村】广严寺【在县北三十里南鲁集】钜野县观音寺【在县治东南】麒麟寺【在县北十五里获麟集】独山寺【在县南五十里】元清观【在县西南三里】郓城县观音寺【在县城东门内浮图髙七级】济觉寺【在县治西明崇祯四年居民掘地见殿宇形址石罗汉十八尊石幢一座有干徳年号】旧县寺【在县东十六里隋县遗址】丹霄观【在县治西北隅】遇仙观【在县治西南隅元大徳中建】曹县隆兴寺【在县西四里唐贞观间建有浮屠甚峻】龙泉寺【在县北十五里元至正元年碑云古有北亭龙泉寺按有北即空桑是为北亳】开元寺【在县西北十八里春墓冈金大定二十年建】楚邱寺【在县东南四十里楚邱旧城】大丰寺【在县西五十余里有大乘塔塔上石刻云大唐贞观某年尉迟恭奉勅监修】瑞云宫【在县南五十里】定陶县天王寺【在县城东门内】红兰寺【在县南五里】濮州圆觉寺【在州治东北】防邱寺【在州东南二十五里】谷林寺【在州东南九十里】南华观【在州南七十里有庄子钓台】范县文殊寺【在县治东一名来钟寺】义城寺【在县东南七十里水保】永庆寺【在县东南二十里旧城内浮图甚峻】金禅寺【在县西三十里】泰岳观【在县治东】观城县禄吉寺【在县城南门内】显庆寺【在县治西】真常宫【在县治东南元中綂间建】朝城县宁国寺【在县治西有古塔又有石燕井金莲陂按旧志金莲陂即漯水源也】兴国寺【在县东南十八里有塔】丹霄观【在县治东北】长春观【在县西北七十里】嘉祥观【在县西北八十里】












　　山东通志卷二十一
<史部,地理类,都会郡县之属,山东通志>
　　钦定四库全书
　　山东通志卷二十二
　　桥梁志
　　十月成梁载在夏令徒舆兼设王政之所必谨也然而架木为桥以时兴撤夏霖秋潦百川灌河濡轨堪虞褰裳难渡行者犹有病焉易之以石庶防为经久之圗乎东省津梁巨细不可胜纪有以石建者彚而书之或修其旧制或创有新模名渎支流咸资利涉乃若雪凝华表聴语鹤于寒烟星度旗亭讶垂虹于絶涧斯又川途之佳胜矣志梁之外附以渡口闸堰凡有裨于行李有系于河渠者以类相徥可也作桥梁志
　　桥梁【旧志所载桥梁悉原本于州县志然所采颇繁而病于冗如每城必有濠濠上之桥通名吊桥似可畧也至乡村洲渚一木所支好事者饰以佳名不数年而名存实亡矣留之简册适以滋累今就各州县现存要桥梁详其道里远近其创修年月有则书之无则阙之闸堰例亦仿此】
　　济南府
