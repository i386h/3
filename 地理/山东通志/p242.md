<!-- { "loadSidebar": true } -->
　　阳谷县主簿一员该管河道南自五里铺东阿县界起北至官窰口铺聊城县界止计长六十里
　　闸座【凡六荆门上下并阿城上下等闸俱元大德中建七级上闸元贞二年建下闸大德元年建】
　　荆门上闸【在戴家庙闸北四十五里闸官一员闸夫四十七名】
　　荆门下闸【在上闸北三里闸务归并上闸】
　　阿城上闸【在荆门下闸北八里　闸官一员闸夫四十六名】
　　阿城下闸【在上闸北三里闸务归并上闸】
　　七级上闸【在阿城下闸北十三里　闸官一员闸夫四十七名桥夫八名】
　　七级下闸【在上闸北三里　闸务归并上闸　北至官□口交界入上河防汛聊城县境】隄坝
　　东岸【有阿城上闸义渡口埽工二叚共长二百三十六丈又皮家嘴等处有土工二叚共长三百五十丈俱雍正九年修】
　　浅铺【额设浅夫一百二十一名五分】
　　阳谷汛【五里铺　徐家单薄　韩家渡口秦家坑八里庙　姚洞桥　　白菓树　郎家湾刘家湾】
　　东昌府上河通判一员【驻东昌府辖聊城博清临等处河道共长二百七十七里又舘临衞河长一百八十里】
　　聊城县主簿一员该管河道南自官窰口铺阳谷县界起西岸北至梭隄堂邑县界东岸北至吕家湾铺博平县界止计长六十三里
　　闸座【凡四周家店闸元大德四年建李海务闸元贞二年建通济永通二闸俱明永乐十六年建闸下月河各一道】
　　周家店闸【在七级下闸北十二里　闸官一员闸夫二十八名】
　　李海务闸【在周家店北十二里　闸务归并周家店闸闸夫二十八名】
　　通济桥闸【在李海务闸北十八里西岸进水有新建涵洞破闸口涵洞龙湾闸东岸减水有二空桥一空桥　闸官一员闸夫三十七名】
　　永通闸【在通济闸北十八里西岸进水有大寺东涵洞十里铺闸　闸官一员闸夫二十八名】隄坝
　　东岸【自官窰口至双隄铺北有土工四十五叚共长二千三百九十四丈二尺雍正七年修自张家道口至八里铺有土工四叚共长五百三十丈又曾家口有子堤一叚长八十一丈俱雍正九年修又有减水闸一座即二空桥雍正九年重建又北有滚水坝一座即一空桥雍正三年重建遇运河暴涨由此泄水入徒骇河归海】
　　西岸【自新河头至吕家湾有土工四十五叚长二千七十八丈五尺雍正七年修又有元武庙等土工三叚共长六百七十五丈五尺又有张家堂等子堤三叚共长二百七十四丈又有破闸口吕家湾二涵洞俱雍正九年修又有李海务闸旁涵洞一座雍正十二年建】
　　浅铺【额设浅夫九十七名】
　　聊城汛【戚家堂　于家口　顾家坟养生堂　房家口　吕家湾】
　　东昌衞【裁并平山衞】千总一员该管河道在东昌府东南隅南龙湾西岸长三里坐落聊城县河道内
　　隄坝
　　西岸【有大寺东等土工四叚共长一百八丈四尺雍正七年修又有大寺东涵洞雍正九年建】浅铺【额设浅夫七名五分】
　　东昌衞汛【任家花园吕家堂】
　　堂邑县主簿一员该管河道南自梭隄聊城县界起北至函谷洞清平县界止计长三十五里【运河西岸】闸座【凡二梁家乡闸明宣徳四年建土桥闸成化七年建闸下月河各一道】
　　梁家乡闸【在永通闸北二十里西岸进水有大梭隄三官庙前梁家浅各涵洞　闸官一员闸夫二十八名】
　　土桥闸【在梁家乡闸北十二里西岸进水有中闸口闸皮狐涵洞函谷涵洞　闸务归并梁乡闸闸夫二十八名】
　　隄坝
　　西岸【自大梭堤南至函谷洞有土工九叚共长一千一百一十三丈五尺雍正七年修又大梭新堤六十五丈自朱家湾至函谷洞北有土工七叚共长六百八十五丈俱雍正九年修又大梭堤三官庙梁家浅北皮狐等涵洞四座俱雍正九年建】
　　浅铺【额设浅夫五十一名】
　　堂邑汛【南交界　梭隄　北梁家乡　正武庙　白隄儿】
　　博平县县丞一员该管河道南自吕家湾铺聊城县界起北至魏家湾迤南田家口清平县界止计长三十五里【运河东岸】
　　闸座
　　梁乡土桥二闸与堂邑汛同【土桥闸北东岸减水有四空闸滚水灞】隄坝
　　东岸【自吕家圏至陶户口有土工九叚共长一千二百七十五丈二尺雍正七年修自吕家圏至田家口月隄有土工九叚共长四百丈又小朱家湾子堰长一百三十二丈七尺俱雍正九年修又有滚水坝一座即五空闸雍正三年重建上设板桥下开引河又北有减水闸一座即四空闸雍正元年重建闸下开引河一道遇运河暴涨由此泄水入马颊河归海】
　　浅铺【额设浅夫四十名五分】
　　博平汛【马家湾　减水闸　三敎堂　贾立庄　陶户口　坝下　田家口】
　　清平县主簿一员该管河道南自田家口博平县界起北至二十里铺临清州界止计长三十九里【内有德州左衞河道六里二百六十一步】
　　闸座【闸一明成化元年建闸下月河一道】
　　戴家湾闸【在土桥闸北三十五里　闸官一员闸夫二十八名】
　　浅铺【额设浅夫四十七名又左衞浅夫二十名】
　　清平汛【魏家湾营房　摆渡口　李家圏　左家桥　刘家口】
　　又左衞汛【张官营　赵官营李官营　陈官营地在清平县界内仍系德州营千总兼防】临清州州判一员该管河道南自二十里铺清平县界起北至盐店北半壁店直隶清河县界止【东岸有夏津县境】计长四十里衞河西南来自尖冢铺舘陶县界起东至南板闸下止计长六十里
　　闸座【凡二俱明永乐十五年建】
　　砖闸【在戴家坝闸北四十里　闸官一员闸夫七十七名桥夫十八名】
　　南板闸【在砖闸北二里闸外西岸衞河自西南来防汶水东北流合为运河　闸务归并砖闸自南阳闸起北行四百里至南板闸止为防通河运道　北至半壁店交界入下河防汛直隶清河县境】浅铺【额设浅夫七十四名】
　　临清汛【临清塘河　二十里铺　月河口　三官庙浮桥下　苗家铺　石佛寺　王家浅】附衞河　舘陶县主簿一员该管衞河西南自直隶元城县界迁堤起东北至尖冢铺临清州界止计长一百二十里
　　浅铺【额设浅夫三十名五分】
　　衞河汛【黄花台称钩湾】
　　东昌府下河通判一员【驻武城辖夏武恩并德州德州衞河道共长三百二十七里零】
　　直隶清河县县丞一员该管河道南自盐店临清州界起北至孙家口铺夏津县界止计长二十里【清河故城二县河道向隶东省至雍正四年改归直隶河防管辖】
　　夏津县主簿一员该管河道南自孙家口铺直隶清河县界起北至横河口武城县界止计长二十七里【西岸系清河县境内有十里南自渡口驿起北至横河口止属夏津】
　　浅铺【额设浅夫二十五名五分】
　　夏津汛【孙家口　郝家园潘家口　横河口】
　　武城县县丞一员巡检一员分管河道南自横河口夏津县界起北至冷家坟直隶故城县界止计长一百四十六里
　　浅铺【额设浅夫七十三名】
　　武城汛【梁家庄　五里墩　周家楼　石人湾　夏庄澜泥浅　五股河】
　　直隶故城县县丞一员该管河道南自冷家坟武城县界起北至孟家湾恩县界止计长一十六里【雍正四年改归直隶河防管辖】
　　恩县主簿一员该管河道南自孟家湾直隶故城县界起北至曹家口铺德州界止计长十二里三百二步
　　隄坝
　　东岸【四女树镇有减水坝一座雍正四年重建九年开浚引河十二里遇衞汶暴涨由此泄水迳九龙口入老黄河归海】
　　浅铺【额设浅夫二十六名五分】
　　恩县汛【白马庙曹家口】
　　德州州同一员该管河道南自曹家口铺恩县界起北至下八里堂铺德州衞界止计长一十五里五十四步
　　隄坝
　　东岸【德州城西防堤屡圯于水雍正十二年　题准改河自马家回溜北至旧月河头长二百六十五丈仍于回溜筑拦水坝一道】
　　浅铺【额设浅夫二十九名五分又桥夫三名短役四名】
　　德州汛【卢家圈　张家嘴　三皇庙　四里屯今増旧河口马家回溜】
　　德州衞千总一员该管河道南自下八里堂铺德州界起北至桑园鎭【地名降民口】直隶吴桥县界止计长八十九里二百八十四步五尺德州左衞北河河道计长一里二十步【裁并德衞管辖　自南板闸起北行三百五十里至桑园镇出界止为东省衞河运道】
　　隄坝
　　东岸【德州城北哨马营有滚水坝一座雍正十二年创建坝下开引河一道遇衞汶暴涨由此泄水迳曹家堤口入老黄河归海】
　　浅铺【额设浅夫五十名又左衞浅夫十名】
　　德左三衞汛【第十屯　杨家坟　第三屯　浮桥口又左衞浅铺　哨马营　马蹄湾　第三店　桑园镇】
　　自德州衞桑园镇出山东境北行七十里至吴桥县之连儿窝驿【德州东岸北至吴桥县境西岸北至景州境】又七十里至沧州之砖河驿【交河西岸北至青县境】又七十里至兴济镇之干宁驿【沧州东岸北至天津县】又七十里至青流之流河驿【青县西岸北至静海县境】又七十里至静海县之奉新驿又一百里至武清县之杨青驿是为天津直沽口入于海其漕河又北行二百里迳香河通州由普济平津上下庆丰四闸以达于
　　京师
　　疏流济运
　　治漕之法裕源为先导水浚泉所以裕其源也昔称五水济运曰济水曰汶水曰洸水曰沂水曰泗水自堽城筑坝遏止洸流枯渎无源不足济运而当时泇河未闻邳州运道惟沂水是赖则所谓沂水亦指沂山所出之沂而言非曲阜城南之沂水也规制既易川渎亦分在今时济运之水统南北而纪之当以济水泗水汶水衞水漳水为五水巨津所注皆有支渠佐之择其要者以次附书至于五派出泉向有分水天井鲁桥沙河邳州之目迨新泇开而沙河宜改新河邳州宜改泇河泗洸遏入马场湖而天井宜改马场按津验脉五派可陈合之诸川钜细毕举有水事之责者循其源委而溯洄之疏瀹之功何可缓哉济水
