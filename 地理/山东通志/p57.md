<!-- { "loadSidebar": true } -->
　　观城县　夹堤河【自县西马陵堤下古龙潭导流入杜家河东北迳马家庄至樱桃园共行十三里入范县界又东北迳金堤口至曹家营共行二十五里入朝城县界又迳关家庄至刘家庄西北入于漯水】沙河【自县四角池汇水北流迳富南村安家楼沙河堐至马厰庄防直南乐县水东入朝城县界又北迳双庙任家屯毕家屯至新店集入莘县界又东北迳滑家营闫家营花园村李家庄于家庄绕县城东北入漯水】古龙潭【在县东南十三里地名竹坡口旱祷輙应】
　　朝城县　马颊河上源【在县西南详水总】漯河故道【详水总】沙河【详观城县】









　　山东通志巻六
<史部,地理类,都会郡县之属,山东通志>
　　钦定四库全书
　　山东通志巻七
　　形胜志
　　皇朝徳敷八表化洽万邦玉帛车书防归有极山河四
　　塞之谈知不足语于
　　王道荡平之世矣然考之周官九州之图司险是掌山林川泽之阻虽遐陬率土周悉靡遗况拱翼
　　畿南千里而近者乎东省岱高五岳海长百川大河钜防左提右控列服形胜之重莫之与厹旧志沿袭前闻罔提厥要而郡有更置今昔亦未可齐观标举一新期于确当至于象同指臂势若襟喉约畧数言纲领已具更取前山川志以证之则表里彻而要害明守在东方维垣维翰尚其加之意哉作形胜志
　　形胜【旧志形胜合于疆域今改列山川之后使览者了如指掌至其裒集纪载彼此雷同今易以新语悉依现在疆域标指要害其所防经传或分或合綂弁之简端各郡摘采原志以实之】
　　济河惟兖州九河既道雷夏既泽灉沮防同　海岱惟靑州嵎夷既畧潍淄其道　海岱及淮惟徐州淮沂其乂防羽其艺大野既潴东原底平【禹贡】正东曰青州其山镇曰沂山其泽薮曰望诸其山淮泗其浸沂沭　河东曰兖州其山镇曰岱山其泽薮曰大野其川河济其浸雷灉【灉一作雍按雷灉即雷泽灉水也或作卢维乃字形沿误攷维水在青州卢乃冀州水也】东北曰幽州其山镇曰医无闾其泽薮曰貕养其川河济其浸淄时【周礼　以上九州摘要】自东河至于东海千里而遥【礼记王制】长城之阳鲁也长城之阴齐也【管子】泰山之阳则鲁其阴则齐带山负海沃壤千里【史记】鲁有大野齐有海隅【尔雅】鲁有弁费齐有渠邱【国语】常山以南太行左转渡河济渐于海为齐赵谷泗以往奄有防为梁楚【史记诸侯王表时鲁地入楚　以上綂论各国】泰山岩岩鲁邦所詹奄有防遂荒大东　保有鳬绎遂荒徐宅【诗鲁颂】蒲姑商奄吾东土也【左传】亢父之险车不得方轨骑不得比行百人守险千人不能过也【战国防】前有淮水后有岱宗防羽之向洙泗之流大野广土曲阜尼邱【博物志　以上论鲁国】东至于海西至于河南至于穆陵北至于无棣　聊摄以东姑尤以西【左传】南至于陶阴西至于济北至于河东至于纪酅【管子】齐南有泰山东有琅邪西有清河北有渤海此所谓四塞之国也【战国防】齐之清济浊河足以为限长城巨防足以为塞【韩非子】夫齐东有琅邪即墨之饶南有泰山之固西有浊河之限北有渤海之利地方二千里持防百万悬隔千里之外齐得十二焉此东秦也【汉书田肯语】营邱有天固齐负海而县山【説苑】齐负海之国也【史记】齐国实坤徳之膏腴而神州之奥府【徐干齐都赋】靑齐沃壤号曰东秦土方二千户余十万四塞之固负海之饶所谓用武之国【南燕潘聪语以上论齐国】山东自上世以来为心腹根本之地【宋苏轼语　论全省】东接临淄之饶西阻济河之限众泉竞而滙流于南北各郡分列而达道于东西【嘉靖旧志济南府】东盘琅邪西控钜野北走厥固南驰互乡【李白任城防壁记兖州府】宋卫齐鲁之冲【地理志】转输所经常为南北孔道且西连相魏居天下之胸腹北走徳景当畿辅之咽喉【戚继光纪效新书　东昌府】东道之防号称富衍【宋地里志】池深灌南阳之激湍城高障东阳之故堞穆陵诸山九台十城星罗碁布而沂潍淄汶清河诸水又从而环绕之此靑州之防丽千古之伟观也【嘉靖旧志靑州府】北指旅顺为辽碣之襟喉南翼成山控江淮之门户【纪效新书】凭负山海利擅鱼盐东有朱高之险西有石门之固【郡志登州府】土疏水阔山高海深【太平寰宇记】内屏靑齐外控辽碣【纪效新书】罗山亘其东潍水阻其西神峯距其南渤海枕其北【郡志　莱州府】渤海之间一大都防【史记】九河之防五垒之居【寰宇记】南连淸济北接沧瀛右控平原左环渤海所以屏蔽畿甸权衡南北也【纪效新书】俯瞰渤海环抱淸河四际平旷中区突起古无棣之墟用武之国也【济南郡志　武定府】琅邪古郡海右雄藩介靑齐之遐境跨防羽之名山【金刘文蔚沂州赋】苍防拔其翠沂涑流其淸前则襟乎淮海后则负乎济靑【明舒祥赋沂州府】境接靑畴俯瞰获麟之渡山开翠屺斜连辨马之峯【唐骆宾王文】介齐鲁之间为中枢之地　襟带济河控援魏博舟车四达屹为要津【纪效新书】岱岳奠其后汶水经其前溪山峻隘防东南之胜　羣山防踞于东北众水夹流于西南洵称五服之尊古藩封之胜地也【旧志合采泰安府】指挥相魏顾盼汴梁当走集之郊为四战之地【纪效新书】有歴山靑邱之盘有雷夏大泽之潴【旧志合采曹州府】
　　济南府
　　省防之地　包岱阴而啓宇仙嶂峥嵘倚海右以提封名川滵溢兖靑分挽在左右肘腋之间汶卫交潆为南北襟喉之地瞩尧衢之密迩允堪屏翰
　　神京观禹贡之来同洵足纲维列服
　　歴城县【附郭】屏歴岫而扆鹊山襟明湖而带清济为二东之冠冕实四塞之奥区
　　章邱县【在府东一百一十里】东揽防仙之巍峯北枕女郎之秀巘淯水直通于济渎獭河曲注乎淄门
　　邹平县【在府东北一百八十里】印台南峙拥长白以嵯峩獭水西流注小清而荡漾
　　淄川县【在府东南二百三十里】羣山裒阻壮莱谷以重关众水潆洄防般阳之奥壤
　　长山县【在府东北二百一十里】山围长白河绕双清水泉洁而土脉自膏冈阜崇而风气攸萃
　　新城县【在府东北二百三十里】铁山四角拱揖东西乌水清河映带左右【四角山名】
　　齐河县【在府西五十里】长虹度郭跨济渎之淸流膏土连阡接岱宗之大麓
　　齐东县【在府东北一百八十里】控海名区濒河重镇齐履则壤连靑社汉封则城接梁邹
　　济阳县【在府东北九十里】两川畱禹迹邑当济漯之间百里属齐疆地驾邹谭而上
　　禹城县【在府西北一百一十里】具邱独秀于中臯漯水朝宗于巨壑
　　临邑县【在府西北一百三十里】南临漯水北绕钩盘既资润于河滨复擅防于齐右
　　长清县【在府西南四十里】列嶂巍巍引齐防而宗泰岱众泉防防防鲁济以赴沧溟
　　陵　县【在府西北二百六十里】厌次遗墟膏资广陆平原旧治险设重城
　　徳　州【在府西北二百八十里】方山东抱卫水西环乃燕齐扼塞之冲兼水陆防通之道
　　徳平县【在府北二百里】齐履捍其北鄙鬲津防乎上游平原县【在府西北二百五十里】地势砥平赵邑齐封错壤河流带曲鬲津马颊交潆
　　兖州府
　　省南三百二十里　南抱黄河注以汶泗漷沂之水北依泰岱翼以尼防鳬绎之山临漕观输挽之勤樯帆络绎遵路见置邮之速车马纵横防五方水陆之通衢作四国蕃宣之重地
　　滋阳县【附郭】瑕邱北亘秀拥嵫山泗泽西流淸沂水禹贡辨方于徐土周盟啓宇于鲁邦
　　曲阜县【在府东三十里】尼防翼峙洙泗襟潆都大庭少皥以承休綂圣域贤关而为烈
　　宁阳县【在府北五十里】伏山衍脉于宁山洸水分流于汶水宛矣龚邱之美洵哉刚邑之防
　　邹　县【在府东南六十里】九龙连冈以向城白马滙泉而入运
　　泗水县【在府东九十里】层厓叠嶂征陪尾之逶迤悬澑洄泉见泗河之浩瀚
　　滕　县【在府东南一百四十里】岩岫盘纡援邹接峄河湖演漾导沇通徐非同蕞尔之封雅有蔚然之胜
　　峄　县【在府东南二百六十里】山势争回葛峄流泉竞注沧浪一津俨龙首之渠两省错犬牙之壤
　　金乡县【在府西南一百八十里】漕渠左络大野右环近瞻莎岭之舒靑逺揽金山之耸翠
　　鱼台县【在府南一百七十里】东接邹滕扼冲津于漕运西聨曹单防险汛于河渠
　　济宁州【在府西六十里】翼鲁郊而控宋野环汶水而带泗流舟车临四达之衢商贾集五都之市
　　嘉祥县【在府西一百一十里】倚萌山而结宇滙澹水以归湖岩壑幽深井疆膏衍
　　汶上县【在府西北九十里】中都平陆封疆介齐鲁之间汶水蜀陂漕运总河湖之防
　　阳谷县【在府西二百八十里】谷山隆起壮盟防之高台汶水纡流达河漕之要道
　　寿张县【在府西二百九十里】黄河旧险半绕梁山漕运通津全资汶水
　　东昌府
　　省西二百四十里　逺稽封域右赵邑而左齐疆近瞰漕流南防通而北永济舟车鳞集综八达之衢途原畛绮分辟千畴之广土省防借维垣之固
　　京畿资作镇之防
　　聊城县【附郭】博固名区阳平旧壤武川东注汶水北流标丹阁以高临巩金堤而屹峙
　　堂邑县【在府西四十里】长河似带乃汶颊之襟喉厚土如堂与冠莘为唇齿
　　博平县【在府东四十五里】防风控引于摄东险迹盘回于河曲
　　茌平县【在府东北七十里】泰岳干霄翼茌山而钟秀济流伏地牵漯水以扬波
　　莘　县【在府西南九十里】北枕弇山之坟壤屹有岩城西潆马颊之津涯宛同泽国
　　清平县【在府北九十里】河渠资润津渡通漕冲途称古镇之防沃壤擅淸阳之美
　　冠　县【在府西南一百五十里】河流膏润即唐志之颊津土宇丰饶本晋国之冠氏
　　临清州【在府西北一百二十里】连城依阜百肆堵安两水交渠千樯云集关察五方之客牐通七省之漕
　　馆陶县【在府西一百八十里】陶邱欝欝赵馆攸崇卫水汤汤禹川既涤
　　邱　县【在府西一百八十里】疆圻本晋赵之雄川泽兼卫漳之沃
　　恩　县【在府东北一百八十里】津亭西接于卫河驿路北连乎安徳本贝州之古郡实博固之名藩
　　高唐州【在府东一百里】鱼邱枕以玉冈马颊通乎漯水夏津县【在府北一百二十里】卫水要津长堤曲如鞶带鄃城古壤巨镇固于苞桑
　　武城县【在府北一百八十里】高城即卫水为湟平野以马营作镇本冀州之旧壤分赵国之名疆
　　靑州府
　　省东三百五十里　大弁南盘振翼而临徐兖岠嵎左贯抵掌而控登莱面穆陵十二之层关凭渤海三千之巨浸缅彼一匡之霸业固借人豪揽兹四塞之岩疆实缘地险
　　益都县【附郭】云门劈沂弁之支阳水滙淄弥之脉既嵚﨑而凭阻复浩以凌沧
　　临淄县【在府西北五十里】大海东环淄渑注脉崇山南拱牛杜盘基固爽鸠之始封实靑齐之最胜
　　博兴县【在府北一百二十里】列服分疆奠蒲姑于东土羣川注海据马渎之上游
　　高苑县【在府西北一百五十里】苑墙同屏翰之资清渠有襟带之卫
　　乐安县【在府北九十里】淸河绕注淄水经流三齐府海之奥区千乘提封之沃野
