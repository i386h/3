<!-- { "loadSidebar": true } -->
　　巻二十六
　　公署
　　巻二十七
　　宦绩
　　巻二十八
　　人物
　　巻二十九
　　列女
　　巻三十
　　僊释
　　巻三十一
　　方伎
　　巻三十二
　　陵墓
　　巻三十三
　　五行
　　巻三十四
　　经籍
　　巻三十五
　　艺文
　　巻三十六
　　杂记
　　【臣】等谨案山东通志三十六巻
　　国朝巡抚山东都察院右副都御史岳濬等撰初明嘉靖中山东巡按御史方逺宣始属副使陆钺等创修通志四十巻为目五十有二附目十
　　本朝康熙十二年巡抚张鳯仪布政使施天裔因旧本修辑増巻二十为目三十附目八大抵仍旧者什之八九新添什之一二而已此本乃雍正间岳濬奉
　　诏重修延检讨杜诏等开局排纂以乾隆元年始告成而后任巡抚法敏为之表进者也中间体例于旧志多有改革如宦绩人物旧志于列国卿大夫缕载无遗此则以经传所有者概从刋削而断自汉始又田赋兵防旧志疎畧不具运道海疆则并阙如此本悉为补辑又人物之外旧志别分隠逸孝义儒术文苑诸名目此则悉从删削而以人物一门概之又如以北兰陵为南兰陵以今之济阳为唐宋之济阳以复旧之新泰为两设之新泰皆沿讹之尤甚者志中均为辨明于考证颇为有禆焉乾隆四十六年五月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀















　　钦定四库全书
　　山东通志舆图














<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>
<史部,地理类,都会郡县之属,山东通志,舆图>















　　山东通志
<史部,地理类,都会郡县之属,山东通志>
　　钦定四库全书
　　山东通志巻一之一
　　典谟一【帝典圣谟文思光被不敢以小序弁首谨附识言于后】
　　世祖章皇帝登极恩诏【顺治元年】
　　奉
　　天承运
　　皇帝诏曰我国家受
　　天眷祐肇造东土
　　列祖迈图鸿绪
　　皇考弥廓前猷遂举旧邦诞膺
　　新命迨朕嗣服虽在冲龄缔念绍庭永绥厥位顷縁贼氛洊炽极祸明朝是用托重亲贤救民涂炭乃方驰金鼓旋奏澄清既解倒悬非富天下而王公列辟文武羣臣暨军民耆老合词劝进恳切再三乃于今年十月初一日祗告
　　天地
　　宗庙
　　社稷即皇帝位仍建有天下之号曰大清定鼎燕京纪元顺治缅维峻命不易创业尤艰况当改革之初更属变通之防爰乃酌今凖古揆天时人事之宜庶防吏习民安彰
　　祖功
　　宗德之大所有合行条例胪列如左【各条欵不能备载】
　　人臣儆心録序【顺治十二年】
　　朕惟人臣立身制行本诸一心心正则为忠为直众美集焉不正则为奸为慝羣恶归焉是故心者万事之本美恶之所由出也顾事有殊涂心惟一致一于国则忘其家一于君则忘其身如此者不特名显身荣邦家亦允赖之矣若夫奸邪之流树党营私怙权乱政卒致身名俱丧为国厉阶盖縁居恒无正心之功一当势利遂昬迷瞀乱狂肆骄矜上昧王章下乖臣谊或作威而联羽翼或比匪而效奔趋如谭泰石汉以累世旧臣久叨
　　恩遇不思图报逞臆横行跋扈自恣目无纲纪陈名夏则一介竪儒骤防显防倚任深重赐赉优隆而乃背德植交蔑法罔上此皆自作罪孽以致陨厥身家朕歴稽往古宵人误国代代有之观诸近事复炯鍳昭然足为永戒恐后之为臣者或仍蹈覆辙负主恩而渝素志至于身罹刑宪悔悼无由故推原情状而论列之録成一编以为人臣儆心之训云
　　植党论
　　自古国家太平之治率由大小臣工协力和以熙庻绩乃能久安长泰流誉靡穷顾为臣之道其不一大约不植党与不爱虚名不营己私不贪贿利敬以饬躬诚以事上耿介自立勤慎莅官其至要者矣若此则品行以端学术以正而功业以成称曰纯臣庶防无媿彼邪臣则不然其作慝也多端而要莫大乎植党当其始进每以小忠小信矫饰身名乘人主鋭意图治之时巧售其术以邀知遇人主推诚以任待之不疑幸据要津事权在握于是假王朝之刑赏逞一己之威灵广树私朋以为羽翼阳托举直错枉之名隂行党同伐异之计附己者誉而援之跻于通显逆己者毁而攻之陷于罪戾其意将使蹇谔之士尽去朝端凡析圭担爵之人必皆出其门而后已浸淫日久而匪渐滋国事渐坏流祸可胜道哉或曰植党之祸既如此矣将踽踽凉凉独立无耦而后可乎古人之言达道终及朋友之交则又何也曰不然亦各权其重耳夫人平居里闬则重友谊比肩事主则重臣节重臣节即不复得论交情是以君子之事君也不茍为同不求为异其心祗知夙夜匪懈以事一人而已故孔子曰君子周而不比和而不同亦何植党之有如虞廷二十二人或都或俞或吁或让其时师师济济庻尹允谐夫岂无朋而后世不得目之为党若唐之李逢吉秉政擅权引用张文新李训李续之李虞刘栖楚姜治张权舆程昔范之徒分布要剧势震朝野倾陷正直李宗闵恶李德裕则引用牛僧孺等以排摈之而德裕亦与宗闵各分朋党更相倾轧致使其君兴叹于去河北贼易去朝中党难而唐祚因之以不振矣宋之章惇罔上行私引用蔡卞林希张商英黄履米之邵周秩上官均等居要地任言责协谋朋奸报复仇怨而蔡京蔡攸至于父子为敌各立门戸宋亦以衰嗟乎以终身之心力不用之致君泽民而用之呼朋树党不用之服官行政而用之怙奸嫉贤究乃毒酿一时秽流万世势权有尽唾笑无穷夫何益哉彼有国者亦奚利有此臣哉此植党之风人臣所当深戒者也
　　好名论
　　凡为臣者宜崇实效不宜务虚名务名者其行必矫其意必浮茍取一时之声称而其言与事之当否弗顾也推原厥心以为吾发之于言举之于事但可以见吾志成吾名足矣至于必可见之施行必可垂之永久者则皆贻之君上而彼不与夫使人人尽怀好名之心则国家之实事又将谁倚为戚为休不相关切如秦人视越人之肥瘠漠然无所动其心岂非不忠之大者哉或曰孔子曰君子疾殁世而名不称名亦人所宜尚也茍尽不好名将败德逾闲罔知所忌不更可惧乎曰不然夫败德逾闲之徒乃不可一日容于世者也乌足道哉所谓不好名者令其专力于实以期有济于国耳使实至而名从之则名非浮名讵不甚美惟一意于好名而不顾其实则虽言若近正事若近理皆断不可行断不可乆者矣是故以好名之心事主则辅佐必不诚名为将顺而实则隂饰依阿名曰劻勷而实则外沽侃直以好名之心用人则举错必不当所奬进者燿浮华之軰而摈抑者淳朴厚重之儒以好名之心进言则建白必不纯或附于雷同而非本肺腑或出于矫激而自命孤高以好名之心治民则爱养必不笃兴一利或名美而实背除一害或名去而实存以好名之心饬行则践履必不端或粝食敝服以鸣其亷或厚貌深情以文其度彼将以欺世盗声匿情干誉而一朝败露伎俩毕穷上必见弃于君下必见絶于友如王衍殷浩之流其明鉴也不特此也充好名之必党比矜争贻害深逺如东汉李膺荀昱等徒以善善恶恶更相标榜立顾厨俊及之名至陨其躯无裨于世此其人皆贤者而好名之尚至于斯况夫不崇实效纯务虚名上则误君外则误世内则误身者乎于戏可戒也己
　　营私论
