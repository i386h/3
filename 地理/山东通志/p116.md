<!-- { "loadSidebar": true } -->
　　师重道之心至诚至敬阙里为
　　圣人之乡尤切羮墙之慕乃前嵗文庙重新庆云涌现今者林园工竣复覩嘉祥或者朕诚敬之衷为神明之所歆格故显示以象用昭日监在兹之义欤朕感庆之下倍増防悚爰谕天下臣民共知之　七月初四日孔林工程吿竣复将宋代驻跸亭明代御碑亭一体修葺十一年三月巡抚岳【濬】
　　题报修理
　　孔林各工共用帑银二万五千三百三两有竒勅下工部核覆
　　允销
　　国朝配祀贤儒盛典
　　世祖章皇帝顺治元年
　　诏以圣门典例期于优渥凡先贤先儒崇祀礼仪悉如明制　十二年八月
　　命以宋儒朱熹后徽派朱煌为世袭五经博士
　　圣祖仁皇帝康熈九年五月
　　命以宋儒程颢程颐后程宗昌程延祀为世袭五经博士
　　【従御史傅作舟之请】二十五年
　　命以宋儒周敦颐后周嘉耀为世袭五经博士【従左佥都御史姚缔
　　虞之请】二十六年五月
　　御制
　　御书孟子庙碑文
　　颁发镌石立于庙中承圣门之左文曰
　　自王迹熄于春秋圣人之道或几于泯灭卒之晦而复
　　明历千百世而不敝者恃有孔子也孔子没百有余年浸假及于战国杨墨塞路祸尤烈于曩时子舆氏起而辟之于是天下之人始知诵法孔子率由仁义斯道之有传至于今赖之是以后世学者如韩愈苏轼之徒咸推其功以配大禹而闽洛之儒咸尊为正学之宗传乌虖盛已夫洪水之祸止于人身已尔杨墨之祸隠然直中于人心不有孟子使杨墨滥觞于前释老推波于后后之人虽欲従千载之下探尼山之遗绪孰従而求之因推述厥义刻文于石俾揭于邹之庙文曰
　　尼圣既往夐矣音徽后百余嵗圣绪浸防尚异实繁杨墨竞煽防溺之祸酷于昏垫惟子舆氏距诐放淫以承先圣以正人心述舜称尧私淑孔子正学修明百世以俟不有是者斯道孰传宇宙晦霿万物狂傎我读其书曰仁曰义遗泽未湮闻风可企岳岳亚圣岩岩泰山功迈禹稷德参孔顔刻石兹文于祠之下诵烈扬休用吿来者　是年
　　命以宋儒张载后张守先为世袭五经博士【从给事汪晋征之请】二
　　十八年
　　御制
　　御书顔曽思孟四子赞立石太学摹搨
　　颁发直省
　　賛顔子曰
　　圣道蚤闻天资独粹约礼博文不迁不贰一善服膺万德来萃能化而齐其乐一致礼乐四代治法兼备用行舎藏王佐之器
　　賛曽子曰
　　洙泗之传鲁以得之一贯曰唯圣学在兹明德新民止善为期格致诚正均平以推至德要道百行所基纉承统绪修明训辞
　　賛子思子曰
　　于穆天命道之大原静养动察庸徳庸言以育万物以赞乾坤九经三重大法是存笃恭慎独成徳之门巻之藏宻扩之无垠
　　賛孟子曰
　　哲人既萎杨墨昌炽子舆辟之曰仁曰义性善独阐知言养气道称尧舜学屏功利煌煌七篇并垂六艺孔学攸传禹功作配　二十九年二月
　　命以宋儒朱熹后闽派朱潆为世袭五经博士【従福建巡抚张仲举
　　之请朱潆为明博士之儁之孙】四月
　　诏建述圣子思子庙于曲阜【従博士孔毓埏之请】三十八年五月圣祖仁皇帝南巡回銮过仲子庙【庙在济宁州仲家浅】
　　赐题匾额曰圣门之哲　三十九年五月
　　命以先贤闵子后闵衍籀端木子后端木谦俱为世袭五
　　经博士　四十一年二月
　　命以宋儒邵雍后邵文学为世袭五经博士【从御史杜之昂之请】五
　　十一年二月
　　诏以朱子发明至道轨于至正特加优崇升配大成殿十
　　哲之次题主曰先贤　是年
　　命以先贤言子后言德坚为世袭五经博士【従江南提学张元臣之请】
　　五十四年
　　命进宋儒范仲淹従祀【从江南提学余正健之请】五十九年
　　命以先贤卜子后卜尊贤为世袭五经博士【従巡抚李树德之请】
　　雍正二年三月
　　皇上亲诣太学释奠
　　先师
　　谕治天下之要以崇师重道广厉学官为先务维孔子道髙徳厚万世奉为师表其附飨庙庭诸贤皆有羽翼圣经扶持名教之功然历朝进退不一而贤儒代不乏人或有先罢而今宜复有旧缺而今宜増其从祀
　　崇圣祠者周程朱蔡外或有可升而祔并先贤先儒之后孰当増置五经博士以昭崇报九卿翰林国子监詹事科道会同详考定议以闻遵
　　防议定明洪武二十九年黜扬雄从祀治八年黜吴澄従祀嘉靖九年林放蘧瑗郑康成郑众卢植服防范甯七人改祀于乡公伯寮秦冉顔何申党荀况戴圣刘向贾逵马融何休王肃王弼杜预十三人黜其従祀今议得二十二人中林放蘧瑗秦冉顔何郑康成范甯六人允宜复祀孔子弟子县亶牧皮孟子弟子乐正子公都子万章公孙丑汉诸葛亮宋尹焞魏了翁黄干陈淳何基王栢赵复元金履祥许谦陈澔明罗钦顺蔡清
　　本朝陆陇其等共二十人允宜増祀又宋张子横渠之父迪増入
　　崇圣祠従祀又谨议先贤冉伯牛冉仲弓子张有若允宜増置博士以昭崇报　三年
　　命以先贤颛孙子后颛孙诚道为世袭五经博士　五年
　　御题圣庙四配匾额顔子匾曰德冠四科曽子匾曰道传一贯子思子匾曰性天述祖孟子匾曰守先待后又御题闵子匾曰躬行至孝仲子匾曰圣道干城俱御书颁悬　六年
　　命以先贤冉子仲弓后冉天琳为世袭五经博士　十三年
　　命以先贤冉子伯牛后冉士朴为世袭五经博士










　　山东通志巻十一之四
<史部,地理类,都会郡县之属,山东通志>
　　钦定四库全书
　　山东通志巻十一之五
　　阙里志五【释奠礼乐】
　　文庙位次
　　正殿
　　至圣先师孔子神位正中南向
　　四配
　　复圣顔子
　　述圣子思子
　　在殿内东旁西向
　　宗圣曾子
　　亚圣孟子
　　在殿内西旁东向
　　十一哲
　　先贤闵子【名损】　　　　先贤冉子【名雍】
　　先贤端木子【名赐】　　　先贤仲子【名由】
　　先贤卜子【名商】　　　　先贤朱子【名熹康熙五十一年升配】在殿内次东旁西向
　　先贤冉子【名耕】　　　　先贤宰子【名予】
　　先贤冉子【名求】　　　　先贤言子【名偃】
　　先贤颛孙子【名师】
　　在殿内次西旁东向
　　东庑
　　先贤蘧瑗【雍正二年复祀】　　　先贤澹台灭明
　　先贤原宪　　　　　　先贤南宫适
　　先贤商瞿　　　　　　先贤漆雕开
　　先贤司马耕　　　　　先贤有若
　　先贤巫马施　　　　　先贤顔辛
　　先贤曹防　　　　　　先贤公孙龙
　　先贤秦商　　　　　　先贤顔髙
　　先贤壤驷赤　　　　　先贤石作蜀
　　先贤公夏首　　　　　先贤后处
　　先贤奚容葴　　　　　先贤顔祖
　　先贤句井疆　　　　　先贤秦祖
　　先贤县成　　　　　　先贤公祖句兹
　　先贤燕伋　　　　　　先贤乐欬
　　先贤狄黑　　　　　　先贤孔忠
　　先贤公西□　　　　　先贤顔之仆
　　先贤施之常　　　　　先贤申枨
　　先贤左邱明　　　　　先贤秦冉【雍正二年复祀】
　　先贤牧皮【雍正二年増祀】　　　先贤公都子【雍正二年増祀】先贤公孙丑【雍正二年増祀】　　先贤张载
　　先贤程颐　　　　　　先儒公羊髙
　　先儒孔安国　　　　　先儒毛苌
　　先儒髙堂生　　　　　先儒郑康成【雍正二年复祀】先儒诸葛亮【雍正二年増祀】　　先儒王通
　　先儒司马光　　　　　先儒欧阳修
　　先儒胡安国　　　　　先儒尹焞【雍正二年増祀】
　　先儒吕祖谦　　　　先儒蔡沈
　　先儒陆九渊　　　　先儒陈淳【雍正二年増祀】
　　先儒魏了翁【雍正二年增祀】　　先儒王柏【雍正二年増祀】
　　先儒许衡　　　　　先儒许谦【雍正二年増祀】
　　先儒王守仁　　　　　先儒薛瑄
　　先儒罗钦顺　　　　先儒陆陇其【雍正二年増祀】
　　西庑
　　先贤林放【雍正二年复祀】　　　先贤宓不齐
　　先贤公冶长　　　　　先贤公晳哀
　　先贤髙柴　　　　　　先贤樊须
　　先贤商泽　　　　　　先贤梁鳣
　　先贤冉孺　　　　　　先贤伯防
　　先贤冉季　　　　　　先贤漆雕徒父
　　先贤漆雕哆　　　　　先贤公西赤
　　先贤任不齐　　　　　先贤公良孺
　　先贤公肩定　　　　　先贤鄡单
　　先贤罕父黑　　　　先贤荣旂
　　先贤左人郢　　　　先贤郑国
　　先贤原亢　　　　　先贤廉洁
　　先贤叔仲防　　　　先贤公西舆如
　　先贤邽巽　　　　　先贤陈亢
　　先贤琴张　　　　　先贤步叔乘
　　先贤秦非　　　　　先贤顔哙
　　先贤顔何【雍正二年复祀】　　　先贤县亶【雍正二年增祀】
　　先贤乐正克【雍正二年増祀】　　先贤万章【雍正二年増祀】
　　先贤周敦颐　　　　　先贤程颢
　　先贤邵雍　　　　　先儒谷梁赤
　　先儒伏胜　　　　　　先儒后苍
　　先儒董仲舒　　　　　先儒杜子春
　　先儒范□【雍正二年复祀】　　　先儒韩愈
　　先儒范仲淹【康熙五十四年增祀】　先儒胡瑗
　　先儒杨时　　　　　　先儒罗从彦
　　先儒李侗　　　　　　先儒张栻
　　先儒黄干【雍正二年增祀】　　　先儒真徳秀
　　先儒何基【雍正二年增祀】　　　先儒赵复【雍正二年增祀】
　　先儒金履祥【雍正二年增祀】　　先儒陈澔【雍正二年增祀】
　　先儒陈献章　　　　先儒胡居仁
　　先儒蔡清【雍正二年增祀】
　　【按两庑位次阙里志所载及顺天府直省府州县卫各学俱依照时代为序兹据国子监分先贤先儒为序而雍正二年后复祀増祀之制并亦依此列载焉】
　　正位陈设
　　礼神制帛一【白色】　白磁爵三　　牛一
　　羊一　　　　　豕一　　　　豋一
　　铏二　　　　　簠二　　　　簋二
　　笾十　　　　　豆十　　　　酒罇一
　　四配位陈设
　　每位
　　礼神制帛一【白色】　白磁爵三　　羊一
　　豕一　　　　　铏二　　　　簠二
　　簋二　　　　　笾八　　　　豆八
　　酒罇一
　　十一哲前陈设
　　东五位【五案】
　　朱子一位【一案陈设同】
　　礼神制帛一【白色】　白磁爵各一　豕一
　　铏各一　　　　簠各一　　　簋各一
　　笾各四　　　　豆各四　　　豕首一
　　西五位【五案与东五位陈设同】　东西共酒罇一
　　东庑陈设
　　礼神制帛一【白色】　铜爵各一　　豕首一豕肉一
　　酒罇三　　　　每案簠一　　簋一
　　笾四　　　　　豆四
　　西庑陈设【与东庑同】
　　崇圣祠位次陈设
　　正殿
　　肇圣王【木金父】　正中南向
　　裕圣王【祈父】　　东一室南向
　　诒圣王【防叔】　　西一室南向
　　昌圣王【伯夏】　　东二室南向
　　啓圣王【鄹邑大夫】西二室南向
　　配位
　　先贤顔氏【无繇】
