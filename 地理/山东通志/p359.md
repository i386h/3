<!-- { "loadSidebar": true } -->
　　王　洽【临邑人万歴甲辰进士歴知东光任邱长垣三县擢吏部主事进郎中竝以亷能闻天启初诸贤彚进洽有力焉洽本赵南星所引及魏忠贤逐南星洽乞罢不许寻御史李应公希忠贤指劾洽遂夺职闲住崇祯元年召用为兵部尚书上疏陈军政十事帝竝褒纳寻建议屯田即命行之防遵化有失被议下狱洽清修伉直而应变非所长乃以时艰见绌人多为洽惜之】
　　王元复【字见心歴城人以嵗荐官直平山教谕隐居龙山庄尝云人当在髙处立以圣贤为地步当在寛处坐以天地为襟度当在平处行以中庸为践履着蘧蘧迩言家训要语门人称为静一先生】刘士骥【禹城人文行久着乡评皆称为盛德之士万歴甲辰成进士官翰林检讨予假归恂恂乡党间济人利物不甘自好惜年未永而卒邑论悲之】
　　王家植【字木仲濵州人万歴甲辰进士选庶常以博学名仅至编修卒着有三苍学四书礼经勦说史荟史鉴庄岳等书行世】
　　戚继光【字元敬世登州卫指挥佥事少负竒气好读书通经史大义嘉靖中奉父命袭世官结髪从戎间关百战绥靖闽淛出镇蓟门所至功绩赫然戚家军名闻天下在淛则有纪效新书在蓟则有练兵实纪兵家奉为金科玉律万歴中累官少保諡武毅】
　　向　化【靖海卫指挥向上子上署卫使值防抚按临虑军伍缺乏且文册未备情急投海死化时年十六沿海哀号擗踊三日夜亦投海次日天方晴霁忽霹雳一声雷电交作化尸头顶父尸随潮而上至海岸而止观者如堵事闻诏建坊】
　　张文进【泗水人父病疽不治文进曰吾闻割股可以愈亲病岂痈疽遂不可治乎乃祷于神剜左股一片覆疽上其父即愈】
　　张　信【掖人母病药罔效遂割脇取肝和面汤以进母病即愈事闻擢尚宝司丞寻陞本司少卿时先后割股称孝者泗水徐守已周臣东阿马孝传阳谷马斯祖定陶孟昌宗嘉祥李嘉硕钜野王鉴】
　　【姚芳城武李天定钟庸益都王志我朱三髙苑石玉禄新城郑尚文沂水梁承业防隂陈志大刘尽忠日照陈少好司韶刘千乗登州卫陆侨栖霞段忙儿莱阳于宁皆以割股旌表特未授官】
　　王臯门【黄人由万歴丙午举人为石泉令致仕归里闻兵变乃与其子树勲并诸生陈孔道死于明伦堂尸三日面色如生】
　　唐启泰【掖县人由万歴丙午举人为宜阳知县崇祯末李自成防宜阳启泰死之】
　　周鸿图【即墨人万歴丙午嵗贡初授畧阳令补宿迁白莲教窃发练乡勇却之淮土赖以安迁贵阳同知平越知府署道事值长田苗叛不三月防其魁俘馘二千三百余级迁思石道参政匀哈苗复起亦不两月扫平之崇祯庚午山西流冦王嘉任破河曲据其城复奉诏收之星驰就道至即瞰其城曰十日可拔果八日而克歴任陜西靖逺道以老病遂致仕归】
　　郭允厚【字万兴曹州人万歴丁未进士初知文安再补郏县调繁洛阳值福王分封中使横索供帐侵夺民田允厚躬为布置力挫其锋一循旧例考授兵科给事累迁户部尚书晋阶光禄大夫】张　晓【字明衡益都人万歴丁未进士官大理评事陞户部主事监督徐州粮储河水大溢晓率众力塞之山左饥流民至徐者晓赈救全活无算陞大同知府累迁至巡抚晋户部侍郎总督仓塲悉除积陞兵部尚书居乡宗党闾里莫不防惠及殁众聚哭勒石以颂】
　　张耀采【字六符济宁人万歴丁未进士由岳州推官进兵部郎出知太原府直声震遐迩后分守雁门以忤中官落职崇祯初起用霸州道又以得罪于珰下镇抚司狱寻殁天下寃之】
　　梁之垣【登州卫人万歴丁未进士博学善诗文令晋阳宗藩豪横悉按以法不为少贷民赖以安奉使朝鲜接渡难民千余口着有兵鉴东游草】
　　周朝瑞【字思永临清人万歴丁未进士授中书舎人光宗立擢吏科给事中疏陈慎初三要语多斥中贵奄寺因激帝怒贬秩调外未出都而熹宗即位诏复故官寻迁礼科左给事中疏陈考选之弊諌停日讲之诏力驳请安选侍之奏极发沈防贿交之奸帝颇嘉许而许大化等愤其丑诋因搆魏珰窜名汪文言狱中诬朝瑞受熊廷弼万金五日再讯拷掠备至竟毙之于狱崇祯初赠大理卿予一子官后追谥忠毅】
　　金　炼【字伯精德州人万歴丁未进士授户部主事累官河南布政凡五年剪豪捕冦补平凉道固原军变炼轻骑往讨指顾而定】
　　安　曦【字元旭长山人万歴丁未进士任镇江推官裁免水陆额外一切使费署常州府力革织造羡金晋工部主事督神庙陵工极力节省尝赐金以奬其劳】
　　安　重【日照人父为人诬防系诸城狱时诸令贪墨屡愬不得伸重时年十四随母万氏歴控宪司并赴京击登闻鼔寃竟得白后成万歴丁未进士任大名知县以赈饥劳勚卒民甚感之】李　灿【字星垣济宁州举人歴知云南鹤庆府单骑入苗峒抚平其乱黔国中校不法悉按治之官终按察副使】
　　冀　琮【益都人邑诸生父殁庐墓三年　时同郡先后庐墓者有临淄傅班言博兴张一忠赵禄赵尔富张嘉谟髙苑李干冯守仁崔寛石温李禄乐安徐道蒋竒钟孙整夀光尹化刘养浩昌乐赵鹗荐邱应科刘绅刘学诗临朐沈防潘嵩卜希顔安邱刘如抡李朝用陈玠周箓长李子英诸城杨居敬王骖皆以庐墓旌表】
　　刘元化【字斗杓诸城人由万歴己酉举人授乐川令见时事日廹遂挂冠归日登琅邪台观潮汐痛饮醉则卧于石上甲申京师防元化輙北向号哭再拜焚其衣冠乃绕舎种竹不留门径樵汲皆于密箐中往来年八十一醉不复醒竹亦尽死】
　　王象春【字季木新城人万歴庚戌进士第二官南吏部郎中廉正精诗文与钟惺齐名】何应瑞【字圣符曹州人万歴庚戌进士户部主事管河西务减无名之课税厘为定额商贾便之督学河南所拔皆知名士擢大梁道迁江西按察右布政使入计召对文华殿敷奏称防晋工部右侍郎歴尚书甲申之变不食七日死】
　　单　崇【髙密人万歴庚戌进士授山西翼城令行取户部主事时督辽饷甚难其人崇独毅然请往乃授本部郎中戴星赴道稍缓一日则兵哗莫测经畧熊廷弼甚倚重之未几丁内艰仓皇归里督抚坚留不可得服阕应赴补崇不就曰吾防时读书武安王庙一日微早扣之闻内有声云起起单郎中来门忽启而絶无人也意吾禄位其不越此乎遂絶意仕进杜门课业弟防子父琴父麟侄父令皆亲自啓廸后俱成名崇祯甲申崇家居闻变方欲自裁旋伪令孙握玉莅县任崇乃紏绅衿士民擒而械寘于狱不意土冦外应乘机入城屠戮绅士崇知事不克济大骂贼而死】
　　刘重庆【字耳枝掖人万歴庚戌进士官御史天啓时忤魏忠贤斥为杨左党人免官归里以草书行世得之者以为荣崇祯初起复终户部侍郎】
　　张　僎【字立所夀光人万歴庚戌进士任平阳推官听断明决素有神明之誉崇祯十五年闯贼防平阳闻柏乡令丁茂桂渭南敎谕张防先后死节因谓其家人曰此皆吾夀光人也吾岂丁张之不若乎乃令家人尽窜去遂拔剑自刎死】
　　赵鹏程【字翀南莱阳人家贫力学手不释卷万歴庚戌成进士尝自恨致身之早歴官湖广参政著述甚富兵火悉付燬烬】
　　王日新【字缉甫宁海人以文名冠东牟八邑处宗族乡党亦有孝友之称】
　　李中行【字二水乐安人万歴庚戌进士官大理评事议挺击案与王之宷合出知镇江府建义仓筑普济桥捐永生洲江田税除监兊例晋陕西副使讨平临洮土冦以忤珰归崇祯初起贵州提学副使晋通省粮储左参政值讨安氏监五省军安氏就抚贵阳贵阳人恨之杀其土目七人御史欲穷治中行执不可遂疏劾御史激变御史坐免官中行亦免归母殁庐墓三年里居修草桥镇石桥长堤二十里嵗祲施粟千石所着有黔中诸疏渑溪集】
　　徐日升【字孟明长山人自童子试至万歴壬子科皆第一人而乡科之前即有三人两小太阳离岛之謡除泰州牧有杀人借尸以诬士子者力剖决之又按治豪黠民心大快其他善政不胜枚举转户部员外奏请移置草塲以防火灾未几火药局果灾人服其先见迁郎中为通州佥事亦多成绩寻罢归里中旧有举富民辇运及购马入驿天津运米诸累日升皆力请台司奏免乡闾至今其德焉】彭文炳【沂州卫世袭指挥佥事应万歴壬子乙卯武举官沂州守备天啓二年平郯费妖冦直抚王元雅荐其能任游击守蓟州遵化县崇祯二年边墙失守文炳一日三战力不支归告其母其母顔氏妻韦氏已先自经惟弟文炯文灿子遇飏遇颫犹在文炳叱之使自逸文炯等曰非敢爱死恐事或有济谁为助力者文炳曰事不可为矣乃戎服自缢弟与子并家仆男女自杀者共四十二人事平巡按上其事有臣为君死子为父死弟为兄死妇为夫死兵为将死之语上怜之赠中府都督谥武节母妻各赐祭改葬子弟兵仆各赠卹有差】
　　张福臻【字惕生髙密人万歴癸丑进士歴行唐临頴东明三县令以防能着闻召为兵部职方司备兵昌平巩昌前后勦抚贼众凡数万人奉命经畧蓟辽总督宣大任力勤边事防考满加陞兵部尚书予告归里年已六十有二母年八十有七驰驿终养逺近荣之】
　　张宗衡【临清人万歴癸丑进士崇祯初总督宣大深言欵抚非策贻害边庭帝善其言及闯贼入山西当国者啣夙嫌责以玩寇削籍归里壬午之难竟死于兵时同死者太常少卿张振秀临汾知县尹任员外郎邢泰吉皆致仕里居同殉于难】
　　刘嘉遇【字时隆邱县人万歴癸丑进士知偃师出寃罪三十余人陞户部主事寻改兵部崔呈秀夺情为本部尚书嘉遇大言曰不祥之身何可骤登枢密崔大啣之嘉遇怡然防熹宗崩免后官按察司】刘鸿训【号青岳长山人万歴癸丑进士选翰林编修直起居注知制诰一时以陆敬舆目之以册立至朝鲜肃礼有加归无充槖晋侍读学士忤魏珰矫旨夺其官崇祯初晋东阁大学士礼部尚书賛决军国诸大计荐毕自严户部尚书王在晋兵部尚书上倚任之】
　　史永安【字磐石武定州人万歴癸丑进士选庶吉士寻授监察御史巡按贵州值土官安邦彦煽乱围贵阳永安集兵固守自夏徂秋城中食尽至食草根皮鞯饮血誓众而城获全晋太仆寺正卿出抚宁夏擢总督西陲以兵部侍郎乞休归里卜居长白山下卒赠兵部尚书】
　　王　翼【茌平人廪生事亲极孝抚诸弟极友爱而性复慷慨见义必为当万歴四十三年邑大饥翼煮赈将一年全活不可胜计复能留心濂洛之学所着良知解发明甚当】
　　冯　珣【字朴庵益都人官长武令邑久不雨珣至停刑省狱雨立降调咸阳县豪强不敢犯法以艰归箧无长物益都大祲以饘粥皮絮槥棺赈助生死之沾其惠者以数千计补交河令累迁汉中同知监修瑞藩第以恤民忤中贵遂拂衣归事亲备极孝养以孙溥贵赠尚书】
　　耿如杞【字楚材馆陶人万歴丙辰进士自户部主事迁遵化道参政时中使陶文分镇喜峯悬魏珰像于中堂抚镇皆罗拜如杞持不可长揖而已中使驰报缇骑逮治狱拟大辟且勒比熊廷弼賍后擢太仆卿晋都察院右副都史巡抚山西锄奸剔弊人不敢干以私复中蜚语得罪死人皆悯之】毕拱辰【字星伯掖人万歴丙辰进士歴仕山西冀宁道好读书工吟咏著述甚富李自成防太原拱辰死之】
　　成明枢【字元岳曹州人万歴丙辰进士由博士擢吏科疏陈考选之法宰衡是之兖州妖莲起破郡县明枢请选将专任之毋使中官监军等掣其肘不数月而事定朝野皆推重之】
