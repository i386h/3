<!-- { "loadSidebar": true } -->
　　春岑郁嶙峮春流碧洄澓山水盘纡间景物何幽淑结辔缅昔贤知是愚公谷愚公匪真愚大智沉于陆不愿别己人而况区驹犊举世斲浑敦至道存枝鹿睠兹岩壑佳安能结茅屋
　　望九仙山　　　　　　　　【国朝】安　防
　　巨海纳洪流至涯恣洸瀁镕结大地成土石互涤荡肤尽坚骨出乃成此竒状或如脱绷笋或如规圆杖或卓如廪庾或削如屛障金茎烂五色妙鬘耸宝相千仞灵姑銔万尺老石丈云根无纎埃各挿青霄上何意宇宙间产斯崛特样信矣苏公言竒秀侔鴈荡探幽【日】晷移济胜襟懐放左揽五莲峰菡蓞出盆盎
　　谒东方先生祠　　　　　　【国朝】康敬采
　　懐古景髙风浮沉在金马索米来长安献策拜广厦上林罢营筑銮舆停原野辟防进陈辞董偃避喑哑海上回仙艟始悟方士假寓意非有论客难何潇洒词章枚子俦调髙和弥寡悠悠汉庭上谁为知公者遗搆厌次里颊河环其下晓日敞虚楹松籁泉声泻嵗时荐苹藻古罍奠玉斝
　　范张祠【金】乡　　　　　　　【国朝】黄叔琳
　　道交金石盟世交云雨态缅懐范张祠寥廓生长喟分聫生死间气感幽明际抗义砥狂澜五常崒天地东京行髙两贤絶攀跂数年践久要醖酒停骖至拜母肃升堂孺子延欣侍古欢鸡黍余一夕千秋事生别莽关河肫诚贯存逝不见故人容但通死友志魂魄坠虚防衣冠来梦寐嗒焉忽惊号伤哉阙含襚素车黯西犇应期及窀竁执绋告长辞形离神岂背刓折一寸心送入三泉内死者更何须生者真无愧凭棺听数言今古同挥涕真气激頽顽讵在营封瘗淳风一二传须眉俨英粹不论陈平子妻孥防防匮不问孔仲山把臂怜忻悴吾嗟鸣鸟哀谷风道久敝张陈悼防终萧朱悲晩替尘途意气交衔杯示肝肺利害輙掉头死生那可计两贤卓清标羊左应堪继俯视车笠徒征逐争羶腻当时千里交兹土同堂祭逡巡委蒿莱良宰勤修治东缗杰士多感式青云义洁醴荐肴蔬陶陶旧风致九原如复生万祀存髙致
　　登日观峰四首　　　　　　【国朝】王　苹
　　扪萝翠湿衣遐睇沧洲晓初日何苍凉海气逺缥缈山髙绿蒙蒙不知几峰小七十二家封玉简变烟草防当解尘缨手弄青未了詄荡天门开晨飇吹我到
　　羲和方秉辔峰顶光熹微晻防簸紫澜岩峦相因依松磴乱空碧山禽窥清晖何来逺寺钟天风是耶非矫首防心想回瞩息世机屐声与石齿下有白云飞
　　日上岳势尊罗列芙蓉绿羣峰纷来朝苍霭如膏沐引领乱峰巅抗防移清旭藻景含林岑叠叠春波縠余霞正卷舒朝霏忽断续万壑响寒音松花落巾幅
　　直上四十里呼吸通帝旁荒鸡忽一声今日见扶桑蒸岚互澒洞防黛变晨光云絮袭我裾岳色堕我裳登登下山椒岸帻倚青方我纵丘壑人肤寸岂相防
　　松椒山是董樵隐处　　　　【国朝】王　苹
　　断壑隔匿峰修林暗空谷不知春浅深谷口草自绿曾闻耽隐人此中劚黄独
　　三姑台　　　　　　　　　【国朝】严曾业
　　男子生有室女子愿有家蒲氏有三女守贞良可嗟筑防济水濵养亲絶筓珈贫难具甘防力足供桑麻父感三女德临终命灵车窆视马所止幽扉閟泉沙至今三台峙屹然形势佳贞风与孝思千古同髙霞却忆寡妇清秦台漫奢华翻多金穴富累及顔如花何如蒲氏女洁白无疵瑕过此令人叹春风荐芹芽
　　泰山纪游　　　　　　　　【国朝】赵国麟辛卯四月十一日同金子枚仲韩子公度门人侯长麓张汉张黄子壮黄健庵登岱宿登封台十二日徧游岱顶下后石屋十三日登九龙岗至大烛山仍宿后石屋十四日由伏虎门下仙鹤湾至艾窝而归作诗百韵纪事
　　我家泰山下赋性耽岩谷晨夕对不厌春秋时往复兹辰值首夏髙兴倍畴昔童冠六七人登临岂辞数髯翁同予癖加以长顾陆退之偕籍喜能诗兼撰录江夏大小阮携琴致不俗杖履发青岩后先步趢趗列嶂悬青霄锦屏映晴旭层阁耸山腰丹扉带支麓出郭尚陂陀入云自兹俶回睇见徂徕罗罗指边幅过访白骡塜流览万仙阁茅茨髙下安樱桃参差熟迤度水帘纡折歴云壑遥望白石亭金经镌山腹何人歇马崖长风撼古木憇足登仙防玉虚宫殿肃路转逾黄岘一屛障全岳芙蓉插云端始见真面目峯云互吐吞松石争盘礴怪秘呈形模移步换头角或若髻旋螺或若笠覆箬或若巾岸帻或若冠铁幞或奋若翼张或怒若爪攫静或若狮蹲动或若龙跃翩或若鸿惊丛或若猬缩或离而欲奔或聚而欲触升者云为阶坠者云为络立者云为带卧者云为幄竒幻劳应接徘徊恣领畧振衣弥髙岩罡风吹谡谡一线通天门何年巨灵凿双岩蔽日月仰窥天一束崔嵬叠壁垒巉峭森剑锷斧劈与刀皴披麻连解索寸肤不着土万仞皆刀斸其阳盛瑶葩其隂积氷雹倐忽异气候烈日不能虐铁鏁云中垂猿攀额频蹙前趾后目覩后冠前履蹴望迩行弥逺身进足反却屏气慎登陟忽若出囊槖直凌登封台浩歌震列宿诗追太白篇图仿叔明轴豪饮吸川鲸髙谈炙车毂醉看月蟾沉卧听天鸡喔晓起失万山空蒙雨霡霂须防土囊来荡漾云雾廓东登日观峯扶桑逗光昱海水映逺岫晶盘盛碧琭南上仙人桥三石鬼工斵众山势汹涌翠浪长空泊西到南天门立石无倚着云气盛苔藓飞白鸿都垩北立玉皇巅羣峰总臣仆此山帝王尊万乗纷驰逐摩挲无字碑叹息开元作铭德并纪功函泥更缄玉金石志绸缪风雨半残剥更陟吴观峰练马终邈弥殷仰止情倚杖思孔卓举头已天外万古胸懐拓凌虚与倒景神仙焉可学探幽且尽竒莫使山灵噱隂洞名黄花灵区富蕴蓄绿涧挹空翠满路闻异馥到门钟磬静依山楼阁簇石窦滴琼浆羽冠献芝粥云收皓魄逈天空沆瀣濯枯桐鼓杳淼灵籁答肃穆夜色沉幽梦晨光换新局蔚蓝浸青葱翠微染黛绿千松与万松小烛共大烛照天松作焰挿地山为托既览九龙胜更寻双鳯乐苍髯张偃盖珠蕊结璎珞山川供品题天地任啸谑旷懐古今空遐览尘世促一宿使神凝再宿使神足何时结云楼长此蠲荣辱归兴贾余勇桃源问津错匍匐逾伏虎战兢过仙鹤上登愁跛牂下度惧猱玃乱山鸟兽寂深涧峯峦矗攀崖掷琪草失路冐丛朴季后心徬徨阮迷行彳亍樵子度蜀道同人防淇澳捜竒四日游讵比谢公躅吁嗟归路难颇似昌黎哭髙步防倾危悲欢恒倚伏乃知造物心所忌畅吾欲尚平志虽賖兹游亦陵铄回首望巃嵸烟霞染佩服称宗镇青方乡土信所独到庐意拳拳赋诗酒重酌忽梦九天游阊阖闻仙乐齐州九防烟俯视不盈握岂惟天下小泰山止一粟启户瞻岩岩恍然似有觉
　　登鹊山丛林阁逺眺　　　　【国朝】朱懐朴
　　济泺来王屋九防峯楚楚碧谿萦寺门石濑溅寒雨上方秋气深双树映孤屿初地意萧寂古篆留绀宇岩壑静尘心松竹防茶坞幽禽鸣空林黄叶积廊庑凉风送夕景揺曵塔铃语
　　游华不注　　　　　　　　【国朝】朱　缃
　　东风骑马来出郭二三里取路入防岈苍翠拔地起湿岚扑春衣小桥列雁齿岩边看飞帛千尺溜雪髓天际螺髻青石上苔钱紫山境随处佳误到亦可喜小庙掩红扉寂寞桃花里扣门逢僧雏就坐施蒲椅山伴三五徒竹杯倾婪尾幽磬一声来深林醒醉耳起视舜子城乱烟隔山觜
　　麻姑堂　　　　　　　　　【国朝】朱　湘
　　赤轮才西斜言过齐东县古祠倚髙崖十里雕甍见入门□□行老柏拥深殿残碑赑屭蹲籕书留一片拭眼扪读之旧记谁所撰我懐麻姑仙采药丹鼎炼飘飖驾黄鹤云旗伴星扇胡为此饷军【相传唐太宗征辽姑曽饷军于此】无乃近齐谚征衣一抖擞再拜浣尘面白日聚羣灵森森毛髪颤幽磬烟际长鸟哢雨余变婆娑绿槐隂就之施方荐僧厨供晩炊试尝胡麻饭
　　邹县谒孟子庙　　　　　　【国朝】汪援甲
　　峩峩峄山秀万仞凌苍穹笃生孟夫子间气所独钟三迁承慈训爼豆习礼容道一结真契性善豁羣防辩息杨墨炽笑黜桓文雄虚生名世才一德谁与同我来驱车过入庙寻遗踪堂楹閟以肃桧柏罗青葱更观天震井湛碧寒泉通客行乏溪毛载拜致恪恭俯仰有余慕穆然来清风
　　登挂剑台　　　　　　　　【国朝】峻　德
　　我来桃丘城言访徐君墓缅昔挂剑人殷殷不防故髙义挽頽风千金何足顾于时仲冬节寒氷凄薄暮四野浩茫茫大河日东注一唱徐人歌悲风激髙树
　　七言古诗
　　赠兖州孟都督　　　　　　　【唐】韩　翃
　　少年亲事冠军侯中嵗仍迁北兖州露冕宁夸汉车服下帷常讨鲁春秋后斋草色连髙阁事简人稀独行乐闲心近掩陶使君诗兴遥齐谢康乐逺山重叠水逶迤落日东城闲望时不见双亲辨丰膳能留五马尽佳期北场争转黄金勒爱客华亭赏秋色卷帘满地铺毺吹角鸣开玉壶愿学平原十日饮此时不忍歌骊驹
　　舜井歌　　　　　　　　　　【宋】欧阳修
　　岸有时而为谷海有时而为田虞舜已殁三千年耕田浚井虽鄙事至今遗迹还依然歴山之下有寒泉向此悲号于旻天无情草木亦改色山川惨澹生云烟一朝垂衣正南面臯防稷契来聨翩功名徳大被万世今人过此犹留连齐州太守政之暇凿渠开沼疏清涟游车击毂惟恐后众卉乱发如争先岂徒邦人知乐此行人亦为留征轩
　　次韵章传道喜雨【祷常山而得　宋】苏　轼
　　去年夏旱秋不雨海畔居民饮咸苦今年春暖欲生蝝地上戢戢多于土预忧一旦开两翅口吻如风那肯吐前时渡江入吴越布阵横空如项羽去嵗钱塘见飞蝗自西北来极可畏农夫拱手但垂泣人力区区固难御扑缘騣尾困牛马啖齧衣服穿房户坐观不救亦何心秉畀炎火传自古荷锄散掘谁敢后得米济饥还小补常山山神信英烈麾驾雷公诃电母应怜郡守老且愚欲把疮痍手摩抚山中归时风色变中路已觉商羊舞夜牕骚骚閙松竹朝畦流膏乳从来蝗旱必相资此事吾闻老农语庶将积润扫遗孽收拾丰嵗还明主县前已窖八十斛率以一升完一畞更看蚕妇过初眠未用贺客来旁午先生笔力吾所畏蹙踏鲍谢跨徐庾偶然谈笑得佳篇便恐流传成乐府陋邦一雨何足道吾君盛徳九州普中和乐职几时作试向诸生选何武再过超然台赠太守霍翔　　　【宋】苏　轼
　　昔饮雩泉别常山天寒嵗在龙虵间山中儿童拍手笑问我西去何当还十年不赴竹马约扁舟独与渔蓑闲重来父老喜我在扶携老幼相遮攀当时襁褓皆七尺而我安得留朱顔问今太守为谁欤防羌充国鬓未斑躬持牛酒劳行役无复杞菊嘲寒悭超然置酒寻旧迹尚有诗赋镵坚顽孤云落日在马耳照耀金碧开烟鬟却淇自古北流水跳波下濑鸣玦环愿公谈笑作石埭坐使城郭生溪湾
　　登州海市【并序　　　　　　　宋】苏　轼予闻登州海市旧矣父老云尝出于春夏今嵗晩不复见矣予到官五日而去以不见为恨祷于海神广徳王庙明日见焉乃作此诗
　　东方云海空复空羣仙出没空明中荡揺浮世生万象岂有贝阙藏珠宫心知所见皆幻影敢以耳目烦神工嵗寒水冷天地闭为我起蛰鞭鱼龙重楼翠阜出霜晓异事惊倒百嵗翁人间所得容力取世外无物谁为雄率然有请不我拒信我人厄非天穷潮阳太守南迁归喜见石廪堆祝融自言正直动山鬼岂知造物哀龙钟信睂一笑岂易得神之报汝亦已丰斜阳万里孤鸟没但见碧海磨青铜新诗绮语亦安用相与变灭随东风和李邦直学士沂山祈雨有应　【宋】苏　辙
