<!-- { "loadSidebar": true } -->
　　朱　荣【字仲华沂州人永乐中以都督佥事从张辅征交阯有奋击功复从辅讨平余党进左都督充总兵官镇辽东从北征为先锋深入破贼加封武靖伯爵卒于军谥忠靖】
　　栾　瑄【胶州人永乐壬辰进士官刑部员外有中贵逮狱同官顾望不敢问瑄毅然鞫之中贵服辜时大同多事杨士竒荐为大同知府瑄依山为堑设兵捍御绵亘千余里境内晏然】
　　白　英【汶上人永乐中命尚书宋礼疏濬防通河英建言曰当筑坝戴村遏汶水全流使出南旺则地当水脊建闸蓄泄南可达淮泗北可通漳卫分水之势莫善于此礼从其言防通河成漕运赖焉旧从祀宋祠今专祀于戴村详秩祀志】
　　孟　善【海丰人永乐中从征有功累陞都督同知守保定以战功进封保定侯镇守辽东卒封滕国公諡忠勇】
　　李　濬【字伯渊武定州人由太学生授监察御史刚直敢言上尝嘉其质直宣德初髙煦将谋逆濬家居密赴京告变且献平汉之防事定晋濬左副都御史】
　　许　彬【字道中宁阳人永乐乙未进士选入翰林英宗时进礼部左侍郎兼翰林学士文渊阁视事每为帝言陛下当弃过录材昔唐太宗不罪王珪魏征辅成贞观之治又言石亨恃功骄恣宠之太过恐非保全之道亨闻恨甚乃内结太监曹吉祥共挤之遂左迁致仕卒】
　　韩道扬【字廸庵淄川人父母相继殁兄弟八人道扬居四而四弟俱幼因议以长兄各抚弱弟一人分典家政而道总持其间于是赀产日饶弟各成立乃折产而已独取其硗瘠者已而诸弟复请合防如初惟伯氏诸侄不治生业家计中落道扬复为置产抚其孙渐致丰裕年八十二卒】
　　吴　祥【茌平人学识出众歴任有能声累官福建布政司参议卒祀乡贤祠】
　　许　勉【字自强濮州人志趣髙雅恬于仕进自永乐癸卯乡荐后不一赴公车人服其介防嵗饥捐所余粟麦一千三百石输官助赈监司嘉其行谊密言于朝赐诏褒美勉曰吾本欲逃名乃适以自召耻莫甚焉乃悉散家财于亲族邻友而并焚其籍】
　　薛　理【歴城人永乐甲辰进士授行在户科给事中宣庙初中官骄横论劾剀切出为湖广衡州知府有惠政在郡数年以疾乞归】
　　戴　纶【髙密人由人材进阶侍郎永乐中仁宗为太子好畋猎纶以侍读累諌不听因具奏帝召太子谓曰汝平生与谁相得对曰戴纶成祖示以所奏太子衔之及即位诘问前事纶乃抗声辨论辞益激切上怒命锦衣卫棰杀之天下闻而悲焉】
　　孔公朝【曲阜至圣裔居家以孝友称永乐时知宁阳县爱民如子凡所设施惟民是便坐与同僚饮酒忿争并遣戌部民叩阍乞还皆不许宣德四年诏求贤有以公朝荐者宁阳人闻之又相率叩阍请公朝再任帝谓尚书蹇义曰公朝去宁阳已二十年民奏乞不已此非良吏耶可即与之后卒于官】张　敏【黄人四嵗能读孝经与众儿分食桑椹留紫者袖之曰归以奉母乡人以孝童称之后官石阡同知以道逺不得迎养筑室于署之东偏曰思亲堂朝夕焚香拜谒】
　　马　愉【临胊人宣德丁未进士及第累官至礼部右侍郎赠翰林大学士礼部尚书有澹轩文集行于世】
　　郭文显【徳平人以乡举任虞城令积俸足供饘粥即以祖遗田宅尽让弟文献又念弟郊居不得常欢聚因于城市别营一第时相过从兄弟怡怡垂四十年无间寒暑】
　　周大备【字文郁金乡人以孝友着闻又敦族睦党建桥梁平道路乐善不倦子永春贵封礼科都给事中】
　　秦自然【邹人兄弟三人同居共防至曾孙四十人男女百余口从未闻诟谇声有司匾其门】薛　禄【胶州人起伍卒从燕起兵累功封阳武侯仁宗即位加太子太保宣宗初佩镇朔大将军印畱镇蓟州赐诗以山甫南仲为比禄勇而好谋战必胜善抚士卒人乐为用靖难诸功臣张玉朱能及禄三人为最而禄逮事　朝歴镇边阃岿然为时宿将卒赠鄞国公諡忠武时济宁人郭义亦以军功与禄同日封安阳侯】
　　孔　贤【平隂人宣德间为旌德丞时土冦猖獗攻城县僚惶骇贤曰受朝廷爵自宜死朝廷事登陴固守城防死之旌德人立祠祀焉】
　　孙　忠【字主敬邹平人儿时遘危疾冇神药疗医之异长入国学歴仕主簿及鸿胪序班后以女贵授都督佥事宣德三年封忠防昌伯忠益卑谦慎抑正统时祭酒李时勉忤王振枷于国学无敢救者忠以生日宫使来颁赐婉曲附奏时勉得释年八十五卒赠防昌侯谥康靖】
　　刘　昱【武城人初任吏科给事中累官交阯右参政交阯叛命尚书刘儶黔国公沐晟征之昱时参赞军务被围不屈与儶同死之】
　　马　豫【临清人宣徳癸丑进士歴官大理寺副英宗北伐豫疏諌不从愿随驾督军及六师溃于土木豫死于阵天顺复辟悯其忠赠寺正】
　　王　晟【字景昭郓城人正统丙辰进士歴官浙江按察使佥事时山贼陈鉴湖等哨聚浙东晟率壮勇进剿不克被刺于破桥事闻赠布政司参议官其一子】
　　李　秉【字执中曹州人正统丙辰进士授监察御史景泰初以佥都御史总督边防慎斥堠简军实劾退不才弁伍兵民无不畏服后以功加太子少傅入为吏部尚书请托不行忌者日众遂致仕归】孙　遇【福山人正统丙辰进士尝守徽州府政尚慈惠不务炫赫徽人至今思之官至江南布政使】
　　张　锡【字天宠日照人幼与母居西岩色养四十余年老而弥笃生平爱读归去来词每日必朗吟一过人或问其趣輙曰尧舜在上尚有巢由人生各适其志靖节真吾师也】
　　赵永禄【莱芜人太医院吏目性质朴而乐施予专重儒行尝捐腴产百畆作学田以赡士嵗饥又出粟百余石以助诸生之贫者捐城宅为义学脯修膏火独力任之】
　　侯志胜【章邱人家贫甚有沂州解户遗银百两志胜拾以报官解户欲中分之志胜不可官为给赏志胜亦不受因给匾旌之志胜悬于户内而逃曰吾命当贫穷凡名与利皆身外物也】
　　阎　寛【字徳原乐安人正统壬戌进士授监察御史正色立朝弹劾不避权贵深为锦衣指挥马顺所忌出按湖广墨吏多解绶去事竣还朝以中伤下锦衣狱马顺逞宿憾逼公诬服编戌铁岭卒于戌所子江登成化辛丑进士克世其家终户部主事】
　　解延年【栖霞人正统壬戌进士授户部郎中出知顺庆府政先德化郡民祠之着有物类稿】廖　兴【曹县人好施与有蔡妪者老无所依养之终其身江西杨贾以女质钱焚劵还女正统中大饥流民孙士能等逋聚于曹哭声振野兴怜之出粮赈赡有司将驱遣出境兴曰官府惧流民为患逐之是也然以数十百濒死之民驱廹逬斥必死无疑矣有司为之少缓遂给以楮币使诣阙陈情俱得占籍由是存活者千余家嵗时輙相率诣兴家祝谢兴必燕劳之】
　　王　允【歴城人正统乙丑进士官左布政使父母殁各庐墓三年时先后庐墓者有同里马朝才庠生李萃章邱刘淙吕东藩胡芳印李去垢李岐王尚景邹平髙栾王胜辛恕淄川王政长山张得成王省身许嗣聪新城张成勲齐东孙从善韩伍济阳李林罗嘉言肥城赵让青城游学石守清德州张泰尹纶李珊陶良德德平吕韶王宗仁商河朱锐贾斌泰安张翼蒋茂张应召长清李盈魏天夀莱芜吕民望许国光亓经纶阳信田洫李隆尹宗舜乐陵王祉宋应麟罗泂孙应元杨尔修濵州孟拳孟卿髙朝相利津许棠霑化朱孟可蒲防沈作肃禹城张学诗韩永昌陵县张让皆以庐墓旌表详各州县志中】王九成【蓬莱人与兄九泽同居事之甚谨嚬笑必严取予不茍乡人皆化其德邻人有相防者顷之必相戒曰勿令王九成弟兄知也】
　　曹　凯【字宗元益都人正统乙丑进士授刑科给事中英宗北狩凯力諌不从后乗舆果防凯闻之恸哭竟日声彻禁庭景泰中迁左给事中遇事敢言帝皆嘉纳擢浙江右参政天顺时武清侯石亨以向曾被劾遂修前憾谪凯卫经歴卒】
　　冯　昱【字景阳濮州人正统丁卯由乡荐歴官监察御史时锦衣卫指挥门达怙宠多不法昱抗论之遂伏诛迁河南副使时周藩承奉督民租过急民将为变省臣不敢问昱曰事发而可逃其责乎且重其罪也奔告于王王不省乃单骑率健卒数人缚首恶者寘于狱仍疏于朝而论遣之羣情乃定先是决河议塞动费数十万昱建顺导之策随势弃地不与水争河患亦渐息】
　　史延龄【号松轩曹州人好稽古工声律以贡授青州训导着有野史集】
　　刘　珝【夀光人正统戊辰进士累官太子太保户部尚书兼谨身殿大学士学问纯正品行端方宪宗即位简入内阁持公秉正上雅重之年六十以亲老致仕居家更加孝谨宗族乡党无间言嘉靖初卒遣官致祭上亲撰其词曰忠裨于国孝表于乡允为一代名臣无忝五朝元老】
　　尹　旻【字同仁歴城人正统戊辰进士由翰林改刑科给事中寻进通政司参议以旱遣祀海岱礼成即雨持节封安南一切餽遗尽却又从王师总饷陜西亟防奬赉寻擢吏部侍郎进本部尚书侍经筵累加太子太傅旻素饶学识尤精于鉴料人夀夭成败皆竒中所经铨注者虽稠人小吏阅数年犹识其名而持衡公正一私莫挠京师謡曰公道不如王恕选法不如尹旻铨政之服人如此】
　　仪　铭【髙密人尚书智之子天性孝友由兵科给事中陞翰林院编修宣庙实录成陞侍读正统间北兵犯顺谋谟征伐之力居多转南京礼部侍郎迁兵部尚书兼太子太保卒赠太师谥忠襄】田　畴【单县人以嵗贡官鸿胪寺序班正统时随驾北狩死于土木】
　　刘　忠【字摅诚濮州人景泰时授监察御史累官山西参政时三晋荐饥民啸聚垣曲山下剽掠为害省臣议发兵勦之忠曰此廹于饥耳可抚而下也乃单骑入山谕以祸福众罗拜感泣遂为良民垣曲以安以前后劳绩陞都御史巡抚延绥夷人咸服以疾请致仕归卒予祭】
　　秦　纮【字世缨单县人景泰辛未进士授南道御史以劾中官忤时贵屡谪再起陞副都御史巡抚陜西以擒治秦府横校秦王奏纮欺蔑逮狱命内官籍其家止得黄绢一疋故衣数件上亲阅之叹曰纮贫一至是耶诏释纮且赐万钞旌其亷调抚河南汪直以事过河南纮不为屈且疏奏直沿途骚扰状直还京上示纮疏直叩头伏罪仍称纮贤不置及总制两广劾论柳景賍私褫景爵景挟戚畹摭事诬纮亦被逮台諌及王恕交章申救起为户部尚书都御史风采益峻台纲肃然卒谥襄毅】
　　孔公恂【字宗文至圣五十八世孙景泰甲戌举会试闻母疾不赴廷对礼部具言其故乃召之日午不及备试卷命翰林给以笔　既登第即丁忧归天顺初大学士李贤言公恂大　人后宜辅导太子帝喜授东宫侍讲宪宗即位进大理卿公恂曰臣世儒家不通法律乃复詹事官后迁南京詹事久之卒】孔　镛【字韶文曲阜人至圣五十八世孙景泰甲戌进士初知都昌县改连山时猺獞肆掠为民害镛招抚全活甚众以荐迁知髙州府先是守者无大畧民冇避冦来者輙疑为贼应闭之不纳皆为贼所害又以疑似屠戮城中人贼以是激怒其众率致城防镛加意抚绥流亡归附日众城不能容于东北隅筑新城以居焉又贼酋长冯晓等分屯化州诸洞镛单骑入其寨谕之降贼皆次第纳欵迁按察副使寻改广西布政使贵州　平部苗叛擢镛右副都御史巡抚便宜行事镛按　得通贼诸指挥皆许其擒贼自赎遂得其魁磔之境上羣苗慑服边境以安宏治初召为工部侍郎行至当阳病卒年六十三卒时日正中有白气自舟尾上贯云表一大星荧荧然人目为孔镛星】
