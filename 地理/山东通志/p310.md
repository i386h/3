<!-- { "loadSidebar": true } -->
　　贺知章【越州永兴人开元初为任城令性旷逸为政持大体不拘苛细厯集贤学士告归鉴湖自称四明狂客】
　　周待选【卢龙人宗时为鲁城令率县人拒安禄山死之】
　　张　孚【宗时为鲁郡司兵叅军安禄山使李廷伟徇山东孚召州内豪杰张玠段绛等谋诛廷伟玠等从之事帝嘉赏其功】
　　刘光期【宗时为夀张令以徳化致瑞应民立石颂之】
　　贾直言【徳宗时兖郓节度使李师道逆命直言时为幕府叅佐乃画防载槛车图提刀负棺入諌师道怒囚之及刘悟入郓乃释其禁辟置义成府】
　　庾　贲【代宗时为寜阳令亷平寛恕不事烦歴三载人皆颂之李阳氷为之撰碑】
　　陆　亘【字景山苏州吴人宪宗时兖州刺史文明严重以善政称常陈节度使分兵屯属邑州刺史不能制故多不靖帝嘉纳之因诏屯兵得刺史】
　　邢审容【穆宗时摄中都令愽学能文政亦寛裕常脩孔子庙时人贤之】
　　【附】郭昈【兖郓节度判官详人物】
　　宋
　　杨　琼【汾州西河人真宗时知兖州有能名时有州卒自言能飞行空中人颇惑之琼曰此妖术也不治将为患乃折其足奏请戮之】
　　王　臻【字及之颍州汝隂人眞宗时知兖州刚严果断善于决事逺近着有贤声】
　　张　傅【字岩卿谯人真宗时知兖州强干精敏察覈簿书钩摘奸隠案无留牍吏不敢欺】崔　立【字本之开封鄢陵人真宗时厯知兖棣二州兖嵗值大饥立亲募富人出谷赈济人皆乐输施至十余万石全活饥民至数十万人】
　　张禹珪【字天锡河朔人真宗时知兖州勤于政治瑞麦两岐囹圄空虚宰相王旦使兖州还言其治状帝优诏褒美之】
　　石延年【字曼卿宋州人真宗时知金郷县曰此亦可以为政也在县大有治声】
　　姚　【字寳之庐州合肥人眞宗时知济州时河决郓州东南注钜野诏徙州于汶阳乡之髙原委铉以营度工毕进京东转运使】
　　陈泰来【字仲华河南缑氏人仁宗时知兖州有治绩泰来喜论刑名以为有司议法当据文直断不可意求曲当法求曲当法所以不平也时人服其髙论】
　　杜　衍【字世昌越州山隂人仁宗时知兖州时属邑吏有累重而素贫者衍以公租及公帑均给之量其繁简调其轻重咸使自足无敢有侵渔者】
　　苏　寀【磁州滏阳人仁宗时调兖州观察判官民有母改嫁而死既葬盗其柩归袝者法当死宷曰子盗母棺袝父于礼不当于情可原事岂与发冡取财者等请轻之后以御史台出知单州】刘　顔【字子望彭城人仁宗时为任城主簿嵗饥发大姓所屯匿积粟官为平粜而仍给其值民赖以济李迪辟为从事】
　　谢文瓘【字圣藻河南陈州人神宗时以集英殿脩撰出知济州上疏言臣下推行新法榜笞禁锢民受其虐大臣以为讪何也神宗曰彼谓奉法者非其人尔何讪也文瓘曰然则臣未尝奉法得免于讪之罪矣上黙然】
　　周中师【南阳宛人哲宗时知汶上县为政寛猛适宜锄奸恶抚良善百姓安之尝建圣泽书院以教育生徒置思圣堂以自朂云】
　　徐处仁【应天谷熟人徽宗时知金乡县以荐召见帝问京东嵗事以旱蝗对又问有盗乎对曰有上谓其不欺除宗正丞后知青州又知东平府皆有能誉】
　　韩世忠【字良臣延安人钦宗时李复侵扰山东世忠破降之诏授单州团练使康王如济州世忠领所部劝进金兵逼城世忠力战敌少却翌日金人复至众至数万世忠仅千人单骑直入斩其将金兵遂退康王即位授光州观察使】
　　杨存中【本名沂中字正甫绍兴间赐名存中代州崞县人初任忠翊使康王驻济州时李昱据任城久不下存中以单骑杀贼数百王乘髙望之见其介胄尽赤意被重伤召视之皆贼血所汚壮之饮以酒请复往战王止之存中曰贼已胆碎可擒矣大破之复任城康王即位授宻州观察使】
　　【附】王诏【知兖州详东昌府】田京【通判兖州详总部】蔡齐【通判兖州详人物】徐起【知兖州详人物】龚鼎臣【知兖州详人物】
　　金
　　王　珩【世宗时为寜阳令勤于聴断凡民间词讼皆令两造证佐纠集而来至则片言折之凡讼而不至者輙坐以是民间不敢妄兴一词】
　　胡　肇【营州人章宗时为嘉祥尹兴学校禁侵渔狱无留讼吏不敢欺有蝗不入境之异附】梁　昱【兖州观察判官详济南府】孙徳渊【知滕州详东昌府】
　　元
　　张　【字达善四川导江人世祖时大臣荐其得程朱正学特命为孔顔孟三氏教授邹鲁之士佩服其教久而不忘逺近来学者每嵗常数百人】
　　李　恩【世祖时为嘉祥尉迁主簿及尹行政公平治声逺播朝廷屡勅奬之】
　　封从植【保定容城人世祖时为嘉祥尹兼管诸军奥鲁劝农事勤于其职事无淹滞百姓颂之】李　谦【保定东鹿人世祖时为阳谷尹断狱明允民有以罪被收而杀之诬以自刺谦验其无血疑之乃取二鸡杀其一流血其一扑杀而复刺之无血乃伏时有嘉禾一茎数穂人谓其徳政所感】韩仲晖【世祖时为夀张尹时粮运从陆抵利津入海中都路多泥泞仲晖奏开防通河公私便之】汪泽民【字叔志徽州婺源人成宗时知兖州建议孔子后宜封为公尊其品秩以示褒崇之意廷议从之乃封世袭衍圣公】
　　宋　彰【字显之景州蓨县人成宗时为邹县尹劝农兴学勤于抚字先是鬻盐计口取直民以为苦彰请蠲之民咸立石颂徳】
　　盖　苗【字耘夫大名元城人仁宗时为济寜路军州判官嵗饥郡守遣苗诣户部请赈户部难之苗伏中书堂下出糠饼以示曰济寜民率食此况不得此食者尤多因泣下时宰悟奏请计口支粮三月州有官粟五百石出以借民期秋熟还官比秋又不登部使者责偿甚亟知州恐苗曰官粟实苗所借今民饥不能偿苗请代还使者感其义奏缓其期单州税粮旧输馆陶仓距单五百里民常苦其劳是秋馆陶大熟苗令民先期籴粟仓下十月初仓契已至省民什之四五陞御史台掾厯山东亷访司经厯】梁　宜【仁宗时知峄州以勤民政肃官规崇敎本三事自励时人多传诵之】
　　赵克让【泰定时为汶上尹崇教化抑兼并恵穷独缉奸宄地方寜谧狱讼不兴称良有司焉】多罗岱【泰定时鱼台县达噜噶齐兼管诸军鄂啰劝农事加意学校自置学田以瞻诸生膏火鱼台有学田自此始隣近州邑亦多踵而效之】
　　杨循礼【彰徳人泰定时为城武主簿绰有政声复主金乡簿时黄河泛溢当事者议挑故道计用工肆拾万循礼建言嘉祥境内有坝堰可开则其水东注足以杀其下流更塞其上决之口患可渐消从之役得免水亦无害】
　　董抟霄【磁州人顺帝时为济宁路总管理寃狱革弊政才誉甚着后毛贵陷益都般阳等路济南告急抟霄提兵援济南贼众自南山来抟霄按兵城中竝伏兵磵次先以少挑战贼众悉至遂合围以击大破之般阳贼闻之复悉众夜袭济南攻南门抟霄坚闭不出黎明视贼倦乃开东门绕出贼后南门兵合击之贼众悉溃殱焉自是贼遂就衰】
　　【附】郭倪【知滕州详东昌府】石天禄【知兖单济三州详人物】李綗【知济宁州详人物】杜闰【汶上尹详人物】司居敬【邹尹详人物】
　　明
　　方克勤【字去矜浙江寜海人洪武初为济寜知府开垦荒田定起科之期吏不得为奸立社学葺孔子庙以兴教化又以盛夏溽暑罢筑城之役时永嘉侯亮祖率舟师赴北平水涸役夫五千日夜濬河克勤泣祷于天忽大雨水深三尺舟行得通民益颂以为神子孝闻孝孺皆以文行着誉而孝孺为建文时忠臣第一】
　　卢　熊【字公武南直昆山人洪武初为兖州知州时值鲁籓初建改州为府又濬城内外河工役烦兴熊殚心规画事集而民不扰】
　　郑　刚【洪武间知兖州府亷明正直人不敢干以私】
　　萧　寛【洪武时知兖州府寛厚和平吏不忍欺民安其政】
　　黄　采【字宗索和州人洪武中以监察御史出知兖州府和平寛厚秩满民诣阙留之复任九年】狄　崇【南直鳯阳人洪武时为济寜左衞指挥使筑城濬池创设公署政绩最多】
　　薛原义【应天人洪武间知滕县持身勤俭吏服民懐庙学公署多所创建】
　　俞士吉【字用贞浙江象山人洪武时为兖州府学训导教士子严而有体建文即位上言时政得失十余事上嘉纳之超迁监察御史后出为山东左叅议】
　　管　贞【字源清洪武时知阳谷县土贼防城贞死之】
　　史诚祖【山西解州人洪武末知汶上县永乐时擢济寜知州仍视汶上事成祖过汶上欲徙其民数百家于胶州诚祖奏免之屡当迁职輙为民奏留阅二十九年竟卒于官葬城南建祠祀之】潘时正【浙江仙居人永乐时为济寜州同知存心公恕长于抚绥建言开防通河自济寜直扺临清及漕渠成以叔正首建议赐衣及钞奨其功】
　　朱　珤【福建龙溪人永乐时知邹县公平亷慎赋役均平秩满民奏留再任竟卒于官】宫　志【河南安阳人永乐时知鱼台县亷慎有为勤于抚字秩满民奏留复任卒于官】李　瑛【北直迁安人永乐时知阳谷县律已亷能有恵爱民甚徳之后陞户部员外郎民为立去思碑于署】
　　郑　文【内黄人永乐时知嘉祥县劝农兴学仓廪充实囹圄空虚秩满民诣阙留之复任九年】房　嵒【北直人宣徳时知邹县政清讼简吏民安之秩满民奏留复任又十余年卒于官】顾　俊【南直苏州人宣徳时为滕县丞亷直不畏权势陞临清知州去行李萧然时人贤之】王　黼【河南河内人正纥时知峄县亷明仁恵招抚流移复业者万余口教民树艺多获丰稔秩满民奏留复任九年去任时年已八十】
　　韩　宁【南直盐山人正统时知泗水县公亷有为百废兴举民乐其业】
　　王　英【山西太原人天顺时知滕县莅政寛厚大得民心】
　　髙　魁【河南新郑人天顺时知金郷县政教兼举威恵并行吏民畏而爱之】
　　龙　俊【江西万载人天顺时知金乡县亷明仁恕吏不敢欺】
　　翟　弁【陜西泾阳人天顺时知宁阳县礼贤重士剔除奸蠧人服其能】
　　张　庆【河南钧州人天顺时知嘉祥县重农桑敦礼教抑奸顽抚贫弱流民复业者三百余户】濮阳瑾【字良玉广徳州人天顺时以嵗贡廷试第一授寜阳县丞值嵗饥赈济有方逺近赖以全活当事者欲荐之以亲老恳乞归养百姓留之遮道数十里】
　　葛　兴【字应祯绩溪人成化时判济寜州莅官三载恵民洁已鲁王大书徳政二字遣官赍以旌之】
　　盛　徳【河南汝州人成化时知金乡县法严政平豪强敛迹】
　　刘　缨【南直苏州人成化时知滕县才识明决摘伏如神一时推为能吏】
　　戴　琰【河南渑池人成化时知鱼台县兴利除害知无不为人服其断】
　　袁　让【陜西淳化人成化时为汶上县丞持守公平长于抚字台司交章荐之】
　　刘　洪【湖广安陆人成化时知阳谷县政治严明居心慈爱民甚感之】
　　张玉林【四川内江人成化时知夀张县动师古昔政教兼举吏民懐之】
　　潘　珍【字玉卿南直婺源人正徳时以佥事分巡兖州值流贼刘七攻兖珍多设方略檄各州县预为守御之备以曲阜县治去阙里颇逺请移治阙里以衞林庙诏从之】
　　和承芳【山西平定人治间为济寜州训导勤于训迪诸生餽遗悉却之以清节着闻儒林推重荐授唐山知县亦有恵政】
