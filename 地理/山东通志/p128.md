<!-- { "loadSidebar": true } -->
　　【在宁阳县东北古成城内子羔为成宰即此】子思讲台【在邹县治东相传子思授徒于此】中庸精舍【在邹县城东南隅相传子思作中庸处】孟子故居【在邹县北三十里傅村孟子所生地也宅前有池大数亩水冬夏不涸名孟母池一在邹县南门外世传三徙学宫旁也有曝书台】断机堂【在曝书台侧元元贞初建】古邹城【在邹县东南三十五里孟子居邹即此】孟子石像【在孟母祠内傍龛一小石像乃宋人修孟母墓于墓傍得之者又有孟子画像五十五代孙克明所蔵明洪武中邑令桂孟勒石】子路故里【在泗水县东六十里即子路之所居也今名仲村】曾子山【在滕县东一百一十里山上有台相传曾子读书处】休城【在滕县西二十五里孟子去齐居休即此】上宫【在滕县城外东南隅滕文公馆孟子于上宫是也】性善书院【在滕县儒学之在元时创建列于学官学士虞集有记院内有存心堂】问津亭【在鱼台县西北三十里今名桀溺里世传即子路问津处】樊迟故里【在济宁州北十里樊垞又名赧稼村有樊子讲书处】任国【今济宁州古任国孟子由邹之任即此也】平陆【今汶上县古平陆孟子之平陆是也】南武城【在嘉祥县南四十里以南武山得名世传曾子故里山下有曽子书院】曾子琴台【在嘉祥县治东相传曾子鼓琴于此金太和七年苏思志建】耘台【在嘉祥县南四十里崱山之阳世传曾子耘处】子路堤【在夀张县西南世传子路所筑】孟馆【在茌平县东闗孟子游齐尝馆于此】雪宫【在益都县浊水北旧城隍庙西齐宣王见孟子于雪宫即此寰宇记云在临淄东北六里】昼邑【在临淄县西北三十里孟子去齐宿于昼昼当作画水名】伯牛埠【在昌邑县西北五十里又东有闵子骞埠南有子游池三贤聨迹于此】曾子故迹【在郯城县西北七十里磨山上世传曾子授徒于此有一贯书院元至正二年提举管文通建明嘉靖间移于北门外】思圣乡【在费县东南六十里曾子山下曾子居武城即此】武城【在费县西南八十里闗阳川之旁子游所宰邑也有古石刻云仰视高山俯聴流水歌之声宛然如在今以嘉祥之南武山为武城并东昌之武城县为歌乡者皆循名而失实也】澹台故居【在费县西南闗阳镇澹台灭明世居于此左传子犯为武城宰澹台子羽之父好焉今嘉祥武城俱有澹台故迹皆因武城之讹而附会之耳】原孝屯【在费县西一百一十里相传为原宪故居】石门【在费县西南即子路宿于石门处山巅二石柱犹存】贤贤堂【在莒州城内子夏祠东】二贤庄【在沂水县西北八十里闵公山上相传为闵子避地之所又有子路依栖岩山有曝书台试剑石】冉伯牛故里【在肥城县西五十里陶山阳野村有冉子伯牛父母墓相传即其故里也】嬴邑【在莱芜县孟子止于嬴是也后人建孟止亭今改为孟游亭】琴台【在单县南防城堤上寰宇记单父古鲁邑宓子贱为宰身不下堂弹琴而治县北有琴台高三丈今台本故城之北郭非故趾也】聴讼台【在单县故城西一百歩寰宇记巫马期碑在聴讼台上】孟望台【在范县东南二十里古范城东】
　　【二里许孟子自范之齐望见齐王之子即此地也世以名台】
　　厯朝周公祀典
　　周成王以周公有大勲劳于天下命鲁公世世禘祀周公于太庙
　　汉明帝永平二年诏天下学校皆祀周公孔子唐髙祖武徳二年诏立周公庙于国子学【诏见宣圣祀典】七年帝诣国子学释奠于先圣先师以周公为先圣孔子为先师
　　太宗贞观二年左仆射房龄请以孔子为先圣别祀周公从之
　　髙宗永徽中复以周公为先圣　显庆二年以周公配享武王【时长孙无忌等议曰成王幼年周公践极制礼作乐功比帝王所以禹汤文武成王周公为六君子合同王者祀之儒官就享实贬其功请复孔子为先圣其周公仍依别礼配享武王诏从之】中宗天授元年十月追封周公为褒徳王
　　宋真宗大中祥符元年十月追封周公为文宪王建庙于曲阜诏曰方岳盛仪克脩于封祀古先茂烈允尚于追甄周文公昔在宗周蔚为上圣营鼎邑之宅王制建中授金縢之书忠规盖世诰东征而法正辅南面以道尊制礼乐之懿文配日月之久照姬诵所倚宣尼式瞻焕乎旧章垂之千载今以详求大典昭报元休陟降告成抚廵问俗弭节岱宗之域鸣銮少昊之墟逖览遗风缅懐前哲始公胙封寔惟是邦故其嗣君得用王祭而祠宇未构阙孰甚焉特议褒崇以伸旌显盛徳不泯载钦可久之贤列爵有加爰进通三之号式宣殊礼永耀鸿徽可追封为文宪王于曲阜县建庙委本州正官致祭置祭田叄顷以供祭祀【庙在曲阜城东二里故鲁太庙之墟汉鲁灵光殿旧基即此】十一月御制讃词序曰若夫夹辅文武垂范成康措刑辟而恵民制礼乐而正俗宜乎大公刘之业克致于隆周启伯禽之封遂成于东鲁者也朕以载新盛典肇建明祀既峻极于徽章复揄扬于懿美賛曰伟哉公旦隆彼宗周刑罚以息王泽斯流政成洛宅庆锡鲁侯式增庙爵用焕嘉猷
　　明宪宗成化二十二年诏曲阜县每嵗以春秋仲月致祭周公庙仍置洒扫户四户
　　武宗正徳十三年诏赐周公庙祭田壹顷竝置祭器神宗万厯元年诏遣尚寳寺丞张孟男诣曲阜致祭周公庙文曰朕惟神圣挺生继天立极人文宣着泽被无疆兹予叨嗣丕圗式脩明祀仰祈鉴佑祚我邦家尚飨
　　国朝周公祀典
　　顺治初年
　　诏鲁周公与三十三公祀典如明旧制
　　康熙二十三年
　　圣祖仁皇帝幸鲁既发曲阜
　　驻跸于兖州之西闗
　　谕大学士明珠曰周公古大圣人制礼作乐垂示万世今
　　庙在曲阜应行致祭
　　特诏和硕恭亲王长宁及礼部尚书介山往曲阜周公庙
　　致祭文曰惟
　　公丕承圣绪懋叙人伦光烈觐扬成一家之继述官礼制作垂万世之经常道阐圗书探六爻而易贡心传精一兼三代以訏谟启东鲁之典型犹存故泽入尼山之梦寐未坠斯文朕稽古省方瞻言至止郊原纵目遥深松桷之思庙貌崇观爰切羮墙之慕特申祗荐代以亲藩惟兾神灵尚克歆飨
　　二十四年
　　诏给周公庙祭田伍拾肆顷仍拨佃户十户耕种洒扫户
　　十户以供庙庭使役
　　是年二月
　　命以周公七十三代孙东野沛然为世袭五经博士
　　二十六年
　　诏修
　　周公庙既成
　　颁发
　　御制
　　御书周公庙碑摹勒上石立于庙庭其文曰世运代嬗隔越千载则必有神哲挺生其间以承大统以作名世惟
　　公体上圣之质绍祖考之徳孝友笃仁左右宁王厥勲烂矣及乎负扆能以勤劳寅恭惇大忠信之道翼賛其君太和洽而颂声作焉夫功莫大于致治绥邦业莫隆于制礼作乐
　　公身兼数器开物成务其厐鸿炳烁之烈既己载于诗书志诸史册至于系爻辞定官礼撰尔雅出言为经又何博奥难穷也昔孟子论列古帝王至于
　　公曰兼三王施四事而韩愈亦厯数尧舜禹汤文武以至
　　公盖道统之传如此岂仅以治理之彰彰者与遥想风徽官
　　公遗嗣俾昭世泽于无穷既命有司新
　　公庙貌希慕之余勒石颂徳而系之以诗诗曰
　　防古民朴混混茫茫列圣经纶肇轩迄商叙厥伦纪贲以采章
　　公监二代揆时立制有因有除礼明乐备体国经野成理万彚集武之勲绍文以孝化成諴民竝孔立教为子为臣是则是效宗邦绵厯忠厚所贻贞珉载镌作颂致思鳬绎同恃亿禩为期
　　二十八年议准
　　周公庙设賛礼生二十名庙户十户佃户十户
　　题定仪注
　　一祝版用白纸墨书黄纸镶邉
　　一供品
　　礼神制帛一【白色】　　　白磁爵三
　　圆降炷香一　　　　细黄速香一觔
　　以上由太常寺预备
　　羊一　　　　　　　豕一
　　果品五　　　　　　酒尊一
　　以上由地方官备办
　　一行礼仪节与告祭岳渎同
　　恩授东野氏五经博士
　　东野氏【鲁公子鱼之后鱼为伯禽第三子为鲁贤大夫鲁公赐以东野之田因以为氏以鱼为一代其闻达子孙世次可考者自鱼以下如十四代毕事鲁定公以善御称二十三代备汉博士二十四代咏字诵之谷城令三十一代喜字文明避黄巾之乱迁于东海三十五代芳于宋永初二年还家于鲁三十六代逵宋元嘉中御史中丞五十二代纾克绍先业宋真宗访周公之后以东野氏数世同居孝义明着诏表其门五十五代观字光国海州刺史五十八代彦通金大定中授城武县令六十二代潜字刚克元广西两江道宣慰副使六十五代子仪字仲立明洪武初隐居开州六十六代玘字廷玉广资宰致仕还鲁六十七代礼明治中奉诏主祀六十八代兴六十九代韶七十代义七十一代武万厯十五年承祀七十二代灵七十三代沛然奉祀生员授五经博士】
　　皇清东野沛然【七十三代康熈二十三年授职】东野枝盛【七十四代康熈三十三年承袭】东野兴煇【七十五代雍正元年承袭】东野衍兆【七十六代雍正八年承袭】周公庙【在曲阜县东二里故鲁太庙之墟鲁灵光殿即此】
　　南为文宪王坊　左侧为经天纬地坊　右侧为制礼作乐坊　北为庙门【三间】　又北为仪门【三间】榜曰忠诚格天　左右有两掖门　中为灵光殿【五间】殿内祀元圣文宪王以鲁公伯禽配【右设金人三缄像】两庑各五间分祀鲁三十三公　后为寝殿【五间】祀
　　文宪王夫人　庙左为宰牲房　右为更衣亭　又增建问礼堂【三间】











　　山东通志巻十一之六
<史部,地理类,都会郡县之属,山东通志>
　　钦定四库全书
　　山东通志巻十一之七
　　阙里志七
　　【按艺文有专志此何以载昭其重也溯圣泽表】
　　【王心创举则书增美必纪敎思溥焉典礼昭焉观其会通厥惟载籍是赖萃而附之本志以之备稽考徴信从虽有球图曷足以加于此哉至于学士大夫观谒】
　　【庙林标胜扬休以申仰止而义不闗于掌故者仍列之艺文志而弗敢泛及焉则所重可知矣】汉梅福请封孔子后书【成帝时福请建三綂封孔子之世以为殷后】
