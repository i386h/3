<!-- { "loadSidebar": true } -->
　　青城县城元置县土城至元间华总管郭元帅所筑周三里髙一丈五尺厚一丈五尺池阔二丈深一丈五尺四门东曰望海西曰通济南曰仰岱北曰拱辰明万厯六年知县李继美重修加髙四尺易堞以砖二十三年知县王建中增设瓮城并敌台十二座阳信县城古厌次城也宋大中祥符中徙棣州及厌次县于阳信界而移阳信于今治土城元平章于巴拜所筑周六里十三步髙二丈四尺厚二丈池阔一丈八尺深半之四门东曰永和西曰长阜南曰迎薰北曰拱极明嘉靖十年知县徐九臯建城楼
　　海丰县城本隋之无棣县宋治平中徙今治土城元至正十七年平章于保保所筑周三里髙二丈五尺厚二丈池阔三丈深八尺四门东曰宜春西曰通衢南曰迎恩北曰镇海明崇祯十一年知县雷之渤增建敌楼四座十二年北城楼燬知县李桂芳重葺
　　皇清顺治五年知县杜良祚修浚外壕阔一丈五尺深半之
　　乐陵县城初治咸平镇明洪武间迁今治旧土城成化二十三年知县孙賔重筑正徳六年知县许逵增修周三里髙二丈八尺厚二丈余池阔一丈深七尺三门东曰朝海南曰宣和北曰迎恩后增辟西门曰寅饯改南门曰通济
　　商河县城县本隋置土城唐武徳中所筑明成化二年知县寇源增修周三里余髙二丈厚一丈五尺池阔一丈六尺深八尺四门东曰太平西曰聚仙南曰徳隆北曰归厚正徳六年知县陈牧剏建外城周九里髙二丈二尺池阔丈余深一丈嘉靖二年知县柯相重缮城垣增设楼橹
　　濵州城后周置州土城元平章于保保所筑明正徳七年巡按张濬檄都司都事吕佩重修周七里髙二丈五尺厚丈余池阔二丈深浅各随地势四门东曰望海西曰临川南曰迎薰北曰拱辰万厯十一年知州艾梅重修堞墙易以砖石有防城堤在州西迤南十里迤北五里
　　利津县城金所置县土城半圯明正徳间县丞魏彦昭增修周七里髙一丈七尺厚一丈五尺池阔二丈深一丈四门东曰观澜西曰朝京南曰迎薰北曰镇海万厯中知县周大年增置四门瓮城敌楼二十座霑化县城土城金置县时所筑明成化二年知县陈谟重修周五里一十步髙三丈厚一丈五尺池阔丈余深半之四门东曰布徳西曰晖南曰迎薰北曰朝京
　　蒲台县城县本隋置土城卑薄明成化二年知县孙通增筑周三里一百七十余步髙二丈九尺厚二丈池阔二丈深丈余四门东曰仁化西曰金泽南曰迎薰北曰拱极敌楼四座敌台十六座正徳八年知县刘继仁甃以砖石重建门楼
　　沂州府
　　沂州府城　兰山县附郭隋临沂旧县址也原系砖城明洪武元年指挥周徳所筑周九里髙二丈五尺厚一丈五尺池阔一丈六尺深一丈四门东曰镇海西曰瞻防南曰望淮北曰宗岱炮台四座
　　郯城县城旧土城在古郯国之南元末沂州守御王信所筑周五里八十步髙二丈二尺厚一丈余池阔三丈深九尺三门南曰通淮西曰瞻鲁北曰拱辰明万厯二十三年知县文广始甃以砖城东有禹王台堤遏沐水南流堤溃则全沐西注有圯城之患今设
　　钦工屡加修筑城赖以安
　　费县城在古祊城内元魏太和元年筑后移阳口山隋开皇中复置县于此旧土城周八里明洪武初截其北偏为城周四里髙一丈八尺厚一丈五尺池阔二丈深一丈四门东曰望海西曰仰圣南曰映文北曰瞻防成化五年知县殷礼改砌以石
　　莒州城旧城即莒之故址汉为城阳国都周九里元至元间防政马睦火者镇莒以城大难守截东北隅为小土城周五里髙二丈二尺厚二丈池阔二丈七尺深半之三门东曰望海南曰文明北曰沙浦明万厯二十五年知州谷文魁重修易以砖
　　防隂县城旧城在县西南元皇庆二年始置今治本土城明洪武三十年百户龙胜重筑周二里半髙一丈六尺厚一丈池阔一丈二尺深一丈初设东西二门成化三年知县白良辅增辟南门东曰望海西曰瞻岱南曰文昌正徳九年知县梁绪改甃以石
　　皇清康熙十三年知县屈逸乘增建东门楼雍正三年知县髙克謩于城东河防筑堤一道以杜水患邑人赖焉
　　沂水县城本东莞县治旧土城明天顺间知县陈孜甃以砖石周二里有竒髙二丈三尺厚二丈池阔二丈深丈余三门东曰东莞西曰西成南曰沂阳正徳六年城燬于寇知县汪渊砌以石增置敌台
　　日照县城汉海曲地旧土城金置县时所筑元至正十七年邑人相士安率众增修周二里髙二丈有竒厚丈余池阔一丈五尺深半之三门东曰永安西曰太平南曰望海明万厯二十一年知县杜一岸始甃以砖增筑瓮城重门敌台四座先是嘉靖三十六年知县张执中于城西筑土城三面势如重城外郭及崇祯十三年知县郭麟以石砌之与旧城相连为一仍于城外浚壕阔一丈二尺深如之　附安东衞城在日照县南九十里南距江南海州七十里石城明治三年所筑周五里髙二丈一尺厚二丈池阔二丈五尺深八尺四门东接日照诸城直达斋堂岛大洋为南海重汛【按安东衞旧青州府故建置各志俱附青州末城池附沂州末从近也】石臼寨所城【今裁在日照县东南二十里石城周三里有竒髙一丈四尺厚三丈池阔三丈二尺深一丈南北西三门楼铺一十五座】夹仓镇巡检司城【在日照县东南二十里石城周六十丈】
　　泰安府
　　泰安府城　泰安县附郭即宋干封县城开宝五年所筑本土城明嘉靖间济南通判王云兴奉檄重修始易以石周七里六十步髙二丈五尺厚二丈池阔三丈深二丈四门东曰静封西曰望封南曰干封北曰登封崇祯十二年守道蔡懋徳增修建敌楼四座肥城县城汉旧城在县西元至元十二年置今治本土城监肥城抹汉所筑周六里一百步髙一丈五尺厚一丈池阔一丈深七尺二门南曰文安北曰武定明永乐间东北二隅为河水所囓随缺修筑成化五年知县林廷庸增筑月城建门楼万厯二十二年知县马经纶始甃以石
　　新泰县城汉东平阳县故址旧土城周六里髙二丈五尺厚一丈池阔一丈二尺深半之初设东南二门明治十四年知县呉禧增辟西门东曰通齐后改于学宫左曰文明西曰瞻岱南曰望鲁万厯十五年知县李上林天啓二年知县赵希忭相继增修悉甃以石
　　莱芜县城古莱芜城在淄川县今城乃元至正间所建明正徳六年知县卢秉彜甃以石周四里髙二丈厚一丈五尺池阔一丈八尺深丈余南则汶水之所经也三门东曰通齐西曰望岳南曰临津各有瓮城楼橹具备
　　东平州城旧治须昌县即唐之郓州也宋咸平三年河决城圯移建今治州守姚扄监筑土城周二十四里髙二丈厚一丈五尺池阔六丈深八尺外有防城堤三十余里南北各一门东西各二门明嘉靖二十八年知州李升浚深城壕引籚泉水注之
　　东阿县城旧城在新桥镇明洪武八年因避河患迁今治即谷城县故址旧土城知县朱征修筑周四里一百三十步髙一丈八尺厚一丈五尺池阔一丈五尺深一丈有狼溪河贯于城中治十二年知县秦昻増修楼堞甃以砖石四门东曰洪范西曰安平南曰拱华北曰朝宗城楼五座角楼十座
　　皇清康熙五十一年知县张楷修建南北二门　附安平镇城【即张秋镇在东阿县西南六十里地属东阿夀张阳谷三县分辖明万厯七年都御史赵贤倡建镇城跨运河之上周八里髙二丈三尺厚二大四门有楼南北渡口设敌台四座规制宏壮为漕河重镇】
　　平隂县城旧城在榆山下元至元十三年移今治建土城周四里髙一丈八尺厚一丈池阔二丈深一丈五尺四门东曰望岱西曰澄源南曰锦川北曰拱极明万厯十一年知县张性成改筑石城建敌台
　　皇清顺治三年知县刘升祚重修楼铺城外周以土垣曹州府
　　曹州府城　荷泽县附郭汉乘氏县城即古曹国也明正统十一年置州于此故城久圯知州范希正重建周十二里髙三丈有竒厚三丈池阔四丈深一丈五尺四门东曰宜春西曰丰乐南曰迎薰北曰朝天正徳中知州李贯呉瓒相继缮修四闗缭以郛郭环以沟堑并建角楼敌台嘉靖元年知州沈韩加筑大堤防御河患
　　单县城鲁单父邑旧城半圯于河明嘉靖五年巡抚王尧封徙筑城北以旧城北墙为南面甃以砖石周五里一百五十步髙二丈五尺厚二丈池阔四丈二尺深一丈四门东曰东作西曰西成南曰阜财北曰朝京四郭为闗东曰迎春西曰延晖南曰迁善北曰迎恩外设防城堤一道去城里许周十二里髙一丈五尺厚倍之
　　城武县城元魏时治古郜城今治在城之西北传自唐时迁于此土城元泰定三年所筑周三里余髙二丈八尺厚一丈四尺池阔二丈五尺深一丈四门东曰文西曰修武南曰通化北曰拱极明正徳二十六年同知罗椿枝筑防城堤延袤十有五里以防河患
　　钜野县城汉置县土城故址周九里明正徳中知县余守观缩西北二面就东南建城周五里髙一丈五尺厚一丈三尺池阔一丈有竒深七尺四门东曰凝和西曰遂昌南曰延熙北曰拱徳防城有堤堤髙一丈阔称之
　　郓城县城西郓旧城在县东南金避水患徙治于此土城周三里九十步髙二丈五尺厚八尺池阔七尺深一丈外防以堤四门东曰通济西曰枕濮南曰迎薰北曰拱极明正徳中知县马珩修建南门
　　曹县城元置磐石镇明洪武二年移曹州治此四年改为县土城正统十一年知县陈常所筑周九里有竒髙二丈二尺厚二丈池阔三丈深一丈五尺四门东曰望岳西曰镇川南曰阜民北曰迎恩正徳六年黄河浸漫知县易谟筑堤御之九年知县赵景鸾改浚旧壕外增防城堤十二里髙二丈厚倍之崇祯间知县崔达郭万象相继修筑悉易以砖
　　定陶县城旧城在宝乘塔西北元末河决湮于水明洪武四年徙今治土城成化元年知县陈绍祖所建周九里三十步髙二丈有竒厚一丈八尺池阔四丈深九尺四门东曰宗鲁西曰环曹南曰迎薰北曰拱极外设防堤髙一丈八尺阔三丈正徳十二年知县苪京增置敌台十六座万厯十年知县李四勿建角楼八座二十四年知县杨克顺砌水沟四十四道濮州城旧治鄄城即唐之濮州也明正统末城圯于河景泰三年知州毛晟徙治于此建土城周七里髙二丈四尺厚二丈池阔四丈深一丈五尺四门东曰凝和西曰遂昌南曰延熙北曰拱徳正徳六年知州王栋建弩台敌楼以备警嘉靖十七年知州李炯砌堞以砖
　　范县城古范城在县东南明洪武十三年河决圯于水知县张允徙筑今治周七里髙一丈六尺厚一丈池阔一丈二尺深八尺范为晋大夫士防食邑士防豢龙氏之后也旧城设六门以象龙形东一西一为首尾南北各二为四足今治仍其规制
　　皇清顺治七年河决荆隆口城复圯康熙八年知县霍之琯重修六十年秋河复决灌城几圯城东清河时宜修浚以备不虞云
　　观城县城旧城在县西隋开皇中徙今治土城周九里余髙二丈八尺厚二丈池阔二丈深九尺三门东曰承徳西曰肃政南曰丽正明正徳六年城燬于冦知县石鼐重修
　　朝城县城旧城在韩张店宋天圣六年河决为水所湮明道二年迁今治本土城明洪武三年知县郭黼重筑周五里有竒髙二丈七尺厚二丈五尺池阔二丈深一丈初设东西二门治间知县张钥增辟南北二门东曰太和西曰丰育南曰迎薰北曰觐光













　　山东通志巻四
<史部,地理类,都会郡县之属,山东通志>
　　钦定四库全书
　　山东通志巻五
　　疆域志
