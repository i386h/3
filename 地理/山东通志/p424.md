<!-- { "loadSidebar": true } -->
　　登太白楼　　　　　　　　　【明】屠　隆
　　任城东边济水头重阳南陌鸣鸤鸠王孙三五骑紫骝娇女二人弹箜篌竹叶到手那复留桃花向人劝未休髙城富贵多王侯驸马都尉大长秋罗衣朝映瑚钩宝扇夜上木兰舟繁华零落随嵩丘姓名灭没不可求白也一为脱绮裘任城至今存酒楼当胸磊块六合收防毫淋漓元气浮凭栏双目送汀洲沧溟浩荡齐州一防如轻鸥手持北斗大酌银河流织女渇死黄姑愁楼中之人去不返楼外斜阳又将晚青天碧海无人管绣箔珠帘为谁卷江头墓花野风浣估客登楼月光满依旧金樽催玉板使我对之心欲断人生何疾箭何缓奈何不饮仰天蹋地成凄惋吾闻纪叟善酿埋土灰千秋零落生荒苔日月不照松花开人间已销金雀地下仍余鹦鹉杯白杨飒飒神火来公与何人沽夜台公乎公乎唤不回酒楼愁絶空崔巍
　　峄山歌　　　　　　　　　　【明】李化龙
　　大石轮囷如象卧小石怒张如虎坐百千万亿叠成山遍体玲珑皆可过忆昔女娲补天时炼石为丸手弄之神功已毕弃之去风吹雨洗到今兹不然共工触不周天柱一折石乱流帝遣六丁移置此时共泰山为博筹其阳有孤桐其隂有浮磬静夜击清声依稀犹可听披藓寻古碑迷茫竟谁是李斯小篆已无踪秦皇颂德徒为耳白云之宫白云连五华之髙髙造天侧身踞石望东海彷佛玉楼金阙吐苍烟回身入防奥途逺不可到万转千回路忽迷盘蛇一径谁能造此中耐可絶人羣何须更问商山云但恐尘缘割不断空对苍崖揖紫氛夕阳欲下山欲住无留处兴来聊取数石归袖中袖得峄山去
　　沂山瀑布　　　　　　　　　【明】公　鼐
　　北海先生爱名山携余同防沂山百丈之飞泉五岳之外有副岳东西两岱同巍然飞泉上从絶顶出凌空中界两山间谁使岷江能逆折谁取龙门为倒悬阳侯鼓势直奔海列缺垂光横亘天巨灵手挽汉津落箕斗移向岩石边吴门练影千万丈挈来倒挂齐都前不知香炉在何处恍然身上匡庐巅晴空白昼无纎翳雷声砰磕响重渊滴沥如丝浡如雾垂珠余沫流溅溅我来四月雨初霁草绿松青生紫烟飞瀑豁心风满耳爽如秦人酌我桃花源脱防振衣聊四望员峤蓬莱如可攀醉倾醇酒向君笑静扫松枝石上眠
　　南旺桃河行　　　　　　　　【明】谢肇淛
　　堤遥遥河弥弥分水祠前卒如蚁鹑衣短髪行且僵尽是六郡良家子浅水没足泥没骭五更疾作至夜半夜半西风天雨霜十人八九趾欲断黄绶长官虬赤须北人骑马南肩舆伍伯先后恣诃挞日昃喘汗归籧篨伍伯诃犹可里胥怒杀我无钱水中居有钱立道左天寒日短动欲夕倾筐百反不盈尺岸傍湿草炊无烟水面浮氷割人膝都水使者日行隄新土堆与旧岸齐可怜今日岸上土雨后仍作河中泥君不见防通河畔千株柳年年折尽官夫手金钱散罢夫未归催筑南河黒风口
　　伏生祠　　　　　　　　　【国朝】施闰章
　　祖龙烈焰燔天地断简残编尽捐弃诸儒白骨成丘山仓颉史籀夜垂泪上蔡李斯甘罪首忍使万古斯文坠天遗一老在人间火燃不到胸中字须防赤帝重瞳来阿房一炬咸阳灰表章经学汉文出诏求蝌蚪驱隂霾是时先生耄且病以口代手鸿蒙开五十八篇尚书备配享立庙何崔巍我来再拜心徬徨侧身涕泪沾衣裳避秦博士穷独叟姚虞三代今未亡厐睂碧眼冕服古丹青满壁生光芒有女披绣珥明珰受书晁令拱其旁丰碑古篆不可详诸生爼豆歌乐章灵旗髣髴来翺翔
　　超然台　　　　　　　　　【国朝】施闰章
　　昔读东坡记梦憇超然台梦中灵迹多灭没乗风惝怳心徘徊岂知蹑屐十年后故人天末同衔杯晓烟漠漠天将雨城头秀色为予开浮云一洗万峯出缥缈如鳬海上来俯看苑圃杂丘壑欲寻菊穿蒿莱风流太守丹青在掀髯极目真悠哉逍遥之游亦如此何必求仙去不回君不见秦皇空上琅邪台断碑剥落成飞埃千秋辇道埋荒苔
　　观海市有引　　　　　　　【国朝】施闰章余校士东牟思见海市事竣谒海庙因祷焉翼日临发海市适见歌以纪之
　　蓬莱海市光有无仲冬物色夸大苏我亦再拜乞海若愿假灵迹看须臾是时苦旱海水竭神龙困嬾枯瑚鼍鼓忽鸣津吏咤天吴出舞鲛人趋大竹盈盈横匹练小竹湛湛浮明珠方员断续忽易位明灭低昻顷刻殊列屏复帐闪宫阙桃源茅屋成邨墟沙门小岛更竒絶浮屠倒影陵空虚有时离立为两人上者为笠下者车砉然双扉开白坂中有琪树何扶疎三山十洲一步地羣仙冉冉来蓬壶神揺目看不定惜哉风伯为驱除人间快意亦如此浮云长据胡为乎噫嘻浮云长据胡为乎
　　游泰山后黄华洞　　　　　【国朝】任　侠
　　青遮黛拥烟峦众紫迓红迎霜叶动路转松隂絶壁开白云送入黄华洞水沉香尽博山开玉笙缥缈声如梦洞边乞取石田耕我来试觅胡麻种
　　南旺分水行　　　　　　　【国朝】陈廷敬
　　导淮桐柏防泗沂东流于海禹所治赵宋黄河决而南淮与泗沂兼并之河于中土一大物况挟众流行恣睢尔后六百有余载多为世患违津涯吴艘越舶亘天来神京陆挽人驴疲伟哉冯生伏下軄建言为国陈良规宋公举事不漫浪下采羣议褒参禆是何老人白其姓厥名曰英超等夷铜壶倒景测累黍玉尺量地穷四维河湾接流二十里北走千里诚一竒我行南旺分水处此岂地利皆人为百川朝宗尽东下却与西北浮云驰君不见汉漕山东百万粟更歴砥柱多险巇又不见唐挽江淮道汴洛浊流恶浪纷追随泗沂实与汶水合禹迹不湮劳川师洪河注水宁有二细流不择成大陂古来万事亦如此短歌微吟风涟猗
　　鱼台东境山水　　　　　　【国朝】陈廷敬
　　好山过客不知名好水图经不入选我行鱼台山水间轻绡半幅平如剪连峰依人行欲近翠岭横天去复逺山青水绿畵新就邑人宴坐却掩卷东行若更见麻姑不问蓬莱水深浅
　　虎头崖观竒石歌　　　　　【国朝】王士禄
　　虎头之厓渤海隅共言竒絶天下无我闻数思褰裳去风尘覊绁空嗟吁昨者得暇事幽讨海风十里吹眉须到来拄杖沙壖侧周顾果尔形模殊横堆数拳紫靺鞨斜迸十丈黄瑚更有怒猊如雷势欲突碧者翡翠苍鹧鸪宛如杨氏五花队纷然竒错丽且都又如夫差黄池阵如火如墨还如荼侧闻嬴皇鞭石渡海水秦桥如指通瀛壶如何此石偃蹇龙宫鲛室侧咫尺不受神人驱吾家游囊岳图旧阔幅署名记是蓝田叔岳色各各随其方青朱白中黄簇无乃妙画果通灵风雨奔腾向山麓野人有圃郊郭东残山碣石开玲珑安得愚公移此去班然互峙荒庭中
　　游云峰山歌　　　　　　　【国朝】王士禄
　　秋日寻幽横短策越岭穿谿度荒陌逶迤十里到云峯危峦矗起坡陀脊数折乃及山之坳双阙巉巉巨灵拆苍壁苔侵翡翠斑丹崖日射珊瑚赤传闻郑公昔此栖至今岩壑多遗迹黛画蚴蟉鬼物阿白云缥缈神仙宅吁嗟此事逾千载剥藓披榛感畴昔穿阙而南西北上蝘曲螺盘径逾窄抠衣辗转歴嵚岑习习天风吹两腋传闻上有九仙踪题名犹泐岩间石为忆云霞罨霭时黄鹄青鸾飞几只扪薜攀萝造极巅轩轩似有排天翮莽苍大海决眦入夕阳半壁波涛白鱼龙赑屭纒漻泬天吴紫鳯纷腾掷发狂大呌叹竒絶凿落欲浮千琥珀眺逺徘徊意不尽耽竒踯躅情仍剧暮随栖鵶下巑岏芙蕖一朶烟中碧
　　青石关　　　　　　　　　【国朝】叶方恒
　　两壁插天中一线人从石缝窥天面山头倒树挂飞云山脚流泉奔急箭夹谷当年应是此雄关百二强齐堑往来莫视作沧桑夫子之名天不变
　　防山出云歌　　　　　　　【国朝】曹贞吉
　　新安黄海天下竒东出云差似之我来恰当春暮时上己巳过清明迟万山一气无端倪如马如日不可知绛衣掩映何葳蕤化为苍狗空中驰欲行不行司者谁欲断不断微风吹阳气鼓荡惊躨跜纵横列缺兼王齯八荒霖雨天无私我闻贝阙光陆离天吴海若夹水飞蜃楼闪烁千虹蜺城郭人物靡不为闼婆隐现波弥弥观河面皱悲酸嘶我有大腹一鸱夷竟须引满金屈卮醒来红日窥东篱
　　趵突泉歌　　　　　　　　【国朝】田　雯
　　十年不到趵突泉今夕观泉颇詄荡乍听只疑地肺坼坐久如闻江鼍涨澄一池竹树深吞纳千溪亭榭旷慿陵叫啸众山响迸落檐光劈髙浪白髭道士前致词七十二泉各殊状独有趵突絶神竒王屋倒泻夸娥创崩裂不闻海髓干喷薄直从石窍上轩辕张乐列笙镛白蜺掉尾饮瓮盎泺源百脉皆洑流此水不知安归向鹊华屹立四扇开面面诸峯作屏障我闻道士说泉源尘扫除神色王岸帻振翮思鶱腾如御樵风吹五两钱塘劲弩射潮回广陵夜雨听涛壮况自千佛岩顶归春风绿酒供行帐波纹凌乱菡蓞出山脚斑駮桃花放及到此泉已昏黒冷冷月色照衣桁有客登楼蹋白雪何人吹笛送髙唱陂陀荦确泥路滑桥边一鹤行相傍
　　歴下亭诗　　　　　　　　【国朝】田　雯
　　歴下亭子歴山根七十二泉流到门垂杨四围挿百本藻红菱碧波沼翻筕篖防窻似圆笠石子铺地三重轩夏木绿隂不可唾鸟语格磔争豗喧黄鹂顔色絶可爱哑姹百啭舌莫扪如与佳客坐风榭留连夕话清且温此亭撑搘几千载饱经刼火难具论李邕杜甫不复作何人北顾倾罍樽架壑嵌岩觏今日苍木怪石凌朝暾济南名士自不少上追骚雅才飞鶱华不注峰立东郭十里直接韩仓村更有边许号词杰摒挡剪纸招吟魂我思醉眠亭子上溪光岚影相吐吞忽忽嵗月熟羊胛移家鹊湖多食言泺源泉尾寻水派抽函穷捜郦道元
　　清凉寺双桧歌　　　　　　【国朝】田　雯
　　清凉破寺古佛国中有双桧幽可探癸酉九月廿六日厌次老子来城南初出城门霜信冷沙土数尺堆峰岚忽闻午钟蒲牢吼山门赤脚头陀参维摩庭院十笏地狮子倒座罗什憨亭亭二本东西立西者兊女东震男秦灰汉垒几千载鐡皮虬榦何眈眈一如巫枝鏁波底太隂黒入蛟龙潭一如晋鄙遭朱亥右肩偏袒毛毶一则根生丑妇瘿一则枝缩瓮茧蚕雷雨垂空防磹走脂泽伏窟豨苓甘夕舂在瓦西风起铃铎乍响天蔚蓝须臾淮隂拔赵帜井陉战士旌旗酣又如蚩尤排竒阵鬼兵十万横长锬下有艾纳大如掌石牀花扫飞鉢昙四溟山人何为者诗篇曾不一咀含我今留连不肯去韦偃莫绘心馋贪安得移臿山姜屋两手一日摩挲三干竺先生视之笑扪虱且与残僧谈暮归乌尾讹楼角寒防弥勒眠同龛
　　十二连城歌　　　　　　　【国朝】田　雯
　　连城城北十二城村墟草木皆甲兵旧鬼磨灭三百载天隂雨湿青燐生当时靖难戎马作旌旗邪掩安陵郭五十万师自南来方山之麓卷秋箨燕云黒压金川门齐黄二子徒纷纷济上犹传铁太守白沟空恨李将军衰草残阳长河古鸦阵障天不可数荞花豆叶争秋风平芜逬落战塲土
　　髙植墓石歌　　　　　　　【国朝】田　雯
