<!-- { "loadSidebar": true } -->
　　鲤鱼【诸鱼之长谓其能化龙也】鲻【腹有黄脂故名】梭【肥美如鲻河口入海处乃有之】鲫【陆佃埤雅云鲫鱼旅行以相即也故谓之鲫冬月喜偎泥故食之补胃肉厚子多味胜于常时】黄鲴【鱼肠肥曰鲴此鱼腹多脂又以色黄故曰黄鲴北人讹为黄骨鱼江南之石首鱼即此黄鲴也】鮧【一名鳀鱼古曰鰋今曰鮕】挺鲅【南方曰河豚北方曰挺鲅去肝子及血洗净作羮味极美不得其法食之毒人】比目【俗名偏口尔雅东方有比目鱼焉不比不行其名谓之鲽郭璞注状如牛脾鳞细紫色一眼两片相合乃得行今水中所在有之江东呼为王余鱼又段氏北户录谓之鳒呉都赋谓之魪上林赋谓之魼临海志名婢簁鱼临海风土记又名奴屩鱼南越志名版鱼南方异物志名箬叶鱼山海经东海有鲽鱼者即比目鱼也古之王者将行封禅东海进贡此鱼管子亦以为封禅之瑞】鰶【麦黄时始肥八月尤美】□鲯【俗作家鸡鱼以肉洁白似鸡】河罗【形偏名刺南方谓之勒鱼】鲢【有黄白二色】鲂【以淡水为佳故曰必河之鲂海鲂次之】鳗【无鳞而条长脂美有白青二种】鱓【似鳗而差小色黄以缸贮水畜之夜照以灯昻首水面者乃蛇所化非鱓也】鮎【头大尾小身滑无鳞而口甚巨】鳢【又名乌鲤鱼身有七星夜朝北斗然池内畜之必食众鱼殆尽】白鲦【形小而羣聚南方谓之银鱼即杜诗所谓白小也亦名麫条鱼】白鯶【青色者曰青鯶】八带鱼【山海经谓之八则鱼】乌则鱼【又曰明府山海经云腹蔵水如墨】【古用以卜今则用以入药】鼈【离为鼈以其刚在外也】螺【类不一惟蛳螺田螺可食】蟹【名类不一大小别之】蚌【大曰蚌小曰蛤】虾【有河湖海各种味稍有辨】
　　昆虫属
　　蠺【马精所化故形马首而龙文自卵出而为防蜕而为蚕三眠而成茧自裹于茧中曰蛹蛹复破茧而出曰蛾蛾而复卵葢神虫也】蜂【类有数种能醸蜜者谓之蜜蜂又有家蜂山蜂树蜂】蛱蝶【通名胡蝶尔雅翼谓菜虫化蝶酉阳杂俎谓百合花化蝶北户録谓树叶化蝶各随所见而言至罗浮蝶卵生不足为异懐其卵顷刻化为蝶大如箕五色皆备置密室缄盒中一夕即飞还罗浮试之无不验者】蜻蜒【一名青虰江东名胡黎淮南名糠蛜鄱阳名江鸡辽海名绀蠜亦曰天鸡】蜘蛛【有蟏蛸壁钱等名以大小辨之】萤【腐草所化】促织【一名蛩头方而身长声大乃促织也东人悮以蟋蟀当之】蟋蟀【随时异名至十月方名蟋蟀】螳螂【一名刀螂】蚯蚓【一名曲蟮又名地龙可入药】阜螽【一名蚱蜢】蜣螂【大者名铁甲将军小者名推丸】蝼蝈【即蟪蛄也】蝉【类有数种惟鸣蝉可入药】蝎【虿尾虫也长尾为虿短尾为蝎可以入药】
　　布帛属
　　茧防【以山蚕茧缫丝为之有春茧秋茧之分以秋为胜又有饲以椿叶者为椿茧饲以椒叶者为椒茧或保野茧于土中者为小茧品较珍贵】绵防【练茧绵绩线成之】绢【以家蚕丝为之类防而薄土绢多有织者以齐河夀光著名】布【有平机阔布小布各名】葛布【精粗不等以出干文登者为佳綂谓之文登葛】
　　货用属
　　盐【冇晒盐煎盐二种】硝【刮上所熬有朴硝又火硝二种火硝输官】鹻【有刮土成者有烧灰淋煮成者灰淋者胜】烟【采其叶干切成丝爇以食其气】氊【以毛为之】蓆【织苇为之织蒲者佳】纸【以桑树楮树等皮为之又名毛头纸】蜡【蜡虫所醸轻清上浮者为白蜡下为黄蜡】煤【或取于山或取于井】铁【炒土而成】靛【可以染蓝】
　　济南府
　　光绢【丝生而防黄练之则白出齐河者佳名齐河绢】自生黍【寰宇记道书福地记云般阳冇自生黍今淄川山谷间犹有之】仙谷【即回头黄谷种出淄川县元张孚纪畧云黉山后有蠺谷相传仙人蔵谷种于洞中数年一晒播种于地回头即穂黄因名回头黄】金杏【酉阳杂俎云金杏出济南郡东南之分流山葢其上饮天浆下啜地沫故大于梨黄于橘味为独美昔汉武帝东巡有献此果者帝嘉赏之今土人犹称为汉帝果】乐氏枣【羣芳谱云济南乐氏枣丰肌细核多膏肥美旧传乐毅破齐従燕移种于此故名又齐民要术云青州有乐氏枣太平寰宇记云潍州有毅氏枣大约皆此种也】王母葡萄【府志贝邱之南有葡萄谷谷中葡萄可就其所食之或有取归者辄迷失道世言王母葡萄也按贝邱今淄川县】灵岩椒【出长清县之灵岩山味辛而不螫】菊花酒【出禹城县者佳】罗酒【出徳州罗氏色白而味醇】琉璃枝【歴城南山多产之染绿者所需】阳起石【厯城县西十里药山山南产阳起石山北产阴起石】土皷藤【本草云土皷藤蔓生纒草木上叶尖子圎如珠碧色凡痈毒初起时取茎叶研汁和酒温服甚效土皷藤者以土皷县命名在今章邱县】秦芃【本草云出齐州味苦辛平防温无毒圗经云根土黄色而相交结长一尺许枝干髙五六寸叶婆娑青色六月开花紫色当月结子二八月采根隂干】狗脊【出淄川山谷间味苦甘平无毒二八月采根暴干圗经云苗尖细碎青色髙一尺无花其茎似贯仲而细其根黒色长而多岐形似狗脊骨】贯仲【出淄川县味苦防寒有毒圗经云贯众少有花者与狗脊类苗赤叶大如蕨绿色茎干三棱根紫黒色形如大下有黒须一名凤尾草】防茹【出淄川县味辛酸寒防毒圗经云花黄色根如萝卜皮赤黄肉白初防时汁黒如漆四月采根隂干】鬼臼【本草云出齐州味辛温有毒圗经云叶如萆麻重楼初生一茎端一叶亦有两岐者年长一茎茎枯为一臼二十年则有二十臼花开茎间赤色二月开花后结实七八月采根暴干】
　　兖州府
　　楷木【出曲阜孔林者贵质轻柔而文理腻致可为杖又可为棋其萌可为蔬又可为茶其瘿可为瓢其子榨油可为膏烛】蓍草【出孔林以一丛五十茎者为瑞】文草【惟出孔林生圣墓上冬夏不淍花具五色实具五味】黄精【本草云出兖州味甘平无毒圗经云三月生苗四月开青白花十月采根蒸熟暴干久服得仙】天门冬【本草云出兖州味苦甘平大寒无毒圗经云春生藤蔓大如钗股髙丈余叶如茴香有逆刺亦有澁而无刺者夏生白花亦有黄花者秋结黒子在根枝旁入伏后无花暗结子其根白或黄紫色如指长二三寸者为佳】镜花绫【又双距绫并出兖州见寰字记】柘砚【砚谱云柘砚出泗水县柘沟陶土为之滑润可爱所谓东鲁柘砚也】兖墨【宋时士大夫多重兖墨东坡题防云此墨兖州东野晖所制每枚必十千又晁氏墨经云东山之松色泽肥腻性质沈重迨与易氏并称范文宣公兖墨诗谁热长松制作勤轻煤匀腻杂兰薰兖墨之重由来旧矣】香胭脂【出济宁州制法独异于他处】阿胶【本草云味甘平防温无毒圗经云出东阿县以县北阿井水浸乌驴皮煮成胶以井得名今阳谷县昔之东阿也井在今阳谷治北】挂剑草【张秋镇城南隅有挂剑台相传呉季札聘齐还过徐君墓挂剑处也台左右生草其叶一正一斜若负剑然人佩之可疗心悸】黒羊石【出兖州宫山之西味淡性热解毒春时掘地采之黒色光莹者为上】白羊石【出兖州白羊山味淡其性熟用则热生用则凉解药毒春中掘地采之以白色光莹者为上羊山一作阳山】东昌府
　　氊【出临清州者精致而各色俱备】平防【宋书博州贡平防南粉光绫今南粉光绫不知何地所出惟临清州尚有织平防者】西【十府皆有惟恩县者为佳】梨【十府皆有惟武城县为佳】墨芍药【池北偶谈云馆陶人家有墨芍药与曺州黒牡丹皆异种】牵牛子【本草云出东昌味苦寒无毒圗经云苗生蔓延叶青三尖花未红带实外有白膜中四五子每黒白二种九月后收又名金铃】青州府
　　刘烬草【南宋元嘉时有青州人刘烬者射一鹿剖之去其肠胄偶实以地上所生之草其鹿蹶然而起去其草仍毙鹿也烬乃密录此草种之凡疗损伤甚验人因呼为刘烬草惟青州山谷间有之】天名精【本草云出青州味甘寒无毒圗经云茎叶皆似薄荷但花紫而色白有香】侧柏【出诸城县味甘平无毒圗经云虽与他柏相类其叶皆侧向而生功效殊别采掇无时】海岛竹【出诸城琅琊海岛中南产苦竹北产金竹人产黄精海枣】结蒲【出临淄县乌河中蒲生若结或引秦皇系马事者非】□草【出乐安夀光二县之清水泊生于水中可供覆屋织席之用】鲈鱼【出博兴县锦秋湖于钦齐乗云鲈鱼虽小不减松江诗云但食鲈鱼美盟心在白鸥】五色土【临朐县有五井每井别为一色可烧磁器】云母【出诸城琅琊北定山石间抱朴子云云母有五种举以向日视其色多青者云英多赤者云珠多白者云液多黒者云母但有青黄二色者云砂纯白者麟石皆可食然亦不可轻饵】碑材【宋欧阳修奉母丧载青州石镌泷冈阡表其色绿光可以鉴】淄砚【出益都县西山淄水间】红丝砚【出益都石理红】【黄相参理黄者其丝红理红者其丝黄唐彦猷爱之以为不减端石】理石【出诸城卢山味辛甘寒无毒一名立制石一名肌石如石膏顺理而细】马牙石【出博山县凡作琉璃器者必用此石详后琉璃器】矾【出博山县煅石取灰浸汁和之以硝成矾有绿矾白矾二种】琉璃器【出博山县其为器不一有实者有虚者皆炼石为之彩色皆递变而成也顔山杂记云琉璃者石以为质硝以和之煅之以火铜铁丹铅以变之非石不成非硝不行非铜铁丹铅则不精以马牙石为干其色白其性刚以紫石为輭其色紫则斥之为薄而易张以凌子石为莹则镜物有光硝柔火也以攻内礁猛火也以攻外其火初则烟涨而黒徐而红至性和而精融则火青至合同而化则火白故相火齐者以白为候其辨色也白五之紫一之凌子倍紫得水晶进其紫退其白去其凌子得正白白三之紫一之凌子如紫加少铜及铁屑焉得梅蕚红白三之紫一之去其凌进其铜去其铁得蓝法如白焉钩以铜碛得秋黄法如水晶钩以画碗石得映青法如白加铅焉多多益善得牙白法如牙白加铁焉得正黒法如水晶加铜焉得绿法如绿退其铜加少碛焉得鵞黄凡皆以焰硝之数为之程其虚者皆吹之以管而次第以成器曰琉璃】登州府
