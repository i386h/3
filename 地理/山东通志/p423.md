<!-- { "loadSidebar": true } -->
　　宿雪虽盈尺不救春夏旱吁嗟遍野天不闻歌舞通宵龙一战旋开云雾布旌旗复遣雷霆助舒卷雨声一夜洗尘埃流入沟河朝不见但见青青黍与禾老农起舞行人歌汗邪满车尚可许供输到骨期无它水行天地有常数嵗嵗出入均无颇半年分已厌枯槁及秋更恐忧滂沱谁能且共蛟龙语时布甘泽无庸多
　　题灵岩　　　　　　　　　　【宋】鲜于侁
　　马烦棰策车驰毂终嵗尘劳常碌碌喜闻岩寺在山中路转清溪入幽谷乍行山口疑洞天穷深一上翻平田千层台殿隐林木四面石壁生云烟山僧迎门笑相揖为语祖师存徳迹屈指于今八百年已在西来达摩前鹤鸣飞止黄金地锡杖涌起清凉泉境称四絶名天下天台石桥乃其亚千峰不改嵗寒时一水防怜秋月夜半生游学颇艰辛且向空山老此身也知方丈安禅处解笑东西南北人
　　醴泉歌　　　　　　　　　　【宋】张元孝
　　君不见齐城城西范公泉曾照当年范公影范公一去不复返异时此地成佳景先贤口泽气尚存甘棠遗爱谁能并貌公遗像龛公泉千年恒对佗山岭惟有此山见此公后乐不废林泉景古来豪杰宦辙经山川草木皆引领不独照耀翰墨光抑且品题丹青炳顾予昔忝宗伯省谐世无术伤骨鲠一年谪官此羁栖数向寒泉挽修绠氷壶日日潄琼液涓滴解使心常醒平生颇味海内水此与金山可并骋膏泽定有鬼神防清流自与乾坤永忽复飘然当去兹泉声引韵若为哽坎洼讵测源流深鸟鹊空噪梧桐冷君不见古人饮水必亷泉临流洗耳须清颍嗟哉此水可洗心往来祠下宜深省
　　吊顔鲁公　　　　　　　　　【宋】文天祥
　　平原太守顔真卿长安天子不知名一朝渔阳动鼙鼓大河以北无坚城君家兄弟奋戈起一十七郡连夏盟贼闻失色分道遁不敢长驱入咸京明皇父子得西狩由是灵武起义兵唐家再造李郭力贼臣牵制公威灵哀哉常山惨钩舌心皈朝廷气不折﨑岖坎坷不得去出入四朝老忠节当时幸脱安禄山白首竟陷李希烈希烈安能遽杀公宰相卢杞欺日月乱臣贼子归何所茫茫烟草中原土公死于今六百年精忠赫赫雷行天
　　灵岩次鲜于颉韵　　　　　　【金】劳　堪
　　灵岩突兀方山曲古殿般舟枕岩腹石镫层盘林莽中芙蓉面面罗青峰菩提花散诸天雨薝卜风传万壑钟烟一鹤蹁跹下岩自防头泉自泻袈裟金藏不知年飞锡犹在西来前披襟向月聊放歌声彻明河东壁寒闲云纷落如相顾我欲从之入天路
　　登岱　　　　　　　　　　　【金】元好问
　　泰山天壤间屹如鬰萧防厥初造化手劈此何雄哉天门一何髙天险若可阶积苏与累块分明见九垓扶揺九万里未可诬齐谐秦皇憺威灵茂陵亦雄才翠华行不归石坛满苍苔古今一俯仰感极令人哀竒探防登顿意惬自迟回夜宿玉女祠崩奔涌云雷鸡鸣登日观四望无氛霾六龙出扶桑翻动青霞堆平生嵩华游兹山未防懐十年望齐鲁孤云拂层崖青壁落落云间开眼前有句道不得但觉胸次髙崔嵬徂徕山头唤李白吾欲从此观蓬莱
　　华不注行　　　　　　　　　【元】郝　经
　　昆仑山前半峰碧海风吹落犹带湿意气不欲随羣山独倚青空迥然立平地拔起惊孱顔剑气劲插青云间济南名泉七十二防为一水来浸山我来方作鲸川游玉防公子邀同舟君山浮岚洞庭晚小孤滴翠清江秋酒酣兴极烟霏昬鱼龙惨淡回山根少陵不来谪仙死举杯更欲招其魂魂兮不来天亦老元气崔嵬山自好超超絶顶凌长风注目东溟望蓬岛
　　使宋过济南宴北渚亭　　　　【元】郝　经
　　往年薄游宴渚亭髙秋霜落波光清今年持节又来宴菱叶荷花香半城城南倒插泰山脚城北泬涵海气横周围尽浸楼防影鱼鸟惯闻箫皷声锦堂流出珍珠冷花应漂揺碎光炯名泉多在府第中绣帘深掩胭脂井推波委涛到北渚滙蓄渟数十顷虹桥桁柳平分破巨壑云庄入烟暝济南名士多老成行防突兀皆名卿尊中正有李北海坐上宁无杜少陵堰头腊瓮满船求歌舞要送行人行江南风景已不殊渚亭即是西湖亭
　　云屯山　　　　　　　　　　【元】丘处机
　　云屯山云防防天风动揺飞雨零神竒幻恠不可测千变万化无常形云收雨霁杳无迹但见羣山罗翠屏山髙谷深复何有白石磊磊松烟青春风浩荡满山谷直上似欲超天庭心虚目极淡天阔睨视漠漠环沧溟昔居庵地走三郡今为洞天朝万灵虚空旧基作新观万世不朽传佳名
　　济州原上　　　　　　　　　【元】周　权
　　朔河春透氷未裂黄芦伐尽洲渚阔荒祠老栋压欲頽古树无枝枯复活长嘶飞骑抹流云草舎微茫聚疎樾夕阳返景低黄埃漠漠平沙浩如雪
　　孔道辅击蛇笏　　　　　　　【元】赵孟頫
　　以笏击蛇有孔公义与段公击贼同事之钜细虽有异正气愤激生于中伟哉孔公圣人裔岂听妖邪乱民志即今槐木一尺强气象凛凛含风霜子孙守之慎宝藏絶胜象牙堆满床
　　咏峄山　　　　　　　　　　【元】赵孟頫
　　东方巨镇宗岱宗羣山列峙臣妾同西南崛起一万仞却立不屈如争雄何年天星下天宫坠地化作青芙蓉外如削刻中空同阆风瑶圃遥相通我昔东游访青童羣仙邀我游东峯悔不絶粒巢青松失身误落尘网中如今可望不可到舣舟空羡防飞鸿神仙可学事亦晚安用屑屑悲秋蓬吾闻峄阳有孤桐鳯凰鸣处朝阳红安得斲为宝琴献天子解愠歌南风
　　题管幼安濯足图　　　　　　【元】刘　因
　　汉家无复云台功生平不识大耳公眼中天意镜中语此身只有扁舟东诸公亦英雄百年能办山阳封归来老栢号秋风世路悠悠七十翁乾坤故物两足在霜海浮云空复空无刀可断华太尉有死不为丕太中丹青白防凛氷雪髙山目送防飞鸿为问苏家好兄弟万里北海谁真龙
　　孔林瑞槐歌　　　　　　　　【元】乃　贤
　　阙里隂隂槐树古百尺长柯挟风雨密叶蟠空拥翠云深根贯石流琼乳苍皮皴蚀纹异常天成篆籕分毫芒游丝萦错蝌蚪乱云气飞动龙鸾翔嬴秦书焚士坑僇几叹遗经藏壁屋千年圣道复昭明喜见文章出嘉木神明元胄嗣上公雨露滋沐深培封清隂如水石坛静弹琴树应歌薰风
　　奉题伏生受书图　　　　　　【元】杨维桢
　　丘崩蝌蚪藏典坟孰求楚左相金丝未壊孔子堂济南老生教齐鲁绵蕝礼生何足伍挟书严禁禁未开盘诘谁能禁齐语百年礼乐当有兴天子好文开太平百篇大义喜有托十三女口传嚘嘤太常掌故亲往受百篇仅遗二十九河内女儿还自疑老人屋中有科斗建元博士孔襄孙五十九篇为训文嘉唐悼桀空有诏孔氏全经谁与论倪家书生能受学一篇荐上原非朴赏官得列中大夫帝轨皇涂未恢扩汉家小康黄老余乌用司空城旦书盖师言治在何处后世徒走陈农车杀虎行为刘平妻胡氏作【详列　元女志】杨维桢
　　夫从军妾从主梦魂犹痛刀箭瘢况乃全躯饲豺虎拔刀誓天天为怒眼中于莬小于防血号虎鬼寃魂语精光夜贯新阡土可怜三世不复仇泰山之妇何足数
　　咏驺虞诗应制　　　　　　　【明】胡　俨永乐十一年夏五月驺虞见于山东之曹县六月丁未朔守臣以进白质黒章惟性而驯征之载籍实为瑞兽乃太平之嘉应也
　　圣皇端拱居明堂梯航玉帛来万方仁恩义泽被寰宇运化熙熙跻虞唐于此山东产灵兽玉烛储精天降祥雪花英英莹毛质云冉冉凝天章不履生刍性仁厚虎豹遁迹蛟龙藏千岩万壑生光彩山灵岳只参翺翔竒花异卉纷照耀灵风满川甘露瀼要之网罗不可致虞人走告夸非常近之不惊亦不惧仪仪穆穆行跄跄荐以雕笼借芳褥荣光协气随飞扬猊首斑斑献金阙龙旂宝扇森开张百僚拜舞庆嘉瑞锵金鸣玉趋鹓行昔者钧州已来贡重见实由圣德昌小臣忻跃载歌颂愿播箫韶仪鳯凰
　　鹊山湖送李宪副　　　　　　【明】边　贡
　　齐门东沙迳平云漠漠湖防防使君来麦秋晚柳隂隂舟逺痩蒲疎荇逗遛香南浦烟光接西堰堰北山灵鸟相聚对面潺湲华不注山前绿稼隐茅茨旧是齐侬钓游处横桡越水浒飞踏青芙蓉华阳洞口跨白鹿醉吹玉笛呼眠龙长锸野老逐李邕锦袍仙人随赤松石壁土花秋靡靡古踪悠悠镇如此要留洒翰洗蛙蝉满林夜黒啼山鬼
　　逼除过古史水江山人同赋　　【明】李攀龙
　　夜来北渚北风急打头雪花大如笠片纸东飞右史书诘朝小作湖中集到门白鸟出髙巢系马南山迸人入使君亭中未解醒肃客登筵一长揖地僻兼无俗子妨樽空况有邻家给意气还须我軰看功名但任儿曹立瞥眼旋惊青嵗徂沾唇莫放金杯世上悠悠已自谙即今不饮嗟何及醉听楚调起寒云防笔慿陵朱丝湿平生多少伯牙心此日因之寄篇什
　　题瓠子河　　　　　　　　　【明】谢　榛
　　金堤重到感秋风瓠子犹思汉武功雉堞遥连千树瞑龙珠不见二潭空芰荷老尽青霜后箫管寒催落日中白髪沧洲幽事在黄花绿酒故人同谢安自信游山剧潘岳谁怜作赋工无数峰峦秋色里髙歌相对欲争雄
　　峄山歌　　　　　　　　　　【明】于慎行
　　岱宗海上来西塞中条路东南数峰青未了凌波且涉长河去欲断不断走势回结作芙蓉掌上开青防浩荡何年裂平地涌出金银台名山固多竒此山竒欲絶累累万古石谽谺成窦穴落星不到地累丸不到天悬圃亦已碎羣玉亦已颠金华牧儿何婉娈一入紫烟无日返世人谁复叱羣羊坐看蹄角生苔藓人行石中何盘十步九折穿嵌岩顾见杂花开绮绣又闻淙淙泉水声鸣环千峰密万壑逼日光时向天窻滴深林已尽鸟不鸣攀缘犹访白云迹白云在天何时还洞门石扇开天关五花峯头一骋目飘如乗虹驾鹤飞出天地间但闻长风飒飒万里至使我四顾开心顔君不见沧海桑田年嵗改秦皇片石今安在万骑千乗化作灰河声依旧东流海沉吟此事心欲飞击节髙歌自振衣空怜世上浮沉子白首红顔何所归
　　泉林歌　　　　　　　　　　【明】于慎行
　　漏泽万顷波澎渤如万马陪尾镇之不得溢酾为灵渎出其下洞门喷薄泻流泉沸珠迸玉声潺湲天山雪花四月落片片吹上春衣寒拍浮大白相对饮绿萝作簟石作枕金潭百尺映文石荧荧细濯巴江锦行尽回溪地转偏疑是镜湖春水旋深林蔽亏不见日但闻杂树多鸣蝉树里泉声百道重木根诘曲盘虬龙解衣罗坐泛流羽天光水色何溶溶逺峰隐见烟岚灭残霞飞丹手可掇此时林壑暝色来呼酒弹琴望云月月上青山醉若何临流垂手扬素波且歌白石吟绿水红尘万事空蹉跎日出髙林送客子清风四面松声起石桥一出到人世武陵桃花空流水
　　日观峯歌　　　　　　　　　【明】于慎行
　　岱岳峯头一片石天光杳杳揺空碧我来夜扫石上云未明看见海中日日出海东几千里茫茫不辨云与水天鸡啁喔海上啼天边霞气半边紫忽然潋滟玻璃翻一捧出赤玉盘长绳斜挽不得上半时方到扶桑巅扶桑枝叶成五色海水明灭一线白日东云气如连山日中欲识鲛人国平明日髙海水干满天翕赩红气团三山金阙流安在六鳌背骨秋霜寒忆昔秦帝东封年欲浮海水游灵仙驱石作桥不可涉金支翠羽空西旋几时得见海中出日三千丈脱屣妻子如浮烟眼前朱生信豪士侧防大呌石上眠我亦欲取巨石填东海挥戈且止羲和鞭六龙不停日如驶仰天呜呜酒热耳
