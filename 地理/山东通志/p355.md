<!-- { "loadSidebar": true } -->
　　冯惟讷【字汝言临朐人嘉靖戊戌进士为宜兴令捕治诸豪侵没官租者改魏县累迁浙江提学凡权贵私函却之不发移江西左布政核上供磁器浮费令民畆出一钱雇役民以为便以光禄卿致仕与兄惟健弟惟敏皆以诗文鸣齐鲁间所着诗纪百卷及风雅广逸楚词旁注选诗约注文献通考纂要杜律删注冯光禄诗集若干卷行于世】
　　李　相【钜野人嘉靖中土冦韩良刼掠邑境知县周世臣募士拒之相愿自効每战则居先入则殿后一日猝与贼遇马防泞遂见杀世臣为之恸缟素葬之苏草坡题曰义士死节之墓】
　　杨　鳯【日照人嘉靖间以任侠为蒲坂冯公所按戌上谷而浙江沈錬忤权相严嵩编管保安鳯得御链链善之赠诗云游侠是杨生关西最有名执雠非为已直道岂横行防马飞鞭影弯弓灭箭声何为心不忿谈笑入边城链既死鳯以计奉沈夫人及幼子袠由日照还越卒全其家】
　　张登髙【濮人嘉靖辛丑进士苏州推官擢御史按顺天特疏劾陆炳专权逮诏狱榜掠几毙隆庆初复原官至太常寺卿】
　　陈其学【登州卫人嘉靖辛丑进士授行人选御史上疏请立东宫词甚恺切锦衣陆炳咸倾中外其学首劾之累官南京刑部尚书致仕归二十年存问二次赠少保諡恭靖】
　　李用敬【字仲学益都人嘉靖辛丑进士授山西壸关知县召为给事中时相嵩忌言事者用敬独侃侃论劾无所畏避大将仇鸾恃恩骄纵用敬疏劾之直声震朝守倭大掠江南声势张甚以尚书张经督征之嵩党赵文华劾经持兵观望诏槛车征诣廷尉用敬上疏救之上怒遂廷杖落职穆宗起言事者用敬复补用论光禄卿胡膏谗杀给事中杨允绳抵死论总兵陈时郎中胡应臣不职罢之转左右通政陞光禄卿以母丧归遂絶意仕进年九十而终赐祭】
　　路可由【字子正曹县人嘉靖辛丑进士授行人选御史巡视京通二仓计察天下财赋利弊甚悉岀按江北风裁峻立有监司贪婪纳交权贵可由疏其罪状劾之中外悚惧累迁副都御史巡抚辽东屡立战功为严嵩所沮罢归】
　　侯　【字义甫东阿人资质殊絶读书日以卷计登嘉靖辛丑进士授工部主事出为山西屯田佥事有诏筑龙门边五百里众以寇所出入相顾莫敢往独以身任之一日寇大至左右请入城避答曰吾舎数万丁夫独先安往乃驱民入城身为之殿坐门外尽入居民而后入再擢为山西副使整饬阳和兵备大将军仇鸾行边司道皆伏谒独长揖不伏鸾初不恱及进而与语纵横指画旁若无人鸾竒其才诣军门曰此中岳岳侯君一人拜右佥都御史巡抚大同尝一嵗再遇寇有功为兵部尚书聂豹所劾削籍罢归田里尝布袍戴笠乗一白骡游行陇上时塞上多事有重名廷臣部使交章奏荐方有诏召而已卒】
　　吴　昶【登州卫人嘉靖辛丑进士授河间推官多所平反擢御史执法不避权贵巡屯山西荐贤斥墨军屯一清以母老终养前后十三征不起朝野重之屡举乡饮大賔着石洞主人稿子之美进士任礼科给事中谔有父风】
　　梁　成【字公济平隂人嘉靖辛丑进士初授行人迁兵部员外郎时严嵩柄国屡挠职方成法遂拂袖归杜门二十年嵩败亦不出】
　　王　言【蓬莱人嘉靖辛丑进士授御史按淮阳不从严世蕃所请遂搆以他事贬言遂弃官归陶然以诗酒自乐】
　　李　懋【茌平人笃学尚志居太学士类推重累官福建按察使卒祀乡贤祠】
　　李　紞【乐安人潜心学问隐居洋水之濵毎遇朔望必向先茔展拜里人皆则效之嵗丰积粟颇饶助人防丧絶无矜情吝色年九十而终】
　　许邦才【字殿卿歴城人嘉靖癸卯解元官长史能诗文所着有瞻泰楼集行世】
　　王　麟【新城人幼警敏通九经为文章原本经术以明经为川王府教授内行醇备敎子孙严而有礼子重光诸孙之垣之辅之城之猷之都皆为世闻人以曾孙象干贵赠少保】
　　邢　竒【字彦美长清人天资頴悟议论敏防蓄书万余卷时号书精当道荐于朝以直言忤大臣授河泊官在任嵗余归卒于家着有绳庵集】
　　刘尔牧【东平人嘉靖甲辰进士累官户部郎中以事忤中官严世蕃耸成之廷杖一百削籍归里后廷臣交章荐起尔牧坚却之且云古者刑不上大夫刑人不在君侧近世矫激好名甘受廷尉朴责因事而杖杖而复起纵不辱君命如守身之义阿识者以为名论】
　　王重光【新城人嘉靖甲辰进士由工部主事改户部督税九江嵗省漕数千石累官贵州副使嘉靖巾贵州诸蛮约四十八寨三万余众攻赤水诸处抚臣出师不克重光单骑深入谕以祸福诸蛮感服愿世奉职贡以采办大木积劳卒勅建忠勤祠春秋祠之】
　　张守【字启哲滕县人嘉靖甲辰进士歴知宝应鄢陵二县咸有能名擢四川道御史督理屯田检夺成国公所干没逆鸾地数百顷时严嵩方用事世蕃姻连成国屡以为言守不听左迁石州判官郧阳同知时伊庶人骄横不法为中丞御史所劾有诏堕其官城庶人治兵自卫吏民惧守防知河南府召其用事爪牙以法谕之徐取所侵夺官民地各归其主洛民以安迁盐运司运使乞归卒】谷中虚【海丰人嘉靖甲辰进士歴官潞安道副使陶真人恃上宠建石梁于漳河上工部置簿令真人门下道士募缘所在为害中虚拘道士于桥所选官督理桥成民不知扰歴陞四川巡抚讨平龙川土司薛兆干拜兵部侍郎】
　　李逢时【字化甫德州人嘉靖甲辰进士授行人擢监察御史巡按宣大时逆鸾主互市逢时具疏极陈得失后防卫懈弛逢时又疏马市之覊縻难恃宜为预备朝廷韪之后以不附赵文华出为湖广副使歴官山西左布政使清宗藩之滥支以抒民困以老致仕卒】
　　石茂华【字居采益都人嘉靖甲辰进士授濬县知县筑隄障河水擒巨冦王经郓濮间始得安堵陞户部主事监草塲抗仇鸾有声歴任兵部尚书太子太保防秦陇大祲茂华条救荒事宜全活者万计】李攀龙【字于鳞歴城人嘉靖甲辰进士博学工诗文与王世贞诸人号海内五才子为比部郎出守顺徳问民疾苦兴除利害寻督学关中按察中州人莫敢挠以法以母忧归卒学者称为沧溟先生】冀　錬【益都人嘉靖甲辰进士少好学读诸大儒遗书博综子史其无关正学者悉罢之其学主于诚敬造次必以礼为政以孝弟训民省刑简讼民化从之巡抚河南擒巨寇督河工受上赏移抚保定加侍郎告归不为矫矫之节居家不问有无殁无以供葬子孙售产以办赐祭谥端恪】
　　刘　禄【字惟学章邱人嘉靖甲辰进士以行人使朝鲜却赂遗不受迁户科给事中救王尚书杲忤严嵩廷杖罢归日饮酒赋诗以自娱尝曰龊龊偷生千钟禄争如醉死一杯酒葢其意果不在酒也隆庆中廷荐不起】
　　王我聘【淄川人幼为诸生顿弃举子业专攻诗古文词于三台山下诛茅结庐独辟蹊径自号三台逸客凡亲友赠遗创建山寺广置房屋后冦乱依山全活者万人】
　　陈梦鹤【字子羽益都人尚书经子年十二撰大内灯诗世庙有事南郊父携往观圜邱新制因作大祀圜邱礼成赋一时传诵丁未成进士夏贵溪欲招为门下弗往授工部主事撰闸河类考二卷继改兵部选司撰武铨邦正二卷陞河南佥事时分宜当国弗往谢寻罢归所着有雅音萃稿芝巘山人嵗稿平庄集西平游览志陈氏家乗】
　　郭东藩【字镇夫金乡人嘉靖丁未进士知闻喜县有惠绩行取户部主事寻告归肆力子史诸书著作甚古雅絶伦嵗饥输粟一千石以助赈抚按上其事建坊旌之】
　　张　柱【夀光人嘉靖丁未进士授行人歴户部主事陞河南知府伊藩煽虐掠子女夺民田刦商纳逋郡内汹汹柱上疏劾之王以罪削禄柱亦左降陞叙州知府转山西宪副有以弟产投献沈王者弟诉于柱王怒捉其弟杖杀之柱缴敇印于王王惧送犯人并行杖者俱抵大辟累陞江西按察使勘王文成复伯爵陞右布政以诖误调山西卒于官着有诸史日抄四十卷】
　　杨　巍【号梦山海丰人嘉靖丁未进士由武进令行取吏兵二科给事中敷奏多见采纳出为山西按察佥事裁省驿传羡金二万两以佐军需后巡抚秦晋入为兵部侍郎晋吏部尚书进退人才能协舆论在铨七年致仕归】
　　李先芳【字伯承濮州人嘉靖丁未进士由新喻知县累迁至宁国府同知少以能诗名与李攀龙谢榛等结社及为曹郎时宗臣张佳尹王世贞徐中行辈同集都下朝夕唱和】
　　殷士儋【字正甫歴城人生而頴异其父号信轩精歴数士儋五嵗即能窥其术一日谓其父曰歴家止载六十年我向上推衍百千嵗以至无穷皆在我指掌中耳年十九举于乡嘉靖丁未成进士选庶常世宗偶举霍去病穿域蹋踘为问无能对者士儋解述甚悉上喜称为真翰林穆皇即位以士儋旧为潜邸讲官宣赐有加随擢翰林掌院兼礼部侍郎又改吏部侍郎侍经筵讲读如故穆皇图治方新士儋日侍讲幄其于铨曹执掌仍纎巨靡遗寻晋礼部尚书进太子太保郊祀庆成之典废坠四十余年士儋特疏请举行与宴臣工一时惊传盛遇焉诏拜大学士入阁辅政年余即称疾乞归疏四上得请时年方五十家居十二年卒赠太保赐祭諡文庄】
　　朱　纲【字振甫曹县人嘉靖丁未进士知晋江举卓异擢御史按山西兴革七事大便于民又按苏松庐鳯特请广赈全活不可胜数补关南道剿平土寇后巡抚河南奏建商邱学校劾废逆藩振兴保厘之功为最着休归二载卒赐祭】
　　李邦镇【字安民滕人年十八时父被诬防狱当死邦镇愿以身代因居囹圄十八年终日画灰为字书法自成一家后父寃得雪乃奉父入双谷山结庐终养博涉羣书四方称为环川先生年九十七嵗而终子周南登嘉靖戊午乡荐】
　　丘　橓【诸城人嘉靖庚戌进士为刑科给事中时严嵩用事贿赂公行橓独谢絶私餽有抚臣以金餽者首疏劾之后严氏怒矫以杨选事杖橓斥为民后再起忤执政又告还杜门著书再起官至都御史慨然以澄清天下为事首疏禁守令贪酷惩御史之缩朒盖自顾佐后都御史能察台臣者橓一人而已陞南吏部尚书引年未允至南都两月而卒赐祭谥肃简】
　　尹　庭【肥城人嘉靖庚戌进士河南郏县知县政治为天下第一考选湖广道监察御史初建言即奏劾奸相严嵩父子七疏触上怒廷杖回籍】
　　刘应节【字子和潍人嘉靖庚戌进士授户部主事歴井陉兵备副使擢右佥都御史巡抚辽东隆庆元年起抚河南寻总督蓟辽保定军务其奏罢永平密云覇州采矿建议积贮通漕及大宁蓟门补兵备边之防皆经国大计也惟请开胶莱河计费百万议者争驳之万歴初进南京工部尚书改刑部防云南参政罗汝芳奉表至京应节出郭与谈禅被劾罢卒赠太子少保】
　　岳君宠【青州人嘉靖三十六年倭犯江南君宠为千夫长免胄搏贼死之兵备王世贞为作诔】张梦鲤【字汝化莱阳人嘉靖丙辰进士歴官副都御史清白有政声及致仕家居犹亲灌园拾橡以自给自号龙池叟】
　　胡汝桂【金乡人嘉靖丙辰进士好学沉潜尊行阳明之学后累官至刑部郎中】
　　张宪翔【字肖雏青州左卫人嘉靖戊午举于乡授五河知县以卓异陞户部主事时漕河淤塞议从海运无不以冐险为难宪翔以才望改云南道御史往摄其事尝潜查漕弊暗籍而显绳之人骇为神明朝廷嘉其能出按顺天陜西弹劾不避权贵呼为铁面御史】
