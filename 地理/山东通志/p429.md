<!-- { "loadSidebar": true } -->
　　中天紫气抱香炉复道金舆落帝都二水遥分青嶂合一峯深注白云孤岱宗风雨通来徃海色楼台入有无不是登高能赋客谁堪洒酒向平芜
　　神通寺　　　　　　　　　　【明】李攀龙
　　相传精舎朗公开千载金牛去不回初地花开藏洞壑诸天树杪出楼台月高清梵西峯落霜尽疎钟下界来岂谓投簮能避俗将因卧病白云隈
　　青萝馆　　　　　　　　　　【明】李攀龙
　　十亩青萝别馆开使君登眺意悠哉风揺北渚清沙合烟杂南山岱色来台敞高秋深染翰庭虚斜日净　杯西邻荣叟甞还徃带索应同薜荔裁
　　过呉子玉函山草堂　　　　　【明】李攀龙
　　玉函山色草堂偏恰有幽人拥膝眠树杪径回千涧合窻中天尽四峯连绿隂欲满桑蚕月白首重论竹马年就此一樽无不可因君已办阮家钱
　　游龙洞寺　　　　　　　　　【明】李攀龙
　　壁削芙蓉万仞丹禅林隠隠画图看人间胜地僧多占洞里诸天客到难云傍龙来晴作雨风从涧底暑生寒年来賸有烟霞癖石畔长松好挂冠
　　魏使君过宿鲍山山楼分赋　　【明】李攀龙
　　层楼风雨一登临把酒重论十载心楚客岂须题白壁鲍山犹自见黄金褰帷上国风云满伏枕中原日月深忽忆明光曾共被那知萍梗到于今
　　白雪楼　　　　　　　　　　【明】李攀龙
　　伏枕空林积雨开旋因起色一登台大清河抱孤城转长白山邀返照回无那嵇生成懒慢可知陶令赋归来何人定解浮云意片影飘揺落酒杯
　　泰山四首　　　　　　　　　【明】王世贞
　　缥缈琳宫接上岧嶤飞磴界苍烟峯回洞壑纷俱拱石坼松萝枭自悬过雨双龙争玉峡擘云孤鹫拄青天平生故有峥嵘意识尔应从太始前
　　奔崖瀑落拥晴雷防石驱龙辇道开匹练天萦呉观出金泥日射汉封囘西盘瓠子河如带东挂扶桑海一杯莫向封坛论王气只应尘世有仙才
　　尚忆秦松帝跸留至今风雨未全収天门倒泻银河水日观翻悬碧海流路转千盘迷积气谁从九防辨齐州人间处处襄城辙矫首苍茫逈自愁
　　壁立芙蓉万古看削成松桧隠高盘中峯翠压徂徕色絶顶青収碣石寒梁甫吟成还自和茂陵书就欲谁干依防白马呉阊在欲向秋风问羽翰
　　云门山二首　　　　　　　　【明】王世贞
　　芙蓉削立郡城西蹑蹬攀岩径欲迷忽有青天通箭括初疑璧月挂瑶梯云根半压千峯小海气全吞万堞低搔首狂歌吾不厌莫惊风雨妬新题
　　十二齐封自郁然荡胸秋色鎻层巅危崖日月时双堕急雨蛟龙乍一穿鸟道白从杯底落薜衣青入镜中悬夸君更有天门在防杖春褰万壑烟
　　寄讯蓬莱阁　　　　　　　　【明】王世懋
　　遥闻高阁俯蓬壶为问三山定有无云暖蜃楼高结市月寒鲛室夜沉珠惊湍槛外星河覆异域尊前岛屿孤若遇安期应乞枣莫令秦帝石空驱
　　登泰山　　　　　　　　　　【明】徐中行
　　东岳峥嵘逈不羣中峯瑞霭更氤氲天门雪尽河流合日观春晴海色分风起秦松常似雨气蒸汉检欲成云千秋霸迹终销歇犹説相如封禅文
　　尧陵【濮州　　　　　　　　　明】李先芳
　　谷林山寺古尧陵片石依然尚可凭蓂草映阶春寂寂茅茨蔽屋覆层层双厓龙挂高松树孤塔僧然长夜灯明祀九原歌帝徳放勲千载佐祈兴
　　马陵　　　　　　　　　　　【明】李先芳
　　回合长堤卫水秋满林黄叶荻飕飕居人近指马陵道遗迹遥传瓦屋头昔日孙厐曾决胜只今草木尚含愁不知七国皆迷地犹自停车吊古丘
　　庄子钓台　　　　　　　　　【明】李先芳
　　漆园为吏早知归濮上垂纶愿不违浦树千秋依防防汀蒲一曲带斜晖掉头徃事随流水曵尾何人问钓矶独傍南华台上望逍遥天外大鹏飞
　　游戊巳山【安平镇　　　　　　明】沈翰卿
　　千回磴道望嵯峨几处烟扃长薜萝野旷虞人猎麋鹿水深鲛室隠鼋鼍盘桓共载春山酒窈窕谁翻子夜歌盛集文儒锵玉佩不妨长日驻岩阿
　　太白楼　　　　　　　　　　【明】沈翰卿
　　缥缈层楼霄汉隈南城山色镜中开不知仙驭游何处长拟星辰谪上台林杪鹤巢珠树遍日邉鲸负海涛来秦碑鲁殿俱销歇未觉浮名胜酒杯
　　望岳二首　　　　　　　　　【明】顾绍芳
　　震岳居然五岳尊中峯忽尔众峯蹲天含万象平开阖海浴双丸对吐吞终古松萝清石骨有时巉□暗云根秦厓宋障俱陈迹呜咽幽泉与细论
　　六龙驰道出云邉絶顶嵳峩更可怜阿阁逈开羣帝府晴阑微别九州烟即看嵩华疑无地却借沧溟别有天漫道蓬莱应咫尺茂陵松栢正凄然
　　任城道中　　　　　　　　　【明】顾绍芳
　　秋草依微落照明川原歴歴总关情千家网罟鱼成市两岸菰芦水向城白泛鸥羣将棹去青悬树色帯帆行云邉暗指淮徐近十日遥拚尽旅程
　　登东郡望岳楼　　　　　　　【明】莫如忠
　　丽谯飞搆倚嶙峋面面虚无逈絶尘忽向望中低岱岳始知行处逼星辰传闻驰道犹余汉指防岩松不辨秦齐鲁到今青未了题诗谁继杜陵人
　　太白楼　　　　　　　　　　【明】莫如忠
　　缥缈层楼霄汉隈南城山色镜中开不知仙驭逰何处长拟星辰谪上台林杪鹤巢珠树徧日邉鲸负海涛来秦碑鲁殿俱销歇未觉浮名胜酒杯
　　游岱麓普照寺　　　　　　　【明】邵　贤
　　招提隠隠倚崔巍绀宇周环般若台斜日短笻山迳曲石桥流水寺门开浮屠证果真成幻儒道渊源有自来千载清风仰孙石独遗堂址向岩隈
　　登劳山　　　　　　　　　　【明】邵　贤
　　坤轴危分镇巨鳌山如排防战方鏖鼔钟镗鞳东西院丹碧参差大小劳石柱华楼防海出龙岩狮石倚天高我来无限登临兴防染风烟信防毫
　　登岱　　　　　　　　　　　【明】刘应时
　　东皇楼阁自天开绛节高悬白玉台雨向仙人峯外过云从玉女峡邉来孤标捧日三千丈阁道凌空十八囘灵奥已看人世隔赤城何处访蓬莱
　　题丈人峯　　　　　　　　　【明】刘应时
　　丈人石上望羣仙呉越周秦指顾间过去青牛追不及飞来白鹤杳难攀东皇细削芙蓉阙玉女深居虎豹关咫尺蓬莱天路隔寻仙不遇只空还
　　登泰山　　　　　　　　　　【明】彭梦祖
　　星幢寳纛鎻烟空缥缈飞梯万转通天阔练光为白马峯高岚气作苍龙银河欲迸仙人掌丹灶犹藏玉女宫圣代不求封禅草相如词赋笑徒工
　　过卞里谒仲子祠　　　　　　【明】钱达道
　　先贤宅里久湮沉谁搆崇祠泗水浔大孝每余风木恨孤忠无负结缨心山连鳬绎飞晴翠松近徂徕起夕隂瞻拜不禁懐古意野花林鸟助长吟
　　王右军祠　　　　　　　　　【明】钱达道
　　右军旧宅已烟萝防碣犹堪辨永和华表最怜人化鹤黄庭无复客笼鹅晒书台逈斜阳满洗墨池荒芳草多莫谓簿书妨吏隠清风千古接鸣珂
　　过文登营　　　　　　　　　【明】戚继光
　　冉冉防幡度海涯晓烟低防野人家谁将春色来残堞独有天风送短笳水落尚存秦代石潮平不见汉时槎遥知百国微茫外未敢忘危负嵗华
　　汜水　　　　　　　　　　　【明】邹　鲁
　　陵谷千年已变移汉王坛坫总凌夷成功本自収三杰屈防原非仗六奇古木昏鸦声防续春风宿草色参差炎刘一代英雄事尽属沉沦半截碑
　　登马谷山【海丰　　　　　　　明】杨　巍
　　平地岿然出一峰登临若在碧芙蓉盘河水绕疑奔马古洞云深见蛰龙影落沧溟高气象路经葭苇少行踪老僧已许岩头住为我先栽万个松
　　海岳楼　　　　　　　　　　【明】王汝玉
　　十二朱栏影半空元龙高卧定谁雄檐楹翠湿蓬山雨枕簟凉生弱水风物色横陈诗卷里云涛飞动酒杯中谪仙防有骑鲸便八极神逰路可通
　　除日登峄山二首　　　　　　【明】叶向高
　　崒嵂峯峦切帝居石门坐眺见青徐琅玕拔地千寻起菡蓞笼烟五色舒平野遥连邾子国荒台谁辨客卿书名山不少游人迹若个登临是嵗除
　　五华岩下白云宫絶巘寒生万壑风不向秦封窥片石还从禹贡辨孤桐河流缭绕青天外海气微茫泰岱东自是初平鞭不到欲将灵迹问鸿蒙
　　登岱　　　　　　　　　　　【明】王诲
　　人间信自有丹丘汗漫聊从此地逰玉检金函空寂寞琪花瑶草自春秋射牛不用儒生议望马堪从圣迹求一自大观归老眼寻常指防徧齐州
　　云门山二首　　　　　　　　【明】冯　琦
　　矫首层巅御逺风晴岚万壑散鸿蒙乍惊阊阖通天上遥指河山落掌中九叠云屏高自掩千秋寳鉴照还空未论三岛神仙窟咫尺人间路不同
　　万仞巑岏倚太空洞门深处碧云丛清秋白日悬孤月古木苍崖鎻大风疑有五丁开道路欲从四塞吊英雄海氛东望频翘首安攘何人仲父功
　　谒韩信祠　　　　　　　　　【明】刘应节
　　仗剑登坛气独雄讵知鸟尽却藏弓去留已误归萧相生死何须恨蒯通故垒浮云余战气秋原衰艸动悲风汉皇岂少封侯约自是将军不赏功
　　东阿王墓　　　　　　　　　【明】于　玭
　　风流独擅建安才放浪深知帝子哀词赋何人追胜轨江山此地自高台银宫寂寞空岩闭玉盌荒凉牧竖开徙倚寒林天欲暮一声清角碧山隈
　　秋日集洪范池【东阿　　　　　明】于　玭
　　洪范池邉夕翠横开樽坐对石流清高秋寂寞鱼龙影古木萧条风雨声日晚樵歌临渡起夜深渔火隔林明平生自欲藏名姓一枕沧浪梦不惊
　　登峄山　　　　　　　　　　【明】杨际会
　　翠壁苍厓万窍通谁将羣玉簇芙蓉昻藏自有神灵防穿凿翻疑造化工秦迹至今萦蔓草禹功终古纪孤桐最怜往事多兴废邾国荒城夕照中
　　登香山寺　　　　　　　　　【明】赵邦彦
　　鹫岭岧嶤鎻赤扉长松恠石莽因依径攀日月栴林气涌金银慧界稀初地雨醒蕉鹿梦诸天花洒芰荷衣何颙莫讶躭禅境一入红尘万事非
　　泰山八首　　　　　　　　　【明】于慎行
　　终古名山奠大东遥瞻云汉倚穹崇千峯明防天高下万壑晴隂气郁葱星土盘囘元化转仙闾缭绕百神通真逰五岳何当徧自蹑烟萝上碧空
　　玉阙朱楼万仞端六龙辇道倚巑岏悬崖翠磴云中转叠幛红泉树杪看海色曈昽三观晓秋声萧瑟五松寒天门咫尺君应见比似人间路更难
　　忽出尘寰赋壮逰试从九防辨神州浮云直上千峯色落日长悬万里秋紫塞东临沧海防黄河北绕大荒流秦封汉禅成丘土留与人间不尽愁
　　倚杖高临万玉峯氤氲陆海散芙蓉寒声半落天中雨暝色低催涧底钟金检谁探秦帝防白云犹起汉时封君看十二侯王地能出神宫第几重
　　絶顶秋高上帝宫茫茫一气俯寰中地盘河济三州尽天入秦呉万里空玉阙光连星斗上丹峯影落海门东亦知真宰多相借许倚烟霄两劒雄
　　万仞瑶坛冷夕曛斗邉三十六天分仙人洞府悬双阙玉女神房切五云逰客自成梁父叹词臣不草茂陵文东皇旧握羣生纪海国河山翼圣君
　　高峯东望气雄哉海色遥看万里开三岛春波涵日月五城仙气吐楼台酒邉影吸金银动杖底云飞紫翠来烟水茫茫徐福去至今不见报书回
