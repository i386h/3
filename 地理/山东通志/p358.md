<!-- { "loadSidebar": true } -->
　　王孟煦【安邱人万歴丙戌进士由翰林累迁至四川参政工诗兼善书法着有云耕山房稿】陆　埜【登州卫人万歴丙戌进士歴刑部郎中性孤介与当路不合谪运判所着有海陵集】陶　性【登州卫人早孤事母至孝家贫乐施以明经歴教授迁晋府纪善归屡请乡饮不出乡人称为湛泉先生着有齐河志诗集游劳山赋】
　　邓守清【字星海东昌卫人万歴戊子举人初任襄城令改懐逺清亷慈惠士民皆尸祝之寻陞临洮府同知洮居边塞兵民襍处守清经理得宜有经国筹边之誉】
　　逯中立【字与权聊城人万歴己丑进士由行人擢给事中遇事敢言上书救顾宪成及论矿税事与顾髙邹冯诸君子讲程朱之防于东林书院家居二十余年殁赠光禄少卿】
　　许维新【字周翰堂邑人万歴己丑进士知山西泽县内陞部郎出为宁国知府寻调松江陞山西河东兵备道歴右通政光禄寺卿以疾乞归加户部侍郎予告陛辞陈边防五事嘉纳之维新为人性毅学邃在官务存大体折强宗裁悍卒开废河能为人所不能为居家立家庙宗田以洽支族置学义田以赡贫士文章髙古有西京风力尤工书华亭陈征士继儒称其事事皆造第一乡党后辈皆宗仰之所着有河东兵事畧郡邑谈及文集若干卷卒赠都察院右副都御史谕祭葬加一等】
　　周如砥【字砺斋即墨人万歴己丑进士以文章名天下歴官右庶子己酉推祭酒不就投劾归居村墅絶迹城市郡邑大夫罕识其面至桑梓利弊輙昌言无隐邑地瘠赋繁毎代旁邑偿羡如砥请蠲溢额以苏穷黎嵗饥发粟倡赈全活无筭卒赠礼部右侍郎】
　　王业宏【字又毅安邱人万歴己丑进士授永平推官折狱多所平反擢御史巡盐两浙首疏弹矿使之害转河南道有广言路疏籍税珰陈増賍万金按中州鹿邑令恃奥援贪虐劾斥之陞太仆少卿】程　绍【徳州人万歴己丑进士汝宁推官户科给事中防矿税使四出山西知县韩薰忤珰被逮抗疏论救除名为民家居二十年泰昌时起太常少卿歴太仆寺卿巡抚河南天启中玉玺出临漳上疏有宜瓦砾置之等语又荐邹元标冯从吾等疏入上大怒遂移疾以归卒赠侍郎】
　　何尔健【字干室曹州人万歴己丑进士令鄢陵有惠政擢御史劾首辅直声震中外时张珰籍没株连者万人尔健力出之按顺天请蠲赈免鱼课马价等项斥税珰陈增人咸徳之晋大理丞所着有惠文集劾珰诸疏】
　　连守度【字慎所乐安人以贡生知淳化县擒大猾王尧陞镇南知州以亲老坚辞不赴林居奉养二十余年】
　　史载勲【字龙椒昌邑人万歴辛卯乡荐好学不倦辑二十一史纪畧着海运议】
　　范廷弼【字石弧滋阳人由万歴辛卯举人知宝丰鲁山二县有循卓政声累官参政值亢旱捐赈全活者甚众】
　　隋不矜【字抑客夀光人万歴辛卯举人知富平县开文昌诸渠以溉田擢顺天推官权贵惮之及致仕归足不入城市】
　　张　采【字还白滕县人万歴辛卯解元刑部员外郎中天启中忤魏忠贤归所着有四书翼】厐时雍【汶上人万歴壬辰进士知丹徒县陞兵部主事改户部沈一贯柄国抗疏直攻其欺罔十罪误国十罪且曰一贯之富贵日崇陛下之社稷日坏又曰正孔子之所谓鄙夫孟子之所谓民贼也疏入帝怒拟贬三秩调极边以李柟周家栋等申救帝益怒遂夺职】
　　毕自严【字景曾淄川人万歴壬辰进士授松江推官年少有能名陞刑部主事歴任至布政使所在咸有政绩泰昌改元擢太仆卿逾月以佥都御史防海巡抚天津招练水陆军六万人安插客兵万人马舰甲仗称是经年仅费县官钱七万莲教于宏志围景州自严亟会兵勦平之晋户部侍郎移疾归崇祯初起户部尚书时京师戒严自严刍糈立办中外恃以无恐在部六年晋太子太保致仕卒赠少保赐祭防一子】
　　张延登【字济美邹平人万歴壬辰进士令内黄有惠政擢兵科给事中上疏平朋党再补吏科歴太仆寺卿以都御史巡抚浙江闽贼周三老自东瓯入石浦连艘数千延登督诸军讨之累战皆防遂覆其巢累官工部尚书卒赐祭】
　　臧尔劝【字九岩诸城人兵部侍郎惟一子万歴壬辰进士歴官河南提学持正不阿朝廷嘉之后留任三年晋宁夏巡抚饬军伍缮城隍大猾巨防望风濳迹晋兵部侍郎殁赠尚书】
　　马从龙【字君升安邱人万歴壬辰进士歴知洪洞髙平二县行取给事中以母老终养归家凡十五年晨昏侍奉甚于孺慕母殁应起官不赴惟杜门躭经史而已】
　　蒲生汶【淄川人少孤恪遵母训弱冠成万歴壬辰进士授玉田县知县闻母病即弃官归抵家母已殁痛哭失声呕血数升而竟不起】
　　马应龙【字伯光安邱人万歴壬辰进士除杞县令多异政仕至精膳司郎中所着乗四十八卷注道德经二卷艺林钩微录二十四卷词林玉屑二卷古文参同契二卷文集若干】
　　张竒策【观城人万歴癸巳抜贡初任元氏丞陞辽海卫经歴开原被没竒策死之同事四十六人详明纪】
　　李诚明【德平人万歴甲午举人天启时魏忠贤遣人以厚币招之诚明固辞不受】
　　马味道【禹城人与平原张岱野齐名岱野尝式庐订交味道曰子显我隐其趣不同也请辞后岱野官御史力荐于朝味道以书谢之曰凡以隐弋名者终南之防径尔子去人之安即人于危谓之爱我否乎事得寝逍遥泉石以终】
　　王邦直【字东溟即墨人以嵗贡官盐山县丞辞疾谢归殚精声律之学聚书千百卷坐卧小阁二十年成律吕正声六十卷万歴间诏修国史翰林周如砥上其书诏史馆采用之】
　　王象恒【字立宇新城人万歴乙未进士知祥符曲周卢龙三县皆有异政擢监察御史疏劾中官时论韪之按顺天举劾皆当职论风火灾疏六弊当革言甚切直累官都御史巡抚应天赠兵部侍郎】朱延禧【字允修聊城人万歴乙未进士由翰林累迁礼部右侍郎以至建极殿大学士时杨左逮狱延禧力捄之不得厉声曰天道好还轻杀妄杀必获寃报已而内传奬魏珰敕称宗臣延禧曰天潢一派始称宗臣援笔反之珰大怒嗾言官劾之一辞即允珰诛欲起用未果】
　　王道一【黄人万歴乙未进士知大名魏县以惠称擢工部主事由郎中除汾州知府均平禄米宗藩称直为吏以来庭无私谒乞休加衔按察副使以清介着闻】
　　刘　璞【号柘山莒州人万歴丁酉举人任鄠县有劝农社学义仓捕盗诸政绩召为御史直言极諌弹魏忠贤十可诛削籍闭门著书】
　　吴允中【字白曹州人万歴戊戌进士歴知永城商邱县改小滩兊军为官运军民永赖擢御史屡疏请福王之国一时中外壮之】
　　赵秉忠【字季卿益都人万歴戊戌廷对第一授修撰壬子典试江南所取士如张玮姚希孟之介直周顺昌之忠节皆为一代名臣充经筵日讲官启沃甚多疏请加建文帝庙号累官礼部尚书忤珰削夺归里殁后魏珰败赠太子太保赐祭葬所着有山集】
　　顾　颐【博兴人万歴戊戌进士任辽东参政城防颐衣冠望阙拜毕硃书于壁云边疆失守臣子何顔无力报国甘心九泉遂自经】
　　马性淳【阳信人万歴戊戌进士任直宁津知县为诸生时即防退谦约与人无忤成名后益自贬损乡党皆称其名实相称后令宁津去家颇近族里往来不絶而性淳竭力周旋不吝不怠及内擢兵部选司反杜门谢客虽至戚不通一函台省咸誉其清正出守陕西洮岷兵备道核饷练士措置咸宜予告归里凡亲戚故旧皆一一慰问以谢从前间阔其忠厚待人如此】
　　刘其逺【字推道益都人万歴庚子举贤书敎谕聊城时诸生白宗殷受诬论死其逺力出之旋陞同州知州雪寃狱数十案大盗雷敖聚众掠里闬谕以顺逆众解散擒其魁置于法民赖以安转西安钱法同法尽除陋寻内转刑部郎中卒于官】
　　公　鼐【字孝与防隂人万歴辛丑进士官翰林乙卯山东大饥鼐疏请发赈通省赖以全活光宗大渐国是纷然鼐持论侃侃疏中有云恐因委巷之讹传流为湘山之稗说存其真不存其伪传其信不传其疑言皆切中时弊及魏珰大炽鼐直言极諌两疏皆留中遂拂衣归崇祯时赠礼部尚书谥文介所着有问次斋文集一百卷】
　　胡行知【潍人万歴辛丑进士授永年知县文章政事卓有可观其公举乡贤词云和气致祥境有鲁恭之三异清操励俗囊无刘宠之一钱葢汝南月旦评也】
　　陈伯友【字仲怡济宁人万歴辛丑进士授行人擢刑科给事中甫拜命即劾罢河南巡抚李思孝侃侃立朝不避权贵寻以艰去及服除时廷议多排东林遂不出至四十六年以年例即家除河南副使天启时迁太常寺卿偕杨涟同劾魏忠贤遂致削夺崇祯元年诏以原官起未及用而卒】
　　房　楠【字国拄益都人万歴辛丑进士授户部主事亷能有声转工部陞晋省大参时潞府多强宗恃势扰民楠执法绳之陞贵州按察使为宵小中伤降申阳牧杨涟诸公亟荐之复擢户部郎后陞秦省参议墨吏望风引避终以不附权贵再黜遂不仕】
　　髙　防【淄川人万歴辛丑进士由行人歴官淮徐道当乙卯丙辰东省连嵗大饥相率流移淮上防时当守淮设法赈济兴工作以食其力施药局以疗其病赎妇女以完其室严兵卫以诘其奸给路费以劝其归活流民数十万其注籍回东者凡十五万六千有竒山东巡抚李长庚特疏有云汲黯发粟河内古有遗规富弼救赈青州今移境外存济全省之功特疏邻守之荐防又遗俸惠寄通庠其推恩委曲如此至治淮诸善政又不胜殚述葢乡贤而兼宦绩者惟防为不愧云所着有四书疏义易学辞象三苏理平等书行世盖防固能以学问为事功者也】
　　曹　珖【字用韦益都人万歴辛丑进士授户部主事力抑诸珰恣横嵗祲发内帑赈郡国不及青珖奏请得拨米数万石陞太常少卿首疏发红丸案劾中贵崔文升诸人寻陞光禄太常卿与邹元标冯从吾髙攀龙防讲首善书院任大理卿忤魏忠贤编入要典削籍归珰败再起官工部尚书太子太保时大珰张彛宪总理户工部事横挠不法主事金被其罗织中伤光力申救又与侍郎髙宏图合疏列其罪欵不报请归年八十终】
　　焦　馨【章邱人万歴辛丑进士歴任藩臬有声以副都御史巡抚宁夏奏免班军戌京师忤珰回籍后征用不起卒赐祭复防一子】
　　徐廷松【掖县人万歴癸卯举人起家县令仕至永平知府清亷多惠政永人犹尸祝之】王象晋【字康宇新城人万歴甲辰进士由中书歴官浙江右布政使为河南按察使时宗室兰阳王起大狱晋力持之所全活甚众任浙江时左辖姚永济以考成不及额下诏狱晋摄篆尽以所征银代姚起解姚以额足得复官七十引年优游林下二年著书数十种济人利物常恐不及年九十余卒】丁自劝【诸城人万歴甲辰进士年甫弱冠能自谦抑絶不以才气自矜及当官言事则侃侃如也由县令行取工部主政防福藩请益芦荡以为汤沐司空唯唯自劝力争以为不可疏凡数十上详悉条议遂获免有督芦疏草行世】
　　黄子美【曲阜人万歴甲辰进士官南京刑部主事谳狱平允晋陕西延安知府平哱刘之乱寻进监军副使悍镇权珰闻之敛迹时目为清刚第一官】
　　翟鳯翀【字凌元益都人万歴甲辰进士知吴桥县调任邱擢御史论劾内监疏传海内山左大饥鳯翀具疏请赈上遣御史过庭训赍金十六万赈之累官至巡抚珰祸起遂削籍归里崇祯时陞兵部右侍郎抚天津练兵兴漕卓有成绩丁艰哀毁过甚卒赠兵部尚书】
