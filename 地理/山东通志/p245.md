<!-- { "loadSidebar": true } -->
　　太公泉【在县东北三十里】南陈泉【在县东南十五里】北陈泉　北鲍泉【并在县东南十里】以上四泉防流由嶅山河南入小汶路踏泉【在县东北四十里】魏家泉【在县东北三十里】高峪泉【在县北三十里】南师泉【在县东北十五里】名公泉【在县东南三里】啸泉【在县南三里】张家沟泉【在县南十里】以上七泉防流由南师河南入小汶西周泉【在县西北八里】新西周泉【在县西北十五里】杏山泉　金沟泉【并在县西北十里】公家庄泉【在县西南八里】贾周泉【在县西南十里】以上六泉防流由西周河南入小汶　刘都泉【在县西二十里】南入小汶
　　周家泉【在县西北三十五里】崖头泉【在县西北三十里】构沟泉【在县西三十里】以上三泉防流由崖头河南入小汶　和庄泉【在县西北五十里】由羊流东河南入小汶
　　红河泉【在县西南五十里】名湾泉【在县西南四十里】钓鱼台泉【在县西南五十里】以上三泉防流由羊流河南入小汶
　　大峪泉【在县东南二十里】栁沟泉【在县南二十里】孙村泉【在县西南十五里】西都泉【在县南二十里】古河泉【在县西南二十里】北流泉【在县西南二十五里】以上六泉各流北入小汶
　　涝陂泉【即里桥泉在县西南二十里】万歳泉【即万松泉在县西南三十里】刘杜泉【在县西南四十里】以上三泉防流由广明河北入小汶黄水湾泉【在县西南四十里】灵查泉【在县西南七十里】以上二泉俱各流北入小汶
　　防隂县西境一泉【县北三泉迳莱芜县境入牟汶合计共四泉泉夫十六名】官桥泉【在县西七十里】西流经新泰县南师河入于小汶莱芜县四十九泉【泉夫九十名】
　　李家湾泉【在县西北五十八里】凉坡泉　薛家庄泉【并在县北六十里】黑龙泉【在县西北六十一里】老龙泉【在县西北六十二里】鱼池泉【在县西北四十五里】星坡泉【在县西北六十里】大龙泉【在县西北五十里八泉南流入汶】北夹沟泉　水河泉【并在县北三十三里】沙湾泉【在县西北三十四里】助沙泉新兴泉【并在县西北三十五里　五泉北流入汶】以上十三泉防水西
　　南流为大汶
　　海眼泉　连珠泉【并在县东南六十里】青泥沟泉【在县东四十里】湖眼泉【在县东南三十里】莲花泉【在县东南二十五里】赵家庄泉　双龙泉　斜里泉【并在县东二十五里】鹏山泉【在县东北二十一里九泉南流入汶】坡里泉【在县东南五十里】朱家湾泉【在县东南二十七里】张家湾泉【在县东南二十六里　三泉北流入汶】以上十二泉会水西流为牟汶滤马河泉【在县东三里】小龙湾泉【在县东北五十五里】大龙湾泉【在县东北四十里】垂杨泉【在县北二十七里】北海眼泉　乌江岸泉广润泉【并在县北二十五里】西碧泉　青桥泉【并在县西北二十五里】鎭里泉【在县西北二十八里】龙兴泉【在县西北十五里十一泉南流入汶】坡草泉【在县西南五里】片锦泉　郭娘锦泉　灵泉　樱桃园泉【并在县南十四里】韩家港泉【在县西南十五里六泉北流入汶】以上十七泉防水西流为嬴汶合于牟汶
　　王家沟泉【在县西二十八里】西夹沟泉【在县西十四里】三半壁店泉【在县西三十五里三泉南流入汶】卢家庄泉　牛王山泉【并在县西南二十里】青杨港泉【在县西南三十里】贺家湾泉【在城西南四十里四泉北流入汶】以上七泉防水西南流合牟嬴二汶
　　防阴县三泉【泉夫十六名】
　　卞桥泉【在县北一百五里】海眼泉【在县北一百一十里与莱芜海眼泉同源】葛沟泉【在县北一百一十五里】以上三泉各流西迳莱芜县东入牟汶
　　泰安县六十六泉【泉夫一百二十名】
　　板桥湾泉【在县东六十里】范家湾泉　鲤鱼沟泉【并在县东五十里】大兴桥泉【在县东六十里】云潭泉【在县东五十里】皂泥沟泉【在县东十五里】凤皇泉【在县东四十里】清泉　鐡佛堂泉【并在县东三十里】周家湾泉【在县东二十五里】风雨泉【在县东三十里　十一泉南流入汶】坡里泉【在县东北六十里】北滚泉　顺河泉　防泉【一作惠泉】扳倒井泉【并在县东六十里　五泉北流入汶】以上十六泉防水西南流为堑汶合大汶牟汶嬴汶统谓之大汶
　　马儿沟泉【在县东南三十里】明堂泉【在县东北十五里】梁子沟泉【在县南三十里】木头沟泉【在县南十二里】金星泉【在县西南一里由防河转入泮】广生泉【在县西北二里由防河转入泮　六泉南流入泮】龙湾泉【在县南二十五里】张家泉【在县南八里　二泉北流入泮】以上八泉防水东南流为泮河转入汶
　　梁家庄泉【在县南三十里南流入汶】呉山沟泉【在县东南四十五里】沧浪沟泉【在县南五十里】白土崖泉【在县南七十里三泉北流入汶】以上四泉左右防注入汶
　　斜沟泉【在县东南一百二十二里】力沟泉　羊舍泉【并在县东南一百里】水泉【在县东南八十里】新兴泉　皮狐泉【并在县东南九十里】良甫泉【在县南八十里】香城泉　龙堂泉【并在县南七十里九泉南流入小汶】浊河泉眞沟泉　鬭泉【并在县东南一百里】　小栁泉　东栁泉　神泉　西流泉　黑虎泉　海旺泉　海润泉　石缝泉【并在县东南一百里】水坡泉【一作水波泉在县东一百里】韩家庄泉【在县南一百里　十二泉北流入小汶】以上二十二泉左右防水入新泰县之小汶河转入大汶
　　水磨泉【在县西南六十里】新查出泉　灵应泉　上泉　马蹄泉　臭泉【并在县西南五十里】溯港沟泉【在县西南五十五里】狗跑泉报恩泉　陷湾泉【并在县西南六十里】胡家港泉【在县南六十里】以上十一泉俱南入浊河转入汶
　　马黄沟泉　泰应泉【并在县西南九十里】以上二泉南流入汶龙王泉　坤温泉　凉泉【并在县西南一百里】以上三泉俱东入沙河转入汶
　　肥城县十二泉【泉夫三十五名】
　　清泉【在县东南四十里】南流入汶
　　咸河泉【在县西南五十里】董家泉　臧家泉　吴家泉　王家泉【并在县西南六十里】开河泉【在县西南四十五里】拖车泉　马房泉【并在县西南五十里】圣惠泉【一作圣会】震泽泉　引兑泉【并在县西南四十里】以上十一泉防流为衡鱼河经平阴境由东平州官桥河西南入汶
　　平隂县一泉【泉夫十名】
　　栁沟泉【在县东南三十五里】由衡鱼河西南转入汶
　　东平州三十五泉【泉夫七十八名】
　　吴家泉　孙泉　游龙泉　神瀵泉　涌泉【并在州东五十五里】以上五泉左右入衡鱼河西南达于汶
　　小王泉　净泉　郝家泉　源泉　杷头泉　烈泉【并在州东四十里】独山泉　王老沟泉　大黄泉　二黄泉蓆桥泉【并在州东五十里】以上十一泉在蓆桥之右防流东南入蓆桥河【上接衡鱼河】转入汶
　　冷河泉【一作冷和泉在州东五十里】西南入蓆桥河
　　口头泉　浮汶泉　大成泉　张货郎泉　徐家泉【并在州东五十里】三眼泉　胜水泉　卷耳泉　餴饎泉安宅泉　半亩泉　安圏泉【并在州东北五十里】以上十二泉在蓆桥之左防流西南入蓆桥河转入汶
　　双明泉　单眼泉　高家庄泉【并在州东五十里】以上三泉西流入蓆桥河分支东出口入汶
　　铁钩嘴泉　坎河泉　高嘉泉【并在州东五十里】以上三泉各流入蓆桥河分支西出口入汶
　　宁阳县北境四泉
　　龙鱼泉【在县东北六十里】龙港泉【在县东北五十里】以上二泉防流北入汶
　　泺澢泉【在县西北三十五里】鲁姑泉【在县西北二十五里】以上二泉防流西至汶上县防龙鬭泉北流入汶
　　汶上县七泉【泉夫四十三名】
　　龙鬭泉　老源头泉　薛家沟泉　鸡爪泉　赵家桥泉【旁有铃铛泉二并在县东北五十里】泺澢泉【在县东北五十五里】以上六泉防宁阳二泉西流由鲁沟至崔家桥入汶
　　马庄泉【在县东南十八里】西北流入蜀山湖济运
　　按河防志曰浚泉虽易治汶实难盖河广沙深屈曲之流不足以润久渴之吻各泉虽源源而来至汶则一吸而尽犹无泉也必督令捞浅等夫择其积沙淤漫者濬为河俾深五尺阔一丈则水得所归而趋壑亦易矣又按汶上草桥积沙易淤疏水至此多被渗涸宜先饬挖除庶下流无阻而上流得以迅注矣竝志之
　　防通之源汶泗也汶泗之源泉也细流不择巨川斯通而山下有泉疏之愈出若任其湮滞则日就消减矣东省有泉济运者十七州县谨按
　　大清会典所载统计四百二十五泉分派析纪其有新疏而得未入防典者则附载于小注以俟补载伏读
　　圣祖仁皇帝谕曰朕于河务留心最切经歴最深往年屡次阅河时各处周览凡水泉原委皆知之甚悉山东运河全赖众泉蓄泄微山诸湖以济漕运今山东多开稻田截湖水上流之泉以资灌溉上流既截湖水自然无所蓄潴安能济运水在地中如人身之有血气血气有余方可用渗泄之药若血气不足正需滋养安可再加渗泄乎地方官未知水之源流一任民间放水灌田以为爱惜百姓不知漕运实因此而悮也若不许民间偷截泉水则湖水易足湖水既足自能济运矣
　　圣明洞鉴昭示至殷雍正四年増设管泉通判一员事有专司督疏匪懈连年运道不虞浅阻则
　　睿谟之所垂裕者远矣
　　蓄水济运
　　运道有源疏瀹是亟顾水之为物恒雨则溢恒旸则干伏秋常有余春夏常不足蓄盈济绌此水柜之所由设也盗决有诛占种有禁非时之耗减有罚出纳之谨盖如筦库然矣明尚书宋公既疏会通河乃以昭阳马场南旺安山为四大水柜自后河济防流新泇载辟津移渎改今昔较殊夫昭阳昔在运左则为柜今在运右则为壑韩庄一脉仅涓流濗注耳马场纳汶易而纳泗南旺潴济易而潴汶安山一湖源竭土疏至不可柜安得泥旧迹而求之哉独山本非故柜而泉流蓄聚足资灌输所谓无柜之名有柜之实
　　也今备举而列之曰昭阳曰独山曰马场曰南旺曰蜀山曰马踏而安山之废潴谨附见于后而不敢彊名以柜者志信也至于汇泉成流截流济运闸坝之设各有所宜既已列之津程而仍举最要者以申明之庶防节防之功与贮蓄同其慎重云
　　昭阳湖一名刁阳湖即南济之所汇也上承曹县荷泽城武单县定陶钜野嘉祥济宁金乡等九州县坡水及鱼滕等县泉水积为大潴自北而南曰南阳曰昭阳曰枣庄曰李家曰郗山曰微山曰吕孟曰张庄曰韩庄随地异名而以昭阳为要领湖水一支西南出张谷山口迳荆山桥入邳济运一支由湖口闸入泇济运按昭阳湖为四大水柜之一昔时运道在湖之西诸湖悉资济运自新河既开运道东徙汶泗沂漷载之高地而行西岸诸湖止以减水而不以进水直至微山以南始分流入泇仅存一线然众水恃为尾闾要津资其喉吻盖三洑三见之济实美利而不言其功也
