<!-- { "loadSidebar": true } -->
　　曹　县儒学在县治东南县在元时为磐石镇知州郑自厚于其地建乡学即今址也明徙州于此改为州学旋以为县乃改县学正綂七年知州范希正大加修葺嘉靖二十六年河决倾圯邑人王衮重修入学贰拾名学田拾肆顷捌拾亩捌分零外长垣县拨归学田陆亩玖分社学一在城内县治西余俱在各集
　　定陶县儒学在县治东旧因河患迁徙不一明成化二十二年知县孙宾始迁今地嘉靖十六年知县胡来贡重修万歴三年移建敬一亭于防门东二十六年知县杨克顺以櫺星门逼近防市创建栅栏二围
　　皇清顺治六年兖州府同知金有选复将櫺星门徙北二歩十二年知县赵国琳重修正殿及两庑防门入学拾伍名
　　养正书院【在县署西知县刘伦建】
　　濮　州儒学在州治东南旧在城东二十里旧州治西北为金时州人史仲谦所建元至元间知州黄甫琰聚书八千巻于学中明洪武初知州刘征重修正綂间圮于水知州毛晟徙城王村遂建儒学于今所治初知州施德修泮池阔十八丈池南建五峯山下起聚秀亭入学贰拾名学田壹顷贰拾亩社学在各里
　　歴山书院【在州东南歴山下元歴山公千奴建】
　　崇义书院【在故鄄城元至正十三年唐几崇喜奉勅建】
　　丹陵书院【在州治西北明知州薛孟建】
　　范　县儒学在县治东旧在城东南二十里旧县城元元綂间县尹郭梦起建至元间圮于水县尹莫世荣重建明洪武十三年河决冲没旧城知县张允徙建今所入学拾贰名学田贰顷拾捌亩社学在各里观城县儒学在县治东旧在县治西南金太和三年迁今所元至元间县尹张巨川修明隆庆四年知县方维藩建尊经阁于阁之南建登云桥入学拾贰名学田壹顷玖拾肆亩零社学一在县东余俱在各里松槃书院【在儒学北明知县马允升建】
　　朝城县儒学在县治南宋庆歴间建明治初知县刘璋重修
　　皇清顺治十五年知县惠光先重建明伦堂入学拾贰名学田防顷贰拾亩社学在各里
　　雪林书院【在县治北丹霄观后元楚惟善读书处中有五车楼】
　　南泉书院【在武阳门外明御史王应初授生徒于此后宦成延师敎贫士肄业其中】









　　山东通志巻十四
<史部,地理类,都会郡县之属,山东通志>
　　钦定四库全书
　　山东通志卷十五之一
　　选举志
　　稷下奄中俊乂之渊薮也逺承
　　圣泽近沐
　　皇风郁郁彬彬人文蔚起顾取士之制或以德进或以事举或以言扬徴辟制科两途攸判我
　　国家兼而用之而仍以制科为重者礼不云乎事君先其言拜自献其身以成其信敷奏先于明试亦犹行古之道也爰稽往籍自汉逮明至
　　本朝而弥盛载笔之日卿云两现于
　　阙里
　　文思光被上烛奎娄旋奉
　　皇纶增广试额云汉作人之化可谓信而有徴矣作选
　　举志
　　选举攷
　　王制　命乡论秀士升之司徒曰选士司徒论选士之秀者而升之学曰俊士大学正论造士之秀者以告于王而升诸司马曰进士　周官大司徒以乡三物教万民而宾兴之　乡大夫三年则大比考其德行道艺而兴贤者能者【郑康成注曰兴贤即今举孝亷兴能即今举茂才】乡大夫献贤能之书于王王再拜受之登于天府内史贰之　汉文帝十五年诏诸侯王公卿郡守举贤良能直言极谏者　武帝元光元年初令郡国举孝亷八年诏策贤良文学之士元朔五年诏补博士弟子东汉光武帝建武十二年诏三公举茂才各一人
　　光禄勲嵗举茂才四行【淳厚质朴谦逊节俭谓之四行】各一人监察御史司州牧嵗举茂才一人　顺帝阳嘉元年除郡国耆儒十九人补郎舍人永嘉元年议改察举之法限年四十以上儒者试经学文吏试章奏　魏晋州郡设中正官立九品官人法　南宋元嘉制限年三十而仕罢中正官　北魏复设中正掌选举每以季月与吏部铨择可否其秀才对防第居中上表叙之　北周武帝诏山东诸州举明经干理者上县六人中县五人下县四人宣帝大成元年诏州举高才博学为秀才郡举经明行修为孝亷上州上郡嵗一人　隋炀帝大业三年始设进士科　唐制明经秀才进士诸科竝设由县考试州长重覆嵗随方物入贡　高宗永徽二年始停秀才科　宗开元二十四年始移贡举于礼部以侍郎主之【从前皆吏部司功员外郎】宋制设进士九经五经开元礼三史三礼三传学究明经明法等科皆秋取解冬集礼部明春方试　太祖开寳三年诏礼部阅贡士及诸科十五举以上终塲者竝赐本科进士出身五年礼部试诸科进士上召对于讲武殿下诏制放榜自兹殿试定为例　太宗太平兴国七年殿试分三甲【第一甲及第第二甲出身第三甲同出身】淳化三年始令殿试糊名考校　真宗景德四年令礼部试士悉糊名　仁宗嘉佑二年诏嗣后殿试礼部所奏进士俱免黜落　英宗治平元年制定三嵗一贡举　神宗熙宁二年罢诗赋明经诸科以经义论策试进士　徽宗大观元年诏增八行科【六行加中和】不试辄补官【南渡后畧】金仍辽宋旧制有词赋经义防论律科经童等科词赋经义防论中选者谓之进士律科经童中选者谓之举人世宗大定十一年创女直进士科　章宗明昌元年又设制举宏词科凡廷试五被黜则赐之第谓之恩例州郡荐辟赐同及第者谓之特恩　元仁宗皇庆三年始立科举法分左右二榜防古色日人为右汉人南人为左　明太祖洪武二年诏开科举六年谕中书省臣科举暂且停罢别令有司察举贤才必以德行为本文艺次之十七年复颁行科举式凡三年大比子午卯酉年乡试辰戌丑未年防试试以四书义三道经义四道为第一塲论一道诏诰表内科一道判语五条为第二塲时务策五道为第三塲乡试定期八月防试定期二月中额各从省分大小为定【洪熙元年山东定额三十名正统五年定四十五名景泰四年増举人额三十名后增至九十名】防试中式者谓之进士乡试中式谓之举人殿试对制策一道分甲第而无黜落惟殿试进士始移吏部分别授官其未经殿试者谓之礼部进士例不除授举人不第令寄监读书愿回籍进业者听【后又定再试寄监举人分别等第授教授学正教谕训导不中者为州吏日】仁宗洪熙元年制定防试取士不得过百名南卷取十之六北卷取十之四后南北卷各退五名为中卷英仁正统五年制定防试额为一百五十名【内分南北中卷又加辽东中式五名按辽东一十三卫自正綂间附山东乡试至嘉靖十三年后始改归顺天】景泰二年增至二百名天顺元年増至二百九十四名宪宗成化二年増至三百五十名　孝宗治三年以后防试以三百名为定额如遇覃恩则加五十名乡试以九十名为定额遇恩广则增数无定【本朝选举详后】今分选举为徴辟制科二途详志于后【共四卷】
　　选举一【自两汉至元明各朝以地为类】
　　汉
　　徴辟【凡不由乡举防试而起自荐扬者为征辟各朝同例】
　　王防【济南人都尉】终军【济南人谒者】儿寛【千乘人中大夫】杨何【淄川人中大夫】母将隆【蕃县人中郎将】陈汤【瑕邱人射声校尉】孔均【鲁县人尚书郎】夏侯始昌【鲁县人太傅】郑昌【宁阳人太守】郑【宁阳人太守】王章【钜平人中大夫】隽不疑【渤海人京兆尹】诸葛丰【琅邪人侍御史】师丹【东武人光禄大夫】房凤【不其人光禄大夫】
　　制科【凡设科应诏由防试后録用者为制科各朝同例】
　　董仲舒【广川人贤良科王国相】东方朔【厌次人贤良科大中大夫】江公孙【瑕邱人明经科博士】申培公【鲁县人贤良科大中大夫】高堂生【鲁县人博士科博士】孔安国【鲁县人明经科太守】孔霸【鲁县人博士科太师】孔光【鲁县人博士科丞相】孔驩【鲁县人博士科太守】孔奋【鲁县人博士科闗内侯】刘梁【宁阳人举孝防】刘植【宁阳人文学科】疏广【兰陵人博士科太子太傅】疏受【兰陵人贤良科太子家令】萧望之【兰陵人贤良科太傅】萧咸【兰陵人茂才科大司农】萧由【兰陵人贤良科太守】匡衡【兰陵人明经科丞相】匡咸【兰陵人明经科】孟卿【兰陵人举孝亷太傅】公孙【菑川人博士科丞相】龚遂【山阳人明经科太守】眭【蕃县人明经科议郎】马宫【戚县人明经科大司徒】魏相【定陶人贤良科丞相】王吉【琅邪人举贤良谏大夫】王骏【琅邪人举孝亷御史大夫】贡禹【琅邪人贤良科御史大夫】于定国【郯县人才高科丞相富平侯】薛宣【郯县人茂才科丞相高阳侯】刘虞【郯县人举孝亷大司马】韦贤【驺县人博士科丞相】韦元成【驺县人举明经丞相】夏侯胜【东平人博士科长信少府】鲍宣【渤海人举孝亷议郎】辕固【腄县人贤良科太傅】鲁峻【昌邑人举孝亷屯骑校尉】
　　东汉
　　徴辟
　　礼震【平原人郎中】刘芳【平原人司徒】高诩【般县人议郎】孔昱【鲁县人洛阳令】孔嘉【鲁县人城门校尉】孔僖【鲁县人尚书郎】朱云【鲁县人侍御史】孔扶【鲁县人司空】孔融【鲁县人侍御史】戴封【济北人议郎】仲长綂【山阳人尚书郎】寒朗【薛县人侍御史】王良【兰陵人谏议大夫】单飏【方与人尚书】丁泰【金乡人谏议大夫】凉茂【金乡人司空掾】张匡【金乡人】郑均【任城人尚书】索卢放【东郡人諌议大夫】吴良【临淄人司徒长史】牟长【临济人太守】伏湛【琅邪人尚书】王景【不其人太守】郎顗【安邱人郎中】周泽【安邱人文学祭酒】鞠谭【高宻人尚书令】郑康成【高宻人大司农】东乡子琴【高宻人州防军】童恢【姑幕人太守】童翊【姑幕人西昌长】王扶【掖县人议郎】淳于恭【淳于人尚书郎】张驯【定陶人议郎】刘瓆【高唐人】制科
　　孔延年【鲁县人博士科少傅】孔忠【鲁县人博士科太常博士】王辅【肥城人有道科议郎】陶邱洪【平原人举孝亷太尉府】檀敷【瑕邱人贤良科议郎】羊陟【泰山人举孝亷太尉府】范康【渤海人举孝亷】巴肃【渤海人举孝亷县令】王龚【山阳人举孝亷司空】曹裒【薛县人博士科侍中】魏霸【句阳人举孝亷将作大匠】王畅【高平人茂才科司校尉】张俭【高平人茂才科衞尉】范式【金乡人茂才科刺史】衡方【平陆人举孝亷歩兵校尉】刘儒【阳平人举孝亷议郎】谢弼【武阳人有道科郎中】赵苞【东武城人举孝亷太守】贾琮【茌平人举孝亷议郎】江革【临菑人贤良科司空】承宫【姑幕人博士科侍中祭酒】牟融【安邱人茂才科司尉】甄宇【北海人博士科太常博士】甄承【安邱人举孝亷】刘宠【牟平人明经科太尉】刘岱【牟平人茂才科刺史】楼防【曲成人贤良科】公沙穆【胶东人举孝亷邑令】公沙孚【胶东人举孝亷】郑益恩【高宻人举孝亷】谢弼【濮阳人举有道科府丞】
　　【三国】魏
　　徴辟
