<!-- { "loadSidebar": true } -->
　　【附】贺扬庭【范县主簿详人物】林之纯【知莘县详曹州府】
　　元
　　徐世隆【字威卿陈州西华人初为东平行台经厯世祖时为东昌路总管専务以徳率下不事鞭棰吏民化服后复为提刑按察使时有妖言狱逮系凡数百人世隆立为剖晰诖误悉纵遣之】张好古【真定南宫人中统初以收益都功迁恩州刺史咨访民瘼痛绳奸吏诸所设施先立条约不扰而事办时人贤之】
　　耶律伯坚【字夀之桓州人世祖时擢恩州同知凡征输条例有不便于民者必力争免之曰寜得罪于上不可得罪于下人服其言】
　　郭　侃【字仲和华州人世祖时同知滕州徙髙唐尹兼治夏津武城等五县邑人呉乞儿谋逆侃讨平之后知寜海州所至劝农兴学循声最着凡疑狱久不决者行省辄檄侃治之无不允协】王　鋭【东原人至元间为博平尹亷明仁恕端本重伦政简刑清百废具举去后民为立石】袁　裕【洛阳人世祖时为聊城尉用法平允而除恶不贷民徳之后遂家焉】
　　呼都拉【朔方人世祖时世袭髙唐州逹噜噶齐劝课农桑政为天下第一孙名沈温祥为政一遵家法尝以州驿疲累请于上官得徳州徳平分拨协济着为例百姓感之】
　　吉士安【字仁甫东阳人成宗时为髙唐守亷明寛厚课农兴学甚有声誉尝因嵗祲驰请于朝得楮币数万緍以赈全活无筭】
　　张之纲【成宗时为恩州主簿以才能擢为尹又以治最超东平路镇抚】
　　王　结【易州定兴人仁宗时为东昌路总管境内有黄河故道而防通河堤横遏其下流夏月潦水屡害民麦禾结疏为斗门以泄之民获耕治之利】
　　巴　延【字宗道文宗时为冠州判官沈毅有干才尤严于禁暴创置捕盗司盗不敢犯时诏州市刍草壹万束照时给值民咸乐输焉】
　　郭仲宾【良郷人文宗时为恩州逹噜噶齐教养有方剔奸除蠧不遗余力秩满民伏阙奏留后卒于官闻者莫不流涕因立祠祀焉】
　　李　藻【字子洁颍川人顺帝时为馆陶尹民有同宗争产者讼七年不决藻为剖晰复婉谕之两造悦服县嵗市绫二千余疋民累不堪藻力言其不便诏罢之】
　　申　荣【顺帝末以平章行省命守东昌明兵至荣见他郡皆降告其父曰人生世间不能全忠孝者儿也城中兵少不敌万人之命由儿而废但有一死以报国耳遂自经】
　　明
　　陈　镛【洪武初为东昌守御指挥佥事在镇十有二年军民乐业有古良将之风】
　　李真卿【洪武时知临清县亷能善抚字卒于官柩回之日民皆披麻执绋至三千人】赵彦可【洪武时知临清县爱民好士以公清著名】
　　任　芳【清河人永乐时知清平县为政亷勤以人户分三等九甲量力均徭百姓咸服其公】殷　序【南直无锡人永乐时知髙唐州公勤亷恪和易近民民甚念之】
　　彭　琉【江西安福人宣徳时为临清学教谕学行可法一时人才造就者甚多】
　　吉　庆【河南荥阳人正统间知茌平县劝农桑兴学校锄奸禁暴广积储畜民立石颂之】虞　镐【浙江余姚人正统时知邱县亷洁有才百废修举刚方之气虽权势无敢屈挠】徐　琅【浙江开化人景泰时知东昌府博学能文常存公恕凡遇疑狱必多平反旧公署学宫制多未备琅悉广而修之】
　　马　忠【陜西髙陵人天顺时知堂邑县清亷爱民遇歳饥輙发粟以赈未尝须报行部至邑惟以粝米进曰此土产郡守行檄稍不便于民輙封还其檄其强项大约类此】
　　王庭器【直容城人天顺时知清平县亷明仁爱民感其徳久而不忘】
　　刘　春【陜西富平人天顺时知冠县公亷明断威恵并行】
　　张　璈【湖广京山人天顺时知夏津县政尚慈恕民乐其寛适调繁诸城民奏留复任三年】蔡　钊【天顺时为堂邑主簿河决张秋钊率丁夫往塞值水势悍漫上官计无所出钊乘扁舟往来调度遭风被溺而河亦寻塞后人立祠祀之】
　　陈　璧【山西太原人成化时为临清兵备副使亷明方正权豪皆敛手避迹莫敢相犯】刘　濬【江西新淦人成化时知茌平县为政寛猛适宜救荒训农厘奸剔弊行取监察御史】李　兴【河南嵩县人成化间知冠县与民条约数事有犯必惩其余皆令自新改过不轻用罚行取监察御史】
　　甘　华【江西丰城人成化时知冠县修城郭展学基在任六年陞济寜知州】
　　张　勲【北直保定人成化时知清平县时河水屡溢有闗运道皆不取妄议疏泄隄防之用勲曰冇民而后有运筑隄亦所以衞运也乃増髙旧堤水不为患又新移庙学庠序焕然士民感之】张　恕【北直霸州人成化时知夏津县以垦荒考最行取监察御史】
　　金　福【浙江黄岩人治时知东昌府寛厚简重政持大体吏民称之】
　　戴　澄【字宪清浙江人治初任东昌府推官操履亷洁谳狱平允满考陞肇庆通判例得请封澄喜曰秩之崇卑何足论得父母受封过焚黄逺矣】
　　夏　鼎【江西贵溪人治时知临清州时税皆中使侵渔恣肆往往胁取民财取盈足额鼎宻置簿籍覈其盈缩遂不敢横又尝议裁守备都司兵民称便一时治行无有出其右者】
　　侯宜正【河南洛阳人正徳时知东昌府严重有丰裁始至擒豪滑数人寘于法奸党屛迹凡内使贡献所过非礼虐求宜正悉裁抑之民赖以安】
　　何　瑭【河南武陟人正徳时为东昌府同知尽心厥职取与不茍土室缟衣晏如也】谢肇淛【福建人正徳时东昌推官谳狱持平人服其恕】
　　坚　晟【陜西秦州人正徳时知博平县防流贼攻城晟亲拒敌广设方畧城赖以完陞知州】华秉中【江南上海人嘉靖时为东昌府推官申寃雪枉不负理刑之任擢刑科给事中】包　节【浙江嘉兴人嘉靖时为东昌府推官时中使辈出豪滑多慿借为奸大为民患节铁面米心风裁独峻考绩擢监察御史】
　　沈　链【字纯夫浙江会稽人嘉靖时知茌平县有恵政行取科道以忤严嵩论死民闻之建祠以祀】
　　范景文【北直吴桥人万厯时为东昌府推官治行髙等擢吏部稽勲司】
　　王　炀【万厯间为临清守备时中官开矿横虐兵民炀与之抗逮系诏狱死官民莫不哀之】宋一鹤【顺天宛平人崇祯初以教谕荐知丘县又荐其知兵因加东昌府同知仍知县事教民卒伍相保战守行列之法寻擢兵部贠外郎】
　　黄建极【崇祯时知茌平县十五年城破懐印自经死】
　　李承芳【崇祯时知武城县见兵戈四起民不聊生因呕血死】
　　任万民【山西阳曲人崇祯时以保举知城武县十五年城破不食而死】
　　髙重光【直保定人崇祯时知丘县十五年城破不屈死之】
　　路如瀛【江西临川人崇祯时为临清州同知十五年城破邀通判徐应芳吏目陈翔龙并饮酖而死应芳临川人翔龙浙江萧山人】
　　【附】吴嘉聪【知临清州详曹州府】周思兼【督临清磗厰详莱州府】
　　青州府
　　汉
　　曹　参【沛人髙祖时为齐王相闻胶西有葢公善黄老言使人厚币请之既至参避正堂舍葢公葢公为言治道贵清浄而民自定参于是専用黄老术相齐九年齐国大冶后入为贤相云】卜　式【河南人武帝时为齐相瓯越吕嘉僭称王式上书愿与子弟及临菑习弩博昌习船者以击吕嘉帝嘉其慕义封闗内侯】
　　石　庆【赵人家以孝谨闻武帝时为齐相国人慕其家行齐国大治因立石相祠】
　　毛　苌【赵人武帝时为北海相所着有毛诗训诂二十卷行于世】
　　隽不疑【渤海人昭帝时青州刺史时齐王泽欲谋逆深忌者不疑欲先杀之不疑预发其谋以功入为京兆尹】
　　朱　邑【字仲卿庐江舒人宣帝时为北海相以治行第一入为大司农】
　　冯野王【字君卿上党潞人成帝时琅邪太守萧育荐其行能髙妙内足图身外足虑化】朱　博【字子元杜陵人成帝时琅邪太守选用掾吏教习礼节大改其俗常令属县各用其豪杰文武便宜尽力有效者必加厚赏懐诈不称诛罚輙行以是人心悦服】
　　杨　荣【字子逊梁人成帝时琅邪太守传大戴礼学者宗之】
　　赵　贡【涿郡蠡吾人成帝时琅邪太守有能名尝行县见不其丞薛宣竒其貎令从行还至府出妻子与相见因曰君位至宰相我两子亦中丞相史君无忘今日言因表迁宣乐浪都尉后果累官至丞相而宣亦果用其二子为丞相史世咸服其藻鉴云】
　　公孙闳【平帝时琅邪太守时王莽秉政使使者分行郡国采颂声以文致太平闳独言灾害事于公府大司空甄丰迎莾意劾闳空造不祥嫉害圣政下狱死天下皆寃之】
　　王　闳【莾叔父居摄时闳出为东郡太守汉兵起闳全完东郡三十余万户归降更始使为琅邪太守时张步已据琅邪闳谕之以义步乃令闳掌郡事建武五年闳诣剧归汉光武下诏褒之】陈　俊【南阳西鄂人建武初泰山琅邪等郡皆附张步不归汉光武帝以俊行大将军事领泰山太守与步战于嬴下大破之追至济南青州诸郡悉平又拜俊琅邪太守得专青徐征伐事俊招致豪杰抚恤贫民旌表节义检制军吏青徐之间咸归化焉】
　　董　宣【字少平陈留圉人光武时为北海相有大姓公孙丹新造居宅卜之以为当有死者乃令其子杀道行人以塞咎宣因收丹父子杀之丹宗党三十余人操兵诣府呌号宣以丹曽附王莽虑其交通海贼乃悉收狱杀之宣遂坐下廷尉狱临刑帝驰使特原宣宣具以状对诏左转宣懐令后为洛阳令抟击强豪京师震慑】
　　张　宗【字诸君南阳人光武时青徐盗贼屯聚山谷间宗以谒者督诸郡兵讨平之后琅邪北海盗贼复起宗督二郡兵讨之乃设方略明购赏皆悉破散于是楚沛东海临淮羣贼畏其威武相捕斩者千余人青徐震栗后迁琅邪相政好严猛永平初卒于官】
　　杨　音【光武时为临淄令邑人江革有孝行音设筵享革更助钱以资供养邑人皆向慕之】薛　汉【字公子淮阳人明帝时为千乘太守世习韩诗逺近言诗者皆宗之政亦有异绩】鲁　恭【字仲康扶风平陵人章帝时为乐安相时羣盗为诸郡患恭重设购赏开示恩信贼帅张汉等率其党降恭即奏汉补博昌尉其余贼各自相捕击悉平之州郡以安】
　　鲁　丕【字叔陵扶风茂陵人章帝时青州刺史表贤明慎刑罚后复为东郡太守百姓殷富官至侍中】
　　法　雄【字文疆扶风郿人安帝时青州刺史每行部録囚察顔色多得情伪以是狱无寛滥】李　膺【字元礼襄城人桓帝时青州刺史性髙亢人被其容接者谓之登龙门守令皆畏其威明贪墨者弃官引去党锢祸起膺卒不免】
　　陈　蕃【字仲举汝南平舆人桓帝时乐安太守尊礼贤士振式頽风髙苑周璆素所容接后以璆执亲丧不哀竟论列之其无所容物类如此李膺为刺史以清绩举蕃官至太傅后与窦武谋诛宦官竟为曹节等所害】
　　杜　密【字周甫颍川阳城人桓帝时为北海相凡宦官子弟为令长奸贪者辄捕斩之行部至髙宻见郑知其才即召署郎吏】
　　黄　琬【字子琰江夏安陆人灵帝时青州刺史政绩为天下表召入为司校尉】
　　【附】李　章【千乘琅邪二郡守详东昌府】臧　洪【青州刺史详曹州府】王望【青州刺史详人物】吴　祐【齐相详莱州府】
　　【三国】魏
