<!-- { "loadSidebar": true } -->
　　房士达【清河绎幕人壮武侯法寿族弟少有才气族兄景先毎曰此儿倜傥终当大其门戸起家济州左将军府仓曹参军拜平原太守邢防惮其威名越城西度不敢攻逼寻转济南太守不入京师频为本州郡时人荣之永安末洛人逐其刺史萧赞请士达代遂摄州事赠齐州刺史諡曰武】崔彦穆【清河东武城人幼明悟习儒业魏吏部尚书李神隽叹为王佐才永安末累迁大司马从事中郎孝武西迁彦穆不得从乃与兄彦珍举义拔荣阳擒东魏郡守苏淑攻颍川斩其刺史李景道孝武嘉之歴进司农卿时军国草剏众务殷繁周太祖为相召入幕府兼掌文翰以本官从于谨伐江陵平之世宗初加骠骑将军进爵东郡公】
　　高　谅【字修贤渤海人辅国将军颢弟居丧以孝闻累官徐州行台彭城元法僧谋逆逼谅不从遂遇害诏曰临危授命诚节可嘉赠平北将军諡曰忠】
　　顔　髦【字君道顔子二十代孙父丧在殡隣家失火髦与二弟抱棺号泣熛焰垂及忽尔顿絶人以为孝感歴仕至黄门侍郎卒諡曰宣】
　　贾思伯【字仕休齐郡益都人仕魏为廷尉卿自以儒素为业不好法律孝明帝时议建明堂多有同异思伯乃上议考据详核学者善之后为都官尚书以崔光荐入授明帝杜氏春秋接诱儒生恂恂无倦色客有谓曰公今贵重宁能不骄思伯曰衰至便骄何常之有当世以为雅言】
　　贾思同【字仕明益都人少与兄思伯师事北海隂鳯授静帝杜氏春秋拜侍中时国子博士辽西衞冀隆精服氏学上书难杜氏六十三事思同复驳冀隆乖错者一十余条互相是非积成十卷诏下国学集诸儒考之事未竟而思同卒议遂寝】
　　王　衍【字文舒琅邪临沂人开国侯肃侄自著作佐郎累迁西兖州刺史届治未几为尒朱仲逺所擒以其人望不害久乃见释还除车骑将军左光禄大夫卒諡曰文献勅给东园秘器衍笃于故旧友人竺虩妻子饥寒迎之于家累年赡恤世人称其敦厚】
　　张　轨【字元轨济北临邑人少好学志识开朗周太祖以为都督从征侯莫陈恱恱平时太祖为行台授轨郎中魏孝武西迁出为河北太守声绩甚着有循吏风累迁陇右府长火轨性清素临终冡无余财惟有书数百卷以上北魏】
　　崔　瞻【字彦通武城人有文学美风度初颍州荀济自江南入洛曕言于齐神武召为诸子宾友尝聘陈词韵温雅南人钦服累官银青光禄大夫卒諡曰文】
　　赵彦深【平原人本名隠避齐庙讳因以字行幼孤贫事母至孝性聪敏善书计安闲乐道不杂交游为雅论所归服征为大丞相功曹参军専掌机宻文翰多出其手神武尝谓司徒孙腾曰彦深小心恭慎旷古絶伦天保初累迁秘书监出为徐州刺史政尚恩信吏民怀之后进爵乐安公】
　　崔仲文【武城人冇大学天保中兄悛为侍中仲文为光禄大夫同日受拜时号两凤联飞尝勅为观射诗十首操笔立就后拜散骑常侍卒】
　　羊　烈【字信卿泰山钜平人少通敏好读书以元学知名弱冠州辟主簿天保初授太子步兵校尉轻车将军累迁尚书祠部左右司郎中所在称职九年除阳平太守有能名皇建二年迁光禄少卿加龙骧将军兖州大中正后以老疾归里子元正民部侍郎】
　　崔　劼【字彦元平原贝邱人少清虚寡欲好学有家风天保初除给事黄门侍郎加国子祭酒直内省典机宻清俭勤慎甚为显祖所知拜南青州刺史有政绩皇建中入为秘书监转五兵尚书监国史在台阁中以简正见称出为兖州刺史卒赠尚书右仆射諡文正】
　　杨　愔【字遵彦本华隂人徙居清河又徙居莱初为齐高欢行台右丞时霸图草创文教令皆自愔出韩陵之战愔毎阵先登朋僚咸叹曰杨氏儒生今遂为武士仁者必勇定非虚论防从兄幼卿为岐州刺史以直言忤防见诛愔闻之悲惧因逃亡弃衣冠于水滨若自沈者变易姓名自称刘士安入田横岛以讲诵为业后神武知愔存以礼致之复授大行台右丞累官开府仪同三司特进骠骑大将军封开封王愔典选二十余年以奬擢人材为己任魏齐际称为名臣云】
　　高　绰【字僧裕渤海人汶阳子允孙少孤恭敏自立拜奉朝请除侍御史转洛阳令为政公直不避豪贵邑人惮之诏参律令迁国子博士大乘贼起诏以白虎幡军招慰降之还为济州刺史有治绩卒諡曰简】
　　羊　敦【字元礼泰山钜平人性尚简素博涉书史以父灵引死王事除给事中累迁广平太守有能名属嵗饥馑使人采藕根食之遇有疾苦家人解衣质米以供朝廷嘉其清白赐谷一千斛绢一百疋卒赠吏部尚书諡曰贞吏民奔哭莫不悲恸武定初复与苏淑以善政追奬】
　　张买农【平原人经义该博门徒千余人诸儒咸推重之仕北齐歴太学博士国子助教】李　扃【字宝鼎北海人九嵗入学书急就章月余便通家素贫常春夏务农冬乃入学扃以乡里无可师者乃诣华隂徐遵明门下受业五年称徐髙弟年二十三撰定孝经论语毛诗三礼义疏及三传异同周易义例天保中除太学博士扃以去圣久逺文字多有乖谬遂览说文仓雅删正六艺经注中谬字名曰字辨】
　　鲍季详【渤海人明礼兼通左氏春秋少时恒为李宝鼎都讲后亦自冇徒众诸儒称之为齐太学博士从弟长暄兼通礼传为任城王湝丞相掾恒在都教授贵游子弟齐末卒于家】
　　孙灵晖【长乐武强人少明敏有器度日诵数千言三礼三传皆通宗旨时就鲍季详熊安生质问疑滞其所发明熊鲍无以异也后举秀才以儒术甄明授太学博士北齐天统中为南阳王师以上俱北齐】
　　王　褒【字子渊琅邪临沂人七嵗善属文起家秘书郎累迁安成郡守侯景渡江扰建业褒辑宁所部见称于时元帝嗣位褒旬月间位升端右愈自谦损及于谨征江陵褒都督城西诸军深自勉励尽忠勤之节后随元帝出降太祖得之大喜恩盼异众保定初髙宗作象经令褒注之引据该洽甚见称赏褒有器局雅识治体建徳后颇叅朝议授少司空声着南北】
　　李　崇【字永隆高平人英果有筹算在周以父贤勲封廻乐侯起家州主簿辞不就官求为将兵都督随宇文防伐齐屡以功勲封宗县公寻为怀州刺史进爵郡公】
　　田　【字广路髙平人勇敢有谋畧归周太祖深被引纳进爵为公从太祖复农战沙苑解洛阳围破河桥阵赐姓纥干授原州刺史魏废帝元年加骠骑大将军开府仪同三司平萧韶又讨西平凤州羌氐及信州羣蛮保定元年出刺岷州动遵法式百姓义安从隋公东伐还防吐谷浑冦西边讨之获其二十五王拔七十二栅寻复破齐将段孝先拔宜阳毎临阵摧锋直前身被一百余箭破骨者九马被十矟朝廷壮之建徳中拜大司空迁少保子恭嗣爵观国公其后亦显于隋唐】
　　唐　瑾【字附璘北海平寿人温恭有器量博涉经史周文帝闻其名召拜尚书员外郎从破沙苑战河桥迁尚书右丞吏部郎中并参朝章国典赐姓宇文更转吏部尚书负人伦鉴为六俊之最于谨伐江陵军中谋畧多出瑾江陵既平衣冠没为仆瑾察其才行有片善者辄议免诸将皆务掠财物瑾所收惟坟籍而已进爵为公歴刺蔡拓硖三州所在有徳化累除司宗中大夫赠小宗伯諡曰方】房彦谦【字孝宗清河武城人徙居章邱天性颖悟通涉五经在北齐为齐州主簿在职清简境内肃然隋开皇间以刺史韦艺固荐迁监察御史奉诏按抚泉括等十州以衔命称防时左仆射髙颎定考课彦谦讽以逺布耳目精加采访褒秋毫之善贬纎芥之恶颎嗟赏之以秩满迁长葛令冇恵化仁寿中使者巡察长吏以彦谦为天下第一超授鄀州司马州务皆归彦谦有异政炀帝即位征授司刺史慨然有澄清天下之志荐举弹射胥当其可而颇为执政者所嫉出为泾阳令卒于官】
　　张　奫【字文懿清河东武城人家于淮隂好兵书尤便刀楯周时乡人有宻引陈冦至者奫父双自清河太守免归欲率子弟击之未决奫赞成其谋竟以破贼由是知名起家州主簿髙祖作相授大都督领乡兵贺若弼之镇寿春也奫恒为间谋平陈之役颇有功焉进位开府仪同三司封文安县子后屡立战功为行军总管】
　　崔【字岐叔清河武城人博览羣言多所通涉在北齐举秀才为员外散骑侍郎迁殿中侍御史议五礼修律令寻奉使聘于陈与顿邱李若齐名隋开皇四年征授给事郎累迁员外散骑侍郎】顔之推【字子介临沂人仕北齐为散骑侍郎齐亡入周为御史上士隋开皇中召为文学博识才辨有文集三十卷家训二十篇行于世】
　　鲍　宏【字润身东海郯人年十二能属文初为学学累迁遂伯下大夫尝陈取齐之防及定山束赐爵平遥伯隋髙帝时加开府除利州刺史进爵为公有集十卷行世】
　　明克让【字道平原鬲人梁兖州刺史山宾之子博涉书史三礼论语尤所研精仕梁入周为露门学士武帝令与太史官属正定新歴隋文帝受禅位率更令太子以师道处之诏与太常牛修礼议乐当朝典故多所裁正着孝经义疏一部古今帝代记一卷文类四卷子余庆为越王侗国子祭酒】房恭懿【字慎言清河东武城人开皇中为徳州司马考绩为天下最帝谓诸州朝集使曰房恭懿爱养我百姓乃上天宗庙之所佑助岂朕寡薄之所能致其即拜为刺史以风天下】
　　段文振【北海人少强于力有胆气性刚直明达时务初仕周及归髙祖累有战功为行军总管炀帝即位从征吐谷浑有功进位右光禄大夫及辽东之役授左侯衞大将军出南苏道在道疾笃上疏言诸军宜星驰速发水陆并进出其不意势可拔也遂卒于师帝省表悲叹赠光禄大夫北平侯諡曰襄】封　肃【字元邕渤海人博涉经史仕至尚书左中兵部所着文集十余卷】
　　翟普林【楚邱人躬耕色养父母终庐于墓侧负土成坟冬月不衣缯絮家一乌犬相随普林悲恸犬亦哀号闻者莫不叹异大业初辟为孝阳令不受】
　　徐　则【东海郯人沈静寡欲怀栖隠之操常曰名者实之宾也吾其为宾乎隠于天台山】包　恺【字和乐东海人兄愉明五经恺传其业又从王仲通受史记汉书大业中为国子助教聚徒教授着録常数千余人】
　　张防威【字元敬清河东武城人性聪敏涉猎羣书在北齐为太常丞隋开皇初为晋王叅军及即位加开府拜谒者大夫从幸以本官摄江都赞治称为干理帝数巡行百姓疲防威上封事以諌由此见疎子爽仕至兰陵令】
　　张防雄【武城人防威弟有才器为秦孝王防军王尝亲按囚徒防雄误不持状口对百余人皆尽事情同辈叹服后歴寿春阳城二县俱有治绩以上俱北周隋】












　　山东通志卷二十八之一
<史部,地理类,都会郡县之属,山东通志>
　　钦定四库全书
　　山东通志卷二十八之二
　　人物二【唐　五代】
　　唐
　　崔善为【贝州武城人明歴数仕隋调文林郎督工徒五百营仁夀宫総监杨素索簿阀实善为执版暗唱无一差谬素大惊自是四方有疑狱悉令按讯皆究其情见隋政日紊宻劝髙祖图天下及兵起擢尚书左丞以清察称傅仁均造歴李淳风诋其疏帝令善为考二家得失多所裁定歴大理司农二卿秦州刺史谥曰忠】
