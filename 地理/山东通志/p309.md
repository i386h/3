<!-- { "loadSidebar": true } -->
　　梁　骥【成化时知禹城县能均徭减羡节用爱民】
　　俞　諌【浙江桐庐人治时知长清县尝悯流民失业境内凡有河壖地令其耕种官给牛籽而嵗收其租储仓出息防年即以是还赈之】
　　李　恕【陜西富平人治间知徳平县年饥私出积谷平粜以缓市价司府素知其贤亟檄邻境之丰收者移价买补以足其额因舟车运费不支民争襁负而属之】
　　余　翺【南直定逺人正徳间知厯城县不受请托不畏强御上官称其能行取监察御史】杨　武【字岐山陜西华州人正徳中知淄川县邑淄水悍决素为民患武隄防疏导曲尽机宜沾溉民田数千余顷民甚赖之】
　　龚　谅【嘉靖初知徳平县直寜津盗起掠徳平谅率吏民御之力屈遇害事闻诏赠济南府通判官其一子】
　　计元勲【浙江嘉兴人万厯末分守济南道抟击强豪尝拂中官魏忠贤意被逮赴京民追随至京师几数百人后珰败旋复官】
　　郑崇俭【字大章山西平阳人万厯末济南兵备道守正不阿僚属咸倚赖之】
　　董复亨【北直元城人万厯间知章邱县博学有文誉闻张居正柄国遂致仕】
　　马斯臧【河南祥符人万厯间知长山县清慎明敏为州邑名宦第一】
　　赵文炳【北直任县人万厯间知新城县日食蔬食客非文防不设鱼菜祭胙则脯腊而藏之以供往来行李宪司皆重其亷尝分恵腥庖文炳辞不受】
　　秘自谦【北直晋州人万厯间自知莘县调任济阳所厯皆有善政逾百年人犹立石颂之】南拱极【山西安邑人万厯时知陵县适大旱妖民程章聚饥民千余人将约期为乱拱极集民兵夜捕获之亟毙于法捜得妖书及名籍对众焚之絶不一览反侧者乃自安事平得澍雨有秋】王　霖【河南祥符人万厯间知徳平县抵任即计擒巨盗又超雪已谳之寃狱全活数十人百姓感之】
　　蔡懋徳【南直昆山人崇祯时分守济南道时防城残破两司三道皆缺人懋徳兼摄五篆出抚流移入总钱谷昼则兵巡夜则谳狱如是者嵗余口不言劳寻陞本按察使】
　　邓　谦【湖广孝感人崇祯时济南兵备道十五年济南城破谦与季父有徴母莫氏并宗族宾从死难四十余人诏赠光禄寺卿】
　　茍好善【陜西醴泉人崇祯时济南知府十五年城破好善及二子皆自经死时同知陈虞卿通判熊列献亦同时死难虞卿南直人列献湖广孝感人】
　　韩承宣【崇祯时知厯城县城破承宣与妻妾皆死之今祀双忠祠】
　　朱迥添【山西潞安宗学贡生崇祯时知邹平县城破迥添死之】
　　秦三辅【陜西三原人崇祯时知新城县李九成叛掠新城三辅与训导王协中并骂贼而死】张日新【浙江建徳人崇祯时为齐东县教谕十五年城破日新与妻方氏子光裔俱自缢于明伦堂】
　　宋希尧【崇祯时知临邑县十五年城破希尧死之】
　　【附】赵璜【济南知府详总部】朱大典【章邱令详总部】
　　兖州府
　　汉
　　田　叔【赵国陉城人景帝时为鲁相官民有以王取其财物自言者叔取其渠帅笞之王闻之大慙发中府钱以偿之王好猎相常从入苑中王趣相就馆休相暴坐苑中终不休王以故不大出游及卒鲁人以百金饷其少子仁仁不受曰吾义不敢以此伤先人名鲁人皆贤之】
　　蒋　诩【京兆杜陵人哀帝时为兖州刺史以亷直称居摄初以病辞免民懐其徳于其所疏之泉名曰蒋诩泉以志不谖云】
　　鲍　永【上党屯留人光武时为鲁郡太守击讨董宪大破之宪禆将彭丰犹懐观望未即下阙里荆棘忽无故自除永谓丞及鲁令曰方今危急而阙里荆棘自开岂夫子欲令太守行礼以徳化无道耶乃修乡射之礼请丰防观礼毕丰果顿首谢请归附帝嘉其畧封闗内侯】
　　王　梁【渔阳安阳人从光武至桃城破厐萌等即拜梁为山阳太守梁镇抚新附期月而山阳大治遂徴为河南尹去郡之日民遮道留之】
　　李　恂【字叔英安定临泾人光武时为兖州刺史常席羊皮服布被以清约率下民服其化】王　堂【字敬伯广郪人光武初为谷城长有能名迁拜鲁相政治简一终年无讼】
　　钟离意【字子阿会稽山隂人光武时为瑕邱令吏有檀建者侵盗事觉意屏人问状不忍加刑遣令长休建父闻之置酒谓建曰有道之君以义行诛子命也令饮药自尽又迁堂邑令县人防广为父报仇自系狱意宻以状闻乃得减死明帝徴为尚书后出为鲁相到官出私钱万叄千修孔子车身入庙拂几席剑履为相五年鲁国大冶】
　　周　荣【字平孙庐江舒人章帝时为山阳太守为政寛平郡县皆见称纪】
　　郑　【字巨君防稽山隂人章帝时为驺令勤行徳化道不拾遗当春大旱驺独致雨丰收蝗起过驺界不集建初中为尚书令前后所陈皆有裨益出为平原相治行更益于驺徴拜侍中】秦　彭【字伯平茂陵人章帝时为山阳太守以礼训人不任刑罚崇儒雅重庠序有遵奉教化者即擢为乡三老常以八月致酒肉以劝勉之吏有过咎罢遣不加斥辱百姓懐之莫有欺犯又兴起稻田数十顷民知灌溉之利在任六年转颍川太守】
　　周　盘【字坚伯汝南人和帝时除任城令有恵政民皆感之】
　　汝　郁【字叔异陈人和帝时为鲁相以徳化民民皆称之流人归者九千户】
　　杨　秉【字叔节农华隂人顺帝时为豫荆徐兖四州刺史迁任城相秉计日受俸余禄不入私门人皆服其清】
　　翟　超【桓帝时为山阳太守常没入中常侍侯览财产诏逮问有司承旨奏超当坐髠钳输作左校陈蕃上疏言超奉公不挠疾恶如仇而览之纵横没财已幸疏上不纳党锢超为八及之一】第五种【字兴先京兆长陵人桓帝时以髙宻相迁兖州刺史时中常侍单超兄子匡为济隂太守负势贪放恣行不法种遣从事衞羽收匡宾客亲吏四十余人发其賍五六十万并以劾匡】刁　韪【字子荣彭城人桓灵时为鲁东海二相性亢厉有明畧所在称神尝以法度自整家人莫见其惰容焉】
　　刘　祐【字伯祖中山安国人桓帝时除任城令政治严明兖州称为尤异】
　　朱　隽【字仲伟防稽上虞人桓帝时除兰陵令政有异能为东海相所表迁交趾刺史】张　迁【陈留已吾人灵帝时为谷城长重民事矜狱囚存恤髙年路不拾遗黄巾起县赖保全民为之立碑】
　　袁　遗【字伯业汝阳人献帝时为山阳太守与从兄绍同起兵讨董卓河间张超尝表荐之附】桥瑁【兖州刺史详曹州府】刘岱【兖州刺史详人物】
　　【三国】魏
　　王　昶【字文舒太原人黄初中迁兖州刺史昶虽在外心存朝廷乃着治论畧依古制而合于时论者为书二十一篇奏之】
　　州　泰【文帝时兖州刺史诸葛诞叛降吴吴遣文钦应之又令朱异率三万人以助文钦泰拒异于阳渊连战破之焚其辎重而还】
　　胡　烈【文帝时山阳太守州泰既破吴军吴朱异败归烈以竒兵五千袭吴辎重尽焚之】郑　浑【字文公开封人黄初末从沛郡迁山阳太守以郡界地势洼下宜灌溉终得鱼稻经久之利遂躬率吏民规画经理一冬月皆成比年大收嵗増租入倍常盖其治沛亦如此民用饶足治称尤异浑清素在公连典二郡妻子不免饥寒而浑淡泊自若】
　　司马朗【字伯达河内温人文帝时为兖州刺史治务寛厚不施鞭扑而民不犯法时称其贤】裴　潜【字文行河东闻喜人文帝时为兖州刺史潜素清洁每之官不将妻子妻子贫乏织藜芘以自供】
　　温　恢【字曼基太原祁人文帝时由廪丘长厯鲁相迁兖州刺史所在有治绩帝每嘉劳之】
　　晋
　　江　统【字应元陈留圉人恵帝时为兖州别驾举髙平郄鉴为贤良陈留阮修为直言济北程收为方正时以统为知人后鉴等皆为名臣】
　　荀　羡【字令则颍州临颍人穆帝时除北中郎将监青徐兖州诸军事领兖州刺史时慕容儁遣其将王腾攻琅邪鄄城等处羡讨平之慕容兰以数万众屯汴将窥兖羡自洸水引汶通渠至于东阿征之遂斩兰帝将封之固辞不受】
　　谢　【字防度阳夏人孝武时谢安经畧旧都举其兄子为建武将军兖州刺史任以伐秦之事秦符坚使张崇据兖州击之于鄄城走之进伐青州符朗出降兖青司豫悉平皆之功】
　　北魏
　　长孙肥【代郡人太祖时为兖州刺史得吏民心威恵着于淮泗】
　　罗伊利【代郡人显祖时兖州刺史善于拊循数年间边民归者五千余户】
　　游明根【字志逺广平任人显祖时初为东青州刺史寻移兖州兼督军事为政清平新民乐附】李　崇【字继长顿邱人髙祖时兖州刺史兖素多盗崇令村置一楼楼置一鼔盗发鸣鼔以次相闻顷之间可通百里于要路伏人擒之盗不得逸诸州置楼悬鼓自崇始也】
　　髙　祐【字子集渤海人髙祖时兖州刺史令县立讲学党立教学村立小学一家置一臼五家共一井不聴妇人寄春取水设禁贼之方令五五相保冦盗止息教化大行】
　　张　应【延兴中为鲁郡太守履行贞洁妻子樵汲以自供髙祖嘉其亷迁京兆守所在称职】段　荣【字子茂姑臧人天平四年为济州刺史山东大都督温和仁恕吏民懐之】
　　髙季式【字子通渤海蓨人天平中为济州刺史时刘盘陀史明曜等为患齐兖青徐四州季式悉讨平之逺近清晏民歌其徳】
　　汲　固【东郡梁城人孝静时为兖州从事刺史李式坐事被收吏民送至河上时式子宪生始满月固抱蔵之易以已子后髙祐为刺史嘉固节以为主簿】
　　张华原【字国满赵郡平棘人髙祖时为兖州刺史广布耳目示以威禁盗贼及亡命归欵者皆抚以恩信于是人懐盗息初有囚千余人皆随事决遣至嵗暮唯有重罪数人华原期日遣归囚皆依期至狱州境先有猛兽为暴甑山中忽有六驳食之咸以为徳化所致卒于官人为树碑立祠】
　　郑述祖【字恭文荥阳开封人北齐文宣时继其父道昭为兖州刺史有人入市盗布盗之父执其子以自首述祖特原之自是境内无盗人歌之曰大郑公小郑公相去五十载风教有相同】髙徳范【渤海人文宣时为任城太守有恵政】
　　【附】李防【兖州刺史详东昌府】郑道昭【兖州刺史详莱州府】殷孝祖【兖州刺史详曹州府】
　　隋
　　薛　胄【字绍元河东汾隂人文帝初为兖州刺史至则有狱囚数百旬日尽为剖断囹圄空虚州城东沂泗二水合而南流泛滥大泽中胄积石堰之决令西注陂泽尽为良田又通转运民甚赖之号为薛公丰兖渠】
　　苏　威【字无畏武功人炀帝时为鲁郡太守治身清俭以亷慎见称】
　　陈孝意【河东人大业初为鲁郡司法书佐郡内号为亷平太守苏威常欲杀一囚孝意固諌不聴乃解衣请先受死良久威意解谢而遣之】
　　唐
　　宋　璟【邢州南和人中宗时检校贝州刺史为政清毅吏民无敢犯者后景云初又以言事出为兖州刺史政愈和平不以贬秩自损】
　　裴耀卿【字涣之绛州人宗时为济州刺史防帝东巡耀卿置三梁十驿科敛均省封禅还帝谓张説曰朕有事岱宗济州刺史裴耀卿上书数百言至曰人或重扰即不足以告成朕常置书座右以自戒此其爱人也俄徙宣州前此大水济州河防壊耀卿方躬护作役未讫有诏徙官耀卿虑功无成勿宣诏但巡抚饬厉愈亟堤成发诏而去】
　　韦元珪【开元初为兖州刺史时河南大水诏刘知柔驰驿察民疾苦及吏善恶惟元珪有治状知系表荐之】
