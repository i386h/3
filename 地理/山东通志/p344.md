<!-- { "loadSidebar": true } -->
　　贾　【字鼎臣博州博平人大定中进士歴尚书省令史章宗为右丞相深重之累迁右司谏上疏论边戍利害上嘉纳之迁左谏议大夫兼工部侍郎与党懐英同刋修辽史尝上疏论决杖不如法愿下州郡申明旧章检量封记内廷勅断亦应依已定程式又论山东采茶执诬小民吓取货赂宜令按察司约束严禁制皆报可寻拜礼部尚书泰和二年兴陵崇妃薨上欲成服苑中行登门送丧之礼谏止之改刑部尚书拜参知政事以漏言出为安武军节度使改知济南府致仕】
　　王灵侑【单县人亲殁庐于墓侧朝夕负土慈鸟巢于茔木诏旌其门】
　　孔端甫【孔子四十八世孙明昌初学士党懐英荐其年德俱髙读书乐道该通古今召至京师特赐进士及第】
　　刘　瑜【棣州人家贫母死质其子以葬章宗明昌三年诏赐绢粟旌其门闾仍复其身】阎　咏【字子秀髙唐人承安时擢词赋魁选慕张忠定之为人气节豪迈尝以第一流自负仕终河南治中所着有复轩集】
　　刘　迎【东莱人太子司经所着文集号山林长话章宗诏国学刋行】
　　张行简【字敬甫日照人安武军节度使暐子颖悟力学登大定进士除应奉翰林章宗初转修撰为图克坦克宁党懐英所深器泰和五年羣臣请上尊号上不许诏行简作批答令仿范祖禹唐鉴论尊号答之行简乞不拘对偶征引祖禹意行文当时传为深雅甚得代言之体后累迁礼部尚书太保翰林承防卒赠荣禄大夫谥曰文正】
　　耿端义【字忠嗣博平人大定中进士歴官至汾阳军节度副使时宣宗判汾阳军及即位召见谘访时务迁翰林侍讲学士兼戸部侍郎未几拜参知政事贞祐二年中都被围将帅皆不肯出战端义奏曰今日之患卫王启之士卒纵不可使城中军官自都统至穆昆不啻万余遣此一出尚或可以得志后围解遂同仆散端表请迁都上意决端义寻卒宣宗为之辍朝赙赠甚厚遣使祭葬】
　　侯　摰【字莘卿东阿人明昌进士贞祐初为中都麴使燕都被围摰请出募军以功擢右补阙太常卿行尚书六部事摰乃上章言九事一省部纪纲不宜淆紊二设立四帅府宜讲求将将之道三用兵尚变不宜为敌所料四雄保安肃诸郡宜亟选勇干者分典五漳水宜沿流设备使民安服田亩六近都官吏宜优等以别异之七将帅无功滥注官并宜削夺八河北民亟宜招抚九掌兵不宜用世袭之官上多施行之寻拜防知政事设行尚书省于河北摰自请防秋乃开沁水以便馈运止官籴纵民转输以救河北饥馑又移邳州行省奏免河禁俾避敌农民复归本土请募选邳海贫民为兵冬戍春耕公私两利制皆报可后以大司农致仕】
　　李上达【字达道曹州济隂人初仕为东平府司戸防军后迁吏部贠外郎摄戸部事时行什一税法上达论其改为五等之制累官山东西路转运使莅任再期比旧额増三千余万贯戸部以其法颁之邻路】
　　李　英【字子贤其先辽阳人徙家益都明昌间举进士累官监察御史宣宗时以督运救中都与元兵遇战死赠通议大夫谥刚贞妻张氏以不屈死节谥庄防夫人详列女】
　　范成进【其先莒人后家于潍倜傥有大志负气任侠膂力过人贞祐之乱成进检籍邑中丁壮五千人以扞蔽乡里哀宗奔汴成进率众往从之以功赐爵胶西郡王】
　　任天宠【字清叔定陶人明昌进士由主簿授威我令县故堡塞无文庙天宠为之建置有兄弟讼田者委曲谕以理义遂各感泣而去后累迁国子祭酒转吏部侍郎为中都路都转运使时京师戒严粮运艰阻天宠悉力营办曲尽劳瘁又出家资以济饥者全活甚众以才可安集迁户部尚书南迁后殁于兵谥纯肃】
　　髙　霖【字子约东平人大定二十五年进士调符离主簿察防迁泗水令再调安国军节度判官以父忧还乡里教授生徒恒数百人服除补绛阳军节度判官以荐召为国史院编修建言黄河所以为民害者皆以河流有曲折适逢隘狭故致湍决按水经当疏其扼塞行所无事今若开鸡爪河以杀其势可免数扫之劳凡卷扫工物皆取于民大为时病乞并河堤广树榆柳数年之后堤岸既固扫料亦便民力渐省朝廷从之迁翰林应奉改监察御史佥陜西路按察司体访官时南征调发繁急稍迟滞有司皆坐失误军期罪霖言其悉出之寻授都水监大安初为耀州刺史寻改韩王傅兼翰林直学士至宁元年迎宣宗于新城迁兵部尚书知大兴府权参知政事改中都留守及中都失守霖谓子义杰曰汝可求生吾死于此霖死之义杰伏羣尸中得免哀宗时赠翰林学士承防谥文简録其子】
　　张　顺【淄州士伍淄州被围行省侯摰遣王庭玉将兵救之庭玉募顺等三十人往觇乘夜至城下为敌所得迫使谕降顺佯许之乃呼曰王节度兵且至坚守毋降敌兵刃交下顺曰得为忠孝鬼足矣】杨敏中【淄川人为屯留尉致仕贞祐初元兵取淄川敏中与判官齐鹰扬及郡人张乞驴等募兵备御城防率众巷战鹰敏中乞驴俱被执不屈死之】
　　马　骧【禹城人登进士歴官有声贞祐三年为济隂令元兵克曹州骧被执遂死之赠泰定军节度副使】
　　张信行【字信甫日照人安武军节度使暐子大安进士官铜山令以防擢监察御史歴河东按察使召见于太和殿因言徐邳地下宜麦税粮折麦为便上从其言贞祐四年议太庙拜礼当上意赐寳券重币命与尚书髙汝砺同修章宗实録以防知政事出为彰化军节度使致仕】
　　李　演【字巨州济宁人泰和六年进士第一除应奉翰林文字贞祐初任城被兵演墨缞集州人拒战众溃元将执演见其冠服非常且素知其名曰汝非李应奉乎许之以官则曰我书生也本朝何负于我而利人之官禄哉元将怒折其胫曵出杀之】
　　周　驰【济南人在太学以防论魁天下贞祐末济南破携二孙赴井死】
　　王去非【字广道平隂人尝应举不第即屏弃儒业督妻孥耕织以自给家渐饶友人贫不能嫁其女去非备资以助其奁隣人有丧忌东出西北皆民居南则去非宅也去非毁其垣而出之丧者谢其意去非曰吾欲改此宅尔非为子也年八十四岁卒】
　　富察【本名阿琳字仁卿棣州阳信人试补刑部掾兄世袭穆昆兄死琦应袭正大六年秦蓝総帅府辟琦为安平都尉纽赫哈达部下知事小关破琦日侍哈达左右合典令避夫石琦曰业已从公尚安所避耶哀宗迁汴设讲议官选用皆朝臣之望琦以善议论与焉崔立变后令改易巾髻琦谓左司都事元好问曰今日之事在京人俱可独琦不可琦一刑部译吏袭先兄世爵受国厚恩安忍作此今以一死什公归至家将告其母其母方昼寝琦伏不敢动忽大惊而寤琦问之母曰适梦三人潜伏梁间呼尔名甚亟故惊不谓尔适在也琦跪泣曰梁上人皆鬼也儿不忍从新朝服色意在悬梁故阿母梦先见尔母曰儿所处极是防家人勿得扰其念遂自缢死母完顔氏兴定时尝旌其节孝】
　　毛　佺【恩川人宣宗南渡率众归国署为义军招抚哀宗迁蔡以佺为都尉围城之战佺力居多城破自缢其子先佺战殁】
　　胡　励【济州钜野人登进士第应奉翰林学士至礼部侍郎金哀宗奔蔡城防励及其弟指挥使勉皆死之】
　　胡德安【钜野人状元胡励之子励仕至礼部侍郎哀帝奔蔡城防死之德安奉母渡河至东平痛父死难朝夕悲哀事母至孝乡党称之】
　　王　震【宁海文登人母患疯疾震潜刲股肉杂饮食中母疾遂愈母殁哀毁过礼目生翳服除目不疗而愈特诏赐同进士出身】
　　宋九嘉【字飞卿夏津人少游太学长从李纯甫读书得其经义之学登至宁进士歴蓝田髙陵扶风三水四县令咸以能称入为翰林应奉后以疾归殁于癸巳之难】
　　商　衡【曹州人以特恩进士第一人由主簿为威戎令民饥能赈敌至能御民为立生祠累迁监察御史哀宗时掖庭贪墨秽迹彰露衡皆举劾无所避后为秦蓝府经歴铁岭之败为元兵所刦欲降之不屈自刭】
　　元
　　张　荣【字世辉歴城人状貌竒伟金末尝从军为流矢贯眦抜之不出令人以足抵其额而拔之主将不相恤乃弃伍归农后四方盗起荣乃聚郷兵据济南郡扼守黉堂岭兵至则清野入山丙戌按其兵与地归降太祖授山东行尚书省兼兵马都元帅知济南府事癸巳入汴梁破睢阳及徐沛凡金之遗民降将皆不杀而厚抚之河南民北徙皆至济南荣下令民间分屋与地居之俾得树畜且课其殿最中书考绩为天下第一年六十一乞致仕后十九年世祖即位封济南公卒年八十二子七人皆登显职】王玉汝【字君璋郓人少习吏事耶律楚材过东平拔授东平路奏差官时朝廷将以东平地分封诸勲贵玉汝愬于帝得不分寻授左右司郎中遂総行台政宪宗时累官泰定军节度使兼兖州观察使有星陨庭中卒】
　　朱汝谐【濮州人父尝命与兄汝弼折箸父卒兄尽破其产汝谐泣请同居仲父子昭子玉贫不能自振迎至其家事之甚谨乡人贤之事闻旌表】
　　袁　裕【字仲寛其先洛阳人避难聊城因家焉中统初由县丞辟为中书右司掾建言给囚粮医药应出焚瘗钱者免借其孥产后着为令迁开封判官洧川县达噜噶齐贪暴盛夏捕蝗禁民不得饮水民忿甚系之而毙有司论以大逆极刑者七人裕曰犯众怒而死自亦有咎议诛首恶一人余各杖遣之寻拜监察御史授西夏等路安抚副使兼廵行劝农副使时徙鄂民万余于西夏裕与安抚使请于朝计丁给地立三屯使耕以自给官民便之后拜刑部侍郎出为顺徳路总管卒于官】
　　张雄飞【字鹏举琅邪临邑人父琮仕金见疑罢其兵柄徙于许州复命守河隂仍留其家人于许元兵屠许雄飞方十嵗以同居田姓者诈称弓匠并携雄飞徙朔方获全自此与父竟相失金亡歴泽潞关陜怀孟间求之十余年不得遂入燕居数载尽通国言及诸部语至元初以亷希宪荐召见慨然陈当世之务世祖大恱授平阳路转运司悉除蠧寻召问方今所急对言早建储贰又请建御史台帝皆嘉纳遂拜为侍御史会议立尚书省雄飞力持不可左迁京兆同知公主有家奴逃赘民间后并收捕其妻及妻之父母家产雄飞力争还之未几入拜兵部尚书忤阿哈穆特出为沣州安抚终燕南河北道宣慰使】杨　桓【字武子兖州人中统中为太史院校书郎奉敕撰仪表录及歴日序文辞典雅赐楮帛迁秘书监丞拜监察御史有得玉玺于穆呼哩曾孙硕徳家者桓辨识其伪曰歴代传国玺亡之久矣即为文述玺始末奏上之成宗即位疏时务二十一事帝嘉纳之后预修大一统志秩潘归所着有六书统六书泝源书学正韵皆行于世】
　　严　实【字武叔长清人金时为长清令归元为东平路行军万戸有功徳于民彰徳既下破水栅及破濮州带孙俱欲屠之实力劝乃止其于曹州上党诸路皆然会大饥实作糜粥全活者甚众卒赠鲁国公有子七人皆贵显】
