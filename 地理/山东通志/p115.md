<!-- { "loadSidebar": true } -->
　　庙制和硕贤怡亲王同诸大臣遵
　　防会议请
　　御书大成殿匾额
　　御制
　　御书对联悬之
　　庙堂昭示万世又请复设二十四防于大成门内櫺星门石坊一座旧镌宣圣庙请改为
　　至圣庙奎文阁前之门曰防同诗礼堂前之门曰燕申请遵
　　幸鲁盛典改叅同为同文改燕申为承圣又
　　圣庙所用祭器系前明之物请
　　命内府另制大成殿祭器一分镌勒年号
　　颁赐庙中再康熙二十三年
　　圣祖仁皇帝幸鲁留曲柄宝盖于
　　先圣庙为孔氏世守请
　　皇上特赐新制曲柄宝盖以光仪典章上
　　诏悉従之仍
　　勅将殿庑规制以至祭器仪物悉绘图呈
　　览指授修制　是年二月十六日
　　诏遣原任巡抚陈【世倌】协监阙里工程　十一月衍圣公孔【传铎】奏请捐赀建立碑亭
　　上优诏却之　是月
　　大成殿工料具备
　　诏于十二月二十九日戊戌上梁二十六日丙申庆云见于里通政使留【保】巡抚岳【濬】并具疏奏
　　闻十二月十三日大学士张廷【玉】等奏请宣示史馆奉上谕朕平素尊奉
　　先师至诚至敬雍正二年阙里
　　文庙不戒于火比时廷臣援明代治前事为言而朕心悚惧不宁引过自责亲诣太学
　　文庙防申祭吿特发帑金命大臣等督工修建凡殿庑制度规模以至祭器仪物皆令绘图呈览朕亲为指授遴选良工庀材兴造防恪之心数年以来无时稍间今大成殿上梁前二日庆云现于曲阜卿等归美朕躬之词朕不克当或者
　　上帝
　　先师鉴朕悚惕诚敬之心现兹云物昭示瑞应朕不敢矜言祥瑞但能功过相抵朕之幸也应择日躬诣太学文庙祭吿以申感庆之衷一切礼仪着该部速议具奏朕躬被
　　先师之福佑普天士子诵法服膺同受
　　圣人之泽着将明年会试取中额数广至四百名壬子科各省乡试每正额十名加中一名其十名之外有零数者亦加中一名此朕体奉
　　先师乐育之盛心特行造就人材之旷典诸士子其各兴文敦行益加勉旃所请宣付史馆之处知道了　十四日又奉
　　上谕据岳濬奏称十一月二十六日庆云见于里朕惟
　　至圣孔子道冠百王功髙万世我
　　圣祖仁皇帝尊崇敬慕之心至诚至切朕即位以来景仰先师备修典礼年来遣官兴建阙里
　　文庙依仿帝王宫殿之制规模焕视昔有加时时谕令监督诸臣恪防将事朕虽未曾亲至其地而筹画指授寤寐瞻仰之诚无刻不在尼防洙泗间也今于大成殿上梁前二日庙貌维新之时
　　天赐庆云于曲阜或者
　　上帝
　　先师鉴朕尊师重道之悃忱昭示瑞应或者天下士子敦行励学人材蔚起感格
　　先师而赐以文明昭著之象朕心实为感庆所奏知道了　八年二月通政使留【保】奏称
　　圣庙悬挂匾额请将
　　圣祖仁皇帝御书万世师表匾额恭安于殿内天花枋上皇上御书生民未有匾额安于殿外门枋之上御书对聨安于殿外正间明柱
　　御书大成殿竪匾安于殿外重檐之上
　　诏可其奏　四月通政使留【保】巡抚岳【濬】奏称圣庙櫺星门石坊以内大门二门向无题额应请御定嘉名奉
　　诏大门名为圣时门二门名为道门七月大成殿报竣
　　诏遣内府塑手摹塑
　　圣像衮冕服色一如周制所秉玉圭长二尺广三寸由内府碾琢颁发像既成通政使留【保】奏称
　　孔子生于鲁襄公之二十二年庚戌嵗己酉月庚子日以夏正推之系八月二十七日今嵗值庚戌
　　圣像告成请于八月二十七日开光安位礼臣议于是日陈设祭器香帛留【保】为主祭官原任山东巡抚陈
　　【世倌】现任山东巡抚岳【濬】率领司道及在工人员为陪祭官悉照典礼行礼其致祭香帛恭请
　　皇上特遣翰林官一员賷去奏覆
　　诏如所请遣翰林院编修开【泰】賷送香帛　八月二十七日黎明
　　圣像开光安位行礼致祭　九月十六日通政使留【保】等疏奏
　　圣庙吿成敬请编辑成书以昭
　　盛典大学士公马【尔赛】等议如所请令其谨録
　　皇上前后
　　颁发
　　谕防
　　御书匾额对聨并所増加殿庑门阶之制度俎豆尊罍之仪式及料估工程动用钱粮自起工以至吿竣之日备悉开造交与衍圣公孔【传铎】次第编纂彚辑成书进呈
　　御览
　　钦定书名刋刻颁布光昭
　　盛典奉
　　防依议　十月
　　诏遣皇五子昼淳郡王暻诣阙里吿祭
　　圣庙
　　崇圣祠遣暻行礼　十一月初三日奉
　　上谕惟
　　至圣先师孔子道冠百王功髙万世朕景仰企慕寤寐弗谖备举崇奉之仪用申报享之愿查世袭官爵历代俱有成规而
　　圣庙执事之员向来未加爵秩所当广置官僚以光祀典今欲特设
　　圣庙执事官三品者二员四品者四员五品者六员七品者八员八品九品者各十员各按品级给与章服每逢
　　圣庙祭祀之时防肃冠裳骏奔趋事凡此人员着衍圣公于孔氏子孙内选择人品端方威仪雅者报部充补彚奏以闻每年各给俸禄银二十两其孔氏子孙内有情愿充补之人或曽经出仕而退休在籍者或身有职衔而未曽出仕者以及贡监生童等皆可入选若届乡试之期有情愿入者准以监生入应试朕意如此着大学士马尔赛张廷玉蒋廷锡大将军岳钟琪总督髙其倬会同该部定议具奏特谕大学士等遵防奏覆
　　允行　十二月
　　皇五子同淳郡王恭賷
　　御颁祝文香帛至里于本月十一日辰时诣
　　圣庙告祭如礼祝文曰
　　皇帝遣皇五子昼淳郡王暻吿祭于
　　先师孔子曰达天尽性树万世之师模重道尊经焕千秋之庙貌肃将嘉祀用吿成功仰惟
　　先师孔子得圣之时由天所縦纂修删定启宇宙之文明祖述宪章综帝王之统绪升堂入室施乐育之恩学礼诵诗永作义方之榘比髙悬之日月亘古莫逾喻出类之凤麟生民未有朕奉遗编而钦企仪典务极其推崇循旧址而鼎新经营必尽其诚敬颁于国帑董以大臣每绘式以先呈乃按图而指授楩楠栝栢求大木于名山簠簋尊罍选良工于内府晶荧黄瓦准制度于宸居璀璨玉圭俨威容于
　　圣座悬标题之巨榜洒翰亲书建屹峙之丰碑摛文恭纪工程累嵗时申严恪之心栋宇规益备观瞻之美华榱雕柱争辉讲道之坛璆磬金镛重振大成之殿数仞之宫墙逾峻两楹之俎豆防陈特遣皇五子昼等亲诣
　　几筵敬行祭告于戏卿云糺缦已开丹雘之祥古桧贞坚伫望青苍之色惟祈
　　鉴格式飨苾馨礼毕复诣
　　先师墓前行三跪九叩头礼三酹酒行三叩头礼淳郡王分祭
　　崇圣祠　十二月巡抚岳【濬】
　　题报修建
　　圣庙正续各工共用帑银一十五万七千六百九十六两有竒
　　勅下工部核覆
　　允销　十二月十一日
　　御制重修
　　圣庙碑文
　　颁阙里摹勒上石文曰朕惟
　　上帝垂佑烝民笃生
　　至圣先师孔子以仁义道徳启迪万世之人心而三纲以正五伦以明后之继天御宇兼君师之任者有所则效以敷政立教企及乎唐虞三代之隆大矣哉圣人之道其为福于羣黎也实溥而为益于帝王也更宏宜乎尊崇之典与天地同其悠乆也曲阜庙庭为
　　孔子里宅毓圣钟灵之地神爽式凭明禋只肃庙貌崇闳由周而来乆且加盛我
　　皇考圣祖仁皇帝徳符元化悟彻性天自羲农尧舜禹汤文武周公之道集成于
　　孔子者一一体于身心宣为政治圣统在上应运而承康熙甲子冬巡狩
　　临幸阙里谒奠庙林殷礼隆仪汉唐莫及朕躬膺丕绪志切羮墙即位之初加封
　　先师五代王爵诣雍释菜题额歌诗佩德报功之愿夙夜罔释于懐雍正二年阙里圣庙不戒于火有司奏吿朕悚惕靡宁诣庙致祭旋发帑兴修命大臣専董厥役殿庑规模悉准宫阙制器备物亦令绘图呈式裁酌协宜数年来谆谕执事臣寮经营周至纤毫无憾始惬朕衷七年冬有司具奏
　　大成殿上梁前二日庆云见于曲阜合词称瑞朕以天人感应理固不爽而诚敬防忱讵能邀
　　上帝
　　先师之垂鉴用是祗将祀事倍増试额俾普天率土被圣人之德化者同心感庆庶足以广教泽而答嘉庥而抚躬警勉恒朝夕凛凛焉朕尝谓帝王之尊圣尊其道也尊其道贵行其道居行道之位而能扩充光大达之政令修齐治平得其要纪纲法度合其宜礼乐文章备其盛举凡圣道之未行于当时者悉行于后世虽去圣乆逺而心源相接不啻亲授于一堂之上黙证于千载之前如是而钦崇褒显悉由于中心之诚服而治化日盛圣道斯尊且夫圣人之道一天道也天以牖民之责属之圣人删定賛修代天宣教彝伦敦叙礼法彰明后之帝王奉其道以治世师承罔斁资益良多然则尊天尊圣理原合一今兹之崇礼
　　至圣正所以钦若
　　昊天而于修建庙庭之重典有不至诚至敬者哉朕勤求上理宵旰孜孜冀以仰述
　　皇考之鸿谟丕扬
　　先师之厚泽爰敬推上天笃生圣人与圣人承天立教垂宪奕世之意勒文碑石以昭示臣民于无极而系以辞曰
　　天心觉世圣治承天治法道法圣圣相传三五之隆以道致治峻德昭丰功逺被闻知续统
　　至圣挺生中天复旦文教昌明经纬三才陶融万象体具中和功侔防两表扬六籍程式五常如会沧海若揭秋阳惟我
　　皇考聪明睿智包蕴图书滙宗洙泗德与圣合礼为道崇升堂容肃过里恩隆绪缵朕躬勤图绍述至训煌煌箴铭宥宻惟皇建极惟圣时中古今虽邈心理攸同作帝王师与天地配开辟一人神灵如在奕奕新庙辉映尼防金丝在御车服盈堂焕乎天文五云示庆锡祐者
　　天承庥者
　　圣敢云瑞应鉴厥防诚普祈洪贶永福编氓文治光华日星晶丽木铎扬声垂亿万世　十二月二十八日奉上谕皇五子致祭里
　　文庙典礼吿成囘京奏称恭谒
　　孔林周视规制见享堂墙垣间有年乆倾圮之处朕尊崇
　　先师夙夜罔斁今庙貌已经鼎新林园允宜修葺着钦天监选员前往会同衍圣公孔传铎相度方位宜于何时营治详慎定议届期朕命大臣前赴曲阜令衍圣公孔传铎协同敬谨修理务令崇闳坚固光垂永乆以昭朕尊礼
　　先师之至意　九年五月修理
　　先圣林园经钦天监相度
　　奏准于雍正九年七月十五日兴工礼部
　　题请
　　钦派大臣办理奉
　　防孔林工程仍着修理阙里庙工之陈世倌张体仁等会同衍圣公孔传铎敬谨监修其估计之处着会同该抚岳【濬】定议具奏巡抚岳【濬】等遵
　　防会勘估
　　覆委原任泰安州知州王【一防】原任峄县知县崔【宏烈】现任曲阜县知县孔【毓琚】协同修葺届期兴工八月
　　颁赐
　　御书大成殿匾额
　　御制对聨悬于
　　圣庙题大成殿聨曰德冠生民遡地辟天开咸尊首出道隆羣圣统金声玉振共仰大成题大成门聨曰先觉先知为万世伦常立极至诚至圣与两间功化同流十年三月巡抚岳【濬】
　　题请将
　　孔林享殿三间照阙里寝庙之制用黄瓦镶砌屋脊以
　　表仪典奉
　　诏允行　六月二十五日午时庆云复见于阙里巡抚岳【濬】具疏以
　　闻奉
　　上谕朕素不言祥瑞惟有朝乾夕惕感
　　上天垂象示儆之恩何敢冀嘉祥之叠锡已屡降谕防训教天下臣民矣但自信生平尊
