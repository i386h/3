<!-- { "loadSidebar": true } -->
　　巍乎圣师道全德隆修明五常垂敎无穷増崇儒宫遹追遗风严祀申防登降有容　右升阶肃宁天生圣人贤于尧舜仰之弥髙磨而不磷新庙告成宫墙数仞遣使陈祠斯文复振　右奠币和宁禀灵尼邱垂芳阙里生民以来孰如夫子新祠岿然四方所祀酹觞告成祗循典礼　右降阶安宁圣师之门惟顔居上其殆庶防是宜配飨桓圭衮衣有严仪象载之神祠増光吾党　右兖国公酌献辑宁
　　有周之衰王纲既坠是生真儒宏才命世言而为经醇乎仁义力扶圣功同垂万祀　右邹国公酌献泰宁
　　于昭圣能与天立极有承其流皇仁帝德岂伊立言训经王国焕我文明典祀干亿　右亚终献咸宁
　　吉蠲为饎孔惠孔时正辞嘉言神之格思是飨是宜神保聿归惟时肇祀太平极徽　右送神来宁
　　又章宗释奠兖国公乐章
　　好学濳心簟瓢乐内具体而微我进人退洙泗之乡神之所在其从圣师庙食作配　右成安
　　元祭宣圣乐章【自迎神至送神俱用大晟府旧曲惟増郕国公沂国公酌献二首】心传忠恕一以贯之爰述大学万世训彛惠我光明尊闻行知继圣迪后是享是宜　右郕国公酌献成安
　　公传自曾孟传自公有嫡承绪允得其宗提纲开蕴乃作中庸侑于元圣亿载是崇　右沂国公酌献成安
　　又元尝拟撰释奠乐章未用附録于此
　　天纵之圣集厥大成立言垂敎万世凖程庙庭孔硕尊爼既盈神之格思景福来并　右迎神文明神既宁止有孚颙若罍洗在庭载盥载濯匪惟洁修亦新厥德对越在兹敬恭惟则　右盥洗昭明大哉圣功薄海内外礼隆秩宗光垂昭代陟降在庭摄齐委佩莫不肃雝洋洋如在　右升降景明圭衮尊崇佩绅列侑笾豆有楚乐具和奏式陈量币骏奔左右天睠斯文繄神之祐　右奠币德明惟圣鉴格享于克诚有乐在县有硕斯牲奉醴以告嘉荐惟馨绥以多福永底隆平　右酌献诚明濳心好学不违如愚用舍行藏乃与圣俱千载景行企厥步趋庙食作配祀典弗渝　右兖国公酌献诚明
　　洙泗之传学穷性命力距杨墨以承三圣遭时之季孰识其正髙风仰止莫不肃敬　右邹国公酌献诚明
　　庙成奕奕祭祀孔时三爵具举是飨是宜于昭圣训示我民彛纪德报功配于两仪　右亚终献灵明礼成乐备灵驭其旋济济多士不懈益防文敎兹首儒风是宣佑我皇祚于万斯年　右送神庆明宋真宗命廷臣分撰弟子赞
　　顔囘【贤哉子渊惟仁是好如愚屡空邻几覩奥用行舍藏与圣同道封岱丁辰益兹荣号】闵损【子骞达者訚訚成性德冠四科孝先百行人无间言道亦希圣公衮增封均乃天庆　以上集贤殿大学士王旦撰】冉耕【圣门达者德行爲先洙泗来学顔闵差肩天封屣礼公衮褒贤生则命寡殁而道宣】冉雍【不佞之仁具体之贤登彼堂奥用之山川代逢偃革礼毕升烟锡以三壤贲兹九泉　以上礼部尚书王钦若撰】宰予【倬彼宰予服膺宣父学洞堂奥名扬邹鲁再期设问五常垂矩遇我庆成増封茅土】端木赐【赐之望囘独云知二器称瑚琏在礼斯贲服道称师名垂万世公爵追崇时巡肆类　以上尚书左丞冯拯撰】冉求【谦谦令德少着嘉闻敏于从政洽以斯文垂鸿报本道遇明君永锡徽称载杨清芬】仲由【猗欤鲁哲义勇无俦独立不惧从政惟优钦属仁圣勒封介邱褒贤进号载显英猷　以上尚书左丞陈尧叟撰】言偃【鲁堂登科覩奥将圣武城之小可以观政澹台之举行不由径追建上公素风逾盛】卜商【诗动天地起予者商温柔立教文学升堂雅颂得所治乱攸彰庆成嘉赠其道弥芳　以上工部侍郎赵安仁撰】曾参【孝乎惟孝曾子称焉唐虞比徳洙泗推贤服膺授防终身拳拳封峦饰赠永耀青编】颛孙师【堂堂张也商德与邻尊贤容众崇德依仁入趋函丈退而书绅升中优赠道与名新　以上尚书左仆射张齐贤撰】澹台灭明【不由径行其直可贵不私见人其公可畏击蛟既勇毁璧且义纪号益封旌厥贤士】宓不齐【天生良材爲鲁君子堂上琴作邑中民治五人致逸受教成美展礼崇贤疏封有炜　以上户部尚书温中舒撰】原宪【贤哉子思介然清净贫惟固学道乃非病衣冠防敝草泽遂性升中进秩垂芬尤盛】公冶长【德行贞纯公冶孰伦本非其罪枉拘厥身鲁堂推善孔门配姻俾侯之贵乆而弥新　以上行尚书右丞向敏中撰】南宫縚【南容君子尚德圣门有道不废危行孙言白圭三复执愼思存庆成旌善胙壤佳藩】公晢哀【贤哉季次履洁居贞巻怀不仕家臣是轻素王攸叹式昭令名封峦均庆侯社疏荣　以上刑部尚书寇凖撰】曾防【侍坐鲁堂各言其志舍瑟而对超乎冉季浴沂舞雩咏歌道义遇我庆成锡壤进位】顔无繇【素王将圣实爲我师顔子殆庶趋庭学诗请车无媿陋巷安卑追荣侯服逢此上仪　以上给事中丁谓撰】商瞿【易之爲书穷理尽性瞿也亲受抗心希圣韦编靡释素风允竞展礼封侯千载辉映】高柴【猗欤子羔孝心笃矣愼终衔恤未尝见齿难能而能君子知己考古褒崇于斯爲美　以上翰林学士晁逈撰】漆雕开【阙里之堂邈矣难造猗欤子若实覩其奥学优当仕非乃攸好明祀益封式稽古道　翰林学士李宗谔撰】司马耕【仁逺乎哉其言也讱虚徃实归躭思旁讯违难迷邦奚虞悔吝疏爵丁辰宠名以峻】樊须【学优乃仕齿于家陪戒车爲右誓众靡囘质疑辩问仁知既该建矦追荣垂裕方来　以上兵部员外郎杨亿撰】公西赤【翊圣贤者徂徕之英谦言小相终成大名立朝儒雅出使光荣左右礼法诸侯作桯　行御史中丞王嗣宗撰】巫马施【英英子施受天和气名登鲁堂位沈周季犹勤戴星庇民爲治让德进封垂芳永世】陈亢【于美子禽服膺尼父问一得三垂训千古名由实宾德以位序运属封峦爵崇介土　以上吏部侍郎赵昌言撰】梁鳣【元圣旧邦森然精爽于惟子鱼式瞻遗像纪号停銮侯封锡壤儒道有光百王所仰】顔辛【増封云岭诏跸鲁堂显允君子令仪有章英概如挹德音不忘横亘千古淳风载扬　以上户部员外郎周起撰】冉孺【圣人之道一以贯之允矣子鲁堂奥斯窥惟帝登岱克陈上仪追封侯社沂水之湄】冉季【冉子挺生钟是纯粹游圣之门切磨道义时迈升中礼成肆类锡壤诸城式昭遗懿　以上户部郎中李维撰】伯防【肃肃鲁堂侁侁阙里伯氏达者克肖夫子运遇庆成礼崇追美后学式瞻高山仰止】公孙龙【子石钜贤探微博古禀粹荆衡从师邹鲁令闻不已仪刑斯覩展义疏封遂荒故土　以上北部员外郎王曾撰】漆雕哆【阙里称贤哆也其一学以适道名参入室昔爲达者今达圣日俾侯濮阳膺兹宠秩】顔髙【鲁国诸生顔氏爲盛达者升堂是以希圣龙章载加侯服辉映名著遗编人师徃行　以上户部郎中戚纶撰】漆雕徒父【受教圣人服勤坟籍如彼时术故能日益元封庆成介圭追锡图形绘素镂美金石】壤驷赤【猗欤壤驷信而好古驱驾咸秦抠衣邹鲁言必成文动不逾矩成礼介邱追荣社土　以上工部郎中陈彭年撰】林放【子邱明哲道洽素风问礼之本爲儒所宗东岳称美长山表封云亭高禅庆泽荐隆】商泽【子季从师服膺儒雅阙里垂名同于达者昔宠睢阳今旌邹野运遇登封荐臻纯嘏　以上主客郎中刁衎撰】石作蜀【宣尼日月无得而逾粤有哲士尝爲学徒登封遇圣至徳崇儒以地进爵斯文乃殊】任不齐【荆衡诞粹贤生其中服膺数仞诚明感通地迩长坂爵嘉素风防遵祀典列在儒宫　以上陈充撰按旧志官衔未载】申枨【洙泗之秀横经鲁堂名亚十哲道尊五常时巡驻跸阙里增光封侯锡命永代流芳】公良孺【子幼眞贤从师宣父服膺大猷配享终古运属圣神时巡邹鲁五等疏封三纲式叙　以上行右司誎张知白撰】奚容蒧【雍容子晢服勤儒墨阙里横经鲁堂师德昔从游聘今逢检勒皇锡信圭洙泗改邑　兵部员外郎杨绅撰】句井疆【卫之君子达者比肩服勤鼔箧学慕韦编升中覃庆儒术攸先彻侯疏爵阙里之贤】申党【猗欤子周防垂裕昔参八九今逢三五淄川锡壤儒风载路检玉旌贤昭我王度　以上刑部员外郎查道撰】公祖句兹【子之生鲁从师尼父恂恂阙里峩峩章甫非圣勿言惟道是与千古而下俾侯齐土】荣旂【圣人之门学者侁侁彼美子祺行修志淳异端滋害微言服勤格于我宋侯封是新　以上祠部员外郎梅询撰】县成【异能之士孔徒实繁恱服至德祖述微言当禀天爵游乎圣门追崇之典胙以侯藩　祠部员外郎石中立撰】燕伋【八九之徒俱传大义贤哉子思道本无愧钟灵咸镐浴德洙泗增封源皇泽斯被】郑国【懿彼子徒挺生阙里日游圣门躬受微防德音孔昭令闻不已疏爵朐山式旌遗美　以上行太常博士陈知微撰】秦非【七十之贤皆传圣道彼美子之学臻堂奥珍席圭璋儒宫黼藻列爵华享令名长保】施之常【懿彼施常学深儒雅鲁国上贤孔堂达者迹晦名彰德高言寡封侯是邦昭锡纯嘏　以上太常博士王随撰】顔哙【囘也庶几诸顔近之洙泗受业汶上从师辅翊儒道经营德基俾侯于济君子攸宜】步叔乗【圣人之门子车服勤学以时习道宜日新数仞爰处函文是亲追风遗烈旌美儒臣　以上太常博士张象中撰】顔之仆【洙水悠悠子叔优优及肩等赐升堂竝由元后时迈礼成介邱旌此达者爵爲列侯　行太常博士崔遵度撰】叔仲会【斯文有宗吾道不穷执笔迭侍惟贤比崇少成习贯函文顺风东巡驻跸霑泽儒宫】顔何【木铎兴教英贤辅翼猗欤子冉恢张文德孝悌承风诗礼是则千载丁辰始开侯国以上太常博士刘锴撰】狄黑【矫矫子晳来学有方依仁游艺摄齐升堂羽仪先圣物色上庠林虑锡壤百世之光】邽巽【展矣子敛孔门高弟模范将圣博约六艺斯谓达者显于当世追封列侯流芳永裔以上行太常博士姜屿撰】孔忠【贤哉先生圣矣夫子道贵希圣闻斯行已阙里服膺国庠从祀载享侯封式昭德美　太常博士王随撰】有若【人禀秀德气貌或同而子俨然温温其容两端发问未啓机锋以礼节和斯言可宗　行御史中丞王嗣宗撰】秦冉【惟圣享天陟于神房惟帝遵道升兹鲁堂允矣君子宛矣清扬式贲先烈锡诸衮章　行右谏议大夫钱惟演撰】曹防【三千孔徒七十贤者子循服道圣门之下笙簧经籍辅翼儒雅爵爲蔡侯名器匪假　兵部员外郎杨绅撰】秦祖【秦有子南赞赞述作守道之渊成德之博范若铸金契犹发药歴世明祀少梁宠爵　行右谏议大夫钱惟演撰】左人郢【伯彼临淄徳行称贤希踪十哲秀颍三千心恱诚服家至户传乐只君子文声益宣　祠部员外郎石中立撰】公西舆如【钟美齐疆从师鲁国展矣斯人道臻圣域礼墨金绳度敷文德荐享侯封永光庙食　集贤骑都尉范睢撰】公西蒧【鲁多学者服勤游圣祝羸惟肖蒧也成性绰有余裕是亦爲政追侯于徐用均天庆　太常寺丞刘筠撰】琴牢【反鲁之始从师阙里不试故艺善言攸纪非义罢吊崇仁爲美铭岳益封用旌君子　太常寺丞宋绶撰】
　　廷臣分撰先儒赞
