<!-- { "loadSidebar": true } -->
　　恵　儒【陜西长安人正徳时为兖州通判属有阉宦索逋致毙民命下儒鞠问阉惧餽金一坛覆之以醤儒即摘发以闻遂如法论抵僚属皆敬服焉】
　　社　璋【北直鸡泽人正徳初知邹县流贼围城相持四日力不支而城陷其子崇熙死于战璋衣冠坐堂上贼将刅之有丞某乞以身代贼义而两释之】
　　胡　瓒【字伯玉南直桐城人万厯时授都水主事分司南旺自北河而南凡五差兼督泉闸泉司驻济宁当泗水冲注瓒脩金口坝遏之持议徴税济寜另设务瓒力言其不便而止】
　　杨　炳【山西安邑人万歴间知滋阳县练达有胆识时白莲教啸聚邹郓滕单间炳率民兵数百人擒其巨魁散其余党不旬日而定】
　　解经邦【字嵩盘韩城人万歴时知峄县年少有才鋭意兴革辟荒田设官庄五百余所以处流移峄人颂之厯久不衰遂立祠以祀之】
　　马时叙【北直通州人万歴间知夀张县创行条编之法赋役称为至公】
　　姬文尹【字士昌陜西华州人天啓时知滕县视事甫三日妖贼徐鸿儒破滕文尹绯衣坐堂上使小吏魏显照家仆李守务懐印间道走省告变贼榜掠文尹索印甚亟显照以印潜授其父而与守务俱骂贼死之】
　　乔若雯【临城人崇祯初知兖州府厘奸剔吏治为之肃清】
　　成　徳【山西霍州人崇祯时知滋阳县适郡守欲派増饷额徳固争不可郡守怒乃谗于御史禹好善遂诬以贪虐诏逮狱滋阳人诣阙讼寃以成尝忤宰执不得达竟死镇抚司狱邑人哀之】王维新【崇祯时以叅议道监军兖州十五年城破犹力战不已身被二十一创乃死】邓藩锡【字晋伯南直金坛人崇祯时知兖州府十五年城破死之其妾携防子亦投井死】李昌期【北直永年人崇祯时为兖州府推官十五年同知府邓藩锡皆以城破守节而死】郝芳声【山西忻州人崇祯时知滋阳县十五年城破死节时有前令樊吉人系北直元城人行取兵部主事未行遇难亦自刎死】
　　吴良能【辽东盖州人崇祯时知滕县十五年城破良能拜辞其母单骑犯阵而死】
　　【附】薛璘【知兖州府详莱州府】
　　东昌府
　　汉
　　李　章【字第公河内懐人光武初为阳平令时有赵纲于县界起坞壁缮甲兵将为乱章闻之设飨燕延纲至手剑斩之伏兵尽杀其从者驰诣坞壁掩击破之阖邑安枕歴千乘琅邪二郡守时安邱大姓夏长思亦据营陵城为害章发兵捕获诛之】
　　韦　彪【字孟达扶风平陵人永平中以谒者三迁魏郡太守政治寛厚官至大鸿矑】黄　琼【字世英江夏安陆人永建中出为魏郡太守凡梁冀所托者辟召一无所用延熹二年梁冀诛琼以师傅之恩而不阿梁氏封为邧乡侯】
　　巴　肃【字恭祖渤海髙城人桓帝时为贝邱令以郡守非其人引疾去】
　　【附】钟离意【堂邑令详兖州府】寒朗【清河太守详人物】
　　【三国】魏
　　韩　宣【字景然渤海人文帝时为清河东二郡太守为政善以已恕人世语列于名臣之流】
　　晋
　　范　广【元康中为堂邑令尝出私谷数千斛赈济饥民逺近流寓者归之户口増数倍】
　　北朝
　　曹世表【字景升东魏郡人世祖时清河太守治官省约百姓安之】
　　杜　纂【字荣祖常山九门人肃宗初清河内史问民疾苦劝课农桑政有恩纪后迁阳平太守清河人诣阙请留复任诏再任一年】
　　杨　机【字显畧天水人肃宗时清河内史奉公正已一时咸服其清白贫无马时乘犊以行】李　防【字叔恭陇西人宣武时清河太守京兆王愉谋逆防归诣阙上谓左右曰李防恩信素着今拔难而来众情自解矣乃授防别领军讨愉事平转长乐太守寻迁兖州刺史皆有恵政】宋世良【字元友广平人宣武时清河太守有治绩郡东南有镇曰曲堤素多奸匪世良至施八条之禁贼皆逺去民歌曰曲堤虽险贼何益但有宋公俱屏迹天保中大赦郡无一囚惟率羣吏拜诏而已后迁东郡太守】
　　苏　琼【字珍之武强人武成时清河太守郡多盗琼至设法禁缉境内肃清平原有妖贼搆结徒侣势连沧瀛琼所部民絶不染累邻郡富家常以财物寄顿界内绎幕人成氏大富贼攻之急成曰我物已寄之苏公矣贼怅怅而去】
　　【附】殷孝祖【北魏阳平太守详曹州府】
　　隋
　　令狐熙【字长熙炖煌人文帝时为沧州刺史时山东户口簿籍类多隠占不以实熙谕民自首増至一万户在任数年风教大治称良二千石云】
　　刘仁恩【文帝时为毛州刺史倜傥有才治绩为天下第一】
　　魏徳深【农人文帝时为贵乡长至大业初迁馆陶令贵乡民诣阙请留馆陶民亦诣阙争之仍归贵郷馆陶民因徙家从之者数百家】
　　杨善防【字敬仁农华隂人大业中为鄃令以清正闻时郡邑多盗善防常以数百人破贼金称等大小七百余战未尝一负进拜清河太守后为窦建徳所执不屈死之】
　　唐
　　许善护【髙祖时为贝州刺史与刘黑闼战于鄃县死之】
　　郭孝恪【许州阳翟人髙祖时为贝州刺史时窦建徳援洛秦王世民将兵扼临洺孝恪献防秦王曰王世充力竭计穷其面防可立而待建徳悉众逺来粮饷阻絶若固守武牢以军泛随机应变禽殄必矣王深纳之】
　　宋庆礼【洺州永平人中宗时贝州刺史为政亷明正直人不敢犯其威】
　　狄光嗣【并州太原人中宗时为淄州刺史有威望寻改贝州政绩愈着人咸称其不负父之所举光嗣人杰子也】
　　苗晋卿【字元辅潞州壶关人中宗时为魏郡太守亷明公正教化大行后充河北采访使】苏　干【雍州武功人垂拱中魏州刺史河朔饥前刺史苛暴百姓流移干检吏督奸劝农敦本流移复业政以治称帝手诏褒美之】
　　阳　峤【北平人初调将陵尉睿宗时歴魏州刺史持躬清白布政平和秩满魏人诣阙留之】韦　凑【字兆万年人初为贝州刺史有政绩宗时徙河南尹防坐庇洛阳主簿出为曹州刺史摧奸摘伏甚有声誉】
　　李　憕【并州文水人宗时清河太守治多善政】
　　王懐忠【宗时为清河长史与太守合谋讨安禄山乞师平原顔真卿出兵助之及河北诸郡并防独平原清河如故既而真卿去平原懐忠独守清河力不能支为贼所防被执】
　　张　巡【邓州南阳人宗时为清河令治绩称最更真源令讨安禄山守睦阳食尽不屈死】葛　同【肃宗时为堂邑令恵政及民人多称之郡学碣赞云葛公治邑厯代称贤一方受赐千室鸣弦】
　　李栖筠【字贞一赵人肃宗时为冠氏主簿太守李砚甚器重之毎事常咨焉】
　　【附】宋璟【贝州刺史详兖州府】
　　五代
　　张徳源【梁贞明中刘鄩屯魏徳源为鄩守贝州时晋王破徳州以兵攻徳源徳源坚守逾年不下城中食尽贝州人欲降不从遂见杀】
　　羊使君【失其名晋开运二年守博州河溢城将没使君祝天免民漂溺愿以身代遂投水死】
　　宋
　　安　忠【洛阳人太宗时知贝州有剧盗久为民患忠设法捕之悉获】
　　马知节【字子元幽州蓟人太宗时护兵博州日督知州完城缮甲储积刍粟人或议其多事既而契丹至以有备引去后知登州沿海警备无不周画尽善】
　　周审玉【开封人真宗时知贝州有戍卒谋叛推虞侯逍咸雍为首审王觉之与转运使王嗣宗率兵悉捕其党乃磔咸雍于市】
　　柴禹锡【字元圭大名人真宗时知贝州契丹兵尝奄至城下禹锡时严守御之备民赖以安】刘　筠【大名人真宗时为馆陶尉明习掌故治尚简严会诏选人校太清楼书筠列第一后以集贤学士出知曹州政尚简要而文采过之】
　　李　绎【字纵之京兆万年人仁宗时提点河北刑狱兼知贝州嵗旱饥绎令酒务市民薪草不拘常额饿者皆以樵采自给得不死官入亦数倍又邉城嵗输防城火牛草十余万积久即腐烂绎奏罢之迁屯田郎中帝以河北经费不支问谁可任转运使者薛奎以绎对遂擢之】
　　郭申锡【字延之魏人仁宗时知博州州兵出戌有欲胁众谋叛者申锡戮一人黥二人乃定事闻帝曰小官临事如此岂易得耶防京东盗执濮州通判诏申锡移知濮州未逾月悉擒其党戮之乃召为侍御史】
　　董元亨【束鹿人仁宗时通判贝州王则据城叛元亨方坐防事贼排闼而入胁元亨索军资库钥元亨叱之曰妖贼敢弄兵乎我有死耳钥不可得也遂遇害赠太常少卿】
　　李　浩【仁宗时为贝州节度判官王则叛与清河令齐开司理叅军王奨主簿王奕皆死之】王　信【字公亮太原人仁宗时为河北兵马铃辖王则叛安抚使明镐奏为贝州都总管领兵讨则攻破之余党悉平】
　　马　遂【开封人仁宗时为北京指使闻王则叛诣留守请击贼持防入贝州城招降谕以祸福则不聴奋起扼其喉殴之流血贼断其臂犹大骂不已贼怒支解之帝闻之叹息赠宫苑使】
　　蔡　挺【字子政宋城人仁宗时知博州时河北多盗挺申饬属邑严保伍得居停盗主数人弛其罪补为吏使之察盗盗发辄得均博平聊城二县税嵗衍巨万三司下其法于四方】
　　郑　瑾【字彦能徐州彭城人仁宗时为冠氏令河决大名调夫甚急瑾阅保甲尽籍即行先他邑至决遂塞时河朔饥盗起独冠氏无之且他邑盗羣相戒曰郑公仁毋相犯也】
　　王　诏【字景献真定人神宗时知博州俗尚椎剽奸盗相嚢槖诏请开首告竝赎罪法以携其党元祐初开河之役兴诏上言秋潦水淫灾民方赖赈恤以稍苏其生未可更困以力役从之寻迁知兖州亦有恵政】
　　耿几父【神宗时为堂邑令持正不阿民懐其徳时县治近河数有水患几父乃东徙四十里】章　粹【字仲容元丰时通判恩州百废具举适河流湍溢州人大恐粹增卑培薄迄以无虞枢宻郑居中疏荐之】
　　徐　爽【哲宗时知博州尝出已俸以养寒士恵政亦多】
　　宗　泽【字汝霖州义乌人哲宗时为馆陶尉县令檄同视河埽泽适丧长子奉檄即行时大开御河值隆冬役夫僵仆于道中使督之急泽乃上书得请缓期民以少苏移知莱州有诏市牛黄泽报曰牛疫方结黄今当和气横流安得有此使者怒竟以上闻防亦寻罢又通判登州时有官田数百顷皆不毛之地嵗输万余缗甚为民病泽奏罢之年六十九复知青州】
　　陈　遘【永州人徽宗时知莘县为政寛和民甚乐之】
　　陈过庭【绍兴山隂人徽宗时为馆陶主簿有能名】
　　刘长孺【耀州人靖康时为博州签书判官刘豫僭伪长孺与之书备陈祖宗徳泽劝以转祸为福豫怒夺其官囚之百日长孺不屈卒死之】
　　【附】髙琼【贝州都部署详兖州府】
　　金
　　王庭筠【字子端河东人大定时为恩州军事判官临政即有声郡民邹四谋不轨事觉逮捕千余人而邹四逃匿庭筠以计获之分别罣误坐预谋者十二人而已】
　　郑　松【字元操大定时同知博州时松治堂邑当羣盗之冲松守御有方终其任无敢犯者既去民立庙祀之】
　　布萨忠义【上京博勒郭河人大定时博州防御使在郡屏絶游田専务职业一郡翕然称治一夕隂晦囚徒谋反狱仓卒间将校皆惶骇失措忠义从容但使守更吏挝鼔鸣角囚徒以为天且晓不敢出自就桎梏及考郡民诣阙请留诏从之】
　　孙徳渊【字资深兴中州人大定时令沙河累迁山东东路转运副使又刺恩州滕州亷干刚正屡迁剧任民皆感戴而恩滕之民尤甚】
