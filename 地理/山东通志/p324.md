<!-- { "loadSidebar": true } -->
　　王　骏【琅邪臯虞人諌议大夫王吉之子受易于梁邱贺以孝亷为郎陈咸匡衡荐骏经明行修有专对才厯谏大夫司校尉奏丞相匡衡迁少府成帝欲大用之出骏为京兆尹试以政事先是京兆有赵广张敞王尊王章至骏皆有能名故京师称曰前有赵张后有三王】
　　白子友【齐人成帝时隠居东平陵南棠山石室躬耕养母虑粮储不继因自食橡栗饮水以读易神为夜降时朱云陈咸皆自鲁来师事之】
　　朱　云【字游鲁人徙平陵从白子友受易又从萧望之受论语成帝时丞相张禹以帝师尊重而潜阿王氏云上书愿赐上方斩马剑断佞臣一人头以厉其余上问谁也对曰安昌侯张禹上大怒御史将云下云攀殿槛槛折呼曰臣得从龙逢比干游于地下足矣左将军辛庆忌免冠叩头曰此臣素着狂直使其言是不可诛其言非固当容之上意解后当治槛上曰勿易因而葺之以旌直臣】
　　师　丹【字仲公琅邪东武人治诗事匡衡举孝亷为郎后为东平王太傅丞相翟方进御史大夫孔光举丹议论深博亷正守道征为光禄大夫成帝末为太子太傅哀帝即位为大司马寻徙大司空封髙乐侯丹自以师傅居三公位得信于上书数十上多切直之言时欲追尊定陶共王为共皇帝傅太后为共皇太后丹抗议切諌以为非所以明尊无二上重大宗承正统之义由是不合帝意遂罢归平帝即位复封义阳侯諡曰节】
　　马　宫【字游卿东海戚人治严氏春秋以射策甲科为郎后为丞相司直师丹荐宫行能髙洁迁廷尉平青州刺史汝南九江太守所在见称征为詹事光禄勲代孔光为大司徒为太师封扶徳侯】萧　育【字次君东海兰陵人太傅望之子少以父任为太子庶子元帝时为御史大夫歴右扶风有威望成帝时以育为太山太守尝上章请还王章妻子之徙合浦者许之并赎还其故有田宅南郡多盗又移育为南郡太守所至盗即平仕终光禄大夫执金吾弟咸字仲为以茂才累迁河东太守季弟由字子骄举贤良为定陶令累迁安定江夏陈留三郡太守治绩皆冇贤声人称克世其家】
　　伏　理【字君游琅邪东武人世称名儒以诗授成帝理与师丹同受诗于匡衡官至髙密傅由是齐诗有师伏之学行于世】
　　房　凤【字子元不其人治谷梁春秋大将军王根荐凤明经通达迁五官中郎将与王龚刘歆共校书歆尝欲立左氏春秋帝以问凤凤是其说大司空师丹奏歆非毁先帝所立乃罪歆出凤为九江太守至青州牧】
　　郑　【字穉卿泰山刚人与兄昌俱明经通法律昌为郡太守以南阳太守入为右扶风代韦元成为御史大夫坐与京房议论免官】
　　楼　防【字君卿齐人少为医长安后学经传为王氏五侯上客防为人短小精辩议论常依名节举方正为諌大夫使郡国称意擢为天水太守数嵗免复以荐为广汉太守元始中封息乡侯】炔　钦【字幼卿齐人受大夏侯礼于长安许商商尝目钦为文学之科哀帝时为博士徒众尤盛】郑　崇【字子游髙宻人少为郡文学史至丞相大车属哀帝擢为尚书仆射数廷争上纳之每见曳革履上笑曰我识郑尚书履声上欲封傅太后从弟商崇谏以无故封商壊制度非傅氏之福傅太后大怒上即下诏封商又以幸董贤过度谏由是重得罪尚书令赵昌素少崇因诬以重罪死狱中】陈　汤【字子公鲁人博达善属文以荐为郎数求使外国迁西域副校尉与甘延寿俱出汤为人沈勇有大虑多策谋喜竒功与甘延寿矫制发师遂斩郅支单于扬威万里拜汤为射声校尉爵闗内侯后验汤言康居王为侍子不实论死以谷永疏救夺爵为士伍西防都防段防宗为乌孙兵所困朝用汤议悉如所料元始中追諡汤封汤子为侯】
　　孔　光【字子夏孔子十四代孙明经学成帝时为博士奉使称旨时博士选三科光以髙第为尚书累迁光禄勲凡典枢机十余年守法度修故事据经法以心所安而对不希指茍合时有进谏辄削草稿恐彰主过后代翟方进为丞相封博山侯哀帝立光以先帝时议继嗣有持异之隙又重忤傅太后指遂策免嗣旬嵗间阅三相皆不及光上由是思之征光为大夫寻为丞相复故国博山侯平帝时王莽为大司马权日盛光忧惧不知所出明年光为太师称疾辞位归老于第諡简烈侯】
　　孔　均【字长平孔子十六代孙平帝时封褒戒侯王莽欲以为太尉三以疾辞】
　　王　崇【琅邪臯虞人京兆尹骏子以父任为郎歴刺史郡守有能名建平中为御史大夫坐詋诅下狱左迁大司农平帝初为大司空封扶平侯莽秉政崇谢病就国崇好节车服及迁徙去所载不过囊衣天下服其亷而怪其奢】
　　鲍　宣【字子都渤海髙城人好学明经举孝亷为郎哀帝时为諌大夫时丁傅子弟竝进董贤贵幸宣上书言不宜敦外亲小童又言故丞相孔光可大委任上以宣名儒优容之明年日食宣复上书言董贤但以令色谀言自进赏赐无度适以害之复征何武师丹彭宣傅喜以应天心上纳宣言拜宣为司以坐距闭使者下廷尉狱博士弟子王咸等守阙上书宣得减死徒上党平帝即位王莽秉政案诛忠直不附己者宣及何武等皆死】
　　张　匡【字文通山阳人习韩诗作章句屡征有道博士不就】
　　毋将隆【字君房东海兰陵人大司马王音奏请隆为从事中郎累迁颍川太守哀帝即位以髙第入为京兆尹迁执金吾时侍中董贤方贵幸上使中黄门发武库兵前后十辈送董贤及上乳母王阿舍隆奏言武库兵器天下公用缮治皆度大司农钱民力分于弄臣武兵设于微妾非所以示四方也请收还武库上不恱后左迁南郡太守以不附莽免官徙合浦】
　　索卢放【字君阳东郡人以尚书教授千余人初署郡门下掾更始时使者督行郡国太守有事当死放前言曰今天下所以苦王氏归心皇汉者实以圣政寛仁故也而车所过太守受诛诚恐天下惶惧各生疑变愿以身代之遂前就斩使者义而赦之由是显名】
　　李　忠【字仲都东莱黄人元始中以父任为郎更始立拜都尉与任光同奉光武为右大将军累以战功封中水侯从平厐萌董宪等迁丹阳太守三公奏课为天下第一乃迁豫章太守以病去官图形云台】
　　伏　湛【字惠公琅邪东武人为平原太守时赤眉兵起天下惊扰湛独晏然教授不废门下有欲劝湛起兵者即斩首以狥于是吏民向信郡赖以全光武时征拜大司徒封阳都侯数进諌言尝奏行乡饮酒礼上嘉纳之】
　　王　良【字仲子东海兰陵人少好学习小夏侯尚书王莽时寝病不仕教授诸生千余人建武三年征拜諌议大夫数有忠言以礼进止六年为大司徒司直在位恭俭布被瓦器妻子不入官舍司徒史鲍恢以事过东海见良妻布裙曳柴从田中归恢乃下拜叹息后以病归累征不应】
　　邴　汉【琅邪人以清行征用至京兆尹太中大夫王莽秉政汉乞骸骨归老于郷里汉兄子曼容亦养志自修为官不肯过六百石辄自免去其名过出于汉】
　　郭　巨【肥城人家贫父早逝事母苦甘旨不继冇子方三嵗虑其常分母食因与妻谋曰吾不能致丰美以奉母母又分半以饲子是贻亲以饥也子可复得而亲年不可复得不如瘗此子并力以事毋遂掘地欲埋之至尺余得黄金一釡镌字十二曰天赐郭巨官不得取民不得夺】
　　逢　萌【都昌人家贫为亭长既而叹曰大丈夫安能长为人役乃之长安授尚书郎时王莽杀其子宇萌谓人曰三纲絶矣不去祸将及即挂冠都城门携其家浮海客于辽东及光武即位始还隠居劳山屡徴不起】
　　禽　庆【北海人王莽时隠居不仕与向子平同游五岳遂不知所终又鲍宣传云禽庆栗融薛章薛方四人皆齐隠士去官不仕王莽】
　　徐　房【北海人与逢萌友善亦隠居不仕】
　　王君公【平原人与同邑李子云北海逢萌相友善同为尚书郎君公数言事不用辞疾归徉狂自肆以侩牛为生口无二价时人为之语曰避世墙东王君公】
　　李子云【平原人与王君公同为郎君公去官归子云即随之隠居教授受业者常至千人】曹　竟【字子期山阳人王莽簒汉去官不仕更始征竟以为丞相不受防赤眉入长安竞手剑相格不克死之】
　　儿　萌【齐郡人赤眉兵起萌兄弟二人逃匿俱被执将杀之萌叩头乞以身代兄贼两释之】伏　隆【字伯文琅邪东武人张步据齐地光武以隆为大中大夫持节使青徐拜步东莱太守防刘永遣使立步为齐王步贪王爵执隆不聴复命隆上书曰隆奉使无状虽在困厄授命不顾愿以时进兵毋以臣隆为念遂被杀】
　　度　尚【字博平山阳湖陵人为郡上计吏拜郎中除上虞长尚为政严峻发摘奸非如神迁文安令遇时疫谷贵人饥尚开仓赈给及为荆州刺史穷追卜阳等贼破其三屯多获珍宝时卜阳党众犹盛尚欲击之而士卒骄富莫有鬬志尚潜焚其营珍积皆尽尚因曰卜阳等足富数年但恐诸卿不并力耳所亡少少何足介意众咸愤踊遂破平之后以讨罪有功累官至辽东太守封右乡侯】
　　王　望【字慈卿琅邪人光武时自议郎迁青州刺史有威名时灾旱望行部见百姓裸形草食以便宜发给所在布粟事毕上言朝廷以望不先表请欲议罪钟离意言望懐义忘罪不宜绳之以法乃赦之】
　　王　青【字公然东郡聊城人祖父翁与太守翟义起兵攻王莽弗克翁独守节力战莽遂燔烧之父隆建武初为都尉功曹青为小史从都尉行县道遇贼隆以身卫都尉遂死于难青被矢贯咽音声流喝前郡守以青身有金夷竟不能举张酺为东郡太守见之叹曰岂有一门忠义而爵赏不及乎遂上疏荐青三世死节宜防显异奏下三公由此为司空所辟仕至郡太守】
　　髙　诩【字季回平原般人曽祖嘉以诗授元帝仕至上谷太守诩世传鲁诗以信行清操知名王莽簒位不仕光武初以宋荐征诩为郎歴博士大司农在朝以方正称】
　　曹　曽【字伯山济隂人千乘欧阳生伏生尚书至歙八世皆为博士曽从歙受尚书门徒三千人积石为仓以藏书号曹氏书仓位至谏议大夫子祗河南尹传父业】
　　孔　奋【字君鱼从刘子骏受春秋左传精究其义王莽之乱避地河西窦融以为姑臧长力行清洁光武时官至武都太守】
　　曹　充【鲁国薛人持庆氏礼建武中为博士从巡狩岱宗定封禅礼受诏立七庙三雍大射养老礼仪明帝即位充上言汉再受命当自制礼以示百世拜侍中作章句辨难于是遂有庆氏学】丁　恭【字子然山阳东缗人习公羊严氏春秋建武中为少府恭学义精明世称大儒太常楼望侍中承宫长水校尉樊鯈等皆受业于恭拜侍中祭酒光武每事咨访焉】
　　卫　宏【字敬仲东海人少与河南郑兴俱好古学从九江谢曼卿受毛诗因作毛诗序善得风雅之旨后从杜林更受古文尚书为作训旨济南徐巡师事之宏亦以儒显由是古学大兴光武以宏为议郎】
　　甄　宇【字长文北海安丘人习严氏春秋建武中为博士毎腊诏书赐博士一羊羊有大小肥瘦博士祭酒议欲杀羊分肉又欲投钩宇乃先取最瘦者由是不复有争讼后召防问瘦羊博士所在京师因以号之稍迁太子少傅子普普子承尤笃学诸儒以承三世传业莫不归服之】
　　牟　苌【字君髙乐安临济人少习欧阳尚书不仕王莽建武二年拜博士迁河内太守诸生讲学者常有千余人着尚书章句皆本之欧阳氏子纡隠居教授门生千人】
