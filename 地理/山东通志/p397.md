<!-- { "loadSidebar": true } -->
　　魏二翁【雷泽人遇异人得道手持蒲箑语祸福多竒验一夕盗将窃其衣物潜伺于外二翁呼其名使来欲与之盗惊逸而去徽宗遣使徴之笑曰是以我爲林灵素也畱颂武彛一章置几上而逃】贾　文【号成公临沂人防慕道教政和间尝遇纯阳子与之游自后能洞知休咎上召见赐以紫衣后归防山之阳建宇集徒年七十四一旦羣鹤集庭乃仙化去今祠在防山玉虚观】
　　高尚处士【刘姓滨州人性颖慧防有高真之色长通儒书及二氏法一日遇异人授以养生秘诀遂不语结庐黙坐爲窦以通蔬水政和间赐钱三百贯加号高尚处士其后靖康盗起凡经其居者无敢惊扰后尸解而去】
　　靳用章【字民之须城人闻滨州有高尚处士师事之道成命弟子缯其像既毕抚掌笑絶越数日啓手足有异香属纩若空衣然】
　　侯谷神【沂州道士貌古形慕神仙之术一日鹑衣道者入观中授丸药一粒命谷神啖之年八十五羽化去】
　　吴守一【兰陵人早爲道士从渊黙刘真人受錬度秘术入琅邪神峯山辟谷数年忽有一道者入庐与语防出苶烹而饮之道者出户遂失所在吴年至九十余羽化之时异香满室白鹤绕空者移日】雪窦禅师【赵州人俗名李重显自防出家遍叅名宿驻锡四明雪窦山发愿建立道塲趺坐穷岩诵经不辍有山鹿啣花野猿设供之异旬日之间布施云集构成赐额明觉寺诏移住琅邪山兴复资圣禅院广延法嗣身披一布衫五十年不易皇祐七年示寂戒其徒闇毘舍利仍送归雪窦芗林师尝作雪窦布衫偈云赵州无义汉雪窦老婆禅一川风雨后明月独当天】
　　郭里店僧【博州郭里店有僧遗其名闭闗叅悟戒行甚高嘉祐八年正月二十一日仁宗梦一僧类古阿罗汉状谒帝曰我博州郭里店院中僧也未有当今额特来请赐帝觉而异之访得其寺赐额觉慈】
　　文　防【淄川人字夙悟博通经律尤精百法论所至爲徒众讲解重修经藏补诸经之缺明道二年受具足戒嘉祐五年赐紫方袍元丰三年示寂于明水镇之惠觉院】
　　文　宗【王姓登州人幼年出俗投延洪院传大乗戒开演法华修恒圆满徽宗每宣入内殿对御讲经赐紫金衣加号禅鉴大师】
　　晓　初【登州人住辛山白云资庆院爲维那僧善奉佛院有真武像朝夕顶礼山临海岛有邵武军周应等乗间谋刼晓初趺坐感真武告之曰廵司设伏以待应等被擒事闻特勅改资庆爲真武院并赐初紫衣号真应大师】
　　道　楷【崔姓沂州人与洞山云禅师俱爲青原法嗣而楷更精进大观初赐紫方袍不受号定照禅师政和八年作偈而逝偈曰吾年七十六世缘今已足生不爱天堂死不怕地狱撒手横行三界外腾腾任运无拘束】
　　法　寜【李姓莒县人初依沂州天宁妙空和尚防侍既乆尽得云门宗旨后住沂之净居寺阐扬真谛寻南游至松江华亭县之青龙镇有章氏母梦天人告以古佛来镇翌日师至乃建刹居之仍名净居寺绍兴间沐浴端坐而逝】
　　普　和【防阴人自防爲僧即异于众及长有戒行防之堂阜社有巨蟒当路行者病之和往咒之蟒俯首随和至一石穴潜伏其中患遂絶年六十余趺坐而逝今石穴尚在每春夏则巨蟒蜿蜒可见人争睹之】
　　金
　　刘志坚【蒲台人防年入道师滨州高尚处士功行甚笃能服气餐霞自号江月子皇綂间赐金襕紫衣加号洞真大法师】
　　薛微【滨州人生有慧识年十四投高尚观礼师歴十九年方证妙以大定壬辰年寂逝至明昌二年有人见于泰山下与语若生平又二年复由东平府舟运珉石至观中而去人因勒铭纪其仙迹】唐仙姑【姑余山人防有慧悟十岁入烟霞观修链十三道成有同里王处一来师事之姑曰我非汝师也数日后汝师当来已而重阳子至王处一与丘处机等七人奉以爲师姑辞去即羽化今清风岭有石庙镌像并志在壁】
　　王重阳【陜西盩厔人天眷中东游海上往来东牟尝栖息于修真观味道探牗廸后进王玉阳等七真皆师事之爲仙家北宗之祖】
　　马丹阳【初名从义改名钰字元宝先世陜西扶风人徙居宁海弱冠能诗举进士大定间遇重阳子授以仙术专务清净游闗西徧览名胜东归道经芝阳山爱其岩壑清邃环堵爲修炼之所后羽化于莱阳游仙宫加号丹阳顺化真人爲七真之首】
　　孙不二【马丹阳之妇也丹阳既师重阳妇亦预闻至道诣金莲堂出家大定十五年居洛阳之风仙姑洞越八年壬寅十二月二十九日卓午沐浴更衣书卜筭子祠端坐而化时丹阳居游仙宫忽拂衣起舞谓门人曰孙姑已仙去矣明年春洛阳信至时日不爽】
　　谭处端【宁海人初名玉字伯玉少感风痹疾诵北斗经求济大定中往师王重阳冬夜籍以海藻不胜其寒重阳展一足今处端抱之汗出如置身甑中黎明以盥手水涤其靣宿疾顿廖心知重阳爲异人诚心事之得其道要一日过吴六酒肆书蛇二字于壁是夕四邻火烬无遗而酒肆独完人皆异之元至元六年赠长春云水蕴德真人】
　　刘处【东莱人字通玅师事重阳子得其传自注黄庭道徳清净诸经旨秘舆人不能喻至元六年赠长生辅化明德真人】
　　王玉阳【东牟人名处一遇重阳子授道法三十六卷修真于昆嵛山之烟霞洞尝临危崖翘足驻立人目爲跌脚仙人承安中召见问先生事能前知何也对曰镜明自能鉴物此在自已之灵明耳兴定未蜕逝至元中赠玉阳体广度真人】
　　郝广宁【宁海人初名大通隐于卜筮后从重阳子学道修真昆嵛山年七十三羽化元至元中赠广宁通太古真人所着有太古集太易图及示教真言行世　以上六人并丘长春爲北宗七真长春详元代下】
　　灵源姑【潍志称唐栝夫人向慕真风躭味理大定壬寅春马丹阳行化过潍姑径往叅礼畧聆道妙是年十月亲诣昆嵛山复于丹阳前恳祈要诀丹阳作满庭芳词授之得闻清心链息之义还潍剏庵以居幅巾麻衣甘食粗粝尽屏尘务专志颐真终以勤苦得成示期仙化词有石刻刻在潍之五清宫中】
　　任风子【黄县人状貌竒异师事马丹阳修炼于莱阳之迎仙观气体充粹寒暑不侵人以休咎叩之发言有验大定间端坐而逝】
　　刘德仁【乐陵人读书稍通大义一日遇老叟授以道德要言并投笔一枝而去自是学顿进大定初迎住京城天长观赐号东岳真人元至元中赠无忧普济开明洞微真人】
　　汪仙翁【单父惠冲素好道大定间有蓝缕道人自称汪姓来止其家冲供养无缺忽一日发狂奔坠城南井中拯之已死冲厚葬之逾月有人自汴京来云汪先生寄书致意冲以爲绐已置书檐隙不发明年居室毁于火书独无恙冲乃发书视之始知爲纯阳吕仙翁也开冡啓棺已空空矣世传四月十四日乃仙翁诞辰至期伺之有白鹤翺空之异】
　　杨真人【不知何处人　真于费县之白云岩大定中白日冲举后　于扬州见之寄还石像数龛】张信真【乐安人世以农桑爲业母尝梦一驭鹤仙人而娠六岁读书聪悟过人泰和初年十五从父叅礼大通爲师戒行精严祛邪治病大有灵异后于天长观见天师授正乙盟威秘箓赐号真人年五十五岁当昼凌空而去】
　　郭志空【章丘人别号超然尝遇异人传授秘法遂长坐不卧吐纳运气或化爲灵风或涎爲玉液章宗时召见赐金冠锦服道号长春真人】
　　李　□【济南人慕临安山水之胜往游焉憇净慈寺见青衣道人林下劚笋□揖而问焉道人曰尔来可共食因燃火烧之□食之甚美道人忽不见□自觉身轻不复饮食后入青城山乗云仙去】李颐真【昌邑人仕爲武畧将军性好道弃官隐于青石山名其园曰岁寒庵日守休值刘长生过其园以殻题石壁曰遇仙园字至今不灭】
　　披云真人【平度人年十二从刘长生学道天性敏慧道行淑真后羽化于终南山偈曰喝散迷云驱囘宿雾万法无私千峯独歩其徒以事闻诏赠披云真人】
　　宝峯僧【峄人杨姓名守忠出家爲寳峯寺僧有戒行杖锡游诸名山多所证悟及老退居寳峯一日登坐自喝曰六十九年如掣电临行爲君通一线翻身跳出万重闗惊起泥牛耕海靣端坐而逝】敖　亨【字虚明任城人先是有汴僧福安居任城寳相寺倚树而化亨其后身也人皆呼爲安山主年十三受戒具师事郑州普照寳和尚苦行有年一日于云堂闻打板声霍然证入遂呈偈曰日靣月靣流星闪电若更迟疑靣门着箭咄寳公深契之后出世五坐道塲诏住庆夀寺复主少林法席兴定己卯寂逝阇维时熖如莲花目睛不壊儿时圆珠隐额至是烁然飞去】
　　元
　　丘处机【栖霞人号长春子儿时有相者谓其当爲神仙宗伯年十九修全真学于昆嵛山师事王重阳爲七真之最太祖特诏求之乃与弟子同往雪山见太祖大悦每言欲一天下者必在乎不嗜杀人及问爲治之方则对以敬天爱民爲本问长生之道则告以清心寡欲爲要太祖深契之岁乙酉荧惑犯尾其占在燕祷之即退舍防旱祈雨期以三日应果验诏改其居爲长春宫赐号无爲演道大宗师】尹志平【字太和丘长春弟子住潍之玉清宫长春应召侍行者十八人尹居其首太祖问道者三微言啓沃诏赐清和演道德真人撰述甚多提掖后学今玉清宫有清和仙迹碑】
　　范常真【平度州人丘长春弟子住州之上清观境有狼噬人常真黙咒遣之人因称爲狼范后尸解去】
　　李志常【观城人母梦神人授以玉兎觉而有娠及诞瑞光照室异香远闻长师丘长春学修炼法后世祖遣使召至大都命爲大济度宗师住长春观一日忽见五色云从东来亟召徒众属以后事端坐而化】
　　何道柔【河间景州人年十五出家爲道士遇异人指以海上七真宜师事之乃周游宁海登莱云光望仙诸处得与长春诸真人相印证乃浩然而归聚徒河北名流皆宗仰之】
　　戴元歆【修道于东防岩穴中得养生诀兼精祈祷之术世祖召见赐紫衣加号冲寂大师知山玉虚观事】
　　杨道真【沂州人尝仕宋爲县令闻苻离之败知宋运将终乃弃官爲道士遍歴蜀广闗陇之地叅悟颇有所得至元二十年至峄州青檀山尸解诏赠通元希妙大师】
　　云嵒子【博州人名刘志坚少事永昌王凡使命多任之有刘使臣之称感异梦弃家入道拜郭志空爲师笃行不倦居鳌山二十年屡着灵异蜕葬即墨之苇楼山凌烟崓中】
　　真成子【沂州人俗名戎体元师事马丹阳受修真之要性醇古简淡愽览羣书尤精于老庄居峄之清真观至元间召见殿庭赐紫金襴加号中真大师】
　　张仙公【日照人十岁即知慕道十四歳入朝元观爲道士精修数十年大德五年元旦忽有白云绕庭鸣鹤羣舞仙公即化去今升仙桥是其遗迹也号永寿真人】
　　马灵真【滕县人又名了道师事马丹阳弟子雷洪阳得丹阳正游至雪山见洞谷幽竒遂结庐于旁服气导引后形解仙去其徒即于其地剏云峯万夀宫号丹阳洞同时羽人有王志专号清明子张志广号清虚子杨志清赐号希丘真人张志静赐号渊静大师张志玉赐号通真大师皆滕人也或师洪阳或师灵真皆栖止洞之左右】
　　张志纯【防安州人号天倪子居岳麓防真宫道行超羣赐号崇真保德大师授紫服郡人王天挺赞之曰氷霜外洁日星内炳又曰山泽之臞道德之腴化时年一百二十岁】
