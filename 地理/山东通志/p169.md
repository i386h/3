<!-- { "loadSidebar": true } -->
　　麓台书院【在县西南二十里相传汉公孙读书处明尚书刘应节建】
　　昌邑县儒学在县治东金时建后燬明县丞程福山重建入学拾贰名学田壹顷拾陆亩社学一在县治东南余在各里
　　四知书院【在县南门外本汉杨震祠明副使王良臣改建】
　　养志书院【在县西二里西岩山前明隆庆二年学道邹善建即汉逢萌故祠也】
　　胶　州儒学在州治东南金承安间建元末燬于兵明洪武初知州赵礼重建治间知州曹暠因规制狭小又以材料曲直相杂非所以崇庠序乃市巨木于江淮间撤而重新之巍焕改观嘉靖二十五年知州杨中启又尽复民间所侵学地改学门由右
　　皇清康熙四十八年知州龚大良又开拓其垣牖余地表四隅址界以石原额入学贰拾名雍正十三年裁并灵山卫生童附州应试照增卫额捌名共贰拾捌名学田拾陆顷防拾亩玖分零又增灵山卫耤田改作学田肆亩玖分义学在城内东西南北各一社学在各里
　　高密县儒学在县治东南元至元间县尹秦裕伯建明治间知县刘凤仪新辟育贤街于学东
　　皇清康熙二十五年邑人任玥重修入学拾伍名学田陆顷拾亩社学城内东西南北各一所余在各里义学在县东北隅
　　即墨县儒学在县治东元至元间建明嘉靖四十三年知县杨明善辟学前云路抵南城原额入学拾伍名
　　皇清雍正十三年裁并鳌山卫生童附县考试照增卫额捌名共贰拾叄名学田壹顷陆拾捌亩玖分零又增鳌山卫耤田改作学田肆亩玖分义学在县治东南社学在各里
　　郑公书院【在县东南二十里不其山下汉郑康成读书处原有祠庙明正德七年知县髙允中重修】
　　武定府
　　武定府儒学在府治东南本武定州学宋祥符间建金元代有修举至明嘉靖十年御史熊案以学后地势洼下每为众水所潴乃筑土为堤长四丈阔半之因名御史堤
　　皇清雍正十二年陞州为府因改为府学与新设之附郭恵民县祭祀肄业共之原额入学贰拾名今遵府学定例仍旧额原学田贰顷防拾亩
　　恵民县儒学暂同府学肄业入学拾伍名社学一在西门内余俱在各里
　　青城县儒学在县治东元至元间县尹万居中建明景泰间圯于水天顺元年知县张显重修万歴四年知县李继英以启圣祠在庠门东逼近防市乃移于敬一亭东又于青云坊前买民基辟云路建坊凿池三十三年知县张养正重修入学拾贰名社学在县治西南余俱在各里
　　阳信县儒学在县治南元时建明嘉靖十年知县徐有臯重修改建学门于东方入学拾伍名学田壹顷捌亩社学在城隍庙西余俱在各里
　　海丰县儒学在县治东元时建后燬明洪武三年重建入学拾伍名学田叄顷玖拾亩社学在府馆旁乐陵县儒学在县治西北明洪武二年始建万歴五年邑人史邦直徙于城外十五年知县赵永禄复移于城中即今所入学拾伍名学田防拾肆亩玖分社学在各里商河县儒学在县治东元至元四年建明洪武天顺间相继増修成化十年知县才寛拓地建明伦堂嘉靖二十八年知县潘徳元改櫺星门于外凿泮池辟云路崇祯末年燬于兵
　　皇清康熙六年邑人王永熙倡捐重修入学拾伍名学田防顷贰亩社学在县治南
　　滨　州儒学在州治东南元至元间逹噜噶齐奉训特哩同知州范蓍建明天顺间知州何淡増拓基址嘉靖十六年知州彭杲建文鸣台于学宫巽方搆楼置浮来古钟于其内入学贰拾名学田叄顷肆拾捌亩零社学在州治东北
　　利津县儒学在县治东北元至元间县尹高谦亨建入学拾伍名学田叄拾肆亩零社学在县治南余俱在各里
　　霑化县儒学在县治东南明洪武初知县李子文建入学拾伍名学田玖拾伍亩社学在县治东南余俱在各里
　　蒲台县儒学在县治东北元大徳六年建明成化十五年知县刘瓉改建规制扩新入学拾贰名学田壹顷义学在儒学南社学在县治西余俱在各里沂州府
　　沂州府儒学在府治东南本沂州学金皇綂间知州高名徙建于城西北贞祐间节度使胡义复徙于旧址
　　皇清雍正十二年陞州为府因改为府学与新设之附郭兰山县肄业祭祀共之原额入学贰拾名今照府学定例仍旧额原学田肆顷贰拾亩
　　兰山县儒学暂同府学肄业入学拾伍名义学在祐德宫之左社学在东西二闗厢内
　　荀子书院【在县西一百四十里神峯山南祀战国兰陵令荀卿】
　　鲁公书院【在县西北五十里朱满村唐颜真卿故居】
　　郯城县儒学在县治北旧在县西闗外元末燬于兵明洪武初徙建城内西北
　　皇清康熙九年知县冯可参复徙于今所入学拾贰名义学一在城南一在城北社学在各里
　　一贯书院【旧在县西磨山下即曾子读书处名琴声书院明成化间移建县北门内】
　　费　县儒学在县南门外金皇统间建入学拾贰名学田贰拾捌亩零社学在各里
　　思圣书院【在县西九十里东阳村元至正间隐士王谦建】
　　莒　州儒学在州治东宋熙宁间建金末燬于兵元至元间知州孔源重建明嘉靖三十六年知州冯兰重修入学拾伍名学田壹顷防拾伍亩社学在州治东南
　　文学书院【在州治西南以祀卜子夏明治六年副使赵鹤龄建】
　　防隂县儒学在县西门外元延祐间建入学拾贰名学田拾伍顷社学在东门内
　　北麓书院【在县东北三十里元张子垫隐居敎授处】
　　沂水县儒学在县东门外东臯山之麓旧在县治东元大歴间建明洪武十六年知县陈廷逺徙建今所入学拾贰名学田壹顷肆拾贰亩零社学在县治东北
　　闵子书院【在县西北八十里闵公山下祀先贤闵子骞明正德八年知县江渊建】沂水书院【明副使杨光溥读书处】
　　日照县儒学在县城外河东旧在县治西南为日照镇学后陞为县学元至正间修明嘉靖三十六年知县张执中徙建今所入学拾伍名学田陆拾叄顷拾陆亩零社学在县治南义学在县治西北
　　状元书院【在县南十五里金状元张行简所建见金史】
　　泰安府
　　泰安府儒学在府治东本泰安州学宋开宝间建明成化十五年学正任式移学路于庙东二十二年知州胡宣拓其制隆庆六年知州杨山筑山于学后建屛于学前
　　皇清雍正十三年陞州为府因改为府学与新设之附郭泰安县祭祀肄业共之入学贰拾名原学田玖拾亩
　　泰安县儒学暂同府学肄业入学贰拾名武学拾伍名社学在府治东南
　　泰山书院【在府城北五里宋孙明复讲学处明治年建】
　　肥城县儒学在县治东元至元十二年县尹赵珪建二十八年县尹张纲重修殿庑增设祭器明伦堂匾曰君子盖取乐正子春所谓肥有君子之义也明洪武正綂成化嘉靖等年相继增修
　　皇清康熙八年知县尹任重修入学拾贰名社学在县治西余俱在各里
　　大成书院【在县南三十里旧为晒书城相传孔子经逰处明嘉靖二十年知县刘赞建大成殿因号大成书院】
　　牛山书院【在县西八里元状元张起岩读书处】
　　新泰县儒学在县治东南元至元间建明天顺治万歴间相继重修入学拾贰名学田叄顷陆拾贰亩零社学一在县治东一在城外西南义学在县东莱芜县儒学在县治东宋崇宁中建明隆庆六年知县傅国壁更置云路与城南门相映
　　皇清康熙六年知县钟国义重修入学贰拾名学田壹顷叄拾贰亩社学在各里
　　正率书院【在县城西康熙十二年知县叶方恒建】
　　东平州儒学在州治东北宋景祐间沂国公王曾创建于城内西南元皇庆中总管严忠济以学基狭隘改建今地规模闳敞汉宋碑碣皆移置其中至正间知州刘修德复加修葺明正綂间知州傅霖增建辨志堂于殿后嘉靖间知州裴中即堂前土山改为杏坛
　　皇清康熙十年礼生杨文斗妆修圣贤像入学贰拾名学田肆顷伍拾叄亩社学在各里
　　东阿县儒学在县治西明洪武八年知县朱征因迁邑创建嘉靖十四年知县米廷宝增建啓圣祠于庙东南万歴七年知县朱应毂移庙后明伦堂于庙西增建文昌阁于庙后复迁启圣祠于庙东北万歴三十三年知县王以旌复修大成殿
　　皇清康熙四十九年知县张楷重修庙庑防门明伦堂及敎谕宅五十五年知县郑廷瑾复修东西斋房入学拾伍名学田壹顷伍亩陆分零
　　野斋书院【在旧县尙徳乡即今堂子社元李谦号野斋故居谦卒诏立书院设山长以掌其祀】
　　柯亭书院【在县城内东北隅知县白栋建】
　　东流书院【在县南十五里东流泉上即故洪福寺嘉靖中改为书院】
　　平隂县儒学在县治东南旧在县治西北宋元符间知县虞芹因潴水改迁今地元季燬明洪武三年知县黄溥复建嘉靖四十三年知县于子英重修两庑防门明伦堂及乡贤名宦祠万歴二年知县樊思诚复修殿及櫺星门
　　皇清顺治四年知县刘升祚重修明伦堂东西斋及敎谕训导宅入学捌名学田叄顷捌拾伍亩
　　曹州府
　　曹州府儒学在府治东本曹州学明正綂中知州范希正建初希正为曹县令多惠政县民德之因事改迁民户醵金以助赆希正辞不受因谋建祠庀材而未果及巡抚张骥奏复设曹州相地于曹县之东北即以希正为知州首建学宫民复为请因其材而用之嗣后成化正德嘉靖万歴间相继修葺规模大备
　　皇清顺治间知州许昌荣重修雍正十三年陞州为府即为府学与新设之附郭荷泽县祭祀肄业共之入学贰拾名原学田壹顷贰拾亩
　　菏泽县儒学暂同府学肄业入学贰拾名武学拾伍名社学三一在府治东南一在新集一在流河镇重华书院【在县南中有精一堂后有文明楼内祀虞帝舜明万歴间知州李天植建】
　　单　县儒学在县治东南旧为州学在旧城内东南明洪武二年改为县学嘉靖二年城坏于水五年叅议侯位改迁新城建学今址
　　皇清康熙十二年知县韩第悉为修葺规制大备入学贰拾名学田贰顷捌拾贰亩
　　鸣琴书院【即单父琴台故址康熙三十七年知县金天定建竝立庙以祀先贤宓子贱竝巫马期】
　　城武县儒学在县治东系宋时遗址元初燬于兵至元间县尹马伯琦始修复明永乐间河决倾圮知县刘恕张盘相继修复嘉靖间又圮于水知县林嘉谟重修郑汉相继之
　　皇清康熙二十七年知县杨宫建重修殿庑堂斋及启圣祠防门櫺星门泮池入学拾伍名学田肆顷捌拾壹亩贰分
　　钜野县儒学在县治东旧在县治北屡经河患建废不一明洪武四年县丞陶友仁因旧址重建旋复圯于水县丞吕让移建今地永乐间敎谕韩文兴悉为修建正綂成化正德间屡次增修
　　皇清康熙四十年知县章重建庙庑及启圣名宦乡贤祠入学拾伍名学田贰顷陆拾贰亩义学在学宫西社学在各里
　　郓城县儒学在县治东南宋元祐间建元至元间县尹刘彧增建两庑画圣贤像明成化间知县任昶拓地增修万歴三十二年知县王逺宜增建文昌阁入学拾伍名学田贰顷叄拾肆亩贰分社学在县治西南
　　养正书院【在县衙内明嘉靖间知县赵若唐建】
