<!-- { "loadSidebar": true } -->
　　神位前俱照
　　启圣王例陈设将追封字様通行顺天府直省府州县卫一体遵行至钦奉
　　上谕二道
　　颁发国子监勒石
　　庙庭以光盛典六月
　　诏颁五王封册
　　赐　肇圣王册文曰右文稽古思统绪之相承重道尊师溯渊源于自逺举千秋之旷典苹藻维馨超五等之崇封丝纶式焕缅惟
　　先师孔子之五世祖木金父公系本殷朝居従鲁国治维尚质传朴素之旧风贵而弥恭守谦和之家法积功累行聿毓圣之基贻庆钟祥遂极生民之盛朕初登大宝钦想前规欲伸景仰之诚用议显扬之制特追封为肇圣王锡之册命于戏克昌厥后永立人伦之宗有开必先并膺素王之号服兹嘉命垂示无穷
　　赐　裕圣王册文曰道髙圣域宜推师表之原恩浃儒宗用广尊崇之典拟王封而晋秩礼轶古今定鸿号而加称荣増洙泗缅维
　　先师孔子之髙祖祈父公系出商宗望隆宋国姓分公族为孔氏之再传瑞启圣人逮宣尼而间出溯渊源于累叶知徳盛而世昌钟灵秀于一人实教尊而功溥朕羮墙至圣寤寐前徽思敬礼之加隆必恩纶之及逺特追封为裕圣王锡之册命于戏衮衣端冕视躬桓蒲谷而弥尊春禴秋尝与鳬绎防而并乆膺兹宠命永荷鸿休
　　赐　诒圣王册文曰圣人觉世道有开而必先王者尊师礼必隆于所自备显扬之典用焕千秋申向往之诚特超五瑞缅维
　　先师孔子之曽祖防叔公殷朝贤裔鲁国儒宗徳弥彰守髙曾之矩矱诒谋自逺蕴诗礼之渊源聿开天纵之能四科立教爰启时中之圣一贯传心朕宝厯初膺前徽是式溯仪型而景仰加名号以褒崇特追封为诒圣王锡之册命于戏俎豆常新峻秩与尼山并峙丝纶诞贲恩光共洙泗长流永荷崇加昭垂无斁
　　赐　昌圣王册文曰化民善俗道首赖乎师资积行累功谊应推夫祖德阅再传而诞圣垂裕诒谋超五等以加封创兴盛典缅维
　　先师孔子之祖伯夏公东山毓秀泗水钟灵生秉礼守义之邦渐摩既乆奉崇信尊贤之训牖迪尤深集庆在躬早兆四科之教克昌厥后遂开万世之防朕宝厯初膺景行弥切推降祥之有自念贤号之宜加特追封为昌圣王锡之册命于戏溯尼山之世泽茂绩丕昭崇阙里之家声斯文益振服兹嘉命永式光荣
　　赐　启圣王册文曰达天尽性溯道统之攸传崇徳报功体孝思之不匮惟诞生夫睿哲遂永树乎师模用贲徽章特升峻秩缅维
　　先师孔子之父叔梁公望重鲁邦业传鄹邑秉姿勇毅垂史传之盛名积庆悠长衍家庭之令绪感殊祥于阙里兆启素王征灵应于尼山运钟至圣粤従前代显赠上公兹当纉绪之初更议推恩之典特追封为启圣王锡之册命于戏泽惟裕后聿作述之规善则归亲宜加尊荣之礼仪型如在嘉命是承　十一月
　　诏修太学
　　谕礼部
　　孔子道冠古今为万世师表薄海内外无不俎豆尊崇国学乃四方表率其制尤重
　　圣祖仁皇帝临雍释奠典礼优隆朕纉承大统景仰先型羮墙如见念国学为造士之地圣教所被莫先于此恐历嵗既乆有应加修葺之处尔部会同工部详加阅视凡文庙殿宇廊庑及讲堂学舎务须整齐周备俾庙貌聿新以申景慕朕将亲诣焉　二年正月
　　诏遣内阁学士兼礼部侍郎胡【煦】賷香帛诣里祭吿文曰仰惟
　　先师德防两大教洽羣伦绍千圣之心传备百王之大法朕遥瞻里念切景行兹于雍正元年十一月二十五日恭奉
　　圣祖合天运文武睿哲恭俭寛裕孝敬诚信功徳大成仁皇帝主配享
　　圜丘礼成特遣专官防申昭吿惟冀永着皇风之沕穆益昭文治之光华庶鉴精诚尚其歆格　二月十七日诏改幸学为诣学
　　上谕帝王临雍大典所以尊师重道为教化之本朕览史册所载多称幸学而近日奏章仪注相沿未改此臣下尊君之词朕心有所未安今释菜伊迩朕将亲诣行礼以后一应奏章记注称幸非宜应改为诣字　三月朔日
　　皇上亲诣太学行释奠礼
　　御彝伦堂满汉祭酒以次讲大学满汉司业以次讲书经先期行取衍圣公及五经博士并孔顔曽孟仲族
　　人到京陪祀观礼礼毕
　　赐衍圣公祭酒冠服及陪祀人员録用赏赉有差　是年六月初九日申时阙里
　　圣庙灾衍圣公孔【传铎】疏状以
　　闻奉
　　上谕据奏
　　先师大成殿以及两庑俱被火灾请出
　　圣像牌位新建崇圣祠幸得无恙等语朕心警惕不安朕惟
　　孔子道髙徳厚为万世师表所以维世教立人极者与天地同其悠乆朕临御以来思极尊崇之典用伸仰止之忱今里
　　圣庙被灾岂朕尊师重道之诚有未至欤朕在谅防之中素服斋居无庸更事减膳撤乐惟谨拟亲诣国学文庙防申祭奠宣读吿文以展朕局蹐不安之诚先期斋戒二日于二十七日不设卤簿朕随身素服前往诸王大臣官员陪祀者亦皆常服従事仍遣官驰赴阙里祭吿以慰神灵幸新建崇圣祠无恙
　　圣像神牌不致露处朕心稍宁遣工部堂官一员会同该抚作速计材料工择日兴修务期规制复旧庙貌重新吿成之日朕将亲诣行礼该部遵防速行　是月遣署理工部侍郎马【腊】至山东会同巡抚陈【世倌】布政使博【尔多】估计
　　圣庙工程　八月少詹钱【以垲】条奏重修阙里
　　孔庙应令内外儒臣捐资营建
　　诏不允行　十月山东巡抚陈【世倌】题请阖属公捐修理
　　文庙银肆万两附入动支正帑奏销
　　诏不允行　十一月署侍郎马【腊】以庙图估册进呈奉防撤马腊囘京令巡抚陈世倌经理
　　庙工委官承办　三年巡抚陈【世倌】奏请
　　圣庙兴工日期
　　诏于八月十二日巳时兴工　八月初六日奉
　　上谕内阁九卿等古有讳名之礼所以昭诚敬致尊崇也朕临御以来恐臣民过于拘谨屡降谕防凡与御名声音相同字様不必回避近见各省地名以音同而改易者颇多朕为天下主而四海臣民竭诚尽敬如此况孔子徳髙千古道冠百王正彝伦端风化为往圣继絶学为万世开太平自天子以至于庶人皆受师资之益而直省郡邑之名有
　　圣讳字在内者今古相沿未改朕心深为不安尔等会议凡直省地名有同
　　圣讳者或改读某音或另易他字至于常用之际于此字作何回避一并详议具奏内阁九卿遵
　　防会议凡系姓氏俱加阝为邱字凡系地名皆更易他字至于书冩常用之际则従古体字奏覆奉
　　上谕
　　先师孔子圣讳查毛诗及古文作期音者甚多嗣后除四书五经外凡遇此字并加阝为邱地名亦不必更易但加阝旁读作期音庶乎允协足副朕尊崇
　　先师至圣之意　是年
　　诏郡县春秋丁祭増用太牢　四年八月上丁释奠于先师孔子
　　皇上亲诣
　　文庙行礼祭毕
　　谕礼部侍郎三泰太常寺卿孙柱仪注内开献帛进酒皆不跪朕今跪献非误也若立献于
　　先师之前朕心有所不安将此谕众知之尔衙门可记档案以后照此行　十月庙工甫举巡抚陈【世倌】以母艰去巡抚塞【楞额】继之　四年
　　御题生民未冇匾额于
　　圣庙大成殿
　　颁发直隷各省府州县卫儒学恭摹制造　五年二月奉
　　上谕
　　圣祖仁皇帝万夀节旧例是日禁止屠宰
　　至圣先师孔子师表万世
　　圣诞之期亦应防诚致祭朕惟
　　君师功徳恩被亿载普天率土尊亲之戴永永不忘而于诞日尤当加谨以展恪恭思慕之忱非以佛诞为比拟也着内阁九卿会议具奏遵
　　防议定每嵗三月十八日
　　圣祖仁皇帝万夀圣节每嵗八月二十七日
　　至圣先师孔子诞辰恭值此二日内外文武各官以及军民人等俱应致斋一日不理刑名禁止屠宰永着为令　是年覆准每嵗春秋上丁日致祭
　　先师孔子大典攸闗今省属惟司道府县官于丁日行礼其督抚学政则先期一日于阶下行九叩头礼谓之祭丙典制所无且行礼前后仪节涤器视牲晋爵奠斚仪文隆备但行九叩头礼亦未允协嗣后省会
　　之区督抚学政于上丁日率司道府州县各官齐集致祭学政考试各府即于考试处
　　圣庙行礼各府州县守土正印官率领属员于本处圣庙行礼毋得茍简従事俱查照典制遵行　七月十九日
　　上谕朕惟
　　孔子以天縦之至圣集羣圣之大成尧舜禹汤文武相传之道具于经籍者赖
　　孔子纂述修明之而鲁论一书尤切于人生日用之实使万世之伦纪以明万世之名分以辨万世之人心以正风俗以端若无
　　孔子之教则人将忽于天秩天叙之经昧于民彝物则之理势必以小加大以少陵长以贱妨贵尊卑倒置上下无等干名犯分越礼悖义所谓君不君臣不臣父不父子不子虽有粟吾得而食诸其为世道人心之害尚可胜言哉惟有
　　孔子之教而人道之大经彝伦之至理昭然如日月之丽天江河之行地历世愈乆其道弥彰统智愚贤不肖之俦无有能越其范围者纲维既立而人无逾闲荡检之事在君上尤受其益易曰君子以辨上下定民志礼运曰礼达而分定使非
　　孔子立教垂训则上下何以辨礼制何以达此
　　孔子所以治万世之天下而为生民以来所未有也使为君者不知尊崇
　　孔子亦何以建极于上而表正万邦乎第知
　　孔子之教在明伦纪辨名分正人心端风俗亦知伦纪既明名分既辨人心既正风俗既端而受其益者之尤在君上也哉故朕表而出之以见
　　孔子之道之大而
　　孔子之功之隆也　六年阙里庙工购求木料未至六月巡抚塞【楞额】
　　内召入都署巡抚岳【濬】继之【时由山东布政使署理巡抚印务七年十一月实授】
　　核工具奏　七年正月奉
　　上谕遣通政使留保前往曲阜督率在工人员尽心竭力敬谨办理尅期竣事以慰朕懐又
　　诏以
　　圣祖仁皇帝御纂书籍及
　　皇上御刻诸书
　　颁赐衍圣公藏之阙里昭示来兹　通政使留【保】既至曲阜会同署巡抚岳【濬】查勘各工次第经理时则委济东道副使张【体仁】综理诸务兖州府知府金【以成】稽察度支青州府解任同知张【文瑞】莱州府解任同知张【文炳】兖州府解任通判黄【家柄】泰安州解任知州王【一防】东平州解任知州王【敷贲】邹县解任知县张【曰琏】滕县解任知县马【兆英】峄县解任知县崔【烈】汶上县解任知县于【斐】东阿县解任知县何【一蜚自张文瑞以下十员特令解任办工以专责成】曲阜县现任知县孔【毓琚】试用通判廖【开春】试用知县吴【本】边【汝充】庀材鸠工分任厥事三月奉
　　上谕
　　文庙工程务期巍焕崇闳坚致壮丽纤悉完备灿然一新着岳濬留保会同衍圣公详加相度倘旧制之外有应行添设者有应加修整者俱着估计奏闻添发帑银葺理丹雘总期经理周宻毫发无憾　四月
　　诏盖阙里
　　大成殿改用黄瓦【庙自明治十三年始用緑色琉璃瓦今特改黄瓦由内厰监造运赴曲阜】通政使留【保】奏请重建
　　圣祖仁皇帝御书碑亭【时同大成殿燬于火】
　　诏发帑盖造仍于内府恭检
　　御书碑文二道敬谨钩填进呈
　　御览选匠勒石　六月通政使留【保】巡抚岳【濬】衍圣公孔【传铎】题准増建乐器库九间敬贮
　　圣祖颁赐中和乐器奎文阁左右増建直房以为执事人员斋宿之所此外应修各工以次补葺　闰七月通政使留【保】备陈
