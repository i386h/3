<!-- { "loadSidebar": true } -->
　　李　簠日照人性至孝友为诸生时尝教授生徒语人曰寒儒处盛明之世无所谓功业也惟陶成一二人物可以储国用耳顺治辛夘登贤书授蓬莱县教谕乙巳迁安东卫教授课士规条一如家塾秩满陞江西浮梁知县蹙然曰吾堪为人师长不能为民父母也然君言不宿吾勉赴之未期年即称疾告归乃出已赀凿义井三以便汲施地一区以公贫不能塟者至今郷人犹颂徳不衰卒后十年公举入郷贤祠张瑞徴莱阳人顺治壬辰进士选庶常洊歴宫允出为汝南道汝南水旱频仍荆榛满路瑞徴下车即修葺城垣捐资赈济地方渐有生人之乐其折狱明敏辨寃晰枉尤表表一时光州贼袭商城会勦擒戮瑞徴之力居多其典试两浙所拔皆知名寒士至居郷训子孙惟务忠厚戚党待举火者甚众后以寿考卒于家公举祀之
　　刘必显诸城人顺治壬辰进士任戸部主事管八旗戸口守正不阿监督通州中南仓一切陋规尽行革除司芜湖钞闗严禁蠧吏需索商民徳之终户部员外郎卒祀乡贤
　　刘毓桂字宫培寿光人顺治壬辰进士授扬州推官剖决明析平反寃狱发江洋大盗寘舞文吏于法海冦掠江南润浦仪皆震毓柱登陴城守指画方畧冦知有备遁去举卓异寻以诖误归里
　　田绪宗字彷文徳州人顺治壬辰进士授浙江丽水知县勾稽土田戸口之籍不任胥吏徭赋以清修复邑西通济堰障松遂两溪分支流四十八以灌民田在任甫五月卒于官民甚惜之
　　李士模高密人顺治壬辰进士初知河南桐柏县以才能调直卢龙两邑治政皆称循卓仕终大理评事
　　刘新国阳信人由歳贡授陜西镇安县令鬻田产以自给锱铢不取民间镇安地瘠民多迯窜百计招徕一年之内渐次复业有盗啸聚山林出没为害新国单骑谕以利害悉倒戈而迎百姓安堵以积劳乞休卒祀郷贤
　　王　骘号辰岳福山人顺治乙未进士初授戸部主事歴转刑部郎中陞四川松威道时兵氛未靖转饷深入险阻兵赖以济勦抚巴猪等寨恩威并用边徼永寜蜀中有采运楠木之役云栈路险运送甚艰适代藩司入觐即缮疏奏请免之蜀人至今感颂转口北道内陞卿贰出抚江西洁已率属甫两月总督浙闽闻楚中夏孽跳梁移镇延平居闽浙适中地为犄角以壮声援贼寻平陞戸部尚书以年老乞休归里八十二歳卒祀郷贤
　　王　福山人以孝弟好施闻于郷尤嗜学诗字可追晋唐风力
　　孙光祀平隂人顺治乙未进士好读书尚气节在谏垣疏凡二十余所陈皆切要其不下部议而径行者亦有之累迁兵部右侍郎歳己未归田越明年歳大祲出粟五百石以赈全活无筭至如睦族党周贫乏设义学建桥梁懿行班班又其余事云卒祀郷贤李赞元海阳人五歳而孤事母尽孝少贫乏其母检旧劵不下千金赞元阅其人亦多中落竟白其母焚之顺治乙未登进士选庶常改授御史巡按三楚值歳饥即捐资市谷以赈全活无数水灾壊民田庐又倡捐筑堤植桞迄今犹多赖之旋巡视两淮鹾政洁躬除调剂得宜商灶欢呼凡所施行皆裨盐政累陞督捕侍郎条议分别窝逃及误娶逃人外生之女当免议刋八条例实造后人之福后简任枢府告归旋逝
　　黄贞麟字振候即墨人顺治乙未进士授凤阳府推官时值大狱猬纷如海冦逆案逮及失出守令逋赋案逮及诸生百人刼鞘案逮及他郡绅士凡有承审贞麟皆虚心研讯无辜者多省释以推官裁缺改令盐山擢戸部主事为仓务诖误归里卒
　　王如辰字北野胶州人顺治乙未进士初授直交城令交治多山绵延百里积冦盘踞时时攻刼为害如辰之任七日即设计擒渠魁归京师正法邑患虎为文檄之虎逸去擢戸部主事歴郎中出督学广西时值兵燹九府学宫大半鞠为茂草乃倡捐建之复于桂林建华掌书院择诸郡名士读书其中所造士甚众粤西风气遂为之一开
　　曹申吉字锡余安邱人顺治乙未进士由庶常外转分守湖广郧阳治政循卓而尤长于聴断督抚交章荐之歴礼兵二部侍郎酌复旧章多所建白出抚黔中奏改卫所归并州邑以一事权招抚生苗编版图廸以文教不三年而吴逆叛于滇黔帅从贼内应执申吉不屈举家被害
　　张我鼎清平人顺治乙未进士任四川盐亭县知县行取戸部主事分理粮储出入严明吏不敢欺卒祀郷贤
　　王曰高茌平人防有神童之誉由顺治乙未进士授翰林改给事中在科垣十有七年多所建白而杜门焚草可谓直而不谅歳癸夘典试江南得两鼎甲五尚书三大学士亦可称得人之盛者所着有槐轩集行世
　　王士祯字贻上新城人顺治戊戌进士吏部员外士禄之弟初任扬州司理谳海冦重案全活甚众以才名内擢旋由部曹改翰林屡迁至兵部督捕侍郎旋改戸部持中会计屏絶膏润及转右都御史则抑奔趋崇恬退深得风宪大臣之体士祯诗文气谊冠冕士林六十年海内奉为宗匠所著述甚富家刻共三十二种殁后扬州人祠祀于平山堂与欧阳修苏轼共称三贤云
　　丁　泰字来公日照人顺治戊戌进士授陈留令时楚南未靖师旅往来供应不赀泰一意休养民免惊扰考绩称最补吏科给事中寻掌工垣前后条议如严漕折清屯逋弛海禁察侵欺无不中窽予假归里卒人皆惜之
　　任　玥高密人顺治戊戌进士仕至监察御史正色立朝中外推重尝巡视长芦盐政丝毫不茍凡便益郷里之事必请于朝而后行歳己未邑大饥捐谷千余石以助赈又出赀千余金以修学宫邑人至今诵之
　　张志禧昌邑人顺治戊戌进士任直高阳知县政治和平旗民不扰擢吏部主事迁本部郎中纂修吏部会典不浃旬稿脱乙夘请假归里首捐金倡新学宫建设义馆邑士人咸感戴之卒祀郷贤
　　赵　增汶上人明翼城令堪之弟增以顺治戊戌进士初授山西安邑知县再补福建闽县时闽冦初平增力求绥辑抚循备至旋擢兵部督捕主事以安静为务株连之累一苏后引疾归里督课子弟甚谨以寿考终祀郷贤
　　刘　果字毅卿诸城人戸部员外郎必显子顺治戊戌进士为太原推官常存矜慎每判一囚必求其生于万一未尝以谳语假人奉裁改河间知县裁汰陋规力行保甲吏民畏威懐徳授刑部主事会纂修例律于条例异同多所订正博核精敏同僚称重己未视学江南取士得人文风一变因内艰归不复起卒祀郷贤
　　萧惟豫徳左卫人顺治戊戌进士翰林院侍读提督顺天学政力拔孤寒夤缘尽絶年甫逾三十即以终养乞归
　　黄运啓昌邑人顺治戊戌进士初令浙江新昌县多惠政歴陟兵科给事中亮直端谨克称厥职以疾卒于官
　　伊　巘新城人顺治戊戌进士歴任思南寜国推官矜慎庶狱以明允著称有祥刑遗爱录行世卒祀郷贤
　　杨维乔寜海州人由顺治己亥进士选庶常考授监察御史出为口北道有积棍暴恣久为民害维乔惩以重法复宥之以情遂皆洗涤成良民寻以亲老不忍暂违力请终养以归殁后公举入祠
　　崔廸吉茌平人顺治己亥进士任陜西白水知县取与必亷然诺必信郷党称其孝友始终无间
　　于觉世字赤山新城人顺治己亥进士授归徳府推官以裁缺改知巢县县带山濒湖号称难治觉世为政寛简间以严剂之俗好巫尚鬼觉世捕其首奸风俗乃改庚戌江北饥巢邑尤甚觉世捐俸钱购米以食饥者全活数万人癸丑滇逆发难有巨冦宋某起安庐间众数千人攻剽郡邑将据焦湖以应之帆自大江东下觉世知之设伏于南门浮桥身率甲士邀击之歼其巨魁安庐之盗遂絶后以礼部郎中视学广东其教士先徳行而后文艺士翕然化之三年报最擢布政司叅议致仕归奉继母甚谨郷党称其孝焉
　　孙必振字卧云诸城人顺治己亥进士初任懐庆推官兑漕小滩镇免例金二千两且勒石永戒奉裁改授陵川知县陵经兵燹道路阻塞凿山开道以通行旅陵人号孙公峪行取为监察御史凡所建白皆切时政巡鹾两浙宿一清以疾乞归卒于家祀郷贤马　骕字宛斯邹平人顺治己亥进士任淮安司李平反者三十案即奉裁补灵璧令革陋例除荒粮均里甲请蠲赈凡便于民者尽行之卒于官
　　谷资生陵县人顺治己亥进士初任蜀之太平县时值兵燹后人多流移资生悉心招徕民始安集补荣阳极意区画荣逼近黄河资生筑崇墉以防水决至恊济军兴悉合机宜擢淮安郡丞未之任而卒王　政阳信人顺治己亥进士任直唐县知县县治濵河地亩每为水涨沙压包累钱粮政亲为检勘凡实在被伤处所力请　题豁又请免每歳狐皮解费四百余金请散逓马于要道州县以苏里社喂养之累又力请广入学之额功被唐邑不胜枚举后归殁祀郷贤
　　何　广汶上人天性至孝年九龄值歳歉亲老躬自拮据负米以供朝夕父殁事母甚谨励志读书顺治己亥成进士授江西丰城令明于聴断剔弊厘奸士民慑服母殁遂终身不仕
　　李云钟阳信人学躭经史号称渊博以选防贡成均不营仕进务以义方训子四万就学者亦甚众皆亲切指示以孝弟忠信为谆谆其推衣解食尤其天性终身未尝有吝色殁后祀之于郷
　　周治世寜阳人翰林编修爰访之仲子以歳贡任利津教谕天性至孝防年父卒于京时土冦蜂起治世于千余里萑苻荆棘中徒跣扶榇而归竭力事母四十年如一日其司铎利津兴起教化士习亦为大振殁后祀郷贤
　　周仔世寜阳人翰林编修爰访之子父殁于京宦槖萧然时年甫十四与兄治世徒跣扶榇还郷以俭勤自力事母备极孝养值歳饥有鬻妻以奉母者仔世倾已粮以完聚之又笃于友爱兄弟之子多为所成就以是郷族重之
　　苏金濮州人为诸生时研理一本考亭顺治庚子举于郷初司铎寿光再补靖海卫师范严整教士子必先制行而后文艺迁国学助教与纂修会典督捕兵部皆有声称以亲老告归敦宗睦族广置义田卒祀郷贤
　　岳峯秀字镇九汶上人顺治辛丑进士初任河南封邱令擢礼科给事中前后章数十上剀切详明大臣皆奬其能监督寳源寳泉两局因同官素侵侮之遂引疾不出卒祀郷贤
　　孙　蕙字树百淄川人顺治辛丑进士授寳应知县循卓有声内擢戸科给事会三方底定之后请蠲陜西田粮疏劾录用叛帅謇谔有声所着有笠山诗选歴代循良录安宜治畧等书
　　王久任福山人由贡监任山西文水主簿洁已爱民委监矿塲于处膏时毫无所染人益颂其清正防事孀母以孝养孤侄以恩郷里亦以孝友重之殁后公举入祀
　　李溉之长山人性至孝因父化熙宦于京师溉之善事祖母承顔伺色得其欢心后仕直滦州知州亦有声绩时人称其忠孝两全卒祀郷贤
　　赵　鋭汶上人明翼城令堪之子事母至孝甲申乙酉间山左土冦纵横鋭奉母奔避虽仓卒间甘防温凊未尝有缺时平能复旧业自以名诸生贡后授莱州府训导未任卒士林惜之
　　李挺生寜海州人由拔贡任威寜府通判告归与同胞二弟行止不少间迄老如一日焉州值盗起力佐都阃为防御计频设粥以饲兵民城赖以安贼平后凡胁从株累者复力为寛解全活甚众殁后公举入祀
　　董振秀平原人性警敏倜傥有大志明末土防蜂起振秀练乡勇为守御又值歳饥捐赀施粥活饥民数万人由明经通判太平以干理常补二千石所不逮姑熟濒湖称盗薮振秀乃伏壮士舟中命二三羸弱者击棹阳为商贾状盗望见遽登舟伏甲突出尽擒之累迁叅议寻迁福建副使会建寜兵薄城下累月振秀力为督守又率死士击败之获粮数万斛兵民赖此以济
