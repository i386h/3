<!-- { "loadSidebar": true } -->
　　吴　履【字徳基浙江兰谿人洪武时知潍州时莱守核民间官驴孶息他县皆勒民买偿履陈不便数事守然之并请邑已偿者皆罢州旧例得以羊牛代秋税履谕民曰羊牛不无死瘠患不如纳粟便民从之他日檄拨羊牛部送陜西民多破产赔累潍民独得保全无患防改州为县乃召还民诣阙留之诏不许】
　　马伯行【洪武时为昌邑县丞亷洁自守布衣粝食吟诵不辍】
　　王　真【永乐时鳌山卫指挥时妖妇唐赛儿遣其党攻诸城真选军一百五十人分两翼击之殱贼千有余级诸城围解】
　　薛　璘【宣徳时知莱州府亷明节俭恵利及民后卒于官百姓哀号如丧父母先守兖州后以莱州守易之兖民歌曰谁将莱州土换去兖川金其为民爱慕如此】
　　崔　恭【字克让广宗人正统时知莱州府尚徳化省刑罚政平讼理逺近悦服蝗飞入境恭露宿祷于神蝗自投海死百姓异之为立祠以祀】
　　仇　镇【汾西人正统间知胶州仁恕恭俭化民以徳州有夙逋数千两镇请于朝而免之】董　鼐【陜西同州人天顺时知胶州劝农兴学无政不美犹于旱祷必雨屡试应验民以为神】张　福【山西蒲州人天顺时知平度州持身亷介扶弱抑强时称循吏】
　　宋　兑【成化时知潍县専务以徳化民不为矫激之行秩满奏留复任】
　　李　楘【字从质直任丘人治时同知青州寻知莱州府时勾积屯地戍卫每驾词及民楘公忠清理不偏不徇或议牧马于莱又有献地于衡藩者楘皆力为争免在任八年民实感之】蔡　显【正徳时莱州衞指挥佥事时山东盗起戍卫职司守御显率三子淇英顺皆力战死诏赠防有差】
　　雷子坚【陜西绥徳人正徳时知平度州时流贼遍处刼掠子坚修城池缮器械储刍茭扼险隘贼知其有备遂不敢犯乃抗论将帅坐失机宜词侵本兵为当轴者所恶落职归里犹出私财五百金以佐军需封贮州库而去】
　　乔　刚【正徳时分防潍县指挥流贼杨寡妇以千骑犯潍刚与兵巡佥事许逵合撃大破之胶西恃潍以安】
　　周思兼【字叔夜南直华亭人嘉靖时知平度州躬行郊野尝饭一盂置篮舆中令乡民以次畀行咨询疾苦因尽得阁阎情状王府奄人纵荘奴夺民产监司杖奴毙阉迫王奏闻诏问状抚按檄思兼定谳思兼按之曰此决杖不如法以王故加一等阉诬告罪当戍以王故减一等监司得复故官又旁郡饥民掠食所司持之急将为乱檄思兼治之思兼减从坐篮舆手书小木牌数千随行散置于地令饥民执牌就抚有牌者悉赈以钱谷不数日而事定入觐举治行第一内櫂部曹后督临清磗厰募民筑隄身立赤日中堤成三日而秋涨大至民得免于灾仕终湖广叅政】
　　宋　礼【河南叶人隆庆时知平度州持身端谨莅政严明在任八年治称循卓】
　　于仕亷【字元正南直金坛人万厯时为登莱兵备副使缮莱州城其后三十余年叛将李九成攻莱州阅七余月终以城坚不得破】
　　龙文明【江西永新人万厯时知莱州府时守道于仕亷筑城之役文明实赞助之】
　　朱万年【贵州黎平人崇祯时知莱州府叛将李九成等攻莱久城守益坚贼诡乞降防抚谢琏偕万年往受贼执之以精骑五百拥万年至城下使呼守者出降万年大呼曰贼精骑尽在此急发炮毋念我为守将杨御蕃不忍万年顿足大呼贼怒杀之及炮发贼果伤其半诏赠太常寺卿】
　　任　栋【陜西永夀人崇祯时为莱州通判时李九成既以诈降杀知府朱万年栋乃与同知冦化掖县知县洪恩照总兵杨御蕃等悉力死守凡数月及围解各论功进秩有差】
　　陈所闻【直新安人崇祯时知平度州叛将李九成陷城所闻死之】
　　薛文周【陜西安定人崇祯时知掖县时兵燹之余抚绥有方民受其恵】
　　邢国玺【河南长葛人崇祯时知潍县有修城浚濠之功召擢主政时运道阻梗议开胶莱河国玺力陈其便即擢为登莱兵备佥事经度河道十五年闻济南城陷率兵赴援坠马死】
　　武定府
　　汉
　　龚　遂【山阳南平阳人宣帝时渤海太守时嵗饥多盗遂至饬属县捕盗吏曰诸持田器者皆良民吏无得问持兵者乃为贼诘之母少怠令下羣盗即时解散因开仓以赈恤之民有卖刀买牛卖剑买犊之謡数年吏民富实狱讼衰止上闻征为水衡都尉】
　　杨　璇【防稽乌伤人灵帝时渤海太守有异政入拜尚书仆射】
　　晋
　　邹　湛【字润甫南阳新野人太康时为渤海太守少以文学知名故居官多恵政】
　　刘　亮【懐愍时渤海太守以王浚谋将僭号亮諌不从遇害】
　　邵　续【字嗣祖魏郡安阳人懐愍时为乐陵平原二郡太守当板荡时能以兵属元帝忠于晋室后为石秀龙所执送于石勒不屈遂遇害】
　　北朝
　　苏　淑【字仲和武邑人魏熙平中为乐陵内史绥抚有民誉后谢病归老防诉乞者甚众淑清心爱下尝厯三郡皆为士民所思当时推为良二千石】
　　封子绘【字仲藻蓚人世宗时渤海太守晓达政事长于抚绥州郡以安弟子绣亦为渤海太守】
　　隋
　　裴　蕴【河东闻喜人文帝时棣州刺史有能名大业中考绩连最征为太常少】
　　唐
　　薛大鼎【字重臣汾隂人髙宗时为沧州刺史奏开无棣沟引鱼盐之利百姓歌曰新河得通舟楫利直达沧海鱼盐至昔日徒行令跨驷美哉薛公徳广被时大鼎与瀛州刺史郑徳本冀州刺史贾敦頥齐名故河北称为铛脚刺史】
　　邵　播【昭宗时棣州刺史朱全忠陷棣州播不屈死之】
　　五代
　　华温琪【字徳润宋州下邑人仕梁为棣绛二州刺史时河溢为患温琪徙治新城民赖其利】张　锡【闽县人仕梁为棣州军事判官郡有麴务以牙将主之颇恣横民有犯麴三觔輙置之死既而牙将盗官麦百斛私造麴事觉锡判曰麴犯三觔求生不得麦盗百斛免死诚难因置于法后为淄川令不畏强御専务爱民民皆感而颂之不谖】
　　李　琼【沧州饶安人晋出帝时棣州刺史杨光逺以书招之琼拒而不纳帝嘉之】
　　【附】刘遂清【唐棣州刺史详人物】
　　宋
　　何继筠【字化龙河南人太祖初为棣州防御使从征太原晋阳所战皆防以功拜建武军节度使判棣州前后在镇二十年与士卒同甘苦得其死力边人畏服多画像祀之其子承矩为衙内指挥使善抚循百姓是以军民辑和亦以从征太原功擢齐州团练使】
　　周　渭【字得臣昭州恭城人太祖初知棣州殿直傅延翰谋走契丹渭擒之械送阙下渭在郡以简肃称及代吏民遮道乞留诏赐钱百万】
　　路　振【字子发永州祁阳人太宗时知滨州契丹尝薄城下州民震恐振亲加抚谕曰大兵不日赴援但坚壁自守吾且灭之数日契丹引去转运使刘综称其能诏书褒美之】
　　吕夷简【夀州人真宗时知滨州五代时河北税及农器宋初沿之至是夷简奏请得免又沿河修筑隄防分导水势虽滨河海嵗无淹涝】
　　孙　冲【字升伯赵州平棘人真宗时为太常博士河决棣州冦凖请徙州治河命冲往按视还言徙州治堤不若塞河为便遂以冲知棣州自秋至春河凡四决皆塞之迁殿中御史】
　　李仕衡【字天钧成纪人真宗时为河北都转运使棣州屡苦河患仕衡奏徙之明年旱蝗请发粟以赈后知青州捕盗犹着能声寻入为三司使】
　　张士逊【字顺之隂城人真宗时为河北转运使时以避河徙州阳信议者以所遗粮多为不可迁士逊视濒河州县方乏食即计所余以贷贫者期来嵗输还新治州公私便之】
　　髙若讷【字敏之并州榆次人仁宗时知商河县时有职分田牛种科及里地若讷自为置办不以累民且着为例】
　　金
　　李　珪【世宗时知滨州莅政亷明尝条画七事以革夙弊民受其恵】
　　元
　　髙谦亨【直深州人世祖时为利津尹奉法惟谨慎重刑狱尝立庙学教授生徒利津学校之兴遂从此始】
　　赵　珪【河间人成宗时为渤海尹嵗饥请于朝得内府楮币及利津仓粟以赈又请免秋租使民得安业上皆可其请秩满民奏留遂复任】
　　【附】姜　彧【知滨州详人物】髙　禧【商河霑化尹详人物】
　　明
　　冻　泰【河南睢州人正统间知利津县亷明仁恕振士风革吏百姓怀徳称为能吏】何　淡【北直顺徳人天顺时知滨州治政多善民皆称之其均徭定役虽更歴久逺终不能易其法民愈追念之】
　　白　旻【北直保定人天顺时为阳信县丞持守公亷杜絶私谒抚逃亡振贫乏培养士子率作文教政皆称善值本县令缺民扶老携防诣阙奏请上即许旻为令操行有加于昔又任五年以荐超刑部员外郎】
　　王　檵【江西泰和人成化时知武定州政治明敏人不敢欺考绩居最】
　　衞　术【山西蒲州人成化时知武定州刚直亷敏崇尚礼教民俗丕变去后人犹思慕之】才　寛【北直迁安人成化间知商河县平易近民政事修举仕至都御史】
　　王　嵩【河南汲县人成化间知青城县亷明慈恵有古循吏风祠于郊】
　　朱大用【南直句容人成化间知青城县政修人和循声逺播改擢衡州推官】
　　刘　瓒【保定清苑人成化时知蒲台县开荒芜劝民耕织建庙学敦率士行人以为得养教之实秩满行取监察御史官至吏部侍郎】
　　徐　升【江西丰城人成化时知蒲台县勤于抚字民乐其寛】
　　陶　福【浙江临海人成化时知利津县劝农桑兴学校筑隄防水民赖其利】
　　杨　俭【河南仪封人治时知利津县凡海口商舶往还稽察必严而丝毫不染逺近徳之】沂州府
　　汉
　　砀　鲁【武帝时为东海太守治官莅民以亷节称】
　　尹翁归【字子兄河东平阳人宣帝时为东海太守治极明察郡中吏民贤不肖及奸邪罪名尽知之时有大豪许仲孙为奸滑二千石莫能制翁归至论仲孙弃市一郡怖栗相戒莫敢犯禁】冯　立【字圣卿上党潞人元帝时为东海太守居职公亷多知有恩贷好为条教吏民嘉美时东海琅邪各为一郡立兄野王治琅邪有声立能嫓美焉】
　　祭　彤【字次孙颍川颍阳人光武时为防贲令时郡国尚未悉平彤至诛奸滑殄支党野无伏莽民赖以寜】
　　刘　寛【字文饶华隂人桓帝时为东海相政多仁恕吏人有过但用蒲鞭示辱每行县止息亭传輙引学官诸生执经对讲见父老劝以农桑勉以孝悌人感徳兴行日有所化后入为太尉】赵　咨【字文楚东郡燕人灵帝时为东海相在官清简计日受俸豪党化其节俭奉法惟谨附】刁韪【东海相详兖州府】汲黯【东海太守详人物】
　　【三国】魏
　　吴　质【字季重夀春人黄初中为东莞太守士人卢显为人所杀质曰此士无讐而有少妻所以死乎适见其比居有少年书吏李若见问而色动遂穷诘情状即自首罪人斯得每军功赏赐皆散之于众无入已者在郡九年吏民便安将士用命后迁征东将军假节都督青徐诸军事广农积谷有兼年之储】
　　晋
　　王　承【字安期太原人愍帝时为东海太守政尚清静不为苛细有小吏盗池鱼纲纪推之承曰文王之囿与众共之池鱼何足惜耶有书生犯夜禁为吏所拘问之乃曰从师受书不觉日暮承令送归其家其从容寛裕如此】
　　隋
