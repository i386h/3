<!-- { "loadSidebar": true } -->
　　儿　寛【千乘人治尚书受业孔安国贫无资用尝为弟子都养时行赁作带经而锄休息辄诵读以射策为掌故功次补廷尉文学卒史寛为人温良有亷知自将善属文时张汤为廷尉防有疑奏掾史因使寛为之异日上问汤曰前奏非俗吏所及谁为之者汤言儿寛上曰吾固闻之久矣后举侍御史见上语经学上恱擢为中大夫迁左内史寛既治民劝农桑缓刑罚理狱讼卑礼下士吏民大信爱之又奏开六辅渠定水令以广溉田收租嵗时裁阔狭与民相假贷以故租多不入后冇军发以负租课殿当免民恐失之轮租繦属不絶课复最累官御史大夫】
　　隽不疑【渤海人治春秋为郡文学进退以礼武帝末暴胜之为直指使者逐捕盗贼督课郡国以军兴诛不从命者胜之素闻不疑贤至渤海请与相见不疑曰为吏太刚则折太柔则废威行施之以恩然后树功扬名胜之敬纳其戒表荐为青州刺史昭帝即位齐孝王孙刘泽交结郡国豪杰有异谋欲先杀青州刺史不疑发觉收捕皆伏其辜擢为京兆尹京师吏民咸服其威信】
　　眭　【字孟鲁国蕃人少好任侠长乃变节从嬴公受春秋以明经为议郎至符节令元凤三年莱芜南有大石自立昌邑社枯本卧复生上林苑中僵栁亦自立孟推春秋之意当有从匹夫为天子者乃上其书霍光以为妖言伏诛后宣帝兴于民间征子为郎】
　　顔安乐【字公孙鲁国薛人家贫为学精力从眭孟治公羊春秋官至齐郡太守丞授淮扬泠丰淄川任公由是顔氏有冷任之学】
　　孟　喜【字长卿东海兰陵人父号孟卿善为礼春秋授后苍疏广世所传后氏礼疏氏春秋皆出孟卿喜从田王孙受易好自称誉得易家候隂阳灾变书自言得之田生而同门梁丘贺证其非是举孝亷为郎博士缺众人荐喜上闻喜改师法遂不用喜授同郡白光沛翟牧皆为博士由是有翟孟白之学】后　苍【字近君东海郯人从孟卿受礼说礼数万言号曰后氏曲台记】
　　费　直【字长翁东莱人治易为郎至单父令长于筮卦后琅邪王璜能传其业】
　　江　公【瑕邱人受谷梁春秋及诗于申公以诗授韦贤以春秋授荣广至宣帝时三世博士】章　贤【字长孺鲁国邹人质朴少欲笃志于学兼通尚书以诗教授号称邹鲁大儒征为博士给事中进授昭帝诗累迁大鸿胪宣帝初即位贤以与谋议安宗庙赐爵闗内侯以先帝师甚见尊重本始三年为丞相封扶阳侯以老病乞归丞相致仕自贤始卒諡节侯】
　　龚　遂【字少卿山阳南平阳人以明经为昌邑王郎中令王动作多不正遂为人忠厚刚毅有大节内諌诤于王外责传相引经义陈祸福面刺王过王至掩耳起走王废遂以数谏诤减死宣帝以遂为渤海太守时嵗饥多盗遂至饬属县捕盗吏曰诸持田器者皆良民吏无得问持兵者乃为贼诘之无少怠令下羣盗即时解散因开仓以赈恤之民有卖刀买牛卖剑买犊之謡数年吏民富实狱讼衰止上闻征为水衡都尉】
　　王　吉【字子阳琅邪臯虞人以郡吏举孝亷为郎迁云阳令举贤良为昌邑中尉王好游猎动作无节吉上疏谏争甚得辅弼之义及霍光迎王吉复奏书切戒王既废羣臣皆坐诛惟吉与龚遂以忠直数谏得减死宣帝时复为谏大夫上疏言得失谓俗吏所以牧民者独设刑罚以守之公卿之务在于期会簿书此非太平之基也上以为迂阔遂谢病归吉兼通五经能为邹氏春秋以诗论语教授学者好梁邱贺说易令子骏受焉与贡禹为友屡荐于朝故世称王阳结绶贡禹弹冠即王子阳也】
　　王　式【字思翁东平人为昌邑王贺师以诗授王后王征而复废凡王左右近臣皆得死罪式曰臣尝以诗谏凡忠臣孝子必反覆讽诵于王冀王从于危亡失道之君未尝不流涕陈戒而王卒不聴也乃得减死归家后宣帝时羣弟子争传式学誉于上复诏为博士式辞曰刑余之人岂宜复充礼官谢病不起】
　　丙　吉【字少卿鲁人治律令为鲁狱史积功劳稍迁至廷尉右监武帝巫蛊事起诏吉治狱时宣帝生数月以皇曽孙坐系吉择谨厚女徒令保养得全及帝即位絶口不道前恩帝后知之遂封博阳侯后五嵗为丞相吉尝出逢羣鬬者死伤横道不问见牛喘问之或讥吉吉曰方春少阳用事未可大热恐牛近行因暑故喘此时气失节恐有所伤害也人以为知大体諡定侯】
　　魏　相【字弱翁济隂定陶人徙平陵少好学以对策髙第为茂陵令茂陵大治后迁河南太守禁止奸邪豪强畏服人有告相贼杀不辜事下有司河南戍卒都官皆愿留作一年以赎太守罪老弱万余人守闗欲入上书宣帝即位征为御史大夫言霍氏骄放宜削其权地节中为丞相封髙平侯相总领众职甚称上意风雨灾变郡不上相辄奏言之与丙吉同心辅政称贤相諡宪侯】
　　于　公【东海郯人为县狱史决狱平允东海有孝妇少寡无子养姑甚谨姑欲嫁之终不肯姑谓隣人曰柰何以我久累丁壮遂自经姑女告妇杀母吏验治之因诬服于公争之勿得乃抱其具狱哭于府上因辞疾去太守竟论杀之郡中枯旱三年后太守至卜筮其故于公曰孝妇不当死前太守强断咎傥在是乎太守杀牛自祭孝妇因表其墓天立大雨尝曰吾治狱多隂徳后世必有兴者令髙大其门可容驷马车后子定国孙永皆封侯】
　　于定国【字曼倩东海郯人少学法律于其父于公以材髙举侍御史宣帝时为廷尉帝尝称之曰张释之为廷尉天下无冤民于定国为廷尉民自以不冤甘露中为丞相封富平侯諡曰安子永以孝行闻官至御史大夫尚馆陶公主】
　　夏侯胜【字长公鲁人从始昌受尚书及洪范五行传征为博士霍光以太后省政宜知经术白令胜用尚书授太后迁长信少府宣帝初即位议立武帝庙乐胜独争之下狱大赦出为諌大夫上知胜素直谓曰先生正言无惩前事迁太子太傅受诏撰尚书论语说及卒太后素服五日以报师傅之恩儒者以为荥】
　　夏侯建【字长卿胜从父子师事胜及欧阳髙左右采获又从五经诸儒问与尚书相出入者牵引以次章句具文饰说胜非之曰建所谓章句小儒破碎大道建亦非胜为学疎略难以应敌建卒自专门名经仕至太子少傅故尚书有大小夏侯之学】
　　梁丘贺【字长翁琅邪诸人以能心计为武骑从太中大夫京房受易更事田王孙宣帝闻京房明易求其门人得贺入说易上善之以为郎贺小心周宻甚见信重官至少府图形麒麟阁子临亦以说易为黄门郎甘露中奉使问诸儒于石渠临学精熟専行京房法】
　　疏　广【字仲翁东海兰陵人少好学明春秋徴为博士太中大夫累迁太子太傅兄子受字公子亦以贤良举为太子家令受好礼恭谨敏而有辞宣帝幸太子宫受迎谒辞礼闲雅遂拜受为少傅平恩侯许伯白使其弟中郎将舜监防太子家上以问广广谏以太子国储副君师友必于天下英俊不宜独亲外家上善其言太子每朝太傅在前少傅在后父子竝为师傅朝廷以为荣广为受言曰知足不辱知止不殆乃上疏乞骸骨许之既归乡里日令设酒食与族人故旧相娯乐不为子孙増益产业曰贤而多财则损其志愚而多财则益其过既无以教化子孙不欲益其过而生怨也】
　　孔　霸【字次儒孔子十三代孙初为博士宣帝时为太中大夫元帝即位拜太师赐爵闗内侯霸为人谦退不好权势上欲致霸相位霸辞让不受自陈至三及卒上素服临吊者再赠以列侯礼】萧望之【字长倩东海兰陵人后徙杜陵性好学治齐诗事同县后苍博士白竒又从夏侯胜问论语礼服以射策甲科为郎及霍禹继光为大司马京师雨雹望之奏对隂阳不和是大臣任政一姓擅执之所致也天子拜望之为谒者累迁諌大夫丞相司直嵗中三迁官至二千石后霍氏败益任用以为平原太守望之雅意在本朝乃上疏劝上纳谏臣遂征入守少府宣帝察望之经明持重论议有余材任宰相欲详试其政事复以为左冯翊上疏言西羌乌孙事三年为御史大夫又左迁为太子太傅帝寝疾以望之为前将军受遗诏辅政元帝暗弱恭显用事望之深嫉其奸谋去之不克反为所陷召赴狱乃饮酖自杀上闻之惊拊手曰曩固疑其不就狱果然杀吾贤傅】
　　韦元成【字少翁鲁国邹人丞相贤次子少好学修父业尤谦逊下士以明经擢为諌大夫迁大河都尉父贤卒兄以坐宗庙事系狱贤门下生与宗家共矫贤令以元成为后元成佯为病狂让其兄丞相御史劾奏元成实不病有诏引拜元成不得已受爵宣帝髙其节使守河内以陪祀孝惠庙失仪削爵为闗内侯后为淮阳中尉与诸儒论同异于石渠阁元帝永光中为丞相封侯故国元成为相七年守正持重不及父贤而文采过之諡共侯】
　　贡　禹【字少翁琅邪人以明经博行征为博士歴凉州刺史以病去官元帝时征为諌大夫时年嵗不登郡国多困禹奏言当深察古道从其俭者洒洒数千言又乞罢采珠玉使百姓一意农桑议建汉家宗庙多不应古礼帝皆嘉纳之官至御史大夫】
　　周　堪【字少卿齐人事夏侯胜治尚书为博士论于石渠经最髙元帝即位堪为光禄大夫与萧望之竝领尚书事为石显所谮皆免官望之自杀上愍之乃擢堪光禄勲】
　　林　尊【字长宾济南人事欧阳髙治尚书为博士论石渠官至少府太子太傅授平陵平当梁陈翁生由是欧阳有平陈之学】
　　京　房【东郡顿丘人元帝时齐郡太守以考功法治郡后上封事言灾异石显诬之下狱死】欧阳生【字和伯千乘人受尚书于伏生以授倪寛寛授欧阳生子世世相传至曾孙髙为博士髙孙地余以太子中庶子授太子尚书后为博士论石渠元帝即位至少府由是尚书世有欧阳氏学】徐　良【字游卿琅邪人从梁人戴徳延君学礼累官博士州牧郡守家世传业由是大戴有徐氏之学】
　　诸葛丰【字少季琅邪人以明经为郡文学御史大夫贡禹除为属举侍御史元帝时擢为司校尉并以节加秩光禄大夫时侍中许章以外戚贵幸事多不法丰欲奏劾章适逢章私出丰驻车举节诏章下欲收之章驰车去丰追之章因得入宫乞哀遂收节后徙城门校尉免归】
　　薛　宣【东海郯人元帝时为不其丞琅邪太守赵贡行县见宣恱其能奏迁乐浪都尉又为寃句令所在皆着贤声人称贡为知人而宣为不负所举】
　　史　丹【字君仲鲁国人徙杜陵以父髙任为中庶子元帝即位为驸马都尉侍中诏防太子家后帝寝疾欲易太子丹以亲宻臣得侍疾上独寝时直入卧内伏青蒲上涕泣以死争上意感悟谓丹曰无有此议太子得不易成帝即位累迁左将军封武阳侯以病归第諡顷侯】
　　匡　衡【字稚圭东海丞人性好学精力过人诸儒为之语曰匡说诗解人颐射策甲科以不应补平原文学学者多上书荐衡经明后进皆欲从衡不宜在逺方宣帝不甚用儒术遣衡归元帝时以史髙荐累迁给事中时日食地震上疏言水旱之灾生于赋敛宜减宫室之度省靡丽之饰考制度修外内近中正远巧侫放郑卫进雅颂举异才开直言疏入上恱累迁御史大夫代韦元成为丞相封安乐侯成帝即位复上疏戒妃匹劝经学及正南郊罢诸淫祀上优礼之后以子醉杀人而有司奏衡专地盗土遂坐免子咸亦以明经歴位九卿家世多为博士者】
　　王　章【字仲卿泰山钜平人以文学为諌大夫忠直敢言成帝立迁司校尉大臣贵戚敬惮之已迁为京兆尹时帝舅大将军王凤辅政章虽为凤所举非凤専权不亲附凤防日食章奏封事召见言凤不可任用宜更选忠贤上初受之而卒不能从竟为凤陷以大逆死狱中】
