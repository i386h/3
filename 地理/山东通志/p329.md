<!-- { "loadSidebar": true } -->
　　魏　浚【东郡东阿人寓居闗中懐帝以为扬威将军及洛阳陷屯于洛北石梁坞抚战士修器备其附贼者先谕以大晋运数灵长行已建立归之者甚众或恃逺不从命遣将讨之服从而已不加侵暴于是逺近感恱刘琨承制假浚河南尹刘曜忌浚得众率军围之浚援絶夜遁为曜所得遂死之】刘　印【字承尹东莱掖人汉齐悼王肥之后名著海岱士咸慕之举贤良辟司空掾并不就会避地冀州依刺史邵续续以徒众寡弱谋降于石勒印为陈胜负之势得失之机欲其戴琅邪王以抗石勒续从其言遣使江南朝廷嘉之印乃求自行续厚遣之既至元帝命为丞相叅军累迁尚书吏部郎王敦素与印交请为右司马印知敦冇不轨心枕疾不就出为豫章太守豪右肃然咸和初以平苏峻功赐爵丰城子后为郭默所害】
　　胡毋辅之【字顔国泰山奉髙人少擅髙名嗜酒任纵王衍尝称其吐佳言如锯木屑霏霸不絶仕晋守繁昌令节清自励甚有能名终湘州刺史】
　　王　导【字茂琅邪临沂人光禄大夫览孙少有风鉴识量清逺元帝为琅邪王与导友善出镇下邳请导为安东司马军谋密策知无不为及从建康呉人不附导劝帝引顾荣贺循二人以结人心又劝帝收中州贤士与之图事晋国既建导歴大将军义同三司以讨华轶功封武冈侯及王敦有异谋导率子弟诣台待罪帝以导忠节冇素特还朝服召见宥之明帝即位导受遗诏辅政王敦平封始兴郡公复与庾亮同受遗诏辅成帝进位丞相卒諡文献】
　　王　彬【字世儒琅邪临沂人少称雅正与兄廙俱渡江累官典军叅军豫讨华轶有功封都亭侯歴侍中从兄敦举兵入石头帝使彬劳之彬数敦罪辞极慷慨敦大怒时王导在坐劝彬起谢彬曰冇脚疾敦曰脚痛孰若颈痛彬意气自若殊无惧容敦平征拜光禄勲歴右仆射卒諡肃】
　　王　舒【字处明临沂人司空导从弟父防侍御史元帝出镇建康舒与诸父兄弟俱渡江而东叅镇东军事褚裒镇广陵以舒为车骑司马咸称明练裒卒遂代裒累迁防稽内史秩中二千石会苏峻猖獗舒率兵征讨峻平以功封彭泽侯卒諡曰穆】
　　魏　该【东阿人浚族子元帝时为顺阳太守王敦不轨甘卓以敦防动之该曰王公举兵向天子非吾所宜与也拒之不应及苏峻难作该率众救台军次石头城受陶侃节度以劳瘁卒于军中】刘　超【字世瑜临沂人少冇志节从元帝渡江为安东府舍人専掌文檄及苏峻犯阙超为右卫将军峻迁帝石头超与侍中钟雅步侍左右臣节愈恭成帝时年八嵗幽厄之中超犹启授孝经论语谋奉帝出赴义军事泄峻使任让收超及雅帝抱持悲泣曰还我侍中右衞让竟害之峻平帝诛让赠超衞尉諡曰忠】
　　卞　敦【字仲仁济隂冤句人汝南相俊子弱冠仕州郡辟司空府迁尚书郎朝士多称之元帝请为军谘祭酒不就征南将军山简以为司马时王如杜曽相继猖獗简乃使敦监沔北七郡军事攻讨所至皆平后从明帝讨王敦有功封益阳侯徙光禄勲卒諡曰敬】
　　孔　衍【字舒元孔子二十二世孙少好学通诗书举异行直言皆不就避地江东明帝在东宫衍领太子中庶子经学深博练识旧典朝仪轨制多取正焉后为王敦所恶出守广陵所撰述百余万言】华　恒【字敬则髙唐人博学清洁以驸马都尉除散骑常侍累迁太常定郊礼太宁初王敦表为防军不拜至咸和初以讨王敦功进封苑陵县侯苏峻逼石头城恒侍帝左右备履艰困及帝加元服将纳后恒推寻旧典撰定礼仪并郊庙辟雍朝廷轨则事皆施用迁左光禄大夫卒諡曰敬】
　　徐　宁【东海郯人少知名为舆县令时廷尉桓彛有人伦识鉴尝过舆县乃造之宁清惠博涉相遇欣然彛大赏之至都谓庾亮曰为卿得一佳吏部亮即啓帝用为吏部郎累官至左将军江州刺史卒于官】
　　郗　隆【字始髙平金乡人仕晋为尚书郎转左丞以直亮为百僚所惮后为扬州刺史僚属有犯辄以台阁峻制绳之寻加宁东将军】
　　郗　鉴【字道徽髙平金乡人宁东将军隆侄博览经籍以儒雅著名赵王伦辟为掾鉴知伦中蓄异谋遂称疾去职恵帝复正累迁中书侍郎后随元帝东渡明帝即位畏王敦之逼倚鉴为外援拜安西将军都督扬州江西诸军与帝谋讨敦后与王导卞壸等同受遗诏辅少主出刺徐州及苏峻为患鉴流涕誓师三军争为用命峻平拜司空仍还镇广陵封南昌县公卒諡文成】
　　窦　益【泰安人六世同居诏褒美赐粟帛】
　　羊　曼【字祖延泰山南城人少知名渡江为黄门侍郎晋陵太守以事免官与阮放郗鉴胡毋辅之卞壸蔡谟阮孚刘绥号兖州八伯曼知王敦不臣终日酣饮故不与其难成帝时以前将军守云龙门苏峻为逆王师不振或劝曼避之曼曰奈朝廷何勒众战不克而死峻平追赠太常卿】
　　郗　愔【字方回髙平金乡人南昌县公鉴长子性至孝袭爵南昌公征拜中书侍郎寻以疾去职与王羲之许恂并有迈世之风修黄老之术后征为光禄大夫固让不拜求补逺郡出为辅国将军久之乞归征拜司空不起卒諡文穆】
　　刘　鲕【字长鱼髙宻人幼不慕俗长而希古笃学厉行化流邦邑与城阳邴郁并有髙名咸康中成帝博求异行之士征为博士鲕赴京师自陈年老不拜以寿终】
　　卞　壸【字望之冤句人侍中粹之子弱冠有名誉元帝镇建邺召为从事中郎成帝时为右将军尚书令与王导同心辅政干实当官以褒贬为已任庾亮将征苏峻壸固争不从司马任台劝壸宜畜良马以备不虞壸笑曰以顺逆论之理无不济若万一不然岂须马哉及峻进攻靑溪六军失利壸与二子眕盰皆死之眕母裴氏抚尸哭曰父为忠臣子为孝子吾复何恨乎】
　　吕　安【字仲悌东平人神气超逸博物能文与向秀稽康相友极善毎一相思辄千里命驾后遭谮与康并见杀向秀为作思旧赋】
　　孟　嘉【字万年孟子二十二代孙庾亮镇武昌拔为观学从事西安将军府功曹再为江州别驾又为桓温叅军温甚重之穆帝闻其名赐见东堂以脚疾不任拜起诏使人扶入其见优礼如此】徐　邈【东莞姑幕人东晋初徙居京口邈博涉多闻以慎宻自居孝武帝时谢安举为中书舍人撰正五经音训学者宗之在西省十年多所禆益转祠部郎上南北郊宗庙迭毁礼皆有证据迁中书侍郎専掌纶綍所注谷梁传见重于时】
　　郗　恢【字道尹金乡人鉴之孙建威将军昙之子少袭父爵散骑侍郎累迁给事黄门侍郎领太子右衞率孝武帝深器重之以为有藩伯之望使镇襄阳甚得闗陇之心降服者动以千计后以军功加督陇将军寻为尚书卒赠镇军将军】
　　伏　滔【字元度平昌安邱人少以才学名举秀才辟别驾皆不就大司马桓温引为叅军时淮南猖獗滔著论二篇名曰正淮温称赏之太元中拜著作郎専掌国史领本州大中正迁游击将军子系之亦有文才官至光禄大夫】
　　王　珣【字元琳临沂人内史洽之长子丞相导之孙弱冠为桓温主簿时温经畧中夏军中机务皆以委珣从讨袁征封东亭侯累迁侍中孝武深倚赖之时帝雅好典籍珣以才学文章见昵于帝隆安二年加散骑常侍卒諡献穆】
　　王　珉【字季琰临沂人内史洽季子少有才艺名出珣右歴国子博士黄门侍郎侍中代王献之为长史兼中书令二人素齐名世谓献之为大令珉为小令卒赠太常】
　　臧　焘【字徳仁东莞莒人少好学善三礼贫有操行晋太元中始立国学谢元举焘为助教顷之去官躬耕养亲十余年居丧以毁瘠著称安帝时补尚书度支郎改掌祠部议京兆府君以上四主在太祖之前情礼已逺宜从迁毁识者是之寻改大鸿胪】
　　魏咏之【字长道任城人家贫躬耕好学不倦初为州主簿尝与刘裕游及桓不轨咏之协赞义谋败授建威将军桓歆冦歴阳咏之率众击走之转荆州刺史咏之初在布衣不以贫贱为耻及居显位不以富贵骄人卒赠太常追封江陵县公諡曰桓弟顺之琅邪内史】
　　何无忌【东海郯人少有大志忠亮任气人有不称其心者辄形于言色州辟从事转太学博士镇北将军刘牢之即其舅也时镇京口每有大事必与叅议牢之欲降桓无忌屡諌辞防甚切与刘裕起义兵讨闻之甚惧其党曰刘裕乌合势必不成曰刘裕勇冠三军兼以何无忌刘牢之之甥酷似其舅何谓无成其见惮如此及溃走无忌与振武将军刘道规同追之平奉帝还京师累迁防稽内史督江东五郡军事义熙二年封安成郡开国公后与卢循别帅徐道覆战失利握节死之】檀凭之【字庆子髙平人少有志力为世所称从兄子韶兄弟五人皆穉幼而孤凭之抚养若已所生初为防稽王骠骑行防军累迁宁逺将军与刘裕有州闾之旧又数同东讨情好甚宻义旗之建凭之与刘毅俱以私艰墨经而赴官次刘裕以为建威将军后为皇甫敷军所害追封曲阿县公】徐　广【字野民东莞姑幕人谢镇兖州辟从事累仕至秘书监及刘裕受禅恭帝逊位广独哀感涕泗交流谢晦见之谓曰徐公将无小过广收泪言曰君为宋朝佐命吾乃晋室遗老忧喜之事固不同时乃更歔欷遂乞归卒于家】
　　檀　斌【髙平金乡人明帝时为兖州刺史时石勒遣其将石良冦兖州斌因乏救力战死之】晏　谟【临淄人晏婴后善属文撰齐记行世南燕主慕容徳登营邱问谟以齐之山川邱陵贤哲旧事谟歴对详辨画地成图徳嘉之拜尚书郎】
　　王　猛【字景畧北海剧人少贫贱气度雄逺博学好兵书徐统见而竒之召为功曹不应隠于华隂山桓温入闗被褐诣之扪虱而谈当世之事旁若无人温异之请与俱往猛还山谘师师曰卿与桓温岂并世哉乃止苻坚将有大志遣吕婆楼招之一见若生平及坚僭位以猛为中书侍郎累迁司徒録尚书事率诸军讨慕容晖军严禁明师无私犯逺近帖然以平燕功进封清河郡侯留镇冀州俄入为丞相加都督中外诸军事猛宰政公平流放尸素拔幽滞显贤才外修兵革内崇儒学劝课农桑教以亷耻是以兵强国富垂及升平临卒坚问以后事猛曰晋虽辟在江左乃正朔相承愿勿以晋为图鲜卑羌虏终为人患宜渐除之言终而没諡曰武侯】
　　房　豹【字仲干清河人年十七为慕容绍主簿并行台郎中绍宗云有水厄思自禳之豹曰命在天岂人所能延促未几绍宗遇溺时论以为知微迁乐陵太守阶除简静囹圄空虚郡治频海水多咸苦豹命凿一井得甘泉咸谓政化所致后辞疾归终于家以上三人系燕秦附】
　　南北朝
　　刘穆之【字道和东莞莒人少好书传为府主簿后从宋武帝为军吏平京邑任以腹心穆之尽诚无隠累官中军太尉司马加丹阳尹武帝西讨以诸葛长民监留府穆之辅之加建威将军寻转尚书仆射穆之内总朝政外供军旅决断如流事无壅滞后以佐命元勲追封南康郡公諡文宣配食髙祖庙庭孙瑀仕至御史中丞】
　　臧　熹【字义和宋东莞莒人与兄焘并好儒学熹更习骑射遇虎直前射之应而倒从武帝定建业及桓走武帝使熹入宫封府库有金饰乐器武帝问熹卿得无欲此乎熹正色曰主上幽逼非所将军首建大义虽复不肖实无情于乐以建义功封始兴县五等侯为临海太守绥辑纲纪招聚流散后同伐蜀蜀平遇疾卒追赠光禄勲】
