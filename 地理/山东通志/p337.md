<!-- { "loadSidebar": true } -->
　　崔　铉【字台硕博州人父兀略为义成节度使铉擢进士累迁中书舎人学士承防武宗好蹴鞠角抵铉切谏帝褒纳入朝三载至宰相出为淮南节度以兵定宣州军加检校司空居九年条教画一民便之徙山南东道荆南二镇封魏国公防厐勋为逆严兵屯江湘邀贼归路贼惧引避朝廷壮其忠子沆为戸部侍郎】
　　毕　諴【字存之郓州须昌人性端慤不妄与人交太和中举进士累迁职方郎中翰林学士党项扰河西宣宗召访边事帝喜曰此禁中颇牧也即拜刑部侍郎出为邠宁节度安抚使諴到军遣吏怀谕人率化复募士置屯田嵗收谷三十万斛省度支经费钱数百万歴同中书门下平章事寻出镇河中卒】
　　孔　纬【字化文孔子三十九代孙举进士歴集贤直学士擢御史中丞性方严疾恶风采肃然迁吏部侍郎权要私书至盈凡一不省当路不恱改太常卿僖宗幸蜀避朱玫次陈仓纬料玫必追及建言请幸梁州遂免于难玫平从帝还累迁左仆射加司徒封鲁国公防天武都头李顺节欲班见百官纬判止之折以礼顺节慙缩不敢言卒赠太尉】
　　诸葛爽【青州人为汝州防御使黄巢犯顺诏率代北行营兵入卫授招讨行营副都统兼中书门下平章事善吏治法令澄清人无怨咨擢检校司空】
　　孙　揆【字圣圭武水人以进士累官京兆尹昭宗讨李克用授揆昭义节度使趣潞州克用伏兵长子擒揆欲以为河东副使揆曰吾天子大臣兵溃而死分也岂能复事镇使耶克用怒以锯解之锯齿不行揆骂曰死狗欲锯人当束以板如其言揆至死詈声不辍昭宗怜之赠左仆射】
　　张　直【濮州人父楚平寿张令调长安值黄巢乱不知所终直防避地河朔既冠以父失所在不遑寝处时盗贼蜂起道路梗塞自秦抵蜀徒行丐食以覔父积十年不获乃发丧服衰哀慕终身】
　　五代
　　和　凝【字成绩郓州须昌人梁举进士义成节度使贺瓌辟为从事梁晋战于胡柳梁师败瓌与凝单骑走瓌挥凝去凝曰士为知己者死岂相忘于患难乎俄而追骑将及凝射杀一人余不敢复瓌乃得脱归谓诸子曰和生志义士也因妻之以女唐天成中为翰林学士知贡举所收皆一时之秀汉天福中拜太子太传封鲁国公至周显德二年卒赠侍中有文集行世】
　　葛从周【鄄城人从梁太祖攻蔡州太祖堕马从周以骑让之步行而鬬身被数创得免又从攻兖州走朱瑾太祖表从周为留后使掠地山东五日而下邢洺磁三州刘仁恭攻魏罗绍威求救于梁太祖命从周将五百骑趣魏因攻刘守文于沧州仁恭以燕兵救之连战于老鸦堤仁恭大败遂定魏地太祖即位拜左金吾上将军末帝时拜昭义节度使封陈留郡王】
　　王彦章【字子明郓州寿张人事梁为宣义军节度使当梁晋之际彦章以勇闻天下晋王李存朂取郓州梁以彦章为招讨使问破敌之期对曰不过三日左右皆失笑彦章驰两日至滑州引兵急击德胜南城破之末帝信谗罢为东路守捉杨刘之败兵溃被执晋王欲活之彦章谢曰臣受梁恩非死不能报岂有朝事梁而暮事晋何面目见天下士乎遂见杀后晋王即位为唐庄宗命以礼改葬之】牛存节【字赞正青州博昌人从梁太祖攻魏下魏黎阳临河后屡立战功累迁潞州都指挥使太祖攻凤翔不克使召存节存节闻命即行潞人号泣送者络绎于道及末帝时从康懐英攻潞州懐英谓存节曰潞人素徳公闻公至解甲恐后矣行至天水关适晋王攻泽州甚急存节曰吾行虽不受命然泽州要害不可失也遂分兵举防而先比入城晋人穴地以攻存节亦穴地以应战于隧中敌死无筭寻迁匡国军节度使同州水咸无井时朱友谦又附晋与岐兵合围欲以渇疲之存节祷而凿井水甘可汲其用兵神肃而又能拊循士卒以是得军心甚固后以擒蒋殷功加太尉以病归京师将卒谓其子曰能忠孝者吾子也不及他语赠太师】
　　吴　峦【字寳山郓州卢人少举明经不中梁清泰中为大同节度判官节度使沙彦珣为契丹所虏峦主州事拒守契丹相持七月不下时晋髙祖为雁门节度使以书告契丹使解兵去及晋国既建乃以峦为并州防御使出帝即位与契丹絶盟使守贝州峦善抚士卒防天寒裂帏幄以衣战士士皆感激用命及契丹来攻四面筑长围以困之峦多方捍御卒以粮尽不支及城破峦投井死】
　　田　敏【淄川邹平人少通春秋梁同光中进士累官尚书左丞周显徳中加少传敏笃于经学曾校正太学九经有删定书仪行世】
　　朱遵度【青州人所着有鸿渐学记等书二千余卷】
　　阎　寳【字琼美郓州人仕唐为东西南面招讨使位在诸将上梁唐战胡柳唐军败唐主领兵退保临濮寳曰决胜料敌决战料情今梁兵窘蹙其势可破胜而骑怠其情可知乃整兵夜袭梁营梁师败绩】
　　夏鲁竒【字邦杰青州人庄宗时为卫防指挥使时梁将刘鄩军于垣水庄宗以百骑觇敌遇鄩伏兵围之数重鲁竒手杀数百人身被二十余创与庄宗决围而出从战中都擒王彦章迁河阳节度使为政有惠爱军民皆感及徙镇忠武河阳人遮留不得行明宗使中使往谕之父老涕泣而去复徙镇武信董璋攻遂州鲁竒拒之城守旬月而救兵不至公私食尽乃自刎】
　　邢　钊【棣州人笃于孝友唐长兴二年诏旌其居】
　　刘遂清【密州安邱人性至孝居父丧哀毁骨立几不欲生其母谕之乃勉进饘粥及为淄州刺史迎其母就养闻母将至及郊遂清亲为执辔徒行数十里逺近观者莫不叹息称羡自是淄民化之颁白者不负戴废帝闻其贤召为西京副留守歴易棣深涿四州刺史皆有善政】
　　王仲昭【登州人六世同居晋天福四年诏旌其门戸部奏请前代旌表有听事安栏前列屏树乌头正门阀阅筑双阙在乌头南请如之敕曰此故事也今代无之其量地之宜髙其外门门安棹楔左右建台使不孝不弟者见之而以悛心而易行焉】
　　王　陶【密州人数世同居史称其孝友】
　　戚同文【楚邱人以孝行闻从杨慤受礼记不终嵗毕诵五经晋末絶意仕进性醇厚尚信义有不循孝弟者必善为开导人多化其行道卒随州人称曰坚素先生子二长维次纶入宋为显宦】王　徽【密州莒人晋开运宋为沂宻八砦都指挥使贼帅赵重进冦髙宻徽力战死之】景　范【长山人周显德中官中书侍郎加平章事出镇魏郡并州冦犯河北范赞世宗北征帏幄运筹勤慎周宻帝优诏褒美之】
　　李重进【乐陵人周世宗时为节度使加平章事恭帝即位出镇淮南闻陈桥之变仰天长叹曰检防作天子岂真天意乎吾以人胜之乃举兵不克赴火而死】
　　王　朴【字文伯东平人为人明敏多材智举进士为校书郎周世宗时为比部郎中献平边防充端明殿学士上言江淮为可先取迁枢宻使上征淮以朴留守京师广新城通运道又校定大歴考正雅乐凡朴所制作举世无敢难者卒赠侍中世宗亲临其丧赙防甚厚】
　　宋
　　张　昭【字潜夫范人郑国公直子弱冠通九经受史学于赞皇程生着十代兴亡论又尝私撰同光实録十二卷天成中何赞荐之拜左补阙撰庄宗实录晋天福初桑维翰荐为翰林学士续成唐史周广顺初拜戸部尚书撰五朝实录宋初拜吏部尚书进封郑国公岭南平擒刘鋹将献俘莫知其礼时昭已致仕太祖遣近臣就其家问之昭口占以授使者着嘉善集五十卷名臣事迹五十卷】
　　鞠　常【字可久髙宻人少好学仕汉及周入宋为著作郎后为清河令应举时着四时成嵗赋万余言又为春兰赋辞甚藻丽有名于时】
　　王　景【莱州掖人善骑射仕周累爵至凉国公太祖即位加太保太原郡王兼凤翔节度使西面缘边都部署歴事五朝累着劳绩性谦退折节下士为政善懐抚絶去苛刻不为胥吏所揺部民德之】王彦超【临清人仕周至永兴凤翔节度使太祖即位加中书令复为二镇节度因入朝侍宴奏请归里许之彦超性温和恭谨能礼贤下士及告归居处服用咸遵俭约每戒子曰吾累为统帅戮人多矣恐无隂德及后尔曹当勉为善以自庇卒赠尚书令】
　　昝居润【髙唐人善书计初为小吏以谨愿称仕周累职东京副留守权开封府太祖录前代旧臣加检校太尉知镇澶二州拜义武节度使居润性明敏有节槩笃于行义尝荐沈伦于太祖谓其纯谨可用后至宰相世称其知人】
　　张　美【字元珪清河人以干敏称仕周至宣徽北院使太祖即位加检校大尉时李筠渐强美度其必叛隂积粟于懐孟间后太祖亲讨筠大军十万出太行经货无阙拜定国军节度关中市木官有率分钱岁可数百万美独不取移镇沧州太平兴国八年致仕卒谥恭惠】
　　张　琼【馆陶人初从太祖南征以善射闻及攻夀春城上弩雨发琼以身蔽太祖矢中其股絶而复苏镞着骨坚不可拔琼索酒满饮破骨出之血流数升神色自若太祖壮之即位擢典禁军进内外马步都虞侯迁嘉州防御使后以陵轹得罪太祖防知其贫悔之优恤其家】
　　杨　澈【字晏如北海人聡警善读书事亲以孝建隆初举进士为青州司戸鞠狱平允无所畏狥太祖知其名召为著作郎通判防州土贼恃险梗命讨平之擒其魁以献迁右赞善大夫两知淄州又通判青州官至祠部郎中】
　　张令铎【厌次人少负勇力初迁都虞侯太祖征李筠以令铎为京城都廵检建隆二年出为镇宁军节度使开寳二年朝于京师疾笃车驾临问赐赉甚厚明年春卒帝甚悲悼赠侍中令铎性仁恕尝语人曰我从军三十年大小四十余战多摧坚防敌未尝妄杀一人及卒人多惜之子守正至内园使守恩歴官知泰州】
　　钱守俊【濮州雷泽人少事太祖从征淮南干德中授殿前都班知寻征太原矢贯左足拔而复进极鬬不已雍熙三年以偏师北征边骑云集守俊从容进战大破之迁单州团练使徥齐州时河西蕃部内扰命以都部署镇其地寻领潘州防御使守俊累从征讨前后中三十六创卒年八十一景德中录其子允庆为奉职郎】
　　徐承珪【掖人为赞皇令防失怙恃兄弟三人相友爱同甘苦歴四十年如一日木生连理异蔓并蒂而实里中皆服其义干德间诏旌其乡曰义感里曰和顺】
　　齐德一【诸城人开寳中诏天下举孝弟防退之士惟青州以德一应诏防试中选官授章邱主簿】耿　峻【髙宻人好学通六经郡守累辟不就太祖初授绩溪尉绳奸扶弱绰有能名再任昌乐主簿断狱治赋吏民咸服卒赠太子冼马】
　　刘　蟠【字士龙濵州渤海人汉干祐二年进士宋初授安逺及河阳节度推官拜监察御史太平兴国初以仓部贠外改转运使岁漕江东米肆百万斛以给京师颇称职秩满赐金紫诏许再任丁内艰以诸州纲运留滞起复知京城发运司蟠调给无匮乏尝廵茶淮南一时私贩悉絶累官至河北水路转运使判刑部事子锴以防补官擢进士第献幸太学颂真宗嘉赏之命直史舘累迁戸部郎中】马仁瑀【夏津人有勇力善射发无不中太祖即位授都指挥累迁汉州防御使荆湖诸郡不数嵗尽复其地又领川陜有平蜀功王继勲以后族骄恣仁瑀独不相下出为宻州防御使受诏率师廵边契丹闻其名不敢出盗起兖州势悍难制仁瑀领十余卒入泰山擒之尽获其党鲁郊遂宁太平兴国四年车驾征太原复击败敌兵于卢龙北迁翔州观察使判瀛州事】
