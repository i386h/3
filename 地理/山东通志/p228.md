<!-- { "loadSidebar": true } -->
　　宋韩贽言古大河即王莽河二股河出其东南自魏恩东至徳沧入海二股河者啇胡决河之别即唐之马颊河故道也河自清丰县西南【元和志黄河在县南五十里马颊河首受河水即于县西南三十里六塔集与开州接界处宋人谓之六塔河即马颊河之别名也】又北过莘县西又北迳堂邑县西又东北迳博平县西北絶王莽河而北迳清平县东又东北迳夏津县东又东北迳髙唐县西北又东北迳恩县南又东北与平原县分水又东北絶王莽河迳陵县南【陵县今之徳州】又东北合笃马河【水经注屯氏别河南渎自平原城北首受大河故渎东出亦通谓之笃马河汉志云笃马河东北入海五百六十里】东北迳西平昌故城北【元和志云平昌县有马颊河在县南十里久视二年开亦名新河】又东北迳般县故城北【般县接今宁津境宁津志县南二十五里有土河传即古之笃马河也】又东迳乐陵县故城北【寰宇记马颊河在乐陵县东六十里从滳河县北界来即笃马河也金志乐陵县有笃马河】又东北迳阳信县故城南又东北入海【今之庆云海丰皆古阳信县地庆云志云有马颊河自乐陵流入城东南注鬲津河海丰志云钩盘北流在县西北三十里自庆云流入又东北迳马谷山前抵土河口入海旧志云自乐陵至县界有古黄河堤在县西三里绕城北至东北七里而止旧为大河所经即宋东流由笃马河入海处】以今舆地言之二股河合马颊河东北至徳平县合笃马河又东北迳乐陵县合鬲津河至海丰县入海【海丰本无棣与乐陵俱属沧州故韩贽云至徳沧入海也】
　　宋商胡决河故渎【是为北流】
　　宋大中祥符四年河决通利军合御河寻经塞治至庆厯八年自澶州东北三十里商胡埽决北经清丰县西又北经南乐县又北至大名府东北合永济渠【即今卫河】又东北迳冠氏县西北又东北迳馆陶县西又东北迳临清县西又东北迳宗城县东又东北迳清河县东【县北一里有黄河故道亦名黄路河】又东北迳夏津县西北又东北迳武城县西又东北迳枣强县西又东迳将陵县北又东迳蓨县南又东北迳东光县西又东北迳南皮县西又东北迳清池县西而北与漳水合又东北迳干宁军东又东北迳独流口又东至劈地口入于海以今舆地言之开州大名元城冠县馆陶邱县临清威县清河夏津武城枣强故城恩县徳州吴桥景州东光南皮交河沧州青县静海天津诸州县界中皆宋时黄河北流之所经也商胡决后二十二歳为神宗熙宁二年己酉导东流而北流闭又十二歳为元丰四年辛酉河复北流宗绍圣初又闭后数歳为元符二年己卯东流断絶河竟北流葢自仁宗及庆厯八年戊子下逮金章宗明昌五年甲寅实宋光宗之绍熙五年而河决阳武出胙城南南北分流入海凡一百四十六歳
　　金明昌河徙阳武故渎
　　金章宗明昌五年河徙自阳武而东歴延津封邱长垣兰阳东明曹州濮州郓城范县诸州县界中至夀张注梁山泺分为二北由北清河入海今大清河自东平歴东阿平隂长清齐河歴城济阳齐东惠民青城濵州蒲台至利津县入海者是也南派由南清河入淮今防通河自东平歴汶上嘉祥济宁防泗水至清河县入淮者是也河滙梁山泺分二派入南北清河自宋熙宁十年始寻经塞治至是复行其道而汲胙之流絶下逮元世祖至元间河又徙自新郷出阳武之南凡九十余歳
　　元至元大河南徙经流
　　元至元九年河决新郷县广盈仓岸葢河本在新郷阳武间也至元二十三年河决冲突河南郡县凡十五处二十五年汴梁路阳武等县河决二十二所是时河又徙出阳武县南而新郷之流絶按志铨次黄河自武陟县南东经荥泽县北【河在县北十里】其北岸则获嘉县【河在县南六十里】东迳原武县南又东迳阳武县南【河在县南十五里】又东迳延津县南【河在县南五十里】又东迳祥符县北【河在县北四十里】其北岸则封邱县【河在县南五十一里】又东迳陈留县北【河在县北三十里】又东迳兰阳县北【河在县北十五里】又东迳仪封县北【河在县北二十里初与长垣东明分水后徙出兰阳仪封之南】又东南迳睢州北又东南迳考城县北【河在县北三里贾鲁河在县北三十里】又东南迳商邱县北其北岸则曹县【河在县南四十里】又东迳虞城县北【河在县北十五里】又东迳夏邑县北【河在县北二十二里】其北岸则单县【河在县南四十里】又东迳砀山县北【河在县北三十里】又东迳丰县南【河在县南三十里】又东迳沛县南其南岸则萧县【河在县北五十里】又东迳徐郡北【与泗水合】又东南迳灵璧县北【河在县北百二十里】又东南迳睢宁县北【河在县北五十里】其北岸则邳州【河在州南二里】又东迳宿迁县南【河在县南四里】又东迳桃源县北【河去县百余步】又东迳安东县南【河在县南二里】而入于海自金明昌甲寅之徙河大半入淮而北清河之流犹未絶也下逮元世祖至元二十六年己丑防通河成于是始以一淮受全河之水凡九十五歳【自禹迹以下各河道俱本禹贡锥指】
　　曹单隄防
　　曹单二县古无黄河自宋神宗熙宁十年河决澶州南徙防淮而河始经流其地俯临徐沛左翼独山倘蚁穴一穿惊涛奔注漫堤决口泛没田庐而漕渠亦虞中梗是以险工林立画地戒严运道民生诚倚隄为命者也【境内险要诸工曹县则史家楼戴家楼沈家店铜奶奶庙后梁家堤头熊普庙陈家楼黄奶奶庙石香炉大王庙髙家隄头单县则赵家庄东邓家水口郑家堤等处皆为埽湾迎溜最险之区所宜加谨防御焉】
　　兖州府黄河同知一员【驻曹县望鲁集管辖曹单黄河共长二百三十里】曹县黄河上自河南仪封县界起下至单县界瞧龙寺止计长一百六十里
　　分防曹县县丞一员　主簿一员　巡检一员【驻安陵镇】千总一员【驻芝麻庄雍　额设堡房七十八座正六年添设　堡夫九十名铺夫七十八名　曹单徭夫共一河兵一百二十名千三百零八名】
　　巡检分管隄工五十二里【内归并考城县临河隄】上自仪封县交界起下至戴家楼后止计长三十里又自戴家楼后起下至主簿分管交界髙家庄后止计长二十二里
　　临河隄【歴年歳修】
　　大隄上自仪封县界起下至芝蔴庄埽工迤西止长五百七十六丈【雍正五年加修内挑水坝防埽一十六丈雍正三年创建芝蔴庄埽坝长二百三十二丈雍正四年歳修七年复筑复创】自芝蔴庄坝尾起至月隄头止长一百九十六丈五尺【雍正六年加脩八年复加帮南坦】自月隄头起止吕家道口止长二百九十六丈【雍正七年加修】自吕家道口起至七堡西止长七百二十五丈　自七堡西起至杨家道口止长三十丈【雍正九年加修】自杨家道口起至火濠东止长九百三十四丈【雍正九年加修】自火濠东起至流通集南道口止长二千一百二十五丈　自流通集南起至史家楼止长三百五十五丈【雍正九年加修】自史家楼起至项家庄止长二千一百九十一丈六尺六寸【史家楼至沈家店一带地形洼下河流涨漾势甚危险雍正九年总河朱藻加筑子堰镶防防风以弭水患】自项家庄起至沈家店止长一百六十丈【雍正八年加脩】自沈家店起至冯家庄止长一百四十丈自冯家庄起至二十四堡止长一百五十九丈【雍正八年加脩】自二十四堡起至红山庙止长三百二十八丈自红山庙起至主簿分管界止长八百一十八丈【雍正六年七年加修　红山庙有支河掣溜侵齧堤根总河朱藻塞之】
　　遥月各隄
　　一谢家集后遥月隄长一千三百五十五丈【雍正六年加修四百五十七丈】一徐家楼撑隄长二百五十一丈【雍正六年加修】一吕家庄后义民隄长八百五十丈　一王家楼东月隄长四百七十九丈　一吕家庄西格隄长二百八十丈　一吕家庄前月隄长三百二十丈　一塔儿湾西戗隄长一百三十丈　一关王庙前月隄长五百六十丈　一尹家林前月隄长四百七十五丈一唐家水口防隄长五百九十三丈　一龙王庙后撑隄长三百五十七丈　一崔家坝后月隄长三百七十五丈　一宋家楼前月堤长五百五十丈　一杨家道口东月堤长六百五十五丈　一流通集后月堤长二千一百零一丈　一戴家楼东月堤长五百一十丈楼后月堤长二百七十丈　一沈家店月堤长八百四十五丈　一临庙集撑堤长三百一十丈　一青山集前月堤长一千一百四十一丈主簿分管堤工上自廵检分管交界髙家庄后起下至县丞分管交界刘家楼西止共长六十四里【汛内有陈家楼黄奶奶庙防风险工工叚】
　　临河堤【歴年歳修】
　　大堤上自巡检司分管界起下至髙家堤头止长二百四十九丈【雍正六年加修】自髙家堤头起至袁家林止长二百五十丈【雍正八年加修】自袁家林起至李家塞止长四百丈　自李家寨前起至铜奶奶庙后止长三百四十八丈　自铜奶奶庙后起至刘家庄前止长二百三十八丈【即康熙九年所塞决口雍正八年加修】自刘家庄前起至鱼鳞隄止长一百五十丈【雍正八年加修】自鱼鳞隄起至曹家庄西止长二百七十四丈　自曹家庄西起至侯家坝隄止长二百丈【雍正九年加修】自侯家坝隄起至草楼前月堤止长四百七十丈　自草楼前月隄起至张家庄止长四百五十五丈　自张家庄南起至火神庙后废隄头止长三百七十三丈【雍正五年加修】自火神庙后废隄头起至刘家楼止长七百八十八丈【雍正五年加修】自刘家楼后起至傅家隄头止长二百五丈【雍正七年加修】自傅家隄头起至旧鱼鳞隄止长四百五丈【雍正七年加修】自魏家海大道口起至傅家楼前止长二百一丈【雍正九年加修】自傅家楼前起至王家庄前止长二百一十九丈【雍正八年加修】自王家庄前起至张家庄前止长二百丈【雍正九年加修】自张家庄前起至梁家堤头止长一百八十五丈【雍正九年加修】自梁家隄头起至曹巴庄庙前止长三百八十五丈　自曹巴庄庙前起至刘家庄前止长六百八十九丈　自刘家庄前起至囘龙口止长四百二十三丈五尺【雍正六年加修】囘龙缺口长一百三十三丈【雍正五年加修】自囘龙口起至熊普庙止长一千一百三十九丈　自熊普庙起至袁家庄前止长七百五丈自袁家庄前起至陈家道口止长二百四十丈【雍正八年加修】自陈家道口起至陈家窰止长二百丈　自陈家窰起至王家庄西止长一百五十丈【雍正八年加修】自王家庄西起至废隄头止长三百八十二丈　自废隄头起至三十堡止长三百三十七丈【雍正五年加修内陈家楼歳修防风三百三十七丈】自三十堡起至魏家庄止长一百六十三丈一尺　自魏家庄起至魏家楼止长五百七十丈四尺【雍正五年加修　内黄奶奶庙歳修防风六百五十九丈五尺】自魏家楼前起至县丞分管界止长三百二十丈【雍正八年加修】
　　遥月各隄
　　一铜奶奶庙后月隄长一千二百二十一丈遥月隄长三千一十九丈　一鱼鳞月隄长一千七十八丈一草楼集月隄长一千九百三十丈内有洞一
　　座　一温家庄旧月隄长九百九十五丈　一曹巴庙后月隄长三千四百三十丈　一囘龙口后隄长一百七十丈　一陈家楼月隄长五百五十丈　一黄奶奶庙后月隄长一千一百六十七丈　一魏家楼前防隄长六百一十四丈
