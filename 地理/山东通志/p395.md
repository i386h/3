<!-- { "loadSidebar": true } -->
　　安期生【琅邪人老而不仕卖药海边始皇东游请舆语三日夜赐金璧值数千万俱不受置于阜乡亭而去畱赤玉舄爲报李少君对汉武帝曰臣尝游海上见安期生食臣枣大如安期生仙者合则见人不合则隐】
　　卢　敖【燕人始皇时爲博士诏采药海中东至合丘见一石洞洞口如斗遂匿不出辟谷导引世谓之休粮洞详山川志】
　　平常生【居谷城乡数死复生时人不信后大水出一乡被害平在阙门山头大呼曰平常生在此且云雨五日必止止则上山求之但见衣帔革带而已后数十年复爲华阴门卒】
　　黄石公【张良狙击秦王不中亡匿下邳遇老父坐圯上脱履圯下谓良取履良跪进之曰孺子可教约后日防此出一编曰读之当爲王者师后十年兴十三年见济北杀城山下黄石即我也后十三年良从汉高祖过济北果见谷城黄石乃取而葆祠之】
　　汉
　　稷丘君【泰山下道士武帝时以道术受赏赐甚厚髪白再黒齿落更生后罢去上东廵泰山稷丘君乃冠章甫衣黄衣拥琴来迎拜曰陛下勿上也上必伤足行数里左足趾果折上讳之封事毕命爲稷丘君立祠】
　　泰山老父【姓氏不传武帝东封见老翁于山下道傍头上白光高数尺怪而问之对曰臣年八十五时衰老垂死遇有道者教臣絶谷但服术饮井水并作神枕法臣行之转老爲少日行三百里今年百八十岁矣帝受其方赐玉帛辞不受老父后入山去每十年五年一返乡里歴三百年遂不复还】东方朔【平原厌次人武帝时仕持防郎东郡献短人上呼朔至短人指朔曰西王母种桃三千年结实此儿三偷之矣又风俗通云东方朔太白星精黄帝时爲风后尧时爲务成子周时爲老在越爲范蠡能兴帝王之业变化无常故以仙目之】
　　崔文子【泰山人世好黄老居潜山下后作黄散赤丸卖药都市会民有大疫文拥朱旛系黄散以狥人门饮散者即愈所活万计】
　　李少君【齐人受安期生炉火术贫不能办汉武帝募方士乃以其术上之言丹砂可成黄金金成服之升仙天子甚尊礼之赐遗无数帝前有古铜噐少君言是齐桓公柏寝所陈帝验其刻字果齐故器少君数百岁人视之如五十许靣色肌肤甚有色泽乃作神丹谓帝曰陛下不能絶骄奢遣声色杀伐不止喜怒不胜大道葢未可成也以丹砂少许与武帝便尸解而去】
　　黄　公【东海人尝佩赤金刀制御蛇虎如其意事见西京杂纪今安邱有黄公墓其羽化处也】巫　炎【字子都北海人官驸马都尉武帝出见炎于渭桥其头上欝欝紫气高丈余帝召问君年几何所得何术对曰臣年百三十八岁亦无所得诏东方朔使相之朔曰是得阴道之术帝屏左右问之对曰臣年六十五苦腰痛脚冷不能自温又痹不能行得此道以来七十三年今有子二十六人气力如壮时无所忧患帝曰卿有道不闻于朕非忠臣也对曰臣诚知此道爲真然阴阳之事宫中不利臣子所难言又行之皆逆人情故不敢以闻帝曰戏之尔卒受其术炎年二百岁白日飞升而去】
　　抱犊子【氶县君山壁立千仞上有田数顷隐者王老抱犊而耕遇异人仙去因名抱犊崮详山川志　按峄县志云抱犊子邺人也少在黒山采松子茯苓饵之且数百年时壮时老人乃知其爲仙尝牵黄犊过阳都酒家其女悦之共牵犊而走人不能追后还复在市中数十年乃去见潘山下冬月卖桃李云事见刘向列仙传葛洪云犊子鬻桃以沦神葢指此也】
　　鹿皮公【甾川人少爲府小史岑山上有神泉人不能到小史白府君请木工三十人作转轮造悬阁梯道成上其颠作祠屋因畱止其旁食华芝饮神水七十余年淄水未下呼宗族得六十余人命上山半水出尽漂一郡小史辞遣宗族令下山着鹿皮衣升阁而上后百余年下卖药齐市也世称鹿皮公葛洪曰鹿翁陟险以流泉】
　　园　客【济隂人常种五色香草积数十年服食其实忽一日有五色神蛾止香草上客收而荐之以布生桑蚕焉至蚕时有神女夜至助客养蚕亦以香草饲蚕得茧百二十头大如瓮每一茧缫六七日乃尽缫讫女与客俱仙去莫知所如葛洪云园客蝉蜕于五车】
　　孔安国【鲁人常行气服铅丹年三百岁色如童子隐潜山弟子随之数百人每断谷入室一年复出顔色益少其不入室则饮食如常与世人无异宝惜道要不肯轻传奉事至五六年审其志性后乃授之　人物内另一孔安国】
　　王　远【字方平东海人举孝亷仕至中散大夫弃官修道桓帝时屡徴不起使郡国廹载诣京师诏问皆不答乃题宫门扇四百余字而去所言方来事多验帝使人削之其字逾显】
　　麻　姑【王方平妹修道于牟之姑余山语见续文献通考今宁海州姑余山一名昆嵛山仙迹具存唐太宗东征军至邹平之昌阳镇麻姑显异运饷助军军士筑台表之今齐东之麻姑堂是也按图经抚州南城县有麻姑仙坛葛洪神仙传云王方平过吴蔡经家遣人与麻姑相闻亦莫知麻姑爲何神也还报曰不见忽已五百余年尊卑有序修敬无阶观此则仙迹既非宁海亦并不言平之妹且方平帝时人降吴犹在晋前安得即云五百余年耶附述以备博考】
　　乐正子长【即墨人好道遇仙人授以巨胜赤散方仙曰服此药老成化童子长服之年八十色如少女子长受之入海登劳山仙去】
　　夏侯臯【即墨人徐诞弟子勤修得道臯殁后有人遇臯以手巾寄信与诞视之乃棺中物也见郡国志】
　　马明生【临淄人本姓和字君实少爲县吏捕贼被伤死遇神人以药活之遂弃职随神周游天下遇安期生受太阳神丹经三卷归入华山合药不乐升举但服半剂爲地仙恒居人间不过三年辄易其处辗转五百余年人多识之】
　　唐　虞【不知其人有道术莫知其岁后汉书云与华陀同时能道赤睂张歩家居里落若与相及语见华陀传】
　　王和平【北海人性好道术自谓当仙济南孙邕少事之至京师防和平殁邕葬之东陶有书百余卷药数囊悉以还之后弟子言其尸解乃恨不取其宝书仙药焉】
　　于　吉【琅邪人精苦修道数见老君亲授元旨吴孙防平江东将士多病吉噀水辄瘥策渡江袭许与吉俱行时大旱策见将士多在吉所怒之遂收吉防置烈日中使请雨俄而大雨骤至溪涧盈溢将士喜谓吉必见原策竟杀之俄失其尸周游吴魏间又百余年乃仙去】
　　宫　嵩【琅邪人师事于吉随吉于曲阳泉上遇天仙授吉青缣朱字太平经十部吉并以付嵩其书多论阴阳否泰分天道地道人道云尝服云母数百岁有童子色后入纻屿山仙去】
　　晋
　　鲍　靓【东海人字太学兼内外明天文河洛书稍迁南阳中部都尉爲南海太守尝行部入海遇风饥甚取白石煮食之以自济靓尝见仙人阴君授道诀百余岁卒】
　　王仲伦【卫国人初入少室山学道常往来鸣石山爱其响辄畱听太康中进士田宣隐于岩下常拊石自娱每见一人白衣道冠徘徊岩上及晩方去翌日宣令人于岩下击石而潜于岩上伺之俄而果来执袂诘之因自言其详乃求问养生诀惟畱一石如雀卵去时凌空冉冉入烟雾宣得石含之辄百日不饥】
　　贺　栾【茌平人官水部郎与葛稚川善得导引之术一日至骊山白鹿观井中见金虾蟆口出五色光栾曰此肉芝也饵之入费防山不返今茌平有贺栾店是也】
　　魏夫人【任城人司徒魏舒女也性乐神仙味真慕道服胡麻散茯苓丸吐纳摄生常欲别居闲处父母不许年二十四强适南阳刘防彦生二子子息粗立乃离隔室宇斋于别寑有清虚真人王君与羣仙来降授以太上寳文经守静之思与日俱进在世八十三年以成帝咸和九年托形化去证位爲紫虚元君领上真司命南岳夫人】
　　羊　权【字道舆泰山人羊忱少子居茅山得道有九嶷山仙女罗郁顔色絶世穆帝升平三年降权丹室赠权浣布巾金玉条脱各一枚移时而去】
　　元阳子【长白山人于伏生墓中得金碧潜通之书自爲注解得还丹诀修真于华阳宫十九年仙去在山中时人不见其饮食惟昼夜燃香不用火发以气呵之香逹城市】
　　兰　公【曲阜人有孝行忽斗中真人降其舍自称孝弟王曰吾自上清托化人间示陈孝弟之义子真诚不昧当授以秘旨勉力行之兰公承获妙诀领悟真机尝与里人共游郊野见古冡三公曰此三仙解化之坟第一冡有真人仙骨今已复形是爲地仙长生乆视第二冡仙衣一具道经一函其人方如醉卧发之良乆乃能话言此以太阴链形绵养真气者第三冡有玉液金丹服之便当冲举并发之一如所言公因披仙衣吸金丹捧道经招卧冡二真人起同蹑层云冉冉而去众罗拜问何时再降公曰但施行孝道自当卫尔无日不降也言讫不见】
　　卢童子【黄县人防有至性九岁离俗居县西南卢山辟谷导引后骑白鹤升仙唐时封冲禧真君】李道空【阳信人常游济兖间冬夏一衲衣三十年不易人有所询但以指示之病者求医则张目呵嘘可治则付以药不可治则示以期】
　　陈仲举【胶人学黄老术却粒服气隐大珠山之石室时人莫知其岁数仙迹尚存】
　　石　坦【字洪孙北海剧人居无定所不娶妻不营生衣敝食粗陶然自得人有丧葬辄策杖吊之无达近寒暑或同日同时众咸见焉始知其爲仙也姚苌之乱莫知所终】
　　竺法太【东筦人道貌魁梧湛深禅学时领军王洽东亭王珣太傅谢安咸敬礼之临寂预示其期以太元十二年卒于精舍】
　　竺道生【魏姓钜野人生而頴悟师事竺法太年十五便登讲座吐纳问辨虽名宿莫敢抗至具戒器鉴目深太祖设防下食良乆众疑日晩帝曰始可中耳生曰日丽天天言中即中矣径取鉢食众咸服其枢机得后于虎邱山聚石爲徒讲湼槃经至阐提有佛性处曰如我説契佛心否羣石爲之防头又説法于金陵天雨曼陀罗花至今名雨花台】
　　南北朝
　　张　忠【中山人字巨和隐于泰山常穴居清虚服气符坚闻其贤徴至长安以野法见乞还余齿归岱宗坚以安车送之至华山而逝諡曰安道先生】
　　慧　重【闵姓鲁郡人侨居金陵南宋孝武帝大明六年勅于新安寺出家秉性清彻机悟深沉言不经营应时若防爲禅宗所推仰】
　　僧　钟【孙姓鲁郡人年十六出家志识宏远尝至夀春导公见而竒之言于谯郡王邺畱具供养每有讲论导公爲之让席后止中兴寺永明初魏使李道固来聘帝以钟有德声勅与酬对往复论辨言无偶失南北重之】
　　道　敬【琅邪王氏凝之之孙从逺公出家每叹戒律终身难全愿净六根但禀一戒以爲得度之要逺公许之笃志念佛早夜勿替宋永初元年端坐唱赞而逝众见光明满室移时方灭】
　　普　明【张姓临淄人时诵法华维摩二经有别衣别座未尝混杂尝见普贤乘象至其前授以神咒救病辄瘥宋孝建中卒于大明寺】
　　僧　岩【北海人寥廓靡常人不能测刘善长爲青州欲举爲秀才拂衣而去后爲沙门栖迟山谷常以一壶自随一日爲弟子曰吾今夕当死壶中大钱一千以通九泉之语蜡蠋一挺以照七尺之躯至夜而亡时人以爲知命】
　　智　顺【徐姓琅邪人年十五出家师事智度受戒具陶錬众经而独歩于湼槃透论贯彻徒众尝数百人齐竟陵王创寺居之至梁天监六年趺逝】
