<!-- { "loadSidebar": true } -->
　　程名振【洺州平恩人隋大业末弃窦建德归髙祖受永宁令率兵经畧河北即夜袭邺俘男女千余人阅妇人方乳者九十余悉还之邺人感其仁刘黒闼防洺州名振与刺史陈君实自拔归母妻为贼所得名振率众掠冀贝凔瀛诸州邀击粮道悉毁贼水陆饷具黒闼怒杀其母妻贼平请手斩黒闼以其首祭母累官镂方道总管谥曰烈】
　　杜伏威【章邱人隋末起兵淮南据歴阳自称総管江淮羣盗争附之得士死力战无完敌宇文化及以为歴阳太守不受徒丹阳自称大行台进用士人缮利兵械薄赋敛上表越王侗封楚王时秦王方讨王世充遣使招懐乃献欵以兵防取世充又遣将擒李子通破汪华尽有江东淮南地入朝拜太子太保兼行台尚书令】
　　王雄诞【曹州济隂人少强果有勇力杜伏威兵起用其计每战多防击李子通于杭州擒之以前后功授歙州总管伏威入朝留辅公祏镇江南以兵属雄诞公祏将为逆患雄诞异已乃夺其兵柄拘之别室遣其党西门军仪谕以逆谋雄诞厉声曰国家威灵无逺不被何得为灭族事耶公祏知不可屈遂缢杀之雄诞爱人善抚士每破城镇整众山立无丝毫犯死之日江南士庶皆为流涕】
　　徐　旷【字文逺东海郯人博通五经尤明左氏春秋性方正举动纯重隋大业初为国子博士世称左氏有文逺礼有褚徽诗有鲁逹易有陆徳明皆一时冠云文逺说经徧举先儒异论分明是非乃出新意以折听者忘劳入唐仍为国子博士髙祖幸国学文逺发春秋题论难风生随方占对莫能屈帝异之封东莞县男】
　　刘林甫【魏州观城人武徳时为内史舎人典机宻以才称与萧瑀等撰定律令着律议万余言歴中书吏部侍郎赐爵乐平县男唐沿隋制十一月选集至春停日迫事丛林甫建请四时听选随到輙拟于是官无滞人时天下初定州府及诏使以赤牒授官至是始罢悉集吏部调至万员林甫随材铨録咸以为宜】
　　淳于难【黄县人髠之后隋末四方盗起难与弟朗聚众保障登莱民赖以安武徳中拜登州刺史封晋国公朗莱州刺史封燕国公】
　　房龄【字乔齐州临淄人贯综坟籍善属文年十八举进士慨然有忧天下志太宗以炖煌公徇渭北杖荣上谒军门一见如旧为府记室从征伐众争取珍异龄独收人物置幕府与诸将宻相申结人人愿尽死力居相十五年任公竭节尝不欲一物失所闻人善若已有取人不求备练达吏治饰以文雅法令寛平自以权宠太隆累表辞位诏不听进司空仍总朝政防戊辽留守京师凡粮械飞输军伍行列悉裁总之数上书劝帝勿轻敌指陈详切相业为唐世第一谥文昭按郡邑志皆载龄章丘人临淄其再徙者也】
　　孙伏伽【贝州武城人武徳初上言三事其一置诤臣开言路以闻其过其二废百散乐以复雅正其三太子诸王宜用贤才澄僚友之选帝大恱以为治书侍御史太宗即位迁大理少卿帝数出驰射伏伽直言切谏帝喜曰卿能言朕失朕能改之天下庶其有瘳乎累迁大理卿久之出为陜州刺史】李　勣【字懋功离狐人本姓徐氏家素富喜施贷隋末依李宻宻归唐勣据其旧地乃録郡县戸口启宻听宻自献髙祖以为纯臣诏授黎州总管封英国公赐姓李从秦王伐东都降沈恱平窦建徳俘王世充累战大防又从讨刘黒闼斩徐圆朗及辅公袥兖州江南悉平太宗即位拜并州都督破降突厥颉利击度设于青山二十年讨击延陁部落降其首领碛北遂定髙宗立授左仆射册进司空东征髙丽州县其地献俘昭陵加太子太师勣善知人所识防皆为名臣性友爱姊病尝自为炊粥燃其须宻伏诛勣表请收葬身服衰绖率旧属防葬于黎山之阳朝野义之谥曰贞圗形凌烟阁后归葬楚丘】秦　琼【字叔寳歴城人初从通守张须陀讨贼卢明月以劲兵千人设伏击破其众十余万陀死以兵附裴仁基降李宻防宻与宇文化及战黎阳中矢坠马濵死追兵奄至蠲叔寳捍卫得免后归王世充与程知节计曰世充浅狭多诈数与下呪誓乃巫妪耳因约西走降髙祖拜马军総管破尉迟敬徳帝赐以黄金瓶寻授秦王府统军走宋金刚于介休从讨王世充窦建德刘黒闼皆身先突阵所向披靡或敌有骁锐震燿夸众秦王輙命叔寳驰骑徃刺之莫不如志进封冀国公图形凌烟阁】
　　程知节【济州东阿人骁勇善马矟大业未聚徒数百共保乡里备盗依李宻宻兵溃为王世充所得知节恶其为人及世充拒王师于九曲知节领兵在阵遂与秦叔寳马上揖世充曰公性猜贰旁多煽惑非仆托身之所于是跃马归国授秦王府统军破宋金刚擒窦建德降王世充并领马军総管临阵先登累战大胜以功封卢国公图形凌烟间】
　　罗士信【歴城人年十四从齐郡通守张须陁击贼潍水上勇冠三军后归唐拜陜州道行军总管封郯国公从太宗击刘黑闼守洺水城城防不屈而死谥曰勇】
　　崔义元【贝州武城人隋大业未说河内贼黄君汉以城归唐君汉以所掠子女玉帛分之拒不受贞观初歴左司郎中兼韩王府长史以介直称迁州刺史时睦州女子陈硕珍煽众举兵义元统兵奋击左右障以盾义元曰刺史而避孰肯前叱去之众益为用贼平拜御史大夫义元工章句学采辑详辨能指正先儒疑谬髙宗诏与博士讨论五经义终蒲州刺史】
　　张允济【北海人初仕隋为武阳令着惠爱元武民以防牛依妇家孳十余犊将归妇家不与民诣允济诉之允济令民防其首过妇家云捕盗牛者尽出民家牛质所来妇家不知遽曰此壻家牛也左右撤防曰可以此牛还壻妇家服罪行人有遗袍者行十余里而寤乃曰吾境未尝拾遗还取之果得举政尤异迁髙阳郡丞贼帅王须防攻郡粮尽吏食槐叶棠节卒不肯去贞观初累迁刑部侍郎封武城男】叚志【齐州临淄人资质伟岸以骁果为秦王所识授右领军大都督府军头下霍邑绛郡从刘文静拒屈突通于潼关军溃中流矢忍不言突击自如唐兵复振遂获通讨王世充深入马蹶为贼擒两骑夹持其防志忽腾而上二人俱堕夺马驰归尾骑数百不敢近破窦建德平东都迁秦府防军隐太子常以金帛诱之拒不受太宗即位奉命勒兵章武门太宗夜遣使至志拒曰军门不夜开使者示手诏志曰夜不能辨比曙帝叹曰真将军也封褒国公谥壮肃】
　　崔信明【青州益都人以文显名隋大业中为尧城令族弟敬素为窦建德鸿胪卿自谓得意劝信明归建徳信明曰昔申胥海隅钓徒能固其节尔欲吾屈身贼中求斗筲耶遂逾城去隐太行山贞观六年有诏即家拜兴势丞迁秦川令政有治绩课以最闻】
　　张文瓘【字稚圭贝州武城人少孤事母以孝闻贞观初补并州防军李勣尝譬为管萧自谓弗及干封时与勣同为宰相防髙宗营蓬莱宫京师复养廐马万匹文瓘上书谏止改黄门侍郎兼大理卿不旬日断疑狱四百时以执法平恕方之戴胄复拜侍中同列以堂馔丰余欲少损文瓘曰此天子所以重枢务待贤才也吾等若不任职当自引避不宜借此取名卒谥曰懿】
　　髙季辅【本名冯以字行徳州平原人以孝闻贞观初拜监察御史弹治不避权要列上五事切中时务太宗称善常赐钟乳一剂曰尔进药石之言朕以药后相报后为吏部侍郎善铨叙人物帝赐金肯镜况其清览进爵蓨县公太子太保谥曰宪】
　　王少【聊城人父隋未死乱兵遗腹生少铉甫十嵗询父所在母以告即哭行求尸时野中白骨覆压或口以子血渍而渗者父胔也少铉镵肤滴血验之阅旬而获遂以葬创甚弥年乃愈贞观中事闻拜徐王府参军】
　　王君操【即墨人父为乡人李君则所杀时君操尚防亡命久之还乡里杀君则取其心肺噉之归死于刺史刺史上其事太宗贷之】
　　孔頴达【字仲逺孔子三十二代孙贞观初为国子司业加散骑常侍曲阜男常诤谏太子阙失乳夫人曰太子年长不宜面折其过对曰受国厚恩尽职以报拜祭酒帝幸太学命颖逹讲经与顔师古司马才章王恭受诏撰五经义训凡百余篇号义赞诏改为正义列于学宫进封子爵子志孙惠元三世皆为司业时人荣之】
　　顔　籕【字师古以字行琅邪临沂人父思鲁以儒学显师古少博览精于训诂武德初为中书舎人明习治体诏诰册令皆出其手太宗即位拜中书侍郎帝以五经去圣久逺传习寖讹诏师古于秘书省考定厘正学者赖之又撰五礼注汉书时人谓杜元凯师古为左邱明班孟坚功臣官终秘书监文馆学士弟相时亦以博学著名贞观中官谏议大夫】
　　马　周【字賔王博州茌平人少孤家贫嗜学通诗及春秋贞观中拜监察御史数陈时务切中利复上疏言太安宫上皇所居墙宇门阙愿从髙显以称万方之望又以帝避暑九成宫而上皇留热处非温凊之道愿示还期开众惑宗庙之享宜亲事以示来叶帝悉称善累迁中书令帝以飞白书赐之曰鸾凤冲霄必假羽翼股肱之寄要在忠力寻擢吏部尚书多所建白疾甚取所上章奏悉焚之曰管晏彰君过取身后名吾不为也卒赠髙唐县公】
　　吕　才【博州清平人頴悟絶人闻见一接輙究其妙精乐律制尺八十二枚长短与律契太宗时诏直文馆与祖孝孙防论乐事擢大常博士受诏删定隂阳家书掇可用者为五十三篇合旧书四十七篇诏颁天下才于持议儒而不俚其辨卜宅禄命诸篇皆详切晓畅足破羣惑又造方域图及教飞骑战阵图屡称防擢太常丞】
　　萧德言【字文行兰陵人明左氏春秋贞观时歴著作郎文舘学士徳言晚节学愈苦每开经輙袚濯束带危坐妻子諌曰老人何终日自苦答曰对先圣之言何复惮劳诏以经授晋王髙宗立拜银青光禄大夫礼遇隆重卒年九十七人谓不愧其先盖望之之后也】
　　路敬淳【临清人少力学足不履门居亲丧倚庐不出者三年后擢进士再迁崇贤舘学士数受诏纂辑庆恤仪典尤明姓系自魏晋以降推本其来着姓畧衣冠系録等百余篇盖唐初姓谱学惟敬淳名家云】
　　李君求【平陵人太宗时都督齐王祐谋逆君求与房继伯等据县不从抗表以闻太宗嘉之赐敕曰县依旧置改名全节】
　　髙君状【齐州人齐王祐引骑徇邑聚髙曰上亲平冦难土地甲兵不胜计今王以数千人为逆如一手揺泰山又如君父何祐愧其言不能杀祐募城中男子为兵有罗石头者直前刺祐不克见杀及祐平诏赠毫州刺史擢君状榆社令赐城中男妇缣帛各有差】
　　徐文亮【无棣人数世同居人无间言贞观中旌表令有司嵗以粟帛存问仍复其徭役】王　宏【济南人少时与太宗同学贞观初诏徴宏隐遁莫知所之】
　　张文琮【贝州武城人贞观中为治书御史迁毫州刺史永徽初献文皇帝颂优制褒美拜戸部侍郎坐事出为建州刺史州尚滛祀不立社稷文琮下教曰春秋二社本于农今废不立比嵗田亩卒荒或未之思乎于是始建祠坛民恱从之】
　　贾敦頥【曹州寃句人贞观中歴泾州刺史性防漯入朝时敝车羸马人不知其刺史也徙瀛州濒滹沱滱二水嵗壊民室庐浸洳数百里敦頥立堰御之民受其利永徽中迁洛州洛多豪右占田逾制敦頥举没者三千余顷以赋贫民发奸擿伏下无能欺】
