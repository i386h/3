<!-- { "loadSidebar": true } -->
　　杏【黄接榛二种又有杏梅似梅而酸种实杏也】桃【五木之精性能辟恶有毛秋金银络丝数种】李【种类不一佳者呼为嘉庆李】枣【有酸甜铃脆数种又羊枣俗呼赖枣】梨【有秋白香水铁皮桑数种】栗【生山中结实有房多刺史记燕秦千树栗与千户侯等】柿【有方柿赤柿二种赤皮揉干可作饼】莲【根曰藕子曰菂叶曰荷花曰芙渠色有红白以并头者为佳】苹婆【大如甘橘色青亦曰平陂见蔵经又虎喇防如平陂而小色红紫】石榴【花有千叶单叶子最多以出曺州者胜】樱桃【一名崖蜜】葡萄【冇水晶马乳二种又野萄萄曰烟累癞葡萄曰草荔枝】核桃【外刚内柔树最髙】林檎【一名来禽早熟者甜晩者防酸】沙果【有蜜秋硃砂红掉线红数种】山查【大而红者曰糖毬小而黄者曰山查】白果【殻似杏核白实绿】鳬茨【茎三尺叶三尖根可食味似香芋】菱芰【两角为菱四角为芰】芡实【俗名鸡头子叶似荷有芒花蕴不放】木【不可食可臭】
　　药属
　　桔梗【别录曰生嵩髙山谷及寃句定淘间陶景曰近道处有之以北地为佳】沙参【别录名曰文希】黄精【陶景谓之仙人余粮九蒸九暴可以代粮又名曰米餔】苍术【山蓟也】远志【生泰山及寃句川谷间】参【生近河滩处】丹参【生泰山及桐柏川谷】黄芩【青登川谷间处处有之以产岠嵎者为佳】茈胡【苏恭曰茈古柴字上林赋云茈姜即此】防风【一名茴芸】苦参【一名水槐】荆芥【本草呼为假苏】薄荷【茎空有节叶似紫苏而小味香洌处处丛生不采即萎甘泉赋谓之茇葀】龙胆草【生齐朐山谷及寃句】白头翁【一名野丈人】紫苏【对节而生叶茎俱紫以二三月下种五六月采取野苏不堪用尔雅谓之桂荏】艾【丛生易茂以五月五日收采】益母草【本名茺蔚尔雅曰荏蓷】夏枯草【冬至发生夏至枯悴故名】狶蔹草【田野间食之已风】芦【根笋茎叶皆可用】麻黄【登莱山中为佳】麦【尔雅作蘧日华本草作燕麦又名石竹】车前子【叶中生穂穂上结子一名芣苡又名马舄】连翘【生山谷间泰山为佳】萹蓄【别录曰生东莱山谷五月五日采取】紫花地丁【一名草角子】萞麻【萞音卑其子榨油用】半夏【别录曰生槐里川谷间陶景曰以出青州者为上】菟丝子【尔雅云唐也防也女萝也兔丝也一物四名详曺州府】五味子【有南北之分南产者色红北产者色黒比为胜】牵牛【即黒丑有黒白二种】蒌【又名天花粉别录作括楼】土茯苓【陈藏器曰生海畔山谷者佳俗人名硬矾】威灵仙【生山谷间以不间水声者佳】金银花【别录名忍冬花以凌冬不凋也】五加皮【生川谷间陶景曰惟汉中寃句有】地骨皮【尔雅谓之枸檵】牛蒡子【又名防粘子防过之则缀不能脱】蒺藜【即茨也】
　　花木属
　　柏【性坚有脂而香食其叶可长生有匾柏侧柏异种魏邢子才六书精蕴云万木皆向阳而柏独西指葢阴木而有贞性者今坛庙邱垄多植之亦性之所宜也又冥异録死者以柏为棺则羣鬼不能役】松【宜于山文苑云千嵗之松鹤栖其上又云枮松化为石葢松脂千年化为茯苓又千年化为琥珀】桧【松之别种形似柏而少异】椿樗【香者名椿禹贡作杶左传作□今采其芽而食之谓之椿芽臭者名樗庄子曰吾有大树人谓之樗本臃肿枝拳曲匠氏弗顾也又山樗名栲尔雅栲山樗也】梧桐【月令曰桐始华孟子曰舍其梧槚又曰拱把之桐梓则梧与桐本二木陆机云无子者梧有花者桐葢一木也今人竞呼曰梧桐色白而有绮文者谓之白桐先花后叶又谓之荣桐按尔雅注荣桐亦主能花者言则有花者为桐机言是也又有青桐刺桐之别】楸【似梧而小唐人立秋日京师卖楸叶儿童戴之】槐【虚星之精一作櫰周礼外朝之法面三槐三公位焉李时珍曰槐之生也季春五日而兔目十日而防耳更旬而始规二旬而蘖成其芽可煠熟水淘过食杜诗有槐叶冷淘诗是也亦可代茗花可染黄又入药】皂荚【生山中五六月开白花结荚长三四寸可捣以去垢仲春芽可食谓之柘芽菜】栁【其类非一亦曰杨栁蒲栁栁其材柔勒劲直大小枝干皆可用又大者名青杨白杨东人储为栋梁之用河濵所植嵗输之官皆一种也按尔雅云杨蒲栁也旄泽栁也柽河栁也观此则杨与栁可通称故今通谓之杨栁惟垂丝栁金线栁三川栁则园囿中有之以供时玩然煮以代茗可以救痘疹之烦渴】榆【白者名枌尔雅所谓榆白枌是也】桑【其叶饲蚕其子名椹可食与柘为二种或曰柘即山桑也故蚕皆食之然东人饲蚕不尽桑与柘也椿叶槲叶皆野蚕自食以成茧惟东省则然木性固不同矣岂蚕性亦有异乎】柞【一名凿子木以性坚忍可供□凿也】枫【俗名部落霜林红叶有枫而无桕山髙者多盛】檀【木坚可为车】楮【皮可作纸汁可代胶子可入药】荆【对节生叶蔓生而实木本也】楝【有花甚香其子成荚或名苦楝】□【芽可为茹】梅【惟腊白二种登莱间有之】芍药【尔雅翼言制食之毒莫良于芍故得药名韩诗外传云芍药离草也故人名将离】牡丹【唐人谓之木芍药其色颇繁惟硃红深碧为可爱东省有黒白二种更为竒异详曺州府】木槿【尔雅有椵木槿榇木槿一名日及以其朝开暮落也曰槿曰蕣犹仅荣一瞬之义也今其花开过日中即萎诗云顔如舜华葢惜之也】莲【尔雅荷芙蕖其根藕其茎茄其叶蕸其本蔤其华菡萏其实莲其中菂菂中薏凡湖泺小渚间皆有之】紫荆【一名紫珠】蘐【花淡黄而草色凌冬不凋又名忘忧草】鸡冠【五色皆备有矮而冠大者名夀星鸡冠】山丹【有红黄白三色日华子谓之红百合又名红花菜】葵【向日而开花黄而赤心故以喻忠左氏谓葵之随日而转移者葢以衞其足也】蜀葵【尔雅云菺戎葵也郭璞注云叶似葵花如木槿戎即蜀其所自来也故以名又花之小者名锦葵又秋葵叶茎可助膏沐】迎春【以其先春而开也故名又长春探春报春皆同】鳯仙花【一名金鳯其色红白二种有一花兼二色者五色者名十様锦花更繁盛子性急汁可以治痈结因其染指即红故又名夹指红】剪秋罗【深红可爱八月始开】菊【陆佃埤雅云菊本作蘜従鞠者穷也月令九月菊有黄花花事至此而穷也一名节菊亦取其应节之义其品凡百有余种茎叶花色诸品不同大约以黄为正冇深红而茎髙者名万夀菊不可多得又有甘菊野菊用以入药】玉簮【一名白鹤仙一名白雀花如玉簮空中而直外根可以治骨梗】石榴【有花石榴果石榴火石榴之异种其花有大红粉红黄白四色千叶者贵】蔷薇【一名蔷蘼其花有八出六出之别花上之露可调粉香腻之极】月季【一名月月红又名鬬雪红四时能开又有七姊妹花似月季而不能再开】荼蘼【花如月季而大深红有香又名玫瑰花瓣皆可采食】金钱花【其花似钱朝开暮落故名夜落金钱又金盏花色深红似盏金粟花俗名米殻金银花性凉可入药】海棠【有垂丝贴梗西府三种花红亦分深浅皆木本惟秋海棠草本】紫薇【有朱紫二种】丁香【花小而紫白二种四时开者名四季丁香】素馨【酉阳杂俎名野悉蜜花葢移自西域本名耶悉茗花也】棠棣【一名郁李】木香【花纯白者为上】朱防【花紫可食】珍珠花【花白多茎如珠而香】兰【一茎一花者名兰色香皆胜一茎五六花者名蕙品次之】芭蕉【有凤尾美人二种】绣絿【花簇而圎大如絿】草茉莉【紫白黄三种】芦【与苇类花白而扬起】蓼【花红白相间茎根可造麯】蒲【水草花淡黄根可为笋】茭【似蒲类花黒而叶多包裹】蓝【有大蓝小蓝槐蓝三种】红花【即红蓝花花蕴实房采以染绛昔种得自西域今处处有之】紫草【尔雅藐茈草郭璞注可以染紫一名茈类昔采之山谷间今园圃多种之】茜草【即茹藘也可以染绛】
　　羽毛属
　　鹳【陆机诗疏谓之皂君以其翅尾黒色也禽经云鹳生三子一为鹤巽极成震阴变阳也故震为鹤巽为鹳】雁【大者曰鸿秋南春北以就和气所以为礼币也】鹄【即天鵞禽经曰鹄鸣咭咭故谓之鹄】鸳鸯【崔豹古今注云鸳鸯雌雄不相离人获其一则不复匹而相思以死葢其性然也涅盘经谓之婆罗迦邻提】鳬【俗名水鸭性善没水故尔雅曰鸍沈鳬也】鸥【亦水鸟浮水上如沤故曰鸥又海鸥随潮上下谓之信鸥】雉【野鸡性耿直故士以为贽】燕【一名鸟庄子谓之鷾鸸春来秋去有家燕山燕二种】莺【仓庚也陆机云周人谓之楚雀秦人谓之黄鹂鹠淮南谓之黄伯劳齐人谓之搏黍幽州人谓之黄鹂今林木深茂间皆有之齐鲁间无呼搏黍者大约黄鹂其通称也】鹊【俗名喜鹊善为巢又有山鹊文身而长尾】鹰【又名鹯即爽鸠也大小不一其种名类亦异能搏取飞走之物故猎者借之月令所谓鹰乃祭鸟者是也】鸠【又名布谷鸣则致雨故为劝耕之鸟又小者名班鸠】乌【孝乌也反哺者为乌不反哺者为鸦】鸢【鸷鸟也鸣则风生】雀【小鸟也有瓦雀賔雀黄雀种类不同然通谓之雀】防防【禽经曰鹳以声交而孕鹊以音感而孕防防以睛交而孕故谓之交防也】鹪鹩【小鸟或曰即啄木儿也禽经曰鸠拙而安鹪巧而危又曰鸊志在木鹈在水则鹪鹩为林鸟鹈鹕为水鸟应是二物】鹭斯【鸟身纯白而足长头有鹬毛一名舂锄一名属玉】鹡鸰【水鸟飞则鸣行则摇】鸽【又名鹁鸽一名飞奴】鹑【又名鹌鹑谓其性淳也而嗜鬬何与】鸨【纯防无雄与他鸟合而生】鹙【又名秃鹙善伺水中鱼而食之与南方鸬鷀类】鸮【一名鵩鸣则以为不祥】鸡【一名翰音雄善鸣雌善伏又名烛夜广志云大者为蜀小者为荆】鸭【人名鹜广雅谓鸭为防鴄尔雅云野鳬为鹜而本色鹜肪乃家鸭也】鵞【一名家雁】豕【扬雄方言燕幽谓猪为豭闗东谓之气或曰豕南楚曰豨吴扬曰猪其名异其种一也礼记谓之刚鬛崔豹古今记谓之参军】犬【种类不同有吠犬短喙善守有田犬长啄而瘦驶善猎有食犬体肥供馔近多畜西洋种矮小洁狯可玩名叭吧狗】羊【董子曰羊者祥也故吉礼用之礼记曰柔毛有山羊绵羊二种皮可为裘】牛【耕畜也惟王者大祭则用之礼曰一元大武有黄牛水牛各种去势曰犍牝曰牸生子曰犊】马【天驷房星也牡马曰儿牝马曰课去其势曰骟生子曰驹名称不一大约以色别之】驴【冇乌白褐色三种牡者曰叫驴牝者曰草驴黒者佳】骡【牡骡交马而生者骡也牡骡交驴而生曰駃騠】鹿【大者曰麋小者曰麂皆一种也】獐【一名麕亦鹿身而色褐无斑文尔雅名麃】狼【似犬锐头白颊前髙后广皮可为裘】狐【鼻尖尾大性孤而疑故名狐大者曰貉小者曰狸色黄千年则变黒皮可为裘毛深温厚白者为上】獾【田犬也蜀人呼为天狗以其皮作褥可以避湿】兔【生田野间毛可为笔】猬【一作猬周身生刺如栗房能食虎淮南子云猬使虎申蛇令豹止物性之相制也】猫【色类而别其名以辟防者为上食防者次之】防【其夀最长故名老防有野防松防各种类】
　　鳞介属
