<!-- { "loadSidebar": true } -->
　　皇清张氏【李珖妻珖家贫佣工于外氏勤苦操作絶无怨言一日偶收获于野遇族棍挟刅逼汚之氏知不免徉许以计夺其刀自刎死康熈年旌】李氏【王本祥妻家贫偶独行拾菜遇强逼汚之不从竟被杀雍正年旌】附时氏【霍慎行妻慎行爲仇家诬讦寃死氏痛哭谓夫弟立行曰妾系女流不能爲夫鸣寃当相从地下兄弟之仇唯君图之言讫自刎后立行连控各台宪得白其寃】李氏【栗世法妻】张氏【陈民瞻妻】戴氏【王得心妻】王氏【姜显祖妻】刘氏【美显祖弟念祖妻】赵氏【张士亷妻】张氏【生员霍尔和妻】李氏【唐遇尧妻】马氏【王功立妻】霍氏【徐丕防妻】杨氏【王云凤妻】许氏【陈玉书妻】张氏【刘鼎镒妻】栾氏【栗栋妻】闫氏【温习易妻】姚氏【韩宗竒妻】邹氏【田欣然妻】张氏【王召妻】张氏【孙培秀妻】温氏【李应宸妻】耿氏【孟士魁妻】张氏【刘憼之妻】王氏【监生许渊修母】贺氏【监生许尔慧母】姚氏【张瓒妻】夏氏【刘凤鸣妻】刘氏【生员李适母】侯氏【宗灿妻】赵氏【监生宗□之母】陶氏【监生杨世超母】周氏【生员王琚母】任氏【生员孙元方妻】张氏【李永和妻】庄氏【韩慕麟妻】霍氏【朱则顔妻　以上俱夫亡守节见邑志】
　　武城县北魏崔氏【房爱亲妻早寡生子景伯景先崔亲授经义学行修明爲当世名士景伯爲南清河太守每有疑狱必请命于母而后行贝邱民列其子不孝景伯入白其丹母曰山民未见礼教何足深青但呼其母来吾与之同居其子罝女左右令其见女事吾必应自改景伯召其母崔与之同食景伯入问温清其子随立堂下未及旬日其子悔遇求还崔曰此虽靣从尚未心愧且置之二十余日其子叩头流血涕泣乞还然后听之其子后以孝闻】北周崔氏【郑诚妻诚殁于战遗孤善果崔抚之善果入隋爲鲁郡太守崔于听事后设屏以察其所断少不合即督责之以是得爲循吏母殁善果恣侈竟以賍败】明马氏【刘逊妻】刘氏【梁谦妻】姜氏【张珏妻】徐氏【孟应凤妻】曹氏【王陶妻】翟氏【高从训妻】张氏【梁邦干妻】赵氏【李实之母】随氏【王尚友妻】刘氏【张维斗妻】白氏【刘相妾】彭氏【苏君衡妻　以上俱夫亡守节】丁氏【武渊妻正德六年流贼入境渊夫妇俱爲贼所得相抱号泣将刄渊氏延颈求代刃次将及氏渊亦愿求同死贼义而两释之】李氏【邹竒龄妻正德流贼之乱氏被逼投河贼射之穿股浮沉再四竟得登岸不死】王氏　　【前妻崇祯壬午城破举家避难故城氏不肯曰妇人不出闵门难至岂可避耶乃自缢死】戴氏【苏坦妻壬午兵难投井死】初氏【举人李应甲妻壬午兵难赴火死】霍氏【刘一麟妻】尹氏【徐衍泗妻】苏氏【李三锡妻】田氏【李三锡妾俱壬午兵难不辱被杀】马氏女【许聘刘逊未婚而逊亡女终身不嫁】王氏女【王鸣鹤女正德时爲流贼所执大駡不屈贼怒先以刀断其三指女遽吞之而死】王氏女【名大儿年及防未字正德时闻贼至母曰速避西邻王秀才家园中女曰生不识王秀才之靣胡可入其家亟冐父破防衣父敝衣往后园投井死】姚氏女【邑主簿姚廷玉女山西定襄人也二女在室长曰玉果年十八防曰玉香年十六正德时俱爲流贼所得将载之北行渡河至中流二女乗间皆投水玉香得浮岸不死】
　　皇清李氏【孟守道妻十七嵗夫亡守节九十年寿登一百七岁康熈年旌】周氏【米清男妻】王氏【尤可良妻俱夫亡守节】谈氏女【名二姐谈某女年十六有恶少年求婚不遂夜入其室强欲汚之女不从遂见杀以上俱雍正年旌】
　　青州府
　　益都县元冯氏【秦江妻】丁氏【张嵓妻】潘氏【原志逸夫名以上俱夫亡守节】尼氏【杨和卿妻至正间毛贵乱氏自缢死】许氏　张氏【许氏蒋义甫妻张氏其妾也夫亡相依守节至正十七年毛贵乱血投井死】段氏　宋氏【刘朝纲妻段氏宋其妾也朝纲爲行省理问卒于官讣闻妻妾俱自缢】魏氏【贾覸妻夫渡河溺死氏遂自缢】曹氏女【终身不嫁以养父母】杨氏二女【驸马伯顔察儿之孙女随父奔青改姓杨及笄父爲择配二女曰我防古金枝玉叶岂下配编氓哉终身不字】明陈氏【冯惟直妻】刘氏【董汝防继室】陈氏【崔章妻】陈氏【刘嵩妻】郝氏【冀尚俭妻】高氏【刘宇妻】林氏【郝相妻】周氏【陈子和妻】贾氏【陈经妾】李氏【陈经子梦璜妻】钟氏【陈梦璜子彬妻】钟氏【齐振基妻】钟氏【刘庆元妻】钟氏【石之屏妻】邱氏【董汝瀚妻】张氏【冀岫妻】王氏【青州衞高殿邦妻】蒋氏【房徴妻】邓氏【王诗妻】邵氏【徐继先妻】杨氏【董佑妻】房氏【刘若虚妻】王氏【刘闻诗妻】赵氏【王政妻】王氏【刘汝嘉妻】陈氏【姜岚妻】杜氏【安达妻】王氏【毕竟选妻】冀氏【姜绮妻】赵氏【黄相继妻】赵氏【徐政妻】党氏【徐彦龄妻】杨氏【林茂松妻】马氏【李彦聘妻】宫氏【王鈗妻鈗郡志作锐】宋氏【穆深逺妻郡志作穆逺】贾氏【文彤妻】苏氏【傅铎妻】石氏【王之藩妻】王氏【李朴妻】王氏【文庆妻】陈氏【孟炳妻】张氏【王应登妻】张氏【薛昆妻】高氏【从周妻】张氏【潘文化妻】王氏【翟凤□妻】胡氏【张浩然妻】姜氏【石荩妻】王氏【刘毓长妻】冀氏【王世基妻】王氏【白所懐妻】李氏【赵作梅妻】杨氏【冯汉妻】邵氏【张舜臣妻】阎氏【周秉德妻　以上俱夫亡守节】刘氏【杨开春妻天啓时土贼入城曵氏行氏怒目视曰我从汝行何用曵爲趋肆中夺屠案刀自刎】张氏【臧善妻】王氏【夏妻】朱氏【郭凤妾以上俱夫亡自缢】彭氏女【彭珩女许字安邱县王枚臯枚臯病亟欲女一见珩送女过门亲侍汤药者三日枚臯卒誓不归礼事舅姑足不出户庭者十有四年后以舅渉讼株连送归父家父贫甚有丁姓丧偶谋娶之其父谋于女女遂不食六日丁闻之悔曰本欲娶一贤淑女反速其死奈何市棺赠之以赎过女将死语父曰可束笔埋我我欲见王枚臯也父重违丁意仍以其棺殓四人舁之不动有好义者易其棺尸乃举遂合葬焉】
　　皇清王氏【张廪妻夫亡欲以身殉姑慰之曰汝幸有遗腹死则张氏絶矣果生一子抚之成立】仇氏【生员王璵妻年二十三夫亡遗一子氏矢志柏舟存心匪石越一年而子又殇人或有揺其志者氏曰烈女不更二夫守节者守夫之节原不在子之有无也夫兄怜其节以子乔年爲嗣氏抚育之教以读书顺治二年补淄邑弟子员又十三年氏卒】安氏【仇兆昌妻】冯氏【王嘉宾妻】刘氏【生员高源妻】赵氏【唐世芳妻】吴氏【郭大业妻　以上俱夫亡守节康熈年旌】薄氏【石邦庆妻】张氏【赵世范妻】郉氏【王世麟妻】石氏【玉世麟子任妻】房氏【冯辅世妻】张氏【刘荣先妻】李氏【初旦妻】顾氏【初旦子开荫妻】许氏【初旦继子立志妻】胡氏【张世勲妻】徐氏【张永升妻】王氏【张永升子登妻】王氏【夏祥妻】杨氏【高孔谋妻以上俱夫亡守节见郡志按邑乃青社权舆天齐弁冕水深土厚毓异钟竒节烈之载宜乎指不胜屈矣今就现在题旌者寥寥不过数人考邑志成于康熈初年所叙多系故明巾帼至郡志续修于壬辰癸巳之后相去几六十年岂无歩武前徽接踵防范者而随得随收不分时代其人其世莫得而知彤管之能无遗憾也哉】
　　临淄县周姜氏【楚昭王夫人王出游畱之渐台江水大至王使人召之忘其符夫人不敢从使还急取符夫人已死乃諡曰贞】华氏【名孟姬齐孝公夫人从公游于琅邪堕车公使驷马立车载之氏曰立车无軿野处无卫失礼多矣遂自缢】辟司徒妻【齐顷公败于鞌自徐闗入见保者曰勉之齐师败矣女子曰君免乎曰免矣鋭司徒免乎曰免矣曰君与吾父免矣可若何乃避走顷公以爲有礼既而问之辟司徒之妻也予之石窌】梁妻【齐庄公袭莒杞梁殖战而死妻迎囘柩而哭之庄公遣使郊吊其妻辞焉既葬曰妇人依于人者也父在依父夫在依夫子在依子今吾何依乎哉遂赴淄水死】伤槐女【名婧父名衍齐景公爱槐今曰伤槐者死衍醉伤槐婧乃造晏子之门请曰妾闻明君之莅国也不以私患害公法不以六畜加人民今欲以槐之故杀婧之父恐邻国闻之谓君爱树而贱人也晏子入言于景公废伤槐之令出犯槐之四】田稷母【田稷相齐受下吏之金百镒以遗母母曰君设官以待子厚禄以奉子务在效忠亷洁不义之财非吾有也不孝之子非吾子也田稷慙而惧自归罪于王请就诛宣王义其母赦稷罪】齐义母【齐有二子之母寡而贤时有杀人于道者二子立其旁吏讯之兄曰我杀之弟曰非兄也我杀之吏不能决言诸王宣王召其母问之母泣对曰杀其少者王问故对曰少者妾之子也长者前妻之子也其父将死时嘱妾曰善视之今杀兄活弟是以私废公也背言忘信是自欺死也子虽可痛如治命何宣王高其义皆赦不杀号曰义母】王孙贾母【贾事齐湣王淖齿之乱王走贾失王处归见其母母曰汝朝出而不归吾倚门而望汝暮出而不归吾倚闾而望汝今事王王出走莫知其处汝尚何归贾乃结市人诛淖齿】北宫氏女【北宫婴儿之女撒其环瑱终身不嫁以养父母】汉淳于氏女【名缇萦太仓令淳于意少女意有罪当刑缇萦随父至长安上书言妾父爲吏生法当刑妾伤夫死者不可复生断者不可复续虽欲改过其道无由愿没爲官婢以赎父刑文帝怜而赦之爲除肉刑】元许氏【陶国宾妻夫亡守节】耿氏【牟处士妻夫亡守节】明宋氏【胡澜妻】陈氏【于耀妻】许氏【徐嘉弼妻】薛氏【齐申毓妻】孙氏【齐甲毓妻】薛氏【生员于雯妻】李氏【张思仁继室】许氏【袁文博妻】李氏【高耀妻】徐氏【牟九畴妻】孙氏【谭桢妻】傅氏【史学书妻】崔氏【李呈彦妻】王氏【张尔栋妻　以上俱夫亡守节】刘氏女【正德六年爲流贼所得绐以视母跃入井中死之】
　　皇清齐氏【王常妻顺治初常爲土冦所害氏年二十四遗腹生子抚之成立子孙相继登第凡五人】戴氏【李效妻】刘氏【陆大任妻】于氏【李洪图妻】朱氏【王克承妻】李氏【朱家林继室】曹氏【路隽妻　以上俱夫亡守节康熈年旌】霍氏【胡五妻夫亡有子小魁方五岁邻人贾懐欺氏孤而子防乗间入室强欲汚之氏不从忿而自缢时无疑懐者乃小魁赴县鸣其状语皆神降执懐讯之小魁证对不移怀乃伏辜狱成而小魁固懵然也雍正年旌】附扈氏【朱彬妻夫亡不食死】胡氏【朱霖妻夫亡饮酖死俱见郡志】
