<!-- { "loadSidebar": true } -->
　　左丘明【猗欤左氏闻道素王依经作传微防用彰词有余韵人希末光庆封锡壤广鲁之疆　给事中丁谓撰】公羊高【高也解经辩惑咸服学官所传齐名左谷追奬肇封宸心允属阙典弥缝斯文载郁　翰林学士晁逈撰】谷梁赤【仲尼修经感麟絶笔赤也发挥奥义斯出立学名家道隆盛日列爵疏封式崇儒术　李宗谔撰】伏胜【伏生明经爲秦博士祖习微言流离耄齿壁藏其文口授欮防建号旌儒锡封仁里　杨亿撰】高堂生【秦厯告穷炎灵啓祚笃生令人允贞王度名教斯宗礼文有素勒封告成式昭余裕　周起撰】毛苌【孔徒受业商也言诗研精训诂谁其嗣之毛公典学永代师资疏封锡命礼洽祯期　王曾撰】孔安国【显显临淮圣人之系训传遗文克示永世绘像庙廷聿章善继东巡受封是爲褒异　钱惟演撰】杜子春【三川二室英灵所钟学穷周制誉蔼儒宗杏坛阙里差有比踪一命作伯庆我天封　查道撰】















　　山东通志巻十一之七
<史部,地理类,都会郡县之属,山东通志>
　　钦定四库全书
　　山东通志巻十一之八上
　　阙里志八　【国朝艺文】
　　奏崇圣贤疏【顺治元年　　　山东巡抚】方大猷
　　为崇圣贤以培人材事伏惟
　　先师孔子为万世道统之宗
　　本朝开国之初一代纲常培植于此理应
　　勅官崇祀复衍圣公并四氏学博等之封可卜国脉灵长人文蔚起谨详列厯朝恩典以备采仿而行一公爵孔子嫡孙则承大爵自秦始皇始封孔鲋为文通君厯代封爵不一至宋仁宗始封为衍圣公厯金元至明洪武二年仍封为衍圣公赐正一品服色麟袍玉带三台银印一颗列文武班首厯传至今自天啓二年又晋阶太子太傅袭封衍圣公一衍圣公长子至十五嵗袭授钦依冠服二品服色至崇祯年间各公侯伯长子俱加玉带事例相同一博士衍圣公长子
　　则承大爵次子至十五嵗则授以世职翰林院五经博士以主子思子祀事三子则袭太常寺博士主汶上县圣泽书院祀事每随一代公爵递为更授一曲阜县知县孔氏世职其官先由衍圣公保举贤能孔氏任事后改考选廪膳生员徳行兼优者以授此职五年任满照例考选升转一四氏学学録其官亦自孔姓生员中徳行兼懋者由衍圣公遴选咨部以授此职一尼山书院乃孔子发祥之地设学録一员以主其祀其官系衍圣公弟侄中选徳行兼异者咨部授职一洙泗书院乃孔子阐教之地亦设学録一员以主其祀其官于孔氏中选举徳行秀异者由衍圣公咨部授职一衍圣公属官员役明洪武元年钦设管勾一员司五屯钱粮司乐官一员司乐舞生典籍一员司礼生书籍掌书一名司文移书写一名司缮写知印一名司印务奏差一名司差遣以上俱由本府保举堪用人数咨部铨用一屯田孔庙祀田厯代各有钦赐至明洪武二年钦赐祭田贰千大顷坐落兖属二十七处其界段数载在阙里志可攷一佃户凡孔庙郓城钜野平阳东阿独山五屯佃户系洪武二年钦拨民间身家无过俊秀五百户凑人二千丁见丁百亩佃种五屯祭田办纳籽粒以供本庙祭祀等项支用其民间一应杂泛差役俱行蠲免一庙户孔庙户丁厯代钦拨不一自明洪武二年钦拨民间俊秀子弟一百一十五户以供本庙洒扫一乐舞生孔庙每年四时祭祀乐用八佾额设乐舞生二百四十名于兖属二十七州县遴选民间俊秀子弟以授斯役其本生一应差徭与廪膳生员事例一体优免仍免本户人二丁以供本生徃返盘费一礼生孔庙礼生每月朔朢及四时祭祀在本庙引赞礼仪额设礼生六十名于曲阜县选用民间俊秀子弟以授斯役其优免例与乐舞生同顺治元年九月初四日奉
　　令防先圣为万世道统之宗礼当崇祀昭朝廷尊师重道至意本内所开各欵俱应相沿期于优渥以成盛典着该部查照一体饬行经部议覆于十月初二日奉
　　防准行
　　扈从
　　圣驾释奠阙里兼
　　幸孔林恭纪百韵【康熈二　　　　大学十三年　　　　士】王　熙帝徳开尧舜王风懋禹汤渊源归孔子统绪属
　　今皇百代心符契千秋道颉颃
　　临雍隆典礼讲学肃冠裳寤寐亲贤哲甄陶徧党庠覃敷文教逺赫濯武功张参赞通三极含暨八荒醴泉流浩浩膏露降瀼瀼圃已游麟鳯郊真絶虎狼防朝班玉瑞垂拱握珠囊泰运占方永干行本自强学惟明体用理必晰毫芒地衍龙数天腾奎壁光镜图归掌握山海尽梯航中泽无鸿雁平畴裕积仓照临俨有赫咻噢视如伤效顺征河岳随时若雨旸蠲租仁自逺解网泽何长风动羣从欲阳和立起僵贞符逢甲子元防际陶唐九月宜秋狩豳风正筑场康衢驰鳯辇飞骑跃龙骧先问齐呉俗旋临邹鲁乡省耕歌夏后时迈厯周疆泰岱遥重接防近可望青丘曽毖祀绛节更回翔亲圣观车履严师树表坊物章存掌故考核俾精详集议咨宗伯先期遣奉常乐教曲阜习衣自辟雍将
　　宸断超前古尊崇极帝王遵途经费邑览胜憩林塘杖履如亲炙川原未茫涟漪昭大道临眺焕
　　宸章肆觐随
　　行在恭迎侧路傍上公深俨恪万姓竞欢康列幕周环卫
　　斋宫敞
　　御床分曹仪制备序事骏奔忙晓漏筹初唱宵衣夜未央
　　红云纷缭绕黄屋独髙昂
　　玉趾行中道金貂翼两厢升阶容漆漆承祭气洋洋彩碧辉廊庑丹青画栋梁巍峩聨象纬陟降见羮墙我
　　后惟恭黙千官共济跄祝辞亲致奠缀兆俨成行栒簴悬钟鼓形盐间豆觞埙箎兼鳯管琴瑟竝笙簧烛影明于昼炉烟细不飏迎神先奏曲奠帛早承筐此日芹为菜当年食必姜牲牷罗鼎实酒醴挹神浆雕缋陈筵几芗萁进稻粱具笾盛枣栗秉籥舞篬筤醢鹿常为脯槀鱼欲胜鲂诸贤洵绍统啓圣实开祥殷祀欣同举褒崇可共当精诚交防漠明徳荐馨香祖烈须扬大孙谋贵用臧承前谁接武考业孰盈缃爰厯奎文阁来登诗礼堂谈经详格致阐易辨隂阳
　　天语何谆笃家声在炽昌存心宜勿替敦行有余庆剑佩容犹昨琴书泽未亡循墙心自切懐古意难防行教图传赐云雷制本商额题师表灿盖拂庙庭黄有地坛名杏无枝桧似钢灵根闗气运
　　天赋重琳琅古石苔斑驳唐槐肄逺扬摩碑知米芾闻教忆陈亢复壁藏皆出寒泉汲独尝登堂思慨慕拜墓益斋庄树抚欃檀老花摹文草芳丛蓍符易数竒木植诸芳华表宁归鹤端门定集凰禽虫咸感格荆棘絶披猖渎伏流穿济山纡翠带防儒风兴奕世大义重三纲博物知萍实先防辨土羊辙常环海内道自任行藏彬郁从周礼裁成抑鲁狂笔真严斧钺歌岂弃沧浪汉祀恒相袭秦灰总不妨赏心时至止抚景越相徉増域余千畆题诗烂七襄
　　赐书篇郑重颁锦色辉煌爵秩
　　恩加厚松筠操比霜一门邀
　　宠锡四野乐仓箱汉代分肉齐侯陋发棠觐光欣蔼蔼受福咏穰穰广运原无外髙深岂易量旦明严对越扈从愧劻勷瞻仰兹何幸趋承恐未遑有懐时抑抑待
　　命实惶惶夙凛心如水还期道胜刚诞登今在望洒扫志初偿书已先呈洛星看早聚房小臣慙献颂拜手庆元良
　　上幸阙里释奠恭纪　　　　　　【户部尚书】梁清标元后敷文治贞符啓泰年光华凝景庆声教匝垓埏理契
　　轩图始心参姒范先执中
　　皇建极合撰
　　圣希天絶学留洙泗余音被管弦累朝陈俎豆六代备宫
　　县遗泽涵终古
　　宸修叶自然
　　驾从丹陛
　　诏有紫泥传特举巡方礼
　　亲临释奠筵风雷环梐枑云日绚山川戒事多齐稷斋居致吉蠲舞人张羽葆肉吏荐珍笾酒泛三重酎香浮百和烟羮墙神贶接
　　纶綍国恩编别贮金茎瑵频颁玉府钱殊荣流后裔旷典
　　及前贤
　　讲席垂清问圜桥领秘诠绂麟征旧迹鬛马展新阡汛扫皆除赋陪敦更锡田八荒同律度万彚入陶甄
　　睿藻星辰丽
　　鸿章琬琰镌
　　銮舆欣出震
　　龙徳喜乗干海岱髙深并
　　君师道法全名言诚不易徒此测蠡渊
　　圣驾幸阙里颂【有序　　　　　　户部尚书】陈廷敬
　　康熈嵗甲子
　　皇帝临位二十有三年海防宁和黔黎辑乂仁声布流旁
　　畅域外肃肃雍雍咸称
　　圣意于是三事大夫飏言曰昔者刻玉游河披图巡雒襄野之驾涂山之防皆能焜燿简籍垂于方来仰惟
　　皇上当位作圣首出建极君师之统千禩一时乃犹屈已求贤虚懐访道广厦细旃之上诵吟册书濳神讨硏宵旦不辍勤逾儒素遐稽统绪向徃孔子思致殊礼肇盛典者乆矣今兹万国既同文化懋兴宜遂以时宣省风教展义鲁邦下塞众望
　　皇上凝睿思延廷问乆之乃
　　诏曰事
　　先师礼重且严惟兹二三辅弼暨廷臣之娴于制者采择古谊以闻又
　　诏曰汝廷敬实惟予旧讲臣其与议所宜行【臣】从诸臣后
　　议具上
　　皇帝曰俞朕慕圣道敬因东巡狩诣
　　先师宅里其毋重烦吾民供亿于是肆
　　赦轸农放税已责敷恺泽于天下然后乃厯吉日协灵辰野庐警路宫正设跸
　　玉舆晓升
　　帷殿夕御前驱朱旗属车日羽以临乎岱宗是时未臻乎阙里也飞斾淮江观民设教月届黄钟旋轸南陆聿来
　　圣居览观林庙图书器物之盛严恭将事乐奏礼行光景肸蠁圣歆如答【臣廷敬】向以儒学猥防擢任又特被
　　勅防议礼恭睹礼成不胜欢忭震跃伏而思曰前代之崇礼者可纪矣太牢特祀肇自西京褒成祼将爰及东汉贞观定朝防之仪开元锡文宣之号器物之赐渥于广顺陪位之班诏始祥符至和加衍圣之称承安世曲阜之令皆名为崇儒重道而备物致诚防势而希至徳惟我
　　皇上为列辟称首【臣】以浅识窥较万世师表之称则与乾坤同其悠乆也六经表章之泽则与日月竝其光华也留
　　鳯盖于防门车服礼器所未备也颁
　　龙章于乡校普天率土所共瞻也矞矞皇皇莫与京矣【臣】
　　谨拜手稽首而献颂曰
　　惟圣体道生民拔萃徳逾位兮惟
　　帝则圣统一万类位斯配兮
　　龙飞于天周览八极嘉鳯徳兮圣作物覩垂祀万亿视鲁
　　国兮
　　帝开明堂于羮于墙坐则见兮
　　帝防方岳东西南朔来殷荐兮
　　銮车戾止锵锵穆穆金丝肃兮
　　驻跸古亭云霞委属清泉澓兮上公稽首笾豆奔走昭世守兮暨四姓后博士童耉
　　恩滂厚兮
　　赐所过租歌腾于涂惠我人兮惟
　　帝福我我神其妥戴
　　大君兮莘莘髦士百尔济济颂声起兮于赫
　　帝功与天比崇无终穷兮
　　圣驾临幸阙里释奠
　　先师恭纪【有序　　　　　　　刑部尚书】张玉书康熈二十有三年嵗在甲子【玉书】承乏为礼部侍郎防
　　朝廷稽古省方将有事于
　　阙里谨从廷臣后搜讨旧文参预末议比及冬十一月
　　乘舆自南旋轸渡淮入兖遂厯泉林抵曲阜诣
　　先师庙堂降节致防礼明乐备复诣
　　孔林临墓再拜逺近瞻仰莫不欣叹时【玉书】方屏伏垩庐未及恭与陪扈迄丁卯夏以刑部尚书奉
　　命入京师从沂水纡道肃谒
　　圣庙乃获闻
　　车驾临幸隆仪异数之详因得备观
　　留赐曲盖及
　　御书庙额与
　　御制诗赋赞记之文
　　天章云藻照曜宇宙载籍以来所未有也敬赋长句三十
　　韵以志盛典
　　子律新调景徳昌干戈载戢惠风翔
