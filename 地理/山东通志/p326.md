<!-- { "loadSidebar": true } -->
　　孙　嵩【字賔硕北海安邱人延熹中京兆赵岐避宦官之祸自匿姓名卖饼北海市中嵩年二十余察岐非常人停车呼与共载岐惧失色嵩乃下车幰密问岐曰视子非卖饼者又相问而色动不有重怨即亡命乎我北海孙賔硕阖门百口势能相济岐以实告嵩归向母曰出行乃得死友迎入上堂飨之极欢蔵岐复壁中后岐得出仕至刺史太仆而賔硕亦从此显名于东国】
　　何　休【字邵公任城樊人质朴讷口而雅冇心思精研六经世儒无及者作公羊春秋诂解覃思不闚门十有七年又注训孝经论语皆经纬典谟不与守文同说以春秋驳汉事六百余条妙得公羊本意初太傅陈蕃辟之蕃败坐废党禁解又辟司徒羣公表休道术深明宜侍帷幄幸臣不恱之乃拜议郎屡陈忠言终谏议大夫】
　　张　俭【字光节山阳髙平人初举茂才以刺史非其人谢病不起延熹八年为东郡督邮劾中常侍侯览不轨及其母罪恶请诛之览诬俭以党遂亡命逃走望门投止人重其名行破家相容中平间征拜少府不就建安初征为卫尉见曹氏渐兴阖门悬车不预政事】
　　李　笃【东莱黄人党锢起山阳张俭亡命止笃家黄令毛钦操兵到门笃引钦谓曰张俭知名天下而亡非其罪纵俭可得宁忍执之乎钦因起谓笃曰蘧伯玉耻独为君子足下如何自専仁义笃曰笃虽好义明庭今日载其半矣钦叹息而去笃因縁送俭出塞以故得免】
　　刘　瓆【字文里髙唐人为太原太守时小黄门赵津与南阳大滑张泛等奉事中官乘势犯法瓆与南阳太守成瑨竝考杀之宦官怨恚有司承防瓆瑨罪当弃市陈蕃上疏讼瓆等志欲去恶不宜令羣竖妄相交搆不纳竟死狱中天下冤之平原人襄楷亦上书讼冤不报】
　　刘　儒【字叔林东郡阳平人举孝亷迁侍中桓帝时诏求直言儒上封事辞甚忠切出为任城相寻征为议郎会窦武事下狱自杀儒为八厨之一郭泰尝称其口讷心辨有圭璋之质】
　　刘　梁【宁阳人汉宗室桓帝时举孝亷除北新城长儒化大行邑传其教召拜为尚书郎】王　章【字伯仪东莱曲成人官少府卿为八厨之一】
　　藩　向【字嘉景鲁国人官郎中遭党锢与王考等号为八厨】
　　孔　昱【字元世鲁人霸七世孙昱少习家学大将军梁冀辟不应举方正对策不合辞病去后遭党禁锢灵帝时公车征拜议郎补洛阳令】
　　谢　弼【字辅宣濮阳人性行方直建宁二年举有道除郎中时灾异数见弼上封事请崇孝道退小人征故司空王畅长乐少府李膺竝居政事左右恶其言出为广陵府丞去官归家中常侍曹节从子绍为东郡太守以他罪收考死狱中时人伤悼焉初平二年司校尉赵谦讼弼冤乃收绍斩之】陈　耽【东海人灵帝时官至司徒以忠正称光和五年诏公卿以谣言举刺史二千石为民蠧害者时太尉许戫等承望内官受取货贿其宦者子弟賔客虽贪秽不问而虚糺边逺小郡有惠化者二十六人耽上言公卿率党其私其言忠切由是诸坐谣言征者悉拜议郎宦官怨之遂诬陷耽死狱中】刘　宠【字荣祖东莱牟平人父丕博学号为通儒宠少受父业以明经举孝亷除东平陵令仁慈为民所爱以母疾弃官百姓泣留不得进乃防服遁归迁会稽太守郡中大化征为将作大匠濒行山隂老人人赍百钱送宠宠为人选一大钱受之宠累登上卿而清约如寒素家无货积后迁司徒太尉以病归子舆为山阳太守著名于时】
　　孟　敏【字叔达邹人亚圣裔灵帝时党锢祸起敏深自晦匿尝荷甑堕地不顾而去郭林宗见而异之问其故对曰甑已破矣顾之何益公府屡辟召皆不就】
　　王　考【字文祖寿张人官冀州刺史后遭党锢名在八厨】
　　檀　敷【字文有山阳瑕邱人家贫而志清连辟公府皆不就教授生徒至百数人灵帝时举方正对策再迁议郎补令寻去官】
　　羊　陟【字嗣祖泰山梁父人少清直有学行举孝亷髙第累迁冀州刺史奏按贪浊所在肃然迁尚书令劾太尉张灏等与宦竖相姻私公行货赂急宜罢黜又荐前太尉刘宠司许永刺史杨熙刘恭厐艾清亮在公皆当升进拜河南尹计日受俸禁制豪右京师惮之会党事起免官】
　　贾　琮【字孟坚东郡聊城人举孝亷再为京兆尹灵帝初交趾作乱三府举琮为交趾刺史琮到部讯其状咸言赋敛过重民不聊生故聚为盗贼琮即招抚流散蠲复徭役诛渠帅之为大害者简选良吏抚循百姓以安在事三年为十三州最征拜议郎时黄巾新破郡县因縁重敛诏更选清能吏乃以琮为冀州刺史至则诸过者望风解印绶去大将军何进拜琮为度辽将军】
　　羊　续【字兴祖泰山人其先七世为二千石卿校续以忠臣子孙拜郎中坐党事禁锢十余年后累官庐江南阳郡太守破黄巾等贼前后斩级八千余灵帝欲以续为太尉时拜三公者皆输东园礼钱千万令中使督之续乃举緼袍示使人曰所资惟斯而已以此不登公位征太常未及行卒帝勅太山守赙其家】
　　陶丘洪【字子林平原人清达博辨文冠当代举孝亷不就辟太尉府掾会河东太守史弼以忤宦官受诬当弃市同郡孝亷魏劭行赂于侯览得不死人讥弼以行货得免为北洪曰昔文王羑里闳散懐金史弼遭患意夫献寳羣议遂息洪年三十卒】
　　刘　岱【东莱牟平人献帝时为兖州刺史虚已爱士人争附之黄巾贼破兖州岱力战而死】鲍　信【泰山阳平人少有大节寛厚爱人沈毅有谋初何进征董卓等诛宦官卓将兵至骑都尉信说袁绍乘其所至擒之绍不从乃引军归乡里献帝初为济北相与曹操进兵击黄巾于寿张东力战死之】
　　张　邈【字孟卓东平人少以侠闻初辟公府稍迁陈留太守董卓之乱与曹操共举义兵及袁绍为盟主有骄色邈以正义责之陈宫劝邈迎吕布共据兖州邈从之寻为曹操所破邈诣袁术求救为其下所害】
　　赵　昱【字元达琅邪人清已嫉恶潜志好学为徐州别驾从事时徐州牧陶谦信用非所刑政不理而昱以忠直见疎奏昱为广陵太守】
　　呉子兰【歴城人献帝时为将军随帝许田射猎恶曹操之不臣董承受密诏讨操子兰与承合谋不克而死】
　　太史慈【字子义东莱黄人少好学仕郡奏曹史有名北海相孔融闻其名而竒之数餽问其母时黄巾复来侵暴融出屯都昌为贼所围母遣慈赴融慈求援平原相刘备乃得脱孙防东渡以慈为建昌都尉盗贼慑服慈猿臂善射不虚发常从策讨麻保贼贼縁楼上行詈以手持楼棼慈引弓射之矢贯手着棼其妙如此】
　　郑　【字康成北海髙密人少入太学通京氏易公羊春秋三统歴九章算术又从东郡恭祖受周官礼礼记左氏春秋韩诗古文尚书西入闗事扶风马融质诸疑义融曰吾道东矣党事起遂隠修经业时何休好公羊学着公羊墨守左氏膏盲谷梁废疾乃发墨守鍼膏肓起废疾休见而叹曰康成入吾室操吾矛以伐我乎大将军何进辟之不受朝服而以幅巾见一防逃去国相孔融深敬之公车征为大司农以病乞还所注述百余万言经传洽熟称为纯儒齐鲁间宗之子益恩孙小同皆知名】仲长统【字公理山阳髙平人博涉书记赡于文词尝谓名不常存人生易灭优游偃仰可以自娯欲卜居清旷以自乐其志因作乐志论荀彧举为尚书郎后叅丞相曹操军事毎论说古今世俗行事恒发愤叹息遂著论名曰昌言凡三十四篇】
　　刘　表【字景升山阳髙平人鲁共王后与同郡张俭等号为八顾初平中为荆州刺史袭破宗贼江南悉平表因遣使奉贡以表为镇南将军领荆州牧封武城侯表假节以为已援于是威懐兼洽万里肃清爱民养士从容自保又博求儒术闗西兖豫学士归者以千数及曹操举袁绍相持于官渡遣人求助表许之而不援后操自将征表未至表疽发背死】
　　刘　洪【字允卓泰山防隂人鲁王宗室延熹中征拜郎中迁常山长史以父忧去官后为上计掾拜郎中检东观著作律歴记官终山阳太守洪善算作七曜术及在东观与蔡邕共述律歴记考騐天官及造乾象术十余年考騐日月与象相应皆传于世】
　　庸　生【名谭胶东人始孔安国传古文尚书授都尉朝朝授谭谭传古文尚书同郡贾逵为之作训马融作传郑康成注解由是古文尚书遂显于世】
　　张　驯【字子隽济隂定陶人以大夏侯尚书教授辟公府拜议郎与蔡邕共奏定六经文字擢侍中典领秘书近署甚见宠异多因便宜陈政得失迁丹阳太守有惠政终于大司农】
　　祢　衡【字正平平原般人孔融爱其才与为忘形交曹操欲见之不肯往操怒召为鼓史奏渔阳操挝声节悲壮吏呵曰何不改装即脱衣裸身而立徐取岑牟单绞着之复操挝而去操欲杀之以其才名送之刘表表不能容送之黄祖祖长子射请赋鹦鹉援笔立就一座叹赏卒以傲忽为祖所害】王　修【字叔治营陵人年七嵗母以社日亡至来嵗社日修念母哀甚邻里为之罢社】诸葛亮【字孔明琅邪阳都人隠居襄阳隆中自比管乐昭烈帝屯新野徐庶荐之帝凡三顾其庐亮乃见与谈天下大势帝恱延为军师合呉破魏西取益州后主即位以丞相封武乡侯建兴三年平定南蛮之地五年率诸军北驻汉中上表出师明汉贼不两立王业不偏安誓以鞠躬尽瘁死而后已六年出散闗破王双七年复武都隂平二郡九年出祁山败张郃覆其军十二年出武功屯五丈原与司马懿相持百余日病卒于军諡曰忠武子瞻尚公主拜骑都尉景耀四年魏遣邓艾侵蜀遗瞻书使降瞻斩其使与艾战不克而死瞻子尚拒艾于涪州军溃乃驰赴魏军而死自亮入蜀凡三世】
　　任　旐【字子旟乐安博昌人守节厉行黄巾贼至闻旐姓名曰夙闻任子旟天下贤士禁勿入其乡】
　　孙　期【字仲彧济隂成武人习京氏易古文尚书家贫事母至孝牧豕于大泽中以奉养焉逺人从其学者皆执经垄畔黄巾贼起过期里陌相约不犯孙先生舍郡举方正遣吏赍羊酒请期期驱豕入草不顾司徒黄琬特辟不行终于家】
　　管　宁【字幼安临朐人少与华歆邴原同学宁独自命不凡尝与歆共锄地见土内一金宁挥锄不顾歆则既捉而后掷之又有乘轩过门者歆辄废书往视宁曰子非吾友也乃割席分坐后黄巾起宁避地辽东魏武十征皆不至歆则助曹为逆邴原亦仕魏为五官将长史惟宁得终隠焉】
　　孔　融【字文举孔子二十代孙少丧父哀悴过毁山阳张俭以党锢下邵捕急俭与融兄褒有旧亡抵褒不遇融舍之事泄俭脱走并收褒融狱融曰藏匿者融也当坐褒曰彼来求我非弟之过请甘其罪使问其母母曰家事任长妾当其辜一门争死不能决竟坐褒献帝时为北海相又征为少府曹操惮其刚正诬杀之】
　　刘　虞【字伯安东海郯人举孝亷为博平令盗贼止息蝗不入境迁幽州刺史民夷感其徳化遂拜幽州牧后加大司马封襄贲侯虞在幽务存寛政念利民物以故民恱年登青徐士庶避难归虞者百余万口皆收视温恤为安立生业初平时袁绍等以虞为宗室长者欲上虞尊号虞厉色叱之后为公孙瓒所杀】
　　刘　繇【字正礼东莱牟平人太尉宠之侄举孝亷为郎除下邑长时郡守以贵戚托之遂弃官避迹淮浦兴平中为扬州刺史袁术据淮南繇遣将屯江边以拒之加扬州牧振武将军及孙策东渡繇奔丹徒沂江南保豫章笮融先至据郡繇攻融破之】
