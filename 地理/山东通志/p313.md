<!-- { "loadSidebar": true } -->
　　管　统【初仕袁绍为乐安太守绍子谭既败诸郡皆降于魏惟统守乐安不从魏武命王修取统首修以其忠因解其缚使诣魏武谢魏武悦而赦之使归】
　　杨　沛【字孔渠冯翊万年人魏武时为乐安太守甚有治绩卒于官贫不能丧吏民殡殓之】何　防【字叔龙陈郡阳夏人魏武拜乐安太守时郭祖冦乐安闻防至悉自解散诸邑悉平】夏侯恵【字稚权沛国谯人文帝时为乐安太守以才能见称】
　　王　凌【太原祁人文帝初为兖州刺史寻迁青州时海滨丧乱法令废弛凌布政施教赏善罚恶甚有纲纪百姓称其能帝闻之召为御史】
　　钟　毓【字樵叔颍州长社人文帝时青州刺史以治绩见称】
　　孙　观【泰山人文帝时青州刺史与吴战于须濡口为流矢所中力战不顾迁振威将军】桓　嘉【长沙临湘人嘉平中乐安太守与吴战于东闗死之】
　　晋
　　衞　瓘【字伯玉河东安邑人武帝时为征东将军青州刺史都督诸军事所在皆有政绩威恵并行百姓感之】
　　胡　威【字伯武夀春人东莞太守胡质之子武帝时拜青州刺史帝尝问卿孰与父清对曰臣父清恐人知臣清恐人不知是臣不及父逺也帝善其言】
　　曹　摅【字顔逺沛国谯人恵帝时为临淄令狱有囚甚众嵗除行狱悯之曰新嵗人情所重尔等不欲一还家耶众囚皆泣摅悉闻狱出之尅日令还至期无一违者一邑皆服其仁慈】
　　刘　抟【怀愍时北海太守以王浚谋僭号切谏被害】
　　徐　浮【怀愍时齐郡太守刘乂将曹嶷攻陷齐郡浮死之】
　　辟闾浑【孝武时齐郡太守蒋喆据青州浑讨平之慕容徳陷琅邪徐兖诸州招浑不从死之附】谢　【青兖等州刺史详兖州府】
　　北朝
　　慕容白曜【鲜卑人显祖皇兴间以安南将军平定全齐士卒争先闾阎安堵拜青州刺史封济南王时奉诏督土人租绢以充军资白曜设施有法军民咸感其恵】
　　韩　秀【字白虎昌黎人显祖时青州刺史有恵政及民民甚感之】
　　韩　均【字天徳安定武安人肃宗时青州刺史亷谨有冶称】
　　陆龙成【代人孝静帝时青州刺史爱民恤下军民咸感颂之】
　　隋
　　吐万绪【字长绪代郡鲜卑人仕周为大将军少司武髙祖即位封谷城郡公领青州总管振刷幽滞举修废坠得士民之心后炀帝时复为东平太守亦有恵政】
　　萧　琅【南梁裔文帝时为千乘令邑有蛇为妖常掠犬豕于道为民患闻琅至輙潜匿井中不复出后琅擢青州刺史行二十里蛇复出百姓奔告琅以衣冠付之曰若不即除吾当复来一日蛇方张吻伺人于道亟掷以衣冠蛇惊伏入井于是投衣冠于井中轝土石堙之而建祠于其上肖琅之像曰信公祠葢民虑患甚欲公示以信也】
　　唐
　　刘仁轨【字正则汴州人太宗时青州刺史居已不矜与人不傲处事不迫存心不苛自歴任州牧以至宰辅皆善致声誉士大夫多推重之】
　　尹思贞【京兆长安人中宗时青州刺史有异政蚕致一嵗四熟黜陟使路敬潜行其郊见童子张罗已得雉而复纵之敬问其故曰是雉将雏敬叹曰仁心所感宜其善政致祥也乃表言之召为将作大匠进工部尚书】
　　刘允济【中宗时为青州长史以清白闻】
　　赵居贞【中宗时北海太守文章政事卓然于时】
　　李　邕【扬州江都人宗初为淄州刺史着有声誉李林甫忌之出为北海太守士人多归之林甫怒诬坐以罪诏就郡杖杀之杜甫知其寛详见八哀诗】
　　刘敬和【徳宗时尝歴邹平淄川长山三县令后徙髙苑每遇饥年輙开仓赈济就食者皆活之民歌曰髙苑之树枯复荣淄川之水浑复清长白之山草复青邹平之民仆复行立碑于县署前附】杜行敏【淄青兵曹防军详济南府】郑　昈【北海尉详登州府】
　　五代
　　刘审交【字求益幽州文安人晋髙帝时为青州防御使兵民和辑着有贤声汉干祐中卒诏赠太尉于青州建祠立碑于尧山侧】
　　宋
　　李汉超【代州云中人太祖时为青州防御使兼闗南兵马都监在郡十七年政平讼理民诣阙求立碑颂徳帝命徐扄撰文赐之】
　　刘熙古【宋州宁陵人太祖时知青州淳谨清勤遇人常讯已过治以最绩称】
　　杨　澈【北海营陵人太祖时为青州司户防军时知州暴横澈随事匡救絶不阿畏征赋从寛鞫狱平允后知淄州循声更着】
　　李　林【京兆人太祖时为千乘令明习法律决断如流百姓称为神君】
　　赵昌言【字仲谟汾州孝义人太宗时知青州强毅果敢以威断立名而好推奬后进李沆王旦王禹偁皆其所荐】
　　冦　凖【字平仲华州下邦人太宗时知青州政持大体推贤奬能临朐主簿赵贺有才亟表荐之以劝众为青州十三贤祠之冠】
　　赵　贺【字余庆河南封邱人太宗时临朐主簿时调丁壮塞澶州决河众多逃匿惟贺所部终事无一逸者知州冦凖转运使李庸交章荐之】
　　栾崇古【河南封邱人太宗时调临朐主簿寻为令明习文法勤恤民事秩满迁司农少卿】曹　玮【眞定灵夀人真宗时知青州政有遗爱】
　　张知白【沧州青池人真宗时出知青州恵政甚多】
　　胡顺之【字孝先陜西临泾人眞宗时为青州从事有大姓麻士瑶隂结贵近恣行不法州县素被凌蔑莫敢发其奸防士瑶杀兄子其母诉于州众方相视错愕顺之独请往捕乃持檄去悉获其余党各论死抵罪有差一境帖然】
　　陈执中【字昭誉洪州南昌人仁宗时出知青州尝请城附海诸州诏不许执中卒城之明年沂卒王伦叛执中遣巡检傅永吉捕杀之诸州皆恃城保障得免蹂躏帝嘉其功召拜叅知政事又尝荐齐州张揆经明行惇揆卒为名臣】
　　富　弼【字彦国河南洛阳人仁宗时知青州防河北大水流民就食青齐者甚众弼劝所部民量余出粟益以公廪又尽括公私庐舍得十万余区散处流民以便薪水官吏待缺寄居者皆赋以禄使即所聚之民董率赈务仍书其劳约他日为奏请受赏率五日辄遣人持酒肉饭粮咸加慰藉选老弱病废者廪之加等山林陂泽之利凡可以资生者悉聴流民取之死者为丛冡以明年麦大熟流民各以逺近受粮而归凡活五十余万人募为兵者以万计帝遣使褒劳弼曰此守臣职也辞超拜侍郎不受前此赈务皆聚民城郭中日为粥以食之狼藉薰秽蒸为疫病或互相践踏或待哺数日不得食而自仆帝闻弼立法简便用意周详使条上其事颁行天下传以为式又值贝州王则叛齐州禁兵欲应之弼闻之欲往捕虑齐非所部属恐事泄生变适中使张从训以他事啣命至青弼度其可用宻付以事使驰至齐矫诏发吏卒取之乱卒无得脱者乃自劾专擅之罪帝益嘉之且美从训官】
　　程　琳【博野人仁宗时出知青州凡兴利除必择其甚切于民者知无不为为无不力以是民咸感颂不谖】
　　范仲淹【字希文苏州吴人仁宗时出知青州公尝读书于济南之长白山坐下有醴泉出后公知州时阳水侧亦出有醴泉人谓恵政所致因名曰范公泉】
　　赵　槩【河南虞城人仁宗时知青州坐失举渑池令张诘免官后起知滁州适青州民李二为冦于滁闻槩至告滁人曰我青人也赵公在青州时民爱之如父母我不忍犯公乃率其众他去】余　靖【字安道韶州曲江人仁宗时知青州尝师冦凖行事每告人曰冦公尝行之吾心乃安】田　瑜【字资忠河南夀安人仁宗时知青州时城中有杀人投尸井中者吏以其无主匿之瑜曰不可吾已得其姓名第亟捕之数日后隣州有窃禾自首投监者瑜闲之曰是即杀人贼也移鞫之果得其状阖郡惊以为神】
　　叶清臣【字道卿苏州长洲人仁宗时知青州尝对僚属曰事但求便民者輙行之纵格于时令吾当代为引咎不女瑕疵也时人皆服其贤】
　　韩　亿【雍丘人仁宗时知青州着有贤声】
　　窦舜卿【相州安阳人仁宗时为兵马都监海盗掠博昌镇舜卿悉擒之自是盗遂絶】郝仁禹【仁宗时为青州兵马都监尝上言济青多闲田若规度水利则民之劝垦者必多诏从之即命仁禹董其事数年之内野无旷土邑无游民】
　　卢士宗【英宗时知青州实心行政民甚爱之后又迁知沂州】
　　张方平【应天谷熟人神宗时知青州有恵政极论新法不便以宣抚使召入京时人称其贤】欧阳修【字永叔江西庐陵人神宗时知青州时诸路青苗钱大为民患修上书乞令民止纳本钱及罢提举等官书奏不报】
　　凌　策【宋州泾人神宗时知青州性质和平临事强干帝以东封供亿之劳超拜都官郎中】赵　抃【字阅道衢州西安人神宗时知青州时京东旱蝗青独多麦蝗及境被风投送入海】王安礼【字和甫江西临川人神宗时知青州美风仪善谈论叹息时事常以不能救其兄之失为歉安礼安石之弟也久之移疾引归】
　　郑　獬【字毅夫湖广安陆人神宗时知青州时方盛行青苗钱獬言但见其害不见其利吾不忍民无罪而陷法网也亟引疾归】
　　宇文昌龄【字伯修成都双流人神宗时知青州又知郓州所在俱有声绩至徽宗时又以户部侍郎再知青州民觉愈久而愈生其感】
　　刘　挚【东光人哲宗时以尚书仆射罢知郓州旋徙青州峭直有气节两郡皆以正直著名】毛　注【衢州西安人徽宗时知髙苑县才能治剧以亷干著名御史吴执中荐之】
　　李　邈【字彦思清江人钦宗时知青州金兵至邈募兵死守久之城陷南向再拜不屈而死】曽孝序【字逢原晋江人靖康末知青州缮修城池训练士卒民稍恃以安既而临朐上冦赵晟为乱孝序令王定将千人以捕之定失利孝序责以复战自赎定乃斩闗以叛孝序遇害诏防之】陆有常【靖康时知临淄县时土冦乘金兵窃发青郡为多有常约防益都知县张侃千乘县丞丁兴宗率民兵拒战皆不克而死】
　　【附】龚鼎臣【安邱令又知青州详人物】徐处仁【知青州详兖州府】宗　泽【知青州详东昌府】赵延溥【知青州详登州府】范　讽【知青州详人物】滕元发【知青州详兖州府】李士衡【知青州详武定府】吴　奎【知青州详人物】张掞【知益都县详人物】
　　金
　　石　臯【定州人天防时补郡吏从鲁王栋摩攻青州州人坚守不降栋摩怒及城破将使诸将分掠臯曰大王将为朝廷抚定郡县当使吏民安堵若既取而残其民则未下者必死守以拒矣栋摩悟乃下令曰敢有犯州人者军法从事因指其座曰汝之子孙必有居此座者】
　　髙　通【皇统间为髙苑令时小清河行县北地势洼下民被其患通改由县南长沙沟又垒土为隄以作城南之蔽今名支脉沟】
　　吴徳彰【世宗时为临朐主簿政行化洽时益都旁邑飞蝗为灾独不入临朐境又大旱步祷輙雨屡致丰年民归其徳乃立祠祀焉】
　　布萨安贞【本名阿海章宗时为山东路统军安抚使益都人杨安儿聚众攻刼州县安贞击破其众安儿乘舟入海欲走岠嵎山舟人曲成挤之坠水死麾下欲屠其众安贞曰渠魁已授首胁从可罔治也悉纵归田里几二万余人】
　　田　琢【字器之蔚州定安人宣宗时为山东东路转运使权知益都府事李旺据胶西为乱琢使益都治中张林讨平之棣州禆将杀防御使琢悉诛其党任事三年调度有方招亡讨叛厥功钜焉尝荐兖州通判梁昱人服其有知人之明后昱为淄州刺史有能名】
　　元
