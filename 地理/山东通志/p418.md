<!-- { "loadSidebar": true } -->
　　去嵗游新堂春风雪消后池中半篙水池上千尺柳佳人如桃李蝴蝶入衫袖山川今何许疆界已分宿嵗月不可思驶若船放溜繁华真一梦寂寞两荣朽惟有当时月依然照杯酒应怜船上人坐稳不知漏
　　明月入华池反照池上堂堂上隐几人心与水月凉风萤已无迹露草时有光起观河汉流步屧响长廊名都信繁防十指调笙簧先生病不饮童子为烧香独作五字诗清絶如韦郎诗成月渐侧皎皎两相防
　　和潞公超然台次韵　　　　　【宋】苏　轼
　　我公厌富贵常苦勲业寻相期赤松子永望白云岑清风出谈笑万窍为号吟吟成超然诗洗我蓬之心嗟我本何人麋鹿强冠襟身微空志大交浅屡言深嘱公如得谢呼我幸寄音但恐酒钱尽烦公挥橐金
　　登常山絶顶广丽亭　　　　　【宋】苏　轼
　　西望穆陵关东望琅邪台南望九仙山北望空飞埃相将呌虞舜遂欲归蓬莱嗟我二三子狂饮亦荒哉红裙欲先去长笛有余哀清歌入云霄妙舞纎腰回自从有此山白石对苍苔何常有此乐将去复徘徊人生如朝露白发日夜催弃置当何言万刼终飞灰
　　安期生【并序　　　　　　　　宋】苏　轼安期生世知其为仙者也然太史公曰蒯通善齐人安期生生尝以策干项羽羽不能用羽欲封此两人两人终不肯受亡去予每读此未尝不废书而叹嗟乎仙者非斯人而谁为之故意战国之士如鲁连虞卿皆得道者欤
　　安期本策士平日交蒯通尝干重瞳子不见隆凖公应如鲁仲连抵掌吐长虹难堪踞牀洗宁挹扛鼎雄事既两大谬飘然籋遗风乃知经世士出世或乗龙岂比山泽臞忍饥啖栢松纵使偶不死正堪为仆僮茂陵秋风客望祀犹蚁蜂海上如枣可闻不可逢
　　望海　　　　　　　　　　　【宋】苏　轼
　　东海如碧环西北卷登莱云光与天色直到三山回我行适仲冬薄雪收浮埃黄昏风絮定半夜扶桑开参差太华顶出没云涛堆安期与羡门乗龙安在哉茂陵秋风客劝尔麾一杯帝乡不可期楚些招归来
　　蓬莱阁下石壁千丈为海浪所战时有碎裂淘洒嵗久皆圆熟可爱土人谓此弹子涡也取数百枚以养石菖蒲且作诗遗垂慈堂老人
　　【宋】苏　轼
　　蓬莱海上峯玉立色不改孤根捍滔天云骨有破碎阳侯杀亷角隂火发光彩累累弹丸间细成珠琲阎浮一沤尔真妄果安在我持此石归袖中有东海垂慈老人眼俯仰了大块置之盆盎中日与山海对明年菖蒲根连络不可解傥有蟠桃生旦暮犹可待
　　题灵岩寺　　　　　　　　　【宋】苏　辙
　　青山何重重行尽土囊底岩髙日气薄秀色如新洗入门尘虑息盥潄得清泚升堂见真人不觉首自稽祖师古禅伯荆棘昔亲启人迹尚萧条豺狼夜相觝白鹤导清泉甘芳胜醇醴声鸣青龙口光照白石陛尚可满畦塍岂惟濯蔬米居僧三百人饮食安四体一念但清凉四方尽兄弟何言庇华屋食苦当如荠
　　谒岱祠即事　　　　　　　　【宋】晁补之
　　泽南三百里极望横天云云端色凝黛谛视初可分峥嵘介丘像澒洞元气屯顷刻有变化惨澹殊明昬天行帝出震其位生物元不周偾西北川乃东南奔宁知六鼇死竟使三山沦不有是难倾孰维大块根尝闻周官说实维天帝孙神灵所镇守民物斯芘存幽明脗一理有道惟常尊不觉下马拜僮奴亦蹲循乃知正直理足使防顽敦三王有损益商人所尊神明法或不惧夜行安得逡以此转世教庶几驱骜民莫宿太平驿不眠虑丝棼明朝好天色万象开胚浑势横碣尽支压齐鲁蹲五色冒日观一握通帝阍恢拓下嶊嶉青苍上氤氲泉石竞沮洳烟岚互纷纶髙举蹋风海深蹯跆火轮波涛卷堆阜一一溟渤吞棋枰视井邑匕箸藏松椿碧瓦峙双阙红墙缭长闉愿瞻岩閟客内涤邪垢魂赐臣登絶顶一览神秀原万壑射窈窕三坛矗嶙峋莽不覩项领何能穷防根稍稍指鳬绎依依数云亭松列大夫爵驘识将军坟屑涧花丽霏微崖药薰广大良有以竒险安足论瑰诡有形上頽然德弥惇得无希夷子傲世逃深榛亦有黄冠士相对如麖麏此曹啮草木语道良未闻解榻坐中观洗心驰大钧形气要得一不然随物冺是事亦姑置幽寻聊可勤初疑无字碑莹洁谁敢文又怪玉女井髙絶何由奫俯穿鬭仙岩鸟下天壁垠侧度五贤堂熊经背逡巡剑石危素履女萝柔屡扪挥斥八极逺风来袂轩轩寥廓自无梯犹疑天可賔隂谷不可视恐落魑魅羣安得遂独往身如黄鹄翻周流遍五岳采掇芝英繁即欲憇圆峤或当止昆仑众真迎我语一笑顔玉温是中差可乐子胡恋尘樊荅此太遗物身闲犹事君重华迹已逺秦汉事方烦成功属吾宋五礼垂后昆皇帝二载春臣备太史员防绎自帝典颇识康哉言泥金白玉字愿颂无前勲有志类韩愈无书愧文园臣髪将雪素臣心犹日暾今此在林薮跳身同玃猿徒观众山小愁絶下天门
　　过南华　　　　　　　　　　【宋】孙　渐
　　挟策自弱龄周览南华书茫然访道志欲驾将焉如朅来南华道始识其故墟尘迹寄委蜕万事同蘧庐想其为吏时傲世乐有余天地等毫末轩冕同锱铢三公礼华户万乗尊褐夫去古邈已逺浇风日沦胥得丧吓腐防怒恱纷众狙材否笑鹜雁断续伤鹤鳬钓台已湮没漆城复荒芜恨不见斯人逍遥与之俱还淳以反朴抚俗归黄虞神交付恍惚日暮尤踌蹰
　　登灵岩　　　　　　　　　　【宋】杜钦况
　　山回路疑絶林深秘岩扃凿翠出金碧开轩列云屛希有昔成道久矣斯岩灵法定卧苍壁白日穿空明令威指泉窦一鉴秋寒澄定水供万众不缩亦不盈如公禅宗秀于世本无营聊为出山云乗风无纵横坐令多宝藏百神转雷霆夜月啸雕虎玉匣开晶荧笑指八解池外流中不倾何必空山雷始悟物我情
　　发鱼台作　　　　　　　　　【宋】文天祥
　　晨炊发鱼台淬雨飞击面团团四野周防防方象变疑是江南山烟雾昏不见岂知此中原今古经百战英雄化为土飞雾洒郊甸天寒日欲短游子泪如霰
　　新济州【今钜野县　　　　　　宋】文天祥
　　借问新济州徐郓兄弟国昔为大河南今为大河北垂云隂万里平原望不极百草尽枯死黄花自秋色时时见桑柘青青杂阡陌路上无行人烟火萧瑟车辙纷纵横过者临岐泣积潦流交衢霜蹄破丛棘江南寒未深铜炉兽花赤焉知行路人铁冷衣裳湿
　　汶阳路遇雨　　　　　　　　【宋】文天祥
　　积雨不肯霁行路如涉川青氊缭我后白氊覆我前我欲正衣冠两手如紏纒飞沫流被面代我泣涕涟鸿雁分南翔游子入北燕平楚四极雪风迷逺天昔闻济上军又说汶阳田我今履其地吊古苍苍烟男儿欲了事长虹射寒泉
　　自汶阳至郓　　　　　　　　【宋】文天祥
　　中原道劳生叹百非风雨轻打人泥泞飞上衣目力去天短心事与时违夫子昔相鲁侵疆自齐归
　　宿髙唐州　　　　　　　　　【宋】文天祥
　　早发东阿县暮宿髙唐州哲人达几微志士懐隐忧山河已歴歴天地空悠悠孤馆一夜宿北风吹白头
　　谷城黄石公庙　　　　　　　【金】元好问
　　覊客无居六月走长路清风黄石祠地古欣所遇剑飞素灵哭龙跃云雨赴堂堂文成君谈笑取帝傅功名要有命隂相果何与谁谓圯上人异事惊竹素河清不可俟筋力疲世故袖间一编书尘埃叹迟暮
　　济南庙中古桧同叔能赋　　　【金】元好问
　　亭亭祠宫桧郁郁上云雨扶持几来年造物心独苦青余玉川润根入铁岸古虽含梁栋资斤斧安得取沇洑地中久骇浪思一皷天柱屹不移水国奠平土乾坤此神物甲乙存世谱濑乡留耳孙阙里传鼻祖秦松徒自汚蜀柏聊共数防待十抱成兹焉重摩拊
　　游灵岩　　　　　　　　　　【金】任熊祥
　　岱岳看未厌复来游方山林中路十里乗兴一跻攀忽至灵岩寺峰峦四壁环殿阁相掩映絶景非尘寰古佛道塲在宛然寺中间袈裟变为铁传付一何悭锡杖引出泉万古流潺潺相逢佛日老谈道叩关揖我石上坐清风为解顔翻思平生事官途歴险艰却羡髙飞鸟犹得倦知还几时谢冠盖来伴白云间
　　题五峰山【长清　　　　　　　元】杜仁杰
　　青崖何亭亭险絶不可状中有仙人台曾此簇天仗千年迹已陈剪灭复谁剏贤哉王真隐志欲铲垒障林中万古滩手独辟空旷得非借天巧无乃烦鬼匠向来樵木塲今为锦绣帐泉鸣灌木杪人语飞鸟上居人固自轻过客诚难防时危乍便静景胜翻増怆信宿已过期久留非涉妄明日黄尘中回头失昆阆
　　登灵岩　　　　　　　　　　【元】郝　经
　　岱宗西北驰倒卷碧玉环岳灵秘雄丽势欲藏三山初从谷口入两崦争孱顔渐疑下地底细路深屈盘仰视觉天窄石井攒峰峦陆海浩刼开突兀仁王坛桐鲸吼西风栋宇攒髙寒石龙喷清泉洒落几案间脩竹扫山色莹绿穿云根丹鳯饥不来寂莫青琅玕上方在天上下视无尘寰空霏鎻霜树翠锦防朱殷西日回清晖轻金满烟鬟何时脱世网振衣髙盘桓静境求初心滞虑驱万端向晚烟霏合更欲穷跻攀路断不得前矫首时一看
　　青州山行　　　　　　　　　【元】郝　经
　　薄游东诸侯致敬多拥篲讫无安巢木嵗晏复反鞁饮马南洋桥摩玩米芾记蛟龙郁蟠拏剑防磔芒刺酌别表海亭潋灔吸空翠霜风吹鸿鹄草野簇车骑日斜过云门凌跨方半醉垠防乱叶滑蹭蹬几欲坠悬崖半遏面絶涧黒无地入险难遽止运不敢视层崖宿山家坐久犹胆悸居民畏马嘶游子喜犬吠汲逺终夜喧月斜人未睡柴关见星稀枕石余藓腻酒散身逾困饥透食有味忽闻炒椒巅虎去失羸牸隂森木石怪惨冽霜露气黎明转重崦呀互急幽閟缭绕天一线防日孤光细嵌隙深且苍白昼悲魑魅过午才得水饮潄解鞍憩却是城西河山间更清驶弯环折防肠诘曲乱之字跋涉重跋涉深浅频厉掲林开见石田数顷牛角鋭淳俗久深居见人但惊避农妇帛纒头应门耸髙髻破屋有村翁无言但流涕举鞭为抚摩俾说山中事都因七十堌卤莽各称帝实户三百万食尽犹未弃白骨与山齐查牙谁与瘗幸得脱齿頬疮残余一臂年来立海州遗噍更疲弊边郡增仇敌深山无子弟闻此不忍闻怆怳复嘘嚱海岱称东秦山河号十二峡口吞穆陵渤澥卷无棣初从霸国后往往逞凶猘虢公死岩邑恃制殆非计只为残民区毎起奸雄志窟宅多龙蛇桃源难避世数日出脩阻川途渐平易云梢见莱芜孤城隐霾曀回视青万叠乾坤屹轩轾穿出过徂徕背转逾汶泗泰山正面防益见崇髙势目中好全齐蒯生莫儿戏为告慕容超勿谓燕得嵗
　　祷雨龙洞山【歴城　　　　　　元】赵孟頫
　　苍山如犬牙细路入深谷絶壁千余仭上有凌云木隂崖不受日洞穴自成屋防森人迹少荟蔚兽攸伏云林忽隐映涧道相回复翔禽薄穹霄鸣鸟响岩曲临桥濯清飔汲井潄寒玉神物此渊潜愆阳有祈祝风漓慙善教吏俗耻厚禄暂懐尘外想独往疑有牿过幽难久居济胜乏髙躅策马寻故蹊归樵相追逐
　　咏鲁仲连　　　　　　　　　【元】赵孟頫
　　驱车策驽马吾将适齐国闻有鲁连子倜傥好竒画一谈秦师走再说聊城拔功成不受赏髙举振六翮布衣终其身岂复为身役茫茫千载逺安往访遗迹踌躇东海上向风长太息
　　过徐君墓　　　　　　　　　【元】李　谦
