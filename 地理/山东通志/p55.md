<!-- { "loadSidebar": true } -->
　　胶　州　胶河【在州西南九十里详水总】沽河【大小沽河至此合流也在州东北六十里详水总】碧沟河【出州西綦家庄社东迳韩家村至新河隄南入胶莱河】孝源河【出州南孝源庄西北流迳苑哥庄至传家村紫兰村入张鲁河】云河【在州西南五里自境内新置镇源迳州城南门外之唐家湾行二十里东流入海每海水潮汐如障马摩戞而来遇云水即囘俗谓潮头怕云头又一水出谷家庙之石泉迳州西至匡家庄前合辛泉入海同谓之云河】三里河【在州南三里自白果树南岭源由七里河卞家庄行二十里东流入海】车家河【在州南十五里自车家庄源迳新店庄九里沟东北入海】柘沟河【在州南二十里自大岭源迳庙庄东南入海】朱阳河【在州南四十里自莱疃源迳沙沟薛家店朱阳桥东北入海】洋河【在州南三十里自铁橛山源迳房家庄周村昭文柳家圏行四十七里正东入海】韩信沟【在州东二十五里韩信庄】砚台河【在州南一百里】玉泉【在州南一百里源出大珠山石门下上有玉泉寺】天泽泉【在州南二十五里艾山】龙泉【在州东南六十里小竹岛东】濯砚泉【在州西北七里州志汉儒庸生谈经于此取水涤砚故名泉后有路曰庸生道有村曰庸生村】马蹄泉【在州东北五里泉出石孔状若马蹄】马家濠【在州东南九十里详海疆志】海【在州南五里】高密县　潍河【在县西五十里详水总】胶莱南河【在县东二十里详水总】张鲁河【在县东二十五里详水总】五龙河【在县西二十里详水总】店子河【出昌邑县东北流入县境店子庄始名店子河北流入五龙河】高阳河【出县北高阳社东北入五龙河】拒城河【在县西三十五里即秀水河也俗名秀女河出王子山入九穴泊】小康河【在县城东】黑水河【在县西北三十五里】北百脉湖【在县北十里五龙胶水等河俱滙于此周围百余里】都泊【在县东北二十五里水经谓之奚安潭秦地图谓之剧清池即古奚养泽也】九穴泊【在县西北二十五里泊有九沟故名】二立泉【在县北七十里胶莱河滩一泉独立春日后泉东流立秋日后泉西流入于胶莱故名】
　　即墨县　墨河【在县南一里详水总出境内之马兰岭胶州墨水出九层岭平度州墨山出墨水高密县亦有墨水河总之源只一山但分流各县所入异耳】沽河【在县西北七十里详水总】淮涉河【出县南窰家山西北流迳崖下村入墨水河】石河【又名石头河其源有二俱出自县北一出龙泉一出狐狸山西南流迳十五里至段村合而为一同入逺西河】逺西河【在县西三里滙墨水淮涉石头三河之水向西南行四十里至石桥入海】大任河【在县东三十里自寨山源东行入于海】青山河【在县东北四十里一自狐狸山源一自旺河水源一自解哥庄源三源各东北流约行二十余里至后河村合流至周疃入海】客旅店河【在县东北六十里自西河头源至海底村入海】长直河【在县西北三十里自金家湾源西流至七级入于沽河】那城河【在县西四十里自那城起南流至泊石桥入海】五道泊【在县北三十五里北流通龙化河入莱阳县五姑河】白沙河【在县南四十里自劳山鱼鳞口源迳赵村西流入海内产仙胎鱼味甚美相传仙人掷丹砂所化之鱼种也】海【县东南十里】
　　武定府
　　惠民县　大清河【在县南八十里详水总】徒骇河【在县南五十里详水总】惠民沟【在县东南二十里明景泰中徒骇河溢北入黑洼渚因凿此沟入于沙河沙河源流详徳平县】八方泊【在县西北上承临邑商河徳平之水东流迳化家铺东十字道北王家店至网口庄入阳信县界邑志亦谓之钩盘河东北迳截河铺红庙河流店集至崔家寨入霑化县界又东北至范家庄为召子河又迳高家庄孙家庄互入滨州海丰境又迳永丰寺至毛家庄由月明滩入海】龙踪河【在县南四十里即商河也自商河县瞻圣桥入境东北流迳杨家堰潘家庄钟家营至夏家庄北入于徒骇河】白龙湾【在县东南八十里大清河北岸南岸系靑城县】大湾【在县西南四十五里旱祷多应】沙河【详徳平县】
　　靑城县　大淸河【在县北十八里详水总】土河【在县东十里滙万家洼丁家洼之水至董家口入大清河】
　　阳信县　红庙河【在县南十里即古信河】沙河【在县东南四十里自惠民县入境迳钦风镇岳家湾仍入惠民县界详徳平县】截河铺【在县西南二十里即古屯氏河】海丰县　老黄河【在县西北七十里详水总邑志作鬲津河】马颊河【在县西十二里详水总】钩盘河【在县东三十里邑志云城北有盘河村南自霑化县界孟良沟入境北流迳张建屯孙王庄牛王庄至石桥村共行三十八里入于海】无棣沟【在县北寰宇记唐永徽元年刺史薛大鼎请开废无棣沟引鱼盐之利于海故渎未详疑即今大沽口也】饮马川【在县北三十里】月角塘【在县东二十里】黄牛湾【在县北二十里俗名犁牛湾】自然泉【在大沽口岸上海水味咸而此井独甘洁往来行舟皆取给于此】海【县东北一百五十里】
　　乐陵县　马颊河【在县南十二里详水总邑志作徒骇河】老黄河【在县北二十五里详水总邑志作鬲津河】房公甘泉【在县治后北齐房豹为乐陵太守郡地近海城中水俱咸苦豹凿此井得泉甘冽人以为徳化所致名之曰易源井】
　　商河县　徒骇河【在县南二十五里详水总】商河【在县南三里详水总】沙河【在县北二十里西自徳平县界朱家庄入境详徳平县】黑水潭【在县东四十里旱祷輙应】濵　州　大淸河【在州南三十里详水总】徒骇河【在州西二十里详水总】商河【详水总】寛河【在州北十五里自州西三空桥起东北流迳土桥入霑化县界又东至安头桥复入州境歴韩家庄至王家庄行三十里仍入霑化县境归徒骇河】姬家沟【在州东南二十里自州西刘家洼滙水东流至砖桥入大清河】葍子洼【在州东南二十五里自沙家洼滙水东北流至梁家洼长三十五里达利津县境州境有一百十三洼皆资宣泄】琉璃井【在州南十五里邑志昔人以琉璃砖甃井既成一道人以火投井中烧焰终日镕成一片其水冬温异于他处】利津县　大清河【在县城南详水总】葍子沟【详滨州】海【在县东北一百二十里元明海运皆从此出口详海疆志】
　　霑化县　徒骇河【在县东南三十里详水总】寛河【详水总】八方泊水【在县北一里邑志亦作钩盘河或云由境内青泥沟入海或云由海丰县入海要之源流久不可考其称名亦到处各异存其故迹云尔】海【县东八十五里】
　　蒲台县　大清河【在县北一里】龙湖【在县东十五里广方五顷】
　　沂州府
　　兰山县　沂河【在县东二里详水总】涑河【在县西二十五里详水总】祊河【在县北二里详水总】沐河【在县东五十里详水总】泇河【详水总】白马河【出县境花园寺南流至榆村入郯城县界防九龙山之水西迳倾葢亭又西南迳围沟庄至马头集入于沂】阳明河【出县南金雀山下南流环向城镇至三合村入东泇河】燕子河【出县南龙王堂迳柳庄至磨山北复分二支一循万松山迳郯城县境之优偻山转入武水一由红花沟迳鸭旦村左防神山水入江南邳州界达于运河】孝源河【出县北戚沟湖东流入沂】防山水【迳县界青驼寺详费县】枣沟湖【在县北四十里】芙蓉湖【在县西南九十里即鄪城湖也源出芙蓉山下灌田数千顷香秔亩钟即所谓琅邪之稻也泇水入焉中有卞庄寺】鱼沟湖【在县西南三十里】石渊【在县南三十里水中多产白石】武阳沟【出县东苍山西流入于沭】汤河【在县东北六十里】
　　郯城县　沂河【在县西北二十里详水总】涑河【在县西四十里详水总】沐河【在县东十里详水总】苏河【出县境桥头庄南流迳兰山县之卜庄兰山屯复由郯城县东南流入武水】莲湖【在县南三十里】大方湖【在县南十五里】
　　费　县　祊河【在县西南详水总】涑河【在县南四十里详水总】浚河【在县西北详水总】泇河【在县西南详水总】防山水【出县西北防山之阴北合沂水县诸山涧水东南迳垜庄崖头村又南入兰山县界迳尚店青驼寺又东迳河疃村高里村入于沂】同石河【出县西呉王崮北流入浚】塔河【出县北防山紫荆闗下北流入浚】防阳河【出县北防山南诸峪之水南流入浚】柳毅河【出县南铁城防黑涝坡之水至梁山口入祊】苍山水【出县南楼子峪北流入祊】干河【出县西由吾崮流绕城北入祊】　朱龙河【在县东二十里源出马山东北入于祊水】桃花渊【大□崮之泉东北流迳县南滙而成渊水深多鱼上为二郎渊下为汀沟渊皆祊水之曲也】鄪城湖【在县西南即兰山县之芙蓉湖也两县连界】漏泽湖【在县西一百三十里水经注云鲁国卞县东南桃墟有泽方十五里渌水澂渟三丈如减泽即际阜俗谓之妫亭山阜有三石穴广圆三四尺穴有通透水有盈漏居民识其将漏预障穴口鱼鳖曝鳞不可胜载齐乗亦云泽有五穴春夏积水秋冬漏竭将漏之时声闻数里居人每伺其漏穴扈取鱼随种麦比水至麦已收矣邑志因县有歴山遂名其泽为雷泽建有舜庙而耕稼陶渔皆罗为境内事矣】洪河【出县北防山九女关下南流入浚】温泉【在县西七十里】
　　莒　州　沭河【在州东三里详水总】浯河【详水总】潍河【在州西北一百里详水总】络水【出州西北檀特山东迳安庄南至络山转而东入于沭河】袁公水【出州东北青山西南流迳影鸡山至天井汪又西迳城崖头又南迳招贤集受土沟岔河各水西南入沭】吕清河【又名吕清原水源出络山由五横桥过西湖入黄华水入于沭】浔水【出州东南巨公山迳马鬐山水西迳灰子泊又西南迳朱陈店入沭】三泉水【出州南三汪山西南流入于沭旧志云即葛坡水】鹤水【源出日照县境西流入州东迳九里泊西南受诸山涧水又西南至西鹤水村受蛮庄又迳小岭集受百井西流入于沭】析泉水【出州东北松山北流入潍】
