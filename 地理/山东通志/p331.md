<!-- { "loadSidebar": true } -->
　　顔见逺【顔子之后博学有志行仕齐为御史中丞正色立朝有当官之称梁武帝受禅见逺不食发愤痛哭而卒帝恨之曰我自应天从人何预天下士大夫而顔见逺乃至于此以上俱南齐】王　志【字次道琅邪临沂人九嵗居母忧哀容毁瘠仕齐为秘书郎累迁宣城内史清谨有恩惠郡民争田经嵗不决闻志来遂相让入为吏部尚书髙祖入城百僚送欵志不从上嘉之以为冠军将军丹阳尹为政清静去烦苛以俸钱赈民民乐之官至散骑常侍金紫光禄大夫志善草号书圣兄弟子侄皆笃实谦和人称马蕃巷诸王为长者普通四年追諡曰安五子并知名】
　　王僧祐【琅邪临沂人中书监俭从弟少颖悟为俭所重居丧至孝举秀才为著作郎迁司空祭酒常谢病不与公卿游俭宾客盈门而僧祐不为之屈时人称之】
　　臧　严【字彦威东莞莒人幼有孝性孤贫勤学累迁湘东王防军歴义阳武宁郡守郡界蛮地前守镇之以兵严独随数门人单车入境羣蛮恱服后为镇南谘议叅军着有文集】
　　孔休源【字庆绪孔子三十一代孙齐举秀才仕梁至金紫光禄大夫諡曰贞手校书七千卷着文集十五卷】
　　徐　勉【字修仁东海郯人早励清节笃志好学齐太尉王俭称为宰辅器量射策举髙第起王国侍郎梁天监初拜中书侍郎入枢府多所纠举称职寻除给事黄门侍郎叅掌军书劬劳夙夜经数旬始一还宅迁吏部尚书典选事彜伦冇序尝与客夜集有求詹事五官者勉正色曰今夕止谈风月不宜及公事进侍中尚书右仆射尽心奉上知无不为有表奏辄焚其藁中大通三年卒赠光禄大夫开府仪同三司諡简肃所着有别起居注六百卷选品防林等书行世】
　　吕僧珍【字元榆东平范人童时有相者曰此封侯相也事梁髙祖歴职冠军将军封平固侯寻加散骑常侍总知宿卫天监四年北伐军机多事僧珍昼直中书省夜还秘书师旋授使持节南兖州刺史平心率下虽亲戚不少私累有大勲恩遇隆宻然性恭慎直禁中盛暑不解衣毎侍御座鞠躬屛息天监十年卒于领军府】
　　孙　谦【字长儒东莞莒人歴官南中郎司马梁天监六年为零陵太守寻征为光禄大夫髙祖甚礼异之自少至老歴二县五郡所在亷洁课农桑尽地利收入常多于邻境治烦以简狱无系囚威信并着号为神明零陵多虎患谦至絶迹及去官复有谦居身俭素笃于行义年逾九十卒】
　　臧　厥【字献卿梁东莞莒人中领军貭弟以干局称初为西中郎防军累职晋安太守郡居山海常结聚逋逃讨捕不能絶厥宣风化贼党襁负而出居民复业商贾流通寻迁员外散骑常侍兼司农卿卒于官前后居职所掌职局大事及兰台廷尉所不能决者敇并付厥厥辨断精详咸得其理后有挝登闻鼓鸣冤者曰乞付清直舍人髙祖曰臧厥没无可付者矣其见知如此】
　　任　昉【字彦升乐安博昌人早冇才名性至孝居丧尽礼梁髙祖执政器重之以为记室叅军寻拜黄门侍郎天监二年出为义兴新安太守为政清省能于路决词讼吏民便之卒赠太常卿諡曰敬】王　规【字威明梁琅邪临沂人中书监俭孙仆射暕子八嵗居母忧有至性徐孝嗣称曰孝童父亦器重之十二通五经长起秘书郎累迁太子洗马天监十二年献新殿赋辞甚工袭封南昌侯除中书黄门侍郎普通初北伐规忧其难继咸谓识事机焉髙祖命赋诗五十韵饥元景隆援笔立就中大通二年为呉郡太守召还吏民千余人诣阙乞留寻歴散骑常侍领步兵校尉辞不拜筑室于钟山崇熙寺居焉】
　　崔灵恩【清河东武城人习五经尤精三礼三传仕魏归梁为步兵校尉兼国子博士解析经理甚有精致旧儒咸称重之先是儒者论天互执浑盖二义不合灵恩立义以浑盖为一集注毛诗周礼着三礼义宗左氏经传义左氏条例公羊谷梁文句义皆行于世】
　　王　筠【字元礼临沂人僧防孙也七嵗能属文十六为芍药赋甚美仕梁至光禄大夫太子詹事昭明太子尝集文士游宴元圃独把筠袖抚刘孝绰肩曰所谓左把浮邱袖右拍洪崖肩尝奉敇制开善寺宝志大师碑文词甚丽逸又敇撰中书表奏三十卷及所上赋颂都为一集筠自撰其文章以一官为一集凡一百卷行于世】
　　刘　峻【字孝标梁平原人好学安贫耕读不辍常燎麻炬从夕达旦闻人有异书必往借之人谓之书淫尝着广絶交论以刺世情武帝引见占对不称防乃作辨命论寄其懐思游东阳紫岩山筑室居焉着类苑一百二十卷卒諡元静先生】
　　卞　华【字昭岳济隂宛句人壶六世孙防孤贫好学与平原明山宾防稽贺防同业友善梁天监中为五经博士聚徒教授华博涉冇机辩说经析理为当时之冠江左以来钟律絶学至华乃通位尚书仪曹郎】
　　明山宾【字孝若平原髙人博通经传梁初置五经博士山宾首应其选天监中出为北兖州刺史东宫新置学士又以山宾为之初在州平陆县不稔启出仓米以赈百姓后刺史以为耗损有司追责籍其宅入官山宾不自理更市地造宅兼国子祭酒甚有训导之益性疎通诸生皆爱之所着吉礼仪注二百二十四卷礼仪二十卷孝经丧服义十五卷】
　　萧子范【兰陵人仕梁至光禄大夫南平王尝使制千字文其辞甚美自是府中文笔皆使草之前后文集三十卷】
　　萧子显【子范弟伟容貎身长八尺好学工属文尝探众家后汉考正同异为一家之书又启撰齐史仕梁至吏部尚书出为呉兴太守卒所着汉书齐书晋史外又有普通北伐记五卷文集二十卷子恺累官中书郎太子家令才学誉望时论以方其父】
　　刘　勰【字彦和梁东莞人博学多才尝撰文心雕龙五十篇欲取定于沈约因负书侯约于车前若欲货者约见书大重之言诸朝仕至东官通事舍人】
　　何　逊【字仲言梁东海郯人宋御史承天子八嵗能赋诗弱冠州举秀才范云见其对策大相称赏结忘年交自是一词一咏云辄嗟赏沈约亦爱其文仕至尚书水部郎所着文集八卷】
　　萧　洽【字宏称北兰陵人好学博渉善属文仕至司徒左长史集二十卷行于世】
　　臧　盾【字宣卿东莞莒人盾幼从诸葛璩受五经璩异之曰此王佐才也初为抚军叅军尚书中兵郎美风仪善举止至梁髙祖时进通事舍人宿直廷尉母忽卒手指痛不能寝父没五年不出戸形体枯顇人不复识事闻上嘉之服阕累官御史中丞居宪台公疆称职大同二年迁中领军寻拜光禄大夫加金紫卒諡曰忠】
　　刘　昭【髙唐人晋太尉实九世孙幼清警通老庄义及长勤学善属文仕梁卒于郯令集注后汉书一百八十卷文集十卷子縚亦好学通三礼仕魏尚书祠部郎次子缓风流跌宕名髙一时为湘东王中録事】
　　徐　摛【字士秀东海郯人仕梁为晋安王侍读迁新安太守劝课农桑教民礼义还为中庶子侯景攻台城贼众举兵上殿侍衞奔散摛徐谓景曰公当以礼见何得如此景乃拜太宗后被幽闭摛不获朝谒感气疾而卒諡曰贞】
　　徐　陵【字孝穆东海郯人摛子八嵗能属文长博涉史籍仕梁为通直散骑常侍除御史中丞安成王顼势倾朝野府属官多不法大臣莫敢言陵为弹章奏上前安成王侍立流汗失色陵即遣御史引王下殿自此朝廷肃然迁吏部尚书提举纲维综覈名实比之毛玠太建初除尚书左仆射陵固让周正王劢曰选贤与旧微臣皆宜处后防北伐诏举堪元帅任者陵推呉明彻裴忌卒用其言复淮南数十州累官中书监左光禄大夫陵器局深逺性简洁禄俸与亲族共之诏策军书多出共手为一代文宗卒赠开国侯諡曰章】
　　任　遐【字景逺梁乐安博昌人少敦学业行谊纯谨位御史中丞金紫光禄大夫】
　　刘　霁【字士开梁平原人立志勤学博涉书史歴位西昌相海盐令所着有释俗语八卷文集十卷】
　　刘　杳【字士深平原人霁弟少好学淹贯羣书博物强记沈约任昉每有遗志皆访问焉仕梁至尚书左丞所着有要雅髙士传等书】
　　伏曼容【字公仪平昌安邱人少笃学善老易倜傥好大言常云何晏疑易中九事以吾观之晏了不学也聚徒教授以自业仕歴宋齐梁终临海太守尝与司马宪陆澄撰丧服生徒数十百人所着有周易毛诗丧服集解老庄论语义子宣传父业为五经博士】
　　伏　暅【字元耀平昌安邱人临海太守曼容之子幼传父业有名于时天监初授国子博士累官中书侍郎前军将军出为永阳内史清洁务安静刺史以状闻诏勘十五事为吏民所懐髙祖善之迁东阳太守厉志如永阳时寻征长水校尉暅性俭素乐推荐终给事黄门侍郎】
　　刘　歊【字士光平原人幼而頴悟及长博学多文不乐仕长与族兄訏遨游山水间梁天监中卒諡曰贞节处士】
　　诸葛璩【琅邪诸人安贫守志齐梁间屡征皆不就】
　　徐孝克【临沂人性至孝梁太清中为太学博士侯景陷台城京师絶粮百官廪禄不给孝克尝出其妻臧氏易米以养其母时称孝子徐博士】
　　江子一【字元亮济阳人家贫以孝闻梁侯景之难子一战失利武帝责之拜谢曰臣以身许国尝恐不得其死今所部皆弃臣去臣以一夫安能击贼若贼遂能至此臣誓当碎身以赎前罪及景攻台城子一与弟子四子五领百余人开门出战子一径前刺贼从者不继贼解其肩而去子四子五相谓曰与兄俱出何面独旋皆免胄赴贼死】
　　羊　侃【字祖忻太山梁甫人少瑰伟博涉书史尤好左氏春秋孙呉兵法授散骑常侍封髙昌侯除晋安太守境内肃清入为左衞率赐新造两刅矟长丈四尺围尺三寸侃乘马试于上前特尽其妙上制武宴诗三十韵侃即席应诏累迁都官尚书侯景逼建康侃督都城内军事备极区画长子为景所获举以示侃侃曰吾以身许国岂以子生进退引弓射之贼亦感其忠义侃性寛厚有器局醉客张儒才误燔其船延烧金帛无筭侃命酒不辍且慰谕善待之太清二年卒于台内以上俱南梁】
　　张　讥【字直言清河武城人居父母忧哀毁逾礼仕梁为士林馆学士侯景冦台城讥独侍太子不去及台城陷讥﨑岖避难卒不事景入陈为东宫学士所撰周易尚书毛诗孝经论语义皆入秘阁】王　宪【字显则北海剧人自赵郡髙邑归诚于魏太祖曰此王猛孙也厚礼待之为延尉卿迁上谷太守清身率下风化大行寻拜外都中都大官断狱称旨进爵北海公以元老赐锦绣緜防珍羞礼膳卒諡曰康】
　　崔　宏【字元伯清河东武城人学贯古今不与世羣太原郝轩称为王佐才太祖时以黄门侍郎通署三十六曹制度礼乐皆所裁定太宗即位诏坐止车门右总理万几河西建兴河内猖獗赖以荡平拜天部大人进爵白马公諡　文贞弟徽字元猷官至中书侍郎】
　　高　允【字伯恭渤海人少冇竒度清河崔宏见而异之曰一代伟器从安乐王范镇长安以匡益功赐爵汶阳子世祖时与崔浩述成国记浩坐罪允在帝前申释是非毫无推诿聴者莫不称善允歴三朝屡陈忠悃除田禁兴学校亲贤逺佞正已率下皆维持风化拔本塞源之论卒諡曰文所着有公羊绎毛诗拾遗等书】
　　崔　浩【字伯深武城人白马公宏子博通经史元象练习制度累迁光禄大夫掌朝廷礼仪军国书诏景穆时内外大事皆先谘浩然后施行神防二年总裁史务叙国书三十卷以是获罪浩自谓才比张良而稽古过之弟览以善养知名歴中书侍郎叅著作事】
