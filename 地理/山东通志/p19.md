<!-- { "loadSidebar": true } -->
　　春秋纬文耀钩布度定记分州系象华岐以西龙门积石至三危之野雍州属魁星太行以东至碣石王屋砥柱冀州属枢星三河雷泽至海岱以北兖州青州属机星防山以东至江南防稽震泽徐扬之州属权星大别以东至雷泽九江荆州属衡星荆山西南至岷山北岖鸟鼠梁州属开星外方熊耳以至泗水陪尾豫州属摇星此九州属北斗星有七州有九但兖青徐扬并属二州故七星主九州也
　　石氏星经北斗七星其次舎自张而至于角一曰天枢主秦二曰璇主楚三曰玑主梁四曰权主呉五曰玊衡主赵六曰闿阳主燕七曰摇光主齐
　　汉天文志北斗七星所谓璇玑玉衡以齐七政杓携龙角衡殷南斗魁枕参首用昬建者杓杓自华以西南夜半建者衡衡殷中州河济之间平旦建者魁魁海岱以东北也斗为帝车运于中央临制四海分隂阳建四时均五行移节度定诸纪皆系于斗【春秋运斗枢第一至第四为魁第五至第七为杓合而为斗】
　　后汉志璇玑者谓北极星也玉衡者谓斗九星也玉衡第一星主徐州常以五子日候之【甲子为东海丙子为琅琊戊子为彭城庚子为下邳壬子为广陵凡五郡】第二星主益州常以五亥日候之【乙亥为汉中丁亥为永昌己亥为巴郡昌郡为牂牁辛亥为广汉癸亥为犍为凡七郡】第三星主冀州常以五戌日候之【甲戌为魏郡渤海丙戌为安平戊戌为钜鹿河间庚戌为清河赵国壬戌为恒山凡八郡】第四星主荆州常以五夘日候之【乙夘为南阳己夘为零陵辛夘为贵阳癸夘为长沙丁夘为武陵凡五郡】第五星主兖州常以五辰日候之【甲辰为东郡陈畱丙辰为济北戊辰为山阳泰山庚辰为济隂壬辰为东平任城凡八郡】第六星主扬州常以五巳日候之【乙巳为豫章辛巳为丹阳己巳为庐江丁巳为呉郡防稽癸巳为九江凡六郡】第七星主豫州常以五午日候之【甲午为颍州壬午为梁国丙午为汝南戊午为沛国庚午为鲁国凡五郡】第八星主幽州常以五寅日候之【甲寅为菟丙寅为辽东辽西渔阳庚寅为上谷代郡壬寅为广阳戊寅为涿郡凡八郡】第九星主并州常以五申日候之【甲申为五原雁门丙申为朔方云中戊申为西河庚申为太原定襄壬申为上党凡八郡】五车星
　　象纬考五车星其次舍在毕宿之旁西北一星曰天市主太白秦也东北一星曰天岳主辰星燕赵也东南一星曰天仓主岁星鲁卫也中央一星曰司空主镇星楚也西南一星曰卿主荧惑魏也
　　天市垣
　　宋天文志天市垣二十二星其次舍在房心之侧东西列各十一星其东垣南第一星曰宋二曰南海三曰燕四曰东海五曰徐六曰呉越七曰齐八曰中山九曰九河十曰赵十一曰魏其西垣第一星曰韩二曰楚三曰梁四曰巴五曰蜀六曰秦七曰周八曰郑九曰晋十曰河间十一曰河中东垣南第一星宋去极一百五度入危宿七度西垣第一星韩去极九十八度半入心宿五度
　　十二国候星
　　象纬考十二国有十六星其次舍在牛女之下齐一星在九坎之东齐北二星曰赵赵北一星曰郑郑北一星曰越越东二星曰周周东南北列二星曰秦秦南二星曰代代西一星曰晋晋北一星曰韩韩北一星曰魏魏西一星曰楚楚南一星曰燕
　　五星
　　史记秦之疆候太白占狼弧呉楚之疆候荧惑占鸟衡燕齐之疆候辰星占虚危宋郑之疆候岁星占房心晋之疆亦候辰星占参罚及秦并吞三晋燕代自河山以南者中国中国于四海内则在东南为阳阳则曰岁星荧惑填星占于街南毕主之其西北则胡貉月氏旃裘引弓之民为隂隂则月太白辰星占于街北昴主之故中国山川东北流其维首在陇蜀尾没于渤海碣石
　　星经岁星主泰山徐州青州兖州荧惑主霍山扬州荆州交州镇星主嵩髙山豫州太白主华隂山凉州雍州益州辰星主恒山冀州幽州并州
　　干支占野【附】
　　史记甲乙四海之外日月不占丙丁江淮海岱戊巳中州河济庚辛华山以西壬癸常山以北一曰甲齐乙东夷丙楚丁南夷戊魏巳韩庚秦辛西夷壬燕赵癸北夷子周丑狄寅赵夘郑辰邯郸已卫午秦未中州申齐酉鲁戌呉越亥燕代

　　山东通志巻二
<史部,地理类,都会郡县之属,山东通志>
　　钦定四库全书
　　山东通志巻三
　　建置志
　　粤稽禹贡曰兖曰青曰徐在济河海岱之间盖东省实居九州之三云顾锡土启宇厥典尚已即郡县肇自秦汉而建置隆替亦代有不同
　　皇清统一寰区肇域东土为府六为州十有五为县八
　　十有九鲁甸齐关卫
　　神京而表列服我
　　皇上绍基建极申画郊圻裁酌再三至雍正十三年乃定升府四置县四析县一改卫为县者二各増减井邑以属之之纲之纪规制倍加详焉今者十郡屏环百城星拱疆理联络次第可书而复遵
　　皇舆表以遡歴朝之沿革俾考古徴今益见地不易民而治登熙皥皆体国经野之良法有以丕冒而率育之也猗欤盛哉作建置志
　　山东等处承宣布政使司
　　山东疆域为禹贡青兖二州兼徐之北境与豫之东境周初众建诸侯以屏藩王室分茅胙土徧于济河海岱之间其遗迹另为圻封一志秦罢侯置守在山东为郡者凡七曰东曰齐曰郯曰琅琊曰薛曰砀曰钜鹿其分属之县虽不可尽考而有所建置于其地必遡及之汉兴复行封建山东之地为国者七曰城阳曰东平曰泗水曰甾川曰胶东曰高密曰鲁其余地分为郡者十五曰东曰山阳曰济隂曰泰山于兖曰魏曰清河于冀曰渤海于幽曰平原曰千乘曰济南曰齐曰北海曰东莱于青曰琅邪曰东海于徐与七王国犬牙相制参错而治冀兖青徐四州部刺史巡行郡国以分察之第所谓冀兖青徐者非复禹贡之旧矣东汉承之畧同西京旧制而更置王国者五省城阳入琅邪省甾川高密胶东入北海分东平置任城分泰山置济北改千乘为乐安其余皆刺史领郡然兖州治昌邑青州治临淄徐州治郯治有常所非复巡行之制矣三国时地属曹魏晋为司冀兖青徐豫六州其间废置虽不同而以刺史分纠郡国如故也传不二世青徐之间沦于石赵南燕苻秦间有更置要与新莽同其草窃无足表志惟刘宋曽经收复又复侨置不忘中原北魏曽世有其地为司冀沧兖青齐济光徐胶南青西兖东徐北徐十四州司州领魏阳平顿邱濮阳清河五郡冀州领渤海沧州领乐陵而又各领安德凡二郡兖州领鲁泰山高平任城东平东阳平六郡青州领齐北海乐安渤海乐陵五郡齐州领东魏东平原东清河济南东太原五郡济州领济北平原东平南清河东济北五郡光州领东莱长广东牟三郡徐州领彭城蕃兰陵北济隂四郡西兖州领济隂一郡胶州领东武高密平昌三郡南青州领东安东莞二郡北徐州领东泰山琅邪二郡东徐州领郯郡地不加于两汉而州治増多盖因仍权置以自侈舆图之广非体国经野因地制宜之古制也隋文一统开皇初废郡为州青齐莱密徐沂兖豫冀曹滑郓济魏沧德贝凡十七州以统诸县大业间废州仍复置济隂东东平济北武阳渤海平原清河魏武安北海齐东莱高密彭城鲁琅邪东海下邳十九郡刺史巡察复如两汉云唐置郡曰彭城曰济隂曰济南曰东莱曰濮阳曰北海曰鲁曰东平曰琅邪曰淄川曰高宻曰东牟曰乐安凡十三郡属河南道曰魏曰博平曰清河曰洺州曰广平曰景城曰平原凡七郡属河北道俱置采访使治之其后藩臣跋扈据地请封乃置天平平卢泰宁淄青魏博五节度使而唐随以敝五代迭更疆索靡定宋置济南府青淄潍莱登密沂七州属京东东路袭庆府兴仁府东平府徐济单濮四州广济一军属京东西路大名府开德府沧博棣德滨恩六州永静一军属河北东路皆置安抚使领之金乃分属五路南京路领单州河北东路领沧景二州山东东路领益都济南二府潍滨沂密莒棣淄莱登九州山东西路领东平一府徐济邳滕博兖泰安德曹九州大名府路领大名一府恩濮开三州又有泰安渤海泰定安化镇海彰信滕阳崇德宁海九军元因金旧为直中书省分东西道领东昌河间东平济南济宁般阳益都七路并曹濮高唐泰安德恩冠宁海八州宣慰司治益都肃政亷访司治济南以交察之洪武初置山东行中书省于益都九年移治济南寻改置山东等处承宣布政使司领济南兖州东昌青州登州莱州六府一十五州八十九县又置山东都指挥使司领诸卫所【明设一十九卫　十五所　本朝自顺治十三年以至康熙十六二十七等年凡无益卫所悉皆裁并存襄运之卫四曰德州曰济宁曰东昌曰临清所一曰东平防海之卫七曰安东曰大嵩曰嶅山曰灵山曰成山曰威海曰靖海所二曰浮山曰防崖雍正三年裁都指挥使十二年裁沿海诸卫所止存安东一卫而运卫如旧今卫所俱附各州县不另详】
　　皇清定鼎疆理二东悉因明旧雍正二年分济南府之泰安武定滨三州兖州府之曹沂济宁三州为直州各领县八年撤济宁州仍兖州府又分兖州府之东平州东昌府之髙唐州濮州青州府之莒州为直州各领县十二年陞武定州为府兼辖滨州所属益以济南府属二县陞沂州为府兼辖莒州所属撤高唐州仍东昌府州所属县仍归济南府十三年又陞泰安为府兼辖东平陞曹州为府兼辖濮州其原领之县与兖州府就近互易通计全省为府十为州县一百有七酌古宜今规制尽善谨遵
　　皇舆图式撰志表如左






<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
<史部,地理类,都会郡县之属,山东通志,卷三>
