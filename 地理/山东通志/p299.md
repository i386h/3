<!-- { "loadSidebar": true } -->
　　【县】
　　费　县　如县一员　复设教谕一员　训导一员典史一员　毛阳镇巡检司巡检一员　开阳镇
　　巡检司巡检一员【按旧设县丞一员康熈十六年裁】
　　莒　州　知州一员　州同一贠　学正一贠　复设训导一员　吏目一员　十字路巡检司巡检一员　石埠集巡检司巡检一员【按旧设州判一员莒州所千总一员永丰仓大使一员葛沟店巡检司巡检一员俱康熈十六年裁】
　　防阴县　知县一贠　复设教谕一员　训导一员典史一员【按旧设防阴马驿驿丞一员康熈十六年裁并本县】
　　沂水县　知县一员　县丞一员　复设教谕一贠训导一员　典史一员　垜庄马驿驿丞一员
　　日照县　知县一员　复设教谕一员　训导一员典史一员　涛雒场大使一员　夹仓镇巡检司
　　巡检一员　附安东衞守备一员　衞学教授一员【按安东衞地介日照诸城二县之间旧青州府今仍青州终不如改沂州府之便従近也】泰安府属　知府一贠　粮捕通判一员　儒学教授一员　经厯司经厯一贠　司狱司司狱一员【以上俱雍正十三年新设】
　　泰安县　知县一员　县丞一员　训导一员　典史一员【按旧系泰安州源设知州州同吏目学正训导并楼徳荘巡检等贠雍正二年陞为直州十三年又陞为府裁楼徳荘巡检添设巡检驻劄楼徳荘设附郭县改州同为县丞改吏目为典史以州学正管府学以训导管县学祭祀肄业共之】
　　肥城县　知县一贠　复设教谕一员　训导一贠典史一员【按旧设五宁马驿驿丞一员康熈十六年裁】
　　新泰县　知县一员　复设教谕一员　训导一员典史一员　上四庄巡检司巡检一员【按旧设羊流店驿驿】
　　【丞一员康熈十六年裁并本县】
　　莱芜县　知县一员　教谕一员　复设训导一贠典史一员
　　东平州　知州一贠　州同一贠　州判一员　学正一贠　复设训导一贠　吏目一贠　安山水驿驿丞一员　靳家口闸闸官一员　安山闸闸官一员　戴家湾口闸闸官一员　东平守御所千总一员【按旧设东原驿驿丞一员顺治十六年裁并本州】
　　东阿县　知县一员　县丞一贠　复设教谕一贠训导一员　典史一贠　铜城马驿驿丞一员【按旧】
　　【设旧县马驿驿丞一员顺治十六年裁并铜城驿】
　　平阴县　知县一员　复设教谕一贠　训导一贠典史一贠
　　曹州府属　知府一员　督捕同知一员　黄河同知一员【驻曹县】管粮通判一员　儒学教授一员　经厯司经厯一员　司狱司司狱一员【以上俱雍正十三年新设】荷泽县　知县一员　县丞一员　训导一员　典史一员【按旧系曹州原设知州州同吏目学正训导等员雍正二年陞为直州十三年又陞为府设附郭县以州学正管府学以训导管县学祭祀肄业共之】
　　单　县　知县一员　教谕一员　复设训导一贠管河主簿一员　典史一员
　　城武县　知县一员　复设教谕一员　训导一员典史一员
　　钜野县　知县一员　县丞一员　复设教谕一员训导一员　管河主簿一员　典史一员　安兴
　　墓巡检司巡检一员　通济闸闸官一员
　　郓城县　知县一员　复设教谕一员　训导一员典史一员
　　曹　县　知县一员　县丞一员　教谕一员　复设训导一员　管河主簿一员　典史一员　安陵巡检司巡检一员
　　定陶县　知县一员　复设教谕一员　训导一员典史一员
　　濮　州　知州一员　州判一员　学正一员　复设训导一员　吏目一员
　　范　县　知县一员　复设教谕一员　训导一员典史一员
　　观城县　知县一贠　复设教谕一贠　训导一员典史一员
　　朝城县　知县一员　复设教谕一贠　训导一员典史一员














　　山东通志卷二十五之二
<史部,地理类,都会郡县之属,山东通志>
　　钦定四库全书
　　山东通志卷二十六
　　公署志【防政附】
　　王者向明岀治端拱宸居而百官有司亦各有堂皇以聴政宴寝以退思攸跻攸宁诗人所以为君子颂也东省公署林立百城其中广隘不同基华朴不同制完敝不同迹区而析之盖未易更仆数矣爰仿旧志书其衔列其所纪其建革而闬闳堂庑之规模则从畧焉所冀莅斯土者由礼门履义路游息于道徳之宇为
　　圣天子树屏翰勤保障以丕冒乎二东固不徒区区轮
　　奂之足尚也作公署志
　　公署【凡直省大小衙门皆遵定式建造金元以前逺而莫稽故明正统间颁公署定式于天下文武上下皆有成规国家因明之旧多厯年所凡百君子皆相继増修幸不以传舍视之塈茨之劳亦靖共之义无足多者旧志罗列修举姓名颇嫌其赘至于仓廪之设民命攸关尤不可以不预顺治康熈等年间虽经陆续建设而积储既多盖蔵益宻雍正八九两年饬令各府州县动帑兴修不劳民力今者崇墉栉比祗就现在新旧间数条分缕晰以垂永久至常平预备等名色似可不必过为区别也因附于公署之后盖亦梓材肯构之意云尔】
　　山东省城
　　万夀宫【在城正中济东道署之右济南府署之左为朔望郡僚朝贺之公所康熈五十三年建　按各府州县有专建者有就建于寺观中者其制不一兹特于济南府志之余不类书从同也】
　　御书亭【一在城外趵突泉东一在城内珍珠泉上摹勒厯朝宸翰颁赐东省诸臣者其词语年月另详
　　巡狩志】感
　　恩亭【在齐河县北门外系通省绅衿士民恭谢特蠲地丁银两恩有碑坊雍正十二年建】
　　巡抚都察院署【旧在城西南隅康熈五年移建正南珍珠芙蓉二泉之东系明徳藩旧基】中军管左营叅将署【在院署东】右营游击署【在院署西凡营属备弁俱随营分署例不备载余营凖此】
　　提督学院署【系学道本署即本府校士馆旧在县东防行街明嘉靖二十一年移建大明湖之南北向原至道书院也】
　　巡盐察院署【系每年赴东秤掣行署在城东北署西另有清军察院署今久废】承宣布政司署【在城内西北明洪武九年自青州府移建并有叅政叅议等署今皆改建于外】经厯司署【在大门内东】广储库大使署【在仪门内西】
　　提刑按察司署【在城内东明洪武九年自青州府移建初在城西南成化九年因燬于火乃即济南府署为之　按旧志并宦绩志俱载济南府署为知府陈修所建乃即旧开元寺为之因旧署为按察司署也及攷厯城志载危素济南府治纪成于洪武三年内云时旧治已为按察司夫按察司之移自洪武九年则危记误也然成自知府陈修则又非成化九年矣二证并存之】经厯司署【在大门外东】司狱司署【在大门内东】
　　分守济东道署【在府治东旧在本布政司署东康熈三十七年移建原巡按察院署后为总督署又改为提督署今为济东道署】
　　都转运盐法道署【在按察司署西旧在府治东康熈二年移建原系兵巡道旧署】滨乐分司署【旧在蒲台县明嘉靖年移驻省城东南隅清军分司旧署】胶莱分司署【旧在胶州明嘉靖年移驻省城初建署于府学西康熈五十八年裁缺雍正四年改为巡视察院公署七年停巡视署亦圯八年复设胶莱分司乃购民房为署今在城隍庙前街】经厯司署【旧在府治东今移建城隍庙西】益昌库大使署【在本道大堂西偏】
　　贡院【在布政司署东明洪武四年建前临鼓楼后坐大明湖东为府学西为布政司署号舍初建止六千间雍正十年増建至一万】
　　书院【在布政司东南　按书院之在省城者有白雪书院在趵突泉西有龙章书院在珍珠泉西地皆湫隘而署亦倾圯其他闵子书院白鹤书院皆离城三五里雍正十一年】
　　【诏天下省防之地仍各建书院以作育人材嵗发帑金以资膏火巡抚岳濬因旧裁都司署居城之西南地势髙厰屋宇整齐乃倡捐修葺凡讲堂斋舍庖疈器用悉备】
　　济南府
　　知府署【在城南大街东旧为开元寺明成化九年移建其制为大门为仪门为戒石亭为莅事堂翼以六曹吏胥房堂后为库为二堂为内宅大门之内左右为寅宾馆为土地祠为狱大门之外左右坊表前施行马各府规制大约相同兹以济南例之余府不复叙】清军同知署【旧在府堂东】粮捕通判驻徳州【旧在府堂西康熈十六年移驻徳州】城守营叅将署【在县东巷随营备弁或存城或守汛无常署】儒学教授署【在府学内】训导署【在府学内　按各府学制另详学校志其授训公署大约不出学宫之外余府凖此】经厯司署【旧在府大门内西】司狱司署【在大门内东】广丰仓大使署【在本仓内】府仓【在城东南隅即广丰仓其仓捌拾间康熈年建】阴阳学署　医学署　僧纲司　道纪司【按各府俱设有阴阳医学大约皆家居领职其公署空废者多至僧道二司原附居寺观向无常署各府凖此】
　　厯城县　知县署【在府治北其制为大门为仪门为戒石亭为聴政堂翼以六曹书役等房堂后为库为二堂为内宅堂左右为赞政防大门之内左右为寅宾馆为土地祠为收粮房为狱大门之外有申明亭旌善亭外州县或设谯楼于大门之上规制约畧相同兹于厯城详之余州县槩不复叙】县丞署【旧在县堂东】儒学教谕署【在学内】训导署【在学内按各州县学制另详学校志其谕训公署大约不出学宫之外兹以厯城例之余州县各凖此】典史署【在大门内西北】泺闗批验所署【在城西北拾贰里泺口】谭城驿【旧在城东门内今并在县】龙山驿署【旧在县东防拾里龙山镇今并在县】阴阳学署　医学署　僧防司　道防司【按各州县俱设有阴阳医学大约家居领职署虽设而空废者多至僧道二司原各随其所居之寺观向无常署兹以厯城例之余州县并不复载其名】县仓【在县西巷西仓基旧仓肆拾贰间康熈年建新仓拾防间雍正八年建　按各州县新旧仓厫之外尚有社仓设于四乡俱系雍正元年后陆续报建虽系奉文劝导各有成规但属民间自裕之委积捐输出纳官不得与焉非　天庾国储等也故不书】
　　章邱县　知县署【在城内东北】县丞署【在县堂东】儒学【谕训】署【俱在学内】典史署【在县堂西】驻防署【济南城守营汛　按各州县特设营汛之外必有驻防已详兵防志似可无庸复赘但叅游都守或有公署可书至千把外委等员大约僦住民房居无常署故止书所领营汛以别之余州县各凖此】察院行署【旧在县署西南】布政司分署【旧在县署西北】按察司分署【旧在县署东】府馆【旧在县署西南　按以上四署各州县俱有建设之地并有看守之夫役自巡按停差之后各州县行馆无一存者或改建仓厫或仅存废址即本府每嵗盘查寄栖市肆輶轩驻节从可知矣故特于章邱志之使知外州县各有四馆之备而今皆为他用也余俱不复志其名】县仓【在县署西旧仓叄拾间康熈十九年建新仓贰拾肆间雍正八年建】邹平县　知县署【在城内西南】县丞署【在县堂东北】儒学【谕训】署【俱在学内】典史署【在县堂西南】驻防署【济南城守营汛】县仓【在县署东西旧仓拾壹间康熈年建新仓贰拾间雍正八年建】
