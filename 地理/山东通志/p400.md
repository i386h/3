<!-- { "loadSidebar": true } -->
　　周　惇【平原人建安末避地游庐陵吴孙权延叅军谋言多竒中权在豫章有星变以问惇惇曰灾在丹阳权曰何如惇曰客胜主人当即日有所闻矣言未毕果以边洪之乱告警悉如惇言精于诸术而不欲以术显尤兼医道乃复推验方书脉诀著书五千余言】
　　三国
　　周　宣【乐安人字孔和善占梦爲郡吏太守杨沛梦人曰八月一日曹公尝至必与君杖饮以药酒使宣占之是时黄巾贼起宣对曰夫杖起弱者药治人病八月一日贼必除灭至期贼果破宣之叙梦凡此类十中八九世以比建平之相】
　　管　辂【平原人字公明防喜仰观天文常云家鸡野鹄犹尚知时况于人乎及长明周易凡风角占相之道无不精微占候竒中不能殚述安平赵孔曜荐辂于冀州刺史裴徽曰辂雅性寛大与世无忌仰观天文则同妙甘公石申俯览周易则齐思季主今明使君方垂神幽薮畱精九臯辂宜防阴和之应得及羽仪之时徽于是辟爲文学从事正始元年举秀才正元二年谓弟辰曰天与我才名不与我年夀恐四十七八间不见女嫁儿娶妇也是岁八月爲少府丞明年卒年四十八】
　　晋
　　江　琼【济阳人少与从兄应元受学于卫觊古篆之法仓雅方言説文之义当时并收美誉而琼官至太子洗马后避乱居凉土世传家学至六世孙式元魏延昌中官符节令篆体尤工表请撰集古今文字四十卷】
　　淳于智【济北卢人字叔平有思义能易筮厌胜之术高平刘柔夜卧防齧其左手中指以问智智乃以朱书手腕横文后三寸作田字辟方一寸二分使露手以卧旦有大防伏死手前谯人夏侯藻母病诣智卜忽有一狐当门向之嘷藻怖愕驰见智智曰其祸甚急君速归在狐嘷处拊心啼哭令家人惊怪大小必出一人忽出哭勿止藻如其言家人毕集病母亦出视所居堂屋拉然而崩张劭母病笃智使市沐猴繋母臂令人捶拍恒使作声三日放去劭从之其猴出门即爲犬所咋死母病遂差上党鲍瑗家多丧病贫苦防智来应詹谓曰此君寒士每多屯虞君试爲一卦智布卦成谓瑗曰安宅失宜故致困君舍东北有大桑树君经至市有一人持荆马鞭者便就买以悬此树三年当暴得财瑗承言诣市果得马鞭悬之三年浚升得钱数十万铜铁器复二十余万以是致瞻其占验神异类如比】
　　黄　【斥邱人父沈善天文秘术从父受业精妙逾深归燕慕容瑰爲叅军説成败事皆如言官太史令以老归年九十七卒】
　　吕　忱【任城人工书篆表上字林六卷江式谓其附托许慎説文而按偶章句隐别古籕竒惑之字文得正不差篆意也忱弟静别放故左校令李登声类之法作韵集五卷】
　　北魏
　　成公兴【胶东人山居隐逸希在人间精九章要术殷绍尝师事之同时有道人法穆居长广东山亦以九章数学擅名】
　　李　亮【阳平馆陶人少学医术就沙门僧坦研习众方畧尽其术鍼灸授药莫不有效徐兖之间多所救恤四方疾苦不逺千里竟往从之亮大爲听事以舍病人其仁厚如比官府叅军督防本郡子修亦遵父业仕至中散令迁给事中太和中常在禁内高祖文明太后时有不豫修持鍼药治多有效赏赐累加集诸学士撰药方百余卷行于世】
　　徐　謇【东莞人字成伯与兄文伯皆善医药慕容白曜平东阳获之表送京师显祖欲验其所能乃置诸病人于幕中使謇隔而脉之深得病形兼知色候遂被宠遇官中防后以治高祖疾有救摄危笃之功进鸿胪乡金乡县开国伯謇常有药饵及吞服道符年垂八十鬓髪不白延昌初卒】
　　王　显【阳平乐平人精医术文昭皇太后之懐世宗也梦爲日所逐化而爲龙而绕后后寤而惊悸遂感心疾召徐謇与显诊之謇曰微风入藏宜进汤加鍼显曰案三脉非有心疾似是懐孕生男之象果如显言累官至御史中尉封卫南伯世宗诏显撰药方三十五卷颁布天下以疗诸疾】崔　彧【东武城人字文若少尝诣青州逄隐逸沙门教以素问九卷及甲乙遂善医术官至宁逺将军性仁恕见疾苦好与治之广教门生令多救疗其弟子清河赵约勃海郝文法之徒咸亦有名彧子景哲亦以医术知名爲司徒长史并称职】
　　沈法防【兖州人工书与济阳江式齐名】
　　北齐
　　徐之才【謇兄文伯之孙也善医术药石多效又闻渉经史发言辨防天綂四年官尚书左仆射时武城酒色遏度怳忽不恒防病发自云初见空中有五色物稍近变成一美妇人去地数丈亭亭而立食顷变爲观世音之才云此色欲多大虚所致即处汤方服一剂便觉稍逮又复还变五色物数剂疾竟愈方术明悟竒验不能殚述年八十卒赠司徒公录尚书事諡曰文】
　　吴遵世【渤海人少学易入恒山从隐居道士游处数年忽见一老翁谓之云授君开心符遵世跪取吞之遂明占候以易筮知名世祖以丞相在京师居守自致猜疑甚懐忧惧谋将起兵每宿令遵世筮之遵世云不须起动自有大庆俄而赵郡王奉太后令以遗诏追世祖及即祚授遵世中书舍人固辞疾着易林杂占百余卷】
　　隋
　　乙佛礼【贝州高唐人善相术炀帝居藩召见与语辄验及即位使礼总摄诸术家常以直言献规帝不之悟寻以病乞归】
　　唐
　　王远知【琅邪人少警敏多通书传师事陶景得其术高祖微时远知密语天命武德中平王世充秦王与房元龄微贩过之逺知未识也迎语曰中有圣人非王乎乃谂以实逺知曰方爲太平天子愿自爱太宗立欲官之苦辞贞观九年诏润州即茅山爲观俾居之卒年百二十六岁遗命子绍业曰尔年六十五见天子七十见女君调露中绍业表其言高宗召见嗟赏追赠逺知爲大中大夫諡升真先生武后时复召见皆如其言又赠金紫光禄大夫天夀中改諡升】
　　许云封【任城人乐工之篴者贞元初韦应物自兰台郎出爲和州牧夜泊灵壁驿忽闻篴声酷似天宝中梨园法曲召问之乃李謩外孙许云封也云封自叙天宝改元初生一月值东封驾回次任城外祖抱诣学士李白命今名十歳入长安外祖教以篴每曲成必抚背赏叹遂梨园小部后逄离乱漂流南海近四十载今将柢龙邱访亲故至此应物曰吾有乳母之子其名千金尝于天宝中受篴李供奉艺成身死每所悲嗟旧吹之篴即李君所遗因检囊出示云封跪对悲切抚而观之曰信佳篴但非外祖所吹者因谓韦曰竹生云梦之南鉴在柯亭之下以今年七月望前生明年七月望前伐过期不伐则其音实未期而伐则其音浮浮者外泽中干干者受气不全气不全则其竹夭凡发扬一声出入九息古之至音者一叠十二节一节十二敲今之名乐也其已夭之竹遇至音必破所以知非外祖所吹韦曰欲信女鉴篴虽破无伤灵封乃奉篴吹六州遍一叠未尽划然中裂韦惊叹乆之厚爲之礼且延之曲部】
　　宋
　　杨　知【阳信人少頴悟遇异人授以风鉴之术太宗微时涂遇知知惊拜曰君其治世主乎太宗趋避之及登极诏号冲穆真人建观于泰山后莫知所之】
　　王　讷【阳信人精星歴太宗时王赞宁克史馆编修夀八十矣讷推其命孤薄无贵夀讷谓宁曰君生时其有贵星临乎宁曰信然予母言生时有显者避雨于门其神验有如此】
　　钱　乙【郓州人善医官翰林医学皇子病瘈疭乙进黄土汤而愈神宗问其故对曰以土胜水水得其平则风自正帝説擢大医丞赐金紫由是公卿宗戚家延致无虚日活人不可枚举乙本有羸疾自以意治之叹曰此所谓周痹也入藏者死吾能移之使在末因自制药日夜饮之左手足忽挛不能用喜曰可矣既而得茯苓大如斗以法噉之尽由是虽偏废而风骨悍坚如全人乙爲方不靳靳古法时度越纵舍卒与法防卒年八十二】
　　赵　镗【益都人精眼科人以赵光明称之濳心医典洞豁至理对疾察脉应验如神】王起阳【益都人学皇极经世书天文地理星纬诸家研心考究占验无不竒中尝编竹作浑天仪玑衡旋转一如铜葢识者鉴之】
　　金
　　纪天锡【字齐卿防安州人早弃进士业学医精于其伎尝注难经五卷大定中授医学博士】
　　元
　　李　浩【滕县人世以儒显而浩兼治方术精医学常往来东平间爲人治病率神効所着有素问钩元仲景或问诸书皆甚精确窦文正黙防从其子元学荐之于朝世祖徴之以衰老甚不就诏有司歳给衣米终其身】
　　萧　炳【峄州人精于医于书无所不读取本草药名以四声相从作爲五卷以便讨阅葢前人所未有者】
　　李国用【登州人能望气占休咎兼精相术洞视人五脏尝游杭州于帅府席间遇赵孟頫方患风疮满靣国用遥望之曰遇江来仅见此人疮愈即靣君矣官至列卿名闱四海后如其言】
　　郭　翁【曹州人以卖卜南游定远有富人女瞽而卜所偶翁占之曰此贵人也当在腹请娶之期年而生子兴】
　　冷超岩【登州人冩真能逼肖至正间尝冩顺帝容称防赐绛衣擢秘书监号曰一手先生】
　　明
　　渠仲宁【滕县人常遇异人授相地术语多竒中成祖召见试之用量天尺度地指一处言下若千尺有石如虎状发之果验授本科训术】
　　王　贤【字惟善宁阳人防遇异人授以青囊书遂精其术永乐中爲成祖卜夀陵后累官至顺天府尹】
　　王延年【字童侣淄川诸生工书画泼墨淋漓意到笔随有天然之趣赏识者谓与吴小山伯仲云】李　第【长山人能相人知贵贱亷介有节操尝遇异人得黄白术子孙求其传辄拒之曰人富则侈侈则忘其性之所有吾不传者葢爲尔等免祸也】
　　刘嘉谟【字南川新城人十余歳好读古今医书不能解然心甚嗜之一日避雨古刹中出防中脉诀诵之忽一人衣冠伟丽入问所读何书曰脉诀曰解否曰不解也曰吾甚喜女不以不解爲解也逐一开示刘竟了然雨止其人忽不见自是胗疾无不立效遂成名医】
　　江左彦【字有月其先歙人父客游济宁遂占籍焉左彦敏慧便防擅三仓之学尤工铁茟能镌晶玉入妙称终技里人杨鳬岫作歌以纪之】
　　刘　滨【长清人天顺时客游都门善画终南进士请乞甚众每冩时必闭户对镜披袍持笏盘旋舞跃审势既定而后落笔高丽使臣必购覔以爲归防俗因呼爲刘钟馗云】
　　尹林庵【济南人常游长白山遇异人授以方书遂洞医理活人无算】
　　刘梦松【字昆石阳信岁贡先是济南医士尹林庵登长白山得异人秘授名驰天下梦松就学尽得其传沉疴痼疾防手而愈爲德籓名医】
　　周宗岳【滨州人业儒兼治医道闱尹林庵得异人授与阳信刘梦松皆执防事之惟宗岳事尹最乆得其传更深所着有脉学讲义】
　　高　防【益都人性淳朴常以利物存心因学医受异人术造诣精明求疗者门无虚日尤精伤寒钤法时刻不爽所着有钤法书二卷】
　　范　进【字柳溪济宁人工行草楷书无不精妙画葡萄更擅名不同凡品今旧者有存者】华　鳌【章邱人御史珩孙也以绘事著名每落笔辄先题咏其上自谱曰空尘诗画故人皆称之曰华空尘】
　　释湛池【字还无济宁人功行最高尤精医术证治不用古方别有刀圭于鍼炙疽疡取效神速谢遗一无所受惟食一斋】
　　靳尚才【平阴人贡士以医驰名廵按过平阴访之尚才胗视良乆曰目下无病十日后当失血恐道逺不及侍从调药数剂以备之后果如其言服其所遗之药一剂而愈】
