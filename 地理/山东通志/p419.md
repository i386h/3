<!-- { "loadSidebar": true } -->
　　瘠卤丰茅管荒林翳荆棘此地果何地云有徐君域当年吴公子过此聘上国心交固已许一剑非可惜岂期轺车还君已掩窀穸抚摩三尺铁欲交知无及惟有挂剑树此恨庸可释精诚达泉壤千载未容息至今地效灵化为异草碧采采不忍去观此疑今昔今人交面顔昔人示胸臆胸臆久益坚面顔徒外饰我诗志其墓匪独吊陈迹百世闻髙风衰俗庶可激
　　仙台山吊古【峄县　　　　　　元】王　遹
　　古鄫已丘墟乔木揺秋风兰陵亦荒废满目荆榛丰长绳不系日尤叹登临中今人吊古迹俯仰今古同万事滚滚来过眼烟云空杯酌散襟顔郑重麴生功望酹二疎宅先贤道何崇黄金不少留勇退真英雄
　　荀子善著书办作焚书祸始作客卿师髙论毋乃过望之与匡衡辅汉真良佐转瞬两古塜虚致麒麟卧荒城二疏宅几作如来座数贤等尘迹幻梦恍然破傥来如云浮事去惊甑堕美恶留虚名马耳春风过
　　咏二疏　　　　　　　　　　【元】刘　因
　　委质义有归乞骸老当去岂无恋阙心难防首丘趣在礼此常典末世成髙举汉庭多公卿图两疏傅至今秦中吟感叹东门路目覩霍将军功髙叹恩顾一朝堕危机千载捐英誉仲翁幸及年安肯婴世务圣主赐臣金奉养行厥素造物佚我老余龄今自悟田园付子孙身后复无虑神交防漠中乐境尚森着
　　题思圣堂　　　　　　　　　【元】胡祗道
　　汶上鲁中都哲人幸兹邑石刻思圣堂后人知仰德污地困飞龙鸾鳯栖枳棘天意人岂知来者三太息立言泽万世贫贱何足惜再拜登故台敛袵拱而立如何梦见之受教开茅塞
　　望大劳山　　　　　　　　　【元】戴　良
　　稍入东胶界即见大劳山峯攒侔剑防嶂叠类云烟棱棱挿巨海漾中川波涛共突兀天日相澄鲜祗若栖岛屿观宇连树阡既馆茹茅士亦巢遁世贤客行积昏旦水宿倦舟船兹焉思独往结茅征愿言柁师不我从太息归中原
　　趵突泉　　　　　　　　　　【元】张养浩
　　物平莫如水堙阻乃有声云胡在坦夷起立若纷争无乃沧溟穴漏泄元气精不然定鬼物搏激风涛惊竒观天下无毎过烦襟清茫茫彼区域载物良不轻微水坤焉浮非天水奚生孰知一脉许而与天地并因之有真悟日晏防濯缨
　　济州登太白楼　　　　　　　【元】张养浩
　　髙城蘸云根聊可慰心迹长风万里来如对骑鲸客监州好事者树此楼与石隆鼻号金仙更长谩嗟惜
　　游金牛山三十韵　　　　　　【元】张起岩
　　全生爱林壑梦想云水间倐然外尘嚣俗类宁相关一行堕世网着脚多阻艰回望故山云逋客几汗顔逖矣古肥城岱空翠环有山名鬰葱秀色青云端中藏古招提檐户擅林峦我来税尘鞅幽境穷跻攀层冈列屏障曲迳穿荆菅壊桥拥流水激石声潺潺山门胜雄视殿宇凌髙寒旃檀矗青瑶文风余朱顔斗栱镂珍木金碧纷烂斑老柏数十围枝柯驳苍顽石泉湛清冷古洞秘神筌境与心迹清恍若遗人寰同游二三子欲去还为言迫春初暖日未足称竒观首夏山樱熟红珠莹堪餐佳树影清密好鸟声绵蛮松露坠青滴岩云拥髻鬟烟萝罩虬枝灵草封法坛晴岚新霁余飞湍防碕湾闻之洒然笑襟懐豁幽闲更爱读书堂当年萃衣冠中有擢桂仙声名蔼朝班健笔壮精舎盛事留兹山便欲谢簪绂眠云弄潺湲午风鸣素琴春醪洒清欢题诗约山灵莫云迂夫孱
　　石门山　　　　　　　　　　【元】刘子房
　　逺游适絶境艰难困行役峩峩石门山苍苍两厓辟云栈中盘纡风涛外撞击羸马厌微迳荒祠栖丛棘石树和烟苍植草带日夕俯身蓬莱城孤塔出云立独向雾中来遥遥羡云翼
　　游竹林寺　　　　　　　　　【元】王　旭
　　石迳俯云壑竹林开幽境寺古僧徒稀山深岚气冷行游未终兴红日忽倒影曵杖投暝烟长歌下前岭
　　过东昌　　　　　　　　　　【明】刘　基
　　夜发髙唐湾旦及东昌郭乔树拂疎星霜飞月将落仰观天宇清平见原野廓白杨号悲风蔓草杳漠漠但见荆棘丛白骨翳寒箨圣道悬日月斯人非虺蝁敎养既迷方欲炽性乃凿展季骨已朽清风散藜藿歌灭遗音茧丝尽笼络鸱啸魍魉凭螽鸣草虫跃遂令一变姿化为跖与蹻况闻太行东水旱荐为虐饥氓与客表里相依着赈防付羣吏所务惟刻削征讨乏良谋乃反恣剽掠坐令参苓剂翻成毒肠药今年秋租登行止稍有托余波尚披猖未敢恣一噱但恐习俗成何由返初昨藩宣有重寄胡弗慎逺畧
　　伯夷叔齐祠【昌乐　　　　　　明】刘　基
　　商业昔沦季豕蛇逮逸民亷来且柄国播弃乃斯人殷德茍可终归周竟何陈叩马止干戈万世严君臣薇歌苦且怨孔子贤其仁落日西山蕨清风北海濵平生仰髙躅兹拜恻心神
　　谒先师庙　　　　　　　　　【明】黄　哲
　　解组辞郓郭驱车循鲁坰前登阙里近端仰素王灵猗兰遗芳洁神桧鬰葱青时化洽千祀奎光浮四溟多仪殷庙享斯民传壁经几筵犹设席容秩俨充庭所念迷途者空瞻明德馨困防今获吝幽悱未遑宁靡靡寒氷至涂涂朝露凝遄回驰驱意夙夜思仪型
　　吊陈思王墓【东阿　　　　　　明】黄　哲
　　邺都雄盛日英才妙七贤夫君照乗珠五色丽且鲜西园倡华藻东洛赋婵娟游鸾翔朝旭芳渠映碧涟始协棣华美宁虞箕豆煎桐圭空锡社银海闭隂泉白杨翳荆榛狐兔穴其阡喟然鱼山叹肯企淮南仙
　　过东阿谒黄石公祠　　　　　【明】周　忱
　　神仙尚无为脱畧经世策公持一编书逺授下邳客后期初见嗔屡往终不惜言可师帝王心将佐邦国岂伊四皓徒避嬴在山泽因假黄石名冺灭青云迹我来登谷城汉祠宛如昔畵帏空复张神采何由觌肃穆荐渚苹徘徊诵碑刻黄鹄去不回苍崖土花碧
　　泗河　　　　　　　　　　　【明】吴　寛
　　四源合一水古河因以名望之千顷永日汪然清荡揺邹峄山映带兖州城余波入渠资国功匪轻疏濬借水部来往劳经营欲渡免舟楫石堰筑且平临流一纵步鱼鳖不我惊即欲穷其源何惜此数程念昔洙泗间讲业皆诸生河广岂水然圣泽惟盈盈兹游幸沾溉自庆非徒行浴沂效前哲春服亦既成
　　先圣手植桧　　　　　　　　【明】吴　寛
　　鲁宫久已壊孔宅仍如新悠悠二千载手泽嗟犹存所存匪他物竒树当髙门矫矫歴霜雪青青出埃尘亲承时雨化生意常欣欣相传借文字烈火经嬴秦惟此特萌蘖挺然异其羣羣木绕庭际合抱髙入云寻常岂得似隐起成旋文端如人索绹徽纆依然分米芾好竒士于道未必闻玩物有述作意与石丈均我来重谒拜欲去步几巡维鲁多松柏断度见诗人徂徕与新甫遥瞻失嶙峋
　　谒尼山　　　　　　　　　　【明】李东阳
　　迢迢鲁城路望望尼山峰坤灵在其西顔母在其东周原敞宏址中有文宣宫年深嵗复改上雨兼旁风苍黄设爼豆俯仰思仪容周旋入寝殿榱栋半已空丹青剥像貌暴露炎埃中因之起深痛蹙额面发红荒苔卧石柱隐隐双雕龙乃知前朝事规制本穹窿兴替岂有时阙里方尊崇纷纷缁黄辈各自传其宗珠林映贝阁势若争雌雄吾曹衣冠士此涕讵无从昨逢中台彦感旧伤遗踪惜哉不共到独此心冲冲他时按部后为我回青骢
　　陋巷　　　　　　　　　　　【明】李东阳
　　至德不世出所居必有隣依依阙里东见此陋巷村天资本纯粹况乃沾陶甄礼乐以为邦克复以为仁当时七十子此道鲜有闻行藏亦时可不道周公贫伤哉宣尼恸此涕复何人公封与庙配爼豆垂千春古祠久荒敝废井尚未湮泂酌代明祀冷然洗心神旧第入环堵缨冠见云孙因之访孟庙邹峄东嶙峋遥瞻孔林在且荐清溪苹
　　过汶上访思圣堂　　　　　　【明】李东阳
　　东入齐鲁疆始见圣迹存曰兹中都地宰此社与民大哉堪舆内何者非吾人平生辙环志且复先乡隣损也不宰费顾此逃权臣迹殊本同义于道谅有闻见贤且思齐希圣复何云徘徊古祠下感叹伤心神
　　泰山【四首　　　　　　　　　明】王守仁
　　晓登泰山道行行入烟霏阳光散岩壑秋容淡相辉云梯挂青壁仰见蛛丝微长风吹海色飘飖送天衣峰顶动笙乐青童两相依振衣将往从凌云忽髙飞挥手若相待丹霞闪余晖凡躯无健羽怅望不能归
　　天门何崔嵬下有青云浮泱漭絶人世逈豁髙天秋暝色从地起夜宿天上楼天鸡鸣半夜日出东海头隐约蓬壶树缥缈扶桑洲浩歌落青遗响入沧流唐虞变楚汉灭没如风沤邈矣鹤山仙秦皇岂堪求金砂费日月頽顔竟难留吾意在厐古冷然驭凉飕相期广成子太虚共遨游枯槁向岩谷黄绮不足俦
　　穹崖不可极飞步凌烟虹危泉泻石道空影垂云松千峯互攒簇掩映青芙蓉髙台倚巉削硕侧临崆峒失足随烟雾碎骨颠崖中下愚竟难晓摧折纷相从吾方坐日观披云啸天风赤水问轩后苍梧呌重瞳隐隐落天语阊阖开玲珑去去勿复道浊世将焉穷
　　尘网苦覊縻富贵直露草不如骑白鹿东游入蓬岛朝登泰山望波涛隔缥缈阳辉出海云来作天门晓遥见碧霞君翩翩起员峤玉女紫鸾笙双吹入晴昊举首望不及下拜风浩浩掷我玉虚篇读之殊未了傍有长眉翁一一能指道从此錬金砂人间迹如扫
　　题灵岩寺　　　　　　　　　【明】王守仁
　　客途亦幽寻窅窱穿谷底尘土填胸臆到此尚一洗仰视剑防峰巑岏颡如泚俯窥蛟龙窟匍伏首如稽异境固灵秘兹游实天启梵语过岩壑檐牙相角觝山僧出延客经营设酒醴导引入云雾峻陟歴堂陛石田惟种椒晚炊仍有米临灯坐小轩矮榻便倦体清幽感畴昔陈李两兄弟侵晨访遗迹碑碣多荒荠
　　望海楼【郯】城　　　　　　　　【明】刘　翔
　　傍海结髙楼乃记圣游迹扶桑晓日红琅琊晚峯碧洪涛吼晴雷孤鸿秋色观此难为言临风重太息
　　登泰山时提【学山东　　　　　明】邹善
　　遥望泰山岑崒嵂未易陟髙髙入云中云路安可极触暑奋必登振衣起蓐食宁不念﨑岖懐此久且亟石迳隐翠微窈窕通复塞虬松几何年苍苍太古色须防步天门徘徊日观侧岂翳尽青徐悠然隘九域濔濔洞云平俯瞰若凭轼频语鲁诸生万仭在自力
　　峄阳孤桐　　　　　　　　　【明】湛若水
　　山阳觅孤桐孤桐已无树虽有千年鳯未知栖泊处琴瑟非爱身太和没六吕惟有桐上月古今自来去
　　咏鲁仲连　　　　　　　　　【明】何景明
　　仲连初歴国排难能解纷飞书下燕将立谈却秦军不受万户侯长揖千乗君始为天下士终为海上民
　　顔庙　　　　　　　　　　　【明】顾梦圭
　　古木失嵗月瓢饮存嘉名宁知没齿瘁乃有千秋荣冲虚蕴英发和粹含神明庙貌亦如愚圭衮非其情至人宝所受氓庶较亏盈三桓故堂庑恻怆郊原平
　　孟庙　　　　　　　　　　　【明】顾梦圭
　　羣邦骛声利夫子振微言论功卑覇图述性究灵源遏欲心乃存服义气斯全孤身峙乔岳一喙防頽川我行古邾国宅里表三迁牛羊下秋坂因懐山木篇
　　游灵岩　　　　　　　　　　【明】陈　镐
　　予岂丘壑士每有烟霞想况兹佳胜处兴到成独往振衣一舒啸千古发幽赏竹泉绕青壁雾雨翳林莽不闻鸡犬鸣时发钟磬响超然防夙心福地信萧爽
