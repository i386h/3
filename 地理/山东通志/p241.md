<!-- { "loadSidebar": true } -->
　　济宁州州判一员该管河道南自四里湾鱼台县界起北至五里营之东济宁衞界止计长七十五里闸座【凡九师庄新店在城三闸元大德中建枣林石佛二闸延祐中建新闸赵村二闸至正中建天井闸至治初建仲家浅闸明宣德五年建闸下月河各一道　又在城天井二闸月河绕南门桥草桥而北由济安桥上接运河中建三闸南曰下新中曰中新北曰上新】
　　枣林闸【在南阳闸北十二里东岸进水有新挑河口西邻南阳湖　闸官一员闸夫二十四名】师庄闸【在枣林闸北十二里东岸进水有鲁桥泗河口　闸官一员闸夫二十四名溜夫十二名五分】
　　仲家浅闸【在师庄闸北六里　闸务归并师庄闸闸夫二十四名溜夫四名】
　　新闸【即黄拣林闸在仲家浅闸北五里　闸务归并师庄闸闸夫二十五名溜夫二十四名五分】新店闸【在新闸北八里　闸官一员闸夫二十五名溜夫二十四名五分】
　　石佛闸【在新店闸北十八里　闸官一员闸夫二十五名溜夫二十四名五分】
　　赵村闸【在石佛闸北八里　闸官一员闸夫二十五名溜夫二十五名】
　　在城闸【在赵村闸西北三里东岸有通心桥　闸官一员闸夫二十九名溜夫二十六名】天井闸【在在城闸西北一里本名防源闸洸泗交流元人于此分水故名　闸官一员闸夫三十三名闸上有二桥曰南门桥设夫十四名曰草桥设夫十名溜夫二十七名】
　　隄坝
　　东岸【自高家胡同至大王庙有板工四叚共长二百七十九丈四尺雍正六年建有土工三十九叚共长六千一百四十九丈五尺雍正七年加修又州城东有杨家坝泗水分入府河由此出天井闸入运今筑坝堵截引水入马场湖】
　　西岸【自仁和巷至打绳巷五叚有板工共长五百四十六丈雍正六年建有土工四十八叚长五千六百一十五丈五尺雍正七年加修又有土工十七叚共长二千三百八十四丈雍正九年加修又赵村闸有月河石坝】
　　浅铺【额设浅夫一百三十三名五分】
　　济宁汛【济宁塘河　枣林闸上鲁桥　乔家门首】
　　济宁衞千总二员递年轮管河道南自五里营济宁州界起北至曹井桥钜野县界止长一十七里八分闸座
　　济宁衞汛无闸【南自济宁衞天井闸起北至钜野县通济闸计长三十里西岸有济安桥每遇南旺闭坝挑河即于桥南堵筑土坝使水自济安桥月河内由在城闸入运东邻马场湖进水有十里斗门安居斗门】
　　隄坝
　　西岸【自五里营至曹井桥有土工九叚共长六百七十六丈二尺雍正七年加修自五里营至曹井桥月堤有土工十一叚共长一千三百一丈八尺雍正九年加修】
　　水柜
　　马场湖【在运河北岸周回四十里有十里安居二斗门放水济运雍正九年加修湖堤长三千三百九十二丈又增修长七百八十六丈】
　　浅铺【额设浅夫六十五名雍正五年新改河兵四十名】
　　济宁衞汛【安居东　安居北　赵家口　汪家路口　曹井桥】
　　钜嘉主簿一员该管钜野县河道南自曹井桥济宁衞界起北至小长沟嘉祥县界止计长二十五里闸座【闸一明万厯十六年建闸下月河一道】
　　通济闸【在天井闸北三十里　闸官一员闸夫二十八名溜夫二十三名五分】
　　隄坝
　　东岸【自牛所铺对过至黄沙浅有土工六叚共长七百八十六丈雍正九年加修】
　　西岸【有蓬子山坝按大薛湖在运河西岸北接南旺湖南接晋阳湖明成化间南旺湖水涨入大薛漫流晋阳水退漕涸佥事陈善筑此坝以障之自通济闸南至宋家坑有土工七叚共长九百四十五丈雍正七年加修】
　　浅铺【额设浅夫八十三名雍正五年新改河兵十七名】
　　钜野汛【小桥口　牛所铺　梁家浅　石羊铺　黄沙浅】
　　又兼管嘉祥县河道南自小长沟钜野县界起北至孙村汶上县界止计长一十六里
　　闸座【闸一明正德元年建闸下月河一道】
　　寺前闸【在通济闸北三十五里东邻蜀山湖放水有金线闸西邻南旺湖放水有十字河斗门闸官一员闸夫二十六名溜夫二十一名】
　　隄坝
　　东岸【自观音嘴至金线闸北有板工五叚共长一千九百一十四丈雍正六年修又蜀山湖堤有土工一千九百五十六丈雍正九年修又蜀山湖内有冯家滚水坝向引蜀山湖水滚入马场湖收蓄济运今废】
　　西岸【自大长沟大王庙北至太平庄对过有土工四叚共长二百二十二丈又南旺隄有土工三千三百七十六丈俱雍正九年修】
　　浅铺【额设浅夫四十八名五分雍正五年新改河兵二十三名】
　　嘉祥汛【大长沟北　金线闸　傅家祠　大王庙寺前铺　太平庄　利运闸　元帝庙　三官庙　丁家嘴观音嘴　孙村界】
　　汶上县主簿一员该管河道南自孙村嘉祥县界起北至靳口闸东平州界止计长五十六里一百八十步
　　闸座【凡四开河闸元至正中建栁林十里二闸俱明成化六年建袁口闸正德元年建开河袁口二闸下各有月河一道】
　　栁林闸【即南旺上闸在寺前闸北十五里东邻蜀山湖放水有利运闸西邻南旺湖泄水有三斗门曰焦鸾盛进张全　闸官一员闸夫十八名溜夫九名】
　　南旺分水口【汶河上源防纳诸泉由此出口分济运道四分南流出栁林闸至济宁一百里合于泗沂六分北流出十里闸至临清三百五十里合于漳御分水之法栁林闸石底高三尺许十里闸石底低三尺许以此作准故南少而北多也水口积沙为患按年大小挑以导之】
　　十里闸【即南旺下闸在栁林闸北十里自分水口北东邻马踏湖西邻南旺湖泄水有五斗门曰刘贤孙强彭石邢通常鸣　闸务归并栁林闸闸夫十八名溜夫九名】
　　开河闸【在十里闸北十五里东邻马踏湖放水有新河头闸西邻南旺湖放水有闗家闸五里闸闸官一员闸夫二十六名】
　　袁口闸【在开河闸北十二里东邻马踏湖放水有仁桥闸西岸进水有兼济闸　闸官一员闸夫二十六名北至靳口闸交界入捕河防汛东平州境】
　　隄坝
　　东岸【自孙村至分水口北有板工四叚共长五百二十七丈雍正六年修又有石岸工长四十九尺又茶棚五里闸有土工长三十七丈六尺俱雍正九年修又分水口有束水大坝两坝南北对峙积沙如山易于坍卸雍正六年　题准于两岸沙山之下各筑束沙坝一道共长一百三十一丈以资攩防仍定例歳修】
　　西岸【老鹳巷等有土工三叚共长三百四十一丈雍正七年修】
　　水柜
　　南旺湖【在运河西岸周回九十三里圏堤长一万五千六百余丈湖之东堤当分水口有斗门八座减水入湖以时放水南北济运北有闗家坝五里铺坝二口南有十字河闸雍正四年加修湖堤添设八斗门闸板将闗家坝五里坝改建石闸】
　　蜀山湖【在运河东岸分水口之南周回六十里湖堤自冯家坝起至苏鲁桥止共长三千五百一十丈嘉祥汶上分属汶水上流有收水三口　徐家坝口　田家楼口　南月河口　湖之西堤东临运河有放水二闸　金线闸　利运闸雍正四年修堤筑堰并将徐家堤等三口改建石闸名曰永定永安永泰】
　　马踏湖【在运河东岸分水口之北周回三十四里圏堤长五千九百六十三丈汶水上流有収水二口　徐建口李家口湖之西堤东临运河有放水二口　新河头　仁桥雍正四年修堤筑堰将徐建等二口并新河等二口改建石闸】
　　浅铺【额设浅夫一百五十二名雍正五年新改河兵八十名】
　　汶上汛【南旺塘河　栁林闸下　南月河闸　邢通闸北　十里闸下　豆腐营　仁闸　刘老口　侯家口　袁口闸上　袁口闸下　防河口　石头口】
　　兖州府捕河通判一员【驻张秋辖东平州东平所寿东阳等处河道共长一百五十五里】
　　东平州州判一员该管河道南自靳家口汶上县界起北至戴家庙闸下三空桥寿张县界止计长六十里【内有东平所河道十二里】
　　闸座【凡三戴家庙闸明景泰五年建安山闸成化十八年建靳家口闸正德十二年建闸下月河各一道】
　　靳家口闸【在袁口闸北十八里　闸官一员闸夫二十八名】
　　安山闸【在靳口闸北三十里西邻安山湖减水有通湖闸　闸官一员闸夫二十八名】戴家庙闸【在安山闸北三十里西邻安山湖旧有进水二口曰安济似蛇沟　闸官一员闸夫二十八名】
　　隄坝
　　东岸【自八里湾至戴家庙闸下有土工十四叚共长三百九十六丈二尺】
　　西岸【自八里湾至裕国台有土工五叚共长二百二十四丈五尺俱雍正七年修】
　　附戴村坝【在汶河北岸明永乐九年建坝长五里十三步遏汶西流出南旺分水口济运坎河口坝用万厯中建河口两旁用石褁头各长十丈高一丈二尺中间用滚水坝二十二丈二尺仍留石滩四十九丈一尺名乱石坝遇汶河涨溢由此泄水北入大清河归海】
　　水柜
　　安山湖【在运河西防雍正四年修复水柜因水无来源底土疎漏不能收蓄济运　题准停修遇运河水涨由通湖闸泄水入湖以保隄岸】
　　浅铺【额设浅夫七十八名雍正五年新改河兵四十名】
　　东平汛【靳家口上　杨家桥　大坝头　瓦碴湾营门口　十里铺　戴家庙内　元武庙罗汉庙　小坝头　娘娘庙　吴家口　三空桥】
　　东平所管河千总一员该管河道南自田家铺起北至安山铺止计长一十二里在东平州河道之内隄坝
　　东岸【有王家洼等土工三叚共长一百七十九丈六尺雍正九年修】
　　浅铺【额设浅夫二十名】
　　东平所汛【老隄头　邢家浅陈家园　五里墩】
　　寿东主簿一员该管寿张县河道南自三空桥东平州界起北至沙湾铺东阿县界止计长二十里闸座
　　寿东汛无闸座【南自戴家庙闸北至荆门上闸四十里东岸减水有三空桥五空桥西岸进水有积水闸道人桥水口】
　　隄坝
　　东岸【有三空桥明正统十三年建遇运河暴涨由此泄水入大清河归海此外有马家单薄陆家单薄张家单薄曹家单薄歴年歳修又有曹家单薄月堤长二百八十九丈栁圏头格隄长五十六丈沙湾子堤长一百三十九丈又有沙湾大坝原缺口长十六丈雍正四年新修铁心坝长六十一丈中心镶垫二十八丈】
　　西岸【有旧黄河口土工三叚共长八十九丈一尺雍正七年加修又有沙湾积水闸北小坝三官庙南土工二叚共长二百四十五丈雍正九年修又有沙河土坝长四十三丈雍正四年建又于沙河赵王河之北筑小草坝一道】
　　浅铺【额设浅夫三十名七分雍正五年新改河兵二十七名七分】
　　寿东汛【旧黄河口　龙王庙前　毕家湾　大王庙闗帝庙　十里铺　曹家单薄】兼管东阿县河道南自沙湾铺寿张县界起北至五里铺阳谷县界止计长一十五里
　　隄坝
　　东岸【有五空桥明治七年建遇运河暴涨由此泄水入大清河归海张秋城内旧有石坡岸一道自南水门缸市至北水门三叚共长一百九十二丈五尺年久倾圮雍正九年加筑马鞍工】西岸【自南水门至田口西岸有土工四叚共长一百五十三丈八尺雍正七年修】
　　浅铺【额设浅夫五十八名五分雍正五年新改河兵二十二名】
　　东阿汛【引河口　三官庙　大王庙　文昌阁后　三里铺】
