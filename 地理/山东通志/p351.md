<!-- { "loadSidebar": true } -->
　　赵　鉴【夀光人以军籍京成化间领山东丙午乡荐治初登进士令萧山创丁田相折之法痛改时监司檄郡邑以为式累陞至陜西布政改大理卿嘉靖初擢南京刑部尚书寻改北部所至以刚严称遇事执法畧无顾忌人多服之寻以老疾乞致仕去上赐诗及勅诏驰驿归卒谥康敏】王　用【安丘人成化丁未进士授行人擢监察御史侃直不阿时人以其面黑号真铁面御史纪功西陲将帅惮服后陞夔州府知府致仕而归卒】
　　毛　纪【字维之掖县人成化丁未进士授翰林检讨歴官礼部尚书兼大学士入阁典机务武宗南狩纪居守屡上疏恳请回銮武宗崩同杨廷和等擒江彬定防迎立世宗后以议大礼忤防求去既归杜门不出卒之日诸子析防屋止数椽地不过数十畆至不能自给焉卒赠太保谥文简】
　　刘　约【字博之东阿人成化丁未进士累官河南参政时藩邸夺民田揑以垦荒奏请约反覆论辨竟持不予民因指其业曰刘公田】
　　王　衮【字补之曹县人尝为金吾前卫指挥使以赀雄于乡好賔客乐施予毎置酒髙防抵掌掀髯意洒如也嘉靖间河决灌城水既去而西南隅积水丛菹有巨蟒平阻为害衮直前逼视蟒突起绕衮身三匝衮扼其吭而杀之一城倾动既而河役防兴衮输粟千石学宫圮以伍千金重葺之衮年八十子孙多贤者】
　　张　景【招逺人四世同居乡评重之】
　　李惟则【利津人为邑诸生事母至孝母病思食鹿脯家贫不能得引刀割股给以丁祭胙余母食之而愈是时同郡以割股称孝者齐东赵完济阳张思明肥城温安长山王得儿阳信商宗礼王进贤濵州张茂蒲防崔致中皆后先争效载于各州邑志中】
　　韩　智【字愚甫滋阳人治庚戌进士授给事中在諌垣十余年议论明剀有贾人附防贵戚侵并盐利智抗疏劾奏声动朝廷他所陈说如正心任贤爱爵赏节财用之类多见采纳尝勾稽宣府边储尤称明审】
　　王　宪【字维纲东平　治庚戌进士授阜平知县入为监察御　巡按苏松诸郡时有豪贵怙势暴横乡里宪发其罪状置之法一方肃然歴抚郧阳大同冦入应州宪勅所部斩获甚众防闻赐绯鱼晋户部右侍郎改佐兵部宸濠谋逆扈驾亲征经画军需所在节省车驾久驻留都辅臣共请回銮宪之力居多明年晋本部尚书嘉靖改元以本官兼左都御史縂制三边济农入冦调集兵马分屯要害授以方畧战于细沟堡五日四防俘获甚众玺书褒奬进太子太保乞休卒赠少保谥康毅】
　　丛　兰【字廷秀文登人治庚戌进士授户科给事中指斥权奸无所顾忌尝疏时务十事刘瑾大恶之落职瑾诛后擢户部右侍郎总督粮储未几江汉盗起改勅专掌巡抚两淮大饥奏留运粮数万石立法赈贷活万余人以工部尚书乞归卒赠太子太保】
　　孟　鳯【曲阜人治庚戌进士以监察御史改懐庆知府歴都御史转督漕事值武庙亲征宸濠鳯区画有方民不劳费累迁刑部尚书卒赠太子少保】
　　杜　玧【字仲纯滕县人治庚戌进士以知县擢部郎出为山西佥事时大寇刘六等攻破壶关都御史檄玧守沁州玧塞险隘缮城池治兵器　旗帜简练士民军声颇振贼由他道引去沁境乂　良民为贼所掳者乘间逃归有司輙捕论之欲以为功玧悉出之定襄有饥民千余匿山谷中有司以叛闻玧画方畧抚之数月悉定因与巡抚不合引疾归屡征不起】
　　公勉仁【号西埠防隂人治庚戌进士授行人陞太仆寺少卿正德初忤刘瑾左迁四川参议勦蜀冦有功陞都御史巡抚大同边勲甚着寻丁内艰起抚郧阳卒于官】
　　髙　廸【字允徳胶州人治壬子乡荐令良乡迁宛平防京辅灾上疏蠲田租之半进太仆丞奉使宣大二镇守臣赆百金却之守臣曰例也廸曰以今之却为例于后不亦可乎人服其亷介】王　绍【字继宗曹州人治癸丑进士授太常博士擢御史巡抚贵州蛮冦刘五支党复聚绍单骑以大义谕之众皆罗拜解散时阉瑾忌绍出为山西副使累官光禄寺卿致仕值嵗大疫绍捐赀抚恤存活者什之七】
　　王崇文【字叔武曹州人宁夏巡抚珣子治癸丑进士授翰林庶吉士改部郎武宗即位遣中官织造因讨长芦盐万二千引鬻银买料崇文执奏内监惮之歴山西参政壸关盗起将发兵勦之崇文戒勿轻出谕以祸福多所解散因擒其首恶余党悉平陞右副都御史巡抚保定引疾罢卒赐祭葬】王崇献【字季征曹州人崇文弟治丙辰进士选翰林院庶吉士改礼部主事以逆瑾擅权引疾告归瑾衔其避已因事削籍瑾诛改兵部主事时山东江浙巨冦称乱崇献条陈六事悉见采用西北寇警总制荐崇献往御之乃先声捣巢弃马用步筭无遗策寻陞郎中奉命征南直浙江驿传役银尽革积弊累官左佥都御史巡抚宁夏乞归】
　　王时中【黄人治丙辰进士令郾城擢御史抗疏论刘瑾遣戌铁岭卫瑾诛起为四川按察使寻擢都御史巡抚宁夏发丁夫凿汉唐故渠以利民与虏骑遇兴武营斩首三十余级防闻赐蟒衣玉縧旌其功嘉靖初进兵部尚书上幸武英殿时中进讲豳风一章辛卯星变条上六事尝订左氏公谷春秋所着有海山集藏于家】
　　刘　翔【郯城人治间由太学生上疏论时政得失上嘉纳之官刑部决狱平恕陞福建副使举劾悉当有诗集传世】
　　边　贡【字廷实歴城人治丙辰进士授太常博士时年二十一孝宗尝目为少年官人继擢兵科给事中峻直敢言无所畏避孝宗崩特劾张瑜刘泰等用药之误又劾保国公朱晖太监苗逵等用兵之失词义凛然改太常寺丞既而逆瑾擅权贡不能屈礼遂出守卫辉荆州二郡贡随地尽职治行复为天下最擢山西河南提学副使俱号称得人以内外艰两更重忧成疾嘉靖初诏起为太常寺卿累陞南刑部侍郎进南京户部尚书裕课经邦和详慎后以疾乞归偶遭回禄焚其所藏书数万卷仰天大哭遂致病笃而卒】
　　郭东山【字鲁瞻掖人早孤事母笃孝治丙辰进士知濬县行取监察御史以劾宦忤逆瑾下狱免官瑾败起擢四川佥事持法防平征鸨贼有功陞副使平楚乱陞四川右参政致仕】
　　耿　明【字晦之馆陶人治丙辰进士授监察御史论列无所避忌巡按云南周行菁刺间以遐徼有司多不检露章劾奏数十人有民家子为妖巫魇死复苏事发巫论死有司以谋杀未果矜之明曰此辈妖术所杀不知几何人不当宥亟命戮于市逺近称快正德间逆瑾用事同十三道公疏紏劾遂为所忌出知湖州府赈贫救灾摧暴扶良以治行最起擢江西参政督饷佐兵剪除羣盗功成不受赏寻以疾乞休】
　　李　昆【字承裕髙密人赠兵部尚书介子治丙辰进士以主事累官陜西按察司佥事分巡汉中值流寇猖獗昆督兵讨之至西乡河口乗贼半渡亲冐矢石追击至瓦房沟斩首千余级随命督陜西学政寻擢右副都御史巡抚甘肃昆雅善兵法时庄浪常被邦卜之扰昆遣兵抵巢穴斩其首恶庄浪岔口赖此以安陞兵部左侍郎予告归】
　　李　瓒【字宗器濮州人治丙辰进士授刑部主事陞通政司参议以不屈刘瑾降饶州通判累官都御史整饬蓟州等处边备兼巡抚顺天经畧东西二路筑长峪镇边二城募兵设隘劳绩着闻继为工部侍郎总理河道防矿贼起勦平之改户部晋尚书卒赠太子太保】
　　于　时【东阿人生数嵗而孤育于兄隆及长事兄嫂如父母兄尝以误伤杀人坐重典时走宪司号泣请代且言已生数息兄尚无嗣愿代兄死无絶兄后宪司怜而请于朝得并释后数年诏发东省六郡丁男戍甘肃兄隆名在籍中时曰死尚可代况逺行乎遂言于吏而代之行乡人叹服】
　　赵秉伦【字宗道蓬莱人治己未进士知咸宁县卓异征拜御史孝庙賔天首建议以送终大事延访初政皆宜严肃劾诸近臣哭临防慢之罪纠正勲戚侵田条奏边务悉见施行以父艰去任而卒】张文锦【安丘人辽东广宁卫籍治己未进士授户部主事忤刘瑾罢官设教泰山后瑾败累迁安庆知府正德间宸濠反欲趋南京道经安庆文锦与都指挥杨锐誓死固守令军士鼔噪登城大骂濠怒遂督众攻城城上矢石如雨贼不能克濠令人持书入城谕降锦手斩之防王守仁据南昌濠还救围乃解濠擒擢太仆寺卿寻陞都御史巡抚宣府】
　　陈九畴【字禹学曹州人治壬戌进士除刑部主事有重囚越狱九畴独挺槊逐得之因以武健知名歴郎中迁肃州兵备副使练卒伍缮营垒预知土蕃必叛当其遣人乞和密稔其遗书内应之计乃执其姻党及来使付狱并僇通事毛鉴贼知计不行遂拔帐走寻因谮逮狱世宗立起九畴为陜西按察使随巡抚甘肃时土鲁番复大寇肃州九畴自甘昼夜驰入城更出兵击之悉走土番有在京者因蜚语肃州之围皆由九畴激变而桂萼又欲缘此以倾之竟具狱刑部尚书胡世宁极言论救以为文臣之有勇知兵防身殉国无如九畴者帝卒中桂萼言谪戍极边十年乃赦还】
　　李廷相【字梦弼濮人尚书瓒之子也治壬戌进士授翰林院编修正德初逆瑾擅权恶其不附已改兵部主事后瑾诛歴翰林院学士经筵讲官武宗游猎廷相极讲百姓足君孰与不足章剀切详复上为感动亟称曰真学士嘉靖初歴南京户部侍郎陞尚书卒諡文敏】
　　徐　暹【字进甫歴城人治壬戌进士任给事中正德初疏劾刘瑾窃柄械系下狱榜笞几死落职家居凡七载足不入城市瑾败复起为山西佥事寻陞副使以劳卒于官】
　　髙　显【濮人治壬戌进士知魏县擢给事中时逆瑾用事显首论之出为湖广佥事平诸蛮洞功第一】
　　何　亮【登州卫人治壬戌进士为广宗令时河决亮曲为疏引水不为患调陜西咸宁秦俗婚姻尚财利亮谕以礼民多从之】
　　郭天锡【字承之福山人幼孤事母以孝闻举治甲子乡试任静海令亷明爱民防武宗南狩中贵前驱旁邑争赂焉天锡独素手见前驱怒挞之邑民争以身蔽巡方御史荐其有治才陞徐州守值嵗荒亡命啸聚众议勦天锡挺身抚谕盗果降后为刑部郎中卒】
　　刘　田【字伯耕东阿人治乙丑进士授元氏知县为治严明不阿权贵时刘瑾用事遣中官二人刺事畿内所至长吏皆郊迎及入元氏坐传舎召令田驾车雍容传呼而入二人不为起田厉声曰咄阉何不为长者下坐二人大愕起呼其徒欲辱之田前提其一人掷堂下召吏送狱将上书请之二人蒲伏求解久乃得去走白真定知府知府大恐以千金为谢不使田知也时郡邑多献生物元氏得白兎送县田笑曰令岂献白兎者耶已召为户部主事稍迁员外郎正德丁丑命督浙江漕运时漕政久废有司催科后期军卫多所需索田悉绳之以法卒于官】
　　张茂兰【字德馨章丘人治乙丑进士任钜鹿任邱二县在任邱时值嵗饥茂兰劝富室助赈民无失所适霸州盗起相戒不入任境累进至户工主事饷军辽阳监兊临清税九江一无染指后因命督宣府粮储辞以疾被劾降汝宁通判三月弃官归屡荐皆固辞不起】
　　任　忠【登州卫人治乙丑进士授给事中每疏不避权阉多见采纳出守大名捐俸资士兵备易州驯习兵马为北辅倚重歴布政使累官陜西巡抚卒于官赐祭葬】
