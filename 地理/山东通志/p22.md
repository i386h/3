<!-- { "loadSidebar": true } -->
　　周为鲁棠邑重乡郎邑兼宋之方与湖陵地【左传公矢鱼于棠又使臧文仲宿于重馆又费伯城郎又战国策春申君曰魏将出而攻铚湖陵俱在县境】秦置方与湖陵二县属薛郡【史记沛公取湖陵方与】汉方与湖陵属山阳郡【王莽改湖陵为湖陆】东汉因之晋属高平国南宋省湖陆入方与属高平郡北魏因之【北齐废方与县邑志云入永昌郡即今城武县】隋【开皇中复置】方与县属彭城郡唐改名鱼台属兖州【武德初属金州寻属戴州贞观十七年戴州废属兖州宝应元年改名鱼台元和四年徙县治于黄台属徐州十四年仍属兖州】宋金属单州【后唐同光中改属】元属济宁路【至元二年省入金乡三年复置】明属兖州府【初属徐州寻属济宁府洪武十八年改属】
　　皇清因之编户二十七里
　　济宁州【济水南防泗北防汶州居其中故以济宁为名济宁卫附】
　　周为任邿二国地【详圻封志】秦属东郡汉置任城县属东平国东汉属任城国晋为任城国治南宋任城属高平郡后废北魏复置任城县又于县置任城郡【北齐废任城郡移高平郡治此】隋属鲁郡【废高平郡】唐属兖州宋属济州【因后周之旧也济州治钜野县】金徙济州治任城元济宁路【至元六年陞济州为济宁府治钜野任城为属十二年复置济州于任城以任城县省入属济宁府十五年迁府于济州以钜野行济州事其年仍于钜野置府济州还治任城十六年济宁陞为路置总管府二十三年复置任城为济州之附郭而济宁府仍治钜野】明【洪武元年】移济宁府治任城【十八年】省任城入济宁降为州属兖州府
　　皇清因之雍正二年分济宁为直州领县二雍正八年仍兖州府不领县编户五十四里
　　嘉祥县【境有获麟堆鲁西狩地也故曰嘉祥】
　　古大野地【禹贡大野既潴即此】周属鲁之西鄙秦属砀郡汉为钜野县地属山阳郡东汉因之晋南宋俱属高平郡北魏属任城郡隋唐属东平郡宋为山口镇金皇綂中始析钜野山口镇置嘉祥县属济州【正隆初圮于水徙治横山之南大定十五年又徙治于萌山下即今治也】元济宁路【初属东平路至元五年改属济州十六年复属济宁】明属兖州府【洪武四年属济宁府十八年降济宁为州随州改】
　　皇清因之雍正二年分济宁为直州嘉祥为属八年济宁仍兖州府以嘉祥属曹州直州十三年仍属兖州府编户一十四里
　　汶上县【在鲁北境上四汶之所迳也】
　　古厥国【详圻封李白任城防壁记北走厥国之墟】周为鲁中都邑后属齐为平陆邑秦属东郡汉置东平陆县属东平国东汉晋因之南宋为平陆县属东平郡北魏因之【北齐改为乐平县】隋复曰平陆属鲁郡【开皇时属兖州大业中属鲁郡】唐改曰中都县属郓州东平郡【天宝初属鲁郡贞元十四年属郓州】宋属东平府金改为汶上县属东平府【初改为汶阳泰和八年改今名】元属东平路明初属东平府后东平降为州随州属兖州府
　　皇清因之雍正八年改东平州为直州县仍属兖州府编户四十八里
　　阳谷县【地在谷山之阳县境有阳谷亭春秋僖公三年防于阳谷是也】
　　周春秋时为齐阳谷地秦属东郡汉为须昌县属东郡东汉晋属东平国南宋北魏属东平郡隋析置阳谷县属济北郡【开皇十六年改须昌曰宿城而别置须昌属东平郡】唐改属郓州【武德初属济州天宝十三年改属郓州东平郡】宋改属东平府【开宝六年河水湮没至太平兴国八年徙县治于上巡镇即今治也初属郓州宣和元年始改属府】金因之元属东平路明属兖州府【初属东平府东平降州随州府】
　　皇清因之雍正八年属东平直州十三年仍属兖州府编户三十九里
　　寿张县【汉置本春秋之良邑又县有寿聚合之曰寿良也光武避讳改曰寿张见水经注】
　　周为齐良邑战国时曰寿邑【详古迹】秦属东郡汉置寿良县属东郡东汉改曰寿张属东平国晋因之南宋改曰寿昌北魏复曰寿张俱属东平郡隋属济北郡唐属郓州【武德四年于县置寿州又析置寿良县五年寿州废并省入县仍复名寿张属东平】宋属东平府金因之【大定七年河水坏城乃徙县于竹口镇十九年复还旧治】元属东平路明属兖州府【洪武元年移县于梁山之东三年省入须城阳谷二县十四年复置于王陵店即今治属东平州济宁府十八年济宁降为州随州改】
　　皇清因之雍正八年属东平直州十三年仍属兖州府编户一十五里
　　东昌府【秦汉之东郡也尔雅云途出其后曰昌邱】
　　禹贡兖州之域周春秋时为齐西鄙又晋之东境卫之北境秦属东郡又钜鹿郡之东南地汉为东魏清河济隂等郡地东汉因之惟改茌平入济北国三国魏改属平原郡又分东魏二郡地为阳平郡晋置司兖冀三州察九郡国曰阳平曰广平曰魏曰顿邱曰濮阳曰济阳曰东平曰平原曰清河北魏以阳平顿邱及濮阳清河魏郡属司州而改平原东平南清河属济州隋废郡置博州寻废州复为武阳清河武安济北东平东郡唐置魏州魏郡濮州濮阳郡博州博平郡贝州清河郡洺州广平郡分属于河南河北二道宋更置京东东路领濮州河北东路领大名开德二府博恩二州河北西路领洺州金为大名府濮恩开博四州元初东平路复析为博州路中统间始改为东昌路明为东昌府领三州十五县山东布政使司
　　皇清因之雍正八年分濮州为直州以朝城观城范三县属之又分高唐为直州而于济南府割禹城平原临邑陵四县为属十二年撒高唐直州仍为府属【禹城等四县仍归济南府】今领州二县十二
　　聊城县【附郭晏子曰聊摄以东按聊摄二水名也东昌卫附】
　　殷为微子国【详圻封志】周为齐聊摄地战国时为聊城【鲁仲连射书喻燕将处】秦置聊城县属东郡两汉因之晋属平原国北魏属平原郡隋属武阳郡【开皇初置博州治此大业间改】唐为博州博平郡治【武德四年析置茌平县又析魏州之莘置莘亭县贞观元年皆省入十七年又省博平县入天祐三年改曰聊邑县为博平郡治又以聊邑高唐博平武水之河外地入郓州五代唐复为聊城后晋开运二年河决城圮徙治巢陵后周以武水县并入】宋为博州治【淳化三年河决城复圮乃移治孝武渡西亦曰孝武陵即今治】金因之元为东昌路治【至元初为博州路十三年改为东昌路】明为东昌府治
　　皇清因之编户三十四里
　　堂邑县【隋置县取县西北古堂邑故城为名汉制公主之食邑曰邑陈午尚馆陶公主食邑于此】
　　周为齐清邑【左传高弱叛齐侯使国胜告晋待命于清】秦属东郡汉置发干清二县属东郡东汉改清曰乐平为侯邑仍属东郡晋属阳平郡北魏二县仍属阳平郡【北齐并省】隋【开皇六年】合二县地置堂邑县属武阳郡【初属毛州大业间改】唐属博州【初属毛州贞观时改】宋金因之【宋熙宁初城圯于水徙治东十里即今治】元属东昌路【初属东平路寻改属博州路又改属东昌路】明属东昌府
　　皇清因之编户一十七里
　　博平县【本古博陵地汉更之曰博平尔雅大野曰平】
　　周为齐博陵邑【史记赵伐齐至博陵即此】秦属东郡汉置博平县属东郡【又置灵县属清河郡】东汉因之晋属平原国北魏属平原郡【北齐省灵县入】隋属清河郡【开皇初属毛州六年复置灵县至大业初复省入】唐属博州【武德三年析置灵泉县四年又省入十七年省博平入聊城嗣圣八年复析置】宋金因之【宋景祐四年徙县治东南三十里寛河镇即今治也熙宁二年割灵明砦清平县】元属东昌路明属东昌府
　　皇清因之编户一十八里
　　茌平县【应劭曰茌山名也县在山之平陆故名茌平】
　　周为齐牡邱地【春秋僖公十五年诸侯盟于牡邱即此】秦属东郡汉置茌平县属东郡东汉属济北国晋属平原国【后移治聊城县界之兴利镇】北魏属东平原郡【北齐废】隋【开皇初】复置属清河郡【初属贝州大业时改属】唐省茌平入聊城县宋因之金【天防中】复置茌平县属博州元属东昌路明属东昌府
　　皇清因之编户三十六里
　　莘县【县北有古莘亭见京相璠注】
　　周为卫莘邑地后入于晋【城濮之战晋文公观师于莘】秦属东郡汉置阳平县属东郡东汉因之晋属阳平郡寻省【永嘉后省入乐平县】北魏复置属阳平郡【北齐改曰乐平北周于此置武阳郡又分置莘亭县】隋改莘县属武阳郡【开皇六年郡罢仍改为阳平县八年又改为清邑县十六年置莘州于此大业初州废改县曰莘省莘亭县入】唐属魏州【武德四年析莘县置莘亭县又置莘州贞观元年州废县属魏州后复省莘亭县入五代梁属魏州后唐属兴唐府后晋属广晋府后汉属大名府】宋属大名府金因之元属东昌路明属东昌府
　　皇清因之编户一十八里
　　清平县【县在清河之北初曰清阳又曰清平皆取义于水也】
　　周为齐贝邱地秦属钜鹿郡汉置贝邱县属清河郡东汉为清河国晋因之北魏属清河郡隋改贝邱为清阳复改曰清平属清河郡后废【开皇六年改曰清阳又析置贝邱县十六年改清阳曰清平寻省贝邱县入】唐清平县属博州【五代梁唐晋汉皆因之周属大名府】宋清平县属大名府【熙宁二年割博平之灵明砦来属元丰中河决移治灵明砦即今治也】
　　金因之元属德州明属东昌府
　　皇清因之编户一十二里
　　冠县【本冠氏邑左传哀公十五年齐伐晋冠氏是也】
　　周为晋冠氏邑秦属东郡汉为馆陶县地属魏郡东汉因之晋属阳平郡北魏因之隋【开皇六年】析馆陶县地置冠氏县属魏州寻属武阳郡【大业初州废改属武阳】唐属魏州【初属毛州贞观元年州废省清水县入复属魏州魏郡】宋属大名府【仍五代之旧】金因之元【至元六年】陞为冠州直省部明降为县属东昌府
　　皇清因之编户二十七里
　　临清州【州志云清河在治之西北故名临清卫附】
　　周为卫国地【详圻封志】后入于晋战国时为赵之东鄙秦属东郡汉置清渊县属魏郡东汉因之晋改属阳平郡【郡志石赵立建兴郡改置临清县属之】北魏清渊县又析置临清县并属阳平郡【北齐省临清县入清渊】隋属清河郡【开皇六年复置临清县又分清渊县置贝邱县分临清地置沙邱县大业初省贝邱入清渊省沙邱入临清】唐属贝州清河郡【武德时省清渊入临清又复置沙邱属毛州贞观初省沙邱入大厯七年改属瀛州贞元末仍属贝州五代唐属兴唐府后晋改属澶州后汉后周改属大名府】宋属大名府【建炎中河决移治于州西南十里】金属恩州元属濮州明陞县为州属东昌府【洪武二年又移治于故县北八里七年割堂邑防通乡二里来属景泰初建新城于防通河北卫河东移县治焉治二年始建为州】
　　皇清因之编户四十一里
　　馆陶县【邑志云城西北七里有陶邱赵置馆于其侧因名尔雅再成为陶邱】
