<!-- { "loadSidebar": true } -->
　　翟守素【任城人干徳中为引进副使从伐蜀擢判四方舘以两川余孽未殄再命经畧诸郡分兵防遏寻从征太原并州太宗即位授宪州刺史讨平梅山洞蛮迁两浙兵马福建安抚使甚得人心权知河南府兼留守司前后歴职五十余年谨慎寛仁所至有声绩慎于断狱不萦心通显人以此多之】王　祐【字景叔萃人有名京师事太祖为监察御史累迁戸部贠外郎符彦卿镇大名有飞语上闻遣祐代之俾察彦卿动静祐至以百口明彦卿无罪且曰五代之君多以猜忌戮镇臣愿以为戒帝然之召判吏部卢多逊欲倾赵普讽祐比己祐不从出为镇国军司马未几知开封府以疾告太宗谓祐文章清节兼而有之特拜兵部侍郎卒】
　　柴成务【字寳臣曹州济隂人有词学博文稽古善谈论时人重其文雅干德中京府拔解太宗素知其名首荐之中进士累仕至给事中歴知梓州扬州入判尚书刑部有文集二十卷】
　　顔太初【顔子四十七代孙为国子直讲着有鳬绎先生集】
　　赵隣几【字亚之郓州须城人好学能文尝作禹别丸州赋万余言周显德间举进士太平兴国初召为左赞善大夫知制诰为文慕徐庚及王杨体毎搆思必敛袵危坐成千言始下笔属对精切致意缜宻时軰咸推服之终以著述劳瘁寝疾而卒淳化中遣直史舘钱熈即其家取所著书文集二十四卷补防昌日歴二十六卷鲰子一卷六帝年畧一卷史氏懋官志一卷诏付史舘赐其家钱十万子东之以廕补官殁于边】
　　许仲宣【字希粲青州人登进士为济隂主簿有识量迁淄州团练判官太祖召对便殿恱之擢太子中允知北海军圗上山川形势可为州郡遂升为潍州议建牧马监命仲宣行视诸州颇得善地上知其才太宗即位除西川转运使西南蛮扰边征交州不利仲宣乃谕降之帝嘉奬其功累官至河南府迁给事中】
　　李　觉【字仲明本京兆长安人曾祖鼎徙家益都觉举九经为秘书丞太宗以孔颖逹五经正义刻板诏觉校定帝视学觉讲易卦述天地感通君臣相应之防上甚恱详校春秋正义成改水部贠外郎】梁　灏【字太素郓州须城人防学于王禹偁尝质疑义禹偁不答灏发愤读书不期月复有所质禹偁大惊举雍熈初进士及第直史舘改右司谏真宗初诏羣臣言事灏作听政箴以献又应诏言边事时论称之歴官知制诰判大理寺河北饥命与薛映分为东西路廵检使还拜右谏议大夫充戸部使累至翰林学士同知审官院景德初知开封府卒年九十二上轸恻赐赠加等所着文集十五卷】李　冠【齐州歴城人尝举进士不第得同三礼出身与定陶刘潜齐名调干宁主簿卒于官所着有东臯集二十卷为时所重】
　　穆　宾【字廷秀章邱人少有志操不乐仕进世称君子卒葬女郎山之阳洛阳王夀卿表其墓黄庭坚跋】
　　田　诰【歴城人好著述每搆思必匿深草中絶不闻人声俄自草中跃出輙成一篇淳化中翰林韩伾荐之令召至阙下诰怏怏寝疾数日而卒】
　　李光袭【金乡人十世同居太平兴国二年诏旌其门按宋史贝州田祚十世同居兴国三年旌表咸平后麟州杨荣七世同居兖州董升五世同居大中祥符初兖州上言曲阜东野宜干封窦益竝五世同居又肥城杨屺四世同居景徳以后无闻焉上下之感应神矣哉】
　　吕　升【莱州人父权失明升剖腹探肝和药以进父服之复能视升亦无恙淳化中诏赐粟帛】范正辞【字直道齐州人治公羊谷梁春秋开寳中以著作郎治逋欠于淄州转运使称其能即知州事长山县吏张秀诈民钱二千杖杀之郡中畏服大平兴国中通判棣深二州徙知饶州饶多滞狱正辞至悉决遣之太宗召见嘉其能断擢江南转运使真宗即位判三司勾院兼侍御史首劾李昌龄贪墨上言牧宰宜慎举选因荐吴奋等五人寻通判郓州知淮阳军复膳部郎中】
　　姚　坦【字明白曹州济隂人开寳中由将陵尉歴官通判唐州太平兴国八年择通经有文行者以备宫僚坦为皇子翊善寻赐绯鱼金紫以仓部郎中改益王府翊善王尝为假山坦直言忤之是时太宗亦为假山闻坦言而毁王以坦检束不得自便或教王诈疾太宗知其故曰吾选端士辅王为善王不能用而又诈疾将使朕去正人何可得也杖其左右召坦慰谕曰卿居王官能以正为羣小所疾大为不易卿但如是勿虞谗间景德初外补卿州转运使表其治状嘉奬之移知光州卒】
　　张齐贤【字师亮曹州寃句人孤贫力学太祖幸西都以布衣条陈十事还语太宗曰我得一张齐贤异时可使辅汝为相太宗时擢进士授大理评事累歴外任寻以转运副使拜右谏议大夫签枢宻院淳化二年参知政事齐贤资仪丰硕慷慨有大畧多留心刑狱全活甚众所歴州郡皆有恩惠及民四践两府九居八座以致君泽民自任仕绩炳炳主眷独隆而提奬寒畯优礼故人不少倦后以司空致仕归老裴度午桥庄觞咏其间世谓福寿康宁罕有比者卒谥文定】
　　张　宏【字巨卿益都人举太平兴国初进士直史舘赐绯鱼预修太平御览知遂州以勤干闻雍熙中吕正张齐贤筹荐其文行擢枢宻直学士赐金紫拜枢宻副使太宗谓之曰卿与吕防正皆系朕简选大臣颇有沮议非朕独断岂能至此宏循谨不求赫赫之誉歴践通显未尝败事官至工部尚书】王禹偁【字元之济州钜野人举兴国八年进士由大理评事擢右拾遗直史舘献端拱箴御边十策太宗嘉之拜左司谏知制诰防京城旱疏请君臣修省判大理寺雪徐铉之诬力持妖尼道安之罪上以其刚直尝命宰相戒之至道元年授翰林学士知审官院诏命有不便者多取论奏俄以论孝章皇后礼罢知滁州或谮其买马亏价上曰彼曾却继迁五十马肯亏一马价哉真宗立由知扬州迁秩刑部应诏直言五事复知黄州奏言郡县宜增修武备以弥贼盗事见采纳咸平四年卒于官上悼惜之禹偁三知制诰词学赡敏遇事敢言以直躬行道为己任防时毕士安识其非常后进用在士安前士安知制诘其命乃禹偁词也所着有小畜集二十卷承明集十卷诗三卷行世】
　　张　逊【高唐人太宗在晋邸即帐下太平兴国初补左班殿直从征太原还迁文思副使请于京置易署贩鬻贡物嵗可获数十万缗以济经费太宗允之自是嵗有增羡录其劳迁妫州刺史累官知宣徽北院并枢宻院事时讨西蜀李顺以逊为右卫大将军知江陵府防漕卒数千人聚江陵谋逆以应蜀冦逊捕诛首恶二千余人余党悉平上嘉之逊小心谨慎洊歴贵显卒之后子敏中任比部郎中虚中至阎门只候】
　　谭延美【朝城人建隆初为控鹤指挥使汪端冦朗州延美攻破贼众擒端以归擢睦州刺史四迁至内殿直都知雍熈三年以行营都监北征猝与敌遇出其不意攻之获贼将大鹏翼以献録功擢幽州防御使寻知宁逺军报契丹兵至延美开门示之敌不敢入累知潞陜泾州以左领军卫上将军致仕】王　杲【齐州人宋初从征凙潞以功拔为龙卫军都虞侯防赵保吉还夏所赆方物悉拒不纳太宗诏赐白金百两迁右第一军屯镇州遇契丹于河上即按兵杀敌夺所乗马状闻召见授勤州刺史监河北有能声李顺扰西川进招安使败贼有功并捕平余党迁灵州部署并知夏石二州】
　　李惟清【字直臣其先下邑人父仲行为章邱簿因家焉初任涪陵尉禁絶滛祀振兴风化宦官督船木纵恣不法惟清奏杀之遂知名三迁至监察御史减荆湖盐价复酒耗端拱初歴戸部度支使时大发兵治方田惟清以方春妨农奏罢之出知广州太宗奬其防平寻召拜给事中同知枢宻院事惟清倜傥自任所至称强干官至刑部侍郎御史中丞】
　　邢　昺【字叔明曹州济隂人太宗时擢九经及第累官翰林侍讲学士真宗时受诏与杜镐舒雅孙奭等校定周礼仪礼公羊谷梁春秋传孝经论语正义尔雅义防后拜工部尚书知曹州】李　垂【字舜工聊城人咸平中登进士上兵制将制书为舘阁校理上导河形胜书欲复九河故道时论重之修起居注丁谓执政垂不徃谒或问之垂曰谓不以公道副天下望而恃权怙势观其所为必游朱崖吾不欲居其党也罢知亳州明道中入为阁门祗侯有言宰相欲用为知制诰劝其往见者垂曰我若昔谒丁谓干兴初已为翰林学士矣今年老大见大臣不公常欲面折之焉能趋炎附热以冀推挽耶执政闻之出知均州卒五子仲昌最知名官殿中丞英州参军】
　　张宗诲【字习之曹州寃句人司空齐贤第二子少喜学兵法齐贤任代州宗诲尝预计画嗣以父廕为秘书省正字迁太子中舎尝知富顺监防斗郎春叛羣蛮骚动宗诲攻破之擢开封判官累官知鄜州败将黄德和遁还延州不纳走鄜州宗诲曰军奔无所归勿复激乃拘德和是时麟城未完人心不安宗诲严斥堠修武备并力御之敌引去领兴州防御使以秘书监致仕】
　　燕　肃【字穆之益都人登进士知临卭县民无追扰召为监察御史出知明州俗轻悍喜鬬肃立法以靖之判刑部奏陈疑狱及可悯者皆上请因多得寛贷累迁至龙图阁学士礼部侍郎肃能诗兼通技防其畵及所制指南记里二车莲花漏法世推其精宻云】
　　宋　抟【字鹏举莱州掖人开寳八年登第歴潍州司理两以材能荐累职至河东转运使上言大通监冶铁盈积可备数十年鼔铸愿罢采以纾民力又请募兵以增武备在任十一年边疆有事经制漕运以干治称连徙他州郡朝义谓抟善职加祠部郎中诏书褒谕官至戸部侍郎】
　　戚　纶【字仲言楚邱人同文子少与兄维以文行知名举兴国八年进士知太和县父卒于随州徒步奔讣诏起复莅职江外民险悍纶为谕民诗五十篇老防皆传诵之知永嘉县转运使上其政绩连诏褒美真宗立授通判泰州有荐其文学纯谨者命为秘阁校理寻拜右正言龙图阁待制赐金紫纶久次州县留意吏事每便殿请对语必移日晷或中夜召见多所敷陈屡防军国大事皆被嘉奬在舘阁及奉差使不愧厥职由枢宻学士知杭扬青郓等州皆有惠政天禧初以太常少卿分司南京殁之日家无余资知府张知白助其丧】
　　张　进【曲阜人初大祖亲选勇士竒其才补控鹤官积功至御龙弩直都虞侯恩州刺史从太宗幸御廐执钺前导魁岸出羣上熟视异之累迁捧口天武四厢都指挥使上阅武近郊进与王超亲执金鼔节其进退军容甚肃复从上北征为先锋防应徙天雄部署河决郓州进董数州丁男塞之月余成功移并代部署防麟府以边警乞师多以无诏防犹豫进独发兵赴援至则围解手诏褒美景德元年卒】刘　潜【字仲方定陶人以进士知蓬莱县代还过郓州闻母病亟归母已卒潜一恸而絶其妻复抚潜号泣不食死时人称之曰子死孝妇死节】
　　张　咏【字复之自号乖崖濮州鄄城人郡举进士拟首荐咏让于夙儒张覃复登进士以苏易简荐为太子中允又以李沆宋湜冦凖荐为荆湖北路转运使太宗闻其强干有才超拜虞部郎中赐金紫旬日擢枢宻学士寻以言事被优防出知益州防上官正等讨李顺顿师不进咏盛供帐饯之属军校曰尔曹防国厚恩此行当直抵冦垒荡平丑类若老师旷日此地即为尔死所矣正由是深入得大防又化胁从诛讹言俱应变于仓猝之顷以故蜀民畏而爱之丁忧起知杭州真宗以咏在蜀治行优异复命代马知节加刑吏二部侍郎转运使上其治状有诏褒美曰得卿在蜀朕无西顾之忧矣咏公直有时望所歴他州皆着政绩上尝谓其才堪将相后以左丞礼部尚书卒谥忠定】
