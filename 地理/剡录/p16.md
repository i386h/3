<!-- { "loadSidebar": true } -->
　　出山居赋尔雅曰鳢鲖也陆玑疏曰鲂鳢也本草经曰蠡今作鳢字

　　鲋
　　出山居赋王肃易注曰鲋小鱼广雅曰鲭鲋也刘邵七华曰洞庭之鲋出于江岷素腴青颅朱尾碧鳞

　　鲢
　　鲢即鱮也鱼诗笺曰鱮似鲂而大头鱼之不美者土语曰买鱼得鱮不如啖茹埤雅曰吴越呼鳙鲢鱼齐唐越吟行楩柟非给燎鲂鲢必施罛

　　鳟
　　出山居赋陆玑疏曰鳟倪似鲵鳞细于鲵赤眼多细文孙炎尔雅正义曰鳟好独行

　　鲩
　　尔雅曰鳢鲩也陆玑疏曰鲩似鳢狭而厚江东呼为鲤鱼今剡渔谓之逆者鳟鳢之类也

　　鲤
　　李易剡山诗鱼跳破浪奋赤鬛鹤唳投松翻缟衣赤鬛鲤也

　　剡録巻十 
