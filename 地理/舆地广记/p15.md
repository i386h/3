<!-- { "loadSidebar": true } -->
　　中髙邑县本曰鄗晋邑也左传哀四年齐国夏伐晋取鄗即此汉属常山郡后汉光武即位于此更名髙邑为冀州刺史治焉晋属赵国元魏及隋属赵郡唐属赵州栢乡镇汉县属钜鹿郡后汉省之隋开皇十六年复置属赵郡唐属赵州皇朝熈宁五年省入髙邑赞皇镇隋开皇十六年置取赞皇山为名属赵郡唐属赵州皇朝熈宁五年省入髙邑
　　下保州五代以上地理与莫州同皇朝置保塞军后升为保州政和三年属清苑郡领县一
　　望保塞县本汉涿郡之樊舆中山之北新城地后废置不常北齐省入永宁县改为乐乡隋开皇十八年改为清苑属河间郡唐属瀛州景云二年属莫州皇朝建隆元年以县地置保塞军太平兴国六年升为保州改清苑为保塞县
　　同下州安肃军自五代以上地理与易州同皇朝置静戎军后改为安肃军领县一
　　中安肃县本易州遂城县地【阙】
　　之宥戎改置静戎军及静戎县景徳元年改
　　军与县皆为安肃焉
　　同下州永宁军自五代以前地理与中山府同皇朝置宁边军后改为永宁军领县一
　　望博野县本蠡吾汉属涿郡后汉属中山国桓帝父蠡吾侯葬此追尊为孝崇皇其陵曰博陵因分置博陵县晋改曰博陆为髙阳国治后魏改为博野北齐省蠡吾入焉隋属河间郡唐武徳四年置蠡州贞观元年州废属瀛州永泰中属深州周属定州皇朝熈宁四年以博野县地置宁边军景徳元年改永定天圣四年改永宁
　　同下州广信军自五代以上地理与易州同皇朝置威虏军后改为广信军领县一
　　中遂城县本北新城汉属中山国后汉属涿郡晋属髙阳国后曰武遂北齐改曰新昌隋开皇十八年改曰遂城属上谷郡唐属易州皇朝太平兴国六年置威虏军景徳元年改曰广信
　　中下州顺安军自唐以上地理与瀛州同如意元年析河间县置武兴属瀛州神龙元年更名唐兴景云二年属莫州五代时属瀛后废焉皇朝太平兴国七年以废唐兴县地置唐兴塞淳化三年升为顺安军领县一中髙阳县汉属涿郡后汉置河间国晋属髙阳国后置髙阳郡隋开皇初郡废十六年置蒲州大业初州废属河间郡唐武徳四年置蒲州贞观元年州废属瀛州皇朝至道三年属顺安军
　　河北路化外州
　　安东上都防府春秋战国属燕秦立辽东二汉因之汉末为公孙度所据魏晋亦为辽东郡后慕容廆居之后魏时髙丽国都其地唐总章元年李勣平髙丽得城百七十六分其地为都督府九州四十二县一百置安东都防府于平壤城以统之用其酋渠为都督刺史县令上元三年徙辽郡故城仪鳯二年又徙新城圣歴元年更名安东郡都督府神龙元年复故名开元二年徙于平州天寳二年又徙于辽西故郡城至徳后废领覊縻州十四
　　新城州都督府　　辽城州都督府　　安市州哥勿州都督府　　建安州都督府　　南苏州木底州　　盖牟州　　代那州　　　苍岩州磨米州　　积利州　　黎山州　　　延津州
　　大都督幽州武王封召公奭于燕都此及秦灭燕以为上谷郡汉高帝分立燕国昭帝元凤元年为广阳郡宣帝太始元年更为国东汉建武中并入上谷郡永平八年复立为郡兼立幽州魏晋为燕国前燕慕容隽初都其地元魏立幽州及燕郡北齐置东北道行台后周平齐置总管府隋开皇初郡废大业初府废立涿郡唐武徳元年为幽州天寳元年曰范阳郡升为卢龙军领县九
　　望蓟县周武王克商封帝尧之后于蓟又封召公于北燕其后燕国都蓟与六国俱称王为秦所灭属上谷郡二世时韩广自立为燕王项氏封臧荼汉高帝封卢绾相继为王皆都其地后改为广阳国东汉为郡兼立幽州魏晋为燕国前燕慕容隽自和龙徙都于此后又徙邺元魏亦为幽州及燕郡隋炀帝立郡唐为幽州
　　望幽都县本蓟县地隋于营州之境汝罗故城置辽西郡以处栗木靺鞨降人武徳元年曰燕州领辽西卢河怀逺三县是年省卢河六年自营州迁于幽州城中以首领世袭刺史贞观元年省怀逺开元二十五年徙治幽州北桃谷山天寳元年曰归徳郡建中二年为朱滔所灭因废为县与前分治郭下在府北一里
　　上广平县天寳元年析蓟置三载省至徳后复置上潞县二汉属渔阳郡晋属燕国元魏属渔阳后为郡治隋开皇初郡废属郡唐武徳二年自无终徙渔阳郡于此置州贞观年州废来属
　　上武清县本雍奴二汉属渔阳郡晋属燕国隋属郡唐属幽州天寳元年更名
　　永清县本武隆唐如意元年析安次置景云元年曰防昌天寳元年更名
　　上安次县汉属渤海郡东汉属广阳郡晋属燕国元魏属燕郡隋属郡唐属幽州
　　望良乡县两汉属郡晋属范阳国元魏属燕郡隋属郡唐属幽州圣厯元年改曰固节神龙元年复故名有大防山
　　望昌平县汉属上谷郡东汉属广阳郡晋属燕国元魏省后置东燕州及平昌郡后周州郡皆废后又置平昌郡隋开皇初郡废属郡唐因之北十五里有军都陉西北三十五里有纳款闗即居庸故闗亦谓之军都闗其北有防御军古夏阳川也
　　上州厯代地理与幽州同汉高帝立郡东汉因之魏文帝更名范阳郡晋武帝改为范阳国以封宣帝弟子绥为王元魏北齐后周复改为郡开皇初郡废属郡唐大厯四年节度使朱希彩奏请置州后曰郡领县四
　　上范阳县本涿县汉曰涿郡魏范阳郡晋曰范阳国元魏以后复为郡隋开皇初废属涿郡唐武徳七年改涿县曰范阳属幽州
　　上固安县本方城县地汉属广阳国东汉属涿晋属范阳国元魏属范阳郡齐废唐贞观元年自章信城移固安县治此属幽州后来属
　　上新昌县汉属涿郡东汉省之唐大厯四年析固安复置
　　上新城县本汉县地唐太和六年析范阳置有督亢陂溉田号为膏腴燕太子丹使荆轲以督亢地图献秦王即此
　　上易州厯代地理与幽州同秦属上谷郡二汉属郡魏属范郡晋属范阳国元魏复属范阳郡隋开皇初立易州及黎郡寻废大业初州废立上谷郡唐为易州天寳元年曰上谷郡领县四
　　上易县本汉故安县属郡魏晋元魏属范阳郡北齐省故安县隋立易州及易县又置上谷郡唐因之汉安故县故城在今县南易水所出燕太子丹送荆轲入秦祖道于水上轲起为夀歌曰风萧萧兮易水寒壮士一去兮不复还即此
　　上涞水县本二汉逎县属郡晋属范阳国元魏属范阳郡后周省之隋开皇初置范阳县割属易州六年改曰固安八年省十年置永阳县十八年改涞水唐因之
　　中满城县汉北平县地属中山国元魏改永乐县为乐浪郡侨治北齐属昌黎郡隋属上谷郡郡废属易州唐天寳元年更名满城有郎山
　　中下五回县唐开元二十三年析易县置并置楼亭板城二县至天寳后二县省
　　下檀州厯代地理与幽州同秦为渔阳右北平二郡地二汉因之元魏立密云广阳安乐三郡又立安州北齐废密云广阳二郡入安乐后周改州为州隋开皇初郡废十六年州徙寻立檀州大业初州废复为密云郡唐武徳元年复为檀州天寳元年曰密云郡领县二中密云县本二汉傂奚县地属渔阳郡后省元魏立密云郡及密云县北齐郡废属安乐郡省白檀要阳二县入焉隋属檀州后属安乐郡唐自燕乐徙檀州
　　治焉元魏又立安乐郡领安市土垠二县北齐省土垠入安市后周省安市入密云隋开皇初郡废白檀要阳二县汉属渔阳郡东汉省之元魏复置分属故土垠县二汉及晋属右北平郡元魏属渔阳郡后分属
　　中燕乐县元魏属广阳郡兼立立州北齐郡废属安乐郡省广兴方城二县入焉后周改州曰州隋徙州寻立檀州后为安乐郡唐属檀州
　　下蓟州厯代地理与幽州同秦为渔阳右北平二郡地汉因之后废隋文帝徙州于此复置总管府帝初置渔阳郡唐武徳元年郡废入幽州开元十八年分立蓟州天寳元年曰渔阳郡领县三
　　中渔阳县汉旧县属渔阳郡省之复置元魏属渔阳郡后又省隋末复置唐属幽州开元十八年析置蓟州有鲍立水
　　中三河县唐开元四年析潞县置
　　中玉田县本无终春秋无终子国也二汉及晋属右北平郡元魏属渔阳郡后省北齐复置隋为渔阳郡治后省唐武徳二年复置属幽州贞观元年省干封二年复置万嵗通天元年更名神龙元年属营州开元四年还属幽州八年复属营州十年又属幽州十八年来属【阙】雒阳【阙】至孝父母殁之于无终山山
　　高八十里【阙】　　　为水【阙】置饮焉有人就饮与石一
　　斗令种之而【阙】　　　　石处名曰玉田后因以名县故徐无县二汉及晋【阙】　　右北平郡元魏属渔阳郡后周废入无终
　　上妫州厯代地理与幽州同秦立上谷郡二汉因之晋太康中分立广密郡二魏曰广宁郡北齐立北燕州及长宁永丰二郡后周去北字隋开皇初郡废大业初州废入郡唐武徳七年平高开道立北燕州贞观八年更名天寳元年曰妫川郡领县一
　　上怀戎县本二汉潘县属上谷郡唐属广密郡北齐改置怀戎县及立北燕州后周曰燕州唐为北燕州后改曰妫州天寳中析置妫川县寻省妫水贯中故鹿县二汉属上谷郡晋属广甯郡后省昔黄帝与蚩
　　尤战于鹿即此鹿城东一里有阪泉黄帝与炎帝战于阪泉即此东北五十里有居庸塞东连卢龙碣石西属太行山实天下之险有铁门闗有磨笄山赵襄子灭代其姊磨笄自杀因为名代人怜之为立祠
　　下平州商时为孤竹国春秋时山戎肥子二国地战国属燕秦为辽西右北平二郡地二汉因之晋属辽西郡元魏属辽西北平二郡兼立平州北齐废辽西入北平隋开皇初郡废大业初州废复为北平郡唐武徳二年曰平州天寳元年曰北平郡领县三
　　中卢龙县本肥如春秋晋灭肥肥子奔燕受封于此故曰肥如二汉及晋属辽西郡元魏为郡兼立平州北齐属北平郡隋开皇六年省肥如入新昌十八年改新昌曰卢龙为郡治焉唐为平州故令支县二汉属辽西郡晋省之有孤竹故城伯夷叔齐让国于此汉灵时辽西太守防翻梦人谓己曰余孤竹君之子伯夷之弟也辽海漂吾棺椁闻君仁善愿见藏覆明日视之水上有浮棺吏笑者无疾而死于是改之为立祠焉有卢龙塞道自无终县东出渡濡水向林兰陉东越清陉至九城二百许里故魏志言田畴引军出卢龙塞迳白坛厯平罡登白狼望柳城是也有濡河
　　中石城县本二渝二汉属辽西郡晋省入阳乐隋末复置唐武徳七年省贞观十五年复置万嵗通天二年更名故絫县汉属辽西郡故骊成县汉属右北平郡东汉皆省焉有禹贡碣石山秦皇汉武皆登之以望巨海其石碣然而立在海旁故名之晋太康地志云秦筑长城所起自碣石在今高丽界非此碣石也有临渝闗
　　中马城县本海阳县地二汉及晋皆属辽西郡唐开元二十八年置马城县以通水运
　　上都督府营州商时孤竹县地春秋时属山戎战国属燕秦属辽西郡二汉及晋因之前燕慕容皝自徙河之青山徙都于此后燕慕容寳北燕冯跋亦都焉元魏立营州领昌黎建徳辽东乐浪冀阳营邱六郡北齐废昌黎辽东乐浪营邱并入建徳冀阳二郡后周平齐其地为高寳宁所据隋开皇初克之大业初州废立辽西郡唐武徳元年曰营州万嵗通天元年为契丹所陷圣厯二年侨治渔阳开元五年又还治柳城天寳元年曰柳城郡领县一
