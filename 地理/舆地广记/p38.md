<!-- { "loadSidebar": true } -->
　　中下江津县本汉江州县地后既改江州为巴县乃于此别置江州西魏改曰江阳立七门郡隋开皇初郡废属渝州十八年曰江津唐因之故万夀县本万春唐武徳三年析江津置五年更名皇朝乾徳三年省故南平县唐置属霸州贞观十三年州废来属皇朝雍熈五年省入江津
　　下壁山县唐至德二载析巴江津万夀置有重壁山油溪
　　珍州古蛮夷之地二汉晋隋属防牱郡唐属珍州元和三年州废属溱州后复属西髙山唐襄弃之皇朝大观二年大骆解上下族帅骆世华骆文贵等献地东西四百五里南北三百五十一里以立珍州亦曰乐源郡今县一
　　中乐源县唐贞观十六年置属珍州后废皇朝大观二年立珍州复置乐源为州治焉
　　承州春秋战国及秦为蛮夷地二汉晋属防牱郡通代恃险不闻臣服隋炀帝时属明阳郡兼属黔安唐武徳四年立夷州贞观元年州废四年复置天寳元年曰义泉郡唐襄弃之皇朝大观三年蕨平帅任汉崇等献地东西三百五十九里南北六百六十五里改为承州今县五
　　绥阳县隋末置属明阳郡唐武徳二年属义州贞观十一年来属而自都上徙州治焉有绥阳山
　　都上县唐武徳元年析彭水置属黔州贞观四年立夷州十一年州徙治绥阳义泉县隋末置属明阳郡唐武德二年属义州五年属智州贞观十一年属牢州州自信安徙治焉十六年州废来属
　　洋川县唐武徳二年置属义州贞观十六年州废来属寜夷县隋末置唐初属思州武徳四年立夷州贞观元年州废属务州开元二十五年来属自都上以下四县故基荒废不可考验皇朝収复但据夷人所指以置县然源其始析置移属则都上当近黔州寜夷当近思州也
　　溱州古蛮夷地自汉至隋属防牱郡唐贞观十六年开山洞立溱州天宝元年曰溱溪郡唐襄弃之皇朝熙宁七年招收置荣懿寨属南平军崇宁中复立溱州旧县二
　　中荣懿县唐贞观十六年置为州治后废皇朝以为荣懿寨南川县唐又置乐末县咸亨元年省
　　中下扶欢县唐贞观十六年置
　　梁山军皇朝开宝三年以石氏屯田务立军今县一中下梁山县西魏析胊防置隋属巴东郡唐武徳三年属南浦州八年州废属防州是年复立浦州又来属后改为万州皇朝开宝三年立军以为治焉有栢枝山髙梁水纻溪
　　同下州南平军春秋战国为巴地秦属巴郡二汉晋宋齐因之后为蛮夷所据唐武徳二年开南蛮立南州三年改曰僰州四年复曰南州天宝元年曰南川郡唐襄弃之皇朝熙宁七年招收西南蕃部立南平军今县二中下南川县本隆阳唐武徳二年置为南州治先天元年更名唐末废皇朝皇祐五年复置属渝州熈寜七年以县之铜佛坦立南平军而省南川为镇入隆化元丰元年复置有松山得胜山七渡水
　　中隆化县唐贞观十一年置属涪州先天元年改为賔化后复故名皇朝熈寕七年来属有永隆山罗縁溪僰溪胡阳溪
　　同下州遵义军歴代地理与播州同皇朝大观二年蕃帅杨文贵献地东西二百二十二里南北六百一十二里置遵义军今县一
　　遵义军汉且兰县地属防牱郡唐贞观元年析防牱置属郎州十一年州废县亦省十三年复立播州亦复置县十四年更名罗十六年更名遵义后自播川徙州治焉唐襄播州为杨氏两族所分据一居播川一居遵义以仁江水为界其后居播州者曰光荣得唐所给州铜牌居遵义者曰文贵得州铜印皇朝大观二年两族各献其地皆自以为播州议者以光荣为族长重违其意乃以播川立州遵义立军焉
　　同下州大寜监自五代以前地理与防州同皇朝开寳六年立监今县一
　　中下大曷县本泰昌晋太康初分秭归置属建平郡宋齐因之后周避文帝名改曰建昌而立永昌郡寻废又改县曰大昌隋属巴东郡唐属防州皇朝以县之盐泉所置大寜监端拱元年来属为监治焉故比井县晋属建平郡宋齐梁因之后周省入有巫溪咸泉
　　防州路化外州
　　下费州古蛮夷地二汉晋宋属防牱郡山川险阻为俚獠所居多不賔附至后周始置为费州以费水为名后废隋属黔安郡唐武徳初属思州贞观四年立费州天寳元年曰浯州郡领县四
　　中下涪川县隋开皇五年置属黔安郡后废唐武徳四年析务州置属思州贞观四年立费州为州治
　　中下扶阳县隋仁夀四年置属巴东郡唐武徳四年属思州贞观四年来属
　　中下多田县唐武徳四年置属思州贞观八年来属中下城乐县唐武徳四年置属思州贞观八年来属下西髙州春秋为蛮夷地战国秦汉为夜郎国元鼎六年开夜郎属防牱郡东汉蜀晋宋因之其后不属唐贞观十六年开山洞立珍州天寳元年曰夜郎郡元和三年州废属溱州后复立西髙州领县四内乐源地先归附别立珍州
　　中下夜郎县本汉夜郎国有豚东南至广郁有郁水又东南至畨禺城下入海所谓防牱江也武帝伐南越唐防言夜郎精兵可得十万浮船防牱出不意此制越一竒也上乃使防从巴符闗入见夜郎侯约为置吏及以为犍为郡后且兰反杀犍为太守汉灭且兰立防牱郡而犍为郡徙治僰道焉夜郎侯入朝上以为夜郎王至成帝时夜郎王兴与钩町漏卧更举兵相攻防牱太守陈立渝告兴不从命立出行县至兴国且同亭召兴入见立数责因斩之以其地为县属防牱郡东汉以后因之后废唐贞观十六年开山洞置夜郎县为珍州治李白流夜郎即此元和三年州废属溱州后复立曰西髙州
　　中下丽髙县或作丽臯唐贞观十六年置
　　中下荣徳县唐末置







　　舆地广记卷三十三
　　钦定四库全书
　　舆地广记卷三十四
　　宋　欧阳忞　撰
　　福建路
　　大都督府福州春秋为七闽地战国越王无疆为楚所灭子孙分散或居闽地以州服于楚秦为闽中郡而越后世曰无诸从诸侯平秦汉髙帝五年封为闽越王都此及武帝时闽越反国除徙其民于江淮之间其地遂空后有逃遁山谷者颇出立为治县属会稽郡东汉因之吴分属建安郡晋太康三年立晋安郡宋齐因之陈兼立闽州后改曰丰州隋平陈郡废改州曰泉州大业初州废立建安郡唐武徳六年曰泉州景云二年曰闽州开元十三年改今名天寳元年曰长乐郡后升威武军节度唐末为闽王氏所据石晋时入吴越后周改彰武军皇朝太平兴国二年复曰威武军今县十二望闽县汉封闽越王无诸都此后治县属会稽郡东汉为侯官都尉吴属建安郡晋太康三年分立晋安郡及置源丰县以为郡治宋齐因之后省入东侯官隋开皇九年郡废改县曰原丰十二年更今名大业初置建安郡唐曰泉州又曰闽州又曰福徳有九仙山福山金﨑山
　　望侯官县东汉置侯官都尉晋曰侯官县属晋安郡宋齐因之后曰东侯官而省原丰入焉隋开皇九年改东侯官曰原丰唐武徳六年复置与闽县分治郭下八年省长安二年析闽复置元和三年省五年复置有闽山螺江昔闽人谢端钓得异螺因名之有侯官浦
　　望福清县本禺安唐圣厯二年析长乐置天寳元年改为福清唐朱梁改为永昌后唐同光初复故名晋天福初改为南台后复故后更今名有练门江
　　望懐安县皇朝太平兴国二年析闽丰有方洪塘江望长溪县唐武徳六年置寻省入连江长安二年复置有仙游山白水江
　　望连江县本温麻晋太康四年以温麻船屯置县属晋安安郡宋因之后省唐武徳六年析闽地置寻更名有材塘唐贞观元年筑
　　望古田县唐永泰二年析侯官尤溪置有石塘山古田口
　　长乐县本新寜唐武徳六年析闽置寻更名有海坛山演江
　　永福县本永泰唐咸通二年析连江及闽置皇朝崇寜元年更名有髙盖山
　　中闽清县朱梁干化元年王审知扵梅溪塲置有竹山钟湖
　　中罗源县本永州自五代置皇朝天寳五年改为永昌干兴元年改今名有四明山
　　中寜徳县五代置有大海
　　上建州春秋为七闽地战国为越人所居秦属闽中郡二汉属会稽郡吴永安三年分置建安郡晋宋齐梁因之陈属闽州后属丰州隋平陈郡废属泉州大业初州废属建安郡唐武徳四年立建州天宝元年曰建安郡唐末为闽王氏所有升镇武军节度石晋时入南唐改永安军又改忠义军后降军事皇朝端拱元年升建寜军今县七
　　望建安县葢越王句践冶铸之所汉诛闽越徙其民以空其地有遁逃山谷者后颇出焉乃立为冶县属防稽郡东汉分冶地为防稽东南二部都尉东部台州是也南部今县是也吴置建安县以为郡治晋以后因之隋废郡属泉州州废属建安郡唐立建州有白鹤山茶山建安水东溪
　　望瓯寜县皇朝治平三年析建安建阳浦城置与建安分治郭下咸寜三年省元祐四年复置
　　望建阳县晋太康中置属建安郡宋以后因之后省唐武徳四年复置八年省入建安垂拱三年复置有浮石山建阳溪
　　望浦城县汉末置汉兴县吴改曰吴兴属建安郡晋宋因之后省隋末复置唐武徳四年改为唐兴后省入建安载初元年复置天授二年曰武寜神龙元年复名曰唐兴天寳元年更今名有孤山太湖山
　　望崇安县皇朝淳化五年升崇安为县有武夷山开县皇朝咸平五年升开镇为县有洞宫山上松溪县五代时置有松溪
　　上泉州春秋为七闽地战国为越人所居秦属闽中郡汉属闽越国后及东汉属防稽郡吴属建安郡晋属晋安郡宋齐因之后置南安郡隋平陈郡废属泉州唐初亦属焉圣厯二年立武荣州三年废乆视元年复置景云二年更名天寳元年曰清源郡唐末为闽王氏所有石晋时附于南唐升清源军节度皇朝太平兴国三年改平海军今县七
　　上晋江县唐开元八年析南安置而自南安徙州治此有泉山晋江
　　中南安县吴置东安县晋改曰晋安属晋安郡宋以后因之后置南安郡隋平陈郡废改县曰南安属泉州唐武徳五年置丰州贞观元年州废属泉州圣厯二年立武荣州后改为泉州而徙治晋江有金鸡山晋水中同安县晋属晋安郡后省五代复置
　　中恵安县皇朝淳化五年析晋江置有锦田山洛阳江中永春县五代置有石鼓山
　　下清溪县五代置有庐山溪水
　　下徳化县五代置有灵馨山
　　上南剑州春秋为七闽地战国为越人所居秦属闽中郡汉属闽越国后及东汉属防稽郡吴属建安郡晋宋齐梁陈因之隋属泉州唐属建福汀三州南唐李景立剑州亦曰剑浦郡皇朝太平兴国四年为南剑州今县五
　　剑浦县本延平晋属建安郡后省五代置及剑浦县南唐立建州初治延平后徙剑浦而延安省入有延平津晋张华雷焕所佩龙泉太阿二寳剑后跃入水化为二龙即此津也
　　上将乐县晋宋属建安郡后省唐武徳五年析邵武复置抚州七年省垂拱四年析邵武及故绥城地复置属建州元和三年省五年复置皇朝太平兴国四年来属上左溪县唐开元二十九年开山洞置属福州南唐时来属
　　中沙县宋曰沙村县属建安郡后省唐武徳四年置沙县属建州后省入建安永徽六年复置大业十二年属汀州
　　下顺昌县南唐置
　　下汀州春秋为七闽地战国为越人所居秦属闽中郡汉属闽越闽后及东汉属会稽郡吴属建安郡晋宋以后属晋安郡隋属泉州唐开元二十四年开福抚二州山洞置汀州天寳元年曰临汀郡唐末为闽王氏所有石晋时附南唐后改南州皇朝乾徳四年复故名今县五
