<!-- { "loadSidebar": true } -->
　　中柳城县汉属辽西郡为西部都尉治东汉省慕容皝以柳城之北龙山之南南徳地也乃营建都邑改柳城曰龙城而徙居于此时有黒龙白龙各一鬬于龙山皝亲观之祭以太牢二龙交首嬉翔解角而去皝悦号新宫曰和龙宫后慕容寳冯跋相继都焉元魏立营州及昌黎郡北齐废郡隋开皇初改龙城县曰龙山十八年复改曰柳城后立辽西郡唐曰营州汉交黎县属辽西故城在东南徙河县属辽西故城在东北青山慕容廆所据在东百九十里棘城高阳氏之墟在东南百七十里鲜卑山在东南二百里有鸡鸣山曰狼水




　　舆地广记卷十二
　　钦定四库全书
　　舆地广记卷十三
　　宋　欧阳忞　撰
　　陜西永兴军路上
　　次府京兆府本周室所居谓之宗周平王东迁地入于秦至孝公徙都焉始皇置内史汉元年属塞国二年为渭南郡髙帝都此九年复为内史武帝建元六年分为右内史太初元年更为京兆尹王莽既败更始赤眉相继据之后汉都洛阳仍以此为京兆尹献帝亦常都此魏改尹为太守后改为秦国复为京兆国晋为京兆郡兼置雍州愍帝亦都之其后为刘曜苻坚姚兴所据后魏亦为京兆郡兼置雍州后周复为京兆尹隋初置雍州后改为京兆郡京唐初为雍州开元元年改为京兆府后周隋唐皆为帝都昭宗迁洛废为佑国军梁初改京兆府曰大安佑国军曰永平军后唐复为西京晋废为晋昌军汉改曰永兴军领县十五
　　次赤长安县本宗周之地文王作丰今县西北灵台乡丰水上是也武王作镐今昆明池北镐陂是也秦为咸阳县地汉髙帝五年置长安县惠帝元年城之经纬各长十五里城中皆属长安今长安故城是也后汉因之晋及后魏为京兆郡后周都焉隋开皇三年自汉长安故城东南移二十里置新都前直子午后枕龙首山左临灞岸右抵沣水唐因之有终南山沣水镐水
　　次赤万年县本汉长安县地后周始于长安城中置万年县取汉县为名隋文帝龙潜封号大兴开皇三年改曰大兴县唐武徳元年复故名汉杜陵县故杜伯国周武王灭唐而还之于此宣王以无罪杀杜伯杜伯之神射王于镐故有周右将军杜主祠秦武公十一年县之汉宣帝以杜东原上为初陵故更名杜为杜陵属京兆尹后汉及晋因之后魏改曰杜城后周废之故城在今县南汉霸陵县本秦芷阳文帝其上改曰霸陵陵在霸水之西霸水故滋水也秦穆公更名以显霸功晋曰霸城后魏曰西霸城后周废之故城在今县东南汉南陵县故城在今县东南有白鹿原长乐陂本浐坡隋文帝更名有灞水
　　次畿鄠县古有扈国有甘水出南山甘谷北入渭秦孝文王起萯阳宫于此二汉属右扶风晋属始平郡隋属京兆郡唐因之
　　次畿蓝田县汉属京兆尹后汉晋皆因之后周置蓝田郡寻废隋属京兆郡唐因之南有蓝田闗故峣闗也汉髙帝自武闗攻秦用张良计破秦于此
　　次畿咸阳县秦孝公十二年都咸阳筑冀阙自栎阳徙都之其后始皇以为咸阳人多先王之宫庭小吾闻丰镐之间帝王之都也乃营作朝宫渭南上林苑中先作前殿阿房东西五百歩南北五十丈为复道自阿房渡渭属之咸阳以象天极阁道絶汉抵营室云后项籍屠咸阳烧其宫室汉髙帝元年更名新城七年罢属长安武帝元鼎三年别为渭城县属右扶风后汉省之唐武徳元年析泾阳始平置咸阳县属京兆府秦咸阳故城在县东十五里汉渭城故城在今县东北故杜邮也秦白起迁隂宻出咸阳西门十里至杜邮赐死即此地汉长陵县髙帝所属左冯翊后汉属京兆尹晋省之故城在今县境
　　次畿醴泉县汉谷口县属左冯翊故城在今县北郑子真其县人也后汉省之后魏置寕夷县西魏置寕夷郡后周改为秦郡后废隋开皇十八年改县曰醴泉属京兆郡唐因之有九嵏山
　　次畿泾阳县本秦故县昭王封其弟泾阳君于此二汉及晋为池阳县地后置泾阳县及咸阳郡隋开皇初郡废属京兆郡唐因之有焦防泽谓之瓠中
　　次畿栎阳县秦献公自雍徙居栎阳而天雨金周太史儋见献公曰周故与秦国合而别别五百嵗复合七十嵗而霸王出焉项羽立司马欣为塞王都此汉髙帝初起亦尝居之太上皇栎杨起万年陵因分置万年县后汉省栎阳入万年晋属京兆郡后周徙万年置于长安城中而移广阳县置于故万年城隋开皇三年改万年为大兴而复改广阳为万年属京兆郡唐武徳元年复改大兴为万年而改万年为栎阳属京兆府
　　次畿髙陵县本秦故县昭王封弟髙陵君于此二汉属左冯翊魏文帝改曰髙陵晋属京兆郡隋大业初复改曰髙陵属京兆郡唐属京兆郡
　　次畿兴平县本周大丘懿王都之秦改曰废丘项羽立章邯为雍王都此汉髙帝三年更名槐里属右扶风晋置始平郡后置扶风郡而改槐里曰始平县隋开皇初郡废属京兆郡唐属京兆府景龙四年中宗送金城公主入蕃别于此二汉曰金城县至徳二年改曰兴平次畿临潼县骊山在南故骊戎国周幽王遇犬戎之祸于此秦曰骊邑汉髙帝七年太上皇思东归髙帝于是改筑城寺街里以象丰徙丰民以实之命曰新丰属京兆尹后汉及晋皆因之唐属京兆府垂拱二年改曰庆山神龙元年复故名三年析新豊万年置防昌县七年省新丰入焉改曰昭应属京兆府皇朝大中祥符八年改曰临潼唐置宫在骊山下咸亨二年始名温泉宫天寳元年更名骊山曰防昌山六年更名温泉曰华清宫宫治阳井为池环山列宫室又筑罗城置百司及十宅焉有鸿门汉髙帝防项羽于此有戏水陈涉遣将周章西入闗至戏是也
　　次畿武功县本邰邑后稷所封邰亦作斄汉属右扶风后汉省入郡武功亦汉县本在渭南属右扶风后汉因之晋属始平郡后周置武功郡建徳中郡废而置武功于故斄城今县是也隋属京兆郡唐属京兆府汉羙阳县属右扶风后汉及晋皆因之后周省入武功故城在今县北七里有太壹山禹贡所谓终南有垂山禹贡所谓敦物也
　　次畿干祐县本安业县唐万嵗通天元年析商州之豊阳置景龙三年属雍州景云元年属商州乾元元年改为乾元县汉改曰干祐属京兆府
　　次畿奉天县唐文明元年析醴泉始平好畤武功永夀置以奉干陵陵在北五里属京兆府徳宗避泾卒之乱出居于此为朱泚所围頼浑瑊扞城得以不陷干宁二年以县置干州皇朝熙寕三年州废复来属
　　次畿终南县本汉厔县地唐武徳二年析置终南县贞观八年省后为清平县皇朝大观二年复置
　　次府河中府周时为魏国春秋时属晋以封大夫毕万战国时魏恵王徙都大梁而其地入秦后置河东郡二汉晋皆因之兼置雍州后魏改为秦州后周改为蒲州隋初郡废帝初州废之复置河东郡唐初为蒲州开元八年置中都为府是年罢都为州乾元三年复为河中府寻罢后为河中节度皇朝太平兴国七年改为防国军领县八
　　次赤河东县故蒲坂舜之所都有厯山妫汭水春秋文十二年晋人秦人战于河曲在县南战国属魏秦昭襄王四年取蒲海隋末废唐永徽元年薛大鼎开之百姓歌曰新河得通舟楫利直逹沧海鱼盐至昔日徒行今骋驷美哉薛公徳滂被皇朝治平二年徙治保顺军有鬲津河禹贡九河之一也
　　盐山县二汉为盐城县属渤海郡故城在今县南晋以后皆因之隋开皇十八年改为盐山属棣州大业初属渤海郡唐属沧州有盐山
　　乐陵县二汉属平原郡故城在今县东晋属乐陵国后为乐陵郡治焉隋开皇初郡废属棣州大业初属渤海郡唐属沧州有汉重合县故城在县东皇朝熈寕二年徙治咸平镇有钩盘河禹贡九河之一也
　　中南皮县汉属渤海郡章武有北皮亭故此云南皮后汉为渤海郡治焉建武中曹公破青州刺史袁谭于此晋因之隋属渤海郡唐属景州临津镇本汉东光县地隋开皇十六年于胡苏亭置胡苏县属平原郡唐更名临津属景州皇朝熙寕六年省入南皮有洁河禹贡九河之一也
　　上冀州春秋时属晋战国属赵秦属钜鹿郡汉置信郡国景帝改为广川宣帝复故后汉明帝更名乐安安帝改曰安平后兼置冀州晋因之后魏为长乐郡兼置冀州北齐后周皆因之隋初郡废而冀州如故大业初州废复置信都郡唐为冀州皇朝庆厯八年升武安军节度领县六
　　望信都县汉为信都国治后汉为安平国治晋因之后魏以来为长乐郡治隋开皇初郡废分信都置长乐县大业初省信都入焉置信都郡唐为冀州改长乐县为信都有禹贡降水汉昌城县属信都国后汉改为阜城后徙焉故城在今县北汉扶栁县属信都国后汉属安平国晋因之北齐省焉故城在今县西
　　上蓨县本汉脩县属信都国后汉属渤海郡晋因之隋开皇五年改为蓨县属冀州大业初属信都郡唐属徳州永泰元年属冀州汉观津县故城在东北
　　上南宫县汉旧县属信都国吕后封张敖子偃为南宫侯即此后汉属安平国晋省之后复置元魏属长乐郡北齐省之隋开皇六年复置属冀州大业初属信都郡唐属冀州堂阳镇本汉堂阳县属钜鹿郡后汉属安平国晋省之后复置北齐省之隋开皇十六年复置属冀州大业初属信都郡唐属冀州皇朝皇祐四年省入南宫
　　上彊县汉旧县属清河郡后汉省之后复置隋属冀州大业初属信都郡唐属冀州汉广川县属信都国后徙焉故城在今县东北
　　上武邑县汉属信都国后汉属安平国晋因之后齐废隋开皇六年复置属冀州大业初属信都郡唐属冀州观津镇本赵地乐毅自燕降赵封之于此号为望诸君汉为观津县属信都国后汉及晋因之后省有衡漳石隄唐显庆元年筑
　　中衡水县隋开皇十六年分信都北界武邑西界下博南界置衡水县属冀州大业初属信都郡唐属冀州上博州春秋为齐之西境战国属齐赵卫三国之交秦属东郡汉属东郡平原清河三郡后汉属东郡平原二郡晋属平原国宋分置魏郡后魏置南冀州及平原郡隋初郡废改州为博州大业初州废属武阳郡唐为博州天寳元年曰博平郡领县四
　　望聊城县本齐西鄙之邑水经注云聊城县东北三十里有摄城左传所谓聊摄以东是也战国时燕将保聊城齐田单攻之嵗余不下鲁仲连乃为书约之矢以射城中燕将见书乃自杀二汉属东郡魏晋属平原国后为平原郡治焉隋开皇初郡废十六年置博州大业初州废以聊城属武阳郡唐武徳四年置博州汉茌平县属东郡后汉属济北郡魏晋属平原国昔石勒耕于茌平闻鼓角鞞铎之声其母以为作劳耳鸣即此后废焉唐武徳四年析聊城置茌平县贞观八年省入
　　望髙唐县春秋齐邑汉属平原郡后汉及晋皆因之后魏置南清河郡北齐郡废隋开皇初属贝州大业初属清河郡唐武徳四年属博州
　　望堂邑县本汉清阳县地为清河郡治焉隋开皇六年分置唐邑县属武阳郡唐武徳四年属博州
　　博平县汉属东郡魏晋属平原国元魏属长乐郡隋开皇初属贝州大业初属清河郡唐属博州汉灵县属清河郡后汉及晋因之后废隋开皇初复置大业初省入博平唐武徳三年复置四年省入焉
　　上棣州春秋战国皆属齐秦属齐郡汉属渤海平原千乘郡后汉属北海平原郡乐安国晋属乐安乐陵二国宋为乐陵郡后魏又为乐安县陵二郡隋初属棣州后属渤海郡唐武徳三年置魏州天寳元年曰乐安郡领县三
