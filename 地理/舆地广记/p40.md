<!-- { "loadSidebar": true } -->
　　下南恩州古百越地秦属南海郡二汉属合浦郡吴属髙兴郡晋以后因之齐立齐安郡梁立桂陵阳春二郡隋平陈郡废属髙州后属髙凉郡唐武徳四年立春州贞观二十年立恩州天宝元年改恩州曰恩平郡春州曰南陵郡五代为南汉所有皇朝开宝五年废春州入恩州六年复立熈宁六年又废入焉庆厯八年加南字今县二
　　中阳江县晋海安县地属髙兴郡隋末置阳江悬唐属恩州后为州治焉故恩平县本齐立齐安郡隋平陈郡废属髙州开皇十八年改曰海安唐武徳五年复曰齐安贞观二十三年属恩州至徳二载改曰应平大顺二年自西平徙治后又徙阳江故西平县晋属髙兴郡后省入髙凉梁为髙州隋为髙凉郡唐武徳五年改曰西平贞观二十三年以县立恩州而髙州徙良徳后州徙治恩平而西平省入焉故杜陵县梁立杜陵郡隋平陈郡废属髙州开皇十八年改县曰杜原唐武德五年复曰杜陵贞观二十三年来属皇朝开宝五年省恩平杜陵入阳江有恩平江
　　下阳春县汉髙凉县地复置阳春县梁立阳春郡隋平陈郡废属髙州唐武徳四年平萧铣立春州天宝元年曰南陵郡皇朝开宝元年州废来属六年复立县还属焉大中祥符九年州废属新州改曰新春天禧四年复立县又属焉熈宁六年州废来属故铜陵县本龙潭宋置后改焉隋属信安郡唐武徳四年属春州是年以县立勤州五年州废万嵗通天二年复立长安中复废开元十八年复立州治富林洞因析铜陵置富林县皇朝开宝五年州废省富林入铜陵属春州熈宁六年州废省入阳春有鸾山汉阳江
　　下梅州春秋为七闽地战国属越秦属南海郡汉属南越后及东汉属南海郡晋属东官郡后又属义安郡宋以后因之隋唐属潮州五代时南汉立敬州皇朝开宝四年改曰梅州熈宁六年州废入潮州元丰五年复立今县一
　　中程乡县隋属义安郡唐属潮州南汉立敬州皇朝曰梅州州废属潮州复立又来属为州治有西阳山程江下南雄州春秋为百越地战国属楚秦属南海郡二汉属豫章郡吴晋属始兴郡宋改为广汉齐复为始兴梁陈因之隋废郡属广州唐属韶州五代时南汉立雄州皇朝加南字今县二
　　望保昌县本浈昌唐光宅元年析始兴置属韶州南汉立雄州皇朝加南字而县改名有大庾岭净水所出龙州界西迳浈阳南右注溱水有楼船水汉讨南越杨仆为楼船将军出豫章下横浦即此净水矣
　　下始兴县汉南野县地属豫章郡吴属南康郡孙皓分置始兴县属始兴郡晋以后因之齐改曰正阶梁复曰始兴亦安逺郡陈置东衡州隋平陈郡废属广州唐属韶州皇朝开宝四年来属有东峤山即大庾岭在五岭之最东故曰东峤有修仁水斜皆水齐范云为始兴太守赋诗云且汲修仁水不饮斜皆流
　　下英州古越地战国属楚秦属南海郡二汉属桂杨郡吴属始兴郡晋宋以后因之梁又立衡州入杨山郡隋平陈郡并废改州曰涯州开皇二十年州废属广州唐因之五代时南汉立英州今县二
　　望真阳县本浈阳二汉属桂林郡晋宋属始兴郡泰始二年改浈为贞后复为浈隋省入曲江后复曰真阳唐属广州贞观元年复曰浈阳南汉立英州皇朝乾兴元年改曰眞阳有臯石山始兴江
　　上浛光县本浛洭二汉属桂阳郡晋宋属始兴郡隋唐属广州皇朝更名开宝四年连州六年来属有尧山白鹿山晋张方为浛洭令有徳化感白鹿羣游因以名山有洭水
　　下恵州古百越地秦属南海郡二汉吴晋因之成帝以后及宋齐属南海东官二郡隋平陈立循州大业初州废立龙川郡唐武徳元年曰循州天宝元年曰海丰郡五代时南汉改曰贞州而别立循州于北境皇朝天禧五年改曰惠州今县四
　　中归善县汉博罗县地属南海郡宋置归善县隋立循州及龙川郡唐析置龙川县贞观元年省入焉南汉改曰贞州皇朝改曰恵州有寅山
　　紧河源县隋属循州有新丰县开皇十八年改曰休吉大业初省入焉唐亦属循州武徳五年析置石城县贞观九年省入南汉属贞州有龙穴山
　　中博罗县二汉属南海郡晋以后因之隋属循州唐析置罗阳县贞观元年省入南海属贞州有罗浮山下海丰县宋置属东官郡隋属循州唐武徳五年析置陆安县贞观元年省南汉属贞州
　　舆地广记卷三十五
　　钦定四库全书
　　舆地广记卷三十六
　　宋　欧阳忞　撰
　　广南西路上
　　下都督府桂州古百越之地战国属楚秦属桂林郡二汉属宋陵苍梧二郡吴甘露元年立始安郡晋因之宋明帝改为始建国齐复曰始安郡梁兼立桂州隋平陈郡废大业初州废复为始安郡唐武徳四年平萧铣立桂州天宝元年曰始安郡唐末升静江军节度为楚马氏所有后入南汉今县十
　　临桂县本始安二汉属零陵郡吴立始安郡晋以后因之梁立桂州唐因之贞观八年更名慕化镇本慕化县唐武徳初年置曰纯化永正元年改曰慕化后改今名皇朝嘉佑六年省有漓山隠山桂江郡漓水也其源多桂不生杂木有阳江
　　望兴安县本临源唐武徳四年析始安置属桂州大厯四年更名全义石晋开运三年马希范奏立溥州改县为徳昌后复为全义皇朝乾徳中州废来属太平兴国三年更今名有阳海山漓水湘水二水皆出一山而分源南流为漓北流为湘汉讨南越戈船下赖将军出零陵下漓水即此
　　望灵川县唐龙朔二年析始安置有泠石山银江望阳朔县隋属始安郡唐属桂州有阳朔山漓水望荔浦县汉属苍梧郡晋宋以后属始安郡梁属桂州唐武徳四年立荔州贞观十二年州废来属永宁镇故永宁县皇朝熙宁四年省元祐元年复置绍圣二年又省有方山荔水
　　上永福县唐武徳四年析始安置有永福山白石水中修仁县夲建陵吴置及晋属苍梧郡宋来属始建国齐梁陈属始安郡隋属桂州唐贞观元年立晏州十二年州废来属长庆元年更名皇朝熙宁四年省为镇入荔浦元丰元年复置有崇仁山骆驼山
　　中义宁县有思江
　　下理定县本兴安隋属桂州大业初省入始安后复置唐至徳二载更名有兰林山有灵渠漓水故秦史禄沂凿后废唐宝厯初观察使李渤立斗门十八以通漕俄又废咸通九年刺史鱼孟咸以石为铧隄亘四十里植大木为斗门至十八重乃通巨舟
　　下古县唐干宁二年析慕化置有常安水
　　下都督府容州古百越之地秦属象郡汉属南越后及东汉属合浦郡晋宋以后因之隋为合浦永平二郡唐武徳四年平萧铣立铜州贞观八年改为容州天宝元年曰普宁郡五代为南汉所有升为宁逺军节度皇朝开宝五年废绣禺顺三州入焉今县三
　　上普宁县本汉合浦县地后废隂石县梁立隂石郡隋废郡改县为奉化属藤州开皇十九年又改今名唐分属容州元和中州自北流徙治于此故绣州本二汉河林县地唐武徳四年立陵州六年更名绣州天宝元年曰常林郡皇朝开宝五年州废又省常林阿林罗绣三县入普宁故欣道县本隋宁人唐贞观二十三年更名来属故渭龙县唐武徳四年析普宁置开宝五年并废入普宁有容江绣江
　　中北流县隋置属合浦郡唐武徳四年立铜州贞观八年曰容州元和中州徙治普宁故禺州本东峩州唐干封四年析白辩窦容四州置总章元年更名天宝元年曰温水郡皇朝开宝五年州废及省峩石扶莱罗辩三县入北流故陵城县唐武徳四年析北流置开宝五年省入有句扇山县南三十里两石相对中濶三十步俗号鬼门闗汉马援讨林邑经此刻石纪事龟趺尚存唐李徳裕谪崖州过闗诗云一去一万里千知千不还崖州在何处生度鬼门闗
　　中陆川县唐属东峩州唐末来属故顺州顺义郡唐大厯八年析禺罗辩白四州置皇朝开宝五年州废及省龙化温水南河龙豪四县入陆川有鸡笼山龙化水下都督府邕州秦属桂林郡二汉以后属郁林郡唐武徳四年立南晋州贞观八年更名天宝元年曰朗宁郡五代为南汉所有升为建武军节度皇朝曰永宁郡今县二
　　下宣化县本汉领方县地故朗宁县唐武徳五年析宣化置故思笼县唐乾元后开山洞置二县开宝五年省入故如和县唐武徳五年析南賔安京置属钦州景龙二年来属皇朝景祐二年省入有如和山郁水水即夜郎豚水也与温水合又与欢水合亦名骆越水自蛮境七源州流出州民常苦之唐景云中司马吕仁引渠分流以杀水势自是无漂溺之害民乃来水而居有邕水下武縁县隋属郁林郡大业初省入岭山唐武徳五年复置故丰陵县唐乾元后开山洞置皇朝开宝五年省入故乐昌县本晋兴唐武徳五年析宣化置开宝五年更名景祐三年省入有武縁水西有都棱镇
　　中融州春秋战国为百越秦属桂林郡二汉属郁林郡吴分属桂林郡晋以后因之隋属始安郡唐武徳四年平萧铣置融州天宝元年曰融水郡五代为南汉所有皇朝政和三年升为清逺军节度今县一
　　中融水县本潭中县地二汉属郁林郡齐置齐熙县及郡宋宁州隋改州曰融州改县曰义熙后州废以县属始安郡唐复立融州武徳六年县更名武阳镇本武阳县唐天宝初并黄水临防二县更置皇朝熈宁七年省为镇罗城镇本罗城县开宝五年分桂州置熙宁七年省为镇
　　下象州古百越之地秦属桂林郡二汉属郁林郡吴属桂林郡晋宋齐因之陈置象州因象山为名隋平陈因之炀帝废属始安郡唐武徳四年立象州天宝元年曰象郡五代为楚马氏所有后入南汉皇朝开宝七年废严州入焉今县三
　　中下阳夀县本汉潭中县地吴分立桂林郡后又立象郡及置阳夀县隋属始安郡唐武徳四年析桂林置武徳县仍于县立象州贞观十三年州徙治武化天宝元年省武徳入阳寿大厯十一年州徙治焉故武化县唐武徳四年省建陵置属桂州后属晏州贞观十三年州废来属五代时省有象山阳水
　　中下来賔县唐干封二年招致生獠以秦故桂林郡地置及立严州又置归化县皇朝开宝七年州废省归化入来賔来属有大江
　　下武仙县唐武徳四年析桂林置干封元年省桂林入焉有仙人山鬰水
　　下贺州秦属南海郡二汉属苍梧郡吴分立临贺郡晋因之宋改为临庆国齐复为临贺郡梁陈因之隋平陈郡废置贺州大业初废属始安郡唐武徳四年平萧铣立贺州天宝元年曰临贺郡五代为楚马氏所有后入南汉今县三
　　临贺县二汉属苍梧郡吴立临贺郡宋为临庆国隋立贺州大业初州废省临贺入富川唐武徳四年复置为州治故封阳及荡山二县唐属贺州皇朝开宝四年省入有临贺山有临水南流左合贺水县对二水之防故取名焉临水又西南迳封阳为封溪水又西南迳广信而南注郁水
　　上富川县二汉属苍梧郡吴以后属临贺郡隋属贺州唐因之天宝中更名富水后复故名故冯乘县唐属贺州皇朝开宝四年省入有秦山富水
　　中桂岭县本建兴吴置属临贺郡晋太康元年改为兴安隋开皇十八年更今名属熈平郡唐武徳四年来属有桂岭
　　下昭州秦属桂林郡二汉属苍梧郡吴晋属始安郡宋属始建国齐以后复属始安郡隋属桂州唐武徳四年平萧铣立乐州贞观八年改为昭州取昭潭为名天宝元年曰平乐郡五代时为楚马氏所有后入南汉皇朝开宝五年废富州熈宁五年废象州皆入焉今县四中平乐县本汉荔浦县地属苍梧郡吴分置平乐县属始安郡晋因之宋属始建国齐以后复属始安郡唐立乐州改曰昭州故永平县唐属昭州皇朝开宝五年省入有日岩山其岩如人目童子黑白分明
