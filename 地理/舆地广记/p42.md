<!-- { "loadSidebar": true } -->
　　下郁林州古蛮夷之地春秋战国为西瓯秦立桂林郡后为南越尉佗所并汉以后属合浦郁林二郡隋平陈郡废属尹越二州大业初复属合浦郁林二郡唐立党牢郁林二州天寳元年为定川寜仁郁林三郡五代皆为南汉所有皇朝开宝七年废党牢二州致和元年废定川皆入焉今县三
　　中下南流县本隋北流县地属合浦郡唐属牢州为州治焉皇朝开寳七年废州省定川安川二县入南流来属而自郁林县徙州治此故抚安县本西瓯之地唐永淳元年开古党洞立党州并置抚安善劳善文寜仁安仁懐义福阳古符八县二年析安仁以下四县立平琴州垂拱三年州废神龙元年复置天寳元年党州曰寜仁郡平琴州曰平琴郡至徳中更安仁曰容山后废平琴州入党州后又省善文寕仁福阳古符四县开寳七年废党州省抚康善劳文山懐义入南流有大观山牢江
　　下兴业县本石南县地梁置石南郡隋属郁林郡唐贞观中属贵州麟徳二年以石南立郁州干封元年更名郁林州而析石南置兴业县后州徙治郁林而省石南入兴业后又徙治兴业皇朝开寳五年省郁林兴徳二县入焉
　　中博白县本汉合浦县地唐武徳四年析立南州兼置博白周罗建兴等县而州治博白六年更名白州天寳元年曰南昌郡皇朝开寳五年废白州省周罗建寜南昌三县入博白属防州七年复立政和元年又废以博白来属有钟山博白溪
　　下防州古百越之地秦属象郡汉合浦郡东汉因之吴改曰珠官郡晋复曰合浦宋分立临瘴郡兼立越州齐梁陈因之隋平陈郡废大业初改州曰禄州寻改为合州又废而立合浦郡唐武徳四年立越州贞观八年改名天寳元年曰合浦郡五代为南汉所有皇朝太平兴国八年废为太平军咸平元年复立今县二
　　上合浦县汉立合浦郡吴曰珠官郡晋复为合浦郡宋兼立越州时州始立以西江督护陈伯绍为刺史凿山为城门以威服俚獠齐梁陈因之隋废大业初复立唐为越州贞观中改为防州以本大防洞也皇朝开寳五年省封山蔡龙大防三县入合浦太平兴国八年省合浦入石康咸平元年复置故封山蔡龙唐武徳五年置属姜州贞观十年来属故大防县武徳五年分合浦置有糠头山昔南越王佗屯军于此舂谷积糠如山有防江瘴江一名合浦有珠母海郡人采珠之所东汉时郡政烦苛珠徙交趾孟伯周为守有恵化去珠复还下石康县本常乐州南汉立及置博电零緑盐三县皇朝开寳五年废州省县以其地置石康县来属下琼州汉珠崖县地自合浦徐闻南入海得大州东西南北方千里武帝元封元年略以为儋耳珠崖郡自初为郡县吏卒中国人多侵陵之故率数嵗一反昭帝废儋耳并珠崖元帝用贾捐之言又弃珠崖郡东汉置珠崖县属合浦郡吴赤乌五年复立珠崖郡晋平吴郡废入合浦后复立朱崕郡梁兼立崖州隋陈因之唐贞观五年析崖州立琼州天寳元年曰琼山郡自干封后没山洞蛮贞元五年岭南节度使李复讨平之五代为南汉所有今县五
　　中琼山县隋末置属崖州唐贞观五年立琼州十三年析置曾口顔罗容琼三县贞元七年省容琼入焉五代时省曾口顔罗故舎城县隋末置唐武徳四年立崖州皇朝开寳五年州废以县来属熈寜四年省入琼山自县北渡海便风扬帆一日夜至雷州有琼山
　　中澄迈县隋属桂崖郡唐属崖州皇朝开寳五年来属有澄迈山
　　下文昌县本平昌唐武徳五年置崖州贞观元年更名皇朝开寳五年来属
　　下临髙县本临机唐初崖州贞观五年来属开元元年更名
　　下乐会县唐显庆五年置州贞观五年来属开元元年同下州昌化军汉属珠崖郡梁兼入崖州隋以为珠崖郡治焉唐武徳五年立儋州天寳元年曰昌化郡五代为南汉所有皇朝熈寜六年废州为昌化军今县三下宜论县本义伦隋为珠崖郡治唐立儋州州城即汉儋耳郡城也皇朝太平兴国元年改义伦曰宜伦有毗耶山昭山伦江
　　下昌化县隋属珠崖郡唐武徳五年来属皇朝熈寜六年省为镇入宜伦元丰三年复置有昌化石极为灵异祈祷多应有南崖山
　　下感恩县隋属珠崖郡唐武徳五年来属皇朝熈寜六年省为镇入宜伦元丰四年复置有感劳山湳龙江故富罗县本毗善隋属珠崖郡唐武徳五年更名来属南汉省之故洛阳县唐乾元复置皇朝省之
　　同下州万安军隋珠崖郡地唐贞观五年属琼州十三年属崖州龙朔二年立万安州天寳元年曰万安郡至徳二载更名万全郡后复故名五代为南汉所有皇朝熈寜七年废州为万安军今县二
　　下万安县本交昌唐贞观五年析交昌置属万安州开元九年州徙治陵水至徳二载曰万全贞元元年州复徙治此后复故名皇朝改为万寕有赤陇山金仙水下陵水县唐置本振州后来属皇朝熈寜七年省为镇入万安元丰三年复置有灵山陵栅水故富云博辽二县唐贞观五年置南汉皆省之
　　同下州朱崖军隋珠崖郡地唐武徳五年立振州临振郡又曰寜逺郡天寳元年曰延徳郡五代为南汉所有皇朝开寳五年改为崖州熈寜六年废州为朱崖军今镇二
　　临川镇本临川县隋末置
　　藤桥镇初唐振州镇寜逺言徳吉阳临川落屯五县南汉时省延徳临州落屯三县熈寜六年省寜逺吉阳二县为临川藤桥二镇焉



　　舆地广记卷三十七
　　钦定四库全书
　　舆地广记卷三十八
　　宋　欧阳忞　撰
　　广南路化外州
　　安南大都督防府古路越之地秦属象郡汉属南越元鼎六年立交趾郡东汉建安八年兼立交州治龙编十五年徙治苍梧之广信十六年又徙南海之畨禺寻复治龙编分立武平郡晋因之宋又分立宋平郡齐以后因之隋平陈三郡并废大业初州废复立交趾郡唐武徳五年曰交州调露元年曰安南郡防府至徳二载改曰镇南大厯三年复安南领县七
　　上宋平县宋置及立郡隋平陈郡废属交州大业初州废立交趾郡唐武徳四年立宋州六年曰南宋州贞观元年州废来属寳厯元年府自交趾徙治此故南定县唐武徳四年析宋平置定州五年来属后省
　　中下太平县本隆平唐武徳四年置以县立隆州六年曰南隆州贞观元年州废来属先天元年更名
　　中下交趾县本汉羸县地髙帝立南越侯织为南海王居此武帝以为交趾郡治焉隋置交趾县后省唐武徳五年立慈州并置慈防乌延武立三县贞观元年州废省三县更置杜佑云今南方夷人其足大指开广皆并足而立其指交故名
　　上朱鸢县汉属交趾郡晋以后因之隋属交州唐武徳四年立鸢州并置临髙安定二县贞观元年州废省二县以朱鸢来属故茍漏县汉晋属交趾郡产丹沙葛洪乞为茍漏令以求丹沙即此交州记云有濳水牛上岸共鬭角软还复生后县省
　　中下龙编县汉属交趾郡初置县城有交趾盘编于南北二津之间因取名焉东汉自羸移郡治此兼立交州晋以后因之隋属交趾郡唐武徳四年立龙州并置武寜中乐二县贞观元年州废省二县以龙编属仙州州废来属
　　中下平道县自未为郡县时其地有雒田随海潮上下民垦食其田因名为雒民君长曰雒王臣佐曰雒侯设诸雒将后蜀王子讨雒王灭之自称安阳王居此后南越王佗举众攻安阳王王有神弩一发杀三百人南越知安阳不可克乃遣太子始诈降而事之王女曰眉珠私与始通始令眉珠取神弩视之则窃以锯截弩逃归报南越进兵攻安阳王王遂败亡入海其地并于南越有王宫城故基在焉东汉为封溪县地属交趾郡晋属武平郡齐置昌国县梁陈因之隋更名属交州唐武徳四年立道州并置昌国县六年曰南道州是年更名仙州贞观七年州废省昌国以平道来属
　　中下武平县本东汉封溪县地吴置武寜县及立武平郡晋以后因之后改县曰武定隋属交州开皇十八年改县曰隆平唐武徳四年改曰武平道州五年来属下都督峯州古文朗国亦陆梁地秦属象郡汉属南越后及东汉属交趾郡吴分立新兴郡晋武帝改曰新昌郡宋齐梁陈因之陈兼立兴州隋平陈郡废为峯州天寳元年曰承化郡武徳四年复立峯州天寳元年曰承化郡领县五
　　下嘉兴县本汉丽泠县地东汉分属封溪吴分置嘉寜县属新兴郡晋武帝改郡曰新昌后以嘉寜为郡治焉宋以后因之陈兼立兴州隋平陈郡废开皇十八年改州曰峯州大业初州废属交趾郡唐复立峯州初东汉建武中朱鸢雒将子名诗索麊泠雒将女徴侧为妻侧为人有胆勇将诗起兵攻破郡县徴侧为王麊泠得交趾九真二郡光武遣伏波将军马援讨之侧诗走金溪它中二年乃克于是置封溪县吴晋因之属武平郡后省隋末复置唐武徳四年来属贞观元年省入嘉寜下承化县
　　下新昌县旧属新昌郡隋属交趾郡唐武徳四年来属下嵩山县唐元和复置
　　下朱緑县唐元和复置
　　望瀼州隋大将军刘方始开此路置镇守寻废不通唐贞观中清平公李节寻刘方故道开置瀼州以逹交趾今州在郁林之西南交趾之东北天寳元年曰临潭郡领县四
　　下瀼江县
　　下波零县
　　下鹄山县
　　下逺县贞元后没于蛮夷州县名存而已
　　下岩州唐调露二年析横贵二州立以岩冈之北因为名天寳元年曰乐寜郡领县四
　　下常乐县本安乐萧铣分兴徳置贞观元年省干封元年复置属郁林州永隆元年来属至徳二载更名下恩封县本伏龙洞当牢白二州之境调露二年与髙城石岩同置
　　下髙城县以髙城水为名
　　下石岩县
　　下田州唐开元中开蛮洞立天寳元年曰横山郡领县五
　　下都救县
　　下恵佳县
　　下武龙县
　　下横山县
　　下如赖县皆与州同置
　　下爱州秦象郡地汉属南越元鼎六年立九真郡东汉以后因之梁兼立爱州隋平陈郡废大业初州废复立九真郡唐武徳五年复为州天寳元年曰九真郡领县六
　　下九真县梁立爱州陈因之隋立九真郡治此唐复立爱州县省
　　下安顺县本常乐晋属九真郡隋更名唐武徳五年立顺州并析置东河建昌邉河三县贞观元年州废省三县入安顺来属
　　下崇平县旧曰髙安隋开皇十八年改曰隆安属九真郡唐武徳五年立安州并置教山建道都握三县又置山州并置同山真润古安西安建初五县贞观元年废安州省教山建道都握入隆安来属又废山州省冈山真润古安西安入建初来属八年省建初先天元年更隆安曰崇安至徳二载又更今名
　　下日南县本汉居风县地属九真郡吴改曰移风后析置日南县隋属九真唐武徳五年立积州并置积善津梧方载三县又以移风县立前真州并置九臯建正真寜三县又以胥浦县立胥州并置攀龙如侯博犊镇星四县九年更积州曰南陵州贞观元年曰后真州是年废前真州省九臯建正真寜以移风南陵州又废胥州省攀龙如侯博犊镇星以胥浦南陵州十年州亦废以军安日南胥浦来属天寳中省移风胥浦汉晋九真郡治胥浦后治移风义熈九年交州刺吏杜慧度造九真水口与林邑王范胡逹战禽斩胡逹二子虏获百余人胡逹退五月慧度自九真水厯都粟浦复袭九真长围跨山重栅防浦驱象前锋接刄城下连日交战津梧晋属九真郡后省唐复置后又省有居风山山上有风门常有风山有金牛往往夜见照耀千里时鬬则海水沸溢
　　下长林县本无编二汉属九真郡晋省之唐复置后更名汉西干县故城在县东
