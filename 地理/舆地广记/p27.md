<!-- { "loadSidebar": true } -->
　　望长洲县吴有长洲苑在东汉枚乗谏吴王不如长洲之苑即此唐万岁通天元年析吴置长洲县在州郭与吴分治
　　望昆山县本汉娄县地属防稽郡东汉晋属吴郡陆机陆云生于此故名其山曰昆山梁置昆山县隋平陈省之开皇十八年复置属呉郡唐属苏州
　　望常熟县本汉吴县地晋分置海虞县属吴郡梁分置南沙常熟二县隋平陈徙常熟于南沙而省海虞入焉属苏州唐因之有常熟山
　　紧吴江县朱梁开平三年吴越钱镠奏于松江置吴江上承太湖更迳笠泽国语曰越伐吴吴御之笠泽是也望润州春秋属吴战国属越后属楚秦属防稽鄣二郡汉髙帝以封荆王刘贾后属防稽郡东汉属吴郡吴王孙权初镇丹徒谓之京城晋平吴置毗陵郡宋置南东海郡及南徐州梁改郡曰南兰陵郡陈曰南东海郡自宋至陈常以京口为重镇隋平陈郡废开皇十五年置润州太业初州废属江都郡唐武徳三年复置润州天寳元年改为丹阳郡后升镇海军节度皇朝改镇江军今县三
　　紧丹徒县春秋时谓之朱方齐庆封奔吴予之朱方是也秦时望云者言其地有天子气乃使赭衣徒三千人凿长坑以败其势故曰丹徒汉属防稽郡东汉属呉郡孙权镇此曰京城晋置毗陵郡宋置南东海郡及南徐州隋开皇九年置延陵县省丹徒入焉置润州以润浦为名唐因之武徳三年以故延陵县地复置丹徒县有北固山金山
　　紧丹阳县古云阳秦始皇改为曲阿汉属防稽郡东汉属吴郡晋属毗陵郡隋属江都郡唐武徳三年置云州五年曰简州八年州废来属天寳元年改为丹阳延陵镇本曲阿县地唐武徳三年以延陵县地置丹徒乃别置延陵县于今所属茅州七年州废属蒋州九年来属皇朝熈宁五年省入丹阳
　　紧金坛县本曲阿县地隋末盗起土人保聚因为金山县唐属蒋州武徳八年省入延陵垂拱四年复置来属更名金坛有茅山
　　上湖州春秋属吴吴灭属越战国属楚秦属防稽鄣二郡汉属防稽丹阳二郡东汉属呉郡吴孙皓分置呉兴郡晋宋齐梁陈因之梁兼置震州隋开皇九年平陈郡废仁夀中置湖州大业初州废属余杭吴二郡唐武徳四年复置湖州天宝元年复曰吴兴郡周升为宣徳军节度皇朝景祐元年改昭庆军今县六
　　望乌程县汉属防稽郡东汉属吴郡吴置吴兴郡梁置震州隋置湖州唐因之有太湖禹贡震泽也周官谓之具区有苕溪霅溪入焉有卞山衡山左传吴伐楚至于衡山即此
　　望归安县本乌程县地皇朝太平兴国七年析置归安县于郭下与乌程分治
　　望安吉县本汉故鄣县地吴兴记曰光和末张角乱此乡守险助国汉嘉之中平二年分故鄣之南乡置安吉县属丹阳郡晋属吴兴郡梁陈属陈留郡隋平陈郡废省安吉入绥安义宁二年沈法兴复置唐武徳四年贼平因之属姚州七年省入长城麟徳元年复置属湖州望长兴县本乌程故鄣二县地吴王阖闾使弟夫概居此筑城狭而长晋武帝因置长城县属吴兴郡隋平陈省之仁夀中复置属吴郡唐武徳四年更置绥州因故绥安县为名又改曰雉州七年州废来属梁避庙讳改曰长兴秦鄣郡故城在县西南八十里二汉为故鄣县属丹阳郡晋属吴兴郡梁陈属陈留郡隋省入绥安俗号为府头
　　紧徳清县本武康县地唐天授元年分置武原县景云二年改为临溪天宝元年改为徳清
　　上武康县本防风氏之国汉为乌程县之余不乡汉童謡言天子当兴东南三余之间吴乃分余不乡置永安县晋以平阳已有永安故改此永安为永康又改曰武康属吴兴郡隋属余杭郡大业末李子通置安州又曰武州唐武徳四年贼平因之七年州废来属梁属杭州皇朝太平兴国四年复来属有封嵎山余不溪
　　上婺州春秋战国皆属越秦属防稽郡二汉因之吴孙皓分置东阳郡晋宋齐因之梁置金华郡陈因之隋平陈郡废置婺州以当天文婺女之分为名大业初州废复置东阳郡唐武徳四年置婺州天寳元年曰东阳郡石晋升武胜军节度皇朝淳化元年改寳宁军今县七望金华县本汉乌伤县地属防稽郡初平三年分县南乡置长山县呉为东阳郡治晋以后因之或云本曰长仙赤松子采药此山因而居之故以为名后传呼乖讹字亦随改梁置金华郡隋开皇中郡废置婺州改长山县为呉宁十二年改曰东阳十八年又改曰金华大业初复置东阳郡唐复曰婺州有金华山赤松涧
　　望东阳县本汉乌伤县地唐垂拱二年分义乌置属婺州有岘山
　　望义乌县本二汉乌伤县属防稽郡异苑曰东阳顔乌以淳孝着闻父死负土成城羣乌衔土助焉而口皆伤因以名县自晋至隋皆属东阳郡唐武徳七年改乌伤为义乌有灵黄山
　　望兰溪县本金华县地唐咸亨五年分县西界置属婺州有九峯山
　　紧永康县呉赤乌中分乌伤县上浦置晋至隋皆属东阳郡唐武徳四年置丽州八年州废来属有石城山上武义县呉赤乌八年置后废唐天授二年分永康复置属婺州后改曰武城天祐中复曰武义有八素山上浦江县唐天寳十三载分义乌兰溪及杭州富阳置浦阳县属婺州后改为浦江
　　舆地广记卷二十二
　　钦定四库全书
　　舆地广记卷二十三
　　宋　欧阳忞　撰
　　两浙路下
　　上明州秦属防稽郡汉已降因之唐开元二十六年采访使齐澣奏以越州之鄮县置以境有四明山为名天宝元年曰余姚郡梁升为望海军节度皇朝建隆二年改奉国军今县六
　　望鄞县本汉鄮县属防稽郡东汉晋宋皆因之隋平陈省入句章属防稽郡唐武徳四年以句章县置鄞州八年州废更置鄮县属越州开元中置羽州军宋时改曰鄞县有四明山鄞县故城在今县东南汉属防稽郡东汉及晋宋皆因之隋平陈省入句章句章郡汉【阙】晋宋隋皆因之唐省入鄮县故城在今县西
　　望奉化县本汉鄞县地唐开元二十四年分鄮县置属明州有镇亭山
　　上慈溪县本汉句章县地唐开元二十六年分鄮县置属明州有句余州
　　上定海县本望海县朱梁开平三年吴越钱镠奏置属明州后改曰定海县有浃江越灭吴欲迁吴王夫差于甬东韦昭以为句章东口外洲是也
　　下象山县本汉鄞县地唐神龙二年分宁海鄮二县置属台州广徳二年来属有东门山即汉志所谓越天门山也
　　下昌国县皇朝熈宁六年析鄞县置有云雩山
　　望常州春秋属吴战国属越后属楚秦汉属防稽郡东汉属吴郡吴分防稽之无锡以西为屯田置典农校尉晋太康二年省校尉属毗陵郡恵帝以东海王越世子名毗改曰晋陵郡宋齐梁陈因之隋平陈郡废置常州大业初州废置毗陵郡唐武徳三年复置常州天宝元年曰晋陵郡后复曰毗陵皇朝因之今县五
　　望晋陵县本延陵吴季札居之汉曰毗陵县属防稽郡东汉属吴郡晋属毗陵郡后郡县俱改为晋陵隋初曰常州后曰毗陵郡唐因之有横山有季札墓在县北七十里漳浦之西
　　望武进县本汉曲阿县地晋分丹徒曲阿置属毗陵郡梁改曰兰溪属南兰陵郡隋省入曲阿属江都郡唐垂拱二年复置于州城内与晋陵分治
　　望无锡县吴太伯始所居地春秋属吴战国属楚春申君城故吴墟以自为都邑汉为无锡县属防稽郡东汉属吴郡吴省晋太康元年复置属毗陵郡宋以后属【阙】隋属毗陵郡唐属常州有慧山
　　望宜兴县本阳羡县汉属防稽郡【阙】　　　　　郡吴属吴兴郡晋恵帝以周玘创义讨石氷分阳羡为义兴郡以表其功宋齐梁陈因之隋平陈郡废改阳羡郡为义兴属常州唐武徳七年置南兴州八年州废来属皇朝太平兴国元年改曰宜兴
　　望江隂县梁分兰陵县置及置江隂郡隋平陈郡废属常州唐武徳三年置暨州九年州废来属南唐置江隂军皇朝淳化元年军废来属三年复置军熈宁四年又废来属
　　上温州春秋属越秦二汉属防稽郡吴属临海郡晋明帝置永嘉郡宋齐梁陈因之隋平陈郡废属处州大业初属永嘉郡唐武徳五年置东嘉州贞观元年州废属括州上元二年置温州天宝元年曰永嘉郡石晋升静海军节度皇朝太平兴国二年降军事今县四
　　紧永嘉县本东瓯国汉恵帝立闽君摇为东海王都东瓯世号曰东瓯王后世为闽越所攻东瓯举国徙江淮之间东汉永和三年以章安县之东瓯乡置永宁县属防稽郡吴属临海郡晋宋为永嘉郡治隋平陈郡废改县为永嘉唐为温州
　　望平阳县本横阳县晋太康四年置曰始阳后改名宋因之后省唐武徳五年分安同县复置属东嘉州贞观元年省大足元年复置属温州朱梁改曰平阳有横阳山
　　紧瑞安县本东汉章安县地呉置罗阳县又改曰安阳晋改为安国属临海郡宋因之隋省焉唐武徳五年析永嘉县复置属东嘉州贞观元年属括州上元二年属温州五代时改曰瑞安
　　上乐清县本乐城县晋孝武分永宁县置属永嘉郡宋因之后省入永嘉县唐武徳五年复置属东嘉州七年又省载初元年复置属温州五代时改曰乐清有鴈荡山芙蓉山
　　上台州春秋战国属越秦属防稽郡汉属东瓯国后属防稽郡东汉因之吴置临海郡晋宋齐梁陈因之隋平陈郡废属处州后属永嘉郡唐武徳四年置海州五年改为台州天宝元年曰临海郡皇朝因之今县五望临海县本汉囬浦属防稽郡东汉改曰章安吴分章安置临海县属临海郡晋宋因之后省入章安隋平陈郡废改章安曰临海属处州后属永嘉郡唐武徳四年置海州五年改为台州天寳元年曰临海郡皇朝因之今县五
　　望临海县本汉回浦属防稽郡东汉改曰章安吴分章安置临海县属临海郡晋宋因之后省入章安隋平陈郡废改章安曰临海属处州后属永嘉郡唐武徳四年置章安县五年改曰台州八年省章安有括苍山天姥山
　　望黄岩县本永宁县唐上元二年分临海置属台州天授元年更名有黄岩山
　　紧宁海县本汉剡县地晋为宁海县属临海郡宋因之后省唐武徳四年析临海复置属海州七年省入章安永昌元年复置属台州有桐柏山
　　上天台县吴置始平县晋太康元年改曰始丰属临海郡宋因之后省唐武徳四年析临海县复置属海州八年省贞观八年复置上元二年改为唐兴朱梁改为天台后唐复故石晋改为台兴皇朝建隆元年复改曰天台有天台山赤城山
　　上僊居县本乐安县晋永和三年分始丰县南乡置宋因之后省唐武徳四年析临海置属海州八年省上元二年复置属台州五代时改为永安皇朝景徳四年改为僊居
　　上处州春秋战国属越秦属防稽郡汉为东瓯国地后属防稽郡东汉因之吴置临海郡晋属永嘉郡宋以后因之隋开皇九年平陈置处州十二年改为括州大业初州废置永嘉郡唐武徳四年复置括州天宝元年改曰缙云郡大歴四年避徳宗名改为处州皇朝因之今县五
　　望丽水县本汉章安县地隋平陈分松阳县东更置括苍县及处州又改曰括州州废永嘉郡唐曰括州大歴十四年改曰处州县曰丽水有括苍山
　　望龙泉县本遂昌松阳二县地唐乾元二年析置龙泉县有豫章山龙泉湖
　　上松阳县吴置属临海郡晋因之宋属永嘉郡隋平陈郡废属处州唐因之朱梁时杨氏据江淮于是吴越钱氏上言以海冦未平耻闻逆姓请改为长松后又改曰白龙皇朝咸平二年复曰松阳
　　上遂昌县本汉太末县地吴赤乌二年置平昌县晋太康元年改为遂昌属东阳郡宋因之后省而复置唐武徳八年又省入松阳景云二年复置属括州
