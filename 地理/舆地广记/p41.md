<!-- { "loadSidebar": true } -->
　　中立山县本汉荔浦县地隋置隋化唐武徳五年更名立南恭州贞观八年改曰州天宝元年曰防山郡皇朝熈宁五年州废以县来属初唐武徳中析置东区纯义二县属防州永贞元年改纯义曰正义皇朝太平兴国中改正义曰山熈宁五年省东区防山入立山有东区山防江
　　中龙平县本汉临贺县地属苍梧郡后置龙平县属始安郡唐武徳四年立静州贞观八年改为富州天宝元年曰开江县皇朝开宝五年州废以县来属熈宁八年属梧州元丰三年复来属初梁置开江县隋省入豪静唐复置属梧州又属桞州天宝后置思勤县长庆三年改开江白马江开宝五年二县皆省入有富豪山下梧州古百越之地秦属挂林郡汉属南越以同姓赵光为苍梧秦王汉兵诛南越光降为隋拱侯元鼎六年以其地立苍梧郡东汉建安八年立交州牧治此十五年徙治畨禺晋宋齐梁陈为苍梧郡隋平陈郡废属封州后属苍梧郡唐武徳四年平萧铣立梧州天宝元年曰苍梧郡五代为楚马氏所有后入南汉今县一下苍梧县本汉广信县为苍梧郡治东汉以后因之隋平陈郡废改广信为苍梧县唐立梧州贞观十二年省豪静入焉孟陵镇本猛陵县汉属苍梧郡东汉以后因之隋属始安郡大业初省入豪静后萧铣复置属藤州唐贞观八年来属更名戎城镇本戎城县梁置曰遂成隋更名属藤州唐永徽中来属皇朝开宝五年二县皆省入六年复置戎城熈宁四年又省有火桂江始安江下藤州古百越之地秦属南海郡汉属苍梧郡东汉晋因之穆帝分立永平郡宋齐以后因之隋平陈废立藤州大业初州废立永平郡唐武徳四年曰藤州天宝元年曰威义郡五代时为南汉所有皇朝熈宁四年废南仪州入焉今县二
　　中镡津县本汉猛陵县地隋属藤州初州治永平无镡津又有隋安贺川宁人等县皆贞观后省并更置镡津为州治以宁人属容州永平属昭州故宁风县唐武徳五年以县立鷰州贞观三年徙治长恭七年更名防州徙治宁风八年徙治安基复为鷰州十八年州废以宁风来属故感义县本淳民隋置唐武徳中更名故昌义县本安昌唐至徳二载更名皇朝开宝五年省宁风感义义昌三县入镡津有鈆穴山镡江漳江
　　上下岑溪县本汉猛陵县地隋属永熈郡唐武徳五年以永业县地立南义州及置龙城县后废置不常后第名义州天宝元年曰连城郡至徳中改龙城为岑溪皇朝开宝三年州复曰南义州五年废入窦州六年复置太平兴国中改曰南仪熈宁四年废以岑溪来属故永业县本安义唐至德四载更名故连城县武徳五年析正义置开宝六年并省入岑溪
　　下龚州古百越之地秦属桂林郡二汉吴晋属苍梧郡穆帝以后分属永平郡后因之唐贞观七年以鷰州故治立龚州天宝元年曰临江郡五代为南汉所有皇朝开宝五年废思明州入焉今县一
　　中下平南县本汉猛陵县地唐贞观七年置后自武陵徙州治此故阳川县今阳建后更名故武陵县隋属藤州唐武徳七年来属故隋建县隋属藤州唐贞观十二年来属故大同县贞观七年置皇朝开宝六年四县皆省入平南故武郎县唐永隆二年析龚象三州立思唐州及置武郎平原二县长庆三年改平原曰思和石晋天福初改州曰思化汉初复旧开宝五年改州曰思明六年州废省思和入武郎来属嘉祐二年省武郎入平南有石鷰山龚江
　　下浔州古百越之地秦属桂林郡汉以后属郁林郡隋属永平郁林二郡唐立浔州后废属龚州后复置天宝元年曰浔江郡五代为南汉所有今县一
　　下桂平县本汉布山县地郁林郡所治也后分置桂平县梁立桂平郡隋属郁林郡唐属鷰州后立浔州故大賔县隋属永平郡唐属鷰州后来属五代时省焉故皇化县本汉阿林县地隋置后省入桂平唐武徳四年复置绣州贞观七年来属皇朝开宝五年省入桂平有浔江郁江
　　下贵州古西瓯骆越之地秦属桂林郡徙谪人居之汉属郁林郡东汉以后因之隋开皇初郡废属尹州大业初属郁林郡唐武徳四年平萧铣立南尹州贞观九年改为贵州天宝元年曰怀泽郡五代为南汉所有今县一
　　下郁林县本汉广郁县地属郁林郡谷永为太守降乌浒一万人置七县即此地也晋改为郁平县宋齐以后因之唐置南尹州后曰贵州皇朝开宝四年改曰郁林故怀泽县宋置隋省唐复置故潮水县唐置故义山县本马岭唐武徳四年改曰马度贞观后省天宝后复置更名皇朝开宝五年省三县入郁林有马度山南山郁江
　　下桞州古百越之地秦以后地理与象州同唐平萧铣立昆州是年改曰南昆州贞观八年又以地当桞星更名天宝元年曰龙城郡五代为南汉所有今县三中马平县本汉潭中县地属郁林郡吴分属桂林郡后置马平县及郡隋废郡入象州后州废属始定郡唐立昆州后改曰桞州有桞江罗池唐桞宗元贬为刺史死三年神降于州之后堂部将欧阳翼等见而拜之其夕梦翼而告曰馆我于罗池即此地
　　中洛容县唐贞观中置故象县隋属始安郡唐属桂州后来属皇朝嘉祐四年省入有洛青山
　　中桞城县本龙城梁置隋属始安郡唐武徳四年立龙州并置桞岭县贞观七年州废省桞岭以龙城来属皇朝景徳三年改曰桞城有龙江浔江
　　舆地广记卷三十六
　　钦定四库全书
　　舆地广记卷三十七
　　宋　欧阳忞　撰
　　广南西路下
　　下宜州秦属象郡后复没于蛮夷唐开置粤州干封中更名天宝元年曰龙水郡五代时为楚马氏所有后入南汉皇朝庆厯三年废芝州入焉今县五
　　上龙水县唐与州同置崖山东玺等县后皆省故洛曹县本洛封唐属桞州元和十三年更名皇朝淳化元年来属后改曰洛下嘉祐七年省入龙水有宜江龙江中下圻城县唐置及立芝州治此后为羁縻州皇朝庆厯三年废州以县来属
　　下天河县唐与州同置有溪江
　　下思恩县唐贞观十二年开生獠与环州同置属焉后州没扵蛮夷皇朝熈寜八年以县来属
　　下河池县本属覊縻智州皇朝治平二年来属
　　下賔州秦属桂林郡自汉至齐属郁林郡梁立领方郡隋属郁林郡唐武徳四年属南方州贞观三年立賔州天寳元年曰安城郡五代为南汉所有皇朝开寳五年州废入邕州六年复立端拱三年以澄州入焉今县二下岭方县二汉属郁林郡晋宋以后因之梁立领方郡唐立賔州皇朝开寳五年属邕州六年复为賔州治故琅邪县故保城县本安城至徳二载更名属賔州开寳五年并属邕州六年皆省入焉有古漏山賔水
　　中迁江县本思刚州唐为羁縻州邕州都督府皇朝天禧四年废为迁江县来属有都泥山贺水
　　中下上林县唐武徳四年析岭方置及立南方州贞观八年改曰澄州天宝元年曰贺水郡皇朝开寳五年州废以县属邕州端拱三年来属故止戈无虞二县与上林同置属澄州故贺水县武徳四年析马平置属桞州八年属澄州开宝五年皆省入上林有上林洞都沣水下横州春秋战国为骆越之地秦属桂林郡汉属郁林合浦二郡吴立宁浦郡晋宋齐因之梁分立简阳郡隋平陈二郡并废立简州开皇十八年改为縁州大业二年州废属郁林郡唐武德四年立简州六年改曰南简州贞观八年更名横州天宝元年曰宁浦郡二代为南汉所有皇朝开宝五年废蛮州入焉今县二
　　下寜肃县本汉广郁县地吴分置寜浦县及立郡晋以后因之梁分立简阳郡隋立简州改为縁州唐为南简州改为横州故从化县本淳风武徳四年分寜浦置贞观元年更名故乐山县本汉广郁县地属合浦郡梁立乐阳郡隋平陈郡废为乐阳县属简州开皇十八年更名唐武徳四年来属皇朝开寳二年并省入寜浦下永定县唐武徳四年立淳州及置永定武罗灵竹三县而州治永定天寳元年曰永定郡永贞元年曰蛮州皇朝开寳五年州废省武罗灵竹二县入永定来属熈寜四年省永定入寜浦元祐三年复置
　　下化州古百越之地秦属象郡汉属南越后及东汉属合浦郡吴属髙兴郡晋以后属髙凉郡梁复髙兴隋平陈郡废属罗州大业初州废属髙凉郡唐武徳五年属罗州六年立南石州贞观九年改为辩州天寳元年曰陵水郡天祐元年朱全忠以辩汴声近更名勲州后复故五代为南汉所有皇朝开寳五年废罗州入焉太平兴国五年改曰化州今县二
　　下石龙县本汉髙凉县地属合浦郡皇朝改曰化州故陵罗龙化二县与石龙同置开宝五年省入焉有陵水罗水
　　中吴川县隋属髙凉郡唐属罗州皇朝开寳五年州废以吴川来属故防江县本石城昔宋将檀道济于陵罗江口筑石城立罗州梁陈因之唐天寳元年更名故干水县本石龙唐改曰招义又改曰干水零緑镇本零緑县三县皆属罗州招义郡开寳五年州废晋省属吴川下髙州古百越之地秦属南海郡汉属南越东汉属合浦苍梧二郡吴立髙凉郡晋以后因之梁兼立髙州隋平陈郡废大业初州废复立髙凉郡唐武徳六年立髙州本治髙凉贞观二十二年徙治良徳天寳元年置髙凉郡大厯十一年徙治电白五代为南汉所有皇朝开寳五年废潘州熈寜四年废窦州皆入焉今县二下电白县梁立电白郡隋废属髙州唐大厯中州自良徳徙治此故良徳本务徳陈置后更名隋属永熈郡唐武徳中来属贞观中州自髙凉徙治此而髙凉更名西平分属恩州故保寜县本连江梁立连江郡隋平陈郡废属髙州唐开元五年改曰保安至徳二载更名皇朝开寳三年皆省入焉有髙凉山
　　中下信宜县本信义唐武徳二年析懐徳置而自懐徳徙南扶州治焉贞观元年州废属龙州二年复置五年又废属陇州六年复置八年更名窦州天寳元年曰懐徳郡皇朝太平兴国元年改县曰信宜熈寜四年州废来属故懐徳县本汉端溪县地属苍梧郡梁置梁徳县及梁徳郡隋平陈郡废开皇十八年改县曰懐徳属陇州大业初属永熈郡唐武徳四年立南扶州后徙治信义故潭峩县武徳四年置故亮县五年置皇朝开元六年三县皆省入信宜有潭峩山信义水
　　下茂名县西瓯之地后置茂名县属髙兴郡隋属髙州唐贞观元年属南宕州八年改州曰潘州后自定川徙州治此后州废属髙山永徽元年立天寳元年曰南潘郡皇朝开寳五年废州省南巴潘水二县入茂名来属下雷州古百越之地秦象郡地二汉以后属合浦郡梁分立合州大同末以合淝为合州以此为南合州隋平陈复为合州大业初州废属合浦郡武徳五年复立南合州贞观元年改为东合州八年又更今名天寳元年海康郡五代为南汉所有今县一
　　下海康县本汉徐闻县地属合浦郡梁立南合州隋为合州置海康县唐复为南合州改曰雷州故遂溪县本隋鐡把椹川二县属合浦郡唐武徳四年来属后并省更名故徐闻县本隋康贞观二年更名皇朝开寳四年皆省入有擎雷山擎雷水
　　下钦州古百越之地秦属象郡汉以后属合浦郡宋立宋夀郡齐以后因之梁兼立安州隋平陈郡废开皇十八年改州曰钦州大业初州废立寜越郡唐武徳四年改曰钦州天寳元年曰寜越郡五代为南汉所有今县二
　　望灵山县本汉合浦县地隋开皇十八年置南賔县唐贞观十年更名后自钦江徙州治此皇朝开寳五年省钦江遵化内亭三县入焉
　　下安逺县本安京旧置安京郡隋平陈郡废属钦州唐至徳二载改曰保京后复曰安京皇朝景徳三年改曰安逺有安京山如洪水
