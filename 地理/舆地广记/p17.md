<!-- { "loadSidebar": true } -->
　　望厌次县本汉信县地属渤海郡后汉因之晋属乐陵国后为渤海郡治元魏属乐陵郡隋开皇六年置棣州大业初为渤海郡后郡徙清地唐武徳四年以阳信置棣州八年州废属沧州贞观十七年复置于厌次皇朝大中祥符八年徙州城及厌次于阳信县地
　　中滳河县本汉初县属平原郡后汉省之隋开皇十六年置滳河县属棣州大业初属渤海郡唐属棣州汉湿沃县属千乘郡后汉省之晋复置属乐陵国北齐省之后入滴河周因之后曰湖城隋改为阌乡县唐属虢州皇朝太平兴国三年来属县之南境诸山东北连函谷西北连潼闗皆古桃林之地
　　中下阌乡县本汉湖县之阌乡后湖城县徙此焉隋开皇十六年改为阌乡属河南郡唐武徳元年属鼎州贞观八年属虢州皇朝太平兴国三年来属汉戾园在今县东南
　　中都督府延安府春秋白狄之地秦属上郡汉初为翟国寻复为上郡后汉因之汉末羌胡大扰户口流散郡县皆废焉后魏置东夏州西魏改曰延州置总管府隋置延安郡唐复为延州梁号忠义军后唐改曰彰武皇朝升延安府领县七
　　中肤施县秦属上郡二汉因之后废焉隋大业三年置延安郡唐为延州丰林镇本汉临河县地元魏置广武县隋改曰丰林属延安郡唐属延州皇朝熙寕五年省入肤施金明寨本秦髙奴县项羽立董翳为狄王都髙奴即此汉属上郡东汉因之汉末废焉元魏置广乐县隋改曰金明属延安郡后废焉唐武徳二年析肤施复置以县置北武州贞观二年州废来属皇朝寕五年省入肤施
　　中延川县汉临河县地属朔方郡东汉省之西魏置县曰文安及置郡隋开皇初郡废改县为延川属延安郡唐属延州延水镇本安民县唐武徳二年析延川置皇朝熈寕八年省入延川
　　中延长县汉肤施县地西魏置延安县隋属延安郡唐属延州广徳二年改为延长
　　中门山县后周置隋大业初省入汾川唐武徳三年复置属丹州广徳二年来属
　　中临真县汉髙奴县地元魏置临真县西魏又置伸水郡真川县后周郡废隋大业初省真川入临真属延安郡唐属延州
　　中敷政县本固城元魏置后周废寻又置隋属延安郡唐武徳二年徙治金城镇更名金城贞观八年属延州天寳元年更名敷城
　　中下甘泉县唐武徳元年分洛交置伏鹿属鄜州天寳元年改为甘泉后属延州
　　望同州周为芮伯韩侯国春秋时属秦晋战国时属秦魏秦属内史项羽分属塞国汉髙帝置河上郡景帝分为左内史武帝改为左冯翊东汉因之魏除左字但为冯翊郡晋及元魏皆因之兼置华州西魏改曰同州取禹贡所谓漆沮既从沣水攸同以名焉隋初郡废大业州废复置冯翊郡唐武徳元年曰同州天寳元年曰冯翊郡梁曰忠武军皇朝太平兴国七年升定国军领县六
　　冯翊县本芮国汉为临晋县地属左冯翊元魏置华隂县而魏改曰武乡里及郡隋开皇初郡废大业初改县曰冯翊置郡唐为同州有沙苑周文帝败齐神武于此有洛水商原所谓商顔
　　澄城县汉徴县地属左冯翊左传所谓北徴是也徴澄音相近东汉省之元魏置澄城县及澄城郡隋开皇初郡废属冯翊郡唐属同州
　　朝邑县故荔戎国秦厉共公获之更名临晋以筑髙垒临晋国故也汉属冯翊东汉因之晋为冯翊郡治焉元魏置南五泉县西魏改曰朝邑隋属冯翊郡唐属同州临晋县故城在今县西南
　　中郃阳县古莘国其女太姒为周文王后诗所谓在郃之阳是也汉为郃阳县属左冯翊东汉晋隋皆因之唐属同州夏阳镇故梁国秦取之更名夏阳二汉属左冯翊后省焉今入郃阳
　　中白水县二汉衙县地属左冯翊故城在今县东北后省焉元魏置白水县隋属冯翊郡唐属同州春秋文二年晋侯及秦师战于彭衙即此亦汉票邑县地属左冯翊东汉及晋皆因之后省焉
　　中韩城县故韩国汉为夏阳县地属左冯翊隋开皇十八年置韩城县属冯翊郡唐属同州有禹贡梁山诗韩奕篇奕奕梁山即此有韩原鲁僖公时秦伯伐晋战于此有龙门山即禹导河至于龙门也鱼集其上即为龙望华州本郑国春秋时属晋战国属秦魏秦属内史汉属京兆尹东汉属京兆农郡晋因之元魏置华山郡及东雍州西魏改曰华州隋初郡废大业初州废属京兆冯翊郡唐武徳元年改曰华州垂拱二年避武氏讳改曰太州神龙元年复故名天寳元年曰华隂郡干寕四年升兴徳府梁为感化军后唐改为镇国军皇朝皇祐五年改镇漳军领县五
　　上郑县郑桓公始封此至子武公东徙新郑汉属京兆尹后汉及晋皆因之元魏置华山郡及东雍州西魏改曰华州隋属京兆郡唐属华州郭子仪其邑人也有少华山
　　望下邽县秦武公伐邽戎取其人来置此县以有上邽故曰下邽汉属京兆尹东汉属农郡晋属冯翊郡后置延夀郡隋开皇初郡废属冯翊郡唐垂拱元年来属汉莲勺县属左冯翊东汉及晋皆因之隋大业初省入焉故城在今县东北
　　望蒲城县西魏置隋属冯翊郡唐属同州开元四年更名奉先属京兆府天祐三年复属同州皇朝开寳四年复为蒲城天禧四年来属有金粟山
　　华隂县禹贡华隂之地战国时曰隂晋属魏秦得之恵文王五年更名寕秦汉髙帝八年更名华隂属京兆尹东汉及晋属农郡元魏置华山郡隋属京兆郡唐属华州禹贡太华山在县东水经注云河水南流潼激闗山因谓之潼闗汉末曹公西征与韩遂马超相持于此
　　上渭南县汉新丰县地葢苻秦时置元魏置渭南郡后周郡废隋属京兆郡唐因之周显徳三年来属












　　舆地广记卷十三
　　钦定四库全书
　　舆地广记卷十四
　　宋　欧阳忞　撰
　　陜西永兴军路下
　　耀州春秋战国属秦秦属内史项氏分属塞国汉初属河上郡后属左冯翊东汉及晋皆因之元魏置北雍州西魏改为宜州及置北地郡寻改为通川郡隋开皇初郡废大业初州废属京兆郡义寕二年置宜君郡唐武徳四年改曰宜州贞观十七年州废天授二年复置宜州大定元年又废天祐三年岐王李茂贞墨制置耀州仍升义胜军节度梁末帝时茂贞飬子温韬以州降梁梁改为崇州静胜军后唐同光元年为耀州以为顺义军皇朝开寳五年为感义军太平兴国元年改感徳军领县七
　　上华原县隋属京兆郡唐因之垂拱二年改华原曰永安神龙元年复故名唐末李茂贞据冯翊僣行墨制建为耀州以温韬为节度使唐诸陵在其境内者悉掘之郭崇韬以为刼陵贼有土门山
　　望富平县本汉懐徳地东汉省之元魏置富平县及北地郡后周改为中华郡寻废隋属京兆郡唐因之后属耀州有荆山
　　望三原县汉池阳县地属左冯翊东汉因之晋为扶风郡治后省焉苻秦于嶻薛山北置三原防军元魏罢防军置三原县后周置建忠郡寻废隋属京兆郡唐因之后属耀州
　　上云阳县汉属左冯翊秦有林光宫汉曰甘泉宫武帝立泰畤以祠太一东汉因之晋省焉后复置元魏属北地郡后周置云阳郡隋开皇初郡废属京兆郡唐因之后属耀州
　　上同宫县本汉祋祤县属左冯翊东汉因之晋省焉苻秦于祋祤城东北铜官川置铜官防军元魏罢防军置铜官县属北地郡隋曰同官属京兆郡唐因之梁开平三年属同州后唐同光初属耀州
　　中美原县本频阳县秦厉公置在频水之阳汉属左冯翊东汉晋元魏皆因之景明元年析置土门县隋大业初省入华原唐咸亨二年析富平华原蒲城于故土门县置羙原县属京兆郡天祐三年李茂贞置鼎州梁改为裕州属顺义军节度后不见其废时唐同光三年割属耀州
　　中淳化县本云阳县之梨园镇皇朝淳化四年置县属耀州
　　邠州古豳国春秋战国皆属秦秦属内史汉属右扶风安定北地郡汉末置新平郡兼属安定晋因之西魏置豳州后周及隋皆因之帝初州废属安定北地郡义寕二年复置豳州唐开元十三年以字类幽改作邠焉天寳三载以为新平郡后升为静难军节度今县四望新平县本二汉漆县属右扶风汉末置新平郡晋因之后改漆县为白土西魏置豳州隋开皇四年改县为新平大业初州废义寕二年复置苻坚墓在此
　　望宜禄县汉鹑觚县地属北地郡后魏置宜禄县以宜禄川为名后周省入鹑觚属安定郡唐贞观二年析新平保定灵台复置属豳州
　　上三水县汉三水栒邑二县地三水属安定郡东汉因之晋省焉后复置西魏置恒州寻废隋属北地郡义寕二年属豳州汉之栒邑即故豳国周之先公刘所居属右扶风东汉因之邓禹遣冯愔宗歆守栒邑二人争权愔遂杀歆即此晋省焉故城在今县东北有万夀湫唐大厯八年因风雷而成
　　下永夀县唐武徳二年分新平置神龙元年属雍州唐隆元年来属
　　上鄜州春秋属白翟秦属上郡汉为上郡及左冯翊东汉属上郡魏武帝省焉晋陷于戎狄元魏置东秦州后改为北华州西魏改为敷州隋为鄜城郡寻改为上郡唐为鄜州天寳元年为洛交郡后升保大军节度领县四
　　洛交县本汉雕隂县地属上郡东汉因之魏晋废焉隋开皇三年置洛交县大业三年置上郡唐置鄜州三川镇本汉翟道县属左冯翊东汉省之苻秦于长原城置长城县元魏改为三川以华池水黑大洛水所防为名隋属上郡唐属鄜州皇朝熙寕七年省入洛交上洛川县本汉鄜县地元魏置洛川县隋属上郡唐属鄜州
　　上鄜城县昔秦文公梦黄蛇自天下属地其口止于鄜衍史敦曰此上帝之祥君其祠之于是作鄜畤祭白帝焉汉属左冯翊东汉省之元魏置敷城县隋大业初改为鄜城属上郡唐属坊州唐末置翟州改为东秦州改鄜城曰昭化后唐同光元年复改为鄜城属鄜州中下直罗县本汉雕隂县地唐武徳三年分三川洛交于直罗城置县以城枕罗川水其川平直故名
　　中解州自唐以上地理与河中府同汉干佑元年割河中之闻喜安邑解三县置解州皇朝因之领县三中解县春秋时谓之解梁晋恵公因秦返国许赂秦以河外列城五内及解梁城是也汉属河东后汉及晋皆因之元魏分置虞乡县后省解入焉唐武徳元年改虞乡曰解县而于解西五十里别置虞乡皆属河中府汉干祐元年置解州有塩池左传成六年晋人谋去故绛诸大夫皆曰必居郇瑕氏之地沃饶而近盬是也望闻喜县本曲沃晋文侯封其弟成师谓之曲沃桓叔秦改为左邑属河东郡汉武帝元鼎六年将幸缑氏至左邑桐乡闻南越破以为闻喜县东汉及晋因之元魏置正平郡隋属绛郡唐属绛州后属河中府汉干祐元年来属
　　安邑县夏禹所都春秋时魏绛自魏徙此武侯二年城安邑盖增广之耳秦昭王二十一年魏献安邑以为河东郡二汉及晋皆因之元魏曰北安邑属河北郡隋开皇十六年置虞州大业初州废属河东郡唐属河中府汉元祐元年来属有鸣条陌汤与桀战于鸣条即此有盐池
　　中尉庆州周之先不窋所居春秋时为义渠之戎秦灭之属北地郡二汉因之魏晋以后荒废西魏置朔州后周废焉隋文帝置庆州炀帝初置化郡唐为庆州天寳元年曰安化郡至徳元载曰顺化郡升定安军节度后唐降之皇朝乾徳二年复为安化郡领县二
　　中安化县本汉都郅县地属北地郡东汉省之后置化县隋开皇十六年置州大业初州废属化郡唐为庆州治焉天寳元年曰安化至徳元载曰顺化皇朝乾徳二年复曰安化有不窋城同川县本三泉隋义寕二年析彭原郡之彭原置唐武徳三年改名同川属庆州皇朝乾徳二年省入安化
