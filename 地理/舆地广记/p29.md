<!-- { "loadSidebar": true } -->
　　望鄱阳县本楚邑春秋吴伐楚取鄱是也秦时吴芮为畨阳令甚得江湖间心号曰畨君二汉属豫章郡吴置鄱阳郡晋以后因之隋置饶州唐因之有鄱江故广晋县吴置曰广昌郡吴芮故城也晋太康元年更名为鄱阳郡治宋因之后省唐武徳五年复置八年省入鄱阳望余干县故越之西境所谓干越也二汉曰余汗属豫章郡晋宋齐梁陈隋属鄱阳郡唐属饶州有余水北流入赣江
　　望浮梁县本新平县唐武徳四年析鄱阳置属饶州八年省开元四年复置新昌天宝元年更名浮梁有石藏山
　　望乐平县本吴乐安县晋宋属鄱阳郡后省唐武徳四年置乐平县属饶州九年省后复置
　　望徳兴县五代析乐平置属饶州有银山
　　中安仁县皇朝开宝八年以余干县地置安仁端拱元年升为县
　　上信州春秋战国皆属越后属楚秦属九江防稽二郡二汉属豫章防稽二郡晋宋及隋属鄱阳东阳二郡唐乾元元年析饶州之弋阳衢州之常山玉山及建抚二州之地置信州后曰上饶郡皇朝因之统县六
　　望上饶县吴置晋省之宋复置属鄱阳郡后省唐武徳四年复置七年省入弋阳乾元二年复置并置信州有上饶江
　　望玉山县唐证圣二年析常山须江弋阳置属衢州乾元元年来属有懐玉山
　　望弋阳县吴置葛阳县晋宋属鄱阳郡隋开皇十二年改为弋阳属饶州唐乾元元年来属有弋溪宝丰镇皇朝开宝八年升为县景祐二年省康定元年复置庆歴三年又省入弋阳
　　望贵溪县唐永泰元年析弋阳置属信州有龙虎山贵溪
　　中铅山县五代时置皇朝开宝八年以县直京师后属信州有铅山
　　中永丰县唐乾元二年析上饶置属信州元和七年省入为镇皇朝熈宁七年复升为县有丰山有永丰溪上太平州自唐以前地理与宣州同南唐置雄逺军皇朝开宝八年改平南军太平兴国三年升为太平州今县三
　　上当涂县本汉丹阳县地晋太康二年分置于湖县成帝以淮南当涂流民寓居于湖乃侨立当涂县以治之分于湖为境而于江南侨立淮南郡治于湖以当涂属焉宋齐梁陈皆因之隋平陈郡及于湖废以当涂属丹阳郡唐武徳三年置南豫州八年州废属宣州乾元元年属升州上元二年复属宣州南唐置雄逺军皇朝改为平南军又改为太平州于湖县故城在今县南丹阳镇本丹阳县二汉晋宋属丹阳郡后废唐武徳三年析江宁县复置属饶州九年州废属宣州贞观元年省入当涂有牛渚山一名采石在县北大江中晋温峤回军至牛渚矶闻鼓乐之音水深不可测乃燬犀角照之见水族竒形异状朱衣跃马夜见梦峤曰与君幽明道别何得相照有丹阳湖慈湖
　　中芜湖县本吴鸠兹地左传楚子重伐呉克鸠兹是也二汉晋属丹阳郡晋宋侨立襄垣县寄治芜湖后属淮南郡宋齐梁陈因之隋平陈省襄垣入当涂五代时析当涂县置芜湖县属宣州皇朝太平兴国二年来属有尺铸山芜湖
　　中繁昌县晋之繁昌本属襄城郡乱后于此侨立属淮南郡而分于湖为境宋齐梁陈因之隋平陈省繁昌入当涂五代时析当涂复置属宣州皇朝太平兴国二年来属有灵山隠静山
　　同下州南唐军春秋战国皆属楚秦属九江郡汉属豫章郡东汉晋宋皆因之隋属九江豫章二郡唐属江洪二州皇朝太平兴国二年置南康军今县三
　　望星子县本汉彭泽县地属豫章郡后为徳化县之星子镇皇朝太平兴国二年置星子县属江州七年置南康军有庐山彭蠡湖洛星石昔有星坠水化为石县镇盖因石为名吴越钱氏封为宝石山
　　望建昌县本汉海昬县地昌邑王贺废迁于此属豫章郡东汉永元十六年置建昌县晋宋齐梁陈隋因之而省海昬入焉唐武徳五年置南昌州八年州废属洪州皇朝太平兴国七年来属亦永脩县地东汉中平中置晋宋齐梁陈皆属豫章郡隋省入建昌唐武徳五年复置八年省亦新吴县地东汉中平中置晋宋齐梁陈皆属豫章郡隋省入建昌唐武徳五年复置八年省永淳二年又置后省
　　上都昌县本汉彭泽县地唐武徳五年置属洪州八年废属江州皇朝太平兴国七年来属有桑落山晋将刘毅为卢循所败之地有钓矶山晋陶侃微时尝登此垂钓
　　同下州广徳军春秋属吴战国属越后属楚秦属鄣郡二汉属丹阳郡晋属宣城郡宋齐因之梁置大梁郡又改为陈留郡隋平陈郡废属宣州唐因之南唐属升州皇朝开宝八年属宣州太平兴国四年置广徳军今县二
　　望广徳县本汉丹阳郡地鸿嘉二年以为广徳国封中山靖王胜之后云客是为夷王晋太康中置广徳县及宋齐皆属宣城郡梁分置石封县并置大梁郡又改为陈留郡隋平陈郡废改石封为绥安县属宣州而省广徳入焉唐武徳二载改绥安为广徳南唐属升州皇朝属宣州后置广徳军有桐源山桐水左传楚子西子期伐呉及桐汭即此
　　望建平县本广徳县之郎步镇皇朝端拱元年置建平县属广徳军有伍牙山伍员伐楚还吴经此山因以为名






　　舆地广记卷二十四
<史部,地理类,总志之属,舆地广记>
　　钦定四库全书
　　舆地广记卷二十五
　　宋　欧阳忞　撰
　　江南西路
　　都督洪州春秋战国属楚秦属九江郡汉髙帝改为淮南国分置豫章郡东汉晋因之东晋置江州初治此后徙寻阳宋齐梁陈皆为豫章郡隋平陈郡废置洪州大业初州废复置豫章郡唐武徳五年复曰洪州天寳元年曰豫章郡后升镇南军节度皇朝因之今县八望南昌县秦为九江郡南部汉髙帝六年置豫章郡其城即灌婴所筑东汉以后因之后改南昌曰豫章县隋置洪州唐武徳五年析置南昌钟陵县以南昌置孙州八年州废省南昌钟陵寳应元年避肃宗讳改豫章曰钟陵贞元中又改曰南昌应劭汉官仪曰有豫章生于庭中故以名郡此木尝中枯晋永嘉中一旦更茂咸以为中兴之祥其后元帝果兴大业于江南故郭璞南郊赋云樟擢秀于祖邑以司马宣王之祖甞为豫章太守故也有武阳水望新建县皇朝太平兴国六年析南昌县置与南昌分治郭下有西山草水
　　望奉新县本新吴县汉中平中置晋以后属豫章郡隋平陈省入建昌永淳元年复置属洪州五代时改为奉新县有华林山大雄山
　　望丰城县吴分南昌县地置富城县晋太康元年改曰丰城属豫章郡雷焕得龙渊太阿于此宋齐梁陈皆属豫章郡隋平陈省之开皇十二年复置曰广丰仁夀初改曰丰城属洪州唐因之
　　望分寜县本艾县地左传吴公子庆忌骤諌吴王弗聴出居于艾是也二汉属豫章郡晋宋齐梁陈因之隋平陈省入建昌唐贞元十五年析武寜置分寜县属洪州有旌阳山昔旌阳令许逊尝逰此有脩水
　　武寜县本西安县地汉建安中孙权置晋太康元年改为豫寜属豫章郡宋齐梁陈皆因之隋省入建昌唐长安四年复置武寜县属洪州景云元年改曰豫寜宝应元年复曰武寜有幕阜山
　　中靖安县五代时置有药王山
　　进贤县
　　上防州春秋时百越之地战国时吴起相楚悼王南平百越于是属楚秦属九江郡二汉属豫章郡吴属庐陵郡晋太康三年置南康郡宋为南康国齐梁陈复为南康郡隋平陈郡废置防州大业初州废置南康郡唐武徳五年曰防州天寳元年曰南康郡后唐长兴二年升为昭信军节度皇朝因之今县十
　　望贑县二汉属豫章郡吴为庐陵南部都尉治晋置南康郡宋齐梁陈皆因之隋置防州改贑县为南康大业初复改为贑唐因之有贑水东源出雩都曰湖汉水西源出南野曰彭水二水皆北流合扵贑县总为豫章水北流入大江后人因贑字以湖汉水为贡水彭水为章水而刘澄之遂以为章贡合流因以名县葢失之矣平固镇本平固县吴曰平阳晋太康元年更名属南康郡宋因之后省为镇
　　望防化县汉贑县地吴置阳都县晋太康元年改曰寜都后省焉宋复置大明五年以防化屯别置防化县并属南康郡后省防化入寜都隋平陈改寜都曰防化属防州唐因之上有梅岭山汉时闽越反武帝令诸校屯豫章梅岭待命闽越发兵入梅岭杀汉校尉即此县地有石鼓山
　　望兴国县本贑县地皇朝太平兴国八年以险江镇置兴国县有覆笥山
　　望信丰县本南康地唐永淳元年分置南安县属防州天寳元年改为信丰
　　望雩都县二汉属豫章郡晋宋属南康郡后省隋平陈复置属防州唐因之有金鸡山云时见金鸡出于石上有盎固山
　　望防昌县本雩都县地皇朝太平兴国八年以九州镇置有君山
　　望瑞金县本雩都县地有金唐天祐元年置瑞金监后升为县属防州有铜鉢山绵上
　　石城县五代时置属防州
　　上安逺县唐贞元四年析雩都县置属防州
　　中龙南县本汉南野县地五代时置属防州有聂都山山海经曰贑水出聂都山即此
　　上吉州春秋时百越之地战国属楚秦属九江郡二汉属豫章郡兴平元年孙防分置庐陵郡吴宝鼎二年孙皓又置安城郡晋宋齐梁陈皆因之隋平陈二郡俱废置吉州大业初复置庐陵郡唐武德五年曰吉州天寳元年曰庐陵郡皇朝因之今县八
　　望庐陵县二汉属豫章郡孙防改为石阳县分置庐陵郡晋宋因之后改石阳为庐陵县隋置吉州唐因之有有玉笥山
　　望吉水县本吉阳县地吴置晋宋属庐陵郡后省焉皇朝太平兴国九年置吉水县有仁山吉水
　　望安福县本汉安成县属长沙国东汉属长沙郡吴属安成郡晋改县曰安复宋齐梁陈皆因之隋平陈郡废改安复县为安成十八年又曰安复属吉州唐武徳五年改县曰安福置颍州七年废来属有庐水东至庐陵入贑江望太和县吴置西昌东昌二县晋宋皆属庐陵郡后西昌省东昌入焉改为太和县属吉州唐因之有贑石山遂兴水望龙泉县五代时置属吉州有石含山
　　望永新县吴置属安城郡晋宋因之后省唐武徳五年后置属南平州八年州废省入太和显庆三年复置来属有永新山胜业水
　　望永丰县本吉水县地皇朝至和元年以报恩镇置永丰县有云葢山报恩江
　　望万安县本龙泉县地皇朝熙宁四年以万安镇置有龙头山云洲
　　上袁州春秋为百越之地战国属楚秦属九江郡二汉属豫章郡吴属安城郡晋宋齐梁陈因之隋平陈郡废置袁州大业初州废置宜春郡唐武徳四年曰袁州天寳元年曰宜春郡皇朝因之今县四
　　望宜春县二汉属豫章郡吴属安城郡晋孝武改为宜阳宋以后因之隋复改为宜春属宜春郡唐因之有仰山袁江有宜春泉醖酒入贡
　　望分宜县本宜春县地皇朝雍熙元年置有钟山郡国志云晋永嘉元年因水有大钟从山上坠水中验其铭是秦时乐器故以名山有昌山
　　望萍乡县吴置属安城郡晋以后因之隋属宜春郡唐因之有罗霄山阳岐水
　　紧万嵗县本阳乐县地吴黄武中置晋太康元年改为康乐属豫章郡宋因之谢灵运袭封康乐公即此后省焉唐武徳五年复置阳乐县属靖州八年州废省入髙安五代时以其地置万嵗县属洪州后属筠州皇朝开寳八年来属有康乐故城有谢山康乐水
　　上抚州春秋时百越之地战国属楚秦属九江郡二汉属豫章郡吴太平二年分置临川郡晋以后因之隋平陈郡废置抚州大业初州废置临川郡唐武徳五年曰抚州天寳元年曰临川郡皇朝因之今县四
　　望临川县本南昌县地东汉永元八年置临汝县属豫章郡吴孙亮分置临川郡晋以后因之隋置抚州改临汝县为临川唐因之有峩峯山本曰铜山唐天寳中改名临川水
