<!-- { "loadSidebar": true } -->
　　望长汀县本晋新罗县地属晋安郡唐开元二十四年开山洞置治新罗大厯四年徙治白石皆长汀县地有灵蛇山鄞江溪
　　望寜化县唐开元二十四年开山洞置有鐡石山黄连洞
　　上上杭县本长汀县之上杭皇朝淳化五年升为县有香岭山钟嵒
　　上武平县本长汀县之武平皇朝淳化五年升为县有灵洞山
　　清流县皇朝元符元年析长汀寜化置
　　下漳州春秋七闽地战国为越人所居秦属闽中郡汉属闽越国后及东汉属防稽郡吴属建安郡晋宋以后属晋安郡隋属泉州唐垂拱二年析福州西南境置天宝元年曰漳浦郡唐末为闽王氏所有石晋时入南唐今县四
　　望龙溪县梁置属南安郡隋唐属泉州圣厯二年属武荣州开元二十九年来属乾元二年州自李澳川徙治焉有九龙山
　　望漳浦县唐垂拱二年置为州治开元四年徙治李澳川故懐恩县与漳浦同置二十九年省入有九侯山李澳溪
　　望龙岩县唐开元二十四年置属汀州大厯十二年来属
　　望长泰县五代置属泉州皇朝太平兴国五年来属有鼓鸣山
　　同下州邵武军厯代地理与建州同皇朝太平兴国五年立邵武军今县四
　　望邵武县本昭武吴置属建安郡晋武帝更名宋齐因之后省隋开皇十二年复置属抚州唐武徳四年复置绥城县属建州七年邵武亦属贞观三年省绥城入焉皇朝太平兴国五年立军有飞猿岭邵武溪
　　望光泽县皇朝太平兴国六年析邵武置有乌君山乌岭
　　望泰寜县本归化南唐置属建州皇朝太平兴国五年来属元祐元年更名有梅溪
　　望建寜县本归化南唐置属建州皇朝太平兴国五年来属有百丈山三溪
　　同下州兴化军厯代地理与泉州同皇朝太平兴国四年为兴化军今县三
　　望莆田县隋开皇中属泉州寻省入南安唐武徳五年析南安复置皇朝以县之防洋百丈二镇地立太平军寻改兴化有壶公山昔有人隠于此遇一老翁引至絶顶见宫阙台殿翁曰此壶中日月也
　　望仙逰县本清源唐圣厯二年析莆田置属泉州天宝元年更名皇朝太平兴国四年来属有九仙大目溪中兴化县皇朝太平兴国四年析莆置有百丈溪舆地广记卷三十四
　　钦定四库全书
　　舆地广记卷三十五
　　宋　欧阳忞　撰
　　广南东路
　　中都督府广州古蛮夷之地春秋战国为百越在禹贡职方州域之外秦并天下畧定阳越立南海郡秦灭南海尉赵佗自立为南越武王汉髙帝因立佗为南越王元鼎中相吕嘉王建徳反武帝兴兵灭之及东汉以后皆为南海郡建安十五年建立交州吴永安六年分立广州晋宋齐梁陈因之隋平陈郡废仁寿元年曰畨州大业初州废复立南海郡唐武徳四年平萧铣立广州天宝元年曰南海郡后建清海军节度五代为南海刘氏所据皇朝开宝四年收复今县七
　　望南海县本秦畨禺县地为南海郡二世时南海尉任嚣召龙川令赵佗谓曰畨禺负山险阻南北东西数千里此亦一州之主可为国佗后遂自立为南越武王汉末立交州牧吴立广州后改畨禺为南海县隋曰畨州唐曰广州皇朝开宝五年省咸宁常康二县入焉有罗浮山
　　上畨禺县秦汉旧县后改为南海隋平陈分南海置寻省入后复置与南海分治郭下有畨禺山尉佗葬于此中清逺县汉中宿县地属南海郡晋宋属始兴郡后立清逺郡隋平陈郡废置清逺县属广州唐因之
　　中増城县汉畨禺县地吴置及晋属南海郡成帝分立东官郡宋以后因之隋平陈郡废属广州唐因之有猊山増水
　　中懐集县汉四防县地晋置懐化县后改为懐集属新会郡隋省之后复置属广州唐武德五年立威州并置兴平霍清威成三县贞观元年州废省三县入懐集属南绥州十三年州废来属开元二年省永固县入焉故游水县本汉封阳县地属苍梧郡齐置游安县隋省之唐复置属广州至徳二载改今名皇朝开宝五年省入有宝山纵连溪
　　中下东莞县隋曰宝安唐至德二载更今名皇朝开宝五年省入増城六年复置有宝山
　　下新防县汉畨禺县地晋恭帝立新防郡及置新防县宋以后因之隋平陈郡废后为封州后又改为允州后又改为冈州以地有金冈名之大业初州废属南海郡唐武德四年复立冈州并析置封平封乐二县贞观十三年州废省封乐封平是年复立冈州开宝二十三年州废以新防来属有利山
　　中韶州春秋为百越地战国属楚秦属南海郡二汉属桂阳郡吴甘露元年分立始兴郡晋因之宋改曰广兴郡齐复曰始兴梁陈因之隋平陈郡废属广州唐武德四年平萧铣立畨州寻改为东衡州贞观元年更今名天宝元年曰始兴郡唐为卢光润所据后入南汉今县五
　　望曲江县二汉属桂阳郡吴属始兴郡晋宋以后为郡治焉隋属南海郡唐立畨州改曰东衡州又改曰韶州有钱石山玉山曲江桂水有韶石髙百仞广圆五里两石对峙相去一里小大畧等似双阙州取名焉
　　望翁源县梁置陈又立清逺郡隋废属广州后省唐武德五年复置属涯州贞观元年来属有灵池山翁水中乐昌县汉曲江县地梁置梁化县又分置平右县隋开皇十二年省平石入梁化属广州十八年更名唐武德四年来属有昌山武溪溪自临武东南流入曲江界岩崖峻岨湍浪震惊名曰泷水韩文公诗南行逾六旬始下乐昌泷险恶不可状船石相舂撞是也
　　中仁化县唐垂拱中析曲江置属广州后来属皇朝开宝五年省入乐昌咸平三年复置有白星山潼溪五渡水
　　建福县皇朝崇宁元年以岑水析曲江翁源置下循州古百越之地秦属南海郡二汉吴晋因之宋分属南海东官二郡齐因之隋平陈属循州大业初州废属龙川郡唐武德五年属循州南浦改循州为贞州而析州之北境又立循州于此皇朝因之今县三
　　望龙川县秦属南海郡二世时赵佗为令于此二汉晋因之宋以后属东官郡隋属循州开皇十一年省入河源南汉复置以为循州治焉有龙川江丰湖
　　望兴宁县汉龙川县地后置兴寜隋属龙川郡唐属循州贞观元年省齐昌县入焉有揭阳山兴宁江
　　上长乐县皇朝熙宁四年置有宣黄山热水
　　下潮州春秋为七闽地战国为越人所居秦属南海郡汉属南越后及东汉属南海隋属东官郡安帝分立义安郡宋齐以后因之梁立杨州改曰瀛州及陈时州废隋平陈郡废立潮州大业初州废复为义安郡唐武德五年曰潮州天宝元年曰潮阳郡五代为南汉所有今县二
　　望海阳县汉揭阳县地属东海郡东越王余喜请以卒八千击南越立石揭阳以海风波为解即此地也后置海阳县为义安郡治隋唐曰潮州有凤凰山防溪溪有防鱼为害刺史韩退之为文以祭之是夕大风雨防鱼南徙自此无患
　　紧潮阳县陈以前属义安郡隋唐属潮州有东山下连州春秋为百越战国属楚秦属长沙郡二汉属桂阳郡吴晋属始兴郡宋明帝立宋安郡后废属广兴郡齐复属始兴郡梁立阳山郡隋平陈郡废置建州大业初州废置熈平郡唐武徳四年萧铣立连州天宝元年曰连山郡唐末为楚马氏所有后入南汉今县三望桂阳县二汉属桂阳郡所谓小桂也唐曰连州有金银山桂阳山湟水汉讨南越伏波将军路博德出桂阳下湟水是也一名滙水一名涯水有海阳湖正女峡相传昔有女子取螺遇风雨昼晦化为石
　　中阳山县汉属桂阳郡东汉改曰隂山吴省之晋复置阳山属始兴郡宋属广兴郡梁属阳山郡隋属熙平郡唐属连州有阳岩山茂溪水
　　中连山县晋武帝分桂阳立广惠县梁改曰广徳隋改曰广泽属连州仁夀元年更今名唐因之有铜山滑水下封州古百越地秦属南海郡二汉属苍梧郡晋属晋康郡宋齐因之梁分立梁信郡兼立城州隋平陈废改州曰封州大业初州废属苍梧郡唐武德四年平萧铣立封州天宝元年曰临封郡五代为南汉所有今县二下封川县二汉广信县地属苍梧郡晋属晋康郡梁为梁信郡治焉隋唐曰封州隋大业初省封兴县入村州唐武德四年复置后省
　　下开建县汉封阳县地隋苍梧郡宋文帝分置开建县以县立宋建郡大明元年郡废属临庆国梁立南静郡隋平陈郡废属连州后省唐武徳四年复置来属有忠谠山封溪水
　　下端州古百越地秦属南海郡二汉吴晋属苍梧郡宋齐属南海陈立髙要郡隋平陈郡废立端州大业初州废立信安郡唐武徳元年曰端州天宝元年曰髙要郡五代为南汉所有皇朝建中靖国元年升兴庆军节度今县二
　　中髙要县二汉晋属苍梧郡宋齐属南海郡陈立髙要郡隋立端州又曰信安郡唐曰端州贞观十三年省博林入焉故平兴县唐武德中析置清泰县贞观十三年省入平兴皇朝开宝五年省平兴入髙要有烂柯山端溪西江鹄奔亭汉交趾刺史何敞行部半夜有妇人诉寃自谓广信苏施妻名始珠敞命掘之有双鹄奔其处下四防县二汉吴晋属南海郡隋属广州大业初省始昌县入焉唐武德五年立南绥州贞观八年更名滇州十三年州废属广州皇朝熈宁六年来属有鸡笼山龙江水
　　下新州古百越地秦属南海郡二汉属合浦郡晋属苍梧郡穆帝分立新宁郡宋齐因之梁立新州隋平陈郡废大业初州废属信安郡唐武徳二年平萧铣立新州天宝元年曰新昌郡后改曰新兴五代为南汉所有今县一
　　中新兴县二汉临光县地属合浦郡晋置新宁县属苍梧郡穆帝分立新宁郡后改曰析兴梁改新州隋因之大业初省索卢入焉唐武德二年析置索卢新昌单牒永顺四县后省新昌单牒乾元后又省索卢皇朝开宝五年省永顺皆入焉信安镇本义宁县宋置属新防郡隋属广州开皇十年省新夷初宾二县入义宁省始康县入封平大业初省封平入焉唐属广州皇朝太平兴国元年改曰信安熙宁五年省入新兴元祐元年复置绍圣二年又省有天露山利山新江封水
　　望康州古百越地秦属南海郡二汉吴晋属苍梧郡穆帝分立晋康郡宋以后因之梁又立开阳平原罗阳等郡隋平陈郡俱废属端泷二州大业初属信安永熙二郡唐武徳四年立泷州六年立康州天宝元年康州曰晋康郡泷州曰开阳郡五代为南汉所有皇朝开宝五年废康州入端州寻复立六年废泷州入晋康州今县二
　　下端溪县二汉属苍梧郡晋立晋康郡唐武徳六年立南康州九年州废贞观元年复立十一年又废十二年又立更名康州初武徳五年析博林置抚纳县后省入焉棁城镇本乐城县隋属信安郡都城镇本都城县隋属苍梧郡故晋康县本遂安唐至徳二载更名三县皆属康州皇朝开宝五年并省入端溪有端山西江端溪下泷水县汉端溪县地梁置开阳平原罗阳三郡隋平陈并废以名县属泷州开皇十八年改平原县曰泷水罗阳县曰正义大业初以泷水立永熈郡而省开阳正义入焉唐武徳四年立泷州复置开阳正义正义后省故镇南县本安南隋大业初省入永熙唐武徳四年析泷水复置属南建州贞观八年改州曰药州十八年州废属泷州至徳二载更名故安遂县梁立建州及广熙郡寻郡废隋大业初州废属永熙郡唐武徳四年属南建州州废入焉故建水县本永熈隋属永熙郡唐武徳四年属南建州五年改为永宁贞观十八年属泷州天宝元年更名皇朝开宝六年州废三县皆省有灵阳山罗田水
