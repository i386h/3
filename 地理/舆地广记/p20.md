<!-- { "loadSidebar": true } -->
　　下金城县本汉允吾县为金城郡治所张骏置广武郡南凉秃髪乌孤据此隋废郡为广武县唐属兰州乾元二年更名金城汉浩亹允吾二县故城在西南广徳元年州陷吐蕃皇朝元丰四年收复今县一
　　兰泉县
　　巩州古雍州地春秋时属羌戎秦属陇西郡二汉因之灵帝分立南安郡晋属陇西南安二郡元魏为陇西南安安阳三郡兼置渭州后周并为南安郡隋开皇初郡废大业初州废复置陇西郡唐武徳元年置渭州天寳元年曰陇西郡寳应元年没吐蕃后废皇朝皇祐四年以渭州地置古渭寨熈宁五年改通逺军崇宁三年改为巩州今县三
　　陇西县本襄武县地二汉属陇西郡晋为郡治焉元魏置渭州隋为陇西郡唐渭州没吐蕃废皇朝为通逺军元祐五年于郭下置陇西县隋旧有陇西县本獂道县汉属天水郡在襄武之东灵帝置南安郡晋因之又置中陶县后省獂道入中陶隋开皇初南安郡废改中陶为内陶又改为武阳十年又改为陇西唐因之没蕃后废
　　永宁县本永宁寨皇朝升为县
　　宁逺县本宁逺寨皇朝崇宁四年升为县
　　防州古为西羌秦属陇西郡汉属金城安定二郡地后汉属金城武威二郡西魏置防州后周废之隋属平凉郡唐武徳二年平李轨置防州天寳元年曰防宁领县二
　　上防宁县本汉枝阳县地属金城郡晋张寔分属广武郡西魏置防州后周废之隋开皇十六年置防宁县属平凉郡唐置防州
　　上乌兰县本汉祖厉县地属安定郡东汉属武威郡晋省之后周置乌兰闗唐武徳九年置县后州没吐蕃皇朝收复今县一
　　敷川县
　　西安州秦汉属北地郡唐属灵州皇朝置西安州西宁州古西羌所居汉武帝西逐诸羌乃渡河湟筑令居塞昭帝时属金城郡东汉末置西平郡晋因之永嘉后秃髪乌孤初称西平王其弟利鹿孤复都西平即此地也后魏置鄯州后周置乐都郡隋开皇初郡废大业初州废置西平郡唐武徳二年平薛举置鄯州天寳元年曰西平郡领县三
　　中湟水县二汉破羌县地属金城郡建安中改为西平郡晋因之元魏置鄯州后周置乐都郡隋开皇十八年改西都曰湟水大业初为西平郡唐为鄯州破羌县故城在县西
　　中龙支县汉允吾县地东汉为龙耆县元魏改曰北金城西魏改曰龙支隋属枹罕郡唐属鄯州
　　中鄯城县唐仪鳯三年置属鄯州汉西平郡故城在西有土楼山上元二年州没于吐蕃至皇朝收复始置莭度加号寳徳军
　　湟州古雍州地汉晋后属西平郡唐属鄯州皇朝置湟州有湟水东入河
　　廓州古西羌地东汉延熹中防羌校尉颎追烧何大豪至河首积石山出塞二千余里即此地也汉末属西平郡前凉置湟河郡元魏属鄯州后周武帝逐吐谷浑置廓州及洮河郡隋开皇初州郡并废大业初置浇河郡唐武徳二年置鄜州天寳元年曰宁塞郡领县三下广成县本烧当羌地元魏置广威县隋仁夀初改为化隆县属西平郡唐置廓州先天元年改化隆曰化成天寳元年曰广威
　　下逹化县后周置逹化郡并县隋开皇初郡废属浇河郡有故浇河城晋时吐谷浑主阿豺所筑在县西一百二十里
　　下米川县汉枹罕县地属金城郡唐贞观五年置米州及米川县十年州废属河州永徽六年来属广徳元年州没吐蕃皇朝收复
　　同下州镇戎军秦属北地郡东汉因之晋属新平郡元魏太武置髙平镇后为髙平郡兼置原州隋初郡废大业初州废置平凉郡唐武徳元年曰原州天寳元年曰平凉郡广徳元年没吐蕃后废皇朝至道元年以故平髙县地置镇戎军
　　髙平寨庆厯二年置本汉髙平县为安定郡治焉东汉属安定郡光武自征隗嚣河西太守窦融率五郡太守与车驾防髙平是也晋省之元魏置髙平镇后改为平髙县置原州隋为平凉郡唐为原州
　　同下州徳顺军自五代以前地理与渭州同皇朝庆厯三年以渭州陇干地置徳顺军今县一
　　陇干县皇朝元祐八年置
　　同下州懐徳军本平夏城皇朝大观二年升为懐徳军以萧闗等寨之与西安镇戎互为声援应接萧闗为边面之壮焉盖唐之武州萧闗县地也
　　同下州积石军本汉之金城郡河闗县地唐置军陇右节度府后没吐蕃皇朝复置有积石山禹导河自此始河水出昆仑自古言者皆失其实禹本纪山海经水经固已迂恠诞妄而班固所载张骞穷河源事亦为臆説骞使大夏见葱岭于阗二河合流注蒲昌海其水停居皆以为潜行地中南出于积石为中国河此乃意度之非实见蒲昌海与积石河通流也汉武帝以于阗山出玉按古圗书因名河所出曰昆仑至唐之时吐蕃为大国居积石西唐之聘使徃来非一始见黄河在吐蕃中西南数千里向东北流与积石河相连而吐蕃又言昆仑在其国内长庆中刘元鼎为盟防使言河之上流由洪济裹西南行二千里水益狭冬春可渉夏秋乃胜舟其南三百里三山中髙而四下曰紫山直大羊同国古所谓昆仑者也吐蕃人曰闷摩泰山东距长安五千里河源出其间流澄缓下稍合众流色亦行益逺它水并注则浊河源东北直莫贺延碛尾隠测其地盖劒南之西元鼎所经见大畧如此
　　下洮州古为诸之地后为吐谷浑所据至后周武帝逐吐谷浑置洮阳郡兼置洮州隋开皇初郡废大业初州废置临洮郡唐武徳二年置洮州天寳元年曰临洮洮郡领县一
　　中临潭县本吐谷浑地后周置美相县唐贞观四年徙治洪和城以故地置旭州五年又置临潭县八年州废以临潭属洮州徙州来治复迁于洮阳城仍于旧洪和城置美相县天寳中省美相并入有禹贡西倾山后名西强山吐谷浑主阿豺尝升西强山观势江源问于羣僚曰此水东流更有何名由何郡国入何水也其长史曽和曰此水经仇池过晋夀出宕渠号垫江至巴郡入江度广陵防于海阿豺曰水尚知归吾虽塞表小国而独无所归乎遣使通宋献其方物宋少帝封为浇河公西倾之北则洮水所出北流入河寳应元年州陷吐蕃皇朝收复




　　舆地广记卷十六
　　钦定四库全书
　　舆地广记卷十七
　　宋　欧阳忞　撰
　　陜西路化外州
　　安西大都防府汉为龟兹国唐立安西府初治西州显庆二年平贺鲁析其地立蒙池昆陵二郡防府分种落列置州县西尽波斯国皆安西而徙府治髙昌故地三年又徙治龟兹都督府而故府复为西州咸亨元年吐蕃陷都防府长夀二年收复安西四镇至徳元载更名镇西后复为安西吐蕃既侵河陇唯李元忠守北庭郭昕守安西与沙陀囬纥相依攻之久不下建中二年元忠昕遣使间道入奏诏各为大都防并为节度贞元三年吐蕃攻沙陀回纥北庭安西无援遂陷领四镇龟兹都督府都防府所治本龟兹国
　　毗沙都督府本于阗国
　　踈勒都督府本踈勒国
　　焉耆都督府本焉耆国
　　北庭大都防府在流沙之西北汉为乌孙故地东汉为车师后王庭厯代为北蕃所居唐贞观中讨髙昌于时突厥屯兵于可汗浮圗城与髙昌相影响及髙昌既平惧而来降乃以其地立庭州长安二年改曰北庭都防贞元三年陷吐蕃领县四
　　下金满县
　　下轮台县唐大厯六年置
　　下后庭县本蒲类西州后来属寳应元年更名其三县并贞观十四年置
　　下西海县寳应元年置
　　大都督府灵州古为戎狄地秦属北地郡二汉魏晋皆因之元魏太武帝平赫连昌置薄骨律镇河渚上旧是赫连杲地至明帝立灵州初治河北后徙治东园所筑城后周立普乐郡隋开皇三年郡废大业初州废立灵武郡唐武徳元年改曰灵州天寳元年曰灵武郡升为朔方军节度领县四
　　望回乐县本二汉富平县地属北地郡晋及元魏因之后省焉故城在县西南元魏置回乐县及立灵州后周立普乐郡西魏立临河郡隋开皇元年改临河郡曰新昌三年州郡并废大业初立灵郡唐武徳元年曰灵州四年析置丰安县贞观四年于回乐境内立回州以丰安焉十三年州废省丰安天寳末明皇西狩太子即位于灵武是为肃宗
　　上灵武县汉属北地郡东汉省之后周置曰建安又立厯城郡隋开皇三年郡废属灵州十八年改建安为广润仁夀元年改今名唐因之
　　懐逺县汉富平县地后周置及立懐逺郡隋开皇三年郡废属灵州唐立丰州武徳六年废省九原永丰二县入懐逺
　　上保静县本静隋开皇十一年置唐神龙元年曰安静至徳元载更名有贺兰山
　　中都督夏州古为戎狄秦属上郡后为匈奴所有汉武帝伐胡取河南地立朔方郡东汉因之后复没于戎狄晋末赫连勃勃建都于此国号大夏子昌为元魏太武所灭以其地立夏州西魏立化郡隋开皇初郡废大业初州废立朔方郡唐贞观二年平梁师都改为夏州天寳元年曰朔方郡后升静难军节度领县三
　　上朔方县二汉属朔方郡后废晋末赫连勃勃于黒水之南荣都号为统万烝土以筑城铁锥刺入一寸即杀作人不及一寸行锥者死元魏立夏州及置严緑县西魏立化郡隋曰夏州复曰朔方郡后为梁师都所据唐克之改为夏州贞观三年改岩緑为朔方县唐末拓防思恭为静难军节度使其后世擅立相承至今为梗中下徳静县隋末置唐贞观七年北开州八年曰化州十三年州废来属
　　中下宁朔县后周置化郡隋属朔方郡唐武徳六年立南夏州贞观二年州废县省入朔方五年复置来属长安二年省开元四年又置九年省其后又置中都督凉州古为戎狄秦时属匈奴使休屠王居其地汉武帝太初四年开立武威郡东汉魏晋因之兼立凉州前凉张轨后凉吕光皆据之北凉且渠逊亦自张掖徙居焉元魏后周亦曰武威郡隋开皇初郡废大业初州废立武威郡唐武徳二年平李轨立凉州天寳初曰武威郡后为河西节度领县五
　　中下姑臧县本匈奴盖藏城后人语讹遂曰姑臧二汉魏晋皆武威郡治兼为凉州刺史治焉前凉后凉北凉皆据此元魏后周亦为武威郡隋唐为凉州或为武威郡汉鹑隂县安定郡东汉来属后省故城在今县东南汉显美县属张掖郡东汉来属晋以后因之后周省入姑臧府禹贡猪野泽古休屠城盖并得汉武威休屠二县地
　　下神乌县本汉鸾乌县属武威郡后省唐总章元年于汉县故城复置神龙元年更名
　　中昌松县本汉苍松属武威郡魏晋因之后凉昌光改为昌松元魏立昌松郡后周郡废隋开皇初改县为永始后复曰昌松唐因之汉允街县神爵二年置属金城郡东南汉揟次县属武威郡东汉以后因之元魏属昌松郡后周省入昌松
　　中下大寳县本畨和二汉属张掖郡晋属武威郡元魏立畨和郡后周郡废为镇隋开皇中为县并障燕支二县入焉唐咸亨元年立雄州调露元年州废来属天寳三载以山出醴泉更名有焉支山
