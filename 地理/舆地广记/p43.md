<!-- { "loadSidebar": true } -->
　　下驩州古越裳氏之国重九译者也秦属象郡汉属九真郡吴分立九徳郡晋宋齐因之梁兼立德州隋改曰驩州大业初州废立日南郡唐武徳五年立南徳州八年改曰徳州贞观元年更名天寳元年曰日南郡领县三
　　中下九徳县古越裳氏之国也周时献白雉于成王秦属象郡二汉属九真郡其地为宝网之所居及寳网卒其子党继立党服从吴化于是孙皓改为九徳郡及九徳县晋以后因之梁立徳州隋曰驩州唐武徳五年置安逺昙罗光安三县是年以光安置源州又置水源安银河龙长江四县贞观八年复改为驩州废昙罗水源河龙长江以安逺安银来属浦阳县晋属九德郡隋属日南郡唐属驩州
　　下越裳县隋属日南郡唐属驩州武德五年又以日南郡之文谷金宁二县立智州是年又置明州贞观十三年废明州省其万安明引明定入越裳曰南智后又废智州省文谷金寜入越裳来属
　　下懐驩县本咸驩二汉属九真郡晋属九徳郡隋属日南郡唐武徳五年属驩州并置安人扶演相景西源四县治安人贞观元年更名演州十三年省相景十六年州废省安人扶演西源以咸驩来属后更咸驩曰懐驩下陆州秦属象郡汉属交趾郡晋宋齐因之梁立黄州及寜海郡隋平陈郡废改黄州曰玉州大业初州废入寜越郡唐武徳五年立玉山州贞观二年州废入钦州髙宗上元二年复立更名陆州天寳元年曰玉山郡领县三
　　下乌雷县唐曰安海徙陆州治此
　　下华清县本玉山隋大业初省入安海唐复置天宝中更名
　　下宁海县本安平梁置及立黄州宁海郡隋改州为玉州改县曰安海唐立玉州后徙治焉雷改曰陆州至德二载改县曰宁海
　　下福禄州自隋以前地理与福禄郡同后为生獠所据唐龙朔三年智州刺史谢法成招慰生獠昆明北楼及生獠等七千余落总章二年置福禄州以处之天宝元年改为福禄郡至德二载改为唐杜郡乾元元年复为福禄郡
　　环州领县一零县
　　下龙□县
　　下饶勉县
　　下思恩县
　　下武石县
　　下铜蔡县
　　下歌良县
　　下长山县
　　下其常县以上皆与福禄州同
　　下汤州本秦象郡地唐立
　　下汤泉县
　　下緑水县
　　下罗韶县以上皆与州同置
　　下演州厯代地理与驩州同自唐武徳五年立驩州贞观九年改为演州而别立驩州十六年演州废入驩州广徳二年析驩州复立本忠义郡亦曰龙池郡



　　舆地广记卷三十八
