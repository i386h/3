<!-- { "loadSidebar": true } -->
　　次畿麟游县隋义宁元年于仁夀宫置鳯栖郡及麟游县二年以仁夀宫中获白麟更郡曰麟游唐武徳元年曰麟州贞观元年州废县属岐州改仁夀宫为九成宫次畿普润县二汉杜阳县地隋大业初置属扶风郡唐属鳯翔府有杜水漆水岐水
　　次畿好畤县祭天之所曰畤封禅书曰雍旁故有吴阳武畤皆废无祠盖黄帝时尝用事虽晚周亦郊焉后以为县汉属右扶风东汉省之元魏复置为扶风郡治隋大业三年省入上宜唐武徳二年析醴泉置好畤属雍州贞观八年省上宜入岐阳二十一年省好畤岐阳复置上宜更上宜曰好畤干宁二年属干州皇朝熈宁五年来属
　　下府秦州周孝王封非子于此春秋战国属秦秦平天下属陇西郡汉武帝分置天水郡东汉建武中更名汉阳郡兼为凉州刺史治焉魏为重镇晋属天水洛阳二郡兼置秦州元魏因之又置汉阳郡隋开皇初郡废大业初复置天水郡唐为秦州升雄武军节度今县四上成纪县包羲氏生于此汉属天水郡东汉属汉阳郡晋属天水郡后废焉后周复置隋属天水郡唐属秦州州本治上邽而成纪本治小抗川开元二十二年地震州自上邽徙治成纪之敬亲川县亦移入新城天寳元年州还治上邽寳应元年陷吐蕃大中三年复故地徙治成纪而上邽废有禹贡朱圉山邽山渭水瓦亭山上天水县汉上邽县地属陇西郡唐时陷吐蕃后收复置天水县属秦州唐末废之后唐长兴三年复置以赤砂镇为治所有龙马泉
　　中陇城县汉为陇县属天水郡东汉属汉阳郡隋开皇六年改曰陇城属秦州唐因之汉畧阳道故城在今县西北阿阳县故城亦在县西北有大陇山瓦亭山街泉亭秦谷秦非子始封于此
　　中清水县汉属天水郡东汉省之晋复置属畧阳郡元魏因之后置清水郡隋开皇初郡废属秦州唐因之有小陇山清水伏羌城本冀戎地秦武公十年伐冀戎县之汉属天水郡王莽末隗嚣自称西伯据此东汉为汉阳郡治焉晋属天水郡兼置秦州元魏改曰当亭县后周改曰冀城隋属天水郡唐属秦州武徳二年更名伏羌后陷吐蕃皇朝建隆二年置伏羌寨熈宁二年以为城有黄县元魏置及置汉阳郡后废
　　上泾州春秋战国属秦秦属北地郡汉武帝分置安定郡东汉晋因之元魏太武兼置泾州盖以泾水为名隋为安定郡唐为泾州天寳元年曰安定郡后升彰义军节度皇朝太平兴国元年改彰化军今县四
　　望保定县本安定汉属安定郡东汉省之后复置为郡治焉元魏为泾州隋为安定郡唐为泾州至徳元载更名保定汉乌氏县故城在今县东
　　上灵台县本鹑觚汉属北地郡东汉属安定郡晋因之后置赵平郡后周郡废隋属安定郡唐属泾州天寳元年更名灵台亦商时宻国之地周文王所伐者也秦为隂宻县白起被迁于此汉晋属安定郡元魏属平凉郡后省隋大业初以其地置灵台县二年省入鹑觚盖取文王伐宻而民始附之意故以灵台名县焉
　　上良原县隋大业初置属安定郡唐属泾州
　　长武县唐为长城邠州宜禄皇朝咸平四年置保定县来属五年省为寨大观二年复置
　　上熈州春秋战国皆为西羌秦置陇西郡二汉晋因之恵帝分置狄道郡前凉张骏置武始郡元魏置临洮郡隋开皇初废武始郡属兰州唐因之天寳三载分置临州后陷吐蕃号武胜军皇朝熈宁五年收复置熈州临洮郡升临洮军节度今县一
　　中下狄道县秦汉为陇西郡晋为狄道县张骏置武始郡元魏置临洮郡及龙城县唐置临州皇朝置熈州有白石山在东清源堡汉首阳县地属陇西郡东汉及晋皆因之元魏改首阳曰渭源隋属陇西郡唐上元二年复改曰首阳而于渭源故城别置渭源县属渭州仪鳯三年省首阳入渭源没蕃后废皇朝熈宁五年置渭源堡属熈州有禹贡鸟防同穴山渭水所出今谓之青雀山
　　上陇州春秋战国属秦秦属内史二汉属右扶风晋属扶风郡西魏置陇东郡兼置东秦州后改为陇州隋开皇三年郡废大业三年州废属扶风郡唐复为陇州天寳元年曰汧阳郡今县四
　　望汧源县本汧县汉属右扶风后汉及晋皆因之西魏曰汧隂县后改曰杜阳后周复曰汧隂隋改曰汧源属扶风郡唐为陇州治焉有禹贡岍山汧水所出有龙山蒲薮
　　紧汧阳县二汉隃麋县地属右扶风晋省之元魏置汧阳县及汧阳郡后周郡废隋属扶风郡唐属陇州有隃麋泽
　　中吴山县汉汧县地元魏孝文置长蛇县隋开皇末省入南田唐武徳元年复置属陇州贞观元年更名吴山有吴岳故南田县元魏置属武都郡隋属扶风郡唐元和三年省
　　中陇安县皇朝开寳元年析汧阳置有秦领山
　　中下成州秦以前为白马氏汉属武都郡东汉及晋为郡治焉后为杨茂搜所据杨氏数世皆封仇池公元魏置南秦州西魏改为成州隋开皇初郡废大业初州废置汉阳郡唐复为成州天寳元年更名同谷郡今县二中同谷县本汉下辨道属武都郡东汉及晋皆为郡治焉元魏属修武郡后为白石县置广业郡西魏改县曰同谷后周兼置康州隋开皇初郡废大业初州废属河池郡唐武徳元年以县置西康州贞观六年州废属成州州初治上禄本汉县属武都郡东汉因之晋省焉后置仇池县曰上禄唐改郡曰成州寳应元年没吐蕃后废咸通十三年复置徙治同谷有仇池山其上方百顷四面壁立峭絶险固自然有楼橹却敌之状髙七里余蟠道三十六回上有丰水泉煑土成盐汉末为氐杨茂搜所据
　　中粟亭县元魏兰仓县地置汉阳郡后唐清泰三年置粟亭县属成州有雷牛山粟亭山
　　下鳯州春秋时为氐羌所居秦属陇西郡二汉属武都郡晋因之恵帝时没于氐杨茂搜元魏置道郡兼置南岐州西魏改郡曰归真后周郡废改州曰鳯州隋大业初州废置河池郡唐为鳯州天寳初复曰河池郡今县二上梁泉县本故道秦文公时伐南山大梓化为牛入水秦为立怒特祠于故道即此汉王引兵从故道袭雍后属武都郡东汉及晋因之元魏置故道郡及梁泉县隋置河池郡唐为鳯州
　　紧河池县汉属武都郡东汉及晋因之后废焉元魏置广化县及广化郡隋开皇初郡废仁夀初改县曰河池属河池郡唐属鳯州皇朝徙治固镇
　　上两当县本汉故道县地元魏置两当县及两当郡隋开皇初郡废属河池郡唐属鳯州皇朝徙治广乡镇广乡即水经所谓广香川也有两当水出陈仓县之大散闗西南流入故道
　　下岷州秦属陇西郡二汉及晋因之西魏置岷州及同和郡隋开皇初郡废大业初州废属临洮郡唐复为岷州天寳元年曰和政郡后陷吐蕃皇朝熈宁六年收复今县三
　　祐川县本临洮县地二汉晋属陇西郡西魏置溢乐县及同和郡隋改溢乐为临洮唐武徳元年复为溢乐置岷州又置基城县先天元年改基城为祐川没蕃后并废皇朝崇宁四年复置祐川
　　中大潭县汉冀县地属天水郡皇朝建隆三年以良恭大潭二镇置大潭县属秦州熈宁六年来属有禹贡朱圉山
　　紧长道县本汉上禄县地属武都郡元魏分置长道县隋属汉阳郡唐属成州天寳末废咸通十三年复置属秦州皇朝熈宁六年来属有祁山蜀诸葛亮率诸军攻祁山南安天水安定郡叛魏应亮即此





　　舆地广记卷十五
　　钦定四库全书
　　舆地广记卷十六
　　宋　欧阳忞　撰
　　陜西秦鳯路下
　　下府渭州秦属北地郡二汉属安定郡晋因之元魏属太平郡隋初属原州后属平凉郡唐属原州寳应元年渭州没吐蕃元和四年以原州之平凉县置行渭州广明元年为吐蕃所破中和四年复置后曰陇西郡今县五
　　中平凉县汉朝那泾阳二县地属安定郡后周置平凉县属原州隋属平凉郡唐属原州元和四年置行渭州今因之有笄头山禹贡泾水所出西有陇山有六盘闗西北五里有吐蕃防盟坛唐贞观五年筑
　　中潘原县本隂盘二汉属安定郡晋省之后复置元魏置平凉郡隋开皇初郡废属安定郡唐属泾州天寳元年改为潘原县周显徳六年来属
　　中安化县故属仪州皇朝熈宁五年州废来属
　　中崇信县皇朝乾徳元年以旧崇信军地置崇信县属鳯翔府淳化中属仪州熈宁五年州废来属
　　中下华亭县隋大业初置属安定郡唐元和三年省入汧源后复置仪州皇朝熈宁五年州废来属
　　望原州自唐已上地理与泾州同广徳元年原州没吐蕃置行原州于灵台之百里城贞元十九年徙治平凉元和三年又徙治临泾大中三年收复闗陇归治平髙广明后没吐蕃又侨治临泾本属泾州后唐清泰三年割属原州后曰平凉郡今县二
　　中临泾县汉属安定郡东汉及晋为郡治焉元魏亦属安定后废之隋大业初置湫谷县寻改曰临泾属安定郡唐属泾州后为原州治所有汉朝那县故城
　　中彭阳县二汉属安定郡晋省之后复置元魏置西北地郡隋改县为彭原唐武徳二年析彭原置丰义县属宁州皇朝太平兴国元年改曰彭阳至道三年来属中下阶州古为白马氏国西戎之别种也汉武帝开之置武都郡东汉晋因之后没于氐杨茂搜元魏置武街郡西魏置武州隋开皇初郡废大业初州废置武都郡唐武徳元年置武州天寳元年曰武都郡因没吐蕃废大厯二年复置为行州咸通中始得故地龙纪初遣使招葺之景福元年更名阶州今县二中下福津县汉武都县地元魏置翫当县及武街郡西魏又于今县东北三十里万郡故城置覆津县后周省翫当入覆津隋开皇初武阶郡废属武州唐因之景福元年改覆津曰福津后为州治故盘堤县本西魏置南五部县后改名隋属武都郡唐属武州没蕃后不复置中下将利县故白马氐国汉为武都县为郡治焉天池大泽在其西东汉及晋皆因之元魏改武都县曰石门西魏改曰安育置武州后周改安育曰将利仍置武都郡隋开皇初郡废大业初复置唐为武州治后徙福津上河州古西羌地秦属陇西郡汉属金城陇西二郡东汉属陇西郡汉末宋建自称河首平汉王据此曹公遣夏侯渊讨平之晋恵帝时置晋兴郡前秦苻坚置河州西秦乞伏干归又据于此元魏亦置河州后周置枹罕郡隋开皇初郡废大业初州废复置枹罕郡唐武徳二年平李轨置河州天寳元年曰安昌郡领县三
　　中下枹罕县本罕羌侯邑汉为枹罕县属金城郡东汉省之晋属晋兴郡苻秦置河州元魏因之后周置枹罕郡隋因之唐为河州
　　中下大夏县汉属陇西郡东汉因之晋属进兴郡前凉张骏置大夏郡隋属枹罕郡唐属河州贞观八年省入枹罕五年复置
　　中下鳯林州本白石县汉属金城郡东汉属陇西郡张骏改白石为永固属晋兴郡唐贞观七年于县置乌州十一年州废置安昌县来属天寳元年更名鳯林广徳元年州没吐蕃皇朝熈宁六年收复置枹罕县七年省之今曰安乡郡县一
　　宁河县本宁河寨皇朝崇宁四年升为县
　　下兰州古西羌地秦属陇西郡汉属金城陇西二郡东汉魏晋因之前凉张实分置广武郡张骏又分置武始郡后为西秦乞伏国仁南凉秃髪乌孤所分据元魏后周属武始郡隋开皇初郡废置兰州大业初州废复置金城郡唐武徳二年平薛举置兰州以臯兰山为名天寳元年曰金城郡领县二
　　下五泉县本金城县汉属金城郡为氐羌所据东汉及晋因之有故苑川城西秦乞伏国仁据此后曰子城县置金城郡隋开皇初郡废置兰州大业初州废置金城郡复改县曰金城后改曰五泉唐咸亨二年复曰金城天寳元年复曰五泉
