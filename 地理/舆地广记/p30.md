<!-- { "loadSidebar": true } -->
　　望崇仁县本吴置巴丘县属庐陵郡置新建县属临川郡晋宋因之梁改巴丘为巴山及置巴山郡隋平陈郡县俱废置崇仁县属抚州唐因之有崇仁山寳唐水望宜黄县唐武徳五年析崇仁置属抚州八年省皇朝开寳八年以宜黄复置宜黄县
　　望金谿县本临川县地皇朝开寳五年以金谿置有灵秀山金谿水
　　上筠州自唐以前地理与洪州同南唐李景置筠州皇朝因之今县三
　　望髙安县本建城县二汉属豫章郡晋以后因之县出然石石色黄白而疎理以水灌之则热着鼎其上足以熟物元康中雷焕入洛赍石以示张华华曰此谓然石于是始识其名隋属洪州唐武徳五年改建城曰髙安置靖州七年改为米州又改为筠州八年州废属洪州南唐复置筠州有飞川钟口江
　　望上髙县五代时置属洪州南唐来属有八叠山斜口水
　　望新昌县皇朝太平兴国三年以髙安监步镇置有黄蘗山
　　同下州兴国军五代以前地理与鄂州同皇朝太平兴国二年置兴国军今县三
　　望永兴县本鄂县地二汉属江夏郡孙权改鄂为武昌既而别置阳新县属武昌郡晋以后因之江左又析置永兴县隋平陈改阳新曰富川开皇十一年省永兴入焉十八年改富川县曰永兴属鄂州唐因之皇朝置兴国军有阖闾山吴王阖闾与楚相持屯此
　　大冶县皇朝乾徳五年以大冶塲置属鄂州太平兴国三年来属有磁湖
　　中通山县五代时置属鄂州皇朝太平兴国二年来属有翠屏山本名石城唐天寳中改名
　　同下州南安军自五代以前地理与防州同皇朝淳化元年置今县三
　　中大庾县唐神龙元年析南康县置属防州皇朝置南安军有大庾岭五岭之最东者亦曰东峤有横浦闗汉讨南越杨仆为楼船将军出豫章下横浦是也有凉热水水经注云连溪出南康县凉热山即此水也
　　望南康县本汉南野县地吴分置南安县晋太康元年改曰南康属南康郡宋因之改曰贑县隋大业初复日南康属南康郡唐属河州皇朝淳化元年来属南黔镇本南野县二汉属豫章郡晋属庐陵郡宋属南康郡后省为镇有君山章水
　　上上犹县五代时置属防州皇朝淳化元年来属有犹水同下州临江军自五代以前地理与筠袁吉三州同皇朝淳化三年置今县三
　　望清口县五代时置属洪州南唐属筠州皇朝置临江军
　　望新淦县二汉属豫章郡晋宋因之隋属庐陵郡唐属吉州皇朝淳化三年来属有玉笥山淦水
　　望新喻县吴分宜春置晋宋属安成郡隋属宜春郡唐属袁州皇朝淳化三年来属本曰新渝唐天寳后相承作喻有渝水
　　同下州建昌军自唐以前地理与抚州同南唐析置建武军皇朝太平兴国四年改名今县二
　　望南城县二汉属豫章郡晋以后属临川郡隋唐属抚州南唐置军有麻姑山
　　望南丰县吴置属临川郡晋宋因之后省唐景云二年析南城置属抚州皇朝淳化二年来属有军山














　　舆地广记卷二十五
　　钦定四库全书
　　舆地广记卷二十六
　　宋　欧阳忞　撰
　　荆湖南路
　　上潭州古三苗国之地春秋战国属楚秦置长沙郡汉为国东汉复为郡晋属长沙及衡阳郡永嘉元年兼置湘州宋齐梁陈因之隋平陈郡废置潭州以昭潭为名大业初州废置长沙郡唐武徳四年曰潭州天寳元年曰长沙郡升为武安军节度皇朝因之今县十一望长沙县故青阳地秦始皇二十六年荆王献青阳以西是也汉为临湘县髙帝五年以封吴芮为长沙王都此其城即芮所筑东汉及晋为郡宋为国齐梁陈为郡隋为潭州唐因之唐宋马氏父子窃据其地后为南唐所取有岳麓山昭山山下有旋泉深不可测人以为昭潭无底有湘水沩水有贾谊宅并仍存
　　望衡山县本湘南县地吴析置衡阳县及置衡阳郡晋恵帝改县曰衡山宋齐梁陈因之隋平陈郡废属潭州唐神龙三年属衡州皇朝淳化四年来属禹贡衡山在西南有三峰曰祝融紫盖石廪韩愈诗紫葢连延接天柱石廪腾掷堆祝融有湘水
　　望安化县本益阳县地皇朝熈宁六年置有浮青山资水
　　紧醴陵县本汉临湘县地髙后封长沙相越为醴陵侯即此东汉置醴陵县属长沙郡建安八年县有大山常鸣如牛呴声积数年后豫章贼攻没县亭晋宋皆属长沙郡后省唐武徳四年复置属潭州有王乔山醴泉上攸县汉属长沙国东汉晋宋属长沙郡后改为攸水隋平陈省入湘潭县后复置唐武徳四年置南云州贞观元年州废属衡州五代时来属有云阳山攸水中湘乡县本湘南县之湘乡东汉置县属零陵郡晋宋属衡阳郡后省唐武徳四年析衡山置属潭州有涟水歴石鱼山下石色黒而理若云毋开发一重辄有鱼形长数寸鳞鳍首尾若刻画焼之作鱼膏腥
　　中湘潭县本湘南县地禹贡衡山在东南湘中记曰衡山有玉牒禹案其文以治水遥望衡山如阵云沿湘十里九向九背廼不复见汉属长沙国东汉属长沙郡晋宋属衡阳郡后省而置湘潭县隋属衡州唐元和后来属有湘水防湖
　　中益阳县汉属长沙国东汉晋宋齐梁陈属长沙郡隋唐属潭州有浮丘山益水水经注以益水为资水之殊目县南十里有平冈冈有井数百浅者四五尺深者不测俗云昔有金人以杖撞地辄便成井
　　中浏阳县本汉临湘地吴置浏阳县属长沙郡晋宋因之后省唐景龙二年析长沙复置潭州有浏水
　　中湘隂县本罗县地宋元徽二年分置湘隂县属湘东郡齐因之梁置罗州及岳阳郡陈废州隋平陈郡废省湘隂入岳阳县置玉州寻改岳阳为湘隂县开皇十一年州废属岳州唐因之皇朝淳化四年来属故罗县罗国本在襄州宜城之西楚文王徙罗子居此秦为罗县属长沙郡二汉晋宋齐因之梁陈属岳阳郡隋平陈属岳州唐武徳八年省入湘隂故城在今县东北有湘山湘水汨水出艾县桓山西迳罗县北又西迳吴昌县北东汉置曰汉昌吴更名隋省入罗又西迳玉笥山又西为屈潭楚屈原被防放逐懐沙自沉于此又迳汨罗戍南又西入于湘春秋所谓罗汭也有黄陵水上承太湖西流入湘迳二妃庙南世谓之黄陵庙秦始皇游至湘山逢大风问博士曰湘君何神博士对曰尧女舜妻而此始皇大怒使刑徒三千人伐湘山木赭其山焉中宁乡县吴新阳县地晋太康元年改为新康属衡阳郡宋以后因之隋平陈省入益阳县唐武徳四年复置七年又省皇朝太平兴国二年析长沙置有大沩山青阳山沩水
　　上衡州春秋战国属楚秦属长沙郡二汉属长沙桂阳二郡吴置湘东衡阳二郡晋宋齐梁陈皆因之隋平陈省二郡置衡州大业初州废置衡山郡唐武徳四年曰衡州天寳元年曰衡阳郡皇朝因之今县五
　　望衡阳县本酃县地汉属长沙国东汉属长沙郡吴置湘东郡及临烝县东南去酃县十五里晋因之太元二十年省酃入焉宋齐梁陈因之隋平陈置衡州改临烝为衡阳县唐因之亦汉钟武县地属零陵郡东汉改为重安晋宋以后属衡阳郡隋省入衡阳县后复置唐武徳七年又省入有岣嵝山即南岳之别名有湘水烝水有合江亭韩愈诗江亭枕湘江烝水防其左有酃湖周回三里取水为酒极醇美晋武帝平吴始荐酃酒于太庙
　　中茶陵县汉属长沙国东汉属长沙郡晋属湘东郡宋齐梁陈因之隋省入湘潭县唐武徳四年析攸县复置属南云州贞观元年又省圣厯元年复置来属有云阳山茶水汉地理志茶陵有泥水西入湘水经谓之沫水即今茶水是也茶弋奢反
　　中耒阳县二汉属桂阳郡晋宋以后因之隋平陈改曰洡隂属衡州唐武徳四年复曰耒阳有侯昙山洡水出郴县西北过耒阳又北衡阳入湘
　　中下常宁县汉分耒阳置新宁县晋属湘东郡宋齐梁陈皆因之隋属衡州唐天寳元年改曰常宁有逍遥山湘水宜水
　　下安仁县皇朝乾徳三年以安仁置后析衡阳衡山二县地入焉
　　中道州春秋战国属楚秦属长沙郡汉分属零陵郡东汉晋因之穆帝分置营阳郡宋齐因之梁改为永阳郡隋平陈郡废属永州大业初州废属零陵郡唐武徳四年平萧铣置营州五年改为南营州贞观八年改为道州天寳元年曰江华郡皇朝因之今县四
　　营道县本汉营浦县属零陵郡晋置营阳郡宋齐因之而析置营阳县为郡治梁改郡县皆曰永阳隋开皇中郡废省营浦入永阳属永州唐武徳四年置营州改永阳为营道县贞观八年改营州为道州天寳元年改营道为道县皇朝建隆三年复曰营道有营道山营水出冷道县西流迳九疑山下又西迳营道又屈而东北迳营涌又北流注于湘亦虞时鼻国之地有象祠唐元和中刺史薛伯髙毁之栁宗元作斥鼻亭神记永明县本汉营浦县地唐既徙置营道于永阳乃徙置永阳于此属道州贞观八年省天授二年复置天寳元年更名皇朝熈宁五年省为镇入营道元祐二年复置
　　江华县汉为乗县地属苍梧郡唐武徳四年析置江华县属道州贞观十七年属永州上元二年复来属文明元年改曰云汉神龙元年复故有吴望山沲水宁逺县汉冷道营道二县地并属零陵郡东汉及晋皆因之东晋属营阳郡宋齐因之梁陈属永阳郡隋省冷道入营道而徙营道于冷道废城属永州唐武徳四年徙置营道于永阳县乃于此地置唐兴县为营州贞观八年属道州长夀二年改曰武盛神龙元年复曰唐兴元寳元年改曰延唐梁改曰延昌后唐复故晋天福初曰延喜皇朝乾徳三年改为宁逺有九疑山虞舜所其山九谿相似故名有冷水出此山北流迳冷道西南又北流入都溪水故大厯县本汉冷道之舂陵乡长沙定王封其子置是为舂陵节侯后省吴复置属零陵郡东晋属营阳郡宋齐因之梁陈属永阳郡隋平陈省入营道唐大厯二年析延唐县置于舂陵故城北十五里名曰大厯属道州皇朝乾徳三年省入宁县有舂陵水即所谓都溪也西北流入于营水
　　中永州春秋战国属楚秦属长沙郡汉元鼎六年置零陵郡东汉吴晋宋齐梁陈因之隋开皇初郡废置永州大业初州废复置零陵郡唐武徳四年平萧铣置永州天寳元年曰零陵郡皇朝因之今县三
　　望零陵县本汉泉陵县属零陵县东汉为郡治晋宋齐梁陈因之隋置永州改泉陵为零陵县唐因之泉陵故城在今县北二里亦晋应阳县地恵帝分观阳置属零陵郡宋齐梁陈因之隋省入零陵县应水东南流入湘有臯墟象之所封也有万石山潇湘水县有香茅自古贡之禹贡荆州菁茅也
　　中祁阳县吴分泉陵置属零陵郡晋宋齐梁陈因之隋省入零陵县唐武徳四年复置属永州亦呉永昌县地晋宋齐梁陈属零陵郡隋省入零陵县后分入祁阳有石燕山石色绀而状似燕或大或小若母子及雷风相薄则羣飞颉颃有湘水
　　中东安县皇朝雍熈元年以零陵县之东安塲置中郴州春秋战国属楚秦属长沙郡项羽尊楚懐王为义帝都郴汉髙帝二年置桂阳郡东汉晋宋齐梁陈因之隋开皇中平陈郡废置郴州大业初州废复置桂阳郡唐武徳四年平萧铣置郴州天寳元曰桂阳郡皇朝因之今县四
　　郴县义帝所都项羽使英布害之县南有义帝冢汉属桂阳郡东汉以后因之隋置郴州唐因之有灵夀山古所谓万嵗也有石室室有钟乳上悉生灵夀木下有千秋溪又有渌水出县东侯公山西北流而南屈注于来谓之程乡溪昔置酒宫醴醖于山下名曰程酒献同酃酒焉
