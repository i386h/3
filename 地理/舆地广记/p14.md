<!-- { "loadSidebar": true } -->
　　中唐县昔尧为唐侯国扵此春秋时属北燕昭十二年齐髙偃纳北燕伯欵扵唐是也汉属中山国后汉及晋皆因之北齐废焉隋开皇十六年复置属博陵郡唐属定州旧治中人城县西四十里有中人亭左传昭十三年晋荀吴侵鲜虞及中人大获而归是也圣厯元年徙治今所
　　中望都县昔尧母庆都所居有尧山在北庆都山在南登尧山见庆都山故以望都名县汉属中山国后汉及晋皆因之北齐省入北平唐武徳四年复置属定州初治安险故城贞观八年徙治今所
　　中新乐县古鲜虞国子姓汉为新市县属中山国后汉及晋皆因之后废焉隋开皇十六年置曰新乐县属博陵郡唐属定州
　　中下北平县汉属中山国后汉及晋皆因之后魏置北平郡北齐郡废隋属博陵郡唐属定州万嵗通天二年契丹攻之不下更名徇忠神龙元年复旧汉曲逆县濡水扵城北曲而西流故曰曲逆左传哀四年齐国夏伐晋取曲逆是也汉髙帝过之曰壮哉吾行天下唯洛阳与是耳诏封陈平为曲逆侯属中山国后汉章帝丑其名改曰蒲隂晋因之北齐废入北平
　　上邢州春秋时为邢国卫人灭之战国时属赵秦属钜鹿邯郸郡常山王张耳都焉汉属赵国广平钜鹿常山郡后汉因之晋属钜鹿赵国后赵石勒亦都焉后魏为钜鹿郡隋置邢州后为防国郡唐复为邢州天寳元年属钜鹿郡梁升保义军节度后唐改为安国军今县八上龙国县故邢国秦时谓之信都项羽立张耳为常山王居此更名曰襄国汉属赵国后汉因之晋省焉石勒陷皇州干寳曰襄国因山慿险形胜之地可都也大兴元年勒僣号扵襄国其后为慕容氏所灭隋开皇九年改为龙冈县襄国郡焉唐为邢州有夷仪城在县北一百五十里春秋僖五年邢迁于夷仪即此
　　上沙河县汉襄国县地隋开皇十六年置沙河县属襄国郡唐武徳元年置温州四年州废来属有汤水上钜鹿县本汉南蛮县属钜鹿郡后汉因之晋省焉隋扵南蛮故城置钜鹿县属襄国郡唐武徳四年属赵州贞观元年来属有禹贡大陆泽
　　上平乡县本钜鹿县秦始皇二十五年灭赵以为钜鹿郡秦将王离围赵王歇扵此汉因之后汉及晋徙治廮陶而钜鹿属焉北齐县废置平乡县属襄国郡唐属邢州皇朝熙宁六年省入钜鹿元祐元年复置
　　上内丘县本中丘县汉属常山郡后汉属赵国晋因之元魏属南赵郡隋曰内丘属襄国郡唐武徳四年属赵州五年来属有干言山诗所谓出宿扵干饮饯扵言是也
　　中尧山县本柏人春秋晋邑也汉属赵国髙帝过赵欲宿心动问县名何曰柏人上曰柏人者廹扵人也去弗宿赵相贯髙等果有逆谋后汉及晋皆属赵国元魏属南赵郡隋属防国郡唐属邢州天寳元年改为尧山皇朝熙宁六年省入内丘元祐元年复置
　　中南和县地属广平国后汉属钜鹿郡晋省之后复置后周置南和郡隋皇初郡废属襄国郡唐属邢州中任县春秋晋邑也郑皇【阙】扵晋为任大夫汉属广平国后汉属钜鹿郡晋省之隋开皇初六年复置属襄国郡大业初省入南和唐武徳四年复置属邢州皇朝熙宁三年省入南和元祐元年复置
　　雄懐州禹贡三懐之地太行山在焉春秋时周襄王以阳樊温原攅茅之国赐晋武公晋扵是始启南阳又云武王克商苏忿生以为温司冦其左有隤懐是也战国时属魏兼属卫秦灭卫徙其君相扵野至二世废角为庶人以其地属三川郡项羽立司马邛为殷王都此汉初为殷国寻更名河内郡后汉因之晋分属汲郡后魏置懐州兼置河内郡隋初郡废而懐州如故炀帝初州废复置河南郡唐为懐州天寳初曰河内郡今县三河内县本野王秦始皇徙卫君角扵此阻其山而保之汉属河内郡后汉因之晋为郡治后魏兼置懐州隋开皇十六年改野王为河内唐为懐州西北三十里有防城故防国也周武王子所封太行山在西北武徳镇本秦县始皇东巡自以武徳定天下因以名县焉二汉属河南郡晋为郡治后置武徳郡隋开皇初郡废十八年改州县为邢丘大业初又改曰安昌属河内郡唐武徳二年复名武徳属懐州皇朝熙宁六年省入河内汉射犬县故城在北平臯县故城在西
　　中武陟县本汉懐县地隋开皇十六年析置武陟大业初省焉唐武徳二年置陟州及修武县四年州废改修武为武陟属懐州故懐县本禹贡覃懐之地后为晋邑春秋时赤狄伐晋围懐是也二汉为河内郡晋属河内隋大业初废之后复置唐贞观元年省入武陟故城在今县之西
　　上修武县本商之甯邑周武王伐纣勤兵扵甯更名修武晋始启南郡即此故有南阳城二汉属河内郡晋属汲郡隋属河内郡唐武徳四年改修武为武陟而别置修武县扵隋修武故城属懐州汉山阳县属河内郡后汉晋皆因之魏阮籍嵇康等同居山阳时人号竹林七贤后县废故城在今县西北有雍城故雍国周文王子所封左传僖二十四年富辰曰郜雍曹滕文之昭也有浊鹿城汉献帝为山阳公居此
　　望卫州春秋时分属于晋卫战国时属魏秦属三川郡二汉属河内郡魏置朝歌郡晋改为汲郡后魏因之东魏置义州后周改为卫州又置修武郡隋初郡废帝初州废复置汲郡唐为卫州天寳元年曰汲郡今县四中汲县故商都牧野之邑水经注云太公生于汲城北三十里有太公泉泉上有太公庙相传云太公之故居也二汉属河内郡魏属朝歌郡晋为汲郡治焉太康初县人有发魏安厘王冡大得古书皆简编科斗文字所谓汲冡书也北齐置五城郡后周废为五城县隋开皇六年复改为汲属汲郡唐属卫州
　　上获嘉县本汉汲县地武帝南越相吕嘉反兵讨之元鼎六年行幸至汲新中乡得吕嘉首因以为获嘉县属河内郡后汉因之晋属汲郡后周置修武郡隋开皇初郡废十六年置殷州大业初州废属河内郡唐属卫州
　　新乡县隋开皇初析汲获嘉二县于古新乐城置属河内郡唐属卫州皇朝熙宁六年省入汲元祐三年复置东北有故临清闗东南有故延津闗
　　中共城县故共国左传隠元年郑太叔出奔共是也二汉属河内郡晋属汲郡北有共山隠者孙登所处北齐县废隋开皇六年复置曰故城属河内郡唐属卫州望洺州春秋时为赤狄所有后属晋战国时属赵秦属邯郸郡汉置汉平国后汉国废为钜鹿郡之西境魏置广平郡晋及后魏皆因之后周置洺州随大业初置武安郡后为洺州天寳元年曰广平郡今县五
　　上永年县今曲梁左传宣十五年晋荀林父败赤狄于曲梁是也汉属广平国后汉属魏郡魏晋属广平郡地齐省曲梁入洺州广平县广平汉为国治自魏至隋皆为郡随仁夀元年避太子名改广平曰永年为武安郡治唐为洺州汉广平县故城在今县北临洺镇本汉易阳县属赵国后汉因之晋属广平郡东魏属魏郡隋开皇六年改易阳曰邯郸十年改邯郸为临洺属武安郡唐属洺州皇朝熙宁六年省入永年
　　望肥乡县汉为邯沟县地属魏郡曹魏置肥乡县属广平郡晋因之东魏省焉隋开皇十六年复置属武安郡唐属洺州汉列人县属广平国后汉属钜鹿郡晋属广平郡故城在今县东北
　　紧平恩县本汉舘陶之别乡元帝分置立恩以封石父许伯为侯国属魏郡后汉因之晋及元魏属广平郡隋属武安郡唐属洺州
　　中鸡泽县春秋襄三年公防诸侯同盟扵鸡泽汉为曲梁县地隋开皇初置鸡泽县属洺州大业初省入永年唐武徳四年复置杜预注左传云鸡泽在曲梁西南曲梁今永年也此县在永年东北非古鸡泽地矣
　　上曲周县汉武帝建元四年置属广平国东汉属钜鹿郡晋省之唐武徳四年复置属洺州皇朝熙宁三年省入鸡泽元祐四年复置洺水镇本汉斥漳县属广平国后汉属钜鹿郡魏晋属广平郡北齐省入平恩隋复置改曰洺水属武安之郡唐属洺州防昌三年入曲周望深州春秋时属晋战国时属魏秦蜀钜鹿郡汉属信都国后汉属安平国魏晋为博陵国后魏北齐后周为博陵郡隋开皇初郡废十六年置深州大业初废属博陵郡唐武徳四年置深州贞观十七年州废先天二年复置天寳元年曰饶阳郡今县五
　　望静安县本下博汉属韩信都国后汉属安平国光武避王郎自龙阳南出至下博城西惶惑不知所之有白衣老父在道旁指曰努力信都为长安守去此八十里光武即驰赴之晋亦属安平国隋属信都唐初属冀州后来属后周为州治焉皇朝太平兴国八年置静安军雍熙二年军废还蜀三年县省四年复置改为静安故陆泽县本郻县汉属钜鹿郡后汉作鄡晋属赵国唐先天二年析饶阳鹿城扵故鄡城陆泽县为深州州治所后周徙治静安皇朝雍熙四年省入焉有禹贡大陆泽望束鹿县本汉郻县地属钜鹿郡北齐改郡曰安国隋开皇六年改曰安定十八年改曰鹿城属信都郡唐属深州天寳十五载改曰束鹿五代时属真定国皇朝淳化元年来属汉贯县故城在西南
　　望安平县汉属郡后汉属安平国魏晋为博陵国治焉此齐置博陵郡隋开皇初郡废十六年置深州大业初州废属博陵郡唐武徳四年属深州贞观十七年还故属先天二年来属
　　望饶阳县汉属涿郡后汉属安平国魏晋属博陵国后魏属博陵郡隋开皇中分置安平芜萎二县大业初省入焉属河间郡唐武徳四年置深州治此贞观十七年州废属瀛州先天二年置州后复来属而州徙之陆泽焉东北有无蒌亭汉光武避王郎扵此
　　望武彊县本武隧秦破赵将扈辄扵武隧即此汉属河间国后汉属安平国晋因之后分置武彊县元魏属武邑郡隋开皇初郡废省武遂入焉属信都郡唐初属冀州贞观元年属深州十七年属冀州先天二年复来属开元二年属冀州永泰元年又来属唐末属冀州五代时又来属



　　舆地广记卷十一
　　钦定四库全书
　　舆地广记卷十二
　　宋　欧阳忞　撰
　　【阙】












　　属赵州唐初属定州大歴三年属恒州皇朝端拱元年来属
　　中深泽县汉曰南深泽属涿郡后汉属安平国晋属博陵国元魏属博陵郡北齐废之隋开皇六年复置曰深泽属博陵郡唐属定州景祐二年属祁州皇朝熈宁六年省入鼓城元祐元年复置
　　望赵州春秋时属晋战国属赵秦属邯郸郡汉属恒山钜鹿郡后汉因之兼置冀州晋为赵国后魏为赵郡明帝兼置殷州北齐改为赵州隋改为栾州后复为赵郡唐为赵州天寳元年曰赵郡皇朝崇宁四年升庆源军节度领县五
　　望平棘县二汉属常山郡晋属赵国后魏为赵郡治焉隋开皇初郡废大业初复置唐属赵州故宋子县秦髙渐离匿作于宋子繋筑而歌即此地汉属钜鹿郡后汉省之元魏复置属钜鹿郡隋大业初省入平棘故城在今县北
　　望宁晋县本廮陶县地汉属钜鹿郡后汉晋元魏为郡治焉隋属赵郡唐属赵州天寳元年改为宁晋
　　上临城县本晋邑左传哀四年赵稷奔临是也二汉为房子县属常山郡晋为赵国治焉元魏属赵郡北齐省之隋开皇六年复置属赵郡唐属赵州天寳元年改为临城有泜水韩信斩成安君于此
　　中隆平县本广阿汉属钜鹿郡后汉省之元魏复置属赵郡兼置殷州后改为赵州隋开皇十六年置栾州仁夀元年改广阿为象城大业初州废改县为大陆属赵郡唐属赵州武徳四年复改为象城天寳元年改为昭庆以有建初启运二陵故也皇朝开寳五年改为隆平县熈宁六年省入临城元祐元年复置
