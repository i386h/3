<!-- { "loadSidebar": true } -->
　　上海州春秋战国为鲁东境后属楚秦属薛郡后分为郯郡汉改郯为东海郡东汉晋宋因之宋侨立青冀二州梁置南北二青州后入元魏东魏置海州隋开皇初郡废大业初州废为东海郡唐武徳四年复曰海州天寳元年复曰东海郡今县四
　　紧朐山县本朐县二汉晋属东海郡后魏置琅邪郡后周改县曰朐山并胊山郡隋开皇初郡废大业初置东海郡唐为海州秦始皇立石于朐县海上以为秦之东门即此
　　中懐仁县本祝其利城二县地二汉晋属东海郡后皆废梁置南北二青州东魏州废置义塘郡及懐仁县隋开皇初郡废属海州唐武徳四年置利城新乐二县六年改新乐曰祝其八年省入懐仁有夹山春秋公防齐侯于夹谷传谓之祝其是也有羽山舜殛鲧于此中沭阳县本原丘县地二汉晋属东海郡后废梁置潼阳郡东魏改曰沭阳郡及置懐文县后周改县曰沭阳隋开皇初郡废属海州唐武徳四年置原丘县八年省为镇入沭阳
　　中东海县本赣榆县地汉属琅邪郡东汉晋属东海郡后废后魏置东海郡及广饶县隋开皇初郡废仁夀元年改广饶曰东海属海州唐武徳四年置环州并置青山石城赣榆三县八年州废省三县以东海来属县治鬰洲四靣环海齐王田横入海所保鬰洲也有郁州山一名苍梧山俗传此山在苍梧徙来上有南方株楰上泰州春秋属吴秦属九江郡汉属临淮郡东汉晋属广陵郡安帝分置海陵郡宋齐因之隋开皇初郡废属江都郡唐武徳三年置吴州七年州废属扬州五代呉杨氏置海陵制置院南唐李氏升为泰州皇朝因之后曰海陵郡今县四
　　望海陵县汉属临淮郡有吴太仓枚乗传不如海陵之仓是也东汉省之晋复置属广陵郡安帝置海陵郡唐武徳三年改县曰呉陵置吴州七年州废复故名呉置海陵制置院南唐为泰州
　　紧兴化县南唐置
　　中泰兴县南唐置
　　中下如臯县晋安帝置宁海如臯二县隋开皇初置如臯入宁海属江都郡南唐复置
　　上泗州春秋属徐战国属吴秦属泗水郡汉属临淮郡东汉属下邳国兼置徐州晋属临淮郡元魏置盱眙郡梁置髙平郡又置济隂郡隋开皇初郡皆废属扬泗濠三州唐属楚泗濠三州今县三
　　紧盱眙县汉为临淮都尉治东汉属下邳国晋为临淮郡治明帝兖州刺史刘遐自彭城退屯泗口即此安帝时置角城镇在淮泗之防后魏置盱眙郡陈置北谯州寻省隋开皇初郡废属扬州唐武徳四年置西楚州八年废属楚州光宅初改曰建中后复故名建中二年属泗州后复属楚州皇朝乾徳元年又属泗州州徙治此有都梁山龟山禹治水以铁锁鏁淮涡水神无支竒于龟山之足唐永防中刺史李汤以大牛五十引锁出之锁末有一青猿髙五丈许复拽牛没水
　　上临淮县本汉下相僮二县地属临淮郡东汉属下邳国晋以下属临淮郡而省僮县后下相亦废焉唐长安二年析徐城南境置临淮县属泗州开元二十五年州自宿预徙来治此汉下相县故城在今县西北僮县故城在西南徐城镇本徐国嬴姓有徐君墓季札挂劒之所汉属临淮郡东汉属下邳国晋属临淮郡梁置髙平郡东魏置髙平县隋开皇初郡废十八年改县曰徐城属泗州唐因之皇朝建隆二年省为镇入临淮
　　上招信县本淮陵县地汉属临淮郡东汉属下邳国晋属临淮郡宋曰睢陵置齐隂郡后州改县曰招义隋开皇初郡废大业初改县曰北明属钟离郡隋末县民马簿盗据号化州唐因之武徳三年改县曰招义贞观八年州废属濠州皇朝乾徳元年来属太平兴国元年更名
　　上滁州春秋属呉战国属楚秦及二汉属九江郡晋属淮南郡宋置新昌郡齐置南谯州北齐改郡为临滁后周改曰北谯隋开皇初郡皆废改南谯州为滁州大业初州废属江都郡唐武徳二年复置天寳元年曰永州郡今县三
　　望清流县本汉全椒县地后魏置顿丘县及新昌郡南谯州故城在今县西南八十里北齐徙来治此隋开皇初改为滁州废郡为新昌县十八年改曰清流大业初州废属江都郡唐置滁州周世宗征南唐李景使皇甫晖屯清流闗为周师所败晖被擒于此
　　望来安县本永阳县唐景龙三年析清流县置属滁州后改为来安
　　紧全椒县二汉属九江郡晋属淮南国后废梁置北谯县及北谯郡北齐改县曰临滁后周复曰北谯隋开皇初郡废改县曰滁水大业初改为全椒属江都郡唐属滁州二汉阜陵县属九江郡明帝时沦为麻胡晋属淮南郡后废焉故城在今县南
　　上真州自五代以前地理与扬州同南唐以永贞县地置迎銮镇皇朝乾徳二年置建安军大中祥符六年以圣像成功升为真州统县二
　　中扬子县唐永淳元年析江都县置属扬州后改为永贞县皇朝于县之迎銮镇置军雍熈二年以永贞为属后复改为扬子属真州
　　望六合县本楚之棠邑伍尚为棠邑大夫是也汉属临淮郡东汉属广陵郡晋元康七年置棠邑郡安帝时改置秦郡后别置尉氏县北齐兼置秦州后周改州曰方州改郡曰六合隋开皇初郡废四年改尉氏为六合县省堂邑入焉大业初州废属江都郡唐属扬州皇朝至道二年来属有歩山后魏太武南伐起行宫于歩山诸军同日皆临江即此
　　中通州自唐以前地理与泰州同南唐李氏置静海制置院周显徳中世宗克淮南升为军后以为通州皇朝天圣元年改曰崇州明道二年复故今县二
　　望静海县本海陵之东境周显徳中置
　　望海门县本海陵之东境周显徳中置
　　同下州髙邮军歴代地理与扬州同皇朝开寳四年置髙邮军熈宁五年废元祐元年复置今县一
　　望髙邮县汉属广陵国东汉属广陵郡吴省之晋武帝太康元年复立属临淮郡宋属广陵郡梁析置竹塘三归二县及置广业郡寻以有嘉禾改为神农郡隋开皇初郡废又省竹塘三归临潭三县入焉属江都郡唐属扬州皇朝置军有神居山















　　舆地广记卷二十
　　钦定四库全书
　　舆地广记卷二十一
　　宋　欧阳忞　撰
　　淮南西路
　　紧夀州春秋战国属楚汉属九江沛二郡东汉属九江郡兼置扬州魏晋宋齐梁属淮南郡齐兼置豫州后魏曰扬州梁曰南豫州东魏曰扬州陈曰豫州后周曰扬州隋属汝隂淮南二郡唐属颍夀二州后唐天成三年升为忠正军节度周显徳中自夀春徙治颍州之下蔡皇朝因之今县五
　　紧下蔡县故州来国为楚所防左传楚灵王狩于州来次于颍尾地盖在淮颍之防后吴取之以封季札至夫差时蔡成公自新蔡徙此谓之下蔡秦相李斯其县人也汉属沛郡东汉属九江郡晋属淮南郡梁置汴郡北齐郡废隋属汝隂郡唐属颍州周世宗伐南唐克夀春乃自夀春徙州治此有硖石山颍水淮水梁大同中于硖石山筑城距东魏即县城也
　　望安丰县汉阳泉安风蓼三县地属六安国东汉属庐江郡魏置安丰郡晋后魏梁陈皆因之隋开皇初郡废属夀州唐因之有芍陂楚相孙叔敖所造径百里灌田万顷魏太尉王凌与吴将张休文战于芍陂即此有六国故城在县南又有蓼国皆臯陶之后偃姓后项羽封黥布为九江王都六汉髙帝元年别为衡山国五年属淮南国文帝十六年复为衡山武帝元狩二年别为六安国治六而以蓼为属东汉国废以六蓼属庐江郡晋省蓼而六属庐江后省六入安丰陂中有大冢即臯陶冢楚人谓之公琴
　　望霍丘县汉安丰松滋二县地晋属安丰郡后立霍丘戍隋开皇十九年置霍丘县属夀州唐武徳四年以松滋霍丘二县置蓼州七年州废来属县北有安丰津魏母丘俭既败藏水草中安丰津都尉部民张属斩之即此松滋汉属庐江郡晋属安丰郡唐省
　　紧夀春县战国时楚考烈王自陈徙都夀春命曰郢秦防楚置九江郡汉髙帝封子长为淮南王长子安谋反诛地入又为九江郡东汉因之为扬州刺史治魏王凌母丘俭诸葛诞皆以扬州相继起兵欲兴魏室并为司马氏所诛晋为淮南郡兼置扬州避郑皇后讳改夀春曰夀阳后复曰夀春元魏因之隋改扬州曰夀州唐因之周世宗伐南唐刘仁曕固守不降世宗以其难克遂徙州治下蔡而复其军曰忠正军曰吾以旌仁曕之节也有八公山上有淮南王安庙图安及八公像后晋谢北御苻坚祈八公山及陈于淝水坚望见山上草木皆为旌旗之状秦师遂败
　　中六安县本汉潜安丰二县地晋永和中谢尚镇马头城在今县北梁置霍州及岳安郡及岳安县北齐州废隋开皇初郡废改县为霍山属庐州唐武徳四年以霍山应城潜城三县置霍州贞观元年州废省应城潜城以霍山来属神功元年曰武昌神龙元年复改名开元二十七年改为盛唐皇朝开寳四年改为六安霍山镇唐天寳初析盛唐别置霍山县开寳元年省为镇入盛唐有霍山有禹贡大别山潜本楚邑汉属庐江郡东汉晋因之后省焉唐武徳五年复置潜县贞观中省入霍山有汶水潜水
　　上庐州春秋属舒战国属楚秦属九江郡汉属庐江九江二郡东汉因之曹公用刘馥为扬州刺史以合肥空城建立州治魏遂以为重镇晋属淮南庐江二郡梁置南豫州寻改曰合州隋开皇初改曰庐州大业初州废唐长兴二年升为昭顺军节度周显徳五年改为保信军皇朝因之今县三
　　上合肥县应劭曰夏水自城父东南至此与肥合故曰合肥二汉属九江郡魏以张辽守之吴孙权率众十万攻围不克明帝时满宠都督扬州诸军镇北于西北三十里筑新城孙权欲围之不敢下船后诸葛恪围新城亦失利而退晋属淮南郡后废焉梁置汝隂县及汝隂郡隋开皇初郡废为合肥置庐州唐因之有金牛山淝水淮水
　　中慎县本浚遒县二汉属九江郡故城在今县南晋属淮南郡后改为慎县东魏置平梁郡陈曰梁郡隋开皇初郡废属庐州唐因之
　　下舒城县古舒国偃姓后为楚所灭二汉舒县为庐江郡治后废焉唐开元二十三年析合肥庐江置舒城县属庐州有龙舒山龙舒水
　　望蕲州春秋战国属楚秦属九江郡二汉属江夏郡吴置蕲春郡晋废属弋阳郡北齐置雍州及齐昌郡后周改州曰蕲州隋开皇初郡废大业初州废置蕲春郡唐武徳四年曰蕲州天寳元年曰蕲春郡皇朝因之今县五
　　望蕲春县二汉属江夏郡吴置蕲春郡晋属弋阳郡改县曰蕲阳梁改曰蕲水北齐改曰齐昌郡隋开皇初郡废置蕲州十八年县复曰蕲春唐因之
　　望蕲水县汉蕲春县地宋置浠水县及永安郡隋开皇初郡废属蕲州唐武徳四年改县曰兰溪天寳元年改曰蕲水
　　罗田县
　　望广济县唐武徳四年析蕲春置永宁县天寳元年改名广济有积布山黄石山
　　望黄梅县汉蕲春县地晋元帝置新蔡郡及永兴县后郡废隋开皇初改县为新蔡十八年又改为黄梅属蕲州有黄梅山
　　上和州春秋属吴战国属楚秦汉属九江郡汉末扬州刺史自夀春徙治此吴为重镇晋属淮南郡恵帝永兴元年分置歴阳郡宋兼置南豫州齐梁皆因之北齐置和州隋开皇初郡废大业初州废复置歴阳郡唐武徳三年改为和州天寳元年曰歴阳郡皇朝因之今县三紧歴阳县秦汉属九江郡汉末为扬州治晋置歴阳郡宋置南豫州北齐置和州隋唐因之有歴湖
　　中含山县唐武徳四年析歴阳置八年省长安四年复置更名武夀神龙元年复故名有濡湏水吴孙权筑濡须坞以拒曹公汉建安二十年公自围之不克后黄武二年魏军又攻之不防
