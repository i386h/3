<!-- { "loadSidebar": true } -->
　　溱洧水【溱水出密县亦曰郐水发源古郐城西北鸡络坞下东北流至新郑县与洧水合为双洎河至扶沟西华入河　又石梁河出县西南山谷中经禹州北达许州临颍县界而合颍水】
　　郑州
　　郑水【在郑州东二十二里源出梅山京索二水自荥阳而东合于郑水又东北至中牟县溉田千余顷其余水下入汴河又名不家水水经注不家沟水流经管城西俗谓之管水】
　　须水【源出荥阳县之万山经郑州西合于索水久淤正徳八年以河患河臣赵璜于州西凿须水河又于荥泽西凿分水河以分河流俱导入孙家渡寻淤】
　　京水【源出荥阳县嵩渚山经郑州与索须合入于汴】
　　索水【源出荥阳县小陉山经郑州西南十五里东北入郑水】
　　冯池【在荥阳县西东北流歴河阴县敖山南水经注池水经荥阳县北断山东北注于济世谓之砾石涧亦谓之砾溪】
　　石门渠【在荥泽县西二十里荥渎受河处即禹贡导河之道亦曰荥口始皇二十六年王贲断故渠引水灌大梁谓之梁沟水即此水也水经注济水又东合荥渎是也苏代曰决荥口魏无大梁亦指此后汉永平中河流入汴兖豫皆被其害明帝使王景修冶之即其处也又灵帝建宁四年于敖城西北垒石为门以遏浚仪渠口水门广十余丈西去河三里渠水盛则通于河水耗则辍流魏黄初中大水河济泛溢邓艾议开石门以通之周齐之间更其名曰汴口堰隋开皇七年使梁濬増筑汉古堰遏河入汴自是又更名曰梁公堰大业初又开通济渠自板渚引河经荥泽入汴胡氏曰大河自板城渚口东过荥阳蒗荡渠出焉是渠南出为汴水汉之荥阳石门即其地也唐开元二年河南尹李杰请开梁公堰以通漕公私便利十四年洛阳人刘宗器请于荥泽口开梁公堰置斗门以通淮汴明年命将作大匠范安及检行郑州河口斗门疏决旧河旬日而毕　胡三省曰自汉筑荥阳石门而济与河合流入海不入荥凟矣】
　　汜水【源出汜水县之方山水经注汜者取水决复入之义北经虎牢城东又北由孤村觜以下入河山海经曰浮戏之山汜水出焉浮戯即方山也左传昭公二十二年子朝之乱王师军于汜水又项羽大司马曹咎守成臯渡汜水击汉军汉乗其半渡而击之大破楚军唐武徳四年李世民击窦建德东涉汜水直薄其阵又史谓汉高祖即位于汜水之阳即此】
　　板渚【津名在汜水县东四十里水经注河水过成臯而东合汜水又东经板城北有津谓之板城渚口又东过荥阳县蒗荡渠出焉隋大业间开通济渠自板渚引河歴荥泽入汴】
　　竹芦渡【在汜水县东建炎二年岳飞败金于汜水驻兵此地与敌相持】
　　鸿沟【在河阴县东北接广武山与荥泽连即楚汉分界处】
　　陜州
　　槖水【在陜州城南一名永定涧源出槖山水漫流南入河】
　　昌谷【一名昌河源出陜州界经宜阳县西九十里东南流入洛】
　　光州
　　潢水【在光州南源出湖广麻城县分水岭东流歴光山县境又东至光州城西北复贯州城而东出又折而北注于淮水其入淮处谓之黄口俗呼为小黄河】
　　梅林河【在光山县东南三十里源出县南之金帛山东流防官渡水入淮】
　　高陌河【在光山县南四十五里源出县南八十里之白压山东北防临仙河而入于官渡河又南九十里有陡山河又南十里有三道河俱东北流入官渡河】
　　寨河【在光山县北二十里县西四十五里有清流河合焉至县东北有寨河桥跨其上又东北注于淮】
　　泊陂河【在光山县东南四十五里商城县之五水闗河合焉下流注于淮】
　　史河【在固始县东二十里源出商城县之牛山东北流经均济等闸又东至江南霍邱县入于淮】
　　曲河【在固始县西十五里源出商城县之斛山东北流过县又东入于史河】
　　春河【在固始县南十五里源出商城县之马鞍山东流入淮】
　　石槽河【在固始县南四十五里源出商城县之大苏山北流入于史河】
　　泉河【在固始县东四十里东北入于淮】
　　淠水【在固始县南五十里自江南六安州霍山县发源西北流迳县境又东北入江南霍邱县界经寿州西南而入于淮】
　　灌水【在固始县西南四十五里有大灌小灌之称水经注灌水出大苏山流入霍邱县合史河入于淮】
　　闾河【在息县东北九十里自高皇陂东流合撞陂共入准又县东南四十里为谷河东北一百里为营河皆入淮】
　　牛山河【在商城县南七十里即固始史河之上源也】
　　五水闗河【在商城县西南十里其源为考溪十八道河出铜井山西南流为五水入光山县界合泊陂河而入淮】
　　五河【在啇城县南曰商城曰泰苏曰下马曰回道曰麻埠俱出金刚台山北流入固始县界合史河入淮】
　　河防职官【附河兵堡夫】
　　总督河南山东河道提督军务正副各一员【正驻剳山东济宁州　副驻剳河南兰阳县】
　　河南管河兵备道一员【驻剳省城】
　　分守河北河务兵备道一员【驻剳怀庆府武陟县】
　　开封府上南河同知一员【驻剳中牟县杨桥】
　　开封府下南河同知一员【驻剳开封府城】
　　开封府上北河同知一员【驻剳杨武县】
　　开封府下北河同知一员【驻剳祥符县陈桥镇】
　　彰德府管河同知一员【驻剳彰德府城】
　　怀庆府黄河同知一员【驻剳武陟县二铺营】
　　郑州州判一员【驻剳州城】
　　归德府管河通判一员【驻剳考城县】
　　衞辉府管河通判一员【驻剳衞辉府】
　　怀庆府沁河通判一员【驻剳河内县清化镇】
　　河南府兼管河务通判一员【驻剳河南府城】
　　荥泽县县丞一员【驻剳荥泽县】
　　阳武县县丞一员【驻剳阳武县】
　　中牟县县丞一员【驻剳中牟县】
　　祥符县县丞一员【驻剳祥符县】
　　陈畱县县丞一员【驻剳陈畱县】
　　兰阳县县丞一员【驻剳兰阳县】
　　仪封县县丞一员【驻剳仪封县】
　　虞城县县丞一员【驻剳虞城县】
　　安阳县县丞一员【驻剳安阳县】
　　汤阴县县丞一员【驻剳汤阴县】
　　内黄县县丞一员【驻剳内黄县】
　　汲县县丞一员【驻剳汲县】
　　新乡县县丞一员【驻剳新乡县】
　　获嘉县县丞一员【驻剳获嘉县】
　　淇县县丞一员【驻剳淇县】
　　濬县县丞一员【驻剳濬县】
　　滑县县丞一员【驻剳滑县】
　　武陟县县丞一员【驻剳武陟县】
　　河内县县丞一员【驻剳河内县】
　　修武县县丞一员【驻剳修武县】
　　巩县县丞一员【驻剳巩县】
　　灵宝县县丞一员【驻剳灵宝县】
　　阌乡县县丞一员【驻剳阌乡县】
　　原武县主簿一员【驻剳原武县】
　　阳武县主簿一员【驻剳阳武县】
　　封邱县主簿一员【驻剳封邱县】
　　祥符县南岸主簿一员【驻剳祥符县】
　　祥符县主簿一员【驻剳祥符县陈桥镇】
　　兰阳县主簿一员【驻剳兰阳县王里集】
　　仪封县主簿一员【驻剳仪封县小宋集】
　　商邱县主簿一员【驻剳商邱县】
　　考城县主簿一员【驻剳考城县】
　　虞城县主簿一员【驻剳虞城县】
　　辉县主簿一员【驻剳辉县】
　　孟县主簿一员【驻剳孟县】
　　荥泽县主簿一员【驻剳荥泽县】
　　武陟县沁河主簿一员【驻剳武陟县木栾店】
　　祥陈巡检一员【驻剳陈留县黄李集】
　　兰仪巡检一员【驻剳兰阳县张村集】
　　林县典史一员【驻剳林县】
　　怀河营守备一员【驻剳二铺营】
　　豫河营守备一员【驻剳祥符曹家寨】
　　祥陈二汛千总一员
　　兰仪二汛千总一员
　　归河千总一员
　　秦家厰千总一员
　　祥陈二汛把总一员
　　兰仪二汛把总一员
　　原阳封三汛把总一员
　　荥郑阳中四汛把总一员
　　河兵一千名
　　秦家厰等工河兵一百名
　　又武陟县黄河堡夫一百名
　　乡徭堡夫共九百七十四名
　　又新添堡夫三百四十名
　　黄河堤工【附堡房】
　　南岸沿河大堤自荥泽县旧县迤南堤头起至江南砀山县交界止通计长四百六十一里零四十九丈
　　月堤通长一百一十五里六十一丈五尺
　　一荥泽南岸沿河大堤自旧县迤南堤头起至郑州堤界止顺长十一里一百七十丈五尺　堡房六座
　　一郑州南岸沿河大堤自荥泽堤界起至阳武县堤界止顺长三十五里九十八丈　堡房十八座
　　一阳武县南岸沿河大堤自郑州堤界起至中牟县堤界止顺长四里一百六十丈　堡房二座
　　一中牟县南岸沿河大堤自阳武堤界起至祥符县堤界止顺长五十二里九十八丈五尺　堡房二十六座
　　又大堤北司家口月堤长四里四十五丈五尺堡房二座
　　一祥符县南岸沿河大堤自中牟堤界起至陈留堤界止顺长八十六里一百一十三丈　堡房四十三座
　　又新旧月堤九十三里一百一十五丈　堡房四十七座
　　一陈留县南岸沿河大堤自祥符县堤界起至兰阳县堤界止顺长十九里三十三丈　堡房十座又月堤长三里一百六十丈　堡房二座
　　一兰阳县南岸沿河大堤自陈留县堤界起至仪封县堤界止顺长二十六里一百二十三丈　堡房十三座
　　又月堤长五里一百七十二丈　堡房三座
　　一仪封县南岸沿河大堤自兰阳县堤界起至考城县堤界止顺长五十四里一百五十三丈　堡房二十七座
　　又月堤长七里一百九丈　堡房四座
　　一考城县南岸沿河大堤自仪封县堤界起至商邱县堤界止顺长六十里　堡房三十座
　　一商邱县南岸沿河大堤自考城县堤界起至虞城县堤界止顺长四十二里　堡房二十一座
　　一虞城县南岸沿河大堤自商邱县堤界起至江南砀山县交界止顺长六十七里　堡房三十三座
　　北岸沿河大堤自武陟县沁河头起至山东曹县堤界止通计长三百三十五里零一百一丈　月格撑横等堤通长一百一里零三丈
　　一孟县黄河西自济源县界起东至温县界止小金堤七里
　　一武陟县北岸大堤自沁河堤头起至荥泽县堤界止遥月堤顺长三十二里一百一丈　堡房十六座
　　又秦家厰北坝尾堤格堤并南坝尾堤共长十八里一百三十九丈　堡房九座
　　又马营口堤长十四里一百七十七丈　堡房七座
　　一荥泽县北岸沿河大堤自武陟堤界起至原武堤界止顺长八里　堡房四座
　　一原武县北岸沿河大堤自荥泽堤界起至阳武堤界止顺长五十里　堡房二十五座
　　一阳武县北岸沿河大堤自原武县堤界起至封邱县堤界止顺长四十里　堡房二十座
　　又月石横堤长一百丈　堡房一座
　　又金马张横堤长一里零六十丈　堡房一座
　　一封邱县北岸沿河大堤自阳武县堤界起至祥符县堤界止顺长四十里　堡房二十座
　　一祥符县北岸沿河大堤自封邱县堤界起至陈留县堤界止顺长五十八里　堡房二十九座又祥封埽坝月堤长五里零一百四十三丈　堡房三座
　　一陈留县北岸沿河大堤自祥符堤界起至兰阳堤界止顺长二里　堡房一座
