<!-- { "loadSidebar": true } -->
　　皇清贾汉复捐赈归德南汝诸郡【朱提颁自大官来白粲从教内府开楚地天髙淮地下无边鸿雁月中回】李森先游黄华山和王庭筠韵【寂寞寒峰一古堂任人传説总荒唐王君何事偏投老为爱秋山叶叶黄】又【何处飞泉不作龙台髙玉女自清风忽然天际生竒想定有真人出上宫】农道中【时当春半雪犹潺人出农第一山只恐寒鸦飞不起几番回首雁翎关】彭而述萧王店【荐草荒冈没马蹄玉簪花下老僧栖逢人莫话萧王事白水烟寒怪鸟啼】过天中山【洛阳万古此中州景测淮西片石头早料嬴秦能并洛可无此地作东流】经上蔡【城郭萧疎着废庵离迷乱塜老樵探李家黄犬归何处狡兔纵横遍汝南】温如玉登华山【华顶灵宫霄汉间四围积翠拥千山行烟漳栁今何似徙倚峰头未忍还】又【奇峯遥压楚江流只树髙连百尺楼白社灵溪真胜事期携慧逺覔同游】孙竒逢谒贺景瞻像【先生烈节壮山河绘得须眉生气多携有百泉烟雨好一当苹藻一悲歌】王士祯读蔡中郎集【曾説回车吊偃师千秋释诲感知几可怜劝进郿坞日此老华颠又是谁】李士模淮渎庙汉柏【翠盖亭亭倚斗城猴蹲鹤啄自峥嵘年米老却风霜骨不比秦皇强署名】舞阳于烈女堕楼诗【独上髙楼思悄然悠悠难问是苍天孀姑从此无烦忆相伴晨昏已九年】赵廷珪林县杂咏【山城无事讼庭闲雨过岚光上石防拄杖朝来挹西爽数峰秋黛逼人寒】又【潺潺一曲抱阶斜流水声中罢早衙独酌临风更珍重愿分余润到桑麻】张养防过周废旧址【芳草萋迷问故宫羣羣牧马泣悲风当年翠辇经行路无尽蒹葭满旧丛】马奕曾天琴亭【别无挽例鼔琴人一室丝桐听絶真谁説广陵散已失欲从嵇子问前身】又【中郎遗响落天涯邺下人呼小伯牙岂似吴儿痴未了百花桥上打琵琶】陈士本题睢阳祠壁画梅【鐡干如虬幻笔端肯同桃李鬬春看天生峻骨清于玉一防氷心不惧寒】又【月魄髙标白玉姿花开偏傲歳寒时骚人欲识睢阳骨图得孤山第一枝】武攀龙金谷园【名园渺渺水悠悠栁色花香满陌头不是东风吹不散春光尚覔石家楼】阳春芳彰德供兵志盛　【王师旌斾邺城西十万骅骝踏晓堤荒服即今归版籍春风新拂暮云低】傅作舟来青阁闻【浓岚不断云生牖细雨欲来风满楼銕一声天外落阴厓五月树如秋】唐献圭河决晩渡【櫂浆中流次第行依稀梓里傍河清谁将九曲千层浪隔断三吴万里程】
　　诗余附
　　隋炀帝湖上曲【调望湖上月徧照列仙家水漫寒光江南铺枕簟浪翻晴影走金蛇偏称泛灵槎江光景好轻彩望中斜凊露冷侵银兔影西风吹落桂枝花开宴思无涯】又【调仝前湖上栁烟里不胜埀宿雾洗开明媚眼东风摇弄好腰肢烟雨更相宜　环曲岸阴覆画桥低丝拂行人春晩后絮飞晴雪暖风时幽意更依依】又【调仝湖上雪风急堕还前　多轻片有时敲竹户素华无韵入澄波望外互相磨　湖水逺天地色同和仰面莫思梁苑赋朝来且听玉人歌不醉拟如何】又【调仝湖上草碧翠浪通津脩带不为歌舞前　缓浓铺堪作醉人茵无意衬香衾晴霁后顔色一般新游子不归生满地佳人逺意寄青春留咏卒难伸】又【调仝湖上前　花大水浸灵芽浅蕋水边匀玉粉浓苞天外翦明霞只在列仙家　开烂熳插鬓若相遮水殿春寒幽冷艶玉轩晴照暖添华清赏思何賖】又【调仝湖上女精选正轻盈犹前　恨乍离金殿侣相将尽是采莲人清唱谩频频　轩内好嬉戏下龙津玉管朱闻尽夜踏青鬬草事青春玉辇从羣真】又【调仝湖上酒终日助清欢檀板轻声银甲缓醅前　浮香米玉蛆寒醉眼暗相看　春殿晩仙艶奉杯盘湖上风光真可爱醉乡天地就中寛帝主正清安】又【调仝湖上水流前　绕禁园中暎日缓摇清翠动落花香暖众纹红苹末起清风闻纵目鱼跃小莲东泛泛轻摇兰棹稳沈沈寒影上仙宫逺意更重重】
　　唐温庭筠上阳宫词【调清上阳春晚宫女愁蛾浅新平乐岁清平思同辇争奈长安路逺　凤帐鸳被徒熏寂寞花锁千门竞把黄金买赋为妾将上明君】韦庄隋堤吊古【调河何处烟雨隋堤春暮栁色葱茏画桡金缕传　翠旗髙飐香风水光融　青娥殿脚春妆媚轻云里绰约司花妓江都宫阙清淮月映迷楼古今愁】毛文锡汴河春【调栁含烟隋堤栁汴河春夹岸緑阴千里龙舟凤舸木兰香锦帆张　因梦江南春景好一路流苏羽葆笙歌未尽起横流锁春愁】孙光宪河堤叹【调河太平天子等闲游传　戏疏河千里栁如丝隈倚春堤渌水长淮风不起　龙争虎战分中土人无主遥望江南渡锦帆风烟际红烧空魂迷大业中】
　　宋李后主汴京忆旧【调望多少恨昨夜梦魂中还似江南旧时游上苑车如流水马如龙花月正春风　多少泪断脸复横颐心事莫将和泪説风笙休向泪时吹肠断更无疑】又【调虞春花秋月何时了往事知多少小楼昨夜又美人东风故国不堪回首月明中　雕栏玉砌应犹在只是朱顔改问君还有几多愁恰似一江春水向东流】欧阳修洛东惜别【调浪把酒祝东风且共从容埀杨紫陌洛城东总淘沙是当年携手处游遍芳丛　聚散苦匆匆此恨无穷今年花胜去年红可惜明年花更好知与谁同】苏轼淮浦离情【调虞美人波深拍枕长淮晓隙月窥人小无情汴水自东流只载一船离恨向西州　竹溪花浦曾同醉酒味多于泪谁教风鉴在尘埃醖造一塲烦恼送人来】韩无咎九日同友人望戏马台作【调水调今日逢重九莫负菊花开试防歌头　髙处携手蹑屐上崔嵬放目苍崖万仭云防晓霜成阵我与君来古寺倚修竹飞槛絶纎埃　笑谈间风满座酒盈杯仙人跨海休问随处是蓬莱落日平原西望鼔角秋深戏马但荒台细把茱萸看一醉且徘徊】张林甫元夕忆旧京【调烛影双阙中天凤楼十二春寒浅摇红　去年元夜奉宸游曽侍瑶池宴玉殿珠帘尽卷拥羣仙蓬壶阆苑五云深处万烛光中揭天丝管　驰隙流年恍如一瞬星霜换今宵谁念泣孤臣回首长安逺可是尘縁未断漫惆怅华胥梦短满怀幽恨数防寒灯几声归鴈】文天祥过协忠庙【调沁为子死孝为臣死忠死又园春何妨自光岳气分士无全节君臣义缺谁负刚肠骂贼睢阳爱君许逺留得声名万古香后来者无二公之操百錬之钢　人生翕歘云亡好烈烈轰轰做一塲使当时卖国甘心降敌受人唾骂安得留芳古庙幽沈遗容俨雅枯木寒鸦几夕阳邮亭下有奸雄过此仔细思量】
　　元许有壬游三台【调水几年三到三台往年不似今龙吟年好故人云集逺山屏列蔚蓝清晓赵舞燕歌一时奇絶百壶倾倒对山川如昔风烟不减但人比当时老　放眼秋容无际碧澄澄雁天霜早曹瞒事业悠悠斜日茫茫衰草为问漳流古来豪杰浪淘多少有建安遗瓦张吾笔阵把奸雄扫】乌雅思忠偕宪掾分司尉邑偶得友人招隐之章率尔次韵【调水调白云渺何许目断楚江歌头　天省风大河南北跋涉几山川手线征衫尘暗雁足帛书天濶恨人短长篇青镜晓看华髪早盈颠　叹流光真逝水自堪怜明年屈指半百勲业媿前贤霄汉骖鸾无梦桑梓归耕有计醉且付髙眠寄谢鹿门老待我共谈】白云山翁分宪至邑奉和前题【调仝忆分司时前　节秋雨正连天官路满篙流水舟楫驶如川陌上漫漫泥潦陟逺马瘏人倦堪赋去来篇雪冷梅花蕚春早緑杨颠　问东君春几许为君怜浮生恍如蝶梦栩栩羡髙贤客里渐磨歳月两眼青山图画松翠看云眠安得王乔术飞舄颇通】
　　明丘濬过朱仙镇责髙宗杀武穆【调沁为国除忠为园春敌报仇可恨堪哀顾当时乾坤是谁境界君亲何处几许人才万死间关十年血战端的孜孜为甚来何须苦把长城自坏柱石潜摧　虽然天道恢恢奈人众将天抝转回叹黄龙府里未行贺酒朱仙镇上先奉追牌苦戴仇天甘投死地天理人心安在哉英雄恨向万年千载永不沈埋】杨慎卧龙冈吊诸葛武侯【调六州伏龙髙卧三顾起隆中割歌头　宇宙分星宿借江东祝东风端坐舌战狙公激公瑾连子敬呼翼德挥白羽楚江红乌鹊惊飞虎踞蚕樷地炎焰重融呑吴遗恨在受诏永安宫尽悴苍穹鉴孤忠　念行营草出师表心匪石气凌虹岁去忘年驰意早成翁目防咸潼出五丈旗正正鼓咚咚天亡汉将星陨夘金终巾帼食槽司马生魂走死垒遗弓遣行人到此千古气填胸多少英雄】灵宝县赏牡丹【调水调春宵微雨后歌头　香迳牡丹时雕阑十二金刀谁翦两三枝六曲翠屏深掩一架银筝缓送且醉碧霞巵轻寒香雾重酒晕上来迟席上欢天涯恨雨中姿向人如防粉泪半低埀九十春光堪惜万种心情难写欲将彩笔寄相思】
　　【晓看红湿处千里梦佳期】李濓岳忠武庙【调水调立马古名镇歌头　指防鄂王宫宋家陵阙何在鸦噪晚林空当日两招讨独帅孤军转战血溅鐡衣红誓死报天子旗字织精忠嗤权奸飞鸟在自藏弓金牌诏退虎旅抚劒泣英雄肯念二龙沙漠絶爱六桥烟霭歌舞且江东谁雪靖康耻千载恨无穷】吴瀚赠宜阳雷源泉使君【调减字使木兰花君清节凛凛氷壶霜与雪明如使君万里秋蟾无寸云　花村夜静中州再见河阳令茅屋春和父老犹传东里歌】又【调仝三年甘雨喜见屏山歌父母两邑前　同风闻説吾郷思令公　乌台旌异一代循良登御记凤阙思贤指日应看不次迁】夏言随驾渡河次东坡大江东韵进呈御览【调百九曲黄河毕竟是天上字令人间何物西出昆仑东到海直走更无坚壁喷薄三门奔腾积石浪卷巴山雪长江万里乾坤两泒雄杰　亲随大驾南巡龙舟凤舸白日中流发夹岸旗旌围鐡骑照水甲光明灭俯视中原遥瞻岱岳一缕青如髪壮观盛事己亥嘉靖三月】李希程张良洞【调浪漫説学神仙芳草淘沙芊芊雨余封锁洞中天惟有白云呈晓色空恋山前　满目是凄然何处谈几时曽见鹤归烟莫向秋风兴浩叹沧海桑田】陈平墓碑【调仝古墓夕阳斜掩暎桑麻防碑前　凋落字多差説是陈侯功业记半隐平沙　枯木不生花上见啼鸦读来几过转謷牙雨后苍苔重叠处无限咨嗟】沈周题宋髙宗赐岳飞手勑【调满汴鼎南迁澷流寓钱江红塘如客堪涕泣伤痍凋瘵倩谁医国好个忠飞天下将奈他逆桧舟中贼把英雄顿挫莫成功反寃殛　飞不死宋之得飞不死金之失痛飞之一死桧之全防万里长城麐足折西京归路乌头白笑昏夫亦有小聪明看遗勑】文征明前题【调同拂拭残碑勑飞字依稀堪读前　慨当初倚飞何重后来何酷果是功成身合死可怜事去言难赎罪无辜堪恨更堪悲风波狱　岂不念中原蹙岂不念徽钦辱念徽钦既返此身何属千载休谈南渡错当时自怕中原复笑区区一桧亦何能逢其欲】王世贞前题【调同御墨淋漓到飞字百身难赎弹指罢前　遗黎梦断旧都沦覆十二金牌丞相诏风波片纸君王狱恨强邻巧放两人归乾坤蹙翘首地青衣辱回马地朱仙哭叹大江东去一兹足北面生看臣构在南枝死望中原复痛他年降表出臯亭防夷目】
