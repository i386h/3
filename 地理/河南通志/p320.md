<!-- { "loadSidebar": true } -->
　　张鼐字用和山东歴城人治初为河南佥事值黄河泛溢鼐督治有功汴民为立生祠
　　徐恪字公肃江南常熟人进士治初为河南左布政使时黄河溢汴城廷臣建议欲迁诸王府曁三司于许恪疏言不可者有五议遂寝未几陞右副都御史巡抚河南时有雨溢冰雹之灾恪请减秋税上从之又上弭灾八事皆中时宜藩府据鲁山民业恪奉命防勘还之民复奏缓积逋之征民不告病后调抚湖广濒行百姓拥留号泣声闻数十里官终南京工部右侍郎
　　李仑字世瞻陜西临潼人进士治初为河南左叅政清约自持非公事不燃官烛去之日民遮道送之
　　韩文字贯道山西洪洞人进士治中以副都御史巡抚河南器度恢廓简重有体慎亷隅重名检茍有利于民者勇于为之无所顾忌累官戸部尚书卒諡忠定
　　刘俊字君佐直深州人进士治中为河南副使性戅直不修边幅决狱明敏有罪者度不可掩皆首服寻歴大梁河北等道奬善惩慝皆越常格以致仕卒于家石瑶尝其事极称其直谅清贞云
　　马振燕山前衞人治中为河南都指挥佥事正徳七年贼刘六刘七等攻掠郡邑都御史邓璋檄振之累战累捷追及应山以援寡失利死之事闻赠都指挥同知初振祖义父俊俱死于阵汴人称世忠云
　　李咨字汝弼直故城人进士治末以监察御史巡按河南时竹根山贼董宦陈州豪民刘干怙恶人莫能撄灵宝诸山矿盗互相讐杀号为三害咨至悉除之境内乂安比代还民泣送之
　　陶琰山西绛州人进士正徳初以右副都御史巡抚河南持身清介平徭节费百姓徳之歴仕至工部尚书
　　才寛字汝栗直迁安人进士正徳初为河南左布政使器度闳阔遇事裁答无滞后陞工部尚书总制陜西军务遇寇中流矢没
　　彭泽字济物陜西兰州人进士正徳初为河南按察使寻拜右佥都御史巡抚辽东七年蓟盗刘六刘七等啸聚数万人剽刼屠戮震惊数千里己而长驱河洛攻陷郡邑诛杀长吏上命泽率咸寜伯仇钺总兵冯征时源帅寜夏延绥辽东兵之泽驻师汝宁节制诸军肃号令明赏罚士卒感奋时贼攻洛阳征战死泽命源击之贼败走追于狼山获渠魁赵燧及陈汉等三十七人槛送京师余党悉平汴人为立祠吹台飨祀不絶
　　杨子器字名父浙江慈谿人进士正徳初为河南右叅政分守河南道时流贼方渡河子器驻嵩居守贼走湖广子器曰贼逼土兵必复向汝州而洛阳藩篱备不可缺乃自嵩驰赴之贼果至子器昼夜调度城守益坚贼遂引去事寜转左布政使入觐卒于衞辉驿舍
　　刘玉字咸立江西万安人正徳初为河南佥事提督学校敦崇行谊深得士心累官刑部侍郎初尹辉县有惠政民为立祠所着有执斋文集若干巻邓璋直涿州人进士正徳初以左副都御史巡抚河南涖政严明豪猾屏迹防流贼寇掠境内民望风奔溃璋极力捍御绥辑亡徙亟请于朝上命廷臣帅师平之累官南京戸部尚书
　　秦金字国声江南无锡人进士正徳初为河南左叅政时流贼攻逼延津金守封邱率先捍御要驻叅将宋某合谋戮力相与冒锋镝击贼于铲脚之野大破之贼奔他郡封邱安堵民立生祠于学宫之右累官南京兵部尚书卒諡端敏
　　何孟春字子元湖广郴州人进士正徳中为河南左叅政治河督运庶务具举入为太仆少卿官至南京工部左侍郎
　　孙燧字徳成浙江余姚人进士正徳中为河南右布政使平赋役清寃狱以荐拜副都御史巡抚江西防宸濠叛燧不屈遇害赠礼部尚书諡忠烈王韦字钦佩江南江浦人正徳末为河南副使提督学校端方温雅诲人不倦每燕居必衣冠端坐出入有定期虽风雨无爽诸生服其信官至太仆寺少卿
　　李承勋字立卿湖广嘉鱼人进士正徳末为河南左布政使镇静不苛谋虑周至累官吏部尚书卒諡康惠
　　刘文庄字寅中直衡水人进士嘉靖三年以右副都御史巡抚河南时两河之民经流贼残虐多散徙四方庄至即檄郡县缓逋赋之征罢不急之役且赒防之于是逋者乃复引归吏民颂之吕宪山东阳信人嘉靖四年以内官监太监镇守河南缮城池修道路练军士遇旱则斋沐防祷雨泽辄应居数年诏徙守备南京吏民为立祠祀之周用字行之江南吴江人进士嘉靖八年为河南右布政使寡言笑慎操守居官不挈妻子一敝袍累嵗不易比代去囊无余赀官至吏部尚书卒諡庄肃
　　邵鋭字思抑浙江仁和人进士嘉靖八年为河南按察使学行端谨持法平恕士林称之终太仆寺卿
　　孙懋字徳夫浙江慈谿人进士嘉靖十二年为河南左布政使居官清约麤衣粝食萧然如寒士陞应天府尹去之日笥中惟图书药裹而己懋初为给事中有奏议四巻汴人留刻之省署
　　朱方字子大山西平定人进士嘉靖十八年以监察御史巡按河南清苦自励纠察严宻每巡歴则单骑驰赴虽蕞尔小邑无不亲临奸豪敛迹百姓怀之
　　邹守愚福建莆田人进士嘉靖三十五年以副都御史巡抚河南防民体国纲纪大振尤留心文献修河南通志以典要称
　　潘恩字子仁江南上海人进士嘉靖三十五年巡抚河南崇尚俭素政令清肃兴学校杜请托省浮费先知禹州多有惠政士民祀于遗爱祠
　　张永明浙江乌程人进士嘉靖四十年巡抚河南察吏安民塞河清驿豫省大治陞刑部尚书諡庄僖
　　林腾蛟福建闽县人进士嘉靖末分巡河洛时伊庶人典煐不道军校横恣有司莫能制蛟假以巡行设法剪处凡有不便于民者咸革之时頼以寜梁梦龙直真定人进士隆庆六年巡抚河南安静不扰地方寜乂百姓颂之
　　徐汝翼江南上海人进士万歴三年任巡梁副使蠲烦涤苛禁奸戢暴造士爱民当创立之始首着芳绩
　　钟化民浙江仁和人进士万歴二十四年以佥都御史巡抚河南小滩监兑不便于民议欲移置五陵因相视地形修造厫厰民咸徳之
　　曾用升广东人万歴中巡按河南凡七年执法不少徇一时贪墨望风解绶时赵藩承奉丁姓者放纵不法用升禽之立毙杖下王为敛容以谢张惟任陜西潼闗人举人万歴中巡按河南政行严肃民间疾苦靡不周防凡所弹劾人咸服其公吴国伦江西兴国人进士万歴中任河南叅政剔甚力积弛俱兴与王世贞李攀龙谢榛宗臣徐中行梁有誉号七子以诗文雄于世
　　李化龙直长垣人进士万厯间知嵩县赋性刚方存心慈恻政肃民安陞提学副使教化洽于中州作为文章时有山斗之望后歴任兵部尚书葛锡蕃江南苏州人进士分守河南值福王之国供应浩大百计以办校尉恣横力御之百姓享其利頼
　　叶秉敬浙江衢州人万厯间名魁先任开封府知府存心恺悌行政务敦大体陞提学副使即进诸生讲学歴晷忘倦发明孔孟大义善古文辞尤工临池翰墨为世所宝一时士风丕变
　　徐即登字匡岳江西人进士万厯三十一年任陈州兵备盗靖民安日集羣弟子讲姚江之学从者甚众着有明宗録等书
　　沈季文江南吴江人进士万厯三十三年以副都御史巡抚河南时当洊饥屡请蠲赋籴谷备赈下令垦荒全活甚众大挑朱旺口留漕支给工頼以济又福邸创建力为节省以班戍代役留监税充费兴工钜万毫不累民上下咸利计擒大盗司进忠白玉高二红四红等乱萌顿息荐林下诸贤沈鲤吕坤杨东明等众正登进一时称之
　　陈腾鳯福建莆田人进士精治尚书初任禹州士多治尚书皆以凤为师凤沉粹冲和多所造就后督学中州一时名士尽为识拔
　　张梦鲸山东齐东人进士先知彰徳府果毅有为歴陞布政百废俱兴
　　卢维屏山西忻州人进士万厯三十六年初任汤隂精明惇大实心爱民值嵗旱防祷力请蠲税躬歴乡村分赈饥贫全活甚众民感其徳立碑纪之入觐留官礼部主事歴河南布政
　　潘曾纮浙江乌程人进士万厯四十七年先任新蔡能烛积虽奸吏隂谋一见即决蔡邑小而盐法难理限引五千有竒涖此土者官民坐困纮申请再四准以戸口减去十之三建书院增学田养士课文无虚日以亷能调商城蔡人立祠祀之后督学中州士风大振歴官至江西巡抚
　　冯盛明直涿州人进士任布政初知扶沟开惠民河以杀水势直达西华不致泛溢至今无渰没之患
　　瞿士达江南武进人崇祯初知开封性严正端方守汴五载民间疾苦悉力祛之陞任管河副使吴光义江南泾县人进士崇祯三年任巡抚叅劾藩宗除民害调兵助民夫筑塞河决奬亷锄强御寇有方贼不敢犯界明季已祀名宦木主遭水漂没
　　皇清康熈十六年士民呈请复入祠
　　杨绳武云南人崇祯年巡按河南利弊一清官吏栗然知法
　　李日宣江西吉水人崇祯初巡按河南力清奸宄下吏敛迹民享其福陞昌平总制
　　袁楷陜西凤翔人崇祯初进士任开封知府亷毅有大略郡号烦剧讼案苦沉积楷坐堂上令数事罗跪一时并聴剖决无枉人称为照天烛后陞河比守道
　　陈睿谟江南武进人进士崇祯八年分巡大梁清正执法捐俸修理禹州儒学造房四十余间课士其中名曰颍滨书院请蠲河患地一百二十余顷民至今徳之陞偏沅巡抚
　　闗永杰陜西人进士崇祯间初任开封推官执法不阿署开封府兴利除害无微不晰后陞睢陈道城破骂贼被害
　　范景文字梦章直吴桥人进士崇祯二年以佥都御史抚河南严戢军士抚绥地方性正直不阿为一时所宗仰官文渊阁大学士殉难
　　李仙风陜西高陵人进士崇祯十二年以佥都御史抚河南值流寇披猖州邑残毁甫下车即招抚百姓经画区处使得其所汤隂西山土贼蜂起躬督知府邵公干灭之城以不失
　　陈必谦字益吾江南常熟人进士歴官御史着抗直声愍帝书天下清官四人于御屏首刘宗周次必谦寻以右副都御史巡抚河南时流寇猖獗必谦躬率将士与督师卢象升戮力行间所向克捷豫境获安执政忌其功以工部尚书召还
　　卢象升字建斗江南宜兴人进士歴中外善骑射娴将略临阵身先士卒与贼格鬭刃及鞍弗顾失马即步战崇祯八年以象升威名素着命总理河南五省军务兼湖广巡抚未几加督河南七省军务破高迎祥李自成部众三十余万于汝州城西复大破之确山旣复破贼于滁州城下伏尸蔽野滁水赤流数里复大破之七顶山殱自成精骑殆尽时东西邀击前阻汉江可一战灭贼而湖广郧阳二抚竟不能御贼得潜渡汉入郧防京师戒严象升去豫贼遂逞不可制象升后为杨嗣昌齮龁战死追諡忠烈
　　汪乔年字嵗星浙江遂安人进士崇祯十五年以兵部右侍郎兼佥都御史总督河南五省与闯宼战于襄城斩获甚众防贼众无援全军覆没被执不屈而死
　　王源昌字绍贻湖广黄冈人进士崇祯十三年以叅议兼佥事分巡大梁时宗室怙宠骄恣源昌涖任乃止嵗旱人相食大盗蜂起设法赈济防御郡頼以全
　　傅宗龙字仲纶云南昆明人进士以兵部右侍郎督师河南奋勇杀贼悉众围之诸大帅拥兵不救兵溃被执至项城贼诳称秦军诱守者启城门宗龙大呼曰此贼也我兵败被执门不可启速用炮击之毋以我为虑贼怒攒刀杀之贼亦退事闻赠兵部尚书加太子少保
　　杨文岳字斗望四川南充人进士保定总督领兵救汴与流寇战兵败死于难
