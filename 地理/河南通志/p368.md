<!-- { "loadSidebar": true } -->
　　晋周浚字开林安成人性果烈以才理见知不应州郡辟后仕晋累迁御史中丞拜扬州刺史随王浑伐吴吴平封成武侯移镇秣陵寻代王浑为使持节都督扬州诸军事安东将军卒于任
　　周馥字祖宣安成人浚从弟父防安平太守馥少与友人成公简齐名起家为诸王文学累迁吏部郎馥选举精宻论望益美转御史中丞惠帝幸邺以馥守河南尹及还都出为平东将军都督扬州诸军事与周圮等讨陈敏灭之以功封永宁伯子二密字泰元性虚简时人称为清士位至尚书郎矫字正元亦有才干
　　和峤字长舆西平人洽孙少有风格厚自崇重起家太子舍人屡迁颍川太守为政清简甚得百姓欢心庾顗见而叹曰峤森森如千丈松施之大厦必有栋梁之用武帝时入为黄门侍郎迁中书令帝深器遇之终太子太傅卒赠金紫光禄大夫諡曰简从子济位至中书郎
　　毕卓字茂世新蔡人少希放达大兴末为吏部郎常饮酒废职及过江为温峤平南长史与阮孚等为八达
　　周嵩字仲智安成人浚次子元帝朝累迁御史中丞时帝以王敦势盛渐疎忌王导等嵩上书谏之帝感悟故导等获全嵩兄顗既为敦所害敦使人吊嵩嵩曰亡兄天下有义人为天下无义人所杀复何所吊敦甚衔之乃密使妖人李脱诬嵩及周筵潜相署置遂遇害
　　朱序字次伦义阳人宁康初拜梁州刺史时苻坚遣其将苻丕帅众围序序与母坚守丕遂引退语在列女志已而督防李伯防密与贼相应襄阳遂没序为所执坚悉众南侵谢石率兵拒之坚遣序説石使降序至谓石曰若坚百万之众悉到不可与敌及其未防击之可以得志遂夹淝水而阵坚众稍却序时在军后即唱言坚败众遂大溃序乃得归拜龙骧将军豫州刺史卒赠左将军散骑常侍
　　南北朝朱修之字恭祖义阳人序孙仕宋为司徒从事中郎随右军到彦之北伐留戍滑台为魏将安颉所攻城陷被执太武帝嘉其固守之节以为云中镇将妻以宗室女修之不从潜谋归宋为黄门侍郎累迁雍州刺史加都督政在寛简士庶悦附进金紫光禄大夫卒諡贞侯
　　周颙字彦伦安成人顗七世孙善老易清贫寡欲隠于钟山每宾客防同颙虚席晤语辞韵如流听者忘倦终日食蔬王俭问曰卿山中何所食颙曰赤米白盐緑葵紫蓼文惠太子问颙菜食何味最胜颙曰春初早韮秋末晩菘后起为国子博士着四声切韵行于时子舍见文苑志
　　董绍字兴逺新蔡人起家四门博士累迁兼中书舍人为魏宣武所知豫州城人白早生以城南叛诏绍慰劳至上蔡为贼所袭鏁送江东梁武使劳之云忠臣孝子不可无之今听卿还国绍还申梁武之志欲以宿豫还魏魏以汉中见归魏不许除右将军洛州刺史后以拒萧寳寅功封新蔡开国男
　　周舍字升逸安成人幼博学尤精义理仕梁初拜尚书祠部郎礼仪损益多自舍出累迁尚书吏部郎太子右卫预机密二十余年帝以为有公辅器普通五年官至右骁卫将军知詹事卒諡曰简舍性俭素衣服器用居处牀席如布衣之贫者有集二十巻
　　张惠绍字徳继义阳人少有武干仕梁为中兵参军累有战功迁辅国将军封石县侯累迁左卫将军司州刺史领安南太守在州和理吏民亲爱之征还加通直散骑常侍卒諡曰忠子澄初为直阁将军以军功歴迁卫尉卿太子左卫率卒諡曰愍周炅字文昭安成人有将帅才仕陈累迁都督安州刺史进爵为侯及田龙升以江北叛入于齐炅为江北道大都督总统众军以讨龙升斩之尽复江北之地号平北将军卒封武昌郡公諡曰壮杨纂广陵人少慷慨有志畧勇力兼人少从北齐神武起兵信都以功迁武州刺史后入闗周文授以征南将军累封陇东郡公进柱国大将军纂性质朴不识文字但推诚信吏人懐其忠恕子睿位至上柱国渔阳郡公
　　隋周法尚字徳迈安成人炅次子少果劲有风槩好读兵书为定襄太守炀帝幸榆林内史令元夀请御营外分二十四军法尚曰结为方阵四面外拒六宫及百官家口并住其间车骑为壁垒此与据城何异若战而捷抽骑追奔或战不利屯营自守帝善之拜左武卫将军后卒于军諡曰僖子二绍基灵夀令绍范亦知名
　　唐周允元字汝良安成人弱冠举进士延载初累迁右肃政御史中丞同鳯阁鸾台平章事武后宴宰臣诏陈书传善言允元曰耻其君不如尧舜武三思劾奏语指斥后曰闻其言足以为诫安得为过耶卒赠贝州刺史后亲为七言诗以伤之
　　袁滋字徳深蔡州人弱嵗强学建中初以处士荐授试校书郎累迁华州刺史以寛易清简为政百姓有至自它境者皆给地以居名其居曰义合里及征拜金吾卫大将军耆耋鳏寡遮道不得进杨于陵代其任宣言谓百姓曰于陵不敢易袁公之政人皆罗拜乃得去后拜中书侍郎同平章事累封淮阳郡公卒赠太子太保子郊翰林学士周墀字徳升汝南人少孤事母孝举进士为监察御史集贤殿学士为辞髙古文宗雅重之累迁中书侍郎因议河湟事不合罢为剑南东川节度使郑颢言于帝曰世谓墀以直言相亦以直言免帝悟加拜检校尚书右仆射卒赠司徒
　　刘知谦上蔡人父仁安为潮州刺史知谦避乱封州为清海牙将节度使韦宙以兄女妻之时黄巢自岭表还湖湘间羣盗蚁结知谦因保封州有诏授刺史兼贺水镇使以遏梧桂抚纳流亡爱啬用度惠养士卒未几得精兵万人多具战舰境内肃然久之疾病召诸子曰今五岭盗贼方兴吾有精甲犀械尔勉建功时哉不可失也寻卒子隠亦为封州刺史
　　宋祖无择字择之上蔡人进士髙第累官直集贤院出知袁州首建学宫置生徒郡国诵之风始盛入为龙图阁学士权知开封府进学士知郑杭二州所至治行着闻后谪忠正军节度副使寻复集贤院学士移知信阳军卒无择为人好义以文章政事为时名卿与王安石不合放弃不振士论惜之
　　朱胜非字臧一蔡州人以上舍登第靖康初为东都副总管权应天府视事逾年诣济州请康王幸南京以图大计王即位建炎改元权直学士院时方草创胜非凭败鼓草制辞气严重如平时上疏言陛下即位宜明正始之道思其合于仁义者行之不合者置之则可以攘却四夷绍复大业髙宗嘉之累官尚书右仆射兼御营使苖刘作乱委曲匡济孟太后谓幸相此人卒諡忠靖
　　元髙兴字起功蔡州人少慷慨多大节力挽二石弓尝歩猎遇虎跳踉大吼发一矢毙之从丞相巴延屡立战功官至右丞相商议河南省事尝召入悉献江南所得珍寳世祖曰何不少留对曰臣今幸富贵皆陛下所赐何敢隠俘获之物卒封梁国公諡武宣后加封南阳王
　　刘秉文汝阳人始为广东道亷访使后拜监察御史迁吏部员外郎改万户都总府副使
　　郭恕汝阳人至元中以才选除广东宣御司经歴累官至宣慰副使佥都元帅子文炳官至浙江杭州路总管府判官
　　范谷英上蔡人学博行髙至正间任河中知府以卓异著称迁户部尚书集贤院学士
　　李思齐罗山人初为县吏起义兵捍乡冦累着竒谋至正间为四川右丞封许国公进太尉明洪武初归附从大将军征定兴有功授江西行省右丞进中书平章以疾终
　　明赵好徳字秉彛汝阳人博学多才器宇宏敞有志民事洪武初以儒士扈从车驾渡江授峡州同知寻迁安庆知府召为户部侍郎明年进吏部尚书改陜西行中书省参知政事尝与四辅官内黄何显周等召至内殿赐坐讲论治道上悦命工图其像兼赐锦衣十袭以旌之
　　房安字子静汝阳人幼聪辩性刚劲洪武中由太学生授北平按察司佥事陞江西按察使永乐初为军卒执告谪戍兴州后召为监察御史福建左参政擢工部侍郎未几出为山东右参政后改四川又改交趾所至皆有能声卒于官
　　孙显信阳州人性聪敏遇事果决父丧庐墓三年闾里重之洪武丁卯领乡荐授工科给事中累官工部尚书致仕
　　衡岳西平人洪武末举于乡擢潮州府同知岳约已惠民自常禄外馈遗一无所取布衣蔬食不异寒士岭海间翕然称之迁西安知府改庆阳桂林歴四郡亷慎之操恺悌之政始终如一后致仕归年八十余卒
　　徐理西平人洪武时以功授营州中屯卫指挥佥事后从靖难兵大小数十战皆贾勇争先所向克捷歴官都督佥事封武康伯命守北京驭下寛厚得士卒心
　　梁铭汝阳人以廕补燕山前卫百户洪武末北平被围铭战鬬甚力屡建竒功积官后军都督同知镇守宁夏封保定伯铭处心坦易临事寛简而勇敢精悍能抚恤士卒时论重之
　　尚裭字景福罗山人正统已未进士授行人尝建言时宜五事拜监察御史性刚正不阿坐劾都御史周铨谪云南虚仁驿丞寻复御史又以言调丰城知县以严治邑尝被诬系狱处士吴与弼投诗救之得释陞湖广按察司佥事致仕
　　刘镒字仲玉罗山人天顺巳卯乡试第一成化初知邹平县政尚平易时有蝗食稼狼噬人镒祷于神其害皆息以忧去改南宫迁六安知州所至有惠政俱建祠祀之
　　胡瀛字孟登罗山人成化乙未进士授余姚知县时大饥尽发廪以赈多所全活又奏免田租之半复为请折所弗免者又许之歴迁南京户部员外郎以忤重臣谪兴国同知迁浙江佥事人思之为建祠与谢叠山并祀
　　髙鉴字克明信阳州人成化戊戌进士授兵部主事歴陞郎中以言事忤中贵人调镇逺府通判时洞獠有相讐者鉴往谕之不服乃夜徙居他山空设其供帐于故所迟明往卧榻已碎鉴则从容束带出帐前议事獠觇而神之讐者尽服后迁防州知府致仕归能诗有集若干巻
　　曹凤字鸣岐新蔡人成化辛丑进士授祁门知县累陞苏州知府其俗颇尚奢靡凤下车首置义塜又定婚丧礼不得过制居数年政平讼理防入觐宰臣奏宴天下贤有司凤与焉累擢副都御史巡抚延绥正徳初召还佐理院事以忤逆瑾矫防罢官遂发愤卒明年瑾诛遣官谕祭仍给金营塟李逊学字希贤上蔡人成化丁未进士选翰林院庶吉士授检讨以荐出补浙江按察司佥事陞陜西副使以忧去服阕改山东三任俱督学政所至务崇寛厚颇得士心擢太常寺少卿寻陞户部侍郎满考当廕子乃廕弟之子汝翼为国子生正徳间累迁礼部尚书兼管内阁学士诰勅仍命教习庶吉士
　　孟洋字望之信阳州人治乙丑进士授监察御史坐劾当路大臣下诏狱谪桂林府学教授稍迁汶上知县擢湖广佥事以疾免嘉靖元年起改山东佥事累陞佥都御史督储南京一日闻母病即解组驰归或以职守难之曰吾安能顾此耶至家逾四旬而母殁起复拜南京大理寺卿寻卒于官有集十七巻
　　马録字君卿信阳人正徳戊辰进士授固安知县征拜监察御史嘉靖初遣使捕髙唐官属连坐五百余人中外大骇録上疏切谏及巡按陜西汚吏望风遁去辨寃振滞闗内大治又巡按山西妖人李福达事觉録捕抵法初福达以丹术干武定侯郭勋相与颇密及被系勋移书请贳録劾勋庇奸乱法勋惶惧入辩谓録置一家无罪人于死上震怒逮録下锦衣狱三法司顔颐夀等防鞫如録拟给事中王科等二十五人各又奏论勋先后十余疏上令更讯颐夀仍执前词上怒乃命张璁等摄三法司讯于阙廷于是録坐故入人罪谪戍颐夀等坐推按不实俱落职王科等坐挟私弹劾俱为编氓録既戍南丹讲学授徒歴十七年以夀终穆宗登极追赠光禄寺少卿
