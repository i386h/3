<!-- { "loadSidebar": true } -->
　　吴培防妻髙氏陈州人夫殁氏年二十一氏产遗腹子抚养教诲苦节四十五年雍正八年　旌表李贤相妻聂氏项城人贤相商于外邻人王柱窥其室无人入搂之氏疾声大呼王惧逸去氏誓自杀以灭耻姑防闲甚严乘间投井复为邻妇救出逾数日竟自经死于雍正八年　旌表
　　王三妻郭氏商水人隣人许安强奸不从气愤自缢死于雍正九年　旌表
　　单从礼妻张氏商水人从礼为陈兼优之仆兼优佣工刘圣全窥氏少艾乘从礼轮守大门入室求奸氏咬伤圣全得释越日气忿自缢死于雍正九年墓前建坊　旌表
　　刘得位妻苑氏陈州人得位自防有痴疾氏年十六于归事之唯谨及夫殁养舅姑尽妇道抚嗣子如己出苦节三十二年雍正十年　旌表
　　刘作霖妻王氏陈州人夫殁氏年二十一方生子未三日后复殇其姑以悲恸卒翁又防明上有祖姑年九十氏奉事两世俱尽孝养抚继子教以义方苦节四十六年雍正十年　旌表
　　刘一麟妻李氏西华人夫殁氏年二十七事翁姑尽孝抚孤子二人以耕读成立守节五十九年雍正十年　旌表
　　苑有温妻刘氏陈州人夫殁氏年二十七善奉翁姑色养并挚抚嗣子成立守节三十八年雍正十年　旌表
　　廪生石瑆妻崔氏妾随氏项城人瑆殁崔氏年二十四事姑尽孝抚随氏所出子成立入庠守节三十年随氏守节四十六年俱于雍正十年　旌表娄二姐商水人娄琚之女年十二有姿容同居族叔娄灼乘娄琚夫妇他出白昼入室欲行奸汚二姐喊呌娄灼两手狠搯二姐咽喉立死雍正十一年　旌表
　　申烈女项城人隣人申天海逼奸不从忿恚投缳救免复投井死雍正十一年题　旌
　　张竒构妻阎氏项城人夫殁氏年二十四孝养舅姑训子延福读书登雍正丁未科进士守节四十二年雍正十二年　旌表
　　于应太妻董氏沈邱人夫殁氏年二十八既无子女守节养姑坚贞纯孝始终如一苦节四十五年雍正十二年　旌表
　　栁小妻阎氏沈丘人栁小佃种族人栁敬详地敬详子栁六窥阎氏少艾乘栁小早出潜至其家求奸阎氏殴詈不从栁六遁去阎氏羞忿自缢死雍正十二年请　旌
　　许州
　　周许穆公夫人卫宣姜之女文公燬之妹也归于许及卫避狄难处漕邑夫人思归唁其兄而义不得往乃赋载驰诗四章以见志焉
　　晋荀小女名灌颍川人襄阳太守崧之女初崧为杜曽所围欲求救于故吏平安将军石览计无从出灌时年十二乃率勇士数十人逾城夜出诣览乞师又为崧书与南中郎将周访请援览与访合力救之遂解围
　　金苏嗣之母白氏许州人宋尚书苏辙五世孙妇也年二十余即寡居服除外家迎归兄嫂议改醮氏防闻之牵车径归曰我为苏学士家妇又有子乃欲使我失身乎自是外家非有大故不往尝于宅东北为祭室画东坡颍濵两先生像图黄州龙川故事壁间香火严洁躬自洒扫士大夫求瞻拜者往往过其家奠之天兴元年许州被兵时嗣之为汴京厢官白拜辞两先生前曰儿子往京师老妇死无恨矣敢以告即自缢于室侧家人并其屋焚之
　　元李氏女名顺儿许州人父让儒士顺儿赋性聪慧颇渉经传年十八未嫁至正中贼防禹州其父母忧曰此女必累我女闻之泣曰父母可自为计勿忧我须臾于后园自缢死
　　明宁津知县程黼妻于氏媳王氏俱长葛人黼卒于官子显在襁褓于年二十六还塟其夫抚显及冠为娶王氏生子玘未逾歳卒王年二十四家且贫或讽其他适王泣曰吾姑守节若不能继生无以见姑死无以见夫孀居终身正统中诏旌双节卢升妻杨氏许州人夫卒守节正统中旌表二许氏襄城人俱兵部尚书廓女也长曰淑正赘盛全次赘蔚善盛蔚俱早卒二氏年未三十皆以守节自励成化初事闻旌其门曰双节
　　栁堂妻陈氏郾城人夫卒自缢
　　焦希礼妻刘氏许州人希礼殁姑老子防守节至七十歳卒
　　李逢昌妻吕氏郾城人夫早卒有豪强欲强娶之自缢死有司验其尸忽怒风大作黄雾四塞烈妇之靣逾三日犹生有司旌其门豪强抵如律张文芳妻吕氏长葛人芳卒守节贼破寨骂贼死李氏女襄城人许字库防及防卒氏曰既受夫聘当随夫死遂自缢死县令王德纯有赞
　　李雄妻潘氏襄城人夫殁氏守节终身
　　沈云鹏妻崔氏襄城人夫殁氏有娠生女氏痛哭不食怀抱夫之书籍缢死
　　康倌妻路氏赵廷华妻路氏襄城人俱路朝阳女康赵俱夭两孀相倚守节皆以寿终
　　尹正元妻萧氏媳张氏长葛人逆闯防城氏擕子妇张氏匿枳棘中萧氏被执骂贼厉甚贼将加刃张氏跃出大呼曰吾姑也愿代姑死并遇害青松隂下
　　王玉玑妻李氏许州人闯贼破城获氏大骂遂遇害
　　路克陛妻韩氏长葛人为贼执大骂贼贼怒杀之氏引颈受刃
　　张旋妻罗氏韩应祥妻刘氏崔荣妻张氏杨春嘘妻孙氏俱长葛人皆夫殁守节诏旌表
　　张范孔妻郭氏张劢妻吴氏俱长葛人防至抗节死
　　阮文杰妻李氏左国賔妻唐氏魏喜妻朱氏俱长葛人皆割股以疗翁姑疾
　　皇清柴逢春妻杨氏郾城人夫殁氏二十六歳长号缢
　　于柩前
　　副使邢国玺妻袁氏长葛人流防起国玺同二子血战死氏即引刀自刺男妇董氏髙氏并一女孙俱投渊死
　　张全庆妻于氏临颍人夫殁氏年二十四守节终身
　　吴道昌妻王氏许州人道昌殁氏年二十五守节至六十八歳顺治十七年　旌表
　　程可玉妻唐氏临颍人夫殁氏年二十八孝养舅姑义方教子守节六十四年孙蛟龙复娶于唐二载而蛟龙卒唐抚子国正成立复与唐为婚唐年十八于归仅半载国正又殁抚遗腹子坚白自守程氏一门称三节悉出唐氏康熙二十二年　旌表
　　庠生陶正心妻吕氏临颍人夫殁氏年二十四子防翁老姑两目盲家计凋零内外无倚氏坚守苦节五十四年康熙二十七年　旌表
　　田玉才妻戴氏襄城人武弁孔起扬欲奸之氏肆口詈骂孔强逼氏以头抢地流血被靣孔舎去氏愤恨自缢于康熙三十三年　旌表
　　樊廷柱妻张氏襄城人夫殁氏年二十九矢志守节邻人王荆州王习武白昼入室刼之氏惊骂持刀砍贼习武夺刀劈氏首荆州复断其胫立死事闻于官三年不得主名一日荆州忽发狂自言与习武杀人状甚悉遂自缢死襄令逮习武论抵于康熙三十五年　旌表
　　张可用女九姐许州人年十八邻人武宣逼汚之女坚拒不从极口怒詈被刃戳死于康熙三十八年　旌表
　　姚邰妻张氏襄城人氏年二十二夫卒于郡擕子女扶榇归塟姑素多病氏左右侍汤药不数年子以痘殇氏恐伤姑意不敢作悲泣容姑怜之令取叔子为嗣旋夭折家益贫氏朝夕纺绩以佐薪水二女出嫁亦相继故氏坚守苦节五十九年康熙四十三年　旌表
　　姚昭华妻王氏临颍人夫殁氏年二十四守节四十二年康熙五十年　旌表
　　陈国平妻袁氏临颍人夫殁氏年二十子防守节六载家贫僦屋以居有强暴夜入室欲汚之氏大呼不从被殴死于康熙六十年　旌表
　　王吉士女襄城人许字姚慎慎卒氏年十七欲奔防母从之抚夫柩以恸几絶拜请祖姑与舅姑留不去邑令闻其事率同僚绅士亲诣门为取伯氏子为嗣守节三十四年雍正四年　旌表
　　庠生甄锜妻张氏许州人夫殁氏年二十六守节四十二年雍正五年　旌表
　　姬业逺妻刘氏襄城人年十八适姬三载夫殁有遗腹子荣氏昼夜纺织抚孤成立姑殁殡塟如礼守节三十九年雍正五年　旌表
　　吕氏女襄城人许字王甲生甲生溺水死氏年十八欲奔丧母阻之夜自经母救苏其舅棅闻而止之曰吾家贫甚且汝姑殁已久往将何依女哭曰生死王家妇也如舅言促妇死耳舅知其志不可夺许之次日至夫家以头触夫柩哀动里邻及塟两手爬土培墓十指血出归经白蚧潭踊身下投姒亟挽得免后取伯氏子承继加意抚养守节三十四年雍正五年　旌表
　　刘谦吉妻李氏许州人夫殁氏年二十六守节六十一年雍正六年　旌表
　　李允恭妻魏氏许州人夫殁氏年二十三舅姑相继殁哀毁尽礼抚遗腹子训课成立守节三十年雍正七年　旌表
　　贡生魏震妻王氏许州人崇祯十四年流防破许震以守城殉难氏年二十九孤才二歳三世棺未塟氏竭蹶经营塟事抚遗孤训教入庠守节五十年雍正七年　旌表
　　耿馠妻田氏襄城人夫殁氏年二十一事舅姑先意承志防塟尽礼守节三十一年雍正八年　旌表
　　耿昕妻李氏襄城人夫殁氏年二十四孝事舅姑督二子勤学守节三十二年雍正八年　旌表王四海妻魏氏许州人夫殁氏年二十三孝奉翁姑无亏妇道抚嗣子如己出守节五十年雍正十年　旌表
　　庠生闗玺妻尚氏许州人夫殁氏年十九无子善事公姑抚养嗣子兼好施济守节五十四年雍正十一年　旌表
　　张宏道妻刘氏许州人夫殁氏年二十三遭明季防乱奉姑不去贼异之获免训诲子孙孙入庠守节六十年雍正十一年　旌表
　　王名彦妻髙氏许州人夫殁氏年十九家贫誓守抚遗腹子成童而殇苦节四十二年雍正十二年旌表
　　慕宏化妻曹氏许州人夫殁氏年二十三事舅姑尽孝训子以义方守节三十六年雍正十二年旌表
　　禹州
　　三国羊躭妻辛氏名宪英阳翟人魏侍中毗之女嫁躭聪明有才识钟防伐蜀宪英曰防在事纵恣非持久处下之道吾畏其有他志也及防将行请其子琇为参军宪英谓琇曰行矣戒之古之君子入则致孝于亲出则致节于国在职思其所司在义思其所立不遗父母忧患而已军旅之间可以济者其惟仁恕乎防至蜀果反琇竟以全归其明鉴如此
　　宋张普卿妻丁氏新郑人靖康中与夫避金兵于大隗山为金兵所获挟之马上丁自投于地防手大骂连呼曰我死即死誓不受辱复挟上马再三骂不已卒忿然举梃纵击死杖下
　　元曹德妻侯氏禹州人德病殁侯曰欲守志而时值乱离如此其能免乎遂缢于德墓
　　明王佐妻万氏宻县人佐疾亟顾万曰我死汝善事后人万泣以死誓之须臾佐卒是夜万果自缢洪武中诏旌异之
　　刘彦深妻陶氏禹州人彦卒陶年二十有八一子甫七歳即以死自誓奉姑抚防纺绩以给朝夕当夏风雷暴至境内麦皆摧折惟陶之麦双岐而秀人以为孝节所感洪武中旌表
　　李成妻马氏宻县人夫卒守节洪武中旌表朱让妻陈氏宻县人夫卒守节洪武中旌表李大妻王氏新郑人夫卒自缢
　　王三妻窦氏新郑人夫卒自缢
　　陈贡女名扣儿禹州人正德六年为流贼所执欲汚之女厉声叱骂贼怒执其父母家属将就殱之女益骂不絶遂乘间投井而死
　　御史髙安妻楚氏宻县人安病卒楚引刀刲其右耳誓不二志正德中诏旌其门
　　杨春妻朱氏宻县人夫卒守节正德中旌表李贺妻杨氏禹州人嘉靖二年遇贼死节后八年事闻旌表
　　杨德隆妻宋氏杨德盛妻陈氏禹州人隆与盛俱殁二氏相依守节五十余年
　　李绍妻马氏禹州人绍卒守节六十余年寿八十五歳卒
　　王璠女新郑人许字髙永禄未婚而禄卒女闻之不食旬日死遂合圹塟焉
　　程士龙妻李氏宻县人夫卒哭泣致瞽子露焚香告天双目复明寿八十余事闻诏建坊
　　方琳妻穆氏髙垣妻李氏髙文光妻端氏孙礼女俱新郑人皆遇宼抗节死
　　叅政陈经济妻赵氏禹州人封淑人贼兵犯禹家人泣劝曰防服可生淑人曰正服可死乃冠佩拜阙题壁贼至以大义责之被斫死
