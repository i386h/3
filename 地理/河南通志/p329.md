<!-- { "loadSidebar": true } -->
　　任环山西长治人进士嘉靖间知滑县操履清介敷政严明歴官参政在江南力战御倭屹然如海上长城卒赠大理寺卿子世袭千戸
　　张佳防字肖甫铜梁人嘉靖二十九年进士知滑县剧盗髙章者诈为缇骑直入官署索帑金佳防色不变伪书券贷金悉署游徼名召入立擒之由此知名仕至戎政尚书兼副都御史总督蓟辽保定军务谢病归
　　陆光祖浙江平湖人进士嘉靖间知濬县刚正防洁政务大体崇节孝尚徳行雅意作人自奉甚约节民财力事不便于民者必为调剂得宜时濬邑才士卢柟以孤傲得祸濒死光祖察其寃复怜其才多方脱柟于死累官吏部尚书
　　周思宸字佐之浙江人进士万厯十二年任知府禔躬耿介遇事有担荷时值潞藩初建百役繁兴思宸力为调剂民赖以安后陞陜西按察使调广西提学郡立祠祀之
　　徐可大直宻云人万厯四十三年由明经任新乡知县以福王经行调繁有能声
　　何廷魁字观欹山西大同人进士万厯四十三年任知府政尚严明令行禁止不畏强御作兴学校修举废坠调河南府陞山海兵备死节
　　鲁廷彦字伯彦山西人万厯四十五年由举人任同知清和平易歴任九年徧摄六邑久着政声陞登州知府
　　商赉山东阳信人举人万厯间知获嘉县下车询民疾苦请改漕粮捐阔布折俵马民甚便之获地多荒瘠为具牛种农器劝民开垦听讼务在得情不事武健刑至弥月不用士民徳之
　　董用威直河间人万厯四十五年由贡士知新乡县居官六载以治行召为户部主事
　　米夀图湖广安化人贡士崇祯间以胙城令调新乡创建砖城并引卫河灌田行取擢御史
　　崔庚直容城人崇祯间由举人知淇县为政公明居官清慎新学校抚黎元歴六载以迁擢去民泣送之
　　房建极陜西三原人进士崇祯七年知新乡县流寇逼境躬率乡勇扞御保全性耿介民间有不饮新中水惟着旧时袍之颂
　　李永茂字孝源邓州人进士崇祯间知濬县英姿伟奕号称敏练鋭意兴作剏修石城屹然保障嵗庚辰土寇蜂起茂躬率乡勇擐甲杀贼殱之于宜沟事闻特擢为兵科给事中
　　皇清祖可法顺治元年为卫辉总镇时闯逆自垣曲宼济源将军金玉和檄移兵援怀庆及至而金将军战殁遂率将士拒守号令整肃贼穴地潜攻可法亦命城内掘坎用火焚之贼多死贼架云梯上复射以火箭贼死无筭数遣壮士缒城鼔噪砍营贼遂遁去
　　刘元芳直清苑人由举人顺治二年任延津令性慈惠省征徭寛赋税恤驿站暇则进诸生讲论文艺娓娓不倦成就甚伙陞工部主事顺治七年祀名宦
　　陈起泰辽东盖州人顺治四年任滑县令年虽少听断明决民不能欺缮城池严武备贼盗屏迹擢广东道御史累官闽海道值耿逆之乱全家殉难赠工部侍郎諡忠毅祀名宦
　　纪国相辽东开原卫人贡生顺治元年任辉县令时当流寇破残之后国相修理城隍招抚流散通商贾设义学寻以才能荐陞湖广永州知府顺治五年投诚伪总兵陈犹龙复叛纠合粤兵犯永城陷身殉一门尽节子宏谟请防
　　世祖章皇帝谕祭予赠太仆卿廕一子入监康熙五十
　　九年祀名宦
　　佟国玺辽东抚顺人由贡生顺治七年任辉县令崇学校课农桑民贫不能开垦者给以牛种劝令复业邑遭水患五闸冲决国玺亲督修筑水归故道稻田之利复兴歴任直保定知府康熙三十六年祀名宦
　　懐庆府
　　汉司马卬髙祖时为赵将定河内有功立为殷王王河内子孙遂家焉
　　周亚夫沛人文帝时河内太守有治声后封条侯赵憙字伯阳南阳宛人更始中为怀令豪猾李子
　　春为民患有二孙杀人憙即穷诘其奸收拷子春二孙自杀帝闻迁憙平原太守
　　冦恂字子翼昌平人光武时拜河内太守讲兵肄射伐淇园竹为矢百万飬马收租防朱鲔攻温恂勒军驰击大破之檄至帝喜曰吾固知子翼可任也尝为颍川太守击降盗贼时车驾在军中百姓遮道请曰愿复借冦君一年遂留
　　王梁字君严安阳人光武时拜野王令与河内太守冦恂南拒洛阳北守天井闗朱鲔等不敢出兵帝嘉其功
　　牟长字君髙乐安人建武中河内太守聚诸生讲学常千余人着録前后万人坐垦田不实免复徴为中大夫
　　宋均字叔庠南阳人明帝时河内太守教化大行甚为民爱
　　任延字长孙南阳宛人仕宦多政绩显宗元年拜颍川太守二年为河内太守视事九年病卒以循良称
　　秦彭字伯平扶风人章帝时为山阳太守崇儒雅敦庠序设四诫以定六亲长幼之礼兴起稻田数千顷分别肥塉差为三品在职六年转颍川太守有鳯凰麒麟嘉禾甘露之瑞
　　周荣字平孙庐江人和帝时为颍川太守左转共令复为山阳太守皆见称纪以疾归诏赐钱二十万
　　曹褒字叔通薛人和帝时河内太守嵗旱谷贵褒省吏并职退去奸邪澍雨数降秋大熟流亡皆还樊凖字幼陵湖阳人安帝时河内太守将兵讨羌威名大行
　　魏朗字少英防稽人桓帝时河内太守政称三河表徴为尚书
　　宗慈字孝初南阳人桓帝末为修武令因太守贪残弃官去
　　王涣字稚子郪人桓帝时除温令县多奸猾涣以方略悉行诛击境内肃清商人露宿于道终无侵犯永元中为洛阳令得寛猛之宜发擿奸伏京师称叹谓有神筭
　　三国司马孚字叔达河内温人魏文帝时为河内典农寛以爱民恭以待士以治最闻
　　裴术字文舒闻喜人为河内太守防介公直善于抚恤吏民思之
　　晋刘颂广陵人武帝时河内太守郡界多公主水碓遏水浸害颂奏罢之民获其利
　　裴楷字叔则闻喜人武帝时河内太守有清通之誉
　　石崇字季伦渤海人元康初修武令有能名入为散骑郎
　　夏侯湛字孝若谯人武帝时为野王令以防隐为急而缓于公调政清务简
　　南北朝沈文秀北魏髙祖时怀州刺史河内富饶多尚奉遗文秀一无所纳大兴水利公私均益郑述祖字恭文开封人北齐宣帝时为怀州刺史有惠政卒于官赠豫州刺史
　　陆子彰临漳人以齐州刺史行怀州事寛大爱人军政修备
　　隋张定和字处谧京兆万年人炀帝时为河内太守颇有惠政嵗余徴拜左屯卫大将军
　　唐杨承仙猗氏人怀州刺史濬决古沟引丹水溉田衣食河内戸口无筭流人襁负而至如归市焉李育徳赵州人武徳初为怀州刺史引兵拔贼堡三十一所王世充怒悉鋭士攻之育徳力战与三弟皆殁
　　王丘安阳人开元中怀州刺史车驾有事岱宗经过其地丘饩牵外无他献帝告张説曰刺史可谓不市恩也
　　段秀实字成公汧阳人天寳中署怀州长史时安庆绪奔邺安西节度使李嗣业围之秀实督饷助军及战于愁思冈嗣业中流矢死秀实发卒防丧倾私财葬之茘非元礼髙其义奏擢试光禄少卿张鷟深州人宣宗时为河阳尉有客失驴捕之急盗放驴匿鞍鷟令客勿秣夜纵之驴寻向所餧处遂捕其家得鞍人服其智
　　毕坰为王屋尉以防慎闻
　　五代窦仪字可象渔阳人为河阳推官有执守临事不阿弟僖亦为推官亢直无伪
　　宋陈省华字善则阆州阆中人太宗时为济源令勤政施仁惠及黎庶后遂家焉子尧叟尧佐尧咨相继知济源因立四令祠
　　韩丕字太简华州郑人端拱初知河阳冲澹自处不事奔竞太宗甚重之召入为翰林学士
　　吴元扆字君华并州太原人淳化初知河阳时秋霖河溢奔注沟洫城垒将坏元扆躬涉泥滓督工补塞民多构木树杪以避水元扆命济以舟楫设饼饵以食之时澶陜悉罹水灾元扆所部赖以获安
　　张知白字用晦沧州清池人咸平时累迁河阳节度判官奏言当今要务真宗异之召试舎人院权右正言
　　陈尧叟字唐夫大中祥符九年以右仆射知河阳临事有断初入辞至便坐许三子扶掖升殿赐诗为饯
　　曹玮字寳臣真定灵夀人天禧间知河阳有寛政尝戒所部勿扰民
　　孙奭字宗古博州博平人天禧中知河阳时朱能献干祐天书奭驿疏请斩能以戒幻惑
　　陈襄字述古福州侯官人神宗时知河阳始教民种稻富弼为郡守一见即礼遇之襄留意教化进县子弟于学或谗之于弼谓其诱邑子以资过客弼疑焉人劝毁学舍以塞谤不听久之弼以语襄襄曰自反而缩虽千万人吾往矣公茍有惑志何名知已益讲説不少懈弼由是愈益竒之及入相荐为秘阁校理向经字审理开封人神宗时知河阳防蝗旱民乏食经度官廪嵗用无余乃先以官田租入赈救之富人争出粟多所济活徙知徐州
　　霍安国宣和末知怀州城陷军中问不降者为谁安国曰守臣安国也遂死之
　　金王竞字无竞彰徳人熙宗时为河内令时嵗饥盗起竞设方略以购贼不数月尽得之夏秋之交沁水泛溢嵗发民筑隄豪民猾吏因缘为奸竞覈实减费几半民为之谚曰西山至河岸县官两人半葢以前令韩希甫与竞相继治县皆有干能正平令张元亦有治绩而差不及故云竞仕至翰林直学士礼部尚书又见文苑志
　　元谭澄字彦清徳兴怀来人世祖时擢怀孟路总管嵗旱令民凿塘造渠引沁水以溉田民用不饥教之种植地无遗利至元二年迁河南路总管仇济中统初为怀孟路总管兴学救灾民思其徳梁贞安阳人为济源县尹县有虎食牛贞牒城隍神而虎遂死原昌井深少水贞为檄投井中水即溢民甚徳之
　　范忠河阳尹溴水泛溢隄溃忠令塞其决处仍命凿渠濬水民利之
　　虎秉河内知县性刚果有志节抑强扶弱决事明敏
　　张涣济源县丞防介不苛宿尽革吏畏民服商梦弼安徳人至元中为原武尹莅政勤敏决狱明信人无敢犯
　　明沃墅浙江萧山人洪武初知温县时民艰于食墅令垦辟荒芜树艺桑枣百姓歌曰田野辟沃公力衣食足沃公育比代去遮道留之
　　万士杰直人洪武初知修武县建公廨修庙学抚绥得宜士民感服
　　方福建莆田人洪武中知怀庆府明习吏事尝奉命督修济渎庙不两月而成财不告匮民不知劳郡人徳之
　　屠任字彦仁浙江嵊县人洪武中知武涉县尝作教民文榜示邑中劝以力田孝弟崇俭务学民勃然向化比满相率奏留诏晋食六品俸仍掌县事寻擢刑部主事
　　王蕡山西屯留人洪武末知温县值嵗饥蕡劝民输粟以赒之全活甚众初邑多盗蕡政严明皆遁去
　　刘瑜江西南昌人永乐初知怀庆府作新庶务郡遂以治
　　靳礼山东夀张人永乐中知孟县均徭役兴学校政尚寛平防置河阳驿礼捐俸以相之民不知扰至今称为贤令
　　孙敬叔浙江石门人永乐中知修武县以俗尚劲悍敬叔乃崇教化惇礼让劝农桑民俗少变虞瑄陜西南郑人正统中知温县时有囚鲁拜住者泣告乏后瑄许其妻入侍既得子令拜住归视之月余乃还后瑄以忧去邑民恋慕诣阙乞留诏迁河南知府
　　李湘江西泰和人正统中知怀庆府志行防洁莅政严明卒于官百姓如丧考妣贫无余赀同寅为买舟送归怀人至今思之
　　王玺字廷用陜西盩厔人天顺初知武陟县兴废革除盗赈民以荐擢监察御史邑人追思为建祠立碑
　　倪颙浙江海盐人成化初知怀庆府政尚寛平兴学举废以考最赐诰旌之
　　陈达山东日照人成化中知怀庆府兴学校表孝义防沁济暴涨坏古阳隄乃调属县民夫六千余人躬自督工三阅月而告成百姓立石纪徳胡瑄直藁城人成化中知温县值嵗大饥上章请赈诏从之赖全活者数千人莅政八年清操如一日祀名宦
