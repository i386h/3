<!-- { "loadSidebar": true } -->
　　【魏属东恒农郡北齐改郡曰成臯】隋【开皇初废成臯仍以县属荥阳郡】唐【天授二年析置武泰县属洛州神龙初复省入荥阳县属郑州荥阳郡】五代【属郑州】宋【属奉寜军】金元【俱属郑州】明【属开封府郑州】
　　皇清因之雍正二年陞郑州为直州县仍属编户一
　　十四里
　　荥泽县
　　周【本泽名春秋卫侯及狄人战于荥泽即此】秦【三川郡移治于此】汉　三国【魏】晋【俱为荥阳县地】隋【开皇四年置广武县仁夀元年始改为荥泽县属荥阳郡】唐【因之】五代【属郑州】宋【熙寜五年废为镇入管城元祐元年复为县】金【属郑州】元【属汴梁路】明【属开封府郑州】
　　皇清因之雍正二年陞郑州为直州县仍属编户一
　　十二里
　　河隂县
　　周【置平阴县属三川郡】汉【属河南郡】东汉【属河南郡】晋【始改平阴曰河阴县以在濒河山下故名属河南郡】南北朝【刘宋因之东魏置河阴郡治此】隋【省】唐【开元初复置属河南郡会昌三年改属孟州】五代　宋【俱属孟州】金　元【俱属郑州】明【属开封府郑州】
　　皇清因之雍正二年陞郑州为直州县仍属编户六
　　里
　　汜水县
　　周【东虢国地春秋时为郑岩邑又名虎牢】秦【为三川郡地】汉【置成臯县属河南郡】东汉【改县曰成睾】三国【魏复名成臯】晋【因之】南北朝【刘宋东魏俱属荥阳郡后周改属郑州】隋【开皇十八年始改县曰汜水属荥阳郡】唐【武徳四年复改成臯县贞观元年省垂拱四年改曰广武县防昌三年仍为汜水县属孟州】三代【因之】宋【熙寜七年省入河阴元丰初复置属孟州】金　元【俱属郑州】明【属开封府郑州】
　　皇清因之雍正二年陞郑州为直州县仍属编户一
　　十里
　　陜州
　　禹贡豫州之域周为西虢地武王封王季子虢仲于上阳即此成王以周召为二伯陜以东周公主之陜以西召公主之春秋晋人灭虢遂有其地晋分入于韩秦属三川郡地汉置陜县属农郡东汉曹魏晋刘宋皆因之后魏改为北陜县为陜州恒农郡治后周又于县置崤郡隋大业初州废县属河南郡唐武徳元年于县复置陜州乾元元年改为陜郡五代复为陜州治宋以硖石县省入为陜州保平军金元俱为陜州治明以陜县省入陜州属河南府领灵寳阌乡二县
　　皇清因之雍正二年陞陜州为直州仍以灵阌属焉
　　编户二十二里领县二








<史部,地理类,都会郡县之属,河南通志,卷四>
　　灵寳县
　　周【武王放牛桃林之野即此】秦【于此置函谷闗】汉【置农县属农郡】东汉　三国【魏】晋　南北朝【刘宋皆因之后魏改置西恒农陈南二郡以农县属焉后周郡县俱废】隋【大业初复置农郡治县如故】唐【天寳元年获寳符于古函谷闗始改曰灵寳县属陜州陜郡】五代【属陜州】宋【属陜州保平军】金　元【俱属陜州】明【属河南府陜州】
　　皇清因之雍正二年陞陜州为直州县仍属编户二
　　十八里
　　阌乡县
　　上古【为鼎湖地】汉【置湖县属京兆尹】东汉【改属农郡】三国【魏】晋【皆因之后省】南北朝【后魏复置湖城县属西恒农陈南二郡后周于湖城故地置阌乡郡】隋【开皇初废郡始改为阌乡县属河南郡】唐【贞观初置鼎州又析置湖城县寻废州以阌乡湖城二县俱属虢州农郡】五代【俱属虢】宋【属陜州保平军】金【属陜州】元【至元二年省湖城县入焉】明【属河南府陜州】
　　皇清因之雍正二年陞陜州为直州县仍属编户一
　　十八里
　　光州
　　禹贡州之域春秋时为黄二国地战国属楚秦属九江郡地汉置弋阳县属豫州汝南郡东汉因之曹魏析置弋阳郡属豫州晋为弋阳汝阴二郡刘宋因之东魏为新蔡郡北齐改属司州隋仍为弋阳郡属州以定城县属焉唐始为光州乾元初复为光州弋阳郡属淮南道五代为光州治宋绍兴二十八年改曰蒋州寻复为光州光山军属淮西路元属汝寜府省定城县入焉明初属凤阳府洪武十四年复改属汝寜府领光山固始息县商城四县
　　皇清因之雍正二年陞州为直仍以光山等县属焉
　　编户二十二里领县
　　光州沿革表


<史部,地理类,都会郡县之属,河南通志,卷四>














　　光州属县沿革
　　光山县
　　周【春秋为国】秦【属九江郡】汉【置西阳县属江夏郡】东汉【因之】晋【属弋阳郡】南北朝【东魏改置光城县属广陵郡】隋【开皇初始改曰光山县仍属弋阳郡】唐【属光州弋阳郡】五代【属光州】宋【属光州光山军】元【属光州】明【属汝寜府光州】
　　皇清因之雍正二年陞光州为直州县仍属编户三
　　十里
　　固始县
　　周【春秋为蓼国地楚荘王封孙叔敖子侨于邱即此】秦【属九江郡】汉【置县属汝南郡】东汉【建武二年始改县为固始县】三国【魏】晋【俱属汝阴郡】南北朝【刘宋属新蔡郡东魏北齐皆因之】隋【属弋阳郡】唐【属光州弋阳郡】五代【属光州】宋【属光州光山军】元【属光州】明【初属凤阳府洪武十四年改属汝寜府光州】
　　皇清因之雍正二年陞光州为直州县仍属编户二
　　十四里
　　息县
　　周【春秋为息侯国】秦【属九江郡】汉【始置息县属汝南郡后徙于东改曰新息县】东汉【析置褒信县并属汝南郡】三国【魏属仍旧】晋【以新息县属汝南郡褒信县属汝阴郡】南北朝【刘宋析置北新息南新息二县仍属汝南郡】隋【复为新息褒信二县并属汝南郡】唐【武徳四年置息州贞观元年州废以二县并属蔡州汝南郡】五代【属蔡州】宋【属蔡州淮康军】金【泰和八年复置息州以新息县为附郭】元【至元三年俱省入息州属汝寜府】明【初降为县属颍州洪武十四年改属汝寜府光州】
　　皇清因之雍正二年陞光州为直州县仍属编户二
　　十八里
　　商城县
　　周【春秋为黄国地】秦【属九江郡】汉【置新郪县属汝南郡】东汉【建初四年徙宋公于此改曰宋县】晋【属汝阴郡】南北朝【刘宋改置宋城县属如故东魏为宋安县属广陵郡】隋【开皇初改曰殷城县属弋阳郡】唐【武徳元年置义州贞观元年州废以县属光州弋阳郡】五代【属光州】宋【始改商城县属光州光山军寻省入固始县】元【仍旧】明【初属凤阳府成化十一年以固始县西南乡复置商城县属汝寜府光州】
　　皇清因之雍正二年陞光州为直州县仍属编户一
　　十二里


　　河南通志巻四
<史部,地理类,都会郡县之属,河南通志>
　　钦定四库全书
　　河南通志巻五
　　星野
　　星土分星之说载在周官而散见于左氏史迁着天官书其言分野或以斗杓或以五星或以二十八宿后益言人人殊世儒葢多疑之其在河南者曰武王伐殷歳在鹑首伶州鸠谓我周之分野葢指丰岐西周之地而今以当洛阳之东周东平须昌寿张皆在济东鲁地而以为宋房心之分野衞东方诸侯而遥属戌亥之次又后世彊域日扩吴楚闽粤延袤万里仅系斗牛女三星而豫省独当十宿岂详于此而略于彼欤歳差之法或以为五十年差一度或以为百年而分野所属之地至今不改岂在天者随时而迁而在地者亘古不易欤而畴人世业守其说而不敢更卒以占验无或爽何也将天象幽逺固有非世儒所得而窥测者耶惟唐一行本李淳风之说以终南太华为地络而以宏农分陕谓南北两河之防者最为得之明初纪袭元人授时之旧至
　　本朝改用西法其分野度数益精密矣至灾祥应前史胪陈京房易传及洪范五行志説祸福休咎歴歴如响我
　　皇上奉若天道五星顺轨川岳协应民物蕃殖在豫省尤彰彰可见者兹特据所旧闻志星野








<史部,地理类,都会郡县之属,河南通志,卷五>
<史部,地理类,都会郡县之属,河南通志,卷五>
<史部,地理类,都会郡县之属,河南通志,卷五>
<史部,地理类,都会郡县之属,河南通志,卷五>
　　角亢在辰郑分野
　　按唐天文志曰角亢寿星也初轸十度余八十七杪十四少中角八度终氐一度自原武管城【郑州】濵河济之南东至封邱陈留【开封即古陈留郡】尽陈蔡汝南之地逾淮源至于弋阳【光州】西涉南阳郡至于桐栢又东北抵嵩之东阳中国地络在南北河之间故申【信阳】光许息江【息县地】黄【光州地】道【确山地】柏【西平】沈【汝阳地】赖【息县地】蓼【固始】顿【陈州地】胡【颍川】房【遂平】【光山】诸国皆豫州之分宜属鹑火氐涉寿星当洛邑众山之东与亳土相接次南直颍水之间曰太昊之墟为亢分又南涉淮气连鹑尾在成周之东阳为角分　角宿之属为进贤为平道为天门为平星为天田为周鼎为库楼为南门为衡为柱亢宿之属为折威为大角为左右摄提为阳门为顿颃　豫州之域于开封府为祥符为陈留为通许为扶沟为鄢陵为洧川为太康为尉氏为中牟为兰阳为原武【今属怀庆】为阳武为封邱为延津【今属衞辉】于许州为长葛为郾城为临颍为襄城于陈州为西华为商水为项城为沈邱于汝宁府为汝阳为上蔡为新蔡为西平为遂平为正阳为确山为信阳为罗山于光州为光山为息县为固始为商城于南阳府为桐柏
　　氐房心在卯宋分野
　　按唐天文志曰氐房心大火也初氐二度余十四百一十九杪五太中房二度终尾六度自雍邱【县】襄邑【睢州】而东循济阴界于齐鲁乃东南接太昊之墟西接陈郑尽古宋葛【宁陵地】商亳之地　氐宿之属为天乳为招摇为梗河为帝席为亢池为天辐为阵车为骑官为车骑为骑阵将军房宿之属为钩钤为键闭为罚为东西咸为日为从官心宿之属为积卒　豫州之域于归徳府为商邱为夏邑为宁陵为鹿邑为虞城为永城为睢州为考城为柘城于开封府为县为仪封
　　室壁在亥衞分野
　　按唐天文志曰营室东壁陬訾也初危十三度余二十九百二十六杪一太中营室十二度终奎一度自王屋太行而东得汉河南至北纪之东隅北负漳邺又自河济之交涉荥波濵济水东得古鄘衞【凡辉县地】胙邘【河内地】雍【修武地】共【辉县地】微【衞地】南燕【胙城地】之国自阁道王良至东壁在豕韦为上流当河内及漳邺之南得山河之防为离宫又循河济而东接元为营室之分　室宿之属为离宫为土工吏为螣蛇为雷电为壁垒阵为羽林军为斧钺为北落门为天纲为八魁壁宿之属为云雨为霹雳为天廐为铁锧　河南带古冀州之域于彰徳府为安阳为临漳为内黄为汤阴为林县为武安为涉县于衞辉府为汲县为获嘉为新乡为淇县为濬县为滑县为辉县于怀庆府为河内为武陟为修武为温县为孟县为济源
　　柳星张在午周分野
