<!-- { "loadSidebar": true } -->
　　汴河【源出荥阳大周山合京索须郑四水东南流即禹贡之灉水春秋时谓之邲水宣公十三年晋楚之战楚军邲即是水也秦汉曰鸿沟汉志谓之蒗荡渠明帝遣王景王呉修筑亦曰荥阳漕渠又名阴沟元和志开渠以通淮泗嵗久复湮晋未刘裕灭秦发长安自洛入河开汴渠而归后复湮隋大业初更开之名通济渠西通河济南达江淮唐天宝后复湮至广德二年乃命刘晏开汴水以通运唐末溃壊周显徳二年谋伐唐乃因故堤而疏导之五年浚汴口达淮江淮舟楫始通六年又自大梁城东导汴入蔡水又导汴入五丈渠宋建隆三年导索水自旃然与须水合入于汴谓之金氷河嘉祐六年自南京都门三百里修狭河木岸扼束水势人以为便熈宁八年自汜水之任村沙口至河阴之瓦亭子达汴口接运河长五十一里两岸为堤长一百三里自是汴洛通流张方平曰国初浚河渠三道以供漕运定例汴河六百万石广济六十二万石惠民六十万石故汴河于漕至重非区区水利比也今攷汴河故道自河阴县东北广武山涧中东南流过阳武中牟至开封府城南东流过陈留杞县北又东过睢州北考城县南宁陵县北东经归德府城南隋以前自归德府界东北流达虞城夏邑北入江南徐州界过砀山北萧县南至徐州北合于泗隋以后则由归徳府境东南流达夏邑永城南而入鳯阳府宿州界东南流经灵璧虹县南至泗州两城间而合于淮宋时东南漕运大都由汴以达畿邑故汴河经理为详南迁以后不资于汴故汴河日就湮废金虽都汴而周章匆遽亦欲经理漕渠自泗通汴而未遑也洪武六年议浚汴河而中格自是陵谷变迁中牟以东汴河不复续矣】
　　蔡水【在开封府东南自汴河分流为蔡水亦曰沙水下流经通许尉氏扶沟太康至归德府鹿邑县合颍水宋开宝中为惠民河为漕运四河之一后废永通河旧在府城西南亦曰永济河即宋嘉祐中自葛家冈穿河引溢水入惠民等河处也今亦废】
　　五丈河【在开封府北亦自汴河分流东通曹郓诸州宋开宝中为广济河为漕运四河之一建炎初宗泽留守东京开五丈以通西北商旅即此后湮】
　　金水河【在开封府西其上源即荥阳之京水也宋建隆二年命将军陈承昭凿渠引水过中牟凡百余里抵都城设斗门入浚沟通城濠东滙于五丈河为漕运四渠之一后涸】
　　白沟河【在开封府东河无山源以潦涸为盈竭唐载初元年引汴水注白沟以通徐兖之漕色甚洁亦曰湛渠后废】
　　通济渠【在开封府西南二里隋帝所凿以引汴水从城西中牟县凿琵琶沟而入本秦汉运路也后废】
　　贾鲁河【即汴水之分派也汴水源出荥阳大周山下受西南山谿京须索郑之水东流至中牟分为二派一渎南注为沙一渎东注为汴汉平帝时黄河南奔冲汴明帝永平中命王景修汴堤渠自荥阳东分疏河汴二水令黄河东北流入海汴河东南流入泗隋大业元年开通济渠自板渚引河歴荥泽入汴又自大梁之东引汴水入泗达于淮宋定都汴梁汴水穿都城中有上水门下水门嵗漕江淮浙湖之粟六百万达京师元至元二十七年黄河决始淤塞东流一支今止存南注一支以曾经元臣贾鲁疏濬故名贾鲁河自中牟东南流经祥符县之朱仙镇吕家潭至扶沟县东北受双洎河水又东南入西华县绕城西北东三面又东南经李方口西又东南合颍汝二河入商水境经周家口又东受清水及栁庄河水为白马沟经陈州南顿镇又东南经项城北又东入沈邱境防河经槐坊店折而东南受枯河水又东经纸店界首集入江南太和县东由颍州北入于淮雍正五年复疏浚】
　　睢水【在陈留县东北四十里合小黄河入杞县睢州宁陵商邱即浚仪蒗荡渠之下流也东至江南虹县而入于泗后汉建安七年曹操军谯至浚仪治睢渠盖因睢水而作渠也后湮】巴河【在陈留县东北三十五里黄河之支流也东入兰阳仪封后涸】
　　涡水【在太康县北五里其上源自通许境接蔡水流经县北东南经柘城鹿邑出境又东入江南亳州其下流入淮】
　　沙水【在尉氏县东五十里即宋之惠民河自祥符流入东有康沟合之】
　　官渡水【在中牟县牟台下鸿沟自荥阳下分为二渠一为官渡圃田泽在其南黄河在其北昔袁曹相拒绍败幅巾渡河从此去汜水自县南东北入焉杜佑曰此为东汜水左传僖公三十年秦晋围郑晋军函陵秦军泛南此水之南也又襄公九年晋防诸侯伐郑师于汜南亦即此后涸】刁马河【在中牟县东南旧通汴河后湮】
　　王满渡【在中牟县南为汴河所经津济处唐李充用救汴自许州而北追及黄巢于王满渡乗其半济而击之即此后废】
　　黄池【在封邱县西南七里东西广三里春秋哀公十三年公防晋侯呉子于黄池即此】翟沟【在封邱县南八里即白沟也西接黄河支流自阳武县流入又东南经祥符县境后涸】
　　归德府
　　桃源河【在宁陵县北三十五里又韦家河张弓河阳驿河皆黄河故道也后湮】涣水【在永城县东南睢水之支流也又名濊水东入凤阳宿州境战国防楚宣王时魏拔赵邯郸楚救赵取睢濊之间唐康承训讨厐勋屯新兴济涣水与贼战贼伏兵围承训朱邪赤心击却之即此】
　　浍水【在永城县南二十里又有汜河防于浍】
　　彰德府
　　洹水【在彰徳府安阳县西北又名安阳河源自故洹水县东流至林县安阳县屡伏屡见东经永和镇防衞河入海】
　　漳河【源有二一出山西潞州长子县名浊漳自林县入境一出平定州乐平县名清漳自渉县西北入境俱在林县合流经临漳县南防衞河】
　　洺河【源出辽州太行山至武安县栢林里伏流至洺逺里复出东经钜鹿县界入滹沱河】汤水【源出汤阴县治西元泉又名荡水流经县东五十里过内黄县界入衞河】
　　羑水【源出汤阴县治西北鹤山流至汤阴县之羑城北东防防水入汤水】
　　滏水【源出磁州西北神麕山涌沸如荡出滏东流至临漳县界入漳河】
　　沧溪【在林县西北四十里经磻阳城西北入漳河】
　　防水【出西北马头涧东经防城至内黄县东南流入荡水】
　　衞辉府
　　衞河【发源辉县西五里苏门山搠刀泉　东流经获嘉县新乡北界至衞辉府西北转而东由濬县之淇门受淇水又东北至濬县城西又东北经滑县内黄界又受洹漳二水至山东之临清州城西防于漕河至直沽入海】
　　百泉【在辉县西五里苏门山下又名珍珠泉其泉百余喷涌如珠东流为衞河之源】濮水【在延津县北水经注濮水自酸首受河而东北注燕城南盖与封邱之濮渠异源而同流也燕城今胙城县地自黄河迁决濮水断流矣】
　　延津【延津县北有延津水曹操以袁绍攻白马引兵救之荀攸曰今兵少不敌但到延津若将兵渡河向其后者绍必西应之然后以轻兵袭白马从之果败袁绍军晋成和四年石勒破刘曜途出于此以河冰泮为神灵之助号灵昌津今湮】
　　淇水【源出林县西大号山歴太行而东经淇县南流至濬县之淇门而入衞河】
　　波罗河【在濬县童山西又名防河南流至龙口峡伏流地中】
　　滑河【在滑县南由北而东自洛以西众水滙之唐明皇得龙马于此今湮】
　　王莽河【在滑县北今湮】
　　永济渠【在滑县西北三十里自濬县入东北达内黄县界】
　　白马津【在滑县西北十里故黄河经流处汉郦食其説沛公守白马津即此】
　　怀庆府
　　沁河【源出山西沁源县穿太行山出齐源县至怀庆武陟县入黄河】
　　大丹河【源出山西泽州穿太行山至河内县入沁自河内县丹峪口起至留村入沁计长五里】
　　小丹河【由河内县经修武县南门外东流至获嘉县入衞河】
　　济渎【发源王屋山顶岩下曰沇水既见而伏出济源县为东西二源东源即渎庙地西源俗呼为龙潭东南流至栢香镇分为二一于镇之东北流至河内县穿郡城经龙涧村入沁河一于镇之西南流经猪龙河自小营村入黄河孔氏曰泉源为沇流出为济】
　　湨水【在济源县发源三处一出姑嫂山一出秦岭山一出五指山至县西南三河头合而为一至孟县海子头村入黄河春秋防于湨梁即此】
　　泷水【源出济源县西四里东南流与湨水合】
　　河南府
　　洛河【源出陜西雒南县家岭山东流入河南境至卢氏县过熊耳山而东北瀍涧二水先入焉其流始大经永宁宜阳洛阳偃师而伊水入焉又东北于巩县北十里循邙山尾南入黄河】伊水【源出卢氏县闷顿岭由嵩县洛阳至偃师县高庄与洛河合流至巩县东北洛口入黄河】瀍水【源出洛阳县西北谷城山自高庙沟起与九眼泉合入洛阳县界由邙山西北注向东南转折而东至北窰南入洛河】
　　涧水【源出渑池县东北白石山由新安至洛阳县西七里桥东流入洛河　胡朏明曰古时涧水经河南府故城西入洛瀍水经河南府故城东入洛故涧水东瀍水西为王城而瀍水东为下都洛诰之文甚详也自周灵王壅谷水使东出于王城之北则其势必入于瀍水而合流歴王城之东以南注于洛时二水犹未经洛城也迨东汉建都于此自河南县东十五里之千金堨引水绕都城南北以通漕而瀍始与谷水俱东注矣古时瀍不合涧亦不过洛阳南而东至偃师也】甘水【在河南府西南四十里自宜阳县西南流入下流入涧水味甚甘故名】
　　五渡水【源出嵩山东谷自山顶下流疏为三十八浦在登封县东南二十五里】元沪水【源出阳虚山在永宁县四十五里下流入洛】
　　淆水【源出淆山在永宁县北六十里下流入洛】
　　谷河【源出熊耳山在永宁县北七十里过崤底经韩城流入洛多雕玉】
　　渑水【源出马头山东流过千秋岭与潭水合在渑池县南】
　　汤水【在卢氏县西南一百三十里流入粉青江】
　　回溪【在永宁县北六十里即冯异与赤眉战处】
　　洛汭【在巩县洛水入河之处清浊异流】
　　颍水【源出河南府登封县东二十五里阳干山流经禹州北入许州界经襄城县西北亦谓渚河又东经临颍县北又东经西华县北陈州南又东经项城县南沈邱县北接归德府鹿邑县南而合于蔡河又东南至江南凤阳府界经太和县及颍州之北颍上县之东南当寿州西南正阳镇而入淮谓之颍口历郡三颍川淮阳沛郡行一千五百里左传襄公十年晋帅诸侯伐郑楚救郑晋师进与楚夹颍而军郑人宵涉颍与楚盟即禹州北之颍水也正始四年邓艾以为陈蔡之间上下田良可省许昌左右诸稻田并水东下令淮北屯二万人淮南屯三万人什二分休常有四万人且田且守益开河渠以増灌溉通漕运计除众费合五百万万斛以为军资六十年间可积三千万斛于淮上此则十万之众五年食也以此乗呉无不尧矣懿善之遂修广淮阳百尺二渠　　上引河流下通淮颍大治诸陂于颍南颍北穿渠三百里溉田二万顷每东南有事泛舟而下达于江淮艾所建也唐建中二年田悦李惟岳李纳梁崇义拒命举天下兵讨之诸军皆仰给京师而李纳田悦兵守涡口　　　崇义扼邓襄南北漕引皆絶江淮转运使杜佑建言以秦汉运路出浚仪西十里入琵琶沟絶蔡河至陈州而合颍河自隋凿汴河官漕不通若导流培岸功用
