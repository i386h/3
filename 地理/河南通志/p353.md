<!-- { "loadSidebar": true } -->
　　刘潺字宗澜安阳人天顺丁丑进士授刑部主事会湖广都御史翁世资与都指挥讼诏潺徃会御史焦显治显欲归狱于指挥潺曰如公言何名为法卒坐世资迁郎中京师富宦兄弟争袭各重赂当事累年不决至是赂潺潺持金白于司防乃决其事晋游江叅议进士卢某暴其乡潺案问除名累迁四川布政使却宣慰司杨氏金召为顺天府尹拜都御史廵抚辽东洪治初致仕归疾革遗命毋干恩泽造茔域扰乡里卒年七十有八
　　张孟贤安阳人天顺已卯举人歴任南京兵部郎中幼事继母以孝闻居官时有乘其卧病赂以金者贤立起叱曰贪财者后不昌幸进者根不固心险必倾理也遂严却之祀乡贤
　　马卿字敬臣林县人洪治乙丑进士选翰林院庻吉士授户科给事中正徳辛未同考会试既揭晓上防论主考遂出守大名府而逆瑾加赋大名已输于官卿莅任请作明年正赋民徳之累迁浙江右布政使剔太严当事不悦坐事左迁云南鹤庆知府未几土官鳯朝文及安铨叛卿率兵平之晋云南叅政再晋按察使会廵抚大同都御史蔡天祐荐以自代不果后擢副都御史总督漕运以劳瘁卒官
　　张士隆字仲修安阳人洪治乙丑进士授广平推官以荐拜监察御史出按河东鳯阳风裁甚着及还朝罢职御史薛鳯鸣杀人既被逮又夜杀二婢子置朝门外怀牒诉寃鳯鸣素善事权幸当案者多逊去狱乆不决及士隆掠治不少避鳯鸣知事急乃赂钱宁遂诬奏下士狱谪晋州判官寻迁知州世宗即位诏复御史晋陜西按察司副使会病卒士论惜之
　　张问行字子书内黄人正徳辛巳进士任闻喜令多惠政有富商入寺僧利其财格杀之夜埋其尸无觉者问行下车忽一犬自公门走堂上皇皇如有诉问行急令人尾犬行入僧舍直至积草内令起草掘地果有尸竟论如法去之日民为立祠祀之后为御史按辽东发总兵杨镇违法误国状众服其骨鲠后应诏陈言愿改外任调溧水知县歴官延绥廵抚卒有诏遣官谕祭
　　李秦字仲西临漳人嘉靖乙未进士选庻吉士授刑科给事中寻转吏科左给事条陈时政六事上嘉纳之着为令陞礼科都给事中时严嵩任礼部尚书子世蕃放纵纳赂秦抗疏劾之声望大着遭中伤调倅大名歳饥秦施赈有法全活甚众陞户部郎中补武选郎中陞通政司右叅议迁左通政自严氏专政淹滞外内二十余年终为其党所排及归结庐洹上名曰知止弟春举人宁武佥事平犷贼有功以才畧着
　　李筳字仲清汤隂人嘉靖甲午举河南乡试逾二十年授南皮知县邑在沧清之交地下钟水野旷丛盗筳至为筑堤捍水每秋涝其田不利五谷独宜高粱上官以其匿盗也禁民勿种筳曰是扼其吭也请除其禁许之迁户部主事筳临事精详持正歴员外郎中迁巩昌知府边郡民俗刚劲筳约已明法莅政三载会臬司有夙怨卒为所搆罢归逾年卒
　　郭朴字质夫安阳人嘉靖乙未进士殿试竒其策改庻吉士授编修居史职三典试事歴陞礼部尚书加太子少保特简吏部掌铨一秉至公爱惜人才不以一细过弃之进武英殿大学士在相位以大权归朝廷以职守还百司挈纲敦要隆庆初政一时称治乞终养疏九上始得温防乘传归林居三十载遣使存问廪米舆有加年八十三卒赠太傅諡文简所着有学约及四思四畏箴袁和字节吾安阳人万厯壬辰进士初任长垣知县一意振刷奸宄立清巨猾瞿耀等为之远遁陞户部主事管太仓银库时值承平胥役每上下其手和稽核惟严无所容其侵渔陞右叅议兵备道饬兵练士以忧去任
　　安文璧字仲书安阳人万厯癸未进士初授行人陞御史首劾都尉不法贵戚敛手继按淮阳时采繁兴开凿几半天下庐州宻迩陵寝至则抗疏力争为罢金斗之役时河漕淤塞文璧先疏三仙台次挑运河浅沙再辟赵家园故道三工竝举凡濬三百里事闻得邀嘉赉按顺天奏止鱼苇诸课陞大理丞卒于官文璧性至孝居防不入内寝者五六年友爱诚敬周给亲朋终其身如一日尚存义字钦父安阳人万厯辛卯举于乡由教职陞唐山及乐平令正直防洁履任时有前官额外征银吏将以此媚之存义曰予非利可诱者乃注簿加缄贮库会前官因私征被议即以前银还之事得解后陞东昌同知时魏阉逆焰熏灼郡县多建祠献媚存义独不肯台司屡劝不为动呼为强项吏
　　魏大本字叔中汤隂人万厯间以恩贡授济南通判改寳庆府时川贵用兵总制遴才得大本甚喜使征兵河南调度冇法陞大同府同知恊理东路以亷介失上官意诬以他事去官所着有湖南白登诸集
　　黄吉士字云蛟内黄人少醇谨有徳量尝夜读书有魅吟哦吉士自若万厯初成进士授行人擢御史正色立朝权贵惮之廵芦沟请停门税按淮杨请停浮盐按宣云请停矿使晋京兆尹冬旱步祷祈雪有戚里犯屠禁绳以法自此大官无诸腥神宗询其故巾官以府丞禁屠对上曰彼为国为民吾宁甘食肉哉是夜遣中使持御酒赐之郑滂字甘防汤隂人崇祯戊辰进士初任鱼台县县东独山湖水泛溢冲没漕艘滂筑塘开闸民免赔漕之累左迁浙鹾司主事将摄石门事谒岳忠武庙矢誓于神有有悖爱钱诫身名永灭沉之句邑例征漕之日民间预备公费滂咸郤之且勒石仓内永杜此弊歳省民资三千余金陞延平司李入为户部郎督饷寜远歳支饷银一百五十万冇奇米豆称之旧例部曹自润有部折及部平不足领官使用小月公费滴珠等项滂悉革去至期当代八城兵士泣诉保留朝廷许之二载陞分守金衢严副使时竒荒民多盗躬诣武义永康等山计殱渠魁张示劝谕众始解崇祯壬午冬病卒于杭黄道周闻而恸哭曰中朝亷吏惟公一人耳赙之而抚其孤
　　王橓征字应甫安阳人万厯戊午举于乡厚重寡言笑任蒲州地繁事剧势豪恣横橓征力惩刁风数年积赋一清以孤介拂上官意遂致仕归
　　皇清李维屏字建侯安阳人明万厯已卯举人
　　国初顺治二年授定海知县县与舟山相逼烽火时闻人心风鹤维屏加意抚治虽警报日严而县卒安堵以病卒顺治七年祀乡贤
　　孙启贤字鸿谱安阳人明崇祯癸未进士
　　国初委以本郡事絶请托清慎自持流冦余孽小鹞子盘踞林县将冦郡城启贤及游击王某合击之杀贼甚众郡城得安遂复林县寻陞兵部主事进员外郎绩成陞西宁兵备道防议捐俸金置学田旌表节烈远人化之以疾乞归卒顺治十一年祀乡贤
　　王伯勉字东臯汤隂人丙戌进士任铨曹一介不取同年范印心以平阳监司入觐念其贫懐金将遗之约友人钱綎同徃语乆之卒不敢言而退衣一羊裘十余年毛尽脱同官醵金制貂防一狐裘一遗伯勉坚谢弗纳同官言于冢宰冢宰力劝始受
　　世祖时逮工部侍郎张某内大臣某奉
　　防示满尚书韩某以无汉字召伯勉使书对曰以译字命
　　郎中出
　　上意敢不书若出大臣意腕可断书不可得时服其有执御史某过汤隂见其室痹陋钦其清特疏荐之时伯勉已改御史转京卿归里卒祀乡贤
　　司琨内黄人由廕生始受学録累陞淮徐佥事翦土豪以除民害修白洋堤岸数月告成值
　　王师北上催雇兵船不累里甲以劳瘁殁于
　　王事五十三年祀乡贤
　　董襄字倩思汤隂人顺治已丑进士授彭泽令诖误回籍值滇南告变起废赴四川军前効用旋改陜西军前补西安雒南歴任两邑恪守官箴设计
　　殱防河朔咸頼以宁康熈四十三年祀乡贤许三礼字典三安阳人纯子顺治辛丑进士任海宁令以严明称行取御史会议典礼据古辨论屡防
　　褒美陞府尹申明职掌肃清吏治后转督捕侍郎着有易贯诸书行世康熈四十二年祀乡贤
　　李丹字靖臣林县人拔贡生初授江西东乡令邑当兵燹之后余孽未靖丹推诚布信期年开反侧皆安擢贵州独山知州丁艰服阕补广东罗定知州罗定旧例挽运病民丹请于上官留七以支州镇兵粮解三以恊省防饷上下称便时隣防剽掠猺氓蠢动丹躬擐甲胄督率乡勇一鼓灭之余防悉降后监督通州西仓审权量谨出纳旗军服其平允晋秩刑部郎中康熈二十五年祀乡贤王可大武安人康熈丙辰进士初任中书舍人歴任户部郎中性纯孝事亲先意承志年十二失恃事继母五十余年孝敬如一日任礼部两曹各有政声康熈癸卯江西副主考矢公矢慎所拔皆知名士康熈五十七年祀乡贤
　　衞辉府
　　汉向栩字甫兴河内朝歌人少为书生卓诡不伦累举孝亷贤良方正有道俱不就后征拜赵相又拜侍中朝有大事侃然正色无所挠屈百官惮之杜诗字君公汲县人少有才能性至孝初为郡功曹以公平称更始时辟大司马府建武元年歳中三迁为侍御史安集洛阳时将军萧广纵兵暴民诗勅晓不改遂格杀广还以状闻世祖召见赐以棨防复以平河东贼功拜成臯令视事三歳举政尤异累迁至南阳太守政化大行及卒司校尉鲍永上书言诗贫困无田宅丧无所归诏赙绢千匹又见名宦志
　　赵咨字文楚东郡南燕人父畅为博士咨少孤有孝行盗尝夜刼其家咨恐母惊惧迎谢曰老母病须养乞少置衣粮妻子余物一无所请盗皆惭叹跪而辞曰所犯无状干贤者言毕奔出灵帝朝官炖煌太守拜东海相在官清简计日受俸豪右服其俭约皆畏惮之
　　三国杨俊字季才获嘉人受学陈留边让让器异之举茂才歴安陵令迁南阳太守宣徳教立学校吏民称之徙为征南军师转中尉黄初二年以市不丰乐下狱自杀
　　南北朝李彪字道固衞人少孤贫有大志好学不倦仕魏官至御史中尉性刚直紏劾不避权幸文帝呼为李生而不名尝谓羣臣曰吾有李彪犹汉之有汲黯也其见重如此卒赠汾州刺史諡刚宪李昶衞人彪孙幼解属文时洛阳初置明堂昶年十数歳为明堂赋见者咸谓有家风入太学绥徳公陆通盛选寮宷请以昶为司马昶虽年少公私之事咸取决焉累迁骠骑大将军封临黄县公卒赠相瀛二州刺史昶以父在江南身寓关右自幼及终不饮酒不听乐时论以此称之
　　唐刘政会滑州人隋大业中为太原鹰扬府司马以兵高祖累功封邢国公转洪州都督卒太宗以其有殊勲塟宜异等赠民部尚书諡曰襄
　　赵元字贞固祖掞号通儒本河间人在隋与同郡刘焯俱召至京师补黎阳长徙居于汲元少负志畧好论辩士争慕之武后朝调宜禄尉非公事不言弹琴莳药如隐者之操自伤位不配才卒年四十九其友魏元忠孟诜崔璩等私諡昭夷先生刘竒滑州人政会次子长寿中为天官侍郎荐张鷟司马锽为监察御史二人诣谢竒正色曰举贤本无私何见谢闻者皆悚后为酷吏陷害
　　甄济字孟成衞州人少孤好学以文雅称天寳中为安禄山掌书记察禄山有异志阳为呕血舁归禄山反使蔡希徳封刀召之济引颈以待希徳嗟叹止刀以实疾白得免后贼平济诣京师肃宗命受伪官者罗拜以愧其心迁著作郎卒赠秘书少监
　　甄逄衞州人济子幼孤力耕读书以义闻于乡里尝以父名不得在国史欲诣京师自言会袁滋表济节行宜载国史逢又乞元防之移书史舘修譔韩愈论其能标目先人事与其父俱当得书由是父子俱显名
　　高郢衞州人九歳能属文父伯祥为好畤尉安禄山反将杀之郢尚幼解衣请代贼义而并释之寳应初举进士官至同平章事卒諡曰贞郢子定七歳读尚书汤誓跪问父曰奈何以臣伐君郢曰应天顺人何云伐耶对曰用命赏于祖不用命戮于社是顺人耶郢异之仕至京兆叅军
