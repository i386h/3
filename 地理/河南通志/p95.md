<!-- { "loadSidebar": true } -->
　　酂文终侯萧何【以掾从入汉为丞相守蜀及关中给军食佐定诸侯为法令封邑八千户传至禹絶按舆地考酂县属南阳郡】博阳庄侯陈濞【以舍人从起砀入汉授都尉击项籍于荥阳战死追封传至塞坐罪免】舞阳武侯樊哙【以舍人起沛从至防上入汉定三秦击项籍破燕执韩信于陈封邑五千户传至它广坐罪免平帝继絶世乃封哙元孙之子章为侯邑千户】隆虑克侯周灶【以连敖从汉击项籍功封传至通坐罪免连敖官号隆虑即今林县】新阳胡侯吕清【以左令尹从战有功封邑千户传至谈坐酧金免按索隠新阳一作阳信县属汝南郡】河阳严侯陈涓【以卒从起砀入汉击项籍从韩信定齐地有功封传至信坐罪免】故市侯阎泽赤【以执盾从汉击项籍功封邑千户传至谷坐酧金免按舆地考故市县属汝南郡】平悼侯工师喜【以舍人从击秦入汉定诸侯守洛阳有功封邑一千三百户传至执坐罪免】乐成节侯丁礼【以中涓从起砀入汉定三秦击项籍从韩信杀龙且封邑一千户传至义坐言事诛今邓州西南有故乐城即其地】平皋炀侯刘它【以砀郡长从击项氏赐姓刘封邑五百八十户传至胜坐酧金免今温县东有平皋故城】复阳刚侯陈胥【以卒从起薛入汉击项籍封邑一千户传至强坐酧金免复阳即今桐栢县】朝阳齐侯华寄【以舍人从起薛入汉击项籍讨韩王信封邑一千户传至当坐罪免】棘阳庄侯杜得臣【以卒从汉击项籍封邑二千户传至武无后棘阳在邓州境即古谢国】湼阳庄侯吕胜【以骑士从出关击项籍封邑一千五百户传至成实以非子废今邓州东有湼阳故城】杜衍庄侯王翳【以中郎骑从起沛与灌婴共斩项籍封邑一千七百户传至舍以罪废按舆地考杜衍县属南阳郡】吴房庄侯杨武【以中郎骑从起沛击阳夏斩项籍封邑七百户传至去疾坐罪免吴房即今遂平县】共庄侯卢罢师【以齐将从击项籍及韩王信封邑一千二百户传至商无后共即今辉县】繁庄侯彊瞻【以赵骑将从击诸侯封邑一千五百户传至安国为人所杀按舆地考繁在魏郡】义陵侯吴郢【以长沙柱国封邑一千五百户传至种无后按索隠义陵在汝南】开封愍侯陶舍【以右司马从击燕定代封邑二千户传至睢坐酧金免】慎阳侯栾说【以淮阴侯韩信舍人告信反封邑二千户传至买之坐私铸白金诛今汝阳县南八十里有慎阳废县】汲绍侯公上不害【为太仆以击陈豨有功封邑一千二百户传至广坐罪诛】宁陵夷侯吕臣【以舍人从入汉破曹咎击陈豨功封邑一千户传至始无后】中牟共侯单父圣【以卒从起沛入汉击英布有功又帝微时有急给以一马帝多頼之封邑二千三百户传至舜坐酧金免】博阳节侯周聚【以卒从起丰入汉击项籍于成皋有功封传至逖坐罪免】期思康侯贲赫【为淮南王英布中大夫以告布反封邑二千户无后按期思故城在固始县西北七十里即古蒋国】成阳定侯奚意【以魏郎从起阳武入汉击项籍定代功封邑六百户传至信坐罪诛】鄢陵庄侯朱濞【以卒从起丰入汉击项籍及燕王臧荼功封邑二千七百户传至庆无后】南侯起【以信平君封坐罪削爵为关内侯按索隠河内有故亭又曰起名也史失其姓】襄城哀侯韩婴【故韩王信之子以北边相国降封传至释之坐罪免】亚谷简侯卢它父【故燕王绾之子以北边东古王降封邑一千户传至贺坐罪死按索隠亚谷一作亚父在河内郡】持装侯乐【以北边都尉降封邑六百五十户无后按索隠装一作辕其地在南阳郡】襄城侯桀龙【以北邉相国降封邑四百戸传病已作诅呪诛】轵侯李朔【以校尉三从大将军击北边多卤获封坐罪免今济源县北有轵城】长平烈侯衞青【以大将军击北边取朔方破古贤王功封按舆地考长平属汝南郡】博望侯张骞【以校尉从大将军击北边及使西域大夏封后坐出军畏懦免博望即今南阳府东北博望城】冠军景桓侯霍去病【以校尉击北边复以将军破祁连迎昆邪王功封传至嬗无后地节三年诏以去病从孙云绍封邑一千八百户坐谋逆诛国除今邓州西北有冠军故城即其地】潦悼侯王援訾【以北边赵王降封邑五百六十户无后按索隠潦在舞阳】煇渠忠侯仆朋【以校尉从骠骑将军击北边得王封子雷电亦以击北边功绍封按煇渠乡名在鲁阳】煇渠慎侯应疕【以北边王降封无后】义阳侯衞山【以北地都尉从骠骑将军击北边得王封邑一千二百户坐罪免义阳即今信阳州】潦侯次公【以北边归义王降封邑七百九十户坐酧金免】安道侯掲阳定【以南越掲阳令闻汉兵至降封邑六百户传至当时坐杀人诛按索隠安道在南阳】随桃顷侯赵光【以南越苍梧王闻汉兵至降封邑三千户子昌乐有罪不得代按舆地考随桃属南阳郡】湘成侯监居翁【以南越桂林监闻汉兵破畨禺谕瓯给兵四十万降封邑八百三十户传至义昌坐赃诛按索隠湘成在堵阳即裕州】临蔡侯孙都【以南越郎为汉伏波得越相吕嘉封邑一千户传至襄坐罪死临蔡今陈州东北地】湼阳康侯最【以父朝鲜相路人闻汉兵至首降死于道封无后】弋阳节侯任宫【以上林尉捕杀反者上官桀封邑九百一十五户传至固无后弋阳在今光州定城废县】义阳侯傅介子【以平乐廐监使兹诱杀楼兰王封邑七百五十九户子有罪不得嗣】都成敬侯金安上【以发觉故大将军霍光子禹谋反事封邑七百七十七户传至扬王莽败絶按舆地考都城属颍川郡】归德靖侯先贤掸【以北边王子从兄日逐王降封邑二千二百五十户传至霸坐罪免】义阳侯厉温敦【以北边呼连累王子率众降封邑一千四百户坐子谋反削爵为关内侯】平通侯杨恽【以左曹中郎受董忠等言霍禹反封邑二千五百户后坐妖言大逆诛国除按索隠平通在博阳】轵侯薄昭【以车骑将军迎太后封邑万户传至梁】武安侯田蚡【以孝景后弟封传至恬坐不敬免】周子南君姬嘉【以周后封邑三千户传至当坐罪诛弟延年绍封传至常更封为周承休侯至武又更封衞公子南在长社即今许州】平丘侯王迁【以光禄大夫与大将军定防功封邑一千二百五十三户坐赃免今封丘县有平丘社】阳城侯田延年【以大司农与大将军定防功封邑二千四百五十三户坐盗都内钱自杀】博望顷侯许舜【以皇太子外祖父同产弟长乐衞尉有旧恩封一千五百户传至报王莽时絶】乐成敬侯许延寿【以皇太子外祖父同产弟关内侯有旧恩封邑一千五百户传至去疾王莽时絶】博阳定侯丙吉【以御史大夫关内侯有阿保旧恩封邑一千三百三十户子显以罪削爵孙昌绍传至胜王莽时絶】红阳荒侯王立【以皇太后弟封邑二千二百户传至柱王莽时絶按舆地考红阳属南阳郡】
　　东汉
　　宗室
　　顺阳怀侯嘉【光武宗兄舂陵侯敞同产弟少孤南顿君视如巳子初从更始征伐有功累迁大将军及光武即位封顺阳侯传至章】宜春侯匡【中山王茂之弟起兵附汉建武二年封传世瓌坐罪降为亭侯】襄邑侯求【更始长子更始降赤眉为谢禄所杀明年求与母诣洛阳光武封为襄邑侯以奉更始之祀薨子巡嗣今裕州南有襄邑故城】陈敬王羡【明帝子初封广平王改封西平分汝南八县为国及肃宗崩遗诏徙封为陈王食淮阳郡其年就国立三十七年薨传至宠为袁术所杀】梁节王畅【明帝子初封汝南王建初二年徙封为梁王以陈留之郾宁陵济之单父巳氏成武凡六县益梁国传至弥魏受禅降为崇德侯】淮阳顷王昞【明帝子初封常山王建初四年徙封为淮阳王以汝之新蔡西华益淮阳国传至暠遭黄巾贼弃国走】
　　勲戚
　　新息忠成侯马援【王莽末避地凉州依隗嚣说嚣归光武嚣使援奉书洛阳遣子入质及嚣发兵拒汉援谏不从帝西征嚣平之拜援为陇西太守以讨平羌及交阯功迁伏波将军封新息侯后征武溪蛮病卒为梁松所谮收其印绶肃宗时追諡忠成】新息侯朱浮【以从光武定北边防封舞阳侯食三县后徙封父城二十年为大司空定封新息永平中坐单词讦告赐死】新郪侯郭竟【光武郭后之从兄以从征伐功封传至勤无后按舆地考新郪属汝南郡】吴房侯阴纲【和帝阴后之父永平初封及后废纲自杀】防强侯阴博【光列皇后之侄永平初封防强今啇水县是也】顺阳安侯马廖【明德皇后之兄援之子也建初四年封薨子遵嗣徙封程乡侯无后元初三年邓太后诏以廖孙度绍封为颍阳侯】许侯马光【援之子初为黄门侍郎建初四年封邑六千户后坐窦宪奴诬告自杀寻事白封子朗为合乡侯】叶侯邓悝　西平侯邓　西华侯邓阊【俱禹之孙和熹皇后之弟元初时同封邑各万户后崩俱为中黄门所谮杀之】宜春侯阎畅【安思皇后之父元初三年封邑五千户子显更封长社侯邑一万三千五百户坐罪诛】南顿侯邓演【桓帝邓后之兄建和二年封】比阳侯邓康　昆阳侯邓统　淯阳侯邓秉【俱演之弟同时封比阳城在唐县东昆阳城在叶县南】汝阳侯唐衡【以预诛梁冀功封邑一万三千户】
　　魏
　　宗室
　　陈思王植【文帝弟初封平原侯徙封临菑侯増邑至万户及帝即位坐罪贬爵为安乡侯三年改为鄄城王邑二千五百户四年徙封雍丘増户五百太和五年徙封浚仪六年以陈四县封为陈王邑三千五百户植每朝欲求别见谈论时政终不能得怅然絶望常汲汲无懽发疾薨子志嗣徙封济北王】义阳王据【文帝弟初封宛侯黄初二年进公爵三年徙王义阳邑四千六百户】陈留恭王峻【文帝弟初封襄邑侯黄初三年进爵陈留王薨子奥嗣増邑至四千七百户】
　　勲戚
　　安阳亭孝侯崔林【明帝时以司空封邑六百户魏之三公封侯自林始薨子述嗣】
　　晋
　　宗室
　　义阳成王望【安平王孚之子宣帝侄初辟司徒掾歴洛阳典农中郎将从宣帝讨王浚有功累封顺阳侯武帝即位进封义阳王邑万户子奕早亡以孙竒嗣后徙封棘阳王】新蔡武哀王腾【高密王泰之子宣帝侄初封东瀛公永嘉初进封新蔡王迁车骑将军镇邺羣盗李丰等攻邺腾不能守为丰所害子袭封传至惠宋受禅国除】南阳王模【腾之弟永嘉初封后为刘聪所害子保嗣】梁孝王肜【宣帝子武帝即位封邑五千三百五十八户后与赵王伦共废贾后为太宰增邑二万户传至珍之为刘裕所害】新野庄王歆【扶风王骏之子宣帝孙骏薨以推恩分国封歆县公寻以预讨赵王伦功进封新野王邑二万户后为贼张昌所害子邵嗣没于石勒】汝南文成王亮【宣帝第四子武帝即位初封扶风王邑万户三年徙封汝南帝疾为杨骏所陷改大司马出领许昌及骏诛惠帝迁亮太宰录尚书事后为贾后及楚王所杀传至莲扶宋受禅国除】南顿王宗【亮子以讨刘乔功封邑万户坐罪死】汝阳王熙【宗弟以讨刘乔功封永嘉末没于石勒】
　　勲戚
　　宜阳伯张闿【以讨苏峻功封子混嗣】弋阳忠穆侯嵇绍【中散大夫嵇康子以父得罪屏居山涛荐之武帝征为秘书丞元康初为黄门侍中贾谧求交绍拒之及谧诛以不阿比凶族封弋阳子荡阴之战死之赠爵为侯子聄早卒以从孙翰嗣传至旷】大梁元侯卢钦【少袭父毓爵亭侯武帝即位更封大梁侯子浮嗣】安阳乡侯薛兼【元帝时以佐命功封】成阳公卞粹【以中书令封为长沙王义所杀子壶嗣苏峻反壶力战与子聄同死之赐諡忠正聄子诞嗣】
