<!-- { "loadSidebar": true } -->
　　禹川城西汉始建明正统十三年知州徐明善增筑设千户所守之周围九里有竒高三丈二尺广二丈池深一丈濶五尺门四东曰含春南曰朝阳西曰懐逺北曰拱宸成化正徳年间知州郑桂芳李邦彦相继修葺万厯四十五年巡道曹尔正开渠引水注濠
　　皇清康熈五十二年知州罗之熊重修向开封府雍
　　正二年奉
　　防陞为直州分辖宻县新郑二县
　　宻县城西汉始建明洪武三年知县马万金増筑周围九里高三丈五尺广二丈池深七尺濶一丈嘉靖三十二年知县张金重修万厯三十七年知县王崇雅易以砖崇祯八年十二年知县苗之庭曹化中相继修葺
　　皇清顺治二年六年十二年知县崔养李芝兰李鹏明重修康熈二十四年三十四年知县鲲化袁良怡相继修葺
　　新郑县城郑武公始建明宣徳元年知县朱佩修葺五年知县张元仁修葺七年知县王芝筑周围五里高一丈五尺广半之池深七尺濶倍之成化四年知县郑贤重修治正徳嘉靖间知县戴锡展桑伫邵鹤年先后修葺隆庆四年知县匡铎始易以砖万厯间知县陈大忠重修崇祯十六年知县田世甲补修
　　皇清顺治六年知县杨竒烈十二年知县张光岳十五
　　年知县冯嗣京相继修葺
　　郑州
　　郑州城唐武徳四年置管州始建明宣徳八年知州林厚修筑周围九里三十歩高三丈广半之池深二丈濶倍之门五东曰寅宾南曰阜民西曰西成北曰拱宸东南曰迎恩成化正徳间知州洪寛萧渊刘仲和相继増修崇祯十二年知州鲁世任创砌砖城
　　皇清顺治二年七年知州张肇升王登聨相继修葺十四年知州刘永清重修雍正五年知州邹丽中重修向开封府雍正二年奉
　　防陞为直州分辖荥阳荥泽河隂汜水四县
　　荥阳县城后魏始建明洪武二年知县钟泰修筑周围三里高二丈广半之池深一丈濶如之天顺三年知县朱宾修筑隆庆二年五年知县刘子庸杨翰先后修葺万厯间知县董劝邹思亮石廷举先后修葺
　　皇清顺治二年十一年知县郭璵孟登云相继修葺康
　　熈十六年知县顾天挺补葺
　　荥泽县城始建在旧城明成化十五年知县曹铭以水患徙筑周围四里三百歩高三丈广二丈五尺池深一丈五尺濶二丈正徳万厯间县丞杨铭知县晋承忠先后修葺崇祯六年知县申大志外建重城十年知县伦之楷増筑内城
　　皇清顺治二年四年知县张似旭韩重辉相继修葺十二年知县段补圣重修康熈二十一年知县王澍重修二十九年知县王畹重修三十八年移迁荥泽县旧城知县周元恺建造
　　河隂县城旧城圯于河水明洪武三年知县刘茂徙筑今所周围四里六百一十歩高一丈七尺广六尺池深八尺濶一丈景泰正徳间知县傅礼李穆修浚嘉靖三十一年知县呉承恩万厯三十三年知县王润天启七年知县田景源崇祯壬午年知县王尧宪先后重修
　　皇清顺治十一年知县范为宪修葺康熈二十七年知县申竒彩重修雍正五年知县包洪谋修葺汜水县城西汉始建明洪武元年刘渊筑景泰元年知县刘泰増筑周围七里高二丈三尺广一丈池深一丈濶如之成化十八年知县王铭修葺正徳十四年知县黎循纪筑重城建郭门濬隍修堤嘉靖万厯间知县刘钊张统重修崇祯八年知县王国楠修为砖城十六年知县周腾蛟因寇乱移县治于西北
　　皇清顺治二年知县高永光仍复故城
　　陜州
　　陜州城西汉始建明洪武二年増筑设农卫守之周围九里一百三十歩高三丈八尺广三丈二尺池深二丈五尺濶如之门四东曰宣威南曰迎恩西曰政平北曰宣化治十年知州汪濬指挥吕玺重修
　　皇清康熈十八年知州罗锦増修雍正七年署任知州黄起任修葺向河南府雍正二年奉
　　防陞为直州分辖灵寳阌乡二县
　　灵寳县城始建未详明景泰元年知县夏永寜重建周围三里高一丈八尺广半之池深一丈五尺濶如之嘉靖八年教谕李淑洪重修崇祯间知县谷万重修
　　皇清康熈二十三年知县江繁重修雍正五年知县程
　　世福筑土堤
　　阌乡县城隋徙县始建明洪武元年县丞王珪重建周围四里高一丈九尺广一丈池深一丈濶倍之正徳七年县丞郭经重修嘉靖二十年知县李应奎重修万厯崇祯间知县杨养湛邵演郑民悦黄方王鋐先后修葺
　　皇清顺治七年知县金鎭十一年知县张三省相继修
　　葺
　　光州
　　光州城即汉弋阳城宋庆元初知州梁季秘创建周围九里高一丈濠深七尺明洪武初増筑景泰元年知州余濬重修城分南北中贯小黄河正徳七年知州李镗始甃以砖石又辟北城五门南城六门万厯间知州陈锡爵修葺崇祯八年知州钟自徳重修
　　皇清顺治六年知州徐化成十六年知州庄泰洪相继
　　修葺向汝宁府雍正二年奉
　　防陞为直州分辖光山固始息县商城四县
　　光山县城始建未详明洪武初知县齐勉筑土为之正统十四年知县郭寜增筑正徳十二年知县李昌内外始易以砖石周围七里有竒高二丈八尺广一丈二尺池深一丈四尺濶三丈成化十年知县张寜重修嘉靖间知县钱铸万厯间知县施尧化相继修葺
　　皇清顺治十四年知县管声骏重建康熈七年知县杨先春修葺二十七年知县刘懋藻重修五十一年知县高卿修葺雍正七年知县黄曾重修
　　固始县城相传汉高帝时始建明景泰间知县马良重修周围六里高一丈六尺广一丈池深一丈濶如之天顺治间知县任义施震相继修葺正徳嘉靖间知县薛良卢琼张梯相继修葺崇祯十一年知县王昌防重修
　　皇清顺治七年知县朱国栋重修十五年知县赵隆印修葺十六年知县包韺补修康熈二十七年城圯知县杨汝楫修建
　　息县城即古息国城元泰定十九年建明洪武六年知县潘显章重建周围五里高一丈二尺广八尺池深九尺濶二丈五尺成化十六年主簿谢永龄重修治正徳间知县康维恭乔彪相继修葺嘉靖隆庆间知县滕霄赵如奎相继修葺万厯六年知县王用宾十五年知县刘光防相继修葺崇祯六年知县刘纯重修
　　皇清顺治七年知县刘养明十五年知县邵光防相继修葺康熈二十四年知县陆经逺重修雍正七年知县贾焕重修
　　商城县城即春秋黄国地明成化十一年置县知县张浚始筑周围六里高二丈三尺广一丈七尺池深八尺濶二丈五尺正徳间知县李允恭郑璞相继修葺崇祯间知县王拱极冯祖望相继修葺
　　皇清顺治三年知县卫正元修筑










　　河南通志巻九
<史部,地理类,都会郡县之属,河南通志>
　　钦定四库全书
　　河南通志巻十
　　礼乐
　　安上治民莫善于礼移风易俗莫善于乐礼乐治天下之大柄也庙堂有制作而草野视为率循顾不重哉我
　　朝功成治定因革之制监于前代
　　皇上敬
　　天勤民増定典礼同节同和尽美尽善盖推之四海而皆凖行之万世而无矣豫为天下之枢地接畿南遵循尤迩礼眀乐备珥笔者宜具载而旧志阙焉谨以朝贺祭享诸大礼兼所奏乐章自省防而行之郡邑者列于编志礼乐
　　庆贺
　　万夀圣节
　　前一日于
　　万夀宫设置
　　龙亭排列仪仗至日五更文武各官衣朝衣齐赴立丹墀下文东武西礼生四名禀三鼓行礼引至各拜位通赞唱序班行三跪九叩头礼毕各退
　　其外府州县各行于本治【前三日后三日俱蟒衣坐班】
　　仪仗
　　龙亭一　　龙幄一　　龙扇一　　椅一香亭一　　龙伞一　　梧杖二　　盆一立瓜二　　卧瓜二　　骨朶二　金二
　　恭遇
　　皇后千秋令节元日长至节仪注俱同【惟不先后坐班】
　　开读
　　凡
　　朝使恭赍
　　诏书至本地官员衣朝衣具
　　龙亭彩舆仪仗鼓乐出郭外肃迎
　　朝使捧
　　诏书置
　　龙亭中南向
　　朝使立于亭东本地官员北向行三跪九叩头礼众官及鼓乐前导
　　朝使随亭后行至公庭门外众官先趋入文武分东西序跪候
　　龙亭至公庭中
　　朝使立
　　龙亭之东西向赞礼官通赞序班文东武西乐作行三
　　跪九叩头礼
　　朝使捧
　　诏书授展读官展读官跪受诣开读案前宣读众官皆
　　跪宣读毕展读官捧
　　诏书恭授
　　朝使捧置
　　龙亭中众官跪行三叩头礼起又行二跪六叩头礼三
　　品以上官跪请
　　圣安众官退易服与
　　朝使行礼本地官仍具鼓乐恭送
　　龙亭
　　凡
　　诏书经过道路官员军民人等俱于路旁俯伏候诏书过方起如出使在外官员遇
　　诏书到处即出迎郊外至公庭中赞礼官赞出使官行礼先引至露防行三跪九叩头礼然后本地官行礼至开读时出使官仍随班跪听一同行礼凡
　　诏书经过及止宿地方先行知五里之内府州县文武
　　各官具鼔乐出城迎接跪于道右候
　　诏书过方起随至邮亭设香案供奉
　　朝使立于案东礼生赞礼行三跪九叩头礼三品以上官跪请
　　圣安众官易服与
　　朝使行礼
　　诏书不进邮亭不行礼至临行时亦仍具鼓乐出城在
　　道右跪送
　　宣讲
　　圣谕暨
　　御颁书
　　每月朔望预择寛洁公所设香案届期文武官俱至衣蟒衣礼生唱序班行三跪九叩头礼兴退班齐至讲所军民人等环列肃听礼生唱恭请开讲司讲生诣香案前跪恭捧
　　上谕登台木铎老人跪宣读毕礼生唱请宣讲
　　上谕第一条司讲生按次讲敦孝弟以重人伦一条毕
　　迎春
　　每嵗有司豫期塑造春牛并芒神立春前一日各官吉服迎于东郊祭勾芒神至本日衣朝衣祭勾芒神讫各执防仗正官撃鼓三声环鞭土牛者三祭
　　先农耕耤田
　　每嵗仲春亥日巳时祭
　　先农坛午时行耕耤礼祭日承祭官率各官请神位供于坛上衣朝衣行礼祭毕送
　　位入祠
　　坛【髙二尺一寸广二丈五尺】　牌【髙二尺四寸广六寸】座【髙五寸广九寸五分】坛后祠宇
　　门楼省防三间外府州县一间正房供
　　先农神位省防三间外府州县一间配房一间又省防于坛左建屋三间贮耤田米糓坛右建屋三间贮祭器农具外府州县止于坛右建屋一间为耤仓
　　耤田
　　肆畆玖分【置于东郊】
　　祭品
　　帛一【白色】　羊一　　豕一　　铏一
　　笾四　　豆四　　簠二　　簋二　　爵三
　　仪注
　　祭日各官衣朝衣礼生引承祭官至拜位通赞唱执事者各司其事陪祭官各就位承祭官就位通赞唱瘗毛血礼生引诣盥洗所赞盥洗浄巾引诣香案前赞迎神行二跪六叩头礼兴行初献礼引诣
　　神位前跪奠帛献爵叩头兴诣读祝位跪众官皆跪宣祝文毕叩头兴引唱复位通赞唱行亚献礼引诣
　　神位前跪献爵叩头兴复位通赞唱行三献礼如亚献仪通赞唱饮福受胙引唱诣饮福受胙位跪饮福酒受福胙叩头兴谢胙一跪三叩头兴复位通赞唱彻馔送神行二跪六叩头礼兴通赞唱司祝者捧祝司帛者捧帛各诣燎所引唱诣望燎位焚毕揖复位通赞唱礼毕各官更蟒衣诣耤田行耕耤礼
　　耕耤仪
　　一官捧青箱一官播种各官俱用右手扶犂左手执鞭各行九推礼农夫终畆耕毕各回官防更朝衣望
