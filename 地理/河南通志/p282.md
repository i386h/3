<!-- { "loadSidebar": true } -->
　　【熙朝以佛子之慈悲大仁人之施济一切废坠防不振兴初诣慈寺即命略界缭垣欲重建大殿顾以开府政殷未遑骤举庚子冬月大中丞以读礼移旌代自杞如汴士民攀拥马首呼号不令去乃驻节于会城之试院余得晨夕过从因为余言开封诸郡之纲领相国阖省之观瞻今少憩无事亟宜】
　　【鼓倡以酧素愿遂首捐千金鸠工庀材属宪副尔调胡公董其役又方伯文侯徐公宪副绎堂沈公暨诸监司以下远迩协应乐输有差举千百年不能遽起之鸿工而一朝鼎建殿之高五丈广九楹榱题轮奂龙象庄严其雄丽较倍昔日都人士女缤纷杂遝莫不耸然敬跃然喜焉余因忆兹寺全盛时灯烛之焰上达层霄钟梵之音远闻数里黄幡丹幢臂系而首戴香缨宝珞毂击而肩摩此皆余之所及见闻者不旋踵而感慨系之今得我公奋焉经始遂告成不日即瑜伽之建宝塔百助以日工雀离之起浮屠四天扶其夜力宁有若斯之神速者哉从此城隍再奠节府重开俨然复覩东京之盛上以巩皇图而下以造黎庻我公为】
　　【国为民之至意有深蕴于佛教之外者是不可以不记肇工于顺治辛丑七月之朔落成于九月之望仍题为大相国寺从舆志也其监作助工诸姓氏则书之碑隂】祐国寺【在府治东北晋天楅中建于明徳坊名等觉禅院宋干徳间诏迁丰美坊即今所也庆厯中改为上方寺内有铁色琉璃塔元末兵废明洪武十六年重建俗呼为铁塔寺天顺间改今额嘉靖三十二年重修明末水患寺
　　废塔存　　　　　　　　　　皇清顺治二年左布政使徐化成捐修】孝严寺【在府治西北即宋太尉杨业家庙业死节朔方其子请改为寺以荐父太宗嘉之赐额孝严明洪武二十二年重修】国相寺【在府城东南繁台前五代周显徳中建名曰天清又名白云宋兴国初修明洪武十七年改今名永乐天顺间修葺明末兵燬】
　　【皇清顺治年间巡抚部院张自徳重修】洪佛寺【在府城东北沙窝冈宋崇宁元年建明成化十六年僧本资重修】能仁寺【在府城北五十里鲁冈俗称鲁冈寺】天王寺【在府城北明洪武二十年僧胜安建内有藏经阁明末河水淤平】
　　【皇清康熈五十八年开封府知府徐尔泰重建】寳相寺【在府城大梁门外五代唐明宗长兴元年建元末兵燬明洪武二十年重建成化四年河水没】慧林禅院【俗呼铁佛寺在相国寺东马道街路北明末经河水没皇清顺治年间有僧魁一募化左布政使徐化成捐俸建修复其旧明杨涟诗何年铁冶范金仙胜占梵宫地最偏径入深林迷宛转庭撑古栢拂云烟谈经案近香台月煮茗铛浇厨壁泉藜杖看云时憩此翛然疑到小壶天】木鱼寺【在府城南四十里宋时建金末兵燬元初重建】观音寺【有十一在府治东北隅一在府城南一在杞县治西南一在通许县城南一在太康县扶乐社一在扶沟县城北侯谢保一在中牟县城北一在封邱县城西南一在兰阳县治东北一在阳武县北门外其在杞县兰阳阳武俱置僧会司于其内】兴国寺【有六一在府城西和保明末河水没一在通许县城西北一在尉氏县城东南明洪武初置僧会司于其内一在鄢陵县城南一在扶沟县城东北一在中牟县治西南明洪武初置僧会司于其内】万寿寺【在府城北明洪武元年建明末河水没】隆兴寺【有二一在府城东北明天顺元年建一在陈留县城北明洪武三十五年创建明末河水没】洪福寺【有四一在府城东北沙窝冈宋崇宁五年创建一在杞县城南一在通许县西关明洪武初置僧会司于其内一在尉氏县城西北】清凉寺【有二一在府城东梳头冈明景泰元年创建一在杞县城西北文村唐温庭筠诗石路无尘竹径开昔年曾伴戴颙来窻间半偈闻钟后松下残棋送客回向玉峯藏夜雪砌因蓝水长秋苔白莲社里如相问为説游人是姓雷】圣寿寺【有二一在陈留县城东元延祐三年建明洪武初置僧防司于其内一在杞县城东北外黄明正统元年建】南寺【在杞县城内西南俗传明末佛光自烧】
　　【皇清顺治十六年巡抚贾汉复修】浄因禅院【在杞县治西关明僧元洞创建明崇祯间黄河
　　渰没遂毁　　　　　皇清顺治三年僧浄虑重建】开元寺【在通许县南炼成冈明洪武五年创建】天宁寺【有四一在太康县城北明洪武中置僧防司于其内一在洧川县西北一在鄢陵县治东南明洪武初置僧会司于其内明末燬于兵】
　　【皇清顺治七年邑人郑二阳重建一在扶沟县治东南明置僧会司于其内】福昌寺【在洧川县治内明洪武十五年建置僧会司于其内明何景明诗小院深沉夜半时客懐无寐更谁知疎窻纸隙风如箭尘榻衾寒雨似丝静听生公谈佛法偶题坡老和陶诗晓来策马匆匆去漫欲留衣慰远思】大觉寺【有二一在洧川县城西北明正统十二年建一在鄢陵县城西明永乐十年建】寿圣寺【在鄢陵县城南罗寨保宋至和间建】干明寺【有三一在鄢陵县西北唐建元僧防贤重修内有塔一座髙一十三层明末燬于兵】
　　【皇清顺治六年僧宗良宗祥等重修一在扶沟县治西元大徳五年建一在中牟县北元至正二年建】白马寺【在扶沟县侯谢冈唐贞观元年建】天清寺【在扶沟县城东明永乐五年建天顺六年修】慈胜寺【有二一在扶沟县城南金大定十年建一在中牟县城西南新兴里即见子台元至正间建明正统成化间重修】寳光寺【在中牟县南大秦里金大定二十三年建明二次修葺皇清顺治六年重修】兴果寺【在中牟县南皛泽里明天顺间创建铸铜佛一千一百尊亦名千佛寺】文明寺【在阳武县东北三十里】普照寺【在封邱县城东南隅明正徳十二年建】东昏寺【在兰阳县东城元时建有石塔在内】韩陵寺【在兰阳县旧韩陵城】普济寺【在仪封县城西北巷】大道宫【在府城治西南明洪武二十二年建初为祐圣观正徳初勅改今额明末河水没今道人康福臻重建】锡防宫【在封邱县东街北城隍庙东】三清宫【在兰阳县后堤】延庆观【在府治浚仪桥西旧为朝元万寿宫明洪武十六年改今额置道纪司于其内成化十六年修崇祯十五年河水没元李凖诗宋家天子朝元阁南内宫中太乙坛五夜星辰金榜动九天风露玉阶寒朱衣鱼鬛迎笙鹤绛节龙光引佩鸾八骏不归辽海月歩虚空绕紫云端】逍遥观　遇仙观【俱在府城仁和门内皆元时建明洪武年间重建】三清观【在府城安远门内明永乐三年建后沦于水成化十四年重建明末河水没】云霞观【在陈留县治西三里昔有道士种桃于此因立观以为修炼之所观创于明成化年间嘉靖二十一年重修】太清观【在鄢陵县城南宋时始建明洪武初修置道防司于其内宋范仲淹诗丑石危松半緑萝函闗真相玉嵯峩谁言仙道求难至自媿隂功积未多渺渺云霞开绛节雝雝鸾凤荅空歌防思身返琼坛畔荣利匆匆奈老何】大道观【在尉氏县城西南明洪武初置道防司于其内】龙泉观【在扶沟县城西北明景泰间建】白鹤观【在扶沟县城东南】太虚观【在封邱县北门外明正统间建】都观【在兰阳县城铜瓦厢之北始建无考明天启间重修】
　　归徳府
　　开元寺【有三一在府城东南明正统四年创建一在宁陵县城西北四十里明正统间创建一在虞城县治东始建未详明洪武初修置僧会司于其内成化间重修张绎诗防马投荒寺轻隂散晚风岚光喷月小渔火防波红鴈阵空防里村烟断续中不知山路险乘兴访支公】隆兴寺【有二一在府城南门内唐建明嘉靖二十四年改建城外置僧纲司于其内一在鹿邑县城西明天顺初建】清凉寺【有三一在府城西南明正统三年建一在鹿邑县城南六十里明正统七年建一在考城县城西南明天顺三年创建】观音寺【有七一在府城西北明宣德十年建一在宁陵县治西南明洪武十三年创建置僧会司于其内一在鹿邑县城内明成化二年建一在夏邑县城东南明洪武元年建一在永城县城西南明景泰元年创建一在考城县城内一在柘城县东南仵家集明正统十年建明周庠诗方外招提境清幽远市防黄金曽布地绀宇欲参天鸟啄斋僧饭鱼吞洗鉢泉何由来卜筑皓首共逃禅】文殊院【在府城西北堤内】
　　【皇清顺治三年僧定空建】小谷冈寺【在宁陵县北四十里】庄严寺【在宁陵县城南四十里】继古寺【在宁陵县城东北二十里】金相寺【在宁陵县城西北一十五里】崇法寺【在永城县城东北始建未详明洪武初修置僧会司于其内宣徳三年重修】万寿寺【有二一在宁陵县东北一十八里一在永城县城西北明天顺四年建成化间修】大觉寺【有二一在永城县城南明景泰七年建一在柘城县西北元大徳二年建明正统元年修】均庆寺【在永城县城北八十里始建未详明洪武间修】元村寺【在虞城县南一十里元至正元年创建明成化元年重修】住堽寺【在虞城县东五十里宋元丰五年创建明景泰元年重修】防金寺【在虞城县东三十五里】慈胜寺【在夏邑县城南金大定六年建明洪武九年修置僧会司于内成化间重修】干明寺【在睢州西北古城内唐贞观年创建元至正元年建明正统十三年修】恒山寺【在睢州西北一十二里恒山上】圣寿寺【在睢州新城南街元至正七年建明成化三年修】兴国寺【有二一在睢州旧西门内宋太平兴国年创建元至正二十九年修明洪武十五年修置僧会司于内一在永城县城北三十里明景泰四年建】葛冈寺【在考城县治东北始建未详明洪武初置僧会司于内正统十四年修】玉皇寺【在考城县城南三里曽有仙人飞升于此有坊曰仙观飞霞】昭庆寺【在柘城县西八里一名心闷寺唐节度使张镐建】
　　【皇清顺治七年重修】白塔寺【在柘城县旧治东始建未详宋大观五年修明洪武三年修置僧会司于其内成化十六年隆庆二年重修今在新城东闗唐杨巨源诗凭槛霏微松树烟陶潜曽用道林钱一声寒磬空堂晓花雨知从第防天】藏里寺【在柘城县城北二十里昔项羽藏兵于此】华严寺【在柘城县周家店西南元建明嘉靖二十一年修】
　　【皇清康熈元年宋宗儒重修】朱堌寺【在柘城县城东一十里明建上有朱襄陵】洪庆万寿宫【在府城北明正统间建】明道宫【在鹿邑县城东唐时建初名紫防宫天寳二年改太清坛宋真宗改赐今名明刘昌诗寒云漠漠草萋萋欲访灵踪半已迷野老散分遗址去林鸟飞上断碑啼残香有烬风还袅仙乐无声月自低下马徘徊成一慨壁间聊读旧人题】太清宫【在鹿邑县城东一十里老子所生之地汉延熹间创建歴代屡加修葺】安静宫【在鹿邑县元建明正统十一年重建】广灵观【在鹿邑县城东三里】洞元观【在虞城县治东南元泰定中创建】玉皇观【在考城县城南二里明景泰五年建】三清观【有二一在虞城县治东元至元中创建元统间重修一在柘城县治西南明洪武年间置道防司于其内明末水泛今移附城隍庙内】
　　彰徳府
