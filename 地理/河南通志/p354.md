<!-- { "loadSidebar": true } -->
　　崔宁衞州人寳应初为利州刺史累迁右仆射徳宗出幸奉天宁谓所亲曰上从善如转规但为卢杞所惑尔杞闻譛杀之中外称寃
　　班宏汲人天寳中进士官刑部侍郎贞元初进位尚书宏清洁勤力晨入官署日夕而出吏不堪其劳而已益恭卒赠右仆射諡曰敬
　　关播字务先汲人举进士为滁州刺史有异政杨绾常衮皆善之累迁平章政事卒赠太子太保刘崇字子长滑州人政会七世孙举进士累官靖海军节度使广有大贾约倡女夜集而它盗杀女遗刅去贾入倡家践其血乃觉乘艑亡吏迹捕贾不承崇飨军悉集宰人至日入乃遣隂以遗刀易其一杂置之诘旦羣宰取刀一人曰是非我刀问之得其主名徃视则亡矣崇取它囚杀之声言贾也亡何宰归捕诘具服其精明类此刘崇望字希徒滑州人崇弟举进士僖宗幸山南王重荣怨宦防不肯率职崇望以諌议大夫持节徃陈君臣大义重荣顺服请诛朱珉自效使还称防擢翰林学士累官剑南东川节度使同平章事进尚书左仆射迁兵部尚书卒赠司空
　　崔日用滑州人擢进士第初縁武三思軰骤拜兵部侍郎章氏专制畏祸及乃私谒临淄王以自托且宻賛大计以功授黄门侍郎太平公主逆节帝欲诛之恐惊及太上皇日用曰庻人之孝承顺顔色天子之孝惟安国家定社稷帝纳之进户部尚书出为并州刺史卒子宗之亦好学与李白杜甫以文相知
　　卢懐慎滑州人第进士歴监察御史迁右御史台中丞上疏陈时政言极恺切不报开元元年进同紫防黄门侍郎与姚崇竝相怀慎自以才不及崇事皆推而不专时议为伴食宰相以疾乞骸骨临卒遗言荐宋璟李杰李朝隐卢从愿帝悼叹之怀慎清俭不营产虽贵为宰相数饥寒所得禄赐尽与故人尝谓璟与从愿曰上求治切然享国乆倦于勤将冇憸人乘间而进矣公第志之及卒不能治丧诏赐币百叚粟二百斛諡曰文成帝后猎鄠杜间望怀慎家驰使问焉知为大祥复以缣帛赐之为经其墓道诏侍郎苏颋为撰碑帝自手书
　　五代刘岳字昭辅滑州人政会后敏于文辞举进士仕梁为翰林学士入唐拜吏部侍郎请赐百官告身迁太常卿卒赠吏部尚书
　　吕咸休字徳祥新乡人器度宏伟幼即超迈不羣稍长鋭志学问博通古今唐庄宗时从义师北征命掌刀笔授观察廵官仕周以绩进户部侍郎
　　宋魏仁溥字道济汲人周时累官枢宻使转中书平章集贤殿大学士宋初进位右仆射从征太原道卒赠侍中諡宣懿为人谨厚善书计有寛度时称长者
　　魏咸熈汲人仁溥子性仁孝仕屯田郎中累迁太仆少卿尝会宾客家童覆案碎器客皆惊愕咸熈色不变令更设馔具其寛厚若此卒赠中书令三子昭庆驾部员外郎昭文西染院使昭素閤门祗候
　　魏咸信字国寳汲人咸熈弟选尚公主授驸马都尉雍熈中契丹扰边命诸主壻镇要地咸信知澶州景徳初知曹州秋霖积涝咸信决广济河以道之民田无害加同平章事卒赠中书令子昭易西京作坊使昭侃崇仪使
　　魏昭亮字克明汲人咸信子幼未名太宗召入禁中命赋赏花诗诗成上之太宗大悦因赐今名歴拜西上閤门使进秩东上上言閤门旧仪制未当乃诏陈彭年张知白与白文肇同加详定既成赐白金千两又建议设仪石于内殿加领思州团练使迁四方舘使兼管宾客省卒赠贝州观察使子余庆供备库副使
　　张昭允衞州人善笔札习射晓音律初以父廕试大理寺评事端拱初为雄州监军击败契丹景徳中累迁右神武将军
　　吕蕡汲人父通仕为太常博士蕡为比部郎中后知巴西县致仕因塟通京兆蓝田遂家焉蕡六子五登科大忠大防大钧大临皆其子也
　　韩璹字君玉汲人举进士为开封司録嘉祐中寛恤诸道分遣使者璹曰京师诸夏本顾独不防惠乎乃具徭役利害上之诏司马光陈洙详定格式遂革大姓渔并之寻以开封府判官迎契丹使使问南朝不闻打围何也璹曰我后仁及昆虫非时不为耳官大中大夫判将作监转正议大夫致仕卒年七十七
　　林舍字卢白共城人早举进士为大理评事年三十挂冠与蘓轼同年轼有书云先生熈朝及第壮志休官以节志推之贤于渊明远矣
　　杜常字正甫衞州人昭宪皇后族孙折节学问无戚里气习尝跨驴读书驴嗜草不之觉触桑木而堕额为之伤举进士累官工部尚书崇宁中以龙图阁学士知河阳军会苦旱及境而雨大河决直州西上埽势危甚常亲防役徙处埽上埽溃水溢及常坐而止郡頼以安卒年七十九
　　吕景初字仲之酸枣人举进士以荐为殿中侍御史庆厯初兵冗用度乏景初奏曰比年招置太多未加拣汰当祖宗时四方割据中国才百余州民力未完耕植未广然用度充足者兵少故也而所征皆克自数十年来用数倍之兵所向必败以此知兵在精不在多也时论韪之累迁吏部员外郎擢天章阁待制知谏院以病卒
　　宋守约酸枣人初为左班殿直累擢威武军留后卒赠武安军节度使諡勤毅初神宗以禁旅骄惰为简练之法守约率先推行约束严峻或言其持军太急帝宻戒之对曰臣为陛下明纪律不忍使恩出于己而怨归陛下帝善其言
　　宋球酸枣人守约子以廕干当礼宾院尝条秦川劵马四羣牧使用其议马商便之再使高丽宻访山川形势风俗好尚使还图纪上之神宗称善进通事舍人神宗崩以通事舍人告哀契丹至则使易吉服球曰通和歳乆忧患是同大国安则为之契丹不能夺积迁西上閤门使枢宻副都承防冯守信字中孚白马人从太宗征讨有功累官神龙衞四厢都指挥使知定州后改滑州治河有功迁威塞军节度使
　　元张思明字士瞻辉州人頴悟过人读书日记千言至元中由侍仪舍人累官中书左丞平生不治产不蓄财惟务积书聚书三万七十余巻尤明律学与谢仲和曹鼎新同称三絶卒赠清河郡公諡贞敏
　　慕完新乡人明敏有大志累官侍御史刑部侍郎持法平允决讼如流为众所服至顺间封魏郡公
　　明杨镛汲县人性好学修身慎行亲近贤者洪武中由太学生累官山东左布政使
　　张理胙城人性纯厚勤学隆师亲友雅尚谦抑以贡入太学累官江西左布政使
　　李炳新乡人勤学有器识优于政事洪武中由太学生仕至四川左布政使歴官有能声
　　靳义字原礼淇县人以太学生任监察御史永乐初出按北京紏治贪墨决疑狱滞讼皆得其情吏民畏服日恒疏食毫髪无取于民时皇太子居守北京赐鱼米以旌其亷且语左右曰靳义可谓真御史也未几陞湖广按察司副使风纪肃然后入觐以疾卒于道
　　尚廸获嘉人仪度闳伟才识越人洪武中由太学生歴官刑部郎中永乐中陞四川左布政使宋讷字子敏滑县人元至正时登进士授盐山令世乱退隐明初征修礼乐大典事竣辞归后征为国学助教尝撰勅文称防迁翰林学士撰文庙碑文赐绮钞时与太祖论政治得失无不称防拜文渊阁大学士以老辞上曰昔吕望以八十兴周讷虽年迈可任是官上屯田策建军国大计因着为令未几转国子监祭酒宏整学规年八十以疾卒諡文恪
　　蒋廷瓉滑县人少有学术识治体洪武中以才行荐永乐中任贵州左布政使掘地得石匣藏古剑一瓒佩之所至长鸣每出则指示立断外无敢侮自是远人归化疆宇底宁功成召还以剑献于上歴官工部右侍郎卒
　　宋明字惟远濬县人初授户部主事督临清仓储监储中官某恣横明裁以法宿顿革中官滥乞庄田于保定容城诸县上命徃按之抗疏以闻事卒不行陞两浙转运使杜絶私谒僚友有暮夜餽金者正色斥之浙人呼为铁宋官至叅政
　　王越字世昌濬县人景泰辛未进士歴官太子太保兵部尚书兼左都御史以功封威宁伯后加太子太傅召掌前军都督府提督团营再叙一子锦衣千户成化十七年以汪直事被劾夺爵治元年复职十年起左都御史以功加太子太傅卒于军諡襄敏越姿表竒伟议论飚举乆歴边陲身经十余战知敌情伪及将士勇怯出竒制胜动有成算奬防士类驱使材勇以故人乐为用健将武校多出其门故所在成功又尝荐杨守随屠滽軰皆有名于世睦族敦旧赈穷恤贫如恐不及其胆智絶人尝以千人廵边猝遇大敌列阵自固薄暮令骑皆下马鱼贯行自率骁勇殿敌不敢逼越在时人多咎其贪功及死而将偷卒惰卒未有如越者王崇之字守节滑县人天顺甲申进士知上海县擢御史时辽阳数有边警战备废弛士卒饥寒崇之按辽调剂振作切中机宜时中官汪直廵边贪横不道镇抚以下望风重贿独崇之不屈直中伤之谪延安府推官崇之性友爱而刚正弗挠与王越齐名
　　周鳯字文祥汲县人天顺庚辰进士授兵部主事歴陞员外郎中出补太平知府鳯悃愊无华防干之操终始如一不以家室自随麤衣粝食如寒素九载满去郡人老稚拥道泣送仕至福建盐运使王嵩字邦镇汲县人成化乙未进士性介直初授太湖知县累官右副都御史廵抚延绥左迁陜西布政司叅议以事忤逆瑾矫防下锦衣衞狱没其家产竟谪戍事白以致仕归寿八十有四
　　张衍瑞字元承汲县人治乙丑进士筮仕清丰知县有治绩歴陞吏部文选司郎中时武庙南狩上疏谏止上怒杖之濒死谪平阳同知世宗即位诏复原职寻擢太常寺少卿卒赠太仆寺卿仍赐祭于家
　　梁问孟号静斋新乡人嘉靖乙丑会魁歴兵科都给事中时有以媟戱诱昭陵者问孟直言谏诤竟回帝意山东种马乆累州邑特疏改折晋宁夏廵抚时哱逆乆蓄异志问孟预折其萌收其兵柄引河开田歳获粮储四万石归里后捐资建学宫以振兴人文卒赠右副都御史
　　周镐字之京汲县人鳯孙嘉靖辛丑进士擢按察司副使饬兵辰沅及怀隆等处采大木修边隘寻调四川抚治重防勦平土防民为立祠
　　蔡扬金字子砺衞辉守御所人嘉靖甲辰进士擢监察御史廵茶陜西增额外马四百匹廵按顺天条奏荒政民頼全活歴陞浙江左布政使以入觐卒于京邸子叔逵进士官布政使叔遴举人隂秉旸字子寅汲县人嘉靖丁未进士擢监察御史以风纪自任前后抗疏数十上朝士惮之后陞陜西佥事叅议所至皆有政绩
　　李载字仁夫延津人隆庆戊辰进士累迁太宰时采四出载力请罢俱防温防晋阶柱国
　　侯大节号元峯汲县人万厯已丑进士始任益都蕲州俱以清勤著绩歴都察院戸部皆有声蘓时霔号仁轩汲县人以明经教授开封士服其训文风大振
　　李天叙号逹庵汲县人由恩贡歴知观城单县五防多惠政
　　余若南字郁六汲县人万厯乙卯举人刑部员外郎中迁龙安知府在事无赫赫名既去人思之冀守谦字汝光辉县人万歴戊戌进士初任益都正直不阿行取户部主事陞真定知府所至有能名
　　王在晋号岵云濬县人万厯壬辰进士歴官廵抚总督河道多见称纪旋晋大司马经理辽东蓟镇赐蟒玉尚方剑勤劳王事时阁臣孙承宗廵视关门亦奏在晋劳瘁可念用代去着有岵云集若干巻
　　魏照乘字瑶海滑县人万厯丙辰进士筮仕金乡称循良擢居諌垣时阉魏擅权投组返里后起官歴太常少卿江西廵抚告归复起工部侍郎转少司马督戎政有守城功入叅大政清慎勤敏予告归
