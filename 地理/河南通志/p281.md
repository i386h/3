<!-- { "loadSidebar": true } -->
　　宋王曾墓【在新郑县城东北三十里曾沂国公諡文正山东益都县亦有墓】鲁宗道墓【在新郑县城西北宗道叅知政事諡简肃子有方祔】晏殊墓【在州城东南殊丞相諡元献】曾公亮墓【在新城县城东南公亮丞相諡宪靖】蔡齐墓【在州城西南保宁里齐叅知政事諡文忠】夏竦墓【在州城西南安康里竦学士諡文庄】陈省华墓【在新郑县城北三十里省华秦国公子尧佐尧叟尧咨孙希古学古曾孙知俭孙防皆塟此】宋庠墓　宋祁墓【俱在州城西南二十里三峯山庠諡元宪祁諡景文】欧阳修墓【在新郑县城西二十里修观文殿学士諡文忠】贾昌朝墓【在州城西绫锦里昌朝仆射封魏国公】贾昌龄墓【在新郑县城北三十里抱獐山东南】孙甫墓【在州城西坞头村甫諌议】程坦墓【在州城麦秀里坦中书令成国公】程戡墓【在州城西戡枢密直学士諡康穆】吴育墓【在新郑县崇义乡育吏部尚书谥正肃】郑居中墓【在新郑县城西南居中领枢密院事諡文正】徐清叟墓【在州城东北清叟太史封徐国公】田绍芳墓【在州城南二十里三峯山原子太保况祔葬】鲜于侁墓【在州城大儒里高村侁修撰】章德象墓【在州城南二十里三峯山原德象太尉諡文宪】田画墓【在州城南二十里三峯山画知淮阳军】
　　金刘芳墓【在密县城西二十五里芳定逺大将军】
　　元马光祖墓【在州城东闗光祖汝宁府判官】王惟良墓【在州城西玉桥里惟良大尹】
　　明周定王墓【在州城北五十里明山】恭王墓【在州城北二十里槐山原】马文升墓【在州城北具茨山麓文升兵部尚书諡端肃】王述古墓【在州板桥述古山西布政使】李梦阳墓【在州城北三十里麻地川夣阳江西提学副使】古朴墓【在州城西五十里朴大学士】李叔允墓【在州城东十里叔允修撰】高拱墓【在新郑县北二里拱大学士勅塟諡文襄】高捷墓【在新郑县城北三十里抱獐山麓捷右都御史】安大法墓【在州城大吕里大法赠御史子九域祔塟此】董九贡墓【在州黄龙泉上九贡山西叅政】
　　皇清刘湛墓【在州城南白鹿泉左湛辰州通判】
　　郑州
　　春秋狐偃墓【在汜水县胡囤村之南偃晋大夫】
　　汉周苛墓【在荥泽县城西南苛御史大夫】纪信墓【在荥泽县城西孝义保信为将军乘汉王车诳楚被焚而死葬此】周勃墓【在州城西北三十里防桥村】
　　晋祖逖墓【在荥阳县石勒过成臯为逖母修墓出晋书】
　　唐徐勣墓【在荥阳县二十里勣赐姓李封英公考城县亦有墓】裴度墓【在州城南三十里度中书令封晋国公】刘禹锡墓【在荥阳县西檀山原禹锡礼部尚书】孔戣墓【在荥泽县城西戣兵部尚书与弟戡俱塟于此】郑曾墓【在河阴县城东北四里曽光禄大夫】郑善果墓【在荥泽县广武原善果江州刺史】郑儋墓【在荥阳县小索城东】古冢【在汜水县广武原古冢累累皆高大数丈与山陇同体然标题不存故姓氏无考总之皆帝王将相之域也】
　　五代周世宗陵【在州城南五十里有司春秋致祭三嵗一遣使祭享】恭帝陵【在嵩陵西一里许】
　　宋王德用墓【在州城西南五十里德用枢密使諡武恭】符后墓【在荥阳县城北五里】程德元墓【在荥泽县程家庄徳元封开国公】王士安墓【在泛水县下窝万山之阳士安太子太师子博文孙田兴畴俱为枢密祔塟】任汤辉墓【在州城北三里】胡延庆墓【在泛水县霍家河之旁延庆将军】
　　元霍继基墓【在州城西一十五里继基留守同知】杨文卿墓【在荥泽县城西北文卿都御史】李仲和墓【在河阴县城西高村保仲和建德路总管】哈坦墓【在州城东三十里哈坦陈留侯有学士吴澂碑文】
　　明周简王墓　悼王墓【俱在荥阳县城东南四十五里】靖王墓【在荥阳县城东北楚村】懿王墓　惠王墓　康王墓　庄王墓【俱在荥阳县城东槐东保】王彰墓【在州城西南彰右都御史】孙俨墓【在荥泽县城东广武山文峯顶之东俨陜西叅政】李斌墓【在荥泽县岗东李村南斌封武畧将军】李春墓【在州东门外二里鳯凰台东春宣德时解元】朱智墓【在荥泽县城东因河塌今移县西南有碑记智佥事】李蔼墓【在荥泽县城西蔼县令】
　　皇淸蒋竒勲墓【在荥阳县鸣鳯原竒勲山西廵道】宗良弼墓【在荥泽县古城良弼
　　东安县令】
　　陜州
　　古女娲陵【在阌乡县城西北黄河侧唐天寳末失其所在乾元初复涌出按史女娲风姓蛇身人首有神圣之徳代伏牺氏立号曰女希氏无革造惟作笙簧故易不载一曰女娲亦以木德王一统志山西赵城县东八里亦有娲皇陵】
　　夏闗龙逢墓【在灵寳县城西南王埵里】
　　汉戾太子墓【在阌乡县城南泉鸠里按汉书太子被谗死皇孙二人随太子并塟于此】栾巴墓【在灵寳县城东南下硙里巴尚书有仙术】
　　晋杨后冢【在灵寳县城东南坊郭保杨武帝后】杨骏墓【在灵寳县城南阳村北有晋太傅即杨后父】王濬墓【在阌乡县城东一十五里濬大将军卒諡武唐罗隐诗男儿未必尽英防但到时来即命通若使吴都犹旺气将军何处立殊功】
　　唐三生公主墓【在州城东七里社昔唐明皇公主左手有三生字死塟于此】窦建德墓【在灵寳县城北朱阳村】姚崇墓【在州城东卫村社崇左相封梁国公諡文献父懿赠尚书裔孙炜平章俱葬此】杨仲宣墓【在阌乡县城东仲宣吏部郎中封高都公】韩岌墓【在州城北一十里岌虢州司户】杨惠墓【在阌乡县城西四十里有志石存惠柱国太尉震之后】吴融墓【在阌乡县城西四十里融翰林承防】王顔墓【在阌乡县七正洞侧顔虢州刺史】梁文正墓【在阌乡县城东一十五里文正孝子塟母墓侧】宋魏野墓【在州城东野处士】
　　元岳藏斋墓【在州城东南藏斋国子祭酒】赵伟墓【在州城东南伟陜虢二州长官卒塟于此】蔚德元墓【在州城东赵原社徳元崇庆路治中】
　　明李渊墓【在灵寳县城西南渊孟县知县】何钧墓【在灵寳县城北二里钧户部侍郎】许进墓【在灵寳县城东南进吏部尚书諡襄毅】盛讷墓【在阌乡县城西六十里讷学士】许论墓【在灵寳县城东南论兵部尚书諡恭襄】杨惟康墓【在灵寳县城东南三里惟康云南左布政使】范敏墓【在阌乡县城南一十里敏户部尚书】薛嵓墓【在阌乡县城西嵓大理寺卿】许讃墓【在灵寳县城东南五里讃大学士諡文简】许诰墓【在灵寳县城东南四里诰户部尚书諡庄敏】
　　光州
　　春秋孙叔敖墓【在固始县城北期思镇庙下叔敖楚相】
　　战国秦昭王墓【在固始县城西二十里曲河之上有秦王岭在此铸剑】汉丁兰木母墓【在固始县城北梁安里兰孝子】
　　晋刘伶墓【在州城北旁有井伶晋名人相传死塟此按卫辉府与甘肃县俱有伶墓此盖刘令云】
　　唐张果墓【在固始县城北张庄保东桐柏县亦有墓】
　　宋司马池墓【在光山县城西南池知谏院山西夏县亦有墓】许将墓【在固始县木皮桥铺将状元子龙图阁学士份祔塟】詹钧墓【在固始县城东南一里】
　　元马祖常墓【在州城西四十里祖常御史中丞諡文正】张安仁墓【在州城西三里安仁兵部尚书】管祎墓【在光山县官陂祎学士】龚友福墓【在光山县友福状元】孝女墓【在光山县城东世传唐氏之女负土塟父女卒亦塟于此故名】
　　明汪璧墓【在商城县刻漏山下璧御史】郝璜墓【在州城东七里璜兵部侍郎】熊翀墓【在州城南磨台山下翀户部尚书】朱冠墓【在固始县城南冠江西佥事】许逵墓【在固始县城南逵死宸濠难赠礼部尚书諡忠节】洪恩照墓【在息县城西五里恩照浙江藩司祖父俱塟此】李绯墓【在固始县南集绯都御史】王筵墓【在商城县千萝陂筵苑马寺少卿】阎伦墓【在息县城北三里属卧牛岗伦礼部郎中】洪其道墓【在商城县卢家集其道刑部员外郎】刘任墓【在商城县西畈任叅政】黄绾墓【在息县西闗外绾绍兴知府赠太常寺少卿】喻时墓【在州城东二十五里时户部左侍郎】廖逢节墓【在固始县城西七十里白庙逢节佥都御史】刘防墓【在光山县东门三里防谕德】杨所修墓【在商城县城东北四十里铜井山杨家河之原所修左副都御史】黄家栋墓【在息县城西三里家栋浙江佥事】王淅墓【在商城县茶店淅按察司副使】黄綗墓【在州城东石家堂綗太常寺卿】李若星墓【在息县城东五里若星兵部右侍郎】周汝弼墓【在商城县丁家畈汝弼左副都御史】张舜命墓【在商城县北闗外舜命按察司副使】张祉墓【在固始县南集西祉佥都御史】
　　皇清曹琪墓【在息县城东鳯鸣冈琪礼部主事】宣绍中墓【在息县城东三里绍中湖广寳庆府知府】王政大墓【在商城县高古山政大赠荣禄大夫】沈一澄墓【在商城县官畈一澄刑部主事】黄瑞墓【在商城县城西南卢家畈瑞浙江都督】









　　河南通志巻四十九
<史部,地理类,都会郡县之属,河南通志>
　　钦定四库全书
　　河南通志巻五十
　　寺观
　　自金人入梦白马防经河南固建寺之始也道观之兴莫盛于宋东京提举宫观多以大臣乞休领之其崇重可知已琳宫金刹崇阁杰观防奉既笃福国佑民禳弭菑患固有不爽者焉而高僧驻锡羽士栖真借以接引法众式振宗风此又精庐幽舎所由日辟也夫当其开基结宇每不无灵异之微感通恍惚及其久也虽兴废迭乗恒与通都大邑名山巨川并宇宙而名迹所遗不终湮于榛莽夫岂偶然也哉
　　圣朝御宇隆百神之祀顺万民之情一切寺观因其向应以为报荅盖同于崇德报功之典而有举无废游息其间者于以阐道明教利益庶类不独少室函闗称释部门之胜迹而已志寺观
　　开封府
　　大相国寺【在府治东北齐天保六年始建名曰建国唐睿宗改为相国寺于时寳阁金像视昔为倍宋晋阳王栐记云东京相国寺乃瓦寺也僧房散处而中庭两庑可容万人凡商旅交易皆萃其中四方趋京师以货物求售转售他物者必由于此太宗至道二年命重建三门为楼其上甚雄亲书金字额曰大相国寺金章宗元世祖相继修葺明洪武初勅修置僧纲司于其内成化二十年更赐名崇法嘉靖三十三年重修万厯三十五年又重修崇祯十五年河水淤没】
　　【皇清顺治十六年巡抚贾汉复捐俸倡建渐复其旧并创建放生堂古圣贤祠仍名为大相国寺刘昌记汴城大相国寺即前朝崇法寺也昉于齐天保六年初名建国寺唐睿宗勅改今名嗣后宋艺祖金章宗元世祖代加修葺至明成化间乃赐名崇法嘉靖丁酉又重建资圣阁春泉子赵钥碑记犹存今防内咸称为大相国寺而不知有建国崇法之号以唐名相国时符瑞洊臻玉辇时下其规制为独隆故景瞻胜地者迄今犹沿旧名云明末闯宼引河灌城遂荡成巨浸当日慧云僧初定寺址见池沼澜漪中有天宫影楼阁逶迤乌知夫天宫楼阁刼灰再遘仍入清池碧沼中耶我】
　　【清定鼎诚孝奉天特存方外之教大中丞贾公诞敷大化佐理】
