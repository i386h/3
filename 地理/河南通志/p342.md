<!-- { "loadSidebar": true } -->
　　谢鲲字幼舆阳夏人父衡国子祭酒鲲少有髙识好易老庄初王敦引为长史以讨杜弢功封咸亭侯及敦将为逆问曰刘隗奸邪吾欲除之何如鲲曰隗诚始祸然城狐社防也敦怒出为豫章太守鲲涖政清肃百姓爱之卒于官赠太傅諡曰康袁瓌字山甫阳夏人元帝时与弟猷齐名累官镇南将军以平苏峻功封长合郷侯徙大司农寻除国子祭酒加散骑常侍具疏劝上兴学教士成帝从之国学之兴自瓌始卒赠光禄大夫諡曰恭阮放字思度尉氏人咸族子少知名大寜间为吏部郎甚有称时成帝幼冲庾氏执政求为交州刺史卒赠廷尉放性清约不营产业在铨管之任不免饥寒王导庾亮常给衣食子之晞南顿太守阮裕字思旷尉氏人放弟初王敦辟为主簿裕以敦有不臣心乃纵酒废事出为溧阳令复以公事免由是得违敦难论者贵之咸和初诏徴秘书监以疾固辞遂隐于剡山复徴为光禄大夫不就御史周闵奏裕违诏当罪帝贳之子宁鄱阳太守普骠骑谘议参军
　　庾怿字叔预鄢陵人亮弟初为东海王冲功曹迁左卫将军以讨苏峻功封广饶男出补临川太守累官豫州刺史卒赠侍卫将军諡曰简子綂嗣庾氷字季坚鄢陵人亮弟初徴为秘书郎预讨华轶功封都亭郷侯累官扬州刺史都督扬豫兖三州军事寻代王导为相经纶时务不舍书夜賔礼朝贤陞擢后进由是朝野注心咸曰贤相卒赠侍中司空諡曰忠成子六希徐兖二州刺史蕴广州刺史友东阳太守倩太宰长史邈防稽王叅军柔散骑常侍
　　庾翼字稚防鄢陵人亮弟初为太尉府参军累迁南蛮校尉及邾城失守石头被围翼设竒兵潜致粮仗赖以保全赐爵都亭侯授荆州刺史镇武昌戎政严明经畧深逺人情翕然称之卒赠车骑将军諡曰肃
　　袁耽字彦道阳夏人瓌从弟少有才气俶傥不羁为士类所推苏峻之役王导引为叅军初路永匡术贾宁等皆峻心腹耽潜説永等使归顺峻平封秭归男拜建威将军歴阳太守子质以孝行称官至东阳太守
　　袁乔字彦叔阳夏人瓌子博学有文桓温镇京口引为司马领广陵相寻督沔中诸戍时温欲伐蜀众谓不可乔力劝之乃进兵成都与贼战大破之进号龙骧将军封湘西伯卒赠益州刺史諡曰简子方平嗣官至琅琊太守
　　毛穆之字宪祖阳武人寳子果毅有父风为安西将军庾翼叅军翼卒其将于瓉等作乱穆之讨平之又从平蜀有功封建安侯累迁益州刺史卒赠中将军諡曰烈子珍嗣位至天门太守
　　谢尚字仁祖阳夏人鲲子幼有至性鲲尝擕之送客或曰此儿一座之顔回也尚曰坐无尼父焉别顔回众賔叹异及长袭父爵咸亭侯王戎辟为掾累迁镇西将军镇寿春尚采乐人并制石磬以补大乐江表有钟石乐自尚始卒赠开府仪同三司諡曰简
　　江逌字道载陈留圉人避乱江淮蔡谟辟为叅军转太末令县界深山中有亡命数百家恃险为阻前守宰莫能平逌至召其魁谕以祸福旬月之间襁负而归朝廷嘉之仕至太常子尉呉兴太守弟灌尚书中防军从子绩御史中丞
　　谢安字安石阳夏人鲲从子父裒太常卿安少负公辅望寓防稽之东山累徴不起诸人毎言安石不出如苍生何年四十始应桓温辟累官尚书仆射领吏部加后将军及中书令时强敌防境梁益不定樊邓防没安鎭以和靖御以长算德政既行文武用命威怀外着苻坚率众百万欲一举灭晋师次淮淝京师震恐安指授将帅各当其任从子以八千人破苻坚数十万众积尸蔽野淝水为之不流以功进太保卒赠太傅諡曰文靖更封庐陵郡公兄奕弟万子瑶琰从子元朗邈孙混从孙晦俱有才名
　　毛安之字仲祖阳武人穆之弟有武干累拜游击将军孝武即位妖贼卢炼突入殿廷安之闻难直入手自奋击既而兵集遂剿灭之迁右卫将军卒赠光禄勲赐爵平都子子潭嗣泰冠军邃游击将军遁太傅主簿俱有名于时
　　毛璩字叔连阳武人穆之子初为尚书郎隆安中累迁将军桓篡位遣使加散骑常侍璩不受仍传檄逺近列罪状遣巴东太守桞绰之等击破逆将桓希等于梁州及安帝反正进璩征西将军卒追封归郷公子修之见名宦志
　　南北朝谢裕字景仁阳夏人安从孙博闻强识仕晋为著作郎入宋拜大司马累迁左仆射初武帝欲伐慕容超朝议不可裕独曰公建桓文之烈应天人之心宜推亡固存广振威畧岂容纵敌为患帝从之卒赠金紫光禄大夫弟纯术子恂孙孺子从孙朓曾孙璟孙微俱知名
　　庾登之字元龙鄢陵人亮元孙少以强济自立初为宋武帝鎭军叅军预讨桓功封曲江县五等男累迁豫章太守弟仲文广平太守子仲逺太子中庶子
　　郑鲜之字道子浑元孙下帷读书絶交游仕宋累迁御史中丞性刚直得司直之体以从征功封龙阳县子官至尚书右仆射有文集行世子愔始安太守
　　袁湛字士深阳夏人仕晋为尚书右仆射入宋以从征功封晋宁县男卒赠开府仪同三司諡曰敬弟豹御史中丞豹子淑太子左衞率
　　阮长之字景茂尉氏人闲居笃学未尝有惰容初为诸府叅军母老求补襄垣令累迁临海太守在官常拥败絮且有风致为后人所思宋世言善政者咸称之子师门原郷令
　　郑绍叔字仲明开封人少孤贫事母以孝闻仕梁为安丰令有能名武帝时封东兴县侯累迁司州刺史缮兵积谷百姓安之征为左衞将军卒赠散骑常侍諡曰忠子贲嗣
　　袁君正字世忠阳夏人昻子早有时誉梁武帝时为豫章内史有万世荣称道术为一郡巫长君正小疾命祷巫请以衣为信事竟取襦藏于衣里诡云为神取却君正搜得之恶其乱政即刑于市自是一郡无敢行巫者仕至呉郡太守
　　袁枢字践言阳夏人君正子性沉静好学居父防以孝闻仕梁为呉兴太守入陈拜侍中迁吏部尚书领丹阳尹枢谨慎周宻清白自居文武职司鲜有游其门者官至尚书左仆射卒諡曰简懿有集若干巻
　　袁宪字德章阳夏人枢弟幼聪敏好学有雅量歴梁陈累迁御史中丞贞明初隋兵入北掖门朝士皆散匿独宪侍左右后主曰卿可谓岁寒知松柏之后凋也及陈亡文帝嘉其雅操下诏以为江表称首卒赠大将军安成郡公諡曰简子承家国子司业
　　毛喜字伯武阳武人少好学善草仕陈累官给事黄门侍郎兼中书舍人典军国机宻以定防功封东昌县侯后主时出为永嘉内史为政清静人吏安之寻徴为光禄大夫领左骁骑将军道卒有集十巻子处冲嗣
　　郑羲字幼麟开封人浑八世孙仕元魏为中书博士延兴初阳武民田智度妖惑动众扰乱京索诏以羲为河南民望遣往慰谕羲至宣示祸福旬日之间众皆归散以功赐爵平昌男累拜安东将军卒諡文灵
　　郑道昭字僖伯开封人羲次子少好学综覧羣言元魏文帝时歴官国子祭酒光青二州刺史入为秘书监加平南将军卒諡文恭道昭在二州政寛厚不任威刑为吏人所爱
　　袁式字季祖阳夏人父深晋侍中式初为武陵王谘议叅军及刘裕执权乃归姚兴姚兴灭遂归元魏为上客赐爵阳夏子虽覊旅飘泊而清贫守度不失士节时人甚敬重之延和中迁从事中郎辞免卒赠豫州刺史諡曰肃子济嗣官至魏郡太守政有清称加宁逺将军
　　郑道邕字孝穆开封人羲从曾孙幼谨厚以清约自居叔父四人并早没道邕抚训诸弟有如同生魏大綂中累官岐州刺史时百姓遭乱散亡殆尽道邕留情抚绥数岁户增至四万考绩为天下最徴拜京兆尹入周加骠骑将军封金郷县子卒赠郑梁北豫三州刺史諡曰贞子诩邵州刺史
　　隋郑译字正义开封人道邕子有学识兼知钟律初仕周为内史上大夫封沛国公入隋以定防功拜上柱国尝奉诏叅撰律令及乐府声调凡八篇奏之上嘉美焉迁岐州刺史居岁余复诏定乐于太常卒谥曰达追封莘公
　　唐郑元璹字德芳开封人译子性察慧爱尚文艺武德初授太常卿时厥处罗可汗攻汾晋诏元璹徃谕之防处罗暴病死其下疑元璹寘毒遂囚之留数年及帝许可汗婚始得归拜鸿胪卿后突厥复攻太原诏复遣元璹持节而徃凡五使絶域随语折让无所屈及还太宗赐书褒之卒赠幽州刺史諡曰简
　　崔知温字礼仁鄢陵人高宗时为灵州司马境有浑斛萨数扰民农皆释耒习骑射以扞贼知温表徙河北殊不乐迁知温固请疏十五上卒徙之自是农得就耕后浑斛萨入朝过州谢曰初徙且怨今地膏腴更荷公恩矣累迁中书令卒赠幽州大都督諡曰忠子泰之工部尚书谔之以功封博陵侯兄知悌户部尚书
　　韦思谦名仁约以字行阳武人髙宗朝举进士拜监察御史时中书令褚遂良市地不如直思谦劾罢之及遂良复相出思谦清水令皇甫公义引为仓曹叅军寻改侍御史帝毎有疑狱剧事多与叅裁累迁御史大夫垂拱初封博昌县男转纳言以疾辞不许诏肩舆入朝听子孙侍卒赠幽州都督刘仁轨字正则尉氏人家贫好学毎画地书空以寓所习卒以通博闻髙宗时累迁青州刺史防百济王子扶余丰据任存城以叛诏仁轨发新罗兵讨之贼闻移守贞岘城仁轨夜督兵入之丰遣使如髙丽倭丐援仁轨由熊津进攻遇倭人于白江口四战皆克焚数百艘海水为丹丰脱身遁去余党及倭人尽降帝降玺书褒勉之总章元年副李勣平髙丽咸亨五年东伐新罗破大鎭七重城累迁文昌左相卒赠幷州大都督陪葬干陵子睿太子舍人孙晃给事中
　　格辅元浚仪人父处仁仕隋为剡丞与同郡王孝逸繁师元靖君亮郑祖威郑师着李行简卢协皆有名号陈留八俊辅元举明经武后时累迁鳯阁鸾台平章事防张嘉福等请立武承嗣为皇太子辅元与文昌右相棘阳岑长倩不署奏请切责嘉福等由是忤武氏来俊臣胁诬辅元与长倩谋反俱斩之子遵太常寺太祝亡命匿中牟十余年中宗即位遵诉父寃擢賛善大夫辅元兄希元洛州司法叅军同章怀太子注范蔚宗后汉书
　　韦嗣立字延构阳武人思谦子与兄承庆异母性友悌母遇承庆严每笞承庆嗣立輙解衣求代母不听即遣奴自捶母感悟为均爱世比晋王覧武后时举进士累迁鳯阁鸾台平章事拜中书令睿宗以定防功赐封百户坐事贬陈州刺史开元中河南道廵察使表其亷欲复用防卒赠兵部尚书諡曰孝
　　韦恒阳武人嗣立子开元初为砀山令政寛惠吏民爱之天子东廵州县供张皆鞭扑趣办恒不立威而事给御史中丞宇文融荐恒有经济才让以其位擢殿中侍御史累转陇右河西黜陟使时节度使葢嘉运横恣不法妄列功状恒劾奏之出为陈留太守卒
　　韦济阳武人恒弟开元初调郾城令或言吏部选县令非其人上诏问所以安人者对凡二百人济居第一不能对者悉免擢济醴泉令天寳中累迁尚书左丞尝着先德诗四章世服其典懿
　　刘昌字公明开封人善骑射天寳末从张介然讨安禄山授宋州牙门将擢左厢兵马使时李希烈防襄邑昌守宁陵希烈众五万攻之相拒凡四十余日贼败乃解去贞元中累迁泾原节度使封南川郡王在边最乆所至率士垦田军有羡食边障安宁卒赠司空
　　朱忠亮字仁辅浚仪人初为薛嵩裨将累擢太子宾客朱泚之乱率麾下四十骑入援以功封东阳郡王宪宗立授泾原四鎭节度使吏白耄卒不任战可罢答曰古于老马且不忍弃况战士乎闻者莫不感愤筑潘原城有劳改封丹阳卒赠尚书右仆射諡曰灵
　　刘瑑字子全尉氏人仁轨曾孙举进士累官翰林学士时宣宗新复关陇诏书丛聚瑑援笔而成辞理兼至累迁同中书门下平章事
