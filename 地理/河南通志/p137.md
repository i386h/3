<!-- { "loadSidebar": true } -->
　　五代【河南尹　开封尹　河阳三城节度使　河阳节度使　枢宻使　三司使】五代立国未乆一切府州官制多因唐旧未遑更革惟梁晋汉周迁都汴而后唐仍都洛阳故唐为河南尹而晋汉周则为开封尹其尹俱以储副应嗣位者为之如秦王从荣为河南尹晋王荣为开封尹是也河阳三城节度使唐建中二年始置割东畿之河阳河清王屋济源温五县之防昌三年增置孟州治河阳节度使至五代战争之际尤为重镇非其亲信莫得居之六部尚书之名起于隋自唐代宗永泰中置内枢宻使用宦者专出纳之任【王守澄尝为之王建有赠王枢宻诗】梁惩其祸更用士人改为崇政院以敬翔李振为之后唐复为枢宻使郭崇韬安重诲迭居其职权与宰相侔矣明宗罢租庸使分盐铁度支户部为三司置三司使权不归户兵二部三司枢宻之名自此始至宋遂分宰相枢宻为二文事任宰相武事任枢宻号称两府其以宰臣兼领者于枢宻书兼三司书判而晋桑维翰以宰相尹开封汉郭威以枢宻使留守邺此尤不可为典要者也
　　【后梁】康懐贞【开平初武平节度使】
　　朱友谅【砀山人广王全昱子开平中宣武军节度使】
　　朱友诲【友能弟贞明四年陜州节度使】
　　朱友能【友谅弟贞明初宋滑二州留后陈州节度使】
　　袁象先【夏邑人歴开封尹宣武节度使镇宋州】
　　温　韬【京兆华原人忠武军节度使】谢彦章【许州人贞明中河阳节度使】冯行袭【均州人匡国军节度使】　李　珽【河西炖煌人匡国军节度使】王彦章【寿昌人梁末帝郑州防御使】段　凝【开封人郑州刺史】
　　【后唐】符存审【陈州宛邱人宣武节度使】夏鲁竒【青州人郑州防御使徙河阳节度使】朱守殷【庄宗奴天成中宣武节度使】张　宪【晋阳人同光中东都副留守】王思同【幽州人同光中郑州防御使】
　　沈　斌【下邳人同光中以破蜀功为虢州刺史】
　　符　习【昭庆人天成中镇宣武】　卢　质【河南人天成中兵部尚书镇河阳】李从荣【明宗子天成中河南尹】
　　李从厚【明宗第五子天成中河南尹后为愍帝】
　　朱宏昭【太原人忠武军节度使三司】石敬塘【沙陀人天成中镇河阳三城】苌从楚【陈州人河阳三城节度使】　张延朗【开封人忠武军节度使】康义诚【长兴中河阳三城节度使】
　　【后晋】陆思铎【临黄人歴陈蔡二州刺史】　侯　益【平遥人河阳三城节度使】李从温【唐明宗侄开运中河阳三城节度使】
　　李　周【内邱人天福中开封尹】
　　史匡翰【鴈门人歴懐州刺史郑州防御使义成军节度使】
　　石崇信【高祖弟天福中河阳节度使】景延广【陜人天福中河阳节度使】石重贵【天福中开封尹】　　　石敬赟【高祖弟天福中河阳节度使】符彦卿【宛邱人河阳节度使】　　皇甫遇【正定人镇河阳】
　　顔　衎【曲阜人河阳三城节度副使】桑维翰【河南人开运中以宰相为开封尹】
　　石延煦【郑州刺史】　　　　安彦威【崞县人归徳节度使】
　　张从恩【太原人开封尹】　　　边光范【开运中权知开封府】
　　李　周【开封尹】　　　　刘审交【文安人歴陈汝二州防御使】
　　【后汉】杜重威【朔州人归德节度使】　　郭　威【尧山人枢宻使留守邺都】史洪肇【荥泽人忠武军节度使迁归徳军节度使】
　　刘　铢【陜州人权知开封府】　　刘重进【忠武军节度使移镇邓州】武行德【榆次人河阳节度使】　　刘　信【许州节度使】
　　刘承勲【开封尹】　　　　张　晖【大城人懐州刺史】
　　【后周】刘　词【大名人以使相镇河阳三城】
　　郭　荣【本姓柴邢州龙冈人广顺间开封尹后为世宗】
　　史彦超【云州人广顺中郑州防御使】郑仁诲【晋阳人显德初东京留守】赵　鼂【正定人河阳三城节度使】　赵　晖【归德节度使】
　　韩　通【太原人归徳节度使】　　王　朴【东平人显德中以谏议大夫知开封】昝居润【高唐人显徳中知开封】　白重赞【楼烦人河阳三城节度使】李重进【其先沧州人生于太原显德中归德节度使】
　　曹　翰【大名人广顺中开封尹】　王竒超【临清人河阳三城节度使】郭从义【河北都廵检使镇许州】　李　谷【汝阴人陈州刺史】
　　郭　进【博野人衞州刺史】　　荆罕儒【信都人光州刺史】
　　司　超【元城人光州刺史】　　刘崇质【显徳中懐州刺史】
　　宋【知州　判　通判　节度使　观察使　州刺史使相　权知开封府　开封尹　河南尹　应天尹　三京留守　副留守　宣抚使　招讨使制置使　枢宻使　三司使　兵部　戸部宣徽南北院使】
　　艺祖思革五季之患召诸镇节度防于京师赐第以留之干德元年始命朝臣出守列郡号权知军州事军谓兵州谓民后以文武官参为之同品曰知隔品曰判自后惟辅臣宣徽使太子太保仆射为判余并为知州知州知县之名自此始初别设以代刺史县令之权后则罢刺史而专用知州罢县令而专用知县矣又置诸州通判大郡二员余一员其节度观察使及刺史则无职掌徒有空衔为迁转之序其事务悉归本州知州通判总之节度使无定员或兼中书令及侍中通谓之使相以待勲贤故老及宰相乆次罢任者而昔日节度之权尽去宋转运使则唐节度使之任也转运之名起于唐开元二十一年裴耀卿充江淮转运使建中三年分置汴东西水陆运使以张滂班宏主之专司天下漕运宋初始分天下为十五路各置转运使初主军需粮饷后于一路之事无所不总景德间复置提防刑狱一司以分其权葢宋室惩外重之故设知州以代州刺史之权而以通判副之设转运以代节度使之任而以提刑副之内外相维权不偏授矫枉之势然也宋三京皆置尹而开封尹以太宗真宗尝为之自至道后知府必带权字避京尹之名也徽宗初蔡京奏乞罢权知府仍置牧尹各一员牧以皇子领之尹以文臣充自是乃复有开封尹其河南应天尹阙则置知府通判各一人而南北西三京并以知州兼留守司公事东京留守不常置天子廵狩亲征则命亲王大臣领之钦高初李纲宗泽始为东京京城留守后并设三京留守及副留守特遥领而己外又有宣抚使招讨使制置使有兵事则置而宋制外官无定衔崇卑悉以所带京朝职为准枢宻三司初沿五代旧制枢宻之权不归兵部而三司兼总户部度支盐铁户部无职掌元丰改官制始以三司并归户部而三司之名冺又欲废枢宻归兵部神宗不可廼止由是迄南宋不改宣徽南北院使系武职以枢宻副使充南渡以后不复置
　　【按三司之设起于唐明宗时张延朗而革于宋元丰之世枢宻之名起于唐代宗永泰年间其以士人为之始于郭崇韬安重诲诸人歴宋金元不改至明祖而始废夫有中书又有枢宻是于三省外复置一省有户部又有三司是于四司上复添一司名号冗复莫此为甚安石之请未可以人废言也】
　　【太祖】吕余庆【幽州人知开封】　　　马令琮【大名人懐州刺史】
　　高懐德【常山人归德节度使】　　张永德【并州人武胜军节度使】吴廷祚【太原人枢宻使判开封】　王仁瞻【唐州人知开封】
　　曹　彬【灵寿人忠武军节度使】　程　羽【深州人给事中知开封】赵　普【蓟人西京留守河南尹后以使相镇河阳又歴武胜军节度使】
　　钱若水【新安人开封尹】　　　张仁超【河阳节度使】
　　高保寅【开寳五年懐州刺史】　　辛仲甫【孝义人光州刺史又知开封】史　珪【洛阳人光州刺史】
　　【太宗】齐王廷美【帝弟开封尹】　　李昌龄【叅知政事知河阳】
　　陈王元禧【昭成太子雍熙中开封尹】边　珝【华州人知开封】
　　王　祐【大名人知开封】　　　刘保勲【河南人知开封】
　　崔彦进【大名人河阳三城节度使】　张士逊【均州人宰相判河南府】李　兑【临颍人以天章阁待制知河阳】盛　度【余杭人以叅政尹应天】潘　美【大名人忠武军节度使】
　　高　琼【亳州防城人许州马歩军都指挥使真宗景德元年拜忠武军节度使】宋　琪【蓟人开封尹】　　　石保吉【浚仪人节度使知河阳】李　穆【阳武人知开封】　　　刘　综【虞乡人河北转运使】
　　李继勲【元城人以使相判陈州】
　　赵昌言【孝义人知蔡州后以判尚书都省知河阳】
　　李　符【内黄人知开封】　　　蘓易简【铜山人淳化初知邓州】赵延进【顿丘人淳化初知邓州】　雷德骧【郃阳人知懐州】
　　田　钖【嘉州洪雅人知陈州】　　师　颃【内黄人知陜州】
　　雷有终【郃阳人知许州】　　　薛　映【蜀人知相州】
　　索　湘【盐山人知相州】　　　王　沔【知懐州】
　　宋太初【晋城人懐州团练使】　　董　俨【洛阳人知光州】
　　符昭寿【宛丘人光州刺史】　　王　明【成安人光州刺史】
　　【真宗】温仲舒【河南人礼部尚书知河阳】　向敏中【开封人知河南兼西京留守】李　防【大名人知应天府】　　张齐贤【曹州人以宰相判河阳】王延德【东明人懐州防御使】　　寇　准【华阴人河阳节度使歴知相邓陜州】张知白【沧州人南京留守】　　梁　颢【郓人翰林学士权知开封】刘知信【邢人驾前副都部署知河阳】毕士安【云中人权知开封】
　　魏咸信【节度使知河阳】　　　陈　恕【南昌人权知开封】
　　魏　羽【婺源人权知开封】　　王　曙【河南人权知开封】
　　孙　仅【汝阳人权知开封】　　张　雍【徳州人权知开封】
　　杨　询【宣城人懐州团练副使】　慎从吉【信安人给事中权知开封】石　普【幽州人节度使知河阳】　王　显【河阳三城节度使】
　　李　濬【信都人知开封】　　　薛　田【河东人知开封】
　　李　至【正定人武胜军节度使】　李　淑【徐州人谏议大夫权知开封】王　随【河南人权知开封】　　周　起【邹平人枢宻直学士权知开封】
　　乐黄目【权开封府】　　　　祖无择【上蔡人龙图阁学士知郑州】陈尧叟【阆中人右仆射知河阳】　张　咏【鄄城人枢宻直学士知陈州】薛　奎【绛人龙图阁待制权知开封】
　　王　曽【益都人知应天府又以使相判河南府】
　　曹　灿【灵寿人彬子河阳节度使】
　　吕夷简【寿州人知开封府后以武胜军节度使判陈州】
　　程　琳【博野人给事中权知开封】　冯元方【濮州人知应天】
　　李　廸【幽州人以宰相出判河南府又知河阳】
　　贾昌朝【正定获鹿人知应天又判许州】狄　棐【长沙人知陜州后知河南】丁　谓【长洲人太子少保分司南京】吕　端【安次人知蔡州】
　　贾昌衡【正定获鹿人昌朝弟知应天】杨　亿【蒲城人知汝州】
　　刘　筠【大名人知邓州】　　　谢　绛【富阳人知邓州】
　　赵良规【洛阳人知陜州】　　　陈　贯【安阳人知衞州】
　　陈文顗【仙游人光州刺史】　　姚　坦【济阴人光州刺史】
　　边　肃【楚丘人知光州】
