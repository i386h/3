<!-- { "loadSidebar": true } -->
　　王谟妻石氏武安人谟卒孀居三十余年嘉靖中旌表
　　髙金妻呉氏彰徳衞人金殁自缢有司表其门张世英妻孙氏安阳人英殁三日自经
　　刘嘉仕妻焦氏安阳人仕暴卒阅七日自缢于柩前
　　王佺妻杨氏本山西人侨寓安阳佺暴卒杨絶饮食数日卒
　　唐造妻李氏安阳人造卒守志四十余年
　　申瑁妻牛氏安阳人瑁卒守节五十余年
　　张环妻钟氏安阳人环卒守节终身
　　谭成妻马氏安阳人成卒守节终身
　　姚相妻韩氏安阳人相卒孀居六十年
　　余文隆妻邵氏彰徳衞人隆卒守志四十余年刘兴妻韩氏安阳人兴卒守节三十年
　　曹继宗妻李氏安阳人继宗殁李年二十五守节六十三年
　　秦仲寳妻胡氏安阳人寳殁抚孤三十余年提学副使杨以粟布给之表其门
　　呉海妻冀氏安阳人海殁守节三十余年
　　王藩继妻全氏藩殁守节终身
　　王遵孟妻张氏安阳人遵孟殁守节三十三年陈志言妻阮氏汤隂人夫殁与姒王氏守节终身知县朱可进表其门曰一门双节
　　冯韶妻王氏临漳人韶卒守节五十余年
　　程琛妻陈氏临漳人夫病割股疗之夫卒寻不食死
　　张鳯翼妻桑氏内黄人鳯翼甫游泮即逝桑年二十二奋志苦节抚遗孤中侯领壬午科乡荐年五十而终万歴十七年旌表
　　贾遇光妻李氏内黄人遇光殁李氏年二十五抚棺恸哭自缢以殉事闻旌表
　　王安妻刘氏内黄人安卒氏年二十五遗孤长珍方二嵗次拱尚未周防防坚守孝事舅姑备尝艰苦而志节愈坚子孙鼎盛人以为苦节之报万厯九年旌表
　　刘梦祥妻厐氏安阳人梦祥崇祯壬午举人流防掠水冶夫妇被执厐佯好语贼纵其夫乃大骂被害时水冶抗节死者二十五人姓氏详载县志共建坊于水冶镇东门外
　　王永康妻杨氏临漳人夫殁守节姑病割股以进艰苦教子守节终身
　　王正心妻郭氏临漳人被贼掠不屈投井死寗友直妾张氏夫殁正室欲嫁之氏乗夜自缢于柩旁
　　杜化妻厐氏杨溢妾王氏俱临漳人贾安妻栗氏林县人陈金妻张氏厐喜成妻李氏俱武安人皆殉夫死
　　李登妻赵氏郑永禄妻王氏杨文采妻张氏俱涉县人贼至皆自尽
　　李鸣时妻张氏内黄人夫殁守节卒
　　路守库妻卢氏内黄人姑病氏割股疗姑事闻旌表
　　杜维之妻郑氏内黄人夫殁氏年二十三守节终身至八十二嵗卒事闻旌表
　　皇清张玉野妻杨氏武安人夫出邻人曲星潜入室欲汚之氏怒骂殴击星刺之立死星伏诛
　　刘九福妻宋氏临漳人姑病氏割股以进姑寻愈王迩遴妻李氏林县人夫殁絶粒而死
　　董自修妻刘氏临漳人夫殁家贫守节养姑及姑殁痛哭呕血死
　　崔进经妻郭氏林县人夫殁氏年二十二育养遗腹子氏兄受赂逼令改嫁自缢死
　　庠生张懋宗妻王氏安阳人夫殁事孀姑抚防子守节终身
　　吏部郎中王伯勉妻于氏汤隂人夫殁氏年二十五欲以死殉姑劝之曰汝死老防何依乃养老抚孤守节终身
　　庠生贾邵妻徐氏武安人夫殁氏年二十六勤纺绩以营塟抚子成立守节终身
　　庠生李格民妻厐氏武安人夫殁氏断髪毁容抚育孤子守节四十余年顺治十七年　旌表髙攀妻赵氏临漳人夫殁氏年二十苦节四十年康熈二十四年　旌表
　　张象爌妻李氏武安人夫殁氏年二十九辛勤教子苦节四十年康熈三十年　旌表
　　徐滚妻张氏安阳人夫殁遗孤数月誓死守节事孀姑惟谨姑死殡塟如礼氏父年老无依遂同居以尽孝养邻人冯三欲汚之氏怒骂不已昏夜被杀狱成冯论抵时氏已守节二十二年矣康熈三十八年　旌表
　　张栋妻白氏武安人夫殁氏年二十三事孀姑抚二子守节四十三年康熈四十三年　旌表庠生李尔嘉妻王氏武安人夫卒氏年二十五纺织养姑寒暑不懈姑殁典衣鬻钗以营防塟训教二子皆为诸生守节五十三年康熈四十三年旌表
　　蒋文徳妻萧氏安阳人文徳夙与狭邪翁好学同居文徳出外翁入室强奸氏怒骂被杀死康熈五十二年　旌表
　　庠生李曔妻田氏林县人夫殁氏年二十奉事孀姑孝养无缺遗孤培未周嵗氏抚育教诲稍长令就傅纺绩课读寒暑不辍伯姒殁所遗二子一女俱防悉氏抚养婚娶及与伯氏分防仅取薄田数亩余悉以让伯氏守节四十八年康熈五十二年旌表
　　张玉生妻程氏涉县人邻人贾黑子窥氏夫外出夜持刃入室逼奸氏坚拒不从黑子持刃刺不殊越七日死黑子伏法康熈五十五年　旌表庠生王美滋妻李氏武安人夫殁氏年二十八翁姑怜其防而无子劝其改适氏毁容断髪誓死靡他后取伯氏次子为嗣守节三十五年康熈五十九年　旌表
　　孙竒模妻杨氏安阳人模殁姑因防子成疾氏昼夜侍汤药不懈伯有一子名自来姑命与氏承祧后伯病笃无子氏请于伯曰自来虽姑命承继然大宗岂可无嗣乃取其孙以承祧自来仍归伯氏守节五十二年雍正三年　旌表
　　王造妻张氏内黄人夫殁氏年二十矢志氷操上事翁姑下抚孤子守节四十四年雍正三年　旌表
　　庠生尚镮继妻丁氏安阳人夫殁氏年十八翁姑垂老家徒四壁氏昼夜纺绩尽心孝养夫遗二子二女皆前妻张氏所生氏辛勤抚养一如己出守节六十五年雍正八年　旌表
　　张玺妻余氏安阳人夫殁氏年二十八日夜纺绩事舅姑抚孤子成立守节五十六年雍正八年旌表
　　武举员清继妻张氏安阳人随夫宣化府独石营守偹任夫殁氏年二十六姑怜其少劝之他适氏以头触地血流满面誓不再适时因贫窘夫柩权厝宣化后至康熈五十七年氏携子同氏弟张大化赴宣扶柩归里艰苦备尝奉事姑嫜昼夜纺绩以备甘防及姑殁哀毁尽礼守节四十五年雍正八年　旌表
　　杨若达妻田氏安阳人夫殁氏年二十四亲老子防室如悬磬氏昼夜纺绩以养舅姑教育孤子守节三十年雍正八年　旌表
　　陈国良继妻张氏安阳人因夫无子劝夫纳妾未几氏生一子次年妾复生一子妾故氏抚庶子无异己出夫殁氏年二十三氏母哀其年少讽之他适氏曰二雏无依去则陈氏之祀斩矣恸哭仆地其母不敢言守节四十一年长子陆典防领乡荐次子陆韬名列胶庠雍正八年　旌表
　　廪生王季勋继妻郭氏汤隂人夫殁氏年二十五夫遗前妻一子氏生一女尽心抚养婚配未几子媳相继殁遗孙甫六嵗氏复抚育成立备歴艰苦守节四十四年雍正八年　旌表
　　许潜修妻李氏汤隂人夫殁氏年二十九絶食三日以死自誓姑劝谕之始强饭事翁姑抚孤子守节四十八年雍正八年　旌表
　　张箂妻白氏武安人夫殁氏年十八屏絶饮食欲以身殉翁姑劝慰至再始饮食守节二十六年雍正八年　旌表
　　姚大声妻张氏安阳人夫殁氏年二十六事舅姑尽孝课二子成立守节三十一年雍正十年　旌表
　　庠生姚万象妻毛氏安阳人夫殁氏年二十五孝养翁姑训子有成守节五十九年雍正十年　旌表
　　王春元妻李氏安阳人夫殁氏年十九勤纺织以奉衰翁生养死塟俱尽礼取犹子为嗣抚育成立苦节四十九年雍正十年　旌表
　　阎沛泽妻白氏安阳人夫殁氏年二十八敬事衰翁教育孤子守节三十一年雍正十年　旌表田泽霖妻贾氏临漳人夫殁氏年十九生一子甫二嵗氏事姑尽孝训子入庠守节五十二年雍正十年　旌表
　　庠生冀玠继妻张氏武安人夫殁氏年二十六玠前妻所遗二子俱防氏恩养不啻己出后二子相继殁氏又抚孤孙成立苦节五十五年雍正十年旌表
　　李时中妻韩氏武安人夫殁氏年二十七孝事舅姑训子成立守节四十七年雍正十年　旌表杨广大妻刘氏安阳人夫殁氏年二十一无子誓不再醮奉舅姑抚夫防弟守节四十年雍正十一年　旌表
　　许玉吉妻龙氏安阳人夫殁氏年二十四奉亲抚子守节三十一年雍正十一年　旌表
　　庠生孙昶妻刘氏夫殁氏年二十二无子守节三十五年雍正十一年　旌表
　　庠生白成捷妻韩氏安阳人夫殁氏年二十三奉姑抚子苦节五十二年雍正十一年　旌表庠生贾宏妻李氏安阳人夫殁氏年二十养亲如礼训子有方与选拔守节四十一年雍正十一年旌表
　　李天申妻刘氏安阳人夫殁氏年二十事舅姑抚孤子克尽孝慈守节六十五年雍正十一年　旌表
　　庠生贾懋猷妻赵氏武安人夫殁氏年二十七事孀姑尽孝抚嗣孙有成苦节二十八年雍正十二年　旌表
　　监生宋文柯妻张氏武安人夫殁氏年二十二孝事孀姑抚育孤子守节三十三年雍正十二年旌表
　　马恒妻李氏武安人夫殁氏年二十事祖翁姑抚遗腹子守节四十五年雍正十二年请　旌卢禄妻王氏安阳人逺族侄卢杰事数欲行奸乗间调之痛骂不从杰事复夜持芟刀排户求奸王氏惊呼号救杰事惧即以刀刺其喉时卢禄熟寐方醒亦被刺夫妇俱毙雍正十二年请　旌衞辉府
　　周衞宣公夫人齐侯之女嫁于衞至城门而衞君死保母曰可以还矣女不听遂入持三年之防毕弟立请曰衞小国也不容二庖请愿同庖终不听衞君愬于齐齐使人告女女亦不听乃赋我心匪石之诗以自誓
　　衞庄公夫人庄姜齐东宫得臣之妹美而无子公又娶于陈戴妫生桓公庄姜以为己子庄公卒嬖人之子州吁弑桓公戴妫归于陈庄姜作燕燕之诗送之
　　衞世子共伯之妻共姜共伯蚤死共姜守节父母欲夺而嫁之不许作栢舟之诗以自誓
　　衞定公夫人定姜定公恶孙林父林父奔晋公使郤犨为请还定公欲辞定姜曰不可是先君宗卿之嗣也大国又以为请而弗许将亡定公遂复之定公卒立敬姒之子术是为献公慢侮定姜卒为孙寗所逐出亡至境使祝宗告亡且告无罪于庙定姜曰不可公之行舍大臣而与小臣谋一罪也先君有冡卿以为师保而蔑之二罪也余以巾栉事先君而暴妾使余三罪也告亡而已无告无罪其后献公复得反国君子谓定姜能以辞教衞宗二顺衞宗室灵王之夫人而及其傅妾也秦灭衞乃封灵王使奉其祀灵王死夫人无子而寡傅妾有子傅妾事夫人甚谨久之欲出居外傅妾泣而对曰夫人欲使灵氏受不祥三耶不幸早终是一不祥也夫人无子而婢妾有子是二不祥也夫人欲出居外使婢子居内是三不祥也妾岂敢以少贵故变妾之节哉夫人不许傅妾退谓其子曰夫人将欲居外使我居内此逆也处逆而生岂若守顺而死哉遂欲自杀其子泣而守之夫人闻之感遂许之傅妾供养不衰故衞人谓之二顺云
　　唐刘寂妻夏侯氏名碎金滑州胙城人父长云为盐城县丞因疾防明碎金乃求离其夫以终养经十五年兼事后母以至孝闻及父卒毁瘠殆不胜防被髪徒跣负土成坟庐于墓侧每日一食如此者积年贞观中旌表赐以粟帛
　　衞州女子侯氏史思明之叛侯氏与滑州女子唐氏青州女子王氏相与防血赴行营讨贼滑濮节度使许叔冀表其忠皆补果毅
　　元卢敬妻时氏衞辉人敬卒氏年二十四自誓不践二庭抚育防子时祖姑八十余竭力奉养朝夕不怠至大三年事闻旌表
　　陈克敬妻赵氏辉县人克敬殁赵时尚少奉养舅姑誓不再醮至正十五年事闻旌表
　　李聚妻王氏获嘉人孝子全之母有淑徳生一子二女夫卒时年二十四励志不贰人莫能夺拾穗纺绩抚育孤子有古烈妇风总管许上闻旌表其门
