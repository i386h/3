<!-- { "loadSidebar": true } -->
　　汉申屠蟠字子龙陈留外黄人九嵗丧父哀毁过礼庐于冢侧致甘露白雉之祥服除不御酒肉十余年毎忌日辄三日不食当时以孝称蔡邕深器重之
　　晋庾衮字叔褒鄢陵人事亲以孝称武帝咸宁中大疫二兄俱没次兄毗复危殆疠气方炽父母诸弟皆出处于外衮独留不去疫势既息家人乃返毗得瘥衮亦无恙父老咸异之初衮诸父并贵盛惟父独守贫约衮躬亲稼穑以给供养而执事勤恪父殁作筥卖以供母母终服丧居于墓侧或有斩其丘木者莫知其人乃召集邻人而自责焉因叩头涕泣父老咸悲之自后人莫之犯
　　南北朝庾道愍鄢陵人庾氷孙少孤贫所生母漂流交州道愍尚在襁褓及长知之求为广州绥宁郡佐至郡去交州尚逺乃自负担冒而进仅得自达求其母经年不获日夜悲泣尝入村值暴雨寄止一家有一妪负薪自外还道愍心动访之即其母也于是俯伏号泣逺近聚观莫不挥泪乃迎而归
　　袁廓之字思度阳夏人因父死非罪终身不听音乐布衣蔬食足不出戸誓不臣宋时人比之晋王裒云顔延之每见叹曰有子如袁廓之足矣齐国建仕至太子洗马
　　袁彖字纬才阳夏人仕宋为武陵内史兄顗见诛宋明帝投尸江中彖与旧奴一人微服求尸四十余日乃得密瘗石头后冈寻改葬焉初彖幼而母卒养于伯母王氏彖事之如生母
　　袁昂字千里阳夏人袁顗子初明帝诛顗蔵其首于武库以漆题顗名志之时昂五嵗匿于庐山元徽中防赦得归乃以顗首还之昂号恸呕血絶而复蘓以泪洗所题漆字皆灭人以为孝感所致葬讫更制服庐于墓次终身不听音乐歴齐梁官至尚书令昂雅有人鉴入其门者号登龙门卒諡穆正有集二十巻
　　袁最阳夏人父粲宋顺帝升平初尽忠宋室谋诛萧道成不克被获戴僧静奋刀直前欲劈之最大叫抱父乞死兵士莫不陨涕粲谓最曰我不失为忠臣汝不失为孝子父子俱遇害百姓哀之庾沙弥鄢陵人仕齐为参军嫡母刘氏寝疾沙弥晨夕侍侧衣不解带或应鍼灸辄以身先试及母殁冬不衣绵纩终丧不食盐昼夜号恸墓在新林忽生旅松百株枝叶郁茂有异常松刘好噉蔗沙弥终身不忍食梁武帝召见嘉之特加宠异官其二子
　　阮卓尉氏人性至孝父问道梁岳阳王府记室参军随镇江州卒卓年十五自都奔赴水浆不入口者累日载柩还都中流遇暴风船防没卓仰天悲号俄而风息人以为孝感所致
　　王崇字干邕雍丘人兄弟并以孝称仕梁州镇南府主簿母殁居丧哀瘁杖而后起服阕复丁父忧是年风雹所经禽兽皆死草木摧折至崇田畔风雹辄止后除服仍居墓侧有鸟巢屋乳三雏驯而不惊守令以闻诏表其门
　　唐张士岩汴州人　任客奴鄢陵人　家师谅　董允恭俱陈留人　杨思贞尉氏人　潘良瑗　潘季通俱中牟人　时恵珣阳武人　杨嵩珪　许由　李颐道俱封丘人皆以孝称诏旌其门仍命州县存问复其赋税
　　宋张仁遇开封人四世同居
　　李居正开封人七世同居
　　元尹萃洧川人至治初逰学京师忽梦母疾心怪之驰归母已殁居庐蔬食哀毁骨立每鸡鸣而起手治祭馔诣墓所哭奠虽风雪不废父辅臣尝病疫萃侍汤药衣不解带夜则祷天愿代父命数日疾愈乡里嗟异之
　　扈铎兰阳人蚤孤育于伯父及长事伯父如所生伯父无嗣铎为买妾及伯父卒遗腹生一男铎常抱哺与同起卧十年不少怠弟病铎夜祷于天曰天祸余家铎父子可殱一人勿丧吾弟使伯父无后明旦弟愈及母卒铎庐于墓侧值嵗饥多盗宗族劝之归终弗从
　　刘源中牟人母呉氏年七十余病甚不能行适乱兵火其庐邻里俱逃源力不能救乃呼天号泣趋入抱母焚死
　　刘徳泉杞县人早丧母父荣再娶王氏生二子居敬居元徳泉抚爱殊摰及后母卒益相友爱至元末嵗饥父使析居徳泉泣諌不听乃各受其业去久之父卒兄弟相约同防和好如初郡守以闻诏表其闾
　　陈善汴梁人事亲以笃孝称诏复其家
　　韩荣　刘斌　张裕　何泰　史恪　髙成　邓孝祖　李文渊　杜天麟　张显祖俱汴梁人居丧庐墓以有司请诏并旌之
　　丁煦汴梁人八世同居
　　夏全鄢陵人　阎让中牟人俱以孝义称事闻旌表
　　明丘铎祥符人师事青田刘基通儒书兼习医家言至正末避地四明明初铎弟钧为防稽巡检铎奉母之官未防母病铎昼夜泣祷乞以身代及殁哀恸几絶卜葬鸣鳯山之原结庐墓侧朝夕悲号其地多虎闻铎哭声辄避去防稽人咸称铎为真孝子学士宋濂传其事
　　岳仲明本固始人宋鄂王七世孙洪武初徙家于汴仲眀少立清节隠居不仕尝庐墓九年有司以孝防举三召不起赐号纯孝先生今三召冢尚存所着有遗安集蔵于家
　　李堪封丘人性纯孝母贾氏病堪甞粪甘苦以验差剧及卒庐于墓侧洪武间诏旌其门
　　髙朗字显明杞县人父卒庐墓事闻旌表
　　江泰太康人母卒庐墓洪武末旌表
　　刘大阳武人家贫值嵗饥佣工里中以养父母父母相继卒大徒跣营葬庐墓六年永乐间旌表李兴洧川人母殁庐墓三年负土筑坟冬夏徒跣雨雪不避邑人称孝
　　陈瑛封丘人生母早丧事嫡母翟氏孝谨翟卒庐墓三年白兔乌鹊并集于舎事闻诏旌其门轩茂良太康人父卒庐墓正统初旌表
　　解礼鄢陵人幼纯笃父母殁庐于墓侧负土垒坟手栽柏树数千株谋凿井以资灌溉一日偶出庐行数步如有人附耳者曰此有井及掘地果得一井复有双兔驯扰墓上人称孝感
　　朱安周府宗室一嵗丧生母事父与继母至孝父疾危刲股以进父病遂愈后年近七十追慕生母庐于墓侧事闻旌表
　　李斌祥符人母卒庐墓事闻诏旌其门
　　陈智太康人少失怙恃侍祖母以孝称及卒庐墓三年事闻旌表
　　郭存志太康人父母相继卒庐墓三年景泰间旌表
　　张缙鄢陵人幼孤育于祖母刘后刘卒缙庐墓三年天顺间旌表
　　萧盛阳武人七嵗时母时氏卒号恸几絶乡人竒之后父卒庐墓三年有青蛇驯扰之异事闻旌表陈铠祥符人性至孝家贫妻死不复娶父尝遘痿疾十余年铠躬执炊防亲调汤药朝夕扶抱无少懈比卒哀毁骨立其季父老而无子铠请复同居侍养如父事闻成化十八年旌表
　　史经祥符人周府仪宾母卒庐墓三年诏旌其门李朝用杞县人母卒哀戚三年事闻旌表
　　陆清祥符人任邹县训导父母病日夜侍榻前衣不解带药食必亲居二丧水浆不入口者三日既葬朝夕哭奠无异初丧枯其右目人咸怜之事闻旌表
　　朱睦梁字仲甫祥符人周府宗室年六十父母疾躬侍汤药及卒居丧庐墓白乌翔集服阕不归周王屡召始还事闻赐勅币旌奨
　　马太极杞县人嘉靖间兄弟分产尽让于弟以孝友闻
　　张太康人庠生流贼破城父秉伦抱病铉左右扶持冒死不去贼义释之
　　张名显洧川人庠生慷慨好义嵗大祲散谷赈饥全活甚众西山保负正供三百余金名显倾赀代完出桁杨者数十人合里颂之
　　耿光太康人庠生世业农父应科乐善好施七世同居子姓百口光事继母孝教诸弟严置圆几二外则男子以次共食内则妇女以次共食扁其堂曰效艺尝赴省试拾遗金数百于旅舎俟其人归之光尝自言行事当以圣贤为法始无悔事立心当求神可鉴始无愧心其刻志励行如此梁锡匠中牟人性至孝父殁哀恸致毁妻哭其夫又卒邑人哀之
　　朱肃沈　郑伦俱陈留人　康温徳通许人　田密　吕应俱仪封人　赵恵尉氏人以上皆居丧庐墓者
　　刘起鳯陈留人天性孝友随父京邸父卒千里扶柩形毁骨立同两弟共防侍母四十年无间言母卒分析任弟择取惟取圗书数巻而已筑桃花馆日与弟赋诗挥翰以娱志不求闻达着落花集一巻
　　谢钦仪封人母殁尽哀嵗饥盗起独不犯钦庐赐旌
　　徐自化通许人八嵗随母掇野菜忽有狼突至撄其母自化持棍奋击保防其母若有神助人称至孝
　　赵千里尉氏人父有遗妾祖母遣去未几生子千里欲收养之祖母不可既而渐长密往觇视归报祖母曰此子声音笑貌宛然吾父又何疑焉遂赎归成立以产中分之
　　侯体直兰阳人事二亲色养备至处兄弟无间言遇亲族急难即倾囊相助以子良翰贵
　　国朝赠奉直大夫刑部清吏司郎中祀乡贤
　　陈思恭兰阳人事亲以孝闻乐善好施遇贫乏不惜倾囊以赠以子衷一贵
　　国朝赠奉政大夫户部江西清吏司员外郎祀乡贤刘心干太康人嵗贡崇祯十一年嵗大祲饥民相聚为盗心干输粟五百石银一千两呈请筑堡自守两院上闻奉勅修建明末大乱独此堡全活最多张文光祥符人明崇祯戊辰进士任曲沃丹徒县令
　　国朝授钱塘令后累官江南池太道副使性孝友父母
　　卒庐墓三年卒祀乡贤
　　皇清刘朝佑祥符人邑诸生亲疾吁天愿减算以延亲夀及殁哀毁骨立居丧如礼五世同居庭无间言阖邑举其孝友雍正二年　题授湖南县知县刘星祥符人庠生性至孝十三嵗丧父哀毁逾常母病刲左股以进疾遂瘳生平虽盛暑未尝袒裼恐人见其痕后以子士聪贵　赠文林郎工科掌印给事中
　　蘓湄祥符人年十五时母病尝粪辨甘苦及卒寝苫枕块守礼不就婚雍正四年　旌表
　　邓袭爵封丘人孝行淳笃孺慕终身邑人公举其孝雍正十年　旌表
　　傅尔佺兰阳人邑诸生事亲色养备至父病尝粪呼天求代父卒庐墓三年祭必尽哀雍正十年旌表
　　李悃尉氏人以木匠营生父患痿痹悃事之维谨遇嵗歉不能养乃乞食于市归以啖父后得赈谷担石虑不可长继日舂升许供父而以糠粃自咽及父病剧夜中隣人犹闻悃抚摩嗟泣声迨迟明则悃已抱父足死矣其父亦一恸而絶乡里怜其孝为收葬焉雍正十一年　旌表
　　张都甫祥符人顺治辛丑进士累官通政司右叅议幼失怙恃出继都姓常呼天号泣以不及见所生为恨侍继父承顔顺志处族党间无间言乡人称之祀乡贤
　　张养防祥符人明崇祯壬午举人
　　国朝授洛阳教谕陞江南武进县令性恬退少宦情致
　　仕归事亲色养备极甘防祀乡贤
　　王珽祥符人性纯孝年八嵗时侍祖疾母氏刲股疗翁珽十指忽痛趋问知故卒饮泣不言以成母孝与子符震同登甲子乡榜乙丑成进士部檄促选依依不忍去膝下父母迫之不得已至都一夕忽梦中惊悸恍惚母氏刲股时情状急驰归母疾已大渐人以为诚孝所感服阕父复促之就铨得新贵令防裁缺即归养絶意仕进生平学宗程朱淹贯经史尤邃于易祀乡贤
　　耿燿太康人邑诸生少从兄光学事之如父凡出入起居必谘禀而后行光尝与之财燿曰家有长兄我无用此为也壬午闯贼陷太康燿率弟炳肩舆舁母避河朔贸布以供甘防母病燿朝出经营暮归侍疾衣不解带者累月母殁扶柩渡河殡于祖茔防镇帅髙杰兵作乱道路梗塞燿挽车于刀途血路中不恤也时定兴耿权与弟极以孝友称炳尝慕其为人订为兄弟分宅以居且赠田四顷其义谱有云性地成宗心源为谱孙征君竒逢为作三耿合传
