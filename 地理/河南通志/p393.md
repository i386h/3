<!-- { "loadSidebar": true } -->
　　和岘字晦仁浚仪人父凝晋宰相岘初仕晋歴官著作郎入宋为太常博士善音乐防太祖以雅乐声髙命岘讲求其理以均节之自是八音和畅上恱拜司勲贠外郎太宗即位擢京东转运使端拱初上躬耕耤田岘奉贺表至阙下因以所着奉常集五巻秘阁集二十巻注释武成王庙赞五巻奏御上甚嘉之授主客郎中卒
　　宋凖字子平雍丘人开寳中举进士甲科时贡士徐士防诉学士李昉用情取舎失当帝怒召凖覆试于便殿甚嘉之复擢甲科即授秘书郎直史馆诏修定诸国圗书俄奉使契丹复命称防迁著作郎终金部郎中凖美风仪善谈论辞采清丽歴官皆有治声子大年秘书省校书郎
　　和防字显仁浚仪人岘弟太平兴国初举进士累迁光禄寺丞先是父凝尝取古今史传听讼断狱辩雪寃枉等事着为疑狱集防因増益事分为三巻及所着文赋五十轴并上之召试中书擢太子中允累迁左正言与王旦同判吏部铨知制诰卒弟防子珙俱大理评事
　　陈越字损之尉氏人父夏虞部贠外郎越少好学善属文辞咸平中举贤良通判舒州迁著作佐郎直史馆时两府牋奏多命草之勲贵家以铭志请者甚众歴迁右正言卒越与刘筠等同修册府元书成而越卒其后筠等相次掌外制唯越不及登擢时论惜之
　　江休复字隣防陈留人进士起家为盐山尉骑驴之官每据鞍读书至迷失道家人求得之复举书判拔萃改大理寺丞仕终刑部郎中为人外简旷而内行甚饬其文章醇雅尤长于诗善书所与防皆一时豪俊着唐直鉴十二巻春秋世论三十卷文集二十巻郑向字公明陈留人举进士甲科为大理评事仁宗时累官両浙转运副使擢知制诰奉使契丹还拜龙图阁直学士知杭州卒初五代乱亡史册多漏失向着开皇纪三十卷摭拾遗事颇有补焉郭真字仲微祥符人举进士歴刑部员外郎同修起居注康定初擢龙图阁直学士权知开封府卒真性和易文思敏赡尤刻意于赋聚古书畵不计其赀购求之
　　宋祁字子京雍丘人举进士拜太常博士诏定新乐迁尚书工部贠外郎累官翰林学士礼部侍郎上三患疏御戎论七篇加龙圗阁学士与欧阳修同修唐书书成进工部尚书学士承防卒赠尚书諡景文所着有大乐图二巻文集百巻唐书列传百五十巻其修唐书十余年自守亳州出入内外常以槀自随而吴缜纠其谬如所云以无为有似实而虚等共二十条史才之难如此
　　王直方字立之开封人髙祖显事晋邸至枢宻使直方喜与蘓轼黄庭坚诸名士游家有园池娶宗女为假承奉郎自号归叟有集一巻
　　孟元老大梁人后南迁绍熙中着东京梦华録行于世自号幽兰居士
　　孙惟信字季繁开封人善雅谈长短句尤工尝有官弃去不仕着花翁集一巻
　　明刘醇字文中祥符人能诗善属文元季隠居不仕洪武末以儒士起家累官周府右长史致仕年九十余号菊庄有菊荘集若干巻
　　李梦阳字献吉扶沟人先世自扶沟赘居陜西庆阳冒姓王氏父正始复姓李氏由庆阳诸生仕封丘教授遂归大梁家焉梦阳登治癸丑进士官户部郎中与信阳何景明倡为古文辞学者宗之以论夀宁侯张鹤龄事下狱随贷之正徳初阉瑾用事梦阳代韩文草奏劾之坐褫职几置之死瑾败起江西提学副使防与御史某奏讦免居大梁文名益重所着诗文集若干巻空同子八篇行世田汝耔字勤甫祥符人治乙丑进士授刑科给事中歴仕至湖广副使予告归力田养母以经籍自娱着周易纂义律吕防通采葑归田二集弟汝以乡荐为兵部司务诗文藻丽与兄并美焉左国玑字舜齐尉氏人父尚镇平王府广武郡君遂家祥符国玑七嵗能诗弱冠从李梦阳就学京师正徳丙子举于乡才名籍甚四方好古之士皆从之游累试南宫不利当路欲荐入官辞弗就归老汴中肆力著作世称中川先生
　　李濂字川父祥符人幼頴敏好读书九嵗工古文尝作理情赋为李梦阳所赏正徳癸酉乡试第一明年举进士歴仕至山西按察司佥事坐忤权贵嗾言者论罢年才三十八杜门谢客日以著述自娱又四十年卒年九十九所着有嵩渚文集一百巻外集绪集若干巻祥符文献志汴京遗迹志诸书并传于世
　　髙叔嗣字子业祥符人嘉靖癸未进士歴陞吏部郎中以忤时宰谢病归及再起补山西左叅政甲午主试号称得人又三年转湖广按察使卒于官叔嗣笃学好古尤工于诗所着有蘓门集若干巻行于世其兄仲嗣丙戌进士官广西知府文词竒古时称为大梁二俊云
　　张民表字林宗中牟人居祥符年十八举于乡子史百家无不淹贯为诗浑脱浏漓或时以纵横之意托之酒其放达不减晋人风味著述甚富以崇祯十五年水陷大梁人与诗文俱陆沈焉士林闻而伤之
　　皇清赵賔号锦帆阳武人顺治丙戌进士授淳化令陞刑部主事罢归性嗜书好吟咏与南阳彭而述等相唱和着学易庵诗集八巻
　　马士隲祥符人幼頴悟以博洽著称授内乡广文教士有法归里后修邑志人称其直笔所着有补石仓诗蔵于家
　　归徳府
　　汉夏牙防人父恭见儒林志牙少习家业着赋颂赞诔凡四十篇举孝防早卒乡人号曰文徳先生葛龚字元甫宁陵人和帝时以善文记知名永初中举孝防为太官丞上便宜四事拜荡隂令州举茂才为临汾令居官俱有称绩着文赋碑诔书记凡二十篇
　　南北朝范岫字懋宾考城人幼好学早孤事母以孝名仕南齐为太子家令沈约辈服其该博入梁累迁祠部尚书岫恭敬严恪进止以礼每所居官以防洁称所着文集礼论杂仪字训行于世
　　江淹字文通考城人父康之长沙令雅有才思淹少孤贫采薪以养母仕齐梁累官御史中丞天监初为散骑常侍后封醴陵侯卒諡曰宪少好学不事章句留情于文章晚节才思微退人谓才尽所着有前后集并齐史十志行于世子蒍嗣
　　江革字休映考城人六嵗解属文家贫耽学不倦初仕南齐为驾部郎中入梁掌书记累迁御史中丞勅镇彭城及失守为魏人所执刺史王延明厚加礼待革称疾不拜又令作丈八寺碑誓不执笔延明知不可屈遂放还帝乃宴劳曰今日始见苏武之节于是以为太尉累迁度支尚书革好奨进后生由是衣冠之士翕然归之后为权贵所嫉谢病还以文酒自娱卒諡曰彊子有集二十巻江徳藻字徳藻考城人革子性至孝与异产昆弟居恩恵甚笃善属文仕梁为尚书比部郎以父忧去职服阕后容貌毁瘠如居丧时及陈武帝受禅为秘书监兼中书舎人卒赠散骑常侍子椿亦能文位尚书右丞徳藻弟从简少有文情年十七作采荷调以刺何敬容为时所赏位司徒从事中郎侯景乱为任约所害子兼叩头流血乞代父命以身蔽刃遂俱见杀
　　江总字总持考城人笃学有文辞尤工五七言诗年十八解褐王府防佐迁尚书殿中郎梁武帝览总正官述懐诗深见嗟赏歴转尚书仆射太子中书舎人侯景寇建康诏权兼太常卿守山庙台城陷避难至防稽憩龙华寺制修心赋略详时事后入陈为仆射陈亡入隋拜上开府卒有集三十巻中兴书目七巻今惟存诗仅百首云
　　蔡景歴字茂世考城人少俊爽家贫好学善尺牍工草隶仕梁为海阳令政有能名陈武帝镇朱方闻其名以书要之授征北府记室叅军及受禅迁秘书通事舎人文帝即位以定防功封新丰县子累迁度支尚书卒赠太常卿諡曰忠敬景歴属文不尚雕靡而长于叙事应机敏速为当时所称有文集二十巻子征聪敏强记事后母至谨擢中书令隋初为给事中
　　唐崔曙宋城人有文学开元中登第殷璠称其诗为言辞欵要情兴悲凉送别登楼俱堪下泪曙初举进士试明堂火珠诗以是得名中有曙后一星孤之句明年曙卒唯一女名星星始悟其防
　　宋刘防叟字道民宁陵人好学善属文干徳中举进士歴知庐濠滁汝四州迁都官寻以本官直史馆防诏直史馆各献旧文以防叟所着为佳改职方郎中后拜太常少卿致仕所着有五运甲子编年书三巻子三宗儒官至太子中书宗弼宗诲皆举进士
　　石延年字曼卿宋城人跌宕任气节为文劲健尤工于诗累举进士不第初授三班奉职歴迁太子中允延年嗜酒豪放然与人论天下事是非无不当者后卒诏官其一子
　　王洙字原叔宋城人举进士甲科累官翰林学士洙泛览传记至圗纬方技算数音律诂训篆之学无所不通卒諡曰文着易传十巻杂文千余篇王钦臣字仲至宋城人洙子清亮有志操以文防欧阳修修器重之举进士元祐初为工部贠外郎奉使髙丽还进太仆少卿累迁集贤殿待制知成徳军钦臣平生为文至多所交尽名士性嗜古蔵书数万巻年月校正今世有传者皆称为善本弟信臣亦有髙致读书养志不仕后皆以夀终学者称之
　　皇清贾开宗字静子商丘人诸生少负隽才拓落不羁学击劒鼓琴嗜逺逰家益困东平侯刘泽清镇淮隂奏为翰林孔目掌书记开宗不就职以白衣从军后辞归凡七应举不第乃尽焚其所读书静坐防思与侯方域軰往复论辩卒轨于正有遡园集若干巻今失传
　　吴淇字伯其睢州人赋资頴异十五习诗赋清词丽句往往惊其长老为制举义不拘尺幅落落有竒气登顺治乙酉乡荐壬辰防南宫后里居六载益肆力于学戊戌成进士授广西浔州府推官陞江南镇江府同知镌级归搆屋数楹寝处其中与诸子侄口讲手批夜分不倦工填词晚年声律益细尤深于道家言其论诗上下古今升降正变为时所宗着文集若干巻子学颢字子淳康熙甲戌进士补内阁中书舍人六嵗能吟咏有神童之称稍长留心性命之学为汤司空斌所许生平著述博赡人谓不愧名父之子云
　　彰徳府
　　隋陆爽字开明临漳人少聪敏年九嵗就学日诵二千余言齐尚书仆射杨遵彦见而异之年十七齐司州牧清河王岳召为主簿累转中书侍郎及齐亡周武帝闻其名与阳休之袁淑徳十余人俱征入阙诸人多将辎重爽独载书数千巻至长安授宣纳上士入隋转太子内直监寻迁太子洗马与左庶子宇文恺等撰东宫典记七十巻卒赠上仪同宣州刺史
　　侯白字君素临漳人好学有捷才以秀才举为儒林郎髙祖闻其名召与语大恱令于秘书修国史将擢之辄曰侯白不胜官而止后给五品食月余而死时人伤其薄命着旌异记十五巻行于世杜正元字慎徽邺人自八世祖曼至正元俱以文学相授正元尤聪敏开皇末举秀才尚书试方略正元应对如响下笔成章时仆射杨素负才傲物正元抗对无所屈挠素甚不恱久之防林邑献白鹦鹉素促召正元令作赋正元仓卒之际援笔立成素令更拟诸杂文笔十余条又皆立成而辞理华赡素乃叹曰此真秀才吾不及也终于豫章王记室
　　杜正蔵字为善邺人好学善属文与兄正元弟正伦并以文章才辩籍甚三河之间开皇末举秀才兄弟三人同时诣阙人以为荣着碑诔铭颂诗赋百余篇又着文章体式时人寳之号为文轨海外髙丽百济亦共传习称为杜家新书
　　唐张蕴古洹水人敏书传晓世务文擅当时太宗初即位直中书省上大寳箴其辞挺切擢大理丞李延夀字遐龄相州人贞观中补崇贤馆学士以劳勚转御史台主簿兼直国史初延夀父太师多识前世旧事常以宋齐梁陈齐周隋天下参隔其史于本国详他国略往往訾美失传思所改正拟春秋编年刋究南北事未成而殁延夀既数与论撰所见益广乃追成先志作南北史百八十篇上之迁符玺郎兼修国史尝撰太宗政典髙宗观之咨美直笔蔵副秘阁仍别録以赐太子云
