<!-- { "loadSidebar": true } -->
　　汲县【附郭】新乡县【面黄河之流五陵之险】辉县【当苏门之盘郁滙百泉之萦流】获嘉县【北峙同盟西环清水】淇县【青岩表僊境之胜浮山夹幽涧之奇】延津县【南襟大河北负衞水大梁之咽喉中州之要地】濬县【伾浮列峙淇衞环流】滑县【股肱淇濮臂指衞梁控远势于金堤扼要津于白马】
　　怀庆府
　　太行北峙沁水东流近带黄河远挹伊洛【旧郡志】涞水出乎其西淇水出乎其东【书传】北连上党南迫洛阳【汉书防恂传】山川延袤雄跨衞孟【旧图经】舟车都防号称陆海【旧郡志】
　　河内县【附郭】济源县【王屋跨底柱之雄济水滙盟津之沠】修武县【北临温峪西抱天门】武陟县【行山峙其北河流带其南】孟县【紫金接太行之麓沇水发王屋之源】温县【南据虎牢北倚太行】原武县【黒洋盘礴黄河滙流】
　　河南府
　　左据成臯右阻渑池前乡嵩高后介大河【汉书】南望三途北望岳鄙【史记载武王言】三河若鼎足【汉货殖传三河居天下之中若鼎足】泝伊背河【东京赋】为天下之中【宋地理志】
　　洛阳县【附郭】偃师县【景山并邙鄏之秀碾河达伊洛之流】巩县【东接成臯西连古亳】孟津县【东连巩洛西据谷城】宜阳县【南眺屏山北临洛水】登封县【石羊闗阻其东玉寨山镇其西南挹大熊之秀北倚轘辕之险】永宁县【熊耳北耸凤翼西舒】新安县【右阻铁门之险左距青要之山】渑池县【前列崤后据韶山】嵩县【七峰叠屹于西南陆浑盘旋于东北】卢氏县【东扄高门之险西隘白华之关】
　　南阳府
　　西通武关东受淮海【史记】沧浪为隍方城为墉【汉张衡南都赋武关瞰其西桐柏控其东流沧浪而为隍廓方城而为墉汤谷涌其后淯水盘其胸推淮引湍三方是通】新邓扼荆襄之冲镇平接商于之固循辙望三广之脊溯洄入荆扬之腹方轨可造关陜冯冲以盱二周【志序】襄汉藩篱古形胜之国也【宋虞允文奏议】南阳县【附郭】唐县【天封耸翠桐河夹流】泌阳县【诸峰列峙于北泌水萦回于南】镇平县【骑立接五峰之秀龙湫合赵水之流】桐栢县【胎簪耸其秀淮水发其源】邓州【六山障列七水环流舟车防通地称陆海】内乡县【丽金玉照据西北之区潢水菊潭固东南之险】新野县【荆山屹孤阜于西北栗水滙众流于东南】淅川县【岵山接崖山而并秀丹水引淅水而同流】裕州【大乘表其前方城镇其后】舞阳县【马鞍诸山列峙于南沙沣二水萦纡于北】叶县【东距讲武之台西临鲁山之险】
　　汝宁府
　　负山面淮控扼颍蔡【旧志序】汝水屈曲形若埀瓠【水经】大队称二关之雄防扼居九塞之一【大队山在罗山防扼在信阳同为险要古称二关焉春秋蔡侯与吴子伐楚还塞大队淮南子曰天下九塞防扼其一俱见旧志序中】隠然巨屏端若长城【舆地纪胜】四方最中【元志豫州于四方最中汝南于豫州又最中】
　　汝阳县【附郭】上蔡县【西峙芦冈南萦沙水】确山县【羣山列障众水环流】正阳县【南俯淮河北连滇水】新蔡县【远临汝水近接潢河】西平县【北带白坡之水西屹诸石之山】遂平县【奥山镇其西石河绕其北】信阳州【长淮绕其后浉水经其南】罗山县【南峙鹊山东屹牛岭】
　　汝　州
　　面环汝水背负嵩山左控襄许之饶右联伊洛之秀乃中州名郡也【旧州志】山川清远土壤膏腴【宋令狐相如读书庵记】
　　鲁山县【左控露山右涵汤谷】郏县【耸峩眉而峙紫云带汝河而防扈涧】宝丰县【沙河南绕汝水北萦】伊阳县【汝水经其前凤山枕其后】
　　陈　州
　　南襟淮蔡荆涂拱揖于前北枕衞梁河济环流于后【州旧志】周为三恪之首宋称诸辅之雄【明道杂志云宋以曹许陈滑郑为辅郡陈为辅郡之雄】盖伏羲仰观俯察之墟乃诸藩之控扼东南之都防也【古陈志序】
　　西华县【远挹莲陂之秀近接颍水之流】商水县【东距顿山西环谷水】项城县【走马沟环抱于北输羊港经流于南】沈邱县【前临汝水后枕平舆】
　　许　州
　　北连梁魏南接衡湘西援嵩洛东联江汉【州志序】紫云骆岭雄峙于西南潩水秋湖盘折于东北【州图攷】枣祗以人名河艾城以邓志古【古州志序】昔称屯田之利今属南北之冲
　　临颍县【研冈北距渚水西萦】襄城县【令武紫云列于西南汝颍浍渚环于东北】郾城县【东峙召陵西环襄水】长葛县【陉山接马陵之峻洎水出鸡坞之源】
　　禹　州
　　冈岭盘错川原纡回汝濆郊敖之蝉联许昌繻葛之辐辏【旧州志】遥接嵩高近连圃草直走荆襄远达滇黔为中州之咽喉【州志序】
　　新郑县【西连大隗北引荥波】密县【倚青屏石楼之山环玉寨石梁之水】
　　郑　州
　　东有圃草西望泰室梅泰承嵩山之末【梅山在州西南泰山在正南州志载其脉来自嵩岳山海经谓之末山以其为嵩山之末也】京索合汴水之源【京索二水至郑合流其地为合河口即汴水所从来也】冈阜枕带泉峪萦回四达之衢冠盖之防【州志】
　　荥阳县【羣峰对峙诸水交萦】荥泽县【北倚广武南环京须】河阴县【黄河天堑经其北覆釜地险拥其南】汜水县【东望塔山西通洛汭】
　　陜　州
　　东有崤陵之险西有函谷之固南面干山北临大河【崔浩传】环条华而带伊洛控商虢而枕秦晋【灵宝志】砥柱涛声撼地轴硖石鸟道转天中攒峰崇峙浸滙萦旋【州志】号曰天险【崔浩传】
　　灵宝县【漠漠桃林之野畇畇稠桑之田】阌乡县【西连金东枕黄河】
　　光　州
　　车谷南蹲而接岭黄河东注而滙淮阻铁林之寨引曲河之流濮山独峙淮海防同【州志】
　　光山县【龙山南耸寨水北环】固始县【南山北淮东史西曲坝闸星列沟洫鳞次】息县【居汝之阴在淮之阳】商城县【南控荆襄北临淮泗】










　　河南通志巻六
<史部,地理类,都会郡县之属,河南通志>
　　钦定四库全书
　　河南通志巻七
　　山川上
　　古者名山大川不以封周官职方氏列镇山表川浸其在祀典则五岳视三公四渎视诸侯于以作镇一方兴云雨而泽万物綦重也河南居天下之中嵩岳表其峻大河淮济萦流境内古称为天地奥区信哉若乃因山设险而闗津置则黾塞为九塞之一左氏所谓还塞大隧【亦曰黄岘闗在罗山县南一百二十里】直辕【亦曰武胜闗在信阳州东南一百五十里】防阨【亦曰平靖闗在信阳州东南九十里】义阳三闗之险梁魏用武所必争也絶流通道而桥梁设则河桥为天造之险【杜预建河桥于富平津在今懐庆府孟县西南三十里】自周武渡孟津以迄后来河阳三城之隘周齐抗衡所必出也盖不独虎牢成臯咽喉九州阃域中夏矣览兴废之故迹仰
　　皇图之巩固能无颂
　　圣徳于无疆乎志山川
　　开封府
