<!-- { "loadSidebar": true } -->
　　王侗初柘城人明诸生值流寇作乱奉母避难河朔虽流离中孝养无缺操守严介非公事不履有司之庭羣推为诸生祭酒以子露贵赠翰林院康熙五十六年祀乡贤
　　宋荦字牧仲号漫堂大学士权子年十四以大臣子入宿衞从
　　章皇帝渡桑干水水濶数丈荦跃马以过
　　帝见大喜赐雕翎箭五逾年分第诸在衞者随其文武擢用荦试第一当改文资父权以年少力辞又三年随父归里父殁服除谒选得黄州府通判寻赣关内陞刑部福建司郎中明于律例通仓有狱在官百五十人负米万石词连本管部抵众立斩而官免责荦争之强卒坐众偿负而官亦夺俸时论韪之累迁山东按察司荦在部久精练法比及转外任屡平反寃狱而作奸犯科者按治严明不少贷擢江苏布政使察出前司库空阙银三十六万两揭报清刷
　　圣祖奇其才未逾年擢都察院右副都御史巡抚江西舟抵江宁而闻夏逆之乱时贼连破蕲黄左右二十余城避兵者蔽江下荦单舸疾抵至湖口侦知会城遣抚标两校出师托言无饷不发意颇叵测立檄税库银千两委道员往谕之省中标兵单弱人情恇怯荦至镇以无事有告变言裁军李美玉袁大相密谋应贼者荦佯不省而阴授游击赵永吉方略夜缚二人至立斩之悬其首余悉不问众乃大定会夏逆亦殄荦先条除病民者十数事黜贪吏之甚者宿贼巨猾皆召捕正法江西遂安
　　命仍以故官调抚江蘓江南承平久士民爱尚文雅荦遂弛威严以清静无为为治在职十有四年歳丰人和狱盗衰息屡奉
　　圣祖南幸
　　温语褒奬陞吏部尚书荦少侍父于京邸熟练掌故到吏部人不能欺无敢乱铨法者四十七年予告归里寻加授太子少师归田后治家整肃建先祠置祭田悉仿古名臣遗制康熙五十三年祀乡贤赵秉谦字六吉永城人康熙壬子防贡生亲病躬侍汤药衣不解带及殁哀毁骨立歳荒里隣多持田劵易粟秉谦给粟还其劵人皆德之任许州郾城县训导修文庙置学田建奎楼勤月课士风丕振子士骥贵赠吏部稽勲司郎康熙四十二年祀乡贤褚有声字遹骏睢州人康熙巳未进士明末奉亲避难虽颠沛中不废定省之礼昆弟八人至老无间言授福建顺昌令政尚严肃吏民畏服有杨起明者耿逆余党也为地方害声以大义晓谕不聴因率兵勦灭之邑赖以安康熙五十七年祀乡贤宋至字山言商邱人吏部尚书荦子少聪頴能文肆力风雅尝言北方学者多犯声病自明以来虽盛名如空同殆有不免夙昔服膺所奉为瓣香者唯渔洋一人耳登顺天已夘乡荐癸未成进士改庶吉士散馆授编修辛卯
　　圣祖命典贵州乡试所拔皆名宿明年复
　　命视学两浙以公明称尝设条约训诸生至今诵之歳试未周丁外艰归卒于家至生于名族而性甘淡薄居处被服不异寒素惟朋友聚会觞咏相接则弥日不倦着纬萧草堂诗六巻
　　汤之旭字孟升睢州人工部尚书斌孙凝重端恪能以家学自奋康熙丙戌成进士改庶吉士以母病乞归侍母疾昼夜目不交睫服阕补编修甲午
　　圣祖命主考江南称精覈庚子复
　　命副学士李绂主考浙江甄拔多博洽之士初斌以康熙辛酉主浙江试遇痁发力疾校髙下定去取不爽铢两浙人叹服至是之旭克继之壬寅授陜西道监察御史巡视东城甚着亷镇雍正癸卯
　　上龙飞登极
　　命大臣选列各道御史之旭居一等
　　召见
　　天语褒嘉朂以法祖遂授直霸昌道防以诖累仍授福建道监察御史廵视北城如前视东城时授吏科给事中擢太仆寺少卿晋左通政俱能恪勤供职之旭居官不专尚威猛而风采肃然言笑不茍人不敢犯讲学以求诚为本曰吾祖吾父之教也故生平无一毫涉于欺罔出入台垣奏议颇伟然退輙焚之故世不甚传丁外艰归以哀毁卒世谓慥慥君子无忝乃祖风烈云
　　彰徳府
　　汉葢寛饶字次公魏郡人举方正对策高第为衞司马遇士卒甚有恩及歳代衞卒数千人皆叩头自请愿复留一年以报寛饶徳宣帝嘉之累擢司校尉寛饶为人刚直高节好言事举刺无所避在位及贵戚人多怨之会寛饶奏封事执金吾文致其语谓意在求禅劾奏寛饶大逆不道寛饶引佩刀自刭阙下众莫不怜之
　　霍谞字叔智魏郡邺人少为诸生明经举孝亷稍迁金城太守性明逹笃厚能以恩信化诱殊俗羌人敬服迁北海相入为尚书仆射时大将军梁冀秉权谞因陛见数陈冀罪及冀诛桓帝嘉其忠封邺都亭侯出为河南尹迁司校尉转少府廷尉卒子隽安定太守
　　晋邵续字嗣祖安阳人父乘仕为散骑侍郎续素朴有志博览经史初为成都王颍叅军元帝时为乐陵太守绥懐有方散亡归附累迁冀州刺史进平北将军假节封祝阿子未几续为石勒所执灌园鬻菜以供衣食勒屡遣察之叹曰此真高人矣不如是安足贵乎嘉其清苦数赐谷帛每临朝叹嗟以厉羣臣后续兄子存率兵拒勒及败绩续亦遇害
　　南北朝孔伯恭邺人父昭仕魏为侍中幽州刺史伯恭以父任拜给事中赐爵济阳男进彭城公献文初宋徐州刺史薛安都以彭城内附宋遣张永沈攸之等击安都安都请援献文进伯恭号镇东将军副尚书尉驰救之永攸之弃舩走擒获万计皇兴二年改散骑侍郎卒赠东海王諡曰桓
　　申徽字世仪魏郡人少与母居尽力孝养长好经史不妄交游仕魏为都官尚书右仆射封博平县子寻进爵为公大綂初出为襄州刺史时南方初附旧俗官人皆通饷遗徽性亷慎乃画杨震像于寝室自戒及代还人吏送者数十里不絶徽自以无徳于人慨然懐愧因赋诗题清水亭长幼闻之竞来就读曰此申使君手迹并写诵之入周进小宗伯卒赠泗州刺史諡曰章
　　唐傅奕邺人高祖时拜太史丞时国制草具多仍隋旧奕谓承乱世之后当有变更乃上言隋季违天害民专峻刑法兆庶叛之陛下拨乱反正而官名律令一用隋旧且天下乆苦隋暴安得不新其耳目哉疏入不报贞观十三年卒年八十五
　　杜正伦洹水人初直秦王府文学舘贞观元年以荐擢给事中知起居注帝尝曰朕坐朝不敢多言必待有利于民乃出诸口正伦曰臣职左史陛下一言失非止损百姓且笔之书千载累徳帝悦赐防币二百厯郢石二州刺史显庆初擢黄门侍郎兼崇贤舘学士进同中书门下三品封襄阳县公从子求仁亦有雅才永淳中授监察御史
　　李君羡武安人初为王世充骠骑寻归唐从破窦建徳刘黑闼所向必先登摧其锋突厥至渭桥复击破之太宗曰使皆如君羡者敌何足忧累官左武侯中郎将封武连县公
　　戴胄字元防安阳人性坚正干局明强初仕为秦王府士曹叅军迁大理少卿数犯顔据正叅处法意至析秋毫随类指擿言若泉涌帝益重之迁尚书左丞复拜谏议大夫贞观四年以本官叅预朝政帝将修复洛阳宫胄上疏谏为罢役胄所敷纳縁政得失咸有可观奏己即削槀外人莫知七年卒帝为举哀封道国公諡曰忠以第舍陋不容祭诏有司为立庙子至徳累迁西台侍郎父子继相世诧其荣
　　冯元常安阳人举明经及第调浚仪尉高宗时擢监察御史劔南道廵察使兴利除害蜀人頼之厯尚书左丞尝密諌中宫权重宜少抑为武后所恶出为陇州刺史徙眉州转广州都督卒为酷吏周兴所陷元常闺门雍睦有礼法虽小功丧不御私室神龙中旌其家大署曰忠臣之门天下高其节从弟元淑官至祠部郎中
　　源乾曜临漳人举进士神龙中以殿中侍御史黜陟江东奏课最迁諌议大夫景云后公卿百官上己九日废射礼干睢以为圣王制礼教民古之择士先观射礼以考徳行以中祭祀比年以来射礼不讲所司恡费而旧典为亏是计财而废礼也开元四年拜黄门侍郎同紫微黄门平章事逾月与姚崇俱罢会帝东幸以京兆尹留守京师治尚寛简八年复为黄门侍郎同中书门下三品进位侍中建言大臣子倂求京职俊乂率任外官非平施之道臣三息俱任京师请出二息补外以示自近始诏可繇是公卿子弟皆出补后授少傅安阳郡公卒赠幽州大都督
　　卢从愿字子龙临漳人擢明经又举制科高第睿宗立拜吏部侍郎铨总六年以平允闻初高宗时吏部号称职者裴行俭马载及是从愿与李朝隐为首故号前有裴马后有卢李授吏部尚书致仕给禄终其身又见名宦志
　　杜咸洹水人正伦从孙擢进士累迁右台监察御史牂牁反咸监军出讨贼保垒自固道荒漫师不能进咸乃息士示不欲战隂伺之时旱暑风炽咸纵火噪而前贼眩怖相失自相腾践禽其首遂平之迁侍御史出为汾州长史开元中为河北按察使坐用法深贬睦州司马
　　源光裕临漳人乾曜族孙居官号清愿抚诸弟友义为中书舍人与杨滔刘令植同删着开元新格厯尚书左丞会选诸司长官为刺史光裕任郑州爲世良吏卒于官子洧以雍睦保家天寳中为给事中襄州刺史安禄山犯河洛为江陵大都督长史以御贼卒赠礼部尚书諡曰懿
　　邵説安阳人己擢进士未调陷于史思明贼败归郭子仪子仪爱其才留置幕府累迁长安令秘书少监大厯末数有建明徳宗立擢吏部侍郎説在职以才显后坐救严郢贬归州刺史卒
　　杜中立洹水人字无为正伦六世孙父羔事见孝义志中立以门廕于文宗时拜著作郎迁光禄少卿尚真源长公主中立数求自试愤愤不乐因言朝廷法令备具吾若不任事何頼贵戚挠天下法耶帝闻而异之转太仆衞尉二少卿迁司农卿防吏急反被中伤左徙庆王傅乆之拜司农卿出为义武节度使旧徭车三千乘歳挽盐海濒民苦之中立置飞雪将数百人具舟以载自是民不劳而军食足卒赠工部尚书中立居官精明吏下寒栗畏伏中虽坐累免及复用亦不为寛假天资使然也
　　五代王峻字秀峰安阳人仕汉拜客省使周太祖镇天雄军时峻为监军太祖入拜右仆射门下侍郎峻自谓有佐命功以天下为已任后坐贬商州司马卒
　　宋韩令坤武安人父伦许州行军司马有罪当弃市令坤泣请于世宗得流海岛令坤有才畧识治道仕周累迁定武军节度宋初移领天平军加同平章事太祖亲征李筠诏令坤率兵屯河阳及泽潞平以功加侍中又从讨李重进建隆二年改成徳军节度将赴镇上于别殿置酒饯之干徳六年疽发背卒子庆朝闲廐使庆雄闲廐副使
　　韩重赟武安人仕周为防州刺史宋初以翊戴功擢永州防御使累迁彰徳军节度开寳二年太祖征太原过其郡重赟迎谒于王桥帝曰契丹知我是行必率众来援彼意真定无备必由此路入卿为我领兵倍道兼行出其不意破之必矣乃命为北面都部署重赟令军士衘枚夜发果遇契丹兵于定州重赟与之战大破其众获马数百匹太祖大喜优诏褒美卒赠侍中
　　韩崇训字知礼武安人重赟子干徳中以廕补供奉官累迁河北都转运使时契丹兵至方顺河将攻威敌军崇训陈兵唐河折其要路敌遣别骑攻赤堠驿崇训分兵禽戮之景徳初召还拜检校太傅加右龙武军大将军卒年五十六子允恭礼賔副使有谋畧好学能世其家云
　　蔡审廷武安人少能骑射周显徳初擢鐡骑副兵马从世宗征高平有功迁军使宋干徳初授冀州刺史征太原时为北面步军都指挥使屯兵易州审廷训练士卒甚整太祖过镇阳见于行在赐名马寳剑命为镇州兵马都钤辖开寳八年卒魏丕字齐物相州人颇涉书史周世宗镇澶渊辟司法叅军入宋改作坊副使太祖语丕曰作坊乆积尔为我修整之丕在职尽力典工作十余年修创器械无不精办累迁襄州刺史境内乆旱丕以诚祷之雨輙沾足官终左骁衞大将军
