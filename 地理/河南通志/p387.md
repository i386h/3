<!-- { "loadSidebar": true } -->
　　耿于彛太康人有学行父光丧未葬值闯贼屠太康居民逃窜于彛独抱父柩号泣不去贼大至迫之曰汝独不畏死耶推堕城下伤腰脊不死越三日贼退踉跄归家以土掩柩而后去时嵗大祲人相食邑令赠谷四十斛悉推其余以赈贫人督家人广种菜子明春菜发任人刈取全活无算年八十二卒飘然若仙耿氏以孝友名世子姓守其家法中州称礼让者以耿氏为首康熙五十九年祀乡贤
　　王纪昭字宪一祥符人康熙丁未进士少孤事母以孝闻弟绪昭早丧遗子甫周嵗抚之如己出性恬退不乐仕进所着有敬遗堂稿蔵于家
　　宋丰祥符人性纯孝河漂母棺防祷得之人咸以为诚孝所致兄弟十二人极友恭以子鏻贵　赠奉直大夫全州知州
　　冉佐字率兹中牟人嵗贡生有姊张氏贫不能自存终身赡之弟早逝遗孤五人为毕其婚娶明季民间养马供官嵗轮一人充役辄至破家佐纠族为防储财以充其费族属防安好引掖后进执经者常满户外康熙三十八年祀乡贤
　　张岩仪封人邑诸生入太学当明季冦乱奉母围城中备歴艰苦长兄为寇掳被棰几毙负而逃出族有嫠妇张氏郭氏马氏悉为立后以慰孤孀后值庚午嵗祲煮粥施赈全活甚众屡举乡饮大宾以子伯行贵累　赠光禄大夫礼部尚书康熙四十四年祀乡贤
　　马体干字行健杞县人康熙乙丑进士父其昌任长沙令卒于官体干奔赴时资斧匮乏僦小舟载柩至洞庭风大作舟几覆体干抱柩号泣俄浪静得免人以为孝感所致康熙四十六年祀乡贤王绍素阳武人邑诸生纯孝竭力养亲亲殁庐墓三年好施予为人排难解纷族党中有失配乏嗣力不能婚娶者资助之耿季二姓争墓地结讼久不决绍素出己吉壤捐价与之讼遂息康熙五十一年祀乡贤
　　刘嗣竒字尔常陈留人康熙丙寅拔贡生事亲以孝闻抚幼侄如己子遇宗族子弟贫不能学者即为延师代馈束脩有贫人鬻女赠而嫁之尤嗜读书纂蔡邕李贺李商隠集行世着有逸翁诗编康熙五十九年祀乡贤
　　归徳府
　　汉夏侯防字长况宁陵人侍母疾衣不解带者三年母令暂寝防方假寐忽梦父告之曰汝母疾非凡药可愈天帝怜汝孝赐以仙药在室后桑枝上防惊起如言求之得药进母疾遂瘥
　　南北朝江泌字士清考城人少贫以斫屟为业母早亡泌以缺养为歉遇鲑不忍食食菜不食心惟食老叶母墓忽为野火所烧泌哭涙尽继以血后仕梁为参军世谓之孝泌云
　　江紑字令絜考城人年十三父患目紑侍疾经月不解带夜梦僧云患眼饮慧眼水必瘥觉访法师曰经云慧眼见真能渡彼岸紑舍里舍为寺得故井取以洗眼遂瘥人以为孝感父卒朝夕号恸不絶亦卒
　　隋朱昌宁永城人有孝行母病思时方四月未熟昌宁号哭于田中一夕尽实宁取以奉母食之即瘥开皇中有司以闻诏旌其门
　　唐程袁师宋州人母病十旬不解衣带药不甞不进代弟戍洛州母终闻讣奔丧日走二百里葬后负土筑坟号哭疾毁人不复识尝有白狼黄蛇驯于墓左每哭羣鸟鸣翔永徽中刺史以状闻诸朝诏吏敦驾既至不愿仕授文林郎还之
　　朱仁轨字徳容永城人隠居养亲亲殁哀毁逾礼有赤乌白鹊栖庭树观察使赵承恩表其异仁轨居尝诲子弟曰终身让路不枉百步终身让畔不枉一段及卒諡曰孝友先生弟敬则好学重气节累官同鳯阁鸾台平章事与三从昆弟居四十余年赀产无异
　　元孔全鹿邑人父成病全割股肉啖之即愈后卒居丧尽哀舎于墓侧负土为坟日六十肩风雨有亏霁则补之三年起坟广一亩髙三丈余至元间诏旌其门
　　陈乞儿夏邑人年九嵗母丧哀毁负土为坟髙一丈广十六步人悯其幼欲助之乞儿泣拜而辞有司以闻特表异之
　　葛祥　张徳成　张逊　王珪　刘弼俱归徳人居丧庐墓诏复其家
　　明吕仲和归徳卫人少丧父事母路氏至孝路丧明百药罔疗仲和每旦防之目遂愈及卒仲和尽礼三年鸠雀驯集墓左正统初诏旌其门
　　杨敬归徳卫人父昱洪武间死于阵敬方十嵗闻讣哭踊每思求父遗骸不果乃取衣冠葬于先茔之次事母艾氏温凊以时服食有节凡母意所向无少违暇则读经史开家塾以授生徒每阅战阵事辄流涕不已时人以王裒拟之母卒敬哀毁逾礼方殡在堂西邻不戒于火将及柩敬仰天大哭风反火息事闻诏旌其门曰孝行
　　任贵归徳州人父恭义早卒事母孙氏以孝闻成化间旌表
　　沈忠归徳州人初父疾吁天愿以身代及父卒母姚氏丧明忠送死养生靡不尽礼未几母亦卒舎于墓侧手自封树成化间旌表后忠患痈其长子濙吮之及卒季子瀚又庐于墓人以为一门三孝云
　　王洞夏邑人母卒庐墓三年事闻旌表
　　任镗夏邑人生母早丧鞠于嫡母赵氏赵卒庐于墓侧时黄河冲溢侵及茔域镗仆地号哭河忽南徙乡人异之事闻诏旌其门
　　李邦贞字云楼夏邑人性孝友事父母躬勤定省饮食必甞以进亲殁庐墓三年兄亡抚其遗孤五人让产予之诲之成名尝于堤旁得窖金千金悉捐助堤工其他施赈甚多子汝先汝健健子防竒竒子可秩兆浚俱举孝防克守先训人称世徳李敬永城人输粟五百石赈饥民抚院以疏闻诏给七品散官子琛貤封巴州司马
　　李支承永城人父文学有风疾遂废举子业侍饮食甞汤药代为栉盥歴数年如一日居父丧苫块三年事母如事父承顔顺志终其身无懈志陈彦良鹿邑人笃于孝行亲殁庐墓举孝防授滕县丞里人慕义相率就居遂成市镇名曰墓台集刘熙鹿邑人父被贼掳熙自缚诣营曰吾父老不堪役愿易以某供驱防父得归熙度父去逺乃骂贼曰我良家子为救父来岂效汝作贼贼怒磔之冯邦　訚兰俱鹿邑人以孝义着
　　任甫昂柘城人居丧庐墓旌表
　　刘守仓柘城人家富好义授职不就太康大饥出粟三百石赈之后柘城嵗祲又出八百石赈之事闻建坊旌表子心干亦慷慨好施
　　张瀛柘城人嵗饥出粟千石赈之旌为义民李安　徐海俱归徳人嵗饥各输粟麦一千二百石以赈诏旌为义民
　　曹容字仲容永城人成童时父母弃世抚庶弟若同母有田二百余亩悉予弟侄别营树艺渐以丰裕景泰间嵗饥乡人以田来质共千余亩悉还其券不责偿又赈谷麦千余斛银千余两成化丙戌嵗旱容偕二子暲昺各输粟千石赐玺书旌表树坊曰好义俱授承事郎七品散官
　　董云龙商丘人好施与置义田义冢施棺揜骸修造桥梁
　　田实颖商丘人庠生父病思食鱼入水求之溺死妻姚氏不食死有司旌之
　　王道普字明轸永城人崇祯癸酉举人天性至孝居丧一月须发尽白时方多故需才孔棘普壮年负才气巡抚练国事欲荐于朝普以亲老不乐仕进闭门课子弟教以体认为功晦迹城市以卒子连瑛贵赠户科给事中祀乡贤
　　李树馨字湘畹永城庠生少受业同邑御史魏景逆弁刘超据邑叛景全家被杀遗孤维平甫数嵗乳媪掷送短墙外馨蔵匿之逆索甚急馨乃慷慨请超曰将军杀魏公三世已甚矣孤儿何罪必欲死之某与魏公谊托师弟孤儿某实徙之逺所欲杀魏孤宁杀我超色动抚心叹曰子诚义士由是得免三子汝霖汝懋登进士
　　皇清耿辅虞城人邑诸生性至孝早丧父事母避乱开封流冦决河灌城辅倚浮木负母渡水逃出获免后居母丧哀毁骨立缟衣粗食终其身子惇贵赠户科给事中康熙五十四年祀乡贤
　　李曰沆宁陵人邑庠生年十八母曹氏殁昼夜哭泣事继母孝养倍至父年八旬遘疾沆年已六十晷刻不离左右药必亲甞衣不解带者四十余日及殁勺水不入口悲号不辍所呕皆血葬后朝夕哭奠哀毁过甚遂致殒命乡里悯之雍正三年旌表
　　刘三光字文石睢州人明崇祯戊辰恩贡生母早卒育于继母克尽孝道兄亡抚育兄子恩勤备至分析田产听兄子自取好施与延师教里中后进嵗饥出粟数百石以赈子士龙贵封行人司行人康熙六年祀乡贤
　　李艶松字霖雨柘城人事亲孝当流寇之乱避难濠梁往返兵火中遇寇者再辄得脱人以为纯孝所致土冦竞起约日刼城松侦知白邑令隂为之备贼至失利柘赖以全延名师训亲族子弟嵗饥施粥赈济多所全活子元振贵赠工部右侍郎康熙三十三年祀乡贤
　　蒋竒猷字壮其睢州人顺治丙戌举人己丑防试副榜少孤事母以孝闻性好施与黄河水涨溢至州西堤竒猷出布囊堵筑城以不没顺治十六年嵗饥首捐谷一百五十石以赈奉
　　防旌其门次年又设厰施粥逺近就食者日数百人麦熟乃罢将去复人予一笠一镰嗣后每逢饥歉即出谷赈济嵗至三千余石睢州新旧城以明末河决霪雨即泥泞众议垫成大道又议移建学宫竒猷俱首捐资临终嘱其子中书舎人武臣曰乐施吾素志然宜先其大者
　　文庙为奉圣之所饥民乃被难之人尤为切要后武臣克继父志踵而行之康熙五十一年祀乡贤王允杰字溟南考城人邑诸生流冦之乱奉父母避难河北躬负米于百里外长兄暨侄俱殁教养
　　兄孙不啻己出施东墩田收葬枯骨捐赀重建学宫文笔峯子旬康熙甲子举人甸康熙丙戌科进士
　　刘坤字资生睢州人康熈乙丑进士由庶常授检讨事亲孝奉盘进馔必躬亲以所有田宅分授诸弟亲族贫者悉赖赡养州南地势卑下常患水灾坤相度地宜开渠导水卑地悉成膏腴人以为便康熙五十年祀乡贤弟震邑诸生亦方直尚义尝出家赀于所居平冈集之北跨河増建石桥甚壮且固民无病涉至今徳之
　　侯服永城人孝防侯绳武长子天性纯孝成童时即能承志父患痰疾昼夜不离左右者三年焚香祷天愿以身代父病遂愈及父任信阳州学正病卒服在家心悸星夜赴任所遇父灵于途一痛几絶扶归葬祭悉遵古礼年逾六十事母犹如婴儿雍正六年　旌表
　　陈懐金商丘人家贫卖麫为业拾金二十四两八钱后询问知为江南羊客王盛立所遗勘明银数相符即还之酬谢不受雍正六年　题奉
　　特防给与九品冠带赏银五十两
　　刘与裕虞城人母常氏失明多病裕朝夕侍侧不离左右饮食手调三十年如一日母卒兄与立亦瞽裕事之如母雍正八年　旌表
　　王熖虞城人监生敦本睦族性喜周急年至九十五犹施舎不倦雍正十年　旌表
　　张璞鹿邑人监生好义乐施周卹贫寡遇嵗歉常散谷二千余石以赈穷民雍正十一年　旌表彰徳府
　　汉郭巨隆虑人家贫养母尽孝有子三嵗每供馔母常减食与之巨谓妻曰儿分母馔母食不饱贫乏不能供子可再有母不能再得乃埋其子掘地三尺得金一釜上有丹书曰天赐孝子郭巨官不得夺人不得取
　　南北朝陆彦师字云房临漳人魏襄城王元旭引为叅军事以父艰去职哀毁殆不胜丧与兄邛庐于墓次负土成坟公卿重之多就墓侧存问晦朔之际车马不絶齐文宣闻而嘉叹旌表其闾号其所住为孝终里服阕兄邛当袭父始平侯以彦师昆弟中最幼表让封焉彦师固辞而止时称友悌孝义萃于一门云
　　唐杜羔洹水人宰相正伦五世孙贞元初举进士其父任河北尉卒母经兵乱不知所之羔遍求不获后随从兄兼任泽潞判官兼鞫狱于庭羔在侧有一妪熟视羔曰此少年貌类吾夫诘之即羔母也遂迎归又访父墓所在邑中父老无知者馆佛寺中日夜悲号忽于屋柱上见字数行拂视之乃父遗迹云吾子孙若求吾墓当于某村问之羔哭而往果得父墓元和中仕至工部尚书卒赠右仆射諡曰敬
　　赵祚相州人八世同居诏赐旌表
