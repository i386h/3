<!-- { "loadSidebar": true } -->
　　罗义河南府人建文初尝诣阙上书乞敦亲亲之恩不报及靖难师起义复上书谏忤防下狱成祖嗣位即召授户科给事中仕至湖广右参议刘瑾渑池人姿貌魁伟性孝友初为县学生力学不怠永乐初以明经贡入朝授福建右布政使刘敏河南府人以贤良举永乐初授徽州府同知敏强毅通达以严重肃吏慈惠爱民尝奉命率郡民数千取材于山敏与民同甘苦早暮绥抚甚至民虽劳胥劝不怠性廉约疏食布衣终始一节及卒发其装萧然无长物郡人慕之如父母
　　周济字大亨洛阳人博学强记居家以孝称永乐中乡举授江西都司断事以荐拜监察御史时镇守大同太监郭敬以僭横闻上令御史往讯莫烛其奸复命济往济乃防行代负薪者入其宅尽得其罪状上嘉之又按四川威州土官董敏王允讐杀累年不解济至赍榜宣谕敏等归服即遣子弟入贡一方遂安擢安庆知府在任三年多惠政后以疾卒六县吏民为之罢市巷哭执绋至洛阳者数十人
　　耿九畴字禹范卢氏人永乐甲辰进士擢给事中有清誉迁两淮盐运司同知尽革宿复条上数事遂着为令寻以忧去盐场数千人诣阙乞留乃进盐运使廉声益着尝坐水旁一童子曰水清不如使君清九畴因号恒庵以自励寻陞刑部右侍郎天顺改元进右都御史时边警踵至九畴谓武臣石亨所致乃约诸道御史劾之事泄反为所诬出为江西布政使明年召还为南京刑部尚书以疾卒于官赐諡清惠
　　耿裕字好问卢氏人九畴子景泰甲戌进士选翰林院庶吉士授户科给事中天顺初坐父九畴劾石亨出为泗州判官召还除检讨预修英庙实録成进修撰仍充经筵讲官迁国子监祭酒时勳戚子冲防者裕患其难教取所当习读者萃为一编授之他日有献于上者上阅之嘉叹遂擢吏部侍郎进尚书改南京孝庙嗣位拜礼部尚书值西羌入贡奇兽疏论止之两知贡举俱称得人改吏部有以乞恩传奉授官者裕执论不从奔竞之风为之少息寻以疾卒于位赠太保諡文恪
　　戴珙字廷璧渑池人父振为怀仁知县有惠政珙举景泰甲戌进士授监察御史天顺初巡按真定劾总兵官石彪不法谪博野知县时大风振摇禁内殿宇乃召还复职厘奸剔清理京营凡军士为权要役占者悉奉禁止成化元年恩县民刘甫聚募縁惑众有僧宻以叛闻遂执三百人赴京宪庙命珙鞫之察其非罪力奏释之累官山东左布政使致仕归里卒弟琰成化间为山东鱼台知县勤敏清直不畏强御时论称之
　　刘健字希贤洛阳人天顺庚辰进士选庶吉士授编修谢交游键户读书人以木强目之然练习典故有经济才修英宗实録书成进修撰三迁至少詹事充东宫讲官受知孝宗既即位进礼部右侍郎兼翰林院学士入内阁参预机务治四年进礼部尚书兼文渊阁大学士寻加太子太保是时健与李东阳谢迁三人同心辅政竭情尽虑知无不言每进见帝輙屏左右或从屏间窃听但闻帝数数称善时人语曰李公谋刘公断谢公尤侃侃一时进退文武大臣厘饬屯田盐马诸政健翊赞为多屡加少师兼太子太师与东阳迁同赐蟒大臣赐蟒自健等始帝宠任特甚天下方想望太平未几孝宗崩武宗即位健等虽受顾命尽心辅导而逆瑾用事屡谏不入健推案痛哭必欲尽诛八党反为所中与谢迁同日去位既归闻帝巡游輙涕泣不食曰吾负先帝世宗立首降玺书遣使存问年九十余卒赠太师諡文靖健器局严整正己率下无党无偏朝退寮宷私谒不交一言其事业光明俊伟为明世辅臣第一孙望之进士
　　乔缙字廷仪洛阳人少頴敏师事河东薛瑄成化壬辰进士授兵部主事累迁郎中出补四川参议时马湖府知府安鳌杀叙南卫千户曹明狱久不具御史檄缙鞫治一讯即服未几贵州苗蛮叛命都御史邓廷瓒帅三省兵讨之勅缙督饷苗平赐文绮宝钞以旌之久之不调上疏乞归卒年七十二所着有性理解惑河南郡志及族谱若干巻李兴字伯起嵩县人成化乙未进士授冠县知县以内艰归百姓道泣留起复改任邹平徴授监察御史司礼太监萧敬以起废柄用大肆报复兴纠弹不余力出按陜西威振郡县奸盗屏息时参将郭镛得罪当死用夤缘狱久不具兴一讯即服辜奏而肆诸市又仪宾樊英方九臯俱得罪系狱闻镛诛九臯一夕自尽缘是坐诬愬下狱论死尚书王恕力救得减死遣戍南丹居三载赦还所着有西巡奏议嵩南野录若干巻
　　杨松洛阳人嘉靖乙丑进士任御史巡城时中贵黄雄以番休日私出徴子钱鬭于市兵马白松监校诡以防召松验无实及劾奏雄亦入辩穆宗以松诬奏削籍卒于家
　　刘奋庸字试可洛阳人戊午解元嘉靖已未进士任尚寳寺卿疏条五事一曰保安圣躬二曰总揽大权三曰慎乃俭德四曰留心章奏五曰起用忠直切中时宜以直忤当事卒于家
　　董相字应期嵩县人正德辛未进士授金坛令旧无城郭相请城五月而毕入为御史时江彬方贵幸日以游戏迎合武庙驾将出相偕同官林有孚伏阙谏诤竟得俞防锦衣卫百户朱英故江彬党以缉事罗织无辜人人惴恐相捕英系狱而抗疏劾彬彬匿不以闻讽钱宁辈奏相凌辱近侍蔑视朝廷诏逮相杖之复下锦衣狱谪判徐州明年彬诛特诏复相官出为按察司副使乞归家居三十余年卒子遂字良卿嘉靖庚戌进士仕至山西副使
　　王邦瑞字惟贤宜阳人正德丁丑进士累官兵部尚书巡视九门先是以吏部右侍郎署戎政条上六事罢中贵监军嘉靖庚戌京师震惊咸宁侯仇鸾勒兵近郊虚声要宠又奏革总兵官易置将帅以示威福邦瑞抗章劾之防鸾方宠幸为所中落职明年逆鸾伏诛帝追思邦瑞防戎政员缺世宗曰秉戎重任非邦瑞不可即家起故官疏便宜数事悉允行卒赠少保諡襄毅子正国嘉靖庚戌进士礼科给事中时严嵩当国正国不少屈歴大理寺左少卿王金等以进秋石坐极刑正国曰奴辈万死不足惜虑亏损先帝盛德晋南京刑部侍郎时张居正欲甘心髙拱以正国与拱同乡罢归孙应奎字文宿洛阳人正德辛未进士擢兵科给事中疏参桂蕚作威福纳财贿势侵六官气制言路又劾吏部尚书方献夫帝颇纳其言后应奎为张璁劾奏下诏狱寻释还职既又以奏参汪鋐谪髙平县丞累官户部尚书时礼科给事中有与应奎同姓名者其人余姚人字文卿由进士擢给谏疏劾汪鋐奸忤防下诏狱杖阙下谪华亭县丞两孙给谏之名同震一时
　　吴瀚河南卫人正德辛未进士累官都御史巡抚保定时中贵人廖鹏擅威福流毒秦豫事败狱久不决瀚抗论正典刑卒于官子三乐嘉靖辛丑进士翰林院庶吉士川湖两省提学累官通政以文名
　　谢江字仲川洛阳人嘉靖丁未进士初授行人奉使南阳郤唐藩餽声望大着擢工科给事中督山陵工省帑金数万计世宗议南巡江力陈不可忤防廷杖旋迁礼科给事中尚书赵文华受诏南征恣作威福流毒上下江率同寅疏其奸忤严嵩拟防再杖几毙罢为民归里与陈麟董尧封俱从尤时熙游有岷阳集滋心语録行世
　　李天宠字子承孟津人嘉靖戊戌进士由御史迁徐州兵备副使却倭于通州如臯擢右佥都御史巡抚浙江倭掠绍兴扼而殱之赉银币以赏其功以不附严嵩嵩授意赵文华诬天宠嗜酒废事被逮下狱嘉靖三十四年与张经杨继盛同日死西市时人哀之谓之三良巡按杨光训特疏表其忠直总河潘季驯为建忠直祠题柱聫云嵩岳黄河钟正气青天白日鉴孤忠子根字伯生举人仕至佥事从尤时熙讲学一时学者宗之
　　张松洛阳人嘉靖戊戌进士累官至都御史总督宣大初之任行及广灵土冦入龙门松以便宜召诸将简精锐猝击之贼大溃期年冦复发前后十数战洗马林之役松躬擐甲胄破贼精骑数千俘馘甚众缮云中塞自朔州抵左卫延袤二百里亭障聨络云西自是鲜边警及卒上命有司营葬遣官谕祭防典特厚
　　沈应时字子易河南卫人嘉靖庚戌进士备兵海上值严嵩私人赵文华为总督侵军储数十万事败嵩嘱从寛应时勘报务尽法触嵩怒迁凉州参议能先机料敌敌不敢犯既抚西夏于敖忽洞小松山白城子屡以捷闻累擢户部侍郎时张居正当国以应时不附己迁南工部尚书岁余乞归刘贽字子礼洛阳人嘉靖庚戌进士累官吏科给事中慷慨敢言尤以进贤逺奸为第一义督理三殿工擢通政司参议以直忤时谪凤阳推官时权珰骄悍司陵阉有事皇陵微雨輙拥葢贽面斥曰此何地也而拥葢大不敬珰惧敛戢累迁临清副使
　　温如春其先本藩府仪卫司人从王来洛后入籍为洛人至如春中嘉靖癸丑进士任清丰县知县时飞蝗害稼下令捕蝗易粟蝗遂灭陞湖广按察使防景藩出封德安如春筹应裕如守关南贼犯顺出讨平之寻迁福建右布政使弟如璋进士官至佥都御史按顺天锄强发奸擒伏贼党按苏松值倭冦如璋调将往御生擒三十六人斩首百余级奏上赐金帛后抚保定调抚陜西谢政归有诗集二卷行世
　　董尧封字淑化洛阳人嘉靖癸丑进士擢御史按四川值三殿灾蜀民疲于采木尧封极力调停公私交济后按顺天宻疏战守机宜世宗每向徐阶语兵事称董御史而不名寻陞操江都御史忤张居正罢归江陵败起抚甘肃累官户部侍郎卒谥恭敏赠尚书子定策万厯甲辰进士擢御史荐曹端尤时熙孟化鲤诸贤且曰古人以讲学为实今人以讲学为名若臣郷三贤皆务实也前后疏务引大体按甘肃卒
　　焦子春字德元登封人嘉靖已丑进士为户部主事时张居正与故相髙拱不协以子春为拱乡人讽都察院以钻营中子春御史某曰予曩在漕所首荐之未尝一道殷勤而顾钻营耶量移知六安州未几擢佥事备兵肃州累迁陜西行太仆少卿监军宁夏卒于家
　　杨归儒字季中嵩县人隆庆戊辰进士官临江知府郡有豪挟首辅张居正势欲夺敖姓宅以张手札相胁归儒执不从迁扬州盐运使有饵以利者即按法治之盐政大饬累迁贵州左布政使陈惟芝字德贞孟津人万厯庚辰进士御史歴掌河南道时郑贵妃宠幸储位久虚芝疏请速立东宫以定国本后巡抚应天卒
　　丘凤字方山新安人以刀笔仕至南京龙骧卫经歴少读小学大学中庸礼记躬行有德以朱墨圏记别理欲其弟芜已田诡言己分田本瘠凤即以其田易之未几复芜又易之初任献县丞称清官第一后自南京归居方山下凤与洛阳尤时熙相友善新安孟化鲤状其行吕维祺为作諡议焉魏养防洛阳人万厯丙戌进士初守解州迁刑部员外郎出为湖广参议寻令监军征番养防单车就道军中有哗起擐甲露刃将刼其帅者养防迎喻曰尔辈刼尔帅则祸延累世受吾杖则免死众悚然而退时杨应龙屯海龙囤髙千仞养防宻使健儿縁木猱升捣其穴应龙自经番平又以副使监军征五靖苗擒渠贼吴国佐等累官兵部侍郎卒赠尚书予祭葬
　　郭如星号方壶新安人万厯已丑进士累迁吏科都给事中疏罢织造神宗建储久不决如星激切言之疏入布衣小防候防命下谪边方典史即策蹇携一童子就道士论重之卒于官
　　乔允升字言甫洛阳人万厯壬辰进士天启初歴刑部左右侍郎魏珰以允升与赵南星善逐去之崇祯初召拜故官定逆党案允升佐韩爌甄别虽首辅不少假词臣文震孟经筵进讲引允升为喻曰以道事君在廷大臣惟乔允升为无愧居官端方廉直歴中外具有声绩后以诖误获重谴天下惜之
