<!-- { "loadSidebar": true } -->
　　圣朝而斟酌尽善矣大抵自秦迄唐内外分任至宋矫藩镇之弊全以京朝官出莅外职元行省行台则更用丞相御史明代叅半用之毎代各列一小序于前为考其设官之原委及更易之年月某官在前代为某职或兼摄或专掌冀得展了然而歴代递变之故亦可髣髴得其大概云
　　一陵墓旧多譌传最难徴信如成汤陵在偃师县吕尚墓在卫辉府城西北而山西荥河县商王陵载在祀典陜西咸阳县东北二十五里有太公望墓与檀弓反塟于周相合此较有考据今照旧志登载而仍列其可据者于后以示折衷晋杜预墓在偃师又云一在尉氏考晋书预遗令云自表营洛阳城东首阳之南为将来兆域最为分明志所载二处俱误谨从晋书以明画一俱详辨疑中又如汉常山王张耳以大梁人而墓一在开封一在彰徳髙宻侯邓禹以南阳新野人而墓一在太康一在济源考之本传俱无明据不能删一存一则照旧两载以示阙疑
　　一人物名宦既节录其传于各门复于陵墓载碑志是为重出乃去碑志而单载铭语尤属无谓唐宋之铭尚简古明人铭语大半芜蔓冗长今一槩省去以从简约
　　一古迹务期典实可据如禹州新郑县有交印台志云郑武公为卿士有功锡之印绶筑台受之语甚俚鄙印绶至秦时始有金印紫绶银印青绶载在汉书百官表可考周代止用圭节何縁有交印之名乎至如信阳州南有劈破山拖刀岭为关忠义故迹尤似小説家所载考三国志本传忠义足趾未尝至信阳州也凡此等槩加删削以从雅驯
　　一帝王志旧以梁唐五代俱都开封此未深考耳梁以宣武簒唐因以汴州为东都至开平十三年仍迁都洛阳末帝立于大梁唐庄宗入大梁同光元年十二月复迁都洛阳歴三帝凡十三年晋石敬塘入洛阳天福二年复迁都汴载在纲目可考今俱订正又隋都长安炀帝仁夀四年迁都洛阳以洛阳为东京越王侗留守东都嗣位为帝都洛凡二世合十一年唐武后亦都洛阳旧志不载均属疎漏今俱考正史增入详辨疑中
　　一名宦人物宁慎毋滥今自
　　本朝定鼎后悉照报部册登入以前悉依旧通志而旧志所载宋张商英系惇卞之党蒲宗孟以司马温公为奸邪此等凶岂宜混入今悉删去明自正徳以迄天啓亦有党附阉竖著名史籍者亦不敢漫载用以彰
　　圣朝直道之公云
　　一河南人物彪炳史乘蔚乎盛矣其中如河洛二程倡明正道学统相承后先辈出则理学宜另编也汉唐诸儒经明行修羽翼圣籍不愧宏通则儒林宜另编也龙比以后成仁取义名在汗青光腾河岳则忠烈宜另编也梁园邺下风雅所遗搴芳撷秀垂声艺林则文苑宜另编也旧志于人物列传后止分孝义隠逸各门未尽条析谨据旧传参以郡邑志书増编理学儒林忠烈文苑凡四巻
　　一旧志艺文至十五巻居全志三分之一止因删去山川城池古迹寺观后附见诗文荟稡一处遂至巻帙繁重夫山川古迹列名人咏歌昔贤碑记所以发挥景象详志原始不为无禆今一槩删去既苦寂寥并归艺文又嫌汗漫是两失之也今仍分载各条以便省阅其有佳篇叠出及碑记累幅不能尽附者则入艺文以成大观
　　一艺文首编赋咏兼备众体彷佛文选之例诏诰制册系廊庙訏谟奏疏文移出名臣硕画箴铭赞颂皆形容盛徳儆戒不虞之语论议杂辩乃折衷理道考索制度之文均有裨益非同浮藻若记序诸制中无关政治不及民风累牍连篇殊属无谓多从芟薙以省览观
　　一艺文内旧载关忠义辞曹操书竟是后代人作杂用小説三国演义中故事可削也朱子韩文考异原用唐书本传与洪兴祖年谱等书互相勘证志中删去传文单録洪谱则是所驳诘者何事非特头绪不清并文理亦不贯矣详辨疑中今俱増删
　　一譌谬宜考正士雅山系晋祖逖避兵处士雅是祖逖字而注以为陶侃又如莽母城讹为蔡母城李同城讹为李固城后汉书钟皓字季明而志讹为钟明杜根传后附载成翊世系平原郡吏而志讹为杜根之子应詹系应璩之孙而志讹为璩弟唐李绅传户官道户讹为尸字宋马知节系幽州蓟人而志列之祥符金滑州安抚使王政有传而直志以政当为名马英系妇人见元史列女传内而志列之孝子凡此等百年来莫之改正今俱照史考定详辨疑中
　　一通志向有辨疑一条率多琐僻小事而于郡县之脱遗山川之错互都邑之兴建废置关津之迁移迭改槩不一及仅足洽闻无关大体今就各条上自商周下讫胜国本诸诗书左氏注疏以探其源参之歴代史志以尽其变合之夹漈贵与诸儒以究其统防而归之
　　圣朝皇舆表以定厥衷焉务使河南二千里经歴四千年凡古今之纷纠者秩如胶轕者立剖譌谬者订正较之旧本为详备焉
　　一僻书隠牒例应收采旧志于正史外旁及搜神记幽怪录犹可云近古至阑入隂隲文劝善书则鄙俚甚矣今槩加删削易以典雅大抵名贤叙述内可补正史之阙者亦史公所称其轶时见于他説也
　　一雍正十二年
　　奏请陈州改陈州府许州改许州府开封府属太康扶沟二县改属陈州府禹州并所属新郑宻二县改属许州府郑州并所属荥阳荥泽河隂汜水四县改属开封府河南府属卢氏县改属陜州南阳府复设南召县事关沿革钜典宜载志乘但奉
　　防准行之日已在开雕将竣之时未便悉行毁板重加
　　编辑因遵史家分限之例不复増入
　　一志与史相表里合之则为一代之史分之则为各省之志宜精核不宜繁富宜详于事实而畧于词藻事实虽繁而首尾条贯则一见了如侈陈词藻则充栋汗牛无益实用今増职官志十之八凡十巻河防志十之九凡五卷水利漕运俱増设邮传盐课选举志俱比旧加详均有闗制度国计民生之大者其余如赠送序游山记及墓铭之多从删削庶几详畧得宜以佐
　　圣天子鸿谟于万一云
　　右凡例计三十条










　　河南通志凡例
　　钦定四库全书　　　　　史部十一
　　河南通志目录　　　　　地理三【都防郡县之属】巻一
　　圣制
　　巻二
　　舆图
　　巻三
　　沿革上【有表】
　　巻四
　　沿革下【有表】
　　巻五
　　星野【星野图　祥异附】
　　巻六
　　疆域【形势附】
　　巻七
　　山川上
　　巻八
　　山川下【关津桥梁】
　　巻九
　　城池
　　巻十
　　礼乐
　　巻十一
　　兵制【附满州营】
　　巻十二
　　河防一【房附古黄　河道今黄　河道豫省黄河道古今黄　河通塞攷　黄河
　　五大　徙各道河　渠河防职官附河兵　堡夫黄】
　　巻十三
　　河防二【河堤工　附堡房河防攷自】
　　巻十四
　　河防三【周定王　起】
　　巻十五
　　河防四　【河防攷国朝】
　　巻十六
　　河防五【河防事宜　附黄河图】
　　巻十七
　　水利上
　　巻十八
　　水利中
　　巻十九
　　水利下
　　巻二十
　　封建
　　巻二十一
　　田赋上
　　巻二十二
　　田赋下
　　巻二十三
　　户口上
　　巻二十四
　　户口下
　　巻二十五
　　漕运
　　巻二十六
　　盐课
　　巻二十七
　　邮传
　　巻二十八
　　风俗
　　巻二十九
　　物产
　　巻三十
　　职官一
　　巻三十一
　　职官二
　　巻三十二
　　职官三
　　巻三十三
　　职官四
　　巻三十四
　　职官五
　　巻三十五
　　职官六
　　巻三十六
　　职官七
　　巻三十七
　　职官八
　　巻三十八
　　职官九
　　巻三十九
　　职官十
　　巻四十
　　公署
　　巻四十一
　　仓庾
　　巻四十二
　　学校上
　　巻四十三
　　学校下【贡院书院义学社学附】
　　巻四十四
　　选举一【荐辟】
　　巻四十五
　　选举二【进士】
　　巻四十六
　　选举三【举人　袭廕　贡监】
　　巻四十七
　　选举四【武进士　武举　武勳　武袭】
　　巻四十八
　　祠祀
　　巻四十九
　　陵墓
　　巻五十
　　寺观
　　巻五十一
　　古迹上
　　巻五十二
　　古迹下
　　巻五十三
　　帝王【后妃附】
　　巻五十四
　　名宦上
　　巻五十五
　　名宦中
　　巻五十六
　　名宦下
　　巻五十七
　　人物一
　　巻五十八
　　人物二
　　巻五十九
　　人物三
　　巻六十
　　人物四
　　巻六十一
　　理学
　　巻六十二
　　儒林
　　巻六十三
　　忠烈
　　巻六十四
　　孝义
　　巻六十五
　　文苑
　　巻六十六
　　隠逸
　　巻六十七
　　列女上
　　巻六十八
　　列女下
　　巻六十九
　　流寓
　　巻七十
　　僊释
　　巻七十一
　　方伎
　　巻七十二
　　艺文一【赋】
　　巻七十三
　　艺文二【乐府　五古　七古】
　　巻七十四
　　艺文三【五律　七律　五排　七排五絶　七絶　诗余】
　　巻七十五
　　艺文四【歴代诏诰】
　　巻七十六
　　艺文五【表　牋　疏】
　　巻七十七
　　艺文六【颂　书　啓　赞　箴　论　辨　説】
　　巻七十八
　　艺文七【考　述　传　序　檄　移文　议跋】
　　巻七十九
　　艺文八【记　铭　诔　祭文】
　　巻八十
　　辨疑【拾遗附】
　　【臣】等谨案河南通志八十巻
　　国朝总督河南山东军务兵部右侍郎王士俊等撰河南之名宋代惟属洛阳一郡故宋敏求作河南志仅记西都典故而不及他州自明初设河南布政使所属八府实跨大河以北封疆建置于古稍殊故郡邑虽各有偏记而未有统为一书者嘉靖中始创为之亦仅具崖畧而已
　　国朝顺治十八年复加续修条理麤备黄之隽谓康熙中尝颁诸天下以为式其后久未修辑沿革废置多不相合雍正九年总督田文镜承
　　命排纂乃延编修孙灏进士顾栋高等开局搜讨文镜没后王士俊代为总督久之始克成书刋板甫竣而陈许二州升为府郑州改开封卢氏改陜州南召复立县治皆未及増改今姑仍其原本録之云乾隆四十六年三月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀









　　钦定四库全书
　　河南通志巻一
　　圣制
　　尚书首典谟次誓诰皆帝王之文浑浑噩噩洵作者之圣哉其中若盘庚吁众以及康叔之诰蔡仲防子之命皆豫土也至卜洛以后君陈毕公歴尹东郊其于训词犹谆谆焉夫王者无分民而政教所先必视其国俗以为转移上所训下所行言为世则顾不重欤我
　　世祖章皇帝奠安区夏暨
　　圣祖仁皇帝休养生息涵濡煦育六十余年凡禁乱戢暴蠲租赐复涣汗所颁徳意至深厚豫处中邦接
　　畿辅奉
　　诏尤近煌煌
　　天语己光简册我
　　皇上肇承大统首
　　谕河南文武诸大吏恪共厥职以后频发
　　徳音凡闾阎疾苦风俗利病靡不周详于深仁恺恻之中此在穷檐白叟咸感激诵述矧受任方州职司民牧恭绎
　　寳训宜为之悚息赞叹欣舞忭蹈而不能己也志圣制
