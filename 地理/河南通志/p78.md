<!-- { "loadSidebar": true } -->
　　通济渠【在县南闗起至姜村止长三十里寛四尺深五尺雍正五年濬】盈粒沟【在县西自西闗起至豆公止长三十里寛四尺深三尺雍正五年濬】澄水沟【在县北自北闗起至楚王止长三十里寛四尺深五尺雍正五年濬】
　　卫辉府
　　汲县
　　伏水屯【在县北二十里其水下伏掘之即有泉可以灌稻】王庄渠【在伏水屯后水宜稻】
　　东官道沟【自北闗东堤口起至栁毅屯东濬县交界止长五十里两旁各深四尺寛四尺五寸雍正五年开】
　　东南官道沟【自延津门外起至松树坟南延津县交界止长十五里两旁各深四尺寛四尺五寸雍正五年开】
　　西南官道沟【自新乡门外起至虾蟇峪西新乡县交界止长二十五里两旁各深四尺寛四尺五寸雍正五年开】
　　西官道沟【自天仙庙至山彪西新乡县交界止长二十里两旁各深四尺寛四尺五寸雍正五年开】
　　北官道沟【自灵官庙起至道光店南淇县交界止长二十五里两旁各深四尺寛四尺五寸雍正五年开】
　　东北官道沟【自北闗东堤口起至板桥东濬县交界止长四十里两旁各深四尺寛四尺五寸雍正五年开】
　　新乡县
　　槐树闸【在县西北二十里水田宜稻】
　　新开泄水沟【在县西北自新辉交界起至合河嘴入卫河长四千七百四十三丈寛三丈深六尺雍正七年知府马骙云详允疏凿】
　　新开官道沟【东路西路西南西北俱有沟大路两旁各一道寛四尺深四尺雍正五年开】
　　辉县
　　苏门山百泉渠【在县西五里蘓门山中其泉涌沸如珠引以溉田为利甚溥即卫河之源也康熙三十年巡抚阎兴邦　题准于每年三月初一日起至五月十五日止令三日放水济运一日塞口灌田但五月系民间需水之时应用竹络装石堵口使大流济运其余涓涓之流溉田既已济公亦无妨于农业雍正五年又建斗门三座石堰三道东西渠仁义礼智信闸各五座泉水通利】
　　老鬲坡渠【在县西南十五里自桃固村枯河引水灌田】花木村渠【在县南老鬲坡东接姚固枯河濬十里灌田】秀才庄渠【在县南二十五里地本洼下积潦不涸万厯间知县聂良开渠十余里水既归河垦田百顷】
　　鲁家庄渠【在县西南七十里开渠灌田】
　　程村渠【在县西五十里其先积水成壑万厯间聂良开通五渠以泄之顿成良田百余顷】贤泉渠【在县西南五十里水田百余顷】
　　丁公泉渠【在县西南三十五里水田二十余顷】焦泉渠【在县西五十里水田六百余顷】
　　卓水渠【在县西十里水田四十余顷】
　　泄水沟一道【在县西北西自玉闗迤西稻田边起东至新乡县交界大路口止长一千六百一十丈寛三丈深六尺雍正七年疏凿】
　　获嘉县
　　头门横河【在县西北十三里自辉县梅竹寺发源由本县李千戸营裴村营母猪营至三桥西入丹河长十五里寛一丈深三尺灌田雍正五年开】
　　二道横河【在县西北十四里自五冲河发源由母猪营流至头道横河西入丹河长二十里寛八尺深三尺灌田雍正五年开】
　　段岩河【在县南二十五里上自修武县界起下至新郷县界止长二十五里寛四丈深二尺泄水雍正五年开】
　　官道沟【在县西自邮亭起西至黄练树堤止长四十里寛五尺深四尺自新城起北至杏庄口止长二十五里寛五尺深四尺雍正五年新开】
　　淇县
　　斮胫闸【在淇县西三里】
　　延津县
　　小潭庄新沟【在县西自城西小潭庄起至城东北里乡固止长二十一里寛八尺深六尺雍正五年开】
　　里乡固旧沟【在县东自城东乡固起至封邱县交界止长二十五里寛一丈二尺深一丈雍正五年濬】
　　新开官道沟【在县西自阳武县交界起北至王端铺汲县交界止长五十六里寛四尺深三尺雍正五年开】
　　【阙】　　　官道沟【在县西北南自沙门镇起至汲县交界止长五里雍正五年开】濬县
　　白祀童山二陂【在县西二十里其水经年不涸附近屡忧水患雍正五年饬濬自交防村起至屯子镇止沟长六十五里寛二丈五尺深九尺】
　　亭子陂【在县西里许为众潦所滙】
　　井固潭【在县井固村东北入卫河沟水借以通泄】长丰泊【在县西久为滙水之区】
　　新开官道沟【在县南大路两旁南自定源店起北至官沟止共长三十五里寛四尺五寸深四尺雍正五年开】
　　卫河堤【在县西河之两岸】
　　滑县
　　永济渠【在县西北三十里自濬入东北达内黄每逢霖潦借以泄水】滹沱泽【在县西北三里周五里余以渟野潦之水】新开东路沟【自三教堂起至丁栾集长垣县交界止长七十里寛四尺五寸深四尺雍正五年开】
　　新开西路沟【自南闗西首起至黄大集封邱县交界止长九十里寛四尺五寸深四尺雍正五年开】
　　新开南路沟【自南闗东首起至马家庄长垣县交界止长六十五里寛四尺五寸深四尺雍正五年开】
　　新开北路沟【自北闗起至冯村开州交界止长七十里寛四尺五寸深四尺雍正五年开】
　　怀庆府
　　河内县
　　济渎水利
　　千仓渠【在府城西唐温造为河阳节度使筑堰凿渠以引济水分上下二堰其上堰用济池水迳铁岸西北至碑子村斗门桥东分为六闸以灌堰头东许西水屯连董等处稻田其下用龙潭水东迳临济桥东北由碑子村中至本堰下分为五闸以灌南北水屯头马头等处稻田】
　　顺利渠【在府城内元总管石林引千仓渠下流穿城内作为二桥康熙二十一年重濬】沁河水利
　　广济渠【在县北即古枋口秦渠晋司马孚垒石为门由五龙口以引沁水郦道元所谓朱沟水是也唐崔洪礼李元淳相继修浚温造又复修之元世祖时始名广济渠明因之万厯十四年河内令黄中色重濬二十八年河内令袁应泰凿山穿洞悬闸两崖之间受水则启障水则闭永无崩塞之患其水由济源河内孟县温县武陟至唐郭入于黄河渠濶八尺长一百五十里分为二十四堰　一曰永益堰由官庄至休昌长三里　二曰永利堰　三曰长丰堰俱并入永益堰　四曰天富堰由许村长二里　五曰永福堰顺入利人河　六曰广福堰由许村官庄入丰稔河归黄河一百二十里　七曰和丰堰由新村髙村长五里　八曰广丰堰由东许村金塜至小营入黄河长一百二十里　九曰大丰堰由南寻西李家桥由沟柿园土坯贾村至黄闷可减水入黄河长一百三十里　十曰大有堰由南寻北董至沙冈长三十里　十一曰太平堰由武家作张家作至刘家庄长十里　十二曰广有堰由七里桥故事马铺至古涧入沁河长二十五里　十三曰永济堰由防城祝策彭城尚香镇至苏王东宏福堰长七十里尚香西砌拦水闸减水入沁河　十四曰广阜堰由南屯沙冈至辛壬长十里　十五曰新兴堰由李村冷家庄贾村至北真长十八里十六曰广隆堰由五王长二里　十七曰万盈堰由分水石七里屯卫村至彭城长三十里十八曰长济堰由佳村珍珠庄髙炤至耿家庄入涝河归黄河长六十九里十九日兴隆堰由郭村王李李家庄至北张长十八里　二十曰兴福堰由彭城尚香镇至刘家庄长十里　二十一曰宏福堰由蘓王南徐涧至南张长十五里　二十二曰万亿堰由西冷至东周长十里二十三日大济堰由北冷至杜家庄长八里二十四曰永通堰由保封董宋赵庄至唐郭入黄河长四十里且编定水分自下而上挨次引灌除大月浸河水一日各堰不许引灌外每月以二十九日为率每日百刻共计二千九百刻共夫四百六十三名每名分全河水六刻二分七厘七毫自第二十四堰以上至第八堰共夫四百六十名半分全河之水二十五日六时每月两轮每轮一十二日九时上轮自初一日子时起至十三日申时止下轮自十五日午时起至二十八日寅时止以十分计之万盈等十一堰四分二厘广有等二堰二分八厘太平等四堰三分为一号自第七堰而上至第一堰共夫五十五名半分全河水三日六时每月两轮每轮一日九时上轮自十三日酉时起至十五日已时止下轮至二十八日夘时起至二十九日亥时止以十分计之天富等三堰四分四厘永益等三堰五分六厘为一号各堰通融照夫轮灌仍令二十四堰各建一闸一闸之中计百步总砌一隂洞引水入子渠灌田各用鎻总司管之凡遇放水之时发钥开闸及隂洞越之自无如有恃强越计亩罚谷入仓以备修河之用又令隣河居民遍栽栁树以固堤根且数年成林材木不可胜用矣】
　　通济渠【分广济渠水至尚香镇入于沁】
　　支堰渠【分通济渠水流入石涧村入沁】
　　利人渠【自五龙口引沁水经河内西北至东郭闸口】丰稔渠【自五龙口引沁水入湨水支河】
　　普济渠　永兴渠　利丰渠　余济渠【以上八渠俱在县西接丰稔渠及永利支渠以溉孟县之田】
　　丹河水利
　　上秦渠　小丹河　三郭渠　董下渠　白沽渠张济渠　老武渠　太保渠　张金渠　陈添渠郭鲁渠　流涝渠　花园渠【以上十三渠俱在县北丹河东岸引水溉田一百余村】
　　上清渠　下清南北二渠　中泗渠　张济渠贝涧渠　广济民渠【以上六渠俱在县北丹河西岸引水溉田四十余村两岸共十九渠分九堰取水故俗呼曰九道堰此内惟上秦渠小丹河东流入卫济漕康熙二十九年四月河院王新命巡抚阎兴邦亲勘　题定漕运民田均属要请令每嵗三月初一日起至五月十五日止湏用竹络装石横塞入河渠使水归小丹河入卫济漕留涓涓之水以溉地至五月重运过完则开八河渠用竹络装石塞小丹河口以防山水漫溢其小丹河经修武获嘉以达合河镇之处若有浅阻责令印河各官量为疏濬】
　　惠民渠【在府城西北三十里明隆庆时太守纪诚引尧池水以溉民田至天启间复开安阜渠灌民田二十里】
　　济源县
　　永利河【在县东自五龙口东南流至本县官庄村东北河内县界止长二十里寛四丈深九尺灌田】
　　千仓渠【在县北详注见前河内县济渎水利中其源发自本县济池与龙潭水分为上下二堰上堰六闸下堰五闸定规谷雨筑堰秋分决坝放水入□河自谷雨至霜降无水利地戸不得浸灌旱田分减水势又不得妄置水垲惟旋折原渠不减原水者方许置用渠寛三丈六尺深五尺长三十五里经由数村灌田下流入河内县】
　　小拨河【在县东北自五龙口至和家庄入沁河长三里寛八尺深一丈灌田】广济渠【在县东北自五龙口起至河内县交界止长二十里寛四丈深一丈灌田】利丰河【在县东北自五龙口起至河内县交界止长二十里寛四丈深一丈灌田】泄水河【在县东北自范家庄西南起至桃园寨北入□河长七里寛一丈深六尺五寸雍正五年开】
　　新开官道沟【在县东北自亚桥村东起至河内县交界止长三十五里寛四尺深四尺雍正五年剏开】
　　修武县
　　东官道沟【自县东起至获嘉县交界止长二十里寛五尺深三尺雍正五年剏开】西官道沟【自县西起至宁郭驿交界止长四十五里寛五尺深三尺雍正五年剏开】武陟县
　　广济河【在县西南自县属小南张河内县界起东至解封村南入黄河止长六千八百三十八丈五尺寛一丈一二尺不等深一尺一二寸不等】
　　孟县
