<!-- { "loadSidebar": true } -->
　　强至仁宗时为开封府仓曹叅军郡中露积油幕一夕火主守者法应死至疑火所起召幕工讯之工言制幕须杂他药相因既久得湿则燔为上其事帝闻乃悟曰顷岁先帝山陵火起油衣其事正尔遂原其罪
　　荣諲字仲思济州任城人仁宗时为开封府判官太康民事浮屠法相聚祈禳号白衣防县捕数十人送府尹贾黯疑有妖请杀其为首者而流其余諲持不从各具议上之中书是諲议但流其首余皆杖释之
　　包拯字希仁庐州合肥人仁宗时权知开封府旧制凡讼诉不得径造庭下拯开正门使得至前陈曲直吏不敢欺中官势族筑园榭侵惠民河以故河塞不通适京师大水拯乃悉毁去或持地劵自言有伪増步数者皆审验劾奏之迁谏议大夫京师谚云闗节不到有阎罗包老又曰笑比黄河清内外皆称为包待制云后諡孝肃立祠署左春秋祀之
　　李绚字公素邛州人皇祐初以龙图阁直学士权知开封府时京师多老奸宿猾吏不能擒绚推迹其物色起居一时録治略尽威令大行
　　蔡襄字君谟兴化仙游人仁宗时以龙图阁直学士知开封府精于吏事谈笑剖决破奸发隐吏不能欺
　　张方平字安道南京人仁宗时知开封府事丛集前尹率书版识之方平独黙记决遣无少差忘冯京字当世江夏人仁宗时以翰林院学士知开封府数月不一诣丞相府京富弼婿韩琦语弼以京为傲弼使徃见琦京曰公为宰相从官不妄造请乃所以为公重非傲也
　　王素字仲仪大名莘人仁宗时以枢宻直学士知开封府至和秋大蔡河溢水入于城诏军吏障朱雀门素奏曰兵民庐舍多覆压众心怦怦然奈何更塞门以动众于是诏止其役水亦不害欧阳修字永叔庐陵人嘉祐初以龙图阁学士知开封府承包拯威严之后简易循理不求赫赫名京师亦治
　　呉奎字长文潍州人仁宗时以翰林学士权知开封府应事敏防吏不敢欺富人孙氏估财利负其息者至评取物产及妇女奎发孙宿恶徙其兄弟于淮闽豪猾畏敛居三月治声赫然
　　王畴衞州人皇祐中为开封府推官内侍李允良诉其叔父死疑为仇家所毒请发棺验视畴曰安知非允良之奸穷治果与叔父有怨时称其明吕溱字济叔扬州人仁宗时以龙图直学士知开封府精识过人辨讼立断豪恶敛迹
　　杨绘字元素绵竹人仁宗时为开封府推官遇事迎刃而解诸吏惟日不足绘未午辄报竟帝爱其才欲超置侍从执政见其年少弗用
　　沈遘字文通钱塘人治平初知开封府蚤作视事逮午而毕沛然有余暇士大夫称其能
　　窦卞字彦法曹州人英宗时为开封府推官方禁销金为衣皇城卒捕得之属卞治以中禁为言卞奏曰眞宗行此制自掖庭始今不正以法无以示天下且非祖宗立法意帝从其请迁知深州钱勰字穆父临安人呉越王俶从曾孙英宗时以龙图阁待制知开封府老吏畏其敏欲困以事导人诉牒至七百勰随即剖决简不中理者缄而识之戒无复来阅月听讼一人又至诘之乃谰言无有勰啓缄示之果然闻者咸皆惊咤宗室贵戚皆为敛手有丞相府谒吏干请辄械治之积为众所憾出知越州歴官户部尚书加龙图阁直学士复知开封临事益精苏轼乗其据案时遗之诗勰操笔属和立就轼曰电扫讼庭响答诗筒近所未有也
　　滕甫东陈人神宗初知开封府时三狱皆满及甫视事未几决遣殆尽京师翕然称之
　　孙览字傅师髙邮人神宗时知尉氏县有屯将遇下虐士卒欲谋因大阅杀之以叛览闻之驰徃士卒犹羣语不顾览呼谕之曰将诚无状然天子何负汝軰乃欲致族灭耶皆感谢去就列屯将徐至览命吏趋具奏众意遂安帝壮其材以为司空主簿
　　刘庠字希道彭城人神宗时知开封府奏论新法帝谕之曰奈何不与大臣恊心济治乎庠曰臣子于君父各伸其志臣知事陛下不敢附安石防与蔡确争廷叅礼遂以龙图阁直学士出知太原赵瞻永城人神宗时为开封府推官帝问青苗法便否对曰唐行之于季世扰攘中掊民财诚便今欲为长久计爱养百姓诚不便
　　蔡延庆字仲逺莱州胶水人神宗时为开封府推官有衞士告黄衣老卒筒火入直延庆察卒色辞疑焉询之果是诬诉即反坐告者事闻帝重之加直史馆知河中府
　　王安礼字和甫抚州人熙宁中以翰林学士知开封府事至立断前滞讼不得其情及具按未论者几万人安礼剖决未三月囚系皆空书揭于府前辽使过而见之叹息称异帝闻特陞一阶时前星未曜太史言民墓多迫京城不利国嗣诏悉改卜安礼谏曰文王卜世三十政先掩骼埋胔未闻迁人之塜以利其嗣者帝恻然而罢
　　丰稷字相之明州鄞县人神宗时知封丘县县为畿邑素苦权要请托稷亦不峻拒苐直其情取平于法终不以人为重轻乆之人亦不敢干以私吏民畏爱之
　　蘓轼字子瞻眉山人神宗时以言事忤王安石命权知开封府推官以困之轼决断精敏声闻益远王存字正仲润州丹阳人元丰中以龙图阁直学士知开封府并河居人盗削汴隄以广其田或请令培筑复故又按民庐侵官道者使撤之二谋出自中人既有诏矣存曰此吾职也入言之即日弛其役都人欢呼相庆
　　乔执中字希圣髙邮人神宗时以司农丞提防开封县鎭诸县牧地民耕岁久议者将取之当平邱墓伐桑柘万家相聚而泣执中请于朝诏罢改提防京西北路刑狱时河决广武埽危甚官吏相聚莫敢前执中先登众随之不日埽成水不为患王诏字景献眞定人元祐中为开封府推官富民贷后絶僧牒为缗钱十三万逾期复责倍输身死赀籍又锢其妻子诏请免之
　　吕大防字微仲京兆蓝田人哲宗时以翰林学士权知开封府有僧诳民财因讼至庭下騐冶得情命抱狱具即其所杖之他挟奸者皆遁去
　　王岩叟字彦霖大名清平人元祐中以枢宻都承防权知开封府旧以推官判官二人分左右防共治一事多为异同或累日不决岩叟创立逐官分治法自是着为令都城羣偷相聚谓之大房每区容数十百人渊薮诡僻不可胜究岩叟令掩捕撤毁随轻重决之根株一空
　　呉择仁字智夫兴国永兴人元祐中为雍丘主簿金水河堤壊十六县皆选属庀役得诣朝堂白事宰相范纯仁独异之曰簿领中乃有是人邪建中靖国初畿内饥多盗以择仁知太康县始至召令贼曹曰民穷而盗非天性也我以静鎭之若椎埋故犯则必诛毋贷羣盗相戒不入境后拜戸部侍郎兼知开封府械豪猾捕盗使于狱一府大惊取卖珠人于宦官杨戬第窜之寻出知熙州
　　范百禄字子功成都人鎭之从子哲宗时以龙图阁学士知开封府勤于民事狱无系囚吏欲以圄空闻百禄曰千里之畿无一人之狱此至尊之仁非尹功也不许经数月复为翰林学士
　　任伯字德翁眉山人哲宗时知雍丘县御吏如束湿抚民如伤县枕汴流漕运不絶旧苦多盗然未尝有获者人莫知其故伯下令纲舟无得宿境内始犹不从则命东下者斧断其缆趋京师者防以出自是外戸不闭使者上其状召为大宗正丞
　　向子諲字伯恭临江人元符间知开封府咸平县豪民席势犯法狱具上尹尹盛章方以狱空觊赏却不受子諲以闻诏许自论决章大怒劾以他事勒停
　　王襄邓州南阳人崇宁中权知开封府京师浩穰讼者株蔓千余人缧系满狱襄昼夜决遣四旬俱尽又阅月狱再空迁龙图阁学士
　　时彦字邦美开封人徽宗初为开封尹初都城苦多盗捕得则皆亡卒吏惮于移问往徃略之彦始请以公凭为騐否则拘系之以俟报坊邑少安林摅字彦振福州人徽宗时为开封尹有大驵负贾钱久不偿一日尽辇当十钱来贾疑不纳驵讼之摅驰诣蔡京问曰钱法变乎京动色曰方议之未决也摅曰令未布而贾人先知必有与为表里者退鞫之得省吏主名置于法张怀素妖事觉摅得士民交闗书疏数百请悉焚之以安反侧众称为长者
　　李琮字献夫江宁人徽宗时知阳武县役法初行琮处置悉当旁近相率挝登闻鼓愿视以为则帝召对擢利州路江东转运判官
　　蒋兴祖常州宜兴人徽宗时知阳武县县古博浪沙地土脉脆恶大河薄其南积泛溢埽具辄溃兴祖躬救防露宿其上弥四旬隄以不坏治为畿邑最使者交荐之靖康初金兵扰京师道过县或劝走避兴祖曰吾世受国恩当死于是与妻子畱不去监兵与外通兴祖斩以狥金数百骑来攻不胜去明日师益至力不敌死焉妻及长子相继以悸死诏赠朝散大夫
　　金李晏字致美泽州髙平人皇统间为中牟令防海陵王方营汴京运木于河晏领之经三门之险以水势冲激屡为患乃驰白行台以其木散投之水使工取于下流人皆便之
　　富察铉章宗时令阳武治河有方沿河数百里皆免冲决民祀之
　　程震字威卿东胜人兴定初为陈留令治为河南第一召拜监察御史
　　王浩哀宗时为扶沟令时民钱大亨等执县官送欵于元以浩有恩于民不忍加刃日劝之降终不听于是杀之无血主簿刘坦尉宋乙并见害弃尸道路自春徂夏独浩尸俨然如生目且不瞑乌犬不敢近若有神防者
　　元袁裕字仲寛洛阳人世祖初为开封府判官时洧川县达噜噶齐贪暴盛夏役民捕蝗禁不得饮水民忿击之毙有司当以大逆连坐五十余人裕曰达噜噶齐自犯众怒而死安可悉归罪于民议止诛首恶一人余悉杖释之
　　刘黼仁宗时为阳武尹邑向多盗黼亷洁自守盗息民安
　　宋文玉汾阳人至元中知仪封县莅政严明民有侄与季父搆怨侄党火其家无噍类诉乆不决玉鞫之不浃旬侄党皆服辜人称其明
　　韩守中奉圣人至正中为洧川县尹兴学教民盗贼屏息
　　明王博江南江宁人洪武初知开封府时流移新复反覆不定博寛其徭役禁其侵攘教民辟土地治蚕桑期年民获其利境内遂宁累迁戸部尚书齐勉山东阳谷人洪武初知尉氏县清慎莅职先是双洎河水为患勉筑堤六十余里又康沟河淤塞复疏通之自是尉氏及隣邑俱免水患
　　周榘字仲方江西吉水人洪武初知中牟县为政亷明废事悉举先是民居数有火灾遂禁夜作榘弛其禁但俾储水以防邑人翕然称便
　　赵原山东钜野人洪武初知祥符县先是元季民多逋亡原招来优恤未几复业者甚众其有居产为里豪侵占者悉取归之
　　张宗海江南溧阳人洪武初为封丘县丞亷明仁惠招集流移民甚德之陞宁陵知县
　　俞廷芳浙江处州人洪武初知洧川县招逋亡薄赋役民甚诵之又尝建县治新学校其程度悉廷芳所规定
　　江玉浙江龙游人洪武初知鄢陵县时兵燹之余民多流移玉招抚复业者辄割已俸以赡不足劝富民出粟济之不逾年归者五百余户秩满去民皆攀留不忍释
　　张永泰江南和州人洪武初知中牟县刚明仁爱莅政公亷招流亡赈饥乏民怀其惠秩满擢户部主事
　　程本立浙江石门人洪武中为周府长史从王之国每侍王敷陈谟典多所开益徴入翰林院纂修国史累官至都御史
　　许誉山东长山人洪武中知仪封县时邑多游民誉疏榜禁之且曰罔遵告戒是为弃民民果自弃法所必加由是民皆畏服田野日辟盗贼衰息境内熙然永乐初秩满耆民状其事乞留上嘉之赐衣两袭以旌其贤命仍管县事又三年迁武昌知府吏民思之
　　李本中湖广黄冈人洪武中知通许县清谨公平遇徭役必验丁力亲为编遣吏胥缩手贫民无耕具者必为借贷使不失业邑人诵其德
