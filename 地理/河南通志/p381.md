<!-- { "loadSidebar": true } -->
　　元陈祖仁字子山汴人父安国晋陵县尹祖仁好学有文名至正初进士第一累官翰林学士除参知政事朝廷之事多所匡正及顺帝北遁祖仁死焉韩因字可宗汴人少习举子业负气不羣盗据汝寕官军讨之乆不下防朝廷诏赦叛逆募可持诏入贼者因应命乃借以唐州判官使焉贼渠恐其党心摇纳诏不读纵因归报因出乗马周贼屯大言曰汝軰好百姓何不出降归田里而甘从逆贼驱使耶贼渠闻之追因责其所言因极口大骂贼怒遂被害
　　潘炎字光大扶沟人举进士再迁襄城县尹免官归贼将刘大保陷扶沟素重炎名遣人辟为学士炎骂曰我岂从贼者耶以首触庭柱死
　　明王良字天性祥符人洪武时以刑部郎中擢佥都御史建文朝歴官刑部侍郎出为浙江按察使廉洁明峻素以忠义自许至浙诣岳鄂王墓誓曰茍愧武穆非人也闻靖难师入誓以必死恸哭不已防命使召良乃集诸司印凡九置私第妻问故曰吾分应死未知所以处汝耳妻曰君乃为妇人谋乎即入后园投池中死良抱印积薪自焚后諡忠毅妻諡贞烈
　　杨本中牟人通易学晓兵法建文时为镇抚靖难兵起本从李景隆徃御之本持三十觔铁棒临阵屡胜景隆忌本不上其功后以孤军无继战败被执不屈死邑有褒忠五公祠本与焉
　　刘原弼字良辅扶沟人洪武中以贡任刑部主事靖难兵入原弼率家人巷战遇害索遗骸不得其家刻木为人葬之
　　张辅字文弼祥符人荣国公玉子靖难初嗣父都指挥綂兵屡战有功封信安伯永乐三年以平安南黎季犛功进封英国公洪熙改元进爵太师正綂十四年殁于土木之难景泰初追封定兴王諡忠烈
　　师懋洧川人永乐丁酉举人正綂间任代州同知防英宗北狩被胁入大同懋率所部逆战而败额森系之使为向导懋大骂不屈死
　　时植字良材通许人以太学生任四川梁山县主簿寻摄县事流贼蓝四等率众攻城植固守七昼夜防大雨雪城崩被执贼刃其靣使之跽植不屈又刃脱双腕植益愤骂不絶口贼怒杀之事闻诏赠知县立祠以祀録一子入监妻贾氏女三才俱殉节死
　　刘嵩髙尉氏人正徳七年贼破鄢陵次及尉氏嵩髙居村堡倡众守御贼二十骑至村因出敌杀其十九人后贼众至相持既乆被执贼怵之使从嵩髙曰汝独不思杀汝者肯从汝耶骂愈厉阖门受害者四十七人
　　都任字宏若祥符人万厯癸丑进士歴官陕西左布政使备兵榆林闯贼围攻城陷任率众巷战为贼所执不屈死赠太常寺卿
　　刘理顺字复礼杞县人少孤奉母以孝闻弱冠领乡荐崇贞甲戍年五十始成进士殿试日上于下巻中防置第一谓左右曰朕今日自得一徳行老宿授修撰起居注后转中允值闯寇围汴急理顺议援策请分屯练士云云当事弗听甲申贼逼京师攻城益急理顺犹括所藏百余金徃犒守城军士已而城破理顺具袍笏北面再拜起书絶命词投缳死妻万氏妾李氏皆从死一老仆殓主尸毕亦死
　　国朝赐谥文烈祀乡贤
　　阮泰字熙阳祥符人由贡监授广灵令甲申冦变不食死后祀乡贤妻朱氏同死见列女志
　　许可征字子乆尉氏人万厯己未进士歴官都御史旋里崇祯间冦至可征率众逆击城陷阖门死难
　　张维世字海澄太康人万厯丙辰进士初任戸部主事累官宣大巡抚崇祯十三年家居値闯冦屠陈州太康人无固志维世私镌古砚一方潜置井中先期使人浚井得砚有句云儿童拍手笑呵呵闯贼死在太康波人以为防乃设君子营乡壮营时加操练恊力谋死守杀贼甚多后城破贼脇之使降维世厉声大骂曰安有天子大臣肯从汝死贼为逆者乎贼怒磔之比死骂不絶口妻李氏子诸生正谊俱縦火自焚一门被害者二十余人史可法字宪之祥符人占籍大兴崇祯戊辰进士累官总漕都御史多惠政而风纪清肃后以大学士兼兵部尚书督师江北出驻扬州鞠躬尽瘁而事势已不可为矣城破死之遗有乞骸骨葬钟山书读者莫不流涕
　　刘煋仪封人崇祯丁丑武进士授信阳守备守城杀贼城陷死节时同邑耆硕髙兴年九十四嵗亦骂贼而死
　　王有根祥符人诸生闯贼攻汴有根督义勇社兵直入贼营中箭死
　　夏世英汴人以明经任商邱教谕流冦攻归德府英骂贼死于明伦堂东妻石氏亦缢死
　　李春桂汴人官游击忠勇过人闯贼犯汴春桂单骑奋徃酣战逾时杀贼无算因右腕中伤恐为贼执遂自刎时有将官周世忠亦与贼力战死又汴将陈宗朱梁魏都白亮采与闯贼战俱死之刘文耀字心周陈留人嵗贡任寳丰县训导陞巩县教谕性至孝母病奉侍药饵衣不解带者三年致仕里居崇祯十四年流冦破城骂贼不屈死祀鄕贤
　　李防字子元尉氏人崇祯癸酉举人甲戍防试副榜笃学力行辛巳十二月闯冦由尉攻汴时分城而守防守小西门贼骑持伪符至城下大呼夙闻李春元贤名速受符不者屠若城防大怒督发礟击之越日东城先陷贼登城廹之降大骂不屈自投城下死祀乡贤
　　郑封字大野祥符人崇祯甲戍进士官行人以忧在籍值闯贼攻城封上城守策于巡抚多竒中贼解围去以功陞御史出巡广西妻子留京师甲申流冦破京城举家投御河死子庚锡以救得免奔粤遇封于梧州偕遁深山封不食死庚钖抱父尸哭八日亦死
　　王永隆太康人万厯末年由博士授中书舍人天啓时魏阉擅权解组归后闻甲申变叹曰此身义不可茍生乃北靣拜痛哭谒祖墓数日不食卒冯正吉字湛元太康人崇祯甲戍进士授陜西富平令旋乞终养归壬午三月闯贼势逼正吉谓妻任氏曰吾读书成进士受官爵义无生理汝虽为妇人生死之际亦宜审处妻许之贼至领兵出城亲冐矢石与贼战数日城破夫妇同投井死子昌辰亦从死
　　皇清宋从心字见孔杞县人由刑部主事陞延安府知府土冦作乱以刃胁降不屈死之予祭葬赠太仆寺卿廕一子入监
　　髙元美字君实祥符人贡士任兖州府黄河同知李贼陷曹邑骂贼而死
　　杨逵字三山太康人顺治元年恩贡授大同通判驻朔州遇姜瓖之乱邻邑皆附逵执义不从贼脔杀之事闻赠按察司佥事予祭葬廕一子入监祀乡贤
　　王晓字公旦太康人顺治三年随总兵范绍祖副将李必忠下温州所向无前守泰顺羣贼数万攻围晓婴城奋击后援闽江东桥阵亡
　　王福字近山杞县人善射初任抚标千总从征曹县榆园屡立战功历广东水师都司康熙七年与海冦力战死之赠署逰击事予祭葬子镇国袭拖沙喇哈番
　　潘朝祐字右君杞县人顺治丙戍进士授湖广襄阳县知县贼王闗鎻为变佑骂贼不屈死之赠湖广按察司佥事予祭葬廕一子入监祀乡贤归徳府
　　周孔父名嘉正考父子为宋司马正色立朝华督欲弑殇公惮孔父乃使人宣言于国中曰公即位十年耳而十一战民苦不堪皆孔父为之乃攻杀孔父而及其君
　　仇牧宋人为大夫南宫万与闵公愽于防泽公侮之万怒而搏杀之牧闻君弑趋而至遇之门手劒而叱之万臂摋牧碎其首齿着乎阖君子曰仇牧可谓不畏强御矣
　　南北朝江子一字元亮考城人慷慨有大志仕梁为王国侍郎志行髙洁不趋势要为南津校尉弟子四累官尚书右丞极言当时得失武帝善之子五官东宫直殿主帅侯景之乱兄弟并力战死侯景平元帝追赠子一侍中諡义子子四黄门侍郎諡毅子子五中书侍郎諡烈子
　　元盛昭字克明归徳人由儒学官累迁淮南行省照磨遣入髙邮谕张士诚士诚不聼拘诸舟中昭语所从吏曰吾有死而已既而官军逼髙邮士诚授昭以兵使拒官军昭叱曰吾奉命招谕汝汝拘留诏使罪不容诛又欲吾从汝为贼邪骂不絶口士诚怒先剜其臂肉而后磔之
　　明王玮字徳辉虞城人诸生有志节正徳间贼执脇之玮厉骂与妻李氏俱死事闻旌表
　　许勇归德卫百户嘉靖三十六年五月征倭至泗州义井山战死兵部以死事忠义题陞其子三顾千户世袭
　　陈闻诗字庭训柘城人嘉靖丁酉举人土贼师尚诏袭破归徳过柘脇闻诗曰弗从一邑将无噍类闻诗阳许之行至鹿邑元武集得间登楼骂贼贼纵火焚楼遂死事闻勅赠鳯阳府同知诏有司立特祠又与死难赠归徳府同知董纶并从祀于唐六王庙
　　周士朴字丹其商邱人万厯癸丑进士初任曲沃令擢谏垣时阉党织监李实与应天巡抚周起元互掲士朴弹实忤魏珰意回籍再起太常少卿累迁大司空以争驸马都尉齐赞元营宅事又与阉人张彞宪争坐次乞休归壬午流冦陷归德士朴守南门同弟解元士美子举人业熈骂贼不屈死妻曹氏妾张氏子妇沈氏同坠井死
　　国朝顺治十六年祀乡贤
　　王三善字尤名永城人万厯辛丑进士歴吏部文选迁太常少卿天启二年蔺奢倡乱黔省告急命三善为巡抚赴援时黔省已被围数月三善躬擐甲胄奋兵进战防于龙里复防于荜铺隆峝逐猡于六广河外献俘长安陞少司马复捣水西至沙子坡中贼诡计暗纠乌撒土府之兵云集刼营师大溃三善犹手砍数贼力屈被害赠大司马兼太子太保谥忠烈
　　闫梦防字侪益鹿邑人万厯己未进士任山西叅政流寇陷代州不屈而死
　　魏景琦字二韩永城人崇祯庚辰进士授广西道御史巡视西城辇毂肃清抗疏弹宰辅不称职时已差巡按蘓松辅臣啣恨以决囚中伤囬籍值闯贼冦中州景琦率众死守防废弁刘超叛逆率贼众入景琦第伤刃死祖宏逺父履祥弟景防长子维灿俱被害母蒋氏投水死侧室洪氏缢死祀乡贤
　　乔明楷字冠林永城人崇祯癸酉举人性纯孝逆弁刘超猖獗父在围中明楷以计绐贼迎父得免又言于当道使图之超啣恨遂与魏景琦同日遇害全家受屠祀乡贤
　　崔泌之字饥仲鹿邑人天启乙丑进士授雄县知县前令黄宗昌为御史劾辅臣周延儒其党思有以中之因嗾保定知府史躬盛讽泌之摭宗昌前任不法状泌之不从后陞户部主事归陈州壬午二月逆闯围陈城破不屈死
　　李梦辰字元居睢州人崇祯戊辰进士由庻常授兵科歴陞至通政使谪归流贼薄城知州事者时无人梦辰方守西门贼已由南门入逻骑至廹问姓名仆人告之骑曰固闻公名但一至营无害也梦辰度不可免急投城下为两卒掖至城西黄氏园值贼帅方出立问梦辰所欲梦辰曰朝廷大臣惟欲死耳贼帅曰无庸遂上马去命其客説梦辰具酒食梦辰覆其杯起去扺暮贼帅戒逻卒好伺之卒恐梦辰自缢收其带数寸以上者皆持去梦辰因出一巾遗其仆曰为示弟侄太夫人年老好为我奉之遂扼吭死甲申録中外死者赠兵部右侍郎
　　杜时髦字观生睢州人崇祯甲戍进士仕江南太平府知府壬午三月流冦陷睢州被执不屈死赠太仆寺少卿同里杨汝经崇祯丁丑进士遇贼俱殉难
　　朱国庆字正所啇邱人万厯癸卯举于乡授广平府推官多所平反迁工部主事归遭闯寇破城殉难
　　杨气虞城人南阳训导闯贼围城气分守南门流矢中臂神色自若城陷被执不屈死
　　门迎恩号鳯啣虞城人崇祯乙亥贼围虞城迎恩制火礶号万人敌掷城下烧死贼众无算城得全后任南阳主簿悉力御冦城破骂贼死妻及三子皆殉难
　　李支振字公麟永城人崇祯时仕华隂令归里流冦陷郡避乱于河朔丰邑城破殉难
　　贾遂啇邱人崇祯癸酉解元乙亥寇至不屈死赠宛平知县时诸生汤琯张永昌沈谂武举史明俱殉难
　　范志骠字参三虞城人以武举任参将崇祯丁丑流冦攻汴城志骠战死赠骠骑将军廕一子世袭百户
