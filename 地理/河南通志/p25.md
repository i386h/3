<!-- { "loadSidebar": true } -->
　　夷山【在府城安逺门内亦名夷门山魏侯嬴监守防唐胡曽诗六龙冉冉骤朝昏魏国贤才杳不存惟有侯嬴在时月夜来犹自照夷门】长白山【在太康县东北一里】泰山【在太康县东北建泰山行祠】石山【在太康县北二十里】五鳯山【在尉氏县南圣井北】牛脾山【在洧川县西南一十里即郑庄公筑隧见母处】翠屏山【在扶沟县儒学前与城相连】龙脊山【在中牟县治后其上产黄麻】土山【在中牟县南三十里】牟山【在中牟县北五里上建牟山庙】黒洋山【在阳武县界黄河经其下】黒山【在封丘县北三里即曹操断袁术粮道处】白云山【在兰阳县西一十五里土山无石毎旦冇云气上腾故名山下冇张良洞世传为子房辟谷处】张城山【在兰阳县白云山东南周围三里】艮岳【在府城东北详见古迹】中岳【在阳武县西北二十里】石柱峯【在尉氏县竹林七贤庙前即李京碑文所云前当石柱是也】清风岭【在中牟县东南二里许其髙数仭绵亘数十余里】鳯城冈【在府城西南一十里许世传金章宗时有鳯凰集于此】望牛冈【在府城西南一十三里】彭子冈【在府城南元刘哈喇布哈屯兵于此败頴亳盗兵】潘冈【在陈留县东北四十里宋潘美甞居此故名】青龙冈【在杞县东北三十五里】鸑鷟冈【在通许县东南四十里昔冇彩鸟集其上详见古迹】桂冈【在太康县西二十里】三亭冈【在尉氏县南三十七里昔秦昭王使谒者王稽于魏夜与范睢言先生待我于三亭之南即此】赤坂冈【在洧川县东南三十里蟠防三百余步势亦峻突其土色如赭毎日出逺望有光】彭祖冈【在鄢陵县北世传彭祖塟此宋苏轼诗跨厯商周防盛衰欲将齿髪鬪蛇龟空餐云母连山尽不见蟠桃结子时】三晋冈【在扶沟县西北春秋时三晋大夫帅师于此】雕陵冈【在扶沟县北二十里有郑庄公祠明治间曽得志石云前有雕陵嵠屿后背大川烟霞是也】马陵冈【在中牟县西南绵亘五十余里有孙子厐涓庙史记韩懿侯二年魏败马陵即此唐胡曽诗坠叶萧萧九月天驱兵独过马陵前路傍古木虫尽字记得将军破敌年】淳于冈【在封丘县东一十八里】杜黎冈【在兰阳县东南一十里】黄陵冈【在仪封县东北五十里接山东曹县界三国魏武立虚冢于此】桃陵【在县东南一十里】豹陵【在兰阳县西十二里】黄河【在阳武县南中牟县北又东经府城北封丘县西又东经陈留县及兰阳县北又东经仪封县北流入归徳府考城县界详见河防】伯俞河【在府城西三十里韩孝子伯俞居此】巴河【在陈留县东北三十五里东入寜陵县界】汴河【在府城详见古迹】铁里河【在县西南三十五里】青冈河【在通许县东南二十里】清河【在太康县南】双洎河【在洧川县南即溱洧二水合流处】贾鲁河【在中牟县北详见古迹】马蹄河【在兰阳县北五里一名清河明杨一凊诗春浓官栁飏东风隔岸歌声欸乃中欲向沧浪同濯足谁清谁浊问溪翁】伊水【在陈留东北二十里环远伊尹故里】睢水【在陈留县东北四十里又名隄河】浚水【在府城北诗爰有寒泉在浚之下】洧水【在洧川县南】郑水【在中牟县西】菱角湖【在尉氏县南】西湖【在鄢陵县西南二里宋梅尧臣诗新秋万栁齐莺度水东西城上明残照云间挂防霓蒲匀若剪沙岸净无巢燕繁枝重人乗小驷低风光开翡翠湖色浸玻璃只恐朱藤宻如过罨畵谿】防冈湖【在扶沟县东北】黄渡湖【在仪封县北堌阳乡周围六十里】圃田泽【在中牟县西北七里周职方豫州薮曰圃田即此其泽东西五十里南北二十六里西限长城东极官渡髙者可耕洼者成滙今为泽者八若东泽西泽之类为陂者三十有六若大灰小灰之类其实一圃田泽耳】金明池【在府城西郑门外西北周廻九里余周世宗显徳四年欲伐南唐始凿内习水战宋太平兴国七年太宗尝幸其池阅习水战徽宗政和中于池内建殿宇池门内南岸西去百余步有临水殿北去百余步有仙桥朱漆栏楯下排鴈柱中央隆起如飞虹之状桥尽处而殿正在池中四岸石甃南有髙防上有横观广百丈许曰寳津楼楼之南冇宴殿殿西有射殿南冇横牙道栁径车驾临幸观骑射百戯于此后燬于金兵宋王安国诗霓旌逺逺拂楼船满地春风锦绣筵三岛路深浮阆苑九霞觞满奏钓天伏归金阙浮云外人望瑶防落日邉最引平生江海趣波澜一段草如】龙女池【在鄢陵县南】饮马池【在洧川县北五里】莲花池【在太康县】五子潭【在太康县西北五十里】九家潭【在封丘县西南二十里】黒龙潭【在洧川县东一十五里】镜泉【在府城按察使司署西】青龙泉【在洧川县西北流经东南二十里入双洎河】三井【在府城鼓楼东街　之北井口一石三眼】神井【在县西北毎嵗旱祷雨輙应】龙井【在尉氏县南岳寨保】漆井【在鄢陵县西七里汉陈寔祠前】甘泉井【在兰阳县东城外】琉璃井【在仪封县西五里】八角井【在府城西南水苦不可饮宋刘敞诗谁凿八角井不方亦不圆此地饶美水此井独苦泉泉甘常不竭泉苦更永年浪得世上名对之还慨然】长眀沟【源出长葛县界流经尉氏县西南沥为大陂东南入大沟河】琵琶沟【在府城西南】沙沟【在陈留县北】龙耳沟【在杞县西南围城内】翟沟【在封丘县西接黄河支流】古路沟【在中牟县大庄里】湛渠【在府城外】流渠【在兰阳县东南八里】南北渠【在封丘县】三山陂【在府城西北五里明李梦阳诗崔嵬艮岳他年笑寂寞三山后代思湖色春光浄满眼古城风暮几人悲】夏侯陂【在府城西南朱仙镇】水柜陂【在中牟县东北一十里曹操驻兵官渡引河水于地中覆之以土灌袁绍军处】鸿雁陂【在尉氏县西北】莲花陂【在县西滩保一十八里】雁子陂【在洧川县西北】髙门提【在府城固子门外】董家堤【在府城北】漻堤【自府东至归徳府三百余里世传汉梁孝王徙都睢阳时所筑今俗讹为蓼堤】隋堤【在府治汴河故道隋帝筑堤种桞故名唐秦韬玉诗种栁开河为胜游隄前常使路人愁隂埋野色千条思翠束寒声万里秋西日至今悲兎苑东波终不反龙舟逺山应见繁华事不语青青对水流】洧堤【在洧川县东南入鄢陵界】汉堤【在杞县沙河】越石横堤【在阳武县】临河遥堤【在仪封县黄河北岸】
　　归徳府
