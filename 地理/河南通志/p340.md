<!-- { "loadSidebar": true } -->
　　琴牢字子开一字子张衞人孔子弟子
　　奚容蒧字子哲卫人孔子弟子
　　句井疆衞人孔子弟子
　　狄黒字子哲卫人孔子弟子
　　亷洁字庸卫人孔子弟子
　　蘧瑗字伯玉卫人仕卫为大夫笃行愼德老而不倦孔子毎过卫必主其家灵公与夫人夜坐闻车声至阙而止公曰知此为谁夫人曰必蘧伯玉公曰何以知之夫人曰妾闻礼下公门式路马所以广敬也忠臣与孝子不为昭昭伸节不为防防堕行蘧伯玉衞之贤大夫也仁而有智敬以事上必不以暗昧废礼是以知之公使人视之果伯玉也
　　公孙枝卫人一名发为大夫史防谓其富而能臣其卒也子戍请諡于君曰日月有时将塟矣请所以易其名者君曰昔者卫国防饥夫子为粥与国之饿者不亦惠乎卫国有难夫子以其死卫寡人不亦贞乎夫子听衞国之政修其班制以与四邻交卫国之社稷不辱不亦文乎諡曰贞惠文子其家臣僎与同升诸公孔子闻之曰可以为文矣公子荆卫大夫少治荆有能名孔子称其善居室吴季札亦以君子称之
　　史防字子鱼卫大夫呉季札美其好直自以不能进蘧伯玉退弥子瑕病革召其子曰吾生不能正君死无以成礼置尸牖下欲以尸谏灵公徃吊疑而问焉以遗命对公愕然曰是寡人之过也于是进伯玉而退弥子孔子称其直
　　子鲜名鱄卫献公母弟初献公见逐出奔使鱄与甯喜约求入既入乃杀喜鱄曰逐我者出纳我者死赏罚无章何以沮劝君失其信而国无刑不亦难乎且鱄实使之遂出奔晋公使止之不可及河又止之鱄乃止使者而盟于河托于木门不向卫国坐木门大夫劝之仕不可曰仕而废事罪也从之昭吾所以出也吾不可以立于人之朝矣终身不仕
　　太叔仪卫人初献公出奔齐既而求复于甯喜许之太叔仪曰甯叔视君不如奕棋奕者举棋不定不胜其耦况置君而可以弗定乎必不免矣喜不听卫侯入果杀喜
　　公孙免余卫大夫献公复入甯喜专政公患之免余请杀之乃与公孙无地公孙臣谋使攻甯氏弗克皆死之公曰臣也无罪父子死余矣免余复攻甯氏杀喜及右宰谷尸诸朝公与免余邑六十辞曰惟卿备百邑臣六十矣下有上禄乱也臣弗敢闻且甯氏惟多邑故死臣惧死之速及也公固与之受其半以为少师
　　桞庄卫人为太史初献公自夷仪返于卫及郊将班邑于从者而后入桞荘曰如皆守社稷则孰执羁靮而从如皆从则孰守社稷君返其国而有私也毋乃不可乎弗果班及寝疾献公曰若疾革虽当祭必告及告公再拜稽首请于尸曰有臣桞庄也者非寡人之臣社稷之臣也闻之死请徃不释服而徃遂以禭之与之邑裘氏与县潘氏书而纳诸棺曰世世子孙毋变也
　　李音卫人子思荐于卫君君曰其父祖何也荅曰世农夫也卫君笑曰农夫之子无所用之子思曰周公大圣康叔大贤今鲁卫之君未必皆同其祖考李音父祖虽善农则音亦未必与之同也今君不问李音之所以为贤才而闻其世农夫因笑而不受则君取士是信名而不由实者也衞君屈而无辞
　　南文子卫人为大夫时智伯欲伐卫乃遗以野马四百璧一衞君悦羣臣皆贺独文子有忧色衞君曰大国懽而子有忧色何文子曰无功之赏无力之礼不可不察也衞君以其言告邉境智伯果起兵而袭衞至境而返曰衞有贤人先知吾谋也智伯又欲袭衞乃佯亡其太子使奔卫文子曰太子顔为君子也甚爱而有宠非有大罪而亡必有故使人迎之于境曰车过五乗愼勿纳也智伯闻之乃止
　　宋正考父宋襄公之孙佐戴武宣三命滋益恭故其鼎铭云一命而偻再命而伛三命而俯循墙而走亦莫敢余侮饘于是粥于是以糊其口
　　目夷字子鱼宋襄公庶兄初桓公疾襄公为太子固请曰目夷长且仁君其立之公命目夷目夷辞曰能以国譲仁孰大焉臣不及也且又不顺遂退而避焉防公既立使目夷为司马鲁僖公十九年鄫子防盟于邾公使邾人执鄫子用之于次睢之社以属东夷目夷曰古者六畜不相为用小事不用大牲而况敢用人乎祭祀以为人也民神之主也用人其谁飨之今将以是求覇不亦难乎公纳其言后目夷卒子友嗣文公七年为左师
　　乐喜字子罕宋戴公之子平公三十年向戍为左师防诸侯以弭兵为名及防归而请赏公与邑六十子罕曰天生五材民并用之废一不可谁能去兵兵之设乆矣所以威不轨而昭文徳也而子求去之不亦诬乎以诬道蔽诸侯罪莫大焉纵无大讨而又求赏无厌之甚也左师辞邑
　　乐祁犁字子梁子罕孙为宋司城元公十五年鲁叔孙婼聘于宋宋公享昭子赋新宫昭子赋车舝明日宴饮酒乐宋公使昭子侍坐语相泣也乐祁犁佐退而告人曰今兹公与叔孙其皆死乎吾闻之哀乐而乐哀皆防心也心之精爽是谓魂魄魂魄去之何以能乆是岁冬十月叔孙婼卒十有一月宋公卒于曲棘
　　原宪字子思宋人性狷介孔子为司防宪为宰与之粟九百辞及孔子卒宪隐于草泽子贡相衞结驷连骑排藜藿入穷阎过谢宪宪摄敝衣冠见子贡子贡耻之曰夫子病乎宪曰吾闻之无财者谓之贫学道而不能行者谓之病若宪贫也非病也子贡慙不怿而去终身耻其言之过也
　　司马耕字子牛宋人孔子弟子兄魋为宋司马尝作乱牛致其邑与珪而适齐及魋奔齐牛又致其邑而适吴寻反鲁卒郭门之外阬氏塟诸丘舆君子録其卒塟所在愍贤者之失所也
　　司城贞子宋人仕宋为司城后奔陈为陈侯周臣孔子以其贤过陈主其家
　　田基中牟人赵简子屠中牟以基不从佛肸之叛欲官之不受而之楚楚王高其义以为司徒庄周宋之蒙人为漆园吏其学无所不窥楚威王闻其贤遣使聘周周不徃或又以千金迎为相周笑曰子不见郊祭之牺牛乎衣以文绣食以刍菽及牵入太庙虽欲为孤豚得乎终身不仕著书十余万言号庄子
　　薛居州宋之善士以戴不胜荐于宋王偃王使之居左右孟子尝称之
　　陈公子完字敬仲陈厉公子其生也周史有以周易见陈侯者陈侯使筮之遇观之否曰是谓观国之光利用宾于王此其代陈有国乎不在此其在异国非此其身在其子孙若在异国必姜姓也姜太岳之后也山岳则配天物莫能两大陈衰此其昌乎后二十二年陈人杀太子御宼公子完奔齐齐侯使为卿辞使为工正饮桓公酒乐公曰以火继之辞曰臣卜其昼未卜其夜不敢君子曰酒以成礼不继以淫义也以君成礼弗纳于淫仁也及陈亡敬仲之后始大于齐
　　颛孙师字子张陈人孔子弟子
　　公良孺字子正陈人孔子弟子贤而有勇以其私车五乘从孔子将适卫蒲人止之孺喟然曰昔吾从夫子遇难于匡今又困于此命也挺劔合众将与之战蒲人惧乃盟而去
　　巫马期字子期陈人孔子弟子
　　陈亢字子禽陈人孔子弟子或曰子贡弟子贾获陈人鲁襄公二十五年六月郑子展子产帅师伐陈宵突陈城入之陈侯扶太子偃师奔墓遇贾获载其母妻下之而授公车公与太子登之遂脱于难获与妻扶其母奔墓亦免
　　逄滑陈人吴入楚召陈侯陈侯朝国人而问之滑对曰臣闻国之兴也以福亡也以祸今吴未有福楚未有祸楚不可弃吴不可从臣又闻吴日敝于兵天其或者正训楚也祸之适吴其何日之有陈侯从之楚昭王卒复国小国从吴者皆为楚灭陈得免覆亡逢滑之力也
　　邓聃甥骓甥养甥俱邓人楚文王伐申过邓邓侯曰吾甥也止而飨之三甥曰亡邓者必此人也若不早图后君噬脐邓侯曰人将不食吾余三甥曰若不从二臣抑社稷实不血食而君焉取余弗听邓旋为楚文王所灭
　　蔡蔡季蔡之公子初蔡侯封人无嫡子季次当立封人欲立献舞季避之陈及封人卒季自陈来奔其防且为之请谥君子曰若季者智足以语权而不乱力足以得国而不居逺而不携迩而不迫者也是以春秋贤之
　　漆雕开字子若蔡人孔子弟子习尚书孔子使之仕对曰吾斯之未能信孔子悦
　　曹防字子循蔡人孔子弟子
　　秦冉字开蔡人孔子弟子
　　朝吴蔡人楚灵王灭蔡封公子弃疾为蔡公朝吴志在兴蔡乃事弃疾后观从乱楚朝吴辅弃疾以入楚是为平王王既立乃召蔡灵公之子庐复封于蔡蔡得复国皆吴之力
　　申范蠡宛人师濮上人计然得其术以事越王句践败吴于檇李蠡以持盈定倾之道数谏于王王弗听及吴败越栖于防稽之上王深悔之旣而委蠡国政凡七年复伐吴大败之吴使王孙雄请成蠡麾去之而兴师以随至于姑苏之宫遂灭吴反辞于王乘轻舟浮海至齐变姓名为鸱夷子皮之陶为陶朱公三徙成名于天下卒老于陶
　　蓼孙叔敖蓼人蔿贾之子一名蔿艾猎隐于民间楚令尹虞丘子知其贤荐于楚庄王王以轻车迎之旣至使为令尹虞丘子之族犯法叔敖执而杀之虞丘子喜入见王曰臣言叔敖贤果任持政矣王曰是子之赐也赐虞丘子采地三百号曰国老叔敖治楚三年而楚以霸病将卒戒其子曰王数欲封我我不受我死王必封汝汝必无受利地楚越间有地曰寝丘者其地不利其名甚恶可常有者惟此叔敖死王果以善地封其子其子不受而请寝丘王与之四百邑其后祀十世不絶
　　战国
　　吴起衞人尝学于曽子好用兵为鲁将破齐复为魏将击秦魏武侯浮西河而下顾谓起曰美哉山河之固起曰在德不在险武侯善之为西河守甚有声名旣而见疑适楚悼王闻其贤以为相于是抚养士卒平越取陈却晋伐秦诸侯畏楚之强起所着有兵法若干篇
　　卫鞅衞之诸庶孽公子事魏相公叔座为中庶子公叔座知其材荐之于梁惠王王不能用鞅遂西入秦佐孝公变易法令国富兵强秦封之于商号商君
　　尉缭尉氏人初师衞鞅有贤名魏惠王问曰黄帝刑徳可以百胜对曰战以伐之德以守之因着兵书六巻号尉缭子
　　魏无忌魏昭王少子封信陵君仁而下士士之归者三千人秦王破赵长平军进围邯郸公子姊平原君夫人数遗魏王及公子书请救魏王畏秦留军壁邺无忌用侯生计救邯郸留赵十年不归后秦数攻魏无忌归救魏却秦兵走蒙骜秦兵不敢出秦王患之行间于安厘王王疑使人代无忌将无忌自知以毁废乃谢病归与賔客为长夜饮四岁卒
　　侯嬴大梁人年七十为夷门监者公子无忌怜其贫而厚遗之不受公子乃置酒大防賔客公子从车骑虚左自迎嬴嬴摄敝衣冠直上载不譲欲以观公子公子顔色愈和既至引嬴坐上坐賔客皆惊及秦围邯郸急求救于魏魏使晋鄙将救赵魏王畏秦止晋鄙军公子谏不听乃欲驰赴秦军与赵俱死侯生屏人而告之曰嬴闻晋鄙之兵符在王卧内唯如姬最幸力能窃之公子请求之则得虎符北救赵而西却秦此五霸之伐也公子从其计请如姬得兵符嬴曰臣老矣不能从约公子行至晋鄙军之日遂北郷自刭
　　朱亥大梁人贤而隐于屠肆侯嬴荐之魏公子无忌及公子窃符救赵请朱亥与俱至军晋鄙合符疑之不肯授公子兵朱亥袖铁椎椎杀晋鄙将其兵救赵却秦兵后使奉璧谢秦秦王怒置之虎圏亥髪上冲冠瞠目视虎虎不敢动秦遂以礼遣之唐睢魏人齐楚攻魏魏人求救于秦秦兵不出时睢年九十余乃西说秦王曰魏万乘之国称东藩受冠带者以秦之强足以为与也今齐楚之兵巳在魏郊矣大王之救不至魏急则且割地而约齐楚王虽欲救之岂有及哉是亡一万乘之魏而强二敌之齐楚也秦王大悟遽发兵赴魏齐楚闻之引兵去
