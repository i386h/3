<!-- { "loadSidebar": true } -->
　　李澄辽东襄平人徳宗时为滑州刺史李希烈陷汴澄以城降兴元元年澄遣卢融间道奉表诣行在徳宗嘉之诏授澄刑部尚书汴滑节度使澄未即宣乃先勒训士马希烈疑以飬子六百戍之澄宻令焚营若惊遁状飬子辈乘以剽掠澄尽斩之先是贼遣将翟崇晖率兵冦陈州未还而汴军寡澄度不能制适巾官薛盈珍持节至封澄武威郡王澄乃燔贼旗节自归天子希烈既失澄而崇晖复败由是奔汝南澄引兵取汴复遣子清趋郑州诏授清检校太子宾客赐名克宁
　　五代郭进博野人后周显徳初为卫州刺史时魏赵邢洺间多亡命者以汲郡依山带河易为出没伺间剽掠吏捕之辄遁去故累歳不能絶其党类进备知情状因设计发擿之数月间翦灭无余郡民遂请立碑纪其事
　　宋陈贯字仲通相州安阳人真宗时知卫州督察盗贼禁戢不肖子弟簿书筦库赋租出入皆自检覈尝谓僚属曰视县官物如已物容有奸乎州人惮其严擢利州路转运使
　　髙继勲真宗时以天雄军都总管知滑州河水暴溢囓堤岸时继勲虽老躬自督役筑塞露坐河上昼夜不辍顷之堤完水平滑人徳之
　　陈尧佐阆中人魏县尉真宗时守滑州值河决堤坏尧佐躬自暴露督筑创造木龙以杀水势又筑长堤以防其外人以陈公堤名之
　　李复珪仁宗时知滑州尝与郡官夜宴防有牙兵夺银匠铁锤杀人者一府皆惊复珪命捕至立斩之上章待罪诸司按其擅杀仁宗曰复珪将帅材也除知庆州邵尧夫尝称其临事有断颇以才见忌于时
　　张方平宋城人仁宗时知滑州时三司使王拱辰请河北盐既立法而未下方平见上问曰河北再盐何也仁宗惊曰始立法非再也方平曰周世宗河北盐后以盐课均之两税今两税盐钱是也岂非再乎仁宗大悟曰卿语宰相立罢之方平曰法虽未下民已戸知之当直以手诏罢之仁宗大喜命方平宻撰手诏下之后为参知政事李之才字挺之青州人天圣间为获嘉主簿权共城令时邵雍居母忧于苏门山百泉上之才叩门谒劳苦之曰好学笃志果何似雍曰简防之外未有通也之才曰君非迹简防者其如物理之学何他日又曰物理之学学矣不有性命之学乎雍再拜愿受业于是先示之以陆淳春秋意欲以春秋表仪五经既可语五经大旨则授易而终焉其后雍卒以易名世之才器大难识栖迟久不调时论惜之
　　石公弼字国佐新昌人徽宗时为卫州司法参军淇水监牧马逸食人稻为田主所伤时郡守韩宗哲欲坐以重法公弼言但当惩圉者民不可罪卒如其议
　　陈瓘字莹中南剑沙县人知卫州専以仁慈及民庭无滞讼两被内除皆辞不就
　　许逖歙州人以献防召试汲尉三年汲人诣京师请逖为令迁秘书省校书郎知县事数上书论事皆切时政
　　邵博阳羡人大观间为新乡令尝巡视郊野见民病涉规置石桥既去民思其惠名其桥曰邵公桥碑刻存焉
　　何宏中字定逺宋宣和中为滑州韦城尉汴京被围独韦城不下后以力尽被擒金太师卓拉訹以利害不从将斩之宏中谈笑就死卒怜其忠归之自号通理先生所着有成正通理二集
　　金王维翰字之翰利州龙山人章宗时为获嘉令治河决有成劳迁一阶改北京转运戸籍判官王政辰州熊岳人其先仕渤海及辽皆有显者政当辽季乱浮沈州里髙永昌据辽东知政才略欲用之政度其无成辞谢不就金兵侵宋下滑州即署政为安抚使先是河北诸州既降复杀守将反为宋守人或以为政忧政曰茍利国家虽死何避宋王宗望壮之曰身没王事利及子孙汝言是也政从数骑入州是时民多以饥为盗坐系政皆释之发仓廪以赈贫乏州民皆悦不复叛旁郡闻之亦多降附天防四年除同知金胜军节度使事孟奎字元秀辽阳人大定间为汲县令有防名时平章政事完顔守正礼接士大夫在其门者号冷岩十俊奎其一也
　　富察鼎夀本名和尚上京哈斯河人为濬州防御使有惠政百姓刻石纪之
　　元陈祐宁晋人世祖时为卫辉路总管卫当四方之冲号称难治祐申明法令创立孔子庙修比干墓且请于朝着为祀典及去民立碑颂徳
　　董文用字彦材真定藁城人世祖时为卫辉路总管佩金虎符郡当冲要防初得江南图籍金玉财帛道运昼夜不絶卫日役夫千人文用忧曰民力瘁矣而重妨耕作殆不可言于运主州县吏卒足以备用不必烦民主者曰汝言诚然万一有不虞则罪将谁归文用即手书具官姓名自任之民得以时耕而运事亦不废
　　王昌龄字显之沧州人世祖时守卫辉路卫自兵燹以后民耕植者多居郡东泉水自鄘城而下东流滙于淇每值秋潦辄溢至金堤田禾为空昌龄乃筑堤黑荡陂以御之其患遂息又清水出辉县山阳镇以入卫河昌龄因度原隰创濬沟浍溉田数百余顷卫人徳之如戴父母及卒为立祠肖像以祀子复克尝同知是郡亦多惠政
　　齐克中定兴人世祖时为延津县尹嵗防民多流亡克中抚慰招徕咸得其所
　　蘓克彻尔西夏人初从宪宗征伐以功授濬州达噜噶齐时军旅数兴中外徴需颇繁重戸渐凋耗察理力为惠爱轸恤民隐久之与濬民相安不忍去买田筑室黎阳山下居之阅二十年卒封魏郡伯黎阳山南
　　张文瑞字伯祥真定人同知濬州事到郡即首葺学宫振兴士类爱民奉公阖郡翕然以疾终于州延祐间其子渊复知濬州乃卜其父于角塲里之原
　　王英州人至元间为胙城尹讼理政平不通请谒秩满民为立去思碑
　　杨礼沧州人至治间知淇州事有惠政以外艰去民为立碑
　　李守礼至治间为胙城主簿政事勤慎吏民畏服上官闻而韪之即以县及邻邑停留五十余事委之守礼皆研究精审情理得当而决遣之三载秩满民不忍别
　　刘友谅字正一至治元年知濬州下车访察民隐修举废坠百务俱兴百姓爱慕
　　康若泰字鲁瞻元擢进士第授濬州判官下车视事门无私谒务尽公勤天厯二年嵗大饥民食缺泰置酒召富民劝赈得粟二千石以给贫乏民赖以安
　　李稷字孟豳滕州人泰定中授淇州判官淇当冲要稷至能理其剧嵗大饥请赈于朝堂民获以苏游民尚安儿饮博亡赖稷疑其为暴督弓兵禽之果盗邻村王甲家财与其党五人俱伏辜调海陵县丞
　　石仲杰泰定间为胙城尹时方徙县于华里店营建□辟条画悉当邻邑延津蝗蝻遍野将入境仲杰祷于神蝗不为害明年旱复祈神得雨嵗以丰熟
　　李思敬齐东人泰定间为新乡主簿值嵗饥上遣使檄其县帑赈济他邑思敬言吾邑方待赈何暇及人情词恺切使悯其诚从之民赖全活具言于朝获蠲秋赋至顺初又歉且蝗思敬设法捕之遂获有秋
　　杜良汉阳人天厯初知辉州寇侵邻郡民惊扰良曰勿自乱我能庇尔众俄闻寇溃阖境帖然能察伏剔奸吏即杖决使不得逞风化大行
　　李璋襄陵人至元间为新乡尹素以防敏称案牒鳞集剖断明决监司常付以疑狱立为剖析境内大治去任民为立碑
　　刘理南宫人至元间为新乡尹捐赀修学均平赋役杜絶私谒狱讼无留百姓防惠秩满民为刻石纪之
　　司仁东原人至元间知辉州増饬学舎敦礼师儒选秀民充弟子员复设乡学以教之暇则督劝耕桑时称贤守
　　夏文仲字彦明金乡人至元间判辉州防介有守门无私谒鸡鸣视事日晡始退搜剔政悉更张之约束吏胥访求民隐修传舎禁游惰百姓诵之刘秉直字清臣大都武清人至正间为卫辉路总管以经术治民更新庶务咨询民隐汲人张聚死于盗为祷于城隍神果获盗民咸颂之
　　姜师望成安人至正间为胙城尹百废俱兴积年之狱立为剖断人服其明
　　萧达辽人为辉州达噜噶齐察民隐赈贫乏抑豪强剔吏蠧政平讼理民赖以安至元间卒于官塟北王社
　　明熊邦基洪武初知获嘉县值兵燹之余诸务废坠邦基至首筑城堞建廨宇修庙学规制详宻民不知扰
　　王让湖广江陵人洪武初为新乡主簿辑流徙课农桑修废坠政行化洽民感其惠
　　刘绍江西瑞州人洪武中知延津县教民垦田树桑惰农及犯轻罪者俾伐材木以修学宇自是讼简田辟而学校兴又教民蚕织每妇女令月织布二端官为防视民知务本得免饥寒
　　张俊山东益都人洪武末知汲县革吏胥奸民有怠于农事者躬督之赋役亲騐版籍务得均平暇则综理学校以励生徒去任邑人思之
　　诸宏道浙江金华人明洪武初以人材进七年知滑县时始改州为县凡建置皆宏道创始招抚逃移优恤穷弱兴学劝农激励风俗后擢监察御史李麟字天瑞山西潞州人永乐中知辉县双溪桥久圮往来病涉乃以石为之不日而成复建钟鼓楼兴废举坠厘弊剔蠧吏不容奸民得以安牛衡江南海州人永乐中知胙城县洁已奉公勤于抚字案牍详明期年间民无游惰贼盗屏息董恺直内丘人永乐中知淇县莅事公正赋役均平以忧去官民多思之
　　邢表字居正直文安人初知获嘉县以荐擢知彰徳府成化初调卫辉俱有善政以忧去民脱舄遮留官至副都御史
　　张咨山东商河人成化中知卫辉府先是郡庠乏科贡咨至敦教化励生徒日稽月试以劝惩之自是人材辈出
　　吴裕浙江余姚人成化中知获嘉县值嵗饥设法赈捄全活者甚众又兴学劝农百废具举以荐擢监察御史
　　杨动陜西三原人成化三年知濬县清介自持三子皆不令入官来侍者辄遣还去之日民有致赆者泣而拒之始终一节
　　洪逺江南歙县人成化二十年知濬县政体寛平事务长厚值嵗大饥赈济贫乏全活无筭官至南京戸部尚书
　　王宪山东东平州人进士治七年知滑县严毅自持以扶善锄强缓赋均役为政累官至兵部尚书总三邉
　　韩福字徳夫西安卫籍天长人举进士令滑有声以忧去复除章丘拜监察御史治十一年出守大名道不拾遗吏民以公役狱讼诣府者率不解行李人人投衣囊亭中事毕各持去其威名伏人类此
　　陈滞湖广宁逺人正徳三年知濬县能诗文尤善谈兵值流贼倡乱募兵屡败之城赖以完以功陞本府通判
　　孙继鲁字道甫云南人嘉靖中任知府防约自饬勤恤民隐诚意恳至寻调淮安去之日士民号泣遮留立石颂徳世宗闻之称为天下清官后歴官都御史巡抚山西生平以气节自励为严嵩排陷卒于狱赠兵部侍郎諡清愍
　　王聘字念觉山东利津人嘉靖中任知府清白律已厘奸剔蠧事有益于地方者慨然以身任之毁誉利害弗计也解任去百姓思之为立碑建祠焉侯郡字孟藩陜西鳯翔人嘉靖中知辉县志坚而节苦嵗歉极力赈恤罢徴省役一以教飬为务抑强扶弱训士迪材境内安之
　　郭干字孟复直任丘人嘉靖中任知府节用平赋多所兴革而秉法明禁刚正果决虽宠势干请终无挠屈百姓赖之及去为肖像祀焉歴官兵部尚书
　　陈庆字履旋江西永丰人嘉靖中任知府值嵗饥捐俸倡赈富民咸乐输助立义赈亭又构文防馆于亭旁与诸生讲学寒暑不倦民感其徳立祠以祀歴陞太常寺卿
　　张升字伯东山西阳城人嘉靖中任知府朴直防介处事敏练教民植桑多惠政邑人肖像祀焉孙一正字格卿陜西渭南人嘉靖间任知府三年清勤不懈士民怀思歴陞府尹
　　王文孝直饶阳人举人嘉靖四十二年任延津防明果断不畏强暴编审徭役一秉至公
　　贾世祥山西代州人嘉靖二年知滑县端方凝重刚介不阿造就诸生寒暑不废酌地均粮民无偏累
