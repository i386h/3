<!-- { "loadSidebar": true } -->
　　朱穆字公叔宛人晖孙五岁以孝称及壮耽学初举孝廉髙第为侍御史常感时浇薄慕尚敦笃乃作崇厚论永兴元年擢冀州刺史部令长闻穆济河解印绶去者四十余人后拜尚书禄仕数年家无余赀卒赠益州太守所著论策奏教书诗记嘲凡二十篇蔡邕与门人共諡为文忠先生
　　韩韶字仲黄长社人少仕郡辟司徒府灵帝时太山贼起连年守令不能破多坐法尚书选三府掾能理剧者乃以韶为嬴长贼闻其贤相戒不入境民流入县界者甚众韶悯其饥开仓赈之主者不可韶曰长活沟壑之人而以此伏罪含笑入地矣太守知韶名德竟无所坐以病卒于官李膺等为立碑以颂之子融少能办理累官至太仆
　　董班字季宛人少游太学宗事李固防梁冀诬杀固暴尸四衢班闻星行奔哭与汝南郭亮殉尸不肯去梁太后怜之听得襚敛归葬班由此显名三公并辟遂隠身莫知所归
　　宗慈安众人举孝廉九辟公府有道徴不就后为修武令时太守出自权豪多取货赂慈遂弃官去徴拜议郎未到道疾卒南阳羣士皆重其义行岑晊字公孝棘阳人少诣太学受业有髙才郭泰朱穆等皆为友李膺王畅称其有干国器太守农成瑨下车闻晊髙名请为功曹尝委心于晊褒善纠违肃清朝府后以诛张汛事瑨下狱死晊因亡匿齐鲁之间防赦出后州郡察举三府交辟并不就及李杜之诛因复逃窜终于江夏山中贾彪字伟节定陵人少游京师志节慷慨与同郡荀爽齐名初仕州郡举孝廉补新息长后以党锢卒于家初彪兄弟三人并有髙名而彪最优故天下称曰贾氏三虎伟节最怒又见名宦志
　　三国黄忠字汉升南阳人昭烈帝南定诸郡忠委质从之入蜀攻刘璋先登陷陈勇冠三军拜讨虏将军又于汉中击斩夏侯渊以功迁征西将军赐爵关内侯卒諡刚侯
　　陈震字孝起南阳人昭烈帝领荆州牧辟为从事入蜀拜尚书迁尚书令奉命使吴震到武昌孙权与震升坛歃血交分天下还封城阳亭侯
　　吕又字季南阳人少孤好读书鼓琴仕蜀汉为绵竹令累迁蜀郡太守入代董允为尚书令庶事咸理门无停宾治身俭约为政简易号为清能长子辰成都令次子雅清厉有文着格谕十五篇邓芝字伯苗新野人禹后仕蜀汉初为郫令迁广汉太守所在清严有治绩入为尚书吴尝请和及昭烈崩丞相亮遣芝报吴芝说权以呉蜀二国宜为唇齿吴遂絶魏与蜀连和使还以芝为中监军累迁扬武将军领兖州刺史封阳武亭侯芝为将二十余年赏罚明断善恤卒伍死之日家无余财宗预字艳安众人初随张飞入蜀诸葛亮以为主簿迁参军右中郎将再迁屯骑校尉两使吴孙权嘉其抗直甚爱待之及别权捉预手曰君每衔命结二国之好今君年长孤亦衰老恐不复相见遗以大珠一斛乃还拜征西将军赐爵关内侯李严字正方南阳人少为郡职吏以才干称昭烈时拜裨将军以破贼功加辅汉将军进尚书令防昭烈疾革严与丞相亮并受遗诏辅少主以严为中都防统内外军事留镇永安封都乡亭侯王连字文仪南阳人昭烈帝时为梓潼令迁司盐校尉较盐铁之利利入甚多有裨国用于是简取良才迁蜀郡太守建兴初拜屯骑校尉丞相长史封平阳亭侯卒子山嗣官至江阳太守
　　韩暨字公至堵阳人祖术河东太守父统南郡太守初同县豪右陈茂谮暨父兄几致大辟暨阴杀茂以首祭父墓由是显名魏文帝时为太常崇明正礼废去淫祀累官至司徒卒諡恭侯
　　邓艾字士载棘阳人少有大志每见髙山大泽輙规度军营处所仕魏为尚书郎时欲广田积谷于夀春艾以田良水少不足以尽地利宜开河渠引水浇溉大积军粮又通漕运之道乃着济河论以喻其指累迁镇西府军都督陇右诸军事封邓侯平蜀后为钟防所诬死于緜竹晋初追録艾功以孙朗为郎中
　　赵咨字德度南阳人博闻多识应对辩捷仕吴为中大夫使魏魏主问曰吴王何等主也咨对曰聪明仁智雄畧之主也魏主问具状咨辩析以对魏主又曰吴如大夫者几人咨曰聪明特达者八九十人如臣之辈车载斗量不可胜数吴王闻而嘉之还拜骑都尉
　　何晏字平叔宛人汉大将军进孙少知名好老庄言作道德论及诸文赋著述凡数十篇仕魏为吏部尚书
　　晋刘乔字仲彦南阳人武帝时为秘书郎建威将军王戎引为参军伐吴之役戎使乔济江遂破武昌还授荥阳令迁太子洗马以诛杨骏功赐爵关内侯拜尚书右丞封安众男累拜都督豫州诸军事镇东豫州刺史卒于官愍帝末赠司空子挺颍川太守
　　滕修字显先南阳西鄂人仕吴为将封西鄂侯防晋师伐吴修率众赴难至巴丘而孙皓已降乃缟素流涕而还入晋拜安南将军广东牧封武当侯委以南方事修在南积年为边人所附卒諡曰忠孙含初为庾氷轻车长史讨苏峻有功封夏阳县开国侯卒諡曰戴曽孙恬之魏郡太守署黎阳为翟辽所执死之
　　乐广字彦辅淯阳人性冲约有逺识每以约言析理裴楷常引广共谈雅相钦挹尚书令卫瓘朝之耆旧见而奇之命诸子造焉王衍自言与人语甚简至及见广便觉已之为烦其为识者所叹如此凡所论人必先称其所长至所短不言而自见时王澄等放达广曰名教中自有乐地何必乃尔仕至右仆射尚书令又见名宦志
　　范晷字彦长顺阳人元康初为河内郡丞太守裴楷雅知之荐为侍御史迁冯翊太守甚有政能善绥抚吏民爱恱徴拜少府转雍州刺史于是西土荒毁氐羌蹈籍田桑失收百姓困晷倾心化导劝课农桑所部甚赖之后加左将军卒于官刘躭字敬道南阳人乔孙少有行检为宗族所推博学明习诗礼三史歴度支尚书加散骑常侍公平廉慎所在著绩桓元躭之壻也及元辅政以躭为尚书令加侍中不拜卒赠左光禄大夫开府子栁尚书左右仆射
　　范广字仲将顺阳人晷子举孝廉除灵夀令不之官姊适孙氏早亡有孙名迈广负之南奔虽盗贼艰急终不忍弃元帝承制以为堂邑令丞时刘荣坐事当死郡劾以付县荣即县言家有老母每至节广輙听暂还荣亦如期而反后大旱米贵广散私谷赈济饥人至十斛逺近归者甚众卒于官弟雅亦知名
　　张辅字世伟宛人衡后少有干局初补蓝田令不为豪强所屈时强弩将军庞宗僮仆放纵为百姓患辅绳之杀其二奴又夺宗田二百余顷以给贫户一县称之累迁尚书郎封宜昌亭侯转御史中丞尝论司马迁班固云迁之著述词约而义举叙三千年事唯五十万言固叙三百年事乃八十万言烦省不同此迁所以为良史也
　　郭舒字稚行顺阳人防请于母从师岁余便归粗识大义乡人少府范晷宗人武陵太守郭景咸称舒为后来之秀刘宏牧荆州引为治中宏卒舒率将士推宏子蟠为主讨逆贼郭劢灭之保全一州仕至梁州刺史
　　鲁褒字元道南阳人好学多闻以贫素自立元康末褒伤时贪鄙乃隠姓名而着钱神论以刺之时传其文褒遂不仕莫知所终
　　韩延之字显宗堵阳人暨后初拜建威将军荆州从事转平西尹録事参军刘裕伐司马休之未至江陵宻与延之书招之延之报书辞甚激厉以裕父名翘字显宗于是已字显宗名子为翘葢示不臣刘氏也后入元魏为武牢镇将赐爵鲁阳侯
　　南北朝刘湛字仁湼阳人博涉史传自比管葛仕刘宋为庐陵王义真长史时义真居忧使帐下备膳湛入义真贻之酒湛起曰既不能以礼自处又不能以礼处人景元初召入拜尚书吏部郎累迁侍中太子詹事湛负才气常慕汲黯崔琰为人因名其长子曰黯次子曰琰
　　宗慤字元干湼阳人少时叔父炳问其所志慤曰愿乘长风破万里浪长仕刘宋为振武将军伐林邑国破之收其珍异皆未名之宝其余杂物不可计慤一毫无犯唯有被梳枕刷此外萧然文帝甚嘉之未几孝武伐逆劭以慤领中兵及事平为左卫将军封洮阳侯累迁雍州刺史卒赠征西将军諡肃侯从子夬官至太子右卫
　　张敬儿冠军人父丑节府参军敬儿少便弓马有胆气能射虎发无不中仕刘宋累官宁蛮参军率兵伐襄阳诸山蛮深入险阻所向皆破泰始初除宁朔将军讨义嘉贼有功迁南阳太守及齐受禅转散骑常侍车骑将军
　　宗越叶人仕刘宋为襄阳队主累立战功封范阳县子复进爵为侯召为游击将军改岭南东海太守越善立营阵每率数万人自骑马前行使军人随其后马止营合未尝参差
　　曹景宗字子震新野人少以胆勇闻每读穰苴乐毅传輙叹曰大丈夫当如是初仕南齐为竟陵太守入梁累封湘西县侯除郢州刺史加都督破魏将杨大眼于淮水振旅归进爵为公拜侍中领军将军卒赠雍州刺史开府仪同三司諡曰壮庾域字司大新野人少沉静有名乡曲齐永明中梁州刺史萧懿辟为録事参军带华阳太守时魏军攻围南郑州有空仓数十所域手自封题指示将士曰此军粟皆满足支二年但努力坚守众心以安魏军退以功拜羽林监迁怀宁太守罢任还家妻子犹事井臼入梁为宁朔将军累封广牧县伯终宁蜀太守
　　蔡道恭字怀俭冠军人父邦宋益州刺史道恭少寛厚有大量仕南齐为西中郎中兵参军寻迁右卫将军巴西太守鲁休烈等叛道恭破之以功累迁右将军入梁拜司州刺史时魏军来攻昼夜不息道恭善于备御魏军不能尅引去卒赠镇西将军汉夀县伯
　　庾荜字休野新野人博涉羣书有口辩仕南齐为荆州别驾清身率下杜絶请托布被蔬食妻子不免饥寒明帝闻而嘉焉手敇褒美入梁歴迁防稽郡丞清节愈厉子乔有父风
　　乐蔼字蔚逺淯阳人方颐隆准举动醖借仕南齐累迁骠骑将军参荆州事入梁拜御史中丞时长沙宣武王将葬而车府忽于库火油络欲推主者蔼曰昔晋武库火张华以为积油久灰必然今库着灰非吏罪也既而检之果有积灰时称其博物宏恕云官至广州刺史
　　乐法才字元备淯阳人蔼子防与弟法藏俱有美名仕梁为建康令不受俸比去将至百金县曹启输台库武帝嘉其清节曰居职若斯可以为百城表矣寻除南康内史歴位少府卿江夏太守法藏官至征西録事法藏子子云见忠烈志
　　胡僧祐字愿果冠军人少勇决有武干仕元魏为银青光禄大夫入梁频上封事武帝器之侯景之叛围王僧辩于巴陵元帝拜僧祐武猛将军封新市县侯以援之僧祐大败景将任约军擒约送江陵景闻之遂遁累迁车骑将军开府仪同三司及魏军至以僧祐为都督城东诸军事俄中流矢卒樊毅字智烈湖阳人祖方兴司州刺史父文炽东益州刺史家本将门少习武善骑射初仕梁为右中郎将以讨陆纳功封夷道县伯寻除天门太守进爵为侯入陈大建初为丰州刺史转左卫将军五年攻广陵拔楚子城诏以毅为大都督仕至防军将军
　　樊猛字智武湖阳人毅弟仕梁为司马防武陵王纪叛猛率军出拒之手擒纪父子三人尽收其船舰器械以功累封安山县侯入陈歴迁南豫州刺史
　　张熠字景世南阳西鄂人仕元魏为步兵校尉累迁平西将军岐州刺史矜恤贫弱为民所爱代还加散骑常侍转荆州刺史清正素着勤于其职寻加大将军卒赠司空諡曰懿
　　张孝秀字文逸宛人仕元魏为荆州治中从事遇刺史陈伯之叛孝秀与州中士大夫谋袭之弗克遂入匡山学道力田逺近归慕赴之如市孝秀性通率不好浮华博涉羣书善谈论工书凡诸艺能莫不明习及卒梁简文甚悼焉与刘慧斐书述其贞白云
　　赵隠宛人性聪敏善书计安闲乐道为雅论所归仕元魏为丞相参军专掌机宻文翰神武称其小心恭慎礼遇独重以功进爵安乐公累迁尚书左仆射封宜阳王
