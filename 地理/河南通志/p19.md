<!-- { "loadSidebar": true } -->
　　十一年五月甲申彗星出天市扫帝座在心房北【心房宋之分野】
　　南北朝宋文帝元嘉二十四年夏河济俱清
　　南齐废帝永元元年七月辛未淮水变赤如血后主天统四年七月孛星见于房心白如粉絮大如斗
　　魏太武帝太延七年野木连理
　　东魏孝静帝武定三年九月豹入邺城
　　五年八月豹上铜雀台
　　北齐文宣帝天保八年河北六州河南十三州蝗武成帝河清元年四月河济俱溢
　　后主武平三年龙见汲城涸井中
　　五年邺城东青桐树有如人状
　　后周武帝建徳六年八月郑州获九尾狐　阳武有兽三状如水牛【一黄一赤一黒赤与黒者鬬乆之黄者自旁触之黒者死黄赤俱入于河】
　　宣帝大象元年有龙鬬于汴州水侧黒龙死　六月阳武鲤鱼乘空而鬬良乆乃落
　　七年有秃鹙集洛阳宫太极殿
　　隋文帝开皇七年相州有桑变为蛇【其尾绕树计长二丈许】十八年河南八州大水
　　仁寿二年河南北诸州大水
　　炀帝大业四年彗星扫文昌至房而灭
　　七年砥柱山崩壅河【逆流数十里时帝兴辽东之役】
　　十一年马生角
　　十二年东都大邺殿火
　　恭帝义宁三年新安产嘉禾【茎长三尺穗长二尺八寸】
　　唐高祖武徳元年秋洛阳鼠一夕渡河尽去
　　太宗贞观元年新安大饥【斗粟千钱】
　　七年秋八月河南诸州大水
　　十一年七月癸未黄气际天大雨谷水溢
　　十四年陜州河清
　　十七年郑州河清
　　十八年秋豫州宋州大水
　　十九年衞州人刘道安头生肉角
　　高宗永徽二年十二月衞州河清
　　四年宋州有异兽【高丈余一角鹿形马蹄牛尾五色有翅】
　　五年六月河北大水
　　六年汴郑等州大水害稼
　　显庆五年春河北二十二州旱
　　龙朔元年十一月洛州猫鼠同处【鼠隠伏象盗窃猫职捕啮而反与鼠同处司盗者废职容奸】
　　仪凤二年河南北旱
　　永隆元年九月河北大水
　　永淳元年五月已卯洛水溢
　　中宗嗣圣四年正月魏州地出铁如船【长十数丈】
　　十年五月河南十二州水　十一月宛邱凤凰集十六年河溢
　　长寿三年十月陈州凤凰集
　　神龙元年五月甲辰洛水溢【漂民舍一千余家】七月河南北大水
　　二年二月壬子洛阳城东地色如水【树木车马歴歴有影渐移至都月余乃灭】
　　三年五月河南北旱　冬十月陈州李有华【鲜茂如春】
　　睿宗景隆四年二月东都凌空观灾
　　先天元年雒阳市牛左脇有人手【长一尺或撁之以乞丐】
　　元宗开元三年河南北蝗
　　四年六月陜州大风防木
　　八年邓州三鸦口大水【或见二小儿以水相沃须臾大十围张口仰天人射之俄而暴雷雨漂溺者数百家】六月庚寅夜谷水溢
　　十年五月伊洛水溢
　　十二年六月豫州大水
　　十五年河北牛大疫
　　二十八年十月河南十三郡水
　　天宝元年十月邺有猫鼠同乳【同乳甚于同处】
　　二年六月东都应天门火
　　四年河南四郡水
　　十一年六月阌乡黄河中女娲墓移
　　十三年叶县南土块鬬【中有血出数日不止】东都瀍洛溢有鹊巢车辙中【不巢木而巢地失其所也】洛阳邙山下出巨蛇【高丈余长百尺胡僧见之曰此欲决水潴洛城即以天竺法咒之数月蛇裂】
　　十四年七月有二龙鬬于南阳城西【易坤上六龙战于野文言曰阴疑于阳必战】
　　肃宗至徳二年三月南阳有蛇鬬于南门外【一蛇死一蛇上城】
　　宝应二年九月甲午河清
　　代宗广徳二年河南诸州大水
　　大厯元年洛水溢
　　十年七月庚辰太白辰星合于柳
　　兴元元年春荧惑守嵗星在角亢
　　徳宗建中四年九月有龙见于汝州城壕
　　贞元元年春东都河南河北饥【斗米千钱死者相枕】
　　四年自陜至河阴河水黒　河南地生毛　雨木于陈留十里许【大如指长寸许有孔通中所雨木坠地其立如植几遍十里】八年秋自陈宋至河朔诸州郡大水【同时溺死者二万余人漂没官民庐舍殆尽】
　　十三年东都尙书省火
　　十四年秋有异鸟见于宋州郊外【色青类鸠鹊所止之处羣鸟翼卫朝夕嗛稻以哺之】
　　十七年怀州奏获白鹊二
　　十八年春光蔡等州大水
　　宪宗元和八年四月丁丑大隗山摧【时许州大雨溺死千余人】穆宗长庆元年七月戊午河水赤【三日止】
　　二年正月已未有星孛于翼
　　七年河南陈许蔡等州大水
　　文宗太和元年冬十月陈许州野蚕生桑
　　开成二年秋河南北蝗
　　八年正月陜州河清　九月考城民家雄鸡化为雌【伏子而雄鸣】
　　十一年九月乙未有彗见于房长三尺
　　懿宗咸通四年七月东都许汝等州大水伤稼七年郑州永福湖水赤如凝血者三日
　　十年夏陜虢等州蝗
　　僖宗干符二年洛阳暴雨有物堕地【状如羖羊顷之入地中迹月余不灭】河北马生人
　　六年汜水河鱼逆流而上【至垣曲平陆界】
　　广明元年汝州岘阳峯龙池涸【近川竭也】
　　中和元年三月陈留有乌变为鹊
　　二年有鹊变为乌
　　光启元年十二月陜州集津山有二异雉【其首向背而连颈栖集津仓庑后数月羣雉数百来鬬杀之】
　　昭宗大顺二年七月癸丑夜汴州相国寺火【大雨暴至平地水深数尺火益甚延及民居三日不灭】
　　干宁末陜州有蛇鼠鬬于南门内【蛇死鼠亦亡去】
　　天祐元年七月河南府嘉禾生　九月汴州进白兔
　　五代梁太祖开平四年十一月宋许等州大水唐庄宗同光二年三月淮渎庙有树连理
　　三年七月洛水溢
　　明宗天成二年五月怀州进白鹊
　　长兴二年四月汴州火
　　四年汝州火【烧羽林军营五百余间先是司天奏荧惑入羽林军请京师为火备至是乃应】
　　晋出帝开运元年六月黄河洛河溢
　　周太祖广顺二年河南北诸州旬日内无鸟
　　三年汴州及诸州大水
　　世宗显徳二年汜水生紫芝数茎
　　六年六月汴京天地晦冥
　　宋太祖建隆二年孟州河决
　　三年相国寺火【燔舍百区】汴京春夏旱　十一月壬申嵗星荧惑合于房
　　干徳二年河南北蝗　汴京地震　陈州火三年开封孟津河溢
　　四年六月已亥太白荧惑合于张
　　五年衞州河溢　汴京地震　陈州火　许州开元观老君像自动
　　七年陈州献紫芝【四十九茎】
　　九年宋州大风【坏甲仗库城楼军营民舍凡四千五百九十六区】
　　开宝四年汴水决宋州
　　太宗太平兴国二年衞州蝗蝻生　六月孟州河溢凿汴金明池有龟出【殆万余数】
　　三年正月衞地献金龟
　　四年三月洛水溢
　　五年怀州河决
　　六年汴京后苑产嘉谷【一茎七穗】
　　九年汴西民献白鼠二
　　雍熙二年汴京旱
　　三年八月汴京大霖雨
　　端拱二年衞州火【七日不灭】汴京暴风起东北【尘沙□日人不相辨】
　　三年正月汴京雨土
　　淳化元年六月大风雹
　　二年正月丙戌荧惑犯房第一星　春大旱蝗冬无冰
　　三年七月洛水溢　冬十月太平兴国寺牡丹花开　蔡州怀爱军营火
　　至道三年六月河南府瀍涧洛三水溢
　　四年十二月鹿邑太清宫钟自鸣
　　真宗咸平元年正月戊寅汴京西北有雷雹
　　二年汴京及睢阳旱甚
　　五年三月丙午有星昼出心至南斗没赤光余丈阳武野蚕成茧　六月太康献黒兔　秋八月龙图阁瑞木生【或有文成字者或有如北斗七星者或有如蛇形者】九月相州牧龙坊生芝【一茎色紫黄长尺余分七枝枝皆如手五指状其最上一枝凤首】景德元年春正月汴京地震　九月宋州汴水决大中祥符元年汝阳醴泉出【有疾者饮之皆愈】六月尉氏惠民河决
　　二年春夏大旱　有黒龟甚众沿汴水而下　冬无冰
　　三年夏汴京旱　四月汴京竹有华　六月咸平尉氏蝻蝗生
　　四年六月河南蝗　郑州索水溢【高四丈许漂荥阳民舍四十二家】
　　五年正月汴京雨木冰
　　六年春三月鹿邑太清宫甘露降　夏五月得小龙二【真宗迎奉圣祖至谷熟于圣母舟中幢节上得小龙二如茅山池中物畜于禁中巳而忽失一守者求之不获是夜闻雷声有光如火照殿阁翌日失者复至即遣使送还茅山池】秋九月产芝五十本
　　七年七月戊辰汴京大风　十月汴京地震八年正月陜州河清
　　天禧二年八月癸丑嵗星荧惑合于张
　　干兴七年河北大水
　　仁宗天圣七年六月丁未汴京玉清昭应宫火明道元年秋八月修文德殿成壬戌夜火
　　二年河南北蝗
　　三年河北雨赤雪【孙甫曰赤雪赤也】
　　景祐二年八月壬戌夜有星孛于张翼【长七尺五寸十二日而没】
　　宝元元年十一月甲子汴京地震
　　庆厯元年十一月甲午汴京雨药
　　三年十一月上清宫火
　　四年六月汴京大旱蝗
　　六年五月甲申汴京地震
　　至和元年春正月汴京疫
　　嘉祐元年六月丁未河南北大水
　　五年五月巳丑汴京地震
　　六年三月癸已火犯木在营室
　　英宗治平二年八月庚寅汴京大雨【漂坏军民庐舍牛马不可胜纪令开西华门以泄宫中水奔激东殿侍班屋皆摧】
　　四年十二月壬子夜睦亲宫火
　　七年黄沁二河溢
　　神宗熙宁元年五月汴京开化坊醴泉出　自七月至十一月地震者六【数刻不止有声如雷楼橹民舍摧折压死者甚众】三年十月汴京雨木冰
　　五年河北蝗
　　七年咸平县鸜鹆食蝗　九月壬子汴京三司火【自巳至戌焚屋千八十楹】
　　九年正月汴京雨木冰　八月河南北旱
　　元丰三年十二月泌阳甘棠木连理
　　八年五月汴京地震
　　哲宗元祐四年春河北地震
　　六年十二月开封府火
　　八年二月雨木冰风霾
　　绍圣元年京畿陈蔡等州水害稼
　　二年十月河南府地震
　　四年闰二月癸卯汴京雨雹【自辰至申】七月甲子禁中火
　　四年七月汴京地震
　　元符元年河南北大水　宗室宫院火
　　徽宗建中靖国元年二月丙申汴京雨雹　三月少林寺产芝十二茎　六月壬寅集禧观火
　　崇宁三年偃师产嘉禾
　　四年正月襄城李梨木连理
　　大观元年夏京畿大水　冬十月获双首龟于黄河【人皆骇异帝命弃龟于金明池】
　　二年十二月陜州河清
　　四年邓州大水
　　政和元年河南府野蚕成茧
　　二年七月玉芝产禁中　夏四月新安有蟾蜍背生芝草【时农夫汲水于龙涧之津覩此一蟾望日而拱已而视之则其背生芝凡十五叶叶间有异草防茸苍翠嵗寒不凋】
　　三年夏至北郊有黒气长数丈绕祭所
　　四年汝蔡间连山大小石皆变为玛瑙　相州野蚕成茧
　　五年正月河阳阳台观醴泉出　密川芝兰弥漫山谷【或附木石或出平地有一本数十叶层叠高丈余五色咸备】汝州进芝草六万本【其间连理双枝者一千八十八本】禁中芭蕉连理
