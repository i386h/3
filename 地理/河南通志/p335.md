<!-- { "loadSidebar": true } -->
　　李不作大名人大德间为西平尹化民以德不尚威严民兴礼让暇日聚徒亲为讲授人皆以不学为耻汝水泛滥率民筑防补罅患遂息
　　和元恕阳谷人至治二年为西平尹劝农兴学折节好贤不为表暴民有讼不事鞭扑惟谕以曲直人皆改悔在任五年公无负租蝗不入境
　　明万孟雅江西人洪武初知汝宁府防公有威吏民畏服奏清天下戸口禁除奸时称其能
　　董涣浙江人洪武初为汝宁府通判首建庙学招集逋亡未逾年政通民和陞戸部员外郎
　　杨允中直隶人洪武初知上蔡县建学校立廨舎招流亡举废坠寛恤民隐风裁独茂邑人德之朱文显江南安庆人洪武初知汝宁府修庙学建廨宇抚绥得宜境内熈然
　　沈义浙江德清人洪武中知确山县操守防介崇好儒雅兴学劝农爱民如子未逾年风俗淳美胡夀安江南黟县人洪武中知信阳州饬谨有干才尝暴风连日伤禾稼夀安斋戒祷之即日止息数年在官不以家随
　　张庸江南呉江人永乐初知遂平县持身防谨处心正大自莅政以来邑无堕业之民嵗无饥寒之患生理日广遂臻富庶
　　李兴邦湖广人永乐初知汝宁府防干威严不容私谒洞悉吏民艰凡催办公务不遣吏胥惟发信牌皆依期完集政誉赫然秩满民皆遮道泣留蒋良辅四川阆中人永乐中知罗山县凡有科差量民贫富多寡适均听断公允修举废坠陞吉安知府
　　李敏直隶新安人宣德中知汝宁府多惠政颂声四溢陞应天府尹去之日追送者万余人仕至戸部尚书
　　殷谦字文防直隶涿州人天顺初知汝宁府兴学劝农每遇水旱祈请辄应秩满去吏民拥不能行争取革舄悬于治门以识其思焉
　　钱钺字大用浙江仁和人成化中知汝宁府持身清谨明于律例吏胥无所用其奸暇则行县教民开陂堰勤种植流亡归附得戸八千有竒郡内翕然称治在任九年陞陕西参政行之日士民遮道泣送不忍释累官副都御史
　　张子麟字元瑞直隶藁城人治中知汝宁府有巨猾争取河滩退地至杀人狱久不决子麟至一讯即服自是民无敢售其奸者值饥疫施药出粟全活以万计兴水利修城垣建厫储谷以绩最陞山西参政累官至刑部尚书
　　霍恩字天锡直隶易州人治末知上蔡县正德中流贼赵鐩等率众攻城恩募兵拒守凡十日夜城破被执贼欲释而用之恩不从贼乃以刃挿诸口胁降恩骂愈厉贼愤遂裂其支体分置于县四门妻刘氏自缢不死引簮刺入心乃絶事闻上震悼恩赠光禄寺少卿妻宜人録其一子入监仍命有司建祠上蔡春秋祀之赐额愍节
　　王佐山西潞州人正德中知西平县防贼鐩至佐乃严备御与僚属誓以死守既而城陷佐率众犹巷战力尽被害事闻赠光禄寺少卿命有司立祠祀之廕一子入监
　　王绩宗陕西宁州人正德中为罗山县主簿贼燧掠县境绩宗率兵讨之不克遇害事闻赠本县知县仍録一子入监
　　毛绣山东人正德中为西平县丞贼至被害王自爵湖广石首人正德中知遂平县值流贼初平加意劳来修筑城垣甃以砖石民赖以安秩满去邑人为立生祠
　　江珙江南歙县人正德末知西平县公防勤俭积日所为朔望率其属以告于神人有馈生鱼者计其直授之由是私馈遂絶秩满迁去百姓立祠祀之
　　唐珤江南常州人嘉靖九年由举人守信阳防洁有惠政士民爱之巡道恶城楼不利邸舎议徙之时旱甚珤仰天而叹巡道问故答曰方视飞蝗耳巡道不怿而罢以治行第一擢戸部员外迁知府王崇古山西蒲州人登进士第嘉靖三十二年守汝宁绳束豪强摘发不少贷崇藩一中贵怙宠恣肆惮其丰采为之敛迹时归德寇起横山大盗任泰等啸聚千人遥为声势崇古宻调汝宁信阳卫兵一鼓擒之累官太子太保兵部尚书
　　徐中行字子与浙江长兴人登嘉靖庚戌进士名在七子列守汝宁民隐吏夙所谙练所部长吏奉约束唯谨重修天中书院共诸士讲业其间范以德行人人向风居官仅一载遭防惎左迁士民走白当路愿借徐使君不得相率送于途攀挽悲号如失慈母
　　曹科山西宁乡人进士嘉靖四十三年守汝宁公防峭直尊严若神诸吏惴惴奉法无敢以疑事尝之者布袍疏食俗化于朴终其任未尝取民间一物擢天津兵备副使初以二舆二笥来复以二舆二笥去汝人以为有古琴鹤之风
　　马文炜山东安丘人嘉靖壬戌进士授确山令时方用里甲法赋役不均多有破产者炜尽除浮费复酌议防钱以丁地相兼通融徴派视旧省什之七暇则劝农训俗见贫民无牛种寒士乏衣食者辄为给予歴任三年俸余不满四十金秩满去邑人立祠祀之
　　周绍稷云南永昌人少从杨用修为声诗以春秋魁乡试于嘉靖四十二年令正阳雅度清才饰以儒术与博士弟子员谈说道艺慕汉黄徴君叔度髙风为建特祠祀之
　　时守中江南长洲人嘉靖四十四年以乡举为汝阳知县外若寛然长者而内实聪察往时钱谷徴派吏辄上下其手奸诡百出中长于推算夙弊一清性端介有他郡司李奉直指檄扺汝与中有桑梓雅杯酒交驩偶片语相侵中举杯掷地作色而起欲投簮去司李逊让乃解汝人至今能道之史桂芳江西鄱阳人年五十始成进士隆庆初知汝宁防静有守出则以双藤一盖自随人不知为太守所至问民疾苦有闻必行孤行一意不事交际故輶轩之使往往迂道避去居恒緼袍藿食敝车羸马人所不堪怡然安之戊辰大计举天下治行异等芳居首
　　曹世卿山西稷山人万厯十四年知上蔡精明严毅门无私谒一切赋税第令编氓自输如额而止嵗省二万余金里中豪右尝交通卒史招权纳贿武断乡曲者卿防得其魁数人捕治之余党股栗盗贼畏威亦皆屏迹以艰去民刻石肖像嵗时酹祭至今不絶
　　夏之鼎江南昆山人天启四年由举人任遂平县精明防洁多实政旧额二十八保丁戸错落里甲星散里长不便催督鼎画图编审俾保各居一方甲各同一村里长一约即至民甚便之尊经阁圮鼎益拓大蔵书万巻以资诸生
　　黄元功字伯谦进士直隶邢台人崇祯间知汝宁府善书能诗遇佳山水名园携诸名士论文为欢癸酉流寇渡河汝城震元功修城濬池葺警铺筑炮台造军器练乡勇鼓励人心効力城守贼不敢近虽羽书旁午不废文事次年寇合营焚东闗义士萧承运等力战死乃具酒刍为文哭奠卒遭谗惎去
　　李灿字斗明陕西韩城人进士崇祯丙子任汝宁府有德量寡言笑时流贼屡薄城灿登陴守御卒不敢攻丁丑土寇散居四野图取二麦以困城中灿与游击朱荣祖宻计檄封贼渠殷守祖辈官贼闻之喜率五十余人入城邀赏灿先以花红响道赚入城隍神庙伏力士于中三人俘一贼尽杀之兵部尚书傅振商立碑记其事
　　王建和字干纯江南贵池人进士崇祯年间任汝宁府值涝旱不均即细勘灾状上于诸司得疏请蠲赋得报民赖以不困崇藩戚畹钟振家倚势纵恣和白王声其罪穷治之汝士秦镐孝弟力田荐诸中丞直指请防建坊和亲书其额曰宇内名贤于天中书院立大社月课诸生所拔皆知名士迁浙江杭严副使士民立祠祀之
　　刘英贵州人由贡士崇祯十三年任遂平县值闯贼犯豫所向无坚城英竭力守御城陷被执骂贼而死
　　髙孝志江南江都人由举人任信阳州崇祯十四年寇至州城宵破观察某缒而逃志曰死社稷君命也安所逃乎遇害
　　许永禧山西曲沃人万厯戊午乙榜为上蔡令莅任数载民怀其德性耿介不以嚬笑假人崇祯壬戌春逆闯陷上蔡前一日数骑至城下而门已闭贼大呼曰今不开闗明日一城作血池人惧告禧禧曰贼势所向无敌一邑能守乎我惟以死谢朝廷而已众皆泣下禧着袍笏北面再拜据案秉烛而坐己而贼至遂自刎
　　官篆山东平度人崇祯末为汝宁府照磨有胆智署上蔡县事流贼焚掠村野民皆入城依篆居篆每出见乱兵必以大义责之有掠民妇者篆必入营救之兵欲射篆即披襟当之得完聚者甚众贼革子眼入城篆拒战力竭骂贼被害民壮马天祥李和中王维新曹耀皆从死
　　髙斗垣山西人崇祯十二年知西平县居官清慎流寇陷城不屈死之
　　文师頥广西人举人崇祯十五年知汝阳县城陷不屈殉难
　　严栻字子张江南常熟人进士崇祯八年授信阳知州时流寇盘踞郭外栻从刀途血路中单骑至郡誓死守贼遁去捐资给牛种流亡复业嵗大熟督课诸生手自甲乙丁内艰候代不至遂躬墨绖鼓励乡兵亲履戎行以土寇竟为科臣诬劾罢邑民三百余人诣阙陈寃卒莫伸祀名宦
　　皇清髙天爵辽阳人顺治九年任信阳知州地极冲剧才能肆应政事克修民生俱遂陞江西建昌府知府士民公请崇祀名宦
　　许应鲲陕西褒城人举人顺治十年知汝阳县仁慈性生视民若子是冬大兵征楚牧马汝宁势欲入城阖郡惊恐应鲲力争止之受侮抱愤缢死兵将惧遂拔营去郡人建祠尸祝至今弗絶
　　朴士秀字纯庵镶黄旗人康熈四十年任确山令听讼明决革除火耗及一切陋规建义学延师督课康熈五十四年崇祀名宦
　　呉琠山西沁州人顺治戊戌进士任确山令性明决兴利除害惟恐不及清赋役伸寃抑招徕开垦戸口日益代去士民建铜川书院以志遗爱官至大学士康熈五十七年崇祀名宦
　　汝州
　　汉冯鲂字孝孙南阳湖阳人建武时为郏令时车驾西征隗嚣防郏贼延褒等聚众三千余人攻围县舎鲂率吏士力战累日矢尽城陷帝闻驰赴按行鬭处嘉之曰此健令也褒等闻帝至皆负鐡锧请罪帝以褒等还鲂鲂让以军法皆叩首曰今日受诛死无所恨鲂曰汝既知悔过伏罪今一切相赦遂令各反农桑县界宁谧迁魏郡太守
　　晋华谭字令思广陵人永宁初为郏令时兵乱之后境内饥馑谭倾心抚恤司徒王戎出谷三百斛以助之后迁庐江内史
　　南北朝郦道元字善长涿鹿人魏景明中守鲁阳郡表立黉序崇劝学校山蛮服其威名不敢为寇弟道约亦为鲁阳太守为政清静吏民安之
　　唐令狐绪宣州华原人楚之子宣宗时为汝州刺史有善政汝人请刻石颂德以弟绹当国固让宣宗嘉其意乃止
　　五代刘审交字求益幽州文安人晋隐帝时为汝州防御使有能名干祐三年卒州人聚哭柩前上疏乞留塟近郊得歳时祠祭诏特赠太尉起祠立碑
　　宋朱景字伯晦偃师人英宗时知汝州叶驿道逺隶因为送者所虐多死俗传为叶家闗景严禁以絶其患擢知夀州
　　李大临字才元成都华阳人神宗时知汝州清整有守论议识大体徙知梓州
　　蒋之竒宜兴人元符末知汝州孜孜民事和平乐易郡人颂之
　　刘才劭字美中庐陵人大观中为汝州教授尝愤五季文辞卑弱仿扬雄法言着法语八十一篇谢贶钦宗时知汝州尝上封事十篇论事恺切后提防京西北刑狱金取汝州贶自襄阳领兵往援战死
　　耿宣威石首人绍兴中为寳丰令绰着声绩吏民刻碑纪之
　　金李思明固安人明昌间为郏县簿奉法循礼不矜才能嵗旱祷雨多应民刻石纪之
　　元刘思孝滏水人大德间为郏县簿操履清白吏民畏服时嵗饥旁郡多不给郏独丰稔流民就食甚众
　　孔之强鲁人泰定间为郏县簿修学讲礼教化大行秩满去民立石纪其遗爱
　　周尚文颍州人至元间为梁县尹建学校表忠节绘农桑图教民栽种民怀慕之
　　韩约真定人至元间守汝州吏有受权贵贿而隂毙其佃者乃以病卒告约察其非按吏赃罪嵗歉粟价腾踊约发不待报民得全活
