<!-- { "loadSidebar": true } -->
　　命抚豫揆文奋武进贤退否恤民礼士戢暴禁奸一时纲纪厘剔维新遂毅然以修复防城为巳任整我车骑自还鎭谋之制府公与有同志召诸寮属而语之曰城之为害者河也河未底绩未易言固圉也爰躬行河浒防观水势朂河员均夫役筑险要浚月河备工料凡为河防所闗虑靡不周河始为安澜无恙从而区画城墉下令佥议约计三十余万一门工未毕费及数千公奋然曰今兹之役
　　动公帑不可也劳民力尤不可也信若斯城其有竣工日乎乃防陈
　　恩例多方告谕咸皆急公乐输有金数万遴员鸠工不复问及里井举凡规方度地备物致用悉出心裁而日省月试寒暑风霜不惮况瘁至于高下广狭之制罔不一一指画住者怠缓侵渔之弊豁然尽除防制府朱公移鎭天雄方棨防遥临即捐俸若干助成盛举保邦致治二公盖相与以有成也计经始之日今甫及年余耳全城报竣重城聿新肇自东门巍然雄峙余亦将次第观厥成焉较曩时议者仅十之一二费寡而功倍力省而效速余益识公缔造之功为不可及已子舆氏云地利不如人和公以深仁厚泽培养元气而以金城汤池建设保障史所称营平方畧莱公锁钥视公无过之者所谓地利人和固已兼而有之
　　天子知公有救时良谟行将坐诸紫阁之间亮采惠畴措四海于磐石之安公之经纶猷畧穆然宏逺今日营汴之绩固其一端之可见者也余是以欣然援笔而为之记
　　陈留县城隋大业十年建明天顺二年知县郑暲増筑周围七里三十歩高一丈八尺广一丈四尺池深一丈三尺濶一丈五尺成化十二年知县吴鼒増修崇祯八年知县左懋泰始建砖城
　　皇清顺治元年知县章成文重修
　　县城始建未详相传周武王封东娄公于此明洪武三年知县曹以崇修筑周围九里有竒高一丈五尺广一丈池深一丈濶二丈宣徳治正徳嘉靖万厯间知县舒谟武衢曹敏王应蔡时雍姚汝循马应龙相继修葺崇祯八年知县申佳防筑砖城
　　皇清康熈三十年知县李继烈増修
　　通许县城唐始建明洪武五年知县江允和増筑周围九里三十歩髙一丈八尺广一丈三尺池深八尺濶二丈永乐成化间知县许希道于寛相继修葺嘉靖七年知县胡节重修崇祯八年知县余尚春始筑砖城遭冦燬
　　皇清顺治三年知县禇士升六年姜汝松十年贾待旌相继补葺康熈三十一年署篆顾昌洛重修六十一年知县王应佩重修
　　太康县城始建未详明成化间知县王珣増筑周围九里三十歩高三丈七尺广二丈二尺池深二丈濶倍之正徳六年知县郭思敬修筑嘉靖元年知县侯泰重修崇祯八年知县李臯始包砖城
　　皇清顺治三年六年知县姬令甲田六善重修康熈三
　　十四年知县朴懐寳重修
　　尉氏县城汉始建明宣徳六年知县李竒増筑周围七里高二丈八尺池深一丈濶倍之成化正徳嘉靖隆庆万厯间知县刘绍郭镗刘仪尹吉阮上卿相继修葺崇祯间知县游建勲增置砖敌台知县陈可绩全建砖城遭闯贼拆毁
　　皇清顺治三年知县卫绍芳修筑十五年知县高桂重修康熈二十二年知县于国璧重修三十三年知县王夣翼修葺雍正六年知县李果成修葺洧川县城旧在县南一十里即唐废州基址也明洪武初年知县俞廷芳以水患迁筑于此周围九里许高二丈四尺池深一丈濶五丈景泰元年知县王杰修筑濬池成化十六年知县李文増筑正徳嘉靖隆庆万歴崇祯间知县张恭王尚质侯九臣王洛李尚志周家俊相继重修
　　皇清顺治五年知县王秉彛重修康熈二十二年知县周师望修筑雍正六年知县辛禹籍修葺
　　鄢陵县城始建未详明景泰元年知县康徤修筑周围六里九十歩高一丈二尺广一丈二尺池深一丈濶倍之成化正徳嘉靖万厯间知县陈理龙章尹尚贤史文彬张舜典相继修筑崇祯六年知县任中鳯始筑砖城
　　皇清顺治十五年知县经起鹏重修康熈十五年知县裴宪度重修二十八年知县许承澎增修雍正七年知县童守禄重修
　　扶沟县城西汉时建明正统间知县韩璟修筑周围九里十三歩高一丈九尺广二丈池深二丈濶五丈二尺景泰成化正徳嘉靖间知县陈纪胡宣王廷华高经相继修葺隆庆六年知县黄芬玉作砖城万厯崇祯间知县金良范丁可取苏显祐先后修葺
　　皇清顺治十三年知县王佐修葺康熈四年知县高锡
　　爵重修
　　中牟县城旧在县东二里许曹操始筑明天顺五年知县董敏改建周围六里三十歩高一丈五尺广二丈池深一丈濶一丈二尺成化正徳万厯间知县戴玉周纪李如桂陈防学乔璧星相继重修崇祯七年知县俞士鸿包砖城
　　皇清顺治二年知县刘泰来重修十六年知县吴彦芳
　　重修康熈十一年知县韩荩光重修
　　阳武县城西汉始建明正统十四年知县冯祥増筑周围九里三十歩高一丈七尺广一丈五尺池深一丈一尺濶一丈四尺景泰天顺正徳嘉靖隆庆万厯间知县陈永宗王佐承林王时泰顔平原魏纯粹相继重修崇祯十二年知县杜时阶包砖城
　　皇清顺治七年知县姜光印重修康熈二十四年二十六年知县刘邦彦安如泰修葺雍正七年知县麻居湄重修
　　封丘县城西汉时建元至正间沦于水明洪武元年再建成化元年知县王辅重修周围五里七十歩高一丈七尺广一丈四尺池深九尺濶一丈三尺治正徳隆庆万厯间知县袁仕张守愚蔡完李呈明胡以祚赵浩重修张浩相继修葺
　　皇清顺治十八年知县屠粹忠修筑雍正五年知县朱
　　于宣重修
　　兰阳县城宋建隆三年始建明洪武元年知县胡忠修筑周围五里高二丈七尺广一丈五尺池深一丈二尺濶一丈五尺成化治正徳间知县王政徐楚陈桂相继修葺崇祯八年知县张宏道包砖城十五年知县孟凌云重修
　　皇清康熈九年知县袁修筑雍正七年知县缪孔昭
　　修葺
　　仪封县城始建未详明洪武二十二年知县于敬祖増筑周围八里六十歩高一丈广一丈四尺池深七尺濶八尺宣徳成化治正徳间知县阎威胡澄张鳯骞张法相继修葺嘉靖三十四年知县田西成始修砖城崇祯八年知县王九鼎又筑修
　　皇清康熈二年知县陈观泰重修
　　归徳府【商丘县附郭】
　　归徳府城相传防子故国汉梁孝王增筑广一十七里宋元寖废明初改为州设归徳卫守之洪武二十二年指挥张晟因旧基浚筑治十五年圯于水正徳间知州杨泰周冕刘信相继建筑周围七里三百一十歩高二丈广一丈池深二丈濶五丈二尺门四东曰宾阳南曰拱阳西曰垤泽北曰拱辰建角楼四敌台一十六警铺三十嘉靖二十五年陞州为府而城仍旧知府王有为陈洪范罗复相继修葺
　　皇清顺治初知府张若愚増修康熈二十六年知县周
　　宗义重修
　　寜陵县城始建未详明初废于水成化十八年知县金玺重筑周围五里高一丈五尺广二丈池深一丈濶八尺嘉靖万厯崇祯间知县石阯杨侃李庭训薛大中相继修葺
　　皇清雍正七年知县范章京重修
　　永城县城春秋始建明景泰元年知县王子重建周围四里有竒高一丈三尺广一丈池深一丈濶倍之正徳崇祯间知县乔岱傅振铎修葺
　　皇清顺治十六年知县程孔思修筑康熈二十八年知
　　县周正纪修筑
　　鹿邑县城始建未详明洪武二年知县韩瓛増筑周围九里一十三歩广一丈高二丈二尺池深一丈濶八尺景泰天顺间知县王加禄萧九成正徳嘉靖间知县杜恩王朝瑬孙忠弼隆庆崇祯间知县王冠韩友范相继修葺
　　皇清顺治十六年知县陈王猷増筑康熈十三年知县牛枢重修二十六年知县吕士鵕增修
　　虞城县城旧在县南三里明嘉靖九年以河患改迁今所周围四里一百五十歩高一丈八尺广一丈二尺池深一丈濶二丈五尺嘉靖万厯间知县郭文显邑绅杨东明相继重修崇祯十一年御史范良彦河西道杨春育始易为砖城
　　夏邑县城始建未详明正统十四年知县周普修葺周围八里高一丈二尺广一丈池深二丈濶八尺成化治正徳嘉靖万厯崇祯间知县孙泽宋杰张鋭滑参边大任相继修葺
　　皇清康熈四年二十七年知县李天机尚崇震相继重
　　修
　　睢州城宋寜宗四年建明洪武元年増筑设睢阳卫守之周围一十里三百歩有竒高二丈广一丈五尺池深一丈七尺濶三丈门四东曰永安西曰通汴南曰迎薰北曰通鎭治正徳嘉靖间知州胡瑞宋景王佐相继修城筑堤
　　皇清康熈二十一年知州陈应富重修三十四年知州
　　马世英筑堤
　　考城县城旧在县东南五里始建未详明正统间知县郑道徙筑今所周围五里一十三歩高二丈六尺广二丈池深一丈濶五尺成化六年知县顾景祥继修治正徳嘉靖万厯间知县段绣寗文光耿世庆杜志时重修崇祯十年知县郑养充始筑砖城
　　皇清康熈二十八年四十二年知县何如淮张璜方文
　　瑞相继修葺
　　柘城县城始建未详明成化十三年知县甄儒重修周围一十三里高二丈五尺广二丈八尺池深一丈濶二丈嘉靖二十一年大水城遂废三十三年知县姜寿改筑城于南闗四十四年知县刘田増修万厯十一年知县冯榛重修崇祯九年知县马鸣玉创修砖城十五年城复毁于冦十六年知县朱用溱复修
　　皇清顺治十四年知县张绎重修康熈二十八年北城
　　为水圯知县史鉴重修
　　彰徳府【安阳县附郭】
　　彰徳府城后魏天兴元年建明洪武初重筑设彰徳卫守之周围九里一百一十三歩高二丈五尺广二丈池深二丈濶十丈门四东曰永和南曰镇逺西曰大定北曰拱辰建角楼四敌台四十警铺六十三成化十三年知府曹隆重修
　　皇清康熈十六年知府邱宗文重修五十二年知县徐树敏修葺雍正七年知县李阊楙修筑
　　汤隂县城西汉置县始建明洪武三十年重建周围二里一百八十歩高二丈五尺广三丈池深一丈濶二丈正统成化正徳万厯天启间汪授尚玑郑如阜孙许杨朴重修崇祯间知县沙蕴金剏建砖城
　　临漳县城始建未详明洪武二十七年知县杨辛因徙县重建周围四里一百八十歩高二丈三尺广一丈五尺池深八尺濶一丈一尺成化治嘉靖万厯间知县陈寜景芳何瑚袁文贵丁允亨田应召赵友琴相继修葺崇祯六年知县张尔忠剏建砖城于旧城之外十三年知县夏衍虞重修十四年漳水渰崩北城知县魏之琯重修
　　皇清顺治五年河溢城圯知县王象天重修
　　林县城元至正间建明洪武七年重筑置千户所守之周围三里二十歩高一丈八尺广五尺池深一丈五尺濶二丈五尺永乐正徳万厯崇祯间千户胡政知县王云杨振宇谢思聪张崇雅赵崇贤金文陈天成相继修葺
　　武安县城相传秦白起始建明洪武十七年重筑周围三里二百七十三歩髙三丈广二丈五尺池深二丈濶一丈嘉靖二十三年知县熊瑶重建万厯间张九功李椿茂相继修葺崇祯七年知县寇遵典创外城周围一十三里筑墩台四十余座
　　皇清康熈四十七年知县黄玉孝重修城垣
　　渉县城汉置县始建明洪武十八年重建周围四里三十歩高二丈五尺广二丈五尺池深一丈五尺濶三丈成化十三年十七年知县赵秀张寅相继修葺嘉靖二十一年知县杨纶始筑砖城万厯五年知县段爱民修葺
　　皇清康熈五十年知县黄泽重修
