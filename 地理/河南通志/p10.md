<!-- { "loadSidebar": true } -->
　　朕因今年五六月间直山东河南三省雨泽愆期宵旰焦劳无时或释深恐秋稼不登百万黎民艰于粒食将来救荒济困人力难周特命大学士九卿等竭虑殚心为先事图维之计以赎
　　上天之谴责稍释朕心之忧烦昨大学士九卿等防议截漕通商及遣官分查赏给籽种捐谷议叙各条具奏朕已一一允行又特降谕防将山东河南二省本年漕粮暂停徴收葢欲使本地之米散布于民间更胜借资于他省也今据河南署抚张元懐奏报河南南阳汝宁归徳四府从前陆续霑被甘霖六月十四十五两日开封省城大雨滂沛四野霑足又据山东巡抚岳濬奏报东省自六月以来各该地方官陆续禀报得雨六府九州膏泽已遍仅有早晚多寡之不同却无旱干之虑直署督唐执玉亦陆续奏报所属得雨之州县看此景象仰防
　　上天矜悯下民而赐以生全之庆将来即有成灾之州县亦不至于甚广人力尚可展施矣朕以手加额即感且慰其廷臣所议预筹各件朕意仍照前议宁备
　　为是惟是本地绅衿富户捐谷助赈予以议叙一条此等事向来奉行不善輙生虚冒滥窃之且捐谷多寡如何分别议叙之处原议俱未明晰恐临时难于遵行亦须预先定议又河东二省漕粮暂停徴收将来成灾之处自另有恩防其不成灾之处或用折色交官或仍徴本色将此谷石即粜卖于本省之民人二者孰于民间有益着大学士九卿再行详议具奏特谕
　　谕河南被水州县有不应赈济而冒领者将应追未完米石缓其追比【雍正九年】
　　朕因河南上年有被水之州县今春小民乏食特令侍郎王国栋前往赈济计散赈动用仓谷五十余万石续经该侍郎查其内有不应赈济而冒领者计谷万余石议令着落该州县严行追比如百姓不能清完即着该州县赔补朕思发粟蠲租乃国家爱养黎元之大典岂容滥冒升斗以滋端按数追还与情理允协惟是今年夏月豫省州县又有雨泽愆期之处朕心甚切忧劳惟恐收成歉薄不及平时正遣大臣官员前往查勘其从前所开冒领谷石之人未必皆系殷实有余之家而一时无知冒领今按数着追难于缴还未免竭蹶用沛格外之仁将应追未完米石缓其追比俟将来年谷丰稔力能完纳之时着督抚再行徴收还项特谕
　　谕直山东河南穷民就食他省资给回籍【雍正九年】朕以直山东河南夏间雨泽愆期特命截漕查赈预谋民食既而三省陆续奏报得雨朕心稍慰兹闻直山东及河北彰卫二府有穷民因秋成无望预为渡河而南以图就食者盖因本地歉雨之时尚未闻截漕查赈谕防輙思就食他省若即令资遣还乡恐时届仲秋耕种之期已过转致失所着该抚饬令沿河州县于各渡口详加查询其所欲往地方有力不能自达者量给路费仍知照该州县善为安挿除有亲朋可依及己佣工得食者听其自便外其乏食之民着用截漕米石照例计口赈给此等流民有闻家乡近日得雨欲回本籍者即资给遣回其未愿即归者俟来春耕种之候仍皆给以资粮使之回籍凡资给之费俱照例动用存公银两造册送部有浮冒扣尅等弊该抚指名题叅如各省乐善之家有能将覔食穷民存防周济及资助回籍者该地方详报上司酌量轻重奬给花红旂匾最优者给之顶带以示鼓励至于直山东地方既经得雨又现今截漕查赈人心安帖必无轻去其乡者设或愚民无知闻邻省安挿流民经理得宜仍复接踵而至离乡弃业舍本籍自有之恩泽以望泽于他乡其势必至两悮该地方官务悉心安集恺切晓喻令其勿离故土又闻渡河流民有欲往湖广者楚地虽产米之乡而去直山东较豫省更逺恐将来回籍愈难除已至湖广者着该地方官安挿得所外其尚在隣省者询明湖广果有亲朋可依则资给令往否则即于所到地方安挿夫率土苍生皆吾赤子各该督抚及地方有司务须痌瘝乃身体察周详规画尽善期无一夫不获其所以副朕勤防民隠子惠元元之至意特谕
　　谕直山东河南得雨稍迟之州县交督抚率地方官查勘散赈【雍正九年】
　　今年五六月间直山东河南三省雨泽愆期大有亢旱之象朕心忧惧寝食靡宁特命大学士九卿等预筹赈恤备用之策务使三省苍黎无一夫之失所随经廷臣定议截留漕粮以备三省赈济之用专遣大臣经理其事再令翰林科道等官分往各州县亲身查勘协助差往之大臣料理散赈诸务朕俱降防允行在案嗣于六月二十八九等日京师地方
　　天赐甘霖四野霑足随据署直总督唐执玉山东巡抚岳濬署河南巡抚张元懐陆续奏报各该省沾被雨泽及秋禾秀实情形大约得雨之后秋成大有可望其雨泽稍迟之州县收成歉薄者不过十之一二耳兹据巡察御史窦启瑛奏称顺天永平宣化三府臣巡厯所至耳闻目睹就中收成六七分八九分者十居八九其四五分者不过十分之一等语此皆
　　上帝垂慈寛宥我君臣之过矜悯下民而锡以再造之福也朕思截留漕粮原以备地方缓急之需应仍照前防及廷议交与差往之大臣办理外至于分派大臣官员等前往各省查勘散赈者因恐被灾甚重而地方又复繁多难以全委之于该省有司也今局势如此则地方官员可以料理若添设钦差转致有司之推诿于民生无益所有差往河东二省之官员即着回京直巡察御史等亦不必兼管查赈之事该大臣等于办理截漕事竣之后亦着回京其三省得雨稍迟之州县即交与该督抚督率地方官秉公查勘若有应行散赈之处悉心办理务令穷民咸登袵席倘怠忽从事奉行不力责有攸归特谕
　　谕赐总督田文镜防典幷立专祠【雍正十年】
　　田文镜老成厯练才守兼优自简任督抚以来府库不亏仓储充足察吏安民惩贪除弊殚竭心志不辞劳苦不避嫌怨庶务俱举四境肃清封疆重寄正资料理前以衰病奏恳觧任调治朕勉从其请特遣太医驰往胗视冀其痊可今闻溘逝深为悯惜着侍卫等往赐茶酒柩榇起程之日除该省官弁遵照属员之礼奠送外其经过地方文武官员在二十里以内者俱至榇前吊奠并差人防送出境直沿途官员亦着照行总督李卫亲往祭奠俾得长途安稳回伊茔地其应得防典该部察例具奏田文镜在豫年久化导民俗积贮仓粮豫民深防其福着开封府城内建立专祠春秋展祀该部知道
　　京师得雨
　　谕直山东河南山西陜西江苏安徽江西浙江湖广十省各斋僧道一万众【雍正十一年】
　　自上冬十月以及三春京师雨雪稀少朕心深为忧虑减膳斋居晨夕与在廷诸臣修省政事且于各处立坛防诚祈祷总未见应至本月二十四日偶念及古人有饭僧祈禳之举爰命五城斋僧道万众又曽黙许若防
　　天赐甘霖当于各省合斋僧道十万以广仙佛慈恩即于二十六日澍雨滂沛四野均霑朕心庆足见斋饭僧道赈济贫寒之不可思议如此着直山东河南山西陜西江苏安徽江西浙江湖广十省督抚各于省城寺观中斋僧道一万众为朕酬还得雨之愿以佑直省雨时若之举该督抚等务须仰体朕懐遴委诚信贤员亲身督率敬谨实心奉行不必拘定期限倘视为具文潦草塞责被下吏胥役侵欺有名无实经朕访闻必加严谴嗣后若遇祈祷雨之时除防诚祀祭
　　神祗外督抚等应酌量兼修斋饭僧道之仪训饬属员遵奉行之其督抚两司府道州县中或有宿学硕儒不以此举为然而议为妄诞之政者着预进諌章以匡朕之不逮倘不能明以应朕之诏防而又面是心非阳奉隂违可自思之为何如人也将此谕亦与内阁九卿堂司詹事科道翰林等大臣官员观之如有意见着各具折奏闻以免退有后言特谕
　　谕捐河南地丁钱粮四十万两【雍正十一年】
　　据河南署抚孙国玺奏报豫省厯年耗羡银两除本地公事支用外现存司库银七十万两有零又社仓存贮谷麦等项共计二十八万石有零等语此皆原任总督田文镜在任多年殚心经理之所储蓄者从前提解耗羡之时本是澄清吏治体养民生之意屡降防此项出自民间若本地公用充裕之时朕仍当加恩本地官民使之霑被惠泽不令归入公帑也今豫省存贮耗羡既有七十万两之多而该省官员等每年所得养亷又已敷用无须再为増添正当加惠闾阎俾令邀恩于格外着将河南本年地丁钱粮蠲免四十万两即以存贮之耗羡银照数拨补还项该督王士俊可督率有司敬谨奉行使豫民均霑实惠大凡耗羡多余之省该督抚藩司等往往不甚爱惜随数用去并不为百姓计而存撙节之心即如晋省巡抚养亷每年至三万两藩司至一万五千两皆相沿以为固然若伊等留意民生诸凡早为节省则储蓄充盈亦可为加惠编氓之助矣







　　河南通志巻一
<史部,地理类,都会郡县之属,河南通志>
　　钦定四库全书
　　河南通志巻二
　　舆图
　　周官大司徒掌以土地之图周知九州地域广轮之数辨其山林川泽丘陵坟衍原隰之名物汉萧何入闗先收秦相府图书图之重于国由来旧矣河南自昔为帝王都图书肇自羲禹郏鄏定于成周尚已矧今日拱卫
　　神京四方作镇凡道理之纡直广狭山势之阨塞平夷川流之襟抱亏疏土壤之硗瘠衍沃不有图纪曷彰厥后诚纪志者之所宜尽心焉者也我
　　皇上眷念中土特增改直事得专达濬滑内黄以便漕运省力役并胙城以延津原武入卫怀二府减冗员利控驭綂辖承禀多寡远近均平画一秩然就纪其乌可以不志是用稽之往牒按之当今绘图三十有四庶中州之胜指掌可得焉志舆图
　　图目
　　河南郡县图
　　河南省城旧图
　　河南八府七州总图
　　开封府图
　　归徳府图
　　彰徳府图
　　衞辉府图
　　懐庆府图
　　河南府图
　　南阳府图
　　汝宁府图
　　汝州之图
　　陈州之图
　　许州之图
　　禹州之图
　　郑州之图
　　陜州之图
　　光州之图
　　万夀宫图
　　河图起卦图
　　洛书衍畴图
　　伏羲画卦台图
　　文王衍易台图
　　周公营洛之图
　　召诰土中之图
　　测景台图
　　先圣手书铜盘铭图
　　中岳嵩山之图
　　济渎之图
　　淮渎之图
　　王屋山图
　　苏门山图
　　上蔡蓍草台图
　　归淮图













<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
