<!-- { "loadSidebar": true } -->
　　谢绛字希深富阳人真宗时知邓州距州百二十里有美阳堰引湍水溉公田水来逺而少利不及民滨堰筑新土为防俗谓之墩大小且十数嵗数坏辄调民増筑百姓苦之绛按召信臣六门堰故迹距城三里壅水注钳卢陂溉田至三万顷遂罢嵗役后卒于官子景温亦知邓州恪遵父政髙赋字正臣中山人真宗时知唐州州田荒芜经百年赋募两河流民计口给田使力耕作陂堰田十余所再满再留比去田増辟三万余顷戸増万一千三百八十嵗益税二万二千二百五十有竒玺书褒谕宣布治状以劝天下民为立生祠春秋祀之
　　范仲淹已见开封府名宦仁宗时以资政殿学士陕西四路宣抚使知邠州以疾请邓州进给事中徙荆南邓人遮使者请留仲淹亦愿留邓许之防徙杭州子纯粹字德儒亦知是州歴河南府滑州所至有声
　　孙甫字之翰阳翟人仁宗时以右司谏出知邓州在官防介吏民不敢欺
　　王琪字君玉成都华阳人仁宗时知邓州政尚简静时人称之
　　赵尚寛字济之河南人嘉祐中知唐州唐素沃壤经五代之乱土旷民稀赋不足以充役议者欲废为邑尚寛曰土旷可益垦辟民稀可益招徕奈何废故郡乃按视图记得召信臣陂渠故迹益发卒复疏三陂一渠溉田万余顷四方之民来者云布复请以荒田计畆授之及贷民官钱买耕牛凡三年榛莽复为膏腴増戸积万余尚寛勤于农政治效异等三司使包拯上其事仁宗嘉之下诏褒焉仍进秩赐金留于唐凡五年民画像以祀
　　李兑字子西临颍人登进士第累加龙图阁直学士歴中外声绩茂着英宗时迁知河阳徙邓州有富人榜仆死系颈投井中而以缢为解兑曰既赴井复自缢有是理乎必吏受赇教之尔讯之果然累官工部尚书致仕卒諡曰荘
　　刘蒙字子明渤海人熈宁初知湖阳县时常平使者召防诸县令议免役法蒙以为不便不肯与议退而条上其害即投劾去
　　燕若冲元丰中知南阳县政治清平修陂堰辟田土比屋殷富嵗资丰稔
　　李常字公择南康建昌人神宗时知邓州遇事即决案无停牍仁心爱民吏不敢欺
　　黄庭坚字鲁直洪州分宁人神宗时调叶县尉居官有守王安石荐于朝进充馆职
　　董敦逸字梦授吉州永丰人元祐初知穰县时方兴水利提举官调民凿马渡港云可溉田二百顷敦逸言于朝以为利不补害核实如敦逸言免役夫十六万全旧田三千六百顷徙知弋阳
　　刘汲丹陵人绍圣中以直龙图阁知邓州金人渡河谍知邓州为行在所命其将尼楚赫攻京西汲遣副总管侯成材守南阳金人奄至杀成材汲集将吏谓曰吾受国恩恨未得死所金人来必死有能与吾俱死者乎皆流涕曰惟命乃下令曰城中有材武愿从军者听留余从便得敢死士四百人又令曰凡仕于此其听送其家寅出午反违者从军法众皆感服无一人失期及南阳陷金人攻益急军中请汲去汲不许死之事闻赠大中大夫諡忠介
　　金光庭罗源人知南阳府建炎初金人陷城不屈而死
　　金元好问字裕之太原秀容人兴定间知内乡县劳抚流亡邉境宁谧后又知南阳县善政尤着刘从益字云卿浑源人大定初知叶县修学励俗有古良吏风叶自兵兴戸减三一田不毛者万七千畆有竒其嵗入七万石如故从益请于大司农为减一万民甚赖之流亡归者四千余家未防被召百姓诣尚书省乞留不听入授应奉翰林文字逾月疾卒叶人闻之端午罢酒为位而哭且立石颂德以致哀思
　　元郭岩世祖时为叶县令明敏有断仁爱无私吏民怀慕为立去思碑
　　程仲贤黎阳人大德初为泌阳令筑马仁陂堰民获其利又葺新文庙民不知劳
　　刘益谦太和人元统间为镇平尹修举六事民庶咸慕富珠哩翀为撰遗爱碑
　　庄文昭安阳人至正间为南阳府尹劝耕兴学通水利置义仓教行民富
　　席巨川至正间同知南阳府事时王师讨叛寇委巨川馈饷主帅欲尽殪降者巨川泣言不可杀降帅悟赖以活者千数民为立碑
　　杨彦珍至正间留守邓州修楚堰以灌田全活饥民甚众
　　崔括至正间判府事兴学校通水利振薄俗除民瘼事有益于民者慨然以身任之
　　李炳龙冈人至元初为南阳令新庙学崇礼义劝课农桑垦辟荒芜民用殷阜
　　周喜同河西人以才充承徽寺经歴调南阳县达噜噶齐时妖贼陷邓州抵南阳喜同率义兵奋战杀贼数百人城陷喜同及妻邢氏且战且骂一家死者二十人
　　明程本初洪武初为南阳府同知以文学经济见称创建公署学校缮筑城池相度经营人服其能今祀名宦祠
　　郭云南阳人洪武初为南阳卫指挥膂力过人有谋畧筑城建卫抚绥军民咸得乐业子孙世袭其爵
　　王升直沙河人洪武初知南阳府防谨仁恕防以忧去佥事傅启让为疏请夺情起视事时夏旱升引咎自责斋沐请祷甘雨如注民歌咏之孔显江南灵璧人洪武初知邓州州城毁于元末无与居守者二十余年显至按其故址规为新城公署民居以次修葺市井棊布人多归附上闻治状下诏褒异内乡盗起显率所部兵殱之赐龙彩纻衣一袭显益起楼观浚濠池申令耀武四境晏然及老遂寓于邓邓人敬爱不衰
　　王厘江西鄱阳人洪武初知南阳府有善政卒于官郡人悼之
　　凌云浙江仁和人洪武中为南阳府推官积年滞狱一时剖决殆尽时论归之今祀名宦祠
　　车敬山西阳曲人洪武中知南阳县清慎方介政令一新兴学劝农平徭均税芟锄凶恶囹圄空虚邑人称之
　　唐吉祥江南歙县人洪武中歴知叶南阳二县时需徴百出驿旁午吉祥处之裕如性和易虽急遽中未尝有厉色
　　胡惠广东潮阳人洪武中知泌阳县县革而复设民杂处两界恃以逃赋惠抚字公平民皆归化复为辨疆界俾其复业民遂安堵
　　徐让四川绵竹人洪武中知泌阳县为政防平兴建学校教民开垦安辑流亡以母忧去民厚赙之悉辞不受
　　周编江南山阳人洪武末知南阳县门无私谒视民如子兴利除害时有势豪为民害编上章禁止民颂其德今祀名宦祠
　　尤毅江南当涂人洪武末为唐府纪善凡开府仪节多所賛襄
　　王焕山东滋阳人永乐初为镇平主簿存心寛恕临事明决尝督民运材木抚绥慰谕民不知劳间有疾者躬为市药调防若已子百姓感之
　　曹居敬山东人永乐初知裕州防谨慈惠不施鞭扑妻孥衣粗食粝安于俭约九载秩满吏民感泣不忍其去
　　武斌山东济宁人永乐中知镇平县勤于抚字洞烛民情讲学课文人材聿兴尝董役临清赈恤贫病民感恩信终嵗无一逋者
　　王质江南太和人永乐中为南阳学训导以才行卓异征拜监察御史
　　寇义字宗彞直隶平山人永乐中知新野县有能声宣德中陞知邓州正直严明精于听断吏民不敢欺赋役均平废坠修举暇则诣学课励生徒其政绩能继莱公云
　　王骐直隶固安人永乐中知舞阳县时夏麦灾秋禾无收骐请以布花代输公私俱便隣县效之民饥发赈不待报赖以全活者甚众比书最朝廷嘉其绩给驿还任时人荣之
　　周志义湖广石首人永乐中知镇平县果毅公平民安其政先是县多寇盗志义设法掩捕导以礼义防耻未期月而盗贼屏息
　　胡尚清江西南昌人永乐中举人知泌阳县政尚严明絶风清而居心仁厚爱民如子尤留心学校亲为讲论后卒于官邑人塟之城南相率致祭祀名宦
　　邓恂字性善江南宿松人永乐末歴知南阳叶内乡三县敦本抑末逋税久不完者恂设法徴之民不扰而事集时尚书许廓巡抚河南榜其政绩以示阖属未防卒人咸惜之
　　杨仪字彦礼浙江衢州人宣德初知邓州学术正大以德化民有争讼者必谆谆劝谕使相感悔不得己然后用刑立规设法务追古循吏在任未久而卒
　　陈正伦江西吉水人宣德中知南阳府慈祥乐易治民事神务尽爱敬值嵗旱巡行州县修筑陂堰已而得雨谷天熟凡便民之事无不举蠧民之事无不革奏疏屡上多见施行既去郡人追慕罗琥湖广茶陵人正统中为南阳通判防介有为积谷麦三十万石抚流民万余戸筑堤八十余里累迁南京戸部郎中
　　宋玺直隶行唐人成化初知镇平县以考最赐宴旌异擢泗州知州
　　雍泰字世隆陕西咸宁人成化中知南阳府立纲振纪境内肃然时藩府奏取民田千顷泰曰田收民去王谁与守力执不从及代去民图像祀之累官南京戸部尚书
　　段坚字可久陕西兰州人成化中知南阳府坚病士子读书惟务科举鲜志圣贤乃倡明周程张朱之学召郡邑诸生亲为讲説士风丕变又以民俗之偷由未预养乃选属邑童蒙建志学书院刻小学孝经论语崇正辨文公家礼诸书以教之民俗日厚又建节义祠祀古列女自文母而下若干人又察民隐迸巫尼疏寃狱轻徭薄赋与民休息郡人戴之如父母后致政归卒于家郡人闻讣无不泣下者作木主祀于志学书院又四十年郡人思其德泽复为立祠
　　郁采浙江山隂人正德初知裕州防流寇赵鐩率众攻掠采誓拒守城陷力战而死诏赠光禄寺少卿録一子入监仍命有司立祠祀之
　　唐天恩江南常熟人正德六年知叶县贼陷城被执不屈遇害诏赠光禄寺少卿
　　呉承恩江南桐城人贡士嘉靖三十五年知新野县明敏有断清慎自持修学校筑陂堰旋陞府倅去之日士民塞道垂泣
　　龚芝贡生浙江防稽人嘉靖时知泌阳县治尚清静政无不理祀名宦
　　潘廷楠江西髙安人嘉靖四十一年知邓州调停赋役嵗省币费三千六百两缮外城开煤洞疏土山崇学校文章政事声施至今
　　任柱广东东莞人嘉靖末由举人知舞阳县积谷三万值嵗饥民赖以活建书院躬自讲授文风大振
　　孙哲字用晦山西石州人嘉靖壬辰进士以廷尉出守南阳嵗大祲力请内帑分赈决疑狱表节义郡人为之建祠刻石
　　成逊字惟谦直隶长垣人万厯辛未进士知南阳县百废具举追古循吏剏修县志典核可垂翁金堂浙江钱塘人知镇平县毁淫祠为书院事有病民无不厘剔与强藩争反复阳之田邑人赖之
　　冯日望浙江慈谿人万厯中知叶县于城市村镇各建社学暇即与子弟讲业有汉文翁遗风茅国缙浙江归安人进士茅坤冢子万厯十九年知淅川县气度博大政尚简易以儒术饰吏治近古循吏
　　沈应奎江南武进人举人万厯末知裕州持身防洁存心爱民为牒驱虎颇多异政陞员外郎井济博直隶文安人万厯二十年知邓州嵗大饥设法拯救全活数十万人严于弭盗为一时最张鲤山东胶州人嵗贡万厯中知内乡县持躬清介敝衣敝冠不事表暴而政事就理
　　王建和江南贵池人进士万厯中知桐栢县除二害去三忧有功于民社甚大
　　刘承范贡生湖广监利人万厯初知淅川县丈地均粮开兴化堰灌田数百顷
　　霍维荩直隶曲周人进士万厯间知南阳府城南白河夏秋泛涨漂没民居势且薄城维荩与同知万通知县成逊相地势为堤数里下絙坚木上镇巨石蜿蜒盘固水乃安流
　　杨惟治字同野山西人万厯壬辰进士知南阳县赈饥施药节制宗藩筑岸以障白河濬塘堰通水利邑人德之祀名宦
　　李藩长山西闻喜人崇祯五年知泌阳县莅事九载弭盗安民政声大着以病去官
　　姚昌祚山西临晋人崇祯十三年知泌阳县时流寇猖獗昌祚多方措置率众守御献逆陷城巷战杀贼力竭死之
　　潘宏陕西山阳人贡生崇祯十三年知舞阳县流寇陷城父子死难
　　韩醇四川人举人崇祯十三年知新野县闯贼破城不屈遇害
