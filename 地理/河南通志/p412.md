<!-- { "loadSidebar": true } -->
　　总兵韩应琦妻周氏唐县人随夫统兵驻江西值金声桓叛与妾白氏子文焕文炳文煐皆自杀事平加封夫人
　　崔洪恩妻魏氏泌阳人夫殁氏自缢死
　　李士龙妻张氏淅川人遭宼抱子投井死
　　任龙妻孙氏媳李氏孙媳杜氏孙氏叶县人龙卒氏抚孤子之魁为娶李氏生二子镜钦之魁卒李氏同矢栢舟后为镜娶杜氏镜年二十卒杜氏殉死为钦娶孙氏生二子钦年二十六卒孙氏守节抚孤以延任姓宗祀节烈孝义萃于一门
　　刘羣姐叶县人刘化育女邻人杨二党逼奸羣不辱狂呼求救二党引刀刺之立死
　　李崇质妻张氏舞阳人夫殁氏年十七守节四十五年顺治十五年　旌表
　　于应昌女舞阳人幼字王其楫未婚而其楫殁氏年十四闻讣隠恸防絶即自制素衣缟裳随父母徃哭遂留夫家投缳者三家人救止得免乃毁容勤作以事孀姑阅九年夫之两弟俱婚娶氏以事姑有托题絶命诗坠楼死于康熙十年　旌表谢郿妻陈氏淅川人夫殁氏年二十二视含殓毕即拜辞翁姑誓以身殉坚阻弗移其志自缢夫柩侧康熙十七年　旌表
　　仝景运妻韩氏唐县人总兵韩应琦女景运殁氏青年守节抚孤成立康熙三十一年　旌表谷生春妻张氏舞阳人夫殁氏年二十六事姑至孝抚孤成立苦节四十二年康熙三十三年　旌表
　　郭恽妻席氏舞阳人夫殁氏年二十五上事耄姑下抚孤子苦节三十年康熙三十三年　旌表王玉长妻曽氏本湖广人夫妇驾舟行贾南阳县有张吉者瞷其夫他徃入舟求奸氏力拒之愤恨遂投河死于康熙四十九年　旌表
　　张德妻孙氏裕州人恶少卢宾求奸氏以死拒之卢用防柄击其左脇氏仆地大骂卢惧事泄持防截其喉而死于康熙五十四年　旌表
　　李梅姐唐县人李忠芳女与郭宗道为邻道窥其父母出外入室逼奸梅力拒宗道以砖击之伤重遂死于康熙五十六年　旌表
　　胡守义妻魏氏唐县人强暴髙五逼奸氏厉声大骂手批其颊髙怒以石块击之伤重立死于康熙五十八年　旌表
　　黄安义妻吴氏南阳人夫殁氏年二十七守节四十二年雍正四年　旌表
　　郑宗宏妻曹氏新野人夫殁氏年二十四孝养祖姑抚孤子成立入庠苦节四十年雍正四年　旌表
　　秦世勲妻冯氏南阳人夫殁氏年二十八事姑以孝抚养二子皆成立守节三十余年雍正六年旌表
　　张正国妻苏氏南阳人夫殁氏年二十九孀姑在堂三子尚幼氏仰事俯育无不尽道守节三十七年雍正六年　旌表
　　刘秉干妻秦氏南阳人夫殁氏年二十八上事老姑下抚防子守节三十年雍正六年　旌表白氏女南阳人许字张天章聘而未娶天章贸易他方八年不归氏父有另字他姓意氏知之遂自刎不殊次日缢死于雍正六年　旌表
　　郭振江妻李氏南阳人与杨文顺同庄居顺窥其夫外出乘夜入室欲奸之氏大骂不从文顺用刀刺死于雍正六年　旌表
　　蒋玉润妻赵氏唐县人玉润出外佣工族祖赵光溥逼奸氏大声而呼光溥逸去氏投缳死邻人孔奎发其事雍正六年　旌表
　　好应龙妻黄氏南阳人夫殁氏年二十二奉孀姑至孝抚孤成立守节四十二年雍正六年　旌表王烈女邓州人王文秀次女文秀长女许配陈氏后文秀欲擕女逺适佣耕陈氏恐其别适令其妻熊率数人至文秀家谋夺其长女时烈女在室望见退避熊误以为媳拉之衣碎露体文秀妻急以长女交熊引去烈女抱愤遂自刎死于雍正六年　旌表
　　乔登舟妻余氏南阳人夫殁氏年二十八竭力孝养翁姑姑逝氏又奉事翁十余年子女俱抚育成立守节三十六年雍正六年　旌表
　　胡天宠妻马氏南阳人夫殁氏年三十孝养翁姑抚育子女守节四十九年雍正六年　旌表周之芳妻杨氏裕州人夫殁氏年十七衰姑在堂曲尽孝道守节六十九年雍正七年　旌表王钖祥妻王氏叶县人强暴宋二入室求奸氏大骂不从宋以刀砍氏肩脇立死于雍正七年　旌表
　　庠生李元善妻史氏南阳人夫殁氏年二十三遗子甫七嵗女三嵗时翁姑俱在堂氏矢志守节竭力奉养后翁姑相继殁氏子又病疫亡痛絶欲死既又念夫幼弟尚存可延一线遂延师训诲多方防励夫弟元士身列胶庠守节四十年雍正八年旌表
　　龚良翰妻陈氏叶县人恶少郭麦儿逼奸大骂郭用刀刺伤不殊遂自缢死于雍正八年　旌表沈瑞鲲妻史氏南阳人夫殁氏年二十九生子甫一嵗氏孝养舅姑抚子成立守节三十一年雍正十年　旌表
　　张鸿儒妻丁氏镇平人夫殁氏年二十五事舅姑尽孝训子成立家贫茹苦守节五十一年雍正十年　旌表
　　廪生李天爵妻马氏邓州人夫殁氏年二十七家极贫事舅姑养葬尽礼抚二嵗孤成立入庠守节三十八年雍正十年　旌表
　　翁兆鳯妻陈氏邓州人夫殁氏年二十六誓死无他志抚子娶媳及子殁氏复与媳游氏同心抚孤孙列胶庠苦节五十三年雍正十年　旌表翁天佑妻游氏邓州人夫殁氏年二十七孝事孀姑抚三子成立长列黉序守节三十二年雍正十年　旌表
　　庠生段九式妻梅氏邓州人夫殁氏年二十八孝养翁姑训子入庠苦节三十一年雍正十年　旌表
　　张昻妻李氏邓州人夫殁氏年二十生子未弥月氏事老姑尽孝抚子成立守节三十三年雍正十年　旌表
　　段如式妻张氏邓州人夫殁氏年二十七事姑抚子慈孝两尽守节四十年雍正十年　旌表武尚文妻陈氏裕州人夫殁氏年二十三无子矢死靡他事翁姑尽孝以犹子承祧又殀氏与媳抚孤孙读书成立苦节五十八年雍正十年　旌表张国友妻和氏裕州人结褵嵗余夫殁氏年十九守贞无他志抚懐抱孤迄于成立守节三十八年雍正十年　旌表
　　牛烈女名舜姐邓州人牛瑞室女许聘张崇德未婚崇德病亡女闻即投缳死年二十雍正十一年旌表
　　王好仁妻董氏南阳人夫殁氏年二十四孝养公姑训子入庠守节三十七年雍正十一年　旌表黄中色妻李氏南阳人夫殁氏年二十一善事姑训子成立与选贡守节三十二年雍正十一年旌表
　　庠生方克类妻仝氏唐县人夫殁氏年二十八养老姑训二子皆入庠守节四十年雍正十一年旌表
　　庠生曲健妻罗氏唐县人夫殁氏年二十一孝事翁姑抚藐孤成立入庠守节三十四年雍正十二年　旌表
　　杨作栋妻陈氏邓州人夫殁氏年二十四事姑尽孝抚弱子有成守节四十一年雍正十二年　旌表
　　庠生田正治妻孙氏邓州人夫殁氏年十七同族有欲夺其志者氏以刀毁面厉色拒之事祖姑及姑养葬尽礼训子孙俱列黉序守节五十五年雍正十二年　旌表
　　唐希尧妻何氏邓州人夫殁氏年十九事姑尽孝训子成名领嵗荐守节三十三年雍正十二年旌表
　　庠生李汝舟妻曽氏邓州人夫殁氏年二十奉姑孝敬抚子成立守节四十七年雍正十二年　旌表
　　廪生张永昌妻司氏邓州人夫殁氏年二十二奉舅姑勤孝训子成立入庠守节四十六年雍正十二年　旌表
　　丁象烆妻江氏邓州人夫殁氏年十九孝养舅姑以糠粃自咽训二子耕读长入州庠苦节五十二年雍正十二年　旌表
　　潘莲芳妻李氏邓州人夫殁氏年二十一事姑尽孝训子有方守节四十四年雍正十二年　旌表庠生丁尔玿妻杨氏邓州人夫殁氏年二十家贫事舅姑尽孝训子成立苦节四十四年雍正十二年　旌表
　　程瑞妻冯氏邓州人夫殁氏年二十三孝事孀姑抚藐孤成立守节四十六年雍正十二年　旌表髙士防妻贾氏邓州人夫殁氏年十八家贫事舅姑克尽孝道训孤子成立食饩于庠苦节五十六年雍正十二年　旌表
　　张大经妻朱氏邓州人夫殁氏年二十事舅姑抚孤子慈孝俱尽守节四十年雍正十二年　旌表唐登朝妻张氏裕州人夫殁氏年二十孝事舅姑抚嗣子成立守节三十六年雍正十二年　旌表庠生李屿妻髙氏裕州人夫殁氏年二十一孝养衰姑训子成立守节四十七年雍正十二年　旌表
　　李如梅妻宋氏叶县人夫殁氏年二十八事翁姑以孝敬抚孤子以恩勤守节四十四年雍正十二年　旌表
　　胡玉秀妻李氏唐县人夫殁氏年二十八善事舅姑抚子成立守节三十年雍正十二年请　旌刘宗妻邱氏唐县人以曽宗朝夤夜入室求奸力拒不从羞忿自缢死雍正十二年请　旌
　　汝宁府
　　汉袁隗妻马氏名伦汝南人南郡太守融之女少有才辨融家世丰豪装遣甚盛隗问之曰妇奉箕箒而己何乃过珍丽乎对曰慈亲垂爱不敢逆命君若欲慕鲍宣梁鸿之髙节妾亦从少君孟光之事矣隗又曰弟先兄举世以为笑今处姊未适先行可乎对曰妾姊髙行殊邈未遭良匹不似鄙薄茍然而己又问曰南郡公学穷道奥文为辞宗而所在之职輙以货财为损何邪对曰孔子大圣不免武叔之毁子路至贤犹有伯寮之愬家君获此固其宜耳隗黙然不能屈隗既宠贵当时伦亦有名于世年六十余卒
　　唐董昌龄母杨氏蔡人昌龄事吴少阳至元济时为吴房令母尝宻戒曰逆顺成败儿可图之昌龄未决徙郾城母复曰逆贼欺天神所不福当速降无以我累儿为忠臣吾死慊矣防王师逼郾城昌龄出降宪宗喜即拜郾城令兼监察御史昌龄谢曰母之训也臣何能帝嗟叹之及蔡平而母尚无恙陈许节度使李逊表之封北平郡太君
　　李湍妻某氏湍籍吴元济军元和中自防归乌重妻为贼缚而脔食之将死犹号湍曰善事乌仆射观者叹泣重请以其事属史官诏可
　　元李思齐妾郑氏罗山人汝颍兵起思齐率义兵屡复郡县授汝宁知府后以太尉守闗陜明兵入闗思齐走临洮已而内附授江西行省左丞陞中书平章政事卒郑自缢死事闻追赠淑人諡曰贞烈
　　明马士隆妻左氏上蔡人士隆汝州镇抚元末阵殁左年二十五擕子徙陈州依舅氏居焉守节三十八年洪武末旌表
　　庄十一妻范氏汝阳人夫殁范年二十七子防家贫其亲尝劝他适遂截髪自誓缝绩以养舅姑恪守妇道年八十事闻诏旌贞节
　　吴景和妻李氏上蔡人夫殁守节事闻旌表姚忠妻沈氏确山人夫卒死节景泰初事闻旌表张氏女名妙秀西平人父文少许同邑尹琳琳卒妙秀请于母送葬葬己遂归琳室终其身不嫁先是母疾甚思鹿羹求之不得妙秀宻刲左臂肉绐母曰鹿肉也和羮以进母饮而之疾遂愈有司署其门曰节孝
　　胡冕妻赵氏汝阳人尚书好德曽孙女冕卒赵年二十四即以死自誓守节终身治十七年旌表梅杲妻张氏名钏新蔡人夫卒守节诏旌其门夏古渊妻左氏西平人夫卒守节正德六年贼刘六等陷城左自缢死事闻旌表
　　毛选妻刘氏西平人正德中贼至遇害事闻旌表刘环妻周氏罗山人夫卒守节正德中旌表尚述妻詹氏罗山人夫卒守节事闻旌表
　　陈旺妻唐氏汝阳人随其夫以歌舞逐食四方正德三年秋旺携妻及女环儿防侄成儿至江夏九峯山有史聪者亦以傀儡为业见妇及女皆艶丽而旺且老因绐旺出求食至青山夜杀之明日聪独返防其妇女幼侄入武昌山吴王祠越数日持利刃脇唐氏氏曰汝杀吾夫吾不能杀汝以复讐忍从汝乱耶遂遇害聪褁以蓆置荆棘中明日徙蓑衣团又数日聪廹环儿临以刃詈曰汝贼也杀我父母吾恨不能报讐肯从贼为狗彘行乎詈声振林木聪亦杀之瘗粪壤中而去其年冬至聪被酒成儿夜潜出告官擒于葛店市伏诛
