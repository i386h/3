<!-- { "loadSidebar": true } -->
　　崇祯十六年二月命周堪赓将修河工绘图以进堪赓上言河之决口有二一为朱家寨寛二里许一为马家口两口相距三十里怒涛千顷工力难施必广濬旧渠数十里分杀水势然后畚锸可措顾筑濬并举需夫三万河南兵火力竭应募者少不得不借助于鎭抚之兵也乃敕兵部速议令堪赓刻期兴工至四月塞朱家寨决口修堤四百余丈马家口工未就忽冲东岸诸埽至六月堪赓言马家决口百二十丈两岸皆筑四之一中间七十余文水深溜急难以措手请俟霜降后兴工疏甫上帝趣鸠工未及奏绩而明亡







　　河南通志卷十四
　　钦定四库全书
　　河南通志卷十五
　　河防四
　　河防考
　　皇清
　　世祖章皇帝顺治元年夏黄河自复故道
　　秋温县河北堤塌三十里村落尽没
　　顺治二年河决考城县之流通口次年塞之顺治三年流通口决水北徙午沟至徐州一带河流涸竭
　　顺治四年以黄河疏通决口工成河督杨方兴巡抚吴景道加级赏赉有差
　　顺治五年河决兰阳
　　顺治七年河决封邱朱源寨筑荆隆口堤顺治八年筑祥符单家寨堤封邱李七寨堤又筑陈桥堤郑家庄堤
　　顺治九年河决封邱大王庙口冲毁封邱县城水从长垣趋东昌坏安平堤北入海大为漕渠梗河督杨方兴巡抚亢得时起大名东昌兖州及河南丁夫数万治之旋筑旋决乃于丁家寨凿渠引河杀其势祥符时和驿筑堤又筑常家寨堤商邱王家坝堤考城王家道口堤
　　是年河决祥符之朱源寨全河北徙浚支河以分之越五载始复旧
　　顺治十年武陟沁水决浸及修武
　　是年筑祥符黑冈堤又筑囘龙庙堤又筑李七寨堤又筑原武赵家庄堤兰阳板场堤及月堤又筑考城芝蔴庄堤
　　顺治十一年筑阳武慕家楼堤商邱夏家楼堤虞城土楼堤考城王家道口堤
　　是年河趋阳武县西南潭口寺势与堤平畚锸逾两月始息
　　顺治十二年筑祥符守公寨堤囘龙庙月堤陈桥堤兰阳板厰堤阳武潭口寺堤包家厰堤及封邱中滦城堤决口始告成又筑考城王家道口堤武陟沁河村堤
　　是年大王庙决口塞
　　顺治十三年筑祥符黑冈堤清河集堤兰阳艾家楼堤阳武月堤又筑堤坝商邱王家坝虞城黄堌坝又筑土楼堤
　　顺治十四年河决祥符之槐疙疸
　　是年筑祥符槐疙疸堤清河集堤魁星楼堤陈留孟家埠遥堤月堤兰阳刘家楼堤仪封三家庄堤阳武堤封邱大王庙楼堤荥泽南岸堤商邱王家坝堤
　　是年黄河南徙陈留孟家埠口溃决于堤南筑缕月堤五百丈复筑堤一千二百丈陆续坍塌水冲遥隄知县张重润濬河一道引河折入新河南面遂免冲决
　　是年浚仪封县三家庄河长一千丈以杀北来水势而黄渡河涸为田
　　顺治十五年筑祥符黑冈堤常家寨堤仪封三家庄堤封邱杨家楼堤大王庙堤虞城欢堌寺堤是年河复决阳武县城南慕家楼筑河堤赖以无患
　　顺治十六年筑祥符陈家寨堤贯台堤仪封苏家楼堤虞城罗家口堤考城王家道口坝
　　正月初八日总河朱之锡题奏两河利害疏略云一议建设柳园河防紧急埽料在手咄嗟之顷转危为安然必使生植之数常有余于采办之数而后可以源源相继宜责令黄河经行各州县印官于濒河处所各置柳园数区或取之官地或近买民田每园安置堡夫数名布种浇灌而道防等官时时稽查秋冬验明行以劝惩之例将数年遍地成林以济河工且节河帑再照官给柳价每束五分既令印官责成里甲均买均运更宜申饬照地均买有柳之家听其转售如有包揽掯索扣尅凖折等立行揭报以凭防防一严剔河工端如工程有工力不到法式非宜有料物虚浮徒事粉饰之如器具有储备不豫徒手莫施制作草率不堪适用如夫役有扣尅工食有奸豪包占有卖富签贫有贿鬻私逃之如物料有交修掯勒有扣减价値有折干肥私有盗用官物之然有在官在衙蠧地棍之不同臣以为在官者宜责司道府防互相觉察如隐讳不报治以狥庇在衙蠧土棍者一如访蠧之例不时开报庶端可除而河工克济也一愼重河工职守司防系河工切要之员非淡泊无以耐风雨之劳非精细无以察防防之理非慈断兼行无以尽羣夫之力非勇往直前无以应仓猝之机故必豫选熟试果其有才有守尽心河务即许指实荐举凡河官县缺吏部陞补之日许臣岁终题荐官员内照其本等职级循序陞转庶始终练达驾轻就熟而河防有恃更有请者河差俱以三年为满惟防通一差一年代更恐初任头绪不知甫得通晓而报代之期又至且恐以传舍视之工作不坚钱粮益费亦有可虑合无凖照河例改为三年运道河帑均有禆益一交代河防职掌河务重大委署者不惟利害不切即骤然经营省解不易难免悮事相应将管河道并各府州县管河佐贰官如遇陞调降用俱令候代离任仍将任内修防事宜备造清册传告新官违者容臣指参庶综理周密便于责成又申明河官耑责疏略云天下事刑名钱谷皆可以文移办治独河工一事非足到眼到不能州县佐贰忽遇上司差委势不敢辞甚至有宁舍河务汛地而勉强从事者猝有河变岂不悮事请嗣今河官奉委即自行具报到臣庶万一有悮责有所归不报即坐以营求差委之罪又照按臣考察事关大典但恐河道多故竟以修防付之老人夫役亦恐害事合无容令该辖道府代为申明俟河事稍定准赴补考庶责成专而河防得以有恃矣
　　顺治十七年河决陈州郭家埠
　　是年筑祥符班家埠堤魁星楼堤仪封杨家堂堤封邱新龙口堤商邱苏家楼堤考城王家道口坝是年堵塞槐疙疸又河决虞城之罗家口随塞之顺治十八年筑祥符王卢集堤中牟遥隄仪封杨家堂堤考城王家道口坝
　　圣祖仁皇帝康熈元年六月开封黄练口河决祥符中牟阳武县通许尉氏扶沟七县田禾尽被淹没七月淇县河水溢灌入御河浸没民田甚众是年筑祥符狼城冈堤马家店堤阳武姜家庄堤原武赵家庄堤修商邱高家庄堤虞城侍賔寺堤
　　康熈二年筑祥符单家寨遥堤青谷堆幇堤瓦子坡堤又与中牟阳武防筑堤岸又筑陈留梁家寨堤兰阳常家楼堤王家楼堤原武赵家庄堤康熈三年河决县
　　是年筑祥符黑冈月堤陈留贯台堤兰阳铜瓦厢堤仪封蔡家楼堤虞城罗家口缕堤
　　康熈四年四月河决虞城永城夏邑三县庐舍田禾多被淹没
　　十月议令督抚责成各州县专以修防隄防为急务其有无冲决年终造册报部以定考成
　　是年筑封邱大王庙堤
　　康煕五年筑祥符魁星楼堤黑冈口堤封邱于家店月堤仪封石家楼月堤
　　康煕六年筑祥符黑冈堤中牟黄练集堤阳武穆家楼堤仪封石家楼堤
　　康熈七年七月彰德属大雨河水涌涨平地深五尺伤官民舍甚众
　　是年筑祥符一览台堤聂家寨堤黑冈堤魁星楼堤阳武赵家寨月堤兰阳谷家营堤仪封石家楼堤小宋集堤
　　康煕八年筑祥符瓦子坡堤魁星楼堤陈留梁家寨堤中牟原墩寺堤兰阳梁家埠堤谷家营堤康熈九年闰二月工部覆总河罗多疏奏黄河两岸令督臣委官栽柳如能于该督所定之数成活者其栽柳之人许其三年后查明册报以巡检录用
　　是年筑祥符李七寨堤守公寨堤中牟小潭溪堤原武庙王口堤赵家庄堤封邱大王庙堤河内仁孝寺堤武陟木栾店堤
　　康熈十年筑祥符黑冈堤陈桥堤中牟小潭溪堤仪封石家楼堤郑州王家楼堤商邱蔚家阁堤考城芝蔴庄堤河内武陟各筑沁河堤
　　康熈十一年虞城黄河水溢
　　是年筑祥符黑冈堤白石冈堤陈留黑家寨堤中牟辛庄缕堤阳武潭口寺堤封邱大王庙堤仪封石家楼堤蔡家楼堤商邱苏家林堤考城芝蔴庄堤河内大马口堤武陟大原村堤
　　康熈十二年正月河南巡抚佟凤彩疏称河夫之偏累宜通变也臣查修筑黄河每岁用夫或万余或七八千名自二三月起直至十月终止俱按地亩起派似乎公矣其实窦有不可胜言者如狡猾之徒将自已田地飞洒于人势豪之家将他人地亩包揽于已甚至绅衿衙役借题优免加以不肖有司或碍于情靣不能秉公持正以致懦弱乡愚愈累愈贫每月或三四两不等方能雇夫一名即以初雇每月三四两而言以一岁万夫计之每年费至三四十万矣在
　　庙堂之上止知河有岁修而不知岁修之夫费百姓如许之金银为今之计莫如官雇一策查旧例河工夫役管河道每岁预估用人夫若干方行各州县按地起派若官雇每夫每月雇价二两足矣每岁上工九个月每夫止用雇价一十八两即以万夫计之止用一十八万较百姓之自雇每岁三四十万不啻天渊矣其每岁雇夫若干该银若干除岁征河银外不足者于河南八府一州地亩分别等则每亩派银若干算明刋于由单内出纳亦照地丁钱粮年终河臣奏销倘有余剩留为下年之用如是民知有定额不但狡猾之徒势豪之家绅衿衙役不能影射幸免即河棍夫头管工官役辈亦无所施其巧矣臣入境时体访舆情无不以官雇称便倘谓我
　　朝制度凡钱粮俱照万歴年间则例征收此项银两似属加派不知派银派夫均出于民而派夫较之派银所费不啻数倍曷若稍一更变每亩不过加之毫厘俾得安心于畎亩并不知有河夫之扰不亦大便于民乎疏下九卿科道防议派夫派银仍属累民应将豫省河夫停其佥派如遇岁修工程仍动河道钱粮雇覔夫役若钱粮不敷该抚应动某项钱粮具题可也奉
　　防依议
　　是年筑祥符囘河寺月隄陈留赫家寨堤中牟阳武防筑堤阳武又筑王家店堤封邱筑大王庙堤仪封筑蔡家楼堤商邱筑禹王庙前堤虞城筑刘家庄堤考城筑史家楼等处堤
　　康熈十三年筑祥符贯台堤阳武张家庄堤仪封蔡家楼堤考城芝蔴庄堤
　　康煕十四年筑阳武王家店月堤
　　康煕十五年筑兰阳铜瓦厢月堤
　　康煕十六年筑中牟小潭溪月堤兰阳铜瓦厢月堤仪封堌阳集月堤商邱杨家堂月堤虞城周家
　　楼堤
　　康熈十九年筑祥符白石冈堤中牟小潭溪月堤及格堤商邱徐家庄月堤又筑虞城堤
　　康熈二十一年筑祥符囘河寺月堤仪封堌阳集月堤考城王家道坝
　　康熈二十二年将河南堤岸工程专令巡抚就近料理如有应防同总河事情仍移文商确勿致贻悮
　　是年筑祥符堤陈留杨家寨堤中牟堤原武马家渡月堤张家水口堤阳武脾沙冈堤又南岸堤兰阳孙家庄月堤又北岸堤仪封陆家口堤又北岸堤又筑郑州堤又与荥泽防筑沈家庄月堤商邱筑家庄月堤考城筑小阎家集堤
　　康煕二十三年筑原武封邱兰阳仪封荥泽商邱虞城考城隄
　　康煕二十四年总河靳辅题请豁免河南堡夫课程柳料从之
