<!-- { "loadSidebar": true } -->
　　唐武后名曌并州文水人荆州都督士彠之女太宗贞观十一年召入为才人高宗为太子见而悦之太宗崩出为尼高宗永徽五年召入宫为昭仪明年遂立为后断王皇后萧淑妃手足投酒瓮中又斩之嗣是数见王萧为祟如死时状不敢居长安高宗崇饰别都以处之以洛阳宫为东都高宗崩中宗立后复废中宗立豫王旦九月太后改元光宅七年改国号曰周称皇帝凡僣位二十一年神龙元年张柬之等反正迁后于上阳宫中宗复位是年十一月后崩寿八十一与高宗合塟干陵昭宗名晔懿宗第七子始封夀王嗣位十六年车驾发长安朱全忠毁长安宫至刼帝迁都洛阳夀三十八
　　哀帝名祝昭宗第九子始封晖王全忠弑昭宗乃矫诏立为皇太子天祐初即位于柩前后为梁所害在位三年寿十七唐遂亡
　　后梁太祖姓朱氏名温后更名晃宋州砀山人初从黄巢为乱旣降唐拜汴州刺史宣武军节度使赐名全忠后灭唐称帝以汴州为东都开封府开平三年复迁都洛阳在位七年为子友珪所弑寿六十一
　　末帝名友贞太祖第三子初封为均王及太祖遇弑乃起义讨贼遂诛友珪于洛阳即位于汴未几后唐伐之乃自杀而后梁亡在位十一年寿三十六
　　后唐庄宗本姓朱邪名存朂沙陀人先世事唐赐姓李氏父克用初封晋王存朂旣袭父爵遂灭梁称帝国号后唐迁都洛阳在位三年寿四十二明宗名嗣源本胡人晋王克用养子佐庄宗定天下庄宗同光四年奉命讨邺为叛卒拥立引兵向洛阳及庄宗遇弑遂即位帝性不猜忌与物无竞虽目不知书而其所为暗合古训年谷屡丰兵革罕用较于五代粗为小康在位八年寿六十七闵帝名从厚明宗第五子初封宋王明宗崩帝嗣位五月潞王兵入洛阳废之寻复见弑寿二十一废帝名从珂本姓王氏镇州平山人明宗养子初封潞王旣废闵帝而自立未几石敬塘以兵入洛阳遂自焚死在位二年寿四十五
　　后晋高祖姓石氏名敬塘沙陀人明宗之壻初与废帝有隙以北京留守借契丹兵入洛遂灭唐即位国号后晋天福二年迁都于汴仍以汴州为东京开封府乃割幽蓟十六州与契丹在位七年寿五十七
　　出帝名重贵高祖兄敬儒之子初封齐王高祖无嗣大臣迎立之在位四年为契丹执之以归而后晋亡
　　后汉高祖姓刘氏名暠初名知逺其先沙陀部人仕后晋以功封北平王及出帝被执乃即位于晋阳迁都于汴国号后汉在位二年寿五十四
　　隐帝名承祐高祖第二子初封周王嗣位三年被弑寿二十后汉亡
　　后周太祖姓郭氏名威邢州尧山人仕后汉为枢宻副使以邺都留守拥兵入汴隐帝遇害遂即位国号后周在位三年寿五十三
　　世宗姓柴氏名荣邢州龙岗人太祖后兄守礼之子太祖无嗣养以为子后因嗣位取秦陇平淮右考制度延儒硕尝见均田图慨然有志于复古在位六年寿三十九
　　恭帝名宗训世宗太子初封梁王年七嵗嗣位半年禅于宋而后周亡
　　宋太祖姓赵名匡其先涿郡人唐天成二年生于洛阳夹马营容貌雄伟器度豁如性孝友节俭仕周为殿前都检防以功进归徳节度使建隆元年遂受禅国号宋都于汴务农兴学慎罚薄敛与民休息迄于治平在位十七年寿五十
　　太宗名匡义赐改光义复改名炅太祖母弟沉谋英断好学重儒数从太祖征伐有功封为晋王太祖崩帝遂即位好文守成一统天下在位二十二年寿五十九
　　真宗名恒太宗第三子初封寿王后立为皇太子继守承平之业又得李沆宼准为相内外无事四海乂安在位二十五年寿五十五
　　仁宗名贞真宗第六子初封升王后册为皇太子嗣位以来用贤图治天下晏然恭俭之心仁恕之徳终始如一在位四十二年夀五十四
　　英宗名曙仁宗从兄允让第十三子初封钜鹿郡公以睿哲之资膺继统之命临政必问故事与古治所宜每有裁决皆出羣臣意表在位四年寿三十六
　　神宗名顼英宗长子初封颍王后立为皇太子即位后励精求治将大有为熙丰间用王安石议行新法用兵西北卒无成功在位十八年寿三十八哲宗名煦神宗第六子初封延安郡王后立为皇太子即位初髙太后辅政召用诸贤罢废新法元祐之政庶几仁宗及高后崩而党籍兴矣在位十五年寿二十五
　　徽宗名佶神宗第十一子初封为端王哲宗无嗣皇太后立之在位二十五年禅位于太子靖康二年金陷中原遂北狩至绍兴五年殂于五国城寿五十四
　　钦宗名桓徽宗太子初封定王金人入宼徽宗遂禅位又二年金人入中原帝亦北狩后十四年殂于五国城寿六十一　按宋自太祖至钦宗皆都汴高宗以后都杭
　　后妃附
　　周申后姜姓其先本神农之后分封于申周幽王娶其女以为后故云申后生太子宜臼后幽王嬖褒姒废申后及宜臼故后作白华之诗以警之
　　汉光武光烈皇后隂氏名丽华新野人初帝适新野闻后之美心悦之后至长安见执金吾叹曰仕宦当作执金吾娶妻当得隂丽华更始元年纳后于宛时年十九帝西之洛阳令后归新野及即位乃迎后入洛为贵人帝以后雅性寛仁欲崇以尊位后固辞乃止遂立郭后建武四年从征彭宠生明帝于元氏十七年始废郭后而立以为后后在位恭俭少嗜玩不喜笑谑性仁孝多矜慈自七嵗失父虽已数十年言及未尝不流涕焉明帝即位尊后为太后寿六十合塟原陵
　　和帝皇后隂氏光烈皇后兄执金吾识之曾孙女后少聪慧善书艺永元四年选入掖庭为贵人八年立为后十四年坐呪诅事废迁桐宫以忧卒和熹皇后邓氏名绥新野人和帝之后太傅禹孙女父训防羌校尉母隂氏光烈后从弟女也后年五嵗太傅夫人甚爱之诵诗论语诸书每读经传趣下意问难母非之后重违母言昼修妇业暮诵经典家人号曰诸生初入掖庭为贵人时年十六恭肃小心动有法度且善事隂后克己以御同列和帝深嘉之后隂后以巫蛊事废始立后为皇后帝崩殇帝立尊为皇太后寿四十一合塟顺陵安帝皇后阎氏名姬荥阳人元初元年选入掖庭为贵人二年立为后安帝宫人李氏生皇子保后妬之鸩杀李氏谮皇子保废之为济隂王立北乡侯懿为帝尊后为皇太后后懿卒保立为顺帝迁后于离宫以忧卒
　　桓帝皇后邓氏名猛和熹皇后从兄子香之女永兴中选入掖庭为采女梁后崩始立为皇后八年坐骄忌废以忧卒
　　灵帝灵思皇后何氏南阳宛人以选入掖庭生皇子协拜为贵人光和三年立为后后协立尊为皇太后
　　后汉照烈帝穆皇后吴氏陈留人从兄吴壹入蜀先主旣立益州而孙夫人还吴于是纳后为夫人寻立为后及后主即位尊为皇太后合塟惠陵
　　呉主权敬怀皇后王氏南阳人初选入宫嘉禾中得幸生孙休先卒塟公安及休即位追尊曰敬怀皇后改塟敬陵
　　魏主叡明悼皇后毛氏河内人黄初中选入东宫帝即位以为贵嫔太和元年立为皇后塟愍陵明元皇后郭氏西平人黄初中本郡叛遂没入宫帝即位爱幸拜为夫人后立为皇后塟高平陵
　　晋明帝明穆皇后庾氏名文君鄢陵人军谘祭酒琛之女明帝为太子时聘为妃及帝即位立为皇后成帝即位尊为皇太后
　　康帝康献皇后褚氏名蒜子阳翟人侍中衞将军裒之女少以名家入为琅琊王妃康帝即位立为皇后穆帝即位尊为皇太后
　　废帝孝皇后庾氏名道怜鄢陵人氷之女初为东海王妃及帝即位立为皇后塟敬平陵
　　恭帝恭思皇后褚氏名灵媛阳翟人爽之女初为琅琊王妃元熙元年立为皇后及帝禅位降为零陵王妃祔塟冲平陵
　　南宋文帝元皇后袁氏名齐妫阳夏人左光禄大夫湛之女少适文帝生子劭元嘉十七年崩
　　后废帝皇后江氏名简珪考城人初纳为太子妃及太子立为帝册为皇后帝旣废降为苍梧王妃顺帝皇后谢氏名梵境阳夏人车骑功曹飏之女顺帝立册为皇后及帝禅位降为汝阳王妃
　　南齐东昏皇后褚氏名令璩阳翟人太常澄之女初东昏为太子时纳为妃及即位立为皇后东昏废降为庶人
　　陈宣帝皇后元氏名乐尚洛阳人开府晟之女入宫为贵妃后立为皇后帝崩出俗为尼贞观中卒
　　后魏明元帝皇后杜氏邺郡人以良家子选入太子宫中生太武帝拜贵嫔及太武即位尊为皇太后文帝文皇后乙弗氏洛阳人琼之女文帝纳为妃及即位立为皇后后逊居别宫为尼卒
　　隋文帝文献皇后独孤氏名伽罗洛阳人周大司马衞公信之女初信见文帝有竒表遂妻之及帝受禅立为皇后时突厥尝与中国贸易有明珠一匣价值八百万有白后取之者后曰非我所须也当今外庭屡寇将士罢劳未若以八百万分赏有功者百寮闻而毕贺仁寿三年崩塟太陵
　　唐太宗文徳皇后长孙氏洛阳人骁骑衞将军晟之女初归太宗于藩邸及帝即位立为皇后后喜图视古善恶以自鉴尝着女则十篇又为论斥汉马后不能检抑外家矜尚礼法性约素服御取给则止每遇后庭有被罪者后俟帝意稍解徐为开喻终不令有寃贞观十年后寝疾太子欲请大赦泛度道人冀防福祐后固止之及大渐请帝勿用起坟但因山而塟所需器物皆以木瓦俭薄为之寿三十六葬昭陵
　　肃宗皇后张氏邓州向城人去逸女初入东宫拜淑妃继立为后能牢笼预政帝大渐后因谋废太子李辅国等矫诏废而杀之
　　宋太祖孝惠皇后贺氏开封人景思之女性温柔恭顺动以礼法初宣祖为太祖聘焉后太祖为节度使封会稽郡夫人显徳五年崩建隆三年追册为皇后
　　孝章皇后宋氏洛阳人左衞上将军渥之女干徳五年太祖召见赐冠帔开宝初纳为皇后性柔顺好礼每帝视朝退常具冠帔接太宗即位后居西宫至道元年崩
　　太宗淑徳皇后尹氏邺郡人刺史廷勋女太宗在川时娶之早薨及帝在位追册为皇后葬孝明陵懿徳皇后符氏宛邱人魏王彦卿女周显徳中归太宗及太宗为晋王封越国夫人开宝元年薨葬安陵后太宗即位追封为皇后
　　仁宗温成皇后张氏河南永安人进士尧封女初入宫为才人皇祐初进贵妃后五年薨追册为皇后
　　昭节贵妃苗氏开封人继宗女初侍仁宗拜昭容徳妃后英宗即位念妃有拥佑功进贵妃元祐六年薨
　　昭淑贵妃周氏开封人初张贵妃育以为女稍长遂得侍仁宗及崩妃每日蔬食屏处徽宗立加贵妃
　　神宗钦圣皇后向氏河内人故相敏中曾孙女治平三年归于颍邸封安国夫人及神宗即位立为皇后哲宗立尊为皇太后徽宗立请权同处分军国事后以长君辞帝泣拜移时乃聴凡绍圣以还所斥逐贤大夫士稍稍收用之每闻宾召故老寛徭息兵爱民崇俭之举则喜见于色才六月即还政云
　　钦成皇后朱氏开封人熙寜初入宫为神宗侍御进婕妤生哲宗即位尊为皇太妃崇寜元年薨追册为皇后陪葬永裕陵
　　钦慈皇后陈氏开封人初入宫为神宗侍御生徽宗进美人未几薨建中靖国初追册为皇后陪葬永裕陵
　　哲宗昭慈皇后孟氏洛州人太尉元之孙女初高太后选入宫教以女仪元祐间册为皇后绍圣三年为奸党诬搆废居瑶华宫元符末以公议诏复位号入居大内号元祐皇后崇寜初奸阉郝随讽蔡京复奏废钦宗立再复后号二帝北狩后于东京垂发诏册立高宗南渡后尊为隆祐太后定苗傅乱年五十九崩
　　徽宗显恭皇后王氏开封人刺史藻之女初归徽宗于端邸封顺国夫人及徽宗即位册为皇后生钦宗大观二年崩葬裕陵之次
