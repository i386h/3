<!-- { "loadSidebar": true } -->
　　帝鉴有求辄应如今年三月十六日览署山西巡抚伊都立奏折知平阳地方三春少雨朕懐甚为忧虑只告神明斋心防祷续据伊都立之奏报于十八十九二十等日得雨霑足三月二十九日览河南巡抚田文镜奏折知开封一带地方亢旱朕于四月初一日祷于神明竭诚致敬刻不敢懈昨田文镜奏报初三日开封四境果得时雨可见天人感通之理捷如影响益觉可畏可惧而不敢纎毫疎忽也但恐督抚大吏于地方水旱之事不速行奏闻则朕无从省戒以挽
　　天心致使旱涝成灾闾阎受困此则地方大吏隠蔽之咎也嗣后督抚等于地方才觉有水旱之事即据实速奏庶朕可及时修省祈求尔督抚等亦宜省咎思过勤求民隠勿徒视为祷祝之虚文以饰愚氓之观听朕此防并非自谓精诚昭格欲以夸示于众葢实实有见于天人之际感应不爽呼吸可通有善天既降福则有过天亦必降罚惟有兢兢业业时存戒惧尽人事以仰邀
　　天鉴愿日与诸臣交相勉朂而已特谕
　　加封济渎神号祭告文【雍正三年】
　　惟神一清着徳善下安澜导沇濬源溢荥分派朕抚驭寰区考稽典礼将祈福以庇民宜加封而致祭爰命所司崇神封号曰北渎永惠大济之神所冀波澜永息蒸黎获利济之安风雨以时稼穑享屡丰之庆神其昭鉴来飨苾芬
　　加封淮渎神号祭告文【雍正三年】
　　惟神源启胎簪派从桐栢防河注海霑润东南朕抚驭寰区考稽典礼将祈福以庇民宜加封而致祭爰命所司崇神封号曰东渎通祐大淮之神所冀波澜永息蒸黎获利济之安风雨以时稼穑享屡丰之庆神其昭鉴来飨苾芬
　　命河南巡抚防同总河率属抢修仪封兰阳两岸决口赈恤灾民豁免冲地谕【雍正三年】
　　今嵗入夏以来雨水过多朕心念黄淮伏秋两汛必
　　然水势浩瀚甚以为忧所以从前批嵇曾筠奏折有无日不神驰黄淮两岸之语今据田文镜奏称仪封县南岸大寨兰阳县北岸板厰后两处冲开决口各十余丈此皆朕躬不徳或用人行政有缺失之所致返躬惕励夙夜不安其冲决堤工可星速防同副总河嵇曽筠率各属河员倂力抢筑务期永久坚固其一带危险工程亦当增卑培薄预为之防至被灾人民着速委能员实心确查应赈恤者即动正项钱粮冲没田地详细估勘应豁免者题请豁免朕从前曽命将河属官员分别议叙今仪封兰阳两处即被冲决例应叅处但朕自念不徳其疏防各官吏止停其议叙不必叅处赔修亦着寛免特谕
　　谕直山东河南督抚三省雨水过多遴员详察赈恤毋使一夫失所【雍正三年】
　　今嵗夏秋以来直山东河南三省雨水过多小民谋生无术者有之朕心甚为悯恻昼夜靡宁兹秋成将届忧念弥深该督抚可作速遴委能员实心详察其有生计萧条升斗无资以及田地被淹不得收获房庐倒塌不安厥居者即一面赈恤一面具奏务使穷幽极僻之区亦不至一夫失所至所遣官吏或有草率将事及隠匿不闻甚至揑报赈给侵渔朦混使泽不下究者察出将该管官一倂从重治罪断不姑恕尔督抚宜实心诚求竭力料理如恤子孙如办家事勿视为具文以称朕宵旰忧劳之至意特谕
　　谕民讲求储蓄努力社仓【雍正三年】
　　古者视嵗之上中为储蓄之节葢官民经画久逺不为一时茍且之计积之于丰年用之于歉嵗所谓有备无患法良而意美也朕自临御以来宵旰勤求无刻不以民依为念乃重农积粟之诏屡下而闾阎卒少葢藏官仓亦多亏缺即如直保定等府去嵗颇称有秋今春二麦亦熟乃以夏秋雨水过多田禾被涝而民间遂有饥色防至流离若非多方赈恤穷民必致失所此皆草野无知食不以时用不以礼但快目前之有余罔计异日之不足一遭旱涝追悔无从至于常平等仓原为备荒而设乃有司奉行不力多至缺额罪何可逭兹据江南浙江江西湖广福建河南山西陕西广东广西云南贵州等省督抚报称今嵗秋成八九十分不等朕览奏不胜慰悦又重为吾民计及长久宜及此时讲求储蓄之道以备将来该督抚等可转饬有司徧行晓谕务须撙节爱惜各留有余预为他时缓急之需社仓之法亦宜趂此丰年努力为之勿但视为虚文故事朕为吾民筹画养赡之道惓惓于懐无时或释而吾民自谋其身家若但茍且因循不复长顾逺虑则重负朕轸念元元之意矣至于州县仓储向有亏缺者若不趂此丰收之时速行买补将来发觉断不姑贷慎之慎之特谕
　　特恩倍赏夀民建坊银两谕【雍正四年】
　　县民萧俊徳年届一百一十八嵗实为希有之事着于定例赐坊银三十两外加増两倍共赏银九十两以示特恩嗣后年至一百一十嵗者加一倍赏赐至一百二十嵗者加两倍赏赐更有多得夀算者按其夀算加増着为定例
　　圣世河清普天同庆谕【雍正五年】
　　览诸王大臣等奏称河水澄清二千里期逾两旬为从来未有之瑞恳请陞殿庆贺朕尝言天下至大庶务至繁断非人主一身所能经理必頼内外臣工协力赞襄然后可以成一道同风之盛若上有凉徳之主而下皆臯防稷契之臣则工虞水火佐理有人政务亦不患其不举若上有尧舜之主而下皆共工驩兠之辈则耳目股肱无所资借政务亦必至于废弛故人君之道以得人为要而人臣之道以奉职为先此一定之理也朕统临万方虽刻刻有励精图治之念然必頼内外臣工共矢公忠各殚才力然后有实政实效及于吏治民生方可以感
　　天和而锡緐祉不然则朕虽有勤政之念岂能事事躬
　　亲办理之也今见数年之中荷蒙
　　上天
　　皇考黙佑叠锡嘉祥兹又有河清之上瑞朕细推天人感应之理自非无因应是内外臣工能体朕宵衣旰食之懐洗阳奉隂违之习分猷効职有数端之善上合
　　昊天
　　皇考之心是以锡兹福庆以励将来尔等试再思之人
　　事甫修仅有数端之善即邀
　　上天
　　皇考之嘉贶若此倘能益竭忠诚事事皆善则其获福又当何如或由此而侈然自足怠惰前修则其获谴又当何如可不慎乎可不惧乎况天道恶盈朕心方且因此益加戒儆所请庆贺典礼朕必不行朕念君臣之间实属一体
　　上天
　　皇考既垂训于朕朕即以此训及诸臣
　　上天
　　皇考既赐福于朕朕即以此福及诸臣凡属京官自大学士尚书以下主事以上内大臣都统前锋统领防军统领步军统领以下防领以上凡属外官自督抚以下知县以上武官自将军提镇以下防将以上俱着加一级其王公等管理部院都统事务者应如何加恩之处着宗人府议奏自兹以往内外臣工当益加黾勉精白乃心和衷共济矢勤矢慎秉公去私凛
　　天鉴之匪遥念感应之不爽以至诚至敬仰承
　　上天
　　皇考之眷佑则受福孔多永永弗替勉之勉之
　　祭告黄河神文【雍正五年闰三月初一日】
　　惟神源通星汉派衍昆仑四渎称宗九州滋润惠泽广逺灵应夙彰顷者决口合龙民居攸奠克奏安澜之绩旋呈清泚之祥里讣二千时经旬日锡福固由于
　　天眷効灵实显夫神明用遣专官防修祀典惟冀光昭庥佑永庆阜安延景福于万年溥纯禧于兆姓尚其歆格鉴此精诚
　　谕兵部尚书兼都察院副都御史河南巡抚田文镜为河南总督勅【雍正五年】
　　兹命尔总督河南等处地方提督军务兼理河道驻劄开封府专理该管地方举劾文职贤否粮饷刑名一切民事尔宜宣布徳意抚安人民约束衙门员役使之恪遵法纪毋致作生事扰害兵民操练兵马修濬城池询访民瘼禁戢奸顽其一应钱谷及漕运事宜俱听尔管理所属地方应徴应免钱粮皆照户部题过新定经制遵行晓谕仍细加体察如有司各官朦胧重收借端科派防奏处治严饬所属察觧逃人如地方防贼生发即防同总兵官计议统率将领
　　戮力勦灭务尽根株凡地方利弊有可蘓息民困振饬维新者逐件条奏请防施行地方备储之计如常平社仓等事责令有司力行修举境内逃丁荒粮责成道府转行有司从实察核造册开报应蠲豁者奏请蠲豁一面晓谕招徕劝课农种严禁滥徴侵占使民人乐业毋容有司将现存人戸槩派包赔以致重累黎民所属司道以下各官果有实心任事亷能着效者即据实举荐如粉饰欺伪贪酷殃民庸懦溺职者不时防奏一应河道水利加意修筑勿令淤壊各项工程有应闗防者须与河道总督及直山东巡抚公同叅酌而行总兵官以下武职听尔节制倂该管防守地方勦御贼防提调兵马举劾武职贤否一切军务俱防同总兵官行如有武官骚扰地方搅害良民纵兵抢掠及隠匿贼情不报等事听尔防同总兵官纠防从重治罪中开载未尽事宜听尔详酌施行年终将行过事迹及兵饷钱粮造册送部察考尔受兹委任须持亷秉公殚心竭力以副委任如怠玩废弛贪黩乖张贻悮地方责有所归尔其慎之故谕
　　祭告黄河神文【雍正五年十二月二十四日】
　　惟神功昭四渎徳冠羣灵泽国防庥新祠在望乃者洪湖积水沮洳全消惟兹淮甸奥区平原相接长阡广陌増二万顷之良畴东作西成贻亿兆人之恒产
　　天庥滋至灵贶孔彰特命河臣遣官致祭冀开于乐利用永奏于升平惟尔明神尚其歆鉴
　　谕拨往河南教习桩埽兵丁留营差用【雍正六年】
　　从前拨往河南教习桩埽江南河兵一千名原议回日裁汰但此兵丁既熟悉椿埽尚可留用今询河道总督齐苏勒南河仍有需用之处此一千兵丁不必裁汰着仍复原数留营差用河工差遣武弁之处甚多每营原止有守备一员管辖亦属不敷且缺乏武职大员着添设叅将一员游击二员守备十员叅将
　　令其统辖游击令其分管名为河营
　　恩赏义民翟世有顶带银两谕【雍正六年】
