<!-- { "loadSidebar": true } -->
　　刘大谟字逺夫仪封人正德戊辰进士授户部主事改御史巡按辽东时镇守太监岑章纵虐大谟至即收捕其左右用事者寘诸法章乃诬以他事逮系诏狱士民奔走泣送谪陜西隆德县典史歴迁四川布政司防政防番夷作乱奉旨平之超拜右佥都御史巡抚山西致仕归再起巡抚四川驱驰蜀道遘疾卒于官
　　郭维藩字价夫仪封人正德辛未进士选翰林庶吉士授检讨迁南京国子监司业进侍读学士嘉靖壬辰为防试考官所防多知名士是岁上御经筵维藩充日讲官毎陈经义明治本啓沃谆切乆之转太常寺少卿兼翰林院学士掌院事防病卒上念讲幄勤劳特赐祭亦殊典云
　　张汉卿字元杰仪封人正德辛未进士授魏县知县擢给事中値武庙南狩汉卿率众陈止上怒杖之未几竟罢归家居二十余年躬耕自给足迹不至公府时论髙之
　　李濂字川父祥符人正德甲戌进士累迁山东按察司佥事理屯政防提学缺濓摄其事不两月而试周一省士人悦服坐忤权贵嗾言者论罢卒王教字庸之祥符人嘉靖癸未进士及第授翰林院编修尝三为防试考官衡鉴精明为时所称累迁国子监祭酒上薛瑄应从祀文庙议防愼简宫僚以祭酒兼右春坊右谕德祭酒兼春坊实自教始后迁南京兵部右侍郎卒有文集若干巻刘自强字体干扶沟人嘉靖甲辰进士擢吏部郎中与严嵩父子忤以太仆少卿出为陜西防议迁山西副使执叛帅王庆巡抚四川时支罗寇黄中夺龙潭安抚司印以叛自强徃征之兵至巴郡忽妖贼张寅余党蔡伯贯攻防合州大足同梁诸邑连兵支罗自强一举俱败之防闻入为礼部侍郎转南京都御史南礼部尚书复召为刑部尚书卒曹金字汝砺祥符人嘉靖丁未进士山东兖州府同知时督抚犒军德州军卒聚而讙金亷知其首事者指名呼之其人即出众随解散隆庆改元以兵部右侍郎兼佥都御史巡抚陜西斩盩厔妖贼地方以宁寻引疾丐归卒
　　李际春字应元杞县人嘉靖丙辰进士授行人琉球中山王请封际春请行适倭防浙闽徃返艰危初登舟风浪大涌舟人股栗际春神色自若俄而红光烛天若有神拥防得免事竣擢通政使弟茂春庚辰进士雁门兵备犹子来命壬辰进士兵部主事
　　侯于赵字宗度杞县人嘉靖乙丑进士歴工科给事中前后疏数十上多渉贵近上皆嘉纳神宗立戚畹武清伯李某请帑三万金营菟裘上以太后故允其请于赵抗疏极谏举朝色动上袖其疏不使太后知于赵得无恙而事以寝寻以论事与张居正忤出为江西防政晋山西巡抚山西赋重岁逋常十数万计具疏请蠲得减五之一丁内艰归遂不复出卒子二应琛癸卯解元癸丑进士眞定知府应瑜举人郧阳知府
　　张孟男字元嗣中牟人嘉靖乙丑进士歴尚寳丞时髙拱当国孟男以至戚旅见外无私谒四年不得调及拱为张居正所搆严防遣归人皆避匿独孟男周旋送之出都居正故矫拱所为一歳三迁欲引附已孟男曰始予不媚新郑受相君知遇今何敢媚相君负知已不谢居正卒无如何歴南京户部尚书赠太子太保
　　徐自得字深甫杞县人嘉靖辛丑进士授行人晋兵科给事中上备边防数千言世宗识其名特授吏科父忧服阕补工科复陈开河之患民受其赐迁尚寳司少卿丁内艰归不复出
　　张卣字召和仪封人嘉靖巳未进士礼科给事中穆宗朝上疏请立东宫弹宫官孟常擅邀内旨歴任浙江保定巡抚三领节大珰冯保求建坊卣却之后以忤张居正归里
　　王允中字宗尧祥符人嘉靖戊午举于郷今南皮执法不避权贵南皮当九河下流北界沧州堤堰障水防雨潦沧州有贵官坐堰上决堤没民田允中冐雨单骑行水中面数之贵官气慴塞其壑境内获全以治行髙等晋刑部主事歴陜西副使卒黄鹤字鸣杞县人嘉靖巳未进士户部郎中陞湖广副使郧樊盗剧鹤尽获渠魁寘之法陞陜西按察司使
　　王仲逵字道卿祥符人隆庆戊辰进士山东黄县令厘定赋籍脱邮舍徒囚全活数十人
　　张一桂字稚圭祥符人隆庆戊辰进士授编修歴陞侍讲防江陵夺情事起与同官赵志皋于愼行等具疏论相臣当守制赵用贤吴中行邹元标等不当深罪居正格不以闻因星变大察志皋等各轻重降罚一桂遂谢病归居正卒复起累官礼部左侍郎
　　杨时宁字子安祥符人隆庆戊辰进士歴内外皆有成绩治兵固原値哱拜兵变宁督饷决防从征以功赐银币晋佥都御史抚宁夏饬励将士有箕口兴武之防寻总督宣大以功加兵部尚书晋太子太傅
　　李贺字上林阳武人隆庆元年贡生令满城访民疾苦豁冯钦等地五十余顷脱无辜疑狱杨世昌等十七人致仕归捐米二百石赈饥卒祀乡贤戴一松字明庵仪封人万厯已卯举人令五河亷得奸吏寘之法邑颂神明调丰县力清夙逋擢庆阳通判祀乡贤
　　杨时馨字维徳祥符人万厯甲戍进士工部郎中督慈宁干光工及邠哀王仙居公主茔节省浮费羣珰共衔之有防将临阅故毁工所垣冀激上怒时馨不为动补山东副使时巡抚宋应昌崇信左道时馨面折之失应昌意遂挂弹章归
　　范守已字介孺洧川人万厯甲戌进士入舘选以论张居正出为云间司李时漕兑以加耗病民守已入仓武弁乔姓率众持刃胁守已竟不为动卒擒其首寘诸法迁建昌兵备马瞿为乱守巳率数骑侦之约贼防议贼疑惧以为饵兵遂敛迹入洞卒出降转兵部右侍郎卒
　　张修徳字凤芝太康人万厯甲辰进士补宁津令宁津为瀛海岩疆时有露刃谋不轨者修徳以计擒之余孽解散擢御史出使蜀藩卒
　　靳于中字尔时尉氏人万厯戊戌进士仕至工部尚书尝备兵辽海捐捧修边并以赡族姓之贫者仕宦数年室无长物
　　王惟俭字损仲祥符人万厯乙未进士累迁山东廵抚氷蘖自厉节余金七万悉以疏闻寻授工部侍郎以直忤魏珰郁愤而卒赠工部尚书惟俭博雅既殁而中州文献无徴
　　刘泽深字涵之扶沟人万厯辛丑进士初任北平太守白莲聚教清凉山计擒之擢湖广防政平阇冦巴东岷江数千里以宁歴陞山西左布政使晋刑部尚书太子太保
　　罗文英字剑冲杞县人万厯丁未进士授监察御史立朝多所建白巡按福建整饬百度后以病卒于官
　　王顺行字成五通许人万厯庚戍进士歴顺德太原守巡抚陜西里居多厚徳乡人钦之
　　王霖号嵻祥符人万厯辛丑进士授山东德平令将抵邑宿所辖村中夜半有出床下叩首若将愬寃者次早命发其地得新尸项有痕乃主人利其所有而绞杀之者立正其罪人称神明擢南台弹击不避权贵
　　郑二阳号潜庵鄢陵人登万厯巳未进士授德安司李听断明允事无寃滞时逆珰擅权阳不为屈遂左迁后晋都御史抚安庐羣盗日炽以孤军保障南方一时倚赖
　　何出光字兆文扶沟人万厯癸未进士任监察御史时巨珰权倾中外连结外戚互为党援光抗疏劾之抵羣奸于法再按山东发京考预泄之弊为忌者夺职寻补完县令卒于官
　　梁克从字尔徽鄢陵人万厯戊戌进士歴吏部考功文选司有能名鄢城防避难入汴没于水子廷栋兵部尚书
　　孔贞一字绍虞杞县人万厯已丑进士擢西台巡城时举人多逾法贞一疏请听按臣考察遂着为例
　　刘之凤字雝明中牟人万厯丙辰进士南京御史逆珰魏忠贤开内操鳯奏劾之矫防斥逐及忠贤就戮朝廷闻其忠嘉之复补江西道御史歴晋刑部尚书法断中涓邓希诰罪应死又先是疏弹首辅怙权作威希诰隂结首辅共排击之下狱卒髙节字愼黙祥符人万厯辛丑进士任山东寿光令擢兵科给事中抗疏请立东宫时以为忠刘贲卿字以成鄢陵人由万厯丙午举人出宰肃宁肃宁为逆珰魏忠贤郷里一时义儿议建祠树坊贲卿坚执不从姻戚倚势横暴惩治不少贷阉怒矫旨革职逆珰败以荐起仕至防州知府何倬字渊泉杞县人万厯甲戌进士擢御史歴官大理少卿内无衣帛廏无食粟称廉吏焉
　　马体元字紫素祥符人善属文兼潜心经学由选贡任山东观城令岁大祲设法赈济活者数千人歴任北直深州牧有政绩卒祀乡贤
　　李用中字见虞杞县人万厯癸未进士擢御史时首辅申时行内戚呉之正夺妇为妾有孕妇潜出鸣寃剖孕刭于公庭用中执之正抵法疏其事于朝时行致仕又议建储忤旨迁山西兵备卒王东岱字嵩中尉氏人万厯庚子举人授宁陵教谕陞汉中府推官有疑狱数年不决者立为剖释再陞青州府海防同知捐俸赈饥全活甚众
　　国朝康熙十九年祀乡贤
　　赵彦复字微生杞县人万厯甲辰进士令寳坁执法不阿珰父髙性获罪按治不少狥调职曲沃多惠政陞汾州知府时巡按张愼言忤魏珰矫防令刺面发配彦复坚执不从后擢湖广副使
　　王国寳字宾臣陈留人崇祯戊辰进士工部郎中管芦政能厘剔薮歴陞太常寺卿
　　马孔健字伯干陈留人崇祯丁丑进士歴任御史月疏凡十三上皆采纳其乘阳布政救世安民及反本四要诸疏尤为海内传诵时闯贼陷陈留有蜚语言留民开门献城者上官议发兵勦孔健力白其诬得免出按山西过里门捐赀掩骼三千八百有竒祀乡贤
　　孟绍伊字莘若杞县人万厯庚子举人任裕州学正迁国子监助教成就人材始终不倦后以户部郎中出为云南驿道兵备副使能厘剔驿殁祀乡贤
　　侯应瑜字佩之杞县人万厯庚子举人累迁泰安州知州遇妖党徐鸿儒倡乱应瑜规画捍御以大义激发人心贼闻有备引去又有刘三才者聚众谋不轨应瑜立斩渠魁余皆解散时邻邑焚戮甚惨惟泰安一州称安堵焉陞刑部员外迁本部郎中应诏上封事语多指斥宦官出为郧阳知府当事以考功法中之罢归祀乡贤
　　马呈德字大生杞县人崇祯辛未进士授陜西富平令时闯贼作乱陜无坚城呈德率励郷勇斩获甚众又増筑附城广修各村堡寨贼知有备不敢犯富平获全以荐擢刑部主事部多未结大案呈德据理分剖聴断如神出为太平知府过杞值祖母殁呈徳防为祖母抚育恸絶复苏呕血数斗抵任逾月卒祀乡贤
　　孟冏骕字调之杞县人崇祯巳卯举人晓兵法且善骑射乙亥流贼攻杞县令委守南门指画捍御城頼以全是时人心汹汹惧寇再至冏骕与何印光谋出説巡抚髙名衡及监军苏京赍战守具为赴汴合守计崇祯十五年巡抚檄杞令吕翕如至汴聼指挥杞士民偕往巳而贼骑至杞免罹锋镝者数万众祀乡贤
　　武备字彜白兰阳人崇祯丁丑进士授长垣令垣素剽悍难治到任殱恶少黄某十余人凶鸷敛迹管库蠧吏某畏法自尽调兴化兴民疲敝乃力申请豁免积逋浮粮加增马价诸为百姓岁节浮费万余金摄秦邮篆保障孤城擒巨贼秦重六等时髙杰剽掠扬州独畏备不敢逼卒祀乡贤
　　皇清梁云构字眉居兰阳人明崇祯戊辰进士擢御史巡按宣大庐鳯皆有伟绩陞操江巡抚会左良玉兵自湖广南下江南震恐云构移书以大义责之
　　国朝授左通政转大理寺卿户部侍郎开创之始筹画咸宜卒赐祭塟諡康僖顺治八年祀乡贤
　　刘昌号瀛洲祥符人明天啓乙丑进士歴任陜西三原县直元城县举卓异考浙江道御史寻补户科给事中三防纠枢臣张鳯翼辅臣温体仁遂调外
　　国朝授太常寺少卿条议祀典礼乐迁太仆寺卿时民苦俵马昌请折价闗中便之歴刑部尚书持法平允塟亲假满补工部尚书晋少傅乞休赐驰驿归祀乡贤
　　马从龙字空尘仪封人顺治壬辰副榜授北流令以清廉称康熈六十年祀乡贤
