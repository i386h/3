<!-- { "loadSidebar": true } -->
　　商伊尹名挚古莘川人耕于莘野汤以币三聘之始幡然起伐夏救民以天下为已任太甲时居阿衡之位作书以训王卒沃丁塟以三公之礼子陟相太戊
　　箕子纣诸父纣始为象箸箕子叹曰彼为象箸必为玉杯为玉杯则必思逺方珍恠之物而御之矣舆马宫室之渐自此始不可振也纣果为淫泆箕子谏不聴或曰可以去矣箕子曰为人臣谏不听而去是彰君之恶而自悦于民吾不忍为也遂被发佯狂为奴
　　微子启帝乙长子纣庶兄启见比干死乃曰父子有骨肉而君臣以义属故父有过子三谏不听则随而号之人臣三谏不听其义可以去矣遂去及武王克殷复微子之位后封于宋弟微仲嗣商容衞人殷之贤者纣弃不用隐太行山及周师入见毕公至商民曰是吾新君也容曰非也视其为人严乎将有急色故君子临事而惧见太公至民曰是吾新君也容曰非也视其为人当敌将众威严自倍见利即前不顾其后故君子临众果于进退见周公至民曰是吾新君也容曰其人忻忻休休志在除贼是非天子则周之相国也见武王至民曰是吾新君也容曰然圣人为海内讨恶见恶不怒见善不喜顔色相副是以知之武王既克商命为三公容固辞不受及卒王使毕公表其闾
　　周申伯周卿士出封于谢尹吉甫为之赋崧高事详封建志
　　仲山甫周之樊侯当宣王中兴时仲山甫与申伯佐之周人爱之而赋蒸民
　　单襄公名朝周卿士定王使襄公聘宋过陈见其川不梁田不辟及陈见灵公与孔宁仪行父南冠以如夏氏留賔不见归告王曰陈侯不有大咎国必亡夫川无舟梁是废先王之教也民罢于逸乐是弃先王之政也賔过于陈而司事莫至是蔑先王之官也帅卿佐而淫夏氏弃衮冕而服南冠是又犯先王之令也有此四者其能乆乎既而灵公弑于夏氏楚入陈
　　刘康公定王母弟亦曰王季子食采于刘简王八年使康公防晋侯伐秦成子受脤于社不敬康公曰民受天地之中以生所谓命也是以有动作礼义威仪之则以定命也能者养之以福不能者败以取祸国之大事在祀与戎祀有执膰戎有受脤神之大节也今成子惰弃其命矣其不返乎肃公果卒于瑕刘定公名夏周大夫景王四年虢之会景王使定公劳赵孟于颍馆于洛汭刘子曰美哉禹功明德逺矣微禹吾其鱼乎子盍亦逺绩禹功而大庇民乎对曰老夫罪戾是惧焉能恤逺吾侪偷食朝不谋夕何其长也刘子归以语王曰赵孟将死矣为晋正卿以主诸侯而侪于人朝不谋夕弃神人矣神怒民叛何以能乆赵孟不复年矣是年冬赵孟适南阳遂卒于温
　　老子姓李氏名耳字伯阳苦县曲仁里人景王时为周藏室史孔子适周问礼于老子老子曰子所言者其人与骨皆巳朽矣独其言在耳且君子得其时则驾不得其时则蓬蔂而行吾闻之良贾深藏若虚君子盛徳容貌若愚孔子去谓弟子曰鸟吾知其能飞鱼吾知其能游兽吾知其能走走者可以为网游者可以为纶飞者可以为矰至于龙吾不能知其乘风云而上天今见老子其犹龙乎老子修道德其学以自隐无名为务居周乆之去至函关关令尹喜曰子将隐矣强为我著书于是著书上下篇言道德之意五千余言而去莫知所终
　　春秋
　　郑颍考叔郑人为颍谷封人闻郑庄公以叔段故寘母于城颍誓曰不及黄泉无相见也考叔闻之因有献于公公赐之食食舍肉公问之对曰小人有母皆尝小人之食矣未尝君之羮请以遗之公曰尔有母遗繄我独无语之故而告之悔考叔曰若阙地及泉隧而相见其谁曰不然公从之遂为母子如初君子曰颍考叔纯孝也爱其母施及庄公原繁郑人为大夫郑厉公既返国谓繁曰寡人出伯父无里言入又不念寡人寡人憾焉对曰先君桓公命我先人典司宗祏社稷有主而外其心何贰如之茍主社稷国内之民其谁不为臣臣无贰心天之制也子仪君郑十有四年矣而谋召君者庸非贰乎庄公之子犹有八人若皆以官爵行赂劝贰而可以济事其若之何臣闻命矣乃缢而死叔詹郑之公族与堵叔师叔为郑三良文公三十六年晋公子重耳过郑公弗礼叔詹谏弗听因请杀之以絶后患亦弗听及重耳返国兴师伐郑郑人请成弗许曰予我詹而师退郑人以詹予晋晋将烹之詹曰初郑弃礼违亲臣曰不可今祸及矣尊明胜患智也杀身赎国忠也乃就烹据鼎而号曰自今既徃智忠以事君者与詹同文公命释而归之
　　烛之武郑人为大夫鲁僖公二十九年晋师秦师围郑佚之狐曰国危矣若使烛之武见秦君师必退使徃见秦伯曰秦晋围郑郑既知亾矣若亾郑而有益于君敢以烦执事越国以鄙逺君知其难也焉用亾郑以倍邻隣之厚君之薄也若舍郑以为东道主行李徃来共其困乏君亦无所害秦伯悦与郑人盟而戍之乃还
　　高郑人郑穆公时高见郑为秦晋所逼乃隐而为商秦穆公使孟明袭郑师过周北门高市于周遇之乃以牛十二矫郑伯之命以犒师且使遽告于郑秦知郑之有备也乃还师后郑穆公以存国之赏赏高辞曰诈而得赏郑国之政废矣为国而无信是败俗也赏一人而败一国智者为之乎遂以其徒徙东夷终身不返
　　罕虎字子皮郑人子展之子嗣为卿外寛内明好善而明于任人授政子产子产辞曰国小而偪族大宠多不可为也子皮曰虎帅以听谁敢犯子子产是以能为郑国及卒子产哭之曰巳矣吾无与为善矣
　　国侨公孙氏字子产既受政乃使都鄙有章上下有服田有封洫庐井有伍从政一年舆人诵之曰取我衣冠而褚之取我田畴而伍之孰杀子产吾其与之三年又诵之曰我有子弟子产诲之我有田畴子产殖之子产而死谁其嗣之及卒孔子闻之出涕曰古之遗爱也
　　游吉即子太叔郑人继子产为政不忍猛而寛郑国多盗取人于萑苻之泽太叔悔之曰吾早从夫子不及此鲁昭公二十五年诸侯以王室之故防于黄父赵简子问揖让周旋之礼太叔对曰是仪也非礼也吉闻先大夫子产曰夫礼天之经也地之义也民之行也天地之经而民是则之故人之能自曲直以赴礼者谓之成人简子悦召陵之防太叔还未至而卒简子哭之曰黄父之会夫子语吾九言曰无始乱无怙富无恃宠无违同无敖礼无骄能无复怒无谋非德无犯非义
　　公孙段字伯石郑人为大夫简公二十七年伯石相公如晋甚敬而卑礼无违者晋侯嘉焉授之以防曰子丰有劳于晋国余闻而弗防赐女州田以胙乃旧勲段受防以出君子曰礼其人之急也乎伯石之汰也一为礼于晋犹荷其禄况以礼终始乎
　　冯简子公孙挥裨谌俱郑人简子及谌为大夫挥为行人简子能断大事挥能知四国之为族姓班位贵贱能否而又善为辞令裨谌能谋适野则获郑国将有诸侯之事子产乃问四国之为于子羽且使之多为辞令与裨谌乗以适野使谋可否而吿简子使断之事成乃授子太叔使行以应对賔客是以鲜有败事
　　鬷蔑字然明郑人为大夫晋侯初嬖程郑使佐下军灵公二十年子羽聘晋程郑曰敢问降阶何由子羽不能对归以语然明然明曰是将死矣不然将亾贵而知惧惧而思降乃得其阶下人而巳又何问焉明年郑果卒子产始知然明问为政焉对曰视民如子见不仁者诛之如鹰鹯之逐鸟雀也子产喜以语子太叔曰他日吾见蔑之面而巳今吾见其心矣
　　邓析郑人好刑名当子产之世数难子产之法献公十三年驷歂为政乃杀析而用其竹刑君子谓子然于是乎不忠夫用其道不弃其人诗云蔽芾甘棠勿翦勿伐召伯所苃思其人犹爱其树况用其道而不恤其人乎子然无以劝能矣析生平著论四篇名曰邓析子
　　列御寇郑人隐居不仕郑穆公时子阳为相或有言曰御寇有道之士也居君之国而穷君无乃为不好士乎乃遗粟数十乘御寇再拜而辞之入见其妻妻曰妾闻为有道之妻子皆得佚乐今有饥色君过而遗之食又不受岂非命哉御寇笑曰君非自知我也以人之言而遗我粟至于罪我也又且以人之言此吾所以不受也居一年郑人杀子阳其党皆死御寇安然独全终身不仕著书八篇号曰列子
　　公孙黑肱字子张郑大夫以疾归邑于公召室老宗人立段而使黜官薄祭祭以特羊殷以少牢足以供祀尽归其余邑曰吾闻之生于乱世贵而能贫民无求焉可以后亾敬共事君与二三子生在敬戒不在富也及卒君子曰善戒诗曰愼尔侯度用戒不虞子张有焉
　　衞武公名和克修康叔之政百姓和乐及狄入周将兵徃佐王以功进为公年逾九十犹修徳不倦作賔筵抑戒以自警国人为之赋淇澳
　　石碏卫大夫初庄公嬖人子州吁有宠而好兵公弗禁碏谏之弗听后州吁杀桓公碏之子厚与州吁如陈碏使人告于陈曰此二人者实弑寡君敢即圗之陈人执之碏使右宰丑涖杀州吁于濮使獳羊肩涖杀厚于陈君子曰石碏纯臣也恶州吁而厚与焉大义灭亲其是之谓乎
　　世子伋公子寿俱衞宣公子初宣公生世子伋为娶于齐闻其美遂自娶之是为宣姜生夀及朔朔与宣姜愬伋于公公令伋如齐使盗先待于隘而杀之寿知之以告伋伋曰君命也不可逃也夀窃其节而先徃盗杀之伋至曰君命杀我寿有何罪盗又杀之国人伤之赋乘舟
　　寗速衞正卿諡庄子衞懿公好鹤敌人伐衞国人曰使鹤鹤实有禄位余焉能战敌遂杀懿公而灭其国速乃立戴公申庐于漕立数日卒复立其弟燬是为文公迁于楚丘君子曰不殄康叔之祀庄子力也
　　石祁子卫人为大夫时宋猛获弑闵公出奔衞宋人请之卫人欲勿与祁子曰不可天下之恶一也恶于宋而保于我保之何补得一夫而失一国与恶而弃好非谋也卫人遂归获初石骀仲卒卜所以为后者曰沐浴佩玉则兆诸子皆沐浴佩玉祁子曰孰有执亲之丧而沐浴佩玉者乎不沐浴佩玉祁子兆衞人以为有知也
　　甯戚衞人家贫无资尝为人挽车至齐于车下饭牛乃叩牛角而歌曰南山灿白石烂生不逢尧与舜禅短布单衣才至骭从昏饭牛薄夜半长夜漫漫何时旦齐桓公闻而异之命管仲迎之拜上卿后迁国相
　　甯俞庄子子諡武子卫大夫卫文公时晋文公出亡过卫卫不礼焉及反国侵曹伐卫卫出成公以悦于晋卫侯出居襄牛甯武子与国人盟于宛濮卫侯反国又以杀叔武故为元喧讼于晋晋人执而归之京师寘诸深室武子职纳橐饘晋使医衍酖公武子货医使薄其酖卒保君以复国孔子称之北宫文子卫人为大夫相卫君如楚见令尹子围之威仪言于公曰令尹似君矣将有他志虽获其志不能终也公曰何以知之对曰诗云敬愼威仪维民之则令尹无威仪民无则焉民所不则以在民上不可以终公曰善卒如其言
　　孔圉衞人为大夫治賔客交睦四邻衞赖以不丧卒谥文子
　　端木赐字子贡衞人孔子弟子以言语称其学由博返约晩年得闻性道一贯之传常宰信阳相鲁卫卒于齐
　　卜商字子夏卫人孔子弟子以文学称六经删述之后诗易俱传自子夏徐防谓诗书礼乐定自孔子发明章句始于子夏诗则小序仪礼则有防服记又夫子尝曰春秋属商其后公羊谷梁皆其门人夫子既殁退老西河専门教授为魏文侯师髙柴字子羔卫人孔子弟子为衞士师刖人足蒯瞆之乱子羔逃之走郭门刖者为守谓子羔曰彼有缺子羔曰君子不逾又曰彼有窦子羔曰君子不隧又曰于此有室子羔乃入焉旣而追者罢子羔将去谓刖者曰昔吾刖子今吾在难正子报怨之日而逃我者三何哉刖者曰昔公之治臣以法君愀然不悦此臣之所以悦君也孔子闻之曰思仁恕则树徳公以行之其子羔乎
　　公孙龙字子石衞人孔子弟子
