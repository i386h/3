<!-- { "loadSidebar": true } -->
　　五代刘玘雍丘人仕梁为襄州都指挥使防山南节度使王班为乱军所杀推玘为留后玘伪许之明日飨士于庭伏甲幕中擒为首者斩之拜本州刺史入唐累官武胜军节度使卒赠侍中
　　髙頔字子竒雍丘人唐清防中举进士入周累官天雄军掌书记以病免居于魏頔天性谨朴力学强记手写书千余巻符彦卿待之甚厚或过致餽頔计口受费余皆不纳清苦守法在魏三十年无一人言其非者时以长者称之子二南金宋雍熙初擢第鼎仕至殿中丞
　　宋石守信浚仪人仕周为洪州防御使入宋改归徳军节度使以平李筠功加同平章事徙鎭郓州兼亲军马步都指挥使干德初称病乞解兵柄从之太平兴国中进检校太师兼中书令封卫国公卒赠尚书令封威武郡王諡武烈
　　孔守正浚仪人仕周为东班承旨入宋从征太原与契丹接战于石岭关斩首万级时宋师防敌者数百人守正以骑军驰之尽夺以还又追契丹至桑干河敌自是不敢近塞咸平中累迁安化军留后卒赠泰宁军节度使
　　沈伦字顺仪太康人少习三礼讲学自给建隆初迁给事中清介醇谨从王全斌伐蜀诸将皆以贿败伦归箧中惟图书而巳擢户部侍郎枢密副使同平章事后以左仆射致仕卒赠侍中諡恭惠子继宗官至光禄少卿
　　袁逢吉字延之鄢陵人父蟾大理评事逢吉四岁能诵尔雅孝经七岁兼通论语尚书开寳中擢三传第授丰城令累官鸿胪少卿初郓州牧马草地侵民田数百顷牒诉连上凡五遣使按视不决逢吉受命往则悉还所侵田民咸徳之兄及甫驾部郎中子成务京东转运副使从子楚材虞部员外郎
　　王侁字秘权浚仪人父朴周枢宻使侁以廕任太仆寺丞入宋为閤门只候太平兴国初奉使灵州通逺军及旋言主帅所留牙兵悉与邉人交结颇桀黠难制因遣侁调内郡卒往代之戍者闻代多不愿侁斩其首以徇众惧乃还一岁中数往来西邉多奏便宜上悉听用之官至均州团练使弟僎閤门只候偃太常博士
　　刘廷翰浚仪人父绍隐死节于晋廷翰入宋歴云州观察使太宗北伐班师命廷翰率兵屯眞定是冬契丹南侵廷翰战于徐河大败之以功累迁天雄军节度使卒赠侍中廷翰寛厚有容长于御下子賛元登州刺史赞明勤州团练使
　　周审玉开封人父勲隰州团练使审玉以廕补殿直雍熙中契丹犯塞审玉为监军尝与敌战而先锋刘绪防贼审玉跃马趣击拔绪而还以勇敢闻累迁千牛卫大将军子允迪仕为虞部员外郎卢斌开封人初以笔札事晋邸及太宗即位补殿直出为华州廵检追贼刘渥等于耀州剿之以劳授阁门只候寻为梓遂十二州都巡检帝谕以便宜从事不须中覆斌在川陜六年以孤军御冦累立战功还拜东上閤门使检校左仆射子文质官至殿中丞
　　常思徳开封人仕周为神衞都虞候端拱中李顺叛蜀命思德招捕防陜师次新宁县乃调土兵掩杀贼三千余人于梁山贼惧退保渠州思徳趋讨尽殱其党自是川陜安靖无复冦患以功授汝州刺史仕至神武大将军
　　王文宝阳武人太平兴国初为军器库使常使契丹防陈洪进献漳泉地命文宝监泉州兵羣盗大起文寳击平之以功领妫州刺史雍熙中知泾延二州辽人冦通逺军文寳率师致讨累迁髙阳关兵马钤辖卒于官
　　郭载字咸熙浚仪人父晖义州刺史载以廕补右班殿直端拱初知秦州兼缘邉都廵检使先是巡边者多领兵骑以威戍人所至颇烦苦之载至悉减去戍人感悦改知成都府未几受诏平李顺之乱冦平而卒蜀人多叹惜之
　　尹继伦浚仪人父勲郢州防御使尝荐继伦可大用太祖以补殿直累迁缘边都巡检使端拱中威武军乏粮帝遣李继隆发兵防送辎重数千乗时契丹使将邀击之继伦夜率短兵潜蹑其后至徐河奋杀其将众遂惊溃其后有自契丹来者言彼中闻继伦名则仓皇不知所措其见惮如此官至灵庆兵马副都部署
　　上官正字长清开封人少举三传淳化中为劒门都监时贼李顺遣其党数千人攻劔门正奋励士气大破之斩馘殆尽帝嘉之迁劔州刺史官至平州防御使分司西京致仕
　　戴兴雍丘人少以勇力闻太宗在藩邸兴诣府求见竒之留帐下及帝即位授都虞候从征太原以功累迁殿中副指挥使出师镇定二州时羣盗起兴隂勒所部潜出击之擒戮殆尽拜定武军节度使咸平初出知京兆府卒赠太尉
　　许均祥符人以应募征辽州有功累官磁州团练使有勇略所至輙立战功
　　白守素开封人父廷训博州刺史守素以廕补东班承旨累迁镇州钤辖王继忠防契丹守素据桥有矢数百每发必中敌不敢近遂引去居边岁久契丹畏之仕终合州围练使
　　石保兴字光裔浚仪人守信子初以廕补供奉官眞宗时知威武军防夏人入冦保兴发官帑钱数百緍分给战士主者固执不可保兴曰城危如此安暇中覆事定覆而不允愿以家财偿之夏人退驿置以闻帝嘉之拜棣州防御使改澶州子元孙官至邕州观察使
　　石保吉字祐之浚仪人保兴弟姿貌瓌硕尚延庆公主拜左衞将军眞宗幸澶渊命保吉与李继隆为驾前都排阵使时辽人数万骑俄至城下保吉驰当其锋辽人遂退而请盟帝喜甚保吉曰臣受命御患上禀成算至于布列行阵指授方略皆出继隆帝曰卿等协和共致太平朕复何忧哉进镇安军节度使卒赠中书令諡庄武
　　李继宣浚仪人初为贝州监军咸平中以功累迁西上閤门使领康州刺史时契丹入邉继宣率兵大战敌败走继宣逐之马中矢毙凡三易骑追至牟山谷大克之诏书褒奬官至西京水南都巡检使
　　蔚昭敏字仲明祥符人真宗时为供奉官歴定州刺史为鎭定髙阳关三路先锋契丹入边闻帝北巡退趋莫州昭敏追至州东三十里斩首万余级俘获甚众契丹委甲而去累迁保静军节度使卒赠侍中
　　刘谦字汉宗开封人少补卫士累迁环庆路总管兼知邠州谦虽未学而听断狱讼区处皆当理前守多强市民物以饰厨传谦独无所扰邠人爱之官至象州防御使
　　张耆字元弼开封人为人重密有智眞宗在东宫尝命授论语左氏春秋及即位除西头供奉官歴定州刺史防契丹围望都耆与诸将从间道往援比至城巳防因与敌战杀其枭将耆亦身被数创而还因请大举讨之不报景徳中累迁枢密使封徐国公以太子太师致仕卒赠侍中諡荣僖王显字德明开封人性谨介不好狎初太宗在藩邸尝给事左右及即位累迁山南东道节度同中书门下平章事出知定州景德中契丹入边显破其众斩首二万级改河阳三城节度使寻徙知天雄军卒赠中书令諡忠肃子希逸好学聚书万巻官至殿中丞直史
　　韩综字仲文雍丘人亿子眞宗时举进士通判天雄军累官刑部员外郎知制诰卒综当为契丹馆伴使使者欲为书称北朝而去契丹号综曰自古未有建国而无号者使者慙而止子宗道寳文阁待制兄子宗彦兵部员外郎
　　张煦字辅阳开封人咸平中以战功授益州都监防夏人冦边改邠宁环庆路钤辖兼巡检安抚都监率众至柔逺川与夏人七百余战击杀甚众后拜昭州团练使知沧州以疾求近郡改知磁州邢敦字君雅雍丘人太平兴国初尝举进士不第慨然有隐遯意性介僻不妄交友耽玩经史精于术数过客有询以休咎者多不之语里中号为邢夫子眞宗幸亳回邑人上其事诏授许州助教敦让而不受
　　栾崇吉字世昌封丘人初以吏部令史上书言事调补临淄簿崇吉明习文法清白勤事眞宗时累迁江南转运使寻以司农少卿知洪州有司敛民财以造舟崇吉奏罢之擢卫尉卿以将作监致仕子二源虞部员外郎沂殿中丞
　　王继英祥符人初眞宗在藩邸选为导吏及即位领恩州刺史兼掌閤门使累迁枢密使小心慎靖上倚赖之景徳初授枢密使加特进检校太傅卒年六十一上临哭之赐金营塟赠太尉侍中諡恭懿子遵式遵诲遵度遵范皆至显官
　　向敏中字常之开封人刻励自立有大志举进士累官至仆射昭文舘大学士卒赠太尉中书令諡文简敏中居大任三十年时以德重目之有文集十五巻又见名宦志
　　赵贺字余庆封丘人事继母至孝举毛诗及第补临胊县主簿眞宗时擢江淮制置发运使防苏州太湖塘岸壊及并海支渠多湮废水侵民田贺乃伐石渠堤浚积潦自呉江东赴海流民归占者二万六千户岁出田租三十万累迁给事中判宗正寺初贺在临朐用李中庸荐改官及中庸卒无子贺为主塟事图其像岁时祀于家子宗道集贤校理
　　崔立字本之鄢陵人祖周度仕周为恭寜节度判官慕容彦超叛周度责以大义遂见杀立举进士眞宗时累迁太常少卿歴知棣汉相潞兖郓泾七州兖岁大饥立募富人出谷十万余石赈救全活甚众后以工部侍郎致仕为人淳谨尤喜论事大中祥符中前后上四十余事多见施行
　　史方字正臣开封人初补三班奉职累官閤门只候天禧中澧州民诉下溪蛮侵其土地帝遣方徃视自竹疎驿至申文崖复地四百余里得所掠五百余人又捕降其党李顺同等甚众以功迁内殿承制官至秦鳯路钤辖
　　张希一字简翁开封人耆子仁宗时以父廕拜引进使累迁眞定路总管尝使辽辽人诘以雄州不当禁渔界河及役白沟两属民希一曰界河之禁起于大国统和年今文移尚存白沟本输中国田租我太宗特除之自是大国侵以立税故名两属恶有中国不役之理辽人词塞官至均州防御使张利一字和叔开封人希一弟以廕补供奉官仁宗时累迁嘉州团练使辽人刺两属民为兵民不堪其苦利一绥徕之其大姓举族南徙慕而来者至二万利一皆发廪赈防且移诘涿州辽人自是不敢复刺改雄州团练使
　　鞠咏字咏之开封人父励广南转运使咏防孤好学举进士试秘书省校书郎知山隂县仁宗即位以太常博士召为监察御史为王钦若所忌出通判信州徙邵州及钦若卒咏入为殿中侍御史官终天章阁待制
　　刘兼济字宝臣祥符人平弟善骑射仁宗时为襄州兵马监押汉江涨兼济解衣渉水率众捍城州赖以完累迁鄜延路兵马都监防夏人冦边众号数万兼济将兵千余转战至黑松林败之官至河北缘边安抚副使
　　丁度字公雅祥符人眞宗时登服勤词学科为大理评事迁翰林学士尝上备邉十防帝嘉纳之庆厯中拜端明殿学士帝尝问用人以资与才孰先对曰边事未平宜用才时諌官孙甫论度所言自求柄用帝曰度在侍从十五年数论天下事未尝及私甫安从得是语未几擢枢密副使参知政事转尚书左丞卒赠吏部尚书諡文简所着有庆厯兵録赡边录武经总要各若干巻子讽集贤校理范恪字许国开封人骁勇善射临难敢前仁宗时以战功累迁永兴路副总管恪有弓胜一石七斗其箭镞如铧名曰铧弓他日取蕉蒿砦归恪独殿为数千骑所袭恪视箙止有二铧即为引满之势贼遽却后卒赠昭化军节度使
　　张忠字圣毗开封人慷慨不事生产初禁军拜指挥使仁宗时累官澶州总管防河决商胡诏留戌满卒以助堤役輙羣噪将刼库兵为乱忠潜捕倡首者数人斩以徇乃止
　　段少连字希逸开封人其母尝梦鳯集家庭寤而生少连及长美姿表倜傥有识度举服勤词学科授秘书省校书郎累迁龙图阁直学士知泾州少连通敏有才遇事无大小决遣如流不为权势所屈既卒仁宗叹惜之
　　鱼周询字裕之雍丘人早孤好学举进士累官右諌议大夫权御史中丞多所建白仁宗嘉其详敏卒赠尚书工部侍郎
