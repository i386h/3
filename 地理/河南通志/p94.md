<!-- { "loadSidebar": true } -->
　　魏【姬姓毕公高之后武王初封高于毕为毕姓后絶封子孙有毕万者事晋献公献公十六年赵夙御戎毕万为右以伐霍耿魏灭之以魏赐毕万为大夫后弥大从其国名为魏氏生武子犨事公子重耳重耳反国为晋文公令武子袭魏氏后为大夫治子魏武子生悼子徙治霍悼子生魏绛佐悼公再伯是为昭子昭子孙献子是时六卿强公室卑尽取祁氏羊舌氏之邑分为十县献子曽孙桓子与韩赵共灭智伯分其地桓子孙文侯斯二十一年列为诸侯三分晋地地理志云界自高陵以东尽河东河内南有陈留及汝南之召陵防强新汲西华长平颍川之舞阳郾许鄢陵河南之开封中牟阳武酸枣巻皆魏地传至王假为秦所灭】韩【姬姓后事晋封于韩原曰韩武子武子后三世韩厥始从其封姓为韩氏晋景公十一年与郤克将兵伐齐败齐顷公于时晋作六卿而韩厥在一卿之位是为献子子宣子顷公十二年与韩魏共分祁氏羊舌氏十县五世至康子与赵襄子魏桓子共灭智伯分其地又二世至景侯与赵魏俱为诸侯又三世与赵魏分晋国二年灭郑因徙都郑地理志云得南阳郡及颍川之父城定陵襄城颍阳颍隂长社阳翟郏东接汝南西接农新安宜阳皆韩分也传至王安为秦所灭】赵【赵之先与秦同祖至中衍为殷中宗太戊御后世有飞廉生二子长恶来事纣为周所杀后为秦祖次季胜季胜四世至造父幸于周穆王赐以赵城姓赵氏又六世至奄父奄父生叔带去周适晋事晋文侯五世而生赵夙鲁闵公元年夙佐晋献公灭耿霍魏晋赐赵夙耿夙孙赵衰事公子重耳反国遂覇诸侯以衰为原大夫衰传子盾专国政又五世至赵简子鞅与六卿以法诛公族祁氏羊舌氏分其邑为十县各令其族为之又三传至烈侯籍威烈王命为诸侯三传至敬侯与韩魏共分晋地汉书地理志河以北南至浮木繁阳内黄内邱皆赵分也今彰德府安阳临漳武安涉内黄皆属赵地秦为邯郸郡两汉为魏郡涉汉本名沙】楚【楚之先出自高阳氏高阳三世生重黎为帝喾火正命曰祝融重黎弟吴囘继之生陆终陆终生六子少曰季连芉姓楚其后也周文王时季连之裔鬻熊为文王师三世生熊绎封于楚又六世至熊渠当周夷王时立其三子为王至厉王暴虐渠畏伐去王号又八世至熊仪为若敖又二世至熊眴为蚡冐蚡冐之弟熊通弑蚡冐子代立请于周求王号弗许后遂自立为王传子文王楚益大迄成王十六年齐桓公伐楚盟于召陵三十九年晋文公败楚于城濮成王孙庄王伯诸侯伐陆浑观兵周郊楚自春秋时县中夏朝陈蔡尽有淮汝之地至战国为诸国长传至负刍为秦所灭】宋【详见前地理志沛梁楚山阳济阴东平东郡之湏昌夀张皆宋分】衞【详见前地理志东郡及魏郡黎阳河内之野王朝歌皆衞分】
　　西汉
　　宗室
　　梁怀王楫【文帝少子三年封都睢阳入朝坠马死无后明年徙淮阳王武王梁是为梁孝王】梁孝王武【文帝子景帝同母弟文帝二年立为代王四年徙封淮阳王及怀王薨徙大梁改为梁王筑睢阳城大治宫室复道连属于大梁平台立三十五年薨景帝分梁为五国尽立其子五人为王太子买为梁共王传至王莽时废】淮阳宪王钦【宣帝子元康三年封立三十六年薨传至縯王莽时絶淮阳即今陈州】管共侯罢【齐悼惠王子文帝时封传荣奴坐反诛国除】宜春侯成【长沙定王子武帝时封坐酎金免今汝阳县南有宜春城即其地】洛陵侯童【长沙定王子武帝时封坐罪自杀按索隠洛陵一作路陵在南阳】攸舆侯则【长沙定王子武帝时封坐罪诛按索隠攸舆在南阳】安众侯丹【长沙定王子武帝时封传至崇王莽之乱举兵入讨为莽所害建武三年宠绍封传松安众即今镇平县】叶平侯喜【长沙定王子武帝时封坐酎金免】安阳侯乐【济北贞王子武帝时封传至得无后按舆地考安阳属汝南郡】平侯遂【济北武王子武帝时封坐罪免按索隠平县属汝南郡】博阳侯就【齐孝王子武帝时封薨子终古嗣坐酎金免按索隠博阳县属汝南郡】终弋侯广置【衡山王赐子武帝时封坐酎金免按索隠终弋在汝南郡】淯侯不疑【城阳顷王子武帝时封坐酎金免今南阳县东有淯阳故城】新乡侯豹【清河刚王子宣帝时封传至尊无后】乐阳侯说【赵顷王子宣帝时封传至镇按索隐乐阳属南阳郡】朝阳侯胜【广陵厉王子宣帝时封传至安国今南阳县南有朝阳故城】阳城侯田【平顷王子宣帝时封传至报阳城即今登封县】顺阳侯共【胶东顷王子成帝时封今内乡县西南有顺阳故城】新乡侯鳃【东平酧王子平帝时封】成阳侯众【楚思王子平帝时封按索隠成阳县属汝南郡】方城侯宣【广陵缪王子平帝时封方城即今裕州】
　　勲戚
