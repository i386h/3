<!-- { "loadSidebar": true } -->
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>








　　昔者伏羲氏之王天下也圣徳格天天不爱道故龙马负图而出于河其数则一六居下二七居上三八居左四九居右五十居中以五生数统五成数而同处其方盖揭其全以示人而道其常数之体也圣人则之以作易虚五与十太极也竒偶各居二十两仪也以一二三四为六七八九四象也析四方之合以为乾坤坎离补四隅之空以为兑震巽艮八卦也盖五十居中有太极之象故虚之以拟太极竒偶各居二十有隂阳相对之象故则之以画两仪一二三四为六七八九有隂阳老少之象故则之以画四象析四方之合补四隅之空有乾坤坎离兑震巽艮之象故则之以画八卦夫由一而二由二而四由四而八此圣人则河图以画卦之防也
　　惟昔神禹地平天成地不爱寳故神龟载书而呈于洛其数则戴九履一左三右七二四为肩六八为足而五亦居中以五竒数统四偶数而各居其所盖主于阳以统隂而肇其变化之用也圣人则之以叙畴初一曰五行次二曰五事次三曰八政次四曰五纪次五曰皇极次六曰三徳次七曰稽疑次八曰庶征次九曰福极盖在天惟五行在人惟五事以五事参五行天人合矣八政者人之所以因乎天五纪者天之所以示乎人皇极者君之所以建极也三徳者治之所以因变也稽疑者以人而听于天也庶征者推天而征诸人也福极者人感而天应也夫自初一之五行以至于九之福极此圣人则洛书以叙畴之防也














<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>
<史部,地理类,都会郡县之属,河南通志,卷二>















　　河南通志巻二
<史部,地理类,都会郡县之属,河南通志>
　　钦定四库全书
　　河南通志巻三
　　沿革上
　　古初九州至虞舜肇十有二州沿革代殊自唐虞已然矣成周以后分合靡常繁简不一河南在春秋时凡四十国秦并天下为三十六郡而在河南者凡八汉兴稍复开置终西汉之世为郡国百有三而河南置淮阳梁国光武并省郡县而于豫省少所变更典午以后南北分争各立侨郡纷纠离析棼如乱丝故论沿革于南北朝比他省尤靡得而详者他省偏据方隅各君一国而豫当天下之冲互相吞并不常厥邑故也唐置十道后各设节度使其弊也藩镇足以为屏翰而终成尾大之忧宋置三京聚天下劲兵于河洛其弊也强干足以固本根而卒有边圉之患何则内外重轻迭相轩轾综其利害可考而知也我
　　皇朝损益前代凡所沿革斟酌尽善初裁并卫所特命陞直州六又以大名之濬滑内黄分彰卫星罗碁布规模宏远矣志沿革表
　　河南等处承宣布政使司
　　河南古豫州之域春秋时为东周畿内环郑宋陈蔡许虢祭刘郾滑顿胡沈邓唐应戴申赖江项卫南燕黄息凡温雍向焦道栢彜房巩蓼鄾鄀为国者四十战国为韩魏楚赵之疆秦罢侯置守分天下为三十六郡其在河南为郡者八曰三川颍川东郡南阳砀邯郸南郡九江汉兴惩秦之弊复建诸侯割其地为国者二曰梁国曰淮阳国又为河南颍川陈留汝南南阳沛魏东郡河内江夏与农之东境共十有一郡分领于司及冀兖豫荆四州部刺史东汉都洛阳置司校尉与部刺史分领郡如故曹魏都邺一如汉制西晋分置司州及豫州而统郡国二十一曰河南荥阳农陈留梁国汝南南阳谯汝隂颍川义阳顺阳襄城魏汲广平河内濮阳上洛弋阳江夏是也及永嘉之乱豫州没于刘石苻姚至晋末刘宋有其南境置豫州以郡县杂于南豫州兖州南兖州徐州南徐州司州雍州冀州荆州或为实土或为侨立自永初至大明元嘉之间虽乍有离合而分立居多后魏都洛阳东魏徙于邺置梁颍司豫谯郑洛广合懐陜扬荆襄南广北豫北南兖西兖十有九州以统各郡北齐后周皆因之隋初罢郡以州统县大业初复置河南荥阳梁汝南颍川谯淮阳淮安淯阳农舂陵襄城南阳淅阳魏汲东郡武安河内弋阳义阳二十有一郡以豫州等刺史纠察之唐分天下为十道于此置河南道开元中置都畿河南河北三道采访处置使而都畿道治东都河南道治陈留河北道治魏郡五代迭兴歴年未久旧志莫详兹特据正史考定宋都汴置开封河南颍昌淮宁四府郑孟汝滑蔡五州属京西北路又置应天府卫濬懐三州属京西路拱亳二州属淮南东路相磁二州属河北路隆徳府属河东路陜虢二州属陜西路邓唐二州属京西南路光州属淮南西路惟开封置尹余皆置安抚使以领之金主珣徙都于汴为南京分置河北河东京兆三路以治开封等四府邓蔡卫懐四州元因金旧以汴梁等五路归徳等三府置河南江北等处行中书省以统之又置河南江北道肃政防访使司以察之明洪武初改河南江北等处行中书省为河南等处承宣布政使司领开封彰徳卫辉懐庆河南南阳汝宁七府州十二县八十二改河南江北道肃政廉访使司为河南等处提刑按察使司领河南河北二道后增大梁汝南二道分按七府并置河南都指挥使司领宣武陈州睢阳彰徳懐庆河南农南阳信阳颍川洛阳中南阳中十二卫指挥使司并颍上守御千户所而三司并建于开封府成化中改汝州直布政使司嘉靖二十四年陞归徳州为府共领府八州十二县九十六
　　皇清府州因之卫所俱裁顺治十六年以南阳府南召县省入南阳县雍正二年陞陈许禹郑陜光六州直布政使司三年以直大名府内黄县改入彰徳府属以直大名府濬滑二县改入卫辉府属四年以彰徳府所属磁州改属直广平府五年以卫辉府胙城县省入延津县今领府八直州七州四县九十七
　　开封府
　　禹贡兖豫二州之域春秋时为郑杞地战国时魏恵王都之号曰大梁秦取其地为三川郡之东北境颍川郡之北境汉承秦后置陈留郡而以兖州刺史纠察之东汉仍旧魏晋改郡为国刘宋废国复为郡后魏置梁州东魏析陈留开封二郡北齐复以开封并入陈留郡后周改梁州为汴州以城临汴水故名隋初罢郡以州统县大业初废州以其地并入荥阳梁颍川等郡唐武徳初置汴州天寳初复为陈留郡乾元初又改为汴州五代梁都于此号为东都置开封府唐复为汴州及宣武军晋汉周皆为东京开封府宋因之金以此为汴京贞元初又改为南京宣宗南迁复都焉置开封府元初改为南京路寻又改为汴梁路总管府明洪武元年改汴梁路为开封府属河南布政使司领州六县三十六洪治十二年增置沈丘县嘉靖二十四年陞归徳州为府割睢州及宁陵永城鹿邑虞城夏邑考城柘城七县以属之
　　皇清因之领陈许禹郑四州并祥符陈留杞县通许太康尉氏洧川鄢陵扶沟中牟阳武原武封邱延津兰阳仪封西华商水项城沈邱临颍襄城郾城长葛新郑宻县荥阳荥泽河隂汜水等三十县雍正二年陞陈许禹郑四州为直州以西华商水项城沈邱四县属陈州临颍襄城郾城长葛四县属许州宻新郑二县属禹州荥阳荥泽河隂汜水四县属郑州复以延津改属卫辉府原武改属懐庆府今领县十四开封府沿革表
<史部,地理类,都会郡县之属,河南通志,卷三>
<史部,地理类,都会郡县之属,河南通志,卷三>
<史部,地理类,都会郡县之属,河南通志,卷三>
<史部,地理类,都会郡县之属,河南通志,卷三>
<史部,地理类,都会郡县之属,河南通志,卷三>
　　开封府属县沿革
　　祥符县【附郭】
　　汉【髙帝初置开封县属河南郡武帝元狩元年又析置浚仪县属陈留郡】东汉【因之】三国【魏以陈留郡改国县属如故】晋【以开封属荥阳郡浚仪属陈留国】南北朝【刘宋仍旧后魏二县俱属陈留郡东魏析置开封郡以开封县属焉北齐后周省开封县俱以浚仪属陈留郡】隋【复置开封与浚仪并属荥阳郡】唐【二县属汴州陈留郡】五代【梁为开封治后唐为汴州治晋汉周并为开封府治】宋【大中祥符二年始改浚仪为祥符县属如故】金【因之】元【属汴梁路】明【复以开封县省入属开封府】
　　皇清因之编戸七十八里
　　陈留县
　　上古【冇莘城】周【春秋为留地属郑后为陈所并故曰陈留】秦【始置陈留县属三川郡】汉【置陈留郡治此】东汉【因之】三国【魏属陈留国】晋　南北朝【俱废】隋【开皇六年复置又析置新里县大业初省新里入焉属梁郡】唐【属汴州陈留郡】五代【梁属开封府后唐属汴州晋汉周并属开封府】宋　金【俱属开封府】元【属汴梁路】明【属开封府】
　　皇清因之编户一十六里
　　杞县
　　上古【雝国黄帝之后】周【武王封禹后为国】汉【置雍丘县属陈留郡】东汉【因之】三国【魏】晋【俱属陈留国】南北朝【刘宋元嘉八年改属陈留郡后魏属阳夏郡东魏北齐俱仍还故属】隋【开皇初郡废十六年置州大业初州废以县属梁郡】唐【武徳四年复置州贞观初州废县属汴州陈留郡】五代【梁属开封府后唐属汴州晋改为县汉为雍丘县并属开封府周因之】宋【仍旧】金【正隆间仍改县】元【属汴梁路】明【属开封府】
　　皇清因之编户三十里
　　通许县
　　宋【建隆初置通许镇属陈留郡咸平五年置咸平县属开封府】金【大定二十九年以与咸平府重始改曰通许县】元【属汴梁路】明【属开封府】
　　皇清因之编户一十二里
　　太康县
　　夏【大康所筑之城】秦【置夏阳县属颍川郡】汉【属淮阳国】东汉【属陈国】三国【魏属陈留国】晋【属梁国】南北朝【刘宋属南汝阴郡后魏置阳夏郡以县属焉东魏属北陈郡】隋【开皇七年始更名太康县属淮阳郡】唐【因之】五代【梁属开封府后唐属陈州晋汉周并属开封府】宋　金【俱仍旧】元【属汴梁路】明【属开封府】
　　皇清因之编户八里
　　尉氏县
　　周【春秋郑大夫尉氏之邑】秦【始置尉氏县属三川郡】汉【属陈留郡】东汉【因之】三国【魏】晋【俱属陈留国】南北朝【刘宋元嘉八年以平丘县省入属秦郡东魏属开封郡北齐废】隋【开皇六年复置属颍川郡】唐【武徳四年改置洧州贞观元年州废复置县属汴州陈留郡】五代【梁属开封府后唐属汴州晋汉周并属开封府】宋　金【俱属开封府】元【属汴梁路】明【属开封府】
　　皇清因之编户二十里
　　洧川县
