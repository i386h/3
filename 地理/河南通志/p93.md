<!-- { "loadSidebar": true } -->
　　太湖【在县北四十里周五里潴水溉田】
　　秔陂湖【在县东北四十里长五里潴水溉田】安陂【在县北四十里】　太湖陂【在县东十里】　平陂【在县北三十里】紫涧湖陂【在县北十五里】乐成陂【在县北十三里】　岑阳陂【在县东二十里】
　　虎塘【在县南】　　焦湖塘【在县南】　沙湖塘【在县东】欧家塘【在县西】　余家塘【在县北】
　　曹家堰【在县北】　李家堰【在县北】　路家堰【在县西】熊家堰【在县东】　朱家堰【在县东】　艾家堰【在县东】石嘴堰【在县东北】
　　石梁堰【在县东北五十里】　□河堰【在县东南五里】千工堰【在县东三十里】　　白水堰【在县东北六十里】月牙湖【在县北四十里】　　紫江湖【在县北四十里】坑陂湖【在县北五十里】　　四港湖【在县北十五里】





　　河南通志巻十九
　　钦定四库全书
　　河南通志巻二十
　　封建
　　三代之世封建以广屏藩列爵惟五分土惟三无亦众建而少其力乎其后纲纪弛而羣雄呑据日益烈矣汉七国唐藩镇皆不免尾大之患所谓割土宇以启纷争封建之必不可行也势也豫居天下之中周初三恪咸在兹土而姬姓之国且鳞次焉于陜郑有二虢于卫有康叔武公其亦流风余思奕世犹劭者欤汉唐以下无足称者明于豫多置藩封而仅予禄入地与民则有司辖之其实与封建殊矣兹举周汉以迄于明封建之在豫土者稡于篇庶以备考镜焉志封建
　　古先封国
　　虞【妫姓侯爵舜子商均封国也舜举侧陋尧妻以二女居妫汭其后因为氏舜以天下传禹禹封商均于虞今归徳府虞城县即其地】蓼【姬姓侯爵初髙阳氏封子庭坚于安分其地为蓼至夏禹以臯陶有明弼勲封其后于蓼入春秋为楚与国文公五年楚子燮帅师灭之地在今光州固始县】戈【猗姓寒浞簒羿位处其次子豷于戈后夏臣靡举兵灭浞少康立使其子季杼灭豷有穷氏遂亡戈在宋郑之间】葛【葛伯即与汤隣放而不祀者其地去亳百余里在今宁陵县北】九【商纣时九侯为三公纳其女于纣后忤纣被杀遂醢九侯世传邺有九侯城在今临漳县】鄂【鄂侯为纣三公因纣醢九侯极言诤之纣怒并杀之鄂一作防野王县有防城在今怀庆府】
　　周封国
　　管【姬姓侯爵文王第三子武王同母弟叔鲜所封国监纣子武庚治殷遗民武王崩成王少周公摄政管叔流言公将不利于孺子乃挟武庚作乱周公奉王命讨诛之今郑州外城即管故地】【武王克商三分其地自殷都而北谓之南谓之鄘东谓之卫以处三监三监叛讨平之乃封康叔于卫而以鄘封同姓之国其后卫之子孙幷有鄘地今汲县东北有城】鄘【説同前今新乡县西南有古鄘国】东虢【姬姓王季子文王弟虢仲虢叔谓之二虢武王克商封虢叔于制为东虢幽王时虢叔恃险而不修徳郑桓公灭之今郑州泛水县东十里有东虢城】桧【妘姓髙辛火正祝融后武王封为桧子居溱洧之间夷厉时桧公怠于政事而好洁衣服大夫去之于是桧之变风始作幽王时为郑桓公所灭今新郑县东北有古桧城】防【姬姓侯爵武王第五子所封国其地在今河内西北三十里有古防城】胙【姬姓伯爵周公庶子胙所封国后为南燕国即今胙城县】蒋【姬姓周公第三子伯龄所封国今光州固始县西北七十里有期思城即古蒋国春秋时为邑】周【平王子秀所封地后为秦所灭其地即承休城光武封姬常之所】
　　春秋时见经传诸国
　　宋【子姓公爵商帝乙长庶子启食采于微谓之微子微殷圻内国纣为不道防子抱祭器奔周武王诛纣封其子武庚以续殷祀武庚以三监叛成王诛之封微子于商邱为宋公修其礼物作賔王家后为齐魏楚所灭今商邱县即其地】【姒姓公爵夏禹后成汤放桀其后稍絶武王克商求夏后氏苖裔得东楼公封于以奉禹祀后为楚所灭今杞县即其地】陈【妫姓侯爵商均后武王克商求舜后时舜裔孙阏父为周陶正能利器用王頼之遂以元女大姬下嫁其子满而封诸陈使奉舜祀是为胡公其地在太吴之墟后为楚灭今陈州即其地】虢【姬姓公爵王季子虢仲后武王封仲于西虢周室东迁虢公忌父虢公林父世为相僖公五年为晋献公所灭孔頴达正义云虢国有二此不称西者于时东虢巳灭故不复别之为西也今陜州灵寳县治南有虢州城】郑【姬姓伯爵周厉王少子友宣王母弟宣王二十二年封友于郑在畿内立二十三嵗百姓皆便爱之幽王以为司徒王室多难友寄帑虢郐之间因取二国地为司徒二嵗死于难是为桓公其子武公掘突定平王于东都亦为司徒卒得虢郐鄢蔽补丹依□厯莘十邑地前莘后河而食采于溱洧在济西洛东河南頴北四水间乃徙其封而施旧号于新邑谓之新郑即古郐国后为哀侯所灭今新郑县即其地】许【姜姓男爵炎帝后尧四岳伯夷子周武王封其苖裔文叔于许以续太岳之嗣地在颍川郡即今许州后随楚灵王迁于叶卒为所灭】卫【姬姓侯爵武王同母少弟封为成王司冦食采于康谓之康叔成王诛武庚中分其地以其半封康叔于衞居河淇之间后为秦所灭即今淇县】蔡【姬姓侯爵文王第五子叔度武王克商封于蔡今上蔡县西南十里故蔡城是也度与管叔鲜挟武庚作乱周公诛武庚杀管叔而迁叔度其子胡率德改行周公言于成王复封于蔡是为蔡仲传至平侯徙新蔡后为楚惠王所灭其地即今新蔡县】温【巳姓子爵其先出自颛顼武王时苏忿生为周司冦封于温子孙因以苏为氏世为周卿号曰苏子鲁僖公十年为狄所灭其地即今怀庆府温县】雍【姬姓伯爵文王第十三子武王庶弟所封国在河内山阳县西今修武县有雍城即其地】戴【封始及爵氏未详春秋隠公十年宋人蔡人衞人伐戴郑伯伐取之注戴国今陈留外黄县东南有戴城地理志云梁国甾县故戴国应劭曰章帝改云考城古者甾戴声相近故汉于戴国立甾县于晋属陈留】申【姜姓伯爵炎帝四岳后封于申其地在南阳县周时申伯以宣王元舅入为卿士出为诸侯筑城于谢而居焉尹吉甫作崧高之诗以送之今邓州有古谢城即其地】应【姬姓侯爵武王第四子所封国今汝州东南有父城即其地】江【嬴姓子爵颛帝元孙伯益后封于江文公四年为楚所灭今汝南息县西南十里有阳安故城即古江国】黄【嬴姓子爵颛顼孙陆终后封于黄鲁僖公十二年为楚所灭今光州定城废县有古黄国】息【姬姓侯爵地在今光州息县】邓【曼姓侯爵夏仲康子所封国鲁庄公时有邓侯吾离者不睦于楚楚从巴子之请乃使道朔聘邓邓之南鄙鄾人杀其使而夺之币又玩楚而不为备庄公十六年为楚文王所灭其地即今邓州】唐【侯爵楚属国宣十二年晋楚战于邲楚子使唐狡与蔡鸠居告唐惠侯杜预注云今义阳安昌县有上唐乡鲁定公三年唐成公如楚楚令尹子常止之三年后归与呉伐楚入郢楚昭王十一年以秦兵击退吴师遂灭唐今南阳府唐县即其地】滑【姬姓伯爵始封未详鲁僖公二十二年秦孟明帅师袭郑以知郑有备遂灭滑而还今偃师县南二十里有缑氏废县即其地】顿【偃姓子爵始封未详后附于陈而南徙谓之南顿鲁定公时欲事晋背楚而絶陈好楚遂灭之今项城有南顿城即其地】胡【姬姓子爵始封未详鲁昭公二十三年胡子髠从楚师与吴战吴公子光曰胡沈二君幼而狂乃先犯之师果溃而胡子死其地即今颍川】沈【姬姓子爵吴鸡父之战沈子逞胡子髠同死鲁定公三年楚拘唐侯蔡侯三年始归蔡侯如晋请伐楚四年晋合诸侯之师于召陵侵楚沈子不防晋怒使蔡伐之蔡公孙生帅师灭之其地在汝水南平舆故城北】南燕【姞姓伯爵黄帝后其地即周公子胙所封鲁隠公五年衞以燕师伐郑庄公二十年衞师燕师伐周立頺皆南燕也后灭无考】【子姓子爵始封未详世为楚与国齐桓之覇江黄道栢皆附之四国皆姻故子恃之而背楚鲁僖公五年楚令尹子文帅师灭子奔黄今光山县即古国】道【姬姓封爵未详今汝南确山县北有道故城】栢【子爵皇氏裔亮父为颛帝师招为帝喾师景为周太仆皆栢族也今汝南西平县即其地】頼【子爵姓封无考昭公四年楚子以诸侯之师伐頼頼子面缚衔璧舆榇从之造中军楚子用椒举之言释其缚而迁于鄢今息县东北有褒信废县即古赖国地】焦【姜姓周武王封神农后迁于焦后为晋所灭今陜州东北有焦城】刘【姬姓子爵王季子食采于刘是为康公其后子孙因以刘为姓世为周卿士景王崩诸子争立刘蚠与单旗以王猛居皇猛崩复立匄于翟泉是为敬王鲁哀公三年赵鞅伐周杀苌宏以逼刘刘氏遂亡今偃师县南缑氏废县西有刘亭即其地】祭【姬姓伯爵周公第五子封于祭世为周卿士穆王时有谋父者諌北伐作祈招之诗桓王时祭公为三公今郑州东北十五里有祭城即其地】凡【姬姓伯爵周公次子凡伯为周畿内诸侯封于凡世为卿士幽厉时凡伯作板瞻仰召旻诸诗以刺之鲁隠公七年王使凡伯聘鲁戎因伐之于楚丘以归今辉县西南二十里有凡城即其地】项【子爵或云姬姓始封未详即今项城县】向【姜姓小国炎帝后春秋初莒人入向后为郑所取今济源县西南有向城】鄾【子爵其地在邓南鄙后为楚所并】鄀【封爵未详鲁僖公二十五年秦晋伐鄀楚以申息之师戍商宻正义云国名为鄀所都之邑名商宻析是鄀之别邑戍人居析地为商宻之援析与商宻属今南阳府内乡县境析即旧淅阳城在县治西】
　　战国时诸侯
