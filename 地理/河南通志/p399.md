<!-- { "loadSidebar": true } -->
　　晋王凝之妻谢氏名道韫阳夏人安西将军奕之女幼聪敏才辨尝内集雪下叔父安曰此雪何所似从子朗曰撒盐空中差可拟道韫曰未若栁絮因风起安大竒之后适王氏遭孙恩之难举厝自若既闻夫及诸子为贼所害方命婢肩舆抽刃出门乱兵稍至手杀数人贼不敢犯其外孙刘涛时年数嵗恩又欲害之道韫曰事在王门何关他族必如此宁先见杀恩虽毒虐为之改容乃不害涛自尔嫠居防稽家中莫不严肃所着有诗赋诔颂
　　南北朝董景起妻张氏陈留人元魏皇兴间景起早殁张氏年十六痛夫少丧且无子息遂哀伤过礼终其身不茹荤血独守贞操乡曲髙之
　　唐李氏女汴人年八嵗父殁殡于堂十年朝夕哀临及笄母欲嫁之断髪丐终养居母防哀号过人自庀塟具州里送塟千余人庐于墓蓬头跣足而负土以完园茔莳松数百武后时旌其门闾
　　卢惟清妻徐氏淄川人世客陈留惟清仕歴校书郎坐僚姻罪贬播州尉徐还乡里粝食斥铅膏采絺不御防大赦徐间关迎惟清至荆州闻惟清死二髯奴将刼徐归下江徐知之数其罪奴不敢逼刼其赀去徐倍道行至播州足茧流血得惟清尸以防还阅嵗至洛阳既塟以无子终服还陈留汴州刺史齐澣髙其节颂之以诗
　　髙愍女名妹妹父彦昭事李正己及正己子纳拒命质其妻子使守濮阳建中二年挈城归河南都统刘元佐纳屠其家时七嵗母李怜其防请免死为婢女不肯曰母兄皆不免何赖而生母兄将被刑徧拜四方女问故答曰神可祈也女曰我家以忠义诛神尚何知而拜之问父所在西向哭再拜就死徳宗骇叹诏太常諡曰愍诸儒争为之诔彦昭从元佐救宁陵复汴州累功授颍州刺史朝廷録其忠居州二十年不徙卒赠陜州都督
　　贾直言妻董氏名徳真浚仪人直言坐事贬岭南以妻少乃诀曰生死不可期吾去可亟嫁无须也董不答引绳束髪封以帛使直言署曰非君手不解直言贬二十年乃还署帛宛然及汤沐髪堕无余
　　宋永泰县主太祖从孙女性孝敬动循女诫年十四归元班殿直梁子才克执妇道事舅姑孝谨夫殁时县主年二十二哀毁几殒诸族欲夺其志县主以节自誓终身不渝初封共康郡君元丰中加今封以褒荣之
　　朱氏开封民妇夫日与侠少饮博犯法徙武昌父母欲夺而嫁之朱曰何迫我如是耶其夫将行一夕朱自经死且曰及吾夫未去使知我不为不义屈也呉充时为开封判官作阿朱诗以记其事
　　金聂孝女名舜英尚书左右司员外郎天骥长女年二十三适进士张伯豪伯豪卒归父母家及哀宗迁归徳天骥留汴崔立刼杀宰相天骥被创甚舜英谒医救疗百方至刲其股杂他肉以进而天骥竟死时崔立之变剽夺暴凌无复人理舜英自以年尚少塟其父之明日絶脰而死其家以舜英合塟伯豪之墓
　　元任建妻王氏尉氏人建仰弋林中坠矢中面而死时王二十三嵗一子尚在襁褓父母怜其早寡欲嫁之王曰任氏有后岂忍背之誓不他适歴四十余年而终至元间事闻诏旌其门
　　孟志刚妻衣氏汴梁人志刚儒士家贫无子及卒衣绐匠者曰棺可寛大吾夫有遗衣服欲尽置其中匠者然之是夕祭其夫自缢死
　　丁尚贤妻李氏汴梁人年二十余有姿容至正中贼至欲执之李怒曰吾家六世义门安能从贼以辱身乎于是阖门三百余口皆遇害
　　万昱妻范氏杞县人至正间昱奉亲与兄弟避难母殁于道继而父兄亦卒防丞相台哈巴哈总戎昱从事左右奉命逺出行且语范曰吾兄已殁唯余一息茍不得已弃己子耳范许诺寻果兵变范如夫所云弃子存侄畧无一毫不平意乱平生一子人称为义感所致因名其子曰义
　　明楚钖妻郑氏杞县人夫殁时郑年二十三哀毁几絶以礼营塟遗子咨哲防弱郑纺织自给守节四十七年洪武间事闻旌为贞节之门仍命月给衣粮成化初复旌表
　　冯英妻刘氏杞县人夫殁年甫二十八哀毁防明生遗腹子通字养逾嵗目复明纺织奉姑教子守节四十六年治间事闻旌表
　　陈子英妻孙氏阳武人子英飞虎衞小旗洪武初从征迤北金山谓孙曰吾生死未可知幸有二弱息汝肯抚育乎孙曰君但尽忠报国吾母子勿烦忧也子英果死于战父母欲夺其志孙泣曰吾不忍背夫而生即欲自尽父母惧而止
　　陈三妻张氏阳武人夫卒守节洪武中旌表崔五妻萧氏阳武人夫卒守节洪武末旌表刘谊妻路氏洧川人夫卒守节永乐初旌表张敏妻李氏太康人夫卒守节永乐中旌表桑福义妻袁氏通许人福义征辽死之袁守节五十余年宣徳初旌表
　　罗山悼恭王妃张氏祥符人宣徳中王薨妃自殉事闻赐諡贞烈
　　刘敬妻赵氏太康人夫卒守节宣徳中旌表给諌魏安仁妻时氏祥符人安仁举进士授兵科给事中谪广东翁源县典史卒于官时年二十三事舅姑甚谨日以女工易甘旨其父母家赀素饶屡有馈遗皆　之或问其故曰以养舅姑而累父母非吾愿也宣徳中旌表
　　史氏女祥符人年十五许同邑胥氏子未娶而卒女闻白父母往吊之至则遂服其防及暮父母欲载之归女曰夫既死舅姑孰养之耶竟缢于胥氏之室宣徳中诏旌表
　　周宪王妃巩氏祥符人正统初王薨妃自经上嘉其行赐諡贞烈时夫人牛戴韩欧陈李六氏同日死节俱諡贞顺祔塟宪园
　　荣源妻张氏鄢陵人夫卒守节景泰中旌表刘清妻张氏扶沟人夫卒守节景泰中旌表周简王姬左氏祥符人景泰中王薨左即自缢于室
　　陈烈女祥符人父杰年十八字杨瑄未几瑄卒女痛哭欲往吊父母不许女乃剪髪属媒氏转致之瑄母以定婚帖裹其髪置瑄懐中塟焉父母谋改字女缢而死五十三年瑄侄永康改塟瑄而求陈氏骨合焉二骨朽矣髪与定婚帖独鲜完塟之三年有岐谷了产于墓
　　内乡懐靖王夫人蔡氏祥符人天顺末王薨蔡自缢上嘉其节特遣使祭焉
　　崔福妻陈氏太康人夫卒守节成化初旌表段整妻魏氏媳胡氏俱仪封人魏年二十三夫殁誓不再适子安早殁胡氏亦守节如姑成化初诏并旌之
　　李嵩妻于氏仪封人夫卒守节成化初旌表彭仪妻呉氏封丘人初夫卒欲殉以姑老子防不果未几姑与子俱殁母欲嫁之呉泣曰妇人失节事人异日何面目见夫于地下乃沐浴更衣潜诣夫墓自缢于棠树下乡人为置棺起仪竁而塟焉是年棠树冬花霜雪不陨成化初事闻诏旌其门赵泰妻郑氏太康人夫卒守节成化中旌表晋嵩妻张氏太康人夫卒张痛哭不言乃私命匠造棺必大迨夫殓毕遂自缢同棺而塟成化中诏旌异之
　　黄士谦妻杨氏祥符人年二十士谦病革杨以死许之及士谦卒果自缢
　　郭宁妻孙氏名淑贞阳武人夫卒守节成化中旌表
　　郭浩妻王氏太康人夫卒守节成化中旌表燕从义妻刘氏祥符人夫卒守节事闻旌表夏永昌妻髙氏祥符人婚三月而永昌卒髙欲从死家人防之严氏于柩前焚香窃祝曰夫其俟我母知泣而止之髙曰嗟母谓百年永耶竟自缢死成化末事闻诏旌曰贞烈
　　师璵妻毛氏太康人夫卒守节成化末旌表于氏祥符人周懿王姬媵成化末王薨即自缢死钟秩妻尚氏洧川人夫卒守节治末旌表耿慇妻刘氏祥符人夫卒守节治末旌表程键妻刘氏太康人夫卒守节治末旌表黄智妻蒋氏仪封人年二十夫卒号哭三日不食乃自缢忽迅雷震其戸姑觉而救之乃免孀居三十余年治末旌表
　　刘哲妻马氏杞县人夫卒守节治末旌表冯迪妻孟氏太康人夫卒守节诏旌其门
　　魏相妻刘氏祥符人相殁刘即欲殉祖姑王乃与同寝妇饮泣达旦绐其祖姑曰我渴甚祖姑徃取水遂自缢死时年二十一
　　孙林妻王氏祥符人林殁王匍匐哭不絶声遂潜缢于园树死
　　田孝子妻张氏祥符人孝子名锐尝刲股疗母病母死庐墓三年锐死张哭曰我与夫结褵二十年矣我夫能为孝子我独不能节妇耶遂缢死赵汝登妻侯氏媳冯氏俱仪封人汝登殁侯自经以殉后子匊死冯亦自经事闻旌其门
　　袁儒妻顾氏胡杲妻马氏俱杞县人夫卒守节正徳六年诏并旌之
　　朱能妻张氏封邱人正徳七年贼至欲汚之张不从贼怒以火炙之裂其支体弃于道三日面如生事闻旌表
　　王玹妻汪氏封丘人正徳七年贼至被执驱之同行汪不从贼怒醢之
　　王孜妻李氏封丘人正徳七年遇贼死节
　　李甫二女尉氏人长年十八次年十四正徳七年闻流贼将至恐为所汚长女置白练带于袖中次女见而问之曰此为不失身计也次女悟遂亦裂帛袖之且相戒曰慎勿使二亲知也未几贼果攻尉氏父甫守城母往馈饷市讹传城陷二女遂俱缢死事闻诏旌其门
　　朱宗妻尹氏尉氏人正徳七年贼至死节事闻旌表
　　李杰女名那儿尉氏人年十六正徳七年流贼逼县与伯兄从舅氏陈鳯避匿邑西林莾中为逻者所获挈之马上令鳯前引那儿不从自投于地而死
　　郑氏女杞县人郑僮女十嵗许字王念祖念祖物故女力请归王氏至夫柩前即气絶邑令李梯亲视详题建坊旌表
　　岳葵妻陈氏陈留人夫卒自缢
　　时植妻贾氏通许人植为梁山主簿正徳中贼陷城被执不屈死贾闻之曰吾夫死忠吾不能死义乎遂自缢女名三才亦赴火死事闻诏旌其门时中妻苖氏通许人夫卒守节正徳中旌表毛宁妻孟氏阳武人夫卒守节正徳中旌表史贞女杞县人防许字同邑孔宏业未出阁而孔夭欲以身殉其母不许女七日不食其母持茗强逼饮之适有双蛾堕其杯中死女指示曰物意尚孚我心母独不谅人耶母知不可夺翌日乃制素衣缟裳送之孔氏时乡之老稚从观者如堵女告之曰适二姓者勿入我室于是慙而去者十之二三及暮女乃辞舅姑从容整衣自经死有白气缕缕腾屋上达旦始消正徳间县令刘廷簠为营塟事复疏于朝诏有司建坊旌之赐扁曰贞女史氏之门
　　江朝賔妻邢氏阳武人夫卒自缢正徳中有司上其事于朝
　　李润妻马氏陈留人夫卒自缢
　　孙质妻王氏媳楚氏俱杞县人质卒王苦节抚孤后子廷器卒楚亦守节事闻诏并旌之
　　刘润妻马氏杞县人夫卒自缢事闻旌表
　　王周妻康氏杞县人夫卒自缢事闻旌表
　　张汉妻陈氏太康人夫卒自缢事闻旌表
　　刘忠妻米氏媳王氏孙媳董氏俱阳武人忠卒米抚育遗孤琏娶王氏琏亦早死王与姑米又同育其孤裕裕长娶董氏未几裕又卒三氏各以节自励事闻诏并旌之
　　王笠妻髙氏媳葛氏俱太康人笠卒髙守节及子灼娶葛氏又早卒葛亦不再适嘉靖元年诏旌双节
　　毛澄妻马氏阳武人夫卒守节嘉靖元年旌表栁金妻张氏祥符人居通许年三十而金卒自誓终身守节同邑有谷姓者谋娶之金兄玉利其产许之称张母病召归至中途乃觉即裂其衣欲死环而衞者甚严张既至谷欲犯之张唾其面曰吾家虽微岂从汝为狗彘之行哉谷慙鞭之数百竟不从至旦而死有司嘉其志节署其门曰贞烈曹诏妻刘氏鄢陵人诏赴太学途遇贼被害刘携防子扶榇归塟截髪毁容不出户阈养姑以寿终守节凡五十余年嘉靖八年旌表
　　邵南妻边氏杞县人夫卒自缢事闻旌表
　　杨能妻吕氏祥符人夫卒守节嘉靖十七年旌表陆濙妻张氏祥符人年二十有四濙死无子以侄继夫之后守节四十五年嘉靖二十四年旌表张明徳妻田氏祥符人夫殁姑年六十六三子俱防纺织奉姑抚孤成立守节四十余年子祦登甲辰进士以子贵封太安人事闻旌表
　　张鹤妻刘氏祥符人夫殁抚孤守节嘉靖二十四年旌表
