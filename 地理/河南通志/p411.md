<!-- { "loadSidebar": true } -->
　　韦履禧妻王氏永宁人夫殁氏年二十五奉姑尽孝训子有方苦节四十年雍正十二年　旌表庠生赵润芳妻张氏巩县人夫殁氏年二十二矢志抚孤子亡复抚继孙苦节六十二年雍正十二年请　旌
　　李振德妻牛氏巩县人夫殁氏年二十五顺事舅姑抚子成立守节四十年雍正十二年请　旌庠生刘斌妻王氏巩县人夫殁氏年二十八事舅姑以孝抚继子成立入庠守节三十四年雍正十二年请　旌
　　济南道王无党侧室汪氏孟津人无党殁无子氏时年二十一矢志守节遗腹生子之鳯辛勤抚教登康熙丁巳科乡荐之鳯殁复抚两孙成立长醇谷仕云南布政司经歴次遥谷登康熙乙酉科乡荐仕江南天长令守节六十五年雍正十二年请旌
　　梅果实妻焦氏孟津人夫殁氏年十八孝事孀姑训子成立入庠苦节五十五年雍正十二年请旌
　　监生王玮妻陈氏孟津人夫殁氏年二十二矢志靡他抚育藐孤后复殀亡苦节三十五年雍正十二年请　旌
　　庠生刘跃如妻茹氏渑池人夫殁氏年二十二奉姑尽孝抚弱子成立入庠守节五十年雍正十二年请　旌
　　举人吕循曽妻萧氏新安人夫殁无子氏年二十九誓以死从家人防防甚谨及夫有葬期氏决意同窆絶粒五日遂死于雍正十二年请　旌廪生鎻瑜妻任氏永宁人夫殁氏年二十一孝事舅姑抚育弱子子亡复抚孤孙苦节五十年雍正十二年请　旌
　　贡生鎻去矜妻张氏永宁人夫殁氏年十七事孀姑尽孝抚藐孤读书以嵗贡成名守节三十六年雍正十二年请　旌
　　杨烈女偃师人农家女幼丧母父役于外朝夕唯嫂氏是依比隣屠户萧谅窥女姿色乘雪夜潜入女室持刃求奸女抵死拒之遂断头截指而去邑令验视巳获萧将抵法萧自缢死
　　南阳府
　　汉新野长公主名元光武皇帝之姊也适新野邓晨光武兵败于小长安单骑走与公主遇趣令上马主曰行矣不能相救无两殁也追兵至主及三女皆遇害光武即位追封諡为节义长公主立庙南阳县西封晨长子泛为吴房侯以奉公主祀隂瑜妻荀氏新野人名采司空爽之女聪明有才艺年十九瑜卒无子时同郡郭奕丧偶爽以采许之采懐刄自誓爽夺其刃逼令登车不得己乃至郭氏多建炬灯正容竟夕奕不敢近令左右办浴既入室氏即掩户以粉书扉曰尸还隂隂字未成而缢死
　　晋朱序母韩氏淅川人宁康初序拜南中郎将梁州刺史持节镇襄阳苻坚遣子苻丕等来攻序母登城履行谓西北角当先受敌遂领百余婢及城中女丁斜筑二十余丈贼攻西北角果溃众固守新城贼退城得全襄阳人称为夫人城
　　唐陆家姑邓州人张廵姊也适陆氏后为廵补缝行间军中皆号曰陆家姑先廵被害见廵传
　　张建封妾闗盼盼建封南阳人出镇徐州盼盼从于徐建封殁盼盼守节独居燕子楼尝作燕子楼诗白居易爱其诗和之云今春有客洛阳囬曽到尚书塜上来见説白杨堪作柱怎教红粉不成灰末复缀一絶云黄金不惜买蛾眉防得如花四五枝歌舞教成心力尽一朝身去不相随盼盼得诗泣云自公见背妾非不死但恐后世以公有从死之妾是玷我公清范也今公殁已久可以相从于地下矣遂不食七日而死
　　元李青妻张春儿叶县人年二十青疾革顾春儿曰吾将殆矣汝善事后人春儿断髪示信誓弗再醮寻青卒春儿恸防絶嘱其梓匠曰造棺宜极寛大将以尽纳死者衣服弓剑之属匠如其言既殓乃自缢死邻里即用此棺同葬之
　　国朝雍正八年　旌表其墓
　　富珠哩逺妻雷氏顺阳人逺为襄阳令拒贼被害雷为贼所执欲妻之乃诋贼曰吾鲁叅政冡妇肯从汝狗彘生乎遂见杀
　　明髙通妻邢氏舞阳人夫卒氏年二十三躬织絍育遗孤节操凛然年八十余而终正綂中旌表罗斌妻李氏邓州人夫卒守节景泰中旌表杨显妻马氏邓州人夫卒守节成化中旌表郭氏女名妙才南阳卫人许邑人李泽未及婚而泽卒妙才闻之自缢死成化中旌表
　　李晓妻王氏内乡人夫卒自缢成化中旌表郑清妻徐氏内乡人夫卒守节事闻旌表
　　范英妻马氏裕州人夫卒守节成化末旌表赵文表妻张氏新野人文表卒张一恸而絶及既苏乃入寝自缢死
　　苏榘妻王氏南阳人年二十七而榘卒子文才一嵗无何榘之弟亦死遗二子一女王俱抚之俾各成立治间诏表其门尚书王鸿儒尝传其事文凯妻髙氏南阳人夫卒守节事闻旌表
　　张睿妻杨氏唐县人睿卒无子杨立侄为后守节终身事闻旌表
　　张宗性妻赵氏唐县人夫卒自缢
　　马廷鋭妻范氏新野人夫卒自缢
　　刘赐妻赵氏裕州人赐遘疾自度弗起谓赵曰万一我死汝将何归赵掩泣取出袖中麻索以示赐卒赵即入室自缢死时年十八祀七贞祠
　　邢继宗妻赵氏裕州人夫卒赵仰药死有司立祠祀之
　　李乐妻杨氏权信妻胡氏余光妻刘氏田萃妻余氏侯璋妻余氏俱裕州人正德六年贼刘六等防城五人被执不从俱遇害诏旌其家祀于七贞祠崔世禄妻郑氏吴燧妻梁氏俱裕州人正德六年间贼至并死节
　　张鸑妻杨氏佥事宣之女杨彪女名三姐焦佐女名那儿戴海女名僧姑郭瑞女名翠玉俱舞阳人正德六年贼至皆死节事闻诏并旌之嘉靖间分守刘叅政立祠祀焉
　　张伟妻傅氏舞阳人伟卒傅置一棺列于夫柩之侧衣服簮珥之属悉火之及葬前一夕沐浴更衣入室自缢死诘旦乡人为合葬焉事闻诏旌其门张荣妻董氏叶县人夫卒守节正德间诏旌其门宣仲名妻张氏叶县人夫卒守节正德年旌表郑荣女叶县人正德六年遇贼投壕水死事闻旌表
　　许氏女叶县人名婉妹幼许字李琼子未嫁流宼防城琼父子遇害父母欲改适遂自缢事闻建坊旌表仍命其弟评以生员奉祀
　　李氏张氏苖氏张氏许氏俱叶县人正德六年贼防城五人被执欲驱之去五人执节不从贼怒杀之事闻诏并旌其门
　　李氏女唐县人父潮正德七年遇贼死节事闻旌表
　　沈銮妻赵氏唐县人正德七年贼防城被执不从见害
　　张整妻刘氏杨宪妻吴氏俱桐栢人正德七年遇贼死节事闻旌表
　　全氏女名金梅淅川人幼许字同邑人张邦彦未嫁而邦彦卒金梅年十四自着素衣徃吊遂不返及塟诣夫塜自缢死祀烈女祠
　　傅明弼妻许氏泌阳人夫卒氏年十七守节至九十五嵗卒
　　郭屏翰妻赵氏唐县人夫殁氏年十八絶粒数日及塟曰今可以死报吾夫矣遂自缢旌表其门蓝希圣妻杨氏唐县人夫殁氏年十九守节抚孤建坊旌表
　　许田女唐县人年十五未字宼至女曰宁断吾脰毋辱吾躯自缢死
　　度宏信妻赵氏裕州人夫卒自缢嘉靖十四年有司上其事于朝命以礼祭葬焉
　　王家士妻苏氏南阳人夫卒自缢诏旌其门王可敬妻赵氏南阳人初可敬卒赵欲自殉其姑弗许赵佯从之每旦诣墓所哭至夕始返久之其姑不防遂自缢死有司以事闻嘉靖二十七年旌表
　　马妻崔氏南阳人夫卒守节嘉靖二十七年旌表
　　谢纪妻朱氏唐县人年二十一而纪殁事姑孝养备至及姑殁朱自缢死事闻旌表
　　范氏髙氏郭氏俱南阳人配祀节义祠今祠废碑沉年月行实皆不可考
　　仝仲秋妻朱氏唐县人夫卒抚孤成立嘉靖年间旌表
　　张诵妻丁氏妾章氏邓州人诵卒二人茹苦抚孤成名当事闻其贤疏请旌表乃免二丁供埽除茔域之役乡里荣之
　　蓝嘉秀妻丁氏邓州人夫卒守节事舅姑二十余年尽孝及殁自罗土成塜手莳一栢忽旁生一栢有连理之瑞事闻建坊旌表
　　申情女邓州人名桂姐许字程子通未娶而子通溺死女闻即自缢有司上其事勅建烈女坊祀开封府烈女祠
　　张氏女镇平人许龚熈姜氏年十七闻熙姜疾忧废寝食熙姜殁竟自缢死事闻旌表
　　朱孔堂妻史氏镇平人夫卒守节旌表
　　吴之龙妻项氏唐县人龙殁氏不食死
　　辛存妻臧氏南召人夫殁七日不食而死建坊赐祭
　　李士富妻毛氏南召人夫殁守节终身事闻旌表曰坤元正气
　　陈庭妻李氏叶县人庭卒氏年十九抚孤成立孀居七十余年
　　贾春芳女裕州人初字于傅傅贫不能娶母复隂许富人王姓者女觉自缢死
　　冯昌妻郭氏裕州人贼陷城掳氏瞠目大骂遂遇害州牧胡养正勒石于门
　　宋氏女唐县人年十三许字张某未婚而张卒女乃奔丧所一恸而絶万歴间旌表
　　孟子学妻张氏舞阳人夫殁氏年十八缢死于夫侧邑令薛应麟髙其行为之殓立碑于墓以旌之牛嗣科妻王氏叶县人夫殁氏年二十事姑守节至七十嵗卒事闻旌表
　　傅子言妻吕氏唐县人夫殁氏年十六守节终身万歴二十九年旌表
　　李儒继妻朱氏舞阳人夫卒氏年二十二矢志守节事姑尽孝抚前子如己出歴五十余年万歴三十年旌表
　　余舜相妻陈氏桐栢人夫殁守志终身天启七年旌表
　　黄氏女南召人庠生黄文献妹年十四崇祯六年遇宼大骂而死
　　易圣章妻郭氏镇平人夫殁缢死崇祯八年建坊旌表
　　马一变妻张氏新野人崇祯九年夫妇俱被宼掳氏绐贼曰释吾夫即从汝贼信之氏度夫去逺入厨举火起烟贼不能入自缢死遗子未周歳贼怜其节以金与一老妇嘱之抚养而去
　　郝氏女父天仓本山西人娶于新野生女及笄遇闯宼破城被执女曰吾宁就死安肯从贼辱吾父母大骂而死
　　常宪妻陈氏马鸣逺妻黄氏郑刚妻夏氏齐毓泰妻李氏俱新野人宼至被执不辱而死
　　彭彬妻王氏邓州人夫早逝誓志抚孤及子而述登第戒以居官亷惠而述女适李双桂遇贼大骂而死述俱请于朝建坊旌表
　　唐瑾妻张氏邓州人崇祯十年三月张献忠宼邓氏与子妇杨氏俱骂贼死
　　温茂叶妻杨氏丁如汴妻刘氏俱邓州人闯贼防城同不屈而死
　　秦东海女邓州人年十四未字宼至女大骂宼支解之
　　闗河静妻焦氏泌阳人值宼入城与媳焦氏同缢死
　　徐翺妻髙氏泌阳人贼入城誓不受辱投井死王紞妻熊氏史洛书妻曹氏田阳生妻徐氏熊文煃妻周氏俱南阳人赵天裕妻朱氏赵应麟妾安氏俱唐县人吉应正妻焦氏邓文炳妻张氏俱泌阳人凃士明妻杨氏桐栢人王之蕃妻李氏金时辉妻李氏唐壮行妻李氏丁之正母乔氏妻王氏贾汉相妻髙氏俱邓州人李胜梓妻刘氏陶尔鏳妻李氏俱新野人李占鳌妻许氏封安民妻闗氏苻尚国妻郭氏髙攀妻胡氏张慎忠妻李氏王震妻刘氏俱内乡人李芳馨妻李氏顾行妻萧氏魏国昌妻赵氏俱淅川人张素妻杜氏张鼎垣妻王氏赵旦妻宋氏朱色正妻陈氏樊中萃妻辛氏冯昌妻郭氏俱裕州人马肇图妻郑氏叶县人臧世英妻苖氏舞阳人以上皆值宼难守身殉节李永茂妻周氏邓州人李澄妻王氏新野人韩宗信妻李氏张宏基妻许氏俱内乡人彭光泽妻李氏冯世泰妻李氏全光妻李氏谢调元妻王氏尉其志妻李氏俱淅川人皆夫故自缢死
　　皇清孟良玉妻张氏镇平人孝子孟廷诏之母夫殁氏年二十一有遗孕三月得男与孀姑刘氏抚孤成立
　　刘日贞母杨氏桐栢人夫殁矢志守节
　　许亷妻赵氏镇平人夫殁氏年二十五坚志守节抚二孤成立
　　唐希尧妻何氏邓州人夫殁氏年三十姑老子幼氏矢志坚守姑病割股疗之尝教子读书不少寛假子超裔早嵗游庠
　　杜六妻段氏叶县人夫殁守节姑霍卧病八年氏日夜侍汤药姑思食肉氏贫无一钱仰天哭曰倘食肉得愈即割我肉何难遂割臂肉以进姑食立愈
