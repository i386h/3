<!-- { "loadSidebar": true } -->
　　缩高大梁安陵人魏攻管不下时髙之子为管守信陵君使人谓安陵君曰君遣缩高吾将仕之以五大夫髙闻之曰君之幸高将使高攻管也夫以父攻子以臣背主亦非君之所喜也敢辞信陵君怒复告安陵君曰管攻不下则秦兵及我社稷危矣愿君王束高而致之否则无忌将临以十万之众安陵君不从髙闻之曰全巳祸国非人臣之义也乃之使者舍刎颈死
　　苏秦雒阳人事谷先生入秦説秦王书十上不用大困而归于是得周书隂符读之简练揣摩乃复説燕赵韩魏齐楚六国合从苏秦遂相六国秦兵不敢出函谷闗者十五年后死于齐有弟曰代曰厉皆以游説显名
　　张仪魏人学纵横术游诸侯无所遇后入秦秦以为客卿因使説魏王曰秦之遇魏甚厚魏不可无礼于秦魏于是尽入上郡十五县以谢焉仪因留相魏欲令魏先事秦而诸侯效之襄王不听襄王卒哀王立仪复説哀王而请成于秦从约遂解又説楚韩齐燕皆许之仪自燕归报未至咸阳而秦惠王卒子武王素不説仪仪乃乞归游梁十岁卒公孙衍魏之隂晋人与张仪不善仪卒衍入相秦尝佩五国之印为从约长
　　范睢字叔魏人事魏中大夫须贾贾谗于魏相魏齐笞之佯死得脱秦王稽入魏载与俱西秦昭王以为相废穰侯逐华阳强公室杜私门逺交近攻收韩制魏賛秦成帝业封应侯
　　甘茂下蔡人事下蔡史举先生学百家説因张仪樗里子见秦惠王王使将兵佐魏章略定汉中地武王立张仪魏章东之魏蜀侯煇相壮反秦使甘茂定蜀还以为左丞相以樗里子为右丞相武王三年使茂与魏约以伐韩防宜阳昭王立使樗里子甘茂伐魏皮氏防向寿谗之于昭王茂惧亡去重于齐楚皆欲以为相后卒于魏
　　申不害河南京人以学术干韩昭侯用为相内修政教外应诸侯十五年终不害之身国治兵强无侵韩者不害之学本黄老而主刑名著书二篇号申子
　　韩非韩诸公子善刑名法术之学与李斯同事荀卿斯自以为不如非见韩削弱数谏王不听于是作孤愤五蠧内外储説林说难十余万言秦王尝得其书读之叹曰嗟乎寡人得与此人游死不恨矣因急攻韩韩使非入秦秦王悦而留之斯毁之曰非终为韩不为秦若不用而归之是自遗患也不如诛之王以为然下吏治非斯遂遗以药使自杀
　　聂政轵深井里人隐于屠时濮阳严仲子与韩相侠累有郤乃至门请数反然后具酒自觞政母前酒酣以黄金百镒为寿政固辞不受及母卒政遂独行仗剑为仲子刺杀韩相因自皮面抉眼死荆轲卫人其先齐人徙于衞卫人谓之庆卿好读书击剑入燕为燕太子賔客太子丹重礼之时秦并吞六国至燕丹使轲入秦刺秦王不中被八创死
　　李斯上蔡人事荀卿入秦为秦相佐秦灭六国定天下后为赵高所防临刑顾少子曰吾欲与若复牵黄犬出上蔡东门逐狡兎岂可得乎
　　开封府
　　汉张耳大梁人少为魏公子无忌客尝亡命游外黄闻陈胜兵起与陈余徃从之胜以为左右校尉其后与余有隙为所袭败走归汉汉命耳与韩信击破赵杀赵王立耳为赵王卒諡曰景子敖嗣尚髙帝长女鲁元公主陈余亦大梁人
　　陈平阳武人少好黄老术有田三十畆与兄伯居伯尝耕田纵平游学后仕汉拜都尉使典防军凡六出竒计及天下定封曲逆侯官至右丞相郦食其陈留髙阳人好读书家贫落魄无衣食业髙帝略地陈留时食其以儒者见帝用其计遂下陈留封为广野君因使説齐下齐七十余城及韩信破齐齐以食其卖巳遂烹之后封其子疥为髙梁侯
　　郦商食其弟髙帝为沛公时畧地商以所将四千人属沛公从攻长社封信成君又从破章邯击项籍及黥布以功累封曲周侯官至右丞相卒諡曰景
　　张苍阳武人尝仕秦为御史主柱下方书后归汉为常山守徙为代相臧荼反苍从讨有功封北平侯孝文初为丞相年百余岁乃卒著书八篇言隂阳律厯之事
　　孙寳字子严鄢陵人初为郡吏御史大夫张忠荐寳经明质直宜备近臣为议郎迁諌大夫鸿嘉中广汉羣盗起选为益州刺史劾奏广汉太守扈商商徴下狱寳坐免寻拜冀州刺史劾南郡太守李尚怀奸不道尚下狱死防巴蜀不安复以寳著名西州拜广汉太守蛮夷安辑吏民称之累官京兆尹后为大司农时廷臣称王莽功德寳独非之坐免
　　李充字大逊陈畱人家贫兄弟同居妻挟其私欲分箸充乃白母数妻离间之罪遂黜之殇帝时徴为博士迁左中郎将年八十为国三老安帝时常进见赐以几杖卒于家
　　杨匡字叔康陈留人初为杜乔掾乔与李固尽忠汉室为梁冀诬陷死俱暴尸城北人莫敢视匡闻号泣星行到洛阳着故赤帻托为夏门亭吏守卫其尸积十二日都官从事执之以闻梁太后义而不罪遂带鈇锧诣阙上书乞殡乔固骸骨太后许之匡送乔丧归葬遂隐不仕
　　朱震字伯厚陈留人与陈蕃友善为铚令闻蕃被害弃官哭之收蕃尸匿其子逸于甘陵事觉系狱合门桎梏震受拷掠誓死不言故逸得免后赦党人逸还官至鲁相震初为州从事奏济隂太守单匡賍罪并连匡兄中常侍超桓帝下匡廷尉以谴超超诣狱谢三府谚曰车如鸡栖马如狗疾恶如风朱伯厚
　　边鳯陈留人为京兆尹与南阳延笃并有能名郡人为之语曰前有赵张三王后有边延二君何熙字孟孙陈留人少有大志善为威容累官大司农
　　郑泰字公业开封人少有才畧灵帝末举孝廉累迁侍御史大将军何进将诛阉宦欲召并州牧董卓为助泰谏不听乃弃官去及卓作乱泰与荀攸何颙共谋诛之事泄泰走归袁术术以为扬州刺史未至官道卒
　　百里嵩字景山封丘人为徐州刺史値大旱嵩循行境内部车所至甘雨輙降惟东海四县僻在山间传驿未至二县独不雨父老请至界大雨如注号为刺史雨及卒百姓立庙祀之
　　袁涣字曜卿陈郡扶乐人举茂才拜沛南部都尉迁梁相毎敕诸县存恤鳏寡表扬孝烈以病去百姓思之后徴为谏议大夫丞相军祭酒家无余储不为皦察之行时人服其清子三侃精粹闲素有父风官至尚书奥光禄勲凖以世故多险不求进著书十余万言传于世
　　任峻字伯达中牟人初董卓为乱县令杨原欲弃官走峻乃説原权河南尹事使诸县坚守遂发兵防曹操起闗东峻收宗族及賔客家兵数百人以从操表为骑都尉毎征伐峻常居守以给军又为典农中郎将募民屯田许下军国以饶后封都亭侯
　　毛玠字孝先陈留平丘人少为县吏以清公称曹操为司空丞相玠为东曹掾与崔琰并典选其所举用皆清正之士后为尚书仆射操尝黥人面没人妻子为奴玠曰使天不雨者此也操怒收玠付狱为桓阶救免黜卒于家
　　三国何夔字叔龙阳夏人避乱淮南曹操辟为司空掾迁长广太守多所建明海贼防暴乐安济南界操以夔前在长广有威信拜乐安太守到官数月诸城悉平魏文帝时封成阳亭侯
　　郑浑字文公开封人泰弟汉末为下蔡长歴召陵令时民习剽轻不念产殖其生子率不举浑课使耕桑重去子之法民渐丰给所生男女率以郑为字入魏累官魏郡太守有治绩迁将作大匠卒子崇官至郎中
　　髙柔字文惠陈留圉人仕魏为管长奸吏闻其名皆引去迁廷尉明帝时有防军营士窦礼近出不还营以为亡也表没其妻子为奴妻诣廷尉愬柔曰汝夫与人讐乎曰未也汝夫与人交钱乎曰有焦子文者曽负货柔召子文诘之即具首遂得礼尸诏复礼妻子为平民后累封安国侯卒谥曰元子光仕晋终尚书令
　　晋阮籍字嗣宗尉氏人瑀子容貌瓌杰志气宏放仕魏累官散骑常侍籍本有经济志属天下多故士少全者由是不与世事酣饮为常初武帝求婚于籍籍醉六十日不得言而止钟防数以时事问之欲因其可否而致之罪亦以酣醉获免籍虽不拘礼教然发言逺口不臧否人物竟以夀终尝着咏怀诗八十余篇并逹庄论等集皆行于世子浑有父风仕为太子庶子
　　郑冲字文和开封人清恬寡欲博究经史初仕魏为陈留太守累迁太保封夀光侯时定仪礼律令多主于冲入晋为太傅进爵为寿光公致仕卒谥曰成所着有论语集解
　　何曾字颖考阳夏人好学博闻自少至老夫妇相见如賔无声乐嬖幸之好性至孝傅著论谓以文王之道事其亲者其頴昌何侯乎然附贾充奢豪过度日食万钱犹曰无下箸处初仕魏至征北将军封朗陵侯入晋进爵为公迁太宰赐剑履乘舆上殿卒諡孝太康末改諡曰元
　　阮咸字仲容尉氏人籍兄子与籍齐名歴仕散骑侍郎时荀朂善解音声世祖命依典制正雅乐朂自谓无不谐韵而咸谓不调朂忌之乃因事出咸为始平太守以病卒后一田父耕于野得周玉尺朂试以较巳所治钟鼓金石丝竹皆短一黍于是服阮神识子瞻清虚寡欲神气冲和司徒王戎问曰圣人重名教老荘明自然其旨同异瞻曰将无同戎喜而辟之人谓之三语掾仕至太子舍人郑袤字林叔开封人泰子少孤有识鉴荀攸见之曰郑公业为不亡矣仕魏累官济隂太守表孝弟敬贤能兴立庠序开诱后进擢光禄大夫封密陵伯武帝即位进侯爵固辞乃就第拜仪同三司卒諡曰元子六长黙嗣次质舒诩称予位并列卿阮种字德猷尉氏人弱冠有殊操武帝初举贤良对防擢第一迁中书郎正已率人朝廷咸惮其威容迁平原相为政简惠百姓称之
　　庾纯字谋甫鄢陵人峻弟博学有才为世儒宗武帝朝累官黄门侍郎封关内侯歴中书令河南尹时贾充宴朝士以纯后至讥之纯因怒曰天下汹汹由尔一人充曰充辅佐二世荡平巴蜀天下何汹汹也纯曰髙贵郷公何在充慙怒上表解职纯惧自劾求退西曹刘掾上章救之乃以纯为国子祭酒后迁御史中丞除魏郡太守不之官拜少府卒
　　庾旉字允臧鄢陵人纯子少有清节武帝初仕为博士时齐王攸就国旉上疏谓公族公室之本不宜出之去王城二千里以违旧章帝怒下廷尉刘颂奏旉大不敬当弃市夏侯骏乃为驳议留七日有诏免死后数岁复起为散骑侍郎终国子祭酒郑黙字思元开封人袤子起家秘书郎考覈旧文删省浮秽中书令虞松谓曰而今而后朱紫别矣武帝时为东郡太守值岁荒饥黙輙开仓赈给乃舍都亭自表待罪朝廷嘉褒之颁告天下累官光禄勲卒諡曰成子二球以功封平寿公豫官至尚书
　　江綂字应元陈留圉人静沉有逺志袭父爵亢父男转山隂令时关陇屡为氐羗所扰綂着徙边论上之后为兖州别驾举郄鉴为贤良阮修为直言程收为方正时以为知人官至散骑常侍子霦仕终国子祭酒惇读书有文名累徴不起霦子敳敳子桓夷并贵显
　　蔡豹字士宣陈留圉人有气干元帝时为振武将军累官徐州刺史内抚将士外怀诸众逺近德之兄子裔兖州刺史从殷浩北伐死于军
　　庾亮字元规鄢陵人峻族孙明穆皇后之兄风格峻整动由礼节元帝时累官散骑常侍以外戚求退复起为中书监加中书令苏峻叛亮讨平之拜豫州刺史卒赠太尉諡曰文康子彬死于峻乱羲呉兴内史龢丹阳尹官至中领军羲子凖豫州刺史龢子桓尚书仆射凖子悦入宋为江州刺史阮孚字遥集尉氏人咸族子初为安东叅军明帝时以从平王敦功赐爵南安县侯咸和初拜丹阳尹时太后临朝政出舅族孚谓所亲曰将兆乱矣遂苦求出王导以孚踈放非京尹才乃除镇南将军未至镇卒而有苏峻之乱识者以为知几阮修字宣子尉氏人咸族子好易老善清言性简约家无儋石之储晏如也王衍尝与论易言寡而防畅衍叹服焉后为太子洗马避乱南行至期思县为贼所害
