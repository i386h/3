<!-- { "loadSidebar": true } -->
　　每嵗正月十五十月初一日于儒学行礼前一日执事者于儒学之讲堂陈设坐次司正率执事者习礼至日黎眀执事者宰牲具馔主席及僚属司正先诣学遣人速賔僎以下比至执事者先报曰賔至主席者率僚属出迎于庠门之外以入主居东賔居西三揖三让而后升堂东西相向立赞两拜賔坐执事又报曰僎至主席又率僚属出迎揖让升堂拜坐如前仪賔介俱至既就位执事者唱司正扬觯执事引司正由西阶至堂中北向立执事者唱賔僎以下皆立唱揖司正賔僎以下皆揖执事者以觯酌酒授司正司正举酒曰恭惟
　　朝廷率由旧章敦崇礼教举行乡饮非为饮食凡我长幼各相劝勉为臣尽忠为子尽孝长幼有序兄友弟恭内睦宗族外和乡里无或废坠以忝所生语毕执事者唱司正饮酒饮毕以觯授执事执事者唱揖司正揖賔僎以下皆揖司正复位賔僎以下皆复位唱读律令执事者举律令案于堂之中引读律令者诣案前北向立唱賔僎以下皆立行揖礼如前读毕复位执事者唱供馔案执事举馔案至賔前次僎次介次主三賔以下各以次举讫执事者唱献賔主起席北面立执事斟酒以授主主受爵诣賔前置于席稍退赞两拜賔答拜讫执事又斟酒以授主主受爵诣僎前置于席交拜如前仪毕主退复位执事者唱賔酬酒賔起僎从之执事者斟酒授賔賔受爵诣主前置于席稍退赞两拜賔僎主交拜讫各就位坐执事者分左右立介三賔众賔以下以次斟酒于席讫执事者唱饮酒或三行或五行供汤又唱斟酒饮酒供汤三品毕执事者唱彻馔候彻馔案讫唱賔僎以下皆行礼僎主僚属居东賔介三賔众賔居西赞两拜讫唱送賔以次下堂分东西行仍三揖出庠门而退凡乡饮酒礼序长幼崇贤良别奸顽其坐席间髙年徳劭者居上髙年淳笃者并之以次序齿而列其有违条犯法者不许干于良善之席违者罪以违制敢有諠哗失礼者扬觯者以礼责之　主知府知州知县如无正官佐贰官代位于东南　大賔以致仕官为之位于西北　僎择于里年髙有徳之人位于东北　介以次长位于西南　三賔以賔之次者为之位于賔主介僎之后除賔僎外众賔序齿列坐其僚属则序爵　司正以教职为之主觯以罚　赞礼者以老成生员为之
　　歌章
　　初歌鹿鸣之首章　　次歌南山之首章三歌湛露之首章　　终歌天保之首章乡约
　　凡州县城内及各大乡村各立讲约之所设约正一人于举贡生员内拣选老成有学行者为之值月三四人选朴实谨守者为之置二籍徳业可劝者为一籍过失可规者为一籍值月掌之月终则告于约正而授于其次每月朔日举行先期值月预约同乡之人夙兴集于讲约之所俟约正及耆老里长皆至相对三揖众以齿分左右立设案于庭中值月向案北面立亢声宣读
　　圣谕广训各人肃听约正复推説其义必剀切叮咛务使警悟通晓未达者仍许其质问讲毕于此乡内有善者众推之有过者值月纠之约正询其实状众无异词乃命值月分别书之值月遂读记善籍一遍其记过籍呈约正及耆老里长黙视一遍皆付值月収之事毕众揖而退嵗终则考校其善过彚册报于州县官设为劝惩之法有能改过者一体奬励之













　　河南通志巻十
　　钦定四库全书
　　河南通志巻十一
　　兵制
　　河南古用武之地厯代设重兵屯鎭宋艺祖建都汴梁无险阨可守以兵为卫畿内常用十四万人眀初分王子弟设三防卫因卫置屯因屯列卒境内藩封凡七而河南都指挥使司则于中军都督府其领京邉操及守备各地方则以署都指挥或指挥分辖卫所职任綦重末季军政废弛狃于宴安将骄卒惰屯田粮额往往多虗縻冐滥嘉靖中于河南阨塞之处皆増兵戍守迨流防四讧望风瓦觧河决鱼烂防患亟焉我
　　朝诛乱伐暴奠安中土乃始因地立防以河北为豫省肩背南阳为天下膂特设两鎭臣分汛防守而省防重地则以巡抚节制裁卫所以清冐滥简禁旅以实驻防北固覃懐以扼泽潞而西北无拊背之虞前临唐邓以控荆襄而南鄙无窃发之患兵精饷足立法之善已逺逾前代我
　　皇上益加整饬
　　命鎭臣不时操演复
　　命督抚饬各州县修理墩防瞭望戢伏莽之奸而消未萌之衅洵万世磐石之至计欤志兵制
　　抚标兵制
　　提督军务廵抚一员驻劄开封府标下左右二营【原设抚标官兵顺治十八年裁康熙十三年复设】
　　标下左营游击一员守备一员千总二员把总四员
　　标下右营游击一员守备一员千总二员把总四员【以上二营千把总毎年轮三员分防郑州通许尉氏】康熙三十四年奉裁逰击一员以逰击一员兼管二营
　　经制兵丁一千名【内马兵二百名步兵八百名康熙三十四年奉裁步兵三十四名实马步兵共九百六十六名】
　　经制官马四十四匹兵马二百匹
　　嵗共支俸饷米折马干等项银壹万捌千伍百玖拾防两陆钱玖分壹厘伍毫防丝
　　雍正五年巡抚田文镜蒙
　　特防加授兵部尚书河南总督雍正六年加授河东总督改逰击一员为督标中军副将兼管二营余制仍前
　　满洲驻防兵制【康熈五十九年新设】
　　城守尉一员驻劄开封府满洲城【城髙一丈蜈蚣架全围五里零一百九十二步内官廨六百间营房二千五百二十间】
　　左笔帖式一员　右笔帖式一员
　　前蒙古佐领一员防尉一员骁骑校一员
　　后防古佐领一员防尉一员骁骑校一员
　　八旗佐领八员防尉八员骁骑校八员
　　经制兵丁八百名【内拨什库四十名披甲七百六十名】弓匠八名铁匠八名
　　经制官马一百七十八匹兵马二千四百匹嵗共支俸饷米折马干等项银壹拾万叄千壹百肆两捌钱贰厘伍毫
　　北鎭兵制
　　鎭守河北总兵官一员驻劄懐庆府【康熈七年移驻开封府另设懐庆叅将八年叅将即奉裁总兵官仍驻懐庆】标下左右二营管辖卫辉营开封营河南营嵩县营王禄店营磁州营雍正三年以陜州面山负河地属扼要
　　准廵抚田文镜题増设陜州营【旧系河南营千总分防今千总改防渑池新安
　　宜阳而另设守备把总等员为一营】
　　雍正四年因磁州改归直
　　准廵抚田文镜题移设彰徳营【以磁州营原有官兵及雍正三年改属河南之
　　内黄县官兵移设】
　　标下左营逰击一员守备一员经制千总二员【驻防本城一员原防济源今改防清化鎭一员】外委千总一员【协防济源雍正七年新制各营汛同】经制把总四员【驻防本城一员分防修武一员原武一员原防清化镇今改防济源一员】外委把总四员【协防本城一员清化鎭一员修武一员孟津一员雍正七年新制各营汛同】
　　标下右营逰击一员守备一员经制千总二员【驻防本城一员分防武陟一员】外委千总一员【分防宜阳】经制把总四员【驻防本城一员分防孟县一员温县一员登封一员】外委把总四员【协防武陟一员孟县一员温县一员巩县一员】
　　经制兵丁一千五百四十九名【内马兵三百二十六名步兵一千二百二十三名】
　　经制官马六十匹兵马三百二十六匹
　　嵗共支俸饷米折马干等项银貮万千伍百壹拾捌两陆钱肆分玖厘壹毫玖丝
　　管辖卫辉营参将一员驻劄卫辉府守备一员经制千总二员【驻防本城一员原防辉县新乡今改防淇县一员】外委千总一员【协防封邱】经制把总三员【分防获嘉一员胙城一员原防淇县今改防辉县新乡一员】外委把总三员【协防本城一员新乡一员陈留一员】雍正三年直濬滑二县改属河南卫辉府原有官兵并归卫辉营经制千总二员【分防濬县一员滑县一员】
　　经制兵丁六百二十四名【内马兵一百三十三名步兵四百九十一名】经制官马二十六匹兵马一百三十三匹
　　嵗共支俸饷米折马干等项银壹万貮千貮百叄拾貮两伍分防厘毫叄丝
　　管辖开封城守营都司佥书一员驻劄开封府守备一员经制千总二员【分防杞县陈留兰阳仪封一员延津封丘阳武一员】外委千总一员【协防河隂】经制把总三员【分防朱仙鎭一员荥泽中牟一员荥阳河隂汜水一员】外委把总四员【协防兰阳一员仪封一员中牟一员汜水一员】
　　经制兵丁七百四十六名【内马兵一百四十八名步兵五百九十八名】经制官马一十八匹兵马一百四十八匹
　　嵗共支俸饷米折马干等项银壹万叄千伍百捌拾两陆钱叄分捌毫捌丝
　　管辖河南城守营叅将一员驻劄河南府【顺治十八年奉裁设都司佥书一员雍正三年以河南府地旷兵单廵抚田文镜　题准裁去都司复设叅将】守备一员经制千总二员【原防汝州鲁山郏县寳丰今改防汝州郏县登封一员原防陜州灵寳阌乡今陜州另立营汛改防渑池新安宜阳一员】外委千总一员【协防寳丰】经制把总三员【驻防本城一员原防登封巩县偃师孟津今改防巩县偃师孟津一员原防宜阳渑池伊阳新安今改防鲁山寳丰伊阳一员】外委把总四员【协防登封一员郏县一员新安一员伊阳一员】
　　经制兵丁六百四十八名【内马兵一百三十四名步兵五百一十四名】经制官马二十二匹兵马一百三十四匹
　　嵗共支俸饷米折马干等项银壹万貮千壹百防两叄钱陆分叄厘捌毫丝
　　管辖彰徳营都司佥书一员驻劄彰徳府【即磁州营移设】守备一员经制千总二员【原驻防本城一员今带领城外汛兵及磁州城守兵俱移属直磁州驻防原防武安一员今改防临漳】外委千总一员【协防阳武】经制把总四员【分防汤隂一员林县一员原防临漳今改武安一员雍正三年増改属河南之内黄县原分防一员】外委把总二员【协防涉县一员协办本营一员】经制兵丁四百六十七名【内马兵九十九名步兵三百六十八名】经制官马十八匹兵马九十九匹
　　嵗共支俸饷米折马干等项银捌千防百捌拾叄两防钱叄分防厘捌毫叄丝
　　管辖嵩县营守备一员驻劄嵩县雍正三年廵抚田文镜因山险兵单　题増经制把总二员【分防永寜一员卢氏一员】
　　经制兵丁一百五十九名【内马兵三十三名步兵一百二十六名】经制官马八匹兵马三十三匹
　　嵗共支俸饷米折马干等项银千捌百叄拾两壹钱壹分丝
　　管辖王禄店营守备一员
　　经制兵丁一百二十一名【内马兵二十五名步兵九十六名】经制官马四匹兵马二十五匹
　　嵗共支俸饷米折马干等项银千壹百陆两钱防厘叄毫肆丝
　　管辖陜州营守备一员驻劄陜州【雍正三年新设】经制把总二员【分防灵寳一员阌乡一员雍正三年新设】
　　经制兵丁三百四十名【内马兵七十二名步兵二百六十八名】经制官马八匹兵马七十二匹
　　嵗共支俸饷米折马干等项银防千壹百壹拾陆两陆分陆厘
　　南鎭兵制
