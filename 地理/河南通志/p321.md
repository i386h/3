<!-- { "loadSidebar": true } -->
　　李乘云字腾洲直高阳人举人崇祯十四年以佥事巡按大梁涖禹州时大饥中州郡县大半从贼乘云昼夜防御闯寇拥众十余万薄南城乘云率居人坚守冦旋攻西城扳縁而入遂被缚贼叱之跪大骂因磔之越三日民收其尸面色如生后归葬州民无不泣送者
　　孙传庭字伯雅山西代州人进士天启元年任永城知县调知商邱雄才卓荦文武并裕地方利弊靡不备悉崇祯十六年督师河南五省防大帅贺人龙拥众数万欲叛公诱其来谒斩之遂收其众寇数捷值大雨七日粮饷不继师溃回潼闗寻血战死
　　曹文诏山西大同人勇毅有智略积功至游击流寇蜂起以总兵冦河南袭破贼于偏店村贼围涉县又破之于黎阳围乃解文诏去河南贼于山西贼旣累败避文诏锋多流河北庄烈帝命文诏追讨击之于怀庆紫陵村馘其魁滚地龙又追斩老囘囘于济源贼急诈乞降旋渡渑池南遯文诏改大同总兵崇祯七年寇氛益炽河南祸尤剧兵部议敕文诏驰八年由阌乡取山路至雒南商州直捣贼巢后以众寡不敌自刎于军自流寇始起秦晋文诏与贼大小数十战斩级无算忠勇为明季良将第一赠太子太保左都督赐祭葬汤九州江南石埭人崇祯时为昌平副总兵六年夏流贼大扰河北畿南命九州协与左良玉等屡破之贼渡河而南其冬大败过天星于吴城镇追贼闯天王等五华集又败之七年击贼嵩县之潭头以功加署都督佥事九年二月贼走登封石阳闗与伊嵩贼合九州期良玉夹击良玉半道遁去九州以孤军千二百人由嵩县穷追败寇四十余里悮入深崖遇贼数万据险攻围九州势不敌夜移营为贼所乘遂战殁数日有居民见九州以十余骑来面目尽血止官廰云汤镇兵败过此役夫方进食忽不见廰壁有新题墨痕末云空有游魂徧九垓相传为英爽不冺
　　郑崇俭字大章山西平阳人进士河南推官平反无寃逺近颂之歴陞兵部右侍郎兼右佥都御史总督三边
　　高名衡字仲平山东沂州人进士崇祯十五年巡按河南以御贼功即晋巡抚后流贼久困开封城中食尽至一螬虫值二金犹固守贼愤决水灌城遂引去乃奉防防周藩北渡
　　王汉字子房山东掖县人进士十六年以佥都御史巡抚河南时刘超反永城躬往捕之遇害先知河内多惠政修城寇邑民徳之
　　陈潜夫浙江钱塘人举人明末授开封推官陞河南巡按时闯贼残破之余民各筑砦堡彼此攻杀潜夫以顺逆祸福晓谕民得安堵闯贼据闗中郡县徧置伪官潜夫协同总兵刘洪啓兴平伯高杰将恢复中原值京师失守痛哭失望归江南防方兴东林党诏下狱寻卒
　　凌駉江南歙县人进士崇祯末年为兵部职方司后巡抚河南驻节归徳闻流寇陷京师与侄润生俱自缢死
　　皇清吴景道辽东人顺治二年由布政使陞巡抚驻节杞县歴任十载招抚流民开垦荒芜擒南阳大盗闗索等大同总兵姜瓖反势张甚景道防河严肃民頼以安曹濮之乱委总兵高第绥辑归徳秋毫不扰潜擒李化鲸余党加尚书归卒康熈十五年祀名宦
　　朱昌祚辽东人三省总督秉性忠贞端己率属严饬将士兵民戢和后以寃死寻得白予祭葬諡勤愍康熙五十五年祀名宦
　　张应祥辽东盖州人明末寜南侯标下副将率兵投诚歴陞汝南总兵加衔右都督世袭二等阿逹哈哈番奉
　　防入籍南阳数遭寇乱白骨遍野应祥先修城池次筑庐舍次设营房更捐义塜埋枯骸遇荒则倾囊以济南阳兵威渐张叛贼王光泰等相继翦平疆宇肃清尤喜劝人读书雍正七年祀名宦
　　罗文现奉天广寜人任南汝道佥事给牛种辟荒芜遇歉嵗捐赀施粥所全活者无算禁差徭恤闾阎去后民犹思之康熙四十八年祀名宦
　　许得功辽东开原衞人顺治二年以左都督镇汝南时军垒初立诸事草创得功竭力营办什伍精严遂成巨镇又御军有纪民得安堵康熙四十七年祀名宦
　　金玉和辽东人初为河北总镇值闯贼大举环攻怀庆及诸属玉和鼓勇迎战身先士卒为流矢所中复陷泽中遂被害后得尸战所归塟
　　申朝纪辽东人顺治初以河北道驻怀庆闯贼十余万来攻人人恟惧朝纪神色整暇部署井井分守郡城每女墙兵一民一戒勿哗哗者死贼周走呼曰城陷矣一人偶动朝纪即手斩以徇守者益肃贼帅繁缨白马于濠间指挥攻围状朝纪令以飞礟击之应手毙围遂解追奔得级无算
　　亢得时满洲籍山西崞县人顺治二年任巡抚号令严肃吏民守法捐俸置学田二百六十亩延师造士文风蔚起康熙九年祀名宦
　　丁文盛辽东人顺治四年任按察使用法平允囚无寃狱驻劄兰阳防民造士政绩尤多人怀其徳祀名宦
　　涂廓辽东人顺治四年兵巡河北道副使性明爽政事一本至诚时山东贼刼武安诸县廓率兵士杀躬冒矢石遂遇害
　　胡士梅锦州人顺治五年任祥符令时汴城被河决之害暂驻城东扫头集士梅招流移问疾苦新安十三寨之民頼以全活者甚众顺治十年以赤城同知陞河南屯道劝垦有方辟地千里增课二十七万举卓异后祀名宦
　　刘三元辽东人顺治五年分守河南时疮痍未复加意抚绥尤轸念学校十年陞按察使
　　于时跃辽东沈阳人顺治六年任分守河南道清操无两应变如神吏畏民怀境内大治歴陞巡抚祀名宦
　　张存仁辽东人收平浙闽有大勲顺治七年草寇啸聚山东榆园蔓延河南存仁总督直河南山东三省抚有方寇遂屏迹百姓安堵立石颂之楼希昊辽东人顺治九年以参政分守南汝时贼党吴加寛于七等煽乱希昊率叶县知县许鸿翔平之
　　李愫江南华亭人进士顺治十年任河南提学道考校公明拔取孤寒尤严惩劣生详正祀典以忧去行李萧然僚属助之赀乃得归祀名宦
　　张天植浙江秀水人顺治己丑进士第三人顺治十一年由按察佥事董学政甄别人才精选拔防乱以来文风自此渐开
　　李防祖辽东人顺治十一年任三省总督首除私派严禁防兵弭盗有法尝单骑晓谕剧盗盗皆化服祀名宦
　　桑芸山西榆次人进士顺治十二年以叅政守南汝锄暴恤良颂声载道十六年迁河南右布政沈荃字绎堂江南华亭人顺治壬辰进士第三人顺治十三年由翰林出为按察司副使分巡大梁道时学宫多燬圮荃捐俸鼎新圣贤祠墓力为兴复频年河夫栁束及军需浩繁荃为详请禹郑十余州县得减三分之一以忧去士民为建碑立祠王勰浙江嘉兴人顺治壬辰进士十三年以翰林检讨为提学副使凡所取皆绩学之士以劳瘁卒官
　　王原膴直真定人顺治十三年以叅政守大梁寻陟臬使慎持邦宪苞苴屏絶折狱明敏又禁革奸行商贾辐辏祀名宦
　　于鹏举江南金坛人进士顺治十五年由翰林任雎陈兵巡道招流亡给牛种垦万余顷祀名宦李昌祚湖广汉阳人顺治壬辰进士十六年由翰林任河北道叅议除奸蠧禁私派筑堌阳堤以御黄河濬广济渠以分沁水民頼其利
　　张瑞征山东莱阳人进士顺治十六年任南汝道不数月平定光商巨寇士民頼以安辑
　　徐化成奉天人先任光州招集流亡民获安堵有巨憝张可大罗平等负固山寨设计擒之顺治十六年陞河南左布政藩署自罹河患移驻雍邱康熙二年始归省防以旧仁和藩府改建捐俸庀材民无工费之扰
　　张自涵山东平原人进士顺治十七年以右叅议分守河南道清操自励不名一钱饬吏安民尤多政绩
　　张自徳辽东籍丰润人康熙元年巡抚河南明末防城公署罹闯贼决水圮废
　　国初移驻杞县自徳请开事例缮完城墉剏建各署不烦民力而工用俱足其他善政累累传颂人口祀名宦
　　蔡含灵字子虚直寜晋人进士康熙元年以佥事分巡睢陈道厘正赋役戸口均平署臬篆热审三百六十余案多所平反以劳瘁卒官祀名宦张九征字公选江南丹徒人进士康熙三年任提学道识鉴渊澄黜陟允当士皆悦服请托不行檄各郡邑修葺学宫增置社学广置书籍于庠序聴诸生就读凡境内陵墓祠宇有闗名教者俱加葺治以潘岳忠孝两亏详请燬祠搜访殉难各名臣姓氏亟为表章举卓异祀名宦
　　史逸裘字云次浙江仁和人进士康熙七年提学中州考校公明所拔多单寒士教诸生以孝弟忠信为首务又檄郡县有忠孝节义立行申报转请题旌以发潜徳祀名宦
　　佟凤彩辽东人先任河南粮道康熙十一年任巡抚疏请修筑河工尽出官雇不费民力又请罢协济楚省挽豆之役葺大梁书院购书置田延师课艺士风丕变康熙五十年祀名宦
　　范周江南吴县人进士康熙十一年任粮储道节减漕项耗银三万余两报明从优议叙随以内陞去康熙四十二年祀名宦
　　郎永清辽东人康熙十三年任布政使防理抚题豁灵宝荒地宿逋又力请拨协楚米改解折色民便之祀名宦
　　王永誉辽东人康熙十三年任提督时遣禁旅收总兵蔡禄于怀庆永誉由孟津渡河为犄角势兵至擒之不烦血刃严戢部伍闾里晏然怀人徳之为生祠以祀
　　石琳满洲人康熙十三年任按察使貌稽辞聴洞烛若神己未嵗禁旅南征驻牧于汴时当麦秋琳与统军约令其旷野为垒不得入市琳坐其帐中四十余日及去民得获麦琳之力也
　　黄标奉天人康熙十四年以按察副使管河道先守开封府稔知利弊自是整理河务戢寜不扰节用恤民人皆称便
　　庄朝生江南武进人进士康熙十五年任提学道冰洁自矢人无敢干以私者培士气正文体士人颂之祀名宦
　　吴子云字五崖江南桐城人进士康熙十八年任提学道正文体絶弊窦拔单寒士论归之祀名宦项一经湖广汉阳人进士康熙十九年以副使分巡南汝道持躬平和临事则毅然有守喜奨士力培文风其修葺桥梁禁革夫头诸善政汝民至今思之
　　王日藻字印周江南华亭人顺治乙未进士康熙二十一年以副都御史巡抚河南先任管河道素知中州民困以兑运累民疏请永折报可之日八郡若更生又恤堡夫树堤栁人皆呼为王公新栁云
　　林尧英福建莆田人进士康熙二十一年任提学道杜絶请托务拔单寒置嵩阳学田肄业者頼之祀名宦
　　蒋伊字谓公江南常熟人进士康熙二十四年任提学道严絶苞苴有暮夜投金者面唾之愧服而去居平严以律己厚以待人考校所至车马供给不扰民间　文庙及名贤祠墓多捐俸修葺繙阅试巻辄至达旦以劳瘁卒官两河人士皆为防伤一时挽诗有百世师恩千防泪两河宦槖几篇文之句祀名宦辛丑嵗孙涟复视学中州公明亦克绳武
　　张润民山西夏县人进士康熙三十年任督学杜请托絶苞苴衡文造士一秉至公所取多知名士士人至今思之祀名宦
　　顾字伊在顺天大兴籍江南长洲人进士康熙三十二年任河南巡抚寛协运以恤民艰轸漕累而归官办慎刑狱正士风口碑载道祀名宦李辉祖正黄旗人康熙三十四年任巡抚下车三日视学明伦堂训诲诸生首申忠孝大义饬行通省严禁私派重耗民甚怀之康熙五十四年祀名宦
　　李国亮奉天海城人康熙三十五年由河南布政使陞本省巡抚首教化敦实行建修书院延请名宿以训课士子人文蔚起饬武备劝开垦除私派禁陋规河工夫役栁梢俱出官办不以扰民祀名宦
