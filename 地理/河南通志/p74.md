<!-- { "loadSidebar": true } -->
　　浚水【旧在城北竹书纪年梁王三十一年始为大沟于北郭以行圃田之水像而仪之曰浚仪志云城西三十里有寒泉陂诗所云爰有寒泉在浚之下后为汴水所夺】
　　蓬陂【即蓬泽也在县东南二十四里亦名蓬陂坞亦名蓬闗周显王六年秦孝公使公子少官帅师防诸侯于蓬泽以朝王即此唐天寳六年改为福源池亦滙水之区也】
　　董家堤沟【在县西北五十里长二千五百九十六丈寛二丈深五尺雍正八年开】王卢集太黄堤北沟【在县东北五十里长二千五百六十三丈三尺寛一丈五尺深五尺雍正八年开】
　　塌河崖太黄堤北沟【在县东北九十里长三百二十丈寛一丈五尺深五尺雍正八年开】
　　塌河崖王家琉璃寺后太黄堤内新建涵洞一座【在县东北南北长四丈五尺口门髙二尺口寛一尺八寸雍正八年剏建】
　　王卢集后太黄堤内新建涵洞一座【南北长五丈六尺口门髙二尺口寛一尺八寸雍正八年剏建】
　　陈留县
　　鲁沟【在陈留杞县界源出祥符之蓬泽为众水所趋】观省陂【在县东方广四十里溉田百顷】
　　黄河故沟【在县南西自祥符县交界韦政起东至通许县交界止长四千零九十二丈寛二丈深五尺雍正五年濬】
　　沙沟【在县北西自祥符县交界小营起东至杞县交界止长五千七百四十五丈寛二丈深五尺雍正五年濬】
　　县北沟【西自祥符县交界崔家楼起东至董家楼前杞县交界止长五千三百二十丈寛五尺深五尺雍正五年濬】
　　岔沟【在县北自郭家庄后起至张家庄止长一千八百丈寛二丈深五尺泄水归入鼎新集渠内雍正五年濬】
　　东北沟【在县东北自段家寨东起至刘家寨后入小新渠长六百五十丈寛五尺深四尺雍正五年濬】
　　英儿府沟【在县东北自本村起至冯家庄后入大沟长四百一十丈寛五尺深五尺雍正五年濬】
　　杞县地方有陈留沟一道【自杞县冯家庄南起至武家庄前止计长二百三十二丈寛六尺深二尺五寸雍正五年濬】
　　县杨栁河内有陈留沟渠一道【自杞县张家坟起至泥沟村止长八十五丈又自泥沟村北起至杞县沟止长二十丈寛一丈五尺深五尺雍正五年濬】
　　杞县
　　白阳陂【在县东蓄水灌田】
　　汉隄【在县北汉王景所筑以障水者又北五十里有隋隄大业巾所筑自大梁至灌口】东官道沟【在县东自东堤外起至睢州交界止长三十里两旁沟寛四尺深三尺雍正五年开】
　　西官道沟【在县西自西堤外起至陈留县交界止长三十里两旁沟各寛四尺深三尺雍正五年开】
　　南官道沟【在县南自傅家集东起至李家店止入睢州石家河长十五里寛一丈深五尺雍正五年开】
　　北官道沟【在县北自西淝寨起至程家寨东南入挑河内长十里寛八尺深五尺雍正五年开】
　　东北官道沟【在县东北自堤外起至睢州界萧家营止长二十五里两旁沟各寛三尺深三尺雍正五年开】
　　通许县
　　【阙】沟【在县东南二十里古蔡河故道今为泄水之区】青冈沟【在县东南二十里邑东南多水患康熙三十八年挑挖大沟至马厰河水患稍泄雍正五年又挑至练城地方寛一丈五尺】
　　练城沟【自本地方起至陈家集地方阎台止寛一丈深五六尺不等雍正五年开】陈家集阎台沟【自本地方起至罗家洼止寛一丈五尺深五六尺不等雍正五年开】罗家洼沟【自本地方起至栗七冈地方安子岭止寛一丈五尺深五六尺不等雍正五年开】
　　栗七冈安子岭沟【自本地方起至黒旺营陈家庄止寛一丈五尺深六七尺不等雍正五年开】
　　黑旺营地方陈家庄沟【自本地方起至穄子冈万彩岭入杞县境李家桥止寛一丈五尺深六七尺不等雍正五年开　以上诸沟俱在县东南】
　　太康县
　　髙明沟【在县南】莲花池【在县西】五子潭【在县西】响水沟【在县西】渌渌湾【在县东南】十里湖【在县东北】黄米口【在县东】白波洼【在县西南】庙冈洼【在县西南】江陵洼【在县西】内冈洼【在县西北】大鱼洼【在县西】侯陵洼【在县西】芝麻洼【在县西北】大仓洼【在县西北】砖笼洼【在县北】雅巢洼【在县西北】鱼梁洼【在县西北】桂冈洼【在县西北】韩家洼【在县东北】师家洼【在县东以上皆受水之区也大者数百顷小者数十顷其水经年不涸万歴间县令雷沛开濬沟渠令与河通民乃无患】
　　坡河【在县北四十五里上接杞县铁里河自大吉冈地方交界起入境至马厰集东刘家桥止长八十一里寛八尺一丈不等深二三尺引水入涡河雍正五年濬】
　　旧黄河【在县北四十五里上自髙贤集地方交界起至刘家桥止长九十里河形之内旱则耕种涝则泄水流入陈州地方雍正五年濬】
　　燕城河【在县西北七十里上自通许县地方交界起下至樊哙口河长四十里寛一丈二三尺深二三尺不等又自樊哙口至丁家桥东长六十里寛二丈八九尺至三丈不等深四五尺引水入涡河雍正五年濬】
　　李波河【在县东南二十里自本境徐家等洼起至张家桥止长五十里寛一丈一二尺深三四尺不等引水入陈州地方雍正五年濬】
　　李贯河【在县南二十五里自本境白波洼起由老塜集东至岳家桥东止长五十二里寛一丈四尺深三四尺引水入陈州地方雍正五年濬】
　　栁舍河【在县西南三十里自本境李家洼起至马家庄西南长二十五里寛一丈四五尺深五尺引水入西华县地方雍正五年濬】
　　清水河【在县西北七十里自扶沟县地方交界起至丁家集西南止长六十里寛二丈四五尺深三四尺不等引水入陈州地方雍正五年濬】
　　尉氏县
　　长明沟【在县西南四十五里又名蔡泽陂又名皛泽陂东西五里南北十里与太沟合雍正五年濬】
　　太沟【在县西南十五里上接洧川县交界自夏家庄起下流合归康沟止长二十五里寛三丈深八尺泄水入于河雍正五年濬】
　　康沟【在县西北上接中牟县交界下至红石桥合归贾鲁河长九十二里寛三丈深八尺以泄田间之水雍正五年濬】
　　新渠【在县西上接洧川县交界起下至洧川交界止长八里寛八尺深五尺泄水雍正五年濬】旧渠【在县西上接洧川县交界起下归康沟止长二里寛八尺深五尺泄水雍正五年濬】青泥沟【在县西南上接洧川县交界起下归康沟止长五里寛八尺深五尺泄水雍正五年濬】
　　明瑞新沟【在县西南上接洧川县交界起下归青泥沟长五里寛八尺深五尺泄水雍正五年濬】
　　旧渠【在县西北上接祥符县交界自天支陂起至康沟止长四十三里寛二丈深七尺泄水雍正五年濬】
　　洧川县
　　洧堤【自县西北起东南至鄢陵县交界长四十余里以障洧水民受其利】
　　小青河堤【小青河在县西门外首受大沼水至城西南流入于洧大沼视青河之通塞通则大沼由小青而防于洧塞则沼水泛溢漂没禾稼康熙二十八年县令张世绶疏其故道髙其隄防而水患无】
　　大沼【在县西北三里纵横二百余顷又名杨家湖四旁之水借此为滙注之区】杜公河【在县西其先由洧水冲决因渟为水渠数十里每逢秋霖多淹没万歴间邑令杜縻为疏通利导水有所归居民咸利因呼为杜公河云】
　　渐陂【在县北二十里周围广数里即穆天子传饮于洧上钓于渐泽是也今名为指泽陂蓄纳众水】
　　朱家湖　　黄家湖　　秦家湖　　张都坡李屠陂　　换赤陂　　撒八儿陂　司家沟史家潭　　黑龙潭【俱在县东】马家潭　　王家潭【俱县东南】任家陂【在县南】雁子陂　吕村陂【俱县西北】王家陂【在县西】萧家陂　　饮马陂　宋村陂　　大罗陂小罗陂【俱在县北】
　　以上诸湖陂为潦水归宿之所故髙原之田不忧水患
　　龙王波渠【在县西南自龙王波北入双洎河长四里寛一丈深一尺雍正五年濬】引龙河渠【在县西北下流入小青河并归双洎河长三里寛八尺深五尺雍正五年濬】红奔波渠【在县西北下流入小青河并归双洎河长五里寛八尺深五尺雍正五年濬】文家波渠【在县西北下流入蛰龙河并归双洎河长五里寛五尺深三尺雍正五年濬】明瑞波渠【在县东北下流入尉氏境长二里寛一丈深五尺雍正五年濬】石家波渠【在县东下流入杜公河长二里寛七尺深六尺雍正五年濬】薛家波渠【在县西下流入蛰龙河并归双洎河长二里寛八尺深八尺雍正五年濬】梁家湖渠【在县东下流入朱家湖长二里寛八尺深六尺雍正五年濬】路家波渠【在县西北下流入大罗陂并归复清河长二里寛七尺深五尺雍正五年濬】陈石家波渠【在县东北下流入谭家河幷归康沟河长五里寛八尺深五尺雍正五年濬】
　　空心波渠【在县西北下流入小青河并归双洎河长一里寛六尺深五尺雍正五年濬】鄢陵县
　　双洎河堤【在县北自尉氏县交界起至扶沟县界止长四十五里】温家潭【在县西北十八里以潴田间之水】
　　汨罗江干河【在县南门外上自城西南角海濠起至本境张伏村东入扶沟县界长二十五里寛一丈深四尺雍正五年濬】
　　海红沟【在县南十里上自本境杨家坡起至郭家营东南入三道河长十五里寛八尺深三四尺不等雍正五年濬】
　　三道河干沟【在县南二十里北道上自本境黄龙村坡起至屯沟西入清流河长五十里寛二丈深四五尺不等　中道上自本境所村西许州交界起至屯沟西入清流河长六十里寛一丈五尺深四五尺不等　南道自本境明义村起至阎段村入清流河长六十里寛二丈深四五尺不等雍正五年濬】
　　泄蓄沟【在县西南二十五里自本境孙家庄前坡起至冈周家庄入玉带河长五里寛八尺深二尺雍正五年濬】
　　玉带干河【在县南三十里上自本境许由寺前坡起至阎段村入清流河长五十里寛一丈三四尺深四尺雍正五年濬】
　　盘溪沟【在县西南三十五里上自罗寨西坡起至顺羊村入清流河长八里寛七尺深三尺雍正五年濬】
　　清流河【在县南四十里上接许州沟陂之水入本境钱家桥北起至周家桥迤下入西华县界长七十余里寛五六尺深七八尺不等雍正五年濬】
　　流颍河【在县南七十里上接临颍石梁河入本境和刘村合河口起至青龙口入西华县界长五十余里寛七八尺至一丈不等深八尺雍正五年濬】
　　扶沟县
　　大浪沟【在县西南屈冈之东】
　　二浪沟【在县西三十五里屈冈之西下达防陵陂与大浪沟合宋程明道为扶沟令开二沟以泄西南积水入西华县之史家湖民受其利】
　　庙头村沟【在县西北自本村起至县北闗外龙桥止长三千四百八十三丈一尺寛一丈深八尺雍正五年濬】
　　半截河沟【在县西北四里自尉氏县黄家冈起至扶沟县境内止长三百六十丈引水入贾鲁河寛三丈深一丈雍正五年濬】
　　中牟县
　　圃田泽【在县西北七里即诗所谓东有甫草是也东西五十里南北二十六里为泽者八为陂者三十六】
　　南海子支河二道【一自西城角转东至七里铺小清河止长十余里　一自渔津口向东北亦至小清河止长五里二百二十步】
