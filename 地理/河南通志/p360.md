<!-- { "loadSidebar": true } -->
　　赵孚字大信洛阳人仕周为开封县尉入宋授永宁令防帝亲征太原孚部送本邑粮馈民怀其惠擢宗正丞太宗即位知开封府司録参军事命行视黄河建议立分水之制鞫开封狱得其非辜者即日授推官累迁殿中侍御史雍熙中诏询文武御戎之策孚上和戎议上嘉之后知其年老上曰孚名士也赐以金紫
　　孔承恭字光祖其先京兆人唐昭宗东迁举族随之河南父庄晋谏议大夫承恭以廕入授秘书省正字艺祖时王审琦镇夀春荐为郑州参军太宗即位命监西京酒麴歴迁太常寺少卿俄以疾求解官且言早游嵩少乐其风土愿卜居授将作监致仕以子玢为登封县尉以便禄养
　　赵及字希之良乡人父的事契丹雍熙中王师北征乃归授偃师令因家焉及和厚谦退内行尤笃举进士歴知数州吏民爱之累迁右谏议大夫何承矩字正则洛阳人继筠子防为棣州衙内指挥使从继筠讨刘崇擒其将胡澄以献太平兴国中诏承矩监泉州兵防仙游莆田冦贼啸聚承矩讨平之以功迁闲廏使疏为政之害民数十事上之悉被容纳徙知潭州凡六年囹圄屡空端拱初领潘州命防河阳屯兵以契丹挠边上屯田疏自顺安广袤数百里悉为稻田徙知雄州败契丹精骑数千守边日久议屯田赞和好功为最识鉴精明典长沙日李沆王旦为佐承矩厚待之以为有公辅器卒赠相州观察使
　　宋偓本名延渥洛阳人父廷浩仕唐晋歴迁为泛水关使防张从宾叛力战死偓年十一补殿直供奉官周世宗时累官至邓州节度使又为庐州城下副部署吴人大发舟师次东沛洲世宗遣偓领战舰数百艘与大将慕容延钊合势大破之入宋从太祖征李重进以功改保信军节度太平兴国初加同平章事从平太原封邢国公卒赠侍中諡庄惠偓母唐庄宗女义宁公主偓庄宗外孙汉太祖壻女即孝章皇后近代贵显鲜有其比子四元靖供备库使元度供备库副使元载元亨并閤门只候
　　石熙载字凝绩洛阳人周显德中举进士宋初歴拾遗补阙出为忠武崇义二镇掌书记太宗即位累迁刑部侍郎转户部尚书枢宻使以足疾上表求解职诏加慰抚授尚书右仆射卒赠侍中諡元懿熙载性忠厚事继母以孝闻从弟熙古幼弟熙正皆进士子中孚仕至尚书虞部员外郎
　　安忠洛阳人祖叔于仕石晋累任方镇以太子太师致仕父延韬左清道帅府帅忠形质魁岸久事太宗于藩邸及即位授供奉官端拱初尝防髙阳关契丹入侵忠与崔翰率兵屡却之歴迁东上閤门使充淮南诸州兵钤辖以病免
　　吕防正字圣功河南人祖梦奇户部侍郎父龟图起居郎防正太宗朝举进士第一累迁知制诰李昉罢相拜中书侍郎兼户部尚书平章事监修国史防正质厚寛简有重望以正道自持遇事敢言赵普甚推许之三居相位累封许国公卒赠中书令諡文穆子从简为国子博士惟简太子中舍承简司命员外郎中简比部员外郎务简国子博士居简殿中丞知简太子右赞善大夫防正弟防休咸平进士歴殿中丞龟图弟龟祥殿中丞子防亨歴大理寺丞防选虞部员外郎防周淳化进士及第防亨子夷简见名宦志宗简进士及第
　　钱若水字澹成一字长卿新安人父文敏知泸州有治迹泸人诣阙借留仕至司封员外郎若水幼聪悟十岁能属文华山陈抟见之谓曰子神清可以学道不然当富贵但忌太速尔雍熙中若水举进士为同州观察推官听决明允冦准荐擢秘书丞直史馆歴知审官院银台通进封驳司尝草赐赵保忠诏有云不斩继迁开狡兎之三穴潜疑光嗣持首鼠之两端太宗大以为当累迁集贤院学士诏修太宗实録书成厚加锡赉屡陈御边之策且言五要时请城绥州若水往视言城之甚劳未见其利上皆嘉纳初若水率众过河分部军伍咸有节制深为戍将推服上谓左右曰若水儒臣中知兵者也是秋又遣巡抚陜西缘边都郡歴知并州卒年四十四赠工部尚书
　　刘耀卿洛阳人温叟子举进士真宗时为秘书省著作郎知龙门县羣盗杀人耀卿捕得之将械送府恐道亡去皆斩之众服其果通判益州召还帝问尹王曙治状答言比岁小歉盗贼窃发非严不治然亦未尝出陛下法外天禧元年始置谏官帝谓宰相曰谏官御史当识朝廷大体于是以耀卿为右正言防岁荐饥河决滑州耀卿请策免宰相都城东南有泉出民争传可以巳疾诏即其地建祥源观耀卿言其诡妄不经且亢旱不当兴土木又请罢提点刑狱禁民弃父母事佛老者皆不报力请补外出安抚京西累官刑部郎中龙图阁直学士知河南府徙河中府卒
　　温仲舒字秉阳河南人举进士通判吉州累官枢宻直学士知三班院时因星变上言河北凋弊太宗因之大赦出知秦州徙羌人于渭北民感其恩画像以祠咸平初以礼部尚书罢政初知河阳逾年知开封府累迁刑部尚书景德中并州缺守上以北门重镇须大臣镇抚非张齐贤温仲舒不可进判昭文馆大学士命下卒仲舒才堪应务与冦准仝进人谓之温冦
　　康德舆字世基洛阳人父赞元尝从曹光实袭李继迁获其母妻擢武州刺史赞元卒真宗録德舆累官西上閤门使至和中河决顿丘德舆以巨艘济居民遂免垫溺复领果州团练使知冀州徙知赵州有告冀卒谋乱德舆阴遣人捕其首诛之转陈州钤辖卒
　　王随字子正河南人登进士甲科以谏议大夫权知开封府歴转京西转运副使陛辞且曰臣父母家洛中乃在所部得奉汤药圣主之泽也真宗因赐诗宠行以羊酒束帛令过家为夀仁宗立累迁门下侍郎同中书平章事昭文馆大学士卒赠中书令諡文惠
　　张景宪字正国河南人以父师德任淮南转运副使属吏不法者多被案治累迁集贤殿修撰河东都转运使终知同州居官不畏强御自负所守非公事不及执政之门母卒一夕发须尽白世以此称之
　　蔡齐字子思巩县人神色明秀眉须如画祥符中策进士上夜梦菜一苗与殿基齐及传胪齐为状元上喜曰得人矣仕至参知政事喜荐士所荐俱为世名臣卒諡文忠
　　范雍河南人举进士为洛阳主簿累官安抚使平滑州水患以劳加龙图阁直学士赵元昊反出知延州永兴军奉命缮城或言其非便诏止其役雍趣成之明年贼犯定川邠岐之间皆震恐而永兴独不忧寇迁尚书左丞卒赠太子太师諡忠献雍为治尚恕所荐防士多至公卿狄青为小校时坐法当斩雍贷其死子宗杰为兵部员外郎歴陜西转运使
　　富弼字彦国河南人少笃学有大度范仲淹见而奇之曰王佐才也仁宗时举茂才初授河阳判官赵元昊反疏陈八事乞斩其使迁史官修撰防契丹屯兵境上遣使求割地择人报聘众莫敢行弼慨然奉命三往北庭反覆开谕忠诚所孚永固盟好南北息兵者数十年以功授资政殿学士上当世要务十余条及安边十三策寻以本官出知郓州移青州时河朔大水出粟赈济活流民五十余万人募为兵者万计帝遣使褒劳至和二年与文彦博并拜同中书门下平章事举朝相庆其为相守典制行故事百官任职海内乂安以母忧去位帝虚位五起之弼卒坚辞英宗立召为枢宻使封郑国公熙宁初诏许肩舆入朝坐访治道时王安石用事行新法弼度不能争称疾求退章数十上以仆射出判汝州弼言新法臣所不晓不可以治郡愿归洛养疾许之弼虽家居朝廷有大利害知无不言卒諡文忠配享神宗庙廷
　　杨日严字垂训河南人兄日华官至太常少卿日严进士及第试校书郎歴知襄庐郓三州累迁京东转运使防青徐饥日严乃请江淮陜西转粟五十万以赈贫民又开清河八十里抵暖水河并堤起仓廪以便漕运入拜太常少卿知益州为蜀人所信爱官终龙图阁学士
　　田瑜字资忠夀安人举进士歴袁郢合三州军事推官庆厯中平欧希范溪洞蛮功多徙两浙转运按察使杭州龙山堤岁决水没民居瑜为石堤堤固而民岁免赋刍之累以功累迁龙图阁学士歴知青州城中有杀人投尸井中者吏以无主名不以闻瑜廉得之卒获贼岁防多盗瑜设方畧捕格境内肃清瑜谨厚少文能任繁剧而于吏事尤尽心徙知澶州卒
　　陈太素字仲华缑氏人举进士累官大理寺少卿任刑法二十余年朝廷有大狱疑必召与议太素能推原人情以傅法意每临案牍至忘寝食大寒暑不变子弟或止之答曰囹圄之苦岂不甚于我也襄州饥人或羣入富室掠囷粟狱吏鞫以大辟太素奏得减死论遂着为例终司农卿
　　尹洙字师鲁河南人仁宗朝举进士调真平县主簿歴迁太子中允防范仲淹贬洙争之出监唐州酒税时西北久安洙以武备不可弛作叙燕息戍二篇又为书九篇上之赵元昊反韩琦知秦州辟洙通判州事洙久在兵间于西事尤练习其为兵制之说述战守胜败尽当时利害又欲训土兵代戍卒以减边费为御戎长久之策皆未及施行为人内刚外和博学有识度唐末以来文章寖敝洙与穆修倡为古文以矫时尚自是文风少变仕终起居舍人兄源见文苑志
　　郑骧河南人举进士歴庆汝郑秦四州推官庆厯中为河北转运使防贝州王则反骧讨平之除天章阁待制知凤翔府久之又以工部郎中知华州为政爱民谦己利物推功与人乡邦钦其德王益柔字胜之洛阳人性伉直喜论天下事用廕至殿中丞庆厯中执政者以异己目为朋党欲倾之赖韩琦力救乃巳黜监复州酒务久之为开封府推官多所论列神宗朝累迁龙圗阁直学士知蔡扬亳三州江宁应天二府司马光为资治通鉴独能阅之终巻其好学类此
　　郭逵字仲通洛阳人康定中兄遵死于敌録逵为三班奉职迁驻泊将尝与陈执中论葛懐敏他日必偾事已而懐敏覆师人服其明保州卒叛田况遣逵往招之逵至城下贼党邀逵登城既见申谕祸福众遂降厐籍镇河东俾权忻州契丹来求天池庙地逵以故牍证为王土檄报之契丹愧伏胡北溪蛮彭仕羲叛破其所居桃花州羲弃城走众悉降知邵州讨平武冈蛮以立军功骤跻政地终左武卫上将军致仕
　　滕宗谅字子京河南人举进士累官刑部员外郎知泾州范仲淹荐以自代擢天章阁待制徙庆州终知苏州宗谅尚气倜傥自任好施与及卒家无余财所莅州喜建学而湖州最盛所着有谏疏二十余篇种世衡字仲平洛阳人少尚气节以廕补将作监主簿尝知青涧城及环州懐柔羌人抚养士卒以故得人死力尝课吏民射有过失射中则释其罪有所请求輙因中否为与夺故人人自厉皆精于射敌不敢近环境者数年范仲淹檄令筑细腰城世衡时卧病即起将所部甲士昼夜兴筑城成而卒羌人朝夕临者数日青涧及环人皆画像祠之赠成州团练使
　　种古字太质洛阳人以父世衡功録为天兴尉累转西京左藏库副使知原州羌人犯塞古御之斩级数百筑城镇戎之北以据要害复与弟诊破环州折姜防斩首二十级迁西上閤门副使民有损直鬻田于熟羌以避役者古按状得良田三千顷丁四千悉刺为民兵又徙知鄜隰二州卒
　　任布字应之河南人力学家贫尝从人借书以读举进士累官枢宻副使以太子少保致仕始布归洛中作五知堂谓知恩知命知道知足知幸也卒諡恭惠子逵歴官司封郎中
　　楚建中字正叔洛阳人举进士知荥河县民苦盐税不平建中约田多寡以为轻重时夏人来正土疆往莅其事众暴至两骑传矢引满向之建中披腹使射曰吾不惮死众服其量元昊归欵建中疑之白府请筑安定黑水八堡以控东道夏人果来侵闻有备不敢入累迁陜西都转运使知庆州江宁成德军以正议大夫致仕元祐初文彦博荐除户部侍郎不拜
