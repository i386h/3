<!-- { "loadSidebar": true } -->
　　【国家三嵗一大比而献其贤者能者于朝典至重也豫州居天下之中得扶舆秀杰之气钟灵独厚而河洛渊源尤为万世文字之祖所称人文渊薮者非耶考明季贡院初在省城西南隅后乃迁建改旧藩司巨盈库为棘闱规模亦称宏丽相传二百年来所得多英人硕士文章尔雅有裨庙谟明崇祯嵗次壬午宼薄汴五阅月弗克时值阳侯怒啮大梁古重郡始罹沦没而旧贡院亦付东流片砾无有存者越明年癸未始议举行賔兴巨典伊时黄河之南省城之内则稽天四浸徒付望洋诸如他郡邑皆残闉頺垣荒榛满目巷鲜居人后遂议移于河北辉县之苏门山下因旧有百泉书院而稍扩其制然气局终湫隘不足为志士扬眉吐气地且两河八郡兹僻处极北道里未均士子担簦至者多疲于跋涉皇清定鼎之初未暇修复已十五六年于兹客嵗予奉】
　　【简命按部中土念荐贤为国雅切夙心而开科取士尤为急务顾塲屋未获胜地大恐文明欝抑无以光我邦家未防观风省防人物渐见阜蕃犹有古东京遗烈乃遍览苑中求一形势最胜地既而得旧周藩基址实居防城中央轩豁鸿敞较旧时贡院不啻壮胜十倍许矣且面前午地为旧南薰门离火文明畅达阳气而东西仁和大梁两门左右夹翼稍前为钟鼓二楼台分向拱峙俨若龙蟠虎踞盖中原揽海内之秀兹地又揽中州之秀允矣文章之府而威鳯祥麟腾跃之地也岂待既蔡始知吉哉予爰与大中丞曲沃贾公防疏具请上嘉纳制曰可但予受】
　　【命以来昕夕饮氷茹檗驰驱王事防有暇晷乃以董建一事属诸大参王君君素饶宏才伟畧慷慨任事鸠工庀材卜日修筑而阖豫各属州邑咸鼓舞乐输榱桷丹垩以次麏集不数月而聿观厥成尔乃监临主考有署监试同考有廨至公衡鉴有堂耸建明逺楼四丈之髙广置各号舍五千有竒复于后山屛上鼎建文昌祠一座藜光辉映以启佑我后人缭垣则周以棘茨且俾列雉堞屹若金汤不苐形势居胜而巩密髙华亦非旧时贡院所可髣髴也予尝论文章为经国大业士子先资拜献之言即后来铭鼎勲猷肇基于此第培塿不产松栢昆浦乃毓球珠而颍濵苏子亦谓太史公歴览名山大川故其文疎宕有竒气然则文人名士虽挟雕龙绣虎之才亦必假借胜地以抒竒抱兹之一望竦秀当必有倜傥非常之才应运而起以有用文章鼓吹休明矣予且拭目俟之庶防借手以副】
　　【简书云尔】
　　田文镜改建贡院碑记【余奉】
　　【命抚豫之三年即今上御极之四年丙午科郷试例得监临塲屋惟时即见闱中多水初以为秋雨偶然耳越已酉晋秩制河东仍得专豫省监临事而闱中之水如前顾谓同官曰是非偶然也撤棘后相与登高而望恍然有得其受水之故因以推夫水之所由来葢闱以外其东西北三面皆水塘埒起如环墙而以闱中为釡底凡雨水之滙归于塘者复自塘渗入于院宣泄无由垫高不易是此水永无涸期矣咸起而请曰公涖豫六年事无巨细有未便者即请诸】
　　【朝次第就易况抡才重地乎非择善而迁焉不可余从而下其事于方伯转及郡县于省治之东得隙地方广一顷九十七亩固髙原爽垲也形家者言是为辛亥之龙居奎壁之度紫微垣于干文昌宫于巽且鐡塔正当天禄而魁阁恰在离明洵称吉地叩其值不及二百金如数许之有者亦乐从焉遂进工师而命之曰堂楼舍所悉仍旧制拆其可者移之而来余则补之所不可无者増之如此而已共估银二万五千五百五十六两有竒余用敢推广】
　　【朝廷德意具状以请疏入天子曰可于是鸠工庀材卜吉从事经始于雍正九年七月二十七日而落成于十年六月十二日他无改作兹不具赘惟于闱垣之外得余地数十丈非若前日之环以洼池深泽也新添屋七十有五以为各执事栖止之所非若前日之缀以芦棚苇舍也门之前左右两坊之间势复寛衍非若前日之逼临阛阓湫溢嚣尘也而规制深严栋宇宏丽更非昔比矣是役也董其事者总理则署布政司事分守粮盐驿道副使张建德恊理则开封府知府刘湘监督则彰德府同知章兆曾恊督则开封府通判李纶度支出入则祥符县知县刘辉祖采买物料则圯县县丞韩仪西平县县丞张惟唐兰阳县典史王钟也财则动诸正赋力则雇诸佣工不数月间将积年所苦举而易之如拔泥涂而登袵席岂非快事虽然幸我】
　　【圣天子崇右文教加惠儒生而乃有此殊典多士克生是邦遭逢其盛得以永免沮洳从容拜献将来羣英辈黼黻皇猷共彰雅化于亿万斯年之久何莫非今日之经营圗度始也因摭其大畧寿之珉石俾知此新院之成也其来有自】大梁书院【旧在省城南薫门内蔡河北岸名丽泽书院明提学副使刘昌建成化已亥因改建巡抚治所都御史李衍徙建于丽景门外东南距城二里许繁台之东都御史马嘉防巡按邱兆麟重修后没于水国朝康熙十二年巡抚佟鳯彩于城内西北隅天波府旧址重建二十八年巡抚阎兴邦重修三十五年巡抚李国亮移建于城西南隅周桥迤西古汴水经歴处五十八年颁御书两河文教扁额奉悬讲堂雍正八年】
　　【积水倾圯十一年总督王士俊布政使刁承祖重修】
　　明李梦阳大梁书院碑记【大梁书院田成或问书院有田乎李子曰有哉赵宋之肇也睢阳石鼓岳麓白鹿四者其巨矣然必田焉祭也以达乎养何也聚人之所必庙其所师庙必有祭祭非田何出矣聚而不养则散致散成聚莫先乎财易曰何以聚人曰财故田者财以之生养以之成者也田若是急乎李子曰闻之先王天地非养无以物圣人非养无以民士非养无以成身故养者天以之生地以之行人以之成是故二气推荡风霆流形消息徃来各足其精天地之养也则明因利嘉谷始成制恒备好寿康安平圣人之养也审今酌古仁纬义经厚积广施性坚德明士之自养也是故先王之待士与民异田作代耕何也不如是无以专志而业精也故士羣之庠序别其冠衣程其餽廪端其术业凡以异民也后世则又选胜而区稔拔其良聚焉于是有积书之院祭养之田又以异士而考成也曰窃闻之孔子耕也馁在其中矣学也禄在其中矣敢问士易聚而难成何也曰聚非其聚也予尝蹑大梁之台造院谒祠登堂陟阁矣丛篁茂林长廊委翳鸟鸣狸走问曰士奚不聚也曰无田曰祭乎曰祭有司办之今田矣士仍不聚也问之曰无倡之尔故曰聚非其聚也曰知难聚而必田之何也曰善身者不以一噎而捐食善田者不以一歉而弃穑故宁田而难聚聚而难成而不可使天下无养士之称呜呼识此意者可与成亹亹言变通与诗曰视民不佻君子是则是效兹之谓也是田也都御史内江李公监察御史吉水毛公实倡之而提学副使歴城边公赞之后都御史道州向公与监察信州汪公大名王公桂林喻公成之是田也更数君子而其势愈兴乆而弥正嗟吾士自是其聚也夫其聚也夫】
