<!-- { "loadSidebar": true } -->
　　明张林妻田氏汲县人林卒田年二十七誓不再适有欲夺其志者田不从孀居自励洪武中旌表阎友能妻郭氏胙城人夫卒舅姑怜其早寡欲更嫁之郭誓不从家贫日夜纺绩易甘防以奉舅姑及殁以礼塟之守节三十三年正统初诏旌表其门靳大妻刘氏汲县人夫卒守节景泰中诏旌表罗珫妻朱氏新乡人夫卒守节事闻旌表其门郭文妻王氏获嘉人文早卒王誓不再适躬纺绩以养舅姑三十余年乡人称其节孝天顺中诏旌其门
　　刘瑾妻朱氏新乡人夫殁朱年二十二告匠曰棺宜寛大匠从之棺成朱自经死遂同棺而塟焉李海妻马氏新乡人夫卒守节治间旌表其门袁濬妻孔氏辉县人濬卒孔年二十无子誓欲自殉家人防之严逾月夫既塟防者稍怠孔竟缢死正徳初旌表
　　张善女胙城人名小春正徳六年蓟贼攻陷县城女为贼所执欲犯之不从逼之以刃遂厉骂贼怒支解之七日面色如生
　　谢氏女滑县人许字马惟良惟良卒谢女走服防侍姑以孝养称事闻旌表
　　李岳妻卢氏刘良臣妻王氏王尚义妻白氏俱滑县人并夫死从殁一时同节
　　郭彦妻齐氏刘进兴妻李氏路逵妻王氏俱濬县人武禄妻周氏烈女张氏刘氏康氏叚氏俱滑县人正徳辛未间蓟盗流刼境内州县酷特甚诸女妇俱义不受辱骂贼身死
　　张嵩妻郭氏辉县人嵩早卒无子郭贫居竭力养舅姑守节三十六年
　　裴潼妻庾氏延津人正徳五年流贼刘六等防城夫妇并投河死事闻旌表
　　李泽女牛思智女俱延津人正徳五年遇贼死节李天才妻王氏延津人姑令所私者汚之不从则凌虐之备受毒楚终不从密缝衣裙投井死张岳妻吕氏辉县人年二十七夫殁坚守苦节至八十三嵗
　　李庆妻牛氏汲县人夫殁守节嘉靖十年旌表李聪妻赵氏汲县人夫殁守节四十余年嘉靖十年旌表
　　刘希龙妻邢氏汲县人夫殁氏年二十四守节至七十四嵗嘉靖三十七年旌表
　　马龙妻原氏胙城人夫殁守节至七十九嵗嘉靖间有司表其门
　　赵炳妻李氏汲县人夫殁守节五十余年
　　周鹏妻聂氏胙城人夫殁守节六十余年隆庆间有司旌表其门
　　牛鸿妻张氏新乡人夫卒守节至八十嵗事闻旌表
　　朱轩妻李氏新乡人夫殁守节四十余年
　　张汝桂妻王氏新乡人夫殁自缢柩侧事闻旌表连廷魁妻蔡氏辉县人夫卒自缢死
　　艾元嗣妻贾氏濬县人夫殁守节万厯时旌表赵得珍妻张氏濬县人夫殁守节旌表
　　孟希增妻王氏濬县人夫卒氏年二十一守节终身抚遗孤成立万厯二十年旌表
　　呉思敬妾赵氏汲县人主妇不能容迫令他适赵号泣归宗闻翁防仍为之持服恳亲通其意愿执箕箒以毙于呉终不纳其父乃讼于官断令改适赵夜于母家自缢
　　张氏女汲县人许字蘓时霁氏年十一父母俱卒无所依遂养于蘓未配而霁殁氏感愤不食而死赵氏女汲县人女父尝受田付之聘先是田付之伯无子以付为后既而伯有子遂逐付而并索原聘于赵女父欲更为改适以还其聘女闻而拒之度不可乃自缢死事闻旌表
　　王之纪妻张氏汲县人太学生张槩女夫殁守节事闻旌表
　　李舒芳妻周氏胙城人夫殁守节事闻旌表殷科妻梁氏新乡人夫殁守节四十八年
　　张刘卿妻夏氏淇县人夫殁守节终身有司表其门
　　武徳兵备道贺仲轼妻王氏获嘉人封恭人仲轼遭防变殉节氏与其妾李氏张氏王氏并自缢死进士徐培植妻郭氏获嘉人崇祯间遇防被执投河死
　　冯上爱妻陈氏获嘉人夫殁与妾郭氏守节歴五十年
　　齐秀妻呉氏辉县人夫卒氏年二十一棺殓毕即自缢
　　李应时妻田氏濬县人夫殁守节终身
　　刘可则妻李氏濬县人年十六而孀守节八十一年旌表
　　张思恭妻申氏濬县人抚孤守节
　　崔上賔妻李氏濬县人守节七十三年旌表王元勲妻尹氏濬县人孀居四十年事闻旌表周尚惠妻倪氏滑县人年二十三夫病将易箦遂入室自缢死事闻旌表
　　王建中妻毛氏滑县人建中卒氏年二十即欲以死殉时氏有娠冀生子以存夫嗣及娩生一女未几殇氏遂自缢事闻旌表
　　冯氏获嘉人许字明宗室子遭闯贼乱舅与夫将被执氏劝之速行而自缢死
　　襄城训导张信妻冯氏媳崔氏辉县人遇难冯与夫同死媳崔氏亦从死襄人作一门三节诗以哀之
　　皇清李经国妻王氏衞辉人夫殁守节至七十七嵗髙步瀛妻靳氏淇县人夫殁守节至七十四嵗张廷璧妻傅氏汲县人夫殁氏年十八父母怜其防令改适遂自经死
　　魏一经妻冯氏胙城人夫殁氏年二十一氏欲殉节家人劝其忍死抚孤无何子亦死氏遂自缢杨九业妻张氏获嘉人夫早逝守节抚防女夫兄逼令改嫁氏与女俱缢
　　耿大刚女滑县人年十七未笄家遭盗刼女骂贼不屈遇害
　　马永国女滑县人贼闻其美乗夜刼其家索女不得贼欲杀其母女遂挺身出贼挟之上马女骂詈不絶遂遇害
　　胡材继妻赵氏滑县人守节五十年事闻　旌表金才妻齐氏新乡人有王运子乗其夫出夜半入室欲汚之氏不从詈不絶口愈迫愈厉运子刺杀之康熈二十四年　旌表
　　赵允硕妻张氏胙城人夫殁氏年二十三守节至八十九嵗康熈三十三年　旌表
　　庠生申藩国妻郑氏延津人夫殁氏年二十二取侄为嗣守节六十七年康熈三十三年　旌表郭文蔚妻邢氏新乡人夫殁遗孤甫生五日氏日夜纺绩抚之成立事舅姑惟谨守节五十三年康熈四十三年　旌表
　　王景尧妻孙氏辉县人夫殁氏年二十一守节三十一年康熈四十八年　旌表
　　申特生妻髙氏延津人夫殁氏年二十六守节终身康熈四十八年　旌表
　　蒋成龙妻王氏获嘉人秉性刚烈有佣工申懐礼同庄而居乘成龙他出夜逾垣入室求奸氏呼声震四邻申恐事泄取木案板奋击仆地死于康熈五十三年　旌表
　　江西南瑞道周体观继妻刘氏体观江南娄县人流寓濬县殁氏时年二十一生子甫周嵗前妻诸子俱未成立一子早卒遗一孙亦甫周嵗氏抚育诸孤延师督课皆列胶庠鬻簪珥营塟三防俱克成礼康熈六十年　旌表
　　庠生梁鼎奭妻刘氏新乡人夫殁氏年二十五哀毁絶粒无子取侄为嗣守节五十年雍正三年旌表
　　郭中元妻郭氏滑县人邻人张才柱窥氏独处入室欲汚之氏拒詈不从被刺死于雍正三年　旌表
　　司三女获嘉人同庄张有才乘其母赵氏他往越墙入室欲汚之女大呼杀人张以手按其口伤脖而骂愈厉比邻闻呼驰往救张逸去女忿恨自缢死于雍正八年　旌表
　　庠生董明绪二女获嘉人佣工张懐仁挟刃入室逼汚之坚拒不受辱冐刃而死于雍正八年　旌表
　　陈文炳妻梁氏汲县人夫殁氏年二十生一子廷策甫四十日氏以死自誓孝养舅姑家虽贫甘防不缺训廷策入庠拔贡守节三十二年雍正十年旌表
　　苗惠妻王氏新乡人夫殁氏年二十七奉孀姑尽孝抚孤俱成立守节四十三年雍正十年　旌表韩良玉妻蔡氏滑县人夫殁氏年二十四孝事翁姑养塟尽礼课子孙敦本业五世同居守节四十八年雍正十年　旌表
　　烈女赵氏滑县民家女年十二许聘同邑李继美子大小为妻即养于李氏未几继美亡家赤贫大小就食外出未及婚女兄赵秀诈称大小已病亡欲女别字大小母吕氏亦以情鸣官官令三年不还许别配女即以死自誓及逾三年大小不还秀又使人议配女闻涕泣俟姑他出即掩户自缢死时年二十于雍正十二年　旌表
　　贡生任乐善妻刘氏滑县人夫殁氏年二十九抚嗣子成立守节四十四年雍正十二年　旌表毛常变妻张氏滑县人夫殁氏年二十三无子时其姑殁翁又乏嗣氏乃摒挡箧为翁娶妾举一子爱养甚笃及长为之婚娶以承先祀苦节四十五年雍正十二年　旌表
　　刘占魁妻栁氏滑县人夫殁氏年二十一奉姑尽孝训子有方守节五十七年雍正十二年　旌表廪生张其潜妻王氏滑县人夫殁氏年二十五事舅姑尽妇道训子成立入庠守节三十八年雍正十二年　旌表
　　武生徐养志妻张氏滑县人夫殁氏年二十六孝事衰姑训子成立守节三十八年雍正十二年旌表
　　庠生阎恱妻缑氏滑县人夫殁氏年二十八奉姑尽孝训子成立入庠守节四十年雍正十二年旌表
　　廪生阎嘉正妻张氏滑县人夫殁氏年二十五事孀姑尽孝抚藐孤以慈守节三十四年雍正十二年　旌表
　　李元臣妻徐氏滑县人夫殁氏年二十一事祖姑暨舅姑克尽孝道抚藐孤珺成立登雍正癸夘科乡荐守节四十四年雍正十二年请　旌
　　郭太曾妻防氏濬县人监生孙兴舜逼奸不从自忿投缳死雍正十二年请　旌
　　懐庆府
　　周聂荣轵人聂政之姊政刺杀韩相侠累因自皮面抉眼以死人莫知为谁韩暴其尸于市购问无知者荣往视之知是政乃伏尸哭曰是轵深井里人聂政也以妾在之故重自刑以絶从妾其奈何畏没身之诛终灭贤弟之名乃呼天悲哀而死政之旁晋楚齐衞闻之皆曰非独政能也乃其姊亦烈女也
　　唐赵氏女山阳人父盗盐当论死女诣官诉曰迫饥而盗救死尔情有可原能原之邪否则请与俱死有司义之许减父死女曰身今为官所赐愿毁服依浮屠以报即截耳自誓侍父疾卒不肯嫁
　　宋张防妻李氏河内人防游学数年不返家人欲嫁李竟守节而死表其坊曰节妇
　　元薛世荣妻韩氏河内人世荣殁氏年二十一孀居守节年七十八嵗而终至元五年旌表
　　马氏女名英河内人性孝友父防哀毁二兄继殁英独事母甚谨又奉二寡嫂与居使得保全嫠节及防母地塟诸防亲负土为四坟手植松栢庐墓终身
　　王杰妻卢氏温县人年二十而杰殁志行贞洁始终如一至元五年旌表
　　陈寛甫妻胡氏武陟人年十五适陈氏孝事舅姑克尽妇道年二十三夫卒一子时在襁褓抚育以底成立年九十而终诏旌其门
　　张中顺妻刘氏孟县人夫逺游十年不返里人数诳之曰尔夫殁矣当择富贵者嫁之刘曰夫果不返愿以死守况存殁未可必由是人莫敢言者后五年夫果显仕还乡时刘年三十三人皆难之何氏懐庆人夫殁守志养舅姑以寿终亲负土筑坟髙三丈余
　　侍讲学士闵本妻程氏河内人本有子一女二长真真次安安时明兵至北平本谓程曰国事至此愧不能报惟有死而已男少当归河内二女吾不得而保程曰君能死忠妾安敢爱其身夫妇自缢二女悲号哭泣亦缢其旁少男遂归河内
　　明李继先妻寻氏媳马氏孙媳路氏俱河内人继先卒寻抚遗孤大比长娶马氏大亦早逝马依姑抚其子忠忠长娶路氏居无何又卒一门三世皆少寡守节乡闾异之
　　江彦深妻秦氏修武人夫卒守节洪武末旌表康孝女济源人父友贤年老无子择婿王珏赘居女劝母为父纳妾生子乏乳适孝女生女遂舍之乳其弟曰吾父老矣女可得弟不可再得也母尝遘疾甚辄甞粪甘苦夫早殁誓不再适时人称之孟璟妻郑氏温县人夫卒守节天顺初旌表赵氏女河内人父纲许字王锦未及婚而锦卒时赵年二十四或劝之他适赵泣曰业已许王氏矣礼无再适之义遂造柩前哭泣尽哀既塟乃事女红以养姑后姑卒赵治防毕遂自缢死治十四年诏旌其门
　　梁仁妻李氏孟县人夫卒守节有司奏旌其门毛鳯诏妻荆氏武陟人夫卒抚遗腹子守节终身诏建坊旌表
