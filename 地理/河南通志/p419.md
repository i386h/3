<!-- { "loadSidebar": true } -->
　　晋嵇康字叔夜谯国铚人早孤有奇才学不师授博览该通长好老庄常修养性服食之事寓河内山阳二十年与阮籍山涛向秀刘伶阮咸王戎为竹林之逰宅边有一栁树常鍜其下颍川钟防往访康不为礼后坐吕安事会谮于文帝遂见害韦况京兆万年人少隠王屋山孔述睿称之及述睿以谏议大夫召荐况为右拾遗不拜未几以起居郎召半岁輙弃官去况虽世贵而志冲逺不为声利所迁当时重其风操
　　宋傅尧俞字钦之郓州须城人徙居济源十岁能为文及登第犹未冠嘉祐中为监察御史屡进谠言英宗立迁右司谏以论新法不便出为河北转运使元祐中拜中书侍郎司马光尝以清直勇称之卒谥献简
　　元李俊民字用章山西泽州人得河南程氏正学金承安中举进士第一授翰林未几弃官不仕金既南迁俊民隠于嵩山后徙怀州世祖在潜邸以安车召至咨访无虚日遽乞还山遣中贵防送之及卒赐谥庄静先生
　　郝经字伯常山西陵川人金末父思温避地鲁山遭河南乱居民走匿窟中乱兵燎烟迫之爩死者百余人经母许亦预焉经以蜜和寒葅汁启母齿灌之得苏时方九岁人皆异之既长肆力于学尝自诵曰不学无用学不读非圣书不务边幅事不作章句儒世祖在潜邸召见与语大悦防大举伐宋兵趋鄂岳经言巴蜀地险銮舆西迈非万全之举宜修德以应天心布泽以系民望相时而动江左不足图也世祖伟其说会宋请和即命班师及即位以经为翰林侍读学士奉使告即位于宋且徴请和之议既至贾似道馆之于仪真不听其入经上书开陈古今和战利病喻以祸福存亡累数十万言皆不报拘留十六年始归卒葬孟县西郭门外其家集云世祖赐第在怀孟赐田在河阳因以为家所着有续后汉书易春秋外传通鉴书法及文集凡数百卷
　　王磐字文炳广平人世业农父僖金人迁汴举家渡河居汝之鲁山磐年方冠从麻九畴学于郾城客居贫甚日作粥一器画为朝暮食至大四年擢进士第授归德府録事判官不赴及河南被兵磐又寓河内世祖召拜翰林直学士累迁资德大夫致仕卒封洛国公諡文忠
　　吕文卿颍川人隠居济源至正间妖贼半破周等据覃怀文卿赞襄总兵招义兵万余人讨平汝颍钧许以至凤翔关陜秦陇冀晋之区威信服人上以忠义旌之授中书叅政
　　明杨立山东郯城人从父宦游江南父卒奉母居覃怀家贫授徒以供甘防母卒哀毁庐墓三年后之江南求祖父柩山东求祖母柩葬之不惮劳苦人称孝子
　　河南府
　　秦孔鲋字子鱼孔子八代孙该通六艺始皇时召为鲁国文通君拜少傅及李斯议焚书鲋惧遗典灭亡藏书壁间隠居嵩阳授弟子常百余人后陈涉起为楚王聘鲋为博士鲋托疾而退卒于陈著书二十余篇曰孔丛子
　　汉周党字伯况太原广武人建武中徴为议郎以病去职携妻子居渑池复被徴不得已着短布单衣縠皮绡头待见尚书及引见伏而不谒自陈愿守所志光武许之党归渑池著书上下篇而终邑人祀之
　　班超字仲升扶风平陵人兄固任洛阳校书郎超随母至任家贫常为官佣书以供养久劳苦投笔叹曰大丈夫无他志略当效傅介子张骞立功异域取封侯安能久事笔砚乎永平间用荐奉使西域累建殊勲封定逺侯永元十四年上疏乞归诏许之还洛逾月而卒
　　郭泰字林宗太原介休人家世贫贱早孤母欲使给事县庭泰曰大丈夫焉能处斗筲之役乎遂辞就成臯屈伯彦学三年博通坟籍善谈论美音制乃游于洛见河南尹李膺膺大奇之遂相友善于是名震京师及归衣冠诸儒送至河上车数千两泰惟与李膺同舟而济众宾望之以为神仙
　　晋刘宏字和李沛国相人有干畧政事才少家洛阳与武帝同居永安里又同年共研席以旧恩起家为太子门大夫累迁宁朔将军假节监幽州诸军事以勳德兼茂封宣城公太安中转镇南将军都督荆州诸军事永兴初卒于位赠新城公諡曰元陆机字士衡吴郡人少有异才文章冠世太康末与弟云入洛遇太常张华华素重其名如旧相识曰伐吴之役利获二俊以预诛贾谧功赐爵关中侯时晋室将倾顾荣戴渊等咸劝机还吴机负其才望志匡世难不从卒及于难临刑叹曰华亭鹤唳岂可复闻乎时年四十三弟云及二子俱被害顾荣字彦先吴郡人与陆机兄弟同入洛称江东三俊居数年从元帝渡江仕至散骑常侍
　　赵至字景真代州人寓居洛阳缑氏令初到官至年十三与母观之母曰汝先世非防贱遭世乱遂为士伍耳至闻母言诣师受业闻父叱牛声投书而泣师怪问之曰未能荣养使父老不免勤苦师异之年十四游太学遇嵇康写石经徘徊视之不能去因母亡号痛呕血而卒
　　南北朝杨愔字遵彦华阴人防受诗易好左氏春秋及长能清言容止可观识者多以逺大许之元魏永安中拜防骑常侍愔以世故未平志在潜退乃谢病隠于嵩山北齐神武时徴赴晋阳拜大行台右丞未几弃衣冠于水滨变易姓名自称刘士安入嵩山与沙门昙谟屏居削迹后神武徴至复其官封华阴县侯
　　唐杜甫字子美其先襄阳人以祖依艺令于巩因侨居焉甫少贫不自振客吴楚齐赵间李邕奇其才先往见之举进士不第天宝中献大清宫飨庙及郊祀赋三篇明皇奇之授右卫率府胄曹属京师乱步谒行在拜左拾遗以直言出为华州司功寻迁京兆功曹严武节度剑南奏为工部员外郎参谋军事居成都草堂浣花里旋弃去扁舟下荆楚间竟以流寓卒旅殡岳阳元和癸巳始与妻杨氏合窆首阳山前
　　白居易字乐天太原人贞元中举进士补校书郎迁翰林学士防昌初以刑部侍郎致仕归洛居履道里疏沼种树搆石楼于香山凿八节滩称香山居士常与胡杲吉郑据刘真卢慎张浑李元爽僧如满燕集人慕之绘为九老图卒赠尚书右仆射宣宗以诗吊之弟行简擢进士敏而有辞官至振武营田使
　　卢鸿一字颢然范阳人徙洛阳博学善籀书结庐嵩山开元初再徴不至五年诏有司赍束帛徴之鸿一至东都帝召升内殿置酒拜谏议大夫固辞诏许还山岁给米百斛绢五十疋朝廷得失具以状闻将行赐隠居服鸿一到山中广学庐聚徒至五百人及卒帝赐万钱鸿一所居室自号宁极裴度字中立闻喜人贞元初擢进士第累拜门下侍郎平章事讨吴元济有功进洪文馆大学士知政事太和四年出为山南东道节度使顷之请乞不许八年徙东都留守俄加中书令时阉防擅威度不复有经济意乃治第东都集贤里作别墅号緑野堂野服萧散不问人事帝知度年虽髙神明不衰每使臣自洛来必问度安否开成二年复以本官节度河东明年以病丐还东都卒赠太傅諡文忠
　　温造字简舆并州人姿表瑰杰性嗜书然盛气少所降屈不喜为吏隠王屋山人号其居曰处士墅后隠东都乌重奏置河阳幕府为御史时李祐违诏进马造正衙劾之祐曰吾雪夜入蔡州擒吴元济未尝心动今日胆落温御史矣仕至礼部尚书又见名宦志
　　李渤字濬之魏横野将军发之裔初隠庐山后徙少室山元和初以右拾遗召不赴韩愈遗书促之始出家东都每朝政有阙輙附章列上九年讨淮西上平贼三术及御边新録以著作郎召渤乃起岁余迁右补阙后以直忤出为桂管观察使逾年谢病归洛太和中召拜太子宾客卒赠礼部尚书孟郊字东野武康人少隠嵩山贫居苦吟性介少合与韩愈为忘形交年五十第进士调溧阳尉日赋诗曹务多废令白府以尉代之分其半俸郑余庆镇兴元奏为参谋后卒其友张籍私諡曰贞曜先生有集十巻
　　贾岛字浪仙范阳人累试不第遂习浮屠徙居东都工于诗韩愈教其为文岛遂去浮屠举进士大中末为长江主簿有长江集十卷
　　司空图字表圣河中人咸通末擢进士知制诰景福中拜谏议大夫不赴因乱避地淅川以诗酒游观自娱朱温欲召为礼部尚书图故作野耄状示不可用及闻末帝被弑不食卒年七十二
　　宋赵普字则平蓟州人父向举族徙洛阳普沉厚寡言范质荐为军事判官太祖与语奇之以佐命功累官枢宻使检校太保干德二年授门下侍郎平章事集贤殿大学士上视如左右手事无大小皆咨决焉淳化三年乞骸骨归卒赠尚书令追封真定王谥忠献咸平初追封韩王配享太祖庙庭王彦升蜀人后唐同光中移家洛阳明宗时为东班承防歴晋周官至龙捷军都虞候建隆中累官原州防御使西人畏之不敢犯塞
　　张齐贤字师亮曹州人徙居洛阳太祖幸西都齐贤以布衣献策陈十事帝召问赐食且啖且对内四说称防齐贤坚执以为皆善上怒令武士拽出及还语太宗曰我幸西都惟得一张齐贤异时可使辅汝太宗太平兴国二年礼部放进士榜齐贤在选中有司失抡置丙科太宗不恱自吕防正下一榜尽赐及第特与京官通判累官右仆射后以司空致仕归洛卜居裴晋公午桥庄有池榭松竹之胜日与亲旧觞咏其中卒赠司徒谥文定李建中字得中京兆人祖稠避地入蜀建中年十四丁外艰奉母徙居洛阳太平兴国八年举进士累官工部郎中通判河中府性简静恬于荣利前后三掌西京留守御史台尤爱洛中风土搆园池号曰静居性好吟咏每游山水多留题自称岩夫有集三十卷子周道周士并进士
　　李若谷字子渊丰人少孤游学依姻家赵况于洛遂葬其亲于缑氏举进士补长社尉时州葺兵营课民输木檄尉受之吏多以不中程退斥欲苛苦输者因以取赇若谷度材别其长短大小为程置庭中使民自输真宗时迁知陜州盗聚青灰山久不散若谷遣牙吏持榜招谕之盗杀其党与自归又知河南府累官资政殿大学士以太子少傅致仕卒谥康靖
　　王曙字晦叔河汾人徙家河南咸平中举贤良方正科累迁知开封府又知河南召为御史中丞论玉清昭应宫灾进尚书工部侍郎改资政殿学士知陜州徙河阳再知河南府官至中书门下平章事卒谥文康所着周书音训唐书备问庄列防归两汉诏议及文集若干卷
　　欧阳修字永叔庐陵人四岁孤母郑亲诲之学画荻以教尝至淅川游龙巢寺因侨寓读书事详本寺和师塔记
　　文彦博字寛夫介休人天圣五年举进士逮事四朝任将相五十余年封潞国公元丰二年以太师致仕居洛阳与富弼席汝言王尚恭赵丙刘几冯行已楚建中王慎言张问张焘司马光王拱辰仿白居易故事就弼第置酒相乐尚齿不尚官已而图形妙觉僧舍谓之洛阳耆英会光为文序其事司马光字君实夏县人父池令光山生光因以为名年二十举进士累官资政殿学士元祐间罢相寓洛中筑独乐园自号迂叟与邵雍程颢游往来陜洛间人化其德师其学法其俭在洛十有五年哲宗即位复召入相拜左仆射卒于官赠太师温国公諡文正从祀　文庙
　　张载字子厚嵋县人年十九喜谈兵谒范仲淹范奇其才规以正学因折节改行孳孳向道尝于闗中坐臯比讲易学者宗之后入洛见两程论易遂撤臯比谓学徒曰程某言易甚精盍往从之居洛最久载于两程为中表父行以理学相励还往尤宻卒后封郿伯諡曰明从祀　文庙
　　曽几赣州人徙河南髙宗时尝三任岭表家无南物兄开忤秦桧几坐废桧死复起知台州多惠政累官敷文阁待制卒諡文靖
　　金薛继先字曼卿河东人南渡后隠居洛西山中课童子读书事母孝所居化之御史石玠行部过继先拒不见或问故曰今时政未必皆善御史一有所劾将谓自我发之他日隣里必有并受其祸者其畏慎如此
