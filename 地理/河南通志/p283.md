<!-- { "loadSidebar": true } -->
　　天宁寺【在府治西北周广顺二年建元延祐二年修明洪武初置僧纲司于其内成化十五年重修】干明寺【在府治西南周显徳中建元至正六年修】福防寺【在府治东元元统元年建明正统五年修】灵泉寺【在府治西南唐景龙三年建明正统五年修】孝亲寺【在府城西宋祥符四年建元崇宁初修明正统十年重修元许有壬诗永额僧知宋佳城石纪韩懐贤时拊髀吊古一凭阑清梦云龛静悲歌野树寒山川岂专羙东北又丰安】圣安寺【在府城西北唐长兴四年建明正统九年修】龙岩寺【在府城西始建未详】周流寺【在汤隂县城东周流社相传岳王故宅】崇寿寺【在汤隂县治北宋宣和间建明洪武十七年置僧防司于其内元杨奂诗荒城古寺冷于氷绛帐谁烧照佛灯闲绕空阶观石刻偶闻音语得乡僧】法隆寺【在汤隂县城西鹤壁里唐贞观二十四年建】葆光寺【在汤隂县城西三十里唐天寳间建金大定间修明成化十六年重修相传晋孙登学道之所有啸台及炼丹井白云洞遗迹尚存】日光寺【旧在临漳县城西南元末兵燬明洪武初徙建县治东北正统九年修】清行寺【在临漳县城西南唐贞观十二年建明洪武十五年置僧防司于其内】寳岩寺【在林县城西南三十里谼峪山一名金灯寺元延祐五年建明永乐十五年重修】寂静寺【在林县城东北元至正十七年建明洪武二十二年置僧会司于其内】崇善寺【在林县城东北三十里曲阳社俗名上庄寺唐永昌九年建明洪武二十五年修】龙泉寺【有二一在林县城南三十里七泉社元泰定九年建明洪武二十一年修一在内黄县城南张保明唐顺之诗寳地风尘絶琳宫日月偏鴈来还绕塔龙去尚留泉户里天花落空中楚乐远师休禁酒客醉欲逃禅】宝莲寺【在安阳县城南三十里邑人余钟英创建钟英明万歴丁未科进士深心内典此寺遂为南北丛林之冠】妙觉寺【在武安县治东宋元祐六年建明洪武初置僧会司于其内】常乐寺【在武安县城南三十里鼓山之麓按齐书文宣帝自邺都诣晋阳往来山下尝起离宫于此以备巡幸复建此寺初名石窟天统间改智力宋嘉祐中复改今名元正隆三年重修】从山寺【在武安县得义里东魏兴和二年建明嘉靖十年修】燃灯寺【在武安县元至元初建明嘉靖十六年修葺】开法寺【在渉县城东南金明昌二年建明洪武十五年重修云谷诗望海峯髙海日红海天云静四山空一声铁笛峯头上吹落梅花过海东】崇明寺【在渉县治西北宋嘉祐五年建明洪武十五年修置僧会司于内】清泉寺【在渉县城西】灵感寺【在内黄县迎薰门外迤西元建明洪武初重修置僧防司于其内】圆果寺【在内黄县亳城集】云阳寺【在内黄县甘家庄薛所蕴诗曲栈盘深处緑云见梵宫两山青幛绕一水緑萝通磬响虚谷岚光混太空倦来依石坐谡谡下松风】奉圣寺【在渉县西北四十里符山里金大定二年建明永乐七年修】四圣宫【在府治东南始建未详明洪武初置道纪司于其内成化十四年重修】延寿宫【在林县城西二十六里天平山元至大元年建】太虚观【在府治西北元至顺初建明洪武中修】玉兴观【在临漳县城西北明宣徳五年建】修真观【在林县城北姚村元至元三年建明治三年修】都观【在林县城西南二十里桃源店始建未详】嘉泽观【在林县城南三十里始建未详】栖霞观【在林县城西南四十里栖霞谷周末仙人卢子綦隐居处始建未详元至元二年重修元李諴诗太行絶胜在栖霞苍翠横空四面遮行过清溪松顶暗白云深处是仙家又门外清溪玉一湾屋头苍翠四围山世间底是真仙景若个能来此地闲又几家墟落烟霞外数顷禾麻涧谷中转首云深迷去路恍然身在武陵东又树头岚气欝氤氲砌下清泉乱石分信歩松间凝伫乆晚风吹散一溪云又三年一梦在林虑惊见清霜满鬓须归去复来情恋恋新诗临写九峯图金王庭筠诗偶寻溪水到僊宫身世浑疑是梦中风动霓旌高缥缈烟笼瑶树欝青葱曽闻白鹤归华表试为丹砂问葛洪明日挽舟重相访桃花满路失西东】天兴观【在武安县城西元至元十年创建】白鹤观【在武安县北城外元至正十年建】东华观【在渉县治南元至正年间建】洞阳观【在渉县城东元时建明洪武十七年修】灵泉观【在渉县城东南宋宣和五年建元至正六年重修】宝峰寺【在林县南三十里原康社】
　　卫辉府
　　宁境寺【在府治西南隅旧为院五代晋开运二年创建元末兵燬明洪武二十三年重建改为寺置僧防司于其内】六度寺【在府城西北始建未详元王恽诗荒村到寺才三里古屋悬崖废防间从此重经题品过衞人方识有坛山又萦纡一水蟠深涧野叟何知説太公坛下古碑堪晤语大书深刻太康中又圣泉流润过南村共説来年雨水匀山若有灵能假手六花先压垅头尘又枝撑佛宇老风烟嵗月仍题圣歴年零落乱山终怅望扪萝应见入香泉】香泉寺【在府城西北三十里霖落山元延祐间建】华藏寺【在新乡县治东南明洪武十五年建置僧会司于其内】洪慈寺【在新乡县城西元至正二十一年创建明永乐十三年重修】兴国寺【有二一在新乡县治西南宋太平兴国间建明洪武末修葺一在延津县城东北三十五里石婆固村唐时建有古佛一尊】天宁寺【有三一在新乡县城南司马村即大迷魂寺金承安五年建明洪武二十一年修葺一在淇县城东南一十三里良相社元至正二十年建明正统七年修葺二在濬县东南二里大伾山东岩下】同圣寺【在辉县城西北宋祥符三年建明洪武二十年修置僧会司于其内】天王寺【在辉县城西北元至元四年建内有善济塔明洪武间重修】愍报寺【在辉县城东北邑人杜大忠因其祖贵与贼战死请于冢傍建寺图报其功因名愍报云】北湖寺【在辉县城西北三里元至元二年创建至正十三年重修】云门寺【在辉县城西南一十五里唐垂拱间建元至元初修后燬于兵明洪武三年重建】栢尖寺【在辉县东北一十五里唐武徳五年创建明嘉靖七年重修】胜福寺【在辉县城西北七十里宋熈宁五年建明成化三年重修】竹林寺【在辉县城西南六十里即晋七贤所游之地】灵山寺【在淇县城西北二十里灵山唐开元间建明嘉靖元年修明李尚实诗野情躭胜赏古寺出灵山天逈擎仙掌溪平写翠鬟齐余羣雀下棋罢一僧还此地堪招隐无能学闭闗】崇胜寺【在淇县东门内元至大元年创建明永乐嘉靖崇祯间重修】朝阳寺【在淇县城西南一十五里许朝阳山下隋开皇间建】
　　【皇清顺治十二年重修】觉惠寺【在淇县城东北一十五里呉里社即古郊台遗址元至正元年创建明正统八年重修】大觉寺【有三一在淇县城东北一十七里四流口社金太和二年建明成化十六年重修一在延津县北街唐时建今改作大士阁万寿塔一座一在延津县城东三里许僧固村】浮山寺【有二一在淇县城西北三十里浮山下元至正二年创建明洪武元年重修一在濬县城内浮丘山明大理赫嬴建】石佛寺【在淇县城东北一十八里呉里社魏永熈二年创建明洪武三年重修】白云寺【在获嘉县治西旧名曰白茅寺元至元二十年建明洪武二十二年重修改今名元王恽诗为爱西山欲徧经春风吹马上崚嶒千章古木隈崖寺一防清光守障灯石磕题名留故事松隂移榻对残僧婆娑最乐防泉水润入髙峯露气凝】崇福寺【在获嘉县城南张朴屯元至元二年建明成化元年正徳二年嘉靖九年万厯十二年重修】法云寺【在获嘉县城南南务社刘固堤明洪武二十年建天顺间僧绪满治间僧鉴莲尝修之并徙石佛石鼎各一座刻东魏武定三年鼎柱刻宋庆厯四年葢古刹也明嘉靖壬子年僧慧朗重修】寂照寺【在获嘉县城西南羊家庄社元至元九年创建明成化八年重修】崇兴寺【在获嘉县西北城郭之外明洪武初创建置僧会司于其内为邑八景之一曰西寺晓钟】广堂寺【在延津县城北二十里塔儿铺有塔建于唐天寳间祷雨灵应】青莲寺【在延津县西南通郭村始建无考】华严寺【旧在胙城县治东南元至元间创建明正统二年徙县治西北置僧防司于其内今并入延津县】同和寺【旧在胙城县西唐开元间建宋庆厯初重建今并入延津县】太平兴国寺【在濬县城东南二里大伾山天宁寺南明侍御朱应毂建】金山嘉祐禅寺【在濬县城西北七十里黒山上】云锦寺【在濬县西北二十五里善化山】千佛寺【在濬县城西南三里浮邱山之巅】圣功寺【在滑县城中置僧会司于其内】兴国寺【在滑县治东明洪武九年建】太一广福万寿宫【在府城内金天眷间建始名三清院皇统间改今名明洪武初置道纪司于其内】紫极宫【在汲县崇道里元至元间创建】万寿宫【在滑县治东明洪武九年建】太极宫【在濬县城东南大伾山前有万仙楼】白鹤观【在新乡县城东始建未详】太素观【在新乡县治西南元至正间建明永乐初修】长春观【有三一在淇县城东北一十六里元大徳二年建一在辉县城北元大徳三年建一在濬县城西南浮邱山北元大徳年间创建】景龙观【有二一在辉县青岩山元至元间建一在淇县城西南三十里青岩山元至元间创建】楼溪观【在辉县西南一十五里始建未详明永乐二年修】紫微观【在辉县城西八里始建未详明嘉靖七年修】隆庆观【在获嘉县城南泰山社金贞祐三年建】天真观【在淇县西北二十里浮山社元至元间创建】佑徳观【旧在胙城县东蒋村集今并入延津县】全真观【在濬县有二一在淇门一在旧卫县】高真观【在濬县杜家庄】三清观【在辉县西北七里苏门山上皆以石构为之明嘉靖四十三年建】
　　懐庆府
