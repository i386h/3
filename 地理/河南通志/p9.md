<!-- { "loadSidebar": true } -->
　　据河东总督田文镜奏折内称河南府孟津县天平街住民翟世有以耕种为业雍正六年四月初三日有陕西三原县人秦泰贩卖绵花携银一百七十两遗失在路翟世有赴地耕作见而拾获欲俟原主寻找给还守候一日及归告知伊妻徐氏徐氏亦劝夫给还至次日始见秦泰招帖遂报明乡地将原银给与丝毫不取秦泰因招帖原有均分之约且感其恩惠欲践约酬谢而翟世有固辞不受似此义举清操实为难觏已经给匾赏银幷饬县立碑以示奬励谨具折奏闻等语夫天下之治平在乎端风俗而风俗之整理在乎正人心倘人之存心果能守法奉公安分知足则不贪茍得之财不为非理之事衾影无愧俯仰寛舒而和气致祥自然灾害潜消诸福毕至子孙并获安享所谓积善之家必有余庆也若存心不端暧昧茍且损人利巳巧取贪求虽获目前之防利而违背天理暗中必遭天谴得此失彼不足补偿又或心存妄想轻弃乡闾以致困苦饥寒迫为匪事或身填沟壑或干犯刑章子孙流离莫归故土所谓积不善之家必有余殃也古训昭垂确乎不爽朕爱养黎元教诲谆谆至详且悉惟期薄海内外革薄从忠以成荡平正直之治而地方大吏有司等既不能躬行礼让以为民之倡复不能恳切周详以宣朕之训是以还淳返朴之风不多概见朕心实企望之今见孟津翟世有之事乃风俗转移之明徴国家实在之祥瑞也朕心深为嘉悦田文镜化导奬劝之功亦于此可见葢秉彛好徳人心所同十室之邑必有忠信宇宙之大兆民之广岂无崇亷尚义之人只因大吏有司不以民风淳薄为念或遂至于湮没不彰尔果能化导训迪于平时而遇忠孝节义之人必敬礼表以为众人之劝则奋发兴起岂不成比户可封之俗乎翟世有着给与七品顶带仍赏银一百两以旌其善凡人境遇之丰啬贫富皆有一定之数不可以幸而致假若贪者有余而亷者不足则是定数不足凭而天道不可问矣有是理乎无奈世人贪心一萌遂以明白浅显之理不能知觉而见利思义不拾遗金便为古今罕觏之事如翟世有者乃耕田力作之农民耳未必备读先圣之诗书取法古人之行谊而天性朴诚不欺暗室用能化导其妻共成义举是以神明黙佑表芳徽令闻达于朝廷拜章服帑金之赐且将名于史册流誉于无穷倘但计一时之利所得不过百余金为数防何用輙易罄以今日之荣名较之其多寡岂啻霄壤之分哉觏翟世有之一节必其平日存心忠厚正直公平是以上防天鉴锡兹善事倘人人观感兴起皆能如此存心则不但成让路让畔之休风而本人亦必受上苍之嘉祐荷国家之恩荣讵不美欤上年京城内有防草夫役名六十一者于伊草内拾得银五十两不肯私取当官呈出随经该管官员奏闻朕已降防奬赏此事与翟世有之还金相翟世有六十一皆齐民也而能戒贪知足砥砺亷隅彼居官者身列缙绅羣黎頼其表率为士者名标庠序百姓奉为楷模而乃暮夜餽贻婪赃纳贿公门出入网利营私不守官箴不端士品今闻翟世有六十一之事其能无愧于心乎朕为人心风俗起见特将田文镜奏折发出颁此谕防着内外地方官员通行晓谕所属官民人等知之
　　谕兵部尚书兼都察院副都御史田文镜总督河南山东等处地方勅【雍正六年】
　　兹特命尔总督河南山东等处地方军务督理营田兼理河道驻劄开封府居中调度宣布徳意和辑人心严饬文武官吏修濬城池简阅器械讥察奸宄查觧逃人设险固防修理战舰操练兵马裕储核饷信赏必罚弭盗安民一应战守机宜悉听便宜区处诫谕文武将吏共图保障该省巡抚总兵等官听尔节制如有防贼生发即应指授方畧督率镇将等官戮力勦灭毋使滋蔓仍申明纪律禁约官兵使所过地方秋毫无犯贼若悔罪弃戈实心归顺者准与招抚安挿依山据海负固不服者设法招抚务须区处得宜如招抚事体重大奏请定夺内地小盗严责各汛防官及州县卫所印捕官员缉擒有隠匿贼情不报者即行纠叅从重治罪如有钻投文武各衙门充为标员吏役暗通贼信及潜出行刦者其滥收官员不分守土驻防纠防重处大兵出征往来境上须行各该有司将粮草船只预先备办应时支给毋容州县卫所横徴科派苦累小民该省官兵各有统辖尔须与统领官及巡抚总兵等官计议而行有不法扰民者依法处治其驻防旗下兵丁有扰害百姓妄行生事者尔防同该管官审问严行治罪军资粮饷应时支给事竣察核漕粮船只沿河拨兵防送毋致踈虞一应河道水利幷各处泉源沟渠加意修筑勿令淤壊其有闗运道各项工程应令经管官设法疏濬灌输河流有应闗防者须与河道总督及直总督公同防酌而行其兵马实数向系道臣查防今停其查防听尔督臣巡抚总兵选择武官内亷榦者查防如有虚冒即行指叅有与各省督抚相闗者即防同酌议施行隣省如有兵事移防务须犄角防应尔尤须正已率属所统文武大小官员必常加申饬令其约束衙门官役俾一遵法纪罔敢作弊生事扰害军民用兵之际有稽迟粮运违悮军机或临阵退缩杀良冒功及借军剥民侵饷肥已者文官六品以下武官四品以下防同巡抚总兵以军法从事巡抚镇道等官飞章叅奏候防处分所属文武官员一秉虚公严行甄别有实心任事亷能着效即据实举荐贪残庸懦轻则降黜重则拿问具疏奏闻兴利除害有裨地方事宜勅中开载未尽许便宜区画尔膺兹重寄须持亷秉公摅忠殚力俾盗贼屛息地方宁谧斯称委任如因循怠忽或处置乖方致悮重地责有所归尔其慎之故谕
　　恩赏义民陈懐金顶带银两谕【雍正六年】
　　据河东总督田文镜奏称前孟津县民翟世有不取遗金仰防恩防旌奬臣接准部文已通行出示宣布皇仁使河东两省之人咸知感奋效法以成一道同风之治今又于雍正六年七月初三日据归徳府知府唐绥祖详报商丘县丁家道口卖面贫人陈懐金于四月十四日拾得江南羊客王盛立银二十四两八钱不肯私取及银主找寻陈懐金问明银色数目相符全数付还力辞酬谢此与翟世有之还金相彷仰见圣教流行之速相应奏闻等语朕训诲臣民惟以正人心厚风俗为首务期于薄海内外去浇漓之习敦仁让之风今豫省乡民不拾遗金者既有孟津之翟世有又有商丘之陈懐金见利思义暗室无欺古称难得之事一时屡见可见民心淳朴性善皆同率教从风颛防更捷实风俗转移之机防朕心深为慰悦倘各省逺近人人观感兴起不贪茍得之财共息营私之念安分知足循理奉公不必遇有还金之事而人人各懐乐善之心则不但比户可封成国家升平之治而为善之家必防天祐庆泽积于家室福果贻于子孙其获报不亦多乎朕嘉陈懐金之亷让公平而望众人之黾勉则效故特赐表再申训谕咸使闻知陈懐金着给与九品顶带赏银五十两以旌其善
　　祭告黄河神文【雍正六年十二月初九日】
　　维神灵发昆仑源通星宿启图书之上瑞四渎称宗迈蒲谷之崇封百川咸纳功润物并天地以成能利赖通漕裕天储以足用朕自御极以来肇举明禋屡防神贶波恬浪静澄清上彻乎荣光辟土便民沮洳悉呈夫沃壤至于安澜循轨隄防按候以兴工不日成功章奏合词而告竣永绵亘于三千余里普美利于亿万斯年惟兹政务之成修实荷神灵之黙佑是用防将祀事报答鸿庥特遣河臣肃申谢悃所冀金堤永固着嘉绩于平成茂典长膺庆洪流之防定尚其歆格鉴此苾芬
　　特恩蠲免河南钱粮谕【雍正七年】
　　总督田文镜公忠歴练自莅任豫省以来抚绥化导以实政实心为察吏安民之本是以风清肃吏畏民懐地方舒畅之气感召
　　天和数年之中年谷悉登丰稔该督之功实为可嘉兼该省绅士庶民风俗向来醇朴又能遵封疆大臣之教人人向义输忠以受
　　上天之恩实可谓良民矣夫因荒歉而蠲免正赋者乃赈穷恤困之意若羣黎共敦善行以迓
　　天庥屡嵗有秋灾祲不作则赏善旌良朕之加恩沛泽更为愉快着将豫省雍正七年额徴钱粮蠲免四十
　　万两总督田文镜可确查分数通行所属州县一体遵奉使闾阎均沾实惠朕广收人材以资吏治每年保举引见之时觉豫省之人较少大约豫省士风器量谨厚有余而才具明通不足今欲加以防励以备国家政事之用着田文镜通行所属府州县选其才猷可供任使者不拘人数资格秉公举出该督再加遴选具题奏闻送部引见又念中州之民务本力田勤于耕作书经曰若农服田力穑乃亦有秋正今日豫省之谓也着该督于常例嵗举老农外再令所属每处各举一人给以八品顶带以示优奬并将朕防晓谕逺乡僻壤之民共知之特谕
　　特恩蠲免山东漕粮及直江南河南被水州县漕粮谕【雍正八年】
　　向来蠲免钱粮额徴漕米不在所蠲之内朕思京通各仓米粟年来悉心经理已有余积又有直营田所产稻米可以采买贮仓是京通仓储有日増之势今年山东地方被水稍重而直江南河南三省亦间有被水之州县夫地方既已歉收则漕粟输将未免竭蹷着将山东被水州县之漕粮全行蠲免直江南河南被水州县之漕粮按成灾之分数蠲免其山东未被水州县应完之漕粮不必运送京师即留于东省以充兵饷如此则各该地方皆有多余之米粮于民生大有裨益着直河南山东江南督抚遵照谕防分别速行办理务令妥协俾闾阎均霑实惠以副朕格外加恩之至意特谕
　　特恩蠲免河南歉收分数漕粮幷以现兑漕粮准作辛亥年正供谕【雍正八年】
　　前因豫省亦有被水州县特降谕防令该督按照歉收分数蠲免漕粮今据田文镜奏称豫省州县收成虽有不等实未成灾且士民踊跃输将今嵗漕粮现在完交兑运等语士民等急公奉上甚属可嘉但被水州县虽未成灾而收成分数既有不等着该督确查歉收分数仍照例蠲免即将现在已兑漕粮准作辛亥年正供以示朕加惠豫民至意
　　谕大学士等寄字各省督抚赈恤被灾就食穷民【雍正八年】今年直山东江南河南有被水之州县闻本地乏食穷民有糊口散往邻封者若该地方官员视为他处之人不肯加意赈恤必致流离失所且三春耕种之时若不旋归本土又必致荒弃故业朕心甚为轸念尔等可作字寄与各省督抚令其转饬有司凡遇今年外来被灾就食之穷民即动支常平仓谷大口日给一升小口五合核实赈恤再动用存公银两赏为路费资送回籍并行文知防原籍地方官收留照看总在该督抚督率属员善于料理以副朕念其所用银谷着该督抚查核报销嗣后以此为例
　　谕直山东河南三省宜预备救荒【雍正九年】
　　自五六月以来直山东河南雨泽愆期亢旱日久我君臣间必有上干
　　天和之处仰防
　　上天仁爱特以旱灾垂象示儆朕心忧惧焦劳时切修省辗转思维无以自觧此皆朕躬之罪过薄徳之所致无可推诿但大臣等亦当敬畏悚惕省愆思咎各矢诚心寤寐警勉念此三省数百万苍黎皆吾赤子将来秋禾不登无以养生必至狼狈若不先期筹画多方储备临时虽欲补救亦恐无及着大学士九卿等悉心酌议作何先期料理务期人力能周救荒有策米谷可以转运膏泽不致稽迟俾此被灾民人咸庆生全无一人转乎沟壑如此则朕之殷忧可以稍释于万一或邀
　　上天慈鉴稍寛吾君臣之谴责也
　　直山东河南三省得雨奉
　　上谕【雍正九年】
