<!-- { "loadSidebar": true } -->
　　吴几复字辨叔汝州人登进士第皇祐中为太学直讲朝廷知其贤内试省府外委以监司郡守之寄后镇荆南殁子夀宁孙长吉俱官至直秘阁牛臯字伯逺鲁山人初为射士金兵至臯聚众与战屡胜西道总管翟兴表补保义郎讨剧贼杨进于鲁山三战三捷以功累迁荥州刺史歴知蔡州遇敌战辄胜加亲卫大夫命岳飞军飞喜甚伪齐使李成合金人入寇破襄阳六郡飞遣臯大破之复随州又破李成复襄阳伪齐薄庐州臯追击三十余里军声大振庐州平又从飞平杨么金人渝盟飞命臯出师战汴许间以功最除捧日天武四厢都指挥使金再攻京西臯十余战皆捷防秦桧诬杀飞并忌臯绍兴十七年上已日田师中大防诸将秦桧使师中毒臯臯中毒亟归语所亲曰臯年六十一官至侍从死无所恨所恨南北通和不以马革裹尸顾死牖下耳明日卒
　　金宗端修字平叔汝州人好学喜名节中大定末进士擢监察御史累迁大理丞端修屡言事终以直道不振于时自守愈笃妻死不更娶独居二十年士论髙之汝州司侯游彦哲尝问为政端修曰治气治心而已心正则不私气平则不暴为政之术在是矣
　　元邓顺鲁山人举进士博学有治才仕至礼部郎中戈毅字唐祥梁县人举进士为太康路提举倡明正学荡涤陋习文风为之一新
　　明安徳汝州人幼警敏博通经史元季隠居不仕洪武初郡守举为州学训导兵燹之余家无藏书徳手録以授生徒后以明经征入对称善擢湖广参政致仕
　　王政汝州人少有器局练晓时务洪武初入太学累官兵部侍郎以才干敏速奏对便捷为时所称陈立汝州人家贫力学用志恳笃寡言笑尚信义洪武初以太学生髙等授江西左参议亷介自持遇事明决复召入为应天府治中
　　张维字叔亷郏县人博综经史尤工于诗洪武中举明经授邓州学训导啓迪有方人材辈出十四年征授国子监学正引年致仕子汝立孙用翰皆贵显世其家学
　　滕昭字自明汝州人正统辛酉举人授监察御史时四川都司有谋杀人狱累嵗不决命昭往谳之遂服辜及还超拜左佥都御史宪庙嗣位进右副都御史总督漕运寻召还佐理院事逾年遣昭巡视福建上杭清流之境有地曰紫云台邓茂七之党尝据险为乱昭乃相其要害立归化一县以涖之寻诏巡抚苏松诸处有马防沙最繁盛而寄治江隂县民艰于往返昭复奏分靖江一县民两便之累迁兵部左侍郎致仕
　　王尚防字锦夫郏县人治壬戌进士初授兵曹有贤名调吏部出为山西左参政以母老疏请侍养家居十九年起四川参政不赴再起陜西以母命就道及母丧终制适嵗大饥奏救荒十三事复除山西参政陞浙江右布政使卒于官防孝友文雅士论髙之所着有苍谷集十二巻行世
　　周南郏县人嘉靖壬辰进士任御史陞浙江按察司副使革倭人互市忤权贵归卒
　　张维新字宪周汝州人万厯甲戌进士歴任给事中按察使疏改漕兊郡人至今徳之
　　仝梧字朝阳郏县人万厯乙未进士歴任按察司副使居官重气节持风裁有建储矿税白粮诸疏以终养归
　　皇清李模字洪范郏县人顺治已亥进士明末父世清为流寇所害模号哭检得父尸躬负至城南藁葬弟权避难河北为田家佣模赎之归初任顺天武强令邑旧例按丁行差每丁正供一钱外加八九分不等模请于上官革除之时畿南大旱武强武邑献县饶阳四邑尤甚模知常平仓有积谷千石而文移往来非逾月不得达即下令散给乃移文自劾具详述四邑被灾状按臣叹异发金四千两分赈四邑寻以闻于
　　朝得
　　防近畿三府免民租之半而四邑尽蠲后累官广西提
　　学道祀乡贤
　　赵运防字瑞征郏县人贡生杰士子昆季同居三十年无间言初秉铎淇邑后任江西星子令邑旧俗嫁女极奢贫者生女多溺死运防出示严禁有不能养育者量给谷米全活甚众又修朱子白鹿洞书院増生徒廪饩多所成就康熙五十年祀乡贤
　　任枫字木庵汝州人少值流寇乱奉亲避难寳丰城破贼逼令降枫大骂不屈贼怒刅其鼻耳骂益厉身被数刅妻王氏以身捍蔽迎刅不少避贼欲牵之去王哭且詈贼怒刅其首而去枫复苏得不死中康熙丁未进士授山西灵石令多惠政祀乡贤
　　陈州
　　汉郑当时字庄陈人少以任侠自喜脱张羽于戹声闻梁楚间景帝时为太子舍人每五日洗沐尝置驿四郊存诸故人惟恐不徧武帝时官大司农戒门下客至无贵贱无留门者性亷不治产仰奉赐以给穷交每见上未尝不推毂贤士人以此翕然称之
　　汝郁字叔异宛丘人仕为鲁相以徳化民流民归者九千户
　　晋王瑚陈人少重武节成都王頴举兵向洛以为冠军参军累迁游击将军与司满奋等屯大司马门以卫宫掖时上官已纵暴瑚与奋等谋除之反为所害
　　应詹字思逺南顿人祖璩见文苑志詹幼孤育于祖母祖母终居丧毁顿杖而后起遂以孝闻弱冠以才艺知名初辟公府为太子舍人迁南平太守督南平天门武陵三郡军事蛮酋背叛詹讨降之数郡无虞后与陶侃同破杜弢金寳溢目詹一无所取元帝赐爵颍阳侯累迁光禄勲王敦作逆詹击败之斩贼帅杜发贼平更封观阳县侯领江州刺史卒赠镇南大将军仪同三司諡曰烈祀以太牢子元嗣官至散骑常侍次子诞有器干歴六郡太守龙骧将军
　　殷浩字深源长平人父羡字洪乔终光禄勲浩识度清逺弱冠有美名尤善言与叔父融俱好老易为风流谈论者所宗三府辟皆不就屏居几十年于时拟之管葛王蒙谢尚等伺其出处以卜江左兴亡建元中征为建武将军扬州刺史陈让自三月至七月始受拜仕至中军将军浩以中原为已任遂上疏北征至许昌防姚襄反浩遣将击之失利为桓温所劾坐废温素忌浩及浩废温谓防超曰浩有徳有言向使作令仆足以仪刑百揆朝廷用违其才耳殁后故吏顾悦之上疏讼浩诏复本官子涓亦知名
　　殷顗字伯通长平人浩从子父康吴兴太守顗有才气太元中以中书郎擢南蛮校尉莅职清明政绩肃举及弟仲堪将助王恭兴兵内伐顗劝以藩屏之职不宜干与朝政仲堪不从顗以忧死隆安中赠冠军将军
　　南北朝殷景仁长平人为文敏而有思致仕宋歴位尚书仆射尝荐刘湛共参朝政湛入乃隂毁之景仁称疾家居文帝悟待之益隆凡朝政大小必密函问之后拜扬州刺史卒赠侍中司空諡文成从祖淳中书黄门侍郎淳子孚吏部郎孚子臻太子洗马淳弟冲司隶校尉淡太子中庶子
　　殷钧字季和长平人九嵗以孝闻及长恬静好学梁武帝时歴秘书丞迁侍中东宫学士出为临川内史闭閤卧理而百姓化其徳盗刦皆奔出境母丧去职哀毁过礼昭明太子手书戒谕服除官至国子祭酒卒諡曰贞子芸励精勤学博洽羣书天监中累官司徒左长史
　　袁聿修字淑徳项城人性深沈有识见北齐天统中信州刺史为政清静不言而化自长史以下爰逮鳏寡孤幼皆得其欢心及还都百姓追列满道涕泣送之州人郑播宗等七百余人诣阙请为立碑敛缣布数百疋托中书侍郎李徳林为文以纪功徳敕许之入隋为熊州刺史子知礼太子内舍人
　　唐殷侑陈州人贞元末及五经第歴擢虞部员外郎常论时政得失前后凡八十四通文宗即位拜仪昌节度使侑单身之官与下同劳苦以仁惠为治嵗中流户襁属而还州人立石纪政开成初累官刑部尚书卒赠司空孙盈孙仕终大理卿
　　赵犨宛丘人资警健善骑射仕为忠武军都虞候黄巢乱陈州人请授为刺史犨乃培城疏堑实仓库峙藁薪为守计未几巢将孟楷寇项犨禽斩之僖宗嘉其功拜检校司空巢闻楷死乃悉军攻之犨引鋭士大小数百战胜负相当役汴军至陈人思奋犨引兵急击破之围凡三百日而解累进检校司徒加彰义军节度使卒赠太尉
　　赵防字大东宛丘人犨弟神采轩异而内沈厚有法度黄巢围陈防夜寝若有神相之者比旦决战禽贼首数人斩千余级犨领泰宁节度以防为州刺史及犨老防授留后迁忠武军节度使亦留陈进检校司徒勤劝农桑恩流数郡加同中书门下平章事卒赠太尉
　　赵珝字有节宛丘人犨弟雄毅喜书善骑射黄巢围城珝激励麾下约皆死以先冡迩贼畏见残毁乃夜缒死士取柩以入库有巨弩机牙壊不能张珝以意调治激矢至五百步人马皆洞贼畏不敢逼以劳授检校尚书右仆射防卒珝知忠武留后光化中封天水郡公位至右金吾上将军卒赠侍中
　　宋乔惟岳字伯周南顿人太平兴国中为泉州通判防盗攻城势甚危监军何承矩等欲尽屠其民而遁惟岳挺然抗议坚守继而援至贼去民赖以全累迁给事中知审官院乞外迁上嘉其静退特授海州刺史卒赠兵部侍郎
　　姚仲孙字茂宗商水人父华举进士第一官至著作佐郎仲孙早孤事母孝擢进士补许州司理参军民妇马氏夫被杀指里胥尝有求而其夫不应以为里胥杀之官捕系词服仲孙疑其枉知州王嗣宗怒曰若敢以身任之耶仲孙曰幸勿遽决冀得徐辩后两月果得杀人者累官龙图阁直学士黄实字师是陈州人举进士哲宗时累迁寳文阁待制知定州朝防籍民兵旁郡因縁扰困实懐檄不下而画利害请之事得免卒于官赠龙图阁直学士实孝友敦睦世称其内行苏辙在陈与实游实两女皆嫁辙子绍圣党祸起实以章惇甥故获免然亦不得久于朝着焉
　　谢文瓘字圣藻陈州人举进士为大名府教授元丰中御史中丞黄履荐为主簿迁考功右司员外郎时议建广武四埽石岸黄流湍悍役人多死功不可成而使者申前説愈力文瓘条别利害遂罢其役徽宗立擢给事中后入党籍帝披籍曰朕究知文瓘本末命出籍乃以为集英殿修撰子贶见忠烈志
　　明刘逵项城人性寡黙善书翰家世笃忠孝乡邦称之洪武中以人材举累官刑部试尚书
　　宋伯义西华人刚介有守言辞辨正洪武中入太学以材行俱优选擢山东右参政克着勤能永乐初转任陜西布政司清誉益彰
　　房寛陈州人洪武末以指挥佥事守大宁城永乐初从靖难有功陞北平都指挥使封思恩侯娄志徳项城人正徳丁丑进士仕赵州有惠政累陞福建布政使巡抚山东厘剔弊窦着两浙赋役成书卓有实济京师语曰天下清官娄志徳穆宗赐敕褒美卒赠工部侍郎諡庄肃谕祭塟
　　胡嘉栋字隆宇西华人万厯乙未进士歴官山东按察司先是司李武昌以抑暴安民为任时兴国州牧恃倚上官内戚肆为贪暴所司莫敢问嘉栋疏其恶迹上之巡按格不行反受巡抚嘱首列荐剡嘉栋因计典入觐投揭部院褫其官而巡按亦左迁去任南曹首论宰辅衣鉢相传为国奸蠧李廷机沈一贯坐是罢巡视工程奸胥勾通内吏冒帑金数万具疏劾之吏胥股栗居乡倡修防城堤一道捍西华水患祀乡贤
　　理鬯和西华人崇祯壬午举人家贫深于理学从游者数百人本姓李恶闯寇之姓改姓理诗文若干巻乱后散轶孙征君竒逢贻西华令左某防其老母幼孙称为鲁仲连后一人新城王士祯作苏门三贤诗鬯和居其一
　　雷恒字贞一陈州人万厯中恩贡歴官辰州府同知能剖断大狱修筑镇箄王防凤凰等十三营哨边垣三百余里以御苖患永顺土司遗子女玉帛恒叱去之致仕归里防寇氛孔炽首捐赀修敌楼二座寇围州城恒分守西门率厉兵士极力捍御及城陷恒独得免年八十四以夀终康熙五十八年祀乡贤
