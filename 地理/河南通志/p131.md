<!-- { "loadSidebar": true } -->
　　现设驿塘等夫三百九十七名
　　岁支夫马工料等银一万五千六百七十二两七钱六分八厘七毫五丝
　　遇闰加银一千一百八十五两四钱五分
　　郑州【管城驿州管极冲】　　至省一百四十里
　　东至开封府中牟县七十里
　　西至荥阳县七十里
　　南至禹州新郑县郭店驿五十里
　　北至荥泽县四十里
　　现设驿塘马一百三十二匹
　　现设驿塘等夫一百五十八名
　　岁支夫马工料等银六千六百三十两六钱
　　遇闰加银四百九十九两二钱
　　荥泽县【广武驿县管极冲】　　至省一百八十里
　　东至怀庆府原武县四十二里
　　西至河阴县二十五里
　　南至郑州四十里
　　北至获嘉县亢村驿五十里
　　现设驿塘马一百二十九匹
　　现设驿塘等夫一百五十名
　　岁支夫马工料等银六千三百二十两四钱四厘六毫
　　遇闰加银四百七十四两九钱
　　荥阳县【索亭驿县管次冲】　　至省二百一十里
　　东至郑州七十里
　　西至汜水县四十里
　　南至禹州密县七十里
　　北至河阴县三十里
　　现设驿塘马三十八匹
　　现设驿塘等夫五十四名
　　岁支夫马工料等银一千九百五十八两七钱遇闰加银一百四十八两五分
　　河隂县【偏僻】　　至省一百九十里
　　东至荥泽县二十五里
　　西至汜水县四十里
　　南至荥阳县三十里
　　北至怀庆府武陟县三十里
　　现设递马二匹
　　现设马夫一名
　　岁支夫马工料等银六十四两六钱六分四厘一毫五丝
　　遇闰加银五两一钱
　　汜水县【偏僻】　　至省二百五十里
　　东至荥阳县四十里
　　西至河南府巩县四十里
　　南至河南府巩县界三十五里
　　北至怀庆府温县四十五里
　　现设递马四匹
　　现设马递夫三十四名
　　岁支夫马工料等银六百九十八两四钱
　　遇闰加银五十八两二钱
　　陜州属
　　现设驿塘马二百三十二匹
　　现设驿塘等夫三百八十三名
　　岁支夫马工料等银一万四千三十八两一钱五分遇闰加银一千一百二两五分
　　陜州【甘棠驿州管次冲】　至省七百二十里
　　东至本州硖石驿七十里
　　西至灵宝县六十里
　　南至河南府永宁县一百六十里
　　北至山西解州平陆县五里
　　现设驿塘马五十五匹
　　现设驿塘等夫一百四名
　　岁支夫马工料等银三千五百八两
　　遇闰加银二百七十五两五钱五分
　　硖石驿【系陜州辖腰站驿丞管次冲】　　至省六百五十里
　　东至河南府渑池县七十里
　　西至本州甘棠驿七十里
　　南至河南府宜阳县一百六十里
　　北至黄河四十里
　　现设驿塘马五十五匹
　　现设驿塘等夫九十名
　　岁支夫马工料等银三千一百五十二两五钱五分遇闰加银二百四十五两五钱五分
　　灵宝县【桃林驿县管次冲】　　至省七百八十里
　　东至陜州六十里
　　西至阌乡县六十里
　　南至河南府卢氏县一百八十里
　　北至黄河十里不通官道
　　现设驿塘马五十五匹
　　现设驿塘等夫九十四名
　　岁支夫马工料等银三千九百九十八两七钱遇闰加银三百一十六两二钱
　　阌乡县【鼎湖驿县管次冲】　　至省八百四十里
　　东至灵宝县六十里
　　西至潼关六十里
　　南至山二十里不通驿道
　　北至黄河不通驿道
　　现设驿塘马六十七匹
　　现设驿塘等夫九十五名
　　岁支夫马工料等银三千三百七十八两九钱遇闰加银二百六十四两七钱五分
　　光州属
　　现设驿马二十四匹
　　现设驿马等夫一十六名
　　岁支夫马工料等银一千二百三十六两二钱四分遇闰加银九十六两九钱
　　光州【偏僻】　　至省七百七十里
　　东至固始县界七十里
　　西至息县九十里
　　南至商城县界七十里
　　北至息县界五十里
　　现设递马四匹
　　现设马递夫六名
　　岁支夫马工料等银二百六十九两四钱
　　遇闰加银二十一两四钱五分
　　光山县【偏僻】　　至省八百三十里
　　东至商城县一百里
　　西至汝宁府罗山县七十里
　　南至本县长潭驿六十里
　　北至息县九十里
　　现设递马四匹
　　现设马夫二名
　　岁支夫马工料等银二百一十八两九钱
　　遇闰加银一十七两五钱五分
　　长潭驿【系光山县辖县管偏僻】　　至省八百九十里
　　东至商城县一百里
　　西至汝宁府罗山县界一百里
　　南至湖广黄州府黄安县一百二十里
　　北至光山县六十里
　　现设驿马四匹
　　现设驿马夫三名
　　岁支夫马工料等银二百五十二两六钱
　　遇闰加银一十九两五分
　　固始县【偏僻】　　至省九百一十里
　　东至江南颍州霍邱县界六十里
　　西至光州界七十里
　　南至商城县界六十里
　　北至江南颍州界七十里
　　现设递马四匹
　　现设马夫一名
　　岁支夫马工料等银一百二十九两八钱
　　遇闰加银九两四钱五分
　　息县【偏僻】　　至省六百三十里
　　东至光州九十里
　　西至汝宁府正阳县一百二十里
　　南至光山县九十里
　　北至汝宁府新蔡县一百一十里
　　现设递马四匹
　　现设马递夫三名
　　岁支夫马工料等银二百五十五两四钱
　　遇闰加银二十两七钱
　　商城县【偏僻】　　至省八百八十里
　　东至江南颍州霍邱县界八十里
　　西至光山县长潭驿一百里
　　南至湖广黄州府罗田县界一百二十里
　　北至固始县界六十里
　　现设递马四匹
　　现设马夫一名
　　岁支夫马工料等银一百一十两一钱四分
　　遇闰加银八两七钱





　　河南通志巻二十七
<史部,地理类,都会郡县之属,河南通志>
　　钦定四库全书
　　河南通志巻二十八
　　风俗
　　记称广谷大川异制民生其间异俗风俗之不同由来乆矣班固谓刚柔缓急音声不同系水土之风气故谓之风好恶取舍动静无常随君上之情欲故谓之俗然则风俗者固山川地气使然亦主治者之好尚实有以转移之欤豫省居土之中受气之正其天性朴茂殆所谓难动以非易感以义者乎然古太师陈诗以观民风而十五国风豫居其半汉书地理志周魏韩赵宋卫楚之地豫皆有焉其间习俗风尚固亦有不同者我
　　朝仁渐义摩整齐化导两河士女莫不争厉亷隅以彰一道同风至治盖彬彬乎得邹鲁之遗矣志风俗开封府
　　梁魏之墟人多俊髦好儒雅杂以游豫有魏公子之风难动以非易感以义【汉地理志】地居土中物受正气其人性和而才慧其地产厚而繁【杜氏通典】魏俗刚强【玉海】地为四战其俗右武人具五都其气习豪【唐刘禹锡汴州刺史防壁记】重礼义勤耕絍【宋地里志】俗尊年齿学尚经术【寰宇记】物产富饶习俗侈靡【方舆胜览】好祭祀用史巫【汉地理志】旧俗刚毅里多壮士　任侠尚气闻义则畏　甲第星罗【并宋杨侃皇畿赋】比屋农桑【唐诗】士以节义自重而羞干谒民以敦睦为良而耻告讦平原修野故其人坦易洪涛巨河故其人浩博【并祥符县志】
　　归德府
　　睢阳古郡犹有先王遗风重厚多君子好稼穑恶衣服以致畜藏【汉地理志】重礼文其风丕变于古【隋地理志】人皆有忠义之风其本于张廵许远之表倡【异闻集】人情朴厚俗有儒学【杜氏通典】习俗淳厚喜勤尚质【元地理志】重本而轻末贱释而贵儒【郡志】其俗激昻而奋厉【山堂考索】观其英豪之域冠盖相望元勲隽老五姓实昌【杜正献赵康靖王文忠蔡敏肃张文正寓睢阳者凡五族】其原野则田畴弥望不可计数浸以曜渔之源被以沃壤之土举趾即云荷锄廼雨　美哉邈乎土地之沃人物之伙也【并宋王仲旉南都赋】
　　彰德府
　　魏郡邺都浮巧成俗雕刻之工特云精妙士女被服咸以奢丽相高其性所尚习得京洛之风【隋地理志】物背窳而就攻不鬻邪而豫贾【晋左思魏都赋】魏地狭隘其俗俭啬而褊急【诗注】俗陶淳古之风尚英雄之习　地险人豪民淳事简【并图经】朴厚肃和人皆君子有古逊畔寝刑之风【方舆胜览】土狭人稀习尚淳厚雅重儒术而耕凿其勤　民知立本而羞争讼士多务学而厌浮靡【郡志】其俗劲悍勇毅【崔铣论】人民淳朴俗尚礼义而务耕桑有亷蔺遗风【武安县志】
　　卫辉府
　　季札闻卫歌曰美哉渊乎忧而不困者也吾闻卫康叔武公之德如是是其卫风乎【左传】卫多君子【史记】周末有子路夏育民人慕之故其俗刚武上气力　刚强多豪杰【俱汉地理志】重谊疎财有先王遗风【舆地志】民情颇事商贾地饶俗淳勤于播种孝弟之行有闻于时【元地里志】性缓尚儒仗气任侠【文献通考】其俗纎俭习事【汉货殖传】地濵大河故其人气浮故其人质柔故其人心惰【诗卫风注】人知向学彬彬有文【续郡志】土地饶美物产阜盛【宋詹文学碑记】山水明秀人民殷富睿圣武公之遗泽存焉　人人知劝为善而耻为不善【并元程大本元圣庙门记】士民敦尚节行【元王公孺殷太师忠烈公庙碑】男尚节介女多劲烈有共姜之风【辉县志】
　　懐庆府
　　其地险要富实其俗朴野易治服防恂平易之化熙熙向风不靡不暴【汉地里志】风土得四方之正是以习俗好尚奢俭得中　薰染许鲁斋道学之化皆好性理崇礼义【并元地理志】民多敦本好学【河内县志】力耕桑而鄙贩鬻尚清淡而多寿考【郡志】其地负山靣河土旷民淳【刘健文庙记】男耕女织村落连延颇尚节俭之风自得恬熙之乐【修武县志】
　　河南府
　　气禀中和【周礼记】季札闻歌周南召南曰美哉始基之矣犹未也然勤而不怨矣【左传】河南亦豫州之域豫之言舒也言禀平和之气性理安舒也洛阳得土之中故周公作洛此焉攸在　其俗尚商贾机巧成俗故汉志云周人之失巧伪趋利贱义贵财此亦自古然矣【隋地理志】忠义叠见【宋邵氏闻见录】郁郁荆河【豫州节注】士向诗书民习礼义务本立业有周召遗风【宋志表】性行淳朴不事华侈【一统志】洛阳古多士风俗犹尔雅【宋苏轼诗】其俗和柔而寛缓【山堂考索】周人善贾趋利而纎啬【杜氏通典】女修织絍男务耕耘器用陶匏服尚素元耻纎靡而不服贱竒丽而弗珍【汉班固东都赋】
　　南阳府
