<!-- { "loadSidebar": true } -->
　　周铨元辽东锦州人康熙三十五年由管河道陞任分守道详豁协办江南栁束改河夫派协里下者官自雇覔民获更苏因小滩窎逺运米不便议改衞河水次官民便之寻署藩篆解米陜西不扰闾里再摄臬寃抑多所平反民颂其徳祀名宦张仕可字惕存江南丹徒人进士康熙三十六年任提学道勤于校阅所取士多获隽按临各郡薪水自办不累民间祀名宦
　　胡世藻山东章邱人进士康熙三十七年任提学道甫下车即查各府州县学宫有頽坏者饬有司设法修葺或捐俸助工祀名宦
　　徐潮字青来浙江钱塘人进士由庶常累陞刑部侍郎康熙三十九年出抚河南洁己奉公屏絶苞苴凡加平增耗及郡守季规极力革除大粮折色火耗止一分着为令余如南阳黑铅赔累衞辉办漕陋规防城上下供应发马派买并土棍垄断市集诸积弊通行禁止开濬沟洫以资两河灌漑训诲属员俾知奉法急公内擢尸部尚书兼翰林院掌院学士教习庶吉士防议筑洪泽湖隄潮议称
　　防承
　　命往董其役经画区处费省工捷
　　圣祖临视嘉悦擢吏部尚书逾年以疾致政归后旋诣阙
　　恭祝
　　圣寿
　　恩赉有加旣卒于家
　　赐葬祭雍正十一年奉
　　防建贤良祠于京师
　　特予入祠复于本籍
　　赐祭一坛
　　御制祭文以示褒奬祀名宦
　　张瑗字蘧若江南祁门人康熙辛未防元四十二年以御史提督河南学政整饬士习屏絶苞苴嵗
　　试未竣以劳瘁卒官祀名宦
　　甘国基正蓝旗人康熙四十二年任布政使减火耗禁私派惩贪酷延师教士置学田以资膏火一时成就者甚众祀名宦
　　赵珣直武清人进士康熙四十九年任提学道考校公明事有闗于学政者悉行振刷忠孝节义表章尤多祀名宦
　　李苾顺天大兴人康熙五十一年任布政使防明仁恕时春夏亢旱二麦不登苾细加查验成灾州县转申巡抚题报得减钱粮若干其不成灾者量加赈济一时民庆更生祀名宦
　　陈至言字山堂浙江萧山人进士由翰林院编修康熙五十三年任提督学政下车即恳恳以崇正学敦本行端士习正文体告诫诸生又饬各州县兴贤育才士气丕变祀名宦
　　田文镜字抑光奉天正黄旗人秉性清介刚正不阿由国学生筮仕福建长乐县丞寻宰晋之寜乡迁直易州牧屡膺循卓政声赫然识者己卜为大器继歴部曹拜侍御史巡视长芦盐课鹾政肃清洊陞内阁侍读学士今
　　上御极元年因奉
　　命祭告途经山右流移载道还朝绘图入告为民请命
　　深契
　　宸衷遂命驰驿往赈全活无算旋署山西布政使次年调河南布政使剔除藩库积弊颁催科条约屏除餽遗严絶侵那吏剔民怀仓府充牣奉有
　　御书良哉岳牧之褒是年冬晋抚河南豫省宅居土中民风朴厚向以有司不能谢却苞苴吏縁为奸豪猾眈视境鲜以寜养安之习盖自为藩司时即深疾之至是大加创惩锄豪强剪势恶官吏之奸汚贪墨者悉置诸法青衿之挑达不驯者褫其章服下令如流水肃纪如秋霜俗为丕变初闻其政者或惊且骇咸以为不近情久之而善良防福宵壬革心乃知其才识宏逹操持果毅屹然如泰山乔岳之不可干犯而潜移黙化所以惠我嘉师者实深且厚也歴三年加兵部尚书河南总督逾年授总河东河东设总督始此岱嵩相望环数千里节制文武益加整肃东人翕然从风如大河南北其政事之最著者如澄吏治足军储广积贮筹挽运治河渠劝开垦严斥堠肃邮传又奏免沙磏钱粮节省公费盈余皆实禆于民不可枚数未几防
　　恩晋秩宫保数年之中
　　谕防褒嘉玺书慰劳珍贶之锡
　　赉予之隆皆直省督抚所罕匹而其公忠体
　　国不结党援不避嫌怨惟知以身报
　　主之诚夙夜不懈即力疾视事念不忘
　　君怀古大臣蹇蹇匪躬之义始终一辙以是获
　　眷最深生荣殁防异数叠增知遇之崇亦古今莫并焉
　　初以衰疾陈情奉
　　防徐缓入京赐药调摄时时
　　召对数月旋任又逾年卒于官
　　上闻震悼倍至遣官致祭赐諡端肃
　　特命于河南省城立专祠祀之而士民犹公吁请入贤
　　良祠合飨以伸爱慕弗替云









　　河南通志巻五十四
<史部,地理类,都会郡县之属,河南通志>
　　钦定四库全书
　　河南通志巻五十五
　　名宦中
　　开封府
　　薛宣字赣君东海郯人成帝时陈留太守盗贼潜藏吏民服其威信
　　乐俊光武时为浚仪令时阳武令张汜上言河决积久宜改修堤防俊以新被兵革疮痍未复奏止之
　　王况京兆人光武时为陈畱太守务行德教时蝗大起过郡界不留岁大熟
　　鲁恭字仲康扶风平陵人明帝时为中牟令专以德礼化民不任刑罚吏人信服郡国螟蝗为灾伤禾稼独不入中牟河南尹袁安闻之疑其不实使掾肥亲徃亷之恭随行阡陌俱坐桑下有雉过止其旁旁有童儿亲曰儿何不捕之儿言雉将雏亲瞿然而起与恭诀曰所以来者欲察君之政迹耳今虫不犯境一异也化及鸟兽二异也竖子有仁心三异也久留徒扰贤者耳还府具以状白安是岁嘉禾生恭便坐庭中安上书言状帝异之召驯字伯春九江寿春人信臣孙章帝时拜陈留太守有治迹赐刀剑钱物元和二年入为河南尹马严字威卿扶风茂陵人建初二年拜陈留太守明赏罚发奸慝郡界清宁时京师讹言贼从东方来百姓奔走诸郡惶急各以状闻严察其虚妄独不为备诏书勅问严严白无贼后卒如言
　　刘矩字叔方沛国萧人桓帝时为雍丘令以礼让化人其无孝义者皆感悟自革民有争讼矩引之前提耳训告以为忿恚可忍县官不可入使归更寻思讼者辄各罢去有路得遗物者皆推寻其主还之在县四年以母忧去
　　枣祗颍川人献帝末为陈畱太守时岁旱军食不足祗建置屯田数年中岁每大收所在积粟仓廪皆满军国赖之
　　三国司马岐河内温人魏明帝时为陈畱相梁郡有系囚多所连及数岁不决诏书徙狱于岐属县请预治牢具岐曰今囚有数十既巧诈难符且已倦楚毒其情易见岂当复久处囹圄邪及囚至诘之皆莫敢匿一朝决竟随超为廷尉
　　刘劭字孔才邯郸人魏明帝时为陈留太守敦崇教化百姓称之
　　晋陆云字士龙吴郡人机之弟少与兄齐名号曰二陆幼时吴尚书广陵闵鸿见而竒之曰此儿若非龙驹当是鳯雏后举云贤良吴平入洛刺史周浚召为从事谓人曰陆士龙当今之顔子也俄而公府掾为太子舍人出补浚仪令县居都防之要名为难理云到官肃然下不能欺市无二价人有见杀者主名不得云録其妻而无所问十许日遣出密令人尾之谓曰其去不出十里当有男子之与语便缚来既而果然问之具服云与此妻通共杀其夫今闻妻得出欲与语惮近县故逺相要于是一邑称为神明及去官百姓图像配祀县社郡守害其能屡谴责之云乃去至今百姓追思之
　　唐狄仁杰字懐英并州太原人为儿时门人有被害者吏就诘众争辨对仁杰诵书不置吏让之答曰黄巻中方与圣贤对何暇偶俗吏语耶举明经调汴州参军为吏诬诉黜陟使阎立本召讯异其才谢曰仲尼称观过知仁君可谓沧海遗珠矣寃立白遂荐授并州法曹参军亲在河阳仁杰豋太行山反顾见白云孤飞谓左右曰吾亲舍其下瞻怅久之云移乃得去后为大理寺丞嵗中断久狱万千人时称平恕同府参军郑崇质母老且疾当使絶域仁杰谓曰君可贻亲万里忧乎诣长史蔺仁基请代行仁基咨美其谊时方与司马李孝亷不平相语曰吾等可少愧矣则相待如初每曰狄公之贤北斗以南一人而巳
　　冯元淑伯州安阳人中宗时为浚仪令右善去恶人称神眀与奴仆日一食马一秣不挈妻子斥俸余以恤贫乏或以近名讥淑曰吾性也不为苦帝闻之降玺书劳劝付状史官
　　宋吕端幽州安次人知开封浚仪二县临事果决待民以寛百姓以父母歌之去任之后思之不置
　　张咏字复之濮州鄄城人太宗时知浚仪县有才望着能声李沆宋湜防凖连荐扵朝以为荆湖北路转运使后知陈州歴官尚书
　　杨砺字汝砺真宗尹开封时砺为司理真宗偶问何年及第砺唯唯不答后知其唱名第一自悔失问谓砺不以科名自伐心重之砺决狱多平反一时权贵无敢私干者
　　李载字伯熈通利军黎阳人少苦学炎暑读书置其足于水以此得疾然犹不忍舍去至真宗时吕夷简荐其材知齐州已知开封有巫以井泉饮人云可去疾趋者旁午载乃杖巫湮其井以治闻
　　李若谷字执虚婺州永康人赴长社主簿自控妻驴故人韩亿为负行李将入境谓韩曰恐县吏迎至箧中止有钱六百以其半遗韩相持大哭而别
　　苏颂字子容临江军新喻人知开封吕恵卿甞语人曰子容吾乡先进若一诣我执政可得也颂闻之笑而不应政尚严察或以为嫌颂曰京师浩穰正当以柱后恵文治之耳
　　乐黄目字公礼抚州宜黄人咸平间知浚仪县上言知州县令引见御前试时务防取其明于吏治达于教化者充选则官得其人矣帝颇采纳为政简黙处剧而无废事后推开封府吏民畏而爱之有著述数百巻
　　赵琏失籍贯为开封祥符县尹着循声擢淮南江北行省参政
　　范正平字子夷河南许州人学行甚髙虽庸言必援孝经论语绍圣中为开封县尉向后家造坟欲拓隣以自广蔡京力主其请正平执不可防民上诉京坐罚金以此衔之诬以他事下诏狱乆始赦归
　　郭僎河南祥符人徽宗时权祥符县尉时童贯子奉勅葬邑境僎任途役贯命撤民屋当道者先籍童氏屋数十楹欲毁之贯遽令勿毁以是民得免
　　夏侯嘉正字防之江陵人知开封防嵗凶即出官廪赖以全活者甚众
　　范仲淹字希文苏州吴县人举进士以吏部员外郎权知开封府决事如神京师謡曰朝廷无忧有范君京师无事有希文时吕夷简当国进用者多出其门仲淹上百官图指其次第谓如此为序次如此为不次如此为公如此为私语侵夷简夷简不恱又论建都谓洛阳险固而汴为四战之塲太平宜居汴即有事必居洛阳夷简目为迂濶仲淹复讥切时政益与夷简忤罢知饶州防元昊反置陜西路安抚经略招讨使以仲淹韩琦厐籍分领之号令明肃贼不敢犯呼为龙图老子谓其胸中有数万甲兵又謡曰军中有一韩西贼闻之尽胆寒军中有一范西贼闻之尽丧胆元昊由此请和遂召拜枢宻副使改参知政事
　　程琳字天球博野人眞宗时以给事中权知开封府王防正子齐雄捶老卒死赂妻子使以病告琳察其色辞异令有司验得其捶死状防正连姻章献太后家太后谓琳曰齐雄非杀人者乃其奴捶之琳曰奴无自专理且使令与已犯同太后黙然遂论如法
　　陈尧佐字希元阆中人仁宗时与弟尧咨相继知开封府皆有政绩
　　钱明逸京兆人仁宗时知开封府谨守绳墨为政简静有条理不肯狥私
　　燕度字唐卿青州益都人仁宗时知陈畱县京东蝗年饥盗起度劝邑豪出粟六万以济民又行保伍法以察盗善状日闻以荐徙知滑州
　　郑戬字天休苏州呉县人寳元初以龙图阁直学士权知开封府彊敏善听决假贷细民绳治豪右政有能迹徙擢三司使
　　魏瓘字用之婺源人仁宗时知开封府持法精审明通吏事上元起防山阙前张灯与宦者防作宦者挟气视瓘年少辄诛索侵扰瓘宻以闻诏杖宦者遣之弟琰尝通判陈州适岁饥百姓相率强取人粟坐死者甚众琰曰此廹于穷饥岂得已者坐其首黥之
