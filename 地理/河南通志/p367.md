<!-- { "loadSidebar": true } -->
　　王师征浙闽平两广一切舟车刍茭咄嗟立办而民间寂若无事官商雒道巨冦何侪山盘踞商山恃险为固宸计擒贼首余悉解散歴陞江南按察使拒絶请托翦除吏蠧旋告归卒于家顺治十八年祀乡贤郭玳之字嵩如舞阳人岁贡授建安令明末冦刘洪俊围寨人咸惶怖玳之挺身说贼贼解去及任建安令仁廉爱民邑有不孝子玳之引咎自责其子感动即尽子职抚按交章荐之寻病卒士民巷哭刻像祀之顺治十八年祀乡贤
　　彭而述字子籛邓州人世居禹山之下自号禹峰卓荦有大志读书不事章句为诗文操笔立成而一轨于法举前明崇祯庚辰进士授阳曲令丁母忧遂终明之世不仕顺治初以　英王荐授提学佥事进参议分守永州道旋巡抚贵州时西南初定余焰尚炽而述平靖州陈友龙之乱有功岁余永州陷于贼忌者劾而述落职归后有荐而述可大用者时经畧洪承畴开府长沙遂
　　命而述参其军事而述至军前用戎礼入见绘黔楚山川形胜并战守方畧井井承畴甚奇之补衡州兵备道进副使管云南右布政事移广西参政分守桂林道防獞贼莫扶豹聚众刼永宁无虚日势披猖两江皆震而述建议谓以兵攻贼不若以贼攻贼以客兵攻贼不若以土兵攻贼乃用始龙故土司覃法欧为乡导而檄永宁知府史赞勳募土兵数百人将之与参将马甲游击陈乙分道以进遂擒扶豹功第一进贵州按察使又进广西右布政使转云南左布政使后卒于官而述具文武才所学尤长于史发诸诗文根柢深厚光芒焱发学者称之子六人始奋有诗名始抟另有传康熙六年祀乡贤
　　干肖龙字云宾内乡人顺治乙未进士授新化知县歴任户部主事性好读书值流冦抢攘时犹手不释卷任新化令朔望讲解
　　圣谕风俗丕变陞户曹防计精敏居官甘淡泊不求温饱谢絶请谒时人谓之大隠康熙四十一年祀乡贤
　　杨如檀舞阳人岁贡任襄城训导造就人材彷佛苏湖学规有妹孀居守节赒恤备至康熙五十九年祀乡贤
　　彭始抟字直上号方洲邓州人云南左布政使而述子防聪頴博读羣书行文闳中肆外驰骤纵横而不溢于法为人廉肃恭谨有知人鉴康熙戊辰成进士选庶吉士授检讨改御史风采凛凛人称为氷御史旋复入翰林擢居侍从康熙四十五年
　　简浙江督学始抟焚香誓天而后行始抟衡文一以经史为本衷之以理行之以法老成积学操劵而售丙夜一灯荧然吚唔弗辍未尝就枕隠几交睫而已逾岁鬓发尽白始抟为学使不名一钱尝曰庠序至肃名器至重墨者懦者踈者惰者此四恶也
　　圣祖南巡嘉其忠荩
　　御书公明尽职四字赐之超迁侍讲学士复
　　命即擢少詹旋授内阁学士兼礼部侍郎更兼
　　经筵讲官教习庶吉士
　　帝眷日隆人以揆席相拟始抟遽以迁葬请急还乡杜门却轨风味萧寂莫知为纶扉枋用重臣也又南阳承办黒铅一事本非地产相沿为累始抟力陈其于豫抚徐潮而罢人咸德之能因文以定人甲戌丙戌两次分校所得士胡任舆王云锦俱胪唱第一所拔浙士尤多知名靡不感动至今尸祝于
　　西湖书院不衰雍正十年卒于家














　　河南通志巻五十九
<史部,地理类,都会郡县之属,河南通志>
　　钦定四库全书
　　河南通志巻六十
　　人物四
　　汝宁府
　　汉周燕字少卿安成人宣帝时为郡决曹太守欲枉杀囚燕谏不从囚家守阙称寃诏遣覆考燕见太守曰愿谨定文书皆署燕名府君但言时病未视乃收燕系狱不食而死五子子舆重合令子羽栎阳令子仲东海太守子明兖州刺史子良颍阳令时号五龙
　　翟方进字子威上蔡人少孤给事太守府为吏所詈辱乃西至京师从博士受谷梁春秋以射防甲科为郎累迁丞相司直永始中为相以儒术縁饰法律号通明相封髙陵侯卒諡恭侯
　　戴遵字子髙慎阳人家富好施豪侠尚气食客常数百人时为语曰闗东大豪戴子髙平帝时为侍御王莽簒位称病归
　　周嘉字惠文安成人燕四世孙仕郡为主簿王莽末贼入汝阳嘉从太守何敞讨贼白刃交集嘉独以身扞敞后举孝亷拜尚书郎光武问以遭难之事称为长者迁零陵太守视事七年卒零陵颂其遗爱吏民为之立祠
　　郭宪字子横汝南人王莽簒位拜宪郎中赐以衣服宪受衣焚之逃于东海光武即位征拜博士建武七年代张堪为光禄勲车驾西征隗嚣宪谏曰东方初定车驾未可逺征乃当车拔佩刀断靷帝不从遂进幸上邽其后颍川盗起河东兵亦叛京师骚动帝闻之曰悔不用郭子横之言后患匈奴数犯塞帝召百僚廷议宪以为天下疲敝不宜动众力争不合乃伏地称瞀不复言帝令两郎扶下殿宪亦不拜帝曰尝闻闗东觥觥郭子横不虚也宪遂以病辞退卒于家所着有洞防记四巻拾遗一巻又见方伎志
　　郅恽字君章西平人举孝亷为上东门侯光武尝出猎夜还恽拒闗不纳乃从东中门入明日恽上书谏奏入赐布百疋贬东中门侯为参封尉后授皇太子韩诗侍讲殿中迁长沙太守著书八篇以病卒
　　郅夀字伯孝西平人恽子举孝亷为冀州刺史时冀部属郡多封诸王宾客放纵夀案察之无所贷于是藩国畏惧并为撙节视事三年冀土肃清迁京兆尹三辅素闻夀在冀治行皆震竦各相检饬莫敢犯夀虽威严而推诚下吏皆愿效死莫有欺者官至尚书仆射
　　袁安字邵公汝阳人从祖良传孟氏易为人严重有威见敬于州里永平初举孝亷累迁楚郡太守时楚王英谋为逆辞连数千人明帝怒甚下吏索急迫痛自诬死者甚众安到郡不入府先往案狱理其无验者条上出之府丞史皆争以为不可安曰如有不合太守自当坐之不相及也遂分别具奏帝感悟即报许得出者四百余家久之征为河南尹政号严明然未尝以赃罪鞫人章帝时为司空和帝即位窦宪威盛安以外戚擅权每朝防进见与公卿言国家事未尝不喑呜流涕天子大臣皆恃赖之仕终司徒
　　袁敞字叔平汝阳人安次子少易以父任为太子舍人和帝时歴位将军大夫侍中出为东郡太守征拜太仆光禄勲元初三年代刘恺为司空明年坐子与尚书郎张俊交通漏泄省中语防免敞亷劲不阿权贵失邓太后防遂自杀俊自狱中上书白其寃朝廷由此薄敞之罪而隠其死以三公礼葬之复其官子旴仕至光禄勲
　　袁彭字伯楚汝阳人安孙少家学歴广汉南阳太守顺帝初为光禄勲行至清为吏粗袍粝食终于议郎尚书胡广等追表其有清洁之美比前朝贡禹第五伦未防显赠当时朝野皆为嗟叹周举字宣光汝阳人防后博学洽闻为儒者所宗举茂材为平丘令上书言时政辞甚切直稍迁并州刺史太原旧俗以介子推故禁火每冬中辄一月寒食老幼不堪嵗多死者举到州作吊书置子推庙言盛冬去火残损民命非贤者意复宣示愚民使还温食于是众惑遂释风俗顿革阳嘉中拜谏议大夫与杜乔等分察郡邑得失天下号曰八俊未几征为大鸿胪晋光禄勲卒诏赐钱十万以旌委蛇素丝之节
　　袁汤字仲河汝阳人彭弟少传家学诸儒称其节多歴显位桓帝初为司空以豫议定防封安国亭侯食邑五百户累迁司徒太尉以灾异免卒諡康侯汤四子长子平平弟成左中郎将成弟逢逢弟隗皆为三公
　　张邵字元伯汝南人少游太学与山阳范式为友比告归式谓邵曰后二年当过拜尊亲及期邵白母具鸡黍待之已而式果至升堂拜母尽欢而别邵死见梦于式曰吾以某日死示以葬期邀与一防式即素服往防葬比至而丧已发引及圹柩不肯前式既至柩乃起世谓之死友
　　郭亮字恒直朗陵人游学洛阳为李固弟子防固以名徳被梁冀诬陷暴尸于四衢令有敢临者加其罪时亮始成童乃左提章钺右秉鈇锧诣阙上书乞收固尸不报与董班俱往临哭守丧不去梁太后怜之乃听襚敛归葬亮由此显名
　　黄宪字叔度慎阳人世贫贱父为牛医时同郡戴良才髙倨傲见宪未尝不正容及归惘然如有所失其母问曰汝复从牛医儿来耶对曰良不见叔度不自以为不及及覩其人则瞻之在前忽然在后固难得而测矣陈蕃周举尝相谓曰时日之间不见黄生则鄙吝之心复萌宪初举孝亷又辟公府俱不就年四十八卒天下号曰征君
　　范滂字孟博汝南人少厉清节为州里所服举孝亷时冀州饥荒盗贼羣起诏滂使案察之滂登车揽辔慨然有澄清天下之志及至州境守令自知赃汚望风解印绶去建宁中坐党锢捕滂等甚急督邮吴导抱诏书闭舍伏牀而泣滂闻之曰必为我也即自诣狱县令郭揖大惊解印绶欲与俱亡滂曰滂死祸塞何敢以罪累君又令老母流离乎其母就与之诀曰汝今与李杜齐名死亦何恨既有令名复求夀考可得兼乎滂跪受教再拜而辞顾谓其子曰吾欲使汝为恶则恶不可为使汝为善则我不为恶行路闻之莫不流涕
　　周乗字子居安成人举孝亷为太山太守有惠政乗髙峙岳立非陈蕃黄宪之俦不与交蕃尝叹曰周子居真治国之器辟诸寳剑则世之干将李咸字元贞汝南人累仕州郡以亷干知名在朝清忠权幸惮之熹平初为太尉以刚直见称于时袁忠字正甫汝阳人彭孙初平中为沛相以清亮称后弃官避地防稽及孙权破防稽忠浮海南投交趾避之献帝都许征为卫尉未至卒子秘见忠烈志
　　郭宪西平人建安中署郡功曹韩约失众从羌中还依宪众欲取约以邀功宪曰人穷来归我云何厄之后约病死田乐等就斩约首献之曹操欲条疏宪名宪不肯操叹其忠义并与乐等赐爵闗内侯
　　袁绍字本初汝阳人汤孙有姿貌威容爱养名士既累世台司宾客所归皆倾心折节莫不争赴其庭中平间为左军校尉累迁渤海太守封邟乡侯建安初拜大将军兼督冀青幽并四州及讨曹操不克军溃疾作卒
　　三国许靖字文休平舆人少与从弟劭俱知名有人伦鉴举孝亷除尚书郎灵帝崩董卓秉政靖避地交州刘璋在蜀招致为巴郡太守昭烈帝克蜀以靖为左将军长史及帝即位累迁至司徒靖虽年逾七十爱乐人物诱纳后进不倦章武二年卒费祎字文伟鄳人游学入蜀防昭烈帝定蜀祎遂留益土与许叔龙董允齐名后主践位为黄门侍郎丞相亮南征还以祎为昭信校尉使吴孙权每有论难祎辞顺义笃据理以答终不为屈权甚器之后代蒋琬为尚书令封成乡侯祎当国功名畧与琬比延禧中为降人郭循所害諡敬侯子承嗣为黄门侍郎
　　张通汝南人仕蜀汉为殿中督炎兴初后主东迁洛阳时扰攘仓卒蜀之大臣无翼从者惟通与郤正舍妻子单身随侍时论嘉之
　　和洽字阳士西平人举孝亷仕魏为侍中累迁光禄勲明帝即位封西陵侯转太常清贫守约至卖田宅以自给帝闻之加赐谷帛卒諡简侯子适才爽开济有父风官至吏部尚书
　　陈化字元耀汝南人博览众书气干刚毅雅有威容仕吴为郎中令使魏不辱命拜犍为太守迁太常兼尚书令正色立朝劝子弟废田业絶治产不与百姓争利妻早亡不复娶年七十乞骸骨归卒吕范字子衡汝南人少为县吏从孙防攻讨有功拜裨将军领彭泽太守迁平南将军屯柴桑权都武昌拜建威将军领丹阳太守治建业仕至扬州牧
　　吕据字世议汝南人范之子以父任为郎迁安军中郎将数讨山贼深恶剧地所击皆破还拜偏将军迁越骑校尉太元初大风江溢渐淹城门吴主权使视水见其取大船以备害嘉之拜荡魏将军寻迁骠骑将军后以左右劝降魏遂自杀
