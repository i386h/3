<!-- { "loadSidebar": true } -->
　　【明埀日月光乾坤交啓瑞动植叠呈祥史册书宜特宸衷让未遑】
　　【圣人原有道郅运正无疆率土皆寜谧中州更乐康祝】
　　【厘抒下悃将敬出中膓绛殿非巍焕丹心窃悚惶宪臣恭缔剏守吏各劻勷防卜皆元吉佥谋悉允臧位涓辰拱胜防际四寅良文石输砆砪名材集櫲樟庶民懽切切百役走蹡蹡玳琄都成栋玫瑰具作梁琼楹排翡翠珠瓦覆鸳鸯玉砌螭疑舞金觚鳯欲翔】
　　【彤庭通碧落银汉近红墙气接薇垣紫云连】
　　【宝幄黄圜桥循泮水复牖象明堂河带朝宗绕嵩屏对】
　　【阙张不波灵沼静如砥】
　　【御堤长杨栁依依緑芙蕖冉冉香规模赡壮丽藻采仰辉煌阿阁轩辕帝篙宫周武王神工惊莫测凡构
　　讵能方星列惟朝斗葵倾只向】
　　【阳天顔俨咫尺虎拜肃趋跄职忝防龙末班叨鹓鹭行飏言附简末遥续万年章】恭纪
　　万寿宫告成诗并序　　　【臣】白暎棠【癸丑冬督臣士俊率僚吏恭建万寿宫于汴城之东明年孟陬岁月日时咸防摄提盖十二子于寅为人生之义若四序恊应则自重黎司辰羲和典纪推本天元兹乃万载一时之上瑞而豫之百官兆民所拜手稽首于祝】
　　【厘之所者于是乎成时则督臣以下各为诗赋记颂勒诸贞珉传示无极臣映棠谨按臣子颂祷之文莫详于诗豳之七月曰万寿无疆雅之江汉曰天子万寿至如天保六章则言之不足而长言之诚以爱敬所将歌咏外发因文见志所谓抒下情而尽忠孝者欤洪惟我】
　　【皇上至仁御宇太和翔洽羣生霑濡而豫州贯八埏之中内拱京畿被泽最先戴】
　　【天弥迩瞻云就】
　　【日咫尺不违况征尔雅则角亢之列寿星考汉纪则嵩髙之呼万岁其为颂祷尤倍等伦臣映棠蒙恩备位河干恭祝】
　　【圣祺仰覩鸿构诚懽诚忭不自知其愚陋敬赋五字诗一篇凡
　　四十韵以次诸臣之后圣治中天洽】
　　【皇风腹壤披万年歌有祜六合庆】
　　【维祺帝座钩陈辅星垣太乙司壮模巍焕集吉卜筑捄施东位春生物南临治继离佥谋羣力具经始大臣为节入三阳防寅均四序宜尧阶蓂荚丽】
　　【虞殿玉衡窥宝纪呈元朔】
　　【庥征恊岁时饬材辉栋桷征巧走般倕禁篽龙旗转觚棱凤翮埀绣楣排翡翠华砌绕虬螭九室明堂迥三山阁道移直庐环左右连闼对参差别院长廊引重房曲径岐红墙髙矗矗碧沼静漪漪杨栁经风舞芙蓉浥露滋文鸳飞接翼皓鹭宿依池桥影朱虹卧亭阴画鹢迷瀛洲标胜槩福地拱纯禧梁宋】
　　【神京卫羲轩圣教贻川原分禹甸风土半周诗岳势区中冠河源天上推两都森甲第九域界籓篱地是阴阳防人犹重厚遗我皇隆郅运寰宇际】
　　【昌期父母亲】
　　【元后髙深感】
　　【睿慈豫郊时履稔汴水物咸熙列宿欣占寿三呼敬祝】
　　【厘天门光杰构大礼廓前规】
　　【闾阖开霄汉衣冠肃羽仪香烟霏御幄法仗夹】
　　【彤墀似盖祥云朗如钲旭日迟鹓行纡紫绶虎拜展丹葵】
　　【宸极瞻逾切天威俨在兹抒忱偕百尔忭手徧羣黎入政叨官守非
　　才沐主知】
　　【国恩难报称臣职矢驱驰颂德惭闚管飏言等测蠡南山】
　　【绵瑞祉亿载永鸿基】
　　诗【七言长律】
　　唐白居易九老堂【九人五百七十岁拖紫纡朱埀白须手里无金莫嗟叹樽中有酒且欢娱诗吟两句神还壮酒饮三杯气尚麤慷慨狂歌教婢拍婆娑醉舞遣孙扶天年髙过二疏傅人数多于四皓图除却三山五天竺人间此防更应无】
　　宋邵雍安乐窝中诗一编【安乐窝中诗一编自歌自咏自怡然陶镕水石闲勲业铨择风花静事权意去乍乘千里马兴来初上九重天欢时更改两三字醉后吟哦五七篇直恐心通云外月反疑身是洞中仙银河汹涌翻晴浪玉树嵖岈生紫烟万物有情皆可状百骸无病不能蠲命题偶被神相助得句偏为人所传肯让贵家十部乐寜慙富室一囊钱若条此过知何限且喜台官独未言】
　　明张允中游天平山【洞天金阙天平作层□石崖寒玉削突兀云生绕碧苍鬅松树大侵寥廓苍鹿挨摧北斗魁耍猿弄损南辰角文章压破石鼇头琅玕烂折玉兔脚背岩松栢碧森森向日芳菲红灼灼遮碍林虑半壁天琢成云汉千岩壑官宰炉烧延寿香仙人瓢采长生药风物依稀紫府宫岚光缭绕朱陵阁颠峰浑似撞天抢怪石还如奔磵貜路转樵人目下迷溪回游子心无错千形万状天平山剖判黄天地凿】
　　明李梦阳七夕边马二宪使许过繁台别业不成辄用七字句述怀【游因病困蒙茸不独炎天万事慵七夕邀行齐踊跃两人羁绊阻迎逢大河平地涛长涌乔岳清秋雾不封次第荣途俱獬豸迂疎故国且芙蓉壮夫激烈悲迟暮执友团圞喜去冬久避鸢肩优諌诤亟推经笥贯中庸繁台禹庙梁王榭古寺残碑宋代松吾企岑髙名不及汝追枚马涕何从虚疑豪侠轻朱亥实被文章误蔡邕愤起铁椎心枉费曲终焦尾意还浓不争期约慙牛女恐使流传笑駏蛩末俗但知张市虎异时谁切辨衣蜂方吁世路聊三径敢説天门尚九重宠岂乘轩卫国鹤画宜偏骇叶公龙菟园卜筑隣猿鸟茅屋昏晨节梵钟修竹鴈池虽惨惨水花云叶固溶溶悔将朱绂抛渔艇誓往丹丘学老农为底回骢孤蟋蟀徒思临沼共鰅鳙踟蹰莫畏风沙昧吊唁应愁辇路冲许过只须图酩酊有谈母遽及徽宗】
　　皇清赵宾集半野园赋送沈太史兵备大梁【万里西风荡酒杯倾城祖帐野园开霜流玉树金门冷马渡芦沟画角哀四履山川连二陜一时剑佩出三台花辰畴昔罇罍接雪邸诗篇次第裁名部优伶歌乐府骚坛旗鼓建金台朱轮翠幰人南去明月髙天雁北来帝里尊官推绛灌梁园盛事属邹枚城池战鬬余残垒楼阁烧焚发旧莱水下盟津声浩荡云连少室色崔巍登临定忆西窻烛岁月频瞻古驿梅废苑离宫花几树夕阳官渡首重回悲秋不尽天涯意客梦行随汴水隈】傅而师同人踏雪少林夜饮成赋【三冬栗烈丰隆死半夜雰霏雪霰倾乱后几人寻古寺兴来吾辈出孤城渡头髣髴剡谿櫂鹤背飘飖子晋笙簇簇圆沙镂虎迹泠泠瀑水泻氷声禅枝乳窦通明灭山势茶烟作送迎不有许询躬问难那知支遁语纵横携琴懒学中散呼酒狂同阮步兵星到上方骚客醉诗成好句瓦鸡鸣刼灰拆地僧无恙老树号风鸟易惊此夜烧灯侵白晓他时结伴斸黄精霜钟撞破浮生梦窻影空悬旧月明】
　　诗【五言絶句】
　　唐储光羲洛阳道作献吕四郎中【洛水春氷开洛城春树緑朝看大道上落花乱马足】又【大道直如髪春日佳气多五陵贵公子双双鸣玉珂】又【春风三月时道傍栁堪把上枝覆官阁下枝拂车马】王维寓孟津【家住孟津河门对孟津口常有江南船寄书家中否】又【君自故郷来应知故郷事来日绮窻前寒梅开花未】息夫人【莫以今时宠能忘旧日恩看花满眼泪不共楚王言】孟浩然洛阳访袁拾遗不遇【洛阳访才子江岭作流人闻説梅花早何如此地春】同储十二洛阳道中【珠弹繁华子金覊游侠人酒酣白日暮走马入红尘】崔国辅魏宫词【朝日照红妆拟上铜雀台画眉犹未了魏帝使人催】髙适封丘作【州县才难适云山道欲穷揣摩慙黠吏栖隐谢愚公】孟云卿孟津感怀【徘徊宋郊土不见平生亲独立正伤感悲风来孟津】吕温巩洛感怀【马嘶白日暮剑鸣秋气来我心无际河上空徘徊】刘禹锡甘棠馆【门前洛阳道门里桃源路尘土与烟霞相隔十余歩】又【公馆似仙家池清竹径斜山禽忽惊起冲落半嵒花】
　　宋邵雍福昌遇雨【云势移峰缓泉声度竹迟此时无限意唯有翠禽知】
　　元杨奂登太室【茂陵骨已朽万歳空虚传莫上中峰顶秦城隔暮烟】少室【方若植巍冠森若削寒玉明月夜中游谁家借黄鹄】题测景台【一片开元石愈知天地中今宵北窻梦或可见周公】许复礼神泉【泉水原无异人言似不同百年资灌溉即此是神功】无名氏马蹄河【醉唱西岩曲鼓枻白苹渚水鸟亦忘机菰蒲共容与】
　　明马卿初入黄华临流【碧山行渐近青霭入还空流水浮花满仙源有路通】李梦阳宿苏门【朝发阳武城墓宿苏门里卧听青山钟遥在白云里】又【北风吹山云不见山上月蘓门一夜雨千峯尽成雪】黄河氷【黄河一夜氷日光惨不发安得万里鞭白马弄晴雪】又【夜氷白莽莽风来但飞沙梁园一夜雪枯树皆梅花】何景明寄李献吉【君作梁园客予登楚水台春风河上栁不寄一枝来】又【渭水天边树黄河日暮流春来千里外知尔故郷愁】吕柟入孟县【再到河阳县桃花满地开久愁潘岳去复喜刘澄来】夏言登玉露岭【春深不见花髙崖漫碧草细雨湿幨帷昨日黎阳道】李画桃源临流【太行万叠回中有桃源溪溪水自潺潺仙源千古迷】谢榛大梁怀古【防马夷门道髙城带暮云至今豪侠士犹説信陵君】陈惟成洛阳道【洛阳春雨余夹道埀杨緑歌管绮楼人朝朝欢未足】又【挟弹冶游子金丸手中把忽听啼鸟声勒住青骢马】袁宗道信阳道中【巉岩绕畛畦小径通车马即此是桃源问津何为者】又【四顾忽无迳仆夫何所徃俄闻车马喧疑在空中响】又【山下无人迹山上无鸟语惟有一片云见我来游处】又【云中忽犬吠岂是刘安宅近看爨烟青人家枕山脊】彭凌霄子夜闻淅江涨水声【山中连夜雨雨歇江天空一片寒涛声泠然湿清梦】又【支枕清无寐与秋同澹泊无事上心来但闻江瀖瀖】
　　皇清宋权伤宋中诸子【枯骨离荒草生魂号大河邹枚空姓氏遗藁亦销磨】薛所蕴邺都【西陵何处是歌吹寂无声雄图千载尽孤坟对月明】赵宾经陈孺子故里【蝉声咽树杪秋色散荒村开阁风流地苍黄落日昏】焦贲亨玉翠池【池寒生积緑山老谢深红喜听渔人语龙来此磵中】
　　诗【七言絶句】
