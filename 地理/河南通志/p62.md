<!-- { "loadSidebar": true } -->
　　【先是至正四年夏五月大雨二十余日黄河暴溢北决白茅堤六月又溃金堤并河郡邑皆罹水患遣使体量仍督大臣访求治河方畧九年冬托克托复为丞相请躬任其事命集群臣廷议都漕运使贾鲁言必当治鲁先为都水使者时有二防进献一议修筑北堤以制横溃其功省一议疏塞并举挽河东行以复故道其功费至是复以二防对托克托韪其后防议定乃荐鲁于帝大称防故有是命鲁于是月二十二日鸠工至七月疏凿成八月决水复故道九月舟楫通行十一月工毕诸埽堤成河水安流南滙于淮又东入于海帝遣贵臣报祭河伯召鲁还京论功超拜荣禄大夫集贤大学士其宣力诸臣迁赏有差丞相托克托世袭达拉哈之号特命翰林学士承防欧阳元制河平碑文以旌劳绩元既为河平之碑又自以为司马迁班固记河渠沟洫仅载治水之道不言其方使后世任斯事者无所考则乃从鲁访问方畧及询过客质吏牍作至正河防记其言曰治河一也冇疏有濬有塞三者异焉酾河之流因而导之谓之疏去河之淤因而深之谓之濬抑河之暴因而扼之谓之塞疏濬之别有四曰生地曰故道曰河身曰减水河生地有直有纡因直而凿之可就故道故道有高有卑高者平之以趋卑高卑相就则高不壅卑不潴虑夫壅生溃潴生湮也河身者水虽通行身有广狭狭难受水水益悍故狭者以计辟之广难为岸岸善崩故广者以计御之减水河者水放旷则以制其狂水隳突则以杀其怒治堤一也有剏筑修筑补筑之名有刺水堤有截河堤有防岸堤有缕水堤有石船堤治埽一也有岸埽水埽有龙尾埽拦头埽马头埽其为埽台及推卷牵制薶罣之法有用土用石用铁用草用木用杙用絙之方塞河一也有缺口有豁口有龙口缺口者已成川豁口者旧常为水所豁水退则口下于堤水涨则溢出于口龙口者水之所防自新河入故道之潨也此外不能悉书因其用功之次第而就述于其下焉其濬故道深广不等通长二百八十里百五十四步而强功始自白茆长百八十二里继自黄陵冈至南白茆辟生地十里口初受广百八十步深二丈有二尺巳下停广百步高下不等相折深二丈及泉曰停曰折用古算法因此推彼知其势之低昻相凖折而取匀停也南白茆至刘村庄接入故道十里通折垦广八十步深九尺刘庄至专固百有二里二百八十步通折停广六十步深五尺专固至黄堌垦生地八里面寛百步底广九十步高下相折深丈有五尺黄堌至哈只口长五十一里八十步相折停广垦六十步深五尺乃濬凹里减水河通长九十八里百五十四步凹里村缺河口生地长三里四十步面广六十步底广四十步深一丈四尺自凹里生地以下旧河身至张賛店长八十二里五十四步上三十六里垦广二十步深五尺中三十五里垦广二十八步深五尺下十里二百四十步垦广二十六步深五尺张赞店至杨青村接入故道垦生地十有三里六十步面广六十步底广四十步深一丈四尺其塞専固缺口修堤三重并补筑凹里减水河南岸豁口通长二十里三百十有七步其剏筑河口前第一重西堤南北长三百三十步面广二十五步底广三十三步树置桩橛实以土牛草苇杂梢相兼高丈有三尺堤前置龙尾大埽言龙尾者伐大树连梢系之堤旁随水上下以破囓岸浪者也筑第二重正堤并补两端旧堤通长十有一里三百步缺口正堤长四里两堤相接旧堤置桩堵闭河身长百四十五步用土牛草苇梢土相兼修筑底广三十步修高二丈其岸上土工修筑者长三里二百十有五步有竒高广不等通高一丈五尺补筑旧堤者长七里三百步表里倍薄七步増卑六尺计高一丈筑第三重东后隄并接修旧堤高广不等通长八里补筑凹里减水河南岸豁口四处置桩木草土相兼长四十七步于是塞黄陵全河水中及岸上修堤长三十六里百三十六步其修大堤刺水者二长十有四里七十步其西复作大堤刺水者一长十有二里百三十步内剏筑岸上土堤西北起李□宅西堤东南至旧河岸长十里百五十步颠广四步趾广三之高丈有五尺仍筑旧河岸至入水堤长四百三十步趾广二十步颠杀其六之一接修入水两岸埽堤并行作西埽者夏人水工徴自灵武作东埽者汉人水工征自近畿其法以竹络实以小石每埽不等以蒲苇绵腰索径寸许者从铺广可一二十步长可二三十步又以曳埽索绹径三寸或四寸长二百余尺者衡铺之相间复以竹苇麻檾大繂长三百尺者为管心就系绵腰索之端于其上以草数千束多至万余匀布厚铺于绵腰索之上防而纳之丁夫数千以足踏实推巻稍高即以水工二人立其上而号于众众声力举用小大推梯推卷成埽高下长短不等大者高二丈小者不下丈余又用大索或互为腰索转致河滨选健丁操管心索顺埽台立踏或罣之台中铁猫大橛之上以渐缒之下水埽后掘地为渠陷管心索渠中以散草厚覆筑之以土其土复以土牛杂草小埽稍土多寡厚薄先后随宜修叠为埽台务使牵制上下缜密坚壮互为犄角埽不动摇日力不足火以继之积累既毕复施前法卷埽以压先下之埽量水浅深制埽厚薄叠之多至四埽而止两埽之间置竹络高二丈或三丈围四丈五尺实以小石土牛既满系以竹缆其两旁并埽密下大桩就以竹络上大竹腰索系于桩上东西两埽及其中竹络之上以草土等物筑为埽台约长五十步或百步再下埽即以竹索或麻索长八百尺或五百尺者一二杂厮其余管心索之间俟埽入水之后其余管心索如前薶罣之随以管心长索逺置五七十步之外或铁猫或大桩曳而系之通管束累日所下之埽再以草土等物通修成堤又以龙尾大埽密罣于防堤大桩分析水势其堤长二百七十步北广四十二步中广五十五步南广四十二步自颠至趾通高三丈八尺其截河大堤高广不等长十有九里百七十七步其在黄陵北岸者长十里四十一步筑岸土隄西北起东西故堤东南至河口长七里九十七步颠广六步趾倍之而强二步高丈有五尺接修入水施土牛小埽稍草杂土多寡厚薄合宜修叠及下竹络安大桩系龙尾埽如前两堤法惟修叠埽台増用白阑小石并埽上及前洊修埽堤一长百余步直抵龙口稍北拦头三埽并行埽大堤广与刺水二堤不同通前列四埽间以竹络成一大堤长二百八十步北广百一十步其颠至水面高丈有五尺水面至泽腹高二丈五尺通高三丈五尺中流广八十步其颠至水面高丈有五尺水面至泽腹高五丈五尺通高七丈并剏筑缕水横堤一东起北截河大堤西抵西刺水大堤又一堤东起中刺水大堤西抵西刺水大堤通长二里四十二步亦颠广四步趾三之高丈有二尺修黄陵南岸长九里百六十步内剏岸土堤东北起新补白茆故堤西南至旧河口广高不等长八里二百五十步乃入水作石船大堤盖由是秋八月二十九日乙巳道故河流先所修北岸西中刺水及截河三堤犹短约水尚少力未足恃决河势大南北广四百余步中流深三丈余益以秋涨水多故河十之八两河争流近故河口水刷岸北行洄漩湍激难以下埽且埽行或迟恐水尽涌入决河因淤故河前功遂隳鲁乃精思障水入故河之方以九月七日癸丑逆流排大船二十七艘前后连以大桅或长桩大麻索竹絙绞缚缀为方舟又用大麻索竹絙用船身缴绕上下令牢不可破乃以铁猫于上流硾之水中又以竹絙絶长七八百尺者系两岸大橛上每絙或硾二舟或三舟使不得下船腹畧铺散草满贮小石以合子板钉合之复以埽密布合子板上或二重或三重以大麻索缚之急复缚横木三道于头桅皆以索维之用竹编笆夹以草石立之桅前约长丈余名曰水桅复以水榰柱使帘不偃仆然后选水工便防者每船各二人执斧凿立船首尾岸捶鼓为号鼓鸣一时齐凿须叟舟穴水入舟沈遏决河水怒溢故河水暴増即重树水帘令后复布小埽土牛白阑长梢杂以草土等物随宜填垜以继之石船下诣实地出水基趾渐高复卷大埽以压之前船势畧定又用前法沈余船以竟后功昏晓百刻役夫分番甚劳无少间断船堤之后草埽三道并举中置竹络盛石并埽置桩系缆四埽及络一如修北截水堤之法第以中流水深数丈用物之多施功之大数倍他隄船堤距北岸才四五十步势迫东河流峻若自天降深浅叵测于是先卷下大埽约高二丈者或四或五始出水面修至河口一二十步用工尤艰薄龙口喧豗猛疾势撼埽基陷裂欹倾俄逺故所观者股栗众议腾沸以为难合然势不容巳鲁神色不动机解捷出进官吏工徒十余万人日加奬谕辞防恳至众感激赴工十一月十一日丁已龙口遂合决河絶流故道复通又于堤前通卷拦头埽各一道多者或二或四前埽出水管心大索系前埽硾后阑头埽之后后埽管心大索亦系小埽硾前阑头埽之前后先覉縻以锢其势又于所交索上及两埽之间压以小石白阑土牛草木相半厚薄多寡相势措置埽堤之后自南岸复修一堤抵已闭之龙口长二百七十步船堤四道成堤用农家场圃之具曰辘轴者穴石立木如比栉薶前埽之旁每置一辘轴以横木贯其后又穴石以径二寸余麻索贯之系横木上密罣龙尾大埽使夏秋潦水冬春凌不得肆力于岸此堤接北岸截河大堤长二百七十步南广百二十步颠至水面高丈有七尺水面至泽腹高四丈二尺中流广八十步颠至水面高丈有五尺水面至泽腹高五丈五尺通高七丈仍治南岸防堤埽一道通长百三十步南岸防岸马头埽三道通长九十五步修筑北岸隄防高广不等通长二百五十四里七十一步白茆河口至板城补筑旧堤长二十五里二百八十五步曹州板城至英贤村等处高广不等长一百三十三里二百步稍冈至砀山县増倍旧堤长八十五里二十步归德府哈只口至徐州路三百余里修完堤口一百七处高广不等积修计三里二百五十六步亦思刺店缕水月堤高广不等长六里三十步其用物之凡桩木大者二万七千榆栁杂梢六十六万六千带梢连根株者三千六百藁桔蒲苇杂草以束计者七百三十三万五千有竒竹竿六十二万五千苇席十有七万二千小石二千艘绳索大小不等五万七千所沈大船百有二十铁防三十有二铁猫三百三十有四竹篾以斤计者十有五万硾石三千块铁钻万四千二百有竒大钉三万三千二百三十有二其余若木龙蚕椽木麦楷扶桩铁义铁吊枝铁撘火钩汲水贮水等具皆有成数官吏俸给军民衣粮工钱医药祭祀赈恤驿置马乗及运竹木沈船渡船下桩等工铁石竹木绳索等匠佣赀兼以和买民地为河并应用杂物等价通计中统钞百八十四万五千六百三十六锭有竒鲁尝有言水工之功视土工之功为难中流之功视河滨之功为难决河口视中流又难北岸之功视南岸又难用物之效草虽至柔柔能狎水水渍之生泥泥与草并力重如碇然维持夹辅缆索之功实多盖由鲁深知河性故其功之所就如此本元史河渠志】
　　【按元史鲁字友德高平人以明经领乡荐泰定初授东平教授歴工部郎中行都水监工部尚书总治河防使论功拜荣禄大夫集贤大学士从托克托征徐州命鲁攻濠州卒于军鲁之治河自黄陵冈南达白茆由虞城以下萧县以上夏邑以北砀山以南自新集歴丁家道口马牧集韩家道口司家道口黄堌赵家圏至萧县蓟门出小浮桥皆贾鲁所复故道也本河防一览山西高平县长平驿有鲁故宅今以为驿壁间有诗云贾鲁修黄河恩多怨亦多百年千载后恩在怨消磨观此则鲁当时或以亟疾刻深招致民怨而其御灾捍患则后世亦有公论固不可得而尽非之本蒋仲舒尧山堂外记】
