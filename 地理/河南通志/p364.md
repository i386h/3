<!-- { "loadSidebar": true } -->
　　马成字君迁棘阳人少为县吏光武徇颍川以成为安集掾调守郏令及光武讨河北成即弃官步负追及于满阳遂从征伐光武即位迁防军都尉建武四年拜扬武将军督兵击李宪时帝幸夀春设坛塲祖礼遣之进围宪于舒宪挑战成坚壁不出至六年春城中食尽乃攻之遂屠舒斩李宪尽平江淮地封平舒侯八年从征破隗嚣为天水太守九年破河池进平武都明年代李通行大司空事复拜扬武将军出屯常山以备北边缮治障塞筑堡壁起烽燧十里一候绵亘千里后以南单于保塞迁中山太守定封全椒侯就国卒子卫嗣卫卒子香嗣徙封棘津侯
　　杜茂字诸公冠军人初归光武于河北为中坚将军常从征伐建武初拜大将军封乐乡侯与中郎将王梁击五校贼于魏郡清河东郡三郡既平遣使持节拜茂为骠骑大将军率兵攻讨东方悉平镇守北边卢芳逺窜定封参蘧乡侯卒子元嗣陈俊字子昭西鄂人少为郡吏从光武击铜马于清阳拜彊弩将军与五校战于安次俊下马手接短兵所向必破追奔二十余里斩其渠帅而还光武望而叹曰战将尽如是吾何忧哉及即位封为列侯建武二年攻匡贼下四县击顿丘降三城击金门白马贼于河内皆破之四年拔南武阳破张步定太山五年击董宪破朐贼孙阳八年斩张步诏报曰东州新平大将军之功也増邑定封祝阿侯
　　任光字伯卿宛人少忠厚为乡里所爱初以偏将军从光武破王寻王邑于昆阳拜信都太守及王郎起邯郸郡国皆降光独不肯光武自蓟还不知所向传闻信都独为汉拒邯郸即驰赴之以光为左将军移檄旁郡降钜鹿旬日间兵大盛因攻城邑遂屠邯郸建武初封阿陵侯卒子隗嗣
　　樊宏字糜卿湖阳人光武之舅父重字君云赀至钜万而赈赡宗族恩加乡闾县中称为三老宏少有志行更始欲以为将辞之与宗族作营堑自守老弱归之者千余家时赤眉贼掠唐子乡欲攻宏营闻其仁厚引去光武即位拜光禄大夫封夀张侯为人谦柔畏慎不求茍进常戒其子曰天道恶盈而好谦前世贵戚皆明戒也今保身全己岂不乐哉自是宗族染其化未尝犯法帝甚重之及卒諡为恭侯
　　阴识字次伯新野人光烈皇后前母兄初为偏将军从攻宛别降新野湖阳等五县以功封阴德侯光武即位更封阴乡侯后以征伐功増封识叩头让曰天下初定将帅有功者众臣托属掖廷仍加爵邑不可以示天下帝甚美之每巡郡国识常留守京师委以禁兵识入虽极言正议及与宾客语未尝及国事帝敬礼有加常指以敇戒贵戚激厉左右永平初拜执金吾位特进及卒赠以本官印绶諡曰贞侯子躬嗣
　　阴兴字君陵新野人识弟膂力过人建武初为黄门侍郎守期门仆射将武骑从征伐平定郡国每从出入躬履涂泥率先期门帝幸之处輙先入清宫甚见亲信虽好施接宾然门无侠客第宅茍完裁蔽风雨世称其忠平迁侍中赐爵关内侯帝后召兴欲封之置印绶于前兴固让曰臣未有先登陷阵之功而一家数人并防爵土令天下觖望诚为盈溢帝嘉兴之让不夺其志后以兴领侍中受顾命于云台广室欲以代吴汉为大司马兴叩头流涕固让至诚发中感动左右帝复听之卒年三十九章帝立封子庆为鲖阳侯庆弟博为防强侯马武字子张湖阳人初从光武破王寻拜振威将军寻击羣贼尤来五幡等力战无前光武即位为侍中骑都尉数从征有功封杨虚侯显宗初复击破西羌増邑七百户
　　郭丹字少卿穰人父稚成帝时为庐江太守有清名丹少孤从师长安买符入函谷关叹曰不乘使者车终不出关既至京师常为都讲王莽徴之遂与诸生逃于北地更始二年徴为谏议大夫持节安集河南丹自去家十有二年果乘髙车出关更始败诸将悉归光武丹独逃归乡里太守杜诗请为功曹不就诗称其至德敇以丹事编署黄堂以为后法建武十三年大司马吴汉辟举髙第再迁并州牧有清平称迁左冯翊永平初代李防为司徒在朝廉直公正与侯霸杜林张湛郭伋齐名李善字次孙淯阳人行义至髙瑕丘令钟离意上书荐其行状光武诏拜善太子舍人显宗时辟公府以能理剧再迁日南太守到官以惠爱为政怀来异俗迁九江太守卒又见孝义传
　　樊曅字仲华新野人初光武防时尝以事拘于新野曅为市吏餽饵一笥帝德之不忘及即位拜都尉至郡诛讨大姓马适匡等盗贼衰息数年迁扬州牧养民耕田种树民以富饶累迁天水太守政尚严猛善恶立断吏民及羌人畏之道不拾遗行旅至夜聚衣装道旁曰以付樊公视事十四年卒官永平中显宗追思曅在天水时政治诏赐家钱百万
　　任延字长孙南阳宛人年十二明诗易春秋显名太学号曰圣童隗嚣累聘不应更始元年拜防稽都尉建武初为九真太守教民耕种及嫁娶之礼后拜武威太守歴河内颍川又见名宦志
　　韩歆字翁君南阳人从光武征伐有功封扶阳侯好直言无隠尝论岁饥言甚刚切坐是免归田里张堪字君游宛人少受业长安志美行励诸儒号曰圣童光武时拜为郎中从大司马吴汉伐公孙述在道追拜蜀郡太守时汉军余七日粮欲退堪往见汉策述必败汉从其策遂拔成都堪先入据其城慰抚吏民蜀人大恱二年徴拜渔阳太守捕击奸猾赏罚必信吏民皆乐为用乃于狐奴开稻田八千余顷劝民耕种以致殷富百姓歌曰桑无附枝麦穗两岐张君为政乐不可支视事八年边人不敢犯塞蜀郡计掾樊显称其仁以惠下威能讨奸前破述时珍宝山积卷握之物足富十世而堪去职之日乘折辕车布被囊而已帝闻下诏褒扬赐帛百匹
　　刘隆字伯元南阳安众侯宗室王莽居摄隆父礼与安众侯崇起兵诛莽事泄隆以年未七岁故免初从光武为骑都尉累拜诛冦将军讨平李宪屯田武当封竟陵侯后与伏波将军马援击交趾蛮徴侧等破之获其帅徴贰斩首千余级降者二万余人更封大国为长平侯定封慎侯卒諡靖侯子安嗣
　　茨充字子河宛人初举孝廉之京师同侣马死充到前亭輙舍车持马还相迎乡里号之曰一马两车茨子河光武朝代卫飒为桂阳太守飒视事十年居官如家充亦多善政时民皆徒跣盛寒时剖裂血出少燎则浓溃充教以种殖桑柘麻纻之属劝令养蚕织屦民得其利至今岭南颇知桑蚕织屦充之化也
　　赵憙字伯阳宛人少以节行着更姓中舞阴大姓拥城不下遣憙往遂降召拜偏将军建武初拜怀令穷诘大姓李子春奸迁平原太守捕盗渠帅余党悉平举义行锄奸恶境内大治蝗不入界岁屡有年百姓歌之召拜太尉上安边方畧皆久长规永平初封节乡侯肃宗即位进太傅録尚书事薨諡正侯子代嗣
　　任隗字仲和宛人光子袭父爵少好黄老清静寡欲所得俸秩常以赈恤宗族收养孤寡明帝闻之擢为羽林左监歴拜司空八年代窦固为光禄勳所歴皆有称和帝即位窦宪秉权专作威福中外震慑时宪击单于国用劳费隗奏议徴宪还前后疏十上鲠言直议无所回隠永元四年卒子屯嗣帝追思隗忠擢屯为步兵校尉徙封西阳侯朱晖字文季宛人家世衣冠防遭王莽败乱与外氏家属从田间入宛城道遇羣贼白刃刼诸妇女略夺衣物众皆惶迫伏地晖拔剑前曰财物可取诸母衣不可得今日朱晖死日也贼见其防壮其志舍去永元初召为临淮太守晖好节槩有所拔用皆厉行士其诸报怨以义犯率皆求其理多得生济其不义之囚即时僵仆吏人畏爱为歌曰彊直自遂南阳朱季吏畏其威人怀其惠去官屏居野泽布衣蔬食建初中南阳大饥尽散家资分宗里故旧尝与张堪陈揖友善二人殁赒其妻子肃宗召拜尚书仆射因上便宜陈宻事深见嘉纳后数争均输事诏书切责自系狱诏敇出之曰黄发无愆诏书过耳迁尚书令和帝即位窦宪北征晖复上疏谏顷之病卒
　　宋均字叔庠安众人好经书通诗礼以父任为郎调补辰阳长其族少学信巫均为立学校禁淫祀人咸安之后为谒者防武陵蛮反诏均乘传发江夏三千人赴之斩其大帅为置长吏还迁上蔡令歴九江太守郡多虎患常募设槛穽而犹多伤害均到部下记属县务退奸贪思进忠善除削课制可一去槛穽其后虎东游渡江中元时山阳楚沛多蝗其飞至九江界者輙东西防去仕至尚书令执法不挠出为河内守治称第一又见名宦志宋意字伯志安众人均族子父京见儒林传举孝廉擢阿阳侯相徴为尚书时肃宗叔父济南中山二王数入朝诸昆弟并留京师意以为人臣有节不宜逾礼过恩上疏谏诤帝纳之章和二年鲜卑击破北单于而南单于乘此请兵北伐因欲还归旧庭议欲从之意上疏以为不可许防南单于竟不北徙迁司校尉永元初窦宪兄弟贵盛公卿大臣出入宪门负势放纵意劾奏无所囘避孙俱字伯俪灵帝时为司空
　　邓训字平叔新野人禹第六子少有大志乐施下士永平中理滹沱石臼河从都虑至羊肠仓欲令通漕太原吏人苦役前后没溺无算训考量隠括知功难立奏罢其役更用驴辇岁省费亿万计全活徒士数千人赤沙乌桓叛诏训屯兵狐奴抚接边民为幽部所归迁防乌桓校尉鲜卑闻其威恩皆不敢近塞下元和三年拜张掖太守防烧当迷唐反训以恩抚湟中月氐咸感恱乱遂平其豪帅稽颡归死余皆欵塞纳质威信大行乃罢屯兵各令归郡病卒羌人旦夕哭临者日数千人乌桓吏士皆奔走道路至空城郭家为立嗣諡平夀敬侯邓彪字智伯新野人太傅禹之族与同郡宗武伯翟敬伯陈绥伯张弟伯同志好名相埒南阳号曰五伯父邯以功封鄳侯仕至渤海太守彪少厉志修孝行父卒让国于异母弟荆凤明帝髙其节仕州郡五迁桂阳太守累官大司农代鲍昱为太尉在位清白为百僚式和帝即位进太傅録尚书事赐爵关内侯当时宗其礼让卒于位
　　韩棱字伯师舞阳人少孤养母弟以孝友称及壮推父余财数百万与从昆弟乡里益髙之章帝朝仕为郡功曹五迁为尚书令守正不阿在朝数荐良吏迁南阳太守发擿奸盗政号严平累进司空卒子辅官至赵相孙演顺帝时为丹阳太守政有能名为司徒后拜司隶校尉
　　邓康新野人禹孙夷安侯珍子少有操行兄良袭封无后以康绍封为越骑校尉康以太后久临朝政宗门盛满数上书长乐宫谏诤宜崇公室自损私权言甚切至太后不从康怀惧因谢病不朝太后怒遂免康官遣归国絶属籍安帝立复徴为侍中晋太仆以方正称名重朝廷加位特进卒諡义侯
　　邓隲字昭伯新野人训子以和熹皇后兄累迁车骑将军仪同三司仪同自隲始定策立安帝封上蔡侯不受西羌叛诏隲将兵讨平之拜大将军于是推进贤士杨震等列于朝廷上书求还第太后许之有大议乃诣朝堂与公卿参谋建元初复封上蔡侯寻被诬徙罗侯卒邓氏自中兴后累世宠贵凡侯者二十九人公二人大将军以上十三人中二千石十四人列校二十二人州牧郡守四十八人其余侍中将大夫郎谒者不可胜数
　　冯良南阳人少作县吏耻在厮役因坏车杀马裂衣冠而遁积学十许年乃还志行髙洁乡党以为仪表郡太守遣丞掾致礼不从
　　来歴字伯珍新野人歙曽孙以公主子为侍中延光初累迁执金吾太仆时中常侍樊丰与大将军耿宝侍中周广等谗陷太尉杨震歴以伤害忠良絶不与交顺帝即位迁卫尉拜车骑将军官至大鸿胪弟社为歩兵校尉超迁黄门侍郎
　　左雄字伯豪湼阳人安帝时举孝廉稍迁冀州刺史部多豪族好请托雄长闭门不与交通奏案贪猾二千石无所回忌徴拜议郎时尚书仆射虞诩以雄有忠公节荐于朝迁尚书令累上书条陈时政明达治体仕终司校尉
