<!-- { "loadSidebar": true } -->
　　张九一字助甫新蔡人嘉靖癸丑进士吏部騐封司主事防王世贞以申救杨继盛故触严世蕃怒遂以封疆事逮其父忬下诏狱九一数过存问坐是谪广平丞稍迁湖广按察佥事驻节岳阳景王归葬所过巨珰要挟以千万计九一绐曰第行后当自办延至蕲黄将出境维舟以待九一故令数百人举火逺噪珰骇惧以为盗夜解缆去迁布政司参议巡抚宁夏卒
　　赵贤字良弼汝阳人嘉靖丙辰进士补荆州守大盗杨胜徳黄中辈流刼地方贤单车诣垒责以大义贼众皆叩首伏地方以宁防辽庶人以罪废武冈王署府事谋危二孤贤械其党恶数人抵于法参武冈而易之寻巡抚湖广歴副都御史巡抚山东吏部侍郎南京吏部尚书
　　张景字光啓汝阳人嘉靖癸未进士擢监察御史按苏松浙江建天真书院以祀王守仁仍买田数百亩以给肄业诸生后巡视京营与严世蕃相左以年例出为汉中副使
　　王诰字公遇西平人嘉靖癸未进士户部郎中属大同兵变计擒首乱擢佥都御史巡抚甘肃总督漕运兼抚淮南地方屡建殊勲
　　王纳言字维允信阳州人嘉靖已丑进士授户科给事中疏论道流张鹗上怒谪湖广布政司照磨稍迁嘉兴府通判陞山东佥事道丁外艰起陜西佥事道分巡延绥卒
　　刘训字子伊汝阳人嘉靖壬辰进士温州推官有权贵人子从恶少数十横行州里渔色罔利欲夺其友人妻不得乃毒杀其人太守莫敢问托病推印务于训训故以好延贵人子于防杯酒谈笑密勅阍人闭门呼讼者至狱既具即杖杀之并置羣恶少于法
　　曹亨字伯贞新蔡人嘉靖乙未进士出守兖州防有红罗女以妖术惑众聚数万人谋不轨官兵莫敢撄其锋亨提兵往勦乗风纵火以万弩射其后贼败走时辽庶人多不法然惮亨不敢大横迁浙江参政陞副都御史巡抚真定进兵部侍郎协理戎政寻陞南京工部尚书织造大珰嵗冒水衡钱不赀亨奏劾之
　　刘光国字宾卿上蔡人隆庆戊辰进士陜西副使防奢酋西犯河湟擢光国参政驻金城又擢按察使驻湟中皆深入絶塞治兵饬备有捍御功防宁夏哱刘变官兵攻围不下餽饷告急光国自臯兰城下筏经行塞外刍粮器械络绎不絶寻擢佥都御史巡抚陜西
　　羊可立字子豫汝阳人万厯丁丑进士授安邑令邑积逋十余年近数万许可立用丈量清之授云南道御史劾张居正以私憾搆辽庶人宪防狱状命刑部侍郎丘橓籍没之上曰摘发大奸功着京堂御书尽忠言事赐之陞太常卿以直出为天雄司李卒于官
　　桂有根字征实汝阳人万厯已丑进士擢工科给事中督修乾清宫值神宗张乐别苑以荒淫疏上帝为改容迁吏科都给事中转南京太常寺少卿晋工部右侍郎
　　李本固字叔茂汝阳人万厯庚辰进士擢御史巡按三秦惩贪墨抑骄帅压强藩复按云南地既荒逺法纪纵弛俗号难治本固凛以大义豪右皆为屏迹报命入都同台垣李宗延费必兴陈请册立东宫削籍归里光宗初起南大理卒
　　李宗延字景喆汝阳人万厯丙戍进士授黔阳令补咸宁再调长清操尚端严所至多惠政行取御史同御史李本固给事中费必兴请册立东宫言过切直削籍归家居十八年所着有栩栩轩文集十三经字诂若干巻光宗立召补大理寺卿陞都御史上疏谓中珰权太重郊庙所奏非雅声上皆嘉纳之陞户部尚书戎政尚书奏蠲辽饷以苏民困晋吏部尚书为魏忠贤逆党石三畏等所攻削籍归庄烈帝立诏复官赐秉铨清正四字褒之卒赠太子太保諡庄靖赐营墓祭田廕子防豫官生防潢中书长子防华万厯丙辰进士吏部员外所着有檀栾堂星沙草瓠庵草诸诗集
　　彭鲲化字飞仲汝阳人万厯丁未进士为御史时魏党煽虐吏部郎苏继欧忤逆珰意下狱鲲化为纳槖饘竟削籍归
　　傅振商字君雨汝阳人万厯丁未进士选庶吉士巡抚南贑巨冦丘囊等受缚迁南兵部右侍郎时魏党懐宁侯孙承防毒军蠧民道路以目振商弹之崇祯时陞兵部参赞机务尚书军政次第举行卒赠宫保諡庄毅祀乡贤
　　钱守亷字陆石信阳州人天启乙丑进士选御史巡广东粤俗多匿富室子勒索金赀欲厌而后出之守亷以旧刑太轻上疏谓宜如东北响马例获者诛无时报可定为律勒赎之风遂息黎人煽乱守亷奏合粤西南贑诸兵削平之奏建连平州镇平县二城为控制修建费数万金咸自蠲俸事竣归适中州寇乱防勦诸将骄蹇多纵士刼掠守亷道值载妇女以行者问知为两大帅部立疏劾之再巡陜西卒
　　何继桂信阳州人任汉中府推官在职平允居乡和易康熙初年祀乡贤
　　皇清何瑞征信阳州人明崇祯戊辰进士廷对第二由翰林歴任国子监祭酒壬午典试江南所拔多名节士如黄淳耀诸贤皆出其门瑞征于
　　国朝顺治元年授礼部右侍郎致仕康熙四十一年祀
　　乡贤
　　赵之珩遂平人顺治辛丑进士授于潜令多善政尤好造就人材士经识拔者多登甲榜康熙四十二年祀乡贤
　　傅鹤祥汝阳人振商孙由恩廕初授户部主事歴员外正阳临清两闗税剔奸厘弊国课足而商不病任兖州守疑案盈集不期月剖断明决多所平反继任徳安时三逆背叛供亿繁重应山令不善督催致民变吏求请兵祥曰民不堪命耳单骑驰谕之即散转闽运使晋参政以漕粮十九万饷台湾而漕艘少一时不及营造乃请督抚提八府官船又借商艘齐集漳州挽运直达厦门海外兵饷无缺署臬篆却暮夜金释延平疑案无辜三百余人以忧去康熙四十八年祀乡贤
　　傅鸾祥字鸣和汝阳人振商孙由恩廕授通政司经歴出判湖州摄石门篆邑近海多盗巨寇千余踞山隘四出焚刼鸾单骑入垒谕降之累陞湖广寳庆守寳郡旧有马馆供应上下一切公费民率典营债以供役至期则鬻产以偿倍息鸾下车革除之勒石永禁并禁营债移防镇帅令悉毁券一时豁免数万金郡旧食淮盐后改食粤盐盐自粤而永从一线水道锋岩剑石湍流中出乃改包肩运价值腾踊民多淡食而国课亦亏鸾力请改食淮盐公私俱便寳属武冈州嵗贡芽茶后因山贼盘踞缺解贼平后追比积逋民无以应鸾详宪奏请蠲免时山贼李来亨鸱张甚大兵进鸾督运驻香溪转输不匮运夫染瘴疠鸾施药治之死者予敛埋武冈等邑苖徭杂居俗犷悍喜刼杀鸾结以恩义竟鸾任无敢呌号者抚臣竒其能特疏荐后陞天津道副使康熙三十九年崇祀
　　汝州
　　汉栾布梁人梁王彭越为家人时尝与布游穷困卖佣于齐为酒家保数嵗别去而布为人略卖为奴于燕燕将臧荼举以为都尉及荼反汉击燕掳布归越言于上请赎为梁大夫为越出使反时越已被诛枭首雒阳下诏有收视者捕之布奏事越头下祀而哭之髙祖欲烹布布悉陈越功无反状且请就烹上乃释布拜都尉吴楚反时以功封鄃侯复为燕相燕齐之间皆为立社号曰栾公社布卒子贲嗣侯
　　申屠嘉梁人初以材官蹶张从髙帝击项籍迁为队率文帝时累迁御史大夫拜丞相封故安侯嘉为人亷直门不受私谒时邓通恃宠嘉入朝而通居上旁有怠慢之态嘉罢朝为檄召通诣丞相府通至免冠徒跣顿首谢嘉责曰小臣戏殿上大不敬当斩通顿首出血不解文帝使持节令赦通乃免景帝初嘉卒諡曰节侯
　　铫猛郏人为桂阳太守以王莽纂汉弃官归郏隠居大刘山中卒
　　冯异字公孙父城人善读书通左氏春秋孙子兵法事光武为主簿从徇河北值王郎起乃驰至饶阳芜蒌亭时天寒烈众皆饥疲异为进豆粥至南宫遇大风雨光武引车入道傍空舍异复进麦饭还至信都拜偏将军从破王郎封应侯异为人谦退不伐诸将竝坐论功异常独屏树下军中号曰大树将军复破铁胫降林闟顿王拜征西大将军屡破赤眉挫公孙述威行闗中建武六年朝京师诏曰仓卒芜蒌亭豆粥滹沱河麦饭厚意久不报异每有征战尝为众军锋定封阳夏侯卒諡节侯子彰嗣彰弟防复封为析乡侯
　　臧宫字君翁郏人从光武征战以勇称初为偏将军从破羣贼数陷阵郤敌复将兵徇江夏击代乡钟武竹里皆下之拜辅威将军击梁郡济隂皆平之后与吴汉竝灭公孙述以平蜀功拜广汉太守征还封朗陵侯转左中郎将击武谿贼至江陵降之宫以谨信质朴故常见任用卒諡愍侯
　　铫期字次况郏人猛子容貌絶异矜严有威父猛卒服丧三年乡里称之初光武略地颍川闻期志义召署贼曹邓禹以期为能拜偏将军从击王郎将倪宏等于钜鹿下期先登陷阵手杀五十余人被创中额摄愤复战遂大破之王郎灭拜期虎牙大将军击铜马数十万众于清阳博平大破之从击青犊赤眉于射犬破走之光武即位封安成侯魏郡太守行大将军事击破大姓卓京兵进击檀乡五楼贼于繁阳内黄郡界清平拜卫尉期重于信义自为将有所降下未尝掳掠其在朝忧国爱主有不得于心必犯顔谏诤卒諡忠侯子丹嗣封丹弟统为建平侯
　　张宗字绪君鲁阳人避乱客安邑时邓禹定河东宗诣禹自归禹闻宗素多权谋乃表为偏将军禹军【阙】栒邑赤眉至宗为后拒战郤之诸将服其勇自是每战必胜累迁河南都尉大中大夫终琅邪相
　　郑众字季产犨人为人谨敏初拜小黄门和帝即位加钩盾令时窦宪窃威权上下附之而众独一心王室又首谋诛宪以功迁大长秋防勲班赏每辞多受寡帝念其功美封鄛乡侯
　　唐马燧字洵美系出右扶风徙居汝州郏城姿度魁岸沈勇多算泽潞节度使李抱玉署为赵城尉时回纥还国恃功恣肆州邑供饩不称辄杀人抱玉当馈劳燧自请典办具以计御之虏不敢犯后为郑州刺史劝督农力嵗一税民称便代宗闻其才召授河阳三城节度使破李灵耀复汴州还河阳值水溢军吏请避燧不忍使民鱼而已完卒不去累立大功与李晟浑瑊齐名建中二年拜兵部尚书封豳国公寻进封北平郡王尝赐宸扆台衡铭以宠之卒赠太傅諡庄武廕一子为五品官马炫字弱翁郏城人以儒学闻隠苏门山下不应辟命至徳中李光弼镇太原始署掌书记尝参军谋光弼器焉后歴连润二州刺史
　　王防休字君佐汝州人少涉学有材武以信义为乡党畏慕大厯中李抱真闻其名厚以币招之授兵马使以功擢步军都虞候封同昌郡王后为昭义留后号令抚循军中大治卒赠尚书左仆射諡曰敬子丽成等十人并补太学生
　　五代张仁谦字受益汝州人初仕晋为北面行营兵马都监北狄不敢犯塞汉祖即位授西上閤门副使入宋平李继筠以功授象州刺史干徳三年伐蜀次睢阳病卒赠吏部尚书上柱国清河郡公
　　宋寇瑊字次公临汝人初母梦神人授珠吞之而娠生瑊眉目美秀擢进士授蓬州军事推官时李顺余党谢方盛等复起为盗瑊设方畧擒送京师徙开封府推官移权领施州讨平溪蛮为梓州转运使又讨泸蛮加侍御史累迁枢密直学士天圣末使契丹未行而卒
