<!-- { "loadSidebar": true } -->
　　【皇清康熙三十年后旧城半没于河三十八年奉防筑新城工竣动帑修筑学宫】荥阳县儒学【在县治东北金承安间建明洪武三年知县钟泰重建永乐正统间知县沈复陈渠王凯张通景泰三年知县米賔成化五年知县沈通嘉靖间知县髙世儒万厯四十二年知县石廷举相继修葺皇清顺治十四年知县孟登云重修康熙二十八年知县髙明峻重修五十八年至雍正六年教谕李思永廪生史九德李栋先后増修】
　　皇清沈荃荥阳县重修儒学碑记【大梁之西北隅曰荥阳邑者蕞尔地也余承乏备兵轺车戾止乃见其地势雄杰山川欝盘左广武右灵源敖仓据其南黄河绕其北始知为天下要害处也昔人有言曰其山嵯以峨其人磊落而英多意必有倜傥竒拔之士生于其间足以佐国而振民者乎乃入其邑其民则防防如也其士则庄庄如也于是登夫子庙堂瞻两楹之几杖雕梁既壮绮翼斯飞冠劒如新钟簴不改余不禁悚然以思慨焉以叹顾多士而告之曰尔侪至今日始获此宁宇也盖中州自大盗肆虐井邑丘墟小人尽赴水火君子半成猿鹤】
　　【定鼎伊始士旅稍集乡校沐帝化之隆子衿咏】
　　【皇风之盛数年以来次第芟夷薪槱蔚起虽复人怀鼓箧家擅鸣而泗濵无揖让之坛稷下乏周游之馆顾瞻周道鞠为茂草诗人所叹殆又甚焉尔多士既获此宁宇矣有堂扩如是即尔之澡身浴德也周垣四维是即尔之峻守坚操也重轩三阶是即尔之日升月恒也防焉息焉而义府有逍遥之安舞焉戚焉而礼闗有翺翔之乐尔多士其无防此宁宇庶日懋厥修以迄有成也哉于是邑令孟君揖而进曰兹宇之是塈是涂也实下令倡之而下令不敢尸之唯是一二僚友以及缙绅大夫博士弟子咸有力焉为殿五楹为祠三楹文昌始营两庑乃搆然后缭以髙墉阖以重扉轮焉奂焉诸好备矣其经始也有灵台之子来其既成也即新庙之孔硕故令庶人无中泽之哀而学士有于迈之乐用是拜手乞言以光贞珉余告之曰歌之化始于武城文学之兴必由良牧昔重泉张乐而鸾鸟来逰钟离修庙而白璧告瑞诗书之化捷于桴鼓今荥阳以楚汉交争之地遂有邹鲁文物之风刚满秀满亦随乎善治者之防维而防挽耳愿子益勤于董训俾荥士益无懈于率从将吏治蒸蒸而士风日起岂独荥人受其福四隣且观化焉余日望之矣孟令其勉乎哉是为记】河隂县儒学【在县治南元至正间圯于水明洪武三年知县刘茂重建治九年知县杨源正德七年知县蔡春嘉靖九年知县杨应辰相继修葺】
　　【皇清顺治十年知县范为宪増修康熙二十年知县岑鹤二十四年知县申竒彩先后重修三十六年至
　　四十六年教谕马玉堂贡生毛泰徴暨子保鼎重建】
　　汜水县儒学【在县治西元至大间以水患徙建于县治东寻燬于兵明洪武三年知县杨镛重建后水患平知县王复乃复徙建于故址景泰天顺成化间知县刘恭焉征张海王铭相继修葺皇清康熙四十一年知县张国辅修葺五十八年教谕赵光汉劝捐重修】
　　陜　州
　　陜州儒学旧在州治东北隅唐开元间建后废金皇统八年徙建今所元末兵燬明洪武三十年知州闻人桂重建永乐正统间知州高敏王缮天顺间同知仪泰成化间知州顾正治间知州孙賔汪濬相继修葺嘉靖十五年知州阎俸重修
　　皇清顺治五年知州刘世杰重修
　　明许论陜州儒学碑记【陜召公分治之地名郡也旧有庙学规制宏敞祖宗文德之盛可以想见嵗乆頽敝庙之门庑倾欹防昧廨舍尽鞠为园蔬陜之人士忧焉嘉靖间圣天子大兴文治既以正先师之号寻复建敬一亭于学令下有司防不顺风戴恱江津钱君举适教兹土念惟宫墙凉芜无以仰副九重作新之意乃以状白于巡按御史蔡公既得请涖事者率多迁代竟淹嵗月嵗丙申陇西阎公奉命来守陜公既以廉勤明敏之业自励翼矣陜之人亦欣然奔走政令之不暇乃始申举其事而以吏目杨世杰董其役经址抡材鸠工任力门之腐朽者完而丹青之庑之倾漏者撤而葺新之廨之芜没者搆而轮奂之始于四月癸已而讫事于九月戊戌用无侈财工无遗美俎豆有严歌乃闻学之师生游而乐焉相与歌曰瞻彼宫墙既倾而成之聆彼诵既息而鸣之孰为作之太守之遗孰为法之太守是师羣材祈祈允迪在兹以薪以槱邦家之基我歌于逵遒人聴之天王明圣恩光逺而于是钱君偕训导柳君楷徐君秀率其徒凡百人因请刻石表诸庙学之下夫文翁兴学蜀化乃行范崇儒弥光晋业此皆照耀史册流誉无穷者也顾兹建立克广敬敷之功有裨文明之治可无纪述以示将来爰具始末勒之贞珉用比甘棠之义垂诸无穷且以告后之守土者知所取法焉阎公名俸字允防太保公仲子盛德宏才盖有自云】灵寳县儒学【在县治南宋天圣元年建元末兵燬明洪武三年县丞陈仁泽重建自正统至治间知县蔡中陈顺李岳王璵李恭相继修葺嘉靖九年知县马瓒重修】
　　【皇清顺治十一年知县郭显功重修康熙四十八年知县俞琨増修雍正七年知县程世绥修葺】阌乡县儒学【旧在县治南始建未详元末兵燬明洪武三年县丞王珪重建后圯于水十七年知县金源徙建县治东即今所也正统间知县刘粹嘉靖三十三年知县杨夣豸増葺】
　　【皇清顺治十年知县张三省重修】
　　光　州
　　光州儒学在州治西元泰定间建后为兵燬明洪武七年知州陈惠重建景泰成化间知州周濠彭述刘环相继増修治十五年知州张辉万厯三年知州陈奕重修
　　皇清康熙十年知州朱允治重建二十一年知州张信
　　増修
　　元马祖常光州儒学碑记【光州既新作孔子庙乃以圗来征文于州人马祖常曰尔先子为政于此州州有学以敎人有田以养士有庙以事先圣先师矣今又圯不治庙四出无垣登降无阶肖像之设五采之服不彰妥灵之位不严配侑之序不饰室屋欂栌周庑重门及笾豆礼器之类一切敝旧取具假借嵗春秋释奠官及属师及弟子致斋无次某等一二人辱守兹土割其嵗入之钱粟筏木陶瓦木材陶良以钱鸠工以粟佣力丹漆黝垩金银施色之物皆集作于天歴二年七月九日成于至顺元年八月十有八日凡庙位像设昔之不治者今皆治矣昔之无有者今皆有之矣尔先子为政于此州尔宜为文告来者庶谨之而毋毁也祖常三为典礼之官习于先王之礼而学于圣人之徒陈迹徃辙不敢烦州人之聴独以我朝有道之世告吾州人始宪宗皇帝都和宁遣国子二十人就学今都之南城孔子庙旁防意训诲刻载庙中世祖皇帝潜王邸召学士王鹗因幄中设主陈俎豆观祭孔子仪武宗皇帝诏天下若曰世皆知尊孔子矣而皆未至也其进封至圣文宣王孔子为大成至圣文宣王今上皇帝正位制若曰孔子大圣推本父母未极褒崇父叔梁纥可封啓圣王母顔氏可封啓圣王夫人命以玺书告阙里庙庭猗欤盛哉夫天下皆富而教兴焉兴教必于学学必有所师师莫若圣圣莫若孔子则庙而事之者学者宜莫先焉吾州介江淮之交生殖甚寡然少长安于朴俗衣服饮食给于田蚕弋钓之力工商给于麤完男女婚嫁养生送死质而有节其人已防于淳厚故易富而易教弗如他州之必待厚藏而后富近刑而后教也国家以文教化成四海考郡县之绩当以吾州为首焉兹叙其实而又系之以诗俾州人歌新庙之成而不防州大夫之德也诗曰于穆圣师降我新庙几筵维饬像设维肖四瞻周庙载基载筑雅雅鳞鳞灵御之肃灵御之肃衣裳我人俾不为羣而即于伦埏埴万类同仁于天匪言莫宣匪文莫传六艺百家咸质于经我维受之日化于成大帝在位翕以敷施考妣啓圣而追王之四海作则文明式昭我州易教作庙维乔楩楠梓柏弗雕而斵陶瓦髹漆施色丹雘丽牲在门春秋蠲吉官属师徒端弁以入其容锵锵其神洋洋牖兹颛防闇日而章维巘诸谷防流为潢南薄其郛州名为光光在北城瘠土寡殖维人易教衣食耕织则既衣食又学为士学士有师先圣是祠州侯德劝民岂防之】光山县儒学【在县治东元嘉定五年创建明洪武七年知县谭达重建正统十三年知县郭宁万厯十五年知县牛应元増修皇清康熙九年知县朱鼎振重修】
　　固始县儒学【在县治东元天厯间建末年兵燬明洪武初知县唐绍宗重建正统四年知县邓询天顺八年知县薛良相继修葺嘉靖八年知县郑本廉重修】
　　【皇清康熙二十七年知县杨汝楫重修】
　　息县儒学【在县治西元大德十年建末年兵燬明洪武八年知县周必泰重建正统间知县蒋忠成化间知县王纲侯旺嘉靖间知县呉周张梯孟重相继増修】
　　【皇清康熙二十四年知县钟仪杰重修三十二年知县蒋彪増葺】
　　商城县儒学【在县治东北明成化十二年始置县知县张俊创建正德五年知县季允恭嘉靖二十九年知县万烱万厯十二年知县李周防重修】
　　【皇清顺治七年知县卫贞元十一年署印通判钱孔奕増修康熙二十五年知县谈永祚重建】
　　贡院书院义学社学附
　　开封府
　　祥符县
　　贡院【原在省城西北隅明天顺壬午徙建于旧藩司巨盈库地明未没于水时大河以南巨盗充斥不暇修葺乃扩辉县之百泉书院以为取士之地】
　　【国朝因之顺治十六年巡按李粹然防同巡抚贾汉复具题仍归开封府治西北用周藩废址重建守梁道王来用知府钱纶及知县刘朝宗董其成焉雍正九年总督田文镜以贡院地势低洼积水不涸于试士不便因具】
　　【题移建于省治之东北】
　　明刘健贡院碑记【河南贡院旧在汴城之浚仪街即元平章珠展故宅狭隘不足以容众宣德甲寅乃徙城之西南隅其地差寛然势复卑下天顺壬午河溢入城遂为水所潴是嵗秋乡试届期再择大梁街藩司之故巨盈库地徙之今院址是也然徙建之初事出草创惟文衡至公二堂因库之旧屋为之麤备其制余俱未备监临提调等官至寓于至公堂之耳房内帘门之侧室而受巻等所及士子号舍皆以蓆为之因循至今殆四十年矣治丁巳冬河南布政使周公季麟王公珣按察使李公镜以明年戊午大比欲加修葺乃谋诸寮寀诸公言于巡抚副都御史陈公道巡按监察御史李公瀚清军御史刘公伟议合于是诣其地相度兴工以丁已十二月始事明年四月遂告讫院址故迫隘前后増拓以丈计凡五十有竒改文衡于最后更其匾曰五星聚奎堂之两旁及左右各为文衡寓居其前左右为内収掌试巻所又前为总门扁曰内帘严扄鎻之而穴墙为转轮以通试巻外执事至此非有公言不敢辄启焉内帘门之外左为监临公寓右为提调监试公寓其前为堂曰洗心盖监临等官退而稽防公务之所而供给及収巻誊录对读弥封五所皆列之左右又前乃为至公堂堂之隙地为文塲其号舍旧用蓆今以板易之为槛一千八百有竒文塲之中为层楼曰明逺其前二门之外为搜检官寓所又前乃贡院总门前为三坊扁其中曰贡院左曰沧海腾蛟右曰丹山起鳯以表识焉自文衡堂至此凡为屋以楹计二百四十有竒井然皆中程度而深严壮丽加于旧规是役也财取诸公帑之羡余力取诸在官之征役数十年之废坠一朝而举而民不知扰盖又有足嘉者故特摭其实为之书俾吾邦之人于诸公用心之大有考焉】
　　皇清李粹然贡院碑记
