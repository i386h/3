<!-- { "loadSidebar": true } -->
　　显肃皇后郑氏开封人直省官绅之女侍徽宗于端邸累进贵妃政和年册为皇后及钦宗受禅尊为太上皇后从徽宗北狩
　　显仁皇后韦氏开封人初入宫为侍御累迁婉容生高宗从徽宗北狩及高宗即位遥尊为宣和皇后绍兴十二年归于禁中年八十崩
　　钦宗仁怀皇后朱氏祥符人节度使伯材女初为太子妃钦宗即位立为皇后从帝北狩守节堕井而死遥上尊号附于太庙
　　高宗宪节皇后邢氏祥符人朝请郎涣之女初归高宗于康邸封嘉国夫人及高宗即位立为皇后宪圣皇后吴氏开封人近之女初高宗在维扬纳之累进婉仪后进贵妃绍兴十三年立为皇后孝宗即位尊为皇太后后尝绘古烈女图置座右为鉴又取诗序之义扁其堂曰贤志庆元三年崩葬永思陵
　　贤妃潘氏开封人永寿女初高宗在藩邸纳之及即位生元懿太子进位贤妃绍兴十八年薨贵妃张氏祥符人累封婉容淳熙七年封太上皇淑妃再进贵妃绍兴元年薨
　　孝宗成穆皇后郭氏祥符人奉直大夫直卿之孙女初孝宗纳之封咸寜郡夫人绍兴二十六年薨后孝宗即位追册为皇后諡恭让寻改成穆光宗慈懿皇后李氏安阳人节度使道之女初为光宗元妃生寜宗及光宗受禅立为后寜宗立尊为太上皇后
　　寜宗恭淑皇后韩氏相州人忠献王琦七世孙女初归宁宗于平阳郡邸封新安郡夫人及宁宗受禅册为皇后
　　明仁宗诚孝恭肃皇后张氏永城人彭城侯麒之女永乐中选为东宫妃洪熙元年立为后未几仁宗崩后歴宣英二庙至正统七年崩
　　熹宗懿安皇后张氏祥符人太康伯国纪之女天啓初选入宫册为皇后崇祯初上徽号曰懿安皇后十七年流贼破京城后即自缢于宫中

　　河南通志巻五十三
<史部,地理类,都会郡县之属,河南通志>
　　钦定四库全书
　　河南通志巻五十四
　　名宦上
　　昔迁史不为子产作传而列于循吏言循吏之难其人也循名责实岂不然乎哉汉宣帝刻意吏治每二千石有治理效辄以玺书勉励增秩赐金公卿缺则选诸所表以次用之故汉世良吏于兹为盛然尚有务为虚名以防显赏者盖名实相副之难如此河南自召公郇伯以来甘棠之思隂雨之膏代有其人至我
　　皇上益加整饬铨选州县吏亲
　　赐召问或
　　令督抚大僚试用考察所行以质其言其有功绩显效方授以职尤异者则不次拔擢之故吏治蒸蒸迈于前古盖上作则下必应三代圣王登崇俊良黎民乂安用此道也列史旧有循吏传兹特举周汉以来迄于今吏治之卓卓可称者着诸编亦循名责实之义也志名宦
　　总部
　　周周公旦姬姓文王子成王七年二月欲建成周使召公奭先之洛相土其三月旦徃营洛邑遂定鼎于郏鄏卜世三十卜年七百是为东都
　　召公奭姬姓成王时奭为三公与周公旦营洛邑以成先志洛邑旣定乃命奭主陜以西之地自侯伯至庶人各得其所无失职者后奭去国人思之而赋甘棠
　　君陈周公子公迁殷民于下都亲徃监之旣殁成王命君陈徃代防命之词有君陈篇
　　毕公高文王子弼亮四世康王十三年命毕公以成周之众保厘东郊旌别淑慝克成厥终
　　召公虎奭之孙宣王命虎筑城于谢以封申伯虎乃彻其土田使申伯世执其成今人称罗山田犹曰召伯彻
　　富辰周大夫初郑文公伐滑襄王为滑请郑不聴王怒命頽叔以狄师伐之辰固谏不从狄伐郑胜之王徳狄以其女隗氏为后辰又谏王弗聴后太叔通于隗氏王替隗氏頽叔惧狄怨己乃以狄师攻王辰曰昔吾谏王王不从以及此难若我不出王其以我为怼乎乃以其属死之
　　王孙满顷王孙为周大夫定王元年楚子伐陆浑之戎遂至于雒观兵周疆定王使满劳之楚子问鼎之大小轻重焉满曰在徳不在鼎天祚明徳有所底止成王定鼎于郏鄏卜世三十卜年七百天所命也周徳虽衰天命未改鼎之轻重未可问也楚子乃还
　　叔兴周内史襄王二十年晋文公献楚捷于王王使叔兴命晋侯为方伯晋侯受命唯谨叔兴归告于王曰晋不可不善也其君必伯不逆王命敬奉礼义王其善之从之使于晋者道相逮也二十四年王出居于郑晋侯兴师杀叔带而纳王
　　苌周大夫敬王十年与刘文公欲城成周乃告于晋时魏献子为政遂合诸侯之大夫以城焉十四年晋会诸侯盟于臯鼬与刘子咸在焉晋侯将长蔡侯于衞衞侯使祝佗言于告刘子与范献子谋之乃长衞侯后苌为晋人反间而死周人藏其血三年化为碧
　　汉张敞字子高平阳人宣帝时为豫州刺史数上事有忠言帝嘉之征为大中大夫与于定国并平尚书事
　　宣秉字巨公云阳人建武元年拜御史中丞光武特诏御史中丞与尚书令防同并专席而坐故京师号曰三独坐明年迁司校尉务举大纲简略苛细百僚敬之秉性节约布被疏食帝尝幸其府舍叹曰楚国二龚不如云阳宣巨公赐帐帷什物拜大司徒
　　范迁字子庐沛国人明帝时为河南尹有清行不蓄财利死之日家无担石
　　镡显潼川州人安帝末为豫州刺史时天下饥民多为盗有司收捕且万余人显悯其困穷故陷刑辟辄释去因自奏劾帝甚嘉之
　　周畅字伯通安城人安帝末为河南尹时夏旱久祷无应畅因收塟洛城旁客死骸骨凡万余人应时澍雨嵗乃丰稔
　　杨秉字叔节华隂人震之子桓帝时为豫州刺史计日受俸余禄不入私门有吏赍钱百万遗秉闭门不受时称亷洁
　　周景字仲飨庐江舒人桓帝时为豫州刺史好贤爱士拔才荐善常若不及每至嵗时延请举吏入上后堂与共宴会如此数四乃遣之赠送什物无不充备旣而选其父兄子弟事租优异尝称曰臣子同贯若之何不厚
　　房植字伯武清河人桓帝时为河南尹有名当朝乡人为謡曰天下规矩房伯武
　　冯鲲字鸿卿巴郡宕渠人延熹中为河南尹上言旧典中官子弟不得为牧人职帝不纳
　　刘祜字伯祖中山安国人延熹中为河南尹时权贵子弟每至界首辄改易舆服而行其敬惮如此李膺字元礼襄城人延熹二年征为河南尹时宛陵大姓羊元羣罢北海郡赃罪狼籍膺表欲按其罪元羣赂宦防膺反坐输作左校司校尉应奉上疏理膺曰窃见左校弛刑徒前河南尹李膺执法不挠诛举邪臣肆之以法众庶称宜陛下猥受谮诉不防降恕遐迩观聴为之叹息帝纳其言即拜膺为司校尉时张让弟朔为野王令贪残不道闻膺至乃逃匿让第舍合柱中膺率吏卒破柱取朔付洛阳狱受辞毕即杀之自此黄门常侍皆屏气不敢复出宫省帝问故皆叩头泣曰畏李校尉
　　黄琬字子琰江夏安陆人中平初为豫州牧时寇贼陆梁州境雕残琬讨击平之威声大震政绩为天下表封闗内侯
　　王允字子师太原祁人中平初黄巾贼起拜允为豫州刺史辟荀爽孔融等为从事奏除党禁讨击黄巾别帅大破之降数十万人州境澄清民免荼毒
　　李燮字徳公汉中南郑人固之子灵帝时为河南尹时既以货赂为官诏书复横发钱三亿以实西园燮上书陈谏辞义深切帝乃止燮在职二年卒时人感其世笃忠贞咸伤惜焉
　　羊陟字嗣祖太山梁父人灵帝时为河南尹计日受俸常食干饭茹蔬禁制豪右京师惮之会党事起免官
　　何进字遂高宛人灵帝时为河南尹中平初黄巾贼张角等起以进为大将军屯兵都亭以镇京师角党马元义谋起洛阳进发其奸以功封慎侯何苗进之弟灵帝时为河南尹中平四年荥阳巨盗数千人羣起攻烧郡县杀中牟令诏使苗出击之苗攻破羣贼拜为车骑将军
　　朱儁字公伟会稽人献帝时拜河南尹时董卓擅政以儁宿将外甚亲纳而心实忌之及闗东兵盛卓惧数请公卿会议徙都长安儁輙止之卓虽恶儁异己然贪其名重乃表迁太仆以为己副儁不肯受乃止及卓入闗留儁守洛阳而儁与山东诸将约为内应旣而惧为卓所袭乃弃官奔荆州卓以农杨懿为河南尹守洛阳儁闻复进兵还洛懿走乃移书州郡请师讨卓后卓伏诛陶谦与诸豪杰共推儁为太师
　　三国贾逵字梁道襄陵人魏黄初中为豫州刺史考绩二千石以下阿纵不如法者悉奏罢之帝称真刺史布告天下当以豫州为法赐爵闗内侯州南与吴接逵明斥堠缮甲兵吴不敢犯外修军旅内治民事造新陂又断山溜长谿水造小弋阳陂又通运渠二百余里所谓贾侯渠也后卒諡曰肃侯吏民追思为立祠刻石
　　王沉字处道太原晋阳人贞元中为豫州刺史沉寻善政按贾逵以来法制禁令诸所施行择其善者而从之于是九郡之士咸悦徳教累封博陵郡公
　　刘靖沛国相人黄初中为河南尹初虽如碎宻终于百姓便之
　　傅嘏字兰石泥阳人魏正始中拜河南尹其治以徳教为本然持法有恒简而不可犯见理识情狱讼不加槚楚而得其实不为小惠有所荐达及大有益于民事皆隐其端迹若不由己出故当时无赫赫之名吏民久而思之
　　晋乐广字彦辅淯阳人泰始中为河南尹先是河南官舍多怪前尹皆不敢处正寝广居之不疑尝外戸自闭左右皆惊广独自若顾见墙有孔使人掘墙得狸而杀之其怪遂絶广为政无当时功誉然去职遗爱为人所思
　　王祥字休征琅琊临沂人高贵乡公时为司校尉以讨毋邱俭功增邑四百戸迁太常封万嵗亭侯后武帝即位拜太保进爵为公
　　杜预字元凯京兆杜陵人咸宁中拜镇南大将军都督荆州诸军事屯守南阳预乃修召信臣遗迹激用滍淯诸水以浸原田万余顷分疆刻石使有定分公私同利众庶頼之号为杜父歌之曰后世无叛由杜翁谁识智名与勇功后征为司校尉加位特进行次邓县卒时年六十三追赠开府仪同三司諡曰成
　　刘温羡字长卿太原祁人惠帝时以尚书郎出为豫州刺史早有时名在官清白吏畏民爱入拜散骑常侍
　　索靖字幼安炖煌人太安末河间王颙举兵向洛阳拜靖后将军使持节监洛城诸军事与颙战大破之靖亦被伤而卒追赠太常
　　李矩字世回平阳人永嘉初为司州刺史时农太守尹安振威将军宋始等四军并屯洛阳交相疑阻莫有固志矩与河内太守郭黙各遣千骑至洛以镇之安等乃同谋告石勒勒遣石生率骑五千至洛阳矩黙军皆退还俄而安等复背勒遣使迎矩黙矩黙又遣步卒五百人入洛石生以安等相谋不自安乃收宋始一军渡河而南百姓相率归矩于是洛中遂定
　　祖逖字士雅范阳人元帝时拜豫州刺史会石勒纵兵掠境逖追击于汴水大败之遂授逖节度逖爱人下士虽疎交贱皆恩礼遇之由是黄河以南皆为晋土百姓置酒歌曰幸哉遗黎免俘虏三辰旣朗遇慈父酒忘劳甘瓠脯何以咏思歌且舞一日妖星见于豫州之分逖见曰为我矣俄卒于雍邱年五十六豫州士女若防考妣为之立祠刘毅字仲雄彭城沛人义熙末拜豫州刺史时刘雅反毅遣将平之
　　南北朝夏侯防字季龙谯郡人梁大通六年为豫州刺史豫州积嵗连兵人颇失业防乃率军于苍陵立堰漑田千余顷嵗收谷百余石以充储备兼赡贫人境内頼之防兄亶先经此任至是防又居焉兄弟并有惠政百姓歌之曰我之有州频得夏侯前兄后弟布政优优在州七年卒赠侍中安北将军諡曰桓
　　于栗防代人元魏永兴中为豫州刺史时洛阳城闗萧条野无烟火栗防刋辟榛荒劳来安集甚得百姓之心太宗南幸盟津诏栗防曰河可桥乎栗防曰杜预造桥遗事可仿乃编次大船构桥于冶坂六军旣济帝深叹美之
