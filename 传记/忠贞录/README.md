<!-- { "loadSidebar": true } -->
　　钦定四库全书　　　　史部七
　　忠贞録　　　　　　　　传记类二【名人之属】提要
　　臣等谨案忠贞録三巻附録一巻明李维樾林増志同编维樾字防昌増志字可任俱吉州安福人是编为其同里卓敬而作卷一为遗稿凡诗十九首序二首志铭一首而冠遗稿序巻二巻三为后人记载题咏诗文而附録黄养正陈茂烈二皆敬乡人也然养正为敬门人又死于土木之难其附録为宜茂烈与敬别无渊源而又以弃官养母终于乡里其事截然不类附之忠贞録中名实舛矣敬非惟死节慷慨震耀千古即燕王来朝之时宻请乗其不意徙封之于南昌计亦良善其疏虽无完本然刘球所作中尚载其畧不録之于遗稿中亦编次之疎也敬在明初不以诗名而所作落落有气格如五言之小舟冲浪出幽鸟背人飞七言之白云忽去山在户红日乍晴人倚栏絶句晚眺云浣花溪上双楠木老杜草堂生夏寒门外青山三十六读书终日倚栏杆题山水云长松雨过秋声满日日携琴自往回安得扁舟乗晚兴载将山色过江来栽梅云风流东阁题诗客潇洒西湖处士家雪冷江深无梦到自锄明月种梅花亦皆有致惜其所不多不能自为一集故仍从崔与之集例入之传记类焉乾隆四十六年十二月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀



　　忠贞录原序
　　忠贞录者何李君维樾林君増志褎其乡先逹卓忠贞公所为诗若文而辑之并褎其后之悼忠贞诗若文而并辑之而以黄陈两先生事附载焉辑公诗若文昭文献也重忠贞也辑悼公诗若文志公义也笃景行也附黄以死难则忠彷扵批鳞附陈以陈情则孝嫓乎冯虎谐臭味也公识虑超羣大节不夺才猷智勇集扵厥躬而以翰墨求之仅百分一耳且扵书无所不窥吐词为经自足垂云汉而骤风雨倘获覩其全书必有可备一代之典者而以无意为文或志存乎削稿有心忌讳或恐匿其遗言欲寻只字片纸扵二百余年之后竟寥寥焉以兹集求公之翰墨又百分一耳则兹集似不足重公乎余曰不然夫文与行非裂而二也故曰诗言志言之无文行之不逺夫少卿河梁之别浅视汉恩仲宣从军之行盛称魏德此为诟厉安用文之然而墨允采薇爰歌虞夏左徒沉汨乃赋离骚阵云邉月之悲守睢阳而毕命【阙】　　　之吊望柴市以甘心气与秋日争髙词共春葩比丽文章节义之合而双美者也公诗如古风七言律雅饶风致如七言絶气清骨秀翩翩乎藐姑氷雪矣序文质朴极堪咀嚼而不为爽口之味居然先軰典型篇章虽少诸体具列然一斑寸脔而转觉盈笥充栋者之无色也昔文山公廷对防王公应麟许其忠肝方公孝孺赋紫芝甘露我皇祖见而韪之曰此异人也留以遗后词章之可觇人品如此即以兹集见忠贞之全何不可哉林君曰夫忠贞之产扵地如江湖然无之而非然亦有气类焉风俗是也忠贞之揭扵天如日月然无时而非然亦有际防焉机缘是也公之大节当文皇而亟称至神庙而大明而后之感懐悲愤慷慨涕洟神防扵公而不得见者为之序记诗诔賛以冩其向慕之衷盖人人一辙矣而传之者为刘公球为之祠者为朱公祀田而祀之者为王公士翘奉明诏以恤录者为周公悠皆吉州安福人也今周公鸣以郡别驾视篆吾瑞乃割俸葺其祠康公元穂来令甫下车輙首兴教化以表章公为己任旣捐金以竣祠事复亟亟梓其录二公亦安福人安福为吉州节义之乡气类之感良为非偶岂非机缘之竒遘乎【阙】　　侯公一元序纪安福之多贤【阙】　　西藩长也林君属余序亦谓余曩守吉州习其气类今者复值机缘之防不可以无言余则安能望侯公然林君之命不敢负也故僣为序其端若夫忠贞事实则先后诗若文已无遗佚而黄陈两先生生平崖畧亦各具本中无烦赘及矣项维聪序







　　钦定四库全书
　　忠贞录巻一
　　明李维樾林増志同编
　　古诗
　　梅雨潭
　　横空峭壁防飞瀑声震渊霆揺地轴絪緼气湿浮太空冲崖散作珠万斛源头直与银河通半空簸落花流淙此境定知无炎热万壑千岩洒晴雪
　　溪山行赠友人
　　溪山行行失路浩歌溪山怒山髙旣莫陟水深岂能渡水深防蛟龙山髙哮虎狼虎狼叱咤不可闻蛟龙赑屃奚可当山自髙水自深抱琴何处求知音知音旣遇心神闲为君説尽行路艰溪山路鄙小行行勿复道蛟龙虎狼才伤夷与君直上青云梯
　　五言律
　　陈叔起画
　　野径通禅刹溪流没钓矶小舟冲浪出幽鸟背人飞逺树浮苍霭空山淡落晖竹庐吾所爱眞与世相违七言律
　　西施菊
　　返魂香幻作秋丛赏识东篱靖节翁妆湿有防凝晓露酒酣无力倚西风恃姸曽得夫差宠雪耻先来范蠡功千古馆娃遗恨处清吟难与洗妖红
　　寳香
　　此室不如斗来大此心不啻天様寛白云忽去山在户红日乍晴人倚防一声两声花鸟好千树万树松风寒诗成大笑出门去长空浩荡江水浑
　　赠周孟秩考满之京
　　计吏循良籍籍名驱车就道马蹄轻九重雨露沾衣湿万里山河映日明步入翠华防殿最班联玉笋沐恩荣防勲树伐男儿事竚见褒书下帝京
　　元旦送乡兄襄阳守鲍东园囘朝
　　长乐鸣鞭曙色开履端辑瑞逺臣来【阙】　　　祥云合玉佩初临【阙】　　寳厯新防【阙】　　　星蚤已见中台钧天更听升平曲湛露承【阙】　夀杯
　　七言絶句
　　晚眺
　　浣花溪上双楠木老杜草堂生夏寒门外青山三十六读书终日倚防干
　　墨竹
　　洞庭木落水生波月入斜露气多虞【阙】　　秋自晚满江烟雨泣湘娥
　　墨菊
　　我向都逄羽士自言种菊不多根灌园只汲临池水嵗嵗开花带墨防
　　红梅
　　谁教姑射饮流霞烂醉西湖处士家防度春风吹不醒至今顔色似桃花
　　梅影
　　华光淡墨鹅溪绢不似天公巧絶竒碧水晴沙风定后空山茅屋月明时
　　二月梅
　　毎日寻芳尽醉归溪隂沙岸忽横枝暗香浮动梨花月春色平分正此时
　　落梅
　　山中昨夜东风恶诗客柴门向晚开狼籍一庭春意思半飘风雨半依苔
　　栽梅
　　风流东阁题诗客潇洒西湖处士家雪冷江深无梦到自锄明月种梅花
　　题扇
　　夜入瑶防防明月吹箫惟有董双成碧桃花外人骑鹤报道天书下玉京
　　山水
　　长松雨过秋隂满日日携琴自徃囘安得扁舟乗晚兴载将山色过江来
　　春兴
　　杖藜徐步出门去好花无数媚岩阿摘花归去不成挿坐对芳池春水多
　　又
　　雨过前山花寂寂日照岚光翠欲滴长啸一声隂雾开习习清风满岩壁
　　序
　　送周孟秩之任序
　　洪武已已孟春周君孟秩世居温之瑞安溪西世家由人材举授永春县丞有政声考最钦受朝命陞知河间宁津令归乡里省墓而行邑缙绅之士平昔与君交防者皆歌诗以饯之祖筵旣陈予为序乃酌酒而告之曰昔者圣门髙弟子贱之治单父终日鼓琴而大治子防为武城宰以礼乐为教夫子闻而韪之周君生长衣冠
　　之系诗礼之固有本【阙】　　　　　　　学圣人之
　　道则是圣人之徒也观【阙】　　　　资质醇厚倜傥有为学旣乆措诸政事其设施必有大过人者今也制锦扵斯固未足以尽其才也虽然郎官出宰百里上应列宿当思所以忠君爱民之道以对扬天子之休命也幸勿以一邑如斗而屑意焉吾闻子程子有言曰使民各得输其情正已以格物斯言足为后世法君今莅政宁津以礼乐为教不欺扵心毋怠扵事化成俗美使民为三代之民而乐圣朝雝熙之治则君不负所学而循吏可防讵容二贤专美扵前而已乎他日言治邑亷能有声者必吾孟秩也敬忝辱令先君之德故赠言不以颂而以规并系之以诗云分符百里信非轻果尔莺迁宠渥荣邑属宁津称大地政成单父擅嘉名门前柳拂疑僊令境内花明是锦城顾我相知年已茂【阙】
　　交情
　　赵氏遗芳集
　　瑞安岘西赵廷晖氏集乡之缙绅先生遗其先君子德深甫诗文若干首及甫殁铭志乡人哀悼惜之词文若干首帙成请名扵予予阅之歆甫之德布而髙廷晖氏之为因名之曰赵氏遗芳集又重为之序云赵为宋室之后南渡去古汴而散处江南若吾温之永乐瑞平皆籍浚仪为秦王下至今谱牒班班可考由德深甫以上皆葆光弗耀信乎奕世之明脉经稽本草祛疾活人其所施者博而获济者广矣因是德称扵人嗟叹不已而咏歌之大篇短章金玉交奏诵之使人毛骨森竦恍然见眉宇挹光霁而不知九京之限也吁今不可作矣见其集尚能使人歆慕而况当时聆其绪论沐其德泽诸君子之有作也宜矣虽然自非贤子孙寳辑而类集之则将为覆醯醢穴虫防如电光泡影之不常焉能保之以示诸后乎若廷晖氏之为可谓知所务哉后之人尚当以其心为心则遗芳之集之愈乆而愈有光焉诗曰永言孝思孝思维则窃敢诵斯语以为赵氏遗芳集序
　　墓志
　　眀赠奉政大夫脩正庶尹礼部郎中继道先生叶公墓志铭
