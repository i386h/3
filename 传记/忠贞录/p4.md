<!-- { "loadSidebar": true } -->
　　呜呼谓忠义人之性耶盟津之师诸侯防者八百而叩马者独夷齐何寡也谓忠义非人之性耶夷齐至孔子已六七百嵗而民犹称之不置何长也余观文武一道也叩马扵武者即前之归来扵文者也二老一心也奋扵牧野者即前之兴扵海滨者也何哉民不救则妹邦之汤火终不能以返诸袵席而义不立则委裘之植又何以逆折觊觎者之心天地何以位而人纪何以张哉故君子终不以一时之功之大而废万世之义之长也始卓公之死靖难也法重禁未弛也然人之扵卓公抑何勤勤乎作谱者则有黄君潮光谥之之则有刘忠愍公球而前后令尹扵斯者得小影塑之扵射圃亭则有髙君宾自黉宫即岘山而特祠之则有朱君祀増饬而亭之碑之则有王君士翘燬而复之则有杜君时登虽公始遇难时我成祖亦未尝不冉三欲生公也而公则必之死既死矣帝又从而叹之曰不负其君唯卓敬耳绵绵延延公论如火弥蕴弥赫扵是万厯改元神孙御世推心圣祖辅世竭忠扶植世教明诏霈下恤录而祠祀之而前令周君悠奉以从事惟恐在后爼豆大张而前之私祠之者乃始得焕然扵光天白日之下余尝欣跃之以为经道之一初也卓公旣与其俦共一十二人血食防城而岘山之祠乃独以地形不善突耸倾斜日就圮废有名无实又六年为嵗戊寅兵宪吴公自新既至临莅访求乃下书瑞安曰卓公精忠报主大义致身千古流芳一邦増重即今圣恩被普公论大明表章埀范有司之责语絶谆恳也盖兵宪公为治诘兵明刑成民造士靡事而不责实而今令齐君柯尤悃愊志古循吏上下一心又明年庚辰则宪节复至躬谒徘徊相与定议得官之废址扵邑治南偏百余步南北袤三十三步有竒东西广二十四步扵是兵宪公首捐白金三十两而余则令尹齐君自任之不以烦民爰以是嵗仲夏之三日始事南向为堂嵗二丈一尺广三丈六尺深四丈乃龛其中而即其左右为耳房各广一丈二尺崇视堂杀二尺深与堂前为中门镜堂三楹崇一丈七尺广四丈三尺深五丈其东西为厢房各五楹共广五丈五尺其崇一丈六尺深一丈二尺东出为祠门崇一丈四尺广深与崇门之外东距治南官街门之内西距民居约三十六步有竒周垣缭绕爽闿雄丽丹垩维新季夏之四日遂告成事盖役不逾月也费凡白金八十两【阙】不知所从出也岂不亦子来之心而责实之騐哉夫儒者多方吏道多端然大都不过二途而已盖治忽视诸义利而王覇辨诸名实故卓公义矣则不以身与宗易诸勤卓公者义矣则不以重法易斯固世之所以长治也名为祠卓公矣而风雨之飘摇神灵之不栖其又如实乎哉是故新之以妥神也扵治前者以近民也卓公扵家则至孝扵国则大忠忠孝所以劝也诸所职军国六曹之务至殷矣而风化是先者风化重也谋之以嵗者慎也成之以月者敏也其所以致力扵神者如此也又况所以成民者哉故曰责实之騐而治之所以纯王也于是齐君使其博士谢君国光来谓元请文其石元不佞则以平日所槩扵鄙衷者文之如此云万厯辛已嵗季冬望前五日立
　　重脩忠贞公祀记
　　刘康祉【兵部主事】
　　卓忠贞公祠在郡城北孤屿中与文信公东西峙烈春秋时享矣而公瑞产也邑旧有公祠而以地僻左四方轮楫所不及渐芜废以圮给諌太末汪君以尊人司训瑞邑来省侍暇日纵步祠中俯仰循览墙隳栋挠苔肥草深虫书衣佩爼豆之几雀防家之君亟以告司训公公悚然不一夕宁也扵是友人李林两孝亷闻之悲且喜偕以告之署邑别驾周公周公闻之兵使者钱公咸色动神悚从事若不及防邑侯康公至事益以集矣而司训公且身为之植拮据土木间虽已迁不忍离去必待其成乃已于是公之祠焕然益深閟静宏也祠在县治前数十武东临孔道门标绰楔入门广除廓然右为土地祠左为省牲之所折而北入二门左右【阙】　　　纵若干尺横若干尺
　　而堂临之【阙】　　　　　尺濶若干尺中为龛则木主南面妥焉二门旧为莆田阮学谕募建工未半而偕计行今因而葺之廊庑稍加丹雘余皆更新以天启元年正月廿五日经始防手扵又二月之晦司训公授管扵小子祉令记之夫惟公之大节不必论而独扵修祠一事咨嗟叹羡恨古今之论忠臣义士者悼其志之芳遇之惨而不知天所以大奉之隆知其节烈之标映寰防而不知其功之润被社稷也夫人主之威怒能燔炙环海亦至燀赫矣当君逊国移之日廷折真主碎玉之期已临吠尧之语不辍扵是天怒震加迅霆迸下齐斧削菌车轮轹蜋而公之七尺埃飞九族灰飏公亦真阒然冺然矣然当时吞声痛之稍久涕泣道之愈久则尸而祝之祠而宇之敝而更新久而不衰名公巨人一倡而阛阓之羸夫寠子奋蹠疾趋还顾其身未必有环堵之容其先亦未有一椽之奉而惟公祠之新敝以欣以戚也则公之身何尝亡而宗何尝灭于是九重之威怒不得不稍逊而忠烈之人隆隆炎炎独神于宇宙矣或曰公则完矣倬矣然文皇帝敌讐也臣子谊敌王忾诸公之新之也亦文皇帝所欲闻乎噫诸公之新之也非为公也为文皇帝之天下也夫公非亲逊国而踈文皇帝也已食其禄一往不回而身与族自殉之也夫人主匕鬯万里所恃以无震惊者人人金石之心耳今表章英烈风厉鼓动令大小逺迩咸知食焉不避之谊则人主所倚毘何如则曩之据鼎耳而宴如趋沸汤而若归者所以防九鼎扵四维之安而焚炙七族以完一念者正令圣子神孙为亿兆姓之从维拘系而不可解者也夫乃知君臣父子之义灌注宇宙间惟人之所为之惟国家之所用之欲为名谊则名谊欲为事功则事功如江湖雨露以之湔浣汚秽还之晧暠可以之滋漉含生达之鬯茂可以故若兵使者若郡邑诸公皆于军兴浩攘朝夕不暇之中而亟亟回虑于兹而司训之薄宦给谏之旅防两孝亷之食贫先后补葺如捍头目知国家之所系在此也则其心骨之磊落挺特俱可概见而公精英之所摄益深以长矣钱公暨诸公姓氏邑里践厯及输财助力之人姓名附左方时天启元年中元日
　　祭文
　　安福朱祀【邑令】
　　天下之事途虽殊而归则同君子之行迹虽异而心则一故武王之伐不失为圣而夷齐之谏咸称其贤我太宗奉天靖难武王也公杀身成仁夷齐也两全其美各归于是万姓咸仰岂祀等一二人之私也哉顾公庙祀久旷乡邑奚观祀生也晚忝牧兹土爰新厥庙兼崇祀事庶纲常有赖风化攸存焉酌汨罗之水固媿笾豆之有楚采西山之薇聊供黍稷之维馨伏兾尊灵来格来歆
　　王士翘
　　于戏君臣大义并昭天地充塞两间浩然正气公炳防先侃侃直言大厦一木百世凛然决志殱身存顺殁寕从容就义庶防成仁臣无二心维天之经如公之死夷齐等伦死矣戬谷令名暴暴国有义士社稷之福命脉精神一丝千钧不有君子谁为干城先民如岳公其继作逊志诸贤与公同躅维士维令唯公是训愿言丕振此邦之运维兹安阳我公之乡者忠愍日月争光岘山之西芳草凄凄横江潮汐万古含悲明德维馨庙貌宜新崇祠有待聊荐蘩苹【按嘉靖二十四年乙已邑令王公移文月用春秋之仲日维丁后之庚举无愆期永为定例云】
　　南海谭用谏【邑令】
　　维公明君臣之义决生死之途曽子所谓临大节而不可夺之君子孟子所谓威武不能屈之丈夫孤忠大孝辉耀丹书风流余韵振厉乡闾用谏等忝吏兹土仰止范模维兹仲秋谨以牲帛礼祭例脩勤渠维神其右诸惟神其鍳诸
　　刘畿
　　呜呼自昔节义之臣恒膺褒崇之典匪独昭一时之激劝实以植万世之纲常故封雍齿而汉业悠长赠韩通而宋祚绵逺率是道也惟我卓公海岳钟英星辰列秀抗防扵革除之纪致命扵靖难之朝大节凛乎氷霜孤忠贯乎日月成祖叹赏之扵先列圣肆赦之扵后其视封雍齿赠韩通者益有光焉是以生公之乡闻公之风者若于忠愍之捍虏孙忠烈之死难率相继而作用培我宗社亿万载之鸿图者非小补也矧兹安阳乃公故里顷值文运之衰兼以海波之振自非邀灵扵先哲何以绥福扵后人畿等猥以谫劣叨守封疆慨仰止之有年幸瞻拜之孔迩谨遴二分之庚式脩祀典之旧伏惟忠魂不昧英爽如存为睢阳之厉鬼殄小丑扵无遗振孤竹之清风起斯文扵未坠
　　江宁吴自新【浙东兵廵道终南刑部侍郎】
　　嗟乎大臣事君垂绅正笏夹辅优防此不足为难已惟夫事变将形防先独炳揆长防触忌讳言人之所不敢及夫神噐有归纲常自任薄事功全忠义蹈人之所不为是诚天下之至难也非以一身参造化忠贯乎日月死重扵泰山者其孰能与扵斯今天子明圣闵公贞忠百余年不沾爼豆而顷也敕祀追崇仰维岳降实自瓯东而荒祠沦寂曷示褒荣余忝提兵职司观风曽登岘西景仰髙风慨寸心之激烈旷百世而感通谋诸邑令易以新宫意公之精神上薄穹而遨逰桑梓亦或眷恋扵其中时惟长至初报成功余适有事扵兹土又获瞻拜其遗容荐以溪毛式展丹衷公其翩然骑白鹤而下太空也耶
　　南昌齐柯【邑令终临安府知府】
　　海岳之邦安固之阳一时起振古之豪杰一身系万世之纲常公之孝闻里闾假鬼神而异虎显其应感公之忠薄风霆贯日月而飞龙察其肺肠逮列圣之肆赦表孤节扵宠章如方如干并祀防城而驾轶今古门生守吏耑祀故里而嵗秩蒸尝繄岘山之僻隅匪忠魂之永藏值物力之殚屈欲崇搆而未遑动观风【阙】　　责守土以恢张卜官基之宏敞意天造【阙】　　扄以重门肃以明堂惟祈栖灵奠宅愧非绣椽【阙】　兹孟秋之载吉迎鸾驭以来翔煇煇乎丽空之宿转闪焰耀晶晶乎沉海之剑益露锋铓柯等菲劣忝司封疆展瞻依扵山木陈奠酬扵椒浆邀濯灵之如在振斯文以寝昌俾为士为吏者知有大节而千秋万禩庶休有烈光
　　康元穂【邑令已未进士】
　　元穂叨莅海邦攷邑乗而景先喆虽名贤后先勋望掀揭然未有报国殉君偹兼智节抗万乗而甘九死有如公之絶者也公以绮年掇鼎甲补拾禁闼惟邦之杰俄而眞主龙飞【阙】　　报薄海之归附方新孤臣之睠懐独切公立朝虑危防微周详委折贾太傅之哭涕晁内史之论列谋适不用底扵杌乱不自已公可无执其咎而才贤夙着宸衷鍳彻茹周粟易商顽岂无王魏之后功可反顔而施设矧其忻崇膴而怂惥扵旁者又纷防多通涉之舌而公慷慨悲思拊心饮血百折不回寸丹劲铁鼎饴七尺之捐糜芥视九族之湛灭洵哉逄比之非防而皭然夷齐之嫓洁遂使雷霆之威始厉而终霁不负其君纶褒昭雪而天下后世为人臣子者益晓扵委质无二之义谒公祠下诵公遗文不觉其低徊而永叹呜咽然则公虽长逝而维纲植纪功在人寰且浩气磅礴凛风霜而炳日月公之英灵殆阅千万禩而未始消歇者也安阳故里神栖斯悦涧芷溪毛以荐芬飶惟司牧之告防敬摛词而烈





　　忠贞录卷二
　　钦定四库全书
　　忠贞录卷三
　　明李维樾林増志同编
　　悼忠诗
　　曹睦【翰林庶吉士】
　　朔吹惊朝卷赤旌孤臣持节值艰贞纲常頼振千秋重生死真如一髪轻心对苍苍诚激烈身殱汶汶独清同不减壎篪雅愁听山阳笛里声
　　杨景衡【福建左叅政】
　　主圣臣忠未易论运扶义仗汉乾坤慿将国是轻生死俯却宸衷一眷存不尽防魂归帝所孑遗孤女荷君恩云飞古渡闲来去天际长江自吐吞
　　韩伟【四川御史】
