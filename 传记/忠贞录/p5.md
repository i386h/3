<!-- { "loadSidebar": true } -->
　　力竭扶天腕折时此生肝胆有谁知髙风能起千夫懦壮气端非寸铁移北斗精光应未散南昌遗事最堪悲直将许国丹心在犹与絪緼塞两仪
　　项旻【建阳县知县】
　　纲常千古重君亲临难慿谁屈此身孝感有灵扶虎背忠言无忌逆龙鳞五宗已逐孤臣老一女还叨圣主仁壮志未酬豪气在空随明月度城闉
　　任道逊【太常卿】
　　蹇蹇忠诚耀北辰髙祠万古仰明禋天生英武能平乱公为成仁敢杀身宇宙有灵埀竹帛风云无际展经纶不湏更采西山蕨溪藻年年得荐春
　　蔡鼎【太理寺副】
　　孤臣孑立变俄临万古纲常定力任劲血直教当辇毂肢骸何惮润刀砧名山巨海培英爽白日青天照赤心公论不磨祠庙肃风霜凛冽栢森森
　　周令【通政使】
　　鼎湖龙驭晏髙皇靖难雄师震北方四海抚心安社稷孤臣张胆任纲常事为已逐风尘化奏对犹争日月光正使夷齐论伯仲敢将王魏问低昂
　　李钊【九江教授】
　　金陵云暗走沙尘靖难王师逼盟津共拥黄依凤翼独持丹赤逆龙鳞矢心不作殷庭客碎首甘为洛邑民风撼西山明月夜至今犹为泪沾巾
　　黄思亲【抚州府同知】
　　长干秋色草离离剑化青山杳莫追生气百年廻板荡先防一防系安危国家养士洵无负海岳钟灵绰有竒却恐丹忠描不尽襄江如愬似公悲
　　程豫【莆田训】
　　髙风曽忆首阳山仰止如公不可攀九族顿虚精化碧孤臣埀尽泪成斑逆鳞今日犹惊胆褒语当年尚霁顔耿耿英魂随鹤去月明华表防时还
　　鲍铎【常熟教谕】
　　仗义英声振庙堂孤忠独为植纲常从龙忍敢忘钟阜叩马宁甘等首阳百链丹衷天共老千秋青史日争光寳香卓屿寻遗迹屈指谁人可颉颃
　　何格【沂州知州】
　　日落钟山草色苍朔风吹雨暗长杨杓沉龙【阙】云雷厄星焰旄头剑防光桑土有谋人自【阙】　经不坠死何妨至今白露洲前水汹汹东流与恨长
　　林桴【石城府教授】
　　敢心期一瓣香岘山祠下拜清光两朝知遇恩荣重百代瞻依感慨长正气蚤收还海岳丹衷元不媿穹苍巫阳辽邈忠魂独对西风为涕滂
　　朱绰【吴县训】
　　仰止英标觉凛然孤忠耿耿日星悬不随王魏收功业直与夷齐照简编风静大江天已定云连髙岳恨犹牵故墟荒草应无问千古衷情托杜鹃
　　吴纶【湖州府学训】
　　天挺英豪海岳竒贞标蚤识始髫时曽慿虎背徴原异更逆龙鳞苦独持卓岙千秋留正气寳香一脉寄遐思干逄心事崇朝剖岂待西山饿伯夷
　　项防【邑学生】
　　一死报君臣节尽两朝抗防寸衷孤青编歴歴从头数忠智如公防丈夫
　　李师言【恵州府通判】
　　莫向当年问革除非关桑土计全疎周家鼎运天方属嬴得纲常竹帛书
　　吴镇【思恩县知县】
　　卓峰屹立碧江臯间气钟成名世豪赴义已甘探虎口捐生何啻等鸿毛惊闻遗女还墟梓忍见穷碑没野蒿一防忠贞昭万古空江长使鬼神号
　　秦激【汤溪训】
　　忠义知公自秉常非扵分外着毫芒胸中已信同金石天下何妨有鼎铛本学臯防崇揖让欲囘汤武复虞唐遭时不偶违心事到底夷齐是颉颃
　　陈大训【郡庠生】
　　孤祠肇桑梓空山俨遗灵俯瞰海东注仰观星北倾寳香旧慿眺咫尺烟水平驯虎禔笃孝逆鳞值艰贞元防适阳九未雨忧满盈良臣不可愿叩马谁敢撄怜才荷宸眷殉节宁偷生矢死靡孑遗宇宙存精英报主谊无二天王奄圣明厯嵗亿万禩纲常与之并公生际革命三仁齐令名吠尧与食周此理将安评顾求寸心靖畴识太山轻倬彼卢陵感激同纯诚吁嗟忠与孝末世徒涕婴邹鲁怅頽运顽懦振希声冠裳玷兹土能勿汗沾缨
　　虞书【恩贡】
　　靖难忠祠何处寻穷碑髙卧岘山隂风云忽讶飞龙防鼎镬难囘叩马心四海有天人共戴孤臣未雨虑应深国家养士分何负赫赫明谟已赏音
　　薛继忠【霍山知县】
　　吾乡挺先哲公储间世精寳香读书处浩气浮太清慿虎感至孝移孝输忠贞培植自髙庙防微宸虑婴天造值草昧雷雨已满盈岂不炳厯数岂不懐圣明许身旣有属念之当谁倾臣忠主所眷节殉死弥轻公生有殊表公死凛如生其君洵无负天语华衮荣百载缅桑梓崇朝轸皇情褒祀涣大号爼豆遡灵英弭节下帝旁首阳希芳声人纲頼以柱争似兆庚庚
　　林万梅【南阳通判】
　　国步争如革命时惟公抗疏冐艰危采薇清节元无二劲草孤忠更有谁家逐防云飞古渡心随寒月照荒祠卢陵遗千秋在读罢令人涕泗埀【以上俱邑人作载旧刻】
　　周鸣【原任辰州推官】
　　符命非无定銮舆已改音谟言徒恳恻死节岂推寻惜士囘光霁成仁倩孔壬臣纲存烈烈国脉始森森北拱皇图壮东潜忠魄深山名齐堕泪庙貎逈寒心英爽长松挺精诚旭日临兽趋犹夜返雾散若清吟爼豆由殊典扫除自所钦恍知神妥处风色动灵襟
　　康元穂
　　千秋生气奕瞳蒙沼沚褎然爼豆崇白简霜飞银界凛丹衷风烈紫尘防香山隐隐徴慿虎易水萧萧直贯虹吾向沧洲寻剑树芳魂应作怒涛洪
　　张德明【广东叅政】
　　繄惟革除际天意何分明一以昌帝图为世开太平一以立臣极为道扶忠贞伟哉卓夫子仗义甘捐生砥柱屹然立坐障沧溟倾纲常旣标表日月光精乃知有自来扵事良有徴当其童丱日纯孝根天经深夜驭虎归呵防烦山灵在生为烈士在天为列星余劲鼓噫气犹足鞭雷霆明也产公里睠言跂芳声采采西山薇糅以沅湘蘅再拜寳香麓伫立独屏营天风洒毛髪恍见来霓旌
　　林必成【郫县知县】
　　慷慨英风当国危殷忧曽进徙薪辞人言圣主承家日我谓孤臣致命时一木难支千古恨寸心不负九重知至今卓岙峯前过春雨年年唤子规
　　刘康祉
　　文皇龙战定垓埏九庙钟簴俨不迁薄海金瓯归共主孤臣玉碎肯移天生前灏气驯彪虎千载英魂绕杜鹃化鹤犹归故乡否忠贞祠庙海云邉
　　陈尧言【已未进士】
　　当年国事际亨屯不负丹心属老臣纯孝肫肫驯虎性孤忠耿耿逆龙鳞桐封若就先防防枫陛谁防后日尘千古首阳昭白雪仰公髙节独嶙峋
　　周应期【礼部主事】
　　纲常负荷此孤身忠悃先教逹紫宸薪徙预谋安社稷鼎烹滨死见君臣留丹一寸心如结化碧千年血有神读罢遗编倍惆怅不堪杜宇正啼春
　　李光春【广信府推官】
　　为君为国为纲常恨不兵权借上方观变宻谋防北邸审时先计徙南昌飞龙天英君祚逐燕人悲烈士亡落落忠魂何所傍千秋星斗夜光芒
　　李维樾
　　逊国践阼初扶桑始昭晢阳德云乍亨弥纶见章臬公抽五色丝欲补山龙阙便殿陈嘉谟防先萌枿家令空绸缪贾生何愤切帝运方属燕闰纽埀已齧御闼倐焚如禁门几蹀血率土孰非臣旅进随茅蕝固非公所能临危甘仗节囘天力不任吠日声难辍兰陨芳未捐玉碎光逾洁至今襄江涛悲风为呜咽神庙涣纶音精禋表忠烈编摩录遗文耿耿悬日月邑子挹余芬焚香读苔碣溪毛荐芳鲜寒泉潄清冽
　　林増志
　　髙皇尺棰扫羣孽六龙南飞御天阙手挈神噐归文孙两戒河山开日月燕国黄旗髙彗云南内阖宫俄自焚徙薪不救燎原势孤臣泪雨空纷纷阿谁了鸟具章服望尘雅拜迎新君新君自是髙皇子人道一身可无死孤臣颈血偏逆流要溅新君御袍紫血凝为碧烱不磨千古英英照青史国家养士三十年不负其君今有士安阳遗祠苹藻香忠魂归兮归故乡我歌九歌击如意恍见骑麟来大荒














　　忠贞录卷三
　　忠贞录后序
　　余读罗文恭诸书之纪靖难也维时神旗方指寳鼎旋新缅追金川之迎銮劝进者凡百若而人北平之望风觧组者凡二百若而人乃始扼腕扵壬午诸臣未尝不然而悲曰壮哉卓公非浩然正气令人有易水萧萧意耶夫扶舆之正气最称善集集扵松栢则争劲扵霜集扵金石则争夀扵岳集扵人心则争垂不朽扵乾坤若公者洵三十年养士之正气集扵一人哉説者谓大统之旣正而杀运之未除也痛六尺之奚存抚五宗之倐烬畴不以献琛者为逹变而碎玉者为拘常矣噫嘻仗神武以恢八夤者原不以沉渊埋岳之烈而贬圣仗节义以系九鼎者亦不以升陑誓牧之师而贬贤盖英主顽民总皇天生之以柱宇宙亦各行其是而已矣公之死正公之所以为公哉或又谓公之死也少师与有力焉是正不然公以天挺忠孝其生平之自矢蚤已决矣少负竒徴壮登鼎甲洞天人之机衍周卲之正盖通逹似贾之一防蹇谔似文之六歌不啻以身兼之况以乡先逹如许忠简陈文节軰忠义之灌注已深矣夫安知少师之戕公非以成公也者是正气之集洵浩然而独存也与哉肆今煌煌华衮表忠冶城俾公昔日之成虹化碧者一旦褎然与卞将军并雄宁不可以作怒蛙之气壮孤凤之鸣耶先是公之遗文及记类前令吴门刘公畿业已表章乃嵗逺湮没今李君防昌林君可任寤寐扵公旧矣因奉新令日頴康公之德意遂谋诸经欲重订以付剞劂余谓公不顾其身与家矣即文之表不表奚顾哉苐正气之在扶舆人原具有追忆曩日雨花防之逰见正学公之墓道标题炳朗又未尝不为吾卓公哽咽宁忍令其遗文冺冺不可物色乎遂为之诠次且以奉常黄公孝亷陈公并附扵后夫兰桂异质而齐芳韶武殊音而并美讵非吾卓公之渊源有自而正气之在吾瑞洵后先辉映如持左劵哉故不自揣其不文而漫叙之用以为正气之一助云徐一经序钦定四库全书
　　忠贞录附录
　　奉常黄公传
　　黄养正瑞安人名蒙号志彀以字行父潮光官国子学正为卓公敬门人敬死靖难潮光为着年谱行状并収其遗像嗣后养正持之乞刘忠愍传养正自幼岐嶷聪慧善楷书七嵗随父赴京永乐中引见授中书舍人朝廷碑刻宫殿坊扁多其所书性尤端谨愽学工诗文宣宗皇帝甚爱之南还时执手赋诗以别正统七年任太常少卿已已之变先事陈諌弗从乃扈驾于土木也先冲逼行营臣属无不惊怖养正独毅然衞防无所畏避至驾北狩慷慨死之衣冠归葬天顺初追赠太常卿仍录其子世袭锦衣衞百户以旌其忠【见郡邑志再考大明一綂志】
　　送黄养正二首
　　厯事三朝圣曾蒙当宁知手持五色笔常在鳯凰池雪霁城南路春融栁外澌还家自足喜报国岂应迟文明门外栁频折送人归窃禄吾何补懐乡志屡违越潮天际白呉树雨中微羡尔乘仙舫东南去似飞【见东里集】
　　孝亷陈公传
