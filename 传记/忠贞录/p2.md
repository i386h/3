<!-- { "loadSidebar": true } -->
　　洪武歳乙卯腊月三日继道先生叶公卒乃孤思永奉先志举柩安厝于里之紫华山西谷峯下后十余年思永与余同官京师公以子贵追赠礼部郎中思永因持公行实乞余铭公墓余不克辞按状公讳葵字叔向号云泉逸民其先南阳楚县南顿乡髙贵里人汉大中大夫讳望者徙丹阳句容晋苍梧太守讳俭者再徙栝之松阳讳仁防仕唐殿前都押衙避五季乱复徙温之瑞安郭公洋紫华山遂世家焉公曾大父讳钰登仕郎大父讳贯道考讳堡翁三世皆以孝行闻母汪氏生公扵元大德丙午二月十六日防岐嶷警敏殊异常儿人咸谓世德之祥徴年十八而失怙越三年母汪夫人继违飬二弟一妹犹在提抱中公思厥考遗训稽古力行携弟妹卜庐于前州治西岘山下教育之俾成人闭户十余年玩索羣籍穷探义理毎终日危坐反身以求诚超然有得扵穷理尽性之要尝曰予始知道时思周子不除草张子听驴鸣与自家意思一般犹判物我为二及见得此理眞彻上彻下与自家道理触处皆然方此是学着眀辨工程三十七篇性理粹语易学精微各一巻皆研精太极隂阳鬼神性命之奥又述濓洛宗六巻异端辨三十七条括之以理证之以圣贤之大道治平防畧二十四篇所言皆凿凿有经济诗文各自为巻有镜清纪拙随寓吟稿白石陶咏千余章序纪铭防杂著若干篇什忠义如宋文丞相鄂武穆王各序其事而系之以賛晚复作逸民未就而公已捐宾客矣公之学以敬为主以静养为功夫反求诸身心而务为深造体騐故言有根防而文有实用非剽袭影响者伦也风度竒伟识见超卓至正初时尚承平公与昆阳赵伯起登岘山怃然曰后数年天下将有变乎吾不能与君优防如此也故不乐仕进酌古议衣冠之制曰当何如而为朝服何如而为官服何如而为斯民之服至其身之衣冠巳自异常人及我明兴改制度如公所议者居多故赵君送公门人任清之叙称公有先知厥配岘山董氏有异母弟防失怙舅氏临终以孤托公且令均其赀产公惟经纪其家一毫无所取仍以妹归其孤而厚遣之毕二弟婚尤尽友爱至正庚寅山海寇表里猖獗乃携家避地南塘十余年志行益明不为忧患所移丁酉徙寓鹿城六月晦大风雨壊民居数万间公寓亦壊永嘉林鹤舟雅志好士明日歴唁诸缙绅皆有所不堪惟公掇拾遗编风雨中从容自若林退谓人曰吾见叶先生眞有道者气象他人莫及也毎出城市经防丘壑时人争先覩快輙以神仙目之一时名公若郡守三寳公柱御史中丞章公三益叅军胡公仲渊咸敬慕而师事之三寳公前守瑞安与公邻居不克见及守郡旣去处松山因友人求与公交一见叹服以为天地之髙厚山川之融结浩荡日月星辰之照临着明方诸公之人品岂虚誉哉章中丞始镇栝即率子弟同受教寻延至龙泉匡山书院讲学俾子蕴德依归焉胡叅军迎入栝军敬事尤谨栝士大夫闻公至争就问学胡公遂梓其明辨工程广授学徒栝人任清胡公将校也气刚岸年逾四十求受学公抑而教之卒能悉去豪习一归静专后遇难为忠义士公生平未尝言饥渴仓卒起必整书辑杖屦昼必焚香读书夜必与子孙讲觧一食一息有法虽造次顚沛不可乱门人郑君希诚善学而知道者谓公气象如程伯子后生宜及时亲炙人服其言国朝吴元年大兵克温城公归紫华山结庐巾山下塘邉娱情花竹泉石复居白石山逍遥山泽中世事艰危征役烦窘不以介诸意惟知抱道自乐以终余年粤乙卯得少疾揭书张子西铭扵壁卧其下语乃孤以死生昼夜之説诸族人昆弟罗床下与语如平日寻起如厠整衣复卧俄然端视而逝享年七旬公少孤事大父母至孝处兄弟宗族尽恩意学无师傅而造诣独精纯其持敬之功性命之説足以叅同濓洛一时四方学者景从焉及卒从弟蕃私旌之曰继道先生呜呼名其称情矣配董氏夫人有淑德善相善教与公歴艰危播越无怨嗟公刑家之道又有徴也男一鼎字思尹改字思永以明经荐与余同登洪武第一科甲子觧榜授鲁府长史歴国子司业礼部郎中秩秩有声娶塘坊唐氏继陶山张氏侧金氏孙男五操庠生拣捐拟蕲女孙一勤适陈侃曽孙男十二首尊益芳着吕妥孚隐滔统终并系之铭铭曰濓洛风微异説扰扰正路榛芜孰与扵道紫华孕精笃生哲人不由师咀嚼道真敬以持心静以养性精一之绪克绍其正抱道而隐以全而归有子荣褒西谷山辉


　　忠贞录巻一
　　钦定四库全书
　　忠贞录巻二
　　明李维樾林増志同编
　　
　　安福刘球【翰林侍讲赠学士】
　　蘓子曰匹夫而为百世师一言而为天下法是皆有以参天地之化关盛衰之运其生也有自来其逝也有所为故申吕自岳降傅説为列星古今所不可诬也孟子曰我善养吾浩然之气是气也寓扵寻常之中而塞乎天地之间卒然遇之王公失其贵晋楚失其富良平失其智贲育失其勇仪秦失其辨是孰使之然哉其必有不依形而立不恃力而行不恃生而存不随死而亡者矣故在天为星辰在地为河岳幽则为鬼神而明则复为人此理之常无足怪者呜呼斯言也求之古人在汉惟诸葛公在唐惟韩文公顔陆张许之数子在宋惟文李陆张诸君子在吾朝则卓公敬其首称焉公生而资质秀敏頴悟絶人读书十行俱下一见弃去终身不再读诗辞宏婉有一唱三叹之音为文精竒警防磊落光明类其为人七嵗时从羣儿嬉有见者异之曰斯儿骨髪殊异后日必为名公卿惜血不华色尔性至孝读书寳香山时年十五晨昏之礼虽逺不废防夜归值大风雨昏防不知所之得一兕牛慿之而去及归发门乃一黒虎也时以为孝感所致旣而领乡荐登洪武戊辰进士除给事中时国初制度初立典则未备诸王服饰僣逾公乗间白上曰京师天下视效礼法纲纪攸先陛下自即位以来汛扫腥羶澄清六合盖欲家喻户晓之万世而无也闻诸王在禁中服饰尚有拟太子者然则何以令天下耶帝笑曰卿言是吾未虑及此也由是益噐重公而或乃以太刚则折为戒公谢曰敬一介寒微荷上厚恩骤登清要官以谏为名吾知尽谏诤之道上不负吾君下不负所学而已祸福非所计也且吾闻居其位则思直其道道茍直虽死不可囘也为之益力陞授宗人府经厯陞户部侍郎建文皇帝登极时太宗皇帝已封燕矣公宻奏乗其不意请徙封之其畧曰燕王智虑絶人雄才大畧酷似先帝顾其为人必非乆在人下者且北平天下都防地方广邈士马精强金元之兴皆由扵此今宜及其未备徙封南昌则羽翼旣剪变无从生万一有之亦易控制不然彼志得行则谋无不遂大举而南建瓴东下当此之时势如瓦觧陛下孑然一身虽有一二特立之士亦无能为矣夫将萌而未动者防也量时而可为者势也量时而为非至刚者莫能防未动而见非至静者莫能察惟陛下留意焉防入时帝坐便殿大惊手袖以入翼日召见曰卿何得出此言燕王骨肉至亲卿虽虑事深长其谋当不及此公叩首曰陛下以燕王为至亲杨广之扵隋文不尤亲乎一旦谗言入耳父子之间遂行弑逆此岂人情也哉臣言是愿陛下察之且帝王之孝以保安社稷为先小节非所论也帝黙然良乆曰卿休矣吾方思之事遂寝太宗皇帝南下时公已被执首责以不迎乗舆之罪曰此小臣得非前日裁抑诸王者今日尔复不臣我耶公厉声抗拒辞甚不谨且曰先帝若依敬言殿下岂得至此帝怒欲杀之而怜其才美命系狱欲屈其志而复官之时使中臣讽之曰今皇上帝叔也建文皇帝侄也事属一家忠无二致公旣尽心前朝何不移忠今日昔管仲不死小白魏徴再事太宗故事可师何为徒自苦耶公泣曰人臣事君有死无二足下以管仲魏徴为言此非所以望敬也夫以武王圣徳而夷齐尚不朝周先帝正朔相承畧无过举一旦利欲迷心遂行簒逆吾恨不得请上方斩马剑死得见先帝扵地下尔尔复欲我臣之亦何心哉帝知公义不屈然怜其至诚犹欲生之姚广孝不可以为陛下虽天下已定然兵革方殷若欲返驾燕都必杀敬始可方今楚王尚强蜀王富盛敬虽一介书生实英雄才畧也今若生之则彼得行其志移檄诸王声大义防东南之饶限长江之险鼓舞豪杰起兵北来陛下未可安枕也岂非养虎自遗患耶昔吴王不杀范蠡而蠡卒灭吴王衍不杀石勒而勒终害衍人事有防不可失也使先帝果如敬言陛下岂有尺寸土地耶帝意遂决已而命斩之复夷三族公临刑殊从容但叹曰国家养兵三十年一旦变生畧无措置敬死有余罪但恨不为兵官得少行其志尔神色凛然经日如生公有髙世大才而未及大用太宗皇帝甚爱之虽为姚广孝所譛其心实不忍杀之尝叹曰吾国家养士三十年不负其君惟卓敬尔公愽学多能美丰仪善谈论虽天文律厯地理兵刑靡不各造其奥尤邃性理有遗书十巻发明周子通书卲子经世之学诗文五十卷没入之日一室萧然惟书画数轴尔呜呼公之大节与天地日月河岳相与悠乆者自有史册书之固不俟球为之独念自入庠序时徃徃闻先軰乡先生论公忠孝之事已欲为执鞭而不可得兹来京师得公门人黄潮光之子养正持其遗书及诗文并公像以相示球拜起歔欷还其诗文且祝之曰斯集也自有鬼神造物为之相防矧吾軰后学可不保重而爱惜之也耶谨摭公生平忠孝大节而证以见知闻知之实如此且以忠贞私谥之以伸生平所仰慕之意若夫行实之详家世之美自有潮光之年谱行状在兹不赘曰志士仁人无求生以害仁有杀身以成仁斯言在古固可数其人矣况千百世之后者哉公当建文之时死者亦非一士论者毎毎以公为首称焉岂非以其见之先而守之正故耶呜呼真可与夷齐者伦也或者谓当时兵柄在公则成败有不可知者岂不然哉岂不然哉时宣德庚戌四月朔旦书
　　书后
　　乐清朱谏【吉安府知府】
　　世变而节义明事乆而公论定故忠义之事有晦扵一时而昭扵万世者天理民彛终不可冺也吾乡卓忠贞公敬由进士官至户部侍郎事太祖与建文皇帝遇事无所避为太祖所噐重言多采纳【如谏诸王服制事】建文皇帝得其奏疏虽加惊叹卒莫能用迨我太宗皇帝天兵渡江被执不屈时使中使谕之以意将复官之公抗论弗易从容就戮神色不变帝叹曰吾国家养士三十年不负其君惟卓敬耳仰惟太宗皇帝惜公之才而髙公之节不忍之意发自臆中特以姚广孝所譛而决耳噫吾太宗之德嫓美武王而广孝不识夷齐为义士者深有媿扵太公矣夷齐饿死民到扵今称之忠贞公之死又有惨扵夷齐者没世之名当何如耶公没后所着诗文数十卷时失其今无存者嘉靖癸已秋谏游南雁荡访先生故里得刘忠愍公球所作一扵近乡父老家父老语谏云卓公死后其女没入官奴宣德间赦放囘籍归扵梅司廵检陶姓者其言谈颇类忠贞公见者为之流涕称曰卓氏女公死百余年而乡评士论耿耿不磨赤山周先生易以提学御史谪官判温州即松防旧祠以祀公谏拜祠下求公实事未有也偶获是而读之使人毛髪洒淅且惊且愕真直笔也虽或有未备而其不屈之志亦可以意求而得之矣嘉靖十二年癸已七月望日书
　　瓯宁赵秉忠【邑令觧元防魁】
