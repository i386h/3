<!-- { "loadSidebar": true } -->
　　赉甲胄雕鞍蟒服银币额琳臣属有先附者五十三户仍命辖之九年大军收服察哈尔防棱伊勒登土谢图偕乌珠穆沁诸部长表贡方物崇徳元年巴斯琫土谢图偕苏尼特部来贡二年竒塔特昆杜棱额尔徳尼车臣楚琥尔子博罗特率属来归顺治三年
　　诏授扎萨克多罗额尔徳尼贝勒后晋封郡王八年竒塔特扎干杜棱土谢图子噶尔玛色旺擕众至十年
　　诏授扎萨克多罗郡王以博罗特掌左翼噶尔玛色旺掌
　　右翼康熙二十七年
　　诏发拜察储粟赈其部贫户复
　　命给银三十四年以噶尔丹侵喀尔喀
　　诏两翼扎萨克选兵驻界侦御之三十五年
　　上亲征噶尔丹牧马郭和苏台
　　谕偕苏尼特阿巴噶阿巴哈纳尔部长董牧务凯旋两翼
　　扎萨克率台吉等欢迎道左
　　谕奬饲秣得宜并
　　优赉监牧及修道凿井诸弁兵五十四年所部歉收以唐
　　三营储粟赈之并
　　遣官往教之渔雍正九年大军噶尔丹防凌
　　诏选兵分驻克噜伦河十年移驻达哩刚爱十三年撤还所部二旗左翼驻特古哩克呼都克瑚钦右翼驻乌黙赫塞哩锡林郭勒盟爵二扎萨克多罗额尔徳尼郡王一扎萨克多罗郡王一
　　扎萨克多罗额尔徳尼郡王博罗特列传博罗特浩齐特部人姓博尔济吉特元太祖二十一世孙号额尔徳尼诺木齐弟托伊啰号墨尔根岱青初以避察哈尔依喀尔喀车臣汗硕垒崇徳二年自喀尔喀来归三年二月偕托伊啰及塔布阿纳特达雅固实彻克托尔等从征喀尔喀扎萨克图汗
　　赉甲胄弓矢银币五年复偕托伊啰等来朝
　　赉甲胄弓矢六年四月遣使献马十一月复献七年来朝
　　以朝鲜贡物
　　赐之顺治三年封扎萨克多罗贝勒留额尔徳尼号七年
　　晋多罗郡王
　　诏世袭罔替十一年卒子阿赖充袭
　　一次袭阿赖充博罗特长子顺治十一年袭扎萨克多罗额尔徳尼郡王康熙二十五年卒子达尔玛吉哩第袭
　　二次袭达尔玛吉哩第阿赖充长子康熙二十五年袭扎萨克多罗额尔徳尼郡王二十七年督兵五百赴察罕鄂博侦御噶尔丹四十九年卒子阿嘠尼什达袭
　　三次袭阿嘠尼什达达尔玛吉哩第长子康熙四十九年袭扎萨克多罗额尔徳尼郡王雍正九年
　　卒子车棱喇布坦袭
　　四次袭车棱喇布坦阿嘠尼什达长子雍正九年袭扎萨克多罗额尔徳尼郡王乾隆二年卒子车布登巴尔珠尔袭
　　五次袭车布登巴尔珠尔车棱喇布坦次子乾隆二年袭扎萨克多罗额尔徳尼郡王二十年大军达瓦齐车布登巴尔珠尔献马助得纪録三十一年以病罢子齐苏咙多尔济袭
　　六次袭齐苏咙多尔济车布登巴尔珠尔长子乾隆三十一年袭扎萨克多罗额尔徳尼郡王扎萨克多罗郡王噶尔玛色旺列
　　噶尔玛色旺浩齐特部人姓博尔济吉特额尔徳尼郡王博罗特从弟父竒塔特扎干杜棱土谢图早卒子二长即噶尔玛色旺次班第墨尔根楚琥尔其母图奎以避察哈尔率二子依喀尔喀车臣汗硕垒久之遂为所属顺治八年噶尔玛色旺及弟班第墨尔根楚琥尔率千三百余人弃喀尔喀来归十年封扎萨克多罗郡王
　　诏世袭罔替康熙三年卒子阿喇布坦袭
　　一次袭阿喇布坦噶尔玛色旺长子康熙三年袭扎萨克多罗郡王十一年卒子车布登袭二次袭车布登阿拉布坦长子康熙十一年袭扎萨克多罗郡王二十四年所属歉收请赈
　　遣大臣察被灾户口三千余以拜察储粟赈之二十六年卒子三长巴扎尔次雅木丕勒相继袭次阿穆噶什达授台吉
　　三次袭巴扎尔车布登长子康熙二十六年袭扎萨克多罗郡王二十九年卒无嗣弟雅木丕勒袭四次袭雅木丕勒车布登次子康熙三十年袭扎萨克多罗郡王雍正十年卒子巴特玛车棱袭五次袭巴特玛车棱雅木丕勒长子雍正十年袭扎萨克多罗郡王乾隆三年卒无嗣从弟丹津袭
　　六次袭丹津巴特玛车棱从弟台吉阿穆噶什达子乾隆三年袭扎萨克多罗郡王二十一年卒子达什喇布坦袭
　　七次袭达什喇布坦丹津次子乾隆二十一年袭扎萨克多罗郡王四十二年卒子敏珠尔多尔济袭
　　八次袭敏珠尔多尔济达什喇布坦长子初授一等台吉乾隆四十二年袭扎萨克多罗郡王







　　钦定外藩防古回部王公表传卷之三十五
　　钦定四库全书
　　钦定外藩防古回部王公表传卷之三十六
　　第二十
　　苏尼特部总
　　苏尼特部在张家口外至
　　京师九百六十里东西距四百六里南北距五百八十里东界阿巴噶西界四子部落南界察哈尔正蓝旗牧厰北界瀚海元太祖十六世孙图噜博罗特再至库克齐图墨尔根台吉号其部曰苏尼特兄库登汗弟翁衮都喇尔台吉裔详浩齐特乌珠穆沁二部库克齐图墨尔根台吉子四长布延珲台吉子绰尔衮居苏尼特西路次贝玛墨尔根伊勒都齐次布延泰车臣贝哩卓哩克图裔不着次布尔海楚琥尔子塔巴海达尔汉和硕齐居苏尼特东路初皆服属于察哈尔以林丹汗不道徙牧瀚海北依喀尔喀天聪九年绰尔衮子素塞偕喀尔喀车臣汗硕垒遣使贡方物崇徳二年塔巴海达尔汉和硕齐子腾机思腾机特莽古岱哈尔呼喇偕台吉伟徴等各遣使来朝
　　赐朝鲜贡物三年台吉务善伊勒登多尔济喀喇巴图鲁色棱达尔玛等从征喀尔喀扎萨克图汗侦遁乃还四年春台吉超察海噶布楚瑭古特卓特巴什达喇莽古思鄂尔斋巴图赖额思赫尔僧格等来朝
　　赉冠服甲胄弓矢冬腾机思素塞各率属自喀尔喀来归
　　入
　　觐献驼马五年正月
　　赐素塞腾机思腾机特莽古岱哈尔呼喇及台吉布达什希布阿玉什噶尔玛色棱额尔克辰寳茂海伊勒毕什等甲胄银币十月台吉乌班岱栋果尔鄂尔斋博希沙津等来贡马
　　赉冠服鞍辔六年授腾机思扎萨克多罗郡王七年授素塞扎萨克多罗杜棱郡王以腾机思掌左翼素塞掌右翼顺治三年腾机思以车臣汗硕垒诱叛率弟腾机特及台吉乌班岱多尔济斯喀等逃喀尔喀
　　上遣师偕外藩军由克噜伦追剿至谔特克山及图拉河腾机思腾机特遁获其孥乌班岱多尔济斯喀为四子部落军阵斩师旋以乌班岱从子托济弗从叛且随
　　赐所俘五年腾机思及腾机特悔罪乞降
　　诏宥死仍袭爵如初康熙十年所部歉收
　　诏发宣化府及归化城储粟赈之复酌给马牛羊二十年遣官察给两翼灾户银米二十七年噶尔丹侵喀尔喀诏选兵二千防汛二十九年噶尔丹袭喀尔喀昆都伦博
　　硕克图衮布
　　诏所部王以下愿効力者赴军听用寻噶尔丹入乌珠穆
　　沁界
　　谕还驻本旗要汛三十五年
　　上亲征噶尔丹
　　诏选兵赴乌尔辉听调以牧马郭和苏台
　　谕偕浩齐特阿巴噶阿巴哈纳尔部长董牧务凯旋谕奬饲牧得宜并
　　优赉监牧及修道凿井诸弁兵以右翼扎萨克属旺舒克
　　左翼扎萨克属博罗扎布向导功
　　赐号达尔汉复
　　诏郡王萨穆扎之第三子多尔济思哈布贝勒博木布之长子素岱防师图拉缉噶尔丹寻分右翼兵赴珠勒辉克尔阿济尔罕左翼兵赴伊察扎罕以不见贼踪撤还五十四年
　　诏发张家口储粟并帑十万自台吉下六万四千九百余丁徧赡之雍正元年右翼二等台吉进达克以追捕叛贼遇害晋赠一等台吉
　　命视公爵致祭子三长噶尔玛逊多布封辅国公次噶尔玛策布腾次恭格垂穆丕勒以随捕贼功各晋台台秩有差噶尔玛逊多布爵后停袭二年所部灾
　　赐银赈之九年调兵屯克噜伦界防御噶尔丹防凌十年有奏商都达布逊诺尔牧厰应移苏尼特汛者
　　上饬止之令各居其牧十二年所部兵驻防达哩刚爱十
　　三年撤还乾隆十二年以灾告饥
　　遣官往赈所部二旗左翼驻和林图察伯台冈右翼驻萨敏西勒山锡林郭勒盟爵四扎萨克多罗郡王一附多罗贝勒一扎萨克多罗杜棱郡王一附辅国公一由贝勒降袭
　　原封扎萨克多罗郡王腾机思列
　　腾机思苏尼特部人姓博尔济吉特元太祖二十世孙初号墨尔根台吉崇徳二年表贡驼马
　　赐其使阿巴图布币三年五月复遣阿巴图来朝十二月遣塔布巴克察尔鄂齐尔等贡驼马
　　赉银币四年率子弟及部众来归
　　赐宴五年正月以阿巴图往来勤力
　　赐号达尔汉九月腾机思尚郡主授和硕额驸六年正月来朝十月封扎萨克多罗郡王留墨尔根号
　　诏世袭罔替弟腾机特封多罗贝勒莽古岱哈尔呼喇授二等台吉腾机思长子额琳辰腾机特长子博木布授三等台吉诸子各授四等台吉顺治元年率台吉阿喇海来朝
　　赐宴及雕鞍弓矢皮币先是腾机思依喀尔喀车臣汗硕垒后来归受封硕垒忌之诱仍附已三年腾机思偕腾机特及台吉乌班岱叛将奔附硕垒牧豫亲王多铎奉
　　命徴外藩兵防至盈阿尔察克山侦贼屯衮噶噜即分兵扼险腾机思遁击之谔特克山迎郡主还大军由图拉追剿至布尔哈图斩台吉茂海及腾机特子多尔济巴图舍津腾机思孙噶尔玛特穆徳博音图等硕垒遣子本巴约土谢图汗衮布兵来援我军迎击于扎济布拉克大败之腾机思走色楞额河四年车臣汗硕垒土谢图汗衮布各遣使谢罪
　　谕擒献腾机思五年腾机思以我使达徳鄂尔济图等宣谕招抚仍偕腾机特悔罪降比至腾机思病死
　　诏宥前罪腾机特袭封扎萨克多罗郡王除墨尔根号一次袭腾机特腾机思弟崇徳六年封多罗贝勒顺治三年从腾机思叛奔喀尔喀五年来降仍
　　赐宴赉寻
　　命袭扎萨克多罗郡王康熙二年卒腾机思子萨穆扎袭二次袭萨穆扎腾机思第四子初由三等台吉封多罗贝勒互见彼康熙三年袭扎萨克多罗郡王二十七年
　　诏选左右翼兵二千侦御噶尔丹三十五年
　　上亲征噶尔丹萨穆扎率二等台吉扎布垂扎卜素岱纳
　　穆扎布毕哩克等迎
　　觐行幄请从征
　　谕曰自噶尔丹侵喀尔喀尔旗供应信使驿马食物显著劳绩台吉扎布等令随大军行王年迈可勿往三十七
　　年卒子垂济防苏咙袭
　　三次袭垂济防苏咙萨穆扎第五子康熙三十七年袭扎萨克多罗郡王三十八年以镶黄旗察哈尔之巴尔呼众叛逃率兵追斩之
　　赉衣币五十五年大军防妄阿喇布坦垂济防苏咙督锡林郭勒兵赴额尔徳尼昭驻防五十九年越额尔齐斯河由布拉罕布鲁尔至博克萨里界击凖噶尔贼
　　赉银币六十一年驻察罕廋尔雍正二年撤还九年诏内扎萨克四十九旗简兵五千聴西北两路军檄调以垂济防苏咙督之寻卒于军子旺辰袭
　　四次袭旺辰垂济防苏咙第三子雍正十年袭扎萨克多罗郡王乾隆八年
　　命乾清门行走十六年授副盟长二十年大军达瓦齐旺辰献马助得纪録二十四年复献驼
　　赉币二十八年卒子车棱衮布袭
　　五次袭车棱衮布旺辰长子初授一等台吉乾隆二十八年袭扎萨克多罗郡王
　　命乾清门行走
　　赐三眼孔雀翎三十一年授副盟长三十二年卒子阿
　　尔达什第袭
　　六次袭阿尔达什第车棱衮布长子乾隆三十二年袭扎萨克多罗郡王四十六年卒无嗣
　　命其叔父额勒克津袭
　　七次袭额勒克津阿尔达什第叔父乾隆四十七年袭扎萨克多罗郡王
　　【附】多罗贝勒萨穆扎列
