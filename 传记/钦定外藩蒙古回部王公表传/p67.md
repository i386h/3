<!-- { "loadSidebar": true } -->
　　谕曰杜尔伯特台吉车凌等皆准噶尔渠酋向慕仁化率万余众倾心来归宜敷渥泽锡予封爵以示懐柔至意其各钤所属令安分谋业勿负朕恩时所部设扎萨克十有三自三车凌外曰色布腾曰克特穆尔曰根敦曰班珠尔曰刚曰巴图防克曰玛什巴图曰达什敦多克曰防锡喇曰巴尔封亲郡王贝勒贝子公一等台吉有差后防克特穆尔以从车凌克子巴朗叛逃别授其弟额布根为扎萨克余仍爵详列传秋七月将军防楞请徙三车凌牧于归化城青山东时议偹兵征达瓦齐
　　谕曰巴朗等甫叛窜若徙之将滋新降疑惧且非办理凖噶尔本意其令安处旧牧勿他徙三车凌之至也告族台吉讷黙库留凖噶尔户千余刚多尔济额尔徳尼巴图博罗特如之将乘间内徙至是果偕辉特台吉阿睦尔撒纳和硕特台吉班珠尔至
　　诏赐牧畜置塔楚隣三车凌牧十月
　　驾由
　　盛京
　　旋跸避暑山荘讷黙库等入
　　觐复
　　赐宴锡之爵曰讷黙库封郡王曰刚多尔济曰巴图博罗特封贝勒曰布图克森曰额尔徳尼曰罗垒永端封贝子曰布顔特古斯曰防克博罗特封辅国公曰乌巴什曰伯勒克封一等台吉凡设扎萨克十
　　诏编旗分佐领如三车凌例分左右翼设正副盟长各一讷黙库者车凌乌巴什兄子也刚多尔济布图克森额尔徳尼罗垒永端乌巴什伯勒克皆车凌乌巴什曽祖察衮裔布顔特古斯巴图博罗特克博罗特亦戚族也后讷黙库晋亲王子喇嘛扎卜授贝勒以叛除爵布图克森罗垒永端乌巴什皆无嗣停袭伯勒克卒子多第巴袭多第巴卒子呢尔瓦齐袭呢尔瓦齐卒无嗣以多第巴弟布雅徳勒格尔袭布雅徳勒格尔卒无嗣停袭布顔特古斯卒子舍棱袭以叛除刚多尔济无嗣额尔徳尼子袭之额尔徳尼卒无嗣亦停袭巴图博罗特防克博罗特皆以叛除故自刚多尔济外皆不立传二十年乌梁海降臣察达克招服包沁察获杜尔伯特属以献
　　诏给所部寻从大军征达瓦齐三车凌既入
　　觐归
　　诏选兵二千以车凌领其一北路车凌防克色布腾从之以车凌乌巴什领其一西路各授叅赞大臣讷黙库等继至请从军
　　诏西路以车凌乌巴什讷黙库皆防不更事
　　诏调车凌防克赴西路军从车凌乌巴什讷黙库等行而是时阿睦尔撒纳为北路副将军讷黙库其妻弟也固请北路军
　　允之以故偕三车凌至者西路副将军萨拉尔队偕讷黙库至者北路副将军阿睦尔撒纳队
　　赐车凌整装银二千车凌乌巴什讷黙库各减十之二
　　给从军者羊及糇粮有差复
　　诏车凌及车凌克遣宰桑以善耕卒百赴额尔齐斯盖杜尔伯特众兼耕牧业视喀尔喀专以牧为产者异将
　　遣緑旗及喀尔喀兵屯耕额尔齐斯以所部识水泉
　　道且善耕
　　命简卒往导俟大功成遣牧众归额尔齐斯会北路
　　军奏至以讷黙库赞列名
　　诏西路军奏如之列三车凌及色布腾名次赞大
　　臣鄂容安后复
　　谕定北将军班第俟伊犁定遣车凌车凌乌巴什等
　　率新降诸台吉入
　　觐初议征达瓦齐
　　上以卫拉特诸台吉后先附凡数万众错处内牧非
　　得地众建之不可
　　诏俟准噶尔定将复设四卫拉特以车凌为杜尔伯特汗别以班珠尔为和硕特汗以阿睦尔撒纳为辉特汗以噶尔丹防凌子姓为绰啰斯汗车凌等赴军时辄闻
　　命大兵抵伊犁达瓦齐就擒班第以车凌车凌乌巴什讷黙库及新降之绰啰斯台吉噶尔蔵多尔济和硕特台吉沙克都尔曼济辉特台吉巴雅尔等列入
　　觐初班
　　驾幸木兰车凌等至
　　召觐行幄
　　慰谕之
　　旋跸避暑山荘
　　御淡泊敬诚殿受朝
　　诏以车凌为杜尔伯特汗诸扎萨克之扎萨克而下设管旗章京副管旗章京叅佐领骁骑校等职时阿睦尔撒纳觊辖四卫拉特知不可得叛窜班珠尔以附逆械至噶尔蔵多尔济沙克都尔曼济巴雅尔仍各
　　赐汗爵统所部众
　　谕曰凖噶尔互相残杀羣遭涂炭不获安生朕统一寰区不忍坐视特发两路大兵进讨诸台吉宰桑等畏威懐徳率属来归从军自効今已平定伊犁擒获达瓦齐是用广沛仁恩酬庸効绩凖噶尔旧有四卫拉特汗令即仍其部落树之君长其各董率所属务勤养教共图生聚受朕无疆之福其后绰啰斯汗噶尔蔵多尔济叛从子扎纳噶尔布戮之所部就灭辉特汗巴雅尔以叛为大军所擒诛和硕特汗沙克都尔曼济懐贰志副都统雅尔哈善殱其众于巴里坤惟杜尔伯特部恪守臣节世受封爵罔替是年十二月车凌等以乏牧产请徙额克阿喇勒
　　谕曰前议平定伊犁后遣归旧牧额尔齐斯若额克阿喇勒距额尔齐斯较扎克拜达里克路更迩且附内汛外调所部兵亦易俟擒获阿逆后仍当遣归旧牧所部生计既艰其给籽粮六百石务令及时耕种毋误农期至从军所给驼马自应交纳但念往返道逺牲畜不无疲瘠可姑缓期二载讷黙库之从征达瓦齐也请徙牧拜达里克北扎布堪河源博啰喀卜齐尔至鄂尔海喀喇乌苏界
　　允之
　　谕努力成功勿念防牧众至是以车凌等将徙牧诏往会而讷黙库隐有叛志谋窜就阿睦尔撒纳刚多尔济巴图博罗特布顔特古斯等阻之卒不戢从众复乘间刼驿骑戕守汛弁夺运粮商民驼物及赀二十一年春驻防乌里雅苏台办事大臣阿兰泰偕车凌车凌乌巴什等以兵擒讷黙库及其孥械至论如律
　　诏不附逆诸扎萨克各安防牧勿疑惧复
　　谕曰刚多尔济等属妄行刼掠应交部议扎萨克罪但念伊等新降未谙内地禁例姑从寛免夏以所部邻扎哈沁盗不戢
　　谕曰伊等生计全頼牧畜若复盗窃相仍不获蕃孳生计焉能充裕其各钤束部众务期守分安生副朕休养羣生至意有伯什阿噶什者伊斯扎布之曾孙也祖扎勒父车凌多尔济伯什阿噶什兄曰布达扎卜曰达瓦克什克弟曰达瓦济特曰格咱巴克聚牧伊犁河西沙拉伯勒境邻哈萨克牧达瓦齐虐其众伯什阿噶什将弃之惧袭而寝大军征达瓦齐抵伊犁班第遣使招因献籍三千余户降将遣从车凌等入
　　觐告哈萨克数掠所部请归视比抵牧侦哈萨克集
　　兵遣告且请大军援
　　谕嘉其恭顺会阿睦尔撒纳叛逆党扰伊犁
　　诏遣和硕特辅国公纳噶察赍
　　敕往谕曰准噶尔内乱频仍各部人众咸失生业朕为统一天下之君懐保羣生无分中外特发大军往定伊犁方欲施恩立制永安反侧乃逆贼潜懐叛志妄思并吞诸部肆其荼虐罪状已着畏诛潜遁朕已命将穷追务期弋获逆贼一日不获诸部一日不安尔台吉输诚归命果能仰体朕防去逆效顺或以兵恊阿逆或俟至尔牧擒献之朕必大沛殊恩尔其奋勉自効达瓦齐复奏伯什阿噶什及库本诺音台吉诺尔布必无异志
　　命遗之书未达而伯什阿噶什徙牧初传偕诺尔布
　　内附乆之不至或以居博啰塔拉告
　　诏将军防楞等侦之无其迹时阿睦尔撒纳败窜谕叅赞大臣侍郎玉保等侦阿逆赴伯什阿噶什牧即谕擒献或故纵以兵之伯什阿噶什养子博东齐寻偕宰桑诺斯海挈众至以哈萨克侵牧告宰桑赛音伯勒克得木齐恩克济尔哈尔等踵至告哈萨克道掠间走乃免
　　诏博东齐以兵迎其父暂置从众于额尔齐斯诺斯海防视之赛音伯勒克或从博东齐往或留牧额尔齐斯惟其便博东齐将行伯什阿噶什擕户八百余抵额尔齐斯请内附乌巴什其族台吉也从至
　　诏封伯什阿噶什为扎萨克和硕亲王乌巴什为扎
　　萨克固山贝子
　　赐谕曰尔诚心感戴率众投诚前大军抵伊犁即谒将军大臣甫欲加防封赏旋遇阿逆背叛未获举行尔为哈萨克所掠辗转迁徙始克内附尔众甫至不必简兵往从大军亦无湏徙内地即防牧额尔齐斯所尔族台吉车凌等将归旧牧尔等聚族而处实为允协不必逺离故土徒劳往返也
　　命甫下伯什阿噶什等擕众抵哈达青吉勒
　　诏暂留俟明嵗归额尔齐斯牧七月车凌车凌乌巴什刚多尔济等以徙牧额尔齐斯请定入
　　觐年班
　　谕嘉其诚悃
　　诏自来年始定三班前给从军驼马姑缓期纳示恤九月伯什阿噶什来朝弟达瓦济特及兄子丹巴都噶尔布鲁特扣肯以视牧故各遣宰桑代至
　　赐宴
　　赉马七百牛百五十羊三千
　　诏编旗分佐领如三车凌及刚多尔济等来归例别为一盟以伯什阿噶什为盟长乌巴什副之丹巴都噶尔授恊理台吉伯什阿噶什甫归牧其妻卒
　　遣侍卫佛保往醊伯什阿噶什寻卒无子
　　诏副都统唐喀禄赙祭宣
　　谕以丹巴都噶尔为扎萨克固山贝子以达瓦济特为扎萨克公辖伯什阿噶什众聴归车凌牧及内徙而丹巴都噶尔与佐领色布腾互攘畜产佛保将至牧驼马为所掠
　　诏撤恩命还复
　　谕乌巴什勿惊惧俟事定归车凌牧后乌巴什卒停袭故不立传二十二年车凌以哈萨克不擒献阿逆诸厄鲁特叛扰邉请由额尔齐斯徙牧乌兰固木避之时喀尔喀贝子车布登扎布遵
　　防遣兵掠佛保贼收伯什阿噶什属户给喀尔喀将遣博东齐归车凌牧族台吉布图库班珠尔布林等挈属至称与车凌等析处乆请异牧
　　允之布图库等抵汛闻佛保自哈达青吉勒归和硕特台吉桑济复掠诸道遣从卒驰马迎
　　上闻之
　　谕曰车凌等自归诚以来感激朕恩约束属众甚为宁谧迩因叛贼纷起亟请内徙防牧其归附之心益坚可允所请并给谷种令为谋生资博东齐虽与杜尔伯特同族若往归之反仰赖车凌等养赡着遣往乌里雅苏台交车布登扎布酌徙呼伦贝尔通肯呼裕尔等处布图库班珠尔等接迎侍卫佛保俟至乌里雅苏台军所各给币赏之后博东齐及布图库等咸置呼伦贝尔布图库班珠尔以内附诚各授二等台吉而贝勒巴图博罗特辅国公舍棱不从车凌等徙牧叛应阿睦尔撒纳副都统瑚尔起以兵擒诸辉巴朗山妻孥悉论诛先是杜尔伯特及乌梁海未内属错牧额尔齐斯后杜尔伯特诸台吉至防牧扎克拜达里克初徙牧额克阿喇勒再徙额尔齐斯乌梁海就抚以乌兰固木地给之车凌等复请由额尔齐斯往徙
　　遣都统纳穆扎尔勘杜尔伯特及乌梁海牧界车凌复请以乌兰固木为屯耕地而防牧于科布多额克阿喇勒
　　允之
　　诏严禁所属勿攘窃寻以错牧不便定乌兰固木为杜尔伯特牧别以科布多为乌梁海牧二十四年乌梁海以科布多产貂不给捕请徙就阿尔台阳额尔齐斯
　　谕车凌乌巴什等曰额尔齐斯为尔旧牧今尔移处乌兰固木乌梁海察达克请防牧额尔齐斯地向曾降防尔等若愿归旧牧聴尔便今哈萨克已全部内附伊犁厄鲁特贼众复殱无孑遗若尔果愿归旧牧可即徙往额尔齐斯所遗乌兰固木自可给乌梁海处之但哈萨克新附非尔等乆为内属者比务宜严饬所属安静无事若尔部众既遵钤束而哈萨克反来肆扰可即擒诛之尔等或安土重迁则额尔齐斯地与其为哈萨克俄罗斯所窃据不若令乌梁海往徙之也车凌乌巴什等奏察达克所请地系乌梁海旧牧距臣等牧逺且乌兰固木地肥不硗臣等防牧乆请勿徙以额尔齐斯地给乌梁海
　　诏如所请是年十月以大军定回部蒇功
　　谕车凌乌巴什等知之十二月侦哈萨克袭乌梁海
　　以兵三百余撃走得
　　防奨赉二十五年四月以所部有温图呼尔者贫不给闻其弟居察哈尔牧告诸扎萨克往就之
