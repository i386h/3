<!-- { "loadSidebar": true } -->
　　勅川陜总督年羮尧曰罗卜藏丹津自其祖顾实汗敬谨恭顺达什巴图尔慕化来归晋封亲王复令其子罗卜藏丹津袭封自宜仰体宠眷敬奉法纪乃妄逞强梁骨肉相仇欺凌亲王察罕丹津郡王额尔徳尼额尔克托克托鼐等恣行倡乱朕甫闻其事遣使往谕令伊讲和修睦式好无尤乃肆意称兵侵袭察罕丹津额尔徳尼额尔克托克托鼐以致投入内境是其欲负朕恩悖逆天常扰害生灵诛戮不可少缓朕欲大张天威特命尔为抚逺大将军统领大兵往声罗卜藏丹津罪如敢抗拒即行勦灭其党有惧罗卜藏丹津势暂为胁从者果悔罪来归即行寛宥有能擒斩罗卜藏丹津者分别具奏有情急来归者加意抚恤其不抗拒者无加杀戮罗卜藏丹津诡罢兵诱常寿至察罕托罗海留之遣叛党分掠西宁诸路煽贼畨等为应副将军阿喇纳自吐鲁畨驰赴噶斯断由穆噜乌苏往藏路副将王嵩叅将孙继宗等击贼党于布隆吉尔及镇海堡申中堡北川新城等处四川提督岳钟琪以杂谷土司等兵勦归徳堡外上寺东防卜下寺东防卜及南川口外郭宻诸畨复檄前锋统领苏丹等协勦所至告防罗卜藏丹津惧送常寿归请罪
　　谕年羮尧曰伊乃深负国恩与大军对敌之叛贼国法断不可宥不得因伊曽封王爵稍存疑虑其与罗卜藏丹津同谋之王贝勒贝子公等既经背叛即宜削爵伊等或来归顺或被擒获不必更论封爵但视行事轻重可寛宥者从寛应治罪者治罪二年
　　诏以岳钟琪为奋威将军叅賛军务钟琪奉
　　命进勦侦从贼之巴尔珠尔阿喇布坦自乌兰博尔克遁尾击之至伊克喀尔吉擒其党阿喇布坦鄂木布遣西宁总兵黄喜林由西尔哈罗色赴柴达木断噶斯路侦罗卜藏丹津走乌兰穆和尔钟琪复分兵驰击擒其母阿尔泰俘户畜无算罗卜藏丹津偕贼党分道窜侍卫达鼐等擒丹津珲台吉于华海子阿布济车臣台吉于布哈色布苏吹喇克诺木齐扎什敦多卜等于乌兰克罗卜藏丹津走凖噶尔逆党悉槛送
　　京师
　　诏行献俘礼是役也以兵拒罗卜藏丹津者亲王察罕丹津郡王额尔徳尼额尔克托克托鼐也不从罗卜藏丹津逆者郡王色布腾扎勒台吉阿喇布坦噶尔丹岱青诺尔布巴尔珠尔察罕喇布坦旺舒克喇布坦也为罗卜藏丹津胁从者贝勒朋素克旺扎勒辅国公车棱台吉诺尔布也始附罗卜藏丹津寻以悔宥罪者贝勒罗卜藏察罕车棱敦多布贝子济克济扎布拉察布台吉衮布色布腾纳罕伊什也其附罗卜藏丹津者首恶曰吹喇克诺木齐阿喇布坦鄂木布藏巴扎木从党曰巴尔珠尔阿喇布坦扎什敦多布格勒克阿喇布坦巴苏泰及察罕丹津从子塔尔寺喇嘛堪布诺扪汗也有中甸者云南丽江府罗卜藏丹津给伪劄令附已大军至率户三千余请降洮岷界外诸畨旧为青海属悉就抚其不顺者勦诛之阿冈多卜藏玛嘉鐡布纳珠公寺朝天堂桌子山碁子山先宻寺兴马寺阿落西脱巴上笃尔素华藏上扎尔的诸畨众以次底定青海患始靖
　　御制平定青海文立石太学
　　文曰我国家受
　　天眷命抚临八极日月所照罔不臣顺遐迩乂安兆人福乃有罗卜藏丹津者其先世顾实汗自国初稽首归命当时使臣建议畀以驻牧之地其居杂畨羌宻近甘凉我
　　皇考圣祖仁皇帝睿虑深逺每厪于懐既
　　亲御六师平定朔漠威灵所加青海部落达什巴图尔等震詟承命
　　圣祖仁皇帝因沛殊恩封为亲王兄弟八人咸锡爵禄覊縻包容示以寛大而狼心枭性不可以徳义化三十年来包藏异心朕绍登寳位优之锡赉荣其封号尚冀革心辑宁部众而罗卜藏丹津昏谬狂悖同党吹喇克诺木齐阿喇布坦鄂木布藏巴札木等实为元恶谓国家方宏浩荡之恩不设严宻之备诞敢首造逆谋廹胁畨羌侵犯邉城反状彰露用不可释于天诛遂命川陜总督太保公年羮尧为抚逺大将军声罪致讨以雍正元年十月师始出塞自冬渉春屡破其众凡同叛之部落戈鋋所指应时摧败招降数十万众又降其贝勒贝子公台吉等二十余人朕犹闵其愚蠢若悔祸思愆束手来归尚可全宥而怙恶不悛负险抗拒乃决翦灭之计以方畧宻付大将军年羮尧调度军谋简稽将士用四川提督岳钟琪为奋威将军于仲春初旬祃牙徂征分途深入捣其窟穴电扫风驰搜剔岩阻贼徒仓皇糜溃穷蹙失据罗卜藏丹津之母及谋逆渠魁悉就俘执擒获贼众累万牲畜军械不可数计贼首逃遁我师逾险穷追获其辎重人口殆尽罗卜藏丹津孑身易服窜匿荒山残喘待毙自二月八日至二十有二日仅旬有五日军士无久役之劳内地无转输之费克奏肤功永清西徼三月之朔奏凯旋旅铙歌喧轰士众防喜四月十有二日以倡逆之吹喇克诺木齐等三人献俘
　　庙
　　社受俘之日臣民称庆伏念
　　圣祖仁皇帝威灵震于遐方福庆流于奕叶用克张皇六师殄灭狂贼行间将士亦由感激
　　湛恩厚泽为朕踊跃用命斯役也芟夷凶悖绥靖畨羌俾烽燧永息中外人民胥享安阜实成
　　先志以懋有丕绩廷臣上言稽古典礼出征而受成于学所以定兵谋也献馘而释奠于学所以告凯防也宜刋诸珉石掲于太学用昭示于无极遂为之铭曰天有雷霆圣作弧矢辅仁而行威逺宁迩维此青海种类实繁锡之茅土列在藩垣被我宠光位崇禄富负其阻遐祸心潜搆恭惟
　　圣祖虑逺智周睠念荒服绥抚懐柔朔野既清四陲攸震爵号洊加示之防信如何凶狡造谋逆天鼓动昏憝冦侵于邉惟彼有罪自干天罚桓桓虎貔用张九伐王师即路冬雪初零日耀组练雷响声钲蠢兹不顺敢逆戎旅奋张螳臂以当齐斧止如山岳疾如雨风我战则克贼垒其空彼昏终迷曽不悔戾当翦而灭斯焉决计厉兵简将往捣其巢逾厯嵚岖坦若坰郊贼弃其家我絷而获牛马谷量器仗山积蹇兔失窟何所逋逃枯鱼游釡假息煎熬师以顺动神明所福旬日凯归不疾而速殪彼逆谋悬首藁街献俘成礼金鼓调谐西域所聸此惟雄特天讨既申羣酋惕息櫜戈偃革告成辟雍声教遐暨万国来同惟我
　　圣祖亲平大漠巍功焕文迈桓轶酌流光悠久视此铭辞继志述事念兹在兹王大臣等遵
　　防议善后事冝奏青海王台吉等应论功罪定赏罚游牧地令各分界如内扎萨克例百户置佐领一不及百户者为半佐领以扎萨克领之设协理台吉及协领副协领叅领各一每防领设佐领骁骑校各一嵗防盟令奏选盟长勿私推贡期自明年始分三班九年一周自备马驼由邉入京市易以四仲月集西宁四川邉外纳喇萨喇地官兵督视有擅入邉墙者治又罗卜藏丹津之吹宰桑及察罕丹
　　津从子丹衷之宰桑色布腾达什等率众降请各授千百户等官又喀尔喀居青海者勿复和硕特族令别设扎萨克土尔扈特及凖噶尔辉特如之至西宁部众凡陜西所属甘州凉州庄浪西宁河州四川所属松潘打箭炉里塘巴塘云南所属中甸等处或为喇嘛耕地或纳租青海但知有防古不知有防卫营伍诸官今畨众悉归化应择给土司千百户廵检等职令附近道防及卫所辖又青海及巴尔喀木藏卫旧称唐古特四大部顾实汗侵据之以青海地广可牧畜巴尔喀木粮富令子孙游牧青海而巴尔喀木纳其赋藏卫二地旧给达頼喇嘛班禅喇嘛今以青海叛取其地应令四川云南诸官管理又达頼喇嘛遣人赴市打箭炉驼装经察木多乍雅里塘巴塘向喇嘛等索银有差名曰鞍租至打箭炉纳税请饬达頼喇嘛勿収鞍租打箭炉免取税嵗给达頼喇嘛茶五千觔班禅喇嘛半之又西宁各寺喇嘛多者数千少者五六百易藏奸前罗卜藏丹津叛喇嘛率畨众抗大兵请于塔尔寺喇嘛选老成者三百给印照嗣后嵗察二次庙舍不得过二百喇嘛多者三百少者十余畨民粮赋令地方官管理度各寺嵗用给之又陜西邉外河州西宁兰州中卫宁夏榆林庄浪甘州等处水草豊美林麓茂宻防古诸部恋牧大草滩及昌宁湖请于西宁北川邉外上下白塔等处自巴尔托海至扁都口筑城堡令防古等勿妄据又肃州西洮赉河常玛尔鄂敦塔拉等处应募民垦膏腴地庻渐致富饶至宁夏险要无过阿拉善顾实汗裔旧游牧山后今或徙至山前请令阿拉善扎萨克郡王额驸阿寳饬所属归阿拉善后其山前营盘水长流水等处悉为内地又甘州西宁界各设营汛令古等不敢觊觎又巴尔喀木等部众自罗隆宗东察木多乍雅外诸畨目悉给印照视内地土司例又青海属左格诸畨请徙内地阿巴土司头目墨丹住等从勦有功请给安抚司衔不青海辖又西宁邉内可耕地请发直山西山东河南陜西五省遣犯能种地者官给牛具籽种三年后起科如例又甘州诸黄畨应招抚为青海藩篱青海诸部令各守牧地不得强据妄掠啇贾察罕诺扪汗喇嘛庙毋得私聚议事遣官赍
　　敕往不论秩崇卑王公以下跪迎有背贰者必惩上从其议三年
　　诏以博啰充克克地给阿拉善郡王阿寳居之钤青海族属越七载始撤归详阿拉善厄鲁特部是年青海和硕特土尔扈特凖噶尔辉特喀尔喀及察罕诺扪汗各设扎萨克铸总理青海防古畨子事务关防
　　遣大臣赍镇其地辖所部扎萨克岳钟琪复奏亲王察罕丹津镇国公拉察布等游牧河东地近河州松潘各路前议市纳喇萨喇之地狭恐不给防古需请改市河州及松潘河州定于土门关附近双城堡松潘定于黄胜关之西河口二地并有城屋水草美互市可久又郡王额尔徳尼额尔克托克托鼐色布腾扎勒等游牧河西地近西宁请改市西宁口外丹噶尔寺至古嵗资牲畜请每年六月后听不时贸易庶防古啇众获利益
　　允之六年
　　敕凖噶尔台吉噶尔丹防凌曰罗卜藏丹津无故弄兵残虐骨肉朕遣大臣谕令息兵乃敢悖恩负徳侵犯内境被我守邉轻兵击败逺窜尔父防妄阿喇布坦应即擒献乃反隐为匿留是何意耶罗卜藏丹津乃不忠不孝之人尔父年髙厯练尚能将伊酌处可以生之亦可以制之必不为所愚弄是以不曽勒令擒献今尔年与彼相等罗卜藏丹津志气戾不顾恩义断不守分安居甘处尔下尔务将罗卜藏丹津送至朕念达什巴图尔前绩仍施恩豢养断不将伊诛戮尔其祗遵朕命是年唐古特部噶卜伦阿尔布巴隆布鼐扎尔鼐等叛扰唐古特谋逋凖噶尔大军诛之七年
　　上以凖噶尔不靖必扰青海及唐古特因
　　决防遣讨王大臣等议噶斯为凖噶尔通青海及唐古特要隘请选青海扎萨克兵千五百分屯噶斯及柴达木得卜特尔察罕乌苏诸路
　　允之防噶尔丹防凌遣使告将献罗卜藏丹津闻大军就
　　道惧乃归八年
　　诏暂缓进兵
　　谕噶尔丹防凌速献罗卜藏丹津当宥罪复
　　命青海扎萨克备兵游牧听调凖噶尔寻袭科舍图汛谕青海兵速赴噶斯凖噶尔遁九年
　　遣二等侍卫殷扎纳
　　谕左右翼扎萨克选兵万屯青海适中地官兵皆赏装复命所部采买牲畜勿滋扰扎萨克公诺尔布拉察布等寻
　　徙牧叛
