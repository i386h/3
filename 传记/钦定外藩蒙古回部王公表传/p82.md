<!-- { "loadSidebar": true } -->
　　谕曰归化城右翼都统原系国初土黙特杭髙所遗世职后改授托博克嗣因子孙不胜其任由京员补授四次复念仍有可用之人是以令根敦及子班达尔什复授是职朕思都统有整饬军伍之责非闲散世职可比班达尔什之子赛音弼里克图系前锋职今若骤授都统不惟恐弗胜任且旗内台吉大员甚多亦恐未必服其调度着将班达尔什所遗都统职另简京员补授其本支内加恩改授三等男爵令赛音弼里克图承袭是年入
　　觐
　　奬堪造就授左翼副都统令勉自効副笃念世职意二十五年以病罢二十六年卒无嗣从弟赛音岳苏图袭
　　八次袭赛音岳苏图赛音弼里克图从弟乾隆二十六年袭三等男
　　钦定外藩古回部王公表传卷之一百十三
　　钦定四库全书
　　钦定外藩防古回部王公表卷之一百十四
　　第九十八
　　和硕特固山贝子纳噶察列【居察哈尔之和硕特今袭辅国公】纳噶察和硕特人姓博尔济吉特元太祖弟哈布图哈萨尔之二十五世孙其髙祖达延曾祖衮楚克相继为唐古特汗衮楚克子二长拉蔵嗣称汗凖噶尔戕之次旺扎尔拉蔵子三长噶尔丹丹忠次索尔扎次色布腾噶尔丹丹忠子班珠尔以叛诛索尔扎子四长即纳噶察次达克巴次巴勒济见后次乌勒木济为协理二等台吉色布腾别授辅国公旺扎尔子曰贡额尔赫贡额尔赫子曰特黙齐别授扎萨克一等台吉各有初凖噶尔台吉策妄阿喇布坦遣将大策凌敦多卜袭唐古特索尔扎被掠羁伊犁噶尔丹策凌嗣给户十养之诡称送归唐古特卒不遣索尔扎赍恨死详西蔵部噶尔丹策凌子策妄多尔济纳木扎勒惧纳噶察窜唐古特禁之大策凌敦多卜孙达瓦齐与辉特台吉阿睦尔撒纳及纳噶察从兄班珠尔昵班珠尔母博托洛克为策妄阿喇布坦女初适噶尔丹丹忠生班珠尔寻复孕未产策妄阿喇布坦诱杀噶尔丹丹忠以博托洛克给伟徴和硕齐生子即阿睦尔撒纳偕班珠尔助达瓦齐为逆达瓦齐释纳噶察寻纳噶察从阿睦尔撒纳班珠尔并窜牧额尔齐斯诱哈萨克兵掠凖噶尔境达瓦齐数蹙之乃为内附计乾隆十九年偕阿睦尔撒纳班珠尔请降屯牧喀尔喀汛入
　　觐热河
　　赐宴
　　诏封辅国公时议征达瓦齐
　　遣纳噶察归牧聴命诡称愿返青海
　　谕俟达瓦齐乱定归青海与留凖噶尔惟所便纳噶察
　　抵牧易辞告班珠尔称奉
　　诏令和硕特族归青海二十年将从大军征达瓦齐谕定北将军班第诘其情纳噶察复易辞称奉
　　诏令由巴里坤徙牧班第责不符
　　防纳噶察惭谢
　　上以其谲而喜事
　　诏班第宻察之复
　　谕曰纳噶察徙牧青海志果诚情尚可悯俟事定后具奏请防非必不可行事也大军既抵伊犁纳噶察怂阿睦尔撒纳私使哈萨克称自统防古汉兵屯伊犁喀尔喀贝勒车布登扎布时从军责之曰尔奉
　　天子命反若自统军至可乎纳噶察复依违其辞班第斥不可以侍卫顺徳讷携阿睦尔撒纳使往阿睦尔撒纳觊为凖噶尔珲台吉纳噶察遣宰桑锡哈玛私赂伊犁喇嘛等曰若阿睦尔撒纳统凖噶尔必善育尔等复偕新降诸宰桑附巴噶斯约苏图乌克图等就阿睦尔撒纳宻语竟夜班第促阿睦尔撒纳入
　　觐以喀尔喀亲王额璘沁多尔济监之就道诡遣纳噶察归语班第曰阿巴噶斯偕伊犁喇嘛等言若不令阿睦尔撒纳统准噶尔众寜剖腹死班第斥之纳噶察惧告阿睦尔撒纳谋为免罪计阿睦尔撒纳叛遁
　　诏额璘沁多尔济携纳噶察来将论罪以其属给辉特台吉之不附逆者纳噶察至倾阿睦尔撒纳及班珠尔逆谋
　　上以纳噶察虽隂比无显状且不匿逆谋
　　诏宥罪归其属仍留辅国公爵先是杜尔伯特台吉伯什阿噶什乌什伯克霍集斯等闻大军定伊犁率属降仍各留处其境至是定西将军策楞统大兵勦阿睦尔撒纳纳噶察请从军赎罪
　　诏赍敇往谕伯什阿噶什霍集斯等助擒逆而伯什阿噶什以哈萨克掠其牧他徙纳噶察将赴阿克苏有扈鲁玛台吉诺海竒齐克者自伊犁至以阿睦尔撒纳窜博啰塔拉告
　　谕纳噶察曰尔其速赴巴里坤军侦阿睦尔撒纳窜迹或尚未至伊犁而策楞已勦逆党阿巴噶斯等牧大军自可直抵伊犁截贼窜路尔即不必赴阿克苏就近至策楞军所协理军务若策楞虽勦阿巴噶斯等牧而阿睦尔撒纳已据伊犁尔即仍遵前防驰赴阿克苏境二十一年賛大臣兆恵侦阿睦尔撒纳据伊犁授纳噶察兵三百遣赴阿克苏檄勿附逆纳噶察就道阿睦尔撒纳为大军所迫窜哈萨克
　　谕纳噶察勿赴以効奔走绩
　　诏晋封固山贝子未防卒无嗣弟达克巴降袭辅国公一次袭达克巴纳噶察弟乾隆十九年授二等台吉二十年入
　　觐授扎萨克时班珠尔以附阿睦尔撒纳叛论诛诏达克巴及弟巴勒济免坐俟准噶尔定遣归旧牧二十一年袭辅国公寻卒无嗣弟巴勒济袭
　　二次袭巴勒济达克巴弟乾隆十九年授二等台吉二十年授扎萨克二十一年袭辅国公寻请徙归青海
　　谕久处凖噶尔习水土若徙至青海非所宜二十二年以同牧之辉特台吉车卜登多尔济等叛诛
　　诏巴勒济族徙牧察哈尔四十八年
　　诏世袭罔替
　　和硕特辅国公色布腾列【居察哈尔之和硕特】
　　色布腾和硕特人姓博尔济吉特贝子纳噶察从祖父拉蔵汗见纳噶察初凖噶尔以兵袭唐古特色布腾甫五龄被掠比长羁伊犁逹瓦齐簒色布腾谋弃之内附不获间乾隆二十年大军征达瓦齐时达瓦齐与哈萨克搆兵遣色布腾偕库本诺音台吉诺尔布屯特里木哈达防哈萨克以宰桑鼐塔特监之定北将军班第等将抵伊犁遣侍卫鼐库讷檄招色布腾与诺尔布谋杀宰桑鼐塔特驰请降
　　颁赐貂冠朝珠寻入
　　觐热河
　　赉白金千五百
　　诏封辅国公
　　遣屯牧喀尔喀汛二十二年徙牧察哈尔四十八年诏世袭罔替四十九年卒子达什喇布坦袭
　　一次袭达什喇布坦色布腾长子乾隆四十九年袭辅国公
　　和硕特扎萨克一等台吉特黙齐列【居察哈尔之和硕特】特黙齐和硕特人姓博尔济吉特贝子纳噶察从子父贡额尔赫为唐古特汗达延孙见纳噶察初准噶尔以兵袭唐古特贡额尔赫被掠特黙齐生凖噶尔地仍称和硕特台吉从子班珠尔与聚处乾隆十九年以避达瓦齐乱偕班珠尔来降屯牧喀尔喀汛从防賛大臣努三勦乌梁海扺喀喇莽柰侦宰桑赤伦及四得木齐属居吹地往擒之复由索勒毕岭驰赴布拉罕察罕托辉擒凖噶尔宰桑库克辛祃木特通玛木特及扎哈沁包沁噶勒杂特兵百五十余乃还
　　诏授三等台吉二十年从征达瓦齐北路哨探队抵额尔齐斯导额琳哈毕尔噶宰桑阿巴噶斯哈丹乌勒木济等降伊犁定入
　　觐热河
　　诏授扎克一等台吉
　　赉白金千
　　赐孔雀翎时班珠尔以附阿睦尔撒纳叛论诛
　　谕曰班珠尔同族台吉特黙齐及敦多克达什唐拉扎卜等俱不必办理仍令照旧居住防牧二十二年徙牧察牧察哈尔四十八年
　　诏世袭罔替













　　钦定外藩防古回部王公表传卷之一百十四
　　钦定四库全书
　　钦定外藩古回部王公表传卷之一百十五
　　传第九十九
　　厄鲁特辅国公巴桑列传【居黒龙江之厄鲁特】
　　巴桑厄鲁特人初凖噶尔以姓称伊克明安台吉乾隆二十年大军征达瓦齐抵伊犁巴桑降献籍三百余户定北将军班第以
　　闻
　　诏赐冠服佩饰入
　　觐热河
　　赐宴
　　诏封辅国公
　　赉白金千五百时阿睦尔撒纳叛辉特诸台吉不附逆
　　者议置塔密尔牧
　　诏巴桑往会二十二年辉特族叛巴桑及同牧之台吉阿卜达什克什克特等不从携马至科布多汛以情告
　　上以其非辉特族且无叛迹
　　命署定边右副将军车布登扎布徙黒龙江以管旗章京端多卜防之往给糗传克什克特未就道疾卒巴桑及阿卜达什属凡五十三人将军绰尔多议置之呼伦贝尔二十六年巴桑卒子色棱徳济特袭
　　一次袭色棱徳济特巴桑长子乾隆二十六年袭辅国公四十八年
　　诏世袭罔替
　　厄鲁特扎萨克一等台吉阿卜达什列传【居黒龙江之厄鲁特】
　　阿卜达什厄鲁特人姓伊克明安初凖噶尔称克尔努特台吉以达瓦齐簒虐谋内附从辉特台吉阿尔撒纳行中道马疲为噶勒杂特特宰桑哈萨克锡喇属所掠不获至留牧扎哈沁乾隆十九年大军击扎哈沁获阿卜达什收畜产阿卜达什以情告定边左副将军班第疏
　　闻
　　诏安置塔密尔附阿睦尔撒纳牧
　　谕赏粮币归畜产授扎萨克一等台吉时议征达瓦齐
　　请从军
　　允之二十年
　　赉白金五百为装资从大军次察罕呼济尔阿卜达什以兵三百驰赴额密尔为哨探前队伊犁定偕新降台吉等入
　　觐热河
　　赐宴
　　赉白金五百
　　诏归塔密尔牧有察衮徳济特者伊克明安族也率属
　　降
　　诏以阿卜达什等辖其属而察衮等附阿睦尔撒纳叛明年察衮就擒徳济特从阿睦尔撒纳窜
　　诏籍其属给阿卜达什二十二年徙呼伦贝尔二十六
　　年卒子徳勒格尔袭
　　一次袭徳勒格尔阿卜达什长子乾隆二十六年袭扎萨克一等台吉四十六年卒子鄂齐尔袭二次袭鄂齐尔徳勒格尔长子乾隆四十八年袭扎萨克一等台吉是年
　　诏世袭罔替
　　扎哈沁三等信勇公祃木特列传【居科布多之扎哈沁】祃木特厄鲁特人号库克辛初为凖噶尔之扎哈沁宰桑扎哈沁译言汛卒也以宰桑领之祃木特守阿尔台汛游牧布拉罕察罕托辉其东为喀尔喀有乌梁海界之其西为凖噶尔有包沁及噶勒杂特塔本集赛界之乌梁海凡数种业打牲分喀尔喀及凖噶尔包沁为回族凖噶尔呼礮曰包以回人司礮故名之噶勒杂特塔本集赛皆凖噶尔鄂拓克也雍正八年我大军屯阿尔台及巴里坤路祃木特奉其台吉噶尔丹策凌令以兵二万至汛侦不备掠驼马总兵樊廷等奋击之转战七昼夜祃木特败归乾隆十一年台吉策妄多尔济纳木扎勒遣祃木特奏请赴藏煎茶明年凖噶尔以三百人至藏祃木特防之行嗣喇嘛达尔扎袭台吉以达瓦齐异志击之檄祃木特御诸阿尔台境达瓦齐簒召祃木特慰之祃木特以噶尔丹防凌嗣絶强应命达瓦齐质其子十八年杜尔伯特台吉车凌等弃凖噶尔来降达瓦齐遣祃木特追之由博尔济河入喀尔喀汛复逸出
　　上以汛如门户然何得任凖噶尔出入
　　谕责驻防乌里雅苏台副都统达青阿罪明年春达青
　　阿奏诱擒祃木特及从者三十五人
　　谕曰祃木特倘召之不至或至而心懐不服则擒之可今遣使往辄至不明惩其罪反诱擒不可
　　诏宥罪遣归给冠服祃木特械至鄂伦瑚都克汛侍郎
　　玉保宣
　　谕释之谢罪归时辉特台吉阿睦尔撒纳与达瓦齐隙达瓦齐檄祃木特数击之阿睦尔撒纳蹙为内降计祃木特以厄鲁特及乌梁海兵八千追掠其众阿睦尔撒纳间道至请从大军击扎哈沁索所掠内大臣萨拉尔以祃木特游牧近将击之而库列图岭当其前雪盛不可行将由索勒毕岭进遣谍往祃木特既释归
　　上以乌梁海及扎哈沁近内汛
　　诏萨拉尔逐之阿尔台外不从当以兵讨祃木特感不
　　杀
