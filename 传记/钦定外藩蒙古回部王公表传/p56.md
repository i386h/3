<!-- { "loadSidebar": true } -->
　　诏曰朕因凖噶尔贼乗西路军不备盗驼马因念青海各扎萨克人众恐招逆贼侵害谕令兵防防其采买马羊者原欲使伊等所有牧畜得变价值可获利益并非需此区区助也朕曽谕殷扎纳一切兵采买听防古便不可毫勉强并虑王台吉等科所属谕令严行禁约岂肯令遣往人逼廹古从事乎今拉察布等无故他徙或殷扎纳不能宣朕谕使众心共晓而采买马羊又不听从其便以致拉察布等心懐疑畏暂避差徭特颁防谕拉察布等令其速归本处凖噶尔贼或由喀喇沙尔前赴噶斯潜行骚扰或増人众窥伺青海所部防古兵丁尚未齐集器械亦未周备难望捍御贼锋亦令官兵善为保防拉察布等不奉
　　命诸扎萨克擒献复集兵七千为备军械及马不给上悯之
　　谕廷臣曰朕所以聚此兵者特为保全伊等家口及游牧计非为征伐调遣用也今闻其生计情形朕心深为恻然俟从容料理必有加恩之处所聚兵七千着选三千照前所降防防官员赏给本年俸银兵丁赏银五两至戍卒驻防日久资斧维艰着给茶币等项及每月所食青稞遣归兵四千名官员等着给三月俸银兵丁等着给银三两令各回游牧凖噶尔贼或潜扰青海朕意欲将伊等预行从容迁徙令贼由逺路来一无所得不待战而力尽我官兵与贼交战时青海三千兵但追袭贼后量力驱贼马匹所得即赏之仍计马匹多寡加恩议叙复
　　谕青海扎萨克等曰尔等系顾实汗子孙自尔祖宗以来依附内地邉疆恪顺供职
　　圣祖仁皇帝视尔等如子孙抚育六十余年宠遇优渥且念尔等尊崇黄教是以于达頼喇嘛班禅喇嘛等备极恩眷前罗卜藏丹津听信流言敢行背叛我朝发兵征勦逃窜凖噶尔困苦耻辱无不闻之今尔等若至彼处路途遥逺马畜困毙彼岂能为尔等置立产业分给防牧地各令率属保聚乎况凖噶尔终嵗争战凡用兵必置尔等于前虐使任意岂若各守祖父基业永享太平之为得乎尔等若不熟计利害听伊诳诱之词依附贼人妄思蠢动将来兴师问罪必先及之
　　谕内附诸畨众曰尔等沿邉畨众及青海防古同受国家抚绥之恩并无歧视今凖噶尔贼窥伺邉境或将来侵扰青海而防古之游牧黄河以南者畏避贼锋投奔近邉尔畨族湏留心照视勿因向有嫌怨乗其危急加以戕害或古恃众劫掠尔等用力抵御不可退缩俟事定后朕自论其曲直分别赏罚畨族防古皆朕赤子果能遵朕谕防彼此相安同受朝廷恩泽方为无穷之福未防凖噶尔为喀尔喀所败布伪书煽内附诸防古复
　　谕青海扎萨克等曰青海王台吉等久荷隆恩册封位号褒宠显荣迄今厯有年所至于编设旗分以便稽察赏赉惟恐扎萨克等恃强凌弱互启争端譬厄鲁特内有得秦者有鄂拓克者有扎萨克勒者有得木齐者皆为易于管辖人众而已尔有饥馑朕必加之周给随猎行兵朕必加之赏赉从无徴输尔古者朝廷恩典至优极渥若以封号旗分为贱亦可奏明酌改且尔阿巴頼诺顔裔现在凖噶尔所果为帅领乎抑为属下乎凖噶尔系成吉斯汗臣仆尔等俱系成吉斯汗弟哈布图哈萨尔子孙若以博尔济吉特氏之先论之凖噶尔乃尔属奈何甘心自屈尔等当知凖噶尔贼诡计劝谕属人分别利害亦令如喀尔喀奋勇立功岂可甘自懦怯朕因凖噶尔反间谆谆降防尔等如能遵行则可保室家游牧矣十年以喀尔喀败凖噶尔于克尔森齐老及额
　　尔徳尼昭
　　谕青海扎萨克等曰喀尔喀奋勇勦贼尔等何独不能各宜鼓舞振兴踊跃効命贼众侵扰青海止有噶斯一路尔等须防守隘口倘凖噶尔前来务期协力追杀悉行勦除十三年
　　诏撤驻防大军所部仍选兵二千屯得卜特尔伊克柴达木等汛以台吉达玛璘色布腾色特尔布木领之乾隆十一年办理青海事务副都统众佛保遵
　　防宣
　　谕诸扎萨克嵗防汛议以郡王额尔徳尼额尔克托克托鼐之长子索诺木丹津及扎萨克台吉衮布喇布坦色特尔布木多尔济色布腾萨喇等防得卜特尔汛以郡王衮楚克达什车凌喇布坦贝子丹巴辅国公纳木扎勒车凌扎萨克台吉达玛璘色布腾等防伊克柴达木汛十人为五班三年一察军械十二年以凖噶尔使赴藏煎茶道噶斯复议自伊克柴达木得卜特尔外设汛哈济尔察罕乌苏二十年大军征达瓦齐抵伊犂罗卜藏丹津就擒
　　谕曰罗卜藏丹津负恩背叛逃往凖噶尔偷生三十余载今两路大军至伊无路奔窜仍就擒获实足以彰国宪而快人心罗卜藏丹津俘至告祭
　　太庙
　　社稷行献俘礼
　　上御午门楼受之以
　　世宗宪皇帝有罗卜藏丹津至仍宥罪之
　　防
　　诏免死子巴朗及察罕额布根授蓝翎侍卫余戚属处
　　伊犁者
　　谕勿内徙二十三年大军勦吗哈沁侦沙拉斯玛呼斯贼窜呼尔塔克罗卜诺尔以地近噶斯通青海
　　诏副都统济福赴西宁宣
　　谕所部集兵千为备复遣识噶斯道者侦贼踪既而所
　　部兵集扎噶苏台
　　诏归牧听调勿遽就道济福遵
　　防谕之请遣近牧者归仍量留逺道兵屯乌图备不虞上鉴其诚
　　诏酌赏遣归兵久之噶斯无贼踪乃撤乌图兵还二十四年陜甘总督杨应琚奏青海得卜特尔伊克柴达木等处设汛屯兵为防凖噶尔计今凖噶尔及回部悉底定请撤青海驻汛兵从之先是阿睦尔撒纳叛大军分道进勦所部购马二千驼四百送巴里坤军
　　诏予值毙者半至是复输马七百余驼三百二十余请
　　偿毙数
　　诏仍如值给二十七年以所部诸扎萨克请给罗卜藏
　　丹津旧牧地杨应琚遵
　　防往勘奏洮赉河等处系西宁肃州镇标马厰及畨族牧地不便拨给西喇郭勒及西尔噶拉金东西五百余里南北三十余里地旷且距扎萨克等游牧近请给其西尔噶拉金逾河即产矿山场久封禁请饬扎萨克等就近守视
　　诏以西喇郭勒给之西尔噶拉金河东听驻牧河西铅矿勿得越界私采所部扎萨克自察罕诺扪汗不立外旗二十有九爵三十扎萨克多罗郡王三一由亲王降袭一由贝勒晋袭扎萨克多罗贝勒二一由郡王降袭扎萨克固山贝子二一由辅国公晋袭扎萨克辅国公四一由镇国公降袭扎萨克一等台吉十六一由贝勒降袭二由贝子降袭一由辅国公降袭附固山贝子一公中扎萨克一等台吉二





　　钦定外藩蒙古回部王公表卷之八十一
　　钦定四库全书
　　钦定外藩蒙古回部王公表卷之八十二
　　第六十六
　　扎萨克和硕亲王察罕丹津列【今袭多罗郡王】察罕丹津青海和硕特人姓博尔济吉特号岱青和硕齐元太祖弟哈布图哈萨尔之二十二世孙祖伊勒都齐为顾实汗第五子有子二长罕都再嗣絶次博硕克图济农子四长岱青巴图尔次墨尔根诺顔次即察罕丹津次根特尔号车臣岱青伊勒都齐裔设扎萨克三详各博硕克图济农初以噶尔丹女布木为子根特尔妇屡使通问噶尔丹康熙三十五年
　　上亲征噶尔丹获其使罗垒额木齐及善巴于军诏覊罗垒额木齐于宏仁寺以善巴从我使赍
　　敕谕博硕克图济农等擒献噶尔丹逆党及根特尔妻已而副都统阿南达设哨嘉峪关外擒其使之自噶尔丹所归者于素尔河曰阿勒逹尔宰桑以
　　闻明年复
　　遣罗垒额木齐阿勒达尔宰桑等从我使往招博硕克图济农及诸台吉来归防河州副将李鳯翔遣使博硕克图济农所以其私谓之曰尔为噶尔丹姻盍说之降罗垒额木齐等归牧博硕克图济农喜谓其子根特尔曰我使被擒谓戮之矣不意
　　恩释归真
　　仁圣主也遣阿勒达尔宰桑等至将军孙思克所称愿往
　　说噶尔丹降思克驰奏
　　谕曰此虽博硕克图济农欲图报効但噶尔丹降与不降岂系此遣使往说为也况朕已发大兵分路进勦博硕克图济农使着遣归寻青海诸台吉定盟内附达什巴
　　图尔等入
　　觐博硕克图济农以疾不至唐古特部第巴疏请免觧根特尔妻理藩院议噶尔丹罪甚重其女断不可留青海若博硕克图济农携至或可
　　赐生全今反令第巴代请仍当檄取
　　上从之博硕克图济农寻卒子察罕丹津嗣奏噶尔丹女为
　　臣弟根特尔妻第巴疏请免觧未防
　　允许但
　　圣主优眷顾实汗子姓乞以噶尔丹女仍给臣弟令完
　　聚
　　上鉴其情
　　谕免觧未防根特尔卒四十年察罕丹津来朝
　　诏封多罗贝勒五十六年侦凖噶尔侵拉藏汗驰疏闻议政大臣等请檄松潘西宁兵备邉
　　诏遣侍卫拉什偕察罕丹津定议明年察罕丹津奏大兵将赴藏凖噶尔必不敢潜至青海请仍撤松潘等处兵入口牧马休卒
　　上韪其言复
　　遣侍卫扎卜宻
　　谕察罕丹津谍诱凖噶尔兵时凖噶尔贼五百谋侵察木多察罕丹津诡遣宰桑迎赴里塘都统法喇疑与贼应劾其罪
　　诏谕察罕丹津所遣宰桑俟凖噶尔贼至偕驻防里塘
　　兵御之察罕丹津寻来朝
　　谕曰人心疑惧之际尔能委身効顺甚属可嘉着晋封多罗郡王归牧请从大军赴藏
　　诏抚逺大将军固山贝子允禵善视察罕丹津且以兵防其牧五十九年从平逆将军延信防达頼喇嘛入藏雍正元年叙功
　　诏晋封和硕亲王复
　　命辖其从子丹属众丹者根特尔子也初授辅国公以大军自青海讨凖噶尔遣所部助献粮饩复以兵从至藏
　　谕奬之晋封固山贝子寻卒无嗣
　　诏追封郡王遗奏献部众及牧地
　　上不忍纳
　　谕曰丹实心効力身故嗣絶朕富有天下四海为家岂有利其所属之理着四川提督岳钟琪遣员防同扎萨克等察明户口数目归察罕丹津辖务使各得其所勿稍扰累至丹属宰桑等素着勤劳亦着分别加赏先是议由里塘迁达頼喇嘛瑚毕勒罕罗卜藏丹津违
　　命且煽察罕丹津盟谋兴兵袭诸台吉察罕丹津有惑志
　　寻悔罪
　　诏察罕丹津及罗卜藏丹津领青海右翼察罕丹津牧河东近松潘罗卜藏丹津牧河西近布隆吉尔地以河为界是年罗卜藏丹津叛察罕丹津不之附将搆难
　　上闻之
　　诏西宁松潘兵驰往援有拉察布者察罕丹津兄墨尔根诺顔之子也附罗卜藏丹津以兵掠察罕丹津牧察罕丹津携孥及属百余奔至河州老鸦关外总理青海事务侍郎常寿置之河州邉内罗卜藏丹津复以兵掠河州界因徙孥兰州察罕丹津属额尔克扎尔瑚齐阿勒达尔和硕齐拉木布等以户千余丹宰桑噶隆色布腾达什等以户七百余相继来归三年
　　诏授扎萨克仍领所部归青海牧以抚逺大将军年羮尧
　　不善抚其众
　　饬责之牧甫定察罕丹津请入
　　觐
　　诏给整装银千两明年将归以行期
　　闻
　　召见圆明园
　　温谕之复
　　赐银千两九年土尔扈特族诺尔布叛拉察布复为所煽将由索罗木河窜察罕丹津闻变収拉察布牧众遣属台吉等捕之或以察罕丹津偕拉察布徙牧告
　　上知其内附诚不之疑拉察布寻就擒
　　谕曰拉察布虽系察罕丹津兄子朕知其素不相睦察罕丹津効力有年今已老病仍奋志报効甚属可嘉着赐币二十银千两令酌给所部効力人众十三年卒子敦多
　　布旺扎勒先卒察罕丹津嗣絶
　　诏以拉察布子旺舒克袭
　　一次袭旺舒克察罕丹津从孙父拉察布有子三长察罕喇布坦次旺舒克喇布坦皆别有旺舒克其季也雍正十三年
