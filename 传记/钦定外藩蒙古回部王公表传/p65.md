<!-- { "loadSidebar": true } -->
　　诏如固尔扎式建安逺寺于
　　避暑山庄北隅以凖噶尔台吉达什达瓦属来归者居其侧青海厄鲁特及喀尔喀杜尔伯特诸台吉值班秋
　　觐輙
　　命瞻礼至是布达拉落成土尔扈特汗渥巴锡和硕特
　　台吉恭格等挈数万众来归
　　诏瞻礼之葢以绥靖荒服非惟阐扬黄教为也四十四
　　年班禅喇嘛奏请入
　　觐祝
　　厘
　　诏建扎什伦布于布达拉左肖藏式四十五年五月驾南廵旋班禅喇嘛使伊什巴尔珠布等迎
　　觐于赵北口
　　命观龙舟水嬉六月
　　幸承徳府
　　驻跸避暑山庄班禅喇嘛使穆占巴等赍辎重至诏居扎什伦布旁舍时盛暑仍服氊毳
　　诏赐纱葛并
　　给银及药物七月班禅喇嘛至旧例以达頼喇嘛班禅
　　喇嘛有高行
　　谕防至始下牀入
　　觐惟令跽不拜至是班禅喇嘛固请拜
　　上嘉其诚敬听之
　　赐宴万树园
　　诏瞻礼布达拉八月行
　　万寿庆典班禅喇嘛稽首颂无疆九月扈
　　跸旋
　　赐宴南苑以香山昭庙蒇工
　　诏庆讃之班禅喇嘛自崇徳时通贡至是凡三世初封曰罗卜藏吹吉嘉穆错次曰罗卜藏伊什皆
　　敕赐班禅额尔徳尼号次曰罗卜藏巴尔丹伊什如之
　　是役也以不召至防渉二万余里入
　　觐蒙古内扎萨克四十九旗及喀尔喀厄鲁特诸部汗王公台吉闻之莫不欢忭舞蹈执役观
　　庆典十一月班禅喇嘛示寂
　　敕于所居建清净化城明年送舍利归藏复
　　遣官赍金册印封罗卜藏丹巴旺舒克扎木巴勒嘉穆错为达頼喇嘛时其父第巴阿木布木前卒
　　谕曰第六世达頼喇嘛罗卜藏噶勒藏嘉穆错之父索诺木达尔扎曽封辅国公今新达頼喇嘛已赐册命其父已故未及受封其兄索诺木达什为哲卜尊丹巴呼图克图父着授辅国公爵如索诺木达尔扎例索诺木达什寻卒
　　诏以哲卜尊丹巴呼图克图弟喇布丹纳木扎勒袭四十八年理藩院议奏索诺木达什以达頼喇嘛故封辅国公爵子喇布丹纳木扎勒继袭嗣若仍予世袭则与来归有功之古王公等无别请俟喇布丹纳木扎勒出缺后停袭嗣有似此者皆令承袭一次
　　诏如议以非世爵故不立四十九年
　　遣官赍玉册印
　　赐达頼喇嘛复
　　敕封班禅喇嘛之瑚毕勒罕为班禅额尔徳尼以防未赐名西藏自达頼喇嘛班禅喇嘛外爵五辅国公三一由贝子降袭一由镇国公降袭一定世袭一等台吉扎萨克一等台吉二一现奉
　　防停袭详各


　　钦定外藩防古回部王公表卷之九十一
　　钦定四库全书
　　钦定外藩蒙古回部王公表卷之九十二
　　第七十六
　　扎萨克镇国公珠尔黙特防布登列【今袭辅国公】珠尔黙特防布登唐古特人父颇罗鼐以功封郡王爵珠尔墨特防布登弟珠尔黙特纳木扎勒嗣后叛诛故不立雍正八年以珠尔黙特防布登统阿里诸路兵防凖噶尔贼保唐古特
　　诏授扎萨克一等台吉九年
　　谕嘉其奋勇効力晋封辅国公乾隆八年凖噶尔煎茶使赴藏珠尔黙特防布登以兵五千驻防阿里克明年凖噶尔使自藏归
　　赐币奬之会病足自阿里归藏十一年颇罗鼐遵防择子袭爵珠尔黙特防布登以疾让弟
　　上闻而嘉之
　　谕曰珠尔黙特防布登虽有疾前曽出兵効力着加恩封镇国公十二年疾痊驻藏副都统傅清等请遣屯阿里克汛
　　允之是年颇罗鼐卒珠尔黙特纳木扎勒袭郡王爵十四年驻藏副都统纪山劾珠尔黙特纳木扎勒志戾请檄珠尔黙特防布登至协理藏务
　　上不允
　　谕纪山善导之勿露防范迹已而珠尔黙特纳木扎勒以珠尔黙特防布登发阿里兵将扰藏告葢计防之也
　　敕谕珠尔黙特防布登曰尔父子昆弟受朕恩深重尔所素知尔今无故发兵是既负朕恩又玷辱尔父矣尔于兄弟之间素敦和好尔父爵尚让尔弟袭今乃转欲搆兵取罪果尔兄弟不睦宜亲身至藏以实情告办事大臣及达頼喇嘛俟奏至朕议尔兄弟事务令永逺和睦如尔有欲奏言亦即具奏朕自有措置也复
　　谕傅清曰珠尔黙特纳木扎勒年防躁急性好滋事若果无他故其兄欲进兵至藏是特兄弟间互相侵犯耳若其兄并无此事而伊造言诬搆则宜相机办理十五年珠尔黙特防布登为珠尔黙特纳木扎勒所戕子朋素克旺布及珠尔黙特旺扎勒皆居后藏珠尔黙特纳木扎勒诡以兄暴疾
　　闻请収葬并育兄子
　　上允之珠尔黙特纳木扎勒以兵至后藏戕朋素克旺布阳称逃亡珠尔黙特旺扎勒奔扎什伦布依班禅额尔徳尼为喇嘛乃免珠尔黙特纳木扎勒诛
　　上念珠尔黙特防布登功不忍絶其爵
　　诏珠尔黙特旺扎勒袭辅国公
　　一次袭珠尔黙特旺扎勒珠尔黙特防布登次子乾隆十六年袭扎萨克辅国公四十二年卒嗣子诺尔布朋素克袭
　　二次袭诺尔布朋素克珠尔黙特旺扎勒嗣子乾隆四十三年袭扎萨克辅国公四十八年
　　诏世袭罔替
　　辅国公索诺木达尔扎列【今定世袭一等台吉】
　　索诺木达尔扎唐古特人初居里塘其妻曰罗卜臧吹木索有子二长罗卜藏噶勒藏嘉穆错次恭格丹津罗卜藏噶勒藏嘉穆错即第六世达頼喇嘛也防慧甚唐古特众及青海诸台吉敬事之时别有博克达之阿旺伊什嘉穆错者拉藏汗立为达頼喇嘛闻罗卜藏噶勒藏嘉穆错名忌之将以兵戕索诺木达尔扎襁负走乃免青海诸台吉讦拉藏汗与争达頼喇嘛真伪
　　遣官往徙罗卜藏噶勒藏嘉穆错以索诺木达尔扎防居西宁宗喀巴寺未防凖噶尔袭唐古特戕拉藏汗大军将讨其罪都统法喇奏里塘至唐古特咸敬瑚毕勒罕请移打箭炉兵屯里塘相机勦凖噶尔复令索诺木达尔扎谕营官喇嘛等使知驻兵里塘乃
　　圣主保防瑚毕勒罕乡众至意里塘外诸境可檄定诏可五十九年封罗卜藏噶勒藏嘉穆错为达頼喇嘛以
　　大军防往索诺木达尔扎从至藏
　　诏偕噶卜伦康济鼐阿尔布巴隆布鼐等防视达頼喇嘛已而索诺木达尔扎娶隆布鼐女二隆布鼐恃达頼喇嘛姻隂比阿尔布巴忌康济鼐雍正四年
　　遣官谕达頼喇嘛辑诸噶卜伦有衮都阿喇木巴者罗卜
　　臧吹木索弟也善翼视达頼喇嘛
　　赐达尔汉号五年阿尔布巴隆布鼐以兵戕康济鼐大军
　　至诛之
　　诏徙达頼喇嘛居里塘七年索诺木达尔扎代达頼喇嘛
　　来朝奉表贡物
　　赐珊瑚顶双眼孔雀翎复
　　谕曰索诺木达尔扎训示达頼喇嘛学习经典保防多方西藏诸务毫不干预甚属可嘉着封为辅国公十三年
　　从达頼喇嘛归藏乾隆九年卒
　　谕曰索诺木达尔扎系达頼喇嘛父
　　皇考加恩达頼喇嘛
　　特予封爵伊亦深感
　　皇考恩行走谨慎厯有余年着加恩令伊子恭格丹津仍
　　袭辅国公以示优眷
　　一次袭恭格丹津索诺木达尔扎次子乾隆九年袭辅国公二十八年授噶卜伦三十八年卒子扎什纳木扎勒袭
　　二次袭扎什纳木扎勒恭格丹津子乾隆三十八年袭辅国公四十八年理藩院议俟出缺后停袭
　　谕曰索诺木达尔扎以生达頼喇嘛故封辅国公爵伊子孙承袭二次今达頼喇嘛示寂若其父所遗世爵竟尔裁汰朕心实为不忍如仍世袭公爵于例又属难行朕念达頼喇嘛俟扎什纳木扎勒出缺后着加恩赏给一等台吉世袭罔替并着为例永逺遵行















　　钦定外藩防古回部王公表传卷之九十二
　　钦定四库全书
　　钦定外藩蒙古回部王公表卷之九十三
　　第七十七
　　追授一等台吉喀锡鼐色布登喇什列【今袭辅国公】喀锡鼐色布登喇什唐古特人其弟曰康济鼐初为达頼喇嘛第巴任阿里总管康熙五十九年凖噶尔扰藏大军往讨康济鼐集唐古特兵絶贼粮道侦贼走多特追击之俘斩甚众六十年叙功
　　诏封固山贝子授噶卜伦理前藏务时第巴阿尔布巴颇
　　罗鼐等以迎降功各
　　赐爵有差雍正三年撤大军还以康济鼐总藏务阿尔布巴副之王大臣等奏阿里形胜地康济鼐既驻藏请令择代理阿里务者康济鼐遵
　　防议以其兄喀锡鼐色布登喇什为阿里总管抚逺大将
　　军年羮尧请令康济鼐専居藏地
　　上察阿尔布巴等与康济鼐异志
　　谕曰若令康济鼐孤身在藏阿尔布巴等不之服康济鼐虽欲効忠势必不能仍令两处往来行走兼理藏及阿里务为善五年阿尔布巴等隂以兵戕康济鼐遣贼党侵阿里喀锡鼐色布登喇什以义不反兵骤击之战殁其长子噶锡巴纳木扎勒色布腾从台吉颇罗鼐以兵至藏阿尔布巴等就擒六年大军至藏乱定
　　上悯康济鼐无嗣
　　诏追授喀锡鼐色布登喇什为一等台吉子二长噶锡巴
　　纳木扎勒色布腾次班第达相继袭
　　一次袭噶锡巴纳木扎勒色布腾喀锡鼐色布登喇什长子雍正六年袭一等台吉
　　赏孔雀翎九年表谢
　　恩献方物
　　谕曰前以喀锡鼐色布登喇什阵亡阿里经颇罗鼐奏请特赠一等台台其子噶锡巴纳木扎勒色布腾袭之迩
　　闻为国効力办理事务亦善且为康济鼐兄子康济鼐宣力有年抒诚报効始终不懈并无子嗣着将噶锡巴纳木扎勒色布腾格外施恩封授辅国公世袭罔替寻
　　授噶卜伦乾隆四年卒弟班第达袭
　　二次袭班第达噶锡巴纳木扎勒色布腾弟乾隆五年袭辅国公九年十二年凖噶尔使再入藏煎茶班第达襄颇罗鼐理诸务
　　赐币奬之十三年
　　诏授其兄噶锡巴纳木扎勒色布腾子巴桑车凌一等
　　台吉
　　谕昆弟子姓世受国恩嗣益勉无怠初郡王颇罗鼐以女妻班第达颇罗鼐卒班第达察珠尔黙特纳木扎勒有逆志不之附珠尔黙特纳木扎勒恶之夺其孥十五年驻藏都统傅清等将除逆宻与谋珠尔黙特纳木扎勒就诛罗卜藏扎什等复为变班第达奔告达頼喇嘛集兵捕逆获所掠帑银二万余抚辑唐古特兵民达頼喇嘛善之奏令暂理藏务时四川总督防楞等奉
　　诏赴藏定乱
　　谕曰班第达不能救防驻藏大臣念其势孤力弱尚属无过然亦无功可録但不附逆党犹知尊向天朝着以辅国公爵管理噶卜伦务应俟徐加恩赐有清特古斯者屯兵阿里助珠尔黙特纳木扎勒为逆班第达诛之遣台吉集都鼐理阿里务给卓哩克图号事
　　闻
　　谕防楞等曰班第达擅给台吉号俨以藏王自居今令管理噶卜伦务复命多立数人班第达或大失所望虽朱必显有违抗但其心稍恐不足务湏明切导之以珠尔黙特纳木扎勒恃有王爵拥势太重酿成嫌隙今多立噶卜伦正可保全终始令彼涣然疑释庶可永宁防楞抵藏奏达頼喇嘛以镇阿里要地必重名号故权给之班第达恭顺可信臣遵
　　防宣谕感且泣矢竭诚报効明年议西藏设噶卜伦四
　　以班第达领其一
　　赐敕训谕
　　扎萨克一等台吉车棱旺扎勒列
　　车棱旺扎勒唐古特人雍正六年噶卜伦阿尔布巴等乱定扎萨克贝子颇罗鼐请以车棱旺扎勒协理藏务
　　诏授扎萨克一等台吉兼噶卜伦乾隆九年协颇罗鼐理
　　凖噶尔煎茶务
　　赐币奬之十二年凖噶尔复入藏煎茶驻藏副都统傅清等遣车棱旺扎勒以喀拉乌苏兵三百监之十三年凖噶尔使自藏归复
