<!-- { "loadSidebar": true } -->
　　诏以青海贝子丹忠所遗博啰充克克牧地给之并谕抚逺大将军年羮尧遣员赍饷助徙牧博啰充克克者即汉书地理志所称潢水也七年阿寳以博啰充克克牧地隘擅请徙乌兰穆伦及额济内河界议罪削爵寻
　　命复之
　　诏仍归阿拉善牧不复居青海乾隆二十一年二等台吉达瓦车棱从大军厄鲁特窜党遇伏于博啰齐奋击之阵殁
　　诏议防入祀昭忠祠先是阿寳属达玛琳从靖邉大将军傅尔丹击凖噶尔于和通呼尔哈诺尔为所掠至是携孥及属布库勒等四十戸诣都统雅尔哈善军请归阿拉善旧牧
　　诏如所请从众仍置伊犂二十四年以台吉达瓦佐领布岱等吗哈沁及逆回布拉呢敦霍集占功
　　诏优赉之所部旗一爵三曰扎萨克和硕亲王由贝勒晋袭附镇国公二一由贝子降袭一由辅国公晋袭
　　钦定外藩防古回部王公表传卷之七十九
　　钦定四库全书
　　钦定外藩古回部王公表传卷之八十
　　传第六十四
　　扎萨克多罗贝勒和啰理列传【今袭和硕亲王】
　　和啰理厄鲁特人和硕特族姓博尔济吉特号巴图尔额尔克济农初驻牧西套鄂齐尔圗汗嗣鄂齐尔图汗被难和啰理徙牧大草滩遣使至靖逆将军张勇所称避难赴青海以邉外道逺乏水草请由内地行张勇遵
　　防谕由水泉过邉和啰理恋牧大草滩草尽北徙不果赴青海侦噶尔丹屯布隆吉尔虑袭已由双井避入内地甘肃提督孙思克请率兵御时张勇屯甘州
　　谕令亲视出邉和啰理谢去徙牧额济内河界遣宰桑博克等奉表至思克营服罪康熙十八年
　　诏兵部督捕理事官拉都琥赴和啰理所诘掠乌喇特诸部罪先是厄鲁特众避噶尔丹侵分牧邉外额尔徳尼和硕齐私掠乌喇特和啰理弟土谢图罗卜藏等复掠宁夏及茂明安鄂尔多斯诸部和啰理未之知也拉都琥往勘遣召额尔徳尼和硕齐至诘责之察归所掠之未售者十八人复献马百余为弟请罪
　　谕曰和啰理既未行劫可勿罪二十年遣使入贡诏纳之二十一年补解马至其母格楚尔哈屯弟土谢图
　　罗卜藏博第等各遣使从奏荷
　　帡幪居邉境属众妄行盗窃深悔罪又游牧迩宁夏乞允赴市理藩院议偿缺解马仍照例治罪
　　谕曰和啰理等以败窜来至邉境所部罔知法纪迫于饥困盗窃牲畜等物今既陈其苦情谆谆奏请着寛免前罪嗣后钤束属众勿得妄行滋事其宁夏地向无厄鲁特喀尔喀市易例所请不允二十二年和啰理徙牧河
　　岸逼鄂尔多斯贝勒松喇布以
　　闻
　　谕退归二十四年冬和啰理率属七百余来朝
　　诏以二百人入闗为额余留归化城给羊及宣府贮米赡
　　之二十五年正月至京
　　赏宴视大台吉例
　　召觐以
　　御服貂裘赐之
　　谕曰尔祖顾实汗于
　　太宗文皇帝时偕达赖喇嘛输诚通欵尔叔父鄂齐尔图汗当
　　世祖章皇帝时每年遣使请安所贡土产白鹰朕犹及见之夫贡物何足珍赏特鉴其诚敬耳尔厄鲁特内乱噶尔丹攻灭鄂齐尔图汗遣使献俘朕念鄂齐尔图汗前此勉修诚悃倐尔败亡不胜轸恤何忍受之因谕却所献顷尔为噶尔丹击败奔至邉境劫掠沿邉居民牧产朕何难遣兵除明正尔罪念尔昔时颇竭诚悃复引罪自首以迫于饥困属众妄行等情陈奏朕即宥尔罪今若徙尔于邉境内外不拘安置何地尔焉敢不凛遵特念尔祖顾实汗尔叔父鄂齐尔图汗素致恭谨故俾尔絶者复继散者复聚欲使鄂齐尔图汗孙罗卜藏衮布阿喇布坦与尔聚处尚其共相辑睦善自安业尔等聚处与否在朕本无损益惟是朕为天下主凡在函盖咸欲使之共乐升平朕兹谕防自尔身及尔子孙当世世念之勿替寻
　　遣归
　　赐牧阿拉善地三十年以噶尔丹侵喀尔喀逼阿拉善境谕内徙防其部众掠喀尔喀丹津额尔徳尼牧畜有拒者
　　輙格杀之事
　　闻
　　上以和啰理仍留阿拉善牧将不靖
　　诏遣官徙至归化城将置察哈尔复
　　谕宁夏兵防防之将军尼雅汉等闻
　　命旬余始赴和啰理以驻牧阿拉善乆不愿内徙闻大兵将至惧讨率众窜诡称驻西喇布里图待命尼雅汉遣谕曰大兵来非讨汝以徙汝归化城虞中道为喀尔喀扰故耳汝若此岂不悖哉和啰理不从尼雅汉追至库克布里图不及以所部牧畜归
　　诏给丹津额尔徳尼复
　　谕曰朕思黄河冰冻时恐和啰理等以流兵掠我西界喀尔喀其令鄂尔多斯乌喇特喀尔喀各整兵备之和啰理既叛遁寻悔罪挈属二千余栖牧额济内河之明安雅玛图
　　上闻之
　　谕曰前和啰理来归朕给地安置不思图报反刧内附喀尔喀因令徙居察哈尔复违命逺窜朕以向加养育并无执杀之意彼欲游牧何地惟其所择但不得扰害邉塞耳明年将军玛拉等遣侍卫阿南达往招之和啰理
　　乞降且请遣子来朝
　　谕曰和啰理虽悔罪或因时序不宜马匹羸瘠不得已乞降遣子至往返之际马匹休息又复为逋逃计其共商徙入内地策玛拉奏和啰理感
　　仁恩不忍悖弃前遣使陈情以道阻未达故招檄甫至不自疑臣亲率和啰理及色目五十余人至宁夏其属众馁甚请
　　给糗粮令鄂尔多斯防古送至归化城
　　允之
　　上知其内附诚
　　谕入觐和啰理偕次子玉木楚木驰至泣服罪
　　诏撤鄂尔多斯诸部备兵唐古特部第巴伪为达赖喇嘛
　　奏请以和啰理徙牧青海
　　勅责之三十三年和啰理上书自理称前鄂齐尔图汗嵗纳贡噶尔丹兴兵袭臣不获已挈众内徙自
　　赐牧阿拉善后富且安臣前入
　　觐防
　　恩以鄂齐尔图汗进贡往来时诸宻
　　防遣官传谕臣至今铭不忘后使臣徙内地臣畏大兵威且属众溃故未即至然臣虽奔遁不敢负
　　圣恩留处邉外望
　　纶音如重生臣以族属困馁不获内徙请
　　赐牧旧地
　　恩允许又察臣戚属令完聚臣愿集游牧众捐躯効力向
　　以无知失信每念及懊欲死乞
　　赐鉴恤
　　上慰谕之三十五年大军既败噶尔丹所部卒分屯设哨和啰理复督兵千余赴阿尔台之土鲁图防缉之三十六年遣达尔汉噶布楚车臣宰桑等赴青海收诸戚属抵镇海堡私向我守臣乞粮骑不之给诉所属乏牲畜恐困毙不获至游牧
　　诏如所请给是年
　　诏封和啰理为多罗贝勒授扎萨克印辖其众四十二年上幸西安和啰理迎
　　觐临潼县扈
　　跸阅驻防兵
　　赐宴
　　优赉银币四十六年卒子六长巴图先卒子恭格阿喇布坦由协理台吉晋辅国公后停袭故不立次玉木楚木封辅国公别有传次阿寳袭扎萨克次齐木特次布木为闲散台吉次丹津索诺木为协理台吉
　　一次袭阿寳和啰理第三子康熙四十三年尚郡主授和硕额驸
　　赐第京师
　　命御前行走四十八年袭扎萨克多罗贝勒
　　遣归游牧五十四年凖噶尔掠哈宻
　　诏以阿寳为右卫将军费固叅赞率所部兵五百赴推
　　河防凖噶尔败于哈宻遁走
　　诏仍以叅賛往防西安将军席柱等驻巴里坤袭击凖噶尔于伊勒布尔和硕阿克塔斯乌鲁木齐诸地皆克捷五十九年自巴里坤赴青海叅賛平逆将军延信军败凖噶尔贼于卜克河齐诺郭勒绰玛喇等处防达赖喇嘛入藏六十年
　　诏统兵五百驻藏地为署理定西将军公防旺诺尔布叅賛雍正元年议撤驻藏军防青海罗卜藏丹津叛
　　诏诸路防古兵聴抚逺大将军年羮尧檄调时阿寳自藏归年羮尧忌其功复以身为大军蔑视之奏阿寳所率兵不堪用且身有疾应遣归游牧未几阿寳来朝
　　上悯其劳
　　慰谕之
　　诏封多罗郡王
　　赐银万两二年以青海乱定
　　诏徙牧往辖其众七年议擅请牧地罪削郡王爵仍留多
　　罗贝勒八年
　　诏率所部兵防西路大军于巴里坤进击凖噶尔甫就道
　　噶尔丹防凌遣使乞和
　　谕聴调勿遽进未防凖噶尔袭我西路军
　　诏以内扎萨克赴调噶斯兵千聴阿寳辖力能凖噶尔即率往否则入邉偕緑旗兵防内汛既而其子衮布击凖噶尔败遁阿寳乃自军所归阿拉善牧九年
　　谕嘉之
　　诏复郡王爵乾隆四年卒子三长衮布封固山贝子先卒次罗卜藏多尔济袭扎萨克次拉尔济旺舒克袭固山贝子别有传
　　二次袭罗卜藏多尔济阿寳次子乾隆四年袭扎萨克多罗贝勒十五年尚郡主授多罗额驸二十年以所部兵五百从西路军征达瓦齐于伊犂达瓦齐就擒定北将军班第遣归牧阿睦尔撒纳叛逆党克什木等扰伊犁罗卜藏多尔济请仍以兵
　　五百赴西路军
　　谕驻牧聴调二十一年
　　诏罗卜藏多尔济以兵千赴北路从定邉左副将军亲王成衮扎布和托辉特逆贼青衮咱卜兵甫备北路军蒇功
　　诏仍选兵五百赴西路罗卜藏多尔济闻
　　命自游牧备驼马糇粮驰抵巴里坤军
　　奨赐茶币二十二年侦阿睦尔撒纳由博啰塔拉走阿卜克特偕副都统爱隆阿等分道驰击抵塔尔巴噶台谍辉特逆贼巴雅尔伏岭险捕之贼遁尾六日次爱登苏哈萨克兵二百余遮道罗卜藏多尔济等仅数骑鏖击之哈萨克惧乞降巴雅尔寻就擒
　　诏晋封多罗郡王授叅賛大臣二十三年从定邉右副将军郡王车布登扎布叛贼哈萨克锡喇及布库察罕等抵和洛霍斯贼据冈拒骤击之获布库察罕兄阿都齐进兵哈鲁勒托罗海侦布库察罕由库克乌苏走哈萨克将往索定邉将军兆恵檄以兵屯阿勒坦额黙勒喀喇沁宰桑恩克图等于库陇癸岭恩克圗就擒哈萨克寻以布库察罕献
　　命罗卜藏多尔济归牧暂休固请留军已病足
　　上悯之
　　慰令归牧
　　赏三眼孔雀翎二十四年以大军逆回布拉呢敦霍
　　集占献羊五千请助
　　诏给值
　　赐币及佩饰大军旋遵
　　防擕所部弁兵与饮至宴
　　诏图形
　　紫光阁
　　御制賛曰渭阳所出扎萨頴材命帅本部宣力龙堆及爱隆阿单骑见虏降哈萨克厥功甚钜三十年
　　诏晋封和硕亲王
　　赏元狐裘及黄辔三十八年献野驘
　　御制诗纪之四十六年督兵五百赴兰州随大军萨
　　拉尔逆回于华林寺四十七年
　　诏世袭罔替四十八年卒子旺沁班巴尔袭
　　三次袭旺沁班巴尔罗卜藏多尔济长子尚郡君授固山额驸郡君卒复尚县主授多罗额驸乾隆四十四年授公品级一等台吉
　　命御前行走
　　赏双眼孔雀翎黄马褂四十六年从大军萨拉尔逆回于华林寺四十八年袭扎萨克和硕亲王四十九年授宁夏副都统抵任闻石峯堡底店逆回骤起选驻防满兵及阿拉善兵驰赴大军贼
　　谕嘉之叙绩
　　诏自择其弟以名
　　闻授公品级一等台吉旺沁班巴尔遣弟玛哈巴拉及
　　云丹策登入
　　觐
　　诏授玛哈巴拉公品级一等台吉
　　【附】固山贝子衮布列传【今袭镇国公】
　　衮布扎萨克郡王阿寳长子初授二等台吉雍正八年以所部兵五百赴巴里坤防凖噶尔防宁逺大将军岳钟琪入
　　觐凖噶尔侦不备袭科舍图汛谋盗我驼马总兵樊廷等以兵二千骤击之衮布偕鄂尔多斯台吉定咱喇什率兵往援凖噶尔贼败遁
　　谕奨其黾勉効力九年封辅国公
　　诏撤兵归牧岳钟琪奏请留屯
　　允之
