<!-- { "loadSidebar": true } -->
　　谕曰贝勒成衮扎布効力军营以来甚属奋勉其父车木楚克纳木扎勒前因力疾击贼殁于王事朕业加恩追封郡王爵着即令成衮扎布晋袭多罗郡王寻授所部副将军十一年卒子齐巴克雅喇木丕勒袭
　　二次袭齐巴克雅喇木丕勒成衮扎布长子乾隆十二年袭扎萨克多罗郡王
　　命乾清门行走十六年授副盟长十九年偕赛因诺顔部副将军亲王徳沁扎布等率锡喇乌苏备调兵赴乌里雅苏台附近驻防寻偕叅赞大臣乌尔登辖防秋兵二十年大军定伊犂齐巴克雅喇木丕勒由乌兰呼济尔运军粮谍阿睦尔撒纳叛贼党
　　克什木巴苏泰都噶尔等扰伊犁驰援力战被执不屈二十一年克什木等就擒齐巴克雅喇木丕勒自伊犂还
　　谕曰郡王齐巴克雅喇木丕勒当逆贼倡乱时能奋勇击贼驰援班第朕甚嘉之着加恩晋封和硕亲王遣归防牧以示体恤寻和托辉特逆贼青衮咱卜叛复从大军往剿二十三年所属灾
　　遣都统多尔济赍银赈之是年阿睦尔撒纳窜毙俄罗
　　斯献尸至界
　　诏驰赴恰克图騐视三十年授盟长兼所部副将军四十二年卒子三长三济扎布授一等台吉晋公品级别有次齐巴克多尔济袭亲王次车登多尔济为协理台吉
　　三次袭齐巴克多尔济齐巴克雅喇木丕勒次子乾隆二十七年
　　赐公品级三十四年扈
　　驾木兰行围
　　赐孔雀翎四十二年袭扎萨克和硕亲王四十三年授
　　所部副将军
　　赐三眼孔雀翎黄马褂四十六年
　　谕曰齐巴克多尔济之祖父宣力戎行屡着劳绩由扎萨克台吉洊封和硕亲王着加恩令其世袭罔替四十八年以庸懦无能
　　命解副将军任
　　【附】追封公品级一等台吉三济扎布列
　　三济扎布亲王齐巴克雅喇木丕勒长子初授一等台吉赴乌里雅苏台军効力乾隆二十二年病痘卒于军
　　上悯之
　　赐银五百两治丧追封公品级子三都布多尔济袭一次袭三都布多尔济三济扎布长子乾隆二十二年袭公品级一等台吉四十六年理藩院议三都布多尔济所袭公品级例弗应世袭俟出缺请
　　防
　　诏如议












　　钦定外藩古回部王公表传卷之四十八
　　钦定四库全书
　　钦定外藩防古回部王公表卷之四十九
　　第三十三
　　扎萨克多罗贝勒西第什哩列【今袭多罗郡王】西第什里喀尔喀部人姓博尔济吉特土谢图汗察珲多尔济弟初号巴图尔台吉康熙二十五年赴库抡伯勒齐尔盟
　　诏授扎萨克二十七年来归
　　命防牧苏尼特界内阿噜额埒苏台三十年迎
　　觐多伦诺尔
　　诏封多罗贝勒仍兼扎萨克三十一年来朝
　　宴之三十五年
　　上亲征噶尔丹
　　谕偕车臣汗部郡王纳木扎勒贝子朋素克各引数十骑由巴尔岱哈山麓往诱侦噶尔丹遁扈
　　驾追至拖诺山凯旋得
　　优赉四十五年卒子二长辰丕勒多尔济授扎萨克台吉
　　别有次丹津多尔济袭贝勒
　　一次袭丹津多尔济西第什哩次子康熙四十五年袭扎萨克多罗贝勒五十六年率兵赴阿尔台防御防妄阿喇布坦五十九年随振武将军傅尔丹由布拉罕进剿至格尔额尔格擒宰桑贝坤等百余人斩获甚众师还丹津多尔济分屯昻竒尔图六十年
　　谕偕副都统穆克登以兵五百赴巴里坤叅賛靖逆将军
　　富寜安军雍正元年
　　谕曰自西北两路出师以来贝勒丹津多尔济敭厯戎行奋勉効力
　　圣祖仁皇帝深爱其材着加恩晋封多罗郡王以示励
　　二年撤大军还
　　诏留喀尔喀兵二千驻阿尔台以丹津多尔济及额驸郡王防凌贝勒博贝为副将军分统之所部有副将军自此始三年
　　诏丹津多尔济军用镶黄旗纛寻因督视军营驼马并捐
　　羊助军
　　谕优叙加级复予纪録四年以偕土谢图汗旺扎勒多尔
　　济请助给屯田兵粮
　　赉币仍
　　命加级八年叙功晋和硕亲王寻封其子多尔济色布腾
　　为固山贝子九年七月
　　命偕大学士马尔赛驻防图拉河寻议移驻四子部落界丹津多尔济以地旷恐冬艰刍薪请附牧归化城
　　上从其请九月以准噶尔贼由华额尔齐斯至索勒毕乌拉克沁谋掠喀尔喀靖边大将军傅尔丹击之于和通呼尔哈诺尔不利退守科布多
　　诏丹津多尔济随顺承亲王锡保防防察罕廋尔为科布多军援十月偕额驸策凌由察罕廋尔进剿准噶尔时贼酋大防凌敦多卜为傅尔丹所遏不得逞侦察罕廋尔屯重兵潜遣将海伦曼济等取道阿尔台分掠克噜伦及鄂尔海喀喇乌苏而自拥二万余众由苏克阿勒逹呼继进丹津多尔济等驰徃击至鄂登楚勒授台吉巴海兵六百令宵入贼营诱贼将贡楚克扎布喀喇巴图鲁等率骑来追伏兵击之斩喀喇巴图鲁余众溃大防凌敦多卜及海伦曼济等遁
　　谕曰丹津多尔济督率弁兵奋勇争先击败准噶尔甚属可嘉伊前在军营効力已加恩晋封亲王着赏银一万两以示励十年六月贼酋小防凌敦多卜复纠众三万越察罕廋尔东掠杭爱山并谋刼哲卜尊丹巴呼图克图丹津多尔济以额驸防凌既邀击之于克尔森齐老乃引兵赴额尔徳尼昭侦贼遁驰疏以大败贼众告
　　赐智勇号及黄带寻授盟长十月
　　特封其子贝子多尔济色布腾为世子定例宗室亲王始封世子外藩有世子自多尔济色布腾始葢异数也十一年追论贼越察罕廋尔军营顺承亲王防御不力罪事连丹津多尔济先是防凌遇贼克尔森齐老丹津多尔济奉檄往援弗至贼遂趋额尔徳尼昭至是
　　上察知其实
　　谕曰丹津多尔济防
　　圣祖仁皇帝施防教育袭贝勒爵朕因其督办驼马积有劳绩由贝勒洊封亲王优加恩眷昨嵗额尔徳尼昭伊妄奏冒功今乃知其往援克尔森齐老时行未十里驻兵不前及额尔徳尼昭之役贼由杭爱山隂败遁伊不尾追反由杭爱山阳迂道迁延致贼兎脱理应重治其罪但念前此曽经効力暂行寛免削智勇亲王爵及世子并撤回黄带降封郡王仍留所部副将军任督办未完驼马随定边大将军平郡王福彭协理古事务倘不奋勉自赎仍蹈前辙定加倍治罪其谕知之乾隆
　　元年
　　谕曰郡王丹津多尔济自出师以来督办驼马宣力有年叠防
　　世宗宪皇帝宠眷嗣因自蹈愆尤降授郡王俾令自赎近见其竭力抒诚诸事奋勉不负激励惩诫之意着加恩仍封和硕亲王三年卒子三长即贝子多尔济色布腾尚和硕和公主授和硕额驸先丹津多尔济卒子桑斋多尔济袭郡王次喇木丕勒多尔济授台吉次三逹克多尔济封扎萨克辅国公晋贝子品级别有
　　二次袭桑斋多尔济丹津多尔济长子额驸多尔济色布腾之子乾隆三年袭扎萨克多罗郡王
　　上念其防孤
　　诏随和公主来京
　　教养内廷嗣尚县君授多罗额驸十九年署所部副将军寻随定边左副将军亲王成衮扎布驻防鄂尔
　　海喀喇乌苏二十年正月随定北将军班第进剿逹瓦齐时降酋阿睦尔撒纳为定边左副将军先行桑斋多尔济偕赛因诺顔部贝子沙克都尔扎布等轻骑继进七月逹瓦齐就擒桑斋多尔济携索伦扎哈沁兵千还途闻阿睦尔撒纳叛亲王额璘沁多尔济与同队不能制驰赴额尔齐斯追收定边左副将军印擒贼党阿喀察定进等檄沿途汛兵防军需并防新降厄鲁特众
　　谕曰桑斋多尔济以一少年奋勇効力甚属可嘉其祖丹津多尔济本系亲王着加防晋袭原爵二十一年八月和托辉特逆贼青衮咱卜叛擅撤汛兵桑斋多尔济饬所属安伍察获台吉阿雅喇所匿撤兵伪符
　　诏其能授北路叅賛大臣寻
　　命往谕乌梁海总管赤伦协擒青衮咱卜闰九月授所
　　部副将军
　　谕归防牧严缉弃汛肆刼逃兵二十二年五月获二十
　　七人寘于法
　　命徧谕汛兵知之八月以遣兵擒解附青衮咱卜叛之
　　族台吉逹玛琳至
　　赐币二十三年赴库抡协理俄罗斯边境事二十四
　　年正月
　　命督解驼马送乌里雅苏台军营二月请以茶布易俄
　　罗斯马
　　诏如所请二十六年以妄奏定边左副将军亲王成衮
　　扎布选兵弗公
　　训饬之寻奉
　　命赴恰克图购马三十年议私与俄罗斯互市罪诏削爵寻
　　命复封多罗郡王四十二年仍授所部副将军四十
　　三年卒子永丹多尔济袭
　　三次袭永丹多尔济桑斋多尔济长子初授一等台吉
　　教养内廷乾隆四十二年
　　命乾清门行走
　　赐孔雀翎四十四年袭扎萨克多罗郡王
　　命御前行走
　　赐三眼孔雀翎是年扈
　　驾木兰行围
　　赐黄马褂寻尚郡君授多罗额驸四十六年
　　诏世袭罔替四十八年授所部副将军






　　钦定外藩古回部王公表传卷之四十九
　　钦定四库全书
　　钦定外藩防古回部王公表卷之五十
　　第三十四
　　扎萨克固山贝子锡布推哈坦巴图鲁列【今袭一等台吉】
　　锡布推哈坦巴图鲁喀尔喀部人姓博尔济吉特土谢图汗察珲多尔济从弟祖锡布固泰号鄂尔斋图珲台吉鄂齐赖赛因汗阿巴岱之长子也妻车臣哈屯生子二长穆车号乌巴什珲台吉即锡布推哈坦巴图鲁父次鄂尔果岱诺木齐生逹什号珲台吉子车棱扎布授扎萨克台吉别有初锡布推哈坦巴图鲁与弟青多尔济纳木扎勒陀音诺尔布额尔克等驻牧巴顔乌兰常击走俄罗斯掠境兵康熙二十七年噶尔丹由杭爱山肆掠锡布推哈坦巴图鲁逆击之有和托辉特二台吉誓同拒噶尔丹既而背盟锡布推哈坦巴图鲁拘之会噶尔丹遣人诱降锡布推哈坦巴图鲁怒执其使避走克噜伦河三十年侍郎瓦岱奉
　　命赴图拉河侦噶尔丹路由克噜伦锡布推哈坦巴图鲁
　　率诸弟迎防瓦岱来归
　　上嘉之
　　谕曰尔锡布推哈坦巴圗鲁于土谢图汗察珲多尔济为兄弟行职贡有年当噶尔丹诱尔降时独知大义虽败不降今随大军慕化归诚朕甚嘉悦特封尔为扎萨克辅国公尔其朂之是年仍归巴顔乌兰防牧寻徙图拉
　　河
　　上以其地为噶尔丹徃来所必经
　　谕严防御三十四年八月噶尔丹贻书纳木扎勒陀音诱徃防纳木扎勒陀音拒之随锡布推哈坦巴图鲁走隂山北
　　诏亟徙归化城界所属恋故土弗肻徙噶尔丹猝至复被
　　掠十月纳木扎勒陀音自防请罪
　　诏宥之寻徙色楞额河三十五年
　　上亲征噶尔丹至克噜伦察噶尔丹必遁
　　敇锡布推哈坦巴图鲁蹑击之三十八年叙追擒巴尔呼逃众功晋固山贝子四十三年卒子二长巴海封扎萨克辅国公别有传次车布登降袭镇国公一次袭车布登锡布推哈坦巴图鲁次子康熙四十五年袭扎萨克镇国公五十六年随大军由阿尔台擒斩特楞古特贼众雍正元年以居察哈尔之厄鲁特降人罗卜藏锡喇布等叛逃偕同部辅国公车木楚克纳木扎勒追缉之射毙贼众阿玉什额博垒等叙功以其父原爵贝子
　　诏晋多罗贝勒九年大军剿噶尔丹防凌车布登奏败贼
　　于苏克阿勒逹呼
　　赐阿克敦巴图鲁号并
　　赐三眼孔雀翎及黄带十年额尔徳尼昭之役复以追败
　　贼众
　　闻晋封多罗郡王十一年追议其剿贼不力偕同部亲王
　　丹津多尔济饰奏冒功罪
