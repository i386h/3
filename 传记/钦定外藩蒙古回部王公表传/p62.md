<!-- { "loadSidebar": true } -->
　　赉甲胄弓矢皮币四年达頼喇嘛班禅喇嘛表颂功徳献方物五年乌斯藏阐化王遣僧索诺穆拉什来贡赐妙胜慧智灌顶国师号是年
　　遣使召达頼喇嘛明年嵗在寅达頼喇嘛奏俟辰年入觐九年壬辰正月达頼喇嘛以行期
　　闻鄂齐尔汗使从
　　遣官迎
　　诏定正副贡使赏例十二月达頼喇嘛入
　　觐献方物
　　赐宴南苑
　　诏建黄寺居之是年明乌斯藏暨长河西鱼通宁逺董卜韩胡诸指挥宣慰司献敕印请内附十年正月
　　赐宴达頼喇嘛于
　　太和殿
　　赉金币鞍马二月
　　诏和硕亲王硕塞率八旗兵送至岱汗四月
　　遣官赍金册印封为西天大善自在佛领天下释教普通鄂齐頼达喇达頼喇嘛十三年阐化王遣僧嘉穆错诺尔布等贡方物先是索诺穆拉什至
　　诏阐化王纳明所给敕印比年凡四遣使至是献旧玉印一及敕书称阐化王旧为土伯特国主藏巴袭之顾实汗戕藏巴以阐化王归达頼喇嘛转给第巴第巴因有阐化王敕印诡遣邉内安岛人称阐化王贡使
　　诏改授阐化王敕印复
　　赐书达頼喇嘛诘第巴罪十七年达頼喇嘛班禅喇嘛鄂
　　齐尔汗表贡方物
　　遣官存问
　　赉雕鞍玉壶等物十八年达頼喇嘛请市茶北胜州允之康熙九年鄂齐尔汗卒
　　赐赙祭子朋素克嗣号达頼汗十四年达頼喇嘛遣使代
　　逆藩吴三桂乞降
　　敕曰呉三桂初叛时朕遣使往谕喇嘛大兵分路进若吴三桂窜赴唐古特当即擒献喇嘛奏称吴三桂曽取延打木结达木二城乃三噶尔玛地今既发兵攻取防守沿邉若欲徴兵深入惟诏防达頼巴图尔台吉已自唐
　　古特遣赴青海令其有事相援无事则钤束部众朕思喇嘛崇尚信义必如所奏而行因以青海蒙古进兵故谕滇蜀二省达頼巴图尔台吉辞松潘路险未即赴喇嘛又奏称蒙古兵虽强得城池恐贪据且西南地热风土不宜若吴三桂势穷悔罪乞免死允降吴三桂背恩谋逆罪不容诛朕岂容伊为裂土罢兵请又靖逆将军张勇等奏称青海蒙古入邉侵扰葢以叛镇王辅臣倡乱宁羌故也今西陲已晏然无事喇嘛宜恪守前言令达頼巴图尔台吉等统辖部众毋得滋事扰民二十二年达頼喇嘛示寂第巴匿不奏嗣是残喀尔喀及噶尔丹就灭皆第巴为之噶尔丹防弃家依达頼喇嘛后归凖噶尔诡言达頼喇嘛授已博硕克图汗号以所居阿尔台邻喀尔喀牧谋侵之未防喀尔喀右翼扎萨克图汗成衮与左翼土谢图汗察珲多尔济搆衅达頼喇嘛遣扎尔布奈定盟察珲多尔济不从成衮子沙喇愬于
　　朝
　　敕达頼喇嘛择使善辑喀尔喀达頼喇嘛奏唐古特以噶尔丹西勒图为尊遣之往防古谓喇嘛坐牀者为西勒图葢喇嘛大弟子也而喀尔喀哲卜尊丹巴呼图克图亦奉
　　诏赴盟坛与议哲卜尊丹巴呼图克图者土谢图汗弟也偕噶尔丹西勒图集喀尔喀两翼汗济农诺顔台吉宣
　　谕定盟噶尔丹侦哲卜尊丹巴呼图克图与噶尔丹西勒图并坐诘责之因搆兵土谢图汗不敌偕哲卜尊丹巴呼图克图挈部内附
　　上以喀尔喀厄鲁特奉达頼喇嘛教
　　申命遣使罢兵第巴煽噶尔丹侵喀尔喀索哲卜尊丹巴呼图克图二十九年诡为达頼喇嘛表偕唐古特厄鲁特汗台吉请上
　　尊号
　　谕曰朕闻喀尔喀部兄弟不睦遣使达頼喇嘛谕令两翼归好达頼喇嘛遣噶尔丹西勒图徃不能仰体朕心及达頼喇嘛意虽已和喀尔喀而喀尔喀与厄鲁特相仇之故实从此起后闻交恶兴戎即遣使达頼喇嘛所达頼喇嘛遣齐缉克塔頼堪布等徃卒不能谕止之听其纵战喀尔喀为所败朕复遣使达頼喇嘛所谕令定盟息兵达頼喇嘛遣济隆呼图克图朕遣伊拉古克三呼图克图徃说之讵意伊等不行谕止反令防入邉汛朕出兵问罪伊等立视其战我军不得已而击之致厄鲁特败遁朕与达頼喇嘛期于抚育众生而使臣故违意防至于如此如能令厄鲁特与喀尔喀修好朕尚欲加达頼喇嘛嘉号此皆任事行人不能仰副朕心及达頼喇嘛意致喀尔喀残破厄鲁特丧败朕心实为隐痛复何尊号之可受乎其以是谕达頼喇嘛及诸汗台吉等来使贡物着并发还三十年以収抚喀尔喀全部
　　谕达頼喇嘛知之三十二年达頼喇嘛使至有巴图尔额尔克济农和啰理者青海和硕特族也游牧西套避噶尔丹侵来归
　　赐居阿拉善寻叛复悔罪至防妄阿喇布坦为噶尔丹从子修怨噶尔丹第巴忌之奏和啰理安置青海保无盗贼虞厄鲁特众半附防妄阿喇布坦若生乱端何以御之唐古特旧市打箭炉请勿禁听内地民与古互市
　　敇曰和啰理以困穷来归朕优恤之使居阿拉善乃忘朕豢飬恩妄生猜疑奔窜他所今穷而复归朕复宥罪安置并无欲得其利欲用其力之心也今尔欲和啰理游牧青海何不即遣人迁往尔又言防妄阿喇布坦恐生乱端目前并无妄为之事茍有此等事端其时自当从公裁度尔又奏打箭炉交市之事殆欲屯戍意也尔与朕一道同风厯年已久如尔设立驻防朕必量増戍卒况我内地兵丁约束甚严未尝私出邉境尔但严禁属众戍兵之设可无用也达頼喇嘛寻奏年迈事皆决第
　　巴请给之爵
　　诏封第巴为土伯特国王以达頼喇嘛辞异前奏遣使徃察不得状三十四年
　　谕召班禅喇嘛来朝第巴与噶尔丹隂阻之明年班禅喇
　　嘛使至称避痘达頼汗奏贻书劝赴
　　召不之从防
　　上亲征噶尔丹俘降众得第巴奸状
　　谕达頼喇嘛班禅喇嘛知之复
　　敕奬达頼汗曰尔自顾实汗以来与本朝和协同心専尚宗喀巴道至汗身益诚信不渝顷噶尔丹阳防宗喀巴法隂为悖逆邪行朕亲统大兵勦灭之第巴乃达頼喇嘛下司事之人反不遵达頼喇嘛教惟尔汗敬待朕使预以噶尔丹事奏闻朕知尔不忘旧好甚坚且専凡悖壊教法煽诱噶尔丹者尔汗殆知之特遣使往以示褒善贬恶之意
　　敕责第巴曰尔阳奉宗喀巴教隂与噶尔丹比以久故之达頼喇嘛诈为尚存遣济隆呼图克图至噶尔丹所乌兰布通之役为择战日朕遣人往召班禅喇嘛尔又谓噶尔丹将要杀之不遣行青海博硕克图济农与噶尔丹结姻又不举发尔果能改过仍思遵宗喀巴道奏明达頼喇嘛已故始末尊奉班禅喇嘛使赴朕召执献济隆呼图克图及博硕克图济农子所娶噶尔丹女朕仍待汝以尊崇礼不然朕必问尔欺达頼喇嘛助噶尔丹罪尔向对朕使言四厄鲁特为尔防法主尔其召四厄鲁特助汝朕将观何如也三十六年第巴疏诡称达頼喇嘛存令其使尼麻唐呼图克图宻奏达頼喇嘛示寂恐唐古特生变故隐期今第六世静体已十五年乞
　　念唐古特众勿遽宣
　　遣理藩院主事保住等赍
　　敕谕曰朕数年来久知达頼喇嘛已故今尔输诚宻奏朕不欲摘发隐私倾人家国嗣当益加恭顺勿违朕防保住等行我使自防妄阿喇布坦所归言西北诸厄鲁特知达頼喇嘛示寂久第巴阻防妄阿喇布坦兵令勿勦噶尔丹复煽青海诸台吉私盟
　　诏保住等视新达頼喇嘛严讦第巴罪第巴奏防妄阿喇布坦自撤兵非臣阻青海诸台吉惧噶尔丹侵备兵盟第六世达頼喇嘛尚坐禅济隆呼图克图请勿壊身命班禅喇嘛将赴召噶尔丹女乞仍给博硕克图济农子
　　赐敕诘责济隆呼图克图寻械至禁之班禅喇嘛奏学浅不敢赴召博硕克图济农子察罕丹津奏请免献噶尔丹女乃
　　允之是年达頼汗遣使庆征噶尔丹防子拉藏以建达頼
　　喇嘛塔故赴青海闻
　　上招抚使至偕诸台吉内附达頼汗卒拉藏嗣第巴恶之初第巴与防妄阿喇布坦讐噶尔丹既灭第巴防妄阿喇布坦畏
　　天朝威各卑词乞命然皆貌恭顺懐不靖志防妄阿喇布坦诡遣使赴青海声言兵击第巴奏第巴壊宗门教禁班禅喇嘛伪立达頼喇嘛名罗卜藏琳沁防旺嘉穆错者惑诸防古恐将滋变
　　上烛其奸
　　谕廷臣曰防妄阿喇布坦由博啰塔拉至土伯特必经喀拉乌苏等处路径险恶断不能往欲悉众大举则附近哈萨克布鲁特诸部相仇杀无留防妻孥者若兵单力弱断难成事惟有奋激而行妻孥与俱幸济则已否则有归附土伯特之谋耳其意特张虚声欲观青海动静未必果欲争战也防妄阿喇布坦果寝兵第巴计毒拉藏不死以兵逐拉藏因集唐古特众执杀第巴奏至
　　敕封辅教恭顺汗
　　谕献第巴所立达頼喇嘛使至防妄阿喇布坦遣人往迎
　　拉藏不予复不以献
　　谕曰达頼喇嘛存日六十年来塞外不生一事及身故后第巴诱噶尔丹妄行不靖朕观奏词非复昔日语气遣使细访乃尽得欺诈状蒙古素崇佛教有达頼喇嘛名皆皈向之倘为防妄阿喇布坦所迎归则西藏蒙古皆向防妄阿喇布坦矣拉藏今虽不从朕命后必执之来献四十六年拉藏汗献第巴所立达頼喇嘛罗卜藏琳沁防旺嘉穆错道死复立博克达之阿旺伊什嘉穆错为达頼喇嘛青海诸台吉以不辨真伪争
　　诏遣官往视拉藏汗奏以班禅喇嘛言置禅榻王大臣等议拉藏汗与青海诸台吉隙请遣官理藏务
　　诏侍郎赫寿往四十九年班禅喇嘛拉藏汗奏阿旺伊什嘉穆错谙经典青海诸台吉信之请给册印
　　诏封第六世达頼喇嘛撤赫寿归青海诸台吉讦拉藏汗辞诬以里塘之罗卜藏噶勒藏嘉穆错为真达頼喇嘛瑚毕勒罕
　　诏询班禅喇嘛如拉藏汗言青海诸台吉复固争上以不辑之将搆难
　　遣官檄集盟坛示班禅喇嘛印文
　　谕徙罗卜藏噶勒藏嘉穆错置内地青海贝勒察罕丹津台吉罗卜藏丹津等称避痘不宜逺行初议送红山寺继请送西宁宗喀巴寺卒不遣且以兵胁异已者
　　诏大军备之乃惧送罗卜藏噶勒藏嘉穆错至宗喀巴寺
　　五十六年侦凖噶尔潜兵赴藏
　　诏赫寿遗书拉藏汗曰将军富宁安等擒凖噶尔哨卒言拉藏汗子娶防妄阿喇布坦女已三年且生子防妄阿喇布坦遣其将防凌敦多卜及托卜齐都噶尔三都克等率兵往阿里克或防妄阿喇布坦侵藏地或尔欲侵青海导防妄阿喇布坦兵至俱未可定尔既受我
　　主封食我
　　主禄而侵我邉部我川兵三万余岂有听尔临诺穆汗乌巴什穆噜乌苏境侵青海之理乎彼时助察罕丹津等与尔战悔无及矣葢拉藏汗咱仇杀第巴后使贡不絶防妄阿喇布坦忌之语哲卜尊丹巴呼图克图使拉藏汗嗜酒无谋诡议姻拉藏汗子三长噶尔丹丹忠次索尔扎次色布腾防妄阿喇布坦以女博托洛克为噶尔丹丹忠妇来娶留不遣
　　上闻之
　　谕归拉藏汗子不从西域谓善巫蛊者曰鲊答噶尔丹丹忠习其术防妄阿喇布坦诱防之夹两釜间烙死遣兵六千袭藏诡称送噶尔丹丹忠及博托洛克归拉藏汗前以争达頼喇嘛与青海诸台吉违言事甫定凖噶尔兵赴藏
　　上疑之或拉藏汗煽防妄阿喇布坦搆兵也青海寻以凖
　　噶尔侵拉藏汗告
　　诏荆州太原驻防兵赴成都西安以署西安将军额伦特屯西宁都统和礼屯云南防军统领温布屯打箭炉侍卫色楞宣
　　谕青海诸台吉备兵时防凌敦多卜率凖噶尔众由特防斯逾净科尔庭山拉藏汗不之备贼至达木始觉偕子索尔扎拒不敌奔守布达拉遣使赍疏乞援贼诱噶卜伦沙克都尔扎卜唐古特台古纳木扎勒等开布达拉门入戕拉藏汗拘色布腾及宰桑等禁阿旺伊什嘉穆错于扎克布里庙索尔扎率兵三十余溃走为所擒其妻间道来奔
