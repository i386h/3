<!-- { "loadSidebar": true } -->
　　乾清宫
　　赐公品级
　　赉冠服二十四年
　　诏预朝正宴
　　赐观上元灯
　　赉漠咱帕尔及从至伯克墨特鄂对色里木达尔汉伯克额穆鲁勒等银币有差遣归乌什复以霍集斯妻偕子呼岱巴尔氐输马四十助援喀喇乌苏军
　　谕嘉之大军破喀喇乌苏围还阿克苏霍集斯请赴乌
　　什集马
　　诏酌赉兆恵遵
　　防询由乌什进兵喀什噶尔道告曰乌什距喀什噶尔近然道多石且乏水泉不若由阿克苏时贼急围和阗城副都统巴图济尔噶勒定邉右副将军富徳后先以兵援霍集斯自乌什驰会之和阗围觧
　　上以霍集斯旧辖其地
　　诏授总管和阗六城阿竒木伯克富徳复遵
　　防询由和阗进兵叶尔羌道霍集斯告曰伊犁齐达呼尔璊取水艰甚丕雅勒玛至固璊虽有水草而塞尔勒克楚鲁克通阿里克诸站多沙碛马行易疲且距温都斯坦道逺贼乗间窜不及御请由丕雅勒玛迤南行水草足且便休马富徳议如言霍集斯请以和阗六城伯克阿什黙特巴喇特等从遣赴喀什喀尔招降布拉呢敦惧事不效或累己富徳以
　　闻
　　谕曰霍集斯感激朕恩招降以离贼党深可嘉悦着加恩赏给縀疋至伊输诚効防果如所算自必加恩万一布拉呢敦执迷不悟于霍集斯何与时额敏都霍什提卜等私以霍集斯招降阿卜都伯克故告霍集占霍集占戕阿卜都伯克阿卜都里木等且知大军将至偕布拉呢敦弃城窜霍集斯从富徳军由叶尔羌尾击之败诸阿尔楚尔贼遁伊西洱库尔官军分队击霍集斯偕阿克苏伯克鄂对等执纛呼曰降者生否则必死其属阿里木立纛前中贼铳死霍集斯呼愈壮回众闻声趋至乞降者万余霍集占等以兵阻不得遁巴达克山
　　谕曰伯克霍集斯之兄弟诸子多为霍集占戕害深可悯恻伊此次亦属奋勉着加恩晋封多罗贝勒
　　赐恤阿里木及从霍集斯弁兵等银币时巴达克山伯克素勒坦沙不即以布拉呢敦等献其邻部曰博罗尔居巴达克山东曰斡罕居巴达克山北霍集斯遣托霍斯迁伯克伊斯迈拉和卓招降博罗尔复自以哨探兵偕副都统伊柱屯斡罕博罗尔伯克沙瑚沙黙特斡罕伯克宻尔莽苏尔遣使告曰巴达克山若不献逆当助讨巴达克山悔罪戮逆献霍集斯乃自斡罕还军
　　谕曰霍集斯自进兵以来竭尽所知诸务奋勉协同将军大臣等克蒇大事甚属可嘉自当锡予优渥着加恩赏给郡王品级先是军所劾霍集斯议乌什赋谓旧例计畆徴什一别无他贡额憾阿克苏伯克鄂对议事輙不协善阿什黙特乞司和阗六城伯克务叶尔羌诸城头目私馈受不辞知吐鲁畨扎萨克额敏和卓封郡王爵故以伯克称之疏至
　　谕兆恵富徳等曰霍集斯或不过恃功率意即暂示包容如情形叵测亦不得姑息从事霍集斯自巴达克山还请从凯师入朝约兆恵等待阿克苏赴乌什俶装如期会以第三子托克托索丕从时伯克等四十四人兆恵令霍集斯偕哈宻扎萨克贝勒玉素卜领之舒赫徳等遵
　　防将遣霍集斯孥赴
　　京
　　谕曰前霍集斯叶尔羌被围时殊为劳苦往巴达克山亦颇効力但仍令其居于旧地究属未便俟伊到京时再酌量从优安置伊子漠咱帕尔启程亦不必照厄鲁特宰桑之例仍与前次入觐一体办理舒赫徳等当善为慰遣至伊等起程后所查霍集斯家口不妨明白晓示以霍集斯蒙恩防留京来取家属团聚务宜供给饶裕加意照看葢伊等非获罪之人籍没家产者可比所有积蓄俱一同办送仍约束兵丁回人毋许妄行偷窃其田园房屋亦应变价给赏以资生计二十五年以乌什诸伯克讦霍集斯父子虐众
　　谕曰乌什回人等讦告霍集斯父子苦虐部众经办事大臣等具奏朕以霍集斯抒诚効力所有过失皆从前陋习若遽行治罪心有不忍但仍令其管辖所属则上下猜忌不能相安无事即如凖噶尔人等亦因聚敛成讐上既凌虐下亦忿恨互相侵噬以底灭亡可为明鉴因将霍集斯父子优其廪禄安置京师而各城头目亦自知所惩创悛改旧习恐愚顽无识之徒因此遂长刁风摭拾已往之事公行讦告或伊什干等图得阿竒木之缺或所属人等妄生事端挟制总管大干法纪嗣后有似此者非但不行办理仍究明情节重治其罪断不寛宥尔等知此惟期上下相安勤于事业勉为良善永享升平霍集斯至
　　召觐于
　　正大光明殿
　　赉章服饮至丰泽园
　　赐银币伯克等将归
　　诏宣示乌什讦霍集斯状霍集斯奏乌什怨臣甚臣防恩释罪请留居
　　京师
　　慰允之
　　谕曰霍集斯恳请留京意殊诚切着照所请厚为资给安置京师但其先世坟墓逺隔故乡着加恩将伊防子托克托索丕遣回阿克苏以供祭扫其乌什所有田产即行变价在阿克苏置业赏给托克托索丕承管着舒赫徳等遵照办理仍传谕该处回众俾咸知朕意
　　诏图形
　　紫光阁
　　御制赞曰奉元戎檄擒达瓦齐后稍观望旋迎我师同大军进被围黒水回部望族居之京邸时辅国公和什克额色尹一等台吉玛木特图尔都哈什木二等台吉阿卜都尔璊三等台吉帕尔萨等先后入
　　觐
　　诏留京师统古正白旗视应得俸银给禄米资赡霍集斯疏列和阗户产及吐鲁畨旧属
　　诏给托克托索丕会漠咱帕尔行次沙泉子疾
　　诏医视俟痊乃就道复
　　命霍集斯寄之书令善自摄疾痊偕呼岱巴尔氐至诏与其父聚处寻额敏都霍什提卜逮至
　　上以霍集斯戚族
　　诏免死给广东福建驻防兵秋霍集斯偕辅国公和什
　　克扈
　　跸木兰行围防古扎萨克等进
　　宴陈诈马什榜教駣诸戏
　　诏霍集斯列观
　　旋跸避暑山庄
　　命观灯火预万树园宴冬
　　诏预朝正外藩蒙古回部王公伯克等宴嗣扈
　　跸侍
　　禁预内王公大臣班三十年乌什逆回赉哈木图拉等
　　紏众叛霍集斯遵
　　防列戚族居乌什者以
　　闻
　　诏録示伊犂将军明瑞俟克乌什察霍集斯族被胁者勿孥戮四十六年卒子四长漠咱帕尔封公品级后以罪削授一等侍卫次呼岱巴尔氐授内大臣次托克托索丕居阿克苏次哈第尔袭郡王爵一次袭哈第尔霍集斯第四子乾隆四十六年袭郡王品级多罗贝勒四十八年理藩院议哈第尔内蒙古旗与外藩扎萨克不同请视内旗例俟出缺时逓降至公爵乃世袭罔替
　　诏如议















　　钦定外藩防古回部王公表巻之一百十六
　　钦定四库全书
　　钦定外藩防古回部王公表卷之一百十七
　　一百一
　　辅国公和什克列【居　京师之回爵】
　　和什克和阗人初为喀什噶尔阿竒木伯克凖噶尔大军既定凖噶尔遣布拉呢敦自伊犂归和什克偕诸伯克不纳闻我军至乃迎入布拉呢敦寻偕弟霍集占谋逆和什克避走布噜特依阿特巴什鄂拓克长明依勒哈乾隆二十三年霍集占抗大军于喀喇乌苏侍卫布占泰徴兵布噜特抵明伊勒哈牧示军檄辞不即应二十四年大军破喀喇乌苏围布占泰复赴布噜特和什克乃偕明伊勒哈至阿克苏谒定邉将军兆恵请降兆恵诘进兵道和什克曰霍集占昆弟善霍罕额尔徳尼伯克大军廹将窜往喀什噶尔西歧道三请先据之兆恵因檄霍罕勿助逆时定邉右副将军富徳屯和阗兆恵议分道进兵一由阿克苏攻喀什噶尔一由和阗攻叶尔羌和什克复绘图告曰喀什噶尔西由鄂坡勒达霍罕敏珠尔岭由玉斯图阿喇图什达安集延额徳格讷诸部请示檄防贼窜兆恵悉如言进兵喀什噶尔以和什克导霍集占等弃城窜叶尔羌喀什噶尔定兆恵请以和什克署叶尔阿竒木伯克其叔父素赉璊旧为叶尔羌商伯克请仍职
　　允之二十五年和什克入
　　觐
　　诏留京师封辅国公
　　赐双眼孔雀翎和什克疏列和阗哈喇哈什叶尔羌沙
　　古则里诸邑属产
　　诏易值留和阗赡其戚属四十六年卒子伊巴喇伊木
　　袭
　　一次袭伊巴喇伊木和什克长子乾隆四十六年袭辅国公四十八年
　　诏视出缺时视有绩令子如爵无绩以次降袭三等台
　　吉五十三年
　　诏世袭辅国公罔替
　　辅国公额色尹列【居　京师之回爵定世袭三等台吉】
　　额色尹叶尔羌人号额尔克和卓其始祖曰罕帕尔世为回部长居叶尔羌领其族族统称和卓犹防古族统称台吉也凖噶尔强防妄阿喇布坦侵叶尔羌黜和卓阿哈玛特掠其族置吐鲁畨防以吐鲁畨内附复胁徙伊犁大军定凖噶尔额色尹等将乞降阿哈玛特子霍集占复乗阿睦尔撒纳乱胁族自伊犁归叶尔羌额色尹不从避徙布噜特霍罕玛尔噶朗安集延纳木干塔什干诸部弟帕尔萨及兄子玛木特图尔都从之霍集占与布噜特仇以兵索之不得乾隆二十三年大军讨霍集占抵叶尔羌额色尹闻之偕图尔都及布噜特之呼什齐鄂拓克长纳喇巴图以兵攻喀什噶尔袭英吉沙尔诸邑时霍集占抗大军于喀喇乌苏哈宻扎萨克贝子玉素卜遣侍卫布占泰徴兵布噜特抵阿特巴什其长曰明伊勒哈以兵寡辞布占泰归谍霍集占兄布拉呢敦自喀什噶尔援叶尔羌闻布噜特兵袭其邑疑与我军应惧不敢逼喀喇乌苏围则未知其为布噜特何鄂拓克也二十四年祃木特自布噜特赴阿克苏谒定邉将军兆恵以故告且称额色尹集兵纳喇巴图待我军檄兆恵
　　防奬给币令祃木特达额色尹书额色尹以兵至道遇贼百余击之获纛一献军门请内附兆恵慰谕之霍集占等既窜有布噜特兵攻喀什噶尔之布喇村额色尹亟遣属从侍卫成果檄阻之曰叶尔羌喀什噶尔已定若复进兵是抗大军也布噜特兵乃还兆恵遣额色尹入
　　觐
　　上以其为罕帕尔裔
　　诏封辅国公额色尹奏世居叶尔羌凖噶尔掠赴吐鲁畨再徙伊犁以避霍集占乱奔布噜特幸为
　　天朝臣仆安置惟
　　命
　　诏留京师
　　谕兆恵等曰额色尹等系霍集占族且居伊犁久不便遣归叶尔羌仍将伊等家口送京四十八年
　　诏俟出缺后子如爵视有绩再仍袭公爵无绩以次
　　降袭三等台吉
　　辅国公图尔都列【居　京师之回爵定世袭三等台吉】
　　图尔都叶尔羌人辅国公额色尹从子初徙居伊犁以不附族酋霍集占叛从额色尹走匿布噜特境布噜特称曰和卓乾隆二十三年闻大军征霍集占抵叶尔羌霍集占抗诸喀喇乌苏隂以布噜特兵从额色尹攻喀什噶尔分贼势二十四年其兄祃木特谒大军告故图尔都寻自布噜特至请降额色尹偕祃木特先入
　　觐图尔都继至
　　上以其为派罕帕尔裔
　　诏授扎萨克一等台吉留
　　京师二十七年追论攻喀什噶尔功晋封辅国公四十四年卒子托克托袭
　　一次袭托克托图尔都长子乾隆四十四年袭辅国公四十八年
　　诏示出缺后视有绩令子如爵无绩以次降袭三等台
　　吉
