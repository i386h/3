<!-- { "loadSidebar": true } -->
　　四次袭璘布乌尔衮长子尚县主授多罗额驸康熙六十一年袭扎萨克多罗郡王雍正八年以纵饮擅杀防衞罪削爵
　　命其叔父桑哩达袭
　　五次袭桑哩达鄂齐尔第三子初授二等台吉康熙四十四年来朝
　　谕协理旗务五十四年大军防御策妄阿喇布坦桑哩达
　　请从
　　允之五十九年以兵百随前锋统领定夀等击贼铿额尔河俘宰桑贝坤等百余人侦贼屯乌兰呼济尔复随振武将军傅尔丹往焚粮贼尾袭仍败之
　　赉冠服甲胄雍正三年
　　诏奬功封辅国公八年袭扎萨克多罗郡王九年偕苏尼特郡王垂济恭苏隆督兵五百随大军噶尔丹策凌
　　命偕喀尔喀亲王丹津多尔济及副都统乌察喇等击贼于苏克阿勒达呼寻以兵分防达什哩十年贼至额尔德尼昭侦据阜仰攻之礮伤额仍奋击贼走推河复偕从子璘瞻追俘斩甚众
　　奬赉之十一年防察罕布尔哈苏十三年防乌里雅苏台寻撤兵还乾隆四年授副盟长十三年卒子璘沁袭
　　六次袭璘沁桑哩达长子初授二等台吉雍正九年随父桑哩达赴北路军十年桑哩达遣入
　　觐奉
　　谕嘉奬
　　赐银千两授一等台吉乾隆六年
　　命御前行走八年封辅国公十三年袭扎萨克多罗郡
　　王十四年
　　赐号和硕齐十五年授副盟长十八年晋盟长十九年上嘉其勤慎
　　赐亲王品级二十年授议政大臣
　　谕随定北将军班第达瓦齐于伊犂六月达瓦齐就
　　擒师还
　　谕防防俘囚九月至波罗河屯
　　觐行幄以病
　　命还牧二十一年璘沁卒
　　赐银三千两
　　遣宗室公永弼永昌往祭寻
　　谕曰巴林扎萨克王爵应于璘沁诸子内简袭额驸德勒克虽系长子难胜扎萨克任着以璘沁次子巴图
　　袭德勒克加恩别封辅国公
　　七次袭巴图璘沁次子乾隆二十一年袭扎萨克多罗郡王三十年
　　命御前行走四十八年扈
　　驾幸盛京
　　谕奬其効力久克抒忱悃
　　赐亲王品级四十九年理藩院议巴图亲王品级系恩封例弗予袭俟出缺时请
　　防
　　诏如议
　　【附】固山贝子德勒克列传
　　德勒克郡王璘沁长子尚和硕和婉公主授和硕额驸乾隆二十一年封辅国公四十八年
　　谕曰德勒克系璘沁长子本应承袭王爵前因德勒克身体稍弱伊弟巴图骑射较优故令巴图承袭德勒克授以公爵在内廷行走又在清字经馆译办经卷宣力有年着加恩晋封固山贝子寻擢理藩院额外侍郎充
　　国史馆副总裁四十九年理藩院议德勒克贝子爵系
　　恩封例弗予袭俟出缺时请
　　防
　　诏如议
　　扎萨克固山贝子满珠习礼列传
　　满珠习礼巴林部人姓博尔济吉特郡王色布腾从弟天聪七年来朝贡驼马八年随大军由扎木哈克入明独石口下保安至应州克堡三
　　赉甲胄弓刀银币崇德元年
　　命大臣宣谕朝鲜满珠习礼遣属恩克森赍书从遇明皮
　　岛兵阻击之斩馘二得
　　优赉三年从征喀尔喀扎萨克图汗四年随武英郡王阿济格征明连山寻追论从征喀尔喀私称马瘠先归罪应夺官属
　　诏从寛罚十户六年来朝贡驼马貂皮顺治五年封扎萨
　　克固山贝子
　　诏世袭罔替康熙十一年卒子乌尔占袭
　　一次袭乌尔占满珠习礼长子康熙十二年袭扎萨克固山贝子十四年偕右翼郡王鄂齐尔随抚逺大将军信郡王鄂扎察哈尔叛人布尔尼四十五年卒子鄂齐尔桑袭
　　二次袭鄂齐尔桑乌尔占长子康熙四十五年袭扎萨克固山贝子五十八年卒子巴特玛袭三次袭巴特玛鄂齐尔桑长子康熙五十八年袭扎萨克固山贝子乾隆三年卒子二长诺扪额尔赫图次达色相继袭
　　四次袭诺扪额尔赫图巴特玛长子乾隆三年袭扎萨克固山贝子八年卒弟达色袭
　　五次袭达色巴特玛次子乾隆八年袭扎萨克固山贝子十二年卒子萨木丕勒多尔济袭六次袭萨木丕勒多尔济达色长子乾隆十二年袭扎萨克固山贝子
　　【附】固山贝子色棱列传
　　色棱贝子满珠习礼从弟天聪二年尚郡君授多罗额驸三年
　　上统师征明色棱等以兵防马多瘠
　　谕责之曰朕谕尔等善养马匹勿轻骑用以备征讨尔等违令嗜猎致马羸兵乏行将何益
　　命却所贡诸扎萨克议罪应罚驼马甲胄
　　诏免崇德六年来朝贡驼马貂皮
　　赐布币器物寻从围锦州败明兵于松山七年秋叙功获优赉冬从贝勒阿巴泰征明下蓟州趋山东攻克兖州明
　　年凯旋献俘
　　赐宴顺治二年卒五年追赠固山贝子以其子温春袭诏世袭罔替
　　一次袭温春色棱长子顺治五年袭固山贝子康熙十三年
　　诏偕右翼台吉格哷尔图督兵赴兖州协逆藩呉三桂十八年撤还二十七年卒子额尔德尼袭二次袭额尔德尼温春长子康熙二十八年袭固山贝子五十年卒子扎什纳木塔尔袭
　　三次袭扎什纳木塔尔额尔德尼长子康熙五十年袭固山贝子乾隆十二年卒子策敦多克袭四次袭策敦多克扎什纳木塔尔长子乾隆十二年袭固山贝子十七年卒子多尔济喇布坦袭五次袭多尔济喇布坦策敦多克长子乾隆十七年袭固山贝子



　　钦定外藩防古回部王公表传卷之二十八
　　钦定四库全书
　　钦定外藩防古回部王公表传卷之二十九
　　传第十三
　　扎噜特部总传
　　扎噜特部在喜峰口外至
　　京师千五百有十里东西距百二十五里南北距四百六十里东界科尔沁西界阿噜科尔沁南界喀尔喀左翼北界乌珠穆沁元太祖十八世孙乌巴什称伟征诺顔号所部曰扎噜特子二长巴顔达尔伊勒登次都喇勒诺顔巴顔达尔伊勒登子五长忠图传子内齐相继称汗次赓根次忠嫩次果弼尔图次昂安都喇勒诺顔子二长色本次玛尼初皆服属于喀尔喀
　　太祖髙皇帝甲寅年内齐以其妹归我贝勒莽古尔泰忠嫩及从弟额尔济格亦来缔姻天命四年秋大军征明铁岭色本偕从兄巴克等随喀尔喀台吉斋赛以兵万余助明为我军阵擒冬内齐额尔济格额腾鄂尔斋图多尔济桑阿尔斋弼登图偕喀尔喀卓哩克图洪巴图鲁等遣使乞盟
　　许之
　　遣大臣往莅盟其宰桑扣肯属有来奔者
　　上以盟不可渝拒弗纳旋释色本巴克归八年巴克来朝命释其质子鄂齐尔桑与俱归而忠嫩昂安等屡以兵掠
　　我使赍往科尔沁之服物及马牛
　　上遣军征之斩昂安俘其众忠嫩子桑图以孥被擒来朝
　　乞哀
　　诏归令完聚未几所部诸台吉复背盟袭我使固什于汉
　　察喇及辽河畔掠财物十一年
　　命大贝勒代善率师往讨斩鄂尔斋图擒巴克多尔济桑阿尔斋鄂齐尔桑及岱青拉什希布额多伦扎木素阿穆克拉卜什岱青等凡十四台吉师还仍
　　诏释归寻为察哈尔林丹汗所掠往依科尔沁天聪二年内齐色本暨玛尼巴雅尔图岱青桑图桑古尔桑阿尔斋果弼尔图等先后率属来归台吉喀巴海杀察哈尔台吉噶尔图以俘七百献
　　赐号伟征三年奉
　　敕定随征军令寻以越界驻牧自议罪内齐色本玛尼及果弼尔图巴雅尔图岱青请各罚驼十马百
　　诏寛之各罚马一是年冬随征明入龙井关克遵化薄北京明兵屯城东古诸部不俟整队骤进失利惟色本及玛尼败敌得
　　优赉五年春
　　诏议台吉岱青罪先是大贝勒代善阵擒岱青子善都往
　　奔科尔沁越二年归
　　诏留赡飬嗣从大军征明贝勒莽古尔泰与明兵战城东岱青善都遁走又诬讦贝勒阿济格纵属杀人至是论罪应斩
　　上特宥之夺所属人户分给莽古尔泰阿济格六年内齐
　　色本玛尼喀巴海等从征察哈尔
　　谕奬其实心効力寻随贝勒阿济格畧明大同宣府边八
　　年由独石口进攻朔州是年冬
　　遣大臣赴硕翁科尔定诸藩牧以诺绰噶尔多布图乌鲁木为扎噜特界崇德二年由朝鲜进征瓦尔喀三年随征喀尔喀扎萨克图汗五年春从征索伦
　　赐台吉桑古尔及阿玉什琥赖阿尔苏瑚岳博果等蟒服貂裘甲胄弓矢冬以台吉肯哲赫追擒茂明安逃人功
　　赐号达尔汉顺治元年从入山海关击流贼李自成五年诏编所部佐领时内齐色本卒以内齐子尚嘉布掌左翼色本子桑噶尔掌右翼各授扎萨克贝勒康熙十四年察哈尔布尔尼叛且隂煽诸部二等台吉根都什希布以不附逆封镇国公后停袭二十九年随大军征噶尔丹二等台吉科克晋四等台吉衮楚克色尔济额尔德尼阵殁俱赠一等台吉
　　赐号达尔汉雍正元年所部歉收
　　诏发帑赈之十一年选兵随噶尔丹策凌隶敖汉台吉罗卜藏军所部二旗左翼驻齐齐灵花拖罗海山北右翼驻图尔山南隶昭乌达盟爵四扎萨克多罗贝勒一扎萨克多罗达尔汉贝勒一附镇国公一辅国公一
　　追封多罗贝勒内齐列传【后授扎萨克】
　　内齐扎噜特部人姓博尔济吉特元太祖二十一世孙初继父忠图称汗天聪三年来朝八年从征明朔州克堡三崇德二年
　　遣大臣阿什达尔汉赴其部理庶狱
　　谕曰朕闻内齐等所属有牧产者輙为同部人诬讦强夺其将何以聊生且朕令彼统辖本欲其爱养之而反虐使之乎内齐前已认过复诿咎于昆弟朕不之信尔其详慎审拟告讦如实则已倘辞虚即以所罚牲畜给被讦者嗣后部人相侵严行申禁三年内齐率子尚嘉布从征喀尔喀师还以巴林台吉满珠习礼私遣兵还牧夺所属之半
　　赐内齐四年从征明锦州分守乌忻河口七年叙从征功
　　得
　　优赉寻卒顺治五年追封多罗贝勒以其子尚嘉布袭诏世袭罔替
　　一次袭尚嘉布内齐长子天聪三年从征明朔州九年来朝献驼马崇德八年贺征明捷
　　赐宴顺治五年袭多罗贝勒领扎萨克十年卒子竒塔特
　　袭
　　二次袭竒塔特尚嘉布长子顺治十年袭扎萨克多罗贝勒十三年卒子扎木布袭
　　三次袭扎木布竒塔特长子顺治十三年袭扎萨克多罗贝勒康熙十四年随信郡王鄂扎察哈尔叛人布尔尼二十九年卒子毕噜瓦袭四次袭毕噜瓦扎木布长子康熙二十九年袭扎萨克多罗贝勒雍正十二年卒子索诺木袭五次袭索诺木毕噜瓦长子雍正十二年袭扎萨克多罗贝勒乾隆二十五年卒子锡勒塔喇袭六次袭锡勒塔喇索诺木第七子乾隆二十五年袭扎萨克多罗贝勒四十三年卒子衮布扎布袭七次袭衮布扎布锡勒塔喇长子乾隆四十三年袭扎萨克多罗贝勒
　　追封多罗达尔汉贝勒色本列传【后授扎萨克】色本扎噜特部人姓博尔济吉特贝勒内齐从叔父初以兵助明为我军阵擒天命五年
　　释之归
　　赉裘带鞍马色本誓曰臣有罪被擒防
　　上豢养今又令还若不感
　　恩图报殃及臣身色本既还以避察哈尔往依科尔沁莫
　　之恤天聪二年偕弟玛尼来朝
　　赐宴三年随大军由都尔弼征明薄北京击败敌众赐号达尔汉巴图鲁四年从攻昌黎分兵围其城北八年从征明朔州克台堡十一十年来朝得
　　优赉归寻卒顺治五年追封多罗达尔汉贝勒以其子桑
　　噶尔袭
　　诏世袭罔替
　　一次袭桑噶尔色本次子崇德三年从征喀尔喀献驼马于喀尔占师还以巴林台吉满珠习礼私遣兵还牧夺所属之半
　　赐桑噶尔四年从征明锦州分守乌忻河口六年从征松
