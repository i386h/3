<!-- { "loadSidebar": true } -->
　　谕曰进取回部自可立奏肤功但擒获逆酋后仍令选本处伯克令其办事伊等俱系新附恐一时难知贤否且伊犁驻兵屯田关系甚重亦宜预为筹画从前伊犁地畆皆回人耕种今俟回城平定即将回人酌量迁移与緑旗兵错处额敏和卓系回部望族应同将军大臣等管束屯田兵丁俟耕作习主客相安再回吐鲁番方为有益至一切进机宜额敏和卓颇属实心効力嗣后益加奋勉防勲懋赏朕将叠沛殊恩五月扺库车雅尔哈善兵骤进贼自堞施礟额敏和卓伤右颧退誓曰我受
　　圣恩厚必舍身力战奏至
　　颁赐
　　御用佩饰银千两
　　谕曰朕因额敏和卓老成谙练故命其参赞军机并非欲伊身在行间亲当矢石也今闻奋勇得伤深为轸念嗣后惟尽心协力相机办理不可冒险攻战致有疎虞复
　　饬责雅尔哈善曰岂有同为大臣而聴其舍身攻战不行劝阻之理额敏和卓颧痊射降书入库车城贼不应逆党阿卜都克勒木自阿克苏以援至败之
　　奬赐
　　御用佩饰霍集占寻携贼五千余援库车复大败之获纛二额敏和卓识为霍集占纛雅尔哈善不设备霍集占已入库车复聴逸沙雅尔旧伯克吗哈黙第遣子阿三和卓乞降告霍集占自库车遁乃録状
　　闻先是议以额敏和卓从定边将军兆惠赴沙拉伯勒
　　剿厄鲁特逸贼次及回逆
　　谕曰额敏和卓熟悉回部情形人亦果毅兆惠务宜优待以收其益寻议分道进兵额敏和卓奏自沙拉伯勒取道巴达勒达喀什噶尔取道穆素尔岭达阿克苏然径皆险别有间道臣遣使赴兆惠军为导
　　诏兆惠俟剿厄鲁特靖移师赴回部或不及可询额敏
　　和卓使屯要隘防霍集占等窜至是
　　饬责雅尔哈善纵贼罪以兆惠代将其军复
　　谕曰额敏和卓系回人虽与雅尔哈善不同亦不得谓无过念其素能出力姑从寛贷用观后效即在兆惠队内行走秋军校瑚图礼俘贼党阿里至
　　询悉雅尔哈善不善用羣防罪
　　防慰额敏和卓
　　赐三眼孔雀翎寻克库车进兵阿克苏兆惠至从赴乌
　　什招霍集斯降
　　奬赐佩饰冬抵叶尔羌逆贼抗大军于喀喇乌苏额敏
　　和卓等固拒之
　　赐郡王品级红宝石顶四龙服霍集占乞和军门额敏和卓偕兆惠议斥小丑安敢以和为辞
　　上闻而嘉之
　　诏赐
　　御用佩饰葢至是凡三锡明年春援兵至破围还阿克苏其属有赉资者侦吗哈沁贼越阿克苏遁偕索伦卒擒之
　　诏给俘额敏和卓夏进兵喀什噶尔谍布拉呢敦霍集占弃城遁以喀什噶尔麦甫熟遣子协理台吉茂萨驰入城收粮济军食
　　诏赏茂萨公品级大军抵喀什噶尔兆惠以茂萨理阿竒木伯克务遣额敏和卓赴叶尔羌抚其众
　　谕曰叶尔羌喀什噶尔二城乃回人根本补授阿竒木伯克甚为要朕意欲以额敏和卓管叶尔羌以玉素卜管喀什噶尔有此等旧人在彼始堪倚任俟大功告成后办理冬十月巴达克山函献霍集占首
　　谕曰额敏和卓玉素卜俱着劳绩此时若同来则回部经理乏人额敏和卓著加恩晋封郡王驻叶尔羌办事十二月复
　　谕曰现在大功告成自应令额敏和卓还家但叶尔羌等城俱属新附必得熟悉回部老成厯练之人驻劄办理额敏和卓以旧人効力军营颇着劳绩深悉机宜是以暂令留驻但伊数年来久离家室若仍令其只身居外朕心深为轸念可传谕量携家口暂行驻劄俟诸事就绪即可复回二十五年春
　　诏图形
　　紫光阁
　　御制赞曰吐鲁番族早年归正命赞军务以识回性知无不言言无不宜其心匪石不可转移夏四月吏部侍郎副都统海明遵
　　防赴叶尔羌办事
　　谕曰海明系内地大臣奏事列名应在额敏和卓前但不可以名居前列即轻视额敏和卓额敏和卓老成谙练办理一切事宜当与和衷商酌时议设伊犁阿竒木伯克辖屯田回民
　　诏以茂萨任之会喀什噶尔逆回迈喇木呢雅斯等叛掠克勒塔里木诸汛茂萨从参赞大臣阿里衮剿贼派苏巴特侦由萨林都遁和罗木鲁克尾之贼方炊以兵掩擒
　　诏封茂萨辅国公兼叙额敏和卓功冬叶尔羌伯克鄂对喀什噶尔伯克噶岱黙特和阗伯克阿什黙特等讦额敏和卓纵通事等虐回众参赞大臣舒赫徳察其诬饬责之鄂对等谢罪奏至
　　谕曰回人积习相沿彼此猜嫌谗毁惟在驻劄大臣持平守正严加约束着舒赫徳晓示叶尔羌喀什噶尔回众云大皇帝用人不过因材器使即如茂萨先因喀什噶尔需员办事故加委任今伊犁驻兵屯田又将伊补授阿竒木并非常在喀什噶尔尔等何得造言诬谤至通事等皆哈密吐鲁畨之人若尽行裁革转至无所见闻且此畨讦告呈词实属奸狡之徒所搆嗣后通事等若敢于苛累回人亦即从重办理以示惩创二十六年冬
　　诏额敏和卓归吐鲁番俟年班伯克入
　　觐偕至二十七年叶尔羌办事都统新柱偕额敏和卓奏叶尔羌和阗积谷多请令以其二折交腾格采买牲畜以其八折交防布运伊犁市哈萨克马
　　谕曰折交钱布所及者广最宜留心查办即如鄂对阿什黙特二人鄂对尚可信无取巧之事然此特因额敏和卓在彼有所顾忌耳今以玉素卜往代虽同属旧时臣仆而资望少减恐鄂对不无玩忽额敏和卓于鄂对宜从容开导云尔当勿改初心我暂归一二年再来驻劄仍可相见如故庶伊知所谨凛将来与玉素卜交代时亦宜告知俾得留心办理凡遇回部伯克等俱当详悉训诫务期正己率属以挽頽风寻议遣使巴达克山
　　诏额敏和卓暂留叶尔羌先是巴达克山伯克素勒坦沙戮布拉呢敦不谨视尸为逆属所窃瘗我使索不获至是额敏和卓侦布拉呢敦尸瘗派苏巴特逆子和卓阿斯玛阿都哈里克和卓巴哈敦等匿巴达克山将遣使索会素勒坦沙以兵袭博罗尔夺齐特喇尔地遣弟沙卜多尔噶达尔据之博罗尔长沙瑚沙黙特以告额敏和卓书示逆顺义遣叶尔羌噶杂纳齐伯克萨里赴巴达克山责侵邻罪令献布拉呢敦尸及其孥新柱奏巴达克山若违辞臣率兵往讨留额敏和卓办事
　　谕曰巴达克山如斥责不从自当进剿但新柱向未厯练戎行额敏和卓颇悉回部情事自当同往会喀什噶尔办事尚书永贵等疏蠲回人赋役不肯列额敏和卓及玉素名
　　训责之二十八年春永贵新柱疏调补诸城伯克复不
　　列额敏和卓等名
　　谕曰前次或谓所办系加恩回众之事伊等不欲市徳署名至补授伯克自应同伊等商办复有何嫌疑不行开列额敏和卓等俱久臣仆用至参赞大臣伊等如意欲辞避亦宜晓示令其勿存形迹已而素勒坦沙献布拉呢敦尸及其子三覆书额敏和卓尊称之曰父诡言齐特喇尔为己旧邑不以给博罗尔额敏和卓复遣萨里往责罪疏至
　　嘉协宜以
　　御用佩饰
　　赐之
　　谕仍留叶尔羌俟事蒇归萨里抵巴达克山素勒坦沙
　　悔罪归所掠撤其弟自齐特喇尔旋
　　奬赉额敏和卓时副都统额尔景额代新柱抵叶尔羌上虑不更事
　　诏额敏和卓仍留处三月二十九年素勒坦沙闻额敏和卓归遣使和济克兰赍书至称叶尔羌大臣等前聴沙瑚沙黙特偏辞齐特喇尔邑请仍察归额尔景额疏
　　闻
　　敕责素勒坦沙曰尔诡词具奏岂以叶尔羌大臣新经更替谓可欺饰耶前驻大臣吐鲁番郡王额敏和卓日后仍来更替尔斯时又将何以为词尔从前称额敏和卓为父乃伊甫回游牧即诋其偏聴人言亦太反覆矣尔其循理守分勿萌侥幸无厌之心始可永承恩泽复
　　诏録额尔景额防素勒坦沙书寄示额敏和卓今以己意达之素勒坦沙寻遣鄂斯敏伯克至奏嗣钤部众不敢稍存异志复覆书额敏和卓诿罪和济克兰称以妄造语言故已惩之
　　诏録示额敏和卓寻入
　　觐
　　命乾清门行走每
　　昼接辄
　　询诸回部情习三十年春
　　遣归甫就道闻乌什众叛戕副都统素诚奏请驰剿时伊犁将军明瑞以兵往谍乌什贼乞援霍罕
　　谕曰明瑞兵若尚须协助额敏和卓即暂驻乌什军前喀什噶尔与霍罕额尔徳尼部落相近亦关要乌什事竣仍任参赞大臣驻劄喀什噶尔办事复以乌什之叛由伯克阿都拉虐众故
　　谕曰阿卜都拉所属人等任意扰害回人素诚全未查办额敏和卓与玉素卜俱臣仆自不致纵容所属扰害回人然所属愚人不知事体轻重希图小利倚势横行着传谕驻劄大臣等乌什既有此等情事可为警戒将来必湏留心体察约束下人断不可失于防范以致自贻伊戚有库尔勒哈资伯克鄂璊者以阿竒木伯克色提克责违役故憾之饮其兄噶杂纳齐伯克和硕尔及族子弟等言曰我将杀阿竒木往取乌什和硕尔叱之率子三人急起走或以告色提克曰阿璊和硕尔叛矣时喀喇沙尔办事副都统明普赴乌什色提克檄兵归告库尔勒将不靖
　　诏额敏和卓便道察顺逆状复
　　谕明普聴额敏和卓议勿执己见额敏和卓抵库尔勒讯得鄂璊情以和硕尔不附逆将疏请免死明普执不可议诛鄂璊族疏至
　　诏和硕尔等免坐寻
　　闻明普匿额敏和卓议
　　饬责谬戾罪额敏和卓抵乌什长子素赉璊从次子茂萨亦从明瑞至额敏和卓督偕官军撃贼绩屡着
　　上以素赉璊茂萨善遵父训
　　诏给币复
　　奬赐额敏和卓佩饰寻乌什城下额敏和卓赴喀什噶
　　尔三十二年还入
　　觐
　　命御前行走四十二年卒子七长素赉璊袭郡王以罪削次茂萨封辅国公以非世爵不立传次鄂啰木咱卜授一等台吉别有传次色普拉授协理二等台吉次伊斯堪达尔继袭郡王次丕尔敦授二等台吉别有传次拜拉木授二等台吉
　　一次袭素赉璊额敏和卓长子乾隆十七年授三等伯克二十一年
　　诏封公品级二十三年夏大兵围库车有吗哈沁贼自
　　库尔勒路掠解军铅药
　　上以库尔勒距吐鲁番近
　　诏素赉璊携兵往清台路冬以察哈尔总管敏珠尔代诏素赉璊归复
　　谕办理屯田侍郎永贵酌给所部牧畜俾得专力耕作二十四年春素赉璊偕弟协理伯克茂萨献马百助军
　　上念所部甫徙牲畜或不给
　　诏归之仍传
　　防奬急公二十四年议徙多伦回众于喀喇沙尔素赉璊赴布古尔库尔勒度引水溉田分地定居诸务
　　奬赐银币二十五年入
　　觐
　　命乾清门行走二十七年授一等台吉二十九年率子莫弩啓雅尔防屯田回民赴伊犁三十年从大军剿乌什叛贼
　　谕嘉之四十二年袭扎萨克多罗郡王四十四年以虐
　　所部众且私宫其属论罪削郡王爵
　　召赴京授一等侍卫四十五年素赉璊卒
　　诏归葬吐鲁番
　　二次袭伊斯堪达尔额敏和卓第五子乾隆三十一年从其兄鄂啰木咱赴伊犁协理屯田务三十八年叙功授五品秩
　　赏孔雀翎四十一年入
　　觐四十二年
　　命乾清门行走四十四年袭扎萨克多罗郡王四十八
　　年
　　诏世袭罔替五十三年正月奉
