<!-- { "loadSidebar": true } -->
　　赐三眼孔雀翎三十七年卒子旺沁齐黙特多尔济先
　　卒孙喇什逹尔济袭贝子
　　七次袭喇什逹尔济齐旺班珠尔孙乾隆三十七年袭扎萨克固山贝子四十九年
　　诏世袭罔替
　　扎萨克固山贝子沙克扎列
　　沙克扎鄂尔多斯部人姓博尔济吉特郡王额璘臣从弟父萨济号楚琥尔早卒崇徳二年沙克扎遣使纳延泰巴图贡驼马六年随额璘臣来朝顺治七年以不附所部大扎木素等叛
　　诏封扎萨克固山贝子世袭罔替十四年卒子固噜斯希
　　布袭
　　一次袭固噜斯希布沙克扎长子顺治十四年袭扎萨克固山贝子康熙十四年叛镇王辅臣党孙崇雅陷神木延绥兵许占魁檄协固噜斯希布遣属善丹等驰入边且语诸台吉云我等宜不惜身命报効
　　朝廷因督兵会官军鏖击贼神木遂复十九年叙功晋多罗贝勒二十七年噶尔丹侵喀尔喀
　　诏偕贝勒松喇布以兵二千防汛三十六年从征噶尔丹督兵防粮运四十三年卒子喇什扎木素袭贝子二次袭喇什扎木素固噜斯希布第五子康熙四十三年袭扎萨克固山贝子五十一年卒子纳木扎勒色棱袭
　　三次袭纳木扎勒色棱喇什扎木素长子康熙五十二年袭扎萨克固山贝子雍正十年遣兵随大军噶尔丹防凌十一年
　　诏嘉其赴调兵堪用无逃者又献牲畜助
　　优赉银币乾隆十九年议逹瓦齐纳木扎勒色棱复献马助军得纪録二十六年卒子七长云敦锡喇布授台吉次拉旺巴勒丹色棱袭贝子次拉旺衮楚克色棱授台吉次丹巴逹尔济亦袭贝子次敦多布喇布坦次巴尔珠尔乌尔占次喇克纳什逹均授台吉
　　四次袭拉旺巴勒丹色棱纳木扎勒色棱次子乾隆二十六年袭扎萨克固山贝子三十年卒无嗣弟丹巴逹尔济袭
　　五次袭丹巴逹尔济纳木扎勒色棱第四子乾隆三十年袭扎萨克固山贝子
　　扎萨克固山贝子额琳沁列
　　额琳沁鄂尔多斯人姓博尔济吉特郡王额璘臣从子父布逹岱号巴图尔楚琥尔崇徳二年遣使防徳贝贡驼马寻卒顺治六年以额琳沁不附所部大扎木素等叛
　　诏封扎萨克固山贝子世袭罔替十八年卒无嗣从子逹
　　尔扎袭
　　一次袭逹尔扎额琳沁从子顺治十八年袭扎萨克固山贝子康熙十三年冬以寜夏兵陈福徴兵叛镇王辅臣驻边听调十四年春遣台吉乌什巴等驰入边至巴雅穆瑚寨隘口迎击贼众逹尔扎自督兵与榆林副将孙维统克复陇州进靖二堡寻围定边击叛贼朱龙于沙家涧擒之又偕台吉固噜抚定砖井安边城十六年
　　诏嘉其功晋多罗贝勒三十三年卒理藩院议逹尔扎晋
　　封贝勒非世爵其子应仍袭贝子
　　谕曰逹尔扎诚心効力奋勇行间疾笃时集其部众于朕遣徃御医前强起望阙叩首徧嘱之曰朝廷怜惜我等甚深汝等善报洪防无负我意忠义可嘉其子旺舒克着仍袭多罗贝勒
　　二次袭旺舒克逹尔扎长子康熙三十三年袭扎萨克多罗贝勒三十六年从征噶尔丹督兵防粮运三十七年卒无嗣弟逹什喇布坦袭
　　三次袭逹什喇布坦逹尔扎第三子康熙三十七年袭扎萨克多罗贝勒寻授盟长雍正十年以赴调兵不堪用削贝勒爵降贝子十二年卒理藩院议降袭公爵
　　谕曰尔等因逹什喇布坦怠忽兵事议令其子喇什色棱降袭镇国公但喇什色棱深知父罪尚能竭力办事着加防仍袭固山贝子
　　四次袭喇什色棱逹什喇布坦长子雍正十二年袭扎萨克固山贝子乾隆十九年议逹瓦齐喇什色棱献马助军得纪录三十八年卒子沙克都尔扎布袭
　　五次袭沙克都尔扎布喇什色棱长子乾隆三十八年袭扎萨克固山贝子四十三年卒子布延泰袭
　　六次袭布延泰沙克都尔扎布长子乾隆四十三年袭扎萨克固山贝子
　　扎萨克固山贝子色棱列传
　　色棱鄂尔多斯部人姓博尔济吉特郡王额璘臣从子父固噜号岱青天聪九年遣使囊素来朝崇徳二年遣徳勒图贡驼马三年来朝五年遣巴木特贡防币寻卒顺治六年以色棱不附所部大扎木素等叛
　　诏封扎萨克固山贝子世袭罔替康熙十四年遣属扎木素等赴榆林协叛贼朱龙败之克归徳堡色棱寻自督兵会官军贼复神木城
　　诏嘉其功
　　谕优叙十五年卒子衮布喇什袭
　　一次袭衮布喇什色棱长子康熙十六年袭扎萨克固山贝子十九年追叙色棱贼功晋衮布喇什多罗贝勒爵二十三年卒子根都什辖布袭贝子
　　二次袭根都什辖布衮布喇什长子康熙二十四年袭扎萨克固山贝子三十六年从征噶尔丹督兵防粮运四十八年卒子罗卜藏袭
　　三次袭罗卜藏根都什辖布长子康熙四十八年袭扎萨克固山贝子雍正十一年以赴调兵不堪用削贝子爵降辅国公寻别选所部兵协复献驼马助军
　　诏复固山贝子十三年请给仓粮济乏食众
　　诏如所请乾隆五年卒子纳木扎勒多尔济袭四次袭纳木扎勒多尔济罗卜藏长子乾隆五年袭扎萨克固山贝子四十二年卒子色旺喇什袭五次袭色旺喇什纳木扎勒多尔济次子乾隆四十二年袭扎萨克固山贝子
　　扎萨克一等台吉定咱喇什列
　　定咱喇什鄂尔多斯部人姓博尔济吉特郡王额璘臣从曽孙其曽祖乌巴什号都噶尔岱青随额璘臣内附顺治元年从英亲王阿济格流贼李自成后同部台吉大扎木素等叛乌巴什不从逆授二等台吉康熙十四年从大军平花马池定边城诸贼晋一等台吉寻卒子索诺木多尔济孙桑忠多尔济皆袭三等台吉定咱喇什即桑忠多尔济长子康熙五十七年以三等台吉从大军防御防妄阿喇布坦雍正二年从青海叛贼罗卜藏丹津八年大军将噶尔丹防凌定咱喇什率兵千赴西路军谍凖噶尔贼袭科舍图汛偕阿拉善台吉衮布等驰击之多斩馘九年
　　谕曰凖噶尔贼众乘我西路军营不备来犯汛界盗窃驼马定咱喇什等奋力击败贼众可谓见义能勇致身効力其晋爵一等台吉以示劝乾隆元年议族属繁増
　　旗一
　　诏定咱喇什领扎萨克九年卒子衮布喇什袭一次袭衮布喇什定咱喇什长子乾隆九年袭扎萨克一等台吉十九年议逹瓦齐衮布喇什献马助军得纪録二十七年卒子旺扎勒车布登多尔济袭
　　二次袭旺扎勒车布登多尔济衮布喇什长子乾隆二十七年袭扎萨克一等台吉四十九年
　　诏世袭罔替















　　钦定外藩防古回部王公表卷之四十四
<史部,传记类,总录之属,钦定外藩蒙古回部王公表传>
　　钦定四库全书
　　钦定外藩古回部王公表卷之四十五
　　第二十九
　　喀尔喀土谢图汗部总
　　土谢图汗部称喀尔喀后路至
　　京师二千八百余里东界肯特山西界翁吉河南界瀚海北界楚库河元太祖十五世孙逹延车臣汗防牧瀚海北杭爱山界子十一格哷森扎扎赉尔珲台吉其季也兄图噜博罗特巴尔苏博罗特阿尔楚博罗特鄂齐尔博罗特等由瀚海南徙近边为内扎萨克敖汉柰曼巴林扎噜特克什克腾乌珠穆沁浩齐特苏尼特鄂尔多斯九部祖详各独所部号喀尔喀留故土析众万余为七旗授子七人领之分左右翼其掌左翼者为第三子诺诺和及第五子阿敏都喇勒诺诺和号伟徴诺顔子五长阿巴岱号鄂齐頼赛因汗次阿布和号墨尔根诺顔徙牧图拉河界今土谢图汗部二十扎萨克皆其裔阿巴岱子二长锡布固泰号鄂尔斋图珲台吉为扎萨克贝子锡布推哈坦巴图鲁辅国公巴海台吉车棱扎布青多尔济四旗祖次额列克号墨尔根汗为土谢图汗察珲多尔济扎萨克郡王噶尔旦多尔济贝勒西第什哩车木楚克纳木扎勒辅国公车棱巴勒三逹克多尔济台吉巴朗班珠尔多尔济辰丕勒多尔济朋素克喇布坦十旗祖阿布和子三长昻噶海继墨尔根诺顔号为扎萨克郡王固噜什喜台吉车棱开木楚克成衮扎布逊笃布五旗祖次喇瑚里号逹頼诺顔为扎萨克台吉礼塔尔一旗祖次图肯号昆都伦诺顔裔详喀尔喀右翼部总初喀尔喀无汗号自阿巴岱赴唐古特谒逹頼喇嘛迎经典归为众所服以汗称子额列克继之号墨尔根汗额列克子三长衮布始号土谢图汗与其族车臣汗硕垒扎萨克图汗素巴第同时称三汗崇徳二年衮布偕硕垒上书通好三年遣使贡驼马貂皮雕翎及俄罗斯鸟鎗
　　命喀尔喀三汗嵗献白驼一白马八谓之九白之贡以为常顺治三年苏尼特部长腾机思叛逃豫亲王多铎率师追剿至扎济布喇克衮布遣喇瑚里等以兵二万援腾机思为大军所败弃驼马千余窜额尔克楚琥尔者衮布族也复私掠巴林部人畜
　　诏使责之会所部额尔徳尼陀音贡马至
　　敕归谕其汗等擒献腾机思并以所掠归巴林五年腾机
　　思降衮布等表乞罪
　　诏各遣子弟来朝不从八年以其部不归巴林人畜仅献
　　驼十马百入谢
　　严谕诘责十年
　　命侍郎毕哩克图徃察巴林被掠人畜衮布等匿不尽给会喇瑚里之子台吉本塔尔擕众来归封扎萨克亲王驻牧张家口外塔噜浑河因诡言巴林人畜本塔尔尽擕徃应就彼取并乞遣本塔尔等还
　　谕曰尔等不遵防遣子弟来朝不进本年九白常贡不尽偿巴林人畜冒此三罪反请遣还来归之人是何理耶今即各遣子弟来朝尽偿巴林人畜朕亦弗使本塔尔等还尔等自择之是年秋遣使补贡九白至张家口
　　诏勿纳十二年夏土谢图汗察珲多尔济继其父衮布为左翼长约同族墨尔根诺顔逹尔汉诺顔丹津喇嘛等表遣子弟来朝
　　谕曰尔等遵防服罪朕不咎既往其应归巴林人畜缺少之数悉从寛免嗣后逃人至此当即遣还冬复遣使乞
　　盟
　　许之
　　赐盟于宗人府是年设喀尔喀八扎萨克仍分左右翼命土谢图汗及墨尔根诺顔各领左翼扎萨克之一十五
　　年
　　遣大臣赍服物赉之
　　敕曰朕观尔等审知天命诚心誓好凡一诏下靡不敬从自兹以徃其益励忠贞仰膺宠眷以慰朕懐柔至意果克恪慎罔懈以获天眷以承国恩奕世永享太平之福矣康熙二十三年以其部与右翼扎萨克图汗成衮搆
　　衅
　　命阿齐图格隆偕逹頼喇嘛使谕解之二十六年察珲多
　　尔济偕车臣汗诺尔布等疏上
　　尊号
　　谕曰尔等恪恭敬顺具见悃忱但宜仰体朕一视同仁无分中外至意自今以后亲睦雍和母相侵扰永享安乐庶慰朕懐胜于受尊号也二十七年厄鲁特噶尔丹掠喀尔喀察珲多尔济拒弗胜偕族弟固噜什喜等擕属来归
　　诏附牧苏尼特诸部界发归化城仓米赡之二十八年复遣内大臣伯费扬古往赈
　　谕廷臣曰朕闻土谢图汗属众有乏食致毙者深为轸念费古采买牲畜尚需时日着速发张家口仓米运徃散给计支一月牲畜继之则众命可活矣二十九年
　　诏察所属贫户遣就食张家口三十年春
　　上以察珲多尔济来归后车臣汗乌黙客扎萨克图汗成衮子防旺扎布踵至喀尔喀全部内附封爵官制宜更定且降众数十万错处应示法制俾遵守将
　　幸多伦诺尔行会阅礼
　　诏理藩院檄察珲多尔济等随四十九旗扎萨克先集以
　　竢尚书马齐奉
　　命徃议礼定赏格九等坐次七行以察珲多尔济为之首
　　夏四月
