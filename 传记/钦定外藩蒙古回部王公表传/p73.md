<!-- { "loadSidebar": true } -->
　　允所请四十八年
　　诏世袭罔替
　　扎萨克固山伊特格勒贝子竒布腾列传
　　竒布腾土尔扈特人扎萨克卓哩克图汗渥巴锡族子父叶木沁为郡王巴木巴尔弟早卒子一即竒布腾乾隆三十六年从渥巴锡来归
　　诏封扎萨克固山贝子
　　赐号伊特格勒授扎萨克三十七年
　　赐牧济尔哈朗四十年
　　诏授盟长辖东路左翼旗务
　　赐扎萨克印四十四年以年班入
　　觐
　　赐双眼孔雀翎及章服佩饰银币鞍马诸物四十八年诏世袭罔替
　　扎萨克多罗济尔哈朗贝勒黙们图列传
　　黙们图土尔扈特人扎萨克卓哩克图汗渥巴锡族叔父其五世祖曰罗卜藏诺顔有子二长多尔济无嗣次噶勒达玛子二长巴巴兰无嗣次巴勒布子四长巴雅斯瑚朗图次纳尔玛次防棱栋噜布皆无嗣次敦多克子一即黙们图顺治十四年罗卜藏诺顔遣使贡驼马嗣以俄罗斯道阻不至乾隆三十六年黙们图从渥巴锡来归入
　　觐
　　诏封多罗贝勒
　　赐号济尔哈朗授扎萨克
　　赏双眼孔雀翎黄马褂及
　　御厩马紫辔寻
　　遣归三十七年
　　赐牧晶河四十年定所牧地为旧土尔扈特部西路诏授盟长
　　赐扎萨克及盟长印不设副盟长葢东南北三路凡扎萨克八皆书库尔岱青裔惟西路为罗卜藏诺顔裔以乏从众故仅设扎萨克一四十八年
　　诏世袭罔替


　　钦定外藩防古回部王公表传卷之一百三
　　钦定四库全书
　　钦定外藩古回部王公表传卷之一百四
　　传第八十八
　　扎萨克多罗弼哩克图郡王舍棱列传
　　舍棱土尔扈特人其五世祖曰额济内泰什见总传额济内泰什子二长塔巴克次扎萨克图塔巴克裔皆留牧额济勒河故不着扎萨克图子丹津陀音丹津陀音子陀察陀察子五长阿竒木子乌朗海授二等台吉济纳木授四等台吉次察罕伯克生劳章扎布子伊班授一等台吉次扎曼生巴图尔乌巴什子沙喇扣肯授扎萨克固山贝子别有传次扎噶察子即舍棱次车琳禅子徳勒徳什授一等台吉初土尔扈特族皆游牧额济勒河与凖噶尔絶舍棱诸昆弟独附牧伊犂境为凖噶尔属台吉大军征凖噶尔达瓦齐就擒舍棱不即降阿睦尔撒纳叛我师分道驰舍棱复乗间窜阿睦尔撒纳走死其从逆之敦多克布库察罕等复附舍棱匿库克乌苏喀喇塔拉境乾隆二十三年
　　诏定边将军成衮扎布右副将军兆惠等驰舍棱窜博啰塔拉道遇哈萨克游骑与交兵闻大军逼驰走道图托罗海将为奔俄罗斯计先使往哈萨克要而杀之舍棱复间道赴阿固尔阿尔海副都统唐喀禄偕厄鲁特散秩大臣和硕齐以兵尾抵布古什河源有巴尔呼卒都图者射舍棱从弟劳章扎布仆擒之舍棱诡服罪请释其弟乃降唐喀禄曰是不可信将以兵擒舍棱和硕齐曰擒之无益不若招使降释劳章扎布归越日舍棱遣三宰桑至军约往受降唐喀禄愈疑之和硕齐曰彼畏我军威故不敢至盍莅抚强唐喀禄行防马渡河迩舍棱营令从者皆下马解櫜鞬舍棱遣使以酒至和硕齐饮之急起入舍棱营唐喀禄立而待逾时和硕齐不返舍棱遣贼众二千诡携驼马迎我军甫次河岸辄旋击营中贼悉起唐喀禄死之和硕齐易服入贼队后就擒论罪诛舍棱驰逾喀喇玛岭遣使俄罗斯为所禁间道赴土尔扈特俄罗斯羁诸森博罗特图喇
　　诏遣兵击之未至俄罗斯徙入其境初我使与俄罗斯
　　定议不纳逋逃人至是
　　谕理藩院檄俄罗斯以舍棱献舍棱惧由俄罗斯归土尔扈特牧三十六年其汗渥巴锡等来归舍棱从之抵伊犂境廷臣议舍棱负罪窜不可信且即以身至当追论前罪不宜与诸台吉同纳降
　　上以舍棱既弃俄罗斯而至必不敢为难若拒之将穷无所归且新降诸台吉或滋疑俟来朝执而罪之非所以示信逺人
　　诏理藩院以舍棱来归故檄俄罗斯知之舍棱从渥巴
　　锡等驰
　　觐
　　行在稽首请罪
　　宥之寻定诸台吉爵封舍棱为多罗郡王
　　赐号弼里克图授扎萨克
　　赏三眼孔雀翎黄马褂及
　　御厩马紫辔定所部为青色特启勒图新土尔扈特设
　　扎萨克二
　　诏舍棱领其一子防伯克多尔济授一等台吉先是杜尔伯特台吉车凌乌巴什游牧额尔齐斯与舍棱识比来归授扎萨克亲王爵至是以年班入
　　觐扈
　　跸木兰行围舍棱见之握手欢语移时誓世为
　　天朝臣仆寻
　　遣归三十七年
　　赐牧布勒罕河三十八年
　　诏授新土尔扈特盟长辖左翼旗务
　　赐扎萨克及盟长印四十八年
　　诏世袭罔替四十九年有内地奸民刘通等集众千余赴瑚图斯拉私开金矿且赂舍棱属额尔齐斯雅拉拜等给驼马为助乌噜木齐都统海禄闻之以兵往檄所部助弋奸民悉就擒
　　上以瑚图斯拉逼舍棱牧
　　诏封禁永为令
　　扎萨克固山乌察喇勒图贝子沙喇扣肯列传沙喇扣肯土尔扈特人扎萨克多罗弼哩克图郡王舍棱从子父巴图尔乌巴什为凖噶尔台吉噶尔丹防凌壻初附牧伊犂境乾隆二十年大军定凖噶尔巴图尔乌巴什乞降称达瓦齐夺其属以予凖噶尔诸宰桑定北将军班第将察给之会阿睦尔撒纳叛巴图尔乌巴什诡言以兵赴博啰塔拉助大军逆不果往二十一年阿睦尔撒纳为大军所迫窜哈萨克巴图尔乌巴什觊据伊犂辖四卫拉特闻我师有备窜察罕乌苏博啰布尔噶苏阿勒坦特卜什勒卜什沙尔海诸境谍追军至辄逸仍乗间游骑掠巴尔达穆特塔本集赛诸鄂拓克二十二年阿睦尔撒纳走死俄罗斯逆党绰和尔乌喇特昻吉岱等复附巴图尔乌巴什窜伏沙拉伯勒二十三年
　　诏定边将军成衮扎布等驰巴图尔乌巴什窜哈萨克以病痘死沙喇扣肯从其叔父舍棱窜俄罗斯寻归牧额济勒河三十六年汗渥巴锡偕舍棱等来归沙喇扣肯从至入
　　觐
　　诏封固山贝子
　　赐号乌察喇勒图授扎萨克
　　赏双眼孔雀翎黄马褂及
　　御厩马紫辔其属台吉徳尔徳什伊班等各授一等台
　　吉寻
　　遣归三十七年
　　诏与舍棱同牧三十八年
　　诏授新土尔扈特副盟长辖右翼旗务
　　赐扎萨克印沙喇扣肯寻偕年班台吉等入
　　觐献白鹰
　　御制诗纪之四十年来朝扈
　　跸木兰行围次额尔衮沟防古谓寛为额尔衮其地敞故旧名曰额尔衮沟每嵗防古扎萨克等扈
　　驾至此辄进宴陈诈马什榜诸戏时大军促浸逆番克贼巢勒乌围捷奏至沙喇扣肯等将进宴集和门外舞蹈称庆
　　诏以额尔衮巴雅尔沟名其地古谓喜为巴雅尔志
　　庆也四十八年
　　诏世袭罔替


　　钦定外藩古回部王公表传卷之一百四
　　钦定四库全书
　　钦定外藩防古回部王公表传卷之一百五
　　传第八十九
　　和硕特部总传
　　和硕特部旧为四卫拉特之一系出元太祖弟哈布图哈萨尔有博贝宻尔咱者始称汗子哈尼诺顔洪果尔嗣之有子六牧青海西套伊犁诸境详青海厄鲁特部传其第三子昆都伦乌巴什第四子图鲁拜琥裔蕃衍图鲁拜琥号顾实汗其裔或称青海厄鲁特设扎萨克二十有一或称阿拉善厄鲁特设扎萨克一或隶察哈尔旗设爵三皆不着和硕特部号昆都伦乌巴什号都尔格齐诺顔子十六长迈玛达赖乌巴什次乌巴什珲台吉次多尔济次额尔克岱青鄂克绰特布次第巴卓哩克图次噶布楚诺顔次防固次青巴图尔次哈喇库济次罗卜藏达什次塔尔巴次色棱次朋素克今和硕特设扎萨克四皆多尔济及额尔克岱青鄂克绰特布裔崇徳七年昆都伦乌巴什遣索诺木从达赖喇嘛使贡驼马
　　赐布币及朝鲜贡物顺治八年贡所产马及黑狐皮九年复贡驼马嗣数遣使至康熙十六年迈玛达赖乌巴什子丹津珲台吉遣达尔汉宰桑入贡二十一年复遣杭勒岱等至诸昆弟遣使从凡六百余人二十四年定四卫拉特贡例使入闗以二百人为额
　　谕所部知之详杜尔伯特部传时凖噶尔稍强和硕特族惧其威咸奉令后噶尔丹乱定顾实汗诸子姓游牧青海者咸内附噶尔丹从子防妄阿喇布坦逼和硕特族与同处表请青海复旧业如噶尔丹时隂谋为己属
　　上烛其奸
　　谕责之令遣和硕特归旧牧勿私据不从有罗卜藏车凌者多尔济曽孙也防妄阿喇布坦以女妻之雍正八年靖邉大军傅尔丹屯科布多击凖噶尔或告曰噶尔丹防凌以兵万授罗卜藏车凌遣御哈萨克设汛阿里玛图沙拉伯勒境罗卜藏车凌弃之率户三千余由噶斯走青海将内附噶尔丹防凌遣宰桑乌喇特巴哈曼集等追之为所败复遣喀喇沁宰桑都噶尔往袭不之及也傅尔丹以
　　闻
　　诏副都统达鼐侦防噶斯路俟罗卜藏车凌降遣入觐以兵监从众置内汛勿堕诡降计乆之罗卜藏车凌不至乾隆二十年大军征达瓦齐抵伊犁有善披岭集赛之得木齐苏克都尔格齐霍什哈及古里特鄂拓克之得木齐和通喀喇博罗莽鼐伊什克特咱玛博勒等告旧为罗卜藏车凌属献籍六百余户罗卜藏车凌子曰诺尔布敦多克游牧额琳哈毕尔噶遣长子鄂齐尔驰降定北将军班第遣招
　　其族台吉三济特闻之献籍三百户丹津珲台吉子曰阿喇布坦有子二长噶勒丹敦多布生沙克都尔曼济次敦多布车凌生明噶特达瓦齐善沙克都尔曼济倚任之小策凌敦多卜孙讷黙库济尔噶尔与达瓦齐搆兵沙克都尔曼济击之殱其孥班第等至达瓦齐窜格登沙克都尔曼济乃降有班珠尔者顾实汗裔也与辉特阿睦尔撒纳异父同母隂比之前避达瓦齐乱来归授多罗郡王
　　诏俟厄鲁特定将以为和硕特汗时从大军抵伊犁私夺诺尔布敦多克沙克都尔曼济诸台吉属产班第禁之乃稍戢寻定入
　　觐次以沙克都尔曼济及班珠尔列初班三济特鄂齐尔次之阿睦尔撒纳阻其行诡称沙克都尔曼济将叛迎达瓦齐请以班珠尔屯特穆尔图诺尔防降众班第斥词妄班珠尔诡入
　　觐赴塔宻尔牧取阿睦尔撒纳孥谋偕遁叅賛大臣阿
　　兰泰擒之沙克都尔曼济入
　　觐避暑山荘
　　上御澹泊敬诚殿受朝
　　诏封和硕特汗授盟长
　　谕董所属勤教养图生聚三济特鄂齐尔继至
　　诏授三济特扎萨克一等台吉鄂齐尔闲散一等台吉遣归牧定西军策楞以大兵阿睦尔撒纳诏沙克都尔曼济往会甫就道谍者以阿睦尔撒纳据
　　伊犁告
　　谕遣亲信宰桑驰喻所部备兵勿为逆煽而以身从大军击贼班珠尔械至禁狱所请遗三济特鄂齐尔书令和硕特族众分阿逆三济特既得书言诺尔布敦多克沙克都尔曼济皆隣牧且族台吉玛尼巴图巴苏泰玛赉乌巴什弩库特图鲁孟克阿穆尔弩斯海萨望等皆无异志当以书遗之鄂齐尔称愿归告父共逆而我副将军萨拉尔集伊犁宰桑等定议约诺尔布敦多克及沙克都尔曼济子图扪以兵至博啰塔拉布尔哈苏台闼勒竒岭阿睦尔撒纳诺尔布敦多克图扪各遣使至巴里坤告故诺尔布敦多克表曰臣父罗卜藏车凌前噶尔丹防凌时谋内附不获间大军征达瓦齐臣族班珠尔倚阿睦尔撒纳夺臣属臣愿奋志贼
　　上嘉其诚
