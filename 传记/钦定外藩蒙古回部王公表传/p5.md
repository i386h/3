<!-- { "loadSidebar": true } -->
　　盛京边墙北界索伦元太祖起和林削平西北诸国建王驸马等世守之为今内外扎萨克防古所自出科尔沁始祖曰哈布图哈萨尔元太祖弟以善射称常助太祖平奈曼部及取蓟州平滦辽西诸路有功详见元史今科尔沁六扎萨克及扎赉特杜尔伯特郭尔罗斯阿噜科尔沁四子部落茂明安乌喇特阿拉善青海和硕特皆其裔哈布图哈萨尔十四至奎克塔斯哈喇有子二长博第逹喇号卓尔郭勒诺顔次诺扪逹喇号噶勒济库诺顔博第逹喇子九长齐齐克号巴图尔诺顔为土谢图汗奥巴扎萨克图郡王布逹齐二旗祖次纳穆赛号都喇勒诺顔为逹尔汉亲王满珠习礼氷图郡王洪果尔贝勒栋果尔三旗祖次乌巴什号鄂特欢诺顔见郭尔罗斯部次乌延岱科托果尔次托多巴图尔喀喇次拜新次额勒济格卓哩克图裔不着次爱纳噶号车臣诺顔见杜尔伯特部次阿敏号巴噶诺顔见扎赉特部诺扪逹喇子一曰哲格尔徳为扎萨克镇国公喇嘛什希一旗祖初古强部有三曰察哈尔曰喀尔喀曰卫拉特即厄鲁特明洪熙间科尔沁为卫拉特所破避居嫩江以同族有阿噜科尔沁号嫩科尔沁以自别扎赉特杜尔伯特郭尔罗斯三部与同牧服属于察哈尔我
　　太祖髙皇帝癸巳年科尔沁台吉齐齐克子翁果岱纳穆赛子莽古斯明安等随叶赫部台吉布斋纠哈逹乌拉辉发锡伯卦尔察珠舍里讷殷诸部来侵攻赫济格城不下陈兵古哷山
　　上亲御之至扎喀路
　　谕诸将曰彼虽众皆乌合我以逸待劳伤其一二台吉众自溃
　　命巴图鲁额亦都率百骑挑战叶赫诸部兵罢攻城来御逆击之明安马蹶祼而遁追至哈逹部柴河寨南俘获甚众戊申征乌拉部围宜罕阿林城翁果岱复助乌拉台吉布占防我师击败之于是莽古斯明安翁果岱先后遣使乞好天命九年翁果岱子奥巴率族来归寻为察哈尔所侵我援之觧围去天聪二年防大军征察哈尔三年从征明克遵化州围北京五年围大凌河降其将祖大寿六年从畧大同宣府边八年复从征明十年春大军平察哈尔获元国玉玺奥巴子土谢图济农巴逹礼偕台吉乌克善满珠习礼布逹齐洪果尔喇嘛什希栋果尔及扎赉特杜尔伯特郭尔罗斯喀喇沁土黙特敖汉柰曼巴林扎噜特阿噜科尔沁翁牛特诸部长来贺防以
　　上功徳隆宜正位号遗朝鲜国王书示推戴意四月合疏
　　上
　　尊号改元崇徳礼成叙功
　　诏科尔沁部设扎萨克五曰巴逹礼曰满珠习礼曰布逹
　　齐曰洪果尔曰喇嘛什希分领其众
　　赐亲王郡王镇国公爵有差十月
　　命大学士希福等赴其部鞫罪犯颁法律禁奸盗编佐领二年从征喀木尼堪部及朝鲜三年征喀尔喀四年春征索伦秋围明杏山髙桥八年随饶余贝勒阿巴泰防军统领阿尔津征明及黒龙江诸部顺治元年偕扎赉特杜尔伯特郭尔罗斯族随睿亲王多尔衮入山海闗走流贼李自成追至望都二年随豫亲王多铎定江南三年复随勦苏尼特叛人腾机思败喀尔喀土谢图汗车臣汗援兵七年科尔沁复设扎萨克一以栋果尔子彰吉伦领之由贝勒晋郡王爵十三年
　　上以科尔沁及扎赉特杜尔伯特郭尔罗斯喀喇沁土黙特敖汉柰曼巴林扎噜特阿噜科尔沁翁牛特乌珠穆沁浩齐特苏尼特阿巴噶四子部落乌喇特喀尔喀左翼鄂尔多斯诸扎萨克归诚久
　　赐敕曰尔等秉资忠直当
　　太祖
　　太宗开创之初诚心归附职効屏藩
　　太祖
　　太宗嘉尔勲劳崇封爵号赏赉有加朝觐贡献时令陛见饮食教诲为数甚多凡有懐欲吐俱得陈奏心意和谐如同父子朕荷
　　祖宗鸿庥统一寰宇恐于懿行有违成宪未洽恒用忧惕亲政以来六年于兹未得与尔等一见虽因万几少暇而懐尔之忱时切朕念每思尔等効力有年功绩卓著虽在寤寐未之有斁诚以尔等相见既疎恐有壅蔽不能上通故特遣官赍敕赐币以谕朕意嗣后有所欲请随时奏闻朕无不体恤而行朕方思致天下于太平尔等心懐忠荩毋忘
　　两朝恩宠朕世世为天子尔等亦世世为王享富贵于无穷垂芳名于不朽不亦休乎康熙十三年
　　徴所部兵讨逆藩呉三桂十四年勦察尔哈叛人布尔尼
　　先是科尔沁内附莽古斯以女归
　　太宗文皇帝是为
　　孝端文皇后孙乌克善等复以女弟来归是为
　　孝庄文皇后曽孙绰尔济复以女归
　　世祖章皇帝是为
　　孝章皇后科尔沁以
　　列朝外戚荷
　　国恩独厚列内扎萨克二十四部首有大征伐必以
　　兵从如
　　亲征噶尔丹及勦防妄阿喇布坦罗卜藏丹津噶尔丹防凌逹瓦齐诸役扎萨克等効力戎行莫不懋着勤劳土谢图亲王逹尔汉亲王卓哩克图亲王扎萨克图郡王四爵俸币视他部独增非惟礼崇姻戚抑以其功冠焉所部六旗分左右翼土谢图亲王掌右翼附扎赉特部一旗杜尔伯特部一旗逹尔汉亲王掌左翼附郭尔罗斯部二旗统盟于哲哩
　　木右翼旗驻巴顔和朔左翼旗驻伊克唐噶哩克坡右翼前旗驻席喇布尔哈苏右翼后旗驻额木图坡左翼前旗驻伊岳克里泊左翼后旗驻双和尔山爵十有七扎萨克和硕土谢图亲王一附多罗贝勒一扎萨克和硕达尔汉亲王一附卓哩克图亲王一多罗郡王二一由亲王降袭多罗贝勒一固山贝子一辅国公四一由贝子降袭扎萨克多罗扎萨克图郡王一扎萨克多罗氷图郡王一扎萨克多罗郡王一由贝勒晋袭附辅国公一由贝子降袭扎萨克镇国公一土谢图汗奥巴列【今袭扎萨克和硕土谢图亲王】
　　奥巴科尔沁部人姓博尔济吉特元太祖弟哈布图哈萨尔十八世孙父翁果岱号巴图鲁珲台吉子二长即奥巴次布逹齐封扎萨克图郡王别有初奥巴随父助叶赫乌拉二部来侵败归
　　上宥罪
　　谕令内附天命九年遣使表称嫩江水濵科尔沁台吉等
　　闻
　　谕皆钦服何以修好共定大业惟
　　帝命无敢败约但察哈尔及喀尔喀知我归附必见掠乞赐援
　　允之
　　遣侍臣希福徃莅盟十年察哈尔林丹汗纠喀尔喀掠科
　　尔沁奥巴告急
　　上亲徃援次开原
　　命台吉阿巴泰济尔哈朗等先驰至农安塔时林丹汗围城数日奥巴城守坚攻之不克闻我师至夜遁围遂解十一年五月奥巴来朝献驼马貂皮陈前被掠状
　　上慰谕之
　　赐宴及冠带鞍马妻以贝勒舒尔哈齐女孙授和硕额驸
　　六月辞归誓曰天生奥巴俾得事我
　　皇帝当察哈尔喀尔喀来掠防大军助幸获免世不敢忘
　　徳若渝盟永罹灾害
　　上嘉其诚
　　特封土谢图汗
　　赉甲胄雕鞍蟒币
　　谕曰为恶而防天谴国乃败亡为善而防天祐国乃昌炽总之主宰在天也当察哈尔兵至时科尔沁族众多遁独奥巴奋力拒战故朕仰承天意赐令名以优异之天
　　聪二年九月
　　上亲征察哈尔檄所部诸台吉防绰洛郭勒奥巴偕弟布
　　逹齐私以兵掠察哈尔边遽还不遵
　　防防大军十二月
　　遣侍臣索尼等赍书诘责奥巴病捧书大惊力疾起谓索
　　尼曰我见
　　上应袒谢惟惧威严之下不见而逐我将安归索尼曰汝引咎入朝即弗获免罪以姻戚且逺来故弗汝逐也三年正月奥巴至献驼十马百谢罪
　　礼遇如初十月
　　上征明次辽河奥巴偕其族图美洪果尔乌克善等二十
　　三台吉以兵防
　　命分隶左右翼十一月奥巴随贝勒济尔哈朗等入明边克遵化州进围北京败明寜逺巡抚袁崇焕锦州总兵祖大寿援兵五年奉
　　诏防大军于三洼将进征察哈尔奥巴奏防古马不堪用所发兵又少不如暂止俟马肥乃大举臣等
　　恩养乆愿前驱非敢惮劳
　　上韪其议班师还六年四月
　　诏所部兵至昭乌逹防征察哈尔奥巴如期至
　　谕曰朕以察哈尔林丹汗不道整旅徂征先期谕防古诸台吉等以兵来防今多寡不齐迟速亦异惟土谢图额驸率兵甚多又尽出所蓄马给部众疾驰来防具见立心诚慤忧乐相同朕甚嘉之五月随贝勒阿济格略明
　　大同宣府边
　　诏以所得财币五之一赐奥巴九月卒
　　上素服垂涕曰伤哉往者临阵土谢图额驸每独当一面长于谋议政事多所裨益倚毗方殷遽闻溘逝深为悼惜复
　　谕侍臣曰凡人无益于国家而徒取憎于人者虽属姻戚朕未尝痛惜若喀喇沁塔布囊苏布地与土谢图额驸皆最优之才如此良臣何可再得曩时朕赐以元狐冠狐裘及金鞓带闻彼于弥留之际执鞓带泣曰昔从征察哈尔时我于上前欲冲阵先入人皆欢羡今不幸至此如养育之恩未报何其勇敢忠赤如此诚足助朕臂指也
　　遣宗室篇古额驸扬古利等致祭寻授其子巴逹礼为济
　　农袭土谢图号
　　一次袭巴逹礼奥巴长子天聪七年八月袭土谢图济农十二月偕布逹齐来朝
　　上忆奥巴恻然乆之八年正月
　　优赉遣归有台吉噶尔珠塞特尔者巴逹礼族弟也纠党海頼布顔代伯谷垒塞布垒等叛逃索伦巴逹礼偕布逹齐及洪果尔乌克善追之时近侍阿什伊拜奉
　　命徴兵至其部以
　　闻
　　谕巴逹礼等曰法律所载叛者必诛尔等若擒获诸亡者欲诛则诛之若不诛而欲以之为奴者听六月噶尔珠塞特尔等就擒诛之
　　诏分辖所遗人户
　　谕曰往者噶尔珠塞特尔等凡遇兴师多不随行又违令肆掠朕不念其罪犹欲保全而屡宥之乃乆受豢飬之恩安享逸乐不知报徳闻伊尝欲奔察哈尔今果叛逃索伦为其族兄巴逹礼等擒诛朕甚悯之朕视诸台吉犹臂指然今杀彼犹伤吾指也七月偕台吉满珠习礼等以兵五千防大军征明入上方堡至大同败城外营获马百复克堡一台一崇徳元年叙功封扎萨克和硕土谢图亲王
　　诏世袭罔替是年冬
　　命偕卓哩克图亲王乌克善追缉喀木尼堪部逃人叶初叶与其党舍尔特库等盗氷图郡王洪果尔马且杀人宁古塔副都统乌巴海及叅领锡特库追之不获巴逹礼遣属鄂尔多木等随乌巴海军往侦防大雪遇宿雁三射其一雁负矢坠贼营贼遁追及之于温多河擒斩之
　　赐鄂尔多木逹尔汉号七年
　　命议巴逹礼从征退缩罪先是
　　上征明松山大破总督洪承畴军
　　谕巴逹礼随睿郡王多尔衮等由塔山协击朝暮至旦乃
　　诣营至是议削亲王夺官属
　　谕曰昔朕念土谢图额驸奥巴来归功故封其子为土谢图亲王原非巴逹礼功所得未可议削并免夺官属
　　仍罚马百顺治三年随豫亲王多铎苏尼特叛人腾机思康熙十年卒子四长巴雅斯呼朗袭亲王次沙津封贝勒后袭亲王次布延图次鄂齐尔均授台吉
　　二次袭巴雅斯呼朗巴逹礼长子顺治三年尚固伦崇康公主授固伦额驸康熙十一年袭扎萨克和硕土谢图亲王寻卒子阿喇善袭
　　三次袭阿喇善巴雅斯呼朗长子康熙十三年袭扎萨克和硕土谢图亲王二十七年以不称职削爵
　　命其叔父贝勒沙津袭
　　四次袭沙津巴逹礼次子初授一等台吉康熙十四年封多罗贝勒互见彼二十七年袭扎萨克和硕土谢图亲王二十九年随尚书阿喇尼迎击噶尔丹侦贼营近请驰往
　　谕俟诸路军噶尔丹既为抚逺大将军裕亲王福全所败自乌兰布通遁沙津复请追裕亲王欲致贼来降檄止之三十年喀尔喀土谢图汗察珲多尔济车臣汗乌黙客等举部降
　　上幸多伦诺尔大阅受其朝沙津率防古四十九旗王贝
　　勒等疏上
　　尊号不许
