<!-- { "loadSidebar": true } -->
　　年遣使谢先是都统毕哩克圗奉
　　命勘喀尔喀与内扎萨克逰牧以噶尔拜瀚海为界久之多越界互窃议置哨至是善巴以防古旧俗逐水草居疏乞免
　　谕识旧界毋越二十五年以土谢圗汗察珲多尔济与扎
　　萨克圗汗成衮搆衅
　　诏善巴导之修好二十七年噶尔丹掠所部善巴以兵助察珲多尔济御之鄂罗会诺尔不敌兵溃擕孥来归
　　赐居乌喇特界外和勒博津其偕至之伊勒登楚琥尔乌巴什居乌兰布拉克诺木齐岱青居都什喀喇库兰居奥吉硕咙本札勒墨尔根居茂金口阿玉什额尔克阿海居苏巴尔罕阿喇布坦岱青阿海居楚布噜洪郭尔乌巴什居喀喇和硕皆附乌喇特界二十八年十月授扎萨克
　　诏内扎萨克之喀尔喀右翼亲王诺内往示内地法度
　　并
　　遣官发杀虎口仓粟赡其众十二月善巴等请赴寜夏互
　　市
　　许之三十年迎
　　觐多伦诺尔
　　诏封多罗郡王仍兼扎萨克同族尽之寻选兵随侍郎瓦岱赴圗拉河侦噶尔丹是年冬以厄鲁特巴圗尔额尔克济农和啰理既降复遁
　　诏偕同族辅国公托多额尔徳尼台吉丹津额尔徳尼圗巴等偹兵防御寻和啰理乞降罢兵三十一年五月复
　　发杀虎口仓粟赈所属贫戸六月
　　谕缉叛贼伊拉古克三呼圗克圗三十四年噶尔丹掠巴
　　顔乌兰善巴遵
　　防移牧内汛以族子辅国公旺舒克属毕托达等由库塞讷塔尔纳遁赴噶尔丹遣徳都赫沙津擒之收其户畜还三十五年五月偕同族郡王衮布等随西路大军进噶尔丹于昭莫多降其众五百五十九先是善巴遣属扎勒等赴库伦伯勒齐尔侦贼踪比还报噶尔丹党博罗特和卓潜入界善巴捕获之奏噶尔丹若久居巴顔乌兰必窥塞肆掠请
　　敕大军速
　　上韪其言及大军行
　　谕所属选兵千善巴增选千五百赴调以健马给官兵且
　　献羊助食军旋
　　谕曰善巴肫诚効力懋着勤劳着晋封和硕亲王仍留信顺旧号以示优眷寻
　　命察所属喇嘛之交通噶尔丹者收其书以献八月大将
　　军费扬古奉
　　命由科圗至塔密尔移驻鄂罗会诺尔檄善巴遣兵沿边侦御有台吉丹济拉者噶尔丹从子也不知我师再出谋掠善巴牧善巴谍报费扬古击败之十一月丹济拉遣其党格垒沽英乞降善巴长史伊布根赍疏
　　闻
　　诏侍郎满丕往受之仍偕善巴协力防贼三十六年善巴
　　请从军
　　许之寻噶尔丹窜死朔漠平
　　遣归游牧三十七年移牧瀚海
　　命设汛防守四十六年卒子二长达什敦多布袭亲王爵次车棱达什封扎萨克辅国公别有
　　一次袭达什敦多布善巴长子康熙四十六年袭扎萨克和硕亲王寻授盟长雍正四年因老乞休
　　许之子二长喇嘛扎布次徳沁扎布相继袭
　　二次袭喇嘛扎布达什敦多布长子雍正四年袭扎萨克和硕亲王九年噶尔丹防凌谋诱众喀尔喀贻书喇嘛扎布额驸郡王防凌获之献
　　诏宣谕众喀尔喀毋惑十年大军击贼酋防凌敦多卜于克尔森齐老喇嘛扎布弃军归牧议削爵论死
　　谕曰喇嘛扎布怯懦无耻理应照议论死但念伊祖善巴当喀尔喀未定之先输诚内附屡随大军奋勉効力朕实不忍予以显戮着削爵免死永逺监禁所遗扎萨克原爵以其弟徳沁扎布袭撤还一佐领给额驸策凌三次袭徳沁扎布达什敦多布次子雍正十一年袭扎萨克和硕亲王乾隆十六年授所部副将军寻授副盟长十七年偕土谢圗汗部郡王齐巴克雅喇木丕勒率兵千驻防锡喇乌苏十八年献驼马助军得纪録十九年正月赴乌里雅苏台汛驻
　　防七月辉特台吉阿睦尔撒纳来降
　　诏偕叅赞大臣努三移所携降众于塔密尔寻偕副都统纳木扎尔由塔密尔移置固尔班舒鲁克设汛防防二十一年六月督理军营驼马七月授叅赞大臣未几和托辉特之逆贼青衮咱卜叛布伪檄撤喀尔喀各汛兵土谢圗汗部扎萨克台吉逊笃布车臣汗部扎萨克台吉成衮扎布觉其伪以檄由徳沁扎布所至疑与青衮咱卜通以
　　闻
　　谕曰伪檄流或系他人假冒徳沁扎布之名亦未可定着加恩免究饬令速归旧汛接理驿务毋自贻悮会所属复乘间刼马为土谢圗汗部贝勒达什丕勒所讦
　　诏速擒贼赎罪九月
　　谕曰朕闻徳沁扎布与亲王成衮扎布甫闻逆贼背叛之信檄调众扎萨克兵丁复令哲卜尊丹巴呼圗克圗徧行暁谕以安众心抒诚効力甚属可嘉着交理藩院议叙是年冬青衮咱卜就擒徳沁扎布解叅赞大臣职二十二年正月大军由巴里坤厄鲁特余贼
　　诏购马解军十一月
　　上念其谙练老成复授叅赞大臣赴巴里坤协理军务
　　二十三年缉获盗马贼玛塔克加级
　　赉币二十七年卒子三长诺尔布扎布袭亲王爵次齐旺多尔济授贝子品级扎萨克台吉次三丕勒多尔济授公品级三等台吉别有
　　四次袭诺尔布扎布徳沁扎布长子初由一等台吉晋封固山贝子互见彼乾隆二十七年袭扎萨克和硕亲王寻授副盟长
　　命乾清门行走
　　赐三眼孔雀翎三十一年追袭其祖圗防肯所遗赛因
　　诺顔号
　　赐之印详总是年授所部副将军四十六年
　　谕曰诺尔布扎布所袭亲王系其曾祖善巴来归后从征噶尔丹有功由郡王晋封之爵赛因诺顔又系伊部旧号着加恩均予世袭罔替
　　【附】固山贝子诺尔布扎布列【今袭镇国公】
　　诺尔布扎布亲王徳沁扎布长子初授一等台吉乾隆十七年
　　赐公品级二十年三月大军达瓦齐乌里雅苏台大臣哈达哈檄以兵五百屯乌哈尔和硕防乌梁海并收凖噶尔降众九月叙追包沁叛贼台拉克和济木呼哩功
　　诏封固山贝子二十一年以由军汛私归
　　饬偕扎萨克图汗部公品级多岳特効力赎罪寻以督
　　理驿务
　　谕之二十二年献马助军得纪録寻
　　赐双眼孔雀翎二十七年袭扎萨克亲王互见彼其
　　所遗贝子爵
　　诏改镇国公以子车登扎布袭
　　一次袭车登扎布诺尔布扎布长子乾隆二十七年袭镇国公四十六年
　　谕曰车登扎布父亲王诺尔布扎布未袭亲王时曾赐公品级因追包沁有功特封贝子朕念此爵系伊本身効力所得是以于伊既袭亲王之后仍令车登扎布袭镇国公着加恩世袭罔替
　　【附】公品级三等台吉三丕勒多尔济列
　　三丕勒多尔济亲王徳沁扎布第三子初授三等台吉乾隆二十二年徳沁扎布献马助军
　　谕议叙寻议亲王爵无可加应于伊子内选一人赏公品级徳沁扎布因以三丕勒多尔济请
　　许之四十六年理藩院议三丕勒多尔济所授公品级
　　例弗应世袭俟出缺时请
　　防
　　诏如议














　　钦定外藩防古回部王公表卷之六十九
　　钦定四库全书
　　钦定外藩古囘部王公表卷之七十
　　第五十四
　　扎萨克和硕超勇襄亲王策凌列
　　策凌喀尔喀部人姓博尔济吉特扎萨克亲王善巴再従弟祖丹津号班珠尔为赛因诺顔图防肯第八子生子纳木扎勒号约苏图伟征阿海子二长即策凌次恭格喇布坦康熈三十一年丹津妻格楚勒哈屯携策凌及恭格喇布坦自塔宻尔来归
　　诏授策凌三等轻车都尉
　　赐居京师
　　教养内廷
　　命编所属佐领附察哈尔镶黄旗驻牧四十五年尚和硕
　　纯慤公主授和硕额驸寻
　　赐贝子品级
　　诏携属归牧塔宻尔五十四年
　　上幸塞外
　　驻跸布尔哈苏台策凌来朝
　　谕赴推河随北路大军防御策妄阿喇布坦五十九年大军由阿尔台分路进策凌随振武将军傅尔丹击贼布拉罕路至格尔额尔格擒准噶尔宰桑贝坤等百余人斩获甚众复焚其粮于乌兰呼济尔军旋次哈达青吉勒遇贼援击败之六十年授扎萨克雍正元年
　　谕曰额驸策凌自出师以来従征効力甚属奋勉着封多罗郡王以示殊眷二年入
　　觐时撤北路大军
　　诏策凌偕同族亲王丹津多尔济贝勒博贝留驻阿尔台
　　各授副将军三年
　　诏策凌军用正黄旗纛四年奉
　　命勘阿尔台形胜五年偕内大臣伯四格等赴楚库河与俄罗斯使萨瓦立石定界陈兵鸣礮谢天议罪应削爵
　　诏罚俸三年免削九年秋随靖邉大将军顺承亲王锡保讨噶尔丹策凌侦贼由和通呼尔哈诺尔窥图垒茂海奎素诸界偕翁牛特部贝子罗卜蔵等分兵却之冬十月偕丹津多尔济大败准噶尔贼于苏克阿勒达呼准噶尔有大策凌敦多卜小策凌敦多卜皆噶尔丹策凌族最用事是役也大策凌敦多卜拥众三万谋掠喀尔喀闻顺承亲王驻察罕廋尔科布多复有振武将军傅尔丹军不敢进潜遣将海伦曼济等取道阿尔台迤东以贼众六千分掠克噜伦及鄂尔海喀喇乌苏留余众于苏克阿勒达呼为之援策凌等迎击之至鄂登楚勒授台吉巴海兵六百令宵入贼营诱贼将贡楚克扎布喀喇巴图鲁等来追伏兵击之斩喀喇巴图鲁余众溃大防凌敦多卜及海伦曼济等遁
　　谕曰额驸郡王策凌督率弁兵奋勇争先击败准噶尔甚属可嘉着晋封和硕亲王赏银一万两以示励十一
　　月
　　谕议贼方畧寻授喀尔喀大扎萨克十年六月小防凌敦多卜复纠众三万由竒兰至额尔徳毕喇色钦策凌偕将军塔尔岱御之于本博图山未至贼掠克尔森齐老策凌等反斾击相拒二日以丹津多尔济援兵不至贼遂趋额尔徳尼昭八月策凌追贼十余战贼屡败小策凌敦多卜据杭爱山麓逼鄂尔坤河而阵策凌麾众疾攻斩馘万余获畜械无筭小策凌敦多卜遁顺承亲王驰告捷首表策凌功
　　上深嘉之
　　赐超勇号
　　谕曰准噶尔贼众越察罕廋尔军营至杭爱山肆其猖獗额驸亲王策凌尾追千里至鄂尔坤之额尔徳尼昭奋勇攻击将三万贼众殱除殆尽为国输诚忠勇超絶其特赐黄带以旌异之此次军功非寻常劳绩可比随征官兵着従优议叙其随策凌在克尔森齐老击贼者并着加倍优叙冬十月以厄鲁特降众居张家口者编三
　　佐领
　　赐策凌辖之复以策凌转战不得归牧戚属为小策凌敦
　　多卜所掠牧产多失
　　上悯之
　　谕给马二千牛千羊五千银五万并察赈所属失业者寻命筑塔宻尔城建瓦屋居之十二月授固伦额驸以纯慤公主已薨追赠固伦长公主十一年定邉大将军平郡王福彭统大军驻乌里雅苏台
　　诏策凌佩定邉左副将军印进屯科布多寻授盟长十二
　　年二月
　　上以乌里雅苏台距科布多逺
　　谕进机宜悉聴策凌总理五月
　　诏来京议军务七月撤科布多军驻察罕廋尔十三年三月噶尔丹策凌乞和表称阿尔台旧系厄鲁特牧杭爱旧系喀尔喀牧请由哲尔格西喇呼鲁苏至巴里坤画界分守
　　诏策凌议因言往者喀尔喀游牧尚未至哲尔格西喇呼鲁苏应如所请但喀尔喀汛原设阿尔台迤东科布多额贝和硕和通额博布延图托尔和乌兰等处并在哲尔格西喇呼鲁苏界外应设汛如故至准噶尔游牧应以额尔齐斯及阿尔台为界策妄阿喇布坦存日游牧和博克萨哩察罕呼济尔迤西数年来渐越额尔齐斯贼性狡请令毋越阿尔台为永御计
　　上韪其议
