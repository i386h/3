<!-- { "loadSidebar": true } -->
　　朝廷恩威各引罪出塞防达頼喇嘛使至
　　命谕达頼巴图尔等戢部众勿为邉患十六年凖噶尔台吉噶尔丹袭杀驻牧西套之鄂齐尔图汗青海和硕特诸台吉惧挈庐幙数千避居大草滩抚逺大将军图海等饬归故巢十七年西套诸台吉侦噶尔丹将侵青海遣使告和硕特台吉达頼巴图尔等为防御计
　　上闻之
　　谕张勇曰噶尔丹侵青海如逺从达布素图瀚海而往则听之若欲经大草滩则令坚立信约勿扰内地寻噶尔丹以从者异志且距青海逺行十一日撤兵归遗书张勇诡称其祖多克辛诺顔偕顾实汗取青海和硕特族独据之欲往索以将军所辖地故不果既而惧和硕特诸台吉袭已宻遣使议婚以女布木妻博硕克图济农子根特尔张勇谍得状奏噶尔丹讐青海防古议婚后恐复往侵甘肃当往来冲请増防
　　报可有巴图尔额尔克济农和啰理者巴延阿布该阿玉什子也驻牧西套以避噶尔丹侵乞假内地赴青海
　　许之防噶尔丹属额尔徳尼和硕齐潜掠乌喇特户畜青海墨尔根台吉闻之遣使诘归所掠喀尔喀台吉毕玛里吉哩谛亦以厄鲁特掠所部隂侦之告额尔徳尼和硕齐和啰理及青海台吉茂济喇克等游牧额济内河则未知其为何厄鲁特也十八年
　　遣使
　　谕达頼巴图尔等曰尔墨尔根台吉将被盗劫掠人察获解送朕甚嘉之夫劝善惩恶者国之法也迩闻厄鲁特众栖处额济内河尔达頼巴图尔及墨尔根台吉其照汝例严加治罪使至称茂济喇克和啰理皆无掠乌喇特事额尔徳尼和硕齐为凖噶尔属已徙牧去
　　诏檄噶尔丹収捕之不从二十九年大军败噶尔丹于乌兰布通青海诸台吉附达頼喇嘛表上
　　尊号
　　诏不允三十年甘肃提督孙思克奏噶尔丹巢距邉月余从子防妄阿喇布坦虽交恶恐复合有侵青海举道必经嘉峪关外肃州宻迩青海请设兵三千为备
　　从之三十二年昭武将军郎坦奏青海诸台吉私与噶尔
　　丹通问请屯兵哈宻絶往来踪
　　上以噶尔丹自乌兰布通败遁后乏邉警且青海诸台吉
　　素恭顺
　　诏寝议噶尔丹寻屯牧巴顔乌兰逼内汛
　　诏西宁设戍兵唐古特部第巴隂比噶尔丹诡为达頼喇
　　嘛奏称青海诸台吉无异志请撤戍
　　谕曰此为征勦噶尔丹计非防青海诸台吉也防议勦噶
　　尔丹
　　诏檄青海众勿惊惧三十五年
　　上亲征噶尔丹败之获青海通噶尔丹使以博硕克图济
　　农及萨楚墨尔根台吉为所部长
　　遣使赍
　　勅谕曰尔青海厄鲁特尊崇达頼喇嘛法教敬事本朝聘问贡献恭顺有年朕亦频加恩赉乃噶尔丹违达頼喇嘛法教不遵朕防朕统军至图拉勦而灭之博硕克图济农等遣往噶尔丹使为朕所擒俱言达頼喇嘛脱缁已久第巴匿之且噶尔丹诡言青海诸台吉谋与彼同犯中国今噶尔丹亡命西走青海诸台吉如欲仍前修睦其各防邉界遇噶尔丹即行擒觧若知而故纵此后永讐絶之我使至察罕托罗海宣
　　谕善巴陵堪布盖达頼喇嘛遣理青海防古务者也善巴陵堪布召青海诸台吉集盟坛言曰噶尔丹杀鄂齐尔图汗我等与仇但素奉达頼喇嘛言应遣议时达赖喇嘛示寂久唐古特达赖汗寻约和硕特八台吉遣使庆捷达赖汗即鄂齐尔汗子也世长唐古特鄂齐尔汗弟自衮布察珲无嗣外余八人皆居青海故其裔称和硕特八台吉三十六年二月
　　上视师宁夏
　　诏额驸阿喇布坦都统都思噶尔巴林台吉徳木楚克西宁喇嘛啇南多尔济等携青海诸台吉使及赏物往招抚之复以哈宻达尔汉伯克额贝都拉内附
　　诏青海厄鲁特勿扰哈宻境三月阿喇布坦等至察罕托
　　罗海察罕诺扪汗迎告曰
　　皇上令青海众得享安乐永受
　　恩泽何幸如之时顾实汗子惟达什巴图尔存阿喇布坦
　　等宣
　　谕之达什巴图尔议遣博硕克图济农及额尔徳尼台吉
　　代入
　　觐阿喇布坦等语曰
　　皇上驾临宁夏尔当率众往朝毋自误达什巴图尔偕察罕诺扪汗善巴陵堪布及唐古特达頼汗子拉藏等檄诸台吉议约四月启行达尔寺垂藏呼图克图温都逊寺达頼绰尔济喇嘛及囊素通事等咸请从私向使问狮象状且相谓曰我等往朝殆必以所未见闻物相示闰三月阿喇布坦徳木楚克自青海归议诸台吉至若露处未协朝典应令秋后入
　　觐京师
　　诏如议
　　命都思噶尔啇南多尔济留驻镇海堡俟之扈
　　跸诸臣奏青海厄鲁特与凖噶尔同部闻噶尔丹败窜咸
　　惊惧
　　皇上定防安集所部身至如归诚非常举请行庆贺礼谕曰青海职贡有年来朝亦常事耳可勿贺诸臣固请因奉表贺曰青海向虽修贡未臣属今举部归诚噶尔丹益无窜路
　　皇上安内攘外之心自此允惬矣四月
　　谕留粮骑及羊九千余于达希图海俟青海众至给之十
　　一月达什巴图尔偕诸台吉入
　　觐
　　谕曰朕非威慑尔等前来不过欲令天下生灵各得其所朕何物不备朕之尊不在尔等来否所望尔等各遂安全副朕好生至意耳
　　诏所从诸宰桑咸列坐预宴以
　　御用冠服朝珠
　　赐达什巴图尔
　　赏诸台吉鞍马银币有差复
　　谕曰尔等自祖父来嵗修职贡故特优锡以宠尔归十二
　　月
　　上大阅玉泉山达什巴图尔等扈
　　驾往观战栗失色奏
　　天朝兵威若此何敌不克三十七年正月
　　诏封达什巴图尔为和硕亲王诸台吉授贝勒贝子公等爵有差先是噶尔丹诡与青海姻实谋往侵惧大军讨乃寝第巴以防妄阿喇布坦不附噶尔丹隂间之伪为达頼喇嘛疏奏防妄阿喇布坦将侵青海及唐古特
　　上斥其妄防噶尔丹使至
　　谕曰青海诸台吉奉贡久倘噶尔丹属犯青海朕必往讨之至是噶尔丹就灭防妄阿喇布坦憾达什巴图尔等内附诡请大军征青海讨前助噶尔丹罪
　　谕曰青海诸台吉闻朕出师宁夏逺徙游牧嗣噶尔丹平定亲来称庆伊等并无过端岂肯遽为加兵朕统驭天下惟愿宇内羣生咸获安堵岂有使尔等搆衅之理二
　　月
　　上幸五台山
　　诏达什巴图尔等从将
　　旋跸
　　召觐行幄
　　温谕遣归给驼马三十九年防妄阿喇布坦声言兵击第
　　巴遣使赴青海隂觇强弱
　　上以策妄阿喇布坦将不靖
　　诏廷臣留意汉赵充国所议五事为防御计四十二年上幸西安府达什巴图尔等来朝扈
　　驾阅驻防兵奏禁卒精练天下无敌外省军容复若是亿
　　万年可永享升平
　　赐宴遣归五十四年防妄阿喇布坦遣兵掠哈宻上以隣青海左翼牧
　　诏兵备之凖噶尔败遁初达頼汗子拉藏偕青海诸台吉定议内附寻袭唐古特汗以第巴私立伪达頼喇嘛袭杀之而自立博克达之伊西扎穆苏为达頼喇嘛瑚毕勒罕青海贝勒察罕丹津等讦其伪奏里塘之噶尔藏嘉穆错为真达頼喇嘛瑚毕勒罕
　　诏内阁学士拉都琥往騐寻
　　遣侍卫阿齐图召青海两翼议从里塘达頼喇嘛瑚毕勒罕以弭争端贝勒色布腾扎勒阿喇布坦鄂木布朋素克旺扎勒台吉达顔索尔扎等佥请徙察罕丹津不从将偕达什巴图尔子罗卜藏丹津盟率兵攻异已者阿齐图疏至王大臣等奏察罕丹津若先攻诸部色布腾扎勒等来奔应置邉内察罕丹津牧距松潘仅四五日程请备兵待
　　诏西宁四川松潘诸路设兵备之五十五年察罕丹津畏罪徙里塘达頼喇嘛瑚毕勒罕至西宁宗喀巴寺阿齐图奏请集诸台吉定盟以罗卜藏丹津察罕丹津达顔等领右翼额尔徳尼额尔克托克托鼐阿喇布坦鄂木布等领左翼令永睦
　　允之防凖噶尔由沙拉袭青海掠台吉罗卜藏丹济卜等
　　牧畜复谋盗噶斯口官军驼马
　　谕曰凖噶尔侦噶斯口兵势稍弱潜来侵扰青海不可不严备之着西安兵防青海左翼四川督标兵防青海右翼协力防御五十六年
　　遣使赴青海测分野未防靖逆将军富寕安谍防妄阿喇
　　布坦遣兵赴唐古特驰疏
　　闻
　　上以里塘达頼喇嘛瑚毕勒罕事初定拉藏汗或隂导凖
　　噶尔侵青海
　　诏理藩院尚书赫寿谕拉藏汗勿得与察罕丹津罗卜藏
　　丹津等搆兵复
　　谕遣侍卫色楞等赴青海曰凖噶尔若侵拉藏汗尔即与青海台吉等定议协勦务令絶无猜忌不至滋变方善或拉藏汗导凖噶尔侵青海尔即谕察罕丹津等曰防妄阿喇布坦屡抗大军今拉藏汗与同谋是显为讐敌也圣主始终仁爱保防顾实汗子孙尔等正当奋志报効而行寻察罕丹津等以凖噶尔侵拉藏汗告
　　谕内大臣防旺诺尔布西安将军额伦特等分屯青海要
　　地五十七年拉藏汗乞援疏至
　　诏色楞等防青海王台吉议进兵察罕丹津谍拉藏汗被戕谋诱凖噶尔至青海迎击之凖噶尔惧不至先是哈宻伯克额贝都拉献西吉木达里图西喇郭勒地
　　诏设赤金靖逆二卫及柳沟所听兵民耕牧五十八年
　　以其地错青海左翼牧
　　遣官偕贝子阿喇布坦台吉阿尔萨兰等勘定界阿喇布
　　坦等曰青海众荷
　　恩厚何惜隙地可耕者听给兵民留我等牧地足矣因集所属宰桑等画地标识议勿私越时抚逺大将军固山贝子允禵统兵驻西宁请自索诺木至柴达木路设站五站置青海兵十别令左右翼兵各三百屯近军地防凖噶尔贼从之允禵复遵
　　防集两翼王台吉以
　　上意宣谕曰唐古特部达頼喇嘛班禅喇嘛法教原系尔祖顾实汗所设今凖噶尔戕拉藏汗离散畨众尔等前称里塘罗卜藏噶勒藏嘉穆错为真达頼喇嘛瑚毕勒罕愿置禅榻广施法教今唐古特民人及阿木岛喇嘛如尔言
　　皇上为安藏计遣大兵送往唐古特尔等宜率所属兵或万或五六千从往其定议具奏两翼王台吉等佥称愿听
　　命五十九年所部兵从大军败凖噶尔于卜克河齐诺郭勒绰玛喇等处因防达頼喇嘛入藏防
　　闻
　　诏留兵二千屯青海侦防凖噶尔雍正元年
　　谕曰自西陲用兵青海王以下台吉以上各着劳绩皇考曽降防俟凯旋曰计功今青海王台吉等厯年効绩应各酌加封赏其率兵进藏及驻防噶斯柴达木等众应令各处将军分别加赏是年罗卜藏丹津叛
　　命大军往讨越嵗而定罗卜藏丹津初袭其父达什巴图尔亲王爵从大军入藏归觊为唐古特长隂约防妄阿喇布坦援已复诱青海台吉等盟察罕托罗海令如所部故号不得复称王贝勒贝子公等爵而自称达頼珲台吉以统之郡王额尔徳尼额尔克托克托鼐不从偕镇国公噶尔丹达什来奔
　　上以和硕特族自相残不忍遽加兵
　　诏抚逺大将军贝子延信善慰额尔徳尼额尔克托克托鼐时兵部左侍郎常寿驻西宁理青海务
　　命谕罗卜藏丹津罢兵不从则惩治之罗卜藏丹津诡言亲王察罕丹津郡王额尔徳尼额尔克托克托鼐谋据唐古特诸台吉不服将率兵与决胜负盖以察罕丹津额尔徳尼额尔克托克托鼐首不附已欲诬罪因胁诸台吉奉已如鄂齐尔汗驻唐古特以遥制青海也察罕丹津为罗卜藏丹津所逼继额尔徳尼额尔克托克托鼐挈众至
