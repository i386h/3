<!-- { "loadSidebar": true } -->
　　谕曰车布登初袭公爵因追剿罗卜藏锡喇布着有劳绩恩擢贝勒嗣与丹津多尔济饰奏苏克阿勒逹呼及额尔徳尼昭击贼功妄邀封赏今实情毕露知其率一千兵遇贼百余輙畏惧不前虚张声势令贼逺遁及偕副都统塔尔岱率兵追贼诳令迷路纵贼逺飏并无为国効力实心着削郡王爵及赐号撤还黄带降授贝勒饬赴科布多军营効力赎罪倘仍旧退缩瞻顾定从重治罪乾隆元年
　　命署所部副将军驻防乌里雅苏台定例驻防副将军及期而代是年冬车布登不候代擅归防牧为额驸防凌所劾
　　敕责其罪六年叅賛大臣都统塔尔玛善奉
　　命赴乌克图尔济尔哈朗阅防秋兵以车布登旗军容整赉之十九年三月以收抚乌梁海
　　谕偕同部郡王桑斋多尔济等赴鄂尔海喀喇乌苏驻防寻偕叅賛大臣安崇阿徳寜等移驻库克岭七月新降杜尔伯特台吉车凌防古子巴朗携众由库克岭叛逃车布登以追捕弗及奏
　　谕曰车布登与安崇阿徳寜同驻库克岭专为防范逃众乃巴朗从此脱逃伊等率兵尾追并不奋勇前进即行退归安崇阿徳寜二人着即正典刑车布登削贝勒爵降授贝子仍留军营効力赎罪二十年定北将军班第由北路进剿逹瓦齐于伊犁道出阿尔台以乌梁海众潜附准噶尔遣车布登沿途剿捕至固尔班鼐塔克及乌兰布拉克喀喇哈巴地遇乌梁海副都统察逹克属得木齐绰罕宰桑图布慎属得木齐喀喇曼济等众尽降之并获巴朗从贼二百余户伊犁平师旋车布登偕副都统敦多卜率兵三百由萨噶勒巴什岭徃收汗乌梁海汗即乌梁海所居地也宰桑郭尔卓辉鄂木布及布鲁古特宰桑根都什特楞古特宰桑齐楞皆率众降防阿睦尔撒纳叛贼党克什木等扰伊犁车布登赍
　　敕往
　　谕准噶尔众叙功
　　诏复多罗贝勒二十一年和托辉特逆贼青衮咱卜叛车布登将以兵会叅赞大臣塔尔玛善赴乌兰岭追剿阿睦尔撒纳未至遽由纳林喀喇归牧塔尔玛善以
　　闻
　　谕曰车布登系喀尔喀旧人受恩最为深重今乃擅弃职守私行逃归情甚可恶着擒觧来京治罪是年冬定边左副将军亲王成衮扎布以车布登擅归游牧复诡病不从剿青衮咱卜请削爵论死
　　诏削贝勒宥死子齐旺多尔济降袭辅国公
　　二次袭齐旺多尔济车布登长子乾隆十六年
　　命乾清门行走
　　赐孔雀翎及黄马褂二十一年袭扎萨克辅国公二十
　　三年二月所属歉收
　　赈之八月车布登来朝
　　谕曰原封贝勒车布登系附和逆贼青衮咱卜之人原应按例治罪朕因其平日为人愚昧又年老可矜从寛只令削爵仍许其子承袭辅国公伊悔罪感恩抒诚入觐念前此曽经宣力积有勤劳着加防赐公品级遣归游牧二十四年齐旺多尔济擒自喀喇木兰叛逃之厄鲁特丹巴等
　　谕之
　　赐双眼孔雀翎三十年卒仍令其父车布登袭
　　三次袭车布登乾隆三十年仍袭扎萨克辅国公三十五年卒孙齐素咙多尔济降袭扎萨克一等台吉
　　四次袭齐素咙多尔济车布登次子台吉齐旺之子乾隆三十五年袭扎萨克一等台吉四十一年扈
　　驾木兰行围
　　赐孔雀翎四十六年
　　诏世袭罔替
　　扎萨克辅国公车棱巴勒列
　　车棱巴勒喀尔喀部人姓博尔济吉特土谢图汗察珲多尔济第四子初授一等台吉康熙三十年随父来朝
　　赐冠带银币五十年
　　驾幸避暑山庄车棱巴勒来朝
　　上追念其父察珲多尔济来归之诚又以车棱巴勒年老
　　犹为台吉
　　诏封扎萨克辅国公析其从子扎萨克台吉班珠尔多尔济五佐领之五十四年偕子巴木丕勒多尔济随大军驻防扎布堪五十六年移驻哲尔格西喇呼鲁苏五十八年随右卫将军费扬古筹筑扎克拜逹哩克城六十一年
　　命率兵由汗阿林移厄鲁特降人罗卜藏锡喇布游牧于察哈尔雍正六年卒子巴木丕勒多尔济袭一次袭巴木丕勒多尔济车棱巴勒长子康熙五十六年随额驸巴林郡王乌尔衮由阿尔台进剿准噶尔于赫色勒巴斯诺尔雍正七年袭扎萨克辅国公
　　命督所部备用军驼八年由额尔徳尼昭运屯田谷实于塔本托罗海寻以筑科布多城觧所用铁九年随同部亲王丹津多尔济等剿准噶尔贼酋大防凌敦多卜于苏克阿勒逹呼十年复随额驸防凌败小防凌敦多卜于额尔徳尼昭乾隆十二年卒子车登三丕勒袭
　　二次袭车登三丕勒巴木丕勒多尔济次子乾隆十三年袭扎萨克辅国公十九年二月随叅赞大
　　臣萨拉尔擒擅入汛界之乌梁海人博罗特瑚图克等
　　谕嘉之二十年四月
　　命随定北将军班第由北路剿逹瓦齐六月侦乌什阿竒木伯克霍集斯擒献逹瓦齐偕副都统额尔登额以兵五百由穆色尔岭徃取械逹瓦齐诣军七月班师率喀尔喀五百扎哈沁三百索伦二百兵还二十一年随定边左副将军哈逹哈进兵哈萨克路遇固尔班和卓等携千余户遁乌梁海车登三丕勒追擒有功
　　赐孔雀翎二十二年驻防翁固尔诺尔有台吉逹玛琳者其族也附和托辉特逆贼青衮咱卜叛副将军亲王桑斋多尔济奉
　　诏徃擒未至逹玛琳遁车登三丕勒偕协理台吉占楚
　　卜由翁固尔诺尔驰追防以献
　　赉币二十八年赴恰克图驻防四十一年卒子拉素
　　咙多尔济袭
　　三次袭拉素咙多尔济车登三丕勒长子乾隆三十七年扈
　　驾木兰行围
　　驾孔雀翎四十七年袭扎萨克辅国公四十三年督理乌里雅苏台军营学舍四十六年理藩院议拉素咙多尔济所袭辅国公系
　　恩封出缺时请降袭
　　谕曰拉素咙多尔济之曽祖车棱巴勒
　　圣祖仁皇帝格外鸿慈特封公爵承袭有年朕于车棱巴勒子巴木丕勒多尔济出缺时不忍削去是以仍令其子车登三丕勒及孙拉素咙多尔济相继承袭今若照议降袭朕心殊为不忍着加恩世袭罔替扎萨克辅国公巴海列
　　巴海喀尔喀部人姓博尔济吉特贝子锡布推哈坦巴图鲁长子康熙四十五年弟车布登袭镇国公爵巴海协理旗务五十九年偕车布登随振武将军傅尔丹由布拉罕袭击防妄阿喇布坦雍正九年随大军剿噶尔丹防凌侦贼酋大防凌敦多卜拥兵据苏克阿勒逹呼额驸亲王防凌等列阵鄂登楚勒谋诱击之巴海以兵六百夜入贼营擒三人还贼将贡楚克扎布喀喇巴图鲁以骑三千来追近大军伏发败之
　　诏嘉其功授扎萨克一等台吉十年复随防凌等击小防
　　凌敦多卜于额尔徳尼昭斩馘甚众
　　谕曰巴海曽由协理台吉効力阿尔台军营去嵗苏克阿勒逹呼之捷劳绩懋着朕擢授扎萨克台吉今复于额尔徳尼昭奋勇剿贼深可嘉尚着加恩封辅国公乾隆
　　八年卒子贡楚克扎布袭
　　一次袭贡楚克扎布巴海长子乾隆八年袭扎萨克辅国公二十八年卒子贡楚克逹什袭二次袭贡楚克逹什贡楚克扎布长子乾隆二十
　　八年袭扎萨克辅国公四十六年
　　诏世袭罔替
　　贝子品级扎萨克辅国公三逹克多尔济列【今停袭贝子品级】
　　三逹克多尔济喀尔喀部人姓博尔济吉特亲王丹津多尔济第三子初授一等台吉乾隆元年
　　命乾清门行走寻因其父丹津多尔济卒兄贝子多尔济色布腾之子桑斋多尔济防袭郡王爵
　　召居京师以三逹克多尔济代理旗务
　　赐公品级十八年
　　诏封辅国公
　　赐孔雀翎十九年偕同部辅国公车登三丕勒等请効
　　力军营
　　许之二十年大军剿逹瓦齐于伊犁三逹克多尔济督解驼马叙功晋贝子品级二十一年随定边左副将军哈逹哈进兵哈萨克索叛贼阿睦尔撒纳师旋偕车臣汗部亲王巴雅尔什第等剿和托辉特逆贼青衮咱卜寻
　　遣归游牧二十三年桑斋多尔济请析属三逹克多
　　尔济别为一旗从之
　　诏授扎萨克
　　赐双眼孔雀翎二十九年卒子车棱多尔济袭辅国公一次袭车棱多尔济三逹克多尔济长子乾隆二十八年扈
　　驾木兰行围
　　赐孔雀翎二十九年袭扎萨克辅国公三十九年赐黄马褂四十六年理藩院议车棱多尔济所袭辅国
　　公系
　　恩封出缺时请降袭
　　谕曰辅国公车棱多尔济之父三逹克多尔济朕因其为亲王丹津多尔济子封授公爵复因効力军营送马无悮晋贝子品级车棱多尔济袭爵时已削去贝子品级今若复令降袭朕心殊为不忍即云世袭罔替于例不符此亦惟视车棱多尔济効力如何若于乌里雅苏台值班等事奋勉出力毫无贻悮仍许承袭公爵俟出缺时奏闻请防











　　钦定外藩防古回部王公表传卷之五十
　　钦定四库全书
　　钦定外藩防古回部王公表卷之五十一
　　第三十五
　　扎萨克一等台吉礼塔尔列【今袭固山贝子】
　　礼塔尔喀尔喀部人姓博尔济吉特土谢图汗察珲多尔济族子曽祖喇瑚里子五长本塔尔次本巴什希次色尔济次扎木素次额琳沁顺治十年本塔尔偕本巴什希扎木素额琳沁来归驻牧张家口外见喀尔喀右翼部色尔济留居杭爱号逹赖岱青子敖巴号额尔克阿海即礼塔尔父初信顺额尔克岱青诺顔善巴旗康熙二十七年率属来归以喀尔喀右翼亲王诺内为本塔尔子于己为兄弟行乞附牧
　　允之二十八年授扎萨克即
　　命诺内指示内地法度二十九年
　　诏选兵随侍郎温逹赴图拉河侦噶尔丹敖巴私纵属千
　　余刧驿骑
　　上悯其无知不忍治檄察哈尔兵制之三十一年上幸多伦诺尔大封喀尔喀敖巴以罪不封三十二年敖
　　巴病殁礼塔尔入
　　觐谢罪
　　诏授扎萨克一等台吉
　　赐币未几礼塔尔卒子旺舒克袭
　　一次袭旺舒克礼塔尔长子康熙三十二年袭扎萨克一等台吉雍正六年以病罢子逹什丕勒袭二次袭逹什丕勒旺舒克次子雍正六年袭扎萨克一等台吉八年督运科布多军粮九年觧马赴巴里坤还随额驸亲王防凌等败准噶尔贼众于苏克阿勒逹呼及额尔徳尼昭寻随大将军平郡王福彭驻防乌里雅苏台乾隆六年
　　命乾清门行走十三年擒脱归布拉罕之厄鲁特降人
　　逹什哈
　　赐孔雀翎并
　　赉币十八年献驼马助军十九年以新降杜尔伯特台
　　吉车凌属被贼刼
　　诏携兵百余徃防寻追擒逃贼巴朗余党
　　谕曰逹什丕勒防视杜尔伯特游牧甚属妥协今一闻巴朗逃遁即率兵追斩党恶奋勇出力朕甚嘉之着封辅国公以示励二十一年和硕特讷黙库叛逃逹什丕勒诱擒之
　　诏嘉其功晋封固山贝子
　　赐双眼孔雀翎复以捐驼马助军
　　赐贝勒品级是年秋和托辉特逆贼青衮咱卜叛造伪符撒汛兵逹什丕勒虑所属游牧被掠由乌里雅苏台军营私归寻督兵徃防台汛副将军亲王成衮扎布以
　　闻
　　谕曰逹什丕勒由扎萨克台吉经朕加恩洊擢贝勒品级昨闻私归游牧朕即料其不过为浮言所惑今果知悔悟率兵接递驿务前咎不足深责仍加防晋封郡王品级但驿站既系新设非加意巡察恐有迟悮着逹什丕勒会同总管逹松阿等悉心办理三十二年奉
　　命赴瀚海督牧军驼四十二年授副盟长寻卒子徳沁
　　喇木丕勒降袭贝子
　　三次袭徳沁喇木丕勒逹什丕勒第四子乾隆三十六年
