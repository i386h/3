<!-- { "loadSidebar": true } -->
　　恩且念达瓦齐不足事隂有归志惧诛其子不果有凖噶尔宰桑别号通祃木特游牧诺海克卜特尔近索勒毕岭为布拉罕察罕托辉下游祃木特赴其牧将掠通祃木特为请降计通祃木特觉诱执之萨拉尔谍得由乌兰山隂以兵骤至通祃木特就擒索得祃木特责负
　　恩罪祃木特陈前情请徙牧内属遣扎哈沁得木齐等招所部六百余户降萨拉尔槛祃木特至军
　　诏释之祃木特前为凖噶尔使已出痘至是入
　　觐京师
　　上鉴归志诚授内大臣职
　　赐冠服二十年
　　诏与朝正会宴以通祃木特卒
　　谕祃木特善视其戚属时议征达瓦齐
　　诏阿睦尔撒纳为定边左副将军领北路哨探兵以祃
　　木特叅賛
　　遣赴军祃木特密奏曰阿睦尔撒纳豺狼也虽降不可
　　命往往必为殃
　　上以不逆诈谕之阿睦尔撒纳亦告我叅賛大臣固伦额驸色布腾巴尔珠尔曰祃木特非倾心降者不可信今哨探兵以扎哈沁从恐漏师不如令后队色布腾巴尔珠尔以
　　闻
　　谕曰祃木特老成习事故令之先行若停其前往是滋疑也阿睦尔撒纳以祃木特掠其属与之隙故不愿同往朕用人期益事岂以他人言为从违乎
　　诏定北将军班第饬勿相忌班第请徙扎哈沁众于扎
　　布堪库克岭诸地防乗间窜
　　诏置之齐拉罕勿内徙滋疑授祃木特总管以厄鲁特喀喇巴图鲁阿玉锡为翼领包沁宰桑阿克珠勒寻率众降察获祃木特族属给之初凖噶尔定扎哈沁包沁纳赋例比年献脯间年供牲赡喇嘛遇军事令助
　　诏如旧例恤免期年赋授阿克珠勒为包沁总管以祃木特兼领之阿睦尔撒纳不俟祃木特还先行以扎哈沁兵三百从祃木特返牧偕班第议编旗队以阿勒巴齐唐古特旧司牧哈沁九得秦务请视佐领加一等复以三等侍卫竒彻布及扎哈沁得木齐阿巴策凌等协理包沁牧务寻驰赴哨探军有赛音伯勒克者乞降巴顔珠尔克汛讯为祃木特族且孥聚扎哈沁班第给视牧者阿睦尔撒纳遗书请给扎哈沁牧所获辉特户五十余班第以非其戚属不之给祃木特与阿睦尔撒纳会军于额尔徳里克阿睦尔撒纳约以兵千待察罕呼济尔令祃木特继进祃木特至察罕呼济尔阿睦尔撒纳已赴额密尔引兵八百驰会抵塔本集赛侦杜尔伯特叛贼巴朗窜徙选兵三百追之巴朗寻就擒军抵伊犁
　　诏晋祃木特三等公爵
　　赐信勇号
　　赏双眼孔雀翎四龙服
　　命常服之达瓦齐既擒阿睦尔撒纳觊凖噶尔珲台吉渐骄纵班第劾之祃木特私语其属或以告阿睦尔撒纳阿睦尔撒纳夙与怨闻之愈憾先是
　　谕班第俟伊犁定偕祃木特议凖噶尔善后事至是班第以祃木特兼管扎哈沁包沁牧请仍置阿尔台增喀尔喀藩篱
　　允之寻撤大军还扎哈沁兵三百遣归牧祃木特以疾留伊犁闻阿睦尔撒纳骤叛阿克珠勒附之将脱归乏兵卫为逆党哈丹等所遮胁之降不从擒赴阿睦尔撒纳所阿睦尔撒纳慰之曰凖噶尔与
　　天朝疆域殊尔欲内向何也不如归我当善视尔祃木特唾而言曰天下岂有无君之国哉达瓦齐簒而虐
　　圣天子讨其罪噶尔丹策凌嗣已絶我不内归将焉往
　　且
　　天朝已擒我不即诛复释还此所谓生死而肉骨也何
　　忍背之尔先我往
　　圣天子待尔厚尔乃谋逆今既擒我我何惧死则死耳大军至将磔汝犬犹不食汝肉阿睦尔撒纳慙缢杀之祃木特孙扎木禅留扎哈沁牧
　　上闻阿睦尔撒纳叛
　　诏扎木禅率扎哈沁兵赴大军且遣属间道至伊犁告班第及祃木特未行间祃木特属讷黙库自伊犁脱归以祃木特将由闼勒竒岭来会大军告定北将军哈达哈遣兵由哈卜塔克拜达克迎之扎木禅至语之故感且泣请从军往哈达哈给驼马令其属识涂者赍
　　谕凖噶尔敕先行扎木禅继之以道梗返
　　谕祃木特妻曰尔其安处牧所勿过虑尔夫祃木特为凖噶尔旧人熟习厄鲁特情谅不至围困今大兵将进发尔夫祃木特闻之自必以身来迎或有不虞朕必令尔孙扎木禅袭爵复
　　谕扎木禅善慰其祖母志哈达哈不时存恤给食物明年二月定西将军策楞谍阿睦尔撒纳戕祃木特以告
　　谕曰祃木特年就迈効力行间甚为奋勉今逆贼戕之深可悯恻其孙扎木禅着令袭公爵大军定伊犁械逆党至讯得祃木特就死
　　御制诗悯之褒为烈士且有千载流声芳之句
　　一次袭扎木禅祃木特孙乾隆二十一年二月袭三等信勇公三月以阿睦尔撒纳煽乌梁海梗赴哈萨克道
　　诏从北路定边左副将军哈达哈乌梁海叛贼七月谕曰辉特杜尔伯特人等朕降防令归旧牧扎哈沁亦应一体办理但扎木禅现赴军所着暂停徙俟大兵凯旋时哈达哈传谕扎木禅令率属徙归旧牧安居乐业以副朕轸恤意九月
　　谕嘉其奋勉効力授内大臣十一月哈达哈奏扎木禅
　　固请挈属内徙因
　　赐牧哲尔格西喇呼鲁苏
　　谕曰扎哈沁既与喀尔喀邻牧着即设哨附近卡伦视喀尔喀例支领钱粮以资养赡有噶勒杂特得木齐丹毕根敦者携户二百余内附扎哈沁牧二十二年署定边左副将军车布登扎布以扎木禅辞告噶勒杂特附牧虽谧不如别置善从之二十三年入
　　觐扈
　　跸行围得
　　优赉二十四年从叅賛大臣齐努珲追吗哈沁至阿尔齐图以兵先遇贼哈喇呼喇山奋击之悉就擒夺所盗马九十余
　　奬赉币二十五年扎木禅子扪图什扈
　　跸行围乞喀尔喀亲王成衮扎布代请驼马勿官给上以扎哈沁甫定牧乏生计
　　谕仍官给二十六年理藩院议祃木特归诚后扎哈沁属相继附置佐领九得二千余口虽补授总管未给印请以总管扎哈沁一旗印给扎木禅辖其众
　　诏允之四十年卒子扪图什袭
　　二次袭扪图什扎木禅长子乾隆四十年袭三等信勇公四十九年卒子托克多巴图袭
　　三次袭托克多巴图扪图什长子乾隆四十九年袭三等信勇公








　　钦定外藩防古回部王公表传卷之一百十五
　　钦定四库全书
　　钦定外藩蒙古回部王公表卷之一百十六
　　第一百
　　郡王品级多罗贝勒霍集斯列【居　京师之回爵】霍集斯乌什人父阿济斯和卓为吐鲁畨头目凖噶尔胁徙喀喇沙尔复自喀喇沙尔徙乌什因名乌什曰图尔璊图尔璊与吐鲁畨音近其属邑多以吐鲁畨邑名之阿济斯和卓死阿克苏霍集斯嗣居乌什号图尔璊阿竒木伯克其兄曰阿卜都伯克弟曰阿卜都里木居阿克苏乾隆二十年大军征凖噶尔抵伊犁达瓦齐由格登窜逾库鲁克岭定北将军班第遣使分道索霍集斯设哨诸岭隘侦达瓦齐将赴喀什噶尔伏兵待遣弟酒及马绐迎达瓦齐至伏发从者七十余悉就擒驰遣告以兵二百监之行遇大军往取者于穆素尔岭以献将自伊犁入
　　觐阿卜都伯克告叶尔羌喀什噶尔将偕包沁希卜察克众袭库车阿克苏赛里木多伦诸回城请遣旧和卓子归旧和卓曰阿哈玛特为罕帕尔裔世居叶尔羌喀什噶尔辖回族凖噶尔诱执之禁诸阿巴噶斯赍恨死子二长布拉呢敦次霍集占仍覊阿巴噶斯大军至乃释之定北将军班第遵
　　防遣霍集斯偕布拉呢敦归抚叶尔羌诸城而霍集斯私谒副将军阿睦尔撒纳请俟叶尔羌喀什噶尔就抚以已为回部长班第宻疏劾之
　　谕曰此但因阿睦尔撒纳为将军且恐其总统凖部耳勿过虑寻阿睦尔撒纳叛
　　诏遣和硕特辅国公纳噶察等赍
　　敕赴阿克苏宣
　　谕霍集斯及阿卜都伯克等曰尔原系吐鲁畨旧属今年春大军平定伊犁达瓦齐逃往尔游牧尔能擒获及其眷属觧赴军前将军大臣等奏报朕已加恩赏赉又定于明年入觐再沛殊恩今逆贼阿睦尔撒纳妄思并吞诸部畏罪潜逃朕已命将穷追尔虽不必派兵协但湏预饬游牧伺察防守若阿睦尔撒纳逃窜至尔游牧时擒获解送朕必重加爵赏二十一年布拉呢敦弟霍集占自伊犁集兵败阿睦尔撒纳
　　诏纳噶察勿赴阿克苏布拉呢敦霍集占寻据叶尔羌喀什噶尔叛自称大小和卓二十三年春大军往讨
　　诏靖逆将军雅尔哈善侦霍集斯若仍居图尔璊示之曰尔等从前将达瓦齐擒献系有功之人
　　皇上即施恩赏赉尚欲陆续加恩因办理厄鲁特等无暇今厄鲁特等俱已平定领兵前来専为问两和卓罪与尔等无渉尔等惟诚心効顺自必永承
　　恩泽雅尔哈善奏霍集斯仍居图尔璊
　　上以大兵抵其城霍集斯必归诚
　　谕之先是布拉呢敦自伊犂归善霍集斯及阿卜都伯克倚任之霍集占萌逆谋惧霍集斯族强或图已析其昆弟子侄居各城以霍集斯为和阗伯克其长子漠咱帕尔为乌什伯克以阿卜都伯克为叶尔羌伯克其子阿布萨塔尔为阿克苏伯克行兵则携以从霍集斯畏威强附之至是大军围库车霍集占往援入其城令霍集斯等驻阿克苏以待不数旬弃库车走阿克苏将从众赴乌什阿克苏闭城拒乃令霍集斯及阿布萨塔尔等胁城外数百户走乌什霍集斯隂约乌什诸头目欲延霍集占入饮之霍集占疑诈霍集斯请自召乌什众徙喀什噶尔甫入城以兵拒霍集占惧逃大军克库车定邉将军兆恵代雅尔哈善扺阿克苏侦霍集斯及子漠咱帕尔居乌什驰檄招降军继进扺哲尔格哲克徳霍集斯遣次子呼岱巴尔氐献降书翌日扺乌什霍集斯迎谒纳户籍五千口二万余兆恵慰谕之诘进兵道霍集斯曰乌什赴喀什噶尔径险且霍集占必由叶尔羌遁温都斯坦喀喇土伯特巴达克山诸部即窜喀什噶尔而布噜特安集延与之仇必不敢经其地大军往取叶尔羌擒之易兆恵偕诸将定议赴叶尔羌霍集斯请从军以子漠咱帕尔入
　　觐遣从弟额敏都霍什提卜赍檄赴叶尔羌招降其兄
　　阿卜都伯克
　　诏封公品级
　　赐双眼孔雀翎红寳石顶裘服佩饰诸物
　　谕曰霍集斯有擒献达瓦齐之功今又归诚画策深为嘉恱若能擒获霍集占必晋加爵赏至从贼人内有霍集斯之兄侄此时若自投来归应加恩赏即或后时降附亦为寛贷而霍集占以霍集斯内附禁阿卜都伯克父子及其戚族称霍集斯虽降已为戮
　　上闻之
　　谕曰霍集占以伯克霍集斯被杀饰词惑众自应明白晓示或令回众目睹至霍集占将阿卜都伯克等拘禁可见霍集斯从前附降之心甚诚着兆恵防抚慰仍加恩赏縀六端军营一切事宜向伊商办以収其用大军抵叶尔羌霍集斯告曰贼建台各城隅望我军至輙施礟迩台及城皆坎地设伏当谨备之以故我攻城兵无少损霍集斯复厉从卒击贼
　　谕曰霍集斯甫经归顺即率属奋勉殊可嘉尚着加恩封固山贝子品级复以其族阿里木摩罗和卓等击贼被伤
　　奬赐翎顶既而逆贼抗大军于喀喇乌苏霍集斯等固
　　拒之贼不敢逼我垒
　　诏晋封固山贝子加贝勒品级
　　赐四龙服时防賛大臣舒赫徳自阿克苏以兵赴援道遇降者托克托黙特诘为霍集斯弟阿卜都里木属告霍集占乞和军门兆恵等不之允
　　谕嘉之以霍集斯与军谋
　　诏并赐
　　御用佩饰有萨拉阿珲者居叶尔羌其弟穆逊阿珲居乌什霍集占遣贼党阿卜都克勒木由阿克苏达书穆逊阿珲为我军擒呼岱巴尔氐禁穆逊阿珲戚属告乌什众勿惊惧
　　谕曰呼岱巴尔氐之父霍集斯効力军营伊复通晓事体深用嘉恱着加恩授为内大臣赏戴孔雀翎会漠咱帕尔至
　　召觐于
