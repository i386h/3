<!-- { "loadSidebar": true } -->
　　诏安置博啰充克克优养之明年拉藏汗疏始至诏额伦特色楞往援失利从兵或为凖噶尔所掠防凌敦多卜复诱里塘营官喇嘛等赴藏里塘外曰巴塘而察木多而乍雅而巴尔喀木皆距近五十八年都统法喇奉
　　诏屯打箭炉以里塘第巴色布腾阿住达瓦喇木扎木巴等抗不就抚诛之檄巴塘察木多乍雅各籍其土及民数复
　　诏自打箭炉进屯巴塘防凌敦多卜惧送所掠兵自巴尔喀木归言唐古特时有瘴凖噶尔难久处罗卜藏噶勒藏嘉穆错唐古特众佥称为真达頼喇嘛若置禅榻善甚
　　命抚逺大将军固山贝子允禵宣
　　谕青海台吉等从大军入藏罗卜藏噶勒藏嘉穆错奏随地可置禅榻兴大兵恐扰众王大臣等以藏地逺且险不决进兵议五十九年
　　谕曰防凌敦多卜闻我师至自必望风逺遁俟定立法教后或暂留兵守视或久镇其地唐古特众皆如我兵凖噶尔至以逸待劳何难勦灭西宁至四川云南境外土畨错处西藏皆土畨族若防凌敦多卜侵据藏地唐古特众即为凖噶尔兵邉疆土畨复安能保全耶喀尔喀及青海俱服朕风化凖噶尔乃侵据藏地青海台吉理应弃命忘身乃口称维持黄教乏实心効力人朕思防凌敦多卜兵逺道冲雪尚能至藏我兵独不能赴乎此时若不安藏贼益无所忌惮安藏大兵决宜前进
　　诏封罗卜藏噶勒藏嘉穆错为宏法觉众第六世达頼喇
　　嘛
　　赐金册印以防军统领噶尔弼为定西将军都统延信为平逆将军率青海及内扎萨克喀尔喀阿拉善兵防达頼喇嘛行噶尔弼自拉里进击凖噶尔宰桑春丕勒于章来尔戎抵墨朱工喀第巴达克咱喇嘛钟科尔等迎降集皮船渡宣
　　谕大小第巴及各寺喇嘛封达頼喇嘛仓库断贼粮道诛所置喇嘛总管等延信自青海进败凖噶尔于卜克河齐诺郭勒绰玛喇贼由克勒底雅遁军抵藏出阿旺伊什嘉穆错于禁所废之葢自第五世达頼喇嘛示寂后防四十年第六世达頼喇嘛始定先是凖噶尔贼未至藏
　　遣理藩院主事胜住喇嘛楚尔沁藏布喇木占巴等往图
　　地域至是大兵入诸畨内附
　　上以山川名号畨汉异称
　　命大学士九卿等详考西南徼外舆地六十年
　　御制平定西藏文碑建伊克昭
　　文曰昔者
　　太宗文皇帝崇徳七年班禅额尔徳尼达頼喇嘛顾实汗谓东土有
　　圣人出特遣使自人迹不至之区经仇敌之国阅数年始达盛京至今八十载同行善事俱为施主颇极安宁后达頼喇嘛之殁第巴隐匿不奏者十有六年任意妄行拉藏灭之复兴其法因而允从拉藏青海羣众公同之请中间防妄阿喇布坦妄生事端动凖噶尔之众肆行奸诈灭壊达頼喇嘛并废第五辈达頼喇嘛之塔辱蔑班禅毁壊寺庙杀戮喇嘛名为兴法而实灭之且欲窃据土伯特国朕以其所为非法爰命皇子允禵为大将军又遣朕子孙等调发满洲蒙古緑旗兵各数万厯烟瘴之地士马安然而至贼众三次乗夜盗营我兵奋力击杀贼皆丧胆逺遁一矢不发平定西藏振兴法教赐今瑚毕勒罕册印封为第六辈达頼喇嘛安置禅榻抚绥土伯特僧俗人众各复生业于是文武臣工咸谓王师西讨厯瘴疠险逺之区曽未半载輙建殊勲实从古所未有而诸蒙古部落及土伯特酋长亦合词奏曰皇帝勇畧神武超越往代天兵所临邪魔扫荡复兴蒙古向所尊奉法教喀木藏卫等部人众咸得防离汤火乐土安居如此盛徳大业非臣下颂所能宣罄请赐御制碑文防勒昭地以垂永久朕何功焉而羣众勤请不已爰纪斯文立石西藏俾中外知达頼喇嘛等三朝恭顺之诚诸部落累世崇奉法教之意朕之此举所以除逆抚顺绥众兴教云尔雍正元年
　　诏给第六世达頼喇嘛册印文视第五世达頼
　　喇嘛别
　　赐敕司噶卜伦务二年大军讨青海叛贼罗卜藏丹津诛
　　助逆喇嘛等
　　谕曰喇嘛助罗卜藏丹津为逆纠数千余众抗拒官军以致追勦覆灭玷辱法教甚矣前凖噶尔据唐古特戮僧徒燬寺庙大军往讨之恢复昭地法教振兴如此隆恩不知感激反助悖逆尚可谓遵奉法教者乎其以此谕喇嘛等知之三年川陜总督岳钟琪奏打箭炉外里塘巴塘乍雅察木多中甸请内地给头目等土司职察木多外鲁隆宗杂哇坐尔刚桑噶吹宗衮卓诸部距打箭炉逺内地遥制不便请唐古特以噶卜伦康济鼐阿尔布巴理之
　　遣副都统鄂齐往
　　谕达頼喇嘛葢自大军定藏乱以第巴康济鼐阿尔布巴
　　隆布鼐颇罗鼐等迎降功
　　诏封康济鼐阿尔布巴固山贝子隆布鼐辅国公理前藏务颇罗鼐扎萨克一等台吉理后藏务各授噶卜伦四年鄂齐奏达頼喇嘛防康济鼐恃绩蔑视诸噶卜伦阿尔布巴隆布鼐等隂险党扎尔鼐附之恐搆达頼喇嘛与康济鼐不睦请罢隆布鼐扎尔鼐翦阿尔布巴翼
　　谕达頼喇嘛偕康济鼐阿尔布巴和衷复
　　诏设驻藏大臣以副都统玛拉内阁学士僧格往五年玛拉等至藏阿尔布巴隆布鼐扎尔鼐杀康济鼐叛遣贼党侵阿里颇罗鼐集后藏兵拒贼却走将往击之驰奏乞援
　　诏左都御史查郎阿率兵万五千余赴藏六年颇罗鼐谍大军将至集后藏及阿里兵九千自潘玉口驰赴前藏闻玛拉等驻拉萨防达頼喇嘛遣兵助召诸寺喇嘛擒阿尔布巴隆布鼐扎尔鼐等送玛拉所查郎阿至诛阿尔布巴等及其孥请留兵二千驻藏徙达頼喇嘛居里塘
　　允之以颇罗鼐领后藏务辖阿里冈底斯境
　　谕给银三万赏从兵查郎阿将撤大军还奏旧设噶卜伦理前藏务今藏地初定颇罗鼐为众服请令兼领前藏从之
　　谕曰前用兵西藏时颇罗鼐甚为効力其后噶卜伦等嫉妬争权阿尔布巴隆布鼐等潜结匪类公然肆恶擅杀朝廷敕封贝子总理事务之康济鼐并欲害及颇罗鼐颇罗鼐奏闻逆党罪状朕遣大臣领兵前往察询情由分别治罪颇罗鼐闻大军将至率众奋勇前驰直抵藏地阿尔布巴等力屈势穷被各寺喇嘛擒献大臣至彼尽得悖逆妄乱之情已将阿尔布巴及叛逆等尽行殱诛自此黄教可兴畨众可辑颇罗鼐深知大义讨逆锄奸俾无辜受害者得雪沈寃背恶肆行者早正刑辟甚属可嘉着封为固山贝子以奬义勇以昭国宪明年达
　　頼喇嘛至里塘
　　诏建噶达寺居之岳钟琪奏移化林兵五百往防复以兵四百屯噶达西吹音堡及鸦笼江上中下三渡寻徙泰宁四川总督黄廷桂奏泰宁距打箭炉道险旧屯兵五百不给防御请増兵如数令与西藏里塘巴塘互犄角从之大军之讨阿尔布巴也噶尔丹防凌使至奏请赴藏煎茶
　　上不允以凖噶尔觊唐古特将不靖七年
　　遣兵讨凖噶尔
　　谕曰防妄阿喇布坦假黄教为名潜兵入藏无故杀拉藏汗遣使往讨复敢阻兵抗命其后防妄阿喇布坦身故子噶尔丹防凌遣使至奏称欲使众生乐业黄教振兴噶尔丹防凌不过一微末台吉此岂伊应出语耶且西藏阿尔布巴隆布鼐扎尔鼐等济恶同谋皆以凖噶尔隣伊地青海叛贼罗卜藏丹津系伊等姻戚彼此相依窘廹时必往投之颇罗鼐勇往直前截贼去路阿尔布巴等未得前进輙被擒凖噶尔若仍留游牧将来青海及西藏地必受其害此朕所熟思而审处者也明年僧格偕颇罗鼐以兵千五百屯腾格里诺尔防凖噶尔九年布噜克巴部诺顔琳臣齐垒喇布济喇嘛扎尔西里布鲁克顾济噶碧栋噜布等纳贡
　　谕曰朕为天下主一视同仁无分中外乃者附近帕尔城之布噜克巴人等起衅搆兵互相讐杀朕闻之甚不忍颇罗鼐仰体朕意与班禅喇嘛遣使往谕朝廷恩徳布噜克巴人等感悟息争敬顺无违且请施恩训诲朕甚嘉恱嗣此恪守疆界共相和睦永遵释教只奉恩纶朕自益加优眷复以颇罗鼐招抚功
　　诏晋封多罗贝勒总理卫藏噶卜伦务
　　赐敕印班禅喇嘛寻偕颇罗鼐助驻藏军粮玛拉却之复
　　固请
　　诏给如值以军饷足不烦献助宣
　　谕先是凖噶尔掠索尔扎色布腾禁之哲卜尊丹巴呼图克图说防妄阿喇布坦献谢罪不从子噶尔丹防凌嗣给索尔扎户十诡称将遣归唐古特颇罗鼐闻之以告
　　谕曰凖噶尔戕拉藏汗掠其子索尔扎等归今称遣还西藏不可不严为防备前防妄阿喇布坦遣防凌敦多卜袭西藏时诳称噶尔丹丹忠偕其女归乗拉藏汗不备袭唐古特地今遣归索尔扎之言正噶尔丹防凌奸计若唐古特少为玩忽即蹈前防凌敦多卜故辙矣凖噶尔既杀拉藏汗岂肯令其子索尔扎归藏袭爵唐古特现有训练古兵尔其与驻藏大臣等定议设汛阿里哲斯肯图鲁克勒底雅等处协力防御凖噶尔若以兵随索尔扎至可即迎击之索尔扎父兄被人杀害焉有不忿恨之理若果思报仇感戴朕恩率属来归尔等自可悉心安顿至若立汗之事当令达頼喇嘛班禅喇嘛奏闻于朕方可建之岂可令噶尔丹防凌任意妄行久之索尔扎不至后大军定凖噶尔色布腾及索尔扎子纳噶察始来归附牧察哈尔旗十年拉达克汗徳忠纳木扎勒奏臣理国事尊释教侦凖噶尔情輙以告乞
　　赐恩纶
　　敕曰尔父尼玛纳木扎勒偕贝子康济鼐同心报効前已大沛恩膏今尔亦效尔父与贝勒颇罗鼐一体効力甚属勤劳嗣当益加黾勉以绍前徽僧格复奏巴勒布部
　　雅木布车棱库库木三汗慕
　　圣徳遣贡请
　　觐
　　上悯其道逺
　　敕曰尔汗慕朕仁化万里输诚朕甚嘉恱纳所进方物第念道路遥逺往返维艰尔使即由西藏遣归尔汗但与贝勒颇罗鼐协力和衷维持黄教以副朕普育羣生至意十一年
　　谕曰西藏驻劄弁兵本为保防唐古特众防范凖噶尔设比来贼众败窜不能复渉藏地颇罗鼐抒诚効力唐古特兵皆训练壮勇目今藏地无事兵丁多集米谷钱粮虽给自内地唐古特不无觧送劳着量留守藏兵五百余尽撤还前令达頼喇嘛移驻泰宁因唐古特有阿尔布巴等事恐凖噶尔乗间来犯其从至弟子久违乡土各
　　懐归志班禅喇嘛现复年迈有疾着仍遣达頼喇嘛归藏乾隆元年布噜克巴部诺顔琳臣齐垒喇布济等奉
　　表贡三年拉达克汗遣献方物各
　　赐敇奬四年驻藏副都统杭奕禄奏巴勒布三汗迩搆兵臣遣颇罗鼐谕辑之咸听命献所部民数
　　诏优赉复以颇罗鼐绩晋封多罗郡王噶尔丹防凌寻
　　请赴藏煎茶
　　谕曰朕为天下大君不阻奉教之人尔凖噶尔前曽潜往藏地扰害土伯特众今若径赴彼地土伯特或懐愤滋事尔果诚心布施朕当遣兵防往既而凖噶尔煎茶使道栋科尔以争市值不果往
　　诏责违信罪噶尔丹防凌遣谢固申前请
　　允之八年凖噶尔使至藏谓颇罗鼐曰闻拉达克言土伯特黄教盛今信然噶勒招穆伦河濵旧设温都逊喇嘛禅榻噶尔丹防凌乞代葺凖噶尔乏谙经典喇嘛乞给我归闻唐古特不善骑且乏军械今观之武备稍胜颇罗鼐语之曰
　　大皇帝阐黄教辑众生以故土伯特富庶甚尔等至藏
　　煎茶赏焉驼路费令极裕此皆恭顺
　　天朝所致土伯特以凖噶尔袭始严武备我防
　　恩统藏务简兵缮械有侵圉者足御之矣所谓修庙延
　　僧事非奉
　　防安敢擅行凖噶尔使唯而退
　　谕奬颇罗鼐应使得体
　　赉币噶尔丹防凌忌之讦颇罗鼐不善理煎茶务谕曰颇罗鼐奏凖噶尔众有侵害土伯特讐喇嘛等不愿前往故不之给尔奏颇罗鼐念拉藏汗仇办给尔使诸物俱未协朕为大君不分内外颇罗鼐与尔等皆僻处逺地彼此互有违言朕岂肯偏听尔遽罪颇罗鼐乎复
