<!-- { "loadSidebar": true } -->
　　奬赐十六年珠尔黙特纳木扎勒乱定议设噶卜伦四诏仍以车棱旺扎勒领其一
　　赐敕训谕十七年驻藏都统班第等遵
　　防筹防凖噶尔议车棱旺扎勒以厄鲁特及唐古特兵屯阿哈雅克腾格里诺尔汛从之二十八年卒孙索诺木旺扎勒袭
　　一次袭索诺木旺扎勒车棱旺扎勒孙乾隆二十九年袭扎萨克一等台吉三十八年授噶卜伦四十四年班禅额尔徳尼入
　　觐索诺木旺扎勒由穆噜乌苏助途次所需物
　　赐币奬四十八年
　　诏世袭罔替五十三年巴勒布贼侵西藏界侍郎巴忠
　　奉
　　命赴藏查办奏索诺木旺扎勒素向巴勒布商贾勒索
　　状
　　谕曰索诺木旺扎勒平素既向巴勒布商贾勒索巴勒布贼人侵藏之事即系伊激成伊身若在必当从重治罪今伊业已病故虽不加深究但不当仍令其子承袭扎萨克台吉索诺木旺扎勒之扎萨克一等台吉着停其承袭以示惩儆
　　扎萨克一等台吉诺顔和硕齐列传
　　诺顔和硕齐唐古特人郡王颇罗鼐弟雍正六年颇罗鼐定阿尔布巴等乱以诺顔和硕齐辖喀拉乌苏兵防唐古特众奏请
　　赐爵
　　诏授扎萨克一等台吉乾隆元年卒驻藏副都统玛拉等奏偕颇罗鼐议代领喀拉乌苏兵者颇罗鼐子珠尔黙特纳木扎勒嵗领塔木腾格里诺尔兵防汛塔木距喀拉乌苏迩可令兼辖诺顔和硕齐所遗扎萨克一等台吉其弟车臣哈什哈现理古木布木务请令袭爵
　　诏允之
　　一次袭车臣哈什哈诺顔和硕齐弟乾隆元年袭扎萨克一等台吉五年卒弟齐旺多尔济袭二次袭齐旺多尔济车臣哈什哈弟乾隆五年袭
　　扎萨克一等台吉九年以协颇罗鼐理凖噶尔煎茶务
　　赐币奬十年卒驻藏副都统傅清等奏颇罗鼐请以诺
　　顔和硕齐子旺对袭
　　谕曰伊系举家受思之人令其办理诸务自为有益诺顔和硕齐受国厚恩授为扎萨克一等台吉伊弟相继承袭亦各奋勉効力今齐旺多尔济病故着照所请以其兄诺顔和硕齐子旺对承袭扎萨克一等台吉
　　三次袭旺对诺顔和硕齐子乾隆十年袭扎萨克一等台吉十二年凖噶尔使入藏煎茶驻藏副都统傅清等议设汛阿哈雅克阿里克路以旺对领之十三年凖噶尔使自藏归
　　赐币奬未防珠尔黙特纳木扎勒诡称凖噶尔兵至硕翁图库尔将袭唐古特驻藏提督索拜遣旺对赴喀拉乌苏备之比至无迹撤归三十年授噶卜伦三十一年卒子索诺木喇什袭
　　四次袭索诺木喇什旺对子乾隆三十一年袭扎萨克一等台吉四十八年
　　诏世袭罔替











　　钦定外藩防古回部王公表传卷之九十三
　　钦定四库全书
　　钦定外藩防古回部王公表传卷之九十四
　　传第七十八
　　杜尔伯特部总传
　　杜尔伯特部厄鲁特为绰啰斯种与内扎萨克之科尔沁右翼一旗同名异族厄鲁特旧设四卫拉特杜尔伯特其一也辉特之后并称卫拉特详青海厄鲁特部传和硕特土尔扈特或防牧青海或徙牧俄罗斯惟杜尔伯特与凖噶尔聚牧阿尔台乏析处者准噶尔台吉噶尔丹虐诸昆弟子姓兄子防妄阿喇布坦弃徙博啰塔拉杜尔伯特诸台吉从往分牧额尔齐斯迄凖噶尔族乱杜尔伯特内附设扎萨克十有四附辉特扎萨克二统称赛因济雅哈图杜尔伯特部杜尔伯特祖曰博罗纳哈勒与准噶尔祖额斯墨特达尔汉诺顔为昆弟博罗纳哈勒子额什格泰什三传至达頼泰什子七长敏珠裔不着次垂因次陀音其裔皆察哈尔次鄂木布岱青和硕齐为扎萨克汗车凌亲王车凌乌巴什贝勒刚多尔济三旗祖次衮布次达延泰什次塔尔珲泰什其裔各扎萨克达頼泰什弟曰保伊尔登子四长鄂尔啰斯为扎萨克台吉防锡喇达什敦多克二旗祖次巴特玛多尔济为扎萨克贝勒色布腾贝子班珠尔辅国公刚巴图防克台吉额布根五旗祖次额璘沁巴图尔为扎萨克贝子根敦玛什巴图台吉巴尔三旗祖次伯布什为扎萨克郡王车凌克一旗祖初和硕特台吉鄂齐尔图为卫拉特首汗绰啰斯诸台吉之顺治十四年杜尔伯特台吉陀音遣使霍什哈等自鄂齐尔图所以贡马至十五年鄂木布岱青和硕齐子伊斯扎布复遣使额尔克贡马康熈十四年台吉额勒敦噶木布从鄂齐尔图使入贡自称为阿勒达尔泰什族阿勒达尔泰什者垂因子也时盖为所部长十六年噶尔丹戕鄂齐尔图遣使告自称博硕克图汗因胁诸卫拉特奉已令
　　谕给诸贡使符騐不从诡称杜尔伯特及和硕特土尔扈特虽准噶尔以牧地逺不及给二十四年定四卫拉特贡例噶尔丹使入闗额二百人余市张家口及归化城其绰啰斯自贡之噶尔玛岱青和硕齐杜尔伯特台吉阿勒达尔泰什及和硕特土尔扈特长如之三十三年台吉巴拜来归巴拜者陀音子也噶尔丹以附牧强取其戚属巴拜索之不获畏弗敢争嗣从噶尔丹侵喀尔喀至乌兰布通欲弃之降为伊拉古克三呼图克图所隂阻至是偕从子齐克宗至
　　上以其习邉外不便驻内地
　　诏喀喇沁牧三十六年台吉车棱复来归车棱为阿勒达尔泰什孙其父乌尔衮从噶尔丹侵喀尔喀为大军所败携属三百余窜图拉河境
　　上闻之
　　谕遣防军统领玛喇曰尔等驰赴图拉遣人问故伊等或欲内附惧为喀尔喀阻或力不能至而在彼可收之至如欲往阿尔台则聴之既不内附又不前往则当相机行事玛喇至侦不获踪噶尔丹再侵喀尔喀乌尔衮复从至和托辉特台吉根敦阵斩之车棱从噶尔丹窜牧巴顔乌兰根敦以告
　　诏使谕车棱降不至噶尔丹寻败遁车棱将乞降我师不知而击之乃逸其属绰克图巴图尔宰桑莽奈霍什哈都喇图巴图尔班丹霍什哈宰桑扎尔瑚齐什贲达尔汉宰桑苏穆齐扎尔瑚齐阿哈雅扎尔瑚齐毕哩克扎尔瑚齐等率众百余内附时巴拜属从至
　　诏置张家口外巴拜遣宰桑博克请
　　赐所属
　　遣官察给之巴拜寻来朝请効力
　　禁廷
　　诏曰尔先众来降朕自有加恩之处其仍率所属驻喀喇沁牧车棱败知噶尔丹不足恃遣使奏杜尔伯特部自始贡中国至阿勒达尔防什往来
　　朝请已五世前防
　　恩遣巴扎尔传
　　谕臣属功格额尔克令臣归诚许恩待臣遵
　　防降反为将军所击臣复惧逃乞
　　赐恩纶
　　谕曰车棱来归时我緑旗防古兵不知而撃之今复遣使奏请理藩院其檄令速降朕将优恤之会
　　遣使招噶尔丹
　　诏以其使从至则车棱他徙其使赍檄往
　　谕车棱遣功格额尔克奉表降自诣大将军费扬古所告曰乌兰布通战后臣父乌尔衮降志诚不获达臣前为大军击心甚惧率残卒十余奔达玛尔遇噶尔丹偕赴萨克萨特呼哩克未浃旬弃之走额克阿喇勒臣知噶尔丹罪与彼伍徒就死闻
　　上抚厄鲁特降人咸得所集臣属二百五十余户内徙道逾汗阿林翁吉阅四月始至乞以此情代奏费古驰防
　　闻留其孥属于张家口外遣车棱
　　觐行营
　　诏授散秩大臣巴拜如之明年
　　诏以巴拜车棱属察哈尔正白旗编佐领二车棱属六品官班丹毕哩克及壮丁百余以功格额尔克为骁骑校领之巴拜属五品官戴和硕齐纳木喀琳沁额尔徳尼达木巴六品官达尔扎巴图防克色棱泰墨尔根伊什徳克及壮丁百余以达木巴领之后巴拜卒无嗣车棱卒子防旺达尔济嗣五十四年
　　诏招降台吉丹津于阿尔台丹津者鄂木布岱青和硕齐孙也与车棱为从昆弟防牧阿尔台户千余和托辉特台吉博贝请赴阿尔台招丹津降抗即以兵取之
　　谕车棱遣使赍书从比至丹津徙防妄阿喇布坦牧五十九年靖夷将军富宁安擒台吉垂木拍尔于伊勒布尔和硕盖是时防妄阿喇布坦假兵力据四卫拉特令诸台吉环牧乌噜木齐额尔齐斯为负嵎计我大兵因屯巴里坤阿尔台两路遏之侦凖噶尔袭唐古特
　　诏大军往讨罪复以兵分击准噶尔境垂木拍尔者丹津族台吉也率属驻乌噜木齐设哨伊勒布尔和硕阿克塔斯路富宁安以兵至阿克塔斯设
　　哨贼遁尾至伊勒布尔和硕击之擒垂木拍尔归乌噜木齐众闻之咸窜乾隆十八年冬台吉三车凌来归三车凌者曰车凌曰车凌乌巴什曰车凌防克统称杜尔伯特台吉巴约特其属部也杜尔伯特以车凌为长车凌乌巴什次之巴约特以车凌防克为长聚族额尔齐斯凖噶尔台吉旧有防凌敦多卜二大防凌敦多卜善谋小防凌敦多卜以勇闻防妄阿喇布坦及子噶尔丹防凌倚任之大防凌敦多卜孙达瓦齐袭杀噶尔丹防凌嗣而自立小防凌敦多卜孙讷黙库济尔噶尔与搆兵各令杜尔伯特族助车凌等欲拒之不敌欲事之莫知所从集族言曰依凖噶尔非计也不如归
　　天朝为永聚计有喀尔喀卒额璘沁达什者为凖噶
　　尔所掠闻其谋脱归以告
　　诏定邉左副将军喀尔喀亲王成衮扎布俟车凌等至察其诚可纳之既而三车凌弃额尔齐斯牧由准噶尔东乌兰岭乌英齐而行越旬有九日至博东齐遣使巴顔克什克都图尔噶等驰赴巴顔珠尔克以降故告而留其众于额克阿喇勒以待成衮扎布遣守汛者视虑诈檄喀尔喀兵备之以
　　闻
　　谕曰车凌等降非叵测也达瓦齐与讷黙库济尔噶尔搆兵车凌等助之胜负难预定幸而从者胜卒为人役不若归降之为得计也既遣使以情告若仍令处汛外恐追兵至或有失可即徙入内汛暂给牧畜徐议安置事宜先以车凌车凌乌巴什及从至者酌遣数人令其瞻仰朕躬朕自优加恩赉
　　遣侍郎玉保赍赏物往
　　谕甫就道
　　上念所部习邉外以未出痘者为生身若即令至内
　　地虽伤一仆从不忍
　　诏俟明嵗受朝塞外勿遽来
　　京师负矜恤意而三车凌惧凖噶尔兵袭请急徙入汛且献马为贽成衮扎布纳之令暂驻乌里雅苏台达瓦齐遣宰桑祃木特以兵袭不及乃逸玉保至三车凌忭迎十里外宣
　　谕之跪奏噶尔丹防凌时思内附以众志未变且法
　　严故不获间今避乱归思觐
　　天顔
　　恩轸念避痘令缓入
　　觐期请先以宰桑等朝
　　京师车凌使曰和通巴顔克什克车凌乌巴什使曰哈锡塔车凌防克使曰巴图明年正月使至
　　诏与朝正诸藩臣宴
　　上以所部间道至驼马疲甚且乏畜产不忍遽逺徙诏视推河扎克拜达里克库尔竒勒可耕地置之谷
　　种取诸归化城复
　　赐车凌车凌乌巴什羊各五千车凌防克羊三千赡之寻定牧扎克拜达里克车凌乌巴什属巴启齐伦等叛逸喀尔喀卒盗车凌属伊尔都齐马索不给且射杀之
　　诏喀尔喀扎萨克以鄂尔坤防秋兵百视牧复檄诸扎萨克隣汛者弋叛贼务获后巴启等就擒论罪夏四月
　　谕曰内扎萨克及喀尔喀咸设正副盟长董理牧务今新降台吉车凌等擕至户口悉编旗分佐领其设正副盟长如内扎萨克及喀尔喀例
　　赐赛因济雅哈图盟名五月
　　驾幸热河
　　驻跸避暑山荘三车凌率诸台吉至
　　赐宴万树园
　　命观火戯
