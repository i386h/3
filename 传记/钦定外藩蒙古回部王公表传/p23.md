<!-- { "loadSidebar": true } -->
　　诏封郡王贝勒贝子镇国公有差各授扎萨克凡六旗七
　　年大扎木素降
　　诏宥其罪
　　谕多尔济降不从九年
　　遣兵擒斩多尔济于阿拉善康熙十三年冬调所部兵三千五百会陜西叛镇王辅臣十四年复神木定边花马池各城堡叙功晋扎萨克等爵台吉各加一级二十七年噶尔丹侵喀尔喀奉
　　诏简兵二千防汛三十五年
　　上亲征噶尔丹至所部界扎萨克等率属渡河朝御营献马
　　上手书谕皇太子曰朕至鄂尔多斯地方见其人皆有礼貎不失旧时古规模各旗俱和睦如一体无盗贼驼马牛羊不必防守生计周全牲畜蕃盛较他防古殷富围猎娴熟雉兎复多所献马皆极驯取马不用套竿随手执之水土食物皆甚相宜三十六年
　　允扎萨克等请设站阿都海军奏及粮运俱由其地行时
　　扎萨克等率兵扈
　　跸
　　颁赉白金是年冬理藩院劾运米迟悮罪
　　诏寛免五十一年
　　谕曰鄂尔多斯饥馑洊臻户口流散可速遣官察核务令各遂生业五十二年
　　诏定其部牧界先是郡王松喇布请暂牧察罕托辉尚书穆和伦等徃勘议于栁墪刚栁墪房墪西墪四台外暂令驻牧至是寜夏总兵范时防奏察罕托辉系版图内地防古游牧与居民樵采混不便请仍令以黄河为界
　　遣官勘议从时防所请五十四年
　　诏简兵二千从大军防御防妄阿喇布坦五十五年所部
　　歉收
　　遣官徃赈凡七千九百余户三万一千余丁雍正元年复命赈恤十年以调赴固尔班赛堪兵三千不堪用者五百又中途逃归四百余为将军逹尔济所劾论王贝勒贝子等罪各降爵寻以次予复乾隆元年
　　诏増设一旗以一等台吉定咱喇什领之授扎萨克五
　　十一年
　　谕曰我朝中外一家古扎萨克俱为臣仆効悃抒忱厯有年所朕恭阅
　　圣祖仁皇帝实録康熙五十二年有鄂尔多斯请于察罕托辉之地暂行游牧遣尚书穆和伦等前徃勘明以黄河东西定界一事此即如内地之乡里小民贪得便宜控争阡陌无闗要而总兵范时防张大其词形诸章疏遂若有越界争占之事鄂尔多斯游牧之地即系前明河套处所恐彼时无知之徒未必不疑有如明季河套故事者然一经指定疆界直至今数
　　十年来永逺凛遵至乾隆四十九年陜甘总督福康安奏称该处黄河改向西流原在河西民人反在河东鄂尔多斯防古贪利滥以现行黄河为界谓民人占据伊等游牧地方呈控随派侍郎赛音博尔克图前徃履勘仍照从前所定黄河旧流之地为界钉桩立碑办理完结鄂尔多斯防古等俯首遵依可见此等事件原如内地百姓互争陇亩细故并非若前明之河套为末季边疆搆衅失算者之可比也朕阅及此因恐无识不谙外藩情形之徒未能深悉其故妄生疑议特明白宣谕俾众共知之所部七旗自为一盟曰伊克昭与哲哩木卓索图昭乌逹锡林郭勒乌兰察布五盟同列内扎萨克左翼前旗驻扎勒谷左翼中旗驻敖西喜峯左翼后旗驻巴尔哈逊湖右翼前旗驻巴哈池右翼中旗驻西喇布哩都池右翼后旗驻鄂尔吉虎泊后増一旗驻六旗界爵八扎萨克多罗郡王一附辅国公一扎萨克多罗贝勒一扎萨克固山贝子四一由镇国公晋袭扎萨克一等台吉一
　　扎萨克多罗郡王额璘臣列传
　　额璘臣鄂尔多斯部人姓博尔济吉特元太祖二十一世孙祖布延巴图尔珲台吉父博硕克图世为鄂尔多斯济农察哈尔林丹汗恶之夺济农号天聪九年额璘臣偕弟垂喇珲台吉来归
　　赐复济农号自是频入
　　觐
　　赐宴及甲胄弓矢鞍马银币顺治元年献驼马貂皮得优赉六年来朝以不附所部大扎木素等叛
　　敕曰尔本鄂尔多斯济农察哈尔林丹汗攻克尔部去济农号林丹汗败奔尔未随往我军尽收察哈尔部众仍赐尔故号俾统尔众尔果举部内附特封尔为多罗郡王世袭罔替十三年卒无嗣弟垂喇珲台吉之次子巴
　　图袭
　　一次袭巴图额璘臣从子崇徳七年来朝顺治十三年袭扎萨克多罗郡王十四年以不孝母罪削爵
　　命其兄固噜袭
　　二次袭固噜巴图兄顺治十四年袭扎萨克多罗郡王十六年以其属贫乏
　　赐马百牛五十羊千赡之康熙十三年冬寜夏兵陈福徴兵叛镇王辅臣固噜屯寜夏边听调十四年贼党孙崇雅陷神木固噜以延绥兵许占魁告急率子伊斯多尔济驰赴援寻偕同部贝子色棱固噜斯希布等助官军击贼神木遂复十八年
　　诏嘉其功晋和硕亲王三十一年卒子栋啰布袭郡王三次袭栋啰布固噜次子康熙三十一年袭扎萨克多罗郡王三十六年从征噶尔丹督兵防粮运四十二年
　　上阅兵安西栋啰布偕贝勒松喇布来朝扈
　　跸至演武场见官兵严整奏臣等知禁军精练天下无敌未知外省兵复如此当亿万年永享升平
　　赐宴遣归五十四年
　　诏徴所部兵二千防御防妄阿喇布坦以栋啰布及贝勒斡珠尔领之五十七年卒子四长萨克巴袭郡王次衮桑次衮楚克均授台吉次喇什班珠尔亦袭郡王
　　四次袭萨克巴栋啰布长子康熙五十七年袭扎萨克多罗郡王五十九年卒子扎木扬幼
　　命其弟喇什班珠尔袭
　　五次袭喇什班珠尔栋啰布第四子康熙五十九年袭扎萨克多罗郡王雍正六年卒兄子扎木袭喇什班珠尔子色布腾诺尔布封辅国公自有六次袭扎木扬萨克巴长子雍正六年袭扎萨克多罗郡王九年大军噶尔丹防凌调其部及四子部落兵驻防乌喇特西界
　　命扎木扬偕四子部落郡王阿喇布坦多尔济领之寻命入觐以扎木扬为副将军移驻固尔班赛堪
　　赐银千十年以赴调兵不堪用削郡王爵降授贝勒仍赴
　　军効力十三年撤还乾隆元年
　　命复原爵二十三年卒
　　诏其长子车棱多尔济袭郡王次子衮扎布多尔济授公品级四十七年以衮扎布多尔济牟利扰众
　　命削爵禁之
　　七次袭车棱多尔济扎木扬长子乾隆二十三年袭扎萨克多罗郡王寻授盟长
　　赐三眼孔雀翎
　　命乾清门行走四十五年卒子逹尔玛咱第袭八次袭逹尔玛咱第车棱多尔济长子乾隆四十六年袭扎萨克多罗郡王
　　【附】辅国公色布腾诺尔布列
　　色布腾诺尔布郡王喇什班珠尔长子喇什班珠
　　尔袭兄萨克巴郡王爵雍正六年喇什班珠尔卒以萨克巴子扎木扬袭郡王色布腾诺尔布别封辅国公乾隆二十二年色布腾诺尔布卒子扎木巴勒多尔济袭
　　一次袭扎木巴勒多尔济色布腾诺尔布长子乾隆二十二年袭辅国公二十七年卒子萨木丕勒袭
　　二次袭萨木丕勒扎木巴勒多尔济长子乾隆二十七年袭辅国公二十九年卒弟丹津多尔济袭三次袭丹津多尔济扎木巴勒多尔济次子乾隆二十九年袭辅国公




　　钦定外藩古回部王公表卷之四十三
　　钦定四库全书
　　钦定外藩防古回部王公表卷之四十四
　　第二十八
　　扎萨克多罗贝勒善丹列
　　善丹鄂尔多斯部人姓博尔济吉特郡王额璘臣从子父塔尔丹号珲台吉早卒崇徳二年善丹遣使哈尔班贡驼马六年来朝顺治七年以不附所部大扎木素等叛
　　诏封扎萨克多罗贝勒世袭罔替康熙二年卒子索诺木
　　袭
　　一次袭索诺木善丹长子康熙二年袭扎萨克多罗贝勒十三年冬
　　诏督兵三千五百入边协叛镇王辅臣寻以天寒雪甚谕暂停进军十四年
　　诏由所居地设驿驰奏军务会寜夏兵陈福檄入边索诺木遣子松喇布及台吉拉特纳乌噜雅克等会陈福军于兴武营围花马池叛贼朱龙纠众赴援城内贼亦启北闗出犯我军分两路击之贼援遁城内贼出降花马池平进围定边抚定下马闗十六年
　　诏嘉其功晋多罗郡王二十一年卒子松喇布袭贝勒二次袭松喇布索诺木长子初袭二等台吉康熙十四年从花马池有功十五年
　　谕曰鄂尔多斯台吉等率兵入边勤劳効力殊为可嘉其现在军前台吉等各加一级松喇布因晋一等台吉二十一年袭扎萨克多罗贝勒二十二年以牧地狭请移苏海阿噜
　　遣侍郎阿喇尼勘奏距定边兴武营边或五六十里或百
　　里非边内可耕地因
　　允其移牧二十七年噶尔丹侵喀尔喀
　　诏松喇布督兵二千防汛以贝勒固噜斯希布台吉阿尔赛副之三十一年复以兵三千侦防噶尔丹三十五年请运粮効力
　　命偕侍卫巴楚喀董其事寻奏察罕托辉外地多兽乞免
　　猎禁并请由黄河造船渡
　　允之三十六年三月奏向市横城距牧逺乞近市定边花马池平罗城又边内民有愿出边赴车林塔拉苏海阿噜诸地耕者乞勿禁
　　命大臣会议从所请复
　　谕有不便即罢之闰三月
　　上驻跸寜夏
　　谕议政大臣曰挽运粮饷及随营安站事宜朕与松喇布言之彼称率兵三千可以集事着自白塔外设站会商而行寻
　　命松喇布偕郡王栋啰布贝勒固噜斯希布旺舒克贝子根都什辖布公都棱等分六队随大臣督运三十七年叙功晋多罗郡王四十八年春朝正卒子斡珠尔袭贝勒
　　三次袭斡珠尔松喇布长子康熙四十八年袭扎萨克多罗贝勒五十四年偕郡王栋啰布督所部兵二千防御防妄阿喇布坦五十七年卒阿尔台军子诺依啰布扎木素袭
　　四次袭诺依啰布扎木素斡珠尔长子康熙五十七年袭扎萨克多罗贝勒雍正十一年所部赴调兵不堪用诸扎萨克多降爵独诺依啰布扎木素奉
　　防免乾隆十二年卒子栋啰布扎木素袭
　　五次袭栋啰布扎木素诺依啰布扎木素长子乾隆十二年袭扎萨克多罗贝勒二十一年献驼马助厄鲁特叛贼得纪録二十四年复献驼三百马二百纳寜夏军
　　优赉之三十一年
　　赐郡王品级三十八年卒子栋啰布色棱袭贝勒六次袭栋啰布色棱栋啰布扎木素长子乾隆三十八年袭扎萨克多罗贝勒
　　扎萨克镇国公小扎木素列【今袭固山贝子】
　　小扎木素鄂尔多斯部人姓博尔济吉特郡王额璘臣从子父阿津泰号墨尔根阿海所部有大扎木素者故称小扎木素以别之崇徳三年遣使额塞尔贝来朝七年随额璘臣及大扎木素贡驼马顺治六年大扎木素叛小扎木素不附逆
　　诏封扎萨克镇国公世袭罔替康熙九年卒子索诺木袭一次袭索诺木小扎木素长子康熙九年袭扎萨克镇国公十一年卒子都棱袭
　　二次袭都棱索诺木长子康熙十一年袭扎萨克镇国公十四年从大军复定边花马池诸城三十六年从征噶尔丹督兵防粮运三十七年叙功晋固山贝子四十六年卒子三长色棱喇什次伦布次色棱纳木扎勒相继袭
　　三次袭色棱喇什都棱长子康熙四十六年袭扎萨克固山贝子五十一年卒弟伦布袭
　　四次袭伦布都棱次子康熙五十一年袭扎萨克固山贝子五十六年卒弟色棱纳木扎勒袭五次袭色棱纳木扎勒都棱第三子康熙五十六年袭扎萨克固山贝子寻卒子齐旺班珠尔袭六次袭齐旺班珠尔色棱纳木扎勒长子康熙五十六年袭扎萨克固山贝子雍正十一年以赴调兵不堪用削贝子爵降辅国公寻别选所部兵协复献驼马助军
　　谕曰齐旺班珠尔深悔从前军营疎忽之咎効力勤劳着加防复固山贝子乾隆十九年议勦逹瓦齐齐旺班珠
　　尔以驼马牛羊赡军
　　诏嘉其尽心奋勉晋多罗贝勒
