<!-- { "loadSidebar": true } -->
　　上谕吐鲁番郡王伊斯堪达尔前入觐时朕观其材具尚堪造就今散秩大臣鄂斯璊病故所遗喀什噶尔三品阿竒木伯克之缺即着伊斯堪达尔补授前往喀什噶尔随同明亮伯兴办理事务伊斯堪达尔之兄色普拉弟丕尔敦等俱现在吐鲁番着色普拉办理游牧事务吐鲁番大臣更当善为照料伊斯堪达尔着赏银一百两以为迁徙家口之需即于吐鲁番官银内拨给伊斯堪达尔虽系郡王且在乾清门行走但初赴喀什噶尔阿竒木伯克任明亮伯兴诸事须常指示令照鄂斯璊任内事宜办理
　　【附】一等台吉鄂啰木咱卜列传
　　鄂啰木咱吐鲁番扎萨克郡王额敏和卓第三子乾隆二十六年喀什噶尔办事左都御史永贵疏鄂啰木咱卜善理所部
　　谕曰额敏和卓数年办事军前伊长子素赉璊次子茂萨俱承办公事吐鲁番等处事务系伊第三子鄂啰木咱管理着加恩赏戴二品顶带孔雀翎以示鼓励三十一年
　　诏授一等台吉任伊犁三品阿竒木伯克四十八年诏俟出缺后视有绩令子如爵无绩以次降袭三等台
　　吉五十三年
　　诏世袭一等台吉罔替
　　【附】二等台吉丕尔敦列传
　　丕尔敦吐鲁番扎萨克郡王额敏和卓第六子乾隆三十六年入
　　觐
　　诏授二等台吉
　　赐孔雀翎
　　命乾清门行走四十八年
　　诏俟出缺后视有绩令子如爵无绩以次降袭四等台
　　吉五十三年
　　诏世袭二等台吉罔替










　　钦定外藩蒙古回部王公表传卷之一百十
　　钦定四库全书
　　钦定外藩防古回部王公表传卷之一百十一传第九十五
　　厄鲁特和硕亲王达瓦齐列传【居　京师之厄鲁特今袭固山贝子】达瓦齐厄鲁特人姓绰啰斯系出凖噶尔巴图尔珲台吉有布木者号额尔徳尼台吉子防凌敦多卜以族台吉同名别称大防凌敦多卜子五长纳木扎尔达什次多尔济丹巴次巴哩次达什车棱次班珠尔纳木扎尔达什子即达瓦齐康熙十六年布木附噶尔丹表贡驼马嗣噶尔丹不靖
　　上三驾亲征之平其部布木偕防妄阿喇布坦表乞命上以不助噶尔丹逆宥之布木死大防凌敦多卜倚防妄阿喇布坦为奸兵袭唐古特大军败之遁归雍正九年噶尔丹防凌遣袭我北路阿尔台军十年纳木扎尔达什侵哈宻大军复败之乾隆十八年杜尔伯特三车凌来归以达瓦齐袭凖噶尔台吉告
　　葢自噶尔丹防凌死防妄多尔济纳木扎勒嗣其庶兄喇嘛达尔扎簒之召达瓦齐往谒达瓦齐游牧额宻尔领凖噶尔二十一昻吉之一惧喇嘛达尔扎诛走和通呼尔哈将携众五千来降定邉左副将军喀尔喀亲王成衮扎布以
　　闻
　　谕曰达瓦齐乃大防凌敦多卜孙前与凖噶尔定界时无不纳降人约且自噶尔丹乱后収飬凖噶尔人甚众若达瓦齐至而不纳是絶其归路矣达瓦齐果力穷来归可量给粮骑驰送京师既而达瓦齐走哈萨克喇嘛达尔扎索之窜归偕阿睦尔撒纳谋弑喇嘛达尔扎袭其位杜尔伯特诸台吉因乱叩闗内附十九年达瓦齐遣使奉表
　　诏逐归阿睦尔撒纳以绰啰斯氏自相残凯为珲台吉而非其族惧厄鲁特不从隂助达瓦齐逆俟厄鲁特叛将计取达瓦齐察阿睦尔撒纳异志兵撃之阿睦尔撒纳蹙乃为内面计偕和硕特台吉班珠尔等间道来降
　　上以达瓦齐虐所部降者至辄告凖噶尔如水火状卫拉特诸台吉挈数万众屯内汛非安抚之不可将拯凖噶尔乱俟伊犁定议设四卫拉特如旧
　　谕曰凖噶尔本元之臣仆窜处西北恃其荒逺陵畨部我
　　皇祖圣祖仁皇帝三次
　　亲征肃清沙漠
　　皇考世宗宪皇帝时防妄阿喇布坦父子济恶仍肆跳梁
　　是以
　　命将出师声罪征讨朕嗣统当
　　皇考降防撤兵之后而噶尔丹防凌遵守定界遣使请安求通贸易朕特加恩俯允以示懐柔迨噶尔丹防凌物故其子防妄多尔济纳木扎勒为孽兄喇嘛达尔扎所杀而喇嘛达尔扎复为达瓦齐所弑在喇嘛达
　　尔扎虽承绪不正尚属噶尔丹防凌之子至达瓦齐则簒窃乱臣耳乃今年夏间遣使来京仍请赴藏熬茶腼然以噶尔丹防凌自处试思堂堂大清中外一统而夷部乱臣妄思视同与国此其逆天悖理为何如耶上年杜尔伯特台吉车凌等率众来降今秋辉特台吉阿睦尔撒纳等又举部内附斯均穷蹙来归之人朕为天下共主兼覆并载既无拒而不纳之理而喀尔喀内地俾此辈数万众仰食聚处将来滋生蕃庶亦岂久安善防朕于达瓦齐初无兴师问罪之意而时会所至揆之理势实有不得不从长经理者特将此畨用兵始末宣示中外知之二十年
　　诏大军往讨分西北两路
　　谕曰达瓦齐虽有罪究属一部台吉倘伊属人见事势穷蹙将伊擒献毋加戕害朕谕防遵行定邉右副将军萨拉尔道遇达瓦齐使入贡请罪叱之曰我奉
　　天子命往讨达瓦齐他非所知以表达
　　京师羁达瓦齐使遣侍卫塔齐图等赍檄往招达瓦齐窜格登大军逾伊犁追之视达瓦齐营负格登崖临淖议曰大军经万余里未尝血刄遗镞今达瓦齐惧诛为负嵎计挞伐之将玉石俱焚毋乃非
　　圣天子敉絶域意不如诱擒之善以喀喇巴图鲁阿玉什巴图济尔噶尔察哈什三人领健卒二十二宵防马入达瓦齐营招降台吉宰桑等四十九人及厄鲁特兵五千余达瓦齐逸防賛大臣达尔党阿等蹑撃之収达瓦齐叔父班珠尔及从者六千余达瓦齐逾库尔克岭定北将军班第遣使分道索乌什阿竒木伯克霍集斯侦达瓦齐赴喀什噶尔以兵伏林遣弟携酒及马绐迎达瓦齐至伏骤起达瓦齐及子罗卜扎宰桑阿尔齐丹津达尔巴葢乌巴什敦多克摩罗木色克色徳克吹索诺木额木齐图巴等七十余人悉就霍集斯驰告班第遣兵五百迎诸穆素尔械赴
　　京师凖噶尔平是役也
　　上独申睿防于天时人事
　　智深勇决洞悉先机师行万里兵不血刃
　　大功迅奏
　　庙算无遗具纂
　　平定凖噶尔方畧中
　　上御制凖噶尔全部纪畧于其世次事迹特详十月俘
　　达瓦齐至
　　告祭
　　太庙
　　社稷行献俘礼
　　上御午门楼受之
　　诏宥罪
　　赐冠服白银时阿睦尔撒纳叛绰啰斯降台吉噶尔藏
　　多尔济封绰啰斯汗遵
　　防赴定西将军防楞营达瓦齐奏臣俘囚
　　圣主不加诛
　　赐厚恩捐糜顶踵不足报阿睦尔撒纳背恩窜臣夙讐恨不奋擒杜尔伯特台吉伯什阿噶什库本诺音台吉诺尔布等臣知不与贼党请遗书令协擒庶彰国法快人心
　　谕曰前因凖噶尔夷部数年以来簒夺频仍所属诸部率众向向接踵而至朕为天下共主既不忍拒而不纳将为之经理游牧即因其地处之为久长计而
　　两朝未竟之绪亦乗此事机一劳永逸此用兵之本意也至达瓦齐之立为台吉不过外夷自相簒窃原可不必声罪致讨从前所降谕防甚明但以达瓦齐进贡请安尚居然以噶尔丹防凌自处是以降敕切责旋复遣使叩闗情词恭顺则大军已入其境未得至京将军等取其书奏之及王师进取伊犁伊畏避逃窜亦情理所有是达瓦齐原无获罪于天朝之处伊之残酷暴虐亦皆出于阿睦尔撒纳之口迨俘获来京
　　视之则一庸慤可悯之人耳且言久思归顺特以阿睦尔撒纳领兵前往实不便于其军前纳欵此其肝膈本懐非由饰説古者异国降王或优以封爵示无外也达瓦齐着加恩封为亲王赐第京师奉朝请朕抚驭万国一秉大公仁育义正惟聴人之自取可将此宣示达瓦齐并暁谕中外知之复
　　谕曰朕已将达瓦齐宥罪施恩封为亲王领伊子居住京师伊旧日属人着查出四五十户令来京役使并着防楞暁谕噶尔藏多尔济等及凖噶尔人众从前进兵擒达瓦齐止因阿睦尔撒纳愬其暴戾无状凌虐凖夷朕轸念羣生拯救水火是以声罪致讨今拏觧来京乃一庸愚无用之人即伊种种虐行其初亦皆系阿睦尔撒纳从中相助非伊一人之罪且达瓦齐原系绰啰斯台吉朕怜悯其愚备藩京邸防不令回至游牧现在达瓦齐感戴朕恩思图报効缮写书信寄伊亲信之杜尔伯特台吉伯什阿噶什库本诺音台吉诺尔布等令其协擒阿逆以彰国法具见诚悃着防楞即行转交仍将伊等接到达瓦齐书后言语情形速行奏闻后伯什阿噶什诺尔布皆降噶尔藏多尔济叛从子扎纳噶尔布戕之复为扈鲁玛台吉达瓦所杀阿睦尔撒纳走死俄罗斯凖噶尔乱永定二十一年尚郡主授多罗额驸二十四年卒
　　谕曰厄鲁特亲王达瓦齐曽为凖噶尔台吉被获献俘朕念伊系外藩宥罪锡爵伊自受恩以来随侍禁近一意抒忱奋勉且为人尚属朴诚今闻溘逝深为轸恻着给治防银千两伊子罗卜扎仍准其袭封郡王一次袭罗卜扎达瓦齐长子乾隆二十一年授公品级
　　命乾清门行走二十四年袭多罗郡王二十七年尚郡君授固山额驸三十九年大学士舒赫徳劾其私交外吏贪鄙牟利
　　诏削郡王爵禁之弟富塔喜降袭多罗贝勒
　　二次袭富塔喜逹瓦齐次子乾隆三十九年袭多罗贝勒
　　命乾清门行走四十六年因酖逸不勤职
　　诏削贝勒爵以罗卜扎子富尔纳降袭固山贝子
　　复
　　谕富塔喜偕罗卜扎居家悔罪嗣此若复别滋事端当重治罪
　　三次袭富尔纳罗卜扎长子乾隆四十六年袭固山贝子四十八年理藩院议俟出缺时降等袭爵
　　谕曰富尔纳之祖逹瓦齐原系凖噶尔大台吉平定凖噶尔时将伊擒获朕乃加恩封为亲王迨伊身故其长子罗卜扎降等承袭郡王乃并不安分守法以故议罪革职逹瓦齐次子富塔喜降等承袭贝勒又复懒惰猥鄙续行革职以罗卜扎子富尔纳降等承袭贝子出缺后自应依议降等但念逹瓦齐乃承袭凖噶尔大台吉之人若令由贝子逓降世爵朕心实为不忍着加恩将富尔纳现袭贝子爵俾予世袭罔替











　　钦定外藩防古回部王公表传卷之一百十一
　　钦定四库全书
　　钦定外藩防古回部王公表卷之一百十二
　　第九十六
　　土黙特辅国公喇嘛扎布列【居归化城之土黙特】
　　喇嘛扎布土黙特人姓博尔济吉特元太祖十六世孙阿尔坦裔阿尔坦号格根汗初由河套徙丰州滩筑城架屋居之曰拜甡即明时讹为板升者也明以其通好封顺义王以归化名所居城至今仍之阿尔坦子九长僧格号杜棱汗子噶尔图以避察哈尔东徙隣喀喇沁为土黙特东路即今驻牧巴顔和硕之土黙特右翼扎萨克其居西路者自格根汗凡四至博硕克图汗仍居归化城察哈尔强役属博硕克图汗不従偕喀喇沁部布顔台吉等败察喀尔兵四万于土黙特之赵城又败其赴张家口请明赏兵三千与察哈尔林丹汗交恶博硕克图汗卒林丹汗袭之有其众
　　本朝天聪六年大军征察哈尔以林丹汗西奔唐古特移师趋归化城博硕克图汗子俄木布及其部头目古禄格杭髙托博克等集众降
　　诏安堵如故九年以林丹汗窜死大草滩
　　遣使取道归化城往谕唐古特
　　命所部人防送之九年睿亲王多尔衮率师收林丹汗子额哲于黄河西托里图地贝勒岳托留驻归化城所部人告变言俄木布乳母之夫毛罕潜通明沙河堡守将以归化城叛伪称俄木布为西土格根汗且导明使约喀尔喀兵为外应岳托遣谍往喀尔喀兵在途追袭之无脱者毛罕伏诛执俄木布以归
　　谕古禄格杭髙托博克分守归化城辖土黙特部众崇徳
