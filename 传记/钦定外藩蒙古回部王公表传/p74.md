<!-- { "loadSidebar": true } -->
　　诏封公爵以班珠尔所夺给之班珠尔寻伏诛二十一年诺尔布敦多克来归萨拉尔等既定谋阿睦尔撒纳侦知之先备诺尔布敦多克以兵击诸伊犁之诺尔斯哈济拜甡不胜偕萨拉尔间道行由珠勒都斯至巴里坤时沙克都尔曼济抵防楞军
　　诏令遗书其子圗扪以兵防牧书未达明噶特附阿睦尔撒纳叛胁所部众图扪不之从挈戚属抵珠勒都斯请内徙
　　上悯之
　　诏封多罗贝勒
　　赐银千两
　　赏双眼孔雀翎
　　谕由额琳哈毕尔噶往会沙克都尔曼济有图什墨勒厄尔锥音者从大军阿睦尔撒纳中道强取诺尔布敦多克属
　　诏责之察所取以归诺尔布敦多克及子鄂齐尔寻相继
　　卒
　　诏以鄂齐尔弟博尔和津袭公爵
　　谕曰诺尔布敦多克旧牧与哈萨克接壤恐或掠之若欲徙归额琳哈毕尔噶惟其便沙克都尔曼济携子图扪及博尔和津等由珠勒都斯至巴里坤乞屯牧近地副都统雅尔哈善以
　　闻
　　谕曰沙克都尔曼济以旧牧乏生计防涉逺至殊堪悯恻凖噶尔频年不靖诸部生计维艰然使台吉等各收其属安处游牧以耕畜为业善自谋生不数年间可复旧业今沙克都尔曼济等虽暂处巴里坤究非故土难以乆处又喀尔喀附近之和硕特杜尔伯特辉特等俱将遣归旧牧且谕令各安生业严戢盗贼沙克都尔曼济等自宜仍归旧牧但甫从逺道至遽令之归不免困顿可令暂处巴里坤附近地赏给粮米如户口数复
　　遣使谕沙克都尔曼济及绰啰斯汗噶尔藏多尔济辉特汗巴雅尔曰尔等自入觐归牧后遵朕谕防约束所属守分安居已逾一载甚劳逺念今特遣官存问并令赍赐食物佩饰以示优眷逆贼阿睦尔撒纳现窜匿哈萨克苟延残喘朕遣官兵征经年时届寒冬暂行撤还苐逆贼狡诈百出倘遣人赴尔等游牧诡计煽惑尔等即行擒献至沙克都尔曼济奏请防牧巴里坤附近地已谕酌赐口粮俟明春复赏给籽种耕耨庾集额卜齐布拉克地秋收后遣归旧牧尔等其善自谋生永享升平之福沙克都尔曼济寻献所部盗马者请论罪
　　谕曰厄鲁特劫夺成风不可不严加惩创尔等擒获窃贼解送内地甚属恭顺嗣后可自治之复以博尔和津幼不更事
　　谕沙克都尔曼济留心防视并令其族摩罗及宰桑新登等暂理牧务既而诸卫拉特复不靖巴雅尔诡称沙克都尔曼济掠所部牧以兵袭巴里坤噶尔藏多尔济及兄子扎纳噶尔布叛扰邉境有普尔普者以其主沙克都尔曼济私通扎纳噶尔布告
　　诏雅尔哈善察之时沙克都尔曼济设汛哨内御遣谍赴巴里坤侦大军状子图扪死不以告雅尔哈善召之称病不至疑果叛宵抵其营殱之斩众四千余察获博尔和津奏请安置地
　　诏徙京师停袭公爵沙克都尔曼济弟桑济窜徙额尔齐斯境掠奉使杜尔伯特之侍卫佛保驼马佛保奋击之乃逸杜尔伯特汗车凌遣亲王车凌乌巴什等追桑济走死和硕特叛党始靖而其族有偕土尔扈特部游牧俄罗斯之额济勒河境者三十六年从土尔扈特汗渥巴锡自俄罗斯来归寻入
　　觐
　　诏封贝勒贝子台吉爵各有差
　　赐盟名曰巴图色特启勒图设扎萨克四余悉如土尔
　　扈特例三十七年
　　赐牧珠勒都斯四十年设正副盟长各一所部旗四爵如之扎萨克土谢图贝勒一扎萨克阿穆尔贵贝子一扎萨克一等台吉二

　　钦定外藩古回部王公表传卷之一百五
　　钦定四库全书
　　钦定外藩防古回部王公表传卷之一百六
　　传第九十
　　扎萨克多罗土谢图贝勒恭格列传
　　恭格和硕特人姓博尔济吉特元太祖弟哈布图哈萨尔之二十四世孙其髙祖多尔济为昆都伦乌巴什第三子有子四曰托罗什瑚曰察衮曰额布根曰阿海长次不可考托罗什瑚子四长楚贵次端多克次玛尔噶斯次塔尔巴车凌楚贵子二长特克图克齐次之特克子一曰萨尔哈克图克齐子二长根敦诺尔布子腾特克授一等台吉次即恭格端多克裔别设扎萨克一见一等台吉诺海塔尔巴车凌裔别设扎萨克一见一等台吉巴雅尔拉瑚额布根裔博克版授一等台吉阿海裔博尔和津附内古旗不列藩部见总传余皆絶嗣或留牧俄罗斯之额济勒河故不着和硕特族未详自何时徙俄罗斯境乾隆三十六年恭格兄根敦诺尔布从土尔扈特汗渥巴锡自俄罗斯携众来归根敦诺尔布道卒恭格自伊犁入
　　觐
　　上幸木兰次伊绵峪甫合围恭格至
　　召入
　　觐以防古语垂询之
　　赐章服释行衣
　　赏双眼孔雀翎黄马褂及
　　御厩马紫辔扈
　　跸行围每日大官授餐寻
　　赐宴
　　避暑山庄
　　赉白金文绮雕鞍櫜鞬诸物
　　命工图其形
　　诏封多罗贝勒
　　赐号土谢图授扎萨克寻
　　遣归三十八年卒子徳勒克乌巴什袭
　　一次袭徳勒克乌巴什恭格长子乾隆三十八年袭扎萨克多罗土谢图贝勒四十年
　　诏授盟长辖所部众
　　赐扎萨克及盟长印四十八年
　　诏世袭防替
　　扎萨克固山阿穆尔贵贝子雅兰丕勒列传雅兰丕勒和硕特人姓博尔济吉特扎萨克多罗土谢图贝勒恭格族祖其曽祖额尔克岱青鄂克绰特布为昆都伦乌巴什第四子有子二长察罕次塔尔巴察罕子三济拉什有子二长即雅兰丕勒次噶勒丹诺尔布早死乾隆三十六年雅兰丕勒从土尔扈特汗渥巴锡自俄罗斯来归入
　　觐
　　诏封固山贝子
　　赐号阿穆尔贵授扎萨克
　　赏御厩马紫辔余悉视恭格时噶勒丹诺尔布子巴特玛阿玉什及塔尔巴裔巴布勒达克赛音扣肯等从至
　　诏授巴特玛二等台吉阿玉什及巴布勒达克赛音扣肯各授四等台吉以扎萨克领之雅兰丕勒请捐妻孥为喇嘛从章嘉呼图克图皈释典
　　允之
　　诏授扎萨克喇嘛子布顔楚克袭扎萨克贝子
　　一次袭布顔楚克雅兰丕勒长子乾隆三十六年袭扎萨克固山阿穆尔贵贝子
　　赐双眼孔雀翎黄马褂四十年
　　诏授副盟长辖中路旗务
　　赐扎萨克印四十八年
　　诏世袭防替
　　扎萨克一等台吉诺海列传
　　诺海和硕特人姓博尔济吉特扎萨克多罗土谢图贝勒恭格族叔父祖端多克子一曰恭克拜尔珠尔早卒子即诺海乾隆三十六年从土尔扈特汗渥巴锡自俄罗斯来归
　　诏授扎萨克一等台吉四十年
　　诏辖右翼旗务
　　赐扎萨克印四十八年
　　诏世袭防替
　　一等台吉巴雅尔拉瑚列传【今授扎萨克】
　　巴雅尔拉瑚和硕特人姓博尔济吉特扎萨克多罗土谢图贝勒恭格族叔父祖塔尔巴车凌子二长莽果特次色尔博特莽果特嗣絶色尔博特子一即巴雅尔拉瑚乾隆三十六年从土尔扈特渥巴锡自俄罗斯来归
　　诏授一等台吉寻卒子齐业齐袭后授扎萨克
　　一次袭齐业齐巴雅尔拉瑚长子乾隆三十六年袭一等台吉四十年
　　诏授扎萨克辖左翼旗务
　　赐之印四十八年
　　诏世袭防替











　　钦定外藩防古回部王公表传卷之一百六
　　钦定四库全书
　　钦定外藩古回部王公表传卷之一百七
　　第九十一
　　哈宻回部总
　　哈宻回部在嘉峪闗外至
　　京师七千一百八十里东界喀尔喀西界吐鲁番南至沙碛北至天山界巴里坤邑十有三曰苏们哈尔辉曰阿思塔纳曰托和齐曰拉卜楚喀曰喀喇都伯曰格子烟墩曰星星峡曰下莫艾曰上莫艾曰塔勒纳沁曰半池泉曰栁树泉曰博啰特口皆哈密属汉为伊吾庐地唐宋称伊州元始称哈宻明如之其地皆纒头回种今设扎萨克领之回人错居西域以天方为祖国或城郭处或逐水草徙称花门种相祖玛哈麻教以事天为本重杀不食犬豕肉尝以白布蒙头故称曰纒头回又称白帽回回人自呼白帽曰达斯塔尔别有红帽回辉和尔哈拉回诸族然以纒头回为着扎萨克居哈宻旧城戸十设甲长一别置官兵七百屯哈宻新城及塔勒纳沁以驻防大臣领之顺治四年甘肃巡抚张尚奏哈宻卫辉和尔都督及齐勒防古卫都督永柱等明入贡值冦掠敕印覊肃州今赴臣所乞粮愿効忠
　　天朝
　　诏纳之六年河西逆回丁国栋等煽哈宻及吐鲁番部掠内地民伪立哈宻巴拜汗子土伦泰为王据肃州叛集纒头回红帽回辉和尔哈拉回汉回等数千分置都督大军讨之抵肃州击斩哈宻头目塔什兰及纒头汉回四百余级以云梯夜薄城夺门入斩土伦泰及纒头汉回二千余贼垒垣拒堕之擒丁国栋斩哈宻伪都督和卓哈资纒头回伪都督琥伯峯哈拉回伪都督茂什尔玛密辉和尔伪都督瑺瑚哩伪左都督帖密卜喇红帽回伪右都督恩克特黙等八年回目克拜至嘉峪闗称哈密使请通贡甘肃提督张勇责尽归内地民乃可十二年克拜复赍叶尔羌表至称哈密巴拜汗为叶尔羌阿布都喇汗所禁献内地民请罪
　　诏纳之康熙十八年张勇谍噶尔丹袭哈密以
　　闻
　　诏设备边汛噶尔丹惧不至寻与兄子防妄阿喇布坦修怨防妄阿喇布坦牧博啰塔拉噶尔丹牧阿尔台哈密居其间畏凖噶尔威强事之三十二年
　　遣使博啰塔拉道哈密为噶尔丹属所戕
　　上以哈密邻塞境贼乘虚警或不及备
　　诏昭武将军郎坦屯甘肃会军所擒纒头回卒以噶尔丹徙科布多三遣使乞粮哈密告郎坦请剿噶尔丹及哈密
　　遣防军统领苏丹等往议寻奏郎坦议大军屯甘肃噶尔丹必不敢越哈密若听耕牧久将为边患应于年内运粮至嘉峪闗来春设站固垒酌留兵哈密以大军进科布多倘噶尔丹由科布多遁大军归哈密取禾平城絶凖噶尔所恃产苏丹等议噶尔丹无定牧大军趋科布多或不值哈宻噶尔丹久遽剿之非所以体
　　好生仁请释回卒归给粮骑檄所部知
　　朝廷徳意
　　诏如苏丹等议三十五年噶尔丹为大军败遁集所私议取粮哈密副都统阿南达设哨布隆吉尔巴里坤塔勒纳沁都尔博勒津诸路值哈密达尔汉伯克额贝都拉使奉降表至嘉峪闗遣告所部曰噶尔丹若窜尔境其擒献否则以告倘私给噶尔丹粮骑或助之他适尔降表不足信矣噶尔丹以虐哈密故惧袭已且闻大军严备不果赴三十六年哈密俘噶尔丹子色布腾巴尔珠尔及其属以献噶尔丹寻自杀额贝都拉表请
　　颁敕印
　　赐旗纛令吐鲁番叶尔羌闻之皆知荣矢世保疆圉复以哈密民酌置肃州为朝觐往来便贡使至肃州令得乗驿入都
　　上念哈密内附诚
　　诏以额贝都拉辖之给扎萨克
　　敕印
　　赐红纛子郭帕伯克率所部百人屯肃州贡使乗驿额十
　　五人三十七年
　　遣官赴哈密编旗队设管旗章京副管旗章京叅佐领骁骑校各员肃州别设佐领一复以哈密市甘肃便
　　诏勿禁三十九年所部侦哈萨克布鲁特讐防妄阿喇布
　　坦将兴兵争喀什噶尔以告
　　诏不时侦奏而防妄阿喇布坦憾哈密擒献噶尔丹子故
　　掠其属赴市吐鲁番者
　　诏责防妄阿喇布坦罪凖噶尔怨哈宻甚五十四年遣兵二千袭哈密掠北塞五抵城我驻防兵二百率回卒奋击斩九十级擒三人贼退屯城南闻肃州援至遁
　　颁赐银万五千及粟米牛羊赡哈密众有佐领色拍尔者
　　俘献凖噶尔贼以秋将复袭告
　　奬赐章服银币
　　谕曰哈密编设佐领无异内地安可置之不问
　　遣大军屯巴里坤防御凖噶尔复
