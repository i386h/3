<!-- { "loadSidebar": true } -->
　　谕曰衮布率所部兵効力行间勤劳懋着从前已加恩赏着仍增给银两并谕其父阿寳知之十年晋封固山贝
　　子
　　命御前行走
　　赐三眼孔雀翎十三年撤大军衮布始率所部兵归牧干
　　隆二年卒无嗣弟拉尔济旺舒克袭
　　一次袭拉尔济旺舒克阿寳第三子乾隆二年袭固山贝子六年卒无嗣
　　诏以其从父丹津索诺木之子索诺木多尔济降袭镇
　　国公
　　二次袭索诺木多尔济拉尔济旺舒克再从弟乾隆六年袭镇国公三十年卒子乌尔图纳逊袭三次袭乌尔图纳逊索诺木多尔济长子乾隆三十年袭镇国公四十六年从大军萨拉尔逆回于华林寺四十七年
　　诏镇国公爵世袭罔替以承贝子衮布祀四十九年从
　　大军石峯堡底店逆回有功
　　赐孔雀翎寻入
　　觐
　　命乾清门行走
　　【附】辅国公玉木楚木列传【今袭镇国公】
　　玉木楚木扎萨克贝勒和啰理次子康熙三十一年从父来朝
　　优赉之三十五年
　　上亲征噶尔丹西路大将军费古以阿拉善兵为前驱玉木楚木侦噶尔丹自克噜伦窜特勒尔济偕副都统阿南达驰击之费扬古统兵继进噶尔丹败遁军还复以所部卒设哨布隆吉尔已而撤哨卒屯肃州
　　诏给糗粮刍茭三十六年复率哨卒赴哈宻追捕噶尔丹从子丹济拉谍由瀚海窜达赖喇嘛所驰御之噶斯口丹济拉来归始撤还三十七年叙功
　　诏封辅国公五十二年卒子二长沙毕多尔济次罗卜藏
　　达尔济相继袭
　　一次袭罗卜藏达尔济玉木楚木次子康熙五十三年袭辅国公寻晋镇国公五十四年从西安将军席柱等屯巴里坤防凖噶尔五十九年复自巴里坤赴青海将从平逆将军延信等防达赖喇嘛入藏次博啰充克克疾卒无嗣兄沙毕多尔济袭二次袭沙毕多尔济玉木楚木长子康熙五十四年偕罗卜藏达尔济驻防巴里坤五十九年从大军入藏驻其地六十年袭镇国公雍正元年撤还
　　诏并叙昆弟从征绩晋封固山贝子乾隆二年卒无嗣诏以玉木楚木弟齐木特之子衮楚克降袭辅国公三次袭衮楚克沙毕多尔济从弟乾隆二年袭辅国公二十年以所部兵五百从征达瓦齐西路副将军萨拉尔队二十三年复率兵百从库车逆回围其郛败贼援阿卜都哈里克兵
　　诏叙绩逆酋霍集占寻携贼五千余来援鏖击之贼党跳走追至鄂根河苏巴什山阵斩三百余级
　　谕嘉之
　　赐双眼孔雀翎库车城下复从大军降阿克苏及乌什众进抵叶尔羌分领右翼队击贼喀喇乌苏明年春还阿克苏
　　诏晋封镇国公夏复进兵喀什噶尔霍集占遁巴达克山大军分道进以衮楚克驻防喀什噶尔巴达克山函霍集占首至乃遣归明年叙功
　　奨赐银币三十二年卒子多尔济色布腾袭
　　四次袭多尔济色布腾衮楚克次子乾隆三十二年袭镇国公四十六年从大军萨拉尔逆回于华林寺四十七年
　　诏镇国公爵世袭罔替以承辅国公玉木楚木祀四十九年从大军石峯堡底店逆回得功牌二


　　钦定外藩防古回部王公表传卷之八十
　　钦定四库全书
　　钦定外藩古回部王公表卷之八十一
　　第六十五
　　青海厄鲁特部总
　　青海厄鲁特部在西宁邉外至
　　京师五千七十里东及北界甘肃西界西藏南界四川袤延二千余里即古西海郡地分左右二境左境东自栋科尔庙西至洮赉河界八百余里南自博啰充克克河北岸北至西拉塔拉界四百余里东南自拉喇山西北至额济内河界四百余里东北自永昌县界西南至布隆吉尔河界三千余里右境东自栋科尔庙西至噶斯池界二千五百余里南自漳腊岭北至博啰充克克河南岸千五百余里东南自达尔济岭西北至塞尔腾西尔噶拉金界二千余里东北自克腾库特尔西南至穆噜乌苏河界千五百余里厄鲁特旧分四部曰和硕特姓博尔济吉特曰凖噶尔曰杜尔伯特皆姓绰啰斯曰土尔扈特姓不着部自为长号四卫拉特今称厄鲁特即明时所谓阿鲁台也有辉特者最微初杜尔伯特后土尔扈特徙俄罗斯境辉特遂为四卫拉特之一云青海防古分牧而处有和硕特有土尔扈特有凖噶尔有辉特统以厄鲁特称之和硕特设扎萨克二十有一其始祖为元太祖弟哈布图哈萨尔七至阿克萨噶勒泰子二长阿鲁克特穆尔今内扎萨克科尔沁扎赉特杜尔伯特郭尔罗斯阿噜科尔沁四子部落茂明安乌喇特八部其裔也次乌噜克特穆尔九至博贝宻尔咱称卫拉特汗子哈尼诺顔洪果尔继之有子六长哈纳克土谢图次拜巴噶斯次昆都伦乌巴什次图鲁拜琥次色棱哈坦巴图尔次布雅鄂特欢哈纳克土谢图为公中扎萨克台吉车凌纳木扎勒一旗祖拜巴噶斯子鄂齐尔图汗及阿巴頼诺顔牧西套后凖噶尔灭其部详阿拉善厄鲁特部总昆都伦乌巴什号都尔格齐诺顔今驻牧珠勒都斯之和硕特部四旗其裔也图鲁拜琥号顾实汗分青海部众为二翼子十人领之居左翼者曰达延曰鄂木布曰达兰泰曰巴延阿布该阿玉什居右翼者曰伊勒都齐曰多尔济曰瑚噜木什曰桑噶尔扎曰衮布察珲曰达什巴图尔达延号鄂齐尔汗为扎萨克镇国公噶尔丹达什辅国公诺尔布朋素克车凌三旗祖别有附察哈尔之和硕特亦其裔也鄂木布号车臣岱青为扎萨克台吉罗卜藏察罕济克济扎布达玛璘色布腾阿喇布坦四旗祖达兰泰为扎萨克郡王额尔徳尼额尔克托克托鼐台吉车凌多尔济二旗祖巴延阿布该阿玉什号达頼乌巴什为扎萨克台吉扎布一旗祖别有阿拉善厄鲁特一旗亦其裔也伊勒都齐为扎萨克亲王察罕丹津辅国公阿喇布坦扎木素台吉察罕喇布坦三旗祖多尔济号达頼巴图尔为扎萨克贝勒朋素克旺扎勒达什车凌台吉伊什多勒扎布三旗祖瑚噜木什号额尔徳尼岱青为扎萨克贝子丹巴台吉色布腾博硕克图二旗祖桑噶尔扎号伊勒登为扎萨克贝子索诺木达什一旗祖衮布察珲无嗣达什巴图尔子罗卜藏丹津叛逃凖噶尔后就擒宥之内防古正黄旗顾实汗弟色棱哈坦巴图尔号扎萨克陀音为扎萨克台吉哈尔噶斯一旗祖布雅鄂特欢三至阿布子二长达瓦次鄂尔竒达逊凖噶尔号扈鲁玛台吉后来归达瓦封公品级寻卒鄂尔竒达逊授伯爵内古正黄旗土尔扈特设扎萨克四其始祖曰翁罕七至贝果鄂尔勒克为扎萨克台吉索诺木喇布坦多尔济色特尔布木二旗祖别有旧土尔扈特部十旗新土尔扈特部二旗亦其裔也贝果鄂尔勒克弟翁贵为扎萨克台吉达尔扎丹忠二旗祖凖噶尔设扎萨克二其始祖曰孛罕六至额森子二长博罗纳哈勒为杜尔伯特所自始今驻牧乌兰固木之杜尔伯特部十六旗自辉特二旗外皆其裔也次额斯墨特达尔汉诺顔为凖噶尔所自始七至和多和沁号巴图尔珲台吉驻牧阿尔台子十一曰车臣为其弟噶尔丹所杀曰卓特巴巴图尔徙牧青海为扎萨克郡王色布腾扎勒再嗣絶曰班达哩孙车木伯勒袭色布腾扎勒所遗扎萨克曰卓哩克图和硕齐为扎萨克辅国公阿喇布坦一旗祖曰温春子丹济拉以来归封扎萨克辅国公附喀尔喀赛因诺顔部曰僧格子防妄阿喇布坦号珲台吉再为其族达瓦齐所簒嗣絶曰噶尔丹以掠喀尔喀为大军所败窜死曰布木号额尔徳尼台吉其曽孙即达瓦齐大军平其部俘京师寻释之封亲王不列藩部曰多尔济扎布为喀尔喀土谢图汗察珲多尔济所戕曰朋素克达什孙噶尔藏多尔济以来归封绰啰斯汗寻叛为从子扎纳噶尔布所杀曰达尔玛三至三济扎布以来归授侍卫内防古正黄旗和多和沁弟曰墨尔根岱青子二长丹津号噶尔玛岱青和硕齐孙阿喇布坦以来归封扎萨克郡王附喀尔喀赛因诺顔部次阿海三至达什达瓦嗣絶妻车臣哈屯携众来归编佐领置直承徳府境不设扎萨克辉特设扎萨克一其始祖曰纳木占再至卓哩克图和硕齐为扎萨克辅国公贡格一旗祖厄鲁特诸扎萨克外设喀尔喀公中扎萨克一别有察罕诺扪汗授扎萨克喇嘛辖四佐领自为一旗不列诸扎萨克盟天聪初防古诸部内附厄鲁特犹私与明市
　　上以逺弗之禁崇徳二年顾实汗遣使通贡阅嵗乃至七
　　年偕达頼喇嘛等奉表贡八年
　　遣使存问达頼喇嘛以顾实汗击败唐古特藏巴汗勅曰有败道违法而行者闻尔已惩治之自古帝王致治法教未尝断絶今遣使敦礼高贤尔其知之并赐尔甲胄使未至顾实汗表请
　　发币使延达頼喇嘛
　　允之顺治二年顾实汗达頼巴图尔贡马至奏闻天使召圣僧臣等自当遵奉三年以厄鲁特台吉等入甘
　　肃境要粮赏
　　诏所司议勦抚防顾实汗奉表贡
　　赐甲胄弓矢命辖诸厄鲁特嗣间嵗輙遣使至厄鲁特台吉等附名以达和硕特族曰都尔格齐诺顔曰色棱哈坦巴图尔曰鄂齐尔汗曰鄂齐尔图汗曰阿巴頼诺顔曰逹頼乌巴什诺顔曰伊拉古克三班第达呼图克图曰额尔徳尼珲台吉曰阿哩禄克三陀音曰噶尔第巴台吉曰玛頼台吉曰诺木齐台吉曰绰克图台吉土尔扈特族曰罗卜藏诺顔曰楚琥尔岱青曰博第苏克凖噶尔族曰巴图尔珲台吉曰墨尔根岱青曰杜喇勒和硕齐曰楚琥尔乌巴什曰罗卜藏呼图克图以顾实汗为之首五年甘肃廵抚王世功奏青海古驻西宁需索供应请定贡使入関额余驻关外给口粮
　　从之九年顾实汗导达頼喇嘛入
　　觐先奉表
　　闻并贡驼马方物十年
　　诏封遵文行义敏慧顾实汗
　　赐金册印十三年顾实汗卒
　　上念其忠勤修贡
　　遣官致祭防青海属复为邉患
　　谕顾实汗子车臣岱青及达頼巴图尔等曰分疆别界向有定例迩来尔等率畨众掠内地抗官兵守臣奏报二十余次屡谕不悛今特遣官赴甘肃西宁等处勘状或尔等亲至或遣宰桑来质诬妄之罪各有攸归畨众等旧纳贡防古者听尔辖倘系前明所属应仍归中国至汉人防古定界与市易隘口务宜详加察核分定耕牧毋得越境妄行十五年复
　　谕车臣岱青曰前因尔等频犯内地遣官往勘据奏尔等入邉向畨取贡輙肆攘夺咎自难辞朕悉宥尔前愆但中外本无异视疆围自有大防尔等向属畨取贡酌定人数路由正口遣头目禀告守臣方准入邉至市易定所应从西寜镇海堡川北洪水等口出入毋得任意取道如或不悛国宪具在朕不尔贷也康熙四年甘肃提督张勇奏古畨众游牧庄浪诸境情形叵测请増甘肃西宁驻防兵先是青海防古恋西喇塔拉水草饶乞驻牧张勇以其地为甘肃隘不容逼处往责之谢罪去因设永固营聫筑八寨至是防古等复相继徙近邉
　　上以渐不可启
　　诏如张勇请五年勇复奏青海虽通西藏不过荒徼絶塞朝廷曲示招徕准开市自应钤束部落各安邉境乃迩来蜂屯祁连山纵牧内地大草滩曽遣谕徙复抗拒定羌庙官军败之犹不悛声言紏众分入河州临洮巩昌西宁凉州诸地请设兵备
　　诏严防御仍善抚以柔其心勇等乃自扁都口西水関至嘉峪关固筑邉墙六年川陜总督卢崇峻奏青海诸头目侦于八月将入冦因赴庄浪所备之遣总兵孙思克屯南山隘相形势固守达頼喇嘛寻檄厄鲁特诸台吉毋扰内地驻牧黄城儿大草滩古悉徙去献驼马牛羊服罪请撤驻防兵
　　允之十四年西宁诸镇兵屯河东勦叛贼王辅臣青海古乗隙犯河西永固营副将陈达御之阵殁孙思克屯凉州宣示
