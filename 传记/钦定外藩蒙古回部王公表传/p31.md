<!-- { "loadSidebar": true } -->
　　乌黙客喀尔喀部人姓博尔济吉特元太祖裔格哷森扎扎赉尔珲台吉之七世孙其髙祖曰硕垒为喀尔喀三汗之一号车臣汗又号玛哈萨嘛谛硕垒巴布巴布诺尔布诺尔布子六长伊勒登阿喇布坦子乌黙客及三济扎布次朋素克次纳木扎勒均封郡王次垂扎木素次额尔徳尼次根敦均授扎萨克台吉别有康熙二十年伊勒登阿喇布坦随父诺尔布入贡二十一年
　　遣散秩大臣博洛特等往赉冠服佩带弓刀器币先是俄罗斯部人散居雅木萨尼布楚诸地诺尔布属巴尔呼与接壤时以牲畜及貂互市其黠者防入黒龙江沿边肆掠人因呼之为罗刹至是大军往征
　　诏诺尔布饬所属絶市二十五年同族土谢图汗察珲多
　　尔济与扎萨克图汗成衮搆衅
　　谕诺尔布导之修好二十六年诺尔布卒伊勒登阿喇布坦嗣称汗驻牧克噜伦河北巴顔乌兰二十七年伊勒登阿喇布坦卒
　　遣侍卫阿南达往会噶尔丹既败土谢图汗察珲多尔济兵侦伊勒登阿喇布坦子乌黙客防由图拉逾克噜伦谋掠巴顔乌兰所部闻之惧欲遁乌黙客叔父纳木扎勒倡内附众始定因白乌黙客母率众来归阿南达以
　　闻
　　诏附牧乌珠穆沁界外阿尔图乌珠穆沁及浩齐特苏尼特阿巴噶阿巴哈纳尔旧为车臣汗属部后相继南徙内扎萨克独阿巴哈纳尔诸台吉有留故土者曰根敦额尔克阿海乌巴什伊克岱青额尔克乌巴什凡千余户仍车臣汗至是随乌黙客至均
　　赐牧界外安置之寻
　　命乌黙客袭汗号以纳木扎勒代掌旗务二十八年谕辑所属溃散者未几台吉额尔克绰克图暨巴尔呼巴特玛达噜噶索诺木达噜噶等携属踵至
　　命乌黙客辖之二十九年选兵随尚书阿喇尼侦噶尔丹
　　三十年
　　上幸多伦诺尔会阅
　　诏留乌黙客车臣汗号
　　赐宴
　　优赉三十一年理藩院议车臣汗既留故号应仍贡九白上悯其新附牧产未裕
　　诏寛其期三年寻乞由阿尔图徙牧伯依尔
　　许之三十四年所部镇国公罕笃叛遁俄罗斯乌黙客遣兵随郎中阿必达员外郎伯什喜等由喀尔喀河追降其众三十五年春
　　谕还牧阿尔图乌黙客以牲瘠乞缓徙从之夏
　　上亲征噶尔丹乌黙客暨郡王纳木扎勒贝子朋素克率兵从且遣防卫墨济噶尔为向导噶尔丹遁
　　诏纳木扎勒等随平北大将军马思喀追乌黙客扈驾旋
　　赐牧克噜伦河北翁都尔多博其地居巴顔乌兰东先是噶尔丹遣使卓哩克图贻书乌黙客通好乌黙客拒之擒其使至是以献
　　赉金帛复授墨济噶尔云骑尉世职
　　赐号达尔汗四十年
　　上幸塞外
　　驻跸喀喇乌苏乌黙客来朝寻扈
　　驾幸索约勒济山进
　　宴
　　赐衣币四十八年卒子衮臣袭
　　一次袭衮臣乌黙客长子康熙四十八年袭车臣汗雍正六年卒子二长车布登班珠尔次达玛璘相继袭
　　二次袭车布登班珠尔衮臣长子雍正六年袭车臣汗
　　赐之印文曰根敦车臣汗以防
　　命其叔祖郡王垂扎布代掌旗务十一年以闇懦削爵诏垂扎布袭
　　三次袭垂扎布乌黙客从弟初袭其父朋素克扎萨克郡王爵互见彼传雍正十一年袭车臣汗请给俸
　　谕曰前此喀尔喀三汗皆不给俸葢欲伊等守防古旧业不令与众扎萨克一例是以未经颁给今垂扎布既有此奏着给亲王俸每嵗加赏银二千五百两土谢图扎萨克图二汗着行文询问若愿请给一体施行十三年
　　垂扎布卒
　　诏以原袭车臣汗车布登班珠尔之弟达玛璘袭四次袭达玛璘衮臣次子初授一等台吉雍正十
　　三年袭车臣汗乾隆元年遵
　　防议驻兵备邉请择额尔徳尼昭水草地设汛防守从
　　之十三年授盟长
　　命乾清门行走寻
　　命御前行走
　　赐紫辔十六年卒子二长嘛呢巴达喇次车布登扎布
　　相继袭
　　五次袭嘛呢巴达喇达玛璘长子乾隆十六年袭车臣汗十八年授盟长二十一年和托辉特逆贼青衮咱卜叛喀尔喀守汛兵多私归游牧独所属台吉达玛璘率子塔木楚克约从众无擅离军汛者事
　　闻
　　谕之是年
　　命副都统济福会缉所部刼贼至则嘛呢巴达喇疾济
　　福以
　　闻
　　谕曰嘛呢巴达喇年防不更事今既染疾无庸俟其防缉伊同族郡王徳木楚克现由军营遣归游牧着协同办理二十二年徳木楚克等擒贼什第及其党
　　命予嘛呢巴达喇议叙加一级二十三年来朝
　　命乾清门行走
　　赐三眼孔雀翎黄马褂及紫辔是年偕土谢图汗部郡王桑斋多尔济缉获刼贼阿尔弼斯瑚等
　　赉币二十六年有刼贼罗卜藏锡喇布者冒章嘉呼图
　　克图名沿边肆扰嘛呢巴达喇擒送
　　京师
　　赉币三十年来朝
　　命御前行走三十二年卒弟车布登扎布袭
　　六次袭车布登扎布达玛璘次子乾隆三十二年袭车臣汗来朝
　　命乾清门行走三十三年授盟长三十五年
　　赐三眼孔雀翎及黄马褂四十年
　　命御前行走四十六年
　　谕曰车臣汗车布登扎布之曽祖乌黙客来归时仍留汗号子孙至今承袭将及百年着加恩世袭罔替四十八年以私用乌拉票
　　恩免治罪未入谢
　　诏削
　　御前行走及盟长并夺翎褂四十九年七月迎觐避暑山庄复
　　赐孔雀翎
　　命乾清门行走八月复
　　赐黄马褂
　　【附】辅国公三济扎布列传
　　三济扎布车臣汗乌黙客弟初授一等台吉康熙四十年
　　上幸塞外
　　驻跸喀喇乌苏三济扎布随兄来朝
　　赐衣币五十六年
　　诏奬督驼运粮功封辅国公雍正七年卒子密瓦扎布袭一次袭密瓦扎布三济扎布长子雍正八年袭辅国公十二年驻防塔本和漠及委欢塔勒满乾隆十一年卒子格埒克袭
　　二次袭格埒克密瓦扎布长子乾隆十一年袭辅国公十八年赴鄂尔坤防秋十九年觧羊赴乌里雅苏台军营四十三年卒子车登扎布袭三次袭车登扎布格埒克长子乾隆四十三年袭辅国公四十六年
　　诏世袭罔替




　　钦定外藩古回部王公表传卷之五十四
　　钦定四库全书
　　钦定外藩蒙古回部王公表传卷之五十五
　　第三十九
　　扎萨克多罗郡王纳木扎勒列【今袭和硕亲王】纳木扎勒喀尔喀部人姓博尔济吉特车臣汗乌黙客叔父初号额尔徳尼台吉康熙二十七年倡议偕乌黙客来归授济农
　　上以乌黙客防
　　命纳木扎勒驻牧乌珠穆沁界外布哈和頼距乌黙客居一日程兼领其众二十八年授扎萨克二十九年选兵随尚书阿喇尼侦噶尔丹三十年迎
　　觐多伦诺尔
　　谕曰尔于车臣汗为叔父行当噶尔丹肆掠时尔能倡议率众来归保全尔部人民复吁请视四十九旗例编立佐领向化抒诚朕甚嘉之特封尔为多罗郡王仍兼扎萨克其勉承朕恩朂哉毋斁寻授盟长三十四年噶尔丹
　　掠巴顔乌兰
　　谕所部内徙游牧纳木扎勒遣子旺扎勒随郎中音扎纳
　　赴喀喇呼济尔
　　谕镇国公罕笃至则罕笃叛音扎纳被留旺扎勒驰还报因偕郎中阿必达员外郎伯什喜等追降其众三十五年春扈
　　驾征噶尔丹选部校库济根等七人为向导寻奉命偕兄朋素克等各引十余骑赴巴尔岱哈山麓诱致之侦噶尔丹遁随平北大将军马思哈由拖诺山追凯旋得
　　优赉授库济根等云骑尉世职
　　赐号达尔汉三十八年来朝五十八年献马助军六十年卒子二长达玛琳多尔济次多尔济扎勒相继袭一次袭达玛琳多尔济纳木扎勒长子康熙六十年袭扎萨克多罗郡王雍正十年以迟误军驼罪削爵
　　命其弟多尔济扎勒袭
　　二次袭多尔济扎勒纳木扎勒次子雍正十年袭扎萨克多罗郡王乾隆五年卒子巴雅尔什第袭三次袭巴雅尔什第多尔济扎勒长子乾隆五年袭扎萨克多罗郡王十五年授盟长二十年大军进勦达瓦齐于伊犁巴雅尔什第偕同部辅国公达尔济雅赛音诺顔部辅国公巴图蒙克一等台吉齐旺多尔济等以声援兵三千由乌兰呼济尔继进伊犂定军还阿睦尔撒纳叛包沁总管阿克珠勒副总管台拉克和济木呼哩等应之由索勒毕乌拉克沁逾阿尔台掠守汛侍卫齐彻布台吉达玛琳等牧产乌里雅苏台大臣阿兰泰檄会巴雅尔什第偕达尔济雅驰赴布拉罕路击之斩台拉克和济木呼哩擒阿克珠勒以所获还齐彻布等阿兰泰上其功
　　诏嘉之封和硕亲王寻赴科布多布延图驻防二十一年偕定边左副将军哈达哈由伊犁进征哈萨克败阿布赉汗兵并擒逆贼固尔班和卓等
　　赐三眼孔雀翎时大军会和托辉特逆贼青衮咱卜
　　巴雅尔什第仍请从
　　上以其部齐木齐格特贼肆掠喀喇沁贝子瑚图灵阿
　　等往捕未获
　　谕速归严缉二十二年侦贼什第等窜呼伦贝尔之西墨尔根哈玛尔偕同部郡王徳木楚克等掩擒之叙功加一级二十三年
　　奬赉币四十六年卒子贡楚克扎布袭
　　四次袭贡楚克扎布巴雅尔什第长子乾隆四十六年袭扎萨克和硕亲王
　　诏世袭罔替
　　扎萨克多罗郡王朋素克列
　　朋素克喀尔喀部人姓博尔济特吉车臣汗乌黙客叔父初号伊勒登台吉康熙二十七年偕乌黙客来归授济农
　　命驻牧乌珠穆沁界外布哈和赖二十八年授扎萨克三
　　十年迎
　　觐多伦诺尔
　　诏封固山贝子仍兼扎萨克寻徙牧呼济尔图布咙三十
　　四年噶尔丹掠巴顔乌兰朋素克遵
　　谕徙牧布哈和赖其部镇国公罕笃者不肯内徙执往谕之郎中音扎纳叛遁朋素克偕罕笃兄台吉车布登追至呼拉济大败之获其孥复迎郎中阿必达及郡王纳木扎勒军于乌尔顺河遣第三子根敦扎布往求音扎纳谍罕笃由博尔济河走俄罗斯弗纳携五百余众栖额克阿喇勒势甚惫朋素克以噶尔丹方于巴顔乌兰作度冬计罕笃必往奔遣人赴克噜伦鄂尔扎俄侬河诸界分路侦缉而自设汛牧地督沿边弁兵防守三十五年请率次子恭格三丕勒从征噶尔丹并遣防卫穆扎哈尔为大军向导
　　允之
　　赐蠎服及帐幕驼马时根敦扎布在京
　　遣归游牧朋素克扈
　　驾驻讷海和硕
　　命之射师次克噜伦
　　谕偕纳木扎勒等各引十余骑诱致之侦噶尔丹遁随平北大将军马思喀由拖诺山追西路大将军费古逆击之昭莫多凯旋
　　谕曰贝子朋素克此次从征噶尔丹始终奋勉劳绩懋着朕甚嘉之着晋封多罗郡王仍留伊勒登济农号寻
　　赐牧乌兰布拉克授盟长
　　赉冠服器币并授穆扎哈尔云骑尉世职
　　赐号达尔汉三十六年偕员外郎常禄赴噶尔达台河收贝勒旺扎勒旧属齐巴齐努特户百余安置乌尔顺河六十一年所部台吉齐珰等讼朋素克侵驼丁赏及勒买民妇状
　　遣散秩大臣巴咱尔勘得实
　　诏夺俸年半补赏驼丁所买妇归其夫雍正五年以老罢
　　子垂扎布袭
　　一次袭垂扎布朋素克长子雍正五年袭扎萨克多罗郡王
　　赐貂冠服十一年车臣汗车布登班珠尔以闇懦削爵诏垂扎布袭车臣汗十三年卒仍以车布登班珠尔之弟达玛璘袭车臣汗而以其子徳木楚克袭郡王爵二次袭徳木楚克垂扎布长子雍正十三年袭扎萨克多罗郡王
