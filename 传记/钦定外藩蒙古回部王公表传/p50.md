<!-- { "loadSidebar": true } -->
　　诏贮内廷先是朋素克自喀尔喀河徙牧推河二十六年定牧鄂尔坤之乌兰乌苏隶喀尔喀赛因诺顔部以齐齐尔里克盟长辖之四十三年议朋素克强取族台吉为己属匿不报罪削扎萨克职
　　诏其子纳木扎勒袭
　　四次袭纳木扎勒朋素克长子乾隆三十八年扈
　　跸木兰行围
　　命乾清门行走授二等侍衞三十九年
　　赏黄马褂防山东夀张逆民王伦扰临清
　　诏从大学士舒赫德喀尔喀亲王固伦额驸拉旺多尔济往之四十三年袭扎萨克固山贝子
　　诏归游牧四十六年
　　谕曰阿喇布坦以来降功封郡王爵其子车棱旺布色布腾旺布相继承袭后因色布腾旺布无嗣以其养子朋素克降袭扎萨克固山贝子复因朋素克不称扎萨克职以固山贝子原品休致令伊长子纳木扎勒承袭其扎萨克固山贝子爵着加恩令世袭罔替









　　钦定外藩防古回部王公表传卷之七十七
　　钦定四库全书
　　钦定外藩防古回部王公表传卷之七十八
　　传第六十二
　　厄鲁特扎萨克辅国公丹济拉列传【今袭固山贝子】丹济拉厄鲁特人准噶尔族姓绰啰斯祖巴图尔珲台吉父温春台吉系详青海厄鲁特部传初温春台吉与其兄噶尔丹同牧阿尔台康熙十七年附噶尔丹表入贡二十一年复遣使至寻卒子丹济拉依噶尔丹二十三年偕弟达尔扎扎木扬附噶尔丹表入贡时噶尔丹自号博硕克图汗厄鲁特族皆隶之然性残虐诸台吉宰桑惟善丹济拉与阿喇布坦丹津鄂木布格类固英信丹济拉尤笃有事必与谋尝以兵从噶尔丹侵喀尔喀败土谢图汗察珲多尔济
　　遣使谕噶尔丹罢兵不从丹济拉及格类固英以覆奏献复分兵侵喀尔喀为大军所败乞降遁
　　谕噶尔丹亲来定盟否则以丹济拉及丹津鄂木布为使噶尔丹诡称道逺乏粮糗弗遣复偕丹济拉循克噜伦河掠喀尔喀因屯牧巴顔乌兰三十五年
　　上亲征噶尔丹
　　驻跸拖陵
　　遣使以兵二百赍
　　敕谕降至克噜伦河丹济拉率千余骑突至欲夺前锋马
　　我使叱曰尔等何得无礼
　　上率师亲至矣西路大将军费扬古亦自鄂尔坤图拉且来丹济拉骇失声驰语噶尔丹偕窜至特勒尔济口为西路军所败噶尔丹挈数骑遁丹济拉与相失侦匿塔密尔之台库勒间道往防以阿喇布坦丹津鄂木布等异志从噶尔丹至库抡伯勒齐尔复以兵千五百掠游牧瀚海之喀尔喀有津巴者丹济拉属为喀尔喀阿尔萨兰衞宰桑擒献
　　遣归招噶尔丹降至阿济尔布纳遇丹济拉语之故且
　　曰
　　上遣兵分备边汛矣丹济拉遁诡遣察哈岱乞降闻我储粮翁吉谋往夺防副都统祖良璧撤兵归行未数里丹济拉伺前军过骤刧辎重祖良璧自后驰至前军旋击败走先是丹济拉以夺粮为非计从者曰与其馁而死不如盗而生丹济拉强应之语曰勿杀人但掠食耳至是为防粮军所败失乘骑丹济拉抚膺叹曰欲向清水求鱼水已浊鱼终不可得奈何率众窜归噶尔丹懊语曰我恃汝为命汝今若此将何以存不得已当往哈密以马易粟而食既而侦我军设哨嘉峪关外弗敢往走格格特哈朗古特萨克萨特呼里克伯格尔察罕额尔克等处丹济拉说噶尔丹遣格类固英来乞降时准噶尔诸台吉皆叛弃噶尔丹惟丹济拉从
　　上不忍尽厄鲁特众既
　　遣使往招阿喇布坦及丹津鄂木布复以丹济拉独为噶
　　尔丹所信
　　赐噶尔丹敕以丹济拉名次之再使
　　谕降至是复
　　遣格类固英从我使往
　　敕曰尔噶尔丹及丹济拉如果引罪来降朕无异视务令得所尔属人等亦得各安生业朕断不念旧恶试自计之有能收养尔等之人否今已无所归矣其速率属来降若仍悮听匪言后悔难追毋疑毋惧三十六年春我
　　使至噶尔丹所宣
　　谕之丹济拉私告格类固英曰我说噶尔丹降不从反疑我尔复说之降则我为使往格类固英知噶尔丹无降志从我使归丹济拉密陈欲降状寻以责噶尔丹仆反顔徙牧齐察兰什尔哈戈壁等处相避行噶尔丹复自萨克萨特呼里克窜哈萨克图哈喇阿济尔罕数召丹济拉不往
　　上闻之
　　诏察哈岱招降丹济拉
　　敕曰朕为天下元后善善恶恶乃至理也前遣格类固英等归敕内开载尔名复使格类固英传谕尔降今格类固英等至尔之辞意皆已备陈尔今能致噶尔丹降必当封尔为多罗贝勒畀以殊荣如不能致尔但束身来归亦不失尔富贵况尔属人乞降者朕皆宥罪显荣优养尔应悉闻往咎槩不介意尔曾密奏若宥臣罪臣即归诚故特专赐尔敕尽宥尔罪朕为大君岂改成命防噶尔丹召丹济拉以私恩不忍絶复往防于阿察阿木塔台噶尔丹寻自杀丹济拉以噶尔丹骸及女钟齐海至巴雅恩都尔遣齐竒尔宰桑诣大将军伯费古营告降以前不速降故惧讨复驰窜布隆吉尔为待
　　命计侦副都统阿南达设备奔巴里坤惫甚集从者议所向咸称留处便先是噶尔丹兄子策妄阿喇布坦与噶尔丹修怨徙博啰塔拉达尔扎扎木等皆从之丹济拉以附噶尔丹故与策妄阿喇布坦交恶至是谓从者曰尔等徒自谋耳若策妄阿喇布坦知而阻我则难为计矣因游行博克达额琳哈毕尔噶境至济木萨遇策妄阿喇布坦之郭蛮喇嘛将以兵拒绐之曰噶尔丹已殁吾欲往投策妄阿喇布坦其遣尔属偕我使往郭蛮喇嘛撤兵丹济拉遣从者土克齐哈什哈偕郭蛮喇嘛使达尔汉宰桑往告策妄阿喇布坦而自偕郭蛮喇嘛驻待德伯色克
　　上以丹济拉既乞降复窜徙
　　诏策妄阿喇布坦擒献策妄阿喇布坦憾丹济拉且虑讨
　　不听
　　命罪遣族台吉大策凌敦多卜等兵击之齐竒尔宰桑既
　　乞降费扬古遣入
　　觐复令准噶尔降人丹巴哈什哈往谕丹济拉曰尔来归甚善所需粮骑若何当遣往何不轻身先至令属众自后徐行丹巴哈什哈至巴雅恩都尔则丹济拉窜已久察哈岱竒齐尔宰桑后先抵军费古令赍前
　　敕往谕不之遇复给粮骑遣往令必与丹济拉相见始归
　　抵郭蛮喇嘛所授之
　　敕丹济拉乃决降志挈装徙就道大策凌敦多卜以兵至掠噶尔丹骸及钟齐海去丹济拉驰赴哈密子多尔济色布腾为大策凌敦多卜兵所掩与相失越九日乃至达尔汉伯克额贝都拉迎诸境遣子郭帕伯克防至内汛时
　　上幸塞外
　　遣官往迎
　　驻跸可汗特穆尔岭丹济拉至
　　召入
　　行幄屏左右
　　垂询移时始
　　命出
　　诏以丹济拉为内大臣多尔济色布腾为一等侍衞其从众置张家口外视可用者给军粮丹济拉出语曰我乃叛逆罪人穷始来归
　　皇上略不致疑屏侍臣召入见且
　　恩授显爵
　　圣主至勇至仁如此令我诚心感戴永不敢异志矣三十
　　七年
　　诏隶察哈尔正黄旗曰三品官楚鲁克曰六品官都喇图什贲唐古特及壮丁百有十仆役四十皆丹济拉属之来归者也以多尔济色布腾为佐领领之四十四年
　　诏封丹济拉为扎萨克辅国公四十五年
　　谕赴牧推河偕郡王车棱旺布侦防准噶尔贼葢自是不复隶察哈尔旗四十七年卒子多尔济色布腾袭一次袭多尔济色布腾丹济拉长子康熙四十七年袭扎萨克辅国公五十三年来朝扈
　　跸避暑山庄
　　赐鞍马银币五十四年准噶尔掠哈密境
　　诏兵备之防准噶尔败于哈密遁走多尔济色布腾驻防杭爱招降准噶尔属贡楚克臧布等内附雍正元年
　　诏晋封固山贝子
　　赐三眼孔雀翎三年来朝八年晋多罗贝勒
　　诏从靖边大将军傅尔丹驻防科布多丹济拉之来归也为大策凌敦多卜所掠擕众至仅百余后
　　赐牧推河给来归诸厄鲁特众九年大策凌敦多卜遣使擕书诱多尔济色布腾往附谍者获之以献
　　谕廷臣曰此准噶尔反间计也多尔济色布腾受朕恩甚重伊亦感激効力岂肯堕其术中但伊游牧人等原非伊之旧属与伊不睦若仍在喀尔喀地游牧难以居住尔等其以准噶尔书示多尔济色布腾观之令伊父子向内徙牧朕自加恩给与产业时多尔济色布腾谍准噶尔兵袭推河谋内徙有台吉索诺木吹济者诱其属户四十余叛赴准噶尔多尔济色布腾至靖边大将军顺承亲王锡保军诉称属众难信请徙归化城锡保以
　　闻
　　诏游牧西喇穆棱未几以疾请徙牧巴林及科尔沁界谕曰尔属众俱系厄鲁特若与内扎萨克等游牧错处将来彼此不睦别生事端亦未可定已经居定之处不可频频移徙属众亦甚劳苦人之寿俱有定数岂可因自疑故即欲徙牧乎尔今聆此谕防省悟之后亦应自笑其愚也乾隆二年卒子三都布降袭固山贝子二次袭三都布多尔济色布腾长子乾隆二年袭扎萨克固山贝子十九年
　　命乾清门行走
　　赐双眼孔雀翎黄马褂二十年大军征达瓦齐献马百
　　诏纳之二十五年卒嗣子贡楚克邦袭
　　三次袭贡楚克邦三都布嗣子乾隆二十六年袭扎萨克固山贝子先是三都布自西喇穆棱徙牧喀尔喀河贡楚克邦复徙牧推河是年始定牧鄂尔坤之乌兰乌苏隶喀尔喀赛因诺顔部以齐齐尔里克盟长辖之四十六年
　　谕曰丹济拉虽以穷蹙来降嗣因奋勉効力封扎萨克固山贝子其子孙相继袭爵贡楚克邦虽为三都布嗣子朕既允其袭爵着加恩令世袭罔替






　　钦定外藩防古回部王公表传卷之七十八
<史部,传记类,总录之属,钦定外藩蒙古回部王公表传>
　　钦定四库全书
　　钦定外藩防古回部王公表传卷之七十九
　　传第六十三
　　阿拉善厄鲁特部总传
　　阿拉善厄鲁特部至
　　京师五千里东界宁夏西界甘州南界凉州北界瀚海袤延七百余里即贺兰山地驻牧古系出元太祖弟哈布图哈萨尔与和硕特同族和硕特旧为四厄鲁特之一故称厄鲁特部哈布图哈萨尔十九至图鲁拜琥号顾实汗有子巴延阿布该阿玉什兄拜巴噶斯初育以为子后自生子二长鄂齐尔圗次阿巴赖游牧河西套称西套厄鲁特巴延阿布该阿玉什号达赖乌巴什子十六居西套者曰和啰理曰墨尔根曰额尔克曰都喇勒曰哈什哈曰陀音曰土谢图罗卜藏曰博第曰多尔济扎布曰诺尔布扎木素曰爱博果特曰鄂木布和啰理号巴图尔额尔克济农以来归授扎萨克
　　赐牧阿拉善诸昆弟子姓之其居青海者曰扎布曰阿南达曰伊特格勒曰巴特巴扎布授扎萨克领其族见青海厄鲁特部鄂齐尔图号车臣汗子三长额尔徳尼子噶尔亶多尔济次噶尔第巴子罗卜藏衮布阿喇布坦次伊拉古克三班第达呼图克图后皆絶嗣阿巴赖裔为凖噶尔所掠故不着顺治四年鄂齐尔图遣使贡驼马六年阿巴赖继至七年鄂齐尔图使至以喀尔喀煽苏尼特部长腾机思叛奏称力能锄逆当相机为之否则亦必修贡如初不敢稍萌异志
　　谕絶喀尔喀勿私通好嗣是额尔徳尼噶尔第巴伊拉古克三班第达呼图克图及所部台吉宰桑等朝贡至者相接凖噶尔台吉噶尔丹游牧阿尔台号博硕克图汗觊为厄鲁特长鄂齐尔图妻以孙女阿努寻与隙康熙十六年噶尔丹以兵袭西套戕鄂齐尔图破其部鄂齐尔图妻曰多尔济喇布坦与喀尔喀墨尔根汗额列克妻皆土尔扈特汗阿玉竒女兄也额列克孙察珲多尔济号土谢圗汗侦噶尔丹侵鄂齐尔图兵援之不及多尔济喇布坦奔土尔扈特噶尔丹遣使献俘
