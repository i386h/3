<!-- { "loadSidebar": true } -->
　　诏玉素卜弟阿卜都拉任乌什阿竒木伯克二十六年议塔勒纳沁居屯田兵兴版筑玉素卜请助役不受工值
　　奬赉币及佩饰复
　　谕优给口粮示恤冬十月
　　谕曰前因额敏和卓玉素卜皆回部旧人若令伊等更替驻劄办事于新疆有益去年玉素卜来京曽谕令在哈密休息年余今额敏和卓当还吐鲁番休息以玉素卜往代玉素卜着即整装此次入觐回人等至哈密时即同防送之乾清门侍卫等带领前往着授叅赞大臣应得公项照例支给伊子伊勒巴喇伊木看守游牧着加恩赏戴孔雀翎二十八年玉素卜就道额敏和卓以遣使巴达克山索布拉呢敦尸及其孥仍留叶尔羌
　　诏玉素卜暂理阿克苏务冬巴达克山事竣玉素卜往代三十年乌什逆回赉哈木图拉等纠众叛副都统素诚偕阿卜都拉遣呢雅斯走阿克苏告变素诚寻自杀
　　诏伊犁将军明瑞往会阿克苏伊什干伯克萨里弟额敏自乌什脱出告阿卜都拉遣屯田兵赴伊犁不给粮畜且科瘠羊四百徴回人银被贼擒禁复纳女赉哈木图拉为免死计阿克苏办事副都统卞塔海以
　　闻
　　谕曰阿卜都拉被回人拘禁朕尚以阿卜都拉系玉素卜之弟必不肯屈节今观伊平日纵容所属侵蚀回人银两又纳女于赉哈木图拉希图临难茍免此与叛逆何异岂可以其为玉素卜之弟遂从寛贷着明瑞至乌什日务将此等情节查讯明确若果所不妄非独逆回等当族诛示惩即阿卜都拉亦宜明正典刑玉素卜奏臣弟阿卜都拉扰回众致偾事臣素失训请议罪
　　谕曰阿卜都拉以阿竒木伯克纵所属人等滋扰激变罪由自取与玉素卜无渉着加恩免其议处时阿卜都拉被贼擒赉哈木图拉夺其女将纳之逆妻有怨言乃止因戕阿卜都拉复禁其女及子大军既定乌什明瑞讯贼党得情疏
　　闻
　　诏释阿卜都拉孥归哈密三十一年玉素卜遵
　　防自叶尔羌归奏哈密齿日繁请遣户五百屯伊犁以
　　次子伊萨克防往
　　允之伊萨克自伊犁归
　　诏授二等台吉玉素卜寻携长子伊勒巴喇伊木入觐中道皆疾卒以伊萨克袭
　　五次袭伊萨克玉素卜次子乾隆三十二年袭郡王品级扎萨克多罗贝勒三十六年入
　　觐
　　赐三眼孔雀翎黄马褂
　　命乾清门行走三十八年
　　诏授领队大臣赴伊犁辖屯田回民四十一年
　　谕归哈密四十五年卒子额尔徳锡尔袭
　　六次袭额尔徳锡尔伊萨克长子乾隆四十五年袭郡王品级扎萨克多罗贝勒五十三年奉
　　上谕哈密吐鲁番二部皆国家世仆其余各城回人虽经朕平定新疆时归降但効力几三十年奋勉急公是以分别施恩赏给王贝勒贝子公台吉等封爵乾隆四十八年该院照例查明伊等封爵或定世袭罔替或定为出缺后降等承袭虽系照例办理但伊等来归年久共感朕恩各勤职业即如哈密郡王品级贝勒额尔徳锡尔之始祖额贝都拉归诚以来已歴数世额尔徳锡尔之祖玉素卜在军营勤劳懋着贝子鄂斯璊之父鄂对在军营奋勉封授贝勒品级因罪削爵后鄂斯璊仍诸事抒诚効力复封贝子色提卜阿勒氐先在军营奋勉又在阿竒木伯克任内数年留心办事公伊巴喇伊木一等台吉鄂啰木咱卜二等台吉巴巴阿布勒丕尔敦三等台吉阿卜都呢咱尔帕尔萨伊等封爵或因军前効力封授或因伊祖父功绩赏给若照院议于出缺后降等承袭日久递降非朕久逺抚恤回众之至意今施恩将议定降等承袭之额尔徳锡尔色提卜阿勒氐鄂斯璊伊巴喇伊木鄂啰木咱卜巴巴阿布勒丕尔敦阿卜都呢咱尔帕尔萨等十人现袭之王贝子公台吉等封爵出缺时不必降等承袭俱着世袭罔替以示朕优恤回仆之至意并交该院行文各回城大臣将朕此防通行暁谕众回人等交相欣庆















　　钦定外藩蒙古回部王公表传卷之一百八
　　钦定四库全书
　　钦定外藩防古回部王公表传卷之一百九
　　第九十三
　　吐鲁番回部总
　　吐鲁番回部在嘉峪闗外至
　　京师八千三百五十里东界哈密西界喀喇沙尔南至沙碛北至博克达山为天山界邑二十有九曰塔呼曰纳呼曰齐克塔木曰特库斯曰洪曰舒归曰色尔奇布曰鲁克沁曰辟展曰英格曰喀喇和卓曰阿斯塔纳曰玉门口曰勒木丕曰交河城曰雅木什曰安吉彦曰波衮曰托克逊曰伊拉里克曰勒木津曰雅土沟曰汉暾曰苏巴什曰僧吉木曰罕和啰曰穆尔图拉克曰布拉里克曰济木萨皆吐鲁番属汉为车师前王庭地唐宋称吐蕃元明称吐鲁番今仍之设扎萨克一居吐鲁番城别设官兵五百屯辟展以驻防大臣领之顺治三年吐鲁番苏勒檀阿布勒阿哈黙特阿济汗遣都督玛萨朗琥珀峯等奉表贡
　　诏京师会同馆及兰州予市以官役监勿市熟铁与军器
　　违者罪
　　谕曰吐鲁番乃元成吉思汗次子察哈岱受封之地前明立国隔絶二百八十余载今幸而复合岂非天意乎尔等诚能恪修贡职时来朝贺大贡小贡悉如旧例则恩自相加岂有忽忘之理尔国所受有明敕印可遣使送来以便裁酌授尔封爵苏勒檀者犹防古称汗明成化时酋号如之六年河西逆回丁国栋等叛据肃州阴通哈宻煽吐鲁番助掠内地民大军定肃州斩吐鲁番头目哈什克伽等闭嘉峪闗絶贡十年吐鲁番使穆苏喇玛察帕克等叩闗请贡表署苏勒檀赛伊特汗甘肃提督张勇责尽归内地人民乃可十二年回使克拜赍叶尔表至献内地民十五人以拜城萨嘛罕诸地使从表署阿布都喇汗勇斥不尽归内地民诘表异名违例故克拜告曰哈宻吐鲁番叶尔羌长皆昆弟其父曰阿都喇汗居叶尔羌卒已久有子九长即阿布都喇汗居叶尔次即阿布勒阿哈黙特汗居吐鲁番先二年卒次苏勒檀赛伊特汗嗣之次巴拜汗居哈宻以得罪
　　天朝故为叶尔羌长所禁阿布勒阿哈黙特汗子代之次玛哈黙特苏勒檀居帕力次沙汗居库车次早死次伊思玛业勒居阿克苏次伊卜喇伊木居和阗前叶尔羌汗遣其弟自吐鲁番请贡故表称吐鲁番汗名今以叶尔羌汗为昆弟长故表称叶尔汗名察归内地民百五十为凖噶尔巴图尔珲台吉所掠存者仅十五人谨以献小国不谙大体归易表逾期乃获至请即纳贡
　　上嘉逺道诚
　　诏允之时青海台吉衮布憾叶尔羌尝夺其属将以兵袭贡使侦甘肃巡抚周文煜徙贡使入甘州且严备驰遁明年贡使至京初议遣十人入
　　觐请益乃定额三十人从者三百留肃州请给粮赏川陕总督金砺奏前明羁縻外番多陋习吐鲁番贪无厌入贡輙擕四五百人诡称质孥不以归牟利内地潜通哈密以故甘肃五郡回众日多致滋前变今虽悔罪通贡然初至輙多擕男妇喋索粮物若仍聴留内地久将滋患
　　上可其奏
　　赐吐鲁番贡使宴定赏额独峯驼四给缎绢各十二西马一给缎绢各二蒙古马三百二十四给缎绢如马数璞玉千斤给绢三百余物各给缎绢有差贡使分五等一等给缎绢各五袭衣一余以次减寻
　　遣归以吐鲁番贡久仍
　　赐敕曰尔吐鲁番早识时数贡赋维谨今又遣使入贡诚笃之意实可嘉悦念尔国逺隔山河防涉不易宜酬赏赉用劝忠诚今遣归来使特赐尔缎三百三十八疋绢七百二十疋以昭宠锡之意自此以后着五年一次进贡贡使入闗不得过百人不许携帯妇女进京人数止许三十人余留住甘肃俟来京进贡人归一齐出闗不得久留内地所帯货物许在京会同馆照例互市无得沿途借端迁延滋扰其进贡马匹止大马四匹又古马十五匹此外不许多贡用昭朕优恤逺人之意康熙十二年吐鲁番使乌鲁和卓等至贡西马四防古马十五璞玉千斤表称祃木特赛伊特汗署一千八十三年奏臣国向以方物入贡闻
　　天朝统一寰区私兾
　　恩宠过故明贡物视旧增防
　　谕贡期马额臣国乱以故不获如期至嗣仍前例或别定
　　额惟
　　命
　　谕吐鲁番道逺贡艰嗣令自璞马外余物免进二十年吐鲁番使伊思喇木和卓等贡璞马如前额表署阿布勒穆咱帕尔蘓勒檀玛哈玛特额敏巴图尔哈什汗奏
　　天朝都极东吐鲁番居极西道逺请
　　赐恤
　　诏免贡马二十五年复遣使乌鲁和卓至表称臣成吉思汗裔承苏赉满汗业谨守疆界向风殊切今特遣献方物向入贡头目所携仆从多留驻甘肃后渐析寓西宁请遣归便臣使往来
　　诏察吐鲁番属无居西宁者
　　遣使归
　　谕所部知之三十四年大军议征噶尔丹先是凖噶尔台吉噶尔丹强胁吐鲁番为已属兄僧格子策妄阿喇布坦与搆怨携父僧格旧臣七人走吐鲁番寻徙和博克萨哩吐鲁番为策妄阿喇布坦属至是刑部尚书图纳请檄吐鲁番令知罪祗噶尔丹勿惊惧
　　诏允之三十五年噶尔丹败遁叶尔羌汗阿卜都赛伊特自军所降告叶尔羌有兵二万吐鲁番有兵五千请擕孥赴吐鲁番宣
　　圣徳偕防妄阿喇布坦擒献噶尔丹
　　上悯其情
　　遣归噶尔丹寻走死防妄阿喇布坦师噶尔丹诈复不靖
　　五十四年隂以兵袭哈密
　　诏议大军进勦事宜西安将军席柱奏吐鲁番隣哈密且凖噶尔隘当先取沿途设站运米屯兵巴里坤布隆吉尔俟马壮由哈密北大山后乌兰乌苏路进辟展取吐鲁番檄哈萨克布鲁特诸部协勦防妄阿喇布坦
　　诏俟明年勦吐鲁番五十五年议暂停进兵散秩大臣祁里徳奏俟来年由巴里坤吐鲁番乗势取珠勒都斯地
　　谕军所大臣等定议五十六年靖逆将军富宁安请遣巴
　　里坤兵分击乌噜木齐及吐鲁番
　　谕曰大兵前进攻取吐鲁番地招抚之即与哈宻既入国家版图自不得不善为保防若袭撃兵势稍弱凖噶尔拥众援吐鲁番或吐鲁番有变志彼时不能守视必将得而复失着军前大臣详加筹议寻奏大兵抵吐鲁番视易攻易守乃取之否则袭撃而还
　　谕严设备富宁安以兵抵乌噜木齐擒赛因塔喇诸邑回人百余振旅还五十九年散秩大臣阿喇纳以兵赴辟展鲁克沁吐鲁番诸城谕曰大兵征凖噶尔非仇尔也若不速决计将破尔城悔无及矣回众乞降纳畜械各五百余抚其众以总管沙克扎拍尔头目阿克苏勒坦等归别有吐鲁番头目曰阿济斯和卓者不即降走凖噶尔大军旋策妄阿喇布坦授之兵胁吐鲁番户数千徙喀喇沙尔中道脱归者千余户聚鲁克沁以托克托玛木特为总管拒凖噶尔兵六十年议政大臣等请令富宁安统大军屯乌兰乌苏别选兵取吐鲁番得地即以兵守会吐鲁番回人阿喇布坦等抵富宁安军诉回众不堪凖噶尔虐约内附且献所获凖噶尔甲请大军援
