<!-- { "loadSidebar": true } -->
　　论曰仲淹与韩富齐名然怀尧舜君民之志业欲举明主于三代之隆者规模尤爲宏濶吕本中及朱子皆称爲宋代人物第一谅哉在军临事而惧斤斤尺寸若过于畏愼者及其居庙堂总机务百度齐举云行飚逝若不足爲其故何哉是时承平日久兵弱将懦守备不完仲淹爲将居外庙算中制未必如意所欲爲惟期谨守方畧少抑其锐而已然用兵数年卒能设险疆塲分委将帅棋布星罗隐然成犄角之势遂挫凶逆之锋者仲淹之谋也及中书所设施皆深虑熟筹非一朝之积论之朝堂付之有司顺流更化固无难者向使听用其说百年之基俄顷可定而复以他说乱之惜哉仲淹所造士张横渠大贤也富弼元辅孙明复名儒种世衡狄靑以将帅显其余不可胜数本深而末茂源远而流长有学术而后有事功岂不信乎
　　韩
