<!-- { "loadSidebar": true } -->
　　南海行几一月程，狂风号怒客魂惊。鞭驱冈岭青■〈山冥〉覆，浪涌鼋鼍白昼鸣。鲍子愤时原不惜，幼安思过喜犹轻。眼前水怪纷然现，何必燃犀始别名。

　　舟行迷道作

　　交州古号越裳国，其使来朝归不得。圣人作法示指南，舟人传之为准则。今日针师何等闲，群峰指点有无间，挂帆疑往又疑还。屡行七圣俱迷道，不见闺人梦里山。  
