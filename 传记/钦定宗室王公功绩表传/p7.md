<!-- { "loadSidebar": true } -->
　　盛京十一月往代贝勒杜度等围锦州七年二月下松山城承畴就擒三月克锦州大寿以城降四月移师克塔山城殱官属及兵七千复以礟攻杏山城管粮官朱廷榭副将吕品竒降尽毁松山塔山杏山三城乃班师七月叙功复爵和硕睿亲王八年八月
　　世祖章皇帝即位礼亲王集诸王贝勒大臣议以郑亲王与王辅政王自誓曰如不秉公辅理妄自尊大
　　天地谴之越日郡王阿达礼潜语王曰王正大位我当从王贝子硕托亦言内大臣及侍卫皆从我谋王可自立王遂与礼亲王发其谋阿达礼硕托并伏诛十二月同郑亲王集众定议罢诸王贝勒贝子管理六部顺治元年正月却朝鲜国王李倧餽物告郑亲王及诸大臣曰朝鲜国王因予取江华岛时全其妻子常以礼来餽较诸王独厚向曽奏闻
　　先帝受之今我等辅政谊无私交不当受遂定议禁外国餽送诸王贝勒是月郑亲王集内三院六部诸大臣谕以凡政事先白王书衔名亦先之三月都统和洛辉等讦肃亲王怨王不立已语言悖妄因集众定谳削肃亲王爵以议政大臣扬善等谄附谋乱诛之四月
　　上御笃恭殿授王奉命大将军印给
　　御用纛盖
　　敕便宜行事率武英郡王豫郡王恭顺王孔有徳懐顺王耿仲明智顺王尚可喜等征明师次翁后明平西伯吴三桂自山海关书来请兵王得书即移锦州红衣礟向山海关复三桂书曰我国向欲与明修好屡致书明君臣不计国家丧乱生民涂炭曾无一言答是以整师三入盖示意于明欲其熟筹通好今则不复出此惟底定中原与民休息而已今闻流贼攻防京都崇祯帝亡不胜发指用率仁义之师沈舟破釡誓不返旌必灭贼出民水火伯遣使致书思报主恩与流贼不共戴天诚忠臣之
　　义勿因向守辽东与我为敌尚复懐疑昔管仲射桓公钩桓公用为仲父以成霸业伯若率众来归必封以故土晋为藩王国讐可报身家可保世世子孙长享富贵师次连山三桂复遣请速进夜驰逾宁逺次沙河距关十里三桂报贼已出边立寨王令诸王迎击败贼将唐通于一片石师至关三桂出迎王令三桂归营兵各以白布系肩为识恐与贼混致误杀使先驱入关时李自成率贼二十余万自北山横亘至海列阵待我兵少对贼布阵不能及海岸王令曰流贼横行乆犷且众不可轻击吾观其阵大相去逺首尾不能顾可鳞次集我兵对贼阵尾伺其气衰突之必胜努力破此则大业成矣勿违节制越伍躁进阵既列令三桂兵居右翼末悉众搏战是日大风扬沙蔽天咫尺莫辨贼力鬭良久我军呼噪者再风遂止从三桂阵右突出冲贼中坚万马腾跃飞矢雨堕自成方登髙冈观战知为我兵胆落急策马下冈走我兵无不一当百追奔四十里贼大溃遁回京都王即军前承
　　制进三桂爵平西王下令关内军人皆薙发以马步兵万隶三桂先驱追贼乃誓诸将曰此行除暴救民灭贼安天下勿杀无辜勿掠财物勿焚庐舍不如约者罪之仍谕官民以取残不杀共享太平之意自关以西各城保百姓逃窜山谷者皆还乡里薙发迎降遂以捷音驰奏五月朔师次通州自成已先一日焚宫阙载辎重西遁王令诸王同三桂各率所部追贼翼日王入京师明文武百官率军民老幼焚香跪迎朝阳门外设故明卤簿请乘辇王曰予法周公辅成王不当乘辇诸臣以周公负扆摄政固请王曰予来定天下不可不从众意乃乘辇入武英殿下令安辑百姓饬将士皆乘城毋入民舍有卒屠民家犬射伤犬主斩以徇民皆安堵如故为崇祯帝发丧三日具帝礼塟归顺诸臣俱以
　　明原官任事武英郡王等追贼至望都自成奔西安畿辅诸城俱纳款分遣都统觉罗巴哈纳石廷柱叶臣及侍郎王鼇永等招抚山东山西河南以京城内外经贼蹂躏鳏寡孤独无生计者饬所司赡养告官吏军民曰养民之道莫大于省刑罚薄税敛自明季祸乱刁风日竞以越诉诬告为常设机搆讼败俗伤财心窃痛之自今嘉与维新凡五月初二日昧爽以前罪无大小悉行宥免违谕兴讼即以所告罪罪之鬭殴婚田细事就有司告理重大经抚按结案非机密重情毋得入京越诉讼师诬陷良民加等反坐前朝政莫如加派辽饷外又有饷练饷数倍正供逺者二十年近者十余载天下嗷嗷朝不及夕更有召买粮料诸名目巧取殃民今与民约额赋外一切加派尽予删除如官吏仍混征暗派察实治罪时明福王朱由崧自立于江宁其大学士史可法督师扬州又设江北四镇沿淮徐置戍卒王欲招之降令南来副将韩拱薇等致书可法曰予向在沈阳即知燕京物望咸推司马后入关破贼得与都人士相接识介弟于清班曽托其勒手书致衷绪未审以何时得达比闻道路纷纷多谓金陵有自立者夫君父之讐不共戴天春秋之义有贼不讨则故君不得书塟新君不得书即位所以防乱臣贼子法至严也闯贼李自成称兵犯阙手毒君亲中国臣民不闻加遗一矢平西王吴三桂介在东陲独效包胥之哭
　　朝廷感其忠义念累世之宿好弃近日之小嫌爰整貔貅驱除狗鼠入京之日首崇懐宗帝后諡号卜塟山陵悉如典礼亲郡王将军以下一切故封不加改削勲戚文武诸臣咸在朝列恩礼有加耕市不惊秋毫无扰方拟秋髙气爽遣将西征檄江南联兵河朔陈师鞠旅戮力同心报乃君国之讐彰我
　　朝廷之徳岂意南州诸君子茍安旦夕弗审事机聊慕虚名顿忘实害予甚惑之
　　国家之抚定燕都乃得之于闯贼非取之于明朝也贼毁明朝之庙主辱及先人我
　　国家不惮征缮之劳悉索敝赋代为雪耻孝子仁人当如何感恩图报兹乃乘逆防稽诛
　　王师暂息遂欲雄据江南坐享渔人之利揆诸情理岂可谓平将以为天堑不能飞渡投鞭不足断流耶夫闯贼但为明朝祟耳未尝得罪于我
　　国家也徒以薄海同讐特伸大义今若拥号称尊便是天有二日俨为勍敌予将简西行之鋭转斾东征且拟释彼重诛命为前导夫以中华全力受制潢池而欲以江左一隅兼支大国胜负之数无待蓍矣予闻君子之爱人也以徳细人则以姑息诸君子果识时知命笃念故主厚爱贤王宜劝令削号归藩永绥福禄
　　朝廷当待以虞宾统承礼物带砺山河位在诸王侯上庶不负
　　朝廷伸义讨贼兴灭继絶之初心至南州羣彦翩然来仪则尔公尔侯列爵分土有平西之典例在惟执事实图利之挽近士大夫好髙树名义而不顾国家之急每有大事辄同筑舍昔宋人议论未定兵已渡河可为殷鉴先生领袖名流主持至计必能深维终始宁忍随俗浮沈取舍从违应早审定兵行在即可西可东南国安危在此一举愿诸君子同以讨贼为心毋贪一身瞬息之荣而重故国无穷之祸为乱臣贼子所笑予实有厚望焉记有之惟善人能受尽言敬布腹心伫闻明教江天在望延跂为劳书不宣意可法旋遣人答书曰南中向接好音法随遣使问讯吴大将军未敢遽通左右非委隆谊于草莽也诚以大夫无私交春秋之义今倥偬之际忽捧琬琰之章真不啻从天而降也循读再三殷殷致意若以逆贼尚稽天讨烦
　　贵国忧法且感且愧惧左右不察谓南中臣民媮安江左竟忘君父之怨敬为
　　贵国一详陈之我大行皇帝敬天法祖勤政爱民真尧舜之主也以庸臣误国致有三月十九日之事法待罪南枢救援无及师次淮上凶问遂来地坼天崩山枯海泣嗟乎人孰无君虽肆法于市朝以为泄泄者之戒亦奚足谢先皇帝于地下哉尔时南中臣民哀恸如丧考妣无不拊膺切齿欲悉东南之甲立剪凶讐而二三老臣谓国破君亡宗社为重相与迎立今上以系中外之心今上非他神宗之孙光宗之子而大行皇帝之兄也名正言顺天与人归五月朔日驾临南都万姓夹道欢呼声闻数里羣臣劝进今上悲不自胜让再让三仅允监国迨臣民伏阙屡请始以十五日正位南都从前鳯集河清瑞应非一即告庙之日紫云如盖祝文升霄万目共瞻欣盛事大江涌出柟梓十万章助修宫殿岂非天意也哉越数日遂命法视师江北刻日西征忽我大将吴三桂借兵
　　贵国破走逆成为我先皇帝后发丧成礼扫清宫阙抚辑羣黎且罢薙发之令示不忘本朝此等举动振古铄今凡为大明臣子无不长跽北向顶礼加额岂但如明谕所云感恩图报已乎谨于八月薄治筐篚遣使犒师兼欲请命鸿裁连兵西讨是以王师既发复次江淮乃辱明诲引春秋大义来相诘责善哉乎推言之然此文为列国君薨世子应立有贼未讨不忍死其君者立説耳若夫天下共主身殉社稷青宫皇子惨变非常而犹拘牵不即位之文坐昧大一统之义中原鼎沸仓猝出师将何以维系人心号召忠义紫阳纲目踵事春秋其间特书如莽移汉鼎光武中兴丕废山阳昭烈践祚懐愍亡国晋元嗣基徽钦防尘宋髙缵统是皆于国讐未剪之日亟正位号纲目未尝斥为自立率以正统与之甚至如元宗幸蜀太子即位灵武议者疵之亦未尝不许以行权幸其光复旧物也本朝世十六正统相承自治冠带之族继絶存亡仁恩遐被
　　贵国昔在先朝夙膺封号载在盟府宁不闻乎今痛心本朝之难驱除乱逆可谓大义复着于春秋矣昔契丹和宋止嵗输以金缯回纥助唐原不利其土地况
　　贵国笃念世好兵以义动万代瞻仰在此一举若乃乘我难弃好崇讐规此幅为徳不卒是以义始而以利终为贼人所窃笑也
　　贵国岂其然往先帝轸念潢池不忍尽戮抚互用贻误至今今上天纵英明刻刻以复讐为念庙堂之上和衷体国介胄之士饮泣枕戈忠义民兵愿为国死窃以为天亡逆闯当不越于斯时矣语曰树徳务滋除恶务尽今逆成未服天诛谍知卷土西秦方图报复此不独本朝不共戴天之恨抑亦
　　贵国除恶未尽之忧伏乞坚同仇之谊全始终之徳合师进讨问罪秦中共枭逆贼之头以泄敷天之愤则
　　贵国义问照燿千秋本国图报惟力是视从此两国世通盟好之无穷不亦休乎至于牛耳之盟则本朝使臣久已在道不日抵燕奉盘盂从事矣法北望陵庙无涕可挥身陷大戮罪当万死所以不即从先帝者实惟社稷之故曰竭股肱之力继之以忠贞法处今日鞠躬致命克尽臣节所以报也惟殿下实昭鉴之书至宣付内院先是畿辅初定王遣辅国公屯齐哈和度等迎
　　上驾奏言京师形势宜建都
　　皇上宅中图治宇内朝宗可慰天下仰望心至是率诸王
　　迎
　　驾于通州十月
　　上御皇极门
　　赐册宝封叔父摄政王建碑纪绩复豪格肃亲王爵晋阿济格为英亲王同三桂可喜由边外趋绥徳复多铎豫亲王同有徳仲明由河南趋西安贼定后豫亲王还征江南二年五月郑亲王等议定摄政王仪制视诸王有加礼王曰
　　上前未敢违礼他处如议行翌日入
　　朝见诸臣皆跪遂回舆责大学士刚林等曰诸臣何故跪此
　　皇上之朝门也他处行此礼尚可乃行之
　　朝门岂有竟受之理其谕众官知之御史赵开心疏言摄政王见诸臣跪迎即回因诸臣徒知尊王而不知王之尊
　　皇上也以叔父之亲兼摄政之尊原与诸王有异然羣臣
　　谒王当与朝见
　　皇上礼不同宜明定仪制又称号必先正名
　　上谕称摄政叔父王叔父惟
