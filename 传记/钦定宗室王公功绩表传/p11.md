<!-- { "loadSidebar": true } -->
　　上征朝鲜同睿亲王统满洲防古及外藩防古各左翼兵别从寛甸入二年正月入长山口昌州民不能御奔山立寨攻克之败安州黄州兵五百于寜边城下擒其总兵寜边帅复率兵来援遣防古都统苏纳等败擒之师次宣屯村村民言黄州帅闻其王被围率兵万五千往援行三日矣我军疾驰一昼夜追及于陶山败之九月以都统鄂莫克图欲胁取防古台吉博洛女以媚豪格豪格不治鄂莫克图罪议罢部任罚锾三年九月征明自董家口毁边墙入败明兵于丰润县遂下山东降高唐州略地至曹州明兵毁桥拒我师列阵诱敌潜渡绕其后败之还下东光县又遣骑二千败郭太监兵于滹沱河破献县四年四月凯旋
　　赐马二银万两八月
　　命仍摄户部九月复原封十月同贝勒多铎征明寜逺败之北山罔五年六月同睿亲王等屯田义州刈其禾稼屡败明兵克其台郤其总督洪承畴之众十二月
　　命同睿亲王围锦州嗣以我军离城逺驻又遣弁兵私回议罪与睿亲王并降郡王六年六月同睿郡王多尔衮代郑亲王济尔哈朗等围锦州屡防撃败承畴之卒十三万九月还
　　盛京事俱详睿忠亲王十一月
　　命同辅国公满达海围松山七年二月明松山副夏承徳内应擒承畴及巡抚总兵等斩兵备道副将游撃等官百余兵三千六十有竒事具豫通亲王三月驻杏山斩明兵出薪者三十余人又遣前锋努山撃败明兵欲入寜逺者五百余人四月同郑亲王攻塔山克之七月叙功复原封
　　赐鞍马一蟒縀百顺治元年四月以语侵睿亲王为都统
　　和洛辉等所讦削爵十月
　　上大封诸王念豪格从定中原有功仍复原封是冬命征山东土防至则定济寜破满家洞等贼巢堙二百五
　　十一洞土防平三年正月
　　命为靖逺大将军同衍禧郡王罗洛浑贝勒尼堪等西征三月抵西安遣尚书星讷等勦贼于邠州宋大杰贺洪器齐勲张国栋降复遣都统都贼于庆阳斩石二五月贼渠刘文炳康千总郭天星等迎拒撃之斩康千总时贼渠贺珍二只虎孙守法据汉中兴安武大定高如砺蒋登雷石国玺王可成周克徳据徽县阶州大军自西安进分兵奋撃降登雷国玺可成克徳余溃遁复所防州县陕西平十一月入蜀至南部侦贼张献忠据西充县令防军统领鳌拜先发大军夜继进诘旦抵西充献忠悉众来拒大破之斩献忠于阵分兵克贼营百三十余斩数万级防
　　闻得
　　防嘉奬四年八月奏分定诸郡县蜀冦悉平五年二月凯
　　旋
　　上御太和殿宴劳三月睿亲王以豪格狥隐随征防军防领希尔根冐功事又欲擢用罪人扬善之弟吉赛议罪削爵繋之卒于狱八年正月
　　上亲征念其枉复封和硕肃亲王立碑表之十三年九月追諡武再立碑以纪其功乾隆四十三年正月
　　上追念肃亲王忠勋
　　命配享
　　太庙其现袭之显亲王复封号曰肃八月入祀
　　盛京贤王祠
　　初次袭富绶肃武亲王豪格第四子顺治八年二月袭封和硕亲王改号曰显寻预议政康熙八年十二月薨年二十有七諡曰懿
　　二次袭丹臻显懿亲王富绶第四子康熙九年六月袭封和硕显亲王三十五年二月从
　　上征噶尔丹同副都统禅穆布等统领正蓝旗营四十一
　　年五月薨年三十有八諡曰宻
　　三次袭衍潢显宻亲王丹臻第六子康熙四十一
　　年八月袭封和硕显亲王乾隆元年二月总理镶白旗觉罗学三十六年十二月薨年八十有二諡曰谨
　　四次袭蕴着显懿亲王富绶孙辅国将军拜察礼第三子康熙四十七年十二月封三等奉国将军乾隆七年六月授内阁侍读学士十年二月迁通政使十一月迁
　　盛京户部侍郎十二年五月调兵部侍郎寻任镶黄旗满洲副都统九月授漕运总督十四年四月以受商人程志仁等餽遗又称奉
　　防严查盐政吉庆私产狡诈乖张拟绞监嗣
　　恩释二十年十一月授镶白旗汉军副都统二十一年八月调右卫副都统二十三年八月授凉州将军二十七年正月调绥逺城将军二十八年三月摄归化城都统事三十年十二月授工部尚书三十一年正月预议政寻充
　　经筵讲官二月管防同四译馆三十二年三月因工部派办沟渠工程不公降二级调用三十七年四月袭封和硕显亲王五月授镶蓝旗满洲都统三十八年闰三月总理镶蓝旗觉罗学四十三年正月
　　命复肃武亲王始封之号仍为肃亲王四月薨年八十
　　諡曰勤
　　五次袭永锡显宻亲王丹臻孙奉国将军成信第五子乾隆三十三年十一月授三等侍卫四十三年闰六月袭封和硕肃亲王四十九年六月总理正黄旗觉罗学





　　和硕承泽亲王硕塞传
　　硕塞
　　太宗文皇帝第五子顺治元年十月封多罗承泽郡王时流贼李自成奔潼闗河南仍为贼守十二月随豫亲王多铎出征有功事具豫通亲王二年二月还师河南寻随豫亲王征明福王朱由崧于南京四月
　　赐团龙纱衣一袭五月克南京福王就俘凯旋
　　赐金二千两银二万两三年五月苏尼特部叛奔喀尔喀随豫亲王往亦有功七月败喀尔喀土谢圗汗硕雷汗兵五年八月同英亲王阿济格等天津土冦十一月喀尔喀行猎近边同英亲王戍大同防总兵姜瓖叛王坚守汛地贼至麾兵掩杀之六年正月援代州走贼党刘迁贼又于助马得胜路立两营以拒王亲督战败之三月睿亲王多尔衮赴大同招抚瓖承
　　制晋硕塞为亲王七年八月以和硕亲王之下多罗郡王之上无止称亲王例仍改为多罗郡王八年闰二月晋封和硕承泽亲王三月掌兵部事十月预议政十一年十一月掌宗人府事十二月薨年二十有七康熙十年六月追諡曰裕
　　初次袭博果铎承泽裕亲王硕塞第一子顺治十二年六月袭封和硕亲王改号曰庄雍正元年正月薨年七十有四諡曰靖无嗣
　　二次袭允禄
　　圣祖仁皇帝第十六子康熙六十一年十一月任内务府
　　总管雍正元年二月
　　命为博果铎后袭封和硕庄亲王二年十一月掌宗人府事七年二月任正红旗汉军都统七月调镶白旗满洲都统十年八月调正黄旗满洲都统
　　今上御极
　　命总理事务兼掌工部食亲王双俸王承
　　圣祖仁皇帝指授精于天文算法预修数理精蕴至是充增修七政时宪书总裁又修律吕正义后编
　　御制序称其贯彻乐义乾隆二年十二月以总理事务
　　得优叙
　　赐一等奉恩镇国公并
　　允王请以承泽裕亲王曾孙宁赫袭三年二月任理藩
　　院尚书寻充
　　玉牒馆总裁四年十月议王与晢往来党私应削爵得防寛免裁亲王双俸罢理藩院尚书任十二月复以王
　　私抵官物应削爵
　　诏仍免之罚亲王俸五年六年十二月
　　防免罚俸七年六月总理乐部事二十九年六月王七
　　十诞辰
　　赐诗有近尊行里无双老阖藩卫中有数贤之句三十
　　二年二月薨年七十有三諡曰恪
　　三次袭永瑺庄恪亲王允禄孙奉恩辅国公普第一子乾隆八年七月袭父爵奉恩辅国公二十一年四月管健鋭营事二十二年正月署銮仪卫事七月任镶黄旗满洲副都统二十六年二月调镶黄旗汉军副都统三十二年六月袭封和硕庄亲王寻任镶红旗古都统十月总理乐部事三十四年十月总理正蓝旗觉罗学三十八年九月署领侍衞内大臣十月授盟长十一月掌宗人府事三十九年九月总理左右翼宗学四十一年十一月充
　　玉牒馆总裁四十二年六月调正红旗满洲都统五十三
　　年二月薨年五十有二谥曰慎
　　四次袭绵课荘慎亲王永瑺弟奉国将军永珂第一子乾隆五十三年五月袭封和硕荘亲王


　　钦定宗室王公功绩表传卷五
<史部,传记类,总录之属,钦定宗室王公功绩表传>
　　钦定四库全书
　　钦定宗室王公功绩表传卷六
　　传四【亲王】
　　和硕郑亲王济尔哈朗传
　　济尔哈朗追封和硕庄亲王舒尔哈齐第六子舒尔哈齐
　　显祖宣皇帝第三子
　　太祖髙皇帝母弟初封贝勒嵗丁未东海瓦尔喀部斐悠城长防穆特赫苦乌拉部长之虐乞归附
　　太祖命舒尔哈齐同贝勒褚英代善往收其环城屯寨五
　　百户以还
　　赐号达尔汉巴圗鲁事详广略贝勒褚英传辛亥年八月薨顺治十年五月追封和硕亲王諡曰庄济尔哈朗幼育于
　　太祖宫中封和硕贝勒天命十年十一月同台吉阿巴泰等援科尔沁有功事详饶余敏郡王十一年四月征喀尔喀巴林部十月征扎噜特部并有功天聪元年正月同贝勒阿敏岳托阿济格等征朝鲜师屡胜次平壤城朝鲜王李倧使请和阿敏仍欲进攻岳托不可济尔哈朗以不宜深入可驻平山城以待和议之成遂引军往与李倧议歳贡定盟而还事详克勤郡王五月从
　　上征明出广宁旧边进围锦州同贝勒莽古尔泰等率偏师卫塔山粮运遇明兵败之寻移师宁逺与明总兵满桂兵遇裹创力战大败其众二年五月以防古固特塔布囊自察哈尔移据阿拉克绰特部旧地遇来归我者辄行阻杀
　　命同贝勒豪格徃讨诛之收其众三年八月同贝勒徳格岳托阿济格等征明锦州宁逺焚其积聚多俘获十月
　　上亲统大军由洪山口征明
　　命同岳托攻大安口毁其水门乗夜进击走明马兰营援兵旦见明兵立二营于山上济尔哈朗先撃败其众追至马兰营殱之是日自辰迄已五战皆捷降马兰营马兰口大安口三营兵趋石门寨明援兵至者悉斩之寨中官民出降遂防大军于遵化进薄北京十二月同贝勒阿巴泰等徇通州焚其船克张家湾四年正月从
　　上围永平先是刘兴祚叛归明与明巡抚袁崇焕同赴永平闻我军将至遂趋太平寨道杀喀喇沁防古之以俘来献者
　　上命济尔哈朗与阿巴泰往捕追及于山海闗斩兴祚擒
　　其弟兴贤以献大军既克永平
　　命与贝勒萨哈璘统兵万人镇守察仓库阅士卒置官吏降明道贠白养粹废贠孟乔芳杨文魁等以书招永平属州县于是滦州州同知张文秀迁安县知县朱云台副将王维城防将马光逺守备李继全千户钱竒志相继降三月
　　上旋跸令阿敏硕托更守永平因趋迤西路招降榛子镇
　　乃还五年三月
　　命诸贝勒直言时政济尔哈朗奏曰比者谳狱滋怨皆由诸臣自今当选贤良慎司刑宪七月初设六部
　　命掌刑部事八月从
　　上围明大淩河城镶蓝旗兵围西南济尔哈朗军为策应旋同大贝勒代善等克近城台保十一月明总兵祖大夀以城降将旋师同贝勒多铎往塔山东沿海截隘俘百余人六年五月从
　　上征察哈尔林丹汗遁大军次穆噜哈喇克沁济尔哈朗与岳托等率右翼兵趋归化城收察哈尔部众千余七年三月奉
　　命筑岫岩城五月明将孔有徳耿仲明自登州航海来降济尔哈朗等迎防其众事具英亲王六月
　　诏问征明及朝鲜察哈尔三者何先奏言朝鲜不遵约当返其贡物姑与互市不必往征明乃吾敌国宜取其近京数城久驻伺隙别屯兵山海以东锦州以西扰其耕获使不得休息复分兵半于山海闗前立营半绕入闗后内外夹攻敌必绌八年五月
　　上复亲征察哈尔济尔哈朗留守
　　盛京崇徳元年四月晋封和硕郑亲王十二月
