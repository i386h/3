<!-- { "loadSidebar": true } -->
　　显祖宣皇帝孙追封庄亲王舒尔哈齐第二子初授台吉
　　嵗戊申三月
　　太祖命同长子禇英征乌拉宜罕山城克之斩千人获甲
　　三百俘其众以归癸丑正月从
　　上征乌拉布占泰以三万众迎拒诸将欲战
　　上止之阿敏偕贝勒代善等奏曰布占泰已出舍不战何
　　耶
　　上遂决进克其城灭之丙辰
　　太祖建元天命封和硕贝勒以齿序阿敏为二贝勒四年
　　三月从
　　上破明兵于萨尔浒山及尚间崖复奉
　　命御明总兵刘綎于栋鄂路代善等继之阵斩綎阿敏偕大臣扈尔汉击败明游击乔一琦兵一琦奔固拉库崖与朝鲜都元帅姜功烈合营阿敏同诸贝勒攻之功烈降一琦自缢八月从
　　上征叶赫灭之六年三月从
　　上取明沈阳辽阳七月镇江城中军陈良策叛投明将毛文龙阿敏迁镇江沿海居民于内地十一月文龙屯朝鲜阿敏渡镇江夜入朝鲜境斩其守将及兵千五百文龙仅以身免十一年四月征喀尔喀巴林部取所属屯寨十月征扎噜特部俘其众天聪元年正月同贝勒岳托等征朝鲜濒行
　　谕曰朝鲜屡世获罪理宜声讨然此行非专伐朝鲜也明毛文龙近彼海岛纳我叛民故整旅徂征如朝鲜可取并取之因
　　亲授方略是月大军薄义州拔其城分兵捣文龙所居铁山文龙败归海岛师克宣州连定三城次平壤朝鲜王李倧遣使请和阿敏书数其罪七次黄州倧复请和阿敏欲进攻诸贝勒议许之事详克勤郡王传凯旋
　　上郊劳于武靖营
　　赐御衣一袭五月从
　　上征明锦州复围寜逺击斩千余人四年正月大兵克永
　　平滦州迁安三月
　　命阿敏代贝勒济尔哈朗等驻守师至合略迤西路并招降榛子镇四月谕归降汉文武官曰我国法度从来贿赂不行亷者举之贪者勿录况
　　皇上简用者俱亷洁忠直之軰尔等若有罪虽赂千金无益若无罪即众贝勒何惧焉五月明监军道张春等围滦州阿敏怯不往援滦州陷阿敏遽弃永平杀降者夜出冷口归六月
　　上御殿诸贝勒大臣议阿敏十六罪
　　上命岳托宣示于众诸贝勒大臣合词请诛阿敏诏特宥其死削爵幽禁崇徳五年十一月卒于幽所爵除















　　多罗诚毅贝勒穆尔哈齐传
　　穆尔哈齐
　　显祖宣皇帝第二子以功
　　赐号诚毅嵗乙酉四月从
　　太祖髙皇帝征哲陈部嘉哈部长蘓库赉呼宻告哲陈部主于是托摩和章嘉巴尔达萨尔浒界藩五城集兵以待
　　上执麾前进穆尔哈齐及近侍延布禄乌灵阿皆奋勇直入重围斩二十余级败其众涉浑河走穆尔哈齐复随
　　上渡河蹑其后至吉林崖见兵由旁径来
　　上虑为彼见去冠缨隠身以待射前至者一人贯脊而殪
　　穆尔哈齐复射殪其一余多坠崖死
　　太祖曰今日之役以四人败八百众
　　天助我也天命五年九月卒年六十
　　上亲奠顺治十年六月追封多罗贝勒谥曰勇壮爵除
　　多罗笃义贝勒巴雅喇传
　　巴雅喇
　　显祖宣皇帝第五子初授台吉嵗戊戌正月
　　太祖命同长子褚英征安楚拉库路夜取屯寨二十降万
　　余人
　　赐号笃义丁未四月
　　命征东海窝集部取赫席赫鄂谟和苏噜佛讷赫托克索三路俘二千人天命九年九月卒年四十有三顺治十年五月追封多罗贝勒谥曰刚果爵除







　　多罗广畧贝勒褚英传
　　褚英
　　太祖髙皇帝第一子初授台吉嵗戊戌正月
　　上命征安楚拉库路以功
　　赐号洪巴圗鲁寻封多罗贝勒初东海瓦尔喀部斐悠城长防穆特赫苦乌拉布占泰之虐乞移家归附丁未正月
　　命同贝勒舒尔哈齐代善率兵徙之军夜行隂晦忽大纛上有光众以为异扪视无有复建之光如初舒尔哈齐曰吾防从
　　上征讨所阅事多矣未见此异疑非吉兆欲班师褚英同代善持不可曰吉凶兆已定遽还何以报
　　命决进抵斐悠城收其屯寨五百户令大臣扈尔汉卫之先行兵仅二百布占泰以万众邀诸路伤我一人大将扬古利斩其七人乃郤褚英与代善至策马前谕军士曰
　　上毎征伐无不以少击众今虽未亲行间我等奉命来此尔众无忧昔擒布占泰宥归俾主其地时不久背恩如故今岂不能再缚之众皆曰愿効力褚英遂与代善各率兵五百夹击天方晴明忽大雪寒冽乌拉兵大败斩其统兵贝勒生擒贝勒常住瑚哩布及常住之子死者相枕藉获马五千甲三千
　　上以褚英率先败敌嘉之复
　　赐号广略戊申三月同贝勒阿敏征乌拉宜罕山城克之布占泰与防古科尔沁贝勒翁阿岱合兵出乌拉城二十里遥望我军知不可敌相约还复以失宜罕山城大惧遣使来盟乙夘闰八月褚英以罪伏诛爵除




　　多罗贝勒芬古传
　　芬古
　　显祖宣皇帝孙追封庄亲王舒尔哈齐第八子天聪五年
　　三月授镶蓝旗都统八月随
　　上征明抵大凌河芬古率本旗兵围城之西南时贝勒阿
　　济格败明兵于松山
　　上将幸其营城中兵来突芬古等夹击大败之九月上令军士向锦州帜而驰如明援兵状距城十里礟声不絶总兵祖大寿统众出西南隅攻军台芬古等迎击大寿败回不敢出七年六月
　　诏问征明与朝鲜察哈尔三者何先奏言我军蓄鋭已久势可用宜即入明边毁其城保戮力进取何忧无成八年七月从
　　上征明同贝勒徳格进师独石口七月克长安岭杀其守备官攻赤城克其郛复入保安州谒
　　上于应州城籍俘获以献九年五月
　　命芬古等随贝勒多铎入寜锦界牵制明兵俾毋援山西大夀营大凌河西我军击败之崇徳元年五月随武英郡王阿济格等征明薄延庆州先后克城十十二月从征朝鲜同都统谭泰以骑入其城朝鲜王遁尽收其辎重而还叙功封固山贝子四年五月坐取外藩防古贿削爵八月复封辅国公六年八月大军围松山明兵夜遁芬古追破之七年十月随饶余贝勒阿巴泰征明抵蓟州败明总兵白腾蛟等克其城八年十月驻防锦州十二月卒年三十有九顺治十年五月追封多罗贝勒諡曰靖定乾隆十五年七月以曽孙徳沛袭封和硕简亲王赠如其爵
　　初次袭尚善追封靖定贝勒芬古第二子顺治元年四月袭封辅国公十月晋封固山贝子二年正月随豫亲王多铎南征至潼关贼李自成以骑三百横冲我师尚善与贝勒尼堪败之三月平河南五月渡江平江南尚善并在事有功
　　赐圎补纱衣一袭金百两银五千两鞍马一五年八月随英亲王阿济格天津土冦殱之十二月驻防大同六年十月晋封多罗贝勒九年二月掌理藩院事十月预议政十五年正月随信郡王多尼征明桂王朱由榔于云南薄其城由榔奔永昌尚善同征南将军卓布泰进镇南州破其将白文选于玉龙闗渡澜沧江下永昌由榔先遁乘胜取腾越州进南甸至孟村而还十六年六月
　　赐蠎袍一玲珑刀一鞍马一十七年七月议尚善预撤永昌守门兵致军入城伤百姓降固山贝子康熙十一年闰七月
　　谕宗人府尚善性行端良凡事小心敬慎勤劳为国着仍复多罗贝勒十二年六月任宗人府右宗正十三年三
　　月以疾罢宗正是时逆藩吴三桂反
　　上命顺承郡王勒尔锦由荆州进征六月复
　　命尚善为安逺靖防大将军率师之岳州速灭贼尚善至军移书三桂其略曰王以亡国余生乞师我
　　朝殄殱贼冦为国雪耻为父复讐感我
　　圣恩倾心报国
　　恩眷顾列爵分藩荣施后嗣忠孝慈义之节炳于天壤富贵宠荣之盛絶于近代迄今三十余年矣而末路晚节复效童昏顿防初心自取颠覆窃为王不解也何者王借言兴复明室则曩者大兵入闗奚不闻王请立明裔且天下大定犹为我计除后患剪灭明宗安在为故主効忠哉将为子孙谋创大业则公主额驸曽偕至滇其时何不遽萌反侧至遣子入侍乃复背叛以陷子戮可谓慈乎如欲光耀前人则王之投诚也祖考皆膺封锡今则坟茔毁弃骸骨遗于道路可谓孝乎为人臣仆迭事两朝而未尝忠于一主可谓义乎不忠不孝不义不慈之罪躬自蹈之而欲逞志角力收复人心犹厝薪于火而云安结巢于幕而云固也谚曰老将智而耄及之王非老誖何乃至是如即输诚悔罪
　　圣朝寛大应许自新毋蹈公孙述彭宠故辙赤族湛身为世大僇三桂得书不报十一月疏请发荆州绿旗兵拨京口沙唬船五十并赴岳州进从之十四年六月贼犯彞陵急遣舟师絶其饷道十五年三月以舟师败贼于洞庭取君山四月分遣兵助安亲王岳乐攻长沙十六年正月征南将军穆占由岳州赴长沙深入贼境
　　命尚善率水陆兵进援四月三桂奔衡州复进湘潭分遣其众侵两粤尚善请发鸟船四十精兵毎佐领四名水陆夹击十七年二月
　　谕责尚善殄贼缓令率所部毎佐领五人驻守长沙而以岳乐统大军取岳州尚善愿统舟师克岳州自効
　　上从其请遣湖广总督蔡毓荣率标兵三千荆州绿旗兵二千驰赴岳州协击六月贼将杜辉犯栁林嘴大军迎击君山扁山舟师亦至合战贼败走斩获甚众贼固守套湖峡总兵万正色等又击破之防
　　闻下部议叙八月薨于军年五十有八十九年十一月廷议出师湖广功罪尚善坐退缩追削爵
　　二次袭门度原封贝勒尚善第四子康熈七年正月封镇国公二十五年十一月任宗人府右宗正三十七年四月以惰削镇国公时门度之弟镇国公根度亦以乖张削爵五月
　　谕大学士等门度根度乃贝勒尚善之子今两公爵俱革尚善别无公爵之子孙则其爵遂絶矣着交宗人府议寻议奏门度之祖芬古系辅国公门度应袭公爵得
　　防门度着袭封辅国公雍正四年十一月以病削爵三次袭裕绶原封贝勒尚善孙原封镇国公根度第四子康熙五十五年正月授三等侍卫雍正四年十一月袭封辅国公寻授散秩大臣九年五月
　　管正蓝旗觉罗学十三年十一月任宗人府左宗正乾隆五年十月卒年五十有二諡曰敏恪四次袭嵩椿敏恪辅国公裕绶第六子乾隆六年二月袭封奉恩辅国公十二年四月授散秩大臣十三年二月任正红旗汉军副都统闰七月授正蓝旗防军统领十四年五月迁镶黄旗汉军都统兼左翼前锋统领十五年四月调镶黄旗防古都统十月任宗人府右宗人十九年四月署领侍卫内大臣十二月管理銮仪卫事二十二年正月授荆州将军二十五年十二月调西安将军二十六年十一月授察哈尔都统二十七年闰五月复任西安将军二十九年十一月与副都统成徳互防议嵩椿徇私保题官属又不将违例放债之沙尔圗及坐扣钱粮之佐领朱林泰究防等罪革任回京三十年正月任散秩大臣十二月授绥逺城将军三十一年十二月以不裁轿夫饷银革任三十三年九月署领侍卫内大臣十月任正红旗防古都统三十五年四月任右宗人三十六年六月授内大臣三十七年十一月授江寜将军四十六年三月调绥逺城将军四十九年六月调寜夏将军












　　多罗安平贝勒杜度传
　　杜度
　　太祖髙皇帝孙原封广略贝勒褚英第一子初授台吉天命九年正月喀尔喀巴约特部台吉恩格徳尔请移居东京杜度随大贝勒代善等徙其戸口来归寻封贝勒天聪元年正月同二贝勒阿敏贝勒岳托等征朝鲜李倧请和诸贝勒许之阿敏欲直趋至其都谓杜度可同往杜度变色曰
　　皇上乃吾叔父何可逺离耶遂与岳托等议定盟而还二
