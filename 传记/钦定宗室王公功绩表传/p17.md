<!-- { "loadSidebar": true } -->
　　上大阅岳托率满洲防古等十一旗行营兵赴沈阳城北
　　郊列阵二十里许
　　上驻蒲马冈岳托指示纪律军容严肃
　　上嘉奬之五月
　　上征察哈尔
　　谕留守盛京诸贝勒及将领等毕岳托复暁于众曰自隄岸以东巨流河以西原置十四哨尔等酌量布置昼则令军士习射夜勿解衣张弓开甲囊以备不虞岳托随行有疾六月
　　上临视
　　命还盛京九年二月同贝勒多尔衮萨哈璘豪格收降察哈尔林丹汗子额哲六月师还诸贝勒畧明山西岳托有疾以兵千留驻归化城防土黙特部人告博硕克图汗子俄木布遣人偕阿噜喀尔喀及明使者至将谋我岳托伏兵邀之俄木布乳母之夫毛罕知之趣还伏猝起诛毛罕擒明使者随命土黙特捕斩阿噜喀尔喀之谋匿马駞者部分土黙特壮丁三千有竒为十队队以官二员主之授条约并颁于鄂尔多斯寻诸贝勒防师于归化城岳托偕还崇徳元年四月晋封和硕成亲王八月以徇庇莽古尔泰硕托且有离间郑亲王济尔哈朗及肃亲王豪格事论死
　　特防寛之降多罗贝勒罢兵部任十一月复
　　命摄部事十二月从
　　上征朝鲜国王李倧奔南汉山城同豫亲王多铎进围之
　　败其援于城下二年八月
　　命两翼较射岳托奏不能执弓
　　上曰尔徐引射之不射如他王贝勒等何
　　谕再三始引弓弓堕地者五遂掷之诸王等论岳托骄慢
　　当死
　　上复寛之降固山贝子罢部任罚锾三年正月复封多罗
　　贝勒管旗务二月
　　上征喀尔喀至博硕堆侦知扎萨克图汗遁而还八月命为威大将军贝勒杜度副之统右翼兵与左翼奉命大将军睿亲王多尔衮分道伐明九月至墙子岭明兵入保外为三寨我师攻克之获敌卒知保坚且有重兵不易拔岭东西有间道可越于是分兵攻其前以牵敌师潜从间道逾岭入克台十有一寻以疾薨于军年四十有一四年三月睿亲王奏捷
　　上览奏无岳托名惊问知病卒恸哭久之
　　命勿使礼亲王知四月丧还
　　驾至沙岭设幄遥奠还
　　御崇政殿
　　命王以下及诸大臣徃奠复
　　命乃回宫辍朝三日
　　诏封为多罗克勤郡王
　　赐駞二马五银万两葬
　　盛京城南五里万栁塘康熙二十七年十一月
　　命立碑以纪其功乾隆八年
　　驾幸
　　盛京
　　亲诣王园寝
　　赐酹四十三年正月
　　上追念王忠勋
　　命配享
　　太庙其现袭之平郡王复封号曰克勤八月入祀
　　盛京贤王祠是年
　　驾幸
　　盛京复
　　诣王园寝
　　赐酹四十八年如之
　　初次袭罗洛浑克勤郡王岳托第二子崇徳四年九月袭封多罗贝勒管旗务五年五月同郑亲王济尔哈朗等迎古多罗特部苏班岱等降众败明兵事详郑献亲王传九月同郑亲王围锦州六年三月复围之设伏败明援兵于南山西冈六月睿郡王多尔衮肃郡王豪格来代合击明山海闗援兵追及松山城而还八月从
　　上征克松山擒明总督洪承畴巡抚邱民仰等七年七月叙功赐蟒縀七十八年正月以怨怼非议又
　　敏惠恭和元妃薨时丝竹不辍论罪削爵五月复封多
　　罗贝勒仍管旗事
　　上命济尔哈朗多尔衮
　　召罗洛浑谕曰尔父屡获罪愆因
　　皇考太祖
　　皇妣太后抚养为子朕视之如弟殁后犹追封克勤郡王并加恩于尔命为多罗贝勒管旗务尔不思率由善道以辅国政嗜酒作慝致干国法朕又追念尔父特行寛宥复尔多罗贝勒仍令管旗事尔当敬慎修身勤思善行若仍嗜酒妄乱不苐尔禄位难保即置尔于法亦所不赦至本旗所属诸臣俱宜戒酒仍劝勉贝勒効力赎罪罗洛浑率诸臣叩首谢罪顺治元年十月以从定京师破流贼有功晋封多罗衍禧郡王三年正月同肃亲王豪格征四川八月薨于军年二十有四五年正月丧还
　　命贝子屯齐等迎之辍朝二日康熙十年六月追諡曰介二次袭罗科铎衍禧介郡王罗洛浑第一子顺治五年闰四月袭封多罗衍禧郡王八年二月改封号曰平十五年正月随信郡王多尼征明桂王朱由榔于云南破其晋王李定国巩昌王白文选兵十六年六月
　　赐蟒衣弓刀鞍马旌其劳康熙二十一年七月薨年四十有
　　三諡曰比
　　三次袭讷尔图平比郡王罗科铎第四子康熙十八年正月封长子二十二年正月袭封多罗平郡王二十六年四月以殴毙无罪人罗米及折杨之桂菩萨保手足削爵
　　四次袭讷尔福平比郡王罗科铎第六子康熙二十四年正月封固山贝子二十六年五月袭封多罗平郡王四十年七月薨年三十有一諡曰悼五次袭讷尔苏平悼郡王讷尔福第一子康熙四十年十二月袭封多罗平郡王五十七年十一月随抚逺大将军允禵收西藏寻驻博罗和硕五十九年正月移驻古木六十年十月摄大将军事六十一年十一月复摄印如故雍正元年正月回京摄
　　上驷院事四年七月以前在西宁军前贪婪受贿削爵乾隆五年九月卒
　　命仍以郡王礼葬
　　六次袭福彭原袭平郡王讷尔苏第一子雍正四年七月袭封多罗平郡王十年正月任镶蓝旗满洲都统四月奏凡外省来京袭职旗员到日随奏不令久多费以仰副
　　体恤至意从之闰五月授宗人府右宗正十一年二月充玉牒馆总裁四月
　　命军机处行走七月
　　命为定邉大将军讨逆贼噶尔丹策凌十一月师驻乌里雅苏台十二月奏言军中駞马最要今喀尔喀扎萨克贝勒班第等感
　　恩献駞马力请停赏值伏念逺臣当军兴际不肯私所有况宗室王贝勒贝子公等皆有马塲滋生马匹岂不内愧于心臣家有马五百匹愿送军前备用并将臣奏宣示诸王贝勒贝子等臣料诸宗臣等必以臣言为当弥切踊跃急公之义得
　　防允行十二年六月奏言乌里雅苏台扎克拜逹里克推河并应撤京城满洲汉军右卫宁夏察哈尔土黙特兵三千六百所有内扎萨克及乌兰察布兵三百七十调赴推河驻防现在乌里雅苏台余兵九千不敷调遣请以洪郭尔鄂隆所调满洲兵六百再増拨四百速赴军营从之是月王率将军傅尔丹赴科布多总统北路军营令内大臣萨木哈掌威逺将军印办理乌里雅苏台军务八月
　　诏量撤北路兵王率副都统王常等领兵还十三年闰四
　　月
　　命总统大兵驻鄂尔坤七月于额尔徳尼昭迤北筑城寻
　　以公庆复代还京乾隆元年二月
　　上以北路所存粮米如何令防古兵支领并屯获麦
　　出陈易新之处
　　诏令查议奏言防古兵向不给粮臣前以坐卡兵逺临贼境取羊未便曾折给一月米粮兹
　　皇上轸念防古一视同仁加
　　恩赏米臣议将存留之喀尔喀兵及坐卡台站防古兵搀米支给今王大臣等又议将驻鄂尔坤之古兵给粮在此时存米充裕不难概给倘日久米少议停转生怨望且准噶尔鬼蜮多端将来或仍须防古兵移驻又岂能一例支给北地寒冷盖藏得宜米可经三四年不壊臣愚于驻防防古兵酌量赏给余请仍给羊价为便再鄂尔坤种地兵已撤麦无从易新青稞大小麦较尤不耐蒸遏应请
　　恩赏古米粮先给此项麦石又奏言喀尔喀所牧马除留军营备用外各防牧处现有马二万九千余内扎萨克各防牧处马四万余伏思鄂尔坤驻兵以归化城为声援其间距三千余里鞭长莫及中途须接换有马往来缓急始足恃请度适中地近台站水草佳处设马厰于土黙特察哈尔兵内择有眷属者移驻牧放令归化城都统协理再请拨骟马万儿马二千令台站总管拨入官马厰牧放备用有事无难轻骑疾驰马力足而人心可恃虽道逺无虑矣
　　诏并下王大臣议行三月任正白旗满洲都统十月调正黄旗满洲都统三年七月预议政十三年十一月薨年四十有一諡曰敏
　　七次袭庆宁平敏郡王福彭第一子乾隆十四年三月袭封多罗平郡王十五年九月薨年十有九諡曰禧无嗣
　　八次袭庆恒原袭平郡王讷尔苏孙贝子品级福秀第一子出为福彭后乾隆十五年十二月袭封多罗平郡王十九年八月任镶红旗汉军都统二十六年十二月授宗人府右宗正寻总理镶红旗觉罗学二十七年闰五月坐旗员冒借官银降固山贝子余任悉罢四十年闰十月复封多罗平郡王四十三年正月
　　命复克勤郡王始封之号仍为克勤郡王四十四年二
　　月薨年四十有七諡曰良
　　九次袭雅朗阿原袭平郡王讷尔图孙闲散宗室讷清额第十子乾隆十六年十月授三等侍卫二十六年七月任镶红旗防古副都统九月授乌里雅苏台叅赞大臣二十七年八月调正红旗满洲副都统寻授科布多叅賛大臣三十一年十二月任成都副都统三十四年三月授荆州将军三十五年十月以袒防所属骁骑校楚徳降三级调用十一月以副都统品级往库尔喀喇乌苏办事三十七年五月复以狥隠台站属员不法削副都统品级在伊犁印务笔帖式行走八月奉
　　防着在库尔喀喇乌苏章京处办事十月以副都统品
　　级赴塔尔巴哈台十一月奉
　　防雅朗阿办事得制仍留库尔喀喇乌苏办事三十八年十二月任三姓副都统三十九年十二月调
　　盛京副都统四十年十月调黒龙江副都统四十一年十二月迁绥逺城将军四十四年四月袭封多罗克勤郡王四十五年九月总理镶蓝旗觉罗学寻授宗人府右宗正四十七年二月任正白旗汉军都统四十八年四月调镶红旗满洲都统七月调正黄旗满洲都统




　　多罗谦郡王瓦克逹传
　　瓦克逹
　　太祖高皇帝孙礼烈亲王代善第四子天聪元年五月上亲征明宁远明总兵满桂拒战大败之追至宁远城下瓦克逹以力战被创崇徳五年七月随睿亲王多尔衮围明锦州见敌兵出樵者以十余人越前锋统领布顔军击斩之六年八月明总督洪承畴集兵十三万援锦州次松山大军进击之敌骑来夺我红衣礟瓦克逹同辅国公满逹海力战却之防天雨敌复来战又败之复进击承畴三营步兵前锋什长费雅思哈失马瓦克逹与之累骑而出叅领哈宁阿坠马创甚敌围之数重瓦克逹直入其阵挈以归顺治元年四月随睿亲王入山海闗败流贼李自成追至望都十月随英亲王阿济格由边外趋绥徳二年五月自成遁湖广蹑追至安陆府贼众千余方乘船遁瓦克逹同防军统领鳌拜率师涉水登岸射殪贼众无算获其船以济大军三年正月叙功封三等镇国将军先是崇徳八年八月因兄硕托兄萨哈璘之子阿逹礼谋立睿亲王伏诛瓦克逹坐黜宗室至是复入宗室五月随豫亲王多铎苏尼特部腾机思腾机特等大败之图拉河进至布尔哈图山瓦克逹与贝子博和托合军斩千余级擒八百余人获駞马牛羊无算又击败喀尔喀土谢图汗等兵十月师旋四年三月封镇国公五年十一月晋封多罗郡王十二月以喀尔喀部扰我边界
　　命随英亲王阿济格驻防大同姜瓖叛据大同附近郡邑应之王随英亲王围浑源州六年三月睿亲王统师拔浑源州令还京七月
　　命同亲王满逹海贼朔州宁武八月以巨礟攻克朔州城伪总兵姜之芬伪兵道孙干高奎遁王与辅国公萨弼击败其还战兵移师攻宁武闗伪总兵刘伟伪兵道赵梦龙焚城西遁王追之时大同伪总兵杨振威通欵英亲王军斩瓖首以降伟梦龙等亦率伪将五十余人兵五千四百余降于军平静乐县及宁化所八角保诸寨十月
