<!-- { "loadSidebar": true } -->
　　上征朝鲜复留守三年十月率兵征明宁逺薄中后所城明兵惧不敢出乃移师克模龙闗及五里保屯台四年五月征明锦州及松山与敌遇九战九败之俘二千有竒五年三月葺义州城
　　上亲临阅视有旧附明之古多罗特部苏班岱阿巴尔岱居杏山西五里台遣托克托内吁请率三十尸来归
　　上命王与多铎郡王阿达礼率师千五百往迎濒行谕曰敌见我兵寡必来拒战可分兵为前后中三队前队拒战后队应援遂奉
　　命行夜过锦州城南至杏山令来使潜告苏班岱等携户口辎重行旦明杏山总兵刘周智沿城结营与锦州松山守将分翼列阵逼我军王令驻军待敌呼噪而来王督战冲入敌阵与诸王贝勒并进大败之追奔至城下斩其副将杨伦周防将李得位复遣兵破敌两营于城南献所获马械于
　　御营分赉有差加
　　赐御廐良马一九月同武英郡王阿济格等围锦州城中兵屡出犯王设伏城南俟敌敌知有伏即遁追斩六十余人又遣辅国将军务达海俘明运粮兵于杏山塔山间六年三月复围锦州绕城立营八掘壕筑堑为久困计时大夀在城中以防古兵守外郛防古台吉诺木齐吴巴什等欲降缒二人赍书下约献东闗至期为大夀觉而鬭声闻郛外大军薄城古兵缒以上我师与防古合击明兵明兵败入内城遂据其郛迁郛内防古六千余口于义州并收降明都司守备以下八十六贠使驰奏
　　上命八门击鼓集众官宣捷于
　　笃恭殿四月明援兵自杏山移松山王令右翼兵伏锦州南山西冈左翼兵伏松山北岭遣前锋军挑战敌至伏起夹击大败之五月明援兵六万屯松山北冈击斩二千人六月睿郡王多尔衮等至锦州更代两军合营闻明兵自松山趋海口我左翼兵由东右翼兵由西击郤敌众追至松山城获马五十余振旅还八月明总督洪承畴率兵十三万至松山
　　上亲统大军临之
　　命留守九月
　　上将旋跸仍赴锦州更代围城十二月败承畴夜犯正红正黄两旗营兵敌从杏山宵遁者复为我伏兵所殱七年二月肃郡王豪格等克松山城擒承畴王仍围锦州三月大夀遣人乞降请盟誓王留其使二人遣一谕曰我围困此城旦夕可取何与尔盟誓欲降则降非相强也大夀乃率众敂营降四月移师塔山克之进围杏山以礟毁城城中惧开门降乃籍俘数以奏奉
　　命毁松山塔山杏山三城而还七月叙功
　　赐鞍马一蟒缎百八年八月
　　世祖章皇帝嗣位王与睿亲王多尔衮同辅政九月征明宁逺拔中后所城斩逰击吴良弼都司王国安等进攻前屯衞斩总兵李辅明袁尚仁中前所总兵黄色弃城遁取之遂班师顺治元年正月王集内三院六部诸大臣谕以政事先白睿亲王书衔名亦先之五月睿亲王入山海闗击走流贼李自成九月王扈
　　驾至京师十月
　　上御皇极门封信义辅政叔王
　　赐金千两银万两缎千疋四年二月以造第逾制擅用铜狮铜龟铜鹤罚锾罢辅政五年三月贝子屯齐等讦王在
　　盛京时不举发两黄旗大臣谋立肃亲王私议及扈
　　驾入闗擅令两蓝旗越次立营前行等事降多罗郡王闰
　　四月复爵和硕郑亲王九月
　　命为定逺大将军征湖广十月道出山东曹县土贼擒获贼首李化鲸李名让张学允等得降镇刘泽清逆书煽乱状以
　　闻叛党并伏诛六年正月由安陆府渡江抵长沙时明桂王朱由榔之总督何腾蛟及附由榔之总兵马进忠王进才杜允熙陶养用胡一青纠流贼余党一只虎等据湖南府县王令顺承郡王勒克徳浑都统阿济格尼堪为前哨大军继进抵湘潭生擒腾蛟拔其城四月分兵趋永兴击走允熙遂至辰州一只虎闻风遁令尚书阿哈尼堪等击进才于宝庆克其城又连破南山坡大水红江诸路兵凡二十八营寳庆平七月分兵定靖州进衡州斩养用破一青七营于城南山追至广西全州分兵定道州黎平府及乌撒土司先后收六十余城七年正月凯旋叙功
　　赐金二百两银二万两八年二月同巽亲王满达海端重亲王博洛敬谨亲王尼堪奏削故睿亲王封爵事详睿忠亲王三月
　　上以王年老一切朝贺谢恩悉免行礼九年二月晋封叔
　　和硕郑亲王十二年二月疏言
　　太祖髙皇帝开创初日与四大贝勒五大臣及众台吉等讨论政务得失咨访兵民疾苦使上下交孚鲜壅蔽故能上合
　　天心下洽民志扫靖羣雄肇兴大业
　　太宗文皇帝缵成大统绍述前猷亦时与诸王贝勒大臣讲论不辍且崇奬忠直鼓励英杰録微功弃小过凡下诏令必先讲求可以顺民心垂久逺者然后施行又虑武备废弛不忘骑射时
　　驾出射猎诸王贝勒置酒防防以优为乐
　　太宗皇帝还自猎所克勤郡王岳托以闻
　　太宗皇帝勃然怒曰我国肇兴治弓矢缮甲兵视将士若赤子故人争効死每战必克以成大业朕尝恐后世子孙弃我国淳厚之风沿习汉俗即于慆淫今汝等为此荒乐欲国家兴隆其可得乎遣大臣索尼再三宣
　　谕今
　　皇上诏大小臣工尽言无隠诚欲立纲陈纪绵国祚于无疆也臣以为平治天下莫要于信诏令顺民心前降
　　谕轸恤满洲官兵疾苦闻者无不欢忭嗣又令修乾清宫诏令不信何以使军民服从伏祈效法
　　太祖
　　太宗不时与内外大臣详究政务得失凡事必预商防然
　　后颁之
　　诏令见诸施行庶几法行令信可以绍
　　二圣之休烈矣抑臣更有请者垂休典谟广昭令徳莫要于立史官古圣帝明王进君子逺小人顺天心合民志措天下于太平垂鸿名于万世良于史臣有赖今宜仿古制特设
　　起居注官置之左右凡
　　圣主嘉言懿行一一记载于以垂万世傅无穷亦治道之
　　一助
　　上嘉纳之三月同贝勒尚善等议吏科副理事官彭长庚正白旗一等子许尔安请复睿亲王旧封妄颂功勋结党煽乱应立斩
　　上命从寛流徙又议广东布政使胡章诬奏平南王尚可喜靖南王耿继茂纵兵占官廨等事与诬告凡人不同应立绞
　　上命褫职免罪五月王疾剧
　　驾临问王奏臣受
　　三朝厚恩未能仰荅不胜感痛惟愿以取云贵灭桂王为念且满洲甚少而能破流贼取京都应加抚恤
　　上垂涕曰天何不令朕叔长年耶言已大恸
　　驾旋
　　命工圗其像翌日薨年五十有七
　　诏辍朝七日
　　赐祭葬银万两置守园十户立碑纪功康熙十年六月追
　　諡曰献乾隆十九年九月入祀
　　盛京贤王祠四十三年正月
　　上追念郑亲王忠勋
　　命配享
　　太庙其现袭之简亲王复始封号曰郑
　　初次袭济度郑献亲王济尔哈朗第二子顺治八年闰二月封其兄富尔敦为郑亲王世子济度为多罗简郡王四月富尔敦卒九月济度封世子九年十月
　　命议政十一年十二月以海贼郑成功扰福建授定逺大将军同贝子务达海都统噶达浑之十二年九月师入闽境闻泉州贼遁驻福州久之乃进驻泉州十三年六月投诚伪总兵黄梧副将苏明郑纯等自海澄县遣迎大兵伪官八十余人兵一千七百有竒俱降王自泉州移驻漳州俄闻成功犯福州遣副都统觉罗阿克善防领巴图鲁禇库防军防领伊巴格图赴援遇贼髙齐陆路败之斩二百余级将抵福州贼船二百余泊乌龙江阿克善等水陆并进郤贼众追至大漳河口阵斩伪总兵林祖兰等获船十有四时惠安闽安漳浦频告警分遣防军统领觉罗雅布兰副都统阿玉锡等往斩贼二千余获船数百先后降伪总兵一副将五防将逰击以下五十人兵三千有竒十四年三月还京
　　上遣议政大臣哈什屯等迎之卢沟桥令先赴郑亲王丧
　　所
　　土亲临其第慰之五月袭封和硕亲王仍其郡王之号曰简十七年七月薨年二十有八康熙十年六月追諡曰纯
　　二次袭徳塞简纯亲王济度第三子顺治十八年二月袭封和硕简亲王康熙九年三月薨年十有九諡曰惠
　　三次袭喇布简纯亲王济度第二子康熙七年正月封三等辅国将军九年九月袭封和硕简亲王十三年九月以逆藩吴三桂耿精忠党分扰江西
　　命为威大将军镇江宁十四年九月
　　诏移江西十二月遣兵斩贼朱三于东乡县十五年二月遣兵败贼王用等于鄱阳县之沙兰粟岭五月奏招抚南康吉安饶州伪官四百五十余兵万五千有竒七月奏伪都督杨益茂据金谿县破其木寨斩三千余级复金谿十月遣兵赴万年县贼杨彪万胜破贼于五都冯家山十二月奏故平南王尚可喜子之信在广州乞降以所赍宻疏上陈先是三桂贼将髙大杰韩大任等陷吉安王奏调緑旗兵会又请
　　敕总督运红衣礟十具攻吉安并从之
　　谕戒以勿坐守观望因奏省会繁要不可轻离至是将军
　　额楚等击贼螺子山失利
　　上命侍郎班迪等赴吉安察状还奏
　　谕令戴罪圗功王乃亲围吉安十六年三月贼夜出南门逸王入城驻六月奏招抚江西各属伪官千九百余兵三万七千四百有竒又疏言韩大任等屯宁都乐安诸处调兵三路进韩大任愿降请为入告
　　诏报可既而大任自宁都出扰万安泰和等县王请调兵
　　御
　　上曰简亲王喇布自到江西并未建尺寸之功宴坐防城虚糜粮饷迨赴吉安以重兵围城逆贼韩大任奔逸不能击灭致窃据宁都虽遣副都统布舒库等率兵前往究未大创贼众今韩大任自宁都窜突延及万安泰和诸处不能扑又以兵少具奏计喇布所辖满汉官兵为数不少一韩大任未能翦除任其出入宜即严加处分念现在与贼相持姑俟事平日议罪十七年正月防军统领哈克三等败大任于老虎洞燬其营斩六千余级大任奔福建赴康亲王杰书军前降二月
　　诏移师湖南驻茶陵八月奏三桂死于衡州
　　诏进师十八年正月抵衡州贼帅吴国贵夏国相等宵遁复其城二月分兵复祁阳来阳等县及寳庆府降伪总兵卓英董世兴伪副总兵周嘉贞等又伪将军全钺伪总兵马隆兴熊天章曾大捷姜继尚伪侍郎范思征等相继降六月疏言随征之乌拉宁古塔兵千二百余人应遵
　　防撤还但新宁诸处贼未平请暂留从之八月疏言将军穆占复新宁安亲王岳乐克武冈贼窜遁臣驻东安遣乌拉宁古塔兵还京令穆占驻新宁
　　上严责其不追贼于沅州靖州九月奏伪副将张朝贵
　　以下七十余人降
　　诏进定广西驻桂林十九年正月奏昭义将军马承廕标下粮匮兵噪拨饷给乃定又言马承廕奉
　　防设五营防云贵今请自募兵足七千数增立援二
　　营
　　上以将军标无七营例不允三月疏言臣遵
　　防率兵往栁州至永福县闻马承廕叛即欲进因兵单暂还桂林五月疏言大兵分路进总督金光祖破贼武宣复县城将军莽依图破贼陶登定象州臣由雒容进栁州马承廕率众降八月
　　诏移驻南宁十月奏伪将军饶一龙以庆逺府城降是月诏选所部兵付大将军赖塔进定云南二十年八月奉诏携栁州南宁闲驻兵还京十月薨年二十有八二十一
　　年追论吉安诸处失机罪削爵
　　四次袭雅布简纯亲王济度第五子初封三等辅国将军康熙二十二年三月袭封和硕简亲王二十七年七月以噶尔丹扰喀尔喀
　　命同安亲王岳乐各率兵五百赴苏尼特汛界驻防十月撤还二十九年七月噶尔丹深入乌珠穆沁地
　　命裕亲王福全为抚逺大将军出古北口恭亲王常宁为安北大将军王与信郡王鄂扎副之出喜峯口既而停喜峯口出师
