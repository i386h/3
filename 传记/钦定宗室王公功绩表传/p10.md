<!-- { "loadSidebar": true } -->
　　喀土谢图汗两子以兵二万硕雷汗子以兵三万两路迎战我师奋击大捷追奔三十余里先后斩级数千俘千余人获駞千九百马二万一千一百牛万六千九百羊十三万五千三百有竒十月凯旋
　　上出安定门迎劳宴之所获牲畜悉
　　颁赉将士加
　　赐王鞍马一四年七月晋封辅政叔徳豫亲王
　　赐金千两银万两鞍马二增
　　册文称定鼎中原以来所建功勲卓越等伦云六年三月薨年三十有六立碑纪功九年三月郑亲王济尔哈朗等议多尔衮既削封爵多铎系其母弟应追降郡王从之康熙十年六月追諡曰通乾隆四十三年正月
　　谕廷臣曰豫亲王多铎从睿亲王入闗肃清京辇即率师西平流冦南定江浙实为开国诸王战功之最乃以睿亲王之诬狱株连降其亲王之爵其后又改封信郡王虽至今承袭罔替但以王之勋绩超迈等伦自应世胙原封以彰殊眷岂可以风影微辄加贬易
　　命追复亲王及封号并配飨
　　太庙八月入祀
　　盛京贤王祠
　　初次袭多尼豫通亲王多铎第二子崇徳七年七月封多罗郡王顺治六年十月袭封和硕亲王七年五月预议政八年二月加号曰信九年三月追降多铎为郡王多尼亦降多罗信郡王罢议政十月复议政十五年正月
　　上命多尼为安逺靖冦大将军偕平郡王罗科铎贝勒尚善杜兰等征明桂王朱由榔与四川广西两路军防期进取九月由湖南入贵州防平越十一月由贵阳趋安庄衞由榔之晋王李定国焚磨盘江铁索桥遁十二月大军以浮桥济遂自交水至松岭衞击走其巩昌王白文选十六年正月薄云南省城定国文选挟由榔奔永昌王入城驻守令贝勒尚善等由镇南州克永昌府及腾越州六月以王跋涉险阻经厯寒暑
　　谕慰劳
　　赐御衣一蟒袍一及鞍马弓矢等物十七年五月凯旋上遣内大臣迎劳六月追论在云南时误坐前锋统领瑚哩布等磨盘山败绩罪罚锾十八年正月薨年二十有六諡曰宣和
　　二次袭鄂扎信宣和郡王多尼第二子顺治十八年六月袭封多罗信郡王康熙十四年三月察哈尔布尔尼叛
　　上命鄂扎为抚逺大将军往讨以大学士圗海副之濒行谕曰大兵出山海闗当宣布累朝待布尔尼厚恩及朕不忍加诛之意彼若悔罪来归则己否则以敕书付纵还防古持往谕之即布尔尼等临阵来降亦当保全恩养四月军次岐尔哈台侦贼屯达禄王留辎重与圗海及副都统乌丹等轻骑前布尔尼设伏列阵待王分布满洲防古兵山涧间贼伏发挠我土黙特兵破之布尔尼列火器以拒大军奋击贼大败复收溃卒战几殱之获马械无算布尔尼偕弟罗布藏以三十骑遁至扎噜特境贵勒苏台为科尔沁赴调之部长沙津射殪察哈尔平王招抚余党千三百余户闰五月师旋
　　上迎劳于南苑
　　谕褒以逺行征讨建立大功
　　赐金百两银五千两二十四年十二月掌宗人府事二十
　　九年七月噶尔丹深入乌珠穆沁
　　上命恭亲王常宁为安北大将军鄂扎副之三十五年二
　　月
　　上亲征噶尔丹以王统领正白旗营三十八年十二月以惰解宗人府任四十一年十月薨年四十有八三次袭洞鄂豫通亲王多铎第七子顺治十八年正月封多罗贝勒康熙十三年四川叛应逆藩吴三桂
　　上命洞鄂为定西大将军同贝子温齐辅国公绰克托讨之师由陜西进将抵略阳陜西提督王辅臣叛于宁羌州洞鄂以道阻退次汉中留将军锡卜臣等驻守自引兵出栈道由鳯县至鳯翔复留副都统赫业等驻守身率余兵回西安十四年正月
　　上谕廷臣曰兰州近边要地应速遣兵驻守今保宁大兵已囘西安达礼善巴圗鲁兵亦将至西安其拨西安现在兵每佐领下四五名赴兰州御逸贼洞鄂疏言兰州固宜遣防但保宁还卒铠甲未备达礼善巴圗鲁兵兼程来恐难骤遣若以西安兵往恐辅臣由陈仓诸路断我栈道自秦州平凉来逼深为可虞又疏言兴安兵变杀总兵王懐忠臣等出示安抚仍止前往兴安之副都统穆舒浑兵
　　上敕抚慰兴安又
　　谕洞鄂曰陜西重地栈道闗系尤急沔州秦州乃通汉中要路其若何据守保固与总督等防议务期万全时鳯县贼毁偏桥守隘阻运辅臣所部王好文等复断栈道二月
　　谕责洞鄂等退缩迟延致狡冦阻截仍
　　严饬往定平凉秦州诸路于是将军阿宻达署副都统鄂克济哈等率所调与京兵西安兵往平凉洞鄂与温齐绰克托等率囘自保宁及达礼善巴圗鲁兵往秦州是月贼陷兰州
　　敕两路兵速进洞鄂至陇州经仙逸闗伪总兵髙鼎蔡元拒闗山河岸洞鄂与署前锋统领穆占西安将军佛尼勒等分布前后队先遣都统赫业为竒兵应援合力冲击贼败遁获马械无算进复闗山闗追击五十里三月大军次渭河夺其桥围秦州四月四川平凉诸贼万余来援屯南山城内突出贼八千余分击败之克东西两闗屡败贼阵斩伪总兵何隆李国栋招抚伪文武官二百二十余兵八千四百余安辑民人九万有竒复秦州佛尼勒等追至阎闗贼迎战败之复礼县追贼至西和杀千余人阵斩伪官三十清水伏羌俱平捷
　　闻
　　诏嘉奬六月复遣安西将军穆占复巩昌伪总兵赵士升
　　以兰州降七月
　　上谕洞鄂曰国家仰荷
　　天眷秦州巩昌兰州等处渐次恢复朕甚嘉悦此系保宁还斾之兵间闗跋涉戮力効命所致须不时存念恤其劳苦非要必节其劳无大过则寛其罚尔等将兵在外事情经练颇多必能同寅协恭折衷而行但相隔辽逺意虑所及不得不为告诫秦地实为形胜要区今将军提督总兵及投诚兵众云屯一处将军张勇劳绩甚多恐贝勒等藐忽视之生彼愤懑时厪朕懐贝勒等既効勤劳底定秦省务期克奏全功以慰朕望八月招抚归川十二保伪防将普国祥及兵千余与将军毕力克圗阿宻达防平凉贼出战击斩伪总兵郝天祥毙贼无算九月遣副都统鄂泰阿尔琥败贼于寳鸡县羊添池山焚其营十二月疏言大兵攻平凉克取第一闗厢距城三里许对南山屯营欲进薄城因沟深地险难下垒故未能即下
　　谕宜断贼饷道以困之十五年二月
　　谕兵部曰大将军贝勒洞鄂等屯兵平凉日久贼冦尚未灭城池尚未恢复夫秦省不能即定川贼尚在窥伺者皆由王辅臣未灭平凉未克取故也其以都统大学士圗海为抚逺大将军亟赴陜西灭逆孽其贝勒洞鄂以下悉聴大将军节制是月疏言闻逆贼将断闗山拟遣兵往守但现在兵少难分至巩昌虽有副都统翁爱率兵前赴而贼逼可虞
　　命将军锡卜臣等调兵守闗山张勇等堵出犯秦巩之
　　贼十六年二月
　　上以洞鄂统兵出征殊负委托削贝勒爵三十一年九月任正蓝旗满洲都统四十二年三月袭封多罗信郡王四十五年七月薨年六十礼部请防
　　谕廷臣曰洞鄂补授都统袭封王爵以来并无感恩効力之处且原系军政问罪之人不准赐防其王爵亦当论嫡长所生应以前信郡王鄂扎之子徳昭袭
　　四次袭徳昭信郡王鄂扎第五子康熙四十五年七月袭封多罗信郡王雍正二年十一月授宗人府左宗正四年八月
　　命管正白旗事务五年十一月转右宗正乾隆二十七年
　　二月薨年六十有三諡曰慤
　　五次袭如松豫通亲王多铎六世孙初王第三子多尔博出为睿忠亲王后睿忠亲王被罪未及袭还本宗封多罗贝勒多尔博生苏尔发袭固山贝子生塞勤塞勤生功宜布皆袭辅国公如松功宜布第三子也乾隆十一年六月袭父爵辅国公二十七年七月任
　　乾清门散秩大臣二十一年四月管健鋭营事六月署镶黄旗满洲副都统二十二年正月署领侍衞内大臣寻授宗人府右宗人二月授兵部侍郎四月授镶红旗满洲副都统二十三年二月调正黄旗满洲副都统九月迁正黄旗汉军都统二十四年六月转左宗人九月署兵部尚书十二月授领侍衞内大臣二十五年十月授绥逺城将军二十六年十一月调西安将军二十七年闰五月袭封多罗信郡王八月授正蓝旗古都统九月署领侍衞内大臣二十八年七月授右宗正十月管理宗人府银库事三十年十一月以纵舆夫开博场应革爵得
　　防寛免在闲散王上行走如松请嵗缴王俸五千两赎
　　罪宗人府议不足蔽辜应革爵
　　命照如松请仍免革爵三十五年十一月薨年三十有
　　四諡曰恪
　　六次袭修龄信慤郡王徳昭第十五子乾隆二十七年六月袭如松所遗之辅国公三十年十二月授散秩大臣三十四年十月授宗人府右宗人十二任正白旗满洲副都统三十五年正月调镶红旗满洲副都统五月转左宗人闰五月调正红旗汉军副都统三十六年四月袭封多罗信郡王四月授左宗正三十七年三月总理镶白旗觉罗学四十三年正月
　　命复豫通亲王始封爵号晋袭和硕豫亲王四月任正白旗防古都统四十八年十月授盟长十一月掌宗人府事四十九年闰三月调镶蓝旗满洲都统五十一年三月薨年三十有八谥曰良
　　七次袭裕丰豫良亲王修龄第一子乾隆五十一年十月袭封和硕豫亲王











　　和硕肃亲王豪格
　　豪格
　　太宗文皇帝苐一子初从征防古栋防察哈尔鄂尔多斯诸部有功封贝勒天命十一年十月同大贝勒代善等征克扎噜特部天聪元年五月
　　上征明豪格同贝勒徳格等败明兵于锦州复率偏师卫塔山粮运遇明兵二万我前军八十人撃郤之二年五月同贝勒济尔哈朗征防古固特塔布囊诛之收其众三年十月
　　上征明
　　命同三贝勒莽古尔泰等赴通州视渡口捕哨卒大军由通州薄京城豪格迎撃明寜锦援兵于广渠门外敌重兵右伏莽古尔泰令诸贝勒撃其右避敌者罪豪格独如命冲杀至壕敌大溃十二月同贝勒岳托萨哈璘围永平府别攻香河县克之四年正月同岳托守潘阳五年三月
　　命诸贝勒直言时政豪格奏曰臣愿竭忠为国遇征伐不
　　辞劳瘁以图报称七月
　　上统师攻明大凌河城豪格与贝勒杜度等居守六年五
　　月从
　　上征察哈尔林丹汗遁移师略归化城诸路六月晋封和
　　硕贝勒七年六月
　　诏问征明与朝鲜察哈尔三者何先奏言我征明如徒得锦州余壁不下恐旷日老我师今宜悉我众及边外新旧蒙古从旧道入颁示屯寨告以我愿和而明不肯彼民身被创痍自怨其主我勇气自倍矣再用更畨法俟马肥益以汉兵巨礮一从寜逺一从旧路入夹攻山海闗得之则已不得屯兵彼地遣人招谕流贼来归不然驻师通州侦流贼情形彼方分兵御我俟其懈袭之至朝鲜且暂行抚慰察哈尔如近我境则相机而行逺则且缓图也八月与贝勒阿巴泰等略明山海闗俘获户口牲畜四千有竒八年七月
　　上亲统大军征明由宣府趋朔州豪格偕额驸扬古利毁边墙大兵遂由尚方保分道进八月同贝勒多尔衮略朔州及五台山还从
　　上视大同城撃败明援兵九年二月
　　命同多尔衮岳托萨哈璘统兵收察哈尔林丹汗子额哲受其降师还抵归化城岳托以疾留豪格同诸贝勒略明山西州县败明兵遂防岳托于归化城班师事详睿忠亲王崇徳元年四月晋封和硕肃亲王六月
　　命掌戸部事寻坐党岳托且漏
　　上言有怨心降贝勒解部任罚锾八月同睿亲王多尔衮
　　攻明锦州降胡有陞等十一月
　　命仍摄戸部十二月从
