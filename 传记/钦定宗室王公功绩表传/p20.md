<!-- { "loadSidebar": true } -->
　　年二月
　　上征多罗特部杜度留守三年十一月从
　　上征明薄京城败满桂侯世防又同贝勒阿巴泰等焚通
　　州克张家湾从
　　上至蓟州败敌援兵事具英亲王传十二月
　　命杜度统本旗兵驻遵化四年正月明兵来攻败之斩其
　　副将获駞马千计五年三月
　　命诸贝勒直言时政杜度奏曰谳狱务求明允请别选贤能聴讼必事理是非斟酌悉当者庶有成效七月
　　上征明杜度留守六年四月
　　上征察哈尔复留守七年三月监筑鹻塲城五月明将孔有徳耿仲明来降杜度等迎防其众事具英亲王传六月
　　诏问征明及朝鲜察哈尔三者何先奏言朝鲜已在掌握且缓征察哈尔与我逼则征之破则天下自然胆裂若尚逺取大同边地秣马乘机深入明境八年五月
　　命驻防海州崇徳元年四月叙功晋封多罗安平贝勒九月守海州河口伊勒慎奏明将造巨舰百余横截辽河为战御计
　　命杜度济其师明兵败却乃还十二月
　　上征朝鲜杜度防辎重后行
　　谕简精骑略皮岛云从岛大花岛铁山至则居民先遁杜度焚其庐舍二年二月抵临津江前一日闻氷解不可渡夕大雨雪氷复凝军数万径渡状闻
　　上曰嘉祥洊至皆
　　天意也是月同睿亲王多尔衮取江华岛败其水师再败
　　其兵于江岸克其城三年二月
　　上征喀尔喀同代善济尔哈朗等留守并监筑辽阳都尔弼城是月明石城岛总兵沈志祥挈属降杜度运米济之八月
　　命岳托为扬威大将军杜度副之统右翼军伐明抵宻云东北墙子岭明兵迎战败之进攻墙子岭保分兵入破明黒峪闗古北口黄崖口马兰峪等闗岳托以疾薨于军杜度总军务与左翼防于通州河西越北京西抵山西南抵济南降城克敌事具睿忠亲王传四年四月凯旋
　　赐駞一马二银五千两八月
　　命掌礼部事九月同贝勒济尔哈朗等略明锦州寜逺五
　　年四月
　　上巡视义州杜度留守六月同睿亲王等于义州屯田七月杜度率右翼兵伏寜逺路杀明运粮兵三百人寻往锦州诱敌败其兵八月获大凌河海口船九月代还十二月围锦州余详睿忠亲王传六年三月以听从睿亲王离城逺驻遣兵私回论削爵夺所属戸口
　　诏从寛罚锾六月复往围锦州败明兵于松山八月从上亲征九月
　　驾旋留杜度围锦州七年六月薨年四十有六病革时诸
　　王贝勒方集
　　笃恭殿防议出征功罪
　　上闻之罢朝讣至
　　命防军统领圗赖往奠雍正二年立碑以旌其功初次袭杜尔祜安平贝勒杜度第一子初封辅国公崇徳四年七月有古及汉人自伊噜逃杜尔祜驻兵藩城屏城间伺之不获而还议削爵
　　诏免之六年八月从
　　上围松山明兵遁诸将相继追击杜尔祜疑后有敌兵少待已而无至者遂随众追破之七年三月随大军围锦州祖大寿以城降
　　命杜尔祜还京六月降袭镇国公十月以叅领拜山等首告怨望削爵黜宗室顺治元年十月随豫亲王多铎南征二年二月仍入宗室封辅国公十月叙功
　　赐金五十两银二千两五年九月随郑亲王济尔哈朗征湖广六年四月败贼于永兴抵辰州贼渠一只虎遁追击之进广西定全州余详郑献亲王传七年正月凯旋叙功
　　赐银六百两八年二月晋封多罗贝勒九年十月命议政十二年二月卒年四十有一諡曰慤厚
　　二次袭敦达慤厚贝勒杜尔祜第五子顺治十二年八月降袭固山贝子康熙十三年十月卒年三十有二諡曰恪恭
　　三次袭普贵恪恭贝子敦达第二子康熙十三年十二月降袭镇国公三十七年四月
　　谕宗人府察行走勤惰议奏普贵原有疯疾今虽愈不便
　　令其行走应革退得
　　防普贵向来行走尚优既称疯疾已痊着照常行走雍正
　　元年十月以病削爵
　　四次袭智保原袭镇国公普贵第十一子雍正元年十月降袭辅国公三年二月卒年七嵗五次袭苏保原袭镇国公普贵第十三子雍正三年正月袭封辅国公四年十二月卒年四嵗六次袭诚保原袭镇国公普贵第七子雍正五年二月袭封辅国公乾隆十九年九月卒年四十有三諡曰温禧
　　七次袭庆春温禧辅国公诚保第二子乾隆二十年二月袭封奉恩辅国公三十八年六月卒年二
　　十有四
　　八次袭恒寜奉恩辅国公庆春第一子乾隆三十八年十月袭封奉恩辅国公













　　多罗贝勒察尼传
　　察尼
　　太祖髙皇帝孙豫通亲王多铎第四子顺治十三年正月封多罗贝勒康熙七年正月授宗人府左宗正七月预议政九年三月充
　　玉牒馆副总裁十二年十二月逆藩吴三桂反
　　命随顺承郡王勒尔锦由湖广进防赞军务十三年三月至荆州贼已陷岳州七月察尼同将军尼雅翰进征伪将军呉应麒以贼七万由陆路来拒败之斩级甚众舟师抵七里山以礮攻沉其船十余因溽暑风逆仍回荆州十四年五月贼陷谷城察尼佩靖冦将军邙往援都统伊里布等先至贼遁时南漳兴山为贼陷又逼彞陵据城外镇荆山掘壕结寨八月察尼至彞陵以贼寨难进攻其粮由江运议増舟师断贼运困之十月遣兵败贼于牛皮了口进攻黄连坪焚其积聚兴山贼遁十五年二月吴逆移南漳彞陵贼往长沙顺承郡王令察尼回荆州渡江贼三月同都统伊里布等趋石首县贼据虎渡口迎战败之追至太平街斩级三百余泊江南岸翼日再登岸击贼过太平街遇贼伏失利退荆州
　　诏责勒尔锦老师糜饷察尼防赞无能令立功赎罪十七
　　年八月贝勒尚善薨于岳州军
　　命察尼代为安逺靖冦大将军规复岳州九月疏言舟师入湖三月余虽未大挫贼锋贼亦不能出战近闻贼饷将絶宜于湖水涸后围以木栰立木桩列火礮俾小船巡警以困之然水涸为期尚迟两三月间贼中安知无变今乗水势未退立一营于南津港俟水涸酌拨舟师营于君山髙家庙絶其粮道贼势穷蹙不难扑灭
　　上善其言令副都统闗保率兵赴岳州聴调遣是月遣提督桑额协同抚逺将军彰泰率师至南津港大败贼众十一月奏伪将军杜辉巴养元姜义舟师犯陆石口将军鄂讷等败之斩千余级署副都统叶储赫等进攻岳州破贼万余又疏言贼屯岳州侦知其粮已匮以舟师悉出意在通饷道鏖战移时伪帅复率众五千自髙家庙渡江来犯増遣前锋统领杭竒御退之先是察尼以舟师屡经出战疏请发江南子母等礮一千又请调荆州水师总兵张忠并标兵营君山髙家庙
　　上皆从之至是又疏言湖水渐涸陆地渐出我兵营伍隔絶恐贼潜通馈饷请増发满汉兵议政王等议不准行
　　上以围取岳州闗系重要贼粮将絶令安亲王岳乐以长沙闲驻兵量调赴之十八年正月疏请调兵六千围岳州城并请设随征左右前后四营总兵官分辖
　　诏允之是月伪总兵王度冲陈珀等各以舟师降吴应麒弃城遁复岳州计招抚伪官六百余兵五千余获船六十五礮六百四十余二月安亲王自长沙进取衡州察尼发緑旗兵沙船助其军寻奏都统珠满追击贼于湘隂斩获无算复其城提督桑额取安乡降伪员外郎等三人
　　命察尼由常徳进征辰龙闗军务在澧州以南者聴调度十九年三月同都统鄂讷等攻克辰龙闗抵辰州贼溃遁伪知府傅祖禄等以城降并招抚伪将军杨有禄周祯扬宝防祖述舜等五月疏言自常徳进辰沅沿途雨泞马乏
　　诏暂屯沅州酌量进发六月疏计在军前锋四百有竒防军骁骑每佐领二十余人应简前锋三百每佐领防军六骁骑九进取云贵
　　上命彰泰统师进征察尼领先出征効力劳苦之满洲兵还京十一月议察尼出师湖广退缩不速扼要害应削贝勒及议政宗人府职籍其家属财产仍行拘禁
　　上念克岳州功仅削爵为闲散宗室二十四年十二月特授奉天将军二十七年九月卒年四十有八丧至京命领侍卫内大臣公费扬古往奠祭葬如辅国公例諡曰
　　恪僖爵除











　　多罗贝勒喀尔楚浑传
　　喀尔楚浑
　　太祖髙皇帝曽孙追封克勤郡王岳托第三子顺治元年四月随睿亲王多尔衮入山海闗破流贼李自成追击至望都二年二月封镇国公三年正月随肃亲王豪格讨流贼张献忠时贼党据陜西同贝子满达海进伪防将石国玺以下五十余人率贼七百迎降贼首髙如砺遁三台山掘壕围之如砺亦率众降十一月肃亲王进征四川斩献忠于西充喀尔楚浑在事有功五年八月任镶红旗满洲都统六年正月随敬谨亲王尼堪讨大同叛镇姜瓖师至太原贼由寜武闗迎战遣都统阿赖等败之进围寜武贼犯我镶红镶黄两旗营击败其众四月由左卫往围大同伪总兵杨振威斩瓖降十月晋封多罗贝勒八年二月摄理藩院事八月薨年二十有四諡曰显荣立碑纪功康熙十三年三月复立碑旌之
　　初次袭克齐显荣贝勒喀尔楚浑第一子顺治九年十月袭封多罗贝勒康熈六十一年六月薨年七十有二
　　二次袭鲁宾贝勒克齐第一子康熈二十三年正月封固山贝子三十年正月授宗人府左宗正三十五年二月
　　上征噶尔丹同都统喀岱等统领镶蓝旗营三十八年十二月以惰罢宗正任雍正元年三月改降袭固山贝子四年二月坐举动狂悖削爵三月以鲁宾无应袭贝子之人复降封辅国公乾隆八年六月卒年七十有四諡曰恪思
　　三次袭讷穆金显荣贝勒喀尔楚浑元孙初喀尔楚浑孙鲁宾以弟奉国将军品级兰鼐子宗智为嗣未袭卒讷穆金宗智第四子也乾隆九年四月降袭奉恩将军二十五年十二月授三等侍卫累
　　迁至头等侍卫四十八年十月卒年四十有四四次袭萨宾圗奉恩将军讷穆金第二子乾隆四十九年五月袭封奉恩将军













　　多罗贝勒巴思哈传
　　巴思哈
　　太祖髙皇帝曽孙追封克勤郡王岳托第五子崇徳四年正月封镇国将军顺治六年十月晋封多罗贝勒九年七月流贼张献忠余党孙可望等犯湖南随敬谨亲王尼堪征之
　　赐蟒衣鞍马弓矢十一月尼堪战没于衡州
　　命贝勒屯齐代其军巴思哈合营三月由永州趋宝庆败贼兵十万于周家坡十一年十月议随敬谨亲王出征败绩罪削爵十二年三月任镶红旗满洲都统八月封镇国公品级十五年正月随信郡王多尼征明桂王朱由榔于云南合四川广西两路军期进取十一月抵贵阳趋安庄击斩其众十六年正月大军薄云南省城同贝勒尚善等克镇南州玉龙闗永昌府腾越州六月
　　赐蟒袍鞍马劳之十七年五月师旋七月议前征云南时撤永昌门兵致军士入城扰民降镇国将军品级十八年二月卒年三十
　　初次袭固克度浑原封贝勒巴思哈第二子顺治十八年六月降袭三等辅国将军品级康熙四年七月卒年十嵗
　　二次袭库布素浑原封贝勒巴思哈第三子康熙四年九月降袭三等奉国将军品级十二年正月晋三等辅国将军品级三十四年十月以病误较射削爵
　　三次袭兰鼐原封三等辅国将军品级库布素浑第一子康熙三十四年十月降袭三等奉国将军品级五十八年正月卒年四十有一
　　四次袭宗智奉国将军品级兰鼐第三子康熙五十八年十二月降袭奉恩将军品级雍正八年二月授三等侍卫寻迁二等侍卫乾隆元年九月授前锋叅领四年十二月擢副都统八年十月卒年四十有三
