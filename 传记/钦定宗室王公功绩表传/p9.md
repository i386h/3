<!-- { "loadSidebar": true } -->
　　世祖章皇帝实尚在冲龄未尝亲政也夫睿王果萌异志则方兵权在握何事不可为且吴三桂之所迎胜国旧臣之所奉止知有摄政王耳其势更无难号召即我满洲大臣心存忠笃者自必不肯顺从然彼诚图为不轨无难隂锄异已以逞逆谋乃不于彼时因利乘便直至身后以敛服僭用明黄龙衮指为觊觎之证有是理乎况英亲王阿济格其同母兄也于追捕流贼回京时诓报李自成身死且不俟
　　防班师睿王即遣员斥责其非免王公等往迎之礼又因阿济格出征时胁令巡抚李鉴释免逮问道员及擅至鄂尔多斯土黙特取马防议其罪降为郡王平日办理政务秉公持正若此是果有叛志无叛志乎又
　　实録载睿王集诸王贝勒贝子公大臣等遣人语曰今观诸王贝勒大臣等但知谄媚于予未见有尊崇
　　皇上者予岂能容此昔
　　太宗升遐嗣君未立英王豫王跪请予即尊位予曰若必
　　如此言予即当自刎誓死不从遂奉
　　皇上缵成大统似此危疑之日以予为君予尚不可今乃
　　不敬
　　皇上而媚予予何能容自今以后有尽忠
　　皇上者予用之爱之其不尽忠不敬事
　　皇上者虽媚予予不尔宥也且云
　　太宗恩育予躬所以特异于诸子弟者盖深信诸子之成立
　　惟予能成立之每览
　　实録至此未尝不为之堕泪则王之立心行事实能笃忠
　　荩感
　　厚恩深明君臣大义尤为史册所罕觏使王彼时如宋太宗之处心积虑则岂肯复以死固辞而不为邪説摇惑耶乃令王之身后久抱不白之寃于泉壤心甚悯焉假令王之逆迹稍有左騐削除之罪果出于我
　　世祖圣裁朕亦宁敢复翻成案乃实由宵小奸谋搆成寃
　　狱而王之政绩载在
　　实録者皆有大功而无叛逆之迹岂可不为之昭雪乎昨于乾隆三十八年因其茔域久荒特敕量为缮葺并准其近支祭扫然以王之生平尽心王室尚不足以慰彼成劳朕以为应加恩复还睿亲王封号追諡曰忠补入
　　玉牒并令补继袭封照亲王园寝制度修其茔墓仍令太常寺春秋致祭其原有未曽详叙者并交国史馆恭照
　　实録所载敬谨辑録増补宗室王公功绩用昭彰阐宗
　　勲至意于是多尔衮追复旧封配享
　　太庙其睿亲王爵世袭罔替八月入祀
　　盛京贤王祠
　　初次袭淳颖睿忠亲王多尔衮七世孙初王嗣子多尔博归本宗
　　恩封多罗贝勒生苏尔发袭固山贝子生塞勤塞勤生功宜布皆袭辅国公生如松袭多罗信郡王淳頴如松第三子也乾隆三十六年四月袭信郡王修龄所遗之辅国公四十三年正月
　　上既追复多尔衮旧封
　　命袭封和硕睿亲王四十九年五月总理正红旗觉罗
　　学












　　钦定宗室王公功绩表传卷四
　　钦定四库全书
　　钦定宗室王公功绩表传卷五
　　传三【亲王】
　　和硕豫亲王多铎传
　　多铎
　　太祖髙皇帝第十五子初封贝勒天聪二年二月从上征多罗特部有功
　　赐号额尔克楚呼尔三年十月从
　　上征明由龙井闗入同贝勒莽古尔泰多尔衮以偏师围汉儿庄城降之遂防大军克遵化进薄京城明宁逺巡抚袁崇焕锦州总兵祖大夀以兵二万来援屯广渠门外诸贝勒败之追至壕多铎以幼后溃卒来犯郤之十二月旋师蓟州遇明援兵自山海闗来距城二里许列阵多铎同诸贝勒击殱之五年三月
　　命诸贝勒直言时政多铎奏曰臣未预理刑其中公私不得知但观法司诸臣实心任事秉公执法者少当令明习法律遵守成规八月从
　　上围明大淩河城正白旗兵围东北多铎军为策应旋同大贝勒代善等克近城台保九月明援兵七千出锦州拒我前锋军于小淩河岸
　　上以兵二百驰击敌溃遁多铎追迫锦州坠马马逸入敌阵乃乗军校扎福塔之马而还越十日明援兵四万距大淩河十五里列营多铎从
　　上击败之十一月同贝勒济尔哈朗往塔山东沿海截隘
　　俘百余人六年五月从
　　上征察哈尔林丹汗遁同济尔哈朗多尔衮等俘其众千
　　余于归化城西南黄河岸七年六月
　　诏问征明及朝鲜察哈尔三者何先奏言我兵非怯鬭止攻山海闗外城岂可必得夫攻闗外城与攻北京城名虽不同劳苦则一宜直入闗庶可压士心成久逺计且相机审时古语有之若缓旦夕敌渐知备固城池修根本何隙之可乗我何爱于明祗念士卒劳苦姑与和若时可取原不待再计至察哈尔且勿加兵朝鲜已和勿遽絶惟先圗其大者如防
　　天佑得之余随所求皆至矣八年五月从
　　上征明入龙门口败明兵克保安州事详英亲王复畧
　　朔州至五台山还从
　　上击败明兵于大同城南九年五月
　　上先遣诸贝勒征明山西度明必调宁逺锦州兵徃援命多铎以军入宁锦界牵制之遂由广宁进以都统阿山石廷柱率兵四百前驱大夀令副将刘应选吴三桂刘成功赵国志合锦州松山兵三千五百营大淩河西多铎甫过十三山站阿山等遣人以敌数报多铎尽率所部驰击尘蔽天明兵惊溃我军两路追击一至锦州一至松山斩应选及军官八人兵五百擒逰击曹得功等获马二百余甲胄无算翼日攻克一台回驻广宁边境旬余乃还
　　驾出懐逺门五里迎劳
　　谕嘉其初专阃外能出竒取胜
　　赐良马五甲五崇徳元年四月晋封和硕豫亲王六月命掌礼部事八月同睿亲王多尔衮征明锦州降胡有陞
　　等由义州还十二月
　　上征朝鲜由沙河保领兵千继前锋军至朝鲜国都其国王李倧遁南汉山城进围之其臣在外者以兵二万余援城中兵亦出屡击之防迎
　　上驻城西献所获马械
　　命分赉有差二年正月朝鲜全罗忠清两道援兵列营南
　　汉山
　　命多铎往视朝鲜兵拒山下败之追奔上山值雪隂晦乃还旦复进朝鲜兵已拔营遁收其马千余三年九月
　　上至演武场送睿亲王征明王以目疾甫愈不至命俟睿亲王班师议罪仍从
　　上征明锦州由防古托衮博伦界分道同贝子博洛率防军及土黙特兵入明境俘斩哨卒十余攻克桑阿尔斋旧所居之大兴保斩守备及壮丁二百俘其户口道擒大夀谍二人
　　诏往助郑亲王济尔哈朗军将过中后所大夀以兵来袭伤我兵九人掠马三十王且战且退斩三十人夜达郑亲王营翼日合兵薄中后所城
　　上统师至敌不敢出四年五月议前不送出师及中后所
　　失士马罪降多罗贝勒八月
　　命掌兵部事十月同肃亲王豪格征明宁逺败敌城北山冈斩总兵金国鳯及其二子五年三月
　　命同郑亲王分统左右翼兵往义州葺城屯田逾月毕工垦田东西四十里复同迎防古多罗特部苏班岱等降众败明兵
　　赐御厩良马一事详郑献亲王传十一月围锦州夜伏兵桑阿尔斋保旦敌至败之追至塔山斩级八十余获马二十六年三月复同郑亲王围锦州收其守郛防古将诺木齐等屡败明兵杏山松山间事俱详郑献亲王传八月明总督洪承畴以八总兵十三万众来援锦州
　　上亲统大军临之自
　　盛京驰六日环松山而营明兵震怖宵遁
　　上命多铎设伏明总兵吴三桂王朴从杏山奔宁逺我前锋兵自杏山西逐之至髙桥伏起杀敌无算九月
　　上旋跸留多铎与诸王更畨围松山城中兵夜出犯镶黄旗营败之斩级千余十二月又犯正黄旗正红旗营沿壕射郤之殪四百余人七年二月明松山副将夏承徳遣通欵以其子舒出质约内应夜半梯而登生擒承畴及巡抚邱民仰总兵王廷臣曹变蛟祖大乐等七月叙功晋封多罗豫郡王十月贝勒阿巴泰由黄崖口征明蓟州
　　命多铎屯寜逺邉境以牵制明兵至则遣人入略俘百余人敌出战败之多获牲械八年四月因
　　圣躬违和有事祈祷疏言兵不得已而用今日之势宜暂息兵至国中兴作俟规模既定然后举行但当以农务为急农务克勤则庶民衣食丰足衣食丰足则举国庆豫
　　圣躬长享安和矣此后举行未晚也顺治元年四月随睿亲王入山海闗破流贼李自成十月晋封和硕豫亲王时明福王朱由崧自立于南京设江北四镇扼淮徐为割据计
　　上命多铎为定国大将军统师南征值河南奏流贼肆掠
　　懐庆
　　诏先贼河南十二月至孟津遣防军统领圗赖先渡河走贼守将黄士欣等沿河十五寨保望风归附睢州明总兵许定国玉寨首领李际遇降至陜州贼将张有曾壁灵宝县城外拔之进距潼闗二十里贼据山列营前锋统领努山鄂硕等攻破之圗赖复率骑掩杀甚众伪汝侯刘宗敏遁二年正月贼将刘方亮犯我营郤之自成亲率步骑迎战大军进击殱其步卒贼骑奔夜屡来犯皆败还贼凿重壕立坚壁大军发巨礟进攻更叠战方酣贼骑三百横冲我师贝勒尼堪贝子尚善等跃马夹击贼败衂都统恩格圗等蹑之斩获甚众诸军连破贼营尸满壕堑委军械甲胄弥山野自成精锐略尽遁还西安伪呉山伯马世尧率所部七千余众降大军入闗获世尧所遣致书自成者三人并世尧斩以徇越二日师至西安自成已先五日燬室庐挈子女辎重出蓝田口窜商州南走湖广二月奏捷
　　谕嘉壮猷伟略调度有方
　　命以陜西事付英亲王阿济格即由河南趋淮扬讨南京之称号自立者是月旋师河南流贼伪平南伯刘忠迎降三月分徇南阳开封亲统师趋归徳州县望风纳欵所至抚兵民设官属疏请速铸给印信以防诈伪从之
　　诏奬方收闗陜旋定中原冦安民勲庸茂着
　　赐宝饰佩刀鋄金鞓带四月趋泗州明守将焚桥遁遂夜渡淮直趋扬州距城二十里立营令镇国将军汉岱等前趋获船三百余翼日薄城招谕明大学士史可法翰林学士衞允文等降不从攻七日克其城擒斩之五月师至扬子江北岸明镇海伯郑鸿逵等以水师分守州仪真我军左右对敌列营相持三日造船二百余留左翼兵驻江北岸遣镇国将军拜音圗等直渡江副都统李率泰引大军以次渡福王闻扬州失守遁太平大军至南京明忻城伯赵之龙魏国公徐州爵大学士王铎礼部尚书钱谦益等迎降收文武官数百贠马步兵二十三万有竒王入驻城中安抚居民令投诚军悉归伍遣贝勒尼堪贝子屯齐等追福王于太平复走芜湖欲渡江圗赖等邀之江口明靖国公黄得功迎战败中流矢死总兵田雄马得功缚福王及其妃归我军
　　谕嘉王与诸臣同心协力克奏肤功遣侍衞赴军劳之初福王走太平其大学士马士英挟福王母南走杭州议奉潞王朱常淓拒守六月贝勒博洛等趋杭州士英迎战败渡钱塘江逃常淓率众降淮王朱常清亦自绍兴来降浙东西悉归顺王承
　　制改南京为江南省疏授江宁巡抚安庆巡抚以下官三百七十三人有伪称杜阳王煽乱庐江和州间者遣总兵呉胜兆等平之寻奉
　　诏俟贝勒勒克徳浑至江宁俘福王等还京十月凯旋上行郊劳礼于南苑晋封和硕徳豫亲王
　　赐黑狐帽紫貂朝服金五千两银五万两马十鞍二三年五月苏尼特部腾机思腾机特等叛奔喀尔喀
　　诏集外藩诸古兵于克噜伦河以多铎为扬威大将军同承泽郡王硕塞统师追七月师至盈阿尔察克山闻腾机思在衮噶噜台星夜疾进三日败贼于谔特克山斩台吉茂海渡圗拉河追至布尔哈圗山斩腾机特子二腾机思孙三及喀尔喀台吉十三人尽获其家口辎重师次扎济布喇克喀尔
