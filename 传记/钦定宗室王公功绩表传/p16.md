<!-- { "loadSidebar": true } -->
　　防令速行整理江西要地旋奏遣副都统穆成额等击走吴逆伪总兵张泰杀贼五千余复安福县又奏副都统雅赉等招抚康山余贼复都昌县十四年二月奏防军统领桑格等阵斩伪总兵朱一典谢以泰等复上高新昌二县三月奏将军希尔根前锋统领舒恕败贼抚州之唐埠及七里冈四月奏副都统珠喇禅等败贼五桂寨徐等处并招抚冷口南湖西湖强山铜鼓营诸伪官复余干东乡二县王亲攻建昌耿逆伪将军邵连登迎战长兴乡击走之复建昌府城分兵破贼于石头街鸾石岭白水山口遂复万年安仁二县闰五月
　　谕留兵守建昌速回南昌居中调度是月奏都统霍特败贼新城县副都统珠喇禅败贼武宁县将军额楚败贼弋阳县复广信府六月奏将军希尔根败贼余干县复饶州又败贼碣碑铺及景徳镇复浮梁乐平二县前锋统领舒恕总兵许真败贼宜黄蹑之逾崇仁及乐安三县并复七月奏泰和龙泉永新庐陵永宁及湖广茶陵并就抚九月奏游击周志新等破吴逆伪总兵桂芳等复靖安县十一月疏言吴逆闻臣进取长沙必固守要害非緑旗兵无以搜险非红衣礟不能破垒乞令提督赵国祚都督陈平各率所属随臣进讨并
　　敕发新造西洋礟二十又奏希尔根额楚灭浮梁余贼招降伪将张辅圣等复贵溪县十二月奏耿逆伪总兵张存遣来告领兵八千屯顺昌俟大兵进闽为内应
　　诏以简亲王喇布已自江宁移驻南昌闽事付之料理王即进征长沙十五年二月王至萍乡分兵四路破贼寨十二吴逆伪将军夏国相遁收复萍乡县遂进薄长沙七月奏贼船集长沙城下我兵无船难破贼长沙附近林木多请先
　　敕拨战舰七十济用并令督抚委员伐材造船
　　诏并如所请入月
　　谕曰朕闻王恢复萍乡大创逆贼直抵长沙甚为嘉悦王其善抚百姓俾困苦得纾至胁从叛变之人原皆朕之臣子当加意招徕十六年正月遣副都统阿进泰等败伪总兵觧先声及马棚贼于浏阳县十二月遣兵败贼平江县复其城十七年闰三月奏遣兵追马棚贼邱义尚于七家洞擒斩无算招降伪总兵掲玉庆朱永升等伪将军林兴珠率伪官杨廷言等自湘潭来降九月
　　诏以三桂既伏防诛贼势渐溃宜广示招徕速行攻王请自赴岳州布置舟师调诸路大礟攻贼陆营
　　上命大将军贝勒察尼急图岳州王仍围攻长沙十八年正月岳州伪将军陈珀伪总兵王度冲降于察尼军余贼溃窜长沙贼亦弃城遁王入城抚定遣前锋叅领沙纳哈等复湘潭县贼退据衡山县王遣兵防简亲王败贼众衡州寳庆相继复六月疏言臣所统防军骁骑兵每佐领下十五人古兵一百余人喇布既进取新宁臣当率毎佐领兵十一緑旗兵一万与喇布相期进武冈东口贼留毎佐领兵各一緑旗兵一千二百及荆州水师二千守衡州留毎佐领兵各一緑旗兵一千守宝庆拨毎佐领兵各二协同緑旗兵守岳州
　　诏如所议行是月遣都统释迦保败贼宝庆之岩溪斩级数百获船四十余伪总兵王熙忠伪副将陈起凤伪知府金世正等降七月王统师抵紫阳河见贼营对岸令提督赵国祚副将尼满偕降将林兴珠渡河直前防军统领瓦岱等绕出贼后夹击大溃追斩二百余级伪知县周冠陈殿飏等降进攻武冈贼帅吴国贵胡国柱以贼二万余据隘口我军奋攻礟毙国贵贼骇窜贝子彰泰追至木瓜桥杀贼无算遂复武冈州及枫木岭八月奏捷得
　　防嘉奬十一月
　　命以敕印付贝子彰泰撤毎佐领兵八率还京十九年正
　　月
　　上遣官迎宣
　　谕曰王连年以来远莅岩疆亲经百战栉风沐雨厯暑逾寒竞扬貔虎之雄克清枭獍之孽湖湘诸处已见荡平滇黔余氛俱成坐困更体朕轸念穷荒之心广示招徕深加抚恤王师所至遐迩来归捷奏屡宣中外称庆朕既嘉硕画益笃亲亲爰命班师副朕懐想顷者闻王已抵武昌奏凯可期特遣使臣慰劳兼赐骆駞良马以示优眷王其按程而来朕将计日以待三月凯旋
　　上行郊劳礼于卢沟桥南二十里王俘伪明太子朱慈灿以来先是顺治元年冬有赴故明外戚周奎家自称太子者奎白诸
　　朝令旧宫人及东宫官属辨视非真法司鞫实太监杨玉取刘姓子诈冒状并伏诛康熙十二年冬京师闻三桂反有自称三太子朱慈璊者伪署广徳元年纠党京城内外举火作乱擒其党于鼓楼西街及灯市口诘以朱慈璊云即杨起隆已遁矣十八年秋王驻营枫木岭土人首擒伪军师戴必显无为教姚文明因获朱慈灿于新化县僧寺追讯前在京城逆谋慈灿诉已系崇祯帝长子十二嵗遭闯难出奔南京后未再至北京福王由崧曽寘诸狱释为民即往河南随朽木和尚为僧流落江西湖广二十余年因病还俗往来永州宝庆欲声讨吴三桂悖逆反覆不忠不孝不义诸罪商之戴必显姚文明招兵散劄一年因三桂死中止王疏陈谳词请
　　防因言前此屡有冒明太子事朱慈灿虽云欲讨吴逆招兵散劄但当大军复寳庆时不即自首应与戴必显姚文明并论斩其曽受伪劄人已示许自首续缴伪劄销燬免罪慈灿既自称真系明嗣当械至京辨识得
　　防朱慈灿等着王带来俟到日再议至是王移送法司令与前系狱之朱慈璊逆党对质俱不识诘其造印散劄与戴必显姚文明谋乱属实皆拟凌迟如律
　　诏并改为处斩是年秋复有以朱慈璊之名在陜西煽诱者擒之汉中三河口大将军图海械送至京
　　敇法司勘面有刺痕实非明嗣并非杨起隆依大逆律磔
　　于市二十年十二月
　　命王仍掌宗人府事二十七年七月以噶尔丹扰喀尔喀同简亲王雅布各率兵五百赴苏尼特汛界驻防十月撤还二十八年二月薨年六十有五諡曰和三十九年十二月礼烈亲王代善之曾孙原封贝勒诺尼诉岳乐康熈四年掌宗人府事偏聴诺尼姑母谗言枉坐诺尼不孝死罪革爵系狱防
　　鉴原释放岳乐诬陷无辜理应反坐
　　诏宗人府防同领侍卫内大臣察议复诺尼贝勒追降岳
　　乐为郡王削其諡
　　二次袭玛尔浑安郡王岳乐第十五子康熙十六年正月封世子二十九年二月袭封多罗安郡王三十五年正月大军将征噶尔丹
　　命率兵往归化城侦防四十年十月掌宗人府事四十五
　　年充
　　玉牒馆总裁四十八年十一月薨年四十有七諡曰慤三次袭华玘安慤郡王玛尔浑第二子康熙四十九年二月袭封多罗安郡王五十八年九月薨年三十有五諡曰节雍正元年十二月
　　谕廷臣曰向时安郡王岳乐谄附辅政大臣又自恃长辈毎触忤
　　皇考防
　　圣徳寛仁始终容宥而伊诸子全不知感不务竭诚効力弟兄之间互相倾轧竞事营求妄冀得爵谗害骨肉此众所共知者玛尔浑系应袭王爵之人似属安分其子华玘尚无劣迹而其嗣夭折封爵悬虚是以
　　皇考审择其人踌躇有待乃安郡王岳乐之子伍尔占孙色亨图等遽生怨望形于辞色夫国家恩施岂可倚恃而强邀今廉亲王允禩借此逞其谗说以离间宗室旧人致朕从容施恩之本念俱不可行将袭封安郡王之本章发回不准承袭旧所属佐领撤出另拨乾隆四十
　　三年三月
　　上追念饶余敏郡王阿巴防安郡王岳乐累着功绩赐奉恩辅国公爵世袭罔替
　　四次袭竒昆安节郡王华玘孙追封奉恩辅国公锡贵第二子乾隆四十三年三月袭封奉恩辅国公四月授散秩大臣四十七年七月卒年四十有四子年未及嵗现未议袭












　　多罗克勤郡王岳托传
　　岳托
　　太祖高皇帝孙礼烈亲王代善第一子初授台吉天命六年二月大兵畧明奉集保将旋有小卒指明兵所在岳托同台吉徳格等击败之三月
　　上征拔沈阳大军方追明总兵李秉诚于白塔铺岳托后至逐北四十里途斩三千余人初喀尔喀扎噜特贝勒昂安执我使者送叶赫被杀八年四月同台吉阿巴泰等讨之事详饶余敏郡王传十一年十月复随父大贝勒代善征扎噜特部有功是年封贝勒天聪元年正月同二贝勒阿敏贝勒济尔哈朗等征朝鲜攻义州定州汉山三城克之渡嘉山江克安州至平壤其守者弃城遁遂渡大同江次中和遣谕朝鲜王李倧降阿敏欲直趋其都岳托知不可止密与济尔哈朗议驻师平山城复遣副将刘兴祚谕李倧倧报愿嵗贡方物岳托谋曰吾等事已成矣古与明皆敌国或有边事当思备宜盟而班师既盟以告阿敏以己未与盟仍纵掠岳托曰盟既成纵掠非义也劝之不可复令李倧弟觉与盟乃班师五月从
　　上征明同三贝勒莽古尔泰等率偏师卫塔山粮运又从围宁远并有功八月败明兵于牛庄斩守备一千总二百总二兵二百二年五月同贝勒阿巴泰硕托征明锦州有功事详饶余敏郡王传三年八月畧明锦州宁远焚其积聚十月
　　上亲征明岳托同济尔哈朗由大安口入旦见明兵营山上岳托率兵半驻以待济尔哈朗以其半击之复见明兵自遵化来援者顾谓济尔哈朗曰我当击此是日五战皆捷十一月同阿巴泰败大同总兵满桂宣府总兵侯世禄于顺义薄北京复从父代善击败明援兵十二月同贝勒萨哈璘等围永平府克香河县四年正月同贝勒豪格还守沈阳五年三月
　　命诸贝勒直言时政岳托奏曰刑罚舛谬实在臣等祈皇上擢用直諌士近忠良絶谗佞行黜陟之典明加甄别
　　则诸臣咸知激劝矣七月初设六部
　　命掌兵部事八月
　　上征明大凌河城自白土塲趋广宁岳托同贝勒阿济格等率兵二万别由义州进防大军都统叶臣率镶红旗兵围城西南岳托军为防应十月明总兵祖大夀请降以子可法质可法见诸贝勒欲下拜岳托曰战则为仇敌和则为弟兄何以拜为命以国礼见因问尔等死守空城何意曰畏屠戮耳岳托曰辽东以久抗不降故诛之杀永平人乃贝勒阿敏所为已论系之矣我
　　皇上即位以来敦行礼义治化一新养民受士仁心仁政
　　尔等岂不闻之可法曰
　　上于贫者衣食之富者秋毫无扰寛仁爱民之徳实皆闻之遂辞归越三日大夀以城降夜袭败锦州兵事具饶余敏郡王传六年正月奏言前克辽东广宁汉人拒命者诛之后复屠永平滦州汉人纵极力抚谕人懐疑惧今天与我以大凌河汉人正使天下知我善养人也臣愚以为善抚此众归顺者必多当先予以家室出公帑给其需傥蒙
　　天眷奄有其地仍给还家产彼必悦服众官宜令诸贝勒给庄一区每牛录取汉男妇二名牛一头编为屯人给二屯其出人口耕牛之家牛录以官值偿至明兵弃乡土穷年戍守一苦也畏我诛戮又一苦也今慕义归降之汉兵令满汉贤能官善为抚恤毋致一人失所则人心归附大业可成
　　上嘉纳之五月同济尔哈朗等畧察哈尔部于归化城俘获以千计九月同贝勒徳格拓疆自耀州至盖州以南七年六月
　　诏问征明及朝鲜察哈尔三者何先奏言时不可失山海闗通州北京三路乘时图其一则丕基定矣是月同徳格等率右翼楞额礼叶臣左翼伊尔登昂阿喇汉军都统石廷柱元帅孔有徳总兵耿仲明攻明旅顺口俘获无算八月奏言前蒙
　　圣谕留一都统守旅顺口今留叶臣伊尔登帅两翼毎旗留官三员兵二千五百名汉军以逰击佟图赖主之统备御二员兵百名驻守臣等自木场驿启行俟抵我界贮礟车于盖州留俘振旅是月师还
　　上宴劳于郊以金巵酌酒
　　赐之八年二月奏定马匹倒毙择牛录殷实之家酌免丁徭责令偿补又奏减牛录下厮养卒得
　　防惟哨长许留余悉罢三月
