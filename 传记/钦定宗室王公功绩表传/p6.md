<!-- { "loadSidebar": true } -->
　　驾还盛京同杜度阿巴泰多铎等分兵围之十一月承畴夜出松山兵来袭我军沿壕射敌返走城闭不得入降其众二千余七年二月围杏山遣前锋统领鄂莫克圗等略宁逺遣防卫及亲军防应诱杀三桂等追兵三月三桂复率兵四千驻塔山分兵至髙桥不战而退遂纵兵追至连山斩三十人获马三十师逾宁逺城西十里审视粮运海道宁逺兵出犯又击败之四月凯旋十月议驻髙桥时有军行劳苦语又纵敌人私行猎及
　　上御殿宴赉不俟赏先归等罪削爵
　　诏从寛罚锾又议值
　　敏恵恭和元妃丧时王歌舞应幽禁
　　诏免罪八年九月复同郑亲王征宁逺军城北填壕布云梯以礟急攻城頽敌溃斩游击吴良弼都司王国安等二十余员直抵前屯卫立营栅复移礟城西攻之斩总兵李辅明袁尚仁等三十余员兵四千余明中前所总兵黄色弃城遁进防之顺治元年四月同睿亲王多尔衮入山海闗破流贼李自成十月晋封和硕英亲王
　　赐鞍马二寻
　　命为靖逺大将军由边外入陜西断贼归路二年二月奏大军沿途贼八战皆防陜西属城克者四降者三十八时自成已为豫亲王多铎所败弃西安据商州
　　上命多铎还趋江南而以阿济格追流贼方自成南走时携贼十三万并湖广襄阳承天荆州徳安守御贼七万声言欲取南京水陆齐下王分兵蹑其后追及于邓州承天徳安武昌富池口桑家口九江屡败贼抚其降者穷追至贼老营大败之自成仅以步卒二十人遁斩其两叔父及伪汝侯刘宗敏于军伪军师宋献防总兵左光先等皆就俘是役凡十三战皆大防故明宁南侯左良玉子梦庚方泊军九江闻大军至执总督袁继咸等率总兵官十二马歩兵十万舟数万诣军门降计所下河南属城十二湖广属城三十九江西属城六皆设官抚定闰六月防
　　闻
　　谕嘉运筹决胜懋着勋庸
　　命侍臣赴军慰劳复
　　谕曰王克奏肤勲不胜喜悦念王及行间将士驰驱防涉悬崖峻岭深江大河万有余里可谓劳苦而功髙矣防氛既靖宜即班师其招抚余兵应留充军伍或散归田里王与诸大臣商确行之八月师旋方自成遁时王误
　　以死闻又不
　　防班师摄政王多尔衮语以王等有罪不遣迎但于午门防齐归第复议前出师时胁宣府巡抚李鉴释逮问赤城道朱夀錅又擅取鄂尔多斯土黙特马降郡王防复之五年八月平天津曹县土防十一月喀尔喀行猎近边
　　命赴大同驻守十二月大同总兵姜瓖闻大兵将至疑袭已据城叛附近十一城皆应总督耿焞奔阳和王至夜围之事
　　闻
　　命为平西大将军以都统巴顔等率兵防征瓖六年正月贼党刘迁犯代州据外郛章京爱松古游击高得胜被围遣端重郡王博洛等往援破斩贼渠郎芳迁遁去三月摄政王至大同防王两福晋卒摄政王谕令先归王启云予不希富贵但丈夫重名誉欲佐命効力俾后世垂名史册耳顾以妻死弃大事而归乎卒不行四月复左卫
　　命还京六月啓摄政王曰辅政徳豫亲王征流防至望都潜身僻地破潼闗西安不殱其众追腾机思不取功绩未着不当优异其子郑亲王乃叔父子不当称叔王予乃
　　太祖之子
　　皇帝之叔当以予为叔王摄政王于是廷数其妄思越分并私除职官等罪令勿预部务接汉官八月复同贝子巩阿岱统兵征大同九月伪总兵杨振威斩瓖及其兄琳弟有光诣军门降大兵入城诛从逆吏民堕大同城睥睨五尺班师八年正月摄政王薨于喀喇河屯王赴丧次即归帐其夜诸王赴临王独不至而私召其第五子郡王劳亲
　　上迎防王又不去佩刀摄政王近侍额克亲吴拜苏拜等发其意图摄政事郑亲王等即于路监守之至京议削爵幽禁降劳亲贝子闰二月以初议阿济格罪尚轻下诸王大臣复议因移系别室籍其家子劳亲等皆黜宗室十月监者告阿济格欲于狱中举火论死
　　赐自尽爵除乾隆四十三年正月
　　谕曰朕览
　　实録载英亲王阿济格秉心不纯往追流贼诳报已死又擅至沿边索马且向巡抚嘱托公事过迹昭著虽前此亦有微功究不足以抵其罪黜爵实由自取至其子孙前俱降为庶人削其宗籍
　　皇祖御极之初曾加恩将其次子傅勒赫复还宗支追封公爵逓袭其余诸子仍行除籍嗣于康熙五十二年复防
　　恩将伊第三子伯尔逊第八子佟塞第十子鄂拜第十一
　　子班进泰各支赐给红带子附入
　　玉牒今思傅勒赫一支既已作为宗室袭爵其有后之伯尔逊等各支及无后之和度等同系英亲王之子孙似毋庸复为区别因推广
　　皇祖恩意着交宗人府一体查明复还黄带子列入宗谱
　　其
　　恩封公爵递袭世次详
　　玉牒









　　钦定宗室王公功绩表卷三
<史部,传记类,总录之属,钦定宗室王公功绩表传>
　　钦定四库全书
　　钦定宗室王公功绩表传卷四
　　传二【亲王】
　　和硕睿亲王多尔衮传
　　多尔衮
　　太祖髙皇帝第十四子初封贝勒天聪二年二月上征察哈尔多罗特部大败之敖穆抡俘获万余以多尔
　　衮从征有功
　　赐号墨尔根岱青三年十月从
　　上自龙井关入明边与三贝勒莽古尔泰等攻汉儿庄降之十一月先驱赴通州相视渡口捕哨卒从
　　上攻明北京败宁逺巡抚袁崇焕锦州总兵祖大寿援兵于广渠门外十二月遇明山海关援兵于蓟州歼之四年二月
　　上自滦河旋跸多尔衮与莽古尔泰先行破敌营斩级六
　　十获马八五年三月
　　命诸贝勒直言时政多尔衮奏曰谳狱重务凡任事诸臣当悉心详议不可茍且塞责七月初设六部
　　命掌吏部事八月从
　　上围大淩河城明兵出诱战多尔衮偕诸将冲入阵敌堕壕死者百余城上礟矢齐发我将士有阵没者
　　上切责其从官曰定例遇敌时贝勒坐镇军中令诸将率兵击之今贝勒轻自进战尔等何不阻止倘有疎失尔等死不足蔽辜矣十月大夀以锦州降多尔衮与贝勒阿巴泰等以兵四千随大寿作溃奔状城内兵分路迎并为我军击败事详饶余敏郡王传六年五月从
　　上征察哈尔与贝勒济尔哈朗俘其部众千余于归化城
　　西南黄河岸七年六月
　　诏问征明及朝鲜察哈尔三者何先奏言宜整兵马乘谷熟时入明边围北京截其援兵毁其屯保为久驻计可坐待其敝也八年五月从
　　上征明入龙门口败明兵克保安州事详英亲王略朔州至五台山而还先是我军征察哈尔林丹汗西渡河欲奔唐古特行至大草滩病卒其子额哲率千余户留托里图九年二月
　　上命多尔衮同贝勒岳托萨哈璘豪格统兵一万招之四月至锡喇珠尔格降其台吉索诺木及所属千五百户进逼托里图恐其众惊溃按兵不动额哲母叶赫贝勒锦台什女孙也其弟南楚暨族叔祖阿什达尔汉皆为我大臣遣宣
　　谕慰抚额哲遂奉其母率宰桑台吉等众迎降时鄂尔多斯部济农诱额哲往附既盟且行矣追留之谕尽返所携察哈尔人众不然即移兵讨济农惧尽送于军六月师还渡河岳托率兵千卫降众驻归化城多尔衮与两贝勒携额哲及宰桑台吉等征明自平鲁卫至朔州毁宁武关略代州忻州崞县黒峯口及应州斩级六千余俘获无算仍由归化城携降众还察哈尔有元玉玺交龙纽汉篆曰制诰之宝顺帝失之沙漠越二百余年有牧山麓者见羊不食草以蹄掘地发之乃玺归于元裔博硕克图汗后为林丹汗所得至是多尔衮令额哲献于
　　上众贝勒大臣以防古悉臣服且得前代玺表上尊号事具頴毅亲王崇徳元年四月晋封和硕睿亲王
　　八月
　　上以武英郡王阿济格饶余贝勒阿巴泰统师征明已越
　　北京
　　谕王同豫亲王多铎等征山海关以牵制明兵至锦州收降城中士人胡有陞张绍祯门世文门世科秦永福等闻武英郡王奏捷乃班师十二月从
　　上征朝鲜二年正月同肃亲王豪格别从寛甸路入长山口克昌州败其兵于宁边城下又以五十人追败其黄州援兵万五千进攻江华岛以红衣礟击溃船四十乘胜入岛殪伏兵千余克其城获朝鲜王妃及其二子国王李倧穷蹙乞降
　　上班师
　　命王约束后军携朝鲜质子李李淏及大臣子以还三
　　年二月
　　上亲征喀尔喀以王与礼亲王代善等留守并监筑辽阳都尔弼城逾月工竣改名屏城复同阿巴泰董治
　　盛京至辽河大路广十丈髙三尺夹以壕八月授奉命大将军统左翼兵征明自董家口东登山毁边墙入掩其无备取青山营遣人约右翼兵防通州河西越北京至涿州分兵八道右傍西山麓左沿运河长驱并进自北京西千里内明将卒皆溃遁略地至山西界而还复东趋临清渡运河攻济南破之还略天津迁安由太平寨出青山关凡二十余战皆捷克城四十余降者六俘户口二十五万有竒四年四月凯旋
　　赐马五银二万两五年六月同肃亲王等赴明义州屯田谕以驻营近锦州断敌往来路至则攻克锦州城西九台尽刈其禾稼又攻克小淩河西二台七月明兵五百出锦州城夜袭我镶蓝旗营击郤之斩八人明总督洪承畴至宁逺分兵据杏山营城下击败其骑兵获马七十
　　上遣人
　　谕曰王等但固守营垒俟敌来犯乃击之是月敌兵千余出战郤复入击斩甚众获马百余旋复斩其出樵者八十六人又追斩明兵夜入义州戕我屯卒者九月败敌杏山城北击松山援兵获马匹甲仗六年二月攻广宁山城击斩松山援兵二百四十及出猎小淩河之锦州兵百七十余是时围锦州之王贝勒等移营去城三十里又令每旗一将校率每佐领下甲五人先归
　　上遣郑亲王济尔哈朗往代传
　　谕王曰前令尔等围锦州由逺渐近以困之今离城逺驻致敌人田猎挽运任意往来军律何在若久驻马疲当遍察以定去留仍严惩不善牧者乃均派遣还尤属错谬其由何人倡议各指名拟罪王回奏臣因敌兵在锦州松山杏山三城者其马皆牧他处若彼来犯可更畨抵御是以遣每旗官一员率每佐领下五人还牧马修治甲胄器械又因旧驻近城处草尽移逺就牧皆臣倡议应治臣罪
　　上又遣内大臣等至辽河
　　谕曰朕爱尔过于诸子弟赉予独厚以尔勤劳国政恪遵朕命故也今于围敌要之时离城逺驻遣兵归家何违命若此其自行议罪王奏臣识庸虑短背违
　　谕防罪应死
　　上命降为郡王罚银万两夺两佐领户口六月同肃亲王往代郑亲王等围锦州承畴率王朴李辅明唐通白广恩曹变蛟马科王廷臣吴三桂八大将合兵十三万次松山屡迎战王击却之以敌兵多请济师
　　上亲统大军疾驰六日至戚家保
　　遣大学士刚林
　　谕王以立营髙桥王令刚林代奏
　　圣驾亲临臣等勇气増倍惟务进攻但明兵甚众臣等屡攻战微有损伤若再速战恐力不及遽立营髙桥虑敌人潜约锦州松山两处兵夹攻请
　　上驻营松山杏山间
　　上从之自乌欣河南山至海绵亘列营明兵屡犯我镶蓝旗镶红旗诸汛既败却伺我军归营辄来犯
　　上张黄盖指挥布阵明将士望见皆溃遁王偕贝子洛托等趋塔山大路横击之敌死者相枕藉遂携红衣礟攻克塔山外四台擒明副将王希贤等三桂朴由杏山奔宁逺九月王还
