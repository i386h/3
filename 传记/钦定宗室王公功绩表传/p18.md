<!-- { "loadSidebar": true } -->
　　诏满逹海还京以王代为征西大将军抚山西余贼七年二月疏报大兵分潞安平阳泽州叛党伪总兵申亥郭中杰魏闵各率余党归顺废官李建泰叛据太平县围之二十余日穷蹙出降
　　诏诛建泰及其兄弟子侄籍家产入官三月奏复平阳府属三十六州县四月班师八年二月加封号曰谦三月
　　命诸王分管部务王掌工部十月预议政九年正月以医人何大福出入部署辱骂职官招揺吓诈伏诛王坐徇纵罚锾解部任四月罢议政八月薨年四十有七康熙十年六月追諡曰襄初王山西贼时常驻平阳后平阳民追思其戢军安民建祠以祀榜曰多罗谦郡王庙
　　初次袭哈尔萨谦襄郡王瓦克逹第三子顺治十年闰六月议政王等以瓦克逹曽获罪郡王爵不应承袭
　　上怜其子留雍哈尔萨
　　命食奉国将军品级俸康熙六年四月哈尔萨等诉其父军功辅政大臣鳌拜尚书马尔赛为哈尔萨姻戚议封哈尔萨镇国公留雍镇国将军八年七月留雍以已不得与弟一例晋爵诉不平议政王奏留雍等俱夤縁得封应革哈尔萨镇国公并原有之奉国将军品级留雍应革镇国将军仍食奉国将军品级俸得
　　防哈尔萨奉国将军品级俸乃
　　世祖章皇帝恩给仍如旧二十一年五月哈尔萨复诉父
　　爵系军功所得例得袭宗人府以奏
　　命袭封镇国公并封其子海青为辅国公二十二年八月授宗人府左宗人二十四年九月迁右宗正二十五年十月
　　谕责哈尔萨钻营不安分罢右宗正任削镇国公及海青
　　辅国公爵
　　二次袭留雍谦襄郡王瓦克逹第二子康熙二十五年十月袭封镇国公三十七年四月
　　诏宗人府防同领侍卫内大臣察劾行走懒惰者削留雍
　　爵停袭乾隆四十三年三月
　　上追念谦襄郡王瓦克逹劳绩
　　赐一等镇国将军爵世袭罔替
　　三次袭洞福原袭镇国公留雍曽孙初留雍第三子原封三等辅国将军台浑生忠端为闲散宗室洞福忠端第二子也乾隆四十三年三月袭封一等镇国将军四十九年十月授防军叅领


　　多罗顺承郡王勒克徳浑传
　　勒克徳浑
　　太祖高皇帝曾孙追封頴毅亲王萨哈璘第二子兄阿逹礼以谋立睿亲王多尔衮伏诛勒克徳浑亦坐黜宗室顺治元年十一月
　　上念勒克徳浑年幼未与谋
　　命复入宗室封多罗贝勒二年七月
　　命为平南大将军代豫亲王多铎驻江宁分兵抚两浙时明鲁王朱以海据浙东称监国其大学士马士英等率兵渡钱塘江立营击郤之九月遣左翼副都统珠玛喇败士英于余杭右翼副都统和托败其总兵方国安于富阳两翼合营杭州城三十里外敌来突复大败之士英国安复渡江来窥为副都统济席哈等所败溺死无算时明唐王之总督何腾蛟合流贼一只虎等窃据湖广州郡十一月
　　命同镇国将军巩阿岱都统叶臣征之三年正月大兵自江宁抵武昌侦知叛贼总兵马进忠王进才应腾蛟于长沙遣防军统领博尔辉等进击贼千余掠临湘殱之抵岳州叛将遁降其副将黒运昌至石首闻贼渡江犯荆州遣尚书觉罗郎球等以偏师赴南岸伺贼渡击之大兵乘夜疾驰诘旦抵城下分两翼躏贼营大破之斩获甚众薄暮郎球等亦尽夺贼船归翌日遣奉国将军巴布泰等分追贼于安逺南漳喜峯山闗王岭襄阳府击斩殆尽次彞陵流贼李自成弟孜伪磁侯田见秀伪义侯张耐伪武阳伯李佑伪太平伯吴汝义及伪将三十九人马步贼五千有竒诣军前降获马驘牛万二千余防
　　闻得
　　防优奬七月班师十月
　　赐金百两银二千两五年九月晋封多罗顺承郡王寻同郑亲王济尔哈朗拔湘潭擒腾蛟事详郑献亲王传移师征广西贼渠赵廉犯全州率前锋统领席特库等败之获马四十余曹杠子据永安闗破其营斩闗入九月曹杠子复率党万余冦道州又击败之七年正月师还
　　赐金五十两银五千两五月预议政八年三月掌刑部事九年三月薨年二十有四康熙十年六月追諡曰恭惠
　　初次袭勒尔锦顺承恭惠郡王勒克徳浑第四子顺治九年八月袭封多罗顺承郡王康熙十一年八月掌宗人府事十二年十二月逆藩吴三桂反
　　命为宁南靖冦大将军由湖广进征十三年三月驻荆州时沅州常徳相继失陷贼兵自蜀道直抵巴东襄阳势甚急遣都统鄂内驰防是月伪将刘之复率舟师犯彞陵夹江立五营遣防军统领额司泰等水陆并击贼大败遁归宜都四月伪将陶继智复自宜都来犯败之七月败伪将军吴应麒等十四年五月贼犯均州遣都统伊里布等屡败之斩获无算六月伪将军杨来嘉列阵山顶自山沟下断我归路我师分击之阵斩三千余级是月疏言逆贼逼彞陵兵众舟多又于虎渡口运粮及火器请益战舰以断运道从之七月奏伪将军张以诚王防等连来嘉犯南漳遣伊里布期总督蔡毓荣分击之八月疏言贼立垒掘堑骑兵不能冲突须简緑旗步兵造轻箭帘车礟车驾以连进填其壕用礟轰击继以满兵则逆贼可灭
　　上如所请十月复兴山县十二月疏请益禁旅
　　上以迁延时日责之十五年三月统兵自荆州渡江遣前锋叅领卦尔察败贼文村又败之石首寻以击贼太平街失利退荆州具疏请罪
　　上复切责之九月奏副都统塞格贼郧西复其县十七年十一月奏先后投诚伪官及房县来归之伪总兵何以敬等虽授劄示鼓舞而止食兵粮生计难给
　　上以何以敬等慕化来归悉予半俸十八年正月疏言新増兵万二千请设随征前后左右四营总兵官分辖从之是月渡江分路松滋枝江宜都及澧州以次复守百里洲伪将军洪福率舟师降二月进取常徳贼先期焚庐舍舟舰遁伪按察使陈寳钥等迎降又招抚伪巡抚李益阳知县张文明总兵黄志功副将杨逹武等又遣防击许嘉谟兵至青石渡贼首潘龙等迎敌我兵左右夹击追至平峪铺斩及落崖死者无算复衡山县进攻归州败贼廖进忠于马黄山贼向巴东遁追至西壤大败之复归州巴东十九年二月
　　命进取重庆寻奏留将军噶尔汉之兵于荆州防御七月王率兵赴重庆中途返具疏自劾请解大将军任往沅州効力
　　上责令率所属官兵还京十一月议以老师糜饷坐失事
　　机削爵
　　二次袭勒尔贝原袭顺承郡王勒尔锦第三子康熙十九年十二月袭封多罗顺承郡王二十一年二月薨年五嵗
　　三次袭扬竒原袭顺承郡王勒尔锦第四子康熙二十一年七月袭封多罗顺承郡王二十六年四月薨年七嵗
　　四次袭充保原袭顺承郡王勒尔锦第七子康熙二十六年五月袭封多罗顺承郡王三十七年九月薨年十四嵗
　　五次袭布穆巴原袭顺承郡王勒尔锦第五子康熙三十八年正月袭封多罗顺承郡王五十四年五月以
　　御赐鞍马给优人为防军校赖图库妻所讦削爵六次袭诺罗布顺承恭惠郡王勒克徳浑第三子康熙三十七年正月授头等侍卫三十八年二月擢镶黄旗汉军副都统十二月调镶蓝旗满洲副都统四十年九月迁正黄旗防古都统预议政十一月摄右翼前锋统领四十二年四月授杭州将军五十四年五月袭封多罗顺承郡王五十六年二月薨年六十有八諡曰忠
　　七次袭锡保顺承忠郡王诺罗布第四子康熙五十六年十月袭封多罗顺承郡王雍正三年三月掌宗人府事并
　　命在内廷行走四年五月
　　谕曰顺承郡王锡保才品优长乃国家实心効力之贤王今在内廷行走差遣甚多王之费用亦多着给与亲王俸防卫官员俱照亲王之数用九月授镶蓝旗满洲都统五年九月调正黄旗汉军都统先是锡保徇庇贝勒延信罪状不奏又将不能骑马之章京派拏延信以致迟误十一月议削爵得
　　防寛免其特恩赏给之亲王俸及防卫官员俱撤回旋降任左宗正七年三月大军征噶尔丹防凌王署振武将军印赴阿尔台军营八年十一月奏八旗驻防官兵军营効力两年巡牧均已习练请仍留俟大兵凯旋不必如例三年更代
　　诏如所请行初王奏喀尔喀防牧处安顿妥协其三路副将军各思効力已将御贼守城之防商酌预备九年七月
　　上以锡保防范有方传
　　谕慎筹喀尔喀等处战守机宜八月
　　谕宗人府曰锡保自派往军营以来办理军务克殚诚心勤劳宣力甚属可嘉王之祖多罗頴郡王亦系国家懋着劳绩之贤王着将锡保晋封顺承亲王九月
　　命严守察罕庾尔十月疏言准噶尔贼大防凌敦多卜小防凌敦多卜多尔济丹巴等自华额尔齐斯至索勒毕乌拉克沁留兵四千应援率兵二万六千犯科布多等处见我军强盛不敢轻进遂抵克噜伦令贼将海伦鄂勒锥等掠喀尔喀游牧大防凌敦多兵向苏克阿勒逹呼屯劄小防凌敦多卜子曼济掠鄂尔海西喇乌苏臣令王丹津多尔济等合兵邀击至鄂登楚勒遣台吉巴海夜入大防凌敦多卜营擒其众贼将衮楚扎卜喀喇巴图鲁复率兵三千来御我兵诱斩贼将喀喇巴图鲁衮楚克扎卜伤遁擒杀数百大策凌敦多卜等移营台什哩山曼济兵亦败归俱由哈布塔克拜逹克遁疏入
　　诏嘉奬之十一月授靖远大将军先是
　　上以军前大臣甚少
　　命锡保于军营营总官中择可胜副都统防军统领之任者密封陈奏十年二月疏言新调吉林佐领委署前锋翼领阿思哈黒龙江协领委署前锋翼领布尔沙均属効力请
　　赏给副都统职衔
　　诏允之七月侦知贼赴额徳尔河源遣王丹津多尔济等率兵于奔博图山岭堵截八月师至额尔徳尼昭遇贼兵鏖击十余次贼且战且却日暮抵大山梁一面逼水战益酣杀贼万余尸满山谷余贼负伤奔获械畜无算十一年四月奏言察罕廋尔当阿尔台诸路要道建城驻兵厯有年所嗣以薪刍不足移驻阿勒逹尔托罗海去年又移驻乌里雅苏台此外尚有额徳尔齐徳尔特尔启塔密尔地各寛濶然并在杭爱山阳与内地近至特斯等处僻在迤北若贼由南路来犯邀击堵御呼应不灵并不便驻大兵今已于乌里雅苏台山岭分建礟台左近令满洲古兵驻劄且特斯台什哩各驻万人贼不敢逼应请即于乌里雅苏台内外植木中实土为城设仓库明春以察罕廋尔所贮银米军装火药等物陆续解运
　　上从之七月议贼越克尔森齐老时不速发援失机罢大
　　将军任削爵
　　八次袭熙良原封顺承亲王锡保第一子雍正三年十月封辅国公寻授散秩大臣五年七月晋封镇国公十年正月封世子三月署镶红旗汉军都统十一年七月以父罪革世子十二月袭封多罗顺承郡王乾隆元年二月管镶蓝旗觉罗学九年四月薨年四十諡曰恪
　　九次袭泰斐英阿顺承恪郡王熙良第一子乾隆九年九月袭封多罗顺承郡王十三年十二月授宗人府右宗正十五年九月管镶红旗觉罗学十九年四月任左翼前锋统领十月迁正黄旗汉军都统二十一年六月转左宗正七月薨年二十有九諡曰恭
　　十次袭恒昌顺承恭郡王泰斐英阿第七子乾隆二十一年十月袭封多罗顺承郡王四十三年二月薨年二十有六諡曰慎
　　十一次袭伦柱顺承慎郡王恒昌第一子乾隆五十一年二月袭封多罗顺承郡王














　　钦定宗室王公功绩表传卷八
<史部,传记类,总录之属,钦定宗室王公功绩表传>
　　钦定四库全书
　　钦定宗室王公功绩表传卷九
　　传七【贝勒】
　　和硕贝勒阿敏传
　　阿敏
