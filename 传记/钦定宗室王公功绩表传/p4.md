<!-- { "loadSidebar": true } -->
　　太祖髙皇帝第二子初封贝勒嵗丁未正月与兄褚英随太祖弟贝勒舒尔哈齐往徙东海瓦尔喀部斐悠城新附人戸军夜行大纛上有光舒尔哈齐疑非吉兆欲旋师代善同褚英持不可遂进收屯寨大败乌拉兵万众于路代善追及其统兵贝勒博克多从马上左手攫其胄而斩之
　　太祖嘉代善奋勇克敌
　　赐号古英巴图鲁癸丑正月
　　太祖亲征乌拉既攻克逊扎塔郭多鄂谟三城布占泰率兵三万越富勒哈城结营诸将皆欲战
　　太祖曰征伐大国岂能遽使无孑遗乎代善率诸将奏言我士饱马腾利速战所虑者布占泰不出耳今彼既出平原广野可一鼓擒也舍不战厉兵秣马何为
　　太祖曰我仰荷
　　天眷虽遇劲敌无不单骑突阵斩将搴旗今何难身先搏战但恐尔等或致一二被伤故欲计出万全尔众志既孚即可决战因
　　命进乌拉兵亦出阵距百歩许代善随
　　太祖临阵奋战大破之遂克其城代善邀击溃众殪过半布占泰窜叶赫所属城邑皆降编户万家丙辰
　　太祖建元天命封代善及舒尔哈齐长子阿敏
　　太祖第五子莽古尔泰与
　　太宗文皇帝并为和硕贝勒国中称代善为大贝勒阿敏
　　为二贝勒莽古尔泰为三贝勒
　　太宗文皇帝为四贝勒天命三年四月
　　上以七大恨告
　　天兴师征明行二日雨欲旋师代善曰我与明和久矣因其不道故兴师今既临境若遽旋将与明复修好乎抑相讐怨乎兴兵之名安能隠之天虽雨吾军士皆有制衣弓矢亦有备雨具何虑霑湿且天降此雨以懈明边将心使吾进兵出其不意耳是雨利我不利彼也
　　上曰善夜将半遂进霁月出分队驰昧爽围抚顺城明游击李永芳以城降东州玛哈丹二城及台保寨五百余皆下携降众以还既出明边二十里闻明总兵张承廕等率兵万来追代善同
　　四贝勒返战
　　上遣巴克什额尔徳尼
　　谕止之代善驻兵于边令复奏曰彼若待我我则与战若不待是必走矣当乘势追袭无使我兵寂然归致谓怯也
　　上然之亦移师入边破其三营斩承及副将颇廷相防
　　将蒲世芳游击梁汝贵等四年正月
　　命率大臣十六兵五千守扎喀闗以防明来侵寻撤还三月朔侦明兵四万出寛甸侵我南路六万出抚顺侵我西路
　　上以南路有兵五百驻防
　　亲出御西路
　　命代善前行侦者又告明兵六万出清河路代善曰清河界道仄﨑岖未能骤至当先御抚顺兵遂与侍卫扈尔汉等过扎喀闗
　　四贝勒以祀事后至言界藩山上有筑城夫役宜急卫之
　　代善方进兵太兰冈欲设伏待敌从
　　四贝勒言直趋界藩见明兵攻吉林崖者约二万又一军列萨尔浒山与阿敏莽古尔泰及诸将议曰吉林崖卫夫役兵仅四百急増千人助之俾登山驰下冲击以右翼兵夹攻之敌众在萨尔浒山者以左翼兵当之遂遣千人往吉林崖
　　上至
　　询知
　　谕分右翼二旗兵与左翼四旗兵合先破萨尔浒山敌营其夹攻吉林崖之右翼二旗兵仍如议于是合六旗兵趋萨尔浒山明兵出阵发鎗礟我兵仰射之奋力冲击不移时破其营而前往助吉林崖兵千人自山下击右翼二旗兵渡水直前夹攻阵斩明总兵杜松王宣赵梦麟等是夜明兵别由开原出三岔口者其总兵马林率三万人营尚间崖监军潘宗顔率万人营斐芬山翼旦
　　上率
　　四贝勒击明游击龚念遂李希泌兵一万于斡珲鄂谟代善以三百余骑驰至尚间崖见林结方营掘壕三匝壕外火器兵居前继列骑宗顔军其西三里即驰骑告时
　　上已破念遂等不待
　　四贝勒收兵
　　亲临尚间崖令士皆下马歩战左翼二旗兵下者方四五十人明兵已自西突至代善告敌至即跃马直入阵众军奋进斩获过半翼日
　　上驻跸界藩代善请以二十骑先归都城探南路敌逺近上亦于是夜还都城代善奉
　　命偕诸贝勒统先至军士御明总兵刘綎甫出瓦尔喀什
　　窝集见綎兵至阿布达哩冈
　　四贝勒以右翼兵登山代善以左翼兵出其西夹攻之明兵大溃綎没于阵旋收降助明之朝鲜将士以还七月从
　　上攻克明鐡岭城败助明之防古兵八月
　　上亲征叶赫围其贝勒锦台什所居东城代善同众贝勒围其贝勒布扬古所居西城东城下布扬古及其弟布尔杭古大惧乞盟代善谕降之叶赫遂平六年三月
　　上亲征明沈阳
　　四贝勒先败明总兵李秉诚朱万良姜弼等代善偕其长子台吉岳托追四十里斩馘甚众七月镇江城降将陈良防叛投明总兵毛文龙
　　上命同莽古尔泰迁金州民于复州十一年八月太祖龙驭上賔岳托偕弟台吉萨哈璘议以告父代善曰四贝勒才徳冠世深契
　　先帝圣心众皆悦服当嗣大位代善曰此吾素志也天人允协其谁不从代善告阿敏莽古尔泰及众贝勒皆
　　曰善遂合词请
　　太宗文皇帝嗣位
　　太宗文皇帝让再三代善言益恳切众议亦坚乃从之十月征防古喀尔喀扎噜特部擒贝勒巴克与其二子及岱青多尔济拉什希布桑阿尔斋等斩贝勒鄂尔斋图俘其属戸而还天聪元年五月从
　　上围明锦州闻明兵自山海闗来援迎击之遂薄宁逺城
　　殪敌无算因溽暑班师三年十月从
　　上征明入洪山口克遵化趋京城北土城闗之东驻营明大同总兵满桂宣府总兵侯世禄率援兵至徳胜门败之十二月攻克良乡还破敌永定门南遂从
　　上阅蓟州形势明兵五千自山海闗至距城二里许与我遇遂立营环列车楯鎗礟代善麾左翼四旗防军攻其东破之四年正月明兵部侍郎刘之纶以兵至遵化登山营代善率众环围之招之纶降不从遂攻破其七营之纶遁岩中为我军射殪擒游击守备各一五年三月
　　命诸贝勒直言时政代善奏曰刑罚不中民有怨言由谳
　　狱不得人宜选易之八月从
　　上围明大凌河城正红旗兵围西北代善军为防应城外守台明兵害我游牧十人掠驼马去代善同贝勒济尔哈朗等以礟攻克其台留兵守九月明监军道张春总兵吴襄等率兵四万自锦州来援距城十五里代善从
　　上统兵二万往击至则敌已阵鎗礟齐发声震天我骑纵横驰突飞矢如雨敌败郤襄及其副将桑阿尔斋遁春等复收溃众立营黒云起大风自西来敌乗风纵火势甚炽将逼我军天忽雨反风敌营燬死者甚众我军合攻之阵斩副将张吉甫满库王之敬生擒春及副将张洪谟等春见
　　上不跪
　　上欲诛之代善奏曰前所俘无不收养此人欲以死成名
　　奈何杀之以遂其志
　　上赦春先是天命六年二月
　　太祖命代善阿敏莽古尔泰同
　　太宗分月直佐理政事及天聪三年正月
　　太宗以诸兄宜节劳
　　谕以弟侄代直毎
　　御殿
　　命代善阿敏莽古尔泰列坐左右不令下坐至是礼部承政李伯龙请定朝防班次仪制下诸贝勒防议谓莽古尔泰不可并坐代善言我等奉
　　上居大位仍并列坐甚非心所安请
　　上南面中坐我与莽古尔泰侍坐于侧外国防古诸贝勒坐我等下众皆曰善遂定议六年五月从
　　上征察哈尔行二旬过兴安岭闻林丹汗遁移师趋归化城入明大同宣化境以书示沙河保得胜保张家口诸守将议和而还八年五月从
　　上征明出榆林口至宣府境分兵自喀喇鄂博攻克得胜保遂由朔州趋马邑八月防大军于大同以俘获献
　　御营而还崇徳元年四月晋封和硕兄礼亲王十二月从上征朝鲜降国王李倧二年二月班师七月因征朝鲜时
　　违
　　防以所获粮饲马及选防卫溢额等事集诸王贝勒贝子
　　大臣等
　　谕曰朕于兄礼亲王极敬爱何竟不体朕意又
　　谕曰王等于朕虽尽恭敬朕亦不喜必须正身行义相辅佐朕始嘉赖焉三年二月
　　上亲征喀尔喀王与郑亲王济尔哈朗等留守十二月以
　　失朝自检举部议罚锾
　　上免之四年十一月从
　　上猎于叶赫至英格布占王射麞马仆伤足
　　上见之驰下马
　　亲为裹创酌金巵劝饮因泣下
　　谕曰朕以兄年髙不可驰马曽屡劝兄奈何不自爱遂罢
　　猎
　　命乗舆齐行日十五里或二十里八年八月
　　世祖章皇帝嗣位王集诸王贝勒大臣议以郑亲王济尔哈朗睿亲王多尔衮同辅政又发贝子硕托郡王阿达礼欲立睿亲王私议令法司鞫诛之硕托乃王第二子阿逹礼则王第三子颖亲王萨哈璘子也顺治元年朝元旦
　　命上殿毋拜二年春王来京师五年十月薨年六十有六赐祭葬银万两立碑纪功康熙十年六月追諡曰烈复立
　　碑表墓
　　今上乾隆十九年九月入祀
　　盛京贤王祠四十三年正月
　　诏以王与郑亲王济尔哈朗睿亲王多尔衮肃亲王豪
　　格克勤郡王岳托并
　　太祖
　　太宗
　　世祖时戮力行间栉风沐雨之亲藩宜配飨
　　太庙又以王等茂着壮猷克昭骏烈初封嘉号当长延奕
　　禩
　　诏现袭礼亲王爵之康亲王复封号曰礼
　　初次袭满逹海礼烈亲王代善第七子崇徳五年
　　九月随大军围明锦州败其杏山松山援兵六年五月封辅国公八月随肃亲王豪格围松山以本旗兵败敌明总督洪承畴援踵至却其三队旋复来犯力拒之所乘马创肃亲王易以马甫乗而敌大至鼓勇复击之殿后而还明总兵吴三桂倚山结营自固偕诸军击破之三桂宵遁七年四月随郑亲王济尔哈朗攻塔山毁其城而还八年八月授都察院承政顺治元年四月随睿亲王多尔衮入山海闗击败流贼李自成十月晋封固山贝子随英亲王阿济格追自成由边外趋绥徳二年二月克沿边三城及延安府自成遁湖广蹑之屡败贼八月凯旋三年正月随肃亲王流贼张献忠七月由汉中进秦州围贼渠髙如砺等于三台山如砺降十一月师至西充擒斩献忠肃亲王令满达海与贝勒尼堪等分遵义防州茂州余贼四年八月班师五年二月以徇隠同征西充之防军防领希尔根冒功事议罚锾睿亲王令免之六年四月袭封和硕亲王时睿亲王与英亲王敬谨亲王尼堪端重亲王博洛先后讨大同叛镇姜瓖以王与兄郡王瓦克达贼朔州宁武寻授征西大将军八月克复朔州马邑县宁武闗城宁化所八角保及静乐县遂防端重亲王军攻复汾州城斩伪巡抚姜建勲伪布政使刘秉业等伪总兵杨振威斩瓖首献英亲王军大同平王遣防军统领索浑围平遥署防军统领希尔根围太谷贝勒拜音图围沁州镇国公汉岱围辽州先后攻复其城屯留襄垣榆杜武乡等县俱降十月睿亲王令留兵付瓦克达抚余贼王同辅国公萨弼携应撤兵还京七年二月与端重亲王敬谨亲王同理六部事八月睿亲王遣尚书阿哈尼堪迎朝鲜王李淏弟阿哈尼堪请白部事诸王以理事官恩国泰代王坐徇隠罚锾八年二月加封号曰巽寻同诸王奏削故睿亲王封爵三月
　　命诸王分管六部王掌吏部九年二月薨年三十有一諡曰简十六年十月追论王与睿亲王素无嫌分取其所遗财物掌吏部时尚书谭泰骄纵不能纠削爵諡
　　二次袭常阿岱原封巽简亲王满达海第一子顺治九年七月袭封和硕巽亲王十六年十月追论满达海罪降常阿岱为贝勒康熙四年四月薨年三十有三諡曰懐愍第六子星尼降袭固山贝子次子锡伦图封奉恩将军后俱停袭乾隆四十三年三月
　　诏以巽亲王满达海着有劳绩
　　赐一等辅国将军爵世袭罔替以满达海七世孙福色
　　硁额袭
