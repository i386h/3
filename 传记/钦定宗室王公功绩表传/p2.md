<!-- { "loadSidebar": true } -->
　　上至问四大贝勒破敌策四大贝勒具以前议告上曰日暮矣且从汝等令分右翼四旗之二与左四旗兵合先破萨尔浒山所驻兵此兵破则界藩之众自防胆矣再令右二旗兵遥望界藩明军俟我兵由吉林崖驰下冲击时并力以战是时我国近都城之兵乗善马者先至乗驽马者后至其数十里外者尚未至于是合六旗兵进攻萨尔浒山明兵驻营列阵发鎗礟我兵仰而射之奋力冲击不移时破其营垒死者相枕藉而所遣助吉林崖之兵自山驰下冲击右二旗兵渡河直前夹击明兵之在界藩山者短刄相接我兵纵横驰突无不一当百遂大破其众明总兵杜松王宣赵梦麟等皆殁于阵横尸亘山野血流成渠其旗帜器械及士卒死者蔽浑河而下如流澌焉追奔逐北二十余里至舒钦山时已昏军士沿途搜勦者无数是夜明总兵马林兵营于尚间崖濬濠严斥堠鸣金鼓自卫我兵见之乗夜驰告于大贝勒翼旦大贝勒以三百余骑驰往马林兵方防营行见大贝勒兵至回兵结方营环营濬濠三匝列火器俾习火器者列濠外继列骑兵以俟又潘宗顔一军距西三里外营斐芬山大贝勒见之使人驰告于
　　上时我国逺路之兵亦陆续至与大贝勒兵合明左翼中路后营逰击龚念遂李希泌统歩骑万人驾大车持坚楯营于斡珲鄂谟地环营濬濠外列火器
　　上见之与
　　四贝勒率兵不满千人分其半下马歩战明兵发火器拒敌
　　四贝勒引骑兵奋勇冲入我歩兵遂斩其车破其楯明兵又大败龚念遂李希泌皆阵殁焉防大贝勒使人至知明兵已营尚间崖
　　上不待
　　四贝勒兵急引侍从四五人往日中至其地见明兵四万人布阵成列
　　上趣令我军先据山巅向下搏击众兵方欲登山而马林营内之兵与壕外兵合
　　上曰是将与我战也我兵且勿登山宜下马歩战令大贝勒往谕时左二旗兵下马者方四五十人明兵已自西突至大贝勒代善言于
　　上曰兵已进矣即怒马迎战直入其阵二贝勒阿敏三贝勒莽古尔泰与众台吉等各鼓勇奋进两军搏战遂败明兵斩首捕卤过当方战时我六旗兵见之不及布列行阵人自为战前后不相待縦马飞驰直逼明营明兵发鸟鎗巨礟我兵冲突縦击飞矢利刄所向无前明兵不能支又大败遁走我兵乗胜追击明副将麻岩及大小将士皆阵殁总兵马林仅以身免灭迹扫尘案角陇种尚间崖下河水为之尽赤
　　上复集军士驰往斐芬山攻开原道潘宗顔兵令我兵之半下马仰山而攻宗顔兵约万人以楯遮蔽连发火器我兵突入摧其楯遂破之宗顔全军尽殁时叶赫贝勒锦台什布古欲助明与潘宗顔合其兵甫至开原中固城闻明兵败大惊而遁是时我军既击破明二路兵
　　上乃收全军至固勒班地方驻营而明总兵刘綎李如栢等由南路进者已近逼兴京侦卒驰告
　　上遂命扈尔汉先率兵千人往御翼旦
　　上复命二贝勒阿敏率兵二千继之
　　上率众贝勒大臣还军至界藩行凯旋礼刲八牛祭纛告天大贝勒代善请曰吾先归从二十骑防行探信祀毕上徐来
　　上许诺三贝勒莽古尔泰亦相继行
　　四贝勒驰至
　　上前请与俱往
　　上曰汝兄防行往探汝随吾后行
　　四贝勒曰兄独往吾防此未安也遂亦行日暮大贝勒回至兴京入宫则
　　皇后内庭等见大贝勒至亟问御敌策大贝勒曰抚顺开原二路敌兵已破诛戮且尽南来兵已遣将往御我待
　　父皇命当即往破之于是大贝勒复出城迎
　　上于大屯之野
　　上自界藩启行至兴京平明大贝勒三贝勒
　　四贝勒统军士御刘綎而防兵四千于都城待李如栢贺世贤等之兵初刘綎兵出寛甸进拣鄂路我居民避匿深山茂林中刘綎悉焚其栅寨杀其孱弱佐领托保额尔讷额赫率驻防五百人迎敌刘綎兵围之数重额尔讷额赫死之并伤我卒五十人托保引余兵与扈尔汉军合扈尔汉伏兵山隘以待已刻大贝勒及三贝勒
　　四贝勒引兵甫出瓦尔喀什窝集时刘綎所率精鋭二万先遣万人前掠将趋登阿布逹哩冈布阵大贝勒欲引兵先登驰下击之
　　四贝勒曰兄统大兵防此相机为援吾先督兵登冈自上下击之大贝勒曰善我引左翼兵出其西汝引右翼兵登山俾将士下击汝立后督视勿违吾言辄轻身入也
　　四贝勒遂率右翼兵往先引精骑三十人超出众军前自山驰下奋击之兵刄交接战甚酣后军随至冲突而入大贝勒又率左翼兵自山之西至夹攻之明兵大溃
　　四贝勒乗胜追击与刘綎后队两营兵遇綎仓卒不及阵四贝勒縦兵奋击殱其两营兵万人刘綎战死是日明海盖道康应干歩兵合朝鲜兵营于富察之野其兵执筤筅长鎗被藤甲皮甲朝鲜兵被纸甲其胄以栁条为之火器层叠列待
　　四贝勒既破刘綎兵方驻军众贝勒皆至遂复督兵攻应干明兵及朝鲜兵敌竞发火器忽大风骤作走石沙烟尘反扑敌营昏防昼晦我军乗之飞矢雨发又大破之其兵二万人殱焉应干遁去先是二贝勒阿敏扈尔汉前行遇明逰击乔一琦兵击败之一琦将收残卒奔朝鲜都元帅姜功烈营时功烈据固拉库崖众贝勒复整兵逐一琦遂攻朝鲜营功烈知明兵败大惊遂按兵偃旗帜遣通事执旗来告曰此来非吾愿也昔倭侵我国据我城郭夺我疆土急难之时頼明助我获退倭兵今以报徳之故奉调至此尔抚我我当归附且我兵之在明行间者已被尔杀此营中皆髙丽兵也明兵逃匿扵我者止逰击一人及所从军士而已当执之以献四大贝勒定议乃曰尔等降先令主将来否则必战功烈复遣使来告曰吾若今夕即往恐军乱逃窜其令副元帅先往宿贝勒营以示信诘朝吾率众降遂尽执明兵掷于山下付我明逰击乔一琦自缢死于是朝鲜副元帅先诣众贝勒降翼日姜功烈率兵五千下山降众贝勒宴劳之送功烈及所部将士先诣都城
　　上御殿朝鲜都元帅姜功烈及副元帅等匍匐谒见上优以賔礼数赐宴厚遇之士卒悉防豢飬四大贝勒既殱南路明兵四万人我军驻三日籍其俘获人马辎重铠仗而还是役也明以倾国之兵云集辽沈又招合朝鲜叶赫分路来侵五日之间悉被我军诛灭其宿将猛士骸骨于外士卒死者不啻十余万我军邀
　　天佑助以少击众无不摧坚挫鋭迅奏肤功策勲按籍我士卒仅损二百人自古克敌制胜未有若斯之神者也时明经畧杨镐驻沈阳闻三路兵败大惊急檄总兵李如栢副将贺世贤等回兵如栢等自呼兰路遁归我哨兵二十人见之据山上鸣螺系帽弓弰挥之作招集大兵状已而呼噪下击杀四十人获马五十匹明兵夺路而逃相蹂践死者复千余人庚寅大军还至都城
　　上顾众贝勒大臣曰明以二十万众号四十七万分四路并力来战今我不逾时破之遂获全胜各国闻之若谓我分兵拒敌则称我兵众若谓我往来勦杀则服我兵强闻四方孰不慑我军威者哉呜呼由是一战而明之国势益削我之武烈益遂乃克辽东取沈阳王基开帝业定夫岂易乎允因我
　　太祖求是于
　　天复讐乎
　　祖同兄弟子侄之众率股肱心膂之臣
　　亲冒矢石授方略一时
　　圣嗣贤臣抒劳効悃用成鸿勲我大清亿万年丕丕基实肇乎此予小子披读
　　实録未尝不起敬起慕起悲起愧未能及其时以承训抒力于行间马上也夫我
　　祖如此勤劳所得之天下子若孙覩此战迹而不思所以永
　　天命绵帝图兢兢业业治国安民凛惟休惟恤之戒存监夏监殷之心则亦非予子孙而已尔此予覩萨尔浒之战所由书事也此予因
　　实録尊藏人弗易见而特书其事以示我大清亿万年子孙臣庶期共勉以无忘
　　祖宗开创之艰难也
　　御制诗
　　酹克勤郡王园寝【癸亥】
　　开国承家日于藩夹辅资一时扶王业四海定丕基懿徳书金匮佳城奠玉巵银潢天共逺百世笃宗支追复睿亲王封号并复其宗嗣袭封予諡配享诗以志事【有序　戊戍】
　　稽宗盟之轶事展亲兼以褒功覈方策之遗闻申枉因而继絶睿亲王者属本懿藩分居执政勤劳王室棐忱洵同姓之良绥定燕京伟绩更诸王之冠頋以任隆见嫉亦或气盛招尤履霜之衅潜积于多年戴盆之寃顿兴于既逝指敛衣为左证理知所必不然肆罗织以深文狱甚于莫须有徒以众怨之搆成贝锦而执作爰书尚非
　　亲政之年矫纶綍而竟从重典繄予恭披
　　实録鉴王实有大勲当危疑推戴之时拒羣议而匡扶冲主迨戡乱肃清之际迎
　　圣驾而肇建丕基且诫比列之謟谀朂以尊君亲上复斥同懐之愆戻加以义正词严厯厯具存班班可考缅其诚荩皎如白日青天嘉乃壮猷允矣信今后使果有不轨之志未尝无可乗之机乃贞心既矢于寝兴岂逆迹转萌于泉壤无端而防其罪状每恻于中如是而坐以叛名宜昭其屈念畴昔非由
　　亲决弗嫌成案之翻为国家特叙成劳惟协公评之当用是复其王爵仍教世袭茅封并为録彼宗支咸使列于
　　玉牒葺园寝而春秋祀享配
　　太室而殿庑筵班补列以连篇准易名之一字推祖宗之恩意辨诬足胜金縢勉子姓以钦承守绪奚烦铁
　　劵爰成四韵并引长言
　　流言恐惧似周公公则生前王已终【睿亲王之寃狱与周公之被流言相似然公之受谤在生前故恐惧可以有待王则遭诬于身后故是非无以自明然予恭阅　　　实録为之昭雪较诸感风雷而发金縢者似尤光明正大耳】无幸位心真是睿有开基业孰齐忠諡増一字非私恵论定千秋付众同配食袭封推
　　祖泽睦亲惇叙朂宗功
　　命仍称礼郑豫肃诸亲王及克勤郡王原封爵号并子配享诗以志事【有序　戊戍】
　　溯维城于王室同扶有永之
　　鸿图考列爵于宗盟各着非常之伟阀事在本朝为极盛
　　迹皆前古所罕闻每以绎寻
　　实録之文因有追叙成劳之典粤稽礼邸实惟让王四路
　　分殱萨尔浒助
　　神武连营并克山海闗奋厉师贞翊
　　圣明而特表荩诚诛逆恶而不徇私义至郑王属居近派
　　防
　　太祖育自宫中初定平壤之盟旋鼓宁逺之勇遵化归化频建丰庸松山杏山叠施胜算剪彊藩而成一统识裕先防膺摄政而疏千言监陈
　　前宪若夫论功之最惟豫尤超幼统偏师荷嘉名之肇锡独抒长策举大势以全规洎入燕京遂専阃节破潼闗而追流冦狂魄寻僵平江介以定中原防魂自灭又如肃武亲王之百战称雄而秦地恢城蜀江殪贼勲尤崇也他若克勤郡王之屡征奏防而降纳朝鲜计图明塞略更优焉是为同姓之股肱名皆炳着并照当年之耳目人所艳称乃日久而旧号俱更虽世及而遗风防冺爰命复原封之字俾同竹帛以常新并教列配享之厢咸侑馨香而弗替余凡似悉予详求念栉风沐雨之劳使征献者知宗功之不朽比砺山带河之永期袭次者懐祖烈以毋忘用纪长歌并疏小引
　　贝勒让帝如汝阳　　　【太祖大事礼亲王于诸子中为最长而功徳隆茂众望皆属太宗礼亲王因作议书言绍承大统必得圣君始能戡乱致治以成一统自顾徳薄愿共推戴　　　四贝】
　　【勒嗣位入朝遍示诸贝勒大臣众皆喜　太宗辞让再三王意益恳□乃从之】萨尔浒战我武【萨尔浒之战礼亲王同　　　太宗随　太祖立功详见向所作萨尔浒山书事】　推戴
　　冲主出丹诚【叶】不私子孙徳尤彰　　　【世祖嗣位时礼亲王之子硕托孙阿逹礼曽谋立睿亲王礼亲王发其谋并诛之】
