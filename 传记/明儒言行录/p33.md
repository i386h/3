<!-- { "loadSidebar": true } -->
　　登进士授南京吏部文选主事戊戍转佥事提学福建端士习培士气一以教于白鹿者施之品藻进退付之至公不为权势所挠于宋诸儒祠墓徧加修葺再迁广西副提学使作兴有道士咸向学治初歴转广东左布政裁抑海舶中官使不得为商民厉民间昏嫁后期丧塟不举皆有禁俗为之变致仕卒年六十六
　　其学本于主敬穷理以朱子晚年谓敬字之义惟畏字近之故号畏斋以天性过刚恐褊急害道取西门豹佩韦之意别号韦庵性至孝太安人晚病风痹寝兴汤药躬视勿懈俸禄所入举以建先祠置祭田周宗戚平生砥砺名节为诗文必有闗系发明不茍下笔有畏斋稿藏于家
　　丁　玑
　　字玉夫镇江丹徒人成化戊戌进士
　　父元吉学行高古隐居教授与陈白沙友善学者称为易洞先生公幼服庭训嶷然早悟弱冠举进士授中书舍人同官乌伤王文长逾倍尊事之吴宽与为防年交陈白沙至京师公日接其讲论久而叹服益自刻励成化二十年除夜星殒其明年元日星昼殒有声公应诏疏治道本末时政得失反覆数千言而根极于正心诸教东宫振纲纪正风俗慎用人重名器蘓民困理财节兵皆切时政末言方士释老近之则害治宜斥逺防入出为普安州判官普安逺夷去中州万里非人所居公独从一仆怡然行泰如也普安夷酋持酒防入见请先饮酒示无毒公曰何不相信饮其酒却其防夷酋感畏终公世不专杀一人输纳供职
　　治初三原王公恕为太宰雅重公延见坐语者竟日明日复召不赴奏记今日无急于正君然非一人一日之力宜早坚主上向道之志开进贤之路庶本正源清制治保邦之务可次第而举恕韪其言欲引为吏部竟为忌者所沮转广西通判猾伍以怨诬邻民为盗断其舌毙之狱汚鬻其妻女逮伏法同官坐事者处之曲有恩至丐印易牒执不可曰某平生惟办此一片心事君敢为欺耶内服阕倪文毅掌铨家起仪制郎寻以副使提学广东入贺道清逺山水暴发而没翌日得其尸衣冠端整如生存【邓潜谷理学传】
　　公充养深粹居圎运方身不逾中人而任道好古崇正辟邪有万夫直前之勇羣吠众噪不震不竦有百炼之刚以仪礼周公之典久废不行家居冠婚丧塟一取衷之其教人正容端坐澄心定气使躁释虑消方与开讲其析疑义入毫芒而文主雅纯其为政先风化而一以诚意将之有去后思室庐不庇风雨子女逾期无力为嫁娶而爱君忧国一出天性葢儒学不传得其门者或寡公穷探力索浑融冲粹志之所向不息不歧一以考亭朱子自期待鲁斋临川而下不屑也所着大学疑义一卷洪范正误一卷中庸语孟说及仪礼注未脱藁大学士靳贵从受学尊事之终身称其中行独复于众醉羣汚之中任道甚力制行甚方涵养甚粹徳性甚良如金刚玉润云
　　林俊曰玑于圣学已造疆畛天假之年吴澄许衡不足多也桑枢蓬户环堵萧然歌屡空不知于古人何如耳
　　张　吉
　　字克修江西余干人成化辛丑进士仕至贵州左布政使
　　公有美质少从学见诸生各治一经叹曰士当兼治五经尽购而读之久之有得喟然曰道在是矣
　　公信古好义耻同流俗以名节自砥砺其为学务穷理致知体之身而騐之心直欲着于事为初任主事劾左道李孜省妖僧继晓出判景东能申明礼治土官长及夷民咸信化之后知梧州以圣贤之道谆谕诸生一时知所向慕人以为匪有本不能也【宪章编】
　　歴肇庆府同知作慎独穷理改过求仁四箴书之座右时陈献章讲学公往还与之议论相孚都御史秦纮为总兵栁某所诬逮赴诏狱公上疏代辩秦卒得白人服其见义之勇
　　公常居无可喜可怒之事及变故之来利害之际则惟义是从杨防列于理学传賛曰五经四书深契奥妙吕陆是攻各碱其窍【广东通志】
　　公尝谓礼大者有四冠婚丧三者可守行之惟祭礼阙疎斟酌精详行之于家乡里化之平生食不兼味布衣屡澣缀勿易教诸子先小学四书而后诸经曰学不读五经遇事即窒充养深裕天下之人不能尽知其知之者信之必笃也老病日正衣冠危坐倦则假寐不以病故废学所着理学论陆学订疑古城集贞观小断行于世卒年六十八学者称翼斋先生
　　初谪景东判官景东西南极邉土官陶世握郡章俗鄙戾公至官教其民以孝弟忠信礼义亷耻约无犯陶见公携圗书数卷而来欲为置姬侍不听餽银器不受遣子棨来学闻教即善事其父遇母忌即断酒肉不御由是敬信之而夷俗亦渐以变公手録诸经日讨论其中作箴铭以自励忘其身之居夷也【理学传】
　　壬子进表阙下冢宰王公恕素知先生部见时待以殊礼欲处以提学之职不果癸丑转梧州知府梧为两广镇廵开府建节之地供应极防民不乐土著至任百凡节损且公盐之利厘不均之徭于是梧民相率复业暇日则躬课诸生为讲说圣贤大学之道使知所诵法尤严于丁祭庙乐延乐师吕应祯聚诸生习之庚申迁广西按察副使备兵府江申教令严武备其教士以射则悬金为的中者予之又以意创鸳鸯铳偏架弩仿种世衡教射清涧及韩世忠制克敌弓之法所辖沿江山川盘互林木翳贼多伏其中因扼要害纵斧斤以夺之时府江东西二贼相为犄角而东贼剽悍尤甚遂并力于东数月间斩获甚众西贼闻之亦皆自戢歴迁山东右布政使己巳转广西左辖二月发济南舟中读象山语録作陆学订疑会召驰驿还京将处以重任竟为逆瑾所阻降两浙盐运使量移参政癸酉迁贵州左布政使未赴以疾告居官三十三年在朝仅二载两罹贬逐久处瘴乡皆人所不堪者早嵗防偏于刚中年充养裕爱君忧国之心老而弥笃云
　　邵　寳
　　字国贤南直无锡人成化甲辰进士仕至南京礼部尚书
　　幼孤力学年十八问学于庄定山定山深器重之初知许州以礼让为治作新庙学谕诸生义利公私之辨及忠孝大节闻者感动皆知所自立正颖考叔墓改魏曹丕庙以祀汉愍帝祀范忠宣于襄城裴晋公于郾城毁龙骨杖妖巫尤急民事劝课农桑仿朱文公社仓立积散法行计口浇田法以备荒九年防无讼征为户部郎尚书周文端公刘忠宣公咸称之凡嵗杪防计及勾校京邉储蓄盐屯皆公区条具疏【杨一清撰神道碑】
　　陞按察副使提学江西以身为教先行捡而后文艺黜浮崇雅士习丕变修濓溪书院改建白鹿洞书院清学田定课程逺近向慕改建宗儒祠祀周程二子兼祔蔡沈以下十四人疏请特祀都昌陈澔又为永豊罗伦建一峯书院时宁府每有宴防赐仪皆固辞以所藏书画索题咏亦尽郤之后宸濠败有司勘理书札先生独无片楮人服其先见
　　迁右副都御史总督漕运公有清誉在江淮不事改革将校皆严惮之逆奄刘瑾怒漕帅平江伯陈熊欲论杀之示意俾劾熊公以平江功臣之后防漕未久无大失拒不纳瑾怒勒致仕熊得减死瑾诛起廵抚贵州迁户部侍郎以母老乞终养年向六十日就子舍问寝视膳不以力代久之用大臣言官荐擢南京礼部尚书以母病辞世宗继统复申前命恳辞诏特与终养比服阕即具疏乞休七上得允嘉靖丁亥卒年六十八赠太子少保谥文荘
　　公初为许州有惠政以古行古文知名提学江西与诸生讲求圣贤诸儒要防考校文艺甄别精当至今学者犹称之为求司徒母老疏乞归养以孝闻暇则潜思著书开拓今古粹然自出机轴名重海内时有诋毁程朱者辞而辟之淳如也【世宗实録】
　　公之文其谨重精纯盖得之宋其雄浑森严葢得诸唐其尔雅深厚葢得诸汉其近古盖得先秦至其诸篇每曰君子云云者则左氏葢尔也而公乃自附焉【浦瑾撰文集序】性度端雅贞介夙成临事犹讲学未尝疾言遽色人或数百语不能终公以数语即竟之尝曰愿为真士夫不愿为假道学于声色货利嬉戯事絶口不言惟贤人君子前辈旧徳则敬之久而勿衰一时儒硕并以天下士称之【张恺撰行状】
　　公孝亲收族奨诲后进应务之才细巨皆适所着日格子简端録二书廵抚吴廷举上于朝
　　又有漕政举要録容春堂前后别续四集左镌诸书行于世其春秋名臣传春秋节觧客问燬于火
　　罗整庵曰邵国贤简端録近始见之于文义多所发明性命之理视近时道学诸君子较有说得亲切处春秋论断其辞尤确独未知尽合圣人之意否也然其博而不杂如此可敬也夫【困知记】
　　公所着容春堂集该括摹写极所欲言而无冗长辛苦之色李东阳作信难篇赠之以为文章好尚相信最难信其人斯信其文矣国贤所作葢欲进于古人以防于口无择言言必有中者
　　公督学江西李西涯赠诗曰职在文章官在宪政宜严肃教宜寛公语人曰某在江西深得其力【寳善编】
　　蔡　清
　　字介夫福建晋江人成化甲辰进士仕至国子监祭酒
　　自幼好学急求道畧仕进讲学僧寺江南之士多从之游
　　初为祠祭主事三原王公恕稔其学行奏改为吏部稽勲主事时与谈论谘访公因上管见二劄于恕言今朝廷之患在纪纲废弛以至士风日民力日屈当大有以振作之乃可销境内之忧静疆场之警又荐引名士刘大夏等三十余人恕皆纳用庶吉士邹智论事下狱罪不测刑部尚书何乔新方在告公诣乔新强之出乔新即疏捄智得谪官岭南居久之丁内艰服除竟复礼部乞改南陞南吏部文选郎中又乞告
　　正徳改元起江西提学副使时宸濠方圗不轨藩臬官旧用朔望朝王次日谒孔子公请三司先谒孔子贺宸濠夀旦独去朝服中蔽膝而入宸濠大怒一日宴藩臬官宸濠嘲公曰公乃不能作诗公对臣平生于人无私盖诗与私音相近宸濠益衔之宸濠素憾林俊防者因言公与林厚遂忌公伺公短使人传谤京师欲并逐公遂决意引疾致仕
　　公饬躬励行动准古人谓虚者圣学所以成始成终也始则虚以入之终则虚以出之故以虚名斋又曰学宜养正性持正行圣贤言语熟复深玩则去旧来新日改而月以化作宻箴以自儆有曰若是真学问文章须见于威仪之际与夫日用之常若是真道徳性命须见于治家之法与夫当官之政【名臣録】
　　公因彗见疏时政以弭天变言通贿李广者尚在朝班是纪纲废弛故士风日壊甚至宦官厮养宅舍拟公侯金银动万计而锱铢取民者多充债将之家转运权幸之门民力诎兵力弱尚忍言哉今欲救之必先正心用人下部知之【言行畧】
　　公明经博学行洁心淳气清色和外简而内辨与之论天下事治俗隆汚文章髙下学术邪正古今人品优劣事功立后当若何成败一以礼义折断其言精深剀切不磨
　　三原王公问公今学者满天下何故异才难得公言是固有由上所以养之者本未尽其道下之人又幸际时升平而售之急官既到手或无暇于学或自以为无用学矣识见既浅践履必薄规为必粗以此虽有异质者亦不能成异才王公曰然
　　逆瑾专政时起国子祭酒以厌人心公已卒矣林见素曰介夫之不为龟山亦幸矣【名臣録】
　　公田不满百畆四子分之尚不能比周余夫有菓园在晋江学宫傍无射圃遂捐焉昔范文正捐宅基为苏州府学公义与文正同
　　先生凝重端永操养力专而进取之念畧初友友贞孙九峯师事何椒丘既又友储殖庵杨月湖好古独信贞风渊轨使人躁息妄消【见素碑】
　　介夫早嵗壁立已有闻于士夫中年偃蹇仕途一时名公钜卿无不改容礼敬之至于东南之士讲学以求是当者率于介夫取正焉盖学识操履如吾介夫者絶不多见也【杨月湖集】
