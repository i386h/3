<!-- { "loadSidebar": true } -->
　　明道先生上天之载无声无臭其体则谓之易一语便可见易
　　逐物则忧反躬常乐
　　道无声臭体道言行而已
　　一念反躬便是天理故曰不能反躬天理灭矣
　　一部易只説一个中字
　　玩物是放其心格物是求放心
　　知性则知天人生而静以上未尝不可説用力敏疾则念清人生而静以后未尝不可复学问之道无他复其性而已矣【答刘念台】
　　今之学者毎好言悟悟者虚灵之偶出本体之暂现也习心难忘本真易昧故非真修不足以实真悟
　　无适自然有主不假安排
　　伊川先生説游魂为变曰既是变则存者亡坚者腐更无物也此殆不然只説得形质耳游魂如何灭得但其变化不可测识也圣人即天地也不可以存亡言自古忠臣义士何曽亡灭避佛氏之説而谓贤愚善恶同归于尽非所以教也况幽明之事昭昭于耳目者终不可掩乎张子曰大易不言有无言有无诸子之陋也易之本体只是一生字功夫只是一惧字
　　明道先生之言句句是真悟此方是真修晦庵先生之言句句是真修此方是真悟
　　人想到死去一物无有万念自无系累也
　　梦中做得主张者方是真学问方能临大事而不乱万厯癸丑秋静坐武林光山中作静坐説越二年观之説殆未备夫静坐之法初学者借以入门彼夫初入之心妄念交结何从而见平常之体乎平常则散漫去矣故必収敛身心以主于一一即平常之体也主则有意存焉此意亦非着意葢心中无事之谓一着意则非一也但从衣冠瞻视间整齐严肃则心自一渐久渐熟渐平常矣故主一者学之成始成终者也
　　重刻诸儒语要序曰窃以善观圣人之道者观其学善观圣人之学者观其教善观圣人之所言者观其所不言观圣人而后乃知诸先生也夫圣人之忧患天下后世逺矣故不难于自尽其心而难于尽众人之心不难于开一世人之心而难于稽万世人之心圣人知不学之害小而学之害尤大不学之害害其身而学术之害害万世故能言而有所不敢言欲言而有所不敢尽钦钦然守先王之法文则先王之文礼则先王之礼圣人特示之博特示之约使万世之贤且智者有所裁而不敢恣其意愚不肖者有所循得以殚其力如是而已矣夫道人所自道也譬之适长安者圣人苐示以至之之涂示以至之之具尔涂不辨不可得而至用不具不可得而至及其至则长安自见不以言而见也后之教者不然每侈言长安而学者亦宛若身亲其地然而心游千里身不越跬歩也彼其侈言长安者夫岂非身至之者乎以为言涂与具非长安也乃不知徒言长安者之非长安也夫然后知圣人之忧患天下后世之逺故于其所不言而知其所言也斯义也由孔子而外惟周程张朱五先生得之自五先生外诸先生各有独至而学圣人者必以五先生为其辨涂之正具用之偹也吾观圣人之教而知诸先生观诸先生之教而益知圣人甚哉教之闗万世生人命脉也是以圣人视如河堤蚁穴知其决而慎之
　　先生自谪所假差归与李材辨论数日大意谓格物致知是大学入门第一义即中庸之明善也所以使学者辨志定业晓然知为人为己义利公私之界端在于此初学下手必从此始然后善必为恶必去意诚心正而身可修善所以纯粹而精止所以凝定而固也既筑室湖濵名曰可栖偕吴志逺归子慕二人扁舟徃来兀坐相对作静説及复七规程
　　居恒驳禅学最严谓圣人之学异于释氏惟一性字圣人言性异于释氏惟一理字释氏无理故最忌分别如何可以纲纪世界扶植人伦生平不二色一介不取燕居屋漏未始有惰容论者谓先生二十嵗外便歩歩程朱尝自云一生用易又云尽其道而生尽其道而死皆实録也
　　顾允成
　　字季时泾阳先生弟举万厯丙戌进士
　　时新册郑贵妃公射防数千言以内宠将盛羣小将逞为忧读巻者惊怖而殿之防南京廵抚都御史海瑞为御史房寰所诋因与同榜进士彭遵古诸夀贤合疏数其欺妄之罪削籍归戊子荐起南康教授以母老致仕后再起保定教授累迁礼部仪制司主事有诏并封三王与诸曹郎岳元声张纳陛等合疏争之直声益着归从叔兄讲学东林崇祯初赠尚寳丞着有季时大辨小辨偶存二书
　　赵考功南星司内计尽公不挠忤执政被斥公与同官抗疏极谏谪光州判官先是薛进士敷教以阻塞言路劾吴时来耿定向二宪长内阁许文穆公至以贡举非人自劾公方里居上书力辨兵部沈思孝读而叹之曰夫夫义理中镇恶文章中辟邪也至是士论益壮之尝曰吾軰发念举事须于太极上有分若但跟隂阳五行走便不济事或疑其拘公曰若大本大原见得透自然四通八达谁能拘之若于此糊涂便欲融通和防几何不堕坑落堑时以为名言
　　薛敷教
　　字以身武进人应旂孙万厯己丑进士
　　防御史王藩臣上疏不白宪长吴时来耿定向交劾之公曰是欲为执政箝天下口也抗疏争之回籍三年以荐起鳯翔教授防迁国学助教时诏竝封三王具疏力諌赵南星被逐复抗疏申救谪光州学正归垢衣粝食出入不假肩舆居丧尽哀尝曰学者茍不见性灵任皦皦不汚终归一节耳着浮弋集泉上杂语续宪章録叶茂才
　　字参之南直无锡人万厯己丑进士仕至南京工部右侍郎
　　家故贫少事亲至孝初授刑部主事告改工部以便迎飬税芜闗一以寛恤为主神宗嘉之赉白金松布旌其亷晋南太仆寺卿时抗疏辨朝党邪正不报乃贻书当事明斥之讫以去位通籍四十余载官臻九列布衣徒歩老屋数椽崇祯初病卒
　　自题小像曰人生宇宙间但以形论与动植之物等耳有超于形者在乃能参三灵万与天地相终始予惧须眉徒具至道罔闻因箴以自警云尝语所亲曰防不可轻受人恩一受人恩便为人所制
　　先是先生家居时魏阉肆虐客妖内比贼害皇子杨中丞涟发之事尚未着适长洲姚希孟入朝过锡山先生登舟送之曰公行矣好语诸公冝思其大者请信邸出阁讲学此今日根本计也未几憙庙賔天思陵继统竟除阉祸
　　刘元珍
　　字伯先无锡人万厯乙未进士歴兵部郎中
　　万厯乙巳大计四明沈一贯当国廕庇私人驱逐异己乃诳上尽复言官之黜者留察疏不下公疏力诤并劾刑科钱梦皋疏入下九卿议一贯与其党经营百端谓不廷杖议不可息将杖之防雷震郊坛竿木上惧乃反杖防削籍归一贯亦罢去泰昌改元起为光禄卿值边賛画刘国缙以招抚南四卫官民为名拥众数万人投揭督饷侍郎令发天津登莱船南济公复抗疏力寝之寻卒于官所着有依庸絮语三畏堂素业湖畔逸农遗稿
　　姜士昌
　　字仲文丹阳人寳次子万厯庚辰进士授戸部主事
　　疏请早建储位又抗疏争贵妃祖郑福坟价过逾常额勿纳公年少直声震天下补江西驿传道值入觐疏劾时宰被谪后赠太常少卿
　　安希范
　　字小范无锡人万厯丙戌进士
　　除行人转礼部主事迁南验封郎防高景逸疏论执政被斥上疏申救语多触忌逮而后释削籍归缄口不及时事间从诸公论学东林静扫一室读书其中后卜居吴兴之菁山以卒
　　吕坤
　　字叔简河南宁陵人隆庆辛未进士仕至刑部左侍郎
　　质稍钝读书不能成诵苦训诂家言乱之益不能觧乃一切弃置澄心体认本防久之了悟过目即不忘年十五读性理诸书欣然有防作夜气钞扩良心诗【孙钟元理学宗传】
　　万厯甲戌廷对授防垣令防垣剧尚严明明年调大同大同贫尚抚字培植柔良裁抑豪横两地甚徳之先是防垣土豪被公大创几毙去之日送数百里曰防创悔今而后不复犯法矣知大同时以人命坐抵其姻王家屏系邻邑大绅向公言之答曰狱已成不可反嗣家屏任吏部与僚友曰天下第一不受请托无如大同令也特疏荐公陞吏部主事故事新曹尚缄黙卑伏公独峥峥不少退避在部十年七转郎署歴山东济南防政按察山西右藩陜西陞山西廵抚所至皆正己率属务致之行餽遗赎羡尽杜絶之尤加意惠飬孤茕无依者值天下将多事更严邉防迄后有成法不废陞协理院事明年陞刑部右侍郎防转左在京四年与董范之议朝鲜之议石门之议坚守一説屹屹不少动恶之者中以危法举朝为惧公不惩始念引疾乞休疏凡五上予归家居遇邑疾苦辄身任之不少夺即多口勿恤也有自京师来者要津寄字云叶台山尝荐于上当为致谢公曰宰相为国荐人公也若予致谢是以谢为求也竟不问权珰使赍书帛至公曰大臣交结内侍律有明禁勿受其守正不阿如此
　　家居四十年自奉俭约不置生业惟日与门弟子讲论不辍有负笈自千里来者咸推沙随夫子云
　　尝谓六经简易明切诸儒因之聚讼而裂道深文而晦道拘泥而隘道遂失其防六经者天地万物之史天地万物者六经之案也而总寄之圣人圣人之心道之府也圣人之身道之舆也圣人之言道之钥也天地以道铸圣人圣人以道铸天下又曰世道任自然圣人立世教而约之以当然礼法者维持世教之善物也国之存亡民之生死于是乎系巢由披巻佛老庄列决礼法之防而溃之近有念不及民物学不本诚敬心不存惕励忧勤拾瞿昙余唾开方便法门以自适其猖狂恣睢之意薄庸言庸行为土苴视三百三千为桎梏世教荡无畛域冝自吾儒经史外诸清竒高逺窈防妄诞之言付诸火作道脉图又曰一身罪过都是我心承当五官百体无罪両间罪过都是我身承当天地万物无与作呻吟语尝推理欲生长极至之説以警世复为图以广之谓凶人之与众人其初非与圣人逺也潜滋已久不觉自移故舜跖只争一念年八十三卒于家临终作反挽歌自撰墓志铭述性直不委婉严毅少温燠居官持法而情凉居家义胜而恩薄当事过激涵飬功疎奉先人天理二字于膺堂不敢失坠遗命勿用风水流隂阳家言所着有家礼翼家礼疑去伪斋集闺范安民实务交奉韵等书赠刑部尚书予祭塟
　　沙随语録
　　父母全而生之子全而归之髪肤还父母之初无些毁伤亲之孝子也天全而生之人全而归之心性还天之初无些欠少天之孝子也
　　宋儒有功于孟子只是补出个气质之性来省多少口吻
　　不动气事事好
　　防欲如挽逆水之舟才歇力便下流力善如縁无枝之树才住脚便下坠故君子之心无时而不敬畏也无屋漏功夫做不得宇宙事业
　　或问鸡鸣而起若未接物如何为善程子曰只主于敬便是善愚谓惟圣人未接物时何思何虑贤人以下睡觉时合下便动个念头或昨日已行事或今日当行事便来心上只看这念头如何若一念向好处想便是舜邉人若一念向不好处想便是跖邉人若念中是善而本意却有所为这又是舜中跖渐来渐去还向跖邉去矣此是悟头工夫此时克己更觉容易检更觉精明所谓去恶在纎微持善在根本也忘是无心之病助长是有心之病心要从容自在活泼于有无之间
　　寜耐是思事第一法安详是处事第一法谦退是保身第一法涵容是处人第一法置富贵贫贱死生常变于度外是飬心第一法
　　士君子要飬心气心气一衰天下万事分毫做不得冉有只是个心气不足
　　胸中只摆脱一恋字便十分爽净十分自在人生最苦处只是此心沾泥帯水明是知得不能防割耳
　　【佳】按孙钟元先生注曰非刚不能防此是治病法
　　只有一毫麄疎处便认理不真所以説惟精不然众论淆之而必疑只有一毫二三心便守理不定所以説惟一不然利害临之而必变
