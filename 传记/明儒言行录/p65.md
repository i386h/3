<!-- { "loadSidebar": true } -->
　　上尝言古帝王当晏安之余多好神仙朕孜孜政理国治民安心神恬康即神仙也对曰汉武帝好神仙而方士至梁武帝好佛而异僧集使移此心以求贤才天下有不治乎迁国子司业上问帝王之学何书最要先生请读真德秀大学衍义上立取览悦之令大书揭两庑壁六年上坐西庑大臣侍坐指衍义中司马迁论黄老事令讲讲毕复言曰人主能以义理飬性则邪说不能侵兴学教民则祸乱不能作刑罚非所先也上曰朕上畏天地下畏兆民则祸乱不能作兢兢业业不敢自逸公顿首曰皇上愼终如始天下幸甚陞侍讲学士兼资善大夫令集歴代奸臣事爲辨奸録分赐太子诸王侍上观获上问三代以上所读何书对以载籍未立不专诵读而尚躬行又命序祖训纂大明日厯七年日厯成凡一百卷序进称上度越前王者六挺身南服统一华夏功高万古一也避乱民间初无异念悯民涂炭始取之羣雄之手得国之正二也百战百胜未尝摧衂治政诘戎文武将吏仰成算而已独禀全智三也动静起居森若神鉴礼行郊祀存于心目有赫鉴临鲜小民恐一不获唯墨吏黠度是刑是威敬天勤民四也后妃宫中不预一髪政外戚戢戢循理阉寺给扫除而已家法之严五也大帅佩印领兵以从征伐凯旋上章归士单身还第兵政有綂六也复与詹同乐韶鳯言日厯藏天府人不易见更仿唐太宗贞观政要辑成四十爲皇明寳训上之其他礼乐律厯之制勲臣名卿焯德耀功之文上并使先生编摩润色
　　既侍上乆有问陈说直谅不务文饰上喜曰卿可参大政对曰臣少无他长徒以文墨议论待罪禁林臣之荣极矣一旦受职任事不效将负陛下顿首力辞上愈厚之每燕见坐赐茶询旧章讲治道甚条析至问廷臣臧否第言其善者不置又问否者爲谁对曰善者与臣友故知之否者纵有臣不知也时命赋诗爲文必寓忠告性深宻不泄禁中语有奏辄焚稿尝大书温树二字室中或问朝廷事指二字不对【开国臣传】
　　上尝与先生饮先生素不胜杯勺举觞即醉上强之饮醉欢笑赋楚词一章命侍臣咸赋醉学士歌曰俾后世知朕君臣同乐也
　　上称濓事朕始终无异口无僞言背不毁人真儒者也夫
　　九年除翰林学士承防上曰朕起布衣爲天子卿自草莱列侍从爲开国文臣之首俾世世与国同休不亦美乎令太子选赐良马又爲良马歌赐之
　　时有上万言防者上怒其迂将加罪问羣臣有阿意者言当诛召公问对曰彼应诏而来本效忠无他也上复览防颇有足采者召骂阿意者曰若等激吾怒何异以膏沃火向非宋学士防不误罪言者
　　上尝廷誉先生曰古之人太上爲圣其次爲贤爲君子若濓事朕十有九年未尝有一言之僞诮一人之短宠辱不惊始终无异其诚所谓君子人乎匪唯君子抑可谓之贤矣【郑楷撰行状】
　　十年归赐缗绮御制文集太子赠衣三袭上曰朕最愼赏嘉卿忠诚故以赐卿卿今年防何曰六十八嵗上曰藏此绮三十二年作百嵗衣公顿首谢辞行请嵗一朝是年九月入朝上廷问公屡矣及至大喜赐勅褒谕礼部致酒米殽果日侍上防览便殿侍食至暮始退上叹曰纯臣哉尔濓方今四夷皆知卿名卿自爱日本使奉勅求文献百金却之上问故对曰天朝近臣受小夷金非所以崇国体上然之嵗尽辞还既行数日上语璲曰朕畴昔之夜梦尔父谈笑如曩时璲曰非陛下垂念臣父切至何以形之梦寐明年再至赐赉劳弥厚
　　公尝曰古人爲学使心正身修措之行事俯仰无愧而繁辞复説道之蔽也尤笃于伦品与人交和易任真内诚外恕一见信服汲引后学如恐不及平居布衣蔬食无异贫士或劝爲子孙计曰富贵岂一家物哉吾乃所以遗之也自少至老未尝一日去书致仕居青萝山闭门纂述人不见其面视近甚明夜然灯于几卧絺帷中阅蝇头小字一黍上能作十余字皆可辨性踈旷賔客不至累日不整冠帻悠然自乐十三年冬孙愼坐法论死公罪且不测太子力救得释安置茂州十四年五月行至防卒年七十三
　　门人方正学曰当元之衰国朝始兴也地大兵强据名号雄视中国者十余人皆莫能得士太祖定都金陵独能聘礼太史公论道上前授经太子未尝不言仁义天下既定上方稽古制治凡郊庙山川祠祀律厯礼乐夷裔贡赉诸礼文大政皆太史公裁定太子寛大仁明天下归心爱戴太史公之功居多海外诸国朝贡接国门至必问太史公安否其爲人推重如此
　　公墓初在防永乐十一年孙恪以蜀献王命迁塟华阳置祀田正德中谥文宪
　　朱国祯曰先生笃行真修学有本原文归尔雅遭际圣神大制作守先王之道而见之行无道学之名而有其实收宋儒未竟之功开我明大成之运决当从祀孔庙而先生既不自名亦无有名之者乃后来追崇大约以著述讲授爲主推曰先儒谓足接有宋君子之后而于先生未闻谈及太祖固常评之矣跻其品曰贤盖在圣之下君子之上此千古不可易而汶汶至今良可叹息【史槩】
　　先生临财亷非其分不取大书于门曰宁可忍饿而死不可茍利而生君子以爲名言
　　太祖一日问刘基曰我朝文章何人爲首基对当以宋濓爲第一又问其次乃曰其次则臣不敢多让【青溪暇笔】春日载阳列宿繁张江汉汤汤是爲先生德容之粹文名之高学问之长安夷辅夏复我纲常功在万世曷其敢忘【彭韶撰赞】
　　归有光曰宋之季世何文定公得黄勉齐之传其后有王会之金吉甫许益之世称爲婺之四先生益之弟子爲黄晋卿而宋景濓王子充皆出晋卿之门
　　高皇帝初定建康青田刘文成公实与景濓及丽水叶景渊龙泉章三益四人首先应聘而至当是时居礼贤馆日与宻议浙东儒者皆在盖国家兴礼乐定制度建学养士科举之法一出于宋儒其渊源之所自如此【震川文集】
　　方孝孺　正学先生忠烈公
　　字希直一字希古浙江宁海人洪武年以荐召爲文学博士
　　父克勤爲济宁知府先生其仲子也生之夕有大星堕于其所防精敏絶伦双眸烱烱日读书积寸爲文雄迈醇深乡人呼爲小韩子十四五侍父宦游齐鲁间歴览周公孔子庙宅问陋巷舞雩所在遍寻七十子遗踪喟然曰世无尼父安所瞻依七十子中如顔闵固未可企及他防夏辈假令共游孔氏之门亦当比肩伯仲闻者以爲狂曹公李文忠见之期以国士从宋濓游同门多天下名士一旦尽出其下先辈如胡翰苏伯衡皆自谓勿如比于欧阳少师苏长公先生顾末视文艺恒以明王道辟异端爲己任世咸以爲程朱复出尝卧病絶粮家人以告笑曰古人有三旬九食穷岂独我哉【朱国祯逊国臣传】
　　从宋濓入京濓侍宴受命作灵芝甘露颂归家醉卧已忘之先生度未能兴宻代爲之比明宋愕曰死矣先生慰曰无恐某已属笔未知有当否宋阅甚喜即携以入上览曰此非学士笔也宋具实对上曰良胜汝即召见试以一论五策立成上改容谓呉沉掲枢曰孝孺孰与汝对曰十倍于臣因叹曰诚异才也赐绯袍腰带犹平巾使徃见东宫宴礼部使人试攲所坐几以视之先生必正乃坐
　　洪武十五年呉沉掲枢曰可大用召见上喜其举动端整谓皇孙曰此荘士当老其才辅汝谕遣还家【吾学编】按枝山野记云往礼部宴命宗伯陪之复遣觇焉公据上席岸然上曰斯人何傲因不留俾爲蜀王教授语懿文曰有一佳士赉汝今寄在蜀其人刚傲吾抑之汝用之当得其大气力
　　景濓告归复来侍庚申辞归景濓赠诗惜别因叙其素有之善朂以逺大之业且曰予所许者不独在文二十余年当信予爲知言其秋景濓徙蜀先生欲往省不获爲文吁天愿以己之夀年输委乞延师命壬戌秋在郡城会叶林张陈四君子登巾子山絶顶纵谭千古竟夕不寐先生自谓此乐乃苏子瞻死后三百年所无也杜门著述不出爲仇家所连籍逮至京上见其名曰是方生耶释之令奉祖母叶挈妻子还二十五年以荐召至入对上方重赏罚以其志存教化曰今非用孝孺时除汉中府学教授日与诸生讲明圣学蜀献王闻其贤聘爲世子师每见必陈说道德王喜甚尊以殊礼召对不名讲经论文无虚日名其读书之庐曰正学【史槩】皇太孙即位召爲翰林侍讲学士先生德望素隆一时倚重凡将相大政议辄咨先生上好读书每有疑即召使讲解临朝奏事臣僚面议可否必命先生就扆前批答尝作书事诗曰斧扆临轩几砚间春风和气满龙顔细听天语挥毫乆携得香烟两袖还又曰风软彤庭尚薄寒御炉香绕玉阑干黄门忽报文渊阁天子防书召讲官时大召名儒修太祖实録及要诸书爲总裁会改谨身殿名正先生献铭作凝命神寳又献颂皆规正君德比定官制改文学博士
　　北兵起日召谘议诏檄皆出其手先是文皇发北平僧道衍送之郊跪而宻启曰臣有所托江南方孝孺者素有学行围城之日必不降请勿杀之杀之天下读书种子絶矣上颔之兵既度淮及江上画策坚守誓死社稷建文逊去先生即持斩衰服昼夜哭爲镇抚伍云等执以献不屈系狱一日遣人谕再三终不从又召草诏及见悲恸声彻殿陛上降榻劳曰先生无自苦予欲法周公辅成王耳曰成王安在上曰渠自焚死曰成王即不存何不立成王之子上曰国頼长君曰何不立成王之弟曰此朕家事先生无过劳苦顾左右授笔札曰诏天下非先生草不可大批数字云云投笔于地大哭且骂且哭曰死即死诏不可草上大怒叱曰汝焉能遽死朕当防汝十族以刀抉两口旁至耳复系狱以俟拘其宗支及母妻族等示且胁之执不从上既怒甚乃使朋友门人廖镛等爲十族诛之然后诏磔于市慨然就戮爲絶命词曰天降丧乱兮孰知其繇奸臣得计兮谋国用犹忠臣发愤兮血泪交流以此殉君兮抑又何求呜呼哀哉兮庶不我尤时年四十六复诏收其妻郑郑已先经死二女溺淮水死宗族坐死者八百四十七人先生和粹贞谅事亲孝处师友笃恩义父守济宁被诬谪戍江浦上书乞以身代不报景濓塟夔州自汉中走荆榛往祭墓且言之蜀王轸恤其孤嫠备至每私居念及或见其手迹或对客谈及辄交泪不能止死时去景濓正二十年矣与林右王绅郭濬刘浩叶见泰诸名士友善切磨道义被荐时王叔英与书大率以时措之宜爲言深然之及与政辄慕古王政即欲见诸行事以故多纷更卒无成效其文章大苏氏而正论过之尝谓道于事无乎不在列爲二十八箴又作杂诫三十八章以自警谓化民必自正家始作宗仪九篇谓先王之法先德礼而后政刑作深虑论十首以篡臣女主僭窃虽一天下不可爲正统作释统三篇多先哲所未发四方夷裔得一字寳于金璧所着有逊志斋集四十卷又有周礼考次大易枝辞武王戒书注帝王基命録宋史要言诸书逸不传死后遗骨门人廖镛王稌等瘗之聚寳门外洪熙初仁宗尝谓羣臣曰孝孺辈皆忠臣诏奸臣党与从寛典因立祠祀公后王稌辑遗文爲侯城集成化中谢方石铎黄文选孔昭搜集遗文始行万厯初诏许襃録建祠于是南少宰李廷机建表忠祠于朝天宫祀诸死节者首先生司务余飬建颛祠于聚寳山之木末亭
　　魏典史泽字彦典溧水人有学行累官刑部尚书谪宁海典史时方逮捕孝孺族党泽悉力周旋藏其防子后过孝孺故居爲诗曰笋舆冲雨过侯城抚景令人感慨生黄鸟向人空百啭清猿堕泪只三声山中自可全高节天下难居是盛名却忆令威千载后重归华表不胜情闻者皆壮泽之义
