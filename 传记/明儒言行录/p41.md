<!-- { "loadSidebar": true } -->
　　世宗即位擢提学广西先生悯俗学支离丧失其性凡教一本于身不事言语尝曰玺书所载迪正道崇正学此吾职也又曰感于此应于彼不行而至自有以潜夺污俗兴起善心诚之不可掩固如此于是择诸生聚处五经书院每五日登堂讲说敷悉自晨至暮人多向之官四川参政数月具防乞休人有问者复之曰士君子行止自有孔门家法不可茍焉自小也所谓家法吾心天理是也进退迟速莫非天理之流行参以毫髪意气不免为过髙之病皆私也同官力沮乃止
　　擢佥都御史廵抚山东曲阜三氏学生旧无廪创议增给为定制嵗大歉蝗乃取泰山祠金以待赈命流民捕蝗予谷又虑盗贼将炽下令郡县募骁勇链民兵以备官军所不及授计部下设伏擒河南剧盗关继先总督南京粮储明年卒官年六十五
　　学以求仁为主闲邪为功以天命流行何思何虑心中洞然为实际罗洪先尝受其学
　　先生气貌端重危坐终日不倾倚歩趋如有循望之俨然不可犯而意思安适言有可采虽田夫孺子得曲尽其意意所不存王公大人不阿也
　　与湛元眀王伯安髙汝白邹谦之诸公皆有书札商略问学尝言爱不足以尽仁惟公可以尽仁惟中可以尽仁又言知易则知权而曰天地之用一易也自然之权圣人之用一权也当然之易非知道者孰能识之又曰生生之谓仁存存之谓学家居谷平里学者称谷平先生所着有疏草日録问诗文七卷行于世
　　嘉靖甲午夏五月予卧病随州报恩寺一日学子请问曰朱子之学何学也予曰圣人之学也曰何如朱子诗云天幽且黙仲尼欲无言动植各生遂德容自清温彼哉夸毗子占毕徒啾喧但骋言词好岂知神鉴昏曰予昧前训坐此枝叶繁发愤永刋落竒功收一原曰神鉴曰一原朱子之学防可知矣曰或疑其释大学何如曰此学必论大头脑处如眀眀德此大学大头脑处也朱子以虚灵释明德不可易也明之之功则曰因其所发而遂明之以复其初此工夫至简易也何疑之有曰或疑其格致求于外也何如曰此不得朱子之精也朱子曰本眀之体得之于天终有不可得而昧者是以虽其昏蔽之极而介然之顷一有觉焉则即此空隙之中而其本体已洞然矣当时有问介然之顷一有觉马则其本体已洞然矣须是就这些觉处便致知充扩将去朱子曰然如击石之火只是些子才引着便可以燎原盖介然之觉一日之间其发也无时无数只要人识认得操持充养将去此朱子之精孔门求仁之学也学者当黙而识之学子曰然遂记之【朱学问答】
　　张邦竒
　　字常甫浙江鄞县人治乙丑进士仕至南京兵部尚书
　　生而尫瘠苦学躭经籍年十七举乡试成进士及庶吉士
　　授翰林简讨非人不交非物不取时然后言择地而蹈时谓大雅君子也武宗朝着张骞乗槎赋见志盖以西域喻刘瑾以骞喻一时附瑾者已乞告归省食贫而已而孝事父母举足发言率觇视容色为进退读书之暇时时从田畯佃作当道劝驾勉至京师力求便养出为湖广提学副使出教示诸生曰学不孔顔行不曾闵文如防褒无益也与诸生谭学根极理要必人人悟畅乃罢公奉亲逰宦既二亲不乐久居楚复乞归世宗即位用荐起提学四川复以去亲逺乞休抚按奏移近地改福建歴陞南京吏部侍郎丁外艰起吏部侍郎久之以母老数乞归特改南京吏部尚书已改南兵部以便之无何以病卒諡文定
　　公好学笃行志操端洁初以母老澹于宦情故屡进屡退无系心公卒其母尚存至百有余嵗
　　公之学以人性无不善以圣贤必可师澄神一志以绎洙泗濓洛之防尝曰知书之为我也则书即学矣如以书而为学也则学非书矣又曰譬之权焉权胜物则物轻物胜权则权轻故在我者茍重则靡防崇髙靡不轻矣在我者茍轻则小物末技靡不重矣为人仁孝切至临政持大体不苛议论依忠孝每言事未尝不称引天下长者功名之际恒自退抑不与时竞惟时时发愤曰頼天之灵髫齓有闻防毛种种未有所底人亦有言行迈屡税胡然有迄是谁之咎欤是谁之咎欤人称靖恭正直含寛厚博达通明清俭庄肃公兼而有焉【名山藏】公学以圣贤为师终日危坐目无流视耳无倾听晨起焚香誓天昼有所为夕书之册进退辞受矜慎独至吏部尝摄宰故事陞除降黜先白内阁公独罢之推毂善靡有遗能然终不泄露其以吏部侍郎兼官者九载诸所铨注徃徃位上公泊如也霍韬曰古称良玉温润而栗然张公非耶鄞人称説先正质行推邦竒第一公少沉深好读书稍长防神髙朗耻与龊龊者伍入翰林读中秘书益博闳作观頥録朝夕纪过以自勅其序曰予生二十有五年矣而三畏未知九思或忽内之则气能吾胜外之则习能吾夺间非无介然之惧惧焉而志之弗坚屡作屡仆以今嵗除追惟一年之事昔之所期百无一偿可胜悔耶年渐长而德不加修能不重有惧耶然既徃之愆孰能无惧惧已复然与不知惧等耳今日之惧吾又惧其复为前日也取札素日惟过举而详书之曰观颐録以自騐且防焉于乎思出汝心言出汝口继自今忘善弗为为自欺掩恶勿録为自欺人之欺己己则恶之乃自欺而勿之恶也可不戒夫
　　户部以国经用不给议鬻爵度僧公言二事害政不可行而欲足费莫若省费昭俭德者其本也裁滥赏汰冗食者其末也因条经画盐法屯田二事以上
　　世宗加意稽古礼文之事给事中言议创圜丘方泽以二至祀天地如周官公议主合而极推太祖敬天祗畏防敢怠忽之心以为之本上以大礼故颇庇武定侯勋其后以给事中髙时论劾逮诏狱且奬时尽言公喜作纳言劝忠颂以广上意【邓元锡明书】
　　其论求于心曰凡物交于前有所溺之谓放无所溺而勿之省也滞其情于物焉之谓放无所滞尸居嗒如也而不知其所如之谓放心放矣孰求之曰心求之心求之者非人有二心心有二用也夫心至明而至刚固足以自求自复而不假乎其他也求放心者非有所索而取之也察之而已矣非有所追而获之也欲之而已矣于其嗒然不自知者惕然自省之而已矣于是収敛于至宻之地而兢畏以持之不使一毫外物得容乎其中是之谓一而不二孰非其至明至刚自求而自复哉易曰不逺复孔子以顔子当之曰有不善未尝不知知之未尝复行也明刚之至也故夫不精则不免于放不一则不免于放而庄周乃曰罔象可以得之夫罔象所以失之耳
　　是时诸儒论学者患学流于二氏至谓静无所措其功动用乃有之先生惧其无本也著论言大学言心以无所忿喜忧惧谓之正中庸言性以喜怒哀乐之未发谓之中此心法也心之发动者意也视聴饮食者身也正心之功非属于意非属于身者也事物未交恂栗而已凝然中居而万诱不敢干也忿喜忧惧一无所有而吾心之本体翼如也易曰艮其背曰介于石曰寂然不动曰退藏于宻皆心之义也后之儒者以静归佛以虚归老譬则举家珍而委之地也言及静虚则以为疑于老佛而避之譬则家珍为人所窃欲复之而以为嫌于盗也瞬目而不敢一盻岂不悲乎
　　时王文成以论学名世悦先生温恭而慧也目以为圣资先生以编修归省问赠言时甚少文成臆所学而赠之曰古之君子有所不知而后能知后之君子惟无所不知是以容有不知也先生知其且心摄之也报之言吾何敢言知乎哉至神者天也至明者人也至防者心也吾皆未得而知之吾何敢言知乎哉天之道明善天下而无视聪善天下而无听是故天之道微显而阐幽非微显而阐幽也天于天下无显无幽也有声天闻之矣无声天闻之矣有形天见之矣无形天见之矣其何显微之间之有人之限于耳目者自其所不见闻而谓之幽天恶其若此也故从而阐之而微之斯其损益盈虗之理也何谓至明者人曰其以耳目见闻者愚人也逹者之见闻则同乎天矣是故是非善恶愚者疑而逹者觉矣觉者辨而疑者释矣疑者释而天下皆觉矣是故天下之事久而无不定何谓至微者心曰虑萌乎中非至精者勿察也勿察则不能知吾心不能知吾心则不能知人不能知人则不能知天不知天则不知所以畏天不知人则不知所以畏人不知心则不知所以畏心心吾之心也而畏之犹未也况又不知所以畏吾何敢不知乎哉顔氏之子有不善未尝不知其自知若是之明也唯孔子知之曰其心三月不违仁其知人若是之微也古之君子曷为其无不知若此知逺之近也知风之自也知微之显也是知之始也及其至也质诸鬼神而无疑百世以俟圣人而不惑盖是时已凝然自立不惑如此
　　题坐右曰为子当以父母之心为心为人当以天地之心为心戒慎不覩恐惧不闻仁孝之道立矣
　　罗文庄称其德如金锡学探大本诸经説剔畅微其传可必云
　　张岳
　　字维乔福建惠安人正德丁丑进士仕至右都御史
　　弱不好弄端凝如巨人举进士官行人毅皇帝不豫卧豹房与阉嬖三数人同卧起自两宫而下皆不得闻问中外以为忧公防请以九卿科道入直尝药防他虞已上南廵同诸司防谏下狱廷杖调南国子监学正嘉靖初召复行人歴主客郎中议禘礼所自出之帝无主名大学士孚敬欲迁合以某祖为所自出之帝公曰是不可强知第以皇初祖设位必有得姓受氏之人俨然陟降者张不从议上内批设皇初祖位如公言时孚敬首以议大礼结主知不谓见出公下甚忌之欲罗致门下不可出佥广西提学坐所贡士廷试黜落七人贬广东盐课提举嵗余起知亷州亷荒鄙寡文学不力农公煦妪抚字教之以田作兴学劝农造士躬为讲授省里甲浮费严珠池属禁三年俗丕变士有中州风安南乱絶朝贡朝议将讨之公防言自古夷狄惟猾夏则诛乃其自相攻杀不足为用兵朝鲜李仁桂据髙丽圡擅命群臣请讨之髙皇帝曰彼夷狄也姑令自为声教吾取其效职贡不侵叛而已故李氏世效职贡至于今夫李仁桂乱贼也朝鲜箕子所封土也若牵于文儒之议则当正九伐之法以复秦汉之故疆然髙皇帝独观昭旷之原一言而天下遂定今为逺狄故劳师万里讨其贼而定之非中国之任也又反覆以天下大势财用盈虚兵将强弱具言其不可状防入不报则治兵食立营堡计王师所从入水陆道之里画以待事会迁去而莫福诲遣人扣关言徃张亷州安在是欲以恩信抚我也何可忘语闻诏参政广东诸经画所为受降之策皆仰成而安南平已征崖黎攻罢万诸洞毕破之上再赐金币【理学传】
　　任浙江提学副使学宗伊洛文有法程简重端庄善于迪士故所至皆服其化未几转参政为政博大周详禁奸厘吏不敢肆【杭州府志】
　　防以佥都御史抚江西属嵗饥设法措赈节纾其财力奏留京折银五万两助赈又请折正兊米数十万石民饥不害
　　大学士夏言筑赐茔使司议广信七邑各致千金公曰是将范金为椁乎邑致百金足矣言谢曰爱人以徳大学士严嵩奉诏建延恩阁复批减其费曰是非元老意况供费如式实奉明防严衔之阳致书谢曰延恩之制诚俭然出足下未必非伯夷之所筑【泉州府志】
　　擢右副都御史督两广军讨封川融懐马平诸獞悉平之迁兵右侍郎兼佥都御史赐银币明年召入为刑部侍郎御史南金言岳忠纯果毅有古大臣风今贺连反侧不宜夺之去盖刑部可阙右侍郎而两广总督不可一日无岳也不果召又明年平连山以兵侍郎开府沅讨苖蛮卒于军
　　方镇沅时边元竞餽遗用事者以自全而公颇为严所扼防讽之少贬公曰无以为也棱棱寒骨第欠马革一张已尔其他吾分自定人如之何
