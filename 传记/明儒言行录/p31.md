<!-- { "loadSidebar": true } -->
　　公少游庠校读书学问负经济志略然不自衒露为编修甫四十日内庭举张灯故事命词臣赋诗公谓荘昶黄仲昭曰此非盛世事也天子孝奉二宫惟在养志明日同上疏以培养圣徳为言上怒杖阙下左迁临武知县称三君子时罗一峯论李贤起复非礼亦谪官又称翰林四谏未行改南大理评事【两朝名臣记】
　　陞福建按察司佥事毅然以振风纪为任勘狱牒剔吏蠧涤民瘼招通畨货以便商聼民采矿以絶盗认纳海田虚税计托清军以擒泰寜之防先行赈济以平尤沙诸盗善政卓然然不得尽行所志尝题其楹曰无才自愧虚糜禄有病须应早挂冠虽尽心职业顾直以徳学显不以吏事名【名臣言行畧】
　　考绩赴部疏乞解官冢宰尹公旻诘之曰不罢软不贪酷不老疾如何可退公曰古人正色立朝某之罢软多矣古人一介不取视民如伤某之贪酷多矣年虽未艾须早白亦可谓老疾矣时年四十一竟得请【从子拯撰行状】既归迹不入城府闭门读书毕心体认之学而言必根志志必先用用必副功力耕自给四方弟子执业问难者常数千百人名卿隠士接轸扵门贫无供具刈蔬脱粟饷之或讽为文章曰小技尔予勿暇诘著述曰儒先之言至矣尽矣删其繁芜可也家食二十余年廷臣屡荐力辞不起治十二年召谢文肃公铎为北监祭酒召公祭酒南监时遭父丧力辞诏増设司业员聼终制赴官十六年服阕上任谨榘度尚徳化厉亷耻诸生翕然向风姑苏尤樾母病不得省昼夜悲泣公令归或谓无例公曰吾寜以此获罪不忍絶其母子之情也増城湛若水既得举不应试闻公莅监特徃卒业焉寻上修举学政条陈弊政二疏正徳元年陈言治道要务五事曰勤圣学隆继述谨大婚重诏令敬天戒再疏乞休不允任满三载疏引年不待报归复三疏始得请
　　王阳明谓先生为国子祭酒屡疏得请及后逆瑾擅权名卿多遭斥辱乃服公先几云
　　五年陞南京太常寺卿辞六年陞南礼部右侍郎又辞诏许致仕嘉靖初进南京礼部尚书致仕卒年八十六公平生懐坦荡不修城府器度宏伟不见涯涘望之厐朴即之和厚包荒藏疾与物无忤人与之交则亲与之言则信或以不情处之亦不逆亿也见人有善不啻在已汲引后进惟恐不及居常无甚异同至临大事决大议则据经援古乎不易性尤寡欲衣服饮食器用宫室随寓而安行藏去就以时而动自筮仕九转以至八座居官不过十年歴俸仅满三考难进易退之节世尤高之【名臣传】
　　公家故田居诸子躬治农邑令过访诸子辍耰跪迎在南司城其子自金华徒歩来省道逢廵检笞之已知请罪公笑曰吾子垢衣敝履宜尔不识也【后渠杂识】
　　有监生请假托言一力采薪不至将徃求之公闻之愕然曰薪水之资脱有失奈何忧动顔色使急求且冀得之当复我此生甚悔曰公待我以诚奈何绐之明日返命具实谢罪【畜徳録】
　　公曰吾平生一切无玩好惟好古书而已在闽胡文定公裔孙送冩本致堂管见一部因问其家有重本否云止此本遂发还俟我有力当与刋之不敢为己有也公自言当时惜不得做临武知县外官只有知县可做以其亲民惠易下及也
　　公言学者奉身务要俭约不可华侈好华必至贪得居官决不清白【并言行録】
　　公虽退其心常在天下毎闻进一善人行一善政喜动顔色否则愀然不乐其学以闗闽濂洛为宗本之自得非有传授扵书无所不读扵天下事无不理会要在精究而力行之一时同志若罗一峯胡敬斋谢方石庄定山皆极推许焉【六先生正学编】
　　先生论居敬自谓扵专一上见功觉得心中无甚放僻邪侈之杂论穷理扵精义处得力见得进退辞受之节颇分明不敢放过
　　先生尝言学者须大其心胸盖心大则百物皆通必有穷理工夫心才会大又须心小必有涵养工夫心才会小论学术去程朱未久又大壊必须真圣贤出方能救得论政体必先格君心人材固民心为本然后政事可举论世道惟唐虞三代之盛皆是圣人在上致中和下此则一泰一否祗慿气运推荡耳论家法如郑义门兄弟譲死笃义如此其家安得不悠久论风俗须仿横渠复古之志行蓝田吕氏乡约庶可一变而厚【名臣记】门人董遵道称公学由干惕徳含坤章履道坦坦君子谦谦进得泰之彚征退得遯之嘉遯时止时行其道光明又似得之艮焉殆深扵易者也姜佥事麟亦赞公蓄徳深厚忧喜不形于色恩怨不槩于心矜伐不出诸口骄泰不措于身硕肤不自见小疵不自掩以闇然自命可谓称情矣
　　杨文恪公廉赞曰儒雅如黄未轩豪迈如庄定山公敛华就实独立其间风节如罗一峯习静如陈白沙公既博复约自成一家至于收四海无瑕之誉膺五福无疆之年此则同时诸老未有或之先者也呜呼在汉东都不为危言之叔度在宋鹅湖不立异论之伯恭公之谓矣【佳】曰先生诚似何北山精专似许白云真可谓紫阳之正传盛代之醇儒也
　　罗一峯与张都宪书曰予友章徳议论甚有源委似负经济之畧布衣陈剩夫闽中高士也似此二人者俯而询之当必有所禆益
　　先生尝曰词章之学治世用之不能兴礼乐乱世用之不能致太平又曰虚寂之学最为心害后儒高明者徃徃溺焉自谓得简易之妙终莫觉其非【门人董遵道録】
　　罗文庄公赞曰天高日朗公之襟懐地负海涵公之学问徳容之温润则甘雨和风气象之尊严则泰山乔岳萃精诚扵月窟天根悟至理扵鸢飞鱼跃亹亹焉无时不勤休休焉无日不乐此钦顺之扵公盖未易为之形容而粗能状其大畧者也
　　枫山屡徴不起蔡介夫与董遵道书云聼章先生一人坚卧林下保全令徳斯亦足壮士风淑士彚为国家添一人物【宝善编】
　　董吏部玘称公留心经世之务毎一政先稽古典次参以制折扵道而定矩焉
　　文懿村居无屋有司送一废尼寺为宅寺惟破屋有小楼二间卑至碍冠公终日宴坐其中或作文搆思必起行绕屋纱帻数触殊不为意瓶米时乏常以麦屑置饭粥中门人呉一源徃候之辄见拂须而出麦屑沾滞亦复拂拭不尽常云吾人居处穷困毎颂伯夷叔齐饿扵首阳之下民到扵今称之语便觉自警拔又云待客之礼当存古意闻薛文清待客只一鸡一黍酒三行而罢此可为法【何元朗集】
　　际叔陈氏曰枫山学术醇正气象端严可与薛文清方驾其他诸儒未之及也
　　先生所雅言谓人形天地之气性天地之理须与天地之体同其广大天地之用同其周流方可谓之人先生在南监时毎为诸生言甲子岁更天下多事云云乙丑孝庙賔天而刘瑾擅权武宗朝无一不验【谿山余话】黄傅
　　字梦弼兰谿人
　　从枫山先生防潜心理义之学以名节自砺登洪治庚戌进士授江隂令兴学勤礼威强梗惠良善毁淫祠厘祀典精敏称神明奉诏当行民奏留之三年擢御史朝贵闻其风裁相戒敛避不久以病归病剧无殓赀其家人尤之梦弼徐吟曰病餐藜藿神尤旺卧死溪山鬼亦清着有白露集及江隂县志
　　应璋
　　字徳夫永康人
　　尝学扵枫山先生一见语以黄勉斋所云真实心地刻苦工夫佩服不枫山称其纯笃以贡授徽学训导再迁罗源教谕正已率人士皆乐从其教致仕归年九十终学者称为东白先生所着有四书索防尚书要畧等书
　　董遵
　　字道卿兰谿人
　　受学枫山之门潜心理学专志力行学使江右胡东洲礼为竒士贡入礼部授南昌学训导值蔡虚斋邵二泉两先生相继视江右学徴主白鹿洞书院转溧阳教谕迁江浦知县立积散法为备荒计在任一年百废具举因疏乞近地便养忤当道意调知广东感恩县恳请得终养归居家风雨不蔽无儋石储而事亲曲尽孝道着有金华渊源録及文集若干卷
　　程昌
　　字时言祁门人
　　治间领乡荐谒枫山先生扵南都受学而归登进士授蕲水令以最擢御史陈十事上嘉之驾将南廵率同官伏阙二日谏止廵闽粤俱有平贼功嘉靖初侍经筵寻议大礼援引经典反复数千言出为湖广四川按察使谢政归闲居二十年余惟阖戸著书不通问谒陆震
　　字汝亨浙江兰谿人
　　从枫山先生学慷慨有大志以古人自期举正徳戊辰进士授泰和令威徳并着民立生祠召为兵部主事转员外郎时江彬怙权车驾多游幸公抗陈仁义之疏几获重谴以大臣申救得免己卯春彬复诳上南廵命下中外汹汹惧变莫测公曰事急矣既不能去又不能言吾何以禄为遂与同官黄巩疏陈六事请斩江彬以谢天下彬衔矫诏下锦衣狱逮系月余拲梏跪扵廷五日三讯三杖而死时霾雾四塞昼晦如夜水溢南海子玉河七铁柱齐折如斩而驾亦不果出初公在狱时疮病方剧慷慨赋诗有惟有梅花入梦香之句又与黄公讲易九卦以明处忧患之道其从容就义如此嘉靖初诏赠太常寺少卿遣使谕祭廕其子有司为立祠祀之枫山先生从子拯字以道防从受易履防蹈矩非礼勿行登治壬戌进士歴官工部尚书当官所至皆着声绩卒谥恭惠
　　庄昶定山先生
　　字孔直江浦人成化丙戌进士仕至南吏部郎中
　　授翰林检讨与罗伦陈献章友未几与编修章黄仲昭上培养君徳疏曰成化三年十一月二十九日遣郎中韩定持小掲帖到东阁及史馆令各赋诗内开花果烟火等项仍令依旧格拟进及观旧格俱是玩好之物鄙防之词甚非所以养圣心崇圣徳也陛下即位之初下温诏放田租絶贡献停不急之务与民息肩大开言路天下欣然承望太平及观去年以来如遣人造楮国家旧制一闻大臣之言而遂寝节令宴乐毎岁常例一因大臣之疏而遂罢向因灾异勅谕群臣同加修省凡此数事皆臣目击未尝不颂陛下从善如流改过不吝决知陛下之不乐扵此今日之举或两宫在上陛下欲极孝养奉其懽心然大孝养志不徒玩好母后恭俭慈仁徳着天下岂在烟火之乐哉况两广勿靖四川未寜辽东离乱北敌乘虚势将大举又江西湖广大旱数千里正宵旰焦劳不遑暇食两宫母后同忧之日臣知陛下不暇爲此也且翰林以论思代言为职虽供奉文字而鄙俚不经之词岂宜撰进尝伏读宣宗翰林箴曰启沃之言惟义与仁尧舜之道邹孟以陈烟火之举恐非尧舜之道烟火之诗恐非仁义之言臣是以不敢妄陈人谓此直防事细故然止器恶防酒停露台古之圣帝明王正以欲不可纵渐不可长故也疏入谪桂阳州判官给事中毛御史陈壮论救改南行人司副久之以家艰去不复起居定山三十年
　　廵抚王公恕访扵定山欲以白金十五镒理其敝庐先生曰受官办以理私庐可乎卒不受【名臣録】
　　先生自少颖异长益不羣貌古心夷学博志大胸中多竒而温醇和易使人爱好为诗趣多自得不独踵唐人风格诗之变自先生始罗伦以议论风节惊服一时陈献章至太学亦隠然风动京师先生扵二公慕其道徳咸与之游知有善而不知有已扵是善争自濯磨矣【林光撰墓志】
