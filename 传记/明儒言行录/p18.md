<!-- { "loadSidebar": true } -->
　　白沙诗云千休千处得一念一生持于千休之中而持一念正出万死扵一生者也今言休而不提一念便涉茫荡必不能休言念而未能千休便渉支离亦非真念茍不知念则亦无所谓能休者能念不期休而自休矣【文要】
　　天然无句是推敲诗到江门品絶髙防防感花真有此古来周邵本人豪防心水月谁堪会浣手山泉我自抄读到鸟啼春在处江山垂老觉神交
　　才力凡今我与翁百年端许自知公横渠老笔虽终劲周子通书自不同南海巨觥都水月卧林狂句也溪风无縁更许何时约烂醉罗浮四百峰【荘定山读白沙诗】
　　有着真无妙无涵万有粗溺无寜有有泥有定无无口噤痴前梦身劳醉里扶若为逢有道细与究图书【张东白元祯寄白沙】
　　罗一峰曰白沙先生处南海者二十余年矣观天人之微究圣贤之蕴充道以富尊徳以贵天下之物可爱可求漠然无动于其中者又曰富与贵是人之所欲也贫与贱是人之所恶也先生不欲富贵而一扵贫贱者何心哉志其大而已矣
　　荘定山谓汪文光曰吾闻南海之山名玉台者有巨人焉静而无欲深知所谓之道者子能不勚万里而往问焉当必有説
　　李承勲曰白沙之学以自得为宗吃工夫全在涵养喜怒未发而非空万感交集而不动
　　李世卿曰先生不著书尝曰六经而外散之诸子百家皆剰语也故其诗曰他年得遂投闲计只对青山不著书又曰莫笑老慵无著述真儒不是郑康成
　　陈龙正曰白沙终身不仕相知者欲为建一山房终不肯受髙洁之性皭然不滓矣其学近禅其人则儒张东白叙先生为学云自聘君归后静坐一室虽家人罕见其面数年未之有得扵是迅扫夙习或浩歌长林或孤啸絶岛或弄艇投竿扵溪涯海曲捐耳目去心志久之然后有得焉盖主静而见大矣由斯致力迟迟至二十余年之久乃大悟广大髙眀不离乎日用一真万事本自圆成不假人力无动静无内外大小精粗一以贯之先生之学自博而约由粗入细其扵禅学不同如此尹直琐缀録谓先生初至京潜作十诗颂太监梁方方言扵上乃得授职及请归出城辄乗轿张盖列槊开道无复故态丘文荘采入宪庙实録可谓遗秽青史宪章録则谓采之实録者张东白也按东白问学之书以义理须到融液操存须到洒落为言又令其门人餽遗先生深相敬慕寄诗疑其逃禅则有之以乌有之事防入史编理之所无也文荘刻深喜进而恶退一见之扵定山再见之扵先生与尹直相去不逺就令梁方之诗不伪方是先生乡人因其求诗而与之亦情理之所有便非秽事既已受职乗轿张盖分之攸宜揽之以为话柄则凡讲学者涕唾亦不得矣【黄太冲学案】
　　白沙要语
　　道至大天地亦至大天地与道若可相侔矣然以天地而视道则道为天地之本以道视天地则天地者太仓之一粟沧海之一勺耳曽足与道侔哉天地之大不得与道侔故至大者道而已而君子得之一身之微其所得者富贵贫贱死生祸福曽足以为君子所得乎君子之所得者有如此则天地之始吾之始也而吾之道无所増天地之终吾之终也而吾之道无所损天地之大且不我逃而我不増损则举天地间物既归扵我而不足増损于我矣天下之物尽在我而不足以増损我卒然遇之而不惊无故失之而不介舜禹之有天下而不与烈风雷雨而勿迷尚何铢轩冕尘金玉之足言哉或曰道可状乎曰不可此理之妙不容言道至扵可言则已渉于粗迹矣何以知之曰以吾知之吾或有得焉心得而存之口不得而言之比试言之则已非吾所存矣故凡有得而可言皆不足以得言
　　士从事扵学功深力到华落实存乃浩然自得则不知天地之为大死生之为变而况扵富贵贫贱功利得丧诎信予夺之间哉
　　为学莫先扵为已为人之辨此是举足第一歩
　　夫道无动静者得之者动亦定静亦定无迎无内外茍欲静即非静矣故当随动静以施其功也
　　治心之学不可把捉太失了元初体段愈寻道理不出又不可太慢慢则流扵泛滥而无所归
　　但得心存斯是敬莫扵存外更加功大抵学者之病助长为多晦翁此诗其求乐者欤
　　学以自然为宗以忘已为大以无欲为至其观扵天地日月晦眀山川流峙四序所以运行万物所以化生无非在我之极而思握其枢机端其衔绥行乎日用事物之中以与之无穷【送张廷实録】
　　天地间一气而已诎信相感其变无穷人自少而壮自壮而老其懽悲得丧出处语黙之变亦若是而已孰能久而不变哉变之未形也以为不变既形也而谓之变非知变者也夫变也者日夜相代乎前虽一息变也况于冬夏乎生于一息成于冬夏者也变之不一而成形也其必有将然而未形者乎黙而识之可与论易矣【云潭记】
　　周子程子大贤也其授受之防曰寻仲尼顔子乐处所乐何事当是时也弟子不问师亦不言其去仲尼顔子之世千防百年今去周子程子又防百年呜呼果孰从而求之仲尼饮水曲肱顔子箪瓢陋巷不改其乐将求之曲肱饮水耶求之陋巷耶抑无事乎曲肱陋巷而有其乐耶其亦慎求之毋惑于坐忘也圣贤垂世立教之所寓者书也用而不用者心也心不可用书亦不可废其为之有道乎仲尼顔子之乐此心也周子程子此心也吾亦此心也得其心乐不逺矣
　　天下之理至扵中而止矣中无定体随时处宜极吾心之安焉耳
　　出处语黙咸率乎自然不受变于俗斯可矣
　　天下非诚不动非才不治诚之至者其动也速才之周者其治也广才与诚合然后事可成也
　　复江右藩臬诸公聘主白鹿书院曰某于圣人之道非直不能至而已其所求于其心措扵其躬者亦若存而若亡虽欲自信自止而不可得况以人哉百钧之任以与乌获而不与童子虑勿称乎力也使之不以其诚任之而过其分与自欺而误人者其失均耳天下有任大责重而禄位不与者茍能胜之则至大至通无方无体故能为天地立心为生民立极为往圣继絶学为万世开太平所谓建诸天地而不悖质诸鬼神而无疑百世以俟圣人而不惑此其分内也宇宙无穷谁当负荷君子之事亲也尽其在我者不必其在人者茍吾之所为不畔乎道不愆乎义则其为孝也大矣禄之失得勿计也
　　夫学有由积累而至者有不由积累而至者有可以言传者有不可以言传者夫道至无而动至近而神故藏而后发形而斯存大抵由积累而至者可以言传也不由积累而至者不可以言传也知者能知至无于至近则无动而非神藏而后发眀其防矣形而斯存道在我矣是故善求道者求之易不善求道者求之难义理之融液未易言也操存之洒落未易言也夫动已形者也形斯实矣其未形者虚而已虚其本也致虚之所以立本也戒慎恐惧所以闲之而非以为害也【复张东白内翰】圣贤处事无所偏主惟视义何如随而应之无往不中吾人学不到古人处每有一事来斟酌不安便多差却随其气质刚者偏于刚柔者偏于柔每事要髙人一着做来毕竟未是盖縁不是义理发源来只要髙去故差自常俗观之故相云泥律以道均为未尽君子未尝不欲人入于善茍有求于我者吾以告之可也强而语之必不能入则弃吾言于无用又安取之
　　学者先须理会气象气象好时百事自当此言最可玩味言语动静便是理会气象地头变急为缓变激烈为和平则有大功亦逺祸之道也非但气象好而已先生欲理会著述及诸外事莫若且打叠令我洁洁浄浄先生平昔所笃信者非朱紫阳乎非全放下是难凑拍是紫阳语否【上三书并与罗一峰】
　　学劳攘则无由见道故观书博识不如静坐【与林君】终日干干只是收拾此而已此理干渉至大无内外无终始无一处不到无一息不运会此则天地我立万化我出而宇宙在我矣得此欛柄入手更有何事往古今来四方上下都一齐穿纽一齐收拾随时随处无不是这个充塞色色信他本来何用尔脚劳手攘舞雩三三两两正在勿忘勿助之间曽些儿活计被孟子一口打并出来便都是鸢飞鱼跃若无孟子工夫骤而语之以曽见一似説梦会得虽尧舜事业只如一浮云过目安事推乎此理包罗上下贯彻终始滚作一片都无分别无尽藏故也自兹已往更有分殊处合要理会毫分缕析义理尽无穷工夫尽无穷【与林缉熈】
　　人要学圣贤毕竟要去学他若道只是个希慕之心却恐末稍未易凑拍卒至废弛若道不希慕圣贤我还肯如此学否思量到此见得个不容已处虽使古无圣贤为之依归我亦住不得如此方是自得之学心地要寛平识见要超卓规模要濶逺践履要笃实能是四者可以言学矣【接人接物不可拣择殊甚贤愚善恶一切要包他到得物我两忘浑然天地气象方始是成就处】
　　士大夫出处去就分眀已占了好田地更能向学求向上一着不枉费浮生嵗月岂不抵掌为之三叹乎为学须从静中坐养出个端倪来方有商量处若未有入处但只依此下工不至相悮未可便靠书防也【上与贺克恭】人心上容着一物不得才着一物便有碍是以圣贤之心廓然若无感而后应不感则不应又不特圣贤如此人心本来皆一般只要养之以静便自开大
　　人须有逺大见识方做得逺大事业如为学要积累然后可望发越若朝作而暮改鋭始而怠终方其发愤之初意气之盛真若可以凌驾古今平歩圣途及其衰也志索气馁忽如坠千仭之渊所守只是恒人此无他无逺大见识又无积累嵗月平日激昻以为之者特一时好名之意气耳安能保其久而不衰耶
　　【佳】按一废弛即求为恒人而不可得读此须当猛省然如先生之教亦易鋭始而怠终盖无程朱循序之功不深造之以道而惟求其自得则人静坐防时孰无恬愉之境而无所依据卒至衰息亦所必至矣
　　人争一个觉才觉便我大而物小物尽而我无尽夫无尽者微尘六合瞬息千古生不知爱死不知恶尚奚暇铢轩冕而尘金玉耶
　　禅家语初防亦甚可喜然实是儱侗与吾儒似同而异毫厘间便分霄壤此古人所以贵择之精也起脚一差立到前面无归宿凖的便日用间种种各别不可不勘破也
　　前軰谓学贵知疑小疑则小进大疑则大进疑者觉悟之机也一畨觉悟一畨长进其初学时亦是如此更无别法即此便是科级学者须循次而进渐到至处耳只平生问学一事极索理会不可悠悠人一身与天地参立岂可不知自贵重日与逐逐者伍耶某更无他惟是一味守此益信古人所谓自得者非虚语
　　神理为天地万物主本长在不灭人不知此虚生浪死与草木一耳伯干病至此当大为休置纵未洒脱地亦渐省得些挠乱幸而天年未尽神理日着非小益也名节道之藩篱藩篱不守其中未有能独存者也大抵吾人所学正欲事事检今处一家之中尊卑老少咸在才检着便有不由己者抑之以义则咈和好之情扵此处之必欲事理至当而又无所忤逆亦甚难矣
　　人未死前一日谁肯信着此事终日劳劳而不自足及至死时便无可主张亦可悲也已
　　学无难易在人自觉耳才觉退便是进也才觉病便是药也
　　道不眀虽日诵万言博极羣书不害为未学道不行虽普济羣生一匡天下不害为私意
　　疑而后问问而后知知之真则信矣故疑者进道之萌芽也信则有诸已矣论语曰古之学者为已
　　着些利害不免开口告人此浅丈夫也伊川平生与东坡不合至于成党自来未尝向人道及真无愧扵斯言矣
