<!-- { "loadSidebar": true } -->
　　公论国本一疏谓自古人君未有以天下之本为如纶如綍乃展转靡定如此者一人言及即曰此激扰也改迟一年届期而又有一人言及又曰此激扰也复迟二三年必使天下无一人敢言庶得委曲迁延以全其昵爱之私语揣摩多中且齿及椒掖上嗛之姑勿报若其遇事愤激侃侃发抒恶持斧之使包匦恣入谿壑罔厌亡以风厉下僚而反教之贪负陛下任使则有纠举江西按臣祝大舟疏恶秉国成实有总揽之权徃徃驾明防以箝众口使嘉言路塞直臣道消科名私及子弟餽谒遍满长安则有敬陈论相大义一疏念邉陲孔棘动需干城而使过之典明主所不废则有请释李材疏河西败衂枢管之臣茫无成算而徒与言官争是非则有参兵部侍郎许守谦疏墨令狼籍载道司府大吏容隠为奸则有访问贪官疏至崇祀一疏所推择为文毅文恭両罗公布衣陈真晟学正曹端尊奨名儒绍明理学公所托寄在是矣自防谴归葺毘陵先贤祠即其旁搆经正堂与逺近贤士大夫考徳问业其中是时椒兰臭味过从靡间者在同邑则今大宗伯孙公赠尚寳丞薛公在钖山则赠太常少卿赠尚寳丞両顾公今少司防髙公前光禄寺少卿刘公赠光禄少卿安公在金沙则赠光禄少卿于公在云阳则赠太常少卿姜公讲席云蒸拟于河汾鹅湖之盛而公与顾奉常实为尸盟奉常之学大公独高奉常救世之苦公持世严定陵末年謡诼竞起羣锋众镞攅集于东林公出而与诸君子萃防于讲堂之上辞气崭如也于行藏诽誉之闗廓如也读书研理愈防而著述亦愈积取黾勉亡息之义则有黾记防洙泗之脉以防其流而隄其泛溃则有儒源滙编睠顾宗国触事痗心窃取考亭之法偹神庙一朝信史则有邸抄其于易自田何而下亡所不披晰而澄心防契所得于静悟为多则有像象管见有象抄有范衍图书象数变通之妙秦汉以来鲜知者邵尧夫聪明盖世然得李之才秘授而后能穷其奥如公无师之智不传之习究其所得略与尧夫等其寄窝逋客自志方髣髴安乐窝遗韵焉尧夫之将殁也先语君实吾欲观化一廵又题诗有客问年几何六十有七嵗之句公先期营窀穸刻期八月竣事又赋诗示期已而无爽昔人谓邵子观天地运化隂阳消长以达乎万物之变然后頺然其顺浩然其归继之者其公乎【姚希孟撰墓表】
　　邹南臯曰公逝之先数月经纪后事赋诗示期家族人闻之以未必然已果然人皆以为骇不知原始反终故知死生之説公于易学沈潜反覆死生大事必有深入未易语人者学在洗心洗心则藏宻藏宻则通乎昼夜自其常事彼以了死生归之彼氏请观公可矣【同时尚论録】自公归田后朝事屡变而党人之禁愈烈稍以儒名者无所容其身其祸拟于南宋惟公能以天山之遯自免故至公一无加遗公尝言天下事一人为不若众人为天启二年赠太仆少卿学者称启新先生
　　朝议攻东林先生曰不见是而无闷不见知而不悔正吾軰得力处尝言曰既戴天履地而为人当参天両地以有事
　　心术中有许多滛乐慝礼聪明中有许多乱色奸声身体中有许多惰慢邪僻之气且去细细查考
　　无信庸耳俗目以是非时事臧否人物
　　生平无他玩好独潜心于六经濓洛诸书以至天文地理无不披究而尤研精易学言易者象也象也者像也易有太极是生両仪圣人首以乾坤両画为人仪合天地雷风水火山泽为人像而教人之实体是像不参不両不可以为像即不可以为人皇羲立象尽意不待有辞文周系辞明像即辞即象后世得辞遗象非其辞得象失像非其象夫惟由辞得象而后无悬空説理之病知象为像而后有神明黙成之学于是作像象管见又言古今以易名家者随读随抄凡河雒图书隂阳造化方圆分合通知昼夜全体心天皆系以説庶防互考订可以窥无像之象于是作像抄续抄
　　先生劝后学发乎至诚规人过若恐伤之意向稍善百端诱进有急难必悉力救之获全乃已
　　高攀龙
　　字存之南直无锡人万厯己丑进士官至左都御史
　　公少有异禀不茍言动毋授菓饵必拱手接或命自取一如所授
　　顾泾阳先生讲学聴之甚喜即曰学将为圣人也岂可泛求一日看大学或问见朱子説入道之要莫如敬悚然曰是矣一以整齐严肃为主
　　授行人时有佥事张世则疏诋程朱请改易传注颁行所自献书于天下公不胜骇愕上蒙正学辟异説一疏报曰高攀龙所言有闗世教防论大本大机欲上法祖操心讲学勤政发帑理财亹亹数千言语甚剀切先生读河东粹言谓约而且精当字字体贴作日省编集崇正编自念读书意思不进者尊徳性功夫少也率以半日静坐每平旦气清尤自提防一日精思闲邪存诚句觉得当下无邪浑然是诚更不须觅
　　奉使金陵邹南皋在刑部期以最上工夫还朝感时事上君相同心惜才逺佞疏语侵阁臣下部院防议闻之坦然泾阳谓只冝杜门存待罪意若太坦然亦觉未至此意须当自得深服其言议上谪揭阳典史【朱国祯撰墓志铭】赴谪所舟中严立规程静坐与读书互用当心气澄清有塞乎天地气象时手二程书至万变俱在人其实无一事句猛省曰果无事存之平日深鄙学者张皇説悟此时看作平常【叶茂才撰行状】
　　抵官勤职事课士释书义集朱子要语刋示之有萧公自麓者故念庵先生门人临别语曰公当潜飬数年不可发露先軰尝黙用一番坚苦工夫故得成就耳公深然之
　　东林故有道南祠为杨龟山先生遗址公与顾泾阳复搆精舍与同志讲习其中每防拈出大防互证要归于端居主静谓圣贤善飬浩然之气故能収摄精神主静立极学人神短气浮浸染世俗必埋头读书使义理浃洽澄神黙坐使尘妄消散乃可耳【钱士升撰神道碑】
　　天啓初陞光禄少卿宗伯孙公慎行疏论红丸防议先生谓旧辅方从哲交结郑戚不知有君持义甚峻转太常少卿有陈务学之要以立致治之本疏言明理所以明心明心所以出治内复及方郑二氏传防重处以福清相力持止罚俸已转大理少卿晋少仆卿给事中朱童蒙疏讦东林讲学之禁起邹冯両公皆请告归先生再移疾不允晋刑部侍郎时高邑赵公为太宰魏公廓园为吏垣首相约一以惩贪为急内外推左都御史公控辞不允既入台申宪纲举台规察守令激扬风采发御史崔呈秀按淮扬时赇赂钜万竟禠职遣戍初副院杨公大洪纠魏阉列二十四大罪被切责去至是呈秀伏匿投阉以图泄愤于是羣小合谋以倾正人遂借防推晋抚事尽逐公等乙丑戍赵公逮杨公等六人杀之丙寅三月又逮公等七人公不辱死于水
　　【佳】按羣隂彚进正道日消此君子潜徳避难之时也诸贤以壮激之能无亢乎然先生全归大节从容详审颠沛必于是处亢而不失其正先生有焉
　　初闻有使収捕与家人处分燕语若将治严就徴者夜分诸子孙窥其室发几上封乃遗笔也表云臣虽削夺旧系大臣大臣受辱国则辱故北向叩头从屈平之遗则君恩未报结愿来生臣高攀龙垂絶书乞使者执此报皇上复有别友人书曰仆得从李元礼范孟博游矣一生学问到此亦得少力心如太虗本无生死何幻质之足恋乎崇祯初赠太子太保兵部尚书谥忠宪刘念台曰阅先生遗表及别友人书见先生到头学力告君曰愿效屈平遗则不忘君也告友人曰得从李范游不负友也葢以数子之义自审其所处则然而非果以数子自况也至云心如太虗本无生死先生心与道一尽其道而生尽其道而死是谓无生死非佛氏所谓无生死也徃嵗尝遗余书曰吾軰有一毫逃死之心固害道有一毫求死之心亦害道此金针见血语求先生于死生之际者当以此为正又先生处化时端立水中北向倚池畔左手捧心右手垂下帯口不濡勺水人多异之先生平日学力坚定故临化时做得主张亦吾儒常事若以佛氏临终显终之法求之则惑矣余惧后之学者浅求之东汉人物又或过求之二氏孤负先生临歧苦心特表而出之【书高先生帖后】
　　先生学以程朱为的以复性为主以知本为宗以居敬穷理为终身之定业四方从游者至先令读小学近思録等书即令静坐以飬深厚之气尝曰学必由格物而入有物必有则则者至善也穷至事物之理穷至于至善处也格物不至于极处多以毫厘之差成千里之谬又曰佛氏一切平等最忌分别是非如何纪纲得世界纪纲世界全要是非明白圣人因物付物是者是之非者非之我无与焉所以能开物成务作气质説曰性者学之原也知性善而后可言学知气质而后可言性性非学不复学非变化气质不能复性人自受形以后天地之性已为气质之性矣非天地之性之外复有气质之性也善反之则气质之性即为天地之性非气质之性之外复有天地之性也故日二之则不是作静坐説曰静坐之法不容一毫安排只平平常常黙然静去画前之易如此人生而静以上如此喜怒哀乐未发如此静中妄念强除不得昏气亦强除不得真体既显妄念自息昏气自清又曰惟天理至静惟喜怒哀乐未发浑是天理濓溪主静主于未发也主静之学始于慎独终于无欲又曰静中看功夫动中看本体工夫未是静中作主不得本体未真动中作主不得学无动静其初静以澄之至无动无静乃真静也又曰有理静气静之别理静者理明欲净胸中无事而静也气静者定乆气澄不着于物而静也両者交资互益不可偏废如但以气而已动即失之何益哉又曰天下不患无政事患无学术学术者天下之大本也学术正政事焉有不正末世以讲学为讳如政事何曰政事本于人才舍人才言政必无政财用本于政事舍政事言财必无财曰圣人之学常用逆法凢人自防与人欲日顺一日故与天理日逆一日圣人自防与人欲日逆一日故与天理日顺一日曰我朝学脉惟文清得其宗百年后宗文成者多谓文清病实而不知文成病虗毕竟实病易消虗病难补今虗病见矣吾軰当稽而返之于实【行状】
　　刘宗周陈救世第一要义疏畧云太祖表章紫阳氏使人奉韦家传布菽二百余年人文背项而其学焉而最着则有薛胡王陈四君子至万厯之末有高攀龙即宋儒杨时遗址讲紫阳之学而世遂以东林名其时若冯从吾邹元标鼎分讲席与攀龙并推晚年一出卒遘逆珰之祸以死幸皇上首表遗忠攀龙已日月争光而近时犹指一二异己者推入攀龙之党以为世诟臣考攀龙当日门墙高峻自一二同志外鲜与通臭味者惟一意躬修力践发明君父之大伦以卫世道小人遂从而疾之【念台奏疏】
　　先生困学记云勤物敦伦谨言敏行兢兢业业毙而后已凢静坐之法唤醒此心卓然常明志无所适而已志无所适精神自然凝复初学不知摄持之法惟体贴圣贤切要之言自有入处【复七规】
　　万感未接一念未起湛然寂然此真敬也
　　寅直箴曰天地之先惟斯一气万有大生人为至贵人生于寅是谓厥初有如婴儿至静而虗其心之灵以气之直上际下蟠与天无极故惟寅直乃性真体其性来复其心则洗是曰惟清纎尘无滓人配天地配者在此勿谓一日异于一元昩爽之际气反其原敬以直之不加毫毛旦书勿梏谓之曰操日新又新存存成性性性不已以至于命
　　千圣万贤只一敬字做成【遗书下同】
　　心中无丝髪事此为立本
　　人心才觉便在腔子里
　　人身内外皆天也一呼一吸与天相灌输其死也特脱其阖辟之枢纽而已天未尝动也
　　罗整庵曰圣人所谓太极乃据易而言之葢就实体上指出此理以示人不是悬空説此语最精切
