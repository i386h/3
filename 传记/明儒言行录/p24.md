<!-- { "loadSidebar": true } -->
　　王浚川廷相曰士惟笃行可以振化矣士惟实学可以经世矣曲徳细操兢兢有执非不可以自美也以之动物则微研究载籍师守章句非不学于古训也以之敷治则浅何也行非敦化而学靡逹术皆逺于道故耳余取友于天下得有道者二人焉河内何粹夫髙陵吕仲木是也彼二子者笃契往哲防于圣求诸今之世盖絶无而仅有者也观其忠君孝亲从兄信友仪刑于妻子卓卓乎世之仪表又能率贞淳防心澹泊非其道义虽世所华重若尘垢我若残贼我若辱蔑我者甘贫守道老而弥固所谓万物不奸其志天下不易其乐者是矣不亦古人之笃行乎其学之造诣通极天人言论风防希夷莹彻时而羣疑方搆机宜未审乃能据经体圣检括参合独断内凝与道无爽所谓出入经术动中防会是矣不亦古人之实学乎嗟乎夫欲兴治必以弥纶之业付诸大贤当今之世舍二子其谁哉顾乃粹夫髙卧丘林与世沦弃仲木浮沈散秩时权末由方今圣明当宁求贤如渇而二子者乃落落不偶岂晏婴之智不知仲尼在人者有未尽合欤抑上天之意拂而逆之使大受辅尧舜于晚节欤天之意不可知而人事每会其塞此有识者之所以切慨也嗟乎贤之知不知责在人者也治之成不成责在天者也二子则遯世无闷矣天下奈何仲木为南京尚宝卿三年奏最于天官氏诸门下生徴予言以赠其师乃举仲木系天下之望告之若夫尚宝之绩则固不俟于言矣【泾野先生尚宝考绩序】先生师事薛思庵所至讲学未第时即与崔仲鳬讲于宝卭寺正徳末家居筑东郭别墅以会四方学者别墅不能容又筑东林书屋镇守廖奄张甚其使者过髙陵必诫之曰吕公在汝不得作过也九载南都与湛甘泉邹东廓共主讲席东南学者尽出其门尝道上党隠士仇栏遮道问学有梓人张提闻先生讲自悟其非曽妄取人物追还主者先生因为诗曰岂有仁夫能过化雄山村里似当时朝鲜国闻先生名奏请其文为式国中先生之学以格物为穷理及先知而后行皆恪守成法而先所谓穷理不是泛常不切于身只在语黙作止处騐之所谓知者即从闻见之知以通徳性之知但事事不放过耳其工夫明白切实如此
　　泾野先生语録
　　问静时体认天理易动时体认天理难故君子存静之体认者以逹乎动之泛应者则静亦定动亦定其能成徳孰御焉曰动时体认天理犹有持循处静却甚难能于静则于动沛然矣
　　问交友居家处世不能皆得善人甚难处先生曰此须有怜悯之心方好能怜悯便会区处如妻妾之愚兄弟之不肖不可谓他不是也此仁知合一之道
　　问今之讲学多有不同者如何曰不同乃所以讲学既同矣又安用讲耶
　　先生闻学者往来权贵门下乃曰人但伺权幸之门便是丧其所守是以教人自甘贫做工夫立定脚根自不移
　　先生曰陈白沙徴到京吏部尚书问曰贵省官如何与天下省官同请对坐即坐无辞此尽朴实有所养罗一峰访康斋见起御聘牌坊乃谓其子云不必有牌坊不见康斋而退此罗公髙处康斋孔门之原宪而又有此乎
　　先生曰昔者闻有一佥事求见王戅庵云西来一件为黄河二件为华山三件为见先生王公云若做官不好纵见此三者亦不济事这般髙不受人谄
　　大器问动静不失其时曰正仕止久速各当其可汝今且只于语黙作止处騐也
　　黄惟因问白沙在山中十年作何事先生曰用功不必山林市朝也做得昔终南僧用功三十年尽禅定也有僧曰汝习静久矣同去长安栁街一行及到见了妖丽之物粉白黛緑心遂动了一旦废了前三十年工夫可见亦要于防华波荡中学故于动处用功佛家谓之消磨吾儒谓之克治
　　问闻见之知非徳性之知先生曰大舜闻一善言见一善行沛然莫之能御岂不是见闻岂不是徳性然则张子何以言不梏于见闻曰吾之知本是良的然被私欲迷蔽了必赖见闻开拓师友夹持而后可虽生知如伏羲亦必仰观俯察
　　问乐在其中与不改其乐乐字有浅深否先生曰汝不要管他浅深今日只求自家一个乐耳曰然求之有道乎先生曰各人拣自己所累处一切尽除去则自然心广体胖然所谓累处者不必皆是声色货利粗恶的只于写字做诗凡嗜好一邉皆是程子曰书扎于儒者事最近然一向好着亦是丧志可见
　　人动静从容言语安详不惟天理合当如此且起观者敬爱就是学问也学者不可无此气象但须要先有诸中耳
　　问放心在何处先生曰须于放的处去则不逺而复矣
　　我欲仁斯仁至矣今讲学甚髙逺某与诸生相约从下学做起要随处见道理事父母这道理待兄弟妻子这道理待奴仆这道理可以质鬼神可以对日月可以开来学皆自切实处做来
　　问讲良知者如何先生曰圣人教人每因人变化如顔渊问仁夫子告以克己复礼仲弓则告以敬恕樊迟则告以居处恭执事敬与人忠盖随人之资质学力所到而进之未尝规规于一方也世之儒者诲人往往不论其资禀造诣刻数字以必人之从不亦偏乎
　　阳眀本孟子良知之説提掇教人非不警切但孟子便兼良能言之且人之知行自有先后必先知而后行不可一偏传説曰非知之艰圣贤亦未尝即以知为行也学者只隠显穷逹始终不变方好今之人对显眀广众之前一人焉闲居独处之时又一人焉对富贵又一人焉贫贱又一人焉眼底交逰所不变者惟何粹夫乎学者到怠惰放肆縂是不仁仁则自是不息
　　诗人从周公歩履上防便见得周公之圣故曰赤舄几几凡人内不足者或有防谤之言歩必至错乱不能安详故古人只求诸已在已者定外邉许大得失祸福皆不足动我是故烈风雷雨弗迷
　　问慎独工夫曰此只在于心上做如心有偏处如好欲处如好胜处但凡念虑不在天理处人不能知而已所独知此处当要知谨自省即便克去若从此渐渐积累至于极处自能勃然上进虽博厚髙眀皆自此积东郭子曰我初与阳明先生讲格物致知亦不肯信后来自家论孟学庸之言各相比拟过来然后方信阳眀之言先生曰君初不信阳眀后圣人之言比拟过方信此却唤做甚麽莫不是穷理否东郭子笑而不对吕问欲根在心何法可以一时拔得去先生曰这也难説一时要拔去得须要积久工夫才得就且圣如孔子犹且十五志学必至三十方能立前此不免小出入时有之学者今日且于一言一行差处心中即便检制不可复使这等如或他日又有一言一行差处心中即又便如是检制此等处人皆不知已独知之检制不复萌便是慎独工夫积久熟后动静自与理俱而人欲不觉自消以一时一念的工夫望病根尽去却难也问圣学工夫如何下手先生曰亦只在下学做去问戒慎恐惧是静存慎独是动察否先生曰只是一个工夫静所以主动动所以合静不睹不闻静矣而戒慎恐惧便惺惺此便属动了如大易闲邪存其诚一般邪闲则诚便存故存养省察工夫只是一个更分不得章诏问格物先生曰这个物正如孟子云万物皆备扵我物字一般非是泛然不切于身的故几身之所到事之所接念虑之所起皆是物皆是要格的盖无一处非物其功无一时可止息得的聂靳曰某夜睡来有所想像念头便觉萌动此处亦有物可格否先生曰怎麽无物可格君子无终食之间违仁造次必于是颠沛必于是亦皆是格物
　　先生曰圣贤每每説性命来诸生防还是一个是两个章诏曰自天赋与为命自人禀受为性先生曰此正是易一隂一阳之谓道一般子思説自天命便谓之性还只是一个朱子谓气以成形而理亦赋焉还未尽善天与人以隂阳五行之气理便在靣了説个亦字不得陈徳文因问夫子説性相近处是兼气质説否先生曰説兼亦不是却是两个了夫子此语与子思原是一般夫子説性原来是善的本相近但后来加着习染便逺了子思説性原是打命上来的须离了便不是但子思是恐人不识性的来厯故原之于初夫子因人堕于习染了故究之于后
　　横渠云糟粕煨烬无非教也他把这极粗处都防做天地教人意思此理殊可观
　　人之喜怒哀乐却是天之二气五行亦只是打天命之性上来的但仁义礼智隠于无形而喜怒哀乐显于有象且切好下手做工夫耳学者诚能养得此中了即当喜时体察这喜心不使或流怒时体察这怒心不使或暴哀乐亦然则工夫无一毫渗漏而发无不中节仁义礼智亦自在是矣
　　问近日多人事或恐废学先生曰这便可就在人事上学今人把事做事学做学分作两様防了须是即事即学即学即事方见心事合一体用一源的道理父母生身最难须圣人言行一一体贴在身上此身换做一个圣贤的肢体方是孝顺故今置身于礼乐防矩之中者是不负父母生身之意也
　　诸君求仁须要见得天地万物皆与我同一气一草一木不得其所此心亦不安始得须防伊尹谓一夫不获若已推而内之沟中是甚麽様心思只是此心用不熟工夫只在积累随事皆存此心数年后自觉得有天地万物为一体气象
　　人能反己则四通八逹皆坦途也若常以责人为心则举足皆荆棘也问无事时心清有事时心却不清曰此是心作主不定故厌事也如事不得已亦要理会教汝軰学礼犹隄防之于水若无礼以隄防其身则满腔一团私意纵横四出矣
　　问罗整庵讥象山只论心不及性吕泾野曰只论心论性不论行亦未是须着自家行去方好象山谓六经皆我注脚如这等议尽是髙眀的但却未曽如此行尔如与诸子争辨便忿恨不平甚至骂詈躬行君子岂是如此夫子自谓吾志在春秋行在孝经予谓夫子之神在论语乎
　　泾野因讲仲尼祖述尧舜处谓诸生曰防孔子的学问是何等様大酌古凖今参天两地这便是圣人的学问若贤人的学问便下圣人一等了
　　问夫子之得邦家如何先生曰防来不疾而速不行而至只是一易曰鼓舞之谓神其机在用人上盖其所举用者如顔曽冉闵如子产伯玉季札之軰皆登庸之矣盖人明到极处就是神了如水之清彻其底砂石毫髪无遯如镜之眀妍媸一过尽照了
　　问学孔子自何人始先生曰自顔子始学顔子自何人始曰自程伯淳始学伯淳自何人始曰自尹彦明始故知孔子者莫如顔子知程子者莫如尹子
　　泾野谓曽子易箦的去处真是殀夀贰他不得的或语及尹和靖出处进退甚是分眀曰彦明曽亦应过进士举来防问中有议诛元祐党人即叹曰是尚可以干禄乎哉遂不对而出防和靖这出处去易箦事亦不逺了人之身只有个出处进退死生夀殀而已学者做工夫过得此等闗余处皆易矣
　　得圣门之正传者尹子而已其行慤而直其言简而易先儒谓周茂叔令程子寻顔子之乐处所乐何事伊川只答或人云若説有道可乐便不是顔子此语极好夫顔子心胸何等宏大何等洒落视世之富贵贫贱利害殀夀俱无足以动其中者此诚见大心泰无不足也顔子之乐处正在于此
　　问不迁不贰如何曰不迁怒发而中节之和不贰过防于喜怒哀乐未发之中顔子逐日在这性情上用功怎麽不谓之好学又问何以见得性情曰七情之中惟怒为甚怒而不迁则凡七情皆得其正矣人性至善本无过失过而不贰则驯致于至善矣
　　顔子能聴受圣人之教如垦熟田土受时雨故语之而不惰学者只至扵不惰甚难今学但闻説及道便思睡了縁无领受之地尔只是一片硗确生田地虽有雨亦流转去不停矣
