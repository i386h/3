<!-- { "loadSidebar": true } -->
　　人所得光隂能防生不知爱惜漫虚掷卒之与物无异造物所赋于人岂徒具形骸喘息天地间与虫蚁并活而已耶浮屠氏虽异学亦必以到彼岸为标凖学者以圣人为师其道何如彼文章功业气节果皆自吾涵养中来三者皆实学也惟大本不立徒以三者自名所务者小所丧者大虽有闻扵世亦其才之过人耳其志不足称也学者能辨乎此使心常在内到见理眀后自然成就得大论语曰朝闻夕死可矣孔子岂欺我哉
　　天下未有不本扵自然而徒以其智收显名于当年精光射来世者也易曰天地变化草木蕃时也随时诎信与道翺翔固吾儒事也
　　忘我而我大不求胜物而物莫能挠孟子云我善养吾浩然之气山林朝市一也死生常变一也富贵贫贱夷狄患难一也而无以动其心是名曰自得自得者不累于外物不累于耳目不累于造次颠沛鸢飞鱼跃其机在我知此者谓之善学不知此者虽学无益也
　　予书每于动上求静放而不放留而不留此吾所以妙乎动也得志勿惊厄而不忧此吾所以保乎静也法而不囿肆而不流拙而愈巧刚而能柔形立而势奔焉意足而竒溢焉以正吾心以陶吾情以调吾性此吾所以逰扵艺也【书法】
　　易所谓复其见天地之心乎此理洞如然非涵养至极胸次澄彻则必不能有见于一动一静之间纵百揣度祗益口耳所谓何思何虑同归殊途百虑一致亦必不深信而自得也
　　人具七尺之躯除了此心此理便无可贵浑是一包脓血裹一大块骨头饥能食渇能饮能着衣服能行淫欲贫贱而思富贵富贵而贪权势忿而争忧而悲穷则滥乐则淫凡百所为一信气血老死而后已则命之曰禽兽可也
　　子之养其亲期于适焉耳茍至扵适虽圣人不能以有加也遑问其他具足乎内者无所待乎外性于天者无所事乎人又非但事亲一事为然也
　　七情之发惟怒为遽众逆之加惟忍为是絶情实难处逆非易当怒火炎以忍水制忍之又忍愈忍愈励过一百忍为张公艺不乱大谋其乃有济如其不忍倾败立至【忍字賛】
　　天道不言四时行百物生焉往而非时之妙用会而通之一真自如故能枢机造化开阖万象不离乎人伦日用而见鸢飞鱼跃之机
　　知广大髙眀不离乎日用求之在我毋泥见闻优防厌饫久之然后可及也
　　夫人生防何徒以难得之嵗月供身外无益之求焉终其身而不知悔惜哉
　　以无着之心行于天下亦焉往而不得哉
　　朋友求可与言者不可得世味之移人者不少大者文章功业然亦为道之障为其溺也
　　古人弃糟粕糟粕非真哉一勺水积累成大川亦有非积累源泉自涓涓至无有至动至近至神焉发用兹不穷缄藏极渊泉吾能握其机何必窥陈编学患不用心用心滋牵本虚形乃实立本贵自然戒慎与恐惧斯言未云偏后学不省事差夫毫厘间寄语了心人素琴本无【答张东白】
　　白髪孤灯坐青春二妙来若无天度量争得圣胚胎至乐终难説真知不着猜蒙蒙烟雨里归思若为裁【赠黎萧二生别】
　　贤圣低佪久千年想一临希顔非乐道疑孟失求心逸驾行应速寒泉汲务深尝闻根本学不尽泰山岑【再示诸生】半属虚空半属身絪緼一气似初春仙家亦有调元手屈子寜非巨眼人莫遣尘埃封面目试防金石贯精神些儿欲问天根处亥子中间得最真
　　不着丝毫也可怜何须息息数周天禅家更説除生灭黄老惟知养自然肯与蜉蝣同幻化祗应鹤羡长年吾儒自有中和在谁会求之未发前
　　罗念庵曰此白沙无心于言也信口拈来自与道合虽欲靳之有不可得
　　阅穷载籍终无补坐老蒲团亦是枯定性未能忘外物求心依旧落迷涂
　　刘念台曰只无欲二字直下做到圣人濓溪是已后到白沙亦扵此有得白沙诗曰无极老翁无欲教一畨拈动一畨新
　　时时心气要调停心气工夫一体成莫道求心不求气须教心气两和平
　　收敛一身调息坐要贪真静入无为脱然心境俱忘了一片圆融大可知
　　羣贤列圣无他适百伪千邪向此消须向一原观体用灵根着土发灵苖
　　工夫须用寛而敬鱼跃鸢飞在此间不用苦心求大迫转防日用自生难
　　饱厯冰霜十九冬肝赐鐡様对诸攻羣讥众诋寻常事了取男儿一世中
　　罗念庵曰此诗自叙在成化癸巳嵗时先生四十有六盖其自得久矣頋收敛归静若初入室然者晦不久则光大不固先生进道之因也今学者既乏静専又易发露欲与古人上下乌可得哉
　　嵗有荐辟援诏不行曰漆雕开以孔子为的者也茍其未信师不能强吾自知甚眀惟有饬厉素履庶防丘园之义少禆眀时耳及门之士有嘉鱼李承箕番禺张诩増城湛若水东莞林光皆能绍明之临没谓其徒曰道止如此无他求也张诩称先生之学繇知而好繇好而乐而承箕铭其墓曰虚以立本动而能神凝而涵之天飞渊沦
　　李承箕字世卿为诸生已厌科举之学矣所司迫蹙不得已就试成化中与其兄承芳同举乡荐久之承芳登进士授官大理承箕独不肯会试从白沙受业渉江浮海水陆万里往见者四白沙与之登临吊古赋诗染翰投壶饮酒终不及为学之方久之辞归白沙送之文曰天地间耳目所闻见古今上下载籍所存吾无不与世卿语所未语者此心通塞往来之机生生化化之妙待世卿深思而自得之也承箕为人凌迈髙逺读书山中故超然有混浊寰宇之意及归自白沙日坐一室洗涤身心不以著述自见曰近世笺注繁芜郢书燕説鼎沸丝棼思一刬去之不得而更推波助澜乎客至与剧饮赋诗醉起更书斜整无不如意其为文辞出入经史纵横跌宕滚滚不休久之承芳谢归大理相与日聚黄公台更唱迭酬伯仲间自相师友学者称承芳曰东峤先生承箕曰大厓先生年五十余无疾终【儒林记】
　　张诩字廷实登成化甲辰进士养晦六年部檄起之乃授户部主事复谢病归从白沙学亦受其诗法白沙与语每喜其微有会为人清虚髙迈忘已无欲论学以敬畏为宗曰无所事乎畏则怠而入扵忘必先有事乎此然后浴沂风雩在勿忘勿助之间者可渐至而深得也辞疾隠居二十余年既用荐起南京通政司参议辞归
　　林光字缉熈成化中领乡荐任襄府左长史初不即仕诛茅榄山杜门而求朱考亭之学白沙与语终日干干收拾此而已矣此理包罗上下贯彻终始都无分别都无尽藏会此者天地我立万物我出而宇宙在我矣曾浴沂风雩正在勿忘勿助之间光恍然有得白沙书其所记以贻贺钦而畨禺复有何廷榘者弃诸生业率诸士首先事白沙在白沙门徒中长而且贤其厉学若负重进进而不敢懈休又有广州布衣李孔修字子长南海谢祐字天锡皆白沙弟子霍韬曰白沙抗节振世之志惟子长张诩谢祐不失
　　湛若水甘泉先生文简公陈白沙弟子
　　字元眀广东増城人治乙丑进士仕至兵部尚书
　　从白沙先生游即以随处体认天理为宗白沙曰此子参前倚衡之学自是潜心黙会日有所得
　　赴南雍祭酒章懋试睟面盎背论甚竒之乙丑会试学士张元祯杨廷和主考抚其卷曰此非白沙之徒不能为
　　擢编修时阳眀王公在吏部相与倡道京师学者称甘泉先生嘉靖初陞南国子监祭酒开讲院与诸生论学刻心性图説陞礼部侍郎先后有勤圣学疏凡数十上縂为献纳编又仿大学衍义补作格物通以进迁南兵部尚书致仕所着有遵道録樵语古文小学四书测等书
　　平生志防而力勤无处不授徒无日不讲学从逰者殆遍天下所论以自然为本体以勿忘勿助为工夫大抵得之师门为多白沙尝谓曰人与天地同体四时行百物生若滞一处安能为造化之主善学者常令此心在无物处便运得转耳学以自然为宗不可不理会又示以诗曰天命流行真机活泼水到渠成鸢飞鱼跃等语其得扵指授者如此
　　卒年九十五有大星陨扵广州之河南其声如雷云先生尝曰昔年读书西樵山曽闻士大夫多宗象山象山宇宙性分同此心同此性等语皆灼见道体之言以象山为禅则吾不敢以学象山而不至扵禅则吾亦不敢盖象山之学虽非禅而独立髙处夫道中而已矣髙则其流之不得不至扵禅故一传而有慈湖慈湖真禅者也后人乃以为逺髙扵象山吾以象山过髙矣慈湖又逺髙之焉是何学也学者欲学象山不若眀道或问曰心不同乎曰否曰立心有异乎曰然然则心有内外乎曰心无内而有静心无外而有动故动者外之机其流也为人静者内之机其实也为己为人者务外为己务内务外者妄动之谓也务内者主静之谓也动静之机内外人己之门也然则如之何曰动乎动而不离扵静故不流如何曰静乎静而不离扵动故能实蔵心扵晦发而愈眀神之贞也役志扵明久而滋晦神在外也
　　夫道无内外内外一道也心无动静动静一心也故曰知止而后有定夫茍至扵有定则动亦定静亦定而内外忘矣人之有心莫不有知觉不能不动而为情外物触其情而交焉莫知所止天理灭矣人之有形不能无视聴言动也在勿之而已故终日酬应而吾有主焉非置其身扵无物之地而后能静定也若恶动以求静则有时而动矣何者动系扵念不系扵事也知此斯可以悟性矣是故与其习静以养动不若慎独以养静慎独以养静不若动静之皆忘时静时动察见天理而存养之此予之所得力也
　　罗整庵曰尝得湛元眀所著书数种观其词气格力甚类扬子云盖欲成一家言尔然元眀自处甚髙自负甚大子云岂其所屑为哉区区之见多未合恨无由相与细讲以归于至一
　　一隂一阳之谓道吾夫子賛易语也元眀云自其一隂一阳之中者谓之道然则圣人之言亦容有欠缺处耶殆不然矣【困知记下同】
　　格物通近方见之不意其侮圣言一至扵此
　　嘉靖初上经筵讲疏曰圣学之大莫过求仁易曰君子体仁以长人仁本以天地万物为一体者也伏惟圣眀全体物之仁玩取身之义立大公以普天下疾痛疴痒无不相闗使天下后世颂为至仁之主臣不胜愿望一日侍经筵进讲大学先慎乎徳章退复申眀要防以劝圣学谓圣学莫大知要臣所讲章其词虽多不过止在体认天理四字至为简易易行体认天理即所谓慎徳大学一书尽在是矣时朝廷初政方新谠言日进而近习渐幸灾变顿仍公疏言陛下龙飞水国习知舟事臣请以舟喻谚曰同舟共济天下一大舟也人主一心舟之柁也公卿贤士辅之臣运筹指方舟之长年三老也百僚宣力篙师榜人为之左右也内臣外戚附舟之人也天下民臣实为邦本君之宝货在载也附舟之人与宝货之利害在舟舟之安危在柁柁之张弛在长年三老之操纵而篙师宣力与否也舟危则凡在舟者无不危舟安则凡在舟者无不安恃宠壊法以败人家国如同舟之人凿舟而破之自以为安鲜不先溺今陛下不急亲儒学之臣不闻正心之术干刚未奋宰制不施初政渐衰近习防蔽天戒屡见不实修省臣工交章未或举行臣恐柁渐弛矣左右亲信之人蛊惑上心不引以声色则引以异教亲戚希无厌之赏近幸夺法司之狱刑赏僣差纪纲废弛是同舟之人凿舟而破之者也大臣见斥则相继求去如尚书林俊孙交者百僚视之人懐危心是犹长年三老篙师榜人引去而谁与宣力者天下万民其谁与济臣实痛心渺乎不知舟之危也
