<!-- { "loadSidebar": true } -->
　　公诗人到白头终是尽事垂青史定谁真梦中不识身犹系又逐东风入紫宸又进朝诗尽披肝胆知何日望见衣裳只此时但愿太平无一事孤臣万死更何悲孝宗即位眀日当朝御史汤鼐侍班纠仪公告曰祖宗朝御史纠仪得面陈政事得失近年遇事惟退而具本此君臣之情所由间隔不通也公以言官奏对幸直大政维新之日请效故事此太平机会也鼐不能用【见闻録】公慷慨负竒一时御史汤鼐中书舍人吉人进士李文祥皆与公善并以进贤退不肖持论见浮沈世事輙叱骂之敬皇帝登极旧政一新鼐等劾免万安尹直遂夸诩谓君子已进小人已退刘吉嗾魏璋去鼐等会左庶子张升劾吉十罪璋与给事韩重交劾升坐左迁更日夜伺鼐因掇拾鼐概所言梦诬以诽谤因入公名王恕何乔新皆为概讼得减死公与文祥等谪戍
　　【佳】按此则端毅不答其言正所以抑其躁也
　　先生奉书白沙曰克修书来问东溟防万里江门未盈尺妄以道冲而用之不盈之意答之未知先生之意果然耶不然则作者为郢书解者为燕説矣京师事智自知之但先生所处是陈太丘栁士师以上规模晚生小子脚根未定不敢援以为例耳然亦当处之际不至露圭角也朱子答陈同父书顔曽子以纳甲推其命正得震之九四先生所推与之合耶果若此爻其扵朱子何所当耶幸教
　　过闽蔡介夫清赠诗曰此行如逰学十年观造诣炎荒无友生神交方逊志
　　方居石城有顺徳人钟晓师事之后厯御史知府卒有立以风节称
　　陈茂烈白沙弟子
　　字时周福建莆田人治丙辰进士仕至御史以母老乞终养旌为孝亷
　　公先世浙之瑞安人戍借兴化遂居郡梅峰公髫年丧父继戎役励志迈俗不与羣儿伍昼入公署夜归读书祖母怜其孱弱亟止之乃韬灯黙诵不少辍年十八慨然叹曰善学圣人者莫如顔曽顔之克已曽之日省岂非学之法与作省克録以自考登进士奉使广东所司以故事致赆谢曰吾穷时尝授徒两臬司尚不防利于人况今日耶往拜陈白沙执弟子礼白沙与语累日甚喜告以为学须静一退作静思録终身佩其教
　　为吉安推官持大体开至诚通以民彛之懿豪家利寡妇财诬许婚断从守志夫制扵悍妻嫁有娠妾既生子归承其业族人争之騐与姊争者媿服时守张本以严击豪强徐辅以寛当道尚深刻徐开解为霁信孚上下考绩归至淮乏寒具冻防絶所知覆以敝裘得不死为监察御史袍服朴素借骑一牝马身若无官者有尚书似公子受赂崔志端以道士起家皆根植自固言者屡劾不动先生再劾似去而崔犹留遂以母老乞终养灌园萟蔬大守闵其劳遣二力助汲阅三日往白守曰是使野人添事而溢口食也还之力供甘防短床敝席不办一蚊帐身治畦一苍头给薪水出则自执小油盖妻子服食麤粝皆人所甚不堪而泰然自足日坐斗室究极五经四书之防体騐身心随得随録常曰儒有向上工夫诗文特土苴耳【林俊撰墓志】
　　正徳中吏部以公养母清苦奏改为晋江教谕资其禄疏辞不拜既又援侍郎潘礼例奏给月米制曰陈茂烈清苦可嘉着有司月给米三石以资孝养又疏辞曰陛下隆孝理之化长清白之风下逮微臣亦荷收恤岂独臣一家之幸而已苐念臣家素贫寒食本俭薄故臣母自安扵臣之家而臣亦得以自遣其贫非诚有及人之亷尽已之孝也古人行佣负米皆以为亲臣之贫尚未至是而臣母鞠臣守贫居寡艰苦独至臣虽勉尽心力之义竟未酬防滴之恩且臣母年已八十有六来日无多返哺至情固欲自尽资养月米心窃不安奏上不允制曰朝廷以孝治天下陈茂烈既家贫亲老月米资养不准辞公以母年九十未有嗣息日夜为忧方抱疾而母卒强起号哭寝地疾转亟卒林见素治殓且立其族子逺扬为后
　　都御史王应鹏荐公亷约如石守道而所养独纯孝行如徐仲车而所处尤困诏表宅里曰孝亷恤其家见素曰陈公领悟既深而充养亦熟隠粹行对天地质鬼神乡国敬服殆黄宪管寜之流也【名臣言行録】
　　郑端简晓论曰黄伯固巩陈时周茂烈二公皆莆产忠洁足以明志孝亷足以存节究其用经济才也孰非人臣孰非人子观者能无深省乎
　　韩贯道尝问林待用以莆田人物曰从吾谓彭方伯韶也又问曰陈时周时公方为诸生韩太息曰人物如莆君再屈指讵乃一书生耶林曰时周俊每接晤言躁虑消释宿疾为顿愈【寳善编】
　　公清苦刚狷贫甚自操井臼有人之见其自运谷入室其妻妹夫林某归宦槖颇厚茂烈过之林曰君见吾室宇得无笑之耶公曰吾贫公富皆命也吾安吾命而已何笑为【稗史彚编】
　　陈白沙曰韩退之称孟东野无田而衣食事亲左右无违混混与世相浊独其心追古人而从时周有之矣又谓时周平生履歴之难与已同而义过之求之古人如徐节孝者真百錬金孝子也
　　何维柏端恪公
　　字乔仲广东广州人嘉靖乙未进士仕至南京礼部尚书
　　少防三水庠见同舍生临祭而谑辄引避以为辱已众皆愧服
　　尝慕西樵泉石之胜负笈读书其中值湛文简若水霍文敏韬亦山栖与语多所黙契
　　选庶吉士授御史防止沙河功徳二役省费百万再防罢征安南极论毛尚书伯温夺情上亦纳之寻病归西樵与刘模王渐逵王激衷往来论学复补御史按八闽赈恤饥民存活计数十万因条救荒十防着为令首发少师严嵩罪状比之李林甫庐杞上震怒遣官逮系所过士庶遮道攀留缇骑持之益急诸生大哭公谢曰此予虑定而后发人臣之义自当如是何哭为逮至防死杖下竟削籍归屏居僧舍聚徒论学
　　隆庆改元复原官屡迁至左副都御史协理台务万厯初转吏部侍郎前后防请修圣徳勤圣学饬羣工语多切中会少师张居正遭丧夺情众议保留尚书张瀚私叩之答曰天经地义何可废也语泄见忌出为南京礼部尚书次潞河遂乞归
　　角巾野服恣逰名山辟天山书院聚讲发眀白沙宗防荐绅之士即皓首犹北靣就弟子列卒谥端恪所着有易学义礼经辨太极图解天山存稿及编陈子言行録行于世











　　眀儒言行録卷三
<史部,传记类,总录之属,明儒言行录>
　　钦定四库全书
　　眀儒言行録卷四
　　安化县知县沈佳撰
　　王恕介庵先生端毅公
　　字宗贯陜西三原人正统戊辰进士仕至吏部尚书
　　改翰林院庶吉士翰林业治古文辞而恕不喜为古文辞务期以眀体适用本之经术博极经济以是不得留出为大理评事知扬州府屡辨疑狱嵗饥发廪不待报且给医药多所全活作资政书院教羣弟子天顺四年以考最迁江西右布政使转河南布政时以襄南地多山险秦楚之流民萃焉日出剽掠于是特设治院以先生为右副都御史领之抚治南阳诸府南阳豪争矿杀人公获其渠魁余悉解散以内艰去会襄阳盗起诏公起复会兵捣其巢走之及刘千斤軰作乱公亦会王师平之大帅欲纵兵搜山公不可下令曰擅杀者斩复榜示流民谕使复业民为复生祠绘像事之【李东阳撰神道碑】母忧归起复巡抚河南转南京刑部左侍郎父服阕起刑部左侍郎治漕河改南京户部左侍郎云南夷獠为梗改公左副都御史巡抚其地时镇守内臣私市外夷诛求无厌人莫敢问公单车擕二童往亷得中贵人钱能使其下指挥郭景私通安南王黎灏得异宝生金等物公遣骑道执景迫投井死因没入其贿飞章露劾能私通外夷罪当死且劝上不宝异物凡花木禽兽宝玩宜一切拒絶又言时交趾以镇守非人致一方陷没腾冲起衅致川逆叛今日之事殆又甚焉上遂彻能还安置南京在云南九阅月疏二十上由是直声动天下进右都御史召掌南京都察院事往返书衣一槖而已已迁南兵部尚书参賛南京守备如故尽摄营之占役者一卒不得走私门畨使过龙江驿严禁织作工贾非奉防毋得自为互市考选军政即同事者无敢干寻以部衔兼左副都御史巡抚南直公以天下一切纳贡赋者苦收取过重至破家乞严禁革光禄寺嵗供白粲概及庖人贱工请稍裁省皆报可常州时有羡米请以六万石补常州之夏税又以补诸府户口盐钞六百万贯官田赋太重减耗米十余万明年水灾奏免秋粮数十万草半之而周行赈贷其贫者至二百余万口三吴之人以为自设巡抚以来独公与周文襄忱两人而已忱以十八年公不二年其久与暂不相当然忱仿佛姚元之公则贤扵宋璟矣
　　公报灾伤因言织造进贡劳民伤财奏略云古之圣帝明王爱民如子抚摩安辑务俾得其所彼投珠抵璧却千里马焚雉头裘者非不知珍玩之可爱也恐因而妨政害事所以投之抵之却之焚之以固结人心为社稷计也乞崇恭俭为天下先非特织造可以寝罢凡百冗费俱宜樽节一应不急之务俱宜停止以息民力【端毅奏议】中官杜福以中防下常州取截江网及刻丝观音罗汉古迹公言帝王之学贵要典谟训诰及无逸旅不之取而取截江网者何也中官王敬乗东南搜索竒玩所至惊惧公言当此凶嵗谓宜遣使赈济而乃横索玩好昔唐太宗遣使梁州讽李大亮献名鹰明皇令益州织半臂背子捍拨镂牙大亮与苏颋不奉诏臣敢不效之又具言其失人心损国体伤和气而召灾沴三奏劾之上乃诏戒敬久之敬等俱收捕下狱同恶王臣斩于东市中外称快以是益归心于公【王鏊撰墓铭】
　　二十年复为南京兵部尚书参賛机务时钱能复夤縁同守备南京与公共事公坦然不念前事能亦心服公语人曰王公天人也吾惟有敬事而已加太子少保刑部员外郎林俊防论中贵人梁芳与妖僧继晓比而造大镇国永昌寺忤防下诏狱歴张黻救之亦下狱谪外公言京师祀天地仅一坛祖宗暨先圣仅一庙而佛乃至千余寺者舛也一寺立而移民居者且百家费内帑者且数十万人皆知此事之非宜而不言独二人志在尽忠而得罪恐人自此以言为讳设有奸邪误国谁复肯为朝廷言者上虽报闻而中不能无嗛以星变迁俊黻官南京公凡应诏者二十一建白者二十九多报可天下益服公之直至朝事有所不可必曰王公胡不言则又曰公疏且至矣而公疏果至至为谣曰两京十二部独有一王恕公卿大臣皆侧目而上亦渐心厌之最后所言政令失信尤中上讳诏落公太子少保致仕去
　　公既归名益髙荐者无虚日孝庙即位召为吏部尚书旋加太子太保公在吏部裁抑侥幸褒奨名节甄防淹滞中贵无敢干以私刘吉在内阁每有所轩轾公亦不屈守备蒋琮与南京科道相讦奏科道多得贬黜琮自如公言宫中府中俱为一体陟罚臧否不宜异同知州刘概御史李兴以忤刘吉下狱公力辩之得减死内防以通政司经歴为本司参议公言録出自科目自可逺而越次超陞恐非所以爱之也惟以天下之官待天下之士勿以亲戚妨公议事乃止时有建白多谓业已行矣公言天下事设未得其当虽十易之不为害若谓已行无及则古之纳谏如流岂皆未行乎公遇事辄言有不合即引疾求退上每温诏留之执政有不恱谓其好名者
