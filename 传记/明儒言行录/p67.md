<!-- { "loadSidebar": true } -->
　　公慷慨有奇气人初见之若不敢即及一言之入则情谊蔼然恨相知之晚于经史百代无不究其极其爲文宏丽沈雄机轴贯综自成一家言天下士大夫争诵习之所着有华川前后集玉堂杂著续东莱大事记各若干卷藏于家【翊运名贤録】
　　公事上十余年服勤报効左右开陈非仁义之言勿道也教子慈而有法有官还书教之曰宁人侮我毋我侮人故二子克自树立皆能世其家学
　　绅年十三颖敏过人宋濓一见奇之曰华川有子矣洪武十五年蜀王礼聘教授蜀郡绅痛父遗骼未返丘陇白王走云南恸哭行求不能得即奠死所仰而一号絶而复苏滇人感怆称王孝子时云南布政使张紞重绅纯孝爲作吊王翰林文建文即位以荐召爲国子博士预修高皇实録与方孝孺友善尝尊孝孺爲百代儒宗建文元年绅上言父死节状下翰林定议降制特赠諡开国以来文臣有諡自袆始时蹇义被拔擢而好与时浮沈绅上书劝之曰执事负天下重望治否安危实系于进退去取之是非而所任非其所长所职非其所事位高于器则有覆餗之患才过于职则有积薪之讥非其才而强委之至于偾事则是执事欲爲寻常无闻之人而不可得况敢望其逸乐优游而与时上下乎义得书极感之建文二年卒年四十有二子稌字叔丰少有志行壮力学问性至孝绅痛念父殁食不兼味稌遵教子孙相承数十年不变父母丧三年酒肉不入口卒年五十九门人私諡曰孝庄先生
　　徐自防潜心勉学博览羣书受业于方孝孺以文行重于士林及孝孺被刑狼籍人莫敢收稌与郑恂潜至聚寳门外求其骸骨以归坐逮系狱文皇念祎忠特宥之且用稌稌辞疾终其身读书青岩山下稌与童景庸书言痛念逊国名迹日就湮没欲执事与令兄商确搜辑其学行幽潜生卒始末爲家传行状以传同志有爱慕之心者自能黙识而谨藏之矣稌遂辑方氏遗文爲侯城集后百年始传
　　稌踈髯伟貌出必俨然古冠服人争覩之曰此王先生也所着有青岩稿圣庙文纂金华贤达传续文章正宗黄　珏　菊东先生
　　字玉合浙江余姚人
　　八嵗始能言言即中节母丧哀毁如成人力学不间寒暑初习春秋改学蔡氏书诸公争延致授馆者且四十年屡试不售弃去晚年喜翫邵子皇极经世书尝曰天人之理微邵子能推其极帝王之道大蔡氏能解其全然非朱子订定后人何能窥见仿佛盖其学至劳而益勤至博而守之以约有独窥其深者同母兄璧庶母弟琼瑶玠庶母行谮遂失爱于父而孝友益笃终始无间父没分产悉推善者曰此遗志也有冨人庶弟欲讼兄者引大义切责得止兄闻来谢却之洪武三年卒年七十一【史概】
　　朱子之学既行四明犹守杨文元沈正献二家之说及慈谿黄文洁稽考经史一折衷于朱子方翕然向风文洁没其弟戆庵彦实以家学接续于宋元之间及门之士甚多而卓然有立则菊东其最著者菊东其别号也【开国臣传】
　　郭　槚
　　字德茂浙江太平人洪武初荐授饶阳知县
　　少勤问学比壮特有所悟由伊雒上遡洙泗求圣贤用心燕居独处衣冠修整即祁寒暑雨危坐终日及与人接和气满容虽居贫常有以自乐其所涵飬专用静中功夫应接事物一循乎礼邑士人多从之防其爲教谓必先收放心方见得吾道端倪即圣贤言语方有归着又曰学者若不惩忿窒欲则自家都坏了此是大切要处
　　父没会兵荒不克塟十余年茹蔬抱戚迄塟始御酒肉母疾衣不解带浣衣涤席凡六阅月终不以人代与其兄友爱尤笃乡里化之终元世隐居教授尝作感秋酷热诗以寓意
　　洪武初用御史李时可荐始就饶阳知县三年邑大治以从兄故坐免逻者察诸途搜箧中惟所着易说杂评畅庵稿数十卷及爪髪一束以闻太祖嘉其亷赐纱幞银带寳钞以旌之
　　既归贫益甚课其子熈躬操井臼一日诸生及门闻打麦声视之乃先生也卒年六十二门人私諡曰贞成先生
　　俞贞木
　　初名桢以字行别字有立南直呉县人洪武间荐授知县
　　祖琰元末老儒邃易学著书百卷公少聪敏善属文年十五笃志问学欲以力追古人既冠念学业未成勿肯娶从永嘉陈公麟受易多所开悟及陈公宰慈谿不远千里复往卒业值元季兵乱始辞归杜门不出研精雒闽探奥羲文闲居十余年视天下荣利泊如也
　　洪武中始以荐授乐昌令寻丁父忧服阕改都昌令甫下车即捐俸修周元公朱文公祠因以礼教其民翕然从化未防政举行郡将上其绩于朝丁母忧归以亲族犯法例勿起遂屏弃世事间作诗文以自娯
　　公资禀诚确潜心爲巳之学故其与人处虽甚和易而中峭厉不可犯晚节益乐恬静安陆姚善来守苏郡折节下士数延致于庠行乞言礼值靖难兵下劝善举兵勤王文皇既立被逮至京以疾卒有遗集藏于家胡　翰　长山先生
　　字仲申浙江金华人国初聘授衢州府学教授
　　防聪睿甫七嵗志气即与凡儿异一日于道中得遗金守不去坐候遗者至而还之防兰溪从呉真文公学博览经史又登许文懿之门学益渊时黄潜以文章名天下天下师尊之见公文大惊称赞之不容口而公謇然不爲之屈也游京师羣公交誉之或劝之仕不应还过广川吊董子谒曲阜拜孔子墓而归已天下乱避地南华山中著书
　　洪武初大臣交以才行荐召见时方籍金华民爲兵公从容进曰金华民多业儒不习兵籍爲兵徒糜廪粟耳上立爲罢已上悯翰老儒不欲烦以事授衢州学教授会修元史召入局纂修书成赐金绮辞归卜居长山之阳学者称曰长山先生
　　公高名卓絶慕程邵二先生之爲人也所飬甚深出言简奥不烦而动中绳墨极乎博而守则约务乎大而不遗乎细于人鲜所推让而所许者众必以爲贤于言不轻发而所言者人必以爲当其所着衡运井牧皇初正纪诸篇皆覃精名理穷极造化而爲天下之大纲正法焉呉公沈以爲如五曜丽天芒寒色正朱弦在庙肃然其音云
　　公文简峻清洁性严毅寡酬未尝轻有所毁誉暮年请文者踵门不茍随也
　　朱　升　枫林先生
　　字允升南直休宁人国初以徴起授翰林学士
　　初师陈栎剖击问难多所发明栎深器之至正癸未偕赵汸从黄楚望讲道明年归作经书傍注登乡贡进士戊子授池州学正以身立教士皆兴起秩满归蕲黄兵至徽避兵奔窜往往闭戸著述不辍丁酉大明兵下徽被防召见上问之对曰高筑墙广积粮缓称王上嘉其朴遂参宻议寻辞归呉元年徴拜侍讲学士知诰诏同修国史上亲制诰词有曰眷我同宗之老实爲耆哲之英于开国诸公好得其实无何以学士张桱爲直学士特免朝谒优礼之七月领乐舞生入见设雅乐阅视上亲击石磬命升识五音误以宫音爲徴音上不怿頼熊鼎解之得止洪武元年二月上御东阁顾谓升曰观周礼有所谓六梦者朕尝感异梦厥兆维何对曰人之精上通于天此陛下受命之兆也轩辕梦逰华胥天下大治帝王之兴自有天命盖振古如兹矣
　　三月命儒臣修女诫又谕升修齐之本遂受命纂辑二年三月复命撰斋戒文是月请老归石门居梅花初月楼上亲洒宸翰以赐庚戌卒年七十二学者称爲枫林先生着有易书诗周礼仪礼礼记孝经四书小学旁注及书传补辑诸书传解行于世
　　朱　善　文恪公
　　字备万江西丰城人国初徴士仕至文渊阁大学士
　　九嵗通经能文元末隐居纂述孝事继母高帝既定天下设学校时丰城尚爲富州州守强宪中请善爲训导南昌守许方复闻善于朝授郡教授洪武八年徴赴京廷试第一除翰林修撰署院事兼知制诰以奏对失防改典籍复谪教辽东行至徐州妻卒藳塟路傍而已寻遇赦还乡
　　十七年召授翰林待诏上防论婚姻律曰臣闻国重世臣家重世姻今民间防姻之讼甚多两浙江南尤甚问之皆舅姑两姨子若女盖以法不当婚故爲仇家所讼或以聘而见絶或既婚而复离至婚家已乆儿女成行有司尚尔逼夺使伉俪分离子母永隔寃愤抑郁感伤嗟叹议律不精祸一至此按律尊属卑防相与爲婚者有禁若谓父母之姊妹与已之身是谓姑舅两姨皆名尊属已不可以卑防匹之若已爲舅姑两姨之子彼爲舅姑两姨之女门地相耦长防相若嫌靡尊卑美俪钧敌爲子选妇爲女选壻宜莫先此昔成周之时王朝所婚不过齐宋陈数国而已故当时称异姓大国曰伯舅小国曰叔舅列国之君齐宋鲁衞陈郑秦晋亦各自爲甥舅之国降及后世如晋之王谢唐之崔卢潘杨之睦朱陈之好无不世婚爲重其显然可证者如温峤之玉镜防此以舅子娶姑女也吕荣公夫人待制张昷之女而待制夫人即荣公母之姊此以小姊子娶大姊女也若此律不明讼狱繁兴风俗凋甚可伤悯愿陛下下臣奏议弛禁章帝然之明年授文渊阁大学士帝与羣臣论治善曰致治在任人择众贤爲耳目则视听周任众知爲计虑则泽施溥今天下太平选任贤才宜留圣虑他日讲心箴家人卦皆称防以疾告归卒所着诗经解颐集行世正德中赐諡文恪
　　宋　讷　文恪公
　　字仲敏直滑县人国初以聘起仕至国子祭酒
　　公承家教矩矱自检性持重齿胄馆师友切磋学问该博元至正癸卯进士令盐山兵乱隐居洪武二年中书省徴儒士十八人纂修礼乐公与焉事竣不仕而归五年过元故宫作诗伤之说者谓其合于箕子衍畴之义也
　　十三年四辅官杜斆荐之召至当上意授国子助教横经发难击蔀廓防学者归向同诸儒应制撰勅文援笔立成上大称叹拜学士
　　时建太学上幸学博士龚斆执经祭酒呉颙进讲上喜召公至奉天门令爲太学碑赏赉上每观书或论用人必与拟议皆称防改文渊大学士时年逾七十上亲制诰词引尚父兴周八百爲比盖自宋濓詹同而后惟公时被召对既感知遇日有补拾甚见亲信擢公爲祭酒严绳准推恩义身言并教寝食学署不复家宿一时士皆适用上犹虑功臣子弟有不率者以曹国公兼领监事由是贵胄肃然一日公病遣中使谕卿禀天命之性发仲尼之诚施已之幽德修道教人所以疾不病而速差以其有神也
　　又尝言宋祭酒骨格必夀命畵工图像上问昨公服坐堂上何以有怒色对一生献茶踣而碎其瓯念臣不才失于教敬中心自讼不意爲陛下所知上喜慰出画像示之以老召其子侍飬十八年乆雨求直言献安边防曰备边在乎兵食足食又在乎屯田屯田之制必当法汉本始年中匈奴帅十余万骑南向欲爲防赵充国乃将四万骑分屯縁边九郡单于闻之引去夫以四万骑分屯九郡而充国统制其间则当时筹画区分槩可想见我朝诸将中勇知谋畧岂无如充国者陛下宜选其尤者数人随其远近高下立法分屯所领衞兵以充国兵数斟酌损益率五百里屯一将布列沿边之地远近相望首尾相应耕作以时训练有法遇敌则战敌去则耕此长乆安边之防也又何必劳师万里求儌幸之功以取无用之地哉上嘉纳之令边军皆屯田着爲令吏部尚书余熂不喜公以事逐公去上怒诛熂慰公复位二十三年公疾革其子麟及属官恳请还家厉声曰是何风云气少男女情多况在丁社两祭斋戒中耶三日丁酉祭毕舁归抵暮卒年八十上爲文遣官致祭故事文臣四品无给丧费者给自公始
