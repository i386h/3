<!-- { "loadSidebar": true } -->
　　才髙学博早嵗知名由户曹擢湖广按察佥事率绅士讲行乡约务以化民成俗心苦力勤值税珰陈奉贪噬无厌先以好语谕之再严袪其狐鼠奉终勿悛乃疏其违旨九事未得命竟为奉党诬伤初仅降谪楚士民伏阙交章乞还原职者以数十万计上愈怒逮讯下锦衣狱坐以擅杀中使罪禁锢八年日与同逮襄阳司李何栋如荆州司李华钰讲学论易参研于主静穷理之间更详考太祖制度而表章之甲辰上感天变放还里复冠带以疾终学者称慕冈先生所著述有朱子録要经济实用月令广义等书行于世
　　吕维祺
　　字介孺河南新安人万厯癸丑进士仕至南兵部尚书
　　父心学有徳以孝称里闬公为诸生时即毅然以圣贤自任
　　授山东推官以孝弟感民民为之化擢吏部郎清餽遗谢嘱托当熹宗未正位人心勿定先请见于慈庆宫门抗疏调防圣躬内侍不许干预政事旋予假省亲八年居家立芝泉书院与张抱初修明濓洛之学时天下方以讲学为讳逆珰衔之几中危祸推考功矫旨另用戊辰懐宗御极起尚宝卿转太常卿上防微八事授南戸部侍郎清覈侵冒以百万计任五年余饷可支三年庾实不苦竭授南兵部尚书汰冗登勇兵实不滥复辟多士立丰芑大社讲明正学未几以父病乞归集郡士立伊雒社以守先待后自责与王惺所张泰宇李虚斋王文苑孟守键许松麓刘澄逺诸人大防于正学书院讲太极周易发明致中和之义尝述象山之言人不可以无学犹鱼不可以无水赋人之形而不求尽乎人之道虚生浪死其在富贵者适足以播恶遗臭戊寅流冦诡抚当事者议安置河汝人心汹汹如沸公力为挽止冬十二月贼势猖獗侵窥河洛率家人分守北城罄家资劳军士辛巳正月十九日贼抵城北缒家人杀十余贼次日西城忽溃诸子以无守土责为言公曰受国深恩与城存亡义无可逃况读圣贤书所学何事贼至被执曰非吕尚书耶稔知公善当谋出公艴然贼遂掖出城门贼首曰吕尚书今日请兵明日议何逼人太甚公厉声骂曰恨无兵马杀汝狗彘事至此止有一死贼令之跪骂愈厉北向拜阙西向拜父母与福藩同被杀观者皆相视流涕
　　先生尝言一生精神结聚在孝经二十年潜玩躬行未尝少怠每论孔曾相传得力于战兢十二字故曾子易箦示门人曰吾知免夫非谓免于毁伤葢战兢之心死而后已尝疏进孝经请颁学宫所着有孝经本义或问大全存古篇明德堂集奏疏音韵日月灯行世尝作石先生以自况学者称为豫石先生弟维祮问讲学为人所非笑何以处之曰讲学不为世俗非笑是为乡愿讲学不到使非笑我者终心服我是为乡人讲学必立崖岸欲自异于世俗是为怪讲学不大倡其道于天下后世以承先啓后自任以为法可自励是为半涂之废
　　鹿继善
　　字伯顺直定兴人万厯癸丑进士仕至太常寺少卿
　　性端方确谨巍然如防山少以祖父为师读王文成习録而契之慨然有必为圣贤之志成进士与吴郡周顺昌以节义相期勉选户部主事后起改兵部职方主事壬戍孙髙阳以阁部督师公请从在师中多所经画而口不言功功亦不及循次转员外陞武选郎中而忌髙阳者百计阻之遂与髙阳同归家居四年学力日充崇祯初起尚宝卿陞太常少卿修明职掌未三载复请告归公之学以认理为主而言理即在事上故其言曰读有字书却要识没字理则公之自得可知矣丙子秋七月东兵破定兴是时公移疾江村无城守之责毅然授兵登陴守七日而城陷兵挟刃逼公公不为动遂死之事闻诏赠嘉议大夫大理寺卿廕一子入监諡忠节专祠予祭所着有四书说约认真草三归草若干卷【孙钟元理学宗传】
　　公亷直介立清操絶俗解官归门人日益进每拈寻乐大旨及说约一编日与同人谆复口授
　　先是神庙末年髙景逸冯少墟邹南皋讲学京师同志者邀公听讲既而闻相戒不言朝政不谈职掌公曰离职掌言学则学为无用之物圣贤为无用之人矣遂不往后数年与景逸偶遇于朝房辨析疑义景逸恨相见之晚具疏荐公佐髙阳
　　蔡懋徳
　　字维立直昆山人万厯己未进士仕至山西廵抚都御史甲申徇难
　　授杭州推官以最徴有以吏部饵之者公谢之补礼部以不拜珰祠乞差归里
　　崇祯初督学江西登白鹿洞着鹿洞成规立书院与诸生讲学及孝经大义听者感泣
　　备兵嘉湖退海防刘香擒巨冦屠阿丑廷臣以知兵荐歴井陉宁武济南诸道所至有折冲御侮功崇祯壬午陞山西巡抚特赐召对陈言靖冦之防当使民不为盗欲民不为盗在使穷百姓有饭吃极陈恤民诸事又言平治大道当从大学提纲挈领若节目上逐件照管便烦难不举上是之赐馔赐银币抵任后以安抚百姓为急改三立祠为书院与诸生讲理学经济文章立干城社以招竒谋异勇之士三晋晏然防闯贼破潼关三秦沦陷公孤军捍御守河干四阅月守危城三昼夜甲申二月无援城破草遗疏遣人上报天子入三立祠自缢死中军应时盛从焉文武将吏同死者四十六人先是李自成遣牌招谕公碎其牌斩其使自成恨之乃验尸刃首弃之水沟标官段可逺求而得之瘗太原南门外之东冈赐祠谥忠襄
　　刘理顺
　　字复礼河南杞县人崇祯甲戍进士仕至左春坊左中允兼翰林院侍读甲申徇难
　　好濓洛之学敦尚古道持论不为偏苛而人皆敬畏之举万厯丙午乡荐所居一茅屋子某崇祯初亦举郷荐偶有所关说公挞其子而还其赀领乡荐二十有八载困约甚不改其素里中无不重刘公为人崇祯七年始成进士廷试前一日阁拟制防问有预得其稿者人皆夙搆成及对果如所闻公独至期详览制诏中増一事上所自发问也条对甚悉阁以李焻名首上上覆阅诸卷独公对称旨亲擢第一甲第一人由此心倚重之授翰林院修撰
　　十二年二月上言六事作士气矜民穷简良吏定师期信赏罚招胁从上是之
　　十六年进左中允时闯献二贼陆梁连陷楚豫秦晋诸郡县朝廷起大师命重臣讫无成功公故无军旅寄然君国之忧内切于心外形诸顔色于经筵讲读时每痛切言之
　　十七年三月丁未闻召对晨趋朝户部右侍郎吴履中大理卿凌义渠先在相与咨嗟叹息而已城陷贼入矣三人相頋駴愕仓皇归随闻上徇社稷公抚膺大恸曰臣荷特简不能出竒殄乱致逆冦披猖以有今日臣罪何辞遂北面稽颡书絶命词投缳而死妻宜人万氏妾李氏俱从死顷之贼数百人至寓云欲保防刘状元而公已死相与叩头号恸去葢贼帐下多中州人素稔刘公徳也刘念台哭公诗曰公之徇国也自妻子而外若壻若外孙若仆从无一免者以时而言玉汝第一以事而言公第一呜呼圣矣乎
　　【佳】按此念台先生当时所闻异辞余尝问之睢州师云止妻妾从死耳
　　良玉维温金砺寒一回把袂一回看周情孔思推同调方矩圜规式大官十族止怜朋友在九原谁问此心安异时伊洛推人物诚敬渊源似尔难
　　有同年子先生因问曰闻中鼎甲者手纹直透中指有诸先生举手细视曰想是幸中未尝有此耳其寛宏不拒人如此
　　先生幼孤奉母至孝稍失意辄涕泣母悦乃已事兄如严师弱冠举于乡久之不第以风教人伦为己任恬澹自持尝语人曰学贵絶欲吾生平困于病然其所得卒亦不出此也
　　擢廷试第一烈皇帝喜甚頋左右曰朕今日自擢得一徳行耆老葢以先生歴十试且防语多危论也授修撰司起居注管理六曹章奏纂修大明防典先生皆与焉为经筵讲官开陈详切上每嘉纳之太子出学复选任焉尝入侍东朝一宫僚以体丰滞几间太子忽笑众皆笑先生挺立端视丰采然太子笑为顿止上闻愈贤之
　　兵部尚书杨嗣昌议夺情忽中旨内用中外骇然相继论劾嗣昌力诋言者曰君纲在父纲上战国分裂谊固可逃天下一家无可逃也先生深疾之既而易吉入阁先生大痛即归草疏曰嗣昌果有嘉谋即在兵部尽可入告如刘大夏戴珊故事以服阕入侍未晚岂有政本之地先忘其亲乎且嗣昌只宜引罪岂宜罪人君纲父纲之论悖道极矣嗣昌殆病狂丧心者耳嗣昌见其疏深衔之已而馆中皆谒贺先生又不往复向所亲曰文弱不能灭贼可谓进退失据矣于是嗣昌大怒嗾忌者夺其讲席转展书先生不起久之上念其名遂经筵兼知制诰其在制诰也虽撰予不一率皆端士劳臣鼓忠褒勤之词至于宦官恩幸为上所宠幸者终不得邀其一语故当其视草竞相诩曰此刘公语也持之以为荣
　　是时闯冦蹂躏中原先生习知冦形且以诸将无办冦志不过辇金钱集都门分贿权要为蔽计而秉铨司枢职封驳者亦凭是为予夺奬劾感愤忧义形于色每于众中论天下大势以为积薪厝火祸将不救汴围急复议援之防请分屯河北抚练死士如李抱真泽潞事以图恢除当事率以为狂不能用也继而贼破潼关入三秦先生叹曰事去矣遂遣其长子归留妻妾处京师自分必死甲申三月赋薄都城先生括所得百五十金送城上犒守者翼日黎明入朝欲请上发帑金募死士为背城计抵长安门警卫散落觐班寂然遇一宦者曰大家已不知所在尚欲谁谒也是时城中贼骑充斥还至寓有门生来谒请所向先生曰既及吾门须辨一忠字客去送之如平时乃具袍笏北面再拜起书一纸曰成仁取义孔孟所传文信践之吾何不然既占科名岂敢茍全三忠祠内无愧前贤笔势端劲无异暇时冩毕正冠投缳而尽甲申谥文正
　　国朝改諡文烈与祭田春秋致祭【田兰芳撰】
　　先生生平学问以诚为主一言一动必凖于礼造次颠沛未尝稍违亲戚子弟无少长每见必正容揖让即宻友终未见其嬉笑燕惰之色人有过必婉曲导之请改方已有贫困疾病滨于死者设法救济保全人骨肉伦理者甚众至遇时事有阙则痛哭流涕披露肝膈虽触嫌犯危勿恤也卒至国变从容殉节以死非诚之所积而能然乎
　　黄淳耀
　　字蕴生南直嘉定人崇祯癸未进士
　　自少沈潜好书博学工文词为诸生即有名每励著书明道之志着自监録知过録后更为日厯昼之所为夜必书之
　　成进士出周太史凤翔之门释褐后寄弟渊耀书曰吾廷试胪时见鼎甲先上人皆称羡吾此时叹息无限天地间自有数千年一人数百年一人者今人必不肯为数千年之一人而必欲为三年之一人又曰近见他人品骨不如我意思见识不如我不免有轻蔑时俗之意坐此学力不进然在宠辱场中壁立如铁过此以往并心一向终有一立脚处又曰天下事不可为可为者惟有已分内事勉之勉之
　　先生见当时事势已壊遂无仕进意防蹇南归杜门不出与穷交数子砥砺益坚
　　天性纯孝家居无私财所得廪饩束脩尽以归之亲丁内忧毁瘠骨立
　　自弱冠至登第后不茍取一钱其友人有亲戚以官事连染属先生白免之其亲戚以五十金为夀友人懐之以餽及觌面不敢出潜置书笥中经数日忽捡出大骇亟还之介操若此【雒闽源流録】
　　乙酉兵至遂同渊耀自缢于西城僧舍临死神气闲暇如平时题壁有进不能宣力皇朝退不能洁身自读书寡益学道无成耿耿不昧此心而已士林闻而悲之所着有劄记二卷语録二卷吾师録一卷史记杂论四卷诗文若干卷藏于家后学称为陶庵先生
　　同里有夏云蛟者字啓霖居贫力学与先生同馆于侯通政家讲习相契一时有黄夏之称笃行孝友精研性理以程朱自期着有豫章游草心学直指二编乙酉秋亦以兵死
