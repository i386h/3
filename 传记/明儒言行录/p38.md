<!-- { "loadSidebar": true } -->
　　人心之体即天之体本来一物但其主于我者谓之心天人物我所以通贯为一只是此理而已如一线之贯万珠提起便都在掌握故尽己之性便能尽人物之性可以賛化育而参天地
　　吾人为学必须循序渐进范我驰驱如行万里之途决非一蹴所能到其或好髙欲速有能免于差谬而得所归宿者鲜夹
　　学至于自得盖难其人苟能笃信圣人之言而力行久之其所自立亦可以无愧于君子矣若夫未能自得言行相违非余之所知也
　　世道升降系于人不系于天诚使吾人顾惜防耻之心胜于营求富贵之念三代之盛未有不可复者
　　文贵实诗书之文无非实者易彖象之辞特竒然皆实理无一字无着落故曰易竒而法
　　明道先生答定性书有云且以性为随物于外则当其在外时何者为在内是有意于絶外诱而不知性之无内外也此数句最要最要体认若认得分明去用廓然大公物来顺应工夫方有下落性无内外云者内外只是一理也
　　人莫贵于自反可以进徳可以寡怨可以利用安身朱子语类云吾儒只是一个真实底道理他也説我这个是真实底道理如云惟此一事实余二则非真实只是他説得一边只认得那人心无所谓道心愚按此言真説透禅学骨髓
　　【佳】按先生续记中辟禅学说最多大抵取其言而推究之以明与吾道有别盖距当时阳避其名隂用其实之说至其辨慈湖之学尤极明切痛快真圣人之徒也
　　凡圣贤言语须是看得浃洽义理方尽若执定一处将来硬说其他説不通处更不管他只是成就得一个偏见何由得到尽心地位耶
　　顔渊曰舜何人也予何人也有为者亦若是盖以舜自期也舜饭糗茹草若将终身顔子箪食瓢饮不改其乐本原之地同一无累如此则顔子之进于舜也其孰能御之孟子曰人能无以饥渇之害为心害则不及人不为忧矣此希圣希贤之第一义也
　　先生防説后曰记凡六卷首尾经二十年体认之功不为不勤而反躬实践终未之有得也年且耄矣其能复少进乎
　　窃惟圣门设教文行兼资博学于文厥有明训顔渊称夫子之善诱亦曰博我以文文果内耶外耶是固无难辨者凡程朱之説有戾于此者乎如必以学不资于外求但当反观内省以为务则正心诚意四字亦何不尽之有何必于入门之际便困以格物一段工夫也又为之训曰物者意之用也格者正也正其不正以归于正也审如所训大学之始茍能即事即物正其不正以归于正而皆尽夫天理则心亦既正矣意亦既诚矣继此诚意正心之目无乃重复堆叠而无用乎【与王阳明书】良心发见乃感应自然之机所谓天下之至神者固无待于思也然欲其一一中节非思不可研几工夫正在此处故大学之教虽已知止有定必虑而后能得之其工夫之详宻可知矣若此心粗立犹未及于知止感应之际乃一切任其自然遂以为即此是道其不至于猖狂妄行者几希【答允恕弟】
　　善读书者莫非切已工深力到内外自然合一易简之妙于是乎存岐而二之不善读书者也
　　大哉干乎刚健中正纯粹精也此天理之本然也乾道变化各正性命此天理之在万物者也　万物之所得以为性者无非纯粹精之理虽顽然无知之物而此理无一不具不然即不得谓之各正即是天地间有无性之物矣
　　【佳】按天地间无无性之物然其偏全纯杂清浊不同亦一定而不易惟人得其纯粹而中者故人为天地之心也若谓物尽得纯粹精之理语意皆有碍先生此段与欧阳崇一辨良知之非天理及此
　　伊川先生云物我一理才明彼即晓此此合内外之道也果见得此理分明即天人物我一时通彻更无先后故曰知其性则知天矣【答刘焕吾】
　　中字非所以训极字而所谓太极者常在天地万物之中只要人识得若识得破时中央之中与未发之中无非太极之本然也【答陆浚明】
　　明道先生曰所以谓万物一体者皆有此理只为从那里来生生之谓易生则一时生皆完此理人则能推物则气昏推不得不可道他物不与有也又曰万物皆备于我不独人尔物皆然都自这里出去只是物不能推人则能推之详味此言便是各正性命之防便是格物第一义王湛二子都当靣蹉过谓之寻个理字不着可不信乎抑程子止言物尔未及于事只如俗説杀人偿命欠债还钱则事事皆有定理亦自可见斯理也在天在人在事在物盖无徃而不亭亭当当也此其所以为至善也果然防得着见得真就万殊之中悟一致之妙方知人与天地万物原来一体不是牵合惟从事于克己则大公之体以立而顺应之用以行此圣门之实学也若但求之于心而于事物上通不理会厌烦而喜径欲速而助长则其回光返照之所得自以为千载不得之秘者圆觉固其第一义矣儒者仅有良知一语大意畧相似阳明遂假之以为重而谓良知即天理孟子何尝指良知为天理耶是诬孟子也士之有志于学而终不免为其所误者何可胜计非有髙明特立之君子以身障其流而扑其焰欲求斯道大明于世其可得乎【答林次崖】
　　仆从事于程朱之学盖亦有年反覆参详彼此交尽其认理气为一物盖有得乎明道先生之言明道尝曰形而上为道形而下为器须着如此説器亦道道亦器又曰隂阳亦形而下者而曰道者惟此语截得上下最分明原来只此是道要在人黙而识之也窃详其意盖以上天之载无声无臭不説个形而上下则此理无自而明非溺于空虗即胶于形器故曰须着如此説名虽有道器之别然实非二物故曰器亦道道亦器也至于原来只此是道一説则理气浑然更无罅虽欲二之自不容于二之正欲学者就形而下之中悟形而上者之妙二之则不是也○书末所云如不用格物致知之功而徒守理一分殊之説切恐祗为无星之称无寸之尺非可与议精义入神之妙也此言甚当区区拙学于鸢鱼花竹亦尝用心理会颇见其所以然者而况于仁敬孝慈之人道大伦安敢忽也然分之殊者易见而理之一也难明且如干之亢龙坤之龙战其为防恶不待言矣而至精之理未尝不在必于此等处灼见其所谓一者方可谓精义入神不然虽毫分缕析犹为徒博也【又答林次崖】
　　夫所谓道心者果何自而有耶盖人之生也自其禀气之初阳施隂受而此理即具主宰一定生意日滋纒绵周匝遂成形质此上智下愚之所同也其名为道其实即天理彼未尝学问者虽不知天理为何物天理曷尝有须防之顷不在其方寸中耶盖无为之宰譬如形影相随是以虽其昏扰之极而至微之体自有不容离者不然则谓我欲仁斯仁至矣是从何处来耶来书有云常人未发之中有则有之决与圣人未发之中异此言误矣中为天下之大本大本即天命之性果如髙论是天命之性有二矣岂其然乎盖圣凡之所以分系于大本之立与不立而所谓大本者初未尝有两般也来书又以未发之中人物皆有之説为疑岂不闻乾道变化各正性命初无分于人物耶未发之中性命之实体也何独归于人而疑物之不能有耶固知中和本防只就人身而言然吾人讲学须是见得此理通乎天人物我而无间方尽中庸一书之义方可进于万物一体之仁不然则鸢飞鱼跃于人有何事干渉子思才一拈出程子便指为吃为人处耶【答林贞孚】
　　理一也必因感而后形感则两也不有两即无一然天地间无适而非感应是故无适而非理
　　神化者天地之妙用也天地间非隂阳不化非太极不神然遂以太极为神以隂阳为化是太极之化乃隂阳之所为而隂阳非化也神乃太极之所为而太极非神也为之为言所谓莫之为而为者也张子云一故神两故化盖化言其运行者也神言其存主者也化虽两其行也常一神本一而两之中无勿在焉合而言之则为神分而言之则为化故言化则神在其中矣言神则化在其中矣言隂阳则太极在其中矣言太极则隂阳在其中矣一而二二而一者也
　　常常提掇此心无令放失即此是操操即敬也孔子尝言敬以直内盖此心常操存则私曲更无所容不期其直而自直矣
　　干以易知坤以简能此人之良知良能所自来也然干始物坤成物固有先后之序矣其在学者则致知力行工夫要当并进固无必待所知既彻而后力行之理亦未有所知未彻而能不疑其所行者也然此只在自勉若将来商量议拟第成一塲闲説话耳果何益哉阳动隂静其大分固然然自其流行处观之静亦动也自其主宰处观之动亦静也此可为知者道尔
　　凡事皆有渐矣渐方萌是即所谓几也易曰知几其神乎难其人矣
　　诗云昊天曰明及尔出王昊天曰旦及尔游衍又曰无曰髙髙在上陟降厥士日监在兹何等説得分明只是人不见诗云雝雝在宫肃肃在庙不显亦临无斁亦保此文王所以与天为一也
　　以传考经之事迹以经别传之真伪程子此言学春秋者断不容易传之所以有伪盖传闻之误耳凡三传之説有与经文不合者但当一以经文为正则辞不费而理自明
　　千圣相传惟是一理尧舜禹汤所执之中孔子所不逾之矩顔子之所谓卓尔子思之所谓上下察孟子之所谓跃如皆是物也上圣大贤惟其见之真是以执之固而行之尽其次则格物致知以至之
　　何瑭
　　字粹夫河南懐庆人治壬戌进士仕至南京右都御史
　　公授编修不泛交不入权门读书穷理衣布食蔬虽盥栉必整饬而朝参无爽期斋祀则尽慎搢绅重之与修孝宗实録成陞修撰
　　逆瑾用事公惟长揖瑾恶之问为谁对曰河南何瑭是时翰林惟公与崔铣不屈公谓铣曰吾两人不可易节铣曰铣安义命久矣瑾欲中伤公知不免遂乞休归瑾败始命复职辛未四方流贼起公上言袪贼三事时论韪之癸酉公于经筵直言进谏上为改容数日遂调外同知开州为三审法以平徭役为分程法以筑河堤民亲戴之转东昌郡丞乞休归居城南别业八年杜门郤扫不接外事御史毛凤诏荐公敦朴正大足以厚士风亷静忠贞足以励贪懦王廷相荐公道纯行修通逹世务与之咨论政事据经按史检括参合不迂不执卓有剂量且于天下之物淡然无欲自一身外视之漠然虽衣裳冠履不事藻饰即此一行可涤清浊俗砥励贪鄙况所学足禆治理乎公孝友端洁其于货利若将浼焉家居读书不间寒暑与关中吕泾野诸人究辨经书性命之学四方从学者众公以大学条领立为训格究解经防常曰汝辈但务此涵养则工夫自裕所着有隂阳律吕管见大要以系辞动静有常虞廷依永和声为正有均役均粮二论儒学管见医学管见家谱家训诸书【名臣録】
　　公慷慨有大节为浙江提学兴人材培士气一意秉直道而行有所矫拂于时不顾也尝按部至绍兴从舟中望见某氏宅钜甚问曰此属谁家治何贾而能为大室若是众曰此宦宅也公曰宦则安能然为惊异者久之乃去其子从外傅受业于廨署傅见其冠敝讽使易之数日勿易也因问之故答曰母言家大人都艺于外不敢私用财耳化行壸内又如是【杭州府志】
