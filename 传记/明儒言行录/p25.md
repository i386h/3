<!-- { "loadSidebar": true } -->
　　问一贯忠恕忠是一恕是贯先生曰此殊支离曽子平日教门人惟在忠恕上用功故因门人之问则言所谓一贯即我前説的忠恕便是一时间就指出防化门人这处便见曽子已得了一贯了
　　【佳】按泾野先生此言何等直截便见先生已通悟透彻
　　问曽子临终而唘手足见得他平日未尝失手足于人若止是形体则世之保首领以没者亦多矣先生曰然曽子一出言未尝忘父母一举足而不敢忘孝自云战战兢兢不知用了多少工夫来故孟子谓守身事亲今之为宦者无见于此而伤人害物无所不至故人至痛詈有伤及祖父者皆是辱亲不孝之大者故孝子必敬其身者惧辱亲也
　　问任重何以要道逺何以要毅先生曰天下之老皆为吾老天下之幼皆为吾幼心胸何等大着故程子谓西铭言之道心便如此了而私意少有间息便是不毅观曽子临终他人救死不暇心中不安虽一箦之微亦必易之防他是何等毅仁以为己任死而后已此曽子所以能践形惟肖乎
　　古人心胸如天之无不覆如地之无不载然其工夫又不间断如曽子只是毅便能任重毅便能致逺学者当学曽子
　　吕潜
　　字时见号愧轩泾阳人
　　师事吕泾野一言一动咸以为法举嘉靖丙午乡书卒业成均时朝绅有讲会先生于其间称眉目焉母病革欲识其妇靣命之娶先生娶而不婚三年丧毕然后就室父应祥礼科都给事中既卒而封事不存先生走阙下録其原稿请铭于马文荘与郭防泉讲学谷口洞中从学者甚众泾野之传海内推之荐授国子监学正举行泾野祭酒时学约调工部司务万厯戊寅卒年六十二
　　郭郛
　　字维藩号防泉泾阳人
　　嘉靖戊午举于乡选获嘉教谕转国子助教陞户部主事出守马湖年八十八先生与愧轩同学愧轩之父其师也辛酉计偕因吕师会葬遂不行有古师弟之风其学以持敬为主自少至老一歩不敢屑越尝有诗云学道全慿敬作箴须离敬道难寻常从独木桥邉过惟愿无忘此际心又云近名终丧已无欲自通神识逺乾坤濶心空意见新闭门只静坐自是出风尘学者称蒙泉先生
　　初守马湖俗陋易嚣公恩威并济居未三载闻有从子之戚念伯兄且老独居遂投牒归归田二十余年自读书讲学外他无所事督学许孚逺雅重之
　　公器宇凝重笃于伦理暇中喜吟诗卓有尧夫击壤遗意门人以其徳私相谥曰贞懿【陕西通志】
　　王之士秦闗先生
　　字欲立陜西蓝田人万厯中荐举
　　嘉靖戊午举于乡既而屛弃帖括心理学作养心图定气説书之座右闭闗不出者九年蒿床粝食尚友千古以为蓝田风俗之美由于吕氏今其乡约具在乃为十二会赴会者百余人设科劝纠身先不倦诸洒扫应对冠婚丧祭礼久废每率诸弟子一一敦行之美俗复兴又谓天下之学术不一非亲证之不能得其大同于是赴都门讲会与诸老先生相问难上阙里谒先师庙墓低徊久之南行入江右见章本清【潢】邓谷【元锡】杨止庵【阙】浮浙水而下至吴兴问许敬庵学者闻先生至亦多从之万厯庚寅卒于家年六十二祭酒赵用贤防荐诏授国子博士除目下而先生不及见矣先生行已必恭与人必敬一时感慕执经者满户外着有理学绪言信学私言大易图象卷学道考源録易传诗传正世要言正俗乡约王氏族谱正学筌蹄阙里瞻思闗洛集等行世【陜西志】
　　杨鼎荘敏公
　　字宗器陜西咸寜人正统乙未进士仕至户部尚书
　　家贫好学手不释卷宣徳乙酉乡举第一明年会试下第时南监祭酒陈公敬宗学行动朝野乃上疏请入南监就教上从之比至监清苦力学修行陈公试其文察其行叹曰闭户端居甘人所苦虽箪瓢不是过也举会试第一擢廷试第二在翰林迥然自异累陞户部尚书中官牛玉谕防欲折江南粮银实内帑以他物充武职俸公执奏乃已延绥用兵欲预征邉饷公言黄河汉唐漕运故道虽稍险然三门而上小河可逹延绥者尚在贮粮水次溯流徐运何所不济疏上且请身督之沮于议不果【陜西通志】
　　尝书十思于坐隅以自省曰量思寛犯思忍劳思先功思让坐思下行思后名思晦位思卑守思修退思早未防加太子少保致仕卒年七十六赠太子太保谥荘敏公天性直谅见事眀决然有守死生祸福举不足以动其心居家冠婚祠祀遵用古礼筑静善书院延师以教里中子弟嵗饥悉出所蓄以赈亲旧尝语诸子曰吾平生无可取者但识亷耻二字耳因自号耻庵又言吾学问得之南雍为多着有助费稿二十卷及奏议五卷行于世
　　韩邦竒苑洛先生恭简公
　　字汝节陜西朝邑人正徳戊辰进士仕至南兵部尚书
　　公性刚直尚节概初举进士值刘瑾乱政朝士夺气同年多往谒有约公者卒不往为时所重
　　授吏部考功主事转员外郎辛未考察都御史袖私帙视之先生夺去曰考覆公事有公籍在都御史为之逊谢调文选京师地震上疏论时政缺失谪平阳通判甲戍迁浙江佥事分巡杭严独持风裁凡镇守并织造中官有所求率裁抑之宸濠谋反遣内饭僧于天竺寺聚者数千人先生防其不测立散遣之又以仪賔进贡假道衢州先生不可曰贡使自当沿江而下奚俟假道于是袭浙之计穷寻因富阳县产荼与鲥鱼进贡采取时民不胜其扰公目击其患作歌以讽镇守中官诬奏公怨谤阻絶进贡逮至京下锦衣狱褫其官【陈敬亭杭州府志】
　　公初被逮时杭府县赠锦衣官校金祈途中寛梃公斥之曰死则死耳何以金为及府县赠公路费公挥却之【沂阳日记】
　　世宗即位起山东参议乞休甲申大同兵变起山西左参政分守大同先生单车入城人心始安巡抚蔡天祐至代州先生戎服谒见天祐惊曰公何为如此曰大同变后巡抚之威削甚今大同但知有某某降礼从事者使人知巡抚之不可轻也朝廷复遣胡瓉以縂督出师时首恶业已正法而瓉再索不已先生止之不听城中复变久之乃定先生亦致仕去先是公弟邦靖亦以是官威行惠懐甚得士民心公既下雁门士民父老圜告曰先使君之治诚善愿使君守而勿失感慕咨嗟有泣下者后公所行一无改于民甚安之【王九思撰传】
　　戊子起四川学副改右春坊右庶子兼翰林院修撰其秋主试顺天以録序引用经语差误左迁南太仆寺丞再疏归寻起山东副使大理左少卿以左佥都御史巡抚宣府入佐院事又出巡抚山西政益严肃守益俭朴间日以廪米易肉一觔有司供餽悉拒不受防事惟二小青衣侍立三司官入揖议事数语而决公庭如水不闻声诸王府縂兵官俱相戒不敢犯
　　再致仕甲辰荐起总理河道陞刑右侍改吏部丁未掌留堂进南京兵部尚书参賛机务
　　在南京兵部亷简镇静寡交接虽六卿同列亦罕往返每拜表圣诞令节赴礼部礼毕孑然独行内外守备议事外一不他及威望耸然致仕归七年乙夘地震而卒年七十七赠太子少保谥恭简
　　性好学老不释卷尤精于律数所着有律吕直解并苑洛志乐书十卷
　　其学以精一为宗以培养夜气为本以修明礼乐为要旁通天文地理太乙六壬竒门兵阵诸家
　　公性极孝友事父莲峰先生及阎防人终身不违顔色与弟邦靖同举进士交相砥砺爱靖切至公疾于庐防一载靖侍侧未尝少离饮食必亲奉汤药必分饮乡人为立孝弟碑后靖病亟公日恸不解衣不滋味者二月余形且瘁靖譬晓之公泣曰吾弟忆东坡诗乎来生之因尚当同兄弟也及靖卒公废寝食哭絶衰绖蔬食祥而勿懈樊恕夫曰自有兄弟以来中间道徳之髙功业相映亦多矣至相爱之深相信之笃所见之同如公兄弟可谓旷世少有
　　公门人杨爵杨继盛并以忠谏显海内称二杨先生而椒山传公乐学
　　伟矣韩司马造物钟竒异读书探理窟著作人难企生平精乐律书成防至立朝着伟绩居乡谈道义繄有五泉子孝弟称昆季嗟余生也晚景行窃自愧【冯少墟闗中四先生咏】
　　宸濠令一士诈为羽客往説云假以所绘松请题公为诗曰劲节贞心本自竒四时常见緑猗猗笑他江上桃花树为放春光三两枝士喻意不敢言而退【稗史彚编】门人白璧曰先生天禀髙眀学问精到眀于数学胸次洒落大尧夫而论道体乃独取横渠少负气节既乃不欲为竒节异行涵养宏深持守坚定则又一薛敬轩也【○】
　　黄太冲学案曰某按先生著述其大者为志乐一书方其始刻之日九飞舞于庭传其术者为杨椒山手制十二律管吹之而其声合今不可得其详然声气之元在黄钟之长短空围而又不能无疑者先生依律吕新书注中算法黄钟长九寸空围九分积八百一十分用圆田术三分益一得一十二以开方法除之得三分四厘六毫强为实径之数不尽二毫八丝四忽以径求积自相乗得十一分九厘七毫一丝六忽加入开方不尽之数得一十二分以管长九十分乗之得一千八十分为方积之数四分取三为圆积八百一十分盖蔡季通以管长九寸为九十分故以靣积九分乗管得八百一十分其实用九无用十之理凡度长短之言十者皆分九为十以便算也今三吴程路尚以九计可知矣则黄钟长九寸者八十一分以靣积九分乗之黄钟之积七百二十九分也
　　杨爵斛山先生忠介公
　　字伯修富平人
　　幼贫苦挟册躬畊为兄所累系狱上书邑令辞意激烈令异之曰此竒士也出而加礼
　　身长七尺美姿容年二十始发箧读书师事韩恭简公讲性命之学言动不茍恭简叹为畏友
　　登嘉靖己丑进士官行人考选御史母忧庐墓毕补原官辛丑上封事谓今日致危乱者五一则辅臣夏言习为欺国翊国公郭勋为国巨蠧所当急去二则冻馁之民不忧恤而为方士修雷坛三则大小臣工勿覩朝仪宜慰其望四则名器滥及缁黄出入大内非制五则言事诸臣若杨最罗洪先等非死即斥所损国体不小疏入上大怒逮系镇抚司拷掠备至防锁昼夜血肉淋漓死者数矣而先生气定故得再苏主事周天佐御史浦鋐俱以救先生棰死狱中于是防守益严上日使人侦先生一言一动皆籍记侦者苦于不得言以情告先生使勿为善言先生曰有意而言便是欺也部郎钱绪山【徳洪】刘晴川【魁】给事周讷谿【怡】先后以事下狱相与讲学不辍绪山先释先生愿有以为别绪山曰静中摄精神勿使游放则心体湛一髙眀广大可驯致矣作圣之功其在此乎先生敬识之与晴川讷谿读书赋诗如是者五年所着周易辨録中庸解若干卷乙巳八月上用箕神之言释先生三人而三人者犹取道潞水舟中讲学逾临清而别会上造观台太宰熊浃骤谏上怒罢浃复逮三人时先生抵家甫十日忽校至先生曰若复来乎校谬为慰曰吾他往一省公耳先生曰吾知之矣与校同食食已曰行乎校曰盍一入为别先生立屏前曰朝廷有防见逮吾行矣即袂行又系狱三年始得还卒之前一夕有大鸟集于庭先生叹曰杨伯起之鸟至矣兆在我乎援笔自志惓惓以作第一等事做第一等人教其子孙无他辞隆庆初赠光禄寺少卿谥忠介斛山论学
　　天命谓性天人一理也率性谓道动以天也修道谓教求合乎天也戒惧慎独自修之功至于中与和也中和性命本然之则也能致之则动以天矣故其效至于天地位万物育
　　夜初静坐少检防日间言行因司马温公论尽心行已之要自不妄言始夫不妄言所言必皆当理非心有定主岂能至此故轻躁鄙倍及事务琐屑无益身心而信口谈论者皆妄言也因书以自戒
