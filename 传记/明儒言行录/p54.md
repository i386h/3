<!-- { "loadSidebar": true } -->
　　丙子举乡试第一文章独开堂奥天下宗之顾自谓此非吾人安身立命处乃从事性命之学日取濓洛闗闽诸书究极其防务于微析穷探真知力践余皆所不屑庚辰成进士授户部主事与南乐魏允中漳浦刘廷兰以道义相琢磨时相张居正病举朝醵金设醮以祷先生拒不预同官代为署名闻即驰骑徃斋坛手削去之调吏部日孜孜人才与同僚防以所见闻相证防以母老告归闭户读易春秋不辍丙戌起验封丁亥疏救総宪辛自宪令诸臣各务自反言甚切直忤防谪湖广桂阳州判日与诸生讲学论文转处州泉州两司理壬辰大计举公亷寡欲第一人入吏部考功旋领铨事会三王并封议起首疏力争与王锡爵徃复辨论事得寝癸巳内计赵南星为政尽黜要人子弟及其婣娅之失职者先生实左右之赵忽奉防罢先生亦疏请同罢不报居无何复入选司自矢以扶阳抑隂为体以不激不随为用然所推荐卒多与辅臣龃龉及会推阁臣先举旧辅王家屏以对遂削籍归【理学宗传】
　　给事遂中立上防谓宪成以直道被斥臧否混淆举措倒置使天下不知有是非人心不知有劝惩逯亦黜先生尝曰天下事君相同心方可为其次阁铨同心亦得一半今皆无之止有十三廵抚十三提学可选择而使若尽得人士习民风庶几小补【高景逸撰行状】
　　初国本论起言者皆以早建元良为请大学士王锡爵尝语公曰当今所最怪者庙堂之是非天下必欲反之公曰吾见天下之是非庙堂必欲反之耳遂不合先生既归体究心性愈微防吴中诸同志讲论于二泉之上与管志道辨无善无恶之説管之学一贯三教而隂主佛氏先生谓辨四字于告子易辨四字于佛氏难以告子之见性粗佛氏之见性微也辨四字于佛氏易辨四字于阳明难在佛氏自立空宗在吾儒隂壊实教也其言曰自古圣人教人为善去恶而已为善为其固有也去恶去其本无也本体如是工夫如是其致一而已矣阳明既曰无善无恶而又曰为善去恶学者何从而执之何者心之体无善无恶则凡所谓善与恶皆非吾之所固有矣非无所固有则皆情识之用事矣情识用事则皆不免为本体之障矣将择何者而为之未也心之体无善无恶则凢所谓善与恶皆非吾之所得有矣非吾所得有则皆感遇之应迹矣感遇应迹则皆不足以为本体之障矣将择何者而去之犹未也心之体无善无恶吾亦无善无恶已耳若择何者而为之便未免有善在若择何者而去之便未免有恶在若有善有恶便非所谓无善无恶矣阳明曰四无之説为上根人立教四有之説为中根以下人立教是阳明且以无善无恶扫却为善去恶矣既已扫之又欲留之彼直见以为是众人説非为吾軰説也其谁肯聴罗念庵曰终日谈本体不説工夫才拈工夫便以为外道使阳明复生亦当攅眉王塘南曰心意知物皆无善无恶学者以虗见为实悟必凭此语如服鸩毒无不杀人海内有号为超悟而竟以破戒负不韪之名正以中此毒而然也【行状】城东南故有宗杨龟山东林故址先生与同邑高大行攀龙等相与搆精舍居焉集吴越士友嵗一大防月一小防手订条约一以朱子白鹿洞规为教要在躬行力践于先行后言慎言敏行之训恒惓惓焉深虑之学者乐趋便易冐认自然故于不思不勉当下即是皆令查其源头果是性命上透得来否勘其闗头果是境界上打得过否而大防在教人识性尝曰语本体只性善二字语工夫只小心二字又曰心不逾矩孔之小心也心不违仁顔之小心也戊申起南光禄少卿辞不赴壬子卒于家
　　先生在司勲邹公元标以刑部求去先生力劝王太仓防留之及典选以防推内阁事夺职自公归而懐忠待正者无不得罪时先生弟允成亦以言事谪归先生兄弟与诸贤聚讲学于东林防当道有攻淮抚李三才者语侵先生先生惟自反不与计也当日目为东林邪党逆珰魏忠贤痛恨东林撃杀殆尽又立碑如元祐故事先生卒后十五年犹以党人夺职崇祯元年魏珰伏诛赠吏部左侍郎諡端文所着有泾阳藏稿小心斋劄记大学通考质言东林防约商语还经録证性编桑梓编诸书行世
　　先生于世无所嗜好终日俨然防坐读书忧时如疾痛好善如饥渴坦易浑厚至闗纲常辨邪正毅然执之不移语言简重喜怒希形尝曰极论中和位育之脉吾軰一嚬一笑一语一黙在在与天地相对越与万物相徃来何容皃戏【行状】
　　先生归里问学者日众有所劄记沈潜粹宻与读书録相表里最所研辨者无善无恶心之体一语曰如是则善可不为而恶亦可横行葢有感于世之儒名盗行者先生有絶人之资而以全力用之于圣学故不为一切悬虚竒妙所惑居官虽未得究其用而与天子宰相争是非者皆国本重计宗社逺猷即寤寐间惓惓不忘家国夫非实以身肩斯世斯道者所必不能晚年倡道东林引掖后学论者谓其有万物一体气象然于邪正义利之辨毫末不少差故自熹庙之季以讫国变东林忠节軰出而不减东京风俗之美者实先生所风励居多同安蔡献臣曰先生之学直窥本原先生之志力担世道先生之风千仞髙翔先生之言百世可俟
　　语録
　　程子每见人静坐便叹其善学罗豫章教李延平于静中看喜怒哀乐未发气象至朱子又曰只理防得道理明透自然是静不可去讨静坐三言皆有至理须合而参之始得
　　仰之弥高鑚之弥坚瞻之在前忽焉在后无极而太极也博文约礼一隂一阳也既竭吾才如有所立卓尔隂阳即太极也虽欲从之末由也已太极本无极也周元公曰发孔子之蕴教万世无穷者顔子也知言哉二程与横渠康节一时鼎兴气求声应此吾道将隆之兆也微元公孰为之开厥始流传浸乆分裂失真于是乎有禆而儒者有霸而儒者有史而儒者此吾道将涣之兆也防晦翁孰为之持厥终韩昌黎谓孟子之功不在禹下愚谓元公之功不在孟子下晦翁之功不在元公下
　　性即理也言不得认气质之性为性也心即理也言不得认血肉之心为心也皆吃为人语
　　或问説者云夫子曰葢有不知而作之者我无是也此言良知在我随感随应自无不知若乃多闻择其善者而从之多见而识则是专求诸见闻之末而已落在第二义矣故曰知之次也然否曰此为专求诸见闻之末者言诚顶门一针然而体察孔子当时口气似乎不何者孔子自谓无不知而作今如所云是孔子自谓无不知也自谓无不知而作其辞平其意虚自谓无不知其辞矜其意满矣且多闻而择能择者谁所择者何物多见而识能识者谁所识者何物易言多识前言徃行以畜其徳正是这个功夫若专求诸见闻之末则程子所谓玩物丧志者耳是乃知之蠧也何但落第二义而已乎
　　自昔圣贤论性曰帝衷曰民彛曰物则曰诚曰中和总之只是一个善告子却曰性无善无不善便是要将这善字打破自昔圣贤论学有从本领上説者总只是个求于心有从作用上説者总只是个求于气告子却曰不得于言勿求于心不得于心勿求于气便是要将这求字打破将这善字打破本体是一个空将这求字打破工夫也只是一个空故曰告子禅宗也
　　【佳】按此先生葢指王学之流而言
　　孔子表章六经以推明羲尧诸大圣之道而万世莫能易也朱子表章六经太极图等书以推明周程诸大儒之道而万世莫能易也此之谓命世
　　周元公三代以下之庖牺也当时二程先生亲受学于门犹未能尽元公则知元公者鲜矣绍兴间侍讲胡康侯请进二程从祀于先师乾道间太学魏掞之请祀二程于学并不及元公则知元公者益鲜矣至于象山陆子直疑无极之説出自老子讼言排之其门人杨慈湖并诋通书穿凿害道可谓斯文之一厄也独朱子与象山反覆辨正又特为表章以行于世而周子之道焕然复明且令来者有所持循因得防见从上圣贤血脉其功大矣
　　大学言诚意论语言无意中庸言慎思系辞言无思各是一个道理会得时又只是一个道理是故其言诚且慎也非虑言无者之荡于空而借此以实之也其言无也非虑言诚且慎者之窒于实而借此以空之也若以不起意格诚意以思格无思此正所谓穿凿耳
　　【佳】按杨慈湖以濓溪诚通诚复之説为穿凿先生辞而辟之谓其以不起意为宗乃有此悠谬之见
　　五宗昌而虗无寂灭之教炽矣所以使天下知有吾儒之道之当来而归者周元公也程朱没而记诵辞章之习炽矣所以使天下知有自心自性之当反而求者王文成也
　　孔子论子路以知而曰知之为知之不知为不知是知也直指本体当下即了其诲子路以敬而曰修己以安人修己以安百姓尧舜犹病也究竟功用到底不了此最易简最广大圣门第一义谛也然则孔子之所以注意子路可知而子路之所以为亦可知矣子思班诸舜与颜之间孟子班诸舜与禹之间有以哉
　　温故而知新这温字下得最好必有事焉而勿正心勿忘勿助长极尽此一字形容忘则泠助则热惟温乃是一团生气千红万紫都向这里醖醸出来所谓新也至善者性也性原无一毫之恶故曰至善阳明先生此説极平正不知晚来何故却主无善无恶
　　读礼乐征伐一章便识得春秋一经全局读谁毁谁誉一章便识得春秋一经防案
　　唐荆川先生所着春秋论甚佳其説本孔子礼乐征伐一章似只道得一半何也所谓自诸侯出自大夫出自陪臣出凢以责其下也探本防源毕竟由上之无道始故曰天下有道则政不在大夫天下无道则庶人不议言之不足而再言之隠然寓无限感慨凢以讽其上也责其下故其辞直而显讽其上故其辞婉而微圣人之情见矣春秋论曰春秋王道也礼乐征伐出于天子无或有一人之敢横行作好恶作威福是王道也余欲窃取孔子之言以补之曰君君臣臣父父子子王道也如是看方成一部春秋然则孟子何以但言春秋成而乱臣贼子惧曰自周之臣子而观一十三王皆父也春秋托始于平王正以忘君父之仇为乱贼首而治诸侯治大夫治陪臣则以治其徒也可谓深切着明矣
　　天何言哉是喜怒哀乐未发气象四时行焉百物生焉天何言哉到发防依旧是未发气象也故曰体用一原显微无间
　　吾圣人曰太极生两仪両仪生四象佛氏曰迷妄有虚空依空立世界想澄成国土知觉乃众生吾圣人曰寂然不动感而遂通天下之故佛氏曰觉海性澄圆圆澄觉元妙妙元明照生照明忘所照于此求之儒释几微异同之辨可得而识矣
　　或疑程张气质之説未透性善愚窃以为气质之説正显性善耳夫何故人之生也昏明强弱千万不齐自未有气质之説人且以是不齐者为性槩曰性善犹离合之间自既有气质之説然后知其所以不齐者气质也非性也即欲诿不善于性不可得已故曰气质之説正显性善
