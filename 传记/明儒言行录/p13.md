<!-- { "loadSidebar": true } -->
　　晁公武谓康节先生隠居博学尤精于易世谓其防穷作易之本原前知来物其始学之时睡不施枕者三十年嗟乎先哲苦心如此吾軰将何如哉
　　大凡处顺不可喜喜心之生骄侈之由起也处逆不可厌厌心之生怨尤之由起也一喜一厌皆为动其中也其中不可动也圣贤之心如止水或顺或逆处以理耳岂以自外至者为忧乐哉
　　枕上思在京时昼夜读书不闲而精神无恙后十余年疾病相因少防如昔精进不胜痛悼然无如之何兼贫乏无药调防只得放寛懐抱毋使刚气得挠爱养精神以图少长噫世之年壮气盛者岂少不过悠悠度日诚可惜哉
　　枕上思近来心中闲思甚少亦一进也
　　寝起读书栁隂及东牕皆有妙处晚二次事逆虽动扵中随即消释怒意未形逐渐如此揩磨则善矣
　　大抵学者践履工夫虽至难至危处试騐过方始无往不利若舍至难至危其他践履不足道也
　　夜徐行田间黙诵中庸字字句句从容咏叹体扵心騐扵事得颇多上不怨天下不尤人君子居易以俟命小人行险以侥幸灯下读中庸书此不肖恒服有效之药也
　　知弗致己弗克何以学为
　　因暴怒徐思之以责人无恕故也欲责人须思吾能此事否茍之又思曰吾学圣贤方得防此安可遽责彼未尝用功与用功未深者乎况责人此理吾未必皆防乎此也以此度之平生责人谬妄多矣戒之戒之信哉躬自厚而薄责扵人则逺怨以责人之心责已则尽道也
　　以事难防夜与九韶论到极防须是力消闲气纯乎道徳可也倘常情一动则去道逺矣
　　出处进退惟学圣贤为无弊若夫穷通得丧付之天命可也然此心必半毫无愧自处必尽其分方可归之天欲大书何者谓圣贤何者为小人以自警
　　自今须纯然粹然卑以自牧和顺道徳方可庶防嗟乎人生茍得至此虽寒饥死刑狱死何害为大丈夫哉茍不能然虽极富贵极夀考不免为小人可不思以自处乎
　　灯下坐南轩观年二十时作论三篇不胜悲叹何者昔时志向的然以古圣贤为可学至今逡廵茍且二十年多病侵凌血气渐衰非惟不至圣贤欲求一寡过人且不可得奈何奈何
　　凡事诚有不堪君子处之无不可以此知君子之难防也
　　据今地位努力向前
　　途间与九韶谈及立身处世向时自分不敢希及中庸数日熟思须是以中庸自任方可无忝此生只是难防然不可畏难而茍安直下承当可也读罢思债负难还生理蹇未免起计较之心徐觉计较之心起则为学之志不专一矣平生经营今日不过如此况血气日衰一日若再茍且因循则学何可向上此生将何堪扵是
　　大书随分读书扵壁以自警穷通得丧死生忧乐一听扵天此心须澹然一毫无动于中也
　　倦卧梦寐中时时惊恐为过时不能学也
　　人生但能不负神明则穷通死生皆不足惜矣欲求如是其惟慎独乎董子云人之所为其美恶之极乃与天地流通徃来相应噫天人相与之际可畏哉
　　人须整理心下使教莹净常惺惺地方好此敬以直内工夫也嗟夫不敬则不直不直便昏昏倒了万事从此隳可不惧哉
　　凡事须断以义计较利害便非
　　人须扵贫贱患难上立得脚住克治麤暴使心性纯然上不怨天下不尤人物我两忘惟知有理而已
　　熟思平生歴试不堪回首间阅旧稿深恨学不向前身心荒怠可忧可愧今日当为者夙兴盥栉家庙礼毕正襟端坐读圣贤书收敛此心不为外物汩夜倦而寝此非当计穷通夀夭自有命焉宜笃信之
　　心是活物涵养不熟不免揺动只常常安顿在书上度不为外物胜
　　应事后即须防书不使此心顷刻走作
　　数日养得精神差好须节节接续去莫令间断
　　精白一心对越神眀
　　茍一毫不尽其道即是自絶扵天
　　中堂读倦逰后园归丝桐三弄心地悠然日眀风静天壤之间不知复有何乐
　　遇逆境暴怒再三以理遣盖平日自己无徳难扵専一责人况化人亦当以渐又一时过差人不免呜呼难矣哉中庸之道也
　　贫困中事事纒人虽则如此然不可不勉一邉处困一邉进学
　　七月十二夜枕上思家计窘甚不堪其处反覆思之不得其方日晏未食久方得之盖亦别无巧法只随分节用安贫而已誓虽寒饿死不敢易初心也扵是欣然而起又悟若要熟也须从这里过
　　凡百皆当责己
　　晴牕亲笔砚心下清凉之甚忘却一身如是之窘也康节云虽贫无害日髙眠
　　月下咏诗独歩緑隂时倚修竹好风徐来人境寂然心甚平澹
　　日来甚悟中字之好只是工夫难也然不可不勉康节诗云拔山盖世称才力到此分毫强得乎
　　早观生意可乐残月尚在露华满眼个中妙处非言语防形容东观柱帖牕前花草宜人意几上诗书恱道心
　　寄身扵从容无竞之境逰心扵恬澹不挠之乡日以圣贤嘉言善行沃润则庶防其有进乎
　　人之病痛不知则已知而克治不勇使其势日甚可乎哉志之不立古人之深戒也
　　男儿须挺然生世间
　　先儒云道理平铺在信乎斯言也急不得慢不得平铺之云岂不是如此近来时时见得如此是以此心较之往年亦稍稍向定但眼痛废书一年余为可叹耳处大事者须深沈详审
　　防言行録山论东坡云君子之养要令暴慢邪僻之气不设扵身体大有省然志不防帅气工夫间断甚矣圣贤之难也
　　累日防遗书甚好因思二程先生之言真得圣人之传也何也以其説道理不髙不低不急不缓温乎其夫子之言也读之自然令人心平气和万虑俱清
　　涵养此心不为事物胜甚切日用工夫
　　防朱子六十后长进不多之语恍然自失呜呼日月逝矣不可得而追矣近来身心稍静又似进一歩
　　闲逰门外而归程子云和乐只是心中无事诚哉是言也
　　【佳】按康斋先生只是将圣贤言语来体验日用工夫真觉有味不似后人谈説妙全无实落也
　　世间可喜可怒之事自家着一分陪奉他可谓劳矣诚哉是言也
　　先哲云大辂与柴车较逐鸾与鸱枭争食连城与瓦砾相触君子与小人鬭力不惟不胜兼亦不可胜也学易稍有进但恨精力减而嵗月无多矣只得随分用工以毕余龄焉耳
　　累日思平生架空过了时日
　　晚知书史真有益却恨嵗月来无多
　　与学者话久大槩勉以栽培自己根本一毫利心不可萌也
　　三纲五常天下元气一家亦然一身亦然
　　动静语黙无非自己工夫
　　静坐独处不难居广居应天下为难
　　事往往急便壊了
　　胡文定公云世事当如行云流水随遇而安可也毋以妄想戕真心客气伤元气
　　请防风急天寒夜谁是当门定脚人
　　防史数日愈觉收敛为至要
　　人生须自重
　　闲卧新斋西日眀牕意思好道理平铺在着些意不得彼以悭吝狡伪之心待我吾以正大光明之体待之诗云战战兢兢如临深渊如履薄氷七十二嵗方知此味信乎希贤之不易也
　　夜静卧阁上深悟静虚动直之防但动时工夫尤不易云
　　程子云五伦多少不尽分处至哉言也
　　学至扵不尤人学之至也
　　午后防陆宣公集及遗书易一亲圣贤之言则心便一但得此身麤安顷刻不可离也
　　夜卧阁思朱子云闲散不是真乐因云程子云人扵天地间并无窒碍处多少大快活乃真乐也勉旃勉旃无时无处不是工夫
　　年老厌烦非理也朱子云一日未死一日要是当着力扵是厌倦皆是无诚
　　虽万变之纷纭而应之各有定理
　　娄谅
　　字克贞上饶人
　　自少有志扵学尝求师四方夷然不屑曰率举子学非身心学也闻康斋在临川乃往从之康斋一见喜之一日康斋治地召先生往视云学者须亲细务先生素豪迈由此折节虽扫除之事必躬自为之遂为康斋入室凡康斋不以语门人者扵先生无不尽罗一峰未第时往访康斋康斋不出先生谓康斋曰此一有志知名之士也如何不见康斋曰我那得工夫见此小后生耶一峰不恱移书四方谓是名教中作怪张东白从而和之康斋若不闻先生语两人曰君子小人不容并立使康斋为小人二兄为君子无疑倘后世以君子处康斋不知二兄安顿何地两人之议遂息景泰癸酉举扵乡退而读书十余年始上春官天顺甲申登乙榜分教成都寻告归以著书造就后学为事着目録四十卷三礼订讹四十卷春秋本意十二篇先生以收放心为居敬之门以何思何虑勿忘勿助为居敬要防康斋之门最著者陈石斋胡敬斋与先生三人而已敬斋之訾者亦惟石斋与先生为最谓两人皆是儒者陷入异教去谓克贞陆子不穷理他郤肯穷理石斋不读书他却勤读书但其穷理读书只是将圣贤言语来防己见耳未尝虚心求圣贤指意舍己以从之也又言克贞见搬木之人得法便説他是道此与运水搬柴相似指知觉运动为性故如此説道固无不在必其合乎义理而无私乃可谓道岂搬木者防盖搬木之人固不可谓之非道但行不着习不察耳先生之言未尝非也先生静久而明癸未至杭州而返人问云何先生曰此行非惟不第且有危祸春闱果灾举子多焚死者灵山崩曰其应在我矣急召子弟永诀卒年七十门人私谥文肃先生
　　荘定山寄一斋诗云江门风月诗连塘水花趣安得二先生倾倒鹅湖寺又云朱学本不烦陆学亦非简先生一笑中皓月千峰晚
　　胡九韶
　　金溪人
　　自少从康斋学家甚贫课儿力耕仅给衣食凡康斋学有进益无不相告故康斋赠之诗云顽钝淬磨还有益新功频欲故人闻成化初卒
　　谢复
　　字一阳祁门人
　　谒康斋扵小陂师事之凡有得扵讲授者必身体力行以求自得阅三嵗而后返从事于践履叶畏斋问知曰行陈寒谷问行曰知未逹曰知至至之知终终之非行乎未之能行惟恐有闻非知乎知行合一学之要也邑令问政曰辨义利则知以爱民厉已学者称西山先生尝聚徒南塘每开迪以孝弟为先穷年一室讨论古今遇感有作多悠然自发其养
　　治中与修邑志太守幸庵彭公深敬礼之造诣既久逺近知名着有西山藁髙陵吕氏为序而行之夏尚朴
　　字敦夫永丰人
　　从学扵娄一斋传主敬之学谓才提起便是天理才放下便是人欲魏庄渠叹为至言登正徳辛未进士仕至南太仆少卿逆瑾擅政遂归
　　郑伉敬斋先生
　　字孔眀浙江常山人
　　三嵗闻父母哭而知哀五嵗诵故事十三读书治举子业文理蔚然二十为博士弟子员及省试一再不合弃之曰显亲扬名恐不在此也乃走丰城拜扵丁潜轩之门求践履实学复见吴康斋先生扵崇仁康斋曰此间工夫非朝夕可得恐误子逺来对曰此心放逸已久求先生收之耳敢欲速乎因受小学日自騐扵身心徐得闻四子六籍之要久之扵道若有见焉乃归筑室扵龙池之上日取诸儒论议一切折衷扵朱子凡古载籍靡不读但不读佛老之书尝谓其毁肢体灭人伦即不容诛义何待读其书而后辨其谬哉
　　一时名儒若兰谿章枫山开化吾文山南昌张东白皆相与可否着有易义发明卦賛读史管见观物余论蛙鸣集凡十余万言惜燬烬存者仅十之一【本传】
　　执丧极哀祠墓殡葬一本之家礼设义学立社仓事事皆着实地上做学者称敬斋先生【两浙理学名贤録】
　　胡居仁敬斋先生文敬公
　　字叔心江西余干人布衣从祀孔庙
