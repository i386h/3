<!-- { "loadSidebar": true } -->
　　丙子陞佥都御史巡抚南赣汀漳等处十月归省至越王思舆语季本曰阳明此行必立事功曰何以知之曰触之不动矣丁丑至赣置二匣行台前榜曰求通民情愿闻已过赣当四省之交诸剧盗不时四出刼掠为患而时宸濠潜蓄不轨隂与贼通为之曲防积至数十万众先生莅任才旬日即议进时诸将请调狼兵俟秋再举先生曰广东之兵意在倚重狼达土军然后举事诸贼亦吾土兵之集以卜战期此正可奋怯为勇变弱为强胜负之筭间不容髪于是亲率鋭卒进屯上杭声言犒众退师俟秋再举选兵分三路乘晦夜啣枚并进直捣象湖山破巢四十余所漳冦悉平五月立兵符奏设和平县九月授先生提督军务讨贼兵部尚书王琼素竒公请上即与兵符兼巡抚得便宜行事是时漳冦虽平而乐昌龙川诸巢尚多啸聚先生为文谕之曰人之所共耻者莫过于身遭刼掠之苦今使有人骂尔等为盗尔必愤然而怒又使人焚尔室庐刼尔财货掠尔妻女尔必怀恨切骨宁死必报尔等以是加人人其有不怨者乎人同此心尔宁独不知乃必欲为此其间想亦不得已者或是为官所迫或是为大户所侵一时错起念头误入其中后遂不敢出此等苦情亦甚可悯然亦皆由尔等悔悟不切耳尔等当时去做贼时是生人寻死路尚且要去便去今欲改行从善是死人求生路乃反不敢耶若尔等肯如当初去做贼时死出来要求改行从善我官府岂有必要杀汝之理尔等久习恶毒忍于杀人心多猜疑岂知我上人之心无故杀一鸡犬尚且不忍况于人命闗天若轻易杀之防防之中断有还报殃祸及于子孙何苦而必欲为此我每为尔等思念及此辄至于终夜不能安寝亦无非欲为尔等寻一生路惟是尔等防顽不化然后不得已而兴兵此则非我杀之乃天杀之也今谓我全无杀人之心亦是诳尔若谓必欲杀尔又非吾之本心尔等今虽从恶其始同是朝廷赤子譬如一父母同生十子八人为善二人背逆要害八人父母之心须去二人然后八人得以安生均之为子父母之心何故必欲偏杀二子不得已也吾于尔等亦正如此若此二子者一旦悔恶迁善号泣投诚为父母者亦必哀悯而赦之何者不忍杀其子者乃父母之本心也今得遂其本心何喜何幸如之吾于尔等亦正如此闻尔为贼所得苦亦不少其间尚有衣食不充者何不以尔为贼之勤苦精力而用之于耕农运之于商贾可以坐致饶富而安亨逸乐放心纵意游观城市之中优游田野之内岂如今日出则畏官避讐入则防诛惧潜形遁迹忧苦终身卒之身灭家破妻子戮辱亦有何好乎尔等若能聴吾言改行从善吾即视尔为良民更不追尔旧恶若习性已成难更改动亦由尔等任意为之吾南调两广之狼达西调湖湘之土兵亲率大军围尔巢穴一年不尽至于两年两年不尽至于三年尔之财力有限吾之兵粮无穷纵尔等皆为有翼之虎亦不能逃于天地之外矣呜呼民吾同胞尔皆吾赤子吾终不能抚恤尔等而至于杀尔痛哉兴言至此不觉泪下先生告谕蔼然天地父母之心各寨酋长颇多感动即率众出降唯池仲容负固不服十月进兵横水时贼首谢志纠率诸贼谋先破南康乘虚入广先生议以为横水左溪为江西腹心之患若先与湖广夹攻桶冈进兵两寇之间腹背受敌势必不利今议进兵横水克期在十一月朔贼必以为先事桶冈观望未备乘此急击可以得志遂破贼巢五十谢志珊等伏诛众议乘胜进攻桶冈先生以桶冈天险四塞青壁万仞中盘百余里连峯参天深林絶谷不覩日月其所由入惟锁匙龙等然皆架栈梯壑贼坐崖巅发礧石可无执兵而御我师惟上章一路稍平然深入湖广迂回取道半月始至事皆非便今横水左溪余贼皆已奔入同难合势为守必力我师兼三日之粮长驱百余里而争利彼若扼而不前顿兵幽谷之底所谓强弩之末不能穿鲁缟矣今若移屯近地休兵鋭振扬威声先使人谕以祸福彼必惧而请服其或不从乘其犹豫袭而击之乃可以逞因使其党往説之贼迟疑未备先生分部各兵于晦日乘夜径进次早冒雨疾登贼首蓝天凤方聚议而各兵已入险合击贼遂大败破巢三十余两地之冦盘据千里荼毒数郡两月间凡俘斩六千有竒破巢八十有四释其脇从千余众归流亡使复业度地居民夷其险阻
　　冬奏以削平诸地建崇义县戊寅正月征三浰浰头贼池仲容见诸巢悉破始惧遣其弟池仲安来附而内严战备先生熟察其变阳怒告变卢珂等械系之密令其所亲信説使自来投诉息民散兵示不复用贼遂弛备仲容率其党九十三人诣赣来见先生馆待之明年正月计擒仲容并其党悉殱之使人趋发属县兵各从所分地入先生亲率军直捣下浰大巢诸巢尽破乘胜逐北追讨殆尽奏设和平县留官防守而归先生驱卒不满万余糜饷不过数万数月间斩馘俘获无筭三省宴如诸贼薮尽为治境
　　先生莅赣甫逾年凡三捷皆役不再籍兵无挫刃其初至兵乏矣第选民兵立兵符明赏罚以练之而不征调狼达土兵食匮矣第防通盐法处商税以足之而未始加赋编民开县置司立学移驿一时经略皆千百年至计在事燕居则挽强习劳出兵则跃马先驱经营出入不暇宁居而意思安闲常若无事门人数十相随谈道未尝以造次辍也【圣学宗传】
　　六月陞副都御史防子锦衣衞世袭百户班师至赣虽军旅扰扰而以维风化为急赣人性侨野为立保甲十家牌法作业出入有纪又行乡约设社学教郡邑子弟歌诗习礼又亲书教诫四章使之家谕户晓岭北风俗为之丕变开书院日与海内名贤士大夫讲学
　　七月刻古本大学先生在龙场时即疑朱子大学章句以为古本本简易明白其书止于一篇原无经传之分原无缺传可补至是録刻成书傍为之释
　　刻朱子晚年定论自洪武永乐间专崇朱学海内学术齐同无有异説自先生始为异论学士大夫嚣然攻为禅学先生乃取朱子之説而检求之以为晚年定论谓世之所传集注或问之乃其中年未定之説其诸语之属又其门人挟胜心以附己见而世之学者不求其晚嵗既悟之论竞相呶呶以乱正学辄采録而裒集之私以示夫同志
　　罗整庵与先生书曰不知所谓晚年者断以何年为定羸躯病暑未暇详考偶考得何叔京氏卒于淳熙乙未时朱子年方四十有六尔后二年丁酉而论孟集注或问始成今有取于答何书者四通以为晚年定论至于集注或问则以为中年未定之説窃恐考之欠详而立论之太果也
　　应嗣寅曰圣人之学自志学以至从心无有止息何况朱子晚年岂不更进但博学审问慎思明辨则入门之际千圣定本朱子临终三日前改大学诚意章若格物之解果误岂有入门便误后学而不改之理先生答罗整庵书谓其中年数诚有所未考然则先生但取其近己者集为定论耳
　　八月门人刻传习録九月修濂溪书院
　　己卯六月奉勅勘处福建叛军至丰城闻宸濠反遂返吉安时南风急舟不能前先生焚香泣祷风止北帆起濠已遣兵千人逆之潜入渔舟得免抵吉安与知府伍文定谋起兵讨贼乃定计上疏告变而移檄列郡暴濠罪状俾各率吏士勤王时兵未集忧南京无备欲沮挠之为两广机密大牌备兵部咨及都御史颜咨云率领狼达官兵四十八万江西公干濠见檄果疑惧迁延未发又诈为诸郡邑接济官军公移又为李士实刘养正内应伪书贼将投降密状令人入于濠濠徼得书檄傍徨未决与士实养正谋皆劝疾趣南京即大位濠内疑十余日而探中外兵不至谍知非实乃留少兵守南昌而自率其众六万人袭九江南康下之进围安庆留攻不克
　　奉旨着督兵讨贼先生固封伪檄以进疏略曰陛下在位一十四年屡经变难民心揺动尚尔巡游不已致使宗室谋动干戈冀窃大宝且天下之觊觎宁特一宁王天下之奸雄岂特在宗室言念及此懔骨寒心昔汉武有轮台之悔而天下向治徳宗下奉天之诏而士民感泣伏望皇上痛自克责易辙改弦罢出奸谀以回天下豪杰之心絶迹巡游以杜天下奸雄之望以十三日甲辰督知府伍文定发吉安时我师已大集佥请急救安庆先生以为非策不如先举南昌法所谓攻其必救是已乃誓师樟树使精卒四百袭破其伏兵之在新旧厰者蹑之至暮士蚁附而上遂拔南昌擒其居守王拱樤及宸濠子时濠为安庆所抗气稍沮闻南昌失守解围自救先生使伍文定等以精卒三千分道逆击都指挥余恩以游兵四百往来为疑兵陈槐等以兵二千分为十余军张疑设伏与文定等密相应遇其前锋于黄家渡佯北以致之贼争利竞进而乱邢珣以所部冲击断其中坚文定恩等乘之伏兵羣起贼大败退保八字脑贼并力致死我兵少却急取先却者头益争奋伍文定立铳礮间火燎其须殊死战濠又败明日濠方晨朝我兵四面至礮火碎其副舟遂奔溃擒濠及其子眷属李士实刘养正数十人斩首三千级溺水死者二万余分兵追江西平防闻上议亲征寝不下上自称威武大将军南巡公乃俘濠取内道以献太监张忠安边伯许泰议将纵之鄱湖俟上亲与遇战先生弗听抵钱塘以濠付张永
　　称病西湖净慈寺闻南巡已至淮扬从京口将趋行在大学士杨一清固止之会奉防兼巡抚江西遂还南昌忠等方挟宸濠搜求百出肆为飞语北军或肆坐嫚骂或故冲导起衅先生一不为动务待以礼豫令市民移家于乡而以老羸应门始欲犒赏北军泰等预禁之令勿受乃传示内外谕北军离家苦楚居民当敦主客礼每出遇北军丧必停车问故厚与之榇嗟叹乃去久之北军咸服防冬至节近预令城市举奠时新经濠乱哭亡酹酒者声闻不絶北军无不思家泣下先生与忠等语不稍狥已渐知畏尝与先生较射教先生勉应之曰三发三中北军举手啧啧忠等惧乃班师还南都谗先生必反曰召必不至庚辰正月有诏召先生至芜湖忠泰拒之半月不得入乃入九华山草庵宴坐武宗遣人觇之曰王守仁学道人也召之即至安得反乎乃命返江西
　　先生赴召至上新河为诸幸谗阻不得见中夜黙坐见水波拍岸汩汩有声思曰以一身防谤死即死耳如老亲何谓门人曰此时若有一孔可以窃父而逃吾亦终身长往不返矣
　　二月观兵九江还南昌请寛租赈卹士民五月江西大水疏自劾钱徳洪曰是时武宗犹羁南畿进谏无由姑叙地方灾异以自劾冀君心开悟而加意黎元七月上令重上捷音始议北旋四疏省不允
　　十六年先生年五十始揭致良知之教一日先生喟然发叹陈九川问曰先生何叹也曰此理简易明白若此乃一经沈埋数百年九川曰亦为宋儒从知解上入认识神为性体故闻见日益障道日深耳先生曰然譬之人有冒别姓坟墓为祖墓者无以为辨只得开圹将子孙滴血真伪无可逃矣我此良知二字实圣圣相传一滴骨血也
　　録陆象山子孙五月集门人于白鹿洞六月赴世宗内召寻止陞南京兵部尚书参赞机务遂疏乞便道省至越寻封新建
　　嘉靖元年正月疏辞封爵时纪功册诸人多不録先生累防辞封乞録诸勤王者功谓殃莫大于叨天之功罪莫大于掩人之善恶莫深于袭下之能辱莫重于忘己之耻四者备而祸全臣之不敢受爵者非以辞荣也避祸焉耳竟格不行丁龙山公艰时御史程启元给事中毛玉劾先生乱正学
　　甲申大礼议起霍韬等先后以大礼问皆不答尝有诗曰无端礼乐纷纷议谁与青天扫宿尘
