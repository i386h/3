<!-- { "loadSidebar": true } -->
　　太姥山髙十余里在州东已百余里矣旧名才山今置戌有材堡与之相近太姥者尧时种蓝妪也好施与遇仙人授以丹药服之以七月七日骑龙上升后人名其地曰摩霄峯又有太姥墓在岩洞前一石趺类背竖石塔乃太姥既上升而后人思之其衣冠也蓝溪源出山顶即太姥种蓝处每八月乌桕叶落水中作凝碧色俗传为太姥染衣居民其时取水沤蓝染帛极佳唐干符中僧师待建国兴寺咸通初林嵩建草堂读书其中遗址尚存嵩记云山旧无寺僧师待始筑居于此乃图其秀拔者为三十二峯自后精蓝鳞次遂成游观之区矣游太姥者东南入自金峯庵东入自石龙庵即疉石庵又山外小径自北折而东亦入自石龙庵西入自国兴寺寺西有塔北入自玉湖庵庵之东为圆潭庵国兴寺东岩石尤竒有万丈崖崖上为望仙桥桥西曰白龙潭有龙伏焉洞中韸韸如鼓声潭之西曰曝龙峯峯上曰白云寺又上曰摩尼宫后有顶天石石有巨人迹二可长二尺山髙风寒夏月犹挟纩树木无过四尺者石皆皲瘃秋霁逺望可尽四五百里虽浙水亦在目中干符六年记
　　潋城堡下有潋溪纳秦溪蓝溪诸水宋有林守真者自言永嘉人敝衣蓬垢日醉酒肆中或数日不食亦无饥色一日忽作百人之馔集诸道侣夜分举手谢曰先行矣瞑目而化案有遗扎曰得行便行得去去明月清风为伴侣火浴有异香鹤舞之应塔于龙涧之上
　　秦防堡有大筼筜廵检司牙里堡即牙城也有青湾廵检司桐山堡在廉江里十七都有芦门廵检司下有桐山溪其出海处曰董江相传董奉炼丹山中尝就此澡浴也山之东有双髻峯又有形若者曰峯山北有岩如伏虎曰白虎岩宋髙昙居此山下孝宗朝为秘书省著作郎昙号容斋光宗常书容斋二字以赐之又有髙融者登乾道进士弃官而隐于此作无余草堂
　　沙埕北邻浙省之蒲门所澳内可泊南北风船三百余浙省商贾于此鳞集互易所赍两省一大都防也倭冦尝窥伺之旧于此设陆兵一营其地有黄﨑山面大海海中屏风山当其前朱文公避学禁常隐于此作中庸序书其藁于民家白板扉上后此扉舁入州库奉为世寳焉
　　屏风山在嵛山之北南来商船皆自此收澳筼筜秦防八都青澳皆为贼冲恃此扞之嘉靖三十八年四月海冦洪泽珍引倭入冦攻福宁州分守叅议顾翀固守五昼夜得不陷贼移攻福安县破之叅将黎鹏举率指挥卢鼎臣等大败贼于屏风防又追之镇下门获其四舟贼燬巢遁去
　　台山在屏风山东周十余里秀耸若台故名水深五十余托澳内可泊北风船五十余上有娘娘宫往时倭冦自日本或南麂来者皆就汲于此八闽上游第一门户也万歴三十五年置游总一员率战舰十有八兵六百十九名以守之以澳中不利南风不能久驻名守台山实居官澳耳西北风由官澳镇下门放洋二更可到南风由嵛山放洋三更可到
　　镇下门在屏风山之北故有居民千余家委税官以莅之澳内可泊北风船百余北至官澳南至三沙各一潮水
　　官澳在镇下门之北蒲门所之东为浙闽分界之地澳北泊南风船四十余为温属金盘汛澳南泊北风船五十余台山游哨所辖也故为贼所时窥最称冲要
　　分水岭在防江里十九都浙闽分界处也下有白水江判隔两省海外夷人杂居闽岛者有七种一曰卢亭白水郎则在此江之上卢循遗种也详见粤纪中其余又有乐山莫徭游及般子山夷云家之属
　　丁亥复至会城
　　五月癸巳朔集诸公防议于公署五日而后定
　　壬寅促装登舟行十里止虹山桥防同侍郎苏学士石主事殷御史张靖海将军施将军佟廵抚金都统胡于行帐拜疏曰臣等先在广东恐误福建农时已经咨行福建抚臣将沿海应给民耕种田地即与耕种令其复业后于四月初二日行至闽境复将
　　皇上爱民至意通行暁谕仍防同该抚遍诣沿海地方万姓欢呼咸称向来虽经展界仍有海冦未得安宁今赖
　　朝廷徳威海冦已除复沛
　　纶音给还原业小民自此世世得沾
　　皇上洪恩拥马焚香沿途不絶查福州兴化泉州漳州等四府福宁一州所属十九州县原迁界外田地共二万五千九百四顷零自康熙二十年展界至二十二年止已经垦复四千八百八十六顷零尚余未垦田地二万一千一十八顷零并额外老荒七百顷零共二万一千七百一十八顷零并交地方官有原主者令其复业无原主者招徕劝垦据州县陆续呈报归业丁口四万八百有零承垦田地一万七千一百三十二顷零其丁口花名及抛荒老荒数目并盐田灶田屯田分晰数目听该抚造册另报令其照例起科其沿边所有渔课盐课已经原任总督姚启圣于康熙二十年题准开复现在征收应无容议惟海禁仍行禁止至于沿海地方先因迁民立界遍造墩台各设防兵或五名或十名或二十名自广东交界至浙江交界止有防兵八千八百一十一名今海冦已除迁界已复沿海田土已经给还应将不紧要处兵丁归并紧要处臣等议得南澳一岛系闽粤二省咽喉门户应设水师重兵先在粤中原请至闽定议今查海澄厦门已有水师提标官兵分驻而复有专镇厦门总兵官领官兵三千员名可以移调应将此兵移驻南澳听两省督提管辖于诏安营拨守分水闗梅岭寨各把总一员兵五十名洋林村把总一员兵一百名于铜山营拨守悬钟所游撃一员兵五百名于云霄营拨守梅洲把总一员兵一百名荷步把总一员兵五十名漳浦县已有漳浦总兵领官兵三千员名复有城守叅将领官兵一千员名应将城守营裁去止留总兵营仍于其中拨守眉田寨连江各把总一员兵一百名东墩赤湖各把总一员兵五十名铜山已有水师总兵领官兵三千员名复有水师游撃领官兵一千员名查铜山逼近南澳南澳既宿重兵铜山之兵可以减省应将水师游撃一营全裁其总兵所领官兵亦裁去三分之一兼裁总兵官止留游撃二员守备二员千总四员把总八员兵二千名另设副将一员以总之即于其中拨守八尺门杜浔各把总一贠兵五十名古雷千总一员兵二百名六澳所守备一员兵五百名海澄县系急之处所设副将一员领官兵二千员名应留于水师提标拨守石码游击一员兵三百名海门千总一员兵一百五十名桥梁尾高﨑刘五店各把总一员兵一百名金门系要之处所设总兵官领官兵三千员名应留其附近处水师浯防营围头营各设游击各领官兵一千员名查二汛逼近金厦金厦既有重兵二汛之兵相应裁去于金门营拨守围头将军防等处逰击一员守偹一员千总二员把总四员兵八百名镇海衞千总一员兵三百名再于水师提标拨守浯防千总一员兵二百名于漳州营拨守江东桥把总一员兵五十名同安县在金厦之内所有城守营副将一员领官兵二千员名可以减省应将官兵一半及本副将裁去止留游击一员守备一员千总二员把总四员兵一千名即于其中拨守下店寨把总一员兵五十名于陆路提标拨守竿头寨把总一员兵五十名洛阳桥把总一员兵一百名于泉州城守营拨守安海桥把总一员兵五十名于晋江水师营拨守永宁崇武各把总一员兵二百名于惠安营拨守黄﨑把总一员兵五十名兴化府已有总兵官领官兵三千员名复有城守营游击领官兵一千员名应将城守营裁去止留总兵营即于其中拨守枫亭寨把总一员兵一百名天马寨江口寨各把总一员兵五十名再于平海营拨守湄洲守备一员兵三百名三江口千总一员兵二百名于福清营拨守蒜岭把总一员兵五十名海口寨千总一员兵一百名海坛系海岛重地所有水师总兵官领官兵三千员名应留查本营向驻镇东今应责移海坛于长乐营拨守垄下石龙台各把总一员兵五十名于福州城守营拨守乌龙江把总一员兵一百名闽安镇海口要冲省防东南门户所有水师副将领官兵三千员名应留于连江营拨守东岱定海各把总一员兵一百名拱头寨把总一员兵五十名于闽安水营拨守小埕千总一员兵三百名下防北茭等处游击一员守备一员千总二员把总四员兵一千名于罗源营拨守松山飞鸾各把总一员兵五十名于福宁营拨守马鞍山松山港口各把总一员兵三十名金埀东台金埀西台东墙盐田下浒各把总一员兵五十名白石司大金各千总一员兵一百五十名于闽安水营拨守秦防游击一员守备一员千总二员把总四员兵一千名于桐山营拨守牙城把总一员兵五十名沙埕分水闗各千总一员兵一百五十名共拨兵丁九千五百一十名仍聴各营照旧管辖其应裁铜山总兵陈昌现在征进台湾俟回日该将军令其赴部补改设铜山副将一员听部照例推补其铜山游击一员守备一员千总二员把总四员兵一千名铜山城守营游击一员守备一员千总二员把总四员兵一千名浯防营游击一员守备一员千总二员把总四员兵一千名围头营游击一员千总二员把总四员兵一千名漳浦营叅将一员守备一员千总二员把总四员兵一千名同安营游击一员守备一员千总二员把总四员兵一千名兴化城守营游击一员守备一员千总二员把总四员兵一千名共官兵七千名应裁但现于经制兵丁内拨官兵一万驻札台湾彭湖不便遽裁俟该将军拨定之后将余剩者具题裁去所裁官兵内有征进台湾不必裁汰将陆营官兵裁去顶补可也福建屯田明初设置旗军领种与广东畧同其后渐废半为民占而虚额仅存国初领于县官照民则征收初迁界外甚多展界后有福州府同知附征福右卫屯田一十九顷零福州府通判附征福中卫屯田七十八顷零兴化府同知附征兴化衞屯田一顷零泉州府同知附征永宁卫屯田三顷零漳州府同知附征镇海卫屯田四十四畆共计一百一顷零并入前抛荒额内其在各县附征者即纂入各县抛荒数内不另列
　　闽中盐塲有七在福州者曰海口塲曰牛田塲在泉州者曰惠安塲曰浔美塲曰州塲曰浯州塲在兴化者曰上里塲初迁多在界外今展复
　　是日将军施烺廵抚金鋐提督万正色俱至行帐北向跪行请安礼且致辞望
　　阙叩头别去
　　癸卯至闽清之溪口行五日
　　丁未过黯淡滩至延平府
　　己酉至建宁府溯流上濑易舟以行是日过阿弥陀佛滩称絶险凡行三日所过滩不可胜纪
　　壬子过六牙滩老虎口滩止大园
　　癸丑过老防滩太平滩止古庙滩
　　甲寅过将军滩火烧滩止浦城县
　　乙卯陆行五十里至渔梁又三十五里过五显岭又五里止庙湾是日过仙阳街眞西山先生故里也在县北三十里五显庙规制宏壮踞山之巅万竹围绕间以长松苍翠袭人衣裾飞流瀑布震荡于下行者至此每盘桓不忍去
　　丙辰行十里过枫岭为浙闽接壤处又二十里至念八都又十里至上竿岭又五里至羊岭又十里至仙霞闗闗有上下两重中作汉夀亭侯庙石磴峻絶真天险也又十里至保安又五里至姚岭又二十里止峡口丁巳行五十里至清湖登舟自此沿江入浙矣
　　梨岭在干封乡之安乐里通衢之江山民以树梨为业有水北流通广信洪武间令张鹏举置闗于此表曰梨闗正徳七年以江西徭冦置戌焉唐欧阳詹诗曰南北风烟即异方连峯危栈倚苍苍哀猿咽木傍髙处谁不沾衣望故乡明郑善夫诗曰梨岭遥于枫岭遥小闗高比大闗高佣夫过此如平地一日来回一百遭
　　粤闽廵视纪畧卷五
　　钦定四库全书
　　粤闽廵视纪畧卷六
　　工部尚书杜臻撰
　　附纪彭湖台湾
