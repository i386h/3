<!-- { "loadSidebar": true } -->
　　天子洪福不及此然幸不可屡邀更需时日而潮至飓作必败无疑矣今日请与诸君共破贼诸将亦以为然请举炮烺曰不可火器彼之所长彼闻炮声即知我军所在而寻声以击我我不能敌也不若乘大雾未解而直趋其中坚彼不意我至必惊乱我跃登其舟短兵相接庶可取胜众曰善于是分其舟为二以兴化总兵吴英为左冲锋金门总兵陈龙铜山总兵陈昌继之而厦门总兵杨嘉瑞当其后平阳总兵朱天贵为右冲锋提标前营游击何应元提标署中营叅将罗士珍提标右营游击蓝理提标署后营游击曾成继之而海坛总兵林贤继其后偃旗卧鼓鱼贯以入余舟八十艘留为后应军方行而潮至水骤涌四尺舟行通利无碍烺与诸将皆色喜度已附贼舟竞掷长鏁巨钩首尾钩之我舟与贼舟相混纠结不可解朱天贵林贤吴英先登诸将士奋勇腾跃竞上贼舰贼方茫昧不及辨而刃已及身大乱趣举炮铅甫脱口镕而未坚势亦不猛着鐡皆如泥不能伤我军我军大呼殊死战无不一当百因纵火焚其舟自己至未贼大败杀死焚死跳溺死者万二千人获贼舟甚多刘国轩以数舸逸去余创残八百人并诣军前降朱天贵冒矢石负重伤所当贼十二艘焚溺几尽犹称宁死不退追击不已忽有飞炮中项立毙天贵本浙镇以留后防应调之乃自愿为前部卒战死时论壮之贼守山者曰伪将军杨瑞见水军已败率伪官一百六十五员伪兵四千六百五十三名全军降初烺将出师梦观音授以水一桶觉而曰水者海也一桶者大一统也我今兹必破贼乎又军士有宿于闗忠义庙者忽闻空中呼曰选大纛五十杆助施军破贼烺闻之益自喜至是果验烺得降者皆厚抚之録所获水军创残八百人给以糜粥酒胾遣医为裹伤傅药召见之曰若等欲归乎皆叩头言逆天宜死得不死足矣安望归烺曰不然汝一军尽没父母妻子必谓汝等已死日夜悲泣今纵汝归复见父母妻子宁不甚乐
　　朝廷至仁如天不得已而用兵降即赦之耳汝今归为我告台湾人速来降尚可得不死少缓即为彭湖之续矣谕讫而遣舟归之八百人皆感泣去既至则展转相告欢声动地诸伪将伪兵闻之争欲自拔来归禁之不能止刘国轩自彭湖败还固已胆落至是见人情大率已解散始决计劝克塽归附矣始烺告防且言台湾港道纡廻南风狂涌须俟八月以后乘北风而行且遣书咨之督臣启圣启圣以为贼已大创宜乘胜急击若少延缓之令贼得保聚胜败未可知也又防知官军破贼后药弹火器率已罄尽甚至撞毁铁锅为装炮之用遂为书报烺言当速进且送角弓五百张栁箭二万枝火药二万觔火礶一万五千筒喷筒三千枝火箭八百箱黑铅四千觔大小铁子一千枚出窝蜂子一千觔縀防袍挂干练袍挂各数千领鞾防若干件赏功银一万两烺得书大喜悉以诸资具散之军中军中人人鼓励计日渡海灭残冦取重赏贼闻之汹惧闰六月初八日伪藩郑克塽遣伪官郑平英林惟荣曾蜚朱绍熙赍降表至军前请举国内附为东方屏翰烺告之曰仍居故土不敢擅许审欲降者当如幕府约因要以三事一必须刘国轩冯锡范亲身来二必须纳土献版籍三必须伪官兵遵制剃发举家内徙听朝廷安揷使人衔命去七月十五日克塽复遣伪兵官冯锡珪伪工官陈庆炜刘国轩亲弟伪副使刘国昌冯锡范亲弟伪副使冯锡韩同前使曾蜚朱绍熙来复奉书至军前请悉如约且言南北淡水驻防伪左武将军何祐伪左先锋李茂等并已撤回地方并已效顺但请颁给告示晓谕剃发而何祐等降欵亦至十六日提督烺留刘国昌冯锡韩于军前而令侍卫吴启爵六品笔帖式常住赍告示五通与锡珪等偕往晓谕台湾军民见
　　天使渡海合境驩呼投戈剃髪向化恐后居亾何克塽降表至奏缴伪延平王印一颗册一副伪武平侯印一颗伪忠诚伯印一颗尽籍其境土数千里户口数百万为图以献但以宗族多龆穉南人不谙北土请就近安揷烺为代奏廷议许之于是克塽及伪将士等尽纳其器仗于军前举族内徙提督烺身自渡海行定新附地絶域尽入版图矣是役也
　　天子念渡海逺战将士勤苦赏防皆从优厚提督烺授靖海将军世袭罔替死事镇臣朱天贵特赠太子少保授一子为廕生余将士陞赏有差以刘国轩率先归顺授为天津提督克塽至赦其罪优以公秩居京师而台湾置郡县如内地焉按图东境果皆连山而台湾城则西面海中一孤防也稍近南城之西皆大海而沙线重复舟不可近城之南一沙埂属于内土曰万丹湖湖之旁有港东入曰蛲港即陈第所谓尧港也埂上置七昆身昆身者山阜之名列兵守之如内地斥堠也城之东乃大海澳沙埂绕之城之北有水径曰马沙沟纡廻以入于澳其近澳之口曰鹿耳门筑城守之澳纵广可数十里兵船宿其中由此乃可以至城之东而登岸焉马沙沟外又有沙线数重置南北昆身以守冦所倚为竒险者在此也自马沙沟西南有孤防曰海翁淈为走彭湖道澳之西岸有城曰赤盖亦防所筑城之南有十二街有文庙旁有港不知名城之北有花园旁亦有港疑即陈第所谓大员港也城之东有天兴万年二州有内菜园有嘉祥长治维新三里有二层营盖皆冦所规度为营田处也【又东有上港冈中港冈下港冈　郎林大冈山小冈山大香洋小香洋中洲仔鲫仔潭栁仔林沈坑仔】自是极东曰哑猴林即大山穷处自赤城南行一百四十里至赤山仔稍西为鳯山港又西近海为打狗山即陈第所谓打狗防也冦置炮城在焉【其旁有半干山凹底山观音山人宅基】自赤山仔又南八十里至上淡水又二十里至下淡水此所谓南淡水冦置戌处也陈第谓之小淡水自下淡水十五里至力力社又十五里至茄藤社又六十里至放索社又八十里至茄落堂又一百二十里至浪防社自赤城至此共五百三十里南路尽处矣【近海处曰沙尾岐头】小琉球在其西南而淡水之东有傀儡番在大山中亦号令所不至也自赤城北行歴大桥小桥【二港皆经花园】乌鬼桥【其港为下寮港】一百二十里至新港社新港西行出海口有目茄洛湾即陈第所谓加老湾也【港北有召笼社黎头标社有大目降大武笼大冈山为东山尽处】其北又有欧王溪欧王社在其旁【又有大小茄冬林】自新港社西南五十里至麻豆社水西出曰莽港即陈第所谓魍港也其旁有茄哩防双溪口皆第记所有自此以北第不及知矣【又有大肉铁线桥急水溪赤山】自麻豆社东行九十里至朱罗山【其旁有哑里山倒洛嘓茄拔仔大排竹】水西出曰蚊港【其旁有三叠溪牛朝溪八掌溪上茄东下茄东佛山土狮仔南世竹茄藤林】自朱罗山北行一百里至他里务【其旁有猴闷社石溪打猫社东山尽处为柴里斗六】又北一百二十里至大武郡水西出曰砖仔□【其旁有东螺社西螺社南社二林三林台仔□冷饭□】自大武郡又北六十里至半线社水西出曰大肚溪其海口曰鹿仔溪【其旁有捉捒社大肚社哑捉社马之遴大突社】自半线社又北一百一十里至水里社【其旁有福罗社牛马社沙辘社】东有大山曰黒沙晃里买猪末里皆尽境也自朱罗山至水里社皆地之东境至此乃折而西行三百里至大甲社又西一百四十里至房里社又西一百三十里至吞韶社其水之西出者曰大甲溪【其旁有双寮社崩山社宛里社茅干社】自吞韶社折而西北一百三十里至后笼社又二十里至新港仔水之西出者曰后笼港【旁有茄世阁合欢社】自新港仔北行四十里至中港社中港出焉又北一百里至竹堑社竹堑港出焉又北二十里至昡昡社又北二百里至南崁社南崁港出焉【其旁有霄里社查内社仑社坑仔社】折而东八十里至八分里社【旁有奶奶社】又东过江十五里至淡水城此所谓北淡水也冦亦置戌为北面重镇江源有二皆出于东境大山峻滩斗泻一经首冕社一经房是仔社皆西流至外八投社而合合处有峭壁夹峙于江之东西曰干豆门江自此折而北入于海【在江南者曰摆接社瓦裂社仑社里末社在两江中者曰蓍匣社竒武子社巴浪泉社在江北者曰麻里则孝曰荅荅攸曰竒两峯曰里簇社麻少翁社】自淡水城东行三十里至竒独仑社又东六十里至州社有州山磺山又东六十里至大屯社又东四十里至小鸡笼自中港社至此皆濵海西北境小鸡笼外大海中有二石对峙曰旗杆石冦炽时防取台湾者尝欲自鸡笼趣淡水掩贼不备为竒功即此地也其地有支垄斗入海必逾此乃可前土人谓之跳石凡一百五十里至金包里外社又东十里至金包里内社又有支垄视前更大跳越较难曰跳大石凡行二百里至鸡笼头过江二十里至鸡笼城自此以上无路可行亦无埯澳可泊夏月无风用小舠循海墘而行一日至山朝社又三日至蛤仔难社又三日至哆啰满又三日至眞脚宣直脚宣以上人迹不到矣自赤城至鸡笼城二千三百十五里朝议卒按图设府一县三曰台湾府曰台湾县曰鳯山县【力力社社皆有鳯山】曰诸罗县【即朱罗社】又设廵视厦门驻札台湾副使一镇守台湾总兵一率八千人守其地









　　粤闽廵视纪畧卷六
