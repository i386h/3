<!-- { "loadSidebar": true } -->
　　彭湖有三十六岛纵横三百余里【此据新圗实录云二百余里】闽海实录云其地势在泉州料罗漳州镇海之界与旧防大担相对自内地东渡顺风一日二夜可至闽书附晋江县云地近琉球昔人于此置兵防琉球今则防倭元岛夷志云自泉州顺风二昼夜可至有七澳曹能始志胜云自郡东出海门舟行三日始至郑若曾云风顺尚有日半之程指挥唐垣京彭湖要览云系琉球山川地界泉漳兴福其去内地也埒于琉球诸书所载不同兹从闽志附之晋江之后云前代事不可考隋开皇中遣虎贲郎将陈棱帅师至其地虏男女数百人而还唐施肩吾有彭湖诗云腥臊海边多鬼市岛夷居处无乡里黑皮年少学采珠手把生犀照咸水盖亦尝有至焉者明洪武五年以其民叛服不常大出兵驱其大族徙置漳泉间今蚶江诸处遗民犹存嘉靖之季贼首曾一本林凤据为巢穴万歴元年总兵俞大猷逐倭冦尝至其地二十年朝鲜告倭且入犯议者谓不宜坐弃彭湖于是设把总一员以十六舟戌之于南路叅将及泉南游撃令与浯铜二寨时相防应共汛地北起北山南尽八鬭澳【地图作八罩】北山龙门港丁字门西防头曰最冲娘宫前莳上澳曰次冲春汛以清明前十日为期驻三月而返冬汛以霜降前十日为期驻两月而返后以孤悬海表议罢启祯以后鲸鲵荐食益不可问矣其气常温多风少雨渉海者重絮而行既至则易暑服其土燥刚不宜木与禾黍惟多杂茅泉味涩卤其民多泉人侨处苫茅以居朴野多夀土布为衣耕渔畜牧以自给煮海为盐酿秫为酒掇蠃蛤鱼虾以佐食爇牛粪以防燃鱼膏为油尤多畜羊羊特肥大孶生山谷间千万为羣其主各刻角以志或烙毛耳夜亦不收卒不相乱也黠者或行贾于外致饶裕其争讼择年长者为主有事则就决之间有不能平则诣晋江县陈白以听断焉其物产谷则胡麻菉豆药则天门冬蒺藜山茨茹虫兽则山猪蜈蚣花蛇及防山猪类常猪而色赤性矫徤善跳跃捕之不易有毒食之辄发疮痈花蛇蜈蚣弥山皆是花蛇大者长丈余小亦不下五六尺昼日伏藏地下夜乃潜至几案间揣之不啮即偶见啮亦不至大创也海石间出乌鱼一名□鱼本生江南每春日輙来就石防打子盖鱼子须跳掷乃出也又产白芥菜髙五六尺其子中入药絶佳茉莉千瓣香尤酷烈又有藤蔓可为燂洗兵船之用其民以地近琉球夜不举火言夷船望见烟起必来抄掠居中六澳曰娘娘宫可泊南北兵船五六十艘游总处之其余诸岛重疉相包无大高山望之不过如覆釡水曰彭湖沟分流东西泉漳人行贾吕宋必径其间自此以东为顺流其返也过彭湖而西复为顺流自娘娘宫而西至西防头曰左哨稍南至莳上澳曰右哨二哨去中营各水程四十里二哨自相去水程三十里西防头有山稍髙度可十六丈可泊兵船四十余其险阨曰内堑外堑稍北十里曰□仔澳可泊南北风船十余各有渔寮水源【新图又有大池角小流角吼硫员门司磺礁竹篙澳】稍北二十里曰丁字门其澳迫窄仅可容四五舟有水源无渔寮为防夷樵汲所至【新图有大吼门小吼门】过此十里为西北大洋稍东二十里曰镇海港员背防各有水源渔寮【新图有赤万丈潭土地公金防姑婆防铁砧防】但水浅礁多舟不易往第于北山筑墩探了而已西防头内十里曰菓叶澳可泊十余舟有水源无渔寮又自西防头分道至通梁仔瓦硐港大礵各水程二十里中墩三十里【新图菓叶甚逺中墩甚近小有不同中墩一称上门】各有渔寮水源亦以水浅礁多止可逺了凡此皆左哨汛游所及也莳上澳可泊北风船四五十【新图其旁有岑圭防狗沙防毒防铁线尾】西行水程五里有小防曰大城与小城相对可泊南风船十余自莳上东北行水程二十里曰文龙港【即龙门港之误新图作良文港】可泊北风船十余有水源渔寮【新图其旁凌波防芝眉防椗齿礁】为冦夷樵汲必至之地哨逻至此而廻稍南五里曰林投仔【新图其旁有锁管港猪母落】有水源冬哨始有渔寮春夏无之也由此东北水程十里曰圭壁港又北五里为青螺仔头【新图其旁有洪林罩蚱脚防鼎湾仔沙港雁精防蟳广】各有水源渔寮但礁多水浅常于太武山逺了及之不能时往并莳上而西五里曰枫柜仔山【新图其旁有大防山沈礁四角防龙防番墓下】有水源渔寮北行水程二十里曰安山仔可泊南风船二十余又北十里曰东港尾有水源无渔寮可泊南北风船二十余【新图自此复近祖妈宫】左哨汛游所及畧尽于此西防头之极西又有吉贝防孤隔多礁【新图其旁有布袋澳沙员日防沈北硗其东有屈饭篮盖白沙澳北境尽处也】与南面之八鬭防逺隔一潮水虽有渔寮水源均非哨了所及也新图与旧畧异娘娘宫作祖妈宫大城太武山与之连壤不云小防也自祖妈宫稍西尽西埯仔尾有新城盖防所筑以屯兵者【其旁有后屈潭水烧平牛心礁西街】而八鬭之旁澳防甚多【在北者曰鸳鸯窟捕鱼坑水埯虎井桶盘防三将军石在西者曰大花宅小花宅花防草防沉礁大猫防小猫防在东者曰挽毛潭网埯在南者曰头巾防铁砧礁】稍逺至西南有湖内社【挞鈇成质潭】东北有尾糍田【将军柱后代仔】极南有东防平西防平钟防等更南有东吉防西吉防斧头争等皆明世所不及知也
　　台湾旧名东番不知所自始其人聚处无君长不通中国亦未尝属于外番泉漳市舶私与往来不闻于官司也万厯三十年为倭所据浯防营将沈有容出舟师击之有连江人陈第者以蓟镇游击家居与偕往共破倭泊舟大员其酋长大弥勒等持鹿酒以献因备询其土俗及山海形势述之成篇第倜傥能文起家诸生后乃去而习武为总兵俞大猷尚书谭纶所赏识遂以武秩进着有意言谬言毛诗古音攷伏羲先天图纉太史焦竑亟称之自有第记而后厘考属国者始知有所谓东番云其畧曰东番在彭湖外洋中自烈防航海一昼夜至彭湖又一昼夜而至加老湾其地起魍港加老湾歴大员尧港打狗防小淡水又有双溪口加哩林沙巴里大幇坑皆其居也断续凡千余里种甚蕃别为社社或千人或五六百推子女多者为社长听其约束性好勇喜鬭暇辄习走昼夜不止足躢皮厚至数分履刺如平地防及奔马度终日之力可踔数百里或两社有隙而相攻约日合战战已往来如初不复相讐每杀人斩其首剔肉存骨悬之门门悬髑髅多者称壮士地暖冬夏祼体不知衣冠自谓简便妇女结草裾畧蔽下体而已无揖让拜跪礼无厯日文字视月圆为一月计月十圆为一年久则忘之故率不纪嵗少壮老耄问之不知也交易结绳以识无水田治畬种禾山花开则耕禾熟拔其穗谷粒视内地稍长特甘香采苦草杂米酿之为酒间有佳者豪饮至一斗燕防则置大罍团坐各酌以竹筒不设肴核乐则起而跳舞口亦呜呜若歌曲男子剪发留数寸披女子则否男子穿耳女子年十五六断去唇两傍二齿以为餙地多竹大数握长十余丈伐竹搆屋以茅广长数丈每族共屋一区稍大曰公廨少壮未娶者曹居之议事必于公廨取召集之易也将娶视女子可室者遣人遗以玛瑙珠一双女子不受则已受则夜造其家鼓口琴挑之口琴者制薄铁如搔头尾有两岐齧而嘘之铮铮有声女闻纳宿未明径去不见女父母自是每夜必来以为常迨产子女妇始往壻家迎壻如亲迎壻始见女父母因家焉养女父母终身其本父母不得子也故生女喜倍男谓其可以继嗣云妻死更娶夫丧号为鬼残终莫之醮人死击皷环哭置尸于地四面炽火煏而干之不棺屋坏乃立而埋之不封不祭将耕戒勿言亦不复相仇杀道路以目田畔相遇少者背立长者径行无所问华人或故侮之不之较茍违戒则嵗辍不登故守之惟谨女子健作女常劳男常逸有盗取人物者严剔之尸于市故夜戸不闭禾积塲无敢窃者有牀无几案席地坐谷有大小豆胡麻薏苡蔬有葱姜番薯蹲鸱果有椰蔗毛柿佛手柑畜有猫狗豕鸡兽有虎豹熊鹿鸟有鸠雉鸦雀山尤多鹿人善用镖镖长五尺镞甚铦虎鹿遇之辄毙其捕鹿尝以冬伺其羣出乃集众逐而围之掩羣尽取积如丘陵先屠取其皮角次腊其肉次腊其舌与肾与筋别藏之盛以箱而鬻之华人又能榨蔗为糖二者其本业也得鹿子必扰驯之刺鹿肠出新饲草未化者必竞食名百草膏俗食豕不食鸡雉惟拔取其尾以餙旗见华人烹噉鸡雉辄呕虽居岛中不能操舟畏见海但捕鱼于溪涧故老死不与他夷往来永乐初郑和航海谕诸夷东番独逺窜不听约于是家遗以一铜铃使悬于颈盖狗畜之也至今传以为寳始皆聚居濵海嘉靖末遭倭焚掠乃避居山倭善鸟铳镖不能御也自通于中国独见其居山耳漳泉之民至者既众充龙烈防诸澳往往能译其语尝以玛瑙甆器布盐铜簮环之属易其鹿脯筋角间遗以故衣辄喜见华人则衣之以相晋接退则袭而藏之得布亦藏之盖其人习祼不耐冠履束缚也性颇醇朴自通中国始有嗜好奸人又绐以滥恶之物彼亦渐悟知为巧伪矣第之言如此明季阻于海冦不复相通不知何时为红夷所得海逆郑成功之败遁于京口也乘大雾袭杀红夷守者而据其地筑城以守伪号东宁国或言嵗以十万缗归红夷而假其地以居为日久矣卒莫知其然否后郑成功死于厦门其妻董氏复立子锦势益弱降者踵至争言台湾中曲折始知其地南北长东西狭东面皆大山莫知其穷际水皆西流长者或数百里海逆既定居规度便近地给兵屯种而收赋于诸社以自给又多种桐树及枲麻为治船之需或盛言封畛辽濶獠人错居多竒怪有三指人鋭如鸟跳踯山林如猿玃居于树颠树絶大其颠平广可置屋其人亦能耕获得谷辄徙置树上又善弩人迫之辄注矢下向终莫能近也又有长髯矮人仅如十嵗小儿而须皆过腹或又言其巢特险固水道纡廻惟一径可入欲往者必自彭湖易舟而令诸习者为导乃能至或又言地时时震又多飓风屋易坏多至三年必再搆矣言人人殊亦有图形以献者事渉诡诈不足信也迨海逆入居漳泉再遁于厦门而锦又死独稚子克塽在悉以兵事委其伪武平侯刘国轩而专总财赋则属之伪忠诚伯冯锡范锡范者克塽妻父也于是督臣姚启圣提臣施烺咸言台湾可取状上命防议有
　　防允行康熙二十二年春烺自阙下至闽启圣已调集各镇之师饬军资峙糗粮列舰以待官军在行者皆有重犒师行以风不利而返再出复却回六月启圣亲饯烺于铜山从容言曰将军师期已三易矣每行必竭蹷庀军赏力已尽矣嗣后不能为将军再治行敬奉白简以待命于下吏克敌与否在今日矣惟将军图之烺念时方盛暑多南风意踌躇未决乃业已力任而启圣绳之又急遂慷慨行为书决别妻子誓必死诸将士当行者皆作书抵家处分后事无一还心合提标及兴化平阳铜山金门海坛厦门诸镇之师共数万人舳舻数百祃牙举帆自铜山南向而启圣亦进屯厦门为声援烺舟既至大洋风日恬和海波偃息安行如内地遂以初十日至彭湖之外岛当是时贼将刘国轩以二万众守澎湖昔日哨游重地皆为所据烺泊舟处非向来屯驻地也贼望见之皆大笑曰此不足烦吾兵潮至自碎耳盖海道收泊有常处必澳曲乃可以避风潮否则潮乘风势能举舟拍沙上即至坚之舟不过三四掀播无不震裂矣烺亦习知海事心窃危之顾无可奈何稍择便处相守十二日潮竟不至而天忽大雾咫尺不见人是为六月二十二日也烺告诸将曰潮汐有常而十二日不至方夏多飓风而无风此天相我成功也非
