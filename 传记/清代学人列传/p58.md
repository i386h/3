<!-- { "loadSidebar": true } -->
　　资性通敏，委己于学。道光丙午举人，以输饷授内阁中书。两上春官，即家居不复出。湖西烟屿楼藏四部书六万卷，尽发而读之，丹黄杂下，穷旦夕弗倦。溴遭兵燹，图籍俱尽，乃营新宅，购藏如其旧，寝息于中，老而弥笃，覃思精诣，著书数百卷。
　　治经尤有心得，不傍汉，不徇宋，尝主先秦之书以平众难，故鲜蹈墨守之弊。《尚书?汤誓》有二，一为伐桀，见于今文；一为祷旱，错见于古书。梅氏窃取旧交以缀《汤诰》，而祷旱之誓湮。则作《逸汤誓考》。《太誓》亡于秦火，河内女子所献，亦伪书也，后儒或据以为真，则作《三太誓考》。言诗音者，始自陈第，亭林辈继之，往往以汉魏之音强合古音，独以诗证诗，分为七部，而周人之韵以著，则有《诗音通》。避寇建隩，杜门说诗，恒发明新义，则有《山中学诗记》。读充宗之书而嫌其疏也，因作《春秋规万》。读西河之书而斥其妄也，因作《舜典补亡驳义》、《四书毛说驳正》。又尝补朱辑之《逸经》，正毕校之《吕览》。旁逮群经《国语》，并多论撰焉。
　　既校刊宋元四明六志，复附以札记佚丈余考。又为宋袁正献公请从祀，详其本末，作《事实录》；考其系代，作《世谱略》。为舒氏子孙校宋文靖公遗集，参稽群书，纠近刻《宋元学案》之谬作《新校广平学案》。
　　主修县志，仿史馆儒林文苑传例，征引文句，各注本书，不厌求备，征采几逾千种。且建议为贞烈节孝请旌，至千余人，择其尤者，人自为传，列诸新志。更搜访乡先正诗文，踵诸家耆旧之集凡数十册。皆以存乡邦掌献也。

　　又辑《偃王志》、《北宋谱疏证》、《言行记》、《思旧记》，则皆徐氏一家之书也。文集四十卷，宗法龙门、昌黎。诗集十八卷，亦浩浩直达，无门户之习。卒年六十。综其生平，沉潜遗经，接据古训，本汉经师之家法，而于宋代讲学诸儒仍阐发不遗余力，信乎其为通儒者矣！
　　○徐松
　　徐松，字生伯，顺天大兴人，原籍上虞。幼随宦京师，遂家焉。
　　九岁入邑庠。嘉庆乙丑，以二甲第一人成进土，授编修。旋入值南书房。大学士董诰心重其渊雅有俊才，一切应奉文字率委之。会诏与纂辑唐文，因遍视四库敕修《新疆志》，属其亲历各城，周咨彼中情事。于是足迹尽南北路。每携开方小册，置指南针，具记山川道里，下马录之。至邮舍，则进仆夫驿卒台弁通事，一一与之质证。经年，风土备悉。乃援古证今，成书十二卷，有图有叙，论山河之襟带，城郭之控制，兵食财赋之储积，田野畜牧之繁博，条分件系，详核该洽。庚辰，赐还。道光改元，全书缮呈御览。宣宗召见，奏对西陆情形甚悉。授官中书。并以其书付武英殿赐序刊行，名曰《新疆识略》。又撮其要领，作《新疆南北路赋》二章。自为注记，词旨华赡。十六年，选礼部主事。寻擢御史，外放陕西、榆林府知府。有政声，转延、榆兵备道，量移潼、商。未几，致仕归。年六十八卒。
　　先生生平研究经术、尤精史事，嗜读《新旧唐书》。纂唐文时，于《永乐大典》中得《河南志图》，亟为摹抄，采集金石传记，合以程大昌、李好文之《长安图》，成《唐两京城坊考》五卷。性复好钟鼎碑碣文字，谓足资考证。于敦煌搜得唐索勋及李氏修功德两碑，皆向来著录家所无者。自塞外归，名益噪，所交并当时贤豪之士。别撰有《唐登科记考》三十卷，《宋三司条例考》若干卷，《后汉书．西域传补注》二卷，《西域水道记》五卷，《长春真人西游记考》二卷。
　　○徐同柏
　　徐同柏，字寿藏，号籀庄，自号少孺；初名大椿，宁春甫。浙江海盐人。
　　幼依外家张氏，就其家塾受经，闻塾师与诸生讲子史故实，悉能窃听暗记。继从舅氏叔未先生问学。叔未固嗜金石。又请益于毕明经星海。--毕为处士宏述孙，工篆隶，精研六书，著有《六书通摭遗》。--得其指授，小学之功，盖基于此。年十九，补博士弟子员。初治钟鼎款识之学，尝谢生徒读书叔未清仪阁，愤发刻厉，金坛段若膺见其文，以磊砢英多目之。复丐钱竹汀书"讽籀书窠"匾，用示己志。佐县志金石采访，因辑《履仁乡金石文字记》八卷。全稿未梓，仅存其目。旋食廪饩。既屡试不久彀，愈专力吉金文字。叔未每得款识之难辨者，属其细意融会，即豁然通解。海内如平湖钱梦庐、仁和赵次闲、长白斌笠耕、诸城刘燕庭、钱塘瞿颖山、潍县陈寿卿，诸家藏器，多拓请考释，久之成《从古堂款识学》十六卷。更为翟氏著《清吟阁古器款识释文》数册。其间释虢叔大林钟，定"旅"为虢公长父名，定周封"敦"为康叔封器，定齐侯"钘"为陈桓子钘之类，均极详审。仪征阮元题记，称许甚至。他著尚有《焦山周鼎斛》，《新莽泉刀二品考》，《珣溪古玉式》，暨《竹里诗存》若干卷。卒年八十。
　　○徐文靖
　　徐文靖（1667--1757？），宇容尊，号位山，安徽当涂人。
　　雍正癸卯，与任启运、陈祖范同举江南乡试。主考黄叔琳诧曰："吾得三经师矣！"乾隆丙辰，举博学宏词，又举经学，授翰林院检讨。
　　平居好寻究舆图方志，以胡渭《禹贡锥指》虽著闻于一时，容有疏略之处，为作《会笺》十四卷，期补正其缺失，颇多可取。又为《山河两戒考》十四卷，使与《会笺》相辅。且旁探《山海经》《竹书纪年》，以考见古史地之源流沿革。于《竹书》别成《统笺》十二卷，援引繁富，卢文弨序而行之。
　　治经初取汉魏诸家《易》说证朱子《本义》，作《周易拾遗》。嗣复推诸群经，成《经言拾遗》十四卷。其抄诗礼经论及考辨于史说部，成《管城琐记》三十卷。全榭山先生称其精博。尝与语邵子三十宫说，引据殊赅博，质之曰："君不读《击壤集》乎？'物外洞天三十六，都疑布在洛阳中，小车春暖秋凉日，一日只能移一宫'。是非三十六宫之明文乎？天根月窟，老氏之微言也。三十六宫，图经之洞天福地也；其必以复姤之说文之者，其犹《参同》必以乾坤坎离分气值日而究之。《参同契》之用《易》，非圣人作《易》之旨也。"榭山大叹服。因撰《皇极经世考》若干卷。并工诗，亦皆典雅可诵。
　　○徐文范
　　徐文范，字仲圃，江苏嘉定人。
　　与钱大昕友善。好学深思，专精地理，虽足迹不出里闬，而三条四列十道九域一一囊括于心胸。以两唐两宋之世，区宇混一，经纬秩如；即三国之承汉，五代十国之承唐，封畛虽分，名实未改，稽古之彦，搜索匪难；独典午渡江以后，开皇平陈以前，瓜剖豆分，盖三十国南北侨置，千回百易，史之存者十家，而有志者才五；晋则但述太康，而不详江左偏安之局；魏则只举武定，而反遗洛阳全盛之规；休文或失诸繁，辅机或嫌其略，子显、谀闻更无论矣；甚至杜佑、李吉甫、乐史辈于方舆之学最称赅治，而南北侨立之迹亦复十缺其九。乃上溯太安，下讫大业，以年为经，以国为纬，旁行书之；又以晋初所分之廿州为其纬中之纬，下至炀帝罢州郡而止；先辨实土，附缀侨置，其间分列并合，参互错综，志有渗漏，则采纪传以证之；作《东晋南北朝舆地表》二十四卷。书成，钩稽毫发，穷极幼眇，可称杰构。
　　○徐养原
　　徐养原（1758～1825），字新田，又字饴庵，浙江德清人。
　　夙承家学，读书有深识。年十三，随父宦入京师，从一时名土问业，于学术之源流派别靡不晓贯。父乞养归，益覃思经训，顺事左右，往往以说经娱亲。充嘉庆六年副贡生。父母先后卒，遂无意攻制举业。
　　初，阮元抚浙，筑精舍西湖上，选高材生数十人讲肄其中，先生及弟养灏与焉。又集诸儒校勘十三经注疏，先生任《尚书》、《仪礼》。《仪礼》多脱文错简，素号难治，所校独精。
　　平居尝曰："古之儒者，必修六艺；邮之书数，居之礼乐，皆以养性也。"于是条通经传，著其大者为《明堂说禘郊辨》、《井田议》、《饮食考》、《周官五礼表》、《五官表》、《考工杂记》。其说虽泰半墨守郑氏，然若论明堂，失之隘；计侯道，失之远；又直诤其失。为《尚书考》，列汉魏旧说，举近日诸家为未及举。为《黑水考》、《渤海考》，复不附和胡渭之说，皆实事求是，不为苟同。
　　兼通声律六书古音，旁逮历算舆地氏族之学。于字书，辨析于会意、指事、形声四者。有《六书故》、《纠檀园字说》、《僮籥》、《急救篇考异》。于古音，增定段氏十七部为十九。有《说文声类》、《毛诗类韵》、《周易楚辞经传诸子音证》、《古音备征记》。因而《仪礼》之今古文，《周官》之故书，《春秋三家》、《论语鲁读》，咸能列其异同，以为之考焉。于声律，以母夫人善琴，秉承慈训，有《律吕臆说》、《琴学原始》、《乐曲考》、《管色考》、《荀勖笛律图说注》。
　　于历算，欲中西之法各明其直，无相杂糅。有《周髀解》、《九章重差补图》、《刘徽割圆表》、《长广方说》、《带纵诸乘方记》、《乘方补记》、《三角割圆》、《对数比例》、《对数新论》。
　　于舆地氏族，有《朝鲜疆域考》、《氏族谱》等书，亦详核。
　　凡若干卷，数十万言。
　　为人舍书籍外无嗜好，非疾病丧纪不辍业。诵读孜孜，考论矻矻，迄老弗衰。卒年六十八。
　　○徐有壬
　　徐有壬，字君青，亦字钩卿，浙江乌程人。
　　用宛平籍，举顺天乡试。道光己丑，成进土，改主事，官户部。出守扬州，迁四川成绵龙茂道，历滇臬湘藩以至江苏巡抚。咸丰庚申，粤寇陷苏城，弗屈遇害，举家殉焉。事闻，恤荫如典礼，赐谥庄愍。
　　公精于推步，方在郎署日，宣庙尝召询："圆明园水高于京城若干丈？西洋贡器其用如何？"奏对称旨。台官往往就决所疑。始治算，得《四元玉鉴》，积思三昼夜，以意步为细草，人见而奇之，争相传抄以去。尤精于割圜堆垛之术。算术以割圜为甚难，嘉定钱塘本沈氏笔谈说创为进位开方法，一时信之。乃以内容外切反复课之，其说遂破。又对数表传自西人，云以屡次开方而得其数，则取屡乘屡除法驭之，得数巧合，而省力百倍。益精心探索，思入幼眇，深造自得如此。
　　所著《务民义斋算学》，曰：《割圜密率》三卷，《楕圆正术》一卷，《弧三角拾遗》一卷，《朔食九服里差》三卷，《用表推日食三差捷法》一卷，《截球解义》一卷，附《楕圜求周术》一卷，造《各表简法》一卷。其见于目录而未刻者：为《堆垛测圜》等七种，退稿均佚。
　　○徐元文
