<!-- { "loadSidebar": true } -->
　　先生于学，自天文律吕六书九数声韵等事，靡不贯洽。群经中于三礼尤精研之，不为虚词穿凿。盖先生治身，取程、朱为法，著述则悉本乎汉儒也。所撰《论语骈枝》一卷，说"子所雅言，诗书执礼"，推广郑义，"摄齐升堂"，驳正孔安国注，疑出魏人依托。"君召使摈"节，谓"交摈"传辞，"旅摈"亦传辞，均极明确。馀如疏释《仪礼》经文属官属吏之分，卿大夫乡大夫之辨，南踣之之为取矢，张侯设立之在前朝，祖之奠之非用脯醢醴酒；与夫释《尚书》"维天阴骘下民"，释《诗》'十千维耦"，并转注假借；说黄钟之度说，则杂见《汉学拾遗》一卷，《经传小记》三卷，《古文集》一卷中。尚有《荀子补注》一卷。--凡皆仅存之稿，合刊为《端临遗书》。先生读书，意有所得，即书一签投败簏；若已经人道者，又检而弃之。用力勤至如此，故恒发先儒所未发；当时经师多采其说云。
　　○刘文淇
　　刘文淇（1789--1854），字孟瞻，江苏仪征人。
　　嘉庚己卯优贡生，候选训导。父业医。舅氏凌晓楼爱其颖悟，自课之。稍长，即精研古籍，贯串群经。于毛郑贾孔之书及宋元以来诸学说，博览冥搜，实事求是。
　　于《左氏传》致力特勤。尝谓："左氏之义，为杜注剥蚀已久；其稍可观览者，大抵袭取旧说。爰辑《左传旧注疏证》一书，取贾、服、郑三君之注，疏通证明。凡杜氏所排击者纠之，所剿袭者彰之，其沿用韦昭语注者，亦一一标记。他如《说文五经异义》所引先师古文家说，《汉书．五行志》所载刘子骏说，及经疏史注《御览》等书引《左传》不题姓名而与杜注异者，亦皆贾、眼旧义；凡若此并称为旧注，而加以疏证。其顾、惠补注下逮近人专释曲氏之书，苟有可采，咸与登列，末始下以己意，定其从违；仍复旁稽博考，详为证佐，务期左氏之大义微言炳然著明。草创四十年，长编虽具，未及写定，遽尔遗世。惟抉剔孔氏义疏所袭取刘光伯述义别为表著，成《左传旧疏考正》八卷仅存。
　　又据《史记秦楚之际月表》，知项羽曾都江都；核其时势，推见割据之迹，作《楚汉诸侯疆域志》三卷。据《左传》《吴越春秋》《水经注》诸书，知唐宋以前扬州地势南高北下，较分运河形势不同，作《扬州水道记》四卷。尚有《读书随笔》二十卷，《青溪旧屋集》十二卷，俱传世。
　　○刘熙载
　　刘熙载，字融斋，江苏兴化人。
　　幼时，父尝曰；"此子学问当以悟入。"晚年遂自号寤崖。
　　少孤贫，笃行力学。为人内清介而外和易，读书睹指识微，约言孱守。中道光甲辰进士，改庶吉士，授编修。咸丰癸丑，召对称旨，奉命直上书房；并赐"性静清逸"四大字。丙辰，京察一等，记名以道府用。不乐为吏。请假客山东，授徒自给。久之，湖北巡抚胡林翼延主江汉书院，疏荐其贞介绝俗，学冠时人。同治甲子，征为国子监司业，督学广东，历迁左春访、左中允，行部所至，萧然如寒素。暨乞病归，补被箧书而已。卒年六十九。
　　先生治经，无汉、宋门户，如论格物，兼取郑义。论《毛诗》古韵，不废吴棫叶青。尝读《尔雅释诂》至卬、吾、台、予，以为四字能摄一切之音，以推开齐合撮，靡不若矢之贯的。复论；"六书中较难加者，莫如谐声。叠韵双声，皆谐声也。许君时虽未有双声叠韵之名，然河、可，叠韵也；江、工，双声也。孙炎以下切音下一字为韵，取叠韵；上一字为母，取双声；非许君实开之乎？徐注《说文》字音取孙愐唐韵音切为定，要之许氏之声本可为切，由古人制字，其中本具字母也。苟以许声加孙韵，皆可为切；而一切双声之字不可以类求平？"因著《四吉定切》四卷，《说文双声》二卷，《叠韵》二卷，且于音韵小学确抒卓见。外而洁身修行，与宋儒相为表里。日有心得，随笔记载，成《持志塾言》二卷。又探讨古今人诗赋古文词曲书法经义，深造渊奥，成《艺概》六卷。其自著诗文，则总萃为《昨非集》四卷。井旁通畴人术，作《天元正负歌》，明加减乘除相消开方诸法。子彝程，遂以算学有声平时。
　　○刘喜海
　　刘喜海，字燕庭，山东诸城人。文正、文清公孙，文恭公之长子也。
　　虽韦平世阀，而室无长物，萧然若寒素。独酷嗜金石碑刻款识，纵横满几。道光戊戌，外简福建兴、泉、永道。游长汀，辑《苍玉洞题名》一卷。会丁艰归。起复后，改任陕西延、榆道。擢按察使。当是时，秦中出土古器綦多，爰以大力搜索，先后所得秦诏版凡四，以及唐善业泥造像等，均自来收藏家未经著录者。新莽十布，亦至是始获其全。与鲍康质证考订，成《长安获古编》三卷。丁未，升浙江布政使。以好古为言官弹劾，罣吏议。未几遂卒。实则服官中外，二十馀载，所至不名一钱。推箧中泉币尊彝，载之兼两，致来明珠意苡之谤，论者惜之！
　　公手裒金石文字五千馀通，撰金石苑数百卷。胸罗卷轴，家承赐书，固己详博过于兰泉。又得舅氏金蒨穀佐其校理，益臻精善。复撰《古泉苑》一百一卷，共得泉四千六百有奇，附泉范数十，取现代钱法冠首，次分正用品、伪用品、异品、外国品、厌胜品、杂品六类。惜两书并缘卷帙繁重，兵火后散失无传。今世所传《金石苑》六卷，仅全书之一部，本名《三巴子瞀古志》，起汉王稚子阙，总四百馀石，亦可见其大略矣。而搜录海外金石，成为专书，尤前此所未闻。则取朝鲜碑版，纂辑考释，撰《海东金石苑》八卷。近乌程刘氏始得原稿，加补遗六卷，授诸梓。
　　○刘献廷
　　刘献廷，字君贤，号继庄，别号广阳子，直隶大兴人。生于顺治五年，卒于康熙三十四年（1648-1695），年四十八。
　　先世本吴人，寓吴江甚久。自其少时，好读书，辄竟夜不寐，父母怜之，禁绝其膏火，则燃香以代，因眇一目。又折其左肱。居恒落落，蹑敝衣冠，踯躅风尘中。遭际国变，亟亟以经世为务，故洁身独行，不为好爵所縻。其学自象纬律历边塞关要财赋军政之属，旁及岐黄释老家言，无不穷究。
　　先生性慷慨，尝毁产济人。妻卒，室家荡然。于是欲遍历九州，览其山川形势。访遗佚，交其豪杰，观其土俗；博采轶事，以益其闻见，而质证其所学。徐乾学家多藏书，大江南北宿老争赴之，先生游其间，别有心得，不与人同。万斯同于书无所不读，独心折先生，引参《明史》。顾祖禹、黄仪咸长舆地，亦引先生预《一统志》事。先生谓："诸公考古有余，而未切干实用。"独许王源，日与讨论天地阴阳之变，伯王大略，兵法，文章，典制，方域要害，古今兴亡之故，近代人才邪正。
　　先生自谓于声音之道，别有所窥，足究造化之奥，百世而不惑。尝作《新韵谱》，其悟自《华严》入，而参以天竺陀罗尼，泰西腊丁语，小西天梵书，暨天方、蒙古、女真等音；又证以辽人林益长之说，而益自信。其法：先立鼻音二，以为韵本；有开有合，各转阴阳上去入之五音；--阴阳即上下二平--共十声，而不历喉腭舌齿唇之七位，故有横转无直送；则等韵重迭之失去矣。次定喉音四，为诸韵之宗；而后知腊丁话、女真国书、梵音，尚有未精者；以四者为正喉音，而从此得半音、转音、伏音、送音、变喉音。又以二鼻音分配之，一为东北韵宗，一为西南韵宗，八韵立而四海之音可齐。于是以喉音互相合，凡得音十七；喉音与鼻音互相合，凡得音十；又以有余不尽者三合之，凡得音五。共计三十音为韵父。而韵历二十二位为韵母，横转备有五字；而万有不齐之声摄于此矣。又欲谱四方土音，以穷宇宙元音之变，乃取《新韵谱》为主，而以四方立音填之，逢人便可印正。
　　先生又谓朱子《纲目》非亲笔，故迂而不切，当别作《纪年》一书。又谓方舆书以北极出地为主。其说皆前此所未发。然卒以其所撰著之运量皆非一人一时所能成，故虽言之甚段，而终其身未见有成书。
　　先生归吴江即卒，年四十有八。门人黄宗夏辑其涉笔漫录之作成《广阳杂记》数卷传世。
　　○刘湘煃
　　刘湘煃，字允恭，湖北江夏人。
　　性颖悟，负奇气。少工书，未几舍去，慨然求古今孤绝之诣，经世之业。尤倾服顾亭林、梅定九。作《六书世臣说》。六书者，《日知录》、《通雅》、《历法》、《天学会通》、《方舆纪要》、《历算丛书》也。初闻宣城梅氏以历算名当世，乃走千里受业其门。湛思积悟，多所创获。梅氏得之甚喜，其与人书曰："金水二星历指所说未彻，得刘生说而知二星之有岁轮，其理确不可易。"因以所著《历学疑问》属之讨论。君为著《订补》二卷。复著《五星法象编》五卷。梅氏亦摘其精言入自撰《五星纪要》。又欲为浑盖通宪天盘安星之用，以戊辰历元加岁差用弧三角法，作《恒星经纬表根》一卷，及《月离交均表根》、《黄白距度表根》各一卷，皆以补新法所未及。由是君之历学，人争推之。大将军年羹尧闻其名，礼聘至幕下，颇亲重；卒测其骄悖必败，引去。游诸节镇大府间，虽时见咨询，而所谓舆地、河漕、食货、兵防之略，足以待世用者，举末由见诸施行，知终无以达其志，遂归而著书以老。惜无子，书多散佚不传。
　　○刘毓崧
　　刘毓崧（1818--1867），字伯山，一字松崖，文淇子。
　　弱不好弄，长益通博，能尽读父书。由是以淹通经史有声江淮间。诸司鉴者皆愿得为举首。道光庚子，以廪膳生举优行，贡太学府生。两淮运司郭沛霖延课其子，知赏极深，至以家寄托。最后，曾文正殊礼异之。及曾忠襄督两江，聘入书局，亦敬礼弗衰。
　　为人质直之气溢于眉宇，无贵贱老幼，一接以诚。平生无妄语，无惰容，为人谋必忠，临财弗苟得。避寇以来，间关转徙。而性甘淡泊，虽饔飧不继，脱然不以为累。自孟瞻先生为左氏学，缵承先未，旁通经史诸子百家，凡所寓目，悉留于心；或广坐道其原委，闻者私校原书，不讹一字。前后十赴乡闱，多以三场实对见摈，卒不改故操。以荐授八旗官学教习。己未后，遂绝意进取。以同治丁卯病卒，年五十。
　　著有《春秋左氏传大义》，《周礼尚书毛诗礼记旧疏考正》，《经传史乘诸子通义》，《彭城征献录》，《旧德录》，《王船山年谱》，《通义堂诗文笔记》各若干卷。率皆博综载籍，旁究根要，剖析精微。复倦倦于表微阐幽，分得古人事外之情，言外之意。惜多未刊。而所谓《左氏旧疏长编》者，亦整理未就。子四人，长寿曾最有名。
　　○柳兴恩
