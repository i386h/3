<!-- { "loadSidebar": true } -->
　　幼儒染家学，高自期许。稍长，涉猎群书，慕洪景庐、王伯厚、陶九成之风，好评论古今人物，侃侃伉伉，不肯随声附和。西庄官京师，君侍二亲在家，而学日益进。学使侍郎梦麟赏其文，用廷谔名，补新阳县学生员、后始更今名。性落拓，淡于荣利。闭门两版，独抱遗经。治古文以清简为工，兼善诗画。西庄自列卿家居，以诗文提倡后进，尝评选江左十二子诗，鹤溪占其一，论者不以为私。钱竹汀视学广东，邀与俱往，途中遇名胜必游览题咏，归而投徒讲业终焉。生平喜抄书，所藏多善本。尤喜元、明人书画，真赝入手立辨。于邑中文献，留心搜访，寺观桥梁，残碑只字，躬自摹拓，考证异同，以补志乘之阙。谈先达遗事，以系派别，里居迁徙，立身贤否，历历如在目前。著《春秋三传考》，《十三经异义》，《祖德述闻》，《逸野堂杂录》，《粤东窃记》，《竹窗琐碎》，共若干卷。诗文曰《鹤溪剩槁》十卷。
　　○王鸣盛
　　王鸣盛（1722-1797），字凤喈，一字礼堂，江苏嘉定人。
　　幼奇慧，四五岁日识数百字，县令冯咏以神童目之。年十七，补诸生。岁种试屡获前列，乡试中副榜，才名藉甚。苏抚陈大受取入紫阳书院肄业，东南才俊咸出其下。在吴门，与王昶德甫、吴泰来企晋、赵文哲损之诸人唱和；沈尚书归愚以为不下"嘉靖七子"。又与惠松岩讲经义，知训诂必以汉儒为宗。服膺《尚书》，探索久之，乃信东晋之古文固伪，而马、郑所注，实孔壁之古文也；东晋所献之《太誓》固伪，而唐儒所斥为伪太誓者实非伪也；古文之真伪辨，而《尚书》二十九篇粲然具在，知所从得力矣。
　　先生以乾隆丁卯举江南乡试，甲戌，会试，中式；殿试，以一甲第二人及第，投翰林院编修。掌院事蒋文恪公溥重其学，延为上客。戊寅，人考翰詹，特擢一等，超迁侍讲学士，充日讲起居注官。明年，典试福建；未蕆事，即有内阁学士兼礼部侍郎之命。还朝，召对，天语甚温。会御史论其驰驿不谨，被议，镌级。寻授光禄寺卿。丁未，遭母忧，去职；以父年高，遂不赴补。家居者三十年。
　　先生性俭约，无玩好之储、声色之奉。宴坐一室，左右图书，研诵穷日夕，绝不与当事通谒。惟喜汲引后进，一篇一句之工，奖赏每不去口。尝言；"汉人说经，必守家法；--亦云师法，--自唐贞观撰《诸经义疏》，而家法亡；宋元丰以新经义取士，而汉学殆绝。今好古之儒皆知宗注疏矣，然注疏惟《诗》《三礼》及《公学传》犹是汉人家法，他经注则出于魏晋人，未为醇备。"故所撰《尚书后案》二十卷，专主郑康成；郑注亡逸者，采马、王补之；孔传虽伪，其训诂犹有传授，非尽向壁虚造，间亦取焉。经营二十余年，自谓存古之功足与惠氏《周易述》相埒。  
　　又撰《十七史商榷》百卷，主于校勘本文，补正讹脱；审事迹之虚实，辨纪传之异同；于舆地职官典章名物，每致详焉。《蛾术篇》百卷，其目有十：曰说录，说字，说地，说制，说人，说物，说集，说刻，说通，说系。盖访王深宁、顾亭林之意，而援引尤加博赡。古文纡徐敦厚，用欧、曾之法，阐许、郑之学。诗早岁宗仰"盛唐"，独爱李义山，吟咏甚富，集凡四十卷。
　　自束发至垂白，未尝一日辍书。年六十八，两目忽瞽，阅两岁，得吴兴医针之而愈，著书如常时，七十六卒。
　　○王念孙
　　王念孙（1744--1832），字怀祖，号石臞，江苏高邮人。冢宰文肃公安国子。
　　幼随父入都，有神童之目，十岁而毕十三经。长从戴东原游，遂力为稽古之学，尤精声音训诂。乾隆乙酉，高宗南巡，以博士弟子献颂册，钦赐举人。乙未成进士，由庶常改工部都水司主事，擢给事中。仁宗亲政之初，抗疏劾大学士和珅黩货揽权，特蒙嘉纳，即日明罚敕法，天下比之凤鸣朝。巡淮安、济宁湾，汰陋规，吏治民瘼悉以闻。寻授直隶永定河道，水溢去职。轸其劳，仍令效力工次。明年，加主事衔，命周视道省，凡涉水利，悉纪载条陈事宜多予施行。时河南衡家桥决，得旨随尚书费淳往勘，并饬专办台庄一带。朝廷既知其明悉河事，谕挑浚要害悉如议。改调山东运河道。居六载，抉剔弊薮，省帑数十万。复任永定河道。会东河督臣与东抚以引黄利运异议，诏入都定其是非，凡所持白，并诏许之。未几，终用河溃致仕。適子引之亦贵，就养邸第。道光五年，重与鹿鸣宴，赐四品衔。年九十卒。
　　性方正，无依违。居官事上侃侃，通属吏奖饬不少假借，礼节疏则弗之责。河工题销，恒准驳参半，惟所详无可驳。性俭约，妻吴夫人早世，数十年块然独处。居乡乐周恤，顾不惑于二氏。
　　生平笃守经训，自壮岁好古，精审故训，编诗三百以及九经《楚辞》之韵，剖析入微。分亭林古韵十部为二十一部，而于支脂之三部，分辨之尤力。海内只金坛段氏与之合，而分至、祭、盍、缉四部，则又段氏所未逮。官给谏时注释《广雅》，日以三字为率，十年始成书二十卷，名曰《广雅疏证》。以本书讹脱久矣，乃据耳目所及，旁考诸书，校订此本。凡字之讹者五百八十，脱者四百九十，衍者三十九，先后错乱者一百二十三，正文误入音内者十九，音内字误入正文者五十七。莫不随条厘补，然后举汉以前仓雅古训，皆搜括而通证之。谓："训诂之旨，本于声音。就古音以求古义，引伸触类，扩充于《尔雅》《说文》之外，无所不达。惟声音文字部分之严，则一丝不乱。盖虽藉张辑之书以纳众说，实多楫所未知者。"学者比诸郦善长之《水经注》--谓注优于经也。
　　罢官后，校正《淮南子内篇》、《战国策》、《史记》、《管子》、《曼子春秋》、《荀子》、《逸周书》，暨旧所注《汉书》、《墨子》，附以《汉隶拾遗》，凡十种，都八十二卷，名曰《读书杂志》。一字之征，博及万卷，其精核如此。自馀纂述未就之稿尚数十巨册。引之承之，遂开创高邮一派，为海内所宗仰焉。
　　○王聘珍
　　王聘珍，字贞吾，号实斋，江西南城人。
　　嘉庆已巳，以拔贡生就博士选。而学丰遇啬，晚更抱"西河之痛"，郁郁不得志，遂卒。
　　君为人厚重诚笃，有古人风。
　　初自垂髫，受书于父，即口授《大戴记》，凡诵习几数十载。惜旧注之少，且又不尽允当；乃禀承庭训，博访通儒，融会郑氏说经诸书，分节注之，成《解诂》十三卷，《目录》一卷。以为大戴与小戴同受业后苍，各取孔壁古文记，非小戴删大戴，马融足少戴也。礼察保傅，语及秦亡，乃孔襄等所合藏，是贾谊有取于古记，非古记采及新书也。三朝记曾子，乃刘氏分属九流，非大戴所裒集也。稿前后数易。他对正文校的特点是，反对据他书如《孔子家语》以及唐宋类书来增删《大戴礼记》的字句，"惟据相承旧本，不复增删改易。其显然讹误者，则注云某当为某，抑或古今文异，假借相成，依声托类，意义可通，则注云某读曰某而已"。他对正文注解的特点是："礼典器数，墨守郑义，解诂文字，一依《尔雅》、《说文》及两汉经师训诂。有不知而阙，无杜撰之言"。能使三千年孔壁古文无隐滞之义，无虚造之文，用力勤而为功巨矣！
　　别有《周礼学》、《仪礼学》残槁，亦收王氏《续经解》中。
　　○王绍兰
　　王绍兰（1760～1835），字畹馨，号南陔，浙江萧山人。
　　家世通儒术，少好学，深研经史，受知学使朱筠，充选贡；檄召至杭州敷文书院肄业，月三试之，由是学益进。
　　乾隆五十八年成进士，以知县用，分贵州；告近，改选福建；补屏南，寻调闽县；并清介自持。巡抚汪志伊深赏拔之，奏保堪大用。嘉庆五年，诏引见，加知州街，仍发原省，借补马家港通判。未几，升知府。整饬民俗，械斗目稀。转兴、泉、永道，蔡牵馀党就擒，议叙擢本省按察使。累迁布政使、巡抚。以藩司李赓芸冤死事，坐免官，非其罪也。
　　公自闽疆归，遂专志著述，不与外事，题其斋田"许郑学庐"。所著有《漆书古文尚书逸文考》一卷，《附录》二卷，《董子诗说笺》一卷，《匡说诗义疏》一卷，《礼堂集议》四十二卷，《仪礼图》十七卷，《石渠议逸文考》一卷，《夏小正逸文考》一卷，《周人礼说》八卷，《周人经说》八卷，《说文集注》一百二十四卷，《凡将篇逸文注》一卷，《弟子职古本考》一卷，《袁宏后汉纪补证》三十卷，《老庄急救章》一卷，《读书杂记》十二卷，《思推居士存稿》十卷。《说文集注》尤毕生精力所萃，惜俱未刊。传者仅《周人经说》存四卷，《王氏经说》六卷，《说文段注订补》六卷，《汉书地理志校注》二卷，《管子地员篇补注》四卷，莫不训义邃精，故论者谓呵方惠、戴。然尊古好博，殊不类东原，大抵与吴派为近云。




○王锡阐
　　王锡阐（1628-1682），字寅旭，又字昭冥，号晓庵，又号余不，别号天同一生，江苏吴江人。
　　少友张履祥，讲学以濂、洛为宗。壮益耽究文艺，博览群书；历象之学，尤所笃好。生于明季，当徐光启等修新法时，聚讼盈庭，先生独闭户著述，潜心测算。每夜遇天色澄霁，辄登屋卧鸱吻间，仰观景象，竟夕不寐。复发历书玩索，精思于推步之理，宏亮而不滞。久之，则中西两家异说皆能条其原委，考其得失焉。尝谓：历法测实增减，宜求定率。说之曰："古测既为今日所疑，近测又非今人所信，画一之法，何时可立。不如及今求其定率，既有微差，他日测验修改亦易为力矣。"
　　其论经星云："夫距度既殊，则分至诸限亦宜随易用求差数，其理始全。然必有平行之岁差，而后有朓朒之岁差；有一定之岁实，然后有消长之岁实。以有定者纪其常，以无定者通其变，乃可垂久而无戾。"
　　其辨西法宫闰之失云："大略西之宫闰实难与中法并行，而会通两家又非目前诸人所及，故不胜龃龉之病。"新法推步交食密于旧法，而亦有差失。推求其故曰："交食之法，西历亦略尽矣。乃所推戊戌仲夏朔食己亥季夏望食差数已著，则致差之故岂宜不讲。不知日食不惟亏复二限不在定限，即食甚之时亦非真远。正论食甚已不能以入转均数求其必会，况初亏复明，距度尤殊。地景日景，实因远近损益。最卑之地景大，日入景深，食分不得反小，最高之地景小，月入景浅，食分不得反大。此与几何公论自相矛盾，傥亦致差之一端乎？"
