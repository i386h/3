<!-- { "loadSidebar": true } -->
　　少读书，务求精纯；发为文章，必以六经为根柢。尝仿宋人《春秋类对》之法，摘经语集为骈四俪六之文，以类相从，裒然成编。年十九，受知学使彭侍郎芸楣，补诸生。乾隆戊申，举本省乡试。礼闱数上不售。大挑一等，以知县用，发直隶。无意仕宦，乃援例得主事分部，复即告归，旋丁外艰。性至孝友，父柩在室，会不戒于火，将及寝，则抚棺大恸，誓以身殉，火竟灭。
　　平生鲜声色之好，惟喜聚书。闻有宋元精椠，或旧抄善本，不惜多方购置。久之，得宋刻几百余种，颜其藏书之所曰"百宋一廛"。元和顾广圻为作《百宋一廛赋》，而自为之注。
　　又筑荛圃，招致四方名宿相与谈宴其间。友钱竹汀、段懋堂、程易畴诸先生，与匪非石、王惕夫交尤善。每获一书，日夜雠校，研索订正，有校至三四次若五六次者。故所刻《士礼居丛书》虽寥寥十余种，率附札记，而得之者几与"天水"同珍。自著《汪本隶释刊误》一卷，辨证颇详。又著《广韵姓氏考》未成。卒年六十有三。
　　○黄汝成
　　黄汝成，字庸玉，号潜夫，江苏嘉定人。
　　逾冠，补廪膳生。初议叙得通判，入赀为县学官，选安徽泗州训导，以忧未赴，内行谨饬，而才识豪达。留心经济之学，凡天文、舆地、律历、训诂，以及水利、河渠、漕运、赋税、盐铁、钱币，莫不贯通。尤服膺顾氏《日知录》一书，综顾氏同时暨后贤著撰，广为搜择，融贯条系，成《集释》三十二卷，《刊误》四卷。他著尚有《休宁戴氏岁实考》，同邑《钱氏朔实考核补》各一卷，《袖海楼文集》六卷。又以《左氏》《国语》自韦昭注后，止有宋庠校本，无作疏者，欲仿诸经正义，阐其微文奥旨，附于三传之后，未卒业而殁，年三十九。
　　○黄生
　　黄生（1622-？），字扶孟，安徽歙县人。自以为钟灵秀于黄山白岳，故就已姓而号白山。前明猪生。
　　尝取魏张楫《宇诂》以名其书，为《字诂》二卷，于六书多所阐发，每字皆见新义，而根柢奥博，与穿凿者有殊。谓："大■〈冂外鼎內〉之■〈冂外鼎內〉，当从门谐声，与从■〈冖鼎〉谐声者不同。似蛇之鱓既借'徒何切'之鱓，又借'张演切'之鱣，而皆转为'常演切'，《汉书》注误以'张连切'之鳣为释。"又谓："干、乾，字通引。《后汉书·独行传》云，'明堂之奠，干饭寒水'；又在晋帖所云'淡闷干呕'之前。"此类最精核。他条似此，不可枚举。复撰《义府》二卷：上卷论经；下卷论史子集金石，而以辨冥通记措缀；本于古音古训亦皆考究淹通，引据详确，不为无稽臆度之谈。如引《尔雅》，证《礼记》郑注'烹鱼去乙'；引《左传》记'出于其类'之'出'训产；引《周礼》'戴师、闾师'证'夫布、里布'为二事；引《系辞》，证'信信'当读申；引《周雅》、《周颂》，证郑众解读应雅之讹；引《尔雅》，证终军许慎解豹文鼠之所以异：咸原本型典，历历可凭。乾隆中，戴东原闻其名，属当道访求遗书，列之四库，于是世始知有先生。他著尚有《杜诗说》十二卷，仇兆鳌多采以入详注。惜《三礼会籥》、《三传会籥》及文稿十八卷，均佚不传，亦文献之憾事也。
　　○黄式三
　　黄式三（1789--1862），字薇香，浙江定海人。
　　性至孝，父素严，先意承志，恒得欢心。尝赴省试，母暴卒干家，归而号恸几绝，誓不再应举。以岁贡终。每值父母祭日，涕泣哀思，行之终身如一日。
　　于学不守门户，博综群经。治《易》，言卦辞爻辞一意相承；六十四卦爻辞同者，亦一意相承。又释《系辞》"衰世"之意，谓伏羲世衰而神农作，"《易》之兴也其于中古平"。中古，谓神农也，以此申神农重卦之义。治《春秋》作《释救》、《释人》、《释名》、《释盗》、《释杀》、《释妇人》，以订杜预《释例》之讹。特长治《三礼》，论郊禘论学校，并谨守郑君家法。其说匠人明堂之制，阐发郑义尤精。凡撰《易释》四卷，《尚书启蒙》三卷，《诗从说》一卷，《叙说通》二卷，《诗传笺考》二卷，《春秋释》二卷，《论语后案》二十卷。读史喜《文献通考》，虽穷居无位，而当世之务筹之甚熟。作《兵事十策》，欷歔于海上之事，惜无用其言者，越数岁，事果验。

　　居闲处默，反体此心，阴阳消长，悚然危惧，谓寂守于内，非入学之道。乃仿韩愈作《五箴》，提呼惕息，老而愈确。顾对人乐易，不立崖岸。苟遇请益，告之一出于诚。以此群服其义，而后生之造就尤众。年七十四，得偏痹疾，病革，命诸子扶之起，书别语告兄弟宗族门弟子，端坐而逝。
　　○黄仪
　　黄仪，字子鸿，江苏常熟人。
　　徐乾学开书局于洞庭东山，延君及顾景范、阎百诗、胡朏明诸人佐编校。君博通群络，尤长舆地之学。尝谓；"班固《地志》所载诸川，第言其所出入，而中间经历之地不可得而闻，惟《水经注》备具之。"乃即《经》所著之水，每水各为一图，如某水出某县，向某方流，经某县某方，至某县，合某水，某县入某水，无一不具。百诗见而叹曰："郦道元千古以下第一知己也！"朏明撰《禹贡锥指》略例颇以蔡氏《书传》为劣，君如不信蔡传。蔡传"华容县有夏水，首出于江，尾入于沔，亦谓之沱。"君言："夏水从无沱称，此沈之臆说耳。"朏明则曰："此本郑康成注，盖此所谓沱也，见孔疏者，未为臆说。今郦注夏水云'江津像章口东有中夏口，是夏水之首，江之汜也'。计当南末蔡氏所见本，汜定作沱。何则？水自江出为沱，此正夏水初分出江处也，于沱为合。不然，水决复入为汜，此非夏水至云杜入沔处也，于汜为不合。及检朱谋玮笺，'江水至枝江县曰江汜，汜当作沱'，何其实获我心也！"君笑曰："子于蔡氏可谓憎而知其善矣。"迨君卒后，所著书归新城王氏书库，赵东潜犹及见之云。
　　○黄以周
　　黄以周（1828--1899），字元同，号儆季。浙江定海人。式三四子。
　　幼承家学，与兄儆孟、儆仲相砥砺，以传经明道自任。同治庚午优贡。旋举于乡。会试选誊录，期满，当得知县，不就。又十年，大挑，用教职，补分水县学训导。生平挚孝如其父，事亲三十余年，未尝去左右；而非礼勿动，粹然儒者。
　　先生为学，不拘汉宋门户，体亭林"经学即理学"之训，上追孔门之遗言。说《易》，综举辞变象占，于郑、王无所偏执。《诗》多宗序。《书》必条贯大义。《春秋》用比事之法。三《传》校以经例，定其短长。而三《礼》尤邃。凡详考象说，昼夜研索，成《礼书通故》百卷，列五十目，囊括大典，本支敕备，究天人之奥，斟古今之立，盖与杜氏《通典》比隆，其校核异义过之。诸先儒之聚讼，至是涣然冰释。又辑《军礼司马法》二卷，而论田制，取北朝均田为准，校定用尺，谓当今八寸一分，不如是，车不足容三人。均田制为先生所欲施行，要其根极，终以治礼为主也。故别着《经训比义》三卷。有谓："欲挽汉宋学之流弊，其惟礼学平？或云'礼为忠信之薄'，是言一出而周衰；或云'礼岂为我辈设'，是言一出而晋乱。学术不明，而治术敝。"初，宋四明之学，杂采朱、陆；及近世季野、谢山，学始端实；至先生益醇，躬法吕、朱，亦不蛇委也。独不喜陆、王，以执一端为贼道。宁波知府宗源瀚称循吏，颇严事之。属主辨志精舍。性解营造，每思效邹、鲁习礼，因画古宫室图，将饬匠氏创作，宗行视叹绝，惟语先生以清代衣冠，惧不可以行周礼，事遂寝。
　　江苏督学黄体芳延任南香书院讲席，历十五年，江南诸高材生率出其门。晚选处州府教授，特荐，加内阁中书。更以孟子学孔子，由博返约，而未尝亲炙其间，有子思子综群弟子之前，闻承孔圣以启孟氏，乃举子思所述"夫子之教必始于诗书，而终于礼乐"，及所明"仁义为利"之说，作《子思子辑解》七卷。暮年多疾，恒曰：'加我数年，《辑解》成，斯无憾矣！"既节成，而疾瘥，更号曰哉生。原先生之书，虽莫大乎《礼书通故》，而实莫精乎《子思子辑解》焉。光绪己亥卒，年七十二。余书若《古文世本》、《黄帝内经集注》及《儆季杂著》，并卓然可传世。  
　　○黄宗会
　　黄宗会，字泽望，号缩斋，学者称石田先生。黄宗羲弟。
　　所学与两兄同，而性尤狷介。国变后，隐于浮屠，浪游名山，以疾终。生平读书，一再过不忘；日必尽百页，有事则次日倍其常课。自经史四部外，释道二藏，未尝不一周也。诗文古澹而有根据，所著曰《缩斋集》若干卷。
　　○黄宗炎
　　黄宗炎（1616-1686），字晦木，一字立溪，学者称鹧鸪先生。为忠端仲子，黄宗羲弟。
　　崇祯中，以明经贡太学。其学术大略与梨洲相等，而奡岸过之。既秋试不售，偕弟石田约闭关尽读天下之书，然后出而问世。
　　昼江之役，兄弟荷殳前驱，步迎监国于蒿坝；事败，走免。寻入四明山，参侍郎冯京第军，奔走诸砦间。顺治庚寅，侍郎军歼，先生亦被缚；梨洲东至鄞，谋以计活之；及行刑日，众中有突出负之去者，则万户部履安子斯程也。未几，侍郎故，部复合，乃复与共事慈湖砦，家人交阻之，不得。丙申，再遭名捕，梨洲叹曰："死矣！"故人朱湛侯、储六雅力救仅免。于是尽丧其资，藉书画刻印以自给。然壬寅高元发之难，浙东震动，所以营护之者甚力，绝不以前事怵。盖其任侠尚义如此。
　　先生兄弟于象纬律吕轨革壬遁之学既皆有密接，自放后，乃著《忧患学易》，以存遗经；著《六书会通》，以正小学。雅不喜"先天太极"之说，在昔疑之者虽多，究缘其出自宋儒，言之率真敢尽，至先生始悉排之。惟秉性极僻，即梨洲且时有不满意者。每曰："束发交贤豪长者，不为不众，下透屠狗辈，亦或沥心相示；虽然，仅陆文虎、万履安二人为知我耳。"《忧患学易》一书，其目曰：《周易象词》十九卷，《寻门馀论》二卷，《图学辨惑》一卷。被毁于火而幸存。若《六书会通》，世恒称其好奇字，顾谓扬雄但知识奇字，不知识常字；不知常字乃奇字所自出，则奇而初不诡于正也。惜与《养晦山栖》诸集并亡佚，不可见矣。
　　○黄宗羲
　　梨洲名宗羲，字太冲，浙江余姚人，生明万历三十八年，卒清康熙三十四年（1610-1695），年八十五。
