<!-- { "loadSidebar": true } -->
　　先生亦横地理学，以山川为主而求郡县。尝谓因川原之派别，知山势之逶迤；由山镇之阴阳、水行所经过，知州郡之沿革迁徙。大凡水之上流，川出于两山之间，历千百年如其故道；至其委流，地平衍而土疏斥，不数岁辄迁徙不常，先生屡应志局之聘，文书图册杂错纠纷于前，披图览册，有谬误即图上批示令再图以进。户吏始不服，及亲履其地，果如先生言，无不惊奇。后魏郦道元《水经注》一书流传至今，经注溷淆，前后错简，文章家以为掇拾辞采之书而已。先生究心干是者八九年，寻其义例，按以准望，整之俾还其旧。其所得经与注分别之例有三：一曰独举复举之不同，经义甚简，首举水名，下不再出。注文繁，一水内必详其注入之小水，是以主水名，屡举而不厌。一曰"过"与"迳"之不同也：经必曰"过某"，注则必曰"迳某"，所以别于经。一曰某县及某县故城之不同也：注所谓某县故城者，即经之某县也。经时之县，注时多为故城。经无言故城者也。执此三例，沛乎莫御，厘之有如振槁。
　　先生发愿成《七经小记》。七经者，《诗》《书》《易》《礼》《春秋》《论语》《孟子》也。谓治经必分数大端以从事，各究洞原委。始于六书九数，故有《诂训篇》，有《原象篇》；继以《学礼篇》，继以《水地篇》，约之于《原善篇》。《治训》《学礼》两篇未成，《水地篇》三十卷，成者仅一卷。《原象》《原善》则已成。其典章制度之书未成。有《考工记图》二卷，盖少作。又因西人龙尾车法，作《赢旋车记》；因西人引重法作《自转车记》，皆见文集。
　　先生生平著述，以《孟子字义疏证》《原善》二书为最精深。本汉学之性理，易宋学之空言，诠明理欲之真。谓理在事情，不在意见。自宋儒舍情求理，至以意见当之，而生民遂受其祸无终极。尊者以理责卑，长者以理责幼，贵者以理责残，虽失谓之顺；卑者幼者贱者以理争之，虽得谓之逆。于是下之人不能以天下之同情天下所向欲者达之于上。上日以理责其下，而在下之罪，人人不胜指数。人死于法，犹有怜之者，死于理，其谁传之！所言多发明公理，排斥专制，与近日哲儒所言平等共和之说相合。其治经力求新理，独有心得类如此。
　　先生终身在贫困中。年三十时，家中乏食，与铺麵相约。日取麵屑为饔飨。以其时闭户著《屈原赋注》。三十三岁避仇入都，名公卿争纳交焉。秦蕙田纂《五礼通考》，延主其邸。王安国延之课子念孙。既屡试不第，旅食诸方。尝游山西，修《汾州府志》、《汾阳县志》。游直隶，修《直隶河渠书》。尝主讲浙东金华书院。
　　五十岁，当乾隆三十八年，四库馆开，以举人充纂修官，盖异数也。旋特赐同进士出身，授庶吉士。在馆五年，积劳卒于官。
　　○丁杰
　　丁杰（1738～1807），字升衢，号小疋，浙江归安人。
　　少以清苦建志。贫不能得书，就书肆中读，迄朝暮以为常；肆主闵之，为具食，不食也；久之，乃博通经史，旁及说文音韵算数。乾隆辛卯科乡试，主司发策问《大戴礼》，所对尤赅贯，遂中式。入都，时方开四库馆，任事者多延之佐校，小学一门往往出其手。与朱笥河、戴东原、卢召弓诸先生相互讲习，学益富。聚书至数千卷。辛丑成进士。当得县令，以亲老乞改儒官。后十余年，选宁波府学教授。嘉庆中卒，年七十二。
　　君为学，长于校雠，与卢召弓最相似。每获一书，必审定句读，博稽他本同异，用小纸反复细书，下签其中。孙志祖戏谓曰："君书颇不易读，遇风纸辄四散，不可诠次，奈何！"召弓雅雨堂所刊书，传出惠松崖裒辑，君独摘其疏舛者数十事。胡胐明《禹贡锥指》号为绝学，复能一一识别其误处。尝谓："纬书移河为界在齐兄填阏入流以自广。夫河患之棘，由九河湮废，而害始于齐，管仲能臣，必不自贻伊戚。班固叙《沟恤志》云'商竭、周移，秦决南涯，自兹距汉北，亡八支'，则九河之塞，当在秦楚之际矣。"
　　先生尝云："一人之书，有经有解者，始《管子》。有经有说者，始《墨子》。有经有传者，始《韩非子》。"《墨子经上下》，经各有说，凡四篇，俱用旁行读法，词旨奥衍，兼传写错互，因偕其友许宗彦曲加阐释，大有端委。
　　又言："字母三十六字，不可增并，不可颠倒。见、端、知、邦、非、精、照，为孤清，不可增，浊声也；疑、泥、娘、明、微、来、日，为孤清，不可并，清声也。非即邦之轻唇，不可并于敷；微即明之轻唇，不可并于奉；影为晓之深喉，喻为匣之深喉，晓、匣、影、喻，不可颠倒为影、晓、喻、区也。"
　　著《周易郑注后定》、《大戴礼记绎》、《小酉山房文集》若干卷。为人校定刊行之书，有《毛诗陆疏》、《方言汉隶字原》、《复古编》、《字林考逸》等若干种。
　　○丁履恒
　　丁履恒，字道久，别字若士，江苏武进人。
　　弱冠补诸生。嘉庆丁酉选拔贡，朝考报罢。戊辰应諚津召试入二等，充文颖馆誊官。期满，铨叙赣榆县学教谕。寻保荐知县，选授山东肥城。三载，以病足勉归；未行，适母忧讣至，惊悼拊踊，病益亟，未几竟卒于垩室，年六十有二。
　　先生生性磊落慷慨，而所学又足助其识坚其气。汉、唐、两宋儒先之书，无不旁搜切讨，然襞积武断之说，性天愚诬之论，盖未尝一关其口。当时闻人，如钱塘卢文弨、段玉裁、庄述祖、张惠言，咸与处师友间，学术文章相淬厉。居恒读书史至古先哲人搘拄艰虞遂以转移祸福者，必反覆深求其道，或抚卷瞑目至终日；故能通经术于治事，与苟为夸耀淹洽矜诩章句之俗儒异矣。其治肥城，因本乎诗教，守毛公"烹鱼烦则碎，治民烦则扰"之训，听受无留事。又时时存问耆宿询疾苦，民安其政，年谷顺成。是以去任之日，老幼扶携泣送数十里。所著《说文形声类篇》四卷，精核不在朱允倩之下，已刻人杨氏《大亭山馆丛书》。尚有《春秋公羊例》、《左氏通义》、《毛诗名物志》未刊、其余诗文词杂著札记各若干卷，皆有可采，尚非其意之所属云。
　　○丁取忠
　　丁取忠，字果臣，号云梧，湖南长沙人。
　　为湘中老宿，撰著自娱，不求闻达。而象数一途，尤所深究。尝自谓："少喜步算，而苦无师承，又地僻不能得书，每每持筹凝思，寝食俱废，"垂四十年，然后古今言算之书稍稍捊集，而心力亦已衰矣。"咸丰改元，幕游昭陵。庚申，校书于鄂，应胡文忠公之聘也。因得观乾隆舆图。又取魏氏《海国图志》作为密尺定分推算，撰《舆地经纬度里表》一卷。虽未尽精核，然亦足备参证。
　　晚年悉移胡文忠所赠修脯广刻话算术，都二十有一种，以公海内同好，颜曰：《白芙堂算学丛书》。藏板于古荷池精舍。其所自撰：《粟布演草》二卷，即发商生息为题，或一例而演数题，或一题而演数式；或用真数，或用代数；其式或横列，或直下；杂然并陈，尚虑览者卒然无从入手，更撰《演草补篇》，专详于文以附之。又为《数学拾遗》一卷，则积年读书之所解悟，友朋之所谭论，往来书牍之所传述，凡于古今人算书有所发明者，悉裒录焉。光绪初卒，年七十馀。
　　○丁晏
　　丁晏（1794--1875），字俭卿，号柘堂，江苏山阳人。
　　性嗜典籍，勤学不辍。阮元摄漕督，以汉易十五家发策，条对万余言。道光元年中式。兼通史事，故经世优裕。尝在籍办堤工，司赈务，修府城，浚市河，有功乡里。咸丰壬子，太平军蔓延大江南北，两江总督檄行府县兴团练，广积贮，为守御计，以先生主其事。旋为疾者所纠，议遣戍，捐缴台费获免。庚申，捻军扰淮安北关，号召练勇，分布要隘，城赖以全。随叙前绩，由侍读衔内阁中书加三品街。卒年八十有二。
　　少多疾病，迨长，读书养气，日益强固，用是得享高寿。
　　先生笃好郑学，于《诗笺》《礼注》研讨尤深。谓毛公之学得圣贤之心传，其所称道，与周秦诸子相出入。康成申畅毛义，修敬作笺，《孔疏》援引疏漏，多失正旨。乃撰《毛郑诗释》四卷。宋欧阳氏《诗谱补亡》刊本讹脱，爰为排比重编，撰《郑氏诗谱考正》一卷。以康成兼采三家诗，宋王氏虽有辑本，传刻舛谬，乃搜宋原书校雠是正，撰《诗考补注》二卷，《补遗》一卷。郑氏注《礼》至精，去古未远，不为凭虚臆说，原本先儒，确有依据；悉为疏通证明，灿若爟（guan）火。撰《三礼释注》，共八卷。并辑《康成年谱》。署其堂曰"六艺"，取康成六艺论以深景仰之思。且总括其书曰《六艺堂诗礼七篇》。
　　此外于《易》，有《周易解故》一卷，《周易述传》二卷，《讼卦浅说》一卷。于《书》，有《尚书馀论》二卷，《书蔡传附释》一卷，《禹贡锥指正误》一卷，《禹贡蔡传正误》一卷。于《诗》，有《陆疏校正》二卷。于《礼》，有《佚礼枝微》一卷，《投壶考原》一卷。于《孝经》，有《述注》一卷，《征文》一卷。又有《北宋二体石经记》一卷，《读经说》一卷。莫不博通训诂，笃守家法。尤以《尚书馀论》、《锥指正误》两书申顾砭胡，裒然称最。
　　馀所撰著，则有《金天德大钟款识》一卷，《子史粹言》二卷，司农、陈王、靖节、宣公四家《年谱》四卷，《钞淮南万毕术》一卷，《石亭纪事》二卷，《淮亭雅录》一卷，《百家姓韵语》三编一卷。未刊者尚多。《左氏纂注》致力颇勤，遗稿仅有传抄三本。
　　○董士锡
　　董士锡，字晋卿，一字损甫，江苏武进人。
