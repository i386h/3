<!-- { "loadSidebar": true } -->
　　嘉庆丙辰，散馆，充咸安宫总裁。寻入值上书房。御试征邪教疏，指陈规画，慷慨千余言，触执政忌，抑置三等。以弟丧，引疾归。己未，赴都哭临，起充实录馆纂修官，教习庶吉士。适川、楚局势动荡，上方亲政，诏求直言，欲有献替，顾编检例不葬事，乃上书成亲王及座主尚书朱琏、刘尚书权之，冀转奏。成王等以原书进，大指谓：圣躬兢业于上，在勤政远佞；臣工惕历于下，毋奔竞营私。语过激直，上震怒，下军机刑部会鞠。谳定，拟大辟；特恩免死，戍伊犁。就道日，居民围观于马前，相与咨嗟叹息曰；"此所谓不怕死官洪翰林也！"庚申四月，京师亢旱，上亲书特旨释回。诏午下，而即夕大雨。计抵伊犁才百日，汉臣赐还之速，未有如此者。既归，因自号更生居士。从此枕葄坟籍，放浪山水者十年。卒年六十四。
　　先生质至直，惜过明恩怨，故自谓"少客人量"。诗文涉笔有奇气，所著书凡二百六十余卷。于经，深《春秋》。以杜元凯注《春秋左氏传》望文生义，不臻古训者十五六。乃冥心搜讨，以他经正此经，以别传校此传，取贾、许、服、郑为主，其掇及通俗文者，亦服氏所撰也。地理则取班固、应劭、京相璠等，而晋以前舆地图经之可信者间酌采焉，成《左传诂》二十卷。又辑三传古义，成《公羊》、《穀梁》二卷。于六书，通谐声。谓："古之训诂，即声音展转相训，不离其初。汉儒言经，咸臻斯义，以迻刘熙《释名》，张楫《广雅》，魏晋而还，声类字诂诸作，靡不皆然，故声音之理明，而六经之旨得矣。"成《汉魏音》四卷。复次转互之训，成《六书转注录》十卷。依《广雅》例，成《比雅》十卷。在毕尚书沅幕中最久，预修《续资治通鉴》，陕西河南各州县志；是以深于史学，而尤精地理沿革所在。常仿《宋书州郡志》作《补三国疆域志》二卷。于要害争夺之可考者，著于郡县下；其郡县次第于未经分割者，据《续汉郡国志》；分割及废而复置者，据《晋书地理志》；上与东汉下与西晋判然不相淆疑者，缺之。又以东晋疆志与实士广狭不同，侨置名目益多复混，且有不详其地者，取《晋书》纪传，参诸家、魏书，及古地志之仅存者，作《东晋疆域志》四卷，一以义熙写断，其州郡之得而旋失，咸附见焉。又用前例，杂采《御览》等书所引当时霸史，及见诸晋、宋纪传均确有可据者，作《十六国疆域志》十六卷。既复纂《乾隆府厅州县志》，以分布政司所辖，充以三京，为图二十，户口道里物产悉准《一统志》《舆地表》《会典》等书，详于城池之兴废，山川之开凿，暨同知通判驻所、邮亭、镇堡、水道、陂塘，莫不由今溯古；至形势战争之区，则因事附录；而名人古迹冢墓祠宇，概削不载；成书五十卷。其余诗文集，共八十三卷；词二卷，乐府三卷，诗话六卷，《晓读书斋杂录》八卷，《传经表》《通经表》各二卷，《伊犁日记》《天山客谈》《外家记闻》各一卷。曾孙用懃重编刊，阳以年谱一卷，《史目表》二卷，题曰《洪北江遗书》。惟《公穀古义》及《西夏国志》十六卷，稿佚未梓。
　　○洪齮孙
　　洪齮孙，后改名惠方，字子龄，为稚存幼子。江苏阳湖人。
　　沈敏嗜学，能继父业。中式道光己寅科举人，官广东镇平县知县。以稚存曾有《疆域志》之作，乃仿其例，撰《补梁疆域志》四卷，其间虚名实土，与夫一名二地，或二地一名，亦既如前书，莫不明是非、别同异；而复州详置治之所，县列因革之文，名山、大川、旧关、重镇，馆、殿、台、阁，宫阈、园陵，咸为搜辑，俾扩后人之闻见，则前书所无也。
　　又撰《汉魏六朝隋唐地理书目考证》，分十六门：一，星野；二，诂经；三，述古；四，一统；五，都邑；六，州都；七，山川；八，城郭；九，宫殿、寺庙、冢墓；十，道里；十一，故事；十二，传记；十三，风土；十四，物产；十五，外域；十六，总集。--详述源流，辅以援引。较章氏之考《隋书》，殆有过之。惜遗书藏于家，未克整理付梓。诗文守其家法，尤工俪偶，有《淳则斋骈文》若干卷。
　　○洪饴孙
　　洪饴孙（1773--1816），字孟慈，又字祐甫，稚存先生长子。江苏阳湖人。
　　幼承家学，沈敏嗜读。每旬月不出，朋友过其斋，搜索案头，积稿已盈寸矣。中嘉庆戊午乡试。四上春官，报罢。用荐卷挑取国史馆誊录，非其志也。期满，选授湖北东湖知县，夜任有惠政，甫八阅月遽卒。年四十四。
　　体气素壮盛，耐劳苦。值其发愤，穷日夜无倦容。徒步日可百里。择交至严，不能为唯阿。志合者，倾倒如弗及。短命而殁，闻者哀之。李兆洛求其遗书，得所撰《世本辑补》十卷，《三国职官表》三卷，《史目表》三卷，《毗陵艺文志》四卷，《青埵山人诗》十卷。尚有《汉书艺文志考》，《隋唐经籍志考》，《清史考略》，《世本识馀》等各数十卷，均未成。《世本辑补》，以近世治《世本》学者虽颇众，然率采摭残碎，约略编次，杂而不贯；为钩稽义类，厘讹补缺，期得复还旧观。故用力甚勤，至有裨于承学之士。初以付江都秦氏嘉漠刊之，秦遂分为三大卷。又干序中窜入数语，而冒用己名。李兆洛既为刻《职官》、《史目》两表，复作是书，跋以辨之。《毗陵艺文志》则前无所因，而上采诸史，下考郡邑志传，旁征诸家书目及所收藏，汇成一编，应卢抱经主修郡志所纂稿也。亦未刊行。
　　○洪颐煊
　　洪颐煊（1765～1833），宇旌贤，号筠轩，晚号倦舫老人，浙江临海人。
　　苦志力学，与兄坤煊，弟震煊尝读书僧寮，夜坐借佛灯团坐谈经不辍。学使际元招之，偕震煊就学行省书院，时有"二洪"之称。颐煊尤精研经训，贯串子史，并熟习历算之学。举嘉庆六年拔责生。馆孙量衍所，为撰《孙祠内外书目》七卷，《平津读碑记》十二卷，考据明审。于唐代地理殊多心得。纳资为州判，署广东新兴知县。适阮元督两广，知其短于吏才而优于文学也，延入幕，诹经谘史以为常。性好聚书。时岭南旧籍充斥，数以重资购置，藏善本三百余种，碑版二千余通，钟鼎彝器皆撰有目，多世所罕见者。
　　所著有《礼经宫室答问》二卷，上卷纪宗庙之制，附图三；下卷纪路寝明堂太学之制，附图四；皆设为问答研究，钩稽深奥，条理视李室之以下诸家为密。《孔子三朝记》八卷，以阮元谓"孔门遗训《论语》外，兹为极重"，因作是注，体例一遵其《曾于注释》，颇称精核。《管子义证》八卷，亦足补王念孙《读书杂志》所不及。《汉志水道疏证》四卷，取班氏所纪可名者三百六十一，无名者一百三十一，随其所入，条分缕系，而复错举古书，考证异同。又仿钱氏《廿二史考异》、《十驾斋养新录》，撰《诸史考异》十八卷、《读书丛录》二十四卷。考本郡掌故，成《台州札记》十二卷。辑古佚书，成《经典集林》三十二卷。他所著：《倦舫书目》十卷，《碑目》七卷，《筠轩诗文抄》十二卷。尚有《洪范五行纪论》五卷。《古文叙录》三卷，《孝经郑注补证》一卷。其《叙录》以贾、郑诸儒所注群经皆古文，自魏王肃始变古，甚至作《伪古文尚书》与郑为难。晋宋六朝郑学虽存，往往乖其师法；因以两汉为断，详载其原委。惜俱不传，后卒于家。
　　○洪震煊
　　洪震煊（1770～1815），字百里。浙江临海人。
　　少有俊名。昆弟居诂经精舍，与臧镛、丁杰晨夕辩难，臧每叹曰："大洪渊博，小洪精锐，两君卓识，吾所不及。"阮元称之曰；"齐侍郎后，不图复见洪生也！"阮修《十三经校勘记》，为任《小戴礼记》；修《经籍纂诂》，为任《方言》。他所刊书，并恒佐校雠之役。
　　尝以《太史公书》以鲁定公十二年冬孔子去鲁适卫为误，定为十三年春，就引《史记》证之。又读《夏小正》"鞠则见知"，鞠星即虚星。《尔雅?释诂》："鞠，盈也"。盈与虚相反，鞠之为盈，犹治之为乱，甘之为苦，且用更正日躔以求昏旦，绝无差忒。因著为说。又辨《禹贡》"降水"非绛水。郑康成以淇为降，亦古文家旧说。浙江即岷江，非渐江。取汉《地理志》郭璞《山海经注》，用证郦道元之误。尤精选学。在闽中时，适重构三百有三士亭成，集宾客酌酒赋诗，操手立就。举座为之搁笔。勤学读书至夜分辄引锥自刺，达旦无寐。设遇构思，研求忘食，不得解不止。
　　所著有《夏小正疏义》五卷，《石鼓文考异》一卷，《檆堂诗抄》一卷，及《曾氏一贯论》、《颜子复礼论》、《性情说》等篇；均用汉学以难宋儒，虽不无偏驳，要多创解。
　　嘉庆十八年，亦举拔贡生，既廷试，贫不能归，入直隶督学幕，以微疾卒于深州，年四十。
　　○侯康（附侯度）
　　侯康（1798--1837），字君模，原名廷楷。广东番禺人。祖籍江苏无锡。
　　幼孤好学，喜读史。家贫无书，母张为称贷得钱买十七史，读之久，卷帙皆敝。爱南北朝诸史所载文章，为文辄效其体。阮文达督粤，开学海堂课士，赏其文，由是知名。
　　后益研精注疏，尽通诸经。好《左氏传》，欲著书以申杜解，未成。治《穀梁传》，考其涉于礼者，为《穀梁礼证》。又考汉魏六朝礼仪，贯串三礼，著书数十篇。其馀群经小学，皆有论说，多前儒所未及。
　　尤深史学，正史之外旁搜群籍，仿裴松之注《三国志》例，注隋以前诸史。自负胜于李氏《南北史合抄》；堪与梅氏算书、顾氏《读史方舆纪要》称鼎足。尝曰："注史与修史异，注古史与注近史又异。史例贵严，史注宜博。注近史者，群书大备；注古史者，遗籍罕存。当日为唾弃之馀，今日皆见闻之助，宜过而存之。"为《后汉书补注续》一卷，以惠定宇曾补之，故称"续"。又《三国志补注》一卷，则以杭大宗虽补而不完善，故不称"续"。又以隋以前古书多亡，著书者多湮设不彰，补撰《后汉》《三国》《晋》《宋》《齐》《梁》《陈》《北齐》《周》《魏》十书《艺文志》而自注之。《后汉》《三国》成经史子三部，馀未成。
　　为人孝友惇笃，性兼狂狷，质直疏易。喜饮酒，招呼朋好，谐谑间作，不治家人生产，惟以授徒自给。以优贡生中道光乙未科举人。会试归，发病，逾年卒。年四十。
　　附：侯度
　　侯度，字子琴，原名廷椿。广东番禺人。侯康之弟。
