<!-- { "loadSidebar": true } -->
　　其论日月五星天因及新法推测之误曰："新法既谓星天以太阳为心，则本天之行既为岁行，乃复设本天仍以地心为心。法既不定，安所取衷。考木火土三星之行，与金水二星不同。金于本圜右旋，木火土三星于本圜左旋，皆为日天所挈而东。左族之数，土最疾，木次之，火又次之。自古旋论，则疾者反迟，迟者反疾。故今日在最高者法应迟，而视行为疾；冲日在最卑者法应疾，而视行为迟为退。盖本圜之迟疾为左旋，而视行之迟疾则右旋也。此理甚明，何莫之察耶！"
　　复统论新法旧法曰："欲知新法之诚非，项核其非之实；欲使旧法之无误，宜厘其误之由，然后天官家言在今可以尽革其弊，将来可以益明其故矣。旧法之屈于西法也，非法之不若也，以甄明法意者无其人也。若是则何从而可！从乎天而已。古人有言：'当顺天以求合，不当为合以验天'。法所以差，固必有致差之故；法所吻合，犹恐有偶合之缘。测愈久则数愈密，思愈精则理愈出。以古法为型范，而取才于天行，考晷漏，审圭表，慎摔人，详著法，则异同之见渐可尽泯；成宪一定，不难媲美羲和，高出近代矣。"
　　先生心以明《大统历》为疏，崇祯间，改用新历法，亦未尽善，乃著《晓庵新法》，兼采中西，去其疵颣，参以己见，成历法六篇，会通若干事，考正若干事，增补若干事，表明若干事，立法若干事。且于序中具列西人不知法意者五，当辨者十。其书定为六卷。虽私家撰述，未见施行，而为术精妙，识者莫不称善。更櫽括中西步术，作《大统西历启蒙》。丁未岁，因推步大统法，作《丁未历稿》。辛酉八月朔日食，以中西法及己法豫定时刻分秒；至期，与徐发等以五家法同测，已法独合。作《推步交朔测日小记》。西法谓"五星皆有旋"，则以为土木火实左旋，当改岁轮为不同心圈，则理数画一，作《五星行度解》。术家言"日月右旋"，儒者云"左旋"，二说不同；今定为日月实右旋。作《日月左右旋问答》。治历首在割圜，作《圜解》。测天当据仪晷，造三辰晷，兼测日星，因作《三辰晷志》。其书又若千卷。以布衣终于家，年五十五。
　　梅先生勿庵曰："从来言交食者只有食甚分数，末及其边。惟王寅旭则以日月圆体分为三百六十度，而论其食甚时所亏之边凡几何度。今为推衍，其法颇精确。"然则《历象考成》以上下左右算交食方法，盖本于先生矣。谁先生无子，其遗书知之者少，故不如梅氏之学盛行。持平论之：晓庵精审，勿庵博大，各造其极，未可轩轾也。

　　○王熙震
　　王熙震，字晓凤，一字惕盦，四川阆中人。
　　道光丁酉拔贡，以小京富历户部主事，累迁至郎中，外任宜昌府知府。治狱迕上官旨，开缺归。为锦屏书院院长。
　　少贫，未尝读书，里人孔广絪奇其貌，令就学己塾。读书务得解始已。偶读《大雅》至"乃立冢上"，叩其义，师曰："大社也"。叩何为大社？师弗能答。自是每诵一书，必释其义；每释一义，必参稽他籍，广求多证，学日通博。及官京师，对人默默，不稍骋议论，世无知其能学者。一日，因共祁文端论篆籀变迁，多补洨长所未逮，文端大惊曰："初以君特习帖括，不谓淹雅出时流上！"遂倾心交之。比罢归，益覃精群籍，撰《大戴礼记注》四十卷、《后汉书义证》若干卷、《惕盦读书志》若干卷、《文集》若干卷，稿藏于家。卒年八十。
　　○王先谦
　　王先谦（1872-1917），字益吾，湖南长沙人。
　　初学为古文词，师曾文正，已，益泛滥群籍，颇识制度名物。同治乙丑成进士。散馆授编修，历官国子监祭酒。
　　督江苏学政，踵阮文达后，辑刊《续皇清经解》，凡二百十种，一千四百三十卷。所收虽不如文达之精萃，而有清一代汉学家经师经说每赖以传，所遗者或寡矣。又仿姚姬传编《经古文辞类纂》二十八卷，亦严谨有义法。王湘绮尝谓曰："《经解》纵未能抗行芸台，《类纂》差足以比肩惜抱。"闻之辄大乐。在苏数年，多延通儒主南菁书院，造士甚众。自苏学还朝，即谢病归，为城南书院院长，撰述逾富。
　　治经循乾、嘉遗轨，趋重考证；而小学弗深，且释名物不克贯通三代礼制，以此视文达终有"上下床"之别。惟《尚书孔传参正》，辨析详确，较他书为醇。
　　复用考据以校雠诸史地志，成《汉书补注》一百卷、《水经注合笺》四十卷，亦多荟集群言，自为发明者少。独《荀子集解》二十卷，用高邮王氏《读书杂志》例，取诸家校本，参稽考订，补正杨注凡数百事，可谓兰陵功臣！
　　岑春萱抚湘，上所著书，得旨嘉奖，晋内阁学士。陈宝箴、徐仁铸等建湘学以开通风气，先谦故守旧，议不合，屡书让之。光绪已酉，乞粜变起，两湖总督瑞澂疑其所主，奏劾免职。旋卒。别有《天命以来十朝东华录》若干卷，《虚受堂诗文集》若干卷。
　　○王懿荣
　　王懿荣，字正孺，一字廉生，山东福山人。
　　自幼性情笃挚，读书过目不忘。年未冠，随父官京师，观政户部，声誉大起。顾屡踬场屋。同治癸酉，始中顺天乡试副榜第一。座主吴县潘文勤公深重惜之。光绪己卯，中式顺天举人。明年成进士，入翰林，散馆授编修。癸巳，典试河南。甲午，朝考一等，命值南书房，署国子监祭酒。中东事亟，上疏请回籍办团练以为声援。会议和乃罢。回京复命，并缴还饷项五千金。是岁即补授祭酒。丁母忧。服阕，还原任。前后三拜司成，诸生得其指授者，皆相勉为实学。以会典馆编校叙劳加二品街。庚子，刚毅与端王朋比引义和团入京，偕侍郎李端遇同授团练大臣。于召见时，面奏义和团无法纪状，朝廷始知为乱民，而国事已不可为矣。都城破，两宫西狩，遂投井殉节。事闻，赠侍郎衔，予谥文敏。
　　公为学不分汉宋门户，珠笃好金石文字。得诸城刘氏旧藏，故收蓄颇富。与潍县陈编修介祺商订古文书疏往还不绝。潘文勤暨常熟翁尚书咸推之为博学多识。于书无所不窥，而于篆籀奇字尤善悟，视当时通儒所获独多，盖天性也。为人坦白，不屑问家人生产。至购买书画古器，即典农质物不惜，故官日崇而贫日甚。所著率未就，仅《天壤阁杂记》一卷载江氏《灵鹣阁丛书》中。奏稿若干卷，别刊。
　　○王引之
　　王引之（1766--1834），字伯申。江苏高邮人。王念孙之子。
　　乾隆六十年举人。嘉庆四年，成一甲三名进士，授职编修。寻擢侍讲，充日讲起居注官。丁母忧，服阕，视学河南，捐俸购十三经注疏，分藏各学。中州字音不协，选订诗韵，俾士子勤肄焉。旋升侍读诗讲学士，继授通政司副使。各省题本多为奸胥舞弊压搁者，任事数日，廉得一本，穷治之，弊遂绝。十八年，由太仆寺卿转大理寺卿。时米禁严，畿辅岁歉乏食，疏请宽禁。是秋巨逆林清犯禁门，有议加筑圆明园宫墙，或请增宿卫兵额者，公皆不谓然，具折上仁宗，大动容，召对良久乃罢，上谕军机大臣："王引之言人所不敢言"。其事卒见施行与否，与其奏牍何辞，海内咸弗知也。逾年，视学山东，值教匪捕诛之后，作《阐训化愚论》、《见利思害说》，士民赖以端所向。任满，迁左副都御史，奉命治福建藩司李赓芸狱，得实平反。还朝，擢礼部侍郎，迁吏部，充修《仁宗实录》总裁。道光元年，为经筵讲官，升工部尚书，调礼部尚书。丁父忧。时怀祖先生年九十，公亦六十七矣。执亲之丧，白衣冠，周一岁，起复任原职。十七年，以疾卒于位，赐祭葬，予谥文简。
　　公立朝，不唯阿，不矫激，敷陈密勿，家人多不及知，有古大臣风度。凡典乡试者四，典会试者二，得士甚众。幼承家学，精研古义，尝言于人曰："吾之学，于百家未暇治，独治经。吾治经，于大道不敢承，独好小学。夫三代之语言与今之语言，如燕越之相语也；吾治小学，吾为之舌人焉。其大归曰：用小学说经，用小学校经而已矣。"又曰："吾用小学校经，有所改，有所不改。周以降，书体六七变，写官主之；写官误，则为改。孟蜀以降，椠工主之；椠工误，则为改。唐宋明之士，或不知声音文字而改经，以不误为误，是妄改也，则为改其所改。若夫周之没，汉之初，经师无竹帛异字，博矣，吾不能择一以定，则不改。假借之法，由来旧矣；其本字什八可求，什二不可求。必求本字以改假错字，则考文之圣之任也，则不改。写官椠工误矣，吾疑之，且思而得之矣；但群书无佐证，惧后来之籍口也，则又不改焉。"
　　尝本石臞先生《广雅疏证》所诠，及平日趋庭所闻者，成《经义述闻》三十一卷，皆摘经句为题而解之。间有摘一字及类摘二句三句数句不等。其前人传注不皆合干经，则择其合经者从之；其皆不合，则以己意逆经意，而参之他经，证以成训，而别为之说。非专守一家，无少出入，如何劭公之墨守，故即毛、郑《诗》《礼》传注，且凭文字假借，辨其是非。于近时惠、戴诸家号为通儒者，亦辄引古义以驳正之。莫不旁征曲喻，融会贯通。其解及《大戴》，以宋人曾升之为十四经，《国语》则汉《律历志》有《春秋外传》之目也。
　　复怪自汉以来，说经者崇尚雅训，凡实义所在，既明著之矣，而语词之例则略而不究，即以实字释之，遂使其文扞格，而意亦不明，因见石臞论《诗》"终风且暴"《礼记》"此若例也"诸条，发挥意旨，于是始涣若冰释，得所遵循；遂益引而伸之，以尽其义类。自九经三传及周秦西汉之书，凡语助之文，莫不遍为搜讨，分字编次，成《经传释词》十卷。都百六十字。前人所未及者补之，误解者证之，易晓者则略而不论。与《述闻》益互为表里，实今世文典之先河云。
　　○王源
　　王源，字昆绳。一字或庵，直隶大兴人。生于顺治五年，卒于康熙四十九年（1648-1710）。
　　少有节概，慕诸葛亮、王守仁之为人。从魏禧学古文。豪侠尚气，喜言兵，作《平书》十篇，一曰分民，二曰分土，三曰建官，四曰取土，五曰制田，六曰武备，七曰财用，八曰河淮，九曰刑罚，十曰礼乐。分上中下三卷。大旨谓：
　　"秦坏先王之法，祸中于一时；后世因之，祸流于万世。且夫草昧初造，苟因前制，立国已耳。位天地，育万物，宅心者谁乎？势已定，功已成，欲变法难矣。法至明而弊已极，非尽其旧而别为规，不可以为治。爰本三代之法，而不泥其迹，准今酌古，变而通之，以适其宜，参取后制，一洗历代相因之弊，而返乎古，使遵行之毋失，亦可为一二千年太平之业，斯愚志也。"
