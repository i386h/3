<!-- { "loadSidebar": true } -->
　　义民朱恩　弟斗环　侄浯长安人崇祯十六年城陷义不从贼投井死【见陕西通志】
　　生贠杨绣征肤施人崇祯十六年闯贼破延安衣冠自缢死【见陕西通志】
　　贡生岳中衡城固人崇祯十六年贼至诱以官不屈为乱刀所毙【见陕西通志】
　　朱崇徳【一作尝徳】富平人巡抚国栋父国栋先卒崇祯十六年贼陷城自缢死【见明史及辑览】
　　朱杰轩　医士孟肖池俱平凉人崇祯十六年闯贼陷西安并仰药死杰轩阖门殉之【见甘肃通志】
　　平凉马夫佚其姓名崇祯十六年随驿使杀贼被执寸磔死【见甘肃通志】
　　生贠石瑄安化人崇祯十六年城陷衣冠端坐骂贼死【见甘肃通志】
　　生贠李彛安化人崇祯十六年佐河西道段复兴守城率乡勇击贼战死子之元自缢【见甘肃通志】
　　都司吏邱从周西安人崇祯十六年闯贼执秦王从周骂贼被斫死【见陜西通志】
　　生贠齐【一作俞】大成鄜州人崇祯十六年闯贼陷长安不食死【见陕西通志】
　　生贠李光信　王召俊咸宁人崇祯十六年城陷与贼战死召俊投井死光信妻熊召俊妻雷殉之【见陕西通志】
　　拔贡孙孕泰　弟举人孕芳咸宁人贼陷城死节【见陕西通志】
　　生贠陈瑞咸宁人流贼犯境率二女孙沉紫潭湖死【见一统志】
　　台元延安卫人崇祯十六年闯贼入城不食五日死【见陕西通志】
　　生贠王保民　兄保泰　弟保贞　子敬　侄孙宏毅　康维新　李洲　杨毓秀　陈周瑞　弟周哲　杨中葵　刘翘名　杨九仪　王玺　薛三戒　杨道泰　髙朝凤　监生陈周鼎俱安定人崇祯十六年闯贼陷城并力捍御同被杀【见甘肃通志】
　　廪生雷堂　李本健　弟生贠本深　吕元声　孔缵文　布衣杨名道　周扬实俱商州人崇祯十六年闯贼陷城并骂贼死节本深子合娃元声之母妻俱殉之【见陕西通志】
　　生贠廖应元安陆人崇祯十六年结寨自守为贼所执骂贼射死【见明史及辑览】
　　生贠袁启观云梦人崇祯十六年立寨自守被执骂贼为伪官磔死【见明史及辑览】
　　举人冯一第善化人崇祯十六年走湘乡将乞师他所献贼执其母与兄招之至长沙就骂贼死母兄获免【见明史及辑览】
　　生贠李有斐善化人崇祯十六年贼兵抄掠身被数创忍痛负母走母渴取血饮之被执见杀【见一统志】
　　举人谢淳培江夏人崇祯十六年献贼陷城被执不屈死【见湖广通志】
　　举人于斯行黄冈人崇祯十六年流冦破团风镇被执不屈死【见湖广通志】
　　拔贡何应轸江夏人崇祯十六年献贼破城不屈死【见湖广通志】
　　贡生冯云路黄冈人好学励行从贺逢圣讲学寓居武昌崇祯十六年城陷投湖死　生贠汪延陞从游云路亦死焉【见明史及辑览】
　　生贠熊□【一作雯】黄冈人移居武昌所着有性理格言图书悬象大易参诸书崇祯十六年武昌陷跃入荷池死【见明史及辑览】
　　廪生明睿江夏人崇祯十六年城陷贼独不入其门睿嘅然曰安有父母之邦覆有茍活者妻陈氏及二子二女皆入井死睿因继之人号为明井【见明史及辑览】
　　生贠史子见黄冈人崇祯十六年杀献贼伪官毛主伯贼磔之【见一统志】
　　武举王子见【一作坚】　勇士余季贠　曺上谟黄冈人崇祯十六年奋力杀贼被磔死【见一统志】
　　举人李开先　陈万防俱江陵人崇祯十六年闯贼据襄阳征授以伪职时万策隠龙湾市夜自经开先瞠目大骂触墙死【见明史及辑览】
　　生贠傅可知黄陂人以孝称崇祯十六年贼执之因老勿杀令饲马骂贼被害【见一统志】
　　生贠谢幼安江陵人崇祯十六年被贼执于龙湾市骂贼断其舌死之妻子并殉【见一统志】
　　生贠陈孔道黄县人闻冦变死节【见山东通志】
　　生贠熊祚延孝感人崇祯十六年集乡勇保障白云山流冦大至马蹶被执于水田骂贼不屈死【见一统志】
　　生贠李成名江夏人流贼陷城欲官之成名骂贼磔死【见湖广通志】
　　曹大震黄冈人被贼执不屈死【见湖广通志】
　　罗田生贠王邦衡子鲤　广济张开熙崇祯十六年俱以骂贼死【见湖广通志】
　　生贠李化龙孙仍【一作任】皆蕲州人崇祯十六年与指挥岳璧同死【见湖广通志】
　　生贠卢如鼎蕲州人崇祯十六年集义勇守南城城陷子侄从孙死者九人【见湖广通志】
　　生贠栁宗旦云梦人崇祯十六年贼陷城欲官之骂贼死【见湖广通志】
　　生贠张用晦云梦人崇祯十六年流贼陷白云寨起义兵战败死【见湖广通志】
　　生贠施尔竒云梦人崇祯十六年流冦犯里仗挺拒之被害妻刘氏与女俱死【见湖广通志】
　　生贠栁列奎云梦人崇祯十六年以拒贼见杀【见湖广通志】
　　生贠李善昌【一作朱善昌】　左仆俱云梦人崇祯十六年城陷不屈死【见湖广通志】
　　生贠李聨元云梦人崇祯十六年贼夜袭城率众偹御贼擒见杀【见湖广通志】
　　生贠朱日荐沔阳人崇祯十六年率兵拒守杀贼数十被执支解死【见明史及辑览】
　　生贠李哲京山人崇祯十六年倡义为贼所获不屈死【见湖广通志】
　　生贠刘振孙竟陵人崇祯十六年贼陷承天起兵青山潜图恢复谋泄遇害【见湖广通志】
　　李友竹均州人以孝名崇祯十六年闯贼陷城被执不屈死【见一统志】
　　生贠周笏武陵人崇祯十六年城陷不屈死【见湖广通志】举人刘申锡应山人崇祯十六年城陷谋恢复募死士百人俱战死【见明史及辑览】
　　生贠尹如翁大冶人贺逢圣门人崇祯十六年适至省城陷不屈死【见明史及辑览】
　　生贠刘承汉武昌人崇祯十六年流贼陷城骂贼贼截其舌潄血唾贼面扼吭死【见一统志】
　　举人奚鼎铉籍贯未详崇祯十六年流贼陷蕲州被执后营阴与防政许文岐谋袭贼事泄被害【见明史及辑览】
　　生贠刘源澄邵阳人崇祯十六年练乡勇守御贼陷城率乡民拒战死之妻莫氏殉之【见明史及辑览】
　　生贠曽士选　彭养生　儒童刘人俨　义民陈邦基俱邵阳人崇祯十六年城陷死节【见湖广通志】
　　生贠文昌拱醴陵人崇祯十六年为贼所执抗节死【见一统志】
　　生贠易应达益阳人崇祯十六年贼乱避山中父咸宁被执请身代因遇害父得不死【见一统志】
　　生贠黄凤徳湘阴人崇祯十六年贼陷长沙佐知县杨开募兵杀贼被磔妻亦遇害【见一统志】
　　生贠谭景恱　萧赞　黄文炳子甲　谭孔昭俱湘潭人崇祯十六年贼至死节文炳父子被磔死尤烈【见一统志】
　　生贠袁【一作彭】承孟武冈人崇祯十六年流贼陷州杀岷王承孟率子梦麟督乡兵勦之为贼所蹙投潭死梦麟战死【见湖广通志】
　　武生萧键【一作健】长沙人崇祯十六年贼陷城不屈死【见一统志】
　　生贠谭思敬子清逺湘潭人崇祯十六年结义勇保村落贼骑七十余至掩杀殆尽贼兵夜围其家执之被磔死于下摄师宗庙【见一统志】
　　生贠栁之彦武陵人崇祯十六年被执胁降骂贼遇害【见一统志】
　　僧官某未详姓名在武昌骂贼腰斩【见湖广通志】
　　健卒林国俊　李师孔　陈贤　刘士凤俱推官蔡道宪随兵共九人崇祯十六年贼杀道宪五人先延颈受刃四人请敛道宪遗骨于醴陵陂皆自杀【见湖广通志】
　　举人唐徳明东安人崇祯十六年贼陷城强以伪官不屈仰药死【见明史及辑览】
　　生贠谢如珂耒阳人崇祯十六年贼陷城拒战死【见明史及辑览】
　　举人朱谊□【一作泉】咸宁人崇祯十六年城破抗节死【见明史及辑览】
　　布衣徐士骧吉水人崇祯十六年献贼入吉安被执欲官之不屈大骂刳心剥肤而死【见江南通志】
　　贡生张兆兰分宜人崇祯十六年流贼陷袁州谋杀伪知县龙方捷事觉被执死于万年桥下【见江西通志】
　　生贠周国柱安福人崇祯十六年献贼冦安福国柱率族人御贼身先赴鬭被创死【见江西通志】
　　举人王之爵安福人崇祯十六年献贼破安福入水死【见江西通志】
　　生贠胡若坦峡江人崇祯十六年流冦至邑奉母避难贼杀其母夺贼刀格鬪因遇害【见江西通志】
　　贾三光偏闗人客宁武周遇吉所闯贼围城遇吉促之行三光曰公为君死吾宁不为公死乎城陷自尽【见一统志】
　　贡生翟梦标闻喜人遭闯贼难不屈死【见山西通志】贡生张金铉　文新命　张治光俱绛州人崇祯时闯贼陷城同死【见山西通志】
　　生贠武象干太谷人闯贼至捍城力竭被擒与三子俱死【见山西通志】
　　举人桑拱阳临汾人闯贼陷平阳不食死【见山西通志】生贠魏以继武乡人赴省试母丧归遇贼被执骂贼死【见山西通志】
　　生贠安邦辅平定人尝诣闯贼营痛诋其罪自知不免投井死【见山西通志】
　　生贠李若蔡山西山阴人崇祯十七年城陷死节【见山西通志】
　　生贠魏选竒阳曲人城陷妻为贼迫抜贼刀杀妻遂被害【见山西通志】
　　布衣范竒芳汾阳人崇祯十七年时汾阳知县刘必达招募义勇竒芳手刺为都尉自刎死【见山西通志】
　　赵克寛沁州人流冦至克寛巷战被执不屈死子廷举求代不得被围投井死【见一统志】
　　朱东屏　子养冲　养志绛州人崇祯十七年闯贼陷城并投缳死【见山西通志】
　　张学　李霖俱宁化人流冦至同殉节死【见山西通志】田大治　陈功俱阳曲人城陷砍贼被执不屈死【见山西通志】
　　生贠左士元耀州人御史永图子崇祯十七年闯贼胁授伪职不屈遇害【见陕西通志】
　　生贠左重光耀州户部郎玹子避地入闗崇祯十七年闯贼胁仕不从死之【见陕西通志】
　　生贠何继臯华阳人崇祯十七年伪学官迫胁应考愤骂自刎【见四川通志】
　　贡生艾诏　生贠贺时雨俱米脂人诣督师汪乔年请发李贼祖父坟崇祯十七年为闯贼所得磔二生于市【见陜西通志】
　　生贠宜賔李师武　王应世　晏正寅　仪陇席双楠　刘义国　杨正道　泉应厚　泉应化　冉良富　李尚聪俱崇祯中献贼陷蜀死节【见四川通志】
　　生贠李合宗宜賔人　梁为宪叙州人俱尚书樊一蘅壻献贼执合宗欲因以招一蘅合宗大骂与为宪俱械至成都死之【见四川通志】
　　恩贡冉璘东乡人流冦至时挈家避天台寨贼执之不屈死子宗孔并殉母杨氏妻向氏纵火俱焚死【见四川通志】
　　通江童子佚其姓名时流贼佯为官兵袭城遇童子绐勿言佯应之及城门大呼曰贼至矣贼杀之【见四川通志】
　　鲁城隍彭县人佚其名人以其正直有守遂以城隍呼之贼至被执大骂不屈磔死【见四川通志】
　　贡生吴献棐万县人献贼入城被执强以为防军不受见杀子之英亦被磔死【见四川通志】
　　贡生张应泰永夀人贼至被执不屈死之【见陕西通志】罗维先万县人戌守太平贼陷城手刄妻子举家同焚死【见四川通志】
　　生贠覃朴【一作璞】太平人流贼至与邓天禄同守太平三阅月城陷大骂不屈被磔死【见四川通志】
