<!-- { "loadSidebar": true } -->
　　江都知县周志畏鄞县人时罗伏龙受代方解职扬州破阖门死之【见明史及辑覧】
　　狼山副总兵王佐才【一作伯才一作邦才】昆山人时里人推为帅分守北城陷冠带坐帅府被杀【见明史及辑覧】
　　逰击孙志尹籍贯未详守昆山城
　　大兵至迎战败殁【见明史及辑覧】
　　江隂典史陈明遇【一作选】上虞人与前任阎应元守城三月比破阖门赴火死【见明史及辑覧】
　　文华殿中书舍人戚勲江隂人守城力不支令妻侯氏妾程氏叶氏梁氏女三人先缢举火自焚死【见明史及辑覧】
　　礼部仪制司主事黄端伯新城人南都破谕降不屈死【见明史及辑覧】都司董四民九江衞人左良玉兵至从总制袁继咸守九江攻急先令妻史氏妾姚氏并二子投池死登楼射殪数人自刎死【见江西通志】
　　以上福王殉节诸臣二十四人
　　东阁大学士兼兵部尚书朱大典金华人崇祯中巡抚山东平登州乱镇鳯阳捍御有功福王时命督江上军王被擒走杭州还守金华逾年城破阖门死之【见明史及辑覧】
　　衢州总兵官中军都督府左都督永丰伯张鹏翼诸暨人衢州破被执不屈死【见明史及辑覧】
　　兵科给事中熊纬南昌人从唐王至汀州王被执从官皆散纬仍奔赴遇
　　大兵死之【见明史及辑覧】
　　协守仙霞闗兵科给事中黄大鹏建阳人浦城破被执不屈死【见明史及辑览】
　　吏部稽勲员外郎叶翼云泉州人为令有声从唐王入闽同安破获不屈阖门死【见福建通志】
　　都督同知傅启耀义乌人福建破全家死之【见浙江通志】江西右布政使夏万亨昆山人与王养正等守建昌力战城破繋送武昌被戮妻顾氏子妇陆氏及孙祥生孙女先赴井死奴仆死者十余人【见明史及辑覧】
　　江西按察司副使管建昌府事王域华亭人为宿州学正有捍御功佐有司守建昌城破械至武昌被戮【见明史及辑览】
　　分巡建昌兵备道副使王养正泗州人初知南康府有殱贼功起兵守建昌
　　大兵破城执送武昌被戮妻张氏絶粒九日死【见明史及辑覧】建昌推官刘允浩掖县人守建昌城破被执至武昌不屈死之【见明史及辑览】
　　南昌推官史夏隆宜兴人守建昌城破被执送武昌戮死【见明史及辑覧】
　　建昌通判【一作临江推官】胡缜桐城人守建昌【一作贑州】城破执至武昌不屈死【见明史及辑覧】
　　贑州推官署知府事吴国球　监纪通判郭寜登并籍贯未详守贑州城破被戮死【见明史及辑覧】
　　贑州同知【一作通判】王明汲金坛人守贑州城破被戮死【见明史及辑覧】
　　署贑州通判事淦君鼎建昌人吉州城陷君鼎与诸生守贑州城陷不屈死次子宏裕三子宏祐俱被杀孙闗生秀贞及妻熊氏子妇熊氏李氏婢吕氏瑞香俱赴井死【见江西通志】
　　贑县知县林逢【一作全】春福建人守贑州城破被戮【见明史及辑覧】
　　贑州副总兵进阶飞虎将军马观鹏顺徳人时方乞假归娶遇报急请坚守贑州力战死妻谭氏闻讣矢节【见广东通志】
　　贑州防将陈烈籍贯未详勇敢善战守贑州众以其弟已降疑之益奋勇疾鬭被执不屈死【见明史及辑覧】
　　长寜营防将朱永盛汀州人守南贑城破受戮【见江西通志】
　　中书舍人袁从鹗【一作谔】郴州人募兵援万元吉贑州之围守东门望西垣火起闻万元吉已殁跃入烈焰中死【见明史及辑覧】
　　兵部职方员外郎【一作主事】黎遂球畨禺人尝与诸名士在扬州郑进士元勲影园赋黄牡丹诗十首时推第一号黄牡丹状元乙酉督帅广东兵援贑州城破巷战死遂珙同死之【见明史及辑覧】
　　兵部主事于【一作于】斯昌黄冈人贑州破被执不屈死【见明史及辑覧】
　　戸部主事林竒【一作珽】闽县人贑州破被戮死【见明史及辑覧】兵部【一作刑部】主事王其宖安福人贑州破被戮死兄其窿亦死之【见明史及辑覧】
　　兵部职方主事周瑚大名人守贑州城破被执磔死【见明史及辑覧】
　　翰林院编修兼兵科给事中万发祥新喻人贑州破被戮死【见明史及辑覧】
　　工部【一作兵部】主事栁昻霄　兵部主事钱谦亨籍贯俱未详守贑州城破死之【见明史及辑覧】
　　兵部主事曾嗣宗宁都人杨廷麟募兵嗣宗出金飨军同入贑州城守御比城破死之【见明史及辑覧】
　　中书舍人刘孟鍧【一作鞫】刘应试【一作驷】并安福人守贑州城破被戮【见明史及辑覧】
　　吏部文选主事曾亨应临川人被谪去官后与杨重遇募兵守抚州
　　大兵至被执不屈被戮子举人筠先受刑死【见明史及辑覧】中书赖雍【一作继谨】平和人　中书蔡绍【一作春溶一作春泗】龙溪人江西广信府通判毛玉洁六合人兵部主事蔡士超【一作赵士超】闽县人皆黄道周幕下士从道周同死江宁【见明史及辑覧】以上唐王殉节诸臣三十七人【附入祠士民八人】
　　武英殿大学士兼兵部尚书刘中藻福安人初事唐王巡抚温州后事鲁王攻取福宁驻福安
　　大兵破城冠带坐堂上为文自祭吞金屑死【见明史及辑覧】吏部文选司员外郎【一作左佥都御史】林垐侯官人率福清乡兵攻福宁城兵败中流矢死【见明史及辑覧】
　　建宁守将郧国公王祈太仓人建宁破巷战不胜自焚死【见明史及辑覧】分守福兴泉三府福建布政司防政汤芬嘉善【一作海塩】人兴化破绯衣坐堂上破杀【见明史及辑覧】
　　贵州道御史杨文瓉鄞县人宁波破谋起兵事泄被执死之妻张氏从死兄文琦同殉节【见明史及辑覧】
　　兵部职方司主事屠献宸鄞县人与杨文瓉同死妻朱氏殉之【见明史及辑覧】
　　兵部尚书兼右副都御史王翊余姚人鲁王航海聚众四明山兵败被执不屈死【见明史及辑覧】
　　吏部左侍郎朱永佑上海人从鲁王至舟山城破被执戮死【见明史及辑覧】
　　安洋将刘世勲上元人守安洋城力战死【见明史及辑覧】左都督张名扬江宁人定西侯张名振之弟舟山破被执不屈死母范氏赴水死亲属五十余人同自焚【见明史及辑覧】
　　锦衣卫指挥王朝相籍贯未详舟山破防鲁王妃嫔入井用巨石覆之自刎其旁【见明史及辑覧】
　　以上鲁王殉节诸臣十一人【附入祠士民一人】
　　监军御史麦而炫髙明人起兵复髙明迎陈子壮
　　大兵克髙明被执至广州不屈戮死【见明史及辑覧】
　　戸部郎中【一作主事】朱实莲南海人与麦而炫复髙明摄县事
　　大兵至战死【见明史及辑覧】
　　太仆寺少卿霍子衡南海人初知袁州亷洁自持归里广州破召三子训以死节大书忠孝节烈之家悬于中堂易朝服北向拜又易绯袍拜家庙先赴井死妾莫氏从之子生员应兰偕妻梁氏一女继之生员应荃应芷【一作芑】偕其妻徐氏区氏又继之有小婢见之亦投井死【见明史及辑覧】
　　兵部职方司主事韩如璜【一作如琰】博罗人起兵与张家玉攻东莞会
　　大兵来击战败死【见明史及辑覧】
　　清逺卫指挥白常灿清逺人迎陈邦彦守城兵败战死【见明史及辑覧】
　　湖南道副使陈象明东莞人总督何腾蛟令徴饷广西调土兵至梧州遇
　　大兵战败死【见明史及辑览】
　　总督广西军务宣国公焦琏山西人与瞿式耜同守桂林后移驻南宁训谏兵士行至平乐陈邦传説降不屈自刎死【见明史及辑览】
　　挂镇西将军印左军都督府右都督朱旻如临桂人坚守平乐城破杀其妻子自刎死【见明史及辑览】
　　全州守备孟泰全州人
　　大兵至全州守将降泰仰药死其妻子自杀【见明史及辑覧】吏部考功司主事侯伟时公安人从吴炳走城步
　　大兵至被执不屈死【见明史及辑覧】
　　虎贲将军广宁伯王兴漳州人
　　大兵平粤兴坚守文村逾年力尽阖室自焚死【见明史及辑覧】沅江土知府那嵩沅江人嗣职循法守沅江
　　大兵至登楼自焚阖家死那氏藏书甲于滇中至是尽
　　焚【见明史及辑览】
　　云南防将徐日舜西安人为云南防将城破被擒不屈矢贯舌端而死【见浙江通志】
　　总兵官管黎平防将事萧旷武昌人
　　大兵破黎平战死【见明史及辑览】
　　兵科都给事中刘尧珍镇雄府人　兵科给事中吴霖歙县人　御史张载述泾县人俱以阻封议为孙可望所杀【见明史及辑览】
　　刑科给事张镌宁国人　中军都督府左都督郑允元歙县人　大理寺丞林【一作杨】钟湖广人【一作江西人】太仆寺少卿赵赓禹袁州人　翰林院简讨蒋
　　干昌晋江人　李元开善化人　吏科给事中徐极【一作吉】江西人　江西道御史周允吉钱塘人广西道御史朱议防南昌人　福建道御史胡士瑞【一作端】进贤人　兵部郎中【一作主事】朱东旦四川人　工部郎中【一作员外】蔡縯【一作缩】九江人　主事【一作内阁中书】易士佳庐陵人　员外郎【一作内阁中书】任斗墟鄞县人　兵科给事中【一作主事】林青阳新宁人俱事桂王奉命图去孙可望事泄被杀【见明史及辑览】
　　山东道御史李如月东莞人事桂王劾孙可望不臣被杀【见明史及辑览】
　　晋宁知州冷阳春石阡人孙可望遣李定国陷晋宁拒战死【见明史及辑览】
　　师宗知州徐道兴睢州人以亷洁爱民孙可望遣李定国陷曲靖胁之迎贼以杯撃贼首骂不絶口死之【见明史及辑览】
　　分巡上川南道佥事胡恒竟陵人孙可望陷卭州被执骂贼死妻樊氏子之骅投端公河死【见一统志】
　　戸部郎中谭先哲平坝卫人孙可望陷安顺与妻刘氏骂贼全家节死【见明史及辑览】
　　巡按贵州御史朱奉□华阳人左迁陜西道防议归蜀率众御孙可望于雅州兵败骂贼被杀【见明史及辑览】
　　戸部浙江司主事郑延爵内江人起兵拒孙可望之众于雅州屡战不胜殁于阵【见四川通志】
　　兴宁知县吴子骐贵阳人去职归曾谕降蛮贼阿乌谜等上功优奬孙可望攻贵州率乡兵御贼战败被执不屈死【见明史及辑览】
　　永宁知州曾异撰荣昌人孙可望冦永宁异撰集众拒守城陷自焚死【见明史及辑览】
　　天全碉门六畨招讨使杨之明籍贯未详率师拒孙可望于飞仙闗兵败被执不屈死【见四川通志】
　　大理卫指挥陈桢大理卫人沙贼陷城督众巷战手馘数贼而死【见通志】
　　吏部左侍郎王锡衮禄丰人致仕归沙定州之乱起义兵讨贼被执不屈死【见云南通志】
　　楚雄卫指挥加陞逰撃王承宪楚雄卫人沙贼之乱出城逆战贼皆披靡俄中流矢死弟承瑱【一作顼】力战死全军皆没【见明史及辑览】
　　大理卫守备陈诲大理人沙贼围城分门守御杀贼力屈死【见云南通志】
　　澜沧卫指挥李君植永昌人领军赴大理值沙贼围城力战死【见云南通志】
　　思恩知府董邦昌昆明人流冦陷城举家自焚死【见云南通志】
　　昆山知县杨永言潉明人流冦破城卷战死【见云南通志】临安通判刘之兰平越人崇祯末流冦入滇执之胁授伪官骂贼死【见贵州通志】
　　以上桂王殉节诸臣五十人【附入祠士民五人】





　　钦定胜朝殉节诸臣録卷四
