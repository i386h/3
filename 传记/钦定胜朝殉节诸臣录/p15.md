<!-- { "loadSidebar": true } -->
　　大兵破城犹巷战势不支因自杀妻亦殉节【见明史及辑覧】永平推官卢【一作罗】成功髙要人综核兵饷三辅倚以为重崇祯三年陞兴化同知督师留之永平破冠帯自缢死【见明史及辑覧】
　　督师军前监纪永平推官郑感民宁夏人崇祯三年城破阖家死难【见甘肃通志】
　　三屯营副总兵焦延庆卢龙人崇祯三年
　　大兵破永平分守南城阵亡【见明史及辑覧】
　　东胜左卫指挥佥事张国翰【一作国瑞】本卫人崇祯三年永平破自缢死妻韩氏从之【见明史及辑覧】
　　中书舍人廖【一作唐】汝钦卢龙人崇祯三年永平破死之【见明史及辑覧】
　　得胜堡叅将李全籍贯未详崇祯七年
　　大兵入大同攻防得胜堡全自缢死【见明史及辑覧】
　　保安知州阎生斗汾西人崇祯七年
　　大兵临保安生斗集吏民固守城破死之【见明史及辑覧】灵邱知县蒋秉采全州人崇祯七年
　　大兵入灵邱募兵坚守力屈投缳死阖门殉之【见明史及辑覧】灵邱守偹于世奇籍贯未详崇祯七年灵邱破死之【见明史及辑覧】
　　茨沟守偹张脩身籍贯未详崇祯七年城破不屈死【见一统志】
　　户部主事赵悦籍贯未详崇祯九年以公事赴昌平
　　大兵破城死之【见明史及辑覧】
　　保定通判王禹佐萧山人崇祯九年摄昌平州事婴城拒守城破不屈死子宣国殉之【见明史及辑覧】
　　昌平守偹咸【一作戚】贞吉籍贯未详崇祯九年昌平破死之【见明史及辑覧】
　　顺义知县上官荩曲沃人治县亷执有声崇祯九年
　　大兵下顺义率众拒守城破自经死【见明史及辑覧】
　　顺义游击冶国噐　都指挥苏时雨籍贯俱未详顺义破同时殉节【见明史及辑覧】
　　寳坻知县赵国鼎山西乐平人崇祯九年
　　大兵下寳坁城破死之【见明史及辑覧】
　　安肃知县郑延任临清人崇祯九年
　　大兵破安肃延任死之妻李氏自缢死【见明史及辑覧】
　　大城知县武维周太谷人崇祯九年
　　大兵下太城誓死守城中流矢死【见山西通志】
　　安州知州崔维葎平度州人崇祯九年
　　大兵下安州城破巷战被执触堦死妻牟氏及子妇陈
　　氏俱缢死【见山东通志】
　　兰州知州薛一鹗定兴人里居崇祯九年
　　大兵至与同里太常卿鹿善继固守城破死之【按鹿善继明諡
　　忠　见明史节　及辑覧】
　　总督蓟辽保定军务兵部右侍郎右佥都御史呉阿衡裕州人廵按浙江大振风纪崇祯十一年守宻云
　　大兵入墙子岭被执不屈死【见明史及辑覧】
　　任邱知县白慧元清涧人以镌秩未行崇祯十一年
　　大兵下任邱新令李亷仲缒城遁慧元极力拒守城破
　　一门俱死【见明史及辑覧】
　　庆都知县黄承宗威海卫人崇祯十一年
　　大兵至庆都率士民守城城破与子朝鍹俱力战中流
　　矢死妻刘氏自缢【见明史及辑覧】
　　文安知县王钥武功人崇祯十一年
　　大兵至文安守城殉节【见明史及辑覧】
　　户部员外郎李崇徳文安人【一作青县】倡义守城城破死节【见明史及辑覧】
　　蠡县知县王采泽州人崇祯十一年
　　大兵至蠡县守城殉节【见明史及辑覧】
　　新河知县崔贤代州人崇祯十一年
　　大兵至新河守城殉节【见明史及辑覧】
　　故城【一作固安】知县王九鼎潜山人崇祯十一年
　　大兵破故城战死城上【见明史及辑覧】
　　青县【一作兴济】知县张文焕掖县人崇祯十一年
　　大兵至青县守城殉节【见明史及辑覧】
　　兴济【一作青县】知县钱珍籍贯未详崇祯十一年
　　大兵至兴济守城殉节【见明史及辑覧】
　　淮安同知周霖雨行唐人崇祯十一年
　　大兵至行唐兄弟同誓死守城城破死节【见畿辅通志】安平知县孔闻俊籍贯未详崇祯十一年
　　大兵破安平中流矢死【见畿辅通志】
　　赵州知州王端冕江陵人亷惠得民崇祯十一年
　　大兵破城被执不屈死【见明史及辑覧】
　　庆云知县陈缄【通志作箴】清流人崇祯十一年
　　大兵破庆云守城死节【见明史及辑覧】
　　灵寿知县冯登鳌肤施人崇祯十一年
　　大兵至灵寿率民守城城破死节【见明史及辑覧】
　　吏部考功司员外郎耿荫楼灵寿人乞假归里崇祯十一年
　　大兵破灵寿死之子参同殉节【见明史及辑覧】
　　知州马士伟灵寿人延绥廵抚马从聘子崇祯十一年
　　大兵破灵寿从父自缢死弟官生士慤生员士通俱从
　　死【按马从聘　见明明諡介愍　史】
　　尚寳司丞孙钥髙阳人晓兵事善骑射崇祯十一年从父大学士承宗守城觧裘血战死于城下子之瀗同死节【见明史及辑覧】
　　尚寳司丞孙之浩【一作洁】　中书舍人孙之沆【一作沅】髙阳人俱大学士承宗孙之沆镐子之浩鋡子崇祯十一年同战死于髙阳【见明史及辑覧】
　　邹平知县魏克家髙阳人为令有善政后里居崇祯十一年
　　大兵破髙阳死节【见明史及辑覧】
　　塩山知县陈志籍贯未详崇祯十一年
　　大兵破塩山城破自经死【见明史及辑覧】
　　济南推官陆灿平湖人崇祯十一年
　　大兵下济南与张秉文等同守城城破死之妻孙氏妾王氏及子凡同死者三十七人【见明史及辑覧】
　　山东分廵济南道叅政周之训黄冈人崇祯十一年
　　大兵临济南与张秉文等同守城力屈死之妻刘氏妾
　　杨氏王氏同死阖门皆殉【见明史及辑覧】
　　山秉提学副使翁鸿业钱塘人崇祯十一年与张秉文等分守济南东城城破投火死【见明史及辑覧】
　　山东都转塩运使唐世熊灌阳人崇祯十二年
　　大兵临济南分守西门被杀【见明史及辑覧】
　　济南同知苟好善醴泉人崇祯十一年由湖广道御史左迁济南破死之【见明史及辑覧】
　　济南同知陈虞孕云南昆明籍上元人崇祯十一年济南破死之【见明史及辑覧】
　　济南通判熊烈献黄陂人崇祯十一年城破与二子俱死【见明史及辑覧】
　　署临清州事山东布政使理问姜道元余姚人崇祯十二年济南被围募壮丁守御城破见杀妻来氏投湖死子廷梁从之【见浙江通志】
　　歴城知县韩承宣蒲州人大学士爌孙崇祯十一年济南破与妻妾同死【见明史及辑覧】
　　邱县知县髙重光清苑人为栢乡训导有全城功擢为令崇祯十一年
　　大兵破邱县抱印投井死【见明史及辑覧】
　　署武定州事济南通判马嗣煜同州人崇祯十二年
　　大兵破城殉节死【一云在济　见陕西南殉莭　　通志】
　　临邑知县宋希尧长治人崇祯十二年
　　大兵破临邑死之【见明史及辑覧】
　　平知县张烈宿籍贯未详崇祯十二年
　　大兵破平死之【见明史及辑覧】
　　茌平知县黄廷【一作建】极武功人崇祯十二年
　　大兵破茌平死之【见明史及辑覧】
　　武城知县李承【一作永】芳籍贯未详崇祯十二年
　　大兵破武城死之【见明史及辑覧】
　　钜鹿知县郭司南安塞人崇祯十二年
　　大兵破城自刎死仆张尔璋同殉【见陜西通志】
　　兵偹道张斗　姚恭　王之祯　副总兵江翥【一作汪翥】饶勲【一作陈勲】籍贯俱未详崇祯十五年率兵援松
　　山之围
　　大兵破松山皆被执死之【见明史及辑覧】
　　整饬覇州道副使赵煇河津人崇祯十五年
　　大兵入覇州督士民固守城破冠帯自尽子琬【一作埝】同
　　死节全家殉之【见明史及辑覧】
　　覇州知州丁师羲楚雄人崇祯十五年分城固守城破被执不屈死【见明史及辑覧】
　　湖广右布政使李时茪【一作荛】覇州人里居崇祯十五年
　　大兵下覇州守城死之【见明史】
　　户部主事马嗣烋同州人嗣煜从弟崇祯十五年以管蓟镇粮储死节于蓟州母薛氏同死【见陜西通志】
　　兵科给事中周而淳掖县人崇祯十五年分督畿辅城守事至河间分兵守城破不屈死【见明史】
　　分廵登莱道兵偹佥事邢国玺长葛人有治绩崇祯十五年畿辅戒严率山东兵入卫至龙冈猝遇
　　大兵战败坠马死二子俱战殁妻袁氏闻之及二媳皆
　　自尽【见明史】
　　河间同知姚汝明夏县人孝友好义崇祯十五年
　　大兵破河间殉节死妾任氏同殉【见明史及辑覧】
　　防阳知县【一作推官】贾太初河间人以艰归里崇祯十五年
　　大兵攻河间城破死之女亦抗节死【见明史】
　　柏乡知县丁茂桂寿光人崇祯十五年城破殉节死【见山东通志】
　　阜城知县吕大成莱芜人崇祯十五年
　　大兵入阜城死之【见明史】
　　台州知府傅梅邢台人知登封有善政家居崇祯十五年
　　大兵临顺徳知府吉孔嘉分守南城城破不屈死【见明史及辑覧】文华殿中书舎人孟鲁鉢　张鳯鸣俱邢台人崇祯十五年
　　大兵破顺徳同死节【见明史及辑覧】
　　定州知州唐铉祥符人崇祯十五年
　　大兵破定州死之【见明史】
　　黄州推官侣鹤举清丰人家居崇祯十五年
　　大兵攻清丰城破死之【见明史】
　　富阳知县杜斗愚清丰人家居崇祯十五年城破死之【见明史】
　　平乡知县杜前鹿邑人崇祯十五年
　　大兵破平乡死之【见畿辅通志】
　　山东廵抚兖西道佥事李恪安邑人崇祯时偹兵曺州十五年
　　大兵破城死之【见山西通志】
　　临清总兵官刘源清济宁人泽清之弟崇祯十五年婴城偹御城破死之【见明史】
　　总督宣大兵部侍郎右副都御史张宗衡临清人里居崇祯十五年佐有司守城
　　大兵破临清死之【见明史及辑覧】
　　户部员外郎邢泰吉临清人里居崇祯十五年临清破死之【见明史】
　　临汾知县尹任临清人里居崇祯十五年佐守城比破死之【见明史】
　　大常寺少卿张振秀临清人落职归崇祯十五年
　　大兵围临清佐有司合力偹御城破死之【见明史】
　　阳信知县张予卿武进人崇祯十五年
　　大兵破阳信殉节死【见明史】
　　邹平知县朱逈【一作溱】添潞安人崇祯十五年
　　大兵下邹平全节死【见明史】
　　武城知县任万民曲阳人献救时八议守城十二防当事果得其用治县有声崇祯十五年
　　大兵破武城殉节死【见明史】
　　兖州同知谭丝籍贯未详　同知曽【一作曺】文蔚泗州人　通判【一作运河同知】阎鼎【一作调鼐】临汾人崇祯十五年
　　大兵破兖州同死节【见明史及辑覧】
　　兖州推官李昌期永年人常监军破土防万人众推其才崇祯十五年兖州破死之【见明史】
　　鲁府左长史俞起蛟钱塘人击盗有功崇祯十五年兖州破鲁王被难率亲属二十三人殉【见明史及辑覧】滋阳知县郝芳声忻州人治县有声崇祯十五年兖州破死之【见明史】
　　滕县知县瞿骞上海人崇祯十五年
　　大兵破城死之【见江南通志】
　　兵部车驾郎中刘宏绪滕县人里居崇祯十五年
　　大兵破城不屈死【见明史】
