<!-- { "loadSidebar": true } -->
　　蒋世铉永川人倡集义士撄城守御与贼战被执骂贼磔死【见四川通志】
　　廪生骆士升武縁人崇祯末贼入城获之诱以利不从骂贼死【见广西通志】
　　李犹龙广元人献贼破城抗节遇害【见四川通志】
　　生贠唐韵湘潭人贼陷城与父鹤翔母钱氏俱被执贼杀母痛哭求死贼释之抱母尸泣死【见一统志】
　　张鹏翀　赵湛俱河内人闯贼陷城骂贼死【见河南通志】生贠王干钟祥人流贼陷城阖门投水死【见湖广通志】李荩臣武昌人遇贼死之妻熊氏自缢【见明史及辑览】生贠萧露丰临湘人与妻沈氏奉父母避难父为贼执挺身救父贼释其父夫妻皆为贼杀【见湖广通志】
　　义民郜天徳河内人闯贼至父子五人同骂贼死【见河南通志】
　　许心亮临淮人明末为乱兵所执骂不絶口被磔死【见江南通志】
　　汤身之　萧露茂俱林不息门生不息死身之等数十人同殉于武昌【见福建通志】
　　生贠郭产桂　崔岩长武人崇祯末俱击贼死节【见一统志】
　　武生岳震　杨应春　林万榜　郑缉锦　杨载林暹　温君羽仙游人崇祯末邑令檄乡兵勦贼同战死【见陕西通志】
　　举人张俨然山东新城县人叛将李九成等破城死之【见山东通志】
　　贡生张聨台　蒋时行山东人同死李九成之难【见明史及辑览】
　　生贠张泻里莱阳人城陷率家人巷战被执不屈死之【见明史及辑览】
　　王仕京邹人天启中徐鸿儒叛率三子楷路权合乡兵往战于徐桥俱死之【见山东通志】
　　王贤邹人天启中徐鸿儒叛言于军门愿往抚之单骑入贼营遇贼为射死【见山东通志】
　　王宏安东人天启中勦白莲贼被执不屈骂贼死之【见江南通志】
　　林大疆　陈元泰俱武平人崇祯中贼往来江广大疆率兄弟击之贼围其居脔死【见一统志】
　　髙应岗泰和人随父仕燕京任满归过济宁父为贼执应髙以身蔽父为所杀父获免【见江西通志】
　　赵定周临安人普名声乱随通判游大勲往御贼突至死之【见云南通志】
　　生贠杨国彦阿迷人普名声叛以义朂乡民御之为贼所杀【见云南通志】
　　生贠杨令闻弥勒人普名声之乱骂贼死【见云南通志】张明海澄人崇祯中流贼拥为兵目裂皆大骂手殱二贼力战死【见福建通志】
　　许界海澄人崇祯中以拒战死【见福建通志】
　　生贠叶正元泰寜人永兴贼起胁之从骂贼遇害【见江南通志】
　　生贠林宗椿泰顺人崇祯末年山冦刼县之仙居屯率乡兵斩贼失足桥下骂贼被刺死【见浙江通志】
　　邱全潜山人土冦攻城矢志坚守比陷遇害【见江南通志】王四郏县人充本县练总与刘守度蔡八征土冦战死同时御贼死者　生贠汝州刘若时　李寰及妻张氏女润渊　郭如嵩　申嵩秀及妻袁氏李淳儒及妻马氏　阎如玉及妻常氏　尹徳懋赵真才　郏县贾时俊　宝丰贡生陈佐舜　郏县布衣髙凌云【见河南通志】
　　党金湖　李显荣籍贯未详俱土冦陷钜鹿不屈死【见畿辅通志】
　　张鸾山【一作鸾三】福鼎人郑芝龙入冦袭秦屿城破死者四十三人　江右熊夀三　李求利　陈注　邱永涓　陈细卞　李栋　李俊一　陈乞七　李呆五　李比　李顷　李外定　李秀　陈添张养　陈党九　陈安二　李浩　陈机六　李涧　陈七郎　陈祖六　李松　陈晏郎　陈孙四　张国　叶祐　张孝七　李监　陈彦竒张郎　陈锡一　叶魁　陈敬四　李舜　李徳化　李鸣四　陈细五　陈子云　秦子希陈氏姑娘【见福建通志】
　　生贠许尔昌髙唐州人土冦攻城刺贼为所防大骂不屈死【见山东通志】
　　左冲霄沁州人随父永清奉新县丞署华林贼起从征破贼免父于难以深入被执不屈死【见山西通志】
　　布衣李维新寜夏卫人贼李国瑞等啸聚螺山勦贼殁于阵【见甘肃通志】
　　布衣髙瑞光嘉祥人崇祯十四年硐冦掠县境战死【见山东通志】
　　布衣刘通诸城人崇祯末土冦焚掠其村通责以大义竟遇害【见山东通志】
　　以上入祠士民共九百四十二人
　　右自陈蠡测以下至刘通止并附见士民刘招孙等共一千七百二十六人均入祀忠义祠






　　钦定胜朝殉节诸臣録卷十一
<史部,传记类,总录之属,钦定胜朝殉节诸臣录>
　　钦定四库全书
　　钦定胜朝殉节诸臣録卷十二目録
　　建文殉节诸臣
　　齐　泰【从兄敬宗附】
　　黄子澄
　　方孝儒【弟孝友　子中宪　中愈附】
　　练子宁
　　铁　铉
　　景　清
　　卓　敬
　　右专諡诸臣
　　瞿　能
　　陈　迪【子山　丹山附】
　　巨　敬
　　暴　昭
　　连　楹
　　张　能
　　谢　贵
　　张　昺
　　王　良
　　姚　善
　　陈彦回
　　右通諡忠烈
　　黄　观
　　顔伯玮【子有为附】
　　王　艮
　　王叔英
　　黄　钺
　　曾凤韶
　　刘　璟
　　茅大方【子顺童　道夀附】
　　髙　巍
　　胡　闰【子传道附】
　　廖　升
　　周是修
　　龚　泰
　　右通諡忠节
　　马　宣
　　曽　濬
　　彭　聚
　　余　瑱
　　孙　泰
　　侯　泰【弟敬祖　子圯附】
　　郭　任【子经附】
　　葛　诚
　　卢　振
　　陈　植
　　张彦方
　　周继瑜
　　宋　瑄
　　庄　得
　　髙　翔
　　宋　忠
　　朱　鉴
　　俞通渊
　　滕　聚
　　陈　质
　　王　某
　　杨　本
　　杨　任【子礼　益附】
　　樊士信
　　彭　二
　　右通諡烈愍
　　余逄辰
　　楚　智
　　向　朴
　　黄希范
　　黄　彦
　　蔡　运
　　张　伦
　　黄　魁
　　卢　逈
　　程　通
　　王　彬
　　廖　镛
　　卢原质【弟原朴附】
　　郑公智
　　林嘉猷
　　胡子昭
　　郑居贞
　　周　璿
　　叶　惠
　　徐子权
　　王　度
　　练大亨
　　卜　万
　　叶　福
　　程本立
　　邹　瑾
　　魏　冕
　　邹　朴
　　石　僎
　　陈思贤
　　郑　恕
　　陈性善
　　崇　纲
　　林　英
　　戴徳彛
　　陈继之
　　韩　永
　　谢　升
　　甘　霖
　　丁志方
　　董　镛
　　宋　徴
　　郑　华
　　右通諡节愍
　　王　省
　　唐子清
　　黄　谦
　　方　法
　　叶希贤
　　牛景先
　　程　济
　　梁田玉
　　梁良玉
　　梁良用
　　梁中节
　　何　申
　　柴　和
　　郭　节
　　何　洲
　　郭　良
　　右入祠职官
　　黄　墀
　　陈子方
　　杜　奇
　　储　福
　　台州樵夫
　　乐清樵夫
　　龚　翊
　　河西佣
　　补锅匠
　　冯　翁
　　云门僧
　　若耶溪樵夫
　　玉山樵者
　　右入祠士民






　　钦定四库全书
　　钦定胜朝殉节诸臣録卷十二
　　専諡诸臣
　　兵部尚书齐泰初名徳溧水人始与黄子澄创削藩议燕王陷京师泰走外郡谋兴复墨白马行汗出墨脱或曰此齐尚书马也遂被执杭辩不屈磔于市从兄敬宗等皆坐死【见明史及】
　　【辑覧】
　　齐泰谋参密议志削强藩佐主虽疎致身无愧諡忠敬
　　太常卿黄子澄分宜人为修撰伴读东宫后与齐泰议削藩请先削周齐湘代岷诸王燕王陷京师奔嘉兴谋举事被执抗辩不屈磔于市【见明史及辑覧】
　　黄子澄首进密谋力尊主执知人识短报国心坚諡忠愍
　　文学博士方孝儒宁海人常从宋濓学蜀献王聘为世子师名其读书之庐曰正学建文
　　初有大政事辄咨之燕兵起廷议讨之
　　诏檄皆出其手燕王陷京师逼草登极
　　诏骂哭不屈磔于市弟孝友亦死妻郑
　　氏二子中宪中愈俱自经二女投秦淮河
　　死【见明史及辑覧】
　　方孝儒通经励行取义成仁无负平生洵称儒者諡忠文
　　御史大夫练子宁新淦人燕兵起李景龙败子宁执数其罪请诛之不聴后被执语不逊死之【见明史及辑覧】
　　练子宁节申谠谔气肃纠弹执法无回懐忠自靖諡忠肃
　　兵部尚书铁邓州人李景隆北伐督饷无乏景隆败燕王乗胜攻济南焚其攻具固守三月不下后被执坐庭中嫚骂磔于市【见明史及辑覧】
　　铁防励守城气吞伏板才能优裕志节坚刚諡忠定
　　御史大夫景【本姓耿讹景】清真宁人燕师起尝预
　　密谋约孝儒等同殉国燕王立诣阙自归懐刄入朝欲为恵帝报讐事觉磔于市族诛【见明史及辑覧】
　　景清倜傥懐忠委蛇殉义纯诚自矢勇烈无伦諡忠壮
　　戸部侍郎卓敬瑞安人党劝恵帝徙封燕王于南昌事竟寝燕王即位被执不屈死夷三族【见明史及辑覧】
　　卓敬识炳徙薪计深强干忠言莫效大节克全諡忠毅
　　以上専諡诸臣七人【附入祠士民四人】
　　通諡忠烈诸臣
　　都督瞿能合肥人从李景隆伐燕屡有战功白沟河之后燕王防为所及复战兵败与其子俱死于阵【见明史及辑覧】
　　礼部尚书陈迪宣城人尝疏上清刑狱招流民二十余事皆见用燕师至被执不屈与子凤山丹山等六人同磔于市妻管氏缢死【见明史及辑覧】
　　户部主事巨敬平凉人以清慎称燕兵入被执不屈死夷其族【见明史及辑覧】
　　刑部尚书暴昭潞州人耿介有峻节以清俭知名充北平采访使得燕不法状宻疏为备燕兵起时掌
　　北平布政司悉心经画军务后归金川门破被执不屈磔死【见明史及辑览】
　　御史连楹襄垣人燕王入金川门扣马欲刺之被杀【见明史及辑览】
　　都指挥张能籍贯未详盛庸部下骁将每战挥皂旗先登阵没于夹河【见明史及辑览】
　　工部右侍郎北平布政司张昺泽州人与谢贵并受宻命知燕将有变乃部署在城七卫及屯田军士列九门防守燕王绐入端礼门为伏兵所执不屈死【见明史及辑覧】
　　北平都指挥使谢贵籍贯未详与张昺同被命往北平后因逮燕府官校为所绐被执杀之【见明史及辑览】
　　浙江按察使王良祥符人太宗即位遣使召之良斩使者自焚死妻投水死【见明史及辑覧】
　　苏州知府姚善湖广安州人诏督苏松常镇嘉兴兵勤王未集燕兵至守城不去为麾下缚献不屈死【见明史及辑覧】
　　徽州知府陈彦回莆田人率师入援抵湖口被执械至乐平诛死【见明史及辑覧】
　　以上通諡忠烈十一人【附入祠士民二人】
　　通諡忠节诸臣
　　礼部右侍郎黄观贵池人募兵安庆闻京师防投罗刹矶下死妻翁氏及二女在京先投淮清桥下死【见明史及辑覧】
　　沛县知县顔伯玮庐陵人燕兵陥城冠带自经死子有为亦自刎【见明史及辑览】
　　修撰王艮吉水人燕兵入京城饮酖死【见明史及】
　　【辑览】
　　修撰王叔英黄岩人募兵广徳闻京城陥自经死妻金氏自经二女投井【见明史及辑覧】
　　刑科给事中黄钺常熟人燕王以刑科给事中召用自投于江【见明史及辑覧】
