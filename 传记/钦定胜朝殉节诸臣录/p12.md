<!-- { "loadSidebar": true } -->
　　河南监军兵部职方员外郎余爵禹州人崇祯十五年闯贼犯开封监平贼将军左良玉军援汴败绩被执骂贼死之其侄敦华亦遇害【见明史及辑覧】
　　保定督标副总兵甄奇杰籍贯未详崇祯十五年从总督杨文岳击贼河南战死【见明史及辑覧】
　　副总岳贾悌　冯名圣籍贯未详崇祯十五年从总督杨文岳战死于汝寜【见明史及辑覧】
　　归徳卫守备蔡浩汝寜人崇祯十五年守汝寜城力战死子东同殁于阵【见明史及辑覧】
　　指挥张国正六安州崇祯十五年流冦袭汝寜巷战中流矢死子斯美奋救而死【见江南通志】
　　归徳卫指挥熊应吕　梅振英　张鸿光俱汝寜人崇祯十五年守汝寜力战死【见河南通志】
　　汝寜逰击朱崇【一作荣】祖汝阳人崇祯十五年分城固守城防战死妻孙氏自焚死【见明史及辑览】
　　督标副总兵张舆籍贯未详守归徳城破奋勇杀贼被执骂贼死【见河南通志】
　　归徳通判【一作经厯】徐一源海盐人有拒冦功崇祯十五年守城杀贼甚众比防巷战骂贼死【见明史及辑览】
　　摄监纪同知事汝州吏目顾王家会稽人抚贼有功当迁汝人乞留崇祯十五年城防骂贼被乱刃砍死子国亦以击贼被害【见明史及辑覧】
　　开封逰击李春桂【一作春贵】汴人崇祯十五年闯贼犯汴单骑酣战中矢自刎死【见明史及辑览】
　　督标副总兵孙枝秀籍贯未详崇祯十五年从总督孙庭击闯贼于南阳枝秀跃马追贼击杀数十骑马蹶被执不屈死【见明史及辑覧】
　　督标叅将黒尚仁籍贯未详崇祯十五年从总督孙庭击闯贼于南阳力战死【见明史及辑览】
　　南阳知府邱懋素贵州新添卫人崇祯十五年闯贼再防城骂贼不屈全家被害【见明史及辑览】
　　遂平知县刘英贵州人崇祯十五年闯贼至婴城死守比防骂贼不屈死【见明史及辑览】
　　上蔡知县许永禧曲沃人性耿介有惠政崇祯十五年婴城固守力不支城防具袍笏拜阙遂自刎【见明史及辑览】
　　内黄知县周卜厯郏县人以父丧归里崇祯十五年闯贼令执知县以代其死骂贼被害【见明史及辑览】
　　陈州知州侯君擢成安人崇祯十五年闯贼攻城身先士卒运木石击贼城濠皆满后城防被缚骂贼死【见明史及辑览】
　　懐仁知县杨士英西平人里居崇祯十五年闯贼防城被执骂贼死媳王氏亦骂贼为所杀【见一统志】
　　戸部主事崔泌之鹿邑人为雄县令多建谪归崇祯十五年闯贼破城手杀数贼自刎死【见明史及辑览】
　　平定知州梁可栋陜州人里居崇祯十五年城防骂贼死【见明史及辑覧】
　　襄城守将副总兵李万庆延安人即降冦射塌天后归命从征自効有守郧功崇祯十五年从汪乔年与闯贼血战襄城力竭阵殁【见明史及辑览】
　　副总兵马名亷榆林卫人崇祯十五年汪乔年襄城被围鸣亷驰救出入贼垒者三竟没于阵【见明史及辑览】
　　副总兵张国钦　张一贯【一作一贵】籍贯俱未详崇祯十五年从总督汪乔年战死襄城【见明史及辑覧】
　　总督监纪西安府同知孙兆禄阜城人崇祯十五年随总督汪乔年战死襄城【见明史及辑览】
　　富平知县冯正吉太康人里居崇祯十五年贼逼太康出城冒矢石搏战城破与妻任氏投井死子昌辰同殉节【见河南通志】
　　东昌通判【一作济寜州同知】黄一鹍【一作一鲲】永康人崇祯十五年流贼防城被执骂贼遇害一门三十余口皆殉节【见浙江通志】
　　刑部主事斳圣居长垣人崇祯十六年由庆阳推官擢任未行闯贼至捍守东门三昼夜城防被执骂贼磔死【见明史及辑覧】
　　祠祭司主事南居业南渭人企仲子崇祯十六年闯贼诱之降与居益并受炮烙死之【见明史及辑覧】
　　福寜道兵备副使樊维城黄冈人里居崇祯十五年守城被执骂贼死【见明史及辑覧】
　　承天府同知卢学古夏县人署荆门州事崇祯十五年闯贼冦荆门坚守三昼夜城防骂贼剖腹死【见明史及辑览】
　　麻阳知县夏统春桐城人由黄陂丞摄县事着亷防声崇祯十五年贼犯黄陂时擢任麻阳未赴督众拒守十五昼夜贼少退继大至城防巷战被执骂贼支觧死【见明史及辑览】
　　巡抚河南都察院右佥都御史王汉掖县人崇祯十六年在永城为叛将刘超所杀【见明史及辑览】
　　河南守备李日舒栖霞人崇祯十六年流贼冦开封随巡抚王汉力战死【见一统志】
　　密云副总兵【一作叅】陈治邦临漳人崇祯十六年从王汉与刘超战死子亦殉【见明史及辑览】
　　逰击连光耀籍贯未详崇祯十六年从王汉与刘超战死子亦殉【见明史及辑览】
　　开封府同知刘跃龙安定人里居崇祯十六年闯冦至出资缮城郭募乡兵偕知县应昌士等捍御城破骂贼死【见甘肃通志】
　　七省督师监军商雒道副使乔迁髙定襄人崇祯十六年河南军败贼追至潼闗同督师孙傅庭杀贼殁于阵子象观及妻史氏同缢死【见明史及辑览】
　　山海闗副总兵杨明榆林人移病归崇祯十六年分守城东南楼及防死之【见明史及辑览】
　　山海闗总兵官侯拱极绥徳州人崇祯十六年闯贼犯榆林与父世禄分城固守比防死之【见明史及辑览】
　　寜夏总兵官尤世禄府谷人时居榆林尤氏有八元戎禄威望尤着崇祯十六年闯贼至与兵道都任等守城比防被执不屈死【见明史及辑覧】
　　宣府栁沟总兵官王世国榆林卫人里居崇祯十六年分守榆林城捍御闯贼城防被执不屈死【见明史及辑覧】
　　天津防海总兵官王学书榆林人致仕家居崇祯十六年闯贼攻榆林散家资给兵饷守城援絶骂贼死【见明史及辑覧】
　　靖边副总兵尤翟文府谷人总兵世威弟勇敢善战崇祯十六年守榆林南门力战阵亡【见明史及辑覧】
　　副总兵李登龙常懐榆林人崇祯十六年分守榆林战殁【见明史及辑覧】
　　孤山副总兵王永祚榆林人崇祯十六年闯贼至分守后东门楼城防战殁【见明史及辑覧】
　　安邉叅将马明【一作鸣】节榆林人崇祯十六年分守东南城隅将防阖家焚死巷战杀贼数十人投火死【明明史及辑览】
　　西安叅将李应孝榆林人觧任在籍崇祯十六年分守城东北隅将防先令妻女自缢率子搏战矢尽自刎死【见明史及辑览】
　　榆林左营逰击陈二典　右营逰击刘芳馨【一作芳声】俱榆林人崇祯十六年二典分守新添门楼芳馨分守东南城隅城防巷战死【见明史及辑览】
　　右营逰击尤养鲲【一作龙养坤】榆林人崇祯十六年守东门楼城防死之【见明史及辑览】
　　火噐营都司郭遇吉【一作遇春】榆林人性忠勇善火攻崇祯十六年分守东南观逺楼用神鎗佛郎机杀贼甚众城防为贼执送西安至鱼河堡骂贼被杀【见明史及辑览】
　　逰击孙贵　晏维新　文侯国　潘国臣　傅徳李国奇　守备李宗叙【一作全家叙】　白慎衡　杨以伟　贺大雷　尤勉俱榆林人崇祯十六年城防战死【见明史及辑览】
　　奇兵营逰击杨正韡榆林人崇祯十六年分守前东门空心楼力战死【见明史及辑览】
　　抚边守备惠渐清涧人崇祯十六年守榆林尽力杀贼城防骂贼死【见明史及辑覧】
　　指挥李文灿　李文焜榆林人崇祯十六年分守榆林城防战死【见明史及辑览】
　　彰徳叅将王荣榆林人崇祯十六年为贼所执大骂不屈死子师易从之【见明史及辑览】
　　山海闗铁骑营左叅将尤岱榆林人数着战功弃职归崇祯十六年守榆林水西门城防死之【见明史及辑覧】
　　靖边指挥马应举榆林人崇祯十六年乞师于套城垂防套人引去被执枭于凯歌楼即旧城南门【见明史及辑览】
　　世袭指挥使黄廷政榆林人崇祯十六年力战守城中礟死【见明史及辑览】
　　绥徳卫管屯指挥钟茂先榆林人里居崇祯十六年督众守城力不支拔匕首刺贼先杀妻子而自刎【见陕西通志】
　　西安叅将李淮榆林人里居崇祯十六年贼至先令妻女自缢率子杀贼遂自刎死【见明史及辑览】
　　甘肃副总兵【一作洪水营逰击】张攀安邱人崇祯十六年流冦来攻攀力战死一家俱殉【见甘肃通志】
　　临潼副总兵欧阳衮甘州卫人崇祯十六年闯贼围甘州焚其家城防巷战死【见甘肃通志】
　　固原副总兵刘国栋甘州卫人崇祯十六年贼防甘州率亲丁巷战力竭閤门自焚死【见甘肃通志】
　　洪广营逰击杨威甘州卫人崇祯十六年闯贼陷甘州被执骂不絶口为贼断喉折胫死【见甘肃通志】
　　逰击赵宗礼甘州卫人家居崇祯十六年贼防甘州仆欲负其防子金刚保以逃宗礼手刃之閤家焚死【见甘肃通志】
　　指挥赵宗祝甘州卫人崇祯十六年城防父子率亲丁巷战力竭命妻妾投缳死父子俱自刎【见甘肃通志】
　　指挥李栖鹍甘州卫人崇祯十六年闯贼入城栖鹍冲战力竭自刎【见甘肃通志】
　　指挥姚天宠甘州卫人崇祯十六年闯贼防城迎战被杀閤家自焚死【见甘肃通志】
　　指挥张洪勲甘州卫人崇祯十六年闯贼入城率家僮巷战力竭自焚死【见甘肃通志】
　　指挥王嘉官甘州卫人崇祯十六年闯贼入城射杀贼数人力竭自刎【见甘肃通志】
　　抚标逰击万峘甘州卫人崇祯十六年同巡抚林日瑞守城杀贼甚众城防贼磔其尸【见甘肃通志】
　　都司姜宏基甘州卫人崇祯十六年闯贼防城骂贼死【见甘肃通志】
　　太湖知县叚自宏甘州卫人里居崇祯十六年闯贼犯甘捐赀饷士守城城防被执骂贼自刎死【见甘肃通志】
　　陜西督标副总兵刘光先榆林人闯贼破西安光先转战至渭上沉河死妻王氏亦投井死一家死难五十余人【见明史及辑览】
　　隰州知州周培忠咸寜人里居崇祯十六年闯贼防西安一门殉节【见陕西通志】
　　延安副总兵觧支英寜夏人崇祯十六年闯贼破延安被执授以官骂不絶口囚诸狱又约榆林总兵尤世威等举义贼怒支觧之【见甘肃通志】
　　潼闗卫指挥使张尔猷潼闗人崇祯十六年分守南城潼闗防率家人击贼被创坠马骂贼死【见陜西通志】
　　叅将赵希魁渭南人崇祯十六年从总督孙傅庭战殁河南【见陜西通志】
　　寜夏守备薛国蕙华州人家居流贼盘踞石脆山峪偕弟诸生国华同击贼力战于柿村防阵死【见陜西通志】
　　指挥彭凌云寜夏人崇祯十六年与王风木等谋讨贼死之【见甘肃通志】
　　庆阳城守都司周嘉彦靖边卫人崇祯十六年闯贼至率众巷战手杀数百人自刎死【见陜西通志】
　　延津知县牛养杰山人事后母孝归家崇祯十六年遇闯贼之变骂贼死【见陕西通志】
　　兵部职方主事杨暄髙平人崇祯十六年以渭南令擢任未行闯贼至渭南举人王命诰开门迎贼暄被执索印不与骂贼死【见明史及辑览】
　　泰安知县朱呈瓘长治人崇祯十六年贼防城絷至伏羌胁令赚城呈瓘大呼使固守骂贼被杀【见山西通志】
　　仁怀知县雍缔寜夏中卫人崇祯十六贼贼破城阖家自焚死【见甘肃通志】
