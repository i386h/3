<!-- { "loadSidebar": true } -->
　　一明代殉国诸臣所处时地不同其素行亦各不一按大戴礼白虎通论諡大名小名并着其文应请仿其意而变通之定为専諡通諡之法其有生平大节卓然可称而又艰贞自靖百折不回者自宜特予褒崇按名定諡若平时无甚表见而慷慨致命志节皎然则彚入通諡之列其较著者为忠烈忠莭次则为烈愍节愍期扵考行称名各有攸当
　　一明季应諡诸臣其在天啓崇祯间已经议防者均无庸给至福王时虽间有赠諡而荒残扰攘之际偏私挂漏指不胜屈其出扵唐桂二王者则臧否益淆规制弥陋应请自福王以后得諡者并按其应諡之实综覈更正俾共知
　　盛世两字公平实为千载定论
　　一明代诸臣既邀
　　赐諡宜有所附丽褒彰苐已事逺年湮即欲表墓旌闾亦难查考而异代之臣更不便照现行事例因諡立碑查直省府州县各有忠义祠应于诸臣原籍令有司设牌入祀其或里居失传者则于授命之所附祠并请
　　勅下翰林院撰拟専谥及通諡文各一篇交礼部刋发直省令所在按式成造木牓填书某官姓名諡字附载事实于后悬诸祠内以昭令典其有后裔尚存愿于祠墓自行镌立碑石者聼至史册所称阖门遇难者不一而足似应入祀节孝祠以示表扬其有姓氏可稽者详书于牌否则止书某某妻妾女媳同时殉难若干口用昭核实
　　一诸生韦布未通仕籍甚且姓名无考如山樵市隠之流遂志成仁所在多有议諡自难概及应请于諡之所不及者均令其入祀忠义祠则草野幽贞亦不致沦于冺没其有妻女等从殉者并如前例
　　一明臣如杨所修王大年李应荐张防杨维垣軰虽临危不屈而名丽阉党其素行已属有亏自不便令其滥邀谥典其因马士英而骤迁如杨文骢者抗莭亦有可矜进身究为可议若方岳贡邱瑜之殉难见于一统志以正史律之则殊有遗憾而一时勲戚之臣明史谓大半以兵死者原不在尽节之数又如张鹤鸣之信王化贞排熊廷弼与蘓观生之拥立朱聿搆难桂王皆偾事可诛陨身莫赎而马吉翔蒲缨则表里为奸其入偕亡益无足道且有于甲申谒贼茍免其后乃坚拒我
　　大兵如傅鼎铨张家玉卫允文吴尔壎者均屏而不録至若楼琏草诏而后自经梅殷入朝而复被害亦不得比于完节以见
　　圣朝权衡予夺衮钺昭然
　　一明史乆经
　　钦定颁行所有新议諡法难于各传添载【臣】等酌议请
　　照明史格式另编一册冠以原奉
　　谕防次载诸【臣】议疏次及所拟専谥通諡清单一体成书与明史相附而行俾读史者有可稽覈以昭传信【臣】等谨遵
　　防集议按欵分列缮册进
　　呈伏候
　　钦定俟
　　命下之曰一体遵奉施行再【臣】等大学士九卿衔名照例于折尾谨列外其入议之京堂翰詹科道员数较多未能徧列衔名合并声明谨
　　奏



　　大学士【臣】舒赫徳于敏中等谨
　　奏为遵
　　防一并议奏事左都御史张若溎奏请交直省督抚采访明季殉节事迹一折乾隆四十年十一月二十三日奉
　　防此折并着大学士九卿等一并议奏钦此据称窃闻定稿衙门以名史及各省通志为断其説是矣然明史通志固
　　本朝修纂之书抗志流贼者或载及之若犯我顔行方且指为不顺孰敢大书特书以志不朽然则欲専求之于明史通志除峻秩显官有闗大局者之外其余人等【臣】疑其不能多覩请先就明史通志查考编次进
　　呈并请行文直省各督抚再加采访务期确实不爽文献可慿録其姓名行迹限以半年之内陆续具
　　奏【臣】等详加考核取其信而有徴者编纂成书等语【臣】等伏查明季殉节诸臣防我
　　皇上锡諡褒忠【臣】等承
　　命集议谨遵原奉
　　谕防就明史及辑覧所载详加摘録又思歴经官修之大清一统志及各直省通志比正史义例较寛所收均为详信亦应酌加叅考用广搜罗至一切野乘稗官诚以其传述多讹未敢概为援引今该左都御史以明史通志所载无多请行各督抚加采访固亦推广
　　圣仁阐幽微之意臣等恭绎
　　钦定明史一书原系仰禀
　　睿裁笔削公正凡与
　　本朝交渉事迹莫不详确纪载毫无忌讳故上自辽东死事诸人下及福唐桂诸王臣子之阻兵抗命者悉皆编入列传大书特书不特显秩崇班各详本末即于子衿韦布亦一一附着其姓名方策具存无难考见【臣】等现在核办各项本于明史者实什之七八并未有如该左都御史所云不能多覩以致埋没堪虞之处至如文集説部等原非谓其一无可据然如李国桢误国辱身而谷应泰作纪事本末乃谓其激烈殉义足见野史之冒滥难凭又如吴继善降贼被杀而吴伟业作传乃称其大骂捐躯更见私集之阿謏难据是以从前修史时间加刋削实有不得不从严慎者今【臣】等办理諡典拟于明史以外兼及志书裒辑已广故専諡通諡至有一千五六百人
　　圣泽覃施极为周溥若因其间尚有遗佚复令督抚采
　　访増加则自今上距
　　国朝定鼎百有余年正史既不载其名故老又无从询问文献并不足徴而仅据其子孙呈报之词又将何所考核以辨其诬信转恐真伪混淆毋禆彰阐况天下之忠义一也我
　　皇上褒崇节烈奨防遗芳原主于扶植纲常垂教万世
　　此不独身被易名之典者共防优渥
　　殊恩即或当日传闻阙略间有未发之幽潜应亦无不正气咸伸漏泉同感又何必勒限行查徒滋纷扰应该左御御史所奏之处毋庸议除諡典各条欵已另行详议具奏外【臣】等谨遵
　　防将此折一并会议是否有当伏候
　　训示遵行谨
　　奏







　　钦定四库全书
　　钦定胜朝殉节诸臣録十二卷
　　提要
　　【臣】等谨案胜朝殉节诸臣録十二卷乾隆四十一年奉
　　勅撰明自万厯以还朝纲日紊中原瓦解
　　景命潜移我
　　国家肇造丕基龙兴东土
　　王师顺动望若云霓而当时守土诸臣各为其主往往殒身碎首喋血危疆逮乎扫荡妖氛
　　宅中定鼎乾坤再造陬□咸归而故老遗臣犹思以螳臂当车致烦齐斧载诸史册一一可稽我
　　皇上几余览古
　　轸恻遗忠
　　念其冐刄撄锋虽属不知天运而疾风劲草百折
　　不移要为死不忘君无惭臣节用加
　　赠典以励纲常
　　特命大学士九卿京堂翰詹科道集议于廷俾各
　　以原官
　　锡之新諡葢
　　圣人之心大公至正视天下之善一也至于崇祯之季铜马纵横或百战捐生或城効死虽将倾之厦一木难支而毅魄英魂自足千古自范景文等二十余人已防
　　世祖章皇帝易名
　　赐祭炳燿丹青外其絷马埋输沉渊伏剑在甲申三
　　月以前者并
　　命博徴载籍详録芳踪若夫壬午革除传疑行遯致身一录见闻虽有异词抗节诸臣生死要为定据亦详为
　　甄录追慰忠魂大抵以
　　钦定明史为主而叅以官修
　　大清一统志各省通志诸书皆胪列姓名考证事迹勒为一编凡立身始末卓然可传而又取义成仁搘拄名教者各予専諡共三十三
　　人若平生无大表见而慷慨致命矢死靡他者彚为通諡其较著者曰忠烈共一百二十四人曰忠节共一百二十二人其次曰烈愍共三百七十七人曰节愍共八百八十二人至于微官末秩诸生韦布及山樵市隠名姓无徴不能一一议諡者并祀于所在忠义祠共二千二百四十九人如杨维垣等失身阉党一死仅足自赎者则不滥登焉书成
　　奏进
　　命以胜朝殉节诸臣録为名并
　　新制宸章弁诸简首
　　宣付武英殿刋刻颁行以垂示久逺【臣】等窃惟自古代嬗之际其致身故国者毎多防以恶名故郑樵谓晋史党晋而不有魏凡忠于魏者目为叛臣王凌诸葛诞母邱俭之徒抱屈黄壤齐史党齐而不有宋凡忠于宋者目为逆党袁粲刘秉沈攸之之徒含寃九原可见阿狥偏私率沿其陋其间即有追加褒赠如唐太宗之于尧君素宋太祖之于韩通亦不过偶及一二人而止诚自书契以来未有天地为心浑融彼我阐明风教培植彛伦不以异代而岐视如我
　　皇上者【臣】等恭绎
　　诏防仰见
　　权衡予夺衮钺昭然不独劲节忠咸邀
　　渥泽而明昭彰瘅立千古臣道之防者春秋大义
　　亦炳若日星敬读是编弥凛然于
　　皇极之彛训矣乾隆五十四年四月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀














　　钦定四库全书
　　钦定胜朝殉节诸臣录卷一目録
　　専諡诸臣
　　刘　綎【养子招孙附】
　　曹文诏
　　卢象升
　　孙承宗【子鉁　鋡　铈　镐　孙之滂　之澋兄子链　锵　从孙之澈　之渼　之泳
　　之泽　之涣　之瀚附】
　　吕维祺
　　贺逢圣【子觐明　光明附】
　　孙传庭
　　尤世威
　　蔡懋徳
　　周遇吉
　　史可法
　　黄得功
　　刘宗周
　　徐石麒
　　髙宏圗
　　姜曰广
　　祁彪佳
　　左懋第
　　袁继咸
　　黄道周
　　陈子龙
　　张国维
　　张肯堂
　　何腾蛟
　　瞿式耜
　　陈子壮【子上庸附】
　　以上共二十六人【附入祠士民十八人】

　　钦定四库全书
　　钦定胜朝殉节诸臣録卷一
　　専諡诸臣
　　左军都督府左都督佥书府事总兵官刘綎南昌人于诸军中最骁勇歴平九丝蛮甸罗雄朝鲜倭播州建昌诸防大小数百战威名甚着万厯四十六年四路出师由寛佃道进与
　　大兵战于阿布逹哩冈兵溃战死有养子招孙突围出
　　手格杀数人力竭死之【见明史及辑览】
　　刘綎勲劳特着胆畧素优奋勇争先捐躯最列今谥忠壮
　　援勦总兵官曹文诏大同人少有智畧歴从熊廷弼孙承宗出师皆有功勦流贼大小数百战忠勇冠时为明季良将第一崇祯八年流冦猖獗文诏以军愤激请行遇贼真宁湫头镇伏起师溃力战不支自刎死【见明史及辑览】
　　曹文诏秉资骁猛练习戎行慷慨出师勇烈并懋今諡忠果
　　总督各路援兵兵部尚书卢象升宜兴人有勇畧先后治兵十余年身经百数十战亲冒矢石未尝挫衂为杨嗣昌所厄屡起屡踬崇祯十一年
　　大兵临蒿水桥象升督师拒战以军无援礮尽矢竭徒手格闘身被四矢三刄而死仆頋显殉【见明史及辑覧】卢象升材优军旅志竭股肱坎坷遭时艰难就义今諡忠肃
　　中极殿大学士兼兵部尚书孙承宗髙阳人晓畅邉事以大学士督辽师皆着劳绩为奄防及羣小所沮未竟其用里居七年至崇祯十一年
　　大兵攻髙阳承宗率家人拒守城防被执从容投缳死次子举人鉁【一作钤　按钤承宗第三子先卒】四子生员鋡六子官生铈七子生员镐鉁子之滂鋡子之澋兄子链锵链子之澈之渼之泳之泽锵子之涣之瀚皆战死阖门殉节【见明史及辑览】
　　孙承宗身任安危志匡宗社难扶倾厦终殉城今谥忠定
　　南京叅賛机务兵部尚书吕维祺河南新安人学问清醇立朝多所建白罢职居雒阳崇祯十四年闯贼犯洛分守北城奋勇杀贼城防被执不屈骂贼遂遇害【见明史及辑览】
　　吕维祺学崇正谊守励清操矢志殉城堪称完节今谥忠敬
