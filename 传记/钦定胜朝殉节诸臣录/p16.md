<!-- { "loadSidebar": true } -->
　　莱芜知县冯守礼猗氏人居乡敦友义为平定州学正课士有法崇祯十五年
　　大兵破莱芜自杀子摅奇拱奇【一作据奇振奇】同死【见明史及辑覧】户部主事楚烟曺州人觧职归崇祯十五年
　　大兵破曺州抗节死妻赵氏触柱死子凤苞以身翼父
　　被杀【见明史】
　　兵部职方司主事刘大年广昌人奉使南京还朝道过歴城适城破被执抗节死【见明史】
　　东阿知县呉汝宗宁洋籍龙岩人崇祯十五年
　　大兵下东阿死之【见明史】
　　髙苑知县周啓元黄冈人崇祯十五年
　　大兵破髙苑啓元朱衣坐堂上死之【见明史】
　　丰县知县刘光先广东人崇祯十五年
　　大兵破丰县光先自刎死【见明史】
　　沭阳知县刘士璟【一作燝】复州人有强干才崇祯十五年
　　大兵至竭力捍城城破死之【见明史】
　　寿光知县李耿大兴籍江阴人崇祯十五年
　　大兵下寿光自缢城下【见明史】
　　莒州知州景淑范蒲州人崇祯十五年守城
　　大兵破莒州殉节死【见山西通志】
　　武邑知县郑集命延长人崇祯十五年
　　大兵南下城破死节【见山西通志】
　　六合知县郭凝鼎汶上人崇祯十五年在籍
　　大兵破汶上死之【见山东通志】
　　淮安通判刘文蔚新河人
　　大兵临城文蔚率家人竭力守御城破巷战被执死之
　　【见畿辅通志】
　　山东副使申为宪永年人里居崇祯十五年
　　大兵破永年抗节死【见明史】
　　莱阳知县陈显际真定人守莱阳崇祯十六年与绅士守城比破死之【见明史】
　　吏部稽勲司郎中宋应亨莱阳人落职归崇祯十六年
　　大兵破莱阳被执不屈死【见明史】
　　内阁中书舍人赵士莱阳人崇祯十六年守莱阳城破死之【见明史】
　　沙河知县项易禹州人崇祯十六年城破死之【见山西通志】辽东宁前卫副总兵陶宗仪宻云人崇祯十六年城陷同弟宗顔侄熊家皆死之【见畿辅通志】
　　濵州知州王道隆江都人崇祯十六年城破身被重创不屈死家属十余口同殉【见江南通志】
　　自在州知州周继谟朔平右卫人
　　大兵破辽东继谟死之【见山西通志】
　　三闗游击邵定左卫人守闗被围食尽死【见山西通志】前屯卫总兵李鸣凤　宁逺总兵王定震　前屯卫副总兵罗文耀俱辽东人同时拒守城破死之【见　盛京通志】蓟州兵备道鞠思让文登人城破死节【见山东通志】
　　汝宁府通判王尔俊卢龙人
　　大兵破城不屈死【见畿辅通志】
　　真定知县髙知彰海丰人初知南宫有恵政后归济宁城破死之【见畿辅通志】
　　任县知县李唐解州人崇祯时城陷殉节【见山西通志】衡州同知郑奉先邠州人永平道国昌子继父殉节【见明史及辑覧】以上封疆殉节诸臣一百四十九人【附入祠士民十八人】
　　定逺侯邓文明虹县人宁河王愈十一世孙崇祯十七年闯贼陷京师殉节【见明史】
　　镇逺侯顾肇迹江都人夏国公成十一世孙都城陷殉节【见明史】西宁侯宋裕徳定逺人郓国公瑛九世孙都城陷殉节【见明史】清平侯吴遵周辽阳人梁国公成八世孙都城陷殉节【见明史】阳武侯薛濓胶州人鄞国公禄九世孙都城陷殉节【见明史】彭城伯张光祖永城人彭城侯麟十世孙都城陷殉节【见明史】恭顺侯勲卫吴汝徴凉州人邠国公允诚七世孙都城陷自缢死【见明史】宁逺伯李尊祖铁岭卫人成梁之孙京师陷遇难【见明史】锦衣卫指挥同知许达允灵寳人尚书进五代孙世袭锦衣千户以功加职都城陷骂贼不屈死【见明史】
　　顺天通判张凝和忻州人山西抚标都司宏业子闯贼陷都城分守北门死之【见山西通志】
　　提督顺天学政福建道监察御史陈纯徳零陵人廵抚山西屡陈时弊言多剀切都城陷贼令百官入见众摄纯徳入还邸恸哭自经死【见明史】
　　户部员外郎寗承烈大兴人京城陷自经于官防【见明史】
　　贵州道御史廵视山海居庸二闗愈志虞新昌人平防有功闯贼陷都城不食坐露地梓宫出东华门志虞徃恸哭自缢死于新昌防舘【见浙江通志】
　　内阁中书舍人宋天显华亭人京城陷为贼所执逼书伪诏骂贼触堦死【见明史】
　　光禄寺署丞于腾云【一作腾蛟】大兴人京城陷服命服与妻妾俱投缳死【见明史】
　　右都督方履泰全椒人南和伯一元子京城陷自刎死【见明史】
　　锦衣卫千户李国禄丰城人京师陷自缢死【见明史】锦衣卫指挥同知李若珪籍贯未详闯贼陷京师作絶命词自缢死【见明史】
　　濮州知州马象干顺天人罢官里居京师陷率妻及子女五人自缢死【见明史】
　　大同总兵官朱三乐籍贯未详崇祯十七年闯贼陷大同死之【见明史】
　　宻云副总兵吕应蛟保定右卫人谢事归崇祯十七年佐守保定城昼夜戮力城陷短兵鬭杀十余贼而死【见明史】
　　保定左卫指挥文运昌　刘洪恩　戴世爵　刘元靖　吕九章　吕一照【一作李照】俱保定人　李【一作吕】一广峄县人崇祯十七年俱以守保定城战死运昌妻宋氏赴井死【见明史】
　　光禄寺少卿张罗彦清苑人被诬落职归崇祯十七年与兄罗俊随邵宗元守城出家赀佐军分守西北募乡勇捍御杀贼甚多城陷缢死于园中井亭妾宋氏钱氏及女俱投井死子生员晋及妻师氏并投于井及妇女死义者二十三人【见明史】
　　广灵知县阮泰洛阳【一作祥符】人觧职归闻京师陷衣冠望阙拜不食死妻朱氏从之【见明史】
　　邠州知州韩东明安肃人崇祯十七年守保定城及陷服命服望阙再拜投井死【见明史】
　　南宫知县彭士宏锦州籍庐陵人崇祯十七年及贼陷城被执骂贼为所杀【见畿辅通志】
　　中书舍人王永隆太康人甲申遇变不食死【见河南通志】锦衣卫指挥使萧偲延安人以父如薫荫袭职京师陷死节【见陕西通志】
　　户部郎中葛凝秀平定人家居闻都城陷北向哭拜投缳死【见山西通志】
　　工部郎中防可教应城人都城陷骂贼不屈而死【见湖广通志】
　　兵部主事杨防英宁乡人闯贼陷京师被执引颈就刄死【见一统志】
　　沈邱知县李昌龄咸宁人为令有声以被诬下刑部狱闯贼陷都城释之不食死【见江西通志】
　　太医院吏目杨元大兴籍衢州人都城陷与妻杨氏同缢死【见畿辅通志】
　　真定督标游击陈三防临清人贼逼真定总督徐标被害三防投缳死【见山东通志】
　　光禄监事胥自脩江宁人闻流防陷北都具冠服肃拜絶粒死【见江南通志】
　　湖南督学道佥事周大啓长洲人闯贼至辰州率兵逆之贼不敢犯甲申闻变不食死【见江南通志】
　　猗氏知县李树声岐山人有徳政以忧归闯贼陷京师遣人招之不从死【见陕西通志】
　　济南佥事刘世芳英山人闻流贼陷北京恸哭呕血死【见江南通志】
　　定海知县朱懋华南陵人闻闯贼陷北京自缢死【见江南通志】
　　潮州司理李毓新嘉兴人与闽防姜世英等战先后十余次屡防有功行取未赴明亡遂遇害次子祯先抱父尸死【见浙江通志】
　　归徳通判张垣崇徐州人明亡以身殉节【见江南通志】虎贲左卫叅军李正光龙防人崇祯甲申闯贼陷京阖门尽节【见浙江通志】
　　左都督刘继祖任邱籍海州人新乐侯文炳之叔分守东安门京师陷与妻左氏妾李【一作季】氏董氏同日投井死【见一统志】
　　锦衣卫都指挥马国瑊灵寿人廵抚从聘孙以荫袭职京师陷殉节【见一统志】
　　吏部郎中张柽芳通州人都城陷为贼所执不屈遇害【见畿辅通志】
　　户部员外张三杰魏县人闯贼陷京师被执不屈死【见畿辅通志】
　　锦衣卫指挥使张养所定兴人世袭顺天卫官都城陷被执不屈死【见畿辅通志】
　　虎贲右卫世袭指挥使刘一松宛平人都城陷与妻王氏二女皆自缢死【见畿辅通志】
　　锦衣卫指挥张国维大兴籍湖口人都城陷被执不屈死【见畿辅通志】
　　户部主事陈贞达宜兴人闯贼陷京师被执骂贼不屈而死【见江南通志】
　　锦衣卫指挥髙甲顺天人都城陷同妻许氏媳王氏女髙氏弟妇刘氏侄女髙氏皆缢死【见畿辅通志】
　　北镇抚司都指挥使梁清宏顺天人都城陷不食死【见畿辅通志】
　　商城知县张国光大兴人闻都城陷整衣冠北向拜自经死【见畿辅通志】
　　仪封知县陈三益山阴人崇祯甲申防陷都城伪使至同官劝出迎碎所佩印不屈死【见浙江通志】
　　大同总兵官都督佥事汪登瑞余姚人屡着战功乞休归甲申闻变絶粒死【见浙江通志】
　　荣阳知县徐兆任大兴人家居都城陷与妻张氏及防子自缢死【见畿辅通志】
　　呈贡知县黄卷钟祥人家居闻京城失守北向长号不食死【见湖广通志】
　　布政使叅议王若之益都人侨寓金陵甲申闻变不食呕血死【见山东通志】
　　临漳知县梁希阜龙泉人由训导擢临漳令未赴闻京师陷痛哭不食死【见江西通志】
　　天津兵偹道陈六韐漳平人在天津筑兴济城増肃宁垜浚交河为畿南保障后死甲申之难【见福建通志】
　　刑科给事中李汝璨南昌人抗疏下狱寻赦归闻国变衰绖向北拜絶粒死【见江西通志】
　　御史郑封祥符人时出使广西闻京师陷与子庚锡遁深山封不食死庚锡亦死举家殉之【见河南通志】
　　兵部主事尹诏石城人上疏忤时相遣归甲申闻变不食卒【见江西通志】
　　永平通判韩上桂畨禺人崇祯甲申京师陷上桂号泣而卒【见广东通志】
　　知县毛恊恭武进人明亡投水死【见江南通志】
　　西宁道副使李豫郾城人闻闯贼陷京师恸哭不食死【见河南通志】
　　乐亭知县施溥华亭人时由顺天经歴陞任未行北京陷仰乐死【见江南通志】
　　户部员外郎范方同安【一作长乐】人都城陷被系不屈死【见福建通志】
　　慱罗知县徐有度平和人闯贼陷京师骂贼不屈遇害【见福建通志】
　　平凉同知郭寅日同安人闯贼陷京师不屈与二子皆死【见福建通志】
　　廵抚甘肃右佥都御史杨汝征睢州人崇祯十七年由井陉兵偹佥事代林日瑞为廵抚次林县闻京师陷帅壮士讨林县伪官遇贼被害【见明史及辑覧】
　　延绥总兵宋伟人同山阴人多勇略崇祯初移镇闗门甲申服鸩死【见山西通志】
　　保定知县杨佩济宁人有政绩时陞邓州未行路入保定死之【见山东通志】
　　监察御史王与印诸城人谪归甲申闻变与子士初拒户自经妻于氏缢死【见山东通志】
　　太常少卿傅钟秀髙宻人甲申闻变日夜号泣须髪一夕尽白与主事单崇谋起义为贼所执大骂不屈死之子禀初以翼父并殉【见山东通志】
　　刘河游击李中孚上海人世以忠勇着甲申战殁【见江南通志】以上甲申殉节诸臣八十二人【附入祠士民五人】
　　仪封知县周室瑜昆山人与里人固守城破死之子朝旷同死【见明史】
　　两淮都转塩运使杨振熈【一作时熈】临海人　监饷知县呉道正余姚人　江都县丞王志端【一作志瑞】孝丰人副总兵汪思诚贵池人俱在杨州从史可法守
