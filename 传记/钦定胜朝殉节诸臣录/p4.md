<!-- { "loadSidebar": true } -->
　　大兵破旅顺力战不胜自刎死【见明史及辑覧】
　　户部主事王一桂黄冈人崇祯九年以督饷至昌平分扼南城城破被执死之妻姚氏妾邱氏陈氏各抱子女投井家众二十七人悉赴井死【见明史及辑覧】
　　江西道御史巡视山海居庸二闗王肇坤兰溪人崇祯九年
　　大兵入喜口力御不敌退保昌平援不至城破被四
　　矢两刃而死【见明史及辑覧】
　　兖州知府乔若雯临城人为部曹时抗疏言事有直声出守剔除奸以疾归崇祯十一年
　　大兵破临城端坐按劔而死【见明史及辑覧】
　　山西按察使李祯宁临城人罢归崇祯十一年
　　大兵薄临城佐有司固守城破率家众格鬭中槊死一
　　门死者数人【见明史】
　　巡按山东御史宋学朱长洲人尝抗疏论事时论壮之崇祯十一年行部章邱闻
　　大兵下山东驰还与布政司张秉文议守城连章告急
　　明年正月城溃战死【见明史】
　　宁逺团练总兵官署都督同知金国凤宣府人崇祯十二年
　　大兵攻宁逺率亲兵鏖战移时矢尽力竭与二子俱死
　　【见明史】
　　山东东协总兵官左都督曹变蛟大同人闗中勦贼功最多才勇冠时从洪承畴救锦州战败保松山崇祯十五年
　　大兵破城被执死之【见明史】
　　河间知府顔孕绍曲阜人复圣六十五代孙剿防有功抚循饥民厯着循声崇祯十五年
　　大兵临河间率众坚守援兵不至贼破阖门同焚死【见明
　　史】
　　吏科给事中范淑泰滋阳人崇祯十五年典试事竣还家值
　　大兵围兖州竭力固守城破不屈死【见明史】
　　滕县知县吴良能盖州人崇祯十五年
　　大兵至滕县城将破尽杀家属拜母出力战死【见明史】以上封疆殉节诸臣二十三人【附入祠士民二人】
　　新城侯王国兴东平人孝和太后弟升子崇祯十七年闯贼防城自焚死【见明史】
　　神枢营副总兵部督佥事贺讃保定人总兵虎臣子勇敢有父风闯贼薄京师率所部迎击于髙梁桥奋勇大战为乱箭射死弟生员诚贼防保定家人劝易衣遁叱曰吾忠臣子若逃何以见先将军地下偕妻髙氏及女投井死【见明史及辑覧】
　　保定同知邵宗元砀山人有治行崇祯十七年摄府事闯贼至真定游击谢嘉福迎贼投书诱降手裂之贼欲夺其印不与被防指而死【见明史及辑覧】
　　大宁都司后指挥同知刘宗嗣清苑人崇祯十七年分守东城力不支先缢杀妻毛氏媳王氏及妹女城防被执骂贼夺刀杀二贼支觧死【见明史及辑覧】以上甲申殉节诸臣四人【附入祠士民一人】
　　兵部右侍郎沈犹龙松江华亭人崇祯时巡抚福建讨贼有功福王召未起南京亡募兵守松江城城破中矢死【见明史及辑覧】
　　援剿圑练总兵官右军都督府左都督刘基辽东籍贑榆人初剿流冦屡有功史可法檄防河赴援扬州守北门城破率所部巷战死【见明史】
　　金山卫指挥使功加叅侯承祖【一作玉音一作懐玉】本卫人
　　大兵至竭力固守城破巷战力尽被执谕降不从死子世禄巷战中四十矢被获死之【见明史及辑覧】
　　英徳主簿阎应元顺天通州人初为江阴典史以御海贼功迁职未赴南京破率江阴人守城竭力捍御者三月
　　大兵入城众犹巷战应元赴水被执不屈死【见明史及辑覧】
　　以上福王殉节诸臣四人【附入祠士民一人】
　　巡抚山东右佥都御史邱祖徳成都人罢官后流寓宁国举兵应金声兵败被获磔死【见明史及辑覧】
　　徽州府推官温璜乌程人练徽州民兵为保障计复与金声相犄角转饷其军城破刃其妻茅氏及女自刎死【见明史及辑覧】
　　都督蒋若来长洲人善骑射屡破贼有功后守金华援絶先焚其妻子巷战经日力尽自刎死【见明史及辑览】
　　巡按上防四府仍兼巡闗监军御史郑为虹仪徴籍歙县人扼守仙霞闗
　　大兵入闗被执不降戮死【见明史】
　　总兵周之藩井研人时追兵将及唐王于汀洲之藩卫主巷战矢集其身而死【见福建通志】
　　东阁大学士兼礼部尚书傅冠进贤人崇祯时入阁性简易罢职归唐王时起原官督师江西后致仕
　　大兵下福建被执不屈死【见明史】
　　吏兵二部尚书兼右副都御史总理军务郭维经龙泉人孤介强立崇祯中在南台劾温体仁以直声着唐王命率师援贑州城破入嵯峨寺自焚死【见明史】
　　兵部左侍郎詹兆恒永丰人崇祯时为南京御史有殊绩福王时尝劾阮大铖唐王命佐黄道周守广信寻奔懐玉山攻开化兵败死于阵【见明史】
　　以上唐王时殉节诸臣八人
　　礼部尚书兼右都御史吴钟峦武进人从鲁王至舟山往来普陀山中闻
　　大兵至宁波急渡海入昌国卫之孔庙积薪自焚死【见明
　　史及辑覧】
　　东阁大学士兼兵部尚书张煌言鄞县人初以举人奉表迎鲁王至绍兴监国复以兵从至海外后桂王遥命为大学士闻滇南平散遣部曲遁居悬岙为
　　大兵所袭执谕降不从死【见明史】
　　以上鲁王殉节诸臣二人
　　吏部尚书李若星息县人为御史劾发魏忠贤客氏奸讨贵州余孽有功桂王时召为尚书武冈破自刎死【见明史及辑覧】
　　总督各路兵马兵部右侍郎兼翰林院侍读学士张同敞江陵人大学士居正曾孙总督军务毎战辄为诸将先
　　大兵至桂林被执谕降不从整衣冠就刃顔色不变而
　　死【见明史】
　　总督江西兵部尚书兼右副都御史揭重熙临川人事唐桂二王屡率兵攻抚州邵武不克为
　　大兵袭执送建宁不屈受戮【见明史及辑覧】
　　兵科给事中陈邦彦顺徳人起兵谋复广州不克入清逺
　　大兵破城被执不降戮死【见明史】
　　贵州布政使张耀【一作燿】三原人知闻喜慈恵抚民孙可望攻贵州耀至定畨州率家众乗城拒守城防被执劝降不屈被杀并家属十三人同死【见明史】
　　巡按云南御史罗国瓛嘉定州人孙可望攻曲靖国瓛方按部其地婴城拒守城防被执不屈携至昆明自焚死【见明史及辑览】
　　以上桂王殉节诸臣六人
　　镇守宁夏镇总兵官贺虎臣保定人破贼有功崇祯六年偕总兵曹文诏等破贼甘泉会察罕合套冦薄灵州奋勇击贼援絶殁于阵【见明史及辑覧】
　　分巡河西道佥事郭应响福清人崇祯五年宁塞流贼袭鄜州应响仗剑领家丁拒北闗手刃十五贼继又突至手刃三贼力屈死【见明史及辑覧】
　　整饬固原兵备道叅政兼副使陆梦龙浙江山隂人屡勦流贼斩获甚众崇祯七年流贼陷隆徳提兵赴援至绥徳遇伏搏战被执骂贼攅刺死【见明史及辑覧】
　　孤山副总兵加署都督佥事艾万年米脂人由武学生从军积功大小数十战皆捷崇祯八年与闯贼战襄乐镇斩贼数百防伏力竭被执不屈死【见明史及辑览】
　　陜州知州史记言当涂人事母以孝闻崇祯八年闯贼犯陜练兵杀贼甚多力守三月贼乗夜雪防城被执骂贼剸胷裂腹而死【见明史及辑覧】
　　真阳知县王信陜西宁州人以孝闻崇祯八年率众御贼力竭被执贼欲挟以赚城大骂防头剖腹死【见明史及辑覧】
　　镇守延绥总兵官左都督俞冲霄靖邉卫人崇祯九年闯贼犯绥徳拒战竟日杀获甚多中伏援絶殁于阵【见明史及辑覧】
　　昌平总兵官署都督佥事汤九州石埭人以故总兵从军自効崇祯九年率兵勦贼从嵩县深入因左良玉援军中道而回遂阵殁于九龙山【见明史及辑覧】
　　辰沅副总兵邓祖禹蕲水人尝以游击入卫京师力战卢沟桥崇祯九年檄援应城血战杀贼甚多防重围被执劝之降骂贼剖腹死【见明史及辑覧】
　　镇守四川总兵官左都督侯良柱叙南卫人初讨奢冦复遵义城崇祯十年闯贼自陜西趋四川广元县大败之贼至益众战于绵州力竭死于阵【见明史及辑覧】
　　安庆副总兵潘可大江宁人崇祯十年贼犯太湖与程龙等御贼鄷家店多杀伤会天雨甲重不得出力战月余矢尽粮絶战死【见明史及辑览】
　　房县知县郝景春江都人前摄黄安县坚守八日贼解去罗汝才等降景春立意主勦总制熊文灿不从崇祯十二年献贼等叛攻房县景春请援于文灿十四往不报督兵固守力不支为所执説降不从被磔死其子生员鸣銮力敌万人尝诣罗汝才劝降知其伪授兵登陴固守城崩灌以热油又击伤献贼左足入垒识其卧帐将袭擒之指挥张三锡导贼至被杀仆陈宜同死【见明史及辑覧】
　　永宁知县武大烈临潼人崇祯十三年闯贼攻城战守三昼夜杀贼甚多力竭城防被执索印不予燔灼死【见明史及辑覧】
　　巴县知县王锡新建人屡着战功崇祯十七年献贼穴城锡热油灌之贼多死遂发大礮陷城被执骂贼备极刑而死【见明史及辑覧】
　　镇守川北副总兵张令蔺州人永宁宣抚司土目忠勇善战所至竭力守御崇祯十三年献贼至重庆令年七十马上能用五石弩与女将秦良玉扼于竹箘坪大杀贼乗胜前进中伏弩死【见明史及辑覧】
　　大梁道兵备佥事李乗云髙阳人知浮山击贼却走崇祯十四年闯贼冦禹州誓死固守贼以十万众陷城执使跪骂贼缚于树攅射之支解死【见明史及辑覧】
　　保定提督三闗总兵官刘光祚榆林人累战有功崇祯十四年闯贼覆傅宗龙兵乗势攻南阳唐王邀与守城用计杀贼精鋭血战七昼夜城破短兵巷战大呼冲击血盈袍防为贼揕死【见明史及辑覧】
　　南阳知府顔日愉上虞人初令叶有恵政崇祯十四年献贼攻城设守具贼冒雨登城击杀防尽贼引去城获全日愉被一矢二刃死【见明史及辑覧】
　　太康知县魏【一作卫】令望武乡人崇祯十四年流贼攻城严加守备贼愤甚力攻城陷巷战死阖门自焚【见明史及辑覧】
　　舞阳知县潘宏【一作宏道】淮安山阳人数讨土冦有功崇祯十四年闯贼至固城守发礟击贼诸生潜降贼缚宏以献索印不予大骂不屈支觧死子澄澜投井死【见明史及辑覧】
　　鄢县知县刘振之慈谿人刚方敦行崇祯十四年闯贼至婴城固守城陷贼置雪中三日夜骂不絶声支觧死【见明史及辑覧】
　　翰林院检讨马刚中商城人省觐归崇祯十四年闯贼至分城守募义勇搏战城陷不屈支觧死【见明史及辑覧】
　　泸州知州苏琼石埭人崇祯十四年献贼陷泸被执骂贼磔死妻舒氏自刎一家从死者七人【见一统志】
　　镇守南阳总兵官猛如虎榆林人骁果善战屡着劳绩崇祯十五年闯贼攻南阳疽发背力疾奋战以计破贼礟伤其精鋭城陷持短兵巷战防血淋漓贼脔杀之【见明史及辑覧】
　　保定河北山东总督中军总兵官姜名武保徳州人慷慨有才畧守昌平论功加秩崇祯十五年闯贼围开封往援左良玉兵先退诸军皆溃独名武坚壁固守与贼血战力竭被执骂贼磔死麾下无一人降者【见明史及辑覧】
　　睢陈道兵备副使闗永杰蒲州籍巩昌卫人为绍兴推官强立不阿崇祯十五年闯贼攻陈州励卒守城贼遣使説降斩之悬于城上贼攻益急力竭城陷格杀数贼中乱刃死【见明史及辑覧】
