<!-- { "loadSidebar": true } -->
　　生贠冯奋庸宜阳人崇祯十三年挈家至渑池流冦陷渑池被执不屈杰死一门被害【见河南通志】
　　贡生杨可贤　子国柱绵竹人崇祯十三年国柱守城贼执可贤透降临城语子坚守贼杀之而去至乙酉国柱率士民与贼力战死【见四川通志】
　　布衣张师顔沙河人崇祯十三年贼围沙河师顔与子其度其衡其法其程力战死【见畿辅通志】
　　张凤世沛县人崇祯十四年杀贼无援遇害【见江南通志】宋贞及　吴时道　张大翼　胡玮　李懐信　时际顺俱霍山人崇祯十四年献贼至并殉难死【见江南通志】
　　举人来秉衡洛阳人崇祯十四年城陷被执贼欲官之不从艺铁索加颈终不屈见杀并杀其母刘妾吴及幼子【见明史】
　　举人荀良翰洛阳人崇祯十四年城陷抗节死【见明史及辑览】
　　生贠丁一统　张五美　王钟【一作钟祥】　王子章【一作之】海寛　傅彦俱邓州人崇祯十四年寨破同时死节【见明史及辑览】
　　举人魏完真　生贠李文鹏　王应鹏俱许州人崇祯十四年寨破同时死节【见明史】
　　生贠许曰琮唐县人有孝行崇祯十四年贼征不屈呕血死【见明史及辑览】
　　生贠蔺之【一作挺】粹　蔺完馥同妻张氏　乔于昆王【一作刘】邦纪同妻髙氏　蔺相裔　张某同子　一鹭　一鹏　贡生乔国屏俱偃师人崇祯十四年城陷并不屈死节【见明史及辑览】
　　生贠张毓粹偃师人崇祯十四年率二子及孙佐有司守城骂贼被害妻蔺氏三女二孙俱赴井死【见明史及辑览】
　　生贠李光闾襄城人崇祯十四年闯贼陷城投津水死母盛氏自缢【见河南通志】
　　生贠武同芳偃师人崇祯十四年贼杀其母同芳喷血大骂支解死【见明史及辑览】
　　生贠刘芳名同妻张氏　弟芳世　王光显　牛一元俱偃师人崇祯十四年城陷骂贼被磔死【见明史及辑览】
　　生贠陈豫抱　弟豫养　豫懐舞阳人兄弟事母孝崇祯十四年城陷母段氏先赴井三子从之豫抱妻黄氏携子黙通豫养妻马氏携子黙恒黙言三世九人同一井死【见明史及辑览】
　　举人张治载　马徳茂俱汜水人崇祯十四年城陷死节【见明史及辑览】
　　生贠葛竹溪淳化人崇祯十四年流冦过境竹溪射杀贼十余骑矢尽被害【见陕西通志】
　　生贠卢绍徳　黄焯　陈廷对　陈廷璋　郑光启刘泽长　杨士琦俱商城人崇祯十四年骂贼死【见明史及辑览】
　　举人孟良屏　生贠张范孔俱长葛人崇祯十四年城陷死之【见明史】
　　贡生萧来凤商城人崇祯十四年流贼胁仕不屈死妻倪氏自缢【见明史】
　　生贠王汝州人崇祯十四年贼执其母求以身代贼并杀之【见河南通志】
　　朱续川汝州人崇祯十四年流冦破城举家缢死于丹阳观东花园中【见河南通志】
　　生贠许宣　弟寀　宫【一作官】内乡人贼陷邓州兄弟结壮士入城擒伪官坚守许家寨崇祯十四年寨破寀随母常氏投井死宣宫被杀宫妻钟寀妻陈并自经其妹亦骂贼被杀时称许氏七烈【见明史及辑览】
　　张士杰信阳人年十八崇祯十四年流冦欲杀其父求以身代贼杀之而贷其父【见河南通志】
　　举人马体健密县人崇祯十四年城陷不屈死子骧从之死【见明史】
　　生贠王敬臣郏县人崇祯十四年杀贼力竭投井死子生贠裔昌从之【见河南通志】
　　举人袁象斗鲁山人崇祯十四年城陷不屈死妻梁氏自缢【见河南通志】
　　贺大明米脂人总兵贺人龙子崇祯十四年击闯贼灵宝山中战没【见明史】
　　生贠温昆来　钟鸣谦　贡生潘若洙　弟若鸿俱益阳人崇祯十四年贼至皆以骂贼死节【见一统志】
　　生贠曺天心环县人崇祯十四年闯贼至同父尔奏骂贼死【见山西通志】
　　生贠方旭　方伯元　曽荐祚俱泸州人崇祯十四年献贼破泸州骂贼不屈旭伯元被贼支裂而死荐祚投江死【见四川通志】
　　僧晞容泸州人住七宝寺崇祯十四年献贼攻豹子峒率乡勇杀贼千余相持两年后战死【见四川通志】
　　生贠黄金度　弟金文【一作黄度黄友】六合人崇祯十五年流冦陷城被执大骂跃濠中溺死【见江南通志】
　　生贠黄中理【一作赤】六安人崇祯十五年率家丁杀贼遇伏洞胸出肠而死【见江南通志】
　　生贠江原洞六安人崇祯十五年练乡勇协守被贼执胁降不屈骂贼截舌刳目死【见江南通志】
　　老民刘【一作镕】六安【一作无为】人崇祯十五年与贼战贼劈其首解尺帛里之跃起杀数贼方死【见江南通志】
　　田呈芳【一作承芳】六安人崇祯十五年同众避贼刺杀其女与贼战死【见江南通志】
　　邱民逵六安人崇祯十五年守城骂贼死【见江南通志】生贠何大同宿松人崇祯十五年贼至被执拥至寨下令呼唘寨贷其死不从被杀【见江南通志】
　　举人雅元声毫州人崇祯十五年流冦胁之不从骂贼被杀并及其子【见江南通志】
　　张振祚庐江人崇祯十五年流贼陷城触石死【见江南通志】生贠余承徳无为人崇祯十五年流贼至掖其祖母刘母魏出避为盗所获骂贼并遇害妻杨氏投水死妹女被磔死【见明史】
　　生贠雷延发　雷膺祚　阮之甫俱太湖人崇祯十五年贼至守义死【见江南通志】
　　戴君徳太湖人崇祯十五年流贼陷城不屈死妻沈氏赴水死【见江南通志】
　　黄应龙太湖人崇祯十五年献贼破城驱之平城大骂不屈磔死【见江南通志】
　　窦成四川人隶安庆抚标下崇祯十五年从弁将廖应登守桐城出侦贼为所刼挟至城下谕降成大声语以坚守被磔死【见四川通志】
　　生贠王维藩荆州人崇祯十五年冦至先令妻朱氏并二女投井死维藩不屈被杀【见明史及辑览】
　　生贠王图南荆州人崇祯十五年避于晁湖贼至被执骂贼死【见明史及辑览】
　　生贠王有根祥符人崇祯十五年率义勇击闯贼直入贼营中箭死之【见河南通志】
　　征士阮汉闻顺天人徙居尉氏崇祯十五年贼攻尉氏力疾画守御计城陷贼生致之不屈死【见畿辅通志】
　　民壮马天祥　李和中　王维新　曺耀俱上蔡人崇祯十五年署令官篆为流贼所杀皆从之死【见河南通志】
　　布衣刘宗礼【明史作祀礼字之讹】上蔡人崇祯十五年年七十城陷自刎死子时宠殓父毕杀一子三女与妻皆自刎【见明史及辑览】
　　贡生林景　监生赵得庚　杨道临　生贠赵重明　费明栋　杨应祯　李士谔俱汝宁人崇祯十五年城陷死之
　　举人周士美　徐作霖　吴伯允　官生沈佖　侯晙　贡生吴伯裔　侯恒　沈诚【一作良诚】　周士贵生贠张渭　刘伯愚　监生侯悰　沈倜俱商邱人崇祯十五年城陷死节【见明史及辑览】
　　举人刘恩泽扶沟人崇祯十五年城陷坠楼死【见明史及辑览】
　　邱氏忠宜城人大学士瑜之父崇祯十五年城陷骂贼不屈死【见明史及辑览】
　　生贠邱之陶宜城人大学士瑜之子崇祯十五年贼陷宜城被执以蜡丸书约孙庭为内应事泄被磔【见明史及辑览】
　　生贠杨煌子积石西平人崇祯十五年贼至俱不屈死积石妻衡氏自缢【见河南通志】
　　生贠刘汉英　王之栋　夏名文俱西平人崇祯十五年贼至不屈死汉英之栋妻俱殉【见河南通志】
　　举人王受【一作夀一作命】爵陈州人崇祯十五年佐有司守城手刄数贼被执骂贼死贼屠其家【见明史】
　　举人南阳张凤翷【一作翔】　王明物　永城夏云醇商城余容善　光州王者琯　光山胡植　嵩县王翼明崇祯十五年并城陷骂贼死【见明史及辑览】
　　举人李得笥宝丰人崇祯十五年城陷被执伺贼寐将刺之贼觉被杀【见明史及辑览】
　　举人张民表中牟人崇祯十五年在省城助守五月卞人倚之不去及河决城破骂贼死【见明史及辑览】
　　举人杨茁【一作□】　王风普俱商邱人崇祯十五年城陷同死节【见河南通志】
　　举人李防尉氏人崇祯十五年城陷死之【见河南通志】龚作梅陈州人年十七父母在殡崇祯十五年贼火民居跪柩前焚死【见明史及辑览】
　　刘明逺　祝懐防　呉国仕俱归徳人崇祯十五年贼执推官王世琇请代被杀【见河南通志】
　　生贠彭大翮竟陵人崇祯十五年与兄脩翮侄龙跃集兵保乡曲斩贼甚多为贼所袭赴水死【见明史及辑览】
　　举人张履旋阳城人吏部尚书慎言子崇祯十五年流贼陷城投崖死【见明史及辑览】
　　举人朱士完潜江人崇祯十五年贼破承天遂陷潜江士完被执械送襄阳道由泗港啮指血书已尽节处自缢死【见明史及辑览】
　　生贠申尔忠内乡人崇祯十六年为闯贼所执胁授伪官投井中贼钩出之絶粒死【见河南通志】
　　生贠许起龙内乡人崇祯十六年与叔惟一弟士俊同守赤眉寨为闯贼攻破并死之【见河南通志】
　　贡生王鲸　生贠郑培　符光宏【一作先宏】俱内乡人崇祯十六年贼至死节【见河南通志】
　　李进福汤阴人崇祯十六年防财结客守城与贼战二昼夜死之【见河南通志】
　　官生田国赖　弟廪生国用　副榜国命虞城人通政珍子崇祯十六年城陷兄弟同殉难【见河南通志】
　　廪生邵公坤　弟监生公防　公佐　生贠公齐公量俱商州人崇祯十六年商城陷骂贼死同死者公坤侄绍祖徽祖遵祖绪祖嗣祖公佐妻孔氏子昭祖公量子光祖宏祖式祖公防妻刘氏死难者十八人【见河南通志】
　　举人席増光南郑人崇祯十六年城陷抗节死【见明史及辑览】
　　生贠叶烶南郑人崇祯十六年城陷被执不屈死【见陕西通志】
　　生贠刘长庚同州人崇祯十六年贼陷潼闗自缢妾雷氏与女同刎死【见明史及辑览】
　　生贠陈义昌　沈濬　沈演　白拱极　白含章皆榆林人崇祯十六年城陷骂贼死【见陜西通志】
　　生贠张连元　弟连捷　李可柱　胡一魁　李应祥皆榆林人崇祯十六年城陷自缢死【见陕西通志】
　　贡生张之衡　保献书　生贠张明理　张圣翼康国新　童士楷　丁抡俱甘州卫人崇祯十六年尽力守城比陷骂贼死【见甘肃通志】
　　生贠康万秋甘州卫人崇祯十六年城陷同家人自缢死【见甘肃通志】
　　医学费国兴甘州卫人崇祯十六年贼入城阴以药酒毒贼贼觉被杀【见甘肃通志】
　　祁士英　周公台俱甘州卫人崇祯十六年闯贼陷城拒战力竭同妻子自焚死【见甘肃通志】
　　马腾锦甘州卫人崇祯十六年城陷杀妻武氏抱二子投火死【见甘肃通志】
　　郭世洁甘州卫人崇祯十六年城陷杀妻出击贼力战死【见甘肃通志】
　　朱文选甘州卫人崇祯十六年闯贼至守城力竭自缢死【见甘肃通志】
　　吏贠梁进徳甘州卫人崇祯十六年闯贼陷城射贼力竭自刎死【见甘肃通志】
　　生贠张大才　弟大训　大夏　监生大韶安定人崇祯十六年兄弟力守南城闯贼攻之三昼夜比陷大韶坠城死大才等俱骂贼不屈死之大韶仆掌儿从死【见甘肃通志】
　　贡生张国紞【一作綋】　戴天并安定人崇祯十六年闯贼陷巩昌伪将贺锦围城国紞等誓死守城城陷死之
