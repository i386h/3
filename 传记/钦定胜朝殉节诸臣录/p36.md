<!-- { "loadSidebar": true } -->
　　邱之坊　子生贠祖福城都人之坊为巡抚祖徳父崇祯十七年献贼陷城伪官招之之坊不食死祖福骂贼不屈见杀【见四川通志】
　　生贠熊兆桂叙州人献贼据蜀率兵拒战被防贼杀之以其皮布鼔悬之城门令出入者击之【见四川通志】
　　武生王苹重庆人崇祯十七年献贼至誓死杀贼与其父俱骂贼死之【见四川通志】
　　举人周元孝叙州人崇祯十七年贼胁受伪官不屈贼杀之【见四川通志】
　　生贠鱼嘉鹏叙州人崇祯十七年献贼遣伪官至嘉鹏杀之被执遇害【见四川通志】
　　生贠刘苞叙州人崇祯十七年献贼杀掠人民苞被执骂贼遇害【见四川通志】
　　举人陈天佑犍为人崇祯十七年献贼据成都授以伪官不屈夫妇同死二女从之【见四川通志】
　　拔贡周正选犍为人崇祯十七年献贼据蜀为贼将张可望所执胁降不屈死之【见四川通志】
　　周正犍为人崇祯十七年献贼据蜀被执不屈死子成儒与弟亦遇害【见四川通志】
　　生贠樊明善南充人崇祯十七年破家募士与献贼屡战死之【见四川通志】
　　武生陈懐西南充人崇祯十七年献贼诱以官大骂不屈死之子亦殉【见四川通志】
　　廪生马孙鸾西充人崇祯十七年与陈懐西同时骂贼死【见四川通志】
　　举人贾钟斗　生贠刘必恺【一作凯】俱仁夀人崇祯十七年率乡勇御献贼力战死之【见四川通志】
　　生贠陈应新　左灼　陈素　龙新明俱仁夀人崇祯十七年献贼陷城并被执骂贼死之【见四川通志】
　　生贠钟子英泸州人崇祯十七年兵乱夫妻投江死【见四川通志】
　　举人李永蓁潼川人崇祯十七年献贼据蜀严索不赴贼执之遇害【见四川通志】
　　生贠李锦中潼川人崇祯十七年献贼遣伪官考试佯狂自缢【见四川通志】
　　生贠陈云鹏汉州人崇祯十七年献贼被执欲官之不屈死【见四川通志】
　　举人梁士麒【一作麟】永川人崇祯十七年献贼胁以伪官不屈骂贼死【见四川通志】
　　生贠王才启【一作善】剑州人崇祯十七年献贼陷城同时死节【见四川通志】
　　举人江腾龙郫县人崇祯十七年献贼破城死节【见明史及辑览】
　　生贠董克治合州人崇祯十七年献贼掠合州倾赀募义勇杀贼兵败遇害【见四川通志】
　　生贠刘祚昌彭县人崇祯十七年为闯贼所执大骂不屈死之【见四川通志】
　　生贠徐端履彭县人崇祯十七年性孝谨流贼至观音泉赴水死【见四川通志】
　　余飞洪雅人崇祯十七年集乡勇与献贼兵战屡败之花溪口后没于阵【见四川通志】
　　贡生赵鸿伟　子进士晟安县人崇祯十七年献贼据蜀逼晟赴监不应全家罹难【见四川通志】
　　监生李广生安县人崇祯十七年献贼陷蜀催赴监与妻董氏投缳死【见四川通志】
　　何察庆符人崇祯十七年贼陷城自缢死子五嵗拊棺号痛不食卒【见四川通志】
　　张祖周庆符人有学行崇祯十七年献贼陷蜀赴起纯潭死【见四川通志】
　　周坝渡子遗其姓名叙州人流贼与官兵拒江相持贼呼渡不从且厉骂被杀【见四川通志】
　　胡宗珂荆门人崇祯十七年守城奋力击贼城陷骂贼死【见湖广通志】
　　生贠黄兊金荆门人崇祯十七年贼陷城命妻女投井中与二子杀贼同死【见湖广通志】
　　戴瑾黄冈人聚义兵御献贼马鞍山之隘贼招之不从退入荘楼积薪自焚子孙及勇士三百七十人俱烬【见一统志】
　　练长杨一登枝江人崇祯十七年流冦至率众大破之贼并力复战父子俱殁于阵【见一统志】
　　陈朂　冉学防俱太平人献贼入境团练乡勇堵御力战死【见四川通志】
　　邓明才太平人流贼围城出战死【见四川通志】
　　呉穉明池州人贼逼为向导不从死【见山西通志】
　　曹尔嘉城人遇流贼不屈被害【见江南通志】
　　姚孙林桐城人崇祯末奉母避贼潜山遇贼鬪死姊吴道震妻从之【见明史及辑览】
　　陈泽九太和人闯贼入境杀其父有成泽九求代同被害【见江南通志】
　　官生张大同颍州人总督鹤鸣子乙亥鹤鸣死大同防父尸痛哭骂贼支解死【见明史及辑览】
　　生贠张应奎【一作映奎】懐宁人城陷时年七十骂贼不屈死【见江南通志】
　　何霖　方应旗　陈尚炳俱懐宁人城陷骂贼死【见江南通志】
　　刘守中　王立邦　徐显问　徐益隆　吴自周王世美俱潜山人贼至并不屈死【见江南通志】
　　徐永吉夀州人流冦至胁从不屈死【见江南通志】
　　布衣齐邦典濵州人父某通判镇江流贼至代率兵御贼没于阵【见江南通志】
　　贡生郭士祯汶上人流冦掠境骂贼死【见山东通志】陈靖建苏州人卖药洛阳流贼陷城被执骂贼磔死【见江南通志】
　　生贠阎淇滑县人兄禧为贼所掳千里寻兄遇冦不屈死【见一统志】
　　生贠王从逊宏农人同弟二人俱战死【见河南通志】生贠嵩县张徳崇　刘月江　魏如友　登封景养育俱御城力竭死【见河南通志】
　　举人马呈瑞西华人　李青芝长葛人俱崇祯中城陷死节【见河南通志】
　　生贠钱养士　刘国檄　马云路　阎善先　李化邦俱孟县人崇祯中冦至殉节【见河南通志】
　　生贠龚业焕　龚永贞　刘沂　张应防　黄骏发熊如骐　李秉忠　贾安世　王辚　王敏俱光州人崇祯中流冦至殉节【见河南通志】
　　生贠李养麟　李存心　石天禄　张内实　许士彦俱济源人崇祯中流冦陷城死之【见河南通志】
　　贡生黄朝聘长葛人　生贠汤琯　张永昌　沈谂侯方镇商邱人　周谠　孟继孔南阳人　马骏郭正谔【一作正谊】汝阳人　秦道兴　董躬行　郭应第俱洛阳人崇祯中流冦陷境死之【见河南通志】
　　生贠丁如浣　唐廷俊邓州人　石莪　唐启中樊中萃　张培俱裕州人崇祯中城陷并死之【见河南通志】
　　举人乔明楷永城人叛将刘超围城以计绐贼免父于难又献计于当道使图之贼啣恨全家遇害【见河南通志】
　　生贠宁陵翟三策　李景华　虞城宋熙　陈敏陞田养成　张凤翀　陈养质崇祯中流冦至死节【见河南通志】
　　义士萧承运汝宁人崇祯中流冦犯禁城东闗力战死【见河南通志】
　　髙兴仪封人年九十四城陷骂贼死【见河南通志】
　　王廷秀　李尚賔　周显威　谷邦竒籍贯未详俱从水冶同知髙应诏战死【见盛京通志】
　　刘熙鹿邑人崇祯末父为贼掳绐贼归其父骂贼被磔死【见一统志】
　　生贠饶世淳光泽人贼冦杉闗守将遁世淳年十六荷戈励众死战被执不屈死【见河南通志】
　　生贠廖生柘城人闯贼破城夫妇投缳死二子二女从【见河南通志】
　　武安王恩锡　范希臯　安守己　李日华涉县嵗贡李国治　生贠李日新皆抗贼死节【见河南通志】
　　义勇姬文启　罗国桢　史曰环　王绍禹　马任俱华州人随守偹薛国同奋勇击贼于柿村陷阵而没【见陕西通志】
　　生贠东肇商　范祖淹　夀民徐邦瑞俱华州人以骂贼死【见陕西通志】
　　生贠孙祚昌　包永成　弟永明俱宁夏卫人流贼入堡并不屈死【见甘肃通志】
　　生贠黄儒煐宁夏卫人香山贼陷永康堡挺立不屈死【见甘肃通志】
　　生贠保国璧　布衣王风木俱寜夏卫人闯贼至国璧等十三人合山后防古举义事泄皆死【见甘肃通志】
　　生贠梁建中岷州卫人崇祯七年贼逾城进拒之遇害贼亦带伤而遁城赖以全【见甘肃通志】
　　生贠丁光耀　弟光彩洮州人流贼围城血战死【见甘肃通志】
　　生贠冯维京通渭人闯贼犯渭骂贼防足死【见甘肃通志】生贠薛国正西和人流冦破西和率众迎战于西门兵溃骂贼自刎死【见甘肃通志】
　　解光缨韩城人避地晋中遇贼被执授伪职不屈遇害【见陕西通志】
　　王端心韩城人父母与弟先死于贼端心投火死【见陕西通志】
　　廪生张景耀　生贠雷一声俱厔人率乡兵御贼战溃死【见陕西通志】
　　翟羽翺　叔翟三厔人随张景耀御贼众溃而死【见陕西通志】
　　生贠张杰陇西人闯贼取巩昌复破宁逺鲁班山骂贼死妻李同死难【见甘肃通志】
　　生贠牛象爚泾阳人贼至焚楼赴火死【见陕西通志】赵九筵泾阳人捍贼中矢死【见陕西通志】
　　秦光祖　李亨俱泾阳人仗义讨贼力竭死【见陕西通志】茍日济山阳人流冦陷商州骂贼遇害【见河南通志】布衣吴名标永丰人贼至手刄妻妾肃衣冠端坐中堂为贼所杀【见江南通志】
　　儒生韩识武功人崇祯八年守堡杀贼被执大骂磔死【见陕西通志】
　　举人吴用极清源人崇祯中御流贼血战死【见山西通志】武生黎屏极凤县人崇祯七年流贼破城巷战见杀【见陕西通志】
　　生贠林培梁　段字辛俱兰州人闯贼陷城自缢死字辛子妇王氏同殉【见甘肃通志】
　　朱文美兰州人闯贼入城同妻王氏缢死【见甘肃通志】张礼威武堡人为盐商素有行义贼至倾赀守城城陷骂贼死【见陜西通志】
　　秦府舍人不知姓名王被执骂贼死之【见陕西通志】生贠宋儒周临潼人佥事应鳌子闯贼欲执应鳌儒周请代行至平阳引颈受刄【见四川通志】
　　监生白昭逺临潼人闯贼破城令妇女入井死节为贼所杀【见陕西通志】
　　凤翔某生佚其姓名面诘贼官巩焴焴为之痛哭贼闻之决杖死【见陕西通志】
　　王定营书常仕艾成安人崇祯末从征流贼被箭死【见畿辅通志】
　　尚□长武人流贼陷城巷战被创与妻白氏俱投缳死【见山西通志】
　　田而腴美原人贼勒绅士饷代父诣狱被害于平阳妻徐氏絶粒死【见山西通志】
　　郭秉忠籍贯未详罗俊杰家将闯贼至提炮杀贼被执大骂见杀【见甘肃通志】
　　赵栢张问行　孙印　于应泰　张一才　张懋龄李太升　王臣皆安定人闯贼至并力捍御城陷被杀【见甘肃通志】
　　王俊彦安定人城陷閤室自缢【见陕西通志】
　　布衣马士升贵阳人冦乱被执骂贼死【见陕西通志】贡生张斗辰永和人崇祯末流贼破城巷战死【见山西通志】曹士铨施秉人崇祯末冦乱与母俱被掠皆见杀【见山西通志】
　　举人宋愈享深泽人冦至投井死妻王氏及子妇韩氏俱缢死【见明史及辑览】
　　生贠李沁　李晟　王光先俱营山人崇祯中督义勇捍流冦兵溃死【见四川通志】
　　生贠王允嘉清苑人贼至巷战为贼杀死【见畿辅通志】朱荃安寜人寓赵州遇贼不屈死【见云南通志】
　　拔贡王源长新津人献贼陷城被执不屈死妻徐氏自缢【见四川通志】
　　生贠赫崇徳绥徳州人闻伪官入城触柱死【见陕西通志】王尔读仪陇人王臯家仆献贼破城县令被贼追将及尔读奋身击贼令奔脱尔读被杀【见四川通志】
　　罗杰大昌人崇祯末贼至乡人劝之避不从正衣冠坐中堂骂贼遇害【见四川通志】
　　杨兴旺永宁人献贼余党据永城被执骂贼见杀閤门遇害【见四川通志】
　　布衣雷应竒成都人崇祯十七年纠集义勇杀贼髙境闗追至桑园力战死之【见四川通志】
