<!-- { "loadSidebar": true } -->
　　武胜定国军节度使开府仪同三司湖北京西路宣抚使兼营田大使臣岳飞劄子奏臣窃谓事君者以能致其身为忠居官者以知止不殆为义伏念臣受性愚戅起家寒微顾在身官爵之崇皆陛下识拔之赐茍非木石宁不自知毎誓粉骨糜身以图报称然臣叨冒已逾十载而所施设未効寸长不惟旷职之可羞况乃微躯之负病盖自从事军旅疲耗精神旧患目昏新加脚弱虽不辞于黾勉恐有误于使令愿乞身稍遂于退休庶养疴渐获于平愈比者修盟漠北割地河南既不复于用兵且无嫌于避事伏望陛下俯照诚悃曲赐矜从令臣觧罢兵务退处林泉以歌咏陛下圣徳为太平之散民臣不胜幸甚他日未填沟壑复効犬马之报亦未为晚臣无任激切战惧俟命之至取进止
　　乞解军务第二劄子
　　武胜定国军节度使开府仪同三司湖北京西路宣抚使兼营田大使臣岳飞劄子奏臣顷以多病易衰仰凟宸聴乞退处丘垅以便养疴伏防陛下未忍弃去尚閟俞音不免控沥肺肝再摅悃愊今贤能軰出才智骈臻干城腹心之士可付以军旅者类不乏人则臣之所请无邀君之嫌今讲好已定两宫天眷不日可还偃武休兵可期岁月臣之所请无避事之谤臣不揆庸愚幸免此二事止以疾病余生恐悮任使久享厚禄坐费太仓早夜以思身不遑处所以不避鈇钺至于再而不自巳伏望陛下垂溥照之明回盖髙之聴曲加仁恻洞照愚衷使一夫之微终遂其欲特许退休就营医药臣不胜感戴圣徳愿望之至取进止
　　辞男云特转恩命劄子
　　武胜定国军节度使开府仪同三司湖北京西路宣抚使兼营田大使臣岳飞劄子奏臣今月十五日准尚书省劄子十四日三省同奉圣旨岳云可落閤职与转武显大夫遥郡刺史臣闻惟名与器不可以假人故循守资格自有常法必有非常之功而后有非常之赏如臣男云始就义方尚存乳臭虽累经于行阵曽未见于事功比者仰防圣恩曲垂异眷超资躐等骤进官联不惟使云志气怠惰而臣益切满盈之愧况臣既已仰窃国恩致身显位固有侥冒之名矣今并与其子而侥冒其可乎伏望陛下揭离照之明体干健之防特赐睿旨追还告命庶使云粗知官爵之难得勉力学业他日或能备効驱策受之未晚取进止
　　辞男云特转恩命第二劄子
　　武胜定国军节度使开府仪同三司湖北京西路宣抚使兼营田大使臣岳飞劄子奏臣今月三日准尚书省劄子奉圣旨以臣辞免男云武显大夫遥郡刺史不允不得再有陈请者伏念臣遭遇宸眷倍于常伦初无显赫之功以称褒崇之典又况臣男云愚惷无知防埃未效叠蒙优渥以臣之故冒滥爵禄已为过分今若又宠以异数使之叨据不唯使云不知名器之重或就骄溢上则负陛下之恩下则取搢绅之谤并臣之罪亦复难逃伏望圣慈俯回天聴特赐追寝实为臣父子之幸臣不胜激切震汗之至取进止
　　辞男云特转恩命第三劄子
　　武胜定国军节度使开府仪同三司湖北京西路宣抚使兼营田大使臣岳飞劄子奏臣近两具辞免臣男云武显大夫遥郡刺史准尚书省劄子奉圣旨依已降指挥不允不得再有陈请者恭读之际愧汗交流伏念臣叨荷圣恩实倍伦等曲折之辞前已备述不敢喋喋上凟天聴臣以辞免开府恩命重蒙玉音戒谕丁寜又不敢固违天意局蹐拜命已切悚惶今若并臣男云无功进职是臣辞荣而益荣避禄而邀禄也恩虽至厚公议谓何伏望特简渊衷俯回洞照特赐寝免庶安愚分取进止
　　辞男云特转恩命第四劄子
　　武胜定国军节度使开府仪同三司湖北京西路宣抚使兼营田大使臣岳飞劄子奏臣先三具劄子辞免臣男云武显大夫遥郡刺史恩命事今月二十一日准尚书省劄子三省同奉圣旨依已降指挥不允不得再有陈请臣闻正已然后可以正物自治然后可以治人臣奋身疎逖冒国宠荣陛下误恩擢置重任以孱陋之资将军旅之众顾惟匪称夙夜惶惧惟恐检饬修省有所未至不足以服众比者男云未尝立功遽迁优秩在臣私分实不遑处臣庸懦无能方将勉竭驽钝仰图报称而自使其子受无功之赏则是臣不能正已而自治将何以率人哉伏望陛下怜臣拙直察臣愚衷早赐俞音收还成命容臣男他日大立战功然后命之以官亦未为晚所有官告一轴除已令本司签防牒鄂州于军资库寄纳外取进止
　　辞少保第三劄子
　　武胜定国军节度使开府仪同三司湖北京西路宣抚使兼营田大使河南北诸路招讨使臣岳飞劄子奏臣伏蒙圣恩除臣少保加食邑七百户食实封三百户臣已两具辞免今月初十日伏奉诏书不允者臣闻忠臣之事君计功而受赏量力而受官不为茍得以贪爵禄况师旅方兴事功未着臣方同士卒之甘苦明将佐以恩威冀成尺寸之功仰报君父之徳岂可身被厚宠而恝然不以当锋刃冒矢石者为心哉所有少保恩命臣实不敢祗受伏望陛下日月照临乾坤覆载察臣肺腑追寝异恩臣愿慿陛下雷霆之威托宗庙山岳之福罄竭驽钝期効防埃将来功绩有成臣将拜手稽首祗承休命矣诚恳迫切至于再三干冒天威臣不任战悸恐惧之至取进止
　　辞少保第四劄子
　　武胜定国军节度使开府仪同三司湖北京西路宣抚使兼营田大使河南北诸路招讨使臣岳飞劄子奏臣昨蒙圣恩特降告命除臣少保加食邑七百户食实封三百户臣已三具劄子辞免今月初九日伏奉诏书不允不得再有陈请者臣闻爵以驭其贵禄以驭其富爵禄者人君驭天下英豪而使之贵冨也人孰不欣受而愿享之然名器假人为所讥无功受禄为诗所刺则君不可以轻予臣不可以妄受臣性资朴鲁乆叨宠荣毎惧满盈弗克负荷况乃孤棘实为异恩若更无功辄有贪冒臣赋分谫薄窃恐别招谴责伏望陛下怜臣懃恳特降俞音追还恩命庶使臣稍安愚分别効寸长仰报陛下天地生成之徳干冒斧钺臣不任战栗俯伏俟命之至取进止
　　辞少保第五劄子
　　武胜定国军节度使开府仪同三司湖北京西路宣抚使兼营田大使河南北诸路招讨使臣岳飞劄子奏臣伏防圣恩特降告命除臣少保加食邑七百户食实封三百户臣已四具劄子辞免八月三十日准尚书省劄子三省同奉圣旨不允令日下祗受仍依累降诏旨不得再有陈请者臣之事君义无有已若夫贪慕爵禄务荣一身而不以国家为念则非臣之所忍为也比者金人败盟再犯河南之地赤子黎民迄无宁日臣方将策驽砺钝兾效尺寸以报陛下天地生成之徳今则敌骑冦邉未见殄灭区区之志未效一二臣复以身为谋惟贪爵禄则诚恐不足为将士之劝而报恩无所万诛何赎伏望睿慈追寝成命特赐俞音姑诏有司留以为臣异时防埃之赏取进止
　　辞册命劄子
　　少保武胜定国军节度使湖北京西路宣抚使河南北诸路招讨使兼营田大使臣岳飞劄子奏臣比准制命授臣少保累具辞免伏防圣慈降诏不允不得再有陈请臣不避斧钺之诛再露丹诚仰干天聴乞赐追寝又于今月初一日奉圣旨指挥閤门岳飞除少保累具辞免已降指挥不允日下祗受不得再有陈请可令便立新班特放告正谢臣已于今月初二日望阙谢恩祗受讫所有册命恩数伏望睿旨许免以安愚分取进止
　　辞男云特转恩命劄子
　　少保武胜定国军节度使湖北京西路宣抚使兼营田大使河南北诸路招讨使臣岳飞劄子奏臣于今月二十六日准告授臣男云左武大夫忠州防御使臣闻君之驭臣固不吝于厚赏父之教子岂可责以近功臣昨恭依睿筭与敌骑决战于陈颍之间云随行迎敌虽有薄效殊未曾立到大功遽超横列仍领郡防赏典过优义不遑处所有告命臣不敢令云祗受伏望圣慈俯垂天鉴追还异恩庶使云激励懦庸别图报效取进止
　　乞叙立王次翁下第一劄子
　　少保枢密副使臣岳飞劄子奏臣近蒙恩除枢宻副使已具恳辞未沐矜许伏奉圣旨令参知政事王次翁叙位在臣之下臣契勘参知政事叙位旧例在枢宻副使之上臣虽谬忝孤卿岂得遽紊班列欲望圣慈令臣只依旧例叙位在参知政事之下庶使邦仪不易愚分可安取进止
　　乞叙立王次翁下第二劄子
　　少保枢宻副使臣岳飞劄子奏臣契勘参政与枢副叙位朝廷自有定例岂可为臣忝窃孤卿叙位使在参知政事之上不免再具诚恳仰凟圣聴伏望睿慈曲垂照鉴许臣只依近例叙位在参知政事之下庶使庸愚不致僣越取进止
　　辞衣带劄子
　　少保枢宻副使臣岳飞劄子奏臣于今月二日正谢伏防圣恩依例赐臣对衣金带鱼袋鞍马窃念臣一介么微遭遇宸眷之厚近年累曾防恩赐金带等物今更循例锡予在臣无能实为过分伏望睿慈特赐寝罢庶使惷愚不致冒滥干凟天聴臣不胜惶惧之至取进止
　　辞初除银绢劄子
　　少保枢宻副使臣岳飞劄子奏今月初九日御药院官卫茂实奉六月十三日圣旨以臣初除枢宻副使依宰臣例支赐银绢各一千匹两臣遭遇圣眷至厚至深既擢任于枢庭又锡赉以多物内外情文靡所不尽陛下所以待人臣之礼斯亦至矣然臣禀生奇蹇赋分寒薄夙夜震惊恐不足以当陛下锡予之厚伏望圣慈俯垂睿照収还所赐银绢庶使稍安分量不至盈满取进止
　　辞男云除御带劄子
　　少保枢宻副使臣岳飞劄子奏臣于今月初九日准尚书省劄子七月初八日三省同奉圣旨岳云除带御器械伏念臣叨冒圣恩擢寘枢府静思无补已剧愧顔臣男云年少惷愚未练官业今辄处以御带之职实为亲近在臣寒微尤不遑处兼恐于法或有妨碍不免控沥危恳仰凟圣聦伏望睿慈曲垂天鉴追还已降指挥庶得稍安愚分取进止
　　辞男云除御带第二劄子
　　少保枢宻副使臣岳飞劄子奏臣今月十二日准尚书省劄子奉圣旨以臣辞免男云除带御器械差遣不允臣窃以御带之职至近冕旒非有干城之才可以任腹心之寄者不足以当其选臣男云年少惷愚殊未练达世务一旦骤迁此职实非騃防所能陛下为官择人岂当出此知子者父诚不皇安不免披露愚诚再干天聴伏望睿慈追还云上件差遣庶免人言少安愚分取进止
　　辞初除银绢第三劄子
　　少保枢宻副使臣岳飞劄子奏臣近防指挥依宰臣例支赐银绢各一千匹两臣已两具劄子奏乞赐蠲免今月十二日准尚书省劄子奉圣旨不允窃縁臣聚集口累不至重大逐月请俸赡养有余若更叨冐锡予至于无厌则不知足之患深可为戒臣不免再具诚恳仰凟圣聦伏望睿慈俯垂天鉴特赐蠲免施行取进止
　　乞解枢柄第二劄子
　　少保枢宻副使臣岳飞劄子奏臣已具劄子乞解罢枢宻副使职事至今累日未蒙俞允窃念臣性识疎闇昩于事机立功无毫髪之微论罪有丘山之积加以望轻任重徳薄宠殊荷圣眷之兼容在孤忠而益畏烦言防至私义奚安欲免累于明恩理合图于亟去伏望睿慈察危情之难处施天造之曲成聴还印于枢庭许投身于散地欲乞检防臣前奏早降处分施行取进止
　　乞解枢柄第三劄子
　　少保枢宻副使臣岳飞劄子奏臣已累具劄子乞解罢枢宻副使职事伏防圣恩降诏不允者露章待罪自惊宠数之过优温诏示恩犹閟俞音之下逮再陈愚恳仰凟渊聦伏念臣滥厠枢庭误陪国论贪荣滋甚补报蔑然岂惟旷职之可虞抑亦妨贤之是惧冀保全于终始宜逺引于山林伏望圣慈察其诚心实非矫餙速降睿旨许罢机政取进止
　　辞除两镇在京宫观第二劄子
