<!-- { "loadSidebar": true } -->
　　三日不平贼斩之士安乃扬言岳太尉兵二十万至矣及所见止士安等军耳贼乃并兵永安寨攻之先臣遣兵设伏士安等战垂困伏兵乃起四合击之贼众败走获战马器甲无数又追袭过茍陂山所杀获不可胜计士安复移军与牛臯屯龙阳旧县之南逼近贼巢贼出攻之官军迎击贼又败走上赐札谕之曰朕以湖湘之冦逋诛累年故特委卿为且招且捕之计欲使恩威并济绥靖一方闻卿措画得宜朕甚嘉之五月有防召张浚还浚得诏谓先臣曰浚将还矣节使经营湖冦巳有定画否先臣防出小图以示浚曰有定画矣浚按图熟视移时谓先臣曰浚视此寇阻险穷絶殆未有可投之隙朝廷方召浚归议防秋盍且罢兵规画上流俟来岁徐议之先臣曰何待来年都督第能为飞少留不八日可破贼都督还朝在旬日后耳浚正色曰君何言之易耶王四厢两年尚不能成功乃欲以八日破君何言之易耶先臣曰王四厢以王师攻水冦则难飞以水冦攻水冦则易浚曰何谓以水冦攻水冦先臣曰湖冦之巢艰险莫测舟师水战我短彼长入其巢而无向导以所短而犯所长此成功所以难也若因敌人之将用敌人之兵夺其手足之助离其腹心之援使桀黠孤立而后以王师乗之覆亡犹反手耳飞请除来往三程以八日之内俘诸囚于都督之庭浚亦未信乃奏曰臣只候六月上旬若见得水贼未下即召飞前来潭州分屯潭鼎人马规画上流军事讫赴行在先臣遂如鼎州六月二日杨钦受黄佐之招率三千余人乗船四百余艘诣先臣降先臣喜私谓左右曰黄佐可任也杨钦骁悍之尤者钦今乃降贼之腹心溃矣钦自束缚至庭先臣命解其缚以所赐金束带战予之即日闻奏授武义大夫又命具酒使王贵主之礼遇甚厚及所部犒赏有差钦感激不自胜所部皆喜跃恨降晚先臣乃复遣钦归湖中诸将皆力谏先臣不答越两日钦尽説全琮刘诜等降未降者尚数万先臣诡骂曰贼不尽降何来也杖之复令入湖是夜以舟师掩其营并俘钦等其余党杀获略尽惟杨么负固不服方浮游湖上夸逞神速其舟有所谓望三州和州载五楼九楼大德山小德山大海鳅头小海鳅头以数百计舟以轮激水疾驶如羽左右前后俱置撞竿官舟犯之辄破又官舟浅小而贼舟高大贼矢石自上而下而官军仰面攻之见其舟而不见其人先臣取君山之木多为巨筏塞湖中诸港又以腐烂草木自上流浮而下择视水浅之地遣口伐者二千人挑之且行且詈贼闻詈不胜愤争挥瓦石追而投之俄而草木坌积舟轮下胶滞不行先臣亟遣军攻之贼奔港中为筏所拒官军乗筏张牛革以拒矢石羣举巨木撞贼舟舟为之碎杨么举钟仪投于水继乃自仆牛臯投水擒么至先臣前斩首函送都督行府伪统制陈瑫等亦劫钟仪之舟获金交床金鞍龙凤簟以献率所部降先臣亟领黄佐杨钦等军入贼营余酋大惊曰是何神也夏诚刘衡俱就擒黄诚大惧不知所为亟与周伦等首领三百人俱降牛臯请曰此冦逋诛罪不容数劳民动众亦且累年若不略行勦杀何以示军威先臣曰彼皆田里匹夫耳先惑于钟相妖巫之术故相聚以为奸其后乃阻于程吏部尽诛雪耻之意故恐惧而不降日往月来养成元恶其实但欲求全性命而已今杨么已被显诛钟仪且死其余皆国家赤子茍徒杀之非主上好生之意也连声呼谓官军曰勿杀勿杀牛臯敬服其言而退先臣请行诸寨慰抚之命少壮强有力者籍为军老弱不堪役者各给米粮令归田有自请归业者二万七千余戸先臣皆给据而遣之又命悉贼寨之物尽散之诸军而纵火焚寨凡焚三十余所掲牓于青草洞庭湖上不数日行旅之往来居民之耕种顿若无事之时然湖湘悉平是役也获贼舟凡千余鄂渚水军之盛遂为沿江之冠自其与浚言至贼平果八日浚叹曰岳殆神筭也即日上之朝上遣内侍一贠至先臣军前传宣抚问仍赐银合茶药及抚劳将士赐诏襃谕有曰湖湘阻深奸凶啸聚曩命往伐用非其人轻敌寡谋伤威损重遂令孽防久稽灵诛卿勇略冠军忠义絶俗肃将王命隃集长沙威棱所加已闻声而震叠恩信既着宜传檄而屈降消时内侮之虞宣予不杀之武又赐札曰非卿威名冠世忠义济时先声所临人自信服则何以平积年啸聚之党于旬朝指顾之闲不烦诛夷坐获嘉靖使朕恩威兼畅厥功茂焉初有唐生居鼎州尝与程昌禹论湖冦之险曰他人寨栅犹或可入如杨么寨则虽虎豹不可入也昌禹曰然则奈何唐生作俚语应之曰除是飞便防入去昌禹大笑曰世闲岂有生肉翅人可使耶顾谓僚属曰兹事当且止也又夏诚刘衡等甞自诧曰吾城池楼橹如此欲犯我除是飞来至是始騐时有卢奎者作鼎澧闻见録述其事其末曰半月之闲谈笑以平羣贼使有船者不能逺去有寨者不能坚守几于不战屈人纪其实也有旨兼蕲黄州制置使以目疾乞解军事上不许既而疾稍瘳先臣不复请强起视事又有旨令先臣军以三十将为额八月二十二日有旨令先臣于襄阳府路复州汉阳军乡村民社置山城水寨处疾速措置备御事务具已施行状闻奏秋九月加检校少保食邑五百戸实封二百户进封鄂国公制词有曰得好生于朕志新旧染于吾民支党内擒争掀狡窟渠魁面缚自至和闩服矢弢弓尽散潢池之啸聚带牛佩犊悉归田里之流逋清湖湘累岁荡泊之菑増秦蜀千里贯通之势还军鄂州益自奋厉日率将士阅习师徒军容甚整张浚按视还朝以闻冬十月上赐诏裦谕十二月除荆湖南北襄阳府路招讨使十五日遣赐腊药二十一日遣使传宣抚问赐银合茶药







　　金佗稡编卷六
　　钦定四库全书
　　金佗稡编卷七
　　宋　岳珂　撰
　　行实编年四
　　绍兴六年丙辰岁年三十四
　　梁兴来兼营田使入觐赐金器移屯襄阳易武胜定国军节度使除宣抚副使周国夫人姚氏薨降制起复下虢州寄治卢氏县【阙】
　　破长水县殱敌业阳【阙】　　　　　擒满在
　　再战孙洪涧【阙】　　　赴淮西大战何家寨
　　【阙】　　　　　等【阙】战白塔【阙】　　　赐银合茶药赐马鞍铁简
　　春正月太行山忠义保社梁兴等百余人夺河径渡至先臣军前先臣【阙】　　上曰果尔当优与官以劝功者若此等人来归方见敌情遂诏先臣【阙】　三月兼营田使以都督行府议事至平【阙】　　陈去行在所不逺愿一见天顔九日得旨引见面奏襄阳唐邓随郢金房均州信阳军旧属京西南路乞改正如旧制又奏襄阳自収复后未置监司州县无以按察上虚懐纳之以李若虚为京西南路提举兼转运提刑公事又令湖北襄阳府路如有阙官自知通以下许先臣自择强明清干者【阙】　　　荐举改官陞擢差遣其有蠧政害民【阙】
　　自对移放罢十九日【阙】　　　　赐【阙】　　二
　　百两士卒犒赏有差都督张浚【阙】　　　诸大帅浚于座中独称先臣可倚【阙】　　　命韩世忠屯承楚以图淮阳刘光世【阙】　州以招北军张浚屯盱杨沂中爲浚后翼特命先臣屯襄阳以窥中原谓先臣曰此事君之素志也惟君勉之先臣奉命遂移屯京西三月易武胜定国两鎭之节除宣抚副使置司襄阳加食邑五百户食实封二百户制词有曰洛都甫迩王气犹在于伊瀍陵寝具存庙貌未移于钟簴所以寓责望之意深矣先臣以宣抚重名自非廊庙近臣及勲伐髙世者不可委授上章力辞上赐诏曰汉髙帝一日得韩信斋戒筑坛拜为大将授数万之众虽举军尽惊而髙帝不以为过与待绛灌樊郦辈计级受赏者有间矣岂非用人杰之才固自有体耶卿智勇兼资忠义尤笃计无遗防动必有成勲伐之盛焜燿一时岂止与淮隂侯初遇髙帝比哉夏四月上命至武昌调军丁周国夫人姚氏忧上遣使抚问即日降制起复勅本司官属将佐本路监司守臣躬请视事赙赠常典外加赐银绢千匹两襄奉之事鄂守主之先臣扶榇至庐山连表恳辞乞守终丧之志上悉封还亲札慰谕又累诏促起乃勉奉命复屯襄汉秋七月上命先臣凡移文敌境于宣抚职位中增河东二字及节制河北路五字八月遣王贵郝政董先攻虢州寄治卢氏县下之殱其守兵获粮十五万石降其众数万上闻之以语张浚等浚曰飞措画甚大今已至伊洛则太行山一带山寨必有通谋者自梁兴之来飞意甚坚十三日遣杨再兴进兵至西京长水县之业阳伪顺州安抚张宣赞【失其名】命孙都统【失其名】及其后军统制满在以兵数千拒官军再兴出战斩孙都统擒满在杀五百余人俘将吏百余人余党奔溃明日再战于孙洪涧破其众二千复长水县得粮二万余石以给百姓官兵于是西京险要之地尽复又得伪齐所留马万匹刍粟数十万中原响应先臣又遣至蔡州焚贼糗粮上赐诏褒之有曰进貔虎以慿陵戮鲸鲵于顷刻又曰长驱将入于三川震响傍惊于五路九月刘豫遣子麟侄猊许清臣李邺冯长宁以叛将李成孔彦舟关师古合兵七十万分道犯淮西诸将皆大恐刘光世欲舍庐州张俊欲弃盱眙同奏乞召先臣以兵东下欲令先臣独撄其锋而巳得退保中外大震都督张浚闻之以书诫俊曰贼豫之兵以逆犯顺若不勦除何以立国平日亦安用养兵爲今日之事有进击无退保遂言于上曰岳飞一动则襄汉有警复何所制力沮其议光世竟舍庐州退保采石上忧之乃以亲札付浚曰不用命者以军法从事俊光世始听命还战上犹虑其不足任复召先臣初先臣自収曹成至平杨么凡六年皆以盛夏行师爲炎瘴所侵遂成目疾重以母丧哭泣太过及是疾逾甚所居用重帘蔽明不胜楚痛然闻诏即日啓行上闻之遣医官皇甫知常及僧中印以驲骑相继至军疗治防麟败先臣至江州不违元诏冬十一月十九日奏至上语赵鼎喜其尊朝廷诵司马光通鉴名分之说以称之赐札曰闻卿目疾小愈即提兵东下委身徇国竭节事君于卿见之良用嘉叹今淮西贼遁未有他警已谕张浚从长措置卿更不须进发其或襄邓陈蔡有机可乘即依张浚已行事理从长措置亦卿平日之志也先臣奉诏遂还军时僞齐于唐州北何家寨置鎭汝军屯兵聚粮为窥唐计先臣遣王贵董先等攻毁之有僞五大王刘复拥兵出城迎敌初十日贵等遇之于大标木依山而阵众几十倍一战俱北横尸蔽野直抵鎭汝军焚其营而有其粮僞都统薛亨以众十万掠唐邓来援贵先严兵待之既战阳北命冯赛以竒兵绕出其后亨果来追先囘兵夹击贼大败生擒薛亨及僞河南府中军统制郭德等凡七人杀获万计俘献行在五大王以匹马逃先臣即奏云已至蔡境欲遂图蔡以规取中原上恐僞齐有重兵继援未可与战不许然贵等巳至蔡城闭拒未下先臣使人返之贵等囘至白塔李成率刘复李序商元孔彦舟王爪角王大节贾关索等并兵来絶贵归路以马军迎击贼兵尽败追杀五里余还至牛蹄贼复益兵追及之有数千骑方渡涧爲董先所击尽拥入涧中积尸填谷得马二千余匹及衣甲器仗等降骑兵三千余人贼兵之在蔡者望见官军皆引遁上闻捷大悦赐札奬谕曰卿学深筹略动中事机加兵宛叶之间夺险松柏之塞仍俘甲马就食粮糗登闻三捷之功实冠万人之勇盖申述商元等战効也又遣内侍传宣抚问赐银合茶药十二月大雪苦寒上以先臣方按边暴露手诏抚劳有曰非我忠臣莫雪大耻又遣赐马鞍四铁简二香茶药等传宣抚问召赴行在
　　绍兴七年丁已嵗年三十五
　　入觐论马扈从至建康除太尉除宣抚使陞营田大使论恢复大计论刘光世军解兵柄复军乞以本军讨刘豫论建都乞进屯淮甸计废刘豫赐燕及茶药等
