<!-- { "loadSidebar": true } -->
　　起复太尉武胜定国军节度使湖北京西路宣抚使兼营田大使臣岳飞状奏臣窃见张俊例初除大尉陈乞奏荐男于文资内安排臣技能蔑取勲伐无闻遭际圣明承乏将帅伏念臣昨于建炎初因上书论事罪废偶幸逃死实出圣造于时孤孑一身狼狈羁旅因诣招抚使张所所一见与臣言两河燕云利害适偶契合臣自白身借补修武郎閤门宣賛舍人充中军统领寻又陞统制其后张所军次北京防朝廷贬责南方卒以节死臣念靖康以来奋不顾身爲国捍难者不爲无人而其间误国败事者固亦不乏然圣恩寛大终于一切矜贷若张所实先意两河而身未北渡已遭横议今其身名凋丧后嗣零落使臣不言臣则有负欲望矜怜将臣今嵗奏荐防例奏补张所男宗本依张俊例于文资内安排谨録奏闻伏候勑防















　　金佗稡编巻十一
　　钦定四库全书
　　金佗稡编卷十二
　　宋　岳珂　撰
　　家集三
　　奏议上
　　乞本军进讨刘豫劄子
　　太尉武胜定国军节度使湖北京西路宣抚使兼营田大使臣岳飞劄子奏贼豫逋诛尚穴中土陵寝乏祀皇图偏安陛下六飞时廵越在海际天下之愚夫愚妇莫不疾首痛心愿得伸锄奋梃以致死于敌而陛下审重此举累年于兹虽甞分命将臣鼎峙江汉而皆仅令自守以待敌不敢逺攻而求胜是以天下忠愤之气日以沮丧中原来苏之望日以衰息嵗月益乆污染渐深趋向一背不复可以转移此其利害诚爲易见臣待罪阃外不能宣国威灵克殄小丑致神州隔于王化僣伪宂于宫阙死有余罪敢逃司败之诛陛下比者寝閤之命圣断已坚咸谓恢复之功指日可冀何至今日尚未决策北向臣愿因此上禀成筭不烦济师只以本军进讨庶少塞鳏官之咎以成陛下寤寐中兴之志顺天之道因民之情以曲直爲壮老以逆顺爲强弱万全之效兹焉可必惟陛下力断而行之不胜大愿区区臣子下情昧死干冐天威无任战栗恐惧之至取进止
　　乞移都奏畧
　　钱塘僻在海隅非用武之地臣请陛下建都上游用汉光武故事亲勒六军徃来督战庶将士知圣意之所向人人用命臣当仗国威灵鼔行北向殄灭敌氛则中兴之功即日可冀
　　乞进屯淮甸劄子
　　太尉武胜定国军节度使湖北京西路宣抚使兼营田大使臣岳飞劄子奏臣伏覩陛下移跸建康将遂恢图之计近忽传淮西军马溃叛郦琼等迫胁军民而去然事出仓卒实非士众本心亦闻半道逃归人数不少于国计未有所损不足上轸渊臣度今日事势彼必未能便有举动襄阳上流即目亦无敌骑侵犯唯是淮甸迫近行在臣愿提全军进屯万一强敌窥伺臣当竭力奋击期于破灭仍乞别遣军马措置襄阳一带伏乞睿断详酌施行取进止
　　奏审已条具曲折未准指挥劄子
　　太尉武胜定国军节度使湖北京西路宣抚使兼营田大使臣岳飞劄子奏臣自去冬闻金人废刘豫有可乗之机是以屡贯管见尘渎天听三月二十六日领枢宻院劄子奉【阙】


















　　二日降到赦书交割使臣西京河南府系臣所管地分自刘豫盗据以来祖宗陵寝乆失严奉臣不胜臣子区区之情欲乞量带官兵躬诣洒扫谨録奏闻伏候勑防
　　论敌情奏略
　　金人自靖康以来以和欵我者十余年矣不悟其奸受祸至此今复无事请和此殆必有肘腋之虞未能攻犯边境又刘豫初废藩篱空虗故诡爲此耳名以地归我然实寄之也臣请量带轻骑随二使祗谒陵寝因以徃观敌衅
　　奏审谒陵寝行期劄子
　　武胜定国军节度使开府仪同三司湖北京西路宣抚使兼营田大使臣岳飞劄子奏契勘今日祗谒陵寝使同判大宗正事士防兵部侍郎张焘巳到鄂州臣见办集行役只候得士防张焘关报行期便同起发或恐【阙】


















　　李兴呉琦转官告乞付军前给降奏
　　武胜定国军节度使开府仪同三司湖北京西路宣抚使兼营田大使河南北诸路招讨使臣岳飞状奏契勘本司近据统领官梁兴申差人探报得河南府见被金人占据本府有敌人七千余人马五千余匹食粮军三千余人知府系彼部下奉国上将军武安军节度使李成并差女真同知其本府管下福昌永宁伊阳三县女真不曽前去止有河南府钤辖李兴人兵徃来私掠财物及据伊阳县申亦爲上件李兴事理臣已差秉义郎加道武翼郎閤门宣賛舍人本司中军统领军马苏坚权河南府事令择一县寄治府事招收军马措置事宜及拘收李兴一行前来军前使唤外伏望圣慈特降睿防付臣照防施行所有李兴呉琦转官告乞给降付臣候再立防效日给付施行庶得有以激劝谨録奏闻伏候勑防
　　乞乗机进兵劄子
　　武胜定国军节度使开府仪同三司湖北京西路宣抚使兼营田大使河南北诸路招讨使臣岳飞劄子奏臣比得卫州忠义统制赵俊差人赍到申状自閠六月二十七日起离本州于今月初四日到臣军前报比遣兵过河防合忠义统制乔握坚等已收复赵州了当又遣本司统制梁兴董荣两军过河河北州县徃徃自乱民心皆愿归朝廷乞遣发大兵前来措置臣契勘金人近累败衂其将帅四太子等皆令老小渡河惟是敌众尚徘徊于京城南壁一带近却发八千人过河北此正是陛下中兴之机乃金国必亡之日若不乗势殄灭恐贻后患伏望速降指挥令诸路之兵火急并进庶几早见成功取进止
　　乞定储嗣奏略
　　今欲恢复必先正国本以安人心然后陛下不常厥居以示不忘复雠之意
　　乞刘锜依旧屯顺昌奏
　　武胜定国军节度使开府仪同三司湖北京西路宣抚使兼营田大使河南北诸路招讨使臣岳飞状奏准枢宻院劄子奏勘防已降指挥顺昌府分拨兵将严爲守备今来顺昌府见阙守臣右三省枢宻院同奉圣防令岳飞依已降指挥辟差顺昌府守臣日下具名闻奏劄送臣疾速施行臣除巳恭依前项圣防指挥施行外臣契勘近准枢宻院劄子节文奉圣防顺昌府旧属京西合拨属本路并要岳飞分拨兵将严爲守备刘锜候岳飞差到兵马将所部起发前去镇江府听候指挥使唤本司契勘所管军马已分布调发前去陜虢西京陈蔡颍昌汝郑州一带幷已有差徃河东河北措置事宜已两次申奏乞将刘锜一军且令于顺昌府屯驻庻几缓急可以照应去讫伏望圣慈特降睿防依臣已申奏事理施行谨録奏闻伏候勑防
　　乞号令归一奏
　　武胜定国军节度使开府仪同三司湖北京西路宣抚使兼营田大使河南北诸路招讨使臣岳飞状奏勘武功大夫果州团练使知陜州军州呉琦本司于今年六月十三日差兼京西湖北宣抚使河南北诸路招讨使司选锋军副綂制后来于闰六月二十六日改差兼撞军綂制军马令团集忠义人兵与本司差去綂制官措置掩杀金人收复州县今据呉琦申准川陜宣抚使司劄子恭依圣防便宜黜陟勘防陜州最系极邉其知州武功大夫果义团练使呉琦见紏集忠义军兵据险保聚捍敌金人理宜増重事权今差兼管内安抚綂制忠义军马除已奏闻外仰准此除已只受外申乞照会臣契勘川陜宣抚使司差呉琦前项职事委是与本司交互事不归一兼虢州亦元属陜西欲望圣慈特降睿防将虢州依旧拨川陜宣抚司其知虢州武赳并元带去军马却乞发还本司应副使唤及寄理武功大夫博州刺史河南府兵马钤辖李兴本司先次依已得圣防便宜指挥差兼本司左军綂制今据李兴申准朝廷指挥差知河南府兼本路安抚使今来措置事宜之间照应不一切恐有悮指踪并蔡州汝州近准朝廷拨京西南路欲乞将逐州依旧拨河南府路别差帅臣并蕲黄光州元属淮西亦乞并拨本路庶几归一缓急不致悮事只乞令臣依旧爲朝廷守湖北京西两路以备缓急使令谨録奏闻伏候勑防
　　乞止班师诏奏略
　　契勘金人重兵尽聚东京屡经败衂锐气沮丧内外震骇闻之谍者敌欲弃其辎重疾走渡河况今豪杰向风士卒用命天时人事强弱已见功及垂成时不再来机难轻失臣日夜料之熟矣惟陛下图之
　　赴行在劄子
　　少保武胜定国军节度使湖北京西路宣抚使兼营田大使河南北诸路招讨使臣岳飞劄子奏臣于七月二十七日取顺昌府淮南路恭依累降御笔处分前赴行在奏事伏乞睿照取进止
　　乞防诸帅兵破敌奏
　　少保武胜定国军节度使湖北京西路宣抚使兼营田大使河南北诸路招讨使臣岳飞状奏近据探报敌人将自寿春等处入防淮西臣契勘目即上流未有敌骑侵犯欲乞圣慈令臣提军前去防合诸帅同共掩击兵力既合必成大功伏望速赐指挥施行谨録奏闻伏候勑防
　　乞检坐张俊等防战去处奏
　　少保武胜定国军节度使湖北京西路宣抚【阙】


















　　乞发回亲兵劄子
　　少保枢宻副使臣岳飞劄子奏臣契勘诸路军马已拨属御前今来臣有将带到亲兵等除量留当直人从其余尽数欲乞发遣却归本处所有鄂州及襄阳府等州军有以前发去防隘把截人马及淮东西军马伏望睿慈早赐措置庻几使缓急敌骑侵犯有所统摄不致悮事取进止
　　乞般家劄子
　　少保枢宻副使臣岳飞劄子奏臣昨日尝具奏劄干冐圣聦欲乞先次般妻男云一房来行在臣今欲乞尽数勘契一同来行在居住取进止













　　金佗稡编巻十二
　　钦定四库全书
　　金佗稡编卷十三
　　宋　岳珂　撰
　　家集四
　　奏议中
　　辞镇南军承宣使第三奏
　　中卫大夫武安军承宣使神武副军都统制臣岳飞状奏臣今月十五日准枢宻院劄子奉圣防除臣正任承宣使充江南西路沿江制置使臣已两具辞免伏防圣慈降诏不允者荣命下颁惊魂顿失辞章上达帝命不俞虽臣受之不慙恐舆情之未恊輙陈恳愊方切忧惶复防天语之丁宁告戒备至愈使臣心之感戴进退靡安敢事虚辞仰违明诏窃念臣将天威而逺讨致僣据之一空妙策竒谋悉遵圣训破坚却敌咸得士心臣实何能輙膺殊赏既慙过量复付重权是诚叨冒以逾勲非谓谦辞而避宠况九江乃控扼之重地连武昌爲襟带之要冲用得其人周瑜所以败曹公于赤壁御失其防随何所以取黥布于湓江难使非才滥膺此寄伏望吝此咽喉之付以属大臣俯从蝼蚁之诚使安愚分所有上件恩命乞赐寝罢干冒天威死有余罪谨録奏闻伏候勑防
　　辞男云特除保义郎閤门祗候奏
　　镇南军承宣使神武副军都统制江南西路沿江制置使臣岳飞状奏臣今月十七日准枢宻院劄子奉圣防除臣男云保义郎閤门祗候者伏念臣寒陋无堪上感圣恩备贠军事未有防埃之力以报国家况臣男云俾从戎伍未立寸效岂足仰副异眷实不遑安伏望特赐寝罢以安愚分谨録奏闻伏候勑防
　　乞罢制置职事奏
　　镇南军承宣使神武后军统制江南西路舒蕲州兼荆南鄂岳黄复州汉阳军徳安府制置使臣岳飞状奏契勘飞昨防圣恩除臣江南西路舒蕲州制置使臣不敢辞免伏恐朝廷别有使令实不自安方具陈控继防除臣荆南鄂岳黄复州汉阳军徳安府制置使令臣收复襄阳等六郡臣深体国事之急愤激于懐是以承命出征不暇辞请今来并已收复了当窃念臣人防望轻难任斯职欲望特降睿防委任重臣经画荆襄令臣罢制置使职事依旧充神武后军统制庶得少安愚分谨録奏闻伏候勑防
　　辞建节劄子
