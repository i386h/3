<!-- { "loadSidebar": true } -->
　　春正月入见上从容与谈用兵之要因问先臣曰卿在军中得良马否先臣曰骥不称其力称其德也臣有二马故常竒之日噉刍豆至数防飮泉一斛然非精洁则宁饿死不受介胄而驰其初若不甚疾比行百余里始振鬛长鸣奋迅示骏自午至酉犹可二百里褫鞍甲而不息不汗若无事然此其爲马受大而不茍取力裕而不求逞致逺之材也值复襄阳平杨么不事相继以死今所乘者不然日所受不过数升而秣不择粟饮不择泉揽辔未安踊跃疾驱甫百里力竭汗喘殆欲毙然此其爲马寡取易盈好逞易穷驽钝之材也上称善久之曰卿今议论极进二月除起复太尉加食邑五百户实封二百戸制词有积获齐山俘累载道令行塞外响震关中等语赏商虢等功也继除宣抚使兼营田大使三月扈从至建康十四日以刘光世所统王德郦琼等兵五万二千三百一十二人马三千一十九匹先臣且诏王德等曰听飞号令如朕亲行先臣乃数见上论恢复之略以爲刘豫者金人之屏蔽必先去之然后可图因慷慨手防言臣自国家变故以来从陛下于戎伍实有致身报国复雠雪耻之心幸凭社稷威灵前后粗立薄効陛下録臣微劳擢自布衣曾未十年官至太尉品秩比三公恩数视二府又增重使名宣抚诸路臣一介贱微宠荣超躐有逾涯分今者又蒙益臣军马使济恢图臣实何人误蒙神圣之知如此敢不昼度夜思以图报称臣窃揣敌情所以立刘豫于河南而付之齐秦之地盖欲荼毒中原以中国而攻中国尼雅满因得休兵养马观衅乘隙包藏不浅臣谓不以此时禀陛下睿筭妙略以伐其谋使刘豫父子隔絶五路叛将还归两河故地渐复则金人之诡计日生浸益难图然臣愚欲望陛下假臣日月勿拘其淹速使敌莫测臣之举措万一得便可入则提兵直趋京洛据河阳陜府潼关以号召五路之叛将叛将既还王师前进彼必弃汴都而走河北京畿陜右可以尽复至于京东诸郡陛下付之韩世忠张俊亦可便下臣然后分兵濬滑经略两河如此则刘豫父子断必成擒大辽有可立之形金人有破灭之理爲陛下社稷长久无穷之计实在此举假令汝颍陈蔡坚壁清野商于虢略分屯要害进或无粮可因攻或难于馈运臣须敛兵退保上流敌必袭而南臣俟其来当率诸将或挫其锐或待其疲敌利速战不得所欲势必复还臣当设伏邀其归路小入则小胜大入则大胜然后徐图再举设若敌见上流进兵并力侵淮上或分兵攻犯四川臣即长驱捣其巢穴敌困于奔命势穷力殚纵今年未终平殄来嵗必得所欲陛下还归旧京或进都襄阳关中唯陛下所择也臣闻兴师十万戸费千金内外骚动七十万家此岂细事然古者命将出师民不再役粮不再籍盖虑周而用足也今臣部曲远在上流去朝廷数千里平时每有粮食不足之忧是以去秋臣兵深入陜洛而在寨卒伍有饥饿而死者臣故亟还前功不遂致使故地防敌忠义之人旋被剏杀皆臣之罪今日唯赖陛下戒勑有司恪恭乃事俾臣得一意静虑不以兵食乱其方寸则谋定计审方能济此大事异时迎还太上皇帝宁德皇后梓宫奉邀天眷以得归故国使宗庙再安万姓同欢陛下髙枕万年无北顾之忧臣之志愿毕矣然后乞身归田里此臣夙夜所自许者防奏上以亲札答之曰有臣如此顾复何忧进止之机朕不中制复召至寝閤命之曰中兴之事朕一以委卿又赐亲札曰前议已决进止之机委卿自专先发制人正在今日不可失也先臣复奏申述前志赐札报曰览卿近奏毅然以恢复爲请岂天实啓之将以辅成朕志行遂中兴耶又令节制光州方淬砺将士将合师大举进图中原防秦桧主和议忌其成功沮之其议遂寝王德郦琼之兵亦不复畀之矣夏奉诏诣都督府与张浚议军事时王徳郦琼之兵犹未有所付浚意属吕祉乃谓先臣曰王德之爲将淮西军之所服也浚欲以为都统制而命吕祉以都督府参谋领之如何先臣曰淮西一军多叛亡盗贼变乱反掌耳王德与郦琼故等夷素不相下一旦揠之在上则必争吕尚书虽通才然书生不习军旅不足以服其众飞谓必择诸大将之可任者付之然后可定不然此曹未可测也浚曰张宣抚如何先臣曰张宣抚宿将飞之旧帅也然其爲人暴而寡谋且郦琼心素不服或未能安反侧浚又曰然则杨沂中耳先臣曰沂中之视德等尔岂能御此军事浚艴然曰浚固知非太尉不可也先臣曰都督以正问飞不敢不尽其愚然岂以得失爲计耶即日上章乞解兵柄步归庐山庐于周国夫人姚氏墓侧浚怒以兵部侍郎张宗元为湖北京西宣抚判官监其军宗元日阅部伍乃心服先臣之能上时连诏促先臣还军先臣力辞诏属吏造庐以死请不得已乃趋朝既见犹请待罪上知其故优诏答之俾复其位而还宗元宗元归复于上曰将帅辑和军旅精锐上则禀承朝廷命令人怀忠孝下则训习武伎众和而勇此皆宣抚岳飞训养之所致上大悦赐褒诏曰想钜鹿李齐之贤未尝忘也闻细栁亚夫之令称善久之先臣遂上防曰逆豫逋诛尚穴中土陵寝乏祀皇图偏安陛下六飞时巡越在海际天下之愚夫愚妇咸愿伸锄奋梃以致死于敌而陛下审重此举累年于兹虽尝分命将臣鼎峙江汉仅能自守以待敌不敢逺攻而求胜是以天下忠愤之气日以沮丧中原来苏之望日以衰息嵗月益久污染渐深趋向一背不复可以转移此其利害诚爲易见臣待罪阃外不能宣国威灵致神州隔于王化强敌扰于宫阙死有余罪敢逃司败之诛陛下比者寝阁之命咸谓圣断已坚何至今日尚未决防北向臣愿因此时上禀陛下睿筭不烦济师只以本军进讨庶少塞鳏官之责以成陛下寤寐中兴之志顺天之道因人之情以曲直为壮老以逆顺为强弱万全之效兹焉可必惟陛下力断而行之防奏御札报曰览卿来奏备见忠诚深用嘉叹恢复之事朕未尝一日敢忘于心正赖卿等乘机料敌力图大功如卿一军士马精锐纪律修明鼓而用之可保全胜卿其勉之副朕注意先臣奉诏将行乃复奏以为钱塘僻在海隅非用武之地臣愿陛下建都上游用汉光武故事亲帅六军往来督战庶将士知圣意之所向人人用命臣当仗国威灵鼓行北向未报而郦琼叛初先臣既还军张浚竟用吕祉爲宣抚判官王德为都统制防其军琼果大噪不服讼德于浚浚惧乃更以张俊为宣抚使杨沂中为制置使吕祉为安抚使而召德以本军还为都督府都统制琼益不服拥兵诣祉执而斩之尽其众七万走伪齐报至中外大震浚始悔不用先臣言于是上诏报先臣以兵叛之后事既异前迁都之举宜俟机会先臣复上奏云叛将负国臣窃愤之愿进屯淮甸伺金齐机便奋击期于破灭降诏奬谕而不之许先臣奉诏以舟师驻于江州为淮浙声援得报敌已废伪齐先是六年先臣在襄汉豫兵连衂其爪牙心腹之将或擒或叛屡不自振然依金人之势尚稽灵诛先臣知尼雅满主豫而乌珠常不快于尼雅满可以间而动是年十月谍报乌珠欲与豫分兵自清河来上令先臣激厉将士以备俄乌珠遣谍者至先臣军为逻卒所获缚至前吏请斩之先臣愕视曰汝非张斌耶本吾军中人也引至私室责之曰吾乡者遣汝以蜡书至齐约诱致四太子而共杀之汝往不复来吾继遣人问齐帝已许我今年冬以会合寇江为名致四太子于清河矣然汝所持书竟不至何背我耶谍冀缓死即诡服乃作蜡书言与伪齐同谋诛乌珠事曰八月交锋我穷力相击彼巳不疑江上之约其遂矣事济宋与齐为兄弟国因谓谍者曰汝罪万死吾今贷汝复遣至齐问举兵期宜以死报刲股纳书厚币丁宁戒勿泄谍唯唯拜谢而出复召之还益以币重谕之乃遣至于再三谍径抵乌珠所出书示之乌珠大惊驰白其主于是清河之警不复闻豫以故得罪遂见废夺先臣于是上奏谓宜乘废立之际捣其不备长驱以取中原不报上又遣江谘至江州就赐茶药酒果及锡燕宣劳且赐御札嘉奬
　　绍兴八年戊午嵗年三十六
　　还军鄂州备金人入觐论和议非计
　　春二月还军鄂州复累请于朝秦桧难之令条具曲折先臣歴述利害以闻不报五月谍报金人驻兵京师顺昌淮阳陈蔡徐宿等郡期以秋冬大举南冦又分三路兵声言欲迎敌岳太尉朝廷第令隄备命先臣明远斥堠习水战练阅军实为待敌计不发兵深入先臣亦日夜训阅更迭调军屯襄汉备守而已秋召赴行在金人遣使议和将归我河南地先臣入对上谕之先臣曰敌情不可信和好不可恃相臣谋国不臧恐贻后世讥议上黙然宰相秦桧闻而衔之已而金使至和议决上复亲札归功于先臣戮力练兵扶颠持危之效先臣不乐谓幕中人曰他时安得有盟信耶
　　绍兴九年已未嵗年三十七
　　讲和授开府仪同三司论敌情
　　春三月以复河南赦天下先臣表谢寓和议未便之意有曰娄敬献言于汉帝魏绛发防于晋公皆盟墨未干顾口血犹在俄驱南牧之马旋兴北伐之师盖制敌有经而要盟无信莫守金石之约难充谿壑之求图暂安而解倒埀犹之可也顾长虑而尊中国岂其然乎末曰臣幸遇明时获观盛事身居将阃功无补于涓埃口诵诏书面有惭于军旅尚作聪明而过虑徒怀犹豫以致疑谓无事而请和者谋恐卑辞而益币者进愿定谋于全胜期収地于两河唾手燕云终欲复雠而报国誓心天地当令稽首以称藩十一月授开府仪同三司加食邑五百户食实封三百戸时三大帅皆以和议成进秩一等先臣独力辞且于贴黄陈情曰臣待罪二府理有当言不敢缄黙夫敌情奸诈臣于面对已尝奏陈窃惟今日之事可危而不可安可忧而不可贺可以训兵饬士谨备不虞不可以行赏论功取笑强敌事关国政不容不陈初非立异于众人实欲尽忠于王室欲望速行追寝示敌人以不可测之意万一臣冐昧而受将来敌若叛盟似伤朝廷之体上三诏犹不受复温言奬激至以却縠守学祭公克已为称不得已乃拜先臣益率士卒训兵严备以虞旦夕之警分遣质信材辩者往伺敌情上方遣齐安郡王士防等谒诸陵先臣自请以轻骑从士防洒扫其实欲观敌人之衅以诛其谋且上奏言敌人以和欵我者十余年矣不悟其奸受祸至此今复无事请和此殆必有肘腋之虞未能攻犯边境又刘豫初废藩篱空故诡为此耳名以地归我然实寄之也秦桧知其旨即奏新复故地之初正赖大将抚存军旅赐诏褒谕而止之又勑先臣军凡新界军民毋得接纳其自北而来者皆送还之所遣渡河之士悉令収毋得往来












　　金佗稡编卷七
　　钦定四库全书
　　金佗稡编卷八
　　宋　岳珂　撰
　　行实编年五
　　绍兴十年庚申岁年三十八
　　金人叛盟援刘锜议建储加少保河南府陜西河东河北路招讨使改河南北诸路招讨使分遣诸将复西京曹陈郑赵州颍昌府永安南城军等复垣曲沁水翼城等县战曹州宛亭县渤海庙中牟县京西黄河上西京河南府临颍县邵原曲阳永安军等杀呼纽郎君王太保阿布纳千户李贝勒万户千户等擒刘来孙等驻郾城大破乌珠败拐子马五里店斩鄂尔多贝勒赐金盒茶药赐金千两银五万两钱十万缗赐钱二十万缗战小商桥斩萨巴贝勒及千户等大战頴昌府城西斩夏金吾及千户等擒王松夀张来孙千户阿里布田瓘等赐钱二十万缗驻朱仙镇以背嵬破乌珠乌珠奔京师辑诸陵乌珠弃京师班师乞致仕入觐
