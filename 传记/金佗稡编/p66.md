<!-- { "loadSidebar": true } -->
　　王又遣梁兴渡河防合忠义社取河东北州县兴会太行忠义及两河豪杰等破敌于绛州垣曲县敌入城复拔之又捷至沁水县复之又追至孟州王屋县之邵原汉儿军张太保等降又追至东阳敌弃营而去又至济源县之曲阳破髙太尉之兵尸布十里髙太尉引懐孟卫等州之兵万余人再战又破之敌死者十之八髙太尉以余卒逃又败之于翼城县复翼城县又防乔握坚等复赵州李兴防于河南府又防于永安军
　　大军在颖昌诸将分路出战王自以轻骑驻郾城乌珠大惧王日出一军挑敌且骂之乌珠怒合龙虎大王盖天大王及其昭武大将军韩常之兵逼郾城王遣其子云领背嵬游奕马军直贯敌阵鏖战数十合敌尸布野杨再兴以单骑入其军擒乌珠不获手杀数百人而还乌珠复益兵至郾城北五里店背嵬将王刚以五十骑出觇敌遇之奋身先入斩其将敌大骇王自以四十骑驰出突战敌阵前士气増倍无不一当百呼声动地一鼓败之
　　乌珠又率其众并力复来顿兵临颍县杨再兴以三百骑至小商桥与敌遇再兴骤与之战杀万户千户百人长百余人再兴死之张宪继至破其溃兵八千乌珠夜遁
　　乌珠以兵十万骑三万攻王贵于颍昌王已遣其子云先为贵援于是贵将游奕云将背嵬战于城西敌军横旦十余里云以骑兵八百挺前决战自辰至午战方酣董先胡清继之敌大败乌珠狼狈遁去副统军尼雅满贝勒重创舆至京师而死
　　张宪之将徐庆李山等复战于临颍东北大破其众追奔十五里
　　王进军至朱仙镇距京师才四十五里乌珠复聚兵且悉京师十万来敌王按兵不动遣骁将以背嵬骑五百奋击大破之乌珠奔还京师
　　考所擒杀降附可以名数计者敌首领一千二百二十二人敌将众官及伪齐将七百四十七人其不知名氏及士卒等不可胜数
　　材艺
　　王生而有神力未冠能引弓三百斤腰弩八石
　　尝学射于郷豪周同一日同集众射连中的者三矢王引弓一发破其筈再发又中同大惊遂以其所爱弓二赠王
　　王能左右射随发輙中及为将以教士卒由是军中皆善左右射河上之战王驰迎敌有枭将舞刀而前王以刀承之刄入寸余复防刀击之斩其首
　　曹州之战王被髪挥四刃铁简直犯敌阵遂破之太行之战王单骑持丈八铁枪刺杀黒风大王
　　南薫门之战王左挟弓矢右运铁矛以破王善
　　王子云年十二从战大捷军中号曰羸官人京西之役手握两铁锤重八十斤先诸军登城攻下随邓












　　金佗续编巻二十二
<史部,传记类,名人之属,金佗稡编__金佗续编>
　　钦定四库全书
　　金佗续编巻二十三
　　宋　岳珂　撰
　　百氏昭忠录巻七
　　襄阳石刻事迹二
　　智谋
　　王尝自言为将无谋不以搏匹夫
　　陶俊贾进之乱王请以百骑灭之宣抚使刘韐与步骑二百王预遣三十人易衣为商入贼境贼掠之以归王夜伏百人扵山下自领数十骑逼贼垒贼易其兵少出战王阳北贼乗胜追逐伏兵发所遣三十人自贼中擒俊进扵马上贼遂败
　　东京留守宗泽授王以阵圗王曰此定局耳兵家之要在扵出竒始能取胜若平原旷野猝与敌遇何暇整阵哉泽曰如尔所言阵圗不用耶王曰阵而后战兵之常法耳变而不可拘者运用之妙存扵心也泽大竒之
　　河北招抚使张所尝问王曰闻汝従宗留守勇冠军自料能敌防何人王曰勇不恃也用兵在先定谋谋者胜负之机也为将之道不患无勇而患无谋是以上兵伐谋也所闻其语矍然敬之
　　王与敌相持扵竹芦渡粮垂尽宻选精鋭三百伏前山下令各以薪属交缚两束四端爇火夜半齐举敌疑援兵至惊溃追袭大破之乌珠再趋建康王夜令百人黒衣混敌中扰其营敌人惊自相攻撃徐觉有异益逻卒扵营外望王复潜令壮士衔枚扵其侧伺其往来尽擒之遂大破乌珠
　　王従招讨使张俊讨马进扵洪州贼连营西山师不得渡诸将莫当其锋王谓俊曰贼贪而不虑后若以骑兵三千自上流生米渡出其不意破之必矣王身披重铠先诸军跃马以济众皆骇视须臾以次毕渡乃潜出进军之右大破之
　　讨曹成也入贺州境得其谍缚之帐下王出帐调兵食军吏以粮乏告王曰姑返茶陵以就饷已而逸其谍谍尽以告成成大喜期眀日追王军是夜王命士蓐食夜半悉甲趋之遂破其太平场寨
　　吉州诸冦保固石洞洞之山特髙险王领千余骑攻之列马军扵山下皆重铠持满黎眀遣死士三百疾驰登山贼众大乱山下鸣鼔呼噪贼莫测多寡弃山而下见山下皆为列骑所围扵是疾呼丐命
　　伪齐使李成合北敌南冦襄阳诸郡湖冦杨么又与之交结欲顺流而下李成欲由江西趋两浙与么防朝廷患之王与幕客论及二冦或问将何先王曰先襄汉既复李成防师而逃杨么失援矣第申严下流之兵以备之然后鼓行也
　　王提兵复郢州伪将京超号万人敌杂蕃汉万余人拒守王抵城下跃马环城以防指东北敌楼顾为众曰可贺我也军正告粮乏王问所余防何曰可再饭王曰可矣吾以翌日巳时破彼黎眀引众薄城遂克之
　　王趋襄阳李成引兵迎战左临襄江王贵牛臯等欲即赴贼王笑曰止夫步卒之利在阻险骑兵之利在平旷成乃左列骑兵扵江岸右列步卒扵平地虽有众十万何能为扵是举鞭指贵曰尔以长枪步卒由成之右击骑兵指臯曰尔以骑兵由成之左撃步卒遂合战马应枪而毙后骑皆不能支退拥入江人马俱坠激水髙丈余步卒之偾死者无数成军遂遁王讨湖冦凡有降者皆厚赏给而縦之有复入湖亦弗问张公浚以都督军事至潭州叅政席公益谓浚曰岳侯得无有他意故玩此冦浚笑曰岳侯忠孝人也下何独不知用兵有深机胡可易测其后竟以此成功
　　王之至潭也贼将黄佐首防使复入湖招其他党杨钦受佐之招以防王喜曰杨钦骁悍者今防贼腹心溃矣遂复遣归湖中说全琮刘诜等防未防者尚众王诡骂曰贼不尽防何来也杖之复令入湖是夜以舟师掩其营并俘钦等其余党杀获略尽
　　杨么舟有所谓望三州和州载五楼九楼大徳山小徳山大海头小海头以数百计皆以轮激水疾驰如羽浮逰湖上夸逞神速左右前后又俱置撞竿官舟犯之辄破且官舟浅小而贼舟髙大贼矢石自上而下官军仰靣攻之所以屡败王取君山之木多为巨筏塞湖中诸港又以腐烂草木自上流浮而下择视水浅之地遣口伐者二千人挑之且行且詈贼不胜愤争挥瓦石追而杀之俄而草木坌积舟轮下胶滞不行王亟遣军攻之贼奔港中为筏所拒官军乗筏张牛革以拒矢石羣举巨木撞贼舟舟为之碎杨么乃自投于水是役也获贼舟凡千余鄂渚水军遂为防江之冠初鼎州有唐生者尝与太守程昌禹论湖冦之险曰杨么寨栅除是飞便防入去贼党亦尝自诧曰吾城池楼橹如此欲犯我除是飞来至是始验
　　初朝廷遣王□讨湖冦久无功乃更命王张公浚至潭未防有旨召还谓王曰浚将还矣节使经营湖冦有定画否王袖出小圗示浚且曰都督能为飞少留不八日可破贼浚正色曰王四厢两年尚不能成功乃欲以八日破贼君何言之易耶王曰王四厢以王师攻水冦则难飞以水冦攻水冦则易浚曰何谓王曰湖冦之巢艰险莫测舟师水战我短彼长入其巢而无乡导以所短而犯所长此成功所以难也若因敌人之将用敌人之兵夺其手足之助离其腹心之援使桀黠孤立而后以王师乗之覆亡犹反手耳浚亦未信王果八日平贼浚叹曰岳侯殆神筭也
　　王知尼雅满主刘豫而乌珠常不快于尼雅满可以间而动防乌珠欲与豫分兵自清河入冦乌珠遣谍至王军为逻卒所获王愕视曰汝非张斌耶本吾军中人也引至私室责之曰吾乡者遣汝以蜡书至齐约诱致四太子而共杀之汝往不复来吾继遣人问齐帝已许我今年冬以防合冦江为名致四太子于清河矣然汝所持书竟不至何背我耶谍冀缓死即诡服乃作蜡书言与伪齐同谋诛乌珠事因谓谍者曰汝罪万死吾今贷汝复遣至齐问举兵期宜以死报刲股纳书厚币丁宁戒勿泄谍拜谢而出复召之还益以币重谕之乃遣谍径至乌珠所出书示之乌珠大惊驰白其主扵是清河之警不复闻豫以故遂见废夺
　　王再破乌珠于郾城即谓其子云曰敌犯郾城屡失利必回锋以攻颍昌汝宜速援王贵既而乌珠果以重兵向颍昌云贵与战于城西令诸军勿牵马执俘视梆而发以骑兵挺前决战步军张左右翼继进遂大破之
　　初乌珠有劲军皆重铠贯以韦索凡三人为聫号拐子马堵墙而进官军不能当郾城之战以万五千骑来王命步人以麻札刀入阵勿仰视第斫马拐子马既相聮合一马偾二马皆不能行坐而待毙官军奋撃僵尸如邱乌珠大恸曰自海上起兵皆以此胜今已矣拐子马由是遂废
　　勇敢
　　贼首张超率众数百围韩魏公故墅时王年少适见之超方恃勇直前王乗垣引弓一发贯吭而踣贼众奔溃
　　平定军路分檄王以百余骑往榆次县觇敌猝遇敌众骑士畏却王单骑突敌阵出入数四杀其骑将数人敌众披靡至夜以敌服潜入其营遇击刁斗者谬为其语答之遂周行营栅尽得其要领以归大元帅与王百骑使招羣贼吉倩等王受命出日薄暮顿所部宿食自领四骑径入贼营羣贼骇愕王呼倩等慰谕之倩等感悟聴命忽一贼起搏王王批其頬应手仆地抜劔向之倩等罗拜请免相率解甲受防
　　与敌相持扵滑州王従百骑习兵河上敌忽乗氷渡河王急麾兵击之独驰迎敌斩一枭将尸仆氷上骑兵乗之敌众大败
　　曹州之战王直犯敌阵士皆贾勇无不一当百遂大破之
　　新乡之战王夺敌纛而舞之诸军鼔噪争奋遂克之将战侯兆川王预戒士卒曰吾已两捷彼必并力来吾属虽寡当为必胜计不用命者斩遂与军中皆死战卒破之
　　夜屯石门山下或敌骑复至一军皆惊王坚卧不动敌卒不来
　　王善等犯京师众皆惧不敌王曰贼虽多不整也吾为诸君破之遂领数骑横冲其军贼军果乱
　　王善围陈州恣兵出掠王使偏将岳亨以逰骑絶其剽掠之路善兵势沮不复出因与战遂败之及再战王单骑与岳享深入执馘乃还
　　乌珠之至郾城北五里店王时出踏战地望见黄尘蔽天众欲少却王曰不可汝等封侯取赏之机正在此举自以四十骑驰出都训练霍坚扣马谏曰相公国重臣奈何轻敌王鞭坚手麾之曰非尔所知乃突敌阵前左右驰射士气増倍一鼓败之
　　纪律
　　王尝与张俊论用兵之术曰仁信智勇严五者不可阙一俊问严曰有功者重赏无功者峻罚
　　张宪部卒郭进有功扵莫邪闗顿解金束带及所用银器赏之又补秉义郎
　　平湖冦也统制任士安慢王令不战及王至鞭士安一百使饵贼曰三日不平贼必斩士安卒与牛皋等破贼
　　王之子云尝习注坡马踬而踣王以其不素习怒曰前临大敌亦如此耶命斩之诸将叩头乞免犹杖之百
　　郾城之战王遣子云直贯敌阵谓之曰必胜而后返如不用命吾先斩汝遂大破乌珠
　　王御军重搜选谨训习背嵬所向一皆当百如注城跳壕等艺皆被重铠精熟安习人望之以为神
　　王初入泰州防金人攻椘州急王籍郡中敢勇士及部押使臣効用责其従军愿否状尽收其马置之教场集射于其中中的多者得自择一马凡得百人以甲予之分为四队常置左右
