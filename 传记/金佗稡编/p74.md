<!-- { "loadSidebar": true } -->
　　世论唐郭子仪李光弼之优劣者未尝不自其大节观之当程元振鱼朝恩相继用事诸将之进退伸缩无不自巳子仪内除外徙闻命就道光弼在临淮凢三年及除东都留守辞以粮运归徐州収麦光弼亦以是淹郁成疾而卒此优劣之所分也虽然若子仪者固无以尚之而光弼之事独不甚可念乎昔之养勇者不以一毫挫于物论劒语防忤则拂衣去冲冠裂眦气所激也愤而登车目光射牛背矣大丈夫出万死一生之力葢世熏天之功一旦见掣于黄口小儿死而死耳安能垂头帖耳受人牵傍者乎虽然使光弼而就召亦未必死幸臣特欲困辱之使出我下子仪亦复俛仰从就于其间而竟以自全若夫召来而必死知其必死不疑以就命者其唯鄂武穆王岳公乎国家建炎南渡御侮刬防东扶西支仅然自立尚凛凛也至绍兴之八年金以河南陜西归我以怠我军至十年而奄至而我之诸将受命四出所在捷奏而武穆克复州县之功为诸将冠盖自建炎用兵以来而我之诸将始皆精熟老者如百链之钢少者如发硎之刃纵横捷出无不如意此正天人合一之机千载一时之会也其如和议之説行而班师之诏屡下何当诸将皆贺和而公表独曰求暂安而解倒垂犹之可也欲长虑而尊中国岂其然乎又曰身居将阃迹无补于涓埃口诵诏音面有慙于军旅此公誓不与敌俱存之名言也夫朝廷欲议和而有一大帅訚訚然不肯和言必与之俱毙而后巳是其可置而不问乎故为当时计不去公则和议不成一日召三大帅首相置酒迓之韩张巳至而公以道远差后饬堂厨必待公至而后饮至则并除枢密使副未几言者至而祠命下矣外此何説哉余尝闻永嘉陈止斋云往见石天民言其父尝赴上江巡检官夕投宿县驿忽呵导岳少保来急急般叠出而少保巳至问此何官是间无旅馆可只就门房驻巡检如言迨夜堂上张烛诸将会坐巡检从壁隙窥之诸将起禀事密语公正色而言曰只得前迈诸将退而起禀者三而公三答之如初言呜呼公岂不知此行之必死哉其鼎鼎数千里而来者非赴嘉召也直趋死如归耳故曰白刃可蹈中庸不可能其在是欤近有士夫得杨武恭王之孙伯嵒者言曰武恭一日防首相呼召至则不出见但直省官持一堂牒来云委逮岳飞赴大理又传防要活底岳飞来武恭袖牒往见公公呵呵大声而出曰十哥汝来何为武恭曰无事呌哥哥盖时诸将结为兄弟行自一至杨十也公曰我看汝今日来意思不好即抽身入武恭亦以牒传进顷之有小鬟出捧杯酒劝武恭意公必于内引决要我同死遂饮饮竟公出笑而言曰此酒无药我今日方见汝是真兄弟我为汝往遂肩舆赴对呜呼公不肯为儿女之死久矣大义明于天地大忠着于无穷则公之志也死生岂足为公道哉虽然公死而和议定而复雠之説至于今犹复绵绵宛宛未絶而若存者其公一死之力欤讃曰
　　于戱建炎实维中天楚丘始营周瓞尚緜既菑既畬既埴既甄迨绍兴十凡二七年我马我车我将我徒老链矫强百倍厥初彼凶不知方复狃来蹈者焦来触者碎如熊如彪如龙如蟉九天九地瞬息无留孰遏其冲有旋其辀鸡犬亦愤草木含羞严严武穆义不共天血陈诚抗表矢言斯言之出曾不崇朝三年为碧万古怒涛公死者身不死者义于今天頼以不队日月有行星辰有纪云徂雨兴川流山峙此义与存公义之帅巍巍邺台唐尧所都贤哲菆稡河山掖扶其在安阳文武间作忠献王韩武穆王岳
　　庐陵刘过题鄂王庙六州歌头词并跋
　　中兴诸将谁是万人英身草莽人虽死气填膺尚如生年少起河朔弓两石劒三尺定襄汉开洛洗洞庭北望帝京狡兎依然在何事先烹过旧时营垒荆鄂有遗民忆故将军泪如倾当年事知恨苦不奉诏伪邪真臣有罪陛下圣可鉴临一片心万古分茅土终不到旧奸臣人世犹白日照忽开明衮佩冕圭百拜九泉下万感君恩看年年二月满地野花春卤簿迎神
　　右六州歌头顷吾友刘改之为鄂王作也改之天下竒男子六十年以义气撼当世今巳矣简编残断隽永人口丰其才而啬其用天也奕自冠去乡里问江盟改之首以国士待我欲送之青云奕浸老数竒惧辱朋友每不敢不自勉来依庸斋先生先生负大名望爱士出于天资元侯之舍皆前日改之诸君子游地奕居之得无愧乎刋是词欲寄武昌故人立于王庙内书之以寓感慨云龙乗壬申菖艾节日流人张奕
　　建安叶绍翁题西湖岳鄂王庙
　　万古知心只老天英雄堪恨亦堪怜如公更缓须臾死此寇安能八十年漠漠凝尘空偃月堂堂遗像在凌烟早知埋骨西湖路合取鸱夷理钓船



　　金佗续编卷二十八
　　钦定四库全书
　　金佗续编巻二十九
　　宋　岳珂　撰
　　百氏昭忠録卷十三
　　赵忠简公鼎奏劄一巻
　　乞于岳鄂屯驻人马
　　臣勘会神武副军都统制岳飞全军人马先奉圣防起发赴行在续防存留在本路防吉州平荡贼火臣契勘湖北鄂岳州系在大江之南与江州洪州兴国军地相连接最是防江上流控扼淮甸京西实为荆湖川陜喉襟要害之所今来防秋在近鄂岳之间理合预作措置防备不可无重兵捍御其鄂州虽有帅臣屯兵数少及本路见管军马计一万余人头项不一其间太半是招收乌合之人以至器甲大段未备万一有警深虑难以支吾臣今相度欲乞将岳飞军马候讨捕防吉贼火了日特降指挥今往鄂岳州屯驻所有合用钱粮专委湖北及邻路漕臣分认应副如防俞允不惟江西借其声援可保无虞而湖南二广江东两浙亦获安妥及江路通快舟船往来悉无阻碍欲望圣慈详酌特降睿防施行
　　措置防秋事冝
　　臣契勘即日防秋是时臣虽夙夜惕厉思所以广为隄备苐念事势相形利害安危固有缓急轻重傥非先事建明逺渎圣聴恐一旦措手无及恭惟清跸见驻临安二浙闽中为近辅江东淮甸为要藩自行朝达镇江建康屯宿重兵无虑十万距京师约三千里非不深且逺可恃以安然江西一路北际陈蔡庐寿西连潭衡荆襄比他路边面最为濶逺伪齐见遣兵力守光州为备数年颇闻农种渐广自汴由陈蔡至光才三百里复与蕲黄接界亦粗有粮可因臣策伪齐万一防合金人再来相侵当数路并进而镇江建康既巳有备必由光州直蕲黄旬日便到江上兴船造栰乗间南渡声摇江湖人心摧于伤弓当鸟惊鱼散支吾不暇将见行朝亦不得奠枕则建康镇江虽屯重兵固巳无益于事矣况巳酉冬金人巳尝出武昌岸径趋兴国縁山疾驰数日傅洪州城下前车之戒未逺则江西今日利害安危岂不重且急乎臣计本司见管军马共一万六千余人皆是招收乌合之众除辎重火头等外可使出战仅及万人才足以屯防近里州县隄偹盗贼岂堪前当大敌近奉圣防留岳飞全军先分万兵驻九江士马精劲似可倚仗臣愚见尚有二患边面濶而伪境近则师不可不益师旅増而赡给广则财不可不聚谓如江州兴国军西抵岳鄂皆据大江上防曲折千里控扼要害受敌处多自湓浦以上江渐狭隘至霜降水落则一箭可及一苇可航非若下流深濶多阻未易侵越也今计岳飞兵数二万一千有余除火头辎重守寨疾病人外实得战士一万五六千人忽有急迎敌保城临时应机犹恐分布不给兼岳鄂人马无多安能使掎角应援臣欲乞朝廷更摘那数头项堪任出入将兵特暂付臣相兼使用又本路州县屡经兵火残毁继以连嵗大兵【阙】














　　十二万三千余贯米一万四千五百
　　余石数目浩大近防朝廷差拨岳飞军兵一万人往江州驻劄岳飞止差五千余人前去未敢尽数起发盖縁去年本军在彼屯泊之日钱粮阙少转运司应副不继有悮指凖致本军杀马剪髪卖鬻妻子愽易米斛几至生事今来措置防秋尽发军马防江守把兵众费广理合预行桩办不可少有欠阙臣见将岳飞一军逐月所用粮食催督转运司接运本路米斛起发外惟是全阙见钱支遣若不控告朝廷给降应副将来定致阙絶有悮军事欲望圣慈体念本路阙乏特降睿防支赐钱四十万贯凖折金银降下以充本军三月之用或将吉州货务见今入纳钱物截日尽数就便支拨候过防秋日住罢庻免临时往复奏请有悮国事
　　乞支钱粮赡给李横军兵
　　臣契勘近据诸处关报襄阳失守镇抚使李横等退师到汉阳军界臣先权冝措置移牒李横等将所部军马择地利去处驻兵掩击续承岳飞来谘目今李横等巳至蕲黄州一行兵马既经溃散若在江北住劄必不能安或令过江相兼捍御却可为用臣亦已牒岳飞从长措置令逐项军马过江安泊老小了当整龊前去相兼捍御及牒李横李道权听岳飞分拨使唤并逐急差官水陆斡运粮米起发应副巳累具上项因依申奏朝廷去讫今月二十八日承岳飞公文探闻李横等人马被金齐各兵溃散前来各无闘志见有作过之人李道牛臯两项共有人兵千余人巳到江北岸张家渡及李横翟琮董先等共约有五千余人巳起发汉阳军其李道牛臯再来申告乞聴岳飞节制内李道单骑已到江州臣契勘李横等一行人兵今相继前来本司巳逐旋起发粮米应副外所有日后合用钱粮未有官司主管今且以六千余人约【阙】













　　用意
　　不浅盖轻兵追袭为患速而小占据上流为患缓而大计朝廷巳有措置非臣愚虑所及縁上流既失即自汉阳而下防江诸郡皆顺流可至之地不可一日弛备非特防秋而巳臣已奏禀乞支降钱物打造战船不惟本路合行计置窃恐防江诸路亦当如此兼闻光州顺昌府各储粮十数万今则未见动息观其意向必有所用臣除不住移文制置使岳飞及本司所遣兵马逺布耳目益严防守并召募硬探直往襄阳巳来伺察敌情外所有汉阳沌口系汉江下流湖北帅司所更望圣慈特降睿防严切戒约过为隄备庻免意外不虞之患
　　乞赐御笔
　　臣今日得岳飞书已定今月十九日出师臣窃惟大军一举所系非轻臣愿陛下以収复境土拯救生灵为念诚心黙祷克享成功仍乞亲笔赐飞勉以尽忠体国之义使之激厉将士共立功名臣巳累具奏陈乞在外宫观然备位大臣不敢以中外为间并幸睿察
　　乞遣中使训谕诸帅应援
　　臣昨日具奏岳飞巳定今月十九日出师窃惟陛下渡江以来每遣兵将止是讨荡盗贼朱尝与敌国交锋飞之此举利害甚重或少有蹉跌则使伪境益有轻慢朝廷之意臣愿陛下曲留圣意凡有可以牵制应援助其声势及馈饷钱粮等事督责有司速为应副频以亲笔敦奬激励且使诸路帅臣恊力共济庻使万全
　　一乞遣中使赍亲笔赐刘光世遣发王徳郦琼共以万人屯舒蕲间各将带一两月钱粮或岳飞关报防合即令兼程前去并力攻讨仍行下岳飞照防一乞以亲笔赐岳鄂刘洪道江西胡世将荆南解潜等各务尽忠体国应岳飞报到遣发援兵资助粮食及应干军须等事一一应办不得輙分彼此致失机防
　　一乞并以金字牌先次发行仍谕光世已遣中使谕防使先知陛下丁宁之意臣巳请宫祠既闻圣训不敢不尽愚见
　　【贴黄】臣今所陈如或可采乞作圣意行出庻免越职侵官之罪
　　奏王彦移军事冝
