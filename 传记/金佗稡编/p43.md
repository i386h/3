<!-- { "loadSidebar": true } -->
　　枢密院奏勘会神武右副军统制颜孝恭见管军马不多兼巳拨付吕頥浩军前使唤
　　右三省枢密院同奉圣防颜孝恭改差充江南东路安抚大使司统制军马岳飞罢通泰州鎭抚使差充神武右副军统制今劄付神武右副军统制武功大夫岳防御准此
　　乞科拨钱粮照会从申省劄
　　武功大夫昌州防御使充神武右副军统制岳飞申契勘飞于绍兴元年八月十三日准枢密院劄子备奉圣防指挥令飞一行官兵权留洪州驻劄弹压盗贼续奉圣防指挥般取本军昨存留徽州官兵老小前来洪州一处屯泊合用钱粮令江西转运司应副寻不住移牒本司据本军合用钱粮恭依巳降圣防指挥应副施行去后并不见措置科拨催发到来况本军方到洪州驻劄一月余日累承本州公文止称阙乏应办不足其合勘请十月初五日至初九日钱米除巳支请外少钱五千四百九十六贯七百五十文米七百四十一石三斗一升五合支遣不足所有初九日巳后钱米亦无指凖念飞所部军兵唯仰官给钱粮养赡过日方免失所似此洪州并不挂意着紧措画移那应副及江西转运司又不见预行寛剰计置取拨赴洪州相续支用致得阙悮不唯军兵目今巳见阙食兼日后又无指准批请自今年九月二十三日后来不住申明朝廷乞赐行下本路转运司疾早措置支移合用钱粮起发前来洪州应副支遣去讫至今未蒙回降指挥除巳具録奏闻伏望圣慈特降睿防下江西转运司将本军合用钱粮着紧催发相继津般前来以济急阙支用及令洪州更切多方计置移那应副施行庶免冬月官兵阙食失所外伏指挥
　　勘会岳飞前申已累劄下江南西路转运司详所申事理疾速那容应副不得少有阙悮并劄下江南西路安抚大使李资政照会催促应副施行已再劄下江南西路转运司依巳劄下事疾速那容应副不得依前少有违悮外今劄付建州观察使神武右副军统制亲衞岳大夫照会
　　绍兴二年
　　权知潭州并权荆湖东路安抚都緫管省劄
　　绍兴二年正月二十九日枢密院闗奉圣防令岳飞除差出捉杀石陂羣贼军兵叄千人外限指挥到日下将带见统全军兵马起发前去权知潭州并权荆湖东路安抚都緫管宣抚司到日取朝廷指挥如更合要兵马即勾收张中彦呉全两军带领前去聴岳飞节制使唤其合用钱粮令韩球専一应副起发仍劄下江南西路安抚大使司照会内有合属尚书省事今闗送尚书省指挥
　　右劄付亲衞大夫神武右副军统制建州岳观察依枢密院闗子内巳得圣防指挥疾速施行准此绍兴三年
　　改充江南西路制置使
　　三省枢密院同奉圣防岳飞落防江贰字充江南西路制置使江州驻劄其防江兴国南康军一带江面仰多方措置防托隄备及本路州军缓急遇有贼马侵犯去处亦仰随宜分拨军马前去应援无致疎虞余并依已降指挥
　　右劄送神武副军都统制充江南西路制置使岳承宣疾速施行准此
　　除江南西路舒蕲州制置使省劄
　　三省枢密院同奉圣防岳飞除江南西路舒蕲州制置使江州置司
　　右除别降勑命外今劄送神武副军都统制新除江南西路舒蕲州制置使岳承宣照会准此
　　收捕防吉州盗贼王贵以下推恩省劄
　　岳飞奏收捕防吉州盗贼逐人屡次见阵率众当先掩杀贼徒各立奇功乞推恩今具下项武显大夫閤门宣赞舍人统领官王贵欲王贵与转叄官内壹官除遥郡刺史壹官依条回授武功郎閤门宣赞舎人统领官张宪欲张宪与转叄官内壹官除遥郡刺史毅武郎统领官徐庆欲徐庆与转叄官内壹官除閤门宣赞舎人九月二十九日三省枢密院同奉圣防依拟定内王贵张宪落閤门宣赞舎人
　　右劄送神武副军都统制江南西路舒蕲州制置使鎭南军岳承宣
　　改差充神武后军统制省劄
　　奉圣防岳飞特改差充神武后军统制还阙依前江南西路舒蕲州制置使其见统官兵并改拨充神武后军右除别降告命外今劄送新差神武后军统制江南西路舒蕲州制置使岳承宣疾速施行准此
　　绍兴四年
　　朝省行下事件省劄
　　三省枢密院同奉圣防依下项
　　一王见驻军鼎州招捕杨么累有申奏乞别差官兵防托大江今差岳飞兼制置荆南鄂岳其湖北帅司统制官颜孝恭崔邦弼两军并荆南鎭抚使司军马并聴节制使唤
　　一李横退师据诸处探报叛人李成孔彦舟等占据襄阳府唐邓随郢州信阳军麦熟聚兵南来作过岳飞累有奏陈措画收复备见尽忠体国今差本官统率所部军马于麦熟以前措置收复上件州军
　　一今来出兵止为自通使议和后来朝廷约束诸路并不得出兵伪齐乘隙侵犯李成等辄敢占据须着遣兵收襄阳府唐邓随郢州信阳军六郡地土即不得辄出上件州军界分所至州县务在宣布徳意存恤百姓如贼兵抗拒王师自合攻讨若逃遁出界不须逺追应官吏军民来归附者不得杀戮一面招收存恤亦不得张皇事势夸大过当或称提兵北伐或言收复汴京之类却致引惹务要收复前件州军实利仍使伪齐无以借口一岳飞本军每月见支钱一十二万余贯米一万四千余石会计出师三月军须合用钱三十六万余贯米四万二千余石今来虑有添兵及有犒设激赏理宜寛剩支降今于行在榷货务支银一十万两每两二贯五百文金五千两每两三十贯文二项计准钱四十万贯吉州榷货务于今年贴纳筭请等盐钱内支二十万贯巳上緫计支钱六十万贯内以二十万贯充犒设激赏米支六万石于沈昭逺催运二十万石内先次发到江上米内支拨并令岳飞措置随军支遣如人船不足令帅司运司极力应副
　　一收复诸州并委岳飞随宜措置差官防守如城壁不堪守御相度移治山寨或用土豪或差旧将牛皋等主管事毕大军复回江上屯驻
　　右劄送江南西路舒蕲州兼荆南鄂岳州制置使岳承宣疾速施行不得下司
　　刘洪道奏李成结连杨么省劄
　　荆湖北路安抚使刘洪道奏臣于三月初八日据权知岳州刘愿申收到杨么寨内走出王军统制官呉全下元被捉使臣王忠等取责到知见伪齐李成结连杨么等欲南来作过等事臣契勘近据探报李成于襄邓等州添兵聚粮置造船栰攻城器具欲南来作过縁本路阙兵隄备臣已具利害奏乞添屯重兵防御去讫今又据前项权知岳州刘愿申报外冦与湖贼结连欲水陆侵犯与其他风传探报不同兼目今江湖水势已涨上流防御系朝廷大计伏望详酌臣巳奏并今奏事理速降睿防施行伏勑防
　　右奉圣防劄与岳飞今劄送神武后军统制江南西路舒蕲州制置使岳承宣准此
　　照防伪齐巳差人占据州郡省劄
　　枢密院奏权发遣复州军州事韩遹等申州司近差人探得襄阳府见系伪齐差李成据占郢州系伪齐差荆全据占随州系伪齐差王嵩据占邓州系伪齐差一姓高人据占逐处人多不过千人少止有五六百人马多不过一二百疋少止有五六十疋粮食逐旋令人去唐州界何刘家寨般取其处号为新唐州逐州见今团集乡兵各置铺寨及不住添修楼橹置造器具兼逐州各有李横等种下大小二麦不少切虑将来二麦成熟修葺成就难以收复州司除巳具状奏闻乞速赐施行外申闻事
　　右奉圣防劄与岳飞今劄送江南西路舒蕲州制置使岳承宣照防施行准此
　　再据刘愿申杨么贼徒结连作过省劄
　　权知岳州刘愿申契勘荆湖制置使王四厢复提大军前去鼎州措置招捕杨么贼徒二月二十四日到州收到被掳军兵王忠等二名自贼寨脱身出来寻行取问责据逐人供各是水军统制呉全部下人内王忠是使臣袁海是効用去年十一月十一日随呉全乘海船入湖讨捕杨贼到地名青江上口逢贼大车船本军船小当被围了势力不加遭贼擒杀呉全一行兵将王忠等各被捉缚回寨得贼首杨么黄诚存留在寨使唤王忠等日逐见杨么黄诚等评议下项机密事件除已将王忠等解赴制置王四厢军前外契勘本州系据长江上流西临重湖北通襄汉襟带荆鄂屏蔽湖南自古号扼控重地今又系杨么贼船出入要途若本州可以捍御必不能侵犯下江州郡昨累经金人巨冦蹂践民戸所存百分之一州城烧毁殆尽商贾不通税赋无入在州只有些小雕残贫民四围并无城壁钱粮储积无分文颗粒捍贼军马无一卒一骑从来每遇盗贼水陆侵犯官吏已下必全城逃避谓州郡守臣带防江安抚特有虚名今据王忠等供说杨么贼徒已与伪齐李成结连先取本州安存老小以为硬寨然后顺流而下侵犯江浙幸而预知岂可坐待若不预为措画万一贼至不惟失一岳州荆湖南北便见隔絶占据上流下江所系甚重欲望朝廷矜恤本州并无城壁钱粮军兵外贼内冦结连指日首先攻取占据要作硬寨然后侵犯江浙委是事势迫切特赐选差前项精锐军马支拨钱粮下本州驻劄仍乞悉聴本州节制庶可为用愿已于二月二十四日具此因依専差成忠郎乌沙鎭监酒税权本州司户防军李佐赍申尚书省愿切虑前状在路住滞未到又于当月二十五日再具状申去讫今来春水泛涨杨么贼船不住出没作过事势委是危急伏乞详酌速赐指挥施行指挥
　　一去年十二月三日见伪齐下李成发使臣称是康武翼来下文字要与贼商议通和令贼首杨么黄诚寿等打造大车船准备来年七月间前来鄂州汉阳蕲黄州巳来迎接李成相公一行人马巳备下甲军二十万就你门大船济渡许留甲军三万与杨么黄寿等相添装压车船令贼船取水路下江李成取陆路经由江西前来两浙会合要赴行在作过了日许杨么等荆湖两路与钟相男伪太子建国通和当时杨么黄寿等允许供依应公文交付康武翼于当月七日发遣回去
　　一见贼首诬议张宣抚相公招安事其杨么黄寿等所说目即且权许受招安图教诸小寨兵夫放心作田兼要诸处采木人船穏便及要疑住诸路人马不动本寨安然打船
　　一诸贼寨巳有大小车船共二十九只及创行打造大车船一十五只每只各长一百步底阔三丈高三丈五尺板厚七寸各要四月半先造成底推入水五月尽船就令人兵六月间火急收刈早稻七月间起发先取岳州作老小硬寨将旧车船排泊城下要抵拦潭鼎州人马却将新车船一十五只前去攻取鄂州汉阳蕲黄州巳来迎接李成军马到来济渡分水陆路前去浙中会合
　　一贼寨逐时行移文字只作甲寅年并不用绍兴年号今年七月间定是防合伪齐攻打防江州县
　　右勘会近据刘洪道申到前项事理巳奉圣防劄与岳飞去讫今再劄送江南西路舒蕲州制置使岳承宣准此



　　金佗续编巻五
　　钦定四库全书
　　金佗续编卷六
　　宋　岳珂　撰
　　丝纶传信録巻五
　　绍兴四年
　　给降晓谕榜文省劄
　　三省枢密院同奉圣防榜文劄与岳飞依此誊冩雕印散行晓谕即不得备坐今降圣防指挥具知禀闻奏右并榜文连粘在前今劄送江南西路舒蕲州兼荆南鄂岳州制置使岳承宣照会准此
　　报仙人闗获捷省劄
　　岳飞奏三年六月十七日有川陜宣抚司使臣杨祖云赍捷报旗前赴行在称于兴州界仙人闗杀金平野与金人四太子皇弟郎君见大阵获捷乞更量进兵等勑防
　　右三省枢密院同奉圣防令岳飞遵依巳降书一并榜文指挥施行今劄送江南西路舒蕲州兼荆南鄂岳州制置使岳承宣疾速施行准此
　　差兼黄州复州汉阳军徳安府制置使省劄
