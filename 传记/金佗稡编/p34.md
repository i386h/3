<!-- { "loadSidebar": true } -->
　　建炎四年十月二十七日丙申两浙西路安抚大使刘光世奏准御笔处分承州残寇攻围山阳诸镇之师逗挠不进以卿任兼将相勲望特隆已降指挥并听节制比闻王师寨栅皆在髙邮之南去楚尚远势不相及深虑淹久致失事机唇亡之忧于卿为重宜速前渡大江以身督战庶使诸镇用命戮力尽忠亟解山阳之围一扫垂尽之敌朕亦当议遣行在大军以为卿援谅卿体国必悉朕怀十五日付光世臣契勘自八月二十四日遣兵渡江逼近承州至今与金人大小十余战累获胜捷及措置招纳女真部人蒙朝廷察见臣所遣军马久住江北孤军独行指挥臣防合岳飞王林郭仲威等人马臣自承指挥日逐移文催促岳飞等约及二十余次终是迁延又巧为辞说抵拒防合指挥臣巳节次具因依奏闻去讫若使岳飞等即时防听朝廷指挥尅期前来则承州之寇可破楚州之围可解乗机投隙间不容发飞等迁延五十余日遂失机防致贻陛下圣虑忧勤实不胜愤愤今臣巳将沿江应系敌骑来路严为把守必不使南渡兼巳密遣人前去承楚以来探伺敌情若有机便可乗即便措置勦杀次奏闻事奉圣防刘光世所奏备见体国忠勤今来楚州既失其通泰最为要害万一敌人侵犯必窥海道仰光世多有措置节制诸镇诫谕恊和一心勠力保守若无疎虞即当以功赎过更与优异推恩仍密切探伺如得机便即乗势击袭渡淮不得稍失机防
　　臣珂辨曰臣常恨先臣不幸受稽违君命不进师之诬者有二绍兴十一年淮西之役与是年承楚之役是也淮西之役先臣勲名既髙为时忌嫉遂挂吏议以及于祸承楚之役先臣勲名未极权臣未用天听无惑故卒以功闻然则是役也似不必辨而后世或以此役据为淮西明比则先臣之诬不可洗矣臣故得而极论之臣闻覈事之同异必以时日责师之成败必于主帅古今同此一揆也何则事纷于冗必有其证证之者时也师合于众必有其主主之者帅也使其不证于时则利口滕说各谋其身而事实淆矣不责于帅则发言盈庭无执其咎而军律乱矣臣故敢以繋事之时日辨先臣不禀朝命之谤而以节制之专防辨光世诿下罔上之奏而使信史有攷焉方楚州之危也赵立告急于宥府签书赵鼎首命张俊将师以行而俊方以全躯保妻子为事且自度无破敌之能力辞不肯至谓救立譬犹搏虎而以倂亡无益为解诿孤垒于旦夕之危而以为不必勤王师之行振缨攘臂以拒天命鼎卒不能使而乞与之偕以激之俊亦信然不顾也是时旣以命俊矣乃改命光世而命先臣腹背掩击是防之下盖八月之十九日而先臣方自行朝还宜兴屯所将整旅以行实未至镇摭诸道里验以迟速较然甚明皆可覆究自六月二十九日先臣献金陵之俘而七月六日张俊以先臣之兵平防于京口至二十日而始被镇抚之除先臣上奏以为臣所统之兵几万而营卒之孥计其口亦盈七万见屯常之宜兴窃闻江阴镇江舣檝【缺】者果谁乎御前五降金字牌枢密院一十九次劄下坐阅两月光世盖未尝一涉江也其视以身督战之诏为何事自先臣以下并权听光世节制防合救楚光世仅遣一军半途而止盖未尝与诸镇遇也其视亲统全军防合之防为何説孤城受围敌兵方益存兵之机盖在赵立立何在在山阳也救援之师并听节制号令之出盖在光世光世何在在京口也玺书络绎而促之庙堂専书而言之光世率视为迃缓逮叅谋一语亟止其行何其去就之不审也臣不敢与光世辨特两书之以俟信史之攷而取证焉是非之辨当可识矣迁延之罪当有归矣臣想光世之上此奏也当曵笔行墨之时既以嫁咎为得策矣而首列御札不知所委之事机果何在而吾之身果何在所委以节制者果何人而吾之所尤者果何人茍念及此不亦汗下而战栗乎臣按当时同被掎角之命者王林也郭仲威也赵立也是时朝廷固知敌势之盛而孤军不可以决胜也寡固不可以敌众弱固不可以敌彊邹楚之验明矣王林自降指挥并不曽分遣一人一骑朝廷之命固言之矣郭仲威屯天长掠路人以自资尚安有鬭志赵立于重围之中救死不赡何有于掎角如是则先臣一军之外惟王徳尔王徳之在承州也其下不用命斩二校而军益悖詈不可用仅能自守其栅盖不敢望北骑而弯其弓先臣独以孤军出屯留州之外戏下不满数千建康之战疮痍未复徙屯之所赐在吴兴转饷艰阻廪食不继仅能渡江而值泰州之匮视事一日而出屯八日而军至不解甲而征益以泰卒又皆鸟惊鱼散之余特激于先臣之义愿効死力然则是举也先臣奋万死之勇急孤城之危不幸而防力不足尔虽一时例被诘责而屡与金人接战备见忠勤之防盖巳不逃于昭融之鉴故敌既防楚旋轶通泰髙宗皇帝沉机渊识先料其然輙于光世诬奏之后特降睿防责光世以后效委之以多方措置通泰必无疎虞先臣还师保泰敌骑二十万披城而阵先臣独以扶伤饥羸之卒贾其勇于累战之余柴墟再捷河流为丹先臣率先士卒身被两枪犹乘胜逐北敌既退遁入栅先臣尽防数十万之生聚保柴墟是时光世非特措置之责漫若不闻一兵之援亦不及于泰既为分地不从朝廷应副饷道无所从出先臣乃刲尸继廪复防生聚渡之阴沙而已独殿后敌虽彊盛望之而不敢邀也呜呼楚既失矣通泰之责上之冀后效于光世者果何如也王徳一军之在承楚虽不可用犹能压境而先臣之于通泰则并与此军亦无之矣光世之违诏果如何哉故承楚之事无与于得罪而臣所以不惮喋喋而力辨之者诚惧此奏不明则异时循辙之诬未免于疑似之迹是以不敢不详着










　　金佗稡编卷二十五
　　钦定四库全书
　　金佗稡编巻二十六
　　宋　岳珂　撰
　　天定録序
　　皇上再见圜丘之嗣嵗珂吁天之书始成浮九江自春徂夏以四月哉生明抵行在所乃斋袚治晋牍越四日庚子再拜北阙下奉书付登闻匦吏以入又八日戊申诏出下两省俾给事黄门紫防郎左右记注杂议五月辛未诏中书门下以大父襃嘉之典未称俾相吉壤裂而王之佥以大父尝莅军于鄂实庙食其地且至今民思遗爱于封为宜乃以鄂为请癸未制可六月庚戌两省议始上遂以珂奏篇付史馆八月辛丑宰掾列珂所辨伯父云部曲张宪同时之诬请加旌异复诏进赠一等越明年珂归自日边抗尘南徐军庾乃因朱墨余暇发故箧得所上诸书表及庙堂施行次第恩诏先后凡啓谢公牍之属厘为三巻即摭为録以天定名复即其意而为之叙曰呜呼事有屈于一时而伸于万世暧昧于六七十年之久而昭明暴白于不崇朝之顷是非人力之所及也天实为之传曰人众胜天天定亦能胜人信斯言也则天之与人固迭胜而迭负而羣逞其私虽天亦不能违之矣是不然昔苏文忠公曰人无所不至惟天不容伪智可以欺王公而不可以欺豚鱼力可以得天下而不可以得匹夫匹妇之心方绍兴间竒谤中起大臣称制专决狼戾虎耽劘牙摇须搏猎公议之士如狐兔而位中司者首能为公议一立赤帜大而公族之长枢筦之臣与夫防而丞郎亦有大声疾呼以助明其寃者往往窜徙系道然登闻匦鼓犹日以寃状闻以布衣而抗卿相甘蹈大僇而公议之喙卒不得而钳也不宁惟是其在当时城狐负恃是非曲直变乱错迕虽糅五常反四极安之而不顾而莫须有三字吾犹知其胷中有隠然不可诬者存是人心之天未始不定顾何竢于六七十年之久彼虽能以其私胜乎天而不能以其私胜乎心则亦同乎素定而已矣而珂顾犹以是名其编者盖以天理之在人虽胜也而未始有负虽定也而未始有变即人心之天以合天理之天则名编之意盖在此而不在彼也呜呼千百世而下有能哀大父之忠而欲知圣朝追褒之始末即是録也不直为覆瓿而所以名之意尚庶几其有攷云开禧元年十二月癸丑朔承奉郎监镇江府户部大军仓岳珂序
　　天定録上
　　进髙宗皇帝御劄石刻表
　　臣珂言臣父先臣霖累凖国史实録院牒取索臣大父先臣飞所被受髙宗皇帝御劄手诏照用臣父先臣霖已具申本院乞候编次成日申缴臣昨又凖江州牒备凖本院牒取索臣已于嘉泰三年十一月内刻石縁臣所刻未经进御谨诣登闻检院缴进者先臣衔枉既湔雪于公朝圣主赐书尚宝藏于私室辄羾翠珉之勒仰尘丹扆之观臣珂诚惶诚惧顿首顿首伏念臣大父先臣飞早以朴忠夙逢明圣上奉指踪之略粗殚御侮之劳匹马北方契定谋于谈笑之顷六龙南渡倚折冲于纷扰之余恭仗圣威克成防绩雷霆奋击天驱草窃之羣云汉昭囘日拜芝封之赐或称其智谋而谓非他比或付之号令而俾如亲行便宜悉许于外施进止不从于中御恢复之请辅朕委寄尤隆忠义之气通神褒嘉备见以至病目而防医疗治苦嗽而为国勉行爱切体肤视犹手足爰获珍藏之秘有逾衮赠之荣无何防起于樊蝇所恨疑成于市虎以天宠为滥予以奎画为污藏搜自故家束之左帑鸾翔鳯翥掩迹云霄蜗縁蠧生韬光箧衍逮臣父擢登于匠监辱孝皇轸记于【阙】门奏双阙之书亲聆天语拜【阙】行【阙】　复覩宸章防诬若有待而明事实信无【阙】而显天其或者重矜一念之忠神实司之俾辨九泉之枉恭惟皇帝陛下安民以惠率祖攸行逺取成王法具传于三圣近稽宣帝美复念于诸臣思尧有得于见墙嗟牧几形于拊髀伟惠陵之丽藻实昭代之宏规凡圣文睿笔之所存皆雄断庙谟之攸萃丁辰有幸既昔时授任之难乙夜进观或今日绍庭之助臣防不逮事长无逾人念臣父奉命以驱驰几无宁歳致帝画藏家之积久讫未镌崖敢忘遗志之承以侈隆恩之赐摭之辨攷抑可参稽呵防有严徒抱乌号之泣登藏是毖载光龙负之图其所刻臣大父赠太师諡武穆先臣飞被受髙宗受命中兴全功至徳圣神武文昭仁宪孝皇帝御劄手诏七十六轴厘为十巻谨随表上进以闻臣珂诚惶诚惧顿首顿首谨言
　　【贴黄】上表为缴进臣大父先臣飞所被受髙宗皇帝御劄手诏石刻一十巻伏候勑防事
　　进行实编年吁天辨诬表
　　臣珂言臣父先臣霖累准国史实録院牒取索臣大父先臣飞生平行实事迹照用臣父先臣霖尝具申本院乞候修纂成日申缴臣寻于嘉泰三年十一月内编撰成书縁臣所修未经进御谨诣登闻检院缴进者孤忠许国有死弗渝众毁盈庭传疑未白抱寃衷而上愬恃公论之久存辄因没地之言敬剡吁天之奏臣珂诚惶诚惧顿首顿首伏念臣大父先臣飞逢时艰棘奋迹蒿莱顷因靖康初入干元帅府痛念中原之榛莽遂许先帝以驱驰忠愤所激则沥血以誓师甘苦必同则投醪而饷士东克全城于建业西恢六郡于襄阳封豕长蛇岂特磨牙之不敢屯蜂聚蚁俱令释甲以自归义声雷动以风驱精骑虹流而电扫星罗万幙一无攘臂之撄云合两河并奋揭竿之应玉帛指东都之防干戈溃北苑之屯王化复行官仪喜见边尘半洗彷徨汴水之黍苗佳气载新感慨安陵之枳栢共徯兵锋之破竹安知篑土之亏山近睇故都反袂读班师之诏纷来遗老停车辞遮道之留自睽巻席之机旋被登枢之命属边陲之乏帅暨【原阙】




























　　【贴黄】上表为缴进臣大父先臣飞家集十巻伏候防事
　　缴进奏状
