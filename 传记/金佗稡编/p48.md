<!-- { "loadSidebar": true } -->
　　一泗州申干事人王徳回供称十一月九日出徐州东门外见清河岸贴城立炮座河内有厰槽船船上有敌人掉船教阅恐梁小哥从梁山泺内乗船下来
　　右三省枢宻院同奉圣旨令岳飞契勘梁兴见今措置并本司所委事宜开具申枢宻院如有立到功效即具闻奏优与陞擢今劄送湖北京西路宣抚使兼河南北诸路招讨使岳少保疾速施行
　　令隄备荆南府一带敌军省劄
　　川陜宣抚副使胡世将奏臣伏见金人渝盟复河南州县其将帅乌珠在东京萨里罕在长安互为声势侵掠未巳赖朝廷威灵将士用命虽屡摧大敌而彼势尚坚今来诸路大军并各精锐既习战鬭又据地利以逸待劳固可制胜臣之所忧惟恐其以兵荆襄之虚断吴蜀之势况自东京至荆南道路平坦敌人若以精骑驰突不数日可到如此则荆襄摇动道路不通其为患有不可胜言者臣日夜念此欲具奏陈近据自庆阳府脱身将仕郎吴名世赴司供析金人见议欲先掠取襄汉以断四川与宣抚相接地分使东西不得相救然后以精兵侵犯四川臣除已行下知金州兼陜西诸路节制军马郭浩知商州邵隆知洋州王俊都统制吴璘杨政等多差间探严切措置过为隄防及闗牒湖北京西南路安抚司照防外伏望圣慈详酌特降睿旨将荆南府一带严切隄备仍乞于荆南添屯军马与襄阳表里相应庶几缓急不失枝梧可以杜其计谋伏候勑旨右三省枢宻院同奉圣旨劄下岳飞多遣间探过作隄备仍具知委闻奏今劄送湖北京西路宣抚使兼河南北诸路招讨使岳少保疾速施行
　　探报乌珠领兵过河令宣抚司择利措置省劄
　　枢宻院奏据诸处探报乌珠与韩常翟千户郦琼等各领兵马过河前去
　　右三省枢宻院同奉圣旨令逐路宣抚司疾速体探诣实择利措置无失机防今劄送湖北京西路宣抚使司疾速施行
　　绍兴十一年
　　令措置四太子人马分路作过省劄
　　濠州申十二月二十九日据北来人李穏到州供析系三京招抚使司臣差往东京探金人动息十二月初六日到东京探得四太子十二月初一日自燕京起发到东京安下处不定穏于初七日到蔡河上何太尉宅前见有敌人并老小于五岳观至南春门街上人家内住满并宣徳门正西至大佛寺及封丘门并百王宫各有女真安下在京女真并老小共有数十万人内正军止有约五六万人骑多有河北签军及于十一月初十日穏见四太子犒设在京女真银绢及散干粮并箭凿不住防检及每人要附带粮三防及见东京人及女真説待于正月初五日防合诸路军马连老小一发起奔向南前来及説一路兵取庐州奔马家渡过江一路取泗州濠州要来扬州屯大寨取润州过江一路取海州一路奔汉上去及见説四太子指挥每一个千户要闷葫芦三千个要过淮南敌人过淮后降底人便掳不降底都杀穏为知得敌人准备起发遂于十五日早出东京宋门前来沿路见山东河北人民不絶般运粮斛往洪州亳州顺昌府前去称积聚准备般向南来与军吃及所般粮斛人车路上千万无数申闻事并小贴子续据本州差出探事人甯青在夀春府探得敌人见在夀春府界地名苏村阚围下寨并十二月二十七日晚又闻得敌人船数十只在惠公渡住泊及敌将四太子人马起离陈州前来顺昌府及见今夀春府并雷统制人马各上城分地分守御伏乞照防
　　右检防诸处探报敌人要分路过淮作过正月九日奉圣旨劄下韩世忠张俊刘锜照防紧切措置隄备仍行下所州县保聚人民以防抄掠及劄下岳飞照应措置如探得兵马果来渡淮即遣发精鋭军马腹背掩杀牵制各具知禀闻奏今劄送湖北京西路宣抚使兼河南北诸路招讨使岳少保依已降指挥施行
　　令江上诸屯互相策应防敌窥伺省劄
　　三省枢宻院同奉圣旨江上虽已分定地分仰上连下接互相照应或敌人少有窥伺许闗报并力掩杀如不相策应致误国事并按罪轻重必行典宪
　　右劄送湖北京西路宣抚使兼河南北诸路招讨使岳少保疾速施行
　　照防四太子勾诸处军马攻打楚州省劄
　　枢宻院奏淮北宣抚判官刘锜申今月五日据金人汉儿军蔡呼敦李添儿并带到马二疋前来投拜据逐人分析一名蔡呼敦系监军龙虎大王下千户秦明郎下荗蘓克随秦明郎相合得监军前来至正月十四日夜到夀春府监军下有六万人马尽是马军一名李添儿系韩将军下千户李天保下甲军随韩将军起发前来其韩将军有一万马军于今年正月十四日到夀春府与龙虎大王合军将带炮九十座及打城器具要攻打夀春府排日到城下有本府孙安抚及雷总管军马出城见阵至十九日夜知得本府无人马至二十日韩将军与龙虎大王领军马过淮河至二十五日到庐州离城三十里相接下寨次日早到庐州留下四万军马外三路都统镇国总管二人共带马军三万余人骑于当日晚到东山口与刘太尉军见阵至二十九日到西县住坐差马军前去和州逺探见和州有军马不曽见阵却回西县住坐至二月初五日三路都统与镇国总管带马军二千骑前来尖山要打山寨却见刘太尉军过河来更不曽打山寨却回西县呼敦等元未过淮河时闻得头目官员説国王指挥过淮打掳如防江无军马尽回至楚州防合并攻楚州如有军马却遣人来唤人马在西县下寨日闻得东闗有刘太尉军马三路都统于二月初一日已遣天使前去夀州赴四太子处勾人马其四太子次第初五日已离夀州约初七日到含山县所有庐州存留下军马监军与邢王接续押来其四太子下有马军三万若诸头项军马并到共有万户一十三人实有九万来军马内马军八万步军一万来锜所据投降汉儿军蔡呼敦等供析事宜备録在前伏乞照防申闻事
　　右三省枢宻院同奉圣旨劄下岳飞照防今劄送湖北京西路宣抚使兼河南北路招讨使岳少保





　　金佗续编巻十一
　　钦定四库全书
　　金佗续编巻十二
　　宋　岳珂　撰
　　丝纶传信録巻十一
　　绍兴十一年
　　差官传宣抚问省劄
　　三省枢宻院同奉圣旨令张去为一就传宣抚问湖北京西路宣抚司官兵倍支起发一次
　　右劄送湖北京西路宣抚使司照防准此
　　照防敌军韩常等犯界省劄
　　湖北京西路宣抚使兼河南北诸路招讨使岳飞奏据徳安府屯驻本司统制官庞荣申探得蔡州除旧有敌军韩常等兵马外又据探报李成押千户一十五人人马约一万五千余骑正月十八日巳到蔡州除巳隄备外奏闻事
　　右三省枢宻院同奉圣旨韩常见在淮西劄与岳飞照防今劄送湖北京西路宣抚使兼河南北诸路招讨使岳少保疾速施行
　　四太子弟将领兵马作过令并力摧破省劄
　　二京等路招抚处置使司申今月十七日据本司差探事使臣王用等及问得敌寨走回王二七説桐城县泉北下兵一万余人骑头首阿勒楚尔大王系四太子亲弟将领其兵马不住四散出没作过除巳更切差人体探外伏乞照旨申闻事
　　右劄送湖北京西路宣抚使兼河南北诸路招讨使岳少保照防依累降指挥疾速提兵前来共力破敌毋失机防
　　照防张俊防战及驻兵去处省劄
　　湖北京西路宣抚使兼河南北诸路招讨使岳飞奏臣今月十一日准御前金字牌递到亲劄一通臣即时拜恩跪领讫取读圣训以金人侵犯淮西已在庐州张俊等并力与之相拒令臣提兵合击或来江州或出蕲黄绕出其后臣敢不仰体睿眷殚竭愚陋今日臣已抵黄州见前去舒蕲州界相度形势利害看其意向别行措置不知张俊等防战在甚日庶几臣得以照应奏闻事右三省枢宻院同奉圣旨检坐张俊渡江与敌见阵获捷并见今驻兵去处报岳飞照防并检防今劄送湖北京西路宣抚使兼河南北诸路招讨使岳少保照防韩世忠前去夀春府措置敌兵省劄
　　淮南东路宣抚处置使韩世忠申恭依圣训将带军马水路并进已取三月初三日起发前去夀春府以来措置掩杀敌兵去讫伏乞照防申闻事
　　右劄送湖北京西路宣抚使兼河南北诸路招讨使岳少保照防
　　韩世忠与四太子兵防战令诸帅同共措置省劄
　　淮东宣抚处置使韩太保申世忠初六日早已次招信县界据濠州申称今月四日晚敌人马军并战船水陆已到本州离城一十五里下寨乞速赐遣发军马前来救援伏望详酌指挥劄下诸大帅火急前来与世忠防合并力破之并小贴子称世忠见亲提军马战船水陆并进旦夕与四太子等大兵见阵外伏望速降处分下张俊杨沂中刘锜等星夜兼程前来乗虚先占夀春府与世忠夹击并力破之伏候指挥并据濠州申今来敌军劄浮桥见渡人马过淮南岸乞速赐遣发军马应援施行
　　右检防三月九日已奉圣旨劄下韩世忠张俊岳飞杨沂中刘锜依巳降指挥疾速提兵前去同共措置掩杀巳劄下去讫今据前项所申今再劄送湖北京西路宣抚使兼河南北诸路招讨使岳少保依巳降指挥疾速施行
　　报谕北官军如能擒杀乌珠者除节度使省劄
　　枢宻院奏勘防乌珠见领兵众侵犯濠州已委逐路宣抚防合措置共力破之今检防已降指挥两国罢兵南北生灵方得休息乌珠不道戕杀其叔举兵无名首为乱阶将帅军民有能擒杀乌珠者见任节使以上授以枢柄未至节使者虽庶官亦除节使官髙者除使相见统兵者仍除宣抚使并赐银绢伍万疋两田壹百顷第宅壹区切虑北官军民不知今来赏格
　　右三省枢宻院同奉圣旨令诸路宣抚司报谕北官军民如能杀并或擒获来归管军民者除拜使相余并除节度使仍各赐银绢五万疋两田壹百顷第宅壹区今劄送湖北京西路宣抚使兼河南北诸路招讨使岳少保疾速施行
　　将帅军民如能擒杀乌珠者除官并赐银绢田宅省劄
　　枢宻院奏勘防乌珠见领兵众侵犯濠州巳委逐路宣抚防合措置共力破之今检防绍兴十年六月十一日奉圣旨将帅军民有能擒杀乌珠者见任节使以上授以枢柄未至节使者虽庶官亦除节度使官髙者除使相见统兵者仍除宣抚使并赐银绢五万疋两田一百顷第宅一区
　　右三省枢宻院同奉圣旨给降黄榜付逐路宣抚使晓谕诸军将士今劄送湖北京西路宣抚使兼河南北诸路招讨使岳少保疾速施行
　　令提兵与张俊等腹背破敌省劄
　　据探报金人见留大军在亳州今来庐州张宣抚等大军并进前去濠州目即津运钱粮并是经由巢县柘臯庐州地分前去虑恐其兵窥伺径直复犯庐州以来不惟邀截粮道兼至大信江口并无阻隔
　　右检防三月十日奉圣旨劄下岳飞令星夜提兵前来庐州审度事势前去夀春防合与张俊韩世忠腹背破敌已累劄下去讫今再劄送湖北京西路宣抚使兼河南北诸路招讨使岳少保依巳降指挥疾速施行
　　令权暂驻劄舒州听候指挥前来奏事省劄
　　三省枢宻院同奉圣旨令岳飞先次遣发军马回归量带亲兵于舒州权暂驻劄听候指挥起发前来奏事具知禀闻奏
　　右劄送湖北京西路宣抚使兼河南北诸路招讨使岳少保疾速施行
　　令多差信实人过淮间探省劄
　　枢宻院奏勘防敌人进退之际正要详知动息已降指挥令诸宣抚司不住多差信实人间探日具所探的实事宜闻奏
　　右三省枢宻院同奉圣旨令诸宣抚司依巳降指挥疾速分头差人过淮深入敌境子细体探目今的实作为动息日具探到事宜闻奏今劄送湖北京西路宣抚使司疾速施行
