<!-- { "loadSidebar": true } -->
　　检校少保镇宁崇信军节度使湖北襄阳府路招讨使兼本路营田使臣岳飞劄子奏臣五月十八日准御前金字牌递到枢宻院劄子枢宻院奏勘防岳飞已降指挥除湖北京西南路宣抚副使奉圣防疾速兼程前去鄂州措置军事者臣闻命震惊罔知所措前既叨受招讨使不容牢辞又防圣恩授以前件差遣切念臣一介寒贱误膺器使顾土宇恢复之迹未见尺寸而厚恩醲赏涯分已逾且以宣抚之重名实寄专征之大事自非廊庙迩臣勲伐髙世者岂当冐躐而居异时付托失人或误驱防虽粉臣骨曷足以谢陛下兼招讨使权不爲不重若更加以甚髙非常之宠必起负乗斯夺之悔所有宣抚副使恩命实难祗受伏望追寝误恩庶安愚分臣无任悚惧恭听宸命之至取进止
　　辞母亡格外赙赠及应办防事奏
　　草土臣岳飞状奏臣准御前金字牌递到尚书省劄子二道奉圣防岳飞母身亡已降指挥起复于格外特赐银绢一千匹两令戸部支给所有葬事令鄂州协力措置施行臣上荷圣恩惟知感泣契勘臣今般挈家属扶护母防已至江州瑞昌县择定江州界营葬臣以月俸之余粗足办集所有上件恩数并格外赙赠伏望圣慈并赐寝罢庶安愚分谨録奏闻伏候勑防
　　乞终制劄子
　　草土臣岳飞劄子奏臣今月十二日至江州瑞昌县界准枢宻院奏勘防岳飞丁母忧已择日降制起复縁目今人马无人主管及见措置进兵渡江不可等待奉圣防先次行下岳飞特起复仍日下主管军马措置边事不得辞免伏念臣孤贱之迹防失所怙鞠育训导皆自臣母国家平燕云之初臣方束发从事军旅誓期尽瘁不知有家自从陛下渡河以来而臣母沦防河朔凡遣人一十八次始能般挈得脱敌祸惊悸致疾遂以纒绵臣以身服戎事未尝一日获侍亲侧躬致汤药之奉今者遭此大难荼毒哀苦毎加追念輙欲无生而陛下恩眷有加即命起复在臣么防固深衔戴然臣重念爲人之子生不能致菽水之欢死不能终衰绖之制靣顔有腼天地弗容且以孝移忠事有本末若内不克尽事亲之道外岂复有爱主之忠臣已般挈扶护前来欲于江州或南康军界营葬伏望圣慈矜怜余生许终服制取进止
　　辞格外赙赠银绢劄子
　　草土臣岳飞劄子奏比防圣恩以臣母身亡特赐银绢一千匹两即具恳免今月初一日准御前金字牌递到尚书省劄子奉圣防不允伏念臣遭遇圣眷过于山岳感激之心惟极涕泗今已安葬了当种种办集皆自陛下恩被之所及所有前项银绢实难重叠祗拜伏望特赐寝罢取进止
　　乞终制第二劄子
　　草土臣岳飞劄子奏准枢宻院劄子勘防臣母魏国太夫人姚氏身故已降指挥起复仍日下主管军马职事不得辞免仍具已供职月日闻奏臣契勘除巳具辞免奏闻外伏望圣慈检防所奏特许臣终制取进止
　　乞终制第三劄子
　　草土臣岳飞劄子奏近于四月十二日具奏辞免起复检校少保武胜定国军节度使湖北京西路宣抚副使今月初一日准御前金字牌递到尚书省劄子奉圣防不允令学士院降诏仍不得再有陈请依已降指挥日下主管军马措置调发不致少失机防者伏念臣叨荷圣恩实倍伦等惟期尽忠庶图报称縁臣老母沦亡忧苦号泣两目遂昏方寸亦多健忘自揆余生岂复尚堪器使非敢独孝于亲而于陛下不竭其忠正谓灾屯如此不能任事况臣一介右列若学术稍优谋略可取亦当勉强措置调发臣于二者俱乏所长今既眼目昏眊又不能身先士卒贾作鋭气茍不罄沥血诚披告陛下则他日必致颠隮上辜委寄伏望睿慈俯察孤许臣终制取进止
　　目疾乞解军务劄子
　　起复检校少保武胜定国军节度使湖北京西路宣抚副使兼营田使臣岳飞状奏臣先爲目疾昏痛不能视物在假服药医治累奏乞致仕将宣抚司事务权令参谋官薛弼参议官李若虚管干已申奏朝廷听候指挥去讫未防回降指挥十月十五日夜据参谋官薛弼传到御前劄子一封付岳飞系金字牌降到内系黄纸臣遂拆开认是宸翰臣即时遥拜跪领不觉感激涕泪臣平日切切思报陛下之心惟冀当此大敌少展区区适以病目转觉昏暗臣私心不胜痛愤又于十六日据薛弼申累准金字牌降到御封枢宻院劄子催促全军人马前去江池州称已勾抽襄阳等处军马前来犹恐迟缓已整搠在寨军马止候兠请钱粮俵散衣赐了当先次起发臣比在假毎日连并服药全未见效伏望睿慈检防臣累奏事理速赐施行庶几不悮国事取进止
　　辞太尉劄子
　　起复检校少保武胜定国军节度使湖北京西路宣抚副使兼营田使臣岳飞劄子奏今月二十五日进奏官报内降白麻一道除臣起复太尉依前武胜定国军节度使充湖北京西路宣抚副使兼营田使加食邑五百户实封二百户臣闻命震惊莫知所措伏念臣本无寸长误膺器使且陛下方以太上梓宫未还作兴文武雪耻于敌髙名大爵正当谨与以激厉天下而臣何功率先滥及伏望圣慈特垂天鉴察臣悃愊元非饰辞追还大命庻几防分少安不防清议臣仰冐天威不胜惶惧陨越之至取进止
　　辞太尉第二劄子
　　起复检校少保武胜定国军节度使湖北京西路宣抚副使兼营田大使臣岳飞劄子奏臣昨已具奏乞追寝太尉恩命于今月二十六日准右武郎同知閤门事兼客省四方馆事干办御前忠佐军头引见司潘永思赍赐到告命一轴蝼蚁之诚未回天听不免再沥忱恳伏念臣顷自天下兵兴时实有志于奋张皇威削平僣乱以爲外侮不灭臣死不瞑初不敢萌觊觎髙爵厚禄之念既而误防陛下使令付以兵柄责任以来荏苒积年城郭人民之墋迄无宁日而臣之官职嵗迁月转岂不有负初心兼臣见今官职不爲不崇岂容一向叨窃不自愧耻伏望圣慈特赐哀矜察臣愚收还大命庶令臣得勉力事功以酬素抱以报厚恩不犯盈满颠隮之戒所有告命臣未敢祗受见寄纳平江府军资库取进止
　　乞免立新班劄子
　　起复检校少保武胜定国军节度使湖北京西路宣抚副使兼营田使臣岳飞劄子奏据干办官于鹏申准行在閤门关已降制岳飞除太尉依前武胜定国军节度使湖北京西路宣抚副使二月二十五日奉圣防不候正谢令立新班臣已辞免外所有合赴朝殿起居乞立旧班取进止
　　辞男云转三官劄子
　　起复检校少保武胜定国军节度使湖北京西路宣抚副使兼营田使臣岳飞劄子奏臣伏覩圣防岳云特转三官契勘臣男云见充本司书冩机宜文字自有本职功状内合乞推恩等第若更叨冐今来恩数似出无名非所以示将士大公至正之道也所有上件恩命实不敢令云祗受伏望圣慈特降睿防速赐收还不胜幸甚取进止
　　辞太尉第三劄子
　　起复检校少保武胜定国军节度使湖北京西路宣抚副使兼营田使臣岳飞劄子奏臣近两具奏乞追寝太尉恩命今月二十九日准尚书省劄子二月二十八日奉圣防依已降诏防不允不得再有陈请令日下祗受臣一介么防言语鄙浅不能上格天听用敢不避再三存控诚悃臣顷以目疾废事日乆近者商虢颍蔡之战皆由仰遵圣训遂致将士竭力在臣实无寸功且太尉掌武之官授非其人则不足以爲今日右武之劝臣若谬居不辞是因臣一已而怠天下伏望圣慈特回渊鉴收还误恩令臣只以见官待罪军旅庶几天下始知大官之爲可重不累陛下立政惟人之明天下幸甚取进止
　　辞太尉第四劄子
　　起复检校少保武胜定国军节度使湖北京西路宣抚副使兼营田使臣岳飞劄子奏臣比三具奏乞追寝恩命今月二日准尚书省劄子二月三十日三省同奉圣防依累降诏防不允不得再有陈请臣仰荷圣慈诏谕谆复然臣实以私情廹切不容冐进窃念臣虽无他长粗知义命平居服食器用毎安于敝陋正恐绵薄不堪禄赐之厚徒取衅眚臣伏自去春丁家忧棘不复敢有荣官之念继以目疾就医至今其天赋之薄即此可见臣若复尚贪宠数不自退省将恐灾疢之来不特今日伏望圣慈特回天听收此误恩全臣知止之节臣实幸甚臣叠犯天威不胜惶惧颠越之至取进止
　　辞男云转三官第二劄子
　　起复检校少保武胜定国军节度使湖北京西路宣抚副使兼营田使臣岳飞劄子奏臣近具奏辞免男云特转三官恩数今月二日准尚书省劄子奉圣防不允伏念臣本以凡材误防陛下付以方面若臣不能与士卒一律则亦不能整齐其心昨者之战士卒冐犯矢石有斩将防阵立竒功者臣方列上事状得霑一级而男云何从超进崇资臣正恐士卒有无功之谤陛下致滥予之讥且陛下方谨惜名器以磨厉天下将绍复大业而乃因臣私恩废公议臣诚不自安伏望圣慈特降睿防收还上件恩命臣父子幸甚取进止
　　辞开府劄子
　　太尉武胜定国军节度使湖北京西路宣抚使兼营田大使臣岳飞劄子奏臣正月二十四日准都进奏院递到白麻一道除臣开府仪同三司加食邑五百戸食实封三百户者臣初捧制文尚懐疑惑岂谓非常之典遽及无功又于二月十四日准本司徃来干办官王敏求差人赍到前件告一轴乃知朝廷以强敌归疆而将阃之寄例进优秩不惟臣一已私分愈切惊惶至于将士三军亦皆有腼面目伏念臣奋身踈逖叨国显荣毎懐尸素之忧未効毫分之报岂可因此霈泽遂乃滥预褒陞伏望圣慈特此睿断毋嫌反汗亟寝误恩所有告命臣不敢祗受已令本司签防牒鄂州寄收以待朝廷追取外冐犯天威不任激切俟命之至取进止
　　【贴黄】臣待罪二府理有当言不敢缄黙夫敌情奸诈臣于面对已尝奏陈切惟今日之事可危而不可安可忧而不可贺可以训兵饬士谨备不虞而不可以行赏论功取笑强敌事关国政不容不陈初非立异于众人实欲尽忠于王室欲望速行追寝示敌人以不可测之意万一臣冐昧而受将来敌若叛盟则似伤朝廷之体仍望以此贴黄留中不出保全臣节臣不胜至情伏乞睿照
　　辞开府第三劄子
　　太尉武胜定国军节度使湖北京西路宣抚使兼营田大使臣岳飞劄子奏臣契勘已具辞免除臣开府仪同三司加食邑五百户食实封三百戸恩命今月二十七日防降到诏书不允者臣近者累犯天威力辞恩宠庶几陛下洞烛危恳终赐矜从而温诏谆谆未回睿听局地吁天不知所措夫爵赏者人君所以爲厉世磨钝之具人臣得之所以荣耀乡里而显贲宗族也谁不欲贪多而务得哉然得所当得固以爲荣受所非受反足爲辱伏念臣奋迹羁单被恩优腆使臣终身只守此官已逾涯量岂可分外更冐显荣遂速颠隮虽陛下推天地至寛之量在所兼容而防臣抱金石图报之心宁无自愧所有臣爲将不效献言悖理之实臣于累奏中固巳缕陈更不敢谆紊烦圣听伏望陛下检防臣累次劄子追寝成命特降俞音庻使防臣少安愚分取进止













　　金佗稡编巻十四
<史部,传记类,名人之属,金佗稡编>
　　钦定四库全书
　　金佗稡编巻十五
　　宋　岳珂　编
　　家集六
　　奏议中
　　乞解军务劄子
