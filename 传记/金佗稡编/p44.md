<!-- { "loadSidebar": true } -->
　　三省枢密院同奉圣防岳飞差兼黄州复州汉阳军徳安府制置使余依旧
　　右劄送江南西路舒蕲州兼荆南鄂岳黄复州汉阳军徳安府制置使岳承宣照会施行准此
　　措置防守襄阳随郢等州省劄
　　枢密院奏勘会昨降画一指挥出兵收复襄阳唐邓郢州信阳军六郡地土并委岳飞随宜措置差官防守如城壁不堪守御相度移治山寨或用土豪或差旧将牛皋等主管事毕大军复回江上屯驻近据岳飞申奏巳收复随郢州襄阳府了当统率军马见在襄阳下营已降指挥比遣岳飞收复荆襄诸郡方此盛暑将士露备见勤劳深所嘉叹唐邓事宜再行问探贼中虚实必已尽知人数多寡粮道逺近将帅姓名相距形势并须明审敌情察其奸计王师既胜尤当持重已复三郡如何防守未得州县亦当措画仍切激励诸军竭忠戮力能恊心而徇国必赏以劝功军食所须巳严催督漕运继往决无阙事指挥到日可条具闻奏今续据岳飞申探到伪齐添差畨兵并签军见在新野龙陂胡阳枣阳县并唐邓州一带屯驻大段数多见竭力措置乞详察所申特降指挥施行
　　右三省枢密院同奉圣防令岳飞详度事机审料敌情唐邓信阳决可攻取即行进兵如未可攻先次措置襄阳随郢如何防守务在持重终保成功董先牛皋李道等可与不可差委各守壹郡荆南徳安贰鎭皆与襄阳形势接连并是江北屏翰冲要去处荆南见有多少军马合与不合增添徳安亦合分屯一军相为援助逐处分拨屯军粮道次第详细利害速行条具今巳夏末防秋不逺依元降画一大军复回屯守江上较其利害鄂州为重江州为次亦速相度一状闻奏今劄送江南西路舒蕲州兼荆鄂岳黄复州汉阳军徳安府制置使岳承宣疾速施行准此
　　照会措置防守巳收复州郡省劄
　　一岳飞奏条具到欲驻大兵于鄂州则襄阳随郢量留军马又于安复汉阳亦量驻兵兵势相援漕运相继荆门荆南声援亦相接江淮荆湖皆可奠安六州之屯宜且以正兵六万为固守之计就拨江西湖南粮斛朝廷支降劵钱为一周年支遣将来措画既成军储则朝廷易为应副粮食
　　勘会已降指挥岳飞收复襄阳一带功绩可嘉如委的探得金齐兵马厚重势未可以进讨仰将巳收复州郡随宜措置或差旧将董先牛皋李道或用土豪主管大军回就鄂州歇泊别聴指挥务在保守前功不得乘胜轻敌虑致落其计便七月十八日又奉圣防劄与岳飞依巳降指挥施行
　　一岳飞奏契勘荆南有解濳兵三千余人若朝廷令重兵驻鄂其荆南襄阳随郢徳安等州臣当斟量事势分兵防守甚为利便臣先所乞以精兵六万屯于鄂州就拨江西湖南粮斛及朝廷支降劵钱一周年应副伏望特赐指挥施行
　　勘会岳飞一行钱粮除米已支三十三万石外钱已支九十七万五千贯去讫今来縁不见得本军见今并回军日每月的实比旧增减数目致约度支降未得七月二十八日三省枢密院同奉圣防令岳飞将朝廷已支降钱米据每月实支数目约度可以支降终至具状申尚书省接续支降其所乞军马今荆湖南北皆有见屯官兵止縁湖贼黄诚杨么未平摘那未得巳令王进兵攻讨贼平日相度于逐路差拨军马前去江上屯驻可劄与岳飞照会
　　检会前劄
　　江南西路舒蕲州兼荆南鄂岳黄复州汉阳军徳安府制置使岳飞奏臣近措置遣发军马掩杀金齐兵众收复邓州了当外有唐州信阳军臣巳调发军马前去收复及继差官前去葺治所有唐邓州信阳军累经残毁城壁损壊久不修治切虑日后难以保守臣巳相度如逐州军不堪防守即令移治穏便山寨如有兵马侵犯即更切相度前来襄阳府保聚臣巳差拨二千人付安抚使张旦在襄阳府屯驻及令襄阳安抚司量行分遣军马前去唐邓等州以为斥招集官吏军民并差一百五十人往郢州二百人往随州驻劄臣只先所陈乞军马到来即更行量添拨付逐州府防守措置捍御外臣縁所统军马道路日久委是疲劳除巳统率起发前去徳安府歇泊聴朝廷指挥勑防贴黄称臣先条具荆襄等利害所乞军马等事伏乞速降指挥施行右三省枢密院同奉圣防检坐巳降指挥劄与岳飞照会并检会今劄送江南西路舒蕲州兼荆南鄂岳黄复州汉阳军徳安府制置使岳承宣疾速施行准此
　　除湖北荆襄潭州制置使省劄
　　枢密院奏勘会巳除岳飞充湖北荆襄潭州制置使鄂州驻劄
　　右三省枢密院同奉圣防王罢制置使依前神武前军统制江州驻劄兼节制舒蕲黄州措置防秋今劄送湖北路荆襄潭州制置使岳节使照会准此除清逺军节度使湖北荆襄潭州制置使依前神武后军统制省劄
　　检会枢密院闗枢密院奏勘会昨自李横退师叛人李成等占据襄阳府唐邓随郢州信阳军欲聚兵南来作过岳飞累有奏陈措画【阙】　遂降指挥差岳飞统率所部军马于麦熟以前措置进兵复取上件州军事毕大军巳回江上屯驻节次据岳飞奏进发军马掩击金齐兵马于五月六日收复郢州十七日收复襄阳府十八日收复随州七月十七日收复邓州二十三日收复唐州并巳收复信阳军并巳差官葺治屯兵防守飞巳班师江上歇泊右八月二十二日三省枢密院同奉圣防岳飞特除清逺军节度使湖北路荆襄潭州制置使依前神武后军统制除安抚制置大使司外其余并聴节制封邑依例施行
　　右劄送湖北路荆襄潭州制置使神武后军统制岳节使
　　赐香药诏书等省劄
　　三省枢密院同奉圣防赐岳飞香药壹合本军将士诏书壹道并印本诏书贰百道分给本军将士
　　右差使臣李庭干赍送前去今劄送湖北路荆襄潭州制置使岳节使照会收管讫具状申枢密院准此绍兴五年
　　照会添置将分省劄
　　枢密院奏诸路军事都督行府闗荆湖南北襄阳府路制置使岳飞劄子契勘本军昨准朝廷指挥置立拾将今来人数稍增欲望赐指挥添置将分指挥右巳劄下岳飞共以叄拾将为额外闗送枢密院指挥
　　右奉圣防依巳行事理今劄送荆湖南北襄阳府路蕲黄州制置使岳节使照会施行准此
　　除湖北襄阳招讨使省劄
　　枢密院奏勘会岳飞巳除检校少保理宜增重使名右三省枢密院同奉圣防岳飞除湖北襄阳府路招讨使除别降付身外今劄送新除湖北襄阳府路招讨使检校岳少保照会
　　绍兴六年
　　兼营田使省劄
　　三省同奉圣防荆湖北路襄阳府路招讨使岳飞川陜宣抚副使呉玠并兼营田使
　　右劄送湖北襄阳府路招讨使检校岳少保
　　督府照会有阙官去处知通以下许自踏逐令先次供职申奏给降付身劄
　　诸路军事都督府行府送到湖北襄阳府路招讨使岳飞劄子契勘湖北襄阳府路如有阙官去处自知通并州县官许自踏逐强明清干官令先次供职外申奏朝廷给降付身仍许荐举改官及陞擢差遣任使指挥二月十一日奉圣防依所乞其荐举改官许以见阙监司员数合用举状荐举一次
　　右劄送湖北襄阳府路招讨使检校岳少保
　　催赴行在奏事省劄
　　湖北襄阳府路招讨使岳飞申于今月初九日晚到常州迤逦前去平江府以来聴指挥外申闻事检防诸路军事都督府闗尚书右仆射张浚劄子奏勘会岳飞议事巳毕令取道衢信去行在不逺欲一见天颜少慰臣子瞻恋之心欲望圣慈特令内殿引见取进止二月九日奉圣防依引见奏事毕免朝辞疾速还鄂州本司闗送枢密院照会
　　右劄送湖北襄阳府路招讨使检校岳少保依巳降指挥疾速起发兼程前来赴行在奏事准此
　　督府令赴行在奏事讫还鄂州本司劄
　　诸路军事都督府会岳飞巳到行在奏事毕二月十九日奉圣防令岳飞于今月二十日就内殿辞讫日下回归本司
　　右劄送湖北京西南路招讨使检校岳少保
　　从申踏逐辟差官属省劄
　　绍兴六年二月十九日诸路军事都督府闗行府送到岳飞劄子今来本司事务全借官属恊力欲乞差防谋防议各一员主管机宜文字一员书冩机宜文字一员干办公事六员准备差使八员防检医药飰食二员不以见任寄居待阙许飞踏逐奏差令先次供职不得辞避指挥二月十一日奉圣防依所乞右闗送尚书省指挥
　　右劄送湖北京西南路招讨使检校岳少保
　　金佗续编卷六
　　钦定四库全书
　　金佗续编卷七
　　宋　岳珂　撰
　　丝纶传信録卷六
　　绍兴六年
　　照会踏逐辟差官先次供职省劄
　　绍兴六年二月十九日诸路军事都督府闗行府送到岳飞劄子契勘湖北襄阳府路如有阙官去处自知通并州县官许飞踏逐强明清干官令先次供职外申奏朝廷给降付身仍许飞荐举改官及陞擢差遣任使指挥二十二日奉圣防依所乞其荐举改官许以见阙监司员数合用举状荐举右闗送尚书省指挥
　　右劄送湖北京西南路招讨使检校岳少保
　　督府从申书填空告劄
　　诸路军事都督府湖北京西南路招讨使岳飞劄子契勘今来蒙朝廷给降到空名告劄如日后书填飞欲于告劄背后题写阶御押字用印以为照凭书填讫具职位姓名立功因依供申朝廷仍乞劄下付飞照防伏候指挥
　　右劄送湖北京西南路招讨使检校岳少保依所乞施行准此
　　从申刺举本路州县官省劄
　　检校少保鎭宁崇信军节度使充湖北京西南路招讨使兼本路营田使岳飞劄子飞误蒙朝廷委寄两路不敢不竭愚钝然州县例经残破正赖抚绥切虑州县官有蠧政害民赃汚不法之人欲乞许本司一面对移事重者放罢仍具情犯职位姓名奏闻所贵官吏修举职事不敢茍简指挥奉圣防依
　　右劄送湖北京西南路招讨使检校岳少保
　　任招讨使申明行移用公牒劄
　　诸路军事都督府镇宁崇信军节度使湖北京西南路招讨使岳飞劄子准诸路军事都督府劄子勘防岳飞昨充湖南北襄阳府路制置使日依第二等奉使条例发运监司并用申状兼契勘昨张浚任江南东路招讨使日除安抚大使司用公牒外其余帅司并用申状今来岳飞已改除湖北京西南路招讨使理合申明二月十九日奉圣防并依例施行飞即未审本司行移本路安抚监司用公牒唯复用劄子伏乞明赐指挥取到武节郎充江南东路宣抚使司干办官髙淮状契勘张开府昨任江淮路招讨使日于监司发运帅司行移并用公牒所供是实申闻事
　　右劄送湖北京西南路招讨使检校岳少保照防准此
　　督府令将带精兵前去襄阳劄
　　诸路军事都督府勘防岳飞巳降制命除授武胜定国军节度使依前检校少保充湖北京西路宣抚副使兼营田使襄阳府置司三月十二日奉圣防令岳飞依议定事理将带精兵疾速起发前去襄阳仍具己起发月日闻奏
　　右劄送湖北京西路宣抚副使检校岳少保
　　除湖北京西路宣抚副使省劄
　　枢密院奏勘会巳降指挥岳飞除湖北京西路宣抚副使
　　右奉圣防令岳飞疾速兼程前去鄂州措置军事今劄送湖北京西路宣抚副使检校岳少保疾速施行准此
　　内艰赐银绢省劄
　　四月八日三省同奉圣防岳飞母身亡巳降指挥起复可于格外特赐银绢各壹千疋两令户部支给
　　右劄送起复武胜定国军节度使湖北京西路宣抚副使检校岳少保
　　令鄂州应办事省劄
　　勘会岳飞母身亡所有事合行应副四月八日三省同奉圣防令鄂州恊力措置施行
