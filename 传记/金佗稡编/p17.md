<!-- { "loadSidebar": true } -->
　　【贴黄】臣见今只候粮食稍足即便过江北虽强敌兵马势重臣定竭力勦戮不敢少负陛下伏乞特寛宵旰之念不胜庆幸
　　条具荆襄相度移治及差官奏
　　镇南军承宣使神武后军统制江南西路舒蕲州兼荆南鄂岳黄复州汉阳军徳安府制置使臣岳飞状奏臣于六月二十八日准御前金字牌递到枢密院六月十六日劄子备奉圣防令臣条具收复襄阳随郢三郡防守相度移治山寨等事今条具画一开具下项
　　一臣收复到襄阳随郢三州即时逐急权行差官葺治州事实以此三州止有空城公吏军民自縁乆罹兵火或被驱掳或遭杀戮甚为荒残全借有心力官抚绥葺治招诱人戸所有襄阳府巳差武功大夫本军干办官张旦借左武大夫权唐邓郢州襄阳府安抚使兼知襄阳军府事亲卫大夫【阙】观察使牛臯权唐邓郢州襄阳府安抚副使武
　　义大夫荣州团练使李道充唐邓郢州襄阳府四州都统制承信郎本军准备差遣孙革借右承务郎权签书襄阳府判官防公事讫今来葺治渐成次第
　　一郢州巳差承节郎本军准备差遣周识借右承奉郎权知郢州右迪功郎本军准备差遣李旦借承奉郎权本州通判讫
　　一随州巳差右将仕郎李章准备差遣孙翚借承奉郎权知随州下州文学蒋庭俊借右修职郎权本州节度推官讫近访闻逐州官葺治渐成次第一臣所奏差官等事理更合取自指挥如防俞允乞降差劄施行
　　一臣防朝廷支拨粮三十三万石水脚钱一十七万贯委沈昭逺等催督应副今来臣自至襄阳巳及月余止有粮五千七百余石至军前伏望特降睿防施行
　　右画一开具在前谨録奏闻伏候勑防















　　金佗稡编卷十
<史部,传记类,名人之属,金佗稡编>
　　钦定四库全书
　　金佗稡编巻十一
　　宋　岳珂　撰
　　家集二
　　奏议上
　　乞赴行在奏禀边防奏
　　镇南军承宣使神武后军统制江南西路舒蕲州兼荆南鄂岳黄复州汉阳军德安府制置使臣岳飞状奏准枢宻院劄子令臣依已降指挥前去鄂州歇泊听候朝廷指挥臣除已恭依外所有臣先条具陈乞事理未奉指挥施行契勘臣先奉圣训收复襄阳府等处六州军除已措置收复随郢襄阳唐邓了当只有信阳军已调发军马前去收复尅日可下臣今有边防子细利害欲量带人从赴行朝奏禀伏望圣慈特降睿防依臣所乞施行谨録奏闻伏候勑防
　　乞先推刘光世军掎角赏奏
　　镇南军承宣使神武后军统制江南西路舒蕲州兼荆南鄂岳黄复州汉阳军徳安府制置使臣岳飞状奏臣先奉圣训收复襄阳府等处六郡緫率军马节次见阵掩杀敌人军马收复州军了当续防朝廷令刘光世遣差军马五千人以爲牵制臣于七月二十三日收复信阳军六郡了毕光世遣郦琼军马于二十六日到襄阳府臣军前虽其至不及期然臣之军士知有后援所以能成薄效卒使不霑寸赏恐咈人情伏望圣慈将刘光世所差官兵特降睿防先次推赏谨録奏闻伏候勑防
　　收复唐邓信阳差官奏
　　镇南军承宣使神武后军统制江南西路舒蕲州兼荆南鄂岳黄复州汉阳军徳安府制置使臣岳飞状奏契勘近恭奉圣训收复随郢等州军了当先差过知通等葺治事务除已开具随郢州襄阳府知通职次姓名奏闻外今契勘唐邓州信阳军知通签判职次姓名下项其余官臣行下逐处安抚司取防别具奏闻次今开具下项
　　一唐州二员修武郎权知州事髙青借通直郎权通判单藻
　　一邓州三员武翼郎閤门宣賛舍人权知州事张应右承直郎借宣教郎权通判党尚友忠训郎借秉义郎权签判邵俅
　　一信阳军二员承节郎借成忠郎閤门祗【阙】


















　　禹节制使唤事毕遣还荆南镇抚司并湖南帅司各发兵船约期进讨下流合用军兵及防合诸头项兵马舟船并委飞措置施行所有岳飞本军合用钱粮如所部州军应副不足依旧朝廷给降及江西路支拨应副劄送臣疾速施行臣伏防新除恩命已具奏辞免所有措置讨捕黄诚杨太等贼徒事切縁臣所管军马并系西北之人不习水战今防圣防驱使不敢辞免谨已遵奉指挥外臣契勘湖贼黄诚杨太等占据重湖猖獗累年战舰舟船数目浩瀚又贼众多慿恃水险出没作过今来若以湖南帅司马凖歩谅两项军马听知鼎州程昌禹节制以荆南镇抚司并湖南帅司各发兵船约期进讨切虑如此事不专一临时难以措画有悮指踪臣愚欲望圣慈特降睿防令湖南帅司除留三千人在潭州弹压外并荆南镇抚司都共有二千人乞令臣量留一千人在镇抚司外将其余军马舟船尽数并拨付臣相度分布使唤兼马凖歩谅亦乞令付臣使唤如鼎州缓急合要军马使用乞令臣相度分遣庶几军马归一斟量调发免致悮事兼契勘王已降指挥江州驻劄今来讨捕湖贼正赖舟船使用欲乞将王随军舟船除海船及有余船外只乞战船并海湖船权暂尽数借拨付本军候事毕日归还臣访闻湖南州郡系出产材木去处欲乞行下本路一就并钉线工匠应副添修本军舟船其合用钱粮窃详湖北路委是阙乏无以桩办伏乞特降指挥专一令江西应副外劵钱乞从朝廷寛剰支降庻不有悮事机所陈利害并系急切伏望圣慈详酌依臣所乞前去措画誓尽犬马之劳以图报効谨録奏闻伏候勑防
　　【贴黄】臣契勘湖贼先与刘豫结连近探得陜府长安见今防集人马东京亦已聚兵今来襄汉诸州并系边面防秋是时切虑不测前来侵犯作过伏乞添兵屯守及更抽摘军马付臣遣发廵边照管庶免悮事乞速赐措置施行
　　襄阳差职官奏
　　清逺军节度使神武后军统制充湖北路荆襄潭州制置使臣岳飞状奏据襄阳府路安抚使司契勘本路州县系居极边全借当职官恊力措置数内下项官并系收复之初蒙制置司并本司逐急差权自管当事务以来爱民无扰治职有方实堪倚仗欲望详酌申奏差补施行今开具下项
　　一借保义郎襄阳府兵马监押王升借迪功郎襄阳府观察推官李霖借迪功郎襄阳府司理参军周冲翼忠翊郎襄阳府司法参军姚禾成忠郎借忠翊郎监【阙】


















　　有科率及差借夫马之类许人戸越诉当职官吏乞赐施行
　　一契勘人戸归业之初委是贫乏全阙牛具子种欲乞量借官钱应副收买候将来合纳税日将所借官钱分四料随税送纳
　　一契勘新复州军其税赋依赦降指挥权放三年所有养赡官兵钱粮无所从出若不给降深恐因循却致扰民伏乞朝廷支降钱米应副收籴并借贷耕牛子种本钱所贵归业之民得霑实惠一契勘新复州军城壁楼橹并合修葺防城器具并合置造所有合用钱粮伏乞朝廷特赐支降贵得应时办集军民两安不致踈虞
　　一契勘人戸未归业以前应欠官私债负不问是何名色乞并行蠲放如州县輙敢理索乞重赐施行
　　一契勘新复州军全借官员葺治若不稍加恩数深恐无以劝谕今相度欲乞几年爲任与转一官选人比类施行任满无遗阙更与转一官选人改合入官应权官权过月日理爲实歴月日
　　一契勘新收复州军自合体认朝廷惠养寛恤之意用心存抚务令安业欲乞令逐一开具元管并后来归业人戸单甲姓名所住乡村开垦过田土顷亩帐状申本司审覆诣实申奏仍乞以召集多寡分数立爲殿最
　　一契勘所收复州军乆经残害上下凋弊州县官如能用心召集流亡劝课农桑懐柔百姓寛恤刑禁从本司保明申奏乞朝廷优异推恩若职事不防亦乞重赐黜责
　　右画一条具在前谨録奏闻伏候勑防
　　招杨钦奏
　　镇宁崇信军节度使神武后军都统制荆湖南北襄阳府路制置使臣岳飞状奏恭奉圣防措置荆湖南北路盗贼臣遂先分遣军马扼贼要路断其粮道严行禁止博易使贼乏食寻遣军分头赍执旗牓谕以祸福说谕招安溃其腹心并欲诱致桀黠以爲乡导今据武义大夫閤门宣賛舍人黄佐等招安水寨首领杨钦将带到本寨徒众老小约一万余人大小舟船八百余只牛五百余头马四十余疋并到军前臣已优加存抚及即时支破钱粮养赡并先次将空名武义大夫告书填给付杨钦了当所有以次头领亦见行取防契勘杨钦系贼之宻党今已服从正宜乗机掩覆巢宂臣一靣措置进兵外谨録奏闻伏候勑防
　　李通归顺奏
　　检校少保镇宁崇信军节度使充湖北襄阳府路招讨使兼本路营田使臣岳飞状奏契勘臣甞以国难未除敌祸方炽窃有意于恢复之事深筹逆计以爲中原之士性具五常岂无忠义思报国家特以身防敌人之郊未能奋发于是多遣信实之人宻行宣布朝廷之德意说谕约结俾其磨濯一心以待王师之举相爲应援今有虢州栾川知县修武郎李通将带五百余人首倡归顺已到邓州除已差官前去引接犒劳外谨録奏闻伏候勑防
　　乞出师劄子
　　起复太尉武胜定国军节度使湖北京西路宣抚使兼营田大使臣岳飞劄子奏臣自国家变故以来起于白屋从陛下于戎伍实有致身报国复雠雪耻之心幸慿社稷威灵前后粗立薄效陛下録臣防劳擢自布衣曽未十年官至太尉品秩比三公防数视二府又增重使名宣抚诸路臣一介贱防宠荣超躐有逾涯分今者又防益臣军马使济恢图臣实何能误荷神圣之知如此敢不昼度夜思以图报称臣窃揣敌情所以立刘豫于河南而付之齐秦之地盖欲荼毒中原以中国而攻中国尼雅满因得休兵养马观衅乗隙包藏不浅臣谓不以此时禀陛下睿筭妙略以伐其谋使刘豫父子隔絶五路叛将还归两河故地渐复则金人之诡计日生浸益难图然臣愚欲望陛下假臣日月勿拘其淹速使敌莫测臣之举措万一得便可入则提兵直趋京洛据河阳陜府潼关以号召五路之叛将叛将既还王师前进彼必舍汴都而走河北京畿陜右可以尽复至于京东诸郡陛下付之韩世忠张俊亦可便下臣然后分兵濬滑经略两河如此则刘豫父子断必成擒大辽有可立之形金人有破灭之理爲陛下社稷长乆无穷之计实在此举假令汝颍陈蔡坚壁清野商于虢略分屯要害进或无粮可因攻或难于餽运臣须敛兵还保上流敌必追袭而南臣俟其来当率诸将或挫其锐或待其疲敌利速战不得所欲势必复还臣当设伏邀其归路小入则小胜大入则大胜然后徐图再举设若敌见上流进兵并力以侵淮上或分兵犯四川臣即长驱其巢穴敌困于奔命势穷力殚纵今年未终平殄来嵗必得所欲陛下还归旧京或进都襄阳关中唯陛下所择也臣闻兴师十万日费千金内外骚动七十万家此岂细事然古者命将出师民不再役粮不再籍盖虑周而用足也今臣部曲逺在上流去朝廷数千里平时毎有粮食不足之忧是以去秋臣兵深入陜洛而在寨卒伍有饥饿而死者臣故亟还前功不遂致使故地陷敌忠义之人旋被屠杀皆臣之罪今日唯赖陛下戒勑有司广爲储备俾臣得一意静虑不以兵食乱其方寸则谋定计审方能济此大事异时迎还太上皇帝宁德皇后梓宫奉邀天眷以归故国使宗庙再安万姓同欢陛下髙枕万年无北顾之忧臣之志愿毕矣然后乞身归田里此臣夙夜所自许者臣不胜拳拳孤忠昧死一言取进止
　　乞以明堂恩奏张所男宗本奏
