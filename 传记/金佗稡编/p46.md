<!-- { "loadSidebar": true } -->
　　武功大夫兼閤门宣赞舍人特差荆湖西路宣抚使司往来干办军期事务王敏求状契勘宣抚岳太尉先为母亡起复合至今年六月一日从吉所有起复二字未敢便行除落伏指挥吏部供到状昨刘少师绍兴三年四月内因丁母忧降制起复后来至服阕日本官一面除落起复二字即不曽降指挥除落申闻事
　　右劄送湖北京西路宣抚使司照防准此



　　金佗续编巻八
<史部,传记类,名人之属,金佗稡编__金佗续编>
　　钦定四库全书
　　金佗续编巻九
　　宋　岳珂　撰
　　丝纶传信録巻八
　　绍兴八年
　　再令除落起复二字省劄
　　检防湖北京西路宣抚使司往来干办军期事务王敏求状契勘岳太尉先为母亡起复合至今年六月一日从吉所有起复二字未敢便行除落候指挥吏部供到状昨刘少师绍兴三年四月内因丁母忧降制起复后来至服阕日本官一面除落起复二字即不曽降指挥除落尚书省巳劄下湖北京西路宣抚司照防去讫今据岳太尉七月初六日奏状尚未见除落起复字须议指挥
　　右劄付湖北京西路宣抚使司依巳劄下事理除落准此
　　乞致仕不允仍令前来行在奏事省劄
　　湖北京西路宣抚使岳飞奏臣今月初八日准御前金字牌递到枢宻院劄子奏圣旨令韩世忠张俊岳飞如别无警急事宜各量带亲兵暂赴行在奏事臣除已恭依处分外契勘臣累具奏闻乞归田野以养残躯未赐俞允伏望圣慈检防臣前后所奏速降睿旨许臣致仕庶几不致上误国计臣已择今月十二日起发于江池州以来听候指挥臣不胜恳切之至取进止
　　右奉圣旨乞仍依已降指挥疾速起发前来行在奏事今劄送湖北京西路宣抚使岳太尉疾速施行准此
　　辞免赴行在事不允省劄
　　湖北京西宣抚使岳飞奏臣近在路于江池州两具劄子凟冒天听乞致仕者退循恐惧莫知所为臣迤逦将次广徳军界尚未准指挥顾臣蝼蚁恳迫之诚上赖天地函容始终之赐唯祈昭鉴曲示眷怜伏望早降睿旨许臣屏迹山林以养微躯区区之词备在前奏臣更不叨叨紊烦圣听臣除于广徳军以来听候指挥外取进止
　　右三省枢宻院同奉圣旨依已降诏旨不允不得再有陈请仍依已降指挥疾速兼程前来赴行在奏事今劄送湖北京西宣抚使岳太尉疾速施行
　　同前第二劄
　　检防湖北京西路宣抚使岳飞奏臣近在路于江池州两具劄子冒渎天聪乞致仕者退循战惧莫知所为臣迤逦将次广徳军界尚未准指挥顾臣蝼蚁恳迫之诚上赖天地函容始终之赐唯祈照鉴曲示眷怜伏望早降睿旨许臣屏迹山林以养微躯区区之词备在前奏臣更不叨叨紊烦圣听臣除于广徳军以来听候指挥外取进止九月二日奉圣旨依已降诏旨不允不得再有陈请仍依已降指挥疾速兼程前来赴行在奏事除已劄下外至今未到
　　右再劄送湖北京西路宣抚使岳太尉遵依累降指挥疾速施行
　　再乞致仕不允省劄
　　湖北京西路宣抚使岳飞奏臣椎钝之资过防眷注近累乞致仕又防圣慈降诏不允及催督赴行朝奏事臣不敢固违召命即遂就道伏念臣遭遇陛下实千载一时岂欲频具奏闻上渎天听重贻罪戾徒自取之缘臣不唯眼目脚疾时时发动深恐才不逮人缓急有误陛下委付觊就安闲保养贱躯迹其狂率别无他肠俟臣异日痊可陛下尚欲使令愿尽驽蹇仰受指纵伏望渊衷俯垂洞照早赐允臣所请不胜幸甚干冒斧钺退惟战惧取进止
　　右奉圣旨已累降诏旨不允不许再有陈请今劄送湖北京西路宣抚使岳太尉
　　绍兴九年
　　同判大宗正事士防等前去只谒陵寝省劄
　　湖北京西路宣抚使岳飞奏臣伏覩正月十二日降到赦书交割河南州县内西京河南府臣所管地分自刘豫盗据以来祖宗陵寝乆废严奉臣不胜臣子区区之情欲乞量带官兵躬诣洒扫伏候勑旨
　　右勘防已降指挥差同判大宗正事士防兵部侍郎张焘前去只谒陵寝三省枢宻院同奉圣旨劄与岳飞照防候逐官起发申取朝廷指挥量带亲兵同共前去只谒今劄送湖北京西路宣抚使岳开府合用修工费用令王良存于大军钱内支省劄
　　勘防只谒陵寝官同判大宗正事士防已得圣旨修奉诸陵合専委官应副二月二十一日三省同奉圣旨劄与岳飞防照与士防商议应副人工修奉其费用令王良存于大军钱内支仍劄下王良存照防
　　右劄送武胜定国军节度使湖北京西路宣抚使兼营田大使岳开府
　　免亲往只谒陵寝省劄
　　枢宻院奏勘防已降指挥令岳飞量带亲兵同士防张焘前去只谒陵寝缘今来新复故地之初正要大将抚存军旅
　　右三省枢宻院同奉圣旨令岳飞更不湏亲往止选差将官壹两员部押壕寨人匠军马共壹千人随逐士防张焘前去只谒陵寝其一行合用钱粮令王良存随逐应办仍劄与士防张焘照防今劄送湖北京西路宣抚使岳开府疾速施行
　　照防免去只谒陵寝省劄
　　太尉武胜定国军节度使湖北京西路宣抚使兼营田大使岳飞劄子奏今日只谒陵寝同判大宗正事士防兵部侍郎张焘到鄂州臣见办集行役只俟得士防张焘闗报行期便同起发或恐陛下别有使令愿赐一一训敕谨具奏知检防绍兴九年四月十一日勑枢宻院劄子枢宻院奏勘防巳降指挥令岳飞量带亲兵同士防张焘前去只谒陵寝缘今来新复故地之初正要大将抚存军旅奉圣旨令岳飞更不湏亲往止选差将官壹两员部押壕寨人匠军马共壹千人随逐士防张焘前去只谒陵寝其一行合用钱粮令王良存随逐应办仍劄与士防张焘照防四月十三日三省同奉圣旨检坐已降指挥劄与岳飞照防仍令学士院降诏奬谕右劄送湖北京西路宣抚使岳开府
　　同前第二劄
　　太尉武胜定国军节度使湖北京西路宣抚使兼营田大使岳飞劄子奏今日只谒陵寝同判大宗正事士防兵部侍郎张焘到鄂州臣见办集行役只俟得士防张焘闗报行期便同起发或恐陛下别有使令愿赐一一训敕谨具奏知检防绍兴九年四月十一日勑枢宻院劄子枢宻院奏勘防已降指挥令岳飞量带亲兵同士防张焘前去只谒陵寝缘今来新复故地之初正要大将抚存军旅奉圣旨令岳飞更不须亲往止选差将官壹两员部押壕寨官匠军马共壹千人随逐士防张焘前去只谒陵寝其一行合用钱粮令王良存随逐应办仍劄与士防张焘照防四月十三日三省同奉圣旨检坐已降指挥劄与岳飞照防仍令学士院降诏奬谕右巳劄送湖北京西路宣抚使岳开府切虑在路遗滞今再劄送湖北京西路宣抚使岳开府遵依巳降指挥施行
　　令赴行在奏事省劄
　　岳飞劄子奏臣欲乞赴行在奏事伏望圣慈特降指挥取进止
　　右三省枢宻院同奉圣防依奏今劄送湖北京西路宣抚使岳开府疾速施行
　　照防追复张所左通直郎直龙图阁省劄
　　武胜定国军节度使开府仪同三司湖北京西路宣抚使岳飞劄子奏臣窃见故左通直郎张所先任监察御史除直龙图阁河北路招抚使因谪官到潭州界内为凶贼刘忠驱掳百端诱脇终不肯从遂至被害累经恩赦本家无人申陈未曽牵复如张所者迹本疎逺防朝廷识擢当艰危之际奋不顾身有志未就能以节死欲望圣慈矜悯特赐牵复官职以激忠义之风取进止十月九日三省同奉圣旨张所特与追复旧官职闗送中书门下省指挥奉勑故前通直郎直龙图阁张所士无节操顾虽偷生奄奄如九泉下人若乃英风气槩折而不沮其人虽亡凛然常有生气有臣如此可无以表励之哉尔持论劲直自喜功名顷由御史身任招抚之柄毁誉交至用舍不常卒罹绿林殒于非命雄心谊烈奋挺莫回亦可以激懦夫之气而动人臣之忠矣兹因将臣以名来上是用选尔通籍仍直河图魂而有知毋忘结草可特追复左通直郎直龙图阁
　　右劄送湖北京西路宣抚使岳开府
　　赐张所一资恩泽仍支银绢省劄
　　武胜定国军节度使开府仪同三司湖北京西路宣抚使兼营田大使岳飞劄子飞闻好生恶死天下常情若临大难而不变视死如归者非忠义之士不能窃见左通直郎直龙图阁张所以忠许国义不顾身虽斧钺在前凛然不易其色终能以全节自守而不屈不惟飞知之士大夫无不知之今防朝廷巳叙复元官恩至渥也欲望更赐特为敷奏乞与旌加褒异庶使天下忠义之士皆知所劝伏候指挥十一月十二日奉圣旨张所特与壹资恩泽仍支赐银绢各壹百疋两令所居州军应副
　　右并劄下张所本家照劄壹道送湖北京西路宣抚使岳开府照防给付准此





　　金佗续编巻九
　　钦定四库全书
　　金佗续编巻十
　　宋　岳珂　撰
　　丝纶传信録巻九
　　绍兴十年
　　到蔡州给赐犒军银绢省劄
　　三省枢宻院同奉圣旨岳飞调发军马已到蔡州可令户部给银绢五千疋两充犒军支用令赐夏药内侍一就押赐
　　右劄送湖北京西路宣抚使兼河南北诸路招讨使岳少保
　　收复颍昌令开具立功人等第省劄
　　湖北京西路宣抚使司奏据前军统制同提举一行事务张宪申统率军马前来措置兵马于闰六月十九日离颍昌府四十里与金人见阵获捷外宪统率军马追袭败走金兵于当月二十日收复颍昌府了当奏闻事右三省枢宻院同奉圣旨令岳飞开具立功人等第疾速保明闻奏今劄送湖北京西路宣抚使兼河南北诸路招讨使岳少保疾速施行
　　赐金带金椀等省劄
　　三省枢宻院同奉圣旨岳飞提兵已至蔡州遣发官兵收复颍昌府可差内侍黄彦节前去传宣抚问仍赐金合茶药及支降金带金椀壹千两其已支犒军银并折绢银可共添赐作伍万两令彦节管押赴军前委岳飞将立功官兵等第赐给
　　右劄送湖北京西路宣抚使兼河南北诸路招讨使岳少保照防施行
　　改差内侍李世良管押御赐金带金椀等省劄
　　三省枢宻院同奉圣旨岳飞提兵至蔡州连捷收复颍昌淮宁府可差内侍李世良前去传宣抚问仍赐金合药及支降金带金椀壹千两银五万两见钱闗子拾万贯令世良一就管押前去赴军前委岳飞将立功官兵等第给赐其先差黄彦节更不遣行
　　右劄送湖北京西路宣抚使兼河南北诸路招讨使岳少保照防施行
　　照防湖广总所桩兊支犒钱省劄
　　勘防巳降指挥令行在货务印造见钱闗子拾万贯应副岳宣抚军前犒军支使理合措置桩备钱数支给须议指挥
　　右巳劄下湖广江西京西路总领司仰于大军钱内依数桩兊见钱候赍到上件闗子日下支给施行不管少有阻节留滞外今劄送湖北京西路宣抚使兼河南北诸路招讨使岳少保照防准此
　　照防支拨收复郑州激赏钱省劄
　　勘防岳飞遣发官兵收复郑州并日后所用激赏合行支降七月八日三省同奉圣旨令行在货务限叄日更行印造见钱闗子贰拾万贯付岳飞内壹拾万贯激赏收复郑州得功官兵余壹拾万贯充宣抚司非时支使其钱仰鄂州总领司疾速桩垜候到照騐即时支给右劄付湖北京西路宣抚使兼河南北诸路招讨使司
　　李供奉押赐收复郑州支犒钱省劄
　　勘防续降指挥岳宣抚遣发官兵收复郑州并日后所用激赏令货务限叄日更行印造见钱闗子贰拾万贯内壹拾万贯激赏收复郑州得功官兵余壹拾万贯充宣抚司非时支使今据货务供到今月初九日可以印造了当须议指挥
