<!-- { "loadSidebar": true } -->
　　王入朝数见上论恢复之略以为刘豫者金人之屏蔽必先去之因慷慨手防曰臣窃揣敌情所以立刘豫扵河南而付之齐秦之地盖欲以中国攻中国而尼雅满因得休兵养马观衅乗隙不以此时伐其谋使刘豫父子隔絶五路叛将还归两河故地渐复则金人之诡计日生浸益难圗臣望陛下假臣日月勿拘其淹速使敌莫测臣之举措万一得便可入则提兵直趋京洛据河阳陕府潼闗以号召五路之叛将叛将既还王师前进彼必弃汴都而走河北京畿陕右可以尽复至扵京东诸郡陛下付之韩世忠张俊亦可便下臣然后分兵濬滑经略两河如此则刘豫父子断必成擒金人有破灭之理设若敌见上流进兵并力侵淮或分兵攻犯四川臣即长驱其巢穴敌困扵奔命势穷力殚终今年未终平殄来嵗必得所欲
　　王又上疏曰逆豫逋诛尚穴中土天下之愚夫愚妇咸愿致死扵敌而陛下审重此举累年扵兹是以天下忠愤之气日沮中原来苏之望日衰嵗月益久污染渐深趋向一背不复可以转移此其利害诚为易见臣愿上禀睿筭不烦济师只以本军进讨以成陛下中兴之志御札报王许其进讨王复奏曰钱塘僻在海隅非用武之地愿建都上防用汉光武故事亲帅六军往来督战庶将士知圣意所向人人用命臣当仗国威灵鼓行北向
　　金人废刘豫王奏谓宜乗废立之际其不备长驱以取中原不报
　　金人叛盟诏王乗机进取调兵之日王命将士各语其家人期以河北平乃相见未防所遣诸将及防合两河忠义皆响应奏功中原大震王奏以谓梁兴等过河之后河北人心往往自乱愿归朝廷金人近累败衂四太子等皆令老小渡河此正陛下中兴之机金人必亡之日茍不乗时必贻后患秦桧居中沮之
　　先是王遣义士梁兴等招结两河忠义相与掎角破敌又遣邉俊等渡河抚谕申固其约河东山寨皆敛兵固堡以待王师或率其部伍举兵来归敌将腹心禁卫之属亦有宻受王旗榜率众自北方来降者扵是金国动息山川险隘尽得其实及朱仙镇之捷王欲乗胜深入两河忠义百万闻不日渡河奔命如恐不及各赍兵仗粮食团结以俟父老百姓争挽车牵牛载糗粮以餽义军顶盆焚香迎拜而者充满道路敌自燕以南号令不复行秦桧私于金人力主和议欲画淮以北弃之力请于上下诏班师王上防曰敌人屡战屡奔鋭气沮防今豪杰向风士卒用命天时人事强弱已见时不再来机难轻失防累千百言上乃以御札报令少驻近便得地利处报杨沂中刘锜同共相度如有机防可乗即约期并进桧闻之乃先诏韩世忠张俊杨沂中刘锜各以本军归而后言于上以王孤军不可留乞姑令班师一日而奉金书者十有二王不胜愤嗟惋至泣东向再拜曰臣十年之力废于一旦非臣不称职权臣秦桧实误陛下也王班师郡县之民大失望遮王马而哭王亦立马悲咽取诏书示之劳苦而去梁兴在河北不肯还复取懐卫二州断山东河北金帛马纲之路金人大扰然竟亦无所就自是而后敌势浸横恢复之计不可复议矣
　　忠义
　　王学射于周同及同死王朔望则鬻一衣设巵酒鼎肉于其冡上奠之而泣引所遗弓发三矢又泣然后酹酒瘗肉于冡之侧徘徊凄怆移时乃还王父见而问之曰飞学射扵周君念其死无以报聊扵朔望致礼耳射三矢者识是艺之所由精也酹酒瘗肉者周君所享飞不忍食也父抚其背曰使汝异日得为时用其徇国死义之臣乎
　　张所与王论时事王慷慨流涕曰今日之事惟有灭敌人迎二圣复旧疆以报君父耳招抚诚能许国以忠禀命天子提兵压境使飞以偏师従麾下一死乌惜哉
　　王従王彦至新郷敌势盛王约彦出战不进王抗声谓之曰二帝防尘敌据河朔今不速战而更观望岂真欲附敌耶彦黙然王遂引所部独与敌战
　　金人冦乌江杜充闭门不出王叩寝閤谏曰【原阙】




<史部,传记类,名人之属,金佗稡编__金佗续编,卷二十四>
　　即日启行至江州防麟败上喜其尊朝廷赐札褒之初王受知扵张所其后所以骂贼遇害其子尚防王访求教养遇眀堂恩乞以文资官之曺成既平王命张宪等逐余寇杨再兴愿受防以见王王见再兴而竒之命解其曰吾不杀汝汝当以忠义报国小商桥之战再兴死焉焚其尸得矢镞二升
　　知遇
　　王初以敢战士应募宣抚刘韐一见大竒之后东京留守宗泽泽谓曰尔勇智材艺虽古良将不能过也
　　河北招抚使张所待以国士曰公殆非行伍中人也従招讨使张俊平贼俊常谓诸僚佐曰岳观察之勇略吾与汝曺俱不及也
　　江西安抚大使李回奏乞以舒蕲光黄接连汉阳武昌一带盗贼并委王招捕防有旨召赴行在江西宣谕刘太中奏人情方恃以为安乃不果行又赐李回亲札令择本路盗贼炽盛处専以委王扵是回奏吉冦为乱乞専委王广东宣谕眀槖亦奏防贼为二广患若朝廷特遣岳飞来不惟可除羣盗而既招复叛者亦可置队伍使之为用又知梧州文彦眀奏防冦入广东乞委王讨捕刘大中复连奏以为请上専以防吉冦付王王奏乞复襄阳六郡宰臣赵公鼎奏曰知上流利害无如飞者遂従之
　　都督张公浚至江上防诸大帅扵座中独称王可倚以大事乃特命王屯襄阳以窥中原
　　髙宗皇帝初以大元帅至相州王因刘浩得见被命招防群贼由是受知及复建康授神武副军都统制上曰岳飞勇扵战闘驭众有方此除出自朕意既平防吉召赴行在上慰抚再三赐宸翰扵旗上曰精忠岳飞令王毎行师建之后再入朝诏以刘光世所统郦琼王徳等王诏王徳曰聴飞号令如朕亲行王上防论恢复之略上召至寝阁命之曰中兴之事朕一以委卿上又尝褒其功曰用将须择孤寒忠勇久经艰难亲冒矢石者
　　王为秦桧所陷而殁孝宗皇帝践位尽还宠数又谕其子霖曰卿家纪律用兵之法张韩逺不及卿家寃枉朕悉知之
　　爵秩
　　王自従军凡四补官最后以河北招抚司借补修武郎积功八转至中卫大夫特防落阶自英州刺史累迁至两镇节度使
　　其军职由中军统领陞至神武后军都统制
　　其镇帅自通泰镇抚使累迁诸路制置招讨营田宣抚使
　　其加官自检校少保至太尉开府仪同三司少保其在朝为枢宻副使万夀观使奉朝请
　　其封爵自武昌县子进至郡公
　　王年三十九为秦桧所陷而殁后追复元官諡武穆封鄂王建庙鄂州赐号忠烈
　　诏札
　　王自常州之战受诏复建康及承州奏捷初被赐札之宠自是而后曰诏曰札曰制凡可得而见八十有六
　　襄阳聴治之所乃昔武穆王之故第也王收复京西六郡欲北向中原而志不克遂忠愤所积没为眀神安知其不睠睠扵旧所临涖之地哉而阙无祠堂理不应尔余即射圃聴事龛其遗像敬以髙庙宸翰之所表异题曰精忠堂诿客普慈冯真父类王事实刋之板而列诸四壁读之使人感奋流涕也夫功名虽出扵智勇而其本实生扵忠茍忠矣王之事业可跂而及也自今六郡之民与夫三军之士瞻像阅碑可以想千载之英烈慕前人而兴起嘉定四年仲春襄阳守臣简池刘光祖书















　　金佗续编巻二十四
　　钦定四库全书
　　金佗续编巻二十五
　　宋　岳珂　撰
　　百氏昭忠録巻九
　　鼎澧逸民叙述杨么事迹一
　　常徳府旧是鼎州昨于建炎三年有北来溃兵孔彦舟贼马侵犯府城其时府民为时有土人妖巫钟相乆以幻怪鼓惑本土乡村愚民连络澧峡无知之俗悉来归奉谓之投拜法下莫知其数若受其法则必致田蚕兴旺生理丰富应有病患不药自安所以人多向之钟相乃妄称天大圣名号亦曰钟老爷于武陵县管唐封乡水连村地名天子冈所居置立寨栅聚集妖徒赍送金帛钱物积累无数道路填委昼夜不絶盖以相之长子钟昂曽于靖康二年防本府以土豪劝谕招募勤王之兵三百人依格借补承信郎祗随统制郑修武一行民兵共五千人前去武陵入卫王室至邓州南道总管司
