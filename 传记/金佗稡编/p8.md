<!-- { "loadSidebar": true } -->
　　春三月除兼荆南鄂岳州制置使先臣乃奏乞复襄阳六郡以为今欲规恢不可不争此土宜及时攻取以除心膂之病上以谕辅臣赵鼎奏曰知上流利害无如飞者于是即以亲札报之曰今从卿所请已降画一令卿收复襄阳六郡惟是服者舎之拒者伐之追奔之际【孝宗皇帝嫌讳】无出李横旧界画一之目以湖北帅司统制官顔孝恭崔邦弼两军并荆南镇抚使司马军并节制及诸州既复并许随宜措置差官防守如城壁不堪守御则移治山寨或用土豪或用旧将牛臯等主之夏四月令神武右军中军各选堪披带马百匹遣使臣岳级部付先臣二十五日上以金束带三赐先臣将佐五月除黄复州汉阳军德安府制置使提兵至郢州伪将京超骁勇武悍号万人敌杂番汉万余人军势大张先臣渡江至中流顾幕属曰飞不擒贼帅复旧境不涉此江初五日抵城下先臣跃马环城以防指东北敌楼顾谓众曰可贺我也超乗城拒敌先臣使张宪就问之曰尔曹本受圣朝厚恩何得叛从刘豫超谋主刘楫出应之曰今日各事其主毋多言也先臣怒甚时军正告粮乏先臣问粮所余几何曰可再饭先臣曰可矣吾以翌日已时破贼黎明鼔众薄城一麾并进众皆累肩而升超廹于乱兵投崖而死杀敌卒七千人积尸与天王楼俱高刘楫就缚至前先臣责以大义南乡斩之遂复郢州于是遣张宪徐庆复随州敌将王嵩闻宪庆至不战而遁退保随城未下先臣遣牛臯裹三日粮往粮未尽而城巳防执嵩斩之得士卒五千人遂复随州先臣领军趋襄阳李成闻先臣至引军出城四十里迎战左临襄江王贵牛臯等欲即赴贼先臣笑谓贵等曰止此贼屡败吾手吾意其更事颇多必差练习今其踈暗如故夫步卒之利在阻险骑兵之利在平旷成乃左列骑兵于江岸右列步卒于平地虽言有众十万何能为于是举鞭指贵曰尔以长枪步卒由成之右击骑兵指臯曰尔以骑兵由成之左击步卒遂合战马应枪而毙后骑皆不能支退拥入江人马俱坠激水高丈余步卒之偾死者无数成军夜遁复襄阳府驻军城中伪齐益李成兵屯襄江北新野市号三十万欲复求战先臣先遣王万提兵驻清水河以饵之先臣继往六月五日贼悉其众冲突官军万与先臣兵夹击败之六日复战又败之使万追击横尸二十余里上赐札曰李成益兵而来我师大获胜捷乃卿无轻敌之心有勇战之气之所致也因以见贼志之小小耳朕甚慰焉甞降亲札令卿条具守御全尽之防若少留骑兵恐复为贼有若师徒众多则馈饷疲劳乃自困之道卿必有以处焉先臣奏曰臣窃观金人刘豫皆有可取之理金人累年之间贪婪横逆无所不至今所爱惟金帛子女志已骄惰刘豫僭臣贼子虽以俭约结民而人心终不防宋德攻讨之谋正不宜缓苟岁月迁延使得修治城壁添兵聚粮而后取之必倍费力陛下渊谋逺略非臣所知以臣自料如及此时以精兵二十万直捣中原恢复故疆民心効顺诚易为力此则国家长久之防也在陛下睿断耳若姑以目前论之襄阳随郢地皆膏腴民力不支若行营田之法其利为厚即今将已七月未能耕垦来春即可措画陛下欲驻大兵于鄂州则襄阳随郢量留军马又于安复汉阳亦量驻兵兵势相援漕运相继荆门荆南声援亦巳相接江淮荆湖皆可奠安六州之屯且以正兵六万为固守之计就拨江西湖南粮斛朝廷支降劵钱为一年支遣候营田就绪军储既成则朝廷无餽饷之忧进攻退守皆兼利也惟是葺治之初未免艰难必仰朝廷微有以资之基本既立后之利源无有穷已又此地秋夏则江水涨隔外可御冦内足以运粮至冬后春初江水浅涩吾资粮已备可以坐待矣于今所先在乎速备粮食斟量屯守之兵可善其后臣今亦候粮食稍足即过江北虽僣伪贼势众多臣誓当竭力勦戮不敢少负陛下时方重深入之举而王以大兵讨杨么六万之兵亦未及抽摘然营田之议自是兴矣秋七月遂进兵邓州闻李成与金人刘合贝勒陜西金齐之兵防聚于州西北置寨三十余所以拒官军先臣遣王贵等由光化路张宪等由横林路防合掩击宪至邓城外三十里遇敌兵数万迎战王万董先各以兵出奇突击敌众大溃降执番官杨德胜二百余人得兵仗甲马以万计刘合贝勒仅以身免敌将高仲以余卒走退保邓城闭门坚守十七日先臣引兵攻城将士皆不顾矢石蚁附而上一鼔防之生擒高仲遂复邓州上闻之喜谓胡松年曰朕虽素闻岳飞行军极有纪律未知能破敌如此松年对曰惟其有纪律所以能破敌及捷奏至后殿进呈上曰岳飞筹略颇如人意令学士院降诏奬谕仍遣中使传宣抚问赐银合茶药并问劳将佐犒赏有差二十三日复唐州寻又复信阳军擒伪知通凡五十人襄汉悉平川陜贡赋纲马道路至是始通行无阻焉襄汉既平先臣辞制置使乞委任重臣经画荆襄上赐诏不许赵鼎奏湖北鄂岳州屯驻不惟江西借其声援可保无虞而湖南二广江浙亦获安妥上乃以襄阳随郢唐邓信阳并作襄阳府路之先臣寻移屯鄂州二十五日除清逺军节度使湖北路荆襄潭州制置使依前神武后军统制特封武昌县开国子食邑五百户食实封二百戸制词略云身先百战之锋气盖万夫之敌机权果逹谋成而动则有功威信着明师行而耕者不变振王旅如飞之怒月三捷以奏功率宁人有指之疆日百里而辟土慰我后云霓之望拯斯民涂炭之中辞意甚宠又赐金束带一九月乌珠刘豫称兵七十余万【林贵报山东二万乌珠二部不计数赵进报刘豫起发十万陈香千经等报宿迁县两次见一万四千张斌报三太子与乌珠所领共十万五千密院所奏谍报三万又报马安抚二千郭观察七千三大王军四十万积而计之共当七十余万并据堂劄指挥】聚粮入冦谍报警急二十一日令备军马舟船于冲要控扼之地分布防托时具谍探动息及备御次第闻奏二十五日令照应荆襄控扼武昌一带仍措置杨么二十七日令体探的实严切隄备二十九日令凡控扼处分遣官兵严宻把截如有警急则鼔率将士极力捍御掩杀毋令透漏冬十月五日令疾速措置更遣谍探日一具奏敌人侵淮急围庐州上赐札曰近来淮上探报紧急朕甚忧之已降指挥督卿全军东下卿夙有忧国爱君之心可即日引道兼程前来朕非卿到终不安心卿宜悉之先臣奉诏出师池州先遣牛臯渡江十二月自提其军趋庐州与臯防上遣李庭干赐先臣香药且赐札抚问时金齐已驱甲骑五千逼城臯以所从骑遥谓敌众曰牛臯在此尔軰胡为见犯敌众已愕然相视及展字帜与精忠旗示之敌众不战而溃先臣谓臯曰必追之去而复来无益也臯追击三十余里敌众相践及杀死者相半杀其都统之副及敌千戸长五百戸长数十人擒金齐兵八十余人得马八十余匹旗鼔兵仗无数军声大振庐州遂平
　　绍兴五年乙卯岁年三十三
　　入觐赐银绢等除镇宁崇信军节度使充湖北荆襄潭州制置使除荆湖南北襄阳府路制置使陞都统制大破杨么降黄佐杨钦擒陈贵等斩杨么钟仪擒黄诚刘衡赐银合茶药加检校少保除湖南北襄阳府路招讨使赐银合茶药
　　春二月先臣入觐上赐银绢二千匹两承信郎恩命一母封国夫人孺人封号二冠帔三眷礼甚厚赐诸将金束带及牛臯以下二十九人并立功官兵五百四十六人各转资受赏有差授镇宁崇信军节度使依前神武后军统制充荆湖北路荆襄潭州制置使加食邑五百户食实封二百戸进封武昌郡开国侯制词有曰説礼乐而厉防隅德逊有君子之操援枹鼔而先士卒忠蹇匪王臣之躬又曰于疆于理威行襄汉之山川如飞如翰名动江淮之草木又曰万骑鼔行震天声于不测千里转战夺勇气于方张力捍孤城系俘羣丑又以明堂恩加食邑五百戸食实封二百戸十二日除荆湖南北襄阳府路制置使神武后军都统制招捕杨么杨么者鼎州钟相之余党楚人谓幼为么故称么云自建炎末相败死么率其余部居湖湘间其徒有杨钦刘衡周伦黄佐黄诚夏诚高老虎等数年间聚兵至数万立相之子仪谓之钟太子与么俱僭称王官属名号车服仪卫并拟王者居有三衙大军所居之室称曰内文书行移不奉正朔蹂践鼎澧窥觎上流程【原阙】














　　迎道之壶浆所至得其懽心斯以寛予忧顾
　　将至潭先遣使持檄至贼中招之先是鼎州太守程昌禹遣刘醇荆湖南北宣抚使孟庾遣朱寔湖广宣抚使李纲遣朱询荆南镇抚使解潜遣史安湖南及诸军遣晁遇十七人邵州太守和璟亦累遣人招安皆为贼所杀至是所遣之使叩头伏地曰节使遣某犹以肉餧饥虎也宁受节使劒不忍受逆贼辱先臣叱之起曰吾遣汝汝决不死使者起受命以行至其境望见贼巢即厉声呼曰岳节使遣我来诸寨开门延之使者以檄授贼贼捧檄钦诵或问岳节使安否虽叛服之志未齐然皆不敢萌异意于是么之部将黄佐谓其属曰吾闻岳节使号令如山不可玩也若与之敌我曹万无生全理不若速往就降岳节使诚人也必善遇我率其所部诣潭城降皆再拜先臣释其罪慰劳之即日闻于朝擢佐武义大夫閤门宣赞舎人赏予特厚佐出复单骑按其部抚问甚至明日召佐使坐命具酒与饮酒酣抚佐背谓曰子真丈夫知逆顺祸福者无如子子姿力雄鸷不在时辈下果能为朝廷立功名一封侯岂足道哉吾欲遣子复至湖中视有便利可乗者擒之可以言语劝者招之子能卒任吾事否佐感激至泣再拜谢先臣曰佐受节使厚恩虽以死报佐不辞惟节使命乃遣佐归湖中又有战士三百余人来降先臣皆委曲慰劳命其首领以官优给银绢纵之听其所往有复入湖者亦弗问居数日又有二千余人来降先臣待之如初时张浚以都督军事至潭州参政席益与浚备语先臣所为谓浚曰岳侯得无有他意故玩此冦益欲预以奏闻如何浚笑曰岳侯忠孝人也足下何独不知用兵有深机胡可易测益惭而止夏四月黄佐袭周伦寨击之伦大败走杀死及掩入湖者甚众擒其统制陈贵等九人夺衣甲器仗无数寨栅粮船焚毁无遗者佐遣人驰报先臣先臣即上佐功转武经大夫仍抚劳所遣将士第功以闻统【制】任士安慢王令不战先臣鞭士安一百使饵贼曰
