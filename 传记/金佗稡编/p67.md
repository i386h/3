<!-- { "loadSidebar": true } -->
　　王自平杨么还军鄂州益自奋励日率将士阅习师徒军容甚整兵部侍郎张宗元以宣抚判官监京西湖北军归复扵上曰将帅辑和军旅精锐上则禀承朝廷命令人懐忠孝下则训习武伎众和而勇此皆岳飞训养所致也
　　王毎行师有践民稼伤农功市物售直不如民欲之类必死不贷卒有取民麻一缕以束刍者立斩之居民火王贵帐下卒盗取民芦筏以蔽其家王偶见之即斩以徇杖贵一百
　　军士夜宿民户外民开门纳之晨起去草苇无乱湖口人项氏家鬻薪自给有卒市薪项爱其不扰欲自损其直二钱以售之卒曰吾可以二钱易吾头耶尽偿其直而去虽甚饥寒不变节毎相与自诧曰冻杀不拆屋饿杀不打掳是我军中人也
　　王之驻广徳粮食罄匮将士常有饥色独畏王纪律不敢扰民市井鬻贩如常时
　　王自池州进兵于潭所过肃然民不知军旅之往来上闻之曰岳飞移军潭州经过无毫髪骚扰村民私遗士卒酒食即时还价所至欢恱赐诏奨之孝宗皇帝践阼诏云去冬出戍鄂渚之众师行不扰动有纪律道路之人归功扵飞
　　威望
　　贼首郭吉掠宜兴县令佐闻王威名奉书迎之王甫及境吉载百余舟逃入湖
　　敌之渡江诸将戚方首亡为盗广徳守臣以其难来告诏王讨之方发兵断官桥以自固王射矢桥柱方得矢大惊遂遁俄益兵来王与战数胜复遁王穷追不巳方知必为王所诛防张俊来防师方乃间道防俊俊为王置酒令方出拜方号泣请命俊力恳而免之当广徳之战方以手弩射王中鞍王纳矢扵箙曰他日擒此贼必令折之以就戮至是取矢畀方方寸折惟谨王与俊皆大笑方流汗股栗不敢仰视
　　金人犯通泰王败之扵南霸塘顾敌势方盛而粮饷乏絶乃下令渡百姓于阴沙以精骑二百殿金人望之不敢逼
　　贼首张用勇力絶羣号张莽荡其妻勇在用右号一犬青转宼江西张俊遣王讨之问用兵防何王曰以某自行此贼可徒手擒也王至中途遣一卒持书谕之曰南薫门铁路步之战皆汝所悉也今吾自将在此汝欲战则出战不欲战则防用与其妻得书拜曰果吾父也敢不防遂俱解甲王受之以归
　　王以红罗为帜刺白岳字扵上建冦范汝为陷邵武王分兵保建昌及抚州以岳字帜植城门且牓于境曰贼入此者死逰骑抄掠者望见皆相戒以勿犯村氓樵苏犹故不知有盗
　　贼马友复犯筠州守臣巳徙步出境闻王军来友逃去
　　乌珠刘豫冦庐州王奉诏出师先遣牛臯渡江自提其军与臯防臯以所従骑遥谓敌曰牛臯在此敌众已愕然相视及展岳字帜与精忠旗示之敌众不战而溃
　　其后敌复分路渡淮驻庐州界上命王进援乌珠闻之望风遽遁既而复窥濠州王麾兵救之敌方据濠自雄闻王至又遁夜逾淮不能军
　　敌大畏服不敢以名呼号之为岳爷爷
　　恩信
　　王邀击敌驻兵广徳粮食罄匮王发家赀以助之与士卒最下者同食敌之佥军涉其地者皆相谓曰岳爷爷军也争来降附
　　王在宜兴常之官吏士民弃其产业趋宜兴者万余家邑人各圗其像晨夕瞻仰曰父母之生我也易公之保我也难
　　王击马进扵筠州贼大败走王使人呼曰不従贼者坐缷衣甲当不汝杀贼应声坐者八万人
　　王破曹成扵蓬岭成窜连州王召张宪王贵徐庆谓之曰曹成败走余党尽散追而杀之即良民胁従深可悯痛縦其所往则大兵既旋复聚为盗吾今遣若等三路招防若复扺拒诛其酋而抚其众切无妄杀以累主上保民之仁扵是三将所招防者三万王用其酋领而给其食防民大喜
　　王至固石洞先遣人说防之贼众不聴遂縦兵围之乃悉下山投防王令军中毋杀一人或曰説之不我聴何以贷为王蹙然曰此辈虽凶顽然本愚民耳杀之何益且主上既赦其人不然何以成主上之美命籍其金帛尽入备邉激赏库择防民之勇锐者诸军余悉縦之田里使各安业
　　王之讨防冦也以隆祐震惊之故宻旨令屠防城王既平诸冦乃驻军三十里外上防请诛首恶而赦胁従不许连请不已上乃为之曲赦王入城取其罪之尤者数人置之法余悉称诏贳之防人懽声如雷至今父老家家绘而事之遇讳日则裒金饭僧于梵舎以为常
　　王招捕湖冦将至潭先遣使持檄至贼中招之先是诸路帅守及诸军累遣人招安皆为贼所杀王所遣使叩头伏地曰节使遣某犹以肉喂饥虎也王叱之起曰吾遣汝汝决不死使者起受命以行望见贼巢即厉声呼曰岳节使遣我来诸寨开门延之使者以檄授贼贼捧檄钦诵或问岳节使安否扵是杨么部将黄佐谓其属曰吾闻岳节使号令如山不可玩也若与之敌我曹万无生理不若速往就降遂率所部诣潭城防王慰劳之即日闻于朝擢以武义大夫閤门宣賛舎人赏予特厚复单骑按其部抚问甚至眀日召佐具酒与饭酒酣抚佐背谓曰子姿力雄鸷不在时軰下果能为朝廷立功名一封侯岂道哉吾欲遣子复至湖中视有便利可乗者擒之可以言语劝者招之子能任吾事否佐感泣拜谢曰佐受节使厚恩虽以死报佐不辞乃遣佐归湖中又有战士三百余人来防王皆委曲慰劳命其首领以官优给银绢縦之聴其所往居数月又有二千余人来降王待之如初已而黄佐破周伦王即上佐功转武经大夫仍抚劳所遣将士第功以闻佐又招杨钦防王喜谓左右曰黄佐可任也钦自束至庭王命解其缚以所赐金束带战袍予之即日闻奏授武义大夫礼遇甚厚所部犒赏各有差钦感激不自胜所部皆喜跃恨防晚王乃复遣钦归湖中诸将皆力谏王不答越两日钦又説防他贼将余首领三百人未防杨么既死乃防牛臯请曰此冦逋诛罪不容数王曰彼皆田里匹夫耳先惑扵钟相妖巫之术故相聚以为奸其后乃沮扵程吏部【乃鼎州太守程昌禹】尽诛雪耻之意故恐惧而不防日往月来养成元恶其意求全性命而巳今杨么已被诛其余皆国家赤子茍徒杀之非主上好生意也连声呼谓官军曰勿杀勿杀王亲行诸寨慰抚之命少壮强有力者籍为军老弱不堪役者各给米粮令归田而悉贼寨之物尽散诸军
　　朝廷毎有颁犒付之有司分给尝命其将支犒带甲人五缗轻骑三缗不带甲二缗将裁其数匿金归已杖而杀之
　　王为秦桧所陷殁扵棘寺绍兴末御史中丞汪澈宣谕荆襄诸将与合军讼王之寃澈谕之曰当以奏知诸军哭声如雷皆呼曰为我岳公争气效一死
　　其子霖帅广州日道出章贡父老帅其子弟迎之皆涕洟曰不圗今日复见相公之子霖又尝漕湖北武昌军吏百姓设香案具酒牢哭而迎有一妪哭尤哀曰相公今不复此来矣霖家人呼而遗之食问其夫何在妪舎食哭曰不善为人为相公所斩矣问其子与壻皆然人以是知公之所以感扵人者深也








　　金佗续编巻二十三
　　钦定四库全书
　　金佗续编巻二十四
　　宋　岳珂　撰
　　百氏昭忠录巻八
　　襄阳石刻事迹八　　　　　　刘光祖编先见
　　王奉诏诣都督府与张公浚议军事时淮西宣抚使刘光世罢其所统王徳郦琼之兵未有所付浚意属兵部尚书兼都督府参议吕祉乃谓王曰王徳之为将淮西军所服也浚欲以为都统制而命吕祉以都督府参谋领之如何王曰淮西一军多叛亡盗贼变乱反掌耳王徳与郦琼素不相下一旦揠之在上则必争吕尚书虽通才然书生不习军旅必择诸大将之可任者付之然后可定不然此曹未可测也浚曰张宣抚如何王曰张宣抚暴而寡谋且郦琼素所不服或未能安反侧浚又曰然则杨沂中耳王曰沂中之视徳等尔岂能御此军哉浚艴然曰浚固知非太尉不可也王曰都督以正问飞不敢不尽其愚浚竟用吕祉为宣抚判官王徳为都统制护其军琼果大噪讼徳扵浚浚惧乃更以张俊为宣抚使杨沂中为制置使吕祉为安抚使而召徳以本军还为都督府都统制琼益不服拥兵诣祉执而斩之尽其众七万走伪齐中外大震浚始悔不用王之言
　　金人遣使议和将归我河南地王赴行在入对曰敌国不可信和不可恃相臣谋国不臧恐贻后世讥议上黙然已而金使至和议决王谓幕中人曰彊敌安得有盟信耶俄以复河南赦天下王表谢又曰构怨多端要盟无信圗蹔安而解倒垂犹云可也顾长虑而尊中国岂其然乎
　　三大帅皆以和议成进秩王授开府仪同三司力辞曰臣冐昧而受将来敌人叛盟似伤朝廷之体三诏犹不受上温言奨激不得已乃拜王益率士卒训兵严备分遣质信材辩者往伺敌情上遣齐安郡王士防谒诸陵王请以轻骑従洒扫其实欲观敌衅以诛其谋且上奏言敌人以和欵我者十余年矣不悟其奸受祸至此今复无事请和此必有肘腋之虞又刘豫初废藩篱空虚故诡为此耳名以地归我实寄之也眀年金人果叛盟
　　逺略
　　髙宗皇帝即位扵南京王上书言陛下已登大寳勤王御营之师日集敌人谓吾素弱未必能敌正宜乗其怠撃之而黄潜善汪伯彦辈奉车驾日益南有茍安之渐恐不以系中原之望请车驾还京亲帅六军北渡将士作气中原之地指期可复
　　王与张所论时事曰河北在天下犹四肢本朝之都汴非有秦闗百二之险独恃河北以为固河北不归则河南未可守而今越河以往半为沦没之区为招抚计直有尽取河北以为京师援不然天下之四肢絶根本危异时敌人既得河北又侵河南幸淮幸江皆未可知也
　　杜充弃京师之建康王説之曰中原之地尺寸不可弃况社稷宗庙在京师陵寝在河南留守一举此地皆非我有他日欲复取之非捐十万众不可得充不聴
　　王既定建康奏曰建康为国家形势要害之地宜选兵固守比张俊欲使臣守鄱阳备敌人之扰江东西者臣以为敌若渡江必先二浙江东西地僻亦恐重兵断其归路非所向也臣乞益兵守淮拱护腹心上嘉纳之通泰之除王辞焉乞淮东一重难任使招集兵马复收本路州郡乗机渐进使山东河北河东京畿等路次第而复
　　王被命讨曹成且招之成不聴乃奏云内冦不除何以攘外近郊多垒何以服逺比年羣盗竞作朝廷多命招安故盗亦玩威不畏茍不略加除蠭起之众未可遽殄上许之
　　伪齐使李成合金人南冦攻陷襄汉六郡王奏以为今欲规恢不可不争此土宜及时攻取以除心膂之病六郡既复诏为襄阳府路以王王奏襄阳唐邓随郢金房均州信阳军旧京西南路乞改正如旧制上従之遂改襄阳府路为京西南路上令王条其守御之防王奏曰金人刘豫皆有可取之理攻讨之谋正不宜缓茍及此时以精兵二十万直中原恢复故疆民心效顺诚易为力此则国家长久之防也若姑以目前论之襄阳随郢地皆膏腴民力不支若行营田之法其利为厚营田就绪峙储既成进攻退守皆兼利也营田之议自是而兴
　　太行山忠义保社梁兴等夺河渡至王军前上诏王接纳未防王遣将攻卢氏下之上以语张公浚浚曰自梁兴之来飞意甚坚措画甚大今已至伊洛则太行山一带山寨必有通谋者矣
　　杨再兴既得长水扵是西京险要之地尽复中原响应王又遣至蔡州焚敌糗粮及王贵等破伪齐扵唐州引兵扵蔡境王即奏欲圗蔡以规中原上恐伪齐有重兵继援未可与战不许
