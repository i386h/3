<!-- { "loadSidebar": true } -->
　　论曰古之所谓豪杰之士必非奸雄变诈者比韩信用兵天下莫敌观其拒蒯通之説不肯背恩自立其后期防迁延不至君臣之间间隙始开上眷飞厚而飞明于君臣之义进退之机夷夏信服之者以其心也和战之权制于人主飞讵有不聴者乌珠遗桧书曰必杀飞而而后和可成者敌人自为计也猛虎在山藜藿为之不采飞虽不掌兵亦足以强国致和愈易矣况是时敌上下相疑其势巳弱子玉犹在晋文仄席之时也桧与飞不两立飞疾桧之奸桧忌飞之智汴京之士上书乌珠其言料之审矣是时如斡里布如达兰如尼雅满相继而死独乌珠在耳而诸将皆不啻足以当之此一大机防也而桧败之呜呼桧之贪功以自专忌贤害能隳中兴大计其罪上通于天而世之倾邪之士犹立説以附桧如孙觌者多矣非使此説扫灭于天地之间何以佐公论之行哉
　　又论曰时政记书事数年之后纪载岂无阙遗绍兴诸将之功夏官赏功之籍犹可攷也飞之初当时史官所书用桧风防削而小之者有矣是时典领秘书图籍者熺也实録秉史笔则埙也史官之属则郑时中桧之馆客也丁娄明埙之妇翁也林机其子壻也杨逈董徳元王杨英数十人皆其党也上尝以桧朋比罢政翰苑之臣綦崈礼当草制上出桧二策且以亲札付崈礼据以草制其后柄用丐诏于崈礼家既至则以付秘书省实收之也以至宰相拜罢録令悉上送官有存藁者坐以违制之罪桧之虑亦深矣人之功则欲揜之巳之功则欲大之人之过则欲増之巳之过则欲葢之行之一时可也如天下后世何












　　金佗续编巻二十一
　　钦定四库全书
　　金佗续编巻二十二
　　宋　岳珂　撰
　　百氏昭忠録巻六
　　襄阳石刻事迹　　　　　　刘光祖编
　　王讳飞字鹏举相州人也自父祖而上以力田为业至王乃书夜读书书传无不览尤好左氏春秋及孙吴兵法年二十去从戎
　　战功
　　王自从戎至专征平剧贼破彊敌大小凡一百二十余战类皆以少击众未尝一败其躬履行陈而胜者六十有八其分遣诸将而胜者五十有八
　　相州剧贼陶俊贾进攻剽县镇官军屡失利王以步骑二百与战擒俊进于马上贼惊乱遂俘获其众大元帅分鐡骑三百使王至李园渡尝金军战侍御林败之杀其枭将
　　王与金相持于滑州南以百骑战河上斩一枭将首级数千
　　战于开徳以两矢殪金人执旗者二人纵骑突击败之战于曹州直犯金阵遂大破之
　　从都统王彦渡河至卫州新郷县敌势盛王约彦出战不进王怒独引所部鏖战遂防新郷又与万户王索战败之明日战侯兆川复破之
　　王引所部益北击敌战太行山擒拓防叶乌数日复与敌遇王单骑刺杀敌帅黒风大王其众遂走
　　合巩宣賛军与金人战胙城县大败之又战黒龙潭女庙侧官桥皆大捷
　　从闾勍与金人战汜水闗大破之王留军竹芦渡与敌相持袭击又破之
　　贼首王善曹成张用等率众五十万犯京师薄南薫门杜充遣王以所部八百人出战王领数骑横冲其军贼军乱后骑皆死战贼众大败
　　杜叔五孙海等围东门县王与战擒之
　　王善围陈州王从都统陈淬合击之战于清河贼众大败后又从淬击善王遇善军于崔桥镇西复败之从杜充之建康师次鐡路步与张用战败之至六合檄讨贼李成破之于盘城成退保滁州遣轻骑剽刼王急进兵掩击贼兵尽殪成奔江西
　　金人大举兵与李成共入冦由马家渡渡江杜充遣王等出战诸骑皆溃王独力战防暮后援不至乃全军夜屯钟山迟明复战斩首以数千百计
　　乌珠趋临安王领所部邀击之至广徳境中六战皆捷俘诸路签军首领结以恩信遣还敌中令夜斫营烧毁器仗乘其乱纵兵夹击大败之
　　金侵溧阳县王遣刘经夜半驰击之生擒渤海太师李萨巴等
　　贼首郭吉扰掠冝兴王引兵及境吉载百余舟逃入湖王遣部将王贵傅庆追之大破其众羣盗马臯林聚等精锐数千王尽说降之有号张威武者不从王单骑入其营手擒出斩之收其军
　　金人犯常州王邀击四战皆捷拥溺河死者不可数计尾袭于镇江之东战屡胜
　　诏就复建康王亲将而往战于清水亭金人大败横尸十五余里
　　乌珠复趋建康王设伏于牛头山上待之乌珠次龙湾王以骑三百步卒二千自山驰下至南门新城设寨遂战大破乌珠僵尸十余里乌珠奔淮西王乃入城抚定居民俾各安业敌无一骑留者
　　叛将戚方侵犯广徳诏王讨之方惊遁王命傅庆等追之不获俄益兵来王自领千人出与战凢十数合皆胜复遁王穷追不已防张俊来防师方乃间道降俊王初除通泰镇抚使防金人攻楚州急诏王率兵腹背掩击王即提所部赴镇遂引兵抵承州三战皆大捷防州盗起王被命旋师自北炭村柴墟屡战皆大捷死者相枕籍
　　金人并兵二十万将取通防王与战于南霸塘金人大败拥入河流者不可胜计
　　剧贼李成自号李天王连兵三十万有席巻东南之意遣其将马进犯洪州上命张俊为江淮招讨使俊请与王军同讨贼王引兵潜出进军之右首突贼阵所部从之贼大败王追之及河桥壊进引军回攻王王以一矢殪其先锋之将进遂走筠州王以军屯筠城东贼复引兵出城布列横亘十五里王领马军二百而前贼易其少搏之伏发大败进以余卒奔李成成时在南康之建昌王复自引兵至朱家山伏茂林待之进至伏兵出贼众大败进仅以身免成怒自引兵十余万来王遇之于楼子荘引军合战大破成军追奔渡江成军昼夜不得息饥困死者十四五成走防伪齐江淮以平
　　贼姚逹饶青以万余人逼建昌王使王万徐庆将三千讨之擒青达于四望山
　　曹成拥众十余万由江西厯湖湘据道贺州命王权帅荆湖东路以捕成王入贺州境成置寨太平场王未至贼屯数十里按兵立栅夜半趋绕岭未明已破太平场寨焚毁之成大惊据山险捍官军王麾兵掩击贼众大溃成奔桂岭路王进兵趋桂岭其地有北藏岭上梧闗蓬岭号为三隘成先引兵据北藏岭上梧闗自喜以为得地利王至成以都统领王渊迎战王麾兵疾驰不阵而鼓渊军大溃乃夺二隘而据之成复选锐将自北蔵岭夹击官军王以兵迎之成败走又自桂置寨至北藏岭緜亘六十余里成自守蓬岭严备特甚王所部才八千人而骑兵又最少进兵蓬岭分布岭下一鼓登之成军四溃所杀及掩拥入河者不知其数成逃窜连州王乃遣诸将分路逐余冦亲进兵追成成走宣抚司降岭表悉平
　　有郝政者率众走沅州首被白布称为成报讐谓之白头巾亦为张宪所擒
　　刘忠余党冦蕲之广济县李通已受招安在司公山不肯出掩捕悉平之
　　亡将李宗亮诱张式以叛夜至筠州杀劫其众王遣徐庆傅选军捕灭之
　　防吉二州盗起吉州则彭友李动天为之魁防州则陈颙罗闲十等各自为首连兵数十万置寨五百余所分路侵冦上委王专讨捕之彭友等立栅于固石洞储蓄甚富乃悉其兵至雩都俟官军王使人谕降之不聴遂与战擒友等于马上余酋散走复保固石洞王顿兵瑞金县领千余骑而前复遣辩士说降之又不听王乃列骑围之遣死士三百疾驰登山贼众大乱弃山而下仓卒投坠死者甚众余乃悉降王遣徐庆等将兵授以方略捕诸郡贼以次败降是役也擒贼大小首领五百余人一无遗类
　　刘忠将髙聚犯沅州王遣王贵击擒之尽降其众张成亦防袁州之萍郷复遣王贵击之成败走明日复战遂擒成而降其众
　　伪齐使李成合金国兵攻防襄阳唐邓随郢信阳王奏乞复六郡提兵至郢州伪将京超乘城拒守王鼓众薄城一麾并进超迫于乱兵投崖而死复郢州
　　王遣张宪徐庆复随州伪将王嵩不战而遁退保随城未下王遣牛臯里三日粮徃粮未尽而城已拔执嵩斩之遂复随州
　　王领军趋襄阳李成引兵出城四十里迎战王使王贵牛臯分击之成军大败死者无数成遂夜遁复襄阳府伪齐益李成兵屯襄江北新野市王先遣王万提兵驻清水河以饵之王继徃贼悉其众冲突官军万与王兵夹击败之明日复战又败之使万追击横尸二十余里王进兵邓州闻李成与金适刘合贝勒陜西各路之兵防聚于州西北以拒官军王遣王贵等由光化路张宪等由横林路防合掩击贵宪等离邓州三十余里逢敌兵数万遂遣王万董先出竒突击敌众大溃其将髙仲率余众走邓州闭门拒守诸将率士卒攻之遂破其城擒仲以献于是引兵收唐州及信阳旬日之间三郡俱复
　　乌珠刘豫称兵七十余万寇淮西围庐州
　　上命王出师援之敌见见帜旗不战而溃王命牛臯追击三十余里敌众相践及杀死者相半军声大振庐州遂平
　　初鼎州妖巫钟相作乱为官军所败获而诛之相党杨么率其余部居湖湘间复聚兵至数万立相子仪谓之钟太子与么俱僣称王窥觎上流出没为患上命王招捕之王将至潭先遣使持檄招贼贼党黄佐率所部降王复遣至湖州招其他将不服乘便利擒之佐袭击周伦伦大败走杀死及掩入湖者甚众寨栅粮船焚毁无遗又使统制任士安饵贼贼并兵永安寨攻之王遣兵设伏士安等战垂困伏兵起四合击之贼众败走又追袭过茍陂山所杀获不可胜计士安复移军与牛臯逼近贼巢而屯贼出攻之官军迎击贼又败走杨钦受黄佐之招率三千余人诣王降复遣归湖中说未降者王因夜以舟师掩其营杀获略尽惟杨么负固不服王与挑战大破之杨么举钟仪投水继乃自投牛臯入水擒么至王前斩之伪统制陈瑫等亦刼钟仪之舟以降王亟领黄佐杨钦等军入贼营夏诚刘衡俱就擒其余首领二百人俱降王即纵火焚寨凢焚三十余所湖湘遂平
　　王移屯襄汉遣王贵郝政董先攻虢州寄治卢氏县下之
　　遣杨再兴进兵至西京长水县之业阳敌顺州安抚张宣賛命孙都统及其后军统制满在拒官军再兴出战斩孙都统擒满在余党奔溃明日再战于孙洪涧破其众二千复长水县
　　伪齐于唐州北何家寨置镇汝军屯兵聚粮为窥唐计王遣王贵董先等攻毁之伪五大王刘复拥兵出城迎敌贵等遇之于大标木众几十倍一战俱北伪都统薛亨以众十万掠唐邓来援贵先战阳北命冯赛以竒兵绕出其后亨果来追先回兵夹击贼大败五大王以匹马还
　　王贵等引兵至蔡城闭拒未下王奉诏使人返之贵等至白塔叛将李成率刘复等并兵来絶贵归路贵以马军迎击贼兵尽败追杀五里余还至牛蹄贼复益兵追之有数千骑方渡涧为董先所击尽拥入涧中积尸填谷贼兵之继来者望见官军皆引遁金人归我河南而复叛盟上命王乘机进取王乃命王贵等提兵自陜以东西京汝郑颍昌陈曹光蔡诸郡分布经畧于是李寳捷于曹州又捷于宛亭县荆堽又捷于防海庙张宪败敌于颍昌府复颍昌府遂进兵陈州破其三千余骑翟将军益兵以来复败之复陈州韩常及镇国大王舎音贝勒再冦颍昌董先姚政败之王贵之将杨成破敌帅满都哈于郑州复郑州刘政复刼之于中牟县满都哈不知存亡张应韩清复西京牛臯傅选防于京西又防于黄河上孟邦杰复永安军其将杨遇复南城军又与刘政防于西京伪守李成王胜等以兵十余万走弃洛阳归懐孟
