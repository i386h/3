<!-- { "loadSidebar": true } -->
题款曰：「十笏茅斋，一方天井，修竹数竿，石笋数尺，其地无多，其费亦无多也。然而风中雨中有声，日中月中有影，诗中酒中有情，闲中闷中有伴，非唯我爱竹石，即竹石亦留恋我也。彼千金万金造园亭，而游宦四方，或终其身不能到。而吾辈欲游名山大川，又一时不得即往，何如一室小景，有情有味，历久弥新乎？对此画，构此境，敛之则退藏于密，未尝不放之弥囗（六）囗（合）囗（也）。乾隆乙酉清和月，板桥郑燮画。」
五月三日，作《修竹新篁图轴》并题识。
题识曰：「两枝修竹出重霄，几叶新篁倒挂梢。本是同根复同气，有何卑下有何高？乾隆乙酉五月三日，板桥郑燮。」
为蔚起作《行书江晴诗扇画》；为永公大和尚作《瘦竹图轴》；为济翁、玉老作《竹石图轴》。
十二月十二日，于兴化溘然长逝，享年七十有三；葬兴化县城东之管阮庄。
是年，乾隆帝第四次南巡。
