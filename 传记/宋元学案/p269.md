<!-- { "loadSidebar": true } -->
　　县令陈叔向先生葵（并为《徐陈诸儒学案》。）

　　◆象山家学

　　通直陆先生持之

　　陆持之，字伯微，文安公九渊之子也。七岁能为文。文安授徒象山之上，学者数百人，有未达，先生为敷绎之。文安知荆门，郡治火，先生仓卒指授中程，文安器之。韩侂冑将用兵，先生忧时不怿，乃历聘时贤，将有以告。见徐子宜于九江，时议防江，先生请择僚吏，察地形，孰险而守，孰易而战，孰隘而伏，毋专为江守。具言：「自古兴事造业，非有学以辅之，往往皆以血气盛衰为锐惰。故三国、两晋诸贤，多以盛年成功名。公更天下事变多矣，未举一事，而朝思夕维，利害先入于中，愚恐其为之难也。」子宜怃然。又之鄂谒薛象先、项平甫，之荆谒吴畏斋，争欲留之，寻皆谢归。著书十篇，名《戆说》。嘉定三年，试江西转运司预选，常平使袁正献燮荐于朝，谓先生「议论不为空言，缓急有可倚仗」。不报。豫章建东湖书院，运帅以书弊强起先生长之。嘉定十六年，宁宗特诏先生秘书省读书，固辞，不获。既至，又诏以迪功郎入省，乞归，不许。理宗即位，转修职郎，差干办浙西安抚司，以疾请致仕，特命改通直郎。所著有《易提纲》、《诸经杂说》。（参史传。）

　　◆象山门人

　　文元杨慈湖先生简（别为《慈湖学案》。）

　　正献袁絜斋先生燮（别为《絜斋学案》。）

　　文靖舒广平先生璘（别为《广平定川学案》。）

　　乡贡舒先生琥

　　舒先生琪（并见《广平定川学案》。）

　　通判傅曾潭先生梦泉

　　主簿傅琴山先生子云

　　推官邓直斋先生约礼

　　黄先生叔丰（并为《槐堂诸儒学案》。）

　　严先生松（别见《梭山复斋学案》。）

　　胡先生大时

　　蒋先生元夫（并见《岳麓诸儒学案》。）

　　知州李先生耆寿

　　曹无妄先生建

　　万先生人杰

　　刘先生孟容

　　刘先生定夫

　　曾先生祖道

　　符先生叙（并见《沧州诸儒学案》。）

　　征君沈先生炳（别见《广平定川学案》。）

　　（梓材谨案：象山弟子亦綦繁，自别见诸学案外，并入《槐堂诸儒学案》。）

　　◆象山私淑

　　节推赵复斋先生彦肃

　　赵彦肃，字子钦，严之建德人也。少志圣贤之学，穷理尽性，深造自得，弗措也。干道进士，以光尧丧，三年弗仕。周益公力荐之，先生益引嫌，仅官宁海军节推而止。所著书有《易说》、《广学杂辩》、《士冠》、《士昏》、《馈食图》行于世。朱子尝称之曰：「近世未有如此看文字者。」学者称为复斋先生。宗师象山。严陵之为陆学者，自先生始。嘉定中，太守郑之悌建堂祠之。（补。）

　　附录

　　杨慈湖状行实曰：「先生书无不习，习无不究。自始仕，习明经科。业成，去习宏博科。业成，又去习先儒诸书。自谓无不解者。逮从晦岩沈先生游，因论太极不契，愤闷忘寝食，遂焚平昔所业数箧，动静体察工夫，无食息闲。一日，舟行松江，闻晨鸡鸣，已而犬吠，通身汗浃，前日胸中窒碍，一时豁去。其后以语学者，且曰：『不知此，一身汗自何而至﹖』省觉之初，有诗曰：『循缘多熟境，溺法无要津。虚心屏百虑，犹是隔几尘。云边察飞翼，水底观跃鳞。闷杀鲁中叟，笑倒濠上人。』闲居，善诱学，随叩辄鸣。自卦画、象数、仪象、律历、封建、方田、《仪礼》、《司马法》及释书、《道藏》，下至医卜、道引之类，各因所质而诲之。学者欣跃自喜，则又曰：『此如坐贾居肆，聊备杂蓄，以应人需尔，非吾本务也。姑迟十年，吾将收绳卷索，以俟能者。』」

　　教授姚先生宏中

　　姚宏中，字安道，海阳人。登嘉定进士，调靖江教授。自师友讲学外，绝无他交。归，端居一室，惟日温旧学。性狷介，不苟随。从乡前辈游，得濂、洛诸大儒书读之，曰：「道在是矣！」玩索精微，意度超然，若不屑于世者。（参《姓谱》。）

　　附录

　　陈北溪《答陈伯澡书》曰：「姚省元过温陵，得款曲讲论，有疑于格物工夫之为外而且烦，又有眷于陆氏学问之为得而非偏。虽云笃志，恐散漫而无伦。」

　　又曰：「姚省元寄一书，看来乃江西流派，确然欲自植立一门户，无可挽回者。轻剥儒宗，妄自尊大，亦缘未曾深用工夫、得滋味。」

　　又《答郭子从书》曰：「仙乡姚安道，亦象山之学。此后生妙龄美质，颇劲挺自立，但不知从何传授，得此一门宗旨。」

　　又曰：「姚安道美质不遂，诚为可惜。其人已往无足论，大抵自专自是，而不虚心，乃世儒通患。」

　　（梓材谨案：《北溪文集》又有《与姚安道书》，节录于《北溪学案》。）

　　◆李氏家学

　　教授李先生肃（别见《槐堂诸儒学案》。）

　　◆李氏门人

　　推官邓直斋先生约礼（别见《槐堂诸儒学案》。）

　　◆杨氏家学

　　文杨慈湖先生简（别为《慈湖学案》。）

　　◆杨氏门人

　　文靖舒广平先生璘（别为《广平定川学案》。）

　　◆丰氏家学

　　军帅丰先生有俊（别见《槐堂诸儒学案》。）

　　◆伯微门人（象山再传。）

　　叶先生元老（别见《鹤山学案》。）

　　◆赵氏门人

　　喻先生仲可（别见《槐堂诸儒案》。）

　　◆金溪续传

　　侍郎汤晦静先生巾（别为《存斋晦静息庵学案》。）

　　周先生可象

　　周可象。

　　（梓材谨案：《静明学案》静明本传，称其「尽求象山之书，及其门人如杨敬仲、傅子渊、袁广微、钱子是、陈和仲、周可象所著经学等书」，次先生于袁、钱、陈之后，盖亦为象山之学者也。

　　程月岩先生绍开（别见《存斋晦静息庵学案》。）

　　纯节胡石塘先生长孺（别见《木钟学案》。）

　　教谕汪主静先生深

　　汪深，字万顷，休宁人也，学者称为主静先生。少有志于圣学。其时新安儒宿，率皆读朱子之书。先生年未二十，游真、扬二州闲，与诸有志之士讲学平山堂上，谓「今学者之病，在于未有洒然融释处，不过知所自守，苟免显然尤悔而已」。于是尽弃平日所学，更鞭饬不及处，脱然有自得气象。累试礼部不第，以景定三年授安吉教谕。尝谓「古道修明，人心纯一。后世文艺之工，辗转沈痼，几于蠹蚀不存。然而理之在人心者，不容泯也。安定先生在湖学，成就人才甚广，遗规犹在。诸生天资，虽通塞不齐，必求体用一原，显微无闲之妙，使高远者不坠于荒忽，循守者不流于滞锢，辩传注之得失，达群经之会同，极圣贤之阃奥，推考礼乐制作刑政因革之文，务使有所依据，以为日用常行之地」。每月朔，升堂讲学，诸生环立听之。时人为之语曰：「前有安定，后主静。」于是朝巨以先生荐于太学。或曰：「先生之学，陆学也；非朱学也。」遂寝。贾似道日益擅政，先生辞归。以大德甲辰卒。先生尝谓子曰：「葬者，藏也，欲人之不得见也。古之善葬法者，莫如郭景纯，曷不逆善祖父之葬地，以免子孙斫头之祸。观胡澹庵、杨诚斋诸公之言，其不足信也明矣。吾身后但求水深士厚，足以为朽骨之永宅，无他求也。」陈定宇曰：「世以先生之学出于陆子。呜呼，陆子岂易言哉！彼亦安知朱、陆异同之所以然哉！」（补。）

　　文正吴草庐先生澄（别为《草庐学案》。）

　　隐君陈静明先生苑（别为《静明宝峰学案》。）


 卷五十九　清江学案（全氏补本）
　　清江学案　　（全祖望补本）

　　清江学案表

　　刘靖之

　　刘清之　　　　　（族子）　孟容（别见《沧洲诸儒学案》。）

　　（晦翁、南轩、　　赵蕃　　　　（子）遂

　　东莱同调。）

　　周端朝（别见《岳麓诸儒学案》。）

　　郑梦协　　　　　　　

　　施霆亨

　　韩冠卿　　　　（子）燮

　　（从子）境

　　韩宜卿　　　　（子）度（见上《静春门人》。）

　　韩度　　　　　　　

　　（从孙）　　　（从曾孙）耘之　　（从玄孙）谔

　　（从孙）性（别见《潜庵学案》。）

　　韩淲　　　

　　宋之源　　　　　　　

　　李（别见《岳麓诸儒学案》。）

　　黄干（别为《勉斋学案》。）

　　曾祖道（别见《沧洲诸儒学案》。）

　　刘黼

　　许子春

　　陆九渊（别为《象山学案》。）

　　彭龟年（别见《岳麓诸儒学案》。）

　　向浯（别见《五峰学案》。）

　　（并静春学侣。）

　　清江学案序录

　　祖望谨案：朱、张、吕三先生讲学时，最同调者，清江刘氏兄弟也。敦笃和平，其生徙亦东南。近有妄以子澄为朱门弟子者，谬矣！述《清江学案》。（梓材案：《清江学案》谢山所特立，《序录》原底作《静春学案》，后定刊本易之。）

　　◆朱张同调　

　　教授刘孝敬先生靖之（父滁。）

