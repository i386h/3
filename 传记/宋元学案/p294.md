<!-- { "loadSidebar": true } -->
　　（云濠谨案：主一《宋元儒传私记》云：「先生学有渊源，文章有精魄，与金仁山并以学术为郡人倡，海内重购其文。有《石塘文集》若干卷。」宋景濂曰：「其从兄之纲，之纯，并有文名，人称为『三胡』。」）

　　附录

　　吴渊颖曰：「说者称濂溪之所授受，实本于寿崖佛者之徒。永康先生胡公至为论辩以着明之，曾不容喙，是殆当世之所深感者也。朱子以东都文献之余，集濂、洛诸儒之大成；而陆氏欲踵孟子，曾不以循序渐进为梯阶，特以一超顿悟为究竟。今则至谓朱为支离，陆为简易。必使其直见人心之妙，而义理自明，然后为学，自谓为陆，实即禅也。故曰世之学者，知禅不知学，知学不知禅。是岂深溺于异端外学之故，而遂诬其祖，乃举七圣相授，洙泗以降，四子所传之道，而悉谓之禅邪﹖道术所在，苟或不契于古之圣贤，则其所以召夫后世之哓辩讙咋者，不能遽已。先生曾不此惮，而直以此道为己任，又着明之，子殆不可得而妄测者也。予自燕还，与金溪傅斯正再见先生。傅之曾祖父本陆学，亦喜谈陆。自近年科举行，朱学盛矣，而陆学殆绝。世之学者，玩常袭故，寻行摘墨，益见其为学之弊，意其幸发金溪之故椟，而少濯其心邪﹖」（补。）

　　◆石塘门人（刘、李六传。）

　　陈潜斋先生刚

　　陈刚，字公潜，平阳人也。受业胡石塘之门。石塘为西湖书院山长，见其勤，昼夜研索不倦，留之于家，与同寝食。遂尽得其学，称高弟，博通天人之奥。所著有《五经问难》、《四书通辩》、《述历代正润图说》、《浑天仪说》、《历代官制说》、《禹贡洪范手钞》。其文宗西京，诗亦不屑六朝以下。累试不售。后瞽犹能作文口授，学者称为潜斋先生。其弟子著者曰章瑶、洪铸、（梓材案：洪铸当是洪涛，传写之误。）林温、陈善、李时可、王清。（修。）

　　谢先生晖

　　谢晖，字彦实，资阳人。自其曾祖为沿海参议官，始家于鄞。先生识见通敏，闻永康胡汲仲以道学淑后进，往受业其门。或劝习举子业，答曰：「学以博通古今，资文行耳，仕奚所急哉！」赵文敏孟俯授以书法。为诗文简淡隽永，人以得其片楮为荣，先生亦不自秘惜，求辄应之；有所不可，虽贵势不能动也。（参《成化四明志》。）

　　学正吴碧崖先生雄

　　吴雄，字一飞，诸暨人也。学者称为碧崖先生。石塘胡氏弟子。辟为本州岛学正，不就。所著有《地里书》、卜筮考。

　　征君李先生康

　　李康，字宁之，桐庐人，永康胡汲仲之徒也。元时累征不起。所著有《桐川诗派》等书。（补。）别附

　　浮屠文诚

　　浮屠文诚，字道元，不知何所人也。少从胡石塘游。着《性学指要》十卷，其中多排朱子之说，盖石塘晚年绪论也。至正中，禾人雕其书，淮张建国、郑明德、陈敬初言而毁之。予谓文诚欲宗陆以抑朱，而身为释氏，其说何以取信于人﹖徒使论者斥槐堂之学为禅耳。然士诚之草窃，亦岂足以正学统﹖皆可嗤也。（补。）

　　◆朱学之余

　　乡贡章清所先生仕尧

　　章仕尧，字时雍，一字清所，平阳人也。笃志朱子之学，尝曰：「时之治乱，由于人心之邪正。心之邪正，由于学术之醇疵。」其门人曰彭庭坚、赵次诚、蒋允汶（补。）

　　梓材谨案：《温州旧志》称「先生通经史，深究《四书》阃奥」。又言「其累举延佑丁巳、庚申乡贡」。

　　史先生伯璇

　　史伯璇，字文玑，平阳人也。笃志朱子之学。时诸儒虽宗朱子，然饶氏《辑讲》、许氏《丛说》、胡氏《通旨》、陈氏《发明》亦多互异，乃着《四书管窥》，以辩明之。又取诸经史、天文地理、古今制度、名物考证为《外编》。或劝之仕，则曰：「读书本以善身，为仕而学，非吾志也。」卒不出。（补。）

　　◆潜斋门人（刘、李七传。）

　　章先生瑶

　　章瑶。

　　教授洪先生涛

　　洪涛，字符质，永嘉人。至正闲，淅省右丞季朵儿只奉旨命儒士陶凯、韩大理、瞿宗奎与先生等同校勘《一统志》一千三百卷，并奏授教授。（参《温州旧志》。）

　　府佐林先生温

　　林温，字伯恭，永嘉人。博极群经，而尤长于《春秋》。擢至正甲午进士，历佐省宪二府。宋潜溪称其「正色直言，百壬畏慑」云。（《参宋文宪集》。）

　　（梓材谨案：黄氏《千顷堂书目》言：「明太祖命儒臣孔克表、刘基、林温等以恒言释群经，使人易通晓。亲解《论语》二章以为之式。克表等承释《五经》、《四书》以上，赐名《群经类要》。」盖先生以元进士仕明。）

　　陈先生善

　　陈善。

　　李先生时可

　　李时可。

　　王先生清

　　王清。

　　◆章氏门人

　　忠愍彭先生庭坚

　　彭庭坚，瑞安人。举进士，为崇安县尹，民服其威信。后升福建都帅，遇害，赐谥忠愍。（《参姓谱》。）

　　隐君赵雪溪先生次诚

　　赵次诚，字学之，乐清人也。章清所第子。所著有《四书考义》、《雪溪集》。（补。）（云濠谨案：先生隐居不仕，以雪溪自号。）

　　训导蒋先生允汶

　　蒋允汶，字彬天，永嘉人。元末，避地闽中，就试，中流寓榜第一。洪武初，归里，官府学教授。着有《四书纂类》、《中庸详说》。（参《温州旧志》。）

　　（云濠谨案：《经义考》引黄虞稷云：「洪武初，官本府训导。」盖先生本延为府学《五经师》，训导，其实授也。）

　　◆史氏门人

　　侍郎徐静斋先生宗实

　　徐宗实，号静斋，（云濠案：先生名垕。宗实，其字也。以字行。）黄岩人也。永嘉史伯瑢弟子。洪武中，官至兵部侍郎。所著有《静斋集》。其门人曰黄淮。（补。）

　　徐兴祖，字宗起，平阳人也。史伯瑢高弟。洪武中，官训导。（补。）

　　（云濠谨案：《温州旧志》载：「先生明《易》、《诗》、《书》三经。洪武壬子，举授温州府学教授，以性理之学教导诸生，咸尊之曰横阳先生。）

　　◆静斋门人（史氏再传。）

　　文简黄介庵先生淮

　　黄淮，字宗豫，永嘉人。举洪武丁丑进士，历官武英殿大学士，掌内制，进少保，兼户部尚书。以疾乞休卒，谥文简。其性明果，达于治体。（参史传。）

　　（云濠谨案：《万历温州志》称先生优游林下十余年，寿八十三。所著有《介庵集》、《归田稿》。介庵，其自号也。）

　　◆横阳门人

　　吉士张先生文选

　　张文选，字士铨，永嘉人也。徐兴祖高弟。尝曰：「读书在躬行，不在耳食。」官翰林庶吉士，修《实录》卒。（补。）
 卷六十六　南湖学案（黄氏原本、全氏补定）
　　南湖学案（黄宗羲原本　黄百家纂辑　全祖望补定）

　　南湖学案表

　　杜煜　　　　　　　（从孙）范　　车若水　　　盛象翁（别见《北山四先生学案》。）

　　（晦翁、石克斋　　　　　　　　　　　　　　　潘希宗

　　门人。）　　　　　　　　　　　　　　　　　　金叔明

　　（延平、白水、籍　　　　　　　　　　　　　（附董华翁）

　　溪，屏山再传。）　　　　　　　　胡常

　　（元城、龟山、谯　　　　　　　　王贲（别见《北山四先生学案》。）

　　氏、武夷、豫章　　　　　　　　　沈可亭

　　三传。）　　　　　　　　　　　（并玉峰讲友。）

　　（涑水、二程四　　　　　　　　　蔡希点　　　潘希宗（见上《玉峰门人》。）

　　传。）　　　　　　　　　　　　　戴良齐　　　吴澄（别为《草庐学案》。）

　　（并玉峰同调。）

　　邱渐　　　　戴亨

　　方仪

　　杜知仁　　　　　（从孙）范（见上《南湖家学》。）

　　（南湖弟

　　晦翁、石克斋门人。）

　　车瑾　　　　　　　（子）似庆　（孙）倬　　（曾孙）若水（见上《清献门人》。）

　　（南湖同调。）　　（子）似度　（孙）景山　（曾孙）若绾（别见《木钟学案》。）

　　（孙）安行（别见《木钟学案》。）

　　蔡梦说　　　黄超然（别见《北山四先生学案》。）

　　高耕

　　方仪（见上《木居门人》。）

　　南湖学案序录

　　祖望谨案：南湖杜氏兄弟之在沧州，亦其良也。再传而有立斋，为嘉定以后宰辅之最，声望几侔于涑水矣，其学传之车氏。是时天台学者皆袭篔、荆溪之文统，车氏能正之。述《南湖学案》。（梓材案：是卷为谢山所分立，底■未全移入，车玉峰《脚气集》尚有梨洲原本。）

　　◆朱石门人（刘、李再传。）

　　主簿杜南湖先生煜

　　杜煜，字良仲，黄岩人。嘉定元年进士，官终东阳县簿。初与弟知仁学于克斋石先生。克斋致先生于紫阳，于是师事者十余年。紫阳尝谓其论敬字工夫甚善，论气禀有偏，而理之统体未尝有异，亦为得之。学者称南湖先生。从孙则卿裒集成书，名之曰《南湖先生文集》。（参《台学源流》。）

　　杜方山先生知仁

　　杜知仁，字仁仲，号方山，南湖先生之弟也。少有俊才，为举子文，操笔即惊人；刻意于诗，不奇不已。曰：「是不足以为学。」于是节《六经》、《语》、《孟》，考论一时诸先生风旨，至紫阳之书，则拱而曰：「道在是矣！穷理求仁，吾知所止。」所著诗文十五卷，订《礼》读《易》说《诗》，多所论述，未及裒次而卒。（同上。）

　　◆南湖同调

　　隐君车敬斋先生瑾

　　车瑾，字符瑜，号敬斋，黄岩人。究心理学，隐居马家山。（参《台州府志》。）

　　（梓材谨案：谢山《学案札记》：「车瑾，字敬斋，蔡梦说之师也。」误以其号为字。《札记》又云：「车敬斋未识即安行否﹖」又云：「敬斋当是鲁斋弟子。」考《浙江通志》引《黄岩遗逸传》亦云：「车敬斋名瑾，字符瑜，景山其孙也。」观先生弟子之门人，有在鲁斋之门者，玉峰为先生曾孙，亦尝学于鲁斋，则先生之不得为鲁斋弟子，明矣。）

　　◆南湖家学（刘、李三传。）

　　清献杜立斋先生范

