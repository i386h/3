<!-- { "loadSidebar": true } -->
　　倪渊，字仲深，乌程人。生而卓异，精敏绝人。既长，刻意圣贤之学。三山敖先生继翁深于《三礼》，而尤善《易》，先生从之游，于节文度数之详，辞变象古之妙，靡不博考洞究。用荐署本郡儒学录。调杭州学正、教授，湖州教授。累考入流，授太平路当涂县主簿。时长官皆以放免去，先生独理县事。延佑初，经理田土，考核多失其实，赋敛不均，公私咸以为患。先生分画编次，以为图籍，出其隐匿，而去其增加，二税乃如期而集。岁适大祲，民以状言灾伤，郡戒县勿受。先生争之不得，即解印求去。郡遣吏谢，且以检视之事悉诿之。先生躬履阡陌，不避其勤，民赖以苏。以年垂七十致仕。少尝从星官历翁治其术，运算尤精。既老于家，杜门罕与人事接，潜心于《易》，着《易集说》二十卷，《图说》、《序例》各一卷。（参《黄文献集》。）

　　文敏赵松雪先生孟俯（别见《双峰学案》。）

　　◆倪氏门人（敖氏再传。）

　　县尹杨铁崖先生维桢

　　杨维桢，字廉夫，诸暨人。（云濠案：贝清江所作传云，世为绍兴山阴县人。）泰定丁卯进士，授天台尹，罢去。张士诚据浙西，屡使求致，不能屈。明太祖登位，敦迫至京，作《老客妇谣》以见意。笑而遣之，还淞江卒。先生初游甬东，得《黄氏日钞》归，学业日进。居铁崖山下，自号铁崖。先生好吹铁笛，亦号铁笛子。与人交，无疑贰，尤喜接引后生，识不识称为长者。惜不得大用，然亦以是得肆力于文章，崖镌野刻，布列东南。宋景濂有言曰：「元之中世，有文章巨公起于淛河之闲，曰铁崖先生。声光殷殷，靡戛霄汉。抚其论撰，如商敦周彝，云成文，而寒芒横逸，夺人目睛。于诗尤号名家，震荡凌万，神出鬼没。其文中之雄乎！」所著诸集通数百卷。（参《两浙名贤录》。）

　　（梓材谨案：先生为《倪处士墓志》云：「维桢为文静先生门生也。」又云「某父事先生。」则先生尝及倪氏之门。）

　　◆杨氏门人（敖氏三传。）

　　教授郑先生真（别见《深宁学案》。） 
 卷五十三　止斋学案（黄氏原本、全氏补定）
　　止斋学案　（黄宗羲原本　黄百家纂辑　全祖望补定）

　　止斋学案表

　　陈傅良　　　　　　　　　（从弟）说

　　（艮斋、郑氏、芮　　　　蔡幼学　　　　　　（子）范

　　氏门人。）　　　　　　　　　　　　　　　　　周端朝（别见《岳麓诸儒学案》。）

　　（袁氏、徐氏再　　　　　　　　　　　　　　　李元白（别见《广平学案》。）

　　传。）

　　（二程、武夷三　　　　　曹叔远传。）　　　　　　　　　吕声之

　　（安定。濂溪四　　　　　吕冲之传。）

　　（泰山五传）　　　　　　章用中

　　陈端己

　　林颐叔

　　林渊叔

　　沈昌

　　洪霖

　　朱黼

　　胡时

　　高松

　　倪千里　　虞复

　　徐云

　　黄章

　　袁申儒

　　林子燕

　　吴琚

　　沈体仁

　　胡大时（别见《岳麓诸儒学案》。）

　　沈有开（别见《狱麓诸儒学案》。）

　　赵希錧（别见《徐陈诸儒学案》。）

　　木天骏（别见《南轩学案》。）

　　（止斋续传。）

　　陈武

　　（芮氏门人。）

　　陈谦

　　黄度　　　　　　　　　　（子）章（见上《止斋门人》。）

　　周南（别见《水心学案》。）

　　徐谊（别为《徐陈诸儒学案》。）

　　薛叔似（别见《艮斋学案》。）

　　郑鉴

　　（并止斋学侣。）

　　唐仲友（别为《说斋学案》。）

　　钱文子（别见《徐陈诸儒学案》。）

　　戴溪　　　　　　　　　　胡大时

　　（并止斋同调。）　　　　周奭（并见《岳麓诸儒学案》。）

　　宋之源（别见《清江学案》。）

　　----

　　止斋学案序录

　　祖望谨案：永嘉诸子，皆在艮斋师友之闲，其学从之出，而又各有不同。止斋最称醇恪，观其所得，似较艮斋更平实，占得地步也。述《止斋学案》。（梓材案：序录原底有云：「止斋实从艮斋分派，而非弟子。」是谢山不以标目薛氏门人为然。然考艮斋《浪语集》末卷所载《行状》云：「干道九年门人迪功郎新泰、忻州教授陈傅良状。」则先生故薛氏门人。又案：蔡行之为先生行状云：「宗正少卿郑公伯熊、大理正薛公季宣皆以经学行义闻于天下，公每见二公，必孜孜求益，修弟子之礼。」是先生亦郑氏门人也。

　　◆郑薛门人（袁、徐再传。）

　　文节陈止斋先生傅良

　　陈傅良，字君举，温州瑞安人。少有重名，授徒僧舍，士子莫不归敬。薛艮斋过之，启以其端，已而束书屏居。艮斋又过之，问治何业，先生陈其所得。艮斋曰：「吾惧子之累于得也。」于是往依艮斋而卒学焉。茅茨一闲，聚书千余卷，日考古咨今于于其中，盖从游者凡七八年。伊洛之学，东南之士自龟山、荐山之外，绍兴以后，言理性之学者，宗永嘉。艮斋后出，加以考订千载，自井田、王制、《司马法》、《八阵图》之属，该通委曲，真可施之实用。先生既得之，而又解剥于《周官》、《左史》，变通当世之治具条画，本末粲如也。干道八年，登进士第，授泰州教授。未上，召为太学录。出判福州，罢，主管崇道观。起知桂阳军。历提举荆湖南路常平茶盐事、转运判官、两浙提点刑狱。入奏事，留为吏部员外郎。擢秘书少监，兼嘉王府赞读。除起居舍人、起居郎。光宗不过重华，挂冠而出。宁宗即位，以中书舍人召还，兼侍讲、兼直学士院、同国史院修撰。罢而奉祠。嘉泰三年，授宝谟阁待制，卒于家，年六十七，谥文节。学者称止斋先生。（云濠案：谢山《札记》：「先生所著，有《周礼说》三卷，《春秋后传》、《左氏章指》共四十二卷，《毛诗解诂》二十卷，《建隆编》一卷，《读书谱》一卷，《西汉史钞》十七卷，《止斋文集》五十二卷。」）　

　　谢山《奉临川帖子》曰：「陈止斋入太学，所得于东莱、南轩为多，然两先生皆莫能以止斋为及门。」

　　经筵孟子讲义

　　圣王不作，诸侯放恣，处士横议，杨朱、墨翟之言盈天下。天下之言，不归杨，则归墨。杨氏为我，是无君也；墨氏兼爱，是无父也。无父无君，是禽兽也。公明仪曰：「庖有肥肉，有肥马，民有饥色，野有饿莩，此率兽而食人也。」杨、墨之道不息，孔子之道不着，是邪说诬民，充塞仁义也。仁义充塞，则率兽食人，人将相食。吾为此惧，闲先圣之道，距杨、墨，放淫辞，邪说者不得作。作于其心，害于其事；作于其事，害于其政。圣人复起，不易吾言矣！

