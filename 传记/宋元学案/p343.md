<!-- { "loadSidebar": true } -->
　　舒钲、舒铣、舒锴、舒鐻皆文靖子，而和仲之弟。文靖既没，诸子壹遵先训，秩然有伦，相勉以善道，乡党中以为仪表云。（参《袁絜斋集》。）

　　（梓材谨案：文靖之子有字敬仲。字纯仲者，未知于四先生何当也。）

　　◆广平门人

　　博士李三江先生元白（附子以称、以制。）

　　李元白，字景平，本奉化人，迁居鄞之三江口。其大父佾，烈士也。建炎之难，张俊、刘洪道弃郡走，蒋安义迎降，列城瓦解，佾奋然曰：「河北二十四郡，岂无人乎﹖」因与董之邵、任戬共起义兵于奉化之泉口。女真兵至，三战三却之，奉化以是得完。事定不言功，而恩赏亦弗及。至先生，始以儒术起。初，受业于蔡文懿公幼学，传其经制之学。已而受业广平。文懿为舍人，以先生上世起兵事闻，进论其功，有诏赠佾修武郎。先生累官至国子博士，深于《诗》、《礼》。其论荒政赈恤，极有条理，皆得之广平者也。三江旧有李朝散祠，盖先生讲学之地，元时尚存。郑真尝言于当事重葺之，而今不可问矣。先生子以称、以制、以益，从弟□伯诲、伯森，皆踵世科，而以称与先生同登第，时人传为佳话。以制尝为徽州教官，人皆称其有广平遗法。

　　少卿袁晋斋先生肃（别见《絜斋学案》。）

　　罗先生子有

　　罗子有，新安诸生之一也。广平与徐子宜书有云：「罗氏子进学不怠，向所得，全是释，今转得甚端的。」（补。）

　　邓先生梦真

　　汪先生行简（合传。）

　　戴先生泳（合传。）

　　邓梦真、汪行简、戴泳与罗子有皆广平之徒也。广平在新安与慈湖书言：「与学中诸生，自得罗子有、邓梦真、汪行简、戴泳，皆有起发可进。」今皆不可考矣。

　　◆元英门人（象山再传。）

　　诸葛先生□

　　（梓材谨案：谢山《奉临川帖子五》引吕大愚《游候涛山记》云：「舒元英亦与其徒诸葛生来。元英，广平弟也。」考诸葛氏为越中藏书三家之一，后以其书入四明。《四明志》：「绍熙元年，进士诸葛安节，贯绍兴，与丰宅之同榜。」宅之与元英为同门，嘉定十三年进士。诸葛十朋，安节从子，元英之徒，当即其人。）

　　◆定川家学（焦、许三传。）

　　沈先生传曾

　　迪功沈先生鲁曾（合传。）

　　别驾沈先生省曾（合传。）

　　沈先生敏曾（合传。）

　　沈传曾、鲁曾、省曾、敏曾，并叔晦子。皆业儒，传父业。鲁曾改名木山，用本宗荫为迪功郎。（参《周益公集》。）

　　（云濠谨案：省曾为端宪第三子，字智甫，官别驾，袁蒙斋尝赠以序，为言端宪之宏智渊识。）

　　◆定川门人

　　竺先生大年

　　竺大年，字耕道，奉化人。性行严重，长于说礼，乡人皆化之，为沈氏之入室也。着有《礼记订义》。杨琪铭其墓。

　　宗羲案：竺氏先世服田，大年之父竺颀始遣其子从师。他日喜而语舒广平曰：「诸子自得师，粗厉之习，变而为儒雅，暴慢之气，转而为温厚，非曩日比矣。」盖颀之意亦浅鲜矣，而岂知追源学脉者，乃及大年哉！然则，人亦何必羡夫贵仕也。

　　舒先生衍（别见《絜斋学案》。）

　　舒先生钘（见上《广平家学》。）

　　吕先生乔年（别见《东莱学案》。）

　　◆舒氏续传

　　郡守舒先生津

　　太学舒先生浒（合传。）

　　舒津，字通叟，文靖之从孙也。登景定三年进士第，迁太学博士，知平江府，弟浒，字平叟，景定八年入太学。通叟读书绩学，平叟清苦独立，皆传其家学者也。（补。）

　　◆三江门人（象山三传。）

　　吏部安先生刘

　　安刘，汴人，居鄞之小溪。以《诗》义冠多士，善清言，三历秘丞郎官。尝为贾相客，而以科名自持，卒不得用。按先生官至吏部，其《诗》学得庆源辅氏之传。（补。）

　　（梓材谨案：是传本之袁清容《师友渊源录》。谢山《诗话》以先生为广平再传弟子，盖三江门人也。）

　　王先生良学（别见《深宁学案》。）

　　◆通叟门人（胡、汪五传。）

　　州判李霁峰先生洧孙

　　李洧孙，字甫山，宁海人。师事舒通叟。登宋咸淳甲戌进士第，授迪功郎、黄州司户参军，未上而宋亡。大德六年，为杭州儒学教授，以黄岩州判致仕。人称为霁峰先生。（修。）
 卷七十七　槐堂诸儒学案（黄氏原本、全氏补定）
　　槐堂诸儒学案（黄宗羲原本　　黄百家纂辑　　全祖望补定）

　　槐堂诸儒学案表

　　傅梦泉　　　　　（从子）道夫

　　（从子）正夫（别见《慈湖学案》。）

　　陈苑（别为《静明宝峰学案》。）

　　（曾潭续传。）

　　邓约礼　　　　　（子）泳

　　傅子云（见上《象山门人》。）

　　邓远

　　傅子云　　　　　　叶梦得

　　黄叔丰

　　张商佐

　　熊鉴

　　黄裳

　　彭兴宗　　　　　　陆持之（别见《象山学案》。）

　　詹阜民　　　　　　喻仲可

　　顾平甫

　　利元吉

　　陈去华

　　诸葛千能　　　　　高公亮

　　诸葛受之

　　石斗文

　　石宗昭　　　　　　锺颖

　　石余亨　　　黄奇孙（别见《潜庵学案》。）

　　（石氏续传。）

　　孙应时　　　　　　史弥坚（别见《慈湖学案》。）

　　胡衍（见下《崇礼家学》。）

　　胡拱

　　胡撙　　　　　　（子）卫

　　（子）衍

　　陈刚

　　朱桴

　　朱泰卿

　　李伯敏

　　符初

　　周清叟

　　严滋

　　张孝直

　　饶延年

　　邹斌　　　　　　　吴渊

　　吴潜

　　赵师雍

　　赵师蒧

　　包扬　　　　　　（子）恢

　　包约　　　　

　　包逊　　　　　　　罗必元（见下《骊塘门人》。）

　　高商老

　　孟涣

　　李云

　　丰有俊

　　潘友文

　　张明之

　　周良

　　董德修

　　危稹　　　　　　　罗必元

　　罗晋君

　　柴中守（别见《丘刘诸儒学案》。）

　　欧阳镇　　　　罗晋君（见上《骊塘门人》。）

　　冯曾

　　（并北谷讲友。）

　　吴绍古

　　章节夫

　　游元

　　高宗商

　　李肃　　　　　　（子）复（见上《象山门人》。）

　　李复

　　徐子石　　　　　（弟）元德

　　晁百谈

　　王允文

　　黄

　　（父文晟。）

　　黄椿

　　黄棐

　　俞廷椿

　　邵叔谊　　　　　（子）鲁子

　　缪文子

　　江泰之

　　徐仲诚

　　赵子新

　　丘元寿

　　□显仲

　　刘尧夫

　　（并象山门人。）

　　危和　　　　　　　罗必元

　　（骊塘学侣。）　　罗晋君（并见《骊塘门人》。）

　　槐堂诸儒学案序录

　　祖望谨案：槐堂之学，莫盛于吾甬上，而江西反不逮。如曾潭，如琴山，以及黄、邓之徒，今其绪言缈矣！甬上之西，尚有严陵，亦一大支也。述《槐堂诸儒学案》。（梓材案：金溪学派自吾乡诸家慈湖、絜斋、广平、定川而外，谢山《序录》尽归《槐堂诸儒学案》。严陵一支，自钱融堂而盛。融堂为慈湖高第，故并入慈湖。）

　　◆象山门人

　　通判傅曾潭先生梦泉

　　傅梦泉，字子渊，号若水，建昌南城人。（云濠案：一本作盱江人。）为人机警敏悟，疏通洞达，学于象山。（云濠案：《南城志》云：「尝游陆象山、朱晦庵、张南轩之门。」）自言「少时知举业，观书不过资意见，后因困志知返。」适陈刚自槐堂归，因问象山所以教人者，刚曰：「首尾一月，先生谆谆只言辨志。又言古者入学一年，早知离经辨志，今日有终其身而不知自辨者，可哀也已。」先生私心识之。一日，读《孟子公孙丑章》，忽然心与相应，胸中豁然，尚未知下手处。及见象山，始尽知入德之方，谓刚曰：「陆先生教人辨志，只在义利。尝谓人曰：『人生天地间，自有卓卓不可磨灭者在，果能于此涵养，于此扩充，良心善端，交易横发，塞乎宇宙，贯乎古今。』」象山论及门之士，以　先生为第一，登淳熙二年进士，分教衡阳，士人归之者众，太守亦加礼焉。有一二同官，颇与违言，先生处之裕如也。时陈止斋为漕使，先生与之讲学，止斋心折其言。象山临卒前数日，或自衡阳来，呈先生与周平园论道五书，象山叹曰：「子渊擒龙打凤手也！」宰宁都，邑号难治，先生一化以道，不踰年，俗大变。平园以为有西汉循吏之风。迁清江判，卒于官。所著有《石鼓文》。尝讲学曾潭之浒，学者称曾潭先生。先生性地刚毅，然多偏，自言初见象山，即闻艮背行庭之教。已而，见张南轩于荆州，见朱子于南康，不安于象山之说者十年，及在衡阳乃深信之。先生于朱子尤多相左。象山言其疏节阔目，佳处在此，其病处亦在此。及其卒也，或言其以丧心而死。然真西山跋其行状，谓「先生之卒，县大夫绘像祠于学而祀之。其后四十余年，部使者以其学行闻于朝，有诏建祠于邑之玉虚观侧」，则丧心之言，不足信也。（修。）

　　附录

　　张南轩《与朱元晦书》曰：「沣州教授傅梦泉来相见，乃是陆子静上足，刚介有立，但所论学，多类扬眉瞬目之机。子静此病，曾磨切之否﹖亦殊可惧。」（补。）

　　又曰：「梦泉守师说甚力。此人若肯听人平章，他日恐有可望。」（补。）

　　宗羲案：陆子之在象山五年间，弟子属籍者至数千人，何其盛哉！然其学脉流传，偏在浙东，此外则傅梦泉而已，故朱子曰：「浙东学者，多子静门人，类能卓然自立，相见之次，便毅然有不可犯之色。然则，此数千人者，固多旅进旅退之徒耳。今传数十人于此，其可睹矣。」

　　推官邓直斋先生约礼（附子泳。）

　　邓先生远（合传。）

