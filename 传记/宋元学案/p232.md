<!-- { "loadSidebar": true } -->
　　又《奉临川帖子五》曰：考大愚《柬王季和》诗云「晁景迂大观庚寅冬为四明船场。后七十有余年，某适以仓氏之职至此间，而王兄季和亦来作景迂官，相与访问旧迹，尚有可考，偶成数语，柬季和并呈叔晦。」其诗有曰：「鄞江旧有船司空，小江晚望江之东。朅来海头四阅月，尘埃满袖生。」是大愚初至明之作。其时慈湖方参佐浙西帅幕，广平教授徽州，絜斋以进士尉江阴，独叔晦以国正家居，故往还者不及三君。其《游候涛山记》曰：「壬寅之冬，逐禄海东，距海六十里。友人潘端叔主定海簿，相约偕游，未果。今年夏四月，端叔因谢子畅自临安至，会于太白、鄮山之间。刻日，康炳道兄弟会于王季和家，李叔润、方居敬、史丞相之幼子开叔、杨希度偕行，舒元英亦与其徒诸葛生来。」东莱卒于辛丑，大愚以壬寅冬之官，正合期丧服满之期。元英则广平弟也。其《题慈溪龙虎轩》诗云：「年来世路转蹉跎，正大中庸论愈多。出本无心归亦好，何须胸次自干戈。」似属大愚将去明之作。大愚之赴铨也，本传言平园方为丞相，招之不往。《宰辅表》平园自西枢入中书，在淳熙丁未春二月，而朱子答大愚书曰：「对班在何时﹖今日既难说话，而疏远尤难，且只收敛人主心念是第一义。」题注在丁未冬十一月。是大愚之赴任以壬寅，其去官以丁未，首尾六年。

　　附录

　　子约问「主忠信」之言后于「不重则不威」，其意如何。朱子答曰：「圣贤所言为学之序，例如此。须先是外面分明有形象　处把捉扶持起来。不如今人动便说『正心诚意』，却打入无形影无稽考处去也。」监岳吕先生祖泰

　　吕祖泰，字泰然，文靖公夷简五世孙，寓常之宜兴。性疏达，尚气谊，学问该洽。游江、淮，交当世知名士，论世事无所忌讳。庆元初，忠公以言事移置瑞州，先生徒步往省之，留月余，语其友王深厚曰：（梓材案：「厚」当作「原」，说见《丽泽诸儒学案》。）「自吾兄之贬，诸人箝口。我虽无位，义必以言报国，当少须之，今未敢以累吾兄也。」及忠公殁贬所，嘉泰初、周益公降少保致仕，先生乃诣登闻鼓院，上书曰：「道学，自古所恃以为国也。丞相汝愚，今之有大勋劳者也。立伪学之禁，逐汝愚之党，韩侂冑自尊而卑朝廷，一至于此。愿亟诛侂冑，以周必大代之。」书出，中外大骇，有旨拘管连州。右谏议程松与先生友，惧为所连，奏请杖黥，窜远方。乃杖之百，配钦州牢城收管。先生知必死，无惧色。既至府廷，尹为好语诱之曰：「谁教汝共为章﹖」先生笑曰：「公何问之愚也！吾固知必死，而可受教于人，且与人议之乎﹖」尹曰：「汝病风丧心邪﹖」先生曰：「今之附韩氏得美官者，乃病风丧心耳！」先生既贬，道出潭州，钱文子为醴陵令，私赆其行。侂冑诛，朝廷诏雪其冤，特授迪功郎，监南岳庙。丧母，无以葬，至都谋于诸公，得寒疾，索纸书曰：「吾与吾兄共攻权臣，今权臣诛，死不憾。独吾生还无以报国，且未能葬吾母，为可憾耳！」乃卒。尹王合斋为具敛归葬焉。（参史传。）

　　◆东莱门人

　　主簿叶先生邽

　　军守楼迂斋先生昉

　　端献葛先生洪

　　文惠乔先生行简（并为《丽泽诸儒学案》。）

　　司直赵先生焯（别见《玉山学案》。）

　　朝奉辅传贻先生广（别为《潜庵学案》。）

　　中散朱先生塾（别见《晦翁学案》。）

　　文简刘云庄先生爚

　　侍郎刘先生炳

　　县丞吴先生必大

　　右司王东湖先生遇

　　修撰陈北山先生孔硕（并见《沧洲诸儒学案》。）

　　直阁沈先生有开

　　潘先生友端

　　盐事宋西园先生甡（并见《岳麓诸儒学案》。）

　　章先生用中

　　侍讲倪先生千里（并见《止斋学案》。）

　　文靖舒广平先生璘（别为《广平定川学案》。）

　　正献袁絜斋先生燮（别为《絜斋学案》。）

　　知军石先生斗文

　　侍从石先生宗昭

　　教授陈先生刚（并见《槐堂诸儒学案》。）

　　少詹丁先生希亮（别见《水心学案》。）

　　（梓材谨案：东莱弟子自别见诸学案外，并入《丽泽诸儒学案》。）

　　◆东莱私淑

　　常博李先生大有

　　李大有，字谦仲，东阳人也。大同之兄。私淑三先生之学。尝以轮对上疏，略曰：「国朝自周敦颐、张载、程颢、程颐，本于正心修身，至于致君行道。近世张栻、朱熹、吕祖谦阐而大之，而义理益明。自庆元权臣创道学名以排之，而士始有以其说为不足学者。其能者又求之于科举，而幸中于剽窃。愿召宿儒，推明儒先之训，扶植治本。而师儒之官亦以此意风厉作成，毋徒为袭取利禄计。」闻者是之。

　　（云濠谨案：先生庆元二年进士，官至太常博士。卒，魏鹤山志其墓。）

　　◆郭氏家学

　　主簿郭先生澄（别见《丽泽诸儒学案》。）

　　参军郭先生江

　　郭江，字伯山，东阳人。良臣子。叶水心谓其「本有佐世材，用既习熟师友大旨，芒锐销尽，不复伸吐」云。后官管押三江袋盐、监穿山破盐场、盱眙军录事参军以卒。（参《叶水心集》。）

　　（梓材谨案：陈同甫志何夫人杜氏墓云：「女适同邑郭江，江兄弟为东方学者。」）

　　郭先生溥

　　郭溥，字伯广，良臣犹子。亦创南湖书院。（参隆庆《东阳志》。）

　　◆大愚家学（刘、胡四传。）

　　吕先生乔年

　　吕乔年，字巽伯，金华人。忠公长子，沈端宪婿也。亦贤者，能守家学。（补。）

　　（梓材谨案：先生，絜斋称其「克肖厥父，议论劲正不阿」。）

　　进士吕先生康年

　　吕康年，成公犹子。诸讲学子孙，惟吕氏未坠。先生甲戌廷对，真文忠公欲置之状头。同列以其言中书之务多触时政，固争不从，遂自甲置乙。文忠太息，为之开雕。（补。）

　　（梓材谨案：嘉定七年甲戌；距成公之卒淳熙八年辛丑已三十四年，则先生盖受学大愚者。）

　　寺丞吕先生延年

　　吕延年，字伯愚，成公之子。缙云羊哲师之（参《括苍汇纪》。）

　　（梓材谨案：工氏崇炳撰成公本传，言：「成公一子，曰延年，成公之卒也甫三岁，官至寺丞。」先生不及受学于成公，盖亦得之大愚也。）

　　◆大愚门人

　　舒先生衍（别见《絜斋学案》。）

　　张先生渭（别见《慈湖学案》。）

　　◆寺丞门人（二胡五传。）

　　羊先生哲（别见《丽泽诸儒学案》。）

　　◆吕学续传

　　文宪宋潜溪先生濂（别见《北山四先生学案》。）

　　忠文王华川先生祎（别见《沧洲诸儒学案》。）
 http://www.guoxue.com/other/xuean/songyuanxuean/.htm 
 卷五十二　艮斋学案（黄氏原本、全氏补定）
　　艮斋学案　（黄宗羲原本　黄百家纂辑　全祖望补定）

　　艮斋学案表

　　薛季宣　　　　　　（从子）叔似　　郭澄（别见《丽泽诸儒学案》。﹛]微言子。）　　　　　陈傅良（别为《止斋学案》。）

　　（袁氏门人。）　　　徐元德

　　（二程、武夷再传。）　　王。

　　（安定、濂溪三传。）　沈有开（别见《岳麓诸儒学案》。）

　　（泰山四传。）　　　　　楼钥（别见《丘刘诸儒学案》。）

　　（象先、合斋学侣。）

　　郑伯熊（别见《周许诸儒学案》。）

　　郑伯英（附见《周许诸儒学案》。）

　　刘夙

　　刘朔（并见《艾轩学案》。）

　　（并艮斋讲友。）

　　叶适（别为《水心学案》。）

　　陈亮（别为《龙川学案》。）

　　（并艮斋学侣。）

　　张淳

　　（艮斋同调。）

　　敖继公（忠甫续传。）　　倪渊

　　杨维桢　　郑真（别见《深宁学案》。）

　　赵孟俯（别见《双峰学案》。）

　　艮斋学案序录

　　祖望谨案：永嘉之学统远矣，其以程门袁氏之传为别派者，自艮斋薛文宪公始。艮斋之父学于武夷，而艮斋又自成一家，亦人门之盛也。其学主礼乐制度，以求见之事功。然观艮斋以参前倚衡言持敬，则大本未尝不整然，述《艮斋学案》。（梓材案：梨洲原本合下《止斋》为《永嘉学案》之二，自射山始别是卷为《艮斋学案》，下卷为《止斋学案》。）

　　◆袁氏门人（程、胡再传。）

　　文宪薛艮斋先生季宣

　　薛季宣，字士龙，永嘉人。父徽言。（梓材案：先生父为胡文定高弟。详见《武夷学案》。）先生年十七，辟为荆南书写机宜文字，获事袁道洁溉。问道洁以义理之辨，道洁曰：「学者当自求之。他人之言善，非吾有。」道洁之学，自《六经》百氏，下至博弈小数、方术兵书，无所不通。先生得其所传，无不可措之用也。召为大理寺主簿，除大理正，出知湖州。改常州，未上，卒，年四十。（云濠案：谢山《学案札记》：「先生着有《书古文训义》、《诗性情说》、《春秋经解指要》、《大学说》、《论语小学约说》、《伊洛礼书补亡》、《伊洛遗礼》、《通鉴约说》、《汉兵制》、《九州岛图志》、《武昌土俗编》，校雠《阴符》、《山海经》、《风后握奇经》。」）

　　百家谨案：汝阴袁道洁溉问学于二程，又传《易》于薛翁。已侍薛于宣，器之，遂以其学授焉。季宣既得道洁之传，加以考订千载，凡夫礼乐兵农莫不该通委曲，真可施之实用。又得陈傅良继之，其徒益盛。此亦一时灿然学问之区也，然为考亭之徒所不喜，目之为功利之学。

　　艮斋浪语集

