<!-- { "loadSidebar": true } -->
　　王天与，字立大，别号梅浦，吉安人。初习举子业，诸生从游者甚众。后乃研精覃思，着《尚书纂传》四十六卷，先引汉、唐二孔氏之说，次收诸家传注，而一以晦庵朱子、西山真氏为归，虽其说之散在文集语录者，靡不会萃于中，反复考证十五年而后成。其心似薄蔡氏而不攻其非，间亦釆摭其说。成宗大德三年，宪使臧梦解上书于朝，诏授临江路儒学教授。武宗至大中，其子振板行之。（从黄氏补本录入。）

　　《尚书纂传》自序

　　晦庵先生于《易》于《诗》皆有训传，独于《书》，晚年属之蔡氏九峰，《二典》、《禹谟》，亲所订定。其贡举私议，则曰诸经皆以注疏为本，《书》则兼取刘、王、苏、程、杨、晁、叶、吴、薛、吕；其与门人答问，则如林、如史、如曾、如李、如陈各取其长。西山先生《读书记纂》三十余篇、《大学衍义》讲数十余条。愚窃叹曰：「古今传《书》者之是非，至晦庵而遂定。晦庵折衷传《书》者之是非，至西山而愈明。学者不于二先生据，将焉据﹖」积日累月而编始就。乙亥冬，求是正于集斋彭先生，增广校定凡若干条。

　　（梓材谨案：《梅浦传》及《尚书纂传序》，并黄氏补本增之。）
 卷八十二　北山四先生学案（黄氏原本、全氏修定）
　　北山四先生学案　（黄宗羲原本　　黄百家纂辑　　全祖望修定）

　　北山四先生学案表

　　何基　　　　　　　子钦

　　（父伯。）　　　（从子）凤　　（子）宗诚

　　（勉斋门人。）　　　　　　　　　（子）宗映

　　（晦翁、清江再　　　　　　　　　（子）宗瑞（并见《白云门人》。）

　　传。）　　　　　　王柏　　　　　（弟）相

　　（族子）侃（见上《北山门人》。）

　　（族子）佖

　　（从孙）瑊　　（子）绍孙　　（孙）闲

　　（孙）闰

　　（孙）誾

　　（孙）闶

　　（子）云龙

　　金履祥（见上北山门人。）

　　王贲

　　车若水（别见《南湖学案》。）

　　周敬孙　　　（子）仁荣　　　周润祖

　　泰不华

　　朱嗣寿

　　（紫岩讲友。）

　　陶凯

　　杨珏　　　　　周仁荣（见上《子高家学》。）

　　孟梦恂

　　陈天瑞　　　　周仁荣（见上《子高家学》。）

　　孟梦恂（见上《简斋门人》。）

　　黄超然

　　朱致中

　　薛松年　　　　　　　　　

　　张　　　　　杨刚中　　（子）翮

　　夹谷之奇

　　闻人诜　　　（子）梦吉　　吴履

　　宋濂（子）璲

　　方孝孺

　　（详见《明儒学案》）

　　唐以仁

　　（子）光祖

　　胡仕宁

　　樊万

　　盛象翁　　　　陈德永（见下《弦斋门人》。）

　　林弦斋　　　　陈德永　　　朱右

　　（附师李五峰）

　　张明卿

　　（附师邵素心。）

　　赵宏伟

　　（导江讲友。）

　　张莘夫　　　（子）明卿（见上《弦斋门人》。）

　　（弦斋同调。）　邓文原　　　王守诚

　　（别见《草庐学案》。）

　　牟楷

　　（鲁斋续传。）

　　陈绍夫　　

　　（静正同调。）

　　汪开之

　　倪公晦

　　倪公度

　　倪公武

　　张润之

　　王侃

　　季镛

　　吴梅

　　金履祥　　　　许谦　　　（子）元

　　（子）亨

　　范祖干　邢沂　（子）旭

　　汪与立

　　刘名叔

　　李国凤

　　叶仪　　何寿朋

　　许元（见上《白云家学》。）

　　许亨（见上《白云家学》。）

　　敬俨

　　（从祖铉。）

　　唐怀德

　　揭傒斯（别见《双峰学案》。）

　　朱公迁（别见《双峰学案》。）

　　欧阳玄

　　（附师张贯之。）

　　方用

　　苏友龙　　（子）伯衡

　　胡翰　

　　朱震亨

　　王余庆

　　吕洙

　　吕权

　　吕机

　　李唐　　　（子）希明

　　卫富益　　　沈梦麟

　　黄彝

　　郑忠

　　戚崇僧

　　朱同善

　　刘涓

　　李裕

　　李序

　　蒋元　　　（子）允升

　　（别见《沧洲诸 儒学案》。）

　　楼巨卿

　　赵子渐

　　张匡敬

　　（大父衍。）

　　（父士善。）

　　马道贯

　　江孚

　　江起

　　王麟　　　（子）延龄

　　合刺不花

　　何宗诚

　　何宗映

　　何宗瑞

　　方麟

　　李亦　　　　蒋允升

　　（别见《沧洲诸儒学 案》。）

　　郑谧

　　（范、叶学侣。）

　　郭子昭

　　柳贯　　　　宋濂（见下《凝熙门人》。）

　　郑涛

　　戴良　　李孝谦

　　（父仕开。）

　　李悌谦

　　李忠谦

　　唐辕（别见《慈湖学案》。）

　　杨璲

　　（附兄琰）

　　（弟瑀。）

　　卫富益（见下《白云门人》。）

　　唐良骥

　　张枢

　　吴师道　　（子）沈

　　（并白云学侣。）　胡翰（见上《白云门人》。）　

　　诸葛伯衡

　　徐原

　　赵宏伟

　　（白云同调。）

　　金麟

　　张必大

　　童偕

　　童俱

　　余泽

　　潘墀

　　（鲁斋学侣。）

　　何南坡

　　叶由庚（别见《沧洲诸儒学案》。）　

　　（并北山学侣。）

　　方镕　　　　　　　逢辰　　　　　　　　　　　（玄孙）道叡（别见《慈湖学案》。）

　　（朱学续传。）　　　　　　　　　魏新之

　　邵桂士

　　汪斗建　　　（子）汝懋（别见《慈湖学案》。）

　　孙潼发

　　袁易

　　（并石川讲友。）

　　于逢扳

　　（族孙）一夔

　　蒋沐　　　　　　　　　　　（孙）元（见上《白云门人》。）

　　（蛟峰同调。）

　　----

　　北山四先生学案序录

　　祖望谨案：勉斋之传，得金华而益昌。说者谓北山绝似和靖，鲁斋绝似上蔡，而金文安公尤为明体达用之儒，浙学之中兴也。述《北山四先生学案》。（梓材案：是卷梨洲本称《金华学案》，谢山《序录》始称《北山四先生学案》。又案：方蛟峰父子亦讲朱学者，其派附此。）

　　◆勉斋门人（朱、刘再传。）

　　文定何北山先生基（父伯。）

　　何基，字子恭，金华人。父伯，丞临川，而黄勉斋干知其县事，伯使二子师事之。勉斋告以必有真实心地、刻苦工夫而后可，先生悚惕受命。于是研精覃思，平心易气，以俟义理之自通，未尝立异以为高，徇人而少变也。凡所读书，朱墨标点，义显意明，有不待论说而自见者。杨与立深推服之。先生未尝开门授徒，闻而来学者亦未尝立题目作话头。王鲁斋柏登其门，先生举胡五峰之言曰：「立志以定其本，居敬以持其志，志立乎事物之表，敬行乎事物之间。」先生有文集三十卷，其间与鲁斋问辩者十八卷，盖一事而至十余往复，先生终不变其说也。景定五年，添差婺州学教授，兼丽泽书院山长，力辞。咸淳初，授史馆校勘兼崇政殿说书，改承务郎，主管西岳庙，终不出。卒，年八十一，谥文定。居金华山北，人称北山先生。

　　何文定语

　　为学立志贵坚，规模贵大，充践服行，死而后已。

　　读诗别是一法，须扫荡胸次净尽，然后吟哦上下，讽咏从容，使人感发，方为有功。

　　以《洪范》参之《大学》、《中庸》，有不约而符者：敬五事则明明德也，厚八政@则新民也，建皇极则止至善也；至于皇极，有休征而无咎征，有仁寿而无鄙殀，则中和位育之应，皇极之极功也。

　　读《易》者当尽去其胶固支离之见，以洁净其心，玩精微之理，沈深涵泳，得其根源，乃可渐观爻象，究其义理。

　　治经当谨守精玩，不必多起议论，有欲为后学言者，谨之又谨可也。

　　《四书》当以《集注》为主，而以《语录》辅翼之。《语录》既出众手，不无失真，当以《集注》之精微，折衷《语录》之疏密，以《语录》之详明，发挥《集注》之曲折。

　　宗羲案：北山之宗旨，熟读《四书》而已。北山晚年之论曰：「《集注》义理自足，若添入诸家语，反觉缓散。」盖自嘉定以来，党禁既开，人各以朱子之学为进取之具，天乐浅而世好深，所就日下，而剽掠见闻以欺世盗名者，尤不足数。北山介然独立，于同门宿学，犹不满意，曰「恨某早衰，不能如若人强健，应聘讲，第恐无益于人，而徒勤道路耳。然则，若人者，皆不熟读《四书》之故也。」北山确守师说，可谓有汉儒之风焉。

　　百家谨案：勉斋之学，既传北山，而广信饶双峰亦高弟也。双峰之后，有吴中行、朱公迁亦铮铮一时。然再传即不振。而北山一派，鲁斋、仁山、白云既纯然得朱子之学髓，而柳道传、吴正传以逮戴叔能、宋潜溪一辈，又得朱子之文澜，蔚乎盛哉！是数紫阳之嫡子，端在金华也。

　　◆北山学侣

　　漕元何南坡先生□

　　何南坡，北山先生之兄也。尝举漕元，与北山同师黄勉斋。其卒也，金仁山履祥偕张必大、童偕、金麟、余泽、童俱等祭之曰：「考亭、洙泗，勉斋、曾颜，公与叔子，俱亲其传。始侍宦游，临川之浒，父师同寅，伯仲步武。终焉退老，盘溪之滨，颀颀两公，翼翼典刑。勉斋遗言，被于后进，实公始传，叔子订定。公举计台，卒隐丘林，叔子特诏，亦辞执经。叔子云亡，公乃恸闷，曾是信宿，相继而殒。孰无兄弟，惟公怡怡，孰无生死，惟公同归。师学匪殊，埙箎一律，清风不孤，夷、齐双骨。峨峨北山，道脉攸传，有公之兄，允为二难。我登师门，并获趋拜，教语温良，重重燕赉。昔登公门，乃玉乃金，今登公堂，乃联铭旌。令德寿终，于公奚憾，仪刑俱隔，兹之永叹。」（参《金仁山集》。）

　　叶通斋先生由庚（别见《沧洲诸儒学案》。）

　　◆朱学续传

　　奉直方先生镕

