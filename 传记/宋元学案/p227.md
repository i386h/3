<!-- { "loadSidebar": true } -->
　　赵昱，字希光，卫文定公雄子也，少苦学，以司马周程氏为师，尝谓存天性之谓良贵，充诸己庂谓内富，故漠然不以利禄动其心，当是时南轩之教盛行，蜀中，黄兼山范文叔皆导其绪，文定故尝与南轩不咸，以是两家子弟，其初不甚往，还而先生独与其高弟议论多合，说者以为吕正献公之于范欧诸老为亲炙，而先生之于南轩为私叔，然其善于亲师取友则同也，先是文定常为孝宗言吴挺专制蜀已久，虽名三军，其三军仅当挺之偏裨，陛下神武，虽百挺何能为，然为子孙万世，不当如此，孝宗是之，及挺卒，朝廷虽略行其言，已而复以兵予吴氏，先生性冲淡，出仕二十余年，然历任不满三年，及以广安守家居，无复宦情，开禧丁卯，吴曦之变作，先生每念文定之言，辄投身大恸，或至气绝，初欲买舟顺流而东，贼以兵守夔门，不克，于是制大布之衣，每有自关表避乱归者，辄号泣吊之，贻书成都帅杨辅，谓逆雏骄竖，干乱天纪，痛哉宗社，哀哉苍生，此直愚騃无知，为敌所啖，逆顺昭然，其下未必皆乐从也，肘腋之间，祸将自作，事尚可为，因劝以举义，辅不能用，先生遂绝粒，浸卧疾不能起，犹昼夜大号，声达于外，置一剑枕间，每举欲自剌，家人捍之不得间，竟以不食而卒，俄而乱平，吴文定猎疏上其事，且乞以先生故，追予其父恩泽，以昭世臣之赏，诏卫公赐谥文定，而先生亦予赠恤如制，读鹤山魏公集，称沧江虞氏之向道审由先生，而岳倦翁言其兼治养生术，或先生少年之所为与，要其舍身取义，不愧先人，则真儒者也，宋史既不列之忠义，又不附之文定传末，可为太息。（补。）

　　（梓材谨案谢山跋宋赵雄列传述程史言先生事，与此传略同。）

　　提刑虞沧江先生刚简

　　漕使程先生遇孙

　　秘书薛符溪先生绂

　　通判邓先生练从

　　提刑张亨泉先生方（并见二江诸儒学案）

　　文靖魏鹤山先生了翁（别为鹤山学案）

　　常博李先生大有（别见东莱学案）

　　◆张学续传

　　宗丞木先生天骏

　　木天骏，字德远，瑞安人也，少传止斋之学，成嘉熙进士，教授永州，道出岳麓书院，得闻南轩之教，遂心醉焉，日与诸生讲明求仁之旨，累官建昌守，有声，除大奈正丞卒。（补。）

　　（梓材谨案嘉熙元年，丁酉，去止斋之卒，嘉泰三年癸亥，巳三十五年，当是止斋再传也。）张传氏传

　　朝奉张先生唐

　　张唐，潭人，广汉张敬夫后也，景炎二年，与赵璠、张虎、熊桂、刘斗元、吴布奭、陈子全、王梦应起兵邵永间，复数县，抚州何时等皆起兵应文丞相，明年十二月，丞相见执，先生与熊桂、吴希奭、陈子全兵败被获，死焉。（参史传）

　　（梓材谨案督府忠义传载先生云长沙人，先儒栻诸孙，官朝奉郎，谢山答诸生问思复堂集帖，数宋儒讲学家死节，云南轩之后，有唐是也，一统志仍湖广旧志作张镗，云衡山人，仆射凌之后也，益王即位于扬州，诏天下勤王，镗起兵衡州，移檄安化诸獠，得民兵数千，文天祥督兵梅岭，相与接应，既而兵败被执，元参政崔斌欲降之，骂曰，今日降，何以见我祖魏公于地下，杀之。观其骂语，与督府忠义传匠载略同，其即先生无疑也。宋史忠义传九，有张镗之目，而阙其传，其作唐者，附见文丞相传，盖本一人，不复重载其传耳!

　　◆张学之余

　　隐君方明轩先生敏中

　　方敏中，巴陵人也，南轩先生岳麓之教，身后不衰，宋也，岳麓精舍诸生，乘城共守，及破，死者无算，惜其莫可考见，先生当元世，私淑南轩之学，自年十二，辄通春秋，厉志以传坠绪，书其室曰明轩，高尚不仕，从游者教以克己为要，顾其详不可得闻，仅见临川江汉叙录而已。（补。）

宋元学案（卷五十一－卷七十五）
 卷五十一　东莱学案（黄氏原本、全氏修定） 
 卷五十二　艮斋学案（黄氏原本、全氏补定） 
 卷五十三　止斋学案（黄氏原本、全氏补定） 
 卷五十四　水心学案（上） 
 卷五十五　水心学案（下） 
 卷五十六　龙川学案（黄氏原本、全氏补定） 
 卷五十七　梭山复斋学案（黄氏原本、全氏修定） 
 卷五十八　象山学案（黄氏原本、全氏修定） 
 卷五十九　清江学案（全氏补本） 
 卷六十　说斋学案（全氏补本） 
 卷六十一　徐陈诸儒学案（全氏补本） 
 卷六十二　西山蔡氏学案（黄氏原本、全氏补定） 
 卷六十三　勉斋学案（黄氏原本、全氏修定） 
 卷六十四　潜庵学案（黄氏原本、全氏修定） 
 卷六十五　木钟学案（黄氏原本、全氏修定） 
 卷六十六　南湖学案（黄氏原本、全氏补定） 说明：此文的页码有缺，点击连接查看。 
 卷六十八　北溪学案（黄氏原本、全氏修定） 
 卷六十九　沧洲诸儒学案（上） 
 卷七十　沧洲诸儒学案（下） 
 卷七十一　岳麓诸儒学案（黄氏原本、全氏补定） 
 卷七十二　二江诸儒学案（全氏补本） 
 卷七十三　丽泽诸儒学案（黄氏原本、全氏补定） 
 卷七十四　慈湖学案（黄氏原本、全氏补定） 
 卷七十五　絜斋学案（黄氏原本、全氏补定） 

 卷五十一　东莱学案（黄氏原本、全氏修定）
东莱学案　（黄宗羲原本　　黄百家纂辑　　全祖望修定）
东莱学案表
　　吕祖谦　　　　　（弟）祖俭　　　　（子）乔年
　　（大器子。）　　　　　　　　　　　（从子）康年
　　（紫微从孙。）　　　　　　　　　　（从子）延年　羊哲（别见《丽泽诸儒学案》。）
　　（白水、玉山、三　　　　　　　　　　舒衍（别见《絜斋学案》。）
　　山、芮氏门人。）　　　　　　　　　　张渭（别见《慈湖学案》。）
　　（元城、龟山、谯氏、武夷、横浦　 （从弟）祖泰再传。）

　　（涑水、二程、荥　叶邽阳、了翁、廌　　　楼昉山、和靖三传。）　葛洪

　　（安定、泰山、濂　乔行简（并为《丽泽诸儒学案》。）

　　溪、焦氏、荆公、横渠、百源、清敏四传。）

　　（高平、卢陵、鄞江、西湖五传。）

　　赵焯（别见《玉山学案》。）

　　辅广（别为《潜庵学案》。）

　　朱塾（别见《晦翁学案》。）

　　刘爚　　　　　　

　　刘炳

　　吴必大

　　王遇

　　陈孔硕（并见《沧洲诸儒学案》。）

　　沈有开

　　潘友端

　　宋甡（并见《岳麓诸儒学案》。）

　　章用中

　　倪千里（并见《止斋学案》。）

　　舒璘（别为《广平定川学案》。）

　　袁燮（别为《絜斋学案》。）

　　石斗文

　　石宗昭

　　陈刚（并见《槐堂诸儒学案》。）

　　丁希亮（别见《水心学案》。）

　　（又六十三人并见《丽泽诸儒学案》。）

　　私淑李大有

　　宋濂（别见《北山四先生学案》。）

　　王祎（别见《沧洲诸儒学案》。）

　　并吕学续传。

　　朱熹（别为《晦翁学案》。）

　　张栻（别为《南轩学案》。）

　　潘畤（别见《元城学案》。）

　　（并东莱讲友。）

　　陈傅良（别为《止斋学案》。）

　　陈亮（别为《龙川学案》。）

　　（并东莱学侣。）

　　刘靖之

　　刘清之（并为《清江学案》。）

　　丘（别为《丘刘诸儒学案》。）

　　郭良臣　　　　　（子）澄（别见《丽泽诸儒学案》。）

　　（并东莱同调。）（子）江

　　（从子）溥
　　东莱学案序录
　　祖望谨案：小东莱之学，平心易气，不欲逞口舌以与诸公角，大约在陶铸同类以渐化其偏，宰相之量也。惜其早卒，晦翁遂日与人苦争，并诋及婺学。而《宋史》之陋，遂抑之于《儒林》。然后世之君子终不以为然也。述《东莱学案》。（梓材案：是卷谢山修补详尽，其稿具存。）
　　◆林汪门人（刘、胡再传。）
　　成公吕东莱先生祖谦
　　吕祖谦，字伯恭，其先河东人，后徙寿春。六世祖申国文靖公自寿春徙开封，曾祖东莱郡侯好问始居婺州。先生少时性极褊，后因病中读《论语》，至「躬自厚而薄责于人」，有省，遂终身无暴怒。长从林拙斋、汪玉山、胡籍溪三先生游，与朱晦庵、张南轩二先生友，讲索益精。以祖致仕恩补将仕郎，登隆兴元年进士第，又中博学宏词科，历太学博士，兼史职。轮对，勉孝宗以圣学，且言恢复规模当定，方略当审。召试馆职。先是，试者前期从学士院求问目，独先生不然，而文特典美。尝读陆象山文，喜之，而未识其人。考试礼部，得一卷，曰：「此必江西小陆之文也。」揭示，果象山，人服其精鉴。父丧除，奉祠。越三年，除秘书郎、国史院编修官、实录院检讨官。重修《徽宗实录》，书成，进秩。先生尝面对，言曰：「愿陛下虚心以求天下之士，执要总万事之机。勿以图任或误而谓人多可疑，勿以聪明独高而谓智足察。勿详于小而忘远大之计，勿忽于近而忘壅蔽之萌。」又言：「国朝治体，有远过前代者，有视前代为未备者。夫以宽大忠厚建立规模，以礼逊节义成就风俗，此所谓远过前代者也。故于俶扰艰危之后，驻跸东南踰五十载，无纤毫之虑，则根本之深可知矣。然文治可观而武绩未振，名胜相望而干略未优，故虽昌炽盛大之时，此病已见。是以元昊之难，范、韩皆极一时之选，而莫能平殄，则事功之不竞，从可知矣。臣谓今日治体，视前代未备者，固当激厉而振起；远过前代者，尤当爱护而扶持。」迁著作郎。以疾请祠，归。旋除直阁，主管武夷冲佑观。病间，除著作郎，不就；添差浙东帅议，亦不就；主管明道宫。淳熙八年七月卒，年四十五，谥曰成。先生文学术业，本于天资，习于家庭，稽诸中原文献之所传，博诸四方师友之所讲，融洽无所偏滞。晚虽卧疾，其任重道远之意不衰，达于家政，纤悉委曲，皆可为后世法。先是，书肆有书曰《皇朝文海》，周益公必大言去取差谬，委馆职铨择，孝宗以命先生。遂断自中兴以前，崇雅黜浮，类为百五十卷，上之，赐名《皇朝文鉴》。又修《读诗记》、《大事记》，皆未成书。《考定古周易》、《书说》、《阃范》、《官箴》、《辨志录》、《欧阳公本末》，皆行于世。（云濠案：《四库书目》收录东莱《春秋左氏传说》二十卷、《春秋左氏传续说》十二卷、《详注东莱左氏博议》二十五卷、《吕氏家塾读诗记》三十二卷。）
