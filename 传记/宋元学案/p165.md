<!-- { "loadSidebar": true } -->
　　谢山《跋宋史郑丙列传》曰：庆元道学之禁，滥觞于郑丙，《宋史》诋之甚峻。予夷考之，则前此丙亦清流，一自倡攻道学，遂丧名节，而一跌不可复振矣！朱子尝言：「建宁自程、郑二公至今，圣节不许僧子升堂说法，其余无敢任之者。」程公即泰之也。《桯史》：丙初登西掖，力言赏功迁职之滥，奎札奖许；又力雪陈龟年之狱。韩子师以曾觌援，将召用，丙力争之，大臣多谮为卖直，上独重之，亟迁吏书。王公谦仲方丞宗正，因进对，有「爱莫能助〞之荐。如是，虽古之名臣，何以加诸！水心亦称丙之风力。呜呼！朱、王，叶三老者，皆庆元党魁也。丙亦何心猖，晚节相背而驰乎！然《宋史》一概抹而不书，则亦非善恶不相掩之史法也。

　　◆茅堂家学（孙、程四传。）

　　胡季立先生大本（别见《五峰学案》。）

　　◆曾氏家学

　　司晨曾先生逢

　　曾逢，字原伯，文清长子。仕至司农卿。最以学称。（参史传。）

　　侍郎曾习庵先生逮（别见《震泽学案》。）

　　知军曾先生集（别见《廌山学案》。）

　　◆曾氏门人

　　仓部吕先生大器（别见《紫微学案》。）

　　中大陆放翁先生游（别见《荆公新学略》。）

　　◆范氏家学

　　帅机范先生念德（别见沧洲诸儒学案。）

　　◆薛氏家学

　　文宪薛艮斋先生季宣（别为《艮斋学案》。）

　　◆澹庵家学

　　承务胡先生泳

　　胡泳，字季永，忠简长子。六岁随忠简调新州，诗人陈元忠目为「《春秋》生」。二十四岁随忠简归庐陵，讲道家垫，兄弟怡怡如也。先生学有家法，尝读《横渠易》，至「心化在熟」，击节叹曰：「至言也！请终身诵之。」官承务郎，监江、淮总领所惠民局，兼行宫杂卖场。淳熙初，卒。（参《周益公集》。）

　　奉议胡先生澥

　　胡澥，忠简次子。官承事郎，监南岳庙，又为奉议郎、沿海制置司干办公事。杨诚斋称其修洁博习，能世其家。（参诚斋《荐士录》。）

　　◆澹庵门人

　　文节杨诚斋先生万里（别见《赵张诸儒学案》。）

　　文忠周平园先生必大（别见《范许诸儒学案》。）

　　◆彪氏家学

　　彪先生居正（别见《五峰学案》。）

　　◆武夷再传

　　县官张先生默

　　张默，字成父，竹也。魏忠献公之从孙，传《春秋》之学于胡文定公。所至作吏皆有声。见杨文节公《荐士录》。（补。）

　　祖望谨案：宣公亦有送其之官襄阳诗，而文节误以为魏公之从子，或传写之讹也。

　　（梓材谨案：文节《荐士录》本云「能传胡文定《春秋》之学」，盖得其《春秋》之传耳，非亲受学于文定，列为武夷再传可也。）

　　文庄曾先生渐

　　曾渐，字鸿甫，南城人也。绍熙中进士，累官吏部侍郎。谥文庄。详见叶水心墓志。朱子言曾渐多是禅。

　　宗羲案：湖南一派，如致堂之辟佛，可谓至矣。而同学多入于禅，何也﹖朱子曾举一僧语云：「今人解书，如一盏酒，被一人来添些水，那一人来又添些水，次第来添去，都淡了。」愚独以为不然。佛氏原初本是浅溥，今观其所谓如来禅者可识已。其后吾儒门中人逃至于彼，则以儒门意思说话添入其中。稍见有败阙处，随后有儒门中人为之修补增添。次第添来添去，添得浓了，以至不可穷诘。而俗儒真以为其所自得，则儒淡矣。可叹也！

　　祖望谨案：文定卒于绍兴八年。鸿甫得及其门，则当生于靖康以前，岂有绍熙中尚存者！岂别一人邪﹖抑或私淑之学邪﹖当俟博物者更考之。

　　（梓材谨案：《水心文集》有《中奉曾公墓志》云：「开禧二年卒，年四十二。」其生年当在干道元年乙酉，距文定之卒绍兴八年戊午，又二十七年，其不得受业文定可知。又案：文庄与韩侂冑同时，朱子所论，非有别人，谢山疑为私淑，当是也。）

　　◆陈氏家学

　　承议陈先生守

　　承奉陈先生定

　　直阁陈复斋先生宓（并见《沧洲诸儒学案》。）

　　◆茅堂续传

　　隐君赵江汉先生复（别见《鲁斋学案》。）
 卷三十五　陈邹诸儒学案（全氏补本）
　　陈邹诸儒学案（全祖望补本）

　　陈邹诸儒学案表

　　陈瓘　　　　　　　　（子）正汇　　　（孙）大方

　　（《丰氏门人。）　　（从孙）渊（别为《默堂学案》。）

　　（元城同调。吕本　　（别为《紫微学案》。）

　　中涑水、百源、二程私淑。）　　　　　　曾恬

　　（鄞江、西湖再　　　　詹勉（并见《上蔡学案》。）

　　传。》）

　　廖刚

　　林宋卿

　　李郁（并见《龟山学案》。）

　　蒋璇

　　（父浚明。）

　　蒋珫

　　张琪

　　黄（别见《紫微学案》。）

　　（了翁续传。）

　　邹浩　　　　　　　　（子）柄

　　（《龚氏门人。）

　　（了翁讲友。）

　　（伊川私淑。）

　　（荆公再传。）

　　唐广仁　　　　　　　　吕本中（别为《紫微学案》。）

　　（陈、邹同调。涑水私淑）。

　　关治

　　（龟山门人。）

　　（二程再传）。

　　陈正

　　夏候旄

　　唐恕

　　胡宗伋　　　　　　　　（子）沂　　　　　　孙拱

　　（孙）撙（并见《槐堂诸儒学案》。）　　　

　　孙畴

　　（伯父子升）。

　　孙介　　　　　（子）应时（别见《槐堂诸儒学案》。）

　　（附厉德辅）。

　　刘若川　　　　　　　　（子）充实

　　（父陶）。　　　　　　周必大

　　周必刚

　　周必强

　　邓名世

　　（并元佑之余）。　　　　　　　　　　　　　邹斌（别见《槐堂诸儒学案》。）

　　（邓氏续传）。

　　陈邹诸儒学案序录

　　祖望谨案：私淑洛学而未纯者，陈了斋、邹道乡也。唐充之、关止叔，又其次也。了

　　◆斋兼私淑涑水、康节，

　　学徒最盛，建炎后多归龟山。述《陈邹诸儒学案》。（梓材案：是卷诸儒皆洛学私淑，而亦各有师承。其为元佑之余者，附入是卷。）

　　◆清敏门人（王、楼再传。）

　　忠肃陈了斋先生瓘陈瓘，字莹中，南剑州人，学者称为了斋先生。少好读书，不喜为进取学。父母勉以门户事，乃应举，一出中甲科，为湖州教授。元佑初，蔡卞帅越州，先生为签判，测知其心术，常欲远之，屡引疾求归，章不得上。檄摄通判明州，卞素敬道人张怀素且来越，卞留先生少须之，先生不肯止，曰：「『子不语怪力乱神』。斯近怪矣。」章惇入相，先生道谒，惇闻其名，询当世之务，先生曰：「请以所乘舟为喻。偏重，可行乎﹖移左置右，其偏一也。」召为太学博士，迁校书郎。惇、卞主绍述之论，追贬温公，上谤宣仁后。先生奏言：「尧、舜、禹皆以『若稽古』为训。若者，顺而行之；稽者，考其当否。必使合于民情，所以成帝王之治。天子之孝与士大夫之孝不同。」帝意感悦。执政闻而憾之，出通判沧州，知卫州。徽宗即位，召为右正言，迁左司谏。先生论议持平，务存大体，不以细故借口，未尝及人晻昧之过，惟极论蔡卞、章惇、安惇、邢恕之罪。御史龚夬击蔡京，朝廷将逐夬，先生言：「绍圣以来，七年五逐言者，皆与京异议。今夬又以言京罢，若公道何！」遂草疏论京。未及上，罢监扬州粮料院。先生出都门，缴四章奏之，并明宣仁诬谤事。帝密遣使赐以黄金百两，改知无为军。明年，还为著作郎，迁右司员外郎兼权给事中。宰相曾布使客告以将即真，先生语子正汇曰：「吾与丞相议事多不合，今若此，是欲以官爵相饵也。吾有一书论其过，将投之以决去就。」正汇愿得书，先生喜，旦持入省，布使数人邀相见，甫就席，遽出书，布大怒，出知泰州。寻除名，窜袁州、廉州，移郴州，稍复宣德郎。正汇在杭告蔡京有动摇东宫，杭守蔡薿执送开封狱，并逮先生对簿。先生曰：「正汇闻京将不利社稷」，瓘岂得预知﹖以所不知，忘父子之恩而指其为妄，则情有所不忍；挟私情以符合其说，又义所不为。京之奸邪，瓘固尝论之于谏省，不待今日也。」内侍黄经臣莅鞫，闻其辞，失声叹息曰：「主上正欲得实，如言以对可也。」狱具，正汇犹以所告失实流海上，先生亦安置通州。先生尝着《尊尧集》，议者以为言多诋诬，编置台州。宰相命凶人石悈知州事，执至庭，大陈狱具，将胁以死。先生揣知其意，大呼曰：「今日之事，岂被制旨邪！」悈失措，始告之曰：「朝廷令取《尊尧集》尔。」先生曰：「某以神考为尧，主上为舜，助舜尊尧，何得为罪！君所得几何，乃亦不畏公议乎﹖」终不能害，又移楚州。先生笃学有识，通于《易》数，言事多验，然持论一衷于理。初，蔡京知其才，待之加礼，先生不肯附丽，恬于进取。及居言职，疏劾奸慝，即所举不避。尝曰：「彼则『举尔所知』，此则『为仁由己』。」识者重其言。宣和六年卒，年六十五。靖康初，赠右谏议大夫，谥曰忠肃。（参史传。）

　　祖望谨案：了翁最宗元城，则以为涑水私淑弟子可也；每得明道之文，衣冠读之，以为二程私淑弟子可也；精于《皇极》之学，以为康节私淑弟子可也。然而其渊源则出于丰氏，而丰氏出于楼氏。当安定、泰山、古灵倡学时，四明五先生隐约里巷，讲学独善耳。远非诸公比也。一传而丰氏，其传已光大于世；再传而遂得了翁、先之二人。然则椎轮为大辂之始，其功不可诬也。了翁弟子东南，其后多归龟山之门。

　　（梓材谨案：先生为清敏墓志，自称「门人叙复宣德郎赐绯鱼袋陈瓘叙次」，是先生为丰氏门人之证。顾清敏兼事鄞江王氏，则先生不独为楼氏再传也。）

　　陈右司说

　　气质一定而不能自易其习者，非以其不学与﹖气质之用狭，道学之功大，习其所习者未尝察也。天气而地质，无物不然。人藐乎其间，奚以相远﹖其道莫先于学。务学在于求师。

