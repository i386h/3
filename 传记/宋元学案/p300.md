<!-- { "loadSidebar": true } -->
　　欣（左三右八曰欣，喜也，与惧相对。）

　　舒（左三右九曰舒，绥也，与迅相对。）三九

　　比（左四右一曰比，近也，与远相对。）

　　开（左四右二曰开，辟也，与翕相对。）

　　晋（左四右三曰晋，进也，与却相对。）

　　公（左四右四曰公，正也，与用相对。）

　　益（左四右五曰益，增也，与损相对。）

　　章（左四右六曰章，明也，与昧相对。）

　　盈（左四右七曰盈，满也，与虚相对。）

　　锡（左四右八曰锡，赉也，与戾相对。）

　　靡（左四右九曰靡，多也，与饰相对。）四九

　　庶（左五右一曰庶，众也，与寡相对。）

　　决（左五右二曰决，断也，与疑相对。）

　　豫（左五右三曰豫，乐也，与过相对。）

　　升（左五右四曰升，上也，与伏相对。）

　　中（左五右五曰中，皇极也，不偏不倚，无过不及，其尊无对。）

　　伏（左五右六曰伏，还也，与升相对。）

　　过（左五右七曰过，咎也，与豫相对。）

　　疑（左五右八曰疑，惑也，与决相对。）

　　寡（左五右九曰寡，少也，与庶相对。）五九

　　饰（左六右一曰饰，贲也，与靡相对。）

　　戾（左六右二曰戾，违也，与锡相对。）

　　虚（左六右三曰虚，空也，与盈相对。）

　　昧（左六右四曰昧，昏也，与章相对。）

　　损（左六右五曰损，减也，与益相对。）

　　用（左六右六曰用，口也，与公相对。）

　　却（左六右七曰却，退也，与晋相对。）

　　翕（左六右八曰翕，合也，与开相对。）

　　远（左六右九曰远，疏也，与比相对。）六九

　　迅（左七右一曰迅，速也，与舒相对。）

　　惧（左七右二曰惧，忧也，与欣相对。）

　　除（左七右三曰除，去也，与兴相对。）

　　弱（左七右四曰弱，柔也，与壮相对。）

　　疾（左七右五曰疾，病也，与育相对。）

　　竞（左七右六曰竞，争也，与交相对。）

　　分（左七右七曰分，判也，与从相对。）

　　讼（左七右八曰讼，争也，与获相对。）

　　收（左七右九曰收，敛也，与见相对。）七九

　　实（左八右一曰实，果也，与华相对。）

　　宾（左八右二曰宾，客也，与亲相对。）

　　危（左八右三曰危，险也，与易相对。）

　　坚（左八右四曰坚，刚也，与柔相对。）

　　革（左八右五曰革，变也，与常相对。）

　　报（左八右六曰报，答也，与祈相对。）

　　止（左八右七曰止，静也，与振相对。）

　　戎（左八右八曰戎，兵也，与冲相对。）

　　结（左八右九曰结，束也，与成相对。）八九

　　养（左九右一曰养，安也，与厉相对。）

　　遇（左九右二曰遇，会也，与须相对。）

　　胜（左九右三曰胜，克也，与闲相对。）

　　囚（左九右四曰囚，困也，与蒙相对。）

　　壬（左九右五曰壬，佞也，与直相对。）

　　固（左九右六曰固，执也，与信相对。）

　　移（左九右七曰移，迁也，与守相对。）

　　堕（左九右八曰堕，坠也，与潜相对。）

　　终（左九右九曰终，尽也，与原相对。）九九

　　注：此处第页

　　以上为中间内容（中华版）

　　附录

　　黄东发《日钞》曰：「经解惟《书》最多，至蔡九峰参合诸儒要说，尝经朱文公订正，其释文义既视汉、唐为精，其发指趣又视诸家为的，《书经》至是而大明，如揭日月矣。」

　　黄瑞节曰：「《易》更四圣而象已着，《范》锡神禹而数不传。九峰蔡氏撰《皇极内篇数》为一书，于是有《范数图》八十一章六千五百六十一变。西山真氏云『蔡氏《范数》与三圣之《易》同功』者是也。」

　　◆九峰同调

　　黄先生千能

　　黄千能，字必强，丰城人。刻意读书，谓皇极九畴之统，汉儒举以参五事，配六极，则失之妄，作《皇极要论》，又谓古今地理无一定之形，神禹疏河之故道，芜没而难考，作《禹贡图说》。（参《江西通志》。）

　　◆九峰家学（刘、李三传。）

　　教授蔡觉轩先生模

　　蔡模，字仲觉，九峰先生冢子也。淳佑四年，以丞相范锺荐，谢方叔亦乞表异之，诏补迪功郎，添差本府教授。尝辑文公所著书为《续近思录》及《易传集解》、《大学衍说》、《论孟集疏》、《河洛探赜》等书行世，学者称为觉轩先生。

　　文肃蔡久轩先生杭

　　蔡杭，字仲节，觉轩之弟也。绍定进士，主管刑工架阁文字。召试馆职，迁秘书正字，升校书郎，兼枢密院编修、诸王宫大小学教授。疏权奸不可复用，国本亟宜早定，帝善其言。累官至端明殿学士同知枢密院事，拜参知政事。即乞骸，不伺报辄行，落职予祠。卒谥文简，以犯祖讳，更谥文肃。

　　（云濠谨案：《万历金华志》云：「仲节，元定之孙，博通经史，邃于理学。淳佑十一年，知金华郡，亟踵北山、鲁斋二先生之门，请为主教丽泽。鲁斋一出而婺之礼俗兴。」）

　　山长蔡静轩先生权

　　蔡权，字仲平，九峰先生第三子也。聪明英毅，肄业于家庭，兄弟联席，自相师友。觉轩为《续近思录》、《易传集解》、《大学衍说》、《河洛探赜》、《论孟集疏》等书，皆与先生参考，以至成编。以兄恩补承务郎。教授乡闾，讲明义理，独处静室幽轩，终日怡怡，学者称之曰静轩先生。（参蔡氏《九儒书》。）　

　　◆九峰门人

　　朝奉陈先生光祖（别见《西山蔡氏学案》。）

　　忠简刘冰壶先生钦

　　刘钦，字子时，建安人，九峰蔡氏弟子也。以荫累官同知枢密院事。归隐武夷，自号冰壶散人。谥忠。着《尚书衍义》。（补。）

　　（梓材谨案：云源何氏，《学案》《刘习甫传》或传写作灵源。黄晋卿《北山纪游》八首，其一为灵源。灵源何氏，岂即北山何氏邪﹖姑识以俟考。）

　　（梓材谨案：《潜庵学案》《陈石堂传》云：「建州刘纯父聘主云庄书院。」纯父盖即先生之字。）

　　何云源先生□

　　何□，号云源先生，刘习甫见先生，得建安二蔡《易》《洪范》之学，先生大器之，特授以微言妙旨。（参《上虞县志》。）

　　◆刘氏家学（刘、李四传。）

　　刘先生泾

　　刘泾，忠子云庄子之后也。其跋胡氏《易学启蒙通释》曰：「尝记儿时，经家庭授《易》，闻之先君子云：昔晦庵先生之讲学于云谷也，我先文云庄兄弟与西山蔡先生父子从游最久，讲《四书》之余，必及于《易》。旧藏云庄所钞诸经师说数巨帙，兵烬之余，其存者盖千百之什一耳。一日，约无咎詹君、退斋熊君访云谷遗迹，适值新安胡君庭芳来访，出一编见示，谓其父玉斋平生精力尽在此书。亟阅谛玩，见其论象说理，允为明备，而其所援引，则云谷当日及门之士遗言讨论多在焉。」（参《经义考》。）

　　（梓材谨案：《潜庵学案》《陈石堂传》云：「建州刘纯父聘主云庄书院。」纯父盖即先生之字。）

　　◆何氏门人

　　司农刘先生汉传

　　刘汉传，字习甫，上虞人，户部侍郎汉弼之弟也。时有云源何氏者，得建安二蔡《易范》之学，先生往从之，求其奥旨。初，先生以禄不逮亲，绝意仕进，云源勉之仕。年四十六，始举进士。累官至监都进奏院。陛对，陈四事曰：崇圣学，辟异端，伸直气，恤民隐。迁司农丞，守南康军，改吉州，俱有声。晋江西提举时，长江失险，人心摇荡，元兵日逼，先生捍御要害，民恃以无恐，制书奖之，除直宝谟阁，寻知处州。迁两浙运使吏部郎，力辞不受。已而晋司农卿奉祠。闲居十一年，知宋将亡，临终索笔书曰：「生为宋臣，死为宋鬼。」所著有《洪范奥旨》、《通鉴会评》、《止善集》。（补。）

　　◆九峰续传

　　乡贡刘竹坪先生实翁（附子震。）

　　刘实翁，吉水人，元贡进士，号竹坪先生。子震，字庚振，元进士朝列大夫，知赵州，世称苍筤先生。竹坪、苍筤治《尚书》有名，王充耘等皆出其门。元末丁乱，苍筤举宗奋义，日夜战，其乡阖门多战死云。（参《解春雨集》。）

　　贞文黄存斋先生镇成

　　黄镇成，字符镇，邵武人。年弱冠，即厌弃荣利。延佑初，再试有司不合，筑室城南，颜曰南田耕舍，慨然以圣贤道学自力，学者称为存斋先生。着《尚书通考》十卷、《周易通义》、《中庸章旨》。《文宗天历》三年，执政者荐为江西路儒学提举，禄不及而卒，年七十有五。集贤议谥曰贞文处士。（从黄氏补本录入。）

　　隐君陈先生师凯

　　陈师凯，字道勇，南康人。隐居庐山，名其地曰东汇泽。撰《尚书蔡传旁通》六卷。（同上。）

　　◆刘氏门人

　　同知王先生充耘

　　王充耘，字耕野，江西人。元统初，以《书经》成进士，授同知永新州事。寻弃官养母。晚益潜心《尚书》，考订蔡《传》，名曰《读书管见》，凡二卷。外有《书义主意》、《书义矜式》各六卷。（同上。）
 卷六十八　北溪学案（黄氏原本、全氏修定）
　　北溪学案（黄宗羲原本　黄百家纂辑　全祖望修定）

　　北溪学案表

　　陈淳　　　　　　　　　（子）

　　（季氏。）　　　　　　陈沂　

　　（晦翁、林氏门　　　　　阳昭复　　　吕大圭　　　　丘葵　　吕椿

　　人。）　　　　　　　　　　　　　　　　　　　　　

　　（延平、白水、籍　　　　　　　　　　　　　　（附师辛介甫。）　　　　

　　溪、屏山再传。）　　　　　　　　　　　　　　　　（吴平甫。）

　　（元城、龟山、谯　　　　王昭　　　　吕大圭（见上《杨氏门人》。）　　　　　　　

　　氏、武夷、豫章　

　　三传。）

　　（涑水、二程四　　　　　苏思恭

　　传。）

　　（祖尊己）

　　黄必昌

　　黄以翼　　　

　　卓琮

　　梁集

　　王隽

　　郑思忱（见下《白石门人》。）

　　郑思永

　　王次传

　　江与权（并见《白石门人》。）

　　叶釆（别见《木钟学案》。）

　　邵甲

　　王震（并见《慈湖学案》。）

　　李

　　朱右

　　郑闻

　　谢升贤

　　（贯斋讲友。）

　　陈易

　　王遇（别见《沧洲诸儒学案》。）

　　杨仕训（别见《沧洲诸儒学案》。）

