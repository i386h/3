<!-- { "loadSidebar": true } -->
　　徐侃、徐倬，义乌人，文清公侨之兄也。皆学于吕成公，而文清师事朱子。（参《王忠文集》。）

　　王先生深源

　　王深源，婺州人，东莱之徒也。郑闻在吕氏家塾从先生为学。（参《陈北溪集》。）

　　（梓材谨案：《东莱学案》《监岳祖泰传》「语其友王深厚」，深厚当作深原，原为源之本字，盖因原而■为厚尔。）

　　◆叶氏家学（林、汪三传。）

　　隐君叶先生荣发

　　教授叶先生霖（合传。）

　　叶荣发，金华人。其父邽为徐文清公师。先生深自韬晦，罕与物接。子霖，始复以家学授徒。端明殿学士王埜知南康军，叶阊咸敬礼焉。官终兰溪儒学教授。

　　州同叶先生审言

　　叶审言，字谨翁，金华人，兰溪教授霖之子。先生于书，无所不读，卓然自立，父子相为师友。尝仕浦江、义乌二县教谕，所至以兴坏起废为务。任衢州之明正书院山长，复道流冒占之田二百余亩。及为吉水教授，士论翕然。主晋江簿，同寮有与之不合者，力构陷之。使者得其冤状而莫能直，竟去官。改婺州路司狱，以年请老，诏晋秩同知瑞安州致仕。先生学以寡欲为宗，治家有法。吉凶诸礼，一遵成公家范，曰：「吾有所受之也。」室庐再厄于火，侨寓唐氏说斋精舍。久之，乃得老屋数椽。教子之余，日以种莳为事，所入不足自给，处之晏然。卒之日，有书数卷，田数亩而已。许文懿公谦、柳待制贯、吴礼部师道、张修撰枢，皆雅重之。

　　◆叶氏门人

　　文清徐毅斋先生侨（别见《沧洲诸儒学案》。）

　　◆楼氏门人

　　文懿李雁湖先生壁

　　文肃李悦斋先生（并见《岳麓诸儒学案》。）

　　知州王先生撝

　　王撝，字谦父，其先浚仪人，徙居于鄞。先生博学耿介，为楼迂斋高弟，复从史独善游，文艺深醇，善议论。壮岁，试词学科不中，辄弃去，自誓曰：「他日必令二子业有成。」后登进士第，同年余天锡参知政事，属教其子弟，岁终致束修以谢，先生不受，拱而言曰：「二儿习词学，乡里无完书，愿从公求尺牍。」往借周益公、傅内翰

　　、番阳三洪公暨往昔习词学者凡二十余家所藏书，余欣然许之。后二子果俱中词科。为安吉丞，摄令长兴，捐俸周水灾。再摄新城，为贫民完赋。迁国子正、将作监主簿，通判婺州。御史刘晋之诬衢州掾虑囚受赇，先生得实，力白其诬，晋之不敢犯。晋之盖史相党人也。后摄郡去日，以羡财留于官。改秘书丞，守徽州。迁吏部郎中，兼崇政殿说书，疏言：「群臣逊志之言，多逆耳矫拂，实未之见。」其议剀切，深中时病。后直秘阁，知温州、。淳佑十一年，上书「汲古传忠」，又书「竹林」二字赐之。明年卒，年六十九。子应麟、应凤。（参《延佑四明志》。）

　　忠定郑安晚先生清之

　　郑清之，字德源，（云濠案：先生初名燮，字文叔，别号安晚。）鄞县人。少从楼迂斋学，能文，楼攻媿亟加称赏。登嘉泰进士第，调峡州教授。帅赵方严重，勒许可，先生往白事，为置酒，命其子范、葵出拜，掖先生无答拜，且曰：「他日愿以二子相累。」迁国子学录。理宗即位，累官至参知政事。史卫王卒，先生为右丞相，慨然以天下为己任，召还真西山等十五人。（云濠案：十五人者，真文忠与魏文靖了翁，崔清献与之、李文肃、徐文清侨，赵尚书汝谈，尤尚书、游观文似、洪忠文咨夔、王正肃遂、李文清宗勉、杜清献范、徐忠简清叟、袁正肃甫、李观文韶也。）时号「小元佑」。遗逸如刘漫塘。赵章泉皆见旌异。入洛师溃，乞罢，不可，拜左丞相。丐去益力，授观文殿大学士、提举洞霄宫，封申国公，赐御书「辅德明谟之阁」。淳佑四年，拜少保兼侍读。五年，拜少傅，进少师、奉国军节度使，赐第于西湖之渔庄。进读《仁皇训典》，谓「仁祖之仁厚，发为英明；孝宗之英明，本于仁厚。二者相须，此仁祖、孝宗之所以为盛也。」六年，拜太保。七年，拜太傅、右丞相。先生方放浪湖山，每寓僧剎。帝勉谕有加，军国事仍自先生决之。十一年，感疾，乞罢政。拜太傅、保宁军节度使充体泉观使，进封齐国公致仕。卒，赠尚书令，追封魏郡王，谥忠定。先生不好立异，汤仲能巾尝论事侵之，及再相，仲能求去，先生曰：「己欲作君子，使谁为小人。」力挽留之。徐清叟尝论列先生，乃引之共政。先生与弥远议，立理宗，骎骎至宰辅，然端平之间召用正人，先生之力也。（参史传。）

　　参政应葺芷先生（附弟傃）

　　应，字之道，昌国人。刻志于学，尝从楼迂斋游，文声日振。嘉定十六年，试南省第一，遂举进士，为临江军教授。历迁秘书郎，请早建太子。入对，帝问星变，先生请「修实德以答天戒」。帝问藏书，请「访先儒解经注史」，因及程迥、张根书皆有益世教。帝善之。淳佑初，迁宗正寺丞。端平开边兵败，先生预议边事，坐斥。后复用，以起居舍人权兵、吏二部侍郎，兼直学士院掌内制。理宗一夕召之草麻，夜四鼓，五制皆就，帝奇其才。翌日，拜翰林学士。八年，授同知枢密院事。九年，拜参知政事，封临海郡侯。以疾乞归，卒于家。弟傃，字自得，六岁能诗。绍定四年进士，调乌程尉。议毁淫祠，独存徐孺子庙。邻邑有沈氏兄弟讼财，郡檄自得案实，自得委曲开谕。适沈子魁乡荐，因赋诗儆之。兄弟感悟，争遂息，仕至文林郎。（参史传、《宁波府志》。）

　　谢山《翁洲书院记》曰：「应参政葺芷由昌国迁鄞，其贵也，建翁洲书院于故居，以兴起后进，穆陵赐御书以榜之。元时以昌国为州书院，置山长，参政之孙全轩领之，因祀葺芷于中，而以其子兰坡附焉。其后又增祀全轩。详见《应奎翁碑记》中。明时，以倭难废。昌国隶定海，书院亦圮。今昌国复置县，改定海曰镇海，而以昌国称定海，于是复立翁洲书院。奎翁曰：『翁洲为海外诸番所观听，使为彼之徒，推其尊礼仙佛之念，而知尊孔子之道，廓其求闻清净寂灭之念，而返诸六籍之学，则其有补于圣教者，固非浅也。』」奎翁之言至矣，予更何以益之。但考穆陵之时，甬东书院实与翁洲并置，甬东出于安晚，其与葺芷皆迂斋之徒也，故二公并以文章名。

　　◆忠简家学

　　签枢王潜斋先生埜（别见《西山真氏学案》。）

　　◆朝奉家学

　　文宪王鲁斋先生柏（别见《北山四先生学案》。）

　　◆羊氏家学

　　羊先生哲

　　羊哲，永德子。师吕成公之子伯愚，问学该博，才思深远。着《指南集》。（参《括苍汇纪》。）

　　◆时氏家学

　　书记时所性先生少章

　　时少章，字天彝，号所性，金华人。父朝散郎澜。师事吕东莱。先生天才绝出，博极群书，谈经多出新意，而子史学尤精，诗由盛唐而追汉、魏，文泝宋东都以前而逮古作者。吴师道称其「峻洁精工，岂惟雄视吾邦，盖一代之伟人也」。由乡贡入太学，年踰五十，登宝佑进士，由丽水主簿，历诸教授山长。用荐擢史馆检阅，有忌者，改授保宁节度掌书记。所著有《易》、《诗》、《书》、《论》、《孟大义》六十卷、杂诗文数千篇，总名《所性集》。（参《金华先民传》。）

　　◆王氏门人

　　郑先生闻（别见《北溪学案》。）

　　◆王氏家学（林、汪四传。）

　　尚书王厚斋先生应麟（别为《深宁学案》。）

　　常博王默斋先生应凤（别见《深宁学案》。）

　　◆郑氏门人

　　忠敏赵先生范

　　忠靖赵庸斋先生葵（并见《沧洲诸儒学案》。）

　　◆戚氏家学

　　隐君戚贞孝先生绍

　　戚绍，婺州人，知袁州，如琥之孙也。入元，隐居不仕。同志之士相与号为贞孝先生。（参《黄文献集》。）

　　教谕戚先生象祖（附师王元章。）

　　戚象祖，字性传，贞孝先生之子。少服家庭之训，弱冠师事王元章，益达于命义。年几五十，乃用举者得东阳县学教谕，迁绍兴之和靖书院山长。年未七十，辄求致仕，弗许。复用为信之道一书院山长。讫辞不受，侨居永康之太平。（同上。）

　　戚朝阳先生崇僧（别见《北山四先生学案》。）

　　◆汪氏家学

　　汪先生开之（别见《北山四先生学案》。）
 卷七十四　慈湖学案（黄氏原本、全氏补定）
　　慈湖学案（黄宗羲原本　　黄百家纂辑　　全祖望补定）

　　慈湖学案表　　

　　杨简　　　　　　　　（子）恪　　　　

　　（老杨子。）　

　　（象山门人。）

　　（五世孙）芮　（六世孙）伯纯　（七世孙）圭

　　袁甫（别见《絜斋学案》。）

　　冯兴宗

　　冯国寿

　　史弥忠

　　（父渐。）

　　史弥坚

　　（子）宾之（别见《丘刘诸儒学案》。）

　　史弥巩　　　　　　　（孙）蒙卿（别为《静清学案》。）

　　王撝（别见《丽泽诸儒学案》。）

　　史弥林

　　（父涓。）

　　钱时　　（子）槱

　　（从子）允文

　　洪扬祀

　　夏希贤（子）溥　　郑玉（别为《师山学案》。）　

　　赵汸（别见《草庐学案》。）

　　汪汝懋　　

　　沈源

　　唐辕

　　（子）清之

　　（子）潜之

　　吴暾　　　郑玉（别为《师山学案》。）

　　汪汝懋（见上《大之门人》。）　

　　方道叡

　　洪震老　　郑玉（别为《师山学案》。）

　　（并大之同调。）

　　吕人龙

　　陈苑（别为《静明宝峰学案》。）

　　（以下慈湖、融堂续传。）

　　宋梦鼎

　　鲁渊

　　洪源　（子）玙

　　张复

　　（宋、鲁同调。）

　　洪梦炎　　　　　　（族孙）赜　汪汝懋（见上《大之门人》。）

　　史守之

　　史定之

　　陈埙　　　（子）蒙

　　张端义（见上《慈湖门人》。）

　　全谦孙　　（从子）耆

　　（父汝梅。）

　　（附兄鼎孙弟颐孙。）

　　全晋孙　（子）彦　黄润玉（详见《明儒学案》。）

　　（族子）整

　　桂万荣　　（子）锡孙

　　（四世孙）同德

　　桂彦良（别见《静明宝峰学案》。）

　　桂

　　（并石坡续传。）

　　童居易　　（子）锺　（孙）金

　　（附师李耸、（子）鋐

　　王休。）　　曹汉炎

　　严畏

　　黄震（别为《东发学案》。）

　　（曹、严讲友。）

　　赵彦悈

　　曾熠

　　邹近仁　　（子）曾

