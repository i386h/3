<!-- { "loadSidebar": true } -->
　　嵗己未宪宗自将伐宋建益上流世祖总东师跨荆鄂公建议大槩以为彼无衅可乗未见其利唯修徳以应天心发政以慰民望简贤以尊将相惇族以壮基图抚殊俗制列镇以防窥窃结盟保境兴文治饬武事育英才恤罢氓以培植元气藏器于身俟时而动则宋可图矣帝伟公所论以为江淮荆湖南北等路宣抚副使然势不中立遂絶江围鄂守将贾似道駴遽请和属宪庙升遐王师言还
　　世祖御极欲柔服宋人以公奉使吿登宝位且征前日请和之议或为公言宋人谲诈罔信盍以疾辞公曰自南北遘难江淮遗黎被俘畧北者死原野兵连祸结斯亦久矣圣上一视同仁务通两国之好虽似涉险蹈不测之渊茍能弭兵靖乱活百万生灵于锋镝之下吾学为有用矣乃授翰林侍读学士佩金虎符充国信使【墓志又行状云陛辞公请与三防古人俱偕往诏不许曰只卿等徃彼之君臣皆书生也】
　　公方逾淮边将李璮輙潜师侵宋两淮制置使李庭芝寓书于公蔑以欵兵馆留真州借为口实公答书弭兵息民通好两国实出圣衷日谕边将戢戍守围以契和议众所闻知今启衅自璮一旦律以违诏将无所逃罪此何与使人事也公复上书宋主移文执政论辩古今南北战和利害甚悉皆不报顾穷极变诈以撼公之志知其终不可怵于诡数也揵钥馆所堑垣栫棘驿吏诃阍夜士鸣柝防闲挫抑狱犴之严不啻如此介佐而下久于囚羁戚嗟尤怨无复生意公语之曰卿顾望不前将命之责一入宋境死生进退聴其在彼守节不屈尽其在我者岂能不忠不义以辱中州士大夫乎但公等不幸须忍死以待揆之天时人事宋祚殆不逺矣众服其言亦自振励【墓碑　又行状云公将入宋忧朝廷初治未宁使上封事言所以为国家举维修明礼乐不能使如三代当致汉唐不宜苟且用人以袭弊政又极论风俗者天下之命脉方法度未立当速修理缺】
　　【缺】









　　至元十一年丞相巴延奉辞南伐江汉名城望风乡附世祖命礼部尚书亷希贤诘宋执行人之故遂以礼归公闻婴疾在途医问络绎既至锡宴路朝以张异数隐其瘁于王事也诏治病于家疾遂殆不起以闻天子悼焉命其子采麟起家知林州凡从公使宋者赐爵各有差【墓碑】
　　初公之使宋也内则相王文统忌公重望排置异国隂属边将违诏侵宋沮挠使事欲以欵兵假手害公外则宋权臣似道窃却敌为功取宰相畏公露其丐盟幸免之迹遂主议羁留举国皆知其非似道不恤也公拘仪真馆十有六年去国未几而文统伏诛甫归国宋探误国之罪似道殛宋随以灭然则怀奸怙宠倾陷善良虽暂若得计机发祸败曽不旋踵抑宋有亡征公与阨防其患难不渝始终名节穷一时而享百世者初非不幸也【墓碑】
　　公防至孝抚诸弟极厚待宗族疏近如一笃亲乐施徳于己者虽细惠必报然执持方严风骨峭立众不可攀薫良莸奸题品无贷惜用世之志适际板荡致堕竒穷既处幽所日以立言载道为务撰续后汉书绌经济权还统章武以正夀史之失着春秋外易外太极演原古録通鉴书法玉衡贞观删三子一王雅行人志各数十巻公于辞以理为主雄浑有气文集若干巻传于世【墓碑　又临川吴公文集云昔公使宋留江淮间十有余年曽遗书宋之君相其言忠厚恳悯内为国计外为宋计其心平恕广逺真古之仁人君子防宋之柄臣似道掩不使上闻以自速灭亡悲夫公前时从世祖渡江取鄂作望黄鹤楼词地人处此必谓乗方兴之劳殄垂尽之命一举而吞噬之也夫何难而公之词乃曰问南国之士有何长防更休把苍生误则其忠厚恳恻之言平恕广逺之心与从来贻书之意同真古之仁人君子哉】
　　静修刘先生
　　先生名因字梦吉雄州容城人隐居不仕至元二十年召为右赞善大夫未几辞归又召为集贤学士以疾辞三十年卒年四十五延祐中赐諡文靖公
　　君天资卓轶早嵗读书属文落笔惊人既又涵浸义理究广问学故声名益大以肆裕宗方毓徳青宫闻其贤以右赞善大夫召至京师未几辞以亲老归养居数嵗朝廷尊仰徳谊拜集贤学士又以疾辞终年遂不起春秋四十有五缙绅惜之【野斋李公撰文集序】
　　先生上宰相书曰因幼读书接闻大人君子之余论至如君臣之义自谓见之甚明姑以日月近事言之凡吾人所以得安居而暇食少遂其生聚之乐者君上之赐也是以或给力役或出智能各有以自效焉此理势之必然亘万古而不可易者也因生四十三年未尝效尺寸之功以报国家养育生成之大徳而恩命连至尚敢偃蹇不出贪髙尚之名以自媚而得罪于圣门中庸之教也哉且因自幼及长未尝一日敢为崖岸卓絶甚髙难继之行或者不求其实止于踪迹近似者观之是以有髙人隐士之目因未尝以此自居也向者先储皇以赞善之命来召即与使者俱行再奉防令教学亦即时应命后以老母中风请还省视不幸弥留竟遭忧制遂不复出初岂有意不仕即今天子一新时政虽前日隐晦之人亦将出矣况因非隐者耶因素有羸疾自去年丧子忧患之余继以痁疟今嵗五月疟疾复作至七月増发旧积腹痛如刺下血不已自念旁无期功之亲家无纪纲之仆恐一旦身先朝露必致累人遂遣人于容城先人墓侧脩营一舎傥病势不退当居处其中以待尽遣人之际未免感伤由是病势益増饮食极减至八月使者持严命至因初闻之惶怖无地又虑若稍涉迟疑则不惟人臣之心有所不安而踪迹髙峻已不近于人情矣是以即日拜受留使者候病势稍退与之俱行迁延至今服疗百至畧无一效乃请使者先行惟阁下俯加矜悯曲为保全始终成就之【静修文集】
　　呜呼金蹂宋逾南两帝并立废道徳性命之说以辨博长雄为词章发扬称述率皆诞谬丛杂理偏而气豪南北崇尚几无所分别当是时伊洛之学絶至乾道淳煕士知道义之説阐明之朱文公统宗据防议论纯备正学始崇又未几伪学造谤咸讳其説以售于时金将亡各流离自保乌睹所谓经说哉有明其説者独江汉赵氏私相笔録尊闻信稍自异流俗皇元平江南其书梱载以来保定刘先生因独志独行取文公书防稡而甄别之其文深而精其识端以正盖隆平之兴使夫道徳同而风俗一不在于目接耳受而有嗣也【防稽袁公文集】伏见保定处士刘因隐居教授不求闻达属裕宗在东宫由布衣起为赞善大夫旋以毋老辞去又以集贤学士召而不复起是其志趣髙尚有非时辈所敢望或者谓因矜已傲物索隐之流臣谓不然风俗之薄也久矣士之处世不自贵重闻一人之誉一章之荐喜见顔色惟恐或失不复知有亷耻等事何则私欲动于中利禄夺于外也而斯人也授以三品清要之官辞而不居非操守有素能如是乎当风俗浇薄之中忽得斯人庶几息夺竞厚风俗而士亦知惩劝矣【助教呉明进集】
　　翰林待制欧阳赞先生之像曰微防之狂而有沂上风雩之乐资由之勇而无北鄙鼓瑟之声于裕宗之仁而见不可留之四皓以世祖之畧而遇不能制之两生呜呼麒麟鳯凰固宇内之不常有也然而一鸣而六典作一出而春秋成则其志不欲遗世而独逞也明矣亦将从周公孔子之后为徃圣继絶学为当世开太平者耶





　　元名臣事畧巻十五
