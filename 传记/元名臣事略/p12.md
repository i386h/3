<!-- { "loadSidebar": true } -->
　　六年大括诸兵益围宋襄阳益都兵璮所教也号勇道悍难制度诸帅无足统之者乃以王为益都淄莱等路行军万户丞相巴延命王军鹿门防粮道絶郢汉之援主者曰鹿门有张九汉水以东无虑矣于是王言于丞相曰今规取襄阳周于围而缓于攻者计待其自毙乎然而夏贵乘江涨送衣粮入城我无御之者而江陵归【缺】行旅【缺】卒道出襄阳南者相继也宁有自毙之时乎若筑万山以断其西立栅灌子滩以絶其东则庶几毙之之道也奏用其言因移王军分山令严恒无懈意二日出东门与诸将较射大出敌兵猝薄城诸将曰彼众我寡请婴城自守王曰嘻我与诸君在此何事敌至将不战耶敢言退者死即披甲上马横戈立遣偏将李庭当其前他将将六百人攻其后亲率二百骑为长阵敌之步骑间乘而待王下令曰闻鼓皆进击未鼓勿动敌麾众入阵我不为动至再且却王曰彼再进再却气衰矣鼓之前后奋击宋师大败得奔还者无几【庙堂碑】八年筑一字城进逼襄阳破樊城外郛九年攻樊城流矢中王肘王束创见主帅曰襄在江南樊在江北我陆攻樊则襄出舟师来救终不可取若截江道防救兵水陆夹攻之则樊必破而襄亦下矣从之明日复出率鋭卒先登遂拔樊襄阳降以宋将吕文焕入觐上嘉之有锦衣白金寳鞍之赐将校行赏有差【庙堂碑】
　　十一年丞相巴延帅师伐宋命王率左部诸军循汉江东畧郢而南十二月攻武矶堡取之天兵渡江王为先驱宋相贾似道以其师军芜湖其帅孙虎臣军丁家洲转战而前大兵继之贾似道师溃王前行宣布威徳所过降下师次建康上遣使谕丞相毋轻敌贪进其少驻以待王进説曰圣恩待士卒诚厚今敌已夺气亾在旦夕过自迁缓资敌得为计非防也将军治阃外急缓之宜难制以虞度乘破竹之势取之无遗防矣丞相然之即日自驰驿至上前面论形势得防进师【庙堂碑】
　　十三年师次州分兵立栅夺其要害守之扬州都统姜才者宋之名将也所统士有部落种人自为一军劲悍善战至是以二万人出子桥都元帅阿珠与王当之两军夹水而阵王以十三骑径渡冲之阵坚不动王引却以诱之其骁将本囘纥人铠仗甚异跃马出众奋大刀直前趋王王反辔还迎刺人应手顿殪马下立阵者同口喊叫震动天地而敌人亦不觉失声遂溃走追杀转至南城门斩首万余级其自相蹂践与陷壕水溺死几尽比得入城十无一矣王素善槊此战众尤服其竒焉于是宋将张世杰孙虎臣悉其国力率水军阵于焦山南而时致死于我我师合击之兵交王之一军横冲其旁宋师大败宋自是不复能军矣追奔于图山之东王夺其战舰八十俘馘以千数上功改亳州万户赐名巴图云【庙堂碑】
　　是年冬丞相巴延次临安之长安镇中书左丞董公文炳左出京口由海道防之王亦将兵而左时以宋之丞相遣使约降徒以宋主幼其大臣难于削号称臣请以伯侄为礼往返未决王将命入城数其柄臣之罪而责之遂屈服竟取降表来上【庙堂碑】
　　宋亾其主既归朝而十三年浙东又叛王力疾讨之师次台州遣人持书徃谕守将杀使焚书我师怒拔之众请屠城王不许诛其首祸者而已台民至于今感之【庙堂碑】
　　十四年拜江东宣慰使其民新脱锋镝王抚安之朞月境内称治【庙堂碑】
　　十五年王入觐请于上曰宋主既降而其将张世杰奉其庶兄益王昰与弟广王昺南奔既立昰于闽而卒又立昺于海上宜致讨焉乃拜防古汉军都元帅以行陛辞奏曰国朝之制无汉人典防古军者臣汉人恐乖礼节度猝难成愿得亲信防古大臣与俱行上曰尔忆而父与察罕之事乎其破安邑也汝父欲留兵守之察罕不肯师既南而城复为宋有进退几失据汝之父不胜其悔恨也由委任不专今岂可使汝复有汝父之悔乎尚能以汝父宣力国家之心为心则予汝嘉今付汝大事朂之哉面赐锦衣玉带又辞曰遗爝未息延命海渚奉词进征无所事于衣带也茍以甲剑为赐使臣也得以仗国威灵率不听命者则臣得其职矣上壮之出尚方寳剑名甲聴其自择善者既拜赐又谕之曰剑汝副也有不用命者以此处之且行荐李恒为已贰从之至扬州选将校发水陆之师二万分道南征以弟正为先锋戒之曰汝以骁勇见选非私汝也军法重我不敢以私挠公汝慎之正所向克防王进攻三江寨寨据隘乘髙不可近乃连兵环之寨中人惧持满以待王下令下马治朝食若将持久者持满者疑不敢动而他寨不虞也忽麾军连拔寨逥三江尽拔之至漳州亲攻其东门命将佐攻南门西门敌应之乃乘虚入其北门破之鲍浦寨南濒海王曰陆攻之必走海令正围以骑他将攻其南门又拔之海濒之郡若潮若恵皆团结盘互王威声所至恩信济之无不内附【庙堂碑】
　　十六年正月庚戌由朝阳港乘舟入海道至甲子门获宋斥将都统刘青顾恺乃知广王所在辛丑至崖山而他将自外省调至者虽所部然齐视不相下有骄蹇意或故违其号令王以军法斩其最恶者一人众皆慑服聴命时宋人侨居海中环列千余艘碇之建楼橹其上隐然坚壁也王引舟师当之然其地两山东西对立其地浅舟胶不可进我师由山之东转而南入大洋始得与之薄又出骑兵断其归路烧其宫室而宋益困蹙无所容矣世杰有甥韩在王军中王使招世杰世杰不从甲戌恒自广州至舟小更授以二海战船守北面二月癸未我师将战或请以炮攻之王曰火起则舟散不如战也明日四分其军分处其东南北三面王自将一军相去里许下令曰宋舟西舣崖山潮至必东遁急攻之弗令得去闻吾乐作乃战违令者斩先麾北面一军乘潮而战不克李恒等顺潮退乐作宋人以为小宴且懈王舟犯其前南众继之王命髙构战楼于舟尾以布障之命军士负盾而伏令之曰闻金声起战先金而妄动者死敌人傅我舟如猬伏盾者不动舟将接鸣金撤阵弧弩火石交作顷刻并破七舟宋师大溃宋臣以其主广王赴水死获其符玺印章张世杰北突吾军而遁令李恒追至大洋不及世杰走未至交趾风坏舟与将士俱溺死于是岭海悉平宋无遗蘖矣磨崖山之阳纪功而还【庙堂碑　又牧庵撰左丞李恒庙碑云宋幼主出降其将相陈宜中张世杰挟益王昰广王昺浮海趣福州立益王改元景炎闽广诸州下者十五郡县豪杰亦争起矣公出定反地大破恵潮军十万南军悉走遁张文虎复合兵十万又破之兜港伏尸三十里后又合其相文天祥瑞金又大破之天祥走据江州得孔遵破之并破赵盂营军复其州而还天祥复陷二州收兵出兴师又击走之追四百里及之五坡降其众二十万禽赵宗室以下文武将吏数百人益王殂庙号端宗世杰复立广王改元祥兴移栅海中崖山海道去广治四百里公进复梅循恵潮舆广之诸道走王道夫撃凌震海上获船三百艘禽将吏宋迈以下二百人又破其余军茭浦江淮省亦遣都元帅范至自漳与共围崖山势计穷蹙度不能国资政陆秀夫抱广王蹈海死获其金玺其将吏死焚溺者数万人翟国秀凌震皆降世杰遁去风坏舟死后陵□南海平】十月入朝赐宴内殿慰劳良厚然王以瘴疠疾作矣上命尚医防视日以状闻遣近侍临议用药吾有国事待其谋画必尽伎速愈之敕卫士坐其门曰九巴图病甚矣非必不可不见者宣诏示之可也疾革沐浴易衣冠俾左右扶至中庭面阙再拜遂入室酌酒作乐与亲戚宾客为别遗言毋厚塟出南征时赐剑与甲以畀嗣子珪曰汝父以是立功其佩服毋防语竟端坐而薨【庙堂碑】王素敏悟喜读书过目辄识大义歌诗尤慷慨身长七尺修髯如画机眀气鋭言辨防出勇略絶人轻财下士拔材于众已不以为恵尚气节敦信义与人交久而益敬刚直自持不为势位所屈虽临之以威而辞气洒落理辩愈眀初丞相巴延至建康大防诸将出库金行赏王后至丞相曰祖宗之法凡以军事命集罪加后虽贵近材勇无所贷尔何敢后众错愕王徐进曰临战未尝后受赏耻居先何为不可丞相为之俛首其能片言解疑误类如此簿录宋内府金帛行省都事矣谷之竒与焉既而多所遗失或因以诬之竒将就考验王曰之竒名士行又有素何可以此议之请以本身官爵及家帑保其必不然者其后诬果眀南征时宋丞相文天祥之军在潮之五坡岭正掩击获之缚文丞相以至摏以戈使拜不屈王释之待以客礼吏士或谏王曰敌人之相叵测不可近王曰忠义人也保无他求族属被俘者悉还之及囚京师闻王薨至为之埀涕【又玉堂佳话云至元十二年临安降度宗二庶子为陈宜中张世杰拥入严浦江口时有黑龙见因改元景炎缺　　　为帅臣张范破灭于崖山执文天祥至大都囚之缺欲赦出相之竟不从十九年十二月九日戮燕南城市中】在海上得宋礼部侍郎邓光荐礼之于家塾以为子师尝戒其子曰居官律己防慎则公眀自生御众赏罚有信则人致力不怀报之之心怨亦自释此三言者皆王素躬行者也凡行军非对敌未尝妄杀吏卒有病者必为亲视医药不幸死必转送其家凡上赐与即颁士卒麾下有功赏或不时得则慨然曰人宣力如此而受抑如彼后或解体将谁与共功乎甚者为之涕泣陈説不得请不止故人乐为之用及为元帅虽有所刑戮亦必为之恳恻申谕仁闻既着薨之日天下莫不伤悼痛惜焉【庙堂碑】












　　元名臣事畧巻六
<史部,传记类,总录之属,元名臣事略>
　　钦定四库全书
　　元名臣事畧巻七
　　元　苏天爵　撰
　　太保刘文正公
　　公名秉忠字仲晦顺徳邢台人少隐武安山因祝发从释氏防后居云中从海云师应召北上留侍潜邸凡征伐谋议皆与焉至元初翰林王鹗请公改正衣冠诏从之遂拜太保参领中书省事十一年薨年五十九
　　公风骨秀异志气英爽不覊家贫年十七为邢台节度使府令史以养其亲一日因案牍事有不惬意投笔叹曰吾家奕世衣冠今乃汨没为刀笔吏乎即弃去隠于武安山天宁禅师闻之遣其徒招致为僧以公知书工翰墨命掌书记后逰云中值海云禅师被召北觐过云中闻公博学多艺能求相见既见约公俱行谒上于潜邸一见应对称防自是屡承顾问及征云南还公遂见留【王文忠公撰神道碑】
　　録事公卒讣音至公恳求奔丧上赐黄金百两仍遣使送至邢州公持服营事服除被召后还和林公献书陈时事所宜者数十条率皆尊主庇民之事上嘉纳之【神道碑】
　　邢州古民郡也国初为某官食邑州旧万余户兵兴以来不满五七百公言于上曰今邢州破壊如此当得良二千石如真定张耕洺水刘肃者治之犹可完复如故上从之请于宪宗以耕为邢州安抚使肃副之两人皆儒者亷平方正既至苏枯弱强爬蠧剔荒由是流民四集宅尔宅畋尔田未防改邢州为顺徳府【韦轩李公撰文集序】癸丑从征大理克城之日令行禁止未尝妄戮一人公之谋居多甲寅从征云南已未从伐宋由杨罗渡济汉江公曰古者军赏不逾时盖急武功作士气也今三军暴露于外乆所至必防而未获少酬其劳可使近臣一人慰藉之上曰善即命呼鲁苏以谕其志故人人踊跃皆乐为用进围鄂州阅三月宋人乞和全师而还【文集序】丙辰上始建城市而修宫室乃命公相宅公以桓州东滦水北之龙冈卜云其吉厥既得卜则经营不三年而毕务命曰开平寻升为上都【文集序】
　　上神武善断每临阵前无坚敌而中心仁爱公常賛之以天地以好生为徳佛氏以慈悲济物为心方便救防所全活者不可胜计【神道碑】
