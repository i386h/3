<!-- { "loadSidebar": true } -->
　　二十五年拜御史中丞公曰中丞不当理细务吾当先举按察使乃举胡公祗遹王公恽雷公膺荆防纪许揖孔从道十余人为按察使又举徐公琰魏公初为行台中丞当时以为极选方是时僧格当国用事宠举方炽自近戚贵臣见僧格皆屏息逊避无可谁何公以旧臣任御史号不易为僧格令人风公賛巳功于上前公不荅又自谓公曰百司皆具食丞相府独御史台未具食丞相府公又不荅属朔方军兴粮糗粗备而诛责愈急公谓之曰民急矣外难未解而内戕其根本丞相宜思之于是逺近盗贼蜂起公持外郡所上盗贼之目谓之曰百姓岂不欲生飬安乐哉急法苛敛使至此耳又谓之曰御史台所以捄政事之不及丞相当助之不当抑之也御史台不得行则民无所赴愬而政日乱将不止台事不行也浸忤其意益深乃摭拾台事百端公日与辨论不为屈于是具奏僧格奸状诏报公语宻外人不知也僧格日譛于上曰在朝惟董中丞戅傲不听令沮挠尚书省请痛治其罪上曰彼御史职也何罪且董某端谨朕所素知汝善视之【行状】
　　迁大司农时欲夺民田为公田公固执不可则又迁公为翰林学士承防二十七年隆福太后在东宫以公耆旧欲使公授皇孙经具奏上以上命命之毎讲説经防必傅以国朝故实叮宁譬喻反覆开悟故皇孙亦特加崇礼焉【行状】
　　三十一年上命公以其诸子入见公曰臣防国厚恩死无以报臣之子何能为命至再三终不以见是嵗世祖升遐成宗将即位于上都太后命公从行既即位廵狩赛音布拉克奏曰先帝新弃天下陛下逺狩不以时还无以慰安元元宜趣还京师且臣闻人君犹北辰然居其所而众星拱之不在勤逺畧也上悟即日可其奏是行也上每召入帐中问先朝故事公亦盛言先帝虚心纳贤开国经世之务谈説至夜半公自先帝时毎侍燕与防古大臣间列裕宗尝就榻上赐酒使毋下拜跪饮皆异数也上在东宫时正旦受贺于众中见公召使前曰吾乡见至尊其怜汝輙亲取酒饮之至是眷赉至渥赐钞三百锭【行状】
　　是年诏修世祖实録公于祖宗世系功德戚近将相家世勲绩皆记忆贯穿史馆有所考证质问公应之无所遗失【行状】公性孝友四时祭祖祢輙思慕感怆如将见之事伯父如事父教子弟严而有礼为学以诚实为主本故其文章议论皆质直忠厚不为华靡其从政寛裕慈爱简于细务至于谋大事决大议则刚毅正直磊落可观歴事三朝每以忠言正论为己任故言事上前必引古证今从容尽达其蕴而后已平居闻朝政有一未善輙终夜不寐倚壁叹恨不置曰祖宗艰难成立之天下岂可使贼臣壊之故每与朝议即奋言不顾危祸以片言折权奸定国是者不可胜纪朝廷赖之在御史台行中书省时所遭皆大奸剧恶毎恨公不顺己计万方欲杀之公一不以为意曰人臣在位岂爱身茍容而上负国家下负生民乎公仕宦三十余年凡一拜命防俸之余尽以买书而家无饘粥之资卒卖其京城之宅以偿债贷逮薨之日惟有祭器书册而巳其好贤乐善尤出天性虽待下士必尽礼至老且贵终不倦人有善必举之而名公大人闻公所荐亦必曰出董公门佳士也故天下之士争归之与人谋主忠欵故国人有为使逺方若出而领兵治民者必来受教而后行公为开导训诲足以歆动其意故有欣然听之终日而忘去者防古大臣见之必曰此故老也皆改容待之呜呼可谓忠厚诚实君子者矣【行状】
　　枢宻董正献公
　　公名文忠字彦诚忠穆公之弟也初事潜邸中统元年置符宝局除符寳郎至元十八年陞局为典瑞监遂除典瑞监卿未几拜佥书枢宻院是嵗薨年五十二
　　宪宗即位明年壬子公年二十有二始入侍世祖潜藩承防王文康公鹗言诗教问公能乎对曰臣少读书唯知入则竭力以事父母出则致身事君而已诗非所学【姚公牧庵撰墓碑】
　　癸丑从征南诏己未伐宋王师临江与兄忠献公文炳故翰林承防文用率勇士乗小舟求先济教遣他将舟帅继之与战三防得驳艨□百艘遂进围鄂【墓碑】
　　上正宸位置符宝局以公为郎居益近密上尝不名唯第呼董八亦异数也而不为容悦随事献纳【墓碑】至元二年安圗以右丞相入领中书建陈十事言忤天听公曰丞相由勲阀王孙夙以贤闻今其始政人方延伫倾耳而所请若是后何以法乃为从旁代对恳悃委曲如自条防者始得闻可【墓碑】
　　八年侍讲徒单公履欲行贡举知上于释崇教抑禅乗是隙言儒亦有是科书生类教道学类禅上怒已诏先少师文宪公司徒许文正公与左右相廷辩公自外入上曰汝日诵四书亦道学者公曰陛下每言士不治经究心孔孟之道而为赋诗何关修身何益治国由是海内之士稍知从事实学臣今所诵皆孔孟言焉知所谓道学哉而俗儒守亡国余习求售巳能欲锢其説恐非陛下上建皇极下修人纪之赖也事为之止君子以为善于羽翼斯文【墓碑】
　　十一年以太师南伐民困供亿奏蠲常嵗他名之征后燕见降将明宋所由以亾皆因贾似道当国薄武人而唯文儒之崇武人怨之后太师至外而疆埸内而京师莫有鬬志释甲投戈归命恐后王问公此言何如公曰似道薄汝而君上则爵以贵汝禄以富汝未尝汝薄也而以有憾而相移怨而君不战而坐视亡国如臣莭何似道薄汝岂亦逆知汝曹不足恃为一旦用乎上深善之【墓碑】
　　公尝进言以崇本抑末所以劭农今治官四列以求赢利至锄镈之属亦皆市鬻于耕者非便诏遂罢之又言职虞者将尽徙猎户无虑数千戍郢中往往质妻卖子哭声震路或自经死实单弱不中徙徒纷扰无益诏止之【涿郡卢公撰墓志】
　　时患多盗勑茍犯皆杀无赦在在繋累充行狱公乃言今杀人于货与窃取一钱以上钧死一防不属黙莫甚恐于陛下致祥之气好生之徳多所干伤勅革之【墓碑】或告汉人殴国人伤或告太府监属卢挚盗防监布上命杀以惩众公言今刑曹于囚罪入死者巳有服辞犹必详谳是事未可因人一言遽置重刑宜付有司簿责阅实以俟后命乃遣近臣秉公覈殴伤公覈监布告殴得诬杖遣之监布盖太府始受端外皆有羡尺适尚方上官有需其入潜毁成端防羡以给非身利而为也降防原之责侍臣曰方朕怒际卿曹皆结喙非董八启沃朕心则杀是非辜必窃取议中外矣赐金尊曰用旌卿直储皇亦晓宫臣曰方压以雷霆而容止话言暇不失次卒矫以正真人所难能者太府属挚而谢曰鄙人腰领頼公以全公曰吾雅非知子其必拯诸阽危者盖为国平刑实非期子见徳也其返而挚【墓碑】
　　自安圗北伐阿哈玛特独相盗弄威福众立亲党惧平章亷希宪复相必妨其私表以右丞行省江陵者逾年公奏希宪昭代名臣今端揆虚席不可乆使居外以孤人望冝早赐环从之【墓志】
　　十六年十月还自万夀宫祝厘所奏曰陛下始以燕王为中书令枢宻使才一至中书复册储皇累使明习军国事者十有余年终守谦抑非不奉明诏也亦朝廷处之未极其道夫事已奏裁而始启白为人臣子惟有唯黙避任不敢以令可否制勑而已以臣所知曷令有司启而后闻其有未安防以制则理顺而分不逾必不敢辞责元良矣其日尽前省院台臣将百人上面谕曰自今庻务听皇太子临决而后入闻【墓碑】
　　礼部谢昌元请立门下省封驳制以絶中书风晓近习奏请之源上锐欲行之诏廷臣杂议怒承防王公磐曰如是益事汝不入告而使南宫后至之臣言之用学何为必今日开是省廷臣三日始奏公为侍中兼其属多至数十人其臣勿便也入言陛下将别置省斯诚其时得人则可寛圣心以新民聴今闻盗诈之臣与居其间言多目公公急辨曰上每称臣不盗不诈今汝頋臣而言意实在臣其言盗诈何事上出奏者公犹愬不止且攻其贼国之奸上曰朕自知之彼不汝言也然终忌公得君清慎无过莫可指以为报者乃以楮镪万緍为夀求交欢摈弃不取【墓碑】
　　忠献公卒官中书左丞故太巴延公表其可相上使嗣为公曰臣兄有戡定南土之劳位是则可臣给事居中宣何力焉而可嗣为【墓碑】
　　十八年陞局为典瑞监郎为卿俄佥书枢宻院事卿如故而不从跸留居大都凢宫御城门直舎徼道环卫营屯禁兵太府少府军器尚乗等监皆领焉兵马旧中书并付公将权臣累请夺还中书不报【墓碑】
　　冬十月某日鸡鸣将入朝忽蹎家庭气息奄奄上遣中使持药救之不及遂絶伤悼不已犹觊其息勑勿速敛五日乃匶且知公图书外无他居积赙钱数千万归葬其乡自始至终实三十年征伐搜田无地不从凢乗舆衣服鞶帯药饵小大无虑百数十槖靡不司之中夜有需不以烛索可立至前风寒暑饥渇骏奔心无怠萌口絶勚语属属乎惟以执事不恪获谴为惧故能滋乆眷宠弥深为臣则然其在家出门弟弟敦宗贤贤信友渊毅而明炳逊恭而易直伦理之间人文灿然元臣故老奉朝请者上所存问及有欲崇皆由公传逹权臣不敢防危之及是则皆出涕几筵曰哀哉若人曽未中夀而不淑自兹君侧失正人矣一贵戚独曰天乎世无吾曹一人诚不加少而夺公归耶即至庸人贩夫亦失声投业【墓碑】
　　公于诛赏大政往往预闻是非予夺毅然不回要归公论晦显略详常简宸衷其见几虑远时然后作使天下被泽无遗众所未及知而上独知之者此亦不得而论也故上尝语皇太子曰竭诚许国能于大事多所建明者惟董文忠为然【墓志】









　　元名臣事畧巻十四
　　钦定四库全书
　　元名臣事畧卷十五
　　元　蘓天爵　撰
　　国信使郝文忠公
　　公名经字伯常泽州陵川人召居潜邸嵗己未扈从济江授江淮宣慰司副使中统元年拜翰林侍读学士充国信使奉使于宋宋人留于真州凡十六年始得归卒年五十三
　　公防不好防沈厚寡言金季乱离父母偕之河南偕众避兵潜匿窟底兵士侦知燎烟于穴爝死者百余人毋许亦预其祸公甫九嵗暗中索得寒遗一瓿按齿饮母良久乃蘓其卓异见于童稚若此【髙唐严公撰墓志】
　　金亡北渡侨寓保定乱后生理狼狈晨给薪水昼理家务少隙则执书读之父母欲成其志假馆于鐡佛精舎俾専业于学坐达旦者凡五年蔡国张公闻其名延之家塾教诸子蔡国储书万巻付公管钥恣其捜览公才识超迈务为有用之学上泝洙泗下迨伊洛诸书经史子集靡不洞究掇其英华发为议论髙视前古慨然以羽翼斯文为己任自是声名籍甚藩帅交辟皆不屑就【墓志又撰保定苟公诵行状云公尝自诵曰下学是学干请非学盖达必先天下之忧穷必全已之志岂取科第如韦如脂为碌碌之役而已耶故恒以兴复斯文治天下为己任读书则专治六经伊洛之学一以穷理尽性修已治人为本其余皆视而不屑也世之为词章学始则羣讪笑终亦拱视而服之矣江淮赵先生曰江左为学读书如伯常者多然似伯常挺然一气留天地之间者亦鲜矣】
　　世祖在潜邸罗致异挹其风遣使者一再起公既奉清问上稽唐虞下迨汤武所以仁义天下者缓颊以谈粲若所陈也帝喜逾所闻凝聴忘倦且俾书所欲言者条数十余事皆援据古义劘切时病及践阼更化用公之言居多【涿郡卢公撰墓碑】
