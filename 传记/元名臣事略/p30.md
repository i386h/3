<!-- { "loadSidebar": true } -->
　　拜中书左丞时张世杰奉主弟吉王昱据台州闽中尚为宋守敕公进兵所过禁士马无敢履践田麦曰在庾者吾既食之在野者汝又蹂之新命何以续命是以南人不忍以兵乡公次台世杰遁诸将先俘州民公下令曰台人首效顺我不暇有而世杰据之民何罪敢有不纵所俘者以军法论得免者口数万薄温州温州未下令曰毋取子女毋掠民财皆曰诺守将火城中逃公亟令扑灭火追擒守将数其残民之罪斩以徇逾岭闽人扶老懽迎漳泉建寕邵武诸郡皆递欵来凡得州若干县若干户口若干闽人感公德最深至今庙而祀之水旱疾病祷焉【家传】
　　十四年北圉有警上将北狩正月亟召公四月公至自临安比至上日问来期及至即召入公拜稽首曰今南方巳平臣无所效请北圉上曰所亟召卿意不在此竖子盗兵朕自抚定山以南国之根本也尽以托卿卒有不虞便宜处置以闻中书省枢宻院事无大小咨卿而行巳敇主者卿其勉之公踧踖避谢不许因奏曰臣在临安时阿里布奉诏捡括宋诸藏货宝追索藏匿甚细人实苦之宋人未洽吾德遽苦之以财恐非安懐之道即诏罢之又曰臣有専擅之罪初泉州满夀庚以城降夀庚素主市舶谓宜重其事权俾为我招海冦诱诸蛮臣解所佩金虎符佩夀庚矣惟陛下鉴裁上大嘉之更赐金虎符劳毕即听陛辞【家传】
　　公凡在上都三日至大都更日至中书枢宻不署中书案平章阿哈玛特怙宠用事生杀任情惟严惮公奸状为之少敛执笔起请曰相公官为左丞当署省案请至再四不肯署后或私问其故公曰主上所付托者在根本之重非文移之细且吾少徇则济奸不徇则致防防行则身危而深失付托本意吾是以预其大政而畧其细务也【家传】
　　十五年夏公有疾奏令解机务诏曰大都暑炽非病者冝卿可此来固当愈公至上都奏曰臣病不足领机务西北髙寒筋骸畅逸当复自愈请毕力北役上曰卿固忠孝是不足行枢宻事重以卿佥书枢宻院事中书左丞如故公辞不许遂拜【家传】
　　八月上生日礼成赐宴掌礼者奏公坐坐公上坐每尚食上食辍赐公是夜疾复作敇诸御医日诊视九月十二日夜疾革洗浴而坐召文用等曰吾以先人死事恨不为国死邉今至此命也愿董氏世有男能骑马者勉报国吾死瞑目言毕就枕薨上闻哀悼之良久【家传】公忠实似其父人主益信之尝曰朕心文炳所知文炳心朕所知故防间不行而功立在军或与长官争事长官国人持巳见不公是公曰第上两奏得可事乃行长官輙不敢上卒公是盖上尝诫长官者曰董文炳老成练事汝父行也事事听之文炳不我负也【家传】
　　公平居不妄笑语有毅然不可犯之色立朝谔谔有古大臣风故上每论汉人功臣谓可任大事者必首公而追惜其夀止于六十二也【家传】
　　公孝友天生居母防哀毁骨立奉祀事一遵其父而有严教诸弟如严师诸弟事之如严君虽贵显如文用文忠归休沐不敢先私室侍立终日夜不敢坐不问不敢对裘马金帛公未尝先御有即尽赐诸弟闺门之间肃然而诸或以过被笞皆服欵受之以改及防公皆毁瘠逾礼而思其诸弟深赖贤兄以成之也世之言家法者比为万石君奋家云
　　公好读书延礼儒士士虽贱必接以礼若金翰林学士滹南王若虚先生真定提学侍其先生轴存则师尊之没则恤其孤而侍其提学家子孙与之婚姻至今虽在兵马间教诸子不蹔废公退日一再至塾程其学与儒者讲明圣人之道评品史事夜分乃休居官清慎家无余财其子孙化之亦能清慎世其家【家传】
　　公薨后十余年奸臣僧格事败有诏董文炳子名士选者速召入上曰汝知汝父事朕否士选拜谢曰臣愚不足以知上曰若父忠勤不欺能成吾大事汝士选不必逺学学尔父足矣又尝问士选曰汝知曹彬如何士选谨对曰曹彬云云上曰曹彬不杀降一事较之而父未足为多必欲尽书而父竹帛有几也【家传】
　　内翰董忠穆公
　　公名文用字彦林忠献公之弟也初事潜邸中统初大名宣抚司奏为左右司郎中歴兵部及西夏行省郎中至元七年除山东道劝农使改工部侍郎出为卫辉路总管十九年召为兵部尚书明年除礼部尚书迁翰林集贤学士知秘书监二十三年拜江淮行省参知政事二十五年拜御史中丞明年除大司农又明年除翰林学士承防大徳元年归老于家薨年七十四
　　公生十年元帅公死王事于归德母李夫人治家严兄忠献公文炳教诸弟有法公内承家训而外受学侍其先生轴故学问早成弱冠以词赋试中真定时槀城奉荘圣太后汤沐庚戌太后使择邑中子弟来公始从忠献公谒太后和林城世祖在潜藩命公主文书讲説帐中常见许重癸丑世祖以宪宗命自河南征云南大理忠献公在行公与弟正献公文忠先在军中督粮且赞军务丁巳世祖令授皇子经是为北平王云南王也又使为使召遗老于四方而内翰窦公黙左丞姚公枢鹤鸣李公俊民敬斋李公治玊峰魏公璠偕至于是王府得人为盛巳未世祖以宪宗命取宋公发沿邉防古汉人理军需将攻鄂州宋以贾似道吕文德将兵抗我水陆军容甚备九月世祖临江阅战忠献公请曰宋恃江为险兵力厚法当先之夺其气臣请先公与正献公固请偕行世祖亲料甲胄择大舰授之乃率敢死士数十百人鼓棹疾呼奋进直薄南岸诸军亦争进宋军来赴战三合三败之公乘小舟归报世祖世祖方驻香炉峯因防马下山问战胜状则扶鞍起立竖鞭仰指曰天也且命传令它师曰令各毋解甲明日将围城既渡江防宪宗崩闰十一月师还【蜀郡虞公撰行状又遗事云公从于世祖围鄂闻宪宗登遐犹欲待城破公一日三谏以神器不可乆旷宜俟登位后以一偏师来即了江南事遂班师】世祖即位建元中统公持诏宣谕边郡且择诸军充卫侍七月还朝中书左丞张文谦宣抚大名等路奏为左右司郎中二年八月以兵部郎中参议都元帅府事三年山东守臣李璮叛据济南从元帅库库岱统兵伐之五月而克其城璮既诛山东平元帅公率还都元帅阿珠奉诏取宋召公为属吏辞曰新制诸侯总兵者其子弟勿复任兵事今怕兄以经略使总重兵镇山东我不当行帅曰潜邸旧臣不得引此为说公病不行【行状】
　　至元改元召为西夏中兴等路行省郎中中兴百浑都海之乱甫定民间相恐动逃匿山谷而省臣方入奏同僚不知所为公曰宜镇以静乃为书置道谕之然后粗安始开唐来汉延秦家等渠垦中兴西凉甘州沙等州之土为水田若干于是民之归者户四五万悉授田种颁农具更造舟置黄河中受诸部落及溃叛之来降者时近属贵人曰哲伯特穆尔者镇西方其下纵横需索旁午不可防计省臣不能支公坐幕府輙靣折以国法其徒积忿谮公贵人怒召使左右杂讯之意叵测公曰我天子命吏请得与天子所遣傅贵人者辩天子所遣傅贵人者中朝旧臣尝事庄圣太后来诘问公不承贵人防意状公曰我汉人生死不足计我所恨者仁慈寛裕如贵人以重威镇逺方而其下毒虐百姓凌暴官府伤贵人威名于事体不便因缕指其不法者数十事诘问者惊起白贵人即召公谢之曰非若郎中我殆不知郎中持此心事朝廷宜勿怠自是譛不行而省府事粗立二年入奏经略事宜还以上防行之中兴遂定【行状】八年立司农司授公山东东西道廵行劝农使山东民吏叛乱多旷土公廵行劝励无间幽僻入登州境见其垦辟有方公为诗表异其守移刺某于是列郡咸劝地利毕兴五年之间政绩为天下劝农使之最【行状】十二年丞相安圗公奏公为工部侍郎代赫舍哩赫舍哩阿哈玛特私人也其徒间安圗公罢政即使鹰监奏曰自赫舍哩去工部侍郎不给鹰食鹰且瘦死矣上怒趣召治之因急逮公入见上望见曰董某顾为尔治鹰食者耶置不问财令取给有司【行状】
　　十三年出公为卫辉路总管佩金虎符郡当要冲民为兵者十九余皆单弱疲病不任力役防初得江南图籍金玉财帛之运日夜不絶于道警卫络绎日役数千夫公爽然忧之曰吾民矣而又重妨穑事殆不可乃从转运主者言郡邑胥校足备用不必重烦吾民也主者曰公言诚然即行公言事万一有不虞罪将谁归公即为手书具官职姓名保任之民得以时耕而运事亦稍有具者诸郡运江淮粟于京帅卫当运十五万公曰民籍可役者无几且江淮舟行风水不时至而先疲吾民以期会是未运而民已惫矣乃为集旁郡通议立法驿置民力以纾十四年以职事诣汴河司方议通沁水北东合流御河以便漕者公曰卫为郡地最下大雨时行沁輙溢出百十里开而更甚水不得逹于河即浸滛及卫今又道之使来岂惟无卫将无大名长芦矣防朝廷遣使相地形上言卫州城中浮屠最高者才与沁水平势不可开也事得寝不行为郡多善政民有去思碑【行状】十六年受代归田里茅茨数椽仅避风日读书赋诗怡然燕居裕宗在东官数为台臣言董某勲旧忠良何以不见用也十八年台臣奏起公为山北连东道提刑按察使不赴【行状】
　　十九年朝廷选用旧臣召公为兵部尚书自是朝廷有大议未尝不与闻二十年江淮省臣有欲专擅而忌亷察官者建议行台行省状上集议公议曰不可御史台譬之卧虎虽未噬人人犹畏其为虎也今司宪仅在纪纲犹不振一旦摧折之则风采闇然无可复望者矣又曰前阿哈玛特用事时商贾贱役皆行贿入官及事败欲尽去其人廷议以为不可使阿哈玛特售私恩而朝廷骤敛怨也乃使按察司劾去其不可者然后吏有所惮民有所赴愬则是按察司者当饬励之不可摧抑也乃悉从公议【行状】
　　转礼部尚书迁翰林集贤学士知秘书监时中书右丞卢世荣本以货利得幸权要为贵官阴结贪刻之党将锱铢掊敛为公乃建议曰我立法治财视常嵗当倍増而民不扰也诏下防议人无敢言者公阳问曰此钱取诸右丞家耶将取之民取诸右丞家则不敢知若取诸民则有説矣牧羊者嵗甞两剪其毛今牧人日剪其毛而献之则主者固恱其得毛之多矣然而羊无以避热即死且尽毛又可得哉民财亦有限取之以时犹惧其伤残也今又刻剥无遗毳犹有百姓乎世荣不能对丞相安圗公从坐中谓君曰董尚书真不虚食俸禄者议者出皆谢公曰公以一言折聚敛之臣而厚邦本仁人之言其利溥哉岂不信然世荣竟以是得罪【行状】二十二年拜江淮行中书省参知政事公力辞上曰卿家世非它人比朕所以任卿者不在钱谷细务也卿当察其大者事有不便第言之公遂行行省长官者素贵倨多傲同列莫敢仰视跪起禀白如小吏事上官公则坐堂上侃侃语论是非可否无所迁就虽数忤之不顾也有以上命建浮屠于亡宋故宫者有司奉行廹急天大雨雪入山伐木死者数百人而犹日督迫不休公坐中谓其人曰非时役民民不堪矣少徐之如何长官曰参政奈何格上命公曰非格上命也今日重困民力矣民心岂上意耶然竟得少纾其程二十三年将用兵海东徴敛益急有司为奸日益甚公曰吾力不足以口语胜矣乃请入奏事大畧言疲国家可宝之民力取僻陋无用之小邦其条目甚悉言上事亦罢【行状】
