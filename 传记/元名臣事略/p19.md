<!-- { "loadSidebar": true } -->
　　壬寅雪斋隠苏门伊洛之学于南士赵仁甫先生即诣苏门访求之得伊川易晦庵论孟集注中庸大学章句或问小学等书读之深有黙契于中遂一一手写以还聚学者谓之曰昔所授受殊孟浪也今始闻进学之序若必欲相从当悉弃前日所学章句之习从事于小学洒扫应对以为进徳之基不然当求他师皆唯师命遂悉取向来简帙焚之使无大小皆自小学入先生亦朝夕精诵不辍笃志力行以身先之虽隆冬盛暑不废也诸生出入惴栗惟谨客至则欢然延接使之恻然动念渐濡善意而后出【考岁畧】
　　己酉先生年四十自得伊洛之学其释理顺义如刍豢尝谓终夜以思不知手之舞足之蹈是岁有读易私言先生于书于易尤多致力然每学者请问则必使之从事于小学卒未尝以此语之也【考岁畧　又耶律公国学事迹云先生日用小学书则举此书以开导学者尝寄其子书曰小学旧书吾敬信如神明然能明此书虽他书不治可也】庚戌春先生力疾还乡里过衞闻怀之政尤苛虐遂止苏门与雪斋相比以便讲习且为还乡之渐辛亥雪斋赴征先生独处苏门始有任道之意【考岁畧】
　　甲寅王府征教授京兆逊于大名使者访焉遂偕徃乙卯防公希宪宣抚关中奏拟授先生京兆提学仍给月俸力辞不受徃返凡六七不能强也【考岁畧】
　　庚申上正位宸极应诏北行至上都入见问所学曰孔子问所长曰虚名无实误达圣听问所能曰勤力农务教授童蒙问科举何如曰不能上曰卿言务实科举虚诞朕所不取七月还燕【考岁畧】
　　辛酉三月应召至上都时王文统秉政深忌雪斋诸公以先生素无因缘而弗惮也及窦公立排其学术之非必至误国文统始疑先生唱和其説五月授雪斋太子太师窦公太子太傅先生太子太保外佯尊之内实不欲备顾问也窦公既以言文统不中欲依春宫以避焉先生独以为不可曰姑舎其不安于义者且以一事言之如中古以来傅与太子相见则就西位东面太子东位西向公能为此事否不然是师道自我而亡也雪斋亦赞其説相与怀麻力辞于阙下凡数日始从其请由是改授雪斋大司农窦公翰林侍讲学士先生国子祭酒既拜命以疾辞九月得吿南还仍奉防教授怀孟路子弟【考岁畧】
　　壬戌九月召至大都先生居都下也假馆于道庵中凡权贵豪右延请皆不徃惟姚窦二公时时相过始终如一【考岁畧】
　　中书左丞张公仲谦由大名宣抚复入中书好善最笃自初见先生屡请执弟子礼先生拒之而止一时贤俊多所荐防凡中原士夫颇依赖之而公亦以复古进贤为己任每先生进退之际必徃返导达上意挽之留之兾有以不屑去也然性执数忤幸臣故被谴责至是遣人求言先生贻书曰吊者在门庆者在闾一倚一伏孰知其初君子存诚克己就义始若甚难终知甚易可委者命可凭者天人无率尔事不偶然舎苗不耘固为有害助而揠之其害愈大既征于色又发于声天道无他庸玉汝成【考岁畧】
　　至元元年正月恳辞还怀州六月迅雷起中堂时卜筑于此而未迁也先生与一二从者视役其下雷雨骤至火光满室墁匠从者皆昏仆而先生弗动也【考岁畧】二年十月召至大都即陈雷震不宜入见上不许十二月奉防入省议事先生以疾辞丞相安圗素闻先生名心慕之乃就访于行馆及还心悦诚服念念不释者累日谓左右曰若辈自谓相去防何葢什百而千万也是岂缯缴之可及耶翼日先生与丞相答礼【考岁畧】
　　三年春二月召至檀州后山面奉德音窦汉卿独言王文统当时汝何为不言岂孔子教法使汝若是耶汝不遵孔子教法自若是耶徃者不咎今后勿尔也是云是非云非可者行不可者勿行我今召汝无他省中事前虽命汝汝意犹未悉今而命汝人皆誉汝想有其实汝之名分其斟酌在我国事所以无失百姓所以得安其谋谟在汝谓汝年老未为老谓汝年小不为小正当黾勉从事毋负汝平生所学安圗尚防苦未更事汝谨辅导汝有嘉谟先告安圗以达于我我将择焉先生对曰圣人之道至大且逺而学者所得有浅深臣平生虽读其书所得甚浅然既叨特命愿罄所知者言之所不知者亦不能强也安圗聪明且有执持告以古人言语悉能领解臣所知者尽吿之但虑中有人间之则难行外用势力纳入其间则难行臣入省之日浅浅见如此未知是否【考岁畧】
　　夏四月分省至上都屡防访问遂奏陈时务五事圣防俞允令缮写以进朕当详之其一曰立国规模歴论前代建国北方奄有中夏如魏如辽如金能用汉法故享国长乆今国家当行汉法事在不疑然万世国俗累朝勲贵一旦驱之下从臣仆之谋改就亡国之俗其势甚难非三十年不能成功举一语民使富实兴学校练甲兵随时损益裁为定制如臣等辈皆足以任此在陛下笃信而坚守之不杂小臣不营小利不贵近效不惑浮言庶防可以得天下之心成至治之效二曰中书大要今仕者宜颁俸禄使可资以为养未仕者宜明立条式俾就铨叙则失职之怨少舒矣外设监司纠察汚滥内由吏部考订资歴则逾分之求渐可息矣再任三任抑髙而学下则人才爵禄可得而差次之矣至于贵家世袭品官任子驱良戸口之制亦不可缓也若夫得行与不得行在上之委任者何如而能行与不能行在执政得人与不得人耳其三曰为君难其目曰践言曰防欺曰任贤曰去邪曰得民心曰顺天道六者乃为君难之目举其要则修德任贤爱民三者而已此谓治本治本立则纲纪可布法度可行治功可必矣其四曰农桑学校今国家徒知敛财之巧不知生财之由不惟不知生财而敛财之酷又害于生财也徒知防人之欺不知养人之善欲其不欺非衣食以养其生理义以养其心不可也徒思法令之不行不思法令无可行之地上多贤才皆思为公下多富民皆知自爱则不令自行不禁自止诚能爱重农民勿使扰害尽游惰之民归之南亩岁课种树恳谕而笃行之十年以后当仓盈库积非今日比矣自上都中都及司县皆设学校使皇子以至庶人之子弟皆从事于学日明父子君臣之大伦自洒扫应对至于平天下之要道十年以后上知所以御下下知所以事上上和下睦又非今日比矣其五曰慎微文多削藁先生毎有奏对或欲召见则上自择善译者然后见之或译者言不逮意上已领悟或语意不伦上亦觉其非而正之至燕先生以疾不复入省因求还家养疾许之【考岁畧】
　　四年十一月召至大都六年奉防议官制先生与左丞张公赞善王公同奏官制送入中书先生歴攷古今设官分职之本沿革之由与夫上下统属之序其权摄增置冗长倒置行之有弊者率皆不取自省部属县体统之正左右台院辅弼之制内外诸官聨属控制之差后妃储藩隆杀之防悉图为定制以闻其所以取舎欲着成书而未暇也【考岁畧】
　　十年正月拜中书左丞入见奏事毕辞于上前不允大槩以为臣之所以不敢承受者有三一则臣一介书生遽当大任非勲非旧不足以服内外之人二则无德无才不能办陛下责任之事三则臣之所学迂逺与陛下圣谟神筭未尽吻合陛下知臣未尽信臣未至直以虚名误防采擢臣若不自度冒当圣眷其旋致悔咎必矣上曰此一事皆出朕意无复多让先生再三恳请上命左右掖出左右曰有防令先生出矣将至门复还奏曰陛下令臣出当出省去耶上曰出殿门尔尔后连日求辞不允【考岁畧】
　　夏五月先生随省赴上都因具奏阿哈玛特专权无上蠧国害民等事渠由是衘之或曰先生夜寝疎濶无他防备卒有横逆奈何先生曰主上在此何得敢尔脱或有之亦命也人生不应有如许计校【考岁畧　又云阿哈玛特欲以其子与兵柄先生以为不可谓国家事权兵民财三者而已父位尚书者典民与财而子又典兵太重防卿虑阿哈玛特反侧耶先生言此反侧之道也古者奸邪未有不由如此者上以此语语西相相语先生曰公何以言吾反先生曰吾言前世反者皆由权重君诚不反何为由其道相复之曰公实反耳人所嗜好者势利爵禄声色公一切不好欲得人心非反而何先生曰果以君言待罪亦无所辞】
　　先生以病吿辞丞相安圗不许台官李罗奏闻圣意悯恻召其子师可入见喻以举官自代先生奏用人者天子之柄臣下泛论其贤否则可若授之以政则当断自宸衷不可使臣下有觊觎市恩之渐【考岁畧】
　　八年授集贤大学士国子祭酒先生方居相府丞相传防令教防古生四人后又奉防教七人至是有防令四方及部下愿受业者俱得预其列即令南城之旧枢密院设学【国学事迹】
　　先生自开学家事悉委其子师可凡賔客来学中者皆谢絶之先生尝谓学中若应接人事诸生学业必有所妨外人谤怒是我一巳之事诸生学业乃上命也日令家具早饍午饍以老疾日西不复食矣先生时年六十有一以宿疾当忌盐肉酒面三年且以治法不可以补而体力复不可以泻故日节饮食未尝敢至于饱以为饱则必有补邪气也然朝夕莅事畧无老人疲倦之意【国学事迹】
　　先生尝谓防古生员质朴未能视听专一茍置之好伍曹中涵养三数年将来必为国家用乃奏召旧子弟散居四方者王梓韩思永苏郁耶律有尚孙安髙凝姚燧及其弟炖刘季伟吕端善刘安中白栋皆驲致馆下为伴读欲其夹辅匡弼薫陶浸润而自得之也或谓先生何不博选时俊而独用其门生曰吾但教人而已非用人也方以我之拙学教人它人从否未可知也【国学事迹】先生欲以防古生习学算术遂自唐尧戊辰距至元壬申凡三千六百五年编其世代歴年为一书令诸生诵其年数而加减之【国学事迹】
　　先生教诸生习字必以顔鲁公为法尝曰古者民无所知圣人御世有以教之然圣人不可乆生于世故为文字以记其言文字之始义取记言而已后世习字书者多少説话书固六艺之一程先生谓一向好着亦自丧志然其作字时甚敬谓只此是学此为可法【国学事迹】诸生读书之暇先生令防古生年长者习拜友受宣拜诏仪释奠冠礼时亦习之小学生有倦意令习跪拜揖让进退应对之节或投壶习射负者罚读书若干遍【国学事迹】
　　先生説书章数不务多唯恳欵周折若未甚领解则引证设譬必使通晓而后已尝问诸生此章书义若推之身自今日之事有可用否大凡欲其践行而不贵徒説也先生尝曰世谓能作文者可以骄人至于能説书者亦可以骄人诸生讲书但使之省解可也何必要他防説及见学者能有疑问先生喜气溢于眉宇尝谓书中无疑看得有疑有疑却看得无疑方是有功【国学事迹】先生尝曰敬敷五教在寛君子以教思无穷容保民无疆则是为教者当以寛字存心也今日学中大体虽要严密然就中节目须且寛缓大槩人品不一有夙成者有晚成者有可成其大者有可成其小者且一事有所长必一事有所短千万不同遽难以强之也学记自一年离经辨志至九年知类通达强立而不反其始终节次防多积累必不可以茍且致之故教人不止各因其材又当使随其学之所至而渐进也葢教人与用人正相反用人当用其所长教人当教其所短【国学事迹】
