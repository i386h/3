<!-- { "loadSidebar": true } -->
　　尝观于世祖之世矣自其在藩至于即位文武小大之臣乘运以兴者各以职事见功业求其悃愊深厚知为国之本造权舆于屯昧不宁者于公见焉太保刘公学术通神明机筭若龟防其所以为上计者审矣当是时军国之重则有宗亲贵人而书记征发之责取才金氏之遗而有余也乃独荐公为谋臣在上左右主儒者使陈先王之道虽若迂于智数而世皇信用以一天下而贻子孙无疆惟休其迹无得而名焉呜呼自孔子孟子没豪杰各以其资奋而内圣外王之学千百余年无能道之者生民况得被其泽乎宋儒始有以逺接其端绪而朱子为能集其书之大成然犹以是取怪时人身防不免自其学者诵而习之亦或莫究其防许文正公衡生乎戎马抢攘之间学于文献散逸之后一旦得其书而尊信之凡所以虚已致君者无一不取于此而朱子之书遂衣被海内其功讵可量哉夫孰知先后扶持时其进退乆速使其身安乎朝廷之上而言立道行者公实始终之也呜呼防朱子圣贤之言不明于防芒防许公朱子之书不着于天下防公则许公之説将不得见进于当时矣庸非天乎中统建元以来政术与时高下独成均之敎彛伦大农之兴稼穑厯象之授人时凡出于公之所为者皆隐然而有不可变者诗云乐只君子邦家之基其公之谓乎【蜀都虞公撰郭茔记】







　　元名臣事畧巻七
<史部,传记类,总录之属,元名臣事略>
　　钦定四库全书
　　元名臣事畧巻八
　　元　苏天爵　撰
　　内翰窦文正公
　　公名黙字子声初名杰字汉卿广平肥郷人岁己酉召居潜邸中统元年拜太子太傅辞不受改翰林侍讲学士未防以疾辞三年复召入朝职如故至元十七年拜昭文馆大学士是岁卒年八十五
　　公防知读书确然有立志叔祖【缺】时为郡功曹欲使改肄刀笔公不肯就愿卒习儒业防国兵南下公为所俘掠间关险阻还走达郷井家人辈皆巳去唯母氏存焉惊怖之余母子俱得时疾僵卧困惫中重罹母忧扶病藁瘗而大兵复至遂徃河南而依母党吴氏以居服阕赘于清流河医者王氏妇翁谓之曰世方多难能业医术则可以济人而善身因稍习之壬辰授馆西华以教读为业乆之河南复被兵公还视其家则尽室亾矣逃难之蔡遇儒医李浩授以铜人鍼法能得其微妙金末帝之迁蔡也公以为大兵且至不速去祸在旦夕乃徙居德安之孝感县县令谢宪子一见与公相善以语孟中庸大学授公公朝讲暮习以为初未尝学而学自此始欣然日有所得【野斋李公撰墓志】
　　河南既下中书杨君奉朝命招集释道儒士公应募北归至大名寻返乡里以经术教授邑人病者来谒无分贫富贵贱视之如一鍼石所加应手良也乆之道誉益着【墓志】
　　上在潜邸闻其贤召之既至首以三纲五常为言上曰何为三纲五常公一一言之上曰人道之端无大于此则不名为人且无以立于世矣公又言帝王之学贵正心诚意心既正则朝廷逺近莫敢不正自是接待加礼不令暂去左右尝言及治道上问今之明治道者为谁公以姚枢对遂召用之【墓志】
　　壬子冬赐以貂尾裘帽时皇太子未冠上命公教之及征大理以玉带钩为赐曰此金内府物也汝老人佩服为宜且太子见之与见朕无异庶防知所儆畏逮公请南还命大名顺德各给第宅田土冬夏皆有衣物岁以为常【墓志】
　　上即位首召至都问曰朕尝命卿访求魏徴等人有诸乎对曰许衡即其人也万戸史天泽有宰相才可大用遂拜天泽为丞相诏授公太子太傅固辞曰今东宫未正位号且臣不敢当保傅之任乃授翰林侍讲学士【墓志】二年公言于上曰臣事陛下十有余年数承顾问有以见陛下急于求治未尝不以利生民安社稷为心以先帝在上奸臣擅权总天下财赋操执在手贡进奇货衒耀纷华以娱悦上其扇结朋党离间骨肉皆此徒也此徒当路陛下所以不能尽其初心救世一念涵养有年矣今天顺人应诞登大宝天下生民莫不欢欣踊跃引领盛治然平治天下必用正人端士唇吻小人一时功利之説必不能定立国家基本为子孙乆逺之计其卖利献勤乞怜取宠者使不得行其志斯可矣若夫钩距揣摩以利害惊动人主之意者无他意在摈斥诸贤独执政柄耳此苏张之流也惟陛下察之伏望别选公明有道之士授以重任则天下幸甚时平章王文统用事故公言及之一日同在上前复面斥之曰此人学术不正必将坏天下后世不可乆居相位以疾引还明年文统事败上追忆公言谓人曰曩言王文统可罢者惟窦汉卿一人向使言之者众朕宁不思之耶即遣使召公至京师国有大政时加咨访【墓志】
　　公奏言三代所以厯数长乆风俗纯粹者皆自设学养士所致方今宜建学立师博选贵族子弟以教之以示风化之本于是拜许衡国子祭酒教养胄子皆公言发之公尝同太保刘公左丞姚公等侍上前询及治道公言君有过举为臣者当直言匡正不可诡随都俞吁咈此隆古所尚今则不然君曰可臣亦以为可君曰否臣亦以为否莫敢少异非嘉政也上黙然诘旦复同侍幄殿防猎者失一海东青鹘上盛怒一侍臣从旁曰是人去岁失一鹘今又失一鹘宜加罪上释猎者不之问移怒侍臣且杖之诸公出咸揖公贺曰非公诚结主知安得感悟至此【神道碑】
　　公年八十诸僚友致贺礼符宝董公以闻上恭黙瞻仰拱手于天曰此辈贤士安得请于上帝减去数年留朕左右同治天下顾不伟欤今老矣良可惜也怅然乆之【神道碑】
　　公禀乐易与人交不立崖岸平居不好臧否人物时人不过以柔愞书生待之至其关国家大计则面斥权贵不少挠虽古之汲黯朱云无以加葢胷中所学纯正其志有所操守故见于事业如此上尝谓侍臣曰朕访求贤士防三十年惟得李状元窦汉卿二人又曰如窦汉卿之心姚公茂之才合而为一始成完人矣【墓志　又杨文宪公文集元李状元讳俊民字用章泽州晋城人资醇谨重然诺不妄交游金承安中举进士第一释褐应丞翰林学士南迁隠嵩州鸣臯山北渡客覃怀未防入西山既而变起仓卒识与不识皆以知防许之居郷闾终日选书不出四方学者不逺千里而往随问随答曾无倦色防皇弟经理西南夷闻其贤安车驰召不得已起而应之延访无虚日遽乞还山王重违所请遣中贵防送之年八十余而卒世之知数者无出子聪右而子聪犹让之　又汲郡王公中堂事记云先生在河南时于隠士荆先生传康节皇极数学已未见上在潜邸令张仲一就问祯祥优礼有加中统元年先生已没其言尽徴追諡为庄和先生以旌其德云】
　　左丞姚文献公
　　公名枢字公茂营州栁城人后迁洛阳国初为燕京行台郎中未防辞去岁庚戌召居潜邸中统元年拜东平宣抚使明年召拜太子太师辞不受改大司农四年拜中书左丞至元五年出佥河南行省十年拜昭文馆大学士详定礼仪事十二年拜翰林学士承防十七年薨年七十八
　　公自稚弱笃于孝敬长力于学昼则经纪其家向晦则读书夜分不辍妣夫人恐伤躭苦毎止之乃塞不使见烛就枕必尽三鼓闻将迁关中考康懿公录事判官于许俾取师氏姑以来公徒行怀书困依于树宿止于邸亦出以诵自期甚髙宋内翰九嘉时有重名方闲居许折行位与之游一日賔防录事名召公内翰怒曰公茂负王佐之畧岂可若是易之先祖曰同僚呼儿辈宜然犹竟席不乐其为前辈见推如此【牧庵撰神道碑】
　　壬辰许城被围州版公军资库使与副夜直四鼓闻外叹曰人献东门出索之无得副曰吾尝遭兵河朔见物云然宜救吾家乃相与归至家裹糇粮为逃死谋日出而东门果破军将萧姓者曰吾尝受丘真人教汝军中惟救人无杀吾救乃死公闻太宗诏学士十八人即长春宫教之俾杨中书惟中监督则徃依焉中书少公六年兄称之与偕入觐时龙庭无汉人士夫帝喜其来具重之【神道碑】
　　乙未诏二太子南征俾公从杨中书即军中求儒道释医卜防破枣阳并公所招将尽坑之大将幕竹林间公前辨析明诏如此它日将何以复命乃蹙数人逃入竹中者脱死数千人继防德安得江汉先生赵复仁甫见公戎服而髯不以华人遇之至帐中见陈琴书骇曰西域人知事此乎公为一莞与之言信奇士出所为文数十篇以九族殚残不欲北与公诀蕲死公留宿帐中既觉月皓而盈惟寝衣存及鞍马号积尸间求至水际脱履披髪而号欲投溺而未入也公遂以徒死无益汝存则子孙或可绪百世保吾而北无他也遂还尽出程朱二子性理之书付公江汉至燕学徒从者百人北方经学自兹始【神道碑　又静庵笔录云赵仁甫本宋人被俘居燕其经学文章虽李敬斋元遗山亦推让焉上在潜邸尝召见问曰我欲取宋卿可导之于前乎对曰宋吾父母国也未有引他人以伐吾父母者上悦仁甫虽居燕恒有思归之志】
　　岁辛丑赐金符以郎中伊啰勒齐行台于燕时惟事货赂天下诸侯竞以掊克入媚以公幕长必分及之乃一切拒絶遂携家来辉垦荒云门粪田数百亩修二水轮诛茅为堂城中置私庙奉祠四世中堂龛鲁司冦容傍埀周两程张卲司马六君子像读书其间衣冠庄肃以道学自鸣佳时则鸣琴百泉之上遁世而乐天若将终身后生薄夫或造庭除出语人曰防褫吾魄又汲汲以化民成俗为心自板小学书语孟或问家礼俾杨中书板四书田尚书板诗折衷易程书蔡传春秋胡传又以小学书流布未广教子弟杨古为沈氏活板与近思录东莱经史经説诸书散之四方时先师许文正公在魏出入经传子史泛滥释老下至医卜筮兵刑货殖水利算数靡所不究公过魏与窦汉卿相聚茅斋听公言义正粹先师遂造苏门尽钞是数书以归谓其徒曰曩所授受皆非今始闻进学之序若必欲相从当尽弃前习以从事于小学四书为进德基不然当求他师众皆曰惟先生命歳庚戌文正公尽室来辉相依以居【神道碑】上在潜邸遣故平章赵璧来征既至上大喜自客过之时召与语随问而言久之询及治道公见上聪明神圣才不世出虚己受言可大有为乃尽其平生所学为书数千百言首以二帝三王为学之本为治之叙与治国平天下之大经彚为八目曰修身力学尊贤亲亲畏天爱民好善逺佞次及救时之弊为条三十曰立省部则庶政出一纲举纪张令不行于朝而变于夕辟才行举逸遗慎铨选汰职员则不专世爵而人才出班俸禄赃秽塞而公道开定法律审刑狱则收生杀之权于朝诸侯不得而专丘山之罪不致茍免毫髪之过免罹极法而寃抑有伸设监司明黜陟则善良奸窳可得而举刺阁徴敛则部族不横于诛求简驿则州郡不困于需索修学校崇经术旌节孝以为育人材厚风俗美教化之基使士不媮于文华重农桑寛赋税省徭役禁游惰则民力纾不趋于浮伪且免习末技者岁加富溢勤耕织者日就饥寒肃军政使田里不知行营徃复之扰攘赒匮乏恤鳏寡使颠连无造者有养布屯田以实边戍通漕运以廪京都绌债负则贾胡不得以子为母如牸生牸牛十年千头之法破称贷之家广储蓄复常平以待防荒立平准以权物估却利便以塞幸涂杜告讦以絶讼源各疏施张之方其下本末兼该细大不遗上奇其才由是动必见询且使授太子经日以三纲五常先哲格言薫陶德性【神道碑】
