<!-- { "loadSidebar": true } -->
　　先是宣抚司行省欲以掌书记共议事禄之皆不能屈至元七年诏司徒由国子祭酒拜中书左丞始与右丞相安圗共政日誉公贤丞相以闻十年遣使来诏疾不能行十一年储皇下教中书汝如汉惠聘四皓者具聘以来故丞相遣郎中张元智书致是命其冬下车京师上遣国王和通劳其逺来他日入见上问何乡先徳为谁从何师学子今有几无不周悉明年月正元日之翼日等共议权以新仪木表与旧仪所测相较得今嵗冬至晷景及日躔所在与列舎分度之差大都北极之髙下昼夜刻长短防以古制创立新法推筭成辛巳厯虽或未精然比之前改厯者附防厯元更立日法全踵故习顾亦无愧然必毎嵗测验修改积二三十年庶尽其法可使如三代日官世守其职测验恒久无改嵗之事矣又合朔厯曰日行歴四时一周谓之一嵗月逾一周天复与日合谓之一月言一月之始日月相合故谓合朔自秦废厯纪汉太初止用平朔法大小相间或有二大者故日食多在晦日或二日测騐时刻亦鲜中宋何承天测验四十余年进元嘉厯始以月行迟速定小余以正朔望使食必在朔名定朔法三大二小时以异旧罢之梁虞造大同厯隋刘孝孙造皇极厯皆用定朔为时所阻唐傅仁均造戊寅厯定朔始得行贞观十九年四月频大人皆异之竟改从平朔李淳风造麟徳厯虽用平朔遇四大则避人言以平朔问之又希合当世为进朔法使无元日之食至一行造大衍厯谓天事诚宻四大二小何伤诚为确论然亦循常不改臣等更造新厯一依前贤定论推筭皆改从实今十九年厯自八月后四月并大实日月合朔之朔也是日方列跪未读奏上御香殿以大师南伐使乆不至方念之深欲筮之时以日者待诏公车百十为辈独以命公盖以其道徳素着可交神明者其言颇秘【神道碑】
　　侍读徒单公履请设士之科诏先少师文献公司徒窦文正公与公杂议公上奏曰三代以徳行六艺賔兴贤能汉举孝亷兼防经术魏晋尚文辞而经术犹未之遗隋炀始専赋诗唐因之使自投牒贡举之法遂废虽有明经止于记诵宋神宗始试经义亦令典矣哲宗复赋诗辽金循习将救斯弊惟知明诏尝曰士不治经学孔孟之道日为赋诗空文斯言足立万世治安之本今欲取士宜敕有司举有行检通经史之士使无投牒自贱试以五经四书大小义史论时务防夫既从事实学则士风淳朴民俗趋厚国家得致治之才矣奏入上善之丞相毎咨世务倚以自毗防其北征公遂请毕男婚而归【神道碑】
　　十六年诏安西王相敦遣赴都九月入见诏于太史院改厯十七年十二月副枢领太史易数太史衡及公等上改厯奏曰臣等徧考自汉以来厯书四十余家精思推算昼夜测验旧仪难用而新者未备故日行盈缩月行迟疾五行周天其详皆未精察四方亦未测验参考诏赐鲁斋及公坐谕曰卿二老毋自劳谨教示诸人耳四月授集贤学士兼太史院事【墓志】
　　徴士萧志其墓曰朱文公集周程夫子之大成其学盛于江左北方之士闻而知者固有其人求能究圣贤精防之蕴笃志于学真知实践主乎敬义表里一致以躬行心得之余私淑诸人继前修而开后觉粹然一出乎正者惟司徒暨公呜呼诚知徳不易之言哉【神道碑】















　　元名臣事畧巻十三
　　钦定四库全书
　　元名臣事畧巻十四
　　元　苏天爵　撰
　　左丞董忠献公
　　公名文炳字彦明真定槀城人少为槀城令入事潜邸中统元年宣慰燕南诸道二年授山东东路宣抚使未几召为侍御亲军都指挥使三年授山东经畧使至元三年授邓州光州行军万户河南统军副使七年改山东统军副使九年迁枢宻院判官行院淮西十一年拜参知政事遂与丞相巴延合行取宋宋亡拜中书左丞十四年还朝拜佥书枢宻院事是嵗薨年六十二
　　龙虎公薨时公年始十六率诸稚弟事母李夫人李夫人有贤行治家严笃于教子公学侍其先生警敏善记诵自防俨如成人【清河元公撰家传又季野斋撰墓志云云公岐嶷举动如成人尝率羣儿嬉戏部分左右习为行阵之事指挥号令无敢违者】嵗乙未以父任为槀城令同列皆父时人少公吏亦不之惮居半嵗明于听防以恩济威同列束手下之吏抱案求署不敢仰看里人亦化服县贫重以旱蝗洊饥而府徴日暴民殆不能生公以谷数千石予县县得以少寛前令乏军兴贷于人而贷家息入嵗倍率取偿民之蚕麦公曰民困矣头防箕敛不足已责我为令义不忍我代偿乃以田庐若干畆所计直予贷家遂业贫民县之闲田教之敏艺而豪强不敢夺流离渐还数年间民食以饶初科民敢隠实者诛籍其家公务众其力而寡其居众危不可公曰为民获罪亦所甘心由是豪民富完至今外县民或衔负不直其县而投牒求直于公尝上计府外县人众观之曰吾亟闻董令董令顾亦人耳何明能若神也有索无厌公抑不予或防之府府欲中公公曰吾终不能剜民规利即弃官去【家传】
　　世祖在藩邸癸丑秋奉宪宗命南征诏公率义士四十六人骑从世祖南征后世祖军人马道死亡北至吐蕃止西人能从西人翼公徒行顑颔蹢躅取死马肉续食日不能三二十里期必达防东使过公至军言状世祖亟命公弟文忠解尚廐五马载糗粮来迁既至世祖壮其忠闵其劳劳赐优渥用輙称防由是日亲贵用事【家传】巳未我师伐宋上驻跸淮西之仙居山旁有台山砦宋人行光山县事于其上公受命往取之亲抵砦下再四开谕守者不应公免冑示之曰以吾之兵威视举一砦如拉朽耳所以不急取者正欲活汝等故也守者感悟遂降【墓志】
　　秋九月师次羊罗洑羊罗洑宋之要害也筑堡于岸阵船江中军容甚盛公请于世祖曰长江天险宋所恃以为固势必死守不夺之气不可臣请尝之与敢死士数十百人当其前军弟文用文忠载艨冲鼓櫂疾趋士叫呼毕奋锋交公麾众走岸搏战宋师大败文用颿船报防世祖大喜防手上指曰天也明日渡诸军围鄂州防上崩闰十一月班师【家传】
　　世祖即皇帝位于上都是为中统元年上命公宣慰燕南诸道还奏曰人久弛纵一旦遽束以法危疑者尚多与之更始宜赦天下制曰可反侧者遂安【家传】
　　三年山东守将李璮反据济南璮剧贼善用兵防诸军围之璮不得遁久之贼势日衂公曰穷冦可以计擒乃抵城下呼璮将田都帅者曰反者璮耳余来即吾人毋昧取诛死也田缒城降田璮爱将既降众乱遂擒璮璮胜兵有浙涟两军可二万余人勇而善战主帅怒其与贼配诸军隂杀之公当杀二千许人公言主帅曰贼由璮胁从者何罪杀之徒膏蔓土耳良乖陛下仁圣陛下往伐南诏或妄杀人虽大吏亦罪之是宜勿杀帅从之大悔巳杀者而杀之者亦自恨失计【家传】
　　璮伏诛山东贼未靖山东摇以公为山东东路经畧使率亲军以行出金银牌五十有功者听予闰九月公次益都留兵于外从数骑衣裳而入至府不设警卫召璮故将吏立之庭曰璮狂贼诖误若曺璮诛死若曹为吾民陛下至仁圣遣经畧使抚汝相安毋恐经畧使不敢格上命不予有功所部大悦山东安【家传】
　　至元三年上惩李璮潜弭方镇之横以公代史氏两万户为邓州光州行军万户河南等路统军副使造战舰数百艘肄水战预讲取宋方畧凡阨塞要害尽诸御备列栅筑堡深为吾利上召公宻谋欲大发河北民丁公曰河南宻迩宋境久借江淮地利河北耕以供需河南战以启土宋平则河北长兵籍河南削籍为民便又将校素无俸稍连年用兵至有身为大校出无马乗者臣即所部千户私役兵士四人百户二人聴其頋役稍食其力上皆从之始颁将校俸钱以秩为差【家传】七年改山东路统军副使治沂州沂与宋人接壤镇兵仰给内郡饟餽有诏和籴本部公亟命收州县所移文众皆争以违诏公曰第止之乃遣使入奏畧曰敌人接壤知吾虚实一不可邉民供顿甚劳重若此役二不可困吾民以惧来者三不可上大悟仍旧和籴内郡【家传】九年迁枢宻院判官行院事淮西筑正阳两城两城夹淮相望以缀襄阳以宋腹【家传】
　　十年拜参知政事夏霖雨水涨宋淮西置使夏贵帅舟师十万环攻我急矢石两下公御之城上夜贵去复来俄飞矢贯公左臂着脇公援矢授左右发四十矢许房矢絶索矢左右又十余发矢不继而不能张满遂闷絶几殆明日水浸淫入垒麾士却避贵乗之压吾军而阵公病剧子士选请代战壮而遣之公饮痛束创手劔督战士选与贵将搏斩贵将以戈贵将仆不死获之以献贵去不敢复来【家传】
　　王师大举入宋丞相祯行中书省自襄阳东下及宋人战于羊逻洑公以九月发正阳十一年正月会丞相于安庆安庆守将范文虎以城降公请于丞相曰行省兵既劳于羊逻洑行院兵当前行均劳宋都督贾似道御师阵于芜湖似道弃师走次当涂公言丞相曰采石当江之南和州对峙不取虑有后頋请先取和州许之遂降知州事王喜【家传】
　　三月有诏时向暑师宜持重行中书省驻劄建康行枢宻院驻劄镇江时真州扬州坚守不下常州蘓州既降复叛久之张世杰孙虎臣誓真兵先期败不敢出世杰等阵大舰万艘徙之焦山下江中劲卒前左公身犯前左战士选别船而弟子士表请从公顾曰吾弟仅汝一息脱吾与士选不返士元士秀犹足杀敌吾不汝忍也士表固请乃许公乗轮船建大将旗鼓翼二子船大呼突阵诸将从之飞矢蔽日战酣短兵相接宋人亦殊死战声动天地横尸委伏江水为之不流自寅至午宋之师大败世杰走公追及夹淮世杰収溃卒复战又破之世杰走海公船小不可海夜乃还俘万余人悉纵不杀获战舰七百艘宋力自此穷矣【家传　又王文忠公撰墓碑云淮东之役士元陈兵子自出捣营士元身受十七戳而卒右右秘而而不闻缺　文直许至乗其表发之问其疾苦之故公一恸而止曰真吾子也】
　　冬十月王师分三道而左公由江竝海趋临安先是江隂军佥判李世修乞降夺于势不能来城复为宋公与之檄世修以城来令权本军安抚使所过民不知兵凡所获生口悉纵遣之无敢匿者以故威信前布望旗自靡张瑄者有众数千自宋时负海陆梁公命招讨使王世维及士选徃降瑄士选单舸至瑄所谕以威徳瑄降得海舶五百瑄后至大官【家传】
　　十三年春正月次盐官盐官临安剧县俟収不下招之一再及将佐请屠县公曰县去临安不百里逺声势相及临安降有成约吾杀一人将误大计况屠县乎于是遣人入城谕意县降【家传】
　　公防丞相于临安北兆张世杰欲以其主逃之海上绕出临安城南戌浙江亭世杰计右行窃家主弟吉王昰广王防南走而宋王防出降丞相命公入城罢宋官府散其诸军封库藏収礼乐器及诸图籍取皇帝诸玺符上之丞相丞相以宋主凯还有诏留事一委公禁戢豪猾抚慰士女宋人不知易主也时翰林直学士李槃奉诏招致宋主至临安公谓之曰国可灭史不可灭宋十余主有天下三百余年其太史所记悉在史馆宜悉収入以备典礼乃得宋史诸注记凡五千余册归之于国史院典籍氏【家传】
　　宋宗室福王与苪赴京师徧以重宝致诸贵人公峻却不取及官録与苪家具籍所致贵人重寳独无公名丞相朝奏曰臣等奉天威平宋宋既以平怀徕安集之功臣董文炳实最诸将留事谨奉诏矣上曰文炳吾旧臣忠勤朕所素知【家传】
