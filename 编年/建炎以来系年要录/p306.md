<!-- { "loadSidebar": true } -->
主和者达兰也今为其侄乌珠所戕势必渝平乞道京洛关狭以往因得观形势利便且至河池与胡世将共议边计上许焉 狭西转运副使姚焯直秘阁焯随枢密行府出使故就用之焯以七月壬辰除狭漕未见前卫林待聘集有制词云比繇枢属留使关中而枢密院官属题名无焯姓名盖行府官属也 诏右修职郎狭西都转运司主管文字王湛令赴行在湛商州人略通书史多机数避难入蜀守将邵隆亦在蜀中湛屈已事之隆知商州湛亦随归渐补以官至是用楼炤荐召此据徐梦莘会编修入梦莘又云隆料金人有归河南之意然不久必复取之乃作料理河南之策授湛使诣行在湛改为已文以见楼炤炤未之信既而金人许割三京地炤大惊以白秦桧桧喜荐湛改官为枢密院编修官随 

炤往狭西宣谕按梦莘所云与史不合今姑附此或是隆料金人复取三京因湛召还授以此策而梦莘所记小差更须参考 
　　辛未诏万寿观使高世则令赴行在供职秦桧引之也 权尚书工部侍郎兼侍讲萧振充徽猷阁待制知湖州 徽猷阁待制提举台州崇道观程俱提举万寿观充实录院修撰秦桧荐俱领史事故有是除俱以疾不至 宝文阁直学士提举江州太平观梁汝嘉为四川都转运使兼狭西都转运使专管熙秦两路汝嘉辞不行 徽猷阁直学士提举亳州明道宫刘岑降充徽猷阁待制初右迪功郎吴伸之上书请灭刘豫也事见绍兴三年岑为秘书少监以书誉之至是有刻吐金集本者实伸所上疏而岑书在焉秦桧奏伸书有斥圣躬之语不可传播恐流入 

外境乃令临安府拘收今年九月癸未岑坐降职 翊卫大夫安德军承宣使京畿路提点刑狱公事辛永宗落阶官为蕲州防御使两浙东路马步军副都总管永宗在京畿惟寻访古器及宣政间宫禁旧物搜求美女而巳每巡历州县专务苛扰民有冤抑不能赴愬既去则人唾骂之此并据赵甡之遗史 
　　甲戌监察御史陈渊守右正言 
　　乙亥签书枢密院事楼炤乞赐告省侍于明州上谓＜宀幸＞执曰群臣之有亲者朕未尝夺其情昨萧振以亲为言亦令奉亲而来庶 

使不失为臣为子之道今炤可给假迎侍秦桧曰陛下爱亲之心施及臣下臣等不胜感叹是月湖北京西宣抚使岳飞来朝初乘氏人李宝少无赖尚节气乡人号为泼李三山东陷宝聚众数百人谋杀濮州守不克脱身南归朝廷以方议和不之用会飞入朝宝以乡曲之故愿归军中飞以为马军未之奇也宝怏怏乃与其徒四十余人约日渡江北归事露飞尽斩之宝抗言欲归者宝也众皆不预飞奇之系于狱凡三十九日会得边报飞释宝问以北事宝愿归山东会合忠义人立功飞许之宝还伪地募得八百人赴飞军飞乃假宝合门宣赞舍人统领忠义军马屯龚城 金主亶复遣翰林待制耶律绍文至驿谕奉使王伦言乡留云中无还期及贷之还曾无以报反间贰我君臣乃遣副使蓝公佐先归论 

岁贡正朔誓表册命等事而拘伦以俟报已而迁之河间遂不复遣 
　　建炎以来系年要录卷一百三十二 
　　建炎以来系年要录卷一百三十二金人地名考证 
　　达兰原书作挞懒误改见卷一 
　　乌珠原书作兀术误改见卷一 


●建炎以来系年要录卷一百三十三 
　　宋 李心传 撰 
　　绍兴九年十有一月戊寅朔秘书少监郑刚中权尚书吏部侍郎先是刚中为枢密行府参谋官及还上召对刚中言臣为陛下详观今日之势狭西新复且远然就绪也必易三京为近然就绪也难何者狭西复禁兵四万得弓箭手六万则有兵可守见管之粟与和籴相当足支一 

岁则有粮可因今又益出蜀之兵以一旦有警宣抚使号令六路经略各据阻险未易窥也惟是三京久为刘豫凶焰所焚焦痛未苏凋残尤甚今古三京户口才四十万比平时不能十之一近屯田司又收其已种之田民力殊困且地势平广而无藩篱无一兵可以受甲无一家可以供赋孤城乍聚易以生衅臣愿陛下选任郡守监司精究屯田俾民安业朝廷和气自东南达于西北则功可成矣既对遂有是命日历刚中以十月庚午得旨引对去此凡八日未知何日上殿且于此附书之当考 尚书户部员外郎李若虚试司农少卿 定国军承宣使知秦州兼节制屯驻行营右护军军马吴璘为龙神卫四厢都指挥使上谕大臣曰吴玠久在蜀备著忠绩虽已优加恤典然闻其家颇贫可赐钱三万缗仍进 

其弟军职令抚其家属故有是命上谕在十月壬申 命大理评事何彦猷等编集刑名断例刑部郎中张柄等看详先是胡交修为刑部侍郎尝有是请诏限一季绍兴四年四月久之未成议者以为刑部用例之毙非止临时翻检案牍随意引用轻重适当而已外议相传有部吏卖例之说乞再立严限专委丞评编集成书复委通晓法令强敏郎官一二员看详允当上之朝廷审实行下方得引用故有是旨 
　　己卯上谕辅臣曰新疆百姓凋毙无往年十之一而官吏悉如旧何以赡之可令逐路监司并省庶宽民力又曰闻沿汴居民苦于官役不安其业逃去者多当严朿熊克小历云秦桧曰陛下爱民真二帝三王之用心也上又言前日议移兵飞屯于襄阳深虑馈运费力不若先移万 

人于江西既省馈运亦可以弹压盗贼 和州防御使权主管待卫步军司公事韩世良为龙神卫四厢都指挥使他职如故 
　　庚辰言者论今与地复归宿师百万隶籍诸将非屯田何以善后今荆湖兴洋汝隶江淮之间沃野千里尚或邱墟是地有遗利诸帅所统自农为兵者不少战士之外负荷役使之徒不无可用是人有余力望令诸路宣府帅臣悉意讲行从之 是日宣州观察使知合门事蓝公佐自金国至燕山俄而都元帅越国王宗弼亦至公佐惧不免留四日始听行 
　　癸未检校少保向德军节度使知大宗正事嗣濮王仲儡薨辍视朝三日赠少师追封琼王谥恭惠 屯田员外郎陈康伯因对面奏士大 

夫自为廷召来上殿须防奸人刺客上以为不然语辅臣曰污伪之士虽众皆朕臣子当以赤心待之秦桧曰陛下待人开心无间虽汉光武何以加 是日金人自河中府以马军八队出城遣人招同州巡检官白美入城议事美为言自今各守疆界无令北军私过黄河萧千户者言上畔即无不得过河指挥既有此桥我有千二百军在此得指挥毋令骚扰南界地于二十里外硬探川狭宣抚副使胡世将闻之即上奏曰臣伏见金人讲和今已逾年梓宫天眷未有还期本朝使命尚留金国其贺正使亦不差人迎接臣窃谓敌情不测初议难信理当过为预备昨吴玠所管右护军七万余人控扼川口常若分布不足今移屯出川仅五万人除秦凤路及熙河路白石屯驻军马形势相接外其余地里遥远老弱 

同行缓急勾唤不及今别行措置将分屯太远军兵从臣一面相度移那就近其鄜延路未发老小且令在元屯驻州军存泊熙河别无税户从来多是蕃汉弓箭手田土自经兵火耕种稀少观得斛斗籴买不行乞将杨政所带二万人分那五千人于附近本路有粮食处屯驻本路在五路最处西偏非金人冲突紧切控扼地方今来籴价极贵于川蜀徒使分兵太远臣愚以为不若量留军马差兵官管熙州职事令政将带精锐就近屯驻臣昨将鱼关仓斛斗二十万石常行桩留缘每月支动一万余石今将利州仓月运万石以新易旧利州所管止有十八万余石乞委潼川成都利路漕臣于沿流和籴一十万石以备缓急泾原旧兵五万人马九千疋在五路最为强盛张中彦近以赴阙乞早别差帅臣先是世 

将与新除狭西转运副使张深有太学之旧相处甚欢至是建议移屯关中大将皆谓非便而深持之甚坚世将乃奏深顷以钱粮弛慢得旨令臣取勘深缘此积憾视制置司为仇敌窃虑怀恨不一别致中伤欲望罢臣宣抚司职事回避张深旧成都潼川两路对籴及脚钱折纳米每石为钱十五引范直方之为宣谕也奏减三分之一事见八年三月及深又减其半深又白楼炤裁定右护军请给则例于是诸军出关归怨于建议者汹汹几变而阆州戍卒欲杀其守臣淮康军承宣使孙渥会谋泄不果世将亟下令悉如旧数不减且条上其利害大略谓近所立新例第可减折估钱此军折估钱旧每月为百三十万缗臣近考见实数革去虚桩毙幸月支止计九十七万缗即不须将士卒见请之数颁行裁损欲 

望断自圣慈并令依旧庶几恩出朝廷士心感奋 
　　乙酉殿中侍御史何铸论士大夫奔竞侥求之毙且言初改官唯注知县谓之实历盖欲其改官之后更练民事以成其才虽不拘常制不得奏差此祖宗之法绍兴所重建也比年以来才得改官求堂除差遣内则欲为寺监丞贰等官外则欲为倅贰自知县以下皆不欲也宛转干求宁涉岁月不愿参部遂使实历之法几废选人才出身则有黄甲注拟无出身则参部射阙此亦祖宗之条今具存也比年以来选人才出身则多欲求为行在之职无出身者又求为敕局枢属之官未有一日考第未尝一见吏民自此改职大则为监司太守其次犹为倅贰于法令漫 

不知于人情未之察传笑于人者多矣愿降睿旨初改官人未经实历选人未历州县并令赴部依法注授不得辄至朝廷干求差遣有违戾者惩一二以示必行秦桧进呈言旧法初改官须历亲民一任上曰既有成法自当遵守遂命吏部措置行之 
　　丙戌龙图阁直学士京畿都转运使李迨落职提举江州太平观迨始辞新命上固遣之及到任又与权东京留守孟庾不和先是降圣节日庾失于行香为迨所持庾方自劾迨因此规求罢去上曰迨昔守官于济亦有风力然为人刻薄自顷被命已偃蹇今若止罢之适中其计遂有是命 直秘阁举台州崇道观詹至提点永兴军等路刑狱公事至辞不行 右朝请大夫陈敏识为江南东路转运副使 

　　戊子诏司农卿莫将奉使宣力特除徽猷阁待制京畿都转运使兼主管奉迎梓宫一行事务上曰李迨乃朕旧僚亦见朕于臣下无所偏也 初命侍从两史官各举所知二人至是权吏部尚书吴表臣等举左议郎新知桂阳监张斛右承事郎新通判淮宁府王循友左朝奉大夫张甸诸王宫大小学教授施钜军器监丞欧阳兴世右承郎主管台州崇道观赵戬左宣议郎新提举福建茶事吕用中左文林郎严抑左从事郎临安府府学教授陈之渊左宣教郎吕广问右奉议郎提举浙西茶盐公事徐康右从事郎监潭州南岳庙李纶左从政郎新台州州学教授张阐左迪功郎明州州学教授王伯庠直显谟阁冯康国干办行在诸司审计司鲍琚左朝请郎荆湖北路提举茶盐公事贾思诚左朝散郎新 

知临江军范正国右朝请郎新知南剑州李文渊等三十二人诏三省量材任使甸嘉兴人抑归安人广问公雅孙公雅夷简第三子仕至徽猷阁待制纶纲弟阐永嘉人伯庠次翁子琚松阳人正国纯仁子也斛循文钜兴世戬用中康康国文渊己见遂以琚为军器监臣是月壬寅正国为广西路转运判官甸知南剑州是月甲戌熊克小历载甸除郡在十一月壬戌按十一月戊寅朔无壬戌克盖误也兴世守尚书都官转外郎十二月己酉斛知鼎州寻又诏未经上殿人令引对十二月癸亥后多擢用 
　　己丑宰执奏敕令所已修成在京通用敕令乞颁降上曰朕未详览若欲颁降须委官详覆恐有司行之或有误也 故追复左通直郎直 

