<!-- { "loadSidebar": true } -->
　　丙寅感德军节度使万寿观使高世则开府仪同三司初上念世则帅府旧僚欲以为使相赵鼎曰今一年之间三除使相韦渊钱忱士＜亻褭＞也天下事殊未济而戚里相继作使相公议谓何请少待之上善其说迟回者踰岁始有是命 端明殿学士提举临安府洞霄宫折 

彦质落职以谏官曾统言故相赵鼎用彦质为耳目以去不附巳者淮西之警遽议歛兵几败国事故也 金人所命彰武军承宣使秦凤路经略安抚使权知平凉府张中彦上表待罪以中彦为清远军承宣使知渭州 
　　丁卯签书枢密院事楼炤辞行命坐赐茶 诏祠部员外郎刘昉条上广南利害以御史中丞廖刚言岭南凋毙之甚昉本贯潮州备知民间疾苦故也 

　　戊辰上谓大臣曰韩世忠欲献一骏马朕令留以备用世忠曰今和议已定岂复有战陈事朕曰不然敌虽讲和战守之备何可必弛朕方复置茶马司若更得西马数万疋分拨诸将乘此闲暇广武备以戒不虞足以待强敌矣和议岂足深恃乎 左宣教郎通判临安府朱敦儒为秘书郎 直秘阁江南东路转运副使俞俟知扬州 集英殿修撰提举江州太平观潘良贵知明州 
　　庚午上谕秦桧曰狭西诸将既叛复来缓急金人败盟难以责任朕谓中原尚可从容图治至如狭西五路劲兵良将所出他时当用腹心之臣可也 实录院奏修徽宗实录画一一今来所书岁月甚近尤防漏泄虽有断罪指挥今欲优立赏格许人陈告一今所修书欲从简约略 

去细务一所书先朝政事因革有当时权臣专恣所为者欲仿册府元龟例辨析于后庶见之即明邪正群臣私记皆偏见自私言多失实今并不取一今所修实录卷帙不少欲用景德中修两朝正史例每编一二年先具草卷进呈卷末仍书史臣姓名时秦桧领史院讳避者多故实录成书疏略 
　　壬申礼部奏皇太后从物名色其间有纯金为之者先是上谕大臣以太后归略备一行从物务从简朴其间器皿等涂金可也朕自即位 

服食器未尝妄费卿等所知上语在二月丙寅至是秦桧言所用甚微上再三不从曰太后俭素第须涂金桧曰敢不仰承圣意 尚书吏部侍郎刘岑充徽猷阁直学士知潭州 诏寿春府移归淮北旧治时守臣武翼大夫合门宣赞舍人孙晖入见后三日以晖领忠州剌史遣还 伪武功大夫合门宣赞舍人知绥德军刘议奏尝污伪命乞放还田里秦桧拟依旧职任上曰新复州郡他时悉选用文臣武臣不晓三尺不可与郡 伪奉直大夫开府少尹李景模等乞削籍放归田里诏令赴行在与合入差遣 

　　癸酉秦桧进呈宗正少卿三京宣谕方廷实私书言金人方欲固两河人心其所邀求五事非甚难行不可不从以示大信上曰廷实在台时不以和议为是今至京城目睹利害乃能深合今日事机以此见士大夫皆是信不及耳此与熊克所书廷实奏边事不合不同当考日历又云方敌使在馆论和议者章疏盈箧何独廷实哉上虚心听纳狂瞽之言不独＜宀十见＞贷又能察其用心岂复有壅蔽隔绝之患哉 徽猷阁直学士提举江州太平观赵霈知平江府霈赵鼎所斥也 

　　甲戌伪奉义郎知郑州刘全咨上表贺复命全咨知郑州 前资政殿大学士席益未免丧薨于温州 
　　乙亥诏京东淮东宣抚处置使韩世忠淮西宣抚使张俊及随行将佐并赐燕临安府治上以世忠持身廉特赐建康永丰圩田千顷世忠辞不受 司农卿莫将论财用五说由冗官滥费榷法虚文名色轻隐钱帛轻荒储积不固愿专委主计之臣一二人与臣穷究本源灼见利病然后断而行之必有明效诏权户部尚书梁汝嘉与将同措置 

　　丙子左朝奉郎贺允中为尚书仓部员外郎 
　　建炎以来系年要录卷一百二十七 
　　建炎以来系年要录卷一百二十七金人地名考证 
　　乌珠原书作兀术误改见卷一 
　　乌凌阿原书作乌陵误改见卷一 


●建炎以来系年要录卷一百二十八 
　　宋 李心传 撰 
　　绍兴九年五月庚辰朔亳州民陈达等请输税以助国用上不许 中书门下省检正诸房公事闾邱昕权尚书吏部侍郎 左司员外郎陈橐权刑部侍郎 起居舍人王次翁试中书舍人 右司员外郎林待聘试起居郎 左司员外郎程克俊试起居舍人 中书舍人刘一止转对言神宗复隋唐之旧始置义仓然而推行之意有未尽合于古者今置仓入粟止在州郡岁饥散给僻远之民罕沾其利臣谓当于本县乡 

村多置仓窖自始入粟以及散歛悉在其间大县七八处小县三四处远近分布俾适厥中如未有仓窖则寄寺观或大姓之家县令总其凡以时检校遇饥馑则丞簿尉等分行乡村计口支散庶几僻远之民不复弃家流转道路此大利也疏奏不行嘉秦四年五月诸县置仓 右谏议大夫曾统言今县官岁入仅足以支出国计可谓急矣有司既不知养财之术又不知节制之度岂不殆哉且以去冬及春以来遣使之费言之命韩肖胄报聘金国又命王伦交割地界遣方廷实宣谕三京河南命郭仲荀留守东都遣周聿郭浩宣谕狭西遣士＜亻褭＞张焘祇谒陵寝又命楼炤至永兴等路宣布德意凡此七使所携官吏兵民不知其浩费当几何窃闻熙宁命宰相韩绛宣谕狭西才费十八万缗时论沸腾 

以为大咎今一使之出巳数倍于昔合而计之不知其几何矣虽事有出于不得已者而援引体例皆非旧比臣愿检照国朝旧遣使命则例裁定其要使前有所稽后为可继庶几可以及远从之 资政殿大学士新知福州张浚辞免新命上不许中书舍人兼直学士院李谊复言顷为谏官累论浚过失不肯草诏乃命舍人刘一止撰述用金书递趣行 
　　癸未直龙图阁知明州周纲为中书门下省检正诸房公事 尚书右司员外郎范璇枢密院检详诸房文字王鉌并为左司员外郎 吏部员外郎魏良臣大理少卿潘特竦并为右司员外郎 吏部员外郎晁谦之为枢密院检详诸房文字 秘书省校书郎兼实录院检讨官邵 

溥知果州时上属意史官所以顾溥甚宠尝赐御府法书黄金器锦绮珍剂而言者论其过乃命出守 
　　甲申太常少卿周葵守殿中侍御史赵鼎之始相也葵在台中尝连章极论赵子淔不可用语侵鼎坐是不得其言而去逮秦桧独相意葵必憾鼎再引入台葵行状云公语人曰元镇已贬某固不言虽门下客亦不及也按葵论董弅所称权臣即是指鼎今不取一日内降差除四人葵言愿陛下以仁祖为法大臣以杜衍为法桧始不乐 秘书郎何铸为监察御史 
　　乙酉宗正少卿三京宣谕方庭实言永安永昌陵制度极为简古将来徽宗山陵乞明诏有司务从简俭上纳之 

　　丙戌名显肃皇后神御殿曰承顺时原庙未立承元承顺殿皆寓行宫天章阁之西 武经大夫潍州团练使知亳州王彦先应诏言利害赐敕书奖谕 
　　丁亥龙图阁直学士提举江州太平观李迨为京畿都转运使初命吴革为畿漕又用赵子淔子淔入见不果行乃命迨往 少师京东淮东等路宣抚处置使韩世忠请倚阁俸给之半以助军用不许 
　　戊子大理少卿周三畏为大理卿 左朝奉大夫赵令衿提点福建路刑狱公事 是日判大宗正事士＜亻褭＞兵部侍郎张焘朝谒 

永安诸陵前二日士＜亻褭＞等至河南民夹道欢迎皆言久隔王化不图今日复得为宋民有感泣者士＜亻褭＞等入柏城披荆履蘖随宜葺治成礼而还陵下石涧水自兵兴以来久涸二使到水即日大至父老惊叹以为中兴之祥士＜亻褭＞等既朝陵留二日遂自郑州历汴宋宿泗淮南以归行在中兴圣政臣留正等曰山川草木之所好恶与人情不相远也以山川草木为无知欺孰甚焉周公庙在岐山西北所谓润德泉者世乱则竭此皆物理之常然者 
　　庚寅奉迎钦先孝思殿祖宗御容赴行在先是刘豫入东京毁天章阁迁御容于启圣院至是王伦遣官辨认以闻故有是旨 诏环庆经 

略使赵彬免兼权狭西诸路都转运使从所请也 
　　壬辰东京留守王伦言自至京师民李兴等献银帛刍粟以赡军诏奖之还其献 秘阁修撰四川宣抚司参议官陈远猷复为四川转运副使俟吴玠辟到参议官日令赴任本司题名陈远猷绍兴七年三月初六日到任十年闰六月十六日致仕与此不同未知远猷去而复回题名脱漏或以宣司便宜之命未尝解去也当考 
　　癸巳河南诸州进天申节银帛上曰新复州郡财用无余此宁免于扰民其勿受如取于民者令散还之时宿州诸县以迎两宫为名沿路 

盖屋上曰新民岂可重困乃罢县令仍诘守臣纵而不举之罪先是左宣议郎王之道尝遗左谏议大夫曾统书大略言金人自宣和靖康以来愚弄朝廷有同儿戏而朝廷之上乃独断然以为非奸非诈惟恐奉承之不暇前日刘豫之擒未远又况包藏祸心未易窥测且事固有未见其利而先见其害淮西兵火之余遗民百无一二重以奉迎两宫之故窃尝以一邑计其费不下五七万缗使金人诚还两宫斯民正复竭膏血鬻妻子以应所须犹将欣然不尔虽食王伦之肉何能谢哉愚谓今日之事殆古人所谓可吊不可贺者请以五事备吾君之采择其一渊圣南来俟其渡河即请下手疏以自讼其二梓宫及渊圣到日自天子以下素服郊次而哭仍密谕河南所过州县一切准此而其供张之类纯用布素 

其三窃闻梓宫以下神榇无虑十百请委西京守臣豫修陵寝继遣一二大臣莅葬取神榇之最下者斵而视之然后奉安且令诸道饬武备以戒不虞其四两宫宿食供顿所经或无屋宇乞依南郊青城故事预办数千匹之青布临时张设以庇风雨而明诏诸路勿造宫殿勿饰器用以重费民力其五梓宫之还天子宜哭泣衰绖以从未葬之礼统不能用也时东京留守王伦亦请梓宫所过州县举哀致祭上从之王之道上曾统书在此月今因行遣宿州事附见王伦奏请在此月丙戌 徽猷阁直学士仇悆升宝文阁直学士充狭西路都转运使 左朝奉大夫知徽州吴伟明直秘阁应天府路提点刑狱公事 

　　甲午尚书都官员外郎丁则知道州秘书省正字汪应辰通判建州枢密院编修官赵雍通判泸州并免辞谢三人皆以论事忤秦桧故出之雍尝有书亦论不当议和事 降授左朝奉大夫直秘阁宇文彬送吏部与合入差遣彬守果州坐献嘉禾图降罢至是上书讼土居士大夫十余人之罪中书言理合惩戒故有是命 
　　乙未尚书祠部员外郎刘昉为礼部员外郎 著作佐郎张广为祠部员外郎 秘书郎朱敦儒为都官员外郎 左朝奉大夫新知简州蒲贽为荆湖北路转运判官 枢密院计议官曾□□聿提举淮南东路茶盐公事填复置阙□□聿肇子也自两淮复置监司而盐事以漕臣 

兼领议者以为今盐课岁入一千三百余万缗而淮东为七百七十余万缗且新复州军多仰淮东盐货般贩利入最多故复置官提举 武义大夫忠州刺史主管万寿观公事邢孝扬落阶官为成州团练使 
　　丙申上谓辅臣曰铺翠销金之饰屡诏禁止宫中虽无敢犯而有司奉行不虔市肆公然为之权贵之家至有销金为舞衫者可重立告赏在必行秦桧退而批旨第令广南监司督责缉捕采贩翡翠而已 权刑部侍郎陈橐请申饬诸路大辟具狱非有可悯之实不得附会迁就论奏如稍违戾即寘之典宪诏本部检察橐又请立限下新复州军具文武官未经真命员数申朝廷换给事下吏部后不行 

