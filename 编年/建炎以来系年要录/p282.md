<!-- { "loadSidebar": true } -->
臂其间略无所忌浚败乃焚毁签贴国家大典岂宜屡易以徇权臣之私意右谏议大夫李谊亦言陛下命群儒订正旧史以明国论前宰相张浚狃于习尚遽欲取其书而窜易之是时抡实赞其事以抡之议论如此今复使之参预史书已为非宜而况进处中秘之长为东观诸儒之冠欲其扶持正道不亦难乎侍御史萧振亦言抡性姿佻浮本无操守奴事张浚川狭十年官为正郎浚作相抡遂入馆其后摄左史浚兄滉赐出身公议不以为然中书舍人张焘楼炤皆相继缴还词头抡当行 

词既重违浚又恐得罪于公议遂操两可之说搢绅鄙之方浚之专政也欲窜易旧史抡首附其意旨凡所签贴自云改字舛讹然颇主异议浚罢抡不自安遂撤去前日签贴焚之抡之趋操议论不端如此何足以服多士乃出抡知邳州日历抡自左宣教郎入馆而振劾＜锍-釒＞称官为正郎盖入馆时犹未换给也 诏右宣义郎李良辅已差主管台州崇道观指挥勿行良辅河南人大观间为零陵簿以告讦胡安国荐范纯仁之客由是改官至是来临安得宫观而中书舍人吕本中论其宿负以为邪正之间有伤事体伏望特行贬窜故复夺之王明清挥麈后录李良辅者憸人也 

元符末任永州主岐阳簿有教授李师聃祖道蜀中老儒黄太史鲁直之姻家善士也范忠宣迁是郡祖道作诗庆其生初有江边闲舣济川舟之句良辅与之有隙遂上其本祖道坐此削籍流九江良辅用赏改秩寖至郡守建炎初吕元直当轴良辅造朝求差遣元直旧知其事询所以然良辅犹以为绩效历历具陈之元直笑曰初未知本末之详正欲公自言之尔即命直省吏拘于客次奏于上除其名人皆快之明清所云良辅除名事日历不书当求他书附本年月以胡安国行状考之永 

州守贰教官乃以安国举遗逸王绘邓璋之故连坐且是时范纯仁之薨已久明清亦小误也 
　　癸未诏故赠观文殿学士李若水特与致仕遗表恩泽若水之死节也上命官其家五人至是其母张氏援陈亨伯例有请兵部兼权吏部尚书张焘言若水忠义显著又非亨伯之比望特从所乞以为天下臣子之劝故有是旨焉 
　　是月御笔和州防御使璩除节钺封国公执政聚议枢密副使王庶大言曰并后匹嫡古以为 

戒此岂可行左仆射赵鼎谓右仆射秦桧曰鼎前负暧昧之谤今不敢奏须公开陈桧无语翌日进呈鼎奏曰今建国在上名虽未正恩数宜小异又曰建国名虽未正天下之人皆知陛下有子矣以前后恩数并同皇子又昨幸平江及谒太庙两令建国扈跸国人见者咨嗟太息此社稷大计苍生之福也至于外间称呼之语岂不闻之臣身为上相义当竭忠以报陛下在今日礼数不得不异盖以系人心不使之二三而惑也后数日参知政事刘大中奏事亦以为言命遂寝此据赵鼎事实事实又云执政聚议之日秦桧曰陈去非在政府时已有此意但未及行不知公之意如何鼎再叩其 

可否而竟无一言却问鼎意如何鼎谓已有其一名虽未正意亦可知不当更使一人参之翌日进呈桧不复措辞鼎奏云云后数日刘大中参式假亦以此开陈秦桧亦尝留身不知所说何事后十余日鼎请间再言之退谓桧曰朝廷惟患所见不同所以不能成事议论既一虽天意可回同寅协恭其效如此吾辈不可不勉初不疑中有异论者及鼎上章解机务上曰前日所议璩建节事如何鼎又如前所陈是时若能雷同相徇即留而不去矣鼎既去明年正月遂建荣国公乃知桧所禀者不然也方畴稽山录曰时左相赵鼎语右相秦桧曰公尝说丙辰罢相之后议论鼎者专以资善堂 

藉口鼎今日当避嫌公专面纳此御笔如何桧曰公为首相桧岂敢专公欲纳之桧当同敷奏也鼎约桧与刘大中各将劄子至唯桧无之鼎遽参酌只作一劄子明日鼎又语桧同进呈尤好桧复曰公为首相桧不敢专明日进呈鼎奏曰祖宗受天命当传万世陛下仁孝子孙千亿未可谓无也但宗子某已封建国只是小国今某封吴国公却是全吴臣欲且与建节或封一等小国上曰都是小孩儿且与放行鼎执奏再三且曰兄弟之序不可乱上意难之遂留御笔曰待三五个月别商量既 

下殿枢密王庶西人气直谓鼎曰公错了也桧曰桧明日留身敷奏明日桧留身又明日鼎留身奏曰昨所纳御笔不知桧与大中有何奏上曰大中与卿一尔畴所云与鼎事实小异今并存之璩明年三月建节封公 权礼部侍郎兼侍讲张九成兼权刑部侍郎先是刑部吏断天下死囚不以情自九成莅职有情轻免死甚众一日法寺以成案上大辟九成阅始末得其情因请覆实囚果诬服者也奏黜之时法官抵罚而朝论欲以平反为赏九成辞曰职在详刑而卖众以邀赏可乎此以九成行述修入刑部题名九成权侍郎在此年而无其月然巳系兼侍讲衔九成兼经筵在八月丙寅 

故且附月末俟考 川狭宣抚副使吴玠以护国军承宣使知利州权节制利州屯驻诸将军马田晟知兴元府注利州知州题名八月九日改除兴元知府题名九月到任 
　　建炎以来系年要录卷一百二十一 
　　建炎以来系年要录卷一百二十一金人地名考证 
　　达兰原书作挞览误改见卷一 
　　乌凌阿原书作乌陵误改见卷一 

●建炎以来系年要录卷一百二十二 
　　宋 李心传 撰 

　绍兴八年九月按是月甲申朔丁亥侍御史萧振言近除发运使令籴米以待阙用其价虽随时低昂当使官价高于民间仍不加耗及即时支钱则有以助国＜宀十见＞民诏从之振又言古之贤将皆协力以成功今陛下举付之诸将使分屯近甸此系社稷之安危攻之与守全在诸将协力昔何充所谓将贤则中原可定势弱则社稷同忧盖事同者忌功功同者忌赏自古有之望明诏诸将俾首尾相应唇齿相依庶几人人协谋大功克举也是日振又劾参知政事刘大中身为大臣而不以孝闻于中外乞赐罢斥＜锍-釒＞留中不下振本赵鼎所荐后以秦桧引入台其劾大中盖以摇鼎也赵鼎事实云初监察御史萧振力求外补且托其乡人吴表臣薛徽言为请甚切鼎从之遂除郡而去及秦桧拜相一召即来始振以亲年七十求去至是不复以亲为辞寻除南康是必有荐为鹰犬者也未踰月论刘大中至三章不已鼎谓意不在大中行且及臣矣振去年十二月除浙西宪此云除郡小误 

戊子尚书礼部员外郎方庭实考功员外郎郑刚中并为监察御史 
　　己丑起复亲卫大夫利州观察使沿海制置副使马扩罢为荆湖南路马步军副总管时和议将成大臣忌言兵事扩逡巡求退许之徐梦莘北盟会编载扩此除在明年三月恐误 
　　庚寅给事中兼史馆修撰勾涛充徽猷阁待制知池州殿中侍御史张戒论涛阴附张浚四川监司守倅多出其门及浚败事又显立同异反覆无耻如何抡不端宰执畏舆言初不敢拟而涛攘臂自任欲引跻禁从若不逐去则涛之植党不特一抡而已＜锍-釒＞留中不出涛闻求去章四上乃有是命上遣内侍谕令入对奏事踰八刻涛言戒击臣赵鼎意也因力诋鼎结台谏与诸将上颇以为然成都丁记景山迁给事中缴驳不避权贵王庶除枢密胡世将制置四川皆涛所引一日太上亲书金阁清溪四大字以赐又面谕当以卿为相王庶仍佐卿西府因为时宰所忌属言路弹击景山涛字也今附此仍当以他书参考 太常少卿苏符守起居郎仍兼资善堂赞读 中书门下省检正诸 

房公事薛徽言守起居舍人 直显谟阁知掌州刘一止试秘书少监 直龙图阁知抚州石公揆罢时江西提点刑狱公事赵涣至部半年而移狱四十余处殿中侍御史张戒论公揆病废全不任事涣锐意按察而不能安详过犹不及乞委宣谕官李采究实乃黜陟之后采奏公揆贪残而涣偏见自任诏涣奉祠而公揆夺职十一月癸未公揆落职庚子涣主管台州崇道观理作自陈 潮州进士夏侯旻上书论海阳令柯权自医学入官其不法凡十二事诏宪臣究实以闻 

甲午史馆上续修哲宗实录 左迪功郎樊光远为秘书省正字 
　　丙申诏知桐城县魏持已降转官指挥勿行以御史张戒论其营田殃民也持本张宗元所荐至是代还入对故戒论之事祖在去年八月丙申 
　　己亥尚书兵部员外郎王次翁迁吏部员外郎 太常丞王居修为驾部员外郎 大理寺丞丁则为工部员外郎 秘书著作郎兼史馆校勘张嵲左朝奉郎林叔豹并为福建路转运判官何抡 

以签贴神录得罪嵲不自安亦求去故有是命 尚书礼部员外郎李良臣知简州张浚既得罪蜀士相继外补惟勾龙如渊施庭坚擢用 秘书著作佐郎胡珵为著作郎时左奉议郎喻樗免丧赵鼎奏以著作郎召给事中张致远独袖堂劄还之除著作又还之除正字复还之乃已鼎忿曰差除簿当送后省耳此以张戒默记修入秘书省题名樗绍兴六年七月以正字丁忧当是十月一日从吉今因著作有阙权附此当考 左奉议郎杨椿为秘书省校书郎椿彭山人举进士礼部第一累官州县用 

鼎荐召对椿劝上行仁义建学校收人材择将帅去赃吏恤民力凡二十余事遂有是除 
　　庚子武经大夫合门宣赞舍人知襄阳府武纠进秩一等用岳飞请也 
　　辛丑辅臣奏以武功大夫王默知均州武功大夫康州剌史邢舜举知光州上曰今日边垒内则抚绥外则斥堠二大事未易得人宜精择之 
　　壬寅左迪功郎温州州学教授叶綝上书请兴太学其说以为今驻跸东南百司备具何独于太 

学而迟疑且养士五百人不过费一观察使之月俸又言汉光武起于河朔五年而兴太学晋元帝兴于江左一年而兴太学皆未尝以恢复为辞以馈饷为解诚以国家之大体在此虽甚倥偬不可缓也事下礼部既而右谏议大夫李谊言今若尽如元丰养士之数则军食方急固所未暇若止以十分之一二为率则规模削弱又非天子建学之体况宗庙社稷俱未营建而遽议三雍之事岂不失先后之序望俟回跸汴京或定都他所然后推行从之 
　乙巳上谕大臣曰近张戒有章＜锍-釒＞论备边当以和为表以备为里以战为不得已此极至之论也赵鼎等言当力守此议此据日历盖戒本鼎客故主守日历又言王庶与赵鼎等亦以此说为然当力守此议按庶所奏每病赵鼎刘大中持两端不应自叛其说臣尝细考日历绍兴七年八月所载和议本末凡遣使议论悉是赵鼎所奏七年十二月丙子上曰金人能从朕所求其余一切 

非所校鼎曰仰见陛下孝心焦劳桧以屈辱为愤八年六月己酉上曰馆待之礼宜稍优厚鼎曰若用兵不知所费多少八年六月戊辰范同申金使已到常州臣见人主卑屈怀愤愤之心此人臣之忠也十二月戊午秦桧劄子乞遣官往前路与金使计议使名未正当改江南为宋诏谕为国信据此则屈已之事皆鼎赞成之桧实无预天下后世果可欺哉臣详考其故盖绍兴十二年以前日历皆成于桧子熺之手张孝祥尝乞改之如言王庶当力守此议恐亦近诬今削庶名庶不失实 徽猷阁待制提 

