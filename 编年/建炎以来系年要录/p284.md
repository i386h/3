<!-- { "loadSidebar": true } -->
乱以来尝欲以气吞强敌则所谓讲和者非臣之所能也强使之则恐误国家之大计故臣愿陛下惟责臣以修戎兵不以讲和之事命臣则缓急之际可以枝梧纵使金人知陛下专命臣以此则奸谋不得肆而和好易成虽曰治戎兵其实促使和也又况臣赋性愚鲁尝言金人不可和今若预此是臣身为大臣自为二三何可使也唐浑瑊马燧李晟将之忠贤古所未有德宗能用之吐蕃君臣大惧尚结赞谋曰唐之名将特此三人不去之必为吾患于是甘辞厚币以申勤恳朝廷然之会盟于平凉李晟 

以言不可信罢浑瑊以被劫罢马燧以为所卖罢果如其计而无一人留者愿陛下察臣孤忠特留圣念又言臣前次所上章＜锍-釒＞及与王伦议论寔有嫌妨陛下亦当洞照底里今若不自陈禀又如赵鼎刘大中辈首鼠两端于陛下国事何益兼臣备数枢庭自合辞职不合辞事乞除臣一近边州郡愿效尺寸不许魏掞之戊午谠议以庶此＜锍-釒＞为第六第七劄之在乌凌阿思谋至都堂前误也按此疏言王伦还及近境又言赵鼎刘大中首鼠两端当在二人罢政之后与王伦未 

至行在之前庶劄子云今月二十六日奉御笔不许辞免己卯十月二十六日也故附于此 
　　辛巳秦桧奏北使约仲冬上旬至泗州上曰所议殊未可解但可和即和不可和则否兵备不容少弛可遍谕诸将以为之备 中书舍人兼史馆修撰兼直学士院吕本中罢侍御史萧振言本中外示朴野中藏险巇父好问受张邦昌伪命本中有诗云受禅碑中无姓名其意盖欲证父自明尔赵鼎以解易荐李授之除秘阁本中初不知授之鼎所荐遂怒形于色欲缴还词头已而知出于鼎乃更为 

授之命美词其朋比大臣无所守如此望罢本中以清朝列诏本中提举江州太平观 
　　壬午故武翼郎吴近赠宣州观察使以才人之父特优之也 
　　建炎以来系年要录卷一百二十二 
　　建炎以来系年要录卷一百二十二金人地名考证 
　　萨里罕原书作撒离喝误改见卷十一 
　　达兰原书作挞辣误改见卷一 
　　乌凌阿原书作乌陵误改见卷一 


●建炎以来系年要录卷一百二十三 
　　宋 李心传 撰 
　　绍兴八年十有一月癸未朔资政殿学士新知处州刘大中提举临安府洞霄宫大中既罢侍御史萧振复言陛下既已斥逐大中而章＜锍-釒＞留之三省臣恐去位之臣饰词惑众天下之人疑为中伤非所以公示好恶于天下乞报行论列大中章＜锍-釒＞自今臣 

僚被论便应以所言之事议罚不得旋请宫祠假善去之名以盖愆恶故有是命 右谏议大夫李谊言陛下临御于今一纪所用相凡十人执政三十三人然皆不久而去规模数易士知其不久则肆为同异而亡忌惮吏知其不久则专为苟简以幸蔽欺陛下夙夜忧勤而治不加进殆必由此今左相虚位参政阙员乃择贤之时望考以圣心参以公论傥选而得天下之才则责之专任之久可无数易之弊臣备位言责不敢复避 

形迹惟陛下察焉谊此＜锍-釒＞不得其日以＜锍-釒＞中有参政阙员之语故且附孙近除命之前俟考 
　　甲申左宣奉大夫尚书左仆射秦桧迁左光禄大夫以禄秩成书也 翰林学士承旨孙近参知政事 殿中侍御史张戒面对言臣昨奏＜锍-釒＞十二事陛下虽甚嘉纳朝廷未尝施行示弱招侮理在必然王伦遽回金使遂有江南诏谕使及明威将军之号不云国而且云江南是以我太祖待李氏晚年之礼也曾不得为孙权乎一则诏谕一则明威此二者何意金云诏谕臣不知所谕何事金若果欲和则当以议 

和之名而来何诏谕之有臣观今日金使之来与前日大异礼不可屈事必难从臣为朝廷计上策莫若逊词却之其次且勿令遽渡江先问其官名何意诏谕何事礼节事目议定得其实而后进退之则尚可少折又曰臣自乙卯岁论战必败去秋凡三年而后验臣今又谓和必无成岂惟无成终必招侮亦愿陛下姑记之戒又言臣逆料其事只有四川及江北地舍此复何诏谕之有又曰臣谓为国只当自勉不可侥幸偷安果得偷安犹可但恐屈辱已甚而偷安亦不得耳讲和而是则可以息兵非则亦可以招侮＜锍-釒＞入秦桧怒愈有逐戒之意矣 

　乙酉中书舍人兼直学士院勾龙如渊言昔福建四川广东西凡八路以其去朝廷之远士艰于往来而以铨法付在漕司自车驾南幸而二广福建则举而归之吏部矣惟四川漕司差注之法独在是以蜀之人凡安贫守分无知巳在朝廷者仕宦止于通判而奔竞势要之人今日改官明日得倅又明日得守望参酌祖宗之制凡四川守倅如何等阙合还堂选立为定格毋相侵紊诏吏部措置 诏犯私盐人除流配依本法外徒以下并令众五日其后湖北提举司言本路系省茶地分缘茶盐事属一体乞犯茶人依此指挥从之日历无此今以绍兴十三年十月 

十八日湖北提举司所申修入 徽猷阁待制江常以母忧免至是卒于泉州 
　　丙戌秦桧监修国史 权尚书礼部侍郎兼侍讲张九成罢初赵鼎之未去也九成谓鼎曰金失信数矣盟墨未乾以无名之师掩我不备今实厌兵而张虚声以撼中国彼诚能从吾所言十事则与之和当使权在朝廷可也鼎既免秦桧谓九成曰且同桧成此事如何九成曰事宜所可九成胡为异议特不可轻易以苟安耳他日与吕本中同见桧桧曰大抵立朝须优游委曲乃能有济九成曰未有枉巳而能正人桧为之 

变色九成从容言于帝曰敌情多诈议者不究异日之害而欲姑息以求安不可不察会桧闻九成在经筵讲书因及西汉灾异事大恶之九成入见面奏曰外议以臣为赵鼎之党虽臣亦疑之上问其故九成曰臣每造鼎见其议论无滞不觉坐久则人言臣为鼎党无足怪也既而九成再章求去上命以次对出守桧必欲废置之奏除秘阁修撰提举江州太平观免谢辞 诏建州乡贡进士刘勉之令中书后省召试策一道勉之初以张致远吕本中荐其学行召赴都堂乃有是命勉之引疾而归勉之初见今年四月 

　丁亥诏左武大夫荣州防御使知合门事蓝公佐接伴大金人使过界俟接伴官右司员外郎范同等到日交割是日京东淮东宣抚处置使韩世忠复言恐金人诏谕之后遣使往来不绝其如礼物以至供馈赐予蠹耗国用财计阙乏赡军不给则经所谓不战而屈人之兵望宣谕大臣委曲讲议贵在得中以全国体 诏诸路帅司各选委强明官一员将本路见禁一年巳上公事专一催趣结勘仍逐旋具已勘结名件申省以大理寺言诸路多滞狱故也 

　戊子司农少卿徐林直显谟阁为荆湖南路转运副使从所请也 殿中侍御史张戒为司农少卿 兵部员外郎吕用中上＜锍-釒＞辩父好问受伪命之谤且言金人伪立邦昌好问阴募遣使臣李进冒重围赍帛书往河北求今上所在若使事少败露则必合家尽遭屠戮与夫自经沟渎身享美名子孙获厚禄校量利害孰重孰轻乞录送史馆从之 
　　己丑诏张戒为耳目之官附下罔上可与外任坐前奏＜锍-釒＞乞留赵鼎也戒＜锍-釒＞曰臣本贯河东绛州赵鼎本贯陕 

西解州乡里相近士大夫通号曰西人臣被召除馆职除郎官实自圣恩然人亦或云鼎进拟是非臣不得而知也今赵鼎求去议者皆以为未可臣欲言则形迹如此欲不言则大臣进退国家安危所系陛下他日必悔之臣初不知鼎负陛下者何事鼎与同列忿争者何语鼎不敢自安者何意臣窃料陛下与鼎君臣之间嫌疑已久同列之际猜间已深鼎不自安已非一日假使勉强少留终非可否相济圣意已决臣不复言但鼎去之后秦桧先悔而陛下后悔理在不疑此为可虑尔鼎去之后陛下必不独任能忍事如鼎者绝少争权者多后来者不三数月即与桧争 

必矣此所谓秦桧先悔也陛下即位十二年而命相凡九人前后拜罢以三十数已试未试人材可知使后来者皆大过人虽去鼎可也若但斥逐异已而迁除附已者徒为纷纷则与鼎何异万一缓急之际又将复用之使鼎何颜复见士大夫哉此所谓陛下后悔也臣今为陛下计有三其上可留之鼎若有负于陛下者面诫敕之鼎若与同列不协则面责以先国家后私讐之义其次必不可则姑留之行在祖宗故事宰执罢政多留京师非特示恩礼亦以备顾问近时前宰执遂无复敢留行在乃薄俗可叹非祖宗意也未罢相则如五日一到朝堂之类罢相则置之讲 

筵少俟期月之间朝政修明边事宁谧然后听其远去亦未为晚进退之间犹为有礼不然去岁召之如彼其急今日去之如此其遽时有缓急事有大小臣恐天下不无窃议鼎尚不敢自保余人何足道哉臣之区区所虑者国家之安危所惜者陛下之举措陛下若以为公论则愿圣心更加审处若以为迹涉朋附则罪何所逃亦惟陛下察之而已臣今为言事官进退皆出宸衷非鼎所敢与鼎若去位则臣事陛下无复嫌疑迹愈安矣在臣计则幸鼎之去为便在陛下计则众论以为未便也常同初除中丞以臣姓名荐于陛下鼎闻之缩颈吐舌摇手人传以为笑盖鼎 

畏臣如此后旬日乃以戒知泉州朱胜非秀水闲居录云赵鼎复相植党亦急凡□险刻薄之士无不收用使造虚誉而排善类张戒其一也赵荐常同为中司同即以鼎所喜奏为台属戒知其决去即露章请留以邀后福其言狂躁愚弄鼎既罢犹知泉州盖由其党与维持之力也绍兴正论云戒以入文字论秦桧十事救胡铨等罢论秦桧十事他书不见胡铨事则不在此时正论盖误 初少师刘光世罢军政上命赐第一区至是中书舍人勾龙如渊驳之上曰今营缮实难但光世罢兵柄奉朝请若恩礼稍加于旧则诸将知后福之有终皆效力矣卒赐第 

　庚寅尚书户部员外郎霍蠡守司农少卿枢密院编修官陈康伯为屯田员外郎 诸王宫大小学教授赵雍充枢密院编修官 是日上谓大臣曰王伦使回金人颇有善意朕即位十年以敌祸未平兵革馈饷重困民力曾无惠泽及于天下若上天悔祸敌肯革心休兵之后一切从节省虽常赋亦蠲减以＜宀十见＞百姓枢密副使王庶言日者王伦再以和议出使臣尝以为伦必不返议决不成今伦既报归是臣愚暗不达事理几败陛下之事陛下虽以臣为可赦臣亦何颜以见陛下伏望圣慈以晋武帝并赏张华贾充唐宪宗相裴度罢李逢吉得失为鉴 

许臣自免退服田亩不许庶又言自昔御敌虽时有不同大略唯和与战一言而已今天下遭金人荼毒虔刘者十过八九天子驻跸南北屯兵阻险自固不敢渡淮以窥长安其衰弱可谓极矣陛下过自贬损屈辱称臣遣使进币项背相望或拘或囚嫚书恶声无所不至其困辱可谓至矣兵家至论不过曰知己知彼今彼如是之强我如是之弱虽三尺之童皆知之王伦之来反谓和好已成尽还侵地验于古则不合审于今则无谓察其情则包藏不细观其势则踪迹可见独陛下断以不疑而行之此殆天意未欲悔祸致使陛下笃于孝思弗虞此奸谋也臣试更为陛 

