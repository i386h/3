<!-- { "loadSidebar": true } -->
举江州太平观赵开落职初开被召未行乃录进旧所为军务机密三事其一谓蜀与荆渚为根本之地朝廷措置在所当先其二谓兵视国势为强弱蜀之民未苏其势未可轻动乞速止蜀关大将牵制之谋以除根本之祸复近关梁洋阶成凤五郡之税赋使其民皆归业无杀伤秦巩伪地之民使民有徯后之心则国势强而兵自强其三谓招怀归业之民当罢官营田专用张全义治河南故事其效可见于期月会张浚得罪开亦乞奉祠今年二月至是殿中侍御史张戒论远方壅蔽之患且言臣顷在 

蜀中事皆目睹大抵张浚欲之而赵开与之张浚恶之而赵开和之二人罪恶四川疾苦朝廷不尽知也壅蔽之害一至于此开之罪状陛下既已灼知自浚败以来开独未尝被责端居自若至今为待制伏望圣慈特加贬窜少谢蜀民故有是命 
　　丁未左金紫光禄大夫尚书左仆射同中书门下平章事监修国史赵鼎迁特进以哲宗实录成书也中书舍人兼直学士院吕本中草制有曰谓合晋楚之成不若尊王而贱霸谓散牛李之党未如 

明是而去非惟尔一心与予同德右仆射秦桧深恨之 左朝奉大夫叚拂知大宗正丞拂江宁人也 
　　戊申宰执言自时多艰朝廷思屈群策以济庶务缘此法度多有改易上因曰经久之制不可轻议古者利不百不变法卿等宜以萧规曹随为心何忧不治 
　　壬子上谕辅臣曰昨日浙东漕梁泽民奏今秋籴买事朕尝谕以钱给之于民宜戒减克榖输之于仓无取羡余则公私两便籴数虽多亦恐无害时已命发运使程迈专掌和籴故上训及之 

　癸丑复制皮剥所以掌鬻官私倒毙牛马之事其可为军器之用者拨赴本所余入内藏岁为钱二千四百余缗 
　　是秋金人徙知许州李成知冀州徙知拱州郦琼知博州悉起京畿狭右系官金银钱榖转易北去盖将有割地之意也刘豫之未废也伪麟府路经略使折可求因事至云中左监军萨里罕密谕以废豫立可求之意及是左副元帅鲁王昌有割地归朝廷之议萨里罕恐可求失望生变因其来见置 

酒酖之可求归卒于路此据张汇节要及两国编年修入熊克小历附折可求之死于去年十一月恐太早 
　　冬十月按是月甲寅朔丙辰尚书右仆射提举详定一司敕令秦桧上绍兴重脩禄秩敕令格及申明看详八百十卷 右朝奉大夫主管袭庆府仙源县太极观邵博赐同进士出身除秘书省校书郎博奉祠居犍为以赵鼎荐得召对上谕曰知卿能文大臣亦多言卿能文者明日顾二相曰邵博不止劄子好诏言皆成文乃诏博祖父雍道德学术为万世师父伯温经明行洁博趣操文词不忝祖父 

故有是命此指挥以会要修入日历无之时博病新起上又命近臣往问赐以禁中金婴神丹何麟撰博墓志称上顾二相除校书郎可不试按此时校书郎亦多不试非但博一人也 
　　丁巳参知政事刘大中充资政殿学士知处州初侍御史萧振劾大中与父不睦人所共知平日分爨而食异屋而居顷自官所归单骑省父相值于门不交一语而去及为执政乃建议民间生男女官支钱五贯欲邀一时姑息之誉而不恤国用如此去年其父病危棺榇已具其家遣书报之大中久 

不答盖待除命尔大中取异姓之子为长子不与婚宦其子积愤所致遂失心一日欲剚刃于大中赖群卒解救而止大中所以治家者如此何以为国所以事父者如此何以事君伏望明正典刑以厚风俗又论大中选调改官本因童贯诡秘刻薄众所指目＜锍-釒＞三上大中乃求去遂有是命朱胜非秀水闲居录云刘大中素不养父未尝同居与父久别或责其不省勉强一诣见于门首再拜立谈顷刻而退大中为赵鼎党魁骤迁礼部尚书鼎许以参政父居处州家信至报其父病不知人已 

具棺敛大中匿其书鼎力荐果参大政已而父病间亦不问也其子不平操刀逐大中欲杀之众救获免事颇喧传因罢政天下闻而恶之按胜非所云即振章＜锍-釒＞中语然大中在朝中其父历官州县故当不同居劾＜锍-釒＞所言未必一一皆实更须参考 左宣教郎朱翌为秘书省正字 
　　戊午左朝奉郎提点洪州玉隆观林季仲知婺州 
　　辛酉湖北京西宣抚使岳飞言续收到伪知镇淮军胡清等官兵千一百八人诏归正官并补正 

甲子诏自今从官上殿今次台谏在面对官之上 
　　乙丑中书舍人兼侍讲勾龙如渊兼直学士院 
　　丁卯侍御史萧振言朝廷支降见缗令经制司籴米而发运使程迈一例抛与诸州则诸州不免抛下诸县科之百姓即非创司＜宀十见＞民之本意宜令官自置籴场从之右谏议大夫李谊尝言祖宗时发运所领乃转输东南之粟以实中都又制茶盐香矾百货之利今皆所不及惟是给以本钱使之籴买然复兴一司岂专为此哉如营田经理之制市易懋迁之法又州县钱物之陷无所拘赋 

歛之横无所考监司废格诏条漫不加省宜有稽考臣愿俾总六路而调其盈虚内与户部相为表里则刘晏之策可展而不为虚文不然则籴买一事自可责之诸路漕臣何必创此司哉望下臣之说于三省讲而行之 
　　辛未上谕大臣曰江西盗贼在朝廷可治者三一择帅宪以厌服其心二任守令以劝课其业三蠲科役以优给其力如此尚或为盗朕未之闻也于是右谏议大夫李谊言汉光武时盗贼群起则慎择人材以临千里如頴川则七年以寇恂为守九年以郭伋为守故卒能扫清以知其所本故也今盗 

贼之处在江西则虔吉筠南安在广东则潮梅循惠南雄在闽则汀在湖则郴此数郡之守未有能设方略息盗贼以安民者迂儒不才往往皆是愿诏三省科条其人如不任职即选强明之吏以代之庶以分陛下南顾之忧焉 
　　壬申皇叔登州防御使知西外宗正事士夽同知大宗正事 
　　甲戌特进尚书左仆射同中书门下平章事兼枢密使赵鼎罢为检校少傅奉国军节度使两浙 

东路安抚制置大使兼知绍兴府初侍御史萧振既击刘大中谓人曰如赵丞相不必论盖欲其自为去就也时传语纷纷今日曰赵丞相乞去矣明日曰赵丞相般上船矣盖秦桧之党以此撼之鼎犹未深觉其客敕令所删定官方畴以书劝之曰见几而作大易格言当断不断古人深戒鼎乃引疾乞免殿中侍御史张戒上＜锍-釒＞乞留鼎不则置之经筵戒奏＜锍-釒＞全文见十一月己丑时桧力劝上屈已议和鼎持不可繇是卒罢林泉野记云王伦自金还敌复遣人来议和右相秦桧 

请遂成之鼎争不从乞罢乃以检校少傅奉国军节度使知绍兴府徐梦莘北盟会编云金人许和上与二相议之赵鼎执不可一日奏事退秦桧留身奏以讲和为便上曰讲和之议臣僚之说皆不同各持两端畏首畏尾桧曰此不足与断大事若陛下决欲讲和乞陛下英断独与臣议其事不许群臣干预其事乃可成不然无益也上曰朕独与卿议桧曰臣恐未便望陛下精加思虑三日然后别见奏禀又三日桧复留身奏事知上意欲和甚坚犹以为未也乃曰臣恐复有未便望陛下更思虑三日容臣 

别奏又三日桧复奏事知上意坚确不移乃出文字乞决和议不许臣下干预上欣纳鼎遂罢相鼎事实云鼎上章乞解机务上曰前日所议璩建节事如何鼎又如前所陈是时若能雷同相徇即留而不去矣此叚详见今年八月末并注鼎入辞从容奏曰臣昨罢相半年蒙恩召还已见乎宸衷所向与乡来稍异臣今再辞之后人必有以孝悌之说胁制陛下矣臣谓凡人中无所主而听易惑故进言者得乘其隙而惑之陛下圣质英迈洞见天下是非善恶谓宜议论一定不复二三然臣甫去国已稍更改 

如修史本出圣意非群臣敢建言而未几复修此为可惜臣窃观陛下未尝容心特既命为相不复重违其意故议论取舍之间有不得已而从者如此乃宰相政事非陛下政事也鼎行桧奏乞同执政往饯枢密副使王庶谓鼎曰公欲去早为庶言鼎曰去就在枢密鼎岂敢与桧至鼎一揖而去自是桧益憾之徐梦莘北盟会编云鼎首涂之日桧奏乞备礼饯鼎之行乃就津亭排列别筵率执政以待鼎相揖罢即登舟桧曰已得旨饯送相公何不少留鼎曰议论已不协何留之有遂登舟叱篙师离岸桧亦 

叱从人收筵会而归且顾鼎言曰桧是好意舟已开矣自是桧有憾鼎之意 徽猷阁待制提举江州太平观傅崧卿黎确皆卒诏赠官推恩如故事兵部侍郎兼权吏部尚书张焘言确平昔高谈忠义号为正人一临变故遂失臣节北面邦昌之庭又请邦昌修德以应天察其奸心欲置吾宋宗社何地哉诸路帅臣领勤王之师将次京城邦昌求奉使以上军者确慨然请行遂奉邦昌手书持伪告拥黄旗以往其罪抑可知矣陛下龙飞尝加黜责而范宗尹当国力挽伪党布列朝廷故若确辈亦参法从忠 

义之士愤疾久矣今又曲加赠恤使赏延于后何以示天下后世乱臣贼子之戒乎为国之道所先政刑政刑不明何以立国诏确追夺徽猷阁待制其赠官恩泽依条施行按确此时阶官左中大夫依条仍得致仕遗表恩泽二资 
　　乙亥龙图阁学士知绍兴府孙近为翰林学士承旨端明殿学士知洪州李光试吏部尚书前二日上召中书舍人兼直学士院勾龙如渊草赵鼎免制如渊奏陛下既罢鼎相则用人材振纪纲必令 

有以耸动四方如君子当速召小人当显黜上曰君子谓谁曰孙近李光上曰近必召如光则赵鼎刘大中之去皆荐之朕若召则是用此两人之荐须朕他日自用之如渊曰此鼎大中奸计也两人在位时何不荐光及罢去而后荐之意谓陛下采公言必用光故以示恩耳上又曰小人谓谁曰吕本中上颔之如渊因奏臣向闻陛下言本中与张致远盖专为附离计者今观本中真小人也致远似不然如近日喻樗除著作佐郎臣亲见其与宰相辨久之樗鼎腹心士也臣恐陛下过听以致远与本中同科 

则实不然愿陛下察之张戒默记曰赵鼎再相除喻樗为著作给事中张致远独袖堂劄还之除著作又还之除正字复还之遂致赵鼎曰差除簿当送后省耳然致远犹以朋附赵鼎罪去 直徽猷阁主管万寿观兼崇政殿说书尹焞试太常少卿兼职如故焞再辞不许 自渡江以来惟天地宗庙之祭用牲牢他悉酒脯而已至是右谏议大夫李谊言社稷尚稽血食乞命礼官参酌旧制裁定从之 
　　丁丑京东淮东宣抚处置使韩世忠乞赴行在奏事先是徽猷阁直学士王伦与乌凌阿思谋至 

金庭金主亶复遣签书宣徽院事萧哲等为江南诏谕使使来计事世忠闻之上＜锍-釒＞曰金人遣使前来有诏谕之名事势颇大深恐贼情继发重兵压境逼胁陛下别致礼数今当熟计不可轻易许诺其终不过举兵决战但以兵势最重去处臣请当之因乞赴行在奏事驰驿以闻上不许按史此年张通古为使萧哲副之而明年王伦答金主乃云签宣萧哲持国书许归地或者通古乃元帅达兰辈就行台所遣亦未可知故先书金主遣哲后乃书通古 

戊寅枢密副使王庶言间者金使之来大臣佥议或和或战所主不同臣忠愤所激輙尔妄发不量彼已之势不察时事之宜屡奏封章力请谢绝专图恢复谓敌情不可以仁恩驯服王伦之往必致稽滞今闻奏报已还近境和议可决臣谋不逮远知昧通方伏望速赐降黜或以适此执政阙员未便斥去即乞特降处分遇有和议文字许免签书庶逃前后反覆有失立朝之节书奏 
　　己卯诏不许庶复上言人各有能有不能臣生于狭西其风渐气染耳目所闻见者莫非兵事祸 

