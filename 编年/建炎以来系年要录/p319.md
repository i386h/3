<!-- { "loadSidebar": true } -->
　　戊子左朝请郎勾龙如渊复敷文阁待制左朝奉郎刘一止吕本中复秘阁修撰并仍旧提举江州太平左朝奉郎主管洪州玉隆观周葵复直秘阁 
　　辛卯秘阁修撰柳约复敷文阁待制仍旧提举江州太平观左朝奉郎监广州都盐仓施庭臣复直秘阁与宫祠皆用刑部检举也言者奏本中阿附赵鼎无异陪臣又奏庭臣失尊君之体于是二人复职之命皆罢本中寝命在是月癸己庭臣寝命在明年正月乙丑 
　　癸巳武略大夫耿著复为左武大夫用韩世忠奏也 枢密院效士吴惕特补下州文学惕河南人用守将李兴荐而有是命 

　　甲午龙神卫四厢都指挥使和州防御使权主管侍卫步军司公事韩世良为广州观察使 
　　乙未婕妤张氏才人吴氏并进封婉仪有言者请令诸大帅各荐偏裨之可任者上曰诸校智愚勇怯朕皆熟知之傥有使令便可抽摘何用荐举耶 兵部侍郎张宗元乞命有司以续降朝旨便人合理者褒为一书以进许之后九年乃成凡四百三十五卷十九年六月戊午成书 诏左承事郎陈渊已复直秘门指挥勿行以言者论渊与吕本中各以朋比得罪不当与诖误之人一概湔祓故也 

　　丙申新除权尚书工部侍郎郭孝友卒诏除敷文阁待制致仕 右奉议郎枢密院计议官王＜亻易＞卒以久摄本院检详特官其子一人后不为例 
　　丁酉命殿前司前军统制王滋捕东阳县魔贼上命大臣谕滋毋多杀未几贼平 
　　己亥诏太庙时享以少牢袷享以太牢如旧典用太常少卿陈桷请也始以殿室隘狭袷与时享并用一羊至是殿室巳展修故桷有请 

　　是月淮北宣抚副使杨沂中引兵还行在 永州防御使呼延通自杀初京东宣抚处置使韩世忠在楚州晚年犹嗜色每诸将招之饮必使妻女奉觞为寿世忠留连酣醉而后归通忿之临安有甲妓韩婉者美而慧通以力致之世忠闻而属意通不能吝遂献于世忠一日世忠与水军统置郭宗义会于通家世忠暂卧通以手拔其佩刀宗义搦其手曰不可世忠觉大惊奔马而归通与淮阴统制官崔德明不叶世忠即召通斥为士伍使隶德明军中世忠生日诸将皆入为寿通自淮阴驰至世忠见之即走入不复出通伏地泣血众共遣之通乃去德明还淮阴数通擅离军之罪杖之数十通怏怏赴运水死人皆惜其勇世忠后亦悔之案世忠生日在此月癸巳不知通死以何日故且附月末 初知河南 

府李兴既屯白马山寨李成以蕃汉数万众围之时兴妻周氏与其子居襄阳惟幼子在侧敌围益急士心颇摇兴闻谓诸将曰兴与诸军当以死守毋有二志茍或不敌吾岂为敌污者当抱是儿南向投崖以谢天子诸将皆感泣由是守益坚敌遣使赍黄榜招兴以奉国上将军河南尹兴得檄不启立斩其使以檄闻于朝白马受围久方冬泉涸军民乏绝兴焚香默祷一夕大雪泉源皆溢成知兴志不可屈乃即山下屯兵积粮为久居之计兴潜遣将士夜焚之成大挫径归西京 
　　是岁河南王忠民卒忠民既辞禄事具绍兴三年依董先于豫章次年撰三国和议状遣世臣岳知常散之伪境俄而知常为侯人所执忠 

民坐是编置闽中未几得释金归河南之岁三诏威武军津遣忠民造朝力辞恩命罢归及是携家来居临安而卒年七十五此据林泉野记修入 金人既复取河南地犹虑中原士民怀二王之意始创屯田军凡女真奚契丹之人皆自本部徙居中州与百姓杂处计其户口授以官田使自播种春秋量给衣马若遇出军始给其钱米凡屯田之所自燕之南淮陇之北俱有之多至五六万人皆筑垒于村落间至今不废此据张棣金国志修入不得其年故附于取河南之岁 
　　建炎以来系年要录卷一百三十八 

　　建炎以来系年要录卷一百三十八金人地名考证 
　　喀齐喀原书作合喜即金史之合嘉并误今改正 
　　洛索原书作娄宿误改见卷一 
　　乌珠原书作兀术误改见卷一 
　　萨里干原书作撒离喝误改见卷十一 


●建炎以来系年要录卷一百三十九 
　　宋 李心传 撰 

　　绍兴十有三年岁次辛酉 金熙宗亶皇统元年春正月按是月辛丑朔壬寅右文殿修撰提举江州大平观赵开卒年七十六自金人犯狭蜀开职馈饷者十年军用得以毋乏一时赖之开既黜主计之臣率三四易于开条画毫发无敢变易者人伟其能然议者咎开竭泽而渔使后来者无所施其智巧凡茶盐榷酤激赏零畸绢布之征遂为西蜀常赋故虽略经减放而害终不去焉 
　　癸卯凤翔府同统制军马杨从仪败金人于渭南 

　　丁未直秘阁新知郑州汤鹏举知江州 
　　庚戌淮西宣抚使张俊入见上问曾读郭子仪传否俊对以未晓上论云子仪方时多虞虽总重兵处外而心尊朝廷或有诏至即日就道无纤介顾望故身享厚福子孙庆流无穷今卿所营兵乃朝廷兵也若知尊朝廷如子仪则非特身飨福子孙昌盛亦如之若恃兵权之重而轻视朝廷有命不即禀非特子孙不飨福身亦有不测之祸乡宜戒之先是金都元帅宗弼自顺昌战败而归遂保汴京留屯宋毫出入许郑之间复签两河军与蕃部凡十余万亦谋再举上亦逆知敌情必不一挫便巳乃诏大合兵于淮西以待之俊自建康来朝故有是谕也中兴圣政史 

臣曰捋师骄蹇自有常刑圣上保全功臣恐其自速颠跻以经纶之训易斧钺之威使虎豹入圈槛鹰隼加覊绁驾驭之法尽于此矣高祖不以古人责韩彭速其祸败亦不学之过也先是韩世忠易两镇节钺上手写子仪传遍赐诸将至是十年矣故复以问俊焉 
　　辛亥上谕大臣曰李左车言千里馈粮士有饥色敌若犯淮其势粮必在后但戒诸将持重以待之至粮尽欲归因其怠而击则无不胜矣又曰听言必考其实近有言刘锜之过朕徐考之皆无实迹谗者遂息孙近曰锜当何以报圣恩也 
　　甲寅直秘阁知常州王缙主管台州崇道观从所请也自是不复用 

　　乙卯金人犯寿春府守将孙晖枢密院统制雷仲合兵拒之 
　　戊午莱州防御使淮东宣抚司游奕军统制刘实为江州观察使 
　　己未淮北宣抚判官刘锜自太平州渡江以援淮西锜有兵二万马数百熊克小历乌珠入犯己未命刘锜统所部渡江御之案淮西从军记云正月金人犯寿春是月十九日锜被命北渡江己未十九日也据此则锜先被命但此日出师耳克恐小误朝廷闻报亟令张俊还建康拒敌时孙晖雷仲皆弃城而出金人陷寿春杀守兵千余人系桥淮岸以济其众礼部尚书苏符入对因论易同声相应同气相求水流湿火就燥 

之理且言父子天合诚意所在虽远必通今金人败盟朝廷用兵虽议和之使不复再遣然诚心出于天合不问远近则太后终必还飨慈宁之餋甲子上语宰执且曰符颇明经旨自世俗观之此论似迂阔而理有必然者中兴圣政上曰木瓜美齐威公而载之卫国风何也秦桧等方思所以为对上曰自卫观之威公专讨亦可罪仲尼成人之美而掩其罪故不载之齐国风而载之卫国风桧等对曰仰见圣学高明深得仲尼删诗之意非诸儒之所能及臣留正对曰孔子遏恶扬善之意见于六经者多矣人主政治本原出于经术是以见臣下过失不幸而出于不得已者则以孔子之心恕之此之谓帝学 

　　乙丑刘锜至庐州驻兵城外时枢密直学士知庐州陈规病卒城中无守臣备御之具皆阙官吏军民散出逃遁惟有宣抚司统制官关师古兵二千余人锜巡其城一匝曰城不足守也乃冒雨师古率众而南 
　　丙寅金人大军入庐州遣轻骑追锜相及于西山口锜自以精兵为殿复戈西向列阵以待追骑望见锜旌旗逡巡不敢逼日暮各解去丁卯锜结阵徐行号令诸军占择地利共趋东关依水据山以遏金人之冲自金人渡淮淮南之人皆避过江南之人为迁徙之计惟视锜兵以为安危锜既得东关之险稍休士卒兵力复振金人大兵据庐州虽时遣兵入无为军和州境内剽掠而不敢举兵逼江者盖惧锜之乘其后也江 

南由是少安此以淮西从军记及赵甡之遗史参修记不言锜与师古同奔盖讳之也然陈规卒城中无守臣备御之具皆阙则顺昌之捷规不为无助故书因其语书之 
　　戊辰金人陷商州先是右副元帅萨里罕遣珠赫贝勒以数千骑人犯守臣邵隆知不可守乃焚仓库毁庐舍而遁敌入城据之 
　　己巳淮北宣抚副使杨沂中以殿前司兵三万人发行在赵甡之遗史称是月杨沂中以兵三万出征而日历无之熊克小历云沂中自临安昼夜疾驰六日而至历阳寻复和州张俊至和州在二月五日甲戌以日计之自己巳至甲戌凡六日故附于此己巳正月晦日也是月川狭 

宣抚副使胡世将言凤翔府渭河南和尚原昨来讲和以前为敌人占据遂致军马动輙深入自金人再犯狭西至今和尚原尚系官军屯驻不惟占得河南地土又包占凤州在里隔限军马来路不一所以萨里千等三帅日近会合军马观其来意必欲取和尚原而后已上件形势是今日必争之地湏当竭力占守绍兴三年冬吴玠失和尚原遂致金人长驱直犯杀金平深入川口当时非兵力不足止缘粮遂致不能坚守去年和尚原所积斛＜豆斗＞不少缘自五月至今与敌相拒已经九月官军食用垂尽除本司措置接续收籴外仅有现在二万余石止了得戌兵逐月口食若调发大军不免阙误今合据大军的确合用之数预行椿办若一向陆运又恐困竭民力臣自到任以来除漕司年计之外于仙 

人关一带自行措置收籴军兵食不尽米约计七万余石今来更不于民间科买止于上件米内支拨以雇直口食募军民搬运然上件米斛止是救目前之急所有将来经久合每岁预行措置契勘兴洋税赋祖宗旧法并系支移今欲将兴元府洋成州等自今年夏料据和尚原合用军食之数依旧法以地里远近攒那送纳本司近因归投蕃军称说昨来呼纽与王俊于东路浴口相拒萨里罕使银牌天使谕呼纽不得出兵只且守定王俊粮尽自入川去后果如其言今敌人又欲用此计困和尚原官军使粮尽自退要湏预备以伐其谋臣非不知自川中运粮至渭上虽诸葛犹以为难然国家必争之地不可不多方措置昨蒙朝廷支除官补牒计价二百余缗充补边籴本于去年八月上件告发到司已是金 

人侵地其狭西斛＜豆斗＞不曾取籴兼告牒亦无人肯承买今欲乞朝廷遂行拘收只乞换度牒计价二百万缗充将来籴买搬运之费凤翔百姓忠义不负朝廷自京人侵犯以来尚犹赍粮赴杨从仪送纳后金人禁止然亦不住有兴贩面之人臣先行措置将银绢钱引二十余缗遣官属前往同杨从仪令以高价招诱兴贩者剩获利息必湏趋利而来比之搬运尤为省费并与吴璘等熟议以为坚守和尚原以诱敌军犯险破得敌众则狭西可以收复璘等志甚坚锐臣当竭力措置应副契勘和尚原所系利害至重今来川蜀士大夫议论或谓敌既必欲得故疆不若弃之只保仙人关殊不知一失和尚原便自弃地三百余里又顿失险要其间入川路径散漫不一为害甚大议者但欲省馈运而不顾其 

