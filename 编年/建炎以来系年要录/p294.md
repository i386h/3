<!-- { "loadSidebar": true } -->
从出乎东南数十州所有几何频年以来换度牒鬻官爵出卖户帖预借和买头会箕敛衰世掊克之法略己尽行剥肤椎髓无所不至膏血无余不知何从出乎加之供奉礼物动计百万异时以有限之财充无厌之欲是以江海实漏卮尔日者乃始揭榜都城有曰敌人并无须求炜所不识也诸公蒙蔽天听是何异掩耳窃钟也哉倘或梓宫可还真伪未辨如为所欺彼且恃为大恩百索累至江南无立锥矣尚何有于中原哉自古连和结好讲邻国之欢以求偃兵息民者固多有之若乃我小而彼大我弱而彼强我衰而彼盛乃欲请和以幸旦暮之存擒纵在彼是速灭亡而已我太祖太宗之肇造也其割据诸国亦尝告和于本朝矣未尝不纳之和也及其机可乘则命将出师破而灭之如取诸其寄耳曾何 

害于和哉南唐李煜尝自贬尊称降损省府取媚本朝以乞湏臾之命然卒亦无效此盖强弱盛衰之理使然固不可以取媚存也今国家兵籍非不甚众诸将非不无人但当谨谋谟于帷幄收敌币以赏将士期之岁月何患中原之不复梓宫之不还太后渊圣之不归乃求臣事于敌人岂不哀哉设若主上睿谋独断未悟敌机阁下固当身先百辟抗议廷诤虽鼎镬在前当无顾避此诚越国之男子也丞相秦公方且含垢忍耻专为误国之谋倾心敌人犹卢杞以百口保朱泚李林甫以盛美称禄山非炜疏远之言能入也参政孙公炜之舅子平生龌龊谨畏天下初不以此责之今日之可任春秋之责者惟阁下耳愿阁下尽发敌人之诈历告吾君罢绝使命收还金币正天子之尊号薄敌人之聘礼饬诸将之 

兵备扬问罪之先声传檄中原各保境土人自为战以待王师一切改辙而图之如阁下姑欲爱惜名位随群而入逐队而趋亦以谓敌必可信和必可讲则请直以此书上之天子寘以典宪炜所不辞书凡数千言其大略如此炜山阴人也 
　　丙申右承事郎主管台州崇道观王铚特迁一官铚以国朝建隆至元符信史屡更书多重复乃以七朝国史自帝纪志传外益以宰执宗室世表公卿百官年表常同为中执法言于朝诏铚奉祠中视史官之秩尚方给劄奏御至是铚以元祐八年补录及七朝史上之故有是命然铚所修未及半也其后为秦桧所沮不克成 是日金右副元帅沈王宗弼始以割地诏下宿州金主亶诏河南吏民略曰顷立齐豫以守南夏 

累年于兹天其意者不忍遽泯宋氏社稷犹留康邸在江之南以安吾南北之赤子也倘能偃兵息民我国家岂贪尺寸之地而不为惠安元元之计乎所以去冬特废刘豫今自河之南复以赐宋氏尔等处尔旧土还尔世主我国家之恩亦己洪矣尔能各安其心无忘吾上国之大惠虽有巨河之隔犹吾民也其官吏等已有誓约不许輙行废置各守厥官以事尔主无贻悔吝此书绍兴讲和录有之略载其语以见金人亦知天意人心之所在也又命官吏军民愿归山东河北者听行台尚书省榜会验近准尚书省降到契丹字诏书今翻写抄白在前兼会到朝廷已遣人使于江南抚谕去讫及省会职官百姓军民事件若是守等江南人使前来交割封界方行晓示实虑至时难以陈告湏合预先开示一应据 

见在河南诸职官中已据人数外其余职官百姓使效军民等至有不同元系河南人如愿归山东河北者并听仍仰所在官司各具所就事宜先次告陈须至指挥右下宿州可照验即日诏书内事理宜就便开坐指挥所辖处分明晓谕大小职官军民僧道耆老别令一一仔细省会各不离本乡及父母邱坟依旧安业住坐永致义信实为大事不得致违误错失付宿州准此天眷二年正月十五日金中杂书云达兰元帅同四太子提重兵来废刘豫未敢明言割地事尚称欲自有之任张孝纯为行台丞相放赦＜宀十见＞恤以鼓惑聋盲先次计置般运帑藏尽数过河次遣张通古萧哲来皆是元议定事初约俟萧张奉使回见得可否方于河南出示割界文字忽于今年正月间陕西帅司申报夏国大军 

压境并密封夏国榜来时四太子方在东京虑腹皆受敌几于失措大急先发割界文字前往陕西方解其事此事它书皆无之疑与李世辅相关姑附此俟考 
　　丁酉手诏渊圣皇帝宫殿令临安府计度修建时胡寅丁父丧居衡州以书抵张俊曰闻敌人果欲以河南地授我则应接当谨始十余年间凡有诏令必以恢复中原为言所以系百姓心也今乃于临安增修母后渊圣宫殿是不为北迁之计也然则居杭者乃实情而恢复者乃空言耳一未是也既下赦令免三年租税五年徭役军兵依元来营分招收不知何处运物支给及官吏所请应有从出若取于民则赦令所言是 

罔新附之民也不取于民何以给之二未是也中原之地一是敌人强暴所向凭陵二是世间人不知有三纲动则投拜甚则僣叛号令之初要当申明大义以示劝戒而张楚刘齐并以本非获己处之自今而后谁不利此三未是也不知公以为何如寅此书必在二月已后今因降旨建渊圣宫殿附书之 太常少卿曾统为殿中侍御史 诏发运经制司去发运二字以户部长贰一员兼领初参知政事李光请罢发运司事下三省事见去年十二月辛未至是三省请别置副使或判官一员不时巡按诸路以检察内外官司失陷钱物举催未到纲运措置籴买及总领 

常平为职 左宣教郎江南西路提点刑狱公事黄锾罢锾范冲所引也御史中丞勾龙如渊劾诸路监司守贰之不职者九人论锾反覆奸佞苛刻扰民故并罢 检校少傅奉国军节度使醴泉观使赵鼎引富弼王安石例再乞纳节不许 
　　戊戌端明殿学士同签书枢密院事王伦为东京留守兼权开封尹 检校少傅庆远军节度使提举醴泉观郭仲荀为太尉东京副留守兼节制军马 召汴京行台尚书左丞相张孝纯赴行在所孝纯自惭乃白右副元帅沈王宗弼以仪同三司致仕归徐州滕县熊克小历云孝 

纯致仕而卒按十一年宗弼所上书云今张既请老而杜亦物故则孝纯未死也 尚书户部侍郎梁汝嘉兼江湖荆浙闽广路经制使 司农少卿霍蠡直徽猷阁权发遣经制判官 徽猷阁待制江淮等路经制发运使程迈知镇江府 右谏议大夫李谊言丙戌赦书一切甄叙恐忠邪不分功罪不别臣谓左右卖国亏损名教之人宜不在甄收之列其余名存白简重者未及二年轻者未及半年并未许收叙诏令三省铨量取旨 
　　己亥少师护国镇安保静军节度使万寿观使雍国公刘光世为陕西宣抚使熊克小历书胡世将除陕西宣抚副使按诸书世将除川陕 

宣抚在今年九月六日癸未保平静难军节度使开府仪同三司川陕宣抚副使吴玠为四川宣抚使内陕西路阶成等州听玠节制如旧命内侍赍告以赐上因光世除命谕辅臣曰河南新复境土所命守臣专在拊循遗民劝课农桑各使因其地以食因其人以守不可移东南之财力虚内以事外也 御史中丞勾龙如渊言丙戌赦书刘大中王庶并复职大中之罪在不孝庶之罪在欺君落职未及一月例蒙甄叙盖朝廷不肯任怨耳臣在言责亦复避之则凡赏刑失当谁为陛下言哉秦桧进呈二人之命遂寝赵甡之遗史云秦桧令言者论庶大中之罪遂再夺职 

东京留守充交割地界等使王伦副使蓝公佐辞行 秘书省正字汪应辰上＜锍-釒＞言和议既谐则因循无备之可畏异议既息则上下相蒙之可畏臣闻前日王伦之行未尝一诣敌庭此必有深谋至计而畏吾使者之或能觇之也是岂能洞然无疑于我哉臣又闻敌之迁而北也竭取财物尽驱其丁壮而往下至鸡豚狗彘靡有遗者岂是能有爱于我而不取哉是岂诚有悔过效顺之本意哉敌使既去所宜深诏执事交修庶政申戒边吏以敌人虽通和疆埸之上宜各戒严以备他盗今方且肆赦中外厚赉士卒褒宠诸帅以为息兵休民自此始矣纵一朝 

遂忘积年之耻独不思异时意外之患乎此臣所以言因循无备之可畏也方朝廷力排群议时大则窜逐小则罢黜虽举世非之而不顾至有以一言迎合则不次擢用今者事既少定陛下必以出于独断益轻天下之士矣夫事是而臧之犹郤众谋况其非乎是以小人窥见间隙轻躁者阿谀以希宠畏懦者循默以备位浅谋者遂谓无事而忠臣正士乃无以自立于群小之间此臣所以言上下相蒙之可畏也臣愿陛下痛心尝胆以图中兴勿谓和好之可以无虞而思患预防常若敌人之至也何至以中国之大而下为讐人役哉 

辛丑诏故景福殿使湖州观察使内侍省副都知蓝安石巳赠保宁军节度使可特与赐谥于是礼官定谥曰良恪渡江后宦者之有谥盖自此始 
　　癸卯四川宣抚司统制官王俊张从仪田晟以修兴元府洋州堤堰溉田增税各迁一官仍赐宣抚使吴玠诏书奖谕 
　　丙午徽宗皇帝大祥上衰服诣几筵殿易白罗袍行祭奠之礼前后不视事十日宰臣率百官进名奉慰 监察御史江西宣谕李采言盗 

贼未息其弊有五一曰盗贼招安之后不离乡土良民畏惧未尝易业二曰贼徒受招初无悛改随复作过比所捕贼徒腰间已有受招安公据至五六道者三曰县官蔽纵不以实闻四曰税户交通苟免祸害五曰公吏受赂多从脱免五弊不去盗贼无时而息乞下帅臣监司守令协心施行从之 
　　庚戌尚书户部侍郎李弥逊充徽猷阁直学士知漳州弥逊再章求去乃有是命 右谏议大夫李谊言河南初复江上未可撤屯望密谕 

三京帅臣凡东南逃归军校毋得接纳庶几长江守备不至寡少诏密付诸帅 
　　是月名建康府晋司空卞壸庙曰忠烈 伪熙河经略使慕容洧叛洧在熙河十余年骁勇得众屡为边患及金人归陕西地洧慨然曰吾何面目见朝廷弃熙河去居西夏青唐两界之间有众数千洧又寇环州经略使赵彬追及与战泾原经略使张中彦率兵援之洧败走其众多降 初伪齐知同州李世辅既奔夏州其家悉为金人所害夏国主乾顺伪降制书以李世辅为静难军承宣使鄜延岐雍等路经略安抚使时 

夏国承宣使除书如朝廷之内制而御史中丞知制诰亦皆系阶三省自令仆以下多阙而不除书名者十才一二而已伪制今在利州大军库 
　　建炎以来系年要录卷一百二十五 
　　建炎以来系年要录卷一百二十五金人地名考证 
　　达赉原书作挞辣误改见卷一 


●建炎以来系年要录卷一百二十六 
　　宋 李心传 撰 
　　绍兴九年二月按是月壬子朔癸丑京城副留守郭仲荀乞兵与粮上曰朕今日和议盖欲消兵使百姓安业留司岂用多兵但得二三千 

人弹压内寇足矣至如钱粮亦只据所入课利养赡官兵他日置榷场不患无钱岂可虚内而事外邪朕见前朝开边如狭西燕山曾不得尺帛＜豆斗＞粟而府藏巳耗竭矣此可为戒遂命淮西宣抚司遣统领官右武大夫文州防御使郑谌武略大夫唐抃以本部兵千人从仲荀之任日历二月壬戌勘会巳降指挥差郑谌唐抃将带本军军马随郭仲荀前去东京不知元降指挥在何日也 给事中直学士院楼炤为翰林学士张通古之在馆也书诏填委多出于炤之笔至是真拜 中书舍人苏符试给事中仍兼资善堂翊善 大理少卿周聿充徽猷阁待制狭 

