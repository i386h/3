<!-- { "loadSidebar": true } -->
　　以高寝郎田千秋为大鸿胪族灭江充家作思子宫解题曰壶闗三老上书于太子未死之前其事方急言之为甚难田千秋上书于太子既死之后其事既徃言之为甚易以二人上书较之壶闗三老之书理明义正词顺意笃非千秋可望也然千秋位至卿相盖适逄武帝之悔悟也帝谓千秋曰父子之间人所难言公独明其不然岂壶闗三老上书之时怒气方盛不暇深省欤班氏赞曰易曰天之所助者顺也人之所助者信也君子履信思顺自天祐之吉无不利也故千秋指明蛊情章太子之寃千秋材知未必能过人也以其消恶运遏乱原因衰激极道迎善气傅得天人之祐助云



　　大事记解题卷十二
