<!-- { "loadSidebar": true } -->
　　初四维曲事张居正然心不善其所为又居正卒始当国政知中外积苦居正欲大収人心因上疏言事请荡涤烦苛宏敷惠泽帝纳其言朝政为之稍变四维复引居正所沉抑者稍稍登用时望颇属至是以父丧归【先是居正余党欲逐四维拥申时行为首辅四维愠语时行客曰夫首相者若天行有春必有夏何相廹为时行得疾在告及起不敢谢过黙黙而已四维乃与门生在言路者谋攻时行疏具将上防四维父讣至乃已四维归后服将□而卒赠太师諡文毅】
　　以许国【字维祯歙县人】为礼部尚书兼东阁大学士预机务张四维既去申时行为首辅国素与相善由是政府无间
　　致仕武英殿大学士徐阶卒【諡文贞】
　　阶里居后为髙拱所厄及拱罢始得安帝元年阶年已八十诏遣行人存问赐玺书金币既而张居正将归父拟荐阶自代未果【居正念□臣里居者髙拱与已有深隙殷士儋多奥援或乘间以出惟阶老易与拟荐之自代既念阶前辈已还当位其下乃止】至是卒赠太师【阶以恭勤结主知立朝有相度保全善类嘉隆之政多所匡救间有委蛇亦不失大节方严嵩初罢阶榜三语于直庐曰以威福还主上以政务还诸司以用舍刑赏还公论由是票拟公之同列言路亦益发舒当时翕然称阶为名相】
　　五月我
　　太祖髙皇帝起兵征尼堪外兰克图伦城【臣等谨按自古帝王贞符所启瑞应骈臻若元乌生啇武敏诞稷备埀诗颂咸足着信千秋洪惟我】
　　【国家受命造邦龙兴东土庆钟】
　　【天诞朱果发祥是用锡姓爱新建邦长白神竒肇迹与三代开基之始先后同符逮我太祖髙皇帝经营大业缔□鸿图适防尼堪外兰构兵召衅潜逞狡图我太祖髙皇帝爰仗义徂征声罪致讨巨憝既伏厥辜明人犹庇恶渝盟不知悔祸我太祖髙皇帝不得已以七大恨告于】
　　【上帝明誓众士师直为壮抚顺来降辽潘寻经底定尚冀明人警悟屡戢军锋遗书讲好兴朝举措光明俊伟洵足逺迈百王及我太祖文皇帝嗣登寳阼以明人旧隙未平继承】
　　【先志亲统大军直薄燕宗明人国势莫支然且埀成弗取迨至明政不网闯贼猖狂坐贻板荡我朝复因明臣呉三桂之请为之雪耻除凶其冇徳于明者至深且厚臣等仰惟实録所载】
　　【圣神代起　　　　　　　　　　　　　　　　　　　　　谟烈昭重矞矞皇皇固巴具详典册而图伦一役名正言顺实为】【鸿业所由成敬依例特书以彰挞伐大义自时厥后凡】
　　【六师顺动仁义兼资以及扫荡鲸鲵施恩胜国事与明纪有闗者并依次恭载大略用昭我国家诞膺夭眷符瑞昭然而】
　　【列圣式廓鸿基得天下之正尤为隆古所未有又岂汉唐以来所克比拟于万一哉】初长白山【在吉林乌拉城东南横亘千余里东自寜古塔西至奉天府诸山皆发脉于此】之东有布库哩山下有池曰布勒瑚哩相传有天女三【长曰恩古伦次曰正古伦季曰佛库伦】浴于池有神鹊啣朱果置季女衣取而吞之遂有身寻产一男生而能言体貎竒异及长母告以故命以爱新觉罗为姓名曰布库哩雍顺以小舫乘之令顺流而下至河歩登岸端坐其地有三姓方搆兵或汲于河见而异之归语众人往观询知所由来皆惊曰此天生圣人也遂迎舁至家三姓者议曰我等盍息争推此人为主以女伯哩妻之奉为贝勒其乱乃定于是布库哩雍顺居长白山东鄂谟辉之野鄂多理城国号曰满洲实为我
　　朝开基之始数传后有名樊察者以国人弗靖遁于荒野追者将及之有神鹊止其首追者疑为枯木遂得免后传至
　　肇祖原皇帝
　　兴祖直皇帝
　　景祖翼皇帝
　　显祖宣皇帝相继嗣兴威服诸部
　　景祖居赫图阿拉地兄弟六人筑城分居号宁古塔贝勒时有望气者言满洲将有圣人出戡定众乱统一诸国继而
　　显祖嫡妃喜塔喇氏以明嘉靖三十八年己未嵗诞生太祖髙皇帝天表非常勇略盖世号为聪睿贝勒时诸部争
　　夺不已
　　太祖恩威并用渐次削平防苏克素防河部图伦城有尼堪外兰者隂搆明总兵李成梁引兵攻古哷城主阿泰章京阿泰妻乃
　　景祖长子礼敦巴图鲁之女
　　景祖闻警恐女孙被陷偕
　　显祖往救先后入古哷城城中守御甚坚成梁不能克尼堪外兰诡往招抚城中人信其言杀阿泰以降成梁尽屠之遂并害
　　景祖
　　显祖
　　太祖闻之赫然震怒往诘责明邉吏明人寻归
　　二祖丧至是
　　太祖年二十有五思复
　　祖父讐乃以
　　显祖遗甲十三副起兵征尼堪外兰于图伦城尼堪外兰遁于嘉班遂克其城而归既而复进征嘉班城尼堪外兰乃逃于鄂勒欢筑城以居【事在是年八月】
　　太祖寻复进克鵞尔浑城尼堪外兰遁入邉
　　太祖遣斋萨率四十人索之邉吏执以畀斋萨遂斩之而归
　　自此嵗输银币通和好焉【事在丙戍年】
　　冬十一月己卯朔日食
　　十二月慈宁宫灾
　　【甲申】十二年春二月京师地震
　　释建文诸臣外亲之谪戍者
　　御史屠叔明请释革除忠臣外亲后裔诏自齐泰黄子澄外其坐方孝孺等连及者俱免之于是浙江江西福建四川广东得免者凡三千余人【后光宗嗣位并泰子澄戚属后裔俱放还】
　　夏四月腾冲游击刘綎【显之子】讨平陇川贼
　　初酋莽瑞体以兵服诸蛮【嘉靖中孟养木邦酋攻杀酋莽纪嵗分有其地纪嵗子瑞体奔洞吾母家为之后寻以计侵据大古喇遂复入陷孟密并孟养势益彊于是木邦蛮莫诸部皆叛附之　大古喇地在洞吾南濵海与狒机邻蛮莫孟密分地在蛮哈山下万厯中析置安抚司后废】遣人招陇川宣抚多士宁士宁不从而记室岳鳯方用事【鳯江西人行贾陇川骁杰多智士宁妻以妹使为记室鳯媚士宁而夺之权】欲降遂诱士宁而酖之并杀其妻子夺金牌印符受瑞体伪命代士宁为宣抚既而瑞体死子应里嗣鳯导之入防窥腾越永昌诸处已陷顺宁【本蒲蛮地元置府今府属云南】指挥吴继登等战死事闻诏以綎为腾冲游击邓子龙【丰城人】为永昌参将提兵往讨当是时迤西诸部皆叛以兵助进逼姚闗【在甸湾土州北接顺宁界】势甚盛防綖子龙兵至诸土兵亦大集綎与子龙大破之攀枝花地【在姚闗南】乘胜追击先后斩首万余鳯大惧乃令妻子及部曲来降綎责令献金牌符印及蛮莫孟密地而分兵趋沙木笼山【注见前】先据其险自领大兵驰入陇川鳯度无可脱遂诣军门降时诸部蛮视鳯为向背缅亦倚鳯为心腹鳯既降诸部俱杀使来归綎率兵进直抵阿瓦【城名为缅中五城之一】应里退走阿瓦酋猛勺诣綎降猛勺应里从父也遂班师献俘于朝鳯伏诛【未几复炽进据孟养蛮莫官军战却之巡抚陈用賔筑八□于腾□列兵戍守募人至暹罗约□攻缅久之为暹罗所困势顿衰然近缅诸部仍服属之终明世不能复】
　　籍张居正家
　　御史羊可立【汝阳人】复追论居正搆陷辽王王妃因上疏讼寃言辽邸金寳悉入居正家帝命司礼监张诚等诣荆州籍居正家守令先期録人口锢其门子女饿死者十余辈诚等尽括其亲族所有得黄金可一万白金十余万长子礼部主事敬修不胜拷掠自缢死事闻申时行等与六卿大臣合疏请少缓之刑部尚书潘季驯复特疏言居正母年逾八旬旦暮莫必其命语尤激楚于是诏留空宅一所田十顷胆其母而尽削居正官夺玺书诏命以罪状示天下其弟都指挥居易子编修嗣修俱戍极邉诸以忤居正罢黜者俱召还【初言路为居正所抑至是争砺锋鋭击当路可立与李植江东之并荷帝宠三人更相结亦颇引吴中行赵用贤沈思孝为重执政恶之未几御史丁此吕劾侍郎髙启愚主试以舜亦以命禹为题为居正劝进帝手疏示申时行时行言此吕以暧昧陷人大逆恐谗言踵至非清明之朝所宜有尚书杨巍因请出此吕于外植东之交章劾时行巍蔽塞言路帝为罢启愚留此吕时行巍求去余有丁言大臣国体所系今以羣言留此吕恐无以安时行巍心帝乃听巍出此吕于外许国尤不胜愤専疏求去言昔之専恣在权贵今乃在下僚昔颠倒是非在小人今乃在君子意气感激偶成一二事遂自负不世之节号召浮薄喜事之人党同伐异罔上行私其风渐不可长意盖指中行用贤等也自是言官与政府日相水火矣　丁此吕字右武新建人髙启愚铜梁人杨巍字伯谦海丰人】
　　冬十月余有丁卒【諡文敏】
　　十二月以王锡爵为礼部尚书兼文渊阁大学士王家屏为吏部侍郎兼东阁大学士并预机务
　　锡爵因救论夺情诸臣积忤张居正以礼部侍郎家居五年不出至是即家起之家屏前为日讲官敷奏剀挚帝敛容受之称为端士及是遂以吏部侍郎入阁去史官仅二年【先是李植江东之□申时行相搆以锡爵负时望具素恶居正当与时行贰故力推之比锡爵至乃与时行合弗善植等由是大恨之】
　　诏以陈献章胡居仁【字叔心余千人】王守仁从祠孔庙
　　申时行等言守仁言致知出大学良知出孟子陈献章言主静延宋儒周敦颐程颢且孝弟出处如献章文章功业如守仁纯心笃行如胡居仁【居仁闻吴与弼讲学崇仁往从之游絶意仕进其学以主忠信为先求放心为要闇修自守布衣终其身】并宜崇祀从之终明世从祀文庙者薛瑄与守仁等四人
　　【乙酉】十三年春三月李成梁袭巴图尔【旧作巴士儿今改后仿此】绰哈大破之
　　巴图尔欲报父苏巴尔噶之怨偕从父绰哈姑婿呼达【旧作花大】纠西部伊勒敦【旧作以儿邓今并改后仿此】等以数万骑掠沈阳既退驻牧辽河欲犯开原鐡岭成梁与巡抚李松【大城人】潜为浮桥济师逾塞百五十里疾掩其帐冦已先觉整众迎战成梁为叠阵亲督前阵击冦而松以后阵继之斩首八百有竒至秋诸部长复犯蒲河【在奉天府承徳县西北明置千戸所于此今废】而西部音登【旧作银灯今改】亦窥辽沈成梁命部将李平胡出塞三百五十里捣破音登营斩首一百八级诸部长闻之始引去
