<!-- { "loadSidebar": true } -->
　　契丹之围幽州也周徳威使告急于晋王晋王方与梁相持河上欲分兵则兵少欲勿救恐失之谋于诸将独李嗣源李存审阎寳劝王救之王乃命嗣源将兵先进李存审寳继之及是嗣源等歩骑七万防于易州嗣源与存审谋以虏骑利平原不若自山中潜行趣幽州遇虏则据险拒之遂逾大防岭【即今大房山在顺天府房山县西北】而东嗣源与从珂将三千骑为前锋距幽州六十里与契丹遇力战得进至山口契丹以万骑遮其前将士失色嗣源以百余骑先进免胄扬鞭胡语谓曰汝无故犯我疆场晋王命我将百万众直抵西楼【五代史按巴坚以所居为上京起楼其间号曰西楼　辽上京为临潢府地在今巴林部东北】灭汝种族因跃马奋挝三入其陈斩酋长一人后军齐进契丹兵郤晋兵始得出将至幽州契丹列陈待之存审命歩兵陈于其后戒勿动先令嬴兵曵柴燃草而进烟尘蔽天鼓噪合战乃趣后陈起乘之契丹大败俘斩万计嗣源等遂入幽州【契丹以卢文进为卢龙节度使居平州嵗引契丹入北边杀掠吏民卢龙廵属为之残弊】
　　冬十月晋王还晋阳
　　王连嵗出征凡军府政事一委监军使张承业承业劝课农桑畜积金谷收市兵马徴租行法不寛贵戚由是军城肃清馈饷不乏王或时须钱蒱博及给赐伶人承业靳之王乃置酒库中令其子继岌为承业舞承业以马赠之王指钱积谓曰和哥【继岌小名】乏钱宜与一积马未为厚也承业曰此钱大王所以养战士也承业不敢以为私礼王不悦语侵之承业怒曰仆老敕使尔非为子孙计惜此库钱所以佐王成霸业也不然王自取用之何问仆为不过财尽人散一无所成尔王怒顾李绍荣【即元行钦晋王赐姓名】索剑承业起挽王衣泣曰仆受先王顾托之命誓为国家诛汴贼若以惜库物死于王手仆下见先王无愧矣曹太夫人闻之遽令召王王惶恐叩头谢请承业痛饮以分其过承业不肯王入宫太夫人使人谢承业曰小儿忤特进已笞之矣明日与王俱至承业第谢之未几承制授承业开府仪同三司左衞上将军燕国公承业固辞不受但称唐官终身
　　十一月晋王如魏州
　　晋王闻河氷合曰用兵数嵗限一水不得度今氷自合天赞我也亟如魏州
　　十二月晋王袭梁杨刘【镇名在防安府东阿县北旧有城临河津为梁晋交兵要地】防之梁主如洛阳寻还大梁
　　晋王视河氷已坚引步骑稍度梁甲士三千戍杨刘城縁河数十里列栅相望晋王急攻皆防之进攻杨刘城防之先是梁租庸使赵岩言曰陛下践阼以来尚未南郊议者以为无异藩侯请幸西都行郊礼敬翔谏曰自刘鄩失利公私困竭人心惴恐今展礼圜丘必行赏赉是慕虚名而受实弊也且勍敌近在河上乘舆岂宜轻动俟北方既平报本未晩不聴遂如洛阳阅车服餙宫阙郊祀有日闻杨刘失守讹言晋军已入大梁扼汜水【注见前】矣梁主惶骇遂罢郊祀奔归大梁
　　【戊晋岐吴称唐天祐十五年梁贞明四寅年蜀光天元年是嵗凡六国五镇】春正月晋师掠梁濮郓而还
　　梁敬翔上疏曰国家连年防师疆土日蹙陛下所与计事者皆左右近习岂能量敌国之胜负乎李亚子继位以来攻城野战无不亲当矢石近者攻杨刘身负束薪为士卒先一鼔防之陛下儒雅守文宴安自若使贺环辈敌之而望攘逐宼讐非臣所知也宜询访黎老别求异防不然忧未艾也疏奏赵张之徒言翔怨望梁主遂不用
　　夏六月蜀主建殂太子宗衍立【后名衍】
　　蜀主乆疾昬瞀至是増剧以王宗弼为都指挥使召大臣告之曰太子仁弱朕不能违诸公之请而立之若其不堪可寘别宫幸勿杀之但王氏子弟诸公择而辅之徐妃兄弟止可优其禄位慎勿使之掌兵预政以全其宗族时内飞龙使唐文扆典兵预政欲去诸大臣遣人守宫门宗弼軰闻其谋排闼入言之召太子入侍疾贬文扆刺眉州以宋光嗣【福州人】为内枢密使初蜀主虽因唐制置枢密使専用士人至是蜀主以诸将多许州故人恐其不为幼主用故以光嗣代之自是宦者始用事矣蜀主殂太子即位尊徐贤妃为太后徐淑妃【贤妃妹】为太妃杀唐文扆
　　呉副都统朱瑾杀都军使徐知训而自杀
　　呉都军使徐知训骄倨暴狎侮呉王无复君臣之礼【尝与王为优自为参军使王为苍鹘又尝与王泛舟王先起知训以弹弹之又尝侍宴使酒悖慢王惧而泣左右扶王登舟知训逐之不及挝杀王亲吏将佐无敢言者　叅军苍鹘胡三省注优人为优以一人襆头衣緑谓之叅军以一人髽角弊衣如僮奴状谓之苍鹘】副都统朱瑾为知训所恶出为静淮节度使【军在泗州】瑾心恨之而外事知训愈谨置酒延之中堂伏壮士于户内出妻拜之知训答拜瑾以笏击之踣地呼壮士出斩之提其首驰入府示呉王曰仆已为大王除害王惧走入内曰舅自为之【杨行密先娶朱氏故隆演呼瑾为舅】我不敢知子城使翟防【彭城人】等阖府门勒兵讨之瑾遂自刭徐知诰在润州闻难用宋齐邱防即日济江抚定军府温乃以知诰代执呉政【宣谕使李俨贫困寓居海陵温疑其与瑾通谋杀之】
　　梁人决河以限晋兵晋王攻之防其四寨
　　梁将谢彦章【许州人】攻杨刘决河水以限晋兵弥浸数里晋王自泛舟测水谓诸将曰梁军非有战意但欲阻水以老我师当涉水攻之遂引亲军先涉诸军随之褰甲横枪结陈而进彦章拒之稍郤鼓噪复进梁兵大败河水为赤晋人遂防濵河四寨
　　秋七月蜀以王宗弼为钜鹿王
　　蜀主不亲政事内外迁除皆出于王宗弼宗弼纳贿多私上下咨怨宋光嗣通敏善希合蜀主宠任之蜀由是遂衰【蜀主又以宦者欧阳晃等为将军皆干预政事晃患所居之隘于夜因风纵火焚西隣军营数百间明旦召匠广其居蜀主亦不之问】
　　呉以徐知诰为淮南行军副使辅政
　　呉徐温入朝于广陵疑诸将皆预朱瑾之谋欲大行诛戮徐知诰严可求具陈知训过恶温怒稍解责知训将佐不能匡救皆抵罪独刁彦能【字徳明上蔡人】屡有谏书温赏之以知诰为行军副使知谏【知训季弟】权润州团练事【先是知训与弟知诲皆不礼于知诰独知谏以兄事之知训尝与知诰饮伏甲欲杀之知谏蹑知诰足知诰乃遁去】温还金陵庶政皆决于知诰知诰事呉王尽恭接士大夫以谦御众以寛约身以俭求贤才纳规諌除奸猾杜请托于是士民归心宿将悦服先是呉有丁口钱又计畆输钱钱重物轻民甚苦之宋齐邱説知诰曰钱非耕桑所得今使民输钱是教民弃本逐末也请蠲丁口钱余税悉输谷帛防绢匹直千钱者当税三千【胡三省注以直千钱之物当税额之三千考纲目千作十今依通鉴改正】或曰如此县官嵗失钱亿万计齐邱曰安有民富而国家贫者邪知诰从之由是江淮间旷土益辟桑柘满野国以富彊【知诰欲□用齐邱而徐温恶之知诰每夜引齐邱于水亭屏语常至夜分或居髙堂悉去屏幛独留大炉以铁筯画灰为字随以匙灭去之故其所谋人莫得而知也】
　　八月晋王大举伐梁
　　晋王谋大举伐梁周徳威将幽州步骑三万李存审李嗣源及王处直遣将各将歩骑万人及诸部落奚契丹室韦吐谷浑皆以兵防之并河东魏愽之兵大阅于魏州循河而上军于麻家渡【在曹州府濮州东北】梁贺瓌谢彦章屯濮州北相持不战晋王好自引轻骑廹敌营挑战危窘者数四赖李绍荣力战得免赵王镕及王处直皆遣使致书曰元元之命系于王本朝中兴系于王奈何自轻如此王笑谓使者曰定天下者非百战何由得之安可但深居帷房以自肥乎一旦将出李存审扣马泣谏曰大王当为天下自重先登陷陈存审之职也王为之揽辔而还他日伺存审不在防马急出顾谓左右曰老子妨人戏乃以数百骑抵梁营谢彦章伏精兵五千围王数十重王力战仅得出会李存审救之梁兵乃退王始以存审之言为忠
　　冬十二月晋王与梁军战于胡柳陂【在濮州西南亦名黄栁陂】周徳威败死晋王收兵复战大破梁军
　　晋王欲趣大梁而梁军扼其前坚壁不战百余日王进兵距梁军十里而舍【梁招讨使贺瓌善将歩兵排陈使谢彦章善将骑兵瓖恶其与己齐名一日治兵于野瓌指一髙地曰此可以立栅已而晋军栅之环疑彦章阴以告晋瓌屡欲战彦章请持重以老敌瓌益疑之因密谮于梁主诬以谋叛而杀之晋王闻之喜曰将帅不和梁亡无日矣】王欲自将万骑直趣大梁周徳威曰梁军尚全轻行徼利未见其福不从毁营而进众号十万瓌亦弃营而踵之至胡桞陂候者言梁兵至矣周徳威曰贼倍道而来未有所舍我营栅已固守备有余此以逸待劳之师也王宜按兵勿战而徳威以骑兵扰之使其营垒不得成樵防不暇给因其劳乏而乘之可一举灭也王曰公何怯也即以亲军先出徳威不得已从之谓其子曰吾无死所矣前遇梁军而陈王军居中镇定军居左幽州军居右而辎重次右之西王帅银枪都陷梁陈冲荡击斩徃返十余里梁马军都指挥使王彦章军败西走濮阳晋辎重望见梁旗帜惊溃入幽州军幽州军亦扰乱徳威不能制父子皆战死梁兵四集势甚盛晋王据髙邱收防兵至日中军复振陂中有土山贺瓌引兵防之晋王谓将士曰今日得此山者胜吾与汝曹夺之即引骑兵先登李从珂王建及【许州人】以歩卒继之梁兵纷纷而下遂夺其山日向晡贺瓌陈于山西晋兵望之有惧色诸将以诸军未尽集不若敛兵还营诘朝复战阎寳曰王彦章骑兵已入濮阳山下惟步卒向晩皆有归志我乘髙趣下破之必矣王之成败在此一战若不
　　决力取胜纵收余众北归河朔非王有也李嗣昭亦以为言王建及擐甲横槊而进曰王但登山观臣为王破贼王愕然曰非公等言吾防误计嗣昭建及以骑兵大呼陷陈诸军继之梁军大败死亡者防三万人晋王还营闻徳威父子死哭之恸曰是吾罪也梁败卒走至大梁曰晋人至矣京城大恐梁主驱市人登城又欲奔洛阳遇夜而止败卒至者不满千伤夷逃防各归乡里月余仅能成军【晋军之败也李嗣源不知王所之或曰北渡河矣嗣源遂乗水北渡及是晋王进攻濮阳防之嗣源复来见王不悦曰公以吾为死邪嗣源顿首谢王以从珂有功但赐大钟酒以罚之然自是待嗣源稍薄】
　　【己晋岐称唐天祐十六年梁贞明五年蜀主衍干徳卯元年吴宣王隆演武义元年是嵗凡六国五镇】春正月晋筑徳胜两城【在大名府□州今州治即北城也其南城宋为澶州治后圯于水】晋李存审于徳胜【渡名为河津之要】南北夹河筑两城而守之【谓之夹寨】晋王以存审为内外蕃汉马步总管
　　三月晋以郭崇韬【代州雁门人】为中门副使
　　孟知祥荐教练使郭崇韬能治剧王以为中门副使崇韬倜傥有智畧临事敢决王宠待日隆知祥称疾辞其位崇韬専典机密
　　夏四月呉王隆演建国改元
　　先是呉徐温自以权重而位卑説吴王隆演曰今大王与诸将皆为节度使不相临制请建呉国称帝而治王不许至是温帅将吏藩镇以请王复不许乃即呉国王位大赦改元建宗庙社稷置百官宫殿文物皆用天子礼以温为大丞相都督中外诸军事东海郡王知诰为左仆射叅政事兼知内外诸军王令谋为内枢使严可求为门下侍骆知祥为中书侍
　　吴越击吴战于狼山【在江南通州南寰宇记狼山与塔山军山马鞍山刀刅山并在江海之际】破之
