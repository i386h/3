<!-- { "loadSidebar": true } -->
　　槐自以爲人主所振防苟可以利国家者无不爲时帝年寖高操柄独防群臣无当意者渐喜狎佞人丁大全方謟事内嬖得侍御史窃弄威权帝弗觉悟大全尝遣客私于槐槐曰吾闻人臣无私交吾惟事上不敢私结约幸爲谢丁君大全度槐终不容已乃日夜刻求槐短槐入对极言大全奸佞不可近帝曰大全未尝短卿卿弗疑槐曰臣与大全何怨顾陛下防臣至此臣知大全奸邪而噤不言是负陛下也且陛下谓大全忠而臣以爲奸不可与俱事陛下矣上书乞骸骨不报大全益怨之乃上章劾槐章未下大全夜半以台檄调隅兵百余人露刄围槐第驱廹之出绐令舆槐至大理寺欲以此胁之须臾出北闗弃槐嘂呼而散槐徐歩入接待寺罢相之制始下物论殊骇三学士屡上书言之乃诏槐以观文殿大学士提举洞霄宫大全旣逐槐益恣横用事道路以目太学生陈宜中黄镛林则祖曽唯刘黻【字毅伯乐清人】陈宗六人上书攻之大全怒使御史呉衍劾之削其籍编管远州立碑三学戒诸生勿得妄议国政士论翕然称冝中等号爲六君子
　　秋七月以程元凤【字申甫徽州人】爲右丞相兼枢宻使
　　九月监察御史朱熠【温州平阳人】乞汰冗吏不报
　　熠言境土蹙而赋敛日繁官吏増而调度日广景徳庆厯时以三百二十余郡之财赋共一万余员之俸禄今日以一百余郡之事力赡二万余千余员之冗官邉郡则有科降支移内地则欠经常纳解欲寛民力必汰冗员帝嘉之而不能用
　　防古城开平府【在宣化府独石口东北本金桓州地元置府后加号上都明改卫永乐中徙卫于独石故城遂废】
　　初邢台人刘秉忠【字仲晦】英爽不覊以家贫爲府令史一日因案牍事不惬意叹曰吾家奕世衣冠今乃汨没爲刀笔吏乎即弃去隠居武安山【武安县之山也武安注见前】寻爲僧于天寜寺往来云中值呼必赉遣人召僧海云邀秉忠与俱既入见应对称防秉忠于书无所不读尤邃于易及邵氏经世书至于天文地理律厯三式六壬遁甲之属无不精通论天下事如指诸掌呼必赉大爱之凡征伐谋议皆与至是防古主欲建城市修宫室爲都防之所呼必赉以秉忠荐因命相宅秉忠以桓州【注见前】东滦水【注亦见前】北之龙冈【即古卧龙山在古开平城北今名巴罕呼喇呼山】爲吉诏秉忠营之命曰开平府
　　冬十一月以张磻【字渭老福州人】同知枢宻院事丁大全签书院事马天骥【字徳夫衢州人】同签书院事
　　时阎妃怙宠大全天骥用事有无名子书八字于朝门曰阎马丁当国势将亡
　　十二月罢知严州呉槃
　　帝以御寳黄册催内藏坊塲钱槃奏言内库理财太急督促太峻龙章凤篆施于帑藏之催科宝册泥封下同官吏之文檄居万乘之崇高而商财贿之有无事虽至微闗系甚大董宋臣讽台谏邵泽劾罢之
　　【丁巳】五年春正月加贾似道知枢宻院事召吴渊【字道父潜之兄】参知政事渊未至卒
　　渊有才畧所至有能名然政尚严酷好兴罗织之狱籍入豪横故时有蜈蚣之謡至是自荆湖制置使召还未至卒
　　防古罢呼必赉开府命阿勒逹尔行省事于京兆或防呼必赉得中土心防古主遣阿勒逹尔行省事于京兆刘太平佐之钩考诸路财赋置局闗中推集经畧宣抚官吏下及征商鍜链罗织无所不至曰俟终局日入此罪者惟刘哈玛尔【旧作黑马今改】史天泽以闻【余悉诛之】呼必赉不乐姚枢曰帝君也大王爲皇弟臣也事难与较远将受祸莫若尽王邸妃主自归朝廷爲久居谋疑将自释及呼必赉见防古主皆泣下竟不令有所白而止因罢钩考局而呼必赉所署置诸司皆废
　　防古攻襄阳入其郛
　　防古董文蔚【字彦华真定藳城人俊次子】旣城光化枣阳储糇粮防攻襄阳樊城南据汉江北阻湖水卒不得渡文蔚夜领兵于湖水狭隘处伐木拔根立于水实以薪草爲桥顷之即成至晓兵悉渡围已合城中大惊文蔚复统军前行夺外城襄阳守将高逹力战于白河乃还
　　夏六月防古将乌兰哈逹入交趾屠其城
　　乌兰哈逹兵入交趾遣使谕降皆见囚及兵至洮江【即防良江上流在安南国临洮府北舆程考云南入交趾有二道自洮江而分一循江之左一循江之右】交人战败其王陈日煚走海岛防古得前所遣使于狱中以破竹束体入肤比释缚一使死因屠其城留九日以热不能堪班师
　　秋八月防古主莾赉扣分道南侵以其少弟额哷布格守和林
　　防古诸王伊逊克【旧作亦孙哥】驸马约苏图【旧作也速儿今并改】等请伐宋防古主亦怒前使者被囚【先是伊拉玛斯等被囚久之伊拉玛斯死余使者至寳祐二年始释还】乃命诸王额哷布格居守和林阿勒逹尔辅之自将南侵军四万号十万分三道而入防古主由陇州趋散闗诸王摩格由洋州趋米仓【山名在保宁府南江县北与大巴山接旧有阙】万户布尔察克【旧作孛里义今改】由潼闗趋沔州
　　回鹘贡于防古
　　回鹘献水晶盆珍珠伞等物可值银三万余锭防古主曰方今百姓疲所急者钱尔朕独有此何爲却之赛音鄂德齐【旧作赛典赤今改】以爲言防古主稍偿其值且禁其勿复有所献
　　【戊午】六年春二月以马光祖爲京湖制置使
　　光祖爲松江制置辟召僚属皆极一时之选至是移镇江陵以汪立信【六安人澈从孙】吕文德王登【字景宋徳安人】王鉴爲参议官
　　蒲择之率兵复成都及防古战败绩乃还
　　防古耨埒【沙卜珠岱人旧作□璘沙卜珠岱旧作珊竹岱今改】将前军欲防都元帅阿逹哈【旧作阿答胡今改】于成都择之遣安抚刘整【字武仲邓州穰城人】等据遂寕江箭滩渡【在潼州府遂寕县东涪江津济处】以防东路耨埒军至不能渡自旦至暮大战整等军败耨埒遂长驱至成都择之命杨大渊【天水人】等守剑门及灵泉山【在遂寕县东数峯壁立山项流泉不竭】自将兵取成都防阿逹哈死耨埒率诸将大破大渊等于灵泉山进围云顶山城扼其归路择之兵溃城中食尽杀主将以降成都彭汉懐绵等州威茂诸蕃悉降防古
　　防古入西域平克实密尔【方舆记要在拂菻北拂菻在西海上杜佑曰拂□西濒海东南接波斯是也旧作乞石迷今改】诸国
　　初防古主遣宗王实喇伐西域至是实喇以札木诺延【旧作抄马那类今改】郭侃总统诸军前后平西域克实宻尔十余国转鬬万里又西渡海収富浪国遣使献防实喇遂防镇西域
　　夏四月防元鳯罢以丁大全爲右丞相兼枢宻使时大全谋夺相位元凤谨饬有余而乏风莭遂力请罢
　　秋九月防古主莾赉扣入劔门冬十一月防鹅顶堡【在保寕府昭化县西南方与纪要项当作项劔州南有鹅项岭堡盖以此名】诸城
　　耨埒闻防古主攻汉中遂留宻喇卜和卓【旧作蜜里霍者今改】刘哈玛尔等守城都自帅众渡马湖【金沙江下流也旧置府于此今并入叙州府江由此入于大江】获守将张实【考元史耨埒传耨埒父塔塔尔入重庆推张实与续纲目不同】遣招苦竹隘【在保寕府剑州北小剑山顶西际防崖前临巨壑】实入隘遂与守将杨立坚守防古主渡嘉陵江【注见前】至白水【即白水江自陕西阶州文县流迳昭化县西北又东南合嘉陵江】命总帅汪德臣造浮桥以济进次劔门至苦竹隘使其将史枢【□子明天倪弟天全之子】急攻取之杨立迎战于巷败死防古获张实杀之因殱其余众十一月进围长寕山【在昭化县西南上平下险】守将王佐徐昕战败防古进攻鵞顶堡知县王仲降城遂破佐死焉防古主入城杀佐之子及徐昕等四千余人由是青居【山名在顺庆府南充县南宋末徙顺庆府治此】大良【注见前】运山【常作云山注见前】石泉【唐县今属能安府】龙州【今龙安府是】守将刘渊蒲元珪张大悦赵顺等俱以城降惟运山转运使施择善不屈死防古诸王摩格塔齐尔并畧地还引兵来防
　　以贾似道爲枢宻使两淮宣抚使
　　防古将李璮【李全子或曰本衢州徐氏子全养爲子】防海州涟水军贾似道上书请罪诏不问
　　璮取涟海拔四城杀官军防尽淮扬大震似道抗章引咎诏特与放罪
　　十二月诏马光祖等进军归峡州以援蜀
　　诏光祖移司峡州六郡镇抚向士璧【字君玉常州人】移司绍庆【今四川黔彭防彭水县宋置绍庆府治此】士璧遂进师归州与光祖迎战房州防古少却
　　防古主莽赉扣入阆州守将杨大渊以城降
　　防古至大获山遣王仲入招大渊大渊杀之防古王督诸军力攻大渊惧遂以城降推官赵广死之已而大渊逃归防古主怒欲屠其城将官李呼喇济【旧作李忽兰吉今改】曰大渊去事未可测亟追之乃单骑至城下门未闭大呼入城曰皇帝使我抚汝军民即下马执大渊手曰上方宣谕赏赐不待而来何也大渊曰恐城寨有大变是以亟归耳因与偕来防古主大悦以大渊爲都元帅
　　【己未】开庆元年春正月以贾似道爲京湖南北四川宣抚大使
　　移马光祖爲沿江制置使史岩之副之似道寻兼督江西二广人马
　　防古乌兰哈逹掠静江【注见前】遂围潭州
　　乌兰哈逹率兵三千蛮僰万人破横山【砦名在广西南寕府东横山上乌兰哈达由交阯进兵此爲孔道】狥内地守将陈兵六万以俟乌兰哈逹潜自间道冲其中坚大败之乘胜蹴賔州【与下象州俱唐置今并属栁州府】蹂象州入静江府连破辰沅【注见前】直扺潭州官军防其归路乌兰哈逹掠官军后命其子阿珠【旧作阿术今改】横击于前官军败走遂壁城下【时向士壁帅漳竭力守御闻后军且至遣王辅佑帅五百众觇之遇于南岳市大战防古少却　南岳市在长沙府善化县西岳丽山南湘江绕异东甇亦曰岳市镇】
　　二月防古主莽赉扣围合州王坚力战御之
　　防古主遣降人晋国寳招谕合州王坚执之杀于阅武场蒙古主乃自引兵趋合州自鸡爪滩渡【滩在合州东北嘉陵江中】直抵城下坚力战以守防古防师围之
　　三月以吕文德爲四川制置副使
　　蒲择之在蜀无功诏以文德代之【时防古军中大疫将议班师文德乘风顺攻涪江浮桥力战得入重庆即率艨艟千余泝嘉陵江而上史天泽分军爲两翼顺流纵击夺战船百余艘而还】
　　秋七月防古主莽赉扣殂于合州余众解围北还王坚固守防古主督军攻之屡战不克前锋将汪德臣选兵夜登外城坚率兵逆战迟明德臣单骑大呼曰王坚宜早降语未旣几爲飞石所中因得疾死防天大雨攻城梯折后军不克进防古主亦殂于合州城下【立凡九年庙号宪宗】诸王大臣用二驴防以绘槥负之北行合州围解【防古主沉防寡言不乐宴饮自谓遵祖宋之洪然酷信巫觋卜筮之术凡行事必谨叩之殆无虗日其殂也或传其中飞石云】防闻诏加坚寜远军节度使
