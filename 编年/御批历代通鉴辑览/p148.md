<!-- { "loadSidebar": true } -->
　　冬十月魏营圜方丘南北郊【陈祥道礼书祀天于南郊而地上之圜丘者南郊之丘也丘圜而髙所以象天祭地亍北郊而泽中之方丘者北郊之丘也丘方而下所以象地马端临曰魏立圜方丘又有南北郊此用郑康成之説其时康成所注二礼方行王粛虽著论以攻之人犹未宗其説也　考孔頴逹礼疏王粛圣证论以圜丘即郊郑氏以丘郊各异故马氏之论如此】
　　魏用髙堂隆议营洛阳南委粟山【在今洛阳县东南】为圜丘诏曰汉承秦乱废无禘礼【马端临曰禘有二名有大禘之禘大传所谓不王不禘王者禘其祖之所自出而以祖配之是也有时禘之禘祭义所谓春禘秋尝王制所谓天子祫禘诸侯禘一犆一祫是也　考明帝此诏盖指大禘而言】曹氏世系出自有虞今祀皇皇帝天亍圜丘以虞舜配祭皇皇后地于方丘以舜妃伊氏【舜妃尧女也尧伊祁氏】配祀天神于南郊以武帝配祭地只于北郊以武宣皇后配【考郑氏祭法注禘谓祭吴天于圜丘也王粛曰唯郊是祭天禘者宗庙之殷祭也其説又各不同魏明帝分郊丘为二而合禘与圜丘为一是皆沿郑氏之説也】
　　魏铸铜人起土山于芳林园【在河南府故洛阳城中裴松之曰芳林圜即华林园魏齐王芳即位因改名】
　　魏主叡徙长安钟虡槖驼铜人【秦始皇制见前】承露盘【汉武帝制亦见前】于洛阳盘折声闻数十里铜人重不可致留于霸城【即汉霸陵故城】大发铜铸铜人二号曰翁仲列坐于司马门外又铸黄龙鳯凰置内殿前起土山于芳林园使公卿皆负土树杂木善草捕禽兽致其中【司徒掾河东董寻上疏曰建安以来野战死亡或门殚户尽虽有存者遗孤老弱若宫室狭小当广大之犹宜随时不妨农务况作无益之物哉陛下既尊羣臣顕以冠冕载以华舆而使穿方举土面目垢黒衣冠了鸟毁国之光以崇无益甚无谓也孔子曰君使臣以礼臣事君以忠无忠无礼国何以立臣知言出必死而自比于牛之一毛生既无益死亦何损将奏沐浴以待命叡曰寻不畏死邪主者奏収之诏勿问髙堂隆上疏曰今吴蜀欲与中国争衡若有人来告权禅并修徳政轻省租赋动咨耆贤事遵礼度陛下闻之岂不其如此而为国忧乎若告者曰彼并为无道崇侈无度重其税敛民不堪命陛下闻之岂不幸彼疲敝而取之不难乎今天下雕敝若有防警臣惧版筑之士不能投命虏廷矣叡览之曰观隆此奏使朕惧哉尚书卫觊上疏曰昔汉武信神仙之道谓当得云表之露以餐王屑故立仙掌以承髙露陛下通明每所非笑汉武有求于露而犹尚见非陛下无求于露而空设之不益亍好而靡费功夫皆圣虑所宜裁制也不聼】
　　魏光禄勲髙堂隆卒
　　隆疾笃口占上疏曰三代之有天下歴数百载尺土一民莫非其有然癸辛纵欲皇天震怒宗国为墟岂伊异人皆明王之胄也黄初之际天兆其戒异类之鸟育长燕雀【晋书五行志黄初元年未央宫中有燕生鹰口爪俱赤】此大异也宜防鹰扬之臣于萧墙之内可选诸王使典兵棊跱镇抚皇畿翼亮帝室夫皇天无亲惟徳是辅民咏徳政则延期过歴下有怨叹则辍録授能由此观之天下乃天下之天下非独陛下之天下也魏主叡手诏慰劳之未几而卒
　　魏作考课法不果行
　　魏主叡深疾浮华之士诏吏部尚书卢毓【字子嘉植之子】曰选举勿取有名名如画地作饼不可啖也毓对曰名不足以致异人而可以得常士常士畏教慕善然后有名非所当疾也愚臣既不足以识异人又主者正以循名案常为职但当有以騐其后耳古者敷奏以言明试以功今考绩之法废而以毁誉为进退故眞伪混杂虚实相防叡纳其言诏防骑常侍刘劭【字孔才广平邯郸人】作都官考课法七十二条下百官议【司崔林曰周官考课其文备矣康王而下遂以陵夷盖法存乎其人也且万目不张举其纲众毛不整振其领若大臣任职式是百辟则孰敢不粛乌在考课哉黄门侍郎杜恕曰世有乱人而无乱法若法可专任则唐虞不须稷契之佐殷周无责伊吕之辅矣今欲使州郡考课必由四科皆有事效然后察举试辟公府为亲民长吏转以功次补郡守者或就増秩赐爵此最考课之急务也臣以为便当顕其身用其言使为课州郡之法法具施行必有赏罚随之至于三公坐而论道内职大臣纳言补阙诚使容身保位无放退之辜而尽莭在公抱见疑之势公义不修而私议成俗虽仲尼为课犹不能尽一才又况于世俗之人乎司空掾传嘏曰建官均职清理民物所以立本也循名责实紏励成规所以治末也本纲未举而造制末程国畧不崇而考课是先惧不足以料贤愚之分精幽明之理也崔林字徳孺河东人传嘏字兰石北地泥阳人】乆之事竟不行
　　【司马氏光曰为治之要莫先用人而知人圣贤所难也故求之毁誉则爱憎竞进而善混殽考之功状则巧诈横生而眞伪相胃要其本在至公至明而已矣盖公明者心也功状者迹也为人上者诚能不以亲疏贵贱异其心喜怒好乱其志虽询于人而决之在己虽求于迹而察之在心则羣下之能否焯然形于目中无所逃矣安得豫为之法而悉委有司哉或曰考绩之法唐虞所为京房刘劭述而俢之耳曰唐虞之官居位乆而委任专立法寛而责成逺非若房劭校米盐之课责旦夕之效也事固有名同而实异者不可不察也】
　　【戊午】延熙元年【魏景初二年吴赤乌元年】春正月魏遣太尉司马懿击公孙渊
　　初魏使者至辽东公孙渊设甲兵为军陈以见之又数对其国中賔客出言魏主叡遣毋邱俭【毋邱复姓俭字仲恭河东闻喜人】赍玺书徴渊渊遂兵逆俭亍辽队【汉县后汉省公孙度复置故城在今奉天府海城县】俭与战不利引军还渊因自立为燕王改元绍汉置百官诱鲜卑以扰北方至是魏主叡召司马懿于长安使将兵四万讨辽东【叡谓懿曰公孙渊将何计以待君对曰叶城预走上计也据辽东拒大军其次也坐守防平此成擒耳曰三者何出对曰惟明智能审量彼我乃豫有所割弃此非渊所及必先拒辽东后守防平也曰还徃几日对曰徃百日攻百日还百日以六十日为休息如此一年足矣】渊闻之复遣使称臣求救于吴【吴人欲戮其使羊衟曰不可是肆匹夫之怨而捐霸王之计也不如因而厚之遣竒兵潜徃以要其成若魏伐不克而我军逺赴是恩结遐夷而义形万里若兵连不觧首尾之隔则我虏其傍郡驱畧而归亦足以报雪曩事矣】吴主权勒兵谓渊使曰请俟后问当从简书【语见左氏传同相拒之谓也】
　　二月魏以韩暨【字公至南阳堵阳人】为司徒
　　魏主叡问卢毓谁可为司徒者毓荐处士管寕叡不能用更问其次对曰敦笃至行则大中大夫韩暨亮直清方则司崔林贞固纯粹则太常常林乃以暨为之
　　立皇后张氏
　　立子璿【字文衡】为皇太子
　　大司农孟光【字孝裕洛阳人】问太子读书及性情好尚亍秘书郎郤正【字令先偃师人】正曰奉亲防恭举动仁恕有古世子之风光曰此皆家戸所有耳吾欲知其权畧智调何如也正曰世子之道在于承志竭欢既不得妄有施为智调藏于胸中权畧应时而发此之有无焉可预知也光曰今天下未定智意为先储君读书寕当效吾等竭力博识以待访问如博士探防讲试以求爵位邪当务其急者正深然之
　　吴铸当千大钱
　　吴先铸大钱一当五百及是又铸当千大钱
　　秋八月魏司马懿破防平斩公孙渊
　　六月司马懿军至辽东公孙渊使其将卑衍【卑氏卑耳国之后】等将歩骑数万屯辽队围堑二十余里诸将欲击之懿曰此欲以老吾兵也攻之正堕其计且贼大众在此其巢窟空虚直指防平破之必矣乃多张旗帜欲出其南衍等尽鋭趣之懿潜济水出其北直趣防平衍等恐引兵夜走诸军进至首山【在奉天府辽阳州西南】渊使衍等逆战懿击大破之遂进围防平秋大霖雨辽水暴涨两月余不止平地水数尺三军恐欲移营懿令军中敢有言徙者斩都督令史犯令斩之军中乃定已雨霁懿乃作土山地道楯橹钩冲昼夜攻之天石如雨渊窘急粮尽人相食死者甚众其将杨祚等降【渊使其相国王建等请觧围却兵当君臣面懿命斩之檄告渊曰楚郑列国而郑伯犹肉袒牵羊迎之孤天子上公而建等欲孤觧围退舍传言失指已为斩之若意有未已可更遣有明决者来渊复使侍中卫演乞克日送任懿曰军事大要有五能战当战不能战当守不能守当走余二事但有降与死耳汝不肯面此为决就死也不须送任　任质子也】既而城溃渊与子修将数百骑突围走懿击斩之遂入城传渊首洛阳于是辽东方【本汉县公孙氏置为郡】乐浪元菟四郡皆平【始公孙度以汉中平六年据辽东至渊三世凢五十年而防】
　　冬十二月蒋琬出屯汉中
　　诏命琬总帅诸军须吴举动东西掎角以乘魏衅
　　魏主叡有疾立郭夫人为后召司马懿入朝以曹爽【字昭伯眞之子】为大军
　　初魏太祖以刘放孙资为秘书郎文帝更名秘书曰中书以放为监资为令遂掌机秘魏主叡即位尤见宠任时亲总万几数兴军旅腹心之任皆二人管之每大事朝臣防议常令决其是非择而行之【中防军济上疏曰臣闻大臣太重者国危左右太亲者身敝陛下既已察之于大臣愿无忘之于左右左右忠正逺虑未必贤于大臣至于便辟取合或能攻之况实握事要日在目前倘因疲倦之间有所割制推移赏罚因防而入缘形而出意所狎信不复猜觉此宜早以经意也叡不聼】及寝疾深念后事乃以武帝子燕王宇【字彭祖】为大将军夏侯元曹爽曹肇【字长思休之子】秦朗等辅政【刘放孙资乆典机任元肇心不平殿中有鸡栖树二人相谓曰此亦乆矣其能复几放资惧隂圗闲之】宇性防良陈诚固辞叡引放资入卧内问曰燕王正尔为【言其性防良为事正如此也】对曰燕王实自知不堪大任故耳叡曰谁可者时惟爽在侧放资因荐之且请召司马懿与相参叡从之既而中变放资复入説又从之【放请为手诏叡曰我困笃不能放上牀执其手强作之遂赍出大言曰有诏免燕王宇等官不得停省中皆流涕而出】遂以爽为大将军叡嫌其才弱拜尚书孙礼【字徳逹涿郡客城人】为长史以佐之时懿在汲宇以为关中事重宜遣懿还长安事已施行至是复得手诏前后相违懿疑京师有变乃疾驰入朝
　　【己未】二年【魏景初三年吴赤乌二年】春正月魏司马懿至洛阳与爽受遗辅政魏主叡卒太子芳立
　　司马懿至洛阳入见魏主叡执其手曰吾以后事属君君与曹爽辅小子死乃可忍吾忍死待君得相见无恨矣乃召二王示懿别指齐王芳曰此是也君谛视之勿误也又教芳前抱懿项懿顿首流涕于是芳年八歳即日立为太子叡寻卒芳嗣位尊皇后为皇太后爽懿并加侍中都督中外诸军録尚书事诸所兴作皆以遗诏罢之
　　二月魏以司马懿为太傅何晏【字平叔进之孙】为尚书
