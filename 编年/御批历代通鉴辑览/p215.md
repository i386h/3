<!-- { "loadSidebar": true } -->
　　魏主至洛阳霖雨不止诏诸军前发魏主戎服执鞕乘马而出羣臣稽首马前泣谏魏主乃谕曰今者兴发不小动而无成何以示后茍不南伐当迁都于此王公以为何如南安王桢【景穆帝子】进曰陛下辍南伐之谋迁都洛阳此臣等之愿苍生之幸也时旧人虽不愿内徙而惮于南伐无敢言者遂定迁都之讣罢兵十月徴穆亮【字幼辅罴之弟】与李冲将作大匠等经营洛都设坛于滑台城东以告行庙遣澄还平城谕留司百官闻者尽骇澄援引古今以晓之众乃开防【谓晓谕以发其防莫不厌伏也】澄还报魏主喜曰非任城朕事不成
　　魏以王肃为辅国将军
　　王肃见魏主于邺陈伐齐之策魏主与之言不觉促席移晷自是器遇日隆人莫能间或屏左右语至夜分自谓相得之晚时魏主方议兴礼乐变华风凡威仪文物皆肃所定
　　齐益州刺史刘悛坐赃禁锢
　　初悛罢广司二州倾赀以献世祖家无留储【世祖尝幸悛宅悛捧金澡盆面广三尺爱姬执金澡罐受四升以充沃盥因以奉献纳之】及齐主即位以悛所献减少怒欲杀之西昌侯鸾救之得免犹禁锢终身
　　【甲齐主昭业隆昌元年昭文延兴元年高戌宗明帝鸾建武元年魏太和十八年】春正月齐以随王子隆【字云兴武帝第八子】为抚军将军
　　西昌侯鸾将谋废立引萧衍与同谋荆州刺史随王子隆有文才鸾欲徴之恐其不从衍曰随王虽有美名其实庸劣止须折简耳乃召子隆为抚军将军【豫州刺史崔慧景高武旧将鸾疑之以衍为宁朔将军戌夀阳慧景惧白服出迎衍抚安之　崔慧景字君山东武城人】
　　魏主南廵祭比干墓【注见前】
　　魏主过比干墓祭以太牢自为文曰呜呼介士胡不我臣
　　齐萧鸾杀直阁将军周奉叔
　　齐主昭业宠幸中书舍人綦母珍之朱隆之直阁将军曹道刚周奉叔宦者徐龙驹等【有司相语曰宁拒至尊敕不可违舍人命】自山陵之后即与左右微服游走市里掷涂赌跳作诸鄙戏世祖聚钱及金帛不可胜计未期嵗用垂尽西昌侯鸾数谏不从心忌鸾欲除之以卫尉萧谌【字彦孚世祖族子】征南议萧坦之【字君平齐宗室】皆祖父旧人甚亲信之【何后亦淫泆与左右杨珉通齐主恣之齐閤夜开无复分别鸾遣坦之入奏诛珉何后流涕救之坦之固请齐主不得已而许之鸾又启诛徐龙驹齐主亦不能违而心忌鸾益甚】谌坦之见齐主狂纵日甚恐祸及已乃更劝鸾废立隂为耳目齐主不之觉也周奉叔恃勇挟势陵轹公卿每语人曰周郎刀不识人鸾忌之使二人说齐王出奉叔为外援以为青州刺史将之镇称敕召入殴杀之
　　魏中书侍郎韩显宗【字懋卿麒麟子】上书言事
　　魏主如洛阳西宫显宗上书陈四事【其一以为窃闻舆驾今夏不廵三齐当幸中山蚕麦方急何以堪命愿早还北京以省诸州供张其二以为洛阳宫殿故基皆魏明帝所造前世已讥其奢宜加裁损北都富室竞以第舍相尚宜因迁徙为之制度端广衢路通利沟渠其三以为陛下之还洛阳轻将从骑王者于闱闼之内犹施警防况涉履山河而不加三思乎其四以为陛下日对百辟心虞万几景昃而食夜分而寝加以孝思之至随时而深文章之业日成篇卷虽叡明所用未足为烦非所以啬神养性也】魏主颇纳之显宗又上言【以为州郡贡察徒有秀孝之名而无其实朝廷但检其门望不复弹坐如此则可令别贡门望何用假冒秀孝之名也夫门望者乃其父祖之遗烈何益于时益于时者贤才而已茍有其才虽屠钓奴虏圣主不耻以为臣苟非其才虽三后之裔坠于皂隶矣又刑罚之要在于明当今内外之官欲邀当时之名争以深刻为无私迭相敕厉遂成风俗陛下居九重之内视人如赤子百司分万务之任遇下如仇讐是则尧舜止一人而桀纣以千百和气不至盖由于此又昔周居洛邑犹存宗周汉迁东都京兆置尹春秋之义邑有宗庙曰都况代京陵庙所托王业所基而可同之郡国乎宜建畿置尹一如故事又古者四民异居欲其业専志定太祖剑基分别士庶不令杂居工伎屠防各有攸处但不设科禁久而混殽今闻洛邑居民之制専以官位相从不分族类夫官位无常朝荣夕悴衣冠皂不日同处欲使工伎之家习士人风礼百年难成使士人之子效工伎容态一朝而就此乃风俗之原不可不察况今迁徙之初皆是公地分别工伎在于一言有何可疑而阙盛美又南人昔有淮北侨置郡县仍而不改名实难辨宜皆厘革小者并合大者分置又君人者以天下为家不可有所私比来颁赉动以千计若分以赐鳏寡孤独所济实多今直以与亲近之臣殆非周急不继富之谓也】魏主善之【是月魏主如河隂三月还平城部分迁留】
　　夏四月齐竟陵王子良以忧卒
　　齐主常忧子良为变闻其卒甚喜
　　五月甲戌朔日食
　　秋七月齐萧鸾弑其君昭业而立新安王昭文【文恵太子第二子是为废帝海陵王】自为骠骑大将军録尚书事封宣城公鸾既诛徐龙驹周奉叔尼媪外入者颇传异语中书令何【字子季防之弟】以后从叔为齐主昭业所亲使直殿省与谋诛鸾不敢当依违谏说齐主意复止乃谋出鸾于西州中勅用事不复闗咨于鸾是时萧谌萧坦之握兵权仆射王晏总尚书事鸾以废立之谋告晏及丹阳尹徐孝嗣皆从之【骠骑録事乐豫谓孝嗣曰外传籍籍似有伊霍之事君武帝殊常之恩荷托付之重恐不得同人此举人笑褚公至令齿冷孝嗣不能从　乐豫字文介南阳湼阳人】直閤将军曹道刚疑外间有异宻有处分谋未能发鸾虑事变以告坦之坦之驰谓谌曰废天子古来大事闻道刚等转已猜疑卫尉明日若不就事无所复及弟有百嵗毋岂能坐听祸败正应作余计耳谌惶遽从之鸾使谌先入遇道刚杀之鸾引兵入云龙门齐主闻变犹为手勅呼萧谌俄而谌引兵入閤齐主拔剑自刺不入舆接而出行至西弄弑之舆尸出以王礼诸嬖幸皆防诛以太后令追废昭业为郁林王迎立新安王昭文昭文即位【年十五】以鸾为骠骑大将军録尚书事扬州刺史封宣城公【吏部尚书谢瀹方与客棊闻变竟局还卧竟不问外事大匠虞悰窃叹曰王徐遂缚袴废天子天下岂有此理邪朝臣被召入宫国子祭酒江斆至云龙门托药发吐车中而去鸾欲引中散大夫孙谦为腹心使兼卫尉给甲仗百人谦不欲与之同輙散甲士鸾亦不之罪也　虞悰字景预晋侍中潭之曾孙】
　　齐以始安王遥光【字元晖】为南郡太守
　　遥光鸾兄凤之子也鸾有异志遥光赞成之凡大诛赏无不预谋鸾欲树置亲党故用为南郡守而不之官
　　九月魏主考绩黜陟百官
　　初魏主诏三载考缋即行黜陟各令当曹考其优劣为三等其上下二等仍分为三六品以下尚书重问五品以上亲与公卿论之上上者迁下下者黜中者守本任于是亲临朝堂黜陟百官谓诸尚书未能献可替否进贤退不肖録尚书事广陵王羽无勤恪之声有阿党之迹而令仆左右丞不能相导罢黜削禄有差任城王澄以神志骄傲解少保尚书于果【栗防之孙】以不勤事削録余皆面数其过而行之
　　齐萧鸾杀鄱阳王锵【字宣韶武帝第七子】等
　　鸾权势益重中外皆知其畜不臣之志鄱阳王锵每诣鸾鸾语及家国言泪俱发锵以此信之宫台之内皆属意于锵制局监谢粲说锵及随王子隆曰二王但出天子置朝堂夹辅号令粲等闭城上仗谁敢不同东城人正共送萧令耳【胡三省注鸾是时已进録尚书事粲曰萧令盖举旧官称之】子隆欲定计锵意犹豫命驾将入复还与母别日暮不成行典籖知其谋告之鸾遣兵杀锵及子隆谢粲等【时太祖诸子子隆最壮大有才能故鸾尤忌之】江州刺史晋安王子懋【字云昌武帝第七子】闻二王死欲起兵以母阮氏在建康宻遣迎之阮氏报其同母兄于瑶之为计瑶之驰告鸾鸾遣中防军王元邈讨子懋又遣军主裴叔业与瑶之先袭寻阳参军于琳之为内应遂杀子懋【先是子懋将举事防閤呉郡陆超之丹阳董僧慧皆劝之及子懋见杀王元邈执僧慧将杀之僧慧曰晋安举义仆实豫谋死不恨愿大敛毕退就鼎镬元邈义之白鸾免死子懋子昭棊方九嵗以方二寸绢为书参其消息僧慧视之曰郎君书也悲恸而卒于琳之劝超之逃亡超之曰人皆有死此不足惧吾若逃亡非惟孤晋安之眷亦恐田横客笑人元邈等欲囚以还都超之端坐俟命超之门生谓杀超之当得赏宻自后斩之头坠而身不僵元邈厚加殡敛其门生亦助举棺棺坠压门生首折颈而死】鸾遣将军王广之【字士林沛郡相人】袭南兖州刺史安陆王子敬【字云端武帝第五子】斩之又遣徐元庆西上害荆州刺史临海王昭秀【字怀尚文恵太子第三子】行事何昌防【字俨望尚之弟子】曰仆受朝廷意寄翼辅外藩殿下未有愆失何容即以相付邪若朝廷必须殿下当自启闻更听后防昭秀由是得还建康鸾以孔琇之【靖之孙】行郢州事使杀郢州刺史晋熙王銶【字宣攸髙帝第十八子】琇之辞不许遂不食而死裴叔业进向湘州欲杀南平王锐【字宣毅高帝第十五子】防閤周伯王大言于众曰此非天子意今斩叔业举兵匡社稷谁敢不从典籖叱左右斩之遂杀锐又杀銶及南豫州刺史宜都王铿【字宣俨高帝第十六子】
　　冬十月齐萧鸾自为太傅扬州牧进爵为王
　　鸾谋继大统多引名士与参筹防侍中谢朏心不愿乃求出为呉兴太守至郡致酒数斛遗其弟吏部尚书瀹曰可力饮此勿豫人事【鸾虽専政人情未服自以胛有赤志示王洪范曰人言此是日月相卿幸勿泄洪范曰公日月在躯如何可隐当转言之】
　　齐萧鸾杀桂阳王铄【字宣朗高帝第八子】衡阳王钧【字宣礼高帝子出继兄元王道□后】等
　　桂阳王铄与鄱阳王锵齐名【锵好文章铄好名理时称为鄱桂】锵死铄不自安至东府见鸾还谓左右曰向録公见接慇懃不已而面有惭色欲杀我也是夕遇害江夏王锋【字宣頴髙帝第十二子】有才行鸾尝与之言遥光才力可委锋曰遥光之于殿下犹殿下之于高皇卫宗庙安社稷实有攸寄鸾失色及杀诸王锋遗鸾书诮责之鸾深惮之使兼祠官于太庙夜遣兵收之锋手击数人皆仆地然后死遣茹法亮杀巴陵王子伦【字云宗武帝第十三子】子伦性英果时镇琅邪有守兵鸾恐不肯就死以问典籖华伯茂伯茂曰今若以兵取之恐不可即办若委伯茂一夫力耳乃自执酖逼之子伦正衣冠出受诏谓法亮曰先朝昔灭刘氏今日理数固然君自身家旧人今衘此使当由事不获已此酒非劝酬之爵因仰之而死法亮及左右皆流涕【初诸王出镇皆置典籖主帅一方之事悉以委之时入奏事刺史美恶専系其口莫不折节奉之于是威行州部大为奸利及鸾诛诸王皆令典籖杀之无能拒者孔稚珪闻之流涕曰若不立签帅当不至于此鸾亦深知其弊乃诏自今诸州有事宻以奏闻勿遣典签入都自是典籖之任浸轻矣】
　　齐萧鸾废其主昭文为海陵王而自立【是为明帝】
　　齐主昭文在位起居饮食皆谘鸾而后行至是鸾以皇太后令废昭文为海陵王而自立以王敬则为大司马陈显逹为太尉尚书虞悰称疾不陪位鸾欲引参佐命使王晏喻之悰曰主上圣明公卿戮力宁假朽老以赞惟新乎不敢闻命因恸哭朝议欲纠之徐孝嗣曰此亦古之遗直乃止
　　十一月齐以始安王遥光为扬州刺史闻喜公遥欣【字重晖遥光弟】为荆州刺史
　　齐主长子宝义【字智勇】有废疾诸子皆弱小故以遥光居中遥欣镇抚上流
