<!-- { "loadSidebar": true } -->
　　八月防古呼必赉将兵渡淮九月渡江遂围鄂州呼必赉悉兵渡淮呼必赉由大胜闗【在河南汝寕府罗山县南】张柔由虎头闗【注见前】分道并进官军皆遁呼必赉至黄陂【北齐县今属汉阳府】渔人献舟且爲乡导九月宗王黙格自合州遣人以防古主凶讣告呼必赉请北还以系人望呼必赉曰吾奉命南来岂可无功遽还自登香炉山【在汉阳府汉阳县西南】俯瞰大江大江之北曰武湖【在汉阳府黄陂县东南亦日黄汉湖元和志黄祖阅武习战之所】武湖之东曰阳逻堡【在黄州府黄门县西北与武昌府江夏县分界今爲镇】其南岸即浒黄州官军以大舟扼江渡军容甚盛董文炳言于呼必赉曰长江天险宋所恃以爲国势必死守不夺其气不可臣请尝之乃帅死士数十人当其前令其弟文用【字彦村】等载艨艟鼔棹疾趋士呌呼毕奋锋旣交文炳挥众走岸搏战官军大败明日遂帅诸军渡江进围鄂州中外大震
　　防古破临江【宋军今爲府属江西】知军事陈元桂【抚州人】死之防古遂入瑞州【本南唐筠州宋改名今爲府属江西】
　　防古兵至临江时制置使徐敏予在隆兴【今南昌府是】顿兵不进元桂力疾登城坐督战力不能敌有欲抱而走者元桂曰死不可去左右俱遁兵至元桂瞠目叱骂遂死之防古兵入瑞州知州陈昌世治郡有善政百姓拥之以逃
　　诏诸路出师以御防古大出内府银币犒师
　　前后出缗钱七千七百万银帛各一百六万两匹
　　冬十月丁大全有罪免
　　时防古侵轶日甚大全当国匿不以闻遂罢相以观文殿大学士判镇江府中书舍人洪芹缴【适之曽孙】言大全蜮之资穿窬之行引用凶恶防害忠良遏塞言路浊乱朝纲乞追官远窜以伸国法御史朱貔孙【字兴甫浮梁人】等相继论大全奸回险狡狠害贪残假陛下之刑威以箝天下之口挟陛下之爵禄以笼天下之财饶虎臣【字宗召寕国人】又论其絶言路壊人才竭民力误邉防四罪诏守中奉大夫致仕
　　以呉潜爲左丞相兼枢宻使
　　潜入相首言鄂渚被兵湖南扰动推原祸根由近年奸臣憸士设爲虗议迷国误君仁贤空虗名节防败天怒而陛下不知人怨而陛下不察稔成兵戈之祸章鉴【字文秉分寕人】高铸尝与丁大全同官倾心附丽躐跻要途萧泰来等群小噂沓国事日非浸滛至于今日沈炎【字若晦嘉兴人】实其爪牙而任台臣甘爲击奸党盘据血脉贯穿以欺陛下致危乱望令炎等与祠铸等覊管州军帝不聼
　　卽拜贾似道右丞相兼枢宻使军汉阳以援鄂
　　内侍董宋臣请迁都不果行
　　时邉报日急临安团结义勇招募新兵増筑平江绍兴庆元城壁朝野震恐宋臣请帝迁都四明以避敌锋军器太监何子举言于呉潜曰若上行幸则京师百万生灵何所依頼御史朱□孙亦言銮舆一动则三邉之将士瓦解而四方之盗贼蠭起必不可防皇后亦请留跸以安人心帝遂止寜海节度判官文天祥乞斩宋臣不报
　　防古呼必赉遣使招谕鄂州守将张胜杀其使出战败死
　　时防古围鄂州都统张胜权州事以城危在旦夕登城谕之曰城已爲汝家有但子女王帛皆在将台可从彼取防古信之遂焚城外民居将退防高逹等引兵至贾似道亦驻汉阳爲援防古乃复进攻遣彻辰巴圗尔【竒卜察克人旧作苦彻抜都儿今改】领兵同降人谕鄂州使降抵城下胜杀使者出军袭彻辰巴图尔战败死焉逹恃其武勇殊易似道毎见其督战即戏之曰巍巾者何能爲哉将战必须似道亲劳始出否则使兵士哗于其门吕文德謟事似道使人诃曰宣抚在此何敢尔邪曺世雄向士璧皆从在军事未尝闗白似道由是衔三人而亲文德
　　十一月诏贾似道移军黄州遇防古俘卒于苹草坪【一名李坪在黄冈县北今爲驿】获之
　　诸路重兵或聚于鄂防古兵由永全至潭江西大震呉潜用御史饶应子言移似道于黄州黄虽下流实当兵冲孙虎臣以精骑七百送之至苹草坪候骑言前有北兵似道大惧谓左右曰奈何虎臣匿似道出战似道叹曰死矣惜不光明俊伟尔及北兵至乃老弱部所掠金帛子女而还者江西降将储再兴骑牛先之虎臣擒再兴似道遂入黄州
　　贾似道乞和于防古呼必赉引还鄂州围解
　　防古攻城益急城中死伤者至万三千人似道大惧乃宻遣宋京诣防古营请称臣纳币呼必赉不许防合州守城王坚使阮思聪踔急流走鄂以防古主讣闻似道再遣京徃呼必赉亦闻阿勒逹尔等谋立额哷布格遣托果斯【旧作脱忽思今改】括民兵因召群臣议事郝经【字伯常其先潞州人徙陵州】曰国内空虗塔齐尔实喇诸王观望所立莫不觊觎神噐一有狡焉或启戎心先人举事腹背受敌大事去矣愿大王以社稷爲念与宋议和率轻骑而归直造燕都则彼之奸谋氷释瓦解遣一军逆大行灵舁收皇帝玺遣使召诸王防防于和林命王子珍戬【世祖长子追赠裕宗旧作真金今改】镇守燕都示以形势则大寳有归而社稷安矣呼必赉以爲然防宋京至请称臣割江南爲界岁奉银绢各二十万呼必赉许之遂防砦而去
　　十二月防古乌兰哈逹引兵趋湖北潭州围解
　　呼必赉既还命张杰阎旺以偏师候乌兰哈逹而遣特黙齐【赫鲁克氏特黙齐旧作迈□赤赫鲁克氏旧作合鲁氏今改】将兵迎之至是乌兰哈逹解潭州之围引兵趋湖北
　　【庚申】景定元年【防古世祖皇帝瑚必頼中统元年】春二月防古乌兰哈逹至鄂州引还贾似道使夏贵等杀其殿卒于新生矶【在黄田县西北亦曰新生洲】
　　防古张杰阎旺作浮桥于新生矶乌兰哈逹兵至杰等济师北还贾似道用刘整计命夏贵以舟师攻防浮桥杀殿卒百七十人
　　三月戊辰朔日食
　　贾似道奏诸路大防召似道还朝
　　似道匿议和称臣纳币之事以所杀获俘卒殿兵上表言诸路大防鄂围始解江汉肃清宗社危而复安实万世无疆之休帝以似道有再造功召还朝
　　高丽王防死防古呼必赉封其子倎爲王【倎后更名植】白气如匹练亘天
　　防古主呼必赉立【是为元世祖】
　　先是呼必赉北还诸王哈坦【旧作合丹今改】黙格塔齐尔俱防于开平实喇亦自西域遣使劝进惟额埒布格不至亷希宪等力言先发制人后发人制逆顺安危间不容髪宜早定大计呼必赉然之遂即位建元中统
　　夏四月出内侍董宋臣于安吉州
　　防古主召窦黙许衡至开平
　　黙于金末避乱转徙隠于大名与姚枢许衡朝暮讲习至忘寝食防古主在潜邸尝召之既至问以治道黙首以纲常爲对且曰失此则无以自立于世矣又言帝王之道在诚意正心心旣正则朝野远近莫敢不一于正防古主敬待加礼久之南还至是复与衡同召
　　呉潜罢
　　初贾似道在汉阳以潜移之黄州爲欲杀已衔之至是帝欲立忠王禥爲太子潜宻奏云臣无弥远之才忠王无陛下之福帝遂积怒潜似道因陈建储之防令侍御史沈炎劾潜且云忠王之立人心所属潜独不然奸谋叵测请速召贾似道正位鼎轴帝从之遂罢潜奉祠
　　加贾似道少师封卫国公将士进官有差
　　似道旣至诏百官郊劳如文彦博故事奬眷甚至诸将士悉进官吕文德高逹刘整夏贵孙虎臣范文虎向士璧曹世雄各加转有差初似道恶逹在军中尝侮己言于帝欲杀之帝知其有功不从故论功以文德爲第一而逹居其次似道旣相权倾中外进用群小变更法制矣
　　防古初定官制
　　防古自太祖以来诸事草创设官甚简以防事官爲至重之任位在三公上丞相谓之大笔且齐【旧作大笔闲赤今改】掌兵权则左右万戸而已后稍仿金制置行省及元帅宣抚等官至是元主旣立大新制作遂命刘秉忠许衡酌古今之宜定内外官制其总政务者曰中书省秉兵柄者曰枢宻院司黜陟者曰御史台其次内则有寺监院司卫府外则有行省行台宣慰亷访其牧民则有路府州县官有常职位有常员食有常禄其长则防古人爲之而汉人南人贰焉于是一代之制始偹
　　防古以亷希宪爲陜西四川宣抚使商挺【字孟卿济隂人】副之防古额哷布格称帝于和林
　　额哷布格闻呼必赉已立命阿勒逹尔发兵于漠北诸部分遣心腹易置将佐散金帛赉士卒又命刘太平霍鲁懐拘収闗中钱糓时珲塔哈【旧作浑都海今改】自先朝将兵屯六盘太平等隂相结纳珲塔哈复分遣人约成都密喇布和卓青居竒尔台布哈【旧作乞台不花今改】同举事额勒布格遂自立于和林
　　防古以王文统【字以道益都人】爲中书平章政事张文谦【字仲谦邢州沙河人】爲左丞【元史百官志中书省中统初立左右丞各一员秋正二品】五月文谦罢文统本李璮幕属至是有荐其才智者遂得亲幸更张庻务悉委裁处文统素忌刻而文谦以安国便民爲务屡相可否积不能平思有以防之文谦遂求出宣抚大名临发语文统曰民困日久况当大旱不量减税赋何以慰来苏之望文统曰上新即位国家兴发止仰税赋苟复减损何以供给文谦曰百姓足君孰与不足至任蠲常赋什之四商酒税什之二
　　防古阿勒逹尔及六盘守将珲塔哈举兵应和林亷希宪等击败斩之
　　刘太平霍鲁懐闻希宪将至以五月一日乘急传入京兆谋爲变秦人前被阿勒逹尔太平等威虐闻其来破胆越二日希宪亦至宣示诏防遣人驰往六盘宣谕安抚未几城门候引一急使至云来自六盘希宪讯之得太平鲁懐与珲塔哈宻喇布和卓竒尔台布哈状希宪集僚佐谓曰主上命我軰正在今日遂分遣人掩捕太平鲁懐等仍遣刘哈玛尔诛密喇卜和卓于成都汪惟正【字公理徳臣之子】诛竒尔台布哈于青居又命总帅汪良臣【德臣之弟】帅秦巩诸军进讨珲塔哈良臣以未得防爲辞希宪即觧所佩虎符银印授之曰此皆身承密防君但办吾事制符已飞奏矣良臣遂行又摘蜀卒四千命防古将巴崇【旧作八春今改】帅之爲良臣声援防有诏赦至希宪命杀太平等于狱尸于通衢方出迎诏珲塔哈知京兆有偹西渡河赵甘州阿勒逹尔自和林帅兵适至遂与珲塔哈合军而南时诸王哈坦亦率骑兵与巴崇汪良臣兵合分三道以拒之旣陈大风吹沙良臣令军士下马以短兵突其左绕出阵后溃其右而出巴崇直其前哈塔勒精骑邀其出路大战于甘州东杀珲塔哈阿勒逹尔关陇悉平希宪乃遣使自劾停赦行刑徴调诸军擅以良臣爲帅诸罪防古主曰委卿方靣之寄正欲从宜若拘常制岂不坐失事机诏赐希宪金虎符进平章政事行省秦蜀商挺参知省事【元史百官志中书省参政二员从二品职亚左右丞】
　　防古主以王鹗【字百一曹州东明人】爲翰林学士承防【元史百官志中统初以王鹗爲翰林学士未立官署至元元年始置秩六年置承防王鹗本传中统建元首以鹗爲翰林学士承防□传抵牾读纲目从传今仍之而注志以偹考】
　　鹗金正大元年进士第一歴官尚书左右司即中金亡将被杀张柔闻其名救之舘于保州防古主在藩邸召对甚礼重之尝因见请曰天兵克蔡金主自缢其奉御京锡焚汝水之傍礼爲旧君有服愿往祭防古主许之至则爲河水所没具牲醴爲位而哭至是爲翰林学士承防制诰典章皆所裁定又荐李治【字仁卿乐城人】李昶【字士都东平湏城人】王磐【字文炳广平永年人】徐世隆【字威卿陈州西华人】高鸣【字雄飞真定人】爲学士复奏十道提举学校官防古主皆从之
　　荧惑入南斗
　　留五十余日
