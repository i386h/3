<!-- { "loadSidebar": true } -->
　　六月加司徒导大都督扬州刺史督诸军讨敦敦复反至江寕帝亲征破之敦死众溃其党钱鳯沈充伏诛敦无子飬兄含子应【字安期】为嗣至是疾甚矫诏拜为武卫将军以自副【钱鳯曰脱有不讳便当以后事付应郭敦曰非常之事非常人所能为且应年少岂堪大事我死之后释兵归朝保全门户上计也退还武昌收兵自守贡献不废中计也及吾尚存悉众而下万一侥幸下计也鳯谓其党曰公之下计乃上防也遂与沈充定谋以宿卫尚多奏令三畨休二】帝亲任中书令温峤敦恶之请为左司马峤乃缪为勤敬综其府事时进密谋以附其欲深结钱鳯为之声誉每曰钱世仪精神满腹峤素有藻鉴之名鳯甚恱防丹阳尹缺【汉丹阳治宛陵三国呉移治建业晋初因之东晋于此建都改曰丹阳尹宋齐梁陈皆同隋废　考丹阳之在江南者有四一为秦故县亦曰小丹阳今太平府当涂县是一为汉故郡今宁国府宣城县是一为晋京尹今江寜府是一为唐所置县今镇江府丹阳县是】峤言于敦曰京尹咽喉之地公宜自选敦然之问谁可者峤荐钱鳯鳯亦推峤峤伪辞敦不聴遂表用之使觇伺朝廷【峤恐既去而鳯扵后间之因敦饯别起行酒至鳯凤未及饮峤伪醉以手版击鳯帻坠作色曰钱鳯何人温太真行酒而敢不饮敦以为醉两释之峤与敦别涕泗横流出閤复入者再三行后鳯谓敦曰峤于朝廷甚密而与庾亮深交未可信也敦曰太真昨醉小加声色何得便尔相谗】峤至建康尽以敦逆谋告帝与亮画计讨之敦闻之大怒曰吾乃为小物所欺与王导书曰太真别来几日作如此事当募人生致之自拔其舌帝加导大都督领扬州刺史使峤与将军卞敦应詹郗鉴分督诸军鉴请召临淮太守苏峻【字子髙掖人】兖州刺史刘遐等入卫帝屯于中堂【胡三省注在建康定阳门外】导闻敦疾笃帅子弟为之发哀众以为敦信死咸有奋志于是尚书腾诏下敦府曰敦輙立兄息以自承代不由王命顽防相奬志窥神器天不长奸敦以陨毙鳯复煽逆今遣司徒导等讨之诸为敦所授用者一无所问敦之将士从敦弥年违离室家朕甚愍之其单丁遣归终身不调余皆与假三年休讫还台当与宿卫同例三畨敦见诏甚怒而病转笃【将举兵使郭璞筮之璞曰无成复间璞曰吾夀几何璞曰明公起事祸必不乆若住武昌夀不可测敦大怒曰卿夀几何璞曰命尽今日日中乃收璞斩之】使王含钱鳯邓岳【陈郡人】周抚【访之子】等帅众向京师鳯问曰事克之日天子云何敦曰尚未南郊何称天子便尽卿兵势耳含水陆五万奄至江宁【今县晋太康初置】南岸【司徒导遗含书曰大将军已不讳兄此举谓可如昔年之事乎昔年佞臣乱朝人怀不宁如导之徒心思外济今则不然大将军来屯于湖渐失人心临终之日委重安期诸有耳者皆知将为禅代非人臣之事也导门戸大小受国恩厚今日之事明目张胆为六军之首宁为忠臣而死不为无頼而生矣含不答】或以为含鳯众力百倍苑城【孙吴筑晋置台省于此亦曰台城在今上元县治北】小而不固宜及军势未成大驾自出拒战郗鉴以为非万全计不从【帝乗骏马防行出觇敦军敦方昼寝梦日环其营惊起曰黄须鲜卑儿来邪亟遣骑追之不及帝母荀氏代人帝类外氏须黄敦故云】帝乃帅诸军出屯南皇堂【在中堂之南】夜募壮士遣将军叚秀【匹防弟】等率千人渡水掩其未备平旦战于越城【在今江寜府聚寳门外俗呼为越台】大破之敦闻含败大怒曰我兄老婢耳门户衰事去矣我当力行因作势而起困乏复卧乃谓应曰我死汝便即位先立朝廷百官然后营塟敦寻死应秘不发防帝使人说沈充许以为司空充不奉诏遂举兵与含合刘遐苏峻等帅精兵万人至撃充鳯大破之防阳太守周光【亦访之子】帅千余人赴敦求见应辞以疾已而光见其兄抚曰王公已死兄何为与钱鳯作贼众皆愕然含等遂烧营夜遁明日帝还宫含奔荆州王舒遣军迎之【舒时为荆州刺史】沈其父子于江周光斩鳯诣阙自赎充为故将吴儒所杀传首建康敦党悉平有司发敦瘗焚其衣冠跽而斩之与充首同悬于南桁【即朱雀桁在江寜县南桁与航同列航为桥故亦曰朱雀桥在国之南故又曰南桁】郗鉴曰前朝诛杨骏等皆先极官刑后聴私殡臣以为王诛加于上私义行于下宜聴敦家收塟帝许之导等皆以讨敦功受封赏有司奏王彬等当除名诏曰司徒导以大义灭亲犹将百世宥之况彬等皆其近亲乎悉无所问【有诏敦纲纪除名参位禁锢温峤上疏曰敦刚愎不仁忍行杀戮为其属者恒惧危亡原其私心岂遑安处必其賛导防悖自当正以典刑如其枉防奸党谓宜施之寛贷郗鉴以为先王立君臣之教贵于仗节死义王敦佐吏虽多逼廹然进不能止其逆谋退不能脱身逺游凖之前训宜加义责帝卒从峤议】
　　【乙酉】三年春二月赠故谯王氶戴渊周顗等官有差诏故谯王氶戴渊周顗及甘卓虞望郭璞等赠官有差【初周札为防稽内史敦以札宗强盛使沈充袭之札拒战而死至是札故吏为札讼寃尚书卞壸议以为札开门延防不当赠諡王导以为徃年之事敦奸逆未彰自臣等有识以上皆所未悟与札无异既悟其奸札便以身许国防取枭夷臣谓宜与周戴同例郗鉴谓周戴死节周札延冦事异赏均何以劝沮如司徒议则谯王周戴皆应受责何赠諡之有今三臣既褒则札宣贬明矣导曰札与谯王周戴所见有异同皆人臣之节也鉴曰敦之逆谋履霜日乆若以徃年之举义同桓文则光帝可为幽厉邪然卒用导议】
　　立子衍为皇太子
　　夏五月以陶侃都督荆湘等州军事
　　侃复镇荆州士女相庆侃性聪敏恭勤终日敛膝危坐军府众事检摄无遣未甞少闲常语人曰大禹圣人乃惜寸隂至于众人当惜分隂岂可逸游荒醉生无益于时死无闻于后耶诸参佐以谈戱废事者命取其酒器蒱博【蒱樗蒱博局戯也博物志云老子入胡作说文以为古者乌曹作】之具悉投于江将吏则加鞕扑曰樗蒱者牧猪奴戱耳老荘浮华非先王之法言无益实用君子当正其威仪何有蓬头跣足自谓宏达邪【侃甞造船其木屑竹头侃皆令籍而掌之人咸不解后正防积雪始晴聴事前犹湿乃以木屑布地及桓温伐蜀又以所贮竹头作丁装船其综理微密皆此类也】
　　秋闰七月帝崩司徒导中书令庾亮尚书令卞壸受遣诏辅政太子衍即位【是为成帝】尊皇后为皇太后临朝称制右卫将军虞【济阳外黄人元敬皇后弟】左卫将军南顿王宗【字延祚汝南王亮之子】俱为帝所亲任典禁兵直殿内多聚勇士以为羽翼王导庾亮颇以为言帝待之愈厚宫门管钥皆委之帝寝疾亮夜有所表从宗求钥宗不与叱亮使曰此汝家门户邪亮益忿之及帝疾笃羣臣无得进者亮疑宗有异谋排闼入见请黜之帝不纳引太宰西阳王羕司徒导及尚书令卞壸将军邪鉴庾亮陆昱【字士光吴郡人】丹阳尹温峤并受遗诏辅太子更以亮为中书令而崩太子即位生五年矣羣臣进玺导疾不至壸正色于朝曰王公非社稷臣大行在殡嗣皇未立岂人臣辞疾时邪导阆之舆疾而至太后临朝以导録尚书事与亮壸参辅朝政然大要皆决于亮【尚书召乐谟为郡中正庾怡为廷尉评谟广之子怡珉之子各称父命不就壶曰人非无父而生职非无事而立若父各私其子则王者无民而君臣之道废矣广珉受宠圣世身非已有况后嗣乎谟怡不得已就职】
　　武平陵
　　【贺善賛曰明帝即位三年独能奋发刚防躬殄大憝可谓明矣使歴年乆而复能以仁武济之晋祚其庶几乎】
　　冬十一月癸巳朔日食
　　十二月叚辽弑其君牙而自立
　　叚氏自务勿尘以来日益彊盛其地西接渔阳东至辽水所统胡晋三万余户控四五万骑末柸卒弟牙代立至是就陆眷之孙辽攻牙杀而代之
　　代王贺傉卒其弟纥那【魏炀帝】立
　　显宗成皇帝
　　【丙戌】咸和元年夏六月以郗鉴为徐州刺史
　　司徒导称疾不朝而私送鉴卞壸奏导亏法从私无大臣之节请免官虽事寝不行举朝惮之壸俭素亷洁裁防切直当官干实性不茍同时好故为诸名士所少阮孚【字遥集咸之子】谓曰卿常无闲泰如含瓦石不亦劳乎壸曰诸君子以道徳恢风流相尚执鄙吝者非壸而谁时贵防子弟多慕王澄谢鲲为放达壸厉色于朝曰悖礼伤教罪莫大焉中朝倾覆实由于此欲奏劾之导及庾亮不聴乃止
　　秋八月以温峤都督江州军事王舒为防稽内史初王导以寛和得众及庾亮用事任法裁物颇失人心祖约自以名辈不后郗卞而不预顾命遗诏褒进大臣又不及约与陶侃二人皆疑亮删之歴阳内史苏峻有功于国【峻前率兵撃破沈充钱鳯等】威望渐着卒锐器精有轻朝廷之志招纳亡命众力日多皆仰食县官稍不如意輙肆忿言亮既疑峻约又畏陶侃之得众乃以峤镇武昌舒守防稽以广声援又修石头以备之【丹阳尹阮孚谓所亲曰江东创业甚浅主防时艰庾亮年少徳信未孚以吾观之乱将作矣遂求出为广州刺史】
　　冬十月杀南顿王宗降封西阳王羕为弋阳县王宗自以失职怨望又素与苏峻善庾亮欲诛之宗亦欲废执政中丞钟雅【字彦胄颍川人】劾宗谋反亮收杀之降封其兄羕为弋阳县王宗宗室近属羕先帝保傅亮一旦剪黜由是愈失众心宗之死也帝不之知乆之问亮曰常日白头公何在亮对以谋反伏诛帝泣曰舅言人作贼便杀之人言舅作贼当如何亮惧变色
　　十一月后赵攻夀春歴阳苏峻击走之
　　石聡攻夀春祖约屡表请救朝廷不为出兵聡遂进冦阜陵【注见前】建康大震苏峻遣其将韩晃击走之朝议欲作涂塘【涂读曰滁今江寜府六合县有滁河上自滁州流入下至歩入大江三国吴于此筑塘曰堂邑涂塘以淹北道】以遏胡防约曰是弃我也益懐愤恚
　　十二月后赵始定九流立孝秀试经之制
　　【丁亥】二年夏五月甲申朔日食
　　冬徴苏峻为大司农峻与祖约举兵反
　　庾亮以苏峻在歴阳终为祸乱欲下诏徴之司徒导曰峻必不奉诏不若且包容之亮曰今纵不顺命为祸犹浅若复经年不可复制犹七国之于汉也卞壸曰峻拥彊兵逼近京邑一旦有变易为蹉跌宜深思之温峤亦以书止亮亮皆不聴峻闻之遣司马诣亮辞亮不许徴为大司农以其弟逸代领部曲峻上表辞复不许峻遂不应命温峤即欲帅众下卫建康三吴亦欲起义兵亮报峤书曰吾忧西陲【谓陶侃在荆州】过于歴阳足下无过雷池【即大雷水在安庆府望江县南寰宇记大雷水至望江县积而为池谓之雷池又东入江谓之大雷口】一步也亮复遣使谕峻峻曰防下云我欲反岂得活邪我寜山头望廷尉不能廷尉望山头峻知祖约亦怨朝廷乃请共讨亮约大喜谯国内史桓宣曰使君助国讨峻则威名自举今乃与俱反安得乆乎约不从宣絶之约遣兄子沛涣壻许柳以兵防峻
　　十二月峻袭陷姑孰诏庾亮督诸军讨之宣城内史桓彞起兵赴难
