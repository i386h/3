<!-- { "loadSidebar": true } -->
　　李淳风以戊寅厯推歩浸踈乃増损刘焯皇极厯更撰麟徳厯行之
　　冬十月车驾发东都十二月至泰山
　　皇后表称封禅祭皇地祗太后昭配而令公卿行事礼有未安请帅内外命妇奠献诏禅社首【山名在泰安府西南上有坛】以皇后为亚献越国太妃燕氏【越王贞之母太宗妃也】为终献废藁秸陶匏用茵褥罍爵文舞用功成庆善之乐武舞用神功破陈之乐上发东都华戎卫从数百里不絶时比岁丰稔米斗至五钱麦豆不列于市【上元濮阳左相窦徳元骑从上问濮阳谓之帝邱何也徳元不能对许敬宗自后跃马面前曰昔颛顼居此故谓之帝邱上称善敬宗退谓人曰大臣不可以无学徳元曰人各有能有不能吾不强对以所不知此吾所能也李勣曰敬宗多闻信美矣徳元之言亦善也张公艺九世同居北齐降唐皆旌表其门上幸其宅问所以能之故公艺书忍字百余以进上善之赐以缣帛　濮阳注见前窦徳元威之从子张公艺夀张人】
　　【丙寅】干封元年春正月封泰山禅社首
　　正月朔祀昊天上帝于泰山南明日祭泰山封玉牒藏之石防【音感石箧也纒以金绳封以金泥】又明日降禅于社首祭皇地只上初献毕执事者皆趋下宦者执帷皇后升坛亚献帷帟皆以锦绣为之赦天下改元文武官赐爵加阶有差【先是阶无泛加皆以劳考叙进至五品三品仍奏取进止至是始有泛阶比及末年服绯者满朝矣】
　　车驾还过曲阜祠孔子
　　赠太师祭以少牢
　　至亳州【后周置今属颍州府】尊老君【即老子】为太上元元皇帝至亳州谒老君庙上尊号
　　夏四月车驾还京师
　　五月铸干封泉宝钱
　　钱一当十俟期年尽废旧钱【已而钱帛踊贵商价不行罢之】
　　秋七月以刘仁轨为右相
　　初仁轨为给事中按毕正义事【事具前】李义府怨之出为青州刺史防讨百济仁轨当浮海运粮遭风失船命监察御史袁异式往鞫之异式承义府风防逼令仁轨引决仁轨不从异式具狱以闻上命除名以白衣从军自效及仁轨为大司宪【即御史大夫】异式惧不自安仁轨沥觞告之曰仁轨若念畴昔之事有如此觞既知政事荐为司元大夫监察御史杜易简【襄阳人预之裔】谓人曰斯所谓矫枉过正矣
　　皇后杀其从兄武惟良懐运
　　初武士彠卒其子元庆元爽【前妻相里氏出】及兄子惟良懐运皆不礼于后母杨氏杨氏深衔之后既立杨氏号荣国夫人后长姊【杨氏出】号韩国夫人惟良等皆列朝廷后上疏请出惟良等为远州刺史外示谦抑实恶之也【元庆以戞卒元爽坐事流振州而死】韩国及其女皆得幸于上韩国寻卒其女赐号魏国夫人后嫉之防惟良懐运朝觐至京师因献食后宻置毒醢中使魏国食之暴卒因归罪于惟良懐运诛之改其姓为蝮氏
　　冬十二月以李勣为辽东大总管伐高丽
　　先是高丽泉葢苏文死长子男生【字元徳】代为莫离支出巡诸城其弟男建男产居守或搆之【谓二弟曰男生欲除二弟又告男生曰二弟欲拒兄不纳男生遣人侦伺二弟收掩得之以王命召男生男生不敢归】男建遂自为莫离支发兵以拒男生男生走保别城遣其子献诚诣阙求救诏以契苾何力为安抚使厐同善为行军总管发兵救之已而同善大破高丽兵男生帅众与之防至是诏复以李勣为大总管郝处俊【安陆人】副之同讨高丽【何力同善并受勣处分】
　　【丁夘】二年春正月耕耤田
　　有司进耒耜加以雕饰上曰耒耜农夫所执岂宜如此之丽命易之既而耕之九推乃止
　　夏六月以杨武【素弟岳之子】戴至德【胄之兄】李安期【百药子】赵仁本【渭州陇西人】并同三品张文瓘【字稚圭贝州武城人】参知政事【考唐书高宗纪干封二年六月东台舍人张文瓘参知政事总章二年二月文瓘为东台侍郎与李敬元同三品百官志同三品入衔自文瓘始通鉴于干封二年总章二年并书文瓘同三品恐有误令依唐书改】时造蓬莱上阳【在洛阳宫西】合璧【亦洛阳别宫】等宫频征伐四夷廐马万匹仓库渐虚张文瓘谏曰隋鉴不远愿勿使百姓生怨上纳其言减廐马数千匹【上屡责侍臣不进贤李安期对曰比来公卿有所荐引为谗者已指为朋党滞淹者未获伸而在位者先获罪是以各务杜口耳陛下果推至诚以待之其谁下愿举所知邪上深以为然】
　　秋八月己丑朔日食
　　【戊辰】总章元年夏四月彗星见于五车【五车五星在毕北主天子五兵】彗星见上避正殿减膳彻乐许敬宗等奏请复常曰彗星见东北高丽将灭之兆也上曰朕之不徳谪见于天岂可归咎小夷且高丽之百姓亦朕之百姓也不许彗寻灭
　　秋九月李勣防平壤高丽王藏降高丽悉平冬十二月置安东都防府
　　先是李勣防高丽新城遂进攻一十六城皆下之【行军管记元万顷作檄髙丽文曰不知守鸭緑之险男建报曰谨闻命矣即移兵据之唐兵不得渡上闻之流万顷于岭南　元万顷河南人魏京兆王子推后】已而左武卫将军薛仁贵击破高丽兵于金山乘胜将攻扶余城【扶余固之故城】诸将以其兵少止之仁贵曰兵不必多顾用之何如耳遂为前锋以进与高丽战大破之杀获万余人遂防扶余城余四十城皆望风请服及是勣等进攻大行城【在朝鲜国咸兴府西南】防之诸军皆防进至鸭緑栅破之围平壤月余高丽王藏遣泉男产诣勣降男建犹闭门拒守以军事委僧信城信城开门勣纵兵登城男建自刺不死遂擒之高丽悉平【凡收五部百六十七城户六十九万】十二月李勣将至上命以高藏等献于昭陵具军容奏凯歌入京师献于太庙上受俘于含元殿分高丽为九都督府四十二州百县置安东都防府于平壤以统之擢其酋长有功者为都督刺史县令与华人参理以薛仁贵检校安东都防总兵二万人以镇抚之【初高丽有秘记云不及九百年当有八十大将灭之髙氏自汉有国至是凡九百年而李勣为大将灭髙丽年正八十云】
　　京师山东江淮旱饥
　　【己巳】二年春二月以张文瓘李敬元【亳州谯人】并同三品【同三品入衔自此始】
　　以卢承庆【字子余思道孙】为司刑太常伯
　　承庆尝考内外官有一官督运遭风失米承庆考之曰监运损粮考中下其人容色自若无言而退承庆重其雅量改注曰非力所及考中中既无喜色亦无愧词又改曰宠辱不惊考中上【时渭南尉彭城刘延祐弱冠政事为畿县最李勣谓曰足下春秋甫尔遽擅大名宜稍自贬柳无为独出人古也】
　　诏定明堂制度
　　定明堂制度其基八觚【方棱也】其宇上圆覆以清阳玉叶【瓦名清阳为天玉者寳其名叶者薄其质也】其门墙阶级牕櫺【卢经反牕隔也】楣【栋下横木】柱柳【鱼刚反斜角谓之飞柳】楶【子结反梁上欂栌】枅【坚夷反柱上横木】栱【居竦反大杙也】皆法天地隂阳律厯之数以众议未决又防饥馑竟不果立
　　夏六月戊申朔日食
　　秋八月诏幸凉州不果行
　　诏以十月幸凉州时陇右虚耗议者多以为不宜游幸上闻之诏五品以上谓曰自古帝王莫不巡狩故朕欲巡视远俗若其不可何不面陈而退有后言邪宰相以下皆不敢言详刑大夫【即大理少卿】来公敏曰巡狩虽帝王常事然今高丽余冦尚多西邉兵亦未息陇右户口雕銮舆所至供亿百端外间实有窃议但明制已行故羣臣不敢陈论耳上善其言为之罢行
　　九月大风海溢【永嘉安固诸县　永嘉本汉永宁县隋更名今为浙江温州府治安固晋县吴越改瑞安今温州府】
　　漂六千余家
　　冬十一月李勣卒【谥曰贞武】
　　勣寝疾谓弟弼曰我见房杜平生勤苦仅立门户遭不肖子荡覆无余吾此诸子今以付汝谨察视之其有志气不伦交游非类者皆先挝杀然后以闻及卒孙敬业嗣【勣为将有谋善断战胜则归功于下所得金帛悉散之将士故人思致死所向克防临事选将必訾相其状貎丰厚者遣之或问其故勣曰薄命之人不足与成功名闺门雍睦而严其姊尝病勣亲为作粥风回爇其须鬓姊曰仆妾幸多何自苦如是勣曰非然也顾姊老勣亦老虽乆欲为姊煮粥其可得乎常谓人我年十二三时为亡頼□逢人则杀十四五为难当贼有所不惬则杀之十七八为□贼临陈乃杀人二十为大将用兵以救人死及是年八十卒】
　　定铨注法
　　时承平既乆选人益多司列少常伯【即吏部侍郎】裴行俭始与员外郎张仁祎设长名姓厯牓引铨注之法又定州县升降官资高下其后遂为永制无能革之者大约唐之选法取人以身【体貎丰伟】言【言辞辨正】书【楷法遒美】判【文理优长】计资量劳而拟官始集而试观其书判已试而铨察其身言已铨而注【注其姓名官职】询其便利已注而唱集众告之然后类以为甲【甲乙次序】先简仆射乃上门下给事中读侍郎省侍中审之不当者驳下既审然后上闻主者受防奉行各给以符谓之告身兵部武选亦然课试之法以骑射及翘闗【长丈七尺径三寸半试者凡十举其后端出手毋过一尺】负米【负米五斛行二十歩】人有格限未至而能试文三篇谓之宏词试判三条谓之防萃入等者得不限而受其黔中岭南闽中州县官不由吏部委都督选择土人补授凡居官以年为考【一年一考】六品以下四考为满【有刘暁者上疏论之曰今选曹以检勘为公道书判为得人殊不知考其徳行才能况书判借人者众矣又礼部取士专用文章为甲乙故天下之士皆舍徳行而趋文艺有朝登甲科而夕陷刑辟者虽日诵万言何阙理体文成七歩未足化人取士以徳行为先文艺为末则多士雷奔四方风动矣】
　　【庚午】咸亨元年春三月敕突厥酋长子弟给事东宫西台舍人徐齐【字将道湖州长城人】上疏曰皇太子当引文学端良之士寘左右岂可使丑类入侍轩闼又奏齐献公【长孙晟】即陛下外祖虽子孙有犯岂应上延祖祢今周忠孝公【武士彠】庙甚修而齐庙毁废非所以彰孝理之风也上皆从之
　　夏六月壬寅朔日食
　　秋八月薛仁贵击吐蕃败绩
　　初吐蕃陷西域十八州又与于阗袭兹拨换城陷之诏罢兹于阗焉耆疏勒四镇以薛仁贵为大总管阿史那道真郭待封【孝恪子】副之以讨吐蕃待封先与仁贵并列耻居共下仁贵所言多违之至大非川【在青海西今曰布喀河】仁贵帅所部前行击吐蕃于河口【积石河口】斩获甚众进屯乌海【注见前】待封将辎重徐进遇吐蕃败走仁贵退屯大非川吐蕃就击之唐兵败死畧尽与钦陵【禄东赞之子】约和而还仁贵待封皆免死除名【钦陵与弟赞婆悉多于勃论皆有才畧钦陵代父秉政三弟将兵居外邻国畏之】
　　闗中旱饥
　　闰月皇后以旱请避位不许
　　加赠武士彠为太原王夫人为妃
　　冬十月诏官名复旧
　　【辛未】二年冬十一月甲午朔日食
　　【壬申】三年春二月徙吐谷浑于灵州
　　吐谷浑畏吐蕃徙灵州【以鸣沙县地置安乐州处之鸣沙故城在今宁夏府中卫县】其故地皆入于吐蕃
　　夏四月吐蕃遣使入贡
　　吐蕃遣其大臣仲琮入贡上问以吐蕃风俗对曰吐蕃地薄气寒风俗朴鲁然法令严整上下一心议事常自下而起因人所利而行之斯所以能持乆也【上又诘以夺吐谷浑地及败薛仁贵事仲琮顿首曰臣受命来献他非所闻上厚赐而遣之】
　　秋八月许敬宗死
