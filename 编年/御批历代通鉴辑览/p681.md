<!-- { "loadSidebar": true } -->
　　【籍江陵人】邵武同知王道焜【字昭平钱塘人】皆死之【时监司及郡邑长吏多逋窜独咸建守官不去潞王既降咸建不至见执死自防与从子偕豫逃山中有言其隂部署为变者遂被捕获与偕豫同死道焜投缳死　咸建自防俱　　赐諡忠莭道焜　　赐諡忠愍】绍兴诸郡悉望风纳欵故明左都御史刘宗周以与马阮不合退居山隂闻杭州破即恸哭不食移居郭外【有劝以文谢故事者宗周曰北都之变可以死可以无死以尚有望于中兴也南都之变主上自弃其社稷尚曰可以死可以无死以俟继起有人也今吾越又降矣老臣不死尚何待乎若曰身不在位不当与城为存亡独不当与土为存亡乎此江万里所以死也】出辞祖墓舟过西洋港跃入水中水浅不得死舟人扶出之竟絶粒二十三日而卒【宗周　　赐諡忠介其门人殉义者有诸生王毓蓍字元趾防稽人方宗周絶粒未死毓蓍上书曰愿先生早自裁毋为王炎午所吊毓蓍之友劝以陶渊明故事毓蓍曰不然吾軰声色中人久则难持及今早死为愈召故交奏乐欢饮酒罢携灯出门投栁桥下死举人祝渊字开美海寕人方母趣工人速竣还家设祭投缳死】故明文渊阁大学士髙宏图应天巡抚右佥都御史祁彪佳行人陆培【字鲲庭钱塘人】亦先后殉莭死【宏图逃野寺中絶粒死彪佳绐家人先寝端坐池中死培以绳授三仆从容自缢死　宏图　　赐諡忠直彪佳　　赐諡忠恵培　　赐諡忠莭】嘉兴已归附而士绅屠象美防复集众据城拒守
　　大兵还攻之半月而破故明吏部尚书徐石麒死焉【石麒时移居郭外闻　　大兵至曰吾大臣也城亡与亡岂宜苟活复入居城中城破朝服自缢死　石麒赐諡忠懿】时唐王聿键以被赦出髙墙【聿键先于崇祯间以倡义勤王】
　　【得罪禁锢】福王命移居广西平乐府行至杭州遇郑鸿逵及户部侍郎何楷【字元子漳州人】户部郎中苏观生【字宇霖东莞人】防遂奉以入闽
　　【臣防谨案明自崇祯之季流贼攻破亰师我国家诞膺】
　　【眷命光宅万邦天戈所指立就荡平彼唐桂二王窜走闽滇流离尾无尺土之慿而为之臣者尚思螳臂当车阻兵负固迹其不知】
　　【天命敢拒顔行终膏斧锧实所自取我皇上扩天地为公之量】
　　【念其各忠所事蹈死如饴在当日六师所届不得不行逆命之诛而事后追思究无愧于疾风劲草即其潜踪草泽从容引决者亦为克尽纲常】
　　【特沛恩纶曲加崇奨俾一体易名以励臣莭伏读胜朝殉莭诸臣录内其在唐桂二王时効莭者计得专諡八人通諡三百十有一人祀忠义祠者二百三十四人】
　　【渥典覃加漏泉普被　　　　臣褒阐隆施实从来史册所未有】防纂次二王本末谨【采摭诸臣莭槩尤著者胪具简编其所得赐諡随条恭载以昭】
　　【圣天子大中至正之盛心俾天下万世共凛然于教忠之彛训云】故明兵部尚书张国维防以鲁王以海【明太祖九世孙鲁肃王夀墉之子】称监国于绍兴
　　时浙江属郡多归降宁波惟一同知治府事已赍图籍迎附故明刑部员外郎钱肃乐【字希声鄞县人】力议拒守士民集者数万人肃乐乃建牙行事郡中【总兵王之仁既纳欵而悔入城与肃乐缔盟共守　王之仁大兴人崇祯时太监王之心之弟】闻鲁王以海在台州遣举人张煌言【鄞县人】奉表请监国防诸生郑遵谦【防稽人山西佥事郑之尹之子】杀招抚使于江上与兵部尚书张国维防举兵绍兴给事中熊汝霖【字雨殷余姚人】九江兵备佥事孙嘉绩【字硕肤余姚人】防自余姚应之国维自迎以海于台州以海即日赴绍兴用方逢年【遂安人崇祯间大学士】议称为鲁监国以国维为太傅兵部尚书武英殿大学士督师江上画钱塘而守【以熊汝霖孙嘉绩为右佥都御史钱□乐为右副都御史并督师防江】总兵官方国安【贵阳人】亦自金华至与王之仁等皆加封爵【国安荆国公之仁武寜伯郑遵谦义兴伯张鹏翼永丰伯】树木城于縁江要害聮合诸营为持久计【时之仁国安兵食用寕波绍兴台州三郡田赋而肃乐兵资富室助饷不能继恒缺食汝霖战亦屡败国维督兵连防富阳于潜会　　王师至国维来拒战于草桥门败还遂不敢出】
　　闰六月故明礼部尚书黄道周防以唐王聿键称号于福州
　　郑鸿逵等拥唐王聿键至闽道周与福建廵抚都御史张肯堂【字载宁松江华亭人】南安伯郑芝龙等奉聿键称监国鸿逵请急正位不然无以厌众心诸臣皆以监国名正出闗建号未遅而拥立者艳推戴功不数日即定议称号于福州改年隆武以福州为天兴府即布政司署为行宫大赦进芝龙鸿逵为侯郑芝豹郑彩为伯兵事机宜悉芝龙为政以天兴建宁延平兴化四府为上游汀州邵武漳州泉州四府为下游各设抚按议简战守兵自仙霞闗而外宜守者一百七十处计兵十万战兵如之闽浙两粤之饷不支其半乃请预借两税一年令羣下捐俸劝绅士输助徴府县银谷未解者官吏督迫闾里骚然【遣给事中杨应期入粤督饷参遅悮官数十员提问无一至者广开事例倡优仆并列冠裳拜谒官府鞭挞邻里晋江令金允治聴讼两造皆称职官挺立而语互殴于庭不可制小民不胜其扰】
　　【臣等谨案唐桂二王虽明之支派然唐王本疎族桂王亦神宗庶孽当宗邦沦覆草窃邉隅苟延旦夕实不成其为国乃仰防圣训谓其流离失据正与宋之昰昺窜身闽粤者事例相同凡国史传之书伪者概令更正兹奉诏纂次二王本末又防】
　　【特笔改书称号其诸臣仍书所授原官仰见大圣人执中权度进退予夺一出千古之大公而非向
　　来史家拘陋偏私者所能窥见万一云】
　　唐王聿键以黄道周为武英殿大学士参赞机务余授官有差
　　唐王聿键素重道周学行礼敬备至时召何吾驺蒋徳璟等未至道周为首辅又以张肯堂为吏部尚书何楷为户部尚书郭维经【字亦修江西龙泉人】为吏部侍郎苏观生为翰林学士礼部侍郎【设储贤馆分十一科招四方士令观生领之至者多庸流聿键亦厌而罢其事寻超观生东阁大学士参预机务】郑芝龙鸿逵兄弟横甚一日聿键赐宴芝龙以侯爵欲位道周上道周与争众议抑芝龙文武大不睦【有诸生上书诋道周迂不可居相位聿键知出芝龙意下督学御史挞之】聿键将郊天芝龙兄弟称不出何楷言礼莫大于郊二勲臣不陪祀无人臣礼聿键奨其风节命掌都察院事鸿逵扇殿上楷呵止之两人益怒楷知不为所容请告去途遇盗截其一耳则芝龙使部将杨耿为之也
　　秋七月我
　　大清兵定江西
　　先是
　　大兵至九江故明宁南侯左良玉子梦庚率所部三十六营来降江西巡抚旷昭【遂宁人】弃南昌走瑞州列城望风奔溃故明益王由本【明宪宗六世孙益敬王常迁之子】在建昌与布政使夏万享【字元礼昆山人】副使王飬正【字圣功泗州人】知府王域【字元夀松江华亭人】推官刘允浩【掖县人】南昌推官史夏隆【宜兴人】等举兵拒守【南昌诸生邓思铭集其侪数十人为庠兵后城破俱死】阅三
　　日有客兵为内应城即破由本奔旗塘佛舎寻归唐王聿键于福州万亨等械至南昌俱死之【万亨防五人俱赐諡烈愍】新城知县谭梦迎降民潜导守闗兵杀之梦余党与民互相残弥月不靖唐王聿键以李翔【邵武人】为新城知县禽杀余党率民兵出城拒敌
　　大兵自间道入城民兵皆散翔与御史徐伯昌【新城人】俱死之【翔伯昌俱赐諡莭愍】
　　大兵进克袁州广信【袁州同知署府事李时兴自缢于萍乡官舍广信同知胡甲桂见执自经死　时兴福清人甲桂字秋卿昆山入俱　　赐諡莭愍】遂收吉安长驱至万安【旷昭见执死知县梁于涘死之　于涘兴化人昭于涘俱　　赐諡莭愍】防故明益宗永宁王慈炎招连子峒土兵数万复陥建昌入抚州考功主事掲重熙【字祝万临川人】文选主事曾亨应【字于嘉临川人】皆举兵与相掎角南赣巡抚李永茂遣副将徐必逹扼泰和未防战败永茂奔赣州慈炎亦以粮尽退保建昌
　　大兵追获杀之【曽亨应一日方宴客　　大兵至宗族死者二十余人亨应避石室其从弟指示之遂见执并执其长子筠亨应顾筠曰勉之一日千秋无自负筠曰诺受刑先死释亨应谕之降不答遂戮之又总兵谢上逹副总兵王坤将赖明标游撃萧奠邦都司王一贵守备杜有声都督蔡钦金世任副将林引防俱见执死　亨应　　赐諡烈愍上达坤明标奠邦一贵有声钦世任引俱　　赐諡莭愍】江西诸郡皆平惟赣州未下适唐王聿键手书至赣加左庶子杨廷麟兵部尚书修撰刘同升【字晋卿吉水人】国子祭酒廷麟同升乃与永茂集士大夫于明伦堂劝输兵饷协谋举事立忠诚社招致四方之士各率家丁自赍粮入社者防三万人
　　唐王聿键遣其大学士黄道周以兵出江西
　　唐王聿键好学通典故然国势衰微兵食困乏政归郑氏诸大帅多选愞观望聿键不能有所为郑芝龙鸿逵屡荐其私人为清要官聿键不从以是怀怨望
　　大清遣御史黄熈允【晋江人】招抚福建熙允与芝龙同里芝龙宻使通欵聿键屡促出兵輙以饷诎辞道周知芝龙终无意出闗乃自请募兵江西号召羣帅聿键给空劄百函以七月二十二日启行仅赍一月粮以虚声鼓动得卒九千余人从广信出衢州【聿键以周定礽为右佥都御史巡抚广信詹兆恒为兵部侍郎万文英为兵部员外郎监道周诸军胡竒伟为湖东副使与兵科给事中胡夣泰同守广信　定礽南昌人兆恒字月如永丰人文英亦南昌人竒伟进贤人梦泰字友蠡铅山人】道周所至抚安遗黎聮络声势逺近颇响应
　　八月我
　　大清兵克松江
　　先是南亰既亡列城俱下而州县多聚兵自保者嘉定士民推左通政侯峒曾【字豫瞻给事中震之子】为主与进士黄淳耀【字蕴生】等誓死固守江隂诸生许用亦倡言城守以典史陈明遇主兵出战不胜乃请前典史阎应元【字丽亨通州人已迁英徳主簿道阻不赴寓居江隂】入城属以兵事
　　大兵力攻城应元守甚固而松江在籍兵部右侍郎两广总督沈犹龙【字云升】偕中书舎人李待问【字存我】罗源知县章简【字坤能】防亦募壮士数千人守城防吴淞总兵官吴志葵自海入江结水寨于泖湖总兵官黄蜚拥千艘自无锡至犹龙聮络二帅而叅将侯承祖【字怀玉金】
　　【山卫人世袭指挥使】守金山卫遥相应援
　　大兵至嘉定峒曾乞师于志葵志葵遣游撃蔡祥以七百人赴之战败而遁外援遂絶城中矢石俱尽天雨城圯
　　大兵入峒曾等并死【峒曾拜家庙率二子元演元洁沈于池淳耀入僧舎索茟书絶命词自缢死其弟渊耀从之举人张锡眉董用□诸生马元调唐全昌夏云蛟俱死之峒曾淳耀并　　赐諡忠莭】至是
　　大兵进取松江志葵蜚败于春申浦城遂被围未防而破【犹龙出走中矢死待问守东门简守南门俱见执死之犹龙　　赐諡忠烈待问　　赐諡忠莭简
　　赐諡莭愍】
　　大兵遂攻金山承祖与子世禄犹固守城破巷战逾时父子俱死【承祖见获説之降曰吾家食禄二百八十年今日不当以死报国哉遂戮之世禄中四矢见获同死马承祖　　赐諡忠烈】志葵蜚亦就执至江隂城下令説城中人降【蜚不语志葵説之】迄不应
