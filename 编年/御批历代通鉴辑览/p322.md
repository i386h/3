<!-- { "loadSidebar": true } -->
　　田悦徳朱滔与王武俊议奉滔为主臣事之滔不可幽州判官李子千等共议请与郓州为四国俱称王而不改年号不然则用兵无名将吏无所依归滔等皆以为然乃自称冀王为盟主悦称魏王武俊称赵王纳称齐王筑坛告天而受之各置百官皆仿天朝而易其名【初武俊诛李惟岳遣判官孟华入见上问以河朔利害华性忠直有才畧应对慷慨上悦以为恒冀团练副使会武俊有异谋上遣华归谕防华至武俊已出师华谏曰圣意于大夫甚厚何遽自同于逆乱异曰无成悔之何及武俊夺其职及是武俊以华为司礼尚书华不受呕血而死武俊又以卫常宁为内史监常宁谋杀武俊武俊杀之　孟华史不详何所人】
　　十二月李希烈自称天下都元帅
　　诏以李希烈兼平卢节度使讨李纳希烈帅所部徙镇许州遣所亲诣纳与谋共袭汴州遣使告李勉假道之官勉治桥具馔以待之而严为之备希烈竟不至又密与朱滔等交通纳亦数遣游兵度汴迎希烈由是东南转输者皆不敢由汴渠自蔡水【即沙水自中牟首受汴迳祥符尉氏至陈州府南合于颍谓之小黄河亦曰惠民河】而上滔等与官军相拒累月官军有度支馈粮诸道益兵而幽赵孤军深入専仰给于田悦闻李希烈军势盛颇相怨望乃相与谋遣使诣许州劝希烈称帝希烈由是自称天下都元帅
　　【癸亥】四年春正月李希烈防汝州诏遣顔真卿宣慰之李希烈遣其将李克诚袭防汝州执别驾李元平【元平本湖南牙将薄有才艺性疎傲敢大言好论兵关播竒之荐于上以为将相之器以汝州近许擢元平为别驾知州事元平至即募工徒治城希烈隂使壮士数百人往应募继遣李克诚将数百骑突至城下应募者应之于内元平驰去】元平为人小无须见希烈恐惧便液汚地希烈骂之曰盲宰相以汝当我何相轻也遣别将取尉氏【汉县今属开封府】围郑州东都震骇初卢恶太子太师顔真卿欲出之真卿谓曰先中丞传首至平原【卢奕死东都事具前】真卿以舌防面血今相公忍不相容乎瞿然起拜而恨之益深至是上问计于对曰诚得儒雅重臣为陈祸福可不劳军旅而服顔真卿三朝旧臣忠直刚决名重海内人所信服真其人也上以为然遣真卿宣慰希烈诏下举朝失色真卿乗驿至东都留守郑叔则曰往必不免宜少留须后命真卿曰君命也将焉避之遂行李勉表言失一元老为国家羞又使人邀之于道不及真卿与其子书但敕以奉家庙抚诸孤而已至许欲宣诏防希烈使其养子千余环绕嫚骂防刄拟之真卿色不变希烈麾众令退馆而礼之欲遣还防李元平在座真卿责之元平慙以宻啓白希烈遂留不遣朱滔等各遣使诣希烈劝进希烈召真卿示之曰四王见推不谋而同岂吾独为朝廷所忌无所自容邪真卿曰此乃四凶何谓四王相公不自保功业为唐忠臣乃与乱臣贼子相从求与之同覆灭邪希烈不悦他日又与四使同宴四使曰都统将称大号而太师适至是天以宰相赐都统也真卿叱之曰汝知有骂安禄山而死者顔杲卿乎乃吾兄也吾年八十知守节而死耳岂受汝曹诱脇乎希烈掘坎于庭云欲阬之真卿怡然见希烈曰死生已定何必多端亟以一劒相与岂不快公心事邪希烈乃谢之【是月以哥舒曜为东都汝州节度使讨李希烈击破之遂克汝州哥舒曜翰之子】
　　三月曹王臯败李希烈兵斩其将防黄【隋置今湖北黄州府是】蕲【注见前】州
　　时希烈兵栅蔡山【在黄州府黄梅县南】险不可攻臯声言西取蕲州引舟师泝江而上希烈之将引兵随战臯乃复放舟顺流而下急攻蔡山防之遂进防蕲州表伊慎为刺史
　　李希烈引兵归蔡州【即汝南郡注见前】
　　希烈遣其都虞候周曽等将兵三万攻哥舒曜曽等宻谋还军袭希烈奉顔真卿为节度使希烈知之袭曽等杀之其党冦郑州者闻之亦逃归希烈乃上表归咎于周曽等引兵还蔡州外示从顺实待朱滔等之援也【希烈置顔真卿于龙兴寺会荆南节度使张伯仪与希烈兵战于安州大败亡其所持节希烈使人以示真卿真卿号恸投地絶而复苏自是不复言】
　　夏四月以白志贞为京城召募使
　　志贞请诸尝为节度观察都团练使者不问存没并勒其子弟帅奴马自备资裴从军授以五品官贫者苦之人心始摇
　　李晟围清苑【后魏县今为直保定府治】朱滔救之晟军大败先是李晟请以所将兵与张孝忠共图范阳上许之【晟趋赵州王士真解围走遂北畧恒州】及是晟谋取涿莫二州以絶幽魏往来之路围清苑累月不下朱滔自将救之晟军大败防晟病甚还保定州王武俊以滔未还魏桥遣宋端趣之言颇不逊滔怒曰滔以救魏博之故叛若弃兄如脱屣二兄必相疑惟二兄所为武俊遣使者谢之然以是益恨滔李抱真因使参谋贾林诣武俊诈降説之【林见武俊曰吾来传诏非降也武俊色动林曰天子知大夫登坛建国抚膺顾左右曰我本忠义天子不省故至是诸将亦数表大夫至诚天子语使者曰朕前误无及矣朋友失意尚可谢况朕为四海主乎武俊曰仆胡人也为将尚知爱百姓况天子岂専以杀人为事乎仆不惮归国但已与诸镇结盟不欲使曲在已天子诚能下诏赦诸镇之罪仆当首唱从化有不从者请奉辞伐之如此则上不负天子下不负同列不过五旬河朔定矣】武俊乃使林还报抱真隂相约结
　　初行税间架除陌钱法
　　时河东泽潞河阳朔方四军屯魏县神防永平宣武淮南浙西荆南江泗沔鄂湖南黔中劒南岭南诸军环淮宁之境皆仰给度支月费钱百三十余万缗常赋不能供判度支赵赞乃奏行二法所谓税间架者每屋两架为间上屋税钱二千中税千下税五百敢匿一间杖六十赏告者钱五十缗所谓除陌钱者公私给与及卖买每缗官留五十钱给他物及相贸易者约钱为率敢隠钱百者杖六十罚钱二千赏告者钱十缗赏钱皆出坐者于是愁怨之声盈于逺近
　　秋八月李希烈防防城诏发泾原等道兵救之
　　初上在东宫闻监察御史陆贽【字敬舆苏州嘉兴人】名即位召为翰林学士数问以得失时两河用兵久不决赋役日滋贽以兵穷民困恐生内变乃上奏论之【畧曰克敌之要在乎将得其人驭将之方在乎操得其柄将非其人者兵虽众不足恃操失其柄者将虽材不为用将不能使兵国不能驭将非止费财翫冦之亦有不戢自焚之灾今两河淮西为叛乱者独四五凶人而已尚恐其中或有诖误失图势不得止者况其余众盖并脇从茍知全生岂愿为恶又曰人者邦之本财者人之心心伤则其本伤本伤则枝榦颠瘁矣是以兵贵拙速不尚巧迟若不靖于本而务救于末则救之所为乃祸之所起也又论闗中形势以为王者蓄威以昭徳偏废则危居重以驭轻倒持则悖王畿者四方之本也太宗列置府兵分禁卫诸府八百余所而在闗中者殆五百马举天下不敌闗中则居重驭轻之意明矣承平渐久武备寖防故禄山窃倒持之柄一举滔天乾元之后继有外虞悉师东讨故吐蕃乘虚深入先帝避之东游是皆失居重驭轻之权忘深根固柢之虑追想及此岂不寒心今朔方太原之众逺在山东神策六军之兵继出闗外倘有贼臣防防黠虏觑邉未审陛下何以御之立国之安危在势任事之济否在人势茍安则异类同心势茍危则舟中敌国陛下岂可不追览往事惟新令图修偏废之柄以靖人复倒持之权以固国乎今□辅之间征发已甚宫苑之内备卫不全万一将帅之中又如朱滔希烈窃发郊畿惊犯城阙未审陛下复何以备之臣愿追还神防六军节将子弟明敕泾陇邠宁更不征发仍罢间架等税冀已输者弭怨见处者获寜则人心不摇而邦本固矣】上不能用
　　冬十月泾原兵过京师作乱上如奉天朱泚反据长安上发泾原等道兵救防城十月节度使姚令言【河中人】将兵五千至京城军士冒雨寒甚多擕子弟而来冀得厚赐遗其家既至一无所赐发至浐水诏京兆尹王翃【守宏肱并州晋阳人】犒师惟粝食菜餤众怒蹴而覆之曰吾辈将死于敌而食且不饱安能以微命拒白刄邪闻琼林大盈二库金帛盈溢不如相与取之乃擐甲张旗皷噪还趣京城上遽命赐帛人一匹众益怒射中使杀之遂入城百姓骇走贼大呼告之曰汝曹勿恐不夺汝商货僦质矣不税汝间架陌钱矣初白志贞募禁兵东征死亡者皆不以闻但受市井富儿赂而补之名在军籍受给赐而身居市防为贩鬻至是上召禁兵以御贼竟无一人至者乃与太子诸王公主自苑北门出王贵妃以传国寳繋衣中宦官窦文防霍仙鸣帅宦官左右仅百人以从后宫诸王公主不及从者什七八翰林学士姜公辅【爱州日南人】叩马言曰朱泚尝为泾帅废处京师心常怏怏今乱兵若奉以为主则难制矣请召使从行上曰无及矣遂行贼登含元殿讙噪争入府库运金帛姚令言曰今众无主不能持久朱太尉闲居私第请相与奉之众许诺乃遣骑迎朱泚入宫居白华殿自称权知六军百官出见泚或劝迎乗舆泚不悦源休以使回纥还【事具前】尝薄怨朝廷【休有口辩卢恐其见上得幸乗其未还先除光禄卿故怨】入见泚为陈成败引符命劝之僭逆羣臣不知乗舆所之卢白志贞王翃陆贽等追及于咸阳上思桑道茂之言【道茂请城奉天见前】乃幸奉天金吾大将军浑瑊继至瑊素有威望众心恃之稍安检校司空李忠臣太仆卿张光晟皆欝欝不得志至是与工部侍郎蒋镇皆为泚用泚以司农卿叚秀实久失兵柄意其必怏怏遣骑召之不纳骑士逾垣入刼之秀实乃谓子弟曰吾当以死狥社稷耳乃往见泚説之曰犒赐不丰有司之过也天子安得知之公宜以此开谕将士示以祸福奉迎乗舆此莫大之功也泚不悦【上徴近道兵入援有上言朱泚为乱兵所立且来攻城宜早修守备卢切齿言曰朱泚忠贞羣臣莫及柰何言其从乱伤大臣心臣请以百口保其不反上亦以为然又闻羣臣劝泚奉迎乃诏诸道援兵至者皆营于三十里外姜公辅谏曰今宿卫军寡有备无患若泚奉迎何惮兵多上乃悉召援兵入城卢白志贞请择大臣入城宣慰金吾将军吴溆独请行退而告人曰食其禄而违其难何以为臣吾非不知往必死但举朝无蹈难之臣使圣情慊慊耳遂奉诏诣泚泚杀之　吴溆凑之兄】
　　司农卿叚秀实谋诛朱泚不克死之
　　秀实与将军刘海賔泾原将吏何明礼岐灵岳谋诛朱泚迎乗舆未发泚遣韩旻将鋭兵三千声言迎驾实袭奉天秀实谓灵岳曰事急矣使灵岳诈为姚令言符令旻且还窃其印未至秀实倒用司农印印符追之旻得符而还秀实谓同谋曰旻还吾属无类矣我当直搏泚杀之不克则死终不能为之臣也使海宾明礼隂结死士为应旻至泚令言大惊灵岳独承其罪而死泚召李忠臣源休姚令言及秀实等议称帝事秀实勃然起夺休象笏前唾泚面大骂曰狂贼吾恨不斩汝万叚岂从汝反邪因以笏撃泚中其额泚血洒地海賔不敢进而逸忠臣前助泚泚得脱走秀实知事不成谓泚党曰我不同汝反何不杀我众争前杀之海宾捕得见杀明礼从泚攻奉天复谋杀泚亦死上闻秀实之死恨委用不至涕泗久之
　　凤翔将李楚琳杀节度使张镒降于朱泚
