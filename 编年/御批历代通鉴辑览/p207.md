<!-- { "loadSidebar": true } -->
　　先是民间讹言湘中出天子子业将南巡荆湘以厌之欲先诛湘东王彧然后发时三王久幽不知所为湘东王彧主衣阮佃夫【会稽诸暨人】及子业左右寿寂之【风俗通夀姓呉王夀夣之后寂之呉兴人】王敬则【临淮射阳人】等阴谋弑子业防巫觋言华林园竹林堂有鬼【先是子业游竹林堂使宫人祼而相逐一人不从命斩之夜梦在后堂有女子骂日悖虐不道明年不及熟矣子业于宫中求得一人似所梦者斩之义梦所杀者骂日我已诉上帝矣于是巫觋言堂中有鬼】子业出华林园休仁休祐并从彧独在秘书省不被召益忧惧初子业既杀诸公恐羣下谋已以直閤将军宗越【南阳湼阳人】沈攸之等有勇力引为爪牙宿卫之士皆畏之及是以将廵荆湘越等并聼出外装束子业悉屏侍卫与羣巫防女捕鬼亲自射之事毕将奏乐夀寂之抽刀前入子业见寂之至引弓射之不中防女皆迸走子业亦走大呼寂寂者三寂之追而弑之宣令宿卫曰湘东王受太皇太后令除狂主今已平定休仁就秘书省见彧卽称臣引升御座召见诸大臣犹着乌防休仁呼主衣以白防代之凡事悉称令书施行宣太皇太后令数子业罪恶命湘东王纂承皇极【子业母弟豫章王子尚顽悖有兄风及会稽公主皆赐死休仁等始得出居外舍子业犹横尸太医閤口蔡兴宗谓仆射王彧曰此虽凶悖要是天下之主宜使防礼粗足若直如此四海必将乘入乃葬之秣陵】论功行赏夀寂之等十四人封爵有差以东海王祎为中书监太尉晋安王子勋为车骑将军开府仪同三司建安王休仁为司徒尚书令扬州刺史彧卽位大赦子业时昏制谬封并皆刋削【以刘道隆为中防军道隆防于子业尝无礼于建安太妃至是建安王休仁求觧职宋主乃赐道隆死宗越等内不自安沈攸之以闻皆伏诛攸之复入直閤】
　　宋雍郢荆州防稽郡皆举兵应寻阳
　　邓琬与陶亮等缮治噐甲徴兵四方雍州刺史袁顗与参军刘胡【南阳湼阳人】起兵奉表劝子勋即大位子勋传檄建康称孤志遵前典废幽陟明而湘东王彧矫害明茂【谓宋主赐豫章王死也】簒窃大寳藐孤同气犹有十三圣灵何辜而当乏飨于是郢州刺史安陵王子绥【字寳孙孝武第四子】荆州刺史临海王子顼【注见前】防稽太守寻阳王子房【字孝良孝武第六子】皆举兵以应子勋
　　【丙宋防始二年魏显祖午献文帝天安元年】春正月宋遣建安王休仁讨江州晋安王子勋遂称帝
　　宋以建安王休仁都督征讨诸军事江州刺史王元谟副之以沈攸之为寻阳太守将兵屯虎槛【洲名在太平府繁昌县东北】邓琬诈称受路太后玺书帅将佐上尊号于子勋子勋遂即位改元义嘉以琬及袁顗为仆射张悦为尚书【徐州刺史薛安都冀州刺史崔道固青州刺史沈文秀义阳内史厐应蚪行会稽郡事孔觊呉郡太守顾琛呉兴太守王昙生义兴太守刘延熈晋陵大守袁标益州刺史萧惠开相州行事何慧文广州刺史袁昙逺梁州刺史栁元怙山阳太守程天祚皆附于子勋　崔道固清河人沈文秀字仲逺庆之弟子顾琛字纬呉人箫惠防思话之子栁元怙元景之从兄】四方贡计皆归寻阳朝廷所保惟丹阳淮南数郡而东兵【会稽诸郡之兵】又已至永世【晋县唐废故城在今镇江府溧阳县】宫省危惧【宋主谋于羣臣蔡兴宗曰今普天同叛人有异志宜镇之以静至信待人叛者亲戚布在宫省若防之以法则土崩立至宜明罪不相及之义物情既定人有战心六军精勇噐甲犀利以待不习之兵其势相万矣愿陛下勿忧】建武司马刘顺説豫州刺史殷琰【字敬珉孝祖族子】使应寻阳琰初以家在建康未许寻为参军杜叔寳【坦之子】所制不得已而从之【宋主复谓兴宗曰诸处未平殷琰已复同逆为之奈何兴宗曰逆之与顺臣无以辨然今啇旅断絶而米甚丰贱四方云合而人情更安以此卜之清荡可必但臣之所忧更在事后犹羊公言旣平呉后方当劳圣虑耳宋主知琰附寻阳非本意乃厚抚其家以招之】时内外忧危咸欲奔防兖州刺史殷孝祖帅兵还建康【宋主遣孝祖之甥颍川荀僧韶説孝祖入朝孝祖卽日帅文武二十人东还所领皆伧楚壮士　荀僧韶通鉴作葛今依南史】人情大安乃假孝祖节督前锋遣向虎槛分兵遣山阳王休祐督将军刘勔【字伯猷彭城人】吕安国【广陵人】等讨殷琰巴陵王休若【文帝第十九子】督将军沈懐明【呉兴武康人】萧道成等讨孔觊【先是宋主征觊为太子詹事使都水使者孔璪入东慰劳璪説觊以建康虚弱不如拥郡以应邓觊遂发兵驰檄奉寻阳至是觊遣其将屯晋陵部陈甚盛　孔璪觊从弟】已而殿中御史呉喜将兵克义兴【喜请于宋主愿得精兵三百致死于东宋主简羽林勇士配之喜性寛厚数使东呉人皆懐之及闻其来皆望风降防喜进逼义兴诸垒皆溃刘延熈赴水死】将军江方兴【济阳考城人】御史王道隆攻拔晋陵及呉兴呉郡【沈怀明等与东军相持久不决宋主遣方兴道隆至晋陵道隆激厉诸将急攻防之孔璪时屯呉兴与袁标王昙生顾琛皆弃郡奔会稽】喜等遂进攻会稽克之【喜等引兵向会稽取西陵上虞令王晏起兵攻郡执寻阳王子房孔觊出走为晏所获及璪皆斩之顾琛等诣喜归罪喜宥之送子房建康贬松滋侯　上虞汉县厯代因之今属浙江绍兴府西陵渡名在绍兴府萧山县西后五代时呉越改名西兴】
　　宋太后路氏殂
　　太后闻子勋建号心幸之延宋主置酒进毒宋主觉之即以其巵上寿是日太后殂
　　二月魏丞相太原王乙浑谋反伏诛太后称制
　　浑専权多杀侍中拓跋丕【烈帝之元孙后封东阳王】告其谋反冯太后收浑诛之遂临朝称制【引中书令高允中书侍郎高□及贾秀共参大政】
　　秋八月宋台军【六朝以禁城为台城禁军为台军】克江州杀子勋先是宋台军败于赭圻【注见前】殷孝祖中流矢死【邓琬遣其将以万人据赭圻陶亮以二万众屯鹊洲孝祖负其诚节陵轹诸将每战常以鼔盖自随军中相谓殷统军可谓死将矣兴贼交锋而以羽仪自标顕若十人射之欲不毙得乎及攻赭圻果中流矢死】人情震骇宋主以沈攸之代将击寻阳军大破之【先是江方兴呉喜既克三呉宋主遣撃寻阳及殷孝祖死众谓沈攸之当代为统督攸之以方兴名位相亚必不为已下乃让之方兴大悦明日帅诸军进战大破南军会宋主以攸之假节代孝祖督前锋呉喜亦以所领五千人至攸之乃帅诸军围赭圻时邓琬遣刘胡东屯鹊尾众十余万胡宿将勇使屡有战功将士畏之攸之邀撃胡大败被创走攸之遂拔赭圻宋主遣尚书禇渊至虎槛选用将士时以军功除官者众板不能供始用黄纸】已而邓琬以军久不决乃以子勋命徴袁顗于襄阳以为都督【顗本无将畧性又怯挠在军中未尝戎服唯赋诗谈义不复橅接诸将由此大失人心刘胡尤切齿恚恨】与台军相拒于浓湖【在繁昌县西今荻港其余浸也】将军张兴世【字文徳竟陵人】越鹊尾上据钱溪【在池州府贵池县东亦曰梅根渚渚东卽古梅根钱监故名】断南军粮道刘胡攻之不能克攸之复撃破浓湖军胡遁去顗亦走【兴世既据钱溪顗遣胡攻之屡为兴世所败攸之遂进攻浓湖拔其营栅大破之于是江路阻断胡军乏食夜走顗闻之亦弃众西奔建安王休仁勒兵入其营纳降卒十万顗至鹊头为人所杀胡走入沔竟陵丞陈懐直斩之】八月攸之进兵克江州张悦斩琬赍首诣建安王休仁降【琬忧惶无计张悦称疾呼琬计事令左右伏甲帐后以索酒为约琬至悦问计琬曰正当斩晋安王封府库以谢罪耳悦曰今日宁可卖殿下以求活邪因呼酒伏发斩琬单舸赍首以降】子勋被执攸之斩之传首建康休仁入寻阳遣呉喜等向荆郢雍湘豫章平诸余宼【袁昙逺为始兴人所杀厐孟虬走蛮中死何慧文自杀崔道固程天祚桞元怙皆请降海陵王子顼为治中宗景所执逆建康荆州行事孔道存郢州行事张沈及刘顺等余党皆伏诛】
　　九月魏立郡学
　　魏初立郡学置博士助教生员从高允之请也
　　冬十月宋主杀其兄之子安陆王子绥等十三人宋主既诛子勋又杀安陆王子绥临海王子顼邵陵王子元建安王休仁言于宋主曰松滋侯兄弟尚在非社稷计宜早为之所于是子房等十人皆赐死世祖二十八子于此尽矣
　　宋徐州刺史薛安都叛降于魏
　　宋徐州刺史薛安都遣使乞降于建康宋主以南方已平欲示威淮北命张永沈攸之将兵五万迎安都【蔡兴宗曰安都归顺不虚正湏单使尺书今以重兵迎之势必疑惧安都外据大镇密迩边陲地险兵彊尤宜驯养如其外叛招引北宼将为朝廷旰食之忧宋主不从谓萧道成曰吾今因此北讨卿意以为何如对曰安都狡猾有余以兵逼之非国之利宋主亦不聴】安都闻大兵北上惧而降魏魏遣将军尉元等救之元至安都出迎【元不礼于安都安都悔降复谋叛元知之不果发乃重贿元等元遂隠之】张永等进逼彭城攻之不克会天大雪士卒冻死大半永等弃城走尉元邀其前安都乗其后大破永等于吕梁【山名在徐州府铜山县东南其下卽吕梁洪列子称孔子观于吕梁悬水三十仞流沫四十里卽此】之东死者万数枕尸六十余里永及攸之仅以身免【宋主召蔡兴宗以败书示之曰我愧卿甚初汝南太守周矜起兵以应建康袁顗遣司马常珍竒执斩矜以珍竒代为太守前防山太守毕众敬奉使诣兖州募人薛安都説之叛建康使行兖州事及寻阳平皆请降于建康会安都叛宋珍竒亦以悬瓠降魏魏以师迎之众敬以其子在建康被诛魏师至亦降珍竒寻复归宋众敬遂仕于魏宋由是夫北四州及豫州淮西之地乃侨立兖徐青冀诸州兖州治淮隂徐州治钟离青冀冶鬰洲虚置郡县荒民无防　常珍竒汝南人毕众敬东平须昌人钟离鬰洲注俱见前】
　　宋立子昱【即后废帝】为太子
　　宋主无子尝以宫人陈氏赐嬖人李道儿已复迎还生昱又密取诸王姬有孕者内之宫中生男则杀其母而使宠姬母之
　　宋豫州益州平
　　先是刘勔至寿阳殷琰与杜叔寳欲降以众心不一复婴城固守及是宋主使中书为诏谕琰【蔡兴宗曰叛乱既定是琰思过之日宜手诏以慰引之今直中书为诏彼必疑之非所以速清方难也不从】琰得诏疑勔诈为之欲降于魏主簿夏侯详【字叔业谯人】极陈不可琰乃帅将佐出降勔悉加慰抚不戮一人入城约勒将士秋毫无犯寿阳人大悦初寻阳兵起萧惠开集益州将佐谓曰湘东太祖之昭晋安世祖之穆其于当璧并无不可但景和本世祖之嗣不任社稷其次犹多吾荷世祖之眷当奉九江乃举兵应之及寻阳平宋主遣惠开弟惠基使成都赦惠开惠开乃降召还建康


　　御批歴代通鉴辑览卷三十八
<史部,编年类,御批历代通鉴辑览>
　　钦定四库全书
　　御批厯代通鉴辑览卷三十九
　　南北朝
　　【丁宋防始三年未魏皇衅元年】春宋青冀州平
