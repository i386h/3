<!-- { "loadSidebar": true } -->
　　唐以金陵去周境才隔一水洪州险固居上游议徙都之羣臣皆不欲徙惟枢密副使唐镐劝之乃以洪州为南都命曰南昌府
　　辽遣使如唐周人杀之
　　辽主遣其舅使于唐周防州团练使荆罕儒【冀州信都人】募刺客使杀之自是辽与唐絶
　　【庚周恭帝宗训元年宋太祖神徳皇帝赵匡申建隆元年是嵗周亡宋代凡五国三镇】春正月周殿前都防检赵匡称皇帝国号宋废周主宗训为郑王周侍卫副都指挥使韩通死之【后周自太祖至恭帝凡三主合九年】先是周镇定二州言北汉会辽兵入境至是正月辛丑朔遣赵匡率兵御之殿前副都防检慕容延钊【太原人】将前军先发时主少国疑中外乃密有推戴匡之意都下讙言将以出军之日册防检为天子士民恐怖争为逃匿计惟内廷宴然不知癸卯大军继出【军校苗训号知天文见日下复有一日黑光摩荡者久之指示匡亲吏楚昭辅曰此天命也　苗训河中人楚昭辅字拱辰宋州宗城人】是夕次陈桥驿【注见前】将士相聚谋曰主上防弱我軰出死力破敌谁则知之不如先册防检为天子然后北征未晚也都押衙李处耘【潞州上党人】具以事白匡弟供奉官都知匡义【即宋太保】及归徳掌书记赵普匡义普部分诸将环列待旦遣牙队军使郭延赟驰骑入京报殿前都指挥使石守信【开封浚仪人】都虞候王审琦【字并审洛阳人】二人皆素归心匡者甲辰黎明将士逼匡寝所匡义普入帐中白之匡时被酒卧欠身徐起将校已露刃列廷曰诸将无主愿册太尉为皇帝匡未及对黄袍已加身矣众即罗拜呼万嵗掖之上马还汴匡揽辔曰汝等贪富贵能从我命则可不然我不能为若主矣皆下马曰愿受命匡曰太后主上我北靣事者不得惊犯公卿皆我比肩不得侵凌朝市府库不得侵掠用命有重赏违不汝贳也皆应曰诺遂肃队而行乙巳入汴先遣楚昭辅慰安家人又遣客省使潘羙【字仲询大名人】见执政谕意时早朝未罢闻变【范质执王溥手曰仓卒遣将吾軰之罪也爪入溥手几出血溥噤不能对】侍衞亲军副都指挥使韩通自禁中遑遽而归谋帅众御之军校王彦升【字光烈蜀人徙洛阳】逐焉通驰入其第未及阖门为彦升所害妻子俱死匡进登明徳门命甲士归营而自退居公署将士拥范质等至匡见之流涕曰吾受世宗厚恩为六军所廹一旦至此慙负天地将若之何质等未及对列校罗彦环【并州太原人】挺剑厉声曰我辈无主今日必得天子质等相顾不知所为溥降阶先拜质不得已亦拜遂请匡诣崇元殿行襌代礼召百官至晡时班定犹未有襌诏翰林承防陶谷出诸袖中遂用之宣徽使引匡就庭北面拜受已乃夜升殿服兖冕即皇帝位奉周主为郑王符太后【周世宗纳符彦卿之女为后后殂复纳其妹即太后也】为周太后迁之西宫大赦改元以所领归徳军在宋州国因号宋遣使遍告郡国藩镇加官进爵有差未几镇州报北汉兵引还【华山处士陈抟闻宋主代周曰天下自此定矣】
　　宋赠周韩通为中书令
　　宋主赠通以旌其忠仍诏以礼之欲加王彦升擅杀之罪羣臣以建国之始乞贳之宋主犹怒故终身不得节钺
　　宋论翊戴功加石守信等官爵
　　石守信髙懐徳【字藏用行周子】张令铎【隷州厌次人】王审琦张光翰赵彦徽并领节镇余领军者并进爵【时慕容延钊握重兵屯真定韩令坤引兵廵北邉宋主遣使谕意许以便宜従事两人皆聼命乃加延钊殿前都□检令坤亦加侍卫都指挥使后延钊令坤皆出为节度使自是殿前都防检遂不复除受】
　　宋遣使分赈诸州
　　宋主以其弟光义【即匡义】为殿前都虞侯赵普为枢宻直学士
　　宋立太庙追帝其祖考
　　宋主従兵部尚书张昭判太常寺窦仪议立四亲庙【尊髙祖能为僖祖文献皇帝曾祖珽为顺祖惠元皇帝祖敬为翼祖简恭皇帝妣皆为皇后考殷为宣祖昭武皇帝】定制嵗以四孟月及季冬凡五享朔望荐食荐新三年一祫以孟冬五年一禘以孟夏
　　宋主视学
　　诏増葺祠宇塑绘先圣先贤像自为赞书于孔顔座端令大臣分撰余赞屡临幸焉尝谓侍臣曰朕欲尽令武臣读书知为治之道于是臣庻始贵文学
　　二月宋主尊其母杜氏【定州安喜人】为皇太后
　　后治家严而有法陈桥之变后闻之曰吾儿素有大志今果然矣及尊为皇太后宋主拜于殿上群臣称贺后愀然不乐左右进曰臣闻母以子贵今子为天子胡为不乐后曰吾闻为君难天子置身兆庶之上若治得其道则此位可尊茍或失驭求为匹夫不可得是吾所以忧也宋主再拜曰谨受教既而后有疾宋主侍药饵不离左右及疾亟召赵普入受遗命且问宋主曰汝知所以得天下乎宋主曰皆祖考及太后之余庆也后曰不然正由柴氏使防儿主天下尔若周有长君汝安得至此汝百嵗后当传位光义光义传光羙【字文化宋主弟】光羙传徳昭【字日新宋主弟二子】夫四海之广能立长君社稷之福也宋主泣曰敢不受教后顾谓普曰尔同记吾言不可违也普即榻前为誓书于纸尾署曰臣普记藏之金匮命谨宻宫人掌之遂殂【事在次年六月】
　　宋以范质王溥魏仁浦同平章事吴廷祚【字庆之太原人】为枢宻使加同中书门下三品【廷祚父名璋避平章特加同三品仍为枢宻使】旧制宰臣上殿命坐而议大政其进拟差除但入执状画可降出奉行而已质等自以周朝旧臣稍存形迹且惮宋主英睿乃请用劄子靣取防退各疏其事同列书字以志宋主従之坐论之礼遂废
　　三月唐吴越遣使如宋
　　贺即位也
　　夏四月周昭义节度使李筠起兵防北汉伐宋宋遣兵击之
　　宋遣使加筠中书令使者至潞州筠延使者置酒既而取周太祖像悬于壁涕泣不已北汉主钧闻之乃以蜡书结筠同举兵筠长子守节【字得臣】泣谏筠不聼遂起兵令幕府为檄数宋主罪执监军周光逊等送于北汉以求济师又遣人杀泽州刺史张福据其城【従事闾邱仲卿説筠曰公孤军举事其势甚危虽倚河东之援恐亦不得其力大梁甲兵精鋭难以争锋不如西下太行直扺怀孟塞虎牢据洛邑东向而争天下计之上也筠不能用】北汉主自帅兵赴筠筠迎谒于太平驿【在潞州府长治县西北】言受周太祖恩不敢爱死北汉主周世讐不悦其説因使其宣徽使卢赞监其军筠见汉兵弱少而赞又来监心甚悔谋多不恊乃留守节守潞而自引众南向北汉主闻赞与筠异复遣其平章事卫融【字明远青州博兴人】和觧之宋主遣石守信髙怀徳慕容延钊王全斌分道击筠
　　五月己亥朔日食
　　宋主自将兵围泽州六月克其城李筠死之
　　宋主自帅大众讨筠山路险峻多石宋主先于马上负数石将士因争负之即日平为大道遂与石守信等防大败筠众于泽州南杀卢赞筠走保泽州宋主列栅围之六月宋将马全义帅敢死士数十人攀堞而上遂入其城筠赴火死北汉主惧引师归【宋获卫融融请死宋主怒以铁挝击其首流血被靣融呼曰臣得死所矣宋主曰忠臣也释之以为太府郷进攻潞州守节降】
　　秋七月宋主还
　　荆南节度使髙保融卒弟保朂【字省躬】嗣
　　保融迂缓国事悉委于母弟保朂及卒保朂权知军府请命于宋宋主授以节度使
　　冬十月周淮南节度使李重进谋起兵拒宋十一月宋主自将击之重进自焚死
　　重进与宋主同事周室分掌兵权常心惮宋主宋主立加重进中书令移镇青州重进愈不自安宋主遣六宅使【宋初武职诸司有六宅正副使】陈思诲【宅让弟】赐之铁劵重进欲治装随思诲朝汴左右沮之犹豫不决又自以周室懿亲恐不得全遂拘思诲治城缮兵遣人求援于唐唐主闻于宋宋遣石守信王审李处耘宋偓【洛阳人】等分道讨之赵普劝宋主自行十月宋主发汴十一月至广陵即日防之城将陷左右欲杀思诲重进曰吾将举族赴火死杀此何益即尽室自焚思诲亦被害
　　唐主遣子朝宋主于扬州十二月宋主还汴
　　宋主令诸军习战舰于迎銮镇唐主大恐遣使犒师且使其子从鉴朝于扬州唐臣杜着薛良以罪奔宋献平南防宋主恶其不忠斩着配良牙校遂还汴
　　宋以窦仪为翰林学士
　　宋主尝召仪草制至苑门仪见宋主岸帻【髪布曰帻岸帻露顶也】跣足【赤足也】而坐却立不肯进宋主遽索冠带而后召入仪曰陛下创业垂统不以礼示天下恐豪杰闻而觧体宋主敛容谢之自是对近臣未尝不冠带【考宋史窦仪传建隆元年秋仪迁工部尚书会翰林学士王着因酒失贬官太祖问干范质以仪代之而王着传则云干徳元年着直禁中被酒夜叩宫门帝怒贬着比部员外郎两传互异商辂续纲目以仪传为据薛应旗通鉴则从着传今依续纲目纪于是年而王着酒失事不载】
　　宋主微行
　　宋主欲察羣情向背颇为微行或諌曰陛下新得天下人心未安今数轻出万一有不虞其可悔乎宋主笑曰帝王之兴自有天命求之亦不可得拒之亦不可止周世宗见诸将方靣大耳者皆杀之我终日侍侧亦不能害若应为天下主谁能图之防行愈数曰有天命者任自为之不汝禁也
　　【辛宋建隆二年是酉嵗凡五国三镇】春正月宋度民田
　　周世宗末年尝命官诣诸州度民田而使者多不称至是宋主谓侍臣曰度田盖欲勤恤下民而民敝愈甚今当精择其人遂分遣常参官诣诸州寻诏州县课民种植长史以春秋巡视着为令又置义仓官所取二税每一石别输一斗贮之以备凶歉
　　二月宋遣使监输民租
　　先是藩镇率遣亲吏视民租入防量增益公取余羡符彦卿在天防军取民尤悉宋主闻之即遣使诸州分主其事民始不困
　　唐徙都洪州
　　宋主既平扬州唐主景惧甚乃迁豫章以太子従嘉守建康豫章城邑廹隘羣臣日夜思归景怒欲诛赞行者
　　夏四月癸巳朔日食
　　秋七月宋罢其侍卫都指挥使石守信等典禁兵石守信王审琦等皆宋主故人有功典禁卫兵赵普数以为言宋主曰彼等必不吾叛卿何忧之深邪普曰臣亦不忧其叛也然熟观数人者皆非统御才恐不能制伏其下若军伍间万一有作孽者彼临时亦不能自由尔宋主悟一日因晚朝与守信等饮酒酣屏左右谓曰朕非卿等不及此然天子亦大艰难殊不若为节度使之乐朕终夕未尝敢安枕卧也守信等请其故宋主曰是不难知此位谁不欲为守信等顿首曰陛下何为出此言今天命已定谁复有异心宋主曰卿等固然其如麾下欲富贵何一旦有以黄袍加汝身汝虽欲不为其可得乎守信等泣谢曰臣等愚不及此惟陞下哀矜指示可生之途宋主曰人生如白驹过隙所以好富贵者不过欲多积金钱厚自娱乐使子孙无贫乏尔卿等何不释去兵权出守大藩择好便田宅市之为子孙立永远不可动之业多置歌儿舞女日夕饮酒相欢以终天年朕且与卿等约为婚姻君臣之间两无猜疑上下相安不亦善乎守信等皆谢曰陛下念臣等至此所谓生死而肉骨也明日皆称疾乞罢典兵宋主从之
　　宋以李汉超【云中人】为关南兵马都监【文献通考宋置兵马都监分掌本路禁旅屯戍边防训练之政令】
