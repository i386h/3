<!-- { "loadSidebar": true } -->
　　中书舍人汪义端以伪学之党皆名士欲尽除之太皇太后闻而非之帝乃诏台谏给舍论奏不必更及旧事务在平正以副朕建中之意诏下韩侂胄及其党皆怒自是攻治之志愈急矣黄黼上言治道在黜首恶而任其贤使才者不失其职而不才者无所憾故仁宗尝曰朕不欲留人过失于心此皇极之道也遂罢黼而以姚愈代之
　　八月禁用伪学之党
　　太常少卿胡纮上书言比年以来伪学猖獗頼二三大臣台谏出死力而排之故元恶殒命羣邪屏迹自御笔存救偏建中之説或者误认天意取前日伪学奸党次第用之以冀幸其他日不相报复往者建中靖国之事可以为戒陛下何未悟也宜令退伏田里循省愆咎遂诏伪学之党宰执权住进拟自是学禁愈急【大理司直邵裒然言三十年来伪学显行塲屋之权尽归其党乞诏大臣尽察其所学诏伪学之党勿除在内差遣已而言者又论伪学之祸乞鉴元祐调停之説杜其根源道有诏监司帅守荐举改官并于奏牍前声説非伪学之人防乡试漕司前期取家状必令书以不是伪学五字抚州推官柴中行独申漕司云自幼习易读程氏易传如以为伪不愿考校士论壮之】
　　冬十月召陈贾为兵部侍郎
　　以其尝击朱熹也
　　十二月削秘阁修撰朱熹官窜处士蔡元定【字季通建州建阳人】于道州
　　熹家居自以防累朝知遇之恩且常带从臣职名义不容黙乃草封事数万言陈奸邪蔽主之祸因以明丞相赵汝愚之寃子弟诸生更进迭谏以为必且贾祸熹不聴蔡元定请以蓍决之遇遯之同人熹默然取藁焚之遂上奏力辞职名诏仍充秘阁修撰时台谏皆韩侂胄所引汹汹争欲以熹为竒货然无敢先发者胡纮未逹时尝谒熹于建安熹待学子惟脱粟饭遇纮不能异也纮不悦及是为监察御史乃鋭意以击熹为己任物色无所得经年醖酿章疏乃成防改太常少卿不果有沈继祖【富川人】者为小官时尝采摭熹语孟之语以自售至是以追论程颐得为御史纮以疏草授之继祖谓可立致富贵遂诬论熹十罪且言熹剽窃张载程颐之余论簧鼓后进乞禠熹职罢祠其徒蔡元定佐熹为妖乞送别州编管诏熹落职罢祠窜元定于道州已而选人余嚞上书乞斩熹以絶伪学谢深甫抵其书于地语同列曰朱元晦蔡元定不过自相讲明耳果何罪乎事乃止【元定生而頴异父发博览羣书以程氏语禄邵氏经世张氏正防授元定曰此孔孟正胍也元定深涵其义既长辨析益精登建阳西山顶忍饥啖韲以读书闲熹名往师之熹叩其学惊曰季通吾老友也尤袤杨万里交荐于朝召之不起防伪学党禁之论起元定曰吾其不免乎及闻窜不辞家即就道同其子沈行三千里足为流血无防防见言面至春陵逺近来学者甚众爱元定者谓宜谢生徒元定曰彼以学来何忍拒之若有祸患亦非闭门塞窦所能避也贻书训诸子曰独行勿愧影独寝不愧衾勿以吾得罪故遂懈其志在道逾年卒学者尊之曰西山先生熹尝曰造化防妙惟深于理者能识之吾与季通言而不厌也毎诸生请疑必令先质元定而后为之折小人尤深疾之故是时有朱熹倡伪蔡元定实羽翼之之奏　杨万里字廷季吉州吉水人蔡沈字仲黙】
　　【丁巳】三年【金氶安二年】春正月郑侨罢
　　夏闰六月贬留正为光禄卿
　　正既罢相继为刘徳秀所劾【初徳秀未为正所知正客范仲黼以为言正曰此人若留之班行朝廷必不静乃除大理簿徳秀憾之自是弹者无虚嵗朝散大夫刘三杰免防入见论伪学之党今变而为逆党防之不可不至及论留正共引伪学之罪侂胄大喜即日降旨除三杰右正言】正坐贬邵州居住【按正本传正之贬光禄卿由张釡劾之与续纲目异　张釡字君量纲之孙】
　　秋八月金胥持国有罪免
　　持国为金主信任与李妃筦擅朝政张复亨【右司谏】张嘉贞【右拾遗】赵枢【同知豊安军节度使事】张光庭【同知定海军节度使事】髙元甫【户部主事】张岩叟【刑部员外郎字孟弼代州五台人】傅汝梅张翰【字林卿忻州秀容人】裴元郭郛【四人皆尚书省令史】皆趋走其门谓之胥门十哲【续纲目云十人俱为御史台官按持国本传十人之官班班可考必因为御史台所劾而误也今改正】至是为御史台所劾持国致仕十人皆外补【续纲目云九月复以持国叅知政事按持国本传言顷之起为枢宻副使佐枢宻使内族防治军于北京翰林修撰路铎恐其复相因他事奏持国奸邪金主曰朕岂以此人复为相耶持国寻死据此则持国并未复为叅知政事续纲目误今削之　内族襄本名按实古纳孙路铎字宣叔冀州人按旧作唵实古纳旧作什古乃今改后仿此】
　　冬十一月太皇太后吴氏崩【諡曰宪圣慈烈】
　　十二月籍伪学罢吏部侍郎黄由【字子由长洲人】
　　知绵州王沇上疏乞置伪学之籍仍自今曽受伪学举荐闗陞及刑法亷吏自代之人并令省部籍记姓名与闲慢差遣从之于是伪学得罪者凡五十九人【宰执则有赵汝愚留正周必大王蔺等四人待制以上则有朱熹徐谊彭龟年陈傅良薛叔似章頴郑湜楼钥林大中黄由黄黼何异孙逢吉等十三人余官则有刘光祖吕祖俭叶适杨芳项安世李沈有开曽三聘游仲鸿吴猎李祥杨简赵汝谠赵汝谈陈岘范仲黼汪逵孙元卿袁爕陈武田澹黄度张体仁蔡防学黄颢周南吴柔胜王厚之孟浩赵巩白炎震等三十一人武臣则有皇甫斌危仲壬张致逺等三人士人则有杨宏中周端朝张衜林仲麟传徐范蔡元定吕祖防等八人　何异字同叔抚州崇仁人李焘之子曽三聘字无逸临江新淦人赵汝谠字蹈中赵汝谈字履常陈岘字夀南温州平阳人周南字南仲平江人吴桑胜字胜之宣州人张致逺字里无考与绍兴中官侍御史者当别是一人吕祖防字防然祖俭从弟】黄由上言人主不可待天下以党与不必置籍以示不广殿中侍御史张岩【字肖翁大梁人徙家扬州】劾由阿附罢之而擢沇为利州路转运判官
　　【戊午】四年【金承安三年】春正月以叶翥同知枢宻院事
　　诏有司寛恤两浙江淮荆湖四川流民
　　三月宪圣慈烈皇后
　　夏五月加韩侂胄少傅封豫国公
　　诏严伪学之禁
　　先是张釡请下诏禁伪学姚愈复上言近世行险侥幸之徒倡为道学之名权臣力主其説结为死党愿下明诏播告天下于是命直学士院髙文虎【字炳如四明人】草诏谕告宜各改视回聴毋复借疑似之説以惑乱世俗诏既下韩侂胄大喜即迁文虎愈于要职
　　秋七月叶翥罢
　　八月以谢深甫知枢宻院事许及之【字深甫温州永嘉人】同知院事许及之为吏部尚书谄事侂胄无所不至居二年不迁见侂胄流涕叙其知遇之意衰迟之状不觉屈滕侂胄恻然怜之故有是命【侂冑尝值生辰羣公上夀既毕集及之适后至阍人掩关拒之及之大窘防门闸未及闭遂俯偻而入当持有由窦尚书屈滕执政之语传以为笑】
　　育太祖十世孙与愿于宫中赐名曮
　　帝未有嗣京镗等请择宗室子育之诏育燕懿王徳昭九世孙与愿于宫中年六嵗矣寻以为福州观察使赐名曮封卫国公
　　以赵师【字从善燕懿王八世孙】为工部侍郎
　　师附韩侂胄得知临安府侂胄生日百官争贡珍异师最后至出小合曰愿献小果核侑觞启之乃粟金蒲桃小架上缀大珠百余颗众慙沮侂胄有爱妾张谭王陈四人皆封郡夫人其次有名位者又十人或献北珠冠四枚于侂胄侂胄以遗四夫人其十人亦欲之未有以应也师闻之亟市北珠制十冠以献十人者喜为求迁官拜工部侍郎【侂胄尝与众客饮南园过山庄顾竹篱草舍曰此真田舍间气象但欠犬吠鸡鸣耳俄闻犬嘷丛薄视之乃师也侂胄大笑闻者莫不鄙之】
　　冬十月金造承安宝货
　　【己未】五年【金承安四年】春正月夺前起居舍人彭龟年等官初赵汝愚定防时枢宻院直省官蔡琏从旁窃聴因而漏言汝愚窜之既而逃还临安韩侂胄闻之乃使琏诬告汝愚定防时有异谋具列賔僚所言凡七十余纸诏下大理捕鞫彭龟年曽三聘沈有开叶适项安世等以实其事夺龟年三聘官而擢琏进义副尉
　　二月放主管王虚观刘光祖于房州
　　光祖撰涪州学记谓学者明圣人之道以修其身而世方以道为伪以学为弃物好恶出于一时是非定于万世谏议大夫张釡劾光祖佐逆不成蓄愤懐奸欺世防上诏落职房州居住
　　夏五月行统天歴
　　先是诏造新歴至是成赐名统天盖自建隆迄庆元二百五十年间歴十四变上距黄帝之歴凡五十变矣议者谓自渡江以来统天新歴尤疎谬
　　秋八月帝始朝太上皇于夀康宫
　　太上皇疾平帝率羣臣诣夀康宫上夀成礼而还明日羣臣以过宫上夀礼成奉表称贺
　　九月加韩侂胄少师封平原郡王
　　是嵗诸州大水
　　【庚申】六年【金承安五年】春闰二月以京镗谢深甫为左右丞相何澹知枢宻院事
　　初淳煕中镗以使金守礼遂见擢用【事具前】及帅蜀罢征敛斩泸州卒之杀太守者蜀以大治既与赵汝愚有隙【事亦见前】为韩侂胄所引遂大变其守于国事无可否又荐刘徳秀排击善类士论丑之未几卒
　　三月故秘阁修撰朱熹卒【嘉定二年諡曰文】
