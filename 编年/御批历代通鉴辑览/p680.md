<!-- { "loadSidebar": true } -->
　　躇弗应防王之明事起良玉争不聼心甚不平澍欲借此激众以报已怨召三十六营大将与之盟良玉亦以士英裁其饷益大憾反意遂决乃传檄逺近以讨士英为名复上疏请诛之【疏言自先帝之变士英利灾擅权事事为难逆案先帝手定士英首翻之要典先帝手焚士英复修之又募死士伏皇城诡名禁军动曰废立由我陛下即位之初恭俭明仁士英百计诳惑进优童艶女伤损盛徳复引用阮大铖睚眦杀人借三案为题凡平生不快意人必一网打尽令天下士民裹足解体目今皇太子至授受分明士英一手握定抺杀识认之方拱干而信朋谋之刘正宗忍以十七年嗣君付诸幽囚凡有血气皆思寸磔士英大铖以谢先帝乞立肆士朝传首抒愤】疏上遂引兵而东自汉口逹蕲州列舟三百余艘士英大惧急命阮大铖刘孔昭率兵防黄得功趋上江堵御袁继咸请赦太子以遏止之不聼【良玉之发武昌邀总督何腾蛟偕行不可则尽杀城中人刦之腾蛟解印付家人令速走将自刭良玉部将拥去置之别舟乘间跃入江漂十余里渔舟救之起则汉前将军关忠义侯庙前也家人懐印者亦至相视大惊覔渔舟忽不见人谓腾蛟忠诚得神祐云】
　　夏四月明周钟光时亨伏诛遂杀前礼部郎中周镳山东按察司佥事雷縯祚
　　先是马士英以镳縯祚尝主立潞王议指为姜曰广私党令朱统劾奏逮治及周钟光时亨下狱士英复言二人罪应族诛而请以镳从坐阮大铖亦与镳有夙憾于是御史罗万爵【芜湖人】王懩等连疏诋镳縯祚至比縯祚为成济请亟正西市至是左良玉称兵人情汹汹而良玉檄中复斥其搆陷镳縯祚状士英等益怒因谓镳实召良玉兵遂戮钟及时亨而赐镳縯祚自尽故事小臣无赐自尽者因良玉兵东下故大铖辈急杀之
　　明徴刘良佐等将兵入援
　　左兵将至马士英徴良佐等入卫刘泽清亦以勤王为名大掠而东时史可法以
　　大兵将及淮南连疏告警时召对羣臣大理少卿姚思孝【歙县人】御史乔可聘【寳应人】成友谦【南通州人】请毋撤江北兵亟守淮士英厉声叱曰若辈东林犹籍口防江欲纵左逆入犯耶北兵至犹可议欵左逆至则若辈高官我君臣独死耳力排思孝等议淮备御益弱
　　明左良玉死于九江
　　良玉至九江邀袁继咸入舟中语及太子下狱事大哭因袖出密谕邀诸将盟继咸正色曰先帝旧徳不可忘今上新恩亦不可负良玉色变乃改檄为疏驻军侯防继咸归方谋拒守而部将郝效忠阴约良玉兵入城杀掠纵火残其城而去良玉已疾笃夜望城中火光太息曰吾负临【继咸别号】呕血数升遂死其子梦庚秘不发丧诸将共推为帅留七日而东兵势尚盛自彭泽以下皆陷黄得功方驻军荻港【在繁昌县西】进拒梦庚于铜陵破之解其围阮大铖等曰虚张防音以邀爵赏得功寻复败其众于板子矶乃封得功靖国公命移家太平一意办贼【良玉后营总兵惠豋相本降冦过天星感良玉恩有忠实心方诸将自九江东下连陷郡县独池州不破贻书言留待后军登相大诟曰若此则反不如我前为流贼时矣如先师未命何撤其军返梦庚索轻舸追之相见大恸登相以梦庚不足事遂引兵絶江去诸将乃议还军而大清兵已至江北梦庚遂执袁继咸及安庆廵抚张亮偕黄澍率众归附亮乘间赴水死继咸北行亦不屈死　张亮四川人　按袁继咸　本朝赐諡忠毅】
　　我
　　大清兵克泗州
　　大军自归徳起行颍州太和悉下兵未至泗州二十里将先夺泗北淮河桥守将焚桥遁走我
　　大兵遂夜渡淮翌日追五十余里不及
　　我
　　大清兵克州明督师兵部尚书兼大学士史可法等死之
　　可法初闻
　　大兵日南下将移军泗州防防祖陵辎重已发而左良玉称兵召之入援渡江抵燕子矶黄得功已破良玉军可法乃趋天长檄诸将救盱眙俄报盱眙已降
　　大清泗州援将侯方岩败殁可法一日夜奔还州讹传许定国兵将至殱高氏部曲城中人悉斩关出舟楫一空可法檄各镇兵无一至者独总兵刘肇基目白洋河【在桃源县西白洋镇即潼水之下流也】趋赴请背城一战可法
　　持不许十八日
　　大清兵大至屯斑竹园招谕可法及卫允文等降不从明日总兵李栖鳯监军副使高岐鳯防营出降城中势益单诸文武分陴拒守【旧城西门险要可法自守之作书寄母妻且曰死我高皇帝陵侧】越二日
　　大清兵薄城下用巨击城西北隅城遂破可法自刎不死一参将拥可法出小东门既就执可法大呼曰我史督师也乃杀之【可法死覔其遗骸天暑蒸变不可识逾年家人以袍笏招魂于州郭外之梅花岭　梅花岭在州府新城广储门外一名土山】刘肇基率所部四百人巷战力不支与副将乙邦才【青州人】马应魁【字守卿贵池人】庄子固【字宪伯辽东人】汪思诚等皆死卫允文【赴水死】及囬籍侍郎张伯鲸【自经死】知府任民育【着绯衣安坐堂上就杀】同知曲从直王缵爵【鄞人】知县周志畏【亦鄞人】罗伏龙【新喻人】吴道正【余姚人】运使杨振熙【临海人】县丞王志端【孝丰人】幕客卢渭【字渭生长洲人】归昭【昆山人】等皆死之员外郎何刚【字慤人上海人】庻吉士吴尔壎【崇徳人】皆叅可法军事城破亦投井死其他诸生【高孝缵王士琇王缵王续王续又有武生戴之藩医者陈天防画士陆愉义兵张有徳市民冯应昌舟子徐某】及妇女死节者不可胜纪【时福王命刘泽清往援州而泽清已潜谋输欵我】
　　【大清恶其反覆磔诛之　按史可法　本朝赐諡忠正】
　　五月我
　　大清兵渡江
　　我
　　大清兵临江总兵郑鸿逵郑彩以水师守洲副使杨文骢驻金山扼大江而守防王擢文骢常镇廵抚兼督沿海诸军文骢乃还驻京口合鸿逵等兵南岸与
　　大清兵隔江相持
　　大清兵编大筏置灯火夜放之中流南岸军发礮石以为获胜也日奏防己丑夜
　　大清兵乘雾而济廹岸诸军始知仓皇列阵甘露寺鐡骑蹙之悉溃苏松廵抚霍逹【长安人】及文骢俱走苏州鸿逹等纵兵大掠遁还闽中
　　明福王出奔太平
　　京口败军奔还南京大震福王荒宴至夜半跨马自通济门出走遂奔太平刘孔昭斩关遁马士英以黔兵自卫挟福王母妃走浙江乱兵入狱拥王之明立之时黄得功方收兵屯芜湖福王潜入其营得功惊泣曰陛下死守京城臣等犹可尽力奈何聴奸人言仓卒至此且臣方对敌安能扈驾王曰非卿无可仗者得功泣曰愿效死【士英道广徳知州赵景和闭门拒守士英攻杀之遂走杭州阮大铖亦自上江逃至未几】
　　【大兵至杭州潞王常淓开门降士英与大铖俱走严州方国安营明年大兵勦湖贼擒士英诛之大铖乞降从大兵攻仙霞关僵仆石上死】
　　我
　　大清兵定南京
　　大军营城北总督京营忻城伯赵之龙奉表纳欵勲戚自魏国公徐州爵【宏基之子】驸马都尉齐賛元【尚光宗女遂平公主】灵璧侯汤国祚安逺侯柳祚昌等大臣自大学士王铎
　　礼部尚书钱谦益等文武数百员并城内官民迎降高杰子元爵及广昌伯刘良佐等亦于沿途归附得马歩兵二十三万
　　大兵遂入屯城中【时刑部尚书高倬吏部尚书张防副都御史杨维垣皆死之而庻僚殉难者则有仪制司主事黄端伯不屈死户部郎中刘成治自缢死户部主事吴嘉允谒方孝孺祠从容投缳死中书舍人龚廷祥投武定桥下死钦天监博士陈于阶自经于公署其诸生布衣死者则有吴可箕金玺陈士逹等　端伯字元公建昌新城人成治字广如汉阳人嘉允字纯如松江华亭人廷祥字伯兴无锡人于阶上海人可箕徽州人玺士逹俱南京人】
　　我
　　大清兵至芜湖明总兵田雄【宣府人】刦福王由崧以降靖国公黄得功死之明亡
　　南京既定我
　　大清遣官兵及降将刘良佐等袭太平福王登舟欲渡江走
　　大兵据江口截其去路黄得功以战荻港时伤臂衣葛衣以帛络臂佩刀坐小舟方督麾下入总兵结束前
　　迎战而良佐大呼岸上招降得功怒叱曰汝乃降乎忽飞矢至中其喉左偏得功知不可为掷刀拾所防箭刺吭死【本朝赐谥忠桓其妻闻之亦自经总兵翁之琪投江死】田雄遂挟福王以降所属总兵及部众俱降我
　　大兵执福王至南京改南直为布政使以应天府为江寕府分徇郡县无不归附江南悉定
　　王师遂进平浙江








　　御批歴代通鉴辑览卷一百十六
<史部,编年类,御批历代通鉴辑览>
　　钦定四库全书
　　御批厯代通鉴辑览卷一百十七
　　附明唐桂二王本末【唐王】
　　【乙酉】我
　　大清
　　世祖章皇帝顺治二年【臣等谨案明自北都沦覆宗社已墟洪惟我国家应天顺人光宅区宗薄海内外咸归正□福王以败亡余烬偷息金陵首尾才及一嵗我皇上量同覆载念其尚有疆域堪慿可从建炎南渡偏安之例特命于辑览明纪末分注附编尽袪前代史家偏陋之习大公至正洵足上配麟经垂训万古至唐桂二王闽滇转徙已无尺土一民草莽苟延尤不足登诸记载乃防】
　　【圣谟指示等于宋昰昺之流离海岛谓事迹尚有可稽宜着其危亡穷蹙之形以益凛夫天命难谌之戒且当时遗臣故老茹苦间闗蹈死如饴贞心不贰亦宜详加阐录母使湮没无传大哉】
　　【匡言仁至义尽用示有邦之炯鉴而立臣道之大防至公至平更从来史策所莫及臣等凛遵谕防谨案实录红本及明史列传所载参以王鸿绪史稿诸书采撮编次本朝纪年大书提纲凡国家底定鸿谟与二王窃据事实俱分条系月胪叙其下务衷确核以订传讹至其时殉莭诸臣均已于乾隆四十一年防】
　　【恩赐諡今随时随事各加诠次掇其大者咸着于篇而逐一恭载赐諡庶上副圣天子表章忠义之盛心而与胜朝殉节诸臣录亦可以互
　　相考证云】夏六月我
　　大清兵克杭州故明唐王聿键【明太祖八世孙唐端王硕熿之孙世子噐墭之子】奔福建
　　时
　　大兵已定南京故明镇江守将总兵官郑鸿逵防拥众还闽沿道焚掠
　　大兵进徇常州苏州皆下之【苏州乡官右庶子徐汧作书戒二子肃衣冠投虎邱新塘桥下死举人杨廷枢闻变遁迹入邓尉山中寻受唐王命为检讨时四方弄兵者咸指目廷枢当事者执廷枢好言慰之廷枢嫚骂不已杀之芦墟泗洲寺　徐汧字九一杨廷枢字维斗长洲人汧廷枢俱赐諡忠莭】留兵二千驻苏州大军悉趋杭州故明潞王
　　常淓【明穆宗孙潞简王翊镠之子】方流寓于杭诸臣闻福王见执请常淓监国不受不数日
　　大兵至常淓从巡抚张秉贞及陈洪范防计率众开门迎降钱塘知县顾咸建【字汉石昆山人】临安知县唐自防【达州】
