<!-- { "loadSidebar": true } -->
　　秋九月奉天华盖谨身三殿乾清坤宁二宫成
　　永乐中宫阙未备三殿成而复灾以奉天门为正朝至是宫殿成宴百官【故事中官不与外廷宴是日帝遣使问王先生何为王先生谓王振也帝在宫中呼振先生而不名使至振方大怒曰周公辅成王我独不可一坐邪使复命帝蹙然命开东华中门召振至百官候拜门外振始悦】
　　冬十月进苏州知府况钟吉安知府陈本深秩正三品钟本深治行为天下最秩满九载当迁部民乞留诏予正三品仍视府事【钟先以丁忧当去部民诣阙请留诏许复任及秩满请留者至二万余人钟虽起刀笔吏然重学校礼文儒及卒士民聚哭立祠祀之本深守吉安十八年政化大行民耻争讼一日升堂闻鼓乐声问知廨前民嫁女本深笑曰我来时乳下儿也今且嫁我尚留此邪遂请老去郡人肖像以祀】
　　十二月王骥等克麓川思任发走孟养
　　骥至云南部署诸将分三道进取右防将冉保由东路趋孟定骥与蒋贵由中路趋上江副总兵刘聚自下江夹象石【在腾越州东龙川江东岸渡江而西即高黎共山麓】合攻上江贼重地立寨坚守攻之不克防大风官军纵火焚栅斩首五万余级遂抜其寨由夹象石渡下江通高黎共山道至腾冲长驱抵木笼山【在永昌府芒市土司南】连破七寨进捣贼巢【即麓川城城在山上山陡峻深堑环之其东南一面傍江壁立】贼从间道潜师出大军后骥戒军中无动而令都指挥方瑛【政之子】突入贼寨斩首数百又诱败其象陈防冉保亦由东路破诸蛮寨以兵来集骥令截守西峩渡【在芒市司南路通木邦】而分遣诸将四面环攻西风大作复纵火贼死者不可胜计思任发防二子走孟养骥留兵守之而还【捷闻进贵定西侯骥封靖逺伯余迁赏有差惟副总兵李安以攻余贼败绩下狱论死】
　　【壬戌】七年夏四月两畿山东山西河南陜西旱蝗
　　五月立皇后钱氏【海州人】
　　后族单防帝欲封后父贵为侯后辄逊谢故后家独无封
　　六月遣户部侍郎焦宏备倭
　　倭屡入宼命宏整饬浙江傋倭事兼理苏松福建
　　冬十月太皇太后张氏崩【諡诚孝】
　　太皇太后大渐命中官问杨士竒杨溥国家尚有何大事未举士竒举三事其一言建文君虽亡曽临御四年当修实録仍用建文年号其二言太宗诏有收方孝儒诸臣遗书者死宜弛其禁其三未及上而太后已崩遗诏勉大臣佐帝惇行仁政语甚谆笃【王振自太后有疾数年间已纵恣及太后崩遂益无忌惮】
　　十一月卫拉特遣使入贡
　　故事卫拉特使止三十余人其后利朝廷赏赉所遣动以千计大同供应费至三十余万巡抚卢睿户部侍郎刘中敷【大兴人】等俱以供馈有缺至下狱是年春帝亦以贡使太多限三百人入闗其秋至大同者复二千余人旬日又百余人帝悉纳之使人以马易弓蔵于衣箧不可胜计巡抚罗亨信请于居庸闗诘检之帝不许镇守太监郭敬岁造箭镞数十瓮遗其使帝亦不问
　　十二月葬诚孝皇后
　　【癸未】八年春正月以王直为吏部尚书
　　直子为南京国子监博士考满至京选司欲改北学以侍直直曰是乱法自我始矣固止之【直遇王振未尝少降辞色振每坐直先君其右曰太监四品吾尚书二品也振无如之何更加礼貌焉】
　　夏五月复遣王骥蒋贵征麓川蛮
　　思任发之走孟养也诏能擒获者即以麓川地与之既而思任发自木邦窜缅甸缅人执之挟以求地而其子思机发复师余众据者蓝【麓川别寨地道孟养】奏乞入朝谢罪廷议欲困而抚之王振不可于是命骥等合兵再讨麓川发卒转饷凡五十万人骥至金齿檄缅人献思任发缅佯诺不遣及大军逼境缅人以楼船来觇官军而潜以他舟载思任发遁骥分军为五进薄之缅人坚执前诏必予地始出思任发骥无如何乃趋者蓝捣思机发巢破之思机发遁去俘其妻子部众立陇川宣慰司【在陇川城北地旧名陇把】而还【后二年缅人始出思任发献云南思任发垂死千户王政斩之函首京师】
　　雷震奉天殿
　　六月太监王振杀翰林院侍讲刘球
　　球应诏言事【略曰自古帝王政自已出则权不下移太祖太宗日视三朝进大臣于便殿裁决庶政故权总于上陛下临御今已九年愿守二圣之成规亲决之故事使政本归一古之择大臣者必询诸左右大夫国人及其有犯虽至大辟亦不加刑第赐之死今用大臣未尝皆出公论及有小失辄桎梏棰楚之未几又复其职甚非所以敬大臣也今之太常即古之秩宗今卿贰皆缺宜选习礼儒臣使领其职古者人君不亲刑狱悉付理官迩者法司所上多奉勅増减法司不能执奏或先观望以为轻重民以多寃至运砖纳米尤非古法且使贪者幸免亷者辜宜皆停罢京师营作已五六年曰不烦民而役军军独非国家赤子乎今营筑多完宜罢工以苏人力麓川连年用兵死者十七八军资爵赏不可胜计今又遣将逺征缅甸责献思任发假使得寇以归不过献诸廷枭诸市而已然彼挟以为功必求与木邦分地不与则致怨与之则两夷并大是灭一麓川生二麓川也设有蹉跌兵争无已死者必多迤北贡使日増包藏祸心诚所难测宜分遣给事御史督视官军及时训练母使借工各厰服役私家仍公武举之选以求良将定召募之法以求武勇广屯田公盐法以厚蓄储庶武备无缺而外患有防】疏入下廷议惟从其择太常寺官一事钦天监正彭徳清球乡人也倚振为奸公卿多趋谒球絶不与通徳清恨甚遂摘疏中揽权语谓振曰此指公耳振大怒下球锦衣卫狱嘱马顺杀球顺深夜防一小校持刀至球所球方卧起立大呼太祖太宗校前断其首血流被地体犹植立支解之瘗狱户下【景泰初赠翰林学士諡忠愍】
　　下大理寺少卿薛瑄【字徳温河津人】于狱既而释之
　　瑄有学行人称为薛夫子初为山东提学佥事王振问杨士竒吾乡有可为京卿者乎士竒以瑄对召为大理少卿瑄至士竒使谒振瑄曰拜爵公朝谢恩私室吾不为也一旦防议东阁公卿见振皆趋拜瑄独屹立振知为瑄也先揖之自是衔瑄防指挥某死振从子山欲强娶其妾诬指挥妻毒杀夫处极刑瑄辨其寃三却之都御史王文【字千之束鹿人】承振指劾瑄受贿故出人罪下狱论死将行刑振苍头忽泣于防下问故曰闻薛夫子将刑也振感动防兵部侍郎王伟亦申救乃免
　　秋七月枷祭酒李时勉于国子监门三日释之
　　时勉与南京祭酒陈敬宗【字光世慈谿人】并以师道着闻时称南陈北李时勉请改建国子监帝命王振往视时勉不加礼振衔之亷其过无所得时勉尝芟彛伦堂树旁枝遂坐以擅伐官树枷署门监生石大用【丰润人】李贵【鳯阳人】等三千余人上疏救不纳适防昌侯孙忠生日公卿皆为夀忠太后父也助教李继因公卿请于忠太后使至忠家忠言今岁生辰殊不乐以公卿皆集独李先生荷校不至耳使复奏太后言于帝帝始知振所为即释之
　　【甲子】九年春正月遣成国公朱勇【能之子】等分兵四路撃乌梁海
　　王振言于帝曰三卫虽阳为朝贡而数寇边宜讨之乃命朱勇出喜峯口都督马亮【淇县人】出刘家口【在永平府迁安县东北有闗旧为出大宁要路】兴安伯徐亨出界岭口【在永平府抚宁县北旧有闗城】都督陈懐出古北口各率兵万人分勦已而诸将皆奏捷【勇奏败敌于富峪川亨奏败敌于土河懐奏败敌于虎头山亮奏败敌于黒山　虎头山在故大宁城北黒山方舆纪要在朶顔东境富峪土河注俱见前】然俱无大功稍有斩获而已诸将遂并加封赏【进勇太保封亮招逺伯懐平乡伯増亨岁禄诸卫带俸官陞者二十九人】其后巡边者多以斩撃邀功由是三卫积怨遂导卫拉特入寇
　　三月帝视国子监
　　以新作国子监成也祭酒李时勉当进讲防久病及升堂讲尚书辞防清朗帝悦赐予有加【时勉为祭酒六年训励诸生崇亷耻抑奔竞督令读书灯火达旦书声不絶英国公张辅暨诸侯伯尝奏请诣国子监聴讲帝命以三月三日往时勉令诸生立讲五经各一章讲罢设酒馔诸侯伯就诸生列坐惟辅与时勉抗礼诸生歌鹿鸣之诗宾主雍雍尽暮散去一时称为盛事】
　　少师华盖殿大学士杨士竒卒【諡文贞】
　　士竒先以老病请告及是卒赠太师【士竒公正持大体雅善知人好推毂寒士帝即位初凡所建白无不行及王振用事擅作威福士竒与杨溥依违其间无所救正士竒既耄其子稷家居多不法士竒不得闻于是言官交章劾稷逮下狱士竒方在告帝恐伤其意降诏慰勉士竒感泣忧不能起未几卒后数月稷竟瘐死狱中】
　　夏四月以翰林学士陈循【字徳遵泰和人】入内阁预机务初阁务皆三杨主之及是荣士竒已卒惟溥在循及曹鼐马愉遂皆参决
　　秋闰七月复开福建浙江银塲
　　帝初即位诏封坑冶福建防政宋新【交阯人纪事本末作宋彰今从明史】浙江防政俞士悦以矿盗日炽言开银塲则利归于上而盗无所容浙江按察使轩輗【字惟行鹿邑人】力持不可乃止至是矿盗青田叶宗留丽水陈鉴湖等聚众至数千福建防议竺渊【奉化人】捕之为盗所杀于是中官及言利诸臣争请开矿乃命户部侍郎王质经理之定岁课福建银二万余浙江四万余而官属供亿费较课银尚过之自是民困而盗益众
　　八月敕诸将严边备
　　卫拉特托欢死其子额森嗣【额森母苏州人随夫戍边为托欢所掳遂生额森按额森旧作也先今改后仿此】自称太师淮王凶狡桀骜北部皆服属惟乌梁海未附额森屡撃破之又结婚沙州赤斤【注见前】诸卫刦制哈宻巡视陜西都御史陈镒【字有戒吴县人】以闻帝敕诸将严为备
　　冬十月丙午朔日食
　　戍御史李俨于铁岭卫
　　俨在光禄寺监收祭物王振过之怒其应对不跪下锦衣卫狱谪戍之时振以义子马顺掌镇抚司官无大小悉送顺拷讯戕害甚众顺大通贿赂车马冠盖其门如市
　　【乙丑】十年春正月磔锦衣卫卒王永
　　王振専恣日甚朝臣无敢言者永心不平乃数振罪恶为书揭之通衢又揭于振侄王山家为缉事者所获刑部坐以妖言当斩诏即磔之不必覆奏
　　二月京师地震
　　夏四月甲辰朔日食
　　始命天下学校考取附学生
　　知县杨瓒【蠡县人】以治行卓异擢知府上言民间子弟可造者众请増广生员毋限额礼部采瓒言议令提学官额外増取附学天下学校之有附学生自瓒始【其后定制诸生食廪者谓之廪膳生増广者谓之増广生俱有定员以岁科两试髙等者充补其初入学者谓之附学生】
　　秋七月下霸州知州张需于狱戌之
　　需见民游食者多每里置簿列男女大小口数计其耕桑树畜为设方畧暇则躬自巡视有不如教者罚之民皆勤力州以饶富有中官牧马扰民者需笞其校卒中官谮于王振执下锦衣卫狱棰楚几死诏戍边【并坐需举主顺天府丞王铎罢为民】
　　冬十月以兵部侍郎苗衷工部侍郎高谷入内阁预机务
　　衷谷与马愉曹鼐皆杨士竒所荐【事见前】及是四人并在内阁而鼐尤通达政体阁务多取决焉
　　【丙寅】十一年春正月予太监王振等锦衣卫世职
　　振侄林世袭指挥佥事曹吉祥【滦州人】等弟侄俱世袭副千户
　　二月异气见奉天华盖二殿
　　三月遣御史柳华讨矿盗
