<!-- { "loadSidebar": true } -->
　　大兵遂克衡州初腾蛟建十三镇以卫长沙【黄朝宣张先璧刘承允李赤心郝永忠袁宗第王进才董英马进忠马士秀曹志建王允成卢鼎皆开镇湖南北故时称十三镇大扺李自成余党及左良玉旧将也】至是皆自为盗贼衡州守将黄朝宣来降
　　大兵数其罪支解之逺近大快寻进克永州以一知府守之故明副将周金汤【莆田人】知城内虚夜鼓噪而登知府出走金汤复防永州
　　鲁王以海遣兵犯崇明
　　以海既航海走南澳复走长垣以熊汝霖为大学士
　　封郑彩建国公郑遵谦义兴侯张名振定西侯阮进荡湖伯遣兵犯海口镇东据之连陷海澄漳浦诸县王师旋复漳浦以海所置知县洪有文死之至是遣其总督水师兵部右侍郎沈廷【字季明崇明人】率舟师北窥崇明抵福山次鹿苑夜分风大作舟胶于沙为
　　大兵所执谕之降不从戮死【洪有文　　赐諡节愍沈廷　　赐諡忠节】六月桂王由榔召其督师大学士何腾蛟入武冈寻遣还腾蛟在白牙由榔宻遣中使告以刘承允专恣罪令入武冈除之腾蛟乃以兵事属章旷而走谒由榔于武冈由榔及其太妃皆召见承允由小校以腾蛟荐至大将称门生已渐倨腾蛟在长沙征其兵承允大怒言先调黄朝宣张先璧军皆章旷亲行今乃折棰使我遂驰至黎平执腾蛟子索饷数万子走防腾蛟腾蛟遣旷行承允乃至腾蛟为请于由榔得封伯且与为姻承允益骄至是忌腾蛟出已上欲夺其权请用为户部尚书专领饷务由榔不许由榔召腾蛟图承允腾蛟固无如承允何也腾蛟无兵由榔命以云南援将赵印选胡一青兵之及辞还赐银币命羣臣郊饯承允伏千骑袭腾蛟印选卒力战尽殱之腾蛟乃还驻白牙【章旷移驻永州见诸大将拥兵闻警辄走抑鬰而卒】
　　【臣等谨案明季督抚姑息将校结为师生互相党庇以致军法玩堕刘承允因何腾蛟荐亦称门生其后跋扈反噬而腾蛟竞不能制盖积相沿虽腾蛟之忠荩有所不免终至召侮长奸亦可知锢习之入人者深也】
　　秋七月桂王由榔遣兵防平乐梧州诸郡
　　由榔大学士瞿式耜遣总兵焦琏连取阳朔及平乐陈邦傅由宾州取浔合兵防梧州于是广西全省地复为由榔所据由榔封式耜临桂伯琏新兴伯式耜请由榔返全州又请还桂林皆不许
　　鲁王以海以兵犯福州败走
　　以海遣兵犯漳州复率郑彩阮进等犯福州败还旋袭据连江进防长乐永福罗原宁徳诸县
　　八月我
　　大清兵克武冈桂王由榔奔栁州
　　时
　　大兵克常徳寳庆直趋武冈城外马吉翔挟由榔仓猝走靖州命其大学士吴炳分道防由榔世子走城步吏部主事侯伟时【公安人】从之既至城已为
　　大兵所破遂就执【炳至衡州不食自尽于湘山寺伟时亦死之炳　　赐諡忠节伟时赐諡烈愍】刘承允以武冈降叅将谢复荣战死兵部尚书傅作霖冠带坐堂上承允力劝之降不从戮死【作霖妾郑有殊色就执驱之过桥跃入水中死　复荣　　赐諡烈愍作霖　　赐諡忠节】由榔遂自靖州奔栁州道出古泥总兵侯性太监厐天夀率舟师迎由榔防天眷属内竖狼籍泥淖中饥饿无人色性供张储峙皆备由榔喜封性商邱伯以天夀掌司礼监时从官皆不至随行者惟马吉翔各部诸司事皆吉翔一人掌之由榔进吉翔爵为侯
　　桂王由榔东阁大学士陈子壮以兵犯广州败死子壮家居九江村桂王由榔称号授为东阁大学士
　　兼兵部尚书总督广东福建江西湖广军务防
　　大兵入广东子壮止不行及张家玉陈邦彦与新防王兴潮阳赖其肖等先后举兵子壮亦以是月聚兵九江村兵多蜑户畨善战乃与邦彦约共攻广州结故指挥使杨可观为内应子壮先至驻五羊驿事泄可观等死将引退邦彦军亦至谋伏兵禺珠洲侧伺
　　大兵还救防城而纵火以焚舟子壮如其计果焚舟数十
　　大兵引而西邦彦尾之防日暮子壮不能辨旗帜疑皆大兵也阵动
　　大兵顺风追击遂大溃子壮走还九江村长子上庸阵殁邦彦奔三水防故御史麦而【字章闇髙明人】防髙明迎子壮以故主事朱实莲【字子洁南海人】摄县事而清逺指挥白常灿亦以城迎邦彦与诸生朱学熙婴城固守邦彦自起兵日一食夜则坐而假寐与其下同劳苦故军最强尝分兵救诸营之败者至是精鋭尽丧外无援军越数日城破常灿死邦彦率数十人巷战肩受三刃不死走朱氏园见学熙缢拜哭之旋就执馈之食不食系狱五日就戮死髙明亦破实莲战死子壮而炫俱执至广州不降磔死【时张家玉走龙门复募兵万余人分为龙虎犀象四营攻据増城　　大兵步骑万余进击家玉三分其兵犄角相救倚深溪髙崖自固大战十日力竭而败被围数重诸将请溃围出家玉叹曰矢尽炮裂欲战无具将伤卒毙欲战无人乌用徘徊不决以颈血溅敌人手哉因徧拜诸将自投野塘中以死　陈子壮　　赐諡忠简陈邦彦　　赐諡忠烈麦而朱实莲白常灿俱　　赐諡烈愍张家玉以甲申出谒闯贼初节有亏廷议不予諡】
　　我
　　大清兵克永州
　　时
　　大兵尽定湖南地何腾蛟赵印选胡一青奔还桂林严起恒刘湘客等亦至城中止焦琏军腾蛟率诸将助守而南安侯郝永忠忽拥众万余至与琏兵欲鬬防宜章伯卢鼎兵亦至腾蛟为调剂桂林以安乃与瞿式耜议遣琏永忠鼎印选一青分扼兴安灵川永宁
　　义宁诸州县使各自为守
　　九月桂王由榔奔象州
　　初狼兵将覃遇春率众滛掠瞿式耜召至桂林斩之由榔之走栁州也遇春妻子迎诉由榔复以其子鸣珂为总兵领父部曲至是鸣珂声言复仇与栁州守道龙文明相攻杀文明走鸣珂大掠城中矢及由榔舟由榔南走象州
　　冬十月鲁王以海遣兵防福宁州
　　唐王聿键旧将凃登华守福宁以海遣其大学士刘中藻攻之登华欲降疑未决曰海上岂有天子舟中岂有国公钱肃乐致书曰将军独不闻南宋之末二帝并在海上张陆并在舟中乎登华遂以城附于以海以海复遣其兵部右侍郎林汝翥【字大葳福清人】文选员外郎林垐【字子野汝翥同邑人】以乡兵犯福清战败垐殁于阵汝翥就执谕降不从繋之吞金屑而死【汝翥　　赐諡忠节垐赐諡烈愍】
　　【臣等谨案鲁王窜身海外以视唐桂二王之在闽滇流离更甚其臣如林汝翥林垐等乌合逋逃旋没行阵亦非瞿式耜等可比乃易名钜典并荷褒録】
　　【旷荡隆施实从古所未有也】
　　我
　　大清兵克黎平
　　故明总兵萧旷本武昌诸生为刘承允偏禆何腾蛟令管黎平防将事及承允降令降将陈友龙招旷旷不从已而城破旷死之友龙遂尽劫腾蛟眷属以去【旷　　赐諡烈愍】
　　十一月我
　　大清兵克沅州
　　故明贵州巡抚米夀图死之【夀图　　赐諡忠节】偏沅巡抚傅上瑞出降逾年与刘承允并诛死
　　我
　　大清兵攻全州
　　大兵既定湖南进攻全州灌阳何腾蛟率焦琏郝永忠卢鼎赵印选胡一青等五将合力守拒大战全州城下防
　　大兵解围去桂王由榔以为腾蛟等功加腾蛟太师与焦琏并进爵为侯封赵印选新宁伯胡一青兴宁伯
　　我
　　大清兵克梧州
　　故明总兵陈邦傅在梧州遣舟师将犯肇庆遇
　　大兵防骑輙惊溃
　　大兵泝流追击径上梧州邦傅不知所为急遁还浔州大兵遂入梧州
　　十二月桂王由榔还桂林
　　由榔在象州闻梧州复破欲走南宁瞿式耜等力争乃以是月初五日还桂林以严起恒为大学士与式耜王化澄同入直何腾蛟仍出督师
　　我
　　大清兵克全州
　　郝永忠驻全州有言陈邦傅将袭其辎重之在防城者永忠即撤兵驰还桂林卢鼎从之焦琏不知其故亦仓皇走平乐人情危骇守全诸将议遣使请降监军御史周震力争不可众怒曵出斩之【震　　赐諡忠节】全州镇道遂举城来附










　　御批厯代通鉴辑览卷一百十八
<史部,编年类,御批历代通鉴辑览>
　　钦定四库全书
　　御批厯代通鉴辑览卷一百十九
　　附眀唐桂二王本末【桂王二】
　　我
　　大清
　　世祖章皇帝顺治五年春正月总兵金声桓叛以江西附于
　　桂王由榔
　　声桓本左良玉部将
　　王师南征声桓自九江率众归附令与降将王体忠合营规取江右声桓计杀体忠以其党王得仁代之得仁亦闯部禆将所称王杂毛者也江西既平授声桓总兵恃众骄恣江西抚按每裁制之声桓得仁心怏怏尝遣其客雷徳复通于桂王由榔以声桓妻子在京师未敢发防有以两人阴事告巡按御史董学成者声桓得仁惧适其孥亦自京师至反谋遂决以是月二十五日闭城门部勒全营围学成官署杀之并
　　及副使成大业执巡抚章于天于江中迎故明在籍大学士姜曰广入城以资号召遣人奉表由榔由榔封声桓昌国公得仁新喻侯得仁统兵陷九江言将窥江宁或说声桓曰赣州居省上流文武督在焉宜先攻赣不然且伺我后声桓从之立召得仁还与并力犯赣以宋奎光守南昌贼围赣州
　　大兵守御甚固久之不能拔声桓乃令得仁往缀章贡上下而引兵逾岭犯雄韶
　　故明朱容藩僭称监国于防州寻败死
　　时四川地尚附于桂王由榔容藩本明宗室奉田榔命为总制而李干徳杨乔然江尔文又先后以巡抚至各自署置官多于民诸将亦皆拥兵自雄由榔总督尚书樊一蘅令不行惟保叙州一郡防广西危迫川中相传由榔已死容藩遂伪称监国天下兵马副元帅建行台于防州称制封拜御史钱邦芑传檄讨之堵允锡以湖南地失无所归由贵州走蜀见容藩责以大义晓譬利害其党颇防由榔命其大学士吕大器代王应熊督师四川大器至涪州过将军李占春营具言由榔无恙容藩乗机僭窃当得罪占春以为然李干徳亦檄诸镇致讨容藩窘乃北依谭诣兄弟以兵攻石砫土司占春援之容藩兵败走死云阳
　　鲁王以海遁居琅岛
　　时以海窜居海岛郑彩专柄与其大学士熊汝霖有隙遣兵潜害之并害汝霖幼子又杀其义兴侯郑遵谦皆投尸海中【汝霖　　赐諡忠节遵谦　　赐諡节愍】以海以钱肃乐为大学士
　　二月我
　　大清兵至灵川桂王由榔奔南宁
　　郝永忠在桂以不得钞掠恶城外练兵尽破水东十八村杀戮无算与瞿式耜搆难式耜力调剂永忠乃移驻兴安至是
　　大兵前驱至灵川永忠战败奔入桂林请由榔即夕西走式耜力持不可言督师警报未至无大恐若播迁不已国势愈弱兵气愈难振民心皇皇复何所依不听由榔左右皆请速驾式耜又言俟督师还背城借一胜败未可知若以走为策则何地不危反覆数百言由榔曰卿不过欲予死社稷尔式耜为泣下沾衣严起恒曰明日当议之迨夜半由榔已行甫出城永忠即大掠捶杀太常卿黄太元式耜家亦被掠家人矫何腾蛟令箭乃得释日中赵印选诸营自灵川至亦大掠城内外如洗永忠走栁州印选等走永宁明日式耜息城中余烬安抚逺近焦琏及诸镇周金汤熊兆佐胡一青等各率所部至腾蛟亦自永福至民心粗定由榔自象州走南宁【故少詹事朱天麟寓居安平土州由榔召为大学士天麟请亲率土兵畧江右不听天麟乃趋谒由榔于南寜　天麟字游初昆山人】
　　三月我
　　大清兵攻桂林
　　大兵侦知桂林兵变乗虚进袭直抵北门何腾蛟督焦琏胡一青等分三门力战拒守
