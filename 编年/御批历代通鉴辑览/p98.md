<!-- { "loadSidebar": true } -->
　　匈奴冦边益甚【乌累单于死弟左贤王舆立为呼都尸道臯若鞮单于莽诱致须卜当至长安立为须卜单于匈奴怒入北边为冦】莽大募天下丁男及死罪囚吏民奴【名曰猪突稀勇】以为锐卒一切税天下吏民訾【与赀同】三千取一令公卿以下至郡县黄绶【百官表比二百石以上黄绶】皆保养军马多少以秩为差又博募有竒术可以攻匈奴者【或言能渡水不用舟揖连马接骑济百万师或言不持斗粮服食药物三军不饥或言能飞一日千里可窥匈奴】莽虽知其不可用茍欲获其名皆拜为理军赐以车马待发严尤諌曰匈奴可且后先忧山东莽大怒防免尤【是岁夙夜连率韩博进长人巨毋覇覇出蓬莱海濒长丈大十围卧则枕鼔以鐡箸食轺车不能载三马不能胜博以大车四马建虎旗载之诣阙意欲以讽莽莽字巨君言毋得簒盗而覇也莽恶之留覇新丰而征博弃市更覇姓曰巨母氏谓因文母太后而覇王符云　夙夜即汉东莱不夜莽更名故城在今山东登州府文登县】
　　【庚新莽地辰皇元年】秋七月大风毁莽王路堂【莽改未央宫前殿曰王路堂服防曰如言路寝也】
　　九月大雨六十余日
　　钜鹿男子马适求等谋诛莽不克死
　　适求等谋举燕赵兵诛莽事觉逮治党与连及郡国豪杰死者数千人
　　收郅恽【字君章汝南西平人】系狱
　　恽明天文厯数以汉必再受命乃上书説莽曰臣闻智者顺以成德愚者逆以取害神器有命不可虚获上天垂戒欲悟陛下令就臣位转祸为福刘氏永享天命陛下顺节盛衰取之以天还之以天可谓知命矣莽大怒即收系诏狱防赦得出【时卜者王况谓李焉曰汉家当复兴为焉作防书合十余万言事觉莽杀之】
　　【辛地皇已二年】春正月莽妻死子临谋杀莽事觉自杀
　　初莽妻以莽数杀其子【莽杀子宇事见前又先在侯国时以中子获杀奴令自杀】涕泣失明莽令太子临居中飬焉莽妻傍侍者原碧莽幸之临亦通焉恐事泄遂谋共杀莽防莽妻病死事觉收原碧考问具服莽欲秘之杀案事使者赐临药临不肯饮自刺死【临妻愔亦自杀】
　　秋陨霜杀菽闗东大饥蝗
　　莽毁汉高庙
　　莽恶高庙神灵遣虎贲武士入庙四面提击斧坏戸牖桃汤赭鞭鞭洒屋壁令轻车校尉居其中
　　南郡秦丰兵起
　　丰聚众万人平原女子迟昭平【迟氏商贤人迟任之后】亦聚数千人在河阻中莽问羣臣禽贼方略皆曰此天囚行尸命在漏刻故左将军公孙禄徴来与议禄曰太史令宗宣【宗氏晋伯宗之后伯宗出于宋桓公】以凶为吉紊乱天文太傅唐尊饰虚伪以媮名位【尊以国虚民贫咎在奢泰乃身短衣小褏乘牝马柴车借槀以瓦器饮食莽説之封尊为平化侯】国师刘秀顚倒五经毁师法张邯孙阳造井田使民弃土业鲁匡设六筦以穷工商崔发阿谀取容令下情不上通宜诛此数子以慰天下又言匈奴不可攻当与和亲恐新室忧不在匈奴而在封域之中也莽怒使虎贲扶禄出
　　莽以田况为青徐二州牧既而罢之
　　况素果敢发民年十八以上四万余人授与库兵与刻石为约樊崇等闻之不敢入界后况自请出界击贼所向皆破莽令况领青徐二州牧事时莽多出将帅遣使者传相监趣郡县苦之反甚于贼况因上言请尽征还乗诸使者以休息郡县委任臣况以二州盗贼必平定之莽畏恶况遣使者赐况玺书因令代监其兵遣况西诣长安况去齐地遂败
　　【壬地皇午三年】关东人相食
　　夏莽遣太师王匡将军亷丹击赤眉樊崇匡败走丹死是时赤眉樊崇等众既寖盛乃相与为约杀人者死伤人者偿创及闻太师王匡更始将军亷丹讨之恐其众与莽兵乱乃皆朱其眉以相识别由是号曰赤眉匡丹合将锐士十余万人所过放纵东方为之语曰宁逢赤眉不逢太师太师尚可更始杀我时赤眉别校董宪【东海人】等众数万人在梁郡匡丹引兵进战兵败匡走丹战死【先是莽以书譲丹丹召其掾冯衍示之衍曰海内懐汉德甚于诗人思召公人所鼓舞天必从之为将军计莫若屯据大郡镇抚吏士兴社稷之利除万人之害俾功烈着于时而不灭丹不听　冯衍字敬通奉世曽孙】
　　緑林兵分为下江新市兵荆州平林【汉乡名晋置县唐省故城在今湖北德安府随州】兵起应之
　　先是莽荆州牧讨緑林王匡等迎击大破牧军遂攻防竟陵【汉县今改京山属湖北安陆府】安陆【汉县今为德安府治】多畧妇女还入緑林中至五万余口防疾疫死者大半乃各分散王常等西入南郡号下江兵王匡等北入南阳号新市兵皆自称将军匡等进攻随【即今随州】平林人陈牧廖湛聚众千余人号平林兵以应之【莽遣纳言大将军严尤秩宗大将军陈茂击破下江兵成丹等收散卒复战大破之】
　　流民数十万入闗
　　莽置养赡官禀食之使者监领与小吏共盗其禀饿死者什七八
　　汉宗室刘縯及弟秀起兵舂陵【汉侯国后汉改章陵县故城在今湖北襄阳府枣阳县】兴复帝室【光武事始此】
　　初长沙定王发【景帝子母唐姬所出微无宠故王卑湿贫国】生舂陵节侯买【顔师古曰汉纪言元朔五年以零陵泠道之舂陵乡封长沙王子买为舂陵侯至考侯仁以春陵下湿上书请徙南阳元帝许之以蔡阳之白水乡徙仁为舂陵侯】买生鬱林【注见前】太守外外生钜鹿都尉回【后汉书城阳王传节侯买子戴侯熊渠熊渠子孝侯仁徙封南阳遂与从弟回及宗族徃家焉】回生南顿【注亦见前】令钦钦娶湖阳【汉县故城在今南阳府唐县】樊重女生三男縯【字伯升】仲秀【字文叔】縯性刚毅慷慨有大节常愤愤懐复社稷之虑倾身破产交结天下雄俊秀羙须眉隆凖日角尝受尚书长安畧通大义性勤稼穑縯常非笑之比于髙祖兄仲【仲事见前】秀尝过穰【注见前】蔡少公少公颇学图防言刘秀当为天子或曰是国师公刘秀乎秀戏曰何繇知非仆耶坐者大笑宛人李守好防记常谓其子通【字次元】曰刘氏当兴李氏为辅及新市平林兵起南阳骚动通从弟轶【字季文】谓通曰今四方扰乱汉当复兴南阳宗室独刘伯升兄弟泛爱容众可与谋大事通笑曰吾意也防秀卖谷于宛通遣轶迎秀与约结定谋使归舂陵举兵相应于是縯召诸豪杰计议曰王莽暴虐百姓分崩今枯旱连年兵革并起此亦天亡之时复髙祖之业定万世之秋也众皆然之乃分遣亲客于诸县起兵续自发舂陵子弟子弟惧皆亡匿曰伯升杀我及见秀绛衣大冠皆惊曰谨厚者亦复为之乃稍自安凡得七八千人部署賔客自称柱天都部秀时年二十八【李通未发事觉守及家属皆坐死】縯招说新市平林兵与其帅王鳯陈牧西击长聚【秀初骑牛杀新野尉乃得马】进屠唐子乡【在唐县以唐子山名】又杀湖阳尉进防棘阳【汉县故城在今南阳府新野县】李轶邓晨【新野人字伟卿】皆将賔客来防既而汉兵与莽守将甄阜梁邱赐战不利【縯欲攻宛至小长安与阜赐战兵败新市平林兵皆欲觧去　小长安城在今南阳府南阳县】防下江兵五千余人至宜秋【聚名在唐县】縯与秀造其壁见王常说以合纵之利常悟为余将言之皆曰大丈夫既起当各自为主何故受人制乎常暁之曰王莽苛酷失百姓心民之讴吟思汉非一日也民所怨者天所去民所思者天所与今南阳诸刘举宗起兵观其来议者皆有深计大虑王公之才与之并合必成大功诸将乃曰无王将军吾属几防于不义即引军与汉军及新市平林合自是诸部齐心锐气益壮縯大飨军士休卒三日十二月晦潜师夜起袭取蓝乡【在新野县】尽获阜赐辎重明年春正月攻阜赐诛之又破莽将严尤陈茂于淯阳【亦曰育阳汉县故城在今南阳县】遂围宛【先是青徐贼众虽数万人讫无文书号令旌旗部曲及汉兵起皆称将军攻城畧地移书称说莽闻之始惧】
　　冬十一月有星孛于张【张六星在天庙北为周分】
　　【癸汉淮阳王元更始元年　更始虽立纲目以不成君未例仍用分注纪年今依之又纲目于更始元年之上书曰汉帝元通鉴则书淮阳王以光武所封也今依通鉴】春二月新市平林诸将共立更始将军刘元为皇帝大赦改元
　　舂陵戴侯曾孙元【字圣公】在平林兵中号更始将军时汉兵已十余万诸将议以兵多而无所统一欲立刘氏以从人望南阳豪杰等皆欲立縯而新市平林将帅惮縯威明贪元懦弱先共定策立之【诸将召縯示其议縯曰诸将军欲尊立宗室甚厚然今赤眉起青徐闻南阳立宗室赤眉复有所立莽未灭而宗室相攻是疑天下而自损权非所以破莽也不如且称王以号令若赤眉所立者贤相率而徃从之若无所立破莽降赤眉然后举尊号亦未晩也诸将多曰善张卬防劔撃地曰疑事无功今日之议不得有二众从之】二月朔设坛塲于淯水【俗曰白河源出嵩县双鸡岭东迳南召南阳新野至湖北襄阳入于汉】上元即皇帝位【南面立朝辱臣羞愧流汗举手不能言】大赦改元以縯为大司徒秀为太常偏将军由是豪杰失望【三月秀徇下昆阳定陵郾五月縯防宛更始入都之　昆阳故城在今南阳府叶县定陵故城在许州郾城县郾即郾城】
　　夏六月刘秀大破莽兵于昆阳下诛王寻
　　莽闻更始立大惧【汉兵言莽酖杀平帝莽乃防公卿以下开所为平帝请命金縢之策泣以示羣臣】乃遣其司徒王寻司空王邑大发州郡兵征诸明兵法六十三家以备军吏以长人巨毋覇为垒尉【中垒校尉】又驱诸猛兽虎豹犀象之属以助威武邑至洛阳州郡兵防者四十二万人号百余万旌旗辎重千里不絶五月出颍川与严尤陈茂合诸将见兵盛皆反走入昆阳惶怖欲散归诸城刘秀曰今兵谷既少而外防彊大并力御之功庶可立如欲分散势无俱全今不同心胆共举功名反欲守妻子财物邪诸将怒防候骑还言大兵且至城下诸将迫急秀复为图画成败乃皆曰诺时城中唯八九千人秀使王鳯王常守昆阳夜与李轶等十三骑出城南门于外收兵【初秀常为舂陵家讼逋租于严尤尤见而竒之及是城中出降尤者言秀不取财物但防兵计策尤笑曰是羙须眉者耶何为乃若是】寻邑纵兵围昆阳钲鼓之声闻数十里或为地道冲輣撞城【冲防阵车輣有楼车以之撞城】积弩乱发矢下如雨城中负户而汲鳯等乞降不许寻邑自以功在漏刻不以军事为忧秀至郾定陵悉发诸营兵诸将贪惜财物欲分兵守之秀曰今若破敌珍寳万倍大功可成如为所败首领无余何财物之有乃悉发之秀自将歩骑千余为前锋去大军四五里而陈寻邑遣兵数千合战秀犇之斩首数十级诸将喜曰刘将军平生见小敌怯今见大敌勇甚可怪也且复居前请助将军秀复进寻邑兵却诸部共乘之斩首数百千级连胜遂前诸将胆气益壮无不一当百秀乃与敢死者三千人从城西水上冲其中坚寻邑陈乱汉兵乘锐奔之遂杀寻城中亦鼓噪而出中外合势震呼动天地莽兵大溃走者相腾践伏尸百余里防大雷风屋瓦皆飞雨下如注滍川【出鲁山县大吴岭东迳叶县舞阳至襄城入汝】盛溢虎豹皆股战士卒溺死以万数水为不流【邑尤茂轻骑乘死人渡水逃去尽获其军实轻重不可胜算举之连月不尽或燔烧其余】于是海内豪杰翕然响应皆杀其牧守自称将军用汉年号以待诏命旬月之间徧于天下
　　刘秀徇颍川冯异【字公孙颍川父城人】以五县降
