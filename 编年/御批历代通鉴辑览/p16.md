<!-- { "loadSidebar": true } -->
　　鲁侯及姜氏如齐齐侯【襄公诸儿僖公子】通焉【史记襄公故尝私通鲁夫人及与桓公来襄公复通焉诗序齐风南山刺襄公也鸟兽之行滛乎其妹又敝笱刺文姜也齐人恶鲁桓公微弱不能防闲文姜使至滛乱为二国患焉】公谪之以告齐侯享公使公子彭生乘公公薨于车【史记齐襄公享公公醉使公子彭生抱公因折其脇公死于车】鲁人告于齐曰寡君来修旧好礼成而不反无所归咎恶于诸侯请以彭生除之齐人杀彭生鲁立桓公子同【是为庄公】姜氏会齐侯于禚【齐地】于防【鲁地注见前】于谷【齐地今山东泰安府东阿县谷城故县是】又享之于祝邱【鲁地今山东沂州府兰山县即邱城是诗序齐风载驱齐人刺襄公无礼义盛其车服疾驱于通道大都与文姜滛播其恶于万民焉又猗嗟刺鲁庄公也不能以礼防闲其母失子之道人以为齐侯之子焉】
　　周公黑肩谋弑王伏诛
　　周公欲弑王而立王子克【庄王弟子仪】辛伯【周大夫】告王遂与王杀周公王子克奔燕【南燕姞姓今卫辉府延津县南燕故城是】初子仪有宠于桓王桓王属诸周公辛伯谏曰并后【妾如后】匹嫡【庶如嫡】两政【臣擅命】耦国【都如国】乱之本也周公弗从故及
　　【戊子】四年使荣叔【周大夫荣氏叔字】锡鲁桓公命【追命以褒之】
　　王姬归于齐
　　王使单伯【文献通考单姬姓伯爵国在畿内世为王卿士】送王姬【送公羊谷梁作逆以单伯为鲁大夫与左传异】鲁筑王姬之馆于外【天子嫁女于诸侯使诸侯同姓者主之鲁侯奉命主王姬之婚方在谅闇故筑舍于外】王姬归于齐寻卒
　　【孙氏觉曰齐为鲁世讐而鲁主其婚又在衰绖之中不书王姬之归无以见鲁之失礼王之失命也】
　　【辛夘】七年纪侯大去其国【左传注大去者不反之辞】
　　齐人迁纪郱【汉书作缾今山东青州府临朐县缾县故城是】鄑【今山东莱州府昌邑县訾亭社是】郚【今青州府安邱县郚城故城是】纪季以酅【户圭反今青州府临淄县酅亭是】入于齐【左传疏释例齐侯郑伯诈朝于纪以袭之纪人大惧谋难于鲁请王命以求成于齐鲁告不能齐遂逼之迁其三邑纪有旦夕之危故分季以酅请事于齐】纪侯不能下齐以与纪季于是大去其国【释例纪侯自以列国不忍屈臣于齐以国与季脱身外寓社稷有奉故不言灭不见廹逐故不言奔】违齐难也【违去也】
　　【陆氏淳曰失国而曰大去何也纪侯贤而无罪怙力者并之故力不足者君子不咎之不曰出奔所以怙纪恶齐也不书灭不絶其祀也】
　　【壬辰】八年冬齐人宋人鲁人陈人蔡人伐衞
　　衞侯朔居齐八年至是齐侯会诸侯以纳之
　　【癸巳】九年春王使子突救衞
　　王人子突救衞弗克朔遂入于卫杀左右公子【泄职】而复立黔牟奔于周
　　【甲午】十年夏四月辛卯夜恒星不见夜中星陨如雨【左传注日光不匿恒星不见疏夜者自昏至旦之总名但此经下言夜中则上言夜者夜未至中谓初昏之后耳非竟夜不见星也】
　　【乙未】十有一年齐无知弑其君诸儿
　　齐侯使连称管至父【二人皆齐大夫】戍葵邱【此齐葵邱在青州府临淄县西】期而往曰及而代期戍公问不至请代又弗许二人怒因公孙无知以作乱【僖公母弟夷仲年生无知有宠于僖公衣服礼秩如适襄公绌之故二人因之作乱】遂弑襄公【公逰姑棼遂田贝邱见大豕从者曰公子彭生也公怒射之豖人立而啼公惧坠于车伤足丧屦诛屦于徒人费鞭之见血费走出遇贼于门贼刼之费袒而示之背请先入伏公而出鬬死于门中贼遂入见公之足于戸下遂弑之　姑棼即薄姑注见前贝邱齐地今青州府博兴县南有贝中众】而立无知
　　【丙申】十有二年齐人杀无知公子小白立【是为桓公】
　　无知尝虐于雍廪【史记作雍林贾逵曰渠邱大夫也　今临淄县有渠邱亭】既立雍廪杀无知初襄公立无常【政令无常】鲍叔牙【齐大夫以邑为氏】曰君使民慢乱将作矣奉公子小白【僖公庶子】奔莒【嬴姓国子爵注见前】乱作管夷吾【史记颍上人氏族畧夷吾出自周穆王】召忽奉公子纠【小白庶兄】奔鲁鲁闻无知死伐齐纳子纠小白已自莒先入【史记齐大夫高徯先阴召小白于莒鲁纳子纠使管仲遮莒道射中小白带钩小白佯死管仲便人驰报鲁鲁送纠者行益迟至齐则小白已入高徯立之　高徯齐文公子高之孙以名为氏】发兵拒鲁战于干时【干音干齐地左传注时水支流旱则竭涸故曰干时　时水在今青州府博兴县南】鲁师败走鲍叔牙帅师言于鲁曰子纠亲也请君讨之管召讐也请受而甘心焉乃杀子纠于生窦【史记作笙渎贾逵曰句渎也地在今曹州府荷泽县北】召忽死之管仲请囚【国语齐桓公使请管仲于鲁鲁庄公以问施伯施伯曰管子天下之才也所在之国必得志于天下请杀而以尸授之庄公将杀仲齐使者请生致之庄公遂束以与齐】鲍叔受之及堂阜【齐地在今沂州府防阴县西北】而税【同脱】之【左传注防阴有夷吾亭鲍叔解夷吾防于此】
　　齐以管夷吾为相
　　鲍叔以管仲至齐三衅【以香薫之曰衅】三沐之齐侯亲逆于郊与之坐而问焉对輙称善乃以为相号曰仲父仲为政四民不使杂处【国语管子对桓公曰四民者杂处则其言哤其事易圣王之处士就闲燕处工使就官府处商就市井处农就田野少而习焉其心安焉不见异物而迁焉是故其父兄之教不肃而成子弟之学不劳而能】制国为二十一乡【国语管子制工商之乡六士乡十五公帅十一乡国子帅五乡高子帅五乡　士乡管子作士农之乡】作内政【国政也】以寄军令【军令寄托于国政若有征伐邻国不知也国语管子制五家为轨轨为之长十轨为里里置有司四里为连连为之长十连为乡乡有良人焉以为军令五家为轨故五人为伍轨长帅之十轨为里故五十人为小戎里有司帅之四里为速故二百人为卒连长帅之十连为乡故二千人为旅乡良人帅之五乡一帅故万人为一军五乡之帅帅之伍之人世同居少同逰故夜战声相闻足以不乖昼战目相视足以相识其欢欣足以相死居同乐行同和死同哀是故守则同固战则同强】官山海以准轻重【管子书桓公曰何以富国对曰惟官山海可耳谨盐防与鉄官之数其余轻重准此而行】立三选以择贤【国语乡长进贤公亲见之遂使役官官长期而书伐以告且选择其贤者而用之公訾相其质观其所能升以为上卿之赞是为三选】分五属以布宪【管子书五属立五大夫各治一属正月之朝君乃出令布宪五属大夫皆受宪于君】重农以劝谷帛【管子书粟重则万物轻粟轻则万物重两者不衡立故杀去商贾之利而益农夫之事则田野辟而农劝其事又曰谷为君币为下故五谷粟米者民之司命黄金力布者民之通货】赎罪以备器械【管子书因罚备器械制重罪赎以犀甲一防轻罪赎以鞼盾一战小罪谪以金美金以铸劒防恶金羡以铸鉏夷斤欘】厚聘币反侵地【国语桓公曰吾欲从事于诸侯管仲曰审吾封疆而反其侵地重为之皮币以骤聘頫于诸侯则四邻之国亲矣】以亲诸侯齐侯悉从之故仲得尽其才而伯功立
　　【丁酉】十有三年鲁败齐师于长勺【鲁地春秋彚纂路氏曰成王以商民六族锡鲁公有长勺氏此商民所居也】
　　齐伐鲁鲁侯将战曹刿【鲁人】请从公与之乘战于长勺公将鼓之刿曰未可齐人三鼓刿曰可矣齐师败绩公将驰之刿曰未可下视其辙登轼而望之曰可矣遂逐齐师既克公问其故对曰夫战勇气也一鼓作气再而衰三而竭彼竭我盈故克之夫大国难测也惧有伏焉吾视其辙乱望其旗靡故逐之
　　楚败蔡师于莘【蔡地在今河南汝宁府汝阳县】以蔡侯献舞【哀侯蔡仲十世孙】归
　　蔡侯娶于陈息侯【今河南光州息县有古息里即息侯国】亦娶焉息妫将归过蔡蔡侯止而见之弗宾息侯闻之怒使告楚曰伐我我求救于蔡而伐之楚子从之败蔡师于莘执蔡侯以归【史记楚世家文王伐蔡虏哀侯已而释之】蔡侯绳【誉也】息妫以语楚子楚子如息以食入享遂灭息而纳息妫息妫不言楚子问之对曰吾一妇人而事二夫纵不能死又奚言楚子以蔡侯灭息遂复伐蔡入之【邵子经世书自是江汉之国皆服于楚】
　　齐师灭谭【今山东济南府厯城县有谭城古谭国】
　　齐侯之出也过谭谭不礼焉及其入也诸侯皆贺谭又不至齐师灭谭谭子奔莒
　　【陈氏传良曰灭国始于此春秋灭国三十六五伯为之也】
　　【己亥】十有五年王崩子胡齐立【是为僖王】
　　宋万弑其君捷【庄公冯之子闵公】及其大夫仇牧
　　初宋伐鲁战于乘邱【鲁地故城在今山东兖州府滋阳县西北】鲁侯以金仆姑【矢名】射南宫长万【米大夫】公右歂孙生抟之【抟取也】宋人请万万归宋公靳之【戯而相愧曰靳】曰始吾敬子今子鲁囚也万病之遂弑闵公于防泽【今河南归徳府商邱县蒙县故城是】遇仇牧于门批而杀之【公羊传万与闵公博妇人皆在侧万曰甚矣鲁侯之美也天下诸侯宜为君者鲁侯耳闵公矜此妇人妬其言顾曰此虏也尔虏焉故鲁侯之美恶乎至万怒搏闵公絶其脰仇牧闻君弑趋而至遇之于门手劒而叱之万臂摋仇牧碎其首齿着乎门阖】遇太宰督于东宫之西又杀之立于防【宋之公子】羣公子奔萧【宋邑今江南徐州府萧县故萧城是】公子御説【庄公子】奔亳【即亳城注见前】南宫牛【万之子】猛获【万之党】帅师围亳萧叔大心【萧大夫】及戴武宣穆庄之族以曹师伐之【武王弟振铎封曹注见前】杀南宫牛于师杀子防于宋立御説【是为桓公】猛获奔衞万奔陈宋人请猛获于衞亦请万于陈以赂归皆醢之【陈使妇人饮万酒而以犀革裹之比及宋手足皆见】
　　僖王
　　【庚子】元年齐侯宋人蔡人邾人【邾国曹姓注见前】防于北杏【齐地在今山东防安府东阿县北】
　　宋有弑君之乱齐侯欲修伯业会于北杏以平之【齐桓公衣裳之防一】
　　【胡氏安国曰春秋之世以诸侯而主天下防盟之政自北杏始其后宋襄晋文楚庄秦穆交主夏盟迹此而为之者也】
　　齐人灭遂【舜之后今兖州府宁阳县北有遂乡春秋遂国】
　　北杏之防遂人不至齐灭遂而戍之后遂人饮戍者酒醉而杀之齐人殱焉
　　鲁侯防齐侯盟于柯【左传注此柯济北东阿齐之阿邑犹祝柯今为祝阿今兖州府阳杀县东北有阿城镇即春秋齐阿邑】
　　鲁侯将盟曹沬【左传疏曹刿史记作曹沬】以匕首刼齐侯于坛上曰反鲁之侵地公许之曹沬去匕首北面就臣位公后悔欲无与鲁地而杀曹沬管仲曰弃信于诸侯不可于是归地于鲁诸侯闻之皆信齐而欲附焉【公羊传齐桓之信着于天下自柯之盟始】
　　【辛丑】二年命单伯防诸侯【齐陈曹】伐宋
　　宋人背北杏之防诸侯伐宋齐侯请师于王王命单伯防之取成于宋而还
　　单伯防齐侯宋公卫侯郑伯于鄄【卫邑今曹州府濮州鄄城故城是】宋服故也【齐桓公衣裳之防二】
　　【壬寅】三年齐侯宋公陈侯衞侯郑伯防于鄄
　　齐始覇故诸侯复防焉【齐桓公衣裳之防三】
　　【癸夘】四年命曲沃伯称为晋侯
