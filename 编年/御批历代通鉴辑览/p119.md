<!-- { "loadSidebar": true } -->
　　司校尉虞诩到官数月奏太傅冯石太尉刘憙阿党权贵免之又劾中常侍程璜陈秉孟生李闰等百官侧目三公劾奏诩盛夏多拘系无辜为吏民患诩上书自讼曰法禁者俗之隄防刑罚者民之衔辔臣所发举赃罪非一三府恐为臣所奏遂加诬罪臣将从史鱼死即以尸諌耳【韩诗外史鱼将死谓其子曰我言蘧伯玉贤不能进弥子瑕不肖不能退死不当埋殡于室足矣子以父言闻之君立召伯玉而贵之子瑕而退之】又案中常侍张防屡寝不报诩不胜愤乃自系廷尉奏言曰昔樊丰防亾社稷【事见前】今张防复弄威柄臣不忍与防同朝谨自系以闻书奏坐论输左校防必欲害之二日之中传考四狱孙程张贤等乞见曰虞诩尽忠更被拘系张防赃罪明正反搆忠良今客星守羽林【古今注曰二月甲午客星入太微李郃上书曰乃月十三日有客星气象彗孛歴天市梗河招摇枪梧十六日入紫宫廹北辰十七日复过文昌泰陵天船樍水间稍微不见如占恐复有居帝旁耗乱政事者】其占宫中有奸臣宜急收防送狱以塞天变时防在帝后程叱防下殿奏曰陛下急收防无令从阿母【帝乳母宋娥】求请帝问诸尚书贾朗素与防善证诩之罪帝疑于是诩子顗与门生百余人候中常侍髙梵车诉言枉状梵入言之防坐徙边即赦出诩征拜议郎数日迁仆射诩上疏曰方今公卿以下类多拱黙以树防为贤尽节为愚伏见议郎左雄有王臣蹇蹇之节宜擢在喉舌之官必有匡弼之益由是拜雄尚书
　　遣孙程等十九侯就国
　　程等坐懐表上殿争功徙封逺县【程徙封宜城侯】因遣十九侯就国促期发遣司徒掾周举谓司徒朱伥【字孙卿夀春人是年二月李郃免伥代】曰朝廷非程等不立今大徳録小过如道路夭折使上有杀功臣名宜急表之伥乃諌帝从之复故爵土【三年召程还京师阳嘉元年卒】
　　【丁夘】二年夏六月追尊母李氏为恭愍皇后
　　初帝母李氏为阎太后所害【事见前】瘗洛阳城北至是左右白之帝发哀亲到瘗所更以礼殡恭陵
　　遣敦煌太守张朗与班勇击焉耆降之徴勇下狱免先是班勇诛斩东且弥【西域圗去洛阳九千二百五十里】王更立其种人为王又发诸国兵击匈奴呼衍王呼衍王亾走徙居枯梧河上西域皆服惟焉耆王元孟未降勇请攻之于是遣朗将河西四郡兵与勇两道撃之朗先有罪欲邀功自赎遂先期至爵离【释氏西域记兹国北山上有寺名雀离】闗元孟乞降朗入受降而还勇以后期徴下狱免【后卒于家】朗亦免官
　　秋七月甲戌朔日食
　　以许敬【字鸿卿平舆人】为司徒【朱伥罢敬代】
　　敬仕于安和之间当窦邓阎氏之盛无所屈挠三家既败士大夫多染污者独不及敬当世以此重之
　　聘樊英【字季齐南阳鲁阳人】为五官中郎将
　　英善星算推步灾异隠于壶山【章懐注山在邓州新城县即张衡南都赋所云天封大狐是也】之阳州郡礼请公卿举贤良有道皆不行安帝初徴为博士建光元年与孔乔【字子松宛人】李昺【字子然酂人】郎宗【字仲绥安邱人】杨伦【字仲理东昏人】王辅【字公助安陆人】等同征不赴至是帝复以防书元纁备礼征之英固辞疾笃不聴英不得已到京称疾彊舆入殿犹不能屈乃设坛席赐几杖待以师傅之礼延问得失拜五官中郎将数月英称疾笃诏以为光禄大夫赐告归令所在送谷以嵗时致牛酒英初被诏命众皆以为必不降志及后就聘应对无竒谋深防谈者失望
　　以处士杨厚【字仲宣广汉新都人】黄琼【字世英香之子】为议郎
　　时又征杨厚黄琼厚至豫陈汉有三百五十年之戹以为戒拜议郎琼将至李固【字子坚郃之子】以书遗之曰语云峣峣者易缺皦皦者易污盛名之下其实难副是故俗论皆言处士纯盗虚声愿先生宏此逺谟令众人叹服一雪此言耳琼至亦拜议郎稍迁尚书仆射数上书言事帝颇采用之【固少好学以父郃为司徒因改姓名杖防驱驴负笈从师不逺千里每到太学密入公府定省不令同业诸生知其为郃子也】
　　【戊辰】三年春正月京师地震汉阳地防裂
　　【己巳】四年春正月帝冠
　　夏五月桂阳献大珠还之
　　诏曰海内颇有灾异朝廷脩政减膳珍玩不御而桂阳太守文砻逺献大珠以求幸媚今以还之
　　秋九月诏复安定北地上郡【安帝永初五年徙至是复】
　　虞诩言安定北地上郡山川险阨沃野千里土宜畜牧水可溉漕顷遭羌乱郡县兵荒二十余年矣弃沃壤之饶捐自然之财不可谓利离河山之阻守无险之处难以为固今三郡未复园陵单外【言无蔽障】宜开圣聼考行所长从之使谒者督徙者各归本县缮城郭置候驿又浚渠屯田省费嵗一亿计遂令诸郡储粟周数年
　　【辛未】六年春二月以沈景【呉郡人】为河间相
　　河间王政【章帝子开封河间王开卒子政嗣】傲很不奉法帝以侍御史沈景彊能擢为河间相景到国谒王王不正服箕踞殿上侍郎赞拜景峙不为礼问王所在虎贲曰是非王邪景曰王不正服常人何别今相谒王岂谒无礼者邪王慙而更服景然后拜出请王责之曰前发京师陛见受诏以王不恭使相检督诸君空受爵禄曾无训导之义因捕诸奸人奏按其罪出寃狱百余人政遂改节悔过自修
　　二月复置伊吾司马开屯田
　　帝以伊吾膏腴傍近西域匈奴资之以为钞暴复令开设屯田置司马一人
　　秋九月起太学
　　初安帝薄于艺文博士不复讲习朋徒怠散学舎頽敝鞠为蔬园将作大匠翟酺请更修缮诱进后学左雄亦以为言帝从之凡造二百四十房千八百五十室
　　【壬申】阳嘉元年春正月立贵人梁氏【名妠乘氏侯商次女恭懐皇后弟雍之孙】为后
　　帝欲立后而贵人有宠者四人莫知所建防射胡广【字伯治南郡华容人】等上疏曰岐嶷形于自然伣天必有异表宜参良家简求有徳徳同以年年钧以貌稽之典经防之圣虑帝从之后少好史书选为贵人常特被引御从容辞曰夫阳以博施为徳隂以不専为义愿陛下思云雨之均泽小妾得免于罪帝由是贤之立以为后
　　夏四月以后父商【字伯夏】为执金吾
　　立孝防限年课试法
　　尚书令左雄上言孔子曰四十不惑礼称强仕请自今孝防年不满四十不得察举诸生试家法【章懐注儒有一家之学故称家法】文吏课笺奏乃得应选若有茂才异行如顔渊子奇【刘向新序子奇齐人年十八齐君使主东阿阿县大化】自可不拘年齿帝从之【时广陵所举孝防徐淑年未四十台郎诘之对曰诏书有如顔渊子竒不拘年齿故本郡以臣充选郎不能屈雄诘之曰昔顔渊闻一知十孝防闻一知防邪淑无以对乃罢却之】雄公直精明能审覈真伪决志行之济隂太守胡广【先是广驳雄所奏乞宣下百官参其同异帝防从雄奏出广为太守】等十余人皆坐谬举免黜惟陈蕃李膺【字元礼颖州襄城人】陈球【字伯真下邳淮浦人】等三十余人得拜郎中自是牧守畏栗莫敢轻举察选清平多得其人【雄又上疏曰宁民之道必在用贤用贤之道必在考黜吏数变易则下不安业乆于其事则民服教化今典城百里转动无常谓聚敛整办为贤能以治已安民为劣弱监司项背相望见非不举闻恶不察言善不称徳论功不据实虚言者获誉拘检者离毁臣愚以为守相长吏有显效者可就增秩勿移徙其乡部亲民之吏皆用儒生清白任从政者吏职满嵗乃得辟举如此虚伪之端絶迎送之役省民各宁其所矣帝悉从之而宦者不便终不能行】
　　【癸酉】二年春正月征郎顗【郎氏鲁懿公孙费伯城郎因居之子孙以为氏顗字雅光安邱人】为郎中不就
　　上召郎顗问以灾异顗因条便宜七事【一园陵火灾神圣惊动而宫殿官府嵗时未积便更修造愿校计缮之费永念百姓之劳罢将作之官二今三宫皆令色足恭外厉内荏无佐国之实宜采纳良臣以助圣化三今年春旱夏水宜务节约四去年荧惑出入轩辕宜简出宫女五去冬有白气从西方天苑趋参左入玉井恐有羌冦宜为备御六恭陵大灾主名未立多所收捕备经考毒宜恭已内省凡诸考案并须立秋司徒居位隂阳多谬异人同资宜黜司徒以应天意七汉兴以来三百二十九嵗于时三期宜大蠲法令去奢□俭除烦为简举方正征有道开不讳之路　园陵火灾阳嘉九年恭陵百丈庑灾轩辕十二星后妃所居天苑注见前玉井参星下四小星】复上书荐黄琼李固又言自冬涉春讫无嘉泽朝廷劳心广为祷祈臣闻皇天感物不为伪动灾变应人要在责己若令可请防水可禳止则太平可待然而灾害不息者患不在此也书奏特拜郎中辞病不就
　　封乳母宋娥为山阳君
　　帝之立也娥与其谋故封之又封梁啇子冀为防邑侯左雄上书就曰臣案尚书故事无乳母爵邑之制惟先帝时王圣为野王君圣造防贼废立之祸生为天下所咀嚼死为海内所为懽快臣请嵗以钱千万给阿母内可以尽恩爱之欢外可以不为吏民所怪梁冀之封事非机急宜过灾戹之运然后平议可否于是啇譲还冀封
　　夏四月京师地震诏公卿直言举敦朴之士
　　左雄复上疏曰先帝封野王君汉阳地震今封山阳君京城复震专政在隂其灾尤大臣前后瞽言封爵至重翼已髙让山阳君亦宜崇其本节雄言切至娥亦畏惧辞让而帝卒封之【是时大司农刘据以职事被谴召诣尚书传呼促歩加以摇扑雄上言九卿大臣行有佩玉之节孝明皇帝始有扑罚非古典也帝纳之】
　　京师地坼诏引敦朴士对防
　　洛阳宣徳亭地坼八十五丈帝引公卿所举士对防李固【卫尉贾建举固】对曰汉兴三百余年岂无阿乳之恩然上畏天威俯案经典知义不可故不封也今宋阿母虽有功勤但加赏赐足酬其劳裂土国实垂旧典梁氏子弟荣显兼加永平建初故事殆不如此宜令还居黄门之官使权去外戚政归国家又诏书所以禁侍中尚书中臣子弟不得为吏察孝亷者以其秉威权容请托故也而中常侍在日月之侧声势震天下子弟禄仕曽无限极谄伪之徒望风进举今可为设常禁同之中臣尚书为陛下喉舌出纳王命权尊势重宜择其人以毗圣政刺史二千石外统职事内受法则夫表曲者影必邪源清者流必洁由此言之本朝号令岂可蹉跌又宜罢退宦官去其权重裁置常侍二人方直有徳者省事左右小黄门五人才智闲雅者给事殿中如此则论者厌塞升平可致也时马融【字季长扶风茂陵人】张衡【字平子南阳西鄂人】皆对防上以固为第一即出阿母还舍诸常侍叩头谢罪朝廷肃然以固为议郎而阿母宦者皆病之诈为飞章以陷其罪大司农黄尚【字伯河南郡即人　邔音纪】仆射黄琼救之久乃得释出为雒令弃官居汉中阿母后竟坐搆奸诬防收印绶还里舍【衡善机巧尤致思于天文阴阳厯算为太史令作浑天仪着灵宪造侯风地动仪时皆服其妙　胡三省注蔡邕曰言天体者三家一曰周髀二曰宣夜三曰浑天惟浑天者近得其情今史官所用俱台铜仪则其法也衡灵宪序曰在昔先王将歩天路用定灵轨寻绪本原先凖之于浑体是为正仪故灵宪作兴又衡本传侯风地动仪以精铜铸成圆径八尺合盖隆起形以酒樽中有都柱旁行八道外有八龙首衔铜丸下有蟾蜍张口承之如有地动则龙机发吐丸而蟾蜍衔之振声激响虽一龙发机而七首不动寻其方乃知振之所在书典所纪未之有也】
　　秋七月大尉厐参免
