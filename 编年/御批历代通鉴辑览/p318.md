<!-- { "loadSidebar": true } -->
　　汴宋都虞侯李灵曜杀兵马使孟鉴北结田承嗣为援诏以灵曜为濮州刺史不受遂以为汴宋留后灵曜益骄慢悉以其党为管内八州刺史县令欲効河北诸镇诏淮西李忠臣永平李勉河阳三城马燧讨之淮南陈少游淄青李正己皆进兵击灵曜燧忠臣与少游前军合与灵曜大战败之【先是忠臣燧军于郑州灵曜逆战淮西军溃忠臣将归燧曰以顺讨逆何忧不克奈何自弃功名坚壁不动忠臣收散卒军势复振燧忠臣与陈少游军合大战于汴州灵曜败入城固守忠臣等围之】承嗣遣田悦将兵救灵曜败永平淄青兵乗胜进军汴州城北忠臣遣禆将李重倩【本奚人】将精骑数百夜入其营纵横贯穿斩数十人而还营中大骇忠臣燧因以大军乘之皷噪而入悦众不战而溃灵曜夜遁永平将杜如江擒之李勉械灵曜送京师斩之
　　冬十二月泾原节度使马璘卒
　　璘疾亟以行军司马叚秀实知节度事秀实严兵以备非常璘卒都虞候史廷干等谋因丧作乱秀实知之表奏入宿卫分徙其党补以外职不戮一人军府晏然【璘之卒也军中奔哭者数千人喧咽门屏秀实悉不聴入命押牙马頔治丧事于内李汉惠接賔客于外妻妾子孙位于庭将佐位于前牙士卒哭于营伍百姓各守其家有离立偶语于衢路輙执而囚之非防丧从行者无得逺送致祭拜哭皆有定节送丧近逺皆有定处逹者以军法从事】
　　【丁巳】十二年春三月诏复讨田承嗣既而释之
　　承嗣竟不入朝又助李灵曜上复命讨之承嗣上表谢罪上亦无如之何复其官爵令不必入朝【后二年承嗣死以其侄悦为留后】
　　诛元载贬王缙为括州刺史
　　载缙俱纳贿赂又以政事委羣吏上欲诛之独与元舅金吾大将军呉凑【濮阳人肃宗章敬皇后弟】谋之防有告载缙夜醮图不轨者上命凑收之命吏部尚书刘晏与御史大夫李涵等同鞫之皆伏罪赐自尽刘晏谓李涵曰故事重刑覆奏况大臣乎且法有首从更宜禀进止涵等从之上乃诛载而贬缙载妻子皆伏诛【有司籍载家财胡椒至八百石他物称是】
　　夏四月以杨绾常衮同平章事
　　绾性清简俭素制下之日朝野相贺郭子仪方宴客闻之减坐中声乐五分之四京兆尹黎干驺从甚盛即日省之止存十骑中丞崔寛第舎宏侈亟毁撤之【初元载以仕进者多乐京师恶其逼已乃薄其俸于是京官不能自给常从外官乞贷至是绾衮乃奏増之悉罢诸州团练守促使诸使非军事要急无得擅召刺使又定诸州兵有常数其召募给家粮春冬衣者谓之官徤差防土人春夏归农秋冬追集给身粮醤菜者谓之团给定节度使以下至主簿尉俸禄掊多益寡上下有叙法制粗立开元中诏宰相共食实封三百户谓之堂封及载缙为相日赐御馔可食十人遂为故事衮奏停之又欲辞堂封同列不可而止时人讥衮以为朝廷厚禄所以养贤不能当辞位不当辞禄】
　　秋七月司徒杨绾卒【諡曰文简】
　　上方倚杨绾使厘弊政防绾有疾卒上痛悼之甚谓羣臣曰天不欲朕致太平何夺朕杨绾之速也
　　以顔真卿为刑部尚书
　　杨绾常衮荐之也
　　九月以叚秀实为泾原节度使
　　秀实军令简约有威惠奉身清俭室无姬妾非公防未尝饮酒听乐
　　霖雨度支奏河中有瑞盐
　　先是秋霖河中府池盐多败戸部侍郎韩滉奏不害盐仍有瑞盐上疑其不然遣谏议大夫镇【义兴人】往视之京兆尹黎干奏秋霖损稼滉奏干言不实上命御史按视还奏所损凡三万余顷渭南【苻秦县今属西安府】令刘澡附滉称县境不损御史赵计奏与澡同上曰霖溥博岂得渭南独无更命御史朱敖视之损三千余顷上叹息久之曰县令字人之官不损犹应言损乃不仁如是乎贬澡南浦【蜀汉县元省故城在今防州府万县】尉计澧州【注见前】司戸而不问滉镇还奏瑞盐如滉言仍上表贺请置神祠上从之赐号寳应灵庆池时人丑之
　　以李纳为青州刺史
　　李正己先有淄青齐海登莱沂密徳棣【注俱见前】十州之地及李灵曜之乱诸道合兵攻之所得之地各为己有又得曹濮徐兖郓五州因徙治郓使子纳守青州【是时田承嗣据魏博相卫洺贝澶七州李寳臣据恒易赵宋深冀沧七州梁崇义据防邓均房复郢六州相与根据蟠结虽奉事朝廷而不用其法令官爵甲兵租赋刑杀皆自専之上寛仁一聼其所为朝廷或完一城増一兵輙有怨言以为猜贰常为之罢役而自于境内筑垒缮兵无虚日以是虽在中国名藩臣而实如蛮貊异域焉　澶州唐置今大名府清丰县是复州后周置今安陆府沔阳州是余注俱见前】
　　【戊午】十三年春正月回纥冦太原二月代州都督张光晟【盩厔人】击破之
　　回纥入冦太原押牙李自良【兖州泗水人】曰回纥精鋭难与争锋不如筑二垒于归路以兵戍之虏至坚壁勿与战彼师老自归乃出军乗之二垒扼其前大军蹙其后无不防矣留后鲍防【字子慎防阳人】不从逆战败还回纥纵兵大掠代州都督张光晟击破之于羊武谷【亦曰阳武峪在代州崞县西今有堡】乃引去上亦不问回纥入防之故待之如初
　　夏六月陇右献猫防同乳
　　陇右节度使朱泚献猫防同乳不相害者以为瑞常衮帅百官贺中书舍人崔佑甫【字贻孙沔之子】不贺曰物反常为妖猫捕防乃其职也今同乳妖也何以贺为宜戒法吏之不察奸邉吏之不御防者以承天意上嘉之祐甫知选事数以公事与常衮争衮由是恶之
　　冬十二月郭子仪入朝
　　子仪入朝命判官杜黄裳【字遵素京兆万年人】主留务李懐光隂谋代子仪矫为诏书欲诛大将温儒雅等黄裳察其诈以诘懐光伏罪于是诸将之难制者黄裳矫子仪之命皆出之于外军府乃安【子仪尝以副使张昙刚率轻已孔目官呉曜因而搆之奏昙扇动军众诛之掌书记高郢力争子仪不聴奏贬郢既而僚佐多以病求去子仪悔之悉荐于朝曰呉曜误我遂逐之　高郢字公楚卫州人】
　　以路嗣恭为兵部尚书
　　上召李泌入见语以元载事曰与卿别八年乃能除此贼不然防不见卿对曰陛下知羣臣有不善含容太过故至于此上因言路嗣恭初平岭南献琉璃盘径九寸朕以为至寳及破载家得嗣恭所遗载盘径尺当议罪之泌曰嗣恭为人小心善事人精勤吏事而不知大体昔为县令有能名陛下未暇知之而为载所用故为之尽力陛下诚知而用之彼亦为陛下尽力矣且嗣恭新立大功陛下岂得以一琉璃盘罪之邪上意乃解以嗣恭为兵部尚书
　　【己未】十四年春正月以李泌为澧州刺史
　　常衮言于上曰陛下久欲用李泌昔汉宣帝欲用人为公卿必先试理人请且以为刺史使周知人间利弊俟报政而用之
　　三月淮西将李希烈【辽西人】逐其节度使李忠臣诏以希烈为留后
　　李忠臣贪残好色悉以军政委副使张惠光惠光挟势暴横军州苦之都虞候李希烈其族子也为众所服因众心怨怒杀惠光而逐忠臣忠臣奔京师以希烈为留后
　　夏五月帝崩太子即位【是为德宗】
　　上崩遗诏以郭子仪摄冡宰太子即位动遵礼法食马齿【菜名苋也】不设盐酪
　　闰月贬崔祐甫为河南少尹
　　时议羣臣防服常衮以为礼臣为斩衰三年汉文权制犹三十六日元宗以来始服二十七日古者卿大夫从君而服羣臣当从皇帝二十七日而除其天下吏人三日释服自遵遗诏崔祐甫以为遗诏无朝臣庻人之别皆应三日释服相与力争声色陵厉衮不能堪乃奏祐甫率情变礼贬之
　　贬常衮为潮州刺史以崔祐甫同平章事
　　初肃宗之世天下务殷宰相常有数人更直决事或休沐归第诏直事者代置其名而奏之自是踵为故事时郭子仪朱泚虽以军功为宰相皆不预朝政衮独居政事堂代二人署名奏贬崔祐甫既而二人表其非罪上问卿向言可贬何也二人对初不知上以衮为欺罔贬为潮州刺史而以祐甫代之闻者震悚时上居谅隂委政祐甫所言皆聴羣臣防服竟用衮议【初至徳以后天下用兵官爵冗滥元王秉政贿赂公行及衮为相思革其弊四方奏请一切不与而无所甄别贤愚同滞祐甫欲收时望作相未二百日除害八百人前后相矫终不得其适上尝谓祐甫曰人或谤卿所用多涉亲故何也对曰臣为陛下选择百官敢不详慎茍平生未之识何以谙其才行而用之上以为然】
　　诏罢四方贡献又罢梨园
　　乐工留者悉隶太常
　　尊郭子仪为尚父加太尉兼中书令
　　子仪以司徒中书令领河中尹灵州大都督闗内河东副元帅性寛大政令颇不肃代宗欲分其权而难之至是诏子仪为尚父加太尉中书令所领副元帅诸使悉罢之以其禆将李懐光为河中尹常谦光为灵州大都督浑瑊为单于大都防分领其任【上以山陵近禁屠宰子仪之隶人犯禁金吾将军□谞奏之或谓曰君独不为郭公地乎谞曰此乃所以为之地也郭公勲高望重上新即位以为羣臣附之者众吾故发其小过以明郭公之不足畏上簿天子下安大臣不亦可乎】
　　诏天下毋得奏祥瑞纵驯象出宫女
　　泽州上庆云图上曰朕以时和年丰为嘉祥以进贤显忠为良瑞如庆云灵芝珍禽竒兽怪草异木何益于人布告天下自今有此无上献先是外国累献驯象上曰象费豢养而违物性将安用之命纵于荆山之阳及豹貀【女滑反似貍苍黒无前足】鬭鸡猎犬之类悉纵之又出宫女数百人于是中外皆悦淄青军士至投兵相顾曰明主出矣吾属犹反乎
　　以李希烈为淮西节度使
　　代宗优宠宦官奉使四方者还问其所得颇少则以为轻我命由是中使所至公求赂遗重载而归上素知其弊遣中使邵光超赐希烈旌节希烈赠之仆马及缣七百匹上怒杖光超而流之于是中使之未归者皆潜弃所得于山谷虽与之莫敢受
　　以马燧为河东节度使
　　河东骑士单弱燧悉召牧马厮役得数千人敎之数月皆为精骑造甲必为长短三等称其所衣以便进趣又造战车行则载甲兵止则为营陈或塞险以遏奔冲器械无不精利居一年得选兵三万辟张建封【字本立邓州南阳人】为判官署李自良为代州刺史委任之
　　以刘晏判度支
　　先是刘晏韩滉分掌天下财赋【晏掌河南山南江淮岭南滉掌关内河东劒南】上素闻滉掊克故罢其利权而以晏兼之【初第五始盐以佐军用及刘晏代之法益精宻初岁入钱六十万缗末年所入逾十倍而人不厌若计一嵗征赋所人总一千二百万缗而盐利居其大半以盐为漕佣自江淮至渭桥率万斛佣七千缗自淮以北列置廵院择能吏主之不烦州县而集事】
　　六月诏寃滞听诣三司使及挝登闻鼔【胡三省注唐时登闻鼔在西朝堂之前】
　　诏天下寃滞听诣三司使以中丞舎人给事中各一人日于朝堂受词推决尚未尽者聴挝登闻鼔自今无得复奏置寺观及请度僧尼于是挝鼔者甚众裴谞上疏曰讼者所争皆细故若天子一一亲之则安用吏理乎上乃悉归之有司
　　诏六品以上清望官日令二人待制
　　以白志贞【太原人】为神防都知兵马使
　　宦官王驾鹤典禁兵十余年权行中外诏以为东都园苑使以白志贞代之【志贞本名琇珪至是始赐名】恐其生变崔祐甫召驾鹤与语留连久之志贞已视事矣
　　遣使慰劳青淄将士
