<!-- { "loadSidebar": true } -->
　　李宻每战胜辄使告捷于隋隋人皆喜世充独曰文都辈刀笔吏耳吾观其势必为李宻所擒且吾军士屡与宻战杀其军父兄子弟前后已多一旦为之下吾属无噍类矣欲以激怒其众文都惧谋因世充朝伏甲诛之段达以告世充世充夜勒兵袭含嘉门文都入奉隋主御殿闭门拒守世充攻太阳门得入杀卢楚使段达胁隋主出文都杀之及其诸子悉遣人代宿卫者然后入见谢曰文都等欲召李宻以危社稷疾臣违异深积猜嫌迫于救死不暇闻奏乃被发为誓词泪俱发隋主以为诚以世充为左仆射总督内外诸军事世充移居尚书省使兄世恽入居禁中子弟咸典兵马隋主拱手而已宻将入朝至温闻变而还【初宻获东都国子祭酒徐文逺故尝受业者也备弟子礼北面拜之文逺曰将军之志欲为伊霍以继絶扶倾则老夫虽迟暮犹愿尽力若为莽卓乗危邀利则无所用老夫矣宻顿首受教至是宻复问计文逺曰世充亦吾门人也其人残忍必有异图将军前计必不谐矣世充未破不可入朝也后宻败文逺复入东都见世充必先拜或问曰君倨见宻而敬王公何也文逺曰魏公君子也能容贤士王公小人也能杀故人安得不拜　徐文逺名旷以字行孝嗣五世孙】
　　长乐王建徳定都乐寿
　　初建徳攻河间隋郡丞王琮拒守嵗余不下及闻炀帝凶问琮帅吏民发丧建徳遣使吊之琮乃请降建徳退舍待之琮言及隋亡建徳亦为之泣诸将请烹之建徳曰忠臣也吾方赏之以劝事君奈何杀之往在髙鸡泊为盗容可妄杀人今欲安百姓定天下岂得害忠良乎以琮为瀛州刺史于是河北郡县闻之争附于建徳饶阳令宋正本博学有才气说建徳以定河北之防建徳引为谋主定都乐寿备置百官
　　八月秦主举卒子仁杲立
　　先是唐秦王世民与秦主举战于髙墌【城名在今陜西邠州长武县北】败绩郝瑗因言于举曰唐兵新破闗中骚动宜乗胜直取长安举然之防病卒仁杲立居折墌城【仁杲之为太子也与诸将多有隙及即位众心猜惧郝瑗哭举而死由是寖弱　折墌城在今平凉府泾州】
　　唐立李轨为凉王
　　唐主欲与李轨共图秦陇遣使招抚之谓之从弟轨大喜遣弟入贡遂册拜轨为凉王【已而轨自称帝】
　　隋人葬炀帝于江都
　　隋江都太守陈棱求得炀帝之柩略备仪卫葬之【葬于江都宫西吴公台下】
　　魏公宻与隋战大败遂以其众降唐
　　宻开洛口仓羣盗就食者近百万口东都降者日以百数【仓无防守文券取者随意委弃衢路米厚数寸淘米洛水两岸十里粲如白沙宻喜谓贾闰甫曰此可谓足食矣闰甫曰国以民为本民以食为天今民襁负而至者以所天在此故也一旦米尽民散孰与成大业哉】时隋军乏食宻军少衣王世充请交易宻许之东都降者遂少世充简兵击宻宻留王伯当守金墉邴元真守洛口自引精兵出偃师北阻邙山以待之【裴仁基谓宻曰世充悉众而至洛下必虚可简精兵三万傍河西出以逼东都世充还我且按甲如此则我有余力彼劳奔命破之必矣宻以为然既而诸将欲战者什七八宻又惑而从之魏徴亦言于长史郑颋曰世充乏食志在死战未若深沟髙垒以拒之不过旬月世充必退追而击之蔑不胜矣颋曰此老生之常谈耳】宻轻世充不设垒壁世充夜遣骑潜入北山伏谿谷中命军士皆秣马蓐食迟明薄宻宻兵未及成列世充纵击之其士卒皆江淮剽勇出入如飞战方酣伏兵乗髙驰下宻众大溃驰回洛口邴元真已遣人潜引世充单雄信亦降宻自度不能支帅轻骑奔虎牢王伯当亦弃金墉保河阳宻欲南阻河北守太行东连黎阳【时徐世勣镇黎阳】以图进取诸将曰兵新失利众心危惧难以成功宻曰孤所恃者众也众既不愿孤道穷矣诸君幸不相弃当共归闗中众咸曰然从宻入闗者二万人于是宻之将帅州县多降于隋
　　唐行戊寅厯
　　白马道士傅仁均所造也
　　隋宇文化及弑秦王浩自称许帝
　　宇文化及兵势日蹙兄弟酣宴尤智及曰今所向无成负弑君之名天下不容必将灭族岂不由汝智及怒数相鬬防其众多亡化及叹曰人生固当死岂不一日为帝乎于是鸩杀秦王浩称帝于魏县国号许
　　冬十月壬申朔日食
　　唐以李宻为光禄卿邢国公
　　宻将至唐主遣使迎劳相望宻喜曰我拥众百万解甲归唐比于窦融功亦不细岂不以台司见处及至长安乃拜光禄卿赐爵邢国公宻大失望
　　朱粲自称楚帝取唐邓州【开皇中置大业初改南阳郡唐仍为州今属南阳府】刺史吕子臧【蒲州河东人】死之
　　子臧与抚慰使马元规【安陆人】击朱粲破之言于元规曰粲新败危惧并力击之一举可灭若复迁延其徒稍集则为患深矣元规不从既而粲收集余众兵复大振自称楚帝进攻邓州子臧抚膺谓元规曰老夫今日坐公死矣防霖雨城壊所亲劝子臧降子臧曰安有天子方伯降贼者乎帅麾下赴敌死俄而城陷元规亦死
　　十一月唐秦王世民破秦兵秦主仁杲降还至长安斩之
　　唐主遣秦王世民伐秦至髙墌仁杲使宗罗防将兵拒之世民坚壁不出【诸将请战世民曰我军新败士气沮丧贼恃胜而骄有轻我心宜闭垒以待之彼骄我奋可一战而克也乃令军中曰敢言战者斩】相持六十余日仁杲粮尽所部多降世民乃命梁实营于浅水原【一名鹑觚原在邠州长武县东北】以诱之罗防大喜尽鋭攻之数日世民度其已疲谓诸将曰可以战矣使厐玉陈于原南罗防并兵击之玉防不能支世民乃引大军自原北出其不意自帅骁骑陷陈罗防军溃世民帅骑追之窦轨叩马苦谏世民曰破竹之势不可失也遂进围仁杲仁杲将士多叛计穷出降得其精兵万余人【诸将皆贺因问曰大王一战而胜遽舍步兵又无攻具直造城下众皆以为不克而卒取之何也世民曰罗防所将皆陇外骁将悍卒吾特出其不意破之斩获不多若缓之则皆入城仁杲抚而用之未易克也急之则散归陇外折墌虚弱仁杲破胆不暇为谋此吾所以克也众皆悦服世民闻褚亮名求访获之引为文学唐主使李宻迎世民于豳州宻自恃智略功名见唐主犹有傲色及见世民不觉惊服私谓殷开山曰真英主也不如是何以定祸乱乎】世民还至长安唐主命斩仁杲于市并酋党数十人【仁杲父子据陇西凡五年而灭】
　　徐世勣降唐赐姓李氏
　　世勣据李宻旧境未有所属魏征随宻至长安无所知名乃自请安集山东唐主以为秘书丞乗传至黎阳劝世勣早降世勣遂决计西向谓长史郭孝恪【阳翟人】曰此民众土地皆魏公有也吾若献之是利主之败自为功以邀富贵也今宜籍郡县户口士马之数以啓魏公使自献之乃使孝恪诣长安唐主初怪世勣无表既而闻之叹曰世勣不背徳不邀功纯臣也赐姓李氏
　　长乐王建徳改国号曰夏
　　有大鸟五集于乐寿羣鸟数万从之又有得元圭以献者建徳羣臣曰此天所以赐大禹也乃改国号夏【改元五凤】
　　唐以秦王世民为陜东大行台
　　蒲州及河北兵马并受节度
　　唐杀隋河东守将尧君素
　　隋将尧君素守河东唐遣独孤懐恩【信之孙】攻之不下招之不从遣其妻至城下谓之曰隋室已亡君何自苦君素曰天下名义非妇人所知引弓射之应弦而倒君素志在守死每言及国家未尝不防欷谓将士曰吾大义不得不死必若隋祚永终天命有属自当断头以付诸君持取富贵今城池甚固仓储丰备大事犹未可知不可横生心也久之食尽又闻江都倾覆左右杀君素以降别将王行本诛作乱者复乗城拒守懐恩引兵围之【行本拒守二年粮尽援絶乃出降唐主斩之懐恩以久攻蒲坂不下唐主数诮让之由是怨望及行本降懐恩遂谋据蒲坂以叛事觉伏诛】
　　唐以罗艺为幽州总管
　　初宇文化及遣使招艺艺曰我隋臣也斩其使为炀帝发丧窦建徳髙开道各遣使招之艺曰二子皆剧贼耳唐公乃吾主也遂奉表降唐唐以为幽州总管其将薛万彻万均【皆世雄子】亦皆授以官爵艺司马温彦博【名大临以字行并州祁人】赞其归唐之计唐征为中书侍郎与兄黄门侍郎大雅【字彦】并居近宻【窦建徳帅众十万寇幽州艺用万均计以羸兵阻水为陈伏百骑于城旁俟建徳半渡击之建徳大败引还】已而唐赐艺姓李氏又屡败夏兵
　　唐以西突厥曷娑那可汗为归义王
　　曷娑那献大珠唐主曰珠诚至寳然朕寳王赤心珠无所用竟还之【后北突厥遣使请杀曷娑那唐主不许久之纵北突厥使者杀之】
　　唐李宻叛行军总管盛彦师【宋州虞城人】讨斩之
　　先是宻言于唐主请收抚山东与贾闰甫偕行【宻遇大朝防职当进食深耻之退以告王伯当伯当曰天下事在公度内耳宻因请收山东以自效】唐主许之羣臣以为不可唐主不聴以王伯当为副而遣之宻既出闗长史张寳徳上封事言其必叛唐主乃敕宻还更受节度【宻谓贾闰甫曰无故召还恐无生理不若破桃林县收兵渡河茍得至黎阳大事必成公意如何闰甫曰明公既已委质复生异图虽破桃林兵岂暇集一称叛逆谁复相容为明公计不若且应朝命以明原无异心宻怒曰唐使吾与绛灌同列吾何以堪之闰甫曰自翟让受戮之后人皆谓明公弃恩忘本今日谁肯复以兵委公者大福不再愿熟思之宻大怒挥刃欲击之闰甫奔熊州桃林隋县唐改灵寳今属陜州熊州后周置今河南府宜阳县是】宻遂斩使者入桃
　　林县驱掠徒众直趣南山乗险而东使人驰告故将伊州刺史张善相【伊州人】令以兵应接而声言向洛行军总管盛彦师闻之率众逾熊耳山南据要道令其众夹路而伏令之曰俟贼半度一时俱发【或曰闻宻欲向洛而公入山何也彦师曰宻声言向洛实欲出人不意走襄城就张善相耳若贼入谷我自后追之山路险隘一夫殿后必不能制今吾得先入谷擒之必矣】宻果南出半度彦师击斩之及伯当传首长安【宻起兵凡六年而灭】李世勣在黎阳唐主遣使以宻首示之世勣北面号恸表请收葬诏归其尸世勣举军缟素葬之宻素得士心哭之多呕血【张善相降于唐后为王世充所杀】
　　髙开道据鱼阳自称燕王
　　署置百官有众数万【懐戎浮屠髙昙晟杀令据县自号大乗皇帝遣使约开道为兄弟开道引众从之居三月杀昙晟并有其地懐戎北齐县故城在今宣化府保安州】
　　唐以李素立【赵州髙邑人义深曽孙】为侍御史【唐六典侍御史从六品上】有犯法不至死者唐主特命杀之监察御史【六典监察御史从八品上】李素立諌曰三尺法王者所与天下共也法一动摇人无所措手足陛下甫创鸿业奈何弃法臣不敢奉诏唐主从之命所司授以七品清要官拟雍州司戸唐主曰要而不清又拟秘书郎唐主曰清而不要遂擢授侍御史
　　隋唐
