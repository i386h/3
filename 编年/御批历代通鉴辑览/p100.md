<!-- { "loadSidebar": true } -->
　　故广阳王【名嘉武帝五世孙广阳国治蓟】子接起兵蓟中以应郎城内扰乱于是秀趣驾出城晨夜舎【犹止也】食道傍不敢入城邑至芜蒌亭【在今直深州饶阳县东北俗曰芜蒌社】时天寒烈冯异上豆粥【明旦秀谓诸将曰昨得公孙豆粥饥寒俱解】至饶阳【今县夲汉置】官属皆乏食【秀自称邯郸使者入传舎吏方进食从者饥争夺之传吏疑其伪乃椎皷数十通绐言邯郸将军至从者皆失色秀开车欲驰既而惧不免徐还坐曰请邯郸将军入久乃驾去】晨夜兼行蒙犯霜雪靣皆破裂至嘑【一作滹】沱河【源出山西代州繁峙县防戏山由忻州平定迳直之正定保定河间天津之境其下流亦曰子牙河】候吏还白水流澌【氷澌也】无船不可以济秀使王霸徃视之覇恐惊众还即诡曰氷坚可渡遂前至河河氷适合乃渡未毕数骑而氷解至南宫【今县夲汉置属直冀州】遇大风雨入道傍空舎冯异抱薪邓禹爇火秀对灶燎衣冯异复进麦饭至下愽【汉县故城在今深州】惶惑不知所之有白衣老人指曰努力信都为长安城守去此八十里秀即驰赴之时郡国皆已降王郎独信都太守任光【字伯卿南阳宛人】和戎太守邳彤【风俗通奚仲为夏车正封于邳其后以为氏彤字伟君信都人】不肯从光以孤城独守恐不能全闻秀至大喜开门迎谒吏民皆呼万岁邳彤亦自和戎来防议者多言可因信都兵自送西还长安邳彤以为不可【彤曰吏民歌吟思汉乆矣王郎假名因势驱集乌合之众非有根夲之固明公奋二郡之兵以讨之何患不克今释此而归岂徒空失河北必更惊动三辅堕损威重非计之得者也且明公无征伐之意则虽信都之兵犹难防也何者明公既西则邯郸势成民不肯捐父母背成主千里而从公其离防亡逃可必也】秀乃止秀以二郡兵弱光乃发傍县得精兵四千人秀拜光彤大将军将兵以从光多作檄文曰大司马刘公将城头子路刁子都兵百万众从东方来撃诸反虏【城头子路者东平人爰曾字子路起兵卢城头因号焉众至二十余万刁子都即前起兵东海者也秀先欲依此二人光故假以为檄】吏民得檄转相告语刘植【字伯先钜鹿昌城人】耿纯各率其宗亲子弟迎秀众稍合至数万人北击中山【汉国今直定州】拔卢奴所过发奔命兵移檄边部共击邯郸郡县复响应【时眞定王阳起兵附王郎众十余万秀遣刘植説降杨因纳杨甥郭氏为夫人以结之　眞定王杨汉书作阳武帝封常山宪王舜子平为眞定王传国五世至阳王莽时国除】南击元氏【今县夲汉置属直正定府】房子【汉县故城在今直赵州高邑县】皆下因入赵界时王郎大将李育屯栢人【注见前】进战大破之育还保城攻之不下于是引兵拔广阿【汉县故城在今赵州隆平县】
　　延岑【字叔牙南阳人】据汉中汉中王嘉【舂陵考侯仁之孙字孝孙更始封为王】撃降之
　　岑起武当【汉县以武当山名山在湖北襄阳府均州南今州北有延岑城岑所筑】遂据汉中复略南阳汉中王嘉击破之于冠军【霍去病所封邑注见前】岑乃降嘉都南郑【注见前】有众数十万校尉贾复【字君文南阳冠军人】説曰今天下未定而大王安守所保所保得无不可保乎嘉曰卿言大非吾任也大司马在河北必能相用乃为书荐复及长史陈俊【字子昭南阳西鄂人】于秀秀以复为将军俊为掾【时祭遵为秀军市令秀舍中儿犯法遵格杀之秀怒将收遵主簿陈副谏曰明公常欲军众整齐今遵夲法不避是教令所行也乃贳之以为刺奸将军谓诸将曰当备祭遵吾舎中犯法尚杀之必不私诸也　祭氏周祭伯之后以国为氏遵字弟孙颍川颍阳人】
　　夏四月大司马秀以上谷渔阳兵进拔邯郸斩王郎初蓟中之乱耿弇与大司马秀相失乃北走昌平【汉县今为州属顺天府】就其父况请击邯郸况以邯郸方盛力不能独拒防恂曰东约渔阳同心合众邯郸不足图也况遣恂约彭宠宠吏呉汉葢延【字巨卿渔阳要阳人】王梁【字君严渔阳安阳人】方劝宠从秀防恂至宠乃发歩骑三千人使汉延梁将之攻蓟斩将赵闳恂自渔阳还与长史景丹【字孙冯翊栎阳人】及弇将兵俱南与渔阳军合所过击斩王郎大将以下三万级定县二十有二前及广阿闻城中车骑甚众景丹问何兵曰大司马刘公也诸将喜即进城中初传言二郡兵为邯郸来秀自勒兵登城问之耿弇拜于城下具言发兵状秀乃悉召入笑曰邯郸将帅数言我发渔阳上谷兵吾聊应言我亦发之何意二郡良为吾来方与士大夫共此功名耳乃以丹等为偏将军加况宠大将军【封列侯】防更始遣尚书令谢躬【字子张南阳人】率六将军讨郎不能下秀与合军围钜鹿郎太守王饶城守月余连攻不尧耿纯曰乆守王饶士众疲敝不如及大兵精鋭进攻邯郸若王郎已诛钜鹿不战自服矣秀从之四月进军邯郸连战破之郎遣杜威请降威称郎实成帝遗体秀曰设使成帝复生天下不可得况诈子舆乎威求万戸侯秀曰顾得全身可矣威怒而去秀急攻之遂防邯郸郎亡走王覇追斩之秀收文书得吏人与郎交闗谤毁者数千章秀不省防诸将烧之曰令反侧子自安【秀部分吏卒皆言愿归大树将军大树将军者冯异也异为人谦退不伐每所止舍诸将并坐论功异常独屏树下故军中号曰大树将军】
　　更始立大司马秀为萧【注见前】王
　　更始遣使立秀为萧王令罢兵【诸将有功者诣行在所遣苗曽为幽州牧韦顺蔡充为上谷渔阳太守】萧王居邯郸宫昼卧温明殿耿弇入请归上谷益兵王曰河北略平益兵何为弇曰王郎虽破天下兵革方始圣公不能办也败必不久王起坐曰卿失言吾斩卿弇曰大王哀厚弇如父子故敢披赤心王曰我戏卿耳何以言之弇曰百姓患苦王莽复思刘氏闻汉起兵莫不欢喜如去虎口得归慈母今更始为天子而诸将擅命于山东贵戚纵横于都内元元叩心更思莽朝是以知其必败也公功名已着以义征伐天下可传檄而定天下至重不可令他姓得之闻使者从东方来欲罢兵不可从也王乃辞以河北未平不就征始贰于更始【时虎牙将军铫期亦劝王毋就徴期初从王徇蓟王出蓟城时百姓遮道不得行期奋防瞠目大呼左右曰防众皆披靡及是进説王笑曰卿欲遂前赶耶　铫音姚期字次况颍川郏人赶与跸同惟天子得称】
　　秋萧王击降铜马诸贼南下河内
　　是时诸贼铜马大彤髙湖重连铁胫大抢尤来上江青犊五校檀乡五幡五楼富平获索等或以山川土地为名或以军容彊盛为号各领部曲众合数十百万人所在防掠萧王将击之乃拜呉汉耿弇俱为大将军持节发幽州突骑苗曽不从汉收斩之弇亦斩韦顺蔡充悉发其众秋王击铜马于鄡【汉书作音若么反县属钜鹿郡故城在今直保定府束鹿县】呉汉将突骑来防王坚营自守絶贼粮道贼夜遁去王追击大破之受降未尽而髙湖重连从东南来与铜马余众合王复与大战悉破降之封其渠帅为列侯降者犹不自安王知其意敕令各归营勒兵乃自乘轻骑案行部陈降者更相语曰萧王推赤心置人腹中安得不投死乎由是皆服悉以分配诸将众遂数十万于是闗西号萧王曰铜马帝赤眉别帅与青犊上江大彤铁胫十余万众在射犬【故城在今河南怀庆府河内县】王击破之南徇河内太守韩歆降【歆同邑人岑彭汉兵初起时守宛攻之月余食尽乃降诸将欲杀之大司徒縯曰彭坚心执守是其节也今举大事当封之以劝后乃封彭归徳侯及縯遇害彭授淮都尉道阻不得之官乃依歆河内歆既降王召见彭彭曰幸防司徒见全未有报徳今复遭遇愿出身自效王深接纳之　岑古岑子国之后彭字君然南阳棘阳人】谢躬数欲袭王未发率兵数万屯邺王遣邀尤来躬兵大败王使吴汉岑彭袭邺躬还汉等斩之其众悉降【明年萧王击尤来大抢五愓连破之乘胜轻进反为所败归保范阳军中不见王或言已殁诸将不知所为吴汉曰卿曹努力王兄子在南阳何忧无主众乃定贼虽战胜而素慑大威夜逐遁去大军复进斩首三千余级贼入渔阳王遣吴汉等十二将军迢击之破散畧尽贾复与五校战伤创甚王大惊曰我所以不令复别将者以其轻敌也果然失吾名将闻其妇有孕生女邪我子娶之生男邪我女嫁之不令其忧妻子也复病寻愈】
　　冬赤眉西攻长安
　　赤眉虽数战胜而疲敝愁泣思欲东归樊崇等虑众东向必散不如西攻长安于是崇逢安自武闗徐宣谢禄杨音从陆浑【武闗陆浑注俱见前】两道俱入更始遣蘓茂等拒之军败赤眉遂进至湖【注亦见前】
　　秦丰据黎邱【故城在今湖北襄阳府宜城县】自称楚黎王【章怀曰丰木黎邱乡人黎邱楚地故称楚黎王】
　　丰自莽末起兵攻得十有余县遂自称为王时汝南田戎攻陷夷陵【注见前】自称扫地大将军与丰合丰以女妻之
　　萧王遣邓禹将兵入关冦恂守河内冯异拒洛阳自引兵徇燕赵
　　萧王将北徇燕赵度赤眉必破长安乃拜邓禹为前将军将兵西入闗时朱鲔李轶守洛阳鲍永【字君长宣之子更始徴拜尚书仆射安集河东屯太原】田邑【为上党太守】在并州王以河内险要富实欲择守者而难其人问于邓禹禹曰防恂文武备足有牧民御众之才乃拜恂河内太守谓曰昔髙祖留萧何闗中吾今委公河内当给足军粮率厉士马防遏他兵勿令北渡拜冯异为孟津将军统兵河上以拒洛阳王乃引兵而北恂调糇粮治器械以供军未尝乏絶
　　【乙三年　是年依前楚汉之例一歳两系六月以□前为更始三年光武即位以后为建武元年】春正月平陵人方望以前孺子婴称帝于临泾【汉县故城在今甘肃平凉府镇原县】更始遣兵击斩之
　　方望度更始必败更始徴隗嚣嚣将行望止之不聴遂辞嚣而去与安陵人弓林【弓鲁大夫叔弓之后以名为氏】等求得前定安公婴于长安将至临泾立之聚众数千人【望为丞相林为大司马】更始遣李松击破皆斩之
　　夏四月公孙述称帝于蜀
　　先是更始遣李宝徇蜀汉公孙述遣其弟恢迎击于緜竹【汉县故城在今四川緜州徳阳县】大破走之述遂自立为蜀王民夷皆附至是功曹李熊説述宜称天子述遂即帝位号成家改元龙兴【熊为大司徒述弟光为大司马恢为大司空】
　　朱鲔杀李轶攻温平隂【汉县故城在今河南府孟津县】冯异冦恂击破之
　　冯异遗李轶书为陈祸福劝令归附轶知长安已危而以伯升之死心不自安乃报异书而不复与争锋故异得北攻天井闗【在今山西泽州府鳯台县闗南有天井泉三所】南下成臯以东【降者十余万】斩河南太守武勃轶闭门不救异见其信效具以白王王报曰季文【李轶字】多诈人不能得其要领乃故宣露其书令朱鲔知之鲔怒使人刺杀轶由是城中乖离多有降者鲔遣其将攻温自将攻平阴以缀异冦恂闻之勒兵驰出移告属县发兵防温军吏谏曰宜待众军毕集乃出恂曰温郡之藩蔽失温则郡不可守遂驰赴之将战防异遣救诸县兵皆至恂令士卒乘城鼓噪大呼刘公兵到奔击破之异亦渡河击鲔鲔走异与恂追至洛阳环城一帀而归














　　御批歴代通鉴辑览卷二十
<史部,编年类,御批历代通鉴辑览>
　　钦定四库全书
　　御批厯代通鉴辑览卷二十一
　　后汉【起光武帝建武元年乙酉至献帝建安二十五年庚子共十二帝一百九十六年】
　　世祖光武皇帝
