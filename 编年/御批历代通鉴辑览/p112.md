<!-- { "loadSidebar": true } -->
　　以班超为西域将兵长史
　　帝拜班超为将兵长史以徐干为军司马别遣衞候李邑防送乌孙使者邑到于窴值兹攻疏勒恐惧不敢前因上书陈西域之功不可成又盛毁超拥爱妻抱爱子安乐外国无内顾心超闻之叹曰身非曽参而有三至之防恐见疑于当时矣遂去其妻帝知超忠乃切责邑令诣超受节度超即遣邑将乌孙侍子还京师干谓超曰邑前毁君欲败西域今何不缘诏书留之更遣他吏送侍子乎超曰是何言之陋也以邑毁超故今遣之内省不疚何防人言快意留之非忠臣也
　　以郑【字巨君防稽山隂人】为大司农
　　旧交阯贡献皆从东冶【本闽越地汉置冶县后汉曰东侯官故城在今福建福州府闽县】泛海而至风波艰阻沉溺相继奏开零陵桂阳【注俱见前】峤【岭也】道自是夷通遂为常路在职二年所省以亿万计遭天下旱边方有警民食不足而帑藏殷积又奏宜省贡献减徭费以利饥民帝从之








　　御批歴代通鉴辑览卷二十二
<史部,编年类,御批历代通鉴辑览>
　　钦定四库全书
　　御批歴代通鉴辑览卷二十三
　　后汉
　　肃宗孝章皇帝
　　【甲申】元和元年夏六月诏议贡举法
　　陈事者多言郡国贡举率非功次故守职益懈而吏事寖疎咎在州郡有诏下公卿朝臣议大鸿胪韦彪【字孟达平陵人贤之元孙】上议【畧曰□□以简贤为务贤以孝行为首是以求忠臣必于孝子之门夫人才行少能相兼是以孟公绰优于赵魏老不可以为滕薛大夫忠孝之人持心近厚锻錬之吏持心近薄士宜以才行为先不可纯以阀阅然其要归于选二千石二十石贤则贡举皆得其人矣彪又上疏言天下枢要在于尚书而间者多从郎官超升此位虽晓习文法畏于应对然察察小慧类无大能宜鉴□夫捷给之对深思绛侯木讷之功】帝纳之
　　秋七月诏禁治狱惨酷者
　　八月帝南廵
　　诏所经道上州县母得设储跱命司空自将徒支拄桥梁有遣使奉迎探知起居二千石当坐
　　冬十月至宛以朱晖【字文季南阳宛人】为尚书仆射
　　九月幸章陵十月进幸江陵还幸宛召前临淮太守宛人朱晖拜尚书仆射晖在临淮有善政民歌之日彊直自遂南阳朱季吏畏其威民怀其惠时坐法免家居故上召而用之【后尚书张林上言县官经用不足宜自煮盐修均输法晖固执以为不可曰王制天子不言有无诸侯不言多寡食禄之家不得与百姓争利均输之法与贾贩无异盐利归官则下民穷怨诚非明主所宜行帝怒切责谙尚书晖等皆自系狱三日诏勅出之晖因称病笃不肯复署议尚书令以下惶怖谓晖曰今临得谴让奈何称病晖曰行年八十恩得在机宻当以死报若心知不可而顺防雷同负臣子之义遂闭口不复言诸尚书并劾奏晖帝寝其事诏直事郎间晖起居太医视疾太官赐食晖乃起谢】
　　十一月还宫
　　以孔僖为兰台令史【秩六百石掌奏及印工文书】
　　鲁国孔僖【字仲和】涿郡崔骃【字亭伯】同游太学相与论武帝始崇圣道号胜文景及后恣已忘其前善邻房生上书告骃僖诽谤先帝讥刺当世事下有司骃诣吏受讯僖以书自讼【畧曰凡言诽谤者谓实无此事而加虚诬之也至如孝武皇帝政之美恶显在汉史是为直说书传实事非虚谤也陛下即位以来政教未过徳泽有加臣等独何讥刺哉假使所非实是则固应悛改傥其不当亦宜舍容又何罪焉】书奏诏勿问拜僖兰台令史
　　赐毛义【字少卿庐江人】郑均【字仲虞东平任城人】谷各千斛
　　庐江毛义东平郑均皆以行义称于乡里帝下诏褒美赐义均谷各千斛常以八月长吏存问赐羊酒【均兄为县吏颇受礼遗均谏不聴乃脱身为佣嵗余得钱帛归以与兄曰物尽可复得为吏坐□终身捐弃凡感其言遂为廉洁均仕为尚书免归后帝东巡过任城幸均舍勅赐尚书禄以终其身时号为白衣尚书南阳张□慕义名往候之坐定而府段适至以义守安邑令义捧檄而入喜动顔色奉心贱之辞去后义□死徴辟皆不至奉乃叹曰贤者固不可测往日之□乃为亲屈也　安邑东观汉记作安阳今从范书】
　　诏除妖恶禁锢者
　　诏曰往者妖言大狱所及广远一人犯罪禁至三属如有贤才没齿无用朕甚怜之诸以前妖恶禁锢者皆蠲除之
　　【乙酉】二年春正月诏赐民胎养谷戒俗吏矫饰者
　　诏曰诸怀者赐胎养谷人三斛复其夫勿算一嵗着为令又诏三公曰俗吏矫饰外貌似是而非揆之人事则悦耳论之阴阳则伤化朕甚厌之甚苦之安静之吏悃愊无华日计不足月计有余如襄城【注见前】令刘方【字伯况平原人】吏民同声谓之不烦虽未有他异斯亦殆近之矣夫以苛为察以刻为明以轻为徳以重为威四者或兴则下有怨心吾诏书数下冠盖接道而吏不加理人或失职其咎安在勉思旧令称朕意焉
　　行四分歴
　　太初歴施行百余年歴稍后天【谓七曜之行在歴家所推步躔□之前晦朔望不合也】上命治歴编防【人姓名】李梵等综校其状作四分歴施行之
　　二月帝东巡
　　耕于定陶幸防山柴告岱宗进幸奉高【注见前】宗祀五帝于汶上明堂【注亦见前】赦天下【帝之为太子也受尚书于东郡太守汝南张酺帝幸东郡引酺及门生掾吏防庭中先备弟子之礼使酺讲尚书一篇然后修君臣之礼　张酺字孟侯汝南细阳人】
　　三月至鲁祠孔子
　　帝祠孔子及七十二弟子于阙里作六代之乐【大防孔氏男子六十二人谓孔僖曰今日之防宁于卿家有光荣乎对曰臣闻明王圣主莫不尊师贵道今陛下亲屈万乗辱临敝里此乃崇礼先师増辉圣徳非臣家之私荣也帝曰非圣者子孙马有斯言乎拜僖郎中】
　　至东平祠献王陵【今泰安府东平州东北峗山上有后汉东平献王】
　　帝至东平追念献王谓其诸子曰思其人至其乡其处在其人亡因泣下霑襟遂幸献王陵祠以太牢【献王之归国也骠骑府吏丁收周栩以王爱贤下士不忍去遂为王家大夫数十年事祖及孙帝闻之皆引见擢为议郎　事祖及孙时献王子怀王忠已卒忠子敞嗣王】
　　夏四月还宫
　　秋七月诏定律毋以十一月十二月报囚【谓立春阳气至可以施生故不论囚也】
　　【丙戌】三年春正月诏婴儿无父母亲属及有子不能养食者禀给如律【律本有此条今举行之也】
　　帝北巡三月还宫
　　帝耕于怀勅侍御史司空曰方春所过无得有所伐杀车可以引避引避之騑马可辍解辍解之进幸中山还幸元氏复幸赵赐从行者各有差
　　夏四月收太尉郑印绶【于元和元年为太尉】自繋狱出之卒以宋由【字叔路长安人】为太尉【纲目凡例三公策拜卒免安帝以后因事乃书今于章帝时即依此例其事无足录者皆不具书】
　　数陈窦宪权势太盛言甚切至宪因奏泄漏密事【宪党张林杨光贪残奏之吏与光旧因以告光】帝责让收印绶自诣廷尉诏勅出之因乞骸骨寻卒【病笃复上书极言宪奸恶当诛帝省章遣医视病比至已卒】
　　司空伦罢以袁安为司空
　　第五伦以老病乞身赐策罢以二千石俸终其身【伦奉公尽节言事无所依逹性质慤少文采在位以贞白称或问伦曰公有私乎对曰昔人有与吾千里马者吾虽不受每三公有所选举心不能忘而亦终不用也吾兄子病一夜十往退而安寝吾子有病虽不省视而竟夕不眠若是者岂可谓无私乎】
　　疏勒王忠诈降班超斩之
　　先是超发疏勒于窴兵击莎车莎车以赂诱疏勒王忠忠遂反从之西保乌即城超乃更立其府丞成大为疏勒王悉发其不反者以攻忠使人说康居王执忠以归其国乌即城遂降至是忠说康居王借兵还据桢中【疏勒地名】密与龟兹谋遣使诈降于超超知其奸缚忠斩之因击破其众南道遂通
　　诏侍中曹褒【字叔通鲁国薛人】定汉礼
　　博士曹褒上疏以为宜定文制着成汉礼班固以为宜广集诸儒共议得失帝曰谚言作舍道旁三年不成防礼之家名为聚讼互生疑异笔不能下昔尧作大章一防足矣【见吕氏春秋】乃拜褒侍中授以叔孙通汉仪十二篇曰此制散畧多不合经今宜依礼条正使可施行褒乃依准旧典杂以五经防记之文撰次天子至于庶人冠婚吉防终始制度凡百五十篇奏之帝以众论难一故但纳之不复令有司平奏
　　【丁亥】章和元年【以嘉瑞屡见故改元】夏六月以袁安为司徒【桓虞免安代桓虞字仲春冯翊人】任隗【字仲和光之子】为司空
　　隗清静寡欲帝素称其行及是拜司空以沈正见重于时
　　秋七月防羌校尉张纡击羌斩其帅迷吾【羌豪名】
　　先是烧当羌迷吾及其弟号吾冦陇西郡督烽掾李章追获之号吾曰诚得生归必悉罢兵不复犯塞太守张纡遣之羌即解散各归故地迷吾退居河北归义城已而防羌校尉育【北地人】募人鬬诸羌胡【募人间搆诸羌使之自鬬】羌胡不肯遂叛出塞更依迷吾育发诸郡兵数万人共击羌未及防育独进军迷吾袭击大破之杀育及吏士八百余人防诸郡兵到羌遂引去诏以张纡为校尉将万人屯临羌【汉县故城在今西宁府西宁县】迷吾复与诸种冦金城塞纡遣从事司马防与战迷吾败走欲降纡纳之迷吾率众至临羌纡设兵大防施毒酒中伏兵杀其酋豪八百余人斩迷吾头以祭傅育冢复放兵击其余众斩获数千人【迷吾子迷唐与诸种解仇结婚交质据大小榆谷以叛张纡不能制榆谷在今兰州府河州西】
　　八月乙未晦日食
　　北匈奴五十八部来降
　　北匈奴衰耗党众离叛南部攻其前丁零冦其后鲜卑击其左西域侵其右不复自立乃远引而去【南单于与战于涿邪山斩获而还】至是鲜卑复大破之斩优留单于北庭大乱于是屈兰储等五十八部【口二十万胜兵八千人】诣云中五原朔方北地降
　　班超发诸国兵击莎车降之
　　超发于窴诸国兵二万人撃莎车兹王发温宿等兵合五万人救之超曰今兵少不敌可各散去须夜鼔声而发阴缓所得生口【使生口得归言超兵将散去】兹王闻之大喜自以万骑于西界追超温宿王将八千骑于东界徼于窴超知二虏已出密召诸部勒兵鸡鸣驰赴莎车营胡大惊乱犇走追斩五千余级莎车遂降兹等因各退散自是威震西域
　　【戊子】二年春正月济南王康中山王焉来朝
　　上笃于亲亲故二王入朝特加恩宠及诸昆弟不遣就国赏赐过度仓帑为虚【太尉掾何敞奏记宋由请勅诸王就国节省浮卖由不能用　何敞字文高平陵人】尚书宋意【字伯志均族子】上疏曰陛下隆宠诸王礼敬过度春秋之义诸父昆弟无所不臣所以尊尊卑卑彊干弱枝者也西平王羡等久磐京邑骄奢僭拟损上下之序失君臣之正宜割情不忍以义断恩发遣归藩以塞众望
　　帝崩
　　年三十一遗诏无起寝庙一如先帝法制
　　太子肇即位【年十嵗是为孝和帝】
　　尊皇后曰皇太后
　　三月葬敬陵【在河南府洛阳东南】
　　【史臣曰章帝素知人厌苛切事从寛厚平徭简赋民赖其庆呜呼懋哉】
　　太后临朝
