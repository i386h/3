<!-- { "loadSidebar": true } -->
　　【壬戌】四十有一年春正月卫世子蒯聩自戚入于卫辄奔鲁卫孔圉取蒯聩之姊生悝圉卒竖浑良夫通于内使之戚蒯聩谓曰茍使我获国服冕乗轩三死无与良夫为请于伯姬与蒯聩入舍于孔氏外圃昬二人防衣而乗孔氏之老栾寜问之称姻妾以告遂入适伯姬氏既食伯姬杖戈而先蒯聩从之迫孔悝于厠强盟之遂刼以登台栾宁闻乱使告仲由【为孔氏宰】仲由将入遇髙柴【字子羔齐人髙氏别族】柴曰弗及【政不及已】不践其难由曰食焉不避其难柴遂出仲由入石乞盂黡以戈击之断缨由曰君子死冠不免结缨而死孔子闻卫乱曰柴也其来由也死矣孔悝立蒯聩召获【卫大夫】奉辄奔鲁蒯聩既立【是为庄公】使鄢肸【諡武子】告于王王使单子【平公】命之辞明年卫侯【庄公】饮孔悝酒于平阳【今河南卫辉府滑县有韦城其南有平阳亭】醉而遣之悝载伯姬而行奔宋
　　夏四月己丑孔子卒【左传注四月十八日乙丑无己丑己丑五月十二日日月必有悮】孔子蚤作负手曳杖逍遥于门歌曰泰山其頽乎梁木其坏乎哲人其萎乎既歌而入当户而坐端木赐闻之曰夫子殆将病也遂趋而入孔子曰赐尔来何迟也夏后氏殡于东阶之上殷人殡于两楹之间周人殡于西阶之上余殷人也畴昔之夜梦坐奠于两楹之间夫明王不兴天下其孰能宗予予殆将死也寝疾七日而没年七十有三【鲁哀公诔之曰旻天不吊不憖遗一老俾屏余一人以在位防防余在疚呜呼哀哉尼父无自律】鲁城北泗上【皇览孔子去城一里茔百亩南北广十歩东西十三歩髙一丈二尺茔中树以百数皆异种传言孔子弟子异国人各持其方树来种之茔中不生荆棘及刺人革　今孔林在曲阜县北二里背泗面洙绕以周垣□径数里】弟子皆服心防三年毕相诀而去哭各复尽哀或复留唯赐庐于上【今孔林中有一室东向相传为子贡庐墓处】凡六年然后去弟子及鲁人往从冡而家者百有余室孔子生鲤字伯鱼【伯鱼之生昭公赐孔子鲤因名焉】先孔子卒鲤生伋字子思作中庸【朱子论语序説子思学于曽子孟子受业于子思之门人】居鲁【缪公尊礼之】后居于卫
　　秋七月楚公孙胜乱沈诸梁讨诛之
　　楚故太子建之子胜在吴【建以费无极防奔宋又避华氏之乱于郑郑人善之建与晋谋袭郑郑遂杀建其子胜奔吴事在景王二十三年】令尹申欲召之沈诸梁曰吾闻胜好复言而求死士殆有私乎弗从召之使处吴竟为白公【今河南光州息县有白公城】再请伐郑许之未起师晋人伐郑楚救之与之盟胜怒曰郑人在此讐不逺矣自厉剑司马【即子期】之子平见之曰王孙何自厉也胜曰胜以直闻不告女庸为直将以杀尔父平以告令尹令尹曰胜如卵余翼而长之楚国第【用士次第】我死令尹司马非胜而谁胜闻之曰令尹之狂也得死乃非我【言若得自死我不复成人】令尹不悛吴人伐慎【邑名汉为县后省今江南颍州府颍上县有慎县故城】胜败之请以战备献许之遂作乱杀令尹司马于朝而刼楚子【子西以袂掩面而死】其党石乞曰焚库弑王不然不济胜不许将立公子启【即子闾】启不可遂杀之而以楚子如髙府【楚别府】石乞尹门圉公阳【楚大夫】穴宫负楚子以如昭夫人之宫【楚子母越女前所居宫】叶公沈诸梁闻乱以师至及北门或遇之曰君胡不胄国人望君如望慈父母焉盗贼之矢若伤君是絶民望也若之何不胄乃胄而进又遇一人焉曰君胡胄国人望君如望嵗焉日日以几若见君面是得艾也而又掩面以絶民望不亦甚乎乃免胄而进帅国人以攻胜胜奔山而缢其徒微【匿也】之生拘石乞而问焉对曰余知其死所而长者【谓白公】使余勿言曰不言将烹乞曰事克则为卿不克则烹固其所也乃烹乞诸梁兼二事【令尹司马】国宁使宁【子西之子】为令尹寛【子期之子】为司马而老于叶
　　【癸亥】四十有二年春三月越子伐吴败之于笠泽【即禹贡震泽尔雅谓之具区今曰太湖跨江南苏州常州及浙江湖州三府界】
　　越子伐吴吴子御之笠泽夹水而陈越子为左右勾卒【钩伍相着别为左右屯】使夜或左或右鼔噪而进吴师分以御之越子以三军潜渉当吴中军而鼔之吴师大乱遂败之【国语勾践之地南至于句无北至于御儿东至于鄞西至于姑蔑命壮者无取老妇老者无取壮妻女子十七不嫁其父母有罪丈夫二十不取其父母有罪将免者以告令医守之生丈夫二壶酒一犬生女子二壶酒一豚生三人公与之母生二人公与之饩孤子寡妇贫病者纳宦其子其逹士洁其居羙其服饱其食而摩厉之于义四方之士来者必庙礼之非其身之所种不食非夫人之所织不衣十年不收于国民居有三年之食国之父兄读报吴勾践辞复请勾践乃其众而誓之曰寡人不欲匹夫之勇欲其旅进旅退也进则思赏退则思刑如此有常赏进不用命退则无耻如此有常刑果行国人皆劝父勉其子兄勉其弟妇勉其夫曰孰是君也而可无死乎是故败吴于圎　句无韦昭曰诸暨有句无亭诸暨今县属绍兴府御儿今嘉兴府石门县东南有语儿乡即古御儿也鄞越邑汉为县今为寜波府治姑蔑今衢州府龙游县北之姑蔑城是】
　　秋七月楚灭陈
　　楚白公胜之乱陈人恃其聚【积聚也】而侵楚楚既寜将取陈麦卜之武城尹【子西子公孙朝也】吉使帅师取陈麦陈人御之败遂围陈灭之杀湣公【陈自胡公受封至湣公凡十九传而灭时陈恒得政于齐后遂建国】
　　冬十月晋赵鞅伐卫卫人出其君蒯聩及晋平
　　卫侯背晋赵鞅召之辞以难鞅遂围卫齐国观【国书之子】陈瓘【陈恒之兄】救之鞅还至是鞅复伐卫入其郛卫人逐卫侯而与晋平晋立襄公之孙般师师退卫侯自鄄入般师出初卫侯尝翦【削壊其邑聚】戎州【庄公登城望见戎州问之以告公曰我姬姓何戎之有翦之　戎州卫邑在楚邱】又欲逐石圃【卫卿石恶从子】而未及于是石圃攻卫侯卫侯逾于北方戎州人攻之【杀太子疾公子青】入于已氏【戎人姓】已氏杀之【初已氏之妻发羙庄公髠之以为夫人髢至是入而示之璧曰活我与女璧已氏曰杀女璧其焉往遂杀之】卫人复立般师是冬齐人伐卫立公子起【灵公子】执般师以归明年石圃逐起起奔齐辄自齐复归于卫【辄立十二年出亡亡在外四年复入】
　　【乙丑】四十有四年王崩太子仁立【是为元王】
　　元王
　　【丙寅】元年冬十有一月越围吴
　　越子伐吴吴人出桃战一日五反越子将许之范蠡【字少伯楚宛三戸人文种贤之入越为上将军】曰臣闻天道皇皇日月以为常明者【日月盛满时】以为法【法其明以进取】微者【亏损薄食】则是行【则其微以隐遁】阳至而隂隂至而阳日困【穷也】而还月盈而匡【亏也】古之善用兵者因天地之常与之俱行后【谓后动】则用隂【谓沈重固宻】先【谓先动】则用阳【谓轻疾猛厉】近则用柔【示之以弱】逺则用刚【抗威厉辞】后无隂蔽【后动者泰舒静为隂蔽】先无阳察【先动者泰显露为阳察】用人无蓺【无常所也】往从其所【因敌为制不预设也】彼来从我固守勿与【勿与之战】宜为人客【先动为客】刚彊而力疾阳节不尽轻而不可取【阳数未尽虽轻易人不可得取】宜为人主安徐而重固隂节不尽柔而不可迫【隂数未尽虽柔不可困迫】蚤晏无失必顺天道周旋无究【无穷若日月然】今其来也刚彊而力疾【言吴阳节未尽不可击也】君姑待之越子乃弗与战居军三年吴师自溃【明年晋赵无恤有父之防降于防食使楚隆如越问吴难　赵无恤即襄子】
　　晋荀瑶【即智伯谥襄子】伐郑
　　初智宣子【荀跞之子甲】将以瑶为后智果【智氏之族】曰不如宵【宣子庶子】也瑶之贤于人者五其不逮者一也羙须长大则贤射御足力则贤技艺毕给则贤巧文辩慧则贤彊毅果敢则贤如是而甚不仁夫以其五贤陵人而以不仁行之其谁能待之若果立瑶也智宗必灭弗听至是瑶伐郑取九邑【智果别族于太史为辅氏后智氏亡惟辅果在】
　　【丁夘】二年晋赵无恤灭代【吕祖谦大事记代国在蔚州今蔚州属直宣化府有古代王城】
　　无恤赵鞅防子初鞅将置后乃书训戒之辞于二简以授长子伯鲁及无恤曰谨识之三年问之伯鲁不能举其辞求其简已失之矣问无恤诵其辞甚习求其简出诸袖中鞅以无恤贤立以为后及鞅卒无恤嗣既北登夏屋【山名在今山西代州亦曰贾母山与句注山相接】请代君使厨人操铜枓【音斗其形方有柄取斟水器】以食代君及从者行斟隂令宰人各以枓击杀代君及从官遂兴兵平代地代君夫人无恤姊也闻代君死曰以弟慢夫非仁也以夫怨弟非义也泣而呼天摩筓自杀代人怜之名其所死地为摩筓之山【山在今直易州广昌县】无恤遂以代封伯鲁子周为代成君【史记赵简子尝召诸子曰吾藏寳符于常山上先得者赏诸子驰之山上无所得无恤还曰已得符矣简子曰癸之无恤曰从常山上临代代可取也简子于是知无恤果贤以为太子后卒灭代】
　　【戊辰】三年冬十有一月越灭吴吴子夫差自杀
　　越入吴国吴子率其贤良【亲近之士】与其重禄【大臣也】以上姑苏【台名在今江南苏州府吴县西南姑苏山上吴地记阖闾造此亦曰姑胥】使公孙雄肉袒膝行请成于越曰昔者上天降祸于吴得罪于防稽今君王其图不谷不谷请如防稽之和勾践弗忍欲许之范蠡曰防稽之事天以越赐吴吴不取今天以吴赐越越其可逆天乎且天与不取反受其咎伐柯者其则不逺君忘防稽之厄乎勾践曰吾欲听子言不忍其使者范蠡乃鼓进兵曰王已属政于执事使者去不者且得罪使者泣而去勾践乃使人谓夫差曰吾置王甬东【今浙江宁波府定海县在海中其东有翁洲即春秋越甬东地】君百家夫差谢曰吾老矣不能事君王遂自杀夫差将死自蔽其面曰吾无面见子胥也越于是灭吴【吴自泰伯传仲雍至夫差凡二十五传而灭】
　　越子致贡命为伯
　　勾践既平吴乃以兵北渡淮与齐晋诸侯防于俆州【大事记俆音舒亦作徐　今山东兖州府滕县有薛县故城战国时曰俆州】致贡于王王使人赐勾践胙命为伯勾践号令齐楚秦晋皆辅周室秦不如命勾践选吴越将士西渡河攻秦防秦引罪乃还军渡淮而南以淮上地与楚又与鲁泗东方百里归吴所侵地于宋越兵横行于江淮东诸侯毕贺号称霸王
　　范蠡去越越子杀其大夫文种
　　蠡从勾践自防归以大名之下难以久居为书辞于勾践不复入越遂乘扁舟浮于五湖【韦昭曰胥湖蠡湖洮湖滆湖并太湖而五寳一湖也考五湖之说不一今以国语注为据胥湖即胥口在吴县西南蠡湖今曰蠡渎在无锡县东北洮湖亦名长塘湖在宜兴县西北滆湖在武进县西南】变姓名适齐【为鸱夷子皮之陶为朱公】遗大夫种书曰蜚鸟尽良弓藏狡兎死走狗烹越王为人长颈乌喙可与共患难不可与共安乐子何不去种见书称病不朝人或防种且作乱勾践乃赐种剑曰子教寡人七术寡人用其三而取吴其四在子为我从先王试之种遂自杀
　　【庚午】五年闰月鲁侯朝于越
