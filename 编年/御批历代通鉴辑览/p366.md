<!-- { "loadSidebar": true } -->
　　李克用大举蕃汉兵南下上表称王行瑜李茂贞韩建称兵犯阙贼害大臣请讨之又移檄三镇数其罪行瑜等大惧克用军至绛州攻防之斩刺史王瑶至河中王珂迎谒于路王行约弃同州走弟行实时爲左军指挥使奏请幸邠州枢密使骆全瓘请幸鳯翔上曰克用尚驻军河中就使至此朕自有以枝梧卿等但各抚本军勿令摇动右军指挥使李继鹏【本姓阎名珪】茂贞假子也谋刦上幸鳯翔中尉刘景宣与王行实知之欲刦上幸邠州孔纬面折景宣以爲不可轻离宫阙向晩王行约引左军攻右军鼓噪震地上闻乱登承天楼欲谕止之捧日都头李筠将本军于楼前侍卫李继鹏以鳯翔兵攻筠矢拂御衣左右扶上下楼继鹏复纵火焚宫门烟焰蔽天时盐州六都兵屯京师素爲两军所惮上急召入卫既至两军退走上幸李筠营防跸都头李居实帅众继至或传行瑜茂贞欲自来迎车驾上惧爲所迫以筠居实两都兵自卫幸石门镇【出啓夏门幸南山之莎城镇驻于石门佛寺　啓夏门长安东南门莎城镇在长安城南近郊之地】克用遣判官王环奉表问起居遣兵攻华州韩建登城呼曰仆于李公未尝失礼何爲见攻克用使谓之曰公爲人臣逼逐天子公爲有礼孰爲无礼者乎防闻邠岐欲迎车驾乃移兵营渭桥【上遣供奉宜张承业诣克用军承业同州人屡奉使于克用因留监其军】克用遣其将李存贞爲前锋又遣史俨将三千骑诣石门侍卫遣李存信存审防保大节度使李思孝【本姓拓防思恭之弟也】攻王行瑜梨园寨【今邠州淳化县治是明史地理志淳化县宋以云阳县之梨园镇置】擒其将王令陶等献于行在李茂贞惧斩李继鹏传首行在上表请罪且遣使求和于克用上复遣延王戒丕【元宗子玢封延王戒丕其后也】谕克用令且赦茂贞并力讨行瑜
　　复以崔同平章事
　　虽授河中节不得赴乃复以中书侍郎辅政
　　制削夺王行瑜官爵以李克用爲招讨使讨之
　　诏李克用讨王行瑜克用遣其子存朂【克用长子即后唐庄宗】诣行在年十一上竒其状貌抚之曰儿方爲国之栋梁他日宜尽忠于吾家【胡三省曰李存朂始此】
　　车驾还京师
　　李克用表请车驾还京师从之时宫室焚毁未暇完葺上寓居尚书省百官往往无袍笏仆马
　　王建遣兵赴援屯绵州
　　建顿兵不进已奏言顾彦晖不发兵赴难而畧夺辎重请兴兵讨之
　　冬十月贬崔昭纬爲梧州司马以孙偓【字龙光武邑人】同平章事
　　以昭纬党附邠岐故贬以偓代之
　　十一月李克用克邠州王行瑜伏诛
　　河东将李存贞败邠宁兵于梨园北李罕之李存信等又急攻之王行约行实遁去行瑜以精兵五千守龙泉寨【即龙泉镇在邠州三水县东北】李克用攻防之行瑜走入邠州克用引兵逼之行瑜登城号哭谓克用曰行瑜无罪胁廹乘舆皆茂贞继鹏所爲请移兵问鳯翔行瑜愿束身归朝克用曰王尚父何恭之甚仆受诏讨三贼臣公预其一束身归朝非仆所得专也行瑜挈族出走克用入邠州封府库抚居人行瑜寻爲部下所杀传首京师
　　朱全忠围兖州
　　朱全忠遣葛从周击兖州自以大军继之围其城朱瑄遣其将贺瓌【字光逺濮阳人】柳存薛懐寳将兵万余人袭曹州以解兖州之围全忠自中都【本平陆县唐更名故城在今兖州府汶上县】引兵夜追之比明至钜野【汉县今属曹州府】南及之屠杀殆尽擒三将俘三千人防大风晦冥全忠曰此杀人未足耳命所得俘皆杀之缚三将徇于兖州城下谓朱瑾曰卿兄已败何不早降既而杀存及懐寳闻瓌名礼而用之瑄瑾告急于河东李克用遣大将史俨将数千骑以救之
　　十二月进李克用爵晋王克用还晋阳
　　诏李克用进爵晋王李罕之葢寓诸将佐进官有差克用遣掌书记李袭吉【洛阳人】入谢请乘胜势遂取鳯翔上谋于贵近或曰茂贞复灭则沙陀太盛朝廷危矣上乃赐克用诏褒其忠欵且言不臣之状行瑜爲甚茂贞韩建自知其罪职贡相继且当休兵息民克用奉诏而止既而私谓诏使曰观朝廷之意似疑克用有异心也然不去茂贞闗中无安寕之日诏又免克用入朝【将佐或言今密迩阙廷岂可不入见天子克用犹豫未决葢寓曰天子还未安席人心尚危大王若引兵渡渭窃恐复惊骇都邑人臣尽忠在于勤王不在入觐愿熟图之克用笑曰盖寓尚不欲吾入朝况天下之人乎克用性严急左右无敢违忤惟寓敏慧能拂其意婉辞裨益无不从者】克用乃表曰臣总帅大军不敢径入朝觐表至京师上下始安克用遂引兵归而茂贞骄横如故河西州县多爲所据
　　【丙辰】三年春李克用遣李存信将兵救兖州郓罗信袭之存信军溃
　　李克用遣李存信将万骑假道于魏以救兖郓军于莘县朱全忠使人谓罗信曰克用志吞河朔师还之日贵道可忧存信戢众不严侵暴魏人信怒发兵三万夜袭之存信军溃委弃资粮兵械万数信自是与河东絶专志汴州全忠方图兖郓畏信议其后信每有赠遗全忠必对使者北面拜受之曰六兄于予倍年以长固非诸邻之比信信之全忠以是得专意东方
　　夏四月河涨【刘友益曰志患始也】
　　河涨将毁滑州朱全忠决爲二河夹城而东为害滋甚
　　武安军乱杀刘建锋推马殷留后
　　建锋嗜酒不亲政事长直兵陈赡妻美建锋私之赡杀建锋诸将迎行军司马张信【长安人】爲留后佶将入马忽踶齧伤髀时马殷攻邵州未下佶谓诸将曰马公勇而有谋寛厚乐善吾所不及真乃主也乃以牒召之殷至佶肩舆入府坐受殷拜谒已乃命殷升事以留后让之即趋下帅将吏拜贺复爲行军司马代殷将兵攻邵州【朝廷寻以殷判湖南军府事殷以高郁爲谋主而畏杨行密成汭之彊议以金帛结之郁曰成汭不足畏也行密公之讐虽以万金赂之安肯为吾援乎不若上奉天子下抚士民训卒厉兵以修霸业则谁与敌矣殷从之已而张佶克郡州擒蒋勋诏以殷知武安留后时湖南营内多爲羣盗所据殷遣兵以次攻□郴衡道永诸州皆下之　高郁扬州人】
　　崔昭纬伏诛
　　昭纬既贬复求救于朱全忠诏遣中使赐昭纬死及于荆南斩之中外咸以爲快
　　钱镠克越州董昌伏诛
　　先是镠遣其将顾全武【余姚人】讨昌昌将多降遂进兵越州昌出战而败全武围之昌始惧去帝号防杨行密克苏州【行密围苏州常熟镇使陆郢以州城应行密获刺史成及　常熟梁县今属苏州府成及字濬钱塘人】镠急召全武使备行密全武曰越州贼之根本奈何垂克而弃之请先取越州后复苏州镠从之及是全武攻克越州外郭昌犹据牙城拒之镠遣绐昌云奉诏令大王致仕归临安昌乃送牌印而出全武斩之【昌在围城中贪吝益甚口率民间钱帛减战士粮及城破库有金帛杂货五百间仓有粮三百万斛钱镠散金帛以赏将士开仓以赈贫乏】
　　六月李克用攻魏博朱全忠遣其将葛从周救之还击兖郓破之
　　李克用攻魏博朱全忠召葛从周于郓州使将兵营洹水以救魏博克用引兵击之汴人多凿坎于陈前战方酣克用马踬几为汴人所获顾射其将一人毙之乃得免引军还从周复击兖郓兵破之【兖郓属城皆为汴人所据克用发兵赴之辄为魏人所拒不得前兖郓由是不振】
　　秋七月李茂贞举兵犯阙帝如华州
　　初李克用屯渭北李茂贞韩建惮之事朝廷礼甚恭克用去二镇贡献渐疎表章骄慢上自石门还置殿后四军选补数万人使延王戒丕等将之茂贞遂表言延王无故称兵讨臣臣今勒兵入朝请罪上告急于河东茂贞遂兵逼京畿覃王嗣周与战败绩七月茂贞进逼京师戒丕曰今闗中藩镇无可依者不若自鄜州济河幸太原上至渭北韩建奉表请幸华州不许既而上复惮逺适至富平复遣人召建面议去留建至顿首言今藩臣跋扈者非止茂贞陛下若逺巡边鄙臣恐无复还期今华州兵力虽防亦足自固西距长安不逺愿陛下临之以图兴复上乃从之至华州茂贞遂入长安燔烧俱尽
　　崔罢以陆扆【字祥文贽族孙家陜州】同平章事
　　上以崔昭纬之党故罢之而相扆
　　八月李克用发兵入援
　　韩建移檄诸道令供输资粮诣行在李克用闻之叹曰去嵗从余言岂有今日之患又曰韩建天下痴物为贼臣弱帝室是不为李茂贞所擒则为朱全忠所虏耳因奏与邻道发兵入援
　　王搏罢以朱朴【襄阳人】同平章事
　　水部郎中何迎表荐国子博士朱朴材如谢安道士许岩士亦荐朴有经济材上连日召对朴有口辩上悦之曰朕虽非太宗得卿如魏徴矣上愤天下之乱思得竒杰之士不次用之朴自言得为宰相月余可致太平上以为然以朴为相朴庸鄙迂僻中外大惊寻兼判户部凡军吏财赋一以委之
　　九月以崔崔逺【澹之子】同平章事贬陆扆为硖州【注见前】刺史
　　之罢相韩建之志也密求于朱全忠且教之营东都宫阙表迎车驾全忠从之仍请以兵迎驾且言崔忠臣不宜出外建惧复奏召为相遣使谕止全忠恨扆代己诬以党于茂贞而贬之
　　冬十月以孙偓为凤翔四面行营招讨使讨李茂贞茂贞上表请罪仍献助修宫室钱韩建复左右之竟不出师【寻罢偓招讨使】
　　以钱镠为镇海镇东节度使王复同平章事
　　先是董昌既诛以抟为威胜节度使镇浙东至是镠令两浙吏民上表请兼领浙东朝廷不得已复以同平章事镠兼领两镇改威胜曰镇东
　　【丁巳】四年春正月诏罢诸王所领兵及殿后四军
　　韩建奏睦济韶通彭韩仪陈八王【胡三省注皆嗣王也睦韶韩代宗之后彭肃宗之后陈文宗之后旧史皆佚其名及其世系】谋杀臣刦车驾幸河中上大惊召建谕之建称疾不入令诸王诣建自陈建不之见表请勒归十六宅妙选师傅教以诗书不令典兵预政上不得已诏诸王所领军士并纵归田里建又奏所置殿后四军显有厚薄偏党乞皆罢遣诏亦从之于是天子之亲军尽矣捧日都头李筠石门扈从功第一建复奏斩之
　　立徳王裕为皇太子
　　建既幽诸王于别地上意不悦乃奏请立徳王为太子欲以解之【本名祐更名裕】
　　朱全忠克郓州执朱瑄进袭兖州克之朱瑾奔淮南厐师古葛从周并兵攻郓州朱瑄兵少食尽不复出战引水为深濠以自固师古等为浮梁夜济瑄弃城走野人执之以献全忠入郓州以厐师古为天平留后朱瑾留大将康懐贞【后改名懐英兖州人】守河东自与河东将史俨李承嗣掠徐境以给军食全忠遣从周将兵袭兖州懐贞降从周入兖州获瑾妻子瑾及俨等率其众奔淮南于是郓齐曹棣兖沂密齐宿陈许郑滑濮皆入于全忠惟王师范守淄青亦服于全忠瑾至淮南杨行密躬迎之表领武宁节度使淮南旧善水战不习骑射及得河东兖郓兵军声大振【全忠纳瑾之妻引兵还张夫人请见之瑾妻拜夫人答拜且泣曰兖郓与司空约为兄弟以小故恨望起兵相攻使吾姒辱于此他日汴州失守吾亦如吾姒之今日乎全忠乃出瑾妻而斩瑄】
　　二月孙偓朱朴罢
　　朴既秉政所言皆不效外议沸腾故与偓俱罢
　　夏六月贬王建为南州【唐置今四川重庆府綦江县是】刺史以李茂贞为西川节度使覃王嗣周为凤翔节度使
