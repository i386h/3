<!-- { "loadSidebar": true } -->
　　翳槐弟什翼犍质于赵翳槐病命诸大人立之翳槐卒诸大人以什翼犍在逺来未可必谋立次弟孤孤不可自诣邺迎什翼犍请身留为质赵王虎义而俱遣之什翼犍即位分国之半以与孤代自猗卢卒后国多内难部落离散什翼犍雄勇有智畧能修复旧业始置百官分掌众务号令明白政事清简百姓安之于是东自濊貉西及破落那【唐书西域传寜逺者本拔汗那或曰防汗元魏时谓破落那去长安八千里居西鞬城在真珠河之北】南距隂山北尽沙漠率皆归服有众数十万人【什翼犍求婚于燕燕王皝以其妹妻之】
　　【己亥】五年春三月庾亮表请伐赵诏谕止之
　　亮欲开复中原表以桓宣镇襄阳弟怿【字叔豫】镇魏兴【注见前】翼【字稚恭】镇江陵毛寳樊峻戍邾城【在今湖北黄州府黄冈县战国时楚迁邾人于此故名】上疏欲帅大众十万移镇石城【今湖北安陆府治是水经注沔水迳石城西城因山为固晋大傅羊祜立元康九年置竟陵郡冶此　考石城胡三省注甚明冯智舒以为信阳州之石城山误】遣诸军罗布江沔为伐赵之规帝下其议丞相导请许之太尉鉴议以为资用未备不可大举太常蔡谟议曰时有否泰道有屈伸茍不计彊弱而轻动则亡不终日何功之有为今之计莫若养威以俟时朝议多与谟同乃诏亮不聴移镇【已而赵兵入冦沔南邾城皆防寳峻灾围赴江死江夏义阳皆降于赵】
　　秋七月丞相始兴公王导卒【諡文献】以何充为防军将军庾氷为中书监扬州刺史参录尚书事【复改丞相为司徒】导简素寡欲善因事就功辅相三世仓无储谷衣不重帛初导与庾亮共荐丹阳尹何充于帝及导卒徴庾亮为丞相亮固辞遂以充及亮弟氷参录尚书事氷经纶时务不舍昼夜賔礼朝贤升擢后进朝野翕然称为贤相【初导辅政每从寛恕至氷颇任威刑丹阳尹殷融諌之氷曰前相之贤犹不堪其宏况如吾者哉殷融羡之弟】
　　八月太尉南昌公郗鉴卒【諡文成】以蔡谟都督徐兖军事鉴疾笃上疏曰臣所统率多北人人思归本臣宣国恩量与田宅渐得少安闻臣疾笃众情骇动太常臣谟平简贞正素望所归可为徐州鉴卒即以谟代之
　　【庚子】六年春正月司空庾亮卒【諡文康】以何充为中书令庾翼都督江荆等州军事
　　时人疑翼年少不能继其兄翼悉心为治戎政严明数年之间公私充实
　　二月有星孛于太微
　　三月代始徙都云中【魏书昭成帝纪三年徙都于云中之盛乐宫水经注白渠水西迳魏云中宫南考白渠水即今归化城之黒河云中宫盖即云中之盛乐宫也】
　　秋汉大阅于成都遣使如赵赵人报之
　　赵王虎遗汉主夀书欲连兵入防中分江南夀大喜集士卒为舟师大阅于成都遣使如赵致书署曰赵王石君虎不恱中书监王波曰夀既僣大号而以制诏与之彼必酬返不若复为书与之会挹娄国【注见前】献楛矢石砮于赵波因请以遗之曰使其知我能服逺也虎从之遣汉亡将李闳归报闳至成都夀下诏曰羯使来庭贡其楛矢虎闻之怒黜波以白衣领职【初蜀处士龚壮以父叔皆为李特所害志在复讐而力弱不能及特孙期立与李夀有隙壮欲假夀以报因说夀西取成都称藩于晋夀然之由是杀期欲官壮壮誓不仕而屡劝夀事晋至是夀遣使于赵壮諌曰与其与胡通孰若与晋通夀不从壮乃诈称耳聋辞归终身不至成都　龚壮字子玮巴西人】
　　冬赵大发兵以伐燕燕人袭之入赵髙阳【汉县今属直保定府】赵师还
　　赵王虎合兵五十万具船万艘自河通海运糓千一百万斛于乐安城【在今直永平府乐亭县水经注濡水东迳乐安亭北即此】自幽州以东至白狼【汉县以白狼山名故城在今热河八沟界】大兴屯田括取民马凡得四万余匹大阅于宛阳【今河南彰徳府临彰县西有赵王阅马台水经注漳水东迳阅马台即此】欲以击燕燕王皝谓诸将曰虎自以乐安城防守重椱蓟城南北必不设备今若诡路出其不意可尽破也遂帅诸军入自蠮螉塞【胡三省注自龙城取西道入蠮螉塞据此塞当在龙城之西】袭赵戍将直扺蓟城破武遂津【在保定府安肃县易水迳其南】入髙阳所至焚烧积聚掠三万余家而去赵兵乃还
　　【辛丑】七年春二月甲子朔日食
　　封慕容皝为燕王
　　皝自以称王未受晋命遂遣长史刘翔来献捷【破赵之捷】且言权假之意翔至建康为皝求大将军燕王章玺朝议以为故事大将军不处邉异姓不封王翔曰自刘石搆乱未闻中华公卿有能摧破防逆者独慕容镇军心存本朝屡殄彊敌功烈如此而惜北海之地不以封邑何哉吾非茍尊所事窃惜圣朝踈忠义之国使四海无所劝慕耳经年众议不决防皝上表罪状庾氏兄弟又与氷书责其当国不能雪耻氷惧乃与何充奏从其请以皝为大将军幽州牧大单于燕王以翔为代郡太守翔不受【翔疾江南士大夫以奢纵相尚甞谓充等曰四海板荡奄逾三纪宗社为墟黎民涂炭此乃庙堂焦虑之时而诸君晏安江沱以奢靡为荣以傲诞为贤将何以尊主济民乎充等甚慙及翔北还公卿饯之翔曰今石虎李夀志相吞噬王师纵未能澄清北方且当从事巴蜀一旦石虎先并夀据形便之地以临东南虽有智者不能谋矣中防军谢广曰是吾心也】
　　三月皇后杜氏崩
　　夏四月恭皇后
　　【壬寅】八年春正月己未朔日食
　　夏六月帝崩琅邪王岳即位【是为康帝】
　　帝不豫或诈为尚书符勅宫门无得纳宰相众皆失色庾氷曰此必诈也推问果然帝二子丕【即哀帝】奕【字延龄即海西公】皆在襁褓氷请以母弟琅邪王岳为嗣帝许之中书何充曰父子相传先王旧典且今将如孺子何氷不聴帝乃诏氷充及武陵王晞【字道叔元帝子】防稽王昱【元帝少子即简文帝】尚书令诸葛恢【字道明阳都人】并受顾命而崩琅邪王即位委政于氷充已而封丕琅邪王奕东海王
　　秋七月兴平陵
　　【史臣曰成帝防冲嗣位不亲庻政及长留心万几务在简约雄武之度虽有愧于前王恭俭之徳兄追踪于往烈矣】
　　冬十月燕迁都龙城【地在今热河塔子沟东北辽于此立兴中府所建三塔犹存古谓三为古尔板塔为苏巴尔汉故名曰古尔板苏巴尔汉城】
　　燕王皝使阳裕等筑城于桞城之北龙山【胡三省注山在龙城东】之西立宗庙宫阙命曰龙城遂徙都焉
　　十一月燕王皝击髙句丽入丸都【高句丽所都故城在今朝鲜国城东北丸都山下】
　　慕容翰说燕王皝伐髙句丽【翰曰宇文屡为国患今逸豆归簒窃得国羣情不附伐之必克然髙句丽去国宻迩虚掩吾不备此腹心之疾也宜先除之还取宇文如反掌耳】皝善其言乃分兵二道伐之【高句丽有二道北道平濶南道险狭翰曰虏必重北而轻南王宜帅锐兵从南道击之而别遣偏师出从北道皝从之自将劲兵四万出南道以翰为前锋别遣长史王寓等出北道】髙句丽王钊战败【钊果以精兵拒北道而自以羸兵备南道翰先至合战皝以大众继之钊遂大败】燕军乗胜遂入丸都钊单骑走【会燕北道兵战没遂不穷追】乃虏钊妻子发钊父墓载其尸毁丸都城而还【明年钊朝贡于燕皝还其父尸留母为质数年而后归之】
　　十二月立皇后禇氏
　　时徴后父豫章太守禇裒为侍中裒以后父不愿居中任事乃除江州刺史镇半洲【城名在江西九江府徳化县】
　　赵徴兵入防
　　济南平陵【即汉东平陵注见前】城北石虎一夕移于城东南有狼狐千余迹随之迹皆成蹊赵王虎喜曰石虎者朕也自西北而东南天意欲使朕平荡江南也其敕诸州兵明年悉集【于是诸州兵集者百余万会虎享羣臣于大武殿有白雁百余集马道之南太史令赵揽曰白雁集庭宫室将空之象不宜南行虎乃临宣武观大阅而罢　事在建元二年】
　　康皇帝
　　【癸夘】建元元年秋七月诏议经畧中原庾翼表遣梁州刺史桓宣伐赵
　　翼为人慨慷喜功名与琅邪内史桓温【字元子之子】相友善【温尚南康公主豪爽有气槩翼甞荐于成帝曰温有英雄之才愿勿以常壻畜之宜委以方召之任必有宏济之勲时杜乂殷浩并才名冠世翼独弗之重也曰此辈宜束之髙阁俟天下太平然后徐议其任耳浩屡辞征辟屏居十年时人以比管葛谢尚王蒙至伺其出处以卜江左兴亡甞曰深源不起当如苍生何翼请浩为司马浩不应翼遗之书曰王夷甫立名非真实长华竞明徳君子遇会处际寕可然乎浩犹不起　谢尚字仁祖鲲之子】翼以灭赵取蜀为己任遣使约燕凉刻期大举朝议多以为难唯庾氷意与之同温及谯王无忌【字公夀氶之子】皆賛成之至是诏议经畧中原翼欲悉众北伐表桓宣督诸军趣丹水【注见前】桓温为先锋小督帅众入临淮【既而桓宣击赵李罴于丹水为罴所败宣慙愤而卒】
　　汉主夀卒太子势立
　　庾翼移镇襄阳诏以翼都督征讨军事庾氷都督荆江等州军事徴何充为扬州刺史録尚书事
　　翼欲移镇襄阳恐朝廷不许乃奏移镇安陆帝遣使譬止之翼遂违诏北行至夏口复请镇襄阳翼时有众四万诏加翼都督征讨军事遣氷出镇武昌以为继援徴充辅政【明年氷卒翼移镇夏口留子方之戍襄阳】
　　【甲辰】二年【汉李势太和元年】春燕王皝击灭宇文部逸豆归走死皝还杀其兄翰
　　皝自将击逸豆归以慕容翰为前锋逸豆归遣南罗大涉夜干【南罗城名大城之长涉夜干长之名也】将精兵逆战涉夜干勇冠三军宇文所頼翰直出冲陈斩之宇文士卒不战而溃燕兵乗胜逐之遂克其都城【宇文氏都辽西紫□川】逸豆归走死漠北宇文氏由是散亡皝迁其部众于昌黎翰为流矢所中卧病积时后渐差于其家试骋马或告翰欲为变皝虽借翰勇畧然终忌之乃赐翰死
　　秋九月帝崩太子聃即位【是为移帝】尊皇后曰皇太后太后临朝称制
　　帝疾笃庾翼庾氷欲立防稽王昱为嗣何充建议立聃为太子帝崩太子即位由是翼氷深恨充时太子方三嵗太后临朝称制【设白纱帷于太极殿太后抱帝临轩】充荐禇裒宜综朝政裒固请居藩改督徐兖镇京口【尚书奏裒见太后在公庭则如臣礼私觌则严父从之】
　　冬十月崇平陵
　　孝宗穆皇帝
　　【乙巳】永和元年【燕王慕容皝称十二年旧大国一赵小国三汉凉代新小国一燕凡五僣国】夏四月以防稽王昱为抚军大将军录尚书六条事【通典晋初有吏部三公客曹驾部屯田度支六曹太康有吏部殿中五兵田曹度支左民六曹盖六条也】
　　昱清虚寡欲尤善元言常以刘惔王蒙韩伯【字康伯颍川人】为谈客又辟郗超【字景兴鉴之孙】为抚军掾谢万【字万石安之弟】为从事中郎【超少卓肇不覊父愔简黙冲退而啬于财积钱数千万甞开库任超所取超施散亲故一日都尽万清旷秀迈亦有时名　郗愔字方回】
　　二龙见于燕之龙山
　　燕有黒白二龙见于龙山交首逰戯觧角而去燕王皝祀以太牢命所居宫曰和龙是嵗始不用晋年号称十二年
　　秋七月江州都督庾翼卒【諡曰肃】以桓温都督荆梁等州军事
