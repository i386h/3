<!-- { "loadSidebar": true } -->
　　以户部侍郎王恕廵抚云南
　　大学士商辂先已请设云南廵抚又以镇守中官钱能纵恣不法议遣大臣有威望者往镇压之乃以恕为右都御史以行先是能遣指挥郭景奏事京师诈言安南捕盗兵入境帝即命景赍敇戒约之旧制使安南必由广西而景直自云南徃能因遗安南王玉带防缯珍竒诸物绐其贡使改道云南边吏格之不得入能又遣景交通干崖【注见前】孟密【亦曰猛密本木邦土司后为思柄所窃据事详后】诸土官纳其金寳至是恕皆亷得之遣骑执景景惧自杀因劾能私通外国及诸贪不法状帝宥能而致其党九人于法恕上言昔交阯以镇守非人致一方防没今日之事殆又甚焉陛下何惜一能以安边徼能大惧急属贵近请召恕还恕遂改掌南京都察院【事在明年】能事立解【恕居云南九月威行徼外黔国公沐琮以下咸惕息奉命疏凡二十上直声闻天下　沐琮宇廷芳昻之孙】
　　南京大雷雨
　　【丁酉】十三年春正月置西厰以太监汪直领之
　　初成祖置东厰令宦官访缉逆谋大奸与锦衣卫均权势至是尚铭领东厰又别设西厰刺事以汪直督之所领缇骑倍东厰势逺出卫上时南京镇监覃力明进贡还以百艘载私盐武城典史诘之力明击折其齿射杀一人直防得以闻帝谓直能摘奸益近幸直直乃任锦衣百户韦瑛为心腹屡兴大狱寃死者相属自诸王府边镇及南北河道所在校尉罗列民间鬬詈鸡狗事輙置重法人情大扰大学士商辂率同官上言陛下委听断于直直又寄耳目于羣小如韦瑛辈皆自言承密防得专刑杀擅作威福贼虐良善陛下若谓摘奸禁乱为有益则前此数年何以帖然无事且曹钦之变由逯杲刺事激成可为惩戒自直用事卿大夫不安其职商贾不安于途庶民不安于业若不亟正天下安危未可知也帝得疏愠曰用一内竖何遽危天下谁主此奏者命太监懐恩覃吉至阁诘责辂正色曰朝臣无大小有罪皆请防逮问直擅抄没三品以上京官大同宣府边城要害守备俄顷不可缺直一日械数人南京祖宗根本地直擅収捕留守大臣诸近侍在帝左右直辄易置直不去天下安得无危辂等同心一意为朝廷除害无有先后兵部尚书项忠亦倡九卿劾之帝不得已令直归御马监调韦瑛边卫防诸旗校还锦衣中外大悦然帝眷直不衰仍令密出外刺事御史戴缙【南海人】者性险躁干进探知帝意乃假灾异建言颂直功徳遂诏复开西厰于是直焰愈炽
　　夏六月斥兵部尚书项忠为民谨身殿大学士商辂引疾归
　　初忠倡九卿劾汪直既为奏令郎中姚璧【浙江椆庐人】持诣诸尚书署名先诣吏部尹旻【山东厯城人】郤曰奏出项尚书兵部宜为首璧对曰公六卿之长也旻怒曰今日乃知六卿长邪既署名即遣报直直衘之搆忠下狱【初锦衣千户吴绶从忠讨荆襄盗忠劾其罪绶深恨之及是西厰复设直以绶为腹心绶遂挟前憾诬忠受太监黄赐请属用刘江为江西都指挥司诏庭鞫之忠抗辨不少屈然众知出直意无敢为之白者】遂斥为民直又谮辂纳指挥杨勰金辂乞罢听归戴缙乞令两京大臣自陈欲以倾直所不悦者于是大臣以次陈免者数十人士大夫益俛首事直矣
　　秋八月锦衣卫执工部尚书张文质【昌黎人】下狱
　　东厰官校发云南百户左升私事词连掌通政使工部尚书张文质锦衣卫遂执下狱帝不知也左通政何琮【浙江仁和人】等以掌印请帝乃知而释之
　　九月京师地震
　　【戊戌】十四年春二月皇太子出阁就学
　　太子虽出阁老奄覃吉朝夕侍左右口授四书章句及古今政典帝赐太子庄田劝勿受曰天下皆太子有也太子偶从内侍读佛经吉入太子曰老伴来矣急手孝经时太子方九嵗端本正始吉有力焉
　　三月复开辽东马市
　　辽束巡抚陈【河间献县人】请开三卫马市通事刘海姚安肆侵牟朶顔诸部懐怨扰广宁不复来市尚书王越请令防将布政司各一员监之母有所侵克遂治海安二人罪寻令海西朶顔三卫入市以互市之税充抚赏
　　夏六月太白嵗星同昼见
　　汪直行辽东边
　　辽东巡抚陈以掩杀冒功激变直欲自往定之而帝命马文升【字负□钧州人】往安抚直不悦文升驰至镇宣玺书抚慰无不听抚者事定直欲攘其功请于帝挟其私党王英日驰数百里棰挞守令各边都御史服櫜鞬迎谒供帐百里外至辽东陈钺郊迎蒲伏厨传尤盛左右皆有贿直大悦至开原再下令招抚文升乃推功与直直内惭心益不喜而陈益谄事直日夜譛文升思有以中之
　　秋九月河决开封
　　坏防城堤五十丈河南巡抚李衍【直真定人】上言河南累有河患皆下流壅塞所致宜疏开封西南新城隄下抵梁家浅旧河口以泄杏花营【注见前】上流又自八角河口【即八字沟在陈州府淮寜县东南】直抵南顿【注亦见前】分导散漫以免祥符鄢陵睢陈归徳之灾乃敇衍酌行之明年正月迁荥泽县城于河北以避水患而开封隄不乆即塞
　　【己亥】十五年春正月脩开国功臣墓
　　无后者置守冢一人
　　夏四月以方士李孜省【南昌人】为太常寺丞
　　孜省以江西吏就选京师赃事发匿不归时帝好方术孜省乃学五雷法厚结中官梁芳钱义以符箓进中防授太常寺丞御史杨守随劾孜省赃吏不宜典祭祀帝改为上林苑监丞然宠幸日盛许宻封奏请益献滛邪方术与梁芳等表为奸干乱政事
　　五月下兵部侍郎马文升于狱谪戍
　　汪直勘事辽东还劾文升行事乖方逮下狱谪戍重庆卫并诘责诸言官容隠不劾奏廷杖李俊【字子英岐山人】等五十六人
　　【庚子】十六年春二月王越袭鞑靼于威宁海子【在今正黄旗察哈尔南一统志其西南旧有威宁城金时故县也】破之
　　时汪直怙恩用事思以边功自树王越朱永附之防延绥守臣奏冦渡河入靖虏【注见前】越劝直奏请出师诏以永为平虏将军直监军越提督军务越説直令永率大军由南路已与直将轻骑循塞垣而西至大同闻敌帐在威宁海子则尽选宣大两镇兵二万出孤店【闗名在大同县东北】潜行至猫儿庄【注亦见前】分数道进值大风雨雪晦防进至威宁冦犹不觉掩击破之斩首四百余级获马驼牛羊六千永所出道迂不见敌无功由是越封威宁伯直増禄三百石
　　【辛丑】十七年夏四月旱风霾
　　命司礼监同法司録囚
　　命太监懐恩同三法司録囚自是每五嵗内臣审録以为常谓之大审南京则命内守备行之初成祖定热审之例仁宗防阁臣防审英宗命三法司同公侯伯朝审至帝罢不行而内臣大审所矜疑放遣尝倍于热审于大理寺为三尺坛中坐赍敕张盖三法司左右坐御史郎中以下奉牍立唯诺趋走惟谨三法司有所出入轻重俱视中官意不敢忤
　　五月冦犯宣府汪直王越率师御之
　　秋七月雷震郊坛承天门
　　冬十月以道士邓常恩为太常卿
　　【壬寅】十八年春二月罢西厰
　　小中官阿丑工俳优一日于帝前为醉者谩骂状人言驾至谩如故言汪太监至则避走曰今日但知汪太监也又为直状操两趋帝前曰吾将兵仗此两耳问何钺曰王越陈钺也帝欣然而笑稍稍悟防东厰尚铭获贼得厚赏直怒其不先告已铭惧乃防得其所泄禁中秘语奏之且尽发王越交通不法事帝心始恶直时直越方在宣府以敌退请班师不许陈越居兵部代为请帝切责之两人始惧至是悉召还京营将士移直越镇大同宠日衰言者交章请罢西厰许之寻罢陈越调王越镇延绥降直南京御马监罢西厰不复设中外欣然
　　夏四月哈商复哈宻城
　　哈商寄居苦峪十年至是率所部兵万人纠罕东赤斤二卫夜袭哈宻城破之伊兰遁乘势连复八城遂还居故土帝喜进哈商左都督
　　六月鞑靼冦延绥官军击败之
　　伊斯玛音入冦延绥指挥刘宁【字世安山阳人】败之于塔儿山【在葭州西北上有小塔因名】巡抚何乔新【字廷秀文渊之子】指挥同知支玉【山西闻喜人】败之于天窊梁中觜【在山西保徳州河曲县西北】千户白道山败之于木园【在葭州府谷县北】总兵许宁败之于三里塔【在榆林府榆林县北】参军董升周玺【字廷玉迁安人】败之黑石崖【在保徳州西南下临黄河】时冦扼于边墙不得出遂大衂
　　秋八月大水
　　卫漳滹沱并溢又河南霪自六月至于是月民居漂没者无数渰死数万人
　　【癸卯】十九年夏六月鞑靼冦大同官军败绩
　　小王子【伊斯玛音既死其入冦者复称小王子】率兵三万冦大同连营五十里杀掠人畜数万总兵许宁知敌势盛欲持重俟隙乃敛兵守而遣别将刘宁董升与周玺相犄角防大掠焚代王别堡王趋战使众哭于辕门宁愤与巡抚郭镗【恩县人】等营城外防以十余人为诱太监蔡新部骑驰击宁将士争赴之遇伏大败死者千余人防玺等援至防乃退寻复入宁等掩其败以防闻【敌既得利长驱入顺圣川宣府巡抚秦纮总兵周玉力战郤之已而巡按程春震发宁败状宁与镗新俱下狱镗降六官新以初任降三官宁降指挥同知闲住顺圣川在宣化府西宁县东秦纮字世缨单人周玉字廷壁滁人程春震云梦人】
　　秋八月汪直以罪贬王越死
　　言官交劾汪直王越交结罪诏从末减直降奉御越夺诰劵编管安陆州三子以功廕得官者皆削籍并斥直党右都御史戴缙为民后韦瑛亦坐他事诛人皆快之然直竟良死
　　九月召陈献章【字公甫新防人】为翰林检讨寻乞归
　　献章以举人家居读书昼夜不辍广东布政使彭韶总督朱英交章荐乞以礼徴聘吏部尚书尹旻谓献章向聴选京师非隠士比安用聘檄召至京令就试吏部献章称疾不试乞归奉母乃授检讨以归自是屡荐不起【献章之学以静为主其教学者但令端坐澄心于静中养出端倪或劝之著述不答其所居曰白沙村学者因称白沙先生】
　　旌表僧继晓【江夏人】母朱氏
　　继晓以秘述因梁芳进封国师日诱帝为法事建大永昌寺于西市逼徙居民数百家縻帑数十万其母朱氏本娼家女也继晓自陈乞旌诏不必勘覆旌其门
　　【甲辰】二十年春正月京师地震
　　夏六月以思柄为孟密宣慰司
　　孟密云南土司本邦部内地也初木邦宣慰使罕揲法死其孙罕落法袭职罕揲法有女曰曩罕弄自以分尊不受节制袭据公署自称天娘子其子思柄自称宣慰使窃据孟密与木邦贰分兵侵掠黔国公沐琮以闻委三司官往抚曩罕弄骄蹇不服且欲外结交趾逼胁木邦八百诸部琮等复奏闻兵部尚书张鹏【鹏于成化初复官累进尚书】主用兵下廷臣议皆以孟宻与木邦仇杀并未侵边境宜抚因遣御史程宗等【常熟人】往抚【事在十八年】曩罕弄畏隣境不平遣人从间道至京因进金宝乞别立孟密安抚司开设治所直布政司下内阁议万安欲许之刘珝刘吉曰孟密乃木邦之叛属欲许之是周天子命三晋大夫为诸侯也土官谁不解体安曰不从则当伐之往日麓川之败不可不戒珝对曰何以伐为但令守臣严边备而勅隣境土官合兵蹙之彼奚能为事将寝而程宗受安风旨复奏言曩罕弄与木邦仇杀已乆势难再合乞如前请遂设孟密安抚司以思柄为宣慰使思柄先后夺据木邦地二十七所自是诸部扰攘侵夺中国用兵且数十年
　　旱
　　京畿山东湖广陕西河南山西俱大旱道殣相望
　　秋九月乙酉朔日食
