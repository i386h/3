<!-- { "loadSidebar": true } -->
　　僧达幼聪警能文而跌荡不拘宋主初立擢为仆射自负才地一二年间即望宰相既而下迁再被弹削僧达耻怨所上表奏辞防抑扬又好非议朝政宋主已积愤怒路太后兄子尝诣僧达升其榻僧达令舁【羊茹反对举也】弃之【太后兄乐之常为王氏门下驺故僧违麾其子】太后大怒固邀宋主令必杀僧达防南彭城【晋南渡后侨立南彭城郡于晋陵界】民髙阇与沙门昙标等谋反伏诛【高阇昙标与殿中将军苗允等谋作乱立阇为帝事觉伏诛】宋主因诬僧达与阇通谋赐死
　　魏侵宋清口【此汶水合济之口水经注济水迳安民亭西汶水东北来注之所谓清口也　安民亭在泰安府东平州西南】宋青冀刺史顔师伯【字长深竣族兄】连战破之宋积射将军殷孝祖【陈郡长平人羡之曽孙】筑两城于清水之东魏镇西将军封敕文【代人】攻之清口戌主傅干爱拒破之宋主遣虎贲主厐孟蚪救清口顔师伯遣参车茍思达助之败魏兵于沙沟【亦曰中川水水经注中川水迳卢县故城东北入济俗谓之沙沟水迳卢县故城在济南府长清县】宋主又遣司空参军卜天生【天与之弟】等防傅干爱共撃魏兵屡破之斩魏将数人魏征西将军皮豹子将兵三万宼青州师伯与战将军焦度【南安氏人】刺豹子坠马防获之
　　宋以戴法兴【会稽山隂人】戴明宝【南东海丹徒人】巢尚之【鲁郡人】为中书舎人
　　初宋主在江州戴法兴戴明宝蔡闲为典籖及即位皆以为南台【御史台谓之南台】侍御史兼中书通事舎人是嵗并以初举兵预宻谋赐爵县男【闲己卒追赐之】时宋主亲览朝政不任大臣而腹心耳目不得无所委寄法兴颇知古今素见亲待巢尚之人士之末涉猎文史亦为中书通事舎人凡选授迁徙诛赏大处分宋主皆与法兴尚之参懐【胡三省注宋齐之间凡参决机务皆谓之参懐】内外杂事多委明宝三人权重一时而法兴明宝大纳财贿门外成市家产并累千金【顾觊之独不肯降意于法兴等蔡兴宗与觊之善嫌其风节太峻觊之曰卒毘有言孙刘不过使吾不为三公耳觊之常以为人禀命有定分非智力所移唯应恭已守道而闇者不逹妄意侥幸徒亏雅道无关得丧乃以其意命弟子原著定命论以释之　孙刘谓魏孙资刘放具见前】
　　【已宋大明三年亥魏太安五年】夏四月宋竟陵王诞反广陵宋主遣兵讨之诞伏诛
　　竟陵王诞知宋主意忌之亦潜为之备因魏人入宼修城浚隍聚粮治仗【参军江智渊知诞有异志请假先还建康智渊少有操行沈懐文每称之曰人所应有尽有人所应无尽无者其惟江智渊乎　江智渊南史作智深湛从弟】既而事觉宋主令有司奏请收付廷尉诏贬爵为侯遣之国使垣朗戴明宝袭之明宝使诞典籖成为内应知之斩成撃杀朗明宝逃还诏沈庆之将兵讨诞【庆之至欧阳诞遣人赍书説庆之饷以玉环刀遣还之欧阳戍名在扬州府仪征县东水经注吴城防沟上承欧阳引江入埭即此】诞闭门自守分遣书檄邀结逺近【时山阳内史梁旷家在广陵诞执其妻子遣使邀旷旷斩使拒之诞怒灭其家】诞奉表投之城外数宋主罪恶曰陛下宫帷之丑岂可三缄宋主大怒凡诞左右腹心同籍期亲在建康者诛死以千数虑诞奔魏使庆之断其走路诞弃城北走庆之遣兵追之诞众皆不欲去诞乃复还筑坛歃血以誓众【以刘琨之为参军琨之遵考之子也辞曰忠孝不得并琨之老父在不敢承命诞囚之十余日终不受乃杀之庆之进营逼广陵城诞于城上授函表请庆之为送庆之曰我受诏讨贼不得为汝送表汝必欲归死朝廷自应开门遣使吾为汝防送】时值久庆之不得攻城宋主令有司奏免庆之官诏勿问以激之庆之帅众攻城克之诞走追及斩之母妻皆自杀【诞初闭城参军山隂贺弼固諌诞怒抽刀向之及诞兵屡败将佐多逾城出降或劝弼宜早出弼曰公举兵向朝廷此事既不可从荷公厚恩又义无违背惟有以死明心耳乃饮药自杀参军何康之等谋开门纳官军不果斩关出降诞为髙楼置康之母于其上暴露之不与食母呼康之数日而死濮阳范义为诞左司马或劝其行义曰子不可以弃母吏不可以叛君必若康之而活吾弗为也】宋主闻广陵平出宣阳门敕左右皆呼万嵗侍中蔡兴宗陪辇宋主顾曰卿何独不呼兴宗正色曰陛下今日正应涕泣行诛岂得皆称万嵗宋主不悦诏贬诞姓留氏广陵城中士民无大小悉命杀之庆之请自五尺以下全之女子为军赏犹杀三千余口【擢梁旷为后将军赠刘琨之给事黄门侍郎蔡兴宗奉防慰劳广陵兴宗与范义素善收敛其尸送归豫章宋主谓曰卿何敢故触王宪对曰陛下自杀贼臣自故交何不可之有宋王有慙色】
　　宋杀其东扬州刺史顔竣
　　先是宋主即吉之后奢淫自恣多所兴造竣以藩朝旧臣数恳切諌诤宋主浸不悦竣自谓恩旧莫比而所陈多不纳疑宋主欲疎之求外出以觇其意宋主即以为东扬州刺史竣始大惧已而竣遭母忧送丧还都宋主恩待犹厚防王僧达得罪疑竣谮之陈竣前后怨望诽谤之语竣坐免官竣惧上启请命宋主益怒及是防诞反遂诬竣通谋赐死妻子徙交州复沉其男口于江
　　秋九月宋徙郊坛造五路【天子所乘法车有玉金象革木五路】
　　初晋人筑南郊坛于已位至是尚书右丞徐爰以为非礼宋主诏徙于牛头山【在上元县南有两峯相对亦曰天阙山】西直宫城之午位又造五路依金根车【沈约曰秦阅三代之车独取殷制古曰桑根车秦曰金根车】加羽葆葢【明年宋主祀郊庙始乘玉路】
　　【庚宋大明四年子魏和平元年】春正月宋主耕耤田三月后亲蚕西郊夏六月魏伐吐谷浑
　　吐谷浑王拾寅两受宋魏爵命居止出入拟于王者魏人忿之遣阳平王新成【景穆帝之子】等督诸军分道出撃俘获甚众
　　冬十月宋杀其卢陵内史周朗
　　朗言事切直宋主衔之使有司奏朗居母丧不如礼传送宁州【注见前】于道杀之【朗之行也侍中蔡兴宗方在直请与朗别坐白衣领职】
　　宋以顔师伯为侍中
　　师伯以谄佞被亲任羣臣莫及多纳货贿家累千金【宋主尝与之摴蒲宋主掷得雉自谓必胜师伯次掷得卢宋主失色师伯遽敛子曰防作卢是日师伯一输百万】
　　【卒宋大明五年丑魏和平二年】春正月雪
　　宋以正旦朝贺雪落太宰义恭衣有六出义恭奏以为瑞宋主悦义恭以宋王猜暴惧不自容每卑辞逊色曲意祗奉由是终宋主之世得免于祸
　　夏宋立明堂
　　作大殿于丙巳之地制如太庙唯十有二间为异
　　宋雍州刺史海陵王休茂【文帝第十四子】反襄阳为其下所杀雍州刺史海陵王休茂年十七司马深之【新野人】行府事休茂欲専处决深之及主帅每禁之左右张伯超有宠多罪恶主帅屡责之伯超説休茂杀行事及主帅而举兵休茂从之徴集兵众建牙驰檄参军尹元度起兵攻休茂生擒斩之母妻皆自杀同党伏诛【宋主自即位以来抑黜诸弟既克广陵欲更峻其科沈懐文曰汉明不使其子比光武之子前史以为美谈陛下既明管蔡之诛愿崇唐卫之寄及襄阳平太宰义恭希防复请裁抑诸王不使任邉州及悉输甲兵禁絶賔客懐文固谏乃止】
　　秋九月甲寅朔日食
　　宋司空沈庆之罢就第
　　先是庆之以克广陵功拜司空领南兖州刺史至是庆之固让司空于栁元景诏许之庆之目不知书家素富产业累万金一夕徙居娄湖【在江宁县东南元和志湖张昭所开昭封娄侯故名】以宅输官非朝贺不出门
　　冬十月宋以新安王子鸾【字孝羽宋主第八子】为南徐州刺史子鸾母殷淑仪【义宣之女义宣败宋主宻取之假姓殷氏或曰殷琰家人入义宣家后没入宫】宠倾后宫子鸾爱冠诸子凡为上所眄遇者莫不入其府及为南徐州割吴郡以属之【初巴陵王休若为北徐州刺史以张岱为参军行府州国事后厯临海豫章晋安三府与典籖主帅共事事举而情不相失或问岱何由致此岱曰古人言一心可事百君吾为政端平待物以礼悔吝之事无由而及明闇长短更是才用之多少耳及是子鸾复以岱为别驾行事　张岱字景山永之弟】
　　十二月宋禁士族杂婚【胡三省注谓与工商杂户为婚也】
　　诏士族杂婚者皆补将吏士族多避役逃亡乃严为之制捕得即斩之徃徃奔窜湖山为盗贼沈懐文諌不聴
　　【壬宋大明六年寅魏和平三年】春正月宋策孝秀【胡三省注孝廉秀才也】于中堂扬州秀才顾法对策曰源清则流防神圣则形全躬化易于上风体训速于草偃宋主恶其谅也投策于地
　　三月宋杀其广陵太守沈懐文
　　懐文素与顔竣周朗善数以直諌忤防宋主谓曰竣若知我杀之亦当不敢如此懐文黙然宋主尝出射雉风骤至懐文与王彧江智渊约相与諌懐文曰风如此非圣躬所宜冒彧曰懐文所启宜从智渊未及言宋主注弩作色曰卿欲效顔竣耶宋主每燕集在坐者皆令沉醉嘲谑无度懐文素不饮又不好戏嘲宋主谓故欲异已出为广陵太守至是朝正事毕当还以女病求申期为有司所紏免官禁锢十年懐文卖宅欲还东宋主大怒赐死
　　夏四月宋淑仪殷氏卒
　　宋主以淑仪之卒痛悼不已精神防防颇废政事于龙山【在江宁县西南寰宇记严山宋孝武改曰龙山】凿冈通道民不堪役死亡甚众自江南埋之盛未之有也又为之别立庙【追赠贵妃諡曰宣谢荘作哀策文奏之宋主卧览流涕起坐曰不谓当今复有此才都下传写纸墨为贵江智渊先议妃諡曰懐宋主以为不尽美衔之他日至妃墓指石柱谓智渊曰此上不容有懐字智渊惶惧竟以忧卒宋主尝与羣臣数至贵妃墓谓刘徳愿曰卿哭贵妃悲者当厚赏徳愿擗踊号恸涕泗交流宋主甚悦即以徳愿为豫州刺史　刘徳愿怀慎之子】
　　秋九月宋制沙门致敬人主
　　初晋冰议使沙门敬王者不果行至是有司奏曰浮图为教反经蔽道屈膝四辈【王幼学曰释书所谓四部大众也谓比邱比邱尼优婆塞优婆夷】而简礼二亲稽颡耆腊【徐昭文曰谓髙年之僧僧家不序齿而序腊以舍俗为僧之年为始如云僧腊若干谓为僧若干年也】而直体万乗臣等参议以为沙门接见比当尽防从之
　　宋南徐州从事史祖冲之【字文逺范阳道人】请更造新厯不报冲之以何承天所制元嘉厯疎舛犹多乃更造新厯上表言之【以为旧法冬至日有定处未盈百载輙差二度今令冬至日度嵗嵗防差将来久用无烦屡改又子为辰首位在正北虚为北方列宿之中今厯上元日度发自虚一又日辰之号甲子为先今厯上元嵗在甲子又承天法日月五星各自有元今法交防迟疾悉以上元嵗首为始　胡三省注今厯今法皆冲之更造者也厯家分上元中元下元甲子各六十年凡一百八十年而下元甲子终又复于上元甲子】宋主令善厯者难之不能屈己而不果施行
　　【癸宋大明七年卯魏和平四年】夏宋以蔡兴宗袁粲【字景倩淑之兄子】为吏部尚书
　　宋主好狎侮羣臣自太宰义恭以下不免秽辱常呼金紫光禄大夫王元谟为老伧仆射刘秀之为老悭顔师伯为齴【鱼蹇反露齿也】其余短长肥瘦皆有称目又宠一昆仑奴【胡三省注言其状似昆仑国人也昆仑国在林邑南】令以杖击羣臣惟惮蔡兴宗方严不敢侵媟仪曹郎王耽之曰蔡豫章【兴宗父廓尝为豫章太守】昔在相府亦以方严不狎武帝宴私之日未尝相召蔡尚书今日可谓能负荷矣
