<!-- { "loadSidebar": true } -->
　　上遣中使刘清潭使于回纥修旧好且徴兵讨史朝义【时回纥毘伽阙可汗死子登里可汗立已为史朝义所诱云唐室继有大防中原无主可汗信之清潭至谓曰先帝虽弃天下今皇帝即广平王与叶防共収两京者也】回讫乃起兵至三城见州县邱墟有轻唐之志乃困辱清潭清潭遣使言状京师大骇初肃宗以仆固懐恩女妻登里可汗至是上令懐恩往见之懐恩为言唐家恩信不可负可汗悦遣使上表请助国讨贼制以雍王适为天下兵马元帅会诸道节度及回讫于陜州进讨史朝义上欲以郭子仪为适副程元振鱼朝恩等沮之而止加仆固懐恩同平章事领诸军节度行营以副适【适至陜州回纥屯于河北适与僚属往见之可汗责适不拜舞兵马使药子昻对以礼不当然回纥将车鼻曰唐天子与可汗约为兄弟可汗与雍王叔父也何得不拜舞子昻曰安有中国储君向外国可汗拜舞乎且两宫在殡不应拜舞力争乆之车鼻遂引子昻等各鞭一百遣适归营行军司马韦少华等遂死】诸军发陜州仆固懐恩与回纥为前锋郭英乂鱼朝恩为殿李抱玉自河阳入李光弼自陈留入会于洛阳陈于横水【地名胡三省注金人彊域图孟津有横水店】懐恩遣骁骑及回纥并南山出贼栅东北表里合击大破之朝义悉其精兵十万救之官军击之不动镇西节度使马璘【扶风人】曰事急矣遂单骑奋击夺贼两牌突入万众中贼左右披靡大军乘之而入贼众大败斩首六万级捕获二万朝义将轻骑数百东走懐恩进克东京及河阳城懐恩留回纥营河阳使其子玚帅歩骑万余逐朝义至郑州再战皆防汴州降回纥入东京肆行杀掠死者万计朝义自濮州北渡河懐恩及防复再败之于是朝义邺郡节度使薛嵩以相卫洛邢四州降于李抱玉恒阳节度使张忠志以恒赵深定易【即今易州武德中置】五州降于辛云京抱玉等入其营嵩等皆受代居无何仆固懐恩皆令复位由是抱玉云京各表懐恩有贰心朝廷宜宻为备懐恩亦上疏自理上慰勉之【张忠志之未降也禆将王武俊谓曰吾今以寡当众以曲遇直战则必离守则必溃公其图之忠志乃降诏名其军曰成德即拜节度使赐姓名曰李寳臣寳臣擢武俊为先锋兵马使王武俊字元英本契丹怒皆部入居蓟】
　　盗杀李辅国
　　上在东宫以李辅国専权心甚不平及即位以辅国有杀张后功不欲显诛之夜遣盗入其室窃辅国首及一臂而去敕有司捕盗遣中使存问其家仍赠太傅
　　以仆固懐恩为河北副元帅
　　郭子仪以懐恩有平河朔功请以副元帅譲之
　　代宗皇帝
　　【癸卯】广德元年春正月以刘晏同平章事度支等使如故流来瑱于播州杀之
　　初来瑱在防阳程元振有所请托不从及为相元振谮瑱言渉不顺与贼合谋坐削官爵流播州赐死由是藩镇皆切齿于元振
　　贼将田承嗣以莫州【本郑县唐置州改莫宋省故城在今河间府任邱县】降李懐僊【柳城蕃人】杀史朝义传首京师
　　史朝义走莫州诸军围之朝义屡战皆败田承嗣説朝义令往幽州发兵朝义从之承嗣即以城降时朝义范阳节度使李懐僊已请降朝义至不得入独与贼骑数百东奔欲入奚契丹懐僊兵追及之朝义穷蹙缢于林中懐僊取其首以献仆固懐恩与诸军皆还
　　以薛嵩田承嗣李懐僊为河北诸镇节度使【尹起莘曰此志唐失河北之始】
　　以史朝义降将薛嵩为相衞邢洛贝磁六州节度使田承嗣为魏博德沧瀛五州都防御使李懐僊仍故地为卢龙节度使时河北诸州皆已降嵩等迎仆固懐恩拜于马首乞行间自効懐恩恐贼平宠衰故奏留嵩等及李寳臣分帅河北自为党援朝廷亦厌苦兵革茍冀无事因而授之【承嗣举管内户口壮者皆籍以兵惟使老弱耕稼数年有兵众十万奏请名其军曰天雄又选其骁徤者万人自卫谓之牙兵】
　　【范氏祖禹曰唐失河北实自此始由任仆固懐恩为制将也使李郭为将肯如是乎】
　　回纥归国
　　回纥部众所过抄掠廪给小不如意輙杀之无所忌惮陈郑节度使李抱玉欲遣官属置顿人人辞惮赵城【隋县今属平阳府】尉马燧独请行比回纥将至燧先遣人赂其渠帅约无暴掠帅遗之旗曰有犯令者君自戮之燧取死囚为左右小有违令立斩之回纥相顾失色渉其境者皆拱手遵约束【燧説抱玉曰燧与回纥言颇得其精仆固懐恩恃功骄蹇其子防好勇而轻今内树四帅外交回纥必有窥河东泽潞之志宜深备之抱玉然之】
　　以梁崇义【长安人】为山南东道节度留后【刘友益曰留后始此】初梁崇义从来瑱镇防阳累迁右兵马使有勇力能卷鐡舒钩沈毅寡言得众心瑱死自邓州引戍兵归众推为帅上不能讨因以为留后崇义奏改葬瑱
　　三月辛酉葬泰陵【元宗陵在同州府蒲城县东北金粟山】
　　【史臣赞曰元宗初立励精政事开元之际几至太平何其盛也及侈心一动穷天下之欲不足为其乐而溺其所甚爱忘其所可戒至于窜身失国而不悔始终之异至于如此可不慎哉】
　　庚午葬乔陵【肃宗陵唐书作建在西安府醴泉县东北武将山】
　　【贺善赞曰肃宗趣取大物而子道悖制于张后而夫道夺脇于辅国而君道失杀齐王倓而父道亏倘微郭李唐之克复未可知矣】
　　夏四月李光弼遣将擒台州贼袁晁浙东平
　　初台州贼袁晁攻防浙东诸州民疲于赋敛者多归之聚众二十万光弼使部将张伯仪【魏州人】将兵讨平之
　　分河北诸州节度
　　以幽莫妫檀平蓟为幽州管恒定赵深易为成德军管相贝邢洺为相州管魏博德为魏州管沧棣冀瀛为青淄管懐卫河阳为泽潞管
　　敕议举孝亷
　　礼部侍郎杨绾【字公权华隂人】上疏【畧曰古之选士必取行实自隋焬帝始置进士科犹试防而已至髙宗时考功员外郎刘思立始奏进士加杂文明经加帖括从此成俗公卿以此待士长老以此训子其明经则诵帖括以侥幸又令举人投牒自应如此欲其返淳朴崇亷让何可得也】请置孝亷科令县令取行着乡闾学知经术者荐之于州刺史考试升之于省任占一经问经义二十条对防三道上第注官中第出身下第罢归其道举【谓学老荘者】亦非理国所资望与明经进士并停上命诸司通议给事中李栖筠左丞贾至【曾之子】京兆尹严武【字季鹰挺之之子】并是绾议仍请兼广学校保桑梓者乡里举焉在流寓者庠序推焉敕礼部具条目以闻绾奏国子监举人令博士荐于祭酒祭酒试通者升之于省如乡贡法明法委刑部考试或以为明经进士行之已乆不可遽改事虽不行识者是之【后绾又奏孝弟力田无实状及童子科皆侥幸悉罢之】
　　秋七月羣臣上尊号
　　九月遣使徴仆固懐恩入朝不至
　　初仆固懐恩受诏与回纥可汗相见于太原河东节度使辛云京恐其合谋袭军府闭城自守亦不犒师懐恩怒具表其状不报中使骆奉仙至太原云京厚结之使言懐恩反状已露懐恩亦奏请诛云京奉仙诏和解之懐恩自以兵兴以来所在力战一门死王事者四十六人女嫁绝域説谕回纥再収两京平定河南北功无与比而为人搆陷愤怨殊深上书自讼【书曰臣罪有六昔同罗叛乱臣为先帝扫清河曲一也男玢陷贼亡归臣斩之以令众士二也二女逺嫁为国和亲三也身与男防为国効命四也河北新附抚安反侧五也説喻回纥使赴急难六也臣既负六罪诚合万诛思得一奉天顔又以来瑱之死深畏中官防口虚受陛下诛夷臣奏奉仙非不摭实陛下竟无处置宠任弥深窃闻四方遣人奏事陛下皆云与骠骑议之曽不委宰相可否或留数月不遣逺近无不疑沮傥不纳愚恳且务因循臣实不敢保家陛下岂能安国唯陛下图之　同罗鐡勒别部安禄山反同罗叛冦朔方郭子仪遣懐恩讨平之骠骑谓程元振】上遣裴遵庆【字少良闻喜人】诣懐恩喻防讽令入朝懐恩抱遵庆足号泣诉寃然以惧死为词竟不奉诏
　　冬十月吐蕃入冦上如陜州吐蕃入长安闗内副元帅郭子仪撃之吐蕃遁去
　　吐蕃入冦陷兰廓河鄯洮岷秦成渭【注俱见前】等州【唐自武德以来开拓边境地连西域皆置都督府开元中置朔方陇右河西安西北庭诸节度使以统之嵗发山东丁壮为戍卒缯帛为军资开屯田供糗粮设监牧畜马牛军城戍逻万里相望及安禄山反边兵精鋭者皆徴发入援谓之行营留兵单弱数年之间强者蚕食自鳯翔以西邠州以北相继沦没至是吐蕃入大震闗尽取河西陇右之地】邉将告急程元振皆不以闻十月冦至泾州刺史髙晖降之为之乡导既过邠州上始闻之至奉天【唐县故城在今陜西干州】武功京师震骇诏以雍王适为闗内元帅郭子仪副之出镇咸阳以御之子仪闲废日乆部曲离散及是召募得二十骑而行至咸阳吐蕃帅吐谷浑党项氐二十余万众渡渭循山而东子仪使判官王延昌入奏请益兵程元振遏之竟不召见吐蕃渡便桥上仓猝不知所为出幸陜州官吏六军逃散吐蕃入长安立广武王承宏【邠王守礼之孙】为帝纵兵焚掠长安中萧然一空【苖晋卿病卧家舆入脇之晋卿闭口不言冦不敢杀】子仪引三十骑自御宿川【在咸寕县南汉书扬雄传武帝开上林至昆吾御宿即此】循山而东谓王延昌曰大军逃溃多在啇州速往収之延昌径入啇州抚谕之诸将方纵兵暴掠闻子仪至皆大喜聼命得四千人军势稍振子仪乃泣谕将士以共雪国耻取长安皆感激受约束上恐吐蕃出潼関征子仪诣行在子仪表曰臣不収京城无以见陛下若兵出蓝田冦亦不敢东向上许之鄜坊节度判官叚秀实説白孝德引兵赴难孝德即日大举南趋京畿与蒲陜啇华合势进撃子仪使羽林大将军长孙全绪将二百骑出蓝田又令寳应军使张知节将兵继之全绪至韩公堆【在西安府蓝田县横岭北】昼则击鼓张旗帜夜则多燃火以疑吐蕃吐蕃惧百姓又绐之曰郭令公自啇州将大军至矣吐蕃惶骇悉众遁去髙晖东走潼关守将李日越擒杀之诏以子仪为西京留守白孝徳与邠寜节度使张蕴琦将兵屯畿县子仪召之入城京畿遂安【吐蕃还围凤翔镇西节度使马璘将精骑千余人赴难转鬬至城丅持满外向突入城中不觧甲兵战单骑奋撃俘斩千计明日冦复请战璘开悬门以待之冦引退曰此将军不惜死宜避之遂去是冬吐蕃防松维保三州于是剑南西山诸州皆防　松维保三州皆唐置松州今四川松潘卫是维保二州故城俱在荗州保县西山即大雪山亦名蓬婆山在今松潘卫叠溪营西诸州谓松茂雅嶲等都督府所隶诸羌羁縻州】
　　十一月削程元振官爵放归田里
