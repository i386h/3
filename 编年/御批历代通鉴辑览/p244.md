<!-- { "loadSidebar": true } -->
　　初常山王演以齐主沈湎忧愤形于顔色齐主觉之谓曰但令汝在我何为不纵乐演虽啼泣拜伏竟无所言齐主亦大悲抵杯于地曰自今敢进酒者斩未几沈湎益甚演又密撰事条将谏其友【王友也诸王宫僚有师有友】王晞【字叔朗北海剧人】以为不可演不从因间极言齐主大怒召演于前以刀镮拟脇求演之过不得乃释之及演録尚书事除官者皆诣演谢去必辞晞言于演曰受爵天朝拜恩私第自古以为不可宜一切约絶演从之久之演从容谓晞曰主上起居不恒吾岂可以前逢一怒遂尔结舌卿宜为撰諌章吾当伺便极諌晞遂条十余事以呈因谓演曰今朝廷所恃唯殿下乃欲学匹夫耿介轻一朝之命一旦祸至奈家业何演欷歔不自胜即焚之后复乗间苦諌齐主使力士乱捶之防醉得觧【齐主防黩之游遍于宗戚唯至常山之第则不适而去太子殷自幼温裕开朗甚有美名齐主以其不似已欲废之使手刃囚太子恻然不断其首齐主大怒亲以马鞭撞之太子由是气悸语吃精神昏扰齐主因酣宴屡云太子性懦社稷事重终当传位常山太子少傅魏収谓杨愔曰太子国之根本不可动摇此言非所以为戏愔白収言齐主乃止齐主既残忍有司莫不严酷或烧犁耳使囚立其上或烧车釭使以臂贯之惟郎中苏琼所至皆以寛平为治有人告反者事或付琼多得申雪　苏琼字珍之武强人】
　　齐减百官禄
　　齐主北筑长城南助萧庄士马死者以数十万计重以修筑台殿赐与无节府藏之积不足以供乃减百官禄撤军人常廪并省州郡县镇戍之职以节费用焉
　　十二月陈髙凉太守冯寳卒
　　时海隅扰乱寳妻洗氏懐集部落数州宴然其子仆生九年是岁遣帅诸酋长入朝诏以为阳春守【梁置阳春郡隋改为县今属广东肇庆府】
　　【巳陈永定三年周武成夘元年齐天保十年】春正月周主始亲政
　　宇文防上表归政周主始亲万机军旅之事防犹总之【是月周改都督为总管】
　　夏四月齐主杀其胶州刺史杜弼闰月复杀其仆射髙徳政
　　齐主之为魏相也弼为长史齐主将受禅弼諌止之仆射高徳政用事弼又不为之下徳政数短之齐主因饮酒遣使斩弼既而悔之驿追不及徳政以齐主酣饮数彊諌齐主不悦谓左右曰高徳政恒以精神陵逼人徳政惧称疾杨愔素忌徳政因谓齐主曰若用徳政为冀州病当自差从之徳政即起齐主大怒杀之【先是崔暹卒齐主亲往哭谓其妻曰颇思暹乎对曰思之齐主曰然则往省之乃手斩其妻掷首墙外】
　　五月丙辰朔日食
　　六月霖
　　周以霖诏羣臣极諌左光禄大夫乐逊【字遵贤河东猗氏人】上言时宜其尤切于政要者凡四事【其一以为比来守令代归期促责其成效専务威猛今闗东之民沦陷涂炭若不布政优优何以使彼劳民归就乐土其二以为顷者魏都洛阳一时殷盛贵势竞为侈靡终使祸乱交兴比来朝贵器服稍华百工造作务尽竒巧臣诚恐物逐好移有损政俗其三以为选曺补拟宜与众共众心明白然后呈奏其四以为高洋据有山东未易猝制譬犹碁刼相持争行先后若一行不当或成彼利诚应舍小营大先保封域不宜贪利邉陲轻为兴动】
　　周主赐处士韦夐【字敬逺孝寛兄】号逍遥公征魏将军寇儁【字祖儁上谷昌平人】入见
　　夐志尚夷简魏周之际十征不屈太祖重之不夺其志周主礼敬尤厚号曰逍遥公晋公防延之至第访以政事夐仰视叹曰酣酒嗜音峻宇雕墙有一于此未或不亡防不悦骠骑大将军开府仪同三司寇儁少有学行家人尝卖物多得绢五匹儁知之曰得财失行吾所不取访主还之敦睦宗族与同丰约教训子孙必先礼义自大统中称老疾不朝谒周主欲见之儁不得已入见周主引与同席问以旧事以御舆送之
　　陈主霸先殂兄子临川王蒨立【是为文帝】
　　先是陈主诏临川王蒨筑城于南皖【即皖口镇皖水入江之口也在今安庆府懐寜县西】及是陈主以疾殂【陈主临戎制胜英谋独运而为政务崇寛简非军旅急务不轻调发性俭素常膳不过数品私宴用瓦器蚌盘殽核充事而已后宫无金翠之餙不设女乐】时子昌【字敬业】侄顼【始兴王道谭次子即宣帝】皆江陵之陷没于长安内无嫡嗣外有彊敌宿将在外朝无重臣唯中领军杜棱典宿卫兵章皇后召棱及中书侍郎蔡景歴入禁中定议急召临川王蒨于南皖侯安都军还适至遂与王俱还至建康羣臣奉王嗣位王谦让不敢当后以昌故未肯下令羣臣犹豫不能决安都曰今四方未定何暇及逺临川王有大功于天下今日之事后应者斩即按剑上殿曰皇后出玺是日蒨即位【諡陈主曰武皇帝庙号髙祖万安陵】以侯瑱为太尉安都为司空
　　秋八月周主始称皇帝
　　周御正中大夫崔猷【字宣猷挺之孙】建议以为圣人沿革因时制宜今天子称王不足以威天下请遵秦汉旧制称皇帝建年号从之
　　冬十月齐主洋殂太子殷立【是为废帝】
　　齐主嗜酒成疾自知不能久谓李后曰人生必有死何足致惜但怜正道尚幼人将夺之耳又谓常山王演曰夺则任汝慎勿杀也召尚书令杨愔领军平秦王归彦侍中燕子献【字季则广汉下洛人】侍郎郑頥【字子黙彭城人】受遗诏辅政十月殂于晋阳【諡文宣皇帝庙号髙祖后改显祖武寜陵】羣臣无下泣者唯杨愔涕泗呜咽太子殷即位诏诸杂作一切停罢
　　【庚陈世祖文帝蒨天嘉元年周武成二年齐辰主殷干明元年肃宗孝昭帝演皇建元年】春二月梁丞相琳伐陈败绩与梁主庄皆奔齐
　　王琳闻陈髙祖殂乃以孙防【字徳琏吴人】为郢州刺史总留任奉梁主庄出屯濡须口齐行台慕容俨帅众临江为之声援琳攻大雷陈遣侯瑱侯安都及徐度将兵御之吴明彻夜袭湓城琳遣兵撃败之因引兵东下二月琳至栅口侯瑱出屯芜湖相持百余日周人闻琳东下遣荆州刺史史寜将兵数万乗虚袭郢州孙防婴城自守琳恐众溃乃帅舟师去芜湖十里而泊齐军屯于西岸军势盛甚时西南风急琳引兵直趣建康瑱等徐蹑其后风反为瑱用琳掷火炬皆反烧其船瑱发拍【拍竿也以拍敌船】撃舰以牛皮冐冲小船触之琳军大败齐军自相蹂践陈军乗之斩获万计琳走奔齐梁主庄左右皆散独侍中袁泌【字文洋昻之子】以轻舟送庄达于齐境拜辞而还遂奔陈御史中丞刘仲威【之遴之子】奉庄奔齐樊猛及其兄毅【字智烈】帅部曲降陈【孙防固守郢州周人围之不能克及琳败周人闻陈师将至乃觧围去防集将佐谓曰吾与王公同奬梁室勤已至矣时事如此岂非天乎遂以州降陈】
　　齐太傅常山王演杀尚书令杨愔等自为丞相都督中外诸军事
　　齐显祖之丧常山王演居禁中防丧事娄太后欲立之而不果齐主殷立演乃居东馆事皆咨决杨愔等以演与长广王湛位地亲逼恐不利于嗣主忌之居顷之演出归第自是诏敕多不闗预齐主将发晋阳时议谓演必留守本根杨愔疑之使与长广王湛俱从还邺外朝骇愕先是领军将军可朱浑天和【元之子】每曰若不诛二王少主无自安之理及是燕子献谋处娄太后于北宫使归政李太后杨愔又以爵赏多滥悉加澄汰由是失职之徒归心二王平秦王归彦初与杨燕同心既而中变【归彦总知禁卫愔留从驾兵五千于西中不闗白归彦归彦由是怨愔】尽以其谋告二王侍中宋钦道【广平人弁之孙】向侍东宫面奏齐主曰二王权重宜速去之齐主不许愔等乃奏李太后出二王为刺史宫人李昌仪即高仲密之妻也李太后以启示之昌仪密启娄太后愔等又议不可令二王俱出乃奏以湛镇晋阳演録尚书事二王拜职于尚书省大会百僚愔等将赴之郑頥止之愔不听湛伏家僮数十人干后室及宴与贺拔仁斛律金等于坐执愔及天和钦道子献欧之愔大言曰诸王反逆欲杀忠良邪尊天子削诸侯赤心奉国何罪之有使人执頥頥曰不用智者言至此命也二王与归彦等拥愔等突入云龙门至昭阳殿娄太后出坐殿上李太后及齐主侧立演叩头曰臣与陛下骨肉至亲杨遵彦等欲独擅朝权威福自己若不早图必为宗社之害臣与湛等已共执之未敢刑戮専辄之罪诚当万死【时衞士二千余人皆被甲待诏武卫永乐武力絶伦素为显祖所厚叩刀仰视齐主素吃讷仓猝不知所言娄太后令却仗不退又厉声曰奴軰即今头落乃退永乐内刀而泣】娄太后乃让齐主曰此等懐逆欲杀我二子次将及我尔何为纵之齐主不能言娄太后怒且悲曰岂可使我母子受汉老妪斟酌李太后拜谢齐主乃曰天子亦不敢为叔惜况此汉辈但匄儿命自下殿去此属任叔父处分遂皆斩之以中书令赵彦深代杨愔总机务演为大丞相都督中外诸军録尚书事【演遂如晋阳齐主诏军国之政皆申晋阳禀大丞相规算】
　　陈衡阳王昌自周归于陈陈主杀之
　　初陈髙祖以其子昌侄顼在长安屡请于周周不遣至是乃遣昌还昌致书陈主辞甚不逊陈主召侯安都谓曰太子将至须别就一藩归老安都曰自古岂有被代天子臣愚不敢奉诏请自迎之于是陈主遂以昌为衡阳王昌济江安都于中流殒之以溺告安都因进爵清逺公
　　陈遣使如周
　　初髙祖遣毛喜【字伯武阳武人】从安成王顼诣江陵梁元帝以喜为侍郎没于长安至是与昌俱还因进和亲之策陈主乃使周正通好于周
　　夏四月周宇文防进毒弑其君毓毓弟鲁公邕【太祖第四子】立【是为武帝】
　　周主明敏有识量宇文防惮之使膳部中大夫【后周置属冡宰胡三省曰唐尤禄寺之职也】李安寘毒于糖防【丸饼也防都回反】而进之周主觉之口授遗诏五百余言且曰朕子年幼未堪当国鲁公邕朕之介弟寛仁大度海内共闻能我周家必此子也遂殂【諡明皇帝庙号世宗昭陵】邕即位邕初为世宗所亲爱大事多与之防议性深沉有逺识非因顾问未尝輙言
　　秋八月齐常山王演废其主殷为济南王而自立【是为孝昭帝】
　　演以王晞为司马尝密谓曰比诸勲贵敦迫言我违天不祥恐当有变吾欲以法绳之何如晞曰比者殿下仓猝所行非复人臣之事上下相疑何由可久殿下虽欲谦退恐坠先帝之基演曰卿勿多言晞又密以问赵彦深彦深曰我比亦惊此声论毎欲陈闻则口噤心悸弟既发端吾亦当昧死一披肝胆因劝演演遂言于娄太后赵道徳曰相王不效周公辅成王而欲骨日相夺不畏后世谓之簒邪未几演复启太后以人心未定恐奄忽变生须早定名位太后从之八月下令废齐主殷为济南王出居别宫以常山王演入纂大统且戒之曰勿令济南有他也演遂即位于晋阳诏封功臣礼赐耆老延访直言褒赏死士追赠名徳【齐主演识度沈敏少居台闾明习吏事即位尢自勤励大革显祖之弊尝问舍人裴泽得失对曰陛下聴明至公而颇伤细帝王之度颇为未齐主笑曰朕初临万几虑不周悉故致如此但恐后又嫌疎漏耳羣臣进言皆从容受纳性至孝太后不豫容色贬悴衣不觧带食饮药物皆手亲之齐主欲以王晞为侍郎苦辞不受或劝之曰我少年以来阅要人多矣得志少时鲜不颠覆人主私恩何由可保万一狓猖求退无地非不好作要官但思之烂熟耳】
