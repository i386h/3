<!-- { "loadSidebar": true } -->
　　时方书金字藏经帝在上都使左丞苏苏【旧作速速今改后仿此】诏学士吴澄为序澄曰主上冩经为民祈福甚盛举也若用以追荐臣所未谕盖福田利益虽人所乐闻而轮回之説不过谓为善者死则上通髙明其极品与日月齐光为恶者死则下沦汚秽其极下与沙虫同类其徒遂创为荐防之论以惑世人今列圣之神上同日月何庸荐防且自国初以来凡写经追荐不知其几若未效是无佛法矣若已效是诬其祖矣撰为文辞不可以示后世
　　夏四月诏行助役法
　　遣使考视税籍髙下出田若干畆使应役之人更掌之収其税入以助役费官不得预
　　六月追夺特们徳尔官爵
　　特们徳尔既死罪恶日彰监察御史盖继元宋翼言其奸贪负国生逃显戮死有余辜乃命毁所立碑并追夺官爵及封赠制书籍没其家赀
　　大风拔木
　　大风雨雹防桞林行宫木二千余株
　　奉元【元改陕西行省为奉元路即今西安府治也】行宫正殿灾
　　帝语羣臣曰世皇建宫室至朕而燬实朕不能图治之故也尝御大安阁见太祖世祖遗衣皆缣素木棉重加补缀嗟叹良久谓侍臣曰祖宗创业艰难服用节俭乃如此朕焉敢顷刻忘之
　　秋七月诏减海运粮
　　拜珠以海运粮视世祖时顿増数倍今江南民力困极而京仓充满奏乞嵗减二十万石帝遂并特们徳尔所増江淮粮免之
　　八月御史大夫特克实弑帝于南坡及右丞相拜珠初特们徳尔既夺爵籍产克实等以奸党不自安帝在上都夜寐不宁命作佛事拜珠以国用不足谏止之既而惧诛者复隂诱羣僧言国当有厄非作佛事而大赦无以禳之拜珠叱曰尔辈不过图得金帛而已又欲庇有罪邪奸党闻之益惧乃生异谋至是帝自上都南还驻驆南坡是夕特克实与知枢宻院事额森特穆尔【旧作也先铁木儿今改】诸王额特布哈【旧作按梯不花今改】等谋逆以特克实所领阿苏卫兵为外应特克实先与前平章政事齐勤特穆尔【旧作赤斤铁木儿今改】杀拜珠而特克实直犯禁幄手弑帝于卧所时年二十一国语称曰格根皇帝【格根防古语明鍳之谓元史旧讹作格坚今译改】
　　【史臣曰帝性刚明尝以地震撤乐减膳近臣有称觞贺者叱曰朕方修徳不暇汝为大臣不能臣辅反为谄邪拜仼进曰咎在臣等宜求贤自代帝曰毋多逊朕之过也尝谓宰执曰中书选人署事未旬日御史台即改除之台除者中书亦然今山林儒逸良多卿等不能尽心求访惟以亲戚故旧更相引用耶其明防多类此然以果于刑戮奸党畏诛遂搆大变云】
　　诸王额特布哈等奉玺绶迎晋王伊苏特穆尔【晋王噶玛拉长子裕宗嫡孙旧作也孙铁木儿今译改】于北边九月晋王即位于龙居河【是为泰定皇帝　龙居河即胪朐河今名克噜伦河在喀尔喀界内】
　　初噶玛拉薨其子伊苏特穆尔袭封晋王仍镇北边领四大鄂尔多之地王府内史都尔苏【西域人按朶洛沙旧作倒沙今改】得幸于王尝侦伺朝廷事机以其子哈克繖事丞相拜珠得入宿卫久之哈克繖知特克实欲倾害拜珠遂脱归是年三月宣徽使塔坦【旧作探忒今改】来王邸为都尔苏言主上将不利于晋王由此二人深相要结八月二日特克实宻遣乌噜斯【旧作斡罗思今改】告晋王曰我与哈克繖额森特穆尔实逹尔【旧作失秃儿今改】谋已定事成推立王为皇帝又告都尔苏曰汝与巴苏呼【旧作焉速忽今改】知之勿令舒玛尔节【旧作旭迈杰今改】得闻也于是王命囚乌噜斯遣巴拉宻实特【旧作别烈迷迷失今改】赴上都以逆谋告未至帝遇弑诸王额特布哈及额森特穆尔奉皇帝玺绶北迎王于镇所遂即皇帝位于龙居河大赦天下
　　冬十月特克实额森特穆尔伏诛
　　帝初即位以额森特穆尔为右丞相特克实知枢宻院事至是诸王迈努【旧作买奴今改】言于帝曰不诛元凶则陛下善名不着天下后世何従而知帝深然之于是诛额森特穆尔鄂勒哲【旧作完者今改】索诺木【特克实之弟按此又一索诺木非特们徳尔之子也】图门【旧作秃满今政】等于行在所命舒玛尔节宁珠【旧作组泽今改】入京师收特克实及其党齐勤特穆尔等悉诛之戮其子孙籍没家产惟特们徳尔子前治书御史索诺木议逺流张珪曰索诺木従逆贼亲斫丞相拜珠臂乃欲活之邪寻亦伏诛余党俱免官
　　十一月帝至大都
　　诏雪杨多尔济萧拜珠等寃
　　御史言特们徳尔専政诬杀杨多尔济萧拜珠贺巴延【即贺胜】观音保索约勒哈廸宻实黥窜李谦亨成珪罢免王毅髙昉张志弼请昭雪之诏存者召还録用死者赠官有差
　　追尊考晋王为皇帝
　　庙号显宗母鸿吉哩氏曰宣懿淑圣皇后
　　盗窃太庙神主
　　太庙神主制皆用黄金为之至是仁宗及庄懿慈圣皇后金主为寇所窃太常博士李好文【字惟中大名东明人】言在礼神主当以木为之金玉祭器宜贮别室不従时参知政事玛喇勒【旧作马剌今改后仿此】兼领太常礼仪使当迁左丞集贤大学士张珪曰太常奉宗祏不谨当待罪而反迁官何以谢在天之灵命遂格
　　流诸王伊噜特穆尔等于边地
　　伊噜特穆尔云南额特布哈海南库鲁克布哈【旧作曲吕不花今改后仿此】尼噜罕博啰乌鲁斯布哈【旧作兀鲁思不花今改后仿此】海岛并坐与特克实逆谋故也
　　封迈努为防宁【宋县今属福建邵武府】王
　　舒玛尔节等言南坡之变诸王迈努逃赴潜邸愿效死力且其请戮元凶上契宸衷尝防奬谕今臣等议宗戚中能自拔逆党者惟有迈努请加封赏以示激劝遂以防宁县五千户封迈努为防宁王
　　以都尔苏为左丞相
　　茂穆苏【旧作马某沙今改后仿此】宁珠索多【旧作锁秃今改后仿此】并加光禄大夫赐舒玛尔节等金有差以讨逆功也
　　泰定皇帝
　　【甲子】泰定元年春正月召图卜特穆尔于琼州
　　时命诸王逺従者悉还其部遂召图卜特穆尔于海南阿穆噶于大同
　　二月开经筵
　　江浙行省左丞赵简请开经筵及择师传令太子及诸王大臣子孙受学章上遂命平章政事张珪等以帝范资治通鉴大学衍义贞观政要等书进讲
　　立皇后鸿吉哩氏【元史帝纪作巴拜哈斯氏按后本鸿吉哩氏巴拜哈斯其名也今依后妃列传改正又巴拜哈斯旧作八八罕今改】立子喇实晋巴【旧作阿速吉八今改后仿此】为皇太子
　　夏四月大风地震
　　时帝在大都以烈风地震戒饬百官并诏大都守臣集议以闻张珪乃与枢宻院御史台翰林集贤两院官极论当世得失诣上都奏之【畧曰特们徳尔与特克实之徒结为父子终以遗患搆成弑逆其子索诺木亲与逆谋今复给还所籍家产其诸子尚在京师夤縁再入宿卫宜仍籍其家产窜其子孙以明不共戴天之义诸王额特布哈传啰伊噜特穆尔库鲁克布哈等与特克实逆谋罪止于流窜宜诛之以谢天下辽王托克托居镇辽东因国家有变报复讐忿杀亲王妃主百余人分其羊马畜产残忍骨内今不之罪乃复厚赐放还臣恐国之纪纲従此不振况令死者含寃感伤和气宜夺削其爵土置之他所以彰天威武备卿济哩前太尉布哈矫制令英实强収郑国寳妻噶哈刑曹逮鞫服实竟原其罪夫匹妇衔寃三年不雨宜仍付刑曹鞫正其罪贾胡中卖寳物分珠寸石价直数万夫以经国有用之寳而易此不济饯寒之物是皆时贵妄称呈献冒给回赐髙其价直且至十倍彼此通同暗行分用宜行禁止自古圣君惟诚于治政可以动天地感神初未尝徼福于僧道也至元三十年醮祠佛事之目止百有二大徳七年再立功徳使司积五百有余今年一増其目明年即指为例已倍四之三矣比年佛事余繁享国不永致灾愈速事无应验防可知矣宜罢功徳使司及累朝忌日醮祠佛事名目止今宣政院主领修举余悉停罢游惰之徒妄投宿卫部属及宦者女红大医隂阳之属不可胜数一人収籍一门蠲复一嵗□请衣马刍粮数十户所征入不足以给之耗国损民为甚宜如世祖时支请之数给之余悉减汏自特们徳尔専恣主特克实搆逆良善枉死皆未申理宜加褒赠优叙其子孙天下系囚寃滞宜命省台选官审録结正边镇利病宜令行省行台体究兴除广海镇戍卒更病者宜给粥食药力死者给钞责所司及同卿者归骨于其家广东采珠劳扰宜悉停罢至元三十年以后冗员宜悉减并不该常调之人不得滥入常选凡官飬马驼宜如大徳团槽之制所赐勲戚及宦者之田悉拘还官其僧道典买民田及民间所施产业宜悉役之左右之臣非有功勲劳効着明实迹不加以赏赐请皆着为令　按济哩旧作即烈噶哈旧作古哈今改后仿此】书几数千言词甚切至帝皆不従
　　冬十月命左右丞相日直禁中
　　【乙丑】二年春正月命懐王图卜特穆尔出居建康
　　初图卜特穆尔自海南召还至潭州复命止之居数月乃还大都封为懐王至是又命出居建康
　　夏五月河溢汴梁
　　六月革大臣兼领军务【续纲目系于四月今従本纪改政】
　　参知政事尊逹布哈【旧作左塔不台今改后仿此】言大臣兼领军务前古所无特克实以御史大夫额森特穆尔以知枢宻院事领卫兵如虎而翼故成逆谋今军卫之职乞勿以大臣领之庶勲旧之家得以保全従之
　　冬十月都尔苏罢为御史大夫十一月复以为左丞相相十二月以逹实特穆尔【旧作塔失帖木儿今改后仿此】为右丞相并加闻府仪同三司録军国重事仍封逹实特穆尔蓟国公
　　【丙寅】三年夏四月畿内河北山东饥
　　初张珪告归保定上冡帝思念之召还问曰卿来时民间如何珪曰臣老少宾客不能逺知保定真定河间臣乡里也民饥甚朝廷虽赈以金帛未及者十五六帝恻然命赈粮四月至是复令免三路及济南等郡县民半租【张珪寻以病退居西山得防还家嵗余而卒】
　　禁西僧驰驿扰民
　　先是西台御史李昌言尝经平凉府【金置府元属巩昌路今仍为府甘肃】静【当作静宁元置州今属平凉府】防【金置州元移治西宁县后废今县属巩昌府】定西【金置州元移治安西县今巩昌府定县是】等州见西番僧佩金字圆符络绎道途驰累百传舍至不能容则假馆民舍因廹逐男子奸汚妇女奉元一路自正月至七月往反百八十五次用马至八百四十余匹较之诸王行省之马十多六七驿户无所控诉台察莫得谁何且国家之制圆符本为边防警报之虞僧人何事而辄佩之乞更正僧人给驿法且得以纠察不报至是闻其扰民禁之
　　秋七月河决阳武
　　漂民居万六千五百余家寻复壊汴梁乐利隄丁夫六万四千人筑之
　　冬十月赐大夫源延圣寺田
　　初帝命建显宗神御殿于卢师寺【在今宛平县卢师山后改名清凉寺】额曰大天源延圣寺奉安御容至是又赐吉安临江二路田千顷中书省臣言养给军民必资地利况土地祖宗所有子孙当共惜之臣恐兹后借为口实妄兴工役福利以逞私欲也帝嘉纳之然不能用
　　十二月赦
