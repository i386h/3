<!-- { "loadSidebar": true } -->
　　周主诏以路寝防义诸殿皆晋公防専政时所爲事穷壮丽有逾清庙可悉毁撤雕斵之物并赐贫民缮造之宜务从卑朴并邺诸堂殿壮丽者凖此【又制庻人以上惟聼衣绸绵绸丝布圆绫纱绢绡葛布等九种余悉禁之朝祭之服不拘此制周主性节俭常服布袍寝布被后宫惟置妃二人世妇三人御妻三人此外皆减之】
　　秋八月周定权衡度量
　　诏颁之四方又行刑书要制羣盗贜一匹及正长【五家为保有长保五为闾有正】隠五丁若地顷以上皆死【时郑州获九尾狐已死献其骨周主曰瑞应之来必彰有徳今无其时恐非实録诏焚之】
　　冬十月陈司空呉明彻侵周围彭城
　　陈主闻周人灭齐欲争徐兖诏呉明彻督诸军北伐至吕梁【注见前】周徐州总管梁士彦帅众拒战明彻撃破之士彦婴城自守明彻围之【陈主鋭意以为河南指麾可定蔡景厯諌曰师老将骄不宜过穷远畧陈主怒以为沮众免官削爵土】
　　十一月己亥晦日食
　　十二月齐范阳王高绍义【显祖第三子】称帝于北边
　　先是齐亡范阳王绍义至马邑【北朔州治】肆州以北皆应之绍义引兵欲南取并州至新兴而肆州已为周守遂奔突厥【佗鉢可汗甚爱重绍义凡齐人在北者悉以之】营州【魏置治和龙和龙注见前】刺史髙寳宁齐之疎属乆镇和龙甚得夷夏之心邺都既防周主遣使招之不应至是寳宁上表劝进于绍义绍义遂称帝【改元武平】以寳宁爲丞相突厥举兵助之【已而幽州人卢昌期据范阳迎绍义绍义引突厥兵赴之周东平公宇文神举擒斩昌期绍义还入突厥寳宁救范阳未至闻昌期死还据和龙绍义后为突厥所诱执送周人徙死蜀中】
　　【戊陈太建十年周宣戌帝赟宣政元年】春二月周大将军王轨救彭城获陈将呉明彻
　　呉明彻围周彭城环列舟舰攻之甚急周遣王轨救之轨引兵轻行据淮口结长围以铁鎻贯车轮数百沈之清水【即泗水】以遏陈船归路军中忷惧萧摩诃言于明彻曰闻王轨始鎻下流其两端筑城未立请往撃之不然吾属皆为虏矣明彻奋髯曰搴旗防陈将军事也长算远畧老夫事也摩诃失色而退一旬之间水路遂断周兵益至明彻苦背疾摩诃复请曰今求战不得进退无路潜军突围未足爲耻愿公帅歩卒乗马轝徐行麾诃领铁骑数千驱驰前后必当使公安达京邑明彻曰此良图也然吾为总督必须身居其后马军宜在前不可缓摩诃因帅马军夜发明彻决堰退军至清口水势渐微舟碍车轮不得过王轨引兵蹙之众溃明彻被执将士辎重皆没于周独萧摩诃与将军任忠【字奉诚汝隂人】周罗防【字公布寻阳人】全军得还【陈主闻明彻被执即日召蔡景厯以为谘议叅军明彻忧愤而死】
　　三月周主初服常冠
　　其制以皂纱全幅向后襆髪仍裁爲
　　夏五月周主邕伐突厥有疾而还六月殂太子赟立【是为宣帝】以郑译爲内史中大夫
　　突厥防掠幽州周主帅诸军伐之以疾留云阳宫诏停诸军驿召宇文孝伯执其手以后事付之令驰驿入京镇守以备非常六月朔殂【谥武皇帝庙号髙祖孝陵】太子即位即逞奢欲曽无戚容【扪其杖痕大骂曰死晩矣阅视宫人逼而幸之】超拜郑译爲内史中大夫委以朝政不逾月而诏议即吉乐运以爲期既促事讫即除太爲汲汲不从
　　周主赟杀其叔父齐王宪
　　周主以齐王宪属尊望重忌之谓宇文孝伯曰公能爲朕图齐王当以其官相授孝伯叩头曰先帝遗诏不许滥诛骨肉齐王陛下叔父功髙徳茂社稷重臣陛下若无故害之臣又顺防曲从则臣为不忠之臣陛下爲不孝之子矣周主不怿由是疎之乃与于智【谨之子】郑译等谋密使智告宪有异谋遣孝伯召宪入殿伏壮士执之宪自辩理周主使智证之宪目光如炬与智相质既而叹曰死生有命宁复图存但老母在堂恐留兹恨耳因掷笏于地遂缢之【周主召宪僚属使证成宪罪叅军李纲以死自誓终无挠辞抚棺号恸自廛之哭拜而去　李纲字文纪勃海蓚人】
　　闰月周立后杨氏
　　秋七月周以后父杨坚爲上柱国大司马
　　初周内史王轨尝言于髙祖曰太子非社稷主普六茹坚【坚父忠赐姓普六茹氏】貎有反相髙祖不悦曰必天命有在将若之何坚闻之惧深自晦匿【齐王宪亦言坚相貎非常恐非人下请早除之髙祖以问来和和素附坚对曰隋公正是守节人耳　来和字孔顺长安人】至是坚以后父故有是命
　　九月陈主及其羣臣盟
　　陈主立方明坛于娄湖以始兴王叔陵【字子嵩陈主第二子】爲王官伯盟百官自幸娄湖誓众分遣大使颁下四方以相警戒
　　【己陈太建十一年周亥静帝阐大象元年】春正月周作刑书圣制
　　周主初立以髙祖刑书要制为太重除之又数行赦宥由是民轻犯法既而又自以奢滛多过失恶人规諌欲爲威虐慑服羣下乃更爲刑经圣制用法益深大醮于正武殿告天而行之密令左右伺察羣臣小有过失輙行诛谴又居防才逾年即恣声乐鱼龙百戏常陈殿前日夜不休多娶美女増置位号游宴沉湎旬日不出于是乐运舆榇诣朝堂陈周主八失【其一事多独断不叅宰辅其二采女实宫仪同以上女不许輙嫁其三一入后宫数日不出所须奏闻多附宦者其四寛刑未几更严前制其五髙祖斵雕为朴今乃遽穷奢丽其六徭赋下民以奉俳优角抵其七上书字误即治其罪阻献书之路其八元象垂诫不修布徳政若不革兹八事臣见周庙不血食矣】周主大怒将杀之朝臣恐惧莫不救者内史中大夫元岩【字君山洛阳人】叹曰臧洪同死人犹愿之况比干乎若乐运不免吾将与之同毙乃诣阁请见曰乐运不顾其死欲以求名陛下不如劳而遣之以广圣度周主感悟明日召运谓曰朕思卿所奏实为忠臣赐御食而罢之
　　二月周主杀其徐州总管王轨及宫正宇文孝伯周主之在东宫也高祖虑不堪承嗣御之甚严王轨因言曰太子仁孝无闻恐不了陛下家事后又因内宴捋髙祖须曰可爱好老公但恨后嗣弱耳及周主嗣位郑译等用事【轨闻之自知及祸谓所亲曰吾昔在先朝实申社稷至计今日之事防可知矣此州控帯淮南隣接疆冦欲为身计易如反掌但忠义不可亏正可于此待死冀千载后知吾心耳】周主从容问译曰我脚杖痕谁所爲也对曰事由乌丸轨【轨之先为元魏防乌丸校尉故称乌丸王氏】宇文孝伯【谓吐谷浑之后事具前】因言捋须事周主遣使杀轨【元岩不肯署诏御正中大夫顔之仪切諌不聼岩进继之脱巾顿颡三拜三进周主曰汝欲党轨邪岩曰臣非党轨正恐滥诛失天下之望周主怒使阉防抟其靣轨遂死岩亦废于家　顔之仪字子升见远之孙】他日周主托以齐王宪事让孝伯曰公知齐王谋反何以不言对曰臣知齐王忠于社稷爲羣小所谮言必不用所以不言且先帝付嘱微臣唯命辅导陛下今谏而不从实负顾托以此爲罪是所甘心周主大慙俛首不语命将出赐死于家
　　周主赟传位于太子阐自称天元皇帝
　　天元传位骄侈弥甚【所居称天台自比上帝冕服车旂皆倍常制以樽珪瓉饮食羣臣朝者致斋三日清身一日不令人有天高上大之称官名犯者皆改之】逰戏不节晨出夜还公卿以下常被楚挞【毎捶人皆以百二十为度谓之天杖其后又加至二百四十】后妃嫔御亦多杖背于是内外恐怖人不自安周主阐仍居东宫号正阳宫
　　冬十月周主赟复佛道像
　　天元与二像并坐大陈杂戏令士民纵观【又集百官宫人外命妇大列妓乐作乞寒胡戏乞寒亦曰泼寒西域之乐】
　　十二月周取陈江北地
　　周行军元帅韦孝寛侵陈克夀阳及广陵遂取陈江北地【南北兖晋三州及旴眙山阳阳平马头秦厯阳沛北谯南梁等九郡民并自防还江南周又取谯北徐州自是江北之地尽没于周　晋州梁置今安庆府是阳平晋郡故城在今鳯阳府灵璧县马头宋郡故城在今鳯阳府怀逺县沛梁南沛郡故城在今泗州天长县北谯东魏郡今滁州全椒县是南梁梁郡故城在今鳯阳府夀州谯州东魏置治涡阳今颍州府蒙城县是余注俱见前】
　　【庚陈太建十二年子周大象二年】春三月周主赟立五后
　　先是周天元立妃朱氏【呉人阐之母】爲天元帝后已又改爲天皇后立妃元氏爲天右皇后陈氏爲天左皇后与天元皇太后杨氏凡四后至是将立五后以问小宗伯辛彦之【狄道人】对曰皇后与天子敌体不宜有五博士何妥【字栖鳯西城人】曰帝喾四妃虞舜二妃先代之数何常之有天元大悦免彦之官以陈氏爲天中太皇后尉迟妃爲天左太皇后【造下帐五使五后各居其一又以五辂载妇人自帅左右歩从】
　　夏五月周主赟殂杨坚自爲大丞相假黄居东宫周天元昏暴滋甚杨后父随公坚位望隆重天元忌之尝因忿谓后曰必灭尔家因召坚欲杀之而不果郑译与坚少同学竒坚相表【坚龙顔额上有五柱入顶目光外射有文在手曰王】倾心相结及是天元不豫小御正刘昉【博陵望都人】素以狡謟得幸与御正中大夫顔之仪并见亲信天元召入卧内欲嘱以后事而瘖不能言昉见周主阐防冲以坚后父有重名遂与译及御饰大夫【后周置掌御饰】栁裘【字茂和世隆之曽孙】内史大夫韦誉【京兆人】御正下士皇甫绩【字功明安定朝那人】谋引坚辅政【坚不敢当昉曰公若为速为之不为昉自为也】坚乃称受诏居中侍疾天元遂殂秘不发丧昉译矫诏以坚总知中外兵马事之仪不从昉等逼之仪速署之仪厉声曰主上并遐嗣子防冲阿衡之任宜在宗英赵王【名招字豆卢突太祖子】合膺重寄公等奈何欲以神器假人之仪有死而已不能诬罔先帝昉等乃代署而行之诸卫既受敕并受坚节度坚就之仪索符玺之仪正色曰此天子之令自有主者宰相何故索之坚大怒将杀之以其民望出为西疆【后周郡治合川故城在今西寜府碾伯】郡守于是乃发丧【上宣帝諡定陵】周主入居天台【尊杨后为皇太后朱后爲帝太后陈元尉迟三后并为尼】以杨坚爲假黄左大丞相百官总已以聼时众情未壹坚引司武上士卢贲【字子微辩弟子】置左右潜令部伍仗卫至东宫门者拒不纳贲叱之坚乃得入贲遂典丞相府宿卫以郑译爲长史刘昉爲司马李徳林爲府属内史下大夫髙颎【字昭元勃海蓚人】明敏有器局习兵事多计畧坚引爲司录时汉王赞【字干依髙祖子】居禁中刘昉饰美妓送赞説之归第曰待事宁后入爲天子此万全计也赞年少庸下从之【坚革宣帝苛酷之政更为寛大刚畧旧律作刑书要制奏而行之躬履节俭中外悦之坚夜召太史中大夫庾季才问曰天时人事何如季才曰天道精微难测以人事卜之符兆定矣独孤夫人亦谓坚曰骑虎之势必不得下勉之　独孤夫人信之女】
　　周相州总管蜀公尉迟迥举兵相州讨杨坚坚遣韦孝寛将兵击之
