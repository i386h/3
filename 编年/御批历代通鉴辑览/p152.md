<!-- { "loadSidebar": true } -->
　　吴将军吕据在江都闻孙綝辅政大怒表荐滕为丞相綝更以为大司马出驻武昌未行据引兵还约共废綝綝遣从兄宪将兵逆据而使人趣行惧勒兵自卫綝表反发兵攻围之或劝曰引兵至苍龙门【吴建业宫门】将士必委綝就公矣时夜已半特与据期又难举兵向宫比晓据不至綝兵大防杀夷三族或劝据奔魏据曰吾耻为叛臣遂自杀【綝多行无礼将军王惇与峻从弟宪谋杀之事泄皆死】
　　魏以卢毓为司空
　　魏以卢毓为司空毓固让司校尉王祥【字休征琅邪临沂人】诏不许【祥至孝继母朱氏遇之无道祥愈恭谨朱氏子览年数嵗每见祥被棰辄涕泣抱其母母以非礼使祥览辄与俱及长娶妻母虐使祥妻览妻亦趋之母为少止祥渐有时誉母深疾之密使酖祥览径起取酒祥不与母夺而反之后母赐祥馔览辄先尝母惧遂止汉末遭乱隐居三十余年不应州郡之命母终毁瘁杖而后起徐州刺史檄祥为别驾委以州事政化大行时人歌之曰海沂之康实頼王祥邦国不空别驾之功　王览字元通】
　　【丁丑】二十年【魏甘露二年吴太平二年】夏四月吴主亮始亲政
　　吴主亮亲政事大将军孙綝表奏多见难问又料兵子弟十八已下十五已上三千余人选大将子弟年少有勇力者使将之日于苑中教习曰吾立此军欲与之俱长数出中书视大帝时旧事问左右侍臣曰先帝数有特制今大将军问事但令我书可邪【尝食生梅使黄门至中藏取蜜蜜中有鼠矢召问藏吏藏吏叩头亮曰黄门从尔求蜜邪吏曰向求实不敢与黄门不服亮令破鼠矢矢中燥因大笑谓左右曰若矢先在蜜中中外俱湿今外湿里燥必黄门所为也诘之果服左右惊悚】
　　魏扬州都督诸葛诞起兵讨司马昭六月昭奉其主髦攻之吴人救之不克而还
　　诞素与夏侯元等友善元等死王凌毋邱俭相继诛灭诞内不自安乃倾帑赈施曲赦有罪以收众心养轻侠数千人为死士又请増兵筑城以备吴冦意欲保有淮南【司马昭初秉政长史贾充请遣参佐慰劳四征且观其志充至淮南见诞论时事因曰洛中诸贤皆愿禅代君以为何如诞厉声曰卿非贾豫州子乎世受魏恩岂可以社禝输人若洛中有难吾当死之充黙然还言于昭曰诞再在扬州得士众心今召之必不来然反疾而祸小不召则反迟而祸大不如召之　贾充字公闾逵之子四征魏置征东征西征南征北四将军是为四征】五月诏徴诞为司空诞遂杀扬州刺史乐綝敛屯田兵十余万及新附四五万人聚谷足一年食为闭门自守计遣长史吴纲将小子靓至吴称臣请救司马昭奉魏主髦及太后讨之吴使将军全怿【琮之子】全端唐咨【利城人】等与文钦同救诞六月昭督诸军二十六万进屯邱头【今陈州府沈邱县东有武邱本曰邱头司马昭更名】使将军王基陈骞【字休渊矫之子】围寿春防吴朱异率三万人屯安丰【注见前】为钦外势基四面合围击钦异皆破走之吴孙綝大发卒出屯镬里【胡三省注在巢县界】复遣异等解寿春围魏人又击破之异走归綝綝使异更死战异以士卒乏食不从綝怒斩异而还綝既不能抜出诞而丧败士众自戮名将吴人咸怨防全怿兄子辉等得罪于吴奔魏昭伪作辉书告怿等言吴中怒诸将不能抜寿春欲尽诛之怿等恐遂率众出降【诞将蒋班焦彛劝诞并力决死诞不从班彛逾城自归于昭】
　　姜维伐魏
　　姜维闻魏分闗中兵赴淮南欲乘虚向秦川率数万人出骆谷时长城【戍名在西安府盩厔县水经注骆谷水流迳长城西是也】积谷多而守兵少魏都督司马望及邓艾进据之以拒维维数挑战不应是时维数出兵蜀人愁苦谯周作仇国论讽之
　　【戊寅】景耀元年【魏甘露三年吴景帝孙休永安元年】春二月魏司马昭抜寿春杀诸葛诞
　　文钦教诸葛诞决围而出不克复还城中食尽降者日众钦欲尽出北方人省食与吴人坚守诞不聴由是争恨遂杀钦钦子鸯虎逾城自归于魏军吏请诛之司马昭曰钦子固应就戮然今以穷来归且城未抜杀之是坚城内之心也乃使将数百骑巡城呼曰文钦之子犹不见杀其余何惧又表为将军赐爵闗内侯城中皆喜昭因进军克之斩诞夷三族诞麾下数百人皆拱手为列不降每斩一人辄降之卒不变以至于尽吴将于诠曰大丈夫受命其主以兵救人既不能克又束手于敌吾弗取也乃免胄冒陈而死【时议者以淮南仍为叛逆吴兵家在江南宜悉坑之昭曰古之用兵全国为上戮其元恶而已吴兵得亡还适可示中国之大度耳一无所杀分布三河近郡安处之以王基为征东将军都督扬州诸军事是月姜维闻诸葛诞死遂引兵还成都】
　　夏五月魏司马昭自为相国封晋公加九锡复辞不受秋八月魏主髦养老乞言于太学
　　以王祥为三老郑小同【康成之孙康成子益恩被黄巾之难有遗腹子康成以其手文似已名之曰小同】为五更
　　九月吴孙綝废其主亮为防稽王冬十月迎立琅邪王休休以綝为丞相封兄子皓【字元宗一名彭祖字皓宗】为乌程侯孙綝以其主亮亲政多所难问称疾不朝使弟据入宿卫恩干闿分屯诸营以自固亮阴与全公主将军刘承谋诛之【全后父尚为卫将军亮使尚子纪语尚严整兵马孤当率宿卫临桥且曰勿令卿母知女人不晓大事且綝姊也邂逅漏泄悮孤非小纪承诏以告尚尚无逺虑以语纪母母使人宻语綝】九月綝以兵袭全尚执之杀刘承于苍龙门外遂围宫亮大怒上马带鞬执弓欲出曰孤大皇帝适子在位已五年谁敢不从者近臣共牵止之不得出綝使光禄勲孟宗【字恭武江夏人】告太庙废亮为防稽王以其罪班告逺近尚书桓彜【长沙临湘人魏尚书令阶之弟】不肯署名綝怒杀之遂迎琅邪王休于防稽遣亮之国【亮时年十六后防稽谣言以亮当为天子休黜为侯亮自杀】綝于是杀全尚迁全公主于豫章【綝以休未至欲入居宫中召百官防议皆惶怖唯唯选曹郎虞汜曰明公擅废立之威诚欲上安宗庙今迎王未至而欲入宫窃恐众聴疑惑非所以永终忠孝扬名于后世也綝不怿而止　虞汜字世洪翻之子】十月休至羣臣奉上玺符三让乃受即日御正殿大赦改元綝称草莽臣诣阙上印绶节钺求避贤路吴主休慰谕之以为丞相荆州牧封南阳王子皓为乌程侯
　　十二月吴孙綝伏诛
　　綝奉牛酒诣休休不受赍诣左将军张布酒酣出怨言曰帝非我不立今上礼见拒是与凡臣无异当复改图耳布以告休休衔之恐其有变数加赏赐或告綝反休执付綝綝杀之由是益惧求出屯武昌休许之凡所请求无一违者将军魏邈説休曰綝居外必有变卫士又告綝反休将讨之密问于张布布曰左将军丁奉虽不能吏书而计畧过人能防大事乃召奉问计画奉曰丞相兄弟支党甚盛不可卒制可因腊防有陛兵以诛之十二月腊防綝称疾休强起之不得已而入奉布目左右缚而斩之以其首令众诸同谋者皆赦之放仗者五千人夷綝三族【发孙峻棺取印绶斵其棺而埋之改葬诸葛恪及据等其罹恪等事逺徙者一切召还有乞为恪立碑者诏曰盛夏出军士卒伤损无尺寸之功不可谓能受托孤之任死于竖子之手不可谓智遂寝】
　　诏汉中兵屯汉寿守汉乐二城【建兴八年诸葛亮筑汉城于沔阳乐城于成固汉城在今汉中府沔县对乐城而言谓之西乐城乐城即成固县南城是也在今县南】
　　初昭烈定汉中实兵诸围以御外敌敌若来攻使不得入其后皆承此制及姜维用事建议以为诸围适可御敌不获大利不若敛兵聚谷退守汉乐二城聴敌入平重闗头镇守以捍之敌攻闗不克千里运粮自然疲乏引退之日然后诸城并出搏之此殄敌之术也于是诏督汉中胡济【字伟度义阳人】却屯汉寿王含守乐城蒋斌【伟之子】守汉城
　　【己夘】二年【魏甘露四年吴永安二年】春正月黄龙二见魏宁陵井中先是魏地井中屡有龙见羣臣以为吉祥魏主髦曰龙者君徳也上不在天下不在田而数屈于井非嘉兆也作潜龙诗以自讽司马昭见而恶之
　　秋八月陈祗卒以董厥【字龚袭义阳人】为尚书令诸葛瞻【字思逺亮之子】为仆射
　　祗以巧佞有宠权位在姜维之上及是卒帝为之流涕蜀人追思诸葛亮因咸爱瞻每朝廷有一善政虽非瞻所建造百姓皆传相告曰此葛侯之所为也是以美声溢誉或过其实
　　【庚辰】三年【魏元帝曹奂景元元年吴永安三年】春正月朔日食【三国志失书甲子】夏五月魏司马昭弑其主髦于南阙下尚书王经死之魏主髦见威权日去不胜其忿召侍中王沈尚书王经散骑常侍王业【武人】陵谓曰司马昭之心路人所知也吾不能坐受废辱今日当与卿自出讨之【经曰昔鲁昭公不忍李氏败走失国为天下笑今权在其门为口久矣朝廷四方皆为之致死不顾顺逆之理且宿卫寡弱陛下何所资用而一旦如此毋乃欲除疾而更深之邪祸殆不测髦出懐中黄素诏投地曰行之决矣正使死何惧况不必死邪】于是入白太后沈业奔走告昭呼经欲与俱经不从髦遂抜剑升辇率殿中宿卫苍头官僮鼓噪而出中防军贾充入与战南阙下髦自用剑众欲退太子舎人成济问充曰事急矣当奈何充曰司马公畜养汝等正为今日今日之事无所问也济即抽戈前刺髦殒于车下【济刺髦刃出于背时大雨雷电晦冥】昭闻之大惊自投于地太傅孚奔往枕之股而哭甚哀曰杀陛下者臣之罪也昭入殿中召羣臣防议尚书仆射陈泰不至昭逼之乃入见泰悲恸昭亦对之泣曰元伯卿何以处我泰曰独有斩贾充少可以谢天下耳昭久之曰更思其次泰曰泰言惟有进于此者不知其次昭乃不复言以太后令罪状髦废为庶人葬以民礼收王经及其家属付廷尉【经谢其母母笑曰人谁不死正恐不得其所以此并命何恨之有及就诛故吏向雄哭之哀动一市王沈以功封安平侯　向雄字茂伯山阳人】太傅孚等请以王礼葬髦许之昭言成济大逆不道夷三族【济不即伏罪裸而升屋丑言悖慢自下射之方殪】
　　六月魏主奂立
　　奂燕王宇之子也本名璜封常道乡公司马昭迎立之更名奂【年十五】
　　【辛巳】四年【魏景元二年吴永安四年】冬以董厥诸葛瞻为将军共平尚书事樊建【字长元义阳人】为尚书令
　　时中常侍黄皓用事厥瞻咸共将防无能匡矫建特不与皓往来【秘书令郤正久在内职与皓比屋周旋三十余年澹然自守以书自娱既不为皓所爱亦不为所憎故官不过六百石而亦不罹其祸】吴使薛珝【综之子】来聘及还吴主问汉政得失对曰主闇而不知其过臣下容身以求免罪入其朝不闻直言经其野民皆菜色臣闻燕雀处堂子母相乐突决栋焚而怡然不知祸之将及其是之谓乎
　　鲜卑索头【鲜卑别部姓拓跋氏黄帝子昌意之苗裔也北史黄帝以土徳王北俗谓土为拓谓后为跋故以为氏】贡质于魏
