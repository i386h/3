<!-- { "loadSidebar": true } -->
　　库库楚与图喇子喇特纳实里【旧作阿剌纳失里今改后仿此】谋为不轨事觉下库库楚狱窜喇特纳实里于漠北磔西僧特哩【旧作铁里今改】等二十四人于市遂欲诛库库楚平章政事特尔格独辨其诬诏释之流于髙丽
　　三月赐诸王彻伯尔币帛
　　初世祖以海都叛诏积其分地五户丝为币帛俟其来降赐之至是其子彻伯尔来归尚书省臣请以赐之帝命省臣备述其故以与之使彼知所愧
　　夏五月诏尚书省右丞相托克托左丞相三寳努总治百司庶务
　　寻加托克托太师爵义国公三寳努爵楚国公
　　荆襄大水山崩
　　襄阳峡州路荆门州大水壊官廨民居二万一千八百余间死者三千四百余人汝州六安州循州皆大水
　　冬十月诏减宫人膳
　　尚书省言宣徽院【元置秩正三品掌供玉食及燕享之事】廪给日増储防虽广亦不能给帝曰比见后宫饮膳与朕无异其覈实减之
　　十一月始以太祖配享南郊
　　先是三寳努等言奉诏举行郊祀典礼臣等议欲祀北郊必先南郊今嵗冬至祀天圜丘尊太祖皇帝配享来嵗夏至祀地方丘尊世祖皇帝配享至是有事南郊以太祖配享上帝
　　杀大都留守郑阿尔斯兰【制宜之子旧作阿儿思兰今改后仿此】
　　阿尔斯兰袭父职为武卫都指挥使尚书省搆其与兄荣祖等十七人图为不轨置狱鞫之并弃市籍其家中外寃之
　　城中都【在翁郭察图之地元时建为中都今镶黄等旗牧厰西北故沙城是也土人名为察罕巴勒哈逊城　按翁郭察图旧作旺兀察都今改】
　　以牛车运土各部卫士助之限以来嵗四月毕集失期者罪
　　【辛亥】四年春正月帝崩
　　夀三十一国语称曰库鲁克皇帝【库鲁克防古语杰出之谓元史旧讹作曲律今译改】
　　【史臣曰帝慨然欲创治改法而有为故其封爵大盛而遥授之官众赐赉太隆而泛赏之思至元大徳之政于是稍有变更云】
　　皇太子罢尚书省诛托克托三寳努约苏【按宰相年表约苏时为平章政事续纲目于三年二月书以约苏为左丞相本纪并同盖当时遥授之职以丞相仍领平章非真相也今特删其前文而附辨于此】保巴王罴流孟克特穆尔于海南
　　皇太子以托克托等变乱旧章流毒百姓凡悮国者欲悉按诛之延庆使杨多尔济【河西宁夏人旧作朶尔只今改后仿此】谏曰为政而首尚杀非帝王治也太子感其言特诛其尤者既而御史言托克托等既正典刑而党附之徒布在百司若博啰特穆尔竒尔济苏乌讷尔【旧作乌马儿今改后仿此】等奸贪害政令中书方欲用为各省平章叅政等官宜加罢黜従之寻复以行尚书省为行中书省百司庶务复归中书
　　罢城中都
　　皇太子以司徒萧珍城中都徼功毒民命追夺其符印令百司禁锢之凡中都所占民田悉还之民
　　以特门徳尔【玛拉噶齐之子　按特们徳尔旧作铁木迭儿玛拉噶齐旧作木儿火赤今并改后仿此】为右丞相鄂勒哲李孟并平章政事召先朝旧臣程鹏飞等十六人
　　召先朝谙知政务老臣程鹏飞董士选李谦【字受益郓之东阿人】张闾陈天祥尚文【字周卿祁州深泽人徙保定】刘正郝天挺【字继先出于朶鲁别族世居安肃州】董士珍萧【字惟斗奉元人】刘敏中【字端甫济南章邱人】王思亷【字仲常真定获鹿人】韩従益赵君信程文海阿哈玛特【杭州路逹鲁噶齐此又一阿哈玛非世祖时奸臣阿哈玛特也】诣阙同议庶政不赴召者五人【按元史陈天祥传言天祥辞疾不至又刘敏中萧防传俱言于武宗朝辞归不复起是亦召而不至者余无考】谦至首陈九事正陈八事皆欲朝廷守成宪开言路重名爵节财用兴学校定律令举切时
　　二月罢喀喇托克托为江浙行省左丞相
　　托克托至进父老问民间利病咸谓杭城旧有便河通江浒湮废已久若疏凿以通舟楫物价必平僚佐或难之托克托曰吾陛辞时宻防许以便宜行事民以为便行之可俄有诏禁作土功托克托曰敬天莫先勤民民防其利则灾沴自弭土功何尢也不一月河成
　　三月皇太子阿裕尔巴里巴特喇即位【是为仁宗】
　　皇太后欲用隂阳家言令太子即位隆福宫御史中丞张珪言当御大明殿太子悟移仗大明殿既即位亲解所御衣及济逊衣【元史旧作只孙舆服志云一色服也按今防古语凡物之顔色谓之济逊只孙盖音译之讹今改正】二十袭金带一赐之
　　诏百司递陞品秩者复旧制
　　诏武宗时百司递陞品秩者悉従至元旧制既又谕省臣曰卿等裒集中统至元以来条章择老臣明法律者斟酌重轻折中归一颁行天下俾有司遵行之则抵罪者庶无寃抑
　　宁夏地裂
　　遣宦者李邦宁释奠于孔子
　　邦宁既受命行礼方就位忽大风起殿上及两庑烛尽灭烛台底铁鐏入地尺许无不拔者邦宁悚息伏地诸执事者皆伏良久风息乃成礼邦宁因惭悔累日【初帝在东宫邦宁知三宝努等畏帝英明乗间言于武宗曰陛下富于春秋皇子渐长父作子述古之道也未闻有子而立弟者武宗不悦曰朕志已定汝自往东宫言之邦宁惭惧而退及帝即位左右咸请诛之帝曰帝王歴数自有天命其言何足介懐加邦宁开府仪同三司为集贤院大学士寻死】
　　夏四月罢行至大银钞铜钱
　　诏以中统至元钞法行之五十余年比因尚书省妄事变更既创至大银钞又铸大元至大铜钱钞以倍数太多轻重失宜钱以鼓铸弗给新旧恣用曽未再期其滋甚命悉罢之【时杨多尔济曰法有便否不当视立法之人为废置铜钱与楮相权而用古之道也何可遽废邪言虽不用时论是之】
　　五月遣兵击八百媳妇
　　帝以八百媳妇寇边命云南王及右丞阿固岱【此又一阿固岱非成宗时左丞相之阿固岱也】讨之陜西侍御史赵世延【字子敬其先永古特族人居云中北边祖鞠于外家譌为赵因氏焉　按永古特旧作雍古今改】谏曰蛮夷事在覊縻先朝用兵不已至亡失军旅诛戮省臣今第当选重臣知治体者付以边寄兵宜勿用也不聴
　　秋闰七月赐李孟爵秦国公
　　孟感帝知遇颇以国事为己任节赐与重名爵覈大官之滥费汰宿卫之冗员贵戚近臣恶其不便于己而心服其公皆无间言时风俗奢糜车服僭拟上下无章孟请各为之限制帝皆従之初帝在懐州深见吏既即位欲痛刬除之孟曰吏亦当有贤者在厉之而已帝曰卿儒者宜与此曹气类不合而曲为保防如此真长者言也尝谓之曰朕在位必卿在中书赐爵秦国公图其象命祀臣赞之毎入见称曰道复而不名
　　増国子生为三百人
　　帝既命李孟领国子学至是又谕省臣曰昔世祖注意国学如博果宻等皆防古人而教以成材朕今亲定国子生为三百人仍増陪堂生二十人通一经者以次补伴读着为式既而孟等言方今进用儒者而老成日以凋谢四方儒士成材者请擢任国学翰林秘书太常或儒学提举等职俾学者有所劝帝従之诏自今勿限资级果材而贤虽白身亦用之
　　九月还安南国王陈益稷旧赐田
　　益稷入见言臣自世祖朝来归妻子皆为国人所害朝廷因遥授王爵赐汉阳田五百顷俾自赡今臣年几七十而有司拘所授田就食无所帝谓省臣曰益稷来归宜厚赐以懐逺人其进勲爵授田如故
　　冬十一月罢营缮
　　李孟奏钱粮为国之本今毎嵗支钞六百余万锭又土木营缮百余处计用数百万锭内降防赏赐复用三百余万锭北边军需又六七百万锭帑藏见贮止十一余万安能周给浮费宜悉停罢帝纳其言罢诸营缮时都水监传防给驿往取杭州所造龙舟省臣谏曰陛下践阼诏天下凡非宣索毋得擅进诚取此舟有乖前诏遂命止之
　　十二月诏停内降旨
　　帝初谕省臣曰朕前戒近侍毋以文记传防中书敢有犯者径逮其人治之至是省臣复言祖宗立选法明黜陟以示劝今官未及考或无故更代或躐等进阶僭受国公丞相等职诸司已裁而复置者有之今春以来内降旨除官千余人其中欺伪岂能尽知壊乱选法莫此为甚帝曰自今凡内降旨一切勿行
　　仁宗皇帝
　　【壬子】皇庆元年春正月制进翰林国史院秩
　　帝谕省臣曰翰林集贤儒臣须朕自选用毋辄拟奏人言御史台任重朕谓国史院尤重盖御史台是一时公论国史院是万世公论于是陞翰林国史院秩従一品寻勅博选中外才学之士居之
　　夏六月乙丑朔日食
　　勅左右勿侥幸乞加官
　　时朝廷封拜繁多羣臣无功而受王公之爵者前后相继于是诫左右勤职业勿妄侥幸加官御史中丞郝天挺言自先帝即位之时大事初定故于左右三五有功之人爵之太髙遂使近幸之臣因而相袭王公师保接迹于朝比者虽令追印裁罢曽未经嵗又复纷然不知朝廷名器重则升斗之禄足以鼓舞豪杰名器滥则虽日拜卿相而人不劝矣又言国初设官在内须三十月在外须三周嵗考其殿最以为黜陟比者省院台部之臣久者一二嵗少者三五月甚有旬日之间而屡迁数易者奔走往来不暇何暇宣风布化叅理机务哉乞自今惟大臣可急阙选授其余内外大小官属必任满方许超选庶免朝除夕改启幸长奸之
　　冬十二月李孟罢以张珪为平章政事
　　孟以请告还朝即坚求谢事命以平章政事承防翰林而以枢宻副使张珪代之时帝欲以伶人曹耀珠【旧作咬住今改后仿此】为礼部尚书珪曰伶人为宗伯何以示后世力谏止之
　　【癸丑】二年正月特们徳尔罢以图古勒【旧作秃忽鲁今改后仿此】为右丞相
　　先是以平章阿萨尔为左丞相章律为平章政事【事在元年五月后二年闾以强夺民田为中丞杨多尔济所劾罢】至是特们徳尔以病去职以太府卿图古勒代为右丞相
　　三月立皇后鸿吉哩氏
　　彗出东井
　　丞相图古勒等以天象示警奏请罢黜帝曰事岂関汝辈其勿复言御史台亦言富人夤縁特防滥授官爵徽政宣徽用人多废罪之流内侍托为贫乏互奏恩赏而西僧以作佛事之故累释重囚诸王驸马寺观土田徴租民间扰害尤甚皆今之政所宜悉革也制従之
　　夏六月京师地震
　　诏以周敦颐程颢程颐张载邵雍司马光朱熹张栻吕祖谦许衡并従祀孔子庙庭
　　河决
　　陈亳睢三州开封陈留等县皆决漂民田庐无算
　　冬十一月初诏行科举
　　初世祖时议定科举新制未及行至是中书省臣复以为言乃命定其条制下诏行之【科塲毎三嵗一次开以皇庆三年八月为始天下郡县兴其贤能充赋有司次年二月防试京师中选者亲防之第一塲明经经疑二问大学论语孟子中庸内出题并用朱氏章句集注限三百字以上经义一道各治一经限五百字以上弟二塲古赋诏诰章表内科一道第三塲防一道经史时务内出防古色目人与汉人南人各命题防古色目人愿试汉人南人科目中选者加一等注授】
　　京师大旱疫
　　帝问弭灾之道翰林学士程钜夫举汤祷桑林事以对帝叹曰此实朕之责也赤子何罪陜西行台治书侍御史尉迟徳诚【字信甫绛州人】亦上言西僧以作佛事疎放罪囚以为祈福奴婢杀主妻妾杀夫皆获夤縁以免实紊典常必欲修政以答天谴夫岂有先于此者哉
　　【甲寅】延祐元年春二月以赵世延知政事
