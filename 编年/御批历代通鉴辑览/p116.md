<!-- { "loadSidebar": true } -->
　　邓隲以前议恶诩欲以法中之防朝歌贼数千人攻杀长吏屯聚连年州郡不能禁乃以诩为朝歌长【故旧皆吊之诩笑曰事不避难臣之职也不遇盘根错节无以别利器此乃吾立功之秋也】始到谒河内太守马棱【扶风茂陵人援之族孙】棱曰君儒者当谋谟庙堂乃在朝歌甚为君忧之诩曰此贼犬羊相聚以求温饱耳愿明府不以为忧【棱问其所以诩曰朝歌背太行临黄河去敖仓不过百里而青冀之民流亡万数而贼不知开仓招众刼库兵収成臯断天下右臂此不足忧也今其众新盛难与争锋兵不厌权愿寛假辔防勿令有所拘阂而已】诩到官设三科以募求壮士自掾吏以下各举所知攻击者为上伤人偷盗者次之不事家业者为下収得百余人贳其罪使入贼中诱令刦掠乃伏兵以待之杀数百人又潜遣贫人能缝者佣作贼衣以防线缝其裾有出市里者吏輙擒之贼由是骇防县境皆平
　　三月南匈奴降
　　初汉人韩琮随南单于入朝既还説南单于云闗东水潦人民饥饿死尽可击也单于信其言遂反诏以大司农何熙行车骑将军事中郎将厐雄为副将五营及边郡兵二万余人又诏辽东太守耿夔率鲜卑及诸郡兵共击之以梁懂行度辽将军事懂等屡破匈奴兵连营稍前单于恐怖顾让韩琮曰汝言汉人死尽今是何等人也乃遣使乞降许之
　　先零羌冦汉中太守郑勤战死
　　滇零遣兵冦褒中【注见前】汉中太守郑勤欲击之主簿叚崇谏不聼出战大败叚崇与门下史王宗原展以身扞办与勤俱死
　　地震【郡国凡九】
　　夏蝗【司豫兖徐青冀六州】
　　秋七月大水【凡三郡】
　　九月地震【益州郡】
　　太后母新野君卒
　　新野君病太后幸其第连日宿止三公上表固争乃还宫及薨使司空防丧事仪比东海恭王【邓隲等乞身行服太后欲不许曹大家劝后许之】
　　【辛亥】五年春正月庚辰朔日食
　　地震【郡国凡十】
　　羌冦河内三月诏徙縁边郡县遣侍御史任尚击羌破之羌冦河东至河内百姓多南奔渡河使北军中侯【掌监屯骑越骑步兵长水射声五营】朱宠将五营士屯孟津【诏魏郡赵国常山中山缮作坞候六百一十六所】羌既转盛而缘边二千石令长多内郡人并无战守意皆争上徙郡县以避冦难诏并从之【陇西自狄道徙襄武安定自临泾徙美阳北地自冨平徙池阳上郡自肤施徙治衙　临泾汉县今日镇原属平凉府富平汉县故城在寕夏府灵州今西安府富平县三国魏徙置衙即春秋彭衙汉于此置县余注俱见前】百姓恋土不乐去旧遂刈其禾稼发撤屋室夷营垒破积聚时连旱蝗饥荒而驱蹙刦掠流离分防随道死亡或弃捐老弱或为人仆妾丧其大半时任尚坐无功徴免诏复以为侍御史击羌于上党羊头山【在今潞安府长子县东南】破之乃罢孟津屯
　　汉阳贼杜季贡冦陷上邽【汉县注见前】
　　汉阳人杜琦及弟季贡同郡王信等与羌通谋聚众据上邽城【琦自称安汉将军汉阳太守赵博遣客杜习刺杀琦明年侍御史唐信讨信斩之季贡亡从滇零是嵗滇零死子零昌立以季贡为将军季贡别据丁奚城　丁奚城在今宁夏府灵州】
　　蝗【九州】水【郡国八】
　　【壬子】六年春正月省荐新物二【十三种】
　　诏曰凡供荐新味多非其节或郁养彊孰或穿掘萌芽味无所至而夭折生长岂所以顺时育物乎自今皆须时乃上凡所省二十三种
　　三月蝗【凡十州】
　　诏封建武功臣
　　夏五月旱
　　六月豫章员谿原山【章懐注阙】崩
　　【癸丑】七年春正月太后率大臣命妇谒宗庙
　　二月地震【郡国十八】
　　夏四月丙申晦日食
　　秋蝗
　　【甲寅】元初元年春二月日南地坼【长百八十二里广五十六里】
　　三月癸酉日食
　　夏旱蝗【京师及郡国五】
　　六月河东地陷
　　羌豪号多掠汉中校尉侯覇与战破之
　　羌豪号多与诸种钞掠武都汉中巴郡板楯蛮【后汉书南蛮髙祖为汉王发夷人以定三秦复其渠帅七姓不输租赋世号板楯蛮夷葢挟板楯而战因以为名】救之汉中五官掾程信率郡兵与蛮共击破号多号多走还断陇道与零昌合侯覇马贤与战于枹防大破之【明年侯覇病卒厐参代为校尉以恩信招诱诸羌号多等帅众降参始自张掖还治令居通河西道】
　　冬十月戊子朔日食
　　十一月地震【郡国凡十五】
　　【乙夘】二年春零昌冦益州遣中郎将尹就讨之
　　零昌种众复分冦益州遣尹就将南阳兵并发益部诸郡屯兵撃零昌党吕叔都等蜀人陈省罗横应募刺杀叔都皆封侯赐钱
　　夏四月立贵人阎氏为皇后【后母邓妻之同产也故得立】
　　后性妬忌后宫李氏生皇子保后鸩杀李氏
　　五月旱蝗【京师及郡国凡十九】
　　秋九月壬午晦日食
　　校尉班雄【超之子】等撃零昌大败遣中郎将任尚屯三辅诏班雄屯三辅司马钧督闗中兵厐参将羌胡兵分道并撃零昌参兵至勇士【后汉县故城在今兰州府金县】东为杜季贡所败引退钧等独进攻防丁奚城季贡率众伪逃钧令右扶风仲光等収羌禾稼光等违钧节度防兵深入羌设伏要击之光等兵败并没【钧遁还厐参既失期称病引还皆坐征下狱钧自杀】诏以中郎将任尚代班雄屯三辅【虞诩説尚曰兵法弱不攻彊走不遂飞自然之势也今虏皆马骑日行数百里来如风雨去如絶以步追之势不相及所以虽屯兵二十余万旷日而无功也为使君计莫如罢诸郡兵各令出钱数千二十人共市一马以万骑之众逐数千之虏追尾掩截其道自穷便民利事大功立矣尚即上言用其计遣轻骑撃杜季贡于丁奚城破之明言度辽将军邓遵率南单于击零昌于灵州任尚又遣兵击羌于丁奚城并破之】
　　以虞诩为武都太守击羌破之
　　太后闻虞诩有将帅之略以为武都太守羌众数千遮诩于陈仓崤谷【胡三省注此崤谷即在陈仓大散闗非农崤谷也　大散闗在今凤翔府寳鸡县西南】诩即停车不进乃宣言上书请兵须到当发羌闻之乃分钞旁县诩因其兵防日夜进道兼行百余里令吏士各作两灶日増倍之羌不敢逼【或问诩曰孙膑减灶而君増之兵法日行不过三十里以戒不虞而今日且二百里何也诩曰虏众多吾兵少徐行则易为所及速进则彼所不测虏见吾灶日増必谓郡兵来迎众多行速必惮追我孙膑见弱吾今示强势有不同故也】既到郡兵不满三千而羌众万余攻围赤亭【在今甘肃阶州成县西南】数十日诩设竒掩击【诩令军中强弩勿发而潜发小弩羌以为矢力弱不能至并兵急攻诩于是使二十强弩共射一人发无不中羌大震退诩因出城奋击多所伤杀明日悉陈其兵众令从东郭门出北郭门入贸易衣服囘转数周羌不知其数更相恐动诩计贼当退乃遣五百余人于浅水设伏候其走路虏果大犇】连破之斩获甚众贼由是败防【诩乃占相地势筑营垒百八十所招还流亡假赈贫民开通水运始到郡谷石千盐石八千见户万三千视事三年米石八十盐石四百民増至四万余户人足家给一郡遂安】
　　冬十一月地震【郡国凡十】
　　【丙辰】三年春地震【郡国凡十】
　　三月辛亥日食
　　夏四月京师旱
　　初听大臣行三年丧
　　旧制公卿二千石刺史不得行三年丧司徒刘恺以为非所以师表百姓宣美风俗乃诏听大臣行三年丧
　　地震【郡国凡九】
　　【丁巳】四年春二月乙巳朔日食
　　武库灾
　　夏四月防免司空袁敞【字叔平安之子】敞自杀
　　敞亷劲不阿权贵失邓氏防尚书郎张俊有私书与敞子怨家封上之敞坐防免自杀【俊等下狱当死俊上书自讼临刑太后诏以减死论】
　　五月以李郃【字孟节汉中南郑人】为司空
　　郃初为郡户曹【时窦宪纳妻郡国皆有礼庆汉中亦当遣吏郃谓太守曰窦将军椒房之亲不修徳礼而专权骄恣危亡可翘足而待愿明府一心王室勿与交通太守固遣之郃不能止因请自行许之郃遂所在□迟行至扶风而宪败凡交通者皆坐免官汉中太守独不与】寻辟孝亷屡迁至太常及是代袁敞为司空数陈得失有大臣节【居位四年免延光末复为司徒】
　　六月雹【凡三郡】
　　秋七月水【郡国凡十】
　　任尚募羌杀零昌
　　先是任尚遣兵撃零昌杀其妻子又遣羌榆鬼等刺杀杜季贡【诏封榆鬼破羌侯】至是尚募効功种羌号封刺杀零昌封号封为羌王尚复将兵与马贤并进北地击狼莫【零昌谋主】大破之于是西河防人种羌万人诣邓遵降陇右平
　　地震【郡国凡十三】
　　【戊午】五年春旱【京师及郡国凡五】
　　秋八月丙申朔日食
　　邓遵募羌杀狼莫封遵为武阳【邓骘作舞阳】侯徴任尚弃市自羌叛十余年间军族之费凡用二百四十余亿死者不可胜数并凉二州遂至虚耗及零昌狼莫死诸羌瓦解三辅益州无复冦警诏封邓遵为武阳侯遵以太后从弟故爵封优大任尚与遵争功槛车征弃市
　　地震【郡国凡十四】
　　【己未】六年春二月地震【京师及郡国凡四十二】
　　夏四月大风雨雹【沛国渤海】
　　五月京师旱
　　冬十二月戊午朔日食既
　　地震【郡国凡八】
　　益州夷降
　　初越嶲夷封离等反永昌益州蜀郡夷皆叛应封离众至十余万破壊二十余县杀长吏焚掠百姓益州刺史张乔遣从事杨竦将兵进撃大破之封离等乞降竦厚加慰纳其余三十六种皆来降附竦因奏长吏奸猾侵犯蛮夷者九十人皆减死论
　　【庚申】永宁元年春三月北匈奴车师后王共杀汉吏诏复置都防屯兵
