<!-- { "loadSidebar": true } -->
　　金赫舎哩志寕自睢阳引兵攻宿州李显忠闻志寕军止万人心易之【显忠曰当令十人执一人日与降人置酒髙防　考续纲目于此下作显忠击却之今采金史赫舍哩志寕传改辑】防金博索【旧作孛撒今改后仿此】复自汴率步骑十万来薄城下列大阵显忠谓宏渊并力夹攻宏渊按兵不动显忠独以所部力战【统志李福纥领李保各以所部退避显忠皆斩以徇】俄而金兵大至显忠用克敌弓射却之宏渊顾众曰当此盛夏揺扇于清凉且犹不堪况烈日被甲苦战乎人心遂揺无复鬬志诸将各遁【中军统制周宏鸣鼔大噪扬言敌兵至与邵世雍刘侁各以所部兵遁继而统制左师渊统领李彦甫亦遁】显忠移军入城【统制张训通张师顔荔泽张渊等以显忠宏渊不协皆遁去】金人乗虚复来攻显忠竭力捍御斩首二千余城东北角金兵已上显忠取军所执斧斫之始退却显忠叹曰若使诸军相与犄角自城外掩击则敌兵可尽敌帅可擒河南之城指日可复矣宏渊又言金添生兵二十万来倘我兵不返恐不测生变显忠知宏渊无固志势不可孤立叹曰天未欲平中原邪何沮挠如此遂夜引还至符离师大溃是举所防军资器械殆尽幸而金不复南时张浚在盱眙显忠往见浚纳印待罪【周密齐东野语近见四朝史张浚传云符离军溃浚方鼻息如雷此是心学葢取莱公纪事中意据密之説亦以四朝史为未可信也而后人举此以诋浚者纷纷不一考符离师溃浚时方在盱眙相去几四百里鼻息如雷之説何从附会即此四朝史之妄不辨可知矣今附驳于此】浚以刘宝为镇江诸军都统制乃渡淮入泗州抚将士遂还扬州上疏自劾【初广汉苏云卿与张浚为布衣交绍兴间结庐南昌之东湖灌园自给人称曰苏翁浚为相属洪州帅及漕礼致之帅漕易服为二客往见翁叩其郷里曰广汉客曰张徳逺广汉人翁当识之何如人也曰贤人也□长于知君子短于知小人徳有余而才不足因问徳逺今何官客曰今朝廷起张公欲了此事翁曰此恐怕他未便了得在帅漕因出金币书函具道浚意云卿徉期以诘朝上谒比往迎则已遁矣及是符离师溃议者称云卿先见且以其言为浚定论云】
　　六月庚申朔日食
　　贬张俊为江淮宣抚使安置李显忠于潭州【考宋史孝宗纪显忠先贬节副谪筠州再贬团副谪潭州续纲目昆合为一今依显忠本传归重再贬书潭州】
　　宿师之还士大夫主和者皆议浚之非帝赐浚书曰今日邉事倚卿为重卿不可畏人言而怀犹豫前日举事之初朕与卿任之今日亦湏与卿终之浚乃以魏胜守海州陈敏【字元功赣州石城人】守泗州戚方守濠州郭振守六合治髙邮巢县两城为大势修滁州关山【即石驼山在滁州西北清流闵之北口也】以扼敌冲聚水军淮隂马军夀春大饬两淮守备帝复召浚子栻入奏事浚附奏曰自古有为之君心腹之臣相与合谋共志以成治功今臣以孤踪动辄掣肘陛下将安用之因乞骸骨帝览奏谓栻曰朕待魏公有加虽乞去之章日上朕决不许帝对近臣言必曰魏公未尝斥其名毎遣使至督府必令视浚饮食多寡肥瘠如何至是帝以符离师溃乃议讲和召汤思退为醴泉观使奉朝请而下诏罪已于是尹穑【字少稷兖州人居玉山】附思退劾浚遂降授浚特进枢密使充宣抚治扬州显忠责授果州团练副使潭州安置而邵宏渊仍前建康都统制后朝廷知其故复显忠太尉奉祠【宏渊寻贬靖州团练副使南安军安置】
　　辛防膺罢
　　防膺以疾祈免且奏曰王十朋虽上亲擢天下皆知臣荐其贤汤思退召将至亦知臣尝疏其奸遂罢奉祠陛辞帝甚惜其去防膺奏曰臣与思退理难同列帝曰有谓思退可用者防膺曰今日之事恐非思退能办思退固不足道但恐有悮国家耳
　　秋七月以汤思退为尚书右仆射同平章事兼枢宻使思退复相谏议王大寳【字元其先由温陵徙潮州】论之不报
　　八月复以张浚都督江淮兵马
　　陈俊卿以浚降秩徙治上疏曰若浚不用宜别属贤将如欲责其后効降官示罸可也今削都督重权扬州死地如有奏请台谏沮之人情觧体尚何后効之图议者但知恶浚而欲杀之不复为社禝计愿下诏戒中外协济使浚自効疏入帝悟即复浚都督浚遂以刘寳为淮东招抚使
　　金人复以书征地及嵗币诏淮西安抚干办官卢仲贤报之
　　赫舍哩志寕以书贻三省宻院云故疆嵗币如旧及称臣还中原归附人即止兵不然当俟农隙征战帝以付张浚浚言金强则来弱则止不在和与不和时右相汤思退秦桧党也急于求和参政周葵【字立义常州宜兴人】守自治之説【方出师渡淮葵请对谓不可轻举累数百言及符离师溃帝思其言拜参知政事葵始终守其前説　续纲目作陈康伯周葵洪遵皆上疏请和考宋史三人传俱未尝请和惟葵守自治之説而已续纲目不可从今改辑】工部侍郎张阐【注见前】独曰彼欲和畏我耶爱我耶直欵我耳力陈六害不可许帝曰朕意亦然姑随宜应之乃遣卢仲贤持报书如金师云海泗唐邓等州乃正隆渝盟之后本朝未遣使之前得之至于嵗币固非所较苐两淮凋瘵之余恐未如数仲贤陛辞帝勅以勿许四郡而思退等命许之张浚奏仲贤小人多妄不可委信不聴既而命廷臣议金师所言四事其説不一帝曰四州嵗币可与名分归附人则不可从也
　　冬十月立贤妃夏氏【袁州宜春人】为皇后
　　帝初纳郭氏【开封祥符人】为妃生邓王愭【即庄文太子】庆王恺恭王惇【即光宗】邵王恪而薨夏氏生有祥徴父协竒之及长以资纳于宫中为吴太后閤中侍御太后以夏氏赐帝至是立为后【协既纳女资匮居贫乃归客袁之僧舍号夏翁而死后访得其弟执中补閤门只侯执中与其妻至京宫人讽使出之择配贵族欲以媚后执中不为动他日后亲为言执中以宋宏语对后不能夺执中既贵始从师学作大字颇工复善骑射帝闻其方欲召用之执中谢曰他日无累陛下保全足矣人以此益贤之】
　　十一月卢仲贤还有罪除名遣审议官胡昉如金军仲贤至宿州布萨忠义惧之以威仲贤皇恐言归当禀命遂以忠义遗三省密院书来上其画定四事仍如志寕前书所言帝大悔张浚遣子栻入奏仲贤辱国无状帝怒遂下大理问其擅许四州之罪夺三官寻除名窜郴州而汤思退遽以王之望【字瞻叔防阳谷城人】充金国通问使龙大渊副之许割弃四州求减嵗币之半【初之望为都督府参賛军事不欲战请入朝因奏人主论兵与臣下不同惟奉承天意而已窃观天意南北之形已成未易相兼我之不可絶淮而北犹敌之不可渡江而南也移攻战之力以自守自守既固然后随机制变择利而应之思退悦其言故奏遣之】会右正言陈良翰【字邦彦台州临海人】言前遣使已辱命大臣不悔前失而后遣王之望是金不折一兵而坐收四千里要害之地决不可许四州也若嵗币则俟得陵寝然后与庶为有名今议未决而之望遽行恐其辱国不止于仲贤可先驰一介往俟议决然后行未晚也遂以胡昉为金国通问所审议官张浚亦力言金未可与和请帝幸建康以图进兵帝乃手诏王之望等以礼物待命境上而令胡昉先往谕金以四州不可割之意如必欲得四州则当追还使人罢和议矣
　　诏廷臣集议和金得失召张浚还
　　陈康伯等言金人通和朝廷遣卢仲贤报之其所论最大者三事我所欲者削去旧礼彼亦肯从彼所欲者嵗币如数我不深较其未决者彼欲得四州而我以祖宗陵寝钦宗梓宫为言未之与也乞召张浚归国特垂咨访仍命侍从台谏集议帝从之羣臣多欲从金人所请张浚及湖北京西宣谕使虞允文起居郎胡铨监察御史阎安中上疏力争以为不可与和汤思退怒曰此皆以利害不切于已大言误国以邀美名宗社大事岂同戯剧
　　以朱熹为武学博士
　　熹应召入对言君父之讐不与共戴天今日所当为者非战无以复讐非守无以制胜时相汤思退方倡和议不悦除武学博士后与洪适【字景伯皓长子】论不合而归
　　十二月陈康伯罢以汤思退张浚为尚书左右仆射并同平章事兼枢密使浚仍都督江淮军马
　　【甲申】二年【金大定四年】春正月金人执胡昉寻遣还
　　昉至金人以失信执之帝闻昉被执谓浚曰和议不成天也自此事当归一矣诏王之望以币还既而布萨忠义以书进金主金主览之曰行人何罪即遣还邉事令元帅府从宜措置
　　三月张浚视师江淮金军退
　　初汤思退恐和议不成奏请以宗社大计奏禀上皇而后从事帝批示三省曰金无礼如此卿犹欲议和今日敌势非秦桧时比卿议论秦桧不若思退大骇【续纲目此下即注王之望奏及钱端礼言考宋史张浚传之望奏系于诏浚视师之后汤思退传又系于命浚行邉之前两传本属抵牾续纲目混合为一以浚之视师专为罢兵张本叙防尤不明晰今一依浚传以之望奏改叙下罢浚条目内】俄诏浚行视江淮时浚所招徕山东淮北之士以实建康镇江两军凡万二千人万弩营所招淮南壮士及江西羣盗又万余人陈敏统之以守泗州凡要害之地皆筑城堡其可因水为险者皆积水为匮増置江淮战舰诸军弓矢器械悉备金人方屯重兵为虚声脇和有刻日决战之语及闻浚复视师亟撤兵归于是淮北之来归者日不絶山东豪杰愿受节度复以萧锜契丹望族沈勇有谋欲令尽领降众且以檄谕契丹约为应援金人天惧
　　夏四月罢张浚判福州
　　先是汤思退阳乞奉祠隂谋去浚遂令王之望等驿奏兵少粮乏楼橹器械未备人言委四万众以守泗州非计【防户部侍郎钱端礼亦言兵食日增调发不支乞以符离之溃为戒　钱端礼字处和临安人】帝颇惑之至是思退又讽右正言尹穑论浚防扈且费国不赀奏令张深守泗不受赵廓之代为拒命复论督府叅议官冯方罢之浚乃请解督府诏以钱端礼王之望宣谕两淮而诏浚还端礼入奏言两淮名曰备守守未必备名曰治兵兵未必精盖诋浚也浚留平江凡八上疏乞致仕帝察其忠欲全其去乃命以少师保信节度使判福州右司谏陈良翰侍御史周操言浚忠勤人望所属不当使去国皆坐罢
　　六月甲寅朔日食
　　秋七月撤两淮邉备
　　时汤思退急欲和好之成遂罢筑寿春城散万弩营兵辍修海船毁折水匮不推军功赏典后更撤海泗唐邓之戍
　　八月少师保信节度使魏公张浚卒【谥忠献】
　　浚既去朝廷遂决弃地求和之议浚犹上疏言尹穑奸邪必误国事或劝浚勿复以时事为言浚曰吾荷两朝厚恩乆居重任今虽去国惟日望上心感悟苟有所见安忍弗言行防余干得疾手书付二子栻杓曰吾尝相国不能恢复中原雪祖宗之耻即死不当我先人墓左我衡山足矣数日卒赠太保后帝思浚忠加赠太师【浚幼有大志及为熙河幕官徧行邉垒乃观山川形势时时与旧戍将握手饮酒问祖宗以来守邉旧法及军阵方略之宜故一旦起自疏远当枢筦之任悉能通知邉事本末在京城中亲见二帝北行生民涂炭誓不与敌俱存故终身不主和议然才疎而果于自用量褊而暗于知人是以国事鲜济师徒屡衂没身有遗恨马续纲目于终身不主和议下引宋史浚传论云时以浚之忠大类汉诸葛亮比拟差过今节録刘定之宋史断兼棌柯维骐宋史新编改辑】
