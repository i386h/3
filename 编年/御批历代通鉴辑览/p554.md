<!-- { "loadSidebar": true } -->
　　先是立征东行省命安塔哈洪察球尔再击日本敕各处造海舶集漕船募水手贮粮饷期以是年三月以次而发八月防于合浦有司徴敛大为奸利吏部尚书刘宣【字伯宣其先潞人徙太原】上书言近日再兴日本之兵此役不息安危所系近用索多议伐占城阿尔哈雅言征交趾数年吏民大扰盗贼猬兴且交趾小邦亲王提兵深入无功反殪大将况日本海洋万里非二国比万一不利援兵安能飞渡邪帝纳其言遂令诏罢征日本专事安南命阿尔哈雅等大徴各省兵仍遣镇南王托欢将之以行以安南王弟陈益稷效顺来归封为安南王约平定其国以兵纳之宣复言曰安南臣事已久歳贡未尝愆期往者用兵无功疮痍未复今乃复大举闻者恐惧且交广炎蒸之区今约七月集诸路兵于静江病死者必众矣况湖广宻迩溪洞防盗尚多大兵一出万一奸顽乘间生变何以应之时湖广宣慰司亦上言乞罢交趾兵以苏民穷诏从之令还军各省居益稷于卾州
　　二月禁汉人持兵器
　　罢鬻江南学田
　　时江浙行省理算钱谷甚急鬻所在学田输其直于官利用监臣彻尔【延济克台氏其曾祖塔喇齐封徐州因家焉旧作彻里延济克台旧作燕只□台塔剌齐旧作太赤今改】使江南见之谓曰学有田以供祭祀育贤才安可鬻耶遂奏罢之
　　三月遣侍御史程文海【字钜夫后避武宗讳以字行建昌人】访求江南人才
　　先是文海为集贤直学士言省院诸司皆用南人惟御史台按察司无之江南风俗南人所谙亦宜参用之至是遂诏文海仍集贤学士拜侍御史行御史台事往江南博采知名之士帝素闻赵孟适叶李【字太白一名舜玉杭州人】名宻谕文海必致此二人文海复荐宋宗室赵孟頫【字子昻秦王徳芳之后居湖州】及张伯淳【字师道嘉兴路崇徳人】等二十余人帝皆擢用之
　　夏四月遣湖广右丞约苏穆尔【旧作要束本今改】钩考荆湖钱谷六月下治书侍御史陈天祥狱
　　时遣约苏穆尔钩考荆湖钱谷中书拟为平章政事及托克托呼【旧作脱脱忽今改】叅知政事帝曰约苏穆尔小人事朕方五年授一理算官足矣托克托呼人奴之奴令史宣使才也读卿所进拟令人耻之已而湖广行省左丞相阿尔哈雅入朝言约苏穆尔在卾岂无贜贿迹臣亦请钩考之遂遣天祥偕往天祥至卾即劾约苏穆尔贪暴不法事时僧格与约苏穆尔连婣相倚为奸摘天祥疏中语诬以不道遣使防问欲杀之行台御史申屠致逺【字大用寿张人】累章辨其无罪犹系于狱歳余方释之【阿尔哈雅亦寻卒省臣言向阿尔哈雅与约苏木尔互请钧考今虽已死而事之是非宜暴白帝曰比事自约苏穆尔所发宜从其言行之既而约苏穆尔遂籍阿尔哈雅家赀归之京师】
　　秋七月免左丞相昻吉尔岱平章政事阿必实克【旧作阿必失合今改】
　　先是二十二年正月以阿必实克为平章政事二月复以昻吉尔岱为左丞相至是总制院使僧格好言财利帝深喜之遂有大任之意尝令具省臣姓名以进帝曰安图郭佑杨居寛等并仍前职昻吉尔岱等其别议仍选可代者以闻遂罢之自是廷中有所建置人才进退僧格咸与闻焉
　　铨定省院台部官属
　　诏中书省铨定省院台部官属自中书令左右丞相而下各有定员
　　【知政事二员行中书省平章政事二员左右丞并一员参知政事签行省事并二员枢宻院除枢宻使外同知院事一员副使签院事并二员院判一员御史台御史大夫一员中丞侍御史治书侍御史并二员行台同六部尚书侍郎郎中员外郎并二员】仍谕安图曰中书省朕当亲择其余诸司并从中书裁减安图曰比闻圣意欲倚近侍为耳目如臣所行非法从其举奏今近臣乃伺隙援引非类曰某居某官某居某职以所署奏目付中书施行铨选之法自有定制其尤无事例者臣尝废格不行虑其党有短臣者帝曰卿言良是后若此者其勿行之
　　置洪泽芍陂【注俱见前】屯田
　　两淮兵革之余荆榛蔽野宣慰使昻吉尔言可立屯田以给军饷时以用兵日本未及行未几令千人往其田试之果大获遂以兵二万屯之歳得米数十万斛
　　冬十月河决
　　冲突河南郡县凡十五处【开封祥符陈留杞太康通许鄢陵扶沟洧川尉氏阳武延津中牟原武睢州】役民二十余万塞之
　　【丁亥】二十四年春正月复诏托欢督诸军击安南屡战败之陈日烜弃城走
　　时复诏托欢督右丞程鹏飞参知政事樊楫【冠州人】等进击安南与楫等分兵三道水陆并进凡十七战皆防遂深入其境安南王日烜弃城走于海
　　二月以敏珠尔多卜丹【旧作麦术督丁今改】为平章政事
　　初敏珠尔多卜丹为右丞以与卢世荣议不合而罢寻以其行已亷洁起佐安图治省事至是遂拜平章政事
　　闰月复置尚书省以僧格特穆尔并为平章政事谔尔根萨里为右丞叶李为左丞马绍【字子卿济州金乡人】叅知政事敏珠尔多卜丹言自制国用使司改尚书省颇有成效今仍分两省为宜诏从之安图谏曰臣力不能囘天但乞不用僧格别选贤者犹或不至虐民误国不听
　　初置国子监以耶律有尚为祭酒
　　初太宗设总敎国子之官逮至元初乃以许衡为祭酒而侍臣子弟就学者才十余人衡既去敎益废而学舍未建师生寓居民舍国子司业邪律有尚屡以言始立国子监设监官増广弟子员遂以有尚为祭酒【祭酒一员司业二员监丞一员学官博士二员助敎四员生员百二十人防古汉人各半官给纸箚饮食仍集贤院】
　　设江南各路儒学提举司
　　时江南诸县各置教谕二人又用廷臣议诸道各置提举司设提举儒学二人统诸路府州县学祭祀钱粮之事未几复从僧格等言钩考江西学田所入羡余贮之集贤院以给有才艺之士
　　三月行至元钞
　　僧格以交钞及中统元宝行之既久物重钞轻遂建议更造至元钞行之自一贯至五十文凡十有一等与中统钞通行毎一贯文视中统钞五贯文【时孟頫初膺荐入见诏令与议适刑曹欲拟贜罪满至元钞二百贯者死孟□曰始造中统钞时以银为本虚实相权及今二十年轻重相去至数十倍故改中统为至元后二十年至元钞必复如中统矣若计钞抵法疑于太重或有诋其沮格钞法者孟頫曰孟頫奉诏与议不敢不言公不揆于理而但以势相陵可乎其人惭而止】
　　夏四月诸王纳顔【烈祖后广寕王伯勒格特依之孙旧作乃顔孛鲁古歹之孙今并改】反五月帝自将讨平之秋八月还上都
　　先是有告纳顔反者帝遣巴延往觇虚实纳顔谋执之巴延觉得脱归时西北诸王闻纳顔反多从之者帝以为忧宿卫士阿实克布哈【刚哩国王族大祖挍刚哩时来归旧作阿沙不花今改】曰莫若先抚安诸王乃行天讨则叛者势自孤矣帝曰善尔试为朕行之乃北説诸王诺延【旧作纳牙今改】曰大王闻纳顔反耶曰闻之曰大王知纳顔已遣使自归耶曰不知也曰闻大王等皆欲为纳顔外应今纳顔既自归矣是独大王与主上抗耳大王何不往见上自陈为万全计诺延许之于是诸王之谋皆解帝遂议亲讨之以左丞李庭等将汉军用汉法以战既而纳顔之党金嘉努【旧作金嘉奴】塔布岱【旧作塔不歹今并改】拥众号十万进逼乘舆帝亲麾诸军围之纳顔坚壁不出司农卿特尔格【旧作鐡哥哥今改】曰彼众我寡当以疑退之帝张盖据胡床坐特尔格进酒塔布岱按兵觇之不敢进李庭曰彼夜当遁耳乃引壮士十余人抱火礟夜入其阵礟发果自溃防帝曰何以知之庭曰兵虽多而无纪律见车驾驻此而不战必疑有大军继至是以知其必遁遂命庭将汉军伊实特穆尔【博尔济□赐号益鲁勒旧作玉昔铁木儿益鲁勒旧作月吕鲁今改】将防古军并进纳顔败走追执之帝遂还
　　冬十月戊午朔日食
　　检覈中书钱谷杀叅知政事郭佑杨居寛
　　初僧格奉诏检覈中书省亏欠钞六千余锭参知政事杨居寛防自辨以为实掌铨选钱谷非所专僧格怒令左右拳其颊遂与佑皆引服事闻帝令丞相安图共议之曰此曹狡狯毋令他日得以脇问诬服为词由是佑居寛皆坐弃市籍其家人咸寃之【时有江寕县逹噜噶齐吴徳者愤言尚书今日钩□中书不遗余力他日复为中书钩考汝独不死耶或以告僧格亟捕徳杀之】
　　十一月以僧格为尚书右丞相谔尔根萨里平章政事叶李为右丞马绍为左丞
　　帝问翰林诸臣言以丞相领尚书省事汉唐有此制否咸曰有之而左丞叶李遽言前省臣所不能者僧格举能行之宜以为丞相遂授僧格尚书右丞相进李右丞
　　左丞相阿珠卒
　　时受命西征至哈喇和卓【旧作哈剌霍州今改】卒追封河南王





　　御批歴代通鉴辑览卷九十五
<史部,编年类,御批历代通鉴辑览>
　　钦定四库全书
　　御批歴代通鉴辑览卷九十六
　　元
　　世祖皇帝
　　【戌子】至元二十五年春二月毁宋故宫为佛寺
　　从僧格及嘉木杨喇勒智言凡宋宫殿郊庙悉毁为寺复欲取宋髙宗所书九经石刻为浮屠基杭州府推官申屠致逺力拒止之天大雪有司督民入山伐木死者四百人行省参政董文用曰非时役民民不堪矣宜少徐之不从
　　三月帝如上都以郑制宜【郑鼎子续纲目误作郑子鼎宋元通鉴因之谬甚今依本传改正】领枢密院事
　　故事车驾如上都枢密院臣俱从行嵗留一人领院事汉人不得与焉至是以属判官郑制宜制宜逊辞帝曰汝岂汉人比耶竟留之
　　托欢引军还陈日烜邀击败之寻遣使来谢罪
　　托欢复遣兵追日烜于海右丞相阿巴齐【旧作阿八赤今改】曰贼弃巢穴逺遁意待吾之敝而乗之将士皆北人春夏之交瘴疠将作贼弗就擒馈饷且尽吾不能持久矣时日烜复遣使请降以欵师诸将信其说久之不降拥众据海口阿巴齐率众攻之将士多被疫不能进诸蛮复叛所得险阨皆失守遂谋引还日烜复集散兵三十万守东闗【在安南国沼北有城】遏托欢归路诸军且战且行日数十合贼据险窃发毒矢将士裹疮以战樊楫阿巴齐皆死前军蘓都尔【旧作昔都儿今改】奋勇乗之交人小却托欢由间道趋还日烜寻遣使入朝贡金人以代已罪帝以托欢无功而还令出镇州终身不容入觐
　　夏四月徴宋江西招谕使知信州谢枋得辞不至初枋得遁入建阳及程文海至江南访求人才荐宋遗士三十人枋得亦在列枋得方居母丧遗书文海曰某所以不死者以九十三嵗之母在耳先妣以今年二月考终某自今无意人间事矣亡国之大夫不可与图存李左车犹能言之况稍知诗书颇识义理者乎某之至愚极闇决不可以辱召命亦明矣既而留梦炎亦力荐之奏上枋得复遗书梦炎言江南无人才未有如今日之可耻者春秋以下之人物本不足道今欲求一人如瑕吕饴甥程婴杵臼厮养卒亦不可得辩论凡数千百言卒不行
　　江南盗起
