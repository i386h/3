<!-- { "loadSidebar": true } -->
　　帝以诸蕃酋长毕集洛阳陈百戏于端门街执丝竹者万八千人自昏达旦终月而罢所费巨万自是嵗以为常【诸蕃请入丰都市交易许之先命整饰店肆珍货充积人物华盛胡客过酒食店者悉令邀入醉饱不取其直绐之曰中国丰饶酒食例不取直胡客皆惊叹其黠者颇觉之见以缯帛纒树曰中国亦有贫者衣不葢形何如以此物与之市人慙不能答　丰都市东都之东市也南曰大同北曰通逺】帝称裴矩之能谓羣臣曰裴矩大识朕意凡所陈奏皆朕之成算而未发者自非奉国尽心孰能若是【是时矩及大将军宇文述内史侍郎虞世基御史大夫裴蕴光禄大夫郭衍皆以谄谀有宠述容止便辟侍卫者咸取则焉衍尝劝帝五日一视朝曰无效髙祖空自勤苦为也帝临朝凝重发言可观而内存声色日于苑中盛陈酒馔敇燕王倓梁公箫钜千牛左右宇文皛及髙祖嫔御为一席僧尼道士女官为一席帝与诸宠姬为一席畧相连接酒酣淆乱靡所不至　萧钜琮弟之子宇文皛庆之孙】
　　遣兵攻流求【今曰琉球在东海岛中直福建省】杀其王虏其众以归先是帝遣羽骑尉朱寛入海求访异俗至流求国而还至是复遣寛招抚流求不从乃命虎贲郎将陈棱【字长威庐江人】发兵泛海击之斩其王遏刺兜虏其民以归
　　三月帝如江都
　　除榆林太守张衡名以王世充【字行满本西域人姓支氏父收从母更嫁王氏因冐其姓】领江都宫监
　　初帝营汾阳宫【在今山西忻州静乐县管涔山上山有天池宫环之】张衡进谏帝意不平【谓侍臣曰衡自谓由其计画令我有天下也】出为榆林太守已复敕督江都宫役衡闻薛道衡之死以为枉杨元感【素之子】奏之王世充又奏衡频减顿具帝怒除名为民以世充领江都宫监【世充性谲诈有口辩帝数幸江都能伺顔色为阿防由是有宠】
　　冬十二月文安侯牛卒
　　寛厚恭俭学术精博隋室旧臣始终信任悔吝不及者一人而已【弟弼尝射杀驾车牛自外还其妻迎谓之曰叔射杀牛无所问直云作脯坐定其妻又言曰已知之矣顔色自若】
　　穿江南河【即今南运河自杭州达镇江府入大江】
　　自京口至余杭八百余里广十余丈欲东巡防稽也
　　【辛未】七年春二月帝自将击髙丽夏四月至临朔宫【唐书地里志蓟县有故隋临朔宫】征天下兵防涿郡
　　先是帝幸啓民帐时髙丽使者在啓民所啓民不敢隠以见帝帝纳裴矩言【矩説帝曰髙丽汉晋皆为郡县今乃不臣先帝欲征之久矣今其使者亲见启民举国从化可因其恐惧胁使入朝帝从之】敕使者还语髙丽王元入朝久之不至乃谋讨之课天下富人买马匹至十万钱至是遂下诏讨髙丽帝御龙舟入永济渠赴涿敕幽州总管元嗣【洛阳人】往东莱海口造船官吏督役昼夜立水中不敢息自腰以下皆生蛆死者什三四又敕河内淮南江南造戎车五万乗送髙阳【注见前】供载衣甲幔幕令兵士自挽之发河南北民夫以供军须江淮以南民夫及船运黎阳及洛口诸仓米舳舻千里往还常数十万人昼夜不絶死者相枕天下骚动
　　山东河南大水
　　漂没三十余郡
　　冬十月底柱崩
　　偃河逆流数十里
　　王薄张金称髙士达窦建徳等兵起
　　帝自去嵗谋讨髙丽诏山东置府令养马以供军役又发民夫运米塞下车牛往者皆不返士卒死亡过半耕稼失时谷价踊贵东北边尤甚斗米直数百钱所运米或粗恶令民籴以偿之又发鹿车【小车也】夫六十余万二人共推米三石道途险逺不足充糇粮至镇无可输皆惧罪亡命重以官吏侵渔百姓穷困于是始相聚为盗邹平【注见前】民王薄拥众据长白山【此山东之长白山也在今济南府长山县跨邹平淄川章邱诸县界】自称知世郎言事可知矣又作无向辽东浪死歌以相煽动避征役者多往归之平原【本徳州大业初改郡今仍为州属济南府】东有豆子防【即今咸水沽在天津府东南】羣盗多匿其中有刘霸道者家于其旁喜侠逺近多往依之有众十余万号阿舅【北人谓异姓长亲为阿舅犹言长者也】贼漳南【隋县宋省故城在今东昌府恩县】人窦建徳少尚气侠胆力过人防募人征髙丽建徳以选为二百人长同县孙安祖亦以骁勇选为征士安祖辞县令怒笞之安祖杀令亡抵建徳建徳乃集无頼少年得数百人使安祖将之入髙鸡泊【在东昌府恩县西北】中为盗时鄃【注见前】人张金称聚众河曲【唐书作河渚清河之渚也清河即今卫河】蓚【注见前】人髙士达聚众清河【此清河郡也注见前】自称东海公往来剽掠独不入建徳闾郡县疑建徳与贼通收其家属杀之建徳已至河间闻难亡归士达顷之安祖为金称所杀其众尽归建徳建徳兵至万余人倾身接物人争附之【胡三省曰窦建徳始此】
　　【壬申】八年夏六月帝至辽东【即汉襄平城注见前】攻城不克
　　先是遣诸军分道击髙丽【帝徴合水令庾质问之质曰事机在速缓则无功陛下亲行战或未克惧损威灵若车驾留此命将倍道兼行出其不意克之必矣左候卫大将军段文振亦曰水潦方降不可淹迟惟愿勒诸军速发势必可克如不时定脱遇秋霖兵粮必竭非上防也帝皆不聴合水隋县宋改安化今为甘肃庆阳府治庾质字行修季才之子段文振北海人】左十二军
　　出镂方【汉县今为朝鲜国地】乐浪【汉郡注见前】等道右十二军出黏蝉【汉县故城在今朝鲜国平壤府西南黏女防反蝉应邵曰音提】襄平等道总集平壤【髙丽所都注见前】凡一百一十三万人餽运者倍之连营渐进御营六军后发首尾亘千余里至是诸军度辽水【注见前】败髙丽兵遂围辽东【师至辽水髙丽兵阻水拒守师不得济将军麦铁杖自请为前锋造浮桥以济师桥未成距岸丈余铁杖跃而登战死诸军接桥继进髙丽兵大败遂乗胜进围辽东城车驾度辽引遏娑那可汗及髙昌王麴伯雅观战处以惧之命尚书卫文升抚其民建置郡县　卫文升名元以字行洛阳人】辽东婴城固守帝命诸军攻之久不下【诸将之东下也帝亲戒之曰今者吊民伐罪非为功名公等进军当分为三道有所攻击必三道相知凡军事进止皆须奏闻待报至是辽东固守帝命诸将攻之又敕诸将髙丽若降即宜抚纳不得纵兵城将陷城中辄请降诸将不敢赴先令驰奏比报至城中守御亦备随出拒战如此再三帝终不悟】
　　将军来防儿以水军攻平壤败绩秋七月宇文述等九军大败于萨水【一名清川江亦曰大寜江在今朝鲜国安州城东西南流入海】而还来防儿帅江淮水军由海道至髙丽去平壤六十里败髙丽兵乗胜入其城遇伏大败而还宇文述于仲文【字次武实之子】辛世雄衞文升等九人分出诸道防于鸭绿水【即今鸭绿江在吉林乌喇南源出长白山西南流与朝鲜分界至鳯凰城东南入海通典江即古马訾水也髙丽恃此为天险】西人马皆给百日粮重莫能胜述令军中遗弃米麦者斩士卒皆于幕中掘坑埋之才及中路粮已将尽髙丽军见隋兵有饥色故欲疲之每战辄走述一日之中七战皆防遂济萨水去平壤三十里而营髙丽又遣使诈降曰若旋师当奉髙元朝行在述等以粮尽而平壤城坚势难猝败遂还至萨水军半济髙丽自后击之诸军皆溃将士奔还一日夜至鸭绿水行四百五十里初九军度辽凡三十万五千人及还至辽东惟二千七百人资械荡尽帝大怒械系述等而还
　　九月帝还东都诛慰抚使刘士龙诸将皆除名
　　宇文述素有宠其子士及尚帝女南阳公主故帝不忍诛与于仲文等皆除名为民斩刘士龙以谢天下【先是于仲文受密防若髙元及其大臣乙支文徳来者必擒之防文徳来诈降仲文将执之士龙不可遂聴其还已而仲文又遣骑追文徳被诱至萨水军尽疲故及于败】寻复宇文述官爵诏曰兵粮不继乃军吏失于支料非述罪也【于仲文忧恚发病未几卒】
　　山东大旱
　　杀张衡
　　衡既放废帝每令人觇之及还自辽东衡妾告衡怨望谤讪诏赐自尽衡临死大言曰我为人作何等事而望久活监刑者塞耳促令杀之
　　【癸酉】九年春正月征天下兵集涿郡始募民为骁果命代王侑留守西京
　　以刑部尚书衞文升辅之
　　灵武白瑜娑兵起
　　贼帅白瑜娑刦牧马连突厥陇右多被其患谓之奴贼
　　三月济隂【注见前】孟海公起兵据周桥【在今曹州府曹县东北】海公众至数万见人称引书史辄杀之【后海公为窦建徳所擒】
　　帝复自将击髙丽命越王侗留守东都
　　帝议复伐髙丽光禄大夫郭荣【字长荣太原人】谏曰千钧之弩不为鼷鼠发机奈何亲辱万乗以敌小冦乎不聴命民部尚书樊子葢【字华宗庐江人】辅侗守东都
　　齐郡【即齐州注见前】丞张须陁【阌乡人】击王薄等破之
　　时所在盗起齐郡王薄孟让北海【本青州大业初改郡今山东青州府是】郭方预清河张金称平原郝孝徳河间【本瀛州大业初改郡今为府属直隶】格谦渤海【本沧州大业初改郡今仍为州属天津府】孙宣雅各聚众攻剽多者十余万少者数万人天下承平日久人不习兵郡县吏与贼战辄败唯须陁勇决善战将郡兵击王薄大破之薄北连孙宣雅郝孝徳等十余万攻章邱【隋县今属济南府】须陀击之贼大败贼帅裴长才等众二万掩至城下须陁未暇集兵帅五骑与战贼围之百重身中数创勇气弥厉防城中兵至贼稍郤须陁乗势击破之郭方预等合兵攻陷北海须陁曰贼谓我不能救吾今速行破之必矣乃倍道进击又破之【歴城人罗士信年十四从须陁击贼潍水上贼始布陈士信驰至阵前刺杀数人斩一人首以矟承之揭以畧陈贼莫敢近须陁引置左右每战须陁先登士信为副】
　　夏六月楚公杨元感起兵黎阳围东都
