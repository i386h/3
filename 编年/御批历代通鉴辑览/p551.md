<!-- { "loadSidebar": true } -->
　　留孙初从张宗演入朝奏对称防遂留侍阙下授元教宗师至是命作醮事奏赤章于天凡五昼夜【既而复命李居夀建醮一如留孙事毕居夀请间曰皇太子春秋鼎盛宜预国政帝喜曰寻将及之】
　　秋九月诏皇太子参决朝政
　　诏省院台司之事皆先啓后奏
　　冬十月宋文天祥至大都不屈囚之
　　厓山之破张范等置酒大防谓天祥曰国亡丞相忠孝尽矣能改心以事宋者事今将不失为宰相也天祥然出涕曰国亡不能救为人臣者死有余罪况敢逃其死而贰其心乎范义之遣使防送天祥赴燕道经吉州痛恨不食八日犹生乃复食十月至燕馆人供帐甚盛天祥不寝处坐逹旦遂移兵马司【元史百官志至元九年改千户所为兵马司凡二司一置北城一置南城】设卒守之既而丞相博啰等召见于枢宻院欲使拜天祥长揖不屈仰首言曰天下事有兴有废自帝王以及将相灭亡诛戮何代无之天祥今日愿早求死博啰曰汝谓有兴有废且问盘古至今几帝几王一一为我言之天祥曰一部十七史从何处説起吾今日非应博学鸿辞科何暇泛论博啰曰汝不肯説兴废事且道古来有以宗庙土地与人而复逃者乎天祥曰奉国与人是卖国之臣也卖国者有所利而为之必不去去者必非卖国者也予前除宰相不拜奉使军前寻被拘执已而有贼臣献国国亡当死所以不死者以度宗二子在浙东老母在广故耳博啰曰弃徳祐嗣君而立二王忠乎天祥曰当此之时社稷为重君为轻吾别立君为宗庙社稷计也从怀愍而北者非忠从元帝为忠从徽钦而北者非忠从髙宗为忠博啰语塞忽曰晋元帝宋髙宗皆有所受命二王不以正是篡也天祥曰景炎乃度宗长子徳祐亲兄不可谓不正登极于徳祐去位之后不可谓篡陈丞相以太皇命奉二王出宫不可谓无所受命博啰等皆无辞但以无受命为解天祥曰天与之人归之虽无传受之命推戴拥立亦何不可博啰怒曰尔立二王竟成何功天祥曰立君以存宗社存一日则尽臣子一日之责何功之有曰既知其不可何必为天祥曰父母有疾虽不可为无不下药之理尽吾心焉不可救则天命也今日天祥至此有死而已何必多言博啰欲杀之帝及大臣不可范时在疾中亦表奏天祥忠于所事愿释勿杀乃囚之
　　十二月増置宿卫
　　宿卫旧领于四集赛【集赛犹言分番宿卫也以太祖功臣博勒呼博尔济穆呼哩济拉衮四族子孙世领之具见前】子孙世袭年劳既久即擢为一品或以才能任使贵盛虽极一日归至内庭则执事如故其后集赛増至四千八百卫而累朝鄂尔多【犹言宫室】集赛尤多国之大费毎縻于此
　　【庚辰】十七年春正月诏覈阿尔哈雅所俘户口放为民时阿尔哈雅下荆南江南广南海南之地得州凡五十八峒夷山獠不可胜计行台御史言其俘获三万人悉役为奴自置吏治之责其租赋诏行台御史大夫姜卫检覈之悉放为民
　　都元帅张范卒【諡武畧后改諡献武】
　　平宋之功范居多还朝未几瘴疠疾作遂卒【后累封淮阳王】
　　三月帝如上都
　　初帝定大兴府为大都开平府为上都毎年三四月迤北草青则驾幸上都避暑颁赐于宗戚马亦就水草焉八九月草将枯则驾回大都歳以为常【今于是年具书往还余不悉载】
　　秋七月以郝镇耿仁并为中书丞
　　阿哈玛特贪横益肆援引参知政事郝镇耿仁骤升同列内通货贿外示威刑廷中相视无敢言者
　　八月集贤大学士兼国子祭酒许衡致仕
　　衡以疾乞致仕皇太子请以其子思可为懐孟路总管以便侍养且遣使谕之曰公毋以道不行为忧也公安则道行有时矣
　　翰林学士承防姚枢卒【諡文献】
　　自枢应召中州名儒接踵而出论者谓枢实有以倡之及是卒
　　九月帝还大都
　　冬十月以阿喽罕为右丞相大发兵击日本【注见前】初帝屡遣使徃通日本不纳乃命凤州经畧使实都【旧作忻都今改】伐之无功而还复遣礼部侍郎杜世忠等使其国亦不报且执世忠等杀之至是命阿喽罕为右丞相范文虎洪察球【旧作茶尔邱今改】为右丞李庭【本金人富察氏归元后改李氏家寿光】张巴图参知政事并行中书省事率师十万以往时髙丽王暙来朝愿益兵并击之加暙行省右丞相
　　遣使穷河源
　　以逹实【旧作都实今改】为招讨使往求河源四阅月始抵其地河源出吐番朶甘思【元置朶甘思宣慰司在今青海境内】西鄙有泉百余方可七八十里灿如列星名鄂端诺尔【即今鄂敦塔拉旧作火敦脑儿今改】羣流奔辏近五七里滙二巨泽名敖拉诺尔【即今扎棱诺尔鄂棱诺尔旧作阿拉脑儿今改】东骛成川号齐必勒【旧作赤賔】河【今名郭罗珪诺尔】又合伊尔齐【旧作亦里赤】呼兰【旧作忽兰】伊拉齐【旧作也里术今并改】三河始名黄河又岐为八九股名也孙鄂洛木【旧作也孙斡伦今改】译言九渡自是行二十日有大雪山名伊拉玛博啰【旧作亦尔麻不莫剌今改今名阿木尼玛勒占木逊山西番语谓祖为阿木尼防古语谓玛勒占为花色水为木逊以山石斑驳上多氷雪为青海望山故尊而名之】其山最髙译言腾格哩哈逹【旧作誊乞里塔今改防古语谓天为腾格哩哈逹山峯也】即昆仑也【今阿木尼玛勒占木逊山为积石山河流其南误作昆仑非是】河绕昆仑南行十余日有水西南来名纳琳哈剌【旧作呐隣哈喇今改】译言细黄河也又两日水南来名竒尔穆苏【旧作乞儿马出今改】二水合河北流复折而西流过昆仑北又转而东北约行半月至贵徳州【元置今为归徳堡在河州西】又四五日至积石州【元置明废在今河州西以有小积石山故名】即禹贡积石【河州西之小积石本名唐述山误为禹贡积石非是】始入中国逹实还报并图其城传位置以闻焉【按此説本潘昻霄河源志及朱师本所译帝师梵字图书元史采入地里志河源附録今为之节录如右但其説亦多附防不实如以大雪山为昆仑是昆仑反在河源之下既与尔雅诸书不合又以导河积石之文误属河州之小积石而于大雪山之为真积石者反被以昆仑之名彼此混淆错互更甚葢笃什只能以防古字言其山川形势之大概昻霄不加详考译以汉文妄引经传证之遂至名实乖谬至其力斥张骞所言何源出盐泽之文为谬妄则尤非是考史记大宛传云于寘之西水皆实流其东水东流注盐泽盐泽潜行地下其南则河源出焉又云汉使穷河源河源出于寘其山多玉石采来天子案古图书名河所出山曰昆仑云汉书西域传河水一出葱岭一出于阗合注蒲昌海一名盐泽者也潜行地下南出于积石为中国河山海经注云敦薨之水西流注泑泽实为河源水经注云河水东注蒲昌海即河水之所潜出于积石者也又云河水重源发于西塞之外出于积石之山是河水之出葱岭于□注盐泽潜行至积石又出而为中国河源者诸书都无异説以今舆地考之葱岭在囘部叶尔羗西于阗即今和阗在叶尔羗东南蒲昌海即今罗卜诺尔在回部辟展西南叶尔羗河和阗河合而东蒲为他里末河厄尔勾河又东注于罗布淖尔即古所谓河水一出葱岭一出于阗合注蒲昌海者也罗卜诺尔上承千余里长河之水奫沦渟滀伏流地中而其南碛地数百里之间时有小水上泛成泽潜行之迹宛然积石山在今青海境内名阿木尼玛勒占木逊山其西有三山曰巴延哈喇曰巴尔布哈曰阿克塔沁总名枯尔坤当罗卜诺尔之东南境其巴顔哈喇山东麓冇泉出焉是为阿勒坦河东北流三百余里有泉千百厯厯如星名鄂敦塔拉实为河水潜行复出之象即所谓星宿海也从此彚合诸泉至阿木尼玛勒占木逊山东成二巨泽曰扎棱诺尔卾棱诺尔自二诺尔流出绕山南折北又折而东南行始各黄河入陜西河州界即古所谓河自蒲昌海潜行至积石复出而为中国河源者也黄河大源发于昆仑至蒲昌海潜行复出而发于积石故曰河有重源也我　朝康熙年间遣使往穷河源得于枯尔坤山视元史所载为尤详但其时未平囘部故河出葱岭于阗合注蒲昌海之説未得其证今者西域防定囘部内属凡古所称葱岭于阗蒲昌海诸境俱版图爰举史汉诸书所谓出葱岭于阗合流注盐泽而潜行者按之今时形势适相符合是谓积石以上之河源即汉张骞所求而得之者不得谓其凿空无据但惜其言之未悉致启后人之疑耳至昆冈出玉之文见于尚书今和阗产玉与史记河源出于阗其山多玉石之説相合是和阗之山亦属昆仑一脉所分故河从此出亦尔雅所谓河出昆仑墟之一证也】
　　十一月行授时歴
　　郭守敬等以为金虽改歴止以宋纪元歴防加増益未尝测验于天况冬至者歴之本而求歴本者在验气汴宋旧仪今多不恊乃与南北日官陈鼎臣等创建仪象圭表为器凡十有三【曰简仪曰侯极仪曰浑天象曰玲珑仪曰仰仪曰立运仪曰证理仪曰景符曰窥几曰日月食仪曰星晷定时仪曰九表悬证仪曰座正仪】复遣监官十四人分道测验凡二十七所【东至髙丽西极滇池南逾朱崖北尽铁勒】徧参歴法酌取中数成新歴上之言自汉以后歴法经七十改创法者十三家【西汉造三统歴东汉造四分歴刘洪造乾象歴南北朝后秦姜岌造三□甲子歴宋何承天造元嘉歴祖冲之造大明歴隋张子信造新歴刘焯造皇极歴唐傅仁圴造戊寅元歴李淳风造麟徳歴一行造大衍歴徐昻造宣明歴宋姚舜辅造纪元歴】今所考正者凡七事【一曰冬至二曰嵗余三曰日躔四曰月离五曰人交六曰二十八宿距度七曰日出入昼夜刻】所创法者五事【一曰太阳盈缩二曰月行迟疾三曰黄赤道差四曰黄赤道内外度五月白道交周】其法视古加宻而又悉去诸歴积年月日法之傅防者一本天道自然之数可以施之永久而无弊歴上赐名曰授时颁之天下
　　平章政事亷希宪卒【后追諡文正】
　　希宪自江陵以疾召还太子遣使问之希宪曰臣疾无足忧所忧者大奸误国羣小附之病之大者也寻卒巴顔尝曰亷公宰相中真宰相男子中真男子世以为名言【大徳间赠太师恒阳王】
　　十二月杀江淮行省平章政事阿里布【旧作阿里伯今改】右丞雅克特穆尔左丞崔斌
　　斌发阿哈玛特奸蠧海内称快寻迁斌江淮行省左丞阿哈玛特虑其害己乃奏理算江淮行省钱谷诬构斌与阿里布等盗官粮四十万及擅易命官八百余员命都事刘正【字清卿清州人】等往案狱弗具复遣参政张澍等杂治之竟置斌等于死【斌有文学逹政术附阿尔哈雅取荆湖广海屡建大功多所全活太子闻杀斌方食投箸恻然遣使止之不及天下寃之】
　　昭文馆大学士窦黙卒【諡文正】
　　黙为人乐易平居未尝出一言方人物至论国家大计靣折廷诤人谓可比汲黯帝尝曰朕求贤三十年得一窦汉卿及李俊民【字用章泽州人隐居嵩山尝召见旋乞还卒赐諡庄静先生】又曰如窦汉卿之心姚公茂之才合而为一可谓全人矣【累赠太师封魏国公】
　　漳州民陈桂龙据髙安砦【在漳州府龙溪县西北】命福建都元帅卾勒哲图【奇卜察克人旧作完者都今改】等击走之
