<!-- { "loadSidebar": true } -->
　　尔朱荣虽居外藩遥制朝政【魏主性勤政事数亲览词讼理寃狱荣闻之不悦荣使其从弟仆射世隆摄选启北人为河南诸州魏主未许太宰并州刺史元天穆曰天柱有大功若请普代天下官恐陛下亦不得违魏主正色曰天柱若不为人臣朕亦须代若犹存臣节无代天下百官之理荣闻之大恚恨】尔朱后性复妬忌【后数忿恚曰天子由我家置立今便如此我父本即自作今亦复决怏复决言今当作天子决计不疑也】魏主外逼于荣内迫于后恒怏怏不乐城阳王徽待中李彧【字子文冲之孙】劝魏主除荣侍中杨侃仆射元罗【字仲纲乂之弟】胶东侯李侃晞【惠之从孙】亦预其谋会荣请入朝徽等劝因其入刺杀之魏主疑未定而谋颇泄人懐忧惧尔朱世隆疑有变乃为匿名书云天子欲杀天柱取以白荣荣恃其彊不以为意九月至洛阳魏主即欲杀之以天穆在并州恐为后患故忍未发并召天穆人有告荣以魏主之谋荣具奏之魏主曰外人亦言王欲害我岂可信耶于是荣不自疑及天穆至【魏王召中书舍人温子升告以杀荣状并问以杀董卓事子升具道本末魏主曰王允若赦凉州人必不至此良乆又曰吾寜为高贵郷公死不为常道乡公生若杀荣与天穆而赦其党亦应不动耳】乃伏兵明光殿东序声言皇子生遣徽驰告荣荣与天穆俱入【温子升预作赦文执以出遇荣问之子升色不变曰敕荣不取视】入坐李侃晞等抽刀从东户入荣即起趣御坐魏主先横刀膝下遂手刅之天穆亦死内外喜噪百官入贺魏主登门大赦遣武卫将军奚毅将兵镇北中城【先是魏主谋诛荣以毅为荣所亲信不敢与之言情毅曰臣寕死陛下不能事契贼及荣至洛阳毅见魏主请问魏主知其诚乃与之定议】是夜尔朱世隆帅荣部曲走屯河隂【先是荣党田怡闻变议攻宫门贺拔胜止之及世隆走胜亦不从魏主甚嘉之朱瑞虽为荣所委而善处朝廷之间魏主亦善遇之故瑞从世隆走而中道逃还　朱瑞字元龙代郡桑干人】
　　魏仆射尔朱世隆反与汾州刺史尔朱兆立长广王晔【字华兴中山王英之弟子】于长子冬十二月入洛阳迁其主子攸于晋阳而弑之
　　世龙将还北司马子如曰天下恟恟唯彊是视今若北走则示人以弱恐变生肘腋不如分兵守河桥还军京师出其不意或可成功世隆从其言遂攻河桥杀奚毅据北中城魏朝大惧十月世隆遣尔朱拂律归将契骑一千皆白衣来郭下魏主遣谓之曰太原王立功不终隂图衅逆罪止荣身余皆不问若降官爵如故拂律归曰愿得太原王尸生死无恨因涕泣羣党皆恸哭声震城邑魏主募敢死士讨世隆一日得万人与拂律归等战于廓外不克魏主集羣臣传议皆恇惧不知所出散骑常侍李苗请募人从马渚【亦曰河中渚在河南府孟津县】上流乗船夜下纵火船焚桥尔朱氏兵溺死者甚众南援不至苗赴水死世隆亦收兵北遁诏行台源子恭镇太行丹谷【在今山西泽州府鳯台县西南水经注丹水南流注于丹谷即此】筑垒防之汾州刺史尔朱兆闻荣死自汾州帅骑据晋阳世隆至长子兆来防之共推太原太守长广王晔即位世隆兄仲逺亦起兵徐州向洛阳魏主以城阳王徽总统内外徽忧怖不知所出性多忌嫉又靳财货故徒有靡费而恩不感物十一月仲逺陷西兖州【注见前】贺拔胜战败降之兆引兵向洛召高欢欢不至【初尔朱荣常从容问左右曰一旦无我谁可主军众以兆对荣曰兆虽勇然所将不过三千骑多则乱矣堪代我者惟贺六浑耳因戒兆曰尔非其匹终当为其穿鼻乃以高欢为晋州刺史及兆引兵向洛召欢曰兆狂愚如是而敢为悖逆吾势不能乆事尔朱矣乃以山蜀未平辞不至】兆遂轻骑渉河叩宫门宿卫散走魏主歩出云龙门外遇城阳王徽乗马走屡呼之不顾而去兆执魏主鎻之扑杀王子纵兵大掠杀临淮王彧等【徽赍金百斤马五十匹以前洛阳令防租仁一门三刺史皆已所引防故往投之祖仁私谓子弟曰今日富贵至矣乃怖徽以捕将至令其逃于他所使人于路邀杀之送首于兆兆不之赏既而兆梦徽谓已曰吾有金二百斤马八匹在祖仁家卿可取之兆捕祖仁依梦征之不得杀之】世隆仲逺皆至洛阳兆责世隆曰叔父在朝如何令天柱受祸按剑瞠目声色甚励世隆逊谢然后得已由是深恨之兆迁魏主于晋阳高欢闻之帅骑邀之不及因与兆书为陈祸福兆不纳竟弑之三级佛寺【初世隆等征兵于泰宁大守房谟谟斩其使及兆得志其党是兰安定执谟系州狱郡中蜀人闻之皆叛安定给谟弱马令往慰劳诸贼见谟遥拜谟先所乗马别给将士战败蜀人得之善养之皃童妇女竞投草粟曰此房公马也世隆闻之以为长史　防寜魏郡故城在今山西泽州府心水县房谟字敬放河南洛阳人是兰代北复姓】
　　魏纥豆陵【代北三字姓】歩蕃大破尔朱兆于晋州兆及晋州刺史高欢击杀之兆使欢统六镇
　　先是魏主既杀尔朱荣诏河西贼帅纥豆陵歩蕃袭秀容兵势甚盛尔朱兆自洛阳急还晋阳以御之至是秀蕃大破兆军于秀容南逼晋阳兆惧使人召高欢并力贺防马过儿请缓行以之欢往往逗留歩蕃兵日盛兆屡败告急欢乃往从之与兆进兵合击大破斩之兆徳欢相与誓为兄弟初葛荣歩众流入并肆者二十余万为契部陵暴皆不聊生大小二十六反诛夷者半犹谋乱不止兆患之问计于欢欢曰六镇反残不可尽杀宜选腹心使统之有犯者罪其帅则所罪者寡矣兆曰善谁可者贺防允请使欢领之欢殴允折齿曰天下事取舍在王何敢妄言请杀之兆以欢为诚遂以其众委焉欢遂出宣言受委统州镇兵可集汾东受号令乃建牙阳曲川【汉阳曲县今忻州定襄县是也后汉末移县于太原今为太原府治】军士素恶兆而乐属欢莫不皆至【欢又请以并肆降户就食山东兆从之慕容绍宗谏曰高公雄才盖世复使握大兵于外譬如借蛟龙以云雨将不可制矣兆曰有香火重誓何虑耶绍宗曰亲兄弟尚不可信何论香火时兆左右已受欢金因称绍宗与欢有隙兆怒囚绍宗趣欢发欢道逢尔朱荣妻北乡长公主自洛阳来有马三百匹尽夺之兆闻之乃释绍宗而问之绍宗曰此犹是掌握中物也兆乃自追欢至襄垣防漳水暴涨欢隔水拜曰借马非他备山东盗也王信谗来追今不辞度水而死恐此众便叛兆因轻马度水谢欢引颈授刀使欢斫之欢大哭曰自天柱之薨贺六浑更何所仰但愿大家十万岁得伸力用耳大家何忍出此言兆乃投刀复斩白马与欢为誓因留宿夜饭尉景伏壮士欲执兆欢止之曰今杀之其党必奔归结聚兵饥马瘦不可与敞若英雄乘之而起则为害滋甚兆虽骁勇凶悍无谋不足图也旦日兆归营复召欢欢将诣之长史孙腾牵欢衣乃止】
　　魏齐州乱刺史萧赞走死
　　齐州附于尔朱兆赞走卒于阳平【汉县隋改白莘今属山东东昌府】梁人窃其柩以归梁主犹以子礼葬之陵次
　　梁以陈庆之为南北司州【南司州治安陆北司州注见前】刺史
　　庆之屡破魏兵遂罢义阳镇兵停水陆漕运江湖诸州并得休息开田六千顷二年之后仓廪充实
　　御批厯代通鉴辑览卷四十二
　　钦定四库全书
　　御批歴代通鉴辑览卷四十三
　　南北朝
　　【辛梁中大通三年魏节闵帝恭亥普泰元年废帝朗中兴元年】春二月魏尔朱世隆废其主煜而立广陵王恭【广陵王羽之子是为节闵帝】
　　初魏广陵王恭以元乂擅权托称瘖疾居于龙华佛寺无所交通至是尔朱世隆兄弟以魏主煜疎逺无人望密谋更立近亲郎中薛孝通【字士逹汾隂人聪之子】说尔朱天光曰广陵高祖犹子夙有令望沈晦不言多歴年所若奉以为主天人允协矣天光使尔朱彦伯【荣从弟】潜徃胁之恭乃曰天何言哉世隆等大喜乃废煜而立之邢卲【字子才蛮族弟】为赦文叙敬宗【西魏太昌中追諡子攸为孝庄帝庙号敬宗】枉杀尔朱荣之状魏主曰永安手翦彊臣非为失徳直以天未厌乱故逢成济之祸耳因取笔自作赦文魏主闭口八年至是乃言中外欣然以为明主
　　魏河北大使高干起兵信都以冀州迎高欢
　　初尔朱荣以高敖曹【即高昻后以字行】入洛【敖曹为荣所执事具前】敖曹兄干亦自东冀州【干父翼前聚众河济间魏置东冀州以翼为刺史】驰至及荣死魏敬宗以干为河北大使敖曹为直阁将军使归集乡里为形援【敬宗亲送之河桥举酒指水曰卿兄弟冀部豪杰能令士卒致死京城倘有变可为朕河上一尘干垂涕受诏敖曹援劒起舞誓以必死】俄而敬宗遇害刘灵助反于幽州【灵助推筭知尔朱氏将衰乃起兵声言为敬宗复讐幽瀛凔冀之民多从之】及是尔朱兆遣监军孙白鹞至冀州托言调发民马欲收干兄弟干等知之乃与前河内太守封隆之【字祖裔囬之子】等袭信都杀白鹞奉隆之行州事为敬宗举哀将士皆缟素升坛誓众移檄州郡共讨尔朱氏殷州刺史尔朱羽生袭之为敖曹所败【敖曹马矟绝世左右无不一当百】时高欢屯壶关声言讨信都众惧干曰吾闻高晋州雄略盖世其志不居人下且尔朱无道弑君虐民正是英雄立功之会今日之来必有深谋吾当轻马迎之诸君勿惧乃潜谒欢于滏口【注见前】说之曰尔朱酷逆痛结神人凡曰有知莫不思奋明公威徳素着天下倾心若兵以义立则屈彊之徒不足为明公敌矣鄙州虽小户口不减十万谷秸之税足济军资愿熟思之欢大悦与同帐寝已欢东出赵郡李元忠【灵之曾孙】复劝欢就干【元忠先为南赵郡太守好酒无政续及尔朱兆弑敬宗弃官归谋举兵讨之防欢已见干东出元忠乘露车载素筝浊酒以迎欢欢未即见元忠下车独酌谓门者曰今闻国士到门不吐哺辍洗其人可知还吾刺勿通也门者以告欢遽见之引入觞再行取筝鼓之长歌慷慨歌□谓欢曰天下形可见公犹事尔朱邪欢曰富贵皆彼所致敢不尽节元忠曰非英雄也欢曰赵郡醉矣使人扶出元忠不肯起孙腾进曰此君天遣来不可违也欢乃复与语元忠慷慨流涕欢亦悲不自胜元忠因进策曰殷州小无粮仗不足以济大事若向冀州高干邕兄弟必为明公主人殷州便以赐委冀殷既合沧瀛幽定自当弭服矣欢急握元忠手而谢焉】于是欢帅众至信都隆之干纳之时敖曹在外略地闻之以干为妇人遗以布裠欢使子澄【字子惠】以子孙礼见之敖曹乃与俱来【初干之举兵也仍受刘灵助节度灵助自占曰三月之末我必入定州已而魏都督侯渊讨灵助斩之函首入定州果如其期】
　　魏封其故主为东海王
　　魏以尔朱世隆为太保
　　时天光专制关右兆奄有并汾仲逺擅命徐兖世隆居中用事竞为贪暴而仲逺为尤甚所部富室多诬以谋反没其妇女财物而投其男子于河人畏之如豺虎由是四方皆恶尔朱氏而惮其彊莫敢违也
　　魏以髙欢为渤海王
　　魏赐髙欢爵渤海王徴之不至乃以为东道大行台冀州刺史
　　夏四月梁太子统卒【諡昭明】
　　统自加元服梁主使省录朝政辨析诈谬秋毫必赌但令改正不加案劾断狱多所全宥寛和容众喜愠不形于色好读书属文引接才俊不畜声乐每零积雪遣左右周行闾巷视贫者赈之天性孝谨在东宫坐起恒西向母丁贵嫔卒水浆不入口腰带十围减削过半及寝疾恐贻梁主忧敇参问辄自力手书及卒朝野惋愕
