<!-- { "loadSidebar": true } -->
　　先是南诏宼大渡河遂陷黎州入卭崃闗【在雅州府荣经县西寰宇记闗约山据险控扼蕃夷要害】成都大震骠信遣节度使牛丛书云欲入见天子靣防寃抑今假道贵府留止数日丛素懦怯欲许之杨庆复以为不可斩使者留二人遣还授以书詈辱之蛮兵乃退诏高骈诣西川制置蛮事寻以为节度使骈至剑州先遣使开成都门或諌曰蛮寇逼近万一豨突奈何骈曰蛮闻我来逃窜不暇何敢輙犯成都今春气向暖数十万人蕴积城中将成疠疫不可缓也使者至纵民出城各复常业民大悦蛮方攻雅州闻之遣使请和引去骈发兵追至大渡河杀获甚众擒其酋长数十人修复卭崃闗大渡河诸城栅各置兵数千戍之自是蛮不复入宼【蛮之宼大渡河也防河兵马使黄景复再战再胜会蛮发国中兵继至景复力战无救军遂溃至是高骈责景复失守斩之杨庆复所募突将以守成都功优给右职骈悉令纳牒停其廪给突将皆愤怨骈好妖术每发兵焚纸画人马散小豆曰蜀人懦怯今遣元女助兵军士耻之骈又停省吏官刑罚严酷由是突将因之作乱大噪入府骈走匿厠间监军遣人招谕许复职名廪给乃肯还营骈牓谢突将而隂籍其名寻使人掩捕杀之老防无遗死数千人】
　　以田令孜【蜀人本姓陈氏】为中尉
　　上之为普王也小马坊使田令孜有宠及即位使知枢密遂擢为中尉上专事游戱政事一委令孜呼为呵父令孜颇读书多巧数纳贿除官不复闗白毎见常自备果食与上对饮防上与内园小儿狎昵赏赐动以万计府库空竭令孜説上籍两市啇货悉输内库有陈诉者付京兆尹杖杀之宰相下钳口不敢言
　　浙西鎭遏使王郢作乱
　　先是赵隠出鎭浙西【在元年二月】鎭遏使王郢等有战功隠赏以职名而不给衣粮郢等遂刦库兵作乱收众万人攻陷苏常州泛江入海转掠二浙南及福建大为人患【后裴璩为浙西节度使密招郢党降之散其徒六七千人郢収余众走明州镇遏使刘巨容射杀之余党皆平　裴璩谞从曽孙刘臣容徐州人】
　　夏五月同平章事萧仿卒六月以李蔚【字茂休陇西人】同平章事
　　时天下盗起宦官持兵柄仿以鲠直见忌及卒蔚代之
　　王仙芝陷濮曹州寃句【汉县金废故城在今曹州府荷泽县】人黄巢聚众应之
　　仙芝及其党尚君长攻陷濮曹州天平节度使薛崇出兵撃之不利寃句人黄巢善骑射喜任侠麄渉书传屡举进士不第遂与仙芝共贩私盐至是聚众应之攻剽州县民之困于厚敛者争归之数月之间众至数万
　　秋七月大蝗
　　飞蝗蔽日所过赤地京兆尹杨知至【汝士之子】奏蝗不食稼皆抱荆棘而死宰相以下皆贺
　　冬十月贬董禹为桞州司马
　　右补阙董禹谏上游畋撃毬上赐金帛以褒之邠宁节度使李侃奏为假父求赠官【侃为宦者假子】禹上疏论之语侵宦官枢密使杨复恭【本姓林氏为杨钦义养孙】等诉于上遂坐贬
　　十二月以宋威为诸道行营招讨使
　　王仙芝宼沂州平卢节度使宋威请帅兵讨之故有是命仍诏诸道兵并取处分
　　【丙申】三年春正月天平军乱诏本军宣慰之
　　天平军遣将士张晏等救沂州还闻北境有盗使留扞御晏等不从諠噪趣府都将张思恭出城慰谕然后定诏本军宣慰无得穷诘【胡三省曰唐自中叶以来姑息藩镇至其末也姑息乱军遂陵夷以至于亡】
　　二月令天下乡材各置弓刀鼓板以备羣盗
　　三月崔彦昭罢以王铎同平章事
　　彦昭罢为太子太傅郑畋数推铎遂以左仆射复相
　　夏五月以李可举为卢龙节度使
　　初可举父茂勲【囘鹘阿布思之裔以军功赐姓名】逐张公素而代之至是茂勲致仕请以军授可举从之
　　六月雄州【唐置后废故城在寜夏府灵州】地震裂水涌出
　　壊公城及公私庐舍皆尽
　　秋七月宋威撃王仙芝于沂州大破之
　　宋威撃王仙芝大破之仙芝亡去威奏仙芝已死纵遣诸道兵百官皆入贺居二日州县奏仙芝尚在攻剽如故时兵始休诏复发之士皆愤怨思乱【仙芝寻陷汝州又陷阳武郑州后攻唐邓】
　　谄忠武节度使崔安潜【字进之慎由弟】发兵讨仙芝
　　九月乙亥朔日食
　　冬十二月王仙芝宼淮南诸州
　　郑畋上言自沂州奏防之后仙芝愈肆猖狂屠防五六州疮痍数千里宋威衰病殊无进讨之意曽元裕望风退缩崔安潜威望过人张自勉骁勇良将宫苑使李琢西平王晟之孙严而有勇请以安潜为行营都统琢为诏讨使代威自勉为副使代元裕上颇采其言
　　以王仙芝为神策押牙不受
　　王仙芝攻蕲州以书与刺史裴渥约敛兵不战渥许为之奏官开城延仙芝及黄巢辈入置酒厚赠之表陈其状诏以仙芝为左神策军押牙仙芝大喜黄巢以官不及已大怒曰始者共立大誓横行天下今独取官而去使此五千人众安所归乎因殴仙芝伤首其众諠哗不已仙芝遂不受大掠蕲州分其军三千余人从仙芝及尚君长二千余人从巢分道而去
　　【丁酉】四年春二月南诏酋龙死子法立请和许之
　　酋龙为邉患殆二十年及是死子法立好畋猎酣饮委国事于大臣岭南西道节度使辛谠奏南诏请和且言诸道兵戍邕州歳乆餽饷疲弊请许其和使嬴瘵息肩诏许之但留荆南宣歙数军余减六七【先是高骈奏遣僧景仙托游行入南诏説谕酋龙许以公主妻之时骈方筑成都罗城恐蛮寇惊役又以蛮俗尚浮屠故遣景仙往酋龙□礼之信用其言已而法立请和亲无表但令督夷牒中书请为弟而不称臣礼部侍郎崔澹等言南诏骄僭无礼高骈不逹大体因一僧呫蕲卑辞诱致其使若从其请恐垂笑后代也骈上表与澹等辨诏谕解之后辛谠复□摄廵官徐云防如南诏牒使称臣奉表贡方物法见云防与抗礼谓曰南诏已与唐约为兄弟不则舅甥何表贡之有云防曰骠信之先由大唐之命得合六诏为一恩德深厚中间小忿罪在邉鄙今骠信欲修旧好岂可违祖考之故事乎顺祖考孝也事大固义也息战争仁也审名分礼也四者皆令德也可不勉乎骠信待云防甚厚比还授以木夹二一上中书门下一牒岭南西道然犹未肯奉表称贡　崔澹博陵人督爽南诏有幕爽□爽等官分理诸务其相督之木夹所以夹文书者】
　　夏四月壬申朔日食
　　秋七月王仙芝黄巢围宋州
　　仙芝陷鄂州巢防郓州沂州至是合军围宋威于宋州将军张自勉将忠武兵三千救之杀贼二千余人贼解围遁去王铎卢携欲使自勉以所将兵受宋威节度郑畋以为威与自勉素有疑忿若在麾下必为所杀不肯署奏遂皆求罢免不许
　　盐州作乱逐刺史王承顔诏贬承顔象州【唐置今属栁州府】司户时承顔素有政声以严肃为骄卒所逐朝廷与贪致乱者同贬时人惜之
　　冬十一月王仙芝遣尚君长请降宋威执之以献斩之招讨副都监杨复光【闽人宦官杨元价养子】遣人説谕王仙芝仙芝遣尚君长等请降宋威遣兵刧取以献奉与战生擒复光奏君长实降诏御史鞫之竟不能明遂斩之
　　江州刺史刘秉仁斩贼帅柳彦璋
　　彦璋王仙芝别将袭防江州执刺史陶祥使上表请降敇以彦璋为将军令众散以刘秉仁为刺史彦璋拥众剽掠如故至是秉仁乘驿之官单舟入贼水寨彦璋出不意即迎拜秉仁斩之而散其众
　　【戊戌】五年春正月王仙芝宼荆南
　　王仙芝宼荆南节度使杨知温【知至之兄】不设备贼防罗城知温犹赋诗山南东道节度使李福自将救之时有沙陀五百在襄阳福与之俱至荆门【唐县五代高氏于此置军元改为州今属安陆府】遇贼沙陀纵骑奋撃破之仙芝闻之焚掠而去死者什三四
　　招讨副使曽元裕大破王仙芝于申州诏以为招讨使张自勉副之
　　先是郑畋与王铎卢争论用兵于上前畋不胜退上奏曰自王仙芝俶扰崔安潜首请讨之贼不敢犯其境又以兵授张自勉解宋州围使江淮漕运流通不输宼手今罢自勉而以所将兵七千人宋威余复奏加诬毁若勍宼忽至何以枝梧臣请以四千人授威余三千人使自勉将之守卫其境卢携不以为然上不能决畋复上言宋威欺防朝廷败衂狼籍宜正军法不从至是元裕大败仙芝杀万人招降散遣者亦万人乃罢威而以元裕为招讨使自勉副之
　　大同军乱杀防御使段文楚推李克用为留后
　　振武节度使李国昌之子克用为沙沱副兵马使戍蔚州时河南盗贼蜂起云州沙陀兵马使李尽忠与牙将康君立【兴唐人】薛志勤【即薛铁山奉诚人】程懐信李存璋【字徳璜云州人】等谋曰今天下大乱朝廷号令不复行于四方此乃英雄立功名取富贵之秋也李振武功大官高名闻天下其子勇冠诸军若辅以举事代北不足平也众以为然防代北荐饥漕运不继防御使段文楚颇减军士衣米军士怨怒尽忠遣君立潜诣蔚州説克用起兵除文楚而代之克用曰吾父在振武俟我禀之君立曰今机事已泄缓则生变于是尽忠夜执文楚繋狱克用率其众趣云州行收兵众且万人尽忠送符印请克用为留后而杀文楚克用遂入府视事表求敇命朝廷不许国昌上言请速除防御使若克用违命臣请帅本道兵讨之终不爱一子以负国家朝廷乃以卢简方为防御使诏国昌语克用令迎如常仪除克用官必令称惬【李克用始此】
　　二月曽元裕大破王仙芝于黄梅【隋县今属黄州府】斩之元裕大破仙芝杀五万余人斩仙芝首传京师余党散去
　　黄巢自称冲天大将军陷沂濮掠宋汴
　　巢方攻亳州未下尚让帅仙芝余众归之推巢号冲天大将军【改元王覇】署官属攻陷沂濮掠宋汴【寻又陷防吉饶信等州　信州今广信府是唐置防州吉州饶州注俱见前】
　　夏四月以李国昌为大同节度使国昌不奉诏
　　朝廷以克用据云中以李国昌为大同节度使以为克用必无以拒也国昌欲父子并据两鎭得制书毁之杀监军与克用合兵进撃寕武【军名今寕武府是】及岢岚军【今太原府岢岚州是】
　　诏河南货啇税富人钱谷除官有差
　　诏以东都军储不足贷啇旅富人钱谷以供数月之费仍以空名告身赐之时连歳旱蝗宼盗充斥耕桑半废租赋不足故有是命
　　五月郑畋卢罢
　　郑畋卢议南诏事【时南诏遣使请和】欲和亲畋不可怒拂衣起袂罥砚堕地破之上闻之曰大臣相诟何以仪型四方遂皆罢之
　　以豆卢瑑【字希眞河南人】崔沆【字内□之子】同平章事
　　是日宣麻大风雷雨防树识者知其不终云【时宰相有好施者尝囊钱自随行施匄者毎出褴防盈路有朝士以书规之曰今百姓疲弊寇盗充斥相公宜举贤任能纪纲庻务损不急之□杜私谒之门使万物各得其所何必如此行小惠乎】
　　六月以高骈为鎭海节度使
　　王仙芝余党剽掠浙西朝廷以高骈先在天平有威名仙芝党多郓人乃徙骈镇浙西
　　秋七月黄巢宼宣州入浙东【注见前】
　　黄巢宼宣州观察使王凝【字成庻翃曽孙】拒之巢攻城不克乃引兵入浙东开山路七百里攻剽福建诸州
　　冬十月河东昭义合兵讨沙陀大败昭义节度使李钧【业之子】战死
　　十二月曹师雄宼掠二浙
　　王仙芝余党曹师雄宼掠二浙杭州募兵使石镜【镇名在临安县南以石镜山名后改□为衣锦山】都将量昌【临安人】等将以讨之临安人钱镠【字具美】以骁勇事昌为兵马使【钱镠事始此】


