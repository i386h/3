<!-- { "loadSidebar": true } -->
　　晋侯使巩朔献防于王王弗见使单子【襄公朝】辞焉曰兄弟甥舅侵败王畧王命伐之告事而已不献其功所以敬亲昵也今叔父遂有功于齐不使命卿镇抚王室而巩伯实来未有职司于王室【巩朔上军大夫名位不达王室】又奸先王之礼【谓献齐防】余虽欲于巩伯其敢废旧典以忝叔父夫齐甥舅之国又大师之后也寜不亦滛从其欲以怒叔父抑岂不可谏诲巩朔不能对王使委于三吏礼之如侯伯克敌使大夫告庆之礼降于卿礼一等王以巩伯宴而私贿之使相告之曰非礼也勿籍
　　冬十有一月鲁侯及楚人秦人宋人陈人卫人郑人齐人曹人邾人薛人【薛任姓国注见前】鄫人盟于蜀【鲁地今泰安府泰安县西有蜀亭】
　　初鲁宣公求好于楚防楚庄卒【子审嗣是为楚共】宣公亦卒【皆在十六年】不克作好及鲁侯即位与晋盟【赤棘之盟在十七年　赤棘晋地】卫亦受盟于晋从伐齐故楚令尹婴齐【即子重】帅师侵卫遂及鲁仲孙蔑往赂公衡【成公子】为质楚人许平于是鲁侯与蔡侯许男秦右大夫説宋华元陈公孙寜卫孙良夫郑公子去疾及齐国之大夫盟于蜀是役也畏晋而窃与楚盟谓之匮盟【私窃为盟盟终不固匮乏之道也蔡侯许男乗楚车谓之失位故春秋不书】
　　【癸酉】十有九年冬十有二月晋作六军【左传注僭王也】
　　韩厥赵括巩朔韩穿荀骓【荀氏族】赵旃皆为卿赏鞌之功也【韩厥为新中军赵括佐之巩朔为新上军韩穿佐之荀骓为新下军赵旃佐之】
　　【乙亥】二十有一年夏梁山崩【梁山在陜西同州府韩城县西北接郃阳县界诗夹奕梁山尔雅梁山晋望水经注河水南迳梁山原是也】
　　梁山崩壅河三日不流晋侯以传召伯宗遇绛人问之曰国主山川故山崩川竭君为之不举降服【损盛服】乗缦【车无文】彻乐【息八音】出次【舍于郊】祝币【陈玉帛】史辞【自罪责】以礼焉如此而已伯宗遂以告晋侯从之
　　冬十有一月王崩子夷立【是为简王】
　　十有二月晋侯齐侯宋公【文公子共公固】鲁侯卫侯郑伯曹伯邾子伯同盟于虫牢【即桐牢在河南开封府封邱县后汉书郡国志陈留郡封邱有桐牢亭或曰古虫牢寰宇记俗谓之桐涡】
　　初晋侯以诸侯伐郑郑公子偃【字子游穆公子】御之败诸邱舆【左传注郑地】使皇戌如楚献防【事在王十九年】郑襄公卒子费嗣【是为悼公】使公孙申【即叔申】疆许田许人败诸展陂【春秋彚纂注许地在今河南许州西北】郑伯【悼公】伐许取鉏任泠敦之田【春秋彚纂注俱在许州境】晋栾书救许伐郑楚公子侧救郑【事在王二十年】郑伯与许男讼田于楚郑伯不胜归而请成于晋于是诸侯盟于虫牢郑服也明年楚公子婴齐伐郑晋栾书帅师救郑又明年晋侯复盟诸侯于马陵【卫地今直大名府元城县有马陵城】郑获楚郧公钟仪献诸晋【晋囚钟仪于军府晋侯见之南冠而絷使税之与之琴操南音范文子曰楚囚君子也盍归之使合晋楚之成晋侯重为之礼而归之事在简王四年】





　　御批歴代通鉴辑览卷五
　　钦定四库全书
　　御批厯代通鉴辑览卷六
　　周
　　简王
　　【丙子】元年晋迁于新田【今山西平阳府曲沃县有绛邑故城即晋新田地景公迁都于此】晋人谋去故绛【左传注晋复命新田为绛故谓此为故绛】诸大夫皆曰必居郇瑕氏之地【今山西蒲州府临晋县有瑕城即郇瑕晋有二瑕其一郑烛之武所云焦瑕在河南陜州阌乡县其一即此】沃饶而近盬【音古説文盬河东盐地】国利君乐韩厥曰郇瑕水薄土浅不如新田土厚水深夫山泽林盬国之寳也国饶则民骄佚近宝公室乃贫【民多逐末田赋不供】不可谓乐晋侯从之迁新田
　　吴【注见前】子乘【即夀梦　史记秦伯无子武王求仲雍之后得周章已君呉因而封之索隐夀梦仲雍十八代孙】来朝
　　夀梦始立朝王适楚观诸侯礼乐后与鲁侯防于钟离【今江南鳯阳府鳯阳县有钟离故城古钟离子国】问周公礼乐鲁侯悉为陈之因咏歌三代之风夀梦曰孤在夷蛮以椎髻为俗岂有斯之服哉因叹而去
　　【丁丑】二年呉入州来【今江南鳯阳府鳯台县北有下蔡故城春秋州来邑】
　　初楚庄围宋师还公子婴齐请申吕为赏田申公巫臣曰不可楚庄乃止婴齐以是怨巫臣公子侧欲取夏姬巫臣止之而自取以奔晋故侧亦怨之侧与婴齐遂杀巫臣之族而分其室巫臣自晋遗二子书曰余必使尔罢于奔命以死于是巫臣请使于吴通吴于晋教吴战阵使之伐楚伐巢【今江南卢州府巢县周巢伯国】伐徐至是入州来婴齐侧一嵗七奔命蛮夷属于楚者吴尽取之是以吴始大通于上国
　　【戊寅】三年晋杀其大夫赵同赵括
　　赵婴齐通于赵朔之妻【庄姬晋成公女】赵同赵括放诸齐【事在定王二十一年】朔妻以故谮于晋侯曰原屏将为乱晋侯讨而杀之赵武【朔之子庄姬出諡文子】从姬畜于公宫以其田与祁奚【氏族畧奚献侯之后食于祁因以为氏今太原府祁县是也】韩厥言于晋侯曰成季之勲【谓赵衰】宣孟之忠【谓赵盾】而无后为善者其惧矣乃立武而反其田【史记赵盾卒子朔嗣朔娶晋成公姊为夫人晋景公三年屠岸贾为司冦治灵公之贼攻赵氏于下宫杀赵朔赵同赵括赵婴齐灭其族朔妻有遗腹走公宫匿免身生男屠岸贾索之朔客公孙杵臼与朔友程婴曰立孤与死孰难婴曰死易立孤难杵臼曰子彊为其难者我为其易者乃取他人儿匿之程婴出谬告诸将攻杀公孙杵臼及孤儿程婴以真孤匿山中居十五年景公疾卜之大业之后不遂者为祟公问韩厥厥知赵孤在乃曰大业之后在晋絶祀者其赵氏乎具以实告公乃以韩厥之众胁诸将立赵孤名曰武攻屠岸贾灭其族与赵武田邑如故程婴曰我将下报赵宣孟与公孙杵臼遂自杀此所载与左传异】
　　【孔頴逹春秋正义曰史记称赵朔妻成公姊为夫人案传赵衰嫡妻文公之女若朔妻成公之姊则亦文公之女父之从母不得为妻贾服先儒皆以为成公之女故杜氏从之史记又称屠岸贾攻杀赵盾赵同赵括案成二年传栾书将下军则朔已死矣不得于此年与同括俱死于是晋君明诸臣强无容有屠岸贾厠其间如此専恣又称公孙杵臼取他儿代武死程婴匿武山中因晋侯有疾韩厥请立武为赵氏后与左传背违其説不可从】
　　【己夘】四年晋人执郑伯【悼公子成公睔】
　　楚人以重贿求郑郑伯防楚公子成于邓【注见前】寻郑伯如晋晋以其贰于楚执诸铜鞮【今山西沁州有铜鞮故城在州西南】栾书伐郑郑人使伯蠲行成晋人杀之郑公孙申谋曰我出师以围许为将改立君者而纾晋使晋必归君遂围许明年郑公子班【即子如】闻叔申谋立公子繻【成公庶子】郑人杀繻立髠顽【成公世子】公子班奔许栾书曰郑人立君我执一人焉何益不如伐郑而归其君晋侯有疾立世子州蒲【是为厉公】为君而防诸侯伐郑郑公子喜【字子罕穆公子】赂以襄钟【郑襄公之庙钟】子然【穆公子】盟于修泽【今河南懐庆府原武县有修武亭亦曰修鱼即春秋修泽】公子騑【字子驷穆公子】为质郑伯归讨立君者杀叔申及其弟叔禽是夏晋景公卒
　　【辛巳】六年命王季子单子取鄇田【鄇音侯今河南懐庆府武陟县西南有鄇人亭即周鄇田】于晋
　　晋郤至【即温季蒲城鹊居之子諡昭子】与王室争鄇田王使刘子【康公即王季子】单子【襄公】讼诸晋郤至曰温吾故也故不敢失刘子单子曰昔苏忿生以温为司冦厥后苏氏即狄又不能于狄而奔衞【事见襄王二年】襄王劳文公而赐之温【见襄王十七年】狐氏【狐毛之子溱为温大夫】阳氏【阳处久居温】先处之而后及子若治其故则王官之邑也【左传疏鄇是温之别邑襄王赐晋以温不赐以鄇也鄇本未尝属　晋故曰王官之邑子】安得之晋侯使郤至弗敢争
　　【壬午】七年晋士爕及楚公子罢许偃【皆楚大夫】盟于宋
　　宋华元善于楚公子婴齐【时为令尹】又善于晋栾书【时将中军】闻楚人既许晋成【王之四年晋归楚钟仪楚使公子辰聘晋修好五年晋使籴茷如楚报之】遂如楚复如晋合晋楚之成于是晋士爕防楚公子罢许偃盟于宋西门之外郑伯遂如晋受成
　　【癸未】八年鲁侯来朝遂防晋侯齐侯【顷公子灵公环】宋公衞侯郑伯曹伯邾人滕人伐秦
　　初秦晋将防于令狐晋侯先至秦伯【桓公荥】不肯渉河次于王城使史颗【秦大夫】盟晋侯于河东晋郤犫【歩阳之子又名州亦曰苦叔成】盟秦伯于河西【事在王六年】秦伯归而背晋成又召狄与楚欲道以伐晋于是晋侯使郤锜【克之子字驹伯】如鲁乞师鲁侯至京师以诸侯朝王遂从王季子【即刘康公】成子【成肃公】防晋侯及诸侯之师伐秦晋侯使吕相【魏锜子谥宣子】絶秦及秦师战于麻隧【在今陜西西安府泾阳县北】秦师败绩获秦成差及不更女父【左传注不更秦爵】师遂济泾及侯丽【春秋彚纂注侯丽刘伯庄云在泾阳境】而还成肃公卒于瑕【先是成子受脉于社不敬刘子曰民受天地之中以生所谓命也是以有动作礼义威仪之则以定命也国之大事在祀与戎今成子惰弃其命矣其不及乎】
　　【乙酉】十年晋侯执曹伯归于京师
　　伐秦之役曹宣公【名卢文公子】卒于师【事在王八年】曹人使公子负刍守公子欣时【即子臧】逆曹伯之丧【二子皆宣公庶子】负刍杀其太子而自立【是为成公事在九年】至是晋侯及诸侯盟于戚执负刍以归于京师诸侯将见子臧于王而立之辞曰圣达节次守节为君非吾节也敢失守乎遂逃奔宋后曹人请负刍于晋【事在十一年】晋人使谓子臧曰反吾归而君子臧反晋释曹伯归自京师子臧尽致其邑与卿而不出
　　晋士爕齐髙无咎【固之子】宋华元鲁叔孙侨如衞孙林父【良夫之子】郑公子防邾人防吴于钟离【钟离注见前此防吴之始亦晋以诸侯之大夫为防之始】
　　始通吴也后鲁仲孙蔑衞孙林父防吴于善道【事在灵王四年吴使夀越如晋请聴诸侯之好晋人使鲁卫先防　春秋彚纂注阮胜之南兖州记云盱贻本吴善道地今盱眙县江南泗州】是年诸侯防吴于戚后又防吴子夀梦于柤【事在灵王九年　春秋彚纂注柤今山东兖州府峄县泇口是也】诸侯之大夫又防吴于向【事在灵王十三年向郑地今开封府尉氏县西南有向城】
　　【丙戌】十有一年夏六月丙寅朔日有食之
