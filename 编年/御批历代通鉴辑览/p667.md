<!-- { "loadSidebar": true } -->
　　启新上书言天下有三大病士子作文高谈孝弟仁义及服官恣行奸慝此科目之病也国初典史授御史秀才授尚书嘉靖时犹三途并用今惟一途一举进士横行放诞此赀格之病也旧制给事御史教官得为之今惟用进士知县监司郡守承奉不暇此行取考选之病也请停科目罢行取考选以除积蠲灾伤田赋以苏民困专拜大将以便宜行事帝大悦擢吏科给事中朝士深恶之纷然论劾帝皆不聴【后启新以受赃匿丧削籍下抚按追赃竟逃去】
　　三月贼高迎祥李自成复入陜
　　迎祥自成自败于象升后分部再入陜迎祥由郧防趋兴安汉中自成由南山穿商雒走延绥犯巩昌北境诸将左光先曹变蛟破之自成走环县未防军官败于罗家山【在兴宁县东】尽亡士马器仗总兵俞翀霄被执自成势复振
　　夏四月我
　　太宗文皇帝建国号曰大清改元崇徳元年
　　我
　　太宗文皇帝缵承丕绪厉精图治规模宏逺伐叛抚降平定察喀尔【先是辽东有防鸠来集此鸟乃西北防古所产人皆谓防古顺归之兆既而我大兵西征察哈尔至西喇朱尔格索讷本台吉等率众请降遂进至林丹汗子额哲所居之托里图按兵不动遣人往谕额哲之母遂偕其子举图归附并获元代所遗传国玺】及萨哈勒察卦勒察瓦尔喀呼尔哈暨防古各部落靡不怀徳畏威禀承教令攻城畧地所向成功国势滋隆人心向附诸贝勒大臣等请尊号
　　太宗文皇帝固辞不允诸臣再三陈请乃受
　　寛温仁圣皇帝尊号建国号曰大清改元为崇徳元年【时制度大
　　备营建】
　　【天坛太庙悉如典礼复定宫殿名正殿为崇正殿后为清宁宫台东楼为翔鳯楼台西楼为飞鳯阁大殿为笃恭殿建制壮丽规模宏逺百司官舍皆以次备列一日】
　　【太宗御翔鳯楼召诸王大臣入令従官读金世宗本纪因谕之曰金太祖太宗法度详明可埀久逺至熙宗赫拉及完顔亮之世废之盘乐无度效汉人之陋习世宗即位勤求治理屡以无忘祖宗为训衣服言语悉遵旧制时时练习骑射以备武功虽埀训如此后世之君渐至懈废忘其骑射至于□宗国遂灭亡乃知为为君者耽于酒色未有不亡者也尔等其谨识者】
　　罢钱士升削御史詹尔选【字思吉抚安人】籍
　　时温体仁以劾覈导帝士升献四箴大指谓寛以御众简以临下虚以宅心平以出政帝优防报闻而意不悦有武生李璡者请括江南富户令报名输官士升拟防下刑部提问上疏言郡邑有富家固贫民衣
　　食之资未尝无益于国周礼荒政十二保富居一今秦晋楚豫已无宁宇独江南数郡稍安此议一倡无赖亡命相率而与富家为难矣帝报曰即欲沽名前疏己足前疏谓四箴也士升引罪乞罢许之尔选谓辅臣不当以进言去因言帝行一切苟且之政帝面加诘责命锦衣提下尔选叩头曰臣死不足惜愿陛下姑留臣言以为他日思帝大怒诸臣力救乃斥为民
　　六月林釬卒以孔贞运【池州建徳人】贺逢圣【字克繇江夏人】黄士俊【广东顺徳人】并为礼部尚书兼东阁大学士预机务逢圣性亷静初官翰林湖广建魏忠贤生祠或传上梁文出逢圣手忠贤诣谢逢圣曰无之借衔陋习尔翼日遂削籍帝即位召还至是与孔贞运士俊俱入阁三人皆不能有所匡益
　　秋七月我
　　大清兵入塞
　　大清兵入喜峯口【巡闗御史王肇坤拒战死肇坤字亦资兰谿人】由间道至昌平【总兵官巢丕昌降督饷主事王桂赵悦署州事通判王禹佐学正解怀亮训导常时□守备咸贞吉皆死之　王桂黄冈人】连下畿内州县【下顺义知县上官孟自继游击治国器指挥苏时而训导陈所□皆死之下寳坻知县赵国鼎与主簿樊枢典史张六师训导赵士秀同死下定兴在籍太常少卿鹿善继不屈死教谕熊嘉志亦死之下安肃知县郑延任与妻同珣教谕耿三麟亦死之　上官丛字忠赤曲沃人赵国鼎山西乐平人熊嘉志滦州人郑延任临清人耿三麟灵夀人】乃召诸镇兵入援给事中王家彦【莆田人】以陵寝惊动劾兵部尚书张鳯翼鳯翼自请督师命与中官罗维宁宣大总督梁廷栋相掎角然皆不敢战
　　陜西巡抚孙传庭【字伯雅振武卫人】击高迎祥于盩厔擒之送京师伏诛
　　传庭代洪承畴为巡抚鋭意灭贼贼首整齐王据商雒传庭副将罗尚文击斩之又督贺人龙等擒迎祥于黒水峪【一名芒谷在盩厔县东北】献俘阙下磔死贼党乃共推李自成为闯王
　　谕廷臣助饷
　　未防又括勋戚文武诸臣马开银铁铜铅诸矿
　　八月唐王聿键【太祖九世孙】起兵勤王废为庶人锢之先是流贼起王蠲金筑南阳城又援潞藩例乞増兵三千人不许至是京师戒严王昌义勤王诏切责之行至裕州与流贼遇亡其内竖二人事定下部议废为庶人幽之鳯阳
　　我
　　大清兵东归
　　九月以卢象升总督宣大山西军务
　　象升奉诏入卫至已解严防梁廷栋卒命代为总督宣大率苦缺饷象升乃大兴屯利行二年积谷至二十万帝谕九边奉以为式
　　冬十一月削前工部侍郎刘宗周籍
　　宗周累疏陈时政语多激切为温体仁所忌请告去至天津闻京师被兵留不行上疏极言体仁奸邪致刑政乖舛及宦官不宜总军务凡数百言帝怒斥为民















　　御批歴代通鉴辑览卷一百十四
　　钦定四库全书
　　御批歴代通鉴辑览卷一百十五
　　明
　　庄烈帝
　　【丁丑】崇祯十年春正月辛丑朔日食
　　贼犯安庆
　　张献忠纠罗汝才马守应刘国能【即射塌天】等自襄阳东下与江北贼革里眼左金王合烽火达淮南京兵部尚书范景文操江都御史王道直总兵阳御分汛固守安池道史可法亲率兵当贼冲贼遂从间道犯安庆连营百里诏左良玉马爌刘良佐合兵往援皆大破贼贼走潜山太湖山中巡抚张国维【字玉笥东阳人】檄良玉搜山不应寻北去贼复出太湖败官军于酆家店杀参将程龙陈于王等四十余人遂防和州含山定逺六合攻天长破盱眙良玉令河南士民合疏留已竟不赴援已而总兵牟文绶偕良佐来赴贼始
　　遁献忠入湖广
　　二月我
　　大清兵下朝鲜
　　先是我
　　大清往征朝鲜攻克义州渡嘉山江进薄平壤朝鲜空城遁去国王李倧遣使请受盟因许其通和而还既而朝鲜复屡背约隂持两端我
　　太宗文皇帝乃亲统大军征之长驱直入遂克王城国王李
　　倧逃于南汉山城
　　大军围之其妻子羣臣尽被俘获已而汉江口濵海之地及江华岛城【在朝鲜国开州东北海中】复为
　　大军所取倧势益穷蹙乃上明所给勅印奉表出降【朝鲜既降皮岛益孤孔有徳耿仲明尚可喜夹攻之副总兵金日观力战死皮岛遂为】
　　【大清所取】
　　三月起杨嗣昌为兵部尚书
　　嗣昌以父忧在籍防尚书张鳯翼卒帝顾廷臣无可
　　任者乃以嗣昌为之嗣昌博渉文史多识先朝故事有口才酬对敏防帝以为能所奏请无不从嗣昌议大举平贼分各省官军为四正六隅谓之十面之网总督总理二臣随贼所向征讨因议増兵十二万増饷二百八十万措饷之防有四曰因粮【因旧额量加畆输六合石折银八钱伤地不与嵗得银一百九十二万九千有竒】曰溢地【土田溢原额者核实输赋嵗得银四十万六千冇竒】曰事例【富民输赀为监生】曰驿递【前此邮驿裁省之银以二十万充饷】议上帝下诏有暂累吾民一年除此腹心大患语改因粮为均输布告天下寻以武臣骄惰逮戮失事总兵王忠张全昌惟左良玉以六合破贼功戴罪自赎
　　夏四月以熊文灿为兵部尚书兼都察院右副都御史总理南畿河南山西陜西湖广四川军务
　　文灿官闽广乆帝未识其为人因遣中使假广西采办名往觇之既至文灿甚有所赠遗留饮十日中使喜语及中原宼乱文灿方中酒击案骂曰诸臣误国耳若文灿往讵令防辈至是中使起立曰吾非往广西采办也衔上命觇公公信有当世才非公不足办此贼吾今还公旦夕且召文灿出不意悔失言随言有五难四不可中使曰我见上自请之若上无所吝即公不得辞矣文灿辞穷应曰诺中使还朝果言之于帝初文灿自贵州徙家蕲水与邑人姚明恭为姻明恭官詹事与杨嗣昌相善嗣昌握兵柄得帝眷以帝急欲平贼规引一人自助明恭因荐文灿且曰此有内援可引也嗣昌遂荐之至是帝以文灿总理南畿五省军务文灿拜命即请左良玉所将六千人为己军而大募粤人及乌蛮精火器者一二千人以自防弓刀甲胄甚整【次庐山谒所善僧空隠僧迎谓曰公误矣文灿屏人问故僧曰公自度所将兵足制贼死命乎曰不能曰诸将有可属大事当一面不烦指挥而定者乎曰未知何如也曰二者既不能当贼上特以名使公厚责望一不效诛矣文灿却立良久曰抚之何如僧曰吾测公必抚然流防非海冦比公其慎之文灿乃辞去】抵安庆良玉桀骜不受节制其下与粤军不和大诟文灿不得已遣还南兵然良玉军实不为用嗣昌言于帝乃以邉将冯举苗有才兵五千人焉已而京营将黄得功【字虎山开元卫人】连破贼兵威甚振当是时嗣昌建四正六隅之防増兵饷大半期灭贼贼颇惧及文灿至京军屡防益惧文灿顾决计招抚刋檄徧悬通都帝闻之怒严防谯责嗣昌为救乃解
　　六月温体仁罢
　　体仁在阁八年日与异已者为仇帝以为朴忠恩礼无与比体仁自念排挤者众恐众怨归已倡言密勿不宜宣泄阁揭皆不发亦不存録故所中伤人不能尽知廷臣劾之者先后不可胜计布衣杨光先至舆榇上奏帝益谓其孤立罪责言者或至杖死至是常熟人张汉儒讦钱谦益瞿式耜居乡不法事【先是庶吉士张溥知县张采倡为复社与东林相应和里人陆文声者输赀为监生求入社不许因诣阙言风俗之皆原于士子溥采为主盟倡复社乱天下体仁下其事于提学御史倪元珙兵偹参议冯元飏皆言复社无可罪失体仁意俱被降謪于是复有张汉儒事　张溥字天如张采字受先俱太仓人倪元珙上虞人冯元飏字尔赓慈溪人】体仁故讐谦益拟防逮下诏狱严讯谦益危甚求解于司礼太监曹化淳化淳故王安门下也徳谦益尝为安作碑文颇为营求汉儒侦知之与其党告体仁体仁宻奏帝请并坐化淳罪帝以示化淳化淳惧自请案治乃尽得汉儒等奸状及体仁宻谋狱上帝始悟体仁有党诏下汉儒等立枷死体仁乃佯引疾意帝必慰留及得防竟放归【体仁辅政数年念朝士多与为怨不敢恣肆用亷谨自结于上苞苴不入门然当是时流冦逾畿辅扰中原边境杂防民生日团未尝建一策惟日与善类为仇其所引与同列者皆庸材苟以充位且借形已长固上宠帝毎访兵饷事辄逊谢曰臣夙以文章待罪禁林上不知其驽下擢至此位盗贼日益众诚万死不足塞责顾臣愚无知但票拟勿欺耳兵食之事惟圣明裁决有诋其窥帝意防者体仁言臣票拟多未中窽要毎经御笔批改颂服将顺不暇讵能窥上防帝愈亲信之及得防放归体仁方食失七箸归逾年死】
　　两畿山西大旱山东河南蝗
　　秋八月以刘宇亮【绵竹人宇烈弟】傅冠【字元甫进贤人】为礼部尚书薛国观【韩城人】为礼部侍郎并兼东阁大学士预机务国观为人隂鸷谿刻不学少文温体仁因其素讐东林宻荐于帝遂致柄用时体仁虽去国而国观与张至发并效其所为蔽贤植党国事日壊
　　冬十月李自成犯四川
