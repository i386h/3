<!-- { "loadSidebar": true } -->
　　永宁奢氏自洪武后世为宣抚司传至奢崇周无子崇明以疎属袭外恭内隂鸷其子寅尤骁桀好乱时朝廷方遣官募川兵援辽崇明父子请行先遣土目樊龙张彤等领兵诣重庆巡抚徐可求【衢州西安人】议汰其老弱龙等遂反杀可求及道府总兵官二十余人据重庆分兵攻合江纳溪破泸州陷遵义兴文【故九丝蛮地万厯中置县事见前】知县张振徳【字季修昆山人】死之崇明统所部与徼外杂蛮凡数万播州遗孽及诸亡命奸人蠭起附之全蜀震动乃进围城都伪号大梁设丞相以下官左布政使朱爕元【字懋和浙冮山隂人】将入觐蜀王以乱留治军事爕元急趣近道兵赴援偕右布政使周着【南昌人】按察使林宰【漳浦人】等分陴固守贼攻城急四靣立望楼髙与城齐又潜纳其党城中为内应爕元捕获之斩二百余人又命死士突出斩三贼帅焚其楼贼少慑已而援兵渐集石砫女土官秦良玉【忠州人嫁宣抚使马千乘千乘死代领其众】先遣其弟民屏发兵四千倍道潜度重庆自统精兵鼓行而西复新都他路援兵亦连胜贼然贼亦日益增【怱有贼数千自林中大噪而出推物如大舟一人披髪仗剑上载羽旗中数百人各挟机弩毒矢旁翼两云楼曵以牛俯瞰城中城中人皆哭爕元曰此吕公车也乃用巨木为机闗转索发礟飞千钓石击之又以大礟击牛牛返走贼大败去】相持百余日防贼将罗乾象遣人输欵愿杀贼自效爕元许之令诱崇明至城下伏起崇明跳免乾象即于是夜縦火焚营贼兵乱崇明父子仓皇走泸州乾象以众来归成都围解【以下事俱在明年】爕元亦已授四川巡抚帅师追崇明乘势复州县卫所四十余惟樊龙扼重庆不下爕元督良王等夺二郎闗【在重庆府巴县西北】据其险佛图闗【在巴县西即李严欲凿通涪汶二江处】亦为总兵杜文焕所破诸将廹重庆而军城中乏食爕元以计擒樊龙杀之张彤亦为乱兵所戮遂复重庆泸州寻亦复
　　冬十二月罢吏部尚书周嘉谟
　　神宗末齐楚浙三党为政黜陟之权吏部不能举及嘉谟为尚书大起废籍向称三党之魁者渐自引去恶霍维华倾狡出之外魏忠贤怒嗾给事中孙杰【钱塘人】劾嘉谟受刘一燝属为王安报仇嘉谟遂罢归
　　【壬戌】二年春正月我
　　大清兵取西平堡王化贞弃广宁与熊廷弼走入闗先是化贞凡五出师輙引还【八九十月皆一出十一月则再出李永芳不应西部亦不至】廷弼乞化贞慎重举止化贞上言臣愿领兵六万一举荡平时叶向高当国化贞座主也颇右之廷臣惟少卿何乔逺【字穉孝晋江人】御史江秉谦【字兆孙歙人】周宗建【字季侯吴江人】等与廷弼合余皆右化贞令母受廷弼节制廷弼抗疏言臣以东西南北所欲杀之人适遘事机难处之防诸臣能为封疆容则容之不能为门户容则去之何必内借阁部外借抚道以相困又言经抚不和恃有言官言官交攻恃有枢部枢部佐鬬恃有阁臣今无望矣帝令羣臣议两人去留时中外俱知经抚不和必误封疆大事而张鹤鸣笃信化贞请撤廷弼他用帝不従责再议议未上而我
　　大清兵已西渡辽河攻西平堡招副将罗一贯降不従布梯楯进攻克之一贯死防化贞遣游击孙得功叅将祖大夀合总兵祁秉忠赴援廷弼亦檄总兵刘渠防师前进与
　　大清兵遇乘机急战
　　大兵飞驰突入奋射冲击得功遽奔呼曰兵败矣诸军皆走
　　大兵追击至平阳桥祁秉忠及副将刘徴叅将黑云龙等皆死之全军尽没大夀走觉华岛得功请降得功素为化贞心腹及是欲生防化贞以为功时
　　大清兵顿沙岭【在广宁县东】未进得功扬言兵已薄城居民惊窜叅政高邦伍【字以道襄阳人】禁之不能止化贞方阖署理军书不知也叅将江朝栋排闼入大呼曰事急矣请公速去化贞莫知所为朝栋掖之出上马仆二人徒歩従遂弃广宁踉跄西走先是廷弼已离右屯次阊阳驿闻败叅议邢慎言【孟都人】请驰救为佥事韩初命所阻遂退还及是与化贞遇大凌河化贞哭廷弼微笑曰六万众一举荡平竟如何化贞惭议守宁逺【注见前】及前屯【明以元瑞州置广宁前屯卫今废故城在宁逺州西南】廷弼曰已晚惟防难民入闗可耳乃以己所将五千人授化贞为殿尽焚积聚与副使髙出【莱阳人】胡嘉栋【西华人】等先后入闗独邦佐留松山自经死我
　　大清兵入广宁凡四十余城皆下遂进克义州而还败闻至京师鹤鸣惧罪因自请视师给事中侯震【字得一嘉定人】少卿冯従吾【字仲好长兴人】董应举【字崇相闽人】何乔逺请并逮廷弼化贞以伸国法狱具二人并论死鹤鸣寻亦罢归
　　二月贵州水西土目安邦彦反
　　邦彦水西宣慰使安尧臣族子尧臣死子位防位母奢社辉摄事社辉奢崇明女弟也常与崇明子寅争地相仇而邦彦素怀异志与崇明合及崇明反或传其已陷成都邦彦遂挟位以叛为崇明声援自称罗甸大王率兵首袭毕节【明卫今为县属贵州大定府】陷之诸部头目蠭起为助乃分兵西破安顺【注见前】霑益【元州今属云南曲靖府】东下瓮安【明县今属贵州平越府】偏桥【明长官司今属贵州镇远府】而邦彦自统水西军渡陆广河【在贵阳府修文县境其上源出安顺府曰滴澄河下流入遵义府为乌江】直趋贵阳当是时永宁未平水西复起贵阳城中藩臬守令咸入觐巡抚李橒【字长儒鄞人】方受代【已乞休得请】闻变与巡按御史史永安【武定人】提学佥事刘锡元【长洲人】悉力拒守【学官及诸生亦督民兵分堞以守】贼攻不能克则沿岩置栅防城中出入镇将张永芳率兵二万赴援隔龙里【注见前】不得进诸将马一龙白身强皆战殁外援遂絶贼攻城益急城中粮尽人相食【先食糠覈草木败革皆尽遂食死人肉后乃生食人至亲属相噉里居参政潘润民一女被食知县周思稷至自杀以飨军】而死守不遗余力中朝方亟辽事不能顾久之新抚王三善【字彭伯永城人】始分兵三道进夺龙里城击杀安邦俊【水西别部头目与邦彦同反者】邦彦骇走遂乘胜抵贵阳城下先以五骑传呼曰新抚至矣举城懽呼更生贵阳被围十余月城中户十余万至是仅存二百人而孤城卒全皆橒及永安锡元功也时议与朱爕元之守成都并称焉
　　以孙承宗【字稚绳高阳人】为兵部尚书兼东阁大学士预机务承宗以知兵名广宁既失东事益急遂进大学士又御史左光斗请命承宗以阁臣理兵部承宗疏言迩年兵多不练饷多不核以将用兵而以文官招练以将临阵而以文官指发以将备邉而日增置文官于幕以邉任经抚而日问战守于朝此极也今当重将权择沉雄有气略者授之节钺如唐任李郭自辟置偏禆以下邉事小胜小败皆不必问要使守闗无阑入而徐为开复计因列上抚西部恤辽民减京军増永平大将修蓟镇亭障开京东屯田数事帝嘉纳焉
　　三月刘一燝罢
　　先是言官交章论沈防防疑一燝主之与魏忠贤比而齮一燝及周嘉谟罢一燝屡疏乞休许之叶向高言客氏既出复入一燝顾命大臣乃不得比保姆致使人揣摩于奥□不可知之地其渐当防不纳【先是客氏已遣出宫帝思念不食遂宣谕复入给事中侯震上言礼有慈母犹恩以义絶况么麽里妇何可出而复入宫闱禁地内外钩连借丛灶有不忍言者昔王圣宠而煽江京李闰之奸赵娆宠而搆曹节王甫之变祸移宗社良可寒心帝不省故向髙以为言一燝后坐误用熊廷弼削夺崇祯初复官至八年卒赠少师福王时追諡文端】
　　举内操
　　魏忠贤劝帝选武阉链火器又日引帝为倡优声伎狗马射猎给事中惠世周朝瑞御史江秉谦等劾沈防交通阉人弄兵大内中防切责侯震黄尊素【字真长余姚人】等先后疏谏皆不聴【明年内操増至万人衷甲出入钲礟喧震内外】
　　夏四月礼部尚书孙慎行追论前辅方从哲进红丸罪慎行召为礼部尚书既至即追劾李可灼进红丸事斥从哲为弑逆【疏言可灼红丸乃首辅从哲所进夫可灼官非太医红丸不知何药乃敢突然以进昔许悼公饮世子药而卒世子即自杀春秋犹书之为弑然则从哲宜何居速引剑自裁以谢先帝义之上也合门蓆藁以待司防义之次也乃悍然不顾至举朝共攻可灼仅令回籍调理是诚何心许世子以死爱父犹不能自明従哲之爱先帝于何处明乎臣以为哲纵无弑之心却有弑之事欲辞弑之名难免弑之实恐百口无能为天下万世解也】哲久居京师近习多为之地慎行疏上帝以旧辅素慎事系传闻下廷臣集议都御史邹元标主慎行疏従哲奏辨自请削官阶投四裔帝慰谕之给事中魏大中【字孔时嘉善人】以九卿议久稽趣之时议者一百十有余人纷纷俱欲罪从哲独刑部尚书黄克纉【字绍夫晋江人】及给事中汪庆百等数人右之希内廷意也于是大学士韩爌述进药始末尚书张问达等合奏言慎行论可灼进红丸事可灼先见内阁臣等初未知及先帝召见乾清宫辅臣与臣等言俱慎重未敢决及宣臣等入宫先帝问可灼安在可灼至进红丸少顷复进一丸先帝服药防汗身温热就寝臣等所共闻见辅臣视皇考疾急廹仓皇弑逆二字何忍言但可灼非医官且非知医知脉者以药尝试先帝龙驭即上升非但从哲未能止臣等亦未能止均有罪焉乃従哲反赉可灼及御史王安舜有言先止罚俸继令养疾失之太轻何以慰皇考服中外冝如従哲请削其官阶为法任咎至可灼罪不容诛而崔文升当皇考哀感时妄进大黄凉药罪又在可灼上法皆宜显戮以泄公愤议上可灼遣戍文升放南京而従哲不罪未几慎行引疾去
　　大雨雹
　　御史周宗建谓隂盛阳衰之徴疏陈四事一攻大学士沈漼一请寛建言废黜诸臣一言熊廷弼已有成狱不当因此罗织朝士一专诋魏忠贤言忠贤目不识丁隂贼险狠陛下用人行政一切堕于其术恐离间之渐将起于蝇营谗搆之衅必生于长舌忠贤见疏恨刺骨
　　五月有星随日昼见
　　山东白莲贼徐鸿儒作乱
