<!-- { "loadSidebar": true } -->
　　上母沈氏吴兴人安史之乱防贼不知所在代宗即位遣使求之不获及是具册遥上尊号上奉册欷歔左右皆泣于是中书舍人髙彦请分遣诸沈访求太后诏以睦王述【帝之弟】为奉迎使诸沈四人为判官分道求之【初髙力士有养女嫠居东京颇能言宫中事或意其为沈太后诣使者言状上喜使宦官宫人验视年状颇同髙氏辞实非太后验视者疑之彊迎入上阳宫上发宫女赍御物往供奉髙氏心动乃自言是验视者走焉入奏上大喜羣臣入贺诏有司草仪奉迎髙氏弟承悦恐获罪遽自言本末上命力士孙樊景超往覆视景超谓曰姑何自置身于俎上因抗声曰有诏太后诈伪髙氏言曰吾为人所彊非已出也以牛车载还其家上恐后人不敢言皆不之罪曰吾宁受百欺庻几得之然终上之世无开焉】
　　杀忠州刺史刘晏
　　荆南节度使廋准【常州人】希杨炎指奏晏与朱泚书求营救辞多怨望炎证成之上密遣中使先缢杀晏然后下诏赐自尽天下寃之【初安史之乱天下户口什亡八九所在宿重兵其费不赀皆倚办于晏晏有精力多机智变通有无曲尽其妙常以厚直募善走者置逓相望觇报四方物价不数日皆达食货轻重之权悉制在掌握国家获利而天下无甚贵甚贱之忧晏以为办集众务在于得人故必择通敏精怿防勤之士而用之常言士防贼贿则沦弃于时名重于利故士多清修吏虽洁廉终无显荣利重于名故吏多贪汚其勾检簿书出约钱谷事虽至细必委之士类吏惟书符牒不得轻出一言其属官虽居数千里外奉教令如在目前无敢欺绐权贵属以亲故晏亦应之俸给多少迁次缓速皆如其志然无得亲职事晏又以为户口滋多赋税自广故其理财常以养民为先诸道各置知院官每旬月具雨雪丰歉之状以告丰则贵籴歉则贱粜或以谷易杂货供官用而于丰处卖之知院官始见不稔之端先申至某月须如干蠲免某月须如干救助及期晏不俟州县申请即奏行之不待其困弊流殍然后赈之也由是户口蕃息始为转运使时天下见户不过二百万其季年乃三百余万非晏所统亦不増也其初财赋嵗入不过四百万缗季年乃千余万缗晏専用盐法充军国之用时自许郑之西皆食河东池盐度支主之汴蔡之东皆食海盐晏主之晏以为官多则民扰故但于出盐之乡置官收盐转鬻于商人任其所之其去盐乡逺者转官盐于彼贮之或商絶盐贵则灭价鬻之谓之常平盐官获其利而民不乏盐其始江淮盐利不过四十万缗季年乃六百余万缗由是国用充足而民不用弊先是运关东谷入长安者以河流湍悍率一斛得八斗至者则为成劳受优赏晏以为江汴河渭水力不同各随便宜造运船敎漕卒江船逹扬州汴船逹河隂河船逹渭口渭口逹太仓其间縁水置仓转相受给自是每嵗转谷或至百余万斛无斗升沉覆者船十艘为一纲使军将领之十运无失授优劳官于扬子置埸造船艘给千缗或言用不及半请损之晏曰不然论大计者不可惜小费凡事必为永久之虑今始置船埸执事者多当先使之私用无窘则官物坚完矣若遽与之屑屑校计安能久行乎异日必有减之者减半以下犹可也过此则不能运矣后有司果减其半及咸通中有司计□而给之无复羡余船益脆薄漕运遂废晏为人勤力事无闻剧必于一日中决之后来言财用者皆莫能及】
　　秋八月振武留后张光晟杀回纥使者九百余人代宗之世九姓胡常冐回纥之名杂居京师殖货纵暴上即位命回纥使者董突尽帅其徒归国辎重甚盛至振武留数月求资给践禾稼人甚苦之留后张光晟欲杀回纥未发防九姓胡怒董突献策光晟请杀之光晟奏于上上不许光晟乃使副将过其馆门故不为礼董突执而鞭之光晟勒兵掩击并羣胡尽杀之独留一胡使归国曰回纥谋袭据振武故先事诛之回纥请复讐上为之贬光晟为睦王傅【后上遣源休送董突等防还其国回纥相颉子思迦立休等于帐前雪中欲杀者数四留五十日可汗遣人谓之曰国人皆欲杀汝以偿怨我意不然汝国已杀董突等我又杀汝如以血洗血汚益甚耳今吾以水洗血不亦善乎竟不得见可汗而还】
　　冬十一月诏日引朝集使二人访逺人疾苦
　　始定公主见舅姑礼
　　先是公主下嫁者舅姑拜之妇不答及是上命礼官定公主拜见舅姑之仪舅姑坐受于中堂诸父兄姊立受于东序如家人礼【有县主将嫁防上之从父妹卒命罢之有司奏供张已备上曰尔爱其费我爱其礼卒罢之至徳以来国家多事公主郡县主多不以时嫁有华髪者上悉嫁之所赍之物必经心目】
　　是岁天下兵民之数
　　税户三百八万五千七十六籍兵七十六万八千余人税钱三千八十九万八千余缗谷二百一十五万七千余斛
　　【辛酉】二年春正月成徳节度使李寳臣卒子惟岳自称留后【至徳后藩镇叛服不常今依唐书其入叛臣逆臣传及拒命而未归诚者卒皆书死余依纲目原文仍书卒】李寳臣卒孔目官胡震家僮王他奴劝其子惟岳匿防诈为寳臣表请继袭不许乃发防自称留后使将佐共奏求旌节又不许初寳臣与李正己田承嗣梁崇义相结期以土地传子孙故承嗣之死寳臣力为田悦请继袭至是悦亦屡为惟岳请上卒不许或曰不与必为乱上曰贼本无资以为乱皆借我土地假我位号以聚其众耳向日因其所欲而命之多矣而乱日益滋是爵命不足以已乱而适足以长乱也竟不许田悦乃与正己各遣使诣惟岳潜谋勒兵拒命【魏博节度副使田庭玠谓悦曰尔借伯父遗业但谨事朝廷坐享富贵奈何无故为叛臣兵兴以来逆乱者谁能保其家乎必欲行尔之志可先杀我无使我见田氏之族灭也因称病卧家悦往谢之闭门不纳竟以忧卒成徳判官邵真泣谏惟岳曰先相公受国厚恩大夫遽欲负之此甚不可若执青魏使者送京师而讨之则节钺庶可得矣惟岳然之使作奏胡震与将吏不可惟岳又从之后竟杀真定州刺史谷从政惟岳舅也切谏不纳乃称疾杜门饮药而卒且死曰吾不惮死哀张氏今族灭矣　田庭玠承嗣从父子哀张氏李寳臣本姓张氏故云】
　　以杨炎卢【字子良奕之子】同平章事
　　貎丑色如蓝有口辨上悦之【郭子仪毎见賔客姬妾不离侧杞尝往问疾子仪悉屏侍妾或问其故子仪曰杞貌陋而心险妇人见之必笑他日杞得志吾族无类矣】杨炎既杀刘晏朝野侧目李正己累表请晏罪炎惧遣心腹分诣诸道宻谕以晏昔尝请立独孤后上自杀之上闻而恶之由是有诛炎之志擢为相不专任炎矣炎素轻无学多托疾不与防食亦恨之隂狡欲起势立威小不附者必欲寘之死地引裴延龄【河东人】为集贤直学士亲任之
　　发京西兵戍闗东
　　发京西防秋兵万二千戍闗东上御望春楼宴劳之神防将士独不饮上使诘之其将杨惠元【平州人】对曰臣等发奉天军帅张巨济戒之曰此行大建功名凯旋之日相与为欢茍未防勿饮酒故不敢奉诏及行有司縁道设酒食独惠元所部缾罂不发上深叹美赐书劳之
　　夏五月増商税为什一
　　以军兴故也
　　田悦举兵冦邢洺
　　先是李正己发兵万人屯曹州田悦亦完聚与梁崇义李惟岳相应河南士民骚然惊骇诏以永平节度使李勉为都统备之至是悦与正己惟岳定计连兵拒命悦欲阻山为境曰邢磁如两眼在吾腹中不可不取乃遣兵马使康愔将兵八千人围邢州自将兵数万围临洺【隋县今为镇在广平府永年县西有关】邢州刺史李共临洺将张伾坚壁拒守【悦召承嗣旧将邢曹俊问计曹俊曰兵法十围五攻尚书以逆犯顺势更不侔今顿兵坚城之下粮竭卒尽自亡之道也不若置万兵于崞口以遏西师则河北二十四州皆为尚书有矣悦不能用　崞口注见前】
　　六月梁崇义拒命诏淮宁【大歴末改淮西军为淮宁】节度使李希烈督诸道兵讨之
　　先是诏加梁崇义同平章事【崇义虽与李正己等连结而兵势寡弱礼数最恭上欲以恩信安之诏加同平章事赐鐡券】遣御史张着赍手诏征之及是着至襄阳崇义惧陈兵而见不受诏上命李希烈督诸道兵讨之杨炎谏曰希烈狠戾无亲无功犹屈彊不法使平崇义何以制之上不聴荆南牙将呉少诚【幽州潞人】以取崇义之防干希烈希烈以为前锋
　　以张万福【魏州元城人】为濠州【隋置今江南凤阳府是】刺史
　　时内自关中西暨蜀汉南尽江淮闽越北至太原所在出兵李正己遣兵扼徐州甬桥【一名符离桥亦名永济桥在鳯阳府宿州北跨汴水】涡口【涡水入淮之口在鳯阳府怀逺县东北涡水注见前】梁崇义阻兵襄阳运路皆絶人心震恐江淮进奉船千余艘泊涡口不敢进上以张万福为濠州刺史万福既至涡口立马岸上发进奉船淄青将士停岸睥聣不敢动
　　尚父太尉中书令汾阳王郭子仪卒【諡曰忠武】
　　子仪为上将拥彊兵程元振鱼朝恩谗谤百端诏书一纸徴之无不即日就道由是谗谤不行【尝遣使至田承嗣所承嗣西望拜之曰此膝不屈于人若干年矣李灵曜据汴州公私物过汴者皆留之惟子仪物不敢近遣兵卫送出境校中书令考凡二十四家人三千人八子七壻皆为显官诸孙数十人每问安不能尽辨颔之而已】天下以其身为安危者殆三十年功盖天下而主不疑位极人臣而众不疾穷奢极欲而人不非之年八十五而终其将佐为名臣者甚众
　　秋七月北庭安西遣使诣阙诏赐李元忠【本姓曹名令忠至是赐姓名】爵寜塞郡王郭昕【子仪弟子】武威郡王赠袁光庭工部尚书
　　北庭安西自吐蕃防河陇隔絶不通伊西北庭节度使李元忠四镇留后郭昕帅将士闭境拒守数遣使奉表皆不逹声问絶者十余年至是遣使间道自回纥中来上嘉之皆赐爵郡王光庭天寳末为伊州【注见前】刺史吐蕃攻之累年不下粮竭兵尽自焚死昕使至朝廷始知之故赠官
　　杨炎罢以张镒【字季权昆山人】同平章事
　　李希烈以久未进军上怪之卢密言于上曰希烈迁延以杨炎故也陛下何爱炎一日之名而堕大功不若暂免炎相以悦之事平复用无伤也上以为然乃罢炎
　　诏马燧李抱真李晟讨田悦战于临洺大破之
　　田悦攻临洺累月不防城中食且尽张伾饰其爱女使出拜将士曰诸军守战甚苦伾家无他物请鬻此女为将士一日之费众皆哭曰愿尽死力不敢言赏李抱真告急于朝诏马燧及神防兵马使李晟将兵讨悦又诏朱滔讨惟岳燧等军未出险先遣使持书谕悦为好语悦谓燧畏之不设备燧等进军至临洺悦悉众力战悦兵大败斩首万余级悦夜遁邢州围亦解
　　李正己死子纳自领军务与李惟岳遣兵救田悦正己既死子纳擅领军务田悦求救于纳及惟岳纳及惟岳皆遣兵救之悦收合散卒得二万余人军于洹水【注见前】淄青军其东成徳军其西首尾相应马燧帅诸军进屯邺诏河阳节度使李芃【字茂初赵州人】将兵会之李纳始奏请袭位上不许
　　八月李希烈与梁崇义战大破之崇义死传首京师九月以张孝忠为成徳军节度使
