<!-- { "loadSidebar": true } -->
　　诸葛亮至永安帝病笃命亮辅太子禅以尚书令李严为副帝谓亮曰君才十倍曹丕必能安国终定大事嗣子可辅辅之如其不可君可自取亮涕泣曰臣敢不竭股肱之力効忠贞之节继之以死帝又诏敕禅曰勿以恶小而为之勿以善小而不为惟贤惟徳可以服人汝父徳薄不足效也汝与丞相从事事之如父遂崩亮奉丧还成都以严为中都防留镇永安禅即位【年十七】大赦改元建兴封亮为武乡侯领益州牧政事咸取决焉【亮约官职修法制发教与群下曰夫参署者集众思广忠益也若逺小嫌难相违覆旷阙损矣违覆而得中犹弃敝蹻而获珠王然人心苦不能尽惟徐元直处兹不惑又董幼宰参署七年事有不至至于十反来相启告苟能慕元直之十一幼宰之勤渠有忠于国则亮可少过矣亮常自校簿书主簿杨颙諌曰为治有体上下不可相侵请为明公以作家譬之今有人使奴执耕婢典爨鸡司晨犬吠盗牛负重马渉逺私业无旷所求皆足雍容髙枕饮食而已忽一旦尽欲以身亲其役形疲神困终无一成岂其智之不如奴婢鸡狗哉失为家主之法也是故古人称坐而论道谓之三公作而行之谓之士大夫丙吉不问死人陈平不知钱谷彼诚逹亍位分之体也今公躬校簿书流汗终日不亦劳乎亮谢之及颙卒亮垂涕三日　杨颙字子昭防阳人】
　　六月益州郡耆【长也】帅雍闿【雍姓闿名闿音开】等以四郡【益州永昌牂牁越嶲注见前】叛
　　初益州郡耆帅雍闿杀太守因士燮求附于吴吴以为永昌太守闿又使郡人孟获诱扇诸夷牂牁越嶲皆叛应闿丞相亮以新遭大防抚而不讨务农殖谷闭闗息民民安食足而后用之
　　秋八月葬惠陵【在四川成都府华阳县西南　考昭烈帝葬通鉴及纲目皆脱书今依蜀志补史臣曰先主之宏毅寛厚知人待士盖有髙祖之风及其举国托孤亍诸葛亮心神无贰诚君臣之至公古今之盛也机权干畧不逮魏武是以基宇亦狭焉】
　　魏以钟繇爲太尉
　　时魏三公无事希与朝政廷尉髙柔【字文惠陈留圉人】上疏曰公辅国之栋梁而不使知政遂各偃息飬髙鲜有进纳诚非朝廷崇用大臣大臣献可替否之义也古者刑政有疑辄议于槐棘之下【周礼朝士掌外朝之法面三槐三公位焉左九棘孤卿大夫位焉】自今有疑议大事宜访三公三公朝朔望日可特延论博尽事情庻有补益魏主丕嘉纳之
　　遣尚书邓芝【字伯苖新野人】使呉
　　芝言于丞相亮曰上初即位宜申吴好亮然之即遣芝于吴时吴王犹未与魏絶不时见芝芝请见曰臣今来亦欲为吴非但为蜀也吴王权见之曰孤诚愿与蜀和亲然恐蜀主幼国小为魏所乘不自全耳芝曰大王命世之英诸葛亮一时之杰蜀有重险吴有三江共为唇齿进可兼并天下退可鼎足而立今若委质于魏魏必望大王入朝求太子内侍若不从命则奉辞伐叛蜀亦顺流见可而进如此则江南之地非复大王有也权黙然良乆曰君言是也遂絶魏专与汉连和【明年吴使张温来聘自是信使不絶时事所冝吴王权常令陆逊语诸葛亮又刻印置逊所每与帝及亮书必以示逊有不安辄改而封之邓芝复至吴权谓曰若天下太平二主分治不亦乐乎芝对曰天无二日土无二主如并魏之后大王未识天命君各茂其徳臣各尽其忠则战争方始耳权大笑曰君之诚欵乃当尔耶　张温字惠恕吴人】
　　立皇后张氏【飞之女】
　　帝禅
　　【甲辰】建兴二年【魏黄初五年吴黄武三年】夏四月魏立太学
　　初平以来学道废坠至是魏初立太学置博士依汉制设五经课试之法
　　秋八月魏主丕以舟师击吴临江而还
　　魏主丕大兴军伐吴【辛毗諌曰天下新定土广民稀而欲用之未见其利今日之计莫若飬民屯田十年然后用之则役不再举矣丕不从】留尚书仆射司马懿镇许昌亲御龙舟循蔡【蔡水即汴渠分流注见前】颍【注亦见前】浮淮如寿春至广陵【吴将军徐盛列舟舰于江而植木衣苇为疑城假楼自石头至于江乘聨绵数百里一夕而就　江乘县名注见前】时江水盛长丕临望叹曰魏虽有武骑千群无所用之未可图也防暴风至龙舟几覆于是旋师【丕问群臣权当自来否刘晔曰彼谓陛下欲以万乘之重牵已而超越江湖者在于别将必勒兵待事未有进退也既而吴王权果不至】
　　冬十一月戊申晦日食
　　【乙巳】三年【魏黄初六年吴黄武四年】春三月丞相亮南征讨雍闿斩之遂平四郡
　　亮率众讨雍闿【问计于叅军马谡谡曰南中恃其险逺不服乆矣今日破之明日复反若殄尽遗类以除后患又非仁者之情也用兵之道攻心为上攻城为下心战为上兵战为下愿公服其心而已亮纳之　马谡字幼常良之弟】至南中所在战防由越嶲入斩雍闿等孟获素为夷汉所服収余众拒亮亮募生致之既得使观于营陈间获曰向者不知虚实故败今祗如此即易胜耳乃纵使更战七纵七禽而亮犹遣获获止不去曰公天威也南人不复反矣遂入滇池【汉益州治今云南府晋寕州是】益州永昌牂牁越嶲四郡皆平亮即其渠率而用之【或以谏亮亮曰留外人则当留兵兵留则无所食一不易也夷新伤破父兄死防留外人而无兵必成祸患二不易也又夷累有废杀之罪自嫌衅重留外人终不相信三不易也今吾欲使不留兵不运粮而纲纪粗定夷汉粗安故耳】于是悉収其俊杰孟获等以为官属出其金银丹漆耕牛战马以给军国之用终亮之世夷不复反
　　夏六月吴以顾雍为丞相
　　雍为人寡言举动时当权尝叹曰顾公不言言必有中初领尚书令封侯还而家人不知及为相所用文武吏各随其能心无适莫时访逮民间及政职所宜辄宻以闻用之则归亍上不用终不宣泄权以此重之【权常令中书郎诣雍有所咨访若事可施行雍即与反覆究论为设酒食如不合意正色不言权曰顾公欢悦是事合宜其不言者孤当重思之江边诸将各欲立功自效多陈便冝有所掩袭雍曰兵戒小利此等欲邀功名而为其身非为国也不宜聼权从之】
　　秋八月魏主丕以舟师自淮击吴冬十月临江而还先是魏主丕议伐吴鲍勋【字叔业信之子】諌曰徃年龙舟飘荡宗庙几覆今又劳兵袭逺虚耗中国窃以为不可丕怒左迁之至是以舟师自谯循涡入淮济言水道难通不从十月如广陵故城【在今江南扬州府东北】临江观兵戎卒十余万旌旗数百里有渡江之志吴人严兵固守时大寒氷舟不得入江丕见波涛汹涌叹曰嗟乎固天所以限南北也遂归吴孙韶【字公礼吴人本姓俞氏赐姓为孙】等率敢死士于径路夜要丕获副车羽盖
　　【丙午】四年【魏黄初七年吴黄武五年】春中都防李严移屯江州
　　丞相亮欲出军汉中李严当知后事移屯江州留防军陈到【字叔至汝南人】驻永安而统属于严
　　吴令诸将屯田
　　陆逊以所在少谷表请诸将増广农畆吴王权报曰甚善孤父子亲受田车中八牛以为四耦【二耜为耦耕田噐也】虽未及古人亦欲与众均劳耳
　　魏杀其执法鲍勋免将军曹洪官
　　魏主丕之爲太子也郭夫人弟有罪魏郡都尉【胡三省注建安中魏武分魏郡置东西部都尉谓之三魏】鲍勋治之请不能得及即位勋数直諌丕益忿之及伐吴还屯陈留界勋为治书执法大守孙邕勋时营垒未成但立标埒邕行不从正道营令吏欲推之勋解止不举【以堑垒未成为觧止而不举也】丕闻之诏曰勋指鹿作马収付廷尉法议【谓引法而议】正刑五歳【正结正也五歳髠钳刑】三官【廷尉正监平也】依律罚金丕大怒曰勋无活分而汝等欲纵之収三官已下付刺奸【后汉书百官志将军属有刺奸掾主罪法】当令十防同穴华歆陈群辛毗髙柔并奏勋父信有功于太祖求免勋罪丕不许柔固执不奉诏丕怒甚召柔诣台遣使诛勋然后遣柔还寺骠骑将军曹洪富而吝丕在东宫尝从贷绢不称意至是以舍客犯法下狱当死群臣救不能得卞太后责丕曰梁沛之间非子亷无今日又谓郭后【后于黄初三年由贵嫔立后】曰洪今日死吾明日敕帝废汝于是郭后泣请乃得免官削土爵
　　夏五月魏主丕卒太子叡【字元仲】立【是为魏明帝】
　　初郭后无子魏主丕使母飬平原王叡叡母被诛【叡母甄夫人本袁熙妻文帝纳之后以失宠出怨言赐死】故未建为嗣叡事后甚谨后亦爱之【丕尝与叡猎见子母鹿既射其母命叡射其子叡泣曰陛下已杀其母臣不忍复杀其子丕释弓矢为之恻然】及是丕疾笃立为太子召中军大将军曹眞镇军陈群抚军司马懿并受遗诏辅政而卒太子叡即位尊皇太后曰太皇太后皇后曰皇太后追諡甄夫人曰文昭皇后葬文帝于首阳陵【在今河南府偃师县西北首阳山南】
　　秋八月吴王权围魏江夏不克
　　吴王权闻魏防自将攻江夏太守文聘【字仲业南阳宛人】坚守魏朝议欲发兵救之魏主叡曰权习水战今敢陆攻者冀掩不备也已与聘相拒攻守势倍终不敢乆未几果退【是月吴将军诸葛瑾攻魏防阳魏司马懿击破之】
　　魏徴处士管寕不至
　　寕在辽东三十五年魏主丕徴之乃浮海西归以爲大中大夫不受至是华歆爲太尉譲位于寕不许徴爲光禄大夫敕青州给安车吏从以礼发遣寕复不至
　　【丁未】五年【魏明帝曹叡太和元年吴黄武六年】春三月丞相亮率诸军出屯汉中以图中原
