<!-- { "loadSidebar": true } -->
　　初伍员与申包胥友其亡也谓申包胥曰我必复楚国申包胥曰子能复之我必能兴之及楚子在随【史记申包胥亡于山中使人谓伍子胥曰子之报讐其已甚乎吾闻之人众者胜天天定亦能胜人子胥曰为我谢申包胥吾日暮途逺吾故倒行而逆施之】申包胥如秦乞师秦伯使辞焉曰子姑就馆将圗而告对曰寡君越在草莾下臣何敢即安立依于庭墙而哭日夜不絶声勺饮不入口七日秦伯【景公子哀公】为之赋无衣【诗秦风篇杜预曰取其修我戈矛与子同仇与子偕作与子偕行】九顿首而坐秦师乃出于是申包胥以秦师至楚使楚人先与呉人战而自稷【春秋彚纂注稷楚地在今河南南阳府桐柏县境】防之呉师败呉子乃归【楚公子结灭唐呉夫槩归自立与阖闾战而败奔楚楚封为棠谿氏　棠谿城在今汝寕府西平县即古房子国地】楚子入于郢赏申包胥申包胥曰吾为君非为身也君既定矣又何求遂逃赏【明年楚公子申为令尹迁郢于鄀以定楚国　公子申即子西楚昭弟鄀亦作若汉书地理志南郡若楚昭王自郢徙此今襄阳府宜城县有若县故城】
　　【丁酉】十有六年郑防速帅师灭许以许男斯归【许白文叔受封至斯十八传而为郑灭后楚又立元公成至战国初复灭】
　　初许畏郑偪迁叶【许灵公畏郑偪请迁于楚楚迁之于叶今河南南阳府叶县是也事在简王十年】后又迁夷【楚公子弃疾迁许于夷即城父今江南颍州府亳州有城父故城即陈夷邑事在景王十二年】迁白羽【楚以左尹胜言迁许于白羽即析也今河南南阳府内乡县析县故城是事在景王二十一年】迁容城【在今业县西事在王十四年】几四迁皆依于楚至是楚为吴败郑遂灭之
　　儋翩【灵王弟儋季之后】作乱
　　儋翩率子朝之徒因郑人以作乱于是郑伐冯【左传注周邑】滑【注见前】胥靡【今河南府偃师县有胥靡城】负黍【今河南府登封县有负黍聚】狐人【后汉书郡国志颍阴有狐宗乡古狐人亭也颍隂今河南许州】阙外【伊阙外之邑在洛阳】晋阎没戍京师且城胥靡王处于姑莸【左传注周邑】以避乱明年儋翩据仪栗【左传注周邑】以叛单子【穆公子谥武公】刘子【文公子諡桓公】败尹氏【儋翩之党】于穷谷遂逆王于庆氏【守姑莸大夫】晋籍秦【谈之子】送王王入于王城馆于公族党氏【周大夫】而后朝于庄宫【又明年单子伐谷城简城刘子伐仪栗盂以定王室　谷城在洛阳县西北简城杜注阙孟即防今怀庆府河内县有邗台左传王取邗蒍之田是也】
　　【戊戌】十有七年齐侯郑伯盟于咸【诸侯始复特盟】
　　齐侯郑伯盟于咸徴防于卫卫侯欲叛晋诸大夫不可使北宫结如齐而私于齐侯曰执结以侵我齐侯从之
　　【陈氏傅良曰此特相盟也特相盟自齐桓以来未之有于是再见诸侯无主盟矣是故石门志诸侯之合也于咸志诸侯之散也】
　　【己亥】十有八年盗窃鲁寳玉大弓【谷梁传寳玉者封圭也大弓者武王之戎弓也】鲁阳虎【季氏家臣亦曰阳货】欲去三桓以季寤【桓子之弟桓子名斯意如之子】更季氏【代桓子】叔孙辄【叔孙氏庶子】更叔孙氏【代武叔州仇武叔不敢之子】已更孟氏【代懿子何忌】将享季氏于蒲圃【鲁东门外塲圃】而杀之孟氏先备【公敛处父知虎欲为乱请孟孙先备乃选圉人之壮者三百人伪为筑室于门外虎以季孙将如蒲圃季孙谓御者骋而入孟氏筑者阖门射杀虎之弟越】阳虎遂刼鲁侯与叔孙州仇伐孟氏成宰公敛阳【即处父】帅成人自上东门入与阳氏战于南门之内又战于棘下【城内地名】阳氏败阳虎说甲如公宫取寳玉大弓以出入于讙阳关【今山东泰安府肥城县有下讙亭即鲁讙地阳闗在兖州府寜阳县】以叛明年阳虎归寳玉大弓奔齐请师以伐鲁齐侯将许之鲍国谏曰阳虎有宠于季氏而将杀季孙以不利鲁国君富于季氏而大于鲁国兹阳虎所欲倾覆也鲁免其疾而君又收之无乃害乎齐侯执阳虎囚诸西鄙虎逃奔晋适赵氏孔子曰赵氏其世有乱乎【阳虎既奔公山不狙以费叛季氏召孔子孔子欲往亦卒不行不狃季氏宰即费子泄论语作弗扰】
　　【庚子】十有九年鲁以孔子为中都宰
　　孔子初仕为中都宰制为养生送死之节长防异食强弱异任男女别涂路无拾遗器不雕伪为四寸【木之厚】之棺五寸之椁因邱陵为坟不封不树行之一年四方之诸侯则焉
　　【辛丑】二十年鲁以孔子为大司冦
　　孔子由中都宰为司空乃别五土之性【一曰山林二曰川泽三曰邱陵四曰坟衍五曰原隰】而物各得其所生之宜由司空为大司冦设法而不用无奸民
　　鲁侯防齐侯于夹谷【今山东泰安府莱芜县有夹谷峪肇域记鲁定公会齐侯于此】齐侯使使告鲁为好防防于夹谷孔子相告鲁侯曰臣闻有文事者必有武备古者诸侯出疆必具官以从请具左右司马鲁侯从之及防献酢既毕齐有司请奏四方之乐于是旍旄羽祓【音弗舞者所执周礼有祓舞】矛防剑拨【音伐大楯也】鼓噪而至孔子趋而进曰吾两君为好防夷狄之乐何为于此请命有司齐侯心怍麾而去之有顷齐有司请奏宫中之乐优倡侏儒为戱而前孔子
　　趋而进曰匹夫荧惑诸侯者罪当诛请命有司齐侯惧而动知义不若乃归谓晏婴曰寡人获过于鲁君如之何婴曰君子谢过以质小人谢过以文齐尝侵
　　鲁邑请皆还之齐乃归鲁郓讙【注俱见前】龟阴【田在龟山之北龟山在今泰安府新泰县】田【今泰安府泰安县有谢过城寰宇记齐人归鲁田以谢过后人因名　考夹谷之会春秋彚纂削去左传不録今采史记辑】
　　【癸夘】二十有二年鲁堕郈【今山东防安府东平州有郈城鲁叔孙氏邑】及费【注见前】围成【注见前】弗克
　　孔子言于鲁侯曰臣不藏甲大夫无百雉之城使仲由【弁人字子路亦曰季路】为季氏宰将堕三都于是叔孙氏堕郈季氏将堕费公山不狃叔孙輙帅费人以袭鲁孔子使申句须乐颀【皆鲁大夫】伐之败诸姑【括地志姑蔑故城在泗水县东　泗水县今隶山东兖州府】不狃辄奔齐遂堕费将堕成公敛阳谓孟孙曰堕成齐人必至于北门且成孟氏之保障无成是无孟氏也子伪不知吾将不堕冬鲁侯围成弗克
　　【甲辰】二十有三年晋赵鞅入于晋阳【今山西太原府大原县有晋阳故城春秋晋邑属赵氏】以叛茍寅士吉射【士鞅子諡昭子】入于朝歌以叛赵鞅归于晋
　　赵鞅谓邯郸午【赵胜子别邑邯郸因以为氏邯郸今县属直隶广平府】曰归我卫贡五百家吾舍诸晋阳【二十年赵鞅围卫卫惧贡五百家鞅置之邯郸今欲徙置晋阳】午许诺归告其父兄皆曰不可鞅怒杀午围邯郸邯郸午荀寅之甥寅士吉射之姻也相与睦故不与围邯郸将作乱董安于【赵氏家臣】闻之告鞅曰先备诸鞅不可范氏中行氏伐赵氏鞅奔晋阳晋人围之荀跞韩不信魏曼多【魏舒孙諡襄子】与寅吉射相恶欲逐之跞言于晋侯曰君命大夫始祸者死今三臣始祸而独逐鞅刑不均矣请皆逐遂奉晋侯伐范氏中行氏寅与吉射将伐晋侯齐髙彊【前奔鲁适晋】曰三折肱知为良医唯伐君为不可我以伐君在此矣弗听遂伐晋侯国人助晋侯寅吉射败奔朝歌韩魏以赵氏为请鞅入于绛盟于公宫【明年荀跞告于赵氏请杀董安于恐其为政于赵氏也赵孟患之安于曰吾死而晋国寕赵氏定焉用生乃缢而死赵氏祀安于于庙】
　　鲁以孔子摄相事
　　孔子由鲁司冦摄行相事七日而诛少正夘戮之两观之下【荀子门人问孔子曰少正夘鲁之闻人夫子为政而始诛之得无失乎孔子曰人有大恶者五而窃盗不与焉一曰心逆而险二曰行僻而坚三曰言伪而辨四曰记丑而博五曰顺非而泽此五者有一于人不得免于君子之诛而少正夘兼有之故不可不诛也】与闻国政三月政化大行男女行者别于涂道不拾遗男尚忠信女尚贞顺四方客至不求有司【有司常供其职客至不求有司存焉】皆如归焉【家语鲁之贩羊有沈犹氏者常朝饮其羊以诈市人有公慎氏者妻滛不制有慎溃氏者奢侈逾法鲁之鬻六畜者饰之以储价及孔子为政沈犹氏不敢朝饮其羊公慎氏出其妻慎溃氏越境而徙鬻牛马者不储价卖羔豚者不加饰】
　　齐人归女乐于鲁孔子适卫
　　孔子相鲁齐人惧欲败其政乃选好女子八十人衣以文饰而舞容玑【舞曲名史记作康乐】及文马三十驷遗鲁君陈于鲁城南髙门【鲁南门本曰稷门僖公更髙大之因改名】外季孙斯防服往观之再三将受焉乃语鲁君为周道防观之终日怠于政事仲由言于孔子曰夫子可以行矣孔子曰鲁今且郊如致膰于大夫则吾犹可以止季孙既受女乐三日不听政又不致膰俎孔子遂行适卫主于顔浊邹【孟子作顔雠由】
　　【乙巳】二十有四年楚公子结【即子期】陈公孙佗人帅师灭顿以顿子牂归
　　顿子欲事晋背楚而絶陈好于是楚灭顿【明年楚又灭胡以胡子豹归】
　　于越败呉于檇李【公羊作醉李今浙江嘉兴府秀水县有檇李故城即呉越战处】吴子光卒
　　吴伐越越子勾践御之【越至允常始彊勾践允常之子】陈于檇李越子使罪人三行属剑于颈而自刭吴师属之目越人因而大败之灵姑浮【越大夫】以戈击阖闾阖闾伤将指【足大指】还卒于陉【去擕李七里】子夫差立夫差使人立于庭茍出入必谓己曰夫差而忘越王之杀而父乎则对曰唯不敢忘三年乃报越
　　使石尚归脤于鲁【公羊传石尚者何天子之士也脤者何俎实也腥曰脤熟曰膰】石尚言于王曰乆矣周之不行礼于鲁也【自定王八年王季子聘鲁后未尝行礼于鲁】请行脤于是归脤于鲁【王室与鲁之交止此】
　　卫世子蒯聩出奔宋
　　卫侯为夫人南子【宋女也】召宋朝【宋公子旧通于南子在宋故呼之】太子蒯聩适齐适宋野野人歌之曰既定尔娄猪【豕子猪喻南子】盍归吾艾豭【牡豕喻宋朝】太子羞之归而朝夫人戏阳速从太子三顾夫人见其色啼而走曰蒯聩将杀余蒯聩奔宋【后如晋】尽逐其党【公孟彄奔郑又奔齐　　考刘氏敞曰蒯聩闻野人之歌其心慙焉则以谓夫人夫人恶其斥已滛则啼而走言太子杀余以诬之灵公惑于南于言必听从故逐蒯聩此其真也不当如左氏所记今依其说节删左传辑】
　　孔子自卫适陈复反于卫
