<!-- { "loadSidebar": true } -->
　　颐于书无所不读其学本于诚以大学论语孟子中庸为标指而达于六经动止语黙一以圣人为师卒得孔孟不传之学为诸儒倡着易春秋传平生诲人不倦故学者出其门最多渊源所渐皆为名士而刘绚【字质夫常山人】李吁【字端伯洛阳人】谢良佐游酢【字定夫建阳人】张绎【字思叔河南寿安人】苏昞【字季明武功人】吕大临【字与叔大防弟】大钧【字和叔亦大防弟】尹焞杨时【字中立南劒将乐人】成徳尤着世称頣为伊川先生卒年七十五【绚学力不倦頣毎言他人之学敏则有矣未易保也若绚者吾无疑焉仕终太常博士吁頣称具才器可大任又言自予兄弟倡明道学能使学者视仿而信从之吁与刘绚有力焉仕终校书郎良佐学问该赡事有未澈则颡有泚尝与頣别一年复来见頣问所进对曰但去得一矜字耳颐喜曰是子可谓博学切问而近思者与游酢杨时吕大临在程门号四先生仕终监西京竹木场酢初与兄醇俱以文行知名所交皆天下士頣见之京师谓其资可以进道及程颢兴扶讲学酢尽弃故所习而学焉仕终知濠州绎家世甚微佣力于市后发愤力学遂以文名防頣自涪还河南绎徃受业頣称其頴悟尝曰吾晚得二士谓绎与尹焞也昞始学于张载而事二程卒业仕为太常博士坐元符上书邪等人编管饶州卒大钧能守其师説而践履之尤喜讲明井田兵制谓治道必自此始张载毎叹其勇为不可及仕终陜西转运从事大临通六经尤防于礼毎欲掇习三代遗文旧制令可行不为空言以拂世矫俗仕终秘书省正字时举熈寜进士调宦不赴以师礼见颢于颍昌其归也颢目送之曰吾道南矣及颢卒复师事頣一日頣偶瞑坐时与游酢侍立不去頣既觉门外雪深一尺矣宣和初蔡京荐于朝事详后】
　　冬閠十月以林摅为尚书左丞郑居中同知枢宻院事居中既怨蔡京遂阴与张康国比而间京都水使者赵霆得龟两首于黄河献以为瑞京曰此齐小白所谓象罔见之而覇者也居中言首岂有二人皆骇异而京独主之殆不可测帝命弃龟金明池谓居中爱己故申前命
　　流太庙斋郎方轸于岭南
　　轸上书言蔡京睥睨社稷内懐不道专以绍述熙丰之説为自媒之计内而执政侍从外而帅臣监司无非其门人亲戚京每有奏请尽作御笔行出语人曰此主意也明日不行又语人曰京实启之也善则称已过则称君必欲陛下敛天下之怨而后已自元符末陛下嗣服忠义之士投匦者无日无之京分为邪等黥配编置不齿仕籍则谁肯为陛下言哉京又使子攸曰以花石禽鸟为献欲愚陛下使不知天下治乱臣以为京必反也请诛京诏宣示京京请下轸狱竟流岭南
　　十一月壬子朔日食
　　蔡京以不及所当食分率羣臣称贺
　　十二月置黔南路加蔡京太尉召王祖道为兵部尚书南丹州地【本蛮岗宋置州今属广西庆逺府】与宜州【注见前】及西南夷接壤世为莫氏所居自置刺史王祖道欲取之乃诬其酋莫公佞阻文兰州【宋覊縻州故地俱在今庆逺府东兰州界】不令纳土发兵讨之擒公佞以南丹州为观州公佞弟公晟结溪峝报复侵掠城邑杀刺史蔡京匿不以闻特置黔南路领庭孚平允从宜栁融及观九州京以功加太尉而召祖道为兵部尚书【祖道在桂四年厚以官爵金帛挑诸夷建城邑调兵镇戍辇输内地钱帛塩粟无复齐限地瘴疠戍者十亡五六实无尺土一民益于县官时广西南路转运副使张庄与祖道表里遂以代其任后荘及厐恭孙赵遹程邻皆以柘地受上赏大抵皆规模祖道云　张荘应天人厐恭孙字徳孺籍之孙赵遹开封人】
　　涪州夷内附以其地为珍承州【珍州唐置后没于蛮宋复建地在今直州遵义府桐梓承州今置今遵义府绥阳县】
　　知涪州厐恭孙诱之也【既而恭孙奏渝州南平夷内附置溱播州及遵义军乂奏泸州夷纳土置纯滋州每开一城恭孙辄得褒迁进知成都府又诱降威茂夷置祺亨州防孙在西南二十年所得州县多张名簿实瘠卤不毛地缮治转饷为蜀人病未防皆废　溱播州注俱见前遵义军今为府属贵州滋州宣和中废为武都城今在遵义府懐仁县纯州宣和中废为九支城今在泸州祺州本宋覊縻保州亨州本宋覊縻霸州地皆在今四川　茂州保县】
　　黄河清
　　干寜军言河清逾八百里凡七昼夜诏以干寜军为清州
　　【戊子】二年春正月壬子朔受八寳于大庆殿赦
　　先是有玉印六寸纽献者文曰承天福延万亿永无极诏名镇国寳至是又得良玉工帝命作六寳以合秦制天子六玺之数与受命镇国通曰八寳蔡京特上表贺【京又奏甘露祥云灵芝瑞谷双头莲连理木牛生麒麟禽产鳯凰不可胜数輙拜表称贺】
　　二月以叶梦得为翰林学士
　　梦得初用蔡京荐为吏部员外郎京罢相赵挺之更其所行及京再相复反前政梦得入对因言事不过可不可二者而已以为可而出于陛下则今日不应废以为不可而不出于陛下则今日不可复今徒以大臣进退为可否无乃陛下未有了然于胸中乎帝悦以为起居郎遂进学士
　　夏五月庚戌朔日食
　　童贯复洮州诏加贯检校司空
　　先是以八寳恩加贯节度使【内臣建节始此】及是贯捷至复有是命百官表贺帝以玉带赐蔡京贯寻复积石军【有二一为唐置本静邉镇一为宋置本溪哥城俱在今兰州府河州西】易镇奉寜【贯以奉寜节度易镇洮州】恃功骄恣选置将吏皆取中防不复闗朝廷蔡京不悦
　　秋七月以林摅为中书侍郎余深为尚书左丞
　　深为中丞时摅知开封府同治妖人张懐素狱事【懐素谋反事具前】多连蔡京二人曲为掩覆凡狱辞及交通书问有及京者輙取焚之京深徳二人故力引之
　　皇后王氏崩【諡靖和】
　　冬十二月靖和皇后
　　安化【即抚水州注见前】诸州蛮内附诏以张庄为黔南经畧安抚使
　　知桂州张荘奏安化上三州一镇【宋史蛮夷传抚水蛮酋皆防姓有上中下三房及北遐一镇三州盖即三房也】诸蛮纳土共五万一千一百余户二十六万二千余人幅员九千余里又奏寛乐州安沙州谱州四州七原等州【王祖道张庄凿空开边指名州县率多虚妄不久即废今防宋史地理志邕州覊縻州有归乐七原二州俱属右江道寛乐或即归乐之讹余无考】纳土计二万人一十六州三十三县五十余峝幅员万里蔡京帅百官表贺诏庄兼黔南经畧安抚使
　　诏以孔伋从祀孔子庙
　　【己丑】三年春三月张康国暴卒
　　康国始因附蔡京而进及在枢府寖为崖异时帝恶京专愎隂令康国阻其奸且许以相京忌康国遂引吴执中为中丞执中将论康国康国先知之旦奏事留白帝曰执中今日入对必为京论臣臣避位既而执中对果陈其事帝怒黜执中知除州至是康国因朝退趋殿庐得疾仰天吐舌舁至待漏院卒或疑中毒云
　　谪右正言陈禾【字秀实鄞人】监信州酒税
　　时童贯权益张与黄经臣胥用事中丞卢航表里为奸搢绅侧目陈禾曰此国家安危之本也遂上书劾贯经臣怙宠防权之罪愿亟窜之逺方论奏未终帝拂衣起禾引帝衣请毕其説衣裾落帝曰正言碎朕衣矣禾言陛下不惜碎衣臣岂惜碎首以报陛下此曹今日受冨贵之利陛下他日受危亡之祸言愈切帝变色曰卿能如此朕复何忧内侍请帝易衣帝郤之曰留以旌直臣翌日贯等相率前诉谓国家极治安得如此不祥语邪遂奏禾狂妄谪监信州酒税
　　夏四月林摅有罪免
　　集英胪唱贡士摅当传姓名不识甄盎字帝笑曰卿误邪摅不谢而语诋同列御史论其寡学倨傲不恭失人臣礼黜知滁州久之自扬州徙大名道过阙为帝言顷使辽见其国中携贰若兼而有之势无不可盖欲报其辱也帝由是始有北伐之意
　　以郑居中知枢宻院事管师仁同知院事余深为中书侍郎薛昻【杭州人】刘正夫为尚书左右丞
　　昻与余深林摅附蔡京最乆昻至举家为京避私讳或误及之辄加笞责昻尝误及即自批其口
　　五月留孟翊于逺方
　　学官孟翊献所畵卦象谓宋将中防有再受命之象亦更年号改官名变庶事以厌之帝不乐诏窜之逺方
　　六月蔡京有罪免
　　中承石公弼殿中侍御史张克公【字介仲杨翟人】劾京罪恶章数十上京遂罢为太乙宫使时有郭天信【字祜之开封人】者以方伎得亲幸深以京为非每奏天文必指陈以撼京宻白日中有黒子帝为之恐后屡白不已上始疑京故罢
　　以何执中为尚书左仆射兼门下侍郎
　　执中一意谨事蔡京遂代为首相太学生陈朝老诣阙上书曰陛下知蔡京之奸解其相印天下之人鼓舞有若更生及相执中中外黯然失望执中虽不敢若京之蠧国害民然碌碌常质初无过人天下败坏至此如人一身脏腑受沴已深岂庸庸之医所能起乎执中夤縁攀附致位二府亦已大幸遽俾之经体赞元是犹以蚉负山多见其不胜任也疏奏不省而眷注益异
　　冬十一月诏蔡京以太师致仕留京师
　　提举修英宗实録改封楚国公朝朔望石
　　公弼言京盘旋京师余威震于羣臣愿持必断之决以消后悔殿中侍御史洪彦升【字仲达饶州乐平人】言京假绍述之名一切更张败坏先朝法度朋奸误国公私困弊既已上印而偃蹇都城上凭眷頋之恩中怀跋扈之志愿早赐英防遣之出京殿中侍御史毛注【字圣可衢州府西安人】言京擅持威福动揺中外以翰林学士叶梦得为腹心交植党与帝为逐梦得而迁注为侍御史京遂致仕注复极论京受孟翊妖奸之书与逆人张懐素游处引凶朋林摅置政府用所亲宋乔年【字仙民庠之孙】尹京等事太学生陈朝老亦疏京恶十四事乞投卑逺方以御魑魅皆不报
　　礼书成
　　寻又置礼制局命刘昞讨论古今宫室车服器用昏防冠祭沿革制度及更置郊庙禋祀之器为五礼新仪颁行天下
　　【庚寅】四年春正月以余深为门下侍郎张商英为中书侍郎侯防同知枢密院事
　　蔡京既免商英自峡州起知杭州过阙赐对因奏曰神宗修建法度务以去大害兴大利今诚一一举行则尽绍述之美法若有弊不可不变但不失其意足矣遂留居政府帝尝从容问防曰蔡京何如人也防对曰使京正其心术虽古贤相何以加帝使宻伺京

　　所为京闻而衔之
　　夏五月立词学兼茂科
　　帝以宏词科不足以致文学之士改立词学兼茂科嵗附贡士院试去檄书而増制诰中格则授馆职岁不过五人
　　彗出奎娄诏直言阙失贬蔡京为太子少保出居杭州帝以彗出奎娄间避殿减膳令侍从官直言指陈阙失石公弼等遂极论京罪张克公亦论京辅政八年权震海内不轨不忠凡数十事毛注又论京罪积恶大天人交谴虽罢相致政犹怙恩恃宠偃居赐第以致上天威怒推原其咎实在于京考京之罪盖不可以缕数陛下去党碑以开自新之路京疾其异已而别为禁防陛下颁明诏以来天下之言京恶其议已而重致于法以严刑峻罚脇持海内以美官重禄交结人心钱钞屡更而商贾不行边事数兴而国力大匮声焰所震中外愤疾宜早令去国消弭天变奏上

　　乃出知杭州【余深与蔡京结为死党京既去国深不自安上疏乞罢乃出知杭州】
　　贬王祖道为昭信节度副使放张荘于永州
　　讨妄言拓地之罪也
　　六月以张商英为尚书右仆射兼中书侍郎
