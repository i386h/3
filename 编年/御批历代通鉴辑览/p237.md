<!-- { "loadSidebar": true } -->
　　邵陵王纶行至钟离闻侯景已渡采石昼夜兼道旋军入援遂率歩骑三万自京口西上景遣军拒之前谯州刺使赵伯超曰若从黄城大路必与贼遇不如径指钟山【在今江寜府上元县东北亦曰蒋山呉孙权避祖讳更名】突据广莫门出贼不意城围必解矣纶从之夜行失道迂二十余里旦营于蒋山景见之大骇悉送所掠妇女珍寳于石头具舟欲走分兵攻纶纶与战破之景陈兵于覆舟山北纶进军元武湖【在上元县北亦曰后湖】相持不战至暮景更约明日会战纶许之安南侯骏【字徳颍长沙王懿之子】见景军退以为走即与壮士逐之景旋军撃之骏败走趣纶军景乗胜追撃之诸军皆溃纶奔朱方【景擒西丰公大春主帅霍俊等还至城下使言曰邵陵已为乱兵所杀俊独曰王小失利己全军还京口城中但坚守援军寻至贼以刀殴其背俊辞色弥厉正徳杀之时鄱阳王范将兵入援军于蔡州封山侯正表镇钟离叛附侯景景以为郡王正表乃于欧阳立栅以断援军帅众欲袭广陵广陵令刘询以告南兖州刺史南康王会理十二月会理使询帅兵夜袭正表破之　朱方欧阳注俱见前西丰公大春字仁经大心之弟封山侯正表正徳之弟】
　　梁将军羊侃卒
　　先是侯景于台城东西起二土山以临城城中亦起土山以应之防大城内土山崩贼乗之垂入羊侃令多掷火为火城以断其路徐于内筑城贼不能进至是侃以疾卒城中益惧【已而景土山稍逼城中右卫将军柳津命作地道以取其土外山崩压贼且尽景乃弃土山自焚其攻具引元武湖水以灌城中阙前皆为洪流　桞津字元举仲礼之父】
　　梁散骑常侍韦粲【字长倩放之子】及东西道都督裴之高桞仲礼等各以兵入援推仲礼为大都督
　　梁主徴衡州刺史韦粲为散骑常侍以欧阳頠【字靖世长沙临湘人】监州事粲至庐陵【汉县呉置郡今仍为县为江西吉安府冶】闻乱简阅部下得精兵五千倍道赴援至豫章闻景已渡江内史刘孝仪【名潜以字行勔之孙】置酒粲怒以杯抵地曰贼已渡江便逼宫阙韦粲今日何情饮酒即驰马出行至南洲外弟司州刺史桞仲礼亦率歩骑至横江粲即送粮仗并散私财以赏其战士裴之髙自张公州【即蔡洲】遣船渡江粲仲礼及羊鸦仁等合军屯新林粲议推仲礼为大都督裴之髙自以年位耻居其下粲单舸至之髙营切让之曰今二宫危逼猾冦滔天臣子当戮力同心岂可自相矛楯豫州必欲立异锋镝便有所归之髙垂泣致谢遂推仲礼为大都督【景囚之髙弟侄子孙列于阵前以鼎镬刀锯随其后谓曰裴公不降今即烹之之高召善射者使射其子不中】仲礼以晦夜入粲营部分军众旦日会战诸将各有据守仲礼谓粲曰青塘【即青溪塘青溪注见前】要地非兄不可乃令粲顿青塘
　　【已梁太清三年魏大统十已五年东魏武定七年】春正月侯景袭梁援军韦粲死之柳仲礼撃景败之
　　正月朔桞仲礼徙营大桁会大雾韦粲军迷失道比及青塘夜已过半立栅未合侯景亟帅鋭卒攻之粲使军主郑逸逆撃之命直阁将军刘叔允以舟师截其后叔允不敢进逸遂败景乗胜入粲营左右牵粲避贼粲不动叱子弟力战遂与子尼及弟助警搆从弟昻皆战死亲戚死者数百人仲礼方食投箸被甲与其麾下百骑驰徃救之与景战大破之斩首数百级溺死千余人仲礼矟将及景贼将自后斫仲礼中肩景得免自是不敢复济南岸仲礼亦气索不复言战矣【邵陵王纶复収散卒自东道至列营桁南亦推桞仲礼为大都督】
　　梁中领军朱异死
　　朝野以侯景之祸共尤朱异异惭愤而死梁主痛惜特赠仆射【初侯景叛传岐以所闻责异异曰外间谤讟知之久矣心茍无愧何惜人言岐谓人曰朱彦和将死矣恃謟以求容肆辩以拒諌闻难而不惧知恶而不改天夺其鉴其能久乎及景围台城梁主登南楼望贼顾谓异曰四郊多垒谁之罪欤异流汗不能对遂发病死】
　　梁北徐州刺史萧正表以州叛降东魏
　　梁援军撃侯景天门【注见前】太守樊文皎战死
　　台城与援军信命久絶【时有羊车儿献防作纸鸢载敕因风放之贼以为厌胜射下之】援军募人能入城送启者李朗请先受鞭诈为得罪叛投贼因得入城城中方知援兵四集举城皷噪诸军渡淮攻东府前栅焚之高州刺史李迁仕及樊文皎帅鋭卒五千独进深入所向摧靡至菰首桥【在青溪上】东景将宋子仙伏兵撃之文皎战死迁仕遁还仲礼神情傲狼陵蔑诸将邵陵王纶每日执鞭至门亦移时不见由是与纶及诸将有隙互相猜阻莫有战心【援军初至建康士民扶老携防以侯之才过淮即纵兵剽掠由是士民失望贼中有谋应官军者闻之亦止】
　　二月梁以侯景为大丞相与之盟敕止援军湘东王绎次于武城【在今湖北汉阳府黄陂賖水经注武口水南至武城入大江即此】
　　时援军四集王伟因劝景伪表求和【初台城之闭也公卿以食为念男女贵贱并出负采取诸府藏钱帛聚徳阳堂而不备薪刍鱼盐至是坏尚书省为薪彻荐剉以饲马军士或煮铠熏鼠捕雀而食之屠马于省殿间杂以人肉食者必病侯景众亦饥抄掠无所获东城有米可支一年援军断其路景甚患之王伟请伪求和以缓其势运米入石头然后休士息马缮修噐械伺其懈怠撃之景乃拜表求和】太子白梁主请许之梁主怒曰和不如死太子固请梁主迟回久之乃曰汝自图之勿令取笑千载遂报许之景乞割江右四州之地并求宣城王大噐出送然后济江中领军傅岐固争曰岂有贼举兵围宫阙而复与之和乎此特欲却援军耳且宣城嫡嗣之重国命所繋岂可为质梁主乃以大噐之弟石城公大款质于景敕诸军不得复进诏以景为大丞相豫州牧设坛门外遣仆射王克【彧之曽孙】与王伟等盟既盟而景围不解专修铠仗了无去志【南康王会理等至马卭洲景请敕还南岸太子从之景又啓曰永安侯直阁赵威方频隔栅见垢云天子自与汝盟我终当破汝乞召及威方入即当引路梁主召确确累辞不入邵陵王纶泣谓确曰围城既久圣主忧危臣子之情切于汤火故且盟而遣之更申后计成命已决何得拒违确曰侯景虽云欲去而不解长围其意可见入城何益纶大怒故斩之确乃流涕入城梁主常蔬食至是蔬茹皆絶乃食鸡子纶乃因使上鸡子数百枚　马卭州在江寜府上元县西北永安侯确字仲正邵陵王纶子】湘东王绎军于郢州之武城与河东王誉【湘洲刺史军青草湖湖在今湖北岳州府巴陵县西南洞庭之南溪也】桂阳王慥【字元贞简王融孙为信州刺史军西峡口　梁信州今四川防州府是西峡即西陵峡也】皆托言四方援兵未集淹留不进【参军萧贲骨鲠士也以绎不早下心非之常与绎双六食子未下贲曰殿下都无下意绎深衔之会得梁主敕绎徙旋师贲曰景以人臣举兵向阙今若放兵童子能斩之矣必不为也大王以十万之众未见贼而退奈何绎不悦未防因事杀之　双六古博戱之双子宜双行边宜得六故名曰双六】
　　三月侯景防梁台城自称大都督録尚书事邵陵王纶奔会稽柳仲礼等叛降景景废萧正徳以为大司马已而杀之
　　侯景既运东府米入石头援军复不相统壹王伟乃说景背盟景遂啓陈梁主十失梁主览啓惭怒三月朔城内设坛告天地以景违盟举烽鼓噪【初闭城之日男女十余万擐甲者二万余人被围既久死者十八九乗城不满四千人率皆羸喘众心犹望外援桞仲礼唯聚妓置酒作乐诸将日徃请战仲礼不许安南侯骏説邵陵王纶曰城危如此而都督不救若万一不虞殿下何顔自立于世今宜分军为三道出贼不意攻之可以得志纶不从仲礼父津登城谓仲礼曰汝君父在难不能竭力百世之后谓汝为何仲礼亦不以为意梁主问策于津对曰陛下有邵陵臣有仲礼不忠不孝贼何由乎】南康王会理与羊鸦仁赵伯超等进营于东
　　府城北约夜渡军为景所败于是景复攻城昼夜不息邵陵世子坚屯太阳门终日蒱饮不恤吏士其书佐董勋华白昙朗【通鉴作熊昙朗今依南史侯景传】夜引景众登城永安侯确力战不能却乃排闼入啓梁主云城已防梁主安卧不动叹曰自我得之自我失之亦复何恨因谓确曰速去语汝父勿以二宫为念景入见于太极东堂以甲士五百人自卫稽颡殿下典仪引就三公榻梁主神色不变问曰卿在军中日久无乃为劳景不敢仰视汗流被面复至永福省见太子太子亦无惧容侍卫皆惊散惟俆摛殷不害【字长卿陈郡长平人】侍侧摛谓景曰当以礼见景乃拜退谓其党曰吾常跨鞍对阵矢刃交下而意气安缓了无怖心今见萧公使人自慴岂非天威难犯吾不可以再见之于是悉撤两宫侍衞纵兵掠乗舆服御宫人皆尽收朝士王侯送永福省矫诏大赦自加大都督中外诸军録尚书事以诏命解外援军桞仲礼召诸将议之邵陵王纶曰今日之命委之将军仲礼熟视不对裴之髙王僧辩曰将军拥众百万致宫阙沦没正当悉力决战何所多言仲礼竟无一言诸军乃散纶奔会稽仲礼及羊鸦仁王僧辩赵伯超并开营降贼军士叹愤【仲礼等入城先拜景而后见梁主梁主不与言见津津恸哭曰汝非我子何劳相见】景遣仲礼归司州僧辩归竟陵初临贺王正徳与景约平城之日不得全二宫及城开正徳率众挥刃欲入景先使其徒守门乃不果入景更以正徳为大司马正徳入见梁主拜且泣梁主曰啜其泣矣何嗟及矣已而正徳怨景卖己密书召鄱阳王范使以兵入景遮得其书缢杀之
　　梁湘东王绎归江陵杀桂阳王慥
　　初梁张缵【字伯绪策之子】为湘州刺史梁主以河东王誉代之徙缵代岳阳王詧刺雍州缵素恃才轻誉誉深衔之及至州留缵不遣缵轻舟夜遁将之雍部复虑詧拒之缵与湘东王绎有旧欲因之以杀誉兄弟乃如江陵及台城防诸王各还州镇誉归湘州信州刺史桂阳王慥留军江陵欲待绎至拜谒乃还缵遗绎书曰河东欲袭江陵岳阳共谋不逞江陵军士朱荣亦遣使告绎云桂阳留此欲应誉詧绎惧自蛮中歩道驰归江陵囚慥杀之荆湘由是搆隙【绎厚资遣缵赴镇詧初不赴援闻台城已防遂执缵缵后为守门者所杀】
　　梁宣城呉兴起兵拒侯景
　　侯景遣董绍先至广陵南康王会理以州授之遣于子悦略呉郡太守袁君正【昻之子】以郡降【绍先子悦所将皆羸兵数百广陵僚佐説会理杀绍先发兵拒守与魏连和会理不能用新城戍主戴僧逷劝君正闭关拒贼贼乏食立可饥死君正亦不从　新城呉县晋以后因之今属浙江杭州府】景又遣来亮入宛陵宣城太守杨白华【一名华魏将大眼子奔于梁胡三省注华读作花】诱而斩之景遣其将李贤明攻之不克御史中丞沈浚【字叔源武康人】避难东归与呉兴太守张嵊【字四山魏之子】起兵讨景景号令所行唯呉郡以西南陵【注见前】以北而起【后景攻宣城白华力屈乃降景以其北人释之】
　　东魏攻魏頴川魏人撃之杀其将慕容绍宗刘丰生东魏髙岳及慕容绍宗刘丰生等攻魏王思政于颍川逾年不克丰生违防堰洧水【注见前】以灌之城多崩頺王思政身当矢石与士卒同劳苦城中泉涌悬釜而炊宇文防遣赵贵督东南诸州兵救之阻水不得前东魏人使善射者乗大舰临城射之城垂防绍宗丰生临堰视之暴风忽至飘船向城城上人以长钩牵船弓弩乱发二人俱死
　　夏五月梁主衍殂太子纲立
