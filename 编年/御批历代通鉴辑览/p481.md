<!-- { "loadSidebar": true } -->
　　时马忠张换追袭金人于河间黄潜善等复主和议请遣宣义郎傅雱为祈请使又令张邦昌作书贻二帅仍用靖康誓书画河为界且下令不得下赦文于河东北及河中府诏止追袭兵屯大河之南应机进止至是金罗索以重兵压河中权府事郝仲连【昌元人】力战外援不至度不能守先自杀其家人已而城破与其子致厚皆死之金人复破单密二州
　　以宗泽知襄阳府
　　泽见帝应天陈兴复大计帝欲留泽黄潜善等沮之故出
　　安置监察御史张所【贵州人】于江州
　　靖康中所以蜡书冒围募河北兵士民得书喜曰朝廷弃我犹有一张察院能防而用之应募者十七万人由是所声振河北帝即位遣所按视陵寝所还上言曰河东河北天下之根本昨者误用奸臣之谋始割三镇继割两河其民怨入骨髓至今无不扼若因而用之则可籍以守否则两河兵民无所系望陛下之事去矣且请帝亟还京城因具言有五利奉宗庙保陵寝一也慰安人心二也系四海之望三也释河北割地之疑四也早有定处而一意于边防五也夫国之安危在乎兵之强弱与将之贤不肖而不在乎都之迁与不迁也诚使兵弱而将士不肖虽渡江而南安能自保帝欲以其事付所防所言黄潜善奸邪不可用恐害新政潜善引去帝留之乃罢所言职安置江州
　　六月李纲至行在固辞相位不许
　　纲至入见涕泗交集帝为动容因奏曰今日内修外攘还二圣抚万邦责在陛下与宰相臣自视缺然不足以副委任且臣在道顔岐尝对示论臣章谓臣为金所不当为相因力辞帝命岐奉祠并出范宗尹纲犹力辞帝曰朕知卿忠义智略久矣其勿辞纲顿首泣谢且言昔唐明皇欲相姚崇崇以十事要説皆中一时之病今臣亦以十事仰干天聴陛下度其可行者赐之施行臣乃敢受命一曰议国事【谓中国之御四夷能守而后可战能战而后可和而靖康之未皆失之今莫若先自治専以守为防俟吾政事修士气振然后可议大举】二曰议廵幸【谓车驾不可不一至京师见宗庙以慰都人之心度未可居则为廵幸之计天下形势长安为上襄阳次之建康又次之皆当诏有司预为之俻】三曰议赦命【谓祖宗登极赦令皆有常式前日赦书乃以张邦昌伪赦为法如赦逆及罪废官尽复官职皆不可行宜悉改正】四曰议僭逆【谓张邦昌为国大臣不能临难死莭而挟金人之势易姓改号宜正典刑垂戒万世】五曰议伪命【谓国家更大变鲜有死节死义之士而受伪官者不可胜数昔肃宗平贼汚伪命者以六等之罪宜仿之以厉士风】六曰议战【谓军政乆废士气怯惰宜一新纪律信赏必罚以作其气】七曰议守【谓敌情狡狯势必复来宜于沿河江淮措置控御以扼其冲】八曰议本政【谓政出多门纲纪紊乱宜一归之中书则朝廷尊】九曰议乆任【谓靖康开进退大臣太速功效蔑着宜慎择而久任之以责成功】十曰议修徳【谓上始膺天命宜益修孝悌恭俭以副四海之望而致中兴】翌日班纲议于朝惟僭逆伪命二事留中不出
　　安置张邦昌于潭州贬放其党有差
　　李纲以僭逆伪命二事留中言于帝曰二事乃今日刑政之大者邦昌当道君朝在政府者十年渊圣即位首擢为相方国家祸难金人为异姓之谋邦昌如能以死守节推明天下戴宋之义以感动其心敌人未必不悔祸而存赵氏而邦昌方以为得计偃然正位号处宫禁擅降伪诏以止四方勤王之师及知天下之不与乃不得已请元祐太后垂帘聴政而议奉迎邦昌僣逆始末如此而议者不同臣请以春秋之法防之夫春秋之法人臣无将将则必诛赵盾不讨贼则书以弑君今邦昌已僭位号敌退而止勤王之师非持将与不讨贼而已刘盆子以汉宗室为赤眉所立其后以千万众降光武但待之以不死邦昌以臣易君罪大于盆子不得已而自归朝廷既不正其罪又尊崇之此何理也陛下欲建中兴之业而尊崇僣逆之臣以示四方其谁不解体又伪命臣僚一切置而不问何以厉天下士大夫之节时执政中有议不同者帝召黄潜善等语之潜善主邦昌甚力帝顾吕好问曰卿昨在围城中知其故以为何如好问附潜善持两端纲言邦昌僭逆岂可留之朝廷使道路指目曰此亦一天子哉因泣拜曰陛下必欲用邦昌苐罢臣帝颇感动汪伯彦乃曰李纲气直臣防所不及帝乃出纲奏责授邦昌昭化军节度副使潭州安置并安置王时雍徐秉哲吴幵莫俦李擢孙觌于髙梅永全栁归州而顔博文王绍以下论罪有差【左右言邓肃请分三等定罪博文绍以撰劝进文及赦书坐贬】
　　赠李若水霍安国刘韐官诏诸路访死节之臣以闻李纲言近世士大夫寡亷耻不知君臣之义靖康之祸能伏莭死义者在内惟李若水在外惟霍安国愿加赠防帝从其请遂赠若水观文殿学士【諡忠愍】安国延康殿学士韐资政殿学士仍诏有死节者诸路询访以闻
　　以李纲兼御营使
　　纲既受命有防兼充御营使入对言曰今国势不及靖康间逺甚然而可为者陛下英防于上羣臣辑睦于下庶几中兴可图然非有防模而知先后缓急之序则不能以成功夫外御彊敌内销盗贼修军政变士风裕邦财寛民力改弊法省冗官诚号令以感人心信赏罸以作士气择帅臣以任方面选监司郡守以奉行新政俟吾所以自治者政事已修然后可以问罪金人迎还二圣此谓规模也至于当急而先者则在于料理河北河东葢两路之屏蔽已料理稍就然后中原可保而东南可安今河东所失者恒代太原泽潞汾晋河北所失者真定怀卫濬其余诸郡皆为朝廷守两路士民兵将皆推豪杰以为首领多者数万少者不下万人朝廷不因此时置司遣使以大慰抚之分兵以援其危急臣恐粮尽力疲坐受金人之困虽懐忠义之心危廹无告必且愤怨朝廷金人因得抚而用之皆精兵也莫若于河北置招抚司河东置经制司择有才畧者为之使宣谕天子恩徳所以不忍弃两河于敌国之意有能复一州复一郡者以为节度防御团练使如唐之方镇使自为守非惟絶其从敌之心又可资其御敌之力使朝廷永无北顾之忧最今日之先务也帝善其言问谁可任者纲荐张所傅亮亮西人习古兵法纲与语谓可为大将因奏用之【纲又立军法五人为伍伍长以牌书同伍四人姓名二十五人为甲甲正以牌书伍长五人姓名百人为队队将以牌书甲正四人姓名五百人为部部将以牌书队将正副十人姓名三千五百人为军统制官以牌书部长正副十人姓名招置新军及御营司兵以此法圑结又诏陜西山东诸路帅臣并依此法互相应援有所呼召使令按牌以遣】
　　子旉生大赦
　　皇子生故事当肆赦李纲言陛下登极旷荡之恩独遗河北河东及勤王之师夫两河为朝廷坚守而赦令不及人皆谓已弃之何以慰忠臣义士之心勤王之师在道路半年擐甲荷戈冒犯霜露虽未效用亦已劳矣加以疾病死亡恩防不及后有急难何以使人愿因今赦广示徳意帝从之于是人情翕然间有以捷书至者金人围守诸郡之兵往往引去
　　还元祐党籍及元符上书人官爵
　　遣宣义郎傅雱使金军通问二帝
　　初黄潜善白遣雱为祈请使又遣太常少卿周望为通问使俱未行李纲上言尧舜之道孝弟而已今日之事当枕戈尝胆内修外攘使刑政修而中国彊则二帝不俟迎请而自归不然虽冠葢相望卑辞厚礼恐亦无益今所遣使但当奉表通问致思慕之意可也帝从之遂命纲草表付雱以往且致书于尼玛哈【是时尼瑀哈専权金主不能令守虚位而已斡里雅布闻帝即位议归上皇以好尼玛哈未之许防斡里雅布卒事遂中辍】
　　立沿河江淮帅府
　　从李纲请也凡十有九府要郡三十九次要郡三十八帅府兼都总管守臣兼钤辖都监总置军九十六万七千五百人别置水军七十七将【帅府置水兵二军要郡一军立军号曰凌波楼船军】造舟江淮诸州
　　以张慤【守诚伯河间乐夀人】同知枢密院事兼提举戸部财用初慤为计度都转运使帝为大元帅募诸道兵勤王慤飞挽踵道建议印给盐钞以便商旅不阅旬得缗钱五十万以佐军帝即位以为戸部尚书至是除同知枢密院事兼提举戸部财用慤建言三河之民怨敌深入骨髓恨不殱殄其类以报国家之仇请因唐人泽潞歩兵雄边子弟遗意募民聨以什伍而寓兵于农使合力抗敌谓之廵社【其法五人为甲五甲为队五队为部五部为社皆有长五社为一都社有正副二都社有都副总首甲长以上免身役所结五百人以上借补官有差有功或艺彊及都总首满三年无过者并补正官】论者以其法精详前此言民兵者皆莫之及诏集为书行之安抚司【慤善理财钱谷利害犹指诸掌在朝谔谔有大臣风节然议论可否未尝失欢同列时论善之明年卒】
　　吕好问罢知宣州
　　侍御史王宾论好问尝汚伪命不可立新朝帝曰邦昌僭号之初好问募人赍帛书道京师内外之事金人甫退又遣人劝进考其心迹非他人比好问自慙力求去且言邦昌僣号之时臣若闭门洁身实不为难徒以世被国恩所以受贤者之责冐围赍书于陛下疏入除资政殿学士知宣州以恩封东莱郡侯
　　以宗泽为东京留守泽累表请帝还京师不报
　　泽在防阳闻黄潜善复倡和议上疏曰自金人再至朝廷未尝命一将出一师但闻奸邪之臣朝进一言以告和暮入一説以乞盟终至二圣北迁宗社防耻臣意陛下赫然震怒大明黜陟以再造王室今即位四十日矣未闻有大号令但见刑部指挥云不得誊播赦文于河之东西陜之蒲解是禠天下忠义之气而自絶其民也臣虽驽怯当躬冐矢石为诸将先得捐躯报国恩足矣帝览其言而壮之及开封尹阙李纲言绥复旧都非泽不可乃以为东京留守知开封府时敌骑留屯河上金鼓之声日夕相闻而京城楼橹尽废兵民杂居盗贼縦横人情汹汹泽威望素着既至首捕诛舍贼者数人下令曰为盗者赃无轻重悉从军法由是盗贼屏息因抚循军民修治楼橹屡出师以挫敌上疏请帝还京师俄有诏荆襄江淮悉备廵幸泽又上疏言开封物价市肆渐同平时将士农工商旅士大夫之怀忠义者莫不愿陛下急归京师以慰人心其倡为异议者不过如张邦昌辈隂与金人为地尔既而金人遣使以使伪楚为名至开封泽拘其人乞斩之有诏延置别馆泽奏曰金人假使伪楚来觇虚实臣愚乞斩之以破其奸而陛下惑于人言优加礼遇臣愚不敢奉诏以彰国弱帝乃手札谕泽竟縦遣之真定怀卫间敌兵甚盛方密修战具为入攻之计泽以为忧乃渡河约诸将共议事宜以图收复而于京城四壁各置使以领招集之兵造战车千二百乗又据形势立坚壁二十四所于城外沿河鳞次为连珠砦连结河东河北山水砦忠义民兵于是陜西京东西诸路人马咸愿聼泽节制泽又开五丈河以通西北商旅守御之具既备累表请帝还京而帝用黄潜善计决意幸东南不报【秉义郎岳飞犯法将刑泽一见竒之曰将材也防金人攻汜水以五百骑授飞使立功赎罪飞大败金人而还陞飞为统制而谓之曰尔智勇材艺古良将不能过然好野战非万全计因授飞阵图飞曰阵而后战兵法之常运用之妙存乎一心泽是其言飞由此知名】
　　诏诸路募兵买马劝民出财
