<!-- { "loadSidebar": true } -->
　　郭威与诸将议攻讨诸将欲先取长安鳯翔镇国节度使彦琦【代州雁门人】曰今三叛连衡推守贞为主守贞亡则两镇自破矣若舍近而攻逺万一王赵拒吾前守贞掎吾后此危道也威善之于是威自陕州白文珂刘词自同州常思自潼闗三道攻河中【威抚养士卒与同苦乐小有功輙厚赏之微有伤常亲视之士无贤不肖有所陈唘皆温辞已而受之违忤不怒小不责由是将卒咸归心焉】诸将欲急攻城威曰守贞前朝宿将健鬬好施屡立战功况城临大河楼堞完固未易轻也不若且设长围而守之乃发民夫二万使白文珂帅之刳长濠筑连城列队伍而围之偃旗仆鼓但循河多设火铺连延数十里番歩卒以守之遣水军舣舟于岸防有潜徃来者无不擒之于是守贞如坐网中矣
　　冬十月汉赵晖围王景崇于鳯翔蜀遣兵救之不克景崇遣兵出西门赵晖击破之遂取西闗城景崇退守大城晖堑而围之数挑战不出晖遣千余人潜擐甲执兵效蜀旗帜循南山而下令诸军声言蜀兵至矣景崇果遣兵数千出迎晖设伏掩撃尽殪之自是景崇不敢出蜀主遣安思谦将兵救鳯翔思谦遣申贵将兵二千设伏于竹林以兵数百压寳鸡而陈汉兵逐之遇伏而败蜀兵进屯渭水汉益兵五千戍宝鸡思谦引还【既而景崇复告急于蜀蜀主再遣思议救之思谦进屯散闗击败汉兵赵晖告急于郭威自住赴之互华威州开蜀兵以食尽引去遂还】
　　荆南节度使髙从诲卒以其子保融【字徳长】知留后十一月汉杀其太子太傅李崧灭其家
　　初汉髙袓入大梁冯道及崧皆在真定髙祖以道第赐苏禹珪崧第赐苏逢吉崧第中瘗藏之物及洛阳别业逢吉尽有之及崧归朝自以形迹孤危事汉权臣甚谨而二弟屿防时乗酒出怨言逢吉闻而恶之翰林学士陶谷【字秀寔邠州新平人本姓唐避晋祖讳攻焉】先为崧所引用复从而譛之汉法既严而史肇尤残忍及三叛连兵羣情震动肇廵逻京城得罪人不问情法何如皆専杀不请虽奸盗屏迹而寃死者甚众李屿仆夫葛延遇被屿杖责遂与苏逢吉之仆李澄谋上变告屿谋反逢吉召崧送侍卫狱屿自诬云与兄弟及家僮二十人谋作乱又遣人结李守贞召契丹兵及具狱上逢吉取笔改二十字为五十字诏诛崧兄弟家属仍厚赏延遇等时人无不寃之自是士民家皆畏惮仆隶往往为所胁制【延遇澄后周广顺初始伏诛】







　　御批厯代通鉴辑览卷六十九
<史部,编年类,御批历代通鉴辑览>
　　钦定四库全书
　　御批歴代通鉴辑览卷七十
　　五季
　　【己汉干祐二年是酉嵗凡四国三镇】春二月汉以静州【本靖邉军五代时改置故城在今绥徳州米脂县】定难军
　　汉诏以静州定难军李彜殷上表谢彞殷以中原多故有轻傲之志汉人故以恩泽羁縻之【李氏世据银夏渐以桀骜遂成宋时继迁之叛】
　　辽迁故晋主重贵于建州【本唐昌黎县辽置州后迁冶永霸县故城在今锦州府锦县】晋李太后诣辽主请依汉人城寨之侧给田耕桑以自赡辽主许之并晋主迁于建州未至安太妃卒于路遗令焚骨南向飏之既至建州得田五十余顷今従者耕以给食顷之辽主徳光之子舒噜遣骑取晋主宠姬赵氏聂氏而去
　　夏四月太白昼见
　　民有仰视之者为逻卒所获史肇腰斩之
　　五月赵思绾遣使请降于汉汉郭従义寻诱杀人初思绾少时求为左骑卫大将军李肃【肃建人前为晋昌节度副使】仆肃不纳曰是人目乱而语诞他日必为叛臣肃妻张氏【全义之女】曰君今拒之后且为患乃以金帛遗之及思绾据长安肃居城中思绾数就见之拜伏如故礼肃曰是子亟来且汚我欲自杀张氏曰曷若劝之归国防长安城中食尽【思绾好食人肝又好以酒吞人胆及城中食尽取妇女幼稚为军粮毎犒军辄屠数百人计穷不知所出】思绾向肃问自全之防肃乃与判官程让能说思绾曰公本与国家无嫌但惧罪耳今若翻然改图自可不失富贵思绾従之遣使请降于汉汉以为华州留后已而思绾迁延收敛财贿三改行期郭従义疑之密白郭威召思绾酌别因执之及其部曲三百人皆斩于市
　　六月癸酉朔日食
　　秋七月汉郭威克河中李守贞自杀
　　先是守贞出兵攻长围郭威击败之擒其将魏延朗王继勲以众降威乘其离散督诸军百道攻之及是克其外郭守贞与妻子自焚威入城获其子崇玉及所署将相国师总伦等送大梁磔于市【威□守贞文书得朝臣藩镇交通书词意悖逆欲奏之秘书郎王溥谏曰魑魅乘夜争出见日自消愿一切焚之以安反仄威従之王溥字齐物并州祁人】
　　八月汉郭威以白文珂为西京留守
　　西京留守王守恩性贪鄙専事聚敛【丧车非输钱不得出城下至抒厠行乞之人不免课率或縦麾下令盗人财有富室娶妇守恩与俳优数人往为贺客得银数铤而返抒厠抒除厠溷之贱人】郭威自河中还过洛守恩肩舆出迎威怒以为慢已不见即以头子【即堂帖】命白文珂代守恩朝廷不之问【守恩归至大梁广为贡献厚赂权贵亦竟不获罪】
　　楚马希萼攻潭州不克
　　希萼调丁壮作战舰将攻潭州马希广闻之曰朗州吾兄也不可与争当以国让之而已刘彦瑫固争以为不可乃以王赟部署战棹大破其兵追希萼将及之希广遣使召之曰勿伤吾兄赟引兵还希萼遁去【希萼之举兵也其妻苑氏谏曰兄弟相攻胜负皆为人笑不聴及败苑氏泣曰祸将至矣余不忍见也赴井而死希萼弟希瞻为静江节度使以希萼希广交战屡遣使谏止不従知终覆族疽发背死】
　　九月汉加郭威侍中威请加恩将相藩镇従之
　　威至大梁入见劳赐甚厚辞曰臣将兵在外凡镇安京师供亿兵食皆诸大臣居中者之力也臣安敢独膺此赐请徧赏之乃徧赐宰相【窦贞固苏逢吉苏禹珪】枢密【杨邠】宣徽【王峻吴防裕】三司【王章】侍卫【史肇】九人【与威而九】如一加威兼侍中史肇中书令窦贞固司徒苏逢吉司空苏禹珪杨邠仆射诸大臣议以执政既溥加恩恐藩镇觖望亦徧加恩有差【议者以郭威不専有其功推以分人信为美矣而国家爵位以一人而覃及天下不亦滥乎】
　　冬十月吴越募民垦田
　　吴越王俶募民能垦荒田者勿收其税由是境内无弃田或请纠民遗丁以増赋俶仗之国门国人皆恱
　　十二月汉赵晖攻鳯翔王景崇自杀
　　赵晖急攻鳯翔周璨谓王景崇曰蒲雍已平蜀儿不足恃不如降也景崇曰善吾更思之后数日外攻转急景崇自焚死诸将乃降【三叛既平汉主浸骄縦时与飞龙使后匡赞茶酒使郭允明狎昵为廋辞丑语太后屡戒之太常卿张昭上言宜亲近儒臣讲习经训皆不聴　复姓匡赞瑕邱人郭允明太原人廋辞隐语也张昭即眧逺避汉祖讳改焉】
　　【庚汉干祐三年是嵗戌四国三镇汉亡】春正月汉遣使收瘗河中凤翔遗骸
　　时有僧已聚二十万矣
　　汉汝州防御使刘审交卒
　　汝州吏民诣阙上书以审交有仁政乞留葬汝州得奉事其邱垄许之州人为立祠嵗时享之【冯道曰吾尝为刘君僚佐观其为政无以逾人非能减其租赋除其徭役也但推公亷慈爱之心以行之耳此亦众人所能为但众人不为而刘君独为之故汝人爱之如此使天下二千石皆效其所为何患得民不如刘君哉】
　　夏四月汉以郭威为邺都留守枢密使如故
　　汉人以辽将南侵议以郭威镇邺都使督诸将备之史肇欲威仍领枢密使苏逢吉以为故事无之肇曰领枢密使则可以便宜従事诸军畏服号令行矣汉主従之仍诏河北甲兵钱粮但见郭威文书立皆禀应肇怨逢吉异议逢吉曰以内制外顺也今反以外制内其可乎自是将相始有隙【既而朝贵会饮肇举大觞属成厉声曰昨日廷议一何异同今日为弟饮之逢吉与杨邠亦举觞曰是国家之事何足介意肇又厉声曰安定国家在长鎗大剑安用毛锥王章曰无毛锥财赋何从可出毛锥盖言笔也他日王章复置酒酒酣为手势令肇不能为客省使阎晋卿在坐次屡敎之逢吉戏曰坐有姓阎人何爱罚爵肇妻阎氏故酒家倡也意逢吉讥已大怒以丑语诟逢吉欲殴之逢吉起去肇索剑欲追之杨邠哭止之曰苏公宰相若杀之置天子何地愿熟思之于是将相如水火汉主使宣徽使王峻置酒和解之不能得】
　　汉以郭荣为贵州刺史【贵州隋置今广西浔州府贵县是五代时地属南汉郭荣以天雄牙将遥领刺史】
　　荣本姓柴父守礼【邢州龙冈人】郭威之妻兄也威未有子时养以为子【荣即周世宗始见此】
　　五月汉以折徳扆【従阮之子】为府州练使
　　时従阮举族入朝故有是命
　　郭威赴邺
　　威辞行言于汉主曰太后従先帝久多歴天下事陛下富于春秋有事宜禀其敎而行之亲近忠直放逺谗邪善恶之间所宜明审苏逢吉杨邠史肇皆先帝旧臣愿陛下推心任之至于疆场之事臣愿竭愚汉王敛容谢之【威至邺都以河北困弊戒邉将谨守疆场严饬守备如辽人侵掠则坚壁清野以待之】
　　闰月汉大风
　　汉宫中数有怪大风发屋拔木吹郑门【大梁城西面南来第一门也】扉起十余步而落汉主召司天监赵延乂问以禳祈之术对曰臣之职在天文时日禳祈非所习也然王者欲弭灾异莫如修徳汉主曰何谓修徳对曰请读贞观政要而法之
　　六月河决郑州
　　秋八月故晋太后李氏卒于辽
　　后病无医药惟与晋主仰天号泣防手骂杜重威李守贞曰吾死不置汝遂卒【后周显徳中有自辽来者云晋主及冯后尚无恙其従者亡归及物故则过半矣】
　　九月马希萼遣使乞师于唐唐遣兵助之
　　希萼先奉表于汉请别置进奏务于京师汉主不许亦赐楚王希广诏劝以敦睦希萼以汉廷意佑希广怒遣使称藩于唐乞师攻楚唐命楚州刺史何敬洙将兵往助希萼【先是希萼诱溪洞诸蛮共攻益阳楚将陈璠等败死潭人震恐既而刘彦瑫言于希广以兵万人入朗州境父老争以牛酒犒军舰过则运竹木以断其后希萼遣兵逆战彦瑫乘风縦火以焚其舰顷之风囘自焚还走则江路已防战溺死者数千人希广闻之涕泣不知所为遣其属孟骈说希萼曰公忘父兄之雠北面事唐何异袁谭求救于曹公邪希萼将斩之骈曰骈若爱死安肯此来骈之言非私于潭人窦为公谋也乃檡之使还报曰大义絶矣非地下不相见也悉发境内之兵趣长沙】
　　冬十一月甲子朔日食
