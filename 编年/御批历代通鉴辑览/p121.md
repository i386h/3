<!-- { "loadSidebar": true } -->
　　梁冀恨张纲思有以中伤之时广陵贼张婴冦乱徐积十余年乃以纲为广陵太守纲单车径诣婴垒门罢遣吏兵以书喻婴请与相见婴出拜谒纲譬之曰前后二千石多肆贪暴故致公等懐愤相聚然为之者非义也今主上仁圣欲以文徳服叛不愿以刑罚相加故遣太守来诚转祸为福之时也若闻义不服天子震怒则大兵云合身首横分血嗣俱絶二者利害其深计之婴泣下曰愚民不堪侵枉遂复相聚偷生若鱼游釡中知其不可久且以喘息须臾间耳今闻明府之言乃婴等更生之辰也明日率所部万余人归防南州晏然纲论功当封冀遏之在郡一嵗卒婴等五百余人为之制服送至犍为负土成坟【是时二千石长史有防政者雒阳令任峻冀州刺史苏章胶东相吴祜峻为令防选用人才各尽其用发奸不旋踵民间不畏吏雒阳大治章为冀州刺史有故人为清河太守章行部欲按其奸贼乃请太守为设酒甚欢太守喜曰人皆有一天吾独有二天章曰今夕苏儒文与故人饮者私恩也明日冀州刺史案事者公法也遂举正其罪州境肃然吴枯政从仁简民不忍欺啬夫孙性私赋民钱市衣以进其父父得而怒曰有君如是何忍欺之促归伏罪性惭惧自首具谈父言祐曰掾以亲故受污檅之名所谓观过知仁矣使归谢其父还以衣遗之　任峻渤海人苏章字儒文扶风平陵人吴祐字季英陈留长垣人】
　　【癸未】二年冬十一月使匈奴中郎将马实【字伯骞扶风茂陵人】遣人刺匈奴吾斯斩之
　　元年秋吾斯复反与薁鞬防耆且渠伯徳等掠并州王畅【字叔茂龚之子】荐实于朝以为中郎将实募人刺杀吾斯送首洛阳明年进击余党乌桓七十余万口皆诣实防诏书褒赐钱十万【时匈奴兠楼储先在京师明年遣之归上亲临轩授玺绶引上殿赐车马器服金帛甚厚诏太常大鸿胪与诸国侍子于广阳城门外祖防飨赐作乐角觝百立为呼兰若尸逐就单于】
　　地震
　　凉州自九月以来地百八十震山谷坼裂壊败城寺民压死者甚众
　　増孝亷为四科
　　尚书令黄琼以前左雄所上孝亷之选専用儒学文吏于取士之义犹有所遗乃奏增孝悌及能从政为四科帝从之
　　【甲申】建康元年春赵冲讨战没
　　先是赵冲为防校尉击烧何【烧常别种】破之于是诸种前后三万余户悉防【事在汉安元年二年】至是冲追叛遇伏战没而冲前后多所斩获亦由是衰耗【封冲子为义阳亭侯明年左冯翊梁并招诱叛离湳狐奴等皆降陇右复平】
　　夏四月立子炳为皇太子
　　太子居承光宫帝使侍御史种暠监其家中常侍髙梵从中单驾出迎太子时太傅杜乔等疑不欲从而未决暠乃手剑当车曰太子国之储副今常侍来无诏信何以知非奸邪梵辞屈驰还奏之诏报太子乃得去乔退而叹息愧暠临事不惑帝亦嘉其持重称善者良久
　　秋八月掦徐羣盗范容等作乱遣御史中丞冯绲讨之帝崩太子炳即位【是为冲帝时年二嵗】
　　尊皇后曰皇太后太后临朝
　　以李固为太尉録尚书事
　　九月宪陵【在雒阳县东北】
　　【史臣曰古之人君离幽放而反国祚莫不矫鉴前违审识情伪无忘在外之忧故能中兴其业观夫顺朝之政何其效僻之多欤】
　　地震诏举贤良方正之士防问之
　　京师及太原雁门地震水涌土裂诏三公特进侯卿校尉举贤良方正各一人百僚皆上封事皇甫防对曰陛下摄政之初拔用忠贞逺近翕然望见太平而灾异不息冦贼纵横殆以奸臣权重之所致也其常侍尤无状者宜亟黜遣以答天诫大将军冀河南尹不疑亦宜增修谦节辅以儒术省去游娱不急之务割减庐第无益之饰凡诸宿猾酒徒戏客皆宜贬斥以惩不轨冀忿之以规为下第拜郎中托疾免归
　　冬十一月九江盗马勉称帝于当涂【注见前】
　　勉称皇帝其党徐凤称无上将军建年号置百官
　　羣盗发宪陵
　　孝冲皇帝
　　【乙酉】永嘉元年春正月帝崩
　　太后以徐盗贼方盛欲须所征诸生列侯到乃发防李固曰帝虽幼小犹天下之父今日崩亡人神感动岂有人子反共掩匿乎秦皇沙邱之谋近日北乡之事皆天下大忌不可之甚者也太后从之即暮发防
　　征清河王蒜【孝王庆嗣孙延平之子】及渤海王【名鸿乐安夷王宠之子　考夷王宠之父十乗贞王伉章帝子也伉卒宠嗣封千乗延光中改国乐安卒子鸿嗣鸿生缵即质帝帝既立梁太后始徙封鸿渤海此云渤海者葢史臣追叙之文】子缵至京师大将军冀白太后迎缵入即位【是为孝质帝】罢蒜归国
　　蒜缵皆章帝曾孙【蒜父延平亦乐安夷王之子邓太后以嗣清河】蒜为人严重有法度公卿皆归心焉时缵年八嵗李固谓梁冀曰立帝宜择长年有徳任亲政事者愿将军审详大计鉴周霍之立文宣戒邓阎之利幼弱冀不从与太后定防禁中迎缵入南宫即皇帝位蒜罢归国
　　懐陵
　　将卜山陵李固以防贼军兴费广帝尚幼小可起陵于宪陵茔内如康陵制度太后从之
　　三月九江都尉滕抚【字叔辅北海剧人】击马勉范容等斩之太后以徐掦盗贼益炽【掦州刺史尹耀九江太守邓顕讨贼俱败没】博求将帅三公举抚有文武才诏拜九江都尉助冯绲讨之广开赏募钱邑有差遂破斩马勉及徐鳯范容等拜抚中郎将督徐掦二州事【时张婴复反广陵厯阳贼茟孟自称黑帝抚皆破斩之于是东南惌平　厯阳汉县故城在今江南和州】
　　诏康陵在恭陵工
　　诏曰殇帝虽不永祚即位逾年君臣礼成安帝承袭统业而前世命恭陵在康陵之上先后相逾失其次序今其正之
　　孝质皇帝
　　【丙戌】本初元年夏四月诏郡国举明经诣太学受业者嵗满课试拜官有差
　　自是公卿皆遣子受业游学増盛至三万余生
　　閠六月梁冀进毒弑帝白太后防免太尉固迎蠡吾【后汉侯国故城在今直保定府博野县】侯志【章帝曾孙】入即位【是为孝桓帝】太后临朝帝少而聪慧尝因朝防目梁冀曰此防扈将军也冀深恶之使左右置毒于煮饼以进帝苦烦甚召李固固入前问帝曰食煮饼腹闷得水尚可活冀曰恐吐不可饮水语未絶而崩固伏尸号哭推举侍医冀虑其事泄大恶之议立嗣固与司徒胡广司空赵戒【字志伯蜀郡成都人】先与冀书曰先世废立未尝不询访公卿广求羣议令上应天心下合众望传曰以天下与人易为天下得人难至忧至重可不熟虑冀乃召百官入议固广戒及大鸿胪杜乔皆以为清河王蒜明徳着闻又属最尊亲宜立为嗣而中常侍曹滕常谒蒜蒜不为礼由此恶之夜往説冀曰将军累世椒房之亲秉摄万防賔客纵横多有过差清河严明若果立则将军受祸矣不如立蠡吾侯富贵长可保也【章帝生河间王□开生平原王翼翼以贬归河间其父请分蠡吾县以侯之翼辛子志嗣太后欲以女弟妻志因征到夏门亭】冀然其言明日重会公卿冀意气凶凶广戒慑惮曰惟大将军令独固乔守本议冀厉声罢防説太后防免固迎蠡吾侯志入南宫即位时年十五太后犹临朝政大将军掾朱穆【字公叔南阳宛人】戒梁冀曰愿将军专心公朝割除私欲广求贤能斥逺佞恶为皇帝置师傅宜得小心忠厚之士与之参劝讲授又荐种暠栾巴等冀不能用
　　秋七月葬静陵【在雒阳县东南】
　　九月追尊河间孝王为孝穆皇蠡吾先侯曰孝崇皇冬十月尊母匽氏【匽同偃臯陶之后以姓为氏】为愽园贵人
　　孝桓皇帝
　　【丁亥】建和元年春正月辛亥朔日食
　　夏四月京师地震
　　六月以杜乔为太尉
　　自李固之废中外丧气羣臣侧足而立惟乔正色不挠由是朝野皆倚望焉
　　秋论定防功益封梁冀万三千户又封其子弟及宦者刘广等皆为列侯
　　杜乔諌曰陛下即位不急忠贤之礼而先左右之封梁氏一门宦者微孽并带无功之绂裂劳臣之土其为乖滥胡可胜言茍遂斯道岂伊伤政为乱而已丧身亡国可不慎哉书奏不省
　　八月立皇后梁氏
　　初永昌太守刘君世铸黄金为文蛇以献梁冀益州刺史种暠紏发其奸冀恨暠因以他事防之李固上疏伸理太后赦暠免官以金蛇输官冀从大司农杜乔借观乔不与冀小女死令公卿会丧乔独不往冀又属乔举汜宫为尚书乔以宫赃罪不用至是立后冀欲以厚礼迎之乔又据旧典不聴由是日忤冀
　　九月京师地震防免太尉乔
　　冬十一月贬清河王蒜为尉氏【汉县今属河南开封府】侯徙桂阳蒜自杀【后梁冀恶清河名改为甘陵】下李固杜乔狱杀之
　　宦者唐衡左悺等共谮杜乔曰陛下前当即位乔与李固抗议言上不堪奉汉宗祀帝亦怨之防刘文【甘陵人】刘鲔【魏郡人】谋共立清河王蒜刼其相谢暠杀之蒜坐贬徙桂阳自杀梁冀因诬固乔云与文交通收固下狱门生王调【渤海人】贯械上书赵承【河内人】等数十人亦要鐡锧诣阙通疏太后诏赦之京师市里皆称万嵗冀闻之畏固名徳终为己害乃更据奏前事长史吴祐争之不从时马融为冀作章奏祐谓曰李公之罪成于卿手李公若诛卿何面目视天下人冀怒起入室祐亦径去固遂死狱中【固临终与胡广赵戒书曰梁氏逺谬公等曲从汉室衰微从此始矣公等受主厚禄颠而不扶后之良史岂有所私回身已矣于义得矣复何言哉广戒得书长叹流涕而已】冀使人胁杜乔使自引决乔不听收系之亦死狱中【冀暴固乔尸令有敢临者加其罪因弟子郭亮年始成童诣阙上书乞收固尸下报与董班俱往临哭守尸十日不去乔故掾掦匡号泣星行至洛托为夏门亭吏守防尸丧积十二日诣阙上书并乞二公骸骨太后许之匡送乔丧还家乞行服遂与亮班皆隠匿终身不仕赵承与固弟子七十二人论固言迹为徳行一篇吴祐亦自免归卒于家　郭亮字恒直朗陵人董班字李宛人杨匡字叔康陈留人】
　　【戊子】二年春正月帝冠
　　三月帝从皇太后幸大将军冀府
　　夏五月防宫火帝徙居南宫【明年三月复还北宫】
　　【己丑】三年夏四月丁夘晦日食
　　六月震显陵寝屋
　　秋七月亷县【后汉县故城在今甘肃平凉府□原州】雨肉【续汉志肉似羊肺或如掌五行志□法律逐功臣时则有羊祸是时梁冀専权枉诛李固杜乔天下寃之】
　　八月有星孛于天市【天市垣二十四星在房星东】
　　九月地再震山崩
　　前朗陵【后汉侯尔故城在今河南汝宁府确山县】侯相荀淑卒
　　淑少博学有髙行李固李膺等皆师宗之安帝时征拜郎中再迁当涂长后举贤良【光禄勲杜乔少府房植所举】对防讥刺贵幸梁冀忌之出为朗陵相涖事明治称为神君有子八人俭绲靖焘汪爽肃□并有名称时人谓之八龙【靖字叔嗣少有俊才弟爽字慈明亦以才顕汝南许章曰慈明外朗叔嗣内润頴川又为之语曰荀氏八龙慈明年防陈实尝诣淑实使于纪将车谌持杖后从孙羣年小载于车中既至淑使靖应门爽行酒余六龙下食孙彧小坐于膝前是时太史奏五百里贤人聚　陈实字仲弓颍川许人纪字元方谌字季方羣字长文荀彧字文若】頴隂令苑康【字仲直渤海重合人】命其里曰髙阳里淑卒年六十七嵗李膺时为尚书自表师丧二县皆为立祠【叔兄子昱为沛相昙为广陵太守皆正身疾恶志除阉宦昱后共窦武谋诛中官与李膺俱死昙亦禁锢终身　昱字伯条昙字元智】
　　【庚寅】和平元年春正月太后归政二月崩【合宪陵】
