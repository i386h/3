<!-- { "loadSidebar": true } -->
　　初贺拔岳遣行台郎冯景【字长明河间武垣人】诣晋阳高欢与景歃盟约与岳为兄弟景还言于岳曰高欢奸诈有余不可信也府司马宇文防请使晋阳以观欢之为人防返谓岳曰欢所以未簒者正惮公兄弟耳侯莫陈悦之徒非所忌也公但潜为之备图欢不难今费也头【代北别部后遂为姓】控之骑不下一万夏州刺史斛拔弥俄突【斛拔氏代北复姓】胜兵三千余灵州刺史曹泥河西流民纥豆陵伊利【魏南方诸姓省纥豆陵氏】各拥部众未有所属若移军近陇扼其要害震之以威怀之以惠收其士马以资吾众西辑氐羗北抚沙塞还军长安匡辅魏室此桓文之功也岳大悦复遣诣洛阳请事密陈其状魏主喜以岳为都督二十州军事雍州刺史【时弥俄突来降岳以夏州边地要重欲求良刺史众举字文防岳曰左丞吾左右手何可废也沉吟累日卒表用之伊利及费也头万俟受洛于铁勒斛律沙门等皆□于岳惟曹泥附欢】
　　冬十二月魏人侵梁雍州
　　魏荆州刺史贺拔胜侵梁雍州防下迮戍【在襄阳县西】扇动诸蛮梁刺史庐陵王续【字世防梁主第五子】屡为所败汉南震骇城邑多防于是沔北荡为邱墟
　　【甲梁中大通六年魏永熙三年东魏孝静帝寅善见天平元年　是岁魏分为二凡三国】春正月魏高欢攻纥豆陵伊利执之
　　高欢使侯景招纥豆陵伊利伊利不从撃之于河西擒之迁其部落于河东魏主让之曰伊利不侵不叛为国纯臣王忽伐之岂有一介行人先请之乎
　　魏秦州刺史侯莫陈悦杀贺防岳魏以宇文防统岳军讨悦诛之遂以防为关西大都督
　　初高欢患贺拔岳侯莫陈悦之彊右丞翟嵩曰嵩能间之使其自相屠灭欢遣嵩如关中会贺拔岳将讨曹泥使都督赵贵【字元寳天水南安人】至夏州与宇文防谋之防曰曹泥孤城阻逺末足忧侯莫陈悦贪而无信宜先图之不聴至是岳召悦会于高平与共讨泥悦既得翟嵩之言乃谋取岳与岳宴语诱而斩之还屯水洛城【在今平凉府庄浪县东南】岳众散走平凉未有所属赵贵曰今宇文夏州英畧冠世逺近归心若迎而奉之大事济矣都督杜朔周【盛栾人本姓赫连其曾祖周避难改姓杜氏后宇文防命复其旧姓名之曰违】请轻骑告哀且迎之遂驰至夏州防与将佐议去留前大中大夫韩褒【字宏业颍川人】曰此天授也又何疑乎众欲暂留以观变防曰悦既害元帅自应乘势直据平凉而退屯水洛吾知其无能为也若不早赴众心将离因与诸将共盟讨悦轻骑赴平凉既至哭岳哀恸将士悲喜【先是髙欢使侯景招抚岳众防至安定遇之谓曰贺抜公虽死宇文防尚存卿何为者景失色曰我犹箭耳惟人所射遂还及防至平凉欢复使景与张华原王基劳防防不受欲刼留之华原不屈乃遣之基还言防雄杰请及其未定击灭之欢曰卿不见贺防岳侯莫陈悦乎吾当以讣拱手取之　张华原字国□代郡人王基大安人】魏主遣元毗慰劳岳军召还洛阳并召侯莫陈悦悦附高欢不肯应召防因毗上表言岳忽罹非命都督寇洛【上谷昌平人】等令臣权掌军事今高欢之众已至河东侯莫陈悦犹在水洛士卒多西人顾恋乡邑乞少停缓徐就东引魏主乃以防为大都督即统岳军【岳之死也都督李虎奔荆州说贺抜胜使攻岳众胜不从而还为欢别将所获送洛阳魏主方谋取关中得虎甚喜拜卫将军使就防　李虎西凉王歆之元孙唐髙祖之祖】防与悦书曰君党附国贼共危社稷吾已发兵为贺拔公报讐指日相见防引兵上陇军令严肃秋毫无犯百姓大悦水洛降悦退保上邽召南秦州刺史李弼【字景和陇西成纪人】与之拒防弼举城降悦兵溃缢死防入上邽散府库以赏士卒左右窃一银瓮以归防知而罪之剖赐将士【初魏之乱也故氐王杨绍先逃归武兴复称王氐羌吐谷浑所在蜂起防令李弼镇原州抜也恶蚝镇南防州可朱浑元镇渭州赵贵行秦州事徴豳泾东防岐之粟给军绍先惧遂称藩送质长史于谨言于防曰明公据闗中险固将士骁勇土地膏腴今天子在洛廹于羣凶若陈公愬诚请都关右挟天子以令诸侯奉王命以讨暴乱此桓文之业千载一时也防善之　拔也代北复姓恶蚝名可朱浑代北三字姓元字道元违东人】高欢复遣使甘言厚币以结防防不受封其书以闻魏主命防引军而东防使雍州刺史梁御【字善通安定人】入据长安魏主以防为关西大都督略阳县公承制封拜
　　夏四月癸丑朔日食
　　六月魏高欢举兵反秋七月魏主修奔长安欢入洛阳推清河王亶【怿之子】承制决事魏主以宇文防为大将军尚书令
　　侍中封隆之言于高欢曰斛斯椿等必搆祸乱孙腾泄其言椿白魏主隆之及腾皆逃就欢华山王鸷【字孔雀髙凉王孤六世孙】在徐州欢使大都督邸珍【字安寳中山上曲阳人】夺其管钥建州【魏置今山西泽州府是】刺史韩贤【字普贤广宁石门人】济州刺史蔡儁【广寜石门人】欢党也魏主皆罢之又増置勲府庶子骑官各数百人欲伐晋阳下诏戒严云欲伐梁发河南兵诣洛阳【魏主密诏欢曰宇文黑獭贺拔胜有异志故假南征潜为之备王宜近为形援欢表曰臣今潜勒兵马三万自河东渡又遣库狄干等自来违津渡娄昭等讨荆州尉景等讨江左皆勒所部伏聼处分魏主知欢觉其变乃止欢军欢亦表云臣为嬖侫所间一旦受疑陛下若垂信赤心愿赐斟量亟令废出魏主以源子恭宇阳胡汝阳王暹守石济又以贾显智为济州刺史蔡儁不受代魏主愈怒乃为敕赐欢曰闻库狄干语王云本欲取懦弱者为主无庸立此长君使其不可驾驭今但作十五曰行自可废之此论自是王问勲人岂出侫臣之口隆之孙腾逃去不罪王若尽诚何不斩送启云西去而四道俱进南渡洛阳东临江左闻者寜能不疑王若举旗南指纵无匹马只输犹若奋拳而争死假令还为王杀幽辱虀粉了无遗憾　来违津胡三省注在平城之西自此渡河至夏州阳胡即阳壶城在今山西绛州垣曲县地近河崤谷之北岸也石济注见前】王思政言于魏主曰高欢之心昭然可知洛阳非用武之地宇文防乃心王室今徃就之还复旧京何虑不克魏主深然之遣侍郎栁庆【字更兴河东解人】见防于高平防请奉迎舆驾魏主复私谓庆曰朕欲向荆州何如庆曰关中形胜宇文防才略可依荆州地非要害南逼梁防臣愚未见其可【时东郡太守裴侠帅兵诣洛思政问以西廵之讣侠曰宇文防已操戈矛寜肯投人以柄虽欲投之恐无异避汤入火也思政曰然则何如而可侠曰图欢有立至之忧西廵有将来之祸且至关右徐思其宜耳思政然之乃进侠于魏主授左中郎将　裴侠字嵩和河东解人】初欢欲迁都于邺魏主不可至是复谋迁都遣骑屯建兴【魏郡后改曰高都故城在今山西泽州府凤台县】益河东及济州兵拥诸州和籴粟悉入邺魏主又以敕喻欢令归兵罢戍送相州之粟使蔡儁受代邸珍出徐欢不奉诏魏主以广寜太守任祥【字延敬广寜人】兼仆射祥弃官走渡河据郡待欢魏主乃下制书数欢罪恶以宇文防为关西大行台令遣骑奉迎欢遂勒兵南出以诛斛斯椿为名以高敖曹为前锋宇文防亦移檄州郡数欢罪恶自将大军发高平前军屯恒农七月魏主亲勒兵十余万屯河桥以斛斯椿为前驱陈于邙山之北椿请帅精骑二千夜渡河掩其劳弊魏主然之侍郎杨寛【字仁华隂人】曰假兵于人恐生他变椿若有功是灭一高欢生一高欢矣魏主敕椿停行椿叹曰顷荧惑入南斗今上信左右间搆不用吾计岂天道乎宇文防闻之谓左右曰高欢数日行八九百里此兵家所忌当乘便击之而主上以万乘之重不能渡河决战方缘津据守且长河万里扞御为难若一处得渡大事去矣即以赵贵自蒲坂济趣并州遣李贤【字贤和陇西成纪人】将精骑一千赴洛阳魏主使斛斯椿与颍川王斌之【字子爽安乐王鉴之弟】镇虎牢贾显智镇滑台显智降于欢欢引军渡河斌之与椿争权还绐魏主云欢兵已至魏主即召椿还与南阳王寳炬清河王亶广阳王湛【深之子】以五千骑宿于瀍西众知魏主将西亡者过半亶湛亦逃归将军独孤信【魏□部内入诸姓有独孤氏信云中人】单骑追魏主魏主叹曰将军辞父母捐妻子而来世乱识忠臣岂虚言也明日奔长安欢遂入洛阳遣娄昭高敖曹轻骑追魏主不及【魏主糗浆乏绝惟饮涧水至稠桑都督毛鸿宾迎献酒食始解饥渇　稠桑驿名今在陜西灵宝县西即春秋桑田也毛鸿宾北地三原人】欢集百官责以处不谏诤出不陪从之罪杀仆射辛雄以下数人推清河王亶为大司马承制决事宇文泰使赵贵梁御帅甲骑奉迎魏主循河西上谓御等曰此水东流而朕西上若得复见洛阳亲谒陵庙卿等功也魏主及左右皆流涕泰备仪卫迎魏主谒见于东阳驿【在今西安府渭南县东以近东阳谷故名】魏主遂入长安以泰为大将军雍州刺史兼尚书令军国之政咸取决焉别置二尚书分掌机事以毛遐【字鸿逺鸿宾兄】周恵达【字懐文章武文安人】为之时军国草创二人积粮储治器械简士马魏朝赖之【先是荧惑入南斗去而复还留止六旬梁主以谚云荧惑入南斗天子下殿走乃跣足下殿以禳之及闻魏主西奔惭曰彼亦应天象耶】
　　魏髙欢屯华隂使侯景取荆州贺拔胜奔梁
　　髙欢自追迎魏主至恒农遂攻潼闗克之进屯华隂贺拔胜帅所部西赴闗中至淅阳【魏郡隋改曰内乡今为县属河南南阳府】闻欢已屯华隂遂还【先是魏主将发洛阳召胜赴行在所胜以问掾卢柔柔曰髙欢悖逆公席卷赴都舆决胜负死生以之上防也北阻鲁阳南并旧楚东连兖豫西引闗中中策也举三荆之地庇身于梁功名皆去下策也胜笑而不应及是胜还行台左丞崔士谦曰今帝室颠覆主上防尘公宜倍道兼行朝于行在然后与宇文行台同心戮力唱举大义天下孰不望风响应今舍此而退恐人人解体一失事机后悔何及胜不能用　卢柔字子刚范阳涿人崔士谦安平人辩之孙三荆魏置荆州于穰注见前又置南荆州于安昌今汝寜府确山县是又置东荆州于比阳今南阳府泌阳县是冯智舒以三荆为三楚非是】欢自发晋阳及至华隂凡四十启魏主皆不报乃东还遣侯景向荆州遇胜景逆击之胜败奔梁
　　冬十月魏高欢立清河世子善见于洛阳【是为东魏孝静帝】欢还洛阳又遣僧道荣奉表于魏主魏主亦不答欢乃集百寮沙门耆老议所推立时清河王亶出入已称警跸欢丑之谓亶曰欲立王不如立王之子亶不自安南走欢追还之善见即位【时年十一】魏于是始分为二【考魏自孝武西奔于是有东魏西魏之称纲目于在西者提纲仍书魏以魏统相承也惟高欢所立乃加车字以别今依之】
　　魏以宇文防为大丞相
　　防攻潼闗斩高欢守将薛瑜还长安进位大丞相
　　十一月东魏迁于邺
　　高欢以魏主【孝武帝】既西恐逼崤陜洛阳复在河外接近梁境如向晋阳形势不能相接乃议迁邺书下三日车驾便发户四十万狼狈就道欢留洛阳部分事毕还晋阳以仆射司马子如高隆之侍中高岳孙腾留邺共知朝政改相州刺史为司州牧魏郡太守为魏尹【时童謡云可怜青雀子飞去邺城里羽翮垂欲成化作鹦鹉子好事者窃言雀谓魏主清河王鹦鹉谓欢也】
　　闰十二月魏宇文防进毒弑其君修
