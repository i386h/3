<!-- { "loadSidebar": true } -->
　　六月立子阿裕锡哩逹喇为皇太子
　　自六月不雨至于秋八月
　　九月乙丑朔日食
　　冬十月以方国珍为徽州路治中【元制上路总管府同知治中判官各一员】不受命
　　国珍潜遣人至京师徧赂诸权贵诏遣江浙左丞托里特穆尔【旧作帖里帖木儿】南台侍御史尊达锡哩【旧作左答纳失里今并改后仿此】复招谕之二人报国珍已降乞授以五品流官令纳其船散遣徒众遂以国珍为徽州路治中国璋广徳路治中国瑛信州路治中国珍等疑惧不受命仍拥船千艘据海道阻絶粮运乃复遣江浙右丞阿尔乌逊【旧作阿儿温沙今改后仿此】等率兵伐之
　　十二月江浙平章政事布延特穆尔【旧作卜顔帖木儿今改后仿此】等防兵讨徐夀辉于蕲水破之
　　先是布延特穆尔军池州贼众十万来攻布延特穆尔曰贼表里连结破之实难今新至疲乘其骄惰尽鋭攻之功可成也与诸将分番进战大败贼众率舟师追之连战皆防遂复江州进克蕲州擒其将邹普泰分兵平两巴河【巴水出罗田县北南流经蕲水县界至黄冈入江有上巴河下巴河故曰两巴】江路始得通至是西宁王扬沙【旧作牙罕沙今改后仿此】等诸军皆防分道进攻蕲水防之获其官属四百余人夀辉仅以身免
　　大都无云而雷
　　声震天地少顷有火坠于东南【是月大同复大疫人死者过半】
　　哈玛尔进西番僧于帝
　　僧教帝行房中运气之术号延彻尔【旧作演揲儿今改】法【华言大喜乐也】集贤学士圗噜特穆尔【哈玛尔姝壻按图噜特穆尔旧作秃鲁帖木儿今改后仿此】又进僧结琳沁【旧作伽璘真今改后仿此】善秘密法【亦名双修法】帝皆习之乃诏以西番僧为司徒结琳沁为大元国师各取良家女三四人奉之谓之供养帝日从事于其法广取女妇惟滛戏是乐帝诸弟巴朗【旧作八朗今改后仿此】与图噜特穆尔等十人俱号伊纳克【旧作纳今改】皆在帝前相与防狎号所处室曰济齐斋乌格依【华言事事无碍也按济齐斋乌格依旧作皆即兀该今改】羣僧出入禁中无所禁止丑秽外闻皇太子既长深疾二僧等所为欲去之未能也
　　濠人朱元璋【字国瑞】起兵据滁州【明太祖事始此】
　　元璋先世家沛再徙泗州父世珍始徙濠之钟离【晋郡后为县今凤阳府临淮县是】生四子元璋其季也至正四年大饥疫时元璋年十七父母兄相继殁孤无所依乃入皇觉寺为僧游食诸州寻复还寺防盗贼并起元璋谋避兵卜之去留皆不吉乃入濠城见郭子兴子兴奇其貌留为亲兵妻以所抚马公【宿州人逸其名】女贾鲁围濠元璋力拒之既而围解因收里中兵得七百人子兴署为镇抚元璋见诸帅无足与共事乃以兵属他将而独与徐逹【字天徳濠人】汤和【字鼎臣濠人】费聚【字子英五河人】等南畧地定逺【梁县今属鳯阳府】计降驴牌寨民兵三千与俱东袭张知院于横涧山【在定逺县西北】收其卒三万道遇李善长【字百室定逺人】与语大悦遂与俱攻陷滁州【时郭子兴与赵均用相恶均用尝执囚子兴元璋救出之至是専狠益甚挟子兴攻盱眙泗州将害之元璋又使人赂其左右子兴得免乃将其所部万余就元璋于滁州】
　　【甲午】十四年春正月汴河冰五色
　　冰皆成五色花草如绘画三日方解
　　二月遣吏部侍郎贡师泰【字泰甫宁国宣城人】和籴于浙西时江浙兵起京师食不足命师泰诣浙西和籴得粮百万石
　　三月癸亥朔日食
　　夏四月江西湖广大饥
　　民以疫疠死者无算
　　秋九月命右丞相托克托督诸军讨张士诚
　　士诚冦州逹什特穆尔兵败诏托克托总制诸王诸省军讨之一切听便宜行事兵至髙邮战于城外大败士诚众遂遣兵西平六合【注见前】贼势大蹙
　　冬十二月诏削托克托官爵安置淮安以台哈布哈等代总其军
　　初托克托再相信用儒克忠巴勒由左司郎中防议中书省事平章以下议事莫敢异同惟哈玛尔以有徳于托克托不为下儒克忠巴勒因谮之托克托改为宣政院使哈玛尔深衔之及托克托讨髙邮哈玛尔复入为平章遂嗾御史袁赛音布哈等劾托克托出师三月略无寸功倾国家之财为己用半朝廷之官以自随其弟御史大夫额森特穆尔庸鄙贪滛玷汚清台章三上诏削托克托官爵淮安安置额森特穆尔安置宁夏升台哈布哈为河南行省左丞相伊克彻尔加太尉蘓蘓知枢密院事代将诏至军龚伯璲曰将在军君命有所不受且丞相出师时尝被密防一意进讨可也诏书且勿开开则大事去矣托克托曰天子诏我而我不从是我与天子抗也君臣之义何在既听诏顿首曰臣至愚荷天子委以军国重事蚤夜惧弗克胜一旦释此重负上恩所及深矣即出兵甲名马分赐诸将俾各帅所部以听伊克彻尔等节制客省副使哈喇台【旧作哈刺答今改】曰丞相此行我辈必死于他人之手今日宁死丞相前遂防刀自刎而死
　　诏威顺王库沁布哈还镇湖广
　　王初以武昌被陷夺其印至是以讨贼立功还其印遣归旧镇
　　大都大饥疫
　　民有父子相食者
　　帝制龙舟于内苑
　　帝于内苑造龙舟自制其様【船长一百二十尺广二十尺用水手二十四人皆衣金紫自后宫至前宫山下海子内往来游戏行时龙首眼口爪尾皆动】又自制宫漏【髙六七尺广半之造木为匮藏壶其中运水上下匮上设三圣殿匮腰立玉女捧时刻筹时至辄浮水而上左右二金甲神一悬钟一悬钲夜则神人自能按更而撃无分毫差鸣钟钲时狮鳯在侧者皆自翔舞匮之东西有日月宫飞仙六人立宫前遇子午时自能耦进度仙桥达三圣殿复退立如前】其精巧絶出人意皆前所未有帝既怠于政治惟事游宴以宫女十六人按舞名十六天魔戴象牙佛冠身被缨络大红绡各执噶巴拉萨巴【旧作加巴剌般今改】之器毎宫中赞佛则按舞奏乐宦官非受秘密戒者不得与
　　【乙未】十五年春正月徐夀辉遣其党倪文俊复陷沔阳威顺王库沁布哈令其子报恩努【旧作报恩奴今改】等同元帅阿尔斯兰水陆并进讨文俊至汉州水浅船阁文俊用火筏烧船报恩努死之库沁布哈走陜西【文俊寻进陷中兴路元帅多尔济巴勒死之遂复陷汉阳迎夀辉居之】
　　教授郑咺请正国俗不报
　　大鄂尔多【旧作大斡耳朶今改】儒学教授郑咺言防古乃国家本族宜教之以礼而犹循本俗不行三年之防又妻其继庶母叔母兄妻恐贻笑后世宜令改革绳以礼法不报
　　遣兵分戍河南诸路
　　时河南贼数渡河焚掠州县上下视若常事中书参议成遵言于丞相曰今天下州县防乱过半而河北稍安者以河为之障贼兵卒不能渡所以剥肤椎髓以供军储而民无深怨者视河南之民犹得保其室家故也今贼北渡而官军不御是大河之险已不能守河北之民复何所恃民心一揺国势将若之何语未毕哽咽不能言宰执而下皆挥涕乃入奏帝即遣使罪守河将帅而防御稍严仍遣河南参政洪超尔【旧作洪丑驴今改后仿此】等各将兵分守陜西山东诸路
　　二月刘福通以韩林儿称宋帝
　　福通等自砀山夹河迎林儿至亳立为皇帝又号小明王国号宋改元龙凤以其母杨氏为皇太后杜遵道盛文郁为丞相福通罗文素为平章刘六【福通母弟】知枢密院折鹿邑县太清宫材建宫阙于亳遵道等各遣子入侍福通疾遵道専权命甲士挝杀之遂自为丞相
　　三月窜托克托于云南
　　初安置托克托于淮安既又移额齐讷【旧作亦集乃今改】路【元置属甘肃行省方舆纪要肃州北有汉居延城元额齐讷路治此】至是台臣犹论其谪轻故再徙云南之镇西其弟额森特穆尔徙四川碉门长子哈喇章【旧作哈剌章今改后仿此】肃州次子三布斡兰州仍籍其赀产
　　蓟州雨血
　　夏四月以鼎珠为右丞相【十四年十二月鼎珠已为左丞相】哈玛尔为左丞相桑图锡里【旧作桑哥失里今改正】为平章政事舒苏为御史大夫
　　哈玛尔为相舒苏为御史大夫于是国家大柄尽归其兄弟矣
　　五月诏削台哈布哈官爵命逹什巴图鲁【沙卜珠岱人耨埒之孙按逹什巴图鲁旧作答失八都鲁今改后仿此】总其兵
　　台哈布哈以军士乏粮之故颇骄傲不遵朝廷命军士又往往剽掠为民患监察御史劾其慢功虐民诏削其官仍俾率领和实衮【旧作火赤温今改后仿此】从征命逹什巴图鲁总领其兵
　　六月朱元璋自和州渡江袭取太平路
　　先是元璋自滁州用计防和州郭子兴檄元璋总诸军守其地时枢宻副使班珠尔玛克【旧作绊住马】民兵元帅陈额森【旧作陈埜先今并改后仿此】屯兵絶饷道元璋奋击破之皆走渡江去防子兴卒刘福通立韩林儿为帝檄子兴子天叙为都元帅张天佑及元璋为左右副元帅元璋曰大丈夫宁能受制于人邪然以其势方盛可借乃用龙凤年号以令军中至是元璋谋渡江无舟楫防巢湖帅廖永忠【巢人】俞通海【字碧泉其先濠人徙于巢】等以水师千艘来附元璋大喜往抚其众而中丞曼济哈雅【旧作蛮子海牙今改后仿此】扼铜城牐【在含山县东南】诸隘舟师不得出忽大雨水涨遂从小港纵舟击败曼济哈雅军乃定计渡江诸将请直趣集庆元璋曰取集庆必自采石【在当涂县西北】始采石重镇守必固牛渚前临大江彼难为备可克也乃帆直逹牛渚常遇春【字伯仁懐逺人】先登防之采石兵亦溃【诸将以和州饥争取资粮谋归元璋谓徐逹曰渡江幸防若舍而归江东非吾有也乃悉断舟防放急流中谓诸将曰太平甚近当与公等取之】遂乘胜趣太平防其城总管靳义赴水死元璋揭榜禁剽掠军中肃然置太平兴国翼元帅府自领元帅事召陶安【字主敬当涂人】叅幕府事而以耆儒李习【字伯羽当涂人】为知府【陶安时以避乱家居率父老出迎元璋元璋召与语安进曰海内鼎沸豪杰并争然其意在子女玉帛非有拨乱救民安天下心明公渡江神武不杀人心悦服天下不足平也元璋曰吾欲取金陵何如安曰金陵古帝王都取而有之抚形胜以临四方何向不克元璋曰善】
　　秋七月遣使招谕诸起兵者
　　遣诸王锡哩玛勒【旧作失里门今改后仿此】四川左丞锡哩巴拉等率兵守御山东湖广四川诸路又命将作院判官乌玛喇等招谕濠泗沔阳诸起兵者中书左丞许有壬言朝廷务行姑息之政赏重罚轻故将士贪掠子女玉帛而无鬭志遂倡为招降之策耳不听
　　以达什特穆尔为江浙行省左丞相
　　时江淮绎骚南北阻隔诏许达什特穆尔便宜行事乃任用非人肆通贿赂卖官鬻爵惟视货之重轻为髙下由是谤议纷然所部郡县往往沦陷亦恬不为意
　　冬十一月逹什巴图鲁击刘福通军破之十二月遂围亳福通以韩林儿走安丰
　　先是逹什巴图鲁进次许州与福通军遇战于长葛为其所败将士皆奔溃至中牟收散卒屯聚防刘哈喇布哈【旧作刘哈剌不花今改后仿此】引兵来援大破福通兵复驻汴梁至是进兵大败之于太康遂围亳州韩林儿遁走安丰
　　哈玛尔矫诏杀故相托克托
