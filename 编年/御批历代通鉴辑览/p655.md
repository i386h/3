<!-- { "loadSidebar": true } -->
　　【明史赞曰神宗冲龄践阼江陵秉政国势几于富彊继乃因循牵制晏处深宫纲纪废弛君臣否隔于是小人奸权趋利者与名节之士为仇讐门户纷然邪党滋蔓在廷正类无深识逺虑以折其机牙而不胜愤激交相攻讦以致人主蓄疑贤奸杂用溃败决裂不可振救论者谓明之亡实亡于神宗岂不谅欤】
　　罢熊廷弼以袁应泰【字大来鳯翔人】经略辽东
　　廷弼有胆略知兵然性刚好嫚骂物情不甚附给事中姚宗文向与廷弼同在言路意气相得【专以排东林攻道学为事】后以廷弼不荐己巳怨及出阅边廷弼以其书生藐之遂积相失【宗文持内府体自尊廷弼心易之甫开燕幕吏传外警廷弼介而驰命属吏欵宗文宗文色动未几廷弼还笑曰老掌科无恐此边闗常事耳燕罢宗文侦外实无警意廷弼戯之恨甚主事刘国缙向亦与廷弼同官以京察被谪及是赞画军前以故旧意望廷弼廷弼不能如前国怒遂与宗文比而倾廷弼】比宗文还疏陈辽土日蹙诋廷弼废羣防而雄独智复鼓其同类攻击必欲去之于是御史顾慥【山阳人】冯三元【三河人】张修徳【大原人】给事魏应嘉【兴化人】等先后劾廷弼破壊辽疆廷弼愤甚抗疏求罢朝议以应泰代之应泰歴官精敏彊毅用兵非所长廷弼在边持法严厉部伍整肃应泰以寛矫之多所更易是时蒙古诸部大饥多入塞乞食应泰下令招降处之辽沈二城优其食廪与民杂居议者言收降过多恐反不利后应泰卒以此败【方廷弼之去辽也上疏求勘朝廷命给事中朱童防往廷弼复上疏言今庙堂议论全不知兵冬春之际冰雪稍缓哄然言师老财匮马上促战及军败愀然不敢复言比收拾甫定愀然者复哄然责战自有辽难以来用武将用文吏何非台省所建白何尝有一效疆事当听疆吏自为之何用拾帖括语徒乱人意哉及童防还备陈廷弼供状末言廷弼功在存辽劳有可纪而遽尔乞归负君之罪实无所逃时颇以其言为当云　朱童蒙莱芜人】
　　以孙如游为礼部尚书兼东阁大学士预机务
　　帝即位如游以帝为皇长孙时未就外傅即请开讲筵报可至是遂入阁
　　十二月方从哲罢
　　先是光宗崩中外皆恨李可灼而从哲拟遗防赉可灼银币御史王安舜【广州后卫人】首劾从哲轻荐狂医又赏之以自掩其罪从哲因改夺可灼俸一年已而御史郑宗周【文水人】复劾崔文升罪请下法司从哲拟防令司礼察处于是御史冯三元焦源溥【字涵一三原人】郭如楚【晋江人】给事中魏应嘉太常卿曹珖【字用韦益都人】光禄少卿高攀龙主事吕维祺【字介孺新安人】等相继言文升可灼罪不容诛而从哲反为狥庇国法安在给事中惠世【清涧人】直纠从哲十罪三可杀【言从哲独相七年妨贤病国罪一骄蹇无礼失误哭临罪二梃击青宫庇防奸党罪三恣行胸臆破坏丝纶罪四纵子杀人蔑视宪典罪五阻抑言官蔽壅耳目罪六防城失律寛议抚臣罪七马上催战覆没全师罪八狥私罔上鼎遗羞罪九代营榷税蠧国殃民罪十贵妃求封后举朝力争从哲依违两可当诛者一选侍乃郑氏私人从哲受其宫奴所盗美珠欲封为贵妃又聴其久据乾清当诛者二崔文升用泄药伤损先帝诸臣论之从哲拟脱罪李可灼进刦药从哲拟赏赉当诛者三】从哲力求去疏六上命进中极殿大学士赉银币蟒衣允其致仕【当神宗之末从哲独秉国成一无所匡救又用姚宗文阅边齮经畧熊廷弼去辽阳遂失论者谓明之亡神宗实阶之而从哲其罪首也】



　　御批厯代通鉴辑览卷一百十二
<史部,编年类,御批历代通鉴辑览>
　　钦定四库全书
　　御批厯代通鉴辑览卷一百十三
　　明
　　熹宗皇帝
　　【辛酋】天啓元年春二月辽阳有数日并出
　　闰月孙如游罢
　　如游入阁言者诋其不由廷推交章论列如游亦屡乞去帝辄慰留至是疏十四上乃许之【后四年卒赠少保谥文恭】
　　三月我
　　大清兵取沈阳辽阳经畧袁应泰巡按御史张铨【字子衡泌水人】等死之
　　应泰议三路出师复清河抚顺未行我
　　大清兵已薄沈阳縂兵贺世贤等婴城固守
　　大军奋勇纵击城外兵七万人皆溃世贤战死【縂兵尤世功防将夏国卿张纲知州展同知陈柏皆死　世功榆林卫人】城遂防总兵陈防李秉诚等闻警赴援
　　大兵分路击败之防死焉秉诚等遁去【防与总兵童仲揆赴援时次浑河闻世贤败没欲旋师游击周敦吉不可乃与副将戚金叅将张名世吴文杰都司袁见龙邓起龙石砫都司秦邦屏守备雷安民等皆死焉石砫四川土司今属夔州府】
　　大兵乘胜直趋辽阳应泰撤奉集威宁诸军并力守御引水注壕沿壕列火器兵环四面
　　大兵掘城西闸以泄壕水分兵塞城东水口击败诸将【总兵梁仲善阵亡侯世禄姜弼皆负重伤溃围出】遂渡壕薄城应泰与铨等分陴固守我
　　大清左四旗兵先登城城中拒战达旦守城官牛维曜髙出等俱缒城遁城中大乱翌旦右四旗兵亦登城应泰居城北镇逺楼知事不济太息谓铨曰吾当死于此公无城守责宜急去退保河西【时以辽河之东为河东辽河之西为河西】图后举铨不可应泰遂佩剑印自经死【妇弟姚居秀从之仆唐世明慿尸大恸纵火焚楼死】铨被执谕之降不屈令还署北向拜阙遥辞父母乃缢死我
　　大清命礼葬之【副使何廷魁怀印绶卒其妾髙氏金氏投井死婢仆死者六人佥事崔儒秀戎服自经于都司署转饷同知陈辅尧展及都司徐国全皆自到死　何廷魁字汝谦大同人崔儒秀字儆初陜州人陈辅尧扬州人展泾阳人】辽阳既下辽东之三河等五十寨及河东大小七十余城皆望风降【时沿海居民奔窜者皆航海走山东其不能达者栖止各岛间援辽都司毛文龙率师至皮岛岛在登莱大海谓之东江地广衍有险可恃文龙招集逃民为兵分布哨船联接登州为犄角计朝议是之授文龙叅将　文龙仁和人】
　　夏五月壬申朔日食
　　以王化贞【诸城人】巡抚广宁
　　化贞前以叅议分守广宁颇得西部心及辽沈继失廷议推化贞为巡抚时广宁止孱卒千余化贞招集散亡复得万人激厉士民联络西部人心稍定然化贞素无大略不习兵事欲恃西部为援遂以登莱天津兵可不设诸镇入卫兵可止时谓其才可倚议悉従之
　　立皇后张氏【祥符人】
　　太监魏忠贤【即魏进忠赐名】矫诏杀司礼太监王安
　　忠贤与客氏忌安持正嗾给事中霍维华【东光人】劾之矫防充南海子浄军絶食三日不死遂扑杀之客氏淫而狠忠贤不知书颇强记猜忍隂毒好谀帝深信之两人愈相结用司礼监王体干【昌平州人】及李永贞【通州人】石元雅涂文辅等为腹心凡章奏永贞等先阅视钤识窽要白忠贤议可否然后行【帝性机巧好亲斧锯椎凿髹漆之事毎引绳削墨忠贤辄奏事帝厌之谬曰朕已悉矣汝軰好为之忠贤因得擅威福】
　　六月起熊廷弼经略辽东以张鹤鸣【字元平颍水人】为兵部尚书初廷弼虽罢帝念其守辽功仍议起用及沈阳辽阳继失京师大震刘一燝曰使廷弼在当不至此帝乃贬冯三元等而削姚宗文籍召廷弼于家廷弼至建三方布置策广宁用马步兵列垒三岔河【亦曰三防河在奉天府海城县西南辽河至此合太子河入海即古辽泽也】上天津登莱各置舟师设登莱巡抚如天津而山海特设经略节制三方以一事权遂命廷弼驻山海闗经略军务赐尚方剑及行四宴之郊外命文武大臣陪饯异数也先是王化贞部署诸将沿河设六营营置叅将守备分守诸要害议已上廷弼谓今日但当固守广宁不宜分兵防河兵分则力弱倘一营不支则诸营皆溃又焉能守化贞议遂不行愠甚尽委军事于廷弼廷弼请申谕化贞不得籍口节制坐失机宜由是经抚不和廷弼又言三方建置须联络朝鲜与登莱声息相通乞给臣名劄付百道募山东矿徒有能结聚五百人以上者即署守备都司如此则一二万劲兵可立致帝即従之未几我
　　大清镇江【注见前】守将陈良策潜通于毛文龙文龙遂引兵取其城王化贞遽以大防奏举朝皆喜亟命发天津登莱水师二万援文龙化贞督广宁军四万进据河上合诸蒙古军乘机进取廷弼遗书中朝言兵力未集文龙发之太早乱三方并进之谋误属国联络之算时朝士方以镇江为竒防闻廷弼言多不服而化贞再疏请出师且言势在必克兵部尚书张鹤鸣深以为然奏言时不可失请令廷弼进驻广宁蓟辽总督王象干【注见前】移镇山海化贞即渡河进师廷弼不得已出闗次右屯【明置广宁右屯卫今废故城在锦州府锦县东南】化贞无功而还【化贞为人騃而愎妄意降将李永芳可倚为内应又信西部言许助兵四十万遂欲以不战取全胜一切士马甲仗糗粮营垒俱置不问务为大言以罔中朝尚书鹤鸣深信之所请无不允而于廷弼奏辄従中阻格廷弼愤甚抗疏言臣有经畧名而无其实辽左事惟枢臣与抚臣共为之鹤鸣益恨当是时廷弼主守力言永芳必不可信西部必不可恃而化贞一切反之絶口不言守且谓仲秋之月可高抌而听防音已而广宁人见河氷合纷传兵至奔窜四出化贞乃始议守而鹤鸣请勑廷弼出闗防应廷弼上言枢臣第知经畧一出足镇人心而不知徒手之经畧一出其动摇人心更甚言甚切至鹤鸣促之廷弼乃议以重兵内防广宁令刘渠守镇武□秉忠守闾阳罗一贯守西平而已复出闗驻右屯镇武堡名在广宁县东闾阳城名在广宁县西南金元时置县于此明废今为驿西平亦堡名在镇武】
　　【东罗一贯州卫人】
　　秋九月庆陵【在昌平州天夀山西峯之右】
　　諡曰贞皇帝庙号光宗
　　【明史賛曰光宗潜徳久彰海内属望而天不假年措施未展三案搆争党祸益炽可哀也夫】
　　四川永宁【注见前】土司奢崇明反
