<!-- { "loadSidebar": true } -->
　　当是时十三家七十二营诸大贼降死殆尽惟自成与张献忠存而自成在襄阳尤劲议兵所向从事顾君恩言闗中山河百二宜先取之建立基业然后旁略三邉资其兵力攻取山西以向京师此上防也自成从之初孙傅庭之败于杮园而归也力主固守潼闗控扼上防益募壮士缮器积粟置火车三万辆俟贼间而击之适闗中嵗饥苦征缮士大夫日望其出闗咸上章催战帝亦屡诏趣之傅庭不得已率师东出防寳丰唐县至郏县自成以万骑迎战大败几获之防天大雨道泞粮车不进自成遣轻骑出汝州要截粮道傅庭乃分军为三令白广恩从大道髙杰亲随从间道迎粮陈永福守营传庭既行永福兵亦争发不可禁遂为贼所蹑至南阳傅庭还战贼阵五重官军克其三已而稍却火车奔骑兵亦大奔贼纵铁骑践之傅庭大败自成空壁逐利一日夜逾四百里官军死者四万余人失亡兵器辎重数十万傅庭奔河北转趋潼闗杰广恩从之贼遂至杰曰我军家属悉在闗中不如径入西安慿坚城固守傅庭曰贼一入闗则全秦糜沸秦人尚为我用乎不聴已而自成攻闗广恩战败传庭登陴固守贼分兵从山后绕出其背闗城遂防傅庭跃马挥刀大呼冲入贼阵与监军副使乔迁髙【定襄人】同战死贼遂防华阴渭南【知县杨暄死之乡官尚书南企仲年八十二骂贼不絶口遂遇害企仲族子尚书居益子主事居业皆被执不屈加炮烙而死　杨暄髙平人南居益字思受】连破华商【商雒道黄世清一门遇害其仆唐世鳯骂贼不屈死　黄世清字澄海滕县人】临潼攻西安守将王根子开门降自成入秦王宫执秦王存枢【愍王樉九世孙】授伪官【授权将军妃刘氏死之】巡抚冯师孔【字若鲁原武人】以下死者十余人【师孔及按察使黄防俱投井死秦府长史章尚防自经死长安知县黄从义指挥崔尔逹亦皆赴井死乡官都御史焦源骂贼支解死其兄都御史源清不屈死佥事王徴絶食死参政祝万龄投缳死时传庭妻张氏在西安率三妾二女同赴井死　黄防字季侯光州人章上防会稽人吴从义字裕强浙江山隂人焦源漙字涵一原清字湛一皆三原人王徴字葵心泾阳人祝万龄咸寜人】布政使陆之祺【平湖人】等皆降【自成屡防名城大吏未有降者自之祺始】自成乃改西安曰长安称西京赐顾君恩女乐一部赏入闗防也大发民修长安城开驰道阅兵渭桥钲鼓震天地诸将白广恩陈永福等皆降【永福以先射中自成目据山巅不敢下自成折箭为誓招之乃降】惟髙杰以窃自成妻故走延安为李过所追折而东复渡宜川河絶蒲津以守自成兵所至属城风糜乃诣米脂祭墓【向为官军所发焚弃其遗骴自成乃筑土封之】改延安府曰天保府米脂曰天保县清涧曰天波府鳯翔不下屠之以伪檄诱降榆林亦不下自成大发兵攻之兵备副使都任【字宏若祥符人】督饷员外郎王家禄【黄冈人】里居总兵官王世钦尤世威世禄等集众城守血战七昼夜妇人孺子皆发屋瓦击贼城防无一降者忠烈为天下最贼遂乘胜降宁夏屠庆阳韩王禀塉【宪王松十世孙】被执副使段复兴【字仲芳阳谷人】一门死之知府董琬里居少卿麻禧皆不屈死移攻兰州巡抚林日瑞【字浴元诏安人】等亦皆死【同时死节者副将郭天吉总兵官马爌中军哈维新姚世儒同知蓝台郷官罗俊杰赵官等】进防西宁甘肃于是三邉皆没【又遣别将渡河防平阳杀宗室三百余人帝遣副将熊通往援通至降于贼并为贼説总兵周遇吉遇吉斩之传首京师周遇吉锦州卫人按孙传庭谥忠靖尤世□谥忠刚俱　　本朝赐】
　　十一月以吏部侍郎李建泰【曲沃人】副都御史方岳贡【谷城人】并以原官兼东阁大学士预机务
　　建泰先官祭酒颇着声望寻佐吏部及是黄景昉罢【九月致仕】命与岳贡俱以本官入直【岳贡以督漕参议召对称防时授副都御史】故事阁臣无冠都御史者岳贡一人而已
　　十二月周延儒以罪逮至赐死
　　初延儒荐用侯恂【商邱人】范志完督师皆偾事又任选郎吴昌时交通内侍把持朝局延儒既去山东佥事雷縯祚【太湖人】劾志完纵兵滛掠御史蒋拱辰劾昌时赃私巨万交通中官漏泄机宻词皆连延儒帝亲鞫志完昌时于中左门折昌时胫察其事皆有迹乃下狱论死始有意诛延儒初薛国观赐死人皆谓昌时致之其门人魏藻徳新入阁有宠恨昌时甚因与陈演共排延儒骆养性复腾蜚语帝遂命尽削延儒职遣提骑逮入京师时旧辅王应熊被召延儒知帝怒甚宿留道中俟应熊先入冀为请帝知之应熊既抵京命之归【未几应熊请老许之】延儒至安置正阳门外古庙上疏乞哀不许法司以戍请同官申救皆不许及是志完昌时弃市勒延儒自尽籍其家














　　御批歴代通鉴辑览卷一百十五
<史部,编年类,御批历代通鉴辑览>
　　钦定四库全书
　　御批歴代通鉴辑览卷一百十六
　　明
　　庄烈帝
　　【甲申】崇祯十七年【是年三月流贼陷京师五月福王由崧称帝于南京以明年为光元年】我大清
　　世祖章皇帝顺治元年【臣等谨按厯代史家书法义例攸殊率于厯朝代嬗时意多偏私曲徇进退失宜如续网目于元至正十五年后即标元国号大书明　年臣等学识凡猥尝拟崇祯甲申即应仿沿前例钦防我】
　　【皇上折衷至义昭示大公面谕臣等以崇祯十七年明统犹存仍当大书纪嵗即福王称号尚可比于宋代建炎之例必俟芜湖被执始书明亡因以掦万世之閧纲祛百家之私议辨统系而必存其实垂法戒而永着为程】
　　【睿制煌煌为自古史臣发凡起例所未有以视春秋谨严后先一揆臣等谨首登卷端用彰盛美自是以次编排悉敬遵宸衷笔削洵非管牑之见所能仰测】
　　【髙深于万一云】
　　春正月朔李自成僭号于西京
　　自成僭称王【改名自晟】国号顺改元永昌追尊其曽祖以
　　下加諡号以李继迁为太祖设天佑殿大学士以牛金星为之増置六政府尚书设文馆以下等官复五等爵大封功臣侯刘宗敏以下九人伯刘体纯以下七十二人子三十人男五十五人【草檄传布逺近有云君非甚暗孤立而焬蔽恒多臣尽行私比党而公忠絶少又云狱囚累累士无报礼之心征敛重重民有偕亡之痛见者扼腕】是日大风霾黄雾四塞有邱从周者都司吏也长不满三尺素怀义愤伺自成出乘醉直至其前防手骂曰若一贫贱细民今妄据王僭称伪号逆天背理吾见汝尸之万段也自成大怒立斫杀之
　　李建泰自请督师勦贼许之
　　帝闻自成僭号大惊召廷臣集议欲亲征决战建泰家曲沃富于赀请以私财饷军率师西讨帝曰卿若行朕当仿古推毂礼遂赐建泰敕幸正阳门楼亲饯【行数里建泰所乘肩舆忽折众以为不祥】建泰以宰辅督师兵食并绌所携止五百人甫出都闻曲沃已破惊悸称病日行三十里至定兴吏民闭城不纳建泰攻破之笞其长吏抵保定贼锋已逼知府何复【字见元平度人】同知邵宗元【字景康砀山人】方城守建泰叩城求入宗元等不许建泰以尚方劒恐之或曰金御史毓峒【保定卫人】监军亟推出视信乃纳之遂屯城中
　　以工部尚书范景文礼部侍郎邱瑜【宜城人】并兼东阁大学士预机务
　　李建泰既出督师景文遂与瑜同入阁辅政帝谓景文曰朕知卿久今急而用卿恨晚卿尚勉之景文请释系狱张国维郭景昌等帝立从其言李自成渐逼有请帝南幸者命集议阁中景文言固结人心坚守待援而已此外非臣所知帝是其言
　　张献忠入四川
　　献忠自荆州趋蜀陷防州石砫土官秦良玉驰援兵寡败归【先是秦良玉自夔州败归慷慨语其众曰吾兄弟二人皆死王事吾以一孱妇人防国恩二十年今不幸至此其敢以余生事逆贼哉悉召所部约曰有从贼者族无赦乃分兵守四境后贼招土司蜀无敢至石砫者】献忠至万县水涨留屯三月已破涪州进
　　陷佛图闗【注见前】时四川巡抚陈士竒【字平人漳浦人】已谢事驻重庆或劝之去士竒不可与副使陈纁知府王行俭【字质行宜兴人】知县王锡【新建人】等竭力拒守贼穴地轰城遂陷士竒等皆被执瑞王常浩亦与焉【王避闯贼自汉中来奔】指挥顾景泣告献忠曰宁杀吾无害帝子贼怒遂害王幷杀景天忽无云而雷者三贼有震者献忠大怒曰我杀人何与天事乃发巨礮与天角而尽杀士竒等
　　二月李自成陷太原别遣将犯畿南陷真定
　　自成渡河连破蒲州汾州【知府侯君招汾阳县刘必逹俱死之】遂陷太原执晋王求桂【恭王防十世孙贼胁入北京后不知所终】巡抚蔡懋徳【字公虞昆山人　本朝赐諡忠恪】等死之【中军副总兵应时盛与懋徳同击贼懋徳死遂与标丁王永魁等自刎官吏则有布政使赵建极副使毛文炳及妻赵氏妾陈氏参议蔺刚中佥事毕拱辰知府孙康周同知李一清长史范志泰副将惠光祚都司张宏业及妻赵氏子凝秀指挥韩似雍千户王徳新司鼎晋府典仗官樊子英等皆不屈死　应时盛辽东人赵建极河南永宁人毛文炳郑州人蔺刚中陵县人毕拱辰字星伯掖县人孙康周字鲁侯安邱人范志泰虞城人张宏业忻州人】遂连陷黎城临晋潞安执潘世子进攻代州总兵周遇吉力拒食尽退守宁武贼遂扺固闗分兵趋真定总督徐标【临清人】降标斩其使率众拒守真定知府邱荗华与中军谢加福害之以城降贼攻彰徳赵王常决亦降
　　下诏罪已
　　发帑金五十治守具诏天下勤王左都御史李邦华请南迁及太子抚军江南皆不报贼势急复遣内臣高起潜杜勲等分监边镇及近畿要害
　　陈演罢
　　演在阁一无筹画惟以贿闻贼入山西蓟辽总督王永言请移宁逺总兵吴三桂于关门选士卒策应京师演持不可后帝决计行之演始不自安引疾求罢入辞自言佐理无状当死帝怒曰汝死不足蔽辜叱之出演赀多不能遽行遂留京师
　　李自成陷宁武闗总兵官周遇吉力战死之
　　初遇吉驻代州凭城固守食尽退守宁武贼踵至大呼五日不降即屠遇吉发大礮杀贼万人设伏城中诱贼入复杀数千人城毁复完者再自成悉力攻破之遇巷战徒歩跳荡手杀数十人矢集如猬毛被执骂贼死　【本朝赐諡忠武】遇吉妻刘氏率妇女登屋射贼贼纵火焚之阖家俱死城中士民无降者自成集众计曰此去厯大同阳和宣府居庸皆有重兵倘尽如宁武奈何不如且还俟再举而大同总兵姜瓖宣府总兵王承允降表相继至自成大喜遂长驱而东
　　三月大同总兵官姜瓖宣府监视太监杜勲俱降于李自成
