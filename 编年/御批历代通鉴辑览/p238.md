<!-- { "loadSidebar": true } -->
　　梁主为侯景所制饮膳亦为裁节忧愤成疾口苦索蜜不得再曰荷荷遂殂【年八十六】景秘不发防太子呜咽流涕不敢泄声既而发防遂即位立宣城王大噐为太子【是冬葬武帝于修陵庙号髙祖初髙祖之末建康士民争尚豪华粮无半年之储常资四方委输及侯景乱道路断絶人至相食不免饿死存者百无一二贵戚豪族皆自出采稆填委沟壑不可胜纪】
　　六月梁湘东王绎杀太常卿刘之遴【字思贞南阳湼阳人】
　　初侯景将使之遴授临贺王正徳玺绶之遴剃髪僧服而逃之遴博学能文尝为湘东王绎长史将归江陵行至夏口绎素嫉其才宻送药杀之而自为志铭厚其赙赠
　　东魏髙澄克颍川以王思政归魏师还
　　东魏髙岳既失慕容绍宗等志气沮防不敢复逼长社【颍川郡冶】陈元康言于髙澄曰王自辅政以来未有殊功今颍川垂陷愿王自以为功澄从之自将攻长社亲临作堰堰三决澄怒推负土者及囊并塞之城中无盐孪肿死者什八九水入城坏澄令城中曰有能生致王大将军者封侯若有损伤左右皆斩王思政帅众据土山告之曰吾力屈讨穷惟当以死谢国因仰天大哭西向再拜欲自刎众共执之不得引决澄遣赵彦深执手申意延而礼之颍川既陷宇文防以侯景所献诸城道路阻絶令诸将授军还【髙澄遇思政甚重祭酒卢潜曰思政不能死节亦何足重澄曰我有卢潜乃是更得一王思政潜度世之曽孙也】
　　梁湘东王绎自称假黄钺大都督中外诸军承制梁永安侯确谋讨侯景不克而死
　　景爱永安侯确之勇常寘左右邵陵王纶潜遣人呼之确曰景轻佻一夫力耳我欲手刃之恨未得其便卿还啓家王勿以确为念景与确逰钟山确引弓射鸟因欲射景断不发景觉而杀之
　　梁湘东王绎使其世子方等【字实相】攻湘州刺史河东王誉誉撃之方等败死秋七月绎复遣信州刺史鲍泉【字润岳东海人】撃誉
　　梁湘州刺史河东王誉骁勇得士心湘东王绎将讨侯景遣使督其粮众誉不受令绎世子方等请讨之【方等徐妃所出妃多失行故方等亦无宠侯景围台城方等将兵入援每战亲当矢石以死节自任及城陷还江陵收集士马甚得众和绎始叹其能】绎乃以少子方矩【字徳规】代誉使方等将兵送之至麻溪【在今长沙府长沙县北水经注湘水又东合麻溪水口即此】誉撃之方等军败溺死方矩収余众还【先是绎以方等之能入告徐妃妃不对垂泣而退绎怒疏妃秽行牓于大閤方等见之益惧及方等败死绎无戚容会宠妃王氏生子而卒绎疑徐妃为之逼令自杀妃赴井死】绎复遣竟陵太守王僧辩信州刺史鲍泉撃誉刻日就道僧辩请申期绎怒斫之防死仍送狱泉遂将兵独行
　　梁合州刺史翻阳王范以州附于东魏以乞师
　　范闻台城防戒严欲入僚佐咸説之曰今魏人已据夀阳大王移足则虏必窥合肥范乃止会髙澄遣李伯穆逼合肥范方谋讨侯景借东魏为援乃以合州输伯穆送二子于邺以乞师出屯濡须以待上防之军久之不至东魏亦不为出师范粮乏进退无计乃西军枞阳【范遣信告江州刺史寻阳王大心大心以湓城处之既至兴大心相猜大心筑垒以备之市籴不通范众无所得食多饿死范愤愧而卒　枞阳溢贼注俱见前】
　　盗杀东魏大将军髙澄于邺
　　先是髙澄如邺封齐王加殊礼将佐请受之陈元康以为未可至是澄复诣邺【澄谓济隂王晖业曰比读何书晖业曰数寻伊霍之传不读曹马之书】澄前获梁衡州刺史兰钦【字休明中昌魏人】子京以为膳奴钦请赎之不许京屡自诉澄杖之曰更诉当杀汝京遂与其党六人谋作乱会澄与陈元康杨愔崔季舒屏左右谋受禅京进食寘刀盘下杀之愔季舒走匿元康以身蔽澄亦被伤【是夕卒】初澄以太原公洋次长忌之洋深自晦匿每退朝闭閤静坐虽对妻子或竟日不言及变起洋闻之神色不动入讨羣贼斩而脔之秘不发防勲贵以重兵皆在并州劝洋早如晋阳洋从之夜召督防唐邕【字道和晋阳人】使部分将士镇遏四方须叟而毕【东魏主闻澄死窃谓左右曰大将军死似是天意威权当复归帝室矣洋留高岳高隆之司马子如杨愔守邺入谒东魏主从甲士八千人登阶者二百余人皆攘袂扣刀若对严敌令主者传奏曰臣有家事须诣晋阳再拜而出东魏主失色目送之曰此人又似不相容朕不知死在何日】
　　九月侯景陷呉兴梁太守张嵊御史中丞沈浚死之景使侯子鉴寇呉兴呉兴兵力寡弱张嵊书生不闲军旅或劝嵊効袁君正迎降嵊叹曰袁氏世济忠贞不意君正一旦隳之吾岂不知此难久全但以身许国有死无贰耳战败还府整服安坐子鉴执送建康景欲活之嵊曰吾忝任专城朝廷倾危不能匡复速死为幸景犹欲存其一子嵊曰吾一门已在鬼録不就尔虏求恩景怒尽杀之并杀沈没【初景既背盟又复请和高祖遣浚诣景所浚见景无去志发愤责之景横刀于膝嗔目叱之浚曰负恩亡义逢弃诅盟固天地所不容沈浚五十之年常恐不得死所何为以死相惧邪因径去不顾景以其忠直舍之及是卒被杀】
　　梁岳阳王詧攻江陵湘东王绎遣兵袭襄阳詧遁还绎使竟陵太守王僧辩攻湘州
　　鲍泉攻湘州河东王誉迎战而败退保长沙泉围之岳阳王詧留叅军蔡大实【字敬位济阳考城人】守襄阳帅众伐江陵以救湘州湘东王绎大惧时新兴【晋侨郡隋改县曰安兴唐省故城在今荆州府江陵县】大守杜崱【杜陵人懐宝之子】在詧军绎与之有旧宻邀之崱帅所部降其兄岸请以五百骑袭襄阳距城三十里城中始觉蔡大宝奉詧母登城拒战詧闻之遁还岸亦走绎出王僧辩于狱代泉攻长沙【邵陵王纶致书于绎曰今社稷危耻创巨痛深惟应剖心尝胆泣血戈其余小忿或宜容贳若外难未除家祸仍搆料今访古未或不亡夫征战之理唯求克胜至于骨由之战愈胜愈酷劳兵损义亏失多矣弟若防洞庭不戢兵刃雍州疑迫何以自安必引魏军以求形援弟若不安国家去矣绎不从纶流涕曰天下之事一至于斯湘州若败吾亡无日矣】
　　冬十一月梁湘东王绎遣兵攻襄阳岳阳王詧乞师于魏魏遣开府杨忠率师救之
　　詧既与湘东王绎为敌恐不能自存遣使求援于魏请为附庸绎使桞仲礼镇竟陵以图詧詧惧遣其妃王氏及世子嶚【字道逺】为质于魏宇文防欲经畧江汉以杨忠都督三荆【注见前】诸军镇穰城仲礼帅众趣襄阳防遣忠及仆射长孙俭【本名庆明嵩五世孙】将兵撃仲礼以救詧
　　十二月侯景防钱塘防稽执梁刺史南郡王大连【字仁靖大欵之弟】
　　宋子仙防钱塘乗胜渡浙江至会稽邵陵王纶奔鄱阳时会稽丰沃胜兵数万粮伏山积东人惩侯景残虐咸乐为用而大连朝夕酣饮不恤军士司马留异【东阳长山人】凶狡残暴为众所患大连悉以军委之子仙至大连弃城走异以兵众降为子仙乡导追及大连执送建康大连犹醉不之知于是三呉【呉郡呉兴会稽是为三呉】尽没于景
　　梁始兴太守陈霸先起兵讨侯景
　　先是梁广州刺史元景仲【法僧之子】谋应侯景【景以景仲元氏之族遣信许奉为主】陈覇先以兵讨之景仲败死霸先迎定州【注见前】刺史萧勃【呉平侯景之子】镇广州勃以霸先监始兴郡事至是霸先结郡中豪杰将讨景遣杜僧明将二千人顿于岭上勃遣人止之霸先曰京都覆没君辱臣死君侯体则皇枝任重方岳不能赴援遣仆一军犹贤乎已而更止之乎乃遣使间道诣湘东王绎受节度【霸先至大庾岭南康土豪蔡路养以兵拒之其党萧摩诃年十三单骑出战无敢当者霸先击之路养败走摩诃降霸先遂进军南康湘东王绎承制以霸先为交州刺史　大庾领南康注俱见前萧摩诃字元允兰陵人】
　　东魏取梁司州
　　先是梁东徐北青州【梁于下邳郡置东徐州又于东海懐仁县置南北二青州下邳注见前懐仁废县在今海州贑榆县】皆降于东魏东魏遂取梁青州【郎南青州】及山阳郡【今懐安府是】已而又取淮隂【注见前】至是复取司州于是东魏尽有淮南之地
　　【庚梁太宗简文帝纲大寳元年魏大统十六年东魏武午定八年齐显祖文宣帝高洋天保元年　是嵗东魏亡齐代】春正月东魏高洋自为丞相都督中外诸军录尚书事封齐王
　　梁邵陵王纶至江夏自称都督中外诸军承制
　　纶自鄱阳进至九江寻阳王大心以江州让之纶不受引兵西上至江夏南平王恪以郢州让之亦不受乃推纶为假黄钺都督承制
　　梁祖皓【暅之之子】起兵广陵杀侯景将董绍先二月景陷广陵皓死之
　　广陵人来嶷【字徳山】説前太守祖皓曰董绍先轻而无谋人情不附袭而杀之此壮士之任耳今欲纠帅义勇奉戴府君若其克防可立桓文之勲必天未悔祸犹足为梁室忠臣皓曰此仆所愿也乃相与纠合勇士百余人袭广陵斩董绍先驰檄逺近推萧勔【勃之弟】为刺史景遣郭元建攻之皓婴城固守未几城陷皓被执景车裂之遂屠广陵嶷阖门皆被害【一子逃免后仕于陈】
　　魏师进次石城【注见前】梁湘东王绎请盟魏师还
　　先是魏杨忠围梁安陆栁仲礼驰还救之兵败被执安陆竟陵皆降于忠于是汉东尽入于魏至是忠乘胜至石城欲进逼江陵梁湘东王绎遣舍人庾恪説忠曰詧来伐叔而魏助之何以使天下归心忠遂停湕北【湕一作建今荆门州有建水亦曰建阳河】绎请送质求和魏人许之乃盟而还
　　梁旱蝗
　　时江南连年旱蝗江杨尤甚百姓流亡草根木叶食之皆尽富室或衣罗绮懐金玉而死白骨成聚如邱陇焉
　　夏四月梁王僧辩克湘州杀河东王誉
　　初湘东世子方等之死湘州将周铁虎【陈书本传不知何许人南史同】功最多誉委遇甚重至是僧辩得铁虎命烹之呼曰侯景未灭奈何杀壮士僧辩竒其言而释之
　　梁湘东王绎移檄讨侯景
　　绎闻高祖之丧以长沙未下匿之至是始发丧刻檀为高祖像事之甚谨动静必咨焉以天子制于贼臣不肯从大寳之号犹称太清四年下令大举讨侯景移檄远近
　　五月东魏髙洋称皇帝废东魏主善见为中山王【东魏主在位十七年而亡】
