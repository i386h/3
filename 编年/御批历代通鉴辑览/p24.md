<!-- { "loadSidebar": true } -->
　　楚子伐陈谓陈人无动将讨于少西氏遂入陈杀夏徴舒轘诸栗门【陈城门】因县陈申叔时谏曰【时使于齐还】夏徴舒弑其君其罪大矣讨而戮之君之义也今县陈贪其富也以讨召诸侯而以贪归之无乃不可乎楚子曰善乃复封陈纳公孙寜仪行父于陈迎太子午于晋而立之【是为成公】乡取一人焉以归谓之夏州【在今湖北汉阳府汉阳县夏口北苏秦说楚威王曰楚有夏州即庄王处陈人之所】
　　【甲子】十年春楚子围郑
　　三月克之入自皇门【郑南门曰皇门】至于逵路郑伯肉袒牵羊以迎楚子曰其君能下人必能信用其民矣庸可几乎退三十里而许之平潘尫入盟郑公子去疾出质【郑自此服于楚至王二十一年虫牢之盟方与晋成】
　　夏六月晋荀林父帅师及楚战于邲【郑地今河南开封府郑州东有邲城】晋师败绩
　　晋师救郑【荀林父将中军先縠佐之士会将上军郤克佐之赵朔将下军栾书佐之赵括赵婴齐为中军大夫巩朔韩穿为上军大夫荀首赵同为下军大夫韩厥为司马　先縠且居之子赵朔盾之子栾书枝之孙赵括婴齐同皆盾异母弟巩朔即士庄伯韩穿韩氏族荀首林父弟韩厥万曽孙】及河闻郑既及楚平荀林父欲还曰无及于郑而勦民焉用之士防曰善防闻见可而进知难而退军之善政也兼弱攻昧武之善经也子姑整军而经武乎犹有弱而昧者何必楚先縠曰晋所以霸师武臣力也今失诸侯不可谓力有敌而不从不可谓武且成师以出闻敌彊而退非夫也以中军佐济韩厥谓林父曰彘子【即先縠】以偏师陷子罪大矣事之不防恶有所分与其专罪六人同之不犹愈乎不如进也师遂济楚子北师次于郔【左传注郑邑即廪延】将饮马于河闻晋师既济欲还嬖人伍参欲战令尹孙叔敖弗欲【史记孙叔敖楚之处士虞邱相进之楚庄王为楚相施教导民政缓禁止吏无奸邪盗贼不起秋冬劝民山采春夏以水各得其所便民皆乐其生　考孟子孙叔敖举于海赵岐注叔敖隐处海濵楚庄王举之以为令尹其説与史记同杜预左传注则从服防之説以叔敖为蒍贾之子即蒍艾猎也案左传蒍贾为子越椒所杀叔敖或以是而隐处亦未可知今并存其説附注于此】南辕反斾伍参曰晋之从政者新未能行令其佐先縠刚愎不仁未肯用命晋师必败楚子告令尹改乗辕而北之次于管【今开封府郑州管城废县是】以待晋师在敖鄗【山名在开封府荣泽县西北】之间楚子使求成于晋晋人许之盟有日矣魏锜【魏犫子求公族未得】及赵旃【赵穿子求卿未得】请使召盟皆命而往【郤克请设备先縠不可士防使巩朔韩穿设七覆于敖前赵婴齐使其徒先具舟于河】魏锜遂请战楚潘党逐之赵旃夜至楚军席于军门之外使其徒入之楚子逐赵旃楚人惧其入晋军遂出阵令尹命疾进师车驰卒奔乗晋军林父不知所为鼔于军中曰先济者有赏中军下军争舟舟中之指可掬也晋师右移上军未动士防殿其卒而退不败【楚熊负羁囚荀防荀首以其族反之曰不以人子吾子其可得乎射连尹襄老获之遂载其尸射公子谷臣囚之以二者还　荀防首之子谷臣楚庄之子】楚子军于邲次于衡雍【注见前】潘党请筑京观【积尸封土其上谓之京观】弗许祀于河作先君宫告成事而还晋师归林父请死晋侯欲许之士渥浊【士氏族諡贞子】諌曰林父进思尽忠退思补过社稷之卫也若之何杀之晋侯使复其位明年先縠召赤狄伐晋及清【即清原】晋人讨邲之败与清之师杀先縠而灭其族
　　冬十有二月楚子灭萧【注见前】
　　楚子伐萧宋华椒【华氏族】以蔡人救萧萧人囚熊相宜僚及公子丙【皆楚大夫】楚子曰勿杀吾退萧人杀之楚子怒遂围萧萧溃申公巫臣【屈荡子】曰师人多寒楚子巡三军拊而勉之三军之士皆如挟纩
　　【丁夘】十有三年夏五月宋人及楚人平
　　楚子使申舟【即文之母畏】聘于齐曰无假道于宋【先是楚穆与宋公田于孟诸母畏抶宋公之仆故恶宋曰我必死楚子曰杀女我伐之】及宋宋华元杀之于是楚子围宋宋使乐婴齐告急于晋晋侯欲救之伯宗【晋大夫】曰虽鞭之长不及马腹天方授楚未可与争君其待之乃止使觧扬如宋使无降楚曰晋师悉起将至矣郑人囚而献诸楚楚子赂之使反其言不许三而许之登诸楼车使呼宋人而告之遂致其君命楚子将杀之曰尔既许不谷而反之非我无信女则弃之速即尔刑对曰君能制命为义臣能承命为信义无二信信无二命君之赂臣不知命也受命以出有死无霣又可赂乎臣之许君以成命也死而成命臣之禄也死又何求楚子舍之以归楚师将去宋申犀【申舟子】稽首于马前曰毋畏知死而不敢废王命王弃言焉申叔时仆【为御也】曰筑室反耕者宋必听命从之宋人惧使华元夜入楚师【公羊传庄王围宋军有七日之粮耳尽此不胜将去而归于是使司马子反乘堙而阃宋城宋华元亦乗堙而出见之】登子反【公子侧】之床起之曰寡君使元以病告曰敝邑易子而食析骸以爨虽然城下之盟有以国毙不能从也去我三十里唯命是听子反惧与之盟而告楚子退三十里宋及楚平【华元为质盟曰我无尔诈尔无我虞】
　　王札子【左传注王札子王子札也经文倒札字公羊注天子之庶兄】杀召伯毛伯王孙苏与召氏毛氏【三人皆王卿士】争政使王子防【即子札】杀召伯【戴公】毛伯【卫其后立戴公之子襄】
　　秋鲁初税畆
　　履亩而税也【左传注周法民耕百亩公田十亩借民力而治之税不过此是十取其一今又履其余亩复十收其一遂以为常故曰初】
　　【戊辰】十有四年春三月晋献狄俘
　　先是晋荀林父帅师灭赤狄潞氏【潞赤狄别种今山西潞安府潞城县东北有潞县故城春秋潞子国】晋侯使赵同献俘于王不敬刘子【即王季子刘康公】曰不十年原叔【赵同字】必有大咎至是士会复灭赤狄甲氏【在今直广平府鸡泽县境】及留吁【今潞安府屯留县有纯留故城即留吁国】铎辰【留吁之属】再献狄俘晋侯请于王以黻冕命士防将中军且为太傅【左传注太傅孤卿左传疏天子太傅三公之官诸侯太傅孤卿之官上公得置孤卿一人晋为伯主虽侯亦得置孤卿】于是晋国之盗逃奔于秦
　　夏成周宣榭火【火公羊传作灾何休曰有室曰寝无室曰榭徐彦疏但有大殿无室名曰榭】宣宫之榭【何休曰宣王之庙也】乐器藏焉【何体曰中兴所作乐器】至是灾
　　冬晋侯使士会入聘
　　为毛召之难王室复乱王孙苏奔晋晋人复之使士防平王室【国语作聘】王享之殽烝【升殽于爼也】原公【原襄公周大夫】相礼士防私问其故【享当体荐而殽烝故问】王闻之召士防曰季氏【士防字季】而弗闻乎王享有体荐【半觧其体而荐之】宴有折爼【体觧节折升之于爼】公当享卿当宴王室之礼也士防不敢对而退归乃讲聚三代之典礼修执秩【秩常也可奉执以为常】以为晋法
　　【己巳】十有五年夏六月癸卯日有食之
　　晋侯鲁侯卫侯曹伯邾子同盟于断道【晋地今山西沁州东有断梁城即春秋断道】
　　晋侯使郤克徴防于齐齐侯【顷公名无野惠公子】帷妇人使观之郤克登妇人笑于房【谷梁传季孙行父秃晋郤克眇卫孙良夫跛曹公子手偻同时而聘于齐齐使秃者御秃者眇者御者跛者御跛者偻者御偻者萧同侄子处台上而笑之闻于客客不悦而去　孙良夫卫武公曽孙孙仲之后以字为氏萧同侄子详注后】郤克怒先归请伐齐晋侯不许于是诸侯防于断道辞齐人【齐侯使髙固晏弱蔡朝南郭偃会髙固逃归晋人执晏弱蔡朝南郭偃苗贲皇言于晋侯缓晏弱遂逸明年晋侯卫太子臧伐齐齐侯防晋侯盟于缯以公子疆为质于晋蔡朝南郭偃逃归　髙固徯之孙晏弱齐公族婴之父苗贲皇楚越椒子奔晋以食邑为氏】是年晋士防请老郤克为政
　　冬十有一月鲁侯弟叔肸卒【叔肸鲁侯同母弟】
　　鲁侯杀子赤叔肸非之与之财不受织屦而食终身不食鲁侯之食至是卒
　　【辛未】十有七年春三月鲁作邱甲
　　鲁宣公卒子黒肱立【是为成公】为齐难故【左传注前年鲁乞师于楚欲以伐齐楚师不出故惧】作邱甲【左传注周礼九夫为井四井为邑四邑为邱邱十六井出戎马一匹牛二头四邱为甸甸六十四井出长毂一乗马四匹牛十二头甲士三人歩卒七十二人此甸所赋今鲁使邱出之是重敛矣】
　　【壬申】十有八年夏六月晋郤克鲁季孙行父卫孙良夫曹公子首【公羊谷梁作手】及齐侯战于鞌【今山东济南府厯城县药山南有鞌山旧传晋伐齐战于鞌即此】齐师败绩
　　先是齐伐鲁北鄙取龙【今山东泰安府泰安县西南有龙乡城即鲁龙邑】遂南侵卫孙良夫帅师将侵齐与齐师遇战于新筑【左传注卫地春秋彚纂注今直大名府魏县南有新筑城】卫师败绩【新筑人仲叔于奚救良夫良夫是以免卫人赏之邑辞请曲县繁缨以朝许之后孔子闻之曰惜也不如多与之邑惟名与器不可以假人】良夫如晋乞师鲁臧孙许【谥宣叔文仲子】亦乞师于晋皆主郤克克请八百乗晋侯许之郤克【将中军】及士燮【将上军　士燮即范文子士防之子防邑随为随氏后邑范遂为范氏】栾书【将下军】韩厥【为司马】将以救鲁卫鲁季孙行父帅师防之师从齐师至于靡笄之下【春秋彚纂注靡笄山名史记晋平公伐齐战于靡下徐广曰靡当作厯志曰厯山即左传所谓靡笄之山也在厯城县南】陈于鞌邴夏御齐侯逄丑父为右晋觧张御郤克郑邱缓为右齐侯曰吾姑翦灭此而朝食不介马而驰之郤克伤于矢流血及屦未絶鼔音觧张曰师之耳目在吾旗鼔吾子勉之左并辔右援枹而鼔马逸不能止师乗之齐师败绩逐之三周华不注【山名在厯城县东北伏琛齐纪不读如跗与诗鄂不之不同言此山孤秀如花跗也】逄丑父与齐侯易位齐侯乃免【韩厥及齐侯车逄丑父使公下如华泉取饮郑周父载齐侯以免韩厥献丑父郤克曰人不难以死免其君杀之不祥赦之】晋师从齐师及马陉【左传注齐邑春秋彚纂注在今益都县西南】齐侯使国佐【归父子左传作宾媚人注国佐也】赂以纪甗【玉甑也】玉磬【甗磬皆齐灭纪所得】与地郤克曰必使耕者东亩【垄亩皆东西行以利戎车】且以萧同叔子为质【左传注同叔萧君字齐侯外祖父子女也难斥言其母故逺言之公羊谷梁俱作萧同侄子公羊曰齐君之母谷梁曰萧同侄子之母范甯集觧萧国也同姓也侄子字也其母更嫁齐惠公生顷公楚人灭萧故随其母在齐】国佐曰使耕者东亩则是土齐也【晋以齐为已之土地】萧同叔子齐君之母也齐君之母犹晋君之母也不可请战三战不胜齐子之有也何必质晋人乃许之盟于袁娄【在青州府临淄县西博物记临淄有袁娄】使齐人归鲁汶阳之田【汶水注见前田在汶水之北故曰汶阳】
　　晋使巩朔献齐防王命委于三吏【左传注三公也左传疏曲礼曰五官之长曰伯其摈于天子也曰天子之吏是知三公称吏也】
