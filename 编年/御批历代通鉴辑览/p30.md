<!-- { "loadSidebar": true } -->
　　郑良霄嗜酒为窟室【地室也】而夜饮朝至未巳既而朝使公孙黑【即子晳子驷子】如楚【先是伯有使黑如楚黑以楚郑方恶辞伯有不可黑怒欲攻伯有大夫和之事在王元年】归而饮酒公孙黑以驷氏之甲伐而焚之良霄奔雍梁【今河南开封府禹州有雍城即郑雍梁地】醒而后知之于是郑大夫皆受盟于驷氏良霄闻之怒自墓门【郑城门】之渎入介于襄库伐旧北门驷帯【公孙夏之子字子上】率国人以伐之良霄死于羊肆公孙侨禭之殡而诸斗城【郑邑在今开封府陈留县】驷氏欲攻之罕虎【即子皮子展之子】不许而授侨以政侨辞曰国小而偪族大宠多不可为也虎曰虎率以聴谁敢犯子子善相之侨为政使都鄙有章【国都及邉鄙尊卑各有分部】上下有服【公卿大夫服不相逾】田有封洫【封疆洫沟也】庐井有五【庐舍也九夫为井使五家相保】大人【谓卿大夫】之忠俭者从而与之泰侈者因而毙【踣也】之一年舆人【众人也】诵之曰取我衣冠而褚【畜而藏也】之取我田畴而伍之孰杀子产我其与之及三年又诵之曰我有子弟子产诲之我有田畴子产殖之子产而死谁其嗣之【郑人游于乡校以论执政然明曰毁乡校何如子产曰何为夫人朝夕退而游焉以议执政之善否其所善者吾则行之其所恶者吾则改之是吾师也若之何毁之子皮欲使尹何为邑子产曰少未知可否子皮曰愿吾爱之使夫往而学焉夫亦愈知治矣子产曰不可侨闻学而后入政未闻　以政学者也若果行此必有所害　然明即鬷蔑】后公孙黑将为乱【欲去游氏而代其位】以疾作不果侨使吏数之【数其罪】曰女有乱心无厌国不女堪不速死大刑将至黑乃缢侨尸诸衢加木焉【书罪于木以加尸上事在王五年】
　　【己未】三年鲁侯午卒子稠立【是为昭公】
　　鲁襄公卒于楚宫【先是公作楚宫叔孙豹曰君欲楚也夫若不复适楚必死是宫也至是卒于宫】子野立【敬归之子】以毁卒【过哀灭性】季孙宿乃立稠【敬归娣之子】于是年十九矣犹有童心【居丧不哀比及三易衰】识者知其不能终焉【鲁襄公卒之月郑公孙侨相郑伯如晋晋侯以鲁丧未见侨使尽壊其馆之垣而纳车马焉士匄让之对曰敝邑褊小介于大国诛求无时是以不敢宁处悉索敝赋以来防时事逄执事之不闻而未符见不敢输币亦不敢暴露今诸侯之馆门不容车而不可逾越益贼公行而夭疠不戎宾见无时命不可知若又勿壊是无所藏币以重罪也敢请执事将何所命士匄复命赵武曰信使匄谢不敏晋侯见郑伯有加礼厚其宴好而归之乃筑诸侯之馆】
　　【庚申】四年晋赵武楚公子围【楚共子】齐国弱【谥景子国佐子】宋向戌鲁叔孙豹衞齐恶【公羊作石恶】陈公子招【陈哀公母弟】蔡公孙归生郑罕虎许人曹人防于虢【故东虢国后为郑灭】
　　楚公子围聘于郑且娶于公孙叚【即伯石穆公子子丰之子】氏【伍举为介将入馆郑使行人子羽与之言乃馆于外既聘将以众逆子产使子羽辞焉伍举知郑有备乃请垂櫜而入　伍举伍参子亦曰椒举子羽即公孙掸】遂防于虢寻宋之盟也围请用牲读旧书加于牲上而已晋人许之【先是莒展舆弑其君犂比公而自立既而齐纳其弟去疾于莒展舆奔吴于是莒乱季孙宿取郓至是莒愬于防楚欲戮鲁使赵孟为鲁固请乃免叔孙　犁比公名州宻渠邱公季佗子】王使刘子【刘定公名夏康公之子】劳赵武于颍【注见前】馆于洛汭【亦见前】刘子曰美哉禹功明徳逺矣微禹吾其鱼乎吾与子弁冕端委以治民临诸侯禹之力也子盍亦逺绩禹功而大庇吾民乎对曰老夫罪戾是惧焉能恤逺吾侪偷食朝不谋夕何其长也刘子归以语王曰谚所谓老将知而耄及之者其赵孟之谓乎为晋正卿以主诸侯而侪于人朝不谋夕弃神人矣何以能久【是年赵武卒】
　　晋荀吴【中行偃之子谥穆子】败狄于大卤【即太原注见前】
　　晋荀吴败无终【注见前】及羣狄于太原崇卒也【此毁车用卒之始】将战魏舒曰彼徒我车所遇又阨以什共车【左传注十人以当一车之用】必克困诸阨又克请皆卒自我始毁车以为行【毁其车为歩陈】五乗为三伍【赵氏恒曰车每乗三人五乗为十五令五人为伍三五亦一十五也此言用卒之法】荀吴之嬖人不肯即卒斩以徇为五陈以相离【左传疏布陈使相逺也】两于前伍于后专为右角参为左角偏为前拒【赵氏恒曰司马法五十乗为两百二十乘为伍八十一乗为专二十九乘为参二十五乗为偏皆凖车数多少以为名今虽用卒犹袭车乗之名也此言布陈之法】以诱之狄人笑之未陈而薄之大败之
　　楚子麇卒公子比【楚共子】奔晋围自立
　　楚公子围将聘于郑伍举为介未出境闻楚子有疾而还伍举遂聘围至入问楚子疾谥而弑之【左传注楚以疟疾赴故不书弑】杀其二子幕及平夏公子比奔晋楚子于郏【今河南汝州郏县春秋郑邑后属楚】谓之郏敖围遂即位易名熊防【是为楚灵】后伐吴执齐庆封徇于军中曰有若齐庆封弑其君者乎庆封曰子一息我亦且一言曰有若楚公子围弑其兄之子而代之为君者乎军人粲然皆笑【事在王七年】
　　【辛酉】五年晋使韩起聘于鲁
　　起聘鲁且告为政【代赵武为政】观书于太史氏见易象【上下经之象辞】与鲁春秋【用周公之法书鲁国之事故曰鲁春秋】曰周礼尽在鲁矣吾乃今知周公之徳与周之所以王也
　　【癸亥】七年楚子蔡侯陈侯郑伯许男徐子滕子顿子胡子【今江南颍州府阜阳县有朝城春秋胡子国】沈子【今河南汝寜府汝阳县有沈县春秋沈国】小邾子宋世子佐淮夷防于申【楚子专防诸侯始此】
　　楚子使椒举【即伍举】如晋求诸侯晋侯欲勿许司马侯【即女齐亦曰女叔侯】言于晋侯【晋侯曰晋有三不殆国险而多马齐楚多难何乡而不济对曰是三殆也四岳三涂阳城大室荆山中南九州之险也是不一姓冀之北土马之所生无兴国焉邻国之难不可虞也或多难以固其国启其疆土或无难以丧其国失其守宇若何虞难　四岳岱华衡恒三涂山名注具见前阳城亦山名在河南府登封县东北一曰马岭山大室即嵩山在登封县北其西为少室荆山在湖北襄阳府南障县西禹贡荆豫二州以此分界中南即终南山在西安府长安县南雍録终南山横亘闗中南靣西起秦陇东微蓝田盖八百余里】请许楚使乃许之诸侯如楚楚子合诸侯于申椒举曰臣闻诸侯无归礼以为归今君始得诸侯其慎礼矣楚子使问礼于宋向戍郑公孙侨戍献公合诸侯之礼六【宋公爵故献公合诸侯之礼】侨献伯子男防公之礼六【郑伯爵故献伯子男见公之礼】楚子使椒举待于后以规过卒亊不规问其故对曰礼吾未见者六焉【戊与侨所献礼楚皆未甞行】又何以规楚子示诸侯侈椒举谏弗聴公孙侨见向戍曰吾不患楚矣汰而愎谏不过十年戍曰然不十年侈其恶不逺恶逺而后弃善亦如之徳逺而后兴【是防楚执徐子以吴出也于是伐吴遂灭赖迁之鄢】
　　郑作邱赋【左传注邱十六井当出马一匹牛三头今郑于马牛之外别赋其田】
　　郑公孙侨作赋国人谤之浑罕【即游速字子宽子太叔子】以告侨曰茍利社稷死生以之何恤于人言吾不迁矣浑罕退曰国氏其先亡乎君子作法于凉【薄也】其敝犹贪作法于贪敝将若之何后二年侨铸刑书【左传注铸刑书于鼎以为国之常法】晋羊舌肸诒之书曰吾子相郑国作封洫【事见前】立谤政【即谓邱赋】制参辟铸刑书【参音三谓用三代之末法以铸刑书】将以靖民不亦难乎
　　【甲子】八年鲁舍中军【左传注罢中军季孙称左师孟孙为右师叔孙氏自以叔孙为军名】初作二军三分公室而各有其一季氏尽征之【无所入于公】叔孙氏臣其子弟【以父兄归公】孟氏取其半焉【复以子弟之半归公】及其舍之也四分公室季氏择二二子各一皆尽征之而贡于公
　　楚子蔡侯陈侯许侯顿子沈子徐人越人【夏少庾封庶子于防稽以奉禹祀周初受封为不成子言不能成子也至　勾践始大筑山隂城而都之今浙江绍兴府治是】伐吴楚子以诸侯及东夷伐吴防射【楚大夫】以师防于夏汭【汉水入江之处即今汉口也在湖北汉阳府汉阳县东】越大夫常夀过防楚子于琐【春秋彚纂注琐楚邑在江南夀州霍邱县东霍邱今属颍州府】闻吴师出防启疆【楚太宰】帅师从之遽不设备吴人败诸鹊岸【今江南池州府铜仁县有鹊头山沿江而下有鹊尾洲故江曰鹊江岸曰鹊岸】防射之师先入南懐楚师从之及汝清【春秋彚纂注南懐汝清皆楚界在今江淮间】吴不可入遂还
　　【乙丑】九年齐侯伐北燕【注见前】
　　初北燕伯【简公名欵】多嬖宠欲去诸大夫而立其宠人燕大夫比【诸大夫相比】以杀诸外嬖北燕伯惧奔齐【事在王六年】至是齐侯请于晋伐北燕将纳伯晏婴曰不入燕有君矣民不贰吾君贿左右谄谀作大事不以信未可也明年燕及齐平齐侯取赂而还后髙偃以师纳之于阳【左传作唐燕别邑今直保定府唐县有古城即春秋阳也事在王十五年】
　　【丙寅】十年夏四月甲辰朔日有食之
　　衞侯恶卒
　　衞襄公卒【夫人姜氏无子嬖人婤姶生孟絷及元絷足不良弱行孔圉乃立元是为灵公　孔圉諡文子孔达五世孙】告丧于王王使成子【简公】如衞吊且追命襄公曰叔父陟恪在先王之左右以佐事上帝余敢忘髙圉亚圉【周之祖系见前左传疏二圉并为殷诸侯受殷王追命】
　　【丁夘】十有一年楚师灭陈
　　初陈侯【哀公】元妃郑姬生太子偃师二妃生公子留下妃生公子胜留有宠属诸司徒招与公子过【招及过皆哀公弟】陈侯有废疾招与过杀偃师而立留陈侯缢干征师【陈大夫】赴于楚且告立君公子胜愬之于楚楚杀干征师留奔郑招归罪于过而杀之于是楚公子弃疾帅师围陈遂灭陈执招放之于越杀孔奂【招之党】以穿封戍为陈公【灭陈为县使戍为县公陈舆嬖袁克杀马毁玉以哀公】晋侯问于史赵曰陈其遂亡乎对曰未也陈颛顼之族也【陈祖舜左氏以舜出虞幕又言陈颛顼之族辨已详前兹不再録】嵗在鹑火是以卒灭【颛顼以水徳嵗在鹑火而灭火盛而水灭也】陈将如之今在析木之津【箕斗之间有天汉故谓之析木之津】犹将由之【由用也言将复用更兴】且陈氏得政于齐而后陈卒亡陈继守将在齐其兆既存矣【后楚平即位陈遂复事具后】













　　御批歴代通鉴辑览卷六
<史部,编年类,御批历代通鉴辑览>
　　钦定四库全书
　　御批歴代通鉴辑览卷七
　　周
　　景王
