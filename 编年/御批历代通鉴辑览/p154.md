<!-- { "loadSidebar": true } -->
　　邓艾在成都颇自矜伐以书言于晋公昭请因平蜀之势以乘吴宜留陇右及蜀兵煑盐兴冶并作舟船豫为顺流之事且王刘禅以显归命之宠使吴人畏威懐徳望风而从昭使卫瓘喻艾事当须报不宜辄行艾曰春秋之义大夫出疆有可以安社稷利国家者专之可也今吴人未宾势与蜀连不可拘常以失事机钟防有异志姜维知之欲搆成扰乱以图克复【乃説防曰君自淮南以来算无遗策今复定蜀威徳振世欲以此安归乎何不法陶朱公泛舟絶迹全功保身邪防曰君言逺矣我不能行维曰其他则君智力之所能无烦于老夫矣由是情好懽甚】防因艾承制专事乃与瓘密白艾有反状诏以槛车徴艾昭恐艾不从命敕防进军成都又遣贾充将兵入斜谷昭自将大军从魏主幸长安令山涛为行军司马镇邺防遣瓘先至成都收艾瓘兵少防因此欲令艾杀瓘并以为艾罪瓘知之乃以夜至成都檄艾所统诸将称奉诏收艾其余一无所问平旦瓘乘使者车径入艾卧内执其父子置之槛车防至送艾赴京师防所惮惟艾艾既就擒遂决意谋反欲使姜维为前驱自随其后时郭太后卒防乃悉召诸将为太后发哀称遗诏使起兵废司马昭更使亲信代领诸军所召羣官悉闭诸曹屋中瓘诈称疾笃出就外廨防信之无所复惮维欲使防尽杀北来诸将已因杀防复立故汉帝【密书与帝曰愿陛下忍数日之辱臣欲使社稷危而复安日月幽而复明】防欲诛诸将犹豫未决防军胡烈亲兵出取饮食烈绐语亲兵及与其子渊曰防已作大坑白棓数千欲悉呼外兵棓杀内坑中一夜转相告皆徧渊遂率其父兵出门诸军鼓噪争先赴城所闭诸人各縁屋出与其军士共斩防及维【维死时见割胆如斗大】死丧狼藉瓘分部诸将数日乃定艾本营将士追出艾于槛车迎还瓘自以与防共陷艾恐其为变乃遣兵袭艾父子于绵竹西斩之【初魏军发洛阳或问参相国军事刘寔曰钟邓其平蜀乎寔曰破蜀必矣而皆不还客问其故寔笑而不答及是二人皆被诛果如寔言　寔字子真平原高唐人】
　　三月魏晋公司马昭进爵为王
　　魏诏晋公昭进爵为王太尉王祥司徒何曽司空荀顗【字景倩彧之子】共诣晋王顗谓祥曰相王尊重今日便当相率而拜祥曰王公相去一阶而已安有天子三公可辄拜人者君子爱人以礼我不为也及入顗拜而祥独长揖昭谓祥曰今日然后知君见顾之重也
　　魏封故汉帝禅为安乐公
　　禅举家迁洛阳大臣无从行者惟秘书令郤正及殿中督张通舍妻子单身从行正相导宜适举动无阙禅乃慨然叹息恨知正之晩【昭与禅宴为之作蜀技旁人皆感怆而禅喜笑自若昭谓贾充曰人之无情乃至于是虽使诸葛亮在不能辅之久全况姜维邪他日问禅曰颇思蜀否禅曰此间乐不思蜀也正闻之谓曰若王复问宜泣而答曰先人坟墓逺在岷蜀乃心西悲无日不思因闭其目防昭复问禅对如前昭曰何乃似郤正语邪禅惊视曰诚如尊命左右皆笑之】
　　秋七月魏以罗宪【罗以国为氏宪字令则襄阳人】为陵江将军
　　初汉使罗宪守永安及汉败宪得其主手勅乃帅所统临于都亭三日吴闻蜀败起兵西上外托救援内欲袭宪宪曰吴不恤我难而背盟徼利不义甚矣乃缮甲誓众厉以节义与吴人战大破之吴主怒遣陆抗【字防节逊之子】等帅众増其围宪被攻凡六月魏荆州刺史胡烈救之吴师遂退晋王昭使仍旧任加号将军【时汉建宁太守霍弋督南中闻成都不守素服大临三日诸将劝弋连降弋曰若魏以礼遇主上则保境而降万一危辱吾将以死拒之何论迟速及得禅□迁之问乃率将守上表曰臣闻人生在三事之如一唯难所在则致其命今臣国败主附守死无所是以委质不敢有贰晋王昭善之委以本任　在三语见左传】
　　吴主休殂乌程侯皓立
　　吴主寝疾口不能言手书呼濮阳兴入令子【读如弯】出拜把兴臂指托之而殂【諡曰景帝】吴人以蜀初亡恐惧欲得长君左典军万彧尝为乌程令与乌程侯皓善称皓才识明防加之好学奉遵法度兴与左将军张布言于朱太后乃迎立之吴主贬朱太后为景皇后追諡父和曰文皇帝尊母何氏为太后【吴主初立发优诏恤士民开仓廪赈贫乏当时称为明主及既得志麤暴骄盈多忌讳好酒色大小失望兴布窃悔之或谮诸吴主乃因兴布入朝执之徙于广州道杀之夷三族明年复杀景后及其二子】
　　八月魏司马昭以其子中抚军炎【即晋世祖】为副相国冬十月立为晋世子
　　初晋王昭娶王肃之女生炎及攸【字大猷】以攸继景王后攸性孝友多材艺清和平允名过于炎昭爱之常曰天下者景王之天下也吾百年后大业宜归攸欲以为世子山涛曰废长立少违礼不祥贾充何曽裴秀亦以为言乃遂立炎
　　【乙魏咸熈二年晋世祖武皇帝司马炎秦始元酉年吴甘露元年　是嵗魏亡晋代凡二国】秋八月魏晋王司马昭卒子炎嗣
　　諡昭为文王葬崇阳陵【在河南府洛阳县东南】
　　冬吴迁都武昌
　　从西陵督步阐【隲少子】之请也【武昌塉埆扬民泝流供给苦之谣言云宁饮建业水不食武昌鱼宁还建业死不止武昌居陆凯以为言明年乃复还建业　陆觊字敬风逊族子】
　　十二月晋王炎称皇帝废魏主为陈留王
　　魏主禅位于晋出舎金墉城【在河南府洛阳县东北魏明帝筑】太傅司马孚拜辞流涕歔欷不自胜曰臣死之日固大魏之纯臣也晋王即皇帝位奉魏主为陈留王即宫于邺魏氏诸王皆降为侯【魏自文帝篡汉至陈留王凡五主合四十六年】追尊宣王景王文王为皇帝尊王太后曰皇太后
　　晋大封宗室
　　晋主惩魏氏孤立之敝故大封宗室授以职任【叔祖父孚为安平王太宰都督中外诸军事叔父伷东莞王弟攸齐王其余封各有差　伷字子将宣帝子】又诏诸王皆得自选国中长吏【齐王独不敢皆上请】
　　晋除汉魏宗室禁锢罢将吏质任
　　初魏禁防宗室甚峻又禁锢诸刘皆不得仕进其诸将征戍及长吏仕州郡者俱留质任于京师及是晋悉除罢之
　　晋初置谏官【胡三省曰汉有諌大夫后汉有諌议大夫魏不复置晋以散骑常侍拾遗补阙即諌官职也】
　　晋以散骑常侍傅元【字休奕北地泥阳人】及皇甫陶共掌谏职元以魏末士风頺敝上疏言之【畧曰臣闻先王之御天下教化隆于上清议行于下近者魏武好法术而天下贵刑名魏文慕通达而天下贱守节其后纲维不摄放诞盈朝遂使天下无复清议陛下龙兴受禅未举清逺有礼之臣以敦风俗未退虚鄙之士以惩不恪臣是以犹敢有言】晋主嘉纳使元草诏以进然亦不能革也
　　【丙晋泰始二年戌吴宝鼎元年】春正月晋立七庙
　　即用魏庙祭征西府君【名钧字叔平】以下凡七室【征西将军钧豫章太守量颍川太守隽京兆尹防与宣帝景帝文帝为七庙】
　　晋除郊祀五帝座
　　羣臣奏五帝即天帝也王气时异故名号有五自今明堂南郊宜除五帝座从之晋主王肃外孙故郊祀之礼有司多从肃议
　　三月吴遣使如晋吊祭
　　以文帝之丧也使者丁忠还説吴主曰北方无守战之备弋阳【汉县魏为郡今河南光州是】可袭而取吴主以问羣臣镇西大将军陆凯曰北方新并巴蜀而遣使来和【先是晋遣使致书吴主】非求援于我也欲蓄力以俟时耳敌势方彊而欲徼幸求胜未见其利也吴主虽不出师然遂与晋絶
　　夏六月丙午晦日食
　　秋八月晋主谒崇阳陵
　　文帝之丧臣民皆从权制三日除服既葬晋主亦除之然犹素冠疏食哀毁如居丧者至是谒陵诏以衰绖从行羣臣自依旧制尚书令裴秀奏曰既除复服义无所依遂止中军将军羊祜【字叔子泰山南城人】谓傅元曰三年之丧虽贵遂服礼也而汉文除之毁礼伤义今主上至孝虽夺其服实行丧礼若因此复先王之法不亦善乎元曰以日易月已数百年一旦复古殆难行也祜曰不能使天下如礼且使主上遂服不犹愈乎元曰主上不除而天下除之此为有父子而无君臣也乃止羣臣请易服复膳诏曰毎念不得终苴绖之礼以为沈痛况食稻衣锦乎朕本诸生家传礼来久何至一旦易此情于所天可试省孔子答宰我之言无事纷纭也遂以疏素终三年
　　【司马氏光曰三年之丧自天子达于庶人此先王礼经百世不易者也汉文师心不学变古壊礼后世帝王不能笃于哀戚之情而羣臣谄谀莫肯厘正至于晋武独以天性矫而行之可谓不世之贤君而裴传之徒固陋庸臣习常玩故不能将顺其美惜哉】
　　冬十月丙午朔日食
　　晋罢山阳督军除其禁制【胡三省注魏奉汉帝为山阳公置军防卫至是人心去汉已久故罢之】
　　十一月晋并圜方丘之祀于南北郊
　　【丁晋泰始三年亥吴宝鼎二年】春正月晋立子衷【字正度】为太子
　　诏以近世每立太子必有赦曲惠小人朕无取焉遂不赦
　　晋徴犍为李密【字令伯犍为武阳人】不至
　　晋主徴李密为太子洗【悉荐反】马【续汉志洗马职如谒者太子出则当直者在前导威仪】密以祖母老固辞许之密与人交每公议其得失而切责之常言吾独立于世顾影无俦然而不惧者以无彼此于人故也
　　夏六月吴作昭明宫【晋太康地记吴有太初宫权所起昭明宫皓所造昭明在太初之东方五百丈】
　　吴主作昭明宫二千石以下皆自入山督伐木大开苑囿起土山楼观穷极伎巧功费以亿万计丞相陆凯中书丞华覈【字永先吴郡武进人】切谏不聴【先是吴主还自武昌后滕氏宠衰诸姬佩皇后玺绶者甚众又使黄门徧行州郡料取将吏家女其二千石大臣子女皆嵗嵗言名简阅不中乃得出嫁于是后宫千数被服华丽因之民俗滋奢华覈上疏曰今事多而役繁民贫而俗侈百工作无用之器妇人为绮靡之饰不勤麻枲并绣黼黻兵民之家亦皆逐俗内无儋石之储出有绫绮之服至于富商大贩奢恣尤甚上无尊卑等级之差下有耗财费力之损欲求富给其可得乎不聴】
　　秋九月晋禁星气防纬之学【胡三省注星谓星者气谓望气者防纬之学后汉以来有之】
　　【戊晋泰始四年子吴宝鼎三年】春正月晋律令成
　　先是晋主命贾充等正法律至是充等上所刋修律令【充等就汉律九章増十一篇合二十篇六百二十条其不入律者悉以为令合二千九百二十六条】晋主亲自临讲中书侍郎张华【字茂先范阳方城人】请抄死罪条目悬以示民从之
　　晋诏立考课法不果行
　　诏河南尹杜预【字元凯恕之子】为黜陟之课【豫奏古者黜陟拟议于心不泥于法末世疑心而信耳日疑耳目而信简书简书愈繁官方愈伪魏氏考课即京房之遗意其文可谓至密然失于苛细以违本体故歴代不能通也岂若申唐尧旧制去密就简委任达官各考所统嵗第其人言其优劣如此六载主者总集采案其言六优者超擢六劣者废免优多劣少者平叙劣多优少者左迁其有优劣徇情不协公论者当委监司弹之若令上下公相容过此为清议大頺虽有考课之法亦无益也】事竟不行
　　晋主亲耕籍田
　　三月晋太后王氏殂
　　晋主居丧一遵古礼既葬有司请除衰服诏曰受终身之爱而无数年之报情所不忍也有司固请诏曰患在不能笃孝勿以毁伤为忧前代典礼质文不同何必限以近制使达丧阙然乎羣臣请不已乃许之然犹素服以终三年
　　夏四月晋太保王祥卒
