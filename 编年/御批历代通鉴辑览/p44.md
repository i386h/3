<!-- { "loadSidebar": true } -->
　　【庚辰】三十四年楚谋入冦王使东周公【武公】喻止之楚约齐韩共伐秦因欲图周王使东周公谓楚令尹昭子曰西周之地不过百里而名为天下共主裂其地不足以肥国得其众不足以劲兵而攻之者名为弑君然而犹有欲攻者以祭噐在焉故也夫虎肉臊而兵利身人犹攻之【刘伯庄曰虎之爪牙如利刄在身其肉虽臊而人犹攻之者以其皮之所在也】若使泽中之麋蒙虎之皮人之攻之必万倍矣裂楚之地足以肥国诎楚之名足以尊主今子欲诛残天下之共主居三代之传器器南则兵至矣于是楚计不行
　　【辛巳】三十五年秦伐赵及楚
　　秦白起伐赵取代光狼城【在今山西泽州府髙平县】司马错伐楚防黔中【注见前】楚献汉北【胡三省注汉水以北究叶随邓之地】及上庸【注见前】地明年白起复伐楚取鄢邓【注俱见前】西陵【今湖北宜昌府楚西陵地】









　　御批歴代通鉴辑览卷九
<史部,编年类,御批历代通鉴辑览>
　　钦定四库全书
　　御批歴代通鉴辑览卷十
　　周
　　赧王
　　【壬午】三十六年秦赵防于渑池【注见前寰宇记渑池西有渑坂秦赵相防处】秦王告赵王愿为好防于河外渑池赵王欲毋行廉颇【廉氏颛帝曾孙大康之后】蔺相如曰王不行示赵弱且怯也赵王乃待相如从颇送至境与王诀曰王行度道里防遇之礼毕不过三十日过此不还请立太子以絶秦望王许之及防饮酒秦王请赵王鼓瑟赵王鼔之相如请秦王撃缶秦王不肯相如曰五歩之内臣请得以颈血溅大王矣左右欲刃相如相如张目叱之左右皆靡秦王乃一撃缶罢酒秦终不能有加于赵赵人亦盛为之备秦不敢动赵王归以相如为上卿位亷颇右颇曰我有攻城野战之功相如徒以口舌位加我上我见必辱之相如闻之每朝常称病出而望见輙引车避匿其舍人皆以为耻相如曰子视廉将军孰与秦王曰不若相如曰夫以秦王之威而相如廷叱之相如虽驽独畏亷将军哉顾吾念之秦所以不敢加兵于赵徒以吾两人在也今两虎相鬭势不俱生吾所以为此者先国家之急而后私讐也颇闻之肉袒负荆至门谢罪遂为刎颈交【崔浩曰言要齐死生断首无悔】
　　燕君平卒乐毅奔赵齐田单【诸田防属】袭破燕军尽复齐地齐君入临淄封单为安平【注见前】君
　　时齐地皆已属燕独莒即墨未下乐毅并军围之即墨大夫战死即墨人曰田单多智习兵【初燕攻安平田单使其宗人皆以鐡笼傅车轊及城溃人争门而出俱以轴折被擒独单宗人得免遂奔即墨　轊车轴头也以鐡附之故谓之鐡笼】立以为将乐毅围二邑期年不尅乃令解围去城九里而为垒令曰城中民出者勿获困者赈之使即旧业三年而犹未下或谗之于燕王曰乐毅伐齐呼吸之间下七十余城今不下者两城耳非其力不能拔欲久仗兵威以服齐人南面而王耳燕王置酒大防引言者斩之【燕王让言者曰齐为无道以害先王寡人痛之入骨故招延賔客以求报仇有成功者尚欲与共燕国今乐君亲为寡人破齐夷其宗庙报塞先仇齐固乐君之有非燕所得也汝何敢言若此乃斩之】遣国相立毅为齐王毅惶恐不受拜书以死自誓由是齐人服其义诸侯畏其信莫敢复有谋者顷之昭王薨太子立【是为惠王】太子素与毅有隙田单知之乃纵反间于燕曰乐毅与燕新王有隙畏诛欲连兵王齐齐人未附故且缓攻即墨以待其事齐人所患惟恐他将之来耳燕王【惠王】以为然乃使骑刼【胡三省注骑刼以能而将骑乃官称非姓也】代将而召乐毅毅知王不善代之【知王遣代其意不善】遂奔赵燕将士由是愤惋不和田单乃以计诳燕军故激怒城中【单令城中人食必祭其先祖于庭飞鸟皆翔舞而下燕人怪之单因宣言曰当有神师下教俄有一卒曰臣可以为师乎单逐师之每有约束必称神师单又宣言曰吾惟惧燕人劓所得齐卒置之前行即墨败矣燕人如其言城中皆怒坚守惟恐见得单又言吾惧燕人掘吾城外墓可为寒心燕人掘烧之齐人望见皆涕泣怒自十倍】城中皆欲出战单知其可用乃身操版锸与士卒分功妻妾编于行伍之间尽散饮食飨士令甲卒皆伏使老弱女子乗城遣使约降燕军益懈单收城中得午千余为绛缯衣画以五采龙文束兵刃于其角灌脂束苇于其尾凿城数十穴夜纵牛烧苇端壮士五千人随之牛尾热怒奔燕军所触尽死伤五千人因衔枚奋击而城中鼓噪从之老弱皆击铜器为声声动天地燕军大骇败走齐人杀骑刼追亡逐北至河上齐七十余城皆复乃迎齐王于莒入临淄王以田单为相封安平君以太史敫之女为后【是为君王后生太子建】太史敫曰女不取媒因自嫁非吾种也汚吾世终身不见君王后君王后亦不以不见故失人子之礼【田单攻狄三月不克问于鲁仲连仲连曰将军在即墨织蒉仗锸为士卒倡当此之时将军有死之心士卒无生之气莫不挥泣奋臂而欲战此所以破燕也今将军东有夜邑之奉西有淄上之娱黄金横带骋乎淄渑之间有生之乐无死之心所以不胜也明日单厉气循城立于矢石之所援枪鼔之狄人乃下　鲁仲连鲁以国为氏仲连齐人狄齐邑汉为县后汉改临济故城在今青州府髙苑县夜邑即汉掖县今为莱州府治淄渑二水名淄水出青州府博山县原山东北至夀光入海渑水出临淄县即申池水之分流北入时水】
　　赵封乐毅为望诸君【胡三省注望诸泽名本齐地毅自齐奔赵赵以此号之本其所从来也】
　　赵王与乐毅谋伐燕毅泣曰臣畴昔之事昭王犹今日之事大王也若复得罪在他国终身不敢谋赵之奴况子孙乎赵王乃止封乐毅于观津【故城在今直冀州武邑县东南】号望诸君尊宠之以警动于燕齐燕王恐赵用之以乗其敝乃使人让毅且谢之曰将军捐燕归赵自为计则可矣何以报先王所以遇将军之意乎毅报书曰免身立功以明先王之迹臣之上计也罹毁辱之谤堕先王之名臣之大恐也临不测之罪以幸为利【谓与赵谋燕】义之所不敢出也古之君子交絶不出恶声忠臣去国不洁其名臣虽不佞数奉教于君子矣燕乃复以毅子间为昌国君而毅往来复通燕竟卒于赵
　　田文卒齐魏灭薛【纲目提要田文卒下有齐魏灭薛四字今从之】
　　初齐湣王既灭宋欲去孟尝君孟尝君奔魏魏以为相与诸侯共伐破齐齐王【襄王】复国而孟尝君中立为诸侯无所属齐王畏之与连和至是卒诸子争立齐魏共灭之
　　【癸未】三十七年【燕惠王元年】秦白起伐楚防郢【今湖北荆州府江陵县楚郢都有故郢城在县东南】楚徙都陈【今河南陈州府注见前】
　　白起攻楚防郢烧夷陵【楚先王墓史记索隠夷陵陵名后遂为县今湖北宜昌府东湖县是也】楚王兵散遂不复战东北徙都于陈秦遂置南郡【今荆州府秦为南郡】封起为武安君【胡三省注战国之君分封其臣如平原武安之类非眞食其县之入也】明年秦复取楚巫黔中【注俱见前】又明年楚王收东地兵【淮泗之地】得十余万复西取秦所防江南十五邑为郡以拒秦
　　【乙酉】三十九年【魏安厘王元年】魏封公子无忌【魏昭王少子安厘王异母弟】为信陵君【今河南归徳府宁陵县有寗陵故城无忌食邑】
　　无忌仁而下士士无贤不肖皆以礼交之士以此争往归焉
　　【戊子】四十二年赵魏伐韩秦救之大破其军魏割南阳【即春秋晋南阳战国属魏】以和
　　先是秦伐魏韩救之秦大破韩军斩首四万魏纳八城于秦又割温【即春秋晋温邑注见前】以和至是魏与赵伐韩韩告急于秦秦救韩败赵魏之师斩首沈卒十五万【斩魏军首十三万沈赵卒二万人于河】魏将段干子请割南阳予秦以和苏代曰欲玺者段干子也【谓叚干子欲得秦封故请魏割地】欲地者秦也今王使欲地者制玺欲玺者制地魏地尽矣夫以地事秦犹抱薪救火薪不尽火不灭王曰事已行不可更矣代曰博之所以贵枭者便则食不便则止【博局戏以五木为骰有枭卢雉犊塞五者之采枭为最胜便宜也得枭者合食其子不便则为徐行食行棊也】今何王之用智不如用枭也魏王卒不听
　　【己丑】四十三年【韩桓恵王元年】楚太子完质于秦
　　秦王将使武安君与韩魏伐楚楚使者黄歇【黄氏黄□之后歇楚人】至秦闻之恐其一举而灭楚也乃上书曰楚国援也邻国敌也今王妬楚之不毁而忘毁楚之彊韩魏臣恐韩魏之卒欺大国也何则王无重世【犹言再世】之徳于韩魏而有累世之怨乃欲资之与攻楚不亦过乎臣为王虑莫若善楚秦楚合一则韩魏必为关内之侯注地【以兵截之也】于齐则齐右壤可拱手而取也王之地一经两海【东西为经取齐右壤则自西海至东海皆为秦地故曰一经】要约天下然后危动燕赵直摇齐楚此四国者不待痛而服矣秦王从之使歇归约亲于楚楚复使歇侍太子完为质于秦
　　【庚寅】四十四年【燕武成王元年】
　　【辛夘】四十五年秦围赵阏与【音焉与城名在今山西沁州西北俗呼乌苏村】赵奢【赵人】击却之
　　初赵奢为田部吏收租税平原君家不肯出奢以法杀其用事者九人平原君怒将杀之奢曰君于赵为贵公子今纵君家而不奉公则法削法削则国弱国弱则诸侯加兵是无赵也君安得有此富乎以君之贵奉公如法则上下平上下平则国强国强则赵固而君为贵戚岂轻于天下邪平原君贤之言于王使治国赋国赋大平民富而府库实及秦围阏与赵王召羣臣问之亷颇乐乗【乐毅宗人】皆曰道逺险陿难救奢曰道逺险陿如两鼠鬬于穴中将勇者胜王乃令奢将兵救之去邯郸三十里而止令军中曰有以军事谏者死秦师军武安【今县属河南彰徳府有故城在县西南即秦人勒兵处】西鼓噪勒兵武安屋瓦皆震有言急救武安者奢立斩之坚壁二十八日不行复益増垒秦间入赵军奢善食而遣之间还报秦将大喜奢既遣间卷甲而趋一日一夜距阏与五十里而军军垒成秦师闻之悉甲而往赵军士许歴【许以国为氏】请谏奢进之歴曰秦不意赵至此其来气盛必厚集其阵以待之不然必败奢曰请受教歴请刑不许歴复请曰先据北山者胜奢即发万人趋之秦师后至争山不得上奢纵兵击之秦师大败解阏与而还赵封奢为马服君【服防曰马服犹言服马也史记正义因马服山为号也山在邯郸县西北】以许歴为国尉【明年秦复攻赵阏与不拔】
　　秦以范雎【范晋范氏之别雎魏人字叔】为客卿
