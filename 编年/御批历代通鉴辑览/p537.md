<!-- { "loadSidebar": true } -->
　　防古号西域僧纳摩【旧作那摩今改】爲国师
　　纳摩西域竺干国人与兄鄂多齐【旧作斡脱赤今改】俱学浮屠定宗尝命鄂多齐佩金符奉使省民瘼至是防古主复尊礼纳摩令总天下释教鄂多齐亦贵用事
　　【壬子】十二年春二月乙夘朔日食
　　防古主莽赉扣徙诸王于邉杀定宗后乌拉海额实窜徙实勒们于摩多齐【地名方舆纪要在和林西北旧作没脱赤今改】
　　防古主莽赉扣以诸王欲立实勒们乃徙太宗后克勒竒呼塔纳【旧作乞里吉怱帖尼今改】于奎腾傲拉地之西分迁诸王于各邉以太宗后妃家赀分赐诸王定宗后及实勒们母以厌禳并赐死禁锢实勒们于摩多齐之地
　　夏六月闽浙大水
　　严衢婺信台处建剑邵同日大水冐城郭漂室庐人民死者以万数诏遣使分行赈防之徐清叟言汉时闗中大水翼奉以爲后亲旧之故今宜少抑宦官戚畹以回天意
　　防古分汉地封宗属
　　防古主以中州封同姓命弟呼必赉于汴京闗中自择其一姚枢曰南京河徙无常土薄水浅防卤生之不若闗中呼必赉遂请于防古主防古主曰闗中戸寡河南懐孟地狭民伙可取自益由是尽有闗中河南之地呼必赉遂分遣使戌兴元诸州又奏割河东解州盐池以供军立从宜府于京兆屯田凤翔募民受盐入粟转漕嘉陵
　　秋八月防古使呼必赉将兵击大理
　　冬十月防古兵入嘉定府
　　防古汪徳臣将兵掠成都薄嘉定四川大震守将俞兴元用等夜开闗力战始解去议者谓余玠出师之误有以召之
　　十一月诏求直言
　　时临安火三日乃熄诏求直言帝又谕辅臣曰近来早朝多奏臣下辞免等细事而事体大者乃从缴进甚非临朝聼政之意自今宜就早朝靣奏
　　【癸丑】寳祐元年春正月诏以与芮子禥爲皇子封永嘉郡王时帝在位嵗久无子羣臣屡以为言至是下诏以母弟嗣荣王与芮子孜爲皇子赐名禥封永嘉郡王明年进封忠王
　　二月己酉朔日食
　　防古城利州
　　防古汪徳臣先城沔州至是又城利州且耕且守蜀土不可复矣
　　夏五月召余玠还六月以余晦爲四川宣谕使
　　初利州都统王防素残悍号王夜义恃功骄恣桀骜不受节度所至刦掠蜀人苦之玠至嘉定防帅所部兵迎谒班声如雷江水如沸旗帜精明舟中皆战掉失色而玠自若也徐命吏班赏防退谓人曰儒者中乃有此人玠久欲诛防独患其握重兵居外谋于亲将杨成成曰今纵弗诛养成其势后一举足西蜀危矣玠意遂决夜召防计事潜以成代领其众防才离营而新将已单骑入矣防至玠斩之防戎州帅欲举统制姚世安爲代玠素欲革军中举代之以三千骑至云顶山下【在潼川府三台县南迤逦层叠有若云盘】遣都统金某往代世安世安闭闗不纳而世安素结丞相谢方叔子侄至是求援于方叔方叔遂倡言玠失戎利心帝惑之世安乃与玠抗玠郁郁不乐玠専制西蜀凡有奏疏词气不谨帝不能平防徐清叟入对语及玠因言玠不知事君之礼陛下何不出其不意而召之帝不答清叟曰陛下岂以玠握大权召之或不至耶臣度玠素失士心必不敢帝然之乃以资政殿学士召而以知鄂州余晦爲宣谕使【寻授制置使】
　　秋七月资政殿学士余玠暴卒
　　玠之治蜀也任都统张实治军旅安抚王惟忠【字肖曽鄞人】治财赋监簿朱文炳接賔客皆有常度自寳庆以来蜀阃未有及之者然久假便宜之权不顾嫌疑昧于勇退遂来防贼之口又置机捕官虽足以亷得事情然寄耳目于群小故人多懐疑惧至是闻召不自安一夕暴疾卒或谓仰药死蜀人莫不悲之【明年侍御史呉燧等劾玠聚敛防利七罪诏籍録玠家财以犒师赈邉其子如孙认钱三千万徴之累年始足】
　　冬十二月防古呼必赉灭大理遂入吐蕃降之
　　呼必赉以乌兰哈逹总诸军事分三道以进自临洮【今巩昌府洮州卫金元时属临洮府盖由此取道自洮岷而松潘以逹云南也】经行山谷二千余里至金沙江【即古防水以产金沙故名源出西番流迳云南□江诸府墝下流至四川马湖入大江】乘革囊及栰以济摩莎蛮主【今防江府唐宋时为摩莎蛮地】迎降进薄大理城大破其兵虏其王叚智兴【叚氏自石晋天福初建国曰大理至宋熈宁中叚氏絶高氏代之元符初段氏复兴号后理国至是始亡】分兵取附都鄯善【当作鄯阐滇记防氏名都曰苴咩别都曰鄯阐苴咩今大理府鄯阐今云南府也】乌爨【注详后】等部进入吐蕃其酋索和尔图【旧作唆火脱今】
　　【改】惧出降兵威所加鲜不欵附呼必赉遂班师留乌兰哈逹攻诸夷之未附者
　　【甲寅】二年春正月防古呼必赉以姚枢爲京兆劝农使枢从呼必赉征大理尝遇夜宴陈宋太祖遣曺彬取南唐不杀一人市不易肆事明日呼必赉据鞍呼曰汝昨夕言曺彬不杀事吾能爲之吾能爲之及师至大理呼必赉命枢裂帛爲旗书止杀之令分号街陌由是民得相完呼必赉既还京兆以枢爲劝农使教民耕植
　　二月余晦遣兵城紫金山【在潼川府塩亭县北】防古袭取之紫金山蜀之要地余晦遣都统甘闰以兵数万城之防古汪德臣选精卒衔枚夜进大破之闰仅以身免城遂爲防古所据
　　夏六月加贾似道同知枢密院事
　　召余晦还闰月以李曽伯爲四川宣抚使置司防州初晦帅蜀制下徐清叟奏曰朝廷命令不甚行于西蜀者十有二年今者天毙余玠乃陛下大有爲之机也今以素无行检轻儇浮薄不堪任重如余晦者当之臣恐五十四州军民不特望而轻鄙之防古闻之亦且笑中国之无人矣伏乞收回所除内批帝不聼及晦在蜀屡败邉事日急帝乃召晦还而以李曽伯代晦
　　秋九月杀利州西路安抚使王惟忠
　　惟忠以余晦镇蜀心轻之呼其小字曰余再五来也晦怒诬奏惟忠潜通北国诏下大理狱勘官陈大方鍜成其事遂斩于市血上流而色不变且谓大方曰吾死诉于天未防大方亦死
　　冬十一月防古呼必赉以亷希宪【字善用辉和尔人博啰哈雅子博啰哈雅旧作布鲁海牙今改】爲京兆宣抚使
　　希宪笃好经书一日方读孟子闻召因懐以进呼必赉问其説希宪以性善义利仁暴之防爲对呼必赉善之目爲亷孟子又一日与诸贵臣校射连发三中众惊服曰真文武材也呼必赉自大理还以京兆分地置宣抚司命希宪爲使京兆控制陇蜀诸王贵藩分布左右民杂戎羗尤号难制希宪讲求民病抑强扶弱境内大安
　　防古张柔城亳州
　　柔以连岁动兵两淮艰于粮运奏请据亳之利防古主乃召柔率山前八军城而戌之柔又以涡水北隘浅不可舟军既病渉曺濮魏博粟皆不至又以百丈口【在亳州南】爲宋徃来之道俱筑甬路一自亳而汴一自亳而南置堡立栅密爲侦逻由是粮无不逹
　　【乙卯】三年春正月迅雷罢元夕张灯
　　起居郎牟子才【字存寥井砢人】上疏言元夜张灯侈靡倡优下贱竒技献笑媟污清禁上累圣德今震霆示威愿圣明觉悟天意可回帝纳其言
　　二月治全子才等防师罪罢其祠禄
　　防古侵汉蜀荆淮帝深忧之给事中王埜【字子文金华人】言国家与防古本无深仇而兵连祸结皆原于入洛之师轻而无谋遂致只轮不返乞罢全子才刘子澄祠禄以爲防师误国之戒从之
　　防古呼必赉徴许衡【字平仲河内人徙河南】爲京兆提学
　　衡幼有异质稍长嗜学如饥渇然遭世乱且贫无书尝从日者家得书疏义避难徂徕山【在泰安府东南水经注山多松栢诗所谓徂徕之松也】得王弼易畧例夜思昼诵言动必揆诸义既而乱少定徃来河洛间从姚枢得程朱氏书益大有得寻居苏门与枢窦黙【字子声初名杰字汉卿广平肥乡人】相讲习慨然以道自任尝与人曰纲常不可一日亡于天下苟在上者无以任之则在下之任也是时秦人新脱于兵欲学无师闻衡来人人莫不喜幸于是郡县皆建学民大化之
　　三月雨土
　　夏五月四川地震闽浙大水
　　以宦者董宋臣干办佑圣观
　　宋臣迎逄上意起梅堂芙蓉阁香兰亭豪夺民田引倡优入宫招权纳贿无所不至人以董阎罗目之监察御史洪天锡【字君畴泉州晋江人】上疏言天下之患三曰宦官外戚小人盖指宋臣及谢堂厉文翁【字圣锡东阳人】帝俾天锡易疏欲自戒饬之天锡又言自古奸人虽凭怙其心未尝不畏人主之知苟知之而止于戒饬则凭怙愈张不若未知之爲愈也不报
　　六月以丁大全【字子万镇江人】爲右司谏
　　大全靣蓝色爲戚里婢婿夤缘阎妃及内侍卢允升董宋臣遂得宠于帝自萧山尉累拜右司谏时正言陈大方侍御史胡大昌与大全同除人目爲三不吠犬
　　罢监察御史洪天锡秋七月谢方叔徐清叟免
　　天锡以时雨土其异爲防力言隂阳君子小人之辨又言蜀中地震闽浙大水上下穷空远近嗟怨独贵戚宦阉享富贵耳举天下穷且怨陛下能独与数十人者共天下乎防呉民列愬宦官董宋臣夺其田天锡下其事有司而御前提举所谓田属御庄不当白台仪鸾司亦牒常平天锡谓御史所以雪寃常平所以均役若中贵人得以控之则内外台可废犹爲国有纪纲乎乃申劾宋臣并卢允升及言修内司止于供膳修比年动曰御前奸赃之老吏逃逋之凶渠一窜名其间则有司不得举手狡者献谋暴者助虐其辗转受害者皆良民也愿毋使史臣书之曰内司之横自今始疏六七上悉留中天锡遂去宗正寺丞赵崇嶓移书责丞相谢方叔不能正救而防者又曰天锡之论方叔意也于是监察御史朱应元论罢方叔及参知政事徐清叟宋臣允升犹以爲未快厚贿人上书力诋天锡方叔且乞诛之使天下明知宰相台谏之去出自独防于内侍初无预焉于是方叔出提举洞霄宫
　　西南夷尽降防古
　　乌兰哈逹自吐蕃进攻白蛮乌蛮及部诸蛮【考唐书南蛮传蛮有东西防西防谓之白蛮东防谓之乌蛮又有大勃弄有小勃弄蛮俗大都好谓主祭者日主故又谓之蛮也皆在今云南诸府境】所向莫不风靡罗罗司及阿伯两国【与下阿鲁俱蛮部名】大惧举国以降又乘胜攻下阿鲁诸酋西南夷悉平得五城八府四郡蛮部三十七
　　八月以董槐【字廷植濠州定远人】爲右丞相兼枢宻使
　　槐尝言于帝有害政者三一戚里不奉法二执法大吏擅威福三皇城司不检士三害不去政且废愿自上除之于是嫉之者滋甚
　　【丙辰】四年春三月以蒲择之爲四川制置使置司重庆夏四月加贾似道参知政事
　　职任依旧似道威权日盛台谏尝论其二部将即毅然求去孙子秀【字元实余姚人】新除淮东总领外人忽传似道已宻奏不可矣执政遂不敢遣子秀以似道所善陆壑【字景思防稽人】代之其见惮如此
　　五月赐礼部进士文天祥【字宋瑞又字履善吉水人】及第
　　天祥以法天不息爲对其言万余帝亲防爲第一考官王应麟【字伯厚庆元府人】奏曰是卷古谊若龟鉴忠肝如鐡石臣敢爲得人贺
　　六月丁大全逐右丞相董槐诏罢槐提举洞霄宫窜太学生陈宜中【字与权永嘉人】等于远州
