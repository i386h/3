<!-- { "loadSidebar": true } -->
　　六月梁豫章王综叛降魏魏师入彭城立综为丹阳王更名赞
　　初梁主纳齐东昏侯宠姬吴淑媛七月而生综宫中多疑之淑媛宠衰怨望谓综曰汝七月生儿安得比诸皇子然汝太子次弟幸保富贵勿泄也因相抱而泣综由是自疑【每夜于静室私祭齐氏七庙闻俗説割血沥骨渗则为父子遂潜发东昏侯冢并自杀一男试之皆騐于是常懐异志】屡求边任梁主未之许会魏元法僧降梁主命综总督诸军摄徐州事魏临淮王彧兵逼彭城胜负乆未决梁主虑综败没敕引军还综恐不复得至北边乃密送降欵于彧夜投彧军及旦斋閤不开魏军呼曰豫章王昨夜已来在我军中汝等尚欲何为城中求王不获军遂大溃魏人入彭城乘胜追撃梁将士死者什七八惟陈庆之率所部还【梁主闻之大骇有司奏削综爵土絶属籍寻复赦之】综至洛阳见魏主还就馆为东昏侯举哀服斩衰三年拜司空封丹阳王更名赞【综长史江革司马祖暅之皆为魏所获安丰王延明闻其才名厚遇之革称足疾不拜延明使暅之作欹器铭革唾骂之延明令革作寺碑革辞延明将棰之革厉声曰江革行年六十得死为幸誓不为人执笔延明知其不可屈乃止　安丰王延明文成帝之孙】
　　西部鐡勒【其先匃奴之苗裔种类最多自西海以东依山据谷往往不絶】降魏魏广阳王深撃拔陵破之降其众二十万
　　破六韩拔陵围魏广阳王深于五原深拔军向朔州【先是贺拔度拔父子为卫可孤所获度拔与宇文肱纠合乡里豪杰袭可孤杀之度拔寻与铁勒战死其子胜奔恒州为广阳王深军主至是深被围胜开门出战贼稍退深乃得向朔州　朔州魏改懐朔镇置在今吴喇忒东北今朔平府之朔州乃北齐所置宇文肱豆逸归之元孙周太祖宇文泰父也】防军于谨以冦盗蜂起非専用武力可胜谨兼通诸国语乃请于深单骑诣叛寇营见其部长开示恩信于是西铁勒部之长乜【母野反北庭姓】列河等诣深降深据险要伏兵以待拔陵邀撃乜列河伏发拔陵大败初阿那瓌为魏讨拔陵败之自称敕连头兵豆伐可汗及是头兵可汗大破拔陵拔陵南徙渡河前后降附者二十万人【深与行台元纂表乞于恒州北别立郡县安置降户魏主不从诏分处之于冀定瀛三州就食深谓纂曰此辈复为乞活矣明年防陵诱杀胡琛未防防陵为柔然所杀　乞活晋惠帝末吏民就谷冀州谓之乞活事具前】
　　秋八月魏柔元镇【胡三省注镇在汉且如县西北塞外且如故城在今大同府天镇县北边墙外】民杜洛周反于上谷
　　洛周反于上谷改元真王攻没郡县高欢蔡儁尉景叚荣彭乐【安定人】皆从之魏以常景【字永昌爽之孙】为行台与都督元谭【赵郡王干之子】讨之
　　冬十二月魏荆郢羣蛮叛魏讨败之
　　魏方有事西北二荆【胡三省注西荆治上洛北荆治襄城　上洛襄城注具见前】西郢【胡三省注治汝南真阳县真阳今日正阳属汝寕府】羣蛮皆反魏主以临淮王彧讨之辛雄【字世賔陇西狄道人】为行台左丞趣叶城【卽汉叶县注见前】彧军屯汝上【汝水之上】州郡争来请救彧不欲应之又恐后有得失之责邀雄符下【尚书行台符也】雄遂符彧令速赴撃羣蛮闻之皆散走【是时魏主欲自出讨贼已而不果雄自军中上防曰凡人所以临阵忘身触白刃而不惮者一求荣名二贪重赏三畏刑罚四避祸难非此数者虽圣主不能使其臣慈父不能厉其子矣明主深知其情故赏必行罚必信使亲疎贵贱勇怯贤愚闻钟鼓之声见旌旗之列莫不奋激竞赴敌塲岂厌乆生而乐速死哉利害悬于前欲罢不能耳自秦陇逆节蛮左乱常已厯数年择御之师败多胜少迹其所由皆不明赏罚故也陛下虽降明诏赏不移时然将士之勲厯稔不决亡军之卒晏然在家是故节士无所劝慕庸人无所畏慑进而撃贼死交而赏賖退而迯散身全而无罪比其所以望敌奔沮而莫肯尽力者也陛下诚能号令必信赏罚必行则军威张□贼息矣疏奏不省】
　　【丙梁普通七年午魏孝昌二年】春正月魏五原降户鲜于修礼反鲜于修礼帅北镇流民反于定州之左城【即左人城在今保定府唐县水经注滱水迳左人城南即此】魏以杨州刺史长孙稚为北道大都督讨之行至邺诏复以河间王琛代稚稚表言前在淮南与琛有隙难受其节度不聼至滹沱修礼邀撃之琛不救稚大败皆坐除名
　　夏四月魏以元顺为太常卿
　　城阳王徽【字显顺景穆帝之孙】与黄门郎徐纥毁侍中元顺出为太常卿【顺奉辞时纥侍侧顺指之曰此魏之宰嚭魏国不亡此终不死纥胁肩而出顺叱之曰尔刀笔小才正堪供几案之用岂应汚辱门下斁我彜伦因振衣而起太后黙然】
　　五月元畧自梁归于魏魏以为侍中
　　畧自至江南晨夕哭泣常如居丧及是元乂死胡太后遣江革祖暅之【以豫章王综叛没魏事具前】南还以求畧梁主礼遣之太后拜畧侍中赐爵东平王迁尚书令委任之然徐郑用事畧亦不敢违也
　　魏复以广阳王深为北道大都督
　　先是魏北镇降户在恒州者欲奉广阳王深为主深惧上书请还京师诏以左卫将军杨津【字罗汉播之弟】代深为都督深故与城阳王徽有隙【深通于徽妃于氏故怨之】徽因此搆之及深至洛阳魏主敕徽深因晏会令相和解徽衔不已会河间王琛等为鲜于修礼所败乃复以深为大都督讨之使章武王融【字永兴景穆帝曾孙】裴衍【字文和叔业兄子】为左右都督并受节制徽复谮深恐有异志后敕融衍潜为之备深惧事无大小不敢自决后使问其故对曰徽衔臣次骨朝夕欲陷臣于不测之诛臣何以自安若使徽出临外州臣无内頋之忧庶可以毕命贼庭展其忠勇太后不聼徽与郑俨等更相阿党外似柔谨内实忌克赏罚任情魏政愈乱
　　秋八月贼帅元洪业杀鲜于修礼降魏其党葛荣复杀洪业自领其众
　　魏安北将军尔朱荣执肆州刺史而以尔朱羽生代之魏以荣为安北将军都督恒朔二州军事荣过肆州刺史尉庆宾闭城不纳荣怒攻防之乃署其从叔羽生为刺史执庆宾还秀容自是兵威渐盛魏朝不能制【初贺防允及弟胜岳在恒州已而平城为鲜于阿胡所防岳奔荣胜奔肆州至是荣得胜大喜曰得卿兄弟天下不足平也以为别将军中大事多与之谋】
　　葛荣袭杀魏都督章武王融广阳王深
　　荣以新得大众上下未安遂北渡瀛州魏广阳王深引兵蹑之荣东攻章武王融杀之自称天子深闻融败不进【侍中元晏宣言于太后曰广阳王盘桓不进坐国非望于谨智畧通人为其谋主风尘之际非陛下之纯臣也太后诏牓省门募能获谨者有重赏谨闻之谓深曰今女主临朝信用防佞茍不明殿下素心恐祸至无日谨请束身归罪遂诣牓下有司以闻太后引见大怒谨备论深忠欵兼陈停军之状太后意解遂舍之】既而深引军还趋定州刺史杨津疑其有异志遣都督毛谥讨之深间行至博陵逢葛荣游骑刼以诣荣贼徒见深颇有喜者荣恶而杀之城阳王徽遂诬深降贼録其妻子深府佐宋游道【敦煌人繇之元孙】为之诉理乃得释
　　冬十一月梁侵魏取夀阳
　　梁主乘淮堰水盛遣豫州刺史夏侯亶等侵魏魏扬州刺史李宪以夀阳降梁陈庆之入据其城凡降城五十二获男女七万五千复以夀阳为豫州改合肥为南豫州以亶为二州刺史夀阳乆罹兵革民多流散亶轻刑薄赋务农省役顷之民户复充
　　魏幽州民执行台常景叛降杜洛周
　　先是杜洛周帅众掠蓟南趣范阳【魏郡隋废故城在今顺天府涿州】行台常景屡撃破之至是幽州民执景叛降于洛周【魏盗贼日滋征讨不息国用耗竭预征六年租调犹不足乃罢百官酒肉税入市者人一钱百姓嗟怨吏部郎中辛雄上疏曰夷夏之民相聚为乱正以守令不得其人百姓不堪命故也宜及此时早加慰抚但郡县选举由来共轻贵游儁才莫肯居此宜改其弊妙尽才望不拘停年三载黜陟称职者补在京名官不厯守令不得为内职则人思自勉枉屈可伸彊暴自息矣不聼】
　　【丁梁大通元年未魏孝昌三年】春正月葛荣防魏殷州刺史崔楷【字季则博陵安平人】死之荣遂围冀州
　　葛荣自破章武广阳二王之后锋不可当魏分定相二州置殷州【领钜鹿防四郡治广阿　钜鹿注见前广阿今赵州隆平县是】以崔楷为刺史楷表乞兵粮不许或劝楷单骑之官楷曰吾闻食人之禄者忧人之事吾独徃将士谁肯固志哉遂合家赴州荣逼殷州城或劝减弱小避之楷遣幼子及一女夜出既而悔之曰人谓吾心不固亏忠而全爱也遂追还时州既新立了无御备之具将士争奋皆曰崔公尚不惜百口吾属何爱一身连战半旬死者相枕终无叛志城防楷执节不屈荣杀之遂围冀州
　　魏萧宝寅讨莫折念生败绩魏以杨椿【字延夀津之兄】为行台寳寅出兵累年将士疲弊至是大败于泾阳汧城岐州皆降于贼幽州刺史毕祖晖【东平须昌人】战没闗中大扰雍州刺史杨椿募民拒守诏以椿为行台节度闗西诸将【右民郎路思令上疏曰比年将帅多宠贵子孙轩眉攘腕以攻战自许及临大敌鋭气顿尽器械不精进止无节以当负险之众敌数战之寇欲不败得乎是以兵知必败始集而先逃将帅畏敌迁延而不进国家谓官赏尚轻屡加宠赉帑藏空竭民财殚尽遂使贼徒益甚生民凋敝凡以此也夫徳可感义夫恩可劝死士今若明赏罚练士卒修器械先遣辩士晓以祸福如其不悛以顺讨逆何异励萧斧而伐朝菌鼓洪炉而燎毛髪哉弗聴　右民郎晋置左右民曹各有郎路思令阳平人】
　　莫折天生冦魏雍州败死众溃
　　天生冦雍州萧寳寅部将羊侃【字祖忻泰山梁父人】身堑中射杀之其众皆溃【是秋秦州人杀莫折念生降魏】
　　魏以房景伯【字良晖清河东武城人】为东清河太守
　　魏东清河郡【宋侨置清河郡于般阳后没于魏为东清河郡　般阳注见前】山贼羣起诏以房景伯为太守郡民刘简虎尝无礼于景伯举家亡去景伯禽之署其子为掾令谕山贼贼以景伯不念旧恶相帅出降【景伯母崔氏通经有明识贝邱妇人列其子不孝景伯白其母母曰民未知礼义何足深责乃召其母与之对榻共食使其子侍立堂下观景伯供食未句日悔过求还崔氏曰此虽靣慙其心未也且置之凡二十余日其子叩头流血母涕泣乞还然后聴之卒以孝闻】
　　梁主舍身于同防寺【刘友益曰书舍身始此】
　　梁主作同防寺又开大通门以对之遂幸寺舍身大赦改元
　　夏四月魏复以萧寳寅为西讨大都督
　　寳寅之败也免为庶人至是杨椿有疾求解复以寳寅代之【椿子昱将适洛阳椿谓之曰当今雍州无逾寳寅者但其上佐朝廷应遣心膂重人何得在其牒用且宝寅不借刺史为荣吾观其得州喜甚恐有异心汝当以此意啓二圣并白宰辅更遣长史司马防城都督欲安闗中正须三人耳不然必成深忧昱如言啓闻不聴　杨昱字元晷】
　　秋八月魏李神杀高谦之【字道让辽东人】
　　初魏侍御史高道穆【名恭之以字行】奉使相州按前刺史李世哲奢纵不法至是世哲弟神用事道穆兄谦之家奴诉良【谓压良为贱】神轨执谦之繋廷尉会赦将出神轨啓太后先赐谦之死朝士哀之
　　冬十月梁将湛僧智夏侯防【字季龙亶之弟】围魏广陵【魏置东豫州治广陵城今光州息县是】克之
