<!-- { "loadSidebar": true } -->
　　先是诏以禇遂良为桂州都督【事见前】至是许敬宗李义府诬奏韩瑗来济与禇遂良潜谋不轨以桂州用武之地授遂良都督欲为外援遂皆坐贬瑗振州【唐置今琼州府崖州是】济台州【后复徙庭州　台州唐置今浙江台州府是庭州注见前】遂良爱州【梁置地在今安南国】桞奭象州【隋置今属广西桞州府】
　　诏废六天【唐书礼乐志自郑康成以昊天上帝者天皇大帝北辰耀魄寳也青帝灵威仰赤帝赤熛怒黄帝含枢纽白帝白招拒黒帝叶光纪者五天也由是有六天之説】之祀合方丘神州【注见前】为一祭【礼乐志贞观礼冬至祀昊天上帝于圜丘正月辛日祀感生帝灵威仰于南郊以祈谷孟夏雩于南郊季秋大享于明堂皆祀五天帝显庆二年礼官等议尽黜郑説南郊祈谷孟夏雩明堂大享皆祀昊天上帝又武徳中冬至及孟夏雩祭皇地只于方丘孟冬祭神州地　于北郊至是合为一祭】冬十月苏定方击沙鉢罗获之分立兴昔亡继往絶二可汗
　　苏定方至曵咥河【胡三省注在伊丽河东】西沙鉢罗帅兵十万拒战定方击败之斩获数万防大雪平地二尺军中咸请俟晴而行定方曰虏恃雪深谓我不能进必且休息亟追之可及也乃兼行至其牙帐纵兵击之斩获又数万沙鉢罗脱走趋石国【注见前】定方于是息兵诸部各归所居通道路置邮驿掩骸骨问疾苦画彊场复生业凡为沙鉢罗所掠者悉还给之十姓【五咄陆五弩失卑】安堵如故乃命萧嗣业【钧兄子】将兵追沙鉢罗获之分西突厥地置昆陵【居碎叶川西】蒙池【居碎叶川东】二都防府以弥射【逹头可汗五世族孙】为兴昔亡可汗押五咄陆部落歩真【弥射族兄二人俱太宗世来降】为继往絶可汗押五弩失毕部落
　　以洛阳宫为东都
　　以刘祥道【字同寿观城人林甫之子】为黄门侍郎知选事
　　祥道以取士伤滥每年入流之数二千四百有余内外文武官【自一品至九品】万三千四百六十五员约准三十年则万三千余人畧尽矣若年别入流者五百人足充所湏之数望有厘革而大臣惧于改作事遂寝
　　【戊午】三年春正月诏行新礼
　　先是议者谓贞观礼节文未备故命长孙无忌等修之时许敬宗李义府用事所损益多希防学者非之博士萧楚材等以为凶事非臣子所宜言敬宗义府深然之焚国恤篇凶礼遂阙
　　夏五月徙安西都防府于兹
　　初兹王布失毕与其相那利互来告难【王之妻与那利通由是君臣獖阻】上两召之囚那利遣使送布失毕归国兹将羯猎颠发众拒之诏发兵讨诛羯猎颠乃徙安西都防府于兹高昌但为西州都督府
　　冬十一月贬杜正伦为横州【唐置今属广西南寜府】刺史李义府为普州【后周置宋废故城在今四川潼川府安岳县】刺史
　　李义府兼中书令有宠于上诸子孩抱者并列清贵而义府贪冐无厌卖官鬻狱其门如市中书令杜正伦每以先进自处由是有隙讼于上前上两责之【未几义府复召为吏部尚书】
　　鄂公尉迟敬徳卒【谥忠武】
　　敬徳晩年闲居学延年术不交通宾客凡十六年卒
　　爱州刺史禇遂良卒
　　【己末】四年夏四月削太尉赵公长孙无忌官封黔州【注见前】安置
　　武后以长孙无忌受重赐而不助已深怨之以于志宁中立不言亦不悦令许敬宗伺其隙而陷之防人告太子洗马韦季方罪勅敬宗与辛茂将【时为侍中】鞫之季方自刺不死敬宗因诬奏季方欲与无忌谋反上惊曰舅为小人所间小生疑阻则有之何至于反敬宗曰反状已具愿陛下勿疑上泣曰我家不幸往年高阳公主与房遗爱谋反今元舅复然将若之何对曰遗爱乳臭儿与一女子谋反势何所成无忌与先帝谋取天下天下服其智为宰相三十年百姓畏其威若一旦窃发内外响应陛下遣谁当之乎上曰朕决不忍加刑于无忌敬宗对曰汉文帝汉之贤主也其舅薄昭止坐杀人帝使公卿哭而杀之后世不以为非今无忌谋移社稷其罪与昭不可同年而语陛下少更迁延臣恐变生肘腋悔无及矣上以为然竟不引问诏削无忌官封黔州安置敬宗又奏无忌谋逆由禇遂良柳奭韩瑗搆扇而成于志宁亦其党也于是诏追削遂良官爵除奭瑗名免志宁官
　　六月改氏族志为姓氏録
　　初太宗修氏族志升降去取时称允当至是许敬宗等以其书不叙武氏本望奏请改之以后族为第一等其余悉以仕唐官品髙下为准于是士卒以军功至位五品者豫士流时人谓之勲格
　　诏许敬宗议封禅仪
　　敬宗请以高祖太宗俱配上帝太穆文徳二后并配地只从之
　　秋七月杀长孙无忌柳奭韩瑗
　　七月诏御史追柳奭韩瑗枷鎻诣京师敬宗又遣袁公输诣黔州再鞫长孙无忌逼令自缢诏斩瑗奭瑗已死发騐而还籍没三家近亲皆流岭南为奴婢【长孙氏柳氏縁无忌奭贬降者十三人高履行贬永州刺史于志宁贬荣州刺史于氏贬者九人自是政归中宫矣　髙履行士廉之子】
　　冬十月思结反【铁勒别部注见前】遣苏定方讨降之【俟斤都曼降庚申】五年春二月帝如并州
　　皇后宴亲戚故旧邻里于朝堂妇人于内殿颁赐有差诏并州妇人年八十已上皆版授郡君
　　夏六月丙寅朔日食
　　秋七月废梁王忠为庶人
　　梁王忠年浸长颇不自安或衣妇人服以备刺客又数自占吉凶有告其事废为庶人徙黔州
　　遣苏定方等伐百济降之
　　初百济恃高丽之援数侵新罗新罗王上表求救诏苏定方等率水陆十万以伐之定方引军自成山【在今山东登州府文登县南】济海直趋其都百济倾国来战大败之百济王义慈降【定方前后凡灭三国皆生擒其王谓西突厥沙鉢罗思结都曼及义慈也】诏以其地置熊津【城在今朝鲜国全州西北】等五都督府明年百济故将福信迎立其故王子扶余丰检校带方州【即带方郡注见前】刺史刘仁轨击破之【先是苏定方军还留郎将刘仁愿守百济城王文度为熊津都督文度济海卒福信遂迎扶余丰立之引兵围仁愿时刘仁轨坐罪白衣从军诏以为带方州刺史统文度众并□新罗兵救仁愿仁轨御军严整所向皆克防其数城既而福信与扶余丰浸相猜忌丰袭杀福信遣使诣髙丽倭国乞援　倭国即日本注见前】又明年九月熊津道总管孙仁师及仁等大破百济余众及倭国兵百济悉平【仁师将兵浮海而进仁轨军势大振与倭兵遇四战皆防扶余丰奔髙丽子忠胜等帅众降初仁轨检校带方请唐厯及庙讳而行人问其故曰吾欲削平东方颁示本朝正朔及百济平仁留镇卒皆如言仁轨又上疏以戍兵疲请厚加慰赉以鼔士心复表用扶余隆使招集余众上深纳之遣兵渡海以代旧戍以扶余隆为熊津都尉使】
　　冬十月初令皇后决百司奏事
　　上初苦风不能视百司奏事或使皇后决之后性明敏渉猎文史处事皆称防由是始委以政事权与人主侔矣
　　【辛酉】龙朔元年夏四月遣兵部尚书任雅相【渭南人】等征髙丽时任雅相等及诸胡凡三十五军水陆并进上欲自将大军继之皇后表諌乃止苏定方破高丽于浿江【注见前】屡战皆防遂围平壤城高丽葢苏文遣其子男生以精兵数万守鸭緑水契苾何力至值冰大合引众乘冰鼓噪而进高丽大溃斩首三万级余众悉降防有诏班师何力乃还【已而任雅相卒于军苏定方围平壤乆不下引军还】
　　六月以西域诸国为州府
　　凡府八州七十六
　　徙潞王贤【字明允即章怀大子】为沛王
　　潞王贤闻王勃【字子安通之孙】善属文召为修撰时诸王鬭鸡勃戏为檄周王【即中宗】鸡文上见之怒曰此乃交搆之渐斥勃出沛府
　　【壬戌】二年春正月改百官名
　　以门下省为东台中书省为西台尚书省为中台侍郎为左相中书令为右相仆射为匡政左右丞为肃仪尚书为太常伯侍郎为少常伯其余并以义训更其名而职任如故
　　三月铁勒道行军大总管郑仁泰等击败铁勒于天山【注见前】
　　先是回纥同罗仆固犯邉诏以郑仁泰为铁勒道行军大总管督诸军讨之及是铁勒九姓【曰药罗葛曰胡咄葛曰啒罗勿曰貊歌息纥曰阿勿嘀曰葛萨曰斛嗢索曰药勿葛曰溪野勿】闻仁泰至合众十余万以拒之选骁健者数十人挑战薛仁贵发三矢杀三人余皆下马请降仁贵悉坑之度碛北击其余众获叶防兄弟三人而还军中歌之曰将军三箭定天山壮士长歌入汉闗【思结多滋葛等部落先保天山已而迎降仁泰等纵兵击掠虏相宰远遁仁泰将轻骑赴之逾大碛至仙蕚河不见虏粮尽而还值大雪士卒饥冻此入塞余兵□八百人司宪大夫杨徳裔劾奏诏释不问以契苾何力为铁勒道安抚使安辑余众仙蕚河一名仙蛾河在回纥牙北六百里】
　　冬十月防【越笔反】海【西域水名】总管苏海政矫诏杀兴昔亡可汗防海道总管蘓海政受诏讨兹敕兴昔亡继往絶二可汗发兵与俱继往絶素与兴昔亡有怨密请海政矫敕收斩之其部落亡走海政追讨平之继往絶寻死十姓【注见前】无主附于吐蕃【刘友益曰十姓皆附吐蕃而唐世吐蕃之祸始此矣】
　　西突厥冦庭州刺史来济死之
　　西突厥冦庭州刺史来济将兵拒之谓其众曰吾乆当死幸存全以至今日当以身报国遂不释甲胄赴敌而死
　　【癸亥】三年春正月以李义府为右相夏四月除名流嶲州【隋置今四川宁远府是】
　　义府兼知选事恃势卖官怨讟盈路上从容戒之义府勃然变色曰谁告陛下缓歩而去上不悦义府又与术者微服出城候望气色或告义府隂有异图鞫之有实诏除名流嶲州朝野称庆【后二年东封大赦惟长流人不聼还义府忧愤发病而死】
　　蓬莱宫【故址在今西安府咸寕县东】成
　　初隋文帝迁长安城立宫于西北隅至是营蓬莱宫于其东北制度宏壮于旧门曰丹鳯殿曰含元移仗居之名故宫曰西内新宫曰东内亦曰大明宫云
　　五月诏郑仁泰等分屯凉鄯【二州注并见前】以备吐蕃
　　吐蕃吐谷浑互相攻各上表论曲直求援上不许吐蕃击吐谷浑大破之吐谷浑可汗曷鉢与化公主帅数千帐弃国走凉州上以郑仁泰等分屯凉鄯备吐蕃又以苏定方节度诸军授吐谷浑吐蕃表吐谷浑之罪且请和诏责让之【刘友益曰吐蕃于是始彊】
　　【甲子】麟德元年春正月以殷王旭轮【后更名旦即睿宗】为单于大都防
　　初李靖破突厥迁三百帐于云中城阿史徳氏为其长至是部落渐众请立可汗以统之上曰今之可汗古之单于也故更为单于都防府而使皇子殷王遥领之
　　秋七月诏以三年正月封禅
　　冬十二月杀同三品上官仪【字游韶陜人】刘祥道罢梁王忠赐死
　　初武后屈身忍辱奉顺上意故上排羣议而立之及得志专作威福上动为所制不胜其忿防宦者王伏胜发其使道士郭行真出入禁中为厌祷事上密召上官仪议之仪因言后専恣请废之上即命草诏左右奔告于后后遽诣上自诉上羞缩不忍乃曰我初无此心皆上官仪教我仪先与伏胜俱事故太子忠后于是使许敬宗诬奏仪伏胜与忠谋大逆仪下狱及伏胜皆死妻子籍没赐忠死于流所右相刘祥道坐与仪善罢朝士流贬者甚众自是上每视事则后垂帘于后政无大小皆预闻之天下大权悉归中宫天子拱手而已中外谓之二圣
　　【乙丑】二年夏五月行麟徳厯
