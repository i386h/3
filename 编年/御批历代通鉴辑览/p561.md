<!-- { "loadSidebar": true } -->
　　防初出为府史上官语不合即引退读书南山三十年凡天文地理律歴算数靡不研究世祖时辟为陜西儒学提举不赴后累召皆不起至是徴拜太子右谕徳扶病至京师入觐东宫书酒诰为献以朝廷时尚酒也寻以病请解职或问之则曰礼东宫东靣师傅西靣此礼今可行乎俄擢集贤学士国子祭酒依前右谕徳疾作固辞而归【防践履笃实教人必自小学始为文立意精深言近而指远所着有三礼説诸书卒赐諡贞敏】














　　御批歴代通鉴辑览卷九十六
<史部,编年类,御批历代通鉴辑览>
　　钦定四库全书
　　御批厯代通鉴辑览卷九十七
　　元
　　武宗皇帝
　　【戊申】至大元年春正月以阿实克布哈为右丞相行御史大夫事
　　初阿实克布哈见帝容日悴乗间进曰陛下八珍之味不知御万金之身不知爱而惟麴蘖是耽妃嫔是好是犹两斧代孤树未有不颠仆者陛下縦不自爱独不思祖宗付托之重天下仰望之切乎帝大悦曰非卿孰为朕言因命进酒阿实克布哈顿首谢曰臣欲陛下节饮而反劝之是臣之言不信于陛下也臣不敢奉诏左右皆贺帝得直臣遂授右丞相行御史大夫事寻以太子请复入中书既又赐爵康国公
　　两浙饥
　　民饥者四十六万户死者甚众诏户月给米六斗以没入朱清张瑄财产赈之时浙东宣慰同知托欢彻尔议行劝贷令敛富民钱百五十余万以二十五万属宁海县【晋县今属台州府】簿胡长孺【字汲仲婺州永康人】藏之长孺察其有干没意悉散于民既而果索其钱长孺抱成案进曰钱在是托欢彻尔虽怒不敢问
　　西僧殴上都留守李璧释不问
　　西番僧之在上都者强市民薪民诉于璧璧方询其由僧已率其党持白梃突入公府隔案引璧发摔诸地捶扑交下拽归闭诸空室久乃得脱奔诉于朝僧竟遇赦免未几其徒恭噶【旧作龚柯】等与诸王哈喇巴尔【旧作合儿入剌今改】妃争道拉妃堕车殴之语侵上事闻亦释不问时宣政院方奉防言殴西僧者防其手詈者截其舌皇太子闻之亟上言此法昔所未有遂寝其令
　　三月建兴圣宫
　　为皇太后所居
　　帝如上都
　　夏六月陇西云南地大震
　　加宦者李邦宁大司徒兼左丞相
　　邦宁在宋为小黄门初従瀛国公入见世祖留给事内庭至是帝欲以为江浙平章辞曰臣以阉腐余命前朝赦而用之使承乏中涓今陛下复欲置臣宰辅臣闻宰辅者佐天子共治天下者也奈何辱以寺人陛下縦不臣惜如天下后世何诚不敢奉诏帝大悦加大司徒遥授左丞相仍领太医院事
　　秋七月皇子和实拉【帝长子即明宗按和实拉旧作和世防今改后仿此】请括河南田诏止之
　　和实拉请立总管府括河南归徳汝宁濒河荒地嵗收其租中书言濒河之地出没无常近有齐黙格【旧作赤马罕今改】者妄称省中委之括地以有主之田指为荒地所至骚动被害之民相率来愬方议其罪遇赦获免今乃妄以其地献于皇子且河南连嵗凶荒脱従所请为害非细帝曰安用多言其止勿行
　　筑呼鹰台于漷州【本辽漷隂县元升漷州明改为县本朝省故城在今顺天府通州南呼鹰台在今通州故漷县西南亦名晾鹰台】
　　初改鹰坊为仁虞院秩正二品命右丞相托克托等为院使领其事至是筑呼鹰台漷州泽中发军千五百人助其役
　　以塔斯布哈【旧作荅思不花】为右丞相竒塔特布济克【旧作乞台普济今并改后仿此】为左丞相
　　诏内外机务并従中书区处诸王公主驸马等毋沮挠之近侍官属及内外诸司事非由中书议者毋隔越奏闻
　　八月诸路水旱蝗
　　时淮扬旱蝗江浙大水诏凡发使赈贷之处差税并蠲除之仍令有司赎饥民所鬻子女中书省臣言夏秋之间巩昌地震归徳暴风济宁防安真定大水民居荡析江浙饥荒之余疫疠大作死者相枕藉父鬻其子夫离其妻哭声震野所不忍闻是皆臣等不才猥当大任以致隂阳失序愿避贤路帝曰灾害有由非尔等所致也但当慎所行尔
　　九月帝还大都
　　冬十月以西僧嘉勒斡巴勒【旧作教瓦班今改】为翰林学士承防十一月省臣奏请汰冗官节财用
　　省臣言世祖时自中书以下诸司官有定员迩者诸司递陞一级一司多至二三十员事不改旧而官日増乞如大徳十年员数冗滥悉汰之又今中都筑城大都建寺及为诸贵近营造私第军民困毙廪藏空虚而用度日广毎赐一人动至钜万恐至不继宜暂节缩况百司之事毎于中书有干预者乞申禁之帝曰尝令诸人毋干中书之政他日或有乗朕忽忘持内降文记至中书者其执之以来
　　禁贾人乗驿
　　时有进沉檀异木可构宫室者勅江浙行省驿致之中书省臣言西域贾人佩虎符驰驿马名奉勅求珍异乃或以一豹上献亦要回赐虎符国之信器驿马使臣所需畀之商贾诚非所宜既又言江浙诸驿半嵗之间使人过者千二百余桑乌保赫鼎【旧作三布瓦丁】等进狮豹鸦鹘数日食肉千余斤自今有来献者乞令自备资力従之
　　覈天下屯田
　　中书言天下屯田一百二十余处由所用非人多致废弛除四川甘州应昌【元路地在今克西克腾西北】云南为地辽逺余当选习农务者往覈其可兴者兴可废者废诏従之
　　闰月太傅哈喇哈斯卒【諡忠献】
　　伊彻察喇进攻彻伯尔诸部漠北悉平
　　伊彻察喇言彻伯尔诸王之在边境者素无悛心傥诸部合谋必为国患请抚安都勒斡子库春【旧作欵彻今改】及处诸部来归者于金山之阳遣军屯田山北脱彼有谋吾已其腹心矣帝称善趣进军攻之彻伯尔等果欲奔库春不纳遂相率来降漠北悉平
　　左迁敬俨【字□卿其先河东人后徙易水】为两淮转运使
　　时俨为江南治书侍御史以议立尚书省不便忤宰臣意适两淮盐法久滞乃左迁俨为左运使欲防之俨至黜贪理敝课复増羡至二十五万引河南省臣来防盐荚欲以所増羡为嵗入常额俨以民罢已甚以羡为额病民以为己不可遂止
　　【己酉】二年春正月越王图喇有罪赐死
　　图喇居常怏怏有怨望意前秋帝幸凉亭【元时廵幸驻跸处有东西二凉亭废址在故开平城南明置驿于此去古北口四百六十余里】将御舟图喇前止之言渉不逊帝由是衔之及宴万嵗山【在今独石口外上驷院牧厰东土人名额勒哲伊图阿尔賔鄂拉山】图喇醉起解腰带掷地瞠目谓帝曰尔与我者止此耳帝疑其有异志命省臣鞫之辞服遂诛之
　　始亲飨太庙
　　以受尊号告谢太庙为亲飨之始【是冬以上太祖睿宗尊諡庙号及光献庄圣皇后尊諡复亲飨光献太祖后庄圣睿宗后】
　　追还内降玺书
　　丞相塔斯布哈等言朝廷玺书不由中书径令翰林颁给者自大徳六年至今凡六千三百余道皆千土田户口钱谷铨选狱讼害民妨政之事请悉追夺后凡不由中书者乞勿予之制可
　　帝如上都
　　御史言京师之内工役繁兴加之嵗旱民饥狂愚易惑今乗舆行幸乞命丞相一人留守京师着为令従之
　　夏六月复徴僧道赋税
　　従省臣言也
　　秋七月河决归徳又决封邱
　　八月复置尚书省以竒塔特布济克为右丞相托克托【旧作脱虎脱】左丞相三寳努【旧作三布瓦】约苏平章政事保巴【旧作保八】右丞孟克特穆尔【旧作忙哥铁木儿今并改】左丞王罴参知政事初帝欲复置尚书省分理财用御史台臣言前者阿哈玛特僧格相继立尚书省综理财用事败并入中书今四方地震水灾嵗仍不登百姓重困又复立之则必増置有司滥设官吏殆非益民之事且综理财用在人为之若止命中书未见不可帝虽是其言而仍欲行之至是命约苏保巴与塔斯布哈集议保巴言政事得失皆前日中书所为今欲举正彼惧有累孰愿行者臣请乞旧事従中书新政従尚书尚书省官以竒塔特布济克托克托为丞相三寳努约苏为平章保巴为右丞王罴为参知政事帝并従之三寳努言尚书省既立更新庶政变易钞法用官六十四员其中宿卫之士有之品秩未至者有之未歴任者有之此皆素习于事既已任之乞勿拘例授以宣勑仍改各行中书省为行尚书省以尚书省条画颁示天下敢有沮挠者罪之
　　置太子右卫率府
　　命右丞相托克托御史大夫布琳尼敦【旧作不里牙敦今改后仿此】领府事取河南防古军万人之王约曰左卫率府旧制有之今置右府何为诸公深思之不可以累储宫也太子又命取安西兵器给宿卫士约谓詹事鄂勒哲曰詹事移文数千里取兵器人必惊疑主上闻之奈何鄂勒哲愧曰实不虑及此【家令薛居言陜西分地五事命往理之约不为署行语之曰太子潜龙也当勿用之时为飞龙之事可乎遂止太子喜谕羣下曰事未经王彦博议者勿启一日约方启事二宦官侍侧太子问曰自古宦官壊人家国有诸对曰宦官善恶皆有之但恐处置失宜耳太子深然其言】
　　九月颁行至大银钞
　　帝従约苏言钞法大壊乃改造至大银钞凡十三等毎一两准至元钞五贯白银一两黄金一钱随路立平准行用库及常平仓以权物价毋令沸腾元之钞法至是凡三变云
　　帝还大都
　　始铸钱
　　先是钞法虽皆以钱为文而废钱弗铸至是始诏大都立资国院山东河东辽阳江淮湖广四川立泉货监六产铜之地设提举司十九【秩従五品】钱文曰至大通寳者毎一文准银钞一厘曰大元通寳者准至大钱十文与歴代钱通用其当五当三折二并以旧数用之既而御史言至大银钞始行品目繁多民犹未悟而又兼行铜钱虑有相妨今民间拘収铜器甚急民殊不便乞与省臣详议不报
　　复行内降防
　　尚书省言三宫内降之防曩中书奏请勿行臣等谓宜仍旧行之傥于大事有害则复奏请中书之务乞以尽归臣等従之
　　冬十月以皇太子兼尚书令
　　初帝従竒塔特布济克等言由尚书省任人以宣勅散官委之中书至是太子言旧制百官宣勅皆归中书以臣为中书令故也自今勅牒宜令尚书省给降宣命仍委中书従之
　　质江南富民子为军
　　约苏言江南平垂四十年其民止输地税余皆无与富室有占编民奴役之者动辄百千家有多至万家者其力可知乞令有司収粮五万石以上者石输二升于官仍质一子而军之所输之粮半入京师以飬御士半留于彼以备凶年富国安民无善于此诏如其言行之
　　十一月以阿萨尔为尚书左丞相行中书平章政事寻出商议辽阳行省事
　　【庚戊】至大三年春正月征李孟入见以为同知枢宻院事初孟既逃去有谮于帝者曰内难初定时孟尝劝皇太子自取帝弗之信一日太子侍内宴忽戚然改容帝曰吾弟何不乐太子従容起谢曰赖天地祖宗神灵神器有归然成今日母子兄弟之欢者李道复之功居多适思之不自知其变于色也帝即命捜访之得于许昌陉山【在今许昌府新郑县西南亦作邢山为南北隘道山海经所云少陉之山是也】谓宰臣曰此皇祖妣命为朕宾师者宜速任之乃命以中书平章事集贤大学士同知枢宻院事
　　立皇后鸿吉哩氏【托琳子班巴尔之女　托琳旧作脱怜班巴尔旧作迸不剌今并改】二月宁王库库楚【世祖第九子】谋反流于髙丽
