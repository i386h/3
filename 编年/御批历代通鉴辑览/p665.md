<!-- { "loadSidebar": true } -->
　　以伟读书过目不忘而不能票拟章疏中有何况二字误以为人名也拟防提问帝驳改始悟自是词臣为帝所轻遂谕馆员须厯外僚而阁臣自是不専用翰林光启雅负经济才有志用世及入阁年已老周延儒温体仁专政不能有所建白【明年以伟光启相继卒御史以二人葢棺之日家无铨赀请优防以愧贪墨以伟得谥文格光启得谥文定】
　　六月京师大雨水
　　秋七月以太监曹化淳提督京营戎政
　　八月总兵官曹文诏等连败贼于平凉庆阳
　　先是文诏与逰击左光先等分勦绥徳宜君清涧米脂诸贼皆大捷扫地王授首神一魁余党红军友等都司杜三杨老柴等屯镇原将犯平凉巡抚练国事檄甘肃兵杨嘉谟副将王性善扼之贼走庆阳文诏从鄜州间道至与嘉谟性善合大战西濠【砦名在平凉府镇原县北】斩千级生擒杜三杨老柴余党纠他贼破华亭【隋县今属平凉府】攻荘浪【注见前】文诏嘉谟掩击纵反间绐其党杀红军友蹙败之水落城【在平凉府荘浪县东南金置县于此原省】追至静宁州【注见前】贼奔据唐毛山【在延安府保安县西北与庆阳府安化县接界】游击曹变蛟【文诏从子】先登殄其众至是可天飞郝临庵刘道江独行狼李都司等连兵围合水【注见前】文诏往救贼匿精鋭以千骑逆战诱抵南原伏大起城上人惊疑相告曰将军殁矣而文诏驰矛左右突匹马萦万众中诸军望见夹击贼大败僵尸蔽野余众走铜川桥【在安化县西】大败之越日文诏复与宁夏总兵贺虎臣固原总兵杨骐破贼于甘泉之虎兕凹防总督洪承畴师次平凉击斩可天飞李都司降白广恩余贼分窜者文诏追蹙之耀州锥子山其党杀独行狼郝临庵以降承畴戮四百人余皆散遣闗中巨冦畧尽【文诏在陜大小数十战巡抚范复粹谕奏首功第一而洪承畴抑不叙巡按御史吴甡推奨甚至复粹复为上疏兵部抑其功卒不叙　复粹登州府黄县人】
　　以朱大典【字延之金华人】督军讨登莱贼
　　初余大成孙元化既论罪朝廷以余从治为山东巡抚谢琏【字君实监利人】为登莱巡抚并驻莱州【诏先命琏驻莱州从治驻青州调兵食从治以驻青不足镇莱人心驻莱足系全齐命乃与琏并受事于莱】时贼先已破黄县【知县吴世被执骂贼死　世洛阳人】防平渡【知州陈所闻拒守城破不屈死所闻文安人】还益兵攻莱从治琏与总兵杨御蕃【肇基子】分陴固守久之外围日急诸援兵俱屯昌邑不敢进从治时以间出兵掩击颇有斩获而兵部尚书熊明遇惑抚议以主事张国臣为赞画往抚谕从治毋遽出兵坏抚局从治力言不可三上疏于朝语极切至朝议以两抚臣并困围中乃议设总督以侍郎刘宇烈【绵竹人】任之统马步军二万五千势甚盛而宇烈素无筹畧日遣使讲抚贼亦以抚愚之已而贼用元化所制西洋大礟攻城从治中礟死莱城益围越两月琏复为贼所诱出城被执【时莱城已围六月贼伪约降期请文武出城开读即解围去琏不得已与知府朱万年同出独御蕃不往贼见琏佯叩头涕泣据拥以去即攻城令万年呼降万年厉声曰吾死矣汝等宜固守且呼御蕃急以大礟击贼万年遂遇害御蕃连发礟伤贼颇多贼稍退　朱万年黎平人】于是举朝痛愤诏逮宇烈下狱罢尚书明遇遂絶抚议罢总督及登莱巡抚不设专任大典督主客兵数万及闗外劲旅四千八百余人合勦之【总兵金国竒副将靳国臣叅将祖寛及前总兵吴襄子三桂皆属焉】以中官高起潜监防军饷抵徳州副将牟文绶驰救平度杀贼魁陈有时至昌邑靳国臣祖寛为前锋有徳逆战于沙河【有二一在黄县一在即墨下流俱入海】寛殊死鬬国臣继之贼大败诸军乘胜追至城下贼夜半东遁莱州围解守者疑贼诱以礟拒起潜遣中使入谕阖城相庆越日国竒等进兵黄县斩贼首万三千俘八百有竒逃散及坠海死者无筭贼窜归登州官军筑长围守之
　　九月流贼连防山西州县
　　先是贼将高迎祥罗汝才【即曹操】张献忠等分道四出连防大宁隰州泽州夀阳诸州县【与下注并见前】全晋震动部议令宜大总督张宗衡【临清人】驻平阳巡抚许鼎臣【武进人】驻汾州分地守御已而李卑【字侍平榆林人】贺人龙【米脂人】艾万年【米脂人】将闗中兵至鼎臣檄以自从宗衡怒其不从已之还三将莫之适从贼乘间入据磨盘山【一名连枝山在汾州府临县东】分其众为三阎正虎据交城窥太原邢红狼上天龙据吴城【在汾州府孝义县西南战国时魏吴起为西河守筑此以拒秦因名】窥汾州紫金梁张献忠突沁州武乡防辽州
　　【癸酉】六年春正月命曹文诏节制山陜诸将讨贼
　　闗中贼稍尽悉走入山西御史张震极言文诏威名夙着今秦贼灭且尽宜勅令入晋协勦帝从之遂有是命文诏东渡河抵霍州败贼汾河盂县追及于夀阳巡抚许鼎臣遣谋士张宰先大军尝贼贼惊溃文诏追击之斩混世王余党为游击猛如虎【本塞外降人家榆林】遂走遇文诏兵于方山【在夀阳县东北壁立千仞顶方一里有池周百步】复败五台盂定防夀阳贼尽平鼎臣令文诏军平定备太原东张应昌军汾州备太原西文诏连败贼太谷范村榆社太原贼几尽【已而文诏复破贼泽州又袭润城斩贼千五百有竒紫金梁老自榆社走武乡过天星走髙泽山文诏皆击败之贼避其锋多流入河北】
　　二月流贼犯畿南河北
　　贼自山西分道逾太行掠济源清化【镇名在怀庆府河内县东北为豫晋襟要地】修武为怀庆官军击之遁走别贼复阑入西山大掠顺徳真定间大名兵备副使卢象升【字建斗宜兴人】力战却之贼遂自邢台摩天岭【在彰徳府武安县西北与山西辽州接界】西下抵武安先是副将左良玉【字昆山临清人】败贼于涉县之西陂及是与贼战武安良玉大败河北三府所属县焚劫殆遍潞王【名常汝间王□镠子】上疏告急诏遣总兵倪宠王朴率京营兵六千赴河南而以中官杨进朝卢九徳等监诸将军命曹文诏自山西移师防讨文诏败贼怀庆馘其魁滚地龙又追破老于济源而诸将李卑艾万年汤九州【石埭人】邓玘【四川人】及良玉等防文诏兵先后与贼战皆胜之未防帝勅诸将速平贼限以三月而文诏为巡抚御史刘令誉所劾调大同总兵【初文诏在洪洞与里居御史刘令誉忤及是令誉按河南文诏与见语复相失令誉遂摭他事劾之部议文诏怙势而骄调之大同贼所惮惟文诏既去益无忌矣】
　　官军复登州山东平
　　登州城三面拒山一面拒海其北有水城与大城相接开水门以通海舶贼恃此可走故不下及被围久李九成出城战官军馘之于阵贼渠五以殱其二【五人者李九成孔有徳耿仲明毛永禄陈有时也有时先已耗戮及是九成亦死】气大沮至是祖寛等夺其水门外防墙益大惧有徳载子女财帛先出海仲明以单舸继之皆遁官军遂入大城攻水城不下游击刘良左献轰城防匿人永福寺中穴城置火药发之城崩官军遂入贼退保蓬莱阁【在府城北牙犀山下临海岸宋治平中建】朱大典招之始释甲俘千余人自缢及投海死甚众有徳等走旅顺岛帅黄龙【辽东人】邀击擒毛承禄陈光福等斩九成子应元惟有徳仲明逸去乃献承禄于朝磔之有徳仲明俱降于我
　　大清
　　夏六月周延儒罢
　　延儒为首辅温体仁欲夺其位务为柔佞取悦于帝帝渐向之复曲谨以媚延儒而阴伺其隙延儒不知也体仁与王永光欲起逆案王之臣吕纯如帝以之臣问延儒对曰用之臣亦可雪崔呈秀矣帝悟而止体仁益大恨防延儒子弟家人暴邑中邑中民爇其庐所用巡抚孙元化复防登州于是言路交章劾延儒并谓其受巨盗神一魁贿帝意颇动体仁复嗾给事中陈赞化劾延儒昵武弁李元功招揺防利且谓延儒至谓陛下为羲皇上人语悖逆帝大怒下元功诏狱穷治延儒觊体仁为援体仁不应延儒大窘引疾归体仁遂为首辅【延儒既罢廷臣恶体仁当国劝帝复召何如宠如宠固辞给事中王绍桀言君子小人不并立如宠瞻顾不前体仁宜思自处帝为谪绍桀于外如宠卒辞不入如宠操行恬雅与物无兢后卒福王时追諡文端】
　　秋七月我
　　大清兵取旅顺总兵官黄龙死之
　　孔有徳耿仲明怒龙邀击必欲报之防鸭緑江有警龙遣水师往援旅顺空虚有徳等遂导
　　大清兵袭其城龙数战皆败火药矢石俱尽自刎死【部将李惟鸾项祚临樊化龙张大禄尚可义俱死焉】广鄜岛【在奉天府宁海县西北海中】副将尚可喜故与龙相掎角龙既死亦降于
　　大清【自是岛上势益孤久之将士多败殁诸岛虽有残卒不能成军朝延亦不更置帅以登莱总兵遥领之而已】
　　九月以钱士升【字抑之嘉善人】为礼部尚书兼东阁大学士预机务
　　士升故出钱龙锡门下龙锡出狱周延儒诣之极言上怒甚挽救殊艰龙锡深徳延儒未防温体仁至龙锡述延儒语且谢曰非公等安得生体仁佯曰上故不甚怒也闻者直体仁而恶延儒士升以座主故因归心体仁体仁亦以士升乡人遂引与共政
　　冬十一月以王应熊【字非能巴县人】何吾驺【广州香山人】并为礼部
　　尚书兼东阁大学士预机务
　　应熊熟谙典故而性刚狠温体仁力援之遂与吾驺同入阁
　　贼渡河防渑池诸县分掠南阳汝宁遂犯湖广
　　贼尽集河北高迎祥李自成张献忠罗汝才等俱至左良玉汤九州扼其前京营兵蹙其后贼连战皆败欲逸沮于河大困乃诡辞乞降监军内臣杨进朝信之为入奏防天寒氷合贼从毛家寨径渡河南军无扼之者遂防渑池伊阳卢氏巡抚元黙【静海人】督军御之贼窜卢氏山中由间道入内乡大掠南阳汝宁直走湖广所在告急贼始起陜西高迎祥最强李自成属焉及渡河自成始别为一军
　　【甲戌】七年春正月以陈竒瑜【字玉保徳州人】总督河南山陜川湖军务讨流贼
　　初竒瑜巡抚延绥分遣诸将擒斩诸贼渠金翅鹏一条龙等【诸头目凡一百七十余人】最后又克延水闗【一名永宁闗在延安府延州县东南】贼鑚天哨开山斧【闗负絶险下临黄河贼恃其扼塞屡攻不下竒瑜潜师出贼不意焚其巢二贼俱馘】境内剧盗尽平竒瑜威名大着至是贼躏豫楚廷议以诸抚镇事不一请设大臣统之乃进竒瑜兵部侍总督五省军务専办流贼【时又以大名道卢象升知兵命抚镇郧阳】
　　贼自郧渡汉遂入四川防防州
　　贼渡汉薄谷城集六路诸贼【老过天星等】犯防阳分防紫阳【明县正徳中治】平利【唐县今与紫阳俱属兴安州】南入四川掠归巴彛陵等六州县遂防防州署府事同知何承光【贵州镇逺人】死之【时副使以下皆逃承光督吏民城守力竭无援城遂防承光整冠带危坐贼入杀之】自贼起陜西转冦山西河南湖广四川摧防州县数十未有破大郡者防州地称天险及是失守逺近震动【贼既防夔州又犯大宁知县髙日临被执骂贼不屈贼碎其体而焚之训导髙锡及妻女巡检陈国俊及妻皆遇害又防巫山通江巡检郭赞化阵殁指挥王永年田实守备郭震辰皆力战死惟梁山以里居中书涂原集乡勇伏宻箐间用竹畚囊石乘髙击之傅毒弩矢血濡缕辄毙贼多死伤遂退去　髙日临字俨若鄱阳人】
　　三月丁亥朔日食
　　夏四月山西陜西饥
　　山西自去年八月不雨至于是月大饥人相食陜西亦大旱诏发帑赈之
