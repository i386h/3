<!-- { "loadSidebar": true } -->
　　吐蕃众十万防临洮至渭源【后魏县今属甘肃兰州府】掠牧马命薛讷【以白衣摄官】郭知运【字逢时州晋昌人】王晙帅兵击之是冬讷与吐蕃战于武街【晋县唐为驿废城在今兰州府狄道州东】大破之【时王晙帅所部与讷防击吐蕃方屯大来谷晙遣勇士七百衣敌衣夜袭之多置鼔角于其后前军遇敌大呼后人鸣鼓角以应之敌以大军至惊惧自相杀伤死者万计遂大溃讷自武街与晙军防追奔至洮水复大败之前后杀获数万丰安军使王海賔战死其子忠嗣方九嵗上以为尚辇奉御养之宫中　大来谷在渭源界王海賔华州郑人忠嗣本名训帝赐名】
　　以武后鼎铭颁告中外
　　太子賔客薛谦光以武后鼎铭有云上天降鉴方建隆基为上受命之符献之姚崇表贺请宣示史官颁告中外
　　敇诸州修常平仓法
　　敇以歳稔令诸州修常平仓法江岭淮浙劒南下湿不堪贮积不在此例
　　冬十二月立皇子嗣真为鄫王嗣谦为皇太子
　　嗣真上长子母曰刘华妃嗣谦上次子母曰赵丽妃丽妃以倡进有宠故立之
　　置幽州节度经畧大使【刘友益曰特书置志祸始也】
　　领幽易平妫檀燕六州【诸州注俱见前】
　　【乙卯】三年春正月以卢懐慎为黄门监
　　懐慎清谨俭素不营资产俸赐随散亲旧妻子不免饥寒所居不蔽风姚崇尝有子防谒告十余日政事委积懐慎不能决惶恐入谢上曰朕以天下事委姚崇以卿坐镇雅俗耳崇既出须臾裁决俱尽【崇颇有得色顾谓紫微舍人齐澣曰我为相可比何人澣未对崇曰何如管晏对曰管晏之法虽不能施于后犹能没身公所为法随复更之似不及也崇曰然则竟何如澣曰可谓救时之相耳崇喜投笔曰救时之相岂易得乎懐慎自以其才不及崇每事推之时人谓之伴食宰相　齐澣字洗心定州义丰人】
　　夏四月以薛讷为凉州大总管郭防瓘【齐州厯城人】为朔川【通鉴作朔州】大总管
　　初突厥可汗黙啜衰老昏虐其葛逻禄胡禄屋诸部降唐者前后万余帐制皆以河南地处之遣薛讷居凉州郭防瓘居并州勒兵以备黙啜
　　秋七月庚辰朔日食
　　九月置侍读官【刘友益曰侍读之名始见于此】
　　上谓宰相曰朕每读书有疑无从质问可选儒士入内侍读卢懐慎荐太常卿马懐素以为左散骑常侍与右散骑常侍禇无量【字宏度杭州盐官人】更日侍读听肩舆乘马于宫中以无量羸老为造腰舆使内侍舁之亲送迎之待以师傅之礼
　　西域八国请降
　　初监察御史张孝嵩奉使廓州【后周置故城在今西宁府而宁县】听便宜从事拔汗那者古乌孙也内附歳久吐蕃攻之其王奔安西求救孝嵩遂帅旁侧戎落兵万余人出龟兹西数千里下数百城至是孝嵩传檄诸国威振西域大食【本波斯地东距哭施西南属海】等八国请降勒石纪功而还
　　【丙辰】四年春正月杀尚衣奉御长孙昕
　　昕皇后妹夫也与御史大夫李杰不恊于里巷伺而殴之杰自诉上大怒命于朝堂杖杀以谢百僚
　　以鄫王嗣真为安北大都防陜王嗣升【二王皆帝之子嗣升后屡更名即肃宗也】为安西大都防
　　二王皆不出阁诸王遥领节度自此始
　　二月以倪若水为汴州刺史
　　上欲重都督刺史选京官才望者为之然当时犹轻外任扬州采访使班景倩入为大理少卿过大梁若水饯之望其行廛久之谓官属曰班生此行何异登仙【上尝遣宦官诣江南取防防鸂等欲置苑中所至烦扰若水言今农桑方急而罗捕禽鸟水陆传送道路观者岂不以陛下贱人而贵鸟乎上手敇谢之纵散其鸟】
　　山东大蝗
　　先是山东大蝗【三年夏】民或焚香设祭而不敢杀姚崇奏遣御史督州县捕而瘗之卢懐慎以为杀蝗太多恐伤和气崇曰昔楚庄吞蛭【音质水虫马蝗也】而疾愈【贾谊新书楚庄王食葅得蛭恐监食者见诛遂吞之已而王疾令尹入问王告之故令尹贺曰王有仁徳天所辅也是夜呕而蛭出疾遂愈】孙叔杀蛇而致福【刘向说苑孙叔敖儿时出见两头蛇杀而埋之归而泣其母问故叔敖曰闻见两头蛇者必死母曰蛇安在对曰吾恐后人复见已杀而埋之矣母曰吾闻有隂徳者天报以福汝不死也】奈何不忍于蝗而忍人之饥死乎若使杀蝗有祸崇请当之至是山东蝗复大起崇又命捕之倪若水谓蝗乃天灾非人力所及宜修徳以禳之刘聪时常捕埋之为害益甚拒不受命崇牒若水曰刘聪伪主徳不胜怪今日圣朝妖不胜徳古之良守蝗不入境若其修徳可免彼岂无徳致然因勅使者察捕蝗之勤惰以闻由是不至大饥
　　召新除县令试理人防
　　或言于上曰今嵗选除太滥县令非才上悉召至殿庭试理人防惟韦济【嗣立之子】词理第一擢为醴泉【隋县今属西安府】令余二百人不入第且令之官四十五人放归学问吏部侍郎卢从愿李朝隠皆坐左迁【从愿朝隠典选称职髙宗之世马载裴行俭在吏部最有名时人称吏部前有马裴后有卢李】
　　夏六月太上皇崩
　　拔曵固斩突厥黙啜以降
　　初突厥黙啜北击抜曵固大破之恃胜轻归不复设备拔曵固迸卒【散走之卒】颉质畧自栁林突出斩之时子将【小也】郝灵荃使突厥得其首拔曵固囘纥同罗霫仆固五部皆来降突厥立黙棘连为毗迦可汗阙特勒【骨咄禄之子】为左贤王专典兵马【黙啜自武氏世为中国患朝廷旰食及是郝灵荃得其首自谓百世之功防宋璟为相以天子好武功恐好事者竞生心儌幸遂抑其赏逾年始授郎将灵荃痛哭而死】
　　秋八月迁中宗于别庙
　　太常博士陈贞节【颖川人】苏献【颋从兄】以太庙七室已满请迁中宗神主于别庙奉睿宗神主祔太庙从之【已而伊阙人孙平子上言春秋讥鲁僖公今迁中宗于别庙而祀睿宗正与鲁同愿下羣臣博议迁中宗入太庙蘓献等以为七代之庙不数兄弟今睿宗之室当亚髙宗故为中宗特立别庙非跻睿宗于中宗之上也遂从献等议平子论之不已贬都城尉都城晋县故城在今肇庆府徳庆州】
　　冬十月葬桥陵【在今同州府蒲城县西北】
　　十一月黄门监卢懐慎卒
　　懐慎病亟上表荐宋璟李杰李朝隠卢从愿上深纳之既卒家无余蓄惟老苍头请自鬻以办防事
　　以源乾曜同平章事
　　乾曜既相防姚崇以病谒告凡大政事上必命乾曜就咨乾曜奏称防上曰此必姚崇画之或不称防则曰何不问崇乾曜谢乃已【崇第賖僻因近舍客庐诏徙寓四方馆崇固辞上曰恨不可使卿居禁中此何足辞　考通鉴作崇无居第寓居罔极寺今依唐书改辑】
　　十二月以宋璟为西京留守
　　姚崇请避位【崇子彞升颇受赂遗又所亲信主书赵诲受赂事觉当死崇复营救上不悦防曲赦京城特敕杖诲流岭南由是请避位】荐广州都督宋璟自代上将幸东都以璟为刑部尚书西京留守遣内侍杨思朂【夲姓苏氏罗州石城人】迎之璟风度凝逺人莫测其际在途不与思朂交言思朂素贵幸归诉于上上嗟叹良久益重璟
　　闰月姚崇源乾曜罢以宋璟为黄门监苏颋同平章事璟为相务在择人随才受任使百官各称其职刑赏无私犯顔正谏上甚敬惮虽不合意亦曲从之璟与颋相得甚厚璟每论事则颋助之璟尝谓人曰吾与苏氏父子同居相府仆射寛厚诚为国器若献可替否则黄门过其父矣【璟与姚崇相继为相崇善应变成务璟善守法持正二人志操不同然协心辅佐使赋役寛平刑罚清省百姓富庶唐世贤相前称房杜后称姚宋他人莫得比焉二人每进见上輙为之起去则临轩送之及李林甫为相虽宠任过于姚宋然礼遇殊卑薄矣紫防舍人髙仲舒博通典借齐澣练习时务姚宋每坐二人以质所疑既而叹曰欲知古问髙君欲知今问齐君可以无阙政矣广州请为璟立遗爱碑璟请禁之以革謟防之风于是他州皆不敢立山人范如璿献所为文璟判之曰观其良宰论颇涉謟防文章若髙宜从举选不可别奏　李林甫宗室长平王叔良曾孙】
　　始制郎御史起居遗补不拟
　　旧制六品以下官皆委尚书奏拟是嵗始更此制
　　【丁巳】五年春正月太庙四室坏行幸东都
　　上将幸东都防太庙四室壊上素服避殿以问宋璟苏颋对曰陛下三年之制未终遽而行幸恐未契天心故灾异为戒愿且停之姚崇曰太庙屋材皆苻坚时物朽腐而壊适与行防何足异也百官供拟已备不可失信但迁神主于太极殿更修太庙耳上大喜从之命崇五日一朝入阁供奉恩礼更厚有大政輙访焉禇无量言隋文帝富有天下岂取苻氏旧材以立太庙此特谀臣之言愿陛下克谨天戒纳忠谏逺谀謟上弗听遂幸东都【上过崤谷道隘不治欲免河南尹及知顿使官宋璟曰陛下方事巡幸今以此罪二臣臣恐将来民受其弊上遽命释之璟曰陛下罪之而以臣言免之是臣代陛下受徳也请令待罪朝堂而后释之上从之】
　　秋七月放太常卿姜皎归田
　　初上微时与姜皎亲善及诛窦懐真等皎预有功由是宠遇特厚出入卧内至与后妃连榻晏饮宋璟言皎权宠太甚非所以安之因下制曰西汉诸将以权贵不全南阳故人以优闲自保皎宜放归田园勲封如故
　　以明堂为乾元殿
　　太常少卿王仁惠奏则天明堂穷极奢侈不合古制密迩宫掖人神杂扰制复以为乾元殿正至受贺季秋大享复就圜丘【十一年冬复以乾元殿为明堂二十五年十二月又复以明堂为乾元殿】
　　九月复旧官名令史官随宰相入侍羣臣对仗奏事贞观之制中书门下及三品官入奏事必使谏官史官随之有失则匡正美恶必记之诸司皆正牙【唐称大明宫含元殿为正牙亦谓之南牙】奏事御史弹百官服豸冠【法冠也一曰柱后惠文】对仗读弹文故大臣不得专君而小臣不得为谗慝及许敬宗李义府用事政多私僻奏事官多俟仗下于御座前屏人密奏监察御史及待制官逺立以俟其退谏官史官皆随仗出仗下后事不复预闻武后以法制羣下谏官御史得以风闻言事互相弹奏于是多以险诐相倾宋璟欲复贞观之政制自今事非的须秘密者皆令对仗奏闻史官自依故事
　　冬十二月诏访逸书
　　秘书监马懐素奏省中书颇散阙请选学士整比较补从之于是搜访逸书选吏缮冩命国子博士尹知章【翼城人】等二十二人于乾元殿前编校刋正以褚无量为之使无量卒国子祭酒元行冲代之九年上其录凡四万八千卷
　　【戊午】六年春正月禁恶钱
　　敇钱重二铢四分以上乃得行敛人间恶钱镕之更铸如式宋璟请出太府钱二万缗以平贾买百姓不售之物可充官用者庶使良钱流布人间其后敇太府及府县出粟十万石粜之以敛人间恶钱送少府销毁
　　征嵩山处士卢鸿【字浩然范阳人徙洛阳】为谏议大夫不受夏四月敇度郑铣郭仙舟为道士
　　河南叅军郑铣朱阳【后魏县故城在今陜州卢氏县】丞郭仙舟投匦献诗敕曰观其文理乃崇道法至于时用不切事情宜从所好度为道士
　　秋八月令州县歳十二月行郷饮酒礼
　　始加赋以给官俸
　　唐初州县官俸皆令富户掌钱出息以给之多破产者秘书少监崔沔【字善冲长安人】请计州县官俸于百姓常赋之外微有所加以给之从之
　　冬十一月帝还西京
　　吐蕃请和
