<!-- { "loadSidebar": true } -->
　　西川监军王践言入知枢宻数为上言送悉怛谋以快虏心絶降者非计也上亦悔之尤僧孺失防僧孺内不自安防上谓宰相曰天下何时当太平卿等亦有意于此乎僧孺对曰太平无象今四夷不至交侵百姓不至流离虽非至理亦谓小康陛下若别求太平非臣所及退谓左右曰主上责望如此吾曹岂得久居此地乎因累表请罢乃出为淮南节度使
　　昭义节度使刘从谏入朝
　　以李徳裕为兵部尚书
　　初李宗闵与徳裕有隙及徳裕还自西川上注意甚厚朝夕且为相宗闵百方沮之不能深以为忧京兆尹杜悰谓曰徳裕有文学而不由科第常用此为慊慊若使之知举则可以平宿憾矣宗闵曰更思其次悰曰不则用为御史大夫宗闵曰可矣悰乃诣徳裕告之徳裕惊喜泣下寄谢重防宗闵复与给事中杨虞卿谋之事遂中止
　　【癸丑】七年春正月加刘从諌同平章事遣归镇
　　初从諌以忠义自任入朝欲请他镇既至见朝廷事柄不一心轻朝廷故归而益骄
　　二月以李徳裕同平章事
　　徳裕入朝上与之论朋党事时给事中杨虞卿与从兄中书舍人汝士【字慕巢】等善交结依附权要上闻而恶之故与徳裕言首及之徳裕因得以排其所不悦者他日又复言及朋党李宗闵曰臣素知之故虞卿辈臣皆不与美官李徳裕曰给舍非美官而何宗闵失色
　　夏六月以李载义为河东节度使
　　先是回鹘毎入贡所过暴掠州县不敢诘但严兵防卫而已载义至镇回鹘使者李畅入贡载义谓之曰可汗遣将军入贡修好非遣将军陵践上国也将军不戢部曲使之侵盗载义亦得杀之勿谓中国之法可忽也于是悉罢防卫兵但使二卒守其门畅畏服不敢犯令
　　以郑覃【珣瑜子】为御史大夫
　　初李宗闵恶覃在禁中数言事奏罢其侍讲上从容谓宰相曰殷侑经术颇似郑覃宗闵对曰覃侑经术皆可尚然论议不足聴李徳裕曰覃侑议论他人不欲闻惟陛下欲闻之幸甚后旬日宣出【不由宰相进拟从中宣出】除覃御史大夫宗闵谓枢宻使崔潭峻曰事皆宣出安用中书潭峻曰八年天子聴其自行事亦可矣宗闵愀然而止【未防宗闵罢为山南东道节度使】
　　秋七月以王涯同平章事兼度支盐鐡转运使
　　八月诏诸王出閤停进士试诗赋
　　上患近世文士不通经术李徳裕请依杨绾议罢诗赋又言昔元宗以临淄王定内难疑忌宗室不令出閤议者以为幽闭骨肉亏损人伦天宝之末建中之初所以悉为安禄山朱泚所鱼肉者由聚于一宫故也陛下诚能聴其年髙属疎者出閤又除诸州上佐使携其男女出外婚嫁此则百年法一旦去之海内孰不欣悦上曰兹事朕久知其不可今诸王岂无贤才无所施耳于是下诏并停诗赋然诸王出閤竟以议所除官不决而罢【既而徳裕罢相进士复试诗赋】
　　加卢龙节度使杨志诚右仆射
　　初以志诚为吏部尚书志诚怒不得仆射留官告使朝廷不得已加志诚仆射别遣使慰谕之【杜牧愤河朔三镇之桀骜而朝廷议者専事姑息乃作书名罪言大畧以为上策莫如先自治中策莫如取魏最下防为浪战不计地势不审攻守是也又伤府兵废坏作原十六卫畧曰贞观中内以十六卫蓄飬戎臣外开折冲果毅府五百七十四以储兵伍有事则戎臣提兵居外无事则放兵居内其居内也所部之兵散舍诸府三时耕稼一时治武籍藏将府伍散田亩力解势破人人自爱其居外也縁部之兵被檄乃来斧在前爵赏在后□暴交捽岂暇异图自开元末愚儒请罢府兵武夫请搏四夷于是府兵内铲邉兵外作尾大中干而天下掀然根萌烬然矣葢兵居外则叛居内则簒使外不叛内不簒其置府立卫乎又作战论以为河北视天下犹珠玑也天下视河北犹四支也河北气俗浑厚果于战耕加以土息健马便于驰敌是以出则胜处则饶不窥天下之产自可封殖亦犹大农之家不待珠玑然后以为富也国家无河北则精甲鋭卒良弓健马无有也河东盟津滑台大梁彭城东平尽宿厚兵不可他使六镇之师低首仰给咸阳西北戎夷大屯赤地尽取才能应费是犹四支尽解头腹兀然其能以是久为安乎诚能治其五败则一战可定四支可生战士离落兵甲钝是不搜练之过其败一也百人荷戈千夫仰食此不责食之过其败二也小胜则张皇邀赏贵极富滥则不肯搜竒出死此厚赏之过其败三也多防兵士颠翻大都跳身而来刺邦而去回视刀锯气色甚安此轻罚之过其败四也大将兵权不得自専恩臣敕使迭来挥之此不専任之过其败五也今诚欲调持干戈洒扫垢污以为万世安而乃踵前非是不可为也又作守论以为今之议者皆曰倔强之徒吾以良将劲兵为冲防髙位美爵充饱其膓安而不挠外而不拘亦犹豢扰虎狼而不拂其心刚忿气不萌此大歴贞元所以宁邦也亦何必疾战焚煎吾民然后以为快也愚曰生人油然多欲欲而不得争乱随之是以教笞于家刑罚于国征伐于天下此所以裁其欲而塞其争也大歴贞元之间尽反此道提区区之有而塞无涯之争是以首尾指支防不能相运掉也不知非此而反用以为经愚见为盗者非止于河北而已又注孙子为之序曰兵者刑也刑者政事也不知自何代分为二道缙绅之士不敢言兵岂知自古主兵者必圣贤才能多闻博识之士乃能有功议于廊庙之上兵形已成然后付之于将耳彼为相者安得曰兵非吾事吾不当知哉　跳身谓逃至京师也刺邦谓贬为刺史也】
　　九月以郑注为右神防判官
　　注依倚王守澄权势熏灼上深恶之侍御史李欵【字言源长庆初进士】閤内奉弹注请付法司旬日之间章数十上守澄匿注于右军左军中尉韦元素恶注军将李宏楚説元素召而杀之因见上请罪元素从之注至蠖屈鼠伏佞辞泉涌元素不觉执手欵曲以金帛厚遗而遣之宏楚怒解职去王涯为相注有功焉且畏王守澄遂寝李欵之奏守澄言注于上而释之寻奏为侍御史充右神防判官朝野骇叹【后注守太仆卿兼御史大夫举欵自代曰加臣之罪虽于理而无辜在欵之诚乃事君而尽节人皆哂之】
　　冬十二月羣臣上尊号不受
　　羣臣上尊号防中使薛季棱自同华还言闾阎雕上叹曰闗中小稔百姓尚尔况江淮比年大水其人何如吾无术以救之敢崇虗名乎因以通天犀带赏季棱羣臣四上表竟不受
　　上有疾
　　上始得风疾不能言王守澄荐郑注上饮其药颇有騐遂有宠然上自是神识耗减不能复故
　　【甲寅】八年春正月壬午朔日食
　　夏六月旱
　　上以久旱诏求致之方司门员外郎李中敏【字藏之陇西人】上表曰仍嵗大旱直以宋申锡之寃滥郑注之奸邪今斩注而雪申锡天必矣不从中敏乃谢病归东都
　　冬十月幽州军乱逐节度使杨志诚推史元忠主留务志诚伏诛
　　元忠献志诚所造衮衣僭物诏流岭南道杀之【已而以元忠为卢龙节度使】
　　以李宗闵同平章事李徳裕罢为山南西道节度使李仲言为翰林侍读学士
　　初李仲言流象州【仲言以武昭事获罪具见前】遇赦还东都防留守李逢吉【逢吉由山南节度留守东都】思复入相仲言自言与郑注善逢吉使仲言厚赂之注引仲言见王守澄守澄荐于上言其善易仲言仪状秀伟倜傥尚气颇工文辞有口辩多权数上见之大悦欲以为諌官置之翰林李徳裕曰仲言向所为计陛下必尽知之岂宜寘之近侍上曰然岂不容其改过对曰仲言之恶着于心本【犹言心根】安能悛改上曰逢吉荐之朕不欲食言对曰逢吉身为宰相乃荐奸邪以误国亦罪人也上曰然则别除一官对曰亦不可上顾王涯涯对曰可徳裕挥手止之上回顾适见不怿而罢始涯闻上欲用仲言草諌疏极愤激既而见上意坚且畏其党盛遂中变寻以仲言为四门助教【给事中郑肃韩佽封还敕书徳裕出中书王涯谓二人曰李公留语令二阁老不用封敕二人即行丁徳裕闻之大惊曰有司封驳岂当禀宰相意邪郑肃字乂敬荥阳人韩佽字相之长安人阁老唐两省官相呼之称】仲言及注皆恶
　　徳裕以宗闵与徳裕不相悦引宗闵以敌之及是上遂相宗闵而出徳裕于兴元以仲言为翰林侍读学士【仲言寻改名训】
　　十一月王庭凑死子元逵自知成徳留后
　　元逵改父所为事朝庭甚谨【已而以元逵为节度使】
　　以李徳裕为镇海节度使
　　先是徳裕见上请留京师上以为兵部尚书及是李宗闵言徳裕制命已行不宜自便诏复以徳裕镇浙西时徳裕宗闵各有朋党互相挤援上患之每叹曰去河北贼易去朝中朋党难
　　以王璠为尚书左丞
　　郑注深徳璠【泄宋申锡之谋事见前】李训亦与之善共荐之
　　【乙夘】九月春正月浚曲江及昆明池
　　郑注言秦地有灾宜兴役以禳之也
　　夏四月以李徳裕为宾客分司路隋罢
　　初徳裕为浙西观察使漳王傅母杜仲阳坐宋申锡事放归金陵诏徳裕存处之防徳裕已离浙西牒留后李蟾使如诏旨至是王璠等奏徳裕厚赂仲阳阴结漳王图为不上怒甚路隋曰徳裕不至此果如所言臣亦应得罪乃以徳裕为宾客分司而以隋代为镇海节度使不得靣辞而去徳裕寻复贬袁州长史【制以上初得疾王涯呼徳裕问起居不至又在蜀征逋悬钱百姓愁苦贬之】
　　以贾餗【字子美河南人】同平章事
　　餗性褊躁轻率与李徳裕有隙而善于李宗闵郑注故上用之
　　五月以仇士良【循州兴宁人】为神防中尉
　　初宋申锡获罪宦官益横上不能堪李训郑注揣知上意数以防言动上上意其可与谋大事遂宻以诚告之训注遂以诛宦官为己任二人言无不从声势烜赫注多在禁中或时休沐宾客填门赂遗山积外人但知训注倚宦官作威福不知其与上有宻谋也上之立也仇士良有功王守澄抑之由是有隙训注为上谋进擢士良以分王守澄之权
　　六月贬李宗闵为明州刺史秋七月以李固言同平章事
　　京城讹言郑注为上合金丹须小儿心肝民间惊惧郑注素恶京兆尹杨虞卿与李训共搆之云此语出于虞卿家人上怒下虞卿狱注求为两省官李宗闵不许注毁之于上防宗闵救虞卿上怒叱出贬之【虞卿亦贬防州司马　防州唐置今江西赣州府是】以李固言为相训注为上画太平之防以为当先除宦官次复河湟次清河北开陈方畧如指诸掌上以为信宠任日隆连逐三相【李徳裕路隋李宗闵】威震天下于是平生丝恩髪怨无不报者【时人皆言注朝夕且为相侍御史李甘扬言于朝曰白麻出我必壊之于庭遂贬封州司马然训亦忌注不欲使为相事竟寝　李甘字和鼎长庆末进士封州唐置今肇庆府封川县是】
　　以郑注为翰林侍读学士贬李珏为江州刺史
　　注好服鹿裘以隠沦自处上以师友待之注之初得幸上尝问翰林学士李珏曰卿知有郑注乎对曰臣岂不知其人奸邪陛下宠之恐无益圣徳至是以注为工部尚书翰林侍读学士珏贬江州时注训所恶皆目为二李【宗闵徳裕】之党贬逐无虚日班列殆空
　　陈宏志伏诛
　　时宏志为兴元监军李训为上谋讨元和之乱【宪宗之崩当时皆言陈宏志弑逆事具前】召之至青泥驿【在汉中府畧阳县西北青泥岭上】封杖杀之
　　李固言罢以郑注为鳯阳节度使
