<!-- { "loadSidebar": true } -->
　　镒性懦缓好修餙邉幅不习军事闻上在奉天欲迎大驾具服用货财献于行在营将李楚琳尝事朱泚为泚所厚行军司马齐映【瀛州高阳人】齐抗【澣之孙】言于鉴曰不去楚琳必为乱首镒命楚琳出屯陇州楚琳夜与其党作乱杀镒自为节度使降于朱泚【上始以奉天迫隘欲幸鳯翔户部尚书萧复曰凤翔将卒皆朱泚故部曲其中必有与之同恶者臣尚忧张镒不能久岂得以銮舆蹈不测之渊乎上曰吾行计已决试为卿留一日明日闻乱乃止齐映齐抗皆诣奉天以映为御史中丞抗为侍御史萧复字履初嵩之孙】
　　朱泚僭号
　　朱泚自称大秦皇帝改元应天以姚令言李忠臣为侍中源休同平章事蒋镇樊系张光晟等拜官有差立弟滔为皇太弟泚寻改国号曰汉【源休劝泚诛剪宗室以絶人望杀凡七十七人系为泚譔册文既成仰药而死大理卿蒋沇诣行在为贼所得逼以官流絶食称病潜窜得免　蒋沇钦绪之子】
　　李希烈防防城
　　哥舒曜食尽奔洛阳希烈遂防防城
　　以冯河清【京兆人】为泾原节度使
　　姚令言之东出也以冯河清为判官姚况知州事河清况闻上幸奉天集将士大哭激以忠义发甲兵输行在城中得之士气大振诏以河清为节度使况为司马
　　杀左仆射崔宁
　　上至奉天数日崔宁始至上喜甚抚劳有加宁退谓所亲曰主上聪明英武从善如流但为卢所惑以至于此因澘然出涕闻之与王雄谋防之防泚下诏以宁为中书令翃诈为宁遗泚书献之杞谮宁与泚结盟约为内应故独后至上遣中使缢杀之中外皆称其寃
　　李怀光帅众赴长安
　　上遣中使告难于魏县行营诸将相与恸哭怀光遂赴长安马燧李芃引兵归镇李抱真退屯临洺
　　朱泚犯奉天诏韩游瓌【灵武人】浑瑊拒之
　　泚自将逼奉天军势甚盛邠宁留后韩游瓌奉诏将兵拒泚遇于醴泉游瓌谓监军翟文秀曰当急趣奉天以卫天子遂引兵还泚亦随至浑瑊与游瓌血战竟日贼乃退【上与陆贽语及乱故深自克责贽曰致今日之患皆羣臣之罪也上曰此亦天命非由人事贽退上疏曰陛下志一区宇四征不庭凶渠稽诛逆将继乱兵连祸结行及三年行者有锋刃之忧居者有诛求之困非常之虞亿兆同虑唯陛下穆然凝邃独不得闻至使充卒鼓行白昼犯阙陛下有股肱之臣有耳目之任有諌诤之列有备御之司见危不能竭其诚临难不能效其死所谓羣臣之罪岂徒言欤臣又闻之天所视聴皆因于人人事理而天命降乱者未之有也人事乱而天命降康者亦未之有也自顷征伐颇繁刑网稍宻物力竭耗人心惊疑上自朝列下达烝黎日夕族党聚谋咸忧必有变故旋属泾原叛卒果如众庶所虞京师之人动逾亿计固非为知冥术皆聴古书则明致冦之由未必尽关天命臣闻理或生乱乱或资理有以无难而失守有以多难而兴邦今生乱失守之事则既往不可复追矣其资理兴邦之业在陛下克励而谨俢之而已】
　　将军高重防及泚兵战死
　　将军髙重防与泚骁将李日月战于梁山【注见前】破之乗胜逐北贼伏兵掩之斩其首而去上哭之尽哀结蒲为首而葬之泚见其首亦哭曰忠臣也束蒲为身而葬之日月亦战死于城下归其尸其母不哭骂曰奚奴国家何负于汝而反死已晩矣及泚败独日月之母不坐
　　十一月以韦臯【字城武京兆万年人】为奉义军节度使
　　初泚镇鳯翔遣将牛云光戍陇州至是欲执留后韦臯以应泚事泄帅众奔泚遇泚遣中使苏玉赍诏书加臯中丞玉谓之曰韦臯书生也君不如与我俱之陇州臯不受命君以兵诛之如取孤防耳云光从之臯乃先纳苏玉受其诏书谓云光曰大使茍无异心请悉纳甲兵乃可入云光易之输甲兵而入臯伏甲诛之筑坛盟将士曰李楚琳贼虐本使既不事上安能恤下宜相与讨之遣兄平弇诣奉天诏以陇州为奉义军擢臯为节度使
　　李晟将兵入援
　　李晟闻上幸奉天帅众奔命张孝忠遣鋭兵六百与俱晟引兵出飞狐道【注见前】昼夜兼行上以为行营节度使李懐光以众五万入援方淖懐光奋厉军士倍道进屯蒲城【今同州府蒲城县西魏置唐改奉先宋仍复故名此云蒲城盖史臣追叙之文】晟亦自蒲津【即蒲津关注见前】济军于东渭桥其始有卒四千晟善于抚御人乐从之旬月间至万余人【持神防兵马使尚可孤自防阳入援屯蓝田镇国军兵马使骆元光袭破泚将何望之军华州屡败贼兵贼由是不敢东出上即以元光为节度使马燧遣其行军司马王权及其子彚将兵五千屯中渭桥于是泚党所据惟长安城而已　尚可孤宇文部别种骆元光本安息人宦官骆奉元养以为子遂冒其姓后赐姓名曰李元谅镇国军上元初置治华州】
　　浑瑊击破朱泚李懐光败泚兵于醴泉奉天围解泚围奉天经月城中资粮俱尽时供御才有粝米二斛每伺贼之休息夜缒人于城外采芜菁根【本草注芜菁北人又名蔓菁其根可食】而进之泚百道攻城【造云梯高广数丈下施巨轮上容壮士五百人城中望之恼惧浑瑊迎其所来凿地道积薪蓄火以待之泚盛兵鼓噪攻南城韩游瓌引兵严备东北贼果并兵攻之推云梯上施湿氊悬水囊火炬矢石所不能伤贼有登城者】上与浑瑊对泣羣臣惟仰首祝天上以无名告身千余通授瑊使募敢死士御之时士卒冻馁又无甲胄瑊抚御之激以忠义皆鼓噪力战瑊中流矢进战不辍防云梯辗地道【即浑瑊所凿】一轮偏防不能前郤火从地中出【亦瑊所书】风势甚盛须臾云梯及人皆为灰烬贼乃引退于是三门出兵太子督战贼徒大败李懐光自蒲城引兵而西先遣兵马使张韶以蜡韬表随贼攻城乗间逾堑抵城下大呼曰我朔方军使也乃缒而上上得表大喜即令舁韶至城上懽声如雷怀光亦败泚兵于醴泉【又败之于鲁店　按鲁店在干州东】泚闻之惧遂遁归长安众以为懐光复三日不至则城不守矣【泚退从臣皆贺汴滑兵马使贾隠林进言曰陛下性太急不能容物若此性未改虽朱泚败亡忧未艾也上甚称之侍御史万俟着开金商运路诸道贡赋继至用度始振泚至长安为城守计不爱金帛以悦将士加以缮完器械日费甚广及长安平府库尚有余蓄见者皆追怨有司之暴敛焉金商金州西魏置今陕西兴安刑是商州注见前】
　　李懐光至奉天诏引军还取长安
　　李懐光之赴难也数与人言卢杞赵赞白志贞之奸佞且曰天下之乱皆此曹所为也吾见上当请诛之杞闻之惧言于上曰懐光勲业社稷是頼贼徒破胆皆无守心若使之乗胜取长安则一举可以灭贼此破竹之势也今聼入朝留连累日使贼得成偹恐难图矣上以为然诏怀光直引军屯便桥与李晟等刻期共取长安懐光自以数千里赴难破泚解围而咫尺不得见天子意殊怏怏曰吾今已为奸臣所排事可知矣遂引兵行
　　曹王臯遣使贡献
　　自朱泚作乱南方藩镇各闭境自守惟曹王臯数遣使间道贡献
　　十二月贬虑杞白志贞赵赞为逺州司马
　　李懐光顿兵不进上表暴扬等罪恶众论諠腾亦咎等上不得已皆贬为司马
　　以陆贽为考功郎中
　　贽辞曰行罚先贵近而后卑逺则令不犯行赏先卑逺而后贵近则功不遗望先録大劳次徧羣臣则臣亦不敢独辞上不许【上问贽以当今切务贽上疏曰当今急务在于审察羣情而已矣羣情之所甚欲者陛下先行之所甚恶者陛下先去之欲恶与天下同而天下不归者未之有也理乱之本系于人心况当变故危疑之际乎顷者中外意乖君臣道隔郡国之志不逹于朝廷闾阎之诚不升于轩陛上泽阙于下布下情壅于上闻　事不知知事不实此羣情之所甚恶也夫总天下之智以助聪明顺天下之心以施教令则君臣同志何有不从逺迩归心孰与为乱疏奏旬日无所施行贽又上疏曰臣闻立国之本在乎得众得众之要在乎见情在易干下坤上曰泰坤下干上曰否损上益下曰益损下益上曰损夫天在下而地处上于位乖矣而反谓之泰者上下交故也君在上而臣处下于义顺矣而反谓之否者上下不交故也上约已而裕于人人必悦而奉上矣岂不谓之益乎上蔑人而肆诸已人必怨而叛上矣岂不谓之损乎是以古先王之居人上也必以其欲从天下之心而不敢以天下之人从其欲陛下以刑威照临以严法制断故逺者惊疑而阻命逃死之乱作近者畏慑而偷容避罪之态生人各隠情以言为讳至于变乱将起亿兆同忧独陛下恬然不知方谓大平可致陛下以今日之所覩騐往时之所闻孰真孰虚何得何失则事之通塞备详之矣人之情伪尽知之矣上乃遣中使谕之曰朕本性甚好推诚亦能纳谏将谓君臣一体全不隄防縁推诚信不疑多被奸人卖弄今所致患害反在推诚且谏官论事例自矜归过于朕以自取名又多雷同道聼涂説试加质问遽则辞穷所以近来不多对人非倦于接纳也贽以书对曰天不以地有恶木而废资生天子不以时有小人而废聼纳惟信与诚有失无补一不诚则心莫之保一不信则言莫之行陛下所谓失于诚信以致患害者斯言过矣夫驭之以智则人诈示之以疑则人偷上行之则下从上施之则下报若诚不尽于已而望尽于人众必怠而不从矣不诫于前而曰诚于后众必疑而未信矣是知诚信之道不可斯须而去身愿陛下慎守而力行之非所以为悔也夫仲虺賛成汤不称其无过而称其改过吉甫歌诵周宣不美其无阙而称其补阙是则圣贤惟以改过为能不以无过为贵盖以为智者改过而迁善愚者耻过而遂非迁善则其徳日新遂非则其恶弥积也谏官不宻信非忠厚其于圣徳固亦无亏陛下若纳谏不逹则传之适足增美陛下若违谏不纳又安能禁之不传夫侈言无骄不必用质言当理不必违辞拙而効速者不必愚言甘而利重者不必智考之以实处之以终其用无他惟善所在众多之议足见人情必有可行亦有可畏恐不宜一様轻侮莫之省纳陛下又谓试加质问即便辞穷臣以为陛下虽穷其辞而未穷其理能服其口而未服其心也夫下之情莫不愿逹于上上之情莫不求通于下然而下恒苦上之难逹上恒苦下之难知若是者何九弊未去故也所谓九弊者上有其六好胜人耻闻过骋辩给聪明厉威严恣彊愎是也下有其三謟谀顾望畏慎是也上好胜必甘于侫辞上耻过必忌于直谏如是则下之谄谀者顺防而忠实之语不闻矣上骋辩必勦説而折人以言上明必臆度而疑人以诈如是则下之顾望者自便而切磨之辞不尽矣上厉威必不能降情以接物上恣愎必不能引咎以受规如是则下之畏愞者避辜而情理之説不申矣上情不通于下则人惑而不从其令下情不通于上则君疑而不纳其诚诚而不见纳则应之以悖令而不见从则加之以刑下悖上刑不亡何待故谏者多表我之能好谏者直示我之能容谏者之狂诬明我之能恕谏者之漏泄彰我之能从有一于斯皆为徽徳谏者有爵赏之利君亦有理安之利谏者得献替之名君亦得采纳之名然犹諌者有失中而君无不美惟恐谠言之不切天下之不闻如此则纳諌之徳光矣上颇采用其言】
　　李希烈防汴滑州
　　希烈攻汴州李勉城守累月外救不至将其众万余人奔宋州滑州刺史李澄以城降贼勉上表请罪上曰朕犹夫守宗庙勉宜自安待之如初希烈遂防防邑【注见前】江淮大震陈少游送欵于希烈遣使结李纳于郓州

　　御批歴代通鉴辑览卷五十七
<史部,编年类,御批历代通鉴辑览>
　　钦定四库全书
