<!-- { "loadSidebar": true } -->
　　沛公入咸阳还军霸上除秦苛法
　　沛公西入咸阳诸将皆争走金帛财物之府分之萧何独先入收秦丞相府图籍藏之以此得具知天下阨塞戸口多少彊弱之处沛公见秦宫室帷帐宝货妇女欲留居之樊哙【沛人】张良谏【哙曰沛公欲有天下耶将为富家翁耶凡此奢丽之物皆秦所以亡也沛公何用焉愿急还霸上沛公不聴张良曰忠言逆耳利于行良药苦口利于病愿聴樊哙言】乃封秦重宝府库还军霸上悉召父老豪杰谓曰父老苦秦苛法久矣诸侯约先入闗者王之吾当王闗中与父老约法三章耳杀人者死伤人及盗抵罪【抵当也随其轻重立法】余悉除去凡吾所以来为父兄除害非有所侵暴毋恐乃使人与秦吏行县乡邑告喻之秦民大喜唯恐沛公不为秦王
　　【尹氏起莘曰沛公仗义入闗除秦苛法如救焚拯溺虽三代之得天下亦不过如是而已】
　　项籍阬秦降卒于新安【今县属河南河南府】
　　项羽既定河北率诸侯兵欲西入闗秦降卒多怨言【先是诸侯吏卒繇戍过秦中秦人遇之多无状及章邯以秦军降楚诸侯吏卒乗胜折辱奴虏使之故多怨】羽计众心不服至闗必危于是夜击阬秦卒二十余万人新安城南而独与章邯及长史欣都尉翳入秦
　　沛公遣兵守函谷闗项籍攻破之遂屠咸阳杀子婴掘始皇冡【在临潼县东俗呼当陵】大掠而东
　　有鲰生【臣瓒曰鲰姓服防曰鲰小也】说沛公距闗无内诸侯秦地可尽王沛公从之项羽至闗闗闭不得入又闻沛公已定闗中大怒使黥布等击破闗进至戏【沛公左司马曹无伤使人言于羽曰沛公欲王闗中令子婴为相珠宝尽有之羽益大怒】飨士卒期旦日撃沛公时羽兵四十万【号百万】在鸿门【坂名在临潼县东今曰项王营】沛公兵十万【号二十万】在霸上范増谓羽曰沛公居山东时贪财好色今入闗财物无所取妇女无所幸此其志不小吾令人望其气皆为龙虎成五采此天子气也急撃勿失羽季父项伯素善张良【伯在秦时尝杀人良救之】夜驰告之欲与俱去良曰臣为韩王送沛公今有急亡去不义因固要项伯入见沛公公奉巵酒为夀约为婚姻曰吾入闗秋毫不敢有所近籍吏民封府库而待将军所以遣将守闗者备他盗耳日夜望将军至岂敢反乎愿伯具言臣之不敢背徳项伯许诺曰旦日不可不早自来谢遂去具以告羽因言曰沛公不先破闗中公岂敢入乎今人有大功而击之不义不如因善遇之羽曰诺沛公旦日从百余骑来见羽鸿门【沛公曰臣与将军戮刀而攻秦将军战河北臣战河南不自意先入闗能破秦得复见将军于此今者有小人之言令将军与臣有隙项羽曰此沛公左司马曹无伤言之不然籍何以至此】羽因留沛公饮范増数目羽举所佩玉玦示之者三羽不应増出使项庄请以剑舞因击沛公杀之庄入为夀毕抜剑起舞项伯亦抜剑起舞常以身翼蔽沛公庄不得击于是张良出见樊哙曰今项庄抜剑舞其意常在沛公也哙曰此廹矣即带剑拥盾【兵器所以捍身】入瞠目视羽头髪上指目眦尽裂羽按剑曰客何为者张良曰沛公骖乗樊哙也羽曰壮士赐之斗巵酒一生彘肩哙立而饮酒抜剑切彘肩尽防之羽曰壮士能复饮乎哙曰臣死且不避巵酒安足辞夫秦有虎狼之心天下皆叛懐王与诸将约曰先入咸阳者王之今沛公先破秦入咸阳劳苦功髙未有封爵之赏而将军聴细人之说欲诛有功之人此亡秦之续耳窃为将军不取也羽未有以应须臾沛公起如厠招哙出与亡去【沛公曰今者出未辞也哙曰大行不顾细谨大礼不辞小让今人方为刀俎我为鱼肉何辞为】沛公独骑哙步从间行趋覇上【至军立诛曹无伤】留张良使谢羽羽问沛公安在曰闻将军有意督过之脱身独去已至军矣因以白璧一双献羽玉斗一双与増羽受璧増抜剑撞破玉斗曰唉【音哀叹恨发声之辞】竖子不足与谋夺将军天下者必沛公也吾属今为之虏矣居数日羽引兵西屠咸阳杀秦降王子婴烧秦宫室【火三月不防】掘始皇帝冡【以三十万人运物三十日不能穷】收寳货妇女而东秦民大失望韩生说羽曰闗中阻山带河四塞之国【东圅谷南武闗西散闗北萧闗】地肥饶可都以霸羽见秦残破又思东归曰富贵不归故乡如衣绣夜行谁知之者韩生退曰人言楚人沐猴而冠果然羽闻之烹韩生
　　项籍尊楚懐王为义帝
　　羽使人致命懐王懐王曰如约【言如前约】羽怒曰懐王者吾家所立耳非有功伐何以得専主约乃阳尊懐王为义帝徙之长沙都郴【今湖南郴州】
　　项籍自立为西楚【孟康曰江陵为南楚吴为东楚彭城为西楚】霸王
　　王梁楚地九郡都彭城
　　立沛公为汉王
　　项羽与范增疑沛公而业已讲解又恶负约以巴蜀道险秦之迁人皆居之乃曰巴蜀亦闗中也立沛公为汉王王巴蜀汉中【注见前】都南郑【今县陜西汉中府治】而三分闗中王秦降将以距塞汉道章邯为雍王王咸阳以西都废邱【即今兴平县属西安府】司马欣【故为栎阳狱掾有徳于项梁】为塞【韦昭曰即桃林塞】王王咸阳以东至河都栎阳【注见前】董翳【劝章邯降楚】为翟【春秋白翟之地】王王上郡【注见前】都髙奴【故城在今陜西延安府霄施县东】复分天下以王诸将徙魏王豹为西魏王【项羽欲自取梁地故徙之】王河东都平阳【注见前】韩王成因故都都阳翟【注见前】申阳【张耳嬖臣先下河南迎楚】为河南王都洛阳司马卭【赵将定河内有功】为殷【殷故墟】王都朝歌【注见前】徙赵王歇为代王居代【注见前】立张耳【为赵相从入关】为常山王王赵都襄国【今直顺徳府】英布【为楚将常冠军】为九江王都六【注见前】呉芮【率百越佐诸侯又从入关】为衡山王都邾【故城在湖北黄州府黄冈县东南芮将梅鋗封十万户侯】共敖【共以邑为氏敖义帝柱国击南郡功多】为临江王王江陵【今县荆州府治】徙燕王广为辽东王都无终【寻为臧荼所杀无终注见前】臧荼【臧鲁臧氏之别荼燕将从楚救赵入闗】为燕王都蓟【注见前】徙齐王市为胶
　　东王都即墨【注见前】立田都【齐将从楚救赵入关】为齐王都临淄田安【王建孙下济北引兵降楚】为济北王都博阳【今山东泰安府泰安县有博县故城汉曰博阳】诸侯罢兵就国【田荣数负项梁又不肯从楚击秦故不封陈余弃将印去又不从入闗然素贤羽不得已封之南皮三县二人由是皆怨羽】
　　汉以萧何为丞相遣张良归韩
　　汉王以项羽背约怒欲攻之萧何谏曰夫能诎于一人之下而信于万乗之上者汤武是也臣愿大王王汉中养其民以致贤人收用巴蜀还定三秦天下可图也王曰善乃就国以何为丞相项王使卒三万人从汉王之国楚与诸侯之慕从者数万人张良送至褒中【今汉中府褒城县汉曰褒中】王遣良归韩良因说王烧絶所过栈道【在褒城县北接凤县东北统名连云栈】以备盗兵且示羽无东意
　　齐田荣自立为齐王
　　田荣闻楚立田都为齐王大怒发兵击走都【都亡走楚】因留市不令之胶东市畏项王窃之国荣追杀之时彭越在钜野有兵万人无所属荣与越将军印使击杀田安荣遂自立尽王三齐【谓齐及济北胶东】之地
　　西楚杀韩王成张良复归汉
　　项王以张良从汉王韩王又无军功废以为侯已又杀之张良遂间行归汉良多病未尝独将尝为画防臣时时从汉王【项王既杀韩王成乃以故吴令郑昌为韩王】
　　汉王以韩信为大将还定三秦
　　韩信淮隂【秦县故城在今江南淮安府清河县东南】人家贫无行不得推择为吏又不能治生商贾【尝数从下乡南昌亭长食亭长妻苦之乃晨坎蓐食食时信往不为具食信知其意遂絶去至城下钓有漂母哀之饭信信曰吾必重报母母怒曰大丈夫不能自食吾哀王孙而进食岂望报乎准隂少年或众辱之曰若虽长大好带刀剑中情怯耳能死刺我不能出跨下信熟视之俛出跨下一市皆笑】项梁渡淮信仗剑从之后数以防干羽羽弗用亡归汉坐法当斩信仰视适见滕公【即夏侯婴夏侯氏杞之后以国爵为氏婴沛人初为滕令故号滕公】曰上不欲就天下乎何为斩壮士滕公竒其言貌释不斩与语说之言于王以为治粟都尉【秦官掌谷货】数与萧何语何竒之王至南郑将士歌讴思归多道亡者信亦亡去何不及以闻自追之人或言丞相何亡王怒如失左右手居一二日何来谒王且怒且喜骂曰若亡何也曰臣不敢亡追亡者耳王曰所追者谁曰韩信王复骂曰诸将亡者以十数公无所追追信诈也何曰诸将易得如信国士无双王欲长王汉中无所事信必欲争天下非信无足与计事者顾王防安决耳王曰吾亦欲东耳安能郁郁久居此乎何曰计必欲东能用信信即留不能用信终亡耳王乃欲拜信为大将何请择日斋戒设坛具礼王许之诸将皆喜人人自以为得大将至拜乃信也一军皆惊信已拜上坐王曰丞相数言将军将军何以教寡人信谢因问王曰今东乡争权天下非项王耶王曰然信曰大王自料勇悍仁彊孰与项王王黙然良久曰不如也信再拜贺曰信亦以为不如也然臣尝事项王请言项王之为人也项王喑恶叱咤【喑乌鸩反恶乌路反懐怒气也叱尺栗反咤卓嫁反发怒声也】千人皆废然不能任属贤将此匹夫之勇耳见人慈爱言语呕呕【与姁通】至人有功当封爵印刓【乌丸反无廉锷也】敝忍不能予此妇人之仁也虽霸天下不居闗中而都彭城背约而以亲爱王诸侯不平逐义帝置江南所过残灭民不亲附名虽为霸实失天下心故其彊易弱今大王诚能反其道任天下武勇何不诛以天下城邑封功臣何不服以义兵从思东归之士何不散【言敌无不败散】且三秦王将秦子弟数嵗所杀亡不可胜计又欺其众降诸侯及项王阬秦卒惟此三人得脱秦父兄怨之痛入骨髓而楚彊以威王之秦民莫爱也大王入闗秋毫无所害除秦苛法秦民无不愿大王王秦于诸侯之约大王当王闗中民户知之而失职入汉中秦民无不恨者今大王举而东三秦可传檄【尺书以责所伐者】而定也王大喜自以为得信晚遂部署诸将留萧何收巴蜀租给军粮食八月引兵从故道【秦县故城在今汉中府凤县西北】出袭雍章邯迎战败走废邱【明年汉兵引水灌废邱邯自杀】汉王至咸阳塞王欣翟王翳皆降张良遗项王书曰汉王失职欲得闗中如约即止不敢复东又以齐梁【田荣彭越】反书遗之羽以故无西意而北击齐
　　王陵以兵属汉
　　陵沛人汉王防时常兄事之及起沛陵亦聚党数千人居南阳至是始以属汉项王执陵母欲以招之母因使者语陵曰汉王长者终得天下无以我故持二心遂伏剑而死【汉王使将军薛欧王吸因陵兵从南阳迎太公吕后于沛项王发兵拒之不得前】
　　【丙西楚二年汉二年申是嵗楚义帝亡】项籍弑义帝于江中
　　项籍使人趣义帝行其大臣稍稍叛之籍乃宻使吴芮黥布共敖击杀之江中
　　陈余以齐兵袭常山王耳走汉代王歇复为赵王立余为代王
　　陈余在南皮【今县属直天津府】闻田荣已王齐乃使夏说【夏杞之别不得封者为夏氏】往说荣假齐兵撃常山复赵王荣许之遂共袭常山张耳败走欲之楚甘公【齐人善说星者】曰汉王之入闗五星聚东井东井秦分也先至必王楚虽彊后必属汉耳乃走汉余已败耳收赵地迎代王歇复王赵歇徳余立以为代王余留傅赵王而使夏说以相国守代
