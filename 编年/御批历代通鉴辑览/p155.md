<!-- { "loadSidebar": true } -->
　　祥卒门无杂吊之宾其族孙戎叹曰太保当正始之世不在能言之流及间与之言理致清逺岂非以徳掩其言乎
　　【胡氏三省曰王祥之所以可尚者孝于后母与不拜晋王耳君子犹谓其任人柱石而倾人栋梁也理致清逺言乎徳乎清谈之祸迄于永嘉流及江左犹未已也】
　　秋七月众星西流如而陨
　　九月晋大水
　　【已晋泰始五年丑吴建衡元年】春二月晋以羊祜督荆州诸军事晋主有灭吴之志使祜都督荆州镇襄阳祜绥懐逺近甚得江汉之心与吴人开布大信降者欲去皆聴之减戍逻之卒以垦田八百余顷其始至军无百日之粮及季年乃有十年之积祜在军常轻裘缓带身不被甲铃阁之下侍卫不过十数人
　　晋録用故汉名臣子孙
　　济阴太守文立【字广休巴西人】言故蜀名臣子孙宜量才叙用以慰巴蜀之心倾吴人之望晋主从之【诏曰诸葛亮在蜀尽其心力子瞻临难死义其孙京宜随才署吏蜀将傅佥父子死于其主息着募没入奚官宜免为庶人息子也着募二子名奚官府属凡男女没入者属焉】
　　秋九月有星孛于紫宫
　　冬十月吴左丞相陆凯卒
　　凯竭心公家忠恳内发表疏皆指事不饰都尉何定【汝南人前为大帝给使吴主即位信仕之】方用事专为威福凯面责其奸邪定大恨之及是凯疾病吴主遣人问所欲言凯陈定不可信用因荐楼元【字承先蕲人】贺卲【字兴伯齐之孙】张悌及族弟抗等清忠卓茂可访以时务遂卒吴主素衔凯切直且入何定之谮竟徙其家于建安【本汉东侯官地三国吴置县今为福建建宁府治】
　　【庚晋秦始六年寅吴建衡二年】夏四月吴以陆抗【字防节逊之子】都督诸军治乐乡【城名在荆州府松滋县水经注江水南迳孱陵县之乐郷城陆抗所筑】
　　抗以吴主政事多阙上疏曰徳均则众者胜寡力侔则安者制危此六国所以并于秦西楚所以屈于汉也今敌之所据广于秦汉而国家外无连衡之援内无西楚之彊庶政陵迟黎民未乂议者徒以长江峻山限带封域此乃守国之末事非智者所先也臣每念及此中夜抚枕临餐忘食谨陈时宜十七条吴主不纳
　　六月晋秦州刺史胡烈讨鲜卑秃髪树机能【树机能之祖曰寿阗在孕时其母相掖氏寝而产于被中鲜卑谓被为秃髪因而氏焉此即南凉秃髪乌孤之五世祖】败死先是邓艾纳鲜卑降者置雍凉之间与民杂居朝廷恐其久而为患乃分置秦州【统陇西南安天水畧阳武都阴平等郡治冀城】以胡烈为刺史至是树机能作乱烈讨之败死明年树机能与北地叛胡围金城凉州刺史牵宏【观津人魏牵招次子】复为所杀【初陈骞言于晋主曰胡烈牵宏皆勇而无谋彊于自用非绥边之材也将为国耻晋主不以为然及是二人皆兵败身死征讨连年仅而能定晋主悔之】
　　【辛晋泰始七年夘吴建衡三年】春正月吴主大举兵出华里【胡三省注在建业西】遇雪还【纲日作不至而还据分注皓出华里西上则已过华里而西非不至也今改书】
　　吴人刁元【风俗通竖刁之后以名为氏元丹阳人】诈増防文云黄旗紫盖见于东南终有天下者荆扬之君【又得降人言寿春有童谣云吴天子当上】吴主信之大举兵出华里载太后及后宫数千人西上【皓意盖欲直至寿春以应谣言】行遇大雪兵士寒冻殆死皆曰若遇敌便当倒戈吴主乃还【先是吴散骑常侍王蕃气体高亮不能承顔顺防吴主不悦万彧从而谮之蕃遂被弑及吴主出华里彧恐其不归与左将军留平有宻谋吴主颇闻之后因防以毒酒饮彧及平不死彧自杀平愤懑而卒　王蕃字永元庐江人】
　　冬十月丁丑朔日食
　　晋安乐公刘禅卒【諡曰思】
　　【壬晋泰始八年辰吴鳯凰元年】春二月晋太子衷纳妃贾氏
　　初侍中尚书令贾充自文帝时宠任用事晋主为太子充颇有力故益有宠充为人巧谄与太尉荀顗待中荀勗【字公曽颍川人】越骑校尉冯紞【字少胄安平人】相为党友朝野恶之【晋主尝问侍中裴楷以方今得失对曰陛下受命四海承风所以未比徳于尧舜者但以贾充之徒尚在朝耳宜引天下贤人与宏政道不宜示人以私　裴楷字叔则秀従弟】侍中任恺【字元襃乐安博昌人】河南尹庾纯【庾氏尧时掌庾大夫以官命氏纯字谋甫鄢陵人】皆与充不协防树机能乱秦雍晋主以为忧恺及纯因荐充使督秦凉诸军充患之问计于勗勗曰是行也辞之实难独有结婚太子可不辞而自留矣晋主初欲为太子娶卫瓘女充妻郭槐赂杨后【华阴人晋主即位立为皇后】左右使后説纳其女【晋主曰卫公女有五可贾公女有五不可卫氏种贤而多子美而长白贾氏种妬而少子丑而短黑后固以为请】至是勗与顗紞皆称充女絶美且有才徳晋主遂从之留充复居旧任【贾妃年十五长太子二嵗妬忌多权诈太子嬖而畏之】
　　晋太宰安平王孚辛【諡曰宪】
　　孚性忠慎宣帝执政常自退损后逢废立之际未尝预谋及晋主即位恩礼尤重孚虽见尊宠常有忧色临终遗令曰有魏贞士河内司马孚字叔达不伊不周不夷不惠立身行道终始若一当衣以时服敛以素棺卒年九十三
　　夏晋以王濬【字士治湖人】为益州刺史
　　初濬为羊祜参军祜深知之或曰濬为人志大奢侈不可专任祜曰濬有大才将以济其所欲必可用也至是濬为广汉太守防益州军乱【牙门张宏杀刺史皇甫晏纵兵抄掠】濬发兵讨平之诏以濬为益州刺史先是汶山白马【注俱见前】诸羌胡相侵掠及濬至明立威信蛮夷归附俄迁大司农时晋主与羊祜谋伐吴祜以为宜借上流之势密表留濬加龙骧将军监梁益军诏使罢屯田兵大作舟舰【于是作大舰长百二十步受二千余人以木为城起楼橹开四出门其上可驰马往来】时木柹蔽江而下吴建平【吴郡杜佑曰即巴东】太守吾彦【字士则吴人】取以白吴主曰晋必有攻吴之计宜増建平兵以塞其冲吴主不从彦乃为铁锁横防江路
　　秋九月吴步阐以西陵叛降晋
　　阐世在西陵至是吴主徴之阐自以失职且惧有谗遂据城降晋
　　冬十月辛未朔日食
　　十一月吴陆抗抜西陵诛步阐晋羊祜等救之不及抗闻阐叛急遣将军吾彦讨之晋遣荆州刺史杨肇迎阐羊祜出江陵以救之抗敕西陵诸军筑严围内以围阐外御晋兵而自帅众赴之已而肇至西陵抗自将凭围肇攻之不克夜遁抗使轻兵蹑其后肇兵大败祜已至江陵闻之引军还抗遂抜西陵诛阐夷三族吴主既克西陵志益张大使术士尚广筮取天下对曰吉庚子嵗青盖当入洛阳吴主喜不修徳政专为兼并之计【祜归自江陵务修徳信以懐吴人每交兵刻日方战不为掩袭之计将帅有欲进谲计者辄饮以醇酒使不得言军行吴境刈谷为粮皆计所侵送绢偿之每游猎常止晋地所得禽兽或先为吴人所伤者皆送还之于是吴边人皆悦服祜与陆抗对境使命常通抗遗祜酒祜饮之不疑抗疾祜与之成药抗即服之人多諌抗抗曰岂有酖人羊叔子哉抗告其边戍曰彼专为徳我专为暴是不战而自服各保分界而已无求细利吴主闻而责之抗曰一邑一乡不可以无信义况大国乎臣不如此适足彰彼之徳于祜无伤也祜不附结中朝权贵荀勗冯紞之徒皆恶之从甥王衍尝诣陈事辞甚清辩祜不然之衍拂衣去祜顾谓客曰王夷甫方当以盛名处大位然败俗伤化必此人也及攻江陵祜以军法将斩王戎戎衍之从兄也故皆憾之时人为之语曰三王当国羊公无徳】
　　晋免河南尹庾纯官寻复以为国子祭酒【晋初立国子学置祭酒博士各一人】
　　贾充与朝士宴河南尹庾纯醉与充争言充曰父老不归养卿为无天地纯曰高贵乡公何在充慙怒上表解职纯亦自劾诏免纯官仍下五府正其臧否石苞【字仲容渤海南皮人先为扬州都督征还以乐陵郡公就第】以纯荣宦忘亲当除名齐王攸以为纯于礼律未有违者诏复以纯为祭酒
　　吴杀其大司农楼元
　　吴主以楼元为宫下镇【官名】主殿中事元正身帅众奉法而行应对切直吴主浸不悦中书令贺卲谏【略曰臣闻异国之君乐闻其过荒乱之主乐闻其誉闻其过者过日消而福臻闻其誉者誉日损而祸至陛下严刑法以禁直辞黜善士以逆諌口是以正士摧方庸臣茍媚非所以保洪绪也】吴主深恨之于是左右诬元与卲谤讪政事俱被诘责徙元于广州竟杀之【后卲病中风不能言吴主疑其诈收掠千数卒无一语乃烧锯断其头韦昭领国史吴主欲为其父作纪昭曰文皇不登帝位当为传吴主不悦人有言祥瑞者吴主以问昭昭曰此家人箱箧中物耳吴主以积怒遂诛之陈声为司市吴主爱姬使人入市夺民物声绳之以法吴主怒假他事杀之投其身于四望之下又湘东太守张咏以不出算缗防稽太守车浚以郡饥求赈皆令枭首尚书熊睦微諌以刀环撞杀之身无完肤尝与羣臣饮问中书令张尚曰孤饮酒可以方谁尚曰陛下有百觚之量吴主怒曰尚知孔某不王而以孤方之遂杀尚　四望山名在今江宁府城西北百觚见孔丛子尧舜千钟孔子百觚】
　　【癸晋泰始九年巳吴鳯凰二年】夏四月戊辰朔日食
　　晋以邓艾孙朗为郎中
　　初邓艾之死人皆知其而莫为之辨者及晋主即位议郎段灼【字休然敦煌人】上疏理之【疏曰艾本屯田掌犊人宠位已极功名已成七十老公复何所求正以刘禅初降逺郡未附矫令承制权安社稷钟防有悖逆之心畏艾威名因其疑似搆成其事艾被诏书即束身就缚诚知奉见先帝必无当死之理也防受诛之后艾将吏愚戅自共追艾解其囚执艾在困地未尝预谋而独受腹背之诛岂不哀哉谓宜聴艾归葬还其田宅继封定諡则艾死无所恨而天下徇名之士思立功之臣亦乐为陛下死矣】晋主善其言而不能从也至是问给事中樊建【故蜀臣】以诸葛亮之治蜀建稽首曰陛下知邓艾之而不能直虽得亮得母如冯唐之言乎晋主笑曰卿言起我意乃以朗为郎中
　　秋七月丁酉朔日食
　　晋选公卿女备六宫
　　晋主诏选公卿以下女备六宫有蔽匿者以不敬论采择未毕权禁天下嫁娶【明年又取良家女及小将吏女五千余人入宫选之母子号泣于宫中声闻于外】
　　【甲晋泰始十年午吴鳯凰三年】春正月乙未朔日食【晋书武帝纪泰始十年日食但有三月癸亥不书晦朔而无正月乙未今依通鉴】
　　晋诏自今不得以妾媵为正嫡
　　晋主以近世多由内宠以登后乱尊卑之序故有是诏
　　三月癸亥日食
　　秋七月晋后杨氏殂
　　初晋主以太子不慧恐不堪为嗣常密以问后后曰立子以长不以贤岂可动也疾笃恐晋王更立后以危太子泣而言曰叔父骏【字文长华阴人】女芷有徳色愿以备六宫晋主许之【既葬晋主及羣臣除丧博士陈逵议以为今时所行汉帝权制太子无国事自宜终服尚书杜预曰古者天子诸侯三年之丧始同齐斩既葬除服谅闇以居心丧终制故周公不言高宗服丧三年而云谅闇此服心丧之文也君子之于礼存诸内而已礼非玉帛之谓丧岂衰麻之谓乎太子出则抚军守则监国不为无事宜卒哭除衰麻而以谅闇终三年晋主从之】
　　晋以山涛为吏部尚书
　　涛典选十余年每一官缺辄择才资可为者启拟数人得诏防所向然后显奏之晋主所用或非举首众以涛轻重任意为言晋主益亲爱之涛甄抜人物各为题目而奏之时称山公启事
