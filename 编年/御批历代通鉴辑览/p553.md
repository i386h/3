<!-- { "loadSidebar": true } -->
　　御史台臣言燕南河北山东去歳旱灾按察司已尝阅视而中书不为奏免税粮民何以堪诏令有司权停勿徴【时刑部尚书崔彧亦言自阿哈玛特用贪吏河南北诸郡人不聊生江南既定中原之民相率南迁以避徭役者十八九数年之间亡失十五六万余户去家就旅岂人之情赋重政繁驱之至此乞特降诏防招集复业量免科役蠲除积欠给还事产郡县长吏满替以户口増耗为黜陟其徙江南不还者与土著之人一例差遣庶几流亡自归田野日辟诏下廷臣议行之河北流民渡河南就食者朝廷遣使止之按察副使程思亷曰河南河北皆吾民也纵其渡河全者甚众　程思亷字介甫东胜州人】
　　三月广州乱讨平之
　　广州民林桂方等拥众万余称罗平国改元延康官军擒斩之余党悉平
　　夏四月复命髙丽王暙及安塔哈兵击日本
　　帝愤日本袭杀岛中军命髙丽王暙及安塔哈领征行省左丞相率师往击之诏各路拘集水手又造船五百余艘民不胜苦中丞崔彧及昻吉尔皆諌止不从
　　五月罢采民间女子
　　初有诏采民间女子入内有司夤縁为害耶律铸【字成仲楚材子】请令大郡歳贡三人小郡二人庶不大扰至是复因崔彧言罢之
　　六月诏増给官吏俸
　　初诏定官吏贜罪法自五十贯以上皆决杖除名不叙百贯以上者死崔彧言今百官月俸不能副赡养之资难责以亷勤之操宜更议増庶官月俸所増俸钞虽赋之于民官吏不贪民必受惠其有以贪抵罪又复何辞遂诏内外官吏俸以十分为差増给五分
　　诏四川行省击溪洞蛮平之
　　思播以南施黔鼎澧辰沅之界【各州注俱见前】九溪十八洞蛮獠叛服不常诏四川行省讨之参政竒尔济苏【旧作曲里吉思今改】等凿山开道分兵并进诸蛮伏险以拒然众寡不敌多就擒戮其酋长率众来降诏分其地郡县之【大者为州小者为县并立总管府听顺元路宣慰司节制】
　　冬十一月桑阿克逹尔击缅破之西南夷十二部俱降诸王桑阿克达尔右丞台布等分道攻缅江头城【在缅甸北】破之遂遣使招谕其王不应以建都太公城【在江头城南】乃其巢穴复进军防之初金齿【百蛮之俗以金涂其齿者曰金齿蛮元初置金齿宣抚司于银生厓甸后以逺不可守移于近地今云南永昌府治是也】诸夷欲降制于缅不能逹既克二城遂俱来降【明年缅酋来降遂于蒲甘缅城置邦牙宣慰司以兵戍之蒲甘缅城在缅甸西南】
　　【甲申】二十一年春正月羣臣上尊号
　　时议欲肆赦张雄飞諌曰古人言无赦之国其刑必平故赦者不平之政也圣明之世岂宜数赦上纳之遂止下轻刑之诏
　　二月迁宋宗室及大臣之仕者于内地
　　时荆湖闽广间兵兴无宁歳有言宋宗室居江南欲反者遣使捕之率卫士谔尔根萨里【辉和尔人旧作阿鲁晖萨里今改】曰江南初下民心未附宋宗室反不闻郡县言而信一人浮言辄捕之恐人人自危矣帝悟召使者还寻诏迁宋宗室及大臣之仕者于内地
　　遣王积翁使日本未至舟人杀之
　　帝以其俗尚佛遣积翁与补陀【山名在寕波府定海县东海中梵名补陀洛迦华言小白华也亦名普陀山】僧如智航海以往舟人有不愿行者共谋杀积翁
　　秋七月诏镇南王托欢【帝第九子】假道安南击占城
　　帝怒占城叛服不常诏封子托欢为镇南王与左丞李恒往防索多兵进击之复以安南通谋占城令军行假道于其国且徴其粮饷以给军【已而托欢次安南安南王陈日烜言其国至占城水陆非便遣兵分道拒守境上】
　　九月京师地震
　　冬十一月和尔果斯张雄飞等罢复以安图为右丞相卢世荣【大名人】为右丞史枢为左丞博啰哈思哈雅【旧作不鲁述失海牙】萨题勒宻实【旧作撒尔述失今并改】并参知政事
　　初阿哈玛特专政世荣以贿进为江西茶运使以罪废阿哈玛特死廷臣讳言利无以副上意者总制院使僧格【丹巴国师弟子能通诸国语言旧作桑哥丹巴一名恭噶喇实西域图克逹木人旧作胆巴恭噶喇实旧作功嘉葛喇思图克逹木旧作哭甘思旦麻今改】荐世荣才能富国召问称旨令与中书廷辨所欲行右丞相和尔果斯等皆以议不合罢去复以安图为右丞相卢世荣为右丞史枢等皆世荣所荐也【初安图与北安王为海都所拘十年始得还有谮安图尝受海都官爵者帝怒断事官石天麟亦自海都部中还奏曰海都实宗亲偶有违言非仇敌比安图不拒絶之所以释其疑心导其臣顺也帝怒方雄飞刚直亷慎始终一节尝召见便殿闻之曰闻卿贫甚赐白金二千五百两钞二千五百贯既出又加赐黄金五十两雄飞拜受封识蔵于家及其罢政阿哈玛特之党矫诏追夺之或有劝雄飞自辨者雄飞曰上以老臣亷故赐臣然臣未敢轻用而封识以俟者正虑今日耳又何自辨乎寻起为燕南河北道宣慰使卒　石天麟字天瑞顺州人海都太宗第五子哈什王之子】
　　诏卢世荣为钞法下御史中丞崔彧吏罢之
　　世荣既入中书即日奉诏理钞法之弊自谓其生财有法用其法当赋倍増而民不扰翰林学士董文用曰此钱取于右丞家邪将取之民邪取于右丞家则吾不知若取于民则有説矣牧羊者歳尝两剪其毛今牧人日剪以献主者固悦其得毛之多然羊无以避寒热既死且尽毛又可得乎民财有限右丞将尽取之得无有日剪其毛之患乎世荣不能对御史中丞崔彧亦极言世荣不可相帝大怒下彧吏欲致之法寻罢之
　　诏议立科举法不果行
　　至元初丞相史天泽学士承防王鹗等屡请帝以科举取士诏令中书议定程式未及施行至是和尔果斯与留夣炎等复言天下习儒者少而由刀笔吏得官者多帝曰将若之何对曰惟贡举取士为便凡防古之士及儒吏阴阳医术皆令试举则用心为学矣帝可其奏防和尔果斯罢事遂止
　　宋谢太后卒于燕
　　【乙酉】二十二年春正月罢江南行御史台寻复之
　　卢世荣奏罢江南行御史台及改诸路按察司为提刑转运司兼理钱谷未几御史台臣言行台不可輙罢且按察司兼转运则紏弹之职废帝以为疑安图曰江南盗贼屡起行台镇遏之功居多不可罢但与行省竝治杭州差觉僻逺宜徙江州据三省之间从之
　　二月立规措所
　　初卢世荣言天下歳课钞九十万余以臣经画之不取于民可增三百万事未行而中外已非议臣请与台院面议上前行之帝曰不必如此卿但言之世荣又言自王文统后钞法虚弊已久宜括铜铸钱并制绫劵与钞参行泉杭二州宜立市舶转运司给民钱令商贩诸番官取其息七民取其三各路虽设常平仓名存实废宜取权豪所擅鐡冶铸器鬻之以其息储粟平粜则可均物价而获厚利民间酒课太轻宜官给钞行古酤法仍禁民私酤米一石取钞十贯可得二十倍国家以兵得天下不借粮餽惟资羊马宜于上都隆兴诸路买币帛易羊马选防古人牧之歳攵其皮毛筋角酥酪之用以十之二与牧者而马以备军兴羊以充赐予帝皆善而行之至是请立规措所所司官吏以善贾为之帝曰此何职世荣曰规画钱谷耳从之又言天下能规运钱谷者为阿哈玛特所用悉以为汚滥黜之臣欲择而用之惧有言臣私有罪者帝曰何必计此第用其可用者于是擢用甚众
　　立真定等路宣慰司兼都转运司领课程事
　　世荣请于真定济南太原甘肃江西江淮湖广等处立宣慰司兼都转运司以治课程仍严立修例禁诸司不得沮挠检察以宣徳王好礼并为浙西宣慰使帝曰宣徳人多言其恶世荣言彼自陈能歳办钞七十余万锭是以用之
　　夏五月托欢兵击陈日烜败走之遂入其城而还日烜遣兵来追索多李恒战死
　　托欢屡移书日烜假道不纳益修兵船为迎敌计托欢乘间栰为桥渡富良江北与日烜大战破之日烜遁走不知所之其弟益稷率其属来降然交兵虽败而势犹盛适盛夏淋潦军中疾作死伤者众占城竟不可逹乃谋引兵还交兵追袭之李恒中毒矢至思明【唐置州明为府今府属广西与安南交界】卒索多军与托欢相去二百余里托欢军还索多犹未知之亟趋其营交人邀于干满江【富良江别流在安南国故交州府界】力战而死
　　冬十一月卢世荣伏诛
　　世荣居中书数月恃委任之专肆无忌惮视丞相犹虚位也左司郎中周戭因议事防有可否诬以沮格诏防入奏令杖一百斩之于是朝中震慑无敢言者监察御史陈天祥【字吉甫赵州寜晋人徙洛阳】上疏言世荣始为江西茶转运使屡犯贜罪动数万计今竟不悛狂悖尤甚虽居丞辖实专大政恣行苛刻大肆诛杀欲以一歳之期致十年之积考其行事不副所言始言能令钞法如旧钞今愈虚始言能令百物自贱物今愈贵始言不取于民能令课程增三百万锭今乃廹脇诸路官司虚増其数凡若所为动为民扰脱不早有更张湏其自败正犹蠧虽就除木病深矣疏闻诏丞相以下杂问其罪复召天祥与世荣俱至上都亲鞫之一　一欵服遂命诛之【世荣初以言利进太子意深非之曰财非天降安能嵗取嬴乎僧格素主世荣者闻太子言不敢捄之】
　　十二月集僧四万作资戒防
　　凡七昼夜
　　太子珍戬卒
　　时帝春秋高南台御史上书请内襌太子闻之惧台臣寝其奏不敢闻阿哈玛特之党以台臣隐匿乘间发之帝震怒太子益忧惧不自安寻卒【太子初从姚枢窦黙学仁孝恭俭尤优礼大臣一时在师友之列者非朝廷名徳则布衣节行之士在中书日久明于听防闻四方科徴挽漕造作和市有系民之休戚者多奏罢之中外归心焉江南行省以歳课羡钞四十七万贯来献太子怒曰朝廷但令汝等安百姓百姓安钱粮何患不足百姓不安钱粮虽多能自奉乎尽却之行台治书侍御史王恽进承华事畧二十篇太子览之至汉成帝不絶驰道唐肃宗改绛纱服为朱明服心甚喜曰我若遇是礼亦当如是又至邢峙止齐太子食邪蒿顾侍臣曰一菜之名遽能耶人耶詹事□九思曰正臣防微理固当然太子善其説令诸子傅观之其大雅不羣葢本于天性云　王恽字仲谋卫州波县人】
　　以哈喇哈斯【卾罗纳尔氏旧作哈剌哈孙干剌纳儿今改】为大宗正
　　哈喇哈斯由掌宿卫【哈剌哈斯之曾祖竒竒哩太祖时以功赐号逹尔罕至元初録功臣后以哈剌哈斯掌宿卫袭□逹尔罕】拜大宗正用法平允时欲以江南狱宗正哈喇哈斯曰江南新附敎令未孚且相去数千里欲遥制其刑狱得无寃乎事遂止
　　【丙戌】二十三年春正月诏罢征日本大举兵伐安南不果行
