<!-- { "loadSidebar": true } -->
　　迁之赴召也年已七十有九居位数月力求去帝待之愈厚【天寒免朝叅除夕赐诗】及是以病告归【迁学术纯正秉节直谅始终如一归后三年卒于家赠太傅諡文正】
　　夏六月颁明伦大典于天下削前华盖殿大学士杨廷和等籍
　　初大礼集议成张璁謮彚为全书桂蕚请备书大臣进退百官谴谪以志明断至是帝自制文序名曰明伦大典刋布天下追论前议礼诸臣罪削廷和籍蒋冕毛纪毛澄汪俊乔宇林俊皆夺职斥何孟春夏良胜为民【时毛澄林俊已前卒蒋冕及汪俊乔宇何孟春后俱卒于家毛纪里居久之以恩诏叙复帝亦忘其议礼时事再遣官存问卒时太保谥文简夏良胜尝辑其在吏部时章奏名曰铨司存藁凡议礼诸疏具在后为仇家所发再下狱谪戍辽东卒隆庆初诸臣皆复官追赠蒋冕谥文定林俊諡贞肃汪俊諡文庄乔宇諡庄简何孟春諡文简】
　　秋七月王守仁平防藤峡猺
　　自韩雍去两广防藤峡猺复炽上连八塞【今广西思恩府上林县北有周安镇明时为八塞之一八塞者恩吉周安古邜古蓬古鉢都者罗黒刹丁后又益龙哈咘咳为十塞猺獠占据于此】下通仙防花相诸峒【在浔州府平南县北回环相属】盘据三百余里郡县罹害者数十年守仁平田州还两江【左右江也】父老遮道言状卢苏王受亦请立功自赎守仁乃留南寕故为罢遣诸兵示不再用伺贼不备潜军突进连破牛肠六寺等塞【在藤峡迤西】循横石江【亦曰横水江在浔州府武宜县东南栁州右江上源诸水至此合流而东即大藤峡】而下攻克仙防花相诸贼复令苏受捣平八塞于是藤峡复寕初守仁赴广西桂蕚讽令乗机取交阯守仁辞不应蕚大恚至是斥守仁征抚交失赏格不行
　　冬十月皇后陈氏崩【谥悼灵皇后后改谥孝防】十一月立妃张氏为皇后
　　土鲁番防肃州王琼请令入贡诏许之遂弃哈密初陈九畴在甘肃力言土鲁畨不可抚宜闭闗絶贡专固边防帝可之因拘其前后使数十辈及九畴得罪琼督三边悉遣还所繋且许通贡番酋益骄防其党伊兰【本库森人防为番所掠长而黠健阿里妻以妹握兵用事为西陲恵库森旧作曲先今改】获罪内附遂引卫拉特犯肃州为逰击彭濬所败乃复遣使求贡请以哈密城易伊兰琼疏请许之兵部尚书胡世宁言番酋变诈多端请勅琼毋轻许通贡以弛邉备至哈密三立三絶不必兴复伊兰反正归顺不可遣还帝深然其言命琼熟计详处琼再防申前请张璁等皆主琼议遂从之而独留伊兰不遣自是土鲁番许通贡而哈密城印及巴雅济存亡遂置不问【已而莽苏尔桀傲愈甚朝廷不能罪然自伊兰既降其势渐孤河西稍获休息哈密后为沙巴逹子弥尔玛哈穆特所有服属土鲁番比嵗一贡迄隆庆万厯朝不絶非忠顺王苗裔矣　穆尔玛哈穆特旧作米儿马黒木今改】
　　【己丑】八年春正月兵部尚书兼左都御史新建伯王守仁卒【隆庆初追谥文成】
　　守仁病笃乞骸骨举郧阳廵抚林富【莆田人】自代不俟命竟归行至南安卒防过江西军民无不缟素哭送者桂蕚劾其擅离职守诏停世袭防典俱不予【守仁天姿英异防时谒上饶娄谅与讲朱子格物大防还家曰端坐读五经亦泛滥二氏学数年无所得及谪龙穷荒无书日绎旧闻始悟格物致知当返诸心不当求诸事物喟然曰道在是矣故其为教専以致良知为主从逰弟子甚众最著者余姚钱徳洪山隂王畿学者称之　娄谅字克贞钱徳洪名寛以字行王畿字汝中】
　　二月以桂蕚为吏部尚书兼武英殿大学士预机务萼素与张璁比及同居政府遂复相失
　　河南襄阳大饥
　　廵按湖广御史张禄【平原人】绘图以献帝悯之诏有司亟赈时广东佥事林希元【字懋贞晋江人】上言救荒有二难曰得人难审户难有三便曰极贫便赈米次贫便赈钱稍贫便转贷有六急曰垂死急饘粥疾病急医药病起急汤米既死急募瘗遗弃孩穉急收养轻重系囚急寛恤有三权曰借官钱以粜籴兴攻作以助赈借牛种以通变有六禁曰禁侵渔禁攘盗禁遏籴禁抑价禁宰牛禁度僧有三戒曰戒迟缓戒拘文戒遣使因辑为书以上诏有司举行
　　夏六月前少师华葢殿大学士杨廷和卒【隆庆初追諡文忠】廷和卒后帝问李时【字宗易任邱人】太仓所积几何对曰可支数年由陛下初年诏书裁革冗员所致帝慨然曰此杨廷和功不可没也【廷和性沉静详审初选翰林不好为声律华藻之学惟考究掌故民瘼邉事及一切法家言鬰然负公辅望入阁后李东阳谓曰吾于文翰颇有一日之长若经济事须归介夫及武宗之终卒安社稷者廷和力也人以东阳为知言】
　　秋八月张璁桂蕚罢九月召璁还杨一清罢
　　璁蕚与杨一清积不相能给事中孙应奎【字文宿洛阳人】疏论一清及璁蕚优劣乞鉴三臣贤否以定去留其同官王准【字子推世籍秦府仪卫司】陆粲【字子余长州人】复相继劾璁蕚引用私人日图报复威权既盛党与复多不亟去之将为社稷患帝感悟立罢璁蕚霍韬攘臂言曰张桂行势且及我乃疏诋一清力为璁蕚辨雪谓陆粲之劾实一清嗾之臣与璁蕚俱以议礼进璁蕚去臣不得独留帝即召璁还贬准典史粲驿丞霍韬再疏诋一清帝令法司防廷臣杂议刑部尚书许赞【字廷美进之子】请削一清籍璁故三上密疏引一清赞礼功乞寛假实以坚帝意俾速去帝果令一清致仕
　　冬十月癸亥朔日食戍刑部员外郎邵经邦【字和徳仁和人】于边卫
　　经邦疏言日食于正阳之月质诸小雅变象悬符今得毋有皇父其人乎迩者张璁桂蕚已罢寻以议礼功复召辅政人言莫之恤天变可不畏哉疏入帝大怒立下镇抚司拷问戍镇海卫【明置今省故城在福建漳州府漳浦县东北】
　　除外戚世封着为令
　　从方献夫请也【献夫言外戚之封不当世及厯引汉唐宋事以证帝善其言下廷臣议由是外戚永絶世封】
　　十一月复召桂蕚入阁
　　张璁既召还儒士蔡圻知帝必复蕚因疏颂蕚功请召之帝乃赐敕令抚按官趣上道蕚还朝尽复所夺官仍机务
　　【庚寅】九年春二月皇后亲蚕于北郊
　　都给事中夏言疏请皇后亲蚕以为古者天子亲耕南郊皇后亲蚕北郊礼本并行不宜偏废帝诏礼官详考古制以闻大学士张璁等因请建先蚕坛于安定门外皇后行亲蚕礼既而以壮郊出入未便命于西苑行之
　　夏四月杨一清卒
　　一清故与太监张永善至是永叔家奴讦永曽盗库金
　　及殁永弟容多以馈一清求作墓志诏法司推问张璁从中主之坐一清受赇夺职一清大恨曰老矣乃为儒子所卖疽发背死【一清博学善权变尤晓畅邉事羽书旁午一夕占十疏悉中机宜晚为璁蕚所轧不获以恩礼终殁后数年始复故官寻追諡文□】
　　五月作四郊
　　帝既定明伦大典益覃恩制作之事以天地合祭为非礼【洪武初李善长等建议分祭天地于南北郊冬至则祀昊天上帝于□丘以大明夜明星辰太嵗从夏至则祀皇地祗于方丘以五岳五镇四海四凟从太祖如其议行之十年春太祖感齐居隂两览京房灾异之説谓天地犹父母分祭异防情有未安乃作大祀殿于南郊每嵗孟春合祀天地列朝遵之至是帝以上帝皇地祗合祭一处非古礼与张璁言之】欲分建二郊并日月为四张璁不敢决防夏言请举亲蚕礼帝以南北郊之説与分建二郊义合因令璁谕言陈郊议言乃上疏以为国家合祀天地举行不于长至而于孟春俱不合古典宜令羣臣博考诗书礼经所载及汉宋诸儒之定论太祖国初之旧制陆下称制而裁定之此中兴大业也詹事霍韬谓分祀説见周礼王莽伪书不足据言复上疏以为周礼一书于祭祀为详故宋儒叶时之言曰郊丘分合当以周礼为据朱子亦以是书为周公辅导成王垂法后世何可诬以为伪因遂劾韬帝大怒下韬狱于是礼部集上羣臣所议主分祭者都御史汪鋐【婺源人】等八十二人主分祭而以慎重成宪及时未可为言者大学士张璁等八十四人主分祭而以山川坛为方丘者尚书李瓉等二十八人主合祭而不以分祭为非者尚书方献夫等二百六人无可否者英国公张仑【懋之孙】等九十八人帝特降玺书奬言赐四品服俸卒従其议分建圜丘方丘于南北郊以二至日祭建朝日夕月坛于东西郊以春秋分祭祈谷南郊则以正月上辛行之言又赞成二郊配享议【洪武时郊祀以仁祖配建文即位改奉太祖洪熈以后太祖太宗并配及是言上疏云太祖太宗并配父子同列稽之经防未能无疑臣谓周人郊祀后稷以配天我大祖足当之宗祀文王于明堂以配上帝我太宗足当之礼成集议以为二祖配享百有余年以为轻改帝降勅谕欲于二至日奉太祖配南北郊孟春奉太宗配上帝于大祀殿言再疏賛之乃定议南北郊太祖独配孟春大祀殿太祖太宋并配】自是言大防帝眷【时帝又议建雩坛于□夏行大雩礼议太社太稷以句龙后稷配议祀帝社帝稷于西苑议祀髙禖之神于皇城东虽皆命下礼官多以独断行之】
　　秋九月罢云南镇守中官
　　冬十一月更定孔庙祀典尊孔子曰至圣先师
　　张璁上言先师祀典有当更正者叔梁纥乃孔子之父顔路曽晳孔鲤乃顔曽子思之父三子配享庙廷纥及诸父从祀两庑圣贤之心岂安请于大成殿后别立一堂祀叔梁纥而以顔路曽晳孔鲤配之帝以为然因言圣人尊天与尊亲同今笾豆十二【洪武旧制笾豆用十成化中以尚书周洪谟言増为十二】牲用犊全同祀天仪亦非正礼其諡号章服【洪武仍元之旧称大成至圣文宣王冕十二旒服十二章】悉宜改正璁縁帝意言孔子宜称至圣先师不称王祀宇宜称庙不称殿宜用木主其塑像应毁【塑像始于唐开元八年】笾豆用十乐用六佾配位公侯伯之号宜去止称先贤先儒其从祀申党公伯寮秦冉等十二人宜罢【申党即申枨后礼官仪去党存枨不在十二人之数其顔何荀况戴圣刘向贾陆马融何休王肃王弼杜预吴澄俱罢】林放蘧瑗等六人【后礼官议林放蘧瑗外又有卢植郑众郑元服防范□共七人】祀于其乡后苍王通欧阳修胡瑗蔡元定宜从祀帝皆从之【时编修徐阶独条不可不改五不必改者三词甚辩帝怒谪阶于外　阶字子升华亭人】乃御制正孔子祀典说宣付史馆【初洪武时司业宋濓请去像设主礼仪乐章多所更改太祖不恱谪濓官成化间少詹程敏政尝谓马融等八人宜斥给事中张九功并请罢荀况公伯寮等而进后苍王通为周谟所抑而止至是璁议毁像盖用濓説先贤去留畧如九功言其进欧阳修则以濮议故也叔梁纥本祀殿西璁谬谓两庑以动帝聼其建庙虽当亦縁附防献皇庙而行之也】
　　始祀昊天上帝于南郊礼成大赦
　　【辛卯】十年春正月祈谷于大祀殿
　　礼毕帝终以太祖太宗并配为不然因谕张璁嗣后大报祈谷但奉太祖配寻又亲定祈谷仪注改用惊蛰节【明年启蛰届帝疾不能亲乃命武定侯郭勋代至十八年改行于大内之元极寳殿不奉配遂为定制】
　　更定庙祀迁徳祖于祧庙
