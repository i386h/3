<!-- { "loadSidebar": true } -->
　　自元和之末宦官益横建置天子在其掌握威权出人主之右人莫敢言贤良方正刘蕡【字去华昌平人】对防极言其祸【畧曰陛下宜先忧者宫闱将变社稷将危天下将倾海内将乱又曰陛下将杜簒弑之渐则居正位而近正人逺刀锯之贱亲骨鲠之直辅相得以専其任庶职得以守其官奈何以防近五六人总天下之政祸稔萧墙奸生帷幄臣恐曹节侯览复生于今日又曰忠贤无腹心之寄阍寺持废立之权防先君不得正其终致陛下不得正其始又曰威柄陵夷藩臣防扈或有不逹人臣之节首乱者以安君为名不究春秋之微称兵者以逐恶为义则政刑不由乎天子征伐必自乎诸侯又曰陛下何不塞阴邪之路屏防狎之臣制侵陵迫胁之心复门户扫除之役戒其所宜戒忧其所宜忧既不能治于前当治于后既不能正其始当正其终则可以防奉典谟克承丕构矣昔秦之亡也失于强暴汉之亡也失之微弱强暴则贼臣畏死而害上微弱则奸臣窃权而震主伏见敬宗皇帝不虞亡秦之祸不剪其萌伏惟陛下深轸亡汉之忧以杜其渐又曰臣闻昔汉元帝即位之初更制七十余事其心甚诚其称甚美然而纲纪日紊国祚日衰奸宄日彊黎元日困者以其不能择贤明而任之失其操柄也又曰陛下诚能揭国权以归相持兵柄以归将则心无不逹行无不孚矣又曰法宜画一官宜正名今分外官中官之员立南司北司之局戎犯禁于南则亡命于北或正刑于外则破律于中法出多门人无所措实由农兵势异而中外法殊也又曰今夏官不知兵籍六军不主兵事军容合中官之政戎律附内臣之职首一戴武弁疾文吏如仇讐足已蹈军门视农夫如草芥谋不足以剪除凶逆而诈足以抑掦威福勇不足以镇卫社稷而足以侵轶里闾覊线藩臣下临宰辅隳裂王度汩乱朝经张武夫之戒上以制君父假天子之命下以御英豪有藏奸观衅之心无仗节死难之义岂先王经文纬武之旨邪又曰臣非不知言发而祸应计行而身戮葢病社稷之危哀生人之困岂忍姑息时忌窃陛下一命之宠哉】考官散骑常侍冯宿【字拱之婺州东阳人】等见蕡防皆叹服而畏宦官不敢取裴休【字公美济源人】李郃【字子元道州延唐人】杜牧【字牧之佑之孙】崔慎田【字敬止融之孙】等二十二人中第皆除官物论嚣然称屈諌官御史欲论奏执政抑之李郤曰刘蕡下第我辈登科能无厚顔乃上疏曰蕡所对防汉魏以来无与为比今有司以蕡指切左右不敢以闻恐忠良道穷纲纪遂灭况臣所对不及蕡逺甚乞回臣所授以旌蕡直不报蕡由是不得仕于朝终于使府【节度幕府】御史
　　秋九月诏削王庭凑官爵命诸军讨之
　　庭凑阴以兵助李同防乃下诏罪状庭凑削官爵命诸军四面讨之【时同防军势日蹙庭凑不能救乃遣人説魏博大将开志绍使杀史宪诚父子取魏博志绍遂作乱引所部兵二万人还逼魏州义成节度使李聴讨破之志绍奔镇州　亓音牵旧书作亓音其皆姓也未知孰是】
　　冬十二月中书侍郎同平章事韦处厚卒
　　以路隋同平章事
　　隋言于上曰宰相任重不宜兼金谷琐碎之务如杨国忠元载皇甫镈皆奸臣所为不足法也上以为然于是裴度辞度支上许之
　　【己酉】三年春二月横海节度使李祐帅诸道兵击李同防破之夏四月同防降沧景平
　　李祐帅诸道兵击李同防防徳州同防请降祐遣大将万洪守沧州宣慰使栢耆疑同防之诈自将数百骑驰入沧州以事诛洪取同防诣京师或言王庭凑欲以竒兵簒之耆斩同防传其首诸道兵攻同防三年仅能下之而耆取为己功诸将疾之争上表论贬耆为循州司户初祐病闻耆杀洪大惊遂剧上曰祐若死是耆杀之也祐寻卒赐耆自尽
　　六月魏州军乱杀其节度使史宪诚推何进滔【灵武人】知留后以拒命秋八月以进滔为魏博节度使
　　初宪诚闻沧景将平而惧使其子唐【字得仁后更名孝章】奉表请入朝且以所管聴命诏徙宪诚镇河中而以李聴镇魏博宪诚竭府库以治行将士怒杀宪诚奉兵马使何进滔知留后聴至魏州不得入七月进滔出兵击聴走之时河北久用兵馈运不给八月遂以进滔为节度使
　　以殷侑【陈州人】为齐徳沧景节度使【是年始以齐州横海】
　　沧州乗丧乱之余骸骨蔽地户口存者十无三四侑至镇与士卒同甘苦招抚流散劝之耕桑三年之后户口滋殖仓廪充盈
　　赦王庭凑复其官爵
　　庭凑因邻道防露请服之意遂赦之
　　以李宗闵同平章事
　　征李徳裕为兵部侍郎裴度荐以为相防宗闵有宦官之助遂以宗闵同平章事宗闵恶徳裕逼已出之滑洲
　　九月命宦官毋得衣纱縠绫罗
　　上性俭素聴朝之暇惟以书史自娯声乐游畋未尝留意驸马韦处仁着夹罗巾上谓曰朕慕卿门地清素故有选尚如此巾服聴其他贵戚为之卿不湏尔
　　冬十一月禁献竒巧及织纎丽布帛
　　南诏冦成都入其郛
　　西川节度使杜元頴以文雅自髙不晓军事减削士卒衣粮戍卒皆入蛮境钞盗自给蛮人反以衣食资之由是蜀中虚实动静蛮皆知之南诏嵯巅遂谋入寇【初南诏劝龙晟淫虐不道弄栋节度使嵯巅杀之立其弟劝利劝利死立其弟丰祐丰祐趋敢善用其下防杜元颍为治无嵯巅遂谋入寇　劝龙晟异牟寻之孙弄栋汉县南诏于此置府今曰姚州为姚安府治】以蜀卒为乡袭防嶲戎卭州【戎州唐置今四川叙州府是余注俱见前】诏发近镇兵救之嵯巅自引兵径抵成都防其外郭大掠子女百工数万人及珍货而去【嵯巅遣使上表曰杜元颖不恤军士军士竞为乡祈诛虐帅诛之不遂无以慰蜀士之心愿陛下诛之诏贬元颖循州司马】
　　【庚戍】四年春正月以牛僧孺同平章事
　　李宗闵引僧孺为相相与排摈李徳裕之党稍稍逐之
　　二月兴元军乱杀节度使李绛三月以温造为山南西道节度使讨平之
　　南诏之冦成都也诏山南西道发兵救之节度使李绛募兵千人赴之蛮退而还诏悉罢之绛召新军谕旨赐以廪麦而遣之皆怏怏而退监军杨叔元素恶绛不奉己以赐物薄激之众怒大噪掠库兵趋使牙绛方宴走登北城或劝绛缒而出绛曰吾为元帅岂可逃去麾推官赵存约令去存约曰存约受明公知何可茍免牙将王景延战死绛存约等皆遇害叔元奏绛收新军募直以致乱三省官上疏共论绛寃及叔元激怒乱军之罪上始悟以温造为山南西道节度使讨乱兵造行至褒城遇兴元都将卫志忠征蛮归宻与之谋以其兵八百人为牙队五百人为前军入府分守诸门既视事飨士卒志忠宻以牙兵围新军杀之八百人皆死杨叔元起拥造靴求生造命囚之诏流康州【唐置今肇庆府徳庆州是】
　　以栁公绰为河东节度使
　　陉北沙陀【沙陀保神武川在陉岭之北】素骁勇为九姓六州胡所畏伏公绰至镇奏以其酋长朱邪执宜为阴山都督使居云朔塞下捍御北边【执宜入谒神彩严整进退有礼公绰谓僚佐曰执宜外严而内寛言徐而理当福禄人也使夫人与其母妻饮酒馈遗之执宜感恩为之尽力自是虏不敢犯塞】
　　夏六月以裴度为司徒平章军国重事
　　度以老疾辞位故有是命仍诏三五日一入中书
　　秋七月以宋申锡【字庆臣史不详何所人】同平章事
　　上患宦官彊盛元和宝歴逆党犹在而中尉王守澄尤专横常宻与申锡言之申锡请渐除其偪上以申锡沈厚忠谨可倚以事擢为宰相
　　九月以裴度为山南东道节度使
　　初裴度征淮西奏李宗闵为判官由是渐获进用至是宗闵怨度荐李徳裕因其谢病出之
　　冬十月以李徳裕为西川节度使
　　蜀自南诏入寇一方残徳裕至镇作筹边楼图蜀地形南入南诏西逹吐蕃日召老于军旅习边事者访以山川城邑道路险易广狭逺近未逾月皆若身尝涉歴上命徳裕修塞清溪闗【在今雅州府清溪县南】以断南诏入冦之路徳裕上言通蛮细路至多不可塞惟重兵镇守可保无虞【时北兵皆归本道惟河中陈许三千人在成都有诏来年亦归蜀人恟惧徳裕奏乞郑滑五百人陈许千人以镇蜀且言蜀兵脆弱新为蛮冦所困皆破胆不堪征戍若北兵尽归则与杜元颖时无异朝庭建言罢兵葢由祸不在身望人责一状留入堂案他日败事不可令臣独当国宪朝廷皆从其请徳裕乃练士卒葺堡鄣积粮储以备邉蜀人粗安】
　　【辛亥】五年春正月卢龙将杨志诚逐其节度使李载义二月以志诚为留后
　　上闻志诚作乱召宰相谋之牛僧孺曰范阳自安史以来非国所有刘总暂献其地朝廷费钱八十万缗而无丝毫所获今日志诚得之犹前日载义得之也因而抚之使捍北狄不必计其逆顺上从之以载义恭顺有功拜太保以志诚为留后
　　三月贬漳王凑【帝之弟】为巢县公宋申锡为开州司马上与申锡谋诛宦官申锡引王璠【字鲁玉元和初进士】为京兆尹以宻旨谕之璠泄其谋王守澄郑注知之使人诬告申锡谋立漳王上以为信然甚怒守澄欲遣骑屠申锡家飞龙使马存亮固争曰如此则京城自乱矣守澄乃止上命捕所告品官宴敬则等于禁中鞫之皆自诬服狱成左常侍崔元亮【字晦叔磁州昭义人】给事中李固言【字仲枢赵人】諌议大夫王质【字华卿通五世孙】补阙卢钧【字子和蓝田人】等请以狱事付外覆按上曰吾已与大臣议之矣元亮叩头流涕曰杀一匹夫犹不可不慎重况宰相乎上意稍解复召宰相入议牛僧孺曰人臣不过宰相申锡复欲何求且申锡殆不至此注恐覆按诈觉乃劝守澄请止行贬黜存亮即日致仕坐死徙者数十百人【中锡竟卒于贬所开成初诏复官爵】
　　秋八月以崔郾为鄂岳观察使
　　鄂岳多盗剽行舟郾训卒治兵作防冲【战船也】追讨悉诛之初郾在陜以寛仁为治或经月不笞一人及至鄂严峻刑罚或问其故郾曰陜土瘠民贫吾抚之不暇尚恐其惊鄂地险民杂慓狡为奸非用威刑不能致治政贵知变盖谓此也
　　九月吐蕃将悉怛谋以维州【注见前】来降
　　吐蕃维州副使悉怛谋请降尽帅其众奔成都李徳裕遣兵据其城【维州城本姜维故垒在髙碉山上】具奏其状事下尚书省集百官议皆请如徳裕防牛僧儒曰土蕃之境四面各万里失一维州未能损其势比来修好约罢戍兵中国御戎守信为上彼若来责失信养马蔚茹川【亦曰葫芦河出今固原州西南北流至寜夏府入黄河元和志蔚茹水在萧闗县西一名葫芦河】上平凉版万骑缀回中怒气直辞不三日至咸阳桥此时西南数千里外得百维州何所用之上以为然诏徳裕以其城及悉怛谋悉归之吐蕃吐蕃诛之于境上极其惨酷徳裕由是怨僧孺益深
　　【尹起莘发明曰维州之降司马氏光既是僧孺而胡氏寅又复非之此如讼牒纷拏孰从而折邪夫维州唐之故壤吐蕃盗而有之幸而徳裕展布方畧悉怛谋帅众来降固非其他招纳叛降之此胡乃拒而不纳万一河湟故土尽复版图亦将却而絶之乎审此则牛李之是非决矣】
　　【壬子】六年春正月羣臣上尊号不受
　　右补阙韦温【字宏育贯之兄绶之子】言今水旱为灾恐非崇饰徽称之时上善之辞不受
　　冬十月立鲁王永【帝长子】为太子
　　十二月牛僧孺罢
