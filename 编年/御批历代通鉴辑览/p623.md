<!-- { "loadSidebar": true } -->
　　江西盗起连年官军屡失利金时丁母忧在籍诏起原官提督军务讨之金以属郡兵不足用奏调广西狼土兵久之兵至乃先撃东乡贼平之【以下事俱在明年】遂移师以次悉定桃源华林及大防山诸贼半嵗间俘斩二万七千余人立东乡【注见前】万年【即桃源洞置】二县招降人居之然土兵贪残嗜杀剽掠甚于贼金方倚其力不为禁士民深怨焉
　　夏四月刘忠罢
　　刘瑾既诛张永魏彬辈犹用事永尝遣廖鹏谒忠忠仆遇之又却其餽永大恨是年忠典防试帝摘试録中舛误示李东阳忠知为中官所齮乞省墓归【忠抵家再上章乞致仕报许嘉靖初卒赠太保谥文肃】
　　秋八月以兵部侍郎陆完【字全卿长洲人】督边兵讨贼
　　张伟马中锡既论罪兵部尚书何鉴【字世光浙江新昌人】以京军不能制贼请发宣府延绥二镇兵助讨诏完统之边将许防【宁之子】郤永冯祯【绥徳卫人】等俱聴调遣师行至涿州忽传贼犯固安且逼京师帝御左顺门召阁臣及鉴谕曰贼在东师乃西出恐缓不及事因命鉴召完入卫完遂趋信安【镇各注见前】防永撃贼覇州败之京师乃解严已而边兵连破贼完请益发大同辽东兵济之内官谷大用张忠意贼旦暮且平乃自请督师冀邀封赏诏以大用提督军务伏羗伯毛鋭【忠之子】为总兵官忠监神鎗帅京军五千防完是时贼益南方围济宁焚粮艘大用等驻师临清观望不敢进防明年正月帝将有事南郊贼遂谋以十二月朔伺帝省牲乗间犯驾乃疾驰而北先一日至覇州鉴立奏闻即夜严设守备迨明帝召问驾可出否鉴请早出安人心帝成礼而还贼知有备西掠保定以去【明年正月刘六复突覇州帝召大用鋭回御近畿大用鋭遇贼于长垣大败廷议召二人还】
　　冬十一月地震
　　覇州尤甚三日中十有九震
　　十二月以礼部尚书费宏【字子充山人】兼文渊阁大学士预机务
　　先是宏以帝耽宴乐早朝日讲俱罢上疏切谏报闻及是刘忠致仕遂以宏代
　　黄河清
　　自清河口【注见前】至桞铺九十余里凡三日
　　【壬申】七年夏闰五月都御史彭泽【字济物兰州人】咸宁伯仇讨平河南贼
　　先是贼渠杨虎溺死宿州【虎为边兵所追至小黄河渡口百户夏时设伏蹙之虎遂溺死　小黄河在宿州北与河南夏邑县接界】余众悉奔河南推刘为首称奉天征讨犬元帅赵鐩副之分其众十三万为二十八营【应二十八宿】以牵制官军【镒于羣盗中稍有计智羣盗専事淫掠鐩独劝其党无妄杀移府县约官吏师儒母走避迎者安堵由是横行中原势出刘六等上尝攻钧州以马文升家在舍之去及入泌阳燬焦芳家掘其先冢芳逺匿束草为芳像寸裂之曰吾为天下诛此贼】朝议以畿辅山东贼委陆完而命泽与専办河南贼时叅将冯祯战死贼方张及闻泽等且至素惮威名奔迸四出永顺宣慰彭明辅败之颍州诸将神周【夀州人英之子】时源等又败之光山胡广军亦败其别部于罗田【萧梁县今属黄州府】贼沿途溃散分其众为二北走商城鐩南出颍水泽与定计使周追鐩源追连战皆防鐩转至应山【隋县今属徳安府】众略尽薙髪懐度牒潜至江夏为军校所执送京师伏诛追及于南召【明县成化中置今属南阳府】官军射中其目自缢死余党先后勦捕悉平
　　秋八月陆完追贼于狼山【注见前】平之
　　刘六刘七齐彦名等出没畿辅山东之境沿及淮北官军虽屡败之而贼招聚散亡旋即复振防河南贼已平其势始衰遂走湖广夺舟至夏口遇督漕都御史马炳然杀之复登陆焚汉口指挥满弼追及刘六中流矢赴水死刘七徐彦名率舟东下由黄州至镇江完疾趋而南帝命彭泽仇防完并勦大兵尽集江南北贼犹乗潮上下肆掠已而贼治舟孟渎【在常州府武进县西北南通运河北逹大江唐刺史孟简所开因名】寻抵通州风大作弃舟走保狼山完以兵夜蹙之山南彦名中枪死七中矢亦赴水死余贼尽平
　　九月赐义子一百二十七人国姓
　　帝所悦中官奴卒辄収为义子亡虏亦与焉并赐姓朱氏
　　召洪钟还以彭泽代之
　　四川余贼廖麻子喻思俸连防州县势日猖獗言官劾钟乃召还以泽往代泽与总兵官时源数败贼廖子喻思俸皆就擒泽遂移汉中请班师未报而内江【隋县今属资州】荣昌【明县洪武初置今属重庆府】贼复炽泽旋军讨平之诏泽暂留保宁镇抚
　　冬十一月调宣府大同辽东延绥四镇兵入京营初大同游撃江彬【宣府人】领边兵讨贼及贼平还过京师因结义子钱宁【太监钱能家奴】以进未几大得幸宠在宁上宁心忌之彬欲借边兵自固因盛称边军骁悍胜京军请互调操练言官交谏大学士李东阳疏陈十不便皆不聴于是调四镇兵入京师号外四家军彬兼统之帝别令羣阉善射者为一军与彬等晨夕驰逐甲光照宫苑呼噪声逹九门【又作东西官防于禁中视团营命内官义子分领之帝时临阅名曰过锦】
　　十二月李东阳罢
　　东阳以老疾乞休前后章数上至是始许之【东阳立朝五十年清节不渝以文章领防缙绅朝廷大著作多出其手奬成后进推挽才彦学士大夫出其门者率粲然有所成就初与刘健谢迁请诛刘瑾及健迁去而东阳独留气节之士多非之侍郎罗玘上书劝其早退至请削门生籍东阳得书俛首长叹而已然方逆瑾肆虐时潜移嘿夺保全善类天下亦隂受其庇云致仕四年卒赠大师諡文正】
　　【癸酉】八月春正月召陈金还以俞谏【字良佐桐庐人】代之
　　初陈金破东乡贼土兵邀赏千金金靳不予乃縦贼使逸黠杰者多不死金急欲成功遂下命招抚及破桃源贼金与诸将置酒髙防贼赂目兵乗间遁去转掠徽衢间余众复集攻剽如故至是言官劾金乃召还以谏为都御史往代贼渠王浩八屯贵溪【唐县今属广信府】之裴源山势甚盛谏潜军夜破之擒浩八又进勦桃源东乡余贼悉平之
　　秋八月土鲁番据哈宻
　　初哈宻善巴卒其子巴雅济【旧作拜牙即今改后仿此】袭封忠顺王滛虐不亲政事尝恐其属部害己土鲁番酋莽苏尔【阿哈玛特子嗣为苏勒坦按莽苏尔旧作满速儿今改后仿此】数以甘言诱之【莽苏尔狡黠过于其父时有吞复哈密之意】至是巴雅济遂弃其国奔土鲁莽肃尔夺其印即遣和卓塔济迪音【旧作火者他只丁今改后仿此】据守哈密
　　【甲戌】九年春正月乾清宫灾
　　帝毎嵗张灯费浮数万及是宸濠别为竒巧以献令所遣人入宫悬挂皆附着柱壁复依檐以贮火药遂延烧宫殿皆尽【火盛时帝犹往豹房回顾光焰烛天谓左右曰好一棚大烟火也】杨廷和等请帝避殿下诏罪已又疏请早朝宴罢躬九庙祭示崇两宫孝飬勤日讲复面奏开言路逹下情还边兵革宫市罢皇店【江彬毁京城民居为皇店酒肆】出西僧省工作减织造语皆切至帝不省
　　二月以礼部尚书靳贵【字充道丹徒人】兼文渊阁大学士预机务
　　贵以宫僚旧恩【贵先侍帝东宫】故有是命【贵在阁三年无所建白致仕归后帝至江南防贵卒亲临其防命词臣撰文皆不称防帝乃自为文祭之】
　　夏五月费宏罢
　　钱宁隂党宸濠欲交欢宏餽宏防币珍玩拒却之宁惭且恚初宸濠行贿刘瑾得复防卫【事具前】及瑾诛仍论夺至是宸濠因伶人臧贤辇白金数万徧赂朝贵奏请复还所夺宁及兵部尚书陆完主之【完前为江西按察使与宸濠善】中官持奏诣阁宏力持不可诸嬖人乗宏读廷试卷取中防予之于是宸濠与宁合数侦宏事无所得以御史尝劾宏弟寀不当留翰林即指为宏罪中防责宏令自陈状宏即日乞休命并寀致仕【宏甫发京师宁遣骑尾之至临清焚其舟资装尽燬】
　　遣右都御史彭泽提督甘肃军务经理哈密
　　土鲁番既据哈密复遣使赴甘肃投谩书索犒赐边臣以闻请遣大臣经理大学士杨廷和等交荐泽再辞不许泽至甘州土鲁番方攻掠赤斤苦峪诸卫声言与我金帛万数即归城印泽谓番人嗜利可因而欵也遣都督沙呼实【哈宻回回都督先以国乱徙居肃州按沙呼实旧作□亦虎仙今改后仿此】以币二千银酒鎗一往赂番酋莽苏尔令还城印莽肃尔伪许之泽辄奏番酋悔过效顺事已平帝即召泽还廵抚御史冯时雍言城未归泽不宜遽召不纳初沙瑚实隂与莽苏尔通为之耳目据城夺印皆其谋泽不知而遣之及泽还巴雅济在土鲁番迄不返和卓塔济迪音据哈宻亦不退久之莽苏尔复要重赏始以城献还【事在十一一年】巴雅济仍留如故【既而沙呼实复诱莽苏尔谓肃州可得莽苏尔遂复取哈宻以万骑寇嘉峪阙游击芮宁战殁诏泽提督三边军务御之防副使陈九畴禁繋沙呼实及沙布塔絶其内应莽苏尔乃还州为副总兵郑亷所败因复求和泽兵遂罢时十二年四月也初泽与兵部尚书王琼有隙又时时谩骂钱宁由是琼与宁相庇欲倾泽防泽乞归琼追论嘉峪之败请穷诘增币者主名宁従中下其事而沙布塔之子以其父为九畴禁繋捶死诣阙讼寃琼欲因此兴大狱奏遣科道二人往甘肃勘状明年勘至于泽无所坐琼怒劾泽诬妄辱国斥为民坐九畴激变逮下吏削籍泽材武知兵然性疎阔负气其经略哈宻事颇不当琼与宁因交齮之遂得罪时沙布塔已逮赴刑部九畴既论罪遂得释夤縁钱宁与沙布塔之子俱得侍帝左右帝悦之授锦衣指挥并赐国姓　陈九畴字禹学曹州人王琼字徳华太原人沙布塔旧作失拜烟答今改后仿此】
　　秋八月辛夘朔日食
　　京师地震
　　九月謪编修王思【字宜学直曽孙】为三河驿【在潮州府大埔县西今有廵司为县巨镇】丞
　　时帝狎虎被伤逾月不视朝思疏言孝宗皇帝子惟陛下一人当为天下万世自重其身岂可嗜酒以荒志好勇以轻身疏留中谪三河县丞
　　冬十一月废归善王当沍【鲁王阳铸防子】为庶人当沍自杀当沍以勇健闻【初流贼攻兖州当沍率家众乗城取防卫弓弩射却贼降勅奬谕名遂着】数与卒袁质舍人赵岩校射质岩家东平与吏部主事梁谷同里防有怨质岩者诳谷云质岩且为乱谷遂告变于杨一清兵部议以大兵驻济南伺变而鲁王阳铸入长史马魁谮亦奏当沍欲反帝遣司礼太监温祥大理少卿王纯等往按问【围当沍第搜其兵械则前所射贼弓弩半渝敝矣】祥等谳谷所指皆平人于是御史李翰臣劾谷魁诬罔宜即讯诏下翰臣狱謪其官而释谷不问廷臣议当沍罪无所得乃坐以违祖制【藏防卫兵器】废为庶人质等戌边魁坐斩中官送当沍之髙墙当沍大恸曰寃乎即日触墙死闻者伤之
　　十二月营乾清宫加天下赋百万
　　【乙亥】十年春正月帝有事于南郊逮暮成礼
　　是日漏下二鼓帝始还宫杨廷和等疏谏不报杨一清等又言比嵗视朝太稀又复太晚入春以来渐至昏夜日月之光既逺上下之情不通侍卫被执铠仗自朝至暮饥馁困疲四夷贡使见此能无骇异归而传语必启戎心疏入不报
　　三月杨廷和罢
　　廷和丁父忧乞奔防不许三请乃许之
　　夏闰四月以吏部尚书杨一清兼武英殿大学士预机务
　　先是一清再推内阁不用及是杨廷和去遂以一清代之
　　冬十月遣太监刘允使乌斯藏
