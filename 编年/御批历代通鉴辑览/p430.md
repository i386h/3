<!-- { "loadSidebar": true } -->
　　【辛巳】庆厯元年春正月诏鄜延泾原防兵讨元昊不果行帝以元昊势益猖獗遣翰林学士晁宗慤【字世良澶州清丰人】即陜西问攻守之防夏竦等具二说令副使韩琦判官尹洙诣阙奏之帝取攻防执政以为难杜衍亦曰儌幸成功非万全之计帝不聴诏鄜延泾原防兵期以正月进讨范仲淹言正月塞外大寒我师暴露不如俟春深贼马瘦人饥势易制且鄜延密迩灵夏西羌必由之地乞留此一路以备招纳或择利进城废砦以牵制元昊帝従之仍诏仲淹与琦等同谋可以应机乘便即仍出师琦奏言两路协力尚惧未能大剉黠虏若鄜延以牵制为名则是委泾原孤军尝于贼手非计之得乞督令鄜延进兵同入帝以奏示仲淹仲淹言臣与琦等皆一心非有怯弱但战者危事一或失差则平定之期转延嵗月况横山【在榆林府懐逺县南与延安府安定县接界】蕃部散居亦多设堡控扼兵少则难追多则难进未见其利琦又令尹洙至延州议仲淹坚执不可琦复上奏曰仲淹意在招纳使朝廷彊之终非己谋将佐闻之必无鋭志臣以贼昊倾国入防不过四五万我兵逐路自守势分力弱故遇敌不支若大军并出鼔行而前乘贼骄惰其破可必今中外不究此故遂乃待贼太过屯二十万重兵只守界濠中夏之弱自古未有臣恐邉障日虚士气日丧经费益蹙乞别命近臣以观贼隙如可进讨防在不疑朝廷终难之
　　元昊遣人至延州议和范仲淹以书谕之【考宋史范仲淹传元昊请和于仲淹在好水之战前夏国传在好水之战后韩琦传与仲淹传畧同续纲目叙次以韩范二传为断今依之】元昊归陷将高延徳于延州与范仲淹约和仲淹自为书遗元昊反覆戒谕令去帝号尽臣节以报累朝厚待之恩防元昊亦求盟于韩琦琦曰无约而请和者谋也命诸将戒严而自行邉
　　二月元昊寇渭州【宋置治平凉唐时渭州已没吐畨故移置于此】任福与战于好水川【今名甜水河在平凉府隆徳县东源出六盘山西南流与苦水合苦水即瓦亭水也】败死贬韩琦知秦州
　　韩琦行邉至高平【此宋砦在平凉府镇原县北非古高平城也】元昊果遣众寇渭州薄懐逺城【本赤藁城明道中赐名在隆徳县东南】琦乃趋镇戎军【宋置今固原州是】尽出其兵命环庆副总管任福将之以耿傅【字公弼河南人】参军事泾原都监桑怿【雍邱人】为先锋朱观武英【字汉杰太原人】王珪【开封人】各以所部从福将行琦戒令自懐逺趋徳胜砦【宋置在平凉府静宁州东北】至羊牧隆城【在隆徳县西北即邪没陇川宋于此置砦】出敌后度势未可战即据险置伏要其归路且曰苟违节制有功亦斩福引轻骑数千趋懐逺掠龙川【在隆徳县东北】遇镇戎西路廵检常鼎刘肃与敌战于张家堡南敌佯北桑怿引骑趋之福踵其后谍传敌兵少福等颇易之薄暮与怿合军屯好水川朱观武英屯笼络川【在好水川南】相距五里时元昊自将精兵十万营于川口诸将已入其伏中犹不知约以翌日会兵不使夏人一骑遁诘旦福与怿循好水川西行出六盘山【在隆徳县东与固原州接界】下距羊牧隆城五里与夏军遇方知堕敌计势不可留遂格战怿于道傍得数银泥合封袭谨宻中有动跃声疑莫敢发福至发之乃悬哨家鸽百余自中起盘飞军上于是夏兵四合怿驰犯其锋福阵未成列贼纵铁骑突之自辰至午阵动众欲据胜地忽夏人阵中树鲍老旗【戏幢也】长二丈余怿等莫测既而旗左麾左伏起右麾右伏起翼而击之官军大败怿肃战死福身被十余矢小校刘进劝福自免福曰吾为大将兵败以死报国尔力战鎗中左颊絶其喉而死子懐亮亦死之先是渭川都监赵津将瓦亭【宋砦在平凉县以瓦亭闗名瓦亭闗在平凉府华亭县西北是为东瓦亭其西瓦亭在秦州泰安县东北】骑兵三千为后继至是与朱观武英遇合兵拒战王珪亦自羊牧隆城引屯兵四千五百助观掠阵阵坚不可破英被重伤不能视军敌兵益至众遂溃英津珪傅皆死惟观以兵千余保民垣发矢四射防暮敌引去得还将士死者万三百人闗右大震时元昊倾国入防福临敌受命所统皆非素抚之兵又分出趋利故至甚败奏至帝震悼为之旰食夏竦使人收散兵得琦檄于福衣带间言罪不在琦琦亦上章自劾犹夺一官徙知秦州
　　三月贬范仲淹知耀州
　　元昊答仲淹书以好水川之胜语多不逊仲淹对来使焚之朝议以仲淹不当擅通书又不当擅焚之宋庠请斩仲淹杜衍曰仲淹志在招纳葢忠于朝廷也何可深罪帝乃防仲淹戸部员外郎徙知耀州未防复徙庆州
　　夏四月以陈执中同陜西抚经畧招讨使
　　时夏竦判永兴军执中知军事议多异同故分命竦屯鄜州执中屯泾州【竦雅意在朝廷及任以西事颇依违顾避尝出廵邉置侍婢中军帐下几至兵变元昊命募得竦首者与钱三千其见轻侮如此】
　　五月宋庠郑戬罢以王举正【字伯中化基于】参知政事任中师【字祖圣中正弟】任布【字应之河南人】为枢宻副使
　　庠练习典故遇事辄分别是非戬果敢任气皆与吕夷简不合因罢凡庠与善者夷简悉指为朋党斥之
　　秋八月元昊防丰州【注见前】冬十月夏竦陈执中免元昊防麟府州折继闵【徳扆曾孙】败之寻防金明破宁逺【宋砦在葭州府谷县西】进围丰州孤城无援遂防元昊又遣兵分屯要害以絶麟州饷道会管勾麟府军马事张亢【字公寿濮州人】破贼于柏子砦【在府谷县北】及毛川【在葭州神木县西北】遂筑十余栅河外始固知諌院张方平言夏竦为统帅三嵗于兹师惟不出出则丧败防惟不来来必残荡安用为统帅也今将校被斥而帅不加罪非刑赏之公乃改竦判河中执中知陜州
　　分陜西为四路以韩琦王防【字圣源大名馆陶人】范仲淹厐借兼畧安抚招讨使
　　分秦凤泾原环庆鄜延为四路各置使琦知秦州防知渭州仲淹知庆州籍知延州诏分领之张方平言泾原最当贼冲王防未惬人望不当与琦同等列不报琦上言请于鄜渭庆三州各更益兵三万人防用有武畧将帅统领训练预分部曲逺斥堠西贼一有举动则先据要害观利整阵并力击之又于贼未集之时出已整之兵浅入大掠招其种落筑垒拓地别立经制朝廷倾内帑三分之一分助邉用使行间觇贼如此则二三年间贼力渐屈平定有期矣籍至延州城砦焚掠殆尽籍稍葺治之命部将狄青将万人筑招安砦于桥子谷旁【在延安府安塞县西北】以断冦出入之路又使周美【字子纯灵州曰乐人】袭取承平砦王信【字公亮太原人】筑龙安砦【在安塞县北后改名徳安】悉复所亡地筑十一城延民以安初元昊阴诱属羌为助环庆酋长六百余人约为乡导事寻露仲淹以其反覆不常至部即奏行邉以诏书犒赏诸羌为立条约诸羌皆受命自是为中国用羌人亲爱之呼为龙图老子仲淹又据要险筑大顺城【在庆阳府安化县北】度贼必争密遣其子纯佑【字天成】与蕃将赵明先据其地旬日城成贼以三万骑来战佯北仲淹戒勿追已而果有伏大顺既城而白豹金汤【砦名在安北县东北与延州榆林接界】皆不敢犯环庆自此寇盗益少【仲淹在边纯佑年方冠与将卒错处钩深摘□得其材否由是仲淹任人无失所向冇功】










　　御批厯代通鉴辑览卷七十四
<史部,编年类,御批历代通鉴辑览>
　　钦定四库全书
　　御批厯代通鉴辑览卷七十五
　　宋
　　仁宗皇帝
　　【壬午】庆厯二年春正月复盐法
　　自元昊反军兴用度不足因聼并邉入中刍粟予劵趋京师货务【宋初京城置货务后但给金银交钞往迁而不积茶货】受钱若金银入中他货予劵偿以池盐由是羽毛筋角胶漆铁炭瓦木之类一切以盐易之猾商贪吏表里为奸【至入椽木二估钱干给盐二百二十斤】盐直益贱贩者不行至是诏凡商人虚佑受券及已受盐未鬻者皆计直输亏官钱内地州军民间盐悉收市入官官为置场増价出之复禁永兴等十一州军商盐官自辇运以衙前【民之充役者主官物制见前】主之又禁商盐私入蜀置折博务于永兴鳯翔聼人入钱若蜀货易盐趋蜀中以售已而东南末盐悉复禁
　　二月置义勇军
　　诏选河北诸州彊壮者为军刺手背为义勇字各营于其州给以俸廪分番训练不愿者释之寻又刺陜西秦凤路义勇为保防军
　　三月诏举将才
　　契丹来求关南地夏四月遣知制诰富弼报之
　　契丹主有南侵意防元昊反欲乘衅取瓦桥以南十县地乃集羣臣议南院【辽官制分北南院曰北面南面北面主宫帐部族属国之政南面主汉人州县租赋军马之政】枢密使萧惠曰宋人西征有年师老民疲陛下亲帅六军临之其胜必矣北院枢密使萧孝穆曰我先朝与宋和好无罪伐之其曲在我况胜未可逆料愿熟察之契丹主从惠言遣南院宣徽使萧特黙【国舅大父房之后旧作特末今改正】翰林学士刘六符【河间人唐节度使怦之后】来致书取故地及问兴师伐夏并沿边疏濬水泽增益兵戍之故特黙至吕夷简奏弼为接伴使与中使迎劳之特黙托疾不拜弼曰吾尝使北病卧车中闻命輙起今中使至而子不拜何也特黙等矍然起拜弼开懐与语特黙感说亦不复隐其情密以其主所欲得者告且曰可从从之不然以一事塞之弼具以闻帝惟许增岁币或以宗室女嫁其子且令夷简择报聘者夷简不悦弼因荐之集贤校理欧阳修引顔真卿使李希烈事请留之不报弼得命即入对叩头曰主忧臣辱臣不敢爱其死帝为动色进弼枢密直学士弼辞曰国家有急义不惮劳奈何逆以官爵赂之遂往
　　五月以大名府为北京
　　契丹聚兵幽蓟声言南下朝议请城洛阳吕夷简曰此子囊城郢计也【事见左传】使契丹得渡河虽高城深池何可恃耶我闻契丹畏壮侮怯景徳之役非乘舆济河则未易服也宜建都大名示将亲征以伐其谋帝从之建大名为北京即真宗驻跸之所城焉识者韪之
　　六月以王徳用判定州
　　以契丹兵压境诏徳用判定州兼三路都部署徳用时教士卒习战顷之士勇皆可用契丹遣人来觇或请捕之徳用曰彼得其实以告是服人之兵以不战也明日大阅于郊下令具糗粮听吾鼓视吾旗所向觇者归告北庭谓汉兵将大至和议益决
　　秋七月以吕夷简章得象兼枢密使
　　初富弼建议宰相兼枢密使帝曰军国之务当悉归中书枢密非古官然未欲遽废故止令中书同议枢密院事及是知谏院张方平请废枢密院帝乃追用弼议命夷简得象判枢密事议者以判名太重夷简亦不敢当遂改兼枢密使
　　富弼还复如契丹
