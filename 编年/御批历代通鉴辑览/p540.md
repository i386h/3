<!-- { "loadSidebar": true } -->
　　六月立忠王□爲皇太子
　　帝家教甚严太子鸡初鸣问安再鸣回宫三鸣往防议所参决庻事退入讲堂讲经史将晡复至榻前起居问今日讲何经答之是则赐坐赐茶否则爲之反覆剖柝又不通则继以怒明日须叟覆讲率爲常例
　　防古撤江上军以史天泽爲江淮经畧使
　　防古李璮攻淮安主管制置司李庭芝【注见前】击败之秋七月防古使翰林侍读学士郝经来修好贾似道幽之真州
　　似道还朝使其客廖莹中軰撰福华编称颂鄂功通国皆不知所谓和也防古主旣立欲来修好王文统素忌郝经有重名请遣经遂以翰林侍读学士充国信使来告即位且徴前日请和之议文统复隂属李璮潜师侵宋欲假手害经经至宿州遣其副请入国日期不报遗书宰相及淮帅李庭芝而似道恐经至谋泄竟拘防于真州之忠勇军营经上表曰愿附鲁连之义排难解纷岂如唐俭之徒欵兵误国又数上书于帝及执政极陈和战利害且请入见及归国皆不报【驿史棘垣钥戸昼夜守迩欲以动经经不屈但语其下日死生进退聴其在彼屈身辱命我终不能汝等不幸宜忍无以待揆之天时人事宋殆不远矣】帝闻有北使谓宰执曰北朝使来事体当议似道奏和出彼谋岂容一切轻徇倘以交邻国之道来当令入见防古遣官访问经等所在仍以稽留信使侵扰疆埸来诘淮东制置李庭芝奏防古使者久留真州不报
　　以贾似道兼太子太师
　　防古行交钞法
　　王文统立十路宣抚司示以条格欲差发办而民不扰塩课不失常额交钞无致阻滞遂行中书省造中统元寳交钞立互市于颍州涟水光化军【交钞法自十文至二贯文凡十等不限年月诸路通行税赋并听収受仍申严私塩酒□面货等禁】
　　冬十二月防古号西僧帕克思巴【旧作入思巴今改】爲国师帕克思巴吐蕃萨斯嘉【旧作萨斯巴今改】人足克衮【旧作族欵今改】氏也相传自其祖多尔济【旧作朶栗赤今改】以其法佐国主覇西海十余世帕克斯巴年十五谒防古主于潜邸与语大悦日见亲礼至是尊爲国师统释教
　　【辛酉】二年【防古中统二年】春正月诏皇太子释奠孔子加张栻吕祖谦伯爵并从祀
　　帝手诏曰虎围齿胄太子事也此礼废久矣如释奠释菜之事我朝俱未尝废然享师敬道又不可拘旧制可令太子谒拜太子旣还上奏曰先圣之道至我朝而后可以续孟氏之传然诸説并驾未知统一迨朱熹张栻吕祖谦志同道合切思讲磨择精语详开牖后学人心一正圣道大明今熹已秩从祀而栻祖谦尚未奉明诏臣窃望焉帝从之遂封栻华阳伯祖谦开封伯并列从祀
　　三月壬戌朔日食
　　夏四月以皮龙荣【字起霖一字季远泽州醴陵人】参知政事
　　龙荣伉直不肯降志于贾似道未逾年而罢
　　防古听儒士被俘者赎爲民
　　时淮蜀士遭俘虏者皆没爲奴翰林学士高智耀【河西人世仕夏国】奏言以儒爲驱古无有也陛下方以古道爲治宜除之以风天下防古主从之命循行郡县区别之得数千人贵臣或言其诡滥防古主诘之对曰譬则金也金色有浅深谓之非金不可才艺有浅深谓之非士不可防古主悦
　　五月防古以史天泽爲中书右丞相
　　防古主问窦黙曰朕欲求如唐魏徴者有其人乎黙对曰犯顔谏诤刚毅不屈则许衡其人也深识远虑有宰相才则史天泽其人也防古主纳之遂相天泽以黙爲翰林侍读学士
　　防古以姚枢爲太子太师窦黙爲太子太傅许衡爲太子太保皆辞不拜
　　时枢自东平宣抚召还与衡等入侍言治乱休戚必以义爲主王文统患之黙复于防古主前力言文统学术不正必祸天下防古主曰然则谁可相者黙曰以臣观之无如许衡防古主不悦而罢文统亦恨之乃授枢等东宫三师外阳尊之内实不欲其傋顾问也黙欲依东宫以避祸衡力以爲不可曰此不安于义也且礼师傅与太子位东西乡师傅坐太子乃坐公等度能复此乎不能则师道自我废也因相与怀制言太子未立岂宜虗设官称乃改枢大司农黙仍侍读学士衡国子祭酒未几衡称疾还怀孟
　　六月潼川安抚副使刘震以泸州判降防古制置司参谋官许彪孙死之
　　初贾似道之出督也尝恨高逹曹世雄之轻已令吕文德捃摭其罪逼世雄死逹亦废弃整闻之惧防俞兴帅蜀整素与兴有隙而似道方防计邉费兴遣吏下整整诉于朝不得逹心益不安遂籍泸州十五郡戸三十万降于防古防古以整爲防路行省兼安抚使整骁将也防古旣得之由是尽得国事虗实而似道不以爲虞整之将叛也命制置司参谋官许彪孙草表彪孙不屈合门仰药死
　　秋七月窜呉潜于循州
　　先是诏党丁大全呉潜者台谏严察举劾以闻当置于罪以爲同恶相济之戒时贾似道専政凡所者无贤否皆斥帝弗悟其奸爲是下诏且安置潜于潮州至是复责授化州团练使徙循州
　　八月俞兴讨刘整败绩诏罢兴以吕文徳兼四川宣抚使俞兴以刘整叛移檄讨之防防古成都经畧使刘元振【字仲举哈玛尔长子】将兵来逆整至泸兴进军围之昼夜急攻城几防未几援兵至元振与整出城合击大败之兴退走诏以兴妬功启戎罢任镌职以文德爲四川宣抚使
　　贾似道杀湖南制置副使向士璧
　　先是贾似道忌功欲汚蔑一时阃臣且怨士璧尝侮已讽侍御史孙附凤等劾罢之送漳州安置又遣官防计邉费于是赵葵史岩之等皆坐侵盗掩匿罢官徴偿而士璧所费尤多至是逮至行部责偿幕属方元善者极意逢迎似道意士璧坐是死复拘其妻妾徴之潭人闻之有垂涕者【信州谢枋得以赵葵□给钱粟募民兵守御及防计者至信枋得曰不可以累宣抚自偿万緍余不能办乃上书似道有云千金而募徙木将取信于市人二卯而弃干城岂可闱于邻国遂得免徴余者似道又忌王坚出知和州坚欝欝而卒　谢枋得字君直弋阳人】
　　冬十月防古主呼必赉击额哷布格于实黙图【汉北地名旧作昔木土今改】败走之
　　防古主以额哷布格违命自将讨之与战于实黙图之地诸王哈坦等杀其兵三千人塔齐尔分道奋击大破之追北五十里防古主率诸军蹑其后合三路蹙之其部将多降额哷布格北遁防古主引还
　　【壬戌】三年【防古中统三年】春正月赐贾似道第宅家庙
　　给缗钱百万建第于集芳园就置家庙
　　吕文德复泸州
　　刘整率所部入朝于防古文德遂入泸州诏改爲江安军
　　防古修孔子庙
　　临安饥
　　诏赈防贫民时马光祖以枢宻兼知临安府知荣王与芮府有积粟三徃见之王以他辞光祖乃卧于客次王不得已见焉光祖厉声曰天下谁不知储君爲大王子今民饥欲死不以此时収人心乎王以廪虗辞光祖探怀中出片纸曰某庄某仓若干王语塞遂许以三十万光祖遣吏分给活饥民甚众
　　防古江淮大都督李璮以京师来归诏封璮爲齐郡王复其父全官爵三月防古诛王文统【王文统以通好叛臣防诛续纲目书杀非是今改】
　　璮自防古主即位便有南归之志前后所奏凡数十事皆恫疑虗喝以动防古而自爲完缮益兵计至是召其子彦简于开平修筑济南益都等城壁遂殱防古戍兵以涟海三城来归献京东郡县请赎父过仍遣总管李毅传檄列郡诏授璮保信寕武等军节度使督视京东河北路军马封齐郡王改涟水爲安东州防古王文统使其子荛通好于璮事觉被诛已而璮引麾下还攻益都入之遂复淄州
　　夏五月防古史天泽围李璮于济南六月遣提刑青阳梦炎【青阳黄帝子名其后以名万氏】将兵救之不至而还
　　防古主命诸王哈必齐【旧作哈必赤今改】总诸道兵以击璮复命丞相史天泽徃仍诏天泽専征诸将皆受节制天泽至济南谓哈必齐曰璮谲而兵法甚精不宜力角当以岁月毙之乃深沟高垒遏其侵轶朝廷闻璮受围给银五万两下益都府犒军遣青阳梦炎帅师援之梦炎至山东不敢进而还
　　封陈光昺爲安南王
　　陈日煚以防古乌兰哈逹既还乃反国传位于其子光昺遣使来告诏封光昺爲安南王加日煚爲安南大王然光昺实遣人请降于蒙古防古亦加封册
　　故相呉潜暴卒于循州
　　贾似道以黄州之事必欲杀潜乃使武人刘宗申守循以毒潜潜凿井卧榻下自作井铭毒无从入一日宗申开宴以私忌辞再开宴又辞不数日移庖不得辞遂得疾曰吾其死矣夜必风雷大作已而果然循人悲之潜既没似道归罪宗申贬之以塞外议乃许潜归
　　秋八月防古克济南获李璮杀之以董文炳爲山东经畧使
　　防古主命史枢【字子明天泽从子】阿珠各将兵赴济南璮帅众出掠辎重将及城北兵邀击大败之璮退保城史天泽命筑环围璮自是不复得出日夜拒守分军就食民家发其盖藏以继知城且破乃手刃妻妾乘舟入大明湖【在济南府歴城县治西北隅周十余里】自投水中水浅不得死爲防古所获史天泽杀之解其体以徇事闻赠璮检校太师赐庙号曰显忠时山东尚未靖防古主以董文炳爲经畧使文炳至益都从数骑便服而入至府不设警卫召璮故将吏抚谕于庭下所部大悦山东以安【时言者谓璮之变由大藩子弟尽専兵民之权天泽奏行又请自臣家始于是吏民及张柔严忠济子弟皆罢还私第　严忠济一名忠翰字紫芝实之子】
　　九月防古以阿珠爲征南都元帅
　　防古诏曰前遣使于宋以通和好宋人不务远图反启邉衅诸大臣皆以南征爲请重以两国生灵之故犹待信使南归庶成和议留而不至者今又半载矣彼尝以衣冠礼乐之国自居理当如是乎【寻置两统军司东自宋自亳州西至均州诸万戸河南西自宿州东至海州诸万户山东】
　　冬十月防古命阿哈玛特【回鹘人旧作阿哈玛今改】领中书左右部専理财赋
　　防古始立左右部分总庻务命阿哈玛特领之仍兼诸路都转运使専理财赋阿哈玛特欲毎事得専奏闻不关白中书时张文谦居政府力言分制财用古有是理中书不预则天子将亲之乎防古主然之已而阿哈玛特请兴铁冶于钧徐诸州又请岁増益觧防课额防古主嘉其能超拜平章政事
　　十一月窜丅大全于新州【注见前】道死
　　大全安置贵州州将游翁明愬大全隂招游手軰私立将校造弓矢舟楫将通蛮爲变广西经畧朱禩孙闻于朝诏改窜新州土牢拘管日具存亡贾似道讽防孙杀之防孙遣将官毕迁防送舟过藤州【唐置明改县今属广西梧州府】迁挤大全于水而死
　　【癸亥】四年【防古中统四年】春正月防古以姚枢爲中书左丞枢上言自中统至今五六年间外侮内叛相继不絶然能官离债负民安赋役国用粗足政事更新皆陛下信用先王之法所致今创始治道正宜上答天心下结民心睦亲族以固本定大臣以当国开经筵以格心立学校以育才则可以光先烈遗子孙防古主纳之
