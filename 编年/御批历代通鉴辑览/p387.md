<!-- { "loadSidebar": true } -->
　　石敬瑭征蜀未有功使者自军前来多言道险狭难进兵闗右之民疲于转饷聚为盗贼唐主忧之谓近臣曰谁能办吾事者吾当自行耳安重诲曰军威不振臣之罪也臣请自往督战拜辞便行日驰数百里西方藩镇闻之无不惶骇钱帛刍粮昼夜辇运赴利州人畜毙踣不可胜纪时唐主已疎重诲石敬瑭本不欲西征及重诲西出乃敢累表奏论以为蜀不可伐唐主颇然之
　　【辛唐长兴三年是夘嵗凡四国三镇】春正月孟知祥兵防遂州唐守将夏鲁竒死之
　　知祥将李仁罕围遂州夏鲁竒婴城固守及是城陷鲁竒自杀【时石敬瑭屯剑州北山知祥枭鲁竒首以示之鲁竒二子在敬瑭军泣请往取首之敬瑭曰知祥长者必而父不犹愈于身首异处乎已而知祥果之】
　　唐召安重诲还二月石敬瑭引兵遁归西川兵追之陷利州
　　初鳯翔节度使朱昭谄事安重诲连得大镇重诲过鳯翔昭迎拜马首馆于府舍妻子罗拜奉酒进食礼甚谨重诲为昭泣言防人交搆几不免頼主上明察得保宗族重诲既去昭即奏重诲怨望有恶言至行营恐夺敬瑭兵柄又遗敬瑭书言重诲举止孟浪恐将士疑骇宜迎止之敬瑭大惧即上言重诲至恐有变宜急徴还宜徽使孟汉琼自西方还亦言重诲过恶有诏召重诲还二月朔石敬瑭以遂阆既陷粮运不继烧营北归重诲至三泉得诏亟归过凤翔昭不内重诲惧驰骑而东两川兵追敬瑭至利州昭武节度使李彦琦弃城走知祥以赵廷隠为昭武留后【廷隠遣使宻言于知祥曰董璋多诈必为公患因其剑州劳军请图之并两川之众可以得志于天下知祥不许廷隠叹曰不从吾谋祸难未巳】
　　唐以安重诲为防国节度使
　　赵凤言于唐主曰重诲陛下家臣终不叛主但不能周防为人所谗陛下不察其心重诲死无日矣唐主以为朋党不悦
　　吴以宋齐邱为右仆射致仕
　　吴徐知诰欲以宋齐邱为相齐邱自以资望素浅欲以退让为髙谒归洪州父因入九华山【在池州府青阳县西南山有九峯旧名九子山唐李白以九峯如莲花削成因更名】启求隠居吴主下诏徴之不至知诰遣其子景通【即景改名】入山敦谕齐邱始还除右仆射致仕
　　三月唐以李从珂为左卫大将军复钱镠官爵
　　唐主既解安重诲枢务乃召李从珂泣谓曰如重诲意汝安得复见吾以为左卫大将军尽复钱镠官爵遣使往谕防以向日致仕重诲矫制也
　　夏四月闽奉国节度使王延禀举兵袭福州败死延禀闻闽王延钧有疾帅其子建州刺史继雄将水军袭福州延钧遣楼船指挥使王仁逹【延钧从子】拒之仁达伪降继雄喜登舟慰抚仁达斩之延禀众溃追擒之初延禀既立延钧【事具前】将还建州谓延钧曰善继先志毋烦老兄再来及是延钧见之曰果烦老兄再下延禀慙不能对延钧斩之【复其姓名曰周彦琛】遣其弟都敎练使延政如建州慰抚吏民【延钧先度僧二万余人由是闽中多僧又好神仙之术道士陈守元巫者徐彦林与盛韬共诱之作寳皇宫极土木之盛】
　　五月唐以宦者孟汉琼为宣徽使
　　时范延光赵延寿【本姓刘恒山人赵徳钧飬为子因姓赵尚唐主女兴平公主为枢宻使】惩安重诲以刚愎得罪每事不敢可否独汉琼与王淑王淑妃居中用事人皆惮之【先是宫中须索稍逾常度重诲辄执奏由是非分之求殆絶至是汉琼直以中宫之命取府库物不复闗白枢宻院及三司亦无文书所取不可胜纪】
　　唐杀其太子太师致仕安重诲
　　安重诲内不自安表请致仕闰月制以太子太师致仕以李从璋【字子良唐主之侄】为防国节度使遣步军指挥使药彦稠将兵趣河中重诲子崇赞崇绪逃奔至重诲所重诲惊曰汝安得来既而曰此为人所使耳吾以死殉国夫复何言乃执二子表送诣阙明日有中使至见重诲恸哭重诲问故中使曰人言令公有异志朝廷已遣药彦稠将兵至矣重诲曰吾受国恩死不足报敢有异志更烦国家发兵贻主上之忧罪益重矣皇城使翟光邺【字他基鄄城人】素恶重诲唐主遣诣河中察之曰重诲果有异志则诛之光邺至从璋以甲士围其第自入见重诲拜于庭下重诲惊降阶答拜从璋奋挝击其首妻张氏惊救亦挝杀之诏以重诲离间孟知祥董璋钱镠又诬其欲自击淮南以图兵柄遣元随窃二子归本道并二子诛之
　　唐遣两川将吏还谕本镇
　　唐主遣西川进奏官苏愿东川军将刘澄各还本道谕以安重诲专命兴兵今已伏辜孟知祥遣使告董璋欲与之俱上表谢罪璋怒曰孟公亲戚皆完固宜归附璋已族灭尚何谢为由是复为怨敌
　　六月唐均田税
　　秋九月唐敕解纵五坊鹰隼
　　敕解纵鹰隼内外无得更进冯道曰陛下可谓仁及鸟兽唐主曰不然朕昔尝从武皇猎时秋稼方熟有兽逸入田中遣骑取之比及得兽余稼无防以是思之猎有损无益故不为耳
　　冬十一月甲申朔日食
　　吴以其中书令徐知诰镇金陵徐景通为司徒辅政知诰表请归老金陵以知诰为镇海宁国节度使镇金陵总録朝政以其子景通为司徒同平章事知中外左右诸军事留江都辅政以王令谋宋齐邱为左右仆射并同平章事兼内枢使以左景通【知诰作礼贤院于府舎聚图书延士大夫与孙晟陈觉议时事以国中屡灾曰兵民困苦吾安可独乐悉纵遣侍妓取乐器焚之　陈觉海陵人】











　　御批厯代通鉴辑览卷六十七
<史部,编年类,御批历代通鉴辑览>
　　钦定四库全书
　　御批厯代通鉴辑览卷六十八
　　五季
　　【壬唐长兴三年是辰歳凡四国三镇】春二月唐始刻九经【即唐开成中石壁九经也注见前】板
　　唐冯道李愚等请令判国子监田敏【淄州邹平人】校正九经刻板印卖【是年始刻俟板成而印卖之】以一文义去舛讹唐主从之【王应麟曰古未有板木唐末益州始有墨板多术数字学小书至后唐长兴中始诒儒臣校九经镂本于国子监】
　　唐赐髙从诲爵勃海王
　　三月吴越王钱镠卒【諡武肃】子元瓘嗣
　　镠寝疾谓将吏曰吾疾必不起诸儿皆愚懦谁可为帅者众泣曰两镇令公【傅瓘先代镠兼领两镇故云】仁孝有功孰不爱戴镠乃悉出印钥授传瓘曰将士推尔宜善守之又曰子孙善事中国勿以易姓废事大之礼遂卒【年八十一傅瓘与兄弟同幄行防内牙指挥使陆仁章曰令公嗣先王覇业将史旦暮趋谒尝与诸公子异处乃令主者更设一幄扶传瓘居之禁诸公子从者无敢妄入镠末年左右皆附传瓘仁章数以事犯之至是传瓘劳之仁章曰先王在位仁帝不知事令公今日尽节犹事先王也】传瓘既袭位更名元瓘以遗命去国仪用藩镇法除民田荒絶者租税置择能院掌选举殿最中外有上书告讦者皆置不问由是将吏辑睦
　　契丹遣使如唐
　　初契丹舎利【契丹官名掌军政】萴【士力反】剌【来达反人名】与惕隠【注见前】皆为赵徳钧所擒契丹屡遣使请之唐主谋于羣臣徳钧等皆曰契丹所以数年不犯邉数求和者以此辈在南故也纵之则邉患复生冀州刺史杨檀【字徳明沙陀人后赐名光逺】亦曰萴剌契丹之骑将在朝廷数年知中国虚实若得归为患必深恐悔之无及既而契丹使者辞归唐主曰朕志在安邉不可不稍副其求乃遣萴骨【亦人名】舎利与之俱归契丹以不得萴刺自是数防云州及振武
　　夏四月董璋袭西川五月孟知祥击败之董璋为其下所杀知祥遂取东川
　　孟知祥三遣使説董璋以主上加礼于两川茍不奉表谢罪恐复致讨璋不从三月遣李昊诣梓州极论利害璋诟怒不许至是璋防诸将谋及成都皆曰必克王晖曰劔南万里成都为大时方盛夏师出无名必无成功璋不从自将破白杨林镇【在汉州东】声势甚盛知祥以赵廷隠为都部署将三万人拒之五月璋克汉州知祥自将兵八千人趣之廷隠陈于鸡踪桥【在成都府新都县北】张公铎陈于其后璋退陈于武侯庙下【在新都县北弥牟镇八阵图旁】璋帐下骁卒大噪曰日中曝我辈何为何不速战璋乃上马前锋始交指挥使张守进降于知祥言璋兵尽此无复后继当急击之知祥登高冡督战赵廷隠三战不利知祥惧以马棰指后陈张公铎师众大呼而进东川兵大败死者数千人璋与数骑遁去余众七千人降知祥引兵追璋至赤水【在汉州东南】而还命廷隠攻梓州璋还至府第方食王晖帅兵三百大噪而入璋引妻子登城呼指挥使潘稠使讨乱兵稠斩璋首以授晖晖举城迎降赵季良帅将吏请知祥兼领东川许之唐主闻璋败死知祥已据全蜀乃遣供奉官李存瓌【克宁之子知祥之甥】赐知祥诏知祥拜泣受诏上表谢罪自是复穪藩然益骄倨矣【知祥令李昊草表请行墨制补两川刺史以下又表请赵季良等为节度使皆从之】
　　秋七月唐武安节度使马希声卒八月弟希范【字寳规殷第四子】嗣
　　唐以李从珂为鳯翔节度使
　　九月唐城三河县【唐置以地近泃洳鲍邱三水而名今属顺天府】
　　初契丹既彊防抄卢龙诸州皆遍毎自涿州运粮入幽州敌多伏兵于阎沟【即今盐沟河在良乡县南】掠取之及赵徳钧为节度使城阎沟而戍之为良乡县【汉县故城在房山县东今良乡县即赵徳钧所罝】粮道稍通于州东五十里城潞县【汉县明省故城在今通州】而戍之近州之民始得稼穑至是又于州东北百余里城三河县以通蓟州运路敌骑来争徳钧击之
　　冬十月唐大理少卿康澄上疏论事唐主优诏答之澄上疏曰国家有不足惧者五有深可畏者六隂阳不调不足惧三辰失行不足惧小人讹言不足惧山崩川涸不足惧蟊贼伤稼不足惧贤人藏匿深可畏四民迁业深可畏上下相徇深可畏防耻道消深可畏毁誉乱眞深可畏直言蔑闻深可畏不足惧者愿陛下存而不论深可畏者愿陛下修而靡忒优诏奬之
　　十一月唐以石敬瑭为河东节度使
　　秦王从荣喜为诗聚浮华之士高辇等于幕府与相唱和颇自矜伐唐主语之曰吾虽不知书然喜闻儒士讲经义开益人智思吾见庄宗好为诗将家子文非素习徒取人窃笑汝勿效也从荣为人鹰视轻佻峻急既防朝政骄纵不法安重诲死王淑妃孟汉琼宣传制命范延光赵延夀为枢密使从荣皆轻侮之石敬瑭兼六军诸卫副使其妻永宁公主与从荣异母素相憎疾从荣以宋王从厚声名出已右尤忌之从厚善以卑弱奉之故嫌隙不外见敬瑭不欲与从荣共事常思外补以避之延光延夀亦虑及祸屡辞机要会契丹欲入冦唐主命择河东帅延光延夀先言石敬瑭康义诚可往既而欲专用敬瑭李崧曰非石太尉不可敬瑭亦愿行即命除之敬瑭至晋阳以部将刘知逺周瓌【晋阳人】为都押衙委以腹心军事委知逺帑藏委瓌
　　【癸唐长兴四年闽王延钧龙巳启元年是嵗凡四国三镇】春正月闽王王延钧称帝更名璘
　　闽人有言真封宅龙见者闽王延钧更命其宅曰龙跃宫遂诣宝皇宫【事见前】受册备仪卫入府即皇帝位自以国小地僻常谨事四邻由是境内差安
　　二月唐定难节度使李仁福卒军中立其子超为留后唐以孟知祥为蜀王
　　三月唐以李彛超为彰武【后唐延州军号】留后安从进为定难留后彛超拒命
