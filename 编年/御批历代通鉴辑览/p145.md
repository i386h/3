<!-- { "loadSidebar": true } -->
　　亮率诸军北驻汉中使长史张裔【字君嗣成都人】叅军琬【字公琰零陵湘隂人】统留府事【临上疏曰先帝创业未半而中道崩殂今天下三分益州疲敝此诚危急存亡之秋也然侍衞之臣不懈于内忠志之士忘身于外者盖追先帝之殊遇欲报之于陛下也诚冝开张圣聼以光先帝遗徳恢宏志士之气不宜妄自菲薄引喻失义以塞忠諌之路也宫中府中俱为一体陟罚臧否不宜异同若有作奸犯科及为忠善者宜付有司论其刑赏以昭陛下平明之理不宜偏私使内外异法也侍中侍郎郭攸之费祎董允等此皆良实志虑忠纯是以先帝简防以遗陛下愚以为宫中之事事无大小悉以咨之然后施行必能禆补阙漏有所广益将军向宠性行淑均暁畅军事试用于昔日先帝称之曰能是以众议举宠为督愚以为营中之事悉以咨之必能使行陈和睦优劣得所亲贤臣逺小人此先汉所以兴隆也亲小人逺贤臣此后汉所以倾頺也先帝在时每与臣论此事未尝不叹惜痛恨于桓灵也侍中尚书长史叅军此悉端良死莭之臣愿陛下亲之信之则汉室之隆可计日而待也臣本布衣躬耕南阳苟全性命亍乱世不求闻逹于诸侯先帝不以臣卑鄙猥自枉屈三顾臣于草庐之中谘臣以当世之事由是感激遂许先帝以驰驱后值倾覆受任于败军之际奉命于危难之间尔来二十有一年矣先帝知臣谨慎故临崩寄臣以大事也受命以来夙夜忧惧恐付托不效以伤先帝之明故五月渡泸深入不毛今南方已定兵甲已足当奨率三军北定中原庻竭驽钝攘除奸凶兴复汉室还于旧都此臣所以报先帝而忠陛下之职分也至于斟酌损益进尽忠言则攸之祎允之任也愿陛下托臣以讨贼兴复之效不效则治臣之罪以告先帝之灵责攸之祎允等之慢以彰其咎陛下亦冝自谋以谘诹善道察纳雅言深追先帝遗诏臣不胜受恩感激今当逺离临表涕零不知所言遂行　郭攸之南阳人费祎字文伟江夏鄳人董允字休昭和之子向宠防阳宜城人向朗兄子泸水即古若水注见前】亮屯于沔北阳平石马【水经注沔水迳白马戍南谓之白马城一名阳平関东有武侯垒据此石马即白马也注见前阳平】魏主叡闻之欲太发兵迎击以问孙资【字彦龙太原人】资曰昔武皇取张鲁危而后济数言南郑直为天狱中斜谷道为五百里石穴今若进军道既险阻且必当更有所兴发天下骚动此宜深虑不若但以见兵分命大将据诸险要亦足以震慑彊防镇静疆塲乃止
　　夏四月魏复行五铢钱
　　自董卓壊五铢钱至魏文帝始复之既而以谷贵罢钱而用谷帛人多巧僞竞以湿谷薄绢为市严刑不能禁亍是复行五铢钱
　　【戊申】六年【魏太和二年吴黄武七年】春丞相亮伐魏战于街亭【即街泉亭本汉县后汉省在今甘肃秦州秦安县东北通典街泉亭马谡败处】败绩诏贬亮右将军行丞相事
　　初魏以夏侯楙【字子林惇中子　考通鉴以楙为渊之子纲目因之今依魏志改注】都督関中至是丞相亮将伐魏司马魏延【字文长义阳人】曰楙主壻也【楙尚太祖女清河公主】怯而无谋今假延精兵五千负粮五千直从褒中【注见前】出循秦岭【在西安府蓝田县南东起商洛西尽汧陇】而东当子午谷【谷名路通南北北口曰子在西安府城南南口曰午在汉中府洋县东北】而北不十日可到长安楙闻延奄至必弃城走比东方合聚尚二十许日而公从斜谷【注见前】来亦足以逹如此则一举而咸阳已西可定矣亮以此为危计不用掦声出斜谷取郿使将军赵云邓芝为疑军据箕谷【箕山之谷在今汉中府褒城县北】魏使曹眞督诸军军郿以拒之亮乃率大军攻祁山戎陈整齐号令明粛始魏以昭烈既崩数歳寂然无闻是以畧无豫备而卒闻亮出朝野恐惧亍是天水南安【后汉灵帝时置郡治防道故城在今巩昌府陇西县】安定皆举军应亮関中响震魏主叡如长安右将军张郃率歩骑五万拒亮亮使叅军马谡督诸军与郃战于街亭谡违亮节度舍水上山郃絶其汲道击大破之亮乃拔西县【此汉西县故城在今秦州汉中府沔县亦有西县故城乃隋所置】千余家还汉中【初亮以谡才术人深加噐异昭烈帝临终谓曰谡言其实不可大用君其察之亮未以为然引谡叅军事毎与谈论自昼逹夜至是乃収杀之而自临祭为之流涕抚其遗孤谡之未败也禆将军王平连规諌谡谡不能用及败众防惟平所领千余人鸣鼓自守张郃疑其有伏不敢偪于是平徐徐収合诸营防兵以还亮拜平叅军进位封侯　王平字子均巴西宕渠人】亮上疏请自贬三等诏以右将军行丞相事赵云亦以箕谷兵败坐贬亮于是考防劳甄壮烈引咎责躬布所失于境内厉兵讲武以为后圗戎士简练民忘其败矣先是亮出祁山天水叅军姜维【字伯约冀人】诣亮降亮美其胆智使典军事
　　吴人诱魏掦州牧曹休战于石亭【在今江南安庆府潜山县东北】大败之吴使鄱阳太守周鲂【字子鱼吴郡阳羡人】诈以郡降于魏魏掦州牧曹休率歩骑十万向皖以应之魏主叡又使司马懿向江陵贾逵向东关【在庐州府巢县东南】三道俱进八月吴主权至皖以陆逊为大都督假黄以朱桓全琮【字子璜钱唐人】为左右督各督三万人以击休【桓曰休以亲见任非智勇名将今战必败败必走走必由夹石挂车此两道险阨若以万兵柴路则彼众可尽而休可虏臣请将所部以断之若得休则可乘胜长驱进取夀春以窥许洛此万世一时也权以问陆逊逊以为不可乃止　夹石即今北峡山在安庆府桐城县北挂车山名在桐城县西】战于石亭逊令桓琮为左右翼冲休伏兵因驱走之追至夹石斩获万余资伏畧尽【初叡命贾逵引兵东与休合逵曰贼无东関之备必并军于皖而休深入与战必败乃亟进闻休已败而吴遣兵断夹石逵兼道进军多设旗鼓疑兵吴人惊退休乃得还】
　　冬十二月右将军亮伐魏围陈仓不克而还斩其追将王双
　　右将军亮闻曹休败魏兵东下関中虚弱欲出兵击魏群臣多以为疑亮乃上言于帝【畧曰先帝以汉贼不两立王业不偏安故托臣以讨贼以先帝之明量臣之才固知臣伐贼才弱敌彊也然不伐贼王业亦亡惟坐而待亡孰与伐之是故托臣而弗疑也臣受命之日寝不安席食不甘味思惟北征宜先入南故五月渡泸深入不毛臣非不自惜也頋王业不可偏安于蜀都故胃危难以奉先帝之遗意也而议者谓为非计今贼适疲亍西又务亍东兵法乘劳此进趋之时也且髙帝明并日月谋臣渊深然渉险被创危然后安今陛下未及髙帝谋臣不如良平而欲以长计取胜坐定天下此臣之未觧一也刘繇王朗各据州郡论安言计动引圣人羣疑满腹众难塞胸今歳不战明年不征使孙策坐大遂并江东此臣之未觧二也臣到汉中中间期年已防赵云等及曲长屯将七十余人突将武骑一千余人皆数十年所计合四方之精鋭非一州之所有若复数年则损三分之二当何以圗敌此臣之未觧三也今民穷兵疲而事不可息事不可息则住与行劳费正等而不及虚圗之欲以一州之地与贼支乆此臣之未觧四也夫难平者事也昔先帝兵败于楚曹操拊手谓天下已定然先帝东连吴越西取巴蜀举兵北征夏侯授首此操之失计而汉事将成也其后吴更违盟关羽毁败秭归蹉跌曹丕称帝凢事如是难可逆见臣鞠躬尽力死而后已至于成败利钝非臣之明所能逆覩也　按后出师表蜀志不载通鉴采裴注补録纲目稍删莭之今依纲目】十二月引兵数万出防关【在今陜西鳯翔府寳鸡县西南】围陈仓不克【初曹眞以亮惩于祁山后必出从陈仓乃使将军郝昭守其城及是亮进攻之起云梯冲车临城昭以火箭逆射其梯人多烧死昭又以绳连石磨压其冲车冲车折亮乃更为井阑百尺以射城中以土丸填堑欲直攀城昭又于内筑重墙亮又为地突欲踊出于城襄昭又于城内穿地横截之尽夜相攻拒二十余日　郝昭字伯道太原人】会亮粮尽引去魏将军王防追亮亮击斩之
　　吴大司马吕范卒
　　初孙防使范典财计时吴王权年少私从有求范必权白不敢专许及权守阳羡【汉县今江南常州府宜兴县是】长有所私用防或料覆功曹周谷辄为傅着簿书使无谴问权以是望范而悦谷及后统事以范忠诚信任之而谷能欺更簿书不用也至是以范为大司马印绶未下而卒
　　【己酉】七年【魏太和三年吴黄龙元年】春右将军亮伐魏防武都【注见前】隂平【汉县魏置郡今阶州文县是】复拜丞相
　　夏四月吴王孙权称帝
　　吴王权即皇帝位大赦改元百官毕防权归功亍周瑜将军张昭举笏欲褒赞功徳未及言权曰如张公计今已乞食矣昭大慙汗权追尊父坚为武烈皇帝兄防为长沙桓王立子登为太子【以诸葛恪为太子左辅张休为右弼顾谭为辅正陈表为翼正谢景范慎羊衟等为賔客于是东官号多士太子使侍中胡综作賔友目曰英才卓越则诸葛恪精识时机则顾谭凝辩宏逹则谢景究学甄微则范慎羊衟私駮之曰元逊才而踈子嘿精而狠叔发辩而浮孝敬深而陿恪等之其后皆败如衟所言　谢景字叔南阳人范慎字孝敬广陵人羊衟南阳人衟古道字胡综字伟则汝南固始人余见前】于是权使以并尊二帝来告众皆以为交之无益而名体弗顺宜顕明正义絶其盟好丞相亮曰权有僭逆之心乆矣国家所以畧其衅情者求犄角之援也今若加顕絶雠我必深更当移兵东戍与之角力彼贤才尚多将相辑睦未可一朝定也顿兵相守坐而须老使北贼得计非算之上者乃遣卫尉陈震【字孝起南阳人】贺吴权与盟约中分天下
　　秋七月魏制后嗣有由诸侯入奉大统者不得顾私亲诏曰礼王后无嗣择建支子以継大宗则当纂正统而奉公义何得复顾私亲哉其令公卿有司深以前世行事为戒后嗣万一有由诸侯入奉大统则当明为人后之义敢为佞邪导防时君建非正之号以干正统谓考为皇称姬为后则股肱大臣诛之无赦其书之金防藏之宗庙着于令典
　　九月吴迁都建业使上大将军【吴亍大将军之上复置上大将军】陆逊辅太子登守武昌
　　吴主权迁都建业皆因故府不复増改使上大将军陆逊辅太子登及尚书九官【九卿也】留武昌【南阳刘廙常着先刑后礼论大子賔客谢景称之于逊逊呵景曰礼之长于刑乆矣君侍东宫宜遵仁义以彰徳音若彼之谈不须讲也太子与西陵都督歩隲书求见启诲隲上疏曰人君不亲小事使百官有司各任其职故舜命九贤则无所用心不下庙堂而天下治贤人所在折冲万里信国家之利噐崇替之所由也愿重以经意则天下幸甚　刘廙字防嗣南阳安众人】
　　冬十月魏立聼讼观置律博士
