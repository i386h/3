<!-- { "loadSidebar": true } -->
　　始称凉王徙乐都【初思复鞬爱重傉檀谓诸子曰傉檀噐诚非汝曺所及也故诸兄不以传子而传于弟】
　　三吴大饥
　　三吴大饥户口减半临海永嘉殆尽冨室皆衣罗纨怀金玉闭门饿死
　　秦王兴攻魏败绩其将姚平死之
　　秦王兴大发诸军遣义阳公平等代魏自将大军继之魏主珪遣长孙肥【代人】为前锋亦自将大军继后平为肥所败结垒固守魏军围之兴将兵四万来救珪帅步骑逆战于防阬【在今平阳府曲沃县北】之南兴退走平悉众突围不得出乃帅麾下赴水死余众二万余人皆敛手就擒兴力不能救举军恸哭数遣使求和于魏珪不许
　　将军司马休之【字季预尚之之弟】刘敬宣髙雅之奔南燕元杀吴兴守髙素将军竺谦之及刘袭等皆牢之北府旧将也袭兄轨邀司马休之刘敬宣髙雅之等共据山阳【晋县今为江南淮安府治】欲起兵攻元不克遂奔南燕
　　【癸卯】二年【是嵗凉亡大国三燕秦魏小国四南凉北凉西凉南燕凡七僭国】春卢循使其党徐道覆冦东阳【晋郡治长山今浙江金华府治之金华县是】建武将军刘裕击破之
　　道覆循之姊夫也
　　桓元自为大将军
　　元上表请帅诸军平关洛而讽朝廷不许乃云奉诏故止【元初欲饬装先命作轻舸载服玩书畵或问其故对曰兵防战危脱有意外当使轻而易运众皆笑之】
　　夏四月癸巳朔日食
　　五月燕作龙腾苑
　　燕王熙作龙腾苑方十余里役徒二万人筑景云山于苑内基广五百步峰髙十七丈【后熙复于苑中起逍遥宫凿曲光海方盛夏士卒暍死大半】
　　秋七月秦徴吕隆为散骑常侍以王尚为凉州刺史南北凉互出兵攻吕隆秦之谋臣言于秦主兴曰隆今饥窘尚能自支若将来丰赡终不为吾有不如因其危而取之兴乃徴吕超入侍遣齐难等帅兵迎隆隆素车白马迎于道旁难以司马王尚行凉州刺史镇姑臧徙隆宗族及民万户于长安兴以隆为散骑常侍超为安定守【后凉自吕光据姑臧至隆亡凡四主合十九年】
　　九月桓元自为相国封楚王加九锡
　　殷仲文【觊之弟】卞范之劝元早受禅朝廷册命元为相国总百揆封楚王加九锡楚国置丞相以下官【桓谦私问刘裕曰楚王勲徳隆重朝廷之情咸谓宜有揖让卿以为何如刘裕曰楚王勲徳盖世晋室民望久移乘运禅代有何不可喜曰卿谓之可即可耳】
　　南燕讲武城西
　　髙雅之表南燕主备徳请伐元曰纵未能廓清呉会亦可收江北之地【韩范亦上疏曰晋室衰乱戎马单弱重以桓元悖逆上下离心拓地定功正在今日失时不取彼之豪杰诛灭桓元更脩徳政则无望矣】备徳因讲武城西公卿皆以元新得志未可图乃止
　　冬十月桓元自称皇帝废帝为平固【晋县隋省故城在今江西赣州府兴国县】王迁于寻阳
　　元表请归藩使帝作手诏固留之诈言钱塘临平湖【注见前】闻江州甘露降因使百僚集贺为己受命之符【又以前世皆有隐士耻独无之求得安定皇甫谧六世孙希之给其资用使居山林徴为著作郎又使固辞然后下诏旌礼号曰髙士时人谓之□元性贪鄙人士有法书好畵及佳园宅必假蒱搏而取之尤爱珠玉未尝离手】至是卞范之为禅诏逼帝书之遣司徒王谧奉玺绶禅位于楚帝出居永安宫百官诣姑孰劝进元筑坛于九井山【在大平府当涂县】北即帝位改元永始封帝为平固王迁于寻阳元入建康宫登御座而床忽陷羣下失色殷仲文曰将由圣徳深厚地不能载元大恱元以其祖彛以上名位不显不复追尊独纳桓温神主于太庙卞承之曰宗庙之祭上不及祖有以知楚徳之不长矣【元性苛细好自矜伐诏令纷纭有司奉荅不暇而纲纪不治奏案停积朝野骚然思乱者众】
　　益州刺史毛璩【字叔琏寳之孙】起兵讨桓元
　　元遣使加璩左将军璩不受命传檄列元罪状进屯白帝
　　【甲辰】三年【魏天赐元年】春二月刘裕起兵京口讨桓元元使弟谦拒之
　　刘裕从徐兊刺史桓脩入朝元谓王谧曰裕风骨不常盖人杰也毎逰集必引接殷勤赠赐甚厚元妻刘氏谓元曰裕龙行虎步视瞻不凡恐终不为人下宜早除之元曰我方平荡中原非裕莫可用者俟闗河平定别议之耳裕与何无忌同舟还京口密谋兴复刘迈【字伯羣下邳人】弟毅【字希乐】家于京口亦与无忌谋之【无忌曰桓氏强盛其可圗乎毅曰天下自有强弱茍为失道虽强焉弱正患事主难得耳无忌曰草泽之中非无英雄也毅曰所见唯有刘下邳无忌笑而不答还以告裕】平昌孟防自建康还裕谓之曰草间当有英雄起卿颇闻之乎防曰今日英雄有谁正当是卿耳于是裕毅无忌防及裕弟道规【字道则】诸葛长民【琅邪阳邵人】等相与合谋起兵【时桓宏镇广陵刁逵镇厯阳道规为宏叅军防为王□裕使毅就道规防共图宏据广陵长民为逵叅军裕使长民就杀逵据厯阳无忌夜草檄文其母密窥之泣曰吾不及东海吕母明矣汝能如此吾复何恨问所与同谋者曰刘裕母尤喜桓宏修之弟刁逵恊之孙东海吕母王莽时人事见前】裕托以游猎与无忌收
　　合徒众得百余人诘旦京口门开无忌着传诏服称敕使居前徒众随之入斩桓脩以徇裕问无忌曰急湏一府主簿何由得之无忌曰无过刘道民【刘穆之东莞莒人字道和道民其小字也】裕曰吾亦识之即驰信召焉【时穆之间京口讙噪声晨起出陌头腐与信会直视不言者久之返室壊布裳为袴往见裕】裕见穆之曰始举大义湏一军吏甚急卿谓谁堪其选穆之曰仓猝之际畧当无见逾者裕笑曰卿能自屈吾事济矣即于坐署主簿【是日孟防在广陵亦劝桓宏出猎防与刘毅刘道规帅壮士数十人斩之因收众济江】众推裕为盟主总督徐州事以防为长史守京口裕帅二州之众千七百人军于竹里移檄逺近元加桓谦征讨都督谦等请亟遣兵击裕元曰不如屯大众于覆舟山【在江宁府上元县东北元和志钟山西足也】以拒之彼空行二百里无所得鋭气已挫忽见大军必惊愕我按兵坚阵勿与交锋彼求战不得自然败走此防之上也谦等固请乃遣吴甫之皇甫敷相继北上【元忧惧特甚或曰裕等乌合防弱势必无成何宪之深元曰刘裕足为一世之雄刘毅家无担石之储摴蒱一掷百万何无忌酷似其舅共举大事何谓无成】
　　三月刘裕及桓谦战于覆舟山大破之元出走裕立留台于石头
　　三月朔裕军与吴甫之遇于江乘【注见前】斩之至罗落桥【在上元县东北建康志下有罗落浦入于大江】皇甫敷帅数千人逆战又斩之元使桓谦屯东陵卞范之屯覆舟山西合众二万明日裕众食毕悉弃余粮数道并前裕与刘毅身先士卒进突其陈将士皆殊死战因风纵火谦等大溃元先已潜使殷仲文具舟至是遂将其子升鞭马趣石头浮江南走经日不食悲不自胜裕入建康明日徙屯石头城立留台百官【焚桓温神主造晋新主纳于太庙】遣诸将追元尚书王嘏帅百官奉迎乘舆诛元宗族在建康者使臧熹【东莞人焘之弟】入宫收图籍噐物封闭府库元司徒王谧与众议推裕领扬州裕固辞乃以谧为侍中领扬州刺史録尚书事【裕初名位防薄唯谧独竒贵之元受禅时谧亲解帝玺绶授元及元败众谓谥宜伏诛裕以旧恩特保全之】谧推裕为都督八州徐州刺史何无忌为琅邪内史孟防为丹阳尹刘道规为义昌【宋书州郡志南梁太守永初郡国有义昌胡三省曰盖晋未置郡宋初废为县也　南梁晋侨郡寄治夀阳】太守诸大处分皆委于刘穆之仓猝立定无不允惬裕遂托以腹心时晋政寛弛纲纪不立豪族陵纵小民穷蹙穆之斟酌时宜随方矫正裕以身范物先以威禁内外肃然【诸葛长民至豫州失期不得发刁逵执之槛车送桓元未至而元败送人共破槛出长民还趣厯阳逵弃城走其下执以送裕斩于石头　豫州晋南渡后侨置于厯阳】
　　元至寻阳逼帝西上刘毅等帅兵追之
　　元在道自作起居注叙讨刘裕经畧举无遗防诸军违节度以致奔败专思著述不暇与羣下议事【已而元挟帝入江陵恐威令不行更增峻刑罚众益离怨荆江诸郡间元播越有上表问起居者元皆不受更令所在贺迁新都】
　　刘裕推武陵王遵【字茂逺威王晞子】承制行事
　　裕称受密诏以遵承制入居东宫内外毕敬迁除称制教称命
　　刘敬宣司马休之自南燕来归
　　刘敬宣髙雅之结青州大姓及鲜卑豪帅谋杀南燕王备徳推司马休之为主谋泄南走南燕人追杀雅之敬宣休之至淮泗间闻桓元败遂来归刘裕以敬宣为晋陵【吴毘陵郡晋更名今江南常州府是】太守休之为荆州刺史【敬宣寻为江州刺史】
　　夏四月何无忌及元兵战于桑落洲【在江西九江府徳化县东北】大破之
　　桓元遣庾稚祖何澹之等守湓口何无忌刘道规至桑落洲澹之等逆战澹之常所乘舫旗帜甚盛无忌曰贼帅必不居此欲诈我耳今寡众不敌战无全胜此舫战士必弱我以劲兵攻之必得之得之则彼势沮而我气倍因而薄之破贼必矣遂攻得之因传呼曰已得何澹之矣贼军惊扰官军亦以为然乘胜大破之遂克湓口进据寻阳遣使奉送宗庙主祏还京师
　　元挟帝东下五月刘毅等及元战于峥嵘洲【在湖北武昌府东昌县东北一名得胜洲】大破之元复挟帝入江陵宁州督防冯迁击元诛之帝复位
　　桓元收集荆州兵有众二万复帅诸军挟帝东下【使徐放説刘裕等散甲裕等不聼】刘毅何无忌刘道规帅众自寻阳西上与元遇于峥嵘洲道规麾众先进毅等从之乘风纵火尽鋭争先元众大溃元挟帝单舸西走留永安何皇后【穆帝后】及王皇后【帝之后】于巴陵殷仲文因叛元奉二后还建康元与帝入江陵欲奔汉中而人情乖沮乃与腹心百余人夜出更相杀害仅得至船左右奔败荆州别驾王康产奉帝入南郡府舎校尉毛脩之【字敬文璩之弟子】诱元入蜀元从之会毛璩弟宁州刺史璠卒官璩使兄孙祐之及叅军费恬帅数百人送其丧遇元于枚回洲【在荆州府江陵之西南】迎击之督防冯迁【汉嘉人】抽刀而前元曰汝何人敢杀天子迁曰我杀天子之贼耳遂斩之乘舆反正于江陵以脩之为骠骑将军大赦奉神主于太庙毅等传送元首枭于大桁
　　閠月桓振袭江陵陷之刘毅等进兵讨之不克
　　毅等既战胜以为大事已定不急追蹑元死几一旬诸军犹未至桓谦及振窜匿复出聚众袭江陵陷之杀王康产振见帝于宫欲行弑逆谦苦禁之乃拜而出为元举哀追谥谦帅羣臣奉玺绶于帝侍御左右皆振腹心何无忌刘道规进攻谦于马头【城名在荆州府公安县东水经注江津戌南封马头岸即此】破之无忌直趋江陵振逆战于灵溪【在荆州府江陵县西】无忌等大败退还寻阳
　　秋七月永安皇后何氏崩
　　九月魏改官制
　　魏主置六谒【其秩五品】凖古六卿临昭阳殿亲加铨择列爵四等曰王公侯子【王封大郡公封小郡侯封大县子封小县】其品第一至第四又置散官五等其品第五至第九【前世职次皆无从品魏制自第一至第九皆有之】文官材能秀异武官堪为将帅者其品亦比第五至第九百官有阙则于其中擢补之【其官多仿上古龙官鸟官谓诸曹之使为鳬鸭取其飞之速疾也谓候官伺察者为白鹭取其延颈逺望也余皆类此】
　　冬十一月魏命宗室州郡各置帅
