<!-- { "loadSidebar": true } -->
　　仆固懐恩诱回纥吐蕃吐谷浑党项奴剌【卢逹反吐谷浑别种】数十万众俱入防令吐蕃趋奉天党项趋同州吐谷浑奴敕趋盩厔回纥继吐蕃之后懐恩又以朔方兵继之郭子仪奏冦皆骑兵其来如飞不可易也请使鳯翔滑濮邠宁镇西河南淮西诸节度各出兵以阨其冲要上从之懐恩中涂遇暴疾死大将范志诚领其众【懐恩拒命三年再引外冦为国大患上犹为之隐曰懐恩不反为左右所误耳】吐蕃十万至奉天始列营朔方兵马使浑瑊帅骁骑二百冲之贼众披靡瑊夹贼一将跃马而还士气大振夜复引兵袭之杀千余人京师闻冦至奉天始罢百高座讲召郭子仪使屯泾阳上自将六军屯苑中下制亲征【百官入朝鱼朝恩从禁军操白刃宣言曰吐蕃攻犯郊畿车驾欲幸河中何如公卿皆错愕不知所对有刘给事者独出班抗声曰敕使反邪今屯军如云不戮力捍冦而遽欲脇天子弃宗社非反而何朝恩惊沮事遂寝】防大旬日冦不能进大掠而去所过焚庐舍蹂禾稼殆尽十月复讲经吐蕃退至邠州遇囘纥复相与入防合兵围泾阳子仪严备不战时二冦闻懐恩死已争长不相睦子仪使牙将李光瓒说回纥欲与共击吐蕃囘纥不信曰郭公在此可得见乎光瓒还报子仪曰今众寡不敌难以力胜昔与回纥契约甚厚不若挺身说之可不战而下也诸将请选鐡骑五百卫从子仪曰此适足为害耳郭晞扣马谏曰大人国之元帅奈何以身为冦饵子仪曰今战则父子俱死而国家危往以至诚与之言或幸而见从则四海之福也不然则身没而家全以鞭击其手曰去遂与数骑出使人传呼曰令公来囘纥大惊大帅药葛罗可汗之弟也执弓注矢立于前郭子仪免胄释甲投鎗而进诸部长相顾曰是也皆下马罗拜子仪亦下马前执药葛罗手让之曰汝囘纥有大功于唐唐之报汝亦不薄奈何负约深入吾地弃前功结后怨背恩徳而助叛臣乎且怀恩叛君弃母于汝何有今吾挺身而来听汝杀之我之士必致死与汝战矣药葛罗曰懐恩欺我言天可汗已晏驾令公亦捐馆中国无主我是以来今皆不然懐恩又为天所杀我曹岂肯与令公战乎子仪因说之曰吐蕃无道所掠之财不可胜载马牛杂畜长数百里此天之赐汝也全师而继好破敌以取富为汝之计孰便于此不可失也药葛罗曰吾为懐恩所误负公诚深今请为公尽力以谢过然懐恩之子可敦兄弟也愿勿杀之子仪许之囘纥观者为两翼稍前子仪麾下亦进子仪挥手却之因取酒与其部长共饮药葛罗使子仪先执酒为誓子仪酹地曰大唐天子万嵗囘纥可汗亦万嵗两国将相亦万嵗有负约者身陨阵前家族灭絶杯至药葛罗亦酹地曰如令公誓于是诸部长大喜曰军中筮言此行安稳不与唐战见一大人而还今果然矣遂与定约而还吐蕃闻之夜遁囘纥遣其部长入见天子药葛罗帅众追吐蕃杀获万计诏罢亲征京城解严【初肃宗以陜西节度使郭英乂领神防军使鱼朝恩监之英乂入为仆射朝恩専将之及上幸陜朝恩举在陜兵与神防军迎扈悉号神防军天子幸其营及京师平朝恩遂以军归禁中自将之然尚未得舆北军齿至是从上屯苑中其势寖盛分为左右厢居北军之右矣】
　　闰月以路嗣恭【字懿范京兆三原人】为朔方节度使
　　子仪以灵武初复百姓雕弊戎落未安请以嗣恭镇之嗣恭披荆棘立军府威令大行
　　郭子仪还河中
　　子仪在河中以军食常乏乃自耕百畆将校以是为差于是士卒皆不劝而耕野无旷士军有余粮
　　汉州【注见前】刺史崔旰【安平人徙卫州】杀西川节度使郭英乂初严武在蜀奏崔旰为汉州刺史【旰将兵撃吐蕃连防其数城攘地数百里武作七宝举迎旰入成都以宠之】武卒行军司马杜济等共请郭英乂为节度使旰与所部亦请大将王崇俊防朝廷已除英乂英乂至即诬杀崇俊遣使召旰旰辞不至英乂怒自将兵攻之败还旰闻英乂裁损士卒禀赐下皆怨怒又毁元宗铸金真容【初元宗离蜀以所居行宫为道观仍铸金为真容英乂爱其竹树茂美奏为军营因徙去真容自居之】旰因宣言英乂反发兵袭之英乂奔简州【隋置今属成都府】为普州【注见前】刺史韩澄所杀于是卭州【注见前】牙将柏茂琳泸州【梁置今四川】牙将杨子琳劒州【注见前】牙将李昌防各举兵讨旰蜀中大乱明年诏以杜鸿渐为劒南东西川副元帅旰卑辞重赂以迎之鸿渐贪其利见旰无一言责其干犯反荐之于朝请以节制让旰上不得已以旰为成都尹西川节度行军司马【鸿渐又表柏茂琳杨子琳李昌防各为本州刺史以和解之】又明年鸿渐还朝以旰为西川节度使【鸿渐荐旰才堪寄任上亦务姑息乃留鸿渐复知政事以旰为节度使旰厚敛以赂权贵元载擢其兄弟皆至大官】久之旰入朝会杨子琳袭成都诏旰还镇赐名宁【先是宁弟寛为留后数与子琳战不利宁妾任氏出家财募兵得数千人帅以击子琳破走之】
　　【丙午】大厯元年春正月敕复补国子学生
　　自安史之乱国子监室堂頽壊军士多借居之祭酒萧昕上言学校不可遂废故有是诏
　　以户部尚书刘晏侍郎第五分理天下财赋
　　二月释奠于国子监
　　释奠于国子监命宰相帅常参官鱼朝恩帅六军诸将往听讲子弟皆服朱紫为诸生【谓朝恩之子弟】朝恩既贵显乃学讲经为文仅能执笔辨章句遽自谓才兼文武莫敢与之抗
　　贬顔真卿为峡州【注见前】别驾
　　元载専权恐奏事者攻讦其私乃请百官论事皆先白宰相然后奏闻顔真卿上疏论之【疏曰諌官御史陛下之耳目今使论事者先白宰相是自掩其耳目也李林甫为相深疾言者蔽喑呜卒成幸蜀之祸陵夷至于今日夫人主大开不讳之路羣臣犹莫敢尽言况令宰相大臣裁而抑之则陛下所闻见者不过三数人耳天下之士从此钳口结舌陛下见无复言者以为天下无事可论是林甫复起于今日也昔林甫虽擅权犹托他事隂中言者不敢明令百司奏事皆先白宰相陛下傥不早寤渐成孤立后悔无及矣】
　　以马璘兼邠宁节度使
　　璘以叚秀实为都虞侯璘处事或不中理秀实争之璘或甚怒秀实曰秀实罪若可杀何以怒为无罪杀人恐渉非道璘摄衣起秀实徐歩而出良久璘置酒召秀实谢之自是事皆咨秀实而后行声称甚美
　　秋八月以鱼朝恩判国子监事
　　命鱼朝恩判国子监中书舍人常衮【京兆人】言成均之任当用名儒不宜以宦者领之不听命宰相百官送上朝恩执易升髙座讲鼎折足以讥宰相王缙怒元载怡然朝恩曰怒者常情笑者不可测也
　　冬十月上生日诸道节度使上夀
　　上生日诸道节度使献金帛珍玩为夀共直缗钱二十四万常衮言节度使非能男耕女织必取之于人敛怨求媚不可长也请却之上不听
　　以陈少逰【博平人】为宣歙【今宁国徽州二府是】观察使
　　少逰为吏彊敏而好贿善结权贵以是得进除桂管【元和志桂管领州十二治桂州　桂州今广西桂林府是】观察使恶其道逺多瘴疠宦官董秀掌枢宻少逰请嵗献五万缗又纳贿于元载子仲武内外引荐遂改宣歙
　　【丁未】二年春二月郭子仪入朝
　　上礼重子仪甞谓之大臣而不名【子仪之子暧尚升平公主尝与争言暧曰汝倚乃父为天子邪我父薄天子而不为公主恚奔车奏之上曰此非汝所知彼诚如是使彼欲为天子天下岂汝家所有邪慰谕令归子仪闻之囚暧入待罪上曰鄙谚有之不痴不聋不为家翁儿女闺房之言何足听也子仪归杖暧数十后盗发子仪父人以为鱼朝恩使之子仪见上上语及之子仪流涕曰臣久将兵不能禁暴军士多发人冡今日及此乃天谴非人事也子仪禁无故军中走马南阳夫人乳母之子犯禁都虞候杖杀之诸子泣诉子仪叱遣之明日以事语僚佐而叹息曰子仪诸子皆奴才也不赏父之都虞候而惜母之乳母子非奴才而何】
　　鱼朝恩作章敬寺
　　鱼朝恩以赐庄为章敬寺以资太后【帝母吴氏】福穷壮极丽奏毁曲江及华清宫馆以给之【卫州进士髙郢乃上书曰先太后圣徳不必以一寺增辉国家永图无宁以百姓为本舍人就寺何福之为且古之明主积善以致福不费财以求福修徳以消祸不劳人以攘祸今徇左右之过计伤皇王之大猷臣窃为陛下惜之不报始上好祠祀未甚重佛元载王缙杜鸿渐皆好佛缙尤甚上甞问曰佛言报应果有之邪载等对曰国家运祚灵长非宿值福业何以致之福业已定虽时有小灾终不能为害所以安史皆有子祸懐恩出门病死二冦不战而退此皆非人力所及岂得言无报应也上由是深信之常于禁中饭僧百余人有冦至则令僧讲仁王经以禳之防去则厚加恩赐番僧不空官至卿监爵为国公出入禁闼势移权贵良田美利多归僧寺载等侍上多谈佛事由是臣民承化皆废人事而奉佛政刑日紊矣】
　　【戊申】三年春正月帝幸章敬寺度僧尼千人
　　二月乙巳朔日食
　　夏四月征李泌于衡山
　　泌既至复赐金紫为之作书院于莱殿侧上时过之除拜方镇给舍以上军国大事皆与之议欲以泌为相泌固辞
　　追諡齐王倓【倓于是春追赠齐王】为承天皇帝
　　上与李泌语及齐王倓欲厚加褒赠泌请用岐薛故事赠太子上泣曰吾弟首建灵武之议成中兴之业岐薛岂有此功乎竭诚忠孝乃为谗人所害向使尚存朕必以为太弟今当崇以帝号成吾夙志乃追諡倓曰承天皇帝
　　六月幽州将朱希彩杀其节度使李懐僊诏以希彩知留后
　　幽州兵马使朱希彩经畧副使朱泚【幽州昌平人】及弟淊共杀节度使李懐僊希彩自称留后成徳节度使李寳臣遣将讨希彩不克朝廷不得己宥之以王缙领卢龙节度使希彩知留后缙至幽州希彩盛兵以逆之缙晏然而行希彩迎谒甚恭缙度终不可制劳军而还
　　秋七月遣右散骑常侍萧昕使囘纥
　　囘纥可敦死以昕为吊祭使囘纥庭诘昕曰我于唐有大功唐奈何失信市我马不时归其直昕曰囘纥之功唐已报之矣仆固懐恩之叛囘纥助之与吐蕃连兵入防逼我郊畿及懐恩死吐蕃走然后囘纥惧而请和我唐不忘前功加惠而纵之不然匹马不归矣乃囘纥负约岂唐失信邪囘纥慙厚礼之
　　内出盂兰盆【释经佛作盂兰盆会于七月望日异百味五果着盆中供养十方大徳梵语盂兰犹华言救倒悬盆器也华梵共举】赐章敬寺
　　内出盂兰盆赐章敬寺设七庙神座书尊号于旛上百官迎谒于光顺门自是嵗以为常
　　八月吐蕃防灵武九月鳯翔都将李晟【字良器洮州临潭人】屠吐蕃定秦堡【胡三省注吐蕃志吞秦士筑堡于洮州以定秦为名】吐蕃遁还
　　吐蕃防灵武鳯翔节度使李抱玉使其将李晟将兵五千击之晟曰以力则五千不足用以谋则太多乃将千人兼行出大震关至临洮屠吐蕃定秦堡焚其积聚而还吐蕃闻之释灵州之围而去
