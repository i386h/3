<!-- { "loadSidebar": true } -->
　　先是尔朱荣之向洛也高干与弟昻季武【字子通】皆逃奔齐州闻河阴之乱遂集流民起兵于河济之间频破州军至是乃降魏主以干及昻皆有旧俱以为侍郎尔朱荣以干兄弟前为叛乱不应复居近要魏主乃聴解官归昻复抄掠荣诱执之
　　秋九月葛荣围魏相州尔朱荣讨擒之冀定沧瀛殷皆平
　　葛荣引兵围邺众号百万尔朱荣帅精骑七千讨之以侯景为前驱号令严明战士同奋身自防陈出于贼后表里合撃遂大破之【初葛荣闻尔朱荣之来也乃自邺以北列陈数十里箕张而进尔朱荣潜军山谷为竒兵分督将已上三人为一处处有数百骑杨尘鼓噪使贼不测多少又以人马逼逐刀不如棒勒军士各置袖棒一枚置马侧至战时不聴斩级以棒棒之分命壮勇所向冲突】擒葛荣余众悉降纵其所之羣情大喜数十万众一朝尽防擢其渠帅量才授任槛车送葛荣赴洛斩之五州皆平【初字文肱从鲜于修礼战死其子泰从葛荣至是尔朱荣爱其才以为统军　泰字黒顔即后周太祖】
　　魏尔朱荣自为大丞相
　　冬十月梁立元颢为魏王遣将军陈庆之将兵纳之【巳梁中大通元年酉魏永安二年】春正月魏主追尊其父勰为皇帝魏主追尊彭城武宣王为文穆皇帝庙号肃祖迁神主于太庙而以高祖为伯考【临淮王彧谏曰汉光武至元帝属踈服絶犹身奉子道入继大宗别祀南顿君于舂陵况肃祖与高祖亲北面为臣乎二后皆将配享此为君臣并筵叔嫂同室臣切以为不可不聼请去帝着皇亦不聼寻复尊兄劭帝号彧又谏亦不聼】
　　夏四月魏王颢防荣城【胡三省注当作堂城即春秋沙随地　沙随注见前】称皇帝
　　颢与庆之进防荣城有众七千遂即帝位于睢阳城南攻魏行台济隂王晖业【景穆帝曽孙】于考城【后汉县今属河南归徳府】擒之【初河间邢果反元天穆将讨之以颢北上乃集文武议之皆曰杲众彊盛宜以为先尚书薛琡曰邢果鼠窃狗偷非有逺志颢帝室近亲来称义举其势难测宜先去之天穆不从颢遂得乗虚深入天穆寻撃果平之】
　　五月魏王颢取梁国荥阳虎牢
　　颢克梁国遣陈庆之攻魏荥阳时魏都督杨昱据荥阳庆之攻之未防元天穆等至梁士卒皆恐庆之谕将士曰君等杀人父兄掠人子女多矣天穆之众皆仇讐也然我众才七千寇三十余万今日惟有必死乃可得生当及其未尽至急取其城而据之耳乃鼓之将士蚁附而入执杨昱诸将请杀之颢曰我闻梁主数称袁昻之忠【梁主初立袁昻不降事见前】今奈何杀昱乎俄而天穆等引兵围城庆之力战破之进防虎牢
　　魏主子攸奔河南颢入洛阳以陈庆之为车骑大将军魏主子攸将出未知所之或劝之长安中书舍人高道穆曰闗中荒残何可复往颢乘虚深入陛下若亲帅宿卫背城一战臣等竭其死力破颢必矣或恐胜负难期则车驾不若渡河徴天穆及荣引兵进讨此万全之策也子攸遂走河内临淮王彧安丰王延明帅百僚迎魏王颢颢入洛阳以庆之为车骑大将军庆之进撃大梁下之【先是元天穆防大梁颢使庆之撃之天穆将北走郎中温子升曰颢新入人情朱安撃之必克平定京邑奉迎大驾桓文之举也舍此北渡窃为大王惜之天穆不能用及是费穆攻虎牢将抜闻天穆走遂降魏王颢责以河隂之事而杀之　温子升字鹏举太原人】颢命黄门侍郎祖莹作书遗子攸曰朕泣请梁朝誓在复耻正欲问罪于尔朱出卿于虎口耳河南州郡多附于颢齐州刺史沛郡王欣【字庆乐广陵王羽之子】集文武议所从军司崔光韶【亮从父弟】抗言曰元颢受制于梁引冦讐之兵以覆宗国此魏之贼臣乱子也岂惟大王家事所宜切齿下官等皆荷朝眷未敢仰从众皆是之欣乃斩颢使
　　闰六月魏尔朱荣渡河魏王颢走死陈庆之走归梁魏王子攸归洛阳荣自为天柱大将军
　　魏王颢以数千之众转战尅防据有都邑号令自己天下人情想其风政而颢遽骄怠近习于政日夜纵饮不惜军国所统南兵凌暴市里朝野失望高子儒【字孝礼道穆兄子】自洛阳出从子攸子攸问之子儒曰颢败在旦夕不足忧也尔朱荣驰见子攸于长子子攸即日南还荣为前驱旬日之间兵众大集颢既得志谋叛梁以事难未平借陈庆之兵力故外同内异言多猜忌庆之亦密为之备【庆之谓颢曰今逺来至此未服者尚多彼若知我虚实连兵四合将何以御之宜更请兵于梁颢欲从之安丰王延明曰庆之兵已难制今更増其众宁肯复为人用乎颢遂不用庆之言军副马佛念谓庆之曰将军功高势重为魏所疑一旦变生不测可无虞乎不若乘其无备杀颢防洛此千载一时也庆之不从】及尔朱荣兵至庆之守北中城【今曰下孟镇在懐庆府孟县南】颢据南岸庆之三日十一战杀伤甚众荣议还北图后举黄门侍郎杨侃曰用兵者何尝不散而复合疮愈更战况今未有所损岂可以一事不谐而众谋顿废乎今四方颙颙视公此举遽复引归民情失望不若多为桴筏间以舟楫数百里中皆为渡势使颢不知所防一旦得渡必立大功荣乃使尔朱兆【字万仁荣从子】与贺防胜缚筏夜渡颢军溃失据帅麾下南走庆之收众结陈而还荣追之会嵩高水涨庆之军士死散畧尽乃削须发为沙门间行还建康中军大都督杨津迎魏主子攸于北邙流涕谢罪子攸遂入洛阳加荣天柱大将军颢至临頴为人所杀【庆之自魏还特重北人朱异问之庆之曰吾始以为大治以北皆戎羌之乡比至洛阳乃知衣冠人物非江东所及也奈何轻之】
　　秋七月魏以髙道穆为中尉
　　魏主之姊夀阳公主行犯清路道穆撃破其车公主立诉之魏主曰中尉清直岂可以私责之道穆见魏主魏主劳之道穆免冠谢魏主曰朕愧卿卿何谢也
　　魏始铸永安五铢钱
　　魏多细钱米斗几直千髙道穆上表曰在市八十一钱得铜一斤私造薄钱斤嬴二百既示之以深利又随之以重刑抵罪虽多奸铸弥众今钱徒有五铢之文而无二铢之实置之水上殆欲不沉此乃朝廷科防不切之故也宜改铸大钱一斤七十文载年号以记其始则私铸无利而自息矣杨侃亦乞聴官民并铸使民乐为而自改从之
　　魏巴州【此魏巴州州有隆城镇地在今保寜府东北州治无考其梁巴州隋曰清化郡唐仍为州今属保定府在府东】叛附于梁
　　初魏以梁益荒逺更立巴州以统诸獠凡二十余万户以巴渠严始欣为刺史始欣贪慕诸獠反围城行台魏子建【字敬忠钜鹿下曲阳人】抚谕之乃散始欣恐获罪隂请降梁子建囚始欣既而魏以传竖眼为行台竖眼初至相贺【竖眼先为东益州刺史救元法僧事见前】既而病其子敬绍奢滛贪暴始欣赂敬绍得还巴州遂降于梁敬绍隂有保据南郑之志诱山民围城欲为内应围合而谋泄将士杀之竖眼耻恚而卒【明年春魏复取巴州】
　　九月梁主舍身于同泰寺
　　梁主再幸同泰寺设大防释御服持法衣行清浄大舍素牀瓦器乗小车役私人见为四众讲湼槃经【王幼学曰梵语湼槃华言示寂也】羣臣以钱一亿万奉赎表请还宫三请乃许
　　魏讨葛荣余党韩楼于幽州平之
　　先是葛荣余党韩楼据幽州反北边被其患尔朱荣以贺防胜镇中山楼畏胜不敢出至是荣复使大都督侯渊【神武尖山人】讨楼渊广张军声多设攻具帅数百骑深入去蓟百余里值贼渊潜伏以乘其背大破之俘五千人皆还其马纵使入城左右皆諌渊曰我兵少不可力战为竒计以间之乃可克也度其已至帅骑夜进昧旦叩其城门楼果疑降卒为内应遂走追擒之诏以渊为平州刺史镇范阳【先是渊配卒甚少或以为言荣曰侯渊总大众未必能用若临机设变是其所长至是果如其言】
　　冬十月乙酉朔日食
　　十二月梁以陈庆之为北兖州【齐侨置治淮隂今淮安府清河县是】刺史时有妖贼僧彊自称天子土豪蔡伯龙起兵应之众至三万攻陷北徐州【亦齐侨置治钟离钟离注见前】庆之讨斩之
　　【庚梁中大通二年魏永安戊三年主建明元年】春三月魏遣都督尔朱天光【荣从兄子】讨万俟丑奴夏四月获之遂克髙平获萧寳寅皆诛之
　　萧宝寅之奔万俟丑奴也丑奴以寳寅为太傅丑奴数侵扰闗中魏尔朱荣遣贺拔岳讨之岳私谓其兄胜曰丑奴勍敌也攻之不胜固有罪胜之防嫉得生愿得尔朱氏一人为帅而佐之胜言于荣荣以尔朱天光为都督以岳及侯莫陈悦【侯莫陈代北三字姓悦代人】为左右都督配军士千人岳击赤水【亦曰小赤水在今同州府华州西】蜀贼【蜀人之迁关中者相聚为贼】得马二千匹简其壮健以充军三月丑奴自将围岐州遣尉迟【魏之别部后以为氏】菩萨攻围趣栅贺拔岳救之菩萨等已抜栅还岳故杀掠其吏民以挑之菩萨帅歩骑二万至渭北岳诱擒之【岳于横冈设伏以轻骑数十隔水与语明日复引百余骑与语稍引而东至水浅可涉处岳即驰马东出贼以为走弃歩卒轻骑渡河追之半渡冈东岳还击之贼败走岳令贼下马者勿杀贼悉投马俄获三千人马亦无遗遂擒菩萨】仍渡渭北降歩卒万余收其辎重丑奴闻之弃岐州北走安定四月天光至汧渭之间停车收马宣言俟秋更进获觇者纵之丑奴信之散众归耕据险立栅天光知其势分密严夜发黎明围其大栅拔之所得俘囚皆纵遣之诸栅皆降天光径扺安定丑奴走追及于平凉侯莫陈崇单骑入贼生擒丑奴众皆披靡后骑益集遂大破之天光进克高平执萧寳寅皆送洛阳斩丑奴于市赐寳寅死【是秋天光讨丑奴余党灭之于是三秦河渭凉鄯州皆平　三秦秦东秦南秦也河州魏置今属甘肃兰州渭州魏置今陜西巩昌府是瓜州汉敦煌地今甘肃安西府是凉州魏置今甘肃凉州府是鄯魏置今甘肃西寕府是】
　　梁以元悦为魏王
　　时汝南王悦尚在梁梁主闻颢败乃复以悦为魏王【后尔朱荣入洛悦知事不及遂南还】
　　魏以宇文泰为征西将军行原州【魏置今甘肃平凉府固原州是】事始宇文泰为尔朱荣统军后从贺防岳讨元颢于洛阳以功封寕都子遂从岳入关平万俟丑奴魏主迁泰为征西将军行原州事时关陇雕泰抚以恩信民皆感悦曰早遇宇文君吾辈岂从乱乎
　　秋九月长星见
　　魏尔朱荣至洛阳与元天穆皆伏诛
