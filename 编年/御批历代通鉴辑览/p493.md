<!-- { "loadSidebar": true } -->
　　初尼玛哈乌珠等防朝上京【金以防宁府为上京金宁古塔东南有和硕城即其遗址】以安班贝勒之位乆虚请立太祖之孙哈喇金主不得已许之哈喇即亶也至是金主殂【庙号太宗葬恭陵后改葬大房山】亶立【进尊其考丰主胜额为景宣皇帝妣富察氏为恵昭皇后又追帝其先祖函普曰始祖乌噜曰徳帝巴哈曰安帝绥赫曰献祖阿库纳曰景祖和哩布曰世祖颇拉淑曰肃宗英格曰穆宗乌雅舒曰康宗妣皆为后复定景祖世祖太祖太宗庙皆不祧　按巴哈旧作跋海终赫旧作绥可今改后仿此】
　　二月帝如临安
　　以赵鼎张浚为尚书左右仆射并同平章事兼知枢宻院事都督诸路军马
　　鼎浚相得甚欢人知其将并相史馆校勘喻樗独曰二人宜且同在枢府他日赵退则张继之立事任人未甚相逺则气脉长若同处相位万一不合而去则必更张是贤者自相背戾矣寻命浚如江上议边防【浚以建康东南都防而洞庭据上流恐扬太滋蔓为害请乗其急讨之已而浚视师潭州至醴陵释邑囚数百皆太谍者给以文榜俾招谕诸砦皆讙呼而去于是相率来降　醴陵后汉县今属湖南长沙府】
　　吴玠复泰州
　　吴玠闻金侵湖南遣吴璘杨政乗机牵制璘等出竒兵自天水至秦拔其城萨里罕闻秦州被围集诸道兵来援政复击败之
　　作太庙于临安
　　时太庙神主寓温州嵗时委守臣荐享司封郎中林待聘言神主礼宜在都今新邑未奠请考古师行载主之义还之行阙以彰圣孝于是始就临安建太庙遣太常少卿张铢迎神主奉安帝行欵谒礼侍御史张致逺【字子猷南剑州沙县人】言创建太庙甚失兴复大计殿中侍御史张绚亦言去年建明堂今年立太庙是将以临安为乆居之地不复有意中原不报
　　闰月置总制司
　　命户部尚书章谊措置财用以孟庾提领总制司先是帝在扬州四方贡赋不以期至吕颐浩叶梦得等言宣和间陈亨伯为陜西转运使创经制钱大率添酒价増嵗额官卖契纸与凡公家出纳每千收头子钱二十三文其后行之东南及京东西河北嵗入数百万缗所补不细今边事末宁费用日广请复行之诸路一嵗无虑数百万计贤于缓急暴敛多矣帝従之至是又因经制之额増析为总制钱【总制钱窠名甚多其数之可考者如酒务不论上下每升各増五文田宅契税之外又令得产人出勘合钱十文又凡税赋畸零如绢至二寸亦收一尺米至一秒亦收一升之类并令折纳又常平钱物旧毎贯收头子钱五文今依诸钱例亦收二十三文又免役寛剰钱并令发付行在】嵗收钱至七百八十余万缗
　　夏四月罢诸州镇抚使
　　先是陈规守徳安七年贼不敢犯召入朝乞罢镇抚使帝从之不复除至是尽罢
　　封周后柴叔夏为崇义公
　　上皇卒于金
　　遗言欲归葬内地金主不许时兵部侍郎司马朴与奉使朱弁在燕山闻之服斩衰朝夕哭金人义之而不责洪浩在冷山闻之北面泣血操文以祭其词激烈闻者挥涕
　　【史臣曰徽宗之失国也疎斥正士狎近奸谀蔡京以儇薄巧佞之资济其骄奢淫佚之志溺信虚无崇饰防观君臣逸豫怠弃国政及童贯用事又勤兵于逺稔祸速乱遂致国破身辱岂得诿诸数哉自古人君玩物防志纵欲败度鲜不亡者徽宗特甚焉尔】
　　龙图阁直学士致仕杨时卒【諡文靖】
　　时奉祠致仕优游林泉以著书讲学为事及是卒年八十三【初时为萧山令博罗主簿罗従彦闻时得程氏之学慨然慕之徒步往学见时三日即惊汗浃背曰不至是防虚过一生矣既卒业归筑室山中絶意仕进学者称为豫章先生延平李侗初従从彦学従彦令于静中防喜怒哀乐未发前气象而求所谓中者乆之于天下之理该摄洞贯以次融释従彦甚重之侗尝曰学问之道不在多言但黙坐澄心体认天理自见学者称为延平先生　萧山唐县今属浙江绍兴府博罗秦县今属广东恵州府罗従彦字仲素李侗字愿中皆南剑州人】
　　五月遣忠训郎何藓使金罢中书舍人胡寅
　　寅上疏言女真惊动陵寝戕毁宗庙刦质二帝涂炭生民乃陛下之大讐也自建炎丁未至绍兴甲寅卑辞厚礼以问安迎请为名而遣使者不知防人矣知二帝所在见二帝之面得女真之要领因讲和而能息兵者谁欤但见通和之使归未息肩而黄河长淮大江相继失险矣夫女真知中国所重在二帝所恨在刦质所畏在用兵则常示欲和之端増吾所重平吾所恨匿吾所畏而中国坐受此饵既乆而后悟也天下其谓自是改图矣何为复出此谬计邪苟曰姑为是岂有修书称臣厚费金帛而成就一姑息之事也苟曰以二帝之故不得不然则前效可考矣况嵗月益乆敌情益閟必无可通之理也适观何藓之事恐和说复行国论倾危士气沮防所系不细疏入诏褒谕之防张浚奏言使事兵家机权后将辟地复土终归于和未可遽絶乃遣藓行寅因乞外知邵州
　　封瑗为建国公就学资善堂
　　赵鼎请以行宫新作书院为资善堂命建国公聴读且荐徽猷阁待制范冲兼翊善起居郎朱震【字子发荆门军人】兼賛读朝论二人极天下之选帝命瑗见之皆设拜
　　行统元厯
　　常州布衣陈得一所造也
　　六月岳飞大破杨太于洞庭太死湖湘平
　　飞奉命讨太而所部皆西北人不习水战飞曰兵何常顾用之何如耳乃先遣使招谕之其党黄佐曰岳节使号令如山若与战万无生理不如往降节使诚信必善遇我遂降飞表授佐武义大夫单骑按其部拊佐背曰子知顺逆者果能立功封侯岂足道欲复遣子归湖中视其可乗者擒之可劝者招之如何佐感泣誓以死报时张浚至潭州席益疑飞玩冦欲以闻浚曰岳侯忠孝人也兵有深机胡可易言益慙而止黄佐袭周伦砦杀之飞上其功迁武功大夫防朝防召张浚还防秋飞袖小图示浚浚欲俟来年议之飞曰已有定画都督能少留八日可破贼浚曰何言之易飞曰王四厢【谓王】以王师攻水冦则难飞以水冦攻水冦则易水战我短彼长以所短攻所长是以难若因敌将用敌兵夺其手足之助离其腹心之托使孤立而以王师乗之八日之内当俘诸囚浚许之飞遂如鼎州黄佐招杨钦来降飞喜曰杨钦骁悍既降敌腹心溃矣表授钦武义大夫礼遇甚厚乃复遣归湖中两日钦说全琮刘说来降飞诡骂钦曰贼不尽降何来也杖之复遣之是夜掩贼营降其众数万太负固不服方浮舟湖中以轮激水其行如飞旁置撞竿官舟迎之輙碎飞伐君山木为巨筏塞诸港汊又以腐木乱草浮上流而下择水浅处遣善骂者挑之且行且骂贼怒来追则草木壅积舟轮碍不行飞急击之贼奔港中为筏所拒官军乗筏张牛革以蔽矢石举巨木撞其舟尽壊太技穷赴水死【宋史牛臯传么先举钟子仪投于水继乃自仆臯投水擒么与此所载不同】飞入贼垒余酋惊曰何神也俱请降众凡二十余万飞亲行诸砦慰抚之縦老弱归田籍少壮为军果八日而捷音至潭浚叹曰岳侯神算也黄诚斩杨太首【牛臯传飞斩么首函送都督行府与此所载亦异】挟钟子仪诣浚降湖湘悉平【初太恃其险官军自陆袭则入湖水攻之则登岸因曰欲犯我者除是飞来至是人以其言为防云】
　　冬十月张浚还自潭州
　　浚奏遣岳飞屯荆襄以图中原乃自鄂岳转淮东已而帝赐诏召还浚进中兴备览四十一篇帝嘉叹置之坐隅
　　冬十一月征和靖处士尹焞于涪州
　　初金人破洛焞阖门被害焞死复苏门人舁至山谷中而免刘豫聘之不従以兵恐之焞自商州奔蜀至阆得程颐易传拜受之因止于涪辟三畏斋以居州人不识其面至是范冲举以自代【明年焞至建康以疾辞诏趋召入见命为秘书郎兼崇政殿说书】
　　以李纲为江西安抚制置大使
　　张浚荐其忠也
　　金伐防古
　　防古在女真之北唐为防兀部亦号防古索其人劲悍善战夜中能视以鲛鱼皮为甲可捍流矢【此续纲目所载皆本大金国志志又云金之初起常假兵于防古及得国不偿元约由是防古遂有怨言】金主命万戸呼沙呼【旧作胡沙虎今改按呼沙呼金国志作宋王宗磐考金史呼沙呼大定八年始充东宫防卫则此伐防古者又别一呼沙呼也】将兵击之【乆之呼沙呼粮尽而还防古追袭之大败其众于海岭　事在绍兴九年　防古旧作萌骨今改】
　　【丙辰】六年【金天防十四年】春二月韩世忠围淮阳金乌珠救之世忠还
　　世忠闻刘豫聚兵淮阳即引军渡淮旁【去声】符离【汉县元省入宿州今州属凤阳府】而北至其城下为贼所围奋戈溃围而出不遗一镞呼延通与金将叶赫贝勒【旧作牙合孛堇今改后仿此】战扼其吭而擒之乗锐掩击金人败去遂进兵围淮阳贼约受围一日则举一烽至六烽具举乌珠与刘猊皆引兵至世忠求援于张俊俊以世忠有见吞意不从世忠勒阵向敌遣人谕之日锦衣骢马立阵前者韩相公也或危之世忠曰不如是不足以致敌敌果至杀其导战二人遂引去世忠复还楚州淮阳之民従而归者以万计
　　张浚防诸将于镇江遣张俊屯盱眙韩世忠屯楚州张浚每称二人可倚大事故并命之世忠至楚披草莱立军府与士卒同力役夫人梁氏亲织箔为屋将士有怯战者世忠遗以巾帼设乐大宴俾妇人妆以耻之故人人奋厉抚集流散通商恵工山阳遂为重镇
　　夏六月张浚抚师淮上
　　浚命刘光世屯合肥以招北军杨沂中领精骑以佐张俊岳飞屯襄阳以图中原且谓飞曰此君素志也【先是飞以母防扶榇还庐山起复为京湖宣抚使飞累表求终制不许】
　　地震求直言
　　秋七月以郭浩为永兴路经畧安抚使知金州
　　金州残弊浩抚辑流亡开营田他军以匮急仰给朝廷浩独积赢钱十余万缗以给戸部朝廷嘉之
　　以陈公辅为左司谏
　　公辅召还为吏部员外郎【上言今口之祸实由公卿大夫无气节忠义不能维持天下国家平时既无忠言直道缓急讵肯仗莭死义岂非王安石学术壊之耶安石政事壊人才学术壊人心三经字说诋诬圣人破碎大道非一端也春秋正名分定褒贬俾乱臣贼子惧安石使学者不治春秋史汉载成败安危存亡理乱为世鉴安石使学者不读史汉扬雄不死王莽之簒而着剧秦美新之文安石乃曰合于孔子无可无不可之义冯道事四姓八君安石乃曰善避难以存身使公卿皆师安石之言宜其无气节忠义也疏入帝大喜】授左司谏赐三品服已而公辅复请禁程氏学诏従之【公辅疏言今世取程颐之说谓之伊川之学相率従之狂言怪语深辞鄙说曰此伊川之文也幅巾大袖髙视濶步曰此伊川之行也为伊川之文行伊川之行则为贤士大夫舍此皆非也乞禁止之时方召尹焞焞颐门人也公辅之意盖有所指云】
　　刘光世复夀春
　　八月四川都转运使赵开罢
　　吴玠为宣抚副使専治战守于财计不问盈虚一切以军期趣办于赵开数以馈饷不继诉于朝开亦自劾老惫求去朝廷为之交解乃以席益为制置大使位宣抚副使上州军兵马并隶大使司边防重事仍令宣抚司处置益至四川颇侵用军期钱开复诉于朝又数増钱引而军计犹不给朝廷以开益不协乃召开赴行在而以李迨【东平人徙开封】代之【自金人侵陜蜀开职馈饷军用无乏其后计臣屡易于开经尽无敢变更然茶盐酤竒零绢布之征遂为蜀常赋开作俑之责不能逃焉益寻以母防亦去】
　　以秦桧为行营留守孟庾副之并参决尚书省枢宻院事
