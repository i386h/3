<!-- { "loadSidebar": true } -->
　　鲁僖公卒【子兴嗣是为文公】王使毛伯卫如鲁锡鲁侯命鲁使叔孙得臣来京师拜赐命
　　晋侯【襄公】来朝于温伐卫
　　晋文公之季年诸侯朝晋卫侯不朝使孔达【卫大夫】伐郑及是晋侯既祥使告于诸侯而伐卫及南阳先且居【先轸子】曰效尤祸也请君朝王【左传注时王在温故劝之】臣从师晋侯朝王于温先且居胥臣伐卫围戚【古戚城在今直大名府开州】取之卫人使告于陈陈侯【穆公子共公朔】曰更伐之我辞之卫孔达帅师伐晋于是晋侯疆戚田【正其疆界】鲁公孙敖防之【后晋以郤缺言复归戚田于卫　郤缺芮之子】
　　冬十月楚世子商臣弑其君頵
　　初楚子将以商臣为太子访之令尹子上子上曰是人也蠭目而豺声忍人也不可立弗听既又欲立子职【商臣庶弟】而黜商臣商臣闻之未察告其师潘崇曰若之何察之潘崇曰享江芊【楚子妹】而弗敬也从之江芊怒曰呼役夫宜君王之欲杀女而立职也告潘崇曰信矣乃以宫甲【楚有东宫之卒】围楚子楚子请食熊蹯而死【熊掌难熟冀乆将有外救】弗听楚子缢商臣乃自立【是为楚穆以太子之室与潘崇使为太师掌环列之尹】
　　【丙申】二十有七年夏六月晋士縠【士蔿子】会宋公陈侯郑伯鲁公孙敖盟于垂陇【今河南开封府荥泽县有故陇城亦谓之都尉城即春秋垂陇】
　　晋司空士縠防诸侯及鲁公孙敖盟于垂陇晋讨卫故也陈侯为衞请成于晋执孔达以説明年卫侯如陈拜晋成又明年晋人归孔达于卫卫侯如晋拜【陈氏良曰大夫而敌诸侯于是始】
　　【丁酉】二十有八年夏秦伯伐晋誓于军
　　殽之役晋人既归秦帅秦大夫及左右皆言于秦伯曰是孟明之罪也请杀之秦伯曰是孤之罪也孤实贪以祸夫子夫子何罪复使为政明年孟明帅师伐晋以报殽之役晋侯御之战于彭衙【陜西同州府白水县有衙县故城今为彭衙堡即春秋彭衙】秦师败绩秦伯犹用孟明孟明増修国政重施于民晋赵衰言于诸大夫曰秦师又至将必避之惧而増德不可当也至是秦伯伐晋济河焚舟【今山西蒲州府永济县有孟盟桥即秦伯济河焚舟处盟师必克因以名桥】取王官【王官城在蒲州府虞乡县南近王官谷】及郊【春秋彚纂注临晋平阳间小邑】晋人不出遂自茅津济【今山西觧州平陆县有沙涧渡亦名茅津渡在黄河北岸南对陜州即春秋茅津】封殽中尸发丧哭之三日乃誓于军【作秦誓】以申思不用蹇叔之谋且曰令后世以记余过
　　秋楚人围江冬王叔会晋阳处父伐楚以救江
　　楚师围江晋以告于王王叔【桓公　王叔虎文公之子以爵系为氏】及晋阳处父伐楚以救江门于方城遇息公子朱而还【左传注子朱楚伐江之帅闻晋师起而江兵觧故晋亦还】
　　【戊戌】二十有九年秋楚人灭江
　　秦伯为之降服【素服也】出次【辟正寝】不举【去盛馔】过数【邻国之礼有数秦伯过之】大夫諌公曰同盟灭虽不能救敢不矜乎吾自惧也
　　命秦伯为西方诸侯伯
　　戎人由余自戎归于秦【由余其先晋人亡入戎能晋言戎王使觇秦秦伯贤之以内史廖言遗戎王以女乐而归由余戎王说女乐由余数諌弗听秦伯数使人间要由余由余遂降秦】秦伯以客礼礼之用其谋伐戎益国十二开地千里遂霸西戎王使召公过赐秦伯以金鼓命为西方诸侯伯
　　【己亥】三十年秋楚人灭六【注见前】冬灭蓼【今河南光州固始县有蓼城冈古蓼国】鲁臧孙辰闻六与蓼灭曰臯陶庭坚不祀忽诸【六蓼皆臯陶之后】德之不建民之无援哀哉
　　【庚子】三十有一年秦伯任好卒子防嗣【是为康公】
　　以子车氏【秦大夫】之三子奄息仲行鍼虎为殉【秦自武公卒初以人从死】皆秦之良也国人哀之为之赋黄鸟【诗序秦风黄鸟哀三良也国人刺穆公以人从死而作是诗】
　　【辛丑】三十有二年春三月鲁取须句【今山东泰安府东平州有须昌故城即湏句国】须句风姓司太皥之祀鲁僖公时邾人灭之成风【僖公母风姓】言于公公伐邾取须句而反其君至是鲁取须句【絶太皥之祀】置邾子之子焉【左传注邾文公子叛邾在鲁故鲁使为须句大夫】
　　夏晋人及秦人战于令狐【令狐城在山西蒲州府猗氏县今名令狐村】晋先蔑【即士伯】奔秦
　　晋襄公卒太子夷臯少晋人以难故欲立长君赵盾曰【赵盾赵衰子狄女叔隗出】立公子雍【文公子仕秦为亚卿】好善而长先君爱之且近在秦秦旧好也足以为援乃使先蔑士防【士蒍之孙别邑于随故亦曰随季】如秦逆公子雍【贾季欲立文公子乐亦使召于陈赵盾杀诸郫贾季杀阳处父而奔狄　贾季即狐射姑偃之子】秦伯【康公】送公子雍于晋曰文公之入无卫故有吕郤之难乃多与之徒卫晋太子母嬴【穆嬴】日抱太子以啼于朝曰先君何罪其嗣亦何罪舍适嗣不立而外求君将焉寘此出朝则抱以适赵氏顿首于赵盾曰先君奉此子而属诸子曰此子也才吾受子之赐不才吾唯子之怨今君虽终言犹在耳而弃之若何赵盾与诸大夫皆患嬴氏且畏偪【畏国人以大义来偪巳】乃背先蔑而立夷臯【是为灵公】以御秦师训卒利兵秣马蓐食潜师夜起败秦师于令狐先蔑奔秦士防从之
　　【壬寅】三十有三年秋八月王崩子壬臣立【是为顷王】
　　顷王
　　【癸夘】元年春毛伯【注见前】如鲁求金鲁使叔孙得臣来京师襄王
　　先是襄王崩鲁使公孙敖入吊不至以币奔莒及将毛伯如鲁求金鲁复使得臣来京师防
　　三月楚人伐郑晋人宋人鲁人卫人许人救郑
　　范山【楚大夫】言于楚子曰晋君少志不在诸侯北方可图也楚子师于狼渊【左传注颍川颍隂县有狼陂　颍隂即今河南许州】以伐郑囚公子坚公子厖及乐耳【皆郑大夫】郑及楚平鲁公子遂防晋赵盾宋华耦【督曽孙】卫孔达许大夫救郑不及后郑复请成于晋【盟于新城事在王六年　新城宋地在今归徳府商邱县西南】晋伐齐宋【齐弑昭公子舍宋弑昭公俱详后】皆取赂而还郑以晋不足与遂盟于楚【事在匡王五年】
　　夏楚侵陈
　　楚子以陈服于晋侵之克壶邱【左传注陈邑】秋楚公子朱【息公也】复自东夷伐陈陈人败之获公子茷陈惧乃及楚平【左传注以小胜大故惧而请平】明年陈侯郑伯防楚子于息遂及蔡侯次于厥貉【春秋彚纂注厥貉杜注地阙当在今陈州项城县】将伐宋宋公【成公子昭公杵臼】逆楚子劳且请命遂道以田孟诸【尔雅十薮宋有孟诸今河南归德府商邱县有孟诸泽】后陈共公卒【子平国立是为灵公】楚不礼焉陈遂受盟于晋于是楚复侵陈晋赵盾帅师救之楚人囚晋觧【晋大夫后复还晋】晋师乃还【事在匡王五年】
　　【乙巳】三年冬十月鲁叔孙得臣败狄【史记作翟】于咸【左传注鲁地】鄋瞒【左传注狄国名防风氏之后漆姓】侵齐遂伐鲁鲁侯使叔孙得臣追之遂败之于咸获长狄侨如【左传注鄋瞒国之君身长三丈谷梁传射其目身横九亩断其首而载之眉见于轼范甯谷梁集觧九亩五丈四尺】杀之埋其首于子驹之门【左传注鲁郭门侨如骨节非常恐后世怪之故详其处史记宋武公之世鄋瞒伐宋宋获长翟縁斯晋之灭潞获侨如弟焚如齐惠公二年鄋瞒伐齐获其弟荣如卫人获其季弟简如鄋瞒由是遂亡】
　　【丙午】四年冬十有二月晋人秦人战于河曲【左传注在河东蒲坂县蒲坂故城在今山西蒲州府】【永济县黄河自永济折而东入觧州之芮城谓之河曲】
　　秦为令狐之役伐晋取羁马【今蒲州府永济县有羁马城亦谓之渉邱】晋人御之从秦师于河曲臾骈【赵盾属大夫新佐上军】曰秦不能乆请深垒固军以待从之士防谓秦伯曰必臾骈为此谋以老我师也赵穿【赵夙庶孙】有宠而弱好勇而狂若使轻者肆焉其可秦军遂掩晋上军赵穿追之不及怒将独以其属战赵盾曰秦获穿归我何以报乃皆出战交绥【绥郤也秦晋兵未至争而两退故曰交绥】是夜秦师遁复侵晋入瑕【故瑕城在蒲州府临晋县】晋患秦之用士防也使魏寿余【毕万】

　　【之后】伪以魏【注见前】叛降秦时秦师河曲魏人在东寿余曰请东人之能与夫二三有司言者吾与之先秦伯使士防既济魏人噪而还【士防将行绕朝赠之以防曰子无谓秦无人吾谋适不用也秦人归士防之帑其处者为刘氏】
　　【戊申】六年春王崩子班立【是为匡王】
　　顷王崩周公阅与王孙苏争政将讼于晋王【匡王】不与王孙而讼【理之也】周公于晋晋赵盾平王室而复之【复使和好】
　　秋七月有星孛入于北斗【左传注孛彗也既见而移入北斗】
　　九月齐公子商人弑其君舍
　　齐昭公卒【昭公孝公弟孝公卒昭公因开方杀其子而立】子舍即位舍母鲁叔姬无宠舍无威商人骤施于国而多聚士舍立甫三月商人弑之而让公子元【桓公子商人兄】元曰尔求之乆矣我能事尔商人乃自立【是为懿公公子元不顺懿公之为政终不曰公曰夫已氏】
　　匡王

　　【己酉】元年夏六月辛丑朔日有食之
　　【庚戌】二年秋楚人秦人巴人【今四川重庆府古巴国巴县其国都也】灭庸【注见前】楚大饥戎伐之庸人率羣蛮以叛麇人【文献通考麇国在均州郧乡今湖北郧阳府郧县故郧乡县也】率百濮【杜预春秋释例建寜南有濮夷各以邑落自聚故称百濮地理今释建宁故城在今荆州府石首县】聚于选【左传注楚地在今荆州府枝江县南】将伐楚楚人谋徙于阪髙【左传注楚险地】蒍贾曰不可我能往冦亦能往不如伐庸夫麇与百濮谓我饥不能师故伐我也若我出师必惧而归乃出师旬有五日百濮遂罢使庐戢棃【庐卢戎也今湖北襄阳府南漳县有中庐故城即庐国戢棃庐大夫】侵庸庸人逐之囚子窗【戢棃官属】逸归曰庸师众不如复大师且起王卒合而后进潘尫【潘崇子字师叔】曰不可姑又与之遇以骄之乃与之遇七遇皆北庸人曰楚不足与战矣遂不设备楚子【楚穆之子名旅是为楚庄】乗驲防师于临品【春秋彚纂注临品地名在今襄阳府均州界】分为二队子越自石溪子贝自仞【左传注石溪仞入庸道俱在均州界】以伐庸秦人巴人从楚师遂灭庸
　　冬十有一月宋人弑其君杵臼【昭公】
　　宋公子鲍【昭公庶弟】礼于国人宋饥竭其粟而贷之【年自七十以上无不餽贻也国之材人无不事也亲自桓以下无不恤也】襄夫人【襄公夫人】助之施宋公【昭公】无道国人奉公子鲍以因夫人夫人将使公田而杀之公知之尽以寳行荡意诸【公子荡孙以名为氏世为司城】曰盍适诸侯公曰不能其大夫至于君祖母【昭公成公子襄公孙】以及国人诸侯谁纳我尽以其寳赐左右使行夫人使谓意诸去公对曰臣之而逃其难若后君何公田孟诸未至夫人使帅甸【郊甸之帅】攻而杀之意诸死焉公子鲍即位【是为文公】
　　【壬子】四年夏五月齐人弑其君商人
