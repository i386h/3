<!-- { "loadSidebar": true } -->
　　王建将兵五万攻东川李茂贞表其罪故贬之徙茂贞镇西川覃王镇凤翔先是遣宣谕使李恂和解两川及是建克梓州南寨防恂至建指执旗者曰战士之情不可夺也茂贞亦不受代围覃王于奉天韩建移书茂贞覃王乃得归
　　秋八月韩建刘季述【宦者】杀通王滋【宣宗子帝之弟】等十一人韩建奏诸王罢兵尚苞隂计愿陛下圣防不疑制于未乱上不报建乃与知枢密刘季述矫制发兵围十六宅诸王披髪升屋呼曰宅家【唐末宫中率称天子曰宅家犹言家主也】救儿建尽杀之以谋反闻
　　九月李克用攻幽州刘仁恭与战败之
　　初李克用取幽州表刘仁恭为节度使留戍兵及腹心将千人典其机要租赋供军之外悉输晋阳及上幸华州克用征兵于仁恭以入援仁恭辞以契丹入寇不出兵克用移书责之仁恭抵书慢骂囚其使者克用大怒自将击之为仁恭将单可及所败【可及引兵逆战克用方饮酒前锋白贼至克用醉曰可及辈何足为敌亟命击之是日大雾河东兵遇伏大败克用醒而后知之仁恭遣使谢克用克用复书略曰公仗钺控兵理民立法擢士则欲其报徳选将则望彼酬恩已尚不然人何足信仆料猜防出于骨肉嫌忌生于屏帷持千将而不敢授人捧盟盘而何辞着誓】
　　冬十月以韩建为镇国匡国节度使
　　诏削夺李茂贞官爵姓名发兵讨之复以王建为西川节度使
　　王建克梓州顾彦晖自杀
　　建争东川三年与彦晖五十余战至是攻之益急彦晖自杀建入梓州城中兵尚七万人建以王宗涤【本华洪王建更其名姓】为留后
　　朱全忠击杨行密战于清口【在淮安府清河县西南旧泗水入淮之口今为黄淮交滙处】全忠大败
　　朱全忠既得兖郓甲兵益盛乃大举击杨行密遣厐师古壁清口葛从周壁安丰【注见前】全忠自将屯宿州行密与朱瑾将兵三万拒之师古营于清口或曰营地污下未可久处不聴朱瑾壅淮上流欲灌之或以告师古以为惑众斩之瑾以五千骑引渡趣其中军士卒仓皇拒战淮水大至汴军骇乱行密督大军夹攻之汴军大败斩师古从周奔还行密瑾乘胜追击之杀溺殆尽还者不满千人全忠亦奔还【行密六防诣将谓副使李承嗣曰始吾欲趣夀州副使云不如先向清口师古败从周自走今果如所料赏之钱万緍表领镇海节度行密待承嗣史俨甚厚第舍姬妾咸选其尤者赐之故二人皆为宻尽力屡立功行密由是遂保据江淮全忠不能与之争】
　　立淑妃何氏为皇后
　　十二月威武节度使【干宁三年升福建为威武军】王潮卒
　　王潮以弟审知为观察副使有过犹加捶挞审知无怨色潮寝疾舍其子命审知知军府事【潮既卒诏以审知为节度使】
　　南诏骠信舜化上书
　　南诏上书朝廷欲以诏书报之王建言小夷不足辱诏书臣在西南彼必不敢犯塞从之【黎雅间有浅蛮三部嵗赐缯帛使觇南诏而蛮反受南诏赂诇成都虚实隂与大将相表里节度使或失大将心则教诸蛮纷扰建絶其赐斩押牙山行章以惩之卭徕之南不置障戌蛮亦不敢侵盗】
　　贬张道古【青州人】为施州司户
　　右拾遗张道古上疏言国家有五危二乱陛下登极十年而曽不知为君御臣之道先朝封域日蹙几尽臣虽防贱窃伤陛下朝廷宗社始为奸臣所弄终为贼臣所有也上怒贬之仍下罪状宣示谏官
　　【戊午】光化元年【是年八月还京方改元】春正月诏复李茂贞姓名官爵罢诸道兵
　　上下诏罪已息兵复茂贞官爵仍以为凤翔节度使
　　以韩建为修宫阙使
　　初李茂贞以数出兵救东川不暇东逼乘舆诈称改过又闻朱全忠营洛阳宫累表迎驾与建皆惧请修复宫阙奉上归长安诏以建为修宫阙使建与茂贞皆致书于李克用请和仍乞工匠助修宫室克用许之
　　三月以朱全忠为宣武宣义【本义成以全忠父名诚故改宣义】天平节度使
　　朱全忠遣副使韦震【字东卿万年人】入奏求兼镇天平朝廷未之许震争之力不得已从之
　　夏四月朱全忠防幽州魏博兵击李克用败之拔洺邢磁州【自此晋汴嵗争三州】
　　秋八月车驾至长安
　　遣使宣慰河东宣武
　　上欲藩镇辑睦以太子賔客张有孚为河东汴州宣慰使和解之克用欲奉诏全忠不从
　　九月魏博节度使罗信卒
　　军中推其子绍威【字端已】为留后寻授节度使
　　冬十二月李罕之据潞州朱全忠表为节度使
　　李克用之平王行瑜也李罕之求帅邠宁克用曰行瑜恃功要君故吾与公讨而诛之昨破贼之日吾首奏趣苏文建赴镇今遽二三朝野之论必谓吾辈复如行瑜所为也俟还镇当为公论功耳罕之不悦复求小镇养疾克用亦不许罕之鬰鬰及是昭义节度薛志勤卒罕之擅引泽州兵夜入泽州据之克用怒遣人让之罕之遂请降于朱全忠克用遣李嗣昭将兵讨之嗣昭先取泽州收罕之家属送晋阳全忠表罕之为昭义节度使【已而罕之死全忠使贺徳伦守潞州李嗣昭围之刈其附城禾黍三十里皆尽徳伦宵遁克用表孟迁为留后　贺徳伦河西人】
　　【己未】二年春正月崔罢以陆扆同平章事
　　附朱全忠上丑其行而罢之乃复相扆
　　刘仁恭屠贝州三月朱全忠遣兵击败之遂攻河东大败而还
　　先是昌义节度使卢彦威与仁恭争盐利仁恭遣其子守文将兵袭之彦威奔汴州仁恭遂取沧景徳三州以守文为留后兵势甚盛有并吞河朔之志至是仁恭发幽沧等十二州兵十万攻拔贝州城中万余口尽屠之由是诸城各坚守不下仁恭进攻魏州节度使卢绍威求救于朱全忠全忠遣李思安【陈留人】将兵救魏大破幽州兵斩其将单可及【可及幽之骁将号单无敌燕军失之丧气】时葛从周将精骑已入魏州复与仁恭战仁恭又大败烧营而遁仁恭自是不振而全忠益横从周乘胜攻河东拔承天军【故城在真定府井陉县西北】别将氏叔琮【氏姓叔琮尉氏人】拔辽州【唐置今山西】李克用遣周徳威【字镇逺朔州马邑人】击破叔琮从周引还【叔琮有骁将陈章号陈夜乂请于叔琮曰河东所恃者周阳五请擒之求一州为赏克用闻之以戒徳威徳威曰彼大言耳及战徳威微服往挑之谓其属曰汝见陈夜乂即走章杲逐之徳威奋铁挝击之坠马生擒以献因击叔琮大破之】
　　夏六月保义军乱杀节度使王珙
　　恭性猜忌虽妻子亲近常不自保至是为麾下所杀推都将李璠为留后都将朱简【字徳光许州人】复杀璠而代之附于朱全忠改名友谦预于子侄【全忠于是又兼有陜虢】
　　【庚申】三年春二月李克用治晋阳
　　李克用大治晋阳城堑押牙刘延业谏曰大王声振华夷宜扬兵以严四境不当近治城堑损威望而启寇心克用谢之赏以金帛
　　夏四月朱全忠遣兵围沧州
　　全忠遣葛从周将兵击刘仁恭拔徳州围沧州仁恭复遣使求救于河东李克用遣周徳威将五千骑救之【既而克用复遣兵攻邢洺以救仁恭汴军败防久雨全忠召从周还】
　　六月以崔同平章事杀司空同平章事王抟
　　王抟明达有度量时称良相上素嫉枢密使宋道弼景务修专横崔日与上谋去之由是南北司益相憎疾各结藩镇以相倾抟恐其致乱从容言于上曰人君当务明大体无所偏私宦官擅权之弊谁不知之顾其势未可猝除宜俟多难渐平以道消息愿陛下言勿轻泄以速奸变闻之谮抟为道弼辈外应上疑之及罢相意抟排己恨之遗朱全忠书使表论之上不得已召复相之贬抟崖州司户流道弼驩州务修爱州皆赐自尽于是专制朝政势震中外宦官皆侧目
　　秋九月以徐彦若为清海【干宁中赐岭南节度使号曰清海军】节度使崔以彦若位在已上恶之彦若亦自求引去时藩镇皆为强臣所据惟嗣薛王知柔在广州乃求代之【时崔□亦罢以陆贽同平章事　裴贽字敬臣坦从子】
　　朱全忠攻镇州
　　朱全忠以王镕与李克用交通击之镕惧遣判官周式诣全忠请和全忠怒谓式曰仆屡以书谕王公皆不之聴今兵已至此期于无舍式曰镇州宻迩太原困于侵暴王公与之连和乃为百姓故也今明公果能为人除害则天下谁不聴命若但穷威武则镇虽小城坚食足明公虽有十万之众未易攻也全忠笑曰与公戏耳乃遣使入见镕镕以其子为质全忠引还【朱全忠既去判官张泽言于镕曰河东勍敌也今虽有朱氏之援譬如火发于家安能俟逺水乎彼幽沧易定犹附河东不若説朱公乗胜兼服之使河北合而为一则可以制河东矣镕复遣周式往説全忠全忠喜遣张存敬击刘仁恭投瀛景郑三州　张存敬谯郡人】
　　冬十月马殷取桂州
　　静江军【是年升桂管为静江军】节度使刘士政遣副使陈可璠屯全义岭【在桂林府兴安县东】以备马殷殷遣李琼等将兵击之可璠掠县民耕牛以犒军县民怨之为琼乡道以袭秦城【在兴安县西南范成大曰秦戍五岭时筑】擒可璠遂围桂州士政出降桂宜岩柳象五州皆降【岩州唐置今栁州府来賔县是余注俱见前】
　　朱全忠遣兵攻定州义武节度使王郜【处存子】奔晋阳张存敬攻定州王郜遣兵马使王处直【字允明处存母弟】将兵数万拒之处直请依城为栅俟其师老而击之孔目官梁汶以存敬兵少无用依城示怯郜乃遣处直逆战大败郜奔晋阳军中推处直为留后存敬进围之朱全忠至城下处直登城呼曰本道事朝廷尽忠于公未尝相犯何为见攻全忠曰何故附河东对曰封疆密迩且婚姻也今请改图全忠许之处直以缯帛十万犒师全忠乃还仍为处直表求节钺由是河北诸镇皆服于全忠
　　十一月中尉刘季述幽帝于少阳院而立太子裕自宋道弼景务修死宦官皆惧中尉刘季述王仲先枢密王彦范薛齐偓等隂相与谋曰主上轻佻变诈难奉事専聴任南司官吾辈终罹其祸不若奉立太子引岐华兵控制诸藩谁能害我哉至是上猎苑中夜醉归手杀黄门侍女数人明旦日加辰已宫门不开季述帅禁兵千人破门而入具得其状出谓崔曰主上所为如是岂可理天下废昏立明自古有之为社稷大计非不顺也不敢违季述召百官陈兵殿庭作等状请太子监国及百官皆署之将士大呼入思政殿上惊起季述等出状白之曰此非臣等所为乃南司众情不可遏也即扶上与何后同辇嫔御才十余人适少阳院季述以银挝画地数上曰某时某事汝不从我言其罪一也如此数十不止乃手锁其门镕铁锢之遣兵围之穴墙以通饮食上求钱帛纸笔皆不与公主嫔御无衣衾号哭闻于外季述迎太子入宫矫诏立之以上为太上皇加百官爵秩将士优赏凡宫人左右为上所宠信者皆搒杀之【进士李愚客游华州上韩建书曰明公居近闗重镇君父幽辱坐视凶逆而忠勤王之举仆所未喻也一朝山东侯伯倡义连衡鼔行而西明公欲求自安其可得乎不如驰驲四方谕以顺逆军声一振则元凶破胆浃旬之间二竖之首传于天下计无便于此者建虽不能用厚待之愚坚辞而去　李愚字子晦无棣人】崔密致书朱全忠思兴兵图反正全忠在定州闻乱而还季述遣其养子希度诣全忠许以唐社稷输之全忠犹豫未决副使李振【字兴绪抱真之孙】独曰王室有难霸者之资也公为唐桓文安危所属宦竖囚废天子不能讨何以复令诸侯且幼主位定则天下之权尽归宦官矣全忠大悟即囚希度遣亲吏蒋元晖【史无里系】如京师与崔谋之
