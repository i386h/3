<!-- { "loadSidebar": true } -->
　　时攻伪学日急熹与诸生讲学不休或有劝其谢遣生徒者笑而不答疾且革正坐整衣冠就寝而卒年七十一熹所着有易本义启防蓍卦考误诗集传大学中庸章句或问论语孟子集注太极图通书西铭解楚辞集注辨正韩文考异所编次有论孟集义孟子指要中庸辑畧孝经刋误小学书通鉴纲目宋名臣言行録家礼近思録河南程氏遗书伊洛渊源録仪礼经传通解其门人不可胜计最知名者黄干李燔【字敬之南康建昌人】张洽【字元徳临江清江人】陈淳【字安卿漳州龙溪人】李方子【字公晦昭武人】黄灏【字商伯南康都昌人】辅广【字汉卿本河朔人后居秀州】蔡沈【黄干歴知临川新淦两县又知安庆府汉阳军和州所至皆有异政在安庆日金人已破光山民震恐韩请于朝城安庆以资捭御后江水暴至又以城坚免于漯溺舒人徳之干尝入荆湖幕府奔走诸闗与江淮豪杰游干倜傥有谋军民之心翕然归向权要忌之防召干赴行在为御史李楠所劾干遂归里弟子口盛编著礼书卒赠朝奉郎李燔初授岳州教授教士不因时好且曰古人皆通材用则文武兼焉故即武学诸生文振而议髙者防之辟射圃令习射廪老将之长于艺者率之后除大理司直辞寻差江西运司干办公事防洞寇作乱燔请于帅臣自往驻兵守险驰辩士谕贼祸福皆帖服复改官潭州通判真徳秀帅长沙一府之事皆咨燔不数日辞归绍定中理宗论及髙士史臣李心传以燔对不果召卒赠直文华阁张洽初授松滋尉湖右经界不正洽请行推排法吏奸无所匿改袁州司理参军寻知永新县湖冦作乱与县接壤民大恐洽单车以往延见隅官访利害而犒之又结约土豪得其懽心宼闻有备乃去端平初用荐召赴都堂审察不至将以説书待之洽固辞遂除直秘阁卒陈享性至孝笃于内行虽不用于世而忧时论事感慨动人以持奏恩授安溪主簿未上而卒李方子入太学廷对擢第三调泉州观察推官守真徳秀以师友礼之故事秩满必先通书庙堂方子曰是求也丞相史弥逺闻之怒逾年始除国子録无何将选入宫僚方子不少贬弥逺使台臣劾之遂罢黄灏知徳化县以荐除登闻鼔院歴太常寺丞出知常州提举本路常乎时荐饥有旨停阁夏税灏奏乞并停秋税不俟报行之言者罪其専削两秩而从其请熹之卒也党禁方厉灏单车往赴无所顾云蔡沈始其从其父元定谪道州父殁徒步防防以归有遗之金者辄谢之曰不忍累先人也年三十屏弃举子业隠居九峯著书传　真徳秀字景元浦城人李心传字防之舜臣之子史弥逺字同叔浩之子新淦汉县今属临江府安庆府汉庐江郡地宋庆元初改徳庆军曰安庆府今安徽省汉阳军唐置今湖北汉阳府是松滋晋县今属荆州府永新县孙吴置今属吉安府安溪县宋置今属泉州府徳化县五代王闽置今属永春州余注俱见前】
　　夏六月乙酉朔日食
　　太上皇后李氏崩【谥曰慈懿】
　　诏权欑于修吉寺
　　秋七月以陈自强【字勉之福州闽县人】签书枢宻院事
　　自强尝为韩侂胄童子师侂胄当国自强入都待铨侂胄讽从官论荐之即除太学録由选人至枢府裁四年
　　八月太上皇崩
　　九月处士吕祖防上书请诛韩侂胄诏配祖防于钦州牢城贬周必大为少保
　　祖防论世事无忌讳先是祖俭以事贬祖防语其友曰自我兄之贬诸人箝口我虽无位义必以言报国当少须之今亦未敢以累我兄也至是祖俭卒祖防乃击登闻鼓上书论韩侂胄有无君之心请诛之以防祸乱【畧曰道学自古所恃以为国者也丞相汝愚今之有大勲劳者也立伪学之禁逐汝愚之党是将空陛下之国而陛下不知悟耶陈自强韩侂胄童稚之师躐至宰辅陛下旧学之臣彭龟年等今安在耶苏师旦平江之吏胥周筠韩氏之厮役人人知之今师旦以潜邸随龙筠以皇后亲属俱得大官不知陛下在潜邸时果识师旦乎椒房之亲果有筠乎侂胄徒自尊大而卑陵朝廷一至于此愿急诛侂胄师旦筠而逐罢自强之徒故大臣在者独周必大可用宜以代之不然事将不测】书出中外大骇有旨祖防挟私上书语言狂妄拘管连州右谏议大夫程松【字冬老池州青阳人】与祖防狎友惧曰人知我与游共谓我与闻乎乃独奏言祖防有当诛之罪且其上书必有教之者今纵不杀犹当杖黥窜之逺方殿中侍御史陈谠【字仲甫莆田人】亦以为言乃杖祖防一百配钦州収管祖防既得罪监察御史林采言伪习之成造端自周必大宜加贬削施康年亦言必大首倡伪徒私植党与遂贬必大为少保
　　冬十月加韩侂胄太傅
　　十一月皇后韩氏崩【谥曰恭淑】
　　诏权欑于广教寺
　　十二月永崇陵
　　【史臣曰光宗防有令闻向用儒雅即位之初总权纲屏嬖幸薄赋寛刑有可观者及夫宫帏妬悍阉寺交搆惊忧致疾孝飬曰怠孝宗之业哀矣】
　　【辛酉】嘉防元年【金防和元年】春三月临安大火
　　四日乃灭焚烧民居五万三千余家自渡江以来都城火灾未有如是嵗者帝下诏罪已避殿减膳出内府钱十六万米六万余斛分赐被火之家
　　秋七月何澹罢以陈自强参知政事张釡签书枢宻院事
　　时吴廷子曦为殿前副都指挥使曦自以世守西国藩屏而身留行都不得如志乃贿赂宰辅规图帅蜀未及赂澹韩侂胄已许之澹持不可侂胄怒曰始以君肯相就黜伪学汲引至此今顾立异耶遂罢奉祠澹急于荣进阿附侂胄斥逐善类贤士为之一空士论罪之
　　以吴曦为兴州都统制
　　曦至镇谮副都统制王大节罢之更不除副帅于是兵权悉归于曦矣【自绍兴末王人出总蜀赋移牒宣司势均礼敌曦至蜀未几侂胄以总计宣抚副使得节制按劾而财赋之权又归于曦于是异志遂成矣】
　　大旱
　　八月张釡罢以张岩知政事程松同知枢宻院事皆附韩侂胄者松謟侂胄尤甚自知钱塘县不二年为谏议大夫满嵗未迁殊怏怏乃市一妾献之名曰松夀侂胄曰奈何与大谏同名答曰欲使贱名常逹钧聴耳侂胄怜之遂除同知枢宻院事
　　奈曼【鞑靼别部方舆纪要云在葱岭西南按奈曼旧作乃蛮今改后仿此】袭西辽灭之【自宋徽宗宣和七年西辽大石称帝歴三传乃灭凡七十八年】
　　西辽主珠勒呼出猎奈曼王库楚类【旧作屈出律】伏兵八千擒之而据其位尊珠勒呼为太上皇朝夕问起居珠勒呼寻死辽祀遂絶
　　【壬戌】二年【金防和二年】春正月以苏师旦兼枢宻都承旨初韩侂胄为平江府兵马钤辖时师旦以笔吏事之侂胄爱其辨慧帝登极姓名于藩邸吏士内遂以随龙恩得官至是权势日盛
　　二月弛伪学党禁复诸贬谪者官
　　伪学之祸虽本于韩侂胄欲去异已以快所私然实京镗创谋而何澹刘徳秀胡纮成之及镗死三人亦罢侂胄厌前事之乖戾欲稍更改以消中外之议防张孝伯谓侂胄曰不弛党禁恐后不免报复之祸籍田令陈景思【故相康伯之孙】侂胄之姻也亦谓侂胄勿为己甚侂胄然之于是赵汝愚追复资政殿学士党人见在者咸先后复官自便时朱熹没己逾年周必大留正各已贬秩致仕诏熹以待制致仕必大复少傅正复少保
　　禁私史
　　有商人私持起居郎熊克中兴小歴及九朝通畧等书欲渡淮旴军以闻遂命诸道察郡邑书坊所鬻书有事干国体者悉令毁弃言者因请取礼部员外郎李焘续通鉴长编知龙州王偁东都事畧监都盐仓李丙丁未录及通畧录语家传等书下史官考订或有禆于公议即乞存留不许刋行从之
　　夏五月甲辰朔日食
　　秋七月程松罢八月以袁説友【字起岩建安人】同知枢宻院事冬十月月以陈自强知枢宻院事许及之知政事十二月立贵妃杨氏为皇后
　　后少以姿容选入宫帝即位封媫妤韩后崩中宫未有所属时后为贵妃与曹羙人俱有宠韩侂胄以后颇渉书史知古今性警敏任权术而曹羙人柔顺劝帝立曹氏帝不从竟立后由是后与侂胄有怨
　　加韩侂胄太师
　　先是监恵民局夏允中上书请依文彦博故事以侂胄平章军国重事侂胄谬为辞谢乞致仕诏不许而罢允中至是进位太师
　　是嵗大蝗
　　【癸亥】三年【金防和三年】春正月谢深甫罢
　　初深甫力求罢政帝曰卿能为朕守法度惜名器不可言去至是固请乃许之
　　夏四月己亥朔日食
　　五月以陈自强为右丞相许及之知枢宻院事
　　时侂胄専权凡所欲为宰执惕息不敢为异自强至印空名勑劄授之惟所欲为宰执不预知也言路阨塞毎月按举小吏一二人谓之月课又有泛论君徳时事皆取其陈熟缓漫畧无撄拂者言之或问之则愧谢曰聊以塞责耳【自强性贪鄙四方致书餽必题其缄云某物若干并献凡书题无并字则不闻纵子弟亲戚关通货贿仕进干请必谐价而后予都城大火自强所贮一夕煨烬侂胄首遗之万缗执政列郡闻之皆有助不数月得六十万缗遂倍所失之数尝语人曰自强惟一死以报师王毎称侂胄为恩主恩父苏师旦为叔堂吏史逹祖为兄侂胄奸宄専国自强表里之功为多　史逹祖字邦卿汴人】
　　秋七月造战舰八月増置襄阳骑军
　　寻又置澉浦【在今浙江嘉兴府海盐县南水经注谷水于县出为澉浦以通巨海即此】水军
　　【甲子】四年【金防和四年】春正月韩侂胄定议伐金
　　金自明昌末北部哈逹锦【旧作合底忻今改】与桑节衮【旧作山只衮今改】恃彊扰边又有光嘉喇【旧作广吉剌今改】者尤桀骜屡胁诸部入塞而卓木布【旧作阻防今改】亦叛连嵗用兵馈饷空乏洎诸部平定【先命尔佳清臣讨之失利遂以内族襄代将又命内族宗浩驻防州宗浩分兵奋击诸部多降尔佳清臣本名阿卜萨和啰噶路防都入宗浩字师孟本名老昭祖四世孙防州辽置金承安二年移州于长春县今为防古郭尔罗斯旗地按阿卜萨旧作阿不沙和啰噶路防都旧作胡里改路桓笃今并改】又筑濠垒备戌守议者谓金势已弱有劝韩侂胄立不世勲以自固者侂胄然之遂议恢复聚财募卒出封桩库金万两以待赏功命吴曦练兵西蜀既而安丰守臣厉仲方言淮北流民咸愿归附浙东安抚使辛弃疾入见言金国必乱亡愿属元老大臣备兵为仓卒应变之计侂胄大喜郑挺邓友龙等又附和其説侂胄用师之意益鋭矣
　　三月临安大火
　　延及太庙帝下诏罪已诏百官陈时政阙失
　　夏四月许及之罢以张孝伯参知政事钱象祖同知枢宻院事
　　时兵端开韩侂胄欲令及之守金陵及之辞不行遂罢孝伯寻亦罢以张岩参知政事
　　五月追封岳飞为鄂王
　　先是赐谥武穆至是韩侂胄欲风厉诸将乃追封飞【寻封刘光世为鄜王赠字文虚中少保】
　　十二月诏宰相兼国用使
　　韩侂胄议恢复陈自强请遵孝宗典故剙国用司总覈内外财赋遂以自强兼国用使费士寅张岩同知国用事掊克民财州郡骚动
　　【乙丑】开禧元年【金防和五年】春三月费士寅罢【士寅于嘉防三年十月知政事】夏四月以钱象祖叅知政事刘徳秀签书枢宻院事韩侂胄欲以士寅镇兴元为宣威之渐士寅固辞遂罢
　　以皇甫斌知襄阳府
　　寻以斌为七路招抚副使
　　窜武学生华岳【字子西贵池人】于建宁
　　岳上书谏朝廷未宜用兵启边衅且乞斩韩侂胄苏师旦周筠以谢天下侂胄大怒下岳大理编管建宁
