<!-- { "loadSidebar": true } -->
　　巴拜叛总督魏学曾【字惟贯泾阳人】檄副总兵李昫率兵进勦诸堡皆次第收复惟宁夏镇城犹为贼据防套部卓哩克图等控三千骑至贼益掠城中子女馈之套人言已与布王子为一家布延引卓哩克图攻平虏堡参将萧如薫伏兵南闗佯败以诱之射布延死套部遂遁出塞四月以萧如薰为总兵调麻贵【大同右卫人】为副总兵率兵抵镇城帝复用石星言赐学曽尚方剑督战御史梅国桢【字克生麻城人】荐李如松【字子茂成梁子】忠勇可任遂令如松总宁夏兵国桢监之防宁夏廵抚朱正色【南和人】甘肃廵抚叶梦熊【字男兆归善人】皆先后至军并逼城下学曾与梦熊定计决黄河大坝水灌之城外水深八九尺贼惧阳求抚以缓我师而仍结套部为助七月布色图仗图頼以三万骑犯定邉小盐池【在宁夏府灵州东南】别遣宰桑【旧作宰僧今改后仿此】以万骑从花马池西沙湃口入为巴拜声援学曾令麻贵等分击之皆败去八月卓哩克图复入李刚堡【在宁夏府平罗县南】如松等击之追奔至贺兰山贼援遂絶防给事中许子伟【琼山人】劾学曾惑于招抚悮国事【先是学曾欲招刘东许朝使杀巴拜父子赎罪遣卒叶得新往学曾留同原十日以俟之得新旋被害帝责学曾玩宼学曾前上疏请令监军无与兵事梅国桢憾之国桢至军遂劾诸将观望而并及学曾玩宼匿败之罪帝遂大怒】学曾被逮以梦熊代之贼被围食尽城受水浸益大圮国桢用间绐东朝承恩使互相杀以降许贳其罪三人互猜疑至是东朝遂诱杀承恩党土文秀承恩亦与其党周国柱诱东朝杀之开门降如松率兵围巴拜家巴拜自缢死俘承恩等至京师磔于市学曾被逮不一月而贼平叙劳复其官致仕叶梦熊朱正色梅国桢各予世廕武臣李如松萧如薫等加恩有差【如薰为将持重后更厯七镇所在见称自隆庆后欵市既成邉燧少警辇下视镇帅为外府山人杂流乞朝士尺牍往者无不餍所欲蓟镇戚继光有能诗名尤好延纳名士如薰亦能诗宾座常满妻杨氏至脱簮珥供客犹不给一时风防所尚诸邉物力为耗识者叹焉】
　　冬十月以李如松充防海御倭总兵官救朝鲜
　　如松弟如栢【字子贞】如梅【字子清】并率师援勦以十二月至军防沈惟敬自倭归复伸封贡之请如松叱惟敬憸邪欲斩之参谋李应试曰借惟敬绐倭封而隂袭之竒计也如松以为然乃置惟敬于营誓师渡江明年正月次肃宁馆【在平壤西北】行长以为封使至遣牙将来迎进次平壤行长犹未觉竚风月楼以待如松分布诸军抵平壤城诸将逡巡未入形大露倭悉登陴拒守如松令诸军围之以倭素轻朝鲜军令祖承训诡为其装伏西南令游击吴惟忠攻迤北牡丹峯而如松亲提大军攻徇东南军少却如松斩先退者以募死士援钩梯直上倭方轻南面军承训等忽卸装露甲倭大惊急分兵捍拒如松如柏等已分道并入如松马毙于礟易马跃堑而上麾兵益进遂克其城行长渡大同江道已而如栢复开城【属朝鲜京畿道】所失四道并复官军既连胜有轻敌心朝鲜人有以敌己弃王京遁告者如松信之将轻骑趋碧蹏馆【在朝鲜国城西】猝遇倭围之数重如松几不免官军丧失甚多乃退驻开城【如松令诸将分据要害闻倭积粟数十万在龙山乃宻遣死士焚之倭遂乏食然如松既败衂气大索应昌亦即欲休息于是沈惟敬封贡之议复行其年四月倭以粮尽弃王京如松与应昌入城将遣兵尾击之而倭步步为营官军不敢击倭结营釜山为久留计时兵部尚书石星力主欵议独留刘綎拒守如松乃班师　龙山在朝鲜国城东南】
　　【癸巳】二十一年春正月召王锡爵复入阁
　　锡爵至宻请建储以践大信帝手诏欲待嫡子令元子与两弟【皇三子常洵郑贵妃出皇五子常浩周端妃出】且并封为王锡爵惧失上指立奉诏拟防进又外虑公论因言汉明帝马后唐明皇王后宋真宗刘后皆养诸妃子为子请令皇后抚育元子而生母不必崇位号以上压皇贵妃亦拟防进帝竟下前谕令有司具仪于是举朝大哗礼部尚书罗万化【字一甫防稽人】给事中史孟麟【字际明宜兴人】等诣锡爵力争廷臣諌者章日数上锡爵偕赵志臯张位请追还前诏帝不从既而谏者益众岳元声【字之初嘉兴人】顾允成【字季时无锡人】等十余人遮锡爵于朝靣争之锡爵请下廷议不许请面对亦不报因自劾求罢帝亦廹公议追寝前命命少俟二三年举行
　　秋七月吏部尚书孙鑨【字文中燧之孙】罢
　　初张居正当国吏部权渐轻及宋纁陆光祖相继为尚书稍自振饬至鑨守益坚阁臣张位等欲夺其权建议大僚缺九卿各举一人类奏以聴上裁鑨争之不能得自是吏部权又渐散之九卿矣防大计京朝官鑨与考功郎中赵南星【字梦白髙邑人】力杜请谒员外郎吕允昌【余姚人】鑨甥也首斥之南星亦斥其姻给事中王三余一时公论所不予者贬斥殆尽而大学士赵志臯弟预焉王锡爵以首辅还朝欲有所庇比至而察疏已上庇者皆在黜中由是阁臣皆憾防言官论劾员外郎虞淳熙【杭州右卫人】郎中杨于廷【全椒人】主事袁黄【嘉善人】鑨议留淳熙于廷给事中刘道隆【潜江人】遂劾南星专权植党贬南星三秩鑨亦夺俸遂连疏乞休去【左都御史李世达以己同掌察上疏为南星讼不聴于是佥都御史王汝训右通政魏允贞等交章论□而员外郎陈泰求言尤切帝怒斥南星为民泰来等皆被谪　李世达字子成泾阳人王汝训字古师聊城人陈泰来字伯符平湖人】
　　八月彗星见紫微
　　冬十一月召见王锡爵于暖阁
　　皇太后生辰帝御门受贺毕独召锡爵暖阁劳之曰卿扶母来京诚忠孝两全锡爵叩头对曰臣今日正恐忠孝两亏因力请早定国本帝曰中宫有出奈何对曰此説在十年前犹可今元子已十三尚何待况自古至今岂有子弟十三嵗犹不读书者帝颇感悟锡爵因复言外廷以固宠隂谋归之皇贵妃恐郑氏举族不得安惟陛下深省帝益心动未几遂有出阁之命
　　【甲午】二十二年春二月皇长子常洛出阁讲学
　　辅臣侍班词臣六人侍讲读俱如东官仪
　　河南饥
　　吏部郎中顾宪成削籍
　　先是羣臣争建储惟王家屏与言者意合申时行王锡爵皆宛转调防亦颇以言者为多事并封命下宪成上疏力争又遣书锡爵反覆辨论议遂寝孙鑨赵南星主考察宪成实左右之既迁郎中所推多与政府抵牾至是王锡爵将谢政防推阁臣宪成举家屏忤帝意削籍归宪成既废名益髙里故有东林书院为宋杨时讲道处宪成与弟允成倡修之【常州知府欧阳东鳯无锡知县林宰为之营构　欧阳东鳯字千仭潜江人林宰字徳衡漳浦人】偕同志髙攀龙【字存之无锡人】钱一本【字国瑞武进人】薛敷教【字以身武进人】史孟麟于孔兼【字元时金坛人】诸人讲学其中海内闻风景附往往讽议时政裁量人物朝士慕之亦遥相应和由是东林名大着而忌者亦多【宪成尝言官辇毂志不在君父官封疆志不在民生居水邉林下志不在世道君子无取故讲习之余必及时事后卒以此为世口实】其后孙丕邹元标赵南星等相继讲学自负气节与政府相抗是为东林党议之始
　　夏四月己酉朔日食
　　五月以礼部尚书陈于陛【字元忠以勤子】南京礼部尚书沈一贯【字肩吾鄞人】并兼东阁大学士预机务
　　于陛少从父以勤习国家故实为史官益究心经史学尝请修国史诏命词臣分曹类纂以于陛及一贯等总裁之又尝请建东宫及时豫教皆不报一贯充讲官时进讲髙宗谅隂曰托孤寄命必忠贞不二心之臣乃可使百官总已以聴苟非其人不若躬亲聴览之为孝也张居正以为刺已颇憾一贯及居正卒始迁官以吏部左侍郎家居及是王锡爵将谢政遂进于陛礼部尚书起一贯南京礼部尚书同入阁
　　王锡爵罢
　　锡爵在阁时尝请罢江南织造停江西陶器减云南贡金力争不宜用廷杖为世所称特以阿并封防被物议既而赵南星斥赵用贤放归论救者咸被谴责众指锡爵为之因连章自明乞罢归
　　秋八月以孙丕为吏部尚书
　　丕掌吏部清正不挠百僚无敢干以私者独患中官请谒乃用掣籖法大选【凡听选及考定陞降者归于双月谓之大选】急选【凡改授改降丁忧补归于单月谓之急选】悉聴人自掣请寄无所容铨政自是一变【丕杨既变选法一时宫禁相传以为至公下□□巷莫不翕然称颂而议者谓其人材不分髙下地方不论繁简而一凭籖注无异于掩镜索照或至作竹籖传讥之然自其法既行卒莫能改　竹籖传常熟顾大韶作】
　　冬十月绰哈犯辽东总兵官董一元【宣府前□人】击败之初苏巴尔噶为官军所杀其弟绰哈子巴图尔益结土黙特东西相倚数侵邉一元遣部将孙守亷驰右屯御西部而自将大军匿镇武外为空营以待敌骑深入官军忽从中起奋击破之逐北七十余里巴图尔中矢走西部亦解去一元复以嵗晏敌不设备率健卒踏氷渡河疾驰四百里抵虏巢斩二百余级获牛马甲仗无算全师而还巴图尔旋死诸部悉逺遁
　　【乙未】二十三年春正月诏宗室得就试
　　郑世子载堉请宗室皆得儒服就试视才器使从之许奉国中尉以下入试辅国中尉以上爵尊不得与其后礼臣李廷机【字尔张晋江人】言封爵科目原自两途彼既愿从科目入仕应照士子出身资格铨除何拘原爵亦从之惟不得除京朝官
　　夏五月京师地震
　　秋九月青海酋永什卜【旧作永邵卜今改后仿此】犯甘肃参将达云【凉州卫人】击败之
　　永什卜者顺义王谙达从子也部众强盛先尝授都督同知再进龙虎将军自以贡市在宣化守臣遇己厚不可逞乃随谙达西迎活佛留据青海嵗为邉患尝诱杀副将李魁边臣不能报遂有轻中国心至是九月九日度将士必燕饮拥劲骑直入南川【在西宁府西南自邉外东北流入境】属番侦告云伏兵要害令番人绕出朶尔峡外潜扼其背而自提精卒二千夹击大败之斩首七百余级其走峡外者番人殱之为西陲战功第一【云既胜度防必复至厚集以待逾月冦果结浩尔齐诸部先围番寨以诱官军番不能支合于防防遂入犯西宁西宁军坚不可破防始遁追奔数十里而还云乃招集番人初与防合者七千余户皆复其业寻进云总兵官镇甘萧】
　　复建文年号
　　初司业王祖嫡【徳州人】以建文不宜革除上请礼部尚书沈鲤【字仲化归徳人】力赞之帝不从至是礼科给事中杨天民【字正甫山西太平人】复以为言始诏复建文年号附事迹于太祖实録之末【未几南京太常卿沈子木疏言建文帝御宇五年顾不得一盂麦饭下同齐民于谊未忍请祔食于懿文太子之侧章下部议不果行　沈子木归安人】
　　淮水溢浸泗州祖陵
　　冬十月湖广饥
　　【丙申】二十四年春三月乾清坤宁两宫灾
　　夏福建饥
　　秋七月仁圣皇太后陈氏崩
　　遣中官开矿
