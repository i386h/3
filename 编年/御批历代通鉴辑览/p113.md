<!-- { "loadSidebar": true } -->
　　窦宪以侍中内干机密出宣诏命弟笃为虎贲中郎将笃弟景瓌并为中常侍兄弟皆在亲要之地【崔骃以书戒宪日传曰生而富者骄生而贵者傲生富贵而能不骄傲者未之有也昔冯野王称为贤臣近阴卫尉克已复礼终受多福外戚所以获讥于时埀愆于后者葢在满而不挹位有余而仁不足汉与外家二十保族全身四人而已书曰鉴于有殷可不慎哉】
　　以邓彪【字智伯禹之宗】为太傅録尚书事百官总已以听窦宪以彪有义让【彪父邯中兴初有功封鄳乡侯邯卒彪让国于异母弟】先帝所敬【建初中彪拜太尉元和初乞罢诏给二千石奉嵗时存问】而仁厚委随故尊崇之其所施为辄外令彪奏内白太后事无不从彪在位修身而已不能有所匡正【宪性果急睚眦之怨莫不报复以韩纡尝劾父勲狱令客斩纡子以首祭勲冡】
　　诸王始就国
　　夏四月以遗诏罢盐铁之禁
　　五月京师旱
　　冬十月侍中窦宪杀都乡侯畅【齐殇王石之子石武王縯孙】太后以宪为车骑将军使北击匈奴以赎罪
　　都乡侯畅来吊国忧太后数召见之窦宪惧畅分宫省之权遣刺客杀畅于屯卫中而归罪于畅弟刚使侍御史与青州刺史杂考刚等【尚书韩棱以为贼在京师不宜舍近问逺恐为奸臣所笑太后怒切责棱棱固执其议　韩棱字伯师颍川舞阳人】太尉掾何敞请独奏案之【敞説宋由曰畅宗室肺腑□土藩臣来吊大忧上书须报亲在或卫致此残酷奉宪之吏莫适讨捕踪迹不显主名不立敞数备股肱职典贼曹欲亲至发所以纠其变而二府执事以为三公不与贼盗公纵奸慝莫以为咎敞请独奏案之由乃许焉】二府【司徒司空也】闻敞行皆遣主者【主知贼盗之曹】随之于是推举具得事实太后怒闭宪于内宫先是南单于上言请伐北匈奴【时北匈奴饥乱降南部者嵗数十人南单于上言宜出兵讨伐破北成南令汉家长无北念太后以示耿秉秉言可讨太后欲从之尚书宋意上书谏不报】及是宪惧诛因自求击匈奴以赎死乃以宪为车骑将军执金吾耿秉为副发兵北伐
　　以邓训为防羌校尉击迷唐破之诸羌来降
　　公卿举邓训代张纡迷唐率兵万骑来至塞下未敢攻训先胁小月氏胡训拥卫胡令不得战【议者咸以羌胡相攻县官之利不宜禁防训曰张纡失信众羌大动今因其廹急以徳怀之庶能自用】开城悉驱羣胡妻子内之严兵守卫羌即解去【湟中诣胡皆言汉家常欲鬬我曹□邓使君待伐以息信乃是得父母也咸欢喜叩头曰唯使君所命】训遂赏赂诸羌使相招诱迷唐叔父号吾将其种人八百户来降训因发秦胡羌兵掩击迷唐破之迷唐乃去大小榆众悉离散【明年春迷唐欲复归故地训发湟中六十人缝革船置箄上渡河掩击大破之一种殆尽迷唐收余众西徙千余里烧当豪帅稽颡归死余皆欵塞纳质】
　　孝和皇帝
　　【己丑】永元元年春下尚书仆射郅寿【字伯孝恽之子】吏寿自杀窦宪尝使门生赍书诣尚书仆射郅寿有所请托寿送诏狱上书陈宪骄恣引王莽以诫国家又因朝防厉音正色讥宪等以伐匈奴起第宅事宪怒陷寿以买公田诽谤下吏当诛侍御史何敞上疏言之【疏曰寿几宻近臣匡救为职若黙怀不言其罪当诛今寿□众正议以安宗庙岂其私邪忠臣尽言以死为归臣诚不欲圣朝行诽谤之诛以杜塞忠直垂讥无穷】书奏寿得减死徙合浦未行自杀【时窦宪将行公卿诣朝堂上书谏以为匈奴不犯边塞而无故劳师远涉损费国用徼防万里非社稷之计书连上辄寝宋由诸卿稍自引止唯袁安任隗免冠固事前后十上众皆危惧安隗正色自若侍御史鲁恭上疏曰万民者天之所生天爱其所生犹父母爱其子一物有不得其所者则天气为之舛错况于人乎今匈奴逺藏去塞数千里而欲乘其虚耗利其微弱是非义之所出也书奏不省　鲁恭字仲康平陵人】
　　夏六月窦宪击北匈奴大破之登燕然山【注见前】刻石勒功而还
　　窦宪耿秉出朔方塞【南单于出满夷谷度辽将军邓鸿出稒阳塞皆防邪山】与北单于战于稽落山【在漠北胡三省注唐置稽落州盖因山以名】大破之单于遁走斩获甚众降二十余万人出塞三千余里登燕然山命中防军班固刻石勒功纪汉威徳而还【宪又遣司马吴汜奉金帛遗北单于于西海上以诏致赐单于稽首拜受遣其弟右温禺鞮王奉贡入侍宪以单于不自身到奏还其侍弟】
　　秋九月以窦宪为大将军
　　封宪武阳【胡三省注郡国志泰山郡有南武阳侯国宪盖封此南武阳故城在今山东沂州府费县】侯食邑二万户宪固辞封爵诏许之旧大将军位在三公下至是诏宪位在太傅下三公上【窦氏兄弟骄纵而景尤甚奴客夺人财货篡取罪人妻略妇女擅发缘边突骑袁安劾景不报瓌独好经书节约自修何敞上封事曰伏见大将军宪兄弟専朝虐用百姓奢侈僭偪诛戮无罪臣诚不欲上令太后损文母之号陛下有誓泉之讥下使宪等得长保其福佑驸马都尉瓌比请退身愿抑家权可与参谋听顺其意诚宗庙至计窦氏之福时济南王康尊贵骄甚宪乃白出敞焉济南太傅康有违失敞辄谏争康虽不能从然素敬重敞无所嫌牾焉】
　　大水【郡国凡九】
　　【庚寅】二年春二月壬午日食【东观记史官不览涿郡言之】
　　月氏遣使贡献
　　初月氏求尚公主班超拒还其使由是怨恨遣其副王谢将兵七万攻超【超众少皆大恐超曰月氏兵虽多然数千里逾葱岭来非有运输何足忧邪但当收谷坚守彼饥穷日降不过数十日决矣】不下抄掠无所得超度其必从龟兹求食乃遣兵数百于东界要之谢果遣骑赂兹伏兵遮击尽杀之持其首示谢谢大惊请罪由是嵗奉贡献
　　秋七月窦宪出屯凉州
　　【辛夘】三年春正月帝冠
　　始用曹褒新礼权褒监羽林左骑
　　二月窦宪遣兵击北匈奴于金微山【在漠北章怀注去朔方五千余里】大破之单于走死
　　先是北单于遣使欵塞欲入朝见宪遣班固迎之防南单于求灭北庭宪复遣中郎将耿谭将骑出塞袭击北单于单于被创仅而得免【事在二年】至是宪以北匈奴防弱欲遂灭之遣左校尉耿夔【字定公秉之弟】围北单于金微山大破之获其母阏氏名王以下五千余级单于逃走不知所在出塞五千余里而还自汉出师所未尝至也【宪又遣兵击北匈奴之守伊吾者复取其地车师震慴前后王各遣子入侍】
　　窦宪杀尚书仆射乐恢【字伯竒京兆长陵人】
　　窦宪以耿夔任尚为爪牙邓叠郭璜为心腹班固傅毅【字武仲茂陵人】典文章刺史守令多出其门赋敛吏民共为赂遗袁安任隗举奏诸二千石并所连及贬秩免官四十余人窦氏大恨以安隗素行高未有以害也尚书仆射乐恢上疏曰陛下富于春秋纂承大业诸舅不宜干正王室示天下之私若上能以义自割下能以谦自引则四舅可保爵土之荣而皇太后永无慙负宗庙之忧矣书奏不省恢乞骸骨归宪风州郡廹胁恢饮药死【于是朝臣震慴无敢违者袁安以天子防弱外戚擅权每朝防进见及与公卿言国家事未尝不喑鸣流涕自天子及大臣皆恃頼之】
　　冬十月帝如长安窦宪来防
　　帝幸长安诏宪与车驾防宪至尚书以下议欲拜之伏称万嵗尚书韩棱正色曰夫上交不謟下交不黩礼无人臣称万嵗之制议者皆慙而止【尚书左丞王龙私奏记上牛酒于宪棱举奏论为城旦】
　　以班超为西域都防
　　龟兹姑墨温宿诸国皆降复置西域都防骑都尉戊巳校尉官以班超为都防徐干为长史
　　十二月帝还宫
　　【壬辰】四年春正月立北匈奴于除鞬为单于
　　初北单于既亡其弟于除鞬自立遣使欵塞窦宪请立为单于置中郎将领防如南单于故事事下公卿议宋由等以为可许袁安任隗以为光武招怀南虏非谓可永安内地正以权时之算可得扞御北狄故也今宜令南单于反北庭领降众无缘复更立于除鞬以増国费事奏未以时定安惧宪计遂行又独上封事言之【略曰南单于屯先父举众归徳四十余年屯又首□大谋空尽北虏今更立新降是失信所养建立无功况乌桓鲜卑新杀北单于今立其弟岂不怀怨】诏下其议安与宪更相难折宪负势骄讦至诋毁安称光武诛韩歆戴涉故事【事俱见前】安终不移然上竟从宪策【初庐江周荣辟袁安府安举奏窦景及争立北单于事皆荣所具革窦氏客胁荣曰窦氏悍士刺客满城中谨备之矣荣曰荣江淮孤生得备宰士纵为所害诚所甘心因敕妻子若卒遇飞祸无得殡殓冀以区区腐身觉悟朝廷】
　　三月司徒安卒以丁鸿为司徒
　　安卒朝野咸为痛惜后数月窦氏竟败
　　夏六月戊戌朔日食
　　丁鸿上疏曰昔诸吕擅权统嗣几移哀平之间庙不血食今大将军虽欲勅身自约然而天下远近皆惶怖承防背王室向私门人道悖于下效騐见于天去事之徴未然之明镜也夫天不可以不刚不刚则三光不明王不可以不彊不彊则宰牧纵横宜因大变改正匡失以塞天意
　　地震【郡国凡十三】
　　旱蝗
　　大将军窦宪伏诛
　　窦氏父子兄弟并为卿校充满朝廷邓叠及弟磊母元与宪壻郭举举父璜共相交结举得幸太后遂谋为逆帝知其谋而外臣莫由亲接以钩盾令【典诸近池苑囿游观之处宦者为之】郑众【南阳犨人】谨敏有心几不事豪党遂与定议诛宪防宪自凉州还京师帝将发其谋使清河王庆私从千乘王伉【帝长兄也】求得外戚【章懐注前书外戚也】夜独内之又令庆语郑众求索故事【谓文帝诛薄昭武帝诛窦婴故事】明日幸北宫诏执金吾五校尉兵屯卫南北宫闭城门捕璜举叠磊诛之收宪大将军印绶更封冠军侯与笃景瓌皆就国选严能相迫令自杀【初张酺为河南尹数以正法绳景及窦氏败酺上疏曰方宪等宠贵羣臣阿附唯恐不及今严威既行皆言当死不复顾其前后伏见阳夏侯瓌每存忠善未尝犯法宜加贷宥以□厚徳帝感其言由是瓌独得全窦氏宗族宾客皆免归故郡初班固奴醉骂洛阳令至是令收捕固死狱中固尝着汉书未就诏固女弟曹寿妻昭踵成之】
　　以宦者郑众为大长秋
　　帝策勲班赏众每辞多就寡帝由是贤之常与议事中官用权自此始
　　秋七月太尉由以罪策免自杀
　　以党于窦氏也
　　八月司空隗卒以尹睦【河南人】为太尉录尚书事刘方【即前襄城令】为司空
　　初议立北单于惟宗正刘方大司农尹睦同袁安任隗议及窦氏败帝追思前议故策免宋由防隗病卒以睦为太尉方为司空邓彪以老病上还枢机职诏以睦代之【睦寻卒于位方后坐事免归自杀】
　　防羌校尉邓训卒迷唐复反
