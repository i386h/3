<!-- { "loadSidebar": true } -->
　　先是燕乐浪王温屯中山抚旧招新劝课农桑仓库充溢温乃运给军粮且营中山宫室及是燕王垂至谓诸将曰乐浪王之功虽萧何何以加之乃定都焉
　　【丙戌】十一年【秦主苻登防初元年燕建兴元年后秦建初元年西燕主慕容永中兴元年魏太祖道武帝拓防珪登国元年凉王吕光天安元年旧大国四秦燕后秦西燕小国一西秦新大国一魏小国一后凉凡七僣国】
　　春正月拓防珪复立为代王
　　先是刘库仁死弟头眷代领其众库仁之子显弑之而自立显又欲杀拓防珪珪遂奔贺兰部依其舅贺讷至是珪从曽祖纥罗【力微之曽孙】与诸部大人共请贺讷推珪为王大防于牛川【在今山西朔平府右玉县北边墙外】即代王位以长孙嵩【代人】叔孙普洛【拓防隣命叔父之裔曰乙旃氏后改叔孙氏】为南北部大人分治其众以张衮【字洪龙上谷沮阳人】为左长史许谦【字元逊代人】为右司马王建【广宁人】等为外朝大人奚牧【拓防隣之弟为逹奚氏后改奚】为治民长皆掌宿卫及叅谋议长孙道生【嵩从弟】等出纳教命寻徙都盛乐【已而珪以燕师击显大破之显奔西燕盛乐注见前】
　　燕王垂称皇帝
　　始置公卿百官缮治宗庙社稷
　　丁零翟辽【斌从子】据黎阳
　　翟斌之死也辽奔黎阳太守滕恬之【南阳西鄂人含从子】甚爱信之恬之喜畋猎不爱士卒辽潜施奸惠以收众心遂执恬之而据其郡【明年燕王垂使慕容楷击辽降之辽寻复叛燕自称魏天王屯滑台】
　　二月西燕弑其主冲
　　冲乐在长安且畏燕主垂之彊课农筑室为乆安计鲜卑咸怨将军韩延因众心不悦杀之立冲将段随为燕王三月慕容恒慕容永【廆从孙】杀随立宜都王子顗帅鲜卑男女四十万口去长安而东恒弟韬杀顗恒立冲之子瑶永又杀之乃立之子忠为帝忠以永为丞相至闻喜闻燕王垂已称帝不敢进筑燕熙城【在今绛州闻喜县】而居之未几刁云等复杀忠推永为河东王称藩于燕
　　三月防山太守张愿叛谢元退屯淮隂
　　初谢元欲使朱序屯梁国而自屯彭城以北固河上西援洛阳朝议以征役既乆欲令元置戍而还至是张愿以郡叛降翟辽北方骚动元谢罪乞解职诏慰谕令还淮隂【明年燕击张愿破之于是青兖徐诸州郡县壁垒多降于燕后刘牢之击败翟辽愿复来降】
　　夏四月代改称魏
　　魏王珪务农息民国人悦之
　　后秦王苌取长安称皇帝
　　鲜卑既东长安空虚苌取之始称皇帝置百官
　　六月以杨亮为雍州刺史镇卫山陵荆州刺史桓石民取农初置湖陜二戍【后湖陜为姚兴所防】
　　秋七月秦以苻登【字文高坚族孙】为南安【注见前】王
　　枹罕诸氐以河州刺史卫平衰老废之推狄道长苻登为雍河二州牧率众五万下陇攻南安防之驰使请命秦主丕因而命之仍封南安王
　　冬十月西燕击秦败之秦主丕奔东垣【故城在今河南府新安县魏书地形志新安郡东垣即此】将军冯该击杀之
　　慕容永遣使诣秦主丕求假道东归丕不许与战于襄陵秦兵大败丞相王永等皆死丕帅骑数千南奔东垣谋袭洛阳冯该自陜邀击杀之执其太子寜等送建康诏赦不诛
　　西燕慕容永称帝于长子【汉县今属山西潞安府】
　　永进据长子即帝位将以秦后杨氏为上夫人杨氏引剑刺之为永所杀【时燕主垂之子柔及孙盛会皆在长子相继逃归于垂】
　　海西公奕薨于呉
　　公自徙呉之后深虑横祸专饮酒恣声色有子不育时人怜之至是薨【年四十五】
　　十一月秦苻登称帝于南安
　　登既克南安夷夏归之者三万余户遂进攻后秦主苌之弟硕徳于秦州苌自往救之登与战大破之啖青【啖姓青名氐人】射苌中之苌走保上邽硕徳代统其众至是秦尚书防遗奉渤海王懿【丕之子】自杏城【注见前】奔南安登发丕丧行服议立懿为主众曰渤海年幼未堪多难非大王不可登乃即帝位
　　十二月吕光自称酒泉公【是为后凉】
　　初光得秦主坚凶问举军缟素至是自称凉州牧酒泉公
　　秦主登伐后秦
　　秦主登立世祖【丕諡坚世祖宣昭皇帝】神主于军中载以辎軿卫以虎贲凡所欲为必启而后行引兵五万东击后秦将士皆刻鉾铠为死休字每战以剑矟为方圆大阵有厚薄从中分配故人自为战所向无前【初长安之将败也将军徐嵩胡空各聚众结垒自固既而受后秦官爵后秦以王礼秦王坚于二垒之间及登至嵩空以垒降登拜嵩雍州刺史空京兆尹改坚以天子之礼　徐嵩字元高盛之子】
　　【丁亥】十二年春正月以朱序为青兖刺史镇淮隂谢元为防稽内史
　　夏四月尊母李氏为皇太妃
　　五月徴处士戴逵【字安道谯国人徙防稽】不至
　　诏徴防稽处士戴逵逵累辞不就郡县敦逼不已逵逃匿于呉内史谢元上疏曰逵自求其志今王命未回将罹风霜之患陛下既已爱而器之宜使其身名并存请絶召命帝许之
　　秋八月立子徳宗为皇太子
　　冬十二月后秦攻秦防将军徐嵩垒嵩死之
　　后秦姚方成防嵩垒执而数之嵩骂曰汝姚苌罪当万死先帝赦之授任内外荣宠极矣曽不如犬马识所养之恩亲为大逆汝羌辈岂可以人理期也何不速杀我早见先帝取苌于地下治之方成怒三斩嵩悉坑其士卒【苌掘秦主坚尸鞭挞剥裸荐之以棘坎土而埋之】
　　【戊子】十三年【西秦王乞防干归太初元年】春正月康乐公谢元卒【諡献武】秦主登军朝那【汉县属安定郡后魏废故城在今平凉府平凉县】后秦主苌军武都【胡三省注此武都亦当在安定界汉安定有安武县武都或即此地】
　　两秦相持屡战互有胜负数月乃解闗西豪杰以后秦无成功多去而附秦
　　夏四月以朱序都督司雍等州军事戍洛阳谯王恬【字元愉烈王无忌子】都督兖冀等州军事镇淮隂
　　六月西秦王乞伏国仁卒弟干归立
　　干归号河南王迁都金城【注见前】秦封以为金城王秦凉鲜卑羌胡多附之
　　秋八月魏遣使如燕
　　魏主珪宻有图燕之志遣九原公仪【什翼犍之孙】奉使至中山还言于珪曰燕主衰老太子闇弱范阳王【谓慕容徳】自负材气非少主臣燕主既没内难必作于时乃可图也今则未可珪善之
　　【己丑】十四年【后凉麟嘉元年】春二月吕光自称三河王
　　秋八月秦主登击安定后秦主苌袭破其辎重秦后毛氏死之
　　秦主登留辎重于大界【胡三省注在安定新平之间】自将轻骑攻安定【先是后秦主苌以秦战屡胜谓得秦王坚之助亦于军中立坚像而祷之秦主登升楼遥谓之曰为臣弑君而立像求福庸有益乎因大呼曰弑君贼姚苌何不自出吾与汝决之苌不应至是苌以军未有利斩像首以送秦】诸将劝苌决战苌曰与穷防争胜兵家之忌也吾将以计取之乃留兵守安定夜帅骑三万袭大界克之登后毛氏美而勇善骑射兵入其营犹弯弓跨马帅壮士力战杀七百余人众寡不敌为后秦所执苌将纳之毛氏骂且哭曰姚苌汝已弑天子又欲辱皇后皇天后土寜汝容乎遂杀之【诸将欲因秦军骇乱击之苌曰登众虽乱怒气犹盛未可轻也遂止登收余众保胡空垒】
　　【刘友益书法曰秦世氐耳前王兖继徐嵩此毛氏死节者凡三人世乱识忠臣信哉】
　　冬十一月以范【字武子顺阳人】为豫章太守
　　初帝既亲政事威权己出有人主之量己而溺于酒色委政于琅邪王道子道子亦嗜酒日夕与帝以酣歌为事又崇尚浮屠穷奢极费所亲昵者皆姏【武酣反老女称】姆【莫补反女师也】僧尼近习弄权交通请托贿赂公行官爵滥杂刑狱缪乱【尚书令陆纳望宫阙叹曰好家居纤儿欲撞壊之邪左卫领营将军许营上疏不省　陆纳字祖言呉人许营会稽人】道子势倾中外帝渐不平侍中王国寳以谗佞有宠于道子讽八座启道子宜加殊礼防军车【字武子南平人】曰此乃成王所以尊周公者今主上当阳岂得为此乃称疾不署疏奏帝大怒而嘉有守中书侍郎范徐邈为帝所亲信数进忠言补正阙失指斥奸党国寳之甥也尤疾其阿谀劝帝黜之国寳遂与道子谮出为豫章太守【在豫章遣议曹下属城采求风政讯问官长得失徐邈与书曰自古以来欲为左右耳目者无非小人皆先因小忠而成其大不忠先借小信而成其大不信遂使谗謟并进善恶倒置可不戒哉足下慎选纲纪必得国士以摄诸曹诸曹皆得良吏以掌文案又择公方之人以为监司则淸浊能否莫可混淆足下但平心而处之何取于耳目哉好儒学性执直常谓王弼何晏之罪源于桀纣或以为贬之太过曰王何蔑弃典文幽沉仁义游辞浮说波荡后生使缙绅之徒翻然改辙以至礼壊乐崩中原倾覆遗风余俗至今为患桀纣纵暴一时适足以丧身覆国为后世戒岂能同百姓之视听哉故吾以为一世之祸轻厯代之患重自防之恶小述众之罪大也】
　　【庚寅】十五年春正月西燕主永防洛阳朱序击走之还击翟辽又走之
　　西燕主永引兵向洛阳朱序自河隂北济河击败之永走还上党序追至白水【在山西泽州府凤台县南水经注白水出高都县故城西即此】防翟辽谋向洛阳序乃引兵还击走之留将军朱党守石门使其子畧督防洛阳自还襄阳【已而西燕复冦河南太守杨佺期击破之　佺期亮之子】
　　二月以王恭【字孝伯蕴之子】都督青兖等州军事
　　琅邪王道子恃宠骄恣帝寖不能平欲选时望为藩镇以潜制之问于太子左卫率王雅曰吾欲用王恭殷仲堪【陈郡人】何如雅曰恭风神简贵志气方严仲堪谨于细行以文义著称然皆峻狭自是干畧不长天下无事足以守职若其有事必为乱阶矣帝不从乃使恭镇京口
　　夏四月秦将军魏揭飞攻后秦之杏城雷恶地应之后秦主苌击斩揭飞恶地降
　　先是秦将军雷恶地降于后秦【后秦主苌使人诈招秦主登许开门纳之登将从之恶地在外驰骑见登曰苌多诈不可信也苌闻之谓诸将曰此羌见登事不成矣登以恶地勇畧过人惮之于是恶地降苌】至是秦主登遣将军魏揭飞帅氐胡攻后秦将姚当成于杏城恶地复应之攻李润【地名在同州府大荔县西北李延夀曰冯翊东有李润镇即此】后秦主苌自引精兵一千六百击之揭飞恶地有众数万氐胡赴之者首尾不絶见后秦兵少悉众攻之苌固垒不战示之以弱潜遣骑出其后揭飞兵扰乱苌纵兵击之斩揭飞及其将士万余级恶地请降苌待之如初【苌命姚当成于所营之地毎栅孔中树一木以旌战功当成曰营地太小苌曰我自结髪以来与人战未尝如此之快以千余兵破三万之众营地惟小为竒岂以大为贵哉是秋冯翊人郭质起兵应秦移檄三辅独郑县人茍曜不从聚众附于后秦击质质走洛阳明年夏茍曜密招秦主登许为内应登赴之军于马头原苌帅众逆战登击破之斩其将军呉忠苌收兵复战姚硕徳问之苌曰登用兵迟缓不识虚实今轻兵直进此必茍曜与之有谋也缓之则其谋得成故及其未合急击之耳遂进战大败之登退屯郿寻复攻安定苌拒之谓太子兴曰茍曜闻吾北行必来见汝汝执诛之苌既行曜果至长安兴诛之苌击登于安定城东败之　马头原在凤翔府郿县东南】
