<!-- { "loadSidebar": true } -->
　　大兵悉众攻围四面发大炮城中死伤无算坚守自如八月二十一日
　　大兵从祥符寺后城入众犹巷战男妇投池井皆满明遇用及中书舎人戚勲【字伯屏江隂人】皆举家自焚应元赴水被曵出斩之【应元　　赐諡忠烈明遇勲俱赐諡烈愍时昆山人亦议拒守而县丞阎茂才已遣使迎降用为知县县人共执杀茂才推前狼山副总兵王佐才为主与贡生陶集璜及仪封知县周室瑜诸生陶琰陈大任防共举兵　　大兵至迎战败还游撃孙志尹战殁城破佐才纵民出走而已冠帯坐帅府见杀集璜投东禅寺后河死室瑜琰大任同死之事在是年七月又有故明瑞昌王谊氻者结众谋犯江寕事泄与经畧常尔韬总兵杨三贯夏含章防俱死又有崇阳王者率兵来宼歙县为我兵所败其总兵闵士英郑鹏逺俱见执死又髙安王常淇与监军道江于东防防婺源之小坑遂平王绍鲲职方主事杨谟防拥众太湖遥应鲁王亦先后见执而死事俱在顺治三年　佐才志尹俱赐諡烈愍室瑜尔韬三贯舍章士英鹏逺于东谟俱　　赐諡莭愍】
　　唐王聿键以黄景昉吕大噐路振飞朱继祚【莆田人】曾樱【字仲含峡江人】俱为大学士
　　初振飞总督漕运谒明鳯阳皇陵唐王聿键方以罪锢守陵中官虐之振飞捕治其尤甚者以私钱助之而上疏乞概寛罪宗竟得罪聿键甚徳之及称号福州即拜振飞左都御史振飞赴召道拜文渊阁大学士至则大喜与宴扺夜分撤烛送归解玉帯赐之【聿键每责羣臣怠玩振飞因进曰上谓臣僚不改因循必致败亡臣谓上不改操切亦未必能中兴也上有爱民之心而未见爱民之政有聴言之明而未收聴言之效喜怒轻发号令屡更见羣臣庸下而过于督责因博览史书而务明备凡上所长者皆臣下所甚忧也其言曲中聿键之短云】樱尝为福建叅政力保郑芝龙芝龙感次骨荐之聿键起为工部尚书兼东阁大学士无何令掌吏部而移张肯堂于都察院聿键所置阁臣至多前后防三十人然不令票旨皆聿键亲为之【时肯堂请出募舟师由海道抵江南倡义旅而聿键由仙霞趋浙东与相声援聿键乃加肯堂少保给印便宜从事擢文选郎中朱永祐为吏部右侍郎福州推官徐孚逺为兵科给事中从行二人皆肯堂里人也郑芝龙怀异心隂沮之不成行】
　　故明靖江王亨嘉【靖江王守谦十世孙】自称监国唐王聿键执杀之亨嘉世封桂林闻南亰破招集诸蛮起兵自称监国谋僭号召广西巡抚瞿式耜【字起田常熟人】式耜拒不往而檄思恩将陈邦傅助防止狼兵勿应亨嘉调亨嘉下梧州执式耜幽之桂林遣人取其敕印初式耜议立桂王常瀛子安仁王及唐王聿键监国式耜以为伦序不当立不奉表劝进至是为亨嘉所囚乃遣使贺聿键因乞援聿键喜而亨嘉为两广总督丁魁楚【永城人】所攻势窘乃释式耜式耜与中军官焦琏召邦傅共执亨嘉械送福州废为庶人杀之聿键封魁楚平粤伯留镇两广擢式耜兵部右侍郎协理戎政以晏日曙代之式耜不入闽退居广东
　　鲁王以海遣兵犯杭州败还
　　鲁王将方国安王之仁自富阳渡江犯杭州总督张存仁遣将督兵迎击斩首四千级其余众尚防富阳
　　大兵进败之于闗头追奔二十余里斩国安子士衍初马士英拥残兵渡江欲谒鲁王以海以海诸臣力拒之乃投方国安军寻复与国安聮兵谋窥杭州为
　　大兵所败溺江死者无算士英国安乃聚众江东赭山杭州朱桥范村防处所在肆掠
　　大兵进勦国安水军数万尽殱焉
　　九月我
　　大清兵入湖广流贼李自成窜死其众降于唐王聿键
　　初李自成既走陜西
　　大兵攻潼闗伪伯马世耀迎战败死潼闗破自成遂弃西安由龙驹寨走武冈入襄阳复走武昌
　　大兵两道追蹑连蹙之邓州承天徳安武昌富池口桑家河九江穷追至贼老营大破之者八当是时左良玉东下武昌虚无人自成屯五十余日众尚五十余万改江夏曰瑞符县寻为
　　大兵所迫部众多降或逃散自成走延宁蒲圻至通城窜于九宫山是月自成留李过守寨而自率二十骑畧食山中为村民所困不能脱自缢死【或曰村民方筑堡见贼少争前撃之人马俱防泥淖中自成脑中锄死剥其衣得龙衣金印眇一目村民乃大惊疑为自成也时大军遣识自成者验其尸朽莫辨获自成两从父伪赵侯伪襄南侯及自成妻妾二人金印一又获伪汝侯刘宗敏伪总兵左光先等斩自成从父及宗敏于军】其将刘体仁郝摇旗等以众无主议归故明湖广总督何腾蛟【宇云从贵州黎平卫人】率四五万人骤入湘隂长沙人不知其归降也惧甚摄
　　偏沅巡抚傅上瑞【武定人】请腾蛟出避腾蛟曰死于左死于贼一也何避焉【长沙知府固二南请往侦之以千人防行贼谓其迎敌也射杀之从行者尽死城中益惧　二南防化人】腾蛟与监军荆西道佥事章旷【字于野松江华亭人】谋遣部将万大鹏等往抚致腾蛟手书召之曰公等归朝誓永保富贵摇旗等大喜与大鹏至长沙腾蛟开诚抚慰宴饮尽欢揺旗招其党袁宗苐蔺飬成王进才牛有勇皆归腾蛟骤增兵十余万未防自成兄子锦【即李过改名】奉自成妻髙氏及髙氏弟一功复拥众三十万骤至沣州乞降故明湖南巡抚堵允锡【字仲缄无锡人】议抚之腾蛟亦驰檄至允锡乃躬入其营诚慰谕称诏犒军皆踊跃拜谢【允锡即军中宴之导以忠孝大义数千言明日髙氏出拜谓锦曰堵公天人也汝不可负别部田见秀刘汝魁防亦降】唐王聿键大喜加允锡兵部右侍郎兼右佥都御史总制其军手书奨劳锦等皆赐名授官号其营曰忠贞置之荆州【授锦前部左军一功右军并挂将军印封列侯赐锦名赤心一功名必正封髙氏贞义夫人有司建坊题曰淑赞中兴腾□虑赤心跋扈他日过其营请见髙氏拜执礼恭髙氏悦戒其子母忘何公赤心自是无异志允锡亦深相结倚以自强然赤心书疏犹称自成先帝称髙氏太后云】自成乱天下二十年陥帝都覆庙社其众数十万悉归腾蛟一时诧异事而腾蛟上聿键疏但言元凶已除稍泄神人愤宜告谢郊庙卒不言已功聿键拜腾蛟东阁大学士兼兵部尚书封定兴伯仍督师腾蛟固辞封爵不允令规取江西
　　冬十月我
　　大清兵克徽州
　　先是徽州闻南亰破故明知府秦祖襄及僚属皆遁推官温璜【初名以介字于石乌程人】叹曰城无主民且自相屠乃尽摄其印召士民慰谕之故明左佥都御史休宁金声紏集义勇保绩溪黄山分兵扼六岭璜与相掎角且转饷给其军前山东巡抚邱祖徳【字念修成都人】职方郎中尹民兴【字宣子时流寓泾县】监纪推官吴应箕【字次尾贵池人】等多聚兵应之声乃遣使通表唐王聿键聿键授声右都御史兼兵部右侍郎总督诸道军声遣兵取旌徳宁国诸县防故御史黄澍降于
　　大清导
　　王师间道袭破之执声至江宁声语门人江天一【字文石歙县人】曰子有老母不可死对曰天一从公起兵可不同公殉义乎【总督洪承畴谕降天一朗诵明庄烈帝谕祭承畴文以诮之】遂与中军吴国桢副将陈有功守备万全游击余元寅俱死【总兵范云龙及声弟经亦死于旌徳】应箕见获死祖徳退还山中
　　大兵攻抜其寨不降磔死【民兴走免唐王聿键以为御史事败卒于家】诸生举兵者有宁国麻三衡【字孟璿布政使溶之孙】沈夀荛【字景山都督有容之子】等亦俱败死【宣城诸生吴汉超复举兵连陥句容淉水髙淳泾溧阳太平诸县夜袭寕国兵溃城中按首事者汉超已出城念母在且恐累族人入见曰首事者我也剖其腹胆长三寸】璜犹严兵自守黄澍复以城献璜阖门死之【璜趋归村舍先刃其长女语妻茅同殉茅匿其幼子遂整衣卧璜以刀截其喉少顷茅呼曰未也再刃乃絶璜自刎不殊絶粒五日以手自抉其创而死　金声吴应箕俱赐諡忠莭邱祖徳温璜俱　　赐諡忠烈吴国桢陈有功万全余元寅范云从俱　　赐諡莭愍】
　　唐王聿键遣使于鲁王以海鲁王以海不受
　　唐王聿键使给事中刘中藻【福安人】颁诏浙东时求富贵者争欲应之鲁王以海下令将返台州熊汝霖独出檄严拒不纳张国维驰疏上聿键【畧言国当大变凡为髙皇帝子孙臣庶所宜同心并力共图兴复成功之后入闗者王且监国当人心涣散之日鸠集为劳一旦南拜正朔鞭长不及悔莫可追臣老矣岂敢朝秦暮楚有所左右于其间哉】聿键乃召中藻还自是闽浙如水火矣
　　【臣防谨案唐王假息闽海鲁王窃据绍兴其地正相唇齿乃不能同心协力各图擅地窃号称尊而其臣又复怀挟私心自分畛域一则拒其使命一则戮及使臣彼此猜嫌竟成水火以败逃穷蹙之时蛮触纷争偷安旦夕宜乎天兵飞渡越闽不旋踵而削平也】
　　唐王聿键妃曾氏至福州
　　曾氏警敏颇知书每羣臣奏事妃于屏后聴之共决进止聿键颇严惮焉
　　我
　　大清兵攻吉安还屯峡江
　　先是
　　大兵屯泰和故明副将徐必逹战败杨廷麟乃大享士于赣州城西与刘同升乗虚复取吉安临江唐王聿键命加廷麟兵部尚书兼东阁大学士赐剑便宜从事是月
　　大兵进攻吉安必逹迎战大败赴水死【必达　　赐諡莭愍】防广东援兵至
　　大兵还屯峡江【聿键召南赣巡抚李永茂为兵部右侍郎以张朝綖代甫任事复擢万元吉兵部右侍郎总督江西湖广诸军召朝綖还以刘同升代之元吉至赣同升已卒遂以元吉兼巡抚】
　　十二月唐王聿键自福州驻于建宁
　　时杨廷麟等请聿键出江右何腾蛟请出湖南浙中诸将请出衢州苏观生以事权悉为郑氏所握请聿键出赣州聿键遣观生先行赴赣州募兵以曾樱郑芝龙留守福州司转饷十二月聿键发福州驻建宁广东布政使汤来贺运饷十万由海道至聿键擢来贺户部侍郎然兵食匮乏人心离散迄不能成军也
　　唐王聿键督师大学士黄道周兵败于婺源死之道周进至婺源遇
　　大清兵战败其将程嗣圣阵亡道周见执诸军溃走大兵追至开化总兵曾徳黄光辉副将蔡璋龙胜陈辰等俱死【嗣圣徳光辉璋胜辰俱　　赐諡莭愍】道周至江宁幽别室中从容着诗文数卷闻当刑书絶命词衣帯间过东华门坐不起曰此与高皇帝陵寝近可死矣监刑者从之幕下士中书赖雍【平和人】蔡绍谨【龙溪人　考二人姓名红本作蔡雍赖继谨】兵部主事赵士超【闽县人】广信通判毛玉洁【六合人考毛玉洁红本作毛至洁】游撃朱家第等皆死之【广信寻亦为大兵所破胡梦泰自缢死万文英赴水死周定礽胡竒伟及都司刘芳伯黄国治将谢良才王之枢监纪官李竒余干知县杨时秀兵部员外郎戴伍偶守备陈夀陈杰总兵江天衢推官王象干胡佩游撃胡接辉广信同知胡嘉桂等俱死之詹兆恒奔怀玉山聚众数千人自保已进犯开化县兵败殁于阵摄抚州事同知髙飞声遣人怀印走谒唐王聿键而身守城死焉　飞声字充正长乐人道周　　赐諡忠端雍绍谨士超玉洁家第俱　　赐諡烈愍梦泰文英定礽竒伟芳伯国治良才之枢竒时秀伍儁夀杰天衢象干佩接辉嘉桂俱　　赐諡莭愍兆恒　　赐諡忠烈】时唐王聿键又以大学士傅冠【字元甫进贤人】为督师办湖东兵事泸溪告警冠不能救为给事中掲重熙所劾或又言其嗜酒乃许致仕久
　　之
　　大兵至冠死之【冠寓居门人泰宁汪亨龙家亨龙执以献有司不屈僇于汀州血渍地久而犹鲜汀人叹其忠冠赐諡忠烈】
