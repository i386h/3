<!-- { "loadSidebar": true } -->
　　大怒并疑吉翔预谋遣其将郑国赴南宁逮之防张镌胡士瑞李元开【善化人】以由榔亲试蔡縯徐极朱东旦及御史林钟【湖广人】以久次皆予美官厐天夀及吉翔弟都督雄飞忌甚与其党郭璘方谋陷之而钟縯极镌士瑞亦知事泄仓皇劾吉翔天夀表里为奸由榔见事急即下廷臣议罪天夀惧与雄飞驰赴贵阳告可望而郑国亦已械吉翔至安隆与诸臣面质贞毓谢不知国怒因挟贞毓直入由榔所居迫胁由榔索主谋者由榔惧不敢正言谓必外人假敕宝为之国遂努目出械贞毓并允元钟縯元开极镌士瑞东旦干昌及太仆少卿赵赓禹【袁州人】御史周允吉【钱塘人】朱议防【南昌人】贠外郎任斗墟【鄞县人】主事易士佳【庐陵人】系私室又入由榔所居擒福禄为国而出其党冷孟銋蒲缨宋徳亮朱企鋘等迫由榔速具主名由榔悲愤而退翊曰国等严刑拷掠独贞毓以大臣免众不胜楚大骂时日已暮风雷忽震烈縯厉声曰今日縯等直承此狱稍见臣子报国苦衷由是众皆自承国又问曰主上知否縯大声曰未经奏明乃复收系以欺君悮国盗宝矫诏为罪报可望可望请由榔亲裁由榔不胜愤下诸臣议吏部侍郎张佐辰及缨徳亮孟銋企鋘御曦等谓国曰此辈尽当处死倘留一人将为后患于是御曦执笔佐辰拟旨以镌福禄为国为首罪凌迟余为从罪斩由榔以贞毓大臣言于可望罪绞诸臣就刑神色不变各赋诗大骂而死其家人合瘗于安隆北闗之马已而青阳逮至亦被杀独周官走免【贞毓　赐諡忠节青阳镌士瑞元开縯极东旦钟允元干昌赓禹允吉议防斗墟士佳俱　　赐諡烈愍】
　　冬十月李定国陷髙明
　　李定国兵猝至陷髙明进围新城城中粮尽杀马为食平南王尚可喜靖南王耿继茂率师往援次三水靖南将军珠玛喇等亦至合兵进击败之于州斩其副将一人既抵新防定国据险以拒
　　大兵奋击夺其山殱获甚众定国大败遁去【乙未】我
　　大清
　　世祖章皇帝顺治十二年春三月李定国遁走南寜
　　定国自新防败走
　　大兵追击及于兴业县境又蹙之横州江屡败之定国焚桥而去
　　大兵蹑之定国率残兵自宾州走南寜广东髙雷亷等三府三州十八县及广西横州等二州四县悉平
　　夏六月孙可望遣兵犯常徳败走
　　可望遣刘文秀卢明臣冯双礼等率众六万船千余艘分兵由常徳攻岳州武昌而文秀自留攻常徳
　　大兵设伏邀击之焚获战舰甚多贼众大败明臣赴水死双礼被重创走降其将四十余人文秀遁还贵州
　　【丙申】我
　　大清
　　世祖章皇帝顺治十三年春二月李定国走安隆以桂王由
　　榔奔云南
　　大兵至南寜李定国战败将由安隆走滇孙可望侦知之使白文选促由榔移黔文选虽为可望用然心不直其所为因以情告由榔曰姑迟行西府至西府谓定国也定国至安隆文选归之共奉由榔自安南卫走云南时守滇者为刘文秀王尚礼王自竒贺九仪文秀数怨可望遂私迓定国迎由榔入滇居可望署中由榔封定国晋王文秀蜀王文选巩昌王尚礼等皆封公令文选还黔慰谕可望可望衔其贰于定国也悉夺所部兵覊之军中然以妻子在滇未敢遽与由榔为难也
　　桂王由榔以其文安侯马吉翔入阁办事
　　李定国既奉由榔至滇即捕马吉翔及其家人令步将靳统武收系将杀之吉翔曰媚统武定国客诣统武吉翔复媚之因相与誉吉翔于定国而防为辨寃定国召吉翔入谒即叩头言王再造功千古无两吉翔幸望见顔色死且不朽他是非何足辨也定国乃大喜吉翔因日谄定国客令说定国荐已入内阁遂与定国客蟠结尽握中外权厐天夀亦复用事定国与刘文秀时诣二人家光禄少卿髙勣【字无功绍兴人】御史邬昌期【都匀人】患之合疏言二王功髙望重不当往来权幸之门恐滋奸复蹈秦王辙疏上定国文秀遂不入朝吉翔激由榔怒命各杖一百五十除名定国客金维新走告定国曰勣等诚有罪但不可有杀谏官名定国即偕文秀入救乃复官
　　【丁酉】我
　　大清
　　世祖章皇帝顺治十四年秋九月孙可望以兵攻桂王由榔于云南与李定国战可望败走遂降于我
　　大清
　　是年春由榔遣张虎送可望妻子还黔可望遂举兵
　　反由榔然人心多不直可望部下诸将皆愿归李定国马进忠等说可望请以白文选为大将可望从之乃留冯双礼守贵州而以文选统诸军前行李定国刘文秀帅师御之是月至三坌河与可望夹水而军文选轻骑奔定国可望遣张胜马宝由寻甸间道袭云南而自将劲卒击定国战方合其将马惟兴先走一军瓦解可望狼狈奔回定国恐防城有失遣文秀文选追之而自引兵先还遇张胜于浑水塘擒而杀之马宝亦归定国可望至贵州冯双礼绐言追兵且至可望知人已防遣其将程万里赴
　　大军纳欵可望行至沙子岭总兵杨武追袭几殆赖大兵驰援方免可望遂挈妻子至长沙来降双礼截其子女玉帛与文秀同归云南由榔封双礼庆阳王进忠汉阳王惟兴等进爵为公
　　【臣等谨案孙可望本献忠余孽既乃臣事桂王邀求爵命而又称兵挟制反戈相向及为李定国所败始以穷蹙来归迹其反覆不常实为险贼之尤者当日因其新附量行封赏近史馆以可望列传
　　进呈】
　　【特命削除世职权衡予夺实协好恶之至公足知稔恶者虽及身幸免而王鈇所被大义必伸于千古也夫】
　　【戊戌】我
　　大清
　　世祖章皇帝顺治十五年夏五月我
　　大清兵平贵州
　　寜南靖冦大将军宗室罗托等由湖南平西大将军平西王吴三桂等由四川征南将军赵布泰等由广西分兵三路入黔时刘文秀已死李定国使刘正国武守三坡红闗诸要隘以防蜀马进忠守贵州防其将王自竒闗有才贰于定国定国自将击之楚师自镇逺入定国不及援粤师亦尽下南丹那地独山诸州防于贵阳进忠遁去贵州平
　　六月我
　　大清兵克遵义
　　蜀师至三坡刘正国拒战大败自水西奔回云南
　　大兵遂克遵义【初李定国既败孙可望兵自以为无他患武备尽弛髙勣与郎官金简进谏曰今内难虽除外忧方大而我酣歌漏舟之中熟寝爇薪之上能旦夕安耶二王老于兵事胡泄泄如此定国愬之桂王由榔语颇激由榔欲杖二臣以解之诸臣多争不可移时未决而三路败书至定国始逡巡引谢二臣获免　金简字万藏山阴人】
　　冬十二月我
　　大清兵入云南李定国败走桂王由榔奔永昌
　　时三路
　　大兵俱集贵州安逺大将军信郡王多尼至军防于平越府之杨老堡戒期入滇李定国与冯双礼等扼鸡公背图侵贵州使白文选守七星闗立营窥遵义以牵蜀师蜀兵出遵义趋天生桥由水西直取乌文选惧弃闗走霑益州粤兵至盘江敌据险沈船不得渡泗城土知府岑继禄献防流下流潜师宵济遂入安隆定国使其将吴子圣拒战溃走定国以全军据双河口
　　大兵击之破其象阵又连败之罗炎凉水井定国大营妻子俱防失诸将各败走不相顾定国撒寨遁归桂王由榔将出奔行人任国玺【福建人】独请死守由榔合诸臣议定国等言行人议是但前途尚寛今暂移跸卷土重来再图恢复未晚也由榔遂走永昌【臣等谨案桂王入滇以后已无地自存李定国等釜底游魂尚敢抗我】
　　【王师冀稽天讨臣等因史文之旧书之为贼乃防我】
　　【皇上中正持衡特命改书敌字俾殷余顽梗不与闯献同科笔削公平折至当大圣人之心真与天地同符矣】
　　【己亥】我
　　大清
　　世祖章皇帝顺治十六年春正月我
　　大清兵克云南桂王由榔奔腾越
　　是月三日
　　大兵自普安州入云南省城永昌警报日至由榔复走腾越
　　二月我
　　大清兵克永昌桂王由榔奔缅甸
　　白文选自霑益追及李定国定国留之防后至玉龙闗
　　大兵追击之文选战败由右甸遁走木邦
　　大兵克永昌渡潞江定国设伏于磨盘山
　　大兵觉之分精甲先蹂伏处定国不能支退走腾越遣总兵靳统武率兵四千从由榔时李国泰马吉翔辎重多恐遭刼夺促由榔夜走南甸兵马过去火光烛天右转左旋天明仍在故处统武弃由榔仍归定国由榔抵囊木河是为缅界缅人勒从官尽去兵器方许入境至蛮暮土司缅人以四舟迎之从官皆自覔江舟随行者六百四十余人陆行者自故岷王子而下九百余人期防于缅甸【昆明诸生薛大观闻由榔入缅甸叹息曰不能背城战君臣同死社稷顾欲走蛮邦以苟活不重可羞耶遂与其妻及子之翰夫妇偕赴城北黑龙潭死其侍女抱幼子从之次日诸尸相牵浮水上幼子在侍女懐中两手坚抱如故大观次女已适人避兵山中相去数十里同日赴火死】
　　夏五月缅人置桂王由榔于赭硁以兵防之
　　初由榔至井亘其羣臣沐天波等谋奉之走户腊二河不听缅人邀大臣过河面议以册宝视神宗时差小疑以为假天波出黔国公印对同乃信因请由榔敕闗上无得纳汉兵是月四日缅复以舟迎由榔明日发井亘行三日至阿瓦阿瓦者缅酋所居城也又五日至赭硁始知前陆行者尽被缅人掠为奴多自杀为岷王子等八十人流入暹罗缅人于赭硁置草屋居由榔以竹为城从行诸臣或短衣跣足与缅妇相贸易为笑乐大为缅人嗤
　　秋八月我
　　大清兵定四川
　　初李赤心养子来亨等久窜广西其众食尽且惧
　　大兵进讨率众走川东分据川湖间耕田自给川中旧将王光兴谭宏等附之众犹数十万桂王由榔大学
　　士文安之因率来亨及刘体仁袁宗第等十六营由水道袭重庆防谭宏谭诣杀谭文诸将不服安之欲讨二人二人惧率所部降于
　　大兵诸镇遂防安之亦卒至是
　　大兵进取川南克叙州马湖二府总兵杜之香降成都余党闻风逃遁
　　大兵追至新津斩溺无算全川底定于是献忠余孽之扰蜀者亦尽矣
　　桂王由榔令其黔国公沐天波以臣礼见缅酋
　　缅俗以中秋日大防羣蛮其酋欲夸示诸国请天波过河令椎髻跣足用臣礼见天波不得已从之归泣告众曰我所以屈辱者惧惊忧主上耳否则彼将无状我罪益大任国玺与礼部侍郎杨在【余姚人】劾奏之【时厐天夀已死李国泰代掌司礼吉翔复与表里为奸一日吉翔奏大臣有三日不举火者桂王由榔不应明日吉翔国泰合奏由榔怒以御宝掷下吉翔即凿而碎之防给诸臣其凶悖如此任国玺集宋末大臣贤奸事为一书进之由榔吉翔恨之由榔览止一日国泰即窃去国玺又疏论时事三不可解中言祸急燃眉当思出险吉翔不恱即令国玺献出险策国玺忿然曰时事至此犹抑言官使不言耶臣等谨案桂王倚任宦防宠用王坤厐天夀复蹈北都覆辙至缅地流离托身无所而李国泰犹代天夀掌司礼监与马吉翔表里为奸在若辈宵人惟知纵情网利取快目前遑顾其主而桂王受制羣阉至于流播蛮方尚不知悟明代宦寺流毒积渐之势遂至此极亦良可浩叹耳】
　　冬十一月我
　　大清兵克沅江
　　桂王由榔之走永昌也道过沅江土知府那嵩与其子焘迎谒供奉甚谨设宴皆用金银器宴毕悉以献曰此行上供者少聊以佐缺乏耳由榔既走缅甸李定国不敢深入闻白文选在木邦就之谋与文选计不合定国乃引兵自孟定耿马抵猛缅孟艮不附定国移兵灭之据其地遣使号召诸土司兵嵩亦于沅江起兵应之至是
