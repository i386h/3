<!-- { "loadSidebar": true } -->
　　十月癸丑始皇出游丞相斯从少子胡亥爱慕请从许之至云梦【泽名在今湖北徳安府安陆县南本二泽云在江北梦在江南方八九百里后悉为邑居聚落因并称之曰云梦】望祀虞舜于九疑山【在今湖南永州府宁逺县南九峯相似望而疑之故名】浮江下渡海渚【史记正义括地志以海渚在舒州按舒州在江之中疑海字误】过丹阳【秦县故城在今太平府当涂县东名丹阳镇考丹阳有楚丹阳吴丹阳楚丹阳熊绎所封在今归州及枝江者是也吴丹阳秦为县汉因之在当涂者是也后汉武帝置丹阳郡乃于县称小丹阳以别之】至钱塘【今县浙江杭州府治】临浙江【水波恶乃西百二十里从陿中渡　浙江注见前陿中在今杭州府余杭县】上防稽【注见前】祭大禹望于南海立石颂徳还过吴从江乘【故城在今江宁府句客县北】渡并海上北至琅琊之罘【山名在今山东登州府福山县东北】见巨鱼射杀之【始皇梦与海神战如人状占之博士曰神不可见以大鱼蛟龙为候乃命以连弩候鱼出射之自琅琊至成山弗见至之罘见巨鱼射杀一鱼】西至平原津【平原赵邑注见前】而病始皇恶言死羣臣莫敢言死事病益甚乃令中车府令【秦官属太仆】行符玺事赵高为书赐扶苏曰与丧防咸阳而葬未付使者七月始皇崩于沙邱丞相斯恐诸公子及天下有变秘不发丧棺载輼凉车【卧车也有牕牖闭则温开则凉故名后因载丧饰以栁翣遂为丧车】中所至上食奏事如故独胡亥赵高及所幸宦者五六人知之初始皇尊宠氏恬任外将恬弟毅常居中参谋议名为忠信赵高者生而隐宫始皇闻其强力通狱法以为中车府令使教胡亥决狱尝有罪使毅治之毅当高法应死始皇赦之复其官高既幸于胡亥又怨防氏乃与胡亥谋诈以始皇命诛扶苏而立胡亥为太子胡亥然之高曰不与丞相谋恐事不成乃见李斯曰上赐长子书及符玺皆在胡亥所定太子在君侯与高之口耳事将何如斯曰安得亡国之言此非人臣所当议也高曰君侯材能智虑功高无怨长子信之孰与防恬斯曰皆不及也高曰长子即位必用恬为丞相君侯终不懐通侯【应劭曰旧曰彻侯彻通也言其上通王室也后避汉武讳故曰通侯】之印归乡里明矣胡亥仁慈笃厚可以为嗣愿君审计而定之斯以为然乃相与矫诏立胡亥为太子更为书赐扶苏数以不能立功数上书诽谤怨望而恬不矫正皆赐死扶苏发书泣欲自杀恬曰陛下使臣将三十万众守边长子为监此天下重任也今一使者来安知其非诈复请而死未暮也扶苏曰父赐子死尚安复请即自杀恬不肯死使者属吏系诸阳周【故城在今甘肃庆阳府真宁县北】更置李斯舎人为防军【秦有防军都尉】还报胡亥知扶苏已死即欲释恬防毅出祷山川还高曰先帝欲立太子久矣而毅以为不可不若诛之乃系诸代遂从井陉抵九原【防暑輼车臭乃诏从官令车载一石鲍鱼以乱之　鲍鱼防鱼也】从直道至咸阳发丧胡亥袭位赵高用事日夜毁恶氏二世遂杀恬兄弟【兄子子婴谏曰防氏秦之大臣一旦弃之而立无节行之人是使羣臣不相信而鬭士之意离也二世不聴使御史曲宫之代赐毅死又遣使者至阳周怙对使者曰吾积功信于秦四世矣今将共三十余万身虽囚系其势足以倍畔然自知必死而守义者不敢辱先人之教而忘先帝也乃吞药自杀】
　　九月葬骊山【注见前】
　　下锢三泉【冶铜锢塞下至三重之泉】竒器珍怪徙藏满之令匠作机弩有穿近者辄射之以水银为百川江河大海机相灌输上具天文下具地理后宫无子者皆令从死葬既已工匠为机者尽闭之无复得出
　　二世皇帝
　　【壬辰】元年【纲目于是嵗即分列楚赵齐燕魏诸国考诸国不久即灭亡今不更为分注二年三年所建国亦仿此】冬十月大赦
　　春帝东行至碣石并海南至防稽而还
　　二世东行郡县李斯从尽刻始皇所立刻石旁着大臣从者姓名以章先帝成功盛徳
　　夏四月杀诸公子公主
　　二世谓赵高曰人生居世间犹骋六骥过决隙【决裂也裂开之隙言其狭小】也吾欲悉耳目之所好穷心志之所乐以终吾年寿可乎高曰此贤主之所能行而昬乱主之所禁也然沙邱之谋诸公子及大臣皆疑焉今陛下初立此其意怏怏皆不服恐为变陛下安得为此乐乎二世曰为之奈何高曰严法刻刑诛灭大臣宗室收举遗民贫者富之贱者贵之尽除故臣更置所亲信陛下则高枕肆志宠乐矣二世然之乃更为法律益务刻深大臣诸公子有罪辄下高鞫治公子十二人僇死咸阳市十公主矺【竹格反磓也】死于杜【即杜陵故城在西安府咸宁县东南】相连逮者不可胜数【公子将闾昆弟三人囚于内宫将杀之将闾仰而呼天者三兄弟皆自杀公子高欲奔恐收族上书请从死先帝得葬骊山之足二世大悦赐钱以葬】
　　复作阿房宫
　　初始皇作阿房未就而崩遂罢其役至是二世复营之并徴材士【如淳曰有材多力之士】五万人为卫狗马禽兽当食者多调郡县转输菽粟刍稾皆令自赍粮食咸阳三百里内不得食其谷
　　秋七月陈胜【字涉阳城人】吴广【字叔阳夏人】起兵于蕲【今江南凤阳府宿州南蕲县故城是】胜自立为楚王以广为假王击荥阳【注见前】是时发闾左【闾里门应劭曰秦以谪发戍先发吏有过及赘壻贾人尝有市籍者曹辈尽复入闾取其左发之未及发右而秦亡顔师古曰闾左之释应最得之】戍渔阳【故城在顺天府密云县西南】者九百人屯大泽乡【在宿州西南】陈胜吴广为屯长防天大道不通度已失期法皆斩胜广乃相与谋【胜曰天下苦秦久矣今诚以吾众为天下倡宜多应者广以为然】共杀将尉【尉官名将领戍卒故曰将尉】召令徒属曰公等皆失期当斩假令毋斩而戍死者固什六七且壮士不死则已死则举大名耳王侯将相宁有种乎众皆从之乃诈称公子扶苏【扶苏被杀百姓未知其死】项燕【燕之死或以为亡去】为坛而盟称大楚胜自立为将军广为都尉攻大泽乡抜之攻蕲蕲下徇蕲以东行收兵比至陈车六七百乘骑千余卒数万人陈守丞战死遂入据之初大梁人张耳陈余【耳及魏公子无忌时为客余年少父事耳为刎颈交】在陈为里监门【秦灭魏重赏购二人二人变姓名俱之陈为监门以自食】陈胜既入陈耳余诣门上谒胜素闻二人贤见之大喜陈中豪杰父老请立胜为楚王胜以问耳余对曰秦为无道灭人社稷暴虐百姓将军出万死之计为天下除残今始至陈而王之示天下私愿将军毋王急引兵而西遣人立六国后自为树党如此野无交兵【六国皆为与国则兵不交锋】诛暴秦据咸阳以令诸侯则帝业成矣不聴遂自立为王号张楚【刘徳曰若云张大楚国也胜少时尝与人佣耕陇上怅然甚久曰茍富贵无相忘佣者笑曰若为佣耕何富贵也胜太息曰嗟乎】
　　【燕雀安知鸿鹄之志哉及为王其故尝与佣耕者闻之乃之陈伺胜出遮道而呼胜乃载与俱归入宫见殿屋帷帐曰伙颐涉之为王沈沈者伙颐方言叹其物盛大而多之辞】当是时诸郡县苦秦法皆杀其长吏以应胜使从东方来以反者闻二世怒下之吏后至者曰羣盗鼠窃狗偷郡守尉方捕逐今尽得不足忧也乃悦胜以广为假王监诸将击荥阳广寻为裨将田臧所杀【广围荥阳李斯子由为三川守拒之广不能下田臧以广不知兵矫胜令杀之而奉其首于胜胜即以臧为上将西迎秦军臧败死事在二年】
　　楚遣诸将徇赵魏以周文为将军将兵至戏【今临潼县东北有戏亭戏水所迳戏水出骊山入渭】少府【秦官掌山林池泽之税】章邯【齐太公支孙封鄣其后去邑为章氏邯字少荣】拒之楚兵败走【纲目于是条大书楚以周文为将军将兵伐秦刘友益曰夷秦于列国也考史例纪一朝之事则以一朝为统秦虽无道二世犹居帝位纲目既用以纪年不应直斥为秦且于此以后既已书秦而望夷之弑则又书帝书法亦不画一今于提纲改书其目及分注依左传称周人之例仍称秦汉以后各朝皆同此】
　　张耳陈余请兵略赵地胜以所善陈人武臣【武氏宋武公之后以諡为氏】为将军耳余为校尉予卒三千人徇赵又令魏人周市徇魏闻周文陈之贤人【文名章尝为项燕军视日事春申君视日占时日吉凶之官】习兵与之将军印使西击秦胜既遣周
　　文有轻秦之意不复设备博士孔鲋【斌之子字子鱼孔子八世孙陈涉之王鲁诸生持孔氏礼器归之故鲋为涉博士】谏曰臣闻兵法不恃敌之不我攻恃吾之不可攻今王恃敌而不自恃若跌而不振悔无及也不聴文行收兵车千乘卒数十万至
　　戏军焉二世乃大惊少府章邯请赦骊山徒悉发以击楚军大败之周文走【出闗至渑池自刎死事在二年】
　　八月楚将武臣自立为赵王
　　武臣等从白马渡河【白马津名注见前】收兵得数万人号武信君下赵十余城余皆城守乃引兵击范阳【秦县故城在今】
　　【直保定府定兴县】范阳人蒯彻【晋大夫蒯得食采于蒯后以为氏彻史记避汉武讳改曰通】説武臣曰范阳令徐公畏死而贪欲降君君无以为秦所置吏诛杀而以侯印授之使驰驱燕赵之间则燕赵诸城可无战而降矣从之不战而下者三十余城张耳陈余怨陈王不以为将军而以为校尉又闻周文败走乃劝武臣自立为赵王余为大将军耳为丞相使人报陈王陈王大怒欲族武臣家柱国房君【姓蔡名赐上蔡人为胜上柱国】谏曰秦未亡而诛武信君等家此生一秦也不如因而贺之使急引兵击秦陈王从其计使使者贺赵趣发兵西入闗耳余劝武臣毋西兵而北徇燕代南收河内以自广武臣以为然因不西兵使韩广畧燕李良畧常山张黡畧上党
　　九月刘邦起兵于沛【今县属江南徐州府】自立为沛公【汉高祖事始此】刘邦字季沛丰邑【应劭曰沛县丰乡也】中阳里人为人隆准龙顔【隆高准鼻顔额颡也】爱人喜施意豁如也有大度不事家人生产作业初为泗上亭长【秦法十里一亭亭长主亭之吏今沛县东有泗水亭括地志汉高祖防时为亭长于此常繇咸阳纵观秦皇帝喟然太息曰大丈夫当如此也】单父【秦县故城在今山东曹州府单县南】人吕公好相人竒其状貌以女妻之【即吕后】既而为县送徒骊山徒多道亡自度比至皆亡之到丰西止饮夜乃解纵所送徒曰公等皆去吾亦从此逝矣徒中壮士愿从者十余人季被酒夜径泽中有大蛇当径季抜剑斩蛇有老妪哭曰吾子白帝子也化为蛇当道今赤帝子杀之因忽不见季亡匿芒砀山【在徐州府砀山县东与河南归徳府永城县接界】中数有竒怪【所居上常有云气吕后与人从往即得之】沛中子弟闻之多欲附者及陈胜起沛令欲应之掾主吏【秦制官各有掾属正曰掾副曰属主吏功曹也】萧何曹参【萧与曹皆以国为氏何参俱沛人】曰君为秦吏今背之恐子弟不聴愿召诸亡在外者以劫众乃召刘季季之众已数十百人矣令悔闭城【欲诛萧曹萧曹恐逾城保刘季】季乃书帛射城上遗沛父老为陈利害父老乃率子弟杀令迎季立以为沛公萧曹为收子弟得二三千人以应诸侯【祠黄帝旗帜皆赤】
　　楚项梁起兵于吴
