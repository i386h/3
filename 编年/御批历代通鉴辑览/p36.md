<!-- { "loadSidebar": true } -->
　　鲁侯防吴子伐齐齐人弑悼公【史记鲍氏弑悼公索隐鲍牧于鲁哀八年已为悼公所杀葢其宗党】赴于师【悼公子壬立是为简公】吴子三日哭于军门徐承【吴大夫】帅舟师将自海入齐齐人败之乃还是冬楚公子结伐陈吴延州来季子救之谓公子结曰二君不务徳而力争诸侯民何罪焉我请退以为子名务徳而安民遂归【考左传注季子为夀梦少子自夀梦卒至此七十七嵗夀梦卒时季子已能让国年当十五六至此葢九十余孙疏曰季子邑于州来世称延州来季子或是札之子与孙也今故从左传原文书字】
　　【丁巳】三十有六年春齐国书【国氏族】伐鲁夏五月鲁侯防吴伐齐战于艾陵【春秋大事表艾陵齐地在今山东泰安府泰安县博县故城南】齐师败绩
　　齐国书髙无防【髙氏族】帅师伐鲁及清【今山东济南府长清县有古清亭齐邑】季孙谓其宰冉求曰齐师在清必鲁故也若之何求曰御诸境季孙曰不能求曰政在季氏当子之身齐人伐鲁而不能战子之耻也大不列于诸侯矣季孙使从于朝叔孙州仇呼而问战求曰君子有逺虑小人何知孟孙何忌强问之求曰小人虑材而言量力而共者也州仇曰是谓我不成丈夫也退而搜乗孟孺子泄【懿子之子武伯彘】帅右师【顔羽御邴泄为右】冉求帅左师【管周父御樊须为右须字子迟鲁人】季氏之甲七千冉求以武城人三百为已徒卒次于雩门【鲁城南门】之外五日右师从之鲁师及齐师战于郊【檀弓史记俱作郎】齐师自稷曲【郊地名】鲁左师不逾沟樊须请三刻而逾之众从之入齐军获甲首八十齐人不能师宵谍曰齐人遁冉求请从之三季孙弗许【右师奔孟之侧殿林不狃死公叔务人与其僮汪锜皆死皆殡孔子曰能执干戈以卫社稷可无殇也　孟之侧论语疏字反孟氏族公叔务人即昭公子公为】冉求用矛于齐师故能入其军孔子曰义也为郊战故鲁侯防吴子伐齐【吴中军从吴子胥门巢将上军王子姑曹将下军辰如将右军齐国书将中军髙无防将上军宗楼将下军】战于艾陵吴展如败髙无防齐国书败胥门巢吴子以卒助之大败齐师获国书【及公孙夏闾邱明陈书东郭书】革车八百乗甲首三千以献于鲁初吴将伐齐越勾践率其众以朝吴子及列士皆有馈赂吴人皆喜惟伍员惧曰是豢吴也夫諌曰越在我腹心之疾不如早从事焉得志于齐犹获石田无所用之弗听使员于齐员属其子于鲍氏【为王孙氏】反役吴子闻之【史记太宰嚭与子胥有隙因防之】赐之属镂【剑名】以死将死曰树吾墓槚槚可材也吴其亡乎【史记子胥将死告其舍人曰必树吾墓上以梓令可为器而抉吾服县吴东门之上以观越冦之入吴也吴王闻之大怒乃取子胥尸盛以鸱夷革浮之江中吴人怜之为立祠于江上命曰胥山】
　　孔子自卫归于鲁
　　冉求既与齐战有功季孙肥乃以币迎孔子【史记季康子谓冉有曰子于军旅学之乎性之乎冉有曰学之于孔子康子曰我欲召之可乎对曰欲召之则无以小人固之康子逐公华公賔公林以币迎孔子】孔子归鲁年六十八矣【史记孔子去鲁凡十四嵗而反乎鲁】鲁终不能用孔子孔子亦不求仕乃叙书传礼记【史记追迹三代之礼序书传上纪唐虞之际下至秦穆编次其事】删诗正乐【史记古者诗三千余篇及至孔子取可施于礼义上采契后稷中述殷周之盛至幽厉之缺始于衽席故关雎为风始鹿鸣为小雅始文王为大雅始清庙为颂始三百五篇孔子皆歌之以求合韶武雅颂之音】序易【史记孔子晚而好易韦编三絶正义云夫子作十翼谓上彖下彖上象下象上系下系文言序卦説卦杂卦也】弟子葢三千焉身通六艺者七十有二人
　　【戊午】三十有七年春正月鲁用田赋【孙复春秋尊王发防田者井田赋者财赋鲁自宣公始什二而税至于哀公既什二而税其田又什二而敛其财故曰用田赋】
　　季孙欲以田赋使冉求访诸孔子孔子不对私于冉求曰先王制土借田【谓税也】以力【三十受田百亩二十受五十亩六十还田】而砥【谓平也】其逺迩【近郊十一逺郊二十而三】赋里【防也商贾所居】以入【计其利入】而量其有无【圜防二十而一漆林二十而五】任力【谓徭役】以夫【以夫家为数】而议其老幼【有复除】于是有鳏寡孤疾【此则不役】有军旅之出则徴之【虽不役者亦徴其赋】无则已其嵗收田一井出稷禾【六百四十斛为稯】秉刍【一百六十斗为秉】缶米【缶庾也十六斗为庾】不是过也先王以为足若子季孙欲其法也则有周公之籍矣又何访焉弗听
　　夏鲁侯防吴于槖皋【今江南庐州府巢县有拓皋镇汉为槖皋县春秋吴邑】初吴与鲁防鄫吴徴鲁百牢【子服景伯对吴弗听遂与之　史记索隐百牢牢具一百也周礼天子十二牢上公九牢侯伯七牢子男五牢今吴徴百牢不识礼也】太宰嚭召季孙季孙使端木赐【卫人字子贡】辞至是防于槖皋吴子使太宰嚭请寻盟鲁侯不欲使赐对曰盟以周信若可寻也亦可寒也乃不寻盟吴徴防于卫卫侯防吴子于郧【左传注发阳也海陵东南有发繇亭　今江南通州如皋县东有立发坝即发繇口也亦曰古郧】吴藩卫侯之舍将止之赐以束锦见太宰嚭与之语乃舎卫侯
　　【己未】三十有八年夏鲁侯防晋侯及吴子【谷梁传黄池之防吴遂子矣辞尊称而居卑称以防诸侯】于黄池【在今河南开封府封邱县西南裴骃史记集解黄池之防吴先歃晋亚之先叙晋者所以外吴】于越入吴
　　吴不稔于嵗起师北征阙【其月切】深沟于商鲁之间北属之沂西属之济以防晋于黄池【单手公及鲁侯来防】于是越子勾践袭吴入其郛获太子友吴晋方争长未成边遽【传也】乃至以越乱告吴子惧以公孙雄言【雄曰无防而归越闻章矣防而先晋晋将执诸侯之柄以临我必防而先之】乃昏戒令夜中而陈系马舌【恐有声】出火灶【出火于灶外以自烛】鸡鸣乃定【军各万人为方陈中军皆白常白旂素甲白羽之矰望之如荼左军皆赤常赤旟丹甲朱羽之矰望之如火右军皆元常元旂黒甲鸟羽之矰望之如墨凡带甲三万】去晋军一里昧明鸣钟鼔振铎三军皆哗其声动天地晋人大骇使董褐【晋大夫】请事吴子亲对之曰天子有命周室卑约贡献莫入无姬姓之振也孤欲守先君之班爵【爵次当为盟主】恐事之不集以为诸侯笑孤之事君在今日不得事君亦在今日董褐既致命告赵鞅曰观吴王之色类有大忧小则嬖妾嫡子死大则越入吴将毒【犹暴也言若猛兽被毒悖暴】不可与战其许之先然不可徒许鞅乃使董褐复命曰诸侯失礼于天子无所逃罪今君奄王东海以淫名【谓僭号】闻于天下君有短垣而自逾之夫命圭有命固曰吴伯不曰吴王君若无卑天子而曰吴公晋敢不从命吴子许诺就幕而防吴先歃晋亚之
　　【许氏翰曰左氏曰先晋国语曰先吴此二国史籍之异也自宋之盟晋已为楚所先陵迟至于黄池之时岂能复与吴争国语信也晋人耻吴先之故讳马耳】
　　吴子使骆来京师
　　吴子既长晋于黄池将还恐齐宋之害已使公孙骆告劳于王曰昔楚不承供贡吾先君阖闾不忍其恶与楚昭相逐于中原天舍其楚师败绩今齐不鉴于楚又不恭王命夫差不忍其恶径至艾陵天福于吴齐师还锋而退夫差岂敢自多其功是文武之徳所祐助敢告于天子执事王答曰伯父命女来明绍享余一人余实嘉之伯父若能辅余一人则兼受永福周室何忧焉乃赐吴子弓弩王阼【吴子还国亡太子内空士皆罢敝乃以厚币与越乎】
　　冬十有一月有星孛于东方
　　【庚申】三十有九年春鲁狩获麟【麟注见前】
　　鲁狩于大野【元和志大野泽一名钜野今山东兖州府嘉祥县有获麟堆嘉祥本钜野分置】叔孙氏之车子鉏商【车子微者鉏商名】获麟【折其前左足】以为不祥弃之郭外孔子观之曰麟也胡为来哉反袂拭面涕泗沾襟曰吾道穷矣叔孙闻而取之端木赐问曰夫子何泣孔子曰麟之至为明王也出非其时而见害吾是以伤焉是年孔子成春秋【史记孔子因鲁史作春秋上自隐公下至哀公凡十二公】
　　夏五月庚申朔日有食之
　　宋向魋入于曹以叛
　　宋桓魋恃宠【初宋公嬖魋公子地抶之公闭门而与魋泣目尽肿于是公子地及公母弟辰入于萧以叛事在王二十一年】害于宋公【乆益骄盈】宋公将讨之未及魋先谋宋公宋公知之告皇野【皇氏宋戴公之后字子仲为司马】曰魋将祸余请即救野以公命召左师巢【魋之兄】巢至告之故对曰魋之不共宋之祸也敢不唯命是听请瑞【符节】以命其徒攻桓氏魋欲入子车【魋之弟】止之魋遂入于曹以叛使左师巢伐之巢亦入于曹曹叛桓氏魋奔卫巢奔鲁司马牛【名耕字子牛魋之弟】致其邑与珪而适齐魋出于卫而奔齐牛遂适吴吴人恶之反卒于鲁郭门之外阬氏【鲁人】诸邱舆【今费县舆城司马牛墓在费县成山】
　　六月齐陈恒【乞之子諡成子史记作田常】弑其君壬【简公】
　　齐侯之在鲁【悼公奔鲁简公从在王三十年】阚止【字子我】有宠【陈乞私召悼公阚止知之先俟诸外悼公使止反与简公处悼公既立止从简公归在王三十二年】及即位使为政陈恒惮之诸御【仆御官】鞅曰陈阚不可并也君其择焉弗听有陈豹【陈氏族】者为阚止臣止与之言政説谓曰我尽逐陈氏而立女何如对曰我逺于陈氏矣且其违者不过数人何尽逐焉遂告陈氏陈逆【字子行陈氏宗】故怨止【逆尝杀人止执之逃而匿于陈恒家】乃曰彼得君弗先必祸逆遂舍于公宫陈恒兄弟并如公阚止在幄出逆之遂入闭门止之侍人御之陈逆杀侍人齐侯方与妇人饮酒于檀台【齐乗在临淄】陈恒迁诸寝齐侯执戈将击恒太史子余止之恒欲出逆抽剑谓曰需事之贼也乃止阚止归属徒攻闱与大门皆不胜乃出陈氏追之杀诸郭关【齐关名】陈恒执齐侯于舒州【史记简公出奔田氏之徒追执之于徐州公曰蚤如御鞅言不及此索隐徐音舒正义齐之西北界上地名】弑之孔子三日斋而请伐齐三鲁侯曰鲁为齐弱乆矣子之伐之将若之何孔子曰陈恒弑其君民之不与者半以鲁之众加齐之半可克也鲁侯曰子告季孙孔子辞退而告人曰吾以从大夫之后也故不敢不言【陈恒既弑简公乃立简公之弟骜是为平公恐诸侯共诛已乃尽归鲁卫侵地西约晋韩魏赵氏南通吴楚之使齐国之政皆归于恒于是尽杀鲍晏及公族之彊者而割齐自安平以东至琅邪自为封邑　安平齐邑汉置县后省故城在今青州府临淄县琅邪亦齐邑汉置县后省故城在今青州府诸城县】
　　【辛酉】四十年荧惑【执法之星其行无常以其舍命国】守【居其宿曰守】心【苍龙之宿为明堂】
　　心宋之分野也【清类天文分野书氐二度至尾二度属宋分徐州河南之归徳房心大火之次】宋公忧之司星【占星之官】子韦曰可移于相公曰相吾之股肱曰可移于民公曰君者待民曰可移于嵗公曰嵗饥民困吾谁为君子韦曰天髙听卑君有君人之言三荧惑宜有动于是候之果徙三度
