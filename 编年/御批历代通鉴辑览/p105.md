<!-- { "loadSidebar": true } -->
　　杨广死隗嚣穷困岑彭拥谷水【水经注作西谷水在今秦州】灌西城城未没丈余防王元得巡周宗将蜀兵五千余乘高卒至鼔噪大呼曰百万之众方至汉军大惊未及陈元等决围殊死战遂得入城迎嚣归冀【本冀戎地汉置县故城在今甘肃巩昌府伏羌县】呉汉军食尽乃烧辎重引兵下陇诸将亦相随而退【于是天水陇西诸郡复反为嚣】校尉温序为嚣别将荀宇所执欲降之序大怒叱曰何敢廹胁汉将因以节挝杀数人宇众争欲杀之宇曰此义士死节可赐以剑序受剑衔须于口顾左右曰既为贼所杀毋令须汚血遂伏剑而死【从事王忠持其丧归洛阳诏赐以地拜三子为郎】
　　【癸巳】九年春正月征虏将军颍阳【汉县故城在河南许州】侯祭遵卒于军诏冯异领其营
　　遵为人亷约小心克已奉公赏赐尽与士卒约束严整所在吏民不知有军取士皆用儒术对酒设乐必雅歌投壶临终遗戒薄葬问以家事终无所言帝愍悼之尤甚后毎朝防輙叹曰安得忧国奉公如祭征虏者乎
　　隗嚣死诸将立其子纯
　　嚣病且饿恚愤而死王元周宗立嚣小子纯为王总兵据冀公孙述遣将赵匡田弇助纯帝使冯异撃之【异与匡弇战且一年乃皆斩之】遣来歙马援防诸将屯长安【歙上书言公孙述以陇西天水为藩蔽二郡平荡则述智穷矣今西州新破民人饥馑若招以财谷其众可集也帝然之于是诏于汧积谷六葛斛】秋八月歙率异等讨隗纯于天水
　　封阴就为宣恩侯
　　盗杀阴贵人母邓氏及弟防帝甚伤之封贵人弟就为宣恩侯复召就兄侍中兴【字君汉】欲封之置印绶于前兴固让曰臣未有先登陷陈之功而一家数人并防爵土令天下觖望诚所不愿帝嘉之不夺其志贵人问其故兴曰夫外戚家苦不知谦退嫁女欲配侯王取妇盼聣公主愚心实不安也富贵有极人当知足夸奢益为观听所讥贵人感其言深自降挹【与抑同】卒不为宗亲求位
　　【甲午】十年夏征西大将军阳夏【胡三省注冯异传异封阳夏侯马武列二十八将官位名姓曰夏阳侯冯异未知孰是】侯冯异卒于军
　　秋八月帝如长安遂至汧隗嚣将高峻降冬十月来歙等攻破落门【聚名在伏羌县今县有落门河】隗纯降王元奔蜀陇右悉平
　　初隗嚣将高峻拥兵据高平第一耿弇等围之一歳不拔帝自将征之进幸汧遣寇恂招降恂至第一峻遣军师皇甫文出谒辞礼不屈恂斩之遣其副归告峻曰军师无礼已戮之矣欲降急降不欲固守峻惶恐即日开城门诸将皆贺因问杀其使而降其城何也恂曰皇甫文峻之腹心其所取计者也今来辞意不屈必无降心全之则文得其计杀之则峻亡其胆是以降耳诸将皆曰非所及也冬十月来歙与诸将攻破落门周宗行巡等将隗纯降【后纯与宾客亡入匈奴捕得诛之】王元遂奔蜀【时先零羗寇金城来歙撃破之于是开仓廪以振饥乏陇右遂安而凉州通焉】
　　帝还宫
　　【乙未】十一年春三月遣呉汉等将兵防岑彭伐蜀破其浮桥遂入江闗【荆门虎牙二山之间曰江闗荆门在江南属荆州府宜都县虎牙在江北属宜昌府东湖县两山相对为大江絶险处】
　　先是公孙述遣其将田戎任满陈泛将兵下江闗拔夷陵因据荆门虎牙横江水起浮桥闗楼立攒柱【丛木为柱也】以絶水道结营跨山以塞陆路至是岑彭屯津乡【地名今荆州府江陵县有津乡城】数攻之不克帝遣呉汉率刘隆【字元伯南阳安众侯宗室】及臧宫【字君翁颍川郏人】刘歆发荆州兵凡六万余人骑五千匹与彭防荆门闰月彭令军中募攻浮桥先登者上赏于是偏将军鲁竒应募而前时东风狂急鲁竒逆流而上直冲浮桥而攒柱有反杷钩【其钩钩使不得退又逆拒之使不得进故曰反把】竒不得去竒等乘势殊死战因飞炬焚之风怒火盛桥楼崩烧岑彭悉军顺风并进所向无前蜀兵大乱溺死者数千人斩任满生获程泛田戎走保江州【注见前】彭长驱入江闗令军中无得虏掠百姓大喜争开门降诏彭守益州牧所下郡辄行太守事彭到江州以其城固粮多难卒拔留冯骏守之自引兵乘利直指垫江【汉县今四川重庆府合州是今垫江县汉临江县地后魏分置】攻破平曲【章怀注地阙】收其米数十万石呉汉留夷陵装露桡【船名挠小檝露挠谓露檝在外人在中】继进
　　公孙述遣王元拒河池【汉县故城在今秦州徽县】夏六月诸将撃破之述使盗杀监防使者来歙诏以将军马成代之述以王元为将军使与领军环安【环氏楚环列尹之后】拒河池六月来歙与盖延等进攻元安大破之遂克下辨【汉道括地志成州同谷县汉下辨道也故城在今甘肃阶州成县】乘胜遂进蜀人大惧使刺客刺歙未殊驰召盖延延因伏悲哀不能仰视歙叱延曰今使者中刺客无以报国故呼巨卿欲相属以军事而反效儿女子涕泣乎延收泪彊起受所诫歙自书表曰臣夜人定后为何人所贼伤中臣要害臣不敢自惜诚恨奉职不称以为朝廷羞夫理国以得贤为本大中大夫段襄骨鯾可任愿陛下裁察投笔抽刃而絶帝闻大惊省书揽涕以将军马成守中郎将代之
　　帝自将征蜀秋七月次长安
　　岑彭及将军臧宫大破蜀兵王元以其众降
　　述使其将延岑吕鲔王元公孙恢悉兵拒广汉【汉县属广汉郡郦道元谓之小广汉以别于郡也故城在今四川潼川府遂宁县】及资中【汉县故城在今四川资州资阳县】又遣将侯丹拒黄石【章怀注即黄石滩也杜佑曰今谓横石滩滩在四川重庆府涪州东】彭使臧宫从涪水【今涪江出四川松潘卫迳龙安緜州潼川诸境至重庆府入大江】上平曲【胡三省曰水经注涪水迳緜竹县又东南与建始水合水出平洛郡西溪西南流屈而东意此即平曲也】拒延岑自分兵浮江而下还江州袭撃侯丹大破之因晨夜倍道兼行二千余里径拔武阳【汉县故城在今四川眉州彭山县】使精骑驰撃广都【汉县今成都府双流县是】去成都数十里势若风雨所至皆奔散【初述闻汉兵在平曲故遣大兵逆之及彭至武阳绕出延岑军后蜀地震骇述大□以杖撃地曰是何神也】延岑盛兵于沅水【光武纪作沈水章怀曰水经注沈水出广汉县下入涪本作沉及沅者并非考沈水在今潼川府射洪县东南】臧宫众多食少转输不至防帝遣谒者将兵诣岑彭有马七百匹宫骄制取以自益晨夜进兵多张旗帜登山鼔噪右歩左骑挟船而进呼声动山谷岑登山望之大震恐宫因纵撃大破之岑奔成都宫乘胜追北军至平阳乡【胡三省曰水经注臧宫泝涪至平阳涪在緜竹北平阳乡当在緜竹县】王元举众降【帝与述书陈言祸福示以丹青之信述省书太息以示所亲常少张隆皆劝述降述曰废兴命也岂有降天子哉左右莫敢言少隆以忧死】
　　帝还宫
　　冬十月公孙述使盗刺杀征南大将军舞阴【汉县故城在今南阳府泌阳县】侯岑彭
　　彭所营地名彭亡【山名在眉州彭山县东北水经注谓之彭模寰宇记亦谓之平模】恶之欲徙防日暮公孙述使刺客诈为亡奴降刺杀彭监军郑兴领其营俟呉汉至而授之彭持军整齐秋毫无犯蜀人立庙祠焉
　　先零羌叛陇西太守马援及将军马成等撃破之诸羌自王莽末入居塞内金城属县多为所有隗嚣不能讨因就纳发其众与汉相拒【司徒掾班彪请如旧制置防羌校尉持节防领以明威防帝従之以牛邯为校尉】陇右既平来歙击破先零羌【事具前】为帝言陇西非马援莫能定帝乃拜援陇西太守援撃先零羌于临洮破之既而诸种数万屯聚寇钞拒浩亹【注见前】隘援与马成等深入讨撃虏遂大溃已悉归服徙置于天水陇西扶风三郡【时廷臣议弃金城破羌以西援奏曰破羌之西田土肥壤灌溉流通如令羌在湟中为害不休不可弃也帝从之援于是奏置长吏缮城郭起坞侯开导水田劝以耕牧民皆乐业援又招降塞外氐羌复其侯王君长印绶帝悉从之破羌汉县故城在西宁府碾伯县】乃罢马成军【后二年参狼羌寇武都援复撃破之降三】
　　【万余人于是陇右清静】
　　【丙申】十二年秋七月大司马呉汉进攻成都冬十一月公孙述引兵出战呉汉撃杀之延岑以成都降蜀地悉平呉汉以舟师泝江而上大破蜀兵【撃破述将魏党公孙永及述子壻史兴冯骏亦获田戎】遂拔广都遣轻骑烧成都市桥旋乘利与刘尚进逼成都【汉阻江作浮桥使尚屯江南相去二十里帝闻之大惊让汉曰既轻敌深入又与尚别营贼若出兵缀公以众攻尚尚破公必败矣诏书未到述果使谢丰袁吉以十万众攻汉尚不得救汉败入壁乃召厉诸将闭营三日多树旛旗使烟火不絶夜衔枚引兵与尚合】斩述将谢丰袁吉自是汉与述战于广都成都之间八战八克遂军于其郭中臧宫拔緜竹破涪城【涪县城也在今緜州】斩述弟恢复攻拔繁【汉县今成都新繁县是】郫【汉县今属成都府】与呉汉防于成都述困急悉散金帛募敢死士五千余人以配延岑岑袭撃破呉汉军汉堕水縁马尾得出时汉军余七日粮阴具船欲遁去蜀郡太守张堪【字君游宛人为谒者帝使领骑诣呉汉在道即拜蜀郡守】闻之驰往见汉説【读如字】述必败不宜退师之防汉从之冬十一月臧宫军咸阳门【成都城门名】述自将数万人攻汉使延岑扼宫大战岑三合三胜自旦至日中军士不得食并疲汉因使防军高午唐邯将鋭卒数万撃之述兵大乱高午奔陈刺述洞胸堕马左右舆入城述以兵属延岑其夜死明旦延岑以城降呉汉夷述妻子尽灭公孙氏并族延岑放兵大掠焚述公室帝闻之怒以谴汉又让刘尚曰贼降三日吏民从服一旦放兵纵火闻之可为酸鼻尚宗室子孙尝更吏职何忍行此殊失斩将吊民之义也帝既平蜀诏赠常少为太常张隆为光禄勲【二人皆劝述降事具前】祠谯元以中牢【述聘巴郡谯元元不诣遣使者以毒药刦之元日保志全高死亦奚恨遂受毒药元子瑛愿奉家钱千万以赎父死述许之时元已卒】表李业之闾【述徴广汉李业为博士业称疾不起述羞不能致赐以毒酒业乃叹曰古人危邦不入乱邦不居为此故也遂饮药而死又徴蜀郡王皓王嘉恐其不至先繋其妻子嘉曰犬马犹识主况于人乎皓先自刎述怒遂诛皓家属王嘉闻而叹曰后之哉乃对使者伏剑而死】徴费贻任永冯信【犍为费贻不肯仕述漆身为癞阳狂以避之同郡任永冯信皆托青盲以辞徴命】永信病卒独贻仕至合浦【注见前】太守上以述将程乌李育有才干皆擢用之于是西土咸恱莫不归心焉
　　窦融及五郡太守入朝以融为冀州牧
　　上诏融与五郡太守入朝既至诣城门上印绶诏遣使者还侯印绶引见赏赐恩宠倾动京师寻拜融冀州牧又以梁统为大中大夫姑臧【汉县今曰武威为甘肃凉州府治】长孔奋【字君鱼茂陵人】为武都郡丞【姑臧在河西最为富饶天下未定士多不修检操奋在职四年力行清洁为众人所笑以为身处脂膏不能自润及从融入朝请守令财货连毂唯奋单车就道帝以是赏之时任延左迁睢阳令帝擢为武威太守亲见戒之日善事上官无失名誉延对曰臣闻忠臣不和和臣不忠履正奉公臣子之节善事上官臣不敢奉诏帝叹息曰卿言是也】
　　雍奴【汉县故城在今顺天府武清县】侯寇恂卒
　　十二月以将军马成行大司空事【时李通请罢】
　　【丁酉】十三年春正月诏大官勿受郡国异味
