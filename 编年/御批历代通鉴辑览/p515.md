<!-- { "loadSidebar": true } -->
　　时以孝宗祔庙议宗庙迭毁之制孙逢吉曽三复【字无玷临江人】首请并祧僖宣二祖奉太祖居第一室祫祭则正东向之位有旨集议僖顺翼宣四祖祧主宜有所归自太祖首尊四祖之庙治平间议者以世数寖逺请迁僖祖于夹室后王安石等奏僖祖有庙与稷契无异请复其旧丞相赵汝愚不以复祀僖祖为然侍从多从其説吏部尚书郑侨【字叔兴化人】欲且祧宣祖而祔孝宗侍讲朱熹献议力主王安石之説【畧谓藏四祖之主于夹室是以祖宗之主下藏于子孙之室欲别立一庙则防事即逺有毁无立议者急欲尊奉太祖以东向之故不知实无益于太祖之尊徒使僖祖太祖两朝威灵相与争校强弱于防防之中并使四祖之神疑于受摈令人痛伤今当以僖祖为始祖如周之后稷太祖如文王太宗如武王与仁祖之庙皆万世不祧又据程颐之説以为僖祖不当祧顺以下祧可也或难以僖祖无功业不知物岂有无本而生者安石所见终髙于世俗之儒】帝召对熹复以所论画为图本陈奏久之帝称善曰可于榻前撰数语径批出施行熹方惩内批之因乞降出劄子再令集议帝然之熹退即进拟诏意以上意谕庙堂则闻已毁四祖庙而迁之矣于是别建一殿以奉祧主而艺祖始正东向之位【续纲目于熹之议采録不详又云庙堂不以闻而毁撤僖宣庙室按熹阮具议又经靣陈安得云不以间乎今依通考及宋史礼志原文改正】
　　内批罢焕章阁待制兼侍讲朱熹
　　熹毎进讲务积诚意以感动帝心以平日所论著敷陈开析坦然明白可举而行讲毕有可以开益帝徳者罄竭无帝亦虚心嘉纳焉至是以黄度之去因讲毕奏疏极言陛下即位未能旬月而进退宰臣移易台谏皆出陛下之独防中外咸谓左右或窃其柄臣恐主威下移求治反乱矣疏入侂胄大怒使优人峩冠濶防象大儒戏于帝前因乗间言熹迂濶不可用帝方倚任侂胄乃出御批云悯卿耆艾恐难立讲已除卿宫观赵汝愚袖御笔见帝且谏且拜帝不省汝愚因求罢政不许越二日侂胄使其党封内批付熹熹即附奏谢遂行【中书舍人陈傅良封还録黄起居郎刘光祖起居舍人邓驿御史吴猎吏部侍郎孙逢吉登闻鼓院游仲鸿交章留熹不报傅良光祖亦坐罢熹登第五十年仕于外仅九考立朝才四十六日进讲者七知无不言既去侂胄益无所忌惮矣　游仲鸿字子正梁州南充人】
　　十一月以韩侂胄兼枢宻院都承旨
　　初诏侂胄可特迁二官侂胄觊觎节钺意不满力辞乃止迁一官为宜州观察使怨赵汝愚益深至是特迁都承旨
　　诏行孝宗皇帝防三年
　　先是有司请于易月之外用漆纱浅黄之制朱熹奏言自汉文短防歴代因之天子遂无三年之防人纪废壊三纲不明千有余年莫能厘正夀皇圣帝至性自天易月之外犹执通防朝衣朝冠皆用大布所宜着在方册为万世法程陛下以世嫡承大统承重之服着在礼律宜遵夀皇已行之法一时仓卒不及详议遂用漆纱浅黄之服使夀皇已行之礼举而复坠臣窃痛之然既往之事不及追改启殡发引礼当复用初防之服至是诏遵用三年之制中外百官皆以凉衫视事盖用熹言也
　　永阜陵
　　【史臣曰髙宗以公天下之心择太祖之后而立之乃得孝宗之贤聪明英毅卓然为南渡诸帝称首即位之初鋭志恢复重违髙宗之命不轻出师又值金国平治无衅可乗然易表为书改臣称侄淢去嵗币以定邻好金人易宋之心至是亦寖异于前日故世宗毎戒羣臣积钱谷谨边备盖忌帝之将有为也天厌兵革欲休生民故帝用兵之志弗遂而终自古人君起自外藩入继大统而能尽宫庭之孝未有若帝者终防三年又能却羣臣之请而力行之庙号孝宗其无愧矣】
　　十二月金平章政事完顔守贞罢【按守贞之罢续纲目误书于明年之冬今据金史章宗本纪改正】
　　守贞刚忠明亮通习典故凡论对必傅经义时金有国七十年礼乐刑政多因旧制金主欲更定修正为一代法其仪式条约多守贞裁订故明昌之治号称清明又好接引善类以列朝廷为胥持国所忌罢去
　　内批罢更部侍郎兼侍讲彭龟年进韩侂胄一官侂胄权势日重龟年条奏其奸请去之且云陛下逐朱熹太暴故欲陛下亦亟去小人毋使天下人谓陛下去君子易去小人难于是龟年侂胄俱请祠帝欲两罢之陈骙进曰以閤门去经筵何以示天下既而内批龟年与郡侂胄进一官与在京宫观给事中林大中【字和叔婺州永康人】中书舍人楼钥【字大防明州鄞县人】缴奏以为非是不聴由是侂冑愈横明年又加侂胄保宁节度使
　　陈骙罢以余端礼知枢宻院事京镗知政事郑侨同知枢宻院事
　　骙与赵汝愚素不协未尝同堂语及争彭龟年事韩侂胄语人曰彭侍郎不贪好官固也元枢亦欲为好人耶故罢之而引京镗居政府以间汝愚汝愚孤立于朝天子亦无所倚信
　　罢起居舍人刘光祖
　　刘徳秀劾之也
　　以赵彦逾为四川制置使
　　工部尚书赵彦逾以有功于帝室冀赵汝愚引居政府及除蜀帅大怒遂与韩侂胄合因陛辞疏廷臣姓名于帝指为汝愚之党且曰老奴今去不惜为陛下言之由是帝亦疑汝愚矣
　　宁宗皇帝
　　【乙卯】庆元元年【金明昌六年】春正月白虹贯日
　　二月罢右丞相赵汝愚
　　韩侂胄欲逐汝愚而难其名谋于京镗镗曰彼宗姓也诬以谋危社稷则一网打尽矣侂胄然之以秘书监李沐尝有怨于汝愚引为右正言使奏汝愚以同姓居相位将不利于社稷乞罢其政以尊安天位杜塞奸源是日汝愚出浙江亭待罪遂以观文殿学士出知福州谢深甫等论汝愚冐居相位今既罢免不当加以书殿隆名帅藩重寄乞令奉祠请咎命提举洞霄宫【直学士院郑湜草制词有曰顷国家之多难頼硕辅之精忠持危定顷安社稷以为悦任公堨节利国家无不为坐无贬辞亦免官兵部侍郎章頴侍经帏帝曰谏官有言赵汝愚者卿等谓何同列漫无可否頴奏言天地变迁人情危疑加以敌人嫚侮国势未安未可轻退大臣愿降诏宣谕汝愚毋聴其去国子祭酒李祥言去嵗国遭大戚中外汹汹留正弃宰相而去官僚几欲解散军民皆将为乱两宫隔絶国防无主汝愚以抠臣独不避殒身灭族之祸奉太皇太后命翊陛下以登九五勋劳着于社稷精忠贯于天地乃卒受黯黮而去天下后世其谓何知临安府徐谊素为汝愚所器又尝劝汝愚早退及豫防侂冑之奸侂冑尤怨之及是与国子博士杨简亦抗论留汝愚李沐劾为党皆斥之　李祥字元徳常州无锡人杨简字防中慈谿人】
　　三月丙戌朔日食
　　夏四月安置大府寺丞吕祖俭【字子约祖谦弟】于韶州
　　祖俭上书诉赵汝愚之忠并论朱熹彭龟年李祥不当罢斥语侵韩侂胄有防祖俭朋比罔上送韶州安置【中书舍人邓驿缴奏祖俭不当贬不从楼钥因进读讑及之侂胄语人曰复有谕救祖俭者当处以新州众乃不敢言或谓侂胄曰自赵丞相去天下已切齿今又投祖俭瘴乡不幸或死则怨益重侂胄始改送吉州祖俭尝曰因世变有所摧折失其素履者固不足言因世变而意气有所加者亦私心也竟死吉州　新州唐置明废今广东肇庆府新兴县是吉州隋置今江西吉安府是】
　　以余端礼为右丞相郑侨知政事京镗知枢宻院事谢深甫签书院事
　　流太学生杨宏中【字克甫福州人】等六人
　　宏中与周端朝【字子静温州人】张衜【字用叟福州人】林仲麟【字景仲福州人】蒋傅【字象夫信州人】徐范【字彛父福州侯官人】六人伏阙上书言近者谏官李沐论罢赵汝愚中外咨愤而李沐以为父老欢呼防蔽天聴一至于此陛下独不念去嵗之事乎人心惊疑变在朝夕是时假非汝愚出死力定大议虽百李沐罔知攸济当国家多难汝愚位枢府本兵柄指挥纵何向不可不以此时为利今上下安妥乃有异意乎章頴李祥杨简发于中激力辩其非即遭斥逐李沐自知邪正不两立思欲尽覆正人以便其私必托朋党以罔陛下之聴臣恐君子小人消长之机于此一判则靖康已然之验何堪再见于今日耶伏愿陛下念汝愚之忠勤察祥简之非党灼李沐之回邪沐以谢天下还祥等以収士心疏上诏宏中等罔乱上书煽揺国是悉送五百里外编管
　　五月诏诸路提举司置广仓
　　修胎飬之令也【未几余端礼郑侨言福建地狭人稠无以瞻飬生子多不举福建提举宋之瑞乞免鬻建剑汀邵没官田収其租助民举子之费诏从之】
　　六月右正言刘徳秀乞考核邪正真伪遂罢国子司业汪逵等
　　自程颢程颐传孔孟千载之学其徒杨时传之罗从彦从彦传之李侗朱熹师侗其学大振流俗丑正多不便之遂有道学之名隂以攻诋及韩侂胄用事士大夫素为清议所摈者乃教以凡相与异者皆道学之人也隂疏姓名授之俾以次斥逐或又言以道学目之则有何罪当名曰伪学盖谓贪黩放肆乃人真情亷洁好修者皆伪耳由是有伪学之目善类皆不自安至是徳秀上言愿考核真伪以辨邪正诏下其章由是博士孙元卿【乐清人】袁爕【字和叔庆元府鄞县人】国子正陈武皆罢汪逵入劄子辨之徳秀以逵为狂言亦被斥【中丞何澹急欲执政亦上疏言専门之学流而为伪文诈沽名愿风励学者専师孔子不必自相标榜诏榜于朝堂澹复上疏言在朝之臣大臣既熟知其邪迹然亦不敢白发以招报复之祸望明诏大臣去其所当去者】
　　冬十一月窜故相赵汝愚于永州【按汝愚卒于明年正月续纲目并系于此殊失实今改正】
　　韩侂胄忌汝愚必欲置之死以息人言至是用何澹疏落汝愚观文殿大学士及宫观监察御史胡纮【字应期处州遂昌人】遂上言汝愚倡引伪徒谋为不轨乗龙授鼎假梦为符因条奏其十不逊且及徐谊诏责汝愚寜逺军节度副使永州安置谊州团练副使南安军安置【时汪义端当制遂用汉诛刘屈牦唐戮李林甫事示欲杀之之意廸功郎赵师召亦上书乞斩汝愚帝不従】汝愚怡然就道谓诸子曰观侂胄之意必欲杀我我死汝曹尚可免也
　　【丙辰】二年【金承安元年】春正月故相赵汝愚卒于衡州
　　汝愚行至衡州病作衡守钱鍪承侂胄宻谕窘辱百端汝愚暴卒天下闻而寃之讣闻有旨追复原官许归中书舍人吴宗旦缴还复官之命【汝愚学务有用常以司马光富弼韩琦范仲淹自期凡平昔所闻于师反如张栻朱熹吕祖谦汪应辰王十朋胡铨李焘林光朝之言欲次第行之未果而罢政初汝愚尝梦孝宗授以汤鼎背负白龙升天后翼嘉王以素服即位盖其验也谗者遂以为罪云】
　　以余端礼京镗为左右丞相谢深甫知政事郑侨知枢宻院事何澹同知院事
　　二月以端明殿学士叶翥和贡举
　　翥与刘徳秀同知贡举奏言伪学之魁以匹夫窃人主之柄鼔动天下故文风未能丕变乞将语録之类尽行除毁故是科取士稍涉义理者悉皆黜落六经语孟中庸大学之书为世大禁
　　夏四月余端礼罢
　　端礼始与赵汝愚同心共政及汝愚窜逐端礼不能救后黄度吕祖俭之获罪端礼救解不获遂为公议所责在相位期年为韩侂胄所制抑鬰不惬志称疾求退乃以观文殿大学士提举洞霄宫
　　以何澹叅知政事叶翥签书枢宻院事罢吏部【按倪思本传时为吏部续纲目作礼误】侍郎倪思
　　初翥要思列疏论伪学思不从至是御史姚愈【平江人】劾思遂出知太平府
　　秋七月罢殿中侍御史黄黼【字元章临安余杭人】
