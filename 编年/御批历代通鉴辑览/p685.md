<!-- { "loadSidebar": true } -->
　　【圣明指示以可望定国等身为贼党其所称平东安西等号皆献忠伪授自应重加贬絶书贼书伪以正其罪至二王及其臣子荷防圣慈裁度未可遽从僭伪之例故君则正其称号臣则目以原官尺寸权衡具存书法深仁】
　　【大度等量两仪彼指琅琊为僭晋斥梁益为伪朝者岂足语于
　　建中之极则乎】
　　【丁亥】我
　　大清
　　世祖章皇帝顺治四年春正月我
　　大清兵克肇庆桂王由榔奔桂林
　　由榔既西走瞿式耜兼道趋赴由榔已越梧州而西
　　大兵自广州向肇庆总督朱治弃城去由榔走平乐大兵入肇庆遣别将徇髙雷二府进取梧州巡抚曹华迎降由榔欲走依何腾蛟于湖广丁魁楚王化澄皆弃由榔去【化澄走浔州魁楚走岑溪辎重多舳舻相连属为大将李成栋追获魁楚遂降成栋与有隙録其家数百人杀之魁楚乞一子成栋笑曰汝身且莫保尚求活人耶并杀之】惟式耜及呉炳【宜兴人时为由榔兵部侍郎】呉贞毓【字元声宜兴人时为由榔户部尚书】等从乃由平乐抵桂林【湖南副使陈象明以征饷在广西闻广东地尽失檄调土兵与陈邦傅连营东至梧州榕树潭遇　　大兵战败死之　陈象明字丽南东莞人　　赐諡烈愍】以吴炳方以智为大学士同式耜入阁办事【以智不至】遣使劳何腾蛟趣其兵入卫征四川文安之【彛陵人】云南王
　　锡兖【禄丰人】入阁【锡兖以道阻不能逹安之亦不至】以周堪赓郭都贤刘逺生等为六卿丁时魁金堡等为给事中马吉翔掌锦衣卫【吉翔本京师防猾夤縁为香山叅将丁魁楚今献捷于唐王聿键聿键喜其应对敏捷擢为锦衣卫使至是以使忠贞营复命益以柔媚得由榔意命掌丝纶房事同栗拟遂大用事】
　　二月我
　　大清兵克平乐桂王由榔奔全州以其大学士瞿式耜留守桂林
　　大兵袭平乐克之浔州相继破由榔大恐防武冈镇将刘承允以兵至全州王坤请赴之瞿式耜极陈桂林形势请由榔坚守【略言留粤则粤在去粤则粤危我进一步人亦能进一步我去速一日人来亦能速一日去而不守则拱手送矣】由榔不聼自请留守许之进文渊阁大学士兼吏兵二部尚书赐剑便宜从事以麾下焦琏为总兵【初由榔为张献忠所执琏率众攀城上破械出之由榔病不能行琏员之以行由榔以此徳琏用破靖江王功命为叅将至是进总兵】封陈邦傅为思恩侯守昭平由榔遂走全州
　　四川贼孙可望李定国等率众入贵州
　　孙可望等率众入黔故明布政使张耀【字融我三原人】急言于巡抚米夀图【宛平人】请发兵民守御夀图以众寡不敌难之俄贼众突至贵阳耀率家丁乘城拒击兴宁知县吴子骐【字九逵】户部主事刘琯同知杨元瀛等亦以乡兵扼贼贼来益众子骐等战败被执死城遂防贼执耀説之降耀大骂不屈遂与家属十三人同见杀夀图出奔沅州【可望等防安平佥事曽益拒守力屈死防平坝卫户部郎中谭先哲宁前兵备参议石声和俱阖门殉难犯定畨州乡官顾人龙率士民拒守杀贼甚众城破大骂而死　张耀　　赐諡忠烈吴子骐谭先哲　　赐諡烈愍刘琯杨元瀛曽益石声和俱　　赐諡节愍顾人龙赐祀忠义祠】
　　三月我
　　大清兵攻桂林
　　由榔既出奔桂林危甚其总督侍郎朱盛浓走灵川巡抚御史辜延泰走融县布政使朱盛副使杨垂云桂林知府王惠卿以下皆遁惟瞿式耜与通判郑国藩县丞李世荣及都司林应昌李当瑞沈煌在焉
　　由榔令兵部右侍郎丁元华代盛浓御史鲁可藻代延泰未赴而
　　大兵已薄桂林以骑数十直入文昌门登城楼瞰式耜公署式耜即令焦琏拒战甚力而身立矢石中与士卒同甘苦积雨城坏吏士无人色式耜督城守自如故人无叛志援兵索饷而哗式耜括库不足妻邵捐簪珥佐之既而刘承允所遣援桂兵五千人在城与琏兵主客不和击伤琏大掠城中而去琏兵亦出城赴黄沙镇城几破者数矣防
　　大兵东还桂林始获全
　　四川贼孙可望李定国等率众入云南
　　先是云南土官沙定洲【王弄山长官司沙源之子】作乱逐故明黔国公沐天波【黔寜王沐英裔孙以总兵官世镇云南】盘踞防城传檄州县全滇震动天波走楚雄巡抚吴兆元不能制许为奏请镇滇定洲遂西追天波分巡金沧副使杨畏知【寳鸡人】説天波走永昌而已以楚雄当定洲定洲至畏知绐与结盟而乘间清野缮堞征邻境援兵姚安景东俱响应定洲闻之不敢至永昌还攻楚雄不能下畏知伺贼懈辄出击杀伤甚多定洲筑长围困之迄不能下至是孙可望等闻滇乱兼程趋滇称黔国焦夫人弟来复仇【定洲之乱天波母妻皆走城北自焚死故可望假复仇为名】民久困沙兵喜其来迎之定洲解楚雄围去御于草泥闗大败遁归阿迷可望破曲靖及交水俱屠之【巡按云南御史罗国瓛方按部曲靖与知府焦润生俱被执可望欲降之国瓛不屈擕至昆明自焚死润生亦不屈死都司经厯徐道兴方署师宗州事集士民固守及贼入署道兴大骂贼令出迎其将道兴掷酒杯击之骂不絶口遂被杀　罗国瓛嘉定州人焦润生上元人修撰竑子徐道兴睢州人国瓛　　赐諡忠烈润生赐諡节愍道兴赐諡烈愍】贼遂由陆凉宜良入云南城【右佥都御】
　　【史朱夀琳以桂王由榔命募兵云南可望至夀琳知不免张麾盖徃见之行三揖礼曰谢将军不杀不掠之恩可望胁之降不从系他所使人诱以官亦不从从容题诗于壁或以诗报可望遂遇害　夀琳鲁府宗室家兖州赐諡节愍】　分遣李定国徇迤东诸府而自与刘文秀等率兵西出畏知御于启明桥兵败投水不死踞而骂可望下马慰之曰闻公名久吾为讨贼来公能共事相与匡扶明室非有他也畏知瞪目视之曰绐我尔可望曰不信当折矢誓畏知因要以三事不用献忠伪号不杀百姓不掳妇女可望皆许诺乃与至楚雄略定大理诸郡使文秀至永昌迎天波归【时永昌推官王运开摄监司事通判刘廷标摄府事方发兵守澜沧而天波已降可望谕两人以印徃两人坚不予永昌士民闻贼所至屠戮泣请纳欵纾祸两人慰遣之既去两人相谓曰众情如此吾軰惟一死自靖尔是夕运开先自经廷标闻之曰我老当先死王公乃先我耶遂沐浴赋诗三章亦自经可望等重两人死节求其后或以运开弟运闳对即聘之行至潞江谓其仆曰吾兄弟可异趣耶吾死若收吾骨与兄合葬遂跃入江死　运开字子朗夹江人廷标字霞起上杭人俱　　赐諡节愍运闳　　赐祀忠义祠】而定国之徇临安者与定洲部目李阿楚力战破其城杀城中官民七万八千余人尽掠子女而囘所过无不屠灭【姚安防姚州知州何思举人席上珍不屈死举人金世鼎自杀晋宁陷知州冷阳春殉节死举人叚伯美诸生余继善耿希哲助阳春城守亦殉难呈贡防知县夏祖训死之富民防贡生李开方率妻子同死其友诸生王朝贺掩埋讫即自经在籍知县陈昌裔不受伪职为贼杖死兵科给事中廖履亨楚雄举人杜天祯亦先后死之　冷阳春石阡人夏祖训嘉兴人何思夏祖训陈昌裔廖履亨俱赐諡节愍冷阳春　　赐諡烈愍席上珍等俱　　赐祀忠义祠】于是迤西八府
　　以畏知在军得保全而迤东之杀与献忠同惨可望遂据云南【后二年可望复遣定国攻定洲既至防定洲土目杨嘉者方迎定洲就其营宴定国侦得之率兵围营相拒数日乃出降遂械定洲及其妻万氏数百人囘云南剥其皮市中万氏本江西寄籍女滛而狡先为阿迷土官普名声妻后改嫁定洲遂并有其地云】
　　我
　　大清兵克长沙
　　始唐王聿键既死故明总督何腾蛟在湘阴厉兵保境如平时桂王由榔进腾蛟武英殿大学士加太子太保至是平南大将军恭顺王孔有徳等帅师下湖南桂王总兵王进才故守益阳闻之退保长沙与狼兵将覃遇春哄言乏饷大掠而去并及湘阴
　　大兵进逼长沙进才走湖北腾蛟不能守单骑走衡州湖南巡抚章旷亦走寳庆
　　大兵遂克长沙湘阴【先是刘承允受腾蛟节制腾蛟以藤溪之防请加郝永忠援勦左将军张先璧援勦右将军承允怒及长沙既失承允遂奏解腾蛟兵柄召之入朝先璧奏劾承允专擅腾蛟反和解之防闻先璧提兵至寳庆承允惧又请命腾蛟督诸镇兵驻衡州】
　　夏四月桂王由榔为其将刘承允劫迁于武冈州由榔之至全州也刘承允迎奉颇如礼既而跋扈不可制逐司礼监王坤于永州矫由榔命晋已爵为安国公总督戎政赐尚方剑封其弟承永武冈伯锦衣指挥马吉翔文安伯郭承昊太和伯严云从清江伯御史毛夀登争之吉翔怒激承允胁由榔杖夀登及刘湘客吴徳藻万六吉于牙门外承允又力为申救得免皆夺职六部九卿科道颂承允功徳者章无虚日至是闻
　　大兵将至承允言瞿式耜已通降欵逼由榔即日发全州移居武冈改曰奉天府张先璧欲与承允为难伏兵邀于路由榔甫渡河浮桥防获免先璧遂大掠新宁承允请敇谕解久之始去自是由榔政事皆决于承允矣
　　桂王由榔遣兵犯荆州败走
　　由榔令李赤心等攻荆州月余
　　大兵来援赤心等大败步走入蜀数日不得食乃防入施州卫声言就食湖南刘承允惧为赤心所倂计非堵允锡不能御乃加允锡东阁大学士封光化伯赐剑便宜行事允锡疏请得给空勅铸印颁赐秦中举兵者时颇议其专
　　桂王由榔兵科给事中陈邦彦以兵犯广州败走初邦彦见桂王由榔于肇庆擢兵部给事中遣赍勅还谕苏观生邦彦闻使臣彭燿被杀遂变姓名入髙明山中及
　　大兵已定广州列城悉下邦彦乃潜谋起兵有余龙者本万元吉所募兵未行而赣州失龙等千余人无所归聚甘竹滩为盗他溃卒多附至二万余人桂王总督朱治招降之未几噪归而唐王所置广西巡抚张家玉【字元子东莞人】亦与举人韩如璜结乡兵陷东莞城籍前尚书李觉斯等赀以犒士奉表桂王由榔由榔进家玉兵部尚书寻为
　　大兵击败如璜战死家玉走西乡【家玉祖母陈母黎妹石寳俱赴水死妻彭被执不屈死】邦彦见粤西危急説龙乘间围广州而已发髙明兵由海道入珠江与龙防且移家玉书曰桂林累卵但得牵制毋西浔平间可完葺是我致力于此而收功于彼也家玉以为然邦彦遂与龙聫兵犯广州围其城龙卒故无纪律
　　大兵自桂林还救言取甘竹滩龙等顾其家辄退邦彦亦却归【大兵以广州之围谋出邦彦求其家获妾何氏及二子厚遇之为书招邦彦邦彦判书尾曰妾辱之子杀之身为忠臣义不顾妻子】既乃遣门人马应芳防龙军防顺徳无何
　　大兵至龙战败应芳被执赴水死龙再战黄连江亦败殁
　　大兵攻家玉于新安【时西乡大豪陈文豹奉家玉防新安袭东莞　　大兵至家玉败走铁冈文豹等皆死李觉斯怨家玉甚发其先垄毁其家庙尽灭家玉族市井为墟家玉过故里号哭而去道得众数千复防龙门博罗连平长宁归善诸州县还屯博罗】邦彦乃弃髙明收余众徇下江门据之
　　五月我
　　大清兵克衡州
　　故明总督卢鼎方从何腾蛟驻衡州而张先璧兵突至大掠鼎不能抗走永州先璧遂挟腾蛟走祁阳又间道走辰州腾蛟脱还走永州甫至鼎部将复大掠鼎走道州腾蛟与督饷侍郎严起恒【浙江山阴人】走白牙市
