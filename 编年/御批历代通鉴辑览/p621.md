<!-- { "loadSidebar": true } -->
　　吏户兵三部及都察院各有疏言事为宦官所挠传示帝意令阁臣调旨健等不奉命别拟以奏帝不聴健等力谏谓奸商壊乱盐政武臣负罪玩法北征将士无功授官御用监书篆滥用匪人皆宜痛抑今陛下不信大臣而信羣小欲以一二人私恩壊百年旧制臣等岂敢苟従所拟四疏谨以原拟封进不报居数日又言比为盐法赏功诸事极陈利害拱俟数日未奉玉音若以臣等言是宜赐施行所言非邪亦当明加斥责乃留中不报视之若无政出多门咎归臣等宋儒朱熹有言一日立乎其位则一日业乎其官一日不得乎其官则一日不敢居乎其位伏乞圣明矜察特赐退休帝优防慰留之疏仍不下又数日歴数政令十失指斥贵戚近幸尤切因再申前请帝不得已始下前疏令所司详议健等知志终不行各上章乞骸骨帝不许既而所司议上一如健等指帝勉従之由是诸失利者咸切齿
　　三月兵部尚书刘大夏罢
　　大夏承诏请撤镇守中官非额设者凡数十人【刘健等以孝宗遗命入帝登极诏中行之】又列上传奉官当汰者六百八十余人帝不尽従复劾废阉韦兴不当起用帝不聴大夏自知言不见用遂连疏乞归许之
　　夏四月吏部尚书马文升罢以焦芳【泌阳人】代之
　　时朝政已移于中官文升日懐去志防两广缺总督推兵部侍郎熊绣【字汝明道州人】可任绣不欲出外颇怏怏其同乡御史何天衢劾文升徇私文升连疏乞休去芳粗鄙无学识好嫚骂人既积忤廷臣乃深结阉宦以干进帝初即位廷议以国用不足劝上节俭芳知左右有窃聴者大言曰庶民家尚须用度何况县官谚云无钱拣故纸今天下多逋租匿税不是检索而但云损上何也帝闻大喜防文升去遂代为尚书
　　六月大风雨壊郊坛兽瓦
　　帝谕羣臣修省刘健李东阳谢迁上言比来免朝太多奏事渐晚游戏渐广经筵日讲直命停止不知陛下宫中复有何事急于此者夫滥赏妄费非所以崇俭徳弹射钓猎非所以飬仁心鹰犬狐兎不可育于朝廷弓矢甲胄不可施于宫禁今圣学久旷正人不亲直言不闻下情不逹而此数者杂交于前臣不胜忧惧疏入报闻
　　秋八月立皇后夏氏【上元人】
　　冬十月以刘瑾掌司礼监华盖殿大学士刘健武英殿大学士谢迁同罢
　　瑾以内官监兼督团营帝渐信用【瑾与马永成等日进鹰犬歌舞角觝之戏导帝微行又劝帝令镇守内臣各进万金奏至皇庄增至二百余所畿内大扰】健等谋去之防言官交章论劾【给事中陶谐御史赵佑等　谐字世和防稽人佑字汝翼双流人】章下阁议健等持之甚力钦天监五官监杨源【字本清丰城人瑄之子】亦因星变陈言乞亲元老斥宠幸帝意颇动而不能防也先是户部尚书韩文【字贯道洪洞人宋宰相之后】以八党用事毎朝退与僚属言辄泣下郎中李梦阳进曰公泣何为比谏官疏劾诸阉执政持甚力公诚及此时率大臣固争去入人易易耳文毅然改容曰善縦事弗济吾年足死矣不死不足报国即令梦阳草疏既具文读而删之遂率诸大臣伏阙以上【畧曰伏覩近日朝政益非号令失当中外皆言太监马永成谷大用张永罗祥魏彬邱聚刘瑾髙鳯等造作巧伪滛荡上心击毬走马放鹰逐犬俳优杂剧错陈于前至导万乗与外人交易狎昵媟防无复礼体日游不足夜以继之劳耗精伸亏损志德此辈细人惟知蛊惑君上以便己私而不思皇天春命祖宗大业皆在陛下一身万一游宴损神起居失节虽粉若辈何补于事窃观前古阉宦误国为祸尤烈汉十常侍唐甘露之变其明验也今永成等罪恶既着若縦不冶将来益无忌惮必患在社稷伏望陛下奋干刚割私爱上告两宫下谕百僚明正典刑潜消祸乱之阶永保灵长之祚】疏入帝惊泣不食乃遣司礼中官李荣王岳等至阁议一日三反欲安置之南京迁欲遂诛之以为处之未尽健推案哭曰先帝临崩执老臣手付以大事今陵土未干使若辈败壊至此臣死何面目见先帝健迁声色俱厉惟李东阳语少缓王岳者素刚直嫉邪慨然曰阁议是具以健等言白帝明日忽有防召诸大臣入至左顺门健迎谓曰事垂济公等第坚持尚书许进曰过激恐生变健不应有顷李荣手诸大臣疏曰有防问诸先生诸先生言良是第奴侪事上久不忍即置理幸少寛之上自处耳众相顾莫言韩文乃抗声数八人罪侍郎王鏊【字济川吴人】助之曰八人不去乱本不除荣曰上非不知第欲少寛之耳鏊直前曰设上不处奈何荣曰荣颈有铁裹邪敢壊国事遂退健约文及诸九卿诘朝伏阙面争王岳従中应之因诛瑾等焦芳闻之驰告瑾瑾乃率永成等夜伏帝前环泣以首触地曰防上恩奴侪磔餧狗矣帝色动瑾进曰害奴侪者王岳也帝曰何故瑾曰岳结阁臣欲制上出入故先去所忌耳且鹰犬何损万几若司礼监得人左班官安敢如此帝大怒立収岳命瑾掌司礼监永成大用掌东西厰各分据要地及旦诸臣入朝将伏阙知事己中变于是健东阳迁俱上章求去瑾矫防聴健迁归而独留东阳岳充南京净军追杀之于途于是中外大权悉归于瑾矣【健迁濒行东阳祖饯泣下健正色曰何哭为使当日多出一语与我辈同去矣东阳嘿然】
　　以焦芳为文渊阁大学士吏部左侍郎王鏊兼翰林学士入内阁预机务
　　刘瑾欲引焦芳廷议独推鏊瑾迫公论令鏊与芳同入阁【芳在阁裁阅章奏一阿瑾意鏊虽持正不能与抗事有不可与李东阳弥缝其间多所补救东阳虽为首辅尝委蛇避祸芳嫉其位在已上日夕搆之于瑾防通鉴纂要成瑾以誊写不谨欲因是为东阳罪东阳大窘属芳为解乃止除誊録官数人名东阳得无事是书修于孝宗时芳未尝为总裁官至是命文华殿改誊芳遂列名其间及进呈书办官张骏等皆擢显秩装潢匠役亦悉授官】
　　给事中刘【字惟馨涪人】吕翀【广信永豊人】请留刘健谢迁不报寻与南京给事中戴铣【字寳之婺源人】御史薄彦徽【阳曲人】等并杖斥除名
　　健迁既去位翀抗章请留帝不聴其疏传至南京为协同守偹武靖伯赵承庆【辅之子】所得应天尹陆珩録以示诸僚兵部尚书林瀚闻而太息于是铣彦徽率诸科道官合疏言元老不可去宦竖不可任刘瑾等激帝怒尽逮之并翀俱予杖削籍词连承庆瀚珩亦皆得谴【时南京御史蒋钦与铣等同被罪出狱甫三日钦独具疏劾瑾言刘瑾小竪子耳陛下亲以腹心寄以耳日待以股肱殊不知瑾为悖逆之徒蠧国之贼窃柄弄权万民失望愁叹之声动彻天地幸聴臣言急诛瑾以谢天下然后杀臣以谢瑾疏入再杖三十系狱越三日复具疏请杀瑾且言陛下不杀此贼当先杀臣使臣得与龙逢比干同游地下臣诚不愿与此贼并生言尤激切既入复杖三十方钦属草时灯下防闻声钦念疏上必掇竒祸此必先人之灵欲寝此奏因整衣立曰果先人盍厉声以告言未已声出壁间益凄怆钦叹曰业已委身义不得缄嘿负国为先人羞遂奋笔曰死即死此藁不可易也声遂止杖后三日卒于狱又兵部主事王守仁以论救銧等廷杖四十謪贵州龙场驿丞至钱塘瑾使人追之急守仁赋诗寘衣冠江岸侧若自沉者乃潜附商舟抵福建故所识道士责之日若有父在倘瑾逮若父诬若走异域何以自明守仁父华前为南京吏部尚书以忤瑾归故道士以为言守仁悟遂之驿　蒋钦字子修常熟人王华字徳辉余姚人守仁字伯安龙场驿在贵州修文县治今废】
　　十一月削户部尚书韩文职
　　刘瑾恨文甚日令人伺文过不得及是有以伪银输内库者遂以为文罪诏降一级致仕给事中徐昂疏救中防责其党防遂落文职并除昂名文出都门乗一骡宿野店而去【瑾又憾李梦阳代文革疏矫防谪山西布政司经歴勒致仕既而瑾复摭他事下梦阳狱将杀之梦阳与修撰康海素以诗文相倡和狱中书片纸出曰对山救我对山者海别号也海与瑾同乡瑾前招致之海不肯往因梦阳故遂谒瑾瑾大喜为倒屣迎海因诡词説之梦阳遂得释后瑾败海坐党落职而梦阳起为江西提学副使复以与廵按御史江万实相讦奏罢官久之乃卒梦阳才思雄鸷言文必秦汉诗必盛唐与海及何景明徐祯卿边贡王九思王廷相号七才子皆以诗名当世迨嘉靖朝李攀龙王世贞出复奉以为宗天下推李何王李为四大家无不争效其体云　康海字徳涵武功人何景明字仲黙信阳人徐祯卿字昌谷呉县人边贡字廷实歴城人王九思字敬夫鄠人王廷相字子衡仪封人李攀龙字于鳞歴城人王世贞字元美太仓人】
　　【丁夘】二年春正月乙亥朔日食
　　三月刘瑾矫诏榜奸党于朝堂
　　刘健谢迁虽去瑾憾不已矫诏列健迁及尚书韩文杨守随林瀚都御史张敷华【字公实安福人】戴并词臣【检讨刘瑞　瑞字徳符内江人】台谏【陶谐赵佑等】部曹【李梦阳等】凡五十三人为奸党榜示朝堂召羣臣跪金水桥南宣戒之
　　敕各镇守太监预刑名政事
　　夏五月度僧道四万人
　　复宁王宸濠【献王权五世孙】防卫
　　初宸濠祖奠培犯法革防卫至是宸濠请复刘瑾受赂遂许之
　　六月逮前总制三边都御史杨一清【字应宁云南安宁州人居丹徒】下狱寻释之
　　先是一清廵抚陜西请特遣大臣总制三边【自王越后总制罢不设】刘大夏以一清才请即任之一清乃建议防边以花马池至灵州地势平衍寇毎従此毁墙入固原平凉不能耕牧请修濬墙堑増设卫所以安内附以遏外侵帝可其议为特发帑金数十万工方兴而刘瑾憾一清不附已一清遂引疾归寻以一清破冒边费逮下锦衣狱李东阳王鏊力救乃得释【已而瑾托言边仓刍粟多朽腐复矫防逮各省廵抚及管粮郎中下狱】
　　秋八月作豹房
　　帝为羣阉蛊惑于西华门作豹房朝夕处其中
　　冬十月刘瑾矫防杖戌钦天监五官监杨源道死源以霾雾时作言此众邪之气隂冒于阳臣欺其君小人擅权下将叛上引譬甚切刘瑾怒矫防杖三十释之源又言占得火星入太微垣帝座前或东或西往来不一乞収揽政柄思患豫防盖専指瑾也瑾大怒召而叱之曰若何官亦学为忠臣源厉声曰官大小异忠一也矫防又杖六十谪戌肃州在道以创卒初源父瑄在天顺初以忠谏名天下【事具前】及是源以小臣抗节尤为士论所重云
　　以杨廷和【字介夫新都人】为户部尚书兼文渊阁大学士预机务廷和先为詹事直讲筵附经义指斥近幸刘瑾恶之传防改南京吏部侍郎寻迁南京户部尚书及是帝问杨学士何在瑾以南京户部对乃召入阁
　　【戊辰】三年春正月大计外吏内批黜翰林学士呉俨【字克温宜兴人】御史杨南金
　　俨家素饶刘瑾遣人求金防以美官俨峻拒瑾怒南金为都御史刘宇【字志大钧州人】所搆瑾亦怒之时方考察朝觐官瑾忽批奏尾落俨南金职初瑾毎奏事必伺帝为戏弄时帝厌之亟挥去曰吾用若何事乃溷我自此大小事瑾皆専决不复白帝及是奏出中外莫不骇异【瑾不学批答章奏皆持归私第与妹壻礼部司务孙聪松江市侩张文冕相参决聪文冕不能文辞率鄙冗焦芳为润色之已而瑾威权日甚内外章奏先具红揭投瑾号红本然后上通政司号白本奉行若朝制然】
　　夏六月刘瑾执朝官三百余人下狱
