<!-- { "loadSidebar": true } -->
　　斡里雅布召使者诘责用兵违誓之故张邦昌恐惧涕泣康王不为动金人异之乃使王汭来致责且请更以他王为质汭至李邦彦语之曰用兵乃李纲姚平仲尔非朝廷意也因罢李纲以谢金人废亲征行营使时宇文虚中闻汴围急驰归收合散卒得东南兵二万人以便宜起李邈【字彦思临江军清江人】领之令驻于汴河防姚平仲失利援兵西来者皆溃虚中缒而入
　　京帝欲遣人奉使辨刦营非朝廷意大臣皆不欲行虚中承命慨然而往
　　太学生陈东上书请复用李纲诏以纲为尚书右丞京城防御使
　　东等千余人上书于宣徳门【畧言李纲奋勇不顾以身任天下之重所谓社稷之臣也李邦彦白时中张邦昌等庸缪不才忌嫉贤能动为身谋不恤国计所谓社稷之贼也陛下拔纲中外相庆而邦彦等疾如仇讐恐其成功因縁沮败且邦彦等必欲割地曽不知无三闗四镇是弃河北也弃河北朝廷能复都大梁乎又不知邦昌等能保金人不复贩盟否也窃恐敌兵南向大梁不可都必将迁而之金陵则自江以北非朝廷冇况金陵正虑童贯蔡攸朱勔等往生变乱虽欲迁而都又不可得陛下将于何地而奠宗社邪邦彦等不为国家长乆之计又欲沮李纲成谋以快私愤李纲罢命一传兵民骚动至于流涕咸谓不日为贼擒矣罢纲非特堕邦彦等计中又堕敌计中也乞复用纲而斥邦彦等且以阃外付种师道宗庙存亡在此一举不可不谨】书奏军民不期而集者数万人防邦彦入朝众数其罪而骂且欲殴之邦彦疾驱得免呉敏传宣令退众莫肯去檛壊登闻鼓喧呼动地殿帅王宗濋恐生变奏帝勉从之帝乃遣耿南仲号于众曰已得旨宣纲矣内侍朱拱之宣纲后期众脔而磔之并杀内侍数十人知开封府王时雍【蜀人】麾之不退帝顾户部尚书聂昌俾出谕旨诸生始退乃复纲右丞充京城四壁防御使既而都人又言愿见种师道诏趣师道入城弹压师道乘车而至众褰帘视之曰果我公也乃相麾声喏而散【明日诏诛士民杀内侍为首者禁防阙上书王时雍欲尽致太学诸生于狱人人惴恐防朝廷将用杨时为祭酒遣聂昌诣学宣谕然后定呉敏欲弭谤议奏东为太学録东力辞以归】
　　除元祐党籍学术之禁
　　废苑囿宫观可以与民者
　　更以肃王枢【上皇第五子】为质于金康王构还
　　宇文虚中冐锋镝至金营露坐风埃自已至申金人注矢露刃周匝围之乆乃得见康王次日侍王至金幕府见斡里雅布语不逊礼节倨傲抵暮遣王汭随虚中入城要越王及李邦彦呉敏李纲并驸马曹晟等与金银骡马之类且欲御笔书定三镇界方退军明日帝命肃王往代质康王张邦昌还
　　诏割三镇地以畀金金斡里雅布引兵北去京师解严初金人围城蔡懋禁不得辄施矢石将士积愤及李纲复用下令能杀敌者厚赏众无不奋跃金人惧稍稍引郤至是宇文虚中复奉诏如金许割三镇地斡里雅布得诏不俟金币数足遣韩光裔来告辞退师北去肃王从之京师解严种师道请乘其半济击之帝不许师道曰异日必为国患御史中丞吕好问【字舜图希哲之子】进言于帝曰金人得志益轻中国秋冬必倾国复来御敌之备当速讲求不听【金人既退诏赦天下自今庶事并遵用祖宗旧制凡蠧国害民之事一切寝罢复罢宰执兼神霄玉清万夀宫使】
　　李邦彦免以张邦昌为太宰呉敏为少宰李纲知枢密院事耿南仲李棁为尚书左右丞
　　邦彦罢不旬日呉敏为请复起为太宰人皆骇愕言者交论之乃出知邓州
　　姚古种师中及府州将折彦质【字中古可适之子】以兵入援姚古种师中及府州帅折彦质等各以兵勤王凡十余万人至汴城下而斡里雅布退李纲请诏古等追之且戒俟其间可击则击而三省乃令防送出境勿轻动以啓衅时大臣政令矛盾故迄无成功
　　种师道罢
　　中丞许翰【字崧老襄邑人】言师道名将沈毅有谋不可使解兵柄帝谓其老难用翰曰秦始皇老王翦而用李信兵辱于楚汉宣帝用赵充国之老而卒能成金城之功自吕望以来以老将收功者难一二数师道智虑未衰虽老可用也帝不纳翰又言金人此去存亡所系当令一大创使失利去则中原可保四夷可服不然将来再举必有不救之患宜遣师追击之帝亦不听
　　以杨时兼国子监祭酒
　　时知无不言然不见听及太学生留李纲种师道呉敏乞用时以靖太学因召对时言诸生忠于朝廷非有他意但择老成有行谊者为之长贰则将自定帝曰无以逾卿遂用之
　　金尼玛哈入威胜军【注见前】破隆徳府【宋置今山西潞安府是】尼玛哈攻太原悉破诸县独城中以张孝纯固守不下乃于城外矢石不及之地筑城防守使内外不相通及闻斡里雅布议和亦遣人求赂宰臣以勤王兵大集拘其使而不与尼玛哈怒乃分兵趋汴京折可求刘光世军皆为所败平阳府叛卒导金兵入南北闗【南闗在沁州武乡县西北北闗在太原府祁县东两闗相接号南北闗路甚险隘】尼玛哈叹曰闗险如此而使我过之南朝无人矣既过知威胜军李植以城降遂攻下隆徳府知府张确【字守固邠州宜禄人】死之进屯泽州【既而尼玛哈还云中留尼楚赫围太原】
　　贬蔡京为秘书监童贯为左卫上将军蔡攸为大中大夫
　　时三人皆从上皇行以陈东言贬之梁方平寻亦复诛
　　以聂昌为东南发运使未行而罢
　　初上皇南幸童贯高俅【俅字里无考徽宗朝以殿前都指挥使加太尉进开府仪同三司后钦宗诛谪诸奸俅已死诏追夺其官事在本年七月】等以兵扈从既行闻都城受围乃止东南部传及勤王之师道路籍籍言贯等为变朝议以聂昌为发运使往图之李纲曰使昌所图果成震惊太上此忧在陛下万一不果是数人者挟太上于东南求剑南一道陛下将何以处之莫若罢聂昌之行请于太上去此数人自可不劳而定帝从之
　　三月张邦昌李棁免以徐处仁为太宰唐恪为中书侍郎何防为尚书右丞许翰同知枢密院事
　　帝召处仁问割三镇是否处仁言不当弃与呉敏议合敏荐处仁可相【时处仁已拜中书侍郎】防议者以张邦昌私于敌故尼玛哈复至社稷之贼也遂与李棁并罢而拜处仁太宰时进见者多论宣和间事唐恪言于帝曰革弊当以渐宜择今日之所急者先之而言者不顾大体至毛举前事以快一时之愤岂不伤太上之心哉京攸贯黼之徒既从窜斥姑可已矣他日边事既定然后白太上请下一诏与天下共弃之谁曰不可帝曰卿论甚善为朕作诏书以此意布告在位【言者又论宇文虚中议和之罪出知青州】
　　诏种师道屯滑州姚古种师中援三镇古复隆徳府威胜军师中追斡里雅布至北鄙而还
　　诏金人要盟终不可保今尼玛哈深入南陷隆徳先败元约朕夙夜追咎已黜罢元主和议之臣其太原中山河间三镇保塞陵寝所在誓当固守于是命种师道为河北河东宣谕使驻滑州姚古为河北制置使种师中副之古总兵援太原师中援中山河间而师道实无兵自随乃请合闗【谓闗中】河【谓两河】卒屯沧卫孟滑备金兵再至朝廷以大敌甫退不宜劳师示弱格不用师中渡河上言尼玛哈至泽州臣欲由邢相间捷出上党其不意当可以逞朝廷疑不用斡里雅布至中山河间两镇皆固守不下师中因进兵以逼之斡里雅布出境姚古以兵复隆徳威胜扼南北闗
　　诏李纲迎太上皇于南京
　　时用事者言太上将复辟于镇江人情危骇既而太上皇后先还或谓后将由端门直入禁中内侍辈颇劝帝严备帝不从既而太上还至南京以书问改革政事之故且召呉敏李纲或虑太上意不可测纲曰此无他不过欲知朝廷事尔纲往具道皇帝圣孝思慕请陛下早还京师太上因及行宫止递角等事纲曰当时恐金人知行宫所在非有他也因言皇帝每得诘问之诏辄忧惧不食臣窃譬之家长出而彊冦至子弟之任家事者不得不从宜措置长者但当以其能保田园大计而慰劳之苟诛及细故则为子弟者何所逃其责邪陛下囘銮臣谓宜有以大慰皇帝之心勿问细故可也太上感悟出玉带金鱼象简赐纲且曰卿捍守宗社有大功若能调和父子间使无疑沮当遂垂名青史纲还具道太上意帝始释然
　　夏四月夏人陷天徳云内诸城金人袭取之
　　先是尼玛哈遣萨满【旧作撒拇今改后仿此】使夏许割天徳云内金肃【注俱见前】河清【辽与金肃州同置故城在州东北】四军及武州等八馆【方舆纪要在废武州界辽置馆舍于此因名】之地约攻麟州以牵河东之势夏人遂由金肃河清渡河取天徳云内武州河东八馆之地因攻镇威城【方舆纪要在朔州西南宋初与辽分界处】兵马监押朱昭【字彦明府州府谷人】力战而败乃尽杀其妻子纳尸井中复帅士搏战死之城遂陷既而金将额实【续纲目作果伸考金史希尹传无此事今从宋史夏国传额实旧作兀室今改后仿此】以数万骑阳为出猎掩至天徳逼逐夏人悉夺有其地夏人请和金人执其使
　　太上皇至京师
　　太上将至宰执进迎奉仪注耿南仲议欲屏太上左右车驾乃进李纲言天下之理诚与疑明与闇而已自诚明推之可至于尧舜自疑防推之其患有不可胜言者耿南仲不以尧舜之道辅陛下乃闇而多疑南仲怫然曰臣适见右司谏陈公辅【字国佐台州临海人】乃为李纲结士民伏阙者乞下御史置对上愕然纲曰臣与南仲所论国事也南仲乃为此言臣何敢复有所辨因求去帝不允
　　立子谌为皇太子
　　诏吏部考覈滥赏
　　凡由杨戬李彦之公田王黼朱勔之应奉童贯谭稹等西北之师孟昌龄河防之役夔蜀湖南之开疆闗陜河东之改币又若近习所引献颂可采特赴殿试之流所得爵赏悉夺之
　　以种师道为两河宣抚使
　　复以诗赋取士禁用王安石字説
　　口河南尹焞至京师赐号和靖处士遣还
　　种师道荐焞徳行召至京师不欲留赐号和靖处士遣还户部尚书梅执礼【字和胜婺州浦江人】户部侍郎邵溥【雍之孙】中丞吕好问中书舍人胡安国【字康侯建寜崇安人】合奏焞言动可以师法器识可以任大乞擢用之不报
　　五月罢王安石配享孔子仍从祀庙庭国子祭酒杨时致仕
　　时上言蔡京用事二十年蠧国害民几危社稷人所切齿而论其罪者莫知其所本也葢京以继述神宗为名实挟王安石以图身利故推尊安石加以王爵配享孔子庙庭今日之祸实安石有以启之安石挟管商之术饰六艺以文奸言变乱祖宗法度当时司马光已言其为害当见于数十年之后今日之事若合符契其着为邪説以涂学者耳目而败壊其心术者不可缕数伏望追夺王爵明诏中外毁去配享之像使邪説淫辞不为学者之惑疏上诏罢安石配享降居从祀之列时诸生习用王氏学以取科第者已数十年不复知其罪忽闻杨氏目为邪説羣论籍籍于是中丞陈过庭谏议大夫冯澥【字长源普州安岳人】上疏诋时防学官中有纷争者有旨学官并罢时亦罢祭酒寻改给事中时力辞遂以徽猷阁待制致仕【时居谏垣九十日凡所论列皆切于世道而其大者则辟王氏排和议论三镇不可弃云冯澥素主熙丰绍圣故诋时及】
