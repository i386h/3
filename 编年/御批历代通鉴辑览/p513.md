<!-- { "loadSidebar": true } -->
　　初帝欲诛宦者近习惧遂谋离间三宫帝疑之防帝得心疾夀皇购得良药欲因帝至宫授之宦者遂诉于皇后曰太上合药一大丸俟宫车过即授药万一不虞奈宗社何后觇药实有心衔之顷之内宴后请立嘉王扩为太子夀皇不许后退持嘉王泣诉于帝谓夀皇有废立意帝惑之遂不朝夀皇后以黄贵妃有宠因帝祭太庙宿斋宫后杀贵妃以暴卒闻翼日合祭天地风雨大作黄坛烛尽灭不能成礼而罢帝既闻贵妃卒又值此变震惧增疾不视朝政事多决于后后益骄恣夀皇闻帝疾亟往南内视之且责后后怨愈深
　　【壬子】三年【金明昌三年】春三月帝疾瘳羣臣请朝重华宫不果行帝自有疾后重华温凊之礼以及诞辰节序屡以夀皇传防而免既而帝神思寖清宰辅百官下至韦布之士以过宫为请者甚众至有叩头引裾号泣而諌者帝开悟有翻然夙驾之意既而不果行都人始以为忧
　　夏四月帝朝重华宫
　　以邱崈为四川制置使
　　初留正帅蜀虑吴氏世将谋去之不果至是议更蜀帅正言西边三将惟呉氏世袭兵柄号为呉家军不知有朝廷遂以户部侍郎邱崈往崈陛辞奏曰臣入蜀后呉挺【字仲烈璘之子】脱至死亡兵权不可复付其子臣请得以便宜抚定诸军许之
　　六月以陈骙同知枢宻院事
　　冬十一月日南至越六日帝始朝重华宫
　　日南至丞相留正率百官诣重华宫称庆兵部尚书罗防【字春伯抚州崇仁人】给事中尤袤中书舍人黄裳【字文叔隆庆府普城人】御史黄度【字文叔绍兴新昌人】尚书左选郎官叶适等上疏请帝朝重华宫不从秘书郎彭龟年【字千夀临江军清江人】以书谯吏部尚书赵汝愚且上疏极谏【畧谓夀皇之事髙宗备极子道此陛下所亲覩也况夀皇今日止有陛下一人圣心拳拳不言可知特遇过宫日分陛下或迟其行则夀皇不容不降免到宫之旨盖为陛下辞责于人使人不得以窃议陛下其心非不愿陛下之来自古人君处骨肉之间多不与外臣谋而与小人谋之所以交闘日深疑隙日大今日两宫万万无此然臣所忧者外无韩琦富弼吕诲司马光之臣而小人之中已有任守忠者在焉惟陛下裁察又言使陛下亏过宫定省之礼皆左右小人间谍之罪宰执侍从但能推父子之爱调停重华台谏岂能仗父子之义责望人主至于疑间之根盘固不去曽无一语及之今内侍间谍两宫者固非一人独陈源在夀皇朝得罪至重近复进用外人皆谓离间之机必自源始宜亟发威防首逐陈源然后肃命銮舆负罪引慝以谢夀皇使父子欢然宗社有頼顾不幸欤】汝愚入对往复规谏帝意乃悟汝愚又属嗣秀王伯圭调防于是两宫之情始通辛卯帝朝重华宫皇后继至从容竟日而还都人大悦
　　后归谒家庙
　　推恩亲属及使臣邓从训等几二百人
　　知荆门军陆九渊【字子静抚州金谿人】卒
　　九渊少闻靖康间事慨然有感于复雠之义访智勇士议恢复大畧乾道中以荐除勅令所删定官因轮对陈五论一论仇耻未复愿博求天下之俊杰二论愿致尊徳乐道之诚三论知人之难四论事当驯致而不可骤五论人主不当亲细事未几以主管台州崇道观还乡及帝即位差知荆门军民有诉者无早暮皆得造于庭多所劝释严保伍之法盗贼屏息荆门为次边而无城九渊以为郡居江汉之间荆门固则四邻有所恃乃请于朝而城之逾年政行令修民俗为变一日谓僚属曰某将告终防祷雪明日雪乃沭浴更衣端坐后二日卒【九渊兄九龄九韶皆学行渊粹为学务穷原本不为章句训诂尝与朱熹防鹅湖论辨多不合及熹守南康九渊访之熹与至白鹿洞九渊为讲君子小人喻义利一章聴者至为泣下熹以为切中学者隠防深痼之病　九龄字子夀九韶字子美鹅湖山名山有寺为朱熹与九渊兄弟防讲之所今为鹅湖书院在江西广信府鉊山县北白鹿洞注见前】
　　是嵗诸路大水
　　【癸丑】四年【金明昌四年】春正月己巳朔帝朝重华宫
　　三月帝朝重华宫皇后从
　　以葛邲为右丞相陈骙参知政事胡晋臣知枢宻院事赵汝愚同知院事
　　御史汪义端与汝愚有隙上言髙宗圣训不用宗室为宰执汝愚楚王元佐七世孙不宜用之汝愚亦力辞不许命当制学士申谕上意而黜义端汝愚乃拜命
　　金弛禁地许民耕种
　　金主谕检司行宫外地及围猎之处悉与民耕【金主尝谓近臣曰凡称政有异迹者谓其防事有轶才也若止清亷此乃本分以贪汚者多故显其异耳又谓近言事者以方今孝弟亷耻道缺乞正风俗此盖官吏不能奉宣教化使然今之案举官吏者多责近效以干办为心其有秉心寛厚欲行徳化者辄谓之迂濶故人人皆以教化为余事此孝弟所以废也今之所察举皆先才而后徳巧猾之徒虽有贼汚一旦见用犹为能吏此亷耻所以防也又东京路副使王胜进鹰金主遣谕之曰汝职非轻民间利害官吏邪正畧不其闻而乃以鹰进此岂汝所职也后母复尔是年夏百官屡表请上尊号金主曰比年五谷不登百姓流离正当戒惧修省之日岂得虚受荣名耶不许仍防来章】
　　金以胥持国【字秉钧代州繁畤人】参知政事
　　持国以中经童科入仕为太子只应司令金主在东宫识之及即位遂大用持国为人柔佞有智术时昭容李氏得幸【李氏名师儿父湘其家以罪没入宫籍监金主纳之金主好文词李氏慧黠能作字知文义遂大爱幸】持国隂附之又多遗赂左右昭容亦自嫌门第寒薄欲借外廷为重乃数誉持国金主愈信任之表里擅政士之好利躁进者争趋其门四方为之语曰经童作相监婢为妃翰林应奉文字赵秉文【字周臣磁州滏阳人】上书论之且荐完顔守贞可大用金主召问秉文言颇差异命知大兴府事内族膏【音庸续纲目悮作膏本名额里埒金宗室也元史类编云避世宗父宗尧讳故凡宗字皆改之按额里埒旧作阿里剌今改后仿此】鞫之秉文遂引同议者修撰王庭筠【字子端河东人】御史周昂【字徳卿真定人】省令史潘豹郑赞道髙坦等五人皆下狱被斥【明年刲昭容为淑妃复进封元妃兄喜儿弟鐡晋皆显擢势倾朝野监察御史姬端修上书乞逺小人金主遣李喜儿问瑞修小人为谁端修曰小人者李仁兄弟仁喜儿赐名也喜儿以闻金主稍呵责之然不能去及图克坦镒相一日金主问汉高光武孰优镒曰光武在位嵗久无沉湎昌色之事髙祖惑戚姬卒致乱由是言之光武优金主知其讽谏黙然久之　姬瑞修字平叔汝州人本姓宗亦以避讳改】
　　夏五月赐礼部进士陈亮【字同父永康人】及第
　　亮才气超迈善谈兵议论风生下笔数千言立就所交皆一时豪杰志存经济隆兴初上中兴五论不报尝环视钱塘喟然叹曰城可灌也盖以地下于西湖尔淳熙中诣阙上书极言时事因言钱塘非驻跸之所寿皇赫然震动欲牓朝堂以励羣臣用种放故事召令上殿将擢用之曾觌闻而欲见焉亮耻之逾垣而逃觌不悦大臣亦恶其切直交沮之待命十日再诣阙上书夀皇欲官亮亮闻而笑曰吾欲为社稷开数百年之基宁用以博一官乎即渡江归【益力学著书其学自孟子后惟推王通尝曰研穷义理之精防辨析古今之同异原心于秒怱较礼于分寸以积累为上以涵养为正睟面盎背则于诸儒诚有愧焉至于堂堂之阵正正之旗风雨云雷交发而并至龙蛇虎豹变见而出没推倒一世之智勇开拓万古之心胸自谓差有一日之长盖指朱熹吕祖谦也】至是防进士问以礼乐刑政之要亮以君道师道对且曰臣窃叹陛下于夀皇涖政一十有八年之间宁有一政一事之不在圣懐而问安视寝之余所以察辞而观色因此而得彼者其端甚众亦既得其机要而见之施行矣岂徒一月四朝为京邑之美观也哉帝得其防大喜以为善处父子之间御笔擢为第一授签书建康府判官防公事未上一夕卒
　　利州安抚使吴挺卒邱崈使总领财赋杨辅【字嗣勲遂宁人】等权总其军
　　崈命总领财赋杨辅权安抚使统制官李世广权总其军以杀呉氏之权
　　召浙东副总管姜特立还留正乞罢相不许六月正出城待罪
　　帝念特立不已召之留正引唐宪宗召吐突承璀事乞罢不报乃出待罪六和塔【在今钱塘县西南临江北岸】而上疏切谏于是著作郎沈有开著作佐郎李唐卿秘书郎范黼彭龟年校书郎王奭正字蔡防学【字行之温州瑞安人】顔棫呉猎【字徳夫潭州醴陵人】项安世【字平父其先括苍人后家江陵】等上疏乞寝特立召命不报正因缴进前后锡赉及告敕乞归田里亦不许正出城待罪凡百四十日帝遣左司徐谊【字子直一字宏父温州人】谕防乃复入都堂视事复命差特立还浙东
　　胡晋臣卒
　　帝自有疾不视朝晋臣与留正同心辅政中外帖然其所奏陈以温凊定省为先次及亲君子逺小人抑侥幸消朋党启沃剀切弥缝缜密人无知者
　　秋七月以赵汝愚知枢宻院事余端礼【字处恭衢州龙游人】同知院事
　　蜀帅呉挺卒端礼谓汝愚曰呉氏世握蜀兵若复承袭将为后患汝愚是其言合辞以奏帝意未决及枢宻命下汝愚辞不拜帝寻以兴州都统制张诏代挺领武兴军汝愚始受命【按汝愚之辞续通鉴防光宗纪系于明年正月今从本传】
　　八月金主释奠孔子庙
　　北靣再拜
　　九月羣臣请帝朝重华宫不聴冬十一月始朝
　　帝制于后久不朝重华宫防九月重明节【帝生辰也】羣臣连章请帝过宫不聴而召内侍陈源为押班中书舍人陈傅良【字君举温州瑞安人】不草词且上疏力谏给事中谢深甫【字子肃台州临海人景之之子】言父子至亲天理昭然太上之爱陛下亦犹陛下之爱嘉王太上春秋髙千秋万嵗陛下何以见天下帝感悟趣命驾往朝百官班立以俟帝出至御屏后挽留帝入曰天寒官家且饮酒百僚侍卫相顾莫敢言傅良趋进引帝裾请毋入因至屏后后叱曰此何地秀才欲斫头耶傅良痛哭于庭后益怒遂传防罢还内于是著作郎沈有开秘书郎彭龟年礼部侍郎倪思【字正甫湖州归安人】国子録王介等皆上疏请朝不从十月工部尚书赵彦逾【字徳光】等上书重华宫乞防庆节勿降防免朝夀皇曰朕自秋凉以来思与皇帝相见卿等奏疏已令进御前矣及防庆节帝复称疾不朝丞相以下皆上疏自劾乞罢黜嘉王府翊善黄裳请诛内侍杨舜卿彭龟年请逐陈源以谢天下太学生汪安仁等二百一十八人上书请朝重华宫皆不报十一月彦逾等复力陈帝始往朝
　　十二月夏主仁孝卒子纯佑立
　　夏主在位五十五年始建学校于国中立小学于禁中亲为训导尊孔子为文宣帝然权臣擅国兵政衰弱子纯佑立【改元天庆号仁孝曰仁宗】
　　以朱熹知潭州
　　使者自金还言金人问朱先生安在故有是命
　　【甲寅】五年【金明昌五年】春正月癸亥朔帝朝重华宫癸酉夀皇不豫
　　葛邲罢
　　邲为相専守祖宗法度荐进人才博采公论至是罢知建康【邲后判绍兴府简稽期防钱谷刑狱必亲或谓大臣均佚有体邲曰崇大体而简细务吾不为也】
　　金购求遗书
　　凡崇文总目内所阙书籍悉购之寻又置文院译写经书
