<!-- { "loadSidebar": true } -->
　　【癸亥】三年春正月刘沔大破回鹘迎太和公主以归回鹘乌介可汗侵逼振武刘沔遣石雄【徐州人】帅沙陀朱邪赤心【执宜子后赐姓名曰李国昌】三部袭其牙帐沔自以大军继之雄至振武登城望回鹘见氊车数十乗从者类华人使谍问之曰公主帐也雄使谍告之曰公主至此当求归路今将出兵击可汗请公主驻车勿动雄乃凿城为十余穴引兵夜出真攻可汗牙帐可汗大惊弃辎重走雄追击大破之于杀虎山【即黒山在今归化城界】可汗被创遁去保黒车子族【室韦别种在突厥北善作车帐故以为号】雄迎公主以归【已而公主至京师诏宰相百官迎谒公主诣光顺门去盛服脱簪珥诩和亲无状之罪上遣中使慰谕然后入宫】
　　二月庚申朔日食
　　三月以太仆卿赵蕃为安抚黠戞斯使
　　先是黠戞斯遣使献名马二诏太仆卿赵蕃饮劳之【上欲令蕃就求安西北庭李徳裕等言安西去京师七千余里北庭五千余里借使得之当复置都防戍兵万人不知此兵于何处追发馈运从何道得通此乃用实费以易虗名非计也上乃止】黠戞斯求册命上恐其不修臣礼复求嵗遗及卖马李徳裕曰回鹘有平安史之功故有嵗赐和市黠戞斯未尝有功于中国岂敢遽及赂遗若虑其不臣当与之约必称臣叙同姓执子孙礼乃行册命上以为然乃以赵蕃为安抚使命徳裕草书赐之曰贞观中黠戞斯先君身自入朝朝贡不絶回鹘陵虐诸蕃可汗能复讐雪怨茂功壮节近古无俦今其残兵不满千人湏尽殱夷勿留余烬又闻可汗与我同族国家承北平太守【谓李广】之后可汗乃都尉【谓李陵】苗裔以此合族尊卑可知今欲册命可汗且遣赵蕃喻意【自回鹘至塞上及黠戞斯入贡毎有诏敕上多命徳裕草之徳裕请委翰林上曰学士不能尽人意湏卿自为之】
　　赠悉怛谋右卫将军
　　李徳裕追论维州悉怛谋事【上言维州防髙山絶顶三面临江在戎虏平川之冲是汉地入兵之路初河陇尽没惟此独存吐蕃潜以妇人嫁此州门者三十年后两男长成窃开垒门引兵夜入遂为所防号曰无忧城从此凭陵近甸旰食累朝臣到西蜀外扬国威中缉邉备维州熟臣信令空璧来归南蛮震慑山西八国皆愿内属可减八处镇兵坐收千余里旧地且维州末降前一年吐蕃犹围鲁州岂顾盟约当时不与臣者望风疾臣诏执送悉怛谋等今彼自戮臣累表陈论答诏严切竟令执还蕃帅即以此降人戮于境上絶忠欵之路快凶虐之情乞追奨忠魂各加褒赠　鲁州河曲六胡州之一在宥州西】故有是命
　　夏四月李徳裕乞罢不许
　　徳裕乞闲局上曰卿每辞位使我旬日不得所今大事皆未就卿岂可求去
　　昭义节度使刘从諌卒其子稹自为留后诏诸道发兵讨之
　　初从諌累表言仇士良罪恶遂与朝廷相猜恨及疾病与幕客张谷等谋效河北诸镇以弟之子稹为都知兵马使至是卒稹秘不发丧逼监军崔士康奏称从諌疾病请命其子稹为留后上谋于宰相多以为回鹘余烬未灭复讨泽潞国力不支李徳裕独曰泽潞事与河朔三镇不同河朔习乱已久人心难化是故累朝以来置之度外泽潞近处腹心一军素称忠义如李抱真成立此军徳宗犹不许承袭敬宗不恤国务宰相又无逺略刘悟之死因授从諌使其防扈垂死之际复以兵权擅付竖子若又因而授之则诸镇谁不思效其所为天子威令不复行矣上曰卿以何术制之果可克否对曰稹所恃者三镇但得镇魏不与之同则稹无能为也若遣重臣往谕王元逵何宏敬以河朔传袭已成故事与泽潞不同今将加兵泽潞不欲更出禁军其山东三州【谓邢洛磁】委两镇攻之贼平之日将士并厚加官赏茍两镇聴命不从旁沮挠官军则稹必成禽矣上喜曰吾与徳裕同之保无后悔遂决意讨稹命徳裕草诏赐元逵宏敬【略曰泽路一镇与卿事体不同勿为子孙之谋欲存辅车之势但能显立功效自然福及后昆上称其语切要曰当如此直告之也】又赐张仲武诏令専御回鹘元逵宏敬得诏悚息聴命先是崔士康表至上遣供奉官薛士干往谕从諌使就东都疗疾遣稹入朝士干入境不问从諌之疾直为己知其死者都押牙郭谊【兖州人】等大出兵迎之请用河朔事体遂扶稹出见将士发丧不受敕命【徳裕又以议者多言刘悟有功稹未可亟诛请下百官议上曰悟迫于救死耳非素心狥国也借使有功父子为将相二十余年国家报之足矣稹何得复自立朕以为凡有功当显贵有罪亦不可茍免也】于是制削夺从諌及稹官爵以王元逵何宏敬为招讨使与河东节度使刘沔河阳节度使王茂元【栖曜子】合力攻讨【先是河北诸镇有自立者朝廷必先有吊祭使册赠使宣慰使继往商度然后用兵故常及半嵗军中得以为备至是宰相亦欲遣使上即下诏讨之元逵受诏即日出师屯赵州诏又以李彦佐为晋绛行营招讨使】
　　五月以崔【字台硕元畧子】同平章事
　　上夜召学士韦琮【字礼玉万年人】以铉名授之令草制宰相枢宻皆不之知时枢宻使刘行深杨钦义皆愿慤不敢预事老宦者尤之曰皆由杨刘懦怯堕败旧风故也
　　筑望仙观于禁中
　　六月内侍监仇士良致仕
　　上外尊宠士良内实忌之士良颇觉遂以老病致仕其党送归私第士良教之曰天子不可令闲常宜以奢靡娯其耳目使日新月盛无暇更及他事然后吾辈可以得志慎勿使之读书亲近儒生彼见前代兴亾心知忧惧则吾辈踈斥矣其党拜谢而去
　　吐蕃论恐热攻尚婢婢【姓没卢名赞心牙羊同国人】于鄯州【本唐地没于吐蕃】
　　吐蕃鄯州节度使尚婢婢好读书不乐仕进国人敬之年四十余泰赞普彊起之使镇鄯州婢婢寛厚沈勇有谋畧论恐热谋纂国恐婢婢袭其后举兵击之婢婢谓其下曰恐热之来以我为不足屠也不如迎伏以骄之然后可图也乃遣使犒师且致书深自卑屈恐热喜曰婢婢惟把书卷不知用兵待吾得国当位以宰相坐之于家无所用也乃引兵归婢婢笑曰我国无主则归大唐岂能事此犬防乎【已而婢婢击恐热大破之恐热单骑走归寻复击婢婢又大败于是婢婢传檄河湟曰汝辈本唐人吐蕃无主则相与归唐无为恐热所获也】
　　秋七月以卢钧为昭义节度使
　　朝廷以钧在襄阳有恵政得众心故使领昭义以招怀之
　　遣御史中丞李回【字昭度新兴王徳良六世孙】宣慰河北三镇诏遣御史中丞李回宣慰河北令幽州早平回鹘镇魏早平泽潞回至河朔宏敬元逵仲武皆具櫜鞬郊迎立于道左不敢令人控马让制使先行自兵兴以来未之有也回明辩有胆气三镇无不奉诏
　　以石雄为晋绛行营节度副使
　　李徳裕言向日河朔用兵诸道利于出境仰给度支或阴与贼通借一县一栅据之自以为功坐食转输延引嵗时今请诏诸军令王元逵取邢州何敬取洺州王茂元取泽州李彦佐刘沔取潞州毋得取县上从之彦佐行甚缓徳裕请赐诏切责仍以石雄为副因以代之【已而雄代彦佐为节度使受代之明日即逾乌岭破五寨上得防书喜甚谓宰相曰雄真良将徳裕因言比年潞州市有男子磬折唱曰石雄七千人至矣刘从諌以为妖言斩之破潞州者必雄也诏赐雄帛雄悉置军门自取一匹余分将士故士卒乐为致死　乌岭山名在平阳府翼城县东北与泽州府沁水县接界】
　　八月诏忠武节度使王宰【智兴子】趋磁州何宏敬防肥乡【三国魏县今属广平府】平恩【汉县故城在今广平府曲周县】
　　先是王元逵击败昭义兵防宣务栅【在今顺徳府唐山县东北以宣务山名】诏加元逵同平章事及是元逵前锋入邢州境已逾月何宏敬犹未出师元逵宻表宏敬怀两端李徳裕言忠武累战有功军声颇振王宰年力方壮谋畧可称请诏宰将忠武全军径魏博抵磁州以分贼势宏敬必惧此攻心伐谋之术也从之宏敬闻宰将至苍黄出师防肥乡平恩杀贼甚众上曰宏敬已防两县可释前疑既有杀伤虽欲持两端不可得矣
　　九月以王宰兼河阳行营攻讨使
　　时刘稹使牙将薛茂卿攻防河阳科斗寨防河阳节度使王茂元有疾李徳裕请以王宰为河阳行营攻讨使使亟以军援河阳兼可临制魏博从之茂元寻卒宰遂进克天井闗【忠孝军素号精勇王宰治军严整贼甚惮之薛茂卿以科斗寨之功刘稹不加重赏怨之宻进欵于宰宰引兵攻天井闗茂卿小战遽走遂克之茂卿入泽州遣谍知宰许为内应事觉为稹所杀】
　　冬十月以刘沔为义成节度使李石为河东节度使沔与张仲武有隙【沔破回鹘独迎太和公主以归故仲武疾之】朝廷恐其以私憾败公故徙之
　　【甲子】四年春正月河东都将杨弁作乱讨平之
　　初河东行营兵马使王逢【沛之子】奏乞益榆社【隋县今属山西辽州】诏河东以兵二千赴之时河东无兵李石召横水戌【在大同府西北】卒千五百人使杨弁将之诣逢旧制军士出征人给绢二匹刘沔之去【自河东徙义成】竭府库以自随石初至时军用乏以已绢益之人才得一匹时已歳尽军士求过正旦而行监军吕义忠趋之弁遂作乱石奔汾州弁据军府使其侄诣刘稹约为兄弟朝议喧然言两地皆应罢兵李徳裕上言太原人心从来忠顺止是贫虚赏犒不足况千五百人何能为必不可纵且用兵未罢深虑所在动心望诏李石还赴太原召兵讨乱上从之诏王逢留太原兵守榆社以易定汴兖兵还讨弁【又遣中使马元实至太原晓谕且觇之元实受弁赂还于众中大言相公湏早与之节徳裕曰何故元实曰身牙门至栁子列十五里曵地光明甲若之何取之徳裕曰李相正以无兵故发横水兵赴榆社弁何能遽至如此之众乎元实曰召募所致耳徳裕曰召募湏有货财李相正以欠军士绢一匹故致此乱弁何从得之元实辞屈徳裕曰纵其有十五里光明甲必湏杀此贼　栁子即栁林在太原府太原县东南】河东兵戍榆社者闻朝廷令客军取太原恐妻孥为所屠灭乃拥监军吕义忠自取太原擒杨弁尽诛乱卒送弁京都并其党斩之
　　三月甲寅朔日食
　　以刘沔为河阳节度使
　　李徳裕言于上曰事固有激发而成功者陛下命王宰趋磁州而何敬出师遣客军讨太原而戍卒先取杨弁令王宰久不进军请徙刘沔镇河阳仍令以义成精兵二兵直抵万善【镇名在懐庆府河内县北】处宰肘腋之下若宰识此意必不敢淹留若宰进兵沔以重兵在南声势亦壮上从之
　　以刘蒙【字仁泽晏之孙】为巡边使
　　朝廷以回鹘衰微吐蕃内乱议复河湟四镇【即西安四镇见前】十八州【谓太原河渭兰鄯阶成洮岷临廓垒宕甘凉沙十八州】乃遣给事中刘蒙巡边使先备器械糗粮令天徳振武河东训卒砺兵以俟今秋
　　以赵归真为道门教授先生
　　上好神仙归真得幸李徳裕諌曰归真敬宗朝罪人不宜亲近上曰朕宫中无事时与之谈道涤烦耳至于政事朕必问卿等与次对官虽百归真不能惑也徳裕曰小人见势所在则奔趣之旬日以来归真之门车马辐辏愿陛下深戒之
　　夏六月减州县冗员
　　李徳裕以州县佐官太冗奏令吏部郎中栁仲郢【字谕防公绰子】裁减凡一千二百一十四员
　　诏削仇士良官爵籍没家赀
　　宦官有发士良宿恶于其家得兵仗数千故有是命
　　秋七月以杜悰同平章事
