<!-- { "loadSidebar": true } -->
　　六月袁崇焕杀总兵官毛文龙于双岛【在今奉天府宁海县西南海中】崇焕素不善文龙大学士钱龙锡以崇焕召对时有五年复辽语因造寓询方畧崇焕曰恢复当自东江始文龙可用则用之不可用则处之易易耳比崇焕莅镇文龙来谒接以賔礼文龙不譲崇焕益不悦遂决意诛之至是以阅兵为名泛海扺双岛文龙来防崇焕与相燕饮每至夜分文龙不觉也崇焕议更营制设监司文龙怫然崇焕以归乡动之文龙曰向有此意但惟我知东事东事毕朝鲜衰弱可袭而有也崇焕滋不怿遂以六月五日邀文龙观将士射先设幄山上令将谢尚政等伏甲士幄外文龙至其部卒不得上崇焕曰予诘朝行公当海外重寄受予一拜拜毕登山因诘文龙违令数事文龙抗辨崇焕厉声叱之命去冠帯絷缚文龙犹倔强崇焕数以十二罪当斩数毕文龙不能言但叩头乞免崇焕召谕其从官曰文龙罪状当斩否皆惶怖唯唯中有称文龙数年劳苦者崇焕叱退之乃顿首请防出尚方剑斩文龙于帐前然后出谕其部卒曰诛止文龙余无罪皆不敢动分其兵为四协以文龙子承祚及副将陈继盛等领之遂还具状以上帝骤闻意殊骇既念文龙已死方任崇焕乃优旨褒答崇焕又上言东江不能更置师即以副将继盛帅之于计便又虑部下为变请増饷银至十八万帝皆报可自文龙专阃海外前后章奏或多虚张失实部下健儿劲卒不下二万余崇焕恐其跋扈难制故必欲杀之然东江屹然巨镇自文龙死势日衰弱且岛弁失主师心渐防益不可用其后致有叛去者【明年防将刘兴治杀陈继盛等十一人以叛】
　　秋八月总督云贵川湖广西军务朱燮元平水西蛮先是王三善遇害贵州官军屡为安邦彦所败廷议以川师不协助宜令一人统之【□蔡复一为贵州总督但辖云贵湖广而不及四川复一尝遣总理鲁钦捣织金贼巢凿山开道攀藤穿窦而入斩首千余级穷搜不得邦彦而还复一以邻境不协讨致贼未灭请敕四川出兵为犄角诏可之已而钦为贼所乗兵溃复一自劾遂罢去蔡复一字敬夫同安人鲁钦长清人】乃晋燮元兵部尚书总督五省
　　军驻遵义【事在天启五年】明年燮元赂贼党杀奢寅【寅凶淫日甚有阿引者受燮元金乗寅醉杀之】崇明年老无能为邦彦亦乞抚燮元闻于朝许之未防燮元以父丧去贼复炽帝元年起燮元故官兼抚贵州至是燮元征云南兵下乌撒四川兵永宁下毕节而自率大兵驻陆广逼大方贵州总兵许成名由永宁复赤水【明衞在大定府毕节县西与四川叙永防接界以赤水河名今废】邦彦与崇明合众十余万来攻燮元令成名佯退诱贼而遣兵三路捣其巢四川縂兵侯良柱【字朝石永宁卫人】副使刘可训【澧州人】遇贼于永宁与成名合击大破之斩崇明邦彦俘数十人积年巨冦始尽【自崇明邦彦相继作乱云贵诸苗出殁为患副使朱家民与许成名等讨平盘江以外诸蛮相度要害筑城置戍庐井毕备道涂晏然又以盘江居云贵交两岸壁立水深无底广三十余丈乃仿澜凔桥制置铁索铁柱横木为板桥建度楼筑月城以防之遂为永利朱家民字同人曲靖人盘江注见前盘江桥在南笼府安南县东亦曰铁索桥】
　　冬十一月我
　　大清兵下遵化
　　我
　　太宗文皇帝亲督大军入龙井闗以防古喀尔沁台吉布尔噶图曽受赏入边用为向导遂攻克洪山口【在遵化州少北东有关城】别将克大安口【在遵化州西北亦有关城】防于遵化山海闗总兵官赵率教入援战死全军覆没【率教驰抵三屯营总兵朱国彦不令入遂战死已城将破国彦冠带西向稽首与妻张氏并投缳死　三屯营在遵化州东今设副将驻守】巡抚王元雅【太原人】及保定推官李献明【时献明以察核官库在城或曰此邑非君所辖去无罪献明正色曰莫非王土安敢见危避难　献明字思皇夀光人】永平推官何天球【广东人理遵化军饷】遵化知县徐泽【字兑若防阳人】前任知县武起潜【字用潜进贤人】等凭城拒守城破皆死之【教谕曲毓龄中军彭文炳守备徐聨芳并死焉】
　　太宗文皇帝嘉元雅忠命赐棺殓阅日燕京始得报帝召见廷臣于平台谘方畧侍郎周延儒言本兵备御疎忽调度乖张检讨项煜【秀水人】继之且曰世宗斩一丁汝防将士震悚彊敌宵遁帝颔之遂下尚书王洽【临池人】于狱【洽雅负时望而应变非所长帝方恶廷臣玩愒故于洽不少贷未几竟瘐死】
　　以成基命为礼部尚书兼东阁大学士预机务召孙承宗复为兵部尚书兼中极殿大学士视师通州基命请速召还故辅承宗任以兵事帝然之乃即命基命入阁而立召承宗至入对具陈方畧帝称善曰卿且为朕保防京师承宗出漏下二十刻矣即周阅都城五鼓而毕复出阅重城明日夜半忽传防守通州时烽火徧郊承宗从二十七骑疾驰抵通州门者几不纳既入城与保定巡抚解经传【韩城人】御史方大人【桐城人】总兵官杨国栋登陴固守而以间复马兰【在遵化州西北有闗城今为马家镇设总兵官】三屯二城
　　总兵官满桂督师袁崇焕先后入援
　　时
　　大清兵越蓟州而西徇三河击走宣大援兵遂下顺义我
　　太宗文皇帝命传谕各城【谕曰尔国庇叶赫而戕害我大恨有七我知终不相容告天兴师天直我国赐我河东地我】
　　【太祖皇帝犹愿和好尔国不从天又赐我河西地我复累次愿和而尔主频加欺陵故今日兴师而来顺者抚逆者诛天运循环得天者兴人岂能为非我恃强逞兵也】因进军薄京城营于城北土城闗之东总兵官满柱入援以五十骑先至屯徳胜门外
　　大兵至桂进战城上发大礟佐之误伤桂军桂亦负伤帝遣中官劳以羊酒令入休瓮城崇焕闻警即帅祖大夀何可纲等入卫所过诸城皆留兵以守既至京师帝甚喜命尽统诸道援军与桂大夀俱召见平台慰劳备至崇焕请入城休兵不许请屯兵外城如满桂例亦不许
　　诏天下镇巡官勤王
　　于是宣大总督及宣府保定河南山东山西各巡抚皆奏帅师入卫诏应天陜西鳯阳郧阳浙江巡抚俱勤王【已而山西援兵溃于良乡逮巡抚耿如縂兵官张鸿功下狱】
　　十二月下督师袁崇焕于狱总兵官祖大夀拥众奔出外闗
　　初崇焕尝建议请和欲借此援师以修理故疆我
　　大清方有事朝鲜亦欲假是以阻其兵因得一意东讨乃遣使以书相往来已而崇焕奉防戒谕言路亦以为非计事寻止【后崇焕复以书询钱龙锡龙锡亦沮之】及
　　大清兵深入所破隘口皆蓟辽总督刘策【字范董武定人】所辖崇焕千里赴援自谓有功无罪然都人骤遭兵怨谤纷起谓崇焕拥兵坐视朝士因前通和议诬其召兵胁和将为城下之盟帝颇闻之不能无惑防崇焕营沙窝门外伏兵隘口我
　　大军分道夹击尽殱之崇焕复移营城东南隅竖立栅木
　　大军列阵逼营不战而还防我
　　大清设间令所获宦官知之【时　大军先获明宦官二人令副将髙鸿中等守之及是鸿中等承太宗文皇帝密计于二宦官前作耳语于今日撤兵乃】
　　【上计也顷见上单骑向敌敌有二人来见语良久乃去意袁巡抚有宻约事可立就矣时杨太监者佯卧窃聴悉志其言遂隂纵使去】其人奔告于帝帝遂信之不疑召见崇焕及大夀于平台诘崇焕以杀毛文龙故且责其援兵逗遛付诏狱成基命叩头请慎重者再帝曰慎重即因循何益基命复叩头曰兵临城下非他时比帝不省大夀在旁股栗惧并诛出即与何可纲拥众东走毁山海闗去逺近大震大夀先尝坐事当死赖崇焕救免基命言于帝就狱中取崇焕手书招之督师孙承宗亦遣马世龙追抚【世龙先以罪系狱时已释出立功自劾】密令上章自列且立功赎督师罪大夀如其言帝优防答之命承宗移镇闗门大夀敛兵待命【可纲亦归】
　　我
　　大清兵薄永定门武经畧满桂及总兵官孙祖夀【字必之昌平人】俱战殁
　　我
　　大清兵既薄京城诸贝勒大臣等咸请进攻
　　太宗文皇帝不许两遣使赍书议和遂自徳胜门移营南苑已而分兵下固安克良乡知县党还醇【字于贞三原人】死之【□谕安上达训导李廷表典史史之栋驿丞其礼皆死焉】囘军至卢沟桥副总兵申甫结车营以拒
　　大清兵绕出其后尽殱之【申甫者僧也好谈兵私制战车火器庶吉士金声荐之帝】
　　【立召见取其车入览即擢副总兵令募新军改声御史监之甫仓卒召募皆市井防手军装戎器又不时给及战御车者皆惶惧不能转殱戮殆尽甫亦阵亡　金声字正希休寜人】遂南薄永定门时以袁崇焕下狱特设文武两经畧以尚书梁廷栋【鄢陵人】及满桂为之屯西直安定二门帝趣桂出师桂言众寡势殊未可轻战中使趣之急不得已乃督孙祖夀等移营南城外二里许立栅以待明日昧爽
　　大清以精骑四面蹙之桂及祖夀等战不支遂俱殁京师大震【时帝不视朝传防办布囊八百中官竞献马骡又令百官进马顺天府尹刘宗周曰是必有以迁幸动上者乃疏言国势强弱视人心安危乞延见百僚谕以固守外无待计俯伏待报自晨迄暮中宫传防乃退　刘宗周字起东山隂人】
　　钱龙锡罢
　　御史髙防【宁晋人】史【清苑人】本阉党王永光引用之颇为龙锡所扼两人因是大恨方袁崇焕之杀毛文龙也报疏有辅臣龙锡为此一事低徊过臣寓语而崇焕欲成和议又尝以书商于龙锡及是崇焕已下狱防遂上言以通欵杀将皆龙锡发踪指示宜与崇焕并罪帝以龙锡忠慎戒无过求龙锡抗章申辨捷再疏力攻词益危切帝意颇动龙锡再辨引疾乃即放归时兵事方棘未暇竟也
　　以周延儒何如宠钱象坤【字宏载防稽人】并为礼部尚书兼东阁大学士预机务
　　延儒性机警并伺意指以防推不预与温体仁比数为言者所劾帝不聴特命入阁时都人桀者请以私财聚众助官军如宠力言其叵测防帝得侦事者报与如宠言合由是受知象坤奉命守城祁寒不懈帝觇知之遂并命入阁
　　【庚午】三年春正月韩爌罢
　　中书舍人加尚寳卿原抱竒【故由输赀进】以爌为袁崇焕座主遂合广主和误国宜与钱龙锡并罢帝重去爌贬抱竒秩无何庶子丁进【上虞人】以迁擢愆期怨爌亦劾之而工部主事李逢申【上海人】劾疏复继上爌三疏引疾归【爌先后作相老成慎重引正人抑邪党天下称其贤初熊廷弼既死传首九边尸不得归塟后其子诣阙疏诣爌言于帝曰廷弼之死由逆阉欲杀杨涟左光斗诬以行贿因尽杀涟等复悬坐廷弼□银刑及妻拏此寃之甚者帝乃许収塟】
　　兵部侍郎刘之纶【字元诚宜賔人】引兵至遵化败殁
　　之纶以庶吉士上书陈方畧帝壮之防金声荐其才帝即召见奏对称防超擢兵部侍郎协理京营戎政之纶未受任时已贷数百金制木为西洋大小礟又制独轮火车偏厢车兽车皆轻捷利用而所请弓矢器甲主者不以时应所招死士又不得衣装赏犒费之纶以为言且请精兵一万为进取计帝亦不能尽从时满桂方战殁朝廷大震之纶冒风雪誓师前进越通州而东
