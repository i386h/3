<!-- { "loadSidebar": true } -->
　　东魏徐之才【丹阳人】宋景业【广宗人】善图防因髙徳政【字七贞勃海蓚人】劝齐王洋受魏禅【先是童謡曰一束藁両头然河边羖防飞上天藁然两头于文为髙河边羖防为水边羊齐王名也于是之才等劝洋受禅】洋以告娄太妃太妃曰汝父如龙汝兄如虎犹以天位不可妄据终身北面汝独何人欲行舜禹之事乎洋以告之才之才曰正为不及父兄故宜早升尊位耳【洋使徳政如邺未还郎拥兵而东至平都城召诸勲贵议之莫敢对长史杜弼曰闗西国之勍敌今若受禅彼必挟天子称义兵而东王何以待之乎徐之才曰彼亦欲为王所为纵其屈彊不过随我称帝耳弼无以应徳政至邺公卿莫有应者司马子如逆洋于辽阳固言未可洋遂还居常不悦景业复劝之　平都城在今山西辽州和顺县辽阳今辽州是】洋乃发晋阳东魏进洋位相国总百揆备九洋至邺使侍中张亮等见东魏主逼以禅位魏主敛容曰推挹已乆今当逊避乃下御座歩就东廊咏后汉书献帝赞求入与六宫别举宫皆哭直长赵道徳以故犊车一乘送出云龙门百僚拜辞遂迁于北城遣彭城王韶等奉玺绶禅位于齐齐王洋郎皇帝位于南郊封东魏主为中山王【追尊献武王文襄王皆为皇帝献武庙号高祖文襄庙号世宗尊王太妃为皇太后降魏朝封爵有差是月齐主立赵郡李后宗女为皇后后子殷为太子】
　　梁武陵王纪遣其世子图照【字明周】将兵赴援次于白帝时梁境唯荆益所部尚完实益州刺史武陵王纪移告征镇使世子圆照帅兵受湘东王节度绎授以信州刺史令屯白帝未许东下
　　魏立萧詧为梁王詧朝于魏
　　魏人欲令岳阳王詧发哀嗣位詧辞乃遣使命詧为梁王建台置百官詧遂入朝于魏【詧自是为北朝附庸】
　　梁高州刺史李迁仕反高凉【后汉郡梁为高州治故城在今肇庆府阳江县】太守冯寳妻洗氏讨败之
　　梁高凉太守冯寳故北燕主之族也【初北燕主奔髙丽使其族人马业以三百人浮海奔宋因留新会自业至孙融世为罗州刺史融子寳为高凉太守　新会宋郡随改为县今属广州府罗州梁置治石龙故城在今高州府化州】娶高凉洗氏氏多筹畧善用兵部众皆服之高州刺史李迁仕遣使召寳寳欲徃洗氏止之曰刺史无故不应召太守此必欲诈君共反耳且无徃以观其变数日迁仕果反遣主帅杜平虏将兵逼南康陈霸先使周文育击之洗氏谓寳曰平虏今与官相拒势不得还迁仕在州无能为也君宜遣使卑辞厚礼告以欲遣妇参彼必喜而无备我将千余人歩担杂物唱言输赕【蛮人以货为赕】得至栅下破之必矣寳从之迁仕果不设备洗氏袭击大破之迁仕走保宁都【吴新都县宋改名今为州江西】文育亦击走平虏据其城【洗氏与霸先会于赣石还谓寳曰陈都督非常人也甚得众心必能平贼宜厚资之明年二月霸先击斩迁仕进兵江州湘东王□以为江州刺史　赣石郎今赣江之十八滩难多臣石陈书髙祖纪所云南康赣石是也】
　　秋七月侯景陷江州及豫章
　　初东魏遣牒云洛【牒云代北复姓洛武川人】等迎鄱阳世子嗣【字长】使镇皖城未行侯景遣任约将兵宼江州洛等引去嗣失援败死约遂畧地至湓城防阳王大心出兵战败遂以州降鄱阳将侯瑱【字伯玉巴西人】据豫章景遣于庆畧地南至瑱力屈亦降景以瑱同姓待之甚厚质其妻子遣随庆狥蠡南【彭蠡之南】诸郡
　　齐定律始立九等户【户有上中下三等毎等又分上中下是为九等】
　　齐主初立励精为治赵道徳以事属黎阳太守房超【清河人】超不发书棓杀其使齐主善之命守宰各设棓以诛属请之使乆之中郎宋轨奏曰若受使请赇犹致大戮身为枉法何以加罪乃罢之防诏仆射薛淑等取魏麟趾格讨论损益以为齐律简练六坊之人每一人必当百人任【保任也】其临陈必死然后取之谓之百保鲜卑又简华人勇力者谓之勇士以备边要始立九等之户富者税其钱贫者役其力
　　九月梁湘东王绎取郢州邵陵王纶奔齐昌【南齐郡今黄州府蕲州是】侯景兵袭之纶遂奔齐齐以为梁王
　　邵陵王纶大修铠仗将讨侯景湘东王绎恶之遣王僧辩鲍泉帅舟师袭之至鹦鹉洲【在今武昌府江夏县西南江中】纶遣其子礩将兵击之且以书责僧辩曰将军前年杀人之侄今岁伐人之兄以此求荣恐天下不许僧辩送书于绎绎命进军纶乃集其麾下于西园涕泣言曰我本无他志在灭贼湘东常谓与之争帝遂尔见伐今日欲守则交絶粮储欲战则取笑千载不容无事受缚当于下流避之麾下壮士争出请战不从纶与礩登舟北出僧辩入据郢州绎以其世子方诸【字明智】为刺史纶与左右轻舟奔武昌已稍収防卒屯于齐昌遣使请降于齐齐以纶为梁主任约进宼西阳【注见前】武昌纶引齐兵未至移营马栅【在今黄州府黄冈县北】距西阳八十里任约闻之遣叱罗通【叱罗代北复姓通名】等袭之纶不为备策马亡走至汝南【晋侨郡故城在今武昌府江夏县水经注晋咸和中户口南渡因置斯郡】魏城主李素纶故吏也开城纳之任约遂据西阳武昌【纶在汝南修城池集士辛将图安陆魏字文防遣杨忠攻拔汝南执纶杀之投尸江岸岳阳王詧迎葬襄阳】
　　侯景自称汉王
　　景又自加宇宙大将军都督六合诸军事梁主惊曰将军乃有宇宙之号乎
　　冬十月魏宇文泰伐齐不战而还洛阳平阳皆降于齐泰以齐主称帝伐之自恒农为桥济河至建州【此西魏侨置之州今绛州绛县是】齐主自将出顿东城【今在太原府太原县汾水东】泰闻其军容严盛叹曰高欢不死矣防乆雨畜产皆死乃还于是河南自洛阳河北自平阳以东皆入于齐
　　梁宁州【注见前】刺史徐文盛【字道茂彭城人】败侯景兵于贝矶【水经注江水东过邾县南又东迳贝矶邾县今黄州府黄冈县是】
　　初梁宁州刺史徐文盛募兵讨侯景湘东王绎使将兵东下与任约遇军贝矶任约逆战文盛大破之进军大举口【举水入江之口举水出黄州府麻城县今黄岐亭河至黄冈入江】侯景以约守西阳乆不能进自出屯晋煕【晋郡唐改舒州今安庆府是】
　　侯景杀南康王防理武林侯谘【字世防鄱阳王范之子】
　　南康王防理以侯景旣出建康空虚与栁敬礼【仲礼之弟】西乡侯劝东乡侯勔【皆吴平候景之子】谋起兵诛王伟建安侯贲【正徳弟正立之子】中宿世子子邕【中宿世子中宿侯之世子子邕始兴王憺之孙】以告伟伟収防理等杀之【钱塘禇冕以会理故旧捶掠千计终无异言会理隔壁谓之曰卿虽忍死明我我心实欲杀贼冕□不服景乃宥之】梁主旣立景防卫甚严唯武林侯谘及仆射王克舍人殷不害并以文弱得出入卧内讲论而已及是克不害惧祸稍自疎谘独不去景恶之使人杀之封贲为竟陵王子邕为随王赐姓侯氏
　　魏初作府兵【胡三省曰唐府兵本此】
　　魏宇文泰始籍民之才力者为兵府身租庸调一切蠲之【凡受田之丁歳输粟谓之租随乡所出输绢绫丝麻布无则输银谓之调用民之力嵗二十日闰加二日不役则折绢谓之庸旣籍为兵则皆免之】以农隙讲阅战陈马畜粮备六家供之合为百府每府一郎将主之分属二十四军凡十二大将军每大将军各统开府二人开府各领一军
　　齐行天保歴
　　宋景业所造也
　　【辛梁大寳二年魏太统未十七年齐天保二年】春三月魏主寳炬殂太子钦立【是为废帝】
　　齐以梁湘东王绎为梁相国承制
　　闰月梁除文盛伐侯景败之
　　文盛攻克武昌任约告急侯景自帅众西上以太子大器为质留王伟居守至西阳与徐文盛夹江筑垒文盛击破之景遁还营
　　夏四月侯景陷梁郢州执刺史萧方诸徐文盛奔江陵方诸年十五恃文盛在近不设备日以蒱酒为乐侯景使宋子仙任约袭之入其城方诸迎拜鲍泉匿牀下擒以送景景因风便中江举帆遂越文盛等军直入江夏文盛众惧而溃逃归江陵
　　梁湘东王绎遣大都督王僧辩伐侯景次巴陵景攻之不克六月绎使胡僧佑【字愿果南阳冠军人】击景败之获其将任约景遁还
　　湘东王绎以王僧辩为大都督帅诸将东击景至巴陵闻郢州陷因留戍之绎遗僧辩书曰贼既乘胜必将西下不劳逺击但守巴邱【山名在今岳州府城内】以逸待劳无不克矣【绎又谓僚佐曰景若水歩两道直指江陵此上防也据夏首积兵粮中防也悉力攻巴陵下防也巴陵城小而固僧辩可任景攻不拔野无所掠暑疫时起食尽兵疲破之必矣　夏首夏水之首江之汜也在武昌江中】乃命徐嗣徽自岳阳杜崱自武陵引兵防僧辩景使丁和守夏首宋子仙为前驱趣巴陵分遣任约直指江陵景帅大兵水歩继进于是缘江戍逻望风请服僧辩乘城固守偃旗卧鼓安若无人【先是巴陵刺史王珣降景至是景济江执珣至城下使説其弟宜州刺史琳琳曰兄受命讨贼不能死难曾不内惭反欲阳诱取弓射之珣惭而退　王琳字子珩会稽山隂人】景百道攻城城中鼓噪矢石雨下杀贼甚众景乃退僧辩着绶乘舆奏鼓吹廵城景军饥疫死伤大半绎遣胡僧祐援巴陵戒之曰贼若水战以大舰临之必克若歩战鼓棹就巴陵不须交锋也僧祐至湘浦【亦曰三江浦在巴陵县北】景遣任约帅鋭卒据白塉【亭名在岳州府华容县西南】待之僧佑由他路西上潜引兵至赤沙亭【即赤亭城在华容县南】防信州刺史陆法和【北齐书本传不知何许人】至与之合军法和有异术隠于百里洲【在荆州府枝江县东】豫言多中人莫能测至是以任约向江陵请行既至与僧祐纵兵击之约兵大溃杀溺甚众擒约送江陵景焚营遁约至绎赦之【绎复遣王僧辩引兵东下至汉口攻鲁山擒贼将支化仁至郢州四面攻之宋子仙等困蹙乞输城而还僧辩伪许之命结船百艘以安其意子仙将发僧辩命杜龛帅精勇千人攀牒而上鼓噪奄进水军士宋遥帅楼船暗江云合子仙走至白杨浦大破之周铁虎生擒子仙送江陵斩之　杜龛崱兄子暗江云合言船多如云江为之暗也】
　　梁湘东王绎诱江安侯圆正【字明允武陵王纪之子】执之
　　江安侯圆正为西阳太守寛和好施归附者众有兵一万湘东王绎欲图之署为平南将军及至囚之分其部曲使告其罪荆益之衅自此起
　　秋八月侯景废梁主纲杀太子大器而立豫章王栋【字元吉安王欢之子】
　　初景旣克建康常言吴儿怯昜取须定中原然后为帝后纳溧阳公主【梁主之女景甚爱之】妨于政事王伟屡谏景以告主主怒伟恐为所谗因説景除梁主及景自巴陵败归猛将多死自恐不能义存伟因説以废立景从之遣彭儁等帅兵入殿废梁主为晋安王幽于永福省杀太子大器及王侯在建康者二十余人迎豫章王栋立之已而景欲迎梁主复位以栋为太孙王伟曰废立大事岂可数改耶乃止
　　冬十月侯景弑梁主纲
　　王伟説侯景杀梁主纲以絶众心景从之使伟与彭儁王修纂进酒梁主知将杀己尽醉而寝儁进土囊修纂坐其上而殂
　　十一月侯景废梁主栋自称汉帝
　　景即位于南郊还登太极殿其党数万皆吹唇呼噪而上封梁主栋为淮隂王锁于密室景居禁中非故旧不得见由是诸将多怨望
　　十二月齐主洋弑中山王
