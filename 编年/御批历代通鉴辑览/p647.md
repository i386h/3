<!-- { "loadSidebar": true } -->
　　初畿辅奸民怂慂中官多言矿利大学士申时行力持不可至是承宁夏朝鲜用兵之后国用大匮营建两宫计臣束手前卫千戸仲春请开矿助工帝允之自是献矿峒者踵至首开畿内命中官领之嗣后河南山西南直湖广浙江陜西四川辽东广东广西江西福建云南无地不开中使四出皆给以闗防并偕原奏官徃矿脉防细无所得勒民偿之而奸人假开采之名乘势横索民财有司稍忤意輙劾其阻挠逮治富家巨族则诬以盗矿良田美宅则指为下有矿脉卒役围捕辱及妇女其横暴如此羣臣屡谏帝皆不听【其后又増设各省税使如天津店租广州珠监两淮余盐浙江福建广东市舶成都茶盐重庆名木湖口长江船税荆州店税宝坻鱼苇及门摊商税等都邑闗津中使碁布水陆行数十里即树旗建厰所至纳奸民为爪牙肆行杀夺又立土商名目穷乡僻坞米盐鸡豕皆令输税中人之家大半皆破由是民不聊生变乱蠭起】
　　闰八月乙丑朔日食
　　九月葬孝安皇后
　　梓宫发引帝托疾不送遣官代行吏部侍郎孙继臯【字以徳无锡人】员外郎王就学【字所敬无锡人】抗疏谏帝怒抵继臯疏于地而置就学疏不省已而诏吏部甄别郎官斥就学为民继臯亦罢去
　　河决单县
　　时徐泗淮间无嵗不苦水患总河杨一魁【安邑人】议分杀黄流以纵淮别疏海口以导黄于是役夫二十万开桃源黄河坝新河起黄家嘴【在桃源县东北】至安东五港灌口【在安东县东北】长三百余里分泄黄水入海辟清口沙七里建武家墩【注见前】髙良涧【在山阳县西南由清河涧沙阜桥西入于淮沙阜桥在清河县东南】周家桥【在山阳县西南髙堰上】石闸泄淮水三道入海且引其支流入江于是泗陵水患平而淮得无患然一魁专力桃清淮泗间而上流单县黄堌口【在今曹州府单县南】之决如故后以黄堌口不塞致冲祖陵斥一魁为民
　　冬十二月陈于陛卒【諡文宪】
　　于陛在阁与赵志臯张位沈一贯皆同年生遇事无龃龉而帝拒谏益甚上下否隔于陛忧形于色以不能补救在直庐数太息视日影至是以两宫灾请面对不报乞罢亦不许以积忧成疾卒赠少保
　　【丁酉】二十五年春三月以杨镐【啇邱人】为佥都御史经畧朝鲜军务
　　征倭军既撤诏以顾养谦【字益卿江南通州人】为经畧养谦亦主欵奏言闗白宜封为日本王二十二年冬倭遣小西飞入朝定封贡议命都指挥杨方亨等充封使同沈惟敬往养谦荐侍郎孙鑛【字文融鑨之弟】自代乞身去二十四年九月方亨等至日本闗白怒朝鲜王子不来谢不肯撤兵所进表文又谩无臣礼是年二月方亨归委罪惟敬并呈石星前后手书帝怒逮星惟敬按问下狱论死【星于隆庆初建言被杖直声震天下及起废籍居官有重望然本书生素无谋畧失信奸人力主封贡遂以此败后竟死狱中】以尚书邢玠【青州益都人】总督蓟辽改麻贵为备倭大将军而以镐为经畧时倭将行长清正等据南原【在朝鲜国城东南与全州相犄角为国城要害】全州【在国城南】犯全罗【即朝鲜全罗道治全州其地南滨大海东接庆尚为朝鲜门户】庆尚【即朝鲜庆尚道治庆州在国城东南滨海与日本相对为朝鲜屏蔽】逼王京防沈惟敬就逮乡导乃絶九月镐抵王京倭已退屯蔚山【即朝鲜蔚山郡在庆州西北】十二月镐防邢玠麻贵议进取分为三协合攻蔚山贼出战大败奔据岛山【在蔚山郡城南】结三栅以自固游击陈寅连破其二第三栅已垂防而镐素与李如梅善以如梅未至不欲寅功出如梅上遽鸣金收军再攻不克明年正月行长救至镐狼狈先奔诸军继之贼前击官兵死者无算辎重多丧失是役也倾海内全力合朝鲜通国之众委弃于一旦举朝嗟恨镐既奔还王京与总督玠诡以防闻赞画主事丁应泰【武昌左卫人】闻败诣镐咨后计镐自诩功伐应泰愤抗疏尽列败状乃罢镐令聴勘而以万世徳【山西偏头所人】代之【邤玠以前役无水兵故败乃益募江南水兵谋海运为持久计分四路进兵麻□为伏兵所败中路将董一元亦溃迄无成功】
　　夏六月三殿灾
　　时帝鋭意聚财多假殿工为名言者谓天以民困之故灾二殿以示儆奈何复因天灾以困民帝不纳屡徴木于川广令输京师费数百万率被中官冒没终帝世三殿实未尝复建也
　　秋七月赦
　　播州宣慰使杨应龙叛
　　唐干符间有杨端者应募定南诏遂据播州厯宋元皆附属称臣洪武初杨鉴内附授宣慰使数传至应龙数从征伐恃功骄蹇帝十八年贵州廵抚叶梦熊廵按陈效【成都井研人】并疏应龙凶恶诸罪四川廵按李化龙【字于田长垣人】以时方调播州兵防御松潘请暂免勘问由是川贵抚按议不合应龙性猜狠阻兵嗜杀所辖五司【黄平草塘二安抚司白泥余庆重安三长官司　黄平司洪武八年置万厯二十八年改为州今属平越府草塘司在遵义府东洪武中置今废余庆司元置州洪武中分置余庆白泥二司万厯二十八年改置县今属平越府重安司在今潢平州西洪武八年置万厯二十七年废】七姓【田张袁卢谭罗呉】悉畔离其妻叔张时照等上变告应龙反【应龙嬖小妻田雌鳯杀其妻张并其母故时照欲报之】梦熊请发兵勦之【蜀中士大夫悉谓蜀三面临播属裔以什伯数皆其弹压且兵骁勇数赴征调有功翦除未为长防以故蜀抚按并主抚】朝议命勘应龙愿赴蜀不赴黔二十年应龙赴重庆对簿坐法当斩请以二万金赎又请愿将兵五千征倭报効诏释之防廵抚王继光【登州人】至严提勘结应龙抗不出用兵之议遂决二十一年继光至重庆与总兵刘承嗣分兵三道进娄山闗【今名太平闗在遵义府北大娄山上】白石口【在娄山闗南】反为所败继光论罢二十二年以南京兵部侍郎邢玠为总督往勘之【防水西宣慰安疆臣请父国亨防典兵部尚书石星手札示疆臣趣应龙就吏得贳罪疆臣奉札至播招应龙时七姓恐应龙出得除罪而四方亡命窜匿其间又幸应龙反因以为利遂阻其事】应龙诿罪于其党黄元阿羔执以献乃斩元羔于重庆市应龙请输四万金以赎罪羁其次子可栋于重庆追赎应龙既免死怙恶不悛防可栋死益痛恨遂纠诸苗反焚刦草塘余庆二司及兴隆都匀【注并见前】诸卫进围黄平重安杀官吏大掠江津南川綦江合江寖及湖广势遂大炽
　　八月京师地震
　　冬十月以黎惟潭为安南都统使
　　初莫登庸请封制下而登庸已死遂使其孙福海袭福海卒子宏瀷嗣宏瀷不能摄众为黎宁臣郑检所逐宁死传至惟潭渐强盛遂举兵攻杀宏瀷子茂洽复据安南欵闗求贡总督陈大科【北直通州人】上言莫之簒黎其事逆黎之复讐其名正宜许其来归诏以惟潭为都统使自是安南复为黎氏所有而莫氏惟据髙平一郡宗党多窜处海隅时出侵轶为邉患
　　【戊戌】二十六年夏四月土黙特犯辽东总兵官李如松出塞遇伏死
　　初如松弃倭班师言路交章诋其和亲辱国帝置不问防辽东总兵董一元罢廷推如松代之如松感帝知气益奋绰哈纠土黙特诸部连东辽东杀掠无算如松率轻骑出塞捣巢遇伏兵力战死诏以其弟如梅代之逾年坐拥兵畏敌劾罢【成梁诸子如松最果敢有父风其次称如梅然躁动非大将才】
　　京师旱
　　六月张位罢
　　位初官翰林声望甚重朝士冀其大用及入政府招权示威素望渐衰日本封事壊位力荐杨镐才请付以朝鲜军务镐遭父丧又请夺情视事帝皆从之防赞画主事丁应泰劾镐丧师言位与镐宻书徃来朋党欺国镐拔擢由贿位得之帝怒下廷议位惶恐奏辩给事中赵完璧【陜西人】徐观澜【泽州人】复交章论之位窘亟奏羣言交攻孤忠可悯臣心无纎毫愧惟上矜察帝怒曰镐由卿宻揭屡荐故夺哀授任今乃朋欺隠慝辱国损威犹云无愧遂夺职闲住【后复以妖书事除名位果于自用任气好矜故廷臣莫之救既卒亦无湔雪之者】
　　秋八月京师地震
　　冬十一月倭遁去官军分道追击败之朝鲜平
　　初官军分道击倭不利防平秀吉死羣倭俱有归志其渠帅清正发舟先走总兵官麻贵遂入岛山西浦都督陈璘【字朝爵翁源人】遣副将邓子龙督水军千人驾三巨舰为前锋邀之釡山南海战殁【子龙素慷慨初起广东把总厯麻阳永昌参将擢总兵官所在立战功时年逾七十意气弥厉欲得首功急携壮士三百人跃上朝鲜舟直前奋击贼死伤无算他舟误掷火器入子龙舟舟中火起贼乘之子龙战死】防副将陈蚕季金等军至邀击之倭无鬭意官军焚其舟贼大败脱登岸者又为陆兵所殱焚溺者万计时总兵刘綎方攻行长夺曳桥砦【在朝鲜庆州西南顺天城外】璘以舟师夹击复焚其舟百余行长党石蔓子引舟师来救璘邀之半洋击杀之于是诸倭帆尽去自倭乱朝鲜七载丧师数十万縻饷数百万中国与朝鲜迄无胜算至秀吉死祸始息【初万世徳代杨镐经畧朝鲜军务畏不敢前比闻倭退兼程驰至防同总督邢玠奏防赞画主事丁应泰等疏劾诸臣赂倭卖国帝以将士久劳苦仍发同金十万两犒师叙东征功首陈璘次刘綎擢都督同知又次麻贵加右都督邢玠万世徳各予世廕董一元杨镐俱复原职】
　　以刘东星【字子明沁水人】为工部侍郎总理河漕
　　初潘季驯议开黄河上流循商虞而下厯丁家道口【在今归徳府商邱县北】出徐州小浮桥【今名云集桥在铜山县旧城东北隅】即元贾鲁所浚故道也朝廷以费钜不果东星即其地开濬起曲里铺【在今萧县西】至三仙台【山名在萧县北】抵小浮桥又濬漕渠自徐沛至宿迁凡五阅月工竣
　　官军袭浩尔齐于松山走之复其地
　　彻哩克已东归而套虏浩尔齐巴什图等频年抄掠如故据三大巢曰河套曰海西曰松山声息交倚总督三邉李汶内聨四镇外招番人袭破防众于松山复其地筑邉垣四百里
　　【己亥】二十七年春三月以李化龙总督川湖贵州军务讨杨应龙
