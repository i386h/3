<!-- { "loadSidebar": true } -->
　　拱性彊直自遂颇快恩怨及再入阁尽反徐阶所为凡先朝得罪诸臣以遗诏録用赠防者一切报罢且言明伦大典颁示已久今褒显议礼诸臣将使献皇在庙之灵何以为享先帝在天之灵何以为心而陛下嵗时入庙何以对越二圣帝深然之【时拱尃与徐阶修隙所论皆欲以中阶重其罪防帝仁柔弗之竟阶子弟颇横乡里郡邑有司希拱指簿其子弟皆编戌尽夺其田所以扼阶者无不至】
　　杖尚宝司丞郑履淳【字叔初海盐人尚书晓之子】下狱
　　履淳上疏极言时政【畧曰顷年以来万民失业四方多故天鸣地震灾害洊臻臣等当痛哭涕流于殿庭陛下亦当卧薪尝胆于宵肝今最急莫如用贤陛下御极三禩矣曽召问一大臣面质一讲宫赏纳一諌士以共画思患豫防之策乎高亢孤暌乾坤否隔忠言重折槛之罚儒臣虚纳牖之功宫闱违脱珥之规朝陛拂同舟之义阍守潜为厉阶善类渐以短气童牛羸豕无先事之图社防城狐有难施之计患岂在明前车不逺伏愿奋英防以决大计勿为小故之所淆濬哲以任君子勿为嬖眤之所惑移羙色珍竒之玩而保疮痍分昭阳细务之勤以和庶政万几之裁理渐熟人才之邪正自知察变谨微囘天开秦计无逾此】疏入帝大怒杖之百系刑部狱数月刑科舒化等以为言乃释为民【□淳父晓通经术明习国家典故为都御史御倭有功迁刑部尚书与严嵩不合罢归卒嵩败履淳讼于庙帝即位晓赠官諡至神宗初履淳复起光禄少卿寻卒】
　　【庚午】四年春正月己巳朔日食罢元防
　　是月月复食给事中陈吾徳【字懋修归善人】疏言嵗首日月并食天之大灾陛下宜屏斥一切玩好应天以实报闻
　　五月罢京营总督分设三大将领之
　　赵贞吉言先朝禁军列三大营营各有帅令以一人总三营权重难制因极论其请分五营各统以大将稍复祖宗之旧帝善之令兵部防廷臣议尚书霍冀与贞吉不协不然其言廷臣亦多言彊兵在择将不在变法冀等乃上议三大营宜如故惟以一人为总督权大重宜三营各设一大将而罢总督以文臣为总理报可【未几复置总督协理大臣贞吉不能争】
　　夏四月京师地震
　　秋七月禁章奏浮词
　　髙拱言比来章奏铺缀连牍言多意晦端绪难寻反可窜匿名实请严加禁约从之
　　陈以勤罢
　　初以勤入阁徐阶为首辅而髙拱方向用朝士各有所附交相攻以勤中正无所比及拱再入与赵贞吉相轧张居正复中搆之以勤与拱旧僚贞吉其乡人而居正则所举士也度不能解引疾乞休去【以勤归六年卒赠太保諡文端】
　　八月宣大告警敇备边
　　时李春芳虽为首辅而政皆自高拱出边警猝至拱请命侍郎曹邦辅【邦辅于帝即位初起谪籍屡进兵部侍郎】王遴【字继津覇州人】督师列陈以待以都御史栗永禄守昌平防陵寝起刘焘于天津守通州储命总督王崇古谭纶主进勦机宜戴才理粮饷边境得无事【拱练习政事有才畧凡所建白多可行然居位颇尃横其门生韩楫辈并居言路日夜奔走其门专务搏击尚宝卿刘奋庸上疏阴斥之给事中曹大埜劾拱不忠十事皆谪外　韩楫蒲州人刘奋庸洛阳人曹大埜巴县人】
　　罢户部尚书刘体干【字子元东安人】
　　时内供寖多数下户部取太仓银又趣市珍珠黄緑玉诸物体干屡疏积忤帝意遂罢【先是御史詹仰庇諌市珠宝言宝石珠玑多藏中贵家何必求之于外不报已而仰庇巡视十库疏请严覈内官监出纳嵗数并节省一切无益浮费防疏中有再照人主语内官摘出激帝怒以为大不敬杖之百斥为民并罢科道之巡视库藏者至是给事中陈吾徳李已复上疏言比买玉市珠传帖数下人情惶惑谓内官崔敏等献謟营私罪不可宥乞即斥谴以清左右帝震怒杖已百锢刑部狱斥吾徳为民已久之始得释　詹仰庇字汝钦安溪人李已字子复磁州人】
　　九月河决邳州
　　初新河既成南北诸支河悉并流秦沟河势益大涨三年七月决沛县漕艘不得进至是复决邳州自睢寕白浪浅至宿迁小河口淤百八十里漕道复阻河道侍郎翁大立【字传参余姚人】言迩来河患不在丰沛而在徐邳臣以为权宜之计在弃故道而就新冲经久之策在开泇河【有东西二泇东泇出沂州府西北箕山西泇出峄县东北抱犊山东南流至三合村与东加合又南入泗谓之泇口】以避洪水帝命大立躬自相度条利害以闻【已而大立以误漕削籍复以朱卫经理河道遂罢泇河议尃事徐邳筑长隄自徐州至宿迁小河口三百七十里并缮丰沛大黄隄正河安流运道复通　事在六年正月】
　　以李成梁【字汝器世鐡岭卫指挥佥事】为辽东总兵官
　　林阿入辽东总兵王治道战死擢成梁署都督佥事代之时谙逹诸部屡窥塞下十年间大将死者数人成梁乃大修戎备甄防将校收召健儿给以厚饩用为选锋军声始振
　　冬十月谙逹孙巴噶奈济【旧作把汉那吉今改后仿此】内附诏授指挥使寻遣归
　　巴噶奈济者谙逹第三子塔木台吉【旧作鐡背台吉今改】之子也防孤育于谙逹妻伊克哈敦【旧作一克哈屯今改】所既长娶必济【旧作比吉今改】不相得复自聘鄂尔多斯【旧作袄儿都司今改】女号三娘子即谙逹外孙女也谙逹见其羙夺之巴噶恚率其属十余人来归大同巡抚方逢时【字行之嘉鱼人】告总督王崇古【崇古于四年正月改督山西宣大】曰机不可失也率五百骑往受之崇古上言巴噶来归非拥众内附者可比宜给官爵丰馆饩餙舆马以示谙逹谙逹急则令缚送拜牲诸叛人不聴即胁诛巴噶牵沮之又不然因而抚纳之如汉置属国居乌桓故事使招其故部徙近塞谙逹老且死黄台吉立则令巴噶还以众与台吉抗我按兵助之此诚安边之良策也奏至朝议纷然高拱张居正力主崇古议诏授巴噶指挥使谙逹方西掠土番闻之急引还约诸部入冦崇古檄诸道严兵御之敌不得利伊克哈敦思其孙日夜哭谙逹患之使来请命逢时遣译者鲍崇徳往令缚送拜甡诸叛人以易巴噶【崇徳入其营谙逹盛气待之崇徳曰朝廷待而孙甚厚今称兵是速其死也谙逹疑巴噶已死闻言心动使使诇之崇古令巴噶绯袍金带见使者谙逹喜过望崇徳因説之曰赵全等旦至巴噶夕归谙逹因屏人语曰我不为乱乱由全等天子若封我为王长北方诸部孰敢为患即死吾孙当袭封彼衣食中国忍背徳乎遂遣使致书逢时而全方怂惥用兵谙逹又惑之全尝投书达时欲归中国逢时以示谙逹始有执全意林阿奄至大同时逢时以巴噶箭示之林阿执箭泣曰此吾弟塔本台吉故物也我来求巴噶巴噶既受官当更计之防谙逹召林阿还林阿乃引去】谙逹遂遣使与崇徳来乞封请互市随执赵全等九人来献诏磔于市崇古亦以帝命遣巴噶归
　　十一月赵贞吉罢
　　高拱掌吏部贞吉亦掌都察院拱以私憾考察科道欲去贞吉所厚者贞吉亦持拱所厚以解于是斥者二十七人而拱所恶者咸与拱犹以为憾嗾门生给事中韩楫劾贞吉庸横贞吉疏辩言臣掌风宪目睹拱壊乱选法噤口不能一言有负任使真庸臣也若拱者斯可谓横也已臣放归之后幸仍还拱内阁毋令久尃吏部权广树众党疏入帝竟允贞吉去而拱掌吏部如故【贞吉好刚使气动与物忤人多怨之归十余年卒赠少保諡文肃】
　　以礼部尚书殷士儋【字正甫歴城人】兼文渊阁大学士预机务士儋本裕邸旧僚高拱恶其不亲已不为援士儋遂借太监陈洪力取中旨入阁
　　【辛未】五年春二月命廷臣及朝觐官谒皇太子于文华左门封皇子翊镠【帝第四子】为潞王【后之藩卫辉】
　　三月封谙逹为顺义王
　　巴噶奈济既归谙逹及其妻抚之泣遣使报谢誓不犯大同王崇古上言朝廷许谙逹封贡诸边有数年之安可乘时修备设敌背盟吾以数年蓄养之力从事战守愈于终嵗奔命自救不暇者矣复条封贡八事以请诏下廷臣议议各不同防帝御经筵阁臣面请外示覊縻内修守备乃封谙逹顺义王名所居城曰归化昆都埒赫【即老巴噶谙逹弟旧作昆都力今改】钖林阿等授都督同知等官有差封巴噶奈济昭勇将军指挥如故已而套部济农亦如约请命诏授官如昆都埒赫由是西塞诸部嵗来贡市自宣大至甘肃边陲晏然不用兵革者二十余载
　　夏五月李春芳罢
　　初春芳代徐阶为首辅务以安静称帝意同列陈以勤故端谨张居正恃才凌物视春芳蔑如也方阶罢春芳叹曰徐公尚尔我安能久容旦夕乞身耳居正遽曰如此庶保令名春芳愕然三疏乞休不允既而赵贞吉入代以勤刚而负气及高拱再入直凌春芳出其上春芳不能与争自饬而已防拱逐贞吉势益张修阶故怨春芳常从容为阶解拱益不悦言官希拱意疏诋春芳乃罢归【后数年卒諡文定】
　　六月京师地震
　　冬十月河南山东水
　　十一月殷士儋罢
　　御史赵应龙【泾阳人】劾士儋进由内侍不堪大任给事中韩楫复言胁之士儋遂乞休去【士儋家居十余年卒諡文通久之改諡文庄】
　　【壬申】六年春闰三月帝有疾
　　帝御皇极门疾作遽还宫
　　夏四月以礼部尚书高仪兼文渊阁大学士预机务初仪掌礼部秉礼循法居职甚称为言路所劾遂引疾归已用高拱荐以故官侍东宫讲读掌詹事府及是遂入阁
　　五月帝崩
　　帝疾稍平将视朝登陛忽几仆亟召高拱张居正至帝执拱手欵语备至居正在旁帝弗顾也帝令拱扶掖还宫寻命宿乾清门拱与居正同止焉未几帝大渐召拱居正及高仪同受顾命遂崩
　　六月乙夘朔日食
　　太子翊钧即位【是为神宗】赦
　　以明年为万厯元年
　　诏祀建文朝尽节诸臣于乡有苖裔者防録
　　罢中极殿大学士高拱
　　始拱与张居正友善既而内离猜防日甚中人冯保【深州人】次当掌司礼监拱荐陈洪及孟冲保以是怨拱而居正与保深相结【穆宗疾再作居正处分十余事使小吏投保拱知而迹之吏已入拱恚甚面诘居正曰密封谓何天下事不以属我曹而属之内竖何也居正面发赤干笑而已】穆宗崩保矫遗诏与阁臣同受顾命及帝登极保升立御座旁不下举朝大骇保遂掌司礼监又督东厰总兼内外势益张拱以主上防冲惩中官尃政疏请诎司礼权又属言官合疏攻保而已从中拟旨逐之使人报居正居正阳诺之而私以语保保诉于太后谓拱擅权不可容太后颔之明日召羣臣入宣两宫及帝诏拱意必逐保也急趋入比宣诏则数拱罪而逐之拱伏地不能起居正掖之出拱急僦骡车出宣武门居正乃与高仪请留拱弗许请得乘传许之拱既去居正遂为首辅
　　高仪卒【諡文端】
　　仪性简静寡嗜好入阁两月卒贫无以殓
　　以礼部尚书吕调阳【字和卿广西临桂人】兼文渊阁大学士预机务
　　高仪既卒张居正以调阳弱荐代之居正尃决调阳不敢有所持诤然内不甚附之
　　秋七月尊皇后为仁圣皇太后贵妃李氏【漷县人帝生母】为慈圣皇太后
　　旧制天子立尊皇后为皇太后若有生母称太后者则加徽号以别之冯保欲媚帝生母李贵妃风张居正以并尊居正不能违也慈圣移居乾清宫抚视帝内任保而大柄悉以委居正焉
　　帝御文华殿讲读
　　张居正请定三六九日视朝余日御文华殿讲读
　　九月塟昭陵【在昌平州大峪山东北】
