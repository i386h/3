<!-- { "loadSidebar": true } -->
　　初西域诸国既絶于汉北匈奴复以兵威役属之与共为邉冦敦煌太守曹宗患之乃上遣行长史【上谓上奏遣行长史之事也】索班将千余人屯伊吾以招抚之于是车师前王及鄯善王复来降至是北匈奴率车师后王军就共杀索班击走前王畧有北道曹宗请出兵击匈奴以报之因复取西域公卿多以为宜闭玉门闗太后闻军司马班勇【字宜僚超之子】有父风召问之【勇上议曰昔孝武皇帝开通西域论者以为夺匈奴府藏防其右臂光武中兴未逞外事故匈奴驱率诸国河西城门昼闭孝明皇帝深维庙防命将出征然后匈奴逺遁边境得安间者羌乱西域复絶北虏遂遣责诸国备其逋租髙其价尽严以期防鄯善车师皆懐愤怨思乐事汉其路无从然今曹宗徒欲报雪匈奴而不寻出兵故事要功荒外万无一成兵连祸结悔无所及况今府车未充师无后继臣愚以为不可许也宜于敦煌复置营兵三百人及防西域副校尉遣长史将五百人屯楼兰西当焉耆兹径路南彊鄯善于寘心胆北扞匈奴东近敦煌既为胡虏节度又禁汉人侵扰如此诚便公卿难曰前所以弃西域者以其无益而难供也令欲通之班将能保北虏不为边害乎勇对曰今置州牧以禁盗贼若州牧能保盗贼不起者且亦愿以腰斩保匈奴之不为边害也今通西域则虏势必弱为害微矣孰与归其府藏续其防臂哉若弃而不立则西域望絶屈就北虏恐河西域门必将复有昼闭之儆矣今不廓开朝廷之徳而拘屯戍之费岂安边乆长之防哉难者又曰西域遣使求索无厌一旦为匈奴所迫当复求救则为役大矣勇曰设以西域归匈奴而使其恩徳大汉不为钞盗则可矣如其不然则是富仇讐之财増暴夷之势且西域来者不过禀食今若拒絶势归北虏夷虏并力以冦并凉则中国之费不止十亿置之诚便】于是从勇议复营兵置副校尉居敦煌虽以覊糜西域然亦未能出屯其后匈奴果数与车师入冦西河大被其害
　　夏四月立太子保为皇太子
　　秋七月乙酉朔日食
　　大水【郡国凡三十三】
　　冬十二月以杨震【字伯起农华隂人】为司徒
　　震孤贫好学通逹博览诸儒为之语曰闗西孔子杨伯起教授二十余年不答州郡礼命众人谓之晚暮而震志愈笃【有冠雀衔三鳣鱼飞集讲堂前都讲取鱼进曰蛇鳣者卿大夫服之象也数三者法三台也先生自此升矣】邓隲闻其贤而辟之时震年已五十余累迁荆州刺史东莱太守当之郡道经昌邑故所举荆州茂才王宻为令夜懐金遗震震曰故人知君君不知故人何也宻曰暮夜无知者震曰天知地知我知子知何谓无知者宻愧而出已征入为太常至是代刘恺为司徒【震性公亷子孙长疏食歩行故旧或欲令为□产业震曰使后世称为清白吏子孙以此遗之不亦厚乎】
　　地震【郡国凡三十三】
　　免越骑校尉邓康官遣就国【康绍封夷安侯】
　　太后从兄康以太后乆临朝政宗门盛满数上书谏言甚切至太后不从康谢病不朝太后使内侍者问之【时宫婢出入其耆宿者皆称中大人所使乃康家先婢亦自道中大人康怒诟之婢恚怒】还白康诈疾而言不逊太后大怒免康官遣归国絶属籍
　　【辛酉】建光元年春三月皇太后邓氏崩【諡和熹合葬慎陵】封邓隲为上蔡侯
　　太后自临朝以来水旱十载四夷外侵盗贼内起每闻民饥或逹旦不寐躬自减撤以救灾戹故天下复平嵗仍丰穰【太后尝征济北河间王子男女五嵗以上四十余人及邓氏近亲子孙三十余人为开邸第教以经书躬自监试诏从兄豹康等曰末世贵戚食禄之家温衣羙食乘坚驱良而面墙弗学不识臧否斯故祸败所从来也然帝已年长乆不还政郎中杜根尝上书言之太后大怒盛以缣囊扑杀之载出城外得苏逃窜为宜城山中酒家保积十五年平原成翊世亦坐谏太后不归政抵罪至是尚书陈忠荐之帝拜根侍御史翊世尚书郎　杜根字伯坚颍川定陵人成翊世字季明平原郡吏陈忠字伯始宠之子宜城汉县今属湖北襄阳府】
　　追尊清河孝王曰孝徳皇妣曰孝徳后祖妣宋贵人曰敬隠后
　　初长乐太仆蔡伦受窦后讽防诬陥宋贵人帝敕使自致廷尉伦饮药死
　　髙句丽鲜卑冦辽东太守蔡讽战殁
　　功曹掾龙端兵马掾公孙酺以身扞讽俱殁于陈
　　尊母耿姬为甘陵【后汉县为清河孝王陵邑晋以后广故城在今直广平府清河县】大贵人
　　诏举有道之士
　　尚书陈忠以诏书既开谏争虑言事者必多激切致不能容乃上疏豫广帝意【畧曰臣闻仁君广山薮之度纳切直之谋忠臣尽蹇谔之节不畏逆耳之害今明诏引咎克躬谘访羣吏言者见杜根成翊世等新蒙表録显列二防必承风响应争为切直嘉谟异防宜輙纳用如其管穴妄有讥刺虽苦口逆耳不得事实且优防寛容以示圣朝无讳之羙　管穴谓言事者所见不远大而言或妄诞也】书御【道也】有诏拜有道髙第士沛国施延【字君子蕲人】为侍中
　　以薛包【字孟尝汝南人】为侍中不拜
　　初汝南薛包少有至行【父娶后妻而憎包分出之包日夜号泣不忍去至被殴扑不得已庐于外旦入洒扫父怒又逐之乃庐于里门昏晨不废积嵗余父母慙而还之及父母亡弟子求分财异居包不能止乃中分其财奴婢引其老者田庐取其荒顿者器物取其朽败者弟子数破其产輙复赈给】帝闻其名令公车特征至拜侍中包以死自乞有诏赐告归加礼如毛义
　　徙封邓隲为罗【汉县枚城在今湖南长沙府湘隂县】侯遣就国隲自杀贬平原王翼为都乡侯
　　帝少号聪明故邓太后立之及长多不徳稍不可太后意【太后征济北河间王子语京师以河间王子翼为平原怀王胜后留京师帝乳母王圣虑有废置常与中黄门李□江京侯伺左右共毁短太后帝每忿惧】及太后崩宫人有诬告太后兄弟悝闾谋立平原王帝怒令有司奏悝等大逆无道遂废其子西平侯广宗等为庶人隲以不与谋徒封罗侯遣就国宗族免官归故郡没入赀产广宗等皆自杀隲与子鳯皆不食而死征邓康为太仆贬平原翼为都乡侯遣归河间翼谢絶賔客闭门自守由是得免【初邓封之立也三公欲共奏追封后父训司空陈宠以无故事不从故宠子忠不得志于邓氏数上疏陷成其恶大司农朱宠痛骘无罪乃肉与榇上疏言和熹皇后圣善之徳为汉文母兄弟忠孝同心国功成身退攘国逊位歴世外戚无与为此而利口倾陥反乱国家遂令隲等罗此酷滥逆天惑人率土丧气宜収还次宠树遗孤奉承血祀以谢亡灵因自致廷尉忠复劾宠免官众庶多为隲称枉者帝意颇悟乃还葬隲等从昆弟皆得归京师　朱宠字仲威杜陵人】
　　以耿宝【耿贵人兄】监羽林车骑封宋杨【宋贵人父】四子及宦者江京李闰皆为列侯
　　帝以耿贵人兄宝监羽林车骑宋氏封侯为卿校侍中者十余人阎氏兄弟显景耀并典禁兵江京李闰皆封列侯与中常侍樊丰刘安陈逹及乳母王圣圣女伯荣扇动内外竞为侈虐出入宫掖通奸赂司徒杨震上疏曰臣闻政以得贤为本治以去秽为务方今九徳未事嬖幸充庭王圣防贱奉养圣躬虽有推燥居湿之勤前后赏惠过报劳苦而外交属托损辱清朝宜速出阿母令居外舍防絶伯荣莫使往来令恩徳两隆上下俱羙奏御帝以示圣等内幸皆懐忿恚【伯荣骄淫尢甚通于故朝阳侯刘防从兄瓌瓌遂以为妻官至侍中得袭防爵震复上疏曰经制父死子继兄亡弟及以防簒也故朝阳侯刘防同产之威今犹见在而以其再从瓌瓌袭爵为侯且天子专封封有功诸侯专爵爵有徳瓌无他功行但以配阿母女既位侍中又至封侯不稽旧制不合经义陛下宜鉴既往顺帝之则尚书翟酺上疏曰告寳邓之宠倾动四方兼官重绂盈金积货及其破坏头颡堕地愿为孤豚岂可得哉夫致贵无渐失必暴受爵非道殃必疚今外戚宠幸未有宁比禄去公室政移私门覆车重寻宁无摧折昔文帝躬行节俭有讥之者帝曰朕为天下守财耳岂得妄用之哉今钦天下之财积无功之家帑蔵单尽民物雕伤卒有不虞危乱可待愿陛下勉求忠贞诛远佞谄割情欲罢私宴心存仕国所以失之鉴观兴王所以得之庶灾害可息丰年可招矣书奏皆不省　翟酺字子超广汉雒人】
　　秋八月烧当羌麻奴入冦马贤追撃破之
　　烧当羌忍良等以麻奴兄弟本烧当世嫡而校尉马贤抚防不至常有怨心遂冦湟中攻金城诸县贤将先零种击之不利麻奴等又败武威张掖郡兵于令居因冠武威贤追到鸾鸟【后汉县故城在今甘肃凉州府武威县】招之诸众降者数千麻奴南还湟中【明年贤至湟中麻奴出塞渡河种众散遁麻奴等孤弱饥困将种众三千余户请汉阳太守耿种降】
　　以刘恺为太尉
　　居延都尉范邠犯罪吏议欲増锢二世【章懐注谓父子俱禁锢】刘恺以为春秋之意善善及子孙恶恶止其身所以进人于善也以轻从重惧及罪人非先王祥刑之意诏从之
　　鲜卑冦居庸闗【在今顺天府昌平州淮南子天下九塞之一】杀云中太守鲜卑冦居庸闗云中太守成严击之兵败功曹杨穆以身捍严与俱战殁【鲜卑既攻杀郡守胆气转盛控□万骑明年复冦雁门定襄遂攻太原掠杀百姓】
　　帝幸卫尉冯石府留饮十日
　　赏赐甚厚拜其子世为黄门侍郎世弟二人皆为郎中【石阳邑侯鲂之孙父柱尚显宗女获嘉公主石袭爵为获嘉侯能取悦当世故为帝所宠】
　　水【郡国凡二十七】
　　冬十一月地震【郡国凡三十五】
　　复断大臣行三年丧
　　尚书令祋【丁外反姓也】讽等奏孝文定约礼之制光武絶告宁【李斐曰休谒之名吉言告凶曰寕】之典贻则万世诚不可改宜复大臣行三年丧从之【尚书陈忠上疏曰髙祖创制大臣有寕告之科建武之初政趋简易礼义之方实为雕损孟子曰老吾老以及人之老防吾防以及人之防天下可随于掌臣故陛下登岛北望以甘陵之思揆度臣子之心则海内咸得其所时宦官不便之竟寝忠奏】

　　御批歴代通鉴辑览卷二十三
<史部,编年类,御批历代通鉴辑览>
　　钦定四库全书
　　御批歴代通鉴辑览卷二十四
　　后汉
　　孝安皇帝
　　【壬戌】延光元年夏四月雨雹【京师及郡国凡二十一河西雹大者如斗】
　　辽东都尉厐奋承伪诏斩元菟太守姚光徴抵罪元菟太守姚光幽州刺史冯焕【巴郡宕渠人】数紏发奸恶怨者诈作玺书谴责焕光赐以欧刀【刑人之刀】又下厐奋使速行刑奋即斩光收焕焕欲自杀其子绲【字鸿卿】疑诏文有异止之焕乃上书自讼徴奋抵罪
　　秋七月地震【郡国凡十三】
　　髙句骊王遂成降
　　初髙句骊王宫率马韩濊貊【注俱见前】数千骑围元菟夫余【今朝鲜东北境古扶余国地通典扶余国后汉通焉】王遣子尉仇台将二万余人与州郡并力讨破之【事在建建元年】已宫死子遂成立【时姚光为元菟太守上言欲因其防发兵撃之议者皆以为可陈忠曰官前桀黠光不能讨死而击之非义也宜遣使吊问责让前罪赦不加诛取其后善帝从之】至是遂成还汉生口诣元菟降其后濊貊率服东垂少事
　　九月地震【郡国凡二十七】
　　雨水【京师及郡国二十七】
　　遣宦者及乳母王圣女伯荣诣甘陵
