<!-- { "loadSidebar": true } -->
　　李吉甫复相藩颇沮止防诏授吴少阳淮西节度吉甫既见上潜欲中藩即奏曰道逄中使假印节与吴少阳臣为陛下恨之上色变翼日罢藩为太子詹事【上尝与宰相语及神仙李藩对曰秦始皇汉武帝学仙之效具在前史太宗服天竺僧长年药致疾此古今之明戒也陛下春秋鼎盛励志太平宜拒絶方士之説茍道盛徳充人安国理何忧无尧舜之寿乎】
　　以李绛为戸部侍郎
　　宦官恶李绛在翰林以为户部侍郎判本司上问绛故事戸部皆进羡余卿独无进何也对曰守土之官厚敛于人以市私恩天下犹共非之况戸部所掌皆陛下府库之物给纳有籍安得羡余若自左藏输之内藏以为进奉是犹东库移之西库臣不敢踵此也上喜其直益重之
　　夏四月以卢坦判度支
　　或告泗州刺史薛謇有异马不以献事下度支使巡官徃验未返上迟之使品官【内侍省官】刘防昕按其事卢坦曰陛下既使有司验之又使品官继往岂大臣不足信于品官乎臣请先就黜免上乃召泰昕还
　　五月以李惟简【范阳人】为凤翔节度使
　　陇州地与吐蕃接旧常更入攻抄人不得息惟简以为边将当谨守备蓄财谷以待寇不当防少利起事益市耕牛铸农器以给农之不能自具者増垦田数十万畆属嵗丰稔公私有余贩者流及他方
　　六月诏有司省吏员并州县减仕涂均俸给
　　李吉甫奏中原宿兵见在八十余万商贾僧道不服田畆者什有五六是常以三分劳筯苦骨之人奉七分待衣坐食之辈也今内外官以税钱给俸者不下万员天下或以一县之地而为州一乡之民而为县者甚众旧制一品月俸三十缗职田禄米不过千斛艰难以来増置使额厚给俸钱大厯中权臣月至九千缗州无大小刺史皆千缗常衮始立限约李泌稍复増加然有名存职废或额去俸存闲剧之间厚薄顿异请敇有司请定省吏员并州县减入仕之涂定俸给之数于是诏段平仲【字秉庸武威人】韦贯之许孟容李绛同详定省并八百八员诸色流外千七百余人
　　秋九月梁悦报讐杀人杖而流之
　　富平【此唐所置富平县也今属西安府汉故县在今寜夏府灵州】人梁悦报父讐杀秦杲自诣县请罪敇复讐据礼经则义不同天征法令则杀人者死宜令都省集议闻奏职方员外郎韩愈议曰律无复讐之条非阙文也葢不许则伤孝子之心而乖先王之训许之则人将依法专杀而无以禁止其端故圣人丁宁其义于经而深没其文于律其意将使法吏一防于法而经术之士得引经而议也宜定其制曰凡复父讐者事发具事申尚书省集议奏闻酌其宜而处之则经律无失其指矣于是杖悦一百流循州【隋置今广东惠州府是】
　　冬十一月弓箭库使刘希光伏诛以吐突承璀为淮南监军
　　希光受羽林大将军孙璹钱二万缗为求方镇事觉赐死事连知内侍省事吐突承璀出为淮南监军上问李绛朕出承璀何如对曰外人不意陛下遽能如是上曰此家奴耳向以其驱使之人故假以私恩若有违犯朕去之轻如一毛耳【试太子通事舍人李渉知上于承璀恩顾未衰乃投匦上疏称承璀有功希光无罪知匦使孔戣见其副章诘责不受上疏极言淡奸险欺天请加显戮诏贬渉峡州司仓　李渉渤之兄弟戣字君严巢父从子峡州注见前】
　　十二月以李绛同平章事
　　李吉甫复相多修旧怨上颇知之故擢绛为相吉甫善迎逢上意而绛鲠直数争论于上前上多直绛而从其言由是二人有隙【上御延英吉甫言天下已太平陛下宜为乐绛曰汉文帝时兵木无刃家给人足贾谊犹以为厝火积薪之下不可谓安今法令所不能制者河南北五十余州强邻侵犯近接泾陇烽火屡惊加之水旱时作仓库空虚此正陛下宵衣旰食之时岂得谓之太平遽为乐哉上欣然曰卿言正合朕意退谓左右曰吉甫专为悦媚如李绛真宰相也上尝问贞元中政事不理何乃至此吉甫对曰徳宗自任圣智不信宰相使奸臣得乗间弄威福故也上曰然此亦未必皆徳宗之过朕幼在徳宗左右见事有得失当时宰相亦未有再三执奏者今日岂得专归咎于徳宗邪卿軰宜用此为戒事有非是当力陈不已勿畏朕谴责而遽止也吉甫尝言人臣不当彊谏使君悦臣安不亦美乎李绛曰人臣当犯顔苦口指陈得失若防君于恶岂得为忠上曰绛言是也吉甫至中书卧不视事长吁而已李绛或乆不谏上輙谓之曰岂朕不能容受邪将无事可谏也吉甫又尝言于上曰赏罚人主之二柄不可偏废今惠凙已深而威刑未振中外觧惰愿加严以振之上顾李绛曰何如对曰王者之政尚徳不尚刑岂可舍成康文景而效秦始皇父子者乎上曰然后旬余于頔入对亦劝上峻刑上谓宰相曰于頔大是奸臣劝朕峻刑卿知其意乎皆对曰不知也上曰此欲使朕失人心耳吉甫失色退而抑首不言笑竟日】
　　太子宁卒
　　大稔
　　是嵗天下大稔米斗有值二钱者
　　【壬辰】七年春正月以元义方为鄜坊观察使
　　义方媚事吐突承璀李吉甫欲自托于承璀擢义方为京兆尹李绛恶而出之义方入谢因言绛私其同年许季同以为京兆少尹故出臣鄜坊专作威福明日上以诘绛曰人于同年固有情乎对曰同年乃四海九州之人偶同科第情于何有且陛下不以臣愚备位宰相宰相职在量才授任若其人果才虽在兄弟子侄之中犹将用之况同年乎避嫌而弃才是乃便身非徇公也上曰善遂趣义方之官
　　夏四月以崔羣为中书舍人
　　上嘉翰林学士崔羣谠直命学士自今奏事必取羣连署然后进之羣曰翰林举动皆为故事必如是后来万一有阿媚之人为之长则下位直言无从而进矣遂不奉诏
　　五月诏蠲淮浙租赋
　　上谓宰相曰卿軰屡言淮浙去嵗水旱近有御史自彼还言不至为灾事竟何如李绛对曰臣按淮浙诸道奏状皆云水旱人流求设法招抚其意似恐朝廷罪之者岂肯无灾而妄言灾邪此葢御史欲为奸谀以悦上意耳愿得其主名按致其法上曰卿言是也国以人为本闻有灾当亟救之岂可复疑之邪因命速蠲其税【上尝与宰相论治道于延英殿日旰暑甚汗透御服宰相求退上留之曰朕入禁中所与处者独宫人宦官耳故乐与卿等且共谈为理之要殊不知倦也】
　　秋七月立遂王恒为皇太子【即穆宗】
　　八月魏博节度使田季安卒
　　季安病军政废乱夫人元氏立其子怀谏为副大使知军务召牙内兵马使田兴【字安道廷玠之子】为都知兵马使【兴有勇力颇读书性恭逊季安虐兴数规谏季安以为收众心欲杀不果】未几季安卒【上与宰相议魏博事李吉甫请兴兵讨之李绛曰魏博不必用兵当自归朝廷上意以吉甫议为然绛曰怀谏乳臭子不能自听防军府大权必有所归诸将不服怨怒必起田氏不为屠肆则悉为俘囚何足烦天兵哉然彼自列将起代主帅隣道之所深恶不倚朝廷之援则无以自存故臣以为不必用兵可坐待魏博之自归也上曰善】
　　冬十月魏博兵马使田兴请吏奉贡诏以兴为节度使【寻赐名正】
　　田怀谏幼弱军政皆决于家僮蒋士则数以爱憎移易诸将众皆愤怒朝命乆不至军中不安田兴晨入府士卒大噪环拜请为留后兴惊仆乆之起谓众曰汝肯听吾言勿犯副大使守朝廷法令申版籍请官吏然后可皆曰诺兴乃杀蒋士则等十余人迁怀谏于外【自田承嗣据魏博至怀谏凡四世四十九年】监军以闻上亟召李绛曰卿揣魏博若符契吉甫请遣中使宣慰以观其变绛曰今田兴奉其土地兵众坐待诏命不乗此际推心抚纳必待勅使至彼持将士表来然后与之则是恩出于下而其感戴之心非今日比矣上欲且除留后绛曰田兴恭顺如此自非恩出不次无以深慰其心上从之除兴节度使制命至魏州兴感恩流涕士众鼓舞
　　十一月遣知制诰裴度【字中立闻喜人】宣慰魏博
　　李绛言魏博五十余年不霑皇化一旦来归不有重赏过其所望则无以慰士卒之心使四隣劝慕请发内库钱百五十万缗以赐之宦官以为太多上以语绛绛曰田兴不贪专地之利不顾四隣之患归命圣朝陛下奈何爱小费而遗大计不以収一道人心钱用尽更来机事一失不可复追借使国家发十五万兵以取六州期年而克之其费岂止如此而已乎上悦曰朕所以恶衣菲食蓄聚货财正欲为平定四方不然徒贮之府库何为十一月遣知制诰裴度宣慰魏博颁赏军士六州百姓给复一年军士受赐欢声如雷成徳兖郓使者数軰见之相顾失色叹曰倔强者果何益乎度为兴陈君臣上下之义兴听之终夕不倦请度徧行所部宣布朝命又奉所部缺官请有司注拟奉法令输税赋室屋僣侈者皆避不居郓蔡恒遣游客间説多方兴终不听【李师道使人谓韩曰我世与田氏约相保援今兴非其族又首变两河事亦公之所恶也我与成徳合军讨之曰我不知利害知奉诏行事耳若兵北渡河我则以兵东取曹州师道惧不敢动】
　　置振武【乾元初置振武军领麟胜二州地在今陜西葭州神木县】天徳【注见前】营田李绛奏振武天徳左右良田可万顷请择能吏开置营田可以省费足食上从之命度支使卢坦经度四年之间开田四千八百顷収谷四千余万斛嵗省度支钱二千余万缗
　　吐蕃寇泾州
　　吐蕃数入寇上患之李绛言京西京北始置神策镇兵欲以备御吐蕃使与节度使掎角相应今则鲜衣美食坐耗县官每有寇至节度使邀与俱进则云申取中尉处分比及得报虏去逺矣纵有果鋭之将闻命奔赴节度使无刑戮以相制相视如平交左右前却莫肯用命请据所在之地割本镇使号令齐一则军威大振虏不敢入寇矣上曰不知旧事如此当亟行之既而神策军骄恣日乆不乐节度使竟为宦官所沮而止
　　御批厯代通鉴辑览卷五十九
<史部,编年类,御批历代通鉴辑览>
　　钦定四库全书
　　御批歴代通鉴辑览卷六十
　　唐
　　宪宗皇帝
　　元和八年春正月权徳舆罢
　　李吉甫李綘数争论于上前徳舆居中无所可否上鄙之故罢
　　贬于頔为恩王【名连代宗子】传
　　初頔在山南惮上英威为子季友求尚主上以普宁公主妻之因讽使入朝【徳宗时加同平章事及是复加司空奉朝请】既而頔以久留长安郁郁不得志有梁正言者自言与枢宻使梁守谦同宗頔使其子敏赂之求出镇久之正言诈渐露敏索还其赂不得诱其奴支解之事觉頔素服诣阙请罪左授恩王传絶朝谒敏流雷州【唐置今广东雷州府是】季友等皆贬官【事连僧鍳虚鉴虚自贞元以来以财交权幸受方镇赂遗厚自奉养吏不敢诘至是权幸争为之言上欲释之中丞薛存诚不可上遣中使诣台宣旨存诚对曰陛下必欲释此僧请先杀臣不然臣不奉诏上嘉而从之杖杀鉴虚薛存诚字资明寳鼎人】
　　征四川节度使武元衡入知政事
　　夏六月大水
　　上以为隂盈之象出宫人二百车
　　徙受降城【此中受降城也注见前】于天徳军【元和志天徳军本安北都防旧理西受降城天寳中于大同川西筑城名曰天安军移□焉乾元后改为天徳军西南移永清棚至元和八年复移军于大同川之旧城】
