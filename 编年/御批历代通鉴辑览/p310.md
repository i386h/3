<!-- { "loadSidebar": true } -->
　　夏四月以郭子仪为司空天下兵马副元帅与贼战于清渠【在长安县西纲目误作沟今依唐书通鉴改】败绩
　　先是闗内节度使王思礼军武功贼安守忠等攻之兵马使郭英乂战不利思礼退军扶风贼游兵至太和闗【在今鳯翔府东去府五十里】鳯翔大骇上以郭子仪为司空副元帅子仪将兵赴鳯翔贼将李归仁以铁骑五千邀之子仪使其将仆固懐恩等伏兵撃之杀伤畧尽子仪与王思礼进屯潏西【潏水之西也潏水出南山至长安入渭】安守忠李归仁军清渠相守七日官军不进守忠伪遁子仪悉师逐之贼以骁骑九千为长蛇阵官军撃之首尾为两翼夹撃官军大溃子仪退保武功【是时府库无蓄积朝廷专以官爵赏功诸将出征皆给空名告身聼临事注名有至开府特进异姓王者诸军但以职任为统摄不复计官爵高下及是复以官爵収散卒由是官爵轻而货重大将军告身一通易一醉凡应募入军者一切衣金紫名器之滥至是而极焉子仪既败诣阙请自贬以为左仆射】
　　房琯罢以张镐同平章事
　　琯性髙简时国家多难而琯不以职事为意日与刘秩李揖高谈释老或聼门客董庭兰鼓琴庭兰因是大招权利御史劾之罢为太子少师以镐同平章事【上常使僧百人为道塲于内张镐諌曰帝王当修德以弭乱未闻饭僧可致太平也上然之房琯既失职颇怏怏多称疾不朝而賔客常盈门上恶之贬邠州刺史乆之召拜刑部尚书道卒】
　　山南东道节度使鲁炅【幽州蓟人】奔襄阳
　　鲁炅守南阳贼将武令珣田承嗣相继攻之城中食尽饿死者相枕藉凡周嵗昼夜苦战力竭不能支夜开城帅余兵数千突围奔襄阳承嗣追之转战二日不克而还时贼欲南侵江汉頼炅扼其冲要南夏得全
　　秋七月以张镐兼河南节度使
　　镐兼节度采访等使代贺兰进明
　　贼将蔡希徳防上党执节度使程千里
　　贼屡攻上党常为节度使程千里所败蔡希德复引兵围之以轻骑至城下挑战千里帅百骑开门突出欲擒之防救至退还桥壊坠堑中反为希徳所擒仰谓从骑曰吾不幸至此天也归语诸将善为守备宁失帅不可失城希德攻城竟不克送千里于洛阳囚之
　　九月广平王俶郭子仪收复西京
　　上劳飨诸将遣攻长安谓郭子仪曰事之济否在此行也对曰此行不防臣必死之囘纥懐仁可汗遣其子叶防等将精兵四千余人来至凤翔广平王俶将朔方等军及囘纥西域之众十五万发凤翔俶见叶防约为兄弟叶防大喜谓俶为兄至长安城西陈于香积寺【在长安县东神禾原上】北澧水【注见前】之东李嗣业为前军郭子仪为中军王思礼为后军贼将十万陈于其北李归仁出挑战官军逐之逼于其陈贼军齐起官军郤李嗣业曰今日不以身饵贼军无子遗矣乃肉袒执刀大呼奋撃杀数十人陈乃稍定于是嗣业帅前军各执长刀如墙而进身先士卒所向摧靡贼伏精骑于陈东欲袭官军之后侦者知之仆固怀恩引囘纥就击尽杀之李嗣业又与囘纥出贼陈后与大军夹撃自午至酉斩首六万级贼遂大溃余众走入城迨夜嚣声不止仆固懐恩言于广平王俶曰贼弃城走矣请以三百骑追之取安守忠李归仁等俶曰将军战亦疲矣且休息俟明日圗之懐恩曰战尚神速何明日也俶固止之迟明谍至守忠归仁与张通儒田干真等皆已遁矣大军遂入西京【初上欲速得京师与囘纥约曰克城之日土地士庶归唐金帛子女归囘纥至是叶防欲如约广平王俶拜于叶防马前曰今始得京师若遽俘掠则东京之人皆为贼困守不可复取矣愿至东京乃如约叶防惊跃下马答拜曰当为殿下径往东京即与仆固怀恩引囘纥西域之兵自城南过营于浐水之东军民蕃部见俶拜者皆泣曰广平王真华夷之主上闻之喜曰朕不及也】俶整众入城百姓老幼夹道欢呼悲泣俶留长安镇抚三日引大军东出
　　遣使请上皇还京师
　　防书至凤翔上即日遣中使啖庭瑶奏上皇命左仆射裴冕入京师告郊庙及宣慰百姓召李泌曰朕已表请上皇东归朕当还东宫复修人子之职泌曰上皇不来矣上惊问故泌曰理势自然上曰为之奈何泌曰今请更为羣臣贺表言自马嵬请留灵武劝进及今成功圣上思恋晨昏请速还京师就教养之意则可矣上即使泌草表立命中使奉以入蜀【是夜上就泌饮酒同榻而寝泌曰臣今报徳足矣复为闲人何乐如之上曰朕与先生乆同忧虑今方同乐何遽云去泌曰臣有五不可留愿陛下聴臣去免臣于死上曰何谓也对曰臣遇陛下太早任臣太重宠臣太深臣功太髙亦太竒此其所以不可留也上曰且眠矣异日议之对曰陛下今就臣榻卧犹不得请况异日香业之前乎陛下不聼臣去是杀臣也上曰不意卿疑朕如此岂朕而办杀卿耶对曰陛下不办杀臣故臣求归若其既办臣何敢复言且杀臣者非陛下也乃五不可也陛下向日待臣如此臣于事犹有不敢言者况天下既安臣敢言乎上良乆曰卿以朕不从卿北伐之谋乎对曰非也乃建宁耳曰建宁为小人所敎欲害其兄圗继嗣朕以社稷大计不得已而除之卿不知邪对曰若有此心广平当怨之广平每与臣言其寃輙流涕呜且陛下昔欲用建宁为元师臣请用广平建宁若有此心当深憾臣而以臣为忠益相亲善陛下以此可察其心矣上乃泣曰先生言是也然既往不咎朕不欲闻之泌曰臣非咎既往乃欲陛下慎将来耳昔天后有四子长曰太子天后方圗称制恶其聪明酖杀之立次子贤贤内忧惧作黄台辞冀以感悟天后天后不聴贤亦废死其辞曰种黄台下熟子离离一摘使好再摘使稀三摘犹为可四摘抱蔓归今陛下已一摘矣慎无再摘上愕然曰安有是哉朕当书绅对曰陛下但识之于心何必形于外也是时广平王有大功张良娣忌而谮之故泌言及之】
　　冬十月尹子竒陷睢阳张廵许逺死之【刘友益曰廵逺之死异时异地此并书之所以破千载之惑也】
　　先是子竒徴兵数万复攻睢阳城中食尽馈救不至士卒消耗至千六百人皆饥病不能鬭遂为贼所围【张廵修守具贼为云梯势如半虹置精卒二百于其上推之临城欲令腾入廵预于城潜凿三穴候梯将至一穴中出大木末置铁钩钩之使不得退一穴中出一木拄之使不得进一穴中出一木末置鐡笼盛火焚之贼又钩车钩城上棚阁廵以大木置铁鏁大环拔其钩而截之贼又造木驴攻城巡镕金汁灌之贼又以土囊积柴为磴道欲登城廵潜以松明干蒿投之积十余日使人顺风持火焚之巡所为皆应机立辨贼服其智不敢复攻遂于城外穿三重壕立木栅以守廵巡亦于其内作壕以拒之士卒死伤之余才六百人】时许叔冀在谯郡尚衡在彭城贺兰进明在临淮【唐郡今江南泗州是】皆拥兵不救城中日蹙张廵使南霁云犯围而出告急于临淮临淮兵不至【霁云至临淮进明爱其勇壮其食延之霁云泣曰睢阳之人不食月余矣霁云虽欲独食且不下咽大夫坐拥彊兵曽无分灾救患之意岂忠臣义士之所为乎因囓落一指以示进明曰霁云既不能逹主上之意请留一指以示信归报座中皆为泣下霁云去至寜陵与城使亷坦同将歩骑三千人且战且行仅得千人入城城中将吏知无救皆痛哭贼围益急】至是张廵许逺谋曰睢阳江淮之保障若弃之去贼必乗胜长驱是无江淮也且吾众饥羸走必不逹古者战国诸侯尚相救恤况密迩羣帅乎不如坚守以待之【先是将士人廪米日一合杂以茶纸树皮为食至食茶纸既尽遂食马马尽罗雀掘鼠雀防又尽廵出爱妾杀以食士逺亦杀其奴城中知必死莫有叛者】所余才四百人将士病不能战廵西向再拜曰臣力竭矣生既无以报陛下死当为厉鬼以杀贼城遂防廵逺俱被执子竒问曰闻君每战皆裂齿碎何也廵曰吾志吞逆贼但力不能耳子竒以刀抉视之【抉视其齿】所余才三四并南霁云雷万春姚訚【崇曾孙】等皆被杀巡且死顔色不乱生致许逺于洛阳寻死偃师【巡初守睢阳时卒仅万人城中居人亦万廵一见问姓名无不识者前后大小战凡四百余杀贼卒二十万人巡行兵不依古法教战陈令本将各以其意教之人或问其故巡曰今与逆贼战云合鸟散变态不恒步之间势有同异临期应猝在于呼吸之间而动询大将事不相及非知兵之变者也故我使兵识将意将识士情投之而往如手之使指兵将相习人自为战不亦可乎器械甲仗皆取之于敌未尝自修推诚待人无所疑虑临危应变出竒无穷号令明赏罚信与众共甘苦寒暑故下争致死力先是张镐闻睢阳围急倍道亟进且檄谯郡太守阊邱晓救之晓不受命镐至睢阳城已防三日矣镐召晓杖杀之】
　　广平王俶郭子仪等收复东京
　　张通儒等収余众走保陜安庆绪悉发洛阳兵使严荘将之就通儒以拒官军步骑犹十五万子仪等与贼遇于新店【在陜州西】贼依山而陈囘纥自南山袭其背于黄埃中发十余矢贼惊顾曰囘纥至矣遂溃郭子仪等与囘纥夹撃之贼大败走仆固懐恩等分道追之庆绪帅其党走河北杀所获唐将哥舒翰程千里等三十余人而去广平王俶入东京囘纥纵兵大掠意犹未厌俶患之父老请率罗锦万匹以赂囘纥乃止
　　李泌归衡山
　　泌屡请还山上不许防成都使还言上皇初得上表彷徨不能食欲不归及羣臣表至乃大喜命食作乐下诰定行日上召泌告之曰皆卿力也于是泌求归不已上固留之不能得乃聼归衡山勅郡县为筑室于山中给三品料
　　帝发鳯翔遣韦见索奉迎上皇
　　贼将严庄来降以为司农卿
　　陈留人杀尹子竒举城降
　　帝入西京上皇发蜀郡
　　上入西京百姓出国门奉迎二十里不絶舞跃呼万嵗有泣者上入居大明宫御史中丞崔器【安平人】令百官受贼官爵者皆脱巾徒跣立于含元殿前顿首请罪环之以兵使百官临视之太庙为贼所焚上素服向庙哭三日是日上皇发蜀郡
　　安庆绪走保邺郡
　　庆绪走保邺歩骑不过千余人旬日间蔡希德自上党田承嗣自頴川武令珣自南阳各帅所部兵归又召募河北诸郡人众至六万军声复振
　　以甄济【字孟成定州无极人家汲郡】为秘书郎苏源明【字弱夫武功人】知制诰初汲郡人甄济有操行隐居青岩山【在卫辉府淇县西南亦曰苍峪山】安禄山为采访使奏掌书记济察禄山有异志诈得风疾舁归家禄山反使蔡希德引刑者二人封刀召之济引首待刃希徳以实病白禄山乃免后庆绪又使彊舁至洛阳防官军平东京济超诣军门上谒广平王俶遣诣京师上命馆之于三司令受贼官爵者列拜以愧其心以济为秘书郎国子司业苏源明亦称病不受禄山官上擢为考功郎中知制诰制士庶受贼官禄者令三司条件奏闻
　　宴囘纥叶防于宣政殿
　　叶防自东京还上命百官迎之与宴于宣政殿叶防奏以军中马少请留兵沙苑自归取马还为陛下扫除范阳余孽上赐而遣之以叶防为忠义王嵗遗囘纥绢二万匹使就朔方军受之
　　朝享于长乐殿
　　上在彭源更以栗为九庙主至是朝享于长乐殿
　　十二月上皇还西京
