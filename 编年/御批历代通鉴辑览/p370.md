<!-- { "loadSidebar": true } -->
　　杨师厚逼青州王师范降冬十月葛从周取兖州杨师厚屯□朐【注见前】王师范攻之师厚奋击大破之获师范弟师克进逼青州师范以弟故遂请降时朱全忠闻李茂贞将起兵恐其复刦天子而去欲迎车驾诣洛阳乃受之葛从周急攻兖州刘固守【鄩使从周毋登城谓从周曰刘将军事我不异于汝从周攻城为之少缓】防师范使者至谕鄩乃降全忠表鄩为保大留后已又表师范为河阳节度使后师范举族为全忠所杀【师范举族迁大梁全忠客之后朱友寕妻防讐乃族师范有司次第左右告之故师范与家人宴少长列坐语使者曰死固不免余惧昭穆失序不可以见先人酒行以次就戮者二百人】
　　山南东道节度使赵匡凝【字光仪蔡州人】取荆南表其弟匡明为留后
　　匡凝父徳諲初事秦宗权以山南东道七州降朱全忠全忠表为节度使徳諲卒匡凝嗣至是荆南节度使成汭为淮南将李神福所击赴水死【先是神福击鄂州节度使杜洪求救于朱全忠全忠令汭及湖南马殷出兵救之汭发舟师十万沿江东下殷遣将许德动乘虚袭防江陵大掠而去荆南将士闻之以亡其家皆无鬭志汭遂为神福所败而死　杜洪鄂州人】武贞【澧朗军名】节度使雷彦威【满之子时满已卒彦威嗣】遣兵袭据其地匡凝令匡明击走之表匡明为留后时天子防弱诸道多不上供惟匡凝兄弟委输不絶【雷彦威狡狯残忍常泛舟焚掠邻境荆鄂之间殆至无人寻为其弟彦恭所逐】
　　李茂贞李继徽举兵逼京畿
　　朱全忠之克邠州也执靖难节度使杨崇本妻于河中而私焉崇本怒使谓李茂贞曰唐室将灭父【本茂贞餋子故称】忍坐视之乎遂相与连兵侵逼京畿复姓名李继徽全忠恐其复有刦迁之谋乃发兵屯河中
　　十一月杨行密克宣州斩田頵
　　初田頵破冯铎诣杨行密求池歙二州为廵属行密不许頵攻钱镠行密又召之还頵遂有叛志与润州团练使安仁义【本沙陀叛将】同举兵行密使李神福讨頵王茂章讨仁义頵将水军拒神福神福曰贼弃城而来此天亡也坚壁不战遣使告行密发兵防其归路行密遣台蒙将兵赴之至是蒙击斩頵遂克宣州仁义勇决得士心茂章攻润州逾年始克之斩仁义【頵之叛也行密妻弟夀州节度使朱延夀隂与通谋行密诈为目疾谓夫人曰吾不幸失明诸子皆防军府事当悉以授三舅夫人以报延夀行密亦自遣人召之延寿至行密斩之而出朱夫人方延夀赴召其妻王氏曰君此行吉凶未可知愿日发使以安我一日使不至王氏曰事可知矣部分僮仆授兵闻门骑至乃焚府舎曰妾誓不以皎然之躯易讐人所辱赴火而死初行密与頵□里相善约为兄弟及頵首至广陵行密视之泣下因赦其母殷氏行宻与诸子皆以子孙礼事之殷氏与頵妇弟郭师从常保防□傅瓘頵败傅瓘归杭州钱镠以师从为镇东虞　朱延夀舒城人郭师从合肥人】
　　以独孤损【字又损及之从曾孙】同平章事裴贽罢
　　损以礼部尚书相贽罢为左仆射
　　朱全忠杀左仆射张濬【朱全忠纲目作张全义考杀濬者全义使全义者全忠也今依唐书昭宗纪改书】
　　濬居长水【本后魏南陜县唐更名今马镇在河南府永寕县西南】王师范举兵时欲取濬为谋主不克及是朱全忠谋篡夺恐濬扇动藩镇讽张全义杀之【县吏叶彦素□濬所厚知全义谋以告濬濬谓其子格曰汝留则俱死去则存种格哭拜而去彦遣人送之自荆南入蜀　张格字义师濬次子】
　　【甲子】天祐元年春正月朱全忠杀崔以崔逺柳璨【字炤之公绰族孙】同平章事
　　初崔假朱全忠兵力以诛宦官全忠既破李茂贞威震天下遂有簒夺之志惧与全忠外虽亲厚私心渐异乃谓全忠曰长安密迩茂贞不可不为之备六军十二卫但有空名请召募以实之使公无西顾之忧全忠知其意曲从之密使麾下壮士应幕以察之不之兵与京兆尹郑元规等缮治兵仗日夜不息防朱友伦击毬坠马而死全忠疑所为杀同戯者十余人遣兄子友谅【全昱子】代典宿卫至是全忠欲迁天子都洛恐立异密表等专权乱国请并其党郑元规等诛之诏皆贬之而以裴枢独孤损分制六军三司全忠密令朱友谅杀及元规等数人
　　朱全忠屯河中表请迁都帝发长安二月至陜
　　朱全忠引兵屯河中遣牙将奉表称邠岐兵逼畿甸请上迁都洛阳时上御延喜楼及下裴枢已促百官东行驱徙士民号哭满路骂曰贼臣崔召朱温来倾覆社稷使我曹流离至此上遂发长安全忠以张廷范为御营使毁长安宫室百司及民间庐舍取其材浮渭沿河而下长安遂墟上至华州民夹道呼万岁上泣曰勿呼万岁朕不复为汝主矣馆于兴徳宫谓侍臣曰纥干山头冻杀雀何不飞去生处乐【纥干山一名纥真山在今大同府大同县东元和志蕃语纥真华言三十里也寰字记其山夏恒积雪故彼人有山头冻杀雀之语】朕今漂泊不知竟落何所因泣下霑襟左右莫能仰视二月至陜以东都宫阙未成留止全忠来朝上延入寝室见何后后泣曰自今大家夫妇委身全忠矣
　　王建遣兵迎车驾
　　上遣间使以御札告难于建建遣王宗祐【建飬子】将兵防鳯翔兵至兴平遇汴兵不得进而还建始自用墨制除官云俟车驾还长安表闻
　　三月朱全忠判六军诸卫事
　　全忠既杀崔遂专总禁卫
　　朱全忠赴洛阳
　　全忠置酒私第【陜城私邸也】邀上临幸遂请赴洛阳督修宫阙上与之宴羣臣既罢留全忠及韩建饮皇后出自捧玉巵饮之宫人或附上耳语建蹑全忠足全忠不饮阳醉而出
　　遣间使以密诏告难于四方
　　上复遣间使以绢诏告急于王建杨行密李克用等令纠率藩镇以图匡复曰朕至洛阳则为全忠所幽闭诏敕皆出其手朕意不得复通矣
　　杨行密遣兵击杜洪
　　行密以李神福为鄂岳招讨使将兵击杜洪朱全忠遣使诣之请舍鄂岳复请旧好行密报曰俟天子还长安始敢闻命【既而神福卒行密以刘存代之明年朱全忠遣其将曹延祚救洪存攻防岳州执洪及延祚送广陵悉诛之刘存泌阳人】
　　夏四月帝至洛阳
　　朱全忠奏宫室已成请车驾早发上遣宫人谕以皇后新产未任就路请俟十月东行全忠疑上徘徊俟变怒甚谓牙将防彦卿【字俊臣开封人】曰汝速至陜即日促官家发来闰月车驾发陜全忠迎于新安杀上左右及宫人数人自崔之死六军散亡俱尽余内园小儿三百余人从上而东全忠尽杀之预选二百人大小相类者依其服而代之上初不觉累日乃悟自是上之左右使令皆全忠之人矣至洛阳入宫以蒋元晖王殷为宣徽南北院【宣徽二院唐中叶置宦者□之百官志不载】乃使张廷范为街使韦震为河南尹又召朱友恭氏叔琮为左右龙武统军典宿卫
　　以朱全忠为防国宣武宣义忠武节度使
　　更封钱镠为呉王
　　镠求封呉越王朝廷不许乃更封呉王
　　命魏博曰天雄军进罗绍威爵为邺王【代宗以魏博为天雄军及田悦拒命除其号今复之】
　　五月朱全忠还镇
　　帝宴全忠等既罢复召全忠宴于内殿全忠疑不入帝曰然则可使敬翔来全忠擿翔使去曰翔亦醉矣乃还大梁
　　六月李茂贞王建李继徽合兵讨朱全忠全忠拒之河中时西川诸将劝王建乘茂贞之衰取鳯翔建以问判官冯涓涓曰今梁晋虎争势不两立若并而为一举兵向蜀虽诸葛复生不能敌矣鳯翔蜀之藩蔽不若与之和亲无事则务农训兵有事则观衅而动可以万全建曰然乃与茂贞修好及李继徽合兵诛朱全忠全忠拒之河中
　　秋八月朱全忠弑帝于椒殿太子祝即位【是为昭宣帝】初全忠见徳王裕眉目疎秀年齿已壮恶之私谓崔曰徳王尝奸帝位岂可复留公何不言之言于帝帝问全忠全忠曰陛下父子之间臣安敢窃议此崔卖臣耳帝自离长安日忧不测与何后终日沈饮或相对悲泣全忠使蒋元晖伺帝动静帝从容谓元晖曰徳王朕爱子全忠何故坚欲杀之因泣下齧中指血流元晖具以语全忠全忠愈不自安时李茂贞等移来往皆以兴复为辞全忠方西讨以帝有英气恐变生于中欲立防君易谋禅代乃遣判官李振至洛阳与元晖及朱友恭氏叔琮等图之元晖选牙官史太等百人夜叩宫门杀宫人裴贞一帝在椒殿方醉遽起单衣绕柱走太追弑之昭仪李渐荣以身蔽帝呼曰寜杀我曹勿杀大家太亦杀之又欲杀何后后求哀于元晖乃释之于是元晖矫诏称贞一渐荣弑逆立辉王祚为皇太子更名祝于柩前即位【时年十三】宫中恐惧不敢出声哭全忠闻之阳惊哭自投于地曰奴軰负我令我受恶名于万代至东郡伏梓宫恸哭杀友恭叔琮友恭临刑大呼曰卖我以塞天下之谤如鬼神何全忠遂辞赴镇
　　杨行密以子偓为宣州观察使
　　台蒙卒行密以子偓代之徐温谓偓曰王寝疾而嫡嗣出藩此必奸臣之谋他日相召非温使者及王令书慎无亟来偓泣谢而行
　　九月尊皇后为皇太后
　　冬十月辛邜朔日食
　　十二月杨行密遣马賨归长沙
　　賨性沈勇事行密屡有功行密从容问其兄弟乃知为马殷之弟大惊曰吾尝怪汝器度瓌伟果非常人遣归长沙賨固辞行密固遣之【賨至长沙殷议入贡賨曰杨王地广兵强不若与之结好殷作色曰杨王不事天子一旦朝廷致讨□□及吾汝置此论勿为吾祸】
　　以刘隠为清海节度使
　　隐以重赂结朱全忠故有是命
　　昭宣帝
　　【乙丑】天祐二年【刘友益曰君立逾年改元恒也昭宣于是逾年矣而不改先君之旧号则臣子之罪也其畏全忠亦甚矣纲目非元年不书号于是特书昭宣帝天祐二年所以表其为新君之初年以正始也】春二月朱全忠杀徳王裕等九人
　　全忠使蒋元晖邀徳王裕等九人【裕及棣王祤防王禊祈王禋遂王祎景王秘祁王祺雅王祯琼王祥】置酒九曲池悉缢杀之投尸池中皆昭宗之子也
　　葬和陵【在河南府偃师县南】
　　【贺善赞曰昭宗即位首务彊兵志张王室而性失卞急不审事宜是以三命出师不惟无功益以长乱虽唐亡已决亦其处之不善祗以速之也】
　　独孤损裴枢崔逺并罢以张文尉【字友华河间人】杨渉【字文川□兄子】同平章事
　　初桞璨及第不四年为相性倾巧时天子左右皆朱全忠腹心璨曲意事之同列裴枢崔逺独孤损皆朝廷宿望意轻之璨以为憾张廷范本优人有宠于全忠奏以为太常卿枢曰廷范勲臣幸有方镇何借乐卿恐非元帅指持之不下全忠闻之谓宾佐曰吾尝以裴十四器识真纯不入浮薄之党观此议论本态露矣璨因此并谮逺损于全忠故三人皆罢以张文蔚杨渉为相【渉为人和谨闻当为相泣谓其子凝式曰此吾家之不幸也必为汝累】
　　夏四月慧星出西北长竟天
