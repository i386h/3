<!-- { "loadSidebar": true } -->
　　张世杰刘师勇各以所部兵入于海
　　世杰师勇及蘓刘义以不战而降遂去世杰次于定海【宋县今改名镇海属宁波府】元石国英使都统卞彪説世杰降世杰以为彪来从已俱南也椎牛享之酒半彪从容为言世杰大怒断彪舌磔之于巾子山【在今镇海县东北山形卓立如巾帻故名】师勇至海上见时事不可为忧愤纵酒卒
　　吴坚文天祥如元军巴延执天祥遣坚还
　　杨应奎还言巴延欲执政面议太后乃以天祥为右丞相兼枢宻使【天祥先拜签书枢宻院事】与吴坚偕徃天祥辞不拜遂行因説巴延曰北朝若以宋为与国请退兵平江或嘉兴然后议嵗币与金帛犒师北朝全兵以还策之上也若欲毁其宗社则淮浙闽广尚多未下利钝未可知兵连祸结必自此始巴延以北诏为辞顾天祥举动不常疑有异志留之军中遣坚还天祥怒数请归曰我之此来为两国大事何故留我巴延曰勿怒君为宋大臣责任非轻今日之事正当与我共之令防古台【防古塔塔尔氏旧作忙兀台今改】索多馆伴覊縻之
　　驸马都尉杨镇等奉益王广王走婺州
　　杨淑妃秀王与檡从行
　　元吕师防侵江东谢枋得迎战败绩
　　枋得与元战于安仁【陈县今属饶州府】矢尽而败遂奔建宁【宋□名属福建路今福建建宁府是】山中妻子皆被执【枋得至建宁变姓名寓逆旅中日麻衣蹑屦东乡而哭人不识之以为被病也已而去卖卜建阳市中有来卜者惟取米屦而已委以钱率谢不取其后人稍稍识之多延至其家使为弟子论学　建阳晋县今属建寕府】
　　二月日中有黑子
　　元巴延遣人入临安封府库収图籍符印
　　巴延承制以临安为两浙大都督府命防古台范文虎入城治都督府事又令程鹏飞取太皇太后手诏及三省枢宻院檄谕州郡降附执政皆署家铉翁【眉州人时为签书枢宻院事】独不肯鹏飞令缚之铉翁曰中书无缚执政之理归私第以待命可也乃止巴延进屯湖州市【在今杭州城北】复令吕文焕及范文虎等慰谕太皇太后文焕因入内上表谢而出【畧曰兹衔北命来抗南师视以犬马报以仇讐非曰子弟攻其父母不得已也尚何言哉】巴延令张惠阿喽罕董文炳张范索都等封府库収史馆礼寺图书及百司符印告勅罢官府及侍卫军寻复索宫女内侍及诸乐官宫女赴水死者以百数
　　以贾余庆为右丞相兼枢宻使【是年正月余庆已同签书枢宻院事】刘岊同签书枢宻院事与吴坚谢堂家铉翁并充祈请使如元谢堂逃归
　　余庆凶狡残忍岊狎邪小人皆乗时窃美官谓使毕即归由是罢遣文天祥所部勤王兵堂纳赂于北而遁
　　元人以文天祥北去天祥寻自镇江亡入真州遂浮海如温州
　　巴延尝引天祥与吴坚等同坐天祥面斥贾余庆卖国且责巴延失信吕文焕从旁谕解之天祥并斥文焕及其侄师孟父于兄弟受国厚恩不能以死报国乃合族为逆尚何言文焕等惭恚巴延遂拘天祥随祈请使北行至镇江天祥与其客杜浒【字贵卿范从子】等十二人夜亡入真州苖再成出迎喜且泣曰两淮兵足以兴复特二阃小隙不能合从耳天祥问计将安出再成曰今先约淮西兵趋建康彼必悉力以扞我西兵指挥淮东诸将以通泰兵攻湾头以高邮宝应淮安兵攻扬子桥以扬兵攻瓜步吾以舟师直捣镇江同日大举湾头扬子桥皆沿江脆兵且日夜望我师之至攻之即下合攻瓜步之三面我自江中一面薄之虽有智者不能为之谋矣瓜步既举以淮东兵入京口淮西兵入金陵要其归路其大帅可坐致也天祥大称善即以书遗李庭芝遣使四出约结初天祥未至真时扬有逸卒言元宻遣一丞相入真州説降矣庭芝信之以为天祥来説降也使再成亟杀之再成不忍绐天祥出相城垒以制司文示之闭之门外乆之复遣二路分觇天祥果説降者即杀之二路分与天祥语见其忠义亦不忍杀以兵二十人道之如扬四鼓抵城下闻候门者谈制置司下令备文丞相甚急众相顾吐舌天祥乃东入海道遇元兵伏环堵中得免然饥莫能起从樵者乞得余糁羮行入板桥元兵又至众走伏丛篠中兵入索之执杜浒金应以去浒应以所懐金与卒得逸二樵者以蒉荷天祥至高邮遂由通州泛海如温以求二王
　　浙江潮三日不至
　　时元兵分驻江沙上杭人方幸之潮汐竟三日不至
　　元巴延使范文虎追益王广王不及执杨镇还临安二王遂走温州
　　巴延自二王自嘉会门出渡浙江而南遣范文虎将兵追之杨镇得报即还曰吾将就死于彼以缓追兵杨亮节等遂负二王及杨淑妃徒步匿山中七日统制张全以兵数十人追及遂同走温州
　　夏贵以淮西叛降元知镇巢军【唐巢县地宋置镇巢军今仍为县属庐州府】洪福死之
　　阿珠屯淮南东道其西道属之万户昂吉尔【张掖人姓叶普尔努氏始为西夏将旧作昻吉儿叶普尔努旧作野蒲今改】俾驻和州进攻庐州夏贵以书抵巴延曰愿毋费国力攻夺邉城若行都归附邉城焉徃至是举所部纳欵于元元以贵为淮西安抚使有洪福者贵家僮也从贵积劳知镇巢军贵既北降招福不聴使其从子徃福斩之元兵攻城乆不拔贵至城下好语语福请单骑入城福信之门发而伏兵起执福父子屠城中贵莅杀福子大源大渊謼曰法止诛首谋何乃举家为戮福叱曰以一命报宋朝何至告人求活邪次及福福大骂数贵不忠请身南向死以明不背国闻者流涕
　　三月元巴延入临安以帝及皇太后全氏福王与苪等北去宋亡
　　巴延自湖州市入城建大将旗鼓率左右翼万户巡城观潮于浙江又登狮子峯【在今钱塘县天竺西南风篁岭之北】观临安形胜部分诸将时福王亦自绍兴至巴延深慰之太皇太后及帝欲与相见巴延固辞曰未入朝无相见之礼明日发临安塔哈等入宫宣诏免牵羊系颈之礼趣帝及太后入觐太后泣谓帝曰荷天于圣慈活汝宜拜谢礼毕帝与太后肩舆出宫太皇太后以疾留内与苪及沂王乃猷度宗母隆国夫人黄氏并杨镇谢堂高应松庻僚刘褎然三学生等皆行太学生徐应镳【字巨翁衢州江山人】与其二男一女同赴井死
　　御批厯代通鉴辑览卷九十四
<史部,编年类,御批历代通鉴辑览>
　　钦定四库全书
　　御批歴代通鉴辑览卷九十五
　　元
　　世祖皇帝
　　帝名呼必赉太祖少子图垒【追諡睿宗事具前】第四子母竒咪氏【諡庄圣太后旧作怯烈氏今改】帝嗣位始建元立国号【俱见前】灭宋而有天下
　　【□子】至元十三年【宋益五昰景炎元年　是年三月元兵入临安宋统已絶依前夏商例一歳两系三月以前为宋帝防徳祐元年三月以后为元世祖至元十三年仍以宋二王纪年附注其下】春三月以阿喽罕董文炳行省事于临安
　　巴延自临安北还承制留阿喽罕董文炳经畧闽浙以防古台镇浙西索多镇浙东防江西都元帅宋都木逹言宋二王在闽广聚兵将攻江西乃遣逹春移军与李恒吕师夔防阿喽罕文炳同取未下州县以追二王
　　闰月宋陈宜中等奉益王昰开府福州
　　宋陆秀夫苏刘义等闻二王走温州相继追及于道遣人召陈宜中于清澳宜中来谒复召张世杰于定海世杰亦以所部兵来温之江心寺【在今永嘉县孤屿山麓】旧有宋髙宗南奔时御座众相率哭座下奉益王昰为都元帅广王昺副之兵除吏以秀王与檡为福建察访使先入闽中抚吏民谕同姓檄召诸路忠义同谋兴复防谢太后遣二宦者以兵百人召二王还临安宜中等沈其兵江中遂入闽时汀建诸州方谋从黄万石纳欵【万石尝为福建漕使故降附后欲取全闽为己功】闻二王至复闭门以拒万石南建【应作劔宋南剑州属福州路注见前】守臣林起鳌遣军攻之万石败走宋人兵势稍振【时宋人传檄岭海言夏贵己复濒江州郡诸将闻之以江路既絶不可北归皆欲托计事还静江独广西宣慰使史格曰君等勿为虚声所惧待贵逾岭审不可北归取途云南未为不可岂敢輙弃戍哉行省又欲弃广之肇庆徳庆封州并兵戍梧州亦为格所沮　静江唐军名宋置府今广西桂林府是】
　　宋主防【时防已降续纲目尚书帝非是今依元史世祖本纪之例改书】至爪洲李庭芝使姜才将兵袭洲不克
　　宋主防北行至洲李庭芝与姜才涕泣誓将士出兵夺两宫将士皆感泣乃尽散金帛犒兵以四万人夜洲战三时众拥防避去才追战至浦子市夜犹不退阿珠使人招之才曰吾宁死岂作降将军邪真州苗再成亦谋出兵夺防不克
　　夏五月宋人奉益王昰立于福州
　　宋陈宜中等共立益王改元景炎尊度宗淑妃杨氏为皇太妃同听政遥上宋主防尊号为孝宗懿圣皇帝又上谢太后全太后尊号进封广王昺为卫王升福州为福安府以大都督府为垂拱殿便防为延和殿王刚中知福州府是日有大声出府中众皆惊仆
　　宋以陈宜中为左丞相兼枢宻使都督诸路军马陈文龙刘黻叅知政事【黻寻卒】张世杰为枢宻副使陆秀夫签书枢宻院事【续纲目作直学士院按宋史本纪及秀夫传皆云为端明殿学士签书枢宻院事与续纲目不同似得其实今从之】
　　陈宜中以陆秀夫久在兵间知军务毎事咨访始行秀夫亦悉心匡赞久之与宜中议不合宜中使言者劾罢之乃谪居潮州【时又以苏刘义主管殿前司召李廷芝为右丞相姜才为保康军承宣使】
　　宋以赵溍为江西制置使吴浚【字允文吁江人】为江西招谕使宋人谋起兵兴复以溍为制置使进兵邵武谢枋得进兵饶州李世逵方兴等进兵浙东吴浚为招谕使邹防【字凤叔吉水人】副之毛统由海道至淮约兵防合仍诏傅卓翟国秀等分道出师时枋得败走已不能军
　　宋以文天祥为枢宻使同都督诸路军马
　　天祥自温州至福州拜右丞相兼枢宻使都督诸路军马天祥以国事皆决于陈宜中固辞不拜乃以为枢宻使同都督天祥使吕祖【太平州人】招豪杰于江淮杜浒募兵于温州
　　封宋主防为瀛国公
　　初宋吴坚等至燕不得命留馆中贾余庆病卒惟家翁闻国亡旦夕哭泣不食饮者数十日宋主防及全太后至燕高应松亦不食卒坚及翁迎谒伏地流涕称谢奉使无状不能保存宗社巴延遂以防赴上都见帝于大安殿降封瀛国公凡家资在杭越者有司辇至京师付之【帝尝召宋降将问曰汝等降何容易对曰贾似道专国每优礼文士而轻武臣臣等久积不平故望风送欵帝遣董文忠语之曰似道实轻汝曹恃似道一人之过汝主何负马正如汝言则似道轻汝也固宜】
　　以巴延同知枢宻院事
　　巴延入朝帝命百官郊迎以劳之既至拜同知枢宻院事寻诏以藤州【原属广西道今为县属梧州府】等处五千戸为食邑
　　建康安抚使索多克衢州宋江东西湖南北宣抚大使留夣炎降
　　时衢婺诸州皆复起兵董文炳谓索多曰严州不守临安必危公往镇之未十日诸州连兵来攻索多连战三月遂克婺州衢守备甚严索多率总管高兴等皷噪先登拔其城宋故相留夣炎降
　　六月阿尔哈雅遣将克广州
　　宋广东经畧使徐直谅遣其将梁雄飞请降于隆兴阿尔哈雅假雄飞招讨使使徇广东既而直谅闻益王昰立乃复遣权通判李性道摧锋军将黄俊等拒雄飞于石门【山名在今广州府南海县西北两山对峙屹若门关】性道不战俊战败直谅弃城遁雄飞遂入广州诸降将皆授以官俊独不受被害
　　宋吴浚兵败于南丰
