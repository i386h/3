<!-- { "loadSidebar": true } -->
　　坚以迥位望素重必不附已召之防葬而以韦孝寛爲相州总管迥知坚将不利于周室谋举兵讨之集文武士民令之曰杨坚借后父之势挟防主以作威福不臣之迹暴于行路吾与国舅甥任兼将相今欲纠合义勇匡国庇民何如众咸从命迥乃自称大总管奉赵王招少子以号令【天元时诸王咸就国及坚秉政恐诸王在外生变因徴入朝】坚以郧公韦孝寛爲行军元帅以讨迥【迥移书于其弟子青州总管勤勤表送其书寻复从迥于是迥及勤所綂诸州皆从之众数十万迥遣使招并州刺史李穆穆子士荣以穆所居天下精兵处隂劝穆从迥穆深拒之坚使穆子浑往布腹心穆使浑奉尉斗于坚日愿执威柄以尉安天下又以十三镮金帯遗坚十三镮金帯者天子之服也坚大悦穆兄子崇为懐州刺史初欲应迥后知穆附坚慨然太息曰阖家富贵数十人值国有难竟不能扶倾继絶复何靣目处天地间乎不得已亦附于坚　尉斗即熨斗也李浑宇金才穆少子李崇字永隆贤之子】
　　周杨坚自加都督中外诸军事
　　周杨坚杀赵王招越王盛【字立乆突髙祖子】
　　先是周毕贤【字干阳世宗子】谋杀坚事泄坚杀贤及其三子至是赵王招邀坚过其第引入寝室伏壮士于室后坚左右皆不得从惟腹心元胄【魏濮阳王顺之孙】坐戸侧酒酣招以佩刀刺连防坚欲因而刺之胄进曰相府有事不可乆留招叱之使却胄瞠目愤气扣刀入卫扶坚趋去招将追之胄以身蔽户招不得出坚乃诬招与越王盛谋反皆杀之及其诸子赏赐元胄不可胜计【周室诸王数欲伺隙杀坚坚都督李圆通常保防之由是得免已而坚又杀陈主纵及代王达膝王逌　李圆通京兆泾阳人陈王纯字堙智突代王达字度斤突滕王逌字尔固突俱大祖子】
　　秋八月梁遣使如周
　　梁使中书舍人栁庄【字思敬斛人】奉书入周丞相坚执庄手曰孤昔从役江陵深蒙梁主殊眷今猥蒙顾托当相与共保嵗寒耳【时周鄙州总管司马消难举兵应相州益州总管王谦亦起兵于蜀梁诸臣俱劝梁主与尉迟迥连谋以为进可以尽节周氏退可以席卷山南梁主疑未决防庄至具道坚语且曰尉迟迥昏耄已甚□难王谦常人之下者非有匡合之才终当覆灭随公必移周祚莫若保境息民以观其变梁主然之已而消难以众奔陈王谦为梁睿所败被杀高阿那肱为谦将睿并斩之　郧州本西魏安州后周更名今湖北徳安府是山南汉沔之地在终南太华之南故曰山南王谦字敕万雄之子梁睿字恃徳御之子】
　　周尉迟迥兵败自杀
　　先是周韦孝寛引军壁于武陟【隋县今属河南懐庆府】与尉迟迥隔沁水【出山西沁州沁源县羊头山流至武陟县入于河】相持不进孝寛长史李询【字孝询崇之兄】宻启丞相坚云总管梁士彦等并受迥金坚忧之与李徳林谋欲遣腹心一人往监诸军使观情伪刘昉郑译皆辞坚不悦司录高颎请行坚大喜即遣之及是颎至军为桥于沁水迥子魏安公惇军沁东布陈二十余里麾兵少却欲待孝寛军军半度击之孝寛因其却鸣鼓齐进军既度颎命焚桥以絶士卒反顾心惇兵大败孝寛乗胜进追至邺【迥卒十三万陈于城南迥弟勤帅众五万自青州赴逈以三千骑先至】迥素习军旅老犹被甲临陈其麾下皆闗中人爲之力战孝寛等军不利而却邺中士民观战者数万人宇文忻【字仲乐贵之子】曰事急矣吾当以诡道破之乃先射观者观者皆走转相腾借声如雷霆忻乃传呼曰贼败矣众复振因其扰而乗之迥军大败走保邺城孝寛纵兵围之迥掷弓于地骂坚极口而自杀迥起兵六十八日而败孝寛分兵悉平关东【勤走青州追获之坚以其初有诚欵特不之罪】
　　冬十月甲寅日食【后周书北史俱不书朔晦】
　　十二月周杨坚自爲相国进爵随王加九锡
　　【辛陈太建十三年周大象三年二月以后隋高祖丑文帝杨坚开皇元年　是嵗周亡隋代凡三国】春二月周杨坚称皇帝【是为隋文帝木袭封随公故国号曰随以周齐不遑寕处乃去辶作隋以辶训是故也辶本作是音绰】
　　庾季才劝隋王以今月甲子应天受命李穆卢贲亦劝之于是周主逊居别宫隋王即皇帝位【后周自愍帝至静帝亡凡五主合二十五年】时周境内有州二百一十一郡五百八隋皆有之【初隋主与周载下大夫荣建绪有旧将受禅建绪出为息州刺史隋主谓曰且踌躇当共取富贵建绪正色曰明公此防非仆所闻及即位来朝隋主谓曰卿亦悔不对曰臣位非徐广情类杨彪隋主曰朕虽不晓书语亦知卿此言不逊窦毅之女闻隋受禅自投堂下抚膺太息曰恨我不为男子救舅氏之患毅及襄阳公主掩其口曰汝勿妄言灭吾族由是竒之及长以适唐公李渊　载下大夫胡三省注载下逸师字后周置载师属地官有中大夫下大夫息州后周改魏东豫州置今光州息县是荣氏出周荣公后建绪北平无终人李渊昞之子即唐髙祖】
　　隋改官名
　　崔仲方【字不齐博陵安平人】劝隋主除周六官依汉魏之旧于是置三师【太师太傅太保】三公【太尉司徒司空】及尚书【设令左右仆射无所不统】门下【置纳言给事等官】内史【置监令等】秘书【领著作】内侍【皆宦官】五省御史【主弹劾】都水【主作造】二台太仆等十一寺【太常光禄卫尉宗正太仆大理鸿胪司农太府国子将作】左右卫等十二府【皆军府】以分司统职又置上柱国至都督十一等勲官【柱国大将军开府仪同三司皆有上凡八等都督有大有帅凡三等】以酬勤劳特进至朝散大夫【特进左右光禄金紫银青光禄及朝议朝散大夫】七等散官以加文武之有徳声者改侍中为纳言【己丙改度支尚书为民部都官尚书为刑部命左仆射判吏礼兵三部右仆射判民刑工三部废光禄卫尉鸿胪寺及都水台】
　　隋修庙社
　　尊考爲武元皇帝庙号太祖妣吕氏爲元明皇后社稷并列于含光门内之右
　　隋立后独孤氏
　　后家世贵盛而能谦恭雅好读书言事多与隋主意合甚宠惮之宫中称爲二圣【隋主每临朝后輙与方辇而进至阁乃止使宦官伺隋主政有所失随事匡谏退朝同反燕寝有司奏称周礼百官之妻命于皇后请依古制后曰妇人预政或从此为渐不可开其源也都督崔长仁后之中外兄弟也犯法当斩隋主以后故欲免之后曰国家之事焉可顾私长仁竟坐死隋主亦惩周氏之失不以权任假借外戚后兄弟不过将军刺史】
　　隋立世子勇【字睍地伐】爲太子诸子皆爲王
　　广【一名英第二子即焬帝】爲晋王俊【字阿只第三子】爲秦王秀【第四子】爲越王谅【字徳章第五子】爲汉王
　　隋废周主阐爲介公改封周太后杨氏爲乐平公主初刘郑矫诏以隋主□政杨后虽不预谋然以嗣主防冲恐权在他族闻之甚喜后知其父有异图意颇不平形于言色及禅位愈愤惋隋主愧之改封乐平公主欲夺其志公主誓不许乃止
　　隋主尽灭宇文氏之族
　　虞庆则【京兆栎阳人】劝隋主尽灭宇文氏高颎杨惠【隋主族子后更名雄】亦依违从之李徳林固争以爲不可隋主作色曰君书生不足与议此于是周太祖以下子孙皆死而徳林品位遂不进
　　隋徴苏威【字无畏绰之子】爲太子少保
　　威少有令名周宇文防彊以女妻之威见防专权恐祸及已屏居山寺以讽读爲娯周高祖闻其贤除车骑大将军辞疾不拜隋主爲丞相高颎荐之隋主召见与语大悦居月余闻将受禅遁归田里颎请追之隋主曰此不欲预吾事耳置之及受禅徴拜太子少保追封绰爲邳公以威袭爵寻兼纳言度支尚书【初苏绰在西魏以国用不足为征税法顾重既而叹曰今所爲者正如张弓非平世法也后之君子谁能弛之威闻其言毎以为己任至是奏灭赋役务从轻简隋主从之威尝言于隋主曰臣先人毎戒臣云唯读孝经一卷足以立身治国何用多为隋主深然之】
　　夏四月隋放散乐禁杂戏
　　五月隋主坚弑介公阐【諡曰周静帝】
　　秋九月隋铸五铢
　　初周齐所铸钱凡四等【齐天保初改置常平五铢重如其文后周保定初更铸布泉之钱以一当五建徳中更铸五行大布钱以一当十大象初又铸永通万国钱以一当千】及民间私钱多品甚众【邺中有赤熟青熟细眉赤生之异河南有青薄鉊锡之别梁益杂用古钱河西诸郡或用西域金银之钱】轻重不等隋主患之更铸五铢钱背面肉好皆有周郭每一千重四觔二两悉禁古钱及私钱不如様者没官销毁自是钱币始一民间便之
　　隋上柱国郑译有罪除名
　　译以上柱国归第【先是译辞监军隋主渐疎之敕官属不得白事于译译惧遂求解职】自以被疎阴呼道士醮章祈福婢告以为巫蛊译又与母别居为宪司所劾除名【隋主下诏曰译若留之于世在人为不道之臣戮之于朝入地为不孝之鬼宜赐以孝经令其熟读仍遣与母同居】
　　冬十月隋初行新律
　　初周法比于齐律烦而不要隋主命髙颎郑译及杨素裴政【字徳表邃之孙】等更加修定政练习典故达于从政乃采魏晋旧律下至齐梁沿革重轻取其折衷去枭轘鞭法非谋叛无族罪始制死刑二【绞斩】流刑三【自二千里至三千里】徒刑五【自一年至三年】杖刑五【自六十至百】笞刑五【自十至五十】又制议【羣臣议】请【请于上】减【罪有可原减夲科】赎【以铜赎罪】官当【罚官品以当其罪】之科以优士大夫除讯囚酷法【考掠不得过二百枷杖大小咸有程式】民有枉屈县不为理者聴以次经郡州省若仍不为理聴诣阙伸诉自是法制遂定【后隋主览刑部奏狱数犹至万以律尚严宻敕苏威及牛更定之刑纲简要疎而不失仍置律博士弟子员　牛字里仁安定鹑觚人夲姓尞文允仕魏赐姓牛氏】
　　隋以梁彦光【字修芝安定乌氏人】为相州刺史房恭懿【字慎言防阳人】为海州【东魏置今江南】刺史
　　初彦光为岐州【魏置今陜西鳯翔府是】刺史岐俗质厚彦光以静镇之奏课连为天下最隋主下诏褒美赐粟帛徙相州刺史【邺自齐亡衣冠士人多迁入闗唯工商乐戸移实州郭风俗俭诐好兴謡讼彦光居部如岐州法因目彦光为着帽饧隋主闻之免彦光官彦光请复为之发擿奸伏有若神明豪猾潜窜闗境大治于是招致名儒每乡立学亲临策试褒勤黜怠风化大变无复讼者　着帽饧饧软而甘言其乘善也】新丰令房恭懿政为三辅之最每朝谒隋主呼至榻前访以治民之术谓诸州朝集使曰房恭懿志存体国爱养我民卿等宜师之因擢为海州刺史由是吏多称职百姓富庻
　　十二月突厥佗鉢可汗死分立四可汗
　　初佗鉢可汗病且卒谓其子庵逻曰吾兄不立其子委位于我我死汝当避大逻便【木杆之子】及卒国人以大逻便母贱庵逻实贵竟立为嗣大逻便心不服庵逻每遣人詈辱之庵逻不能制因以国让摄圗【逸可汗之子】国人共迎立之号沙鉢畧可汗居都斤山【在漠北】庵逻降居独洛水【亦在汉北】称第二可汗沙鉢畧以大逻便为阿波可汗还领所部又沙鉢畧从父玷厥居西面号达头可汗诸可汗各统部众分居四面沙鉢畧勇而得众北方皆畏附之【先是周与突厥和亲以赵王招女为千金公主妻之及隋主立公主伤其宗祀覆没日夜请为周复讐沙鉢畧谓其臣曰我周之亲也今隋公自立而不能制复何面目见可贺敦乎乃与髙寳寜合兵伐隋隋主崚长城命虞庆则镇并州屯兵以备之】
