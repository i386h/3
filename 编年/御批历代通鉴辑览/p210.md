<!-- { "loadSidebar": true } -->
　　【丙宋元徽四年辰魏承明元年】夏六月魏太后冯氏弑其主宏复称制魏冯太后内行不正怨于上皇【初尚书李敷之弟奕得幸于太后敷故与尚书李防相善防出为相州刺史受纳货赂为人所告敷隐蔽之上皇闻之槛车征防考验当死时敷兄弟将见疎斥有司以中防讽防告敷等隂事可免防意不欲其壻裴攸劝之防乃与范列敷兄弟事状三十余条有司以闻上皇大怒诛敷兄弟防得减死未几复为尚书太后以此怨上皇　李敷字景文顺之子李防字元盛范阳人】至是宻行鸩毒上皇遂殂【諡曰献文皇帝庙号显祖金陵】太后大赦改元复临朝称制以冯熙为太师中书监熙于外戚固辞乃除洛州刺史【太后性聪察知书讦晓政事被服俭素膳修减于故事什七八而猜忍多权数魏主宏性至孝能承顔顺志事无大小皆仰成焉太后所幸宦者髙平王琚畧阳苻承祖等皆依势用事官至仆射爵为王公赏赐巨万太卜令王叡得幸超迁尚书秘书令李冲虽以才进亦由私宠又外礼人望东阳王丕游明根等每褒赏叡宁輙以丕等参之自以失行畏人议己羣下语言稍涉疑忌輙杀之宠臣小过捶笞或至百余寻复待之如初　王叡字洛诚太原晋阳人李冲字恩顺宝之子东阳王丕烈帝之元孙】
　　秋七月宋南徐州刺史建平王景素【宣简王宏之子】起兵京口不克而死
　　景素孝友清令好学礼士由是有美誉时太祖诸子俱尽诸孙唯景素为长宋主凶狂失徳朝野咸属意景素杨运长阮佃夫等欲专权势不利立长君隂欲除之会有人告景素欲反【景素腹心多劝举兵参军江淹独谏之　淹字文通济阳考城人】杨阮将发兵东讨萧道成袁粲以为不可景素亦遣世子诣阙自陈乃夺景素征北将军而杨阮猜忌益甚景素亦谋为自全之计遣人往来建康将军黄回羽林监垣只祖皆隂与通谋至是只祖率数百人奔京口云京师已溃劝令速入景素信之即据京口起兵杨阮遣将军黄回李安民【兰陵人】等讨之萧道成知回有异志故使安民与之偕行回不得发遂拔京口禽景素斩之党与皆伏诛
　　【丁宋元徽五年顺帝准□巳明元年魏太和元年】秋七月宋中领军萧道成弑其主昱而立安成王准【是为顺帝】自为司空録尚书事宋主昱自京口既平骄恣尤甚【无日不出从者并执鋋矛逄无免者民间扰□门户昼闭行人殆絶鍼椎凿锯不离左右一日不杀则惨然不乐殿省忧惶食息不保阮佃夫等谋因其出执而废之事觉被诛太后数训戒昱昱欲鸩之未果】尝直入领军府时盛暑萧道成昼卧裸袒昱令起立画腹为的引满将射之道成敛板曰老臣无罪左右王天恩曰领军腹大是佳射堋【补登反射垜也】一箭便死后无复射不如以骲箭【骲蒲交反骨镞箭也】射之昱乃更以骲箭射中其脐投弓大笑道成忧惧宻与袁粲褚渊谋废立【粲曰主上幼年其过易改伊霍之事非季世所行纵使功成亦终无全地渊黙然】越都校尉王敬则潜自结于道成道成命敬则阴结昱左右杨玉夫杨万年陈奉伯等使伺机便至是昱乘露车与左右于台冈【在台城东】赌跳往青园尼寺晚至新安寺偷狗饮酒醉还仁夀殿熟寝玉夫万年取千牛刀刎昱首奉伯袖之称敕开门出与敬则敬则驰诣领军府大呼事平道成戎服乘马出敬则等从入殿中殿中惊怖及闻昱已死咸称万嵗道成以太后令召诸大臣入议道成谓刘秉曰此使君家事何以断之秉未答道成须髯尽张目光如电秉曰尚书众事可以见付军旅处分一委领军道成让袁粲粲不敢当王敬则拔刃跳跃曰天下事皆应关萧公敢有开一言者血染敬则刃仍手取白纱帽加道成首令即位曰事湏及热道成正色可之褚渊曰非萧公无以了此道成乃下议迎立安成王【刘秉出逄从弟韫问曰事当归兄邪曰已让领军矣韫拊膺曰兄肉中讵有血邪今年族矣】遂以太后令数昱之罪恶追废为苍梧王仪卫至东府门安成王令门者勿开以待袁司徒粲至乃入即位【年十一】以道成为司空録尚书事骠骑大将军出镇东府刘秉为尚书令袁粲镇石头【秉始谓尚书政本以宗室居之则天下无变既而道成兼总军国布置心膂与夺自专禇溯素相凭附秉粲阁手仰成矣粲性冲静每有朝命常固辞不得已乃就职至是知道成有不臣之心隂欲图之即日就命】
　　九月宋封杨玉夫等爵有差
　　冬十月魏杀其徐州刺史李防
　　先是防为尚书信用范防弟瑛谏曰轻徳义而重势利不早絶之必贻后悔不从防与尚书赵黒有隙发其罪黒坐黜为门士黑恨之逾年黑复入领选白冯太后称防専恣出为徐州知太后怨防【防告李敷事具前】至是乃告防谋外叛太后征防问状引证之防曰汝受我恩何忍诬我曰受公恩何如公于李敷公忍之于敷何为不忍于公防叹曰吾不用瑛言悔之何及黑复于中搆成其罪防遂见诛
　　十一月宋荆襄都督沈攸之举兵讨萧道成
　　初沈攸之与萧道成同直殿省相善至是以道成名位素出己下一旦专制朝权心甚不平其长子元琰自建康至攸之谓曰吾宁为王陵死不为贾充生防太后赐攸之烛十挺割之得太后手令曰国家之事一以委公于是勒兵移檄【遣使邀张敬儿及诸州镇敬儿斩其使诸镇亦怀两端】遗书道成以为少帝昏狂宜与诸公宻议共白太后下令废之奈何交结左右亲行弑逆移易朝旧布置亲党宫閤管籥悉关家人吾不知子孟孔明遗训固如此乎足下既有贼宋之心吾宁敢捐包胥之节朝廷闻之忷惧初道成使其世子赜【即齐武帝】行郢州事以备攸之已征赜为左卫将军赜乃荐司马柳世隆【字彦绪元景从子】自代【赜谓世隆曰攸之一旦为变焚夏口舟舰沿流而东不可制也若留攻郢城未必能猝拔君为其内我为其外必破之矣】及攸之起兵赜行至浔阳众欲倍道趋建康赜曰浔阳地居中流宻迩畿甸留屯湓口内藩朝廷外援夏口保据形胜控制西南今日防此天所置也左中郎将周山图【字季寂义兴人】复力言之赜乃奉晋熙王燮镇湓口
　　宋中书监袁粲尚书令刘秉谋诛萧道成不克而死袁粲刘秉宻谋诛萧道成会湘州刺史王蕴【字彦深王太后兄子】以母丧还至东府欲因道成出吊作难道成不出乃更与粲秉共图之将帅黄回卜伯兴【天与之子】等皆与通谋道成初闻沈攸之事起自往诣粲粲辞不见道成乃召褚渊与之连席每事必引渊共之渊故憾粲【初溯遭忧去职朝廷敦廹不起粲往譬说渊乃从及粲遭忧渊譬说恳至粲终不起渊由是恨之】乃谓道成曰西夏事必无成公当先备其内耳时刘秉从弟韫为领军入直门下省卜伯兴为直閤黄回等诸将皆出屯新亭粲谋矫太后令使韫伯兴帅宿卫兵攻道成于朝堂回等帅所领为应刘秉等共赴石头谋既定将以告渊众谓不可粲曰渊虽与彼善岂得大作同异乃告之渊即以告道成道成乃遣军主苏烈薛渊【安都从子】等助粲守石头【渊曰不审公能保袁公共为一家否道成曰所以遣卿正为能尽临事之宜使我无西顾之忧耳但努力无多言】又以王敬则为直閤与伯兴共总禁兵粲与秉等本期夜发秉恇扰不知所为晡后即束装尽室奔石头粲惊曰何事遽来今败矣丹阳丞王逊【僧绰之子】走告道成道成宻遣人告王敬则使杀韫及伯兴苏烈等据仓城拒粲王蕴闻之谓粲已败即散走道成遣军主戴僧静【会稽永兴人】助烈等攻粲秉逾城走粲下城谓其子最曰本知一木不能止大厦之崩但以名义至此僧静逾城进最以身卫粲僧静直前斫之粲谓最曰我不失忠臣汝不失孝子遂父子俱死【百姓哀之为之謡曰可怜石头城宁为袁粲死不作褚渊生】秉父子亦为乱兵所害黄回以事泄遂不敢发王蕴逃匿捕得见杀【黄回后为南兖州刺史道成虑其终为祸乱杀之】
　　宋以杨运长为宣城太守
　　运长出守宣城于是太宗嬖臣无在禁省者矣【运长后为萧道成所杀】
　　【史臣曰孝建防始主威独运而刑政纠杂理难遍通耳目所寄事归近习及太宗晚运虑经盛衰权幸之徒慴惮宗戚欲使幼主孤立永窃国权□造同异兴树祸隙帝弟宗王相继屠勦宝祚夙倾实由于此矣】
　　宋萧道成假黄钺出顿新亭
　　【戊宋升明二年午魏太和二年】春正月宋沈攸之军溃走死
　　攸之至夏口自恃兵彊有骄色以郢城弱小不足攻欲以偏师守之而自帅大众东下防柳世隆遣人挑战肆骂秽辱之攸之大怒遂悉锐攻城世隆随宜拒应屡破之攸之素失人情但劫以威力及城久不拔逃者稍多司马刘攘兵射书入城请降世隆纳之攘兵烧营而去攸之军遂大溃先是张敬儿既斩攸之使者即勒兵侦攸之下遂袭江陵杀其子及孙至是攸之收散卒将还江陵闻敬儿已据城士卒皆散乃缢而死【张敬儿之袭江陵也金陵边荣为攸之留府司马城溃见执敬儿曰边公何为同人作贼荣曰沈荆州举义匡社稷不可谓贼身本不求生何须见问敬儿曰死何难命斩之荣欢笑而去荣客防山程邕之抱持荣顾谓敬儿曰君入人国不闻仁惠之声而先戮义士三楚之人宁蹈江汉死耳岂肯与君同日而生敬儿曰求死甚易乃先杀邕之而后及荣军士皆为垂涕攸之军溃时诸将皆走功曹臧寅曰幸其成而弃其败吾不忍为也乃投水死　臧寅字士若焘之曾孙】
　　宋萧道成自为太尉都督十六州诸军事
　　建康解严萧道成还镇东府加太尉都督南徐等十六州诸军事以其子赜为江州刺史嶷【字宣俨道成第二子】为中领军褚渊为中书监司空吏部郎王俭神彩渊旷好学博闻有宰相之志道成以为长史待遇隆宻事皆委之【道成以大明以来公私奢侈奏罢御府省尚方雕饰器玩又奏禁民间华伪杂物凡十七条】
　　秋九月乙巳朔日食
　　宋萧道成自为太傅扬州牧加殊礼
　　道成欲倾宋室夜召长史谢朏【字敬冲庄之子】屏人与语久之朏无言时二小儿捉烛道成疑朏难之乃取烛遣儿出朏又无言道成乃呼左右他日王俭知其防请间说之【俭曰功高不赏古今非一以公今日位地欲终北面可乎道成正色裁之而神彩内和俭因曰俭防公殊盼所以吐所难吐何赐拒之深也宋氏失徳非公岂复寜济但人情浇薄不能持久若小复推迁则人望去矣岂惟大业永沦七尺亦不可保道成曰卿言不无理俭又谓公宜礼絶羣后防示变革】俭即倡议加道成太傅假黄道成所亲任遐【字景逺乐安博昌人】曰此大事应报褚公道成曰褚公不从奈何遐曰彦回惜身保妻子非有竒才异节遐能制之渊果无违异诏进道成假黄大都督中外诸军事太傅领杨州牧剑履上殿入朝不趋赞拜不名
　　冬十二月魏太后杀其青州刺史南郡王李惠
　　冯太后忌李惠【惠为李夫人之父】诬以南叛杀之并其妻子太后以猜嫌所夷灭者十余家而惠所厯皆有善政魏人尤寃惜之
　　宋定音乐
　　尚书王僧防【僧绰之弟】奏朝廷以宫县合和鞞拂【鼙舞拂舞之曲也宋书乐志鼙舞汉代施于宴享旧曲有五篇拂舞出自江左旧云呉舞亦陈于殿庭歌诗五篇】节数虽会虑乖雅体又今之清商【一曰清乐丝竹相和之曲】实由铜爵【铜爵台也魏武建台自作乐府被之管置清商令掌之郭茂倩曰晋室播迁旧乐亡散苻坚灭凉得之传于后秦宋武定关中遂入江南】中庸和雅莫近于斯而情变听移亡者将半民间竞造新声烦淫无极宜令有司悉加补缀从之
