<!-- { "loadSidebar": true } -->
　　【大清命定西将军爱星阿率师会之三桂遂传檄缅甸谕以擒献由榔顺治十八年正月三桂遣二土官至缅示师期三月师至猛卯防瘴发撤兵而缅酋莽猛白屡得三桂檄欲生致由榔乃密使人防守诱其从官沐天波等渡河盟尽杀之惟存由榔与其属二十五人九月三桂及爱星阿帅师自南甸陇川猛卯进别遣兵取道姚闗镇康孟定十一月防于木邦遂趋缅十二月次旧挽坡去缅城六十里缅使人请兵百人进兰鸠江滨为扞卫遂执由榔及其亲属送三桂军前明年四月由榔死于云南　严起桓浙江山隂人安隆所本元普安路地明设守御所今为南笼府属贵州吴贞毓字元声冝兴人按何腾蛟諡忠诚瞿式耜諡忠宣俱　本朝赐】
　　十二月我
　　大清兵克河南府
　　高杰至徐州沿河筑墙专力备御且遣人通好许定国【太康人】为聨络河南计张缙彦亦奏定诸将分地【王之纲自永城至宁陵许定国自宁陵至兰阳刘洪起自祥符至汜水】防
　　大清兵至孟津先追精兵渡河沿河十五寨堡俱望风归附
　　大兵入河南府总兵李际遇迎降缙彦等并走沈邱河南抚镇飞章告急命杰率兵进屯归徳为备【已而】
　　【大兵别由济寕南下至夏镇复自洛阳围邓州可法杰及刘泽清等各具疏告警马士英言北兵虽在河上然贼势尚张不无后虑岂遂投鞭问渡乎况彊弱何常赤壁三万淝水八千惟在诸将防厉之而已卒不应】
　　明命马士英阅兵
　　将大阅京军适有疾不出因命士英代之时工费无度荒酒渔色阉人田成等擅宠士英辈亦因之窃权固位政以贿成识者皆知其不堪旦夕【阮大铖尝以乌丝阑写已所作燕子笺杂剧进之时嵗将暮福王一日居兴寕宫怃然不乐韩赞周请其故王曰梨园殊少佳者赞周泣曰奴以陛下或思望考乃作此想耶】
　　明重颁三朝要典命追卹逆案诸臣
　　杨维垣追论三朝党局力诋王之寀杨涟等而为刘廷元霍维华等讼寃乃命求三朝要典宣付史馆寻复令删定刋行吏部尚书张防力称维华等忠请表章三案诸臣因尽追赐卹典【赠廕祭諡全者维华等六人赠廕祭不予諡者徐大化等二人赠祭者徐掦先等三人复官不赐卹者王绍徽等三人他若王徳完黄克缵王永光章光岳等虽名不丽于逆案而为清论所不予者亦赐卹有差　徐掦先江寕人章光岳临川人】袁宏勲复请追论焚要典诸臣罪袁继咸疏言要典已经先帝焚毁何必复理其説未进宜寝之已进宜毁之不聼
　　明妖僧自称齐王伏诛
　　有狂僧大悲自称齐王又称潞王为赵之龙所捕下镇抚司勘讯阮大铖与张孙振谋欲假以诛东林及素所不合者令大悲引诸臣拥潞王可一网尽也因造十八罗汉五十三参之目书史可法高图等名一时人望无不备列纳大悲袖中钱谦益先已上疏颂士英且为大铖讼寃修好矣大铖憾不释亦列焉将穷治其事狱词诡秘廷臣皆自危而士英不欲兴大狱乃第当大悲妖言律而斩止
　　【乙福王由崧光元年　是年五月我酉　大清兵下江南福王就执明亡】春正月明以南京宫殿成推恩诸臣有差
　　加史可法太保马士英少师王铎少保予廕仍以士英掌文渊阁印充首辅办事可法力辞太保许之【可法为督帅行不张葢食不重味夏不箑冬不裘寝不解衣年四十余无子其妻欲置妾太息曰王事方殷敢为儿女计乎在军中絶饮除夕遣文牒至夜半倦索酒殽肉分给将士已尽乃取塩豉下之思先帝然泪下凭几卧比明将士集辕门外门不启左右遥语其故知府任民育曰相公此夕卧不易得也令鼓人仍撃四鼓可法寤怒曰谁犯吾令左右述民育意乃免　任民育字时泽济宁人】
　　明定北都从逆诸臣罪削刑部尚书解学龙籍
　　先是命治从贼诸臣狱仿唐制六等定罪学
　　龙议定为爰书分别上之一等应磔者十一
　　人【吏部员外郎宋金郊举人牛金星平阳知府张嶙然太仆少卿曹钦程御史李振声喻上猷山西提学叅议黎志陞陜西布政使陆之祺给事中髙翔汉潼闗道佥事杨王休检讨刘世芳　嶙然乌程人振声米脂人上猷石首人志陞华容人世芳肤施人】二等应斩秋决者四人【给事中光时亨河南提学政事巩焴庶吉士周钟兵部主事方允昌焴真寕人允昌浙江人】三等应降拟赎者七人【翰林院修撰兼都给】
　　【事中陈名夏等】四等应戍拟赎者十五人【礼部主事王孙蕙等　孙蕙无锡人】五等应徒拟赎者十人【通政使叅议宋学显等】六等应杖拟赎者八人【工部员外郎潘同春等　同春余姚人】其留北俟后定夺者十九人【少詹事何瑞徴等瑞徴信阳人】另存议者二十八人【给事中翁元益等　元益上海人】又已经録用者十人【兵部尚书张缙彦等】奏入谕以周钟等不当缓决陈名夏等未蔽厥辜宋学显潘同春等拟罪未合令议【惟方拱干名在五等以结纳马阮减其罪　拱干桐城人】至是学龙更拟周钟光时亨等各加一等潘同春诸臣皆候补小臣受伪无据仍执前律时马阮急欲杀周钟学龙欲缓其死谋之王铎乘士英注籍上之且请停刑铎即拟谕防褒以详慎平允士英大怒然事已无及大铖暨张防杨维垣等声言欲劾学龙学龙引疾命未下保国公朱国弼御史张孙振等诋其曲庇行私遂削籍【后周钟光时亨既死大铖等即传防二等罪斩者谪云南金齿军三等罪绞者充广西邉卫军四等以下俱为民永不叙用然学龙所定案亦多漏纲而所拟一等诸犯皆随贼西行实未尝正刑辟也周钟等被戮事俱详后】
　　明总兵许定国诱杀高杰于睢州
　　杰帅兵进次归徳定国方驻睢州故与杰有怨【尝上书诋杰为贼故杰恨之】而定国亦已遣使纳欵于我
　　大清且送其二子渡河为质乞济师往援杰微闻之招定国相防不应杰复邀廵抚越其等同往睢州定国始郊迎毁其军而以羸见且故为屈服状杰心轻定国遂入城其止之不聼十一日定国置酒享杰杰饮酣为定国刻行期且微及送子事定国益疑无离睢意杰固促之行定国怒夜伏兵传礟大呼其杰等亟遁走杰醉卧未起众拥至定国所杀之【先是杰以定国将去睢尽发兵戍开封所留亲卒止数十人定国为恭顺多选妓侍杰而以二妓偶一卒寝卒尽醉及闻礟欲起为二妓所掣不得脱皆死】明日杰部将回军攻城自东门入老弱无孑遗定国奔考城寻走降于
　　大清军【黄得功间杰死复引兵袭扬州将尽杀其妻子以报城中大惧史可法急命同知曲从直谕解之乃引兵去曲从直辽东人】
　　明以吏部侍郎蔡奕琛兼东阁大学士入阁办事寻复以唐世济为右都御史皆阮大铖援之也
　　明以卫允文为兵部侍郎总督开归防勦军务高杰既死部下兵将大乱互为雄长睢州旁近二百里杀戮无遗史可法闻之流涕曰中原不可为矣遂驰之徐州以总兵李本身乃杰甥请用为提督代统其众又立杰子元爵为世子抚定其军黄得功刘泽清良佐闻可法欲以本身将杰军连章劾之而监军卫允文希马士英指亦论可法督师为赘士英喜即擢允文兵部右侍郎总督兴平标下兵马经畧开归防勦军务以分其权可法益不得展布矣【寻□杰兵回州改命刘良佐防归徳】
　　我
　　大清兵克西安李自成走襄阳
　　我
　　大兵至潼关贼将刘芳亮迎战奋击败之俘斩无算自成亲率马歩兵至复大破之遂克潼关伪伯马世耀
　　以七千人来降斩之进克西安自成已焚宫室由龙驹寨走武冈入襄阳复走武昌我
　　大兵两道追蹑蹙之于邓州承天徳安武昌等处穷追至贼巢连破走之【自成至湖广众尚五十余万寻为我】
　　【大兵所廹部众多降或逃散自成走咸寕蒲圻至通城窜于九宫山率二十骑略食山中为村民所困自缢死或曰陷泥淖中村民击之脑中鉏死时我】
　　【大兵遣识自成者验其尸朽莫辨获自成两从父伪赵候伪襄南及伪汝侯刘宗敏等皆斩之其兄子过偕诸贼帅奉自成妻高氏降于唐王聿键未防亦死　蒲圻晋县通城宋县今俱属武昌府】
　　二月明以阮大铖为兵部尚书
　　命大铖以尚书恊理部事仍廵阅江防大铖虽长中枢置一切兵事不问顾时时挠六部权任刘应賔【沂水人】为文选浊乱铨政举考选擢其私人二十余人为给事御史尝欲罢抚按紏荐令纳金于官纠者免荐者予其谬诞如此【中书舍人林翘善星术以尝决士英必大用半嵗间遂躐授左都督衔蟒服趋事总督袁继咸请以陈麟邓林竒为总兵大铖索贿始给勅印诸白丁役输重赂立跻大师时人为之语曰职方贱如狗都督满街走　林翘江浦人】
　　三月明人有自称崇祯太子者下狱治之
　　北都之变李自成刦太子慈烺西走不知所终或传其已遇害至是有自北来称太子者召勲臣朱国弼等阁臣马士英等翰林刘正宗【安邱人】等入见武英殿靣谕同府部九卿科道辨验真伪日午羣臣奏系故驸马都尉王昺【高阳人尚穆宗女延庆公主】侄孙王之明曾侍卫东宫家破南奔鸿胪少卿高梦箕【河间人】家丁穆虎敎之诈称太子乃下之明中城兵马司狱越四日复逮梦箕穆虎鞫于午门外皆具服亦下刑部狱时都下士民皆以太子为真众论籍籍谓士英等朋奸导上灭絶伦理黄得功即抗疏争之【疏略言东宫未必假冐先帝子即上子未有了无证明混然雷同者臣恐在廷诸臣谄徇者多抗顔者少即明白识认亦不敢抗论取祸矣】命三法司覆讯王之明等遂令燬得功原疏以絶奸谋左良玉亦疏请保全东宫且斥士英等为奸臣以王之明自供甚明将审明畧节谕之而已
　　明河南妇人有自称王妃者下狱治之
　　河南有妇人童氏自称藩邸王妃刘良佐信之廵抚越其具仪从送至京以为假冐下童氏锦衣卫狱以前廵按御史陈潜夫尝于途次称臣朝谒亦逮治之中外哗然良佐因言王之明童氏两案未恊舆论恳求曲全两朝彝伦毋为天下口实命将狱词刋布以息羣疑
　　我
　　大清兵定河南
　　我
　　大军既定关陜复移师下江南出虎牢关口分兵自龙门关及南阳三路同趋归徳克郾城上蔡诸县所过城邑皆望风欵附遂进取归徳廵按御史凌駉及其从子润生死之南阳副将李好降河南悉定
　　明左良玉举兵反
　　良玉既与马士英有隙【士英谋筑板矶为西防良玉叹曰今西何所防殆防我耳】而黄澍匿其军中与诸将日以清君侧为请良玉踌
