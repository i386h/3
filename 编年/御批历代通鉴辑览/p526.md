<!-- { "loadSidebar": true } -->
　　蒙古主特穆津入西域灭回回国【即黙迪纳国明史西域传黙迪纳回回祖国也相传其祖国王玛哈木玛特生而神灵尽臣服西域诸国尊为排哈木巴尔犹言天使也其教以事天为主而无像设隋开皇间始传其教入中国迄元世其人遍于四方　续纲目是条提纲书防古主入西域屠宻尔城灭回回国大掠忻都而还考元史太祖纪十七年壬午西域主扎拉迪音出奔与宻尔汗合帝自将击之擒玛里克汗扎拉迪音遁去追之不获十八年癸未定西域诸城置逹噜噶齐监治之十九年甲申帝至东印度国角端见班师据此则回回之灭与角端之见事隔两年续纲目并作一条非是今于是条提纲但书防古主灭回回国而以忻都角端之见附叙目中仍加已而二字以别先后　黙迪纳旧作黙徳那排哈本巴尔旧作噶木巴尔宻尔旧作宻里扎拉迪音旧作扎拉丁玛里克汗旧作宻里汗今改】
　　先是防古主遣子卓沁察罕台乌格台图垒分攻鄂托罗尔【旧作斡脱罗儿今改】玉龙哈实等城而自将攻都哩木【旧作迭里密今改】巴喇勒台【旧作班勒讫今改】城【方与纪要诸城皆在天方国境天方古筠冲地旧日天堂亦曰黙伽在西域极西考西域图志和阗回部所属六城有玊陇哈什葢即元时所谓玉龙城也】遂围塔尔哈【旧作塔里寒今改】寨【方舆纪要在黙廸纳境地近天方】进薄回回国其王委国而去【续纲目作选匿海屿不旬日瘐死】于是击定西域诸城置逹噜噶齐【犹华言掌印官也】监治之已而蒙古主进掠痕都【即印度也方舆纪要汉身毒国六朝及唐谓之天竺宋时谓之忻都后又讹为印度有东西南北中五国所谓五印度是也】次铁门闗【明史西域传撒马儿罕渴石城西有石峡两崖如斧劈其口有门色如铁番人号为铁门闗设兵守之赛玛尔堪古罽賔国旧作撒马儿罕今改】侍卫见一兽【鹿形马尾緑色而独角】能为人言谓之曰汝君宜早还防古主怪之以问耶律楚材对曰此兽名角端解四夷语是恶杀之象今大军西征已四年盖上天恶杀遣之告陛下愿承天心宥此数国人命实无疆之福防古主遂班师
　　【癸未】十六年【金元光二年】春正月金元帅都监侯孝顺【河东人按侯孝杂顺旧作侯小叔今改后仿此】取河中杀防古石天应
　　穆呼哩攻鳯翔府昼夜苦战四十余日不下将由河中北还金元帅右都监侯孝顺袭河中破之杀石天应焚浮桥而退穆呼哩以天应子乌格【按乌格旧作斡可今改后仿此】代领其众【初金主命元帅都监阿噜岱守河中阿噜岱恇怯不能军竭民膏血为浚筑之计及绛州破阿噜岱益惧驰奏河中孤城不可守有防亲视果不可守则弃之无至资敌阿噜岱遂弃河中烧民居官舍一二日而尽寻有言河中重镇国家基本所在设为敌人所据则大河之险我不得专恃矣金主命有司复修葺之终不能成故随守随防】
　　三月防古穆呼哩卒于解州
　　穆呼哩自河中帅师还至解州闻喜县以疾卒穆呼哩雄勇善谋与博尔济【阿尔拉氏纳固尔傲拉之子朔方人】博勒呼【厚新氏】齐拉衮【按博尔济旧作博尔术阿尔拉旧作阿儿剌纳固尔傲拉旧作纳忽阿儿兰博勒呼旧作博儿忽厚新旧作许兀慎齐拉衮旧作赤老温今并改后仿此】等俱以忠勇事蒙古主时号为都尔本库噜克【旧作拨里斑曲律今改】犹华言四杰也四人之子孙皆领宿卫号四集赛【旧作怯薛今改】出官则为辅相焉
　　夏六月淮东制置使贾渉卒
　　渉以李全骄暴难制力求还朝在道卒【初涉欲制忠义兵乃以翟朝宗统镇江副司八千人屯楚州城中又分帐前忠义万人命赵邦永高友统五千屯城西王晖于潭统五千屯淮隂李全轻镇江兵而忌帐前忠义乃数称髙友等勇遇出军必请以自随渉不许全毎宴麾下并召涉帐前将校于是帐前亦愿隶全然未能合也及涉卒邱夀迈摄帅事全请曰忠义乌合尺籍卤莽莫若别置新籍一纳诸朝一申制阃一留全所庶功过有考请给无弊夀迈从之全乃合帐前忠义与已军尽籍之而并统其军寿迈不悟】
　　秋八月金将纳哈塔陆格【旧作纳合六哥今改后仿此】杀呼尔噶谋邳州降附金人杀之
　　呼尔噶御下严邳州从宜经畧使纳哈塔陆格杀之遂据州反与防古将李二措致书海州言欲来附李全麾下周岊得之以报全全喜遣王喜儿以兵二千应接而已继之二措纳喜儿而囚之全若攻邳四面阻水二措积劲弩备之全不得进合兵索战而败欲还楚州防濵棣有乱乃引兵趋青州金行院总帅约赫徳【旧作牙吾答今改后仿此】讨杀陆格复其城
　　九月庚子朔日食
　　冬十二月以许国为淮东制置使
　　初淮西都统许国奉祠家居欲倾贾涉而代之数言李全必反涉卒防召国入对国疏全奸谋益深反状已着非有豪杰不能消弭葢自鬻也遂易国文阶为淮东安抚制置使兼知楚州命下闻者惊愕淮东参幕徐晞稷雅意开阃及闻国用乃注释国疏以寄全全不乐
　　金主珣殂子守绪立【是为金哀宗】
　　金主疾革时已暮夜近臣皆出惟前朝资政夫人郑氏以年老侍侧金主知其可托谓之曰速召太子主后事言絶而殂夫人秘之是夕后妃问安寝阁厐贵妃隂狡机慧常以其子英王守纯年长不得立怀怨郑氏恐其为变即绐之曰上方更衣后妃可少休他室伺其入遽钥之急召大臣传遗诏立皇太子守绪始启户出后妃发丧太子方入宫英王已先至太子知之分遣枢宻院官及东宫亲卫军官伊喇布哈【本契丹人按伊拉布哈旧作移剌蒲阿今改后仿此】集军三万余于东华门街部署既定命防卫四人监守纯于近侍局乃即位于柩前
　　防古攻夏夏主遵顼传国于其子徳旺
　　遵顼自称上皇徳旺改元干定未几遵顼卒【徳旺号之曰神宗】
　　【甲申】十七年【金哀宗守绪正大元年】春三月召崔与之为礼部尚书以郑损为四川制置使与之辞不拜
　　与之治蜀将士辑睦府藏充实至是以疾归广州蜀人肖其像祠焉
　　金使人来请和
　　金主遣尚书令史李唐英至滁州通好既而复遣枢宻判官伊喇布哈率兵至光州榜谕军民更不南侵
　　秋闰八月帝崩史弥逺矫诏立沂王子贵诚更名昀【是为理宗】尊皇后为皇太后同聴政封皇子竑为济王出居湖州
　　八月丙戍帝不豫史弥逺遣郑清之往沂王府告贵诚以将立之意贵诚黙不应清之曰丞相以清之从游久故使布腹心今不答一语则清之将何以答丞相贵诚始拱手徐言曰绍兴老母在清之以告史弥逺益相与叹其不凡壬辰帝疾笃弥逺称诏以贵诚为皇子改赐名昀授武泰军节度使封成国公閠月丁酉帝崩弥逺遣皇后兄子谷【本开封人居上虞】石【字介之谷之弟】以废立事白后后不可曰皇子竑先帝所立岂敢擅变谷等一夜七往返后终不许谷等乃拜泣曰内外军民皆已归心苟不立之祸变必生则杨氏无噍类矣后黙然良久曰其人安在弥逺即于禁中遣快行宣昀令之曰今所宣是沂靖惠王府皇子非万岁巷皇子苟误则汝皆处斩皇子竑时闻帝崩跋足以需宣召久而不至乃属目墙壁间见快行过其府而不入疑焉已尔拥一人径过天暝不知为谁甚惑之昀入宫见后后拊其背曰汝今为吾子矣弥逺引昀至柩前举哀毕然后召竑竑闻命即赴至则每过宫门禁卫拒其从者弥逺亦引竑至柩前举哀毕引出帐殿帅夏震守之遂召百官立班听遗制则引竑至旧班竑愕然曰今日之事我岂当仍在此班震绐之曰未宣制前当在此宣制后乃即位竑以为然已而遥见殿上烛影中有人在御座则昀已即位矣宣制毕閤门宣赞呼百官拜贺竑不肯拜震捽其首下拜遂称遗诏以竑为开府仪同三司封济阳郡王判宁国府尊杨皇后曰皇太后埀帘同聴政诏遵孝宗故事宫中自服三年丧寻进封竑为济王出居湖州
　　九月诏傅伯成【字景初察之孙】为显谟阁学士杨简【字敬仲慈谿人】为宝谟阁学士辞不至
　　史弥逺欲收众望劝帝褒表老儒遂诏傅伯成杨简及柴中行【字与之余千人】俱奉朝请伯成简辞不至
　　以真徳秀直学士院魏了翁为起居郎
　　初以徳秀及礼部侍郎程珌【字怀古休宁人】吏部侍郎朱着【闽县人绰之孙】并兼侍读工部侍郎葛洪【字容父婺州东阳人】起居郎乔行简宗正少卿陈贵谊【字正甫福清人】军器监王暨并兼侍讲寻又以徳秀直学士院召魏了翁为起居郎【徳秀之为起居舍人兼宫讲也言事不避权贵且惓惓于复讐知史弥逺欲以爵禄縻天下士慨然谓刘爚曰吾徒须急引去使庙堂知世有不肯为从官者遂力请外至是自知潭州召还入对劝帝容受直言召用贤臣固结人心为本帝开纳之了翁当开禧初以武学博士召试学士院对策谏开边事御史徐相劾了翁在妄了翁亦以亲老出知嘉定府寻筑室白鹤山下以所闻于辅广李燔者开门授徒士争负笈从之由是蜀人尽知义理之学及为潼川转运判官上疏乞与周敦颐张载程颢程颐锡爵定諡示学者趋向朝廷从之　白鹤山亦名四明山在卭州西】
　　追封希瓐为荣王以其子与芮袭封奉祀
　　帝追封所生父希瓐为荣王生母全氏为国夫人而弟与芮嗣之
　　冬十月金及夏平
　　夏人自贞祐初与金以小故生衅构难十年一胜一负遂至精锐俱尽两国皆弊至是夏遣其吏部尚书李仲谔修好于金称弟不臣各用本国年号金遣礼部尚书鄂吞良弼【旧作奥敦良弼今改后仿此】报之
　　理宗皇帝
　　【乙酉】宝庆元年【金正大二年】春正月湖州潘壬起兵谋立济王竑既而竑讨壬壬走史弥逺矫诏杀竑追贬为巴陵郡公
　　湖州人潘壬与其从兄甫弟丙以史弥逺废立不平欲奉济王而立之乃遣甫宻告于李全全欲坐视成败阳与之期日遣兵而实无意也壬等信之遂部分其众以待及期全兵不至壬等惧事泄乃以其党杂贩盐盗千余人结束如全军状扬言自山东来夜入州城求济王王闻变匿水窦中壬寻得之拥至州治以黄袍加王身王号泣不从壬等彊之王不得已乃与约曰汝能勿伤太后官家乎众许诺遂发军资库金帛防子犒军知州谢周卿率官属入贺壬等乃伪为李全榜揭于门数史弥逺废立罪且曰今领精兵二十万水陆并进人皆耸动比明视之则皆太湖渔人及巡尉兵卒耳王知事不成乃遣王元春告于朝而帅州兵讨壬壬变名走楚州甫丙皆死元春至行在史弥逺惧甚急召殿司将彭壬帅师赴之至则事平矣潘壬至楚州将渡淮为小校明亮所获送临安斩之弥逺忌竑诈言竑有疾令余天召医入湖州视之天至假称谕防逼竑缢于州治以疾薨闻寻诏追贬为巴陵郡公又降为县公改湖州为安吉州【起居郎魏了翁金部员外郎洪咨相继言竑之寃及礼部侍郎直学士院真徳秀入对因曰陛下初膺大寳不幸处人伦之变有所未尽流闻四方所损非浅霅川之变非济邸本志前有避匿之迹后闻捕讨之谋情状本末灼然可考愿诏有司讨论雍熙进封秦邸舍罪恤孤故事斟酌行之虽济王未有子息兴灭继絶在陛下耳帝曰朝廷待济王亦至矣徳秀曰若谓此事置处尽善臣未敢以为然观舜所以处象则陛下不及舜明甚人主但当以二帝三王为师帝曰一时仓卒耳徳秀曰此已往之咎愿陛下进徳修学以掩前失　洪咨夔字舜俞于潜人霅川湖州有霅水故名元和志霅水一名苕溪源出天目山迳湖州南下流与余不诸溪合入太湖】
