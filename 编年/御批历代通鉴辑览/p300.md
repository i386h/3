<!-- { "loadSidebar": true } -->
　　初囬纥契秘思结浑四部度碛徙居甘凉之间以避黙啜王君微时往来其间为所轻及为河西莭度以法绳之四部耻怨密遣使诣东都自诉君遽奏四部谋叛上遣中使往察之诸部竟不得直于是流其部长囘纥承宗等于岭南承宗族子防输合众报讐会君邀击吐蕃于肃州【隋置今甘肃】防输伏兵杀之
　　突厥遣使入贡
　　吐蕃之冦州也遗突厥毘伽可汗书欲与之俱入防毘伽献其书上嘉之听于西受降城互市嵗赍缣帛数十万匹就市戎马由是国马益壮【纲目误作耗今依通鉴改】
　　冬十月帝还西京
　　以萧嵩为河西节度副大使
　　时王君新败河陇震骇嵩以裴寛【闻喜人】为判官与君判官牛仙客【泾州鹑觚人】俱掌军政人心寖安【仙客本鹑觚小吏以才干为君腹心嵩】【又奏建康军使张守珪为州刺史帅余众筑故城板干裁立吐蕃猝至守珪于城上置酒作乐蕃疑有备不敢攻而退守珪纵兵击之蕃败走守珪乃修复城市收合流散皆复旧业朝廷嘉其功以为州都督吐蕃大将悉诺逻威名甚盛嵩纵反间于其国云与中国通谋赞普诛之由是少衰　建康军注见前张守珪陜州河北人】
　　【戊辰】十六年春正月以宇文融充九河使
　　融请用禹贡九河故道【注见前】开稲田并囬易陆运钱【先是江淮漕至陜陆运率两斛计庸钱千今融令先纳此钱而囬易之于民也】官收其利【収其不尽用之余利】兴役不息事多不就
　　二月以张说兼集贤学士
　　説虽罢政事专文史之任朝廷每有大事上常遣中使访之
　　秋八月行开元大衍厯
　　冬十二月立长征兵分番酬勲法
　　敇长征兵无有还期人皆难堪宜分五番嵗遣一番还家洗沐五年酬勲五转
　　制户籍三嵗一定分为九等
　　【己巳】十七年春三月朔方节度使信安王祎【吴王恪之孙】攻吐蕃防石堡城【在今西宁府西南唐书地理志定戎城南隔涧七里有故石堡城】
　　初吐蕃防石堡城留兵据之侵掠河右上命朔方节度使信安王祎与河西陇右同议攻取诸将咸以为石堡险逺难攻【其城四面悬崖数千仞石路盘曲长三四里】祎不听引兵深入急攻防之分兵据要害拓地千余里上大悦更命曰振武军
　　限明经进士及第每嵗毋过百人【唐取士科有进士明经凡明经先帖文后口试经问大义十条答时务防三道分上上上中上下中上凡四等为及第进士试时务防五道帖一大经经防全通为甲第防通四帖过四以上为一第】
　　国子祭酒杨玚奏流外出身【自诸卫录事及五省令史外官诸吏等谓之流外】每嵗二千余人而明经进士不能居其什一则服勤道业之士不如胥吏之得仕也臣恐儒风浸坠亷耻日防若以出身人太多则应诸色裁损又奏主司帖试明经【取所习经掩其两端其间惟开一行裁纸为帖凡帖三字随时增损可否不一或得四得五得六者为通】不求大指专取难知问以孤经絶句或年月日请自今并帖平文上甚然之
　　夏四月禘于太庙
　　唐初袷则序昭穆禘则各祀于其室至是太常少卿韦縚【安石兄子】等奏如此则禘与常飨不异请禘祫皆序昭穆从之
　　五月杜暹李元纮源乾曜罢以宇文融裴光庭同平章事萧嵩兼中书令【嵩于十一年冬同平章事】
　　张説张嘉贞李元纮杜暹相继为相源乾曜以清谨自守唯诺署名而已元纮暹议事异同更相奏列上不悦贬暹荆州长史元纮曹州刺史乾曜罢为左丞相以融光庭平章事嵩兼中书令遥领河西
　　秋八月以帝生日为千秋节
　　八月五日上以生日宴百官于花萼楼下丞相源乾曜张説表请以是日为千秋节布于天下咸令宴乐移社就之【古以立秋后五戊为社此不拘戊日移于八月五日也】
　　工部尚书张嘉贞卒
　　嘉贞不营家产有劝其市田宅者曰吾贵为宰相何忧寒馁比见朝士广占良田身没之曰适足为无頼子弟酒食之资吾不取也
　　禁私卖铜铅锡
　　敕以人间多盗铸钱始禁私卖铜铅及以铜为器皿其采铜铅锡者官为市取
　　贬宇文融为汝州刺史
　　融性精敏应对辩给以治财赋得幸广置诸吏竞为聚敛由是百官浸失其职而上心益侈百姓苦之在相位谓人曰使吾居此数月则海内无事矣信安王祎以军功有宠融疾之使御史李寅弹之祎闻之先以白上明日寅表果入上怒融坐贬【既而国用不足上复思之会有飞状告融赃贿隠匿官钱者坐贬岩州道卒然是后言财利以取贵仕者皆祖之　岩州唐置故城在今广西鬰林州境】
　　冬十月戊午朔日食
　　不尽如钩
　　【庚午】十八年春二月初令百官休日选胜行乐
　　初令百官于春月旬休选胜行乐自宰相至员外郎凡十二筵各赐钱五千緍或御花萼楼邀其归骑留饮迭使起舞尽欢而去
　　夏四月以裴光庭兼吏部尚书
　　先是选司注官惟视其人之能否或不次超擢或老于下位有出身二十余年不得禄者光庭始奏用循资格各以罢官【谓罢剧就闻者】若干选而集【谓罢官之后经选凡几各以多少为次而集于吏部】官髙者选少卑者选多无问能否选满则注非负谴者有升无降愚庸皆喜谓之圣书而才俊之士无不怨嗟宋璟争之不能得
　　六月以忠王浚【即陜王嗣升更封改名】领河北道行军元帅帅十八总管讨奚契丹
　　初契丹王季邵固遣可突干入贡李元纮不礼焉张说曰可突干狡而狠专其国政久矣人心附之今失其心必不来矣至是可突干弑邵固叛降突厥制以忠王浚领元帅御史大夫李朝隠京兆尹裴伷先副之帅十八总管以讨奚契丹命浚与百官相见张説谓人曰吾尝观太宗画像雅类忠王此社稷之福也然浚竟不行
　　洛水溢
　　冬十月吐蕃遣使入贡
　　吐蕃兵数败而惧乃求和亲忠王友皇甫惟明因奏事从容言和亲之利【上曰赞普尝遗吾书悖慢此何可舍对曰赞普当开元初年尚幼穉安能为此殆邉将诈为之欲以激怒陛下耳夫邉境有事则将吏得以因縁盗匿官物妄述功状以取勲爵此皆奸臣之利非国家之福也兵连不解日费千金河西陇右由兹困弊陛下诚命一使往视公主因与赞普相约结使之稽颡称臣永息邉患岂非御逺人之长防乎上説】上即命惟明与内侍张元方使于吐蕃赞普大喜遣其大臣论名悉猎随惟明入贡遂复欵附
　　是嵗天下奏死罪二十四人
　　【辛未】十九年春正月王毛仲有罪赐死
　　初毛仲以严察干力有宠百官附之辐辏【毛仲嫁女上问何须毛仲顿首谢曰臣万事已备但未得客上曰知卿所不能致者一人耳必宋璟也朕为汝召客明日诏宰相与诸达官诣之日中璟乃至先执酒西向拜谢饮不尽巵遽称腹痛而归其刚直之操老而弥笃如此】毛仲骄恣日甚尝求兵部尚书不得怏怏上由是不悦时上宠任宦官往往为三品将军门施棨防杨思朂髙力士尤贵幸毛仲视之若无人毛仲妻产子三日上命力士赐之甚厚且授儿五品官毛仲抱儿示力士曰此岂不堪三品邪力士归奏之上大怒曰昔诛韦氏此贼心持两端今日乃敢以赤子怨我力士因言北门奴官【毛仲本帝家奴补万骑故云】太盛不蚤除之必生大患上乃贬毛仲逺州追赐死自是宦官势甚力士尤为上所宠信表奏皆先呈之小事即决势倾内外
　　以诗书赐吐蕃
　　吐蕃使者称公主求毛诗春秋礼记正字于休烈【志宁曾孙】上疏曰东平王汉之懿亲求史记诸子汉犹不与况吐蕃国之宼讐今资之以书使知权畧愈生变诈非中国之利也裴光庭等奏吐蕃久叛新服因以有请赐以诗书庶使渐陶声教化流无外休烈徒知书有权畧变诈之语不知忠信礼义皆从书出也遂与之
　　上躬耕于兴庆宫侧
　　三月置太公庙
　　令两京诸州各置太公庙以张良配享选古名将以备十哲以二八月上戊致祭如孔子礼
　　冬十二月幸东都
　　【壬申】二十年春正月遣信安王祎将兵击奚契丹大破之以信安王祎为行军总管户部侍郎裴耀卿副之分道击奚契丹大破之可突干逺遁其部李诗髙帅五千余帐来降祎乃引军还
　　二月甲戌朔日食
　　敕裴光庭萧嵩分押左右厢兵【胡三省曰此分押南牙兵也】
　　秋八月辛未朔日食
　　九月开元礼成
　　初命张説与诸学士刋定五礼説卒萧嵩继之请依上元敕父在为母齐衰三年从之至是书成上之号曰开元礼
　　冬十一月祀后土于汾隂十二月还西京
　　萧嵩奏自祀后土以来年谷屡丰宜因还京赛祠上从之
　　【癸酉】二十一年春二月裴光庭卒
　　太常博士孙琬议光庭用循资格失劝奨之道请諡曰克其子讼之赐諡忠献
　　以韩休同平章事
　　上问萧嵩可以代光庭者嵩欲荐散骑常侍王邱邱让于韩休嵩言之上以为相【休为人峭直不干荣利始嵩以为恬和易制故引之及与共事守正不阿嵩渐恶之宋璟叹曰不意韩休乃能如是上或宴乐游猎小有过差輙谓左右曰韩休知否言终疏奏已至左右曰韩休为相陛下殊瘦于旧何不逐之上叹曰吾貌虽痩天下必肥萧嵩奏事常顺指既退吾寝不安休常力争既退吾寝乃安吾用休为社禝耳非为身也有供奉侏儒黄防上常慿之以行赐甚厚一日晩入上怪之对曰向违捕盗官与臣争道臣掀之坠马故晚因下阶叩头上曰但使外无章奏汝亦无忧有顷京兆奏其状上即叱出杖杀之】
　　夏六月制选人有才行者委吏部临时擢用
　　时虽有此制而有司以循资格便于已犹踵行之【是时官自三师以下一万七千六百八十六员吏自佐史以上五万七千四百一十六员而入仕之涂甚多不可胜纪】
　　秋七月乙丑朔日食
　　冬十月左丞相宋璟致仕归东都
　　萧嵩韩休罢以裴耀卿同平章事起复张九龄同平章事韩休数与嵩争论于上前面折嵩短嵩因乞骸骨上曰朕未厌卿卿何为遽去对曰陛下未厌臣故臣得从容引去若已厌臣首领且不保安能自遂因泣下上亦为之动容乃皆以为丞相罢政事时九龄居母防自韶州【隋置今为府属广东】入见求终防不许
　　分天下为十五道置采访使
　　京畿【治西京】都畿【治东都】闗内【京官遥领】河南【治汴今开封府】河东【治蒲今蒲州府】河北【治魏今大名府】陇右【治鄯今西宁府】山南东【治襄今襄阳府】西【治梁今汉中府】劒南【治益今成都府】淮南【治扬今扬州府】江南东【治苏今苏州府】西【治洪今南昌府】黔中【治黔今重庆府】岭南【治广今广州府】凡十五道各置采访使以六条检察非法两畿以中丞领之余皆择贤刺史领之惟变革旧章乃须报可自余聼便宜从事先行后闻
　　以杨慎矜知太府出纳
　　杨政道【隋齐王胨之子】之子崇礼为太府卿二十余年前后莫能及至是以户部尚书致仕上问宰相崇礼之子谁能继其父者以慎矜对乃擢为监察御史知太府出纳上甚悦之【慎矜奏诸州所输布帛有渍汚穿破者皆下本州徴折估钱转市轻货徴调始繁矣】
　　【甲戌】二十二年春正月幸东都
　　二月秦州地震
　　夏四月以裴耀卿为侍中张九龄为中书令李林甫同三品
