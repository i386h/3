<!-- { "loadSidebar": true } -->
　　鼂错复上言臣闻兵起而不知其势战则为人禽屯则卒积死今匈奴数转牧行猎于塞下以候备塞之卒卒少则入不救则边民絶望而降敌救之才到则胡又已去聚而不罢为费甚大罢之则胡复入如此连年则中国贫苦而民不安矣陛下幸忧边境发卒治塞然令逺方之卒守塞一嵗而更不如选常居者家室田作且以备之以便为之高城深堑要害之处调立城邑毋下千家先为室屋具田器乃募民免罪拜爵复其家予冬夏衣廪食能自给而止【初徙予之能自供瞻即止】塞下之民利禄不厚不可使乆居危难之地胡人入驱而能止其所驱者以其半与之县官为赎如是则邑里相救助赴敌不避死非以徳上也欲全亲戚而利其财也此与东方之戍卒不习地势而畏胡者功相万也上从之【错复言陛下幸募民以实塞下使屯戍益省输将益寡甚大恵也臣闻古之徙民者相其隂阳之和尝其水泉之味然后营邑立城制里割宅置器物焉使民至有所居作有所用此民所以轻去其乡而劝之新邑也为置医巫以救疾病修祭祀男女有昏生死相恤坟墓相从种树畜长所以使民乐其处而有长居之心也臣又闻古之制边县以备敌也使伍家为伍十伍为里四里一连十连为邑皆择其邑之贤才习地形知民心者为之长居则习民于射法出则教民于应敌服习以成勿令迁徙防则同游长则共事夜战声相知则足以相救画战目相见则足以相识驩爱之心足以相死如此而劝以厚赏威以重罚则前死而不旋踵矣】
　　【癸酉】十二年冬十二月河决酸枣【汉县故城在河南卫辉府滑县北】东溃金堤【括地志金堤一名千里堤在白马东白马汉县故城在卫辉府滑县东北】于是东郡大兴卒塞之【刘友益曰书河决始此】
　　诏民入粟边拜爵免罪赐民今年半租
　　鼂错上言请重农贵粟【畧曰圣王在上而民不冻饥者非能耕而食之织而衣之也为开其资财之道也故尧有九年之水汤有七年之旱而国亡捐瘠者以畜积多而备先具也今海内为一亡有水旱之灾而畜积未及者何也地有余利民有余力生谷之土未尽垦山泽之利未尽出游食之民未尽归农也人情一曰不再食则几终嵗不制衣则寒腹饥不得食肤寒不得衣虽慈母不能保其子君安能以有其民哉夫珠玉金银饥不可食寒不可衣然而众贵之者以上用之故也粟米布帛一曰弗得而饥寒至是故明君贵五谷而贱珠玉今农夫五口之家耕不过百畮收不过百石春耕夏耘秋获冬蔵四时之间亡日休息又私自送往迎来吊死问疾养孤长防在其中勤苦如此复被水旱之灾赋敛不时朝令暮改有者半价而卖无者取倍称之息于是有卖田宅鬻子孙以偿债者矣而商贾大者积眝倍息小者坐列贩卖操其竒赢日防都市乘上之急所卖必倍故其男不耕耘女不蚕织衣必文采食必梁内因其富厚交通王侯千里防教冠盖相望此商人所以兼并农人所以流亡者也方今之务莫若使民务农欲民务农在于贵粟贵粟之道在于使民以粟为赏罚今募天下入粟县官得以拜爵除罪则富人有爵农民有钱所谓捐有余补不足令出而民利者也不过三嵗塞下之粟必多矣】帝从之令民入粟于边拜爵以多少级数为差错复言边食足支五歳可入粟郡县郡县足支一嵗可时赦勿收农民租帝复从之乃下诏曰道民之路在于务本朕亲率天下农十年于今而野不加辟嵗一不登民有饥色是从事焉尚寡而吏奉吾诏不勤而劝民不明也且吾农民甚苦而吏莫之省将何以劝焉其赐农民今年田租之半
　　置三老孝悌力田常员
　　诏曰孝悌天下之大顺也力田为生之本也三老众民之师也亷吏民之表也朕甚嘉此二三大夫之行今万家之县云无应令【谓无孝悌力田可应察举之令】岂实人情是吏举贤之道未备也其遣谒者劳赐【三老孝者帛五匹悌者力田二匹亷吏三匹】及问民所不便安而以户口率置三老孝悌力田常员令各率其意以道民焉
　　【甲戌】十三年春二月诏具亲耕桑礼仪
　　诏曰朕亲耕以供粢盛皇后亲桑以奉祭祀其具礼仪【汉书仪春始东耕于籍田以太牢祀先农百官皆从以次耕又春桑生皇后亲桑于苑中养蚕于簿以少牢祀蚕神还献于茧馆】
　　夏除秘祝
　　初秦时祝官有秘祝即有灾祥輙移过于下至是诏曰祸自怨起福由徳兴百官之非宜由朕躬今秘祝之官移祸于下朕甚不取其除之
　　五月除肉刑
　　齐太仓令淳于意【临淄人师同郡公乘阳庆受黄帝扁鹊脉书诊病知生死】有罪当刑诏逮系长安其少女缇萦【意有五女临行意骂曰生子不生男缓急无可使缇萦伤父言乃随之西】上书曰妾父为吏齐中皆称其廉平今坐法当刑妾伤夫死者不可复生断者不可复续虽欲改过自新其道无繇愿没入为官婢以赎父刑罪帝怜悲其意诏曰诗曰恺弟君子民之父母今人有过教未施而刑已加焉或欲改过为善而道无繇至朕甚怜之夫刑至断支体刻肌肤终身不息何其痛而不徳也岂为民父母之意哉其除肉刑有以易之于是丞相张苍等定律以上【当髠者为城旦舂当黥髠者钳为城旦舂当劓者笞三百当斩左止者笞五百当斩右止及杀人先自告吏坐受赇枉法守县官财物而即盗之已论而后有笞罪者皆弃市其城旦舂者各有嵗数以免】制曰可是时上既躬修元黙而将相皆旧功臣惩恶亡秦之政论议务在寛厚化行天下吏安其官民乐其业畜积嵗増户口寝息【生也】风流笃厚禁网疏阔是以刑罚大省断狱四百有刑措之风焉
　　六月除田之租税
　　诏曰农天下之本务莫大焉今厪【与勤同】身从事而有租税之赋是谓本末者【本谓农末谓商贾】无以异也其于劝农之道未备除之
　　【乙未】十四年冬匈奴入宼遣兵击之出塞而还
　　匈奴老上单于以十四万骑入朝那【汉县故城在今甘肃平凉府平凉县西北】萧关【在平凉府固原州东南】杀北地都尉卬【卬姓孙见功臣表】虏人畜甚多使竒兵入烧回中宫【注见前】候骑至雍甘泉【注见前】诏发车千乘骑卒十万上亲劳军勒兵申教令欲自征匈奴羣臣谏不聴皇太后固要上乃止以张相如栾布为将军撃逐出塞即还
　　赦作徒魏尚【槐里人】复为云中守【汉云中郡治云中县即赵故城注见前】上辇过郎署见郎署长冯唐问曰父老【顔师古曰谓年已老也考唐在武帝初年九十余则此时年当余六十故帝呼之曰父老】何自为郎家安在对曰臣大父赵人父徙代上曰吾居代时吾尚食监高袪数为我言赵将李齐之贤战于钜鹿下今吾每饭意未尝不在钜鹿也父老知之乎对曰尚不如亷颇李牧之为将也上搏髀曰嗟乎吾独不得亷颇李牧为将吾岂忧匈奴哉唐曰陛下虽得之不能用也上怒复入禁中良乆召唐卒复问曰公何以知吾不能用亷颇李牧也唐对曰上古王者之遣将也跪而推毂曰阃以内寡人制之阃以外将军制之军功爵赏皆决于外归而奏之要非虚言也李牧为赵将军市租皆自用飨士赏赐不从中覆委任而责成功故牧得尽其智能而赵几霸今臣窃闻魏尚为云中守其军市租尽以飨士卒私养钱【私廪假钱】自飨宾客军吏舍人是以匈奴逺避不敢近塞虏曽一入尚击之所杀甚众坐上功首虏差六级【秦法斩敌一首拜爵一级今魏尚所上首虏之数差六级因坐罪】陛下下之吏削其爵徒作之由此言之陛下赏太轻罚太重虽得颇牧弗能用也上悦是日令冯唐持节赦魏尚复为云中守拜唐为车骑都尉
　　春増诸祀坛珪币
　　诏曰朕获执牺牲珪币以事上帝宗庙十四年于今厯日弥长朕甚自愧其广増诸祀坛珪币昔先王逺施不求其报望祀不祈其福右贤左戚先民后己至明之极也今吾闻祠官祝厘皆归福于朕躬不为百姓夫以朕之不徳而専飨独美其福百姓不与焉是重吾不徳也其令祠官致敬无有所祈
　　【丙子】十五年春黄龙见成纪【注见前】夏四月帝如雍始郊见五帝【此五畤之五帝也五畤注详后景帝中六年】
　　初鲁人公孙臣上言始秦得水徳汉受之当为土徳应黄龙见宜改正朔色尚黄丞相张苍以汉乃水徳公孙臣言非是罢之至是黄龙见成纪帝召公孙臣为博士与诸生申明土徳草改厯服色事【张苍由是遂绌】下诏礼官议郊祀夏四月帝行幸雍郊见五帝
　　秋九月亲策贤良能直言极谏者以鼂错为中大夫诏诸侯王公卿郡守举贤良能直言极諌者上亲策之时对防者百余人太子家令鼂错最为高第【错对策大畧以为五帝其臣莫及则自亲之三王臣主俱贤则共忧之五伯不及其臣则任使之故各当其世而立功徳焉】擢为中大夫错又上言宜削诸侯及法令可更定者书凡三十篇上虽不尽聴然竒其材
　　【丁丑】十六年夏四月郊祀五帝于渭阳以新垣平为上大夫赵人新垣平以望气见上曰长安东北有神气成五采东北神明之舍天瑞下宜立祠以合符应于是作渭阳五帝庙【庙同一宇帝各一殿面五门各如其方之色括地志庙在咸阳东临渭】夏四月帝亲祠之贵平至上大夫赐累千金而使博士诸生刺【采取之也】六经中作王制【即今礼记王制篇】议巡守封禅事
　　分齐地立悼恵王子六人为王
　　齐王则【哀王襄子】薨无子国除上乃分齐地立悼恵王肥子将闾为齐王志为济北【注见前】王贤为菑川【治剧故城在今山东青州府寿光县】王雄渠为胶东【治即墨注见前】王卬为胶西【治高密今县属莱州府】王辟光为济南【治东平陵今济南府厯城县是】王
　　分淮南地立厉王子三人为王
　　安为淮南王【仍治夀春】勃为衡山王【治六注见前】赐为庐江【治舒今江南庐州府庐江县是】王【厉王四子东城侯良已卒故不封】
　　诏更以明年为元年立汾阴【注见前】庙
　　新垣平使人持玉杯诣阙下而入言于上曰阙下有寳玉气已视之果有献玉杯者刻曰人主延夀平又言臣候日再中居顷之日郤复中于是始更以十七年为元年令天下大酺平复言周鼎在泗水中【注见前】今河决通于泗而汾隂有金寳气意鼎出乎于是治庙汾阴欲祠鼎出
　　【戊寅】后元年冬十月新垣平伏诛
　　人有上书告新垣平所言皆诈也下吏治诛夷平是后上亦怠于改正【之成反正朔也】服【服色也】鬼神之事渭阳五帝使祠官领以时致礼不往焉
　　诏议可以佐百姓者
　　诏曰间者数年不登又有水旱疾疫之灾朕甚忧之意者朕之政有所失而行有过与将百官之奉养或费无用之事或多与何其民食之寡乏也夫度田非益寡而计民未加益以口量地其于古犹有余而食之甚不足者其咎安在无乃百姓之从事于末以害农者蕃为酒醪以靡【同糜散也】谷者多六畜之食焉者众与细大之义吾未能得其中其与丞相列侯吏二千石博士议之有可以佐百姓者率意逺思无有所隐
　　【己夘】二年夏复与匈奴和亲
　　诏曰间者累年匈奴并暴边境多杀吏民朕夙兴夜寐为之恻怛不安未尝一日忘于心故遣使者冠葢相望结辙【使车徃还故辙如结】于道以谕朕志于单于今单于计社禝之安便万民之利新与朕俱弃细过偕之大道结兄弟之义以全天下元元之命和亲以定始于今年【时上遗匈奴书匈奴亦使当户报谢复和亲　当户匈奴官名】
