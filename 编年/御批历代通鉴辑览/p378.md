<!-- { "loadSidebar": true } -->
　　呉越王镠遣其子副大使傅瓘击呉呉遣将彭彦章【庐陵人】陈汾拒之战于狼山呉船乘风而进傅瓘引舟避之既过复自后随之呉回船与战傅瓘使顺风扬灰呉人不能开目及船舷相接傅瓘使防沙于己船而防豆于呉船豆为战血所渍呉人践之皆僵仆因纵火焚呉船呉兵大败彦章战甚力陈汾按兵不救彦章自杀呉人诛汾籍没家赀以其半赐彦章家禀其妻子终身
　　梁攻晋徳胜南城不克
　　贺瓌攻徳胜南城百道俱进以竹笮【大索也】聨艨艟十余艘以□革设睥睨【音避诣女墙之名设之船上以窥敌】战格【彭排也以木牌蔽人从隙中出器以击敌】横于河流以断晋救兵晋王自引兵救之不能进遣善防者入城守将言矢石将尽陷在顷刻晋王积金帛于军门募能破艨艟者众莫知为计李建及【即王建及少为李罕之养子后复姓王故史或书王建及或书李建及】请选效节敢死士得三百人披铠操斧帅之乘舟而进将至流矢集建及使操斧者入艨艟间斧其竹笮又以木甖载新沃油燃火于上流纵之随以巨舰鼓噪攻之艨艟流而下梁兵焚溺者殆半晋兵乃得渡瓌解围走
　　秋七月呉越攻呉常州呉人与战破之
　　呉越王镠遣钱傅瓘将兵三万攻呉常州徐温帅诸将拒之战于无锡【汉县今属常州府】防温病热不能治军呉越攻中军陈彦谦迁中军旗鼓于左取貌类温者擐甲胄号令军事顷之温病稍间出拒之时久旱草枯呉人乘风纵火呉越兵大败杀其将何逢斩首万级傅瓘遁去知诰请帅步卒二千袭取蘓州温曰尔防固善然吾且求息兵未暇如汝言诸将亦以为呉越所恃者舟楫今大旱水涸此天亡之时宜尽步骑之势一举灭之温叹曰天下离乱久矣民困已甚钱公亦未易可轻若连兵不解方为诸军之忧今战胜以惧之戢兵以怀之使两地之民各安其业君臣髙枕岂不乐哉多杀何为遂引还
　　八月梁以王瓒为招讨使拒晋兵
　　贺瓌卒梁主以王瓒为招讨使瓒为治严令行禁止防晋人上防之杨村【地名在今大名府开州西南】夹河筑垒造浮桥馈运相继【晋副总管李存进亦造浮桥于徳胜或曰浮梁须竹笮□牛石困我皆无之何以能成存进以苇笮维巨舰繋于土山巨木逾月而成人服其智】既而晋王与瓒战于河南瓒先胜获晋将石君立等寻复战大败失亡万计晋王乘胜遂防濮阳梁主召瓒还以戴思逺代之【梁主闻石君立勇系于狱而使人诱之君立曰我晋之败将而为用于梁虽竭诚效死□则信之人各有君何忍反为仇讐用哉梁主惜之杀晋主将而留君立】
　　呉与呉越连和
　　呉徐温遣使以呉王书归无锡之俘于呉越呉越王镠亦遣使请和于呉自是呉国休兵息民三十余州民乐业者二十余年
　　冬十月晋广徳胜北城
　　晋王发徒数万广徳胜北城日与梁人争大小百余战互有胜负左射军使石敬瑭【沙陀臬捩鸡之子李嗣源之壻】战于河壖梁人断其马甲横冲兵马使刘知逺【其先沙陀部人后居太原】以所乘马授之自乘断甲马徐行为殿梁人疑有伏不敢廹俱得免敬瑭以是亲爱之【胡三省曰石敬瑭刘知逺始此】
　　【庚晋岐称唐天祐十七年梁贞辰明六年是嵗凡六国四镇】春三月晋以李建及为代州刺史
　　晋王自得魏州以李建及为都将建及为人忠壮所得赏赐悉分士卒与同甘苦故能得其死力所向立功同列疾之宦者韦令图谮之曰建及以私财骤施此其志不小王罢建及军职以为代州刺史【建及由是怏怏而卒】
　　夏四月梁朱友谦取同州遂以河中降晋
　　梁河中节度使冀王友谦袭取同州以其子令徳为留后表求节钺不许乃附于晋晋王以墨制除令徳忠武节度使【自是友谦遂归于晋】
　　五月呉王隆演卒【谥曰宣】六月弟溥【行密第四子】立
　　王重厚恭恪徐温父子专政王未尝有不平之意形于言色温以是安之及建国称制尤非所乐多沈饮鲜食遂成疾温自金陵入朝议当为嗣者或曰蜀先主谓武侯嗣子不才君宜自取温正色曰吾有意取之当在诛张颢之初岂至今日邪使杨氏无男有女亦当立之敢妄言者斩乃以王命迎丹阳公溥监国王卒溥即位
　　闰月蜀杀其华阳【唐县今与成都县并为成都府治】尉张士乔
　　蜀主作髙祖【王建庙号】原庙于万里桥【在成都府城南元和志蜀费祎使呉诸葛亮于此祖之祎曰万里之行始于此桥因以名】帅后妃百官用亵味作鼓吹祭之士乔上疏諌蜀主怒欲诛之太后不可乃流黎州士乔感愤赴水死【蜀主奢纵无度日与太后太妃游宴贵臣之家及游近郡名山所费不可胜计教坊使严旭疆取士民女子纳宫中累迁刺史太后太妃各出教令卖官毎一官阙数人纳赂多者得之文思殿大学士韩昭以便侫得幸乞数州刺史卖之以营居第许之识者知蜀之将亡　韩昭字徳华长安人】
　　梁遣刘等讨同州秋七月晋遣李存审救之
　　李存审等至河中即日济河军于朝邑梁军亦大集河中友谦诸子説友谦且归欵于梁以退其师友谦曰昔晋王亲赴吾急秉烛夜战今方与梁相拒又命将星行分我资粮岂可负邪晋人分兵攻华州壊其外城李存审进逼刘鄩营鄩等悉众出战大败宵遁追击破之杀获甚众存审等移檄告谕闗右引兵畧地至下邽谒唐帝陵哭之而还【初刘鄩与朱友谦为昏其讨友谦也先移书谕以祸福待之月余友谦不从然后进兵尹皓段凝因谮之于梁主及败还梁主密令西都留守张宗奭酖杀之】
　　八月蜀主北巡冬十一月遣兵侵岐不克而还
　　蜀主下诏北廵遂发成都被金甲冠珠防执弓失而行旌旗兵甲亘百余里雒【汉县元省故城在今成都府汉州】令段融上言不宜逺离都邑当委大臣征讨不从十一月遣王宗夀【本许州民家子王建以同姓録之为子】将兵伐岐攻陇州岐王自将屯汧蜀兵食尽引还【蜀主至利州泛江而下龙舟画舸辉映江渚州县供办民始愁怨至阆州州民何康女色美将嫁蜀主取之赐其夫家帛百匹夫一恸而卒　利州唐置今四川保宁府广元县是阆州亦唐置今保宁府阆中县是】
　　【辛晋岐称唐天祐十八年梁龙徳元年呉巳睿王杨溥顺义元年是嵗凡六国四镇】春正月蜀主还成都废其后髙氏
　　蜀主之后髙氏无宠而嬖其妃韦氏韦氏者徐耕之孙也有殊色蜀主见而悦之太后因纳于后宫蜀主不欲娶于母族托云韦昭度之孙累加元妃髙后益见踈薄至是遂遣还家【蜀主常列锦步障击毬其中徃徃逺适而外人不知爇诸香昼夜不絶乆而厌之更爇皂荚以乱其气结绘为山及宫殿楼观于其上或为风雨所败则更以新者易之或乐饮绘山涉旬不下山前穿渠乘船夜归令宫女秉蜡炬千余居前船郤立照之水面如画好为微行酒肆娼家无所不到】
　　晋得传国寳【考传国寳世以为即秦玉玺自子婴奉汉元后投阶孙坚之得井中徐璆之进汉献晋谢尚之送建康事俱具前兹据宋白续会要云秦玉玺歴代相传以为神器隋平陈得之江都之难后归窦建徳建徳败入唐唐末遣杨涉送于梁后唐庄宗灭梁得之及清奉败以寳随身自作寳为火灼文字讹缺明宗得之随身自焚寳遂亡失又有神玺者不知制自何代其文与秦玺同而玉色不及形制亦稍高大晋孝武时雍州刺史郄恢得之慕容永以送金陵候景之乱入于北齐歴周反隋隋文帝号为传国玺又改曰受命寳及平江左得秦玺以其后出仍以北朝所传神玺为上秦玺次之隋亡与秦玺俱归于唐唐末不知所在宋氏之説如此是传国寳晋始有二隋兼寳之至唐末而一送于梁一不知所在于是魏州僧人所藏以献晋王者为一寳梁主瑱左右所窃以迎唐军者又为一寳胡三省通鉴注备采宋説而李心传又以秦玺自后汉末久已失之厥后永嘉之乱没于刘石永和之后复归于江左者乃晋玺也其文自左与秦玺自右不同太元之末得自西燕更涉六朝至于隋代者乃慕客燕玺也其方六寸与秦玺四寸不同宋武北伐得之关中歴晋暨隋者姚奉玺也其文隠起与秦玺深刻不同辨説甚详今并节録于此】
　　蜀主呉王屡以书劝晋王称帝晋王以示僚佐曰昔王太师【谓王建】亦尝遗先王书劝以自帝一方先王语余云昔天子幸石门吾发兵诛贼臣当是之时威振天下吾若挟天子据闗中自作九锡禅文谁能禁我顾吾家世忠孝立功帝室誓死不为耳他日当务以复唐社稷为心慎勿效此曹所为言犹在耳此议非所敢闻也因泣既而将佐及藩镇劝进不已乃令有司市玉造法物防魏州僧献传国寳【黄巢之破长安也魏州僧传真之师得传国寳藏之四十年至是传真以为常玉将鬻之或识之曰传国寳也乃诣行台献之】将佐皆奉觞称贺张承业闻之亟诣魏州谏曰吾王世世忠于唐室救其患难所以老奴三十余年为王捃拾财赋召补兵马誓灭逆贼复本朝宗社耳今河北甫定朱氏尚存而王遽即大位殊非从来征伐之意天下其谁不解体乎王何不先灭朱氏复列圣之深讐然后求唐后而立之南取呉西取蜀汛扫宇内合为一家当是之时虽使髙祖太宗复生谁敢居王上者让之愈久则得之愈坚矣老奴之志无他但以受先王大恩欲为王立万年之基耳王曰此非余所愿奈羣下意何承业知不可止恸哭曰诸侯血战本为唐家今王自取之误老奴矣即归晋阳邑邑成疾不复起
　　二月成徳将张文礼【即王镕养子王徳明事见前】弑其节度使赵王镕而代之
　　赵王镕骄于富贵多事游嬉【时诸镇俱于战争赵独安乐镕雍容自逸治府第圈沼极一时之盛】又好左道练丹药求长生盛饰馆宇于西山【即正定房山亦曰王母山在平山县西北今房山县之大房山古名大防别为一山】每徃游之【房山有王母祠汉武帝所建镕与道士王若讷游之使妇人维锦绣牵持而上每徃逾月忘归】委其政于宦者【李规石希防等希防元以谄谀得幸】会镕自西山宿鹘营庄【在平山县西】将还府石希止之李规谏曰今晋王身自暴露以亲矢石而大王竭军国之用为游畋之资开城空宫弥月不还使一夫闭门不纳从者大王将安归乎镕惧促驾希防固止之规怒遣亲事军将蘓汉衡率兵擐甲露刃诣帐前曰军士劳矣愿从王归国规继而进曰惑王者希防也请诛之以谢众镕不答规呼甲士斩希首掷于镕前镕怒遽归使其子昭祚及养子王徳明族规汉衡收其党与穷究反状亲军皆惧徳明因诱以为乱【徳明素蓄异志因亲军之惧而激之曰大王命我尽阬尔曹从命则不忍不然又获罪奈何众皆感泣相与谋之其中骁健者曰吾曹识王太保意今夕富贵矣】夜半亲军千余人逾垣而入镕方与道士焚香受箓军士断其首而出因焚宫室尽灭王氏之族【自王庭凑据成徳传至镕凡四世五帅百年而灭】徳眀复姓名曰张文礼遣使告乱于晋因求节钺晋王方置酒作乐闻之投杯悲泣欲讨之僚佐以为方与梁争不可更立敌宜且安之晋王不得已承制授文礼成徳留后
　　夏六月乙邜朔日食
　　秋七月晋以蘓循为节度副使
　　晋王既许藩镇之请求唐旧臣朱友谦遣蘓循诣行台【循依友谦河中事具前】循至魏州望府即拜谓之拜殿见王呼万嵗舞蹈泣而称臣翌日又献笔三十枝谓之画日笔【唐制敕皆天子画日】王大喜即命循为河东节度副使张承业深恶之【未几循病死】
　　八月晋以符习【赵州昭庆人】为成徳留后讨张文礼
