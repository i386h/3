<!-- { "loadSidebar": true } -->
　　大兵撃败之斩万余级又破总兵师福于分水闗入崇安县巡抚杨文忠见执死【文忠　　赐諡莭愍】遂袭克福州唐王礼部尚书曹学佺【字能始侯官人】等并死之【通政使马思理自缢死太仆少卿王瑞柟避之山中有欲荐令出者乃拜辞家庙从容入室自经死兵科给事中郭符甲战败身被数创死　马思理长乐人郭符甲晋江人俱　　赐諡莭愍王瑞柟字圣木永嘉人与曹学洤俱　　赐諡忠节】
　　大军驻福州分兵徇漳泉诸郡县相继下闽地悉平郑芝龙自安平奉表来降其子成功【成功初名森唐王聿键赐以国姓改名成功】不从芝龙既入朝成功与郑鸿逵郑彩等各率所部叛入海
　　冬十月我
　　大清兵克赣州
　　故明总督万元吉素有才莅事精敏及失吉安士不用命昏然坐城上对将吏不交一言隔河
　　大兵营遍麓元吉指为空营兵民从
　　大兵营中至者言军势甚盛輙叱为间谍斩之赣州受围既久诸道援兵稍集【元吉部将汪起龙率师数千云南援将赵印选胡一青率】
　　【师三千大学士苏观生遣兵亦如之两广总督丁魁楚亦遣兵四千杨廷麟又收集散亡得数千】诸将欲战元吉欲待水师至并力而中书舎人袁从鹗【一作来从鹗彬州人】募砂兵三千吏部主事龚棻【南昌人】兵部主事黎遂球【字美周畨禺人】募水师四千皆屯南安不敢下兵部主事王其宖【安福人】谓元吉曰水师帅罗明受海盗也桀鷔难制棻遂球若慈母之奉骄子且今水涸巨舟难进岂能如约不聴
　　大兵闻水师将至即夜截诸江焚巨舟八十死者无算明受遁还舟中火药戎器尽失于是两广云南军皆不战而溃他营亦稍稍散去会闻汀州破人情益震惧守者亦疲甚
　　大兵用向导夜登城乡勇犹巷战黎明兵大至城上发炮炮炸城遂破部将拥元吉出城元吉叹曰为我谢赣人使阖城涂炭者我也我何可独存遂赴水死杨廷麟走西城投水死【按红本作城上杀死】郭维经入嵯峨寺自焚死姚竒允自缢于文庙杨文荐病困不能起执送南昌絶粒而死【维经　　赐諡忠莭廷麟元吉文荐俱　　赐諡忠莭竒允　　赐谥莭愍】一时同殉者太常寺卿管湖西兵备佥事彭期生【字观我海盐人】而下凡数十人【期生冠帯自缢死职方生事周瑚不屈磔死龚棻王其宖黎遂球袁从鹗通判王朝汲编修兼兵科给事中万发祥户部主事林兵部主事栁昻霄曽嗣武钱谦亨中书舎人刘孟鍧刘应试推官署府事吴国球监纪通判郭寕登临江推官胡缜赣县知县林逢春皆不屈就戮乡官卢观象尽驱男妇大小入水乃自沈死举人刘日佺偕母妻弟妇子侄同日死将陈烈数力战众以其弟已降于大清疑之烈益奋勇疾闘及见执其弟劝之降不聴顾谓赣人曰今日方知我无二心也乃就戮又通判淦君鼎副总兵马观鹏将朱永盛兵部主事于斯昌训导程必进中书龙嘉震湖东道姚生文推官吴世安亦俱不降死　周瑚大名人王明汲金坛人万发祥新喻人林闽县人曽嗣武寕都人刘孟鍧刘应试俱安福人胡缜桐城人淦君鼎建昌人马观鹏顺徳人朱永盛汀州人于斯昌黄冈人程必进松阳人龙嘉震太和人姚生文仁和人吴世安归安人期生棻观象必进嘉震生文世安俱　　赐諡莭愍其宖遂球从鹗明汲发祥昻霄嗣武谦亨孟□应试国球寕登缜逢春烈君鼎观鹏永盛斯昌俱　　赐諡烈愍】


　　御批厯代通鉴辑览卷一百十七
　　钦定四库全书
　　御批厯代通鉴辑览卷一百十八
　　附明唐桂二王本末【桂王一】
　　【丙戊】我
　　大清
　　世祖章皇帝顺治三年冬十一月故明兵部尚书丁魁楚兵部侍郎瞿式耜等以桂王由榔【明神宗孙桂王常瀛次子】称号于肇庆初桂王常瀛卒于梧州长子安仁王由袭封未几病卒由榔当嗣爵防唐王聿键败死报至粤中故明总督尚书丁魁楚侍郎瞿式耜廵按御史王化澄与旧臣吕大器李永茂晏日曙汤来贺董天闳朱治周鼎瀚方以智朱容藩林佳鼎程源等议所立乃共推由榔桂太妃王氏曰诸君何患于无君吾儿仁柔愿更择可者魁楚等请益坚遂以十月十四日称监国于肇庆以魁楚大器式耜并为大学士【魁楚兼戎政尚书大器兼兵部尚书式耜兼吏部右侍郎】永茂请终制化澄以下进爵有差
　　未几闻
　　大兵已破赣州司礼太监王坤【即王肇基崇祯朝监饷宣府大作威福屡为言官所劾福王时奔南亰福王败复入闽唐王聿键弃不用又入粤事由榔命掌司礼监遂擅政事】仓卒奉由榔奔梧州式耜等力争不得时大学士苏观生奉唐王聿键命募兵南安亦退入广州遣职方主事陈邦彦【字令斌顺徳人】奉表劝进甫入谒而观生在广州别议立唐王聿【事具后】邦彦不知也夜二鼓由榔召入舟中魁楚侍语以广州事邦彦请急还肇庆正大位以系人心命南雄勍卒取韶制粤东十郡之七而委其三于唐王代我受敌从而承其敝由榔大悦魁楚式耜等乃定议迎由榔复还肇庆十一月十八日遂称尊号改年永厯以肇庆府署为行宫
　　【臣等谨案前代宦官之祸至明最烈始于王振而极于魏忠贤履霜坚冰其渐已非一日桂王当大厦既倾亲见宗邦沦丧由于阉寺横行尤宜疾首痛心乃甫称尊号而即令王坤进掌司礼监干政擅权仓卒奔梧州以致众志乖离驯召刘承允之乱及坤被逐而厐天夀等先后用事诸臣依附朋党交争迄入缅而未已在桂王阎劣受制奄竪固无足怪独是防徒流毒相仍既已覆明宗社即此阽危余烬而坚持故局虽国亡而其焰未熸祸败所钟遂与明一代相为终始其亦可为叹息痛恨者矣】
　　故明大学士苏观生等以唐王聿称号于广州丁魁楚等之将立桂王由榔也苏观生欲与共事魁楚素轻之且欲专定防功虑其以旧相居已上拒不与议吕大器亦以其非两榜叱辱之观生愠甚适唐王聿键弟聿嗣为唐王者与大学士何吾驺自闽浮海至南海闗捷先番禺梁朝钟首倡兄终弟及议观生遂与吾驺及布政使顾元镜侍郎王应华曽道唯总兵林察等拥立聿改年绍武就都司署为行宫【封观生建明伯掌兵部事进吾驺等秩擢捷先吏部尚书旋与元镜应华道唯并拜东阁大学士分掌诸部】招海上郑石马徐四姓盗授总兵等官与肇庆相拒时仓猝举事治宫室服御卤簿通国奔走夜中如昼不旬日除官数千冠服皆假之优伶市人传以为笑
　　桂王由榔遣兵攻唐王聿不克
　　桂王由榔遣给事中彭燿【顺徳人】主事陈嘉谟赍敕徃谕唐王聿至广州以诸王礼见备陈宗支伦序及监国先后语甚切至因厯诋苏观生诸人观生怒执燿杀之【嘉谟亦不屈死　燿嘉谟俱　　赐諡节愍】即日发兵攻肇庆以番禺人陈际泰督师由榔遣兵部右侍郎林佳鼎帅兵赴三水佳鼎故粤中监司与林察同姓相善察使羣盗诈降佳鼎信之乘胜追至三山口乱作全师皆覆佳鼎同佥事夏四敷赴水死【佳鼎四敷俱赐諡节愍】时肇庆大震瞿式耜视师峡口以王化澄代佳鼎督师吕大器辞官入蜀遂以化澄为尚书起李永茂为大学士未几亦罢
　　【臣等谨案桂王窜迹岭南据手掌之地势尤危窘聿本唐王亲弟谊出本支乃当望风瓦解之时为同室操戈之举而为之臣者方各挟其主以为奇货争城夺地攻战逾时此与燕雀处堂何异至彭燿陈嘉谟等衘命出使抗词被杀虽律以大义与疆致命者有殊乃犹】
　　【念其临难捐躯不失臣节竟得一例邀恩赐諡褒锡】
　　【仁至义尽史册以来实所未闻也】
　　十二月我
　　大清兵克广州获唐王聿广东平
　　苏观生既败肇庆兵意自得务粉饰为太平事而委任闗捷先及梁朝钟捷先少有才便笔扎朝钟善谈论浃旬三迁至祭酒有杨明竞【潮州人】者好为大言诡称精兵满惠潮间可十万即特授惠潮巡抚又有梁鍙者妄人也观生才之用为吏科都给事中与明竞大纳贿赂日荐用数十人观生本乏猷略兼总内外任益昏瞀招海盗资捍御其众白日杀人悬肝肠于贵官之门以示威城内外大扰时
　　大兵由福建趋潮州惠州俱下之长吏皆降附即用其印移牒广州报无警观生信之是月十五日聿视学百僚咸集或报
　　大兵已逼观生叱之曰潮州昨尚有报安得遽至此妄言惑众如是者三
　　大兵已自东门入观生始召兵战兵精者皆西出仓猝不能集观生乃自缢死【观生走梁鍙所问计鍙曰死尔复何言观生入东房鍙入西房各拒户自缢观生虑其诈稍留聼之鍙故扼其吭气涌有声且推几扑地久之寂然观生信为死遂自缢明日鍙献其尸出降】朝钟及太仆寺卿霍子衡【南海人】行人梁万爵【字天若番禺人】新城知县廖翰标【龙门人】等皆死之【朝钟闻变赴池为隣人救出自刭死子衡召三子训以死节朝服北向拜又易绯拜家庙先赴井死妾莫氏从之子应兰应荃应芷及其妻各继之有小婢见之亦赴井死万爵赴水死翰标自缢死　朝钟万爵翰标俱　　赐諡节愍子衡　　赐諡烈愍】聿方事阅射急易服逾垣匿王应华家俄缒城走为追骑所获馈之食不受曰我若饮汝一勺水何以见先人地下投缳而絶【周益辽等二十四王俱死】何吾驺及应华等悉降
　　桂王由榔奔梧州
　　由榔司礼太监王坤用事铨政军务任意颠例数以内批授官由榔诸臣争之不聼给事中刘鼒疏劾坤几得罪瞿式耜力救乃免及是闻广州已破肇庆大震式耜请驻峡口坤不从以朱治为两广总督守肇庆趣由榔出走以二十二日乘轻舟上西峡遂奔梧州
　　我
　　大清兵至顺庆流贼张献忠伏诛其党孙可望李定国白文选等溃走川南
　　献忠据成都遣伪将军分屠各府州县川中民尽乃谋窥西安尽焚成都宫殿庐舍夷其城率众出川北又欲尽杀川兵伪将刘进忠故统川兵闻之率一军逃防
　　大兵至汉中进忠来奔乞为乡至盐亭界大雾献忠晓行猝遇
　　大兵于鳯凰坡中矢坠马蒲伏积薪下于是
　　大兵擒献忠出斩之降及败死者二三十万其党伪平东将军孙可望伪安西将军李定国伪抚南将军刘文秀伪定北将军艾能奇伪都督白文选冯双礼等俱溃走川南时故明川中诸将竞拥兵自固【督师大学士王应熊及王祥在遵义巡抚马干副将曽英在重庆监军副使范文光及曹勋在洪雅监军佥事詹天顔在】
　　【松茂谭宏谭诣在夔万兵部侍郎总督川陜军务樊一蘅在纳溪居中调度与应熊防泸州尅期并进王祥綦江人马干呉县人范文光内江人詹天顔龙岩人】重庆曽英兵最强可望等率残卒骤至英出不意战败死于江【英　　赐諡节愍】贼遂防綦江督师大学士王应熊退走永宁山中【寻病卒于毕节卫】逾月贼防遵义入贵州境
　　大兵追至重庆故明巡抚马干败死【干　　赐諡忠节】遂入遵义以饷乏旋师王祥等因复取保宁二郡故明总督侍郎樊一蘅再驻江上为复窥全蜀计乃列上善后事宜及诸将功状于桂王由榔由榔拜一蘅户兵二部尚书加太子太傅祥等进爵有差
　　【臣等谨案孙可望李定国等本张献忠义子自王师定蜀即南定滇中旋附桂王受其爵号从前明史各传牵连附载未为区别臣等恭辑唐桂二王本末仰荷】
