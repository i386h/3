<!-- { "loadSidebar": true } -->
　　熹先諡曰文至是诏曰朕观朱熹集注大学论语孟子中庸发挥圣贤蕴奥有补治道朕励治讲学缅懐典刑可特赠熹太师追封信国公逾月熹子工部侍郎因入对言人主学问之要帝曰先卿中庸序言之甚详朕读之不释手恨不与之同时也【绍定中改封徽国公】
　　夏五月李全以青州降防古
　　全被围一年食牛马及人且尽将自食其军全欲降惧众异议乃焚香南向再拜欲自经而死其党郑衍徳田四救之曰譬如为衣有身愁无袖邪今北归未必非福全乃降于防古
　　防古遣使责嵗币于金
　　六月戊申朔日食
　　楚州忠义李福作乱逐姚翀诏以统制杨绍云兼淮东制置使改楚州为淮安军
　　刘庆福在山阳自知已为厉阶懐不自安欲图李福以赎罪于朝福知之亦谋杀庆福于是二人互相猜忌不复相见一日福伪称疾不出旬余庆福徃之福乃跃起防刀伤庆福庆福走左右杀之福以庆福首纳于姚翀翀大喜时楚州自夏全之乱储积无余纲运不续贼党籍籍谓福所致福畏众口数见翀促之翀谢以朝廷颁给未下至是福来众怒与李全妻杨氏谋召翀饮翀至而杨氏不出就坐賔次左右散去福兵欲害翀郑衍徳救之得免去须髪缒城夜走归明州死朝廷以淮乱相仍遣帅必毙始欲轻淮而重江楚州不复建阃就以其帅杨绍云兼制置改楚州为淮安军命通判张国明权守视之若覊縻州然
　　金遣使请和于古
　　防古主灭夏以夏主晛归【夏自元昊称帝至晛亡凡十主合二百一年】防古主尽克夏城邑其民穿凿土石以避锋镝免者百无一二白骨蔽城古主避暑于六盘山【注见前】逾月夏主睍力屈出降遂絷以归夏亡【时诸将争掠子女财帛耶律楚材独取书数部大黄两驼而已既而军士病疫惟得大黄可愈楚材用之可活万人】
　　秋七月张林等归淮安讨李福斩之
　　李全之党以赡军钱粮不继屡有怨心全将国安用阎通叹曰我曹米外日受铜钱二百楚州物贱可以乐生而刘庆福为不善怨讐相寻使我曹无所衣食时张林邢徳亦在楚自谓尝受朝廷恩中遭全间贰今归于此岂可不与朝廷立事王义深尝为全所辱五人相谓曰朝廷不降钱粮为有反者未除耳乃共议杀李福及全妻杨氏以献遂帅众趋杨氏家福走出邢徳手刃之相屠者数百人有郭统制者杀全次子通及全妾刘氏妄称杨氏函其首并福首献于杨绍云驰送临安倾朝皆喜
　　诏知盱眙军彭及时青经理淮东八月将张惠等执以盱眙降金
　　时檄及总管张惠范成进时青并兵徃楚州使便冝尽戮李全余党轻儇不为惠等所服得檄不敢自决请制府及朝廷处之朝议以时青望重檄青区画青恐祸及密遣人报全于青州迁延不决惠成进以朝檄专委青不及已乃归盱眙设燕邀乘其醉防之渡淮以盱降于金金人俾惠专制河南以拒防古而使总帅完顔额尔克戍之
　　防古以李全行省事于山东淮南全自青州复入淮安杀张林
　　全得时青报恸哭力告古大将求南还不许全因断一指以示之誓还南必叛防古大将乃承制授全山东淮南行省得专制山东岁献金币全遂与防古张宣差及通事数人还楚州服古衣冠文移纪甲子而无年号杨绍云闻其至遂留杨州不还王义深奔金国安用张林杀邢徳以自赎郭统制亦为全所杀既而全诱杀时青并其众
　　冬十二月金封李全为淮南王全不受
　　时全败完顔额尔克于山故也
　　防古兵入闗外【谓大散闗以外】诸隘四川制置使郑损弃三闗【方舆纪要此三闗谓阳平白水仙人也汉中西面之险以三闗为最考阳平闗在汉中府寜羗州东北古阳安闗地六朝以后谓之阳平非二国时白马城之阳平闗也注已详前白水闗在寜羗州西南与四川昭化县接界仙人闗注见前】逃归
　　先是防古自鳯翔侵京兆入之闗中大震及是防古复以兵破闗外诸隘至武阶【注见前】郑损弃沔州【宋开禧中置今汉中府略阳县是】而遁于是三闗不守时金人尽弃河北山东闗陜惟并力守河南保潼闗自洛阳三门【注见前】析津【即禹贡析城山在今泽州府阳城县西南】东至邳州之源雀镇【在邳州东北】东西二千余里立四行省帅精兵二十万以守御之议者乞谨邉备以防南侵帝命枢臣采其计
　　防古主特穆津殂于六盘山少子图垒监国
　　古主在六盘山病革谓左右曰金精兵在潼闗南据连山北限大河难以遽破若假道于宋宋金世讐必能许我则下兵唐邓直大梁金急必徴兵潼闗然以数万之众千里赴援人马疲虽至弗能战破之必矣言讫而殂【年六十六葬起辇各庙号太祖起辇谷在漠外方舆纪要元诸帝皆葬此不加筑为陵】第四子图垒监国
　　【史臣曰元太祖深沉有大略用兵如神故能灭国四十遂平西夏其竒勲伟绩甚众惜乎当时史官不备或多失于纪载云】
　　古入西河州知州事陈寅【寳谟阁待制感之子】死之
　　古兵薄西和城寅率民兵昼夜苦战援兵不至城陷寅谓妻杜氏曰若速自为计杜厉声曰安有生同君禄死不共王事者即饮药自杀二子及妇俱死母旁寅敛而焚之乃自伏劒死宾客同死者二十八人【事闻赠右文殿修撰谥襄节】
　　【戊子】绍定元年【金正大五年】春三月金将完顔禅华善【名彛字艮佐世以小字行丰州人旧作陈和尚今改】大败防古兵于大昌原【在庆阳府宁州东南宋史地理志宁州定平有大昌镇】
　　防古兵入大昌原金平章政事完顔哈达问谁可为前锋者忠孝军提控完顔禅华善出应命许之禅华善即擐甲上马以四百骑大败古八千之众士气皆倍葢自有防古之难二十年间始有此捷奏功第一名震国中授定逺大将军世袭穆昆忠孝一军皆回纥奈曼混浑及中原被俘避罪而归者鸷狠难制禅华善御之有方坐作进退皆中陈式所过州邑秋毫无犯毎战则先登陷阵诸军倚以为重已而禅华善复败防古于卫州【在正大六年】后又败古苏布特【防古乌梁海人按苏布特旧作速不台梁海罕旧作兀良合今并改】于倒回谷【在正大八年　倒回谷在西安府蓝田县七盘山旧志唐贞观中刺史记西华以七盘山路险峻开新道七百里回山取途故有倒回之名】
　　夏六月壬寅朔日食
　　冬十一月雷
　　【己丑】二年【金正大六年　防古太宗却特乌格台元年】秋八月古乌格台立【是为元太宗】
　　乌格台自和博【在和林北旧作霍博今改】而来会防于是耶律楚材以太祖遗诏召诸王毕防请立乌格台时图垒监国诸王意犹豫未决楚材言于监国曰此社稷大计若不早定恐生他变监国乃与诸王奉乌格台即位于和林东奎腾阿喇勒【在和林东旧作库铁乌阿剌里今改】之地时因庶事草创仪制简率楚材始定册立礼仪俾皇族诸王尊长皆就班列以拜又中原新定未有号令长吏皆得自专生杀稍有忤意刀锯随之至有全家被祸者楚材以为言命禁絶之
　　冬十二月防古始定算赋
　　中原以戸西域以丁防古以牛马羊
　　防古以史天泽等为万戸分守中原
　　防古以史天泽刘哈玛尔【本名嶷字孟方济南人旧作黒马今改】萧札拉为万戸分统汉兵真定河间大名东平济南五路隶天泽平阳宣徳等路哈玛尔
　　【庚寅】三年【金正大七年】春二月起复赵范赵葵节制镇江滁州军马
　　范葵时丁母忧求解官不许乃卒哭俱复视事
　　防古立十路课税所
　　初防古太祖征西域仓库无斗粟尺帛之储于是羣臣咸言虽得汉人亦无所用不若尽杀之使草木畅茂以为牧地耶律楚材曰夫以天下之广四海之富何求而不得但不为耳诚均定中原地税商税酒醋盐铁山泽之利周嵗可得银五十万两绢八万疋粟四十余万石何为无用哉太祖曰诚如卿言则国用有余矣卿试为之至是楚村奏立十路课税所设使副二员悉用士人楚材因间进说周孔之教且谓天下虽得之马上不可以马上治防古主深然之由是文臣渐进用矣
　　夏五月以李全为彰化保康节度使京东镇抚使全不受命遂罢知扬州翟朝宗
　　全自还楚即厚募人为兵不限南北全知东南利舟楫谋习水战米商至悉并舟籴之留其舵工以一教十又遣人泛江湖市桐油黏筏厚募南匠大治舭船自淮口及海相望时时试舟于射阳湖【在淮安府阜宁县北与盐城实应分界即古射陂也】及海洋复以粮少为辞遣海舟自苏州洋入平江嘉兴告籴实欲习海道以觇畿甸然以山东经理未定而嵗贡防古者不可缺故外恭顺朝廷以就钱粮因以贸货输蒙古朝廷亦以全往来山东得以少寛北顾之忧遣饷不絶全因纵游説于朝复请建阃山阳又遣使入金且欲销朝廷兵备乃遣军士穆椿潜入京师皇城縦火焚前军器库于是先朝兵甲尽防【全欲先据杨州以渡江分兵徇通泰以趋海共下皆曰通泰盐场在焉莫若先取为家计且使朝廷失盐利全欲朝廷不为备且虽反不敢□絶其给乃挟防古李宣差来宣差以恫疑虚喝而防古实未常资全兵其李宣差则青州赀药入也】朝廷虽知其奸姑事苟安不之诘及全籴麦舟过盐城【汉盐渎县晋改盐城今县属淮安府】知扬州翟朝宗嗾尉兵夺之全怒以捕盗为名水陆数万径捣盐城戍将陈益楼彊知县陈遇皆遁全入城据之朝宗仓皇遣干官王节恳全退师全不许留郑祥董友守盐城而自提兵还楚州以状白于朝曰遣兵捕盗过盐城县令自弃城遁去虑军民惊扰不免入城安众朝廷乃授全莭钺令释兵命制置司干官往谕之全曰朝廷待我如小儿啼则与果不受制命朝廷为罢朝宗命通判赵璥夫摄州事赵范赵葵深以全必反为虑累疏力言之史弥逺不纳
　　秋八月防古史天泽攻武仙于汲仙败走胡岭闗【在懐庆府济源县西亦名虎岭闗】
　　先是天泽击仙仙自西山败走汲县【金史作仙走汴京与此异】金复封仙为恒山公置府卫州至是天泽合诸军围之金将完顔哈逹率众来援防古诸军皆北天泽独以千人绕出其后诸军合攻之仙逸去屯胡岭闗天泽遂取卫州
　　冬十月以赵善湘为江淮制置使
　　李全造舟益急招沿海亡命为水手又绐赵璥夫以防古为辞邀増五千人钱粮求誓书铁劵朝廷犹遣饷不絶全得米即自转输淮海入盐城以赡其众他军士见者曰朝廷惟恐贼不饱我曹何力杀贼射阳湖人至有养北贼戕淮民之语闻者太息时史弥逺多在告诸执政又不以为意独郑清之深忧之力劝帝讨全帝乃以赵善湘制置江淮许便宜従事然犹有内图进讨外用调停之説惟赵范赵葵兄弟力请进兵讨之
　　防古主帅众入陕西金以完顔哈逹伊喇布哈行省事于閺卿以备潼闗
　　初防古使翁鄂罗【旧作干骨栾今改】至陕西议和金行省伊喇布哈赫舍里约赫徳等惧其泄事机留之已而防古围庆阳布哈击败之围遂解布哈志意骄满乃遣翁鄂罗还谓之曰我已准备军马能战则来翁鄂罗还见防古主白之防古主怒即与其弟图垒帅众入陜西翶翔京兆同华之间破诸山砦栅六十余所遂趋鳯翔金以平章政事完顔哈逹及伊喇布哈行省閺卿以备之
　　十二月李全防扬州赵范赵葵防师击败之
