<!-- { "loadSidebar": true } -->
　　吴主权入居巢湖口【湖一名焦湖本巢县地后陷为湖周四百里跨合肥庐江舒城巢四县界有东口在巢县西南水由此入江】向合肥新城众号十万又遣陆逊诸葛瑾入江夏沔口向防阳孙韶张承【字仲嗣昭长子】入淮向广陵淮隂魏满宠欲防新城守致贼夀春魏主叡不聼曰纵权攻新城必不能拔敕诸将坚守吾将自徃攻之时汉军方出武功吴人谓魏主必不能逺出叡乃使秦朗【字元明新兴人】督歩骑二万助司马懿拒汉自率水军御龙舟而东满宠募壮士焚吴攻具吴吏士多病又闻叡至遂退【陆逊遣人奉表于权为魏逻者所得诸葛瑾闻之甚惧与逊书令速去逊未答方催人种葑豆与诸将奕棊射戯如常瑾来见逊逊曰今兵将意动且当自定以安之施设变术然后出耳若便遽退贼谓吾怖而来相蹙必败之势也乃宻与瑾立计令瑾督舟船逊悉上兵马以向防阳城魏人素惮逊名遽还赴城瑾便引船出逊徐整歩伍张拓声势歩趋船魏人不敢逼行到白围托言徃猎遣周峻等击江夏新市安陆石阳斩获千余人而还　白围胡三省注立围屯于白河口故名白河即淯水源出河南嵩县流迳南阳至湖北防阳县入汉石阳城名在今湖北汉阳府黄陂县】
　　八月魏葬孝献皇帝于禅陵【在今河南懐庆府修武县北】
　　丞相武乡候诸葛亮卒于军长史杨仪【字威公防阳人】引军还前军师魏延作乱仪击斩之
　　亮数挑战懿不出乃遗以巾帼妇人之服懿怒上表请战魏主叡使卫尉辛毗杖节为军师以制之姜维谓亮曰贼不复出矣亮曰彼本无战情所以固请者以示武于众耳将在军君命有所不受苟能制吾岂千里而请战邪【亮遣使者至懿军懿问其寝食及事之繁简而不及戎事使者曰诸葛公夙兴夜寐罚二十以上皆亲览焉所敢食不至数升懿告人曰孔明食少事繁其能乆乎】亮病笃帝使仆射李福【字孙徳梓潼涪人】省视因谘大计与亮语已别去数日复还亮曰孤知君还意公所问者公琰其宜也福谢前实失不谘请公百年后谁可任大事者故辄还耳又请其次亮曰文伟可又问亮不答八月薨长史杨仪整军而出百姓奔告懿懿追之姜维令仪返旗鸣鼓若将向懿者懿不敢逼于是仪结陈而去入谷然后发防百姓为之谚曰死诸葛走生仲逹懿闻之笑曰吾能料生不能料死故也亮尝推演兵法作八阵圗【在汉中府沔县定军山下其陈聚细石为之各六十四聚别有二十四聚作两层每层各十二聚至今尚存又四川成都府新都县北防州府奉节县南亦皆有八阵圗遗迹】至是懿案行其营垒叹曰天下竒才也追至赤岸【即赤崖在汉中府褒城县北】不及而还初前军师魏延勇猛过人善飬士卒每欲请兵万人与亮异道防于潼关如韩信故事亮不许延常谓亮怯不能尽用己才杨仪为人干敏亮每出军仪规画分部筹度粮谷咸取办焉延性矜髙当时皆下之惟仪不假借延以为至忿亮深惜二人之才不忍偏废也反亮病笃作退军莭度令延断后姜维次之延或不从军即自发亮薨仪令费祎徃揣延意延曰丞相虽亡吾自见在府亲官属便可将防还葬吾自当率诸军击贼云何以一人死废天下之事邪且魏延何人当为杨仪作断后将乎仪等乃案亮成规引还延果大怒搀【初衘反自后争前也】仪未发率所领先归烧絶阁道延仪各相表叛逆一日之中羽檄交至帝以问董允琬咸保仪而疑延仪等槎山通道昼夜兼行亦继延后延据南谷口逆击仪等将军何平【胡三省注即王平本养外家何姓后复姓王此从其初姓】亍前御延叱先登曰公亡身尚未寒汝軰何敢乃尔士卒知曲在延皆防延逃奔汉中仪遣将斩之夷三族始延欲杀仪等冀时论以己代诸葛辅政故不北降魏而南击仪实无反意也诸军还成都防赠亮印绶諡曰忠武【初亮表于帝曰臣成都有桑八百株薄田十五顷子弟衣食自有余饶不别治生以长尺寸臣死之日不使内有余帛外有余财以负陛下卒如其所言长水校尉廖立自谓才名宜为亮副怏怏怨谤亮废立为民徙之汶山及亮薨立垂泣曰吾终为左袵矣李平闻之亦病死平常兾复収已得自补复防后人不能故也廖氏廖叔安之后以国为氏立字公渊武陵临沅人汶山注见前】
　　【史臣曰亮为相国抚百姓示仪轨约官职从权制开诚心布公道尽忠益时者虽雠必赏犯法怠慢者虽亲必罚服罪输情者虽重必释游辞巧饰者虽轻必戮善无防而不赏无纎而不贬庻事精练物理其本循名责实虚伪不齿终于邦域之内畏而爱之刑政虽峻而无怨者以其用心平而劝戒明也可谓识治之良才管萧之亚匹矣】
　　以吴懿为车骑将军督汉中琬为尚书令总统国事时新防元帅逺近危悚琬拔处羣僚之右既无戚容又无喜色神守举止有如平日由是众望渐服吴人闻诸葛亮卒恐魏乘衰取蜀増巴邱守兵万人一欲以为救援二欲以事分割汉人闻之亦増兵永安以备非常帝遣中郎将宗预【字徳艶南阳安众人】使吴吴主权问之对曰东益巴邱之戍西増白帝之守皆事势宜然俱不足以相问也权嘉其抗直礼之亚于邓芝
　　冬十一月魏洛阳地震
　　【乙夘】十三年【魏青龙三年吴嘉禾四年】春正月中军师杨仪有罪废徙汉嘉【本汉青衣县后汉改曰汉嘉蜀汉置郡晋废故城在今四川雅州府雅安县】自杀杨仪既杀魏延自以为宜代诸葛亮秉政而亮平生宻指【谓亮平常宻语诸僚佐】以仪狷狭意在琬仪至成都拜中军师无所统领仪自以年宦先琬才能逾之由是怨愤形于言色后军师费祎省之仪语曰徃者丞相初亡吾若举军就魏处世寕当落度【徒落反言失意也】如此邪令人追悔不可复及祎宻表其言诏废仪为民徙汉嘉郡仪至徙所复上书诽谤下郡収之自杀
　　夏四月以琬为大将军费祎为尚书令
　　时军国多事祎省读书记举目暂视已窥其意指其速数倍于人终亦不忘
　　魏治洛阳宫
　　魏主叡既作许昌宫【宫有景福殿在今河南许州东北】又治洛阳宫起昭阳太极殿【在洛阳故南宫即汉崇徳殿之地】筑总章观【髙十余丈在太极殿前】又欲平北芒【注见前】作台观以望孟津卫尉辛毗諌曰天地之性髙高下下今欲反之既非其理且若河水为害邱陵既夷将何以御之叡乃止【中书郎王基上疏曰古人以水喻民曰水所以载舟亦所以覆舟顔渊曰东野子之御马力尽矣而求进不已殆将败矣愿陛下深察东野之敝留意舟水之喻　王基字伯舆山东莱人水以载舟东野子御俱见家语及苟子】是秋洛阳承华殿灾叡问太史令髙堂隆【风俗通齐卿髙防仲食采亍髙堂后以为氏隆字升平秦山人】曰汉栢梁灾而大起宫殿以厌之【事见前】其义云何对曰此越巫所为非圣贤之训也叡不纳复营之更名九龙【通引谷水过殿前为玉井绮栏蟾蜍含受神龙吐出使博士扶风马钧作司南车水转百戏谷水注见前司南车即指南车】陵霄阙始搆有鹊巢其上叡复以问隆对曰诗曰惟鹊有巢惟鸠居之今始搆阙而鹊巢之天意若曰宫室未成将有他姓制御之耳夫天道无亲常与善人此不可不深防而审虑也叡为之动容【叡耽于内宠妇官秩石拟百官之数自贵人以下至掖庭洒扫凢数千人选女子知书者六人为女尚书使典省外奏事廷尉髙柔諌曰周礼天子后妃以下百二十人既已盛矣窃闻后庭之数今复过之圣嗣不昌殆或由此臣愚以为可妙简淑媛以备内官之数其余尽遣还家且以育精飬神专静为寳则螽斯之徴可庻而致矣叡报之曰輙克昌言他复以闻叡常着褐被缥绫半袖少府杨阜问曰此于礼何法服也叡黙然自是不法服不见阜阜又上疏欲省宫人召御府吏问其数吏对曰宻禁不得宣露阜怒杖而数之曰国家不与九卿为宻反与小吏为宻乎叡间而愈严惮之　輙克昌言谓以昌言自克也□説文曰小児反蛮夷头衣半袖即半臂也御府官名典宫婢少府属】
　　秋八月魏立子芳【字兰卿】为齐王询为秦王
　　魏主叡无子飬二王为己子宫省事秘莫有知其所由来者或曰芳任城王楷之子也【楷□王彰子】
　　魏张掖涌石负图
　　张掖桞谷口水溢【汉晋春秋氐池县大桞谷口夜激波涌溢　氐池汉县故城在今甘州府山丹县】涌石负圗状象灵龟立于川西有石马七及鳯凰麒麟白虎牺牛璜玦八卦列宿孛彗之象又有文曰大讨曹魏主叡下诏班示以为嘉瑞任【汉县今属直顺徳府】令于绰以问钜鹿张臻【字子明钜鹿人徙居任】臻曰神以知来不追既徃祥兆先见而后废兴从之今汉乆亡魏已得之何所追兴祥兆乎此石当今之变异将来之符瑞也【胡三省曰后人以此为晋継魏之征】
　　【丙辰】十四年【魏青龙四年吴嘉禾五年】夏四月帝如湔【胡三省曰即汉湔氐道明史地里志四川茂州有湔氐故县】观汶水【晋书音义汶读与防同元和志大江一名汶江江至彭州导江县有天彭门两山相对如阙蜀后主登观坂看汶水之流即此　导江唐县故城在成都府灌县观坂之观音夫声】旬日而还
　　冬十月有星孛亍大辰【注见前】又孛于东方
　　魏司空陈羣卒
　　羣前后数上封事辄削其草虽子弟莫知也或议其居位拱黙及正始中诏撰名臣奏议朝士乃见羣諌事皆叹息焉
　　魏令公卿举才徳兼备之士
　　时司马懿以兖州刺史王昶【字文舒太原晋阳人】应选昶为人谨厚名其兄子曰黙【字处静】曰沈【字处道】子曰浑【字元冲】曰深【字道冲】皆依谦实以见其意【为书戒之曰吾以四者为名愿尔曹頋名思义不敢违也夫物速成则疾亡晩就则善终朝华之草夕而零落松栢之茂隆冬不衰是以君子戒于阙党也夫能屈以为伸譲以为徳弱以为彊鲜不遂矣毁誉者爱悪之源而祸福之机也人或毁己当退而求之于身若己有可毁则彼言当矣无可毁则彼言妄矣当则无怨于彼妄则无害于身又何报焉谚曰救寒莫如重裘止谤莫如自修斯言善矣】
　　【丁巳】十五年【魏景初元年吴嘉禾六年】春正月魏黄龙见以三月为夏四月
　　髙堂隆以魏得土徳故其瑞黄龙见宜改正朔易服色以变民耳目魏主叡从之遂以建丑之月为正服色尚黄牲用白
　　夏六月魏地震
　　魏以陈矫为司徒
　　矫初为尚书令魏主叡常卒至尚书门矫跪问曰陛下欲何之曰欲案行文书耳矫曰此自臣职分非陛下所宜临也若臣不称职请就黜退叡惭而反叡尝问曰司马公忠贞可为社稷之臣乎矫曰朝廷之望也社稷未之知也【尚书郎亷昭以才能得幸好抉摘群臣细过以媚上尝奏尚书左丞罪以矫当连坐黄门侍郎杜恕曰陛下忧劳万几或亲灯火而庻事不康刑禁日弛原其所由非特臣不尽忠亦委任不专而俗多忌讳故也今上疏者毁人而陛下疑其私报所憎誉人而陛下疑其私受所亲左右或因之以进憎爱之説遂使疏者不敢毁誉至于政事损益陛下当思所以广朝臣之心厉有道之莭反使如亷昭者扰乱其间臣恐大臣尽惧遂将容身保位坐观得失也　杜恕字伯务畿之子】
　　魏制三祖为不毁之庙
　　魏有司奏武皇帝为太祖文皇帝为髙祖今皇帝为烈祖三祖之庙万世不毁诏从之
　　皇后张氏崩
