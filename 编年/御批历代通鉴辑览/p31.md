<!-- { "loadSidebar": true } -->
　　【戊辰】十有二年使詹伯【詹桓伯周大夫】如晋晋使赵成【赵武之子谥景子】来致阎田【氏族畧唐叔虞之后晋成公子懿食采于阎春秋彚纂注阎属晋与甘相近之邑】甘人【甘大夫襄】与晋阎嘉【阎大夫】争阎田晋梁丙张趯率阴戎【即陆浑戎】伐颍【今河南府登封县有阳城废县周颍邑】王使詹伯辞于晋曰我自夏以后稷魏骀【即邰】芮岐毕吾西土也及武王克商蒲姑商奄吾东土也巴濮楚邓吾南土也肃慎燕【以上诸国注俱见前】亳【春秋释例亳小国与燕近】吾北土也吾何迩封之有文武成康之建母弟以蕃屏周亦其废坠是为岂如弁髦【弁冠也童子垂髦始冠】而因以敝之【谓既冠而三加成礼则弃其始冠】我在伯父犹衣服之有冠冕水木之有本源民人之有谋主也伯父若裂冠毁冕拔本塞源专弃谋主虽戎狄其何有余一人羊舌谓韩起曰文之霸也翼戴天子而加之以共自文以来世有衰徳而暴灭宗周以宣示其侈诸侯之贰不亦宜乎且王辞直子其圗之起乃使赵成如京师致阎田反颍俘王亦使宾滑【周大夫】执甘大夫襄以说于晋晋人礼而归之
　　【己巳】十有三年齐栾施【子雅之子子栾之孙以字为氏】髙彊【子尾之子子高之孙亦以字为氏】奔鲁
　　齐栾高氏多怨彊于陈鲍氏而恶之有告陈无宇曰子旗【栾施字】子良【髙彊字】将攻陈鲍亦告鲍氏无宇授甲以如鲍氏鲍国【谥文子叔牙元孙】亦授甲矣遂伐栾髙氏髙彊曰先得公陈鲍焉往遂伐虎门晏婴端委立于虎门之外四族召之无所往齐侯召之而后入齐侯使王黒【齐大夫】以灵姑銔【齐侯旗名】率战于稷【齐有稷门】栾髙败又败诸荘【城内之里】国人追之又败诸鹿门【齐东南门】栾施髙彊奔鲁陈鲍分其室晏婴谓无宇必致诸公譲徳之主也义利之本也蕴利生孽姑使无蕴乎无宇尽致诸齐侯而请老于莒【齐邑本取于莒故亦曰莒】初晏婴如晋羊舌问曰齐其何如婴曰齐其为陈氏矣齐旧四量豆区釡钟四升为豆各自其四以登于釡【四豆为区区斗六升四区为釡釡六斗四升登成也】釡十则钟【六斛四斗】陈氏三量皆登一焉【豆区釡各加旧量之一】钟乃大矣【陈氏亦以十釡为钟三量既加则钟自大】以家量贷而以公量收之【贷厚而收薄】国之诸市踊【则足者屦】贵屦贱民人疾痛而或燠休之欲无获民将焉辟之至是无宇于公子公孙之无禄者私分之邑国之贫约者私与之粟由是益得齐众心穆孟姬【景公母】为之请髙唐【故城在今山东济南府禹城县西南】陈氏始大
　　【庚午】十有四年楚子虔诱蔡侯般杀之于申楚师灭蔡执蔡世子有以归用之
　　楚子在申召蔡侯蔡侯将往蔡大夫曰楚贪而无信惟蔡于憾今币重而言甘诱我也不如无往蔡侯不可楚子伏甲而飨蔡侯于申醉而杀之【刑其士七十人】公子弃疾帅师围蔡【晋韩起问于叔向曰楚其克乎对曰克哉蔡侯获罪于其君天将假手于楚以毙之何故不克然肸闻之不信以幸不可再也楚讨于陈曰将定而国陈人听命而遂县之今又诱蔡而杀其君以围其国虽幸而克必受其咎】于是晋防诸侯之大夫于厥憖【左传注地阙】以谋救蔡王使单子防之晋人请蔡子楚楚弗许遂灭蔡用太子于冈山【左传注阙】申无宇曰不祥五牲【牛羊豕犬鸡】不相为用况用诸侯乎王必悔之楚子城陈蔡不羹【有二其一在河南许州襄城县是为西不羹其一在南阳府舞阳县是为东不羹】使弃疾为蔡公问申无宇曰弃疾在蔡何如对曰臣闻亲不在外覊不在内今弃疾在外郑丹【即郑子革以子孔之难奔楚事在灵王十八年】在内君其少戒楚子曰国有大城何如对曰郑京栎实杀曼伯【左传注檀伯也栎大夫厉公杀之得栎又并京】宋萧亳实杀子防齐渠邱【即雍廪】实杀无知卫蒲戚实出献公【事俱见前】由是观之则害于国末大必折尾大不掉君所知也【后楚平即位蔡遂复事具后】
　　【辛未】十有五年原伯绞奔郊【周之郊】甘人弑甘公过
　　原伯绞虐原舆人【众人也】逐绞立公子跪寻【绞之弟】绞奔郊甘公过【即悼公】欲去成景之族【廿成公景公之后】成景之族遂杀甘公而立成公之孙防【是为平公】
　　鲁公子憖奔齐
　　季孙意如【悼子纥之子谥平子】不礼于南蒯【季氏邑宰南遗之子】蒯谓公子憖【字子仲】曰吾出季氏而归其室于公子更【代也】其位我以费为公臣憖许之告鲁侯遂从鲁侯如晋【晋平公卒子夷立是为昭公鲁侯如晋朝嗣君晋辞之至河乃复憖遂如晋】南蒯惧不克以费【季氏邑今山东沂州府费县有故城在县西北】叛如齐憖还及郊闻费叛遂奔齐初南蒯将适费饮乡人酒乡人或歌之曰我有圃生之乎从我者子乎去我者鄙乎倍其邻者耻乎已乎已乎非吾党之士乎后二年费人叛南蒯南蒯奔齐侍饮于齐侯齐侯曰叛夫对曰臣欲张公室子韩晳【齐大夫】曰家臣欲张公室罪莫大焉齐侯归费于鲁使鲍国致之
　　【壬申】十有六年楚公子比自晋归于楚弑其君防于干谿【在今江南颍州府亳州】公子弃疾杀【公羊作弑】公子比
　　楚师伐徐以惧呉楚子次于干谿为之援时蔡公弃疾主方城之外有观从者【观起子楚共轘观起从奔蔡事在灵王二十一年】在蔡事朝呉【故蔡大夫声子之子】防防氏之族【楚子杀防掩而取其室　掩蒍贾曽孙】及防居【掩之族楚子夺其田】许围【许大夫迁许而质之】蔡洧【洧仕楚楚灭蔡其父死焉】蔓成然【字子旗鬬韦子楚子夺其邑】为楚子所不礼因羣丧职之族启越大夫常夀过【申之防常寿过戮焉　正义曰徇之于军而不杀故犹在楚】作乱从乃召公子比【即子于前奔晋】公子黒肱【即子晳时在郑】袭蔡见蔡公胁而盟之蔓成然故事蔡公蔡朝呉亦欲复蔡于是公子比公子黒肱公子弃疾蔓成然蔡朝呉帅陈蔡不羹许叶之师入楚杀大子禄及公子罢敌比为王黒肱为令尹弃疾为司马使观从从师于干谿令曰先至者复其田里师溃而归楚子闻二子死自投于车下既而曰余杀人子多矣能无及乎遂防夏【左传注汉别名】将欲入鄢【即鄢郢今襄阳府宜城县是】芋尹申无宇之子亥求得之【史记灵王独徬徨山中野人莫敢入不食三日饥不能起】以归寻缢于申亥氏观从谓比曰不杀弃疾虽得国犹受祸比曰余不忍也从曰人将忍子吾不忍俟乃行国毎夜骇【时不知楚灵死畏其复来】曰王入矣乙夘夜弃疾使周走而呼曰王至矣国人大惊使蔓成然走告比及黒肱曰王至矣君早自圗可以无辱又有呼而走至者二子皆自杀弃疾即位名曰熊居【是为楚平左传楚共王有宠子五人无适立乃以璧见于羣望曰请神择于此五人者使主社稷当璧而拜者神所立也既与巴姬宻埋璧于大室之庭使五人斋而入拜康王跨之灵王肘加焉子干子晳皆逺之平王弱抱而入再拜皆压纽】葬比于訾【楚地在今汝寜府信阳州】曰訾敖杀囚衣之王服而流诸汉以靖国人使蔓成然为令尹初楚灵卜曰余尚得天下不吉投诟天而呼曰是区区者而不余畀余必自取之民患其无厌故从乱如归是冬吴因楚乱遂灭州来
　　刘子【献公挚】晋侯齐侯宋公鲁侯卫侯郑伯【简公子定公寜】曹伯莒子邾子滕子薛伯伯小邾子防于平邱【今河南开封府陈留县北有平邱故城】同盟鲁侯不与盟
　　晋成虒祁【晋平公筑虒祁之宫郑伯及鲁叔弓如晋贺事在王十一年　虒祁宫故址在今山西绛州南鲁叔弓諡敬子叔肸曽孙】诸侯朝而归者皆有贰心羊舌曰诸侯不可以不示威乃并徴防遂合诸侯于平邱晋人将寻盟齐人不可晋侯使羊舌肸告刘子刘子曰盟以底信君茍有信诸侯不贰何患焉告之以文辞董之以武师虽齐不许君庸多矣天子之老请帅王赋元戎十乘以先启行迟速惟命羊舌肸告于齐齐人听命肸曰诸侯有间矣不可以不示众乃治兵建而不斾既而斾之诸侯畏之同盟郑公孙侨争承【贡赋之次】曰昔天子班贡轻重以列列尊贡重周之制也郑伯男也【郑爵列伯子男】而使从公侯之贡惧弗给也自日中以争至于昏晋人许之是防晋以邾莒之愬【鲁季孙伐莒取郠用人于亳社事在王十二年】辞鲁侯故鲁侯不与盟晋执季孙意如以归子服湫从【即子服惠伯】湫私于荀呉曰鲁兄弟也若为夷弃之使事齐楚其何瘳于晋子其圗之呉以告韩起且曰楚灭陈蔡不能救而为夷执亲将焉用之乃归季孙
　　蔡侯庐【隐太子之子是为平公】归于蔡陈侯吴【悼太子之子是为惠公】归于陈
　　楚子既以诈自立恐国人及诸侯叛之乃复陈蔡之地而立其后归郑之侵地施惠百姓存恤国中
　　【甲戌】十有八年呉子夷末【公羊作夷昧史记作余昧】卒
　　夷末之初立使屈狐庸【申公巫臣子留呉为行人】聘于晋赵文子【赵武】问曰延州来季子【季札封延陵故曰延陵季子今常州府武进县也后吴灭州来复以封札故又曰延州来狐庸聘晋吴尚未灭州来曰延州来者后人追记之辞】其果立乎对曰不立今嗣君甚徳而度有呉国者必此君之子孙季子守节者也虽有国不立至是夷末卒欲授季札季札让逃去呉人曰先王【时呉亦僭号】有命兄卒弟代必致季子季子今逃位则王夷末后立今卒其子当代乃立夷末之子僚
　　夏六月丁巳朔日有食之
　　晋荀呉帅师伐鲜虞【白狄别种今直隶正定府新乐县有新市故城春秋鲜虞国】初荀呉假道于鲜虞遂入昔阳【今正定府藁城县有昔阳城】灭肥【今藳城县西南有肥累城春秋肥国】以肥子緜臯归【事在王十五年】至是荀呉复以师伐鲜虞围鼓【今正定府晋州春秋鼔国州西有鼔聚】鼔人或请以城叛呉弗许使鼔人杀叛人而缮守备围鼓三月鼓人或请降使其民见曰犹有食色姑修而城鼓人告食竭力尽而后取之克鼓而反不戮一人以鼓子防【恱全反】鞮归【明年荀寅又灭陆浑之戎以其贰于楚也】
　　【丙子】二十年夏六月甲戌朔日有食之
　　郯子【今山东沂州府郯城县春秋郯子国少昊后嬴姓】朝于鲁
　　郯子朝鲁鲁侯与之宴叔孙婼【叔孙豹之子谥昭子】问曰少皥氏鸟名官何故也郯子曰吾祖也昔者黄帝氏以云纪炎帝氏以火纪太皥氏以龙纪【俱见前】我髙祖少皥挚之立也凤鸟适至故纪于鸟为鸟师而鸟名【鳯鸟各氏已见前】自颛顼以来不能纪逺乃纪于近为民师而命以民事孔子闻之见于郯子而学之既而告人曰吾闻之天子失官学在四夷犹信
　　楚人及呉战于长岸【今江南太平府当涂县有天门山在县西南寰宇记楚获吴余皇于此与和州梁山相对时人呼为东梁山西梁山】
　　呉伐楚阳匄【楚穆曾孙字子瑕】为令尹卜战不吉公子鲂【司马子鱼】曰我得上流何故不吉请改卜之吉战于长岸鲂以其属先死楚师继之大败呉师获其乗舟余皇【呉舟名】使随人与后至者守之环而堑之及泉呉公子光【诸樊子即阖闾】使长鬛者三人潜伏于舟侧曰我呼余皇则对师夜从之三呼皆迭对楚人从而杀之楚师乱呉人大败之取余皇以归
　　【丁丑】二十有一年宋卫陈郑灾
