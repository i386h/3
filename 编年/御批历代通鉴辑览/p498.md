<!-- { "loadSidebar": true } -->
　　先是飞赴西京秦桧力主和议奏遣司农少卿李若虚诸飞营谕防班师防飞已复河南州郡相继奏防至是飞留大军于颍昌命诸将分道出战自以轻骑驻郾城兵势甚锐乌珠大惧防诸帅欲并力一战朝廷闻之诏飞审处自固飞曰金人伎穷矣乃日出挑战且骂之乌珠怒合龙虎大王葢天大王及韩常之兵逼郾城飞遣子云领骑兵直贯其阵戒之曰不胜先斩汝云与金人战数十合杀伤甚众乌珠以拐子马万五千来飞戒歩卒以麻扎刀入阵勿仰视第斫马足拐子马相连一马仆二马不能行飞军奋击遂大破之乌珠大痛曰自海上起兵皆以此胜今已矣因复益兵而前飞自以四十骑突战败之乌珠愤甚合师十二万次于临颍杨再兴以三百骑遇之于小商桥【在许州临颍县南下临小激河】骤与之战杀二千人及万户萨巴【旧作撒八今改后仿此】千戸百人再兴死之获尸焚焉得箭镞二升飞痛惜之张宪继至复战乌珠夜遁追奔十五里中原大震飞谓子云曰敌屡败必还攻颍昌汝宜速援王贵既而乌珠果至贵将游奕云将背嵬战于城西云以骑兵八百挺前决战歩卒张左右翼继之杀乌珠壻夏金吾飞又使梁兴防太行忠义两河豪杰败金人于垣曲又败之于沁水遂复懐卫州防金人山东河北之道金人大恐飞进军朱仙镇距汴京四十五里与乌珠对垒而阵遣背嵬骑五百奋击大破之乌珠还汴飞檄陆台令行视诸陵葺治之
　　岳飞奉诏班师还鄂河南州郡复入于金
　　两河豪杰李通等率众归飞自是金人动息山川险要飞皆得其实中原尽磁相泽潞晋降汾隰之境皆期日兴兵与官军防其所掲旗以兵为号父老百姓争挽车牵牛戴糗粮以馈义军顶盆焚香迎侯者充满道路自燕以南金人号令不行乌珠欲签军以抗飞河北无一人应者乃叹曰自我起北方以来未有如今日之挫衂金将乌陵阿思谋素骁勇桀黠亦不能制其下但曰毋轻动侍岳家军来即降金将王镇崔庆李顗崔虎华旺等率所部降飞龙虎大王之将噶克察【旧作忔查今改】等亦宻受飞旗榜自其国来降韩常亦欲以众五万内附飞大喜谕其下曰直抵黄龙府与诸君痛饮尔方指日渡河而秦桧欲画淮以北与金和讽台臣请班师飞奏金人鋭气沮防尽弃辎重疾走渡河而我豪杰向风士卒用命时不再来机难轻失桧知飞志鋭不可回乃先请张俊杨沂中等归而后上言飞孤军不可久留飞一日奉十一金字牌乃愤惋泣下东面再拜曰十年之力废于一旦乃自郾城引兵还民遮马痛哭诉曰我等迎官军金人皆知之相公去我辈无噍类矣飞亦悲泣取诏示之曰我不得擅留哭声振野飞留五日以待民徙从而南者如市飞亟奏以汉上六郡间田处之【初乌珠败于朱仙镇欲弃汴而去有书生叩马曰太子母走岳少保且退乌珠曰岳少保以五百骑破吾十万京城日夜望其来何谓可守生曰自古未有权臣在内而大将能立功于外者岳少保且不免况欲成功乎乌珠悟遂留不去】飞还乌珠遣兵追之不及而河南新复府州皆复为金有飞至鄂力请解兵权不许久而入觐帝问之飞拜谢而已
　　【周礼曰飞甫班师河南遂破是固天之所以限南北也或以飞即被诏达而前进竞复旧物以功赎罪不亦可乎曰违而前进则是有防扈不臣之心况十二金牌一日迭至虽功葢天下罪亦难赎君子其肯防首恶之名哉】
　　八月贬秘阁修撰张九成【字子诒开封人徙钱塘】等官
　　九成及喻樗陈刚中凌景夏樊光逺毛叔度元盥等七人尝不主和议为秦桧所恶至是皆降黜之【九成从杨时学绍兴初举进士对防直言无隐及为刑部侍郎防金人议和九成言于赵鼎曰金实厌兵而张虚声以撼中国耳因陈十事云彼诚能从吾所言则与之和使权在朝廷鼎罢相桧诱之曰且成桧此事九成曰九成胡为异议特不可苟安耳桧曰立朝湏优游委曲九成曰未有枉已而能直人者帝问以和议九成对曰敌情多诈不可不察桧尤恶之】
　　杨沂中军溃于宿州走还泗金人屠宿州
　　沂中兵至宿州金遣间告敌骑数百屯桞子镇【注见前】沂中自将五百骑夜袭之不见金兵而还金人以精兵伏归路沂中军溃遂自夀春走归泗金人屠宿州
　　九月遣使谕韩世忠罢兵还镇
　　时诸大帅皆还镇
　　金杀其左丞相古绅右丞相萧庆
　　冬十月金萨里罕破庆阳河东经畧使王忠植死之忠植本河东歩佛山【方与纪要在汾州府永寜州】忠义人【乡勇之结忠义社者】以复石代等十一州功授河东路经略安抚使及萨里罕侵庆阳知府宋万年拒守胡世将檄忠植以所部救庆阳行次延安叛将赵惟清执忠植诣萨里罕萨里罕使甲士引至庆阳城下谕降忠植呼曰我太行忠义也为金所执使来招降愿将士勿负朝廷坚守城壁萨里罕怒诘之忠植披襟曰当速杀我遂遇害万年以城降【后赠忠植奉国军节度使谥义节】
　　临安火
　　十一月金封孔子后璠为衍圣公
　　时金主兴礼乐立孔子庙于上京求孔子后得四十九代孙承奉郎璠遂封之
　　十二月金始置屯田军于中原
　　金既取河南犹虑中原士民懐贰始创屯田军凡女真奚契丹之人皆自本部徙居中州与百姓杂处计其户口授以官田使自播种春秋量给其衣若遇出师始给钱米凡屯田之所自燕南至淮陇之北俱有之皆筑垒于村落之间
　　【辛酉】十一年【金皇统元年】春正月金乌珠破夀春入庐州诏张俊等将兵救之二月王徳复和州
　　乌珠自败后留屯京亳出入许郑之间佥两河军与旧部十余万以谋再举及闻秦桧召诸军还乃攻破夀春遂渡淮入庐州诏张俊杨沂中帅兵赴淮西岳飞进兵江州寻诏韩世忠引兵往援时乌珠自合肥趋歴阳游骑至江张俊议分军守南岸王德曰淮者江之蔽也弃淮不守是谓唇亡齿寒敌数千里逺来饷道决不继及其未济急击之可以夺气若迟之使少安则淮非吾有矣固请而行即石采石俊督军继之宿江中德曰明旦当防食歴阳已而夜抜和州晨迎俊入乌珠退保昭关【在和州含山县北史记伍子胥槖载而入昭关即此】寻复来争和州俊击败之既而徳又败韩常于含山县东【唐置今属和州】又败乌珠于昭关复含山及昭关
　　金人破商州邵隆复之
　　杨沂中刘锜败金乌珠于柘臯【即春秋槖臯槖拓音相近而讹后人又因拓类柘而再讹也】遂复庐州
　　刘锜自太平渡江与张俊杨沂中防而庐州已破锜乃与关师古【先降刘豫后复来归】据东关【注见前】之险以遏金兵引兵出清溪【在庐州府巢县东北水经注清溪水东迳清溪城南流注栅水即此】两战皆防乌珠以柘臯地坦平利于用骑因驻师锜进兵与乌珠夹石梁河【即濡湏水之石梁口也注见前】而阵河通巢湖广二丈锜命曵薪垒桥湏臾而成遣甲士数队逾桥卧枪而坐遣人防合张俊杨沂中之师翌日沂中及王徳田师中张子葢【字徳髙俊从子】诸军俱至惟俊后期锜与诸将分军为三并进渡河以击之师中欲俟俊至徳曰事当机防复何待即与锜上马先迎敌沂中继之乌珠以鐡骑十万余分为两隅夹道而阵徳曰敌右阵坚我当先击之麾军渡河首犯其锋一将被甲跃马而出徳引弓一发毙之乘胜大呼驰击诸军皷噪从之金人以拐子马两翼而进徳率众鏖战沂中曰敌恃弓矢吾有以屈之使万人持长斧如墙而进金遂大败徳与锜等追之又败于东山【在巢县东】金兵望见惊曰此顺昌旗帜也即走保紫金山【注见前】是役也失将士九百人金人死者以万计既而乌珠复亲帅兵逆战于店步【即店埠鎭在庐州府合肥县东】沂中等又败之乘胜逐北遂复庐州
　　金命致仕官至三品者给半俸
　　金追封昏徳公为天水郡王重昏侯为天水郡公又封邪律延禧为豫王
　　金主亲祀孔子
　　三月张俊杨沂中刘锜奉诏班师金人破濠州俊使沂中救之败绩
　　张俊杨沂中刘锜奉诏班师才行数里谍报金人攻濠州甚急俊乃复邀沂中锜回防于黄连埠【在合肥县东北】同往援拒濠六十里而濠南城已破俊召诸将谋之沂中欲战锜曰本来救濠今濠已失进无所依不若退师据险徐为后图诸将皆曰善三师鼎足而营或言敌兵已去锜谓俊曰敌得城遽退必有谋也宜严兵备之俊不听且欲自以为功命锜无往而令沂中与王徳将神勇步骑六万直趋濠州列阵未定烟起城中金人伏骑万余分两翼出沂中以防麾军曰那回诸军以为令其走也遂溃而南无复纪律金人追之死者甚众乃皆还镇【俊归建康锜归大平沂中归临安】
　　岳飞帅兵救濠州不及还次舒州
　　飞将救濠州奏金人举国南来其内必虚若长驱京洛以之后必奔命可坐而敝帝不从飞方苦寒嗽力疾而行又恐帝急于退敌乃奏臣如虚势必得利若以敌方在迩未暇逺图欲乞亲至蕲黄以议攻郤帝乃诏飞防师蕲黄飞至濠而城已破遂还兵舒州以俟命
　　金人渡淮北去
　　夏四月以韩世忠张俊为枢宻使岳飞为副使
　　秦桧力主和议恐诸将难制欲尽收其兵权给事中范同【字择善建康人】献计于桧请除韩世忠张俊岳飞枢宻府则兵柄自解桧喜乃宻奏柘臯之防召三将赴行在论功行赏于是世忠俊皆入朝飞至独后桧用王次翁计俟之七日既至遂拜世忠俊枢宻使飞为副使并宣押至枢府治事加杨沂中开府仪同三司赐名存中王徳清逺军节度使
　　罢三宣抚司五月诏张俊岳飞如楚州阅军
　　张俊知秦桧欲罢兵首请以所部御前且力賛和议桧深喜之遂罢三宣抚司以其兵御前遇出师临时取防又置三总领所于湖北淮东淮西以统诸军钱粮时更军制之初将士多不安乃命俊飞往淮东抚世忠之军【初飞在诸军中年少以列校拔起累立显功张俊不能平飞屈已下之淮西之役俊以粮乏怵飞飞不为止帝赐札褒谕有曰转饷难阻卿不后顾俊疑飞漏言还朝及倡言飞逗遛不进以乏饷为辞至是俊知世忠忤桧欲与飞分其背□军飞义不肯俊大不悦既至楚州俊欲修城为备飞曰当戮力以图恢复岂可为退保计俊变色防世忠军吏景着与总领胡昉言二枢宻若分世忠军恐至生事昉上之朝桧捕着下大理将以扇摇诬世忠飞驰书告以桧意世忠见帝白明俊于是大憾飞遂宻以飞报世忠事告桧桧大怒俊飞既还飞遂不复出掌兵其僚属多乞宫祠而去俊每独出视师为后俊害飞张本】
　　秋七月以范同参知政事
　　秦桧徳同先进翰林学士不二月遂引为参知政事
　　罢淮北宣抚判官刘锜
　　锜自顺昌之防骤贵张俊杨存中嫉之至是二人言于朝曰淮西之役岳飞不赴援刘锜战不力秦桧信之遂罢锜兵命锜知荆南府
　　八月立祚徳庙于临安
　　初神宗熙宁中立晋程婴公孙杵臼庙于綘州报其存赵孤也至是立庙临安并祀韩厥
　　罢知温州王居正
　　居正立朝累与秦桧忤自兵部侍郎出知温州知不为桧所容以目疾请祠杜门言不及时事客至谈论经史而已桧将忌之讽中丞何铸劾居正为赵鼎汲引欺世盗名夺职奉祠【居正之学根据六经杨时器之出所着三经义解示居正曰吾举其端子成吾志居正感励首尾十载为诗书周礼辨学三十九卷与时书同进二书行天下遂不复言王氏学】
　　罢岳飞奉朝请
