<!-- { "loadSidebar": true } -->
　　【国家也徒以薄海同讐特仲大义□若拥号称尊便是天有二日俨为勍敌于将简西行之鋭转斾东征且拟释彼重诛命为前导夫以中华全力受制潢池而欲以江左一隅兼支大国胜负之数无待蓍矣予君子之爱人也以徳细人则以姑息诸君子果识时知命第念故主厚爱贤王宜劝今削号归藩永绥福禄】
　　【朝廷当得以虞賔统承礼物帯砺山河位在诸王上庻不负】
　　【朝廷伸义讨贼兴灭继絶之初心至南州羣彦翩然来仪则尔公尔列爵分土有淮西之典例在惟执事实图利之挽近士大夫好高树名义而不顾国家之急每有大事辄同筑舍昔宋人议论未定兵已渡河可为殷鍳先生领防名流主持至计必能深维终始寕忍随俗浮沉取舍从违应早审定兵行在即可西可东南国安危在此一举愿诸君子同以讨贼为心母贪一身瞬息之荣而重故国无穷之祸为乱臣贼子所笑予实有厚望焉记有之惟善人能受尽言散布腹心伫闻明敎江天在望延跂为劳书不宣意】可法旋遣人答书【书曰南中向接好音法随遣使问讯吴大将军未敢遽通左右非委隆谊于草莽也诚以大夫无私交春秋之义今倥偬之际忽捧琬琰之章真不啻从天而防也循读再三殷殷至意若以逆贼尚稽天讨烦】
　　【贵国忧法且感且愧惧左右不察谓南中人民媮安江左竟防君父之怨敬为】
　　【贵国一详陈之我大行皇帝敬天法祖勤政爱民真尧舜之主也以庸臣悮国致有三月十九日之事法待罪南枢救援无及师次淮上凶问遂来地坼天崩山枯海泣嗟乎人孰□君虽肆法于市朝以为泄泄者之戒亦奚疋谢先皇帝于地下哉尔时南中臣民哀恸如防考妣无不拊膺切齿欲悉东南之甲立剪凶讐而二三老臣谓国破君亡宗社为重相与迎立今上以繋中外之心今上非他神宗之孙光宗犹子而大行皇帝之兄也名正言顺天与人归五月朔日驾临南都万姓夹道欢呼声闻数里羣臣劝进今上悲不自胜让再让三仅允监国迨臣民伏阙屡请始以十五日正位南都从前鳯集河清瑞应非一即告庙之日紫云如盖祝文升霄万目共瞻欣盛事大江涌出柟梓数十万章助修宫殿岂非天意也哉越数日遂命法视师江北刻日西征忍传我大将吴三桂借兵】
　　【贵国破走逆成为我先皇帝后发防成礼扫清宫阙抚辑羣黎且罢薙髪之令示不本朝此等举动振古铄今凡大明臣子无不长跽北向顶礼加额又岂但如明谕所云感恩图报已乎谨于八月薄治筐篚遣使犒师兼欲请命鸿裁连兵西讨是以王师旣发复次江淮乃辱明诲引春秋大义来相诘责善哉乎推言之然此又为列国君薨世子应立有贼未讨不忍死其君者止説耳若夫天下共主身殉社稷请宫皇子惨变非常而犹拘牵不即位之文坐昧大一统之义中原鼎沸仓猝出师将何以维系人心号召忠义紫阳纲目踵事春秋其间特书如莽移汉鼎光武中兴丕废山阳昭烈践阼懐愍亡国晋元嗣基徽钦蒙尘宋髙缵统是皆于国讐未剪之日亟正位号纲目未尝斥为自立率以正统与之甚至如元宗幸蜀太子即位灵武议者疵之亦未尝不许以行权幸其光复旧物也本朝传世十六正统相承自治冠帯之族继絶存亡仁恩遐被】
　　【贵国□在先朝夙膺封号载在盟府宁不闻乎今痛心本朝之难驱除乱逆可谓大义复着于春秋矣昔契丹和宋止嵗输以金缯回纥助唐原不利其土地况】
　　【贵国笃念世好兵以义动万代瞻仰在此一举若乃乘我防难弃好崇讐规此幅为徳不卒是以义始而以利终为贼人所窃笑也】
　　【贵国岂其然往先帝轸念潢池不忍尽戮勦抚互用贻悮至今今上天纵英明刻刻以复讐为念庙堂之上和体国介胄之士涕泣枕戈忠义民兵愿为国死窃以为天亡逆闯当不越于斯时矣语曰树徳务滋除恶务尽今逆成未服天诛谍知卷土西秦方图报复此不独本朝不共戴天之恨抑亦】
　　【贵国除恶未尽之忧伏乞监同讐之谊全始终之徳合师进讨问罪秦中共枭逆贼之头以泄敷天之愤则贵国义问焒燿千秋本朝图报惟力是视从此两国世通盟好传之无穷不亦休乎至于牛耳之盟则本朝使臣久已在道不□扺燕奉盘盂从事矣法北望陵庙无涕可挥身蹈大戮罪应万死所以不即从先帝者实为社稷之故传曰竭股肱之力继之以忠贞法处今日鞠躬致命克尽臣节所以报也惟殿下实昭鍳之】至是山西山东郡县已次第抚定我
　　大清乃命英亲王阿济格为靖逺大将军帅师西讨李自成豫亲王多铎为定国大将军帅师下江南
　　明定诸镇兵额
　　江北督抚四镇额兵三万楚抚额兵一万京营额兵一万五千时九江总兵袁继咸为马士英等所恶因汰其军饷六万军中有怨言继咸争之不聼【继咸又议造战舰檄九江佥事叶士彦截置材木士彦封还其檄继咸劾之士彦同年御史黄耳鼎亦劾继咸且言继咸尝劝左良玉立他宗而良玉不从良玉闻之疑惧上疏明与继咸无隙耳鼎受指使而言由是南京籍籍益为良玉胁制朝廷矣　叶士彦巢县人】
　　十一月鳯阳陵灾
　　松栢皆烬
　　张献忠僭号于成都
　　献忠既有全蜀遂僭号大西国王伪称大顺元年修蜀王府居之设丞相尚书五军都督府等官【用汪兆麟命为左右丞相王□麟冮鼎镇龚完敬为尚书养子孙可望艾能竒刘文秀李定国等皆为将军赐姓张氏鼎镇完敬寻以小过刲剔死胁川中士大夫受伪职前布政使尹伸给事中吴宇英皆不屈死　江鼎镇南充人龚完敬彭县人尹伸叙州人吴宇英广元人】遣诸伪将分屠各府州县【诡开科取士集于青羊宫尽杀之笔墨成邱冢坑成都民于中园杀各卫籍军九十八万伪官朝防呼獒数十下殿獒所齅者引出斩之名天杀又创生剥人法皮未去而先絶者刑者抵死】将卒以杀人多少叙功共杀男女六万万有竒防诸郡义兵并起献忠愤怒诛杀益毒川中人迹殆绝列城内至杂树成拱云【后二年献忠尽焚成都宫室铲其城率众出川北又欲尽杀川兵伪将刘进忠率川兵一军尽逃会我】
　　【大清兵至汉中进忠降乞为向导至盐亭界大雾献忠晓行猝遇】
　　【大兵中矢坠马蒲伏积薪下擒出斩之　盐亭魏县今属四川潼川府】
　　明史可法帅师进次清江浦
　　可法闻李自成败还陜西决防北行高杰旣赴徐州可法遂帅师进次清江浦遣官屯田开封为经畧中原计时诸将各分汛地择便利者自王家营【在清河县东北黄河北岸】而北至宿迁最冲要诸镇不敢任可法自任之令幕下文武筑垒縁河南岸【可法以自成未灭上疏请颁讨贼诏书大畧言偏安者恢复之退歩未有志在偏安而遽能自立者也大变之初黔黎洒泣绅士悲哀犹有朝气今则兵骄饷绌文恬武嬉顿成幕气矣河上之防百未经理人心不肃威令不行复讐之师不闻及闗陜讨贼之诏不闻逹燕齐君父之讐置诸膜外忆臣等迎驾时陛下言及先帝则泣下沾襟防谒孝陵则泪防满袖皇天后土实式鉴临曽几何时顿忘斯志先皇帝死于贼恭皇帝亦死于贼此千古未有之痛国家变出非常在北诸臣死节者无多在南诸臣讨贼者复少此千古未有之耻夫庶民之家父兄被杀尚思穴胸断胫得而甘心况在朝廷顾可□置臣恐恢复无期即偏安亦未可保也今宜速发讨贼之诏责臣与诸镇悉简精锐直指秦关庶海内忠臣义士闻而感愤且陛下嗣登大寳原与先朝不同诸臣但有罪当诛曽无功足録臣于登极诏藁特将加恩一欵删除不意后来仍复开载致贻笑天下今恩外加恩纷纷未已武臣腰玉名器滥觞自后尤宜慎重专待有功庶猛将武夫有所激厉至行兵讨贼最苦无粮搜括不可行劝输亦难继请将不急之工程可已之繁费一切报罢朝夕之燕衎左右之进献一切谢絶即事关典礼万不容已者亦槩从节省盖贼一日未灭即有深宫曲房岂能安处锦衣玉食岂能安享必刻意在雪耻报讐振举朝精神萃万方物力尽并于选将练兵一事庶人心可鼓天意可囘疏奏不省时诸镇位秩已崇咸逡巡无进师意可法悔之语其客欲斩已及马士英高图姜曰广四人头为任事不忠之戒因上疏请责成诸镇进战可法每缮疏循环讽诵声涙俱下闻者无不感泣士英第取优防报之而已】
　　我
　　大清兵入宿迁
　　我
　　大清兵取海州遂取宿迁史可法舟次鹤镇闻报遣总兵刘肇基往援复其城越数日
　　大清兵围邳州军城北肇基援之军城南相持半月而解复分兵防赣榆丰沛等县皆降【可法以闻马士英大笑不止坐客杨士聪问故士英曰君以为诚有是事耶此史公妙用也歳将暮防河　将吏应叙功耗费军资应稽算此特为叙功稽算地耳杨士聪济宁人】
　　明命酒税
　　马士英请酒助饷下部议从之士英又请免童生府州县试分上中下户纳银即赴院试又奏开助工等例暴敛益甚民间因有扫尽江南金填塞马家口之謡
　　明逮治前昌平巡抚何谦【昆山人】等
　　御史沈宸荃【慈谿人】言经畧山东河南者王永吉张缙彦也先帝防永吉为总督不救国危擢缙彦典中枢率先从贼即加二人极刑不为过陛下屈法用之而永吉观望逗遛缙彦狼狈南窜死何以对先帝生何
　　以对陛下昌平巡抚何谦失陷诸陵罪亦当按都城既陷守土臣宜皆厉兵秣马以报国讐乃贼尘未辄先去以为民望如河道总督黄希宪山东巡抚邱祖徳【字念修成都人】尚可容偃卧家园乎疏入永吉缙彦释勿问逮谦祖德等付法司治之
　　明桂王常瀛卒于梧州
　　常瀛初封衡州张献忠陷湖南常瀛走广西遂居梧州至是以忧悸致疾卒【常瀛世子先次子安仁王由□未几亦卒次由榔初封永明王至顺治三年八月】
　　【大兵下汀州执唐王聿键干是两广总督丁魁楚广西廵抚瞿式耜等迎由榔监国十一月自立于肇庆号永厯防大兵克广州式耜请驻军峡口太监王坤不从奉由榔走梧州至顺治四年正月】
　　【大兵向肇庆由榔复走之桂林又走武冈柳州防】
　　【大兵东还由榔旋返桂林顺治五年南京总兵金声桓等叛降于由榔复还肇庆顺治六年】
　　【大兵下湘潭总督何腾蛟死之寻入桂林大学士瞿式耜亦死由榔大惧自梧州奔南宁时孙可望已据滇黔受封为秦王顺治八年遣兵至南宁杀其大学士严起桓等顺治九年可望迎由榔入安隆所改曰安龙府日益穷促闻李定国与可望有隙遣使密召定国以兵来迎可望侦知之杀其大学士吴贞毓等数人顺治十三年定国至乃奉由榔走云南由榔封定国晋王顺治十四年可望举兵与定国战大败挈妻子降于我大清顺治十五年大兵三路入云南由榔走永昌顺治十六年】
　　【大兵克云南由榔走腾越定国败于潞江由榔走南甸遂入缅缅以四舟迎由榔随行者六百余人缅人于赭陉置草屋居由榔遣兵防之顺治十七年定国等与缅战索其主连败缅兵缅终不肯出由榔时平西大将军吴三桂以由榔尚在请进兵缅甸以靖根株为一劳永逸之计我】
