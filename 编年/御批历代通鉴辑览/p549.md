<!-- { "loadSidebar": true } -->
　　浚聚兵于广昌【宋县今属建昌府】复取南丰宜黄【俱见前】宁都【宋县今为州直江西】三县翟国秀取秀山傅卓至衢信诸县民多应之者防浚兵败国秀引还卓兵亦败诣江西元帅府降【已而张世杰遣都统张文虎与吴浚合兵十万期必复建昌与元帅李恒战兵败浚奔宁都】
　　秋七月宋文天祥开府南劔州
　　天祥欲还温州以图进取陈宜中不从葢宜中弃温州入闽欲倚张世杰复浙东西以自洗濯乃命天祥开府南劔州经畧江西
　　宋州守将朱焕泰州禆将孙贵等以城降李庭芝姜才死之淮东州县皆平
　　初临安既下阿珠以宋谢太后手诏谕庭芝使降庭芝豋城谓使者曰奉诏守城未闻有诏谕降也及宋主防次洲谢太后复赐庭芝诏曰比诏卿纳欵日久未报岂未悉吾意尚欲固圉邪今吾与嗣君既已臣伏卿尚为谁守之庭芝不答命弩射之一使毙余皆奔去阿珠乃遣兵守髙邮宝应以絶其饷道复遣使者持帝手诏招降庭芝开壁纳使者斩之焚其诏于陴上既而淮安盱眙泗州以粮尽皆降庭芝犹括民间粟以给兵粟尽令官人出粟粟人尽令将校出粟杂牛皮麴糵以给之兵有自食其子者然犹力战不屈姜才闻髙邮米运将至出步骑五千战于丁村自夜逹旦董士元【一名布哈字长卿文炳长子】战死阿珠使巴延彻尔【旧作巴顔察尔今改】救之所将皆阿珠麾下【才军识其旗帜皆滨】才脱身走阿珠请帝降诏赦庭芝焚诏杀使之罪令早归欵庭芝不纳防福州召命至庭芝令制置副使朱焕守而自与姜才将兵七千趋泰州将东入海庭芝既行焕即以城降阿珠分道追及庭芝杀步卒千余人庭芝走入泰州阿珠围之防姜才疽背不能战泰州裨将孙贵胡惟孝开北门以降庭芝赴莲池中水浅不死遂兴姜才俱被执至州阿珠责其不降才曰不降者我也愤骂不已犹爱其才勇未忍杀之朱焕请曰自用兵以来积骸满野皆庭芝与才所为不杀之何俟阿珠乃皆杀之扬民闻者英不泣下【阿珠既破州攻真益急赵孟锦乗雾出袭雾闻众见其兵少逐之孟锦豋舟失足堕水中死焉城遂防苗再成不屈死帝召阿珠入城赐泰兴户二千为食邑】
　　宋赵与檡围婺州董文炳拒却之
　　宋杨亮节居中秉权与檡多所谏止遂犯忌嫉诸将俱惮之至是遣与檡出兵浙东宋廷臣皆言与檡有刘更生之忠曹王皋之孝宜留辅以隆国本谮者益急卒遣之
　　封宋谢太后为夀春郡夫人
　　谢太后以病久留临安至是自宫中舁其牀以出侍卫七十人遂赴燕降封夀春郡夫人
　　九月命阿喽罕逹春等分道将兵入闽广
　　阿喽罕董文炳及防古台索多以舟师出明州逹春及吕师夔李恒等以骑兵出江西
　　阿尔哈雅将兵入广西宋都统马塈【宕昌人】力战御之初宋徴知邕州马塈入卫未行而临安破因留静江总屯戍诸军防帝使阿尔哈雅取广西塈发所部及诸峒兵守静江而自将三千人守严关【在今桂林府兴安县西南为楚粤咽喉】前军攻之不克乃以偏师入平乐【宋郡今为府属广西】过临桂【宋县今属桂林府】夹攻塈塈退保静江阿尔哈雅使人招降塈弩射之攻三月塈夜不解甲前后百余战城中死伤相借讫无降意
　　冬十月宋文天祥帅师次于汀州
　　天祥遣赵时赏【字宗白和州人宋宗室子】等将一军趋赣以取宁都吴浚将一军取雩都【汉县今属赣州府】刘洙【字渊伯庐陵人】等皆自江西起兵防之
　　吕师夔等将兵入梅岭遂克韶州
　　初东莞【唐县今属广州府】民熊飞以兵应赵溍攻梁雄飞于广州雄飞遁飞遂取韶州新防【隋县今属广州府】令曾逢龙亦帅兵至广州李性道出迎谒飞与逢龙执而杀之溍遂入广州至是吕师夔等将兵度梅岭溍使飞及逢龙拒之于南雄【宋置州今为府属广东】逢龙败死飞走韶州追围之守将刘自立以城降飞巷战兵败赴水死溍弃广州遁去
　　十一月阿喽罕董文炳入处州宋赵与檡等逆战于瑞安【宋置府今为县属温州府】败绩死之
　　与檡与弟与虑子孟备及观察使李世逹监军赵由察访使林温被执皆不屈而死知处州李珏知瑞安府方洪俱以城降【宋史作洪率众巷战兵败俱死与纲目不同】
　　宋陈宜中张世杰奉益王昰遁入海
　　阿喽罕兵至建宁府执守臣赵崇机知邵武军赵时赏等皆弃城去陈宜中张世杰备海舟奉其主昰及卫王杨太妃等豋舟时军十七万人民兵三十万人淮兵万人与北舟相遇值天雾晦冥不辨舟得以进
　　宋福建招抚使王积翁以福州降
　　先是宋以积翁知南劔州备御上三州副使黄恮知漳州备御下三州积翁闻兵至弃城走福州遣人送欵军前至是阿喽罕军至福安积翁为内应遂与知州王刚中同降
　　宋益王昰走潮州十二月宋招抚使蒲夀庚以泉州降昰泊舟泉州港招抚使蒲夀庚迎谒请留驻张世杰不可初夀庚提举市舶擅舶利者三十年或劝世杰留夀庚不遣则凡海舶不令自随世杰不从纵之归继而舟不足乃掠其舟并没其赀夀庚怒杀宋宗室及士大夫与淮兵之在泉者宜中等乃奉昰趋潮州夀庚遂与知泉州田子真以城降
　　阿喽罕克兴化军宋知军事陈文龙死之
　　王刚中既降遣使至兴化军文龙斩之而发民兵固守阿喽罕复遣使招之文龙复斩之使部将林华伺于境上华反导阿喽罕兵至城下通判曹澄孙开门降执文龙欲降之文龙指其腹曰此皆节义文章也可相逼邪卒不屈乃械送杭州文龙不食死【后阿喽罕北归文龙之侄瓒复举兵杀林华搌兴化未几复为索多所破瓒死之屠其民】
　　宋置制副使张珏复取泸涪州
　　时广西川行院合兵万人围重庆肆于剽掠军政不一故久无功而城中益得自守张珏虽领重庆之命【宋前以珏为四川制置副使知重庆府】不能赴留合州为拒守计且遣兵防泸涪二州及围兵以不和而溃珏乃得入城遣将四出两川军屡败
　　阿尔哈雅破静江坑其民宋都统马塈死之广西州郡皆平
　　阿尔哈雅为书许塈以江西大都督塈不听又请帝亲降手诏谕之塈焚诏斩其使静江以水为固阿尔哈雅乃筑堰防大阳【在今临桂县源出灵川县思磨山下东流合于桂江】小溶【一名小融江在兴安县西与大融江合】二江以遏上流决东南埭以涸其隍城遂破塈卒死士巷战刀伤臂被执防其首犹握拳奋起立逾时始仆阿尔哈雅悉坑其民分兵取郁林浔容藤梧等州宋广西提刑邓得遇【字逹夫卭州人】闻静江破朝服南望拜辞投南流江【在今思恩府武縁县东南源出上林县大明山】而死
　　宋益王昰次惠州遣使奉表请降
　　昰次于惠之甲子门【在今海丰县东海口有大石壁立上下各有六十甲子字故名】遣倪宙奉表诣军前请降索多命其子元帅伯嘉努【旧作百家奴今改】偕宙赴燕
　　命诸将分道入两川
　　诏以哈坦竒尔济苏【旧作濶里吉思今改】领东川行枢宻院攻合州布哈李徳辉【字仲实通州潞县人】领西川行枢宻院攻重庆仍令徳辉留成都给军食
　　【丁丑】十四年【宋益王昰景炎二年】春正月宋文天祥移屯漳州汀守黄去疾及吴浚以汀州降
　　汀闗既破天祥欲据城拒敌汀守黄去疾闻益王航海拥兵有异志天祥乃移屯漳州时赵孟濚等军还惟吴浚不至未几浚与去疾俱叛宋降【浚降后复至漳州説天祥降天祥贵以大义斩之】
　　命道士张宗演【道陵之后居信州龙虎山】领江南道教
　　诏封宗演为嗣汉天师潢道灵冲和真人命百官郊劳待以客礼
　　二月诏诸将班师留潜説友为福州宣慰使王积翁副之
　　时北方有警帝诏诸将班师凡诸将及淮兵在福安者命李雄统之潜説友寻为雄所杀【已而淮兵在福州者谋杀王积翁以应张世杰事觉皆为积翁所杀】
　　以西僧嘉木扬喇勒智【旧作杨琏真加今改】总摄江南释教除僧租税禁扰寺宇者
　　夏四月宋广东制置使张镇孙【字鼎卿惠州人】复取广州先是吕师防军至广州州人赵若冈以城降广东诸郡皆下至是宋张镇孙袭广州复取之张世杰亦将兵入潮州
　　宋文天祥引兵自梅州出江西
　　天祥进兵复取梅州提兵出江西吉赣兵皆防之遂复取防昌县【宋县今属赣州府】
　　淮人张徳兴傅髙起兵防黄州夀昌军杀湖北宣慰使郑鼎
　　徳兴与淮西野人原寨刘源等起兵司空山民傅髙应之遂防黄州夀昌军用宋景炎年号贾居贞使郑鼎将兵拒之鼎言鄂之大姓皆与髙通请先除之以絶祸本居贞不可鼎将行留其所善部将曰闻吾还军汝就举烽城楼内外合当尽杀城中大姓鼎与徳兴遇于樊口战败溺死【后五月淮西宣慰使昂吉尔等将兵袭破司空山寨杀徳兴执其三子以去髙变姓名出走寻被获杀之】
　　六月宋文天祥入雩都秋七月使赵时赏等分道复取吉赣诸县遂围赣州
　　时衡山人赵璠抚州人何时等咸起兵应天祥诸县豪杰悉遣人如军中受约束临洪诸郡皆阿之惟赣州不下
　　诸王锡里济【旧作昔里吉今改】刦北平王诺摩罕及安图以叛命巴延讨平之
　　诸王锡里济刦北平王于阿里玛图【旧作阿力麻里今改】之地械系右丞相安图胁诸王以叛使通好于海都海都弗纳遂率兵至和林城北帝命巴延率军往御之巴延与共众遇于鄂勒欢【旧作斡鲁懽今改】河夹水而阵相持弥日俟其懈掩击破之锡里济走死
　　宋张世杰防师攻蒲夀庚于泉州遂复取邵武军世杰以福州军北还自将淮兵攻蒲夀庚时汀漳诸路剧盗陈吊眼及许夫人所统诸峒畬军皆防兵势稍振夀庚闭城自守世杰遂传檄诸路遣将复取邵武军
　　八月江西宣慰使李恒袭宋文天祥于兴国县【宋县今属赣州府】天祥兵溃走循州其将巩信【安丰军人】赵时赏等皆死之
　　李恒遣兵援赣而自将攻天祥于兴国天祥不意恒猝至遣兵战钟步不利时邹防聚兵数万于永丰天祥引兵就之防防兵先溃恒追天祥至方石岭【在兴国县东北】及之巩信以短兵接战恒骇其以寡敌众疑有伏敛兵不进信坐巨石余卒侍左右箭雨集屹不动恒从间道就视之创被体而死不仆天祥至空坑兵尽溃时赵时赏坐肩舆后追兵问为谁时赏曰我姓文众以为天祥擒之恒遍求俘虏人识认有曰此赵督参时赏也天祥由是得与杜浒邹防乘骑逸去至循州散兵颇集天祥妻子及幕僚客将皆被执时赏至隆兴奋骂不屈有系累至者輙麾去云小小签防官耳执之何为得脱者甚众临刑刘洙颇自辨时赏叱曰死耳何必然于是被执者皆死恒送天祥妻子家属于燕二子死于道
　　九月宋益王昰迁于潮州之浅湾【今潮州南澳山相近有钱澳或曰即浅湾】诏逹春等将兵入大庾岭
　　帝诏逹春与吕师防李恒等以步卒入岭防古台索多蒲夀庚及元帅刘深等以舟师下海合追二王
　　索多遣兵援泉州宋张世杰走归浅湾
　　世杰使谢洪永进攻泉州南门不利蒲夀庚复阴赂畬军攻城不力得间道求救于索多至是索多来援世杰觧围还浅湾参政叶特密什【旧作也的迷失今改】复取邵武遂入福州
　　冬十月丙辰朔日食
　　宋复以陆秀夫同签书枢宻院事
