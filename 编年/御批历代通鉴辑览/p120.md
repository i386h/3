<!-- { "loadSidebar": true } -->
　　参在三公中最名忠直数为左右所毁司乗风案之叚恭【广汉上计掾】上疏曰太尉参极忠尽节不能曲心孤立羣邪之间自处中伤之地夫以防佞伤毁忠正此天地之大禁人主之至诫也国以贤治君以忠安愿卒宠任以安社稷书奏诏遣小黄门视参疾致羊酒防参夫人疾前妻子杀之雒阳令奏参罪竞以灾异免
　　【甲戌】三年夏五月旱
　　时春夏连旱上露坐徳阳殿东厢请问消变之术周举对曰隂阳闭隔则水旱成灾宜推信革政崇道变惑出后宫不御之女除大官重膳之费慎官人去贪佞帝曰贪佞者为谁对曰公卿大夫数有直言者忠正也阿谀茍容者佞邪也张衡亦曰前年京师地震土裂裂者威分震者民扰也愿陛下稽古率旧勿令刑徳八柄不由天子然后神望允塞灾消不至矣
　　【乙亥】四年春二月初聼中官得以飬子袭爵
　　御史张纲【字文纪皓之子】上书曰窃寻文明二帝徳化尤甚中官常侍不过两人近幸赏赐裁满数金惜费重民故家给人足而顷者无功小人皆有官爵非所以爱民重器承天顺道也书奏不省
　　以后父啇为大将军
　　啇称疾不起且一年帝使太常桓焉奉防就第即拜啇乃诣阙受命啇少通经传谦恭好士辟巨览【汉阳人】陈龟【字叔珍上党氏人】为掾属周举李固为从事中郎固以啇和柔自守不能有所整裁乃奏记曰数年以来灾怪屡见天道无亲可为祗畏诚令王纲一整道行忠立明公踵伯成之髙【荘子天地篇尧治天下伯成子髙立为诸侯尧授舜舜授禹伯成子髙辞为诸侯而耕】全不朽之誉岂与外戚凡軰耽荣好位者同日而论哉啇不能用
　　秋闰八月丁亥朔日食
　　冬十二月京师地震
　　【丙子】永和元年冬十二月以王龚【字伯宗山阳髙平人】为太尉龚深疾宦官擅权上书极言其状诸黄门使客诬奏龚罪帝命龚亟自实李固奏记于梁啇曰王公以坚贞之操横为防佞所搆众人闻知莫不叹栗夫三公尊重无诣理诉寃之义王公卒有他变则朝廷获害贤之名羣臣无救防之节矣语云善人在患饥不及餐斯其时也啇即言之事乃得释
　　以后兄冀为河南尹
　　冀嗜酒佚游居职纵暴啇客吕放以告啇譲之冀遣人杀放而恐啇知之乃推疑放之怨仇请以放弟禹为洛阳令使捕之尽灭其宗亲賔客百余人
　　武陵蛮反
　　初武陵太守言蛮夷率服可増租赋虞诩曰自古圣王不臣异俗先帝旧典贡税多少所由来乆矣今猥増之必有怨叛计其所得不偿所费帝不从至是蛮果争贡布非旧约遂杀乡吏举种反明年春以李进为武陵太守讨平之进简选良吏抚循蛮夷郡境遂安
　　【丁丑】二年夏四月地震
　　冬十月帝如长安征处士法真【字髙卿雄之子】不至
　　真博通内外学为闗西大儒防帝西廵田羽荐之前后四征终不防屈友人郭正称之曰法真名可得闻身难得而见可谓百世之师矣
　　十一月京师地震
　　十二月帝还宫
　　【戊寅】三年春二月京师地震金城陇西山崩
　　夏閠四月京师地震
　　以祝良【字邵卿长沙□湘人】为九真太守张乔【南阳人】为交趾刺史招降蛮冦岭外悉平
　　先是象林蛮区【姓也岂俱反又乌侯反】怜等攻县寺杀长吏交趾刺史樊演发交趾九真兵万余人救之兵士惮逺役反攻其府府虽击破反者而蛮势转盛侍御史贾昌讨之嵗余不克【事在二年】百官皆议遣大将发荆扬兖豫四万人赴之李固驳其七不可而请任祝良张乔【固曰荆盗贼磐结不散长沙桂杨数极徴发如复扰动不可一也兖豫之人逺赴万里诏书追促必致叛亾不可二也南州温暑加有瘴气致死亾者十必四五不可三也逺涉万里士卒疲劳比至岭南不堪复鬪不可四也军行日三十里而兖豫去日南九千余里三百日乃到计人禀五升用米六十万斛尚不计将吏驴马之食致费若此不可五也设使军致死亡者众不足御敌当复更发不可六也九真日南相去千里发其吏氏犹尚不堪何况苦四州之卒赴万里哉不可七也前中郎将尹就讨益州叛羌益州谚曰虏来尚可尹来杀我后就征还以兵付刺史张乔乔因其将吏日月之间破殄冦虏此发将无益州郡可任之騐也宜更选有勇畧仁恵任将帅者以为刺史太守徙日南吏民北依交趾还募蛮夷使自相功转输金帛以为其资有防反间致头首者许以封侯裂土之赏故并州刺史祝良性多勇决张乔前有破虏之功皆可任用】四府悉从固议即拜良为九真太守乔为交趾刺史乔至开示慰诱并皆防散良到九真单车入贼中设方略招以威信防者数万人岭外复平
　　诏举武猛任将帅者
　　初左雄荐周举为尚书至是雄为司校尉举冯直【故冀州刺史】任将帅直尝坐赃罪举以此劾雄雄曰进君适所以自伐也举曰昔赵宣子任韩厥为司马而厥戮其仆宣子谓诸大夫曰可贺我矣【事见晋语】今君不以举之不才误升诸朝不敢阿君以为君羞不寤君之意与宣子殊也雄悦谢曰是吾过也天下益以此贤之时宦者竞卖恩势惟大长秋良贺【春秋郑穆公子子良后以字为氏】清俭退厚无所荐举帝问其故对曰臣生自草茅长于宫禁既无知人之明又未尝知交士类昔卫鞅因景监以见有识者知其不终今得臣举者匪荣伊辱是以不敢
　　冬十二月戊戌朔日食
　　【己夘】四年春正月中常侍张逵等伏诛
　　梁啇以黄门曹节【南阳新野人】等用事遣子冀及不疑与交逵等忌其宠反共谮啇及曺腾【沛国谯人】孟贲图废立帝曰必无是但汝曹共妬之耳逵惧矫诏收腾贲帝闻震怒收逵等下狱悉伏诛辞所连染延及大臣啇上疏曰春秋之义罪止首恶大狱一起无辜者众非所以顺迎和气也宜早讫竟以止逮捕之烦帝纳之
　　三月京师地震
　　夏四月马贤击烧当羌那离等斩之
　　先是钟羌良封等冦陇西汉阳校尉马续击破之【事在阳嘉三年】时诏拜马贤为谒者镇抚诸羌贤复发陇西吏士及羌胡兵击杀良封又进击钟羌且昌等诸种俱诣凉州降【事并在阳嘉四年】已而烧当那离等冦金城塞贤将兵赴击斩首四百余级那离等复西招羌胡杀伤吏民【事在永和三年】至是贤将湟中义从兵掩击那离斩之征贤为农太守
　　【庚辰】五年春二月京师地震
　　夏四月南匈奴吾斯车纽【左部句龙王名】等反诏度辽将军马续招降之
　　吾斯车纽等冦西河招诱右贤王合兵围美稷【注见前】杀长吏马续与中郎将梁并乌桓校尉王元发兵掩击破之帝遣使责譲单于单于本不预谋乃脱防避帐谢罪中郎将陈以单于不能制下迫令自杀降者遂更狐疑坐免梁商上表曰马续素有谟谋典边日乆深晓兵要宜令续深沟髙垒以恩信招降宣示购赏为明约期如此则丑类可服国家无事矣帝乃诏续招降叛虏【商又移书与续曰中国安宁忘战日乆交锋接矢决胜当时戎狄之所长而中国之所短也彊弩乘城坚营固守以持其衰中国之所长而戎狄之所短也宜务先所长以观其变设购闻赏宣示反悔勿贪小功以乱大谋】于是右贤王部提鞮等万三千口皆诣续降【是秋九月匈奴吾斯立车纽为单于引乌桓羌胡防边冬十二月遣中郎将张耽将兵击降之】
　　五月己丑晦日食
　　【辛巳】六年春正月马贤与羌战败没东西羌【羌居安定北地上郡西河者为东羌居陇西汉阳金城塞外者为西羌】遂大合闰月巩唐羌冦三辅烧园陵
　　初那离等既平朝廷以来机刘秉为并凉刺史【梁商谓之曰戎狄荒忽无常而统领之道亦无常法临事制宜畧依其俗今二君素性疾恶欲分明黒白孔子曰人而不仁疾之已甚乱也况戎狄乎务在防其大故忍其小过】机等虐刻多所扰发羌遂复反【事在五年】帝命马贤讨西羌梁啇以为贤老不如大中大夫宋汉帝不从贤到军稽留不进马融【时为武都太守】上疏曰今襍种诸羌转相钞盗宜及其未并亟遣深入破其支党而贤等处处留滞羌胡百里望尘千里聴声必侵冦三辅为民大害臣又闻吴起为将暑不张盖寒不披裘今贤野次垂幕珍肴襍遝儿子侍妾事与古反臣惧其将士将不堪命必有髙克溃叛之变也皇甫规【字威明安定朝那人】亦见贤不恤军事审其必败上书言状帝皆不从至是果败【贤及二子皆没封贤孙承光为列侯】三月武都太守赵冲击破巩唐羌诏冲督河西四郡兵【时郡将以皇甫规有兵畧乃命为功曹使率甲士八百与羌交战羌遂退郤规上疏曰羌戎溃叛皆因边将失于绥御乗常守安则加侵暴茍竞小利则致大害防胜则虚张首级军败则隠匿不言军士劳怨困于猾吏进不得快战以徼功退不能温饱以全命酋豪泣血惊惧生变是以安不能乆叛则经年愿假臣屯列坐食之兵五千与赵决共相首尾可不烦方寸之印尺帛之赐髙可涤患下可纳降臣不胜至诚没死自陈帝不能用羌遂冦北地转冦武威帝以羌冦充斥凉部震恐复徙安定居扶风北地居冯翊命张乔行车骑将军事将兵屯三辅明年羌降乃罢军屯】
　　秋八月大将军梁啇卒
　　啇病笃敕冀等曰吾生无以辅益朝廷死何可以耗费帑藏衣衾饭含玉匣珠贝之属何益朽骨宜皆辞之卒诸子欲从其诲朝廷不聴
　　以梁冀为大将军不疑【冀之弟】为河南尹
　　以周举为諌议大夫
　　初梁啇病笃帝亲临幸问以遗言对曰臣从事中郎周举清髙忠正可重任也由是用之
　　九月辛亥晦日食
　　冬十一月徙荆州刺史李固为泰山太守
　　荆州盗起弥年不定以李固为刺史固到遣吏劳问境内赦防盗前衅与之更始于是贼帅自归首固皆原之遣还相招半嵗间余类悉防固奏南阳太守髙赐等赃秽赐等重赂梁冀冀为之千里移檄而固持之愈急冀遂徙固为泰山太守时太山盗贼屯聚歴年郡兵常千人追讨不能制固到悉罢遣归农但选留任战者百余人以恩信招诱之未满嵗贼皆弭散
　　【壬午】汉安元年秋八月遣八使分行州郡
　　时盗贼并起杀长吏二千石横行州郡帝以周举言遣举及杜乔【字叔荣河丙林虑人】周栩冯羡张纲栾巴【字叔元魏郡内黄人】郭遵刘班分行州郡表贤良显忠勤其贪污有罪者刺史二千石驿马上之墨绶以下【舆服志千石六百石墨绶三采】便辄收举乔等受命之郡纲独埋其车轮于雒阳都亭曰豺狼当道安问狐狸遂劾奏大将军冀河南尹不疑无君之心十五事京师震悚帝虽知纲言直不能用也他使所劾亦多冀及宦官亲党事皆寝遏侍御史种暠【字景伯洛阳人】复行按举乃更考正其罪
　　以李固为将作大匠
　　杜乔奏李固政为天下第一故有是命【乔奏梁氏亲党陈留太守梁让等皆免之】
　　以张纲为广陵太守
