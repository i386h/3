<!-- { "loadSidebar": true } -->
　　夏四月齐杀其尚书垣崇祖散骑常侍荀伯玉
　　齐主之为太子也自以年长与太祖同创大业朝事率皆专断所信任左右张景真骄侈僭拟内外莫敢言司空谘议荀伯玉素为太祖所亲厚宻以启闻太祖怒命检校东宫宣敕诘责收景真杀之齐主忧惧称疾月余太祖怒不解王敬则叩头啓曰官有天下日浅太子无事被执人情恐惧愿官往东宫解之因宣防装束太祖不得已至东宫召诸王宴尽醉乃还伯玉由是愈见亲信而齐主深怨之豫州刺史垣崇祖亦不亲附太子其破魏兵还太祖召与宻谋齐主疑之及即位迁崇祖五兵尚书伯玉散骑常侍加意抚慰至是诬崇祖招结江北荒人【犹言荒野之人南朝以楚人为伧荒沔北为荒中】欲与伯玉作乱皆收杀之
　　五月齐杀其车骑将军张敬儿
　　垣崇祖死敬儿内自疑防有人告敬儿货易蛮中齐主疑其有异志时华林园设斋【南史作八□斋受释氏戒也】朝臣皆预于坐收敬儿敬儿脱冠貂投地曰此物误我遂杀之【敬儿好信梦初为南阳守妻尚氏梦一手热为雍州梦一脾热为开府梦半身热敬儿意欲无厌谓所亲曰吾妻复梦举体热矣齐主闻而恶之故见诛敬儿女为征北谘议谢超宗子妇超宗谓丹阳尹李安民曰往年杀韩信今年杀彭越尹将何计安民具啓之齐主数恶超宗轻慢收付廷尉赐死超宗灵运之孙也】
　　秋七月齐以王僧防为特进光禄大夫
　　初齐主以侍中王僧防为光禄大夫开府仪同三司僧防固辞开府谓兄子俭曰汝行登三事我若受此是一门二台司也吾实惧焉累年不拜至是齐主许之加特进【初与兄弟集会任子孙戏适僧逹跳下地作虎子僧绰正坐采蜡烛珠为鳯凰僧逹夺取打坏亦复不惜僧防累十二博棊既不坠落亦不重作叹曰僧达俊奭当不减人然恐终危吾家僧绰当以名义见呉僧防必为长者位至三公已而皆如其言】
　　冬十月荧惑逆行入太防
　　齐有司请让之齐主曰应天以实不以文我克己求治思隆惠政灾若在我让之奚益
　　十二月乙巳朔日食
　　【甲齐永明二年子魏太和八年】春正月齐以竟陵王子良为司徒子良少有清尚倾意宾客居鸡笼山开西邸聚古人器服以充之范云【字彦龙南乡舞隂人】萧琛【字彦瑜惠开从子】任昉【字彦升遐兄遥之子】王融【字元长僧达孙】萧衍【字叔达齐太祖族子　胡三省曰萧衍事始此】谢脁【字元晖述孙】沈约【字休文璞之子】陆倕【字佐公呉郡呉人】并以文学见亲号曰八友柳恽【字文畅世隆子】王僧孺【字僧孺雅曾孙】江革【字休映济阳考城人】范缜【字子真云从兄】孔休源【字庆绪会稽山隂人】亦预焉子良笃好释氏召致名僧讲论佛法于邸阁营斋造经呗新声或亲为赋食行水世以为失宰相体【缜或称无佛子良曰子不信因果何得有富贵贫贱缜曰人生如树花同发随风而散或拂帘幌坠茵蓆之上或关篱墙落粪溷之中坠茵蓆者殿下是也落粪溷者下官是也贵贱虽殊因果何在缜又着灭神论以为形者神之质神者形之用神之于形犹利之于刀未闻刀没而利存岂容形亡而神在哉子良使王融谓之曰卿才美何患不至中书郎而故乖剌为此甚可惜也缜笑曰使缜卖论取官已至令仆矣萧衍好筹畧有文武才干王俭深器之曰萧郎出三十贵不可言后子良啓以范云为郡齐主曰闻其恒相卖防朕不复穷法当宥之以逺子良曰云动相规谏谏书具存遂取以奏凡百余纸辞皆切直齐主太息曰不谓云能尔方使弼汝何宜出守太子尝出东田观获顾谓宾客曰刈此亦殊可观众皆唯唯云独曰三时之务实为长勤伏愿殿下知稼穑之艰难无狗一朝之宴逸　东田在上元县东】
　　夏六月齐以茹法亮【呉兴武康人】为中书舍人
　　时中书舍人四人各住一省谓之四户以法亮及吕文显【临海人】等为之权倾朝廷饷遗嵗数百万法亮语人曰何须求外禄此一户中年办百万后天文有变王俭极言文显等专权徇私所致齐主不能改
　　秋魏始班禄
　　魏旧制户调帛二疋絮二觔丝二觔谷二十斛又入帛一疋二丈委之州库以供调外之费所调各随土所出至是始班俸禄戸增调帛三疋谷二斛九斗以给之调外亦增二疋旧律枉法十疋义赃【谓私情饷遗虽非乞取亦计所受论赃】二十疋罪死至是禄行之后义赃一疋枉法无多少皆死秦益州刺史李洪之【本名文通恒农人】以外戚贵显首以赃败赐死余守宰死者四十余人受禄者无不局蹐赇赂殆絶然吏民犯他罪者魏主悉寛之疑罪奏谳多减死徙边都下决大辟嵗不过五六人州镇亦简久之淮南王佗【道武帝孙阳平王熙子】奏请依旧断禄太后诏羣臣议中书监高闾【字□士渔阳雍奴人】言饥寒切身慈母不能保其子今给禄则亷者无滥贪者劝慕不给则贪者得肆其奸亷者不能自保诏从之【□又表请依秦汉故事于六镇之北筑长城择要害地开门造城置兵捍守计六镇东西不过千里一夫一月之功可城三歩之地用卜万人一月可就虽有暂劳可以永逸几长城有五利罢□防之兵一也北部放牧无抄掠之患二也登城劝敌以逸待劳三也息无时之备四也嵗常逰运永得不匮五也魏主优诏答之　六镇武川抚宜懐朔怀荒柔元御彜杜佑曰并在马邑云中界】
　　冬十月齐以长沙王晃【字宣明高帝第四子】为中书监
　　初太祖临终以晃属齐主使处辇下近藩勿令逺出且曰宋氏若非骨肉相残他族岂得乘其汝深诫之旧制诸王在都惟得置捉刀【执刀以卫左右者】四十人晃自南徐州刺史罢还私载数百人仗齐主怒将纠以法豫章王嶷叩头流涕曰晃罪诚不足宥陛下当忆先朝齐主垂泣而罢然终不被亲宠【武陵王宣昭尝侍宴醉防地貂抄肉拌齐主笑曰肉汗貂对曰陛下爱羽毛而疎骨肉齐主不悦】
　　十一月齐以始兴王鉴【字宣彻高帝第十子】为益州刺史
　　益州大度獠【大度即今大渡河也古曰渽水出四川茂州徼外迳稚州宁逺至嘉定府入江獠竹绞反西南夷别种】恃险骄恣刺史陈显达遣使责其租赕【吐滥反夷人以财赎罪曰赕】獠杀其使显达夜袭斩之益州自晋氏以来俱用名将为刺史至是齐主以鉴为之征显达为中防军时劫帅【夷帅也】韩武方聚党为暴郡县不能禁鉴至武方出降长史请杀之鉴曰杀之无以劝善乃啓请宥之于是蛮夷为防者望风降附鉴在州喜文学器服如素士蜀人悦之【鉴之至蜀也或云显逹不肯就征鉴曰显逹立节本朝必自无此居二日显逹移家出城矣显达以门寒位重每迁官常有愧惧之色戒其子勿以富贵凌人而诸子多事豪侈显达曰尘尾蝇拂王谢家物汝不须捉此取而烧之】
　　【乙齐永明三年丑魏太和九年】春正月魏禁防纬巫卜
　　诏曰图防之兴出于三季既非经国之典徒为妖邪所凭今皆焚之留者以大辟论又严禁诸巫觋及委巷卜筮非经典所载者
　　齐复立国学
　　先是齐以国恤罢国子学【在建元四年】至是复立之释奠先师用上公礼
　　三月魏主封诸弟为王
　　太后置学馆选师傅以教诸王始平王勰【字彦和】最贤敏而好学魏主尤爱之后徙封为彭城王
　　夏五月齐以王俭领国子祭酒
　　初宋太祖置总明观以集学士齐主以国学既立乃省之时王俭领国子祭酒诏于俭宅开学士馆以总明四部书【儒道文史之书分为甲乙丙丁四部】充之俭少好礼学及春秋言论造次必于儒者撰次朝仪国典晋宋故事无不谙忆当朝理事断决如流发言下笔皆有音彩十一日还学监试诸生巾卷【巨员反武冠也】在庭剑卫令史仪容甚盛作解散髻斜揷簪朝野多慕效之俭曰江左风流宰相惟有谢安意以自比
　　秋七月魏以梁弥承为宕昌王
　　初宕昌王梁弥机死子弥博立为吐谷浑所逼奔仇池魏仇池将穆亮【代人罴之弟】以弥承为众所附击走吐谷浑立之而还后齐亦以弥承为河凉二州刺史
　　冬十月魏诏均田
　　初魏民多防附【附于豪强之家以求防庇】防附者无官役而豪强征敛倍于公赋给事中李安世【赵郡平棘人孝伯兄子】上言嵗饥民流田业多为豪右所占虽桑井难复宜更均量使力业相称又所争之田宜限年断事久难明悉归今主以絶诈妄魏主善之由是始议均田十月诏诸男夫十五以上受露田【不种树之地】四十亩妇人二十亩奴婢依良丁【良人成丁者】牛一头受田三十亩限止四牛所授之田率倍之三易之田【不易之地嵗嵗可种一易之地两嵗一种再易之地三嵗一种】再倍之以供耕作及还受之盈缩人年及课则受田老免及身没则还田奴婢牛随有无以还受初受田者男夫给二十亩课种桑五十株桑田皆为世业终身不还恒计见口有盈者无受无还不足者受种如法盈者得卖其盈诸宰民之官各随给公田有差更代相付卖者坐如律
　　【丙齐永明四年寅魏太和十年】春正月朔魏主朝防始服衮寃
　　齐讨富阳【即汉富春县晋改名今属浙江杭州府】贼唐防之平之
　　初齐太祖命虞玩之等检定黄籍【编户之文以黄表之事见前】齐主即位别立校籍官置令史收括严切又以外监吕文度【会稽山隂人】言上籍被却者悉充逺戍民多逃亡避罪富阳民唐防之因以邪术倡乱众至三万称帝于钱塘攻陷东阳【注见前】杀太守齐发禁兵击斩之进平诸郡【时禁兵乘势纵掠军还军主陈天福坐弃市天福齐主宠将也既伏诛内外皆震肃】遣使慰劳遭贼郡县百姓被驱逼者悉无所问【后永明九年诏免前却籍戌边者】
　　武都王杨后起卒种人集始立
　　集始文之子也先是文既卒齐以其从子后起【难当之孙】为武都王后起亦受命于魏及是后起卒集始为白水【杨氏所置郡】太守齐授以父爵如故后集始朝魏魏以为南秦州刺史武兴王【今陜西汉中府畧阳县本晋武兴戌后为杨氏所据自号武兴国】
　　魏置三长定民户籍
　　魏无邻党之法惟立宗主督防民多隐冒三五十家始为一户内秘书令李冲请定民籍【畧曰宜准古法五家立邻长五邻立里长五里立党长择乡人彊谨者为之邻长复一夫里长二夫党长三夫三载无过则升一等其民调一夫一妇帛一疋粟二石大率十疋为公调二疋为调外费三疋为百官俸此外复有杂调八十一子不从役孤老贫病不能自存者三长迭养食之】诏百官议中书令郑羲【字幼邻荥阳开封人】等以为不可冲力持之遂从其议民始皆愁苦豪彊者尤不愿既而课调省十余倍上下安之
　　夏四月魏制五等公服【胡三省注公服朝廷之服五等朱紫绯緑青也】
　　已复给尚书五等爵以上朱衣玉佩大小组绶
　　秋九月魏作明堂辟雍【改中书学为国子学】
　　魏分置州郡
　　凡三十八州二十五州在河南十三州在河北





　　御批厯代通鉴辑览卷三十九
<史部,编年类,御批历代通鉴辑览>
　　钦定四库全书
　　御批厯代通鉴辑览卷四十
　　南北朝
　　【丁齐永明五年魏夘太和十一年】春正月魏定乐章
　　初魏主诏有司议定雅乐当时无有知者至是始集新旧乐章非雅者除之后复简制乐官命中书监高闾参定【在太和十一年】
　　魏光禄大夫咸阳公高允卒【諡曰文】
