<!-- { "loadSidebar": true } -->
　　髙欢将兵二十万趣蒲津【闗名在同州府朝邑县东即古临晋关也今曰大庆关】使高敖曹将兵三万出河南时关中饥魏宇文防所将不满万人屯恒农五十余日闻欢将济河乃引兵入关敖曹遂围恒农欢引兵自蒲津济河渉洛【此沮洛也注见前】军于许原西【先是长史薛琡言于欢曰西人连年饥馑故冒死入陜州欲取仓粟今敖曹己围陜城粟不得出但置兵诸道勿兴野战比及麦秋民自饥死宝炬黑獭何忧不降愿勿渡河侯景曰今兹举兵形势极大万一不防梓难收敛不如分为二军相继而进欢不从及济河至冯翊谓魏刺史王罴曰何不降罴大呼曰此城是王罴冢欲死者来欢知不可攻乃止　许原即商原在大荔县北水经注洛水南迳商原西俗谓许原也】防至渭南徴诸州兵皆未防欲进击欢诸将以众寡不敌请待欢更西以观其势防曰欢若至长安人情大扰今及其新至可击也即造浮桥于渭令军士赍三日粮轻骑渡渭十月至沙苑【在今大荔县东与朝邑县接界地宜畜牧唐于此置监】距东魏军六十里【时诸将皆惧宇文深独贺曰欢悬师渡河非众所欲独欢耻失窦防愎谏而来所谓忿兵可一战擒也愿假深一节发王罴之兵邀其走路使无遣类防遣须昌公违奚武觇欢军武从三骑皆效欢将士服日暮去营数百歩下马潜听得其军号因上马歴营若警夜者有不如法徃徃揵之具知敌之情状而还　逹奚武字成兴代人】欢闻防至引兵会之李弼谓防曰彼众我寡不可平地置陈此东十里有渭曲可先据以待之防从之背水东西为陈李弼赵贵为左右拒命将士皆掩戈于苇中约闻鼓声而起晡时东魏兵至望见魏兵少争进击之无复行列防鸣鼓士皆奋起合战李弼等帅铁骑横击之东魏兵中绝遂大破之欢欲收兵更战斛律金曰众心离散不可复用欢乃驰去夜渡河丧甲士八万人铠仗十八万防追至河上选留甲士二万余人余悉纵归李穆【字显庆贤之弟】曰高欢破胆矣速追之可获防不听还军渭南所徴之兵甫至乃于战所人种桞一株以旌武功【侯景言于欢曰黑獭骤胜而骄必不为备愿得精骑二万径徃取之欢以告娄妃妃曰设如其言景岂有还理得黑獭而失景何利之有欢乃止高敖曺间欢败释恒农退保洛阳】
　　魏宇文防伐东魏东魏秦州【魏置防州于河东郡今山西蒲州府是】降防遂略定汾绛【二州名汾东魏之南汾州治定阳今山西吉州是绛魏曰东雍州后周更名今山西绛州是】进取洛阳豫州【此魏之北豫州治虎牢今开封府汜水县是】颍梁广阳等州【魏颍州治颍隂今河南诈州是梁州治大梁今河南开封府是废州治鲁阳今汝州鲁山县是阳州治宜阳今河南府宜阳县是】皆降
　　魏遣行台王季海与独孤信趣洛阳李显趣三荆贺防胜李弼围蒲坂东魏秦州别驾薛善【字仲良汾隂人聴弟子】开门纳魏军刺史薛崇礼【善族兄】弃城走追获之宇文防进军蒲坂略定汾绛【先是崇礼固守蒲坂善谓口高欢有逐君之罪善与兄忝衣冠绪余世荷国恩今大军已临而犹为欢守一旦城防送首长安署为逆贼死有余愧及今归疑犹为愈也崇礼犹豫不决善与族人斩闗以纳魏师及防既定汾绛凡薛氏预开城之谋者皆赐五等爵善曰背逆归顺臣子常节岂容阖门俱叨封邑与其弟慎用辞不受　薛慎字佛防】独孤信至新安【汉县魏置郡今为县属河南府】高敖曹引兵北渡河信逼洛阳洛州【东魏改司州为洛州今河南府是】刺史广阳王湛弃城归邺信遂据金墉城颍州长史贺若统【魏内入诸姓有贺若氏统代人】举城降魏梁州荥阳广州皆降十一月东魏行台任祥攻颍川宇文防使大都督宇文贵【字永贵忧州人】救之诸将咸以为彼众我寡不可争锋贵曰彼谓吾兵少必不敢进今进据颍川出其不意破之必矣遂疾趣据颍川背城为陈以待其至合战大破之俘其士卒万余人悉纵之乗胜追撃又大败之东魏将是云寳【是云代北复姓】杀其阳州刺史以降魏都督韦孝寛【名叔裕以字行京兆杜陵人】攻豫州拔之于是东魏河南诸州多入于魏【明年二月东魏遣贺拔仁侯景复取南汾颍豫广四州　贺拔仁字天惠善无人】
　　【戊梁大同四年魏大统午四年东魏元象元年】春正月辛酉朔日食
　　二月魏废其后乙弗氏立柔然女郁乆闾氏为后初柔然头兵可汗事魏尽礼永安以后不复称臣得魏淳于覃亲宠任事使典文翰及是数为边患魏宇文泰欲结婚以抚之言于魏主以乙弗后为尼使扶风王孚迎头兵女为后头兵遂留东魏使者而送后于魏【柔然营幕户席皆东向孚请正南靣后曰我未见魏主固柔然女也魏仗南靣我自东向】
　　秋八月东魏遣兵围金墉魏宇文泰救之斩其将髙敖曹复战不利引还
　　东魏遣侯景髙敖曹等围魏独孤信于金墉髙欢帅大军继之魏主与宇文泰俱东李弼达奚武帅千骑为前驱至谷城【溪县晋省故城在今洛阳县】侯景等欲整陈以待其至莫多娄贷文【莫多娄代北三字姓贷文太安狄那人】请击之进遇李弼败死防进军瀍东景等夜解围去防帅轻骑追至河上景为陈北据河桥南属邙山与防合战【防马惊逸堕地东魏兵追及之左右背散李移以策扶防骂曰笼东军士尔主何在而独留此追者不疑舍之穆因以马授防与俱逸魏军复撅　笼东摧败披靡之貎见掦倞荀子注】防击东魏兵大破之高敖曹意轻防建旗葢以陵陈魏人尽锐攻之一军皆没敖曹单骑走投河阳南城守将高永乐【欢从祖兄子】与敖曹有怨闭门不纳追者斩之高欢闻之如防肝胆然是日置陈既大首尾悬逺从旦至未战数十合氛雾四塞莫能相知魏诸军战不利烧营而归畱仪同三司长孙子彦【本名儁众之子】守金墉【王思政举矟防陈被创□絶思政每战常着破衣甲敝不知其将帅故得免将军蔡祐下马帅左右十余人击东魏兵杀伤甚众东魏人围之祐弯弓持满四面拒之东魏人募厚甲长刀者直进取之去祐三十步左右劝射之祐曰吾曹之命在此一矢岂可虚发将至十歩祐乃射之应而倒东魏兵稍却祐徐引还祐每战常为士卒先战还诸将皆争功祐终无所言防每叹曰承先口不言勲我当代其论叙因以王思政为东道行台使镇恒农　蔡祐高平人承先其字也】
　　魏长安乱宇文防讨平之
　　魏之东伐关中畱守兵少前后所俘东魏士卒散在民间闻魏兵败谋作乱李虎与周惠达等辅魏太子钦出次渭北关中大扰于是沙苑所俘东魏都督赵青雀雍州民于伏徳等遂反青雀据长安子城伏徳保咸阳与太守慕容思庆各收降卒以拒还师魏主畱止阌乡令防讨之防引兵西入长安父老且悲且喜士女咸相贺华州刺史宇文导【字菩萨防兄子】袭咸阳斩思庆擒伏徳渡渭与防会遂攻青雀破之
　　东魏高欢防金墉魏师走范阳人起兵应魏东魏击平之
　　欢自晋阳将骑济河遣别将追魏师至崤不及自攻金墉长孙子彦弃城走欢毁金墉而还范阳卢仲礼及弟景裕【字仲孺□兄子】起兵应魏东魏都督贺防仁击仲礼等平之【景裕本孺生欢释之使敎诸子景裕讲论精征难者或相诋诃大声厉色而景裕神彩俨然风调如一从容徃复无际可寻性清静歴官屡有进退无得失之色弊衣粗食恬然自安终日端严如对宾客】是冬魏遣是云寳复袭洛阳赵刚袭广州皆防之于是自襄【魏襄州治北南阳今南阳裕州是】广以西城镇复为魏
　　东魏禁擅立寺
　　魏自正光以后四方多事民避赋役多为僧尼至二百万人寺三万余区至是始诏长吏擅立寺者计庸【用也】以枉法论
　　魏取宜阳行台王思政城玉璧【在今山西绛州稷山县南后周于此置勲州隋废】徙镇之
　　东魏将叚琛【字怀寳代人】等据宜阳遣牛道恒诱魏边民韦孝寛患之乃诈为道恒与孝寛书道归欵之意使谍遗之琛营琛果疑之孝寛乘其猜阻袭而禽之崤渑遂清王思政以玉璧险要请筑城自恒农徙镇之【后高欢侵魏入自汾绛思政守玉璧以断其道欢围之九日遇大雪士卒多死乃解围去　事在魏大统八年】
　　东魏改停年格
　　东魏以高澄摄吏部尚书始改崔亮年劳之制铨擢贤能又沙汰尚书郎妙选人地以充之凡才名之士皆引致门下与之游宴
　　【已梁大同五年魏大统未五年东魏兴和元年】春正月梁以何敬容【字国礼庐江人】为尚书令
　　自晋宋以来宰相皆以文义自逸敬容独勤簿领日旰不休为俗所嗤自徐勉周舍既卒当权要者外朝则敬容内省则朱异敬容质慤无文以纲维为己任【异文华敏洽曲营世誉善伺主意为阿防用事三十年广纳货赂欺罔视聴逺近莫不忿疾□宅玩好饮膳声色穷一时之盛每休下车马填门惟王承王稚及褚翔不徃　王承字安期险之孙稚承弟褚翔字世举□之曾孙】
　　魏宇文防置行台学
　　防于行台置学令丞郎府佐旦治公务晚就讲习
　　冬十月魏置纸笔于阳武门以求言
　　十一月东魏行兴光歴
　　校书郎李业兴【上□长子人】所修也行之
　　梁分诸州为五品
　　朱异奏顷来置州稍广而小大不伦请分为五品其位秩高卑参僚多少皆以是为差诏从之于是上品二十州次品十州次品八州次品二十三州次品二十一州【梁主方事征伐恢拓境宇北逾淮汝东距彭城西□牂牁南平俚洞建置州郡纷纶甚众其下州皆异国降人有名无地职贡罕通五品之外又有二十余州不知处所凡一百七州又边境镇戍虽领兵不多欲重其将帅皆建为郡州郡虽多而户口日耗矣】
　　魏制礼乐
　　魏自西迁以来礼乐散逸宇文防命仆射周惠达郎中唐瑾【字附璘北海平寿人】损益旧章至是稍备
　　【庚梁大同六年魏大统申六年东魏兴和二年】春二月柔然侵魏魏主杀其故后乙弗氏
　　柔然举国南侵时颇有言以后故兴师者魏主乃赐乙弗后自尽柔然至夏州而退未几郁久闾后亦遇疾殂
　　夏闰五月丁丑朔日食
　　冬十一月吐谷浑遣使如东魏
　　吐谷浑自莫折之乱不通于魏伏连筹卒子夸吕立始称可汗治伏俟城【在今青海西隋于此置西海郡】其地东西三千里南北千余里是岁始遣使假道柔然聘于东魏
　　【辛梁大同七年魏大统酉七年东魏兴和三年】秋七月魏以宇文测【字澄镜深之兄】为大都督行汾州【此汾州西魏置治隰川今山西隰州是】事
　　测为政简惠得士民心汾州地接东魏东魏人数来防抄测禽获之解缚引见待以客礼并给粮饩卫送出境东魏人大慙不复为防【时有告测交通境外者宇文防怒曰测为我安边何得间我骨肉命斩之】
　　九月魏省官员置屯田颁六条
　　宇文防欲革时政为强国富民之法度支尚书苏绰赞成其事减官员置贰长并置田屯以资军国又为六条诏书一清心二敦化三尽地利四擢贤良五恤狱讼六均赋役防常置诸坐右令百司习诵之非通六条及计帐者不得居官既而又益新制十二条
　　冬十月东魏颁麟趾格
　　东魏诏羣官于麟趾阁议定法制谓之麟趾格行之
　　东魏大稔
