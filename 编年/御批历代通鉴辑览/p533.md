<!-- { "loadSidebar": true } -->
　　嵩之使盂珙还师防阳江海还师信阳王旻戍随州王安国守枣阳成守光化杨恢守均州并益兵饬偹经理屯田于唐邓州
　　金穆延乌登以息州来降防古追杀之
　　乌登行省于息州与诸将帅日以饮酒为乐军士淫纵及蔡州破于是与富珠哩中洛索尔佳玖珠【旧作夹谷九住今改后仿此】等送欵请降为金主发防设祭上諡曰昭宗州民因奉乌登为丞相中洛索为平章举城南迁遂焚楼橹古望见火起追及于罗山【今汝宁府信阳州隋置罗山县元徙县于西南而改宋信阳军为州移治于此】自万户以下凡七百人皆被杀
　　二月防古入徐州金完顔永安自杀
　　防古围沛永安救之败走徐州古移兵攻徐永安投水死【初永安降金与李全妻杨氏絶杨氏怒悉屠永安家走益都永安选兵分将期必得杨氏相攻者乆之及永安死防古得其尸防面系马尾为怨家酱食而尽杨氏亦死于山东】
　　以贾贵妃弟似道【字师宪涉之子】为籍田令
　　似道少落魄为游博不事操行以荫补嘉兴司仓帝以贵妃故累擢籍田令恃宠不检日纵游诸妓家至夜即燕游湖上不返帝尝夜凴髙望西湖中灯火异常时语左右曰此必似道也明日询之果然使京尹史岩之戒之岩之对曰似道虽有少年气习然其才可大用也
　　诏太常簿朱扬祖诣河南省谒八陵
　　史嵩之露布至诏遣朱扬祖林拓往省谒八陵寻遣朱复之诣八陵相度修奉
　　夏四月献金俘于太庙论功行赏有差
　　史嵩之遣使以孟珙所获金哀宗遗骨及寳玉法物并俘囚张天纲完顔哈拉海【哈拉海旧作好海今改】等献于临安四月丙戍偹礼告于太庙藏骨于大理寺狱库加孟珙带御器械江海以下论功行赏有差【知临安府薛琼问天纲曰何有面目到此天纲曰国之兴亡何代无之我金之亾比汝二帝何如琼叱之明日奏其语帝召天纲问曰汝真不畏死邪天纲对曰大丈夫患死之不中节耳何畏之有因祈死不已帝不聴初有司令天纲供状必欲书金主为虏主天纲曰杀即杀焉用状为有司不能屈聴其所供天纲但书故主而已闻者怜之后莫知其所终】监察御史王遂言史嵩之本不知兵矜功自侈谋身诡秘欺君误国留之防阳一日则有一日之忧不报洪咨夔亦言残金虽灭邻国方强益严守偹犹恐不逮岂可动色相贺涣然解体以重方来之忧帝嘉纳之
　　五月赐黄榦李燔李道传等諡録其子
　　诏榦燔道传及陈宓【字师复俊卿之子】楼昉徐瑄胡梦昱等阨于权奸而各行其志没齿无怨其赐谥复官録用其子
　　金武仙奔泽州戍兵杀之
　　六月诏复故济王竑官爵
　　太常寺卿徐侨【字崇甫婺州义乌人】尝侍讲开陈友爱大义帝悟乃命复竑官爵有司检视墓域以时致祭【时竑妻呉氏自请为尼特赐号慧净法空大师绍兴府月给衣资緍钱】
　　赵范赵葵请复三京诏知庐州全子才防兵趋汴金故将李伯渊等杀崔立以降
　　范葵欲乘时抚定中原建守河据関收复三京之议朝臣多以为未可独郑清之力主其説乃命赵范移司黄州刻日进兵【范参议官邱岳曰方兴之敌新盟而退气盛锋鋭寜肯捐所得以与人邪我师若往彼必突至非惟进退失据开衅致兵必自此始且千里长驱以争空城得之当勤餽饷后必悔之范不聴史嵩之亦言荆防方尔饥馑未可兴师杜杲复陈守境之利出师之害乔行简时在告上疏曰八陵有可朝之路中原有可复之机以大有为之资当大有为之会则事之有成固可坐而防也臣不忧师出无功而忧事力不可继不可继则其忧深矣夫规恢进取必湏选将练兵丰财足食而今将乏卒寡财匮食竭臣恐北方未可图而南方已先騒动矣愿坚特圣意定为国论以絶纷纷之説皆不聴邱岳字煦山丹徒人杜果字子昕邵武人】诏知庐州全子才合淮西兵万人赴汴时汴京都尉李伯渊李琦李贱奴等为崔立所侮谋杀之及闻子才军至伯渊等以书约降而阳与立谋偹御之策六月伯渊烧封邱门以警动立立殊不安伯渊等乃来约立视火立从苑秀折希顔等数骑往既还伯渊就马上抱立即出匕首横刺之立坠马死伏兵起元帅三合杀苑秀折希顔亦为军所杀伯渊系立尸马尾至内前号于众曰立杀害刦夺烝淫暴虐大逆不道古今无有当杀之否万口齐应曰寸斩之未称也乃枭立首望承天门祭哀宗伯渊以下军民皆恸或剖其心生噉之以三尸挂阙前槐树上
　　赵葵帅师防全子才于汴秋七月葵将杨谊等入洛阳全子才次于汴赵葵自滁州以淮西兵五万取泗州由泗趋汴以防之葵谓子才曰我辈始谋据関守河今已抵汴半月不急攻洛阳潼関何待邪子才以粮饷未集对葵督促益急乃檄钤辖范用吉樊辛李先胡顕等提兵万三千命淮西制置司机宜文字徐敏子为监军先令西上又命杨谊以庐州强弩军万五千継之各给五日粮七月徐敏子启行遣和州寜淮军正将张迪以二百人趋洛阳迪至城下城中寂然无应者至晚有民庶三百余家登城投降迪与敏子遂帅众入城防古闻之复引兵南下
　　八月朱扬祖还自河南
　　扬祖朝陵行至襄阳防谍报古哨骑已及孟津陜府潼関河南皆増屯戍设伏兵又闻淮阃刻日进师众畏不前孟珙曰淮东之师由淮西遡汴非旬余不达吾选精骑疾驰不十日可竣事逮师至东京吾已归矣于是珙与二使昼夜兼行至陵下奉宣御表成礼而还扬祖以八陵图上进帝问诸陵相去几何及陵前涧水新复扬祖悉以对帝忍涕太息乆之
　　防古复引兵至洛阳城下杨谊军溃赵葵全子才遂弃汴而归
　　徐敏子入洛之明日军食已竭乃采蒿和面作饼而食之杨谊至洛阳东三十里方散坐蓐食怱数里外有立黄红凉繖者众方骇异而防古伏兵突起深蒿中杨谊仓卒无偹师遂大溃为古拥入洛水者无数谊仅以身免是晚有溃卒奔告于洛曰杨谊一军已为防古大阵冲散今防古军已据北岸矣于是在洛之师皆夺气八月朔旦古兵至洛阳城下立寨敏子与战胜负相当士卒乏粮因杀马而食敏子等不能留乃班师赵葵全子才在汴亦以史嵩之不致餽粮用不继所复州郡率皆空城无兵食可因防古兵又决黄河寸金淀【在开封府北黄河泛溢之水所滙】之水以灌官军官军多溺死遂皆引师南还赵范以入洛之师败绩上表劾葵子才轻遣偏师赵楷刘子澄参赞失计师退无律致后阵覆败诏葵子才各削一秩余贬秩有差郑清之力辞觧政不许乔行简上言三京挠败之余事与前异但当益修战守之偹帝嘉纳之
　　京湖制置使史嵩之免九月以赵范代之
　　诏真徳秀为翰林学士魏了翁直学士院
　　帝因民望召还二人徳秀入对帝迎谓曰卿去国十年毎切思贤徳秀以大学衍义上进因言于帝曰天之所助者顺人之所助者信陛下倘能敬徳以迓续休命中原终为吾有若徒以力求之而不反其本天意难测臣实忧之了翁入对言事剀切反覆利害之端至漏下四十刻乃退帝皆嘉纳之
　　冬十月诏真徳秀进讲大学衍义
　　十二月防古使王檝来
　　古使王檝来言曰何为而败盟也自是河淮之间无宁日矣
　　【乙未】二年春正月以程芾为防古通好使
　　诏孟珙屯黄州
　　珙留襄阳招中原精鋭之士万五千余分屯漅北【考漅水即巢湖在庐州去防阳逺甚此当是汉北之譌】樊城新野唐邓间以备防古名镇北军诏以珙为襄阳都统制珙赴枢宻院禀议因入对帝曰卿名将子忠勤体国破蔡灭金功绪昭著珙对曰此宗社威灵陛下圣徳与三军将士之劳臣何力之有授主管侍卫马军司公事时暂黄州驻劄朝辞帝问恢复珙对曰愿陛下寛民力蓄人材以俟机防帝问和议珙对曰臣介胄之士当言战不当言和赐赉甚厚珙至黄増陴浚隍搜访军实邉民来归者日以千数为屋三万间以居之厚加赈贷又虑军民襍处因髙阜为齐安镇淮二砦【齐安砦木萧齐时齐安郡故址在黄州府黄冈县西北镇淮砦在今黄州府黄梅县北】以居诸军
　　二月防古城和林【注见前】
　　防古以和林为防同之所于是城之周五里许
　　三月以真徳秀参知政事陈卓【字立道居仁子】同签书枢宻院事夏五月徳秀卒【谥文忠】
　　徳秀拜参知政事时已得疾遂三上表乞祠帝不得已授资政殿学士提举万寿宫逾旬而卒赠银青光禄大夫【徳秀立朝不满十年奏疏将数十万言皆切当世要务直声振朝廷四方文士诵其文想见风采及宦游所至恵政深洽不愧其言由是中外交颂都城人时惊传澒洞奔拥出闗曰真直院至矣果至则又填塞聚观不置史弥远以是忌之輙摈不用而声闻愈彰及归朝将大用则既衰矣然自韩侂胄立伪学之名以锢善凡近世大儒之书皆顕禁絶之徳秀晩出独慨然以斯文旬任讲习而服行之党禁既开正学遂明于后世徳秀之力为多】
　　六月召崔与之参知政事不至
　　与之自成都乞归广州每有除命皆力辞不起及拜广东安抚防摧锋军士作乱与之肩舆登城叛兵望之俯伏聴命而散因即家治事帝注想弥切召参大政与之力辞帝乃遣使趣之且访以政事之当行罢者人材之当用舎者与之上疏曰天生人才自足以供一代之用惟辨其君子小人而已忠实而有才者上也才不高忠实存者次也用人之道无逾于此帝嘉纳之召命益力与之控辞至十三疏不许【乆之召与之为右丞相兼枢宻使复辞不至】
　　防古主使其子库腾【旧作濶端今改后仿此】等分道南侵
　　防古主命子库腾将塔海等侵蜀特穆徳克及张柔等侵汉昆布哈及察罕【初名益徳塘古时乌宻氏夏臣绰依辰类之子按瑭古忒乌审旧作唐兀乌宻绰依辰类旧作曲也怯律今并改】等侵江淮
　　秋七月防古将昆布哈攻唐州全子才等弃师走赵范帅兵败古于上闸【在南阳府唐县南为潴水溉田处】而还
　　冬十月金巩昌总帅汪世降防古
　　金亡郡县皆降独世坚守不下一日谓其众曰宗祀已失吾何爱一死千万人之命悬于吾手平居享髙爵厚禄死其分也余者何罪与其自经于沟渎姑狥一时之节孰若屈已纾斯人之祸防防古库腾入蜀次于巩昌城下世帅耆老持牛羊酒币迎谒库腾谓之曰吾征讨多年所至皆下汝独固守何也世曰有君在上卖国市恩之人谅所不取库腾大悦戒其下秋毫勿犯俾世顕仍旧职即日令帅所部从征世遂截嘉陵趋太安库腾资其粮械
　　十二月以魏了翁同签书枢宻院事督视江淮京湖军马了翁在朝凡六月前后一十余疏皆当世急务帝将引以共政而忌者相与合谋排摈之且言了翁知兵体乃命出视师赐便宜诏书如张浚故事陛辞御书唐严武诗及鹤山书院四大字赐之了翁开幕府于江州以呉潜【字夫宣州寜国人】为参谋官赵善瀚马光祖【字华父婺州金华人】为参议官
