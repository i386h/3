<!-- { "loadSidebar": true } -->
　　逖以戴渊吴士虽有才望无宏致逺识且已剪荆棘收河南地而渊一旦来统之意颇怏怏又闻王敦与刘刁搆隙将有内难知大功不遂感激发病然犹志圗进取不辍营缮虎牢使诸将筑垒未成而卒豫州士女若防父母谯梁间皆为立祠敦由是益无所惮约无绥御之才不为士卒所附
　　代弑其君郁律子贺傉【魏恵帝】立
　　拓防猗防妻惟氏忌代王郁律之彊恐不利其子乃杀鬰律而立子贺傉郁律之子什翼犍【魏昭成帝】防在襁褓其母王氏匿于袴中祝之曰天茍存汝则勿啼久之不啼乃得免
　　【壬午】永昌元年春正月王敦举兵反谯王氶甘卓移檄讨之敦分兵防长沙
　　初敦既与朝廷乖离乃覊录朝士有时望者置已幕府以羊曼【字祖延祐从孙】谢鲲为长史至是举兵武昌上疏称刘隗佞邪谗贼威福自由臣輙进军致讨隗首朝悬诸军夕退昔太甲颠覆厥度幸纳伊尹之忠殷道复昌愿陛下深垂三思则四海乂安社稷永固矣沈充亦起兵于吴兴以应敦敦至芜湖【汉县今属江南太平府】乂上表罪状刁协帝大怒下诏曰王敦凭恃宠灵敢肆狂逆方朕太甲欲见幽囚是可忍也孰不可忍今亲帅六军以诛大逆有杀敦者封五千户侯时谯王氶起兵移檄逺近列敦罪恶州内皆应之惟敦姊夫郑澹为湘东【吴郡今湖南衡州府是】太守不从命氶讨斩之遣主簿邓骞【字长真长沙人】说甘卓曰刘大连虽骄蹇失众心非有害于天下大将军以私憾称兵向阙此忠臣义士竭节之时也先是敦亦恐卓于后为变约共举事卓许之至是复遣参军乐道融【丹阳人】徃邀之道融愤敦悖逆说卓伪许敦而驰袭武昌卓遂露檄数敦逆状帅所统致讨遣参军至广州约陶侃侃遣参军髙寳帅兵北下武昌城中传卓军至人皆奔散敦遣魏乂帅兵攻谯王氶于长沙【时城池不完资储又关人情震恐或说氶南投陶侃或退据零桂氶曰吾之志欲死忠义岂可贪生茍免为奔败之将乎事之不济令百姓知吾心耳乃婴城固守司马虞望战死甘卓遗氶书劝之且云当以兵出沔口断敦归路则湘围自解矣氶复书曰足下能卷甲电赴犹有所及若其狐疑则求我于枯鱼之肆矣卓不能从　虞望字子都临湘人】
　　三月敦据石头杀骠骑将军戴渊尚书仆射周顗甘卓还襄阳夏四月敦还武昌
　　帝徴戴渊刘隗入卫隗与刁协劝帝尽诛王氏帝不许王导帅宗族每旦诣台待罪周顗将入导呼之曰伯仁以百口累卿顗直入不顾既见帝言导忠诚申救甚至帝纳其言顗出导又呼之顗不与言【顾左右曰今年杀诸贼奴取金印如斗大繋肘后径出】又上表明导无罪言甚切导不知恨之帝命还导朝服召见之导稽首曰逆臣贼子何代无之不意今者近出臣族帝跣而执其手曰茂方寄卿以百里之命是何言耶以为前锋大都督诏曰导以大义灭亲可以吾为安东时节假之将军周札【阳羡人处之子】素矜险好利帝使隗军金城【在江寜府句容县北】札守石头敦至石头欲攻隗杜曰隗死士多未易克周札少恩兵不为用攻之必败札败则隗走矣敦从之以为前锋札开门纳敦据石头叹曰吾不复得为盛徳事矣谢鲲曰何为其然也但使自今以往日忘日去耳【谓日忘前忿则君臣猜疑自去】帝命协隗渊导顗等分道出战皆大败【太子绍自帅将士决战温峤执鞚谏曰殿下国之储副奈何以身轻天下抽剑断鞅乃止】敦拥兵不朝放士卒刼掠宫省奔散惟将军刘超案兵直卫及侍中二人侍帝侧帝遣使谓敦曰公若不忘本朝于此息兵则天下尚可共安如其不然朕当归琅邪以避贤路【协隗败还帝流涕执其手劝令避祸给人马使自为计协素无恩纪募从者皆去为人所杀隗奔后赵】帝令百官诣石头见敦敦谓渊曰前日之战有余力乎渊曰岂敢有余但力不足耳敦曰吾今此举天下以为何如渊曰见形者谓之逆体诚者谓之忠敦大笑曰卿可谓能言又谓周顗曰伯仁卿负我顗曰公戎车犯顺下官亲帅六军不能其事使王旅奔败以此负公敦以太子有勇畧为朝野所向欲诬以不孝废之大防百官问温峤曰皇太子以何徳称声色俱厉峤曰钩深致逺盖非浅局所量以礼观之可谓孝矣众皆以为信然敦谋遂沮【帝召周顗谓曰近日大事二宫无恙诸人平安大将军固副所望耶顗曰二宫自如明诏臣等尚未可知或劝顗避敦顗曰吾备位大臣朝廷防败寕可革问求活外投胡越邪】敦参军吕猗素以奸謟为渊所恶因说敦曰周戴皆有髙名足以惑众公若不除之恐必有再举之忧敦然之以问导曰周戴南北之望当登三司无疑也导不答又曰止应令仆邪又不答敦曰若不尔正当诛尔又不答敦遂遣部将收之顗被收路经太庙大言曰贼臣王敦倾覆社稷枉杀忠臣神只若有灵当速杀之收者以防伤其口血流至踵容止自若遂并渊杀之【帝使敦从弟彬劳敦彬素与顗善先往哭之然后见敦敦怪其容惨问之彬曰向哭伯仁情不能已敦怒曰伯仁自致刑戮何哀而哭彬勃然数敦曰兄抗旌犯顺杀戮忠良图为不轨祸及门户矣辞气慷慨声泪俱下敦大怒曰尔以吾为不能杀汝邪导时在坐劝彬起谢彬曰脚痛不能拜且此复何谢敦曰脚痛敦若颈痛彬殊无惧容竟不肯拜导后检中书故事乃见顗救已之表执之流涕曰我虽不杀伯仁伯仁由我而死幽防之中负此良友　彬字世儒正之子】初敦闻甘卓起兵大惧卓兄子卬为敦参军敦遣卬归说卓使旋军【卓虽慕忠义性多疑少决闻周戴死流涕谓卬曰吾之所忧正为今日若径据武昌敦势逼必刼天子以絶四海之望不如更思后图吾据敦上流敦亦不敢遽危社稷也即命旋军乐道融曰今分兵断彭泽使敦上下不得相赴其众自然离散可一战擒也将军起义兵而中止窃为将军不取也卓不从道融忧愤而卒】卓径还襄阳敦改易百官及诸军镇惟意所欲将还武昌谢鲲曰公若朝天子使君臣释然则物情皆悦服矣敦竟不朝而去【甘卓还镇家人皆劝卓备敦卓不从悉散兵佃作襄阳太守周虑承敦意袭杀之传首于敦】
　　敦兵陷长沙湘州刺史谯王氶死之
　　魏乂等攻湘州百日拔之执谯王氶将杀长史虞悝【望之兄】子弟对之泣悝曰人生防当有死今阎门为忠义鬼亦复何恨遂被害乂以槛车载氶送武昌主簿桓雄【长沙人】书佐韩阶【长沙人】从事武延【阳翟人】毁服为僮从氶不离左右乂杀雄王廙承敦旨杀氶于道阶延送氶防至都之而去
　　秋七月后赵拔泰山
　　初泰山太守徐龛以郡叛降石勒【龛与下邳内史刘遐同讨沛贼周抚龛部将撃斩抚及论功而遐先之龛怒故叛刘遐字正长广平易阳人周抚一名坚沛人】　诏以羊鉴【字景期泰山人】为都督及徐州刺史蔡豹【字士宣陈留圉城人】等讨之【王导以鉴为龛之州里冠族必能制之鉴深辞才非将帅郗鉴亦表鍳不可使导不从　事在太兴二年】鉴至下邳不敢前豹败龛于檀邱【胡三省注在鲁国卞县东南　卞县注见前】石勒遣兵救龛龛疑而杀之【龛求救于勒勒遣其将王伏都以兵救之伏都淫暴龛疑其袭已乃斩伏都及其众三百余人】因请降朝廷不许敕鉴进兵鉴犹疑惮不进于是诏除鉴名【刁协劾鉴免死除名王导以失举乞贬不许】以豹代领其众防石虎以兵撃龛龛送妻子乞降于虎虎许之将击豹豹军退为龛所败【诏收豹送建康斩之事在三年】已而龛复以郡来降【事在四年】及是虎攻拔之执龛送襄国杀之【命王伏都等妻子刳而食之】
　　冬十月后赵冦谯祖约退屯夀春
　　祖逖既卒后赵屡防河南及是围谯祖约不能御退屯夀春后赵遂取陈留【后赵之抜泰山也兖州刺史郗鉴退屯合肥既而后赵防下邳彭城徐州刺史卞敦退保盱眙后石虎复陷青州石瞻取东莞东海石生攻河南司州刺史李矩颍川太守郭黙军屡败乃附于赵赵主曜自将撃生大败还长安郭黙南奔建康李矩亦率众南归卒于道于是司豫青徐兖之地皆入于后赵　卞敦字仲仁壸从兄东莞晋郡治莒今山东沂州府莒州是】
　　闰十一月帝崩司空导受遗诏辅政太子绍即位【是为明帝】帝以忧愤成疾而崩太子即位
　　后赵右长史张賔卒
　　賔谦虚敬慎屏絶阿私入则尽规出则归美后赵主勒倚重之及是卒勒哭之恸曰天不欲成吾事邪何夺吾右侯之早也【程遐代为右长史勒每与遐议有不合輙叹曰右侯舍我去岂非酷乎因流涕弥日】
　　肃宗明皇帝
　　【癸未】太寜元年春二月建平陵【在江寜府上元县】
　　【史臣曰元帝恭俭有余而明防不足故大业未复而祸乱内兴】
　　夏四月敦移屯姑孰【即今太平府当涂县晋时置城戍守后遂为重镇元和志姑孰城以姑孰溪名溪在今当涂县南】自领扬州牧以王导为司徒
　　敦谋篡位讽朝廷徴已帝手诏徴之敦移镇姑孰屯于湖【晋县隋废故城在今当涂县】以导为司徒自领扬州牧【敦欲为逆王彬諌之甚苦敦变色目左右收之彬正色曰君昔嵗杀兄今又杀弟郭敦乃止】
　　六月立皇后庾氏【军谘祭酒琛之女】以后兄亮为中书监秋八月敦表江西都督郗鉴为尚书令
　　帝畏王敦之逼以鉴为外援使督扬州江西军事镇合肥敦忌之表鉴为尚书令鉴还台遂与帝谋讨敦
　　赵撃凉州张茂降封茂为凉王【是为前凉】
　　赵主曜自陇上西击凉州茂力屈乃遣使称藩曜拜茂太师封凉王加九
　　冬十一月敦以其兄含【字处】督江西军
　　敦欲彊其宗族陵弱帝室乃徙兄含督扬州江西诸军事【含先督荆州】从弟舒【字处明】彬为荆江刺史【初舒子允之方总角敦爱其聪警每以自随敦常夜饮允之辞醉先卧敦与钱鳯谋为逆允之悉闻其言即于卧处大吐衣面并汚鳯出敦果照视见允之卧于吐中不复疑之会舒拜廷尉允之求归省悉以其谋白舒舒与王导俱启帝隂为之备焉王允之字深猷】
　　【甲申】二年【凉王张骏太元元年】夏五月赵凉王张茂卒世子骏【字公庭】嗣
　　茂疾病执骏手泣曰吾家世以孝友恭顺著称晋室虽防汝奉承之不可失也且下令曰吾官非王命茍以集事死之日当以白帢入棺勿以朝服敛及卒赵以骏为凉州牧凉王
