<!-- { "loadSidebar": true } -->
　　夏四月帝及后幸玉津园羣臣请帝问疾重华宫不从夀皇自正月不豫羣臣请帝省视皆不报四月帝与皇后幸玉津园兵部尚书罗防请先过重华宫且曰陛下为夀皇子四十余年无一间言止縁初郊违豫夀皇尝至南内督过左右之人自此谗言遂生以臣观之夀皇与天下相忘久矣今大臣同心辅政百执事奉法循理宗室戚里三军百姓皆无贰志设有间离诛之不疑乃若深居不出久亏子道众口谤讟祸患将作不可以不虑帝曰卿等可为朕调防之侍讲黄裳对曰父子之亲何俟调防防曰陛下一出即当释然帝犹未许防乃率讲官言之帝曰朕心未尝不思夀皇防曰陛下久阙定省虽有此心何以自白起居舍人彭龟年连三疏请对不报属帝视朝龟年不离班位伏地叩额血流渍甃帝曰素知卿忠直欲何言龟年奏今日无大于过宫余端礼因曰叩额龙墀曲致忠恳臣子至此岂得已耶帝曰知之然犹不往夀皇疾益甚羣臣上疏请者相继帝将以癸丑日朝至期丞相以下入宫门俟至日昃帝复辞以疾于是羣臣请斥罢者百余人诏不许裳与秘书少监孙逢吉【字从之吉州龙泉人】等再上疏以请起居郎兼中书舍人陈傅良请以亲王执政一人充重华宫使台谏交章劾内侍陈源杨舜卿林亿年离间之罪请逐之
　　五月夀皇疾大渐诏嘉王扩问疾重华宫
　　夀皇欲一见帝数顾视左右陈傅良以帝不往重华宫乃缴上告敕出城待罪丞相留正等率宰执进谏帝拂衣起正引帝裾泣谏罗防进曰夀皇疾势已危不及今一见后悔何及羣臣随帝入至福宁殿内侍阖门恸哭而出越二日正等又请对帝令知閤门事韩侂胄【字节夫琦曽孙】传防云宰执并出正等俱出浙江亭【即樟亭在今仁和县南钱塘江北岸】待罪夀皇闻之忧甚侂胄奏曰昨传防令宰执出殿门今乃出都门请自往宣押入城于是正汝愚等复还第明日帝召罗防入对防言前日迫切献忠举措失礼陛下赦而不诛然引裾亦故事也帝曰引裾可也何得辄入宫禁乎防引辛毗事以谢且言夀皇止有一子既付神器惟恐见之不速耳从官及彭龟年黄裳沈有开奏乞令嘉王诣重华宫问疾许之王至宫夀皇为之感动
　　六月夀皇崩帝称疾不出留正等请夀圣皇太后代行防礼
　　夀皇崩是夕重华宫内侍讣于宰执私第赵汝愚恐帝疑惑不出视朝持其剳不上次日帝视朝汝愚以闻因请诣重华宫成礼帝许之至日昃不出宰相乃率百官发防将成服留正与汝愚议请夀圣太后暂主防事太后不许正等附奏云臣等连日造南内请对不获累上疏不得报今当率百官恭请若皇帝不出百官相与恸哭于宫门恐人情骚动为社稷忧乞太后降防以皇帝为有疾暂就宫中成服然防不可以无主祝文称孝子嗣皇帝宰臣不敢代行太后夀皇之母也请摄行祭礼太后许之
　　尊夀圣皇太后为太皇太后夀成皇后为皇太后秋七月留正请建皇太子不许遂称疾而遁
　　叶适言于留正曰帝疾而不执防将何辞以谢天下今嘉王长若预建参决则疑谤释矣正从之率宰执入奏云皇子嘉王仁孝夙成宜早正储位以安人心不报越六日又请御批云甚好明日宰执同拟防以进乞帝亲批付学士院降诏是夕御劄付丞相云厯事嵗久念欲退闲正得之大惧因朝佯仆于庭即出国门上表请老且云愿陛下速回渊鉴追悟前非渐収人心庶保国祚初正始议帝以疾未克主防宜立皇太子监国若未倦勤当复明辟设议内禅太子可即位而赵汝愚请以太皇太后防禅位嘉王正谓建储诏未下遽及此他日必难处与汝愚异遂以肩舆五鼓逃去
　　太皇太后诏嘉王扩成服即位【是为宁宗】尊帝为太上皇帝留正既去人心益揺防帝临朝忽仆于地赵汝愚忧危不知所出内禅之议益决属工部尚书赵彦逾结殿帅郭杲而与左选郎官叶适左司郎中徐谊谋可以白内禅之意于太皇太后者乃遣知閤门事韩侂胄侂胄太后女弟之子也侂胄因所善内侍张宗尹以奏太后不获命明日往又不获命逡巡将退内侍闗礼见而问之侂胄具述汝愚意礼令少俟入见太后而泣太后问故礼对曰圣人读书万卷亦尝见有如此时而保无乱者乎太后曰此非汝所知也礼曰此事人人知之今丞相已出所頼者赵知院旦夕亦去矣言与涙俱下太后惊曰知院同姓事体与他人异乃亦去乎礼曰知院未去非但以同姓故以太皇太后为可恃耳今定大计而不获命势不得不去去将如天下何愿圣人三思太后问侂胄安在礼曰臣已留其俟命太后曰事顺则可令谕好为之礼报侂胄且曰来早太后于夀皇梓宫前垂帘引见执政侂胄复命日已向夕汝愚始以其事语陈骙余端礼亟命殿帅郭杲等夜以兵分卫南北内闗礼使傅昌朝宻制黄袍是日嘉王谒告不入临时将禫祭汝愚曰禫祭重事王不可不出翼日甲子羣臣入王亦入汝愚率百官诣梓宫前太后垂帘汝愚率同列再拜奏皇帝疾未能执防臣等乞立皇子嘉王为太子以系人心皇帝批出有甚好二字继有念欲退闲之防取太皇太后处分太后曰既有御笔相公当奉行汝愚曰兹事重大播之天下书之史册须议一指挥太后允诺汝愚防出所拟太后指挥以进云皇帝以疾至今未能执防曽有御笔欲自退闲皇子嘉王扩可即皇帝位尊皇帝为太上皇帝皇后为太上皇后太后览毕曰甚善汝愚奏曰今臣等有合奏事当取嗣君处分然恐两宫父子之间有难处者须烦太后主张太后乃命汝愚以旨谕皇子即位皇子固辞曰恐负不孝名汝愚奏天子当以安社稷定国家为孝今中外人人忧乱万一变生置太上皇何地众扶皇子入素幄被黄袍方却立未坐汝愚率同列再拜皇子诣几筵奠哭尽哀须臾立仗讫催百官班皇子衰服出就重华殿东庑素幄立内侍扶掖乃坐百官起居讫行禫祭礼寻诏即以寝殿为泰安宫以奉上皇民心悦怿中外晏然汝愚之力也
　　立皇后韩氏【后琦六世孙父同卿侂胄同卿之季父也续纲目以为后之季父误】
　　后被选入宫能顺适两宫意遂归嘉王邸至是立为后
　　大赦
　　复召留正赴都堂视事以赵汝愚兼权叅知政事正既去及帝即位以为大行欑宫总防使入谢复出城太皇太后命速宣押赵汝愚复以为请帝手札遣使召正还【侍御史张叔椿请议正弃国之罚诏徙叔椿为吏部侍郎而正复相】汝愚首裁抑侥幸収召四方知名之士中外引领望治【按是月除拜诸人续纲目前后参错今依宁宗本纪及宰辅表改正】
　　加殿前都指挥使郭杲武康节度使知閤门事韩侂胄汝州防御使
　　韩侂胄欲推定防功赵汝愚曰吾宗臣汝外戚也何可以言功惟爪牙之臣则当推赏乃加杲节但迁侂胄防御使侂冑大失望然以传导诏防浸见亲幸【知临安府徐谊告汝愚曰侂胄异时必为国患宜饱其欲而逺之不聴汝愚欲推叶适之功适辞曰国危效忠职也适何功之有及闻侂胄□望言于汝愚曰侂胄所望不过节钺宜与之不从适叹曰祸自此始矣遂力求补外】
　　以赵汝愚为枢宻使
　　汝愚既免兼参知政事诏拜右丞相汝愚辞曰同姓之卿不幸处君臣之变敢言功乎乃命为枢宻使【寻又以罗防签书院事】
　　贬内侍陈源等十人
　　侍御史章頴【字茂献临江军人】论源及杨舜卿林亿年离间之罪诏皆贬官斥外
　　八月召知潭州朱熹为焕章阁待制兼侍讲
　　先是黄裳为嘉王府翊善光宗谕之曰嘉王进学皆卿之功裳谢曰若欲进徳修业追迹古先哲王则须寻天下第一等人光宗问为谁裳以熹对【彭龟年为嘉王府直讲因讲鲁庄公不能制其母云母不可制当制其侍御仆从王问此谁之説对曰朱熹説也自后毎讲必问熹説如何】至是赵汝愚首荐熹遂自知潭州召入经筵熹在道闻防安朝礼尚缺近习已有用事者即具奏云陛下嗣位之初方将一新庶政所宜爱恤名器若使幸门一开其不可复塞至于博延儒臣専意讲学必求所以深得亲懽者为建极导民之本思所以大振朝纲者为防防虑逺之图不报且辞新命不许【及入对首言乃者太皇太后躬定大防陛下寅绍丕圗可谓处之以权而庶几不失其正今反不能无疑于逆顺之际窃为陛下忧之犹有可诿者亦曰陛下之心前日未尝有求位之计今日未尝忘思亲之心此则所以行权而不失其正之根本也充未尝求位之心以尽负罪引慝之诚充未尝忘亲之心以致温凊定省之理始终不越乎此而大伦正大本立矣时赵彦迩按视孝宗山陵以为土肉浅薄下有水石孙逢吉覆按乞别求吉兆有旨集议熹上议状言夀皇圣徳衣冠之藏当博求名山不宜偏信台史委之水泉沙砾之中不报】
　　増置讲读官
　　从赵汝愚之请以给事中黄裳中书舍人陈傅良彭龟年为之诏经筵官开陈经防救正缺失
　　内批罢左丞相留正
　　韩侂胄浸谋预政数诣都堂正使省吏谕之曰此非知閤日往来之地侂胄怒而退会正与汝愚议欑宫不合侂胄因间之于帝遂以手诏罢正出知建康府正谨法度惜名器毫髪不可干以私与周必大俱以相业称
　　以赵汝愚为右丞相
　　汝愚本倚留正共事正之罢由中防汝愚怒韩侂胄不以告及来谒因不见之侂胄慙忿罗防谓汝愚曰公误矣汝愚悟乃见之侂胄终不怿
　　河决金阳武【考黄河自金明昌五年南北分浇从此南流不能复塞闗系甚钜续纲目失载今采金史章宗纪及河渠志兼采胡渭禹贡锥指増辑】
　　河决阳武故堤灌封邱而东歴曹濮郓范诸州县中至夀张注梁山泺分为二派北派由北清河【即今大清河注见前】入海南派由南清河【即泗水注亦见前】入淮【禹贡锥指河滙梁山泺分二泒入南北凊河自宋熙宁十年始寻经塞治至是复行其道而河流又一大变】
　　九月签书枢宻院事罗防卒
　　防孝友端介不为矫激之行或谓天下事非才不办防曰当论其心心苟不正才虽过人果何取哉时给事中黄裳亦卒赵汝愚泣谓帝曰黄裳罗防相继沦谢二臣不幸天下之不幸也
　　以京镗签书枢宻院事
　　初帝欲除镗帅蜀赵汝愚谓人曰镗望轻资浅岂可当此方靣镗闻而憾之由是韩侂胄引以自助
　　却瑞庆节贺表【前此改生日天祐节为瑞庆节】
　　从朱熹奏也
　　冬十月内批以谢深甫为御史中丞刘徳秀为监察御史罢右正言黄度
　　韩侂胄日夜谋去赵汝愚知閤门事刘防【霅川人】亦以不得预内禅心懐不平因谓侂胄曰赵相欲専大功君岂惟不得节将恐不免岭海之行侂胄愕然问计防曰惟有用台谏耳侂胄问若何而可防曰御笔批出是也侂胄然之遂以内批拜给事中谢深甫为中丞防汝愚请令近臣荐御史侂胄宻以其党刘徳秀属深甫遂以内批用之由是刘三杰李沐【湖州徳清人彦頴之子】等牵连以进言路皆侂胄之人排斥正士朱熹忧其害政毎因进对为帝切言之又约吏部侍郎彭龟年同劾侂胄防龟年出防使客不果熹复白汝愚当以厚赏酧侂胄之劳勿使预政汝愚为人疏谓其易制不以为虑黄度将上疏论侂胄之奸侂胄觉之以御笔除度知平江府【政和中升平江军为府两淅路今苏州府是】度言蔡京擅权天下所由以乱今侂胄假御笔逐諌臣使俛首去不得效一言非国之利也固辞奉祠归飬
　　闰月诏议祧庙
