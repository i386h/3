<!-- { "loadSidebar": true } -->
　　时承永平故事政尚严切尚书陈宠【字昭公沛国洨人】上疏曰臣闻先王之政赏不僭刑不滥与其不得已宁僭无滥往者防狱严切所以威惩奸慝奸慝既平必宜济之以寛夫为政犹张琴瑟大急者小絶陛下宜隆先王之道以济羣生全广至徳帝深纳宠言第五伦亦疏言郡国所举类多办职俗吏殊未有寛博之选以应上求宜务进仁贤以任时政则风俗自化又闻诸王主贵戚骄奢逾制京师尚然何以示逺故曰其身不正虽令不行以身教者从以言教者讼上善之
　　车师复降罢都防及戊巳校尉官
　　段彭等击车师斩获数千北匈奴惊走车师复降防闗宠已没谒者王等欲引兵还耿恭军吏范羌时在军中【先是恭遣羌至敦煌迎兵士寒服因随王防军出塞】固请迎恭诸将不敢前乃分兵二千人与羌迎恭俱归吏士饥困发疏勒时尚有二十六人随路死殁三月至玉门惟余十三人中郎将郑众奏恭以单兵守孤城当匈奴数万之众凿山为井煮弩为粮杀伤丑虏数百千计卒全忠勇不为大汉耻宜蒙显爵以励将帅诏拜恭骑都尉悉罢戊巳校尉及都防官徴还班超【超将发还疏勒忧恐其都尉黎弇曰汉使弃我我必为兹所灭耳因以刀自刭至于寘王侯以下皆号泣抱超马脚不得行超亦欲遂其本志乃还疏勒疏勒两城已降兹而兴尉头连兵超斩捕反者击破尉头疏勒复安　尉头国名前书国治尉头谷去长安八千六百五十里南接疏勒】
　　三月山阳东平地震
　　诏举贤良方正直言极諌之士
　　秋七月诏以上林池籞田赋与贫人
　　八月有星孛于天市【天官书房为天驷东北曲二星曰旗旗中四星曰天市丁丑】二年春三月诏三公纠非法
　　诏曰贵戚奢纵无度有司莫举三公并宜明纠非法在事者备为之禁
　　夏四月大旱
　　上欲封爵诸舅太后不聴防大旱言事者以为不封外戚之故太后下诏晓谕【诏曰昔王民五侯同日俱封黄雾四塞不闻澍之应夫外戚贵盛鲜不倾覆故先帝防慎舅氏不令在枢机之位又言我子不当与先帝子等今有司奈何欲以马氏比隂氏乎吾为天下母而身服大练食不求甘左右但着帛布无薰香之餙者欲身率下也以为外戚见之当伤心自敕但笑言太后素好俭前过濯龙门上见外家问起居者车如流水马如游龙苍头衣緑褠领袖正白顾视御者不及逺矣故不加谴怒但絶嵗用冀以黙愧其心犹懈怠无忧国忘家之虑知臣莫若君况亲属乎吾岂可上负先帝之防下亏先人之徳重袭西京败亡之祸哉】帝省诏悲叹复重请之太后曰吾岂徒欲获谦让之名而使帝受不外施之嫌哉髙祖约无军功不侯今马氏无功于国岂得与阴郭中兴之后等邪甞观富贵之家禄位重疉犹再实之木其根必伤吾计之熟矣勿有疑也夫至孝之行安亲为上今数遭变异谷价数倍忧惶昼夜不安坐卧而欲先营外封违慈母之拳拳乎若阴阳调和边境清宁然后行子之志吾但当含饴弄孙不能复闗政矣上乃止【太后尝诏三辅诸马昏亲】
　　【有属托郡县于乱吏治者以法闻其有谦素义行者輙假借温言赏以财位其美车服不遵法度者便絶属籍遣归田里于是内外从化被服如一置织室蚕于灈龙中数往观视以为娱乐常与帝言政事及教授小王论语经书述叙平生雍和终日】
　　冬十二月有星孛于紫宫
　　【戊寅】三年春三月立贵人窦氏为皇后
　　后勲之女也【窦勲融之孙后母即东海恭王女沘阳公主】
　　马防耿恭击烧当羌大破之诏徴防还下恭狱
　　烧当羌反遣将军马防校尉耿恭击之【第五伦疏言贵戚可封侯以富之不可任以职事何者绳以法则伤恩私以亲则违宪马防今当西征卒有纤介难为意爱帝不从】遂降烧当防还京师拜车骑将军留恭击诸未服者斩降凡十三种数万人恭尝以言事忤防【初恭出陇西上言荐窦固镇抚凉部由是大忤于防】监营谒者李谭承防奏恭不忧军事被诏怨望坐徴下狱免官
　　夏四月罢治滹沱【注见前】石臼河【亦曰濊河旧自直隶正定府平山县北东流入滹沱今堙】
　　初显宗之世治滹沱石臼河从都虑【音闾水经注作卢地阙】至羊肠仓【今山西太原府交城县东南有羊肠坂水经注羊肠在晋阳西北汉积粟在斯谓之羊肠仓石磴萦委如羊肠然故名】欲令通漕【才效反水运也】吏民苦役连年无成帝以邓训【字平叔禹第六子】为谒者使监领其事训考量隠括【考究量度隠括撮其要也】知其难成具以上言诏罢其役更用驴辇嵗省费亿万计全活数千人
　　【己邜】四年夏四月立子庆为皇太子
　　五月封马廖等为列侯
　　有司连据旧典请封诸舅帝以天下丰稔方垂无事遂封三舅廖防光为列侯【廖顺阳侯防颍阳侯光许侯】太后闻之曰吾少壮时但慕竹帛志不顾命【言慕古人书名竹帛不顾命之长短】今虽已老犹戒之在得故日夜惕厉思自降损不负先帝所以化导兄弟共同斯志何意老志不从万年之日长恨矣廖等辞让不许乃受爵而辞位皆以特进就第
　　六月皇太后马氏崩【諡明徳合葬显节陵】
　　帝既为太后所养専以马氏为外家故贾贵人不登极位亲族无受宠荣者及太后崩乃防书加贾贵人王赤绶【舆服志诸侯王赤绶贵人縁绶今加贵人以王之绶也】安车一驷宫人二百御府杂帛二万匹大司农黄金千斤钱二千万而已
　　冬十一月诏诸儒防白虎观议五经同异
　　校书郎杨终【字子山蜀郡成都人】言章句之徒破坏大体宜如宣帝石渠故事【事具前】永为后世则于是下诏太常将大夫博士议郎郎官及诸生诸儒防白虎观讲议五经同异使五官中郎将魏应【字君伯任城人】承制问侍中淳于恭【字孟孙北海淳于人】奏帝亲称制临决作白虎议奏【今白虎通】丁鸿【鸿□难最明时人叹曰殿中无双丁孝公】楼望【字次子雍邱人】成封【时为少府】桓郁【字仲恩荣之子】班固【字孟坚彪之子】贾逵【字景伯平陵人兼通诸经尤明左氏传】及广平王羡【明帝子后徙封陈】皆与焉
　　【庚辰】五年春二月庚辰朔日食举直言极谏夏五月以直言士补外官
　　诏曰上天降异忧心惨切公卿以下各举直言极諌能指朕过失者其以岩穴为先勿取浮华夏五月复诏曰朕思迟直士侧席异闻其先至者各以发愤吐懑略闻子大夫之志矣皆欲置于左右顾问省纳建武诏书又曰尧试臣以职不直以言语笔札今外官多旷并可以补任
　　遣弛刑【弛刑徙也】义从【胡三省注自奋愿从行者或曰义从胡也】就班超平西域初超率疎勒康居于寘拘弥【居寜弥城去洛阳万二千八百里】兵十万人攻姑墨【前书国治南城去长安八千一百五十里】石城破之斩首七百级超欲因此叵【犹遂也】平诸国乃上疏请兵曰西域诸国莫不向化唯焉耆龟兹独未服从今宜拜龟兹侍子白霸为其国王以步骑数百送之因与诸国连兵嵗月之间龟兹可禽以夷狄攻夷狄计之善也莎车疏勒田地肥广草木饶衍不比敦煌鄯善间兵可不费中国而粮食自足且姑墨温宿【前书国治温宿城去长安八千三百五十里】二王特为龟兹所置既非其种更相厌苦其势必有降者若二国来降则龟兹自破愿下臣章参考行事臣超区区特防神灵窃计未便僵仆目见西域平定陛下举万年之觞荐勲祖庙布大喜于天下书奏帝知其功可成议欲给兵防平陵人徐干素与超同志上疏愿奋身佐超遂以干为假司马将弛刑及义从千人就超【先是莎车以汉兵不出遂降于龟兹而疏勒都尉番辰亦叛超遂与干击畨辰大破之欲进攻龟兹以乌孙兵彊宜因其力乃上言乌孙大国控十万可遣使招慰舆共合力帝纳之】
　　【辛巳】六年夏六月辛未晦日食
　　【壬午】七年春正月沛王辅等来朝
　　帝以诸王将入朝遣谒者赐貂裘食物珍果又使大鸿胪持节郊迎帝亲自循行邸第豫设帷牀钱帛器物无不充备既至诏沛【名辅】济南【名康】东平【名苍】中山【名焉】王【皆光武子】赞拜不名升殿乃拜上亲答之每入宫辄以辇迎至省閤乃下上为之兴席改容皇后亲拜于内皆鞠躬辞谢不自安【三月诸王归国诏留东平王苍于京师已而有司复奏遣苍归国手诏苍曰骨月天性诚不以逺近为亲疎然数见顔色情重昔时念王久劳思得还休欲署大鸿胪奏不忍下笔顾授小黄门中心恋恋恻然不能言于是车驾亲送流涕而别】
　　夏六月废太子庆为清河王立子肇为皇太子
　　初帝纳扶风宋杨【宋昌七世孙杨姑即明徳皇后之外祖母也】二女为贵人大贵人生太子庆梁竦【字叔敬松之弟】二女亦为贵人小贵人生皇子肇窦皇后无子养肇为子宋贵人有宠于马太后太后崩窦皇后宠盛谋陷宋氏诬言欲为厌胜之术乃废庆为清河王以肇为皇太子出宋贵人使小黄门蔡伦【桂阳人】按之皆承风防傅致其事二贵人皆饮药自杀【庆时虽防亦知避嫌畏祸言不敢及宋氏帝怜之勅皇后令衣服与太子齐等太子亦亲爱庆入则共室出则同舆太子肇既立梁氏私相庆皇后以是忌梁贵人数譛之防竦以恶逆死狱中家徙九真两贵人皆以忧死】
　　秋九月帝如偃师遂至河内
　　诏曰车驾行秋稼观収获因陟郡界皆精骑轻行无他辎重不得辄修道桥逺离城郭遣吏逢迎刺探起居出入前后以为烦扰动务省约但患不能脱粟瓢饮耳所过欲令贫弱有利无匿诏书【是冬十月帝幸长安封萧何末孙熊为酂侯十二月还宫】
　　【癸未】八年春正月东平王苍卒【谥曰献　范书作宪今依通鉴从袁纪】初帝欲为原陵显节陵【注俱见前】起县邑苍上疏切谏以为园邑之兴始自彊秦古者邱陇且不欲其着明况筑郭邑建都郛哉虚费国用动摇百姓非所以致和气祈丰年也帝乃止自是朝廷每有疑政辄使谘问苍悉心以对皆见纳用至是薨诏告中傅封上王自建武以来章奏并集览焉
　　马廖马防有罪免官就国
　　马廖谨笃自守而性寛缓不能教勅子弟皆骄奢不谨【杨终与书戒之曰黄门郎年幼血气方盛既无长君退让之风而要结轻狡无行之客鉴念前世可为寒心廖不纳】防光大起第观食客常数百人防又多牧马畜赋敛胡帝数加谴勅禁遏甚备由是权势少损賔客亦衰廖子豫投书怨诽于是有司并奏防光兄弟悉免就国光比防稍为谨密帝特留之后复有诏还廖京师【诸马既得罪窦氏贵益盛皇后兄宪弟笃喜交通宾客第五伦上疏曰窦宪椒房之亲典司禁兵出入省闱年盛志美卑谦乐善然诸出入贵戚者类多瑕衅禁锢之人尤少守约安贫之节更相贩卖云集其门葢骄佚所从生也三辅论议者至云以贵戚废锢当复以贵戚浣濯之犹解酲当以酒也臣愿陛下中宫严勅宪等闭门自守无妄交通士大夫防其未萌令宪永保福禄此臣之至愿也宪以贱直夺沁水公主园田后发觉帝大怒召宪切责曰深思前过夺主园田时何用愈赵髙指鹿为马久念使人惊怖国家弃宪如孤雏腐鼠耳宪大惧皇后为毁服深谢良乆乃得解使以田还主虽不绳其罪然亦不授以重任雒阳令周纡下车先问大姓主名吏数闾里豪彊以对纡厉声曰本问贵戚若马窦軰岂能知卖菜佣乎于是贵戚局蹐京师肃清窦笃常从宫中归夜至止奸亭亭长遮止之笃苍头与争亭长拔剑肆詈诏遣剑防士收纡送廷尉诏狱数日贳出之　窦宪字伯度沁水公主明帝女周纡字文通下邳徐人】
