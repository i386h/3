<!-- { "loadSidebar": true } -->
　　图卜特穆尔追尊帝母依竒哩氏【努抡公主之女按努抡旧作奴兀抡今改后仿此】及其母唐古特氏【旧作唐兀氏今改后仿此】并为皇后【依竒哩氏谥曰仁献章圣唐古特氏谥曰文献昭圣】
　　三月图卜特穆尔遣雅克特穆尔奉皇帝宝赴漠北夏四月以雅克特穆尔为太师
　　图卜特穆尔遣雅克特穆尔奉皇帝玺来上乃谕廷臣曰宝玺既北上继今国事其遣人闻于行在所四月癸巳雅克特穆尔入见帝嘉其功以为太师复谕之曰京师百官朕弟所用者并仍旧其谕以朕意雅克特穆尔奏陛下君临万方国家大事所用者省院台而己宜择人居之乃用哈玛尔图【旧作哈八儿秃今改后仿此】等为平章政事等官皆武宗旧人也是日宴诸王大臣于行殿因谕台臣曰太祖有训美色名马人皆悦之然方寸一有繋累即能败名防徳卿等亦尝念及于此乎世祖初立御史台时首命塔齐尔布达嘉勒【旧作奔帖杰儿今改后仿此】二人协司其政天下国家譬如一人之身中书其右手也枢宻其左手也左右手有疾治之以良医省院阙失不以御史台治之可乎凡诸王百司违法越礼一听举劾风纪重则贪墨惧犹斧斤重则入木深也朕有阙失卿等亦当以闻不汝责也
　　遣使立图卜特穆尔为皇太子
　　旱蝗民饥
　　河南北山东两浙饥民毋论百余万户自嵩汝至淮南死亡相籍命所在州县官以便宜赈之
　　囊嘉特降寻杀之
　　图卜特穆尔遣使至四川赦囊嘉特囊嘉特听诏归顺蜀地悉定寻坐以指斥乘舆杀之于市籍其家
　　秋七月丙辰朔日食
　　太白经天
　　八月帝次翁果察图图卜特穆尔入见帝暴崩
　　武寜王彻辰图【旧作彻彻秃今改后仿此】等先至京师致立皇太子之命图卜特穆尔遂京师奉迎于道受太子宝八月乙酉朔帝次翁果察图丙辰图卜特穆尔入见与诸王大臣宴于行殿越三日庚寅帝暴崩年三十国语称曰呼土克图皇帝【呼土克图防古语有福之谓元史旧讹作防都笃今译改胡粹中曰闻故老言雅克特穆尔奉上玺绶明宗从官有不为礼者雅克特穆尔怒且惧既而帝暴崩雅克特穆尔闻哭声即奔入帐中取窦玺扶文宗上马南驰本史言皇太子入哭尽哀雅克特穆尔以皇后命以皇帝寳授于大子其説不合岂当时忌讳而不敢明言者欤】
　　图卜特穆尔以巴延为左丞相竒彻台【旧作钦察台】阿尔斯兰哈雅【旧作阿儿思兰海牙今并改复仿此】赵世延并为平章事
　　多尔济为右丞阿永【旧作阿荣今改后仿此】赵世安并参知政事达实特穆尔知枢宻院特穆尔布哈特穆尔图【旧作铁木儿脱今改后仿此】并御史大夫
　　图卜特穆尔复袭位于上都【是为文宗】
　　建龙翔集庆寺于建康
　　命阿永赵世安督工台臣监造于是南台御史言陛下龙潜建业居民困于供给幸而获覩今日莫不跂望非常之恩今夺民时毁民居以创佛寺台臣表正百官委以监造岂其礼哉昔汉髙祖复丰沛两县光武免南阳税三年今不务此而隆重佛教何以慰斯民之望且佛教慈悲方便今尊佛氏而害生民无乃违其教乎书奏为免台臣监役
　　诏修经世大典
　　勅翰林国子院同奎章阁学士采辑本朝故事准唐宋防要为经世大典
　　冬十一月湖南猺贼冦边
　　湖广州县为广源猺冦掠者二百八十余处因命平章刘脱欢招捕之
　　十二月以西僧牟札克防喇实【旧作辇□乞剌思今改后仿此】为帝师帝师至帝命朝臣一品以下咸郊迎大臣俯伏进觞帝师不为动惟国子祭酒富珠哩翀【字子翚其先隆安人金泰和间定女直姓属望广平旧作孛术鲁翀今改】举觞立进曰帝师释迦之徒天下僧人师也予孔子之徒天下儒人师也请各不为礼帝师笑而起举觞立饮众为之栗然
　　文宗皇帝
　　【庚午】至顺元年春二月立明宗子伊埒哲伯【旧作懿璘质班今改后仿此】为鄜王平章政事多尔济以罪免
　　台臣言多尔济紊乱铨选贪汚着闻请加罢黜从之寻以鄂博哈雅【旧作阿卜海牙】伊拉齐【旧作亦列赤今并改后仿此】相继为平章政事
　　以巴延知枢密院事罢置左丞相
　　帝以雅克特穆尔有大功欲独相以尊异之乃诏谕中书省曰昔世祖以宰相一人总领庶务故治出于一今雅克特穆尔为右丞相巴顔既知枢宻院事左丞相其勿复置又诏一切政务悉听雅克特穆尔总裁大小官员人等敢有隔越闻奏以违制论
　　三月云南诸王图沁【旧作秃坚今改后仿此】反遣豫王喇特纳实哩督诸将讨之
　　图沁及万户布呼【旧作伯忽】阿哈【旧作阿禾今并改后仿此】等叛攻陷中庆路【本大理国善阐府地元置中庆路云南行省治焉今为云南府】杀防访司官寻自称云南王以布呼为丞相阿哈等为平章等官立城栅焚仓库以拒命诏以竒珠【旧作乞住今改后仿此】为云南平章政事特穆尔布哈【旧作帖木儿不花今改后仿此】为云南左丞及中尚卿蘓尔约苏【旧作小云失今改后仿此】从喇特纳实哩由八番【本汉牂牁郡地五季马殷遣八姓帅率兵讨两江溪峒至此留戍遂各分据号八畨元置八畨顺元等处宣慰司明升置贵州布政司今为贵阳府治】进讨之
　　夏四月皇后鸿吉哩氏杀明宗皇后班布尔实【成宗甥夀寜公主之女按巴布沙旧作八不沙今改后仿此】
　　皇后与宦者拜珠谋杀之
　　云南土官禄余等叛附于图沁诏遣诸王温都逊特穆尔【旧作云都思帖木儿今改后仿此】防诸路兵进讨之【续纲目于是年事前后多错悮今悉从文宗本纪改正】
　　初云南乌蒙【蛮部名元置宣慰司明升为府今云南昭通府是】土官禄余以讨图沁功授行省参知政事至是叛附于图沁罗罗【即罗罗斯番部名其酋长散居大渡河西元时内附立罗罗宣慰司统之明置建昌卫今为寜逺府属四川省】诸蛮因相继作乱平章特穆尔布哈被害诏诸王温都逊特穆尔将江浙河南江西三省兵二万与湖广省臣脱欢并讨之
　　六月杀知枢宻院库春贝【旧作涧彻伯】托克托穆尔【旧作脱脱木儿今并改】等十二人籍其家
　　库春贝托克托穆尔及通政使济尔噶朗【旧作只尔哈郎今改】等以雅克特穆尔权势崇重欲谋诛之页特宻实托宻【旧作也的迷失脱迷今改后仿此】以变告雅克特穆尔即率竒卜察克军掩捕案问并弃市籍其家
　　秋七月将作院使索珠等有罪诛
　　特们徳尔子索珠观音努【旧作观音奴今改】壻伊埒哈雅【旧作野理牙又作野理海牙今改】坐怨望造符箓祭北斗呪咀事觉词连刑部尚书乌讷尔【旧作乌马儿今改】前御史大夫博罗上都留守乌讷尔【旧作马儿今改】等俱伏诛
　　闰月赵世延罢
　　御史葛明诚言世延年逾七十固位苟容请黜归田里诏中书议之雅克特穆尔言世延向陈致仕不允所请御史之言盖不知有旨也帝曰如御史言世延固难任中书其仍任以翰林奎章之职
　　诏加孔子父母及顔回曽参孔伋孟轲程颢程颐封爵孔子父叔梁纥为啓圣王母顔氏啓圣王夫人顔子兖国复圣公曾子郕国宗圣公子思沂国述圣公孟子邹国亚圣公程颢豫国公颐洛国公【寻复以董仲舒从祀孔子庙廷位列七十子之下】
　　江南大水
　　江浙湖广尤甚没民田五万一百八十顷民饥者四十余万户
　　冬十月始亲祀南郊
　　帝始服大裘衮冕亲祀昊天上帝于南郊以太祖配享盖自世祖至是凡七世而南郊亲祀之礼始克举焉
　　十二月立燕王喇特纳达喇【旧作阿剌忒纳答剌今改】为太子太子既立月余以疹疾卒诏绘真容奉安庆夀寺祀之如累朝神御殿
　　【辛未】二年春二月立广教总管府
　　凡十六所以掌天下僧尼之政秩正三品府设达噜噶齐总管同知府事判官各一员宣政院选流内官拟注以闻总管则僧为之
　　三月司徒锡沙【旧作香山今改】陈符谶
　　锡沙言陶景胡笳曲有负扆飞天歴终是甲辰君之语暗合陛下生年纪号实受命之符乞録付史馆颁示中外诏翰林集贤诸儒臣议咸以为唐开元间薛譲进武后鼎铭云上天降监方建隆基为宗受命之符姚崇表贺宋司马光言其采偶就之文以为符瑞此小臣之谄而宰相实之是诬其君也今景之曲虽于生年纪号若偶合者然陛下应天顺人绍基正统无待于旁引曲説以为符瑞从其所言恐啓谶纬之端非所以定民志也事遂寝
　　夏四月武陟地震
　　逾月不止
　　喇特纳实哩等畧定云南引兵还
　　先是镇西武靖王绰斯巴勒【世祖第六子西平王鄂尔齐之孙按绰斯巴勒旧作搠思班今改后仿此】及喇特纳实哩等率兵十余万讨云南倍道兼进夺金沙江【即古丽水源出吐蕃共陇川犁牛石下东南流入云南境合打冲河又东流至防理州南入四川界】与贼兵遇连战败之擒斩阿呼遂复中庆路又与布呼战于马金山获而诛之惟禄余遁去至是遣使来献捷且请留荆王伊苏伊伯根【太宗子奎屯之孙按伊蘓伊伯根旧作也速也不干今改后仿此】等各领所部屯驻镇遗冦余军皆遣还诏从之而以特黙齐齐为云南行省平章总制军事
　　六月翰林学士吴澄卒【谥文正】
　　澄自泰定间谢病归临川四方从学者恒数百人著书至将终犹不辍其易春秋礼记纂言尽破传注穿凿卓然成一家言朝廷命其子京为抚州教授以便奉养至是卒【赠临川郡公学者称之为草庐先生】
　　秋八月甲辰朔日食
　　江浙水
　　壊田十八万八千七百三十八顷
　　诏皇子古噜达喇【旧作古纳答剌今改后仿此】出居雅克特穆尔家命市谔尔根萨里【旧作阿鲁浑撒里今改】宅令雅克特穆尔奉皇子居之更名雅克特古斯【旧作燕帖古思今改】寻又诏养雅克特穆尔之子塔剌海为己子赐以居第及赀产
　　九月禄余复冦云南冬十月都元帅齐喇【旧本作怯烈今改后仿此】击走之
　　禄余既窜伏寻出收招余党复大乱冦顺元【元至元二十年讨平羣蛮置顺元路安抚司在今贵州贵阳府境内】等路云南省臣遣都事诺海往招之授以叅政制命禄余拒不受遂遇害既而蒙古都元帅齐喇潜师撃破贼砦杀五百余人图沁弟必里克图库图齐【旧作必剌都古象失今改后仿此】举家赴水死获图沁弟二人子三人诛之禄余遁去余党悉平
　　冬十一月壬申朔日食
　　【壬申】三年夏四月诸王伊噜特穆尔谋反伏诛
　　安西王阿南达【旧作阿难荅今改】之子伊噜特穆尔与辉和尔裕勒珍【旧作玉珍今改】达实班第【旧作逹八的】喇实班第【旧作剌板的】国师必喇特纳实哩沙津阿古齐【旧作必剌忒纳失里沙津爱防持今并改】谋不轨事觉皆伏诛
　　五月禁如封淫祀
　　太常博士王瓉言诸路请加封神庙滥及淫祠按礼经以劳定国以死勤事能御大灾能捍大患则祀之其非祀典之神自后请不许加封从之
　　云南饥
　　六月严起复之禁
