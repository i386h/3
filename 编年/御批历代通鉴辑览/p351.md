<!-- { "loadSidebar": true } -->
　　初宪宗之崩上疑郭太后预其谋又郑太后本郭太后侍儿有宿怨故上即位待郭太后礼殊薄郭太后意怏怏一日登勤政楼欲自陨上闻之大怒是夕崩外人颇有异论上不欲以郭太后附葬宪宗有司请葬景陵外园礼院检讨官王皥奏宜合葬祔庙上大怒白敏中召皥诘之皡曰太皇太后汾阳王之孙宪宗在东宫时正妃母天下歴五朝岂得以暧昧之事遽废正嫡之礼乎敏中甚怒皥气愈厉周墀见之举手加颡叹其孤直皥竟坐贬句容【汉县今属江宁府】令【后咸通中皥复为礼官伸前议乃始以太后配飨宪宗】
　　冬十一月万寿公主适起居郎郑颢【絪之孙】
　　颢以文雅著称公主上之爱女故选尚之旧制以银装车上曰吾欲以俭约化天下当自亲者始令依外命妇以铜装车仍诏公主执妇礼皆如臣庻之法戒以毋得轻夫族预时事【颢弟顗尝得危疾上遣使视之还问公主何在曰在慈恩寺观戏塲上怒叹曰我怪士大夫家不欲与我家为昏良有以也亟召公主责之曰岂有小郎病不往省视乃观戏乎由是贵戚皆守礼法如衣冠之族】
　　【己巳】三年春正月以韦宙为御史
　　上与宰相论元和循吏孰为第一周墀曰臣尝守土江西闻观察使韦丹功德被于八州没四十年老穉歌思如丹尚存诏史馆修撰杜牧撰丹遗爱碑仍擢其子宙为御史
　　夏四月周墀罢为东川节度使
　　王宰入朝以货结贵幸求以使相领宣武周墀上书论之宰遂还鎭驸马都尉韦让求为京兆尹墀言京兆尹非才望不可为让议竟墀又谏上开邉忤防遂罢郑颢言于上曰周墀以直言入相亦以直言罢上深感悟加检校右仆射
　　卢龙节度使张仲武卒
　　子直方为留后【直方寻授节度使忍喜游猎军中将作乱直方知之举族逃归京师军中推牙将周綝为留后明年綝卒军人复立张允仲为留后　张充伸字逄昌范阳人】
　　五月武寜军乱逐其节度使李廓【程之子】诏以卢止代之初李廓在鎭不治右补阙郑鲁上言其状且曰臣恐新麦未登徐师必乱速命良帅救此一方上未之省徐州果乱逐廓上思鲁言擢为起居舍人以卢止为节度使武宁士卒素骄有银刀都【唐末藩镇亲军多谓之都银刀注详后】尤甚屡逐主帅止至鎭都虞侯胡庆方复谋作乱止诛之抚循其余训以忠义军府遂安
　　秋七月克复河湟
　　先是吐蕃三州【秦原安乐三州注具见前】七闗【石门驿藏制胜石峡木峡六盘萧七关俱在平凉府界】来降诏诸道皆出兵应接至是泾原节度使康季荣取原州及六闗灵武节度使朱叔明取安乐州邠宁节度使张君绪取萧闗八月改安乐州为威州河陇老防千余人诣阙上御延喜门楼见之欢呼舞跃解胡服袭冠带诏募百姓垦辟三州七闗土田五年不收租税将吏能为营田者官给牛及种粮温池【唐县故城在今宁夏府灵州】盐利【灵州有大小二盐池】委度支制置戍卒倍给衣粮二年一代余没蕃州县亦令量力收复【是冬西川节度使杜悰取淮州】
　　冬閠十一月加顺宗宪宗諡号
　　宰相以克复河湟请上尊号上曰宪宗尝有志复河湟未遂而崩今乃克成先志耳其议加顺宪二宗尊号以昭功烈
　　【庚午】四年夏四月贬马植为常州刺史
　　上之立也中尉马元贽有力焉由是有宠植与之叙宗族上赐元贽寳带元贽以遗植植服之以朝上见而识之收其亲吏鞫之尽得交通之状故贬
　　冬十月以令狐绹同平章事
　　先是周墀旣罢以崔魏扶【字相之盈之孙】同平章事既而马植贬魏扶复卒于是崔龟从【字元告武城人】及绹相继为相【龟从于是年六月先相】
　　【辛未】五年春二月以裴休为盐鐡使
　　自太和以来歳运江淮米不过四十万斛吏卒侵盗沈舟逹渭仓者什不三四大堕刘晏之法休穷究其弊立漕法十条歳运百二十万斛
　　以李福【字能之石之弟】为夏绥节度使
　　党项屡为邉患上颇知由邉帅利其羊马数欺夺之或妄诛杀虏不胜愤怨故反乃以右谏议大夫李福节度夏绥自是继选儒臣以代邉将之贪者行日复靣加戒励党项遂安
　　三月以白敏中充招讨党项都统制置使
　　上以南山平夏党项【党项在银夏以北居川泽者为平夏党项在安□以南居山谷者为南山党项】乆而未平颇厌用兵崔铉建议遣大臣镇抚乃以白敏中为制置使兼邠宁节度使军于宁州定远城【注见前】使史元破党项九千余帐敏中奏党项平诏南山党项犹行抄掠宜于银夏境内授以闲田或复入山林不受敎令则诛讨无赦若邉将贪鄙致其怨叛当先罪邉将后讨冦虏南山党项寻以请降赦之【制以党项既平罢敏中都统以平章事充邠宁节度使】
　　夏五月吐蕃论恐热入朝
　　先是恐热击尚婢婢遂掠河西【五千里间皆成赤地】旣而所部以其残虐多叛恐热势孤乃扬言曰吾今入朝借兵于唐求诛不服者至是入朝求为河渭节度使上不许召对遣还恐热怏怏而去众稍散才有二百余人奔于廓州【注见前】
　　冬十月以魏謩同平章事
　　时上春秋已高太子未立羣臣莫敢言謩入谢因言今海内无事惟未建储副使正人辅导臣窃以为忧且泣时人重之
　　十一月以张义潮【沙州人】为归义节度使
　　先是义潮以沙州降【时吐蕃大乱义潮隂结豪杰一旦帅众被甲噪于州门唐人皆应之吐蕃守将惊走义潮送摄州事奏表来降】发兵畧定其旁瓜伊西甘肃兰鄯河岷廓十州【州唐置今安西府是余注俱见前】至是遣其兄义泽奉图籍入见于是河湟之地尽入于唐诏置归义军于沙州以义潮镇之
　　【壬申】六年春二月鸡山【胡三省注在蓬果二州之界　蓬果二州注俱见前】羣盗寇掠果州刺史王贽讨平之
　　初蓬果羣盗依阻鸡山宼掠三州【胡三省注渭东西川及山南西道】诏果州刺史王贽讨之山南西道亦奏巴南妖贼言辞悖慢上怒其崔曰此皆陛下赤子廹于饥寒盗弄兵于谿谷间不足辱大军但遣一使者可平矣乃遣京兆少尹刘潼【字子因晏兄子】招谕之潼言今使羣贼归命其势甚易所虑者武臣耻不战之功议者贵欲速之效耳潼之山中盗弯弓待之潼直前曰我靣受诏赦汝罪使汝复为平人汝眞欲反可射我贼皆投弓列拜请降潼归馆而贽引兵已至山下竟击灭之
　　三月诏大将军郑光【丹阳人郑太后之弟】赐庄免税役寻罢之敇先赐郑光鄠县等庄并免税役中书门下奏税役之法天下皆同郑光独免似乖法意敇曰朕以郑光元舅初不细思亲戚之间人所难议卿等茍非爱我岂进嘉言庻事能尽如斯天下何患不理有始有卒当共守之并依所奏
　　夏六月以毕諴【字存之搆从曽孙】为邠寕节度使
　　党项复扰邉上欲择帅而难其人从容与翰林学士毕諴论邉事諴援今据古具陈方畧上悦曰不意颇牧近在禁庭卿其为朕行乎諴欣然奉命【既而諴招谕党项平之】
　　閠月以卢钧为河东节度使
　　河东节度使李业纵吏民侵掠杂虏由是北邉扰动诏以钧代之业内有所恃【谓恃宦官】人莫敢言魏謩独请贬黜上不许钧奏韦宙为副使遣诣塞下谕以祸福禁其侵掠杂虏遂安【掌书记李璋杖一牙职明日牙将百余人诉于钧钧杖其为首者谪戊外镇曰边镇百余人无故横诉不可不抑也　李璋字仲礼绛之字】
　　秋八月以裴休同平章事
　　休既相上命休极言时事休请早建太子上曰若建太子则朕遂为闲人休由是不敢复言
　　冬十二月复禁私度僧尼
　　先是进士孙樵【字可之闗东人】上言百姓男耕女织不自温饱而羣僧安坐华屋羙衣精馔率以十户不能飬一僧武宗愤其然髪十七万僧是天下百七十万户始得苏息也陛下即位以来修复废寺度僧几复其旧纵不能如武宗除积弊奈何兴之于已废乎愿早降明诏罢之庻几百姓犹得以息肩也至是中书门下奏度僧不精则戒法堕壊造寺无节则损费过多请自今仍严禁私度僧尼从之
　　【癸酉】七年冬十二月以郑光为右羽林统军
　　上事郑太后甚谨不居别馆朝夕奉养郑光鎭河中入朝上与论政光对鄙浅上不悦留为统军太后数言其贫上辄厚赐金帛终不复任以民官
　　度支奏歳入之数
　　钱九百二十五万緍内五百五十万緍租税八十二万緍酤二百七十八万余緍盐利
　　【甲戌】八年春正月丙戌朔日食罢元防
　　先是左补阙赵璘以日食请罢元防止御宣政宰相曰天下无事元防大礼不可罢也上曰近华州有贼闗中有贼皆朕之忧何谓无事虽宣政亦不可御也
　　二月以牛丛【字表龄僧孺子】为睦州刺史
　　中书门下奏谏官阙员请补上曰谏官要在举职不必人多如张道符牛丛赵璘辈数人使朕日闻所未闻足矣乆之丛出为刺史入朝上赐之紫丛曰臣所服绯刺史所借也上遽曰且赐绯上重惜服章有司常具绯紫衣数袭从行以备赏赐或半歳不用其一故当时以绯紫为荣
　　秋九月以高少逸为陜虢观察使
　　有敇使过硖石【唐县宋省故城在今陜州】怒饼黒鞭驿吏见血少逸以闻上责敕使谪配恭陵【其后上召翰林学士韦澳屏左右问之曰近日内侍权势如何对曰陛下威防非前朝之比上闭目摇首曰全未全未尚畏之在策将安出对曰若与外廷议之恐有太和之变不若就其中择有才识者与之谋上曰此乃末策朕已试之矣自衣绯以下皆感恩才衣紫则相与为一矣上又与令狐绹谋尽诛宦官绹恐滥及无辜密奏曰但有罪勿舍有阙勿补自然渐耗至于尽矣宦者窃见其奏由是益与朝士相恶南北司如水火矣】
　　冬十月以李行言为海州刺史
　　上猎于苑北遇樵夫问其县曰泾阳令为谁曰李行言为政如何曰性执有彊盗数人军家【谓北军宦者】索之竟不与尽杀之上归帖其名于寝殿之柱寻除行言刺史入谢上赐之金紫取柱帖示之
　　诏雪王涯贾余等
　　上以甘露之变惟李训郑注当死余人无罪诏雪其寃
　　【乙亥】九年春正月成德节度使王元逵卒军中立其子绍鼎为留后【绍鼎寻授节度使二年而卒军中立其弟绍懿】
　　二月以李君奭为懐州刺史
　　初上校猎渭上有父老十数聚于佛祠上问之对曰醴泉百姓也县令李君奭有异政考满当罢诣府乞留故此祈佛冀谐所愿耳及懐州刺史阙上手笔除君奭宰相莫之测君奭入谢上以此奬励众始知之【上聪明彊记天下奏狱吏卒姓名一览皆记之度支奏误渍为清枢密承防孙隠中足成之上怒推按谪罚之尝密令翰林学士韦澳纂次州县境土风物及诸利害为一书号曰处分语他日邓州刺史薛宗入谢出谓澳曰上处分本州事惊人澳询之皆处分语中事也　邓州注见前】
　　夏闰四月诏州县作差科簿
　　诏以州县差役不均自今每县据人贫富及役轻重作簿送刺史检署讫鎻于令防每有役事委令据簿轮差
　　秋七月浙东军乱逐观察使李讷【逊弟违之子】
　　讷性卞急遇将卒不以礼故乱作事闻贬朗州【注见前】刺史杖监军王宗景配恭陵仍诏自今戎臣失律并坐监军
　　崔罢为淮南节度使
　　淮南饥民多流亡节度使杜悰荒于游宴政事不治上闻之罢悰以代之
　　冬十一月以柳仲郢为盐鐡转运使
