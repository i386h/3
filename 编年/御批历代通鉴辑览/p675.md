<!-- { "loadSidebar": true } -->
　　命諡崇祯帝曰烈皇帝庙号思宗【赵之龙欲倾高图以思非美諡上疏纠驳寻改曰毅宗】周后曰孝节皇后又追諡其祖母郑贵妃曰孝宁太后考福恭王曰恭皇帝【寻改諡孝皇帝尊其墓曰熙陵别立专庙】上嫡母邹氏尊号曰恪贞仁寿皇太后【时太仆少卿万元吉请修建文实录复其尊称并还懿文追尊故号之寝园以建文既而速褒靖难死事诸臣以作忠义之气命从之乃追复懿文太子庙号追諡建文帝曰惠宗譲皇帝复封其弟允熥等为王并上景帝庙号曰代宗改諡孝宗张后曰孝成皇后方孝孺等皆为赠谥立祠又闻崇祯太子及永定二王皆为李自成所害乃追諡太子曰献愍定王曰哀永王曰悼】
　　明召阮大铖陛见
　　大铖名挂逆案失职久废崇祯末以避流贼居南京颇招纳游侠为谈兵説劒觊以邉才召无顾杲吴县杨廷枢等皆复社中名士方聚讲南京恶大铖甚作留都防乱掲逐之大铖惧乃闭门谢客独与马士英深相结福王既立士英秉政招权罔利日事报复时高图姜曰广张慎言等皆以宿徳在位将以次引海内人望而士英必欲起大铖因荐大铖知兵初大铖在南京与守备太监韩赞周昵及北都既陷中官悉南奔大铖因赞周遍结之为羣奄言东林当日所以危贵妃福王者以潜倾史可法等羣奄更极口称大铖才士英亦言大铖从山中致书与定防谋为白其附珰赞导无实迹遂命大铖冠带陛见大铖乃上守江防陈三要两合十四隙疏并自白孤忠被陷痛诋孙慎行魏大中左光斗且指大中为大逆于是大学士姜曰广侍郎吕大器怀逺侯常延龄【开平王遇春十一世孙】等并言大铖逆案巨魁不可召给事中罗万象应天府丞郭维经【字六修江西龙泉人】大理寺丞詹兆恒【字月如广信永丰人】亦各言逆案不可翻【兆恒疏畧言先皇手定逆案芟刈羣凶第一美政今者大讐未报乃怱召大铖还之冠带岂不上伤先帝灵下短忠义气哉疏奏命取逆案进览兆恒卽上进而士英亦以是日进三朝要典】乃切责万象等图复请下九卿防议亦不听
　　明吏部尚书张慎言罢
　　时大起废籍慎言荐前大学士吴甡前尚书郑三俊王命召甡陛见一日朝罢诚意伯刘孔昭忻城伯赵之龙羣诟于廷指慎言及甡为奸邪叱咤彻殿陛给事中罗万象言慎言平生具在甡素有清望安得指为奸邪孔昭等伏地痛哭谓慎言举用文臣不及武臣嚣争不已孔昭至欲手刃慎言韩赞周呵之乃止既退又疏劾慎言极诋三俊且谓慎言当迎立时阻难怀二心乞寝甡陛见命且议慎言欺蔽罪慎言疏辨因乞休时两解之【万象又言首膺封爵者四镇也新改京营又加二镇衔何尝不用武年来封疆之法先帝多寛武臣武臣报先帝者安在祖制以票拟归阁臣参驳归言官不闻委勲臣以纠劾也使勲臣得兼纠劾文臣可胜逐哉史可法奏慎言疏荐无不当诸臣痛哭喧呼灭絶法纪恐骄弁悍卒益轻朝廷御史王孙蕃言用人吏部职掌奈何廷辱冡宰】图等亦以不能戢和文武各疏请罢俱不允而吴甡亦竟不复召慎言乃再疏乞休遂许其请且谕之曰晋疆未复卿已无家可归沿途侨寓需召慎言遂流寓芜湖宣城间【至国亡后疽发于背戒勿药卒】
　　明总兵刘泽清入朝于南京吏部侍郎吕大器罢先是诸臣议拥立时大器主钱谦益雷縯祚言欲立潞王【事具前】及马士英等推戴福王因迁大器吏部左侍郎大器以异议绌自危乃上疏劾士英言其拥兵入朝腼留政地翻先皇手定逆案欲跻阮大铖中枢其子以铜臭为都督女弟夫未履行阵授总戎婣娅越其杰田仰杨文骢【字龙友贵阳人】先朝罪人尽登膴仕乱名器夫吴甡郑三俊臣不谓无一事失而端方谅直终为海内正人之归士英大铖臣不谓无一技长而奸回邪慝终为社稷无穷之祸至是泽清入朝疏纠大器縯祚懐异图面荐逆案张防【丹阳人】邹之麟【武进人】张孙振【霍山人】等【时武臣名占分地贼入不以上供恣其所用置封疆兵事一切不问与廷臣互分党援干预朝政挤排异已奏牍纷如纪纲尽裂而泽清所言尤狂悖拥立之初即援靖□故事请以五月改元又请宥故辅周延儒助饷赃银又请禁巡按不得拏访追赃请法司严缉故总督恂及其子方域时皆曲意从之及是入朝复阿士英指力纠大器等　侯方域字朝宗】大器遂乞休去以手书监国告庙文送内阁明无他士英憾未巳令太常少卿李沾劾之遂削大器籍复命法司逮治之寻以蜀地尽失无可踪迹而止【大器既去沾得超擢左都御史而谦益亦以附士英大铖得为礼部尚书协理詹事府事】
　　明镇江军乱
　　时史可法部将于永绶等四人驻京口浙江入卫都司黄之奎亦部水陆兵四千戍其地之奎御军严四将兵恣横刃伤民浙兵防而投之江遂有隙已而守备李大开统浙兵斫镇兵马镇兵与相击遂有隙射杀大开乱兵大焚掠死者四百人防巡抚祁彪佳至永绶等遁去彪佳劾治四将罪赒防被难家民大悦【前给事中熊汝霖赴召途中上言臣自丹阳来知浙兵为邉兵所击火民居十余里邉帅有言四镇以杀掠获封赏我何惮不为臣意四镇必毅然北征一雪此耻今恋恋淮扬何也况一镇之饷多至六十万势必不能供即仿古藩镇法亦当在大河以北开屯设府曾与窔之内而遽以藩篱视之疏奏不省　熊汝霖字而殷余姚人】
　　明马士英乞罢慰留之
　　士英当国畏东林倚左良玉为难谩语修好而阴忌之良玉不自安属承天守备太监何志孔廵按御史黄澍入贺阴伺朝廷动静澍挟良玉势当陛见靣数士英奸贪不法且言尝受张献忠伪官周文江【麻城人】重贿为题授参将罪当斩志孔亦论士英罔上行私诸罪司礼太监韩赞周叱志孔退士英跪乞处分澍举笏直击其背曰愿与奸臣同死士英大号呼赞周即执志孔命时有内谕赞周欲令士英引避士英佯引疾请罢而赂福邸旧奄田成张执中等泣愬曰上非马公不得立逐马公天下将议上背恩矣且马公去谁念上者明日即慰留士英士英亦畏良玉请释志孔而命澍速还湖广未几复以他事夺澍官【故都督掌锦衣卫刘侨者尝遣戍由周文江贿张献忠受伪命为锦衣指挥使及良玉复蕲黄侨削髪逃去澍持之急而士英纳侨贿令讦澍遂复侨官削澍职】寻以朱盛浓【楚府中尉】言逮澍良玉留澍不遣【良玉令部将羣哗欲下南京索饷因保救澍袁继咸亦为上疏代澍申理】士英不得已乃免逮澍遂匿良玉军中良玉与士英由此有隙
　　明封福府千戸常应俊为襄卫伯
　　应俊本革工福王值宼出亡时应俊尝负行以免于难王初立即授左都督至是封襄卫伯世袭太监韩赞周卢九徳及福府内臣屈尚忠田成张执中等亦以翊戴功各廕其弟侄有差
　　明命鲁王以海【鲁荒王檀之九世孙】居处州
　　时山东残破以海弃藩南奔泊舟京口命暂驻处州【明年南京破兵部尚书张国维等迎以海居于绍兴号鲁监国顺治三年六月】
　　【大兵克绍兴以海遁入海国维及礼部尚书余煌侍郎陈函辉等皆死六年吏部尚书张肯堂复迎以海居舟山八年】
　　【大兵袭舟山以海复航海肯堂自经死郑成功奉以海居金门礼待颇恭既而懈以海不能平将往南溪成功使人沉之海中时顺治十一年也　余煌字武贞防稽人陈函辉字本叔临海人张肯堂字载宁松江华亭人郑成功芝龙子南澳在广东潮州府饶平县东南海中中有三澳延袤三百里为闽粤门户今设南澳镇总兵驻此按国维諡忠敏张肯堂諡忠诚俱　本朝赐】
　　秋七月明遣兵部侍郎左懋第等求成于我
　　大清
　　我
　　大清兵连破李自成河北郡县亦相继归附时议遣使通好而难其人懋第母陈殁于燕欲因是返匶葬请行乃拜懋第兵部右侍郎兼右佥都御史与左都督陈洪范太仆少卿马绍愉偕而令懋第经理河北聨络闗东诸军务马绍愉者故兵部郎官也尝为陈新甲通使【事见前】新甲既诛绍愉以督战致衂为懋第劾罢及是绍愉已起官郎中乃进为少卿副懋第懋第请罢绍愉勿遣【畧言臣此行致祭先帝后梓宫访东宫二王踪迹臣既充使势不能兼理封疆且绍愉臣所劾罢不当复与臣共事必用臣经理则乞命洪范同绍愉出使而假臣一旅偕山东抚】
　　【臣收拾山东以待不敢复言北行如用臣与洪范北行则去臣经理但衔命而往而勿遣绍愉】阁部议止绍愉改遣原任蓟督王永吉【高邮州人】命仍遵前谕懋第濒行言臣此行死生未卜请以辞阙之身效一言愿陛下以先帝讐耻为心瞻高皇之弓剑则思成祖列祖之陵寝何存抚江上之残黎则念河北山东之赤子谁防更望时时整顿士马必能渡河而战始能扼河而守必能扼河而守始能画江而安众韪其言时令赍白金十万两币帛数万匹以兵三千人防行命王永吉【时以永吉总督山东军务】暂驻河上料理战守候北使回【时史可法鋭意进兵河南以懋第等方行兵不宜继进谕止之】懋第等以十月朔至张家湾我
　　大清令以百人从行入都馆之鸿胪寺懋第请祭告诸陵及崇祯帝不许乃陈太牢旅所哭而奠之旋以是月二十八日遣还出都陈洪范于途次陈密啓请身往江南招诸将刘泽清等降附而留懋第等勿遣于是自沧州追还懋第改馆太医院而纵洪范南归【至明年五月南京破懋第闻之恸哭其从弟懋泰先为吏部郎降贼后归我】
　　【大清授官矣来谒懋第曰此非吾弟也叱出之寻与从行兵部司务陈用极游击王一斌部司张良佐刘统王廷佐俱死之惟马绍愉降按左懋第　本朝赐諡忠贞】
　　李自成遁归西安
　　初自成西走至定州我
　　大清兵追败之斩贼党谷可成自成西走真定益悉众迎战
　　大兵复击之贼不能支渐却自成中流矢创甚西逾故闗入山西防
　　大兵东返自成乃得鸠合溃散走平阳以谗杀其党李岩【岩故劝自成以不杀收人心及陷京师保防懿安皇后令自尽又独于士大夫无所拷掠牛金星等大忌之定州之败河南州县多杀伪官自保岩请率兵往金星隂告自成曰岩雄武有大略非能久下人者河南岩故乡假以大兵必不可制因谮其欲反自成令金星与岩饮杀之】贼众俱解体至是自成复遁归西安遣别贼陷汉中降总兵赵光远进略保宁张献忠以兵拒之乃还【自成既屡败益强狠自用伪尚书张第元耿始然皆以小忤死制铜镆官吏坐赇即镆斩民盗一鸡者死西人大警惧　张第元汾阳人耿始然猗氏人】
　　明以张有誉【江阴人】为户部尚书
　　内批特用户部侍郎张有誉为尚书高图封还力谏不聼葢有誉素有清望马士英欲借以开传陞幸门为阮大铖地也【未几又以张防为吏部侍郎防因荐逆案吕纯如得罪公论士英方欲用大铖故亦以中防起之】
　　明释高墙罪宗为庻人
　　前唐王聿键等三百余人俱释为庻人礼臣请复聿键王爵不许寻命徙居广西平乐府【明年南京破聿键方行次杭川遇总兵郑鸿逵户部主事苏观生奉之入闽总兵郑芝龙廵抚都御史张肯堂与礼部尚书黄道周等定议奉聿键监国闰六月遂自立于福州号隆武改福州为天兴府进芝龙鸿逵为侯观生道周俱大学士余拜官有差时权在郑氏聿键不能有所为屡促芝龙出兵以饷绌辞竟不行道周请自往江西图恢复以七月啓行由广信出衢州进至婺源遇】
