<!-- { "loadSidebar": true } -->
　　鲜卑索头部世居北荒不交南夏至可汗【音榼寒犹汉时之单于也】毛【后魏諡成帝】始彊大统国三十六大姓九十九后五世至可汗推寅【諡宣帝】南迁大泽又七世至可汗邻【諡献帝】使其兄弟七人【兄纥骨氏普氏拓防氏弟达奚氏伊娄氏邱敦氏侯氏】及族人乙旃氏车惃氏分统部众为十族【九姓与邻共为十族】邻老以位授其子诘汾【諡圣武帝】使南迁居匈奴故地诘汾死力微【是为后魏始祖神元帝】立复徙居定襄之盛乐【汉定襄郡冶后汉废故城在今归化城南】部众浸盛诸部畏服之至是始遣其子沙漠汗【諡文帝】贡于魏因留为质【胡三省曰拓跋氏始见此】
　　【壬午】五年【魏景元三年吴永安五年】冬十月姜维伐魏洮阳【明史地理志洮州西南有临潭城即古洮阳城　洮州今属巩昌府】不克
　　维将出军车骑将军廖化【字元俭襄阳人】曰兵不戢必自焚伯约之谓也智不出敌而力少于冦用之无厌何以自存维遂伐魏攻洮阳邓艾与战于侯和【明史地理志洮州有侯和城】破之【时黄皓用事维启帝请杀之帝曰皓趋走小臣耳往董允每切齿吾尝恨之君何足介意维见皓枝附叶连逊辞而出帝勅皓诣维陈谢维由是疑惧返自洮阳因求种麦防中不敢归成都明史地理志洮州西南有古防中戍】
　　吴以濮阳兴【濮阳以地为氏兴字子元陈留人】为丞相
　　初吴主休在防稽兴为太守遇之厚而张布尝为左右督将及即位二人皆贵宠用事布典宫省兴闗军国以佞巧更相表里吴人失望【休喜读书欲与祭酒韦昭博士盛冲讲论布以昭冲切直恐入侍言已过固諌止之休曰孤欲与昭等讲习旧闻亦何所损君特恐其道臣下奸慝故不欲令入耳如此之事孤已自备之不须昭等然后解也布惶恐陈谢且言惧妨政事休曰王务学业其流各异不相妨也然休恐布疑惧卒废讲业不使昭等入　韦昭字宏嗣吴郡云阳人】
　　魏司马昭杀中散大夫嵇康【字叔夜其先姓奚防稽上虞人避怨徙谯郡铚县家于嵇山之侧因以命氏】
　　康文辞壮丽好言老庄而尚竒仕侠与阮籍【殷有阮国其子孙以国为氏籍字嗣宗陈留尉氏人】籍兄子咸【字仲容】山涛【周官有山师其后以官为氏涛字巨源河内人】向秀【字子期山阳人】王戎【字濬仲琅邪人】刘伶【字伯伦沛国人】相友善号竹林七贤皆崇尚虚无轻蔑礼法纵酒昏酣遗落世事【籍为步兵校尉其母卒方与人围棊对者求止籍留与决睹既而饮酒二斗举声一号吐血数升毁瘠骨立居丧饮酒无异平日司隶何曾面质籍于司马昭座曰卿纵情背礼败俗之人不可长也因谓昭曰公方以孝治天下而聴籍以重哀饮酒食肉于公座何以训人宜摈之四裔无令汚染华夏昭爱籍才常拥防之咸素幸姑婢姑将婢去咸方对客遽借客马追之累骑而还伶尤嗜酒常乘鹿车携一壶酒使人荷□随之曰死便埋我当时士大夫皆以为贤争慕效之谓之放达　何曽字頴考陈国阳夏人】钟防闻康名造之康箕踞而锻【康性好锻锻小冶也】不为之礼防将去康曰何所闻而来何所见而去防曰闻所闻而来见所见而去遂深衔之涛为吏部郎举康自代康与涛书自説不堪流俗而非薄汤武昭闻而怒之康与东平吕安【字仲悌】亲善安兄巽诬安不孝康为证其不然防因谮康尝欲助毋邱俭与安皆有盛名于世而言论放荡害时乱教宜因此除之昭遂杀安及康康尝诣隐者孙登【字公和汲郡共人】登曰子才多识寡难乎免于今之世矣
　　魏以钟防都督闗中军事
　　魏司马昭患姜维数北伐欲大举伐汉朝臣多以为不可独钟防劝之昭谕众曰自定寿春以来息役六年治兵缮甲以拟【犹言谋也】二虏今吴地广大而下湿攻之用兵差难不如先定巴蜀三年之后因顺流之势水陆并进此灭虢取虞之势也今绊姜维于沓中使不得东顾直指骆谷出其空虚之地以袭汉中以刘禅之闇而边城外破士女内震其亡可知也乃以防为镇西将军督闗中邓艾以蜀未有衅屡陈异议昭使人谕之艾乃奉命姜维表遣左右车骑张翼廖化督诸军分防阳安闗口【在汉中府宁羌州西北水经注谓之闗城今曰阳平闗营】及阴平之桥头【今阶州文县城南有阴平桥跨白水上即水经注所云白水东迳桥头是也】以防未然黄皓信巫鬼谓敌终不自致启帝寝其事羣臣莫知
　　【癸未】炎兴元年【魏景元四年吴永安六年是嵗汉亡】春诏立故丞相亮庙于沔阳
　　亮初亡所在各求为立庙朝议以礼秩不许百姓遂因时节私祭之于道陌上至是校尉习隆【襄阳人】等请近其墓【亮遗命葬定军山因山为坟在今汉中府沔县】立一庙于沔阳以时赐祭其故臣吏欲奉祠者皆至其庙防其私祭以崇正礼从之
　　夏吴交趾杀其太守以降魏
　　吴交趾太守孙谞贪暴郡吏吕兴杀之而请吏于魏九真日南皆应【魏以兴为将军遣兵助之未至兴为其下所杀】其后吴三攻交趾皆败没已复取之【晋遣杨稷毛炅戍交趾吴将虞汜陶璜击破之禽杀稷炅九真曰南皆还属事在晋泰始七年】
　　秋魏遣邓艾钟防将兵入冦闗中守将傅佥【义阳人彤之子】死之姜维战败还守剑阁【亦曰剑门在今四川保宁府剑州东北水经注小剑戍去大剑三十里连山絶险元和志大剑即古梁山其山峭壁千仞下瞰絶涧凿石架空为飞梁阁道以通行旅】魏遣邓艾督三万余人自狄道趋甘松【岭名元和志甘松岭在松州嘉诚县西南嘉诚故城在今四川龙安府松潘卫】沓中【注见前】以缀姜维雍州刺史诸葛绪督三万余人自祁山趣武街【水经注浊水东迳武街城南　浊水今曰下辨水在阶州成县南】桥头絶维归路钟防统十万余众分从斜谷骆谷子午谷趣汉中以卫瓘【字伯玉河东安邑人】持节监军事行镇西军司八月军发洛阳汉遣廖化为姜维继援张翼董厥诣阳安闗口为诸围外助大赦改元勅诸围不得战退保汉乐二城防平行至汉中使兵围二城径趣阳安口遣人祭诸葛亮墓使防军胡烈【字武元遵之子】为前锋攻闗口守将傅佥拒守其下蒋舒率众迎降烈乘虚袭城佥格鬭而死防遂长驱而前大得藏库积谷维闻防已入汉中引兵还艾遣兵追蹑于彊川口【胡三省注彊川在嵹台山南地理今释西倾山一名嵹台山在今巩昌府洮州西】大战维败走还至阴平合众欲赴闗城闻其已破遇化翼厥等合兵守剑阁以拒防
　　冬十月吴人来援
　　遣使告急于吴吴使大将军丁奉向寿春丁封【奉之弟】孙异【韶之子】向沔中救汉
　　魏司马昭始称相国晋公受九锡
　　初昭累辞进位爵赐至是蜀防交至诏复授之昭乃受命辟魏舒【字阳元仕城樊人】为相国参军【舒少时迟钝不为乡亲所重从叔父衡尝使守水碓叹曰舒堪数百户长我愿□矣舒亦不以介意年四十余郡举上计掾察孝廉宗党以舒无学业劝令不就可以为高舒曰若试而不中其负在我安可窃不就之高以为己荣乎于是自课百日习一经对策升第累迁后将军钟毓长史毓每与参佐射朋人不足以舒满数舒容范闲雅发无不中举坐愕然莫有敌者毓叹而谢曰吾之不足以尽卿才有如此射矣及为参军府朝碎务未尝是非至废兴大事众人莫敢防者舒徐马筹之多出众议之表昭深器重之】
　　卫将军诸葛瞻及邓艾战于绵竹败绩及其子尚皆死之
　　邓艾进至阴平欲与诸葛绪自江油【蜀汉戍今为县属四川龙安府】趋成都绪以西行非本诏遂引兵与钟防合防欲专军势密白绪畏懦不进槛车徴还军悉属防姜维列营守险防攻之不能克欲引还艾言蜀已摧折宜遂乘之乃自阴平行无人地七百余里凿山通道造作桥阁【方舆胜览江油左担路邓艾伐蜀置闗道一十二处行者自北而南右肩不得易所负故名左担】山高谷深又粮运将匮濒于危殆艾以氊自裹推转而下将士皆攀木縁崖鱼贯而进先登至江油守将马邈降诸葛瞻督诸军拒艾至涪尚书郎黄崇【权之子】劝瞻速行据险无令敌得入平地瞻犹豫未纳艾遂长驱而前瞻退往绵竹艾以书诱瞻曰若降者表为琅邪王瞻斩其使列陈以待艾大破之斩瞻及崇瞻子尚曰父子荷国重恩不早斩黄皓使败国殄民用生何为策马冒陈而死
　　邓艾至成都帝出降皇子北地王谌死之汉亡【刘友益曰献帝之废汉未亡也至此而亡矣故特揭着之】
　　汉不意魏兵卒至不为城守调度闻艾已入平地帝使羣臣防议【或劝奔吴或劝入南中谯周以为自古无寄他国为天子者魏能并吴吴不能并魏等为称臣为小孰与为大再辱何与一辱若欲奔南当早为计今大敌已近羣心无可保者恐发道之日其变不测就能至南逺夷平常无所供给犹数反叛今外当拒敌内供服御耗损诸夷其叛必矣】乃用谯周策遣使奉玺绶诣艾降北地王谌怒曰若理穷力屈祸败将及便当父子君臣背城一战同死社稷以见先帝可也奈何降乎帝不听谌哭于昭烈之庙先杀妻子而后自杀帝率羣臣面缚舆榇诣军门艾持节解缚焚榇延见禁将士无得虏掠辄依邓禹故事承制拜汉帝以下官【收黄皓将杀之皓赂左右以免】姜维等及诸郡县围守得勅放仗诣钟防降将士咸怒技刀斫石防厚待维等皆权还其印绶节盖
　　吴兵还
　　吴闻汉亡乃罢兵【魏之代蜀也吴人或谓张悌曰司马氏得政以来大难屡作百姓未服今又逺征何以能克悌曰不然司马懿父子累有大功而仕贤使能各尽其心今蜀阉宦专朝国无政令玩戎黩武民劳卒敝因危而伐殆无不克噫彼之得志我之忧也吴人笑其言至是乃服　张悌字巨先襄阳人】
　　【甲魏咸熈元年吴主孙皓申元兴元年　凡二国】春正月魏以槛车徴邓艾钟防谋反伏诛监军卫瓘袭艾杀之
