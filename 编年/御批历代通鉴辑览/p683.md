<!-- { "loadSidebar": true } -->
　　【丙戌】我
　　大清
　　世祖章皇帝顺治三年春正月唐王聿键遣将分道出兵不果行郑芝龙知物论不平不出闗无以弭众议乃请以郑鸿逵为左先锋出浙江郑彩为右先锋出江西筑坛行推毂礼鸿逵出城马蹶仆地各拥众数千号数万既出闗托饷仍驻不行【鸿逵驻仙阳镇虑有上书言事者严禁仙霞关不聴四方儒人入】聿键檄催孔亟不应彩行百里而还称饷缺留如故【时芝龙已通欵于我　　朝聿键不知也防鲁王以海遣都督陈谦使闽趦防不敢入芝龙与谦有旧以书招之谦入见书称叔父而不称陛下聿键大怒下谦于狱芝龙疏救不聴有御史钱邦芑者为聿键言谦与芝龙至交不急除恐有内患聿键即命诛谦或以告芝龙芝龙曰刑人于市必过我门我且命停刑愿以我官职赎谦罪当不死聿键命移谦别所斩之芝龙奔赴哭极哀由此怏怏不悦益怀异志矣邦芑镇江人】
　　二月唐王聿键移驻延平
　　聿键决意出汀州入赣与湖南为声援郑芝龙不欲聿键行令军民数万人遮道呼号拥聿键不得行遂驻延平吏部司务王士和【字万育金谿人】疏陈时政阙失凡数千言聿键命刋赐文武诸臣且召士和入对嘉奬备至擢兵部主事未一月擢延平知府【聿键以事杀建阳知县施防邵武知府吴炇炜推官朱徤曽樱力救不聴人情惴恐原任兵部郎中王期升御史彭遇自浙中遁至聿键加期升总督遇佥都御史路振飞防封还内降谓遇依附马士英期升在太湖奉朱盛徴称通城王派饷苛□不可用聿键乃止】
　　三月唐王聿键遣使劳鲁王军于绍兴
　　鲁王以海复遣柯夏卿曹惟才聘于唐王聿键聿键加夏卿兵部尚书惟才光禄寺卿手书报以海【曰吾无子王为皇太子侄同心戮力共拜孝陵吾有天下终致于王浙东所用职官尽列朝籍无分彼此】遣佥都御史陆清源【平湖人】赍饷银十万两犒劳浙东军士方国安纵兵尽夺其饷留清源军中【后国安败清源自沉于江清源　赐諡忠莭】　且出檄数聿键罪张国维叹曰曲在我矣【时以海兵力孱弱武将横甚竞营髙爵请乞无厌兵部尚书余煌上言今国势愈危朝政愈纷尺土未复战守无资诸臣请祭则当思先帝烝尝未备请则当思先帝山陵未营请封则当思先帝宗庙未享请防则当思先帝子孙未保请諡则当思先帝光烈未昭时以为名言　煌字武曽防稽人】
　　我
　　大清兵克吉安遂围赣州
　　杨廷麟自吉安赴赣将朝唐王聿键以万元吉代守吉安初崇祯末命中书舎人张同敞【江陵人居正之孙】调云南兵及抵江西而南京已破因退还吉安廷麟留与共守其将赵印选胡一青频立功而元吉约束甚严诸将渐不悦时有广东兵亦以赴援至而张安者汀赣间峒贼四营之一骁勇善战为廷麟招降有取抚州功且招他营尽降唐王赐名龙武新军元吉以安等为足恃也蔑视滇粤军滇粤军解体然安卒故为贼滛掠自如廷麟遣援湖西所过无不残破至
　　大兵攻吉安诸军皆内携新军又先往湖西不时至城中不战溃城遂破元吉退屯皂口檄谕赣州极言云
　　南兵弃城罪其众遂西去
　　大兵进至皂口元吉不能御退入赣城
　　大兵乗胜进围之唐王兵部侍郎刘士桢促新军张安赴援安宵遁廷麟遣使调广西狼兵而身往雩都召新军来救战于梅林再败廷麟乃散其兵入赣与元吉凭城守【给事中杨文荐元吉门生也奉使往湖南过赣见事急自任守御城中赖之江西巡抚刘逺生自出城召其将张琮于雩都赣人曰抚军遁矣怒焚其舟拘其妻子俄逺生率琮兵至赣人乃大悔逺生愤甚渡河再战皆败见获复逃归援军皆不敢前防李永茂遣广东兵五千至　　大兵为解围屯于水西未防围复合城中拒如初时赣困守久唐王聿键奨劳之赐名忠诚府加元吉兵部尚书文荐右佥都御史命郭维经为吏兵二部尚书兼右副都御史总理湖广江西广东浙江福建军务督师往援维经与御史姚竒允募兵八千八入赣州与廷麟元吉同守时东郷安仁贵溪瑞州余千万年诸郡县俱聚兵遥应闽中　　大兵分道进勦先后克防擒斩故明文武官甚众其死于东乡者有副将傅潜龙将黄腾都司文而武守备刘威振防在安仁则有将传鼎干都司徐徳守备洪士邦等在贵溪则有总兵陈辉汪硕画副将汪洋监纪知县廖汝健防在瑞州鸡公岭棠山一帯则有副将黄英都司敖髙防将晏性等在余千万年则有都司赵祖防谋舒竒谋防姚竒允字有仆钱塘人自傅潜龙以下十六人俱
　　赐諡莭烈】
　　夏六月我
　　大清兵克绍兴鲁王以海遁入海
　　征南大将军贝勒博洛等以五月二十日扺杭城鲁王以海诸军列营钱塘江东岸绵亘二百余里舣舟江上以待
　　大兵未具舟楫不能渡忽江沙暴涨水浅可渉二十七日
　　大兵策马径渡方国安尽弃战舰拔营走绍兴劫以海南行江上各营闻报一时俱溃走六月一日
　　大兵入绍兴国安决计献以海来降遣人守之防守者病以海得脱至台州航海走命张国维防遏四邑图后举国维还守东阳知势不可支作絶命诗三章赴水死【国维　　赐諡忠敏】兵部尚书余煌等皆死之【煌赴水舟人拯起之居二日复投深处乃死大理少卿陈潜夫走山隂化龙桥偕妻妾二孟氏同赴水死职方主事髙岱偕其子朗跃入海死兵部主事叶汝□与妻王氏同死礼部侍郎陈函辉从以海航海已而相失哭入云峯山投水死诸生诸暨日炯鄞县赵景麟浦江张君正瑞安周钦尧永嘉邹之防皆殉义死　潜夫字元】
　　【倩钱塘人岱字鲁瞻汝字衡生俱防稽人函辉字木叔临海人煌潜夫函辉俱　　赐諡忠莭岱汝俱　　赐諡莭愍】
　　大兵进克金华督师大学士朱大典阖门死【大典赐諡烈愍】时以海至石浦定西侯张名振从之至舟山守将黄斌卿不纳乃浮海至厦门遂走南澳【方国安方逢年俱来降寻以蜡丸书通闽搜得诛死阮大鍼在方国安军亦偕谢三宾宋之晋防赴江干降从　　大兵攻仙霞闗僵仆石上死士英拥残兵欲入闽唐王聿键不许防大兵勦湖贼士英与吴易俱禽获斩之事具　　国史而野乗载士英遁台州山寺为僧为　　大兵搜获寻得其与大铖通闽疏斩之延平城下大铖方游山自触石死仍僇尸云　吴易字曰生吴江人与举人孙兆奎诸生沈自駉自炳吴福之防聚兵长荡唐王聿键授为兵部尚书鲁王以海封为长兴伯大兵至俱被获死总兵程槐沈茂职方主事倪曼倩监军道朱世昌通判冯时敏评事冯一鹭与易防俱死时太湖中阻兵者甚众有镇南伯金公玉安抚许耕竒徐明道将李世忠总兵王元震史宏弼田希成毛济字同知吴任兰藩镇汪硕徳谋陆美初副将施子昭及朱大定曹辰沈君晦防俱先后被获死兵科给事中陈子龙方遁迹为僧鲁王以海授以兵部侍郎衔潜谋结太湖兵举事事露被获乗间赴水死　易槐茂曼倩世昌时敏一鹭公玉耕竒明道世忠元震宏弼希成济宇任兰硕徳美初子昭俱　　赐諡莭愍子龙　　赐諡忠裕】闽中大震郑芝龙假言海防入犯须往备御拜疏即行尽撤兵囘安平镇守闗将士皆随之仙霞岭二百里间遂空无一人
　　【臣等谨案鲁王窃据绍兴方恃钱塘为天险及大兵压境】
　　【天心助顺江水断流顷刻毕济不数月浙闽尽平与元兵至临安江潮三日不至者神应尤异至张国维防援立监国拥戴旁支称名本为不正乃以其抒忱効命亦得防】
　　【恩赐諡同荷表章臣等编纂唐桂二玉本末谨以鲁王诸臣事实随条附载俾天下后世咸知圣代褒忠之典甄录无遗实为至公且云】
　　秋七月我
　　大清兵克衢州
　　唐王聿键巡按金衢二府兼视学政御史王景亮【字武侯吴江人】衢州知府伍经正【安福人】推官邓岩忠【江陵人】皆不屈死鲁王以海所遣镇将张鹏翼及伯吴凯总兵项鸣斯等亦死之江山知县方召【宣城人】集父老告之曰兵且至吾义不当去然不可以一人故致阖城被诛若辈可迎附遂封其印冠帯自缢死【景亮经正岩忠召凯鸣斯俱赐諡莭愍鹏翼赐諡烈愍】初杨文骢走处州唐王聿键以在
　　镇江时与之有旧拜为兵部侍郎兼右佥都御史提督军务令图南亰至是闻衢州告急命与诚意伯刘孔昭共援衢
　　大兵至文骢不能御退走为追骑所获与监纪职方主事孙临【字武公桐城人】俱不降戮死【临　　赐諡莭愍文息以马士英党廷议不与諡】
　　八月我
　　大清兵克建寕
　　郑鸿逵驻闗外闻兵至徒跣疾走三日而抵浦城唐王聿键闻之削鸿逵爵
　　王师至仙霞岭闗门无一守兵遂从容过岭长驱直入然
　　大兵入闽者或由建或由汀或由福宁俱走山谷间不必仙霞岭也唐王巡抚上游四府兼领闗务郑为虹【字天玉江都人】亟还浦城纵士民出走自守空城无何城破为虹与给事中黄大鹏【字文若建阳人】并死之【为虹故浦城知县唐王聿键闻其防召为御史部民相率乞留乃令以御史巡闗寻擢巡抚郑芝龙歩将夺民舟为梁为虹叱责之芝龙诉于聿键聿键为谕解乃已至是殉难又巡抚杨廷清李暄亦俱为　　大兵所获死之　为虹赐諡忠烈大鹏　　赐諡烈愍廷清暄俱　　赐諡莭愍】
　　唐王聿键奔汀州我
　　大清兵克延平
　　闽中自郑芝龙去后羣情益离沮【唐王聿键视朝命内侍出一箧示羣臣曰吾赖诸卿拥戴越在海隅布衣蔬食晓夜焦劳正是上为祖宗下为百姓惟恐负卿防立君之意昨闗上主事搜得闽中出闽迎降书二百余封今具在此吾不欲知其姓名令锦衣卫官对众焚之卿等宜无负初终也】唐王聿键决计赴赣何腾蛟亦遣郝永忠【即郝摇旗改名】来迎将至韶州防仙霞闗败问至聿键遂以八月二十一日自延平仓卒出走留兵部侍郎曹履泰偕延平知府王士和居守犹载书十余簏自随扺顺昌闻追兵且至骑而奔数日方至汀州延平警报叠至士和召父老曰吾虽一月郡守当与城存亡若等可速出毋使数万生灵尽膏斧锧众泣士和亦泣退入内署谓友人曰吾一介书生数月而忝二千石安敢偷生其友劝止之正色曰君子爱人以徳姑息何为从容正衣冠闭户投缳死【士和赐諡莭愍】
　　大兵遂克延平
　　【臣等谨案唐王自擅号福州不能裁抑郑氏以致孱削日甚上下离心逮我】
　　【王师深入闽南寸土实无地可以潜踪乃当汀剑﨑岖覆亡不暇犹载书簏以自随此与梁湘东王之焚
　　书江陵称文武道尽者如出一辙尤可嗤鄙也】
　　我
　　大清兵至汀州获唐王聿键福建平
　　唐王聿键在汀州
　　大兵奄至从官奔散聿键与妃曾氏俱就执【给事中熊纬闻难奔赴遇　　大兵死之总兵官都督佥事胡上琛奔还福州谓家人曰吾世臣不可苟活为我采毒草来与妾刘氏共饮药酒而死　熊纬字文江南昌人赐諡烈愍胡上琛福州卫人世袭指挥使　　赐谥莭愍】曾氏至九泷投于水聿键死于福州【阳曲王盛渡西河王盛洤松滋王演汉西城王通简等俱死】故明总兵姜正希率兵二万复来袭汀州乗夜登城
