<!-- { "loadSidebar": true } -->
　　程元振专权自恣人畏之甚于李辅国诸将有大功者元振皆忌嫉欲害之吐蕃入冦元振不以时奏致上狼狈出幸上发诏徴诸道兵李光弼等皆忌元振莫有至者中外切齿莫敢言太常博士栁伉上疏以为吐蕃犯闗度陇不血刅而入京师武士无一人力战此将帅叛陛下也陛下疏元功委近习日引月长在廷无一人犯顔回虑此公卿叛陛下也陛下始出都百姓填然夺府库相杀戮此三辅叛陛下也自十月朔召诸道兵尽四十日无只轮入闗此四方叛陛下也陛下必欲存宗庙安社稷独斩程元振首驰告天下悉出内使隶诸州持神防兵付大臣然后削尊号下诏引咎如此而兵不至人不感天下不服臣请阖门寸斩以谢陛下上犹以元振有保防功削官爵放归田里【元振归三原闻上还宫衣妇人服私入长安复规任用京兆擒之以闻敕流溱州上念其功复命江陵安置　溱州唐置地在今贵州思南府界】
　　十二月上还长安
　　车驾发陜州左丞顔真卿请上先谒陵庙然后还宫元载不从真卿怒曰朝廷岂堪相公再壊耶载由是衔之上至长安郭子仪帅百官诸军奉迎伏地待罪上劳之曰用卿不早故及于此【广武王承宏逃匿草野上赦不诛放之华州】
　　以鱼朝恩为天下观军容宣慰处置使总禁兵
　　苖晋卿裴遵庆罢以李岘同平章事
　　遵庆既去元载权益盛以货纳内侍董秀上意所属载必先知之承意探微言无不合上以是愈爱之
　　【甲辰】二年春正月诏刑部尚书顔真卿宣慰朔方行营上之在陜也真卿请奉诏召仆固懐防不许至是命真卿宣慰朔方行营谕懐恩入朝对曰陛下在陕臣往以忠义责之使之赴难彼犹有可来之理今陛下还宫彼进不成勤王退不能释众召之庸肯至乎且言懐恩反者独幸云京骆奉僊李抱玉鱼朝恩四人耳陛下不若以郭子仪代懐恩可不战而服也时抱玉从弟抱真【字太原】为邠州别驾知懐恩有异志脱身归京师召见问计对曰此不足忧也朔方将士思郭子仪如父兄陛下诚以子仪镇朔方彼皆不召而来矣上然之【已而真卿竟不果行】
　　立雍王适为皇太子
　　仆固懐恩反冦太原以郭子仪为河中节度等使懐恩使其子防防太原不克【懐恩谋取太原辛云京觉之乗城设备防攻之大败而还】遂围榆次【汉县今属太原府】上谓郭子仪曰懐恩父子负朕实深闻朔方将士思公如枯旱之望雨公为朕抚河东汾上之师必不为变乃以子仪为関内河东副元帅河中节度等使懐恩将士闻之皆曰吾軰从懐恩为不义何面目见汾阳王
　　仆固防为其下所杀懐恩走灵州【纲目作云州今依唐书通鉴改】仆固防围榆次旬余不防十将【官名也】焦晖白玉攻杀之懐恩闻之入告其母母曰吾语汝勿反国家待汝不薄今众心既变祸必及我将如之何懐恩不对而出母提刀逐之曰吾为国家杀此贼取其心以谢三军懐恩疾走得免遂与麾下三百渡河北走灵州子仪传防首诣阙羣臣入贺上惨然不悦曰朕信不及人致勲臣颠越深用为愧又何贺焉命辇懐恩毋至长安给待优厚月余以夀终以礼之功臣皆感叹【子仪如汾州懐恩之众数万悉归之咸鼓舞涕泣喜其来而悲其晚也】
　　刘晏李岘罢以王缙【字夏卿太原祁人】杜鸿渐同平章事晏坐与程元振交通元振获罪岘有力焉由是为宦官所疾故与晏皆罢
　　三月以刘晏为河南江淮转运使
　　自防乱以来汴水堙废漕运者自江汉抵梁洋迂险劳费兵大之后中外艰食関中米斗千钱百姓挼【奴未反以手摩也】穗以给禁军宫厨无兼时之积晏乃疏浚汴水遗元载书具陈漕运利害令中外相应自是每嵗运米数十万石以给関中唐世称漕运之能者推晏为首后来者皆遵其法度云
　　夏五月初行五纪厯
　　六月罢河中节度及耀德军【乾元初置于河中】
　　郭子仪以安史昔防洛阳故诸道置节度使以制其要冲今大盗已平而所在聚兵耗蠧百姓表请罢之仍自河中为始从之
　　秋七月税青苖钱给百官俸【苖一畆税钱十五以国用怠不及秋方苗青则征之号青苗钱】
　　临淮王李光弼卒【諡曰武穆】
　　上之幸陜也李光弼竟迁延不至吐蕃退除光弼东都留守光弼辞以就江淮粮运引兵归徐州【光弼母在河中上恐遂成嫌隙数遣使存问已复迎至长安厚加供给使其弟光进掌禁兵遇之加厚】光弼治军严重指顾号令诸将莫敢仰视谋定而后战能以少制众与郭子仪齐名及在徐州拥兵不朝诸将田神功等不复禀畏公弼愧恨成疾而卒
　　仆固懐恩引回纥吐蕃入冦诏郭子仪出镇奉天懐恩至灵武收合防亡其众复振上厚抚其家下诏曰懐恩勲劳着于帝室疑隙之端起自羣小君臣之义情实如初但当诣阙更勿有疑懐恩竟不从遂引回纥吐蕃十万众入防京师震骇防郭子仪自河中入朝诏子仪出镇奉天召问方畧对曰懐恩勇而少恩士心不附所以能入防者因思归之士耳懐恩本臣偏裨其麾下皆臣部曲必不忍以锋刅相向无能为也已而懐恩进逼奉天子仪出兵懐恩退【懐恩与回纥吐蕃进逼奉天诸将请战子仪曰冦深入利速战吾坚壁以待之彼必以吾为怯而不戒乃可破也若遽战而不利则众心离矣敢言战者斩既而夜出陈于干陵之南冦始以子仪为无备欲袭之忽见大军惊愕不战而退】至邠州攻之不克遂遁【先是子仪使其子晞将兵救邠州晞纵士卒为暴节度使白孝徳患之而不敢言叚秀实自请补都虞候晞军士入市取酒刺酒翁坏醸器秀实列卒尽取其首注塑上植市门晞一营大噪尽甲孝徳恐秀实曰无伤也请住觧之选老躄者一人持马至晞门甲者出秀实笑且入曰杀一老卒何甲也吾戴吾头来矣晞出秀实让之曰副元帅勲塞天地当念始终今常待恣卒为暴行且致乱乱则罪及副元帅郭氏功名其存者几何言未毕晞再拜曰公幸教晞以道敢不从命叱左右皆鲜甲敢哗者死秀实因留宿军中且俱至孝徳所谢】
　　九月関中虫蝗霖雨
　　冬十二月加郭子仪尚书令不受
　　子仪以太宗为此官近皇太子亦为之不敢当遂不受还镇河中
　　戸部奏是嵗戸口之数
　　戸二百九十余万口一千六百九十余万
　　【乙巳】永泰元年春正月以李抱真为泽潞节度副使抱真以山东有变上党为兵冲而荒乱之余土瘠民困无以赡军乃借民毎三丁选一壮者免其租徭给弓失使农隙习射嵗暮都试行其赏罚比二年得精兵二万既不费禀给府库充实遂雄视山东步兵为诸道最
　　三月命文武之臣十三人于集贤殿待制
　　命仆射裴冕郭英乂等十三人于集贤殿待制【左拾遗独孤及上疏曰陛下召冕等以备询问此盛徳也然恐陛下难容其直而不录其言有容下之名而无聼諌之实则臣之所耻也今师兴不息十年矣人之生产空于杼轴拥兵者第舘亘街陌奴婢厌酒肉而贫人嬴饿就役剥肤及髓长安城中白画椎剽吏不敢诘民不敢诉有司不敢以闻茹毒饮痛穷而无告陛下不思所以救之臣实惧焉今天下惟朔方陇西有吐蕃仆固之虞邠泾鳯翔之兵足以当之矣东南泊海西尽巴蜀无鼠窃之盗而兵不为觧倾天下之货竭天下之谷以给不用之兵臣不知其故假仒居安思危自可阨要害之地俾置屯御悉休其余以粮储屝屦之资充疲人贡赋嵗可减国租之半陛下岂可迟疑于改作使率土之患日甚一日乎上不能用　独孤及字至之洛阳人】
　　吐蕃遣使请和
　　吐蕃遣使请和诏元载等与之盟上问郭子仪子仪对曰吐蕃利我不虞若不虞而来则国不可守矣乃遣兵戍奉天
　　旱
　　斗米千钱
　　夏四月以裴谞【字士明寛之子】为左司郎中
　　河东租庸使裴谞入奏事上问酷之利嵗入几何谞不对复问对曰臣自河东来所过见菽粟未种农夫怨愁臣以为陛下见臣必先问人之疾苦乃责臣以营利臣是以未敢对也上谢之拜左司郎中
　　劒南节度使严武卒
　　武三镇劒南厚赋敛穷奢侈专杀戮母数戒之武不从及死母曰吾今始免为官婢矣然吐蕃畏之不敢犯其境
　　五月畿内麦稔【尹起莘曰上书旱此书麦稔饥荒之急幸有是耳然稔止几内四方万里未知若何也】
　　自春不雨至四月乃及是麦稔京兆尹第五琦请税百姓田十畆收其一曰此古什一之法也上从之【已而京兆用琦税法民多流亡乆乃罢之】
　　平卢将李懐玉逐其节度使侯希逸诏以懐玉为留后赐名正已
　　先是侯希逸自平卢防其军浮海入青州防之朝廷即以为平卢淄青节度使【自是淄青常以平卢冠使】希逸好游畋营塔寺兵马使李懐玉得众心希逸忌之因事解其军职至是希逸宿于城外军士闭门奉懐玉为帅希逸奔滑州召还京师以郑王邈【帝之子】为节度使懐玉知留后赐名正己【时成徳李实臣魏傅田承嗣相卫薛嵩卢龙李懐僊収安史余党各拥劲卒数万治兵完城自署将吏不供贡赋与山南东道梁崇义及正已皆结为婚姻互相表众朝廷専事姑息不能复制】
　　秋九月置百髙座讲仁王经
　　内出仁王经二寳舆以人为菩萨鬼神之状导以音乐卤簿百官迎从至资圣西明寺讲之
　　仆固懐恩诱回纥吐蕃杂部入冦懐恩道死召郭子仪屯泾阳冬十月回纥受盟而还吐蕃夜遁
