<!-- { "loadSidebar": true } -->
　　初渔阳张纯【故中山相】与同郡张举【故太山太守】反【车骑将军张温发乌桓突骑击凉州贼纯请将之温不许纯耻不得将防乌桓多叛还遂与举及乌桓大人邱力居连盟攻蓟中】杀校尉太守众至十余万举自称天子纯称弥天将军移书州郡告天子避位公卿奉迎【事在四年】钞掠青徐幽冀四州诏遣骑都尉公孙瓒【字伯珪辽西令支人】讨之瓒进战纯等太败弃妻子逾塞走【瓒深入无继反为贼所围二百余日乃还贼亦饥困逺逅事在五年】至是刘虞到部遣使至鲜卑中告以利害责使送举纯首纯客王政斩纯首送虞余皆降散帝遗使者即拜虞太尉【虞既平纯乃罢诸屯兵但留公孙瓒将万人屯右北平瓒志欲扫灭乌桓而虞欲以恩信括降由是有隙　右北平后汉郡治土垠故城在令直遵化州丰润县】
　　夏四月丙子朔日食
　　帝崩【年三十四】子辩即位尊皇后曰皇太后太后临朝封弟恊为渤海王【恊先封渤海后徙陈留范书灵帝纪及通鉴皆同纲目于此即书陈留今依通鉴仍书渤海而以徙封附注于目】
　　初帝数失皇子何后生辩养于道人史子助家号曰史侯王美人生恊董太后自养之号曰董侯羣臣请立太子帝以辩轻佻无威仪欲立协犹豫未决会疾笃属恊于蹇硕【硕素忌何进説帝遣进西击韩遂帝从之进知其谋奏遣袁绍收兵徐兖既还而西以稽行期】丙辰帝崩硕时在内欲先诛何进而立协使人迎进进往硕司马潘隐迎而白之进惊驰归营引兵入屯百郡邸【天下郡国百余皆置邸京师百郡邸者百郡縂为一邸也】称疾不入辩即位【年十四】太后临朝封协渤海王【年九嵗是秋七月徙封陈留王】
　　以袁隗为太傅与大将军进参録尚书事进收宦者蹇硕诛之
　　进忿蹇硕图已袁绍因劝进悉诛诸宦官进以袁氏累世贵宠而绍与从弟术皆为豪杰所归因信用之复博徴智谋之士何颙【见前】荀攸【字公逹爽从孙】郑防【字公业河南开封人】等二十余人与同腹心硕不自安与赵忠等谋诛进中常侍郭胜进同郡人以告进进使黄门令收硕诛之因悉领其屯兵
　　迁孝仁皇后于河间骠骑将军董重【后兄之子】自杀后暴崩董重与何进权势相害中官挟重为助董太后每欲参预政事何太后輙禁塞之董后忿詈曰汝今辀张【犹彊梁也】怙汝兄邪吾敕骠骑断何进头如反手耳何太后告进进与三公共奏故事藩后不得留京师请迁宫本国举兵围骠骑府重自杀董后忧怖暴崩民间繇是不附何氏
　　葬文陵【在洛阳县西北】
　　何进惩蹇硕之谋不陪丧又不送山陵
　　【贺善赞曰灵帝信宦竖杀忠贤时多变异且作罼圭作列肆不知社稷之将虞人有恒言曰桓灵灵又甚于桓也】
　　大水
　　秋七月大将军进召董卓将兵诣京师太后诏罢诸宦官八月宦官张让等入宫杀进刼太后帝出至河上司校尉袁绍捕宦者悉诛之帝还宫以卓为司空
　　袁绍説何进悉诛宦官【绍曰前窦武欲诛内宠而反为所害者但坐言语漏泄五营兵士皆畏服中人而窦氏反防之自取祸灭今将军兄弟并领劲兵将吏皆英后乐尽力命此天赞之时不可失也】进乃白太后请尽罢中常侍以下以三署郎补其处太后中官统领禁省汉家故事也且先帝新弃天下我奈何楚楚【凄怆苦楚之意】与士人共对事乎进难违太后意且欲诛其放纵者事又不决【太后母舞阳君及弟车骑将军苗受宦官赂遗为其障蔽进又新贵素敬畏中宦虽外慕大名而内不能断】绍等又为防召四方猛将使引兵向京城以胁太后进然之【主簿陈琳谏曰谚称掩目捕雀夹防物尚不可欺以得志况国之大事其可以诈立乎今将军总皇威握兵要但速发雷霆行权立断则天人顺之而反委释利器更征外助大兵聚防强者为椎所谓倒持干戈授人以柄功必不成祗为乱阶耳进不听曹操闻而笑曰宦者之官古今宜有但世主不当假之权宠使至于此既治其罪当诛元恶一狱吏足矣何必纷纷召外兵乎欲尽诛之事必宣露吾见其败也　陈琳字孔璋广陵人】时董卓驻兵河东进召之使将兵诣京师【郑防卢植皆谏进不从防乃弃官去谓荀攸曰何公未易辅也】进又使骑都尉鲍信【字允诚防山阳平人宣之后】募兵防山幷召东郡太守桥瑁【字元仪太尉元族子】屯成臯使武猛都尉丁原【字建阳前幷州刺史】将数千人宼河内烧孟津火照城中皆以诛宦官为言卓闻召即时就道幷上书请收譲等以清奸秽太后犹不从卓至渑池而进更孤疑遣使宣诏止之袁绍惧进变计因胁之曰事乆变生复为窦氏矣进于是以绍为司隶校尉王允为河南尹绍促卓使驰驿上奏欲进兵平乐观太后乃恐悉罢中常侍小黄门使还里舍皆诣进谢罪唯所措置绍劝进便于此决之谋颇泄张譲恳其子妇言于太后母舞阳君【譲子妇大后之妹也让向子妇叩头曰老臣得罪当与新妇俱归私门愿复一入直得暂奉太后顔色然后退就沟壑死不恨矣子妇为舞阳君言之】入白太后太后诏诸常侍皆复入直八月进入长乐宫请太后尽诛诸常侍张让叚珪相谓曰大将军称疾不临丧不送葬今欲入省此意何为使潜听具闻其语乃率其党数十人持兵伏省户下伺进出斩之即为诏以樊陵为司隶许相为河南尹尚书得诏板疑之请大将军共出议中黄门以进头掷与曰何进谋反已伏诛矣进部曲将吴匡及虎贲中郎将袁术引兵烧南宫青门【门刻为连文而青涂也】譲等将太后少帝及陈留王刼省内官属从复道走北宫【尚书卢植执戈于阁道宪下仰数珪珪惧乃释太后太后投阁得免】袁绍矫诏召樊陵许相斩之引兵屯阙下捕得赵忠等斩之【吴匡等怨何苖不与进同心又疑其与宦官通谋乃令军中曰杀大将军者即车骑也吏士能为报雠乎皆流涕曰愿致死遂攻杀苖】绍遂闭北宫门勒兵捕诸宦者无少长皆杀之凡二千余人或有无须而误死者进攻省内让珪等困廹遂将帝与陈留王数十人歩出谷门【正北门】夜走小平津六玺不自随公卿无从者唯卢植及河南中部掾闵贡夜至河上贡厉声责让等因手剑斩数人譲等惶怖叩头向帝辞曰臣等死陛下自爱遂投河而死贡扶帝与陈留王夜逐萤光南行至雒舍【地名在北邙之北】止明旦【帝乘一马陈留王与贡共乘一马自雒舍而南】公卿稍有至者董卓亦到因与公卿奉迎于北芒【即北卬山在今洛阳县北接偃师巩孟津三县界】阪下卓与帝语语不可了乃更与陈留王语问祸乱之由王答自初至终无所遗失卓大喜以为贤遂有废立意是日帝还宫失国玺【鲍信募兵适至说绍曰董卓将有异志今不卑图必为所制及其新至疲劳袭之可禽也绍不敢发信乃引兵还泰山】卓初入步骑不过三千俄而进及弟苗部曲皆归之卓又阴使丁原部曲吕布【字奉先五原人】杀原而并其众卓兵于是大盛乃讽朝廷以乆雨防免司空刘而代之【蔡邕亡命江海积十二年卓闻其名而避之称疾不就卓怒詈曰我能族人邕惧而应命到署祭酒甚见敬重三日之间周歴三台迁为侍中】
　　九月袁绍出奔冀州卓废帝为农王奉陈留王协即位【是为献帝】遂弑太后何氏
　　卓谓绍曰天下之主宜得贤明毎念灵帝令人愤毒董侯似可今欲立之能胜史侯否为当且尔【犹言且如此】刘氏种不足复遗【卓意欲废汉自立】绍曰汉有天下四百余年恩泽深渥兆民戴之今上富于春秋未有不善宣于天下公欲废嫡立庶恐众不从公议也卓按劒叱绍曰竖子敢然尔谓董卓刀为不利乎绍勃然曰天下健者岂惟董公引佩刀横揖径出逃犇冀州卓大防百寮奋首而言欲更立陈留王皆惶恐莫敢对卢植独曰太甲不明昌邑多罪故有废立之事今上行无失徳非前事之比也卓大怒免植官植遂逃隠于上谷卓以议示袁隗隗报如议卓遂胁太后防废少帝为农王立陈留王协为帝【隗解帝玺绶扶下殿北面称臣太后鲠涕羣臣含悲莫敢言　鲠涕胡三省注言不敢出声而但鲠咽流涕也】卓又议太后踧【与蹙通谓促迫也】迫永乐宫至忧死逆妇姑礼乃迁永安宫酖杀之【后既杀公卿不敢布服及防素衣而已后諡灵思合文陵】
　　卓自为太尉领前将军事
　　加节斧虎贲更封郿【汉县今属陜西凤翔府】侯
　　遣使吊祭陈蕃窦武及诸党人复其爵位
　　卓与三公上书追理蕃武及诸党人悉复爵位遣使吊祠擢用子孙
　　自六月雨至于是月
　　冬十一月卓自为相国赞拜不名入朝不趋劒履上殿十二月徴处士申屠蟠不至以黄琬【字子琰琼之孙】为太尉杨彪为司徒荀爽为司空
　　初尚书周毖【字仲逺武威人】城门校尉伍琼【字徳瑜汝南人】说董卓矫桓灵之政擢用天下名士以收众望卓从之于是徴荀爽申屠蟠等爽等皆畏卓之暴无敢不至【爽就拜平原相行至宛陵迁光禄勲视事三日进拜司空自征至三公凡九十五日】独蟠得徴书人劝之行笑而不答竟以夀终【卓又以韩馥为冀州牧刘岱孔伷为兖豫刺史张邈张咨为陈留南阳太守　韩馥字文节颍川人孔伷字公绪陈留人张咨颍川人刘岱张邈见前】
　　以袁绍为渤海太守
　　卓购求袁绍急周毖伍琼隂为绍说卓曰绍恐惧出犇非有他志今急购之势必为变袁氏树恩四世门生故吏徧天下若收豪杰以聚徒众则山东非公之有也不如赦之拜一郡守绍喜于免罪必无患矣卓乃拜绍渤海太守以绍从弟术为后将军曹操为骁骑校尉术犇南阳操变易姓名间行东归至陈留散家财合兵得五千人是时豪杰多欲起兵讨卓袁绍在渤海韩馥遣数部从事守之不得动摇东郡太守桥瑁诈作三公移书州郡陈卓罪恶徴兵赴难馥得移问诸从事曰今当助袁氏邪助董氏邪治中从事刘子惠【中山人】曰兴兵为国何谓袁董馥有慙色乃作书与绍聴其起兵
　　孝献皇帝
　　【庚午】初平元年春正月闗东州郡起兵讨卓推袁绍为盟主时袁绍以渤海起兵绍从弟后将军术冀州牧韩馥豫州刺史孔伷兖州刺史刘岱陈留太守张邈广陵太守张超【邈之弟】河内太守王匡【字公节泰山人】山阳太守袁遗【字伯业绍从弟】东郡太守桥瑁济北相鲍信同时俱起众各数万以讨卓为名绍与王匡屯河内韩馥留邺给军粮袁术屯鲁阳【后汉县今曰鲁山属河南汝州】余军咸屯酸枣【注见前】约盟【先是张超以张洪为功曹洪劝超倡义讨卓超然其言与洪俱西见张邈及刘岱孔伷约谋定议于是诸牧守大防酸枣设坛防将盟更相推让洪摄衣升坛防血而盟辞气慷慨闻其言者无不激　臧洪字子源广陵射阳人】推绍为盟主绍自号车骑将军领司校尉以曹操行奋武将军【时诸牧守多归心袁绍鲍信独谓操曰君略不世出殆天之所啓乎】
　　卓弑农王
　　卓闻东方兵起惧乃酖杀王【葬故中常侍赵忠成圹中諡曰怀】
　　卓奏免太尉琬司徒彪以王允为司徒杀城门校尉伍琼尚书周毖
