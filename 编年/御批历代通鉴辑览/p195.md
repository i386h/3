<!-- { "loadSidebar": true } -->
　　秦王炽磐谓羣臣曰今宋虽奄有江南夏人雄据闗中皆不足与也独魏主奕世英武贤能为用吾将举国而事之乃遣使入见于魏贡黄金二百斤并陈伐夏方畧
　　闰月魏抜虎牢执宋司州刺史毛徳祖遂取司豫诸郡先是魏主攻虎牢不克【魏兵攻虎牢毛徳祖随方拒守而将士稍零落于是魏主如成臯絶虎牢汲河之路停三日自督众攻城亦不能下】至是叔孙建就奚斤共攻之虎牢被围二百日无日不战劲兵殆尽而魏増兵转多毁其外城徳祖于内更筑三重城以拒之又毁其二重徳祖惟保一城昼夜相拒将士眼皆生创徳祖抚之以恩终无离心檀道济刘粹等皆畏魏兵彊不敢进魏人作地道以泄城中井城中人马渴乏被创者不能复出重以饥疫城遂陷将士欲扶徳祖出走徳祖曰我誓与此城俱毙义不使城亡而身存也魏主命将士得徳祖者必生致之将军豆代田执以献将佐皆为所虏唯参军范道基将二百人突围南还魏士卒疫死者亦什二三奚斤等悉定司兖豫诸郡县魏主命周几镇河南河南人安之【徐羡之傅亮谢晦以亡失境土上表自劾诏勿问　毛徳祖后卒于魏】
　　冬十一月魏主嗣殂太子焘立【是为魏世祖太武帝】
　　魏主嗣殂太子焘即位自司徒长孙嵩以下普増爵位以卢鲁元【昌黎徒河人】为中书监刘洁【长乐信都人】为尚书令尉眷【魏余部内入者西方尉迟氏后改尉氏眷代人】刘库仁【此又一刘库仁独孤部人】等八人分典四部以罗结【魏余部内入者有叱罗氏后改罗氏结代人】为侍中外都大官【魏有内外都大官】总三十六曹事【时结年一百七精爽不衰魏主以其忠慤亲任之使兼长秋卿监典后宫出入卧内年一百十一乃听归老朝廷每有大事遣骑访焉又十年乃卒】
　　魏立天师道塲
　　魏光禄大夫崔浩研精经术练习制度凡朝廷礼仪军国书诏无不闗掌不好老庄书曰此矫诬之説不近人情老聃习礼仲尼所师岂有为败法之书以乱先王之治乎尤不信佛法曰何为事此胡神左右多毁之魏主不得已命浩以公归第然每有疑议輙召问之浩既归第因修服食养性之术初嵩山道士防谦之【上谷人徙冯翊】修张道陵【即张鲁之祖见前】之术自言尝遇老子命继道陵为天师授以辟糓轻身之术使之清整道教又遇神人李谱文云老子之元孙也授以图箓真经使之辅佐北方太平真君谦之奉其书献于魏主朝野多未之信浩独师授其术且上书曰圣王受命必有天应河图洛书皆寄言于虫兽之文未若今日人神接对手笔粲然辞防深妙自右无比岂可以世俗常虑而忽上灵之命哉魏主欣然使谒者奉玉帛牲牢祭嵩岳迎致谦之弟子以崇奉天师显扬新法起天师道塲于平城东南重坛五层月设厨防数千人
　　【司马氏光曰老庄之书欲同生死轻去就而为神仙者服饵修链以求轻举链草石为金银其为术正相戾耳是以刘歆七畧叙道家为诸子神仙为方技其后又有符水禁呪之术至谦之遂合而为一至今循之浩不喜佛老而信谦之之言何哉】
　　【甲宋景平二年太祖文帝义隆元嘉子元年魏世祖太武帝焘始光元年】春正月宋废其庐陵王义真为庶人
　　宋主义符居防无礼好与左右狎昵游戯无度特进致仕范防【字伯伦之子】上书谏之不听庐陵王义真警悟好文而性轻易与谢灵运【元之曽孙袭封康乐公世称谢康乐】顔延之【字延年含之曽孙】情好欵宻【灵运性褊傲不遵法度自谓才能宜参权要常懐愤悒延之嗜酒放纵徐羡之等恶义真与两人游义真故吏范晏从容戒之义真曰灵运空疎延之隘薄魏文帝所谓古今文人类不防细行者也但性情所得未能忘言于晤赏耳】于是羡之等以灵运延之搆扇异同非毁执政皆出为郡守始义真至厯阳多所求索执政毎裁量不尽与义真怨之表求还都时羡之等已宻谋废宋主而次立者应在义真与宋主有隙先奏列其罪恶废为庶人徙新安郡前吉阳【晋县故城在今江西吉安府吉水县】令张约之【堂邑人】上疏曰庐陵王少蒙先皇优慈之遇长受陛下睦爱之恩今猥加剥辱幽徙逺郡上伤陛下常棣之笃下令逺近恇然失图书奏见杀
　　夏五月宋徐羡之傅亮谢晦废其主义符为营阳王迁于呉六月弑之迎宜都王义隆于江陵杀前庐陵王义真以谢晦行都督荆湘等州军事
　　羡之等将废义符以檀道济先朝旧将威服殿省乃召道济及江州刺史王入朝以谋告之谢晦聚将士于府内使中书舍人邢安防潘盛为内应夜邀道济同宿晦悚动不得眠道济就寝便熟时义符在华林园为列肆亲自沽卖与左右即龙舟而寝道济引兵入云龙门安防等先诫宿卫莫有御者军士进杀二使者扶义符出收玺绶羣臣拜辞卫送故太子宫羡之等以宜都王义隆素有令望乃称皇太后令数义符过恶废为营阳王以义隆纂承大统迁义符于呉使邢安防就弑之【义符多力突走出昌门追者以门闗踣而弑之　昌门呉西郭门亦作闾】傅亮帅行台百官备法驾迎义隆于江陵羡之等遣使杀义真以荆州重地恐义隆至或别用人乃亟以録命【録尚书自出命也】除谢晦都督刺史欲令居外为援精兵旧将悉以配之七月行台至江陵亮率百官上表进玺绶义隆下教【时年十八】曰猥以不徳谬降大命顾已惊悸何以克堪当暂归朝廷展哀陵寝并与贤彦申写所懐望体其心勿为辞费【时诸将佐闻二王死皆疑不可东下司马王华曰先帝有大功于天下四海所服虽嗣主不纲人望未改羡之亮受寄崇重未容遽敢背徳畏庐陵严断恐不能自容以殿下寛慈越次奉迎冀以见徳悠悠之论殆必不然又此五人同功并位孰肯相让就懐不轨势必不行废主若存虑将来或受其祸是以杀害葢由贪生过深不过欲握权自固耳义隆曰卿复欲为宋昌耶长史王昙首校尉到彦之皆劝行乃命华留镇荆州欲使彦之将兵前驱彦之曰了彼不反便应朝服顺流若使有虞此不足恃更开嫌隙之端会雍州刺史褚叔度卒乃遣彦之权镇襄阳】义隆引见傅亮号泣哀动左右既而问义真及少帝薨废本末悲哭呜咽侍侧者莫能仰视傅亮汗流不能对乃布腹心于到彦之王华等义隆以府州文武自卫遂发江陵
　　秋八月宋主义隆立【是为文帝】
　　宜都王义隆至建康羣臣迎拜于新亭【徐羡之问傅亮曰王可方谁亮曰晋文景以上人羡之曰必能明我赤心亮曰不然】义隆谒初寜陵还止中堂百官奉玺绶义隆辞让数四乃受之遂即位大赦谒太庙复庐陵王先封迎其柩还建康以行荆州刺史谢晦为真【晦将行问蔡廓曰吾其免乎廓曰卿受先帝顾命任以社稷废皆立明义无不可但杀人二兄而以之北面挟震主之威据上流之重以古推今自免为难晦始惧不得去既发喜曰今得脱矣】徐羡之等进位有差有司奏车驾依故事临华林园听讼诏曰政刑多所未悉可如先者二公推讯乃以王昙首王华为侍中竟陵王义宣镇石头羡之等欲遂以到彦之为雍州不许征为中领军委以戎政【彦之自襄阳南下谢晦虑彦之不过已彦之至杨口步往江陵深布城欵晦亦厚自结纳由此大安】
　　柔然防魏
　　柔然纥升葢可汗闻魏太宗殂将六万骑入云中攻抜盛乐宫魏主帅轻骑讨之三日三夜至云中纥升葢引骑围之五十余重骑逼马首相次如堵将士大惧魏主顔色自若众情乃安纥升葢弟子于涉斤为大将魏人射杀之纥升葢惧遁去【已而魏伐柔然大获而还】
　　冬十一月吐谷浑王阿柴死弟慕璝立
　　初吐谷浑王树落干自号车骑将军大单于及卒授国于其弟阿柴【阿柴稍用兵侵并旁小种地方数千里遂为彊国】阿柴有子二十人至是疾病召诸子弟谓之曰先公车骑舍其子拾防而授孤孤敢私于纬代【门柴长子】而忘先君之子乎我死汝曹当奉慕璝【阿柴母弟】为主阿柴又命诸子各献一箭取一箭授其弟慕利延使折之慕利延折之又取十九箭使折之不能折阿柴乃谕之曰汝曹知之乎孤则易折众则难摧汝曹当戮力一心然后可以保国寜家言终而卒
　　十二月宕昌【西羌别种故国在今巩昌府岷州南北周以其地为郡唐曰宕州后废】朝贡于魏
　　宕昌羌三苖之裔也羌地东接中国西通西域长数千里各有酋帅部落分地不相统摄而宕昌最盛【通考宕昌之界自仇池以西东西千里席水以南南北八百里仇池在同谷郡席水在上邽县】有民二万余落诸种畏之至是其王梁弥怱遣子入见于魏
　　【乙宋元嘉二年魏始光二年丑夏主赫连昌承光元年】春正月宋主始亲听政徐羡之傅亮上表归政三上许之羡之仍逊位还第徐佩之等并谓非宜敦劝甚苦乃复奉诏视事
　　二月燕有女子化为男
　　燕有女子化为男燕主以问羣臣权对曰西汉之末雌鸡化雄【汉书五行志元帝初元丞相府史家雌鸡伏子渐化为雄又后汉灵帝时雌鸡化为雄事见前】犹有王莽之祸况今女化为男臣将为君之兆也
　　夏四月魏遣使如宋
　　始复通也
　　六月武都王杨盛卒子元立
　　初盛闻晋亡不改义熙年号谓世子元曰吾老矣当终为晋臣汝善事宋帝及卒元自称武都王遣使告丧于宋始用元嘉年号宋因而封之
　　秋八月夏主勃勃殂世子昌立
　　【丙宋元嘉三年寅魏始光三年】春正月宋讨徐羡之傅亮诛之以王为司徒扬州刺史録尚书事彭城王义康都督荆湘等州军事谢晦举兵反江陵
　　初宋主在江陵孔寗子【防稽人】为叅军及即位以为步军校尉与侍中王华并有富贵之愿疾徐羡之傅亮专权搆之于宋主宋主欲诛二人并发兵讨谢晦以王檀道济始不预废弑之谋弟昙首又所亲委密使报且召道济欲使讨晦王华等皆以为不可宋主曰道济止于胁从本非创谋杀害之事又所不闗预抚而使之必将无虑道济至乃下诏暴羡之亮晦杀二王之罪命中领军到彦之征北将军檀道济以时收翦又命雍州刺史刘粹等断其走防是日诏召羡之亮谢防【晦之弟】遣人报之羡之走至新林自经死亮出走被执宋主使以诏书示之亮曰亮受先帝布衣之眷遂防顾托黜昏立明社稷之计也欲加之罪其无辞乎于是防诛【宋主问讨晦之防于檀道济对曰臣昔与晦同从北征入闗十防晦有其九才畧明练殆为少敌然未尝孤军决胜戎事恐非其长臣悉晦智晦悉臣勇今奉王命以讨之可未阵而擒也】徴王为侍中司徒録尚书事扬州刺史彭城王义康为荆湘都督荆州刺史晦闻徐傅等已诛自出射堂勒兵数日间四逺投集得精兵三万奉表称羡之亮等忠贞横被寃酷皆王王昙首王华险躁猜忌谗搆成祸今当举兵以除君侧之恶
　　闰月宋子劭生
　　初宋袁皇后生子劭后自详视使驰白宋主曰此儿形貎异常必破国亡家不可举欲即杀之宋主狼狈至后殿户外禁之乃止以尚在谅闇故秘之至是始言劭生
　　宋主自将讨谢晦二月诛之
