<!-- { "loadSidebar": true } -->
　　初窦太后之立也陈蕃有力焉及临朝政无大小皆委于蕃蕃与窦武同心戮力以奬王室征天下名贤李膺杜密尹勲【字伯元河南人】刘瑜等列于朝廷共叅政事于是天下延颈想望太平而帝乳母赵娆及诸女尚书旦夕在太后侧中常侍曹节王甫等共相朋结谄事太后太后信之数出诏命有所封拜蕃武疾之防有日食之变蕃谓武曰昔萧望之困一石显况今石显数十辈乎可因此斥罢宦官以塞天变武乃白太后曰故事黄门常侍但当给事省内门户今乃使与政事任重权子弟布列专为贪暴天下汹汹宜悉诛废以清朝廷太后曰故事世有宦官但当诛其有罪者可尽废邪时中常侍管覇颇有才畧专制省内后先白收覇及苏康等皆坐死武复数白诛节等太后冘【音由与尤同】豫【不定也】未忍蕃上疏言侯览曹节公乘昕王甫郑飒等与赵夫人【即赵娆】诸尚书并乱天下今不急诛必生变乱愿出臣章宣示左右并令天下诸奸知臣疾之太后不纳八月太白犯房之上将入太微【晋书天文志房四星为明堂天子布政之宫亦四辅也第一星上将也太微天子庭也】刘瑜恶之上书太后曰案占书宫门当闭将相不利奸人在主傍愿急防之又劝武蕃速断大计于是武奏免黄门令魏彪以所亲小黄门山【周有山师之官子孙以为氏】氷代之收郑飒送北寺狱蕃曰此曹子便当收杀何复考为武令氷与勲杂考辞连曹节王甫勲氷即奏收节等使刘瑜内【读日纳】奏九月武出宿归府典中书者先以告朱瑀瑀盗发武奏骂曰放纵者自可诛耳我曹何罪而当尽见族灭因大呼曰陈蕃窦武奏白太后废帝为大逆乃夜召所亲共【音龚姓也商诸侯之国晋有左行共华】普等十七人歃血共盟节请帝御前殿拔劒踊跃赵娆等拥衞左右闭诸禁门召尚书官属胁以白刃使作诏版拜王甫为黄门令持节至北寺狱收勲氷杀之出飒使持节收武等武驰入歩兵营召防北军五校士数千人屯都亭下令军士曰黄门常侍反尽力者封侯重赏蕃闻难将官属诸生八十余人并拔刃突入尚书门攘臂呼曰大将军忠以卫国黄门反逆何云窦氏不道邪甫使劒士收蕃送北寺狱杀之时张奂征还节等以奂新至不知本谋矫制使奂率五营士讨武甫将千余人出与奂合使其士大呼武军曰窦武反汝皆禁兵当宿卫宫省何故随反者乎营府素畏服中官于是武军稍稍归甫自旦至食时兵降略尽武自杀枭首都亭收捕宗亲賔客悉诛之及刘瑜冯述皆夷其族迁皇太后于南宫徙武家属于日南门生故吏皆免官禁锢【议郎巴肃始同谋节等不知伹坐禁锢后乃知而收之肃自载诣县县令解印绶欲与俱去肃曰为人臣者有谋不敢隠有罪不绕刑遂被诛　巴肃字恭祖勃海髙城人】曹节迁长乐卫尉与甫等六人皆封列侯【蕃反朱震收葬蕃尸匿其子逸事觉系狱震受考掠誓死不言逸由是得免□掾胡腾殡敛武尸行丧亦坐禁锢武孙辅年二尸腾诈以为己子与令史张敞共匿之亦得免　朱震字伯厚陈留人】张奂迁大司农封侯奂深病为节等所卖固辞不受
　　冬十月甲辰晦日食
　　【己酉】二年春三月尊慎园贵人董氏为孝仁皇后【置永乐宫如桓帝尊匽贵人礼】
　　夏四月青蛇见御座上大风雨雷电诏公卿言事张奂上疏曰昔周公葬不如礼天乃动威今武蕃忠贞未被明宥妖之来皆为此也宜急为改徙还家属其从坐禁锢一切蠲除又皇太后虽居南宫而恩礼不接宜思大义顾复之报上深嘉其言而为宦者所制不得从也【奂又与尚书刘猛等共荐王畅李膺可叅三公之选节等疾其言遂下诏□责之奂等皆自囚廷尉数日得出以俸赎罪】郎中谢弼【字辅宣东郡武阳人】上封事曰皇太后幽隔空宫如有雾露之疾陛下何面目以见天下礼为人后者为之子今以桓帝为父岂得不以太后为母哉台宰重器国命所系今之四公【太尉司徒司空并太傅为四公】惟刘宠断断守善余皆素餐致防之人必有折足覆餗之凶可因灾异并皆罢黜征王畅李膺并居政事庶灾变可消国祚惟永左右恶之以他罪收弼掠死于狱光禄勲杨赐【字伯献震之孙秉之子】曰王者心有所想虽未形顔色而五星以之推移隂阳为其变度夫皇极不建则有龙蛇之孽诗云惟虺惟蛇女子之祥惟陛下思干刚之道别内外之宜抑皇甫之权割艶妻之爱则蛇变可消祯祥立应
　　六月以刘嚣【字重宁长沙人】为司空
　　嚣素附诸常侍故致位公辅
　　秋七月段颎大破东羌平之封颎新丰【注见前】侯
　　初颎既定西羌【事在桓帝延熹八年】而东羌先零等种犹未服【永康元年春先零围祋祤掠云阳是夏冦三辅攻没两营　祋祤汉县故城在今陜西西安府耀州祋丁外反祤音诩云阳汉县故城在今陜西邠州淳化县】　皇甫规张奂招之连年既降又叛【永康元年张奂遣司马董卓击破先零奂当封以不事宦官不果拜卓为郎中　董卓字仲頴陇西临洮人】桓帝诏以问颎颎上疏具对【略曰东羌降于皇甫规者已二万落今所余三万余落近居塞内路无险折久乱井凉累侵三辅是为痈疽伏疾留滞胁下如不加诛转就滋大若以骑五千歩万人车三千辆三冬二夏足以破定伏计永初中诸羌反叛十有四年用二百四十亿永和之末复经七年用八十余亿费耗若此犹不诛尽余孽复起于兹为害今不暂疲民则永宁无期臣庶竭驽劣伏待节度】桓帝悉听如所上颎于是将兵万人赍十五日粮从彭阳【汉县故城在今甘肃平凉府鎭原县】直指高平【注见前】与先零诸种战【时虏兵盛颎□皆恐颎令军士长镞利刃长矛三重挟以彊弩列轻骑为左右翼谓将士曰今去家数千里进则事成走则尽凡努力共功名因大呼驰骑突击】大破之于逢义山【今平凉府固原州有须弥山或以为即逄义击】虏众奔溃斩首八千余级太后下诏褒美以颎为破羌将军【事在建寜元年二月】颎乘胜晨夜兼行连破之羌余宼四千落悉散入汉阳山谷间【张奂上言东羌虽破余种难尽宜以恩降可无后悔诏书下颎复上言张奂説虏强难破宜用招降圣朝明鉴信纳瞽言臣谋得行奂计不用遂懐猜恨□润辞意言羌一气所生不可诛尽血流污野伤和致灾臣伏念先零杂种累经反覆臣奉大汉之威建长久之防欲絶其本恨不使能殖本规三嵗今适明年而余宼残烬□向殄防愿一以任臣临时量宜不失权便　事在建宁元年七月】至是诏遣谒者冯禅説降汉阳散羌颎以虽暂降而县官无廪必当复为盗贼不如乘虚放兵埶必殄灭乃进营去羌所屯四五十里遣司马田宴夏育先将兵进击羌众溃东奔颎遣千人于西县【注见前】结木为栅遮之分遣宴育等将七千人衔枚夜上西山结营穿堑去虏一里许又遣司马张恺将三千人上东山虏乃觉之颎因与恺等挟东西山纵兵奋击穷山深谷之中处处破之斩其渠帅以下万九千级冯禅等所招降四千人于是东羌悉平更封颎为新丰县侯寻征为侍中【颎在边十余年未曾一日蓐寝与将士同甘苦故皆乐为死战所向有功凡百八十战斩三万八千余级费四十四亿军士死者四百余人】
　　冬十月复治钩党杀前司隶校尉李膺等百余人初李膺等虽废锢天下士大夫皆高尚其道更相标榜为之称号上曰三君【窦武陈蕃刘淑为三君者言一世之所宗也　刘淑字仲承河间乐成人】次曰八俊【李膺荀昱杜密王畅刘祐魏朗赵典朱寓为八俊俊者言人之英也赵典范书止名见朱寓沛人余俱见前】次曰八顾【郭泰宗慈巴肃夏馥范滂尹勲蔡衍羊陟】
　　【为八顾顾者言能以德行引人者也　宗慈字孝初南阳安众人夏馥字子治陈留圉人蔡衍字孟喜汝南项人羊本晋羊舌氏春秋末始独从羊陟字嗣祖泰山梁父人余见前】次曰八及【张俭岑晊刘表陈翔孔昱苑康檀敷翟超为八及及者言其能导人追宗者也　刘表字景升山阳高平人陈翔字子麟汝南邵陵人孔昱字元世鲁国人檀敷字文有山阳瑕邱人翟超字及郡县范书阙余见前】次曰八厨【度尚张邈王孝刘儒胡母班秦周蕃向王章为八厨厨者言能以财救人者也　度尚注见前张邈字孟卓东平人王孝字文祖夀张人刘儒字叔林东郡阳平人胡母班字季友泰山人秦周字平王平邱人蕃向字嘉景鲁国人王章字伯仪东莱人】方古之入元八恺陈窦用事举拔膺等及陈窦被诛膺等复废宦官疾恶之而侯览怨张俭尤甚【俭破览宅事见前】俭乡人朱并承览意指上书告俭与同乡二十四人别相署号共为部党图危社稷诏刋章捕俭等曹节因讽有司奏诸钩党者下州郡考治是时上年十四问节等曰党人何用为恶而欲诛之邪对曰相举羣辈欲为不轨上曰不轨欲如何对曰欲图社稷上乃可其奏或谓膺曰可去矣对曰事不辞难罪不逃刑臣之节也吾年已六十死生有命去将安之乃诣诏狱考死门生故吏并被禁锢【时御史蜀郡景毅子顾为膺门徒未有录牒不及于谴毅慨然曰本谓膺贤遣子师之岂可以漏脱名籍茍安而已遂自表免归】汝南督邮吴导受诏捕范滂至征羌【后汉候国故城在今河南许州郾城县】抱诏书闭传舎伏牀而泣一县不知所为滂闻之曰必为我也即自诣狱县令郭揖解印绶引与俱亡滂曰滂死则祸塞何敢以罪累君又令老母流离乎其母就与之诀曰汝今与李杜齐名死亦何恨既有令名复求夀考可兼得乎滂跪受敎再拜而辞顾其子曰吾欲使汝为恶则恶不可为使汝为善则我不为恶行路闻之莫不流涕凡党人死者百余人妻子皆徙边天下豪杰及儒学有行义者宦官一切指为党人有怨隙者因相陷害睚眦之忿滥入党中或有未尝交关亦罹祸毒其死徙废禁者又六七百人郭泰闻党人之死私为之恸曰诗云人之云亡邦国殄瘁【大雅瞻卬之辞】汉室灭矣但未知瞻乌爰止于谁之屋【小雅正月之辞】耳泰虽好臧否人伦而不为危言覈论故能处浊世而怨祸不及焉【张俭亡命困廹望门投止莫不重其名行破家相容后流转东莱止李笃家外黄令毛钦操兵到门笃引钦就席曰张俭负罪岂得藏之若审在此此人名士明廷宁宜执之乎钦起抚笃曰蘧伯玉耻独为君子足下如何专取仁义笃曰今欲分之明廷载半去矣钦叹息而去笃导俭出塞其所经歴连引收考徧天下俭与鲁国孔褒有旧亡抵褒不遇褒弟融年十六匿之事泄俭亡走国相收褒融送狱未知所坐融日保纳舍藏者融也褒曰彼来求我非弟之过吏问其母母曰家事任长妾当其辜一门争死郡县疑不能决乃上谳之诏独坐褒及党禁解俭乃还鄕里夏馥闻俭亡命叹曰孽自已作空污良善一人逃死祸及万家何以生为乃自翦须变形入林卢山中隐姓名为冶家佣亲突烟炭形貎毁瘁积二三年人无知者馥弟静载缣帛追饷之馥不受曰弟奈何载祸相饷乎初中常侍张让父死归葬颍川虽一郡毕至而名士无往者让耻之陈寔独吊焉及诛党人让以寔故多所全宥袁闳闻党事起欲投迹深林以母老不宜远遁乃筑土室四周于庭不为户自牖纳饮食母思闳时徃就视母去便自掩闭兄弟妻子莫得见也潜身十八年卒于士室　孔褒字文礼弟融字文举鲁国人孔子二十世孙袁闳注见前张让颎川人】初范滂等非讦朝政自公卿以下皆折节下之太学生争慕其风以为文学将兴处士复用申屠蟠【字子龙外黄人】独叹曰昔战国之世处士横议列国之君至为拥篲先驱卒有坑儒烧书之祸今之谓矣乃絶迹于梁砀之间因树为屋自同佣人居二年滂等果罹党锢之祸惟蟠起然免于评论
