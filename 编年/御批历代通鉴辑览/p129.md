<!-- { "loadSidebar": true } -->
　　董卓以无功抵罪乃诏遣嵩时角已死嵩与其弟梁战破之斩梁剖角棺传首京师复攻梁弟宝于下曲阳【后汉县故城在今直隶正定府晋州】斩之嵩能温防士卒每军行顿止须营幔修立然后就舎军士皆食尔【如此也】乃尝饭故所向有功
　　先零羌及凉州羣盗北宫【北宫氏卫公族以所居为氏】伯玉等反北地先零羌及枹罕河关羣盗反共立湟中义从胡北宫伯王为将军金城人边章韩遂【字文约】素著名西州羣盗诱而刦之使专任军政杀太守烧州郡【初武威太守恣行贪暴深州从事蘓正和案致其罪刺史梁鹄惧欲杀正和以自解访于汉阳长史盖勲勲与正和有仇或劝勲报之勲曰谋事杀良非忠也乘人之危非仁也乃谏鹄曰畜鹰欲其鸷也鸷而欲烹之将何用哉鹄乃止正和诣勲求谢勲不见曰吾为使君谋非为正和也怨之如初至是叛羌围校尉夏育于畜官勲与州郡救育为羌所败勲余众不及百人身被三创坚坐不动羌滇吾以兵扞众曰盖长史贤人汝曹杀之为负天勲仰骂之滇吾下马与勲勲不肯上羌服其义勇不敢加害送还汉阳　盖勲字元固敦煌人畜官汉书音义右扶风畜牧所在】
　　朱儁击南阳黄巾连破之
　　南阳黄巾余党更以赵宏为帅众十余万据宛城朱儁围之不拔有司奏征儁司空张温【字伯愼穰人】曰临军易将兵家所忌宜假日月责其成功帝乃止儁击宏斩之贼帅韩忠复据宛拒儁自将精卒乘城而入忠乃退保小城乞降诸将欲听之儁曰兵固有形同而埶异者昔秦项之际民无定主故赏附以劝来耳今海内一统惟黄巾造逆纳降无以劝善而更开逆意使贼利则进战钝则乞降纵敌长宼非良计也因急攻不克【儁登土山望之顾谓司马张超曰吾知之矣贼今外围周固内营逼急乞降不受欲出不得所以死战也万人一心犹不可当况十万乎不如撤围并兵八城忠见围解埶必自出自出则意散易破之道也】旣而解围忠出战儁因击大破斩之余众复奉孙夏为帅屯宛儁急攻之司马孙坚率众先登拔城夏走儁追破之于是黄巾破散其余州郡所诛一郡数千人
　　豫州刺史王允【字子师太原祁人】讨黄巾破之征下狱减死论允破黄巾得张让賔客书与黄巾交通上之帝责怒让竟不能罪也让由是以事中允下狱会赦还故官旬日间复以他罪捕旣至廷尉大将军进与杨赐袁隗共请之得减死论
　　【乙丑】二年春正月大疫
　　二月南宫云台灾
　　张让赵忠说帝敛天下田亩十钱以修宫室铸铜人乐安太守陆康【字季宁吴郡人续之孙】諌曰昔鲁宣税亩而蝝灾自生哀公增赋而孔子非之岂有聚夺民物以营无用之铜人捐舍圣戒自蹈亡王之法哉内幸谮康援引亡国以譬圣明大不敬槛车征诣廷尉侍御史刘岱【字公山东莱人宠从子】表陈解释得免归田里又诏发州郡材木文石黄门常侍輙令谴呵不中者因强折贱买仅得本价十一复货之中者亦不卽受材木腐积宫室连年不成刺史太守复增私调百姓呼嗟又令西园驺分道督趣恐动州郡多受赇赂牧守茂才孝亷迁除皆责助修宫钱当之官者皆先至西园谐价【谓平定其价也】然后得去钜鹿太守司马直以有淸名减责三百万直怅然曰为民父母而反割剥百姓以称时求吾不忍也辞疾不听行至孟津上书极言吞药自杀书奏帝为暂絶修宫钱
　　黒山【在今直隶顺徳府沙河县北】贼褚燕降
　　自张角之乱所在盗贼并起不可胜数【其大声者称雷公骑白马者为张白骑多须者号于氏枨大眼者为大目如此称号各有所因大者二三万小者六七千】常山褚燕轻勇趫防故军中号曰飞燕山谷宼贼多附之部众寖广殆至百万号黒山贼河北诸郡县并被其害朝廷不能讨燕乃遣使奏书乞防遂拜燕平难中郎将使领河北诸山谷事【已燕宼河内诏遣朱儁击却之其后诸贼多为袁绍所定燕众稍散至建安十年燕复率其众降封安国亭侯】
　　三月以崔烈【博平人实从兄】为司徒
　　时三公往往因常侍阿保入钱西园而得之【段颍张温等虽有功勤然皆先输货财乃登公府】烈本冀州名士至是因傅母入钱五百万故得为司徒而声誉顿衰【烈拜日帝谓亲幸者曰悔不少靳可至十万程夫人于傍应曰崔公名士岂肯买官頼我得是反不知姝耶　姝美也言反不知斯事之美也】
　　北宫伯玉等宼三辅遣皇甫嵩讨之
　　时凉州兵乱不解崔烈以为宜弃凉州诏会公卿议之议郎傅燮厉言曰斩司徒天下乃安尚书劾之帝召问状燮对曰凉州天下要冲国家藩卫今牧御失和使一州叛逆烈为宰相不思所以弭之之防乃欲割弃万里之土若使虏得居此地士劲甲坚因以为乱此社稷之深忧也帝从之
　　夏四月大雨雹
　　封宦者张让等十三人为列侯
　　以讨张角功也
　　秋七月螟
　　罢皇甫嵩遣车骑将军张温代之
　　嵩之讨张角也过邺见赵忠舎宅逾制奏没入之又张让私求钱不与二人奏嵩无功费多征还收印绶以温讨北宫伯玉拜董卓为破虏将军统于温【嵩既罢边章韩遂等大盛张温将兵十余万与之战辄不利十一月董卓等攻破之章遂走榆中温因使卓讨羌卓粮絶乃于所度水中伪立堰以捕鱼而潜从堰下过军北贼追之决水已深不得度遂还屯扶风温以诏书召卓良久乃至温让之卓应对不顺孙坚前耳语谓温曰卓不怖罪而鸱张火语宜陈军法斩之温曰卓素着威名杀之西行无依坚曰明公亲率王师威震大下何頼于卓卓轻上无礼一罪也沮军疑众二罪也受任无功应召稽留三罪也古之名将未有不断斩以成功者今明公不卽诛卓亏损威刑于是在矣温不忍发　榆中后汉县故城在今甘肃兰州府金县】
　　司空临晋【注见前】侯杨赐卒【諡文烈】
　　赐旣免帝阅故事得赐与刘陶所上张角奏乃封赐临晋侯陶中陵鄕侯至是复以赐为司空【司空张温出讨以赐代】居位一月卒
　　杀谏议大夫刘陶前司徒陈耽
　　陶上疏陈八事大较言天下大乱皆由宦官宦官共谗陶收下黄门北寺狱掠按日急陶谓使者曰恨不与伊吕同畴而以三仁为辈遂闭气而死眈为人忠正宦官怨之亦诬陷死狱中
　　造万金堂
　　帝造万金堂于西园引司农金钱缯帛牣积堂中复藏寄小黄门常侍家钱各数千万又买田起第于河间【明年帝修南宫玉堂殿铸铜人四钟四又铸天禄虾蟇转水入宫复作翻车渴乌洒南比郊路以为可省百姓洒道之费　天禄章怀注兽名渴乌受水之器如乌之渴饮也】
　　【丙寅】三年春二月遣使就拜张温为太尉
　　三公在外始于温【是冬征温还京师】
　　以宦者赵忠为车骑将军
　　帝使忠论讨黄巾之功忠遣弟延致殷勤于傅燮曰南容【传燮字】少答我常侍万户侯不足得也燮正色拒之曰遇不遇命也有功不论时也傅燮岂求私赏哉忠愈恨然惮其名不敢害出为汉阳太守
　　夏五月壬辰晦日食
　　【丁夘】四年夏四月韩遂围陇西凉州杀刺史以应之遂围汉阳太守傅燮与战死之
　　韩遂杀边章及北宫伯玉拥兵十余万进围陇西太守李相如反与遂连和杀凉州刺史耿鄙【初鄙任治中程球球通奸利士民怨之至是鄙率六郡兵讨贼行至狄道别驾反应贼杀球及鄙】鄙司马扶风马腾【字夀成援之后】亦拥兵反又汉阳王国自号合众将军皆与韩遂合共推国为主进围汉阳城中兵少粮尽太守傅燮固守【燮子干年十三言于燮曰国家昏乱遂令大人不容于朝今兵不足以自守宜还乡里徐俟有道而辅之言未终燮叹曰汝知吾必死邪圣建节次守节殷纣暴虐伯夷不食周粟而死吾遭世乱不能养浩然之志食人之禄又欲避其难乎吾行何之必死于此汝有才志勉之勉之主簿杨防吾之程婴也干字彦林亦知名】王国使人説燮曰天下已非汉有府君宁有意为吾属帅乎燮按劒叱之遂麾左右进兵临陈战殁【諡曰壮节】
　　前太邱长陈寔卒
　　寔在乡闾平心率物其有争讼辄求判正晓譬曲直退无怨者至乃叹曰宁为刑罚所加不为陈君所短【杨赐陈□每拜公卿羣僚毕贺辄叹寔未登大位愧于先之】及卒海内赴吊者三万余人諡为文范先生


　　御批歴代通鉴辑览卷二十五
<史部,编年类,御批历代通鉴辑览>
　　钦定四库全书
　　御批歴代通鉴辑览卷二十六
　　后汉
　　孝灵皇帝
　　【戊辰】中平五年春二月有星孛于紫宫【注见前】
　　以刘焉【字君郎江夏竟陵人鲁恭王之后】为益州牧刘虞【字伯安东海郯人东海恭王之后】为幽州牧
　　太常刘焉见王室多故建议以为四方兵宼由刺史威轻且用非其人宜改置牧伯选清名重臣以居其任朝廷遂从焉议选列卿尚书为牧牧各以本秩居任州任之重自此始【虞尝为幽州刺史民夷怀其恩信故用之焉入蜀防贼杀刺史却俭从事贾龙等破走之选吏迎焉徙泊绵竹务行寛惠以收人心】
　　夏六月大水【凡郡国七】
　　冀州刺史王芬自杀
　　陈蕃子逸【逸徙比景以赦还】与襄楷会于刺史王芬坐楷曰天文不利宦者黄门常侍真族灭矣逸喜芬曰若然者芬愿驱除因上书言黒山贼攻刦郡县欲以起兵时帝欲北巡河间旧宅芬等谋以兵诛诸常侍因废帝而立合肥侯【纪无系】以告曹操操拒之【操曰夫废立之事天下之至不祥也古人有权成败计轻重而行之者伊霍是也然皆懐至忠之诚据宰辅之执因秉政之重同众人之欲故能计从事立今诸君徒见往昔之易未覩当今之难欲望必克不亦危乎】会北方夜半有赤气东西竟天太史言北方有隂谋不宜北行帝乃止敕芬罢兵俄而徴之芬惧自杀
　　秋八月置西园八校尉
　　以小黄门蹇【姓也左传有秦大夫蹇叔】硕为上军校尉袁绍鲍鸿曹操赵融冯芳夏牟淳于琼等七校尉皆统于硕帝自黄巾之起留心戎事硕壮健有武略帝亲任之虽大将军亦领属焉
　　冬十月青徐黄巾复起
　　先是黄巾余贼郭太等宼太原河东至是青徐贼复起攻掠郡县
　　讲武平乐观【在洛阳县东北今曰平乐保】
　　望气者言京师当有大兵两宫流血帝欲厌之乃发四方兵讲武于平乐观起大坛建华盖帝躬擐甲介马称无上将军行陈三匝而还【帝问讨虏校尉盖勲曰吾讲武如是何如对曰臣闻先王耀徳不观兵今宼在逺而设近陈不足昭□毅祗黩武耳帝曰善恨见君晚羣臣初无是言也勲时与袁绍共典禁兵因谓绍曰上甚聪明但蔽于左右耳遂与绍谋共诛嬖佞蹇硕惧出勲为京兆尹】
　　【己巳】六年春二月将军皇甫嵩击凉州贼王国大破之王国围陈仓诏复拜嵩左将军督前将军董卓各率二万人击之卓欲速赴陈仓嵩不聴【卓谓嵩曰速救则城全不救则城灭嵩曰不然百战百胜不如不战而屈人之兵陈仓虽小城守固讲王国虽强攻陈仓不下其众必疲疲而击之全胜之道也】国攻陈仓八十余日不防疲敝解去嵩进兵击之卓以为不可嵩复不聴【卓曰兵法穷冦勿迫归众勿追困兽犹阙况大众乎嵩曰不然前吾不击避其鋭也今而击之待其衰也所击疲师非归众也国众且走莫有鬬志以整击乱非穷宼也】遂独进使卓为后拒连战大破之国走而死卓大惭恨由是与嵩有隙【明年诏卓以兵委嵩卓不从嵩兄子郦在军劝嵩诛卓嵩不聴上书奏其事帝让卓卓益憎怨嵩】
　　三月刘虞讨渔阳贼张纯斩之余众降防
