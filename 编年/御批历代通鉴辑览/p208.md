<!-- { "loadSidebar": true } -->
　　初寻阳既平宋主遣沈文秀之弟文炳以诏书喻文秀又遣将军刘怀珍【宇道玉平原人】将三千人与之偕行未至值张永等败退【先是散骑侍郎明僧暠起兵攻沈文秀以应建康至是文秀攻僧暠僧暠走保东莱　明僧暠平原鬲人】众情恟惧欲且保郁洲怀珍不可遂进至黔陬【汉县隋省故城在今莱州府□州】会文秀所置高宻【注见前】平昌【晋郡今青州府安邱县是】二郡太守弃城走唯长广【注见前】太守刘桃根守不其城【注见前】怀珍遣百骑拔之文秀闻诸城皆败乃遣使请降宋主复以为青州刺史【时崔道固已先请降宋主亦复其位】
　　魏将军慕容白曜【燕太祖皝之元孙】侵宋青州
　　魏遣将军长孙陵【肥之子】等将兵赴青州慕容白曜以五万骑为之继援时宋申纂【坦从子为东平太守】守无盐【注见前】刘休宾【字处干怀珍族弟为幽州刺史】守梁邹【汉县隋改邹平今属济南府】房崇吉【东淸河绎幕人为并州刺史】守升城【宋东太原郡治齐省故城在今济南府长清县】张谠【清河人辅国将军】守团城【今沂州府沂水县是】王整【兖州刺史】桓忻【兰陵太守】等守肥城【汉县隋省元复置今属防安府】麋沟垣苗【二城俱在长清县】诸戍白曜至无盐欲攻之将佐皆以攻具未备不宜遽进司马郦范【字世则范阳人】曰轻军深入岂宜淹缓且申纂必谓我军来速不暇攻围将不为备今出其不意可一鼓而克白曜从之引兵伪退夜进攻之遂拔无盐杀纂将攻肥城范曰肥城虽小攻之引日胜之不益军势不胜足挫军威彼见无盐之破不敢不惧若飞书喻之不降即散矣白曜从之肥城果溃白曜谓范曰此行得卿三齐不足定也遂取麋沟垣苗二戍【一旬中拔四城威震齐土】升城不下白曜筑长围攻之三月乃克白曜欲尽坑之参军韩麒麟【昌黎人】諌曰如此则自此以东诸城皆人自为守不可攻矣白曜乃止【崇吉脱身走其毋及申纂妻与魏济州刺史卢度世有中表亲然已疎逺及为魏所虏度世奉事甚恭赡给优厚已而崇吉及张谠王整桓忻等俱降于魏魏遂抜厯城崔道固出降刘休宾亦降　卢度世字子迁元之子】
　　秋八月宋遣中领军沈攸之击彭城将军萧道成镇淮隂
　　宋主复遣沈攸之等击彭城攸之以清泗方涸固执以为不可宋主怒彊遣之而使行徐州事萧道成镇淮隂道成收养豪俊宾客始盛【魏之入彭城也垣崇祖将部曲奔□朐山道成以为戍主垣荣祖亦自彭城奔朐山依于道成刘僧副以二千人避魏居海岛道成亦召而抚之朐山注见前垣崇祖字敬逺一字僧宝防之弟子荣祖崇祖从父兄刘僧副怀珍族弟】
　　魏人拒击宋师走之遂取下邳
　　魏尉元表言彭城宋之要藩而宋向彭城必由清泗过宿豫厯下邳趋青州亦由下邳沂水经东安【汉县晋为郡后废故城在今沂州府沂水县】此皆要地宜先平之会沈攸之将兵北出尉元遣兵拒攸之又以攸之前败所防士卒瘃堕膝行者还之以沮其气宋主寻悔遣攸之等复召使还不及攸之至濉清口【濉水入泗之口】魏人击之攸之大败退屯淮隂委弃资械以万计先是攸之使王元载【字彦休元谟从弟】守下邳宿豫淮阳诸城皆以将戍之及是攸之既败尉元以书喻元载元载弃下邳走宿豫淮阳诸戍将亦皆弃城奔溃【魏以辛绍先为下邳太守绍先不尚苛察务举大纲教民治生御防而已由是下邳安之　辛绍先陇西狄道人】
　　魏主始亲政事
　　魏主李夫人【中山安喜人惠之女】生子宏【即孝文帝】冯太后自抚养之乃还政于魏主魏主始亲国事勤于为事赏罸严明拔清节黜贪汚于是魏之牧守始有以亷洁着闻者
　　冬十月宋以金赎义阳王昶于魏【昶奔魏事见前】
　　宋主遣使以金千两赎义阳王昶于魏魏人不许【魏使昶与宋主书为兄弟之仪宋主责具不称臣不答魏主复使昶作书与宋主昶曰臣本彧兄未经为臣若改前书是为二敬茍或不改彼所不纳臣不敢奉诏乃止魏人爱重昶凡三尚公主】
　　【戊宋防始四年申魏皇兴二年】春正月魏侵宋宋豫州刺史刘勔击却之斩其将关于拔
　　魏侵宋武津【宋县齐废故城在今汝宁府上蔡县】宋刘勔击破之斩其将于都公关于拔魏复防义阳勔击却之已而勔又败魏兵于许昌【淮西民贾元友上书陈伐魏取陈蔡之防宋主以其书示勔勔上言元友所陈率多夸诞言之甚易行之甚难臣窃见元嘉以来怆荒逺人多干国议负担归阙皆劝讨虏从来信纳皆贻后悔境上之人唯视彊弱王师至彼必壶浆候涂裁见军退便抄截蜂起此前后所见明验非一也宋主乃止】
　　夏四月宋减民田租之半
　　魏以李惠为征南大将军冯熙【字晋昌朗之子】为太傅
　　惠李夫人之父熙冯太后之兄也
　　冬十月癸酉朔日食
　　十二月宋以阮佃夫为游击将军
　　先是中书侍郎舍人皆用名流为之太祖始用寒士世祖犹杂用士庶而巢戴【尚之法兴】遂用事及是宋主尽用左右细人佃夫及中书舍人王道隆【呉兴乌程人】散骑侍郎杨运长【宣城怀安人】并参预政事权亚人主巢戴所不及也【佃夫尤恣横纳货赂作威福朝士贵贱莫不自结仆皆不次除官捉车人至中郎将马士至员外郎】
　　【巳宋防始五年酉魏皇兴三年】春正月魏拔宋青州执其刺史沈文秀先是魏长孙陵攻沈文秀于东阳文秀请降魏兵入城暴掠文秀悔怒闭城拒守魏人围之三年外无救援士卒昼夜拒战甲胄生虮虱无离叛之志至是魏人拔东阳文秀解戎服正衣冠持节坐斋内魏兵交至问文秀何在文秀厉声曰身是也遂执之去其衣缚送慕容白曜使之拜文秀曰各两国大臣何拜之有白曜还其衣为之设馔锁送平城魏主数其罪而宥之待为下客给恶衣疏食既而重其不屈稍嘉礼之拜外都下大夫于是青冀之地尽入于魏矣
　　二月魏以慕容白曜为青州刺史
　　都督青齐东徐【魏得宋冀州改曰齐州又置东徐州】三州诸军事白曜抚御有方东人安之【已而魏主以白曜前附乙浑追以为憾诛之】
　　魏立三等输租法除其杂调
　　魏自天安以来比嵗旱饥重以青州用兵山东之民疲于赋役魏主命因民贫富分为三等输租之法等为三品上三品输平城中输他州下输本州旧制常赋之外有杂调十五至是罢之民稍赡给【时魏徙青齐民于平城桑干立平齐郡以居之沙门统昙曜奏平齐户及诸民有能嵗输谷六十斛入僧曹者即为僧祗户粟为僧只粟遇凶嵗赈给饥民又请民犯重罪及官奴以为佛图户以供诸寺洒扫并许之于是僧只寺户徧于州镇矣　桑干魏郡隋废为镇在今大同府山隂县平齐废郡在今大同府大同县沙门统胡三省注犹今之僧録】
　　夏六月魏立子宏为太子
　　宋主杀其兄庐江王祎
　　祎宋主兄而宋主轻之以废帝谓之驴王因徙封庐江祎衔之会河东柳欣慰等谋反欲立祎祎与通谋事觉欣慰等伏诛祎降车骑将军出镇宣城遣兵防卫已而宋主令有司奏祎忿怼有怨言诏免官爵遣使逼令自杀
　　冬十月丁卯朔日食
　　十一月魏遣使如宋修好
　　自是信使嵗通
　　十二月宋以桂阳王休范【文帝第十八子】为扬州刺史
　　宋司徒扬州刺史建安王休仁与宋主素相友爱景和之世宋主赖其力以脱祸及防始初四方兵起休仁亲当矢石克成大功任总百揆亲寄甚隆由是朝野辐凑宋主渐不悦休仁悟其防表解扬州宋主以休范代之
　　【庚宋防始六年戌魏皇兴四年】春正月宋定南郊明堂嵗祀
　　间二年一祭南郊间一年一祭明堂
　　夏六月宋以王景文为尚书左仆射扬州刺史
　　景文王皇后之兄也【宋主宫中大宴裸妇人而观之王皇后以扇障面宋主怒曰外舍寒乞今共为乐何独不视后曰为乐之事其方自多岂有姑姊妹集而以此为笑乎外舍之乐雅异于此宋主大怒遣后起景文闻之曰后在家劣弱今段遂能刚正如此】
　　宋以南兖州刺史萧道成为黄门侍郎寻遣镇淮隂道成在军中久民间或言道成有异相【道成姿表竒异龙颍钟声鳞文遍体】宋主疑之徴为黄门侍郎道成惧不欲内迁而无计得留参军荀伯玉【字弄璋广陵人】劝道成遣数十骑入魏境安置标榜魏果遣游骑行境上道成以闻宋主乃使道成迁镇淮隂【道成先镇淮隂后为南兖州镇广陵至是复还镇淮隂】
　　宋立总明观
　　置祭酒一人儒元文史学士各十人
　　柔然侵魏魏主自将击败之
　　柔然侵魏魏主引羣臣议之仆射南平公目辰【桓帝之后】曰车驾亲征京师危惧不如持重固守虏悬军深入粮运不继不久自退遣将追击破之必矣给事中张白泽【衮之孙字钟葵魏王赐名白泽】曰蠢尔荒愚轻犯王畧若銮舆亲行必望麾奔散岂可坐而纵敌以万乘之尊婴城自守非所以威服四夷也魏主从之分道出击柔然大败乘胜逐北降斩数万所获不可胜计【时魏百官不给禄少能以亷白自立者魏主诏吏受所监临羊一口酒一斛者死与者从坐有能纠告者即以所告之官授之白泽諌曰昔周之下士尚有代耕之禄今皇朝贵臣服勤无报若使受礼者刑身纠之者代职臣恐奸人闚望忠臣懈节求事简而民安不可得也请依律令旧法仍班禄以酬亷吏魏主乃罢新法】
　　【辛宋防始七年魏髙祖亥孝文帝宏延兴元年】春二月宋主杀其弟晋平王休祐以巴陵王休若【文帝第十九子】为南徐州刺史
　　宋主寝疾以太子幼弱深忌诸弟晋平王休祐刚狠数忤防宋主积不能平因其从出射雉隂遣夀寂之等拉杀之阳言落马赠如礼民间讹言荆州刺史巴陵王休若有贵相宋主因召为南徐州刺史【休若将佐皆谓还朝必不免祸参军京兆王敬先曰荆州带甲十万地方数千里上可以匡天子除奸臣下可以保境土全一身孰与赐剑邸第使臣妾饮泣而不敢乎休若以白宋主而诛之】
　　夏五月宋主杀其弟建安王休仁
　　晋平王既诛休仁益不自安宋主亦病与杨运长等为身后之计运长等亦虑宋主晏驾后休仁秉攻已不得专权弥赞成之于是召休仁入宿尚书下省遣人赍药赐死休仁骂曰上得天下谁之力邪孝武以诛锄兄弟子孙灭絶今复为尔宋祚其得久乎宋主虑有变力疾乘舆出端门休仁死乃入下诏称休仁谋反惧罪引决降为始安县王听其子伯融袭封【宋主与休仁素厚虽杀之每谓人曰我与建安年时相邻少便欵狎艰难之中勲諴实重事计交切不得不除痛念之至不能自已因流涕不自胜】
　　宋以袁粲为尚书令褚渊为左仆射
　　初宋主在藩与褚渊相善既即位深委仗之及寝疾渊守呉郡急召入见宋主流涕曰吾近危笃故召卿着黄耳黄者乳母服也因与渊谋诛休仁渊以为不可宋主怒曰卿痴人不足与计事渊惧而从命
　　秋七月宋主杀其弟巴陵王休若以桂阳王休范为江州刺史
