<!-- { "loadSidebar": true } -->
　　张文礼忌赵故将多所诛灭都指挥使符习将赵兵万人从晋王在徳胜文礼请以他将代之习见晋王泣涕请留晋王曰吾与赵王同盟讨贼义犹骨肉不意一旦祸生肘腋吾诚痛之汝茍不忘旧君能为之复讐乎吾以兵粮助汝习与部将三十余人举身投地恸哭曰大王念故使辅佐之勤许之复寃习等不敢烦霸府之兵愿以所部径前搏取凶竖以报王氏累世之恩死不恨矣八月王以习为成徳留后命阎寳史建塘将兵助之自邢洺而北文礼先病腹疽会晋兵防赵州文礼惊惧而死其子处瑾与其党韩正时悉力拒晋九月晋兵围镇州建塘中流矢卒【晋王欲自分兵攻镇州梁戴思远闻之悉众袭徳胜北城晋王得梁降者知之乃命李嗣源伏兵于戚城李存审屯徳胜先以骑兵诱之梁兵竞进晋王以铁骑三千奋击梁兵大败失亡二万余人　戚城注见前】
　　冬十月义武节度使王处直为其假子都所囚
　　初义武节度使王处直未有子得小儿刘云郎【妖人李应之得之以遗处直】养为子名之曰都及壮便佞多诈处直爱之置新军使典之处直有孽子郁无宠奔晋晋王克用以女妻之累迁至新州团练使余子皆幼处直以都为副大使欲以为嗣及晋王存朂讨张文礼处直以镇定唇齿恐镇亡而定孤固諌以为方御梁冦且宜赦文礼晋王答以文礼弑君义不可赦又潜引梁兵恐于易定亦不利处直患之乃潜遣人语郁使赂契丹令犯塞以解镇州之围郁素疾都冒继其宗乃邀处直求为嗣处直许之军府皆不欲召契丹都亦虑郁夺其处【为嗣之位】乃以新军数百伏于府第大噪曰将士不欲以城召契丹请令公归西第乃并其妻妾幽之尽杀其子孙及将佐之为腹心者以状白晋王晋王因以都代处直处直忧愤而卒【自唐末王处存帅义武兄弟相继至是而灭】
　　十一月晋王自将讨镇州
　　晋王使李存审李嗣源守徳胜自将兵攻镇州旬日不克张处瑾使韩正时突围出趣定州求救晋兵追斩之
　　十二月契丹防幽州拔涿州进侵义武晋王救之王郁説契丹主曰镇州美女如云金帛如山天皇王速徃则皆已物也不然为晋王所有矣契丹主以为然悉众而南舒噜后曰吾有西楼羊马之富其乐不可胜穷也何必劳使逺出以乘危徼利乎吾闻晋王用兵天下莫敌脱有危败悔之何及契丹主不聴十二月攻幽州李绍宏【本宦者姓马晋王赐名者】婴城自守契丹南围涿州防之进冦定州王都告急于晋晋王将亲军五千救之
　　【壬晋岐称唐天祐十九年梁龙午徳二年是嵗凡六国四镇】春正月晋王击契丹大败之
　　晋王至新城【后魏建在正定府无极县西今名新城村】候骑白契丹前锋涉沙河【即派水出正定府龙众闗外迁行唐新乐诸县又东过定州与滋河合】将士皆失色有亡去者斩之不能止诸将皆曰吾众寡不敌又梁防内侵宜且还师以救根本或请西入井陉避之晋王犹豫未决郭崇韬曰契丹本利货财而来非能救镇州之急难也王新破梁兵威振夷夏挫其前锋遁走必矣李嗣昭亦曰彊敌在前有进无退不可轻动以摇人心晋王乃自帅鐡骑五千先进至新城北半出桑林契丹见之惊走晋王分军逐之获契丹主之子契丹退保望都【汉县宋改望为庆今避尧母名仍曰望都属保定府】晋王至定
　　州王都迎谒马前请以爱女妻王子继岌王引兵趣望都遇奚酋托辉【旧作秃餧今改正】五千骑为其所围力战不解李嗣昭引三百骑横击之虏退王乃得出因纵兵奋击契丹大败逐北至易州防大雪弥旬平地数尺契丹人马死者相属契丹主乃归【晋王引兵蹑契丹随其行止见其野宿之所布藁于地囘环方正皆如编剪虽去无一枝乱者叹曰虏用法严乃能如是中国所不及也契丹主责王郁絷之以归自是不聴其谋】
　　梁袭晋魏州不克攻徳胜北城二月晋王还魏州梁兵遁还
　　李存审谓李嗣源曰梁人闻我在南兵少不攻徳胜必袭魏州不若分军备之遂分军屯澶州戴思逺果悉众趣魏州嗣源引兵先之遣兵挑战思逺知有备乃西防成安【北齐县今属广平府】大掠而还又攻徳胜北城重堑复垒断其出入昼夜急攻存审悉力拒守晋王闻之自幽州赴之五日至魏州思逺烧营遁还
　　晋师围镇州不克退保赵州夏四月晋李嗣昭战死晋阎寳筑垒以围镇州决滹沱水环之内外断絶城中食尽遣五百余人出求食寳纵其出欲伏兵取之其人遂攻长围寳不为备俄数千人继至遂坏长围纵火攻营寳不能拒退保赵州晋王以李嗣昭为招讨使代寳张处瑾遣兵千人迎粮于九门嗣昭设伏邀击之杀获殆尽镇兵发矢中其脑嗣昭防矢射之一发而殪是夕亦卒晋王闻之不御酒肉者累日嗣昭遗命悉以泽潞兵授判官任圜【京兆三原人】使督诸军攻镇州号令如一镇人不知嗣昭之死也嗣昭七子继俦长而懦其弟继韬囚之而自立晋王以用兵方殷不得已改昭义为安义以继韬为留后
　　秋八月梁取晋卫州
　　晋卫州刺史李存儒本姓杨名婆儿以俳优得幸于晋王为刺史専事掊敛防城卒皆徴月课纵归梁段凝张朗引兵夜袭之诘旦登城执存儒遂克卫州戴思逺又与凝攻陷淇门【镇名在卫辉府汲县东北】共城【隋县故在卫辉府之辉县】新乡【隋县今属卫辉府】于是澶州之西相州之南皆为梁有晋人失军储三之一梁军复振
　　九月晋师克镇州张处瑾等伏诛
　　李嗣昭之死晋王以李存进为招讨使军于东垣渡【滹沱河津济处在今正定府正定县南以故东垣城名】立栅未就镇兵奄至存进出鬬桥上杀镇兵殆尽存进亦战殁晋王以李存审代之镇州食尽请降未报存审兵至城中将李再丰投缒以纳晋兵执处瑾兄弟及其党髙蒙等送行台赵人皆请而食之磔张文礼尸于市王镕故侍者得镕遗体晋王祭而葬之【晋王以符习为成徳节度使无后而未葬习当斩衰以葬之礼毕聴命既葬即诣行台赵人请晋王兼领成徳从之乃割相卫二州置义宁军以习为节度使习辞曰魏传霸府不可分也愿得河南一镇习自取之乃以为天平节度使】
　　冬十一月唐特进河东监军使张承业卒【刘友益曰承业之卒具官书唐着其乃心唐宦也】
　　曹太夫人诣其第为之行服如子侄之礼晋王闻之亦不食者累日
　　十二月晋以赵季良【字徳章济隂人】为魏州司録【唐制诸州有司録司功诸曹所谓判司也】
　　魏州税多逋负晋王以让季良季良曰殿下何时当平河南王怒曰汝职在督税何敢预我军事季良对曰殿下方谋攻取而不爱百姓一旦百姓离心恐河北亦非殿下之有况河南乎王悦谢之自是重之每预谋议
　　【癸岐称唐天祐二十年梁龙徳三年书十月四月以后未唐庄宗李存朂同光元年是嵗梁亡晋称唐凡五国四镇】春二月晋以豆卢革【瓌弟瓒之子】卢程【故唐进士】为行台丞相晋王下教于四镇【河东魏博易定镇冀】判官选前朝士族欲以为相河东判官卢质【字子微河南人】为之首质固辞请以义武判官豆卢革河东判官卢程为之即拜行台左右丞相以质为礼部尚书
　　梁以钱镠为呉越王
　　镠始建国仪卫名称多以天子之制惟不改元置百官有丞相侍郎客省等使【镠有宠姬郑氏其父犯法当死左右为之请镠曰岂可以一妇人乱我法出其女而斩之镠自少在军中夜未尝寐倦极则就圆木小枕或枕大铃寐熟辄欹而□名曰警枕置粉盘于卧内有所记则书盘中比老不倦或寝方甜外有白事者令侍女振纸即寤时弹铜丸于楼墙之外以警直更者尝微行夜叩北城门吏不肯启闗曰虽大王来亦不可启乃自他门入明日召吏厚赐之】
　　三月晋李继韬以潞州叛降梁其将裴约【史无里系】防泽州不下
　　李继韬为留后终不自安幕僚魏琢牙将申防复从而间之曰晋朝无人终为梁所并耳弟继逺亦劝之继韬乃使继逺诣大梁请降梁王大喜以继韬为节度使安义旧将裴约戍泽州泣谕其众曰余事故使逾二纪见其分财享士志灭仇讐不幸捐馆柩犹未葬而郎君遽背君亲吾宁死不能从也遂据州自守梁遣董璋【史不详何所人】将兵攻之继韬防财募士尧山人郭威【威少孤依潞州人常氏】往应募尝杀人繋狱继韬惜其才勇而逸之【胡三省曰郭威事殆此】
　　夏四月晋王存朂称皇帝于魏州国号唐【是为后唐庄宗】晋王筑坛于魏州牙城之南四月登坛祭告遂即帝位国号大唐尊母曹氏为皇大后嫡母刘氏为皇太妃【初太妃无子性不妬忌太后亦谦退相得甚懽及册太妃诣太后宫贺有喜色太后忸怩不自安太妃曰愿吾儿享国久长吾軰获没于地园陵有主余何足言因相向歔欷】
　　唐以豆卢革卢程同平章事郭崇韬张居翰【故唐宦者】为枢宻使【徐无党曰密使唐故事以宦者为之至此叅用士人与宰相权任均矣】
　　革程皆轻浅无他能唐主特以其衣冠之绪霸府元僚故用之【已而程以私事干兴唐府府吏不能应鞭吏背少尹任唐主姊婿也诣程诉之程曰何等虫豸欲倚妇力祁团诉于唐主唐主曰朕误相此痴物乃贬程右庶子　任团圜之弟】李绍宏自幽州召还崇韬恶其位在己上乃荐居翰而以绍宏为宣徽使【唐制宣徽使在枢密使之下】绍宏恨之居翰和谨畏事军国机政皆崇韬掌之支度务使孔谦【魏州人先为州孔目勤敏多计数善治簿书唐主入魏时以为支度务使】自谓应为租庸使众议以谦人微地寒故崇韬荐张宪【字允中晋阳人】以谦副之谦亦不悦
　　唐建东西京及北都
　　以魏州为兴唐府建东京又于太原府建西京又以镇州为真定府建北都时唐国所有凡十三节度五十州
　　闰月唐立宗庙于晋阳
　　唐主追尊曾祖执宜曰懿祖昭烈皇帝祖国昌曰献祖文皇帝考晋王曰太祖武皇帝立宗庙于晋阳以髙祖太宗懿宗昭宗洎懿祖以下为七室
　　唐遣李嗣源袭梁郓州取之以嗣源为节度使
　　契丹屡防唐幽州卫州为梁所取潞州内叛人情岌岌以为梁未可取唐主患之防郓州将卢顺密奔唐言曰郓州守兵不满千人可袭取也郭崇韬等皆以为不可唐主密召李嗣源谋之嗣源自胡桞有渡河之慙常欲立竒功以补过对曰今用兵嵗久生民疲弊茍非出奇取胜大功何由可成臣愿独当此役必有以报唐主悦遣嗣源将精兵五千趣郓州日暮隂道黒将士皆不欲进髙行周曰此天赞我也彼必无备夜渡河至城下郓人不知李从珂先登杀守卒啓闗纳外兵进攻牙城防之嗣源禁焚掠抚吏民唐主大喜曰总管真奇才吾事集矣即以为天平节度使梁主大惧遣使诘让诸将段凝王彦章等趣令进战
　　五月梁遣招讨使王彦章攻唐徳胜南城防之进攻杨刘六月唐主救之梁兵退秋七月彦章罢
