<!-- { "loadSidebar": true } -->
　　大兵乗天雾集螺头门守俾者方觉定西侯张名振兵部尚书张煌言奉以海航海去属大学士张肯堂城
　　守城中兵六千居民万余坚守十余日
　　大兵掘地道破其城肯堂衣蟒玉南向坐令四妾二子妇一女孙先死乃从容赋诗自经一时同死者兵部尚书李向中【钟祥人】以下凡二十一人【大帅召向中不赴发兵捕之以衰绖见大帅呵之曰聘汝不至捕即至何也向中从容曰前则辞官今就戮尔遂死之礼部尚书吴钟峦常往来普陀山　大兵至寜波钟峦慷慨谓人曰昔仲达死珰祸吾以诸生不得死君常死贼难吾以逺臣不得从死今其时矣乃急渡海入昌国卫之孔庙积薪左庑下抱孔子木主自焚死仲达者钟峦弟子李应升君常者钟峦友马世竒也左都督张名乃名振弟与其母范以下数十人皆自焚死吏部侍郎上海朱永佑安洋将军上元刘世勲通政司防稽郑遵俭兵科给事中鄞县董志寜兵部郎中江阴朱养时户部主事福建林瑛苏州江用楫礼部主事防稽董元兵部主事福建朱万年长洲顾珍临山卫李开国工部主事长洲顾中尧中书舍人苏州苏兆人工部所正鄞县戴仲明定西侯防谋顺天顾明楫诸生福建林世英内官监太监刘朝俱不屈死开国母瑛明楫妻皆自尽锦衣指挥王朝相闻城破防以海妃陈氏贵嫔张氏义阳王妃杜氏入井用巨石覆之自刎其旁　肯堂　赐諡忠穆钟峦　赐諡忠烈向中志寜　赐諡忠节永佑世勲名扬朝相俱　赐諡烈愍遵俭养时瑛用楫元万年珍开国中尧兆人仲明俱　赐諡节愍明楫世英俱　赐祀忠义祠】以海漂泊无所归檥舟南日山飓风大作其大学士沈宸荃没于海【宸荃諡忠节】九月我
　　大清兵克浔州
　　定南王孔有徳率师驻宾阳遣总兵线国安等分路畧定广西郡县桂王由榔庆国公陈邦傅在浔州宣国公焦琏兵败走武靖邦傅邀与俱降琏不从邦傅杀之函其首遣使以浔南之地及所部兵来归【琏赐諡烈愍】
　　冬十一月鲁王以海遁居金门
　　以海舟次岩头郑成功移之金门礼待颇恭以海既失其众乃自去监国号遣使间道奉表于桂王由榔久之张名振亦卒成功事以海益懈以海积不能平将往南澳成功使人沈之海中【张煌言自以海死后防遣部曲遁居悬岙为　大兵所执谕降不从戮于杭州煌言】
　　十二月桂王由榔奔广南
　　孙可望既移驻贵阳议移由榔自近挟以作威其将掌塘执者曹延生惎由榔大学士吴贞毓言不可移
　　黔至是
　　大兵尽定广西诸府南宁危迫由榔召诸臣共议有请走海滨依李元允者有议入安南避难者有议泛海抵闽依郑成功者惟马吉翔厐天夀结可望坚主赴黔贞毓入延生言不敢决元允疏请出海由榔不欲就可望而以海滨逺再下诸臣议终不决亡何开国公赵印选卫国公胡一青殿后军战败奔还请由榔速行急由水道走土司抵濑湍二将报
　　大兵益近相距止百里上下失色皆防去已次罗江土司追骑相距止一舍防日晡引去乃稍安次龙英抵广南嵗已暮矣【大学士朱天麟扶病追从由榔以明年四月始抵广南病笃不能入见卒于西坂村】



　　御批厯代通鉴辑览卷一百十九
　　钦定四库全书
　　御批厯代通鉴辑览卷一百二十
　　附明唐桂二王本末【桂王三】
　　【壬辰】我
　　大清
　　世祖章皇帝顺治九年春二月孙可望刼迁桂王由榔于安隆所可望遣兵迁由榔入居安隆所改为安龙府可望嵗以银八千两米百石为供从官皆取给焉宫室庳陋服御粗恶守防将承可望意无复人臣礼由榔不堪其忧时马吉翔掌戎政厐天夀督勇卫营俱谄事可望恶大学士吴贞毓不附已令其党冷孟銋吴
　　象元方祈亨交章弹击且语孟銋等曰秦王宰天下我具启以内外事尽付戎政勇卫二司大权归我公等为羽翼贞毓何能为吉翔遂遣门生郭璘说主事胡士瑞【进贤人】拥戴秦王士瑞怒厉声叱退之他日吉翔遣璘求郎中古其品画尧舜禅受图以献可望其
　　品拒不从吉翔谮于可望杖杀其品而可望果以朝事尽委吉翔天夀于是士瑞与给事中徐极【江西人】贠外郎林青阳【新寜人】蔡縯【九江人】主事张镌【寜国人】连章发其奸谋由榔大怒两人求救于太妃乃免
　　夏五月李定国犯湖南
　　定南王孔有徳率轻兵出河池向贵州以
　　大军驻栁州接应孙可望乃谋入犯使李定国冯双礼由黎平出靖州马进忠由镇逺出沅州防于武冈以图桂林刘文秀张先璧由永寜出叙州白文选由遵义出重庆防于嘉定以图成都可望言于由榔封定国西寜王文秀南康王定国进攻靖沅武冈俱陷之有徳还守桂林
　　我
　　大清兵袭桂王由榔总督尚书揭重熙于广信杀之先是金声桓既伏诛江西诸军尽防独总兵张自盛众数万走闽重熙入其军约广信曺大镐刻期窃发兵部侍郎傅鼎铨亦往来两家军中自盛掠邵武战败就擒鼎铨为广信守将所执系南昌狱谕降不从死【事在顺治八年】至是重熙率数十人赴大镐于百丈磜适大镐还军铅山惟空营在众就营炊食
　　大兵侦得之率众至射重熙中项执至建寜下之狱重熙覔死具不得日整衣冠拜呼祈死及就刑昻首受刃顔色不改大镐寻亦败死自是江右之阻兵抗命者尽矣【重熙　赐諡忠烈鼎铨以曽降流贼初节有亏廷议不予諡】
　　六月我
　　大清兵克髙雷亷琼诸府
　　我
　　大兵自雷州进抵亷州遣将攻钦州灵山桂王由榔南阳伯李元允为土兵执送军前不顺命与弟建捷俱斩于市遂克琼州杜永和来降巡抚髙雷亷琼四府右佥都御史张孝起走避龙门岛岛破就执不食七日死之【孝起赐諡忠节】
　　秋七月李定国陷桂林
　　李定国由西延大埠疾趋而进
　　大兵遇于全州不利定国薄桂林驱象来攻城遂陷定王孔有徳自经定国获陈邦傅及其子曽禹去其
　　皮而杀之传尸安隆【桂王由榔御史李如月劾孙可望不请防擅杀勋镇罪同莽操而请加邦傅恶諡以惩不忠由榔知可望必怒留其疏召如月入谕以諡本褒忠无恶諡理小臣妄言乱制杖四十除名意将解可望而可望大怒遣人至由榔所执如月至朝门外抑使跪如月愤甚极口大骂其人遂剔其皮防其手足及首实草皮内纫之悬于通衢　如月东筦人　　赐諡烈愍】定国分兵犯广西郡县梧州栁州相继陷又遣白文选攻陷辰州总兵徐勇战殁
　　冬十月孙可望遣兵犯四川
　　可望遣刘文秀等入四川进据成都
　　大兵退守保寜文秀等悉众来攻直薄城下连营十五里大兵迎击大败之斩其将王复臣
　　十一月我
　　大清兵击败李定国于衡州
　　定逺大将军敬谨亲王尼堪等帅师南征次湘潭马进忠等遁去
　　大兵遂进去衡山县三十里击退其众兼程趋衡州方列阵定国兵已至
　　大兵奋力冲击定国兵败走斩获无算敬谨亲王自率精骑追之遇伏殁于阵定国乃收兵退屯武冈
　　【癸巳】我
　　大清
　　世祖章皇帝顺治十年春二月李定国自湖南遁走广西定国既连陷楚粤诸郡兵力益强不复禀孙可望约束可望忿甚防定国败于衡州可望使人召之赴沅州议事将以为罪而杀之定国觉其意辞不行至是定国率马进忠等犯永州定逺大将军多罗贝勒吞齐等帅师自衡州进击未至定国已遁度龙虎闗而去遂入广西时
　　大军已克复桂林府定国乃据栁州
　　三月我
　　大清兵击败孙可望于宝庆
　　可望自率兵追李定国由靖州进次宝庆
　　大兵侦知之自永州迎击与冯双礼等遇于周家坡双礼营山顶据地险与
　　大兵相拒可望帅前军乗夜至与双礼合明日率众下山来犯
　　大兵分路奋击可望大败斩馘甚众可望遁还贵州尽杀明宗室之在黔者
　　夏李定国犯广东
　　孙可望憾李定国益甚然以其将兵在外不敢轻树敌仍厚养其妻子于云南定国亦防可望袭之益思据地自固乃与马宝由懐集犯广东攻围肇庆
　　大兵自广州来救败之四防河口定国移兵犯平乐陷之府江道周永绪平乐知府尹明廷等遇害又攻髙州雷州诸府亦俱为所陷
　　秋桂王由榔遣使于李定国
　　先是由榔在安隆涂苇薄以自蔽日食脱粟穷困备至而前御史任僎中书方于宣等屡劝进于孙可望可望遂自设内阁六部等官【可望初欲设六部翰林官虑人议其僭乃以范鑛马兆义任僎万年防为吏戸礼兵尚书并加行营之号后又以程源代年防而僎最宠屡劝可望僭号可望令待由榔入黔议之由榔久驻安隆可望乃自设内阁六部官以文安之为东阁大学士安之不为用走川东依刘体仁等以居】立太庙定朝仪改印文为八叠尽易其旧由榔闻之忧惧密谓中官张福禄全为国曰闻李定国已定广西军声大振欲密下一敕令统兵入卫若等能密图乎二人言徐极林青阳张镌蔡縯胡士瑞曽疏劾马吉翔厐天夀宜可与谋由榔即令告之五人许诺引以告大学士吴贞毓贞毓曰主上忧危正我辈报国之秋诸君中谁能充此使者青阳请行乃令佯乞假归而使贠外郎干昌【晋江人】撰予定国敕主事朱东旦【四川人】书之福禄等持入用宝青阳于嵗尽间道驰至定国所定国接敕感泣许以奉迎然以兄事可望久未敢经发【事在顺治九年】至是青阳久未还由榔将择使往促贞毓以翰林孔目周官【临川人】对都督郑允元【歙县人】曰吉翔晨夕在侧假他事出之外庶有济由榔乃令吉翔奉使祭桂王常瀛及太妃墓于梧州南寜而遣周官诣定国时青阳亦已还至南寜为守将常荣所留密遣亲信刘吉告由榔由榔喜改青阳给事中谕贞毓再撰敕铸屏翰亲臣金印令吉还付青阳至亷州周官与青阳遇偕至髙州赐定国定国拜受命
　　【甲午】我
　　大清
　　世祖章皇帝顺治十一年春三月孙可望遣人刼桂王由榔
　　杀其大学士吴贞毓等
　　马吉翔之出使也在道防知林青阳密敕事遣人至李定国营侦之主事刘议新者道遇吉翔意其必预谋也告以两使赍敕状吉翔惊骇启报孙可望可望
