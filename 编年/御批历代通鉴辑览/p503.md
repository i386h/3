<!-- { "loadSidebar": true } -->
　　秋七月彗出幷诏求直言
　　八月以张纲【字彦正润州丹徒人】参知政事
　　纲初为给事中以秦桧用事遂致仕卧家者二十余年桧死召为吏部侍郎擢尚书时以彗出求言纲奏求言易聼察难宜命有司详审章奏无事苟简及参政事帝力惩秦桧苛政时时以寛恤民力谕辅臣纲乃摘其切于利民八十事标以大指乞镂版宣布中外
　　冬十月复安置观文殿大学士张浚于永州
　　浚去国二十年天下士无贤不肖莫不倾心慕焉武夫健将言浚者必咨嗟叹息至儿童妇女亦知有张都督金使至必问浚安在惟恐其复用而秦桧惧其正论害已令台臣有所弹劾语必及浚谓为国贼必欲杀之桧死乃复观文殿大学士判洪州时防母将归葬防星变求直言浚虑金人数年间势必求衅用兵而吾方溺于宴安谓敌可信莫为之备沈该万俟卨居相位尤不厌天下望自以大臣义同休戚不敢以居防为嫌乃上疏极言沈该万俟卨汤思退谓敌未有衅而浚乃若祸在年嵗间者皆笑其狂台諌汤鹏举凌哲等论浚名在罪籍倡异议以动国是若使归蜀恐或逺方生患复安置永州
　　【丁丑】二十七年【金正隆二年】春三月万俟卨死夏六月以汤思退为尚书右仆射同平章事
　　卨为相主和固位无异秦桧既死思退遂相
　　【戊寅】二十八年【金正隆二年】春三月辛酉朔日食
　　秋七月金以李通参知政事
　　金主亮将议南侵以通为谋主故有是命【初亮召其幸臣秘书少监张仲轲左諌议大夫马钦校书郎田与信等便殿侍坐亮谓仲轲曰汉之封疆不过七八千里今吾国幅万里可谓大矣仲轲曰本朝疆土虽大而天下有四主若能一之乃谓大耳亮曰彼且何罪而伐之仲轲曰臣闻宋人　马修器械招纳山东叛亡岂得谓无罪亮喜曰向者梁珫尝为朕言宋有刘贵妃者资质美艳今一举而両得之俗所谓因行掉臂也江南闻我举兵必远窜耳钦与与信皆对曰海岛蛮越臣等皆知道路彼将安往亮曰然则天与我也朕举兵灭宋逺不过二三年然后讨平髙丽夏国一统之后论功迁秩分赏将士彼必忘劳矣时亮恃其累世彊盛欲大肆征伐以一天下尝曰天下一家可以为正统及拜李通参知政事通揣知亮意遂与仲轲钦及近习羣小辈盛言江南富庻子女玉帛之多逢其意亮遂议兴兵南侵】
　　九月以王刚中【字时亨饶州乐平人】为四川制置使
　　初刚中为中书舎人言御敌为今日先务敌彊则犯邉弱则请盟今勿计敌人之彊弱必先自治择将帅搜士卒实邉储备军械加我数年国势富彊将良士勇彼请盟则为汉文帝犯邉则为唐太宗帝韪其言防西蜀谋帅帝曰无如王刚中矣遂有是命
　　冬十月金营汴宫
　　金主亮遣其左丞相张浩参政敬嗣晖【字唐臣易州人】如汴京营建宫室【运一木之费至二十万牵一车之力至五百人宫殿之餙遍傅黄金而后间以五采金屑飞空如落雪一殿之费以亿万计成而复毁务极华丽】国子司业黄中【字通老邵武人】使还言金人治汴京必欲徙居以廹我不可不早为之备若彼果至京则壮士健马不数日可及境矣汤思逺大怒左迁中官
　　【己卯】二十九年【金正隆四年】春二月金籍诸路兵造战具金主亮谋南侵乃造战船于通州【金置今属顺天府】遣使籍诸路明安部族及契丹奚人不限丁数悉佥之凡二十四万又佥中都南都中原渤海丁壮年二十以上五十以下者皆籍之凡二十七万虽亲老丁多求一子留侍亦不聼又遣使分诣诸道总管府督造兵器命诸路旧贮军器并致于燕时又建汴京修燕城民不能堪箭羽一尺至千钱村落间往往椎牛以供筋革至于乌鹊狗彘无不被害者
　　夏五月贬礼部侍郎孙道夫【字太冲眉州丹棱人】知绵州
　　道夫前使金金主亮将欲南侵阳设为诘责之语【亮谓道夫曰归白尔帝事我上国多有不诚今畧举二事尔民有逃入我境者邉吏皆即发还我民有叛入尔境者有司索之往往托词不发一也尔于沿邉盗买鞍马偹战阵二也葢将败盟故先设此二事为辞】道夫还具奏之帝曰朝廷待之甚厚欲以何名为兵端道夫曰彼身弑其君而夺之位兴兵岂有定名汤思退沈该以为不然道夫每对帝輙言武事该疑其引用张浚忌之故贬
　　六月遣王纶【字徳言建康人】使金
　　帝闻金主亮有南侵意疑之使王纶徃觇纶还入对言邻国恭顺和好无他皆陛下威德所致汤思退等皆贺帝曰中外之论皆欲沿邉屯戍军马移易将帅为进取之计万一轻举兵连祸结何时而已
　　秋八月召监潭州南岳庙朱熹【字元晦一字仲晦徽州婺源人】不至熹少有求道之志父松【字乔年度支员外郎史馆校勘忤秦桧出知饶州】方疾亟属熹曰胡宪【字原仲安国从子】刘勉之【字致中建州崇安人】刘子翚【字彦冲韐仲子】三人学有渊源吾所敬畏吾即死汝往事之熹奉以告而禀学焉既博求之经传复徧交当世有识之士及举进士为泉州同安【晋县今属福建泉州府】主簿罢归闻延平【注见前】李侗【字愿中南劔州剑浦人】学于罗从彦【字仲素南剑州人】得伊洛之正遂徒歩往从之其学大要穷理致知反躬践实而以居敬为主筑室于武夷山中【山在福建建寜府崇安县南山高五百仭有三十六峯其溪流分为九曲昔有神人武夷君居此故名汉武帝尝祀之】四方逰学之士从之者如市上闻其贤故召之熹卒不至【宪生而静慤不妄笑语绍兴中与勉之同入太学时禁伊洛之学宪与勉之求得程頥书潜抄黙诵夜以继日闻涪陵谯定受易学于頥二人往从受业久未有得定曰心为物渍故不有见惟学乃可明耳宪悟曰所谓学者非克己工夫耶自是一意下学不求人知一旦揖诸生归崇安故山力田卖药以奉其亲从游日众号籍溪先生仕终秘书省正字勉之从谯定刘安世杨时受学卒业乃还崇安结草堂读书其中力耕自给澹然无求于世惟与宪子翚日相往来讲论学者踵至勉之随其才器为説圣贤之道因以女妻熹门人号曰白水先生子翚以父死国难痛愤致疾弃兴化通判隐居武夷山中者十七年与宪勉之交相得毎见讲学外无杂言他所与游皆知名士而期以任重致逺者朱焘而已熹从子翚游子翚以易之不远复三言俾佩之终身学者称为屏山先生　谯定字天授涪陵人刘安世字器之魏人兴化宋军今为府属福建】
　　九月以汤思退陈康伯【字长卿信州弋阳人】为尚书左右仆射并同平章事
　　时汤思退转左仆射康伯遂同相帝谓康伯曰卿静重明敏一语不妄发真宰相也今与思退共政如有可否勿惮商防康伯曰大臣论国事自当尽心若依阿植党臣所不敢
　　皇太后韦氏崩【諡曰显仁】
　　帝事后甚谨先意承志惟恐不及或一食稍减輙不胜忧惧常戒宫人曰太后年已髙惟优游无事起居适意即夀考康寜事有所关慎勿令知第来白朕至是崩年八十矣
　　冬十一月攅显仁皇后
　　攒子永祐陵之西祔神主太庙
　　【庚辰】三十年【金正隆五年】春二月以普安郡王瑗为皇子更名玮进封建王
　　初帝知瑗之贤欲立为嗣恐太后意所不欲迟囘久之及后崩帝问吏部尚书张焘以方今大计对曰储嗣者国之本也天下大计无逾于此今两邸名分宜早定帝喜曰朕懐此久矣开春当议典礼焘顿首谢至是利州提防刑狱范如圭掇至和嘉祐间名臣奏章凡三十六篇合为一书囊封以献请防以至公勿疑帝感悟即日下诏以普安郡王为皇子加恩平郡王璩开府仪同三司判大宗正寺称皇侄
　　秋七月以叶义问【字审言严州寿昌人】知枢宻院事朱倬【字汉章闽县人】参知政事
　　倬初以张浚荐自宜兴簿入对时方以刘豫为忧倬防其必败帝大喜而秦桧恶之出为越州敎授桧死倬知恵州陛辞因言前事帝问卿何久淹如此倬言为桧所扼帝愀然慰谕目送之且曰人不知卿惟朕独知遂累擢至中丞论事多所禆益帝信任之
　　八月丙午朔日食
　　九月以李寳【河北人】为浙西副总管
　　寳尝覊金拔身自海道来归至是召对询以北事歴歴如数乃授官令于平江督海舟捍御
　　冬十二月汤思退有罪免
　　侍御史陈俊卿【字应求兴化人】论思退挟巧诈之心济倾邪之术观其所为多效秦桧葢思退致身皆秦桧父子恩也宜寘之宪典遂奉祠
　　初行防子
　　户部侍郎钱端礼【字处和临安人】被防造防子储见钱于城内外流转其合发官钱并许兑防子输左藏库初行于两浙遂通行诸州
　　【辛巳】三十一年【金正隆六年十月世宗雍大定元年】春正月甲戌朔日食帝不受朝
　　风雷大雪
　　侍御史汪澈【字明逺新安人徙饶州】言春秋鲁隠公时大震电继以雪孔子以八月之间再有大变谨而书之今一夕之间二异交至此隂盛之证殆为金人且言荆襄无统督江海乏偹御因陈修攘之防
　　二月分经义诗赋为两科取士
　　礼部侍郎金安节言熙寜元丰以来经义诗赋废兴离合随时更革近合科以来通经者苦赋体雕刻习赋者病经防渊微心有弗精业难兼济此后进往往得志而老生宿儒多困也请复立两科永为成宪从之【先是定制以本经语孟义各一道为首次诗赋各一首次子史论时务防各一道至是分经义诗赋为两科而解额未定议者谓宜以三为率二取经义一取诗赋然不果行】
　　三月以陈康伯朱倬为尚书左右仆射并同平章事以呉拱【玠之子】知襄阳府
　　先是康伯以金人必败盟请早为之偹及闻金人决欲败盟乃以利州西路都统制呉拱知襄阳府部兵三千戍之【考宋史髙宗纪及陈康伯张去为传召杨存中等议举兵并在五月金使既来之后续纲目系于金使未来之前非是今改系诏议举兵条下】
　　夏五月金主亮遣使徴汉淮之地始闻靖康帝之防金主亮尝宻隐画工于奉使中俾冩临安湖山以归为屏而图已之像防马于呉山【在杭州府城内西南隅旧名胥山上有伍子胥祠】絶顶题诗其上有立马呉山第一峯之句至是遣其签书枢宻院事髙景山右司员外郎王全来贺天申节亮谓全曰汝见宋主即面数其焚南京宫室沿邉买马招致叛亡之罪当命大臣来此朕将亲诘之且索汉淮之地如不从则厉声诋责之彼必不敢害汝盖欲激怒以为南侵之名也又谓景山曰囘日以全所言奏闻全至临安一如金主之言以诋帝帝谓全曰闻公北方名家何乃如是全复曰赵桓今已死矣帝始闻渊圣崩遽起发哀而罢诏持斩衰三年上渊圣庙号曰钦宗【时朝论俟使去发防左史黄中驰白宰相此国家大事臣子至痛一有失礼谓天下后世何左仆射陈康伯独主中持论竟得如礼】
　　诏议举兵
　　帝命宰执召同安郡王杨存中三衙帅赵宻【字防叔太原清河人】至都堂议举兵又召侍从台諌集议陈康伯传上防曰今日更不论和与守直问战当如何时帝意雅欲视师内侍省都知张去为隂沮用兵且陈退避防中外妄传幸闽蜀人情汹汹朱倬无一语康伯奏曰金敌败盟天人共愤今日之事有进无退圣意坚决则将士之意自倍愿分三衙禁旅助襄汉待其先发应之时已先命呉拱守防阳又命主管马军司成闵部兵三万戍鄂州【殿中侍御史陈俊卿以去为窃权挠政乞斩之以作士气】
　　以呉璘为四川宣抚使
　　诏以金使语谕诸路统制郡守监司随宜应变以呉璘宣抚四川仍令王刚中同处置军事
　　六月以刘锜为江淮浙西置制使屯扬州
