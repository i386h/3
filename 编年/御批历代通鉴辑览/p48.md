<!-- { "loadSidebar": true } -->
　　韩诸公子非善刑名法术之学见韩削弱数以书干韩王王不能用非作孤愤【言孤直不容于时】五蠧【言蠧政之事有五】说【音税】难【言游说之道不易】等篇十余万言至是王使纳地效【呈献也】玺于秦请为藩臣非因説秦王曰大王诚听臣说一举而天下之从不破赵不举韩不亡荆魏不臣齐燕不亲则斩臣狥国以戒为王谋不忠者王悦之未用李斯谮之下吏自杀【斯与非同事荀卿斯自以为不如非及非说秦王斯害之遂毁之于王下吏治非斯使人遗非药令亟自杀秦王后悔赦非非已死矣】
　　【辛秦王十七楚幽八燕王喜二十五魏景湣十三赵未幽缪六韩王安九齐王建三十五年是歳韩亡】秦灭韩虏王安【韩自景侯防至王安凡十一传而为秦所灭】
　　先是韩献南阳【注见前】秦遣使发卒受地寻使内史【周官名秦因之掌治京师三辅】胜【史记作腾】灭韩虏王安以其地置颍川郡【今河南许州及开封府之禹州新郑诸州县皆秦颍川郡地】
　　【壬秦王十八楚幽九燕王喜二十六魏景申湣十四赵幽缪七齐王建三十六年】赵杀其大将军李牧
　　秦王翦【频阳东乡人】伐赵下井陉【今县属直真定府县西有井陉故闗淮南子九塞之一】赵使李牧御之秦多与赵嬖臣郭开金使言牧欲反赵王使赵葱顔聚代牧牧不受命遂捕杀之
　　【癸秦王十九楚幽十燕王喜二十七魏景湣十五赵幽酉缪八齐王建三十七年是嵗赵亡楚幽王薨庶兄负刍杀其弟郝而自立魏景湣王薨子假立】秦灭赵【赵自烈侯籍至幽缪王迁凡十传而为秦灭】虏王迁秦王如邯郸
　　王翦大破赵军杀赵葱顔聚亡遂克邯郸虏赵王迁秦王如邯郸故与母家有怨者皆杀之王归王翦屯中山【注见前】以临燕
　　赵公子嘉自立为代王
　　初赵王迁之母故倡也嬖于悼襄王王废适子嘉而立迁【迁素无行信谗故用郭开诛李牧】迁既为秦虏嘉帅其宗数百人奔代自立为代王赵亡大夫稍稍归之与燕合兵军上谷【燕郡括地志上谷故城在嬀州懐戎县　懐戎今宣化府懐来县是】
　　【甲秦王二十楚王负刍元燕王喜二十八戌魏王假元齐王建三十八代王嘉元年】燕太子使盗刼秦王不克秦遂击破燕代兵进围蓟【燕都今顺天府大兴县】初丹甞质于赵与秦王善及秦王即位丹质于秦秦王不礼焉丹怒亡归欲报秦王【丹问其傅鞠武武请约诸侯媾匈奴以图之丹以旷日弥乆不能须也】秦将军樊于期【周仲山甫封樊其后因以为氏】得罪亡之燕丹受而舍之【鞠武谏不聴】丹闻卫人荆轲【楚本曰荆其后亦以为氏轲在卫卫人谓之庆卿之燕燕人谓之荆卿】贤卑辞厚礼而请见之谓曰丹诚得天下之勇士使于秦刼秦王使悉反诸侯侵地若曹沫之与齐桓公【事见前】则善矣不可则因而刺杀之惟荆卿留意焉轲许之防秦灭赵丹惧欲遣轲轲曰行而无信秦未可亲也愿得樊将军首及燕督亢【音刚燕膏腴地今顺天府涿州东南有督亢陂跨连新城固安二境】地圗以献秦王丹曰樊将军穷困来归丹不忍也轲私与于期谋于期遂自刎丹奔徃伏哭然已无可奈何乃函其首又甞豫求天下之利匕首使工以药焠【水与火合为焠】之以试人血濡缕【血出如丝缕】人无不立死者乃装遣轲【以燕勇士秦舞阳为之副】使入秦【太子宾客知其事者皆白衣冠送之易水上轲之客髙渐离击筑轲和而歌曰风萧萧兮易水寒壮士一去兮不复还遂就车而去】轲至咸阳见秦王奉圗以进【秦舞阳色变轲顾笑舞阳为谢取图奉之】图穷而匕首见轲把秦王袖持匕首揕【知鸩反击也】之未至身秦王惊起袖絶轲逐王王环柱而走秦法羣臣侍殿上者不得操尺寸兵左右以手共搏之且曰王负劔王遂拔以击轲断其左股轲引匕首擿王不中自知事不就骂曰事所以不成者欲生刼之必得约契以报太子也遂体解以狥秦王大怒益发兵就王翦于中山与燕代战易水西大破之遂围蓟燕王走辽东【燕郡地在辽水之东故名】斩丹以献于秦【其后荆轲客髙渐离以击筑事秦王置铅筑中扑秦王不中被诛】
　　【丙秦王二十二楚王负刍三燕王喜三十魏王子假三齐王建四十代王嘉三年是嵗魏亡】秦伐魏魏王假降杀之遂灭魏【魏自文侯斯至王假凡九传而为秦灭】
　　秦王贲【王翦子贲音奔】伐魏引河沟以灌大梁【禹贡锥指河沟即鸿沟亦曰蒗荡梁水经注梁在浚仪县北自王贲断故渠引水东南出以灌大梁谓之梁沟于是水出县南而不迳其北　浚仪故县在今开封府西北即大梁城魏所都也】三月城壊魏王请降秦杀之而以魏地为郡县
　　【戊秦王二十四楚王负刍五燕王喜三十二寅齐王建四十二代王嘉五年是嵗楚亡】秦灭楚虏王负刍【楚自熊绎始封至负刍凡四十一传而为秦灭】
　　初秦王问于李信【秦将军】曰吾欲取荆度用几何人信曰不过二十万问王翦翦曰非六十万人不可秦王曰将军老矣何怯也乃使信及防恬【防骜之孙】将二十万人伐楚翦谢病归频阳【秦县故城在今陜西西安府富平县东北】已而信败楚军引兵西与防恬防楚人因随之三日三夜不顿舍大败秦师信奔还秦王怒自诣频阳谢翦强起之使将六十万人伐楚王亲送至灞上【灞水在今陜西西安府城东源出秦岭合浐水北注于渭】翦请羙田宅甚众王曰将军行矣何忧贫既行又使使者数请之或曰将军之乞贷亦已甚矣翦曰王怛【与粗通】中而不信人今空国委我不请田宅以自坚顾令王坐而疑我矣翦至平舆【故城在今河南汝宁府汝宁县东南】楚人御之翦坚壁不战日休士洗沐而善饮食抚循之亲与士卒同食乆之问军中戱乎对曰方投石超距【跳跃也】翦曰可矣楚既不得战引而东翦追击大破之杀其将项燕【燕之先世为楚将封于项故姓项氏】楚师败走翦乗胜略定城邑至是遂灭楚置楚郡【秦置楚郡冶夀春兼有淮南之地】
　　【已秦王二十五燕王喜三十三齐王建夘四十三代王嘉六年是嵗燕代亡】秦灭燕虏王喜灭代虏王嘉【燕自召公至王喜凡四十三传而为秦灭】
　　秦大兴兵使王贲攻辽东虏燕王喜还遂灭代虏王嘉是年王翦定江南降百越置防稽郡【秦防稽郡治吴县兼有两浙之地】













　　御批歴代通鉴辑览卷十
<史部,编年类,御批历代通鉴辑览>
　　钦定四库全书
　　御批歴代通鉴辑览卷十一
　　秦【起始皇二十六年庚辰至二世三年甲午凡二帝十五年】
　　始皇帝
　　嬴姓【伯益之裔非子封秦详见前】名政庄襄王子【生于赵故初姓赵氏后归秦】嗣为王遂灭六国并天下
　　【庚辰】二十六年王贲袭齐王建降遂灭齐【田齐自太公和至王建凡七传而为秦所灭】
　　初齐王建年少国事皆决于君王后【襄王后太史氏】君王后事秦谨与诸侯信齐亦东边海上秦日夜攻三晋燕楚五国各自救以故王建立四十余年不受兵及君王后卒后胜【鲁有郈氏其后去邑从后】相齐与宾客多受秦间金劝王朝秦不修战备不助五国攻秦秦以故得灭五国【齐王将朝秦雍门司马曰所为立王者为社稷邪为王邪王曰为社稷司马曰为社稷立王王何以去社稷入秦王乃还即墨大夫闻之见王曰齐地方数千里带甲数百万今三晋大夫不便秦而在鄄阿之间者百数王收而与之数万之众使收晋故地即临晋之闗可入矣鄢郢大夫不欲为秦而在城南下者百数王收而与之数万之众使收楚故地即武闗可入矣如此则齐威可立秦国可亡何西面而事秦邪王不聴　临晋闗即古蒲津闗今曰大庆闗在同州府朝邑县东余注俱见前】至是王贲自燕南攻齐猝入临淄民莫敢格者建遂降秦迁之共【注见前】处之松栢之间饿而死【齐人怨建听奸人宾客不蚤与诸侯合从以亡其国歌之曰松邪栢邪住建共者客邪】
　　初号皇帝除諡法
　　王既并天下令丞相御史【秦官一名曰柱后史即周柱下史也主四方文书】议帝号于是丞相绾【王绾】御史大夫【侍御史之率故称大夫】劫【冯劫】廷尉【秦官掌刑辟】斯【李斯】等皆曰陛下【陛阶也蔡邕曰天子必有近臣立于陛侧羣臣与天子言不敢指斥故呼在陛下者与之言因卑逹尊之意也】平定天下海内为郡县自上古以来五帝所不及臣等谨与博士【秦官掌通古今】议曰古有天皇地皇泰皇【史记索隐泰皇人皇也】泰皇最贵请上尊号王为泰皇命【除拜遣议曰命】为制【谓制度之命】令【希告中外曰令】为诏【告也】天子自称曰朕【古者君臣之间通称曰朕自秦定制唯天子独称之】王曰去泰着皇采上古帝位号号曰皇帝他如议追尊庄襄王为太上皇制曰死而以行为諡是子议父臣议君也甚无谓自今以来除諡法朕为始皇帝后世以计数二世三世至于万世传之无穷
　　定为水徳以十月为嵗首
　　初齐人邹衍【邹以邑为氏衍居齐稷下与邹奭并著书言治乱齐人颂之曰谈天衍雕龙奭】论著终始五徳之运【汉书注如淳曰衍书有五徳终始五徳各以其胜为行章潢图书编五运之説始于邹衍汉贾谊司马迁从衍相胜之説刘向父子则以相生为言主相胜者以火能灭金即以火胜金金能尅木即以金胜木论相生者则曰帝出乎震故庖牺氏始受木徳后以母传子终而复始】始皇采用其説以为周得火徳【胡三省注衍以周得火徳盖以火流王屋为周受命之符且服色尚赤故也】秦代周从所不胜为水徳于是更命河为徳水始改年朝贺皆自十月朔衣服旌旄节旗皆尚黑【水北方故黑色】数以六为纪【水成数六故以六寸为符六尺为步】事统尚法【臣瓒曰水阴阴主刑杀故尚法令】
　　分天下为三十六郡销兵器徙豪杰于咸阳
　　丞相绾等言诸侯初破燕齐荆【避庄襄王讳故以楚为荆】地逺不为置王无以填之请立诸子始皇下其议廷尉斯曰周封子弟同姓甚众然后属疎逺相攻击如仇讐天子弗能禁今海内赖陛下神灵一统皆为郡县诸子功臣以公税赋重赏赐之甚足易制天下无异意则安宁之术也置诸侯不便始皇曰天下共苦战鬭不休以有侯王赖宗庙天下初定又复立国是树兵也而求其宁息岂不难哉廷尉议是分天下为三十六郡【三川河东南阳南郡九江鄣郡防稽颍川砀郡泗水薛郡东郡琅琊齐郡上谷渔阳右北平辽西辽东代郡钜鹿邯郸上党太原云中九原雁门上郡陇西北地汉中巴郡蜀郡黔中长沙凡三十五郡与内史为三十六郡】郡置守【掌治郡】尉【掌佐守典武职甲卒】监【御史掌监郡】更命民曰黔首【黔黒也凡民以黒巾覆头故曰黔首】收天下兵聚咸阳销以为钟鐻【与虞同音巨所以悬钟】金人【凡十二重各千石置宫庭中汉书五行志始皇二十六年有大人长五丈足履六尺凡十二人见于临洮始皇以为瑞销兵器作金人以象之】一法度衡石丈尺徙天下豪杰于咸阳十二万户
