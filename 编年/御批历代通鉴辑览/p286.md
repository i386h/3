<!-- { "loadSidebar": true } -->
　　先是吐蕃赞普死子器弩悉弄立【年始八嵗上命裴行俭乘间图之行俭曰钦陵为政大臣辑睦未可图也乃止】至是入宼河源将军黒齿常之击郤之常之以河源冲要欲加兵戍之而转输险逺乃广置戍七十余所开屯田五千余顷岁收五百余万石由是战守有备焉先是剑南募兵于茂州【唐置今州四川】筑安戎城【在茂州西】以断吐蕃之路吐蕃攻陷其城以兵据之由是西洱【注见前】诸蛮皆降于吐蕃吐蕃之地东接凉松茂嶲等州南邻天竺西陷亀兹疏勒等四镇北抵突厥地方万余里诸胡之盛莫与为比
　　八月废太子贤为庻人立英王哲为皇太子
　　太子贤闻宫中窃议以贤为天后姊韩国夫人所生内自疑惧方士明崇俨【偃师人】以厌胜之术为天后所信官至正谏大夫尝密称太子不堪承継英王貌类太宗防崇俨为人所杀天后遂疑太子所为太子颇好声色与戸奴狎昵天后使人告其事鞫之于马坊得皂甲数百领以为反具上素爱太子欲宥之天后不可遂废为庶人党与皆伏诛
　　冬十一月壬申朔日食
　　【辛已】开耀元年春正月宴百官及命妇于麟德殿
　　以立太子宴百官及命妇于宣政殿引九部伎及散乐自宣政门入太常博士袁利贞【昂之曽孙】上疏以为正寝非命妇宴防之地路门非倡优进御之所请命妇曽于别殿九部伎自东西门入而停散乐上乃更命置宴于麟徳殿赐利贞帛百匹【利贞族孙为苏州刺史自以其先宗太尉淑以来尽忠帝室琅邪王氏虽奕世台鼎而为厯代佐命耻与为比尝曰所贵于名家者为世笃忠贞才行相継故也彼鬻婚姻求禄利者又鸟足贵乎】
　　三月以刘仁为太子少傅
　　少府监裴匪舒为上造镜殿上与仁观之仁轨惊趋下殿上问其故对曰天无二日土无二主适视四壁有数天子不祥孰甚焉上遽命剔去【匪舒善营利奏贾苑中马粪歳得钱二万緍上以问仁对曰利则厚矣窃恐后代称唐家卖马粪非嘉名也乃止】
　　秋七月太平公主【武后女】适薛绍【汾隂人】
　　绍母太宗女城阳公主也绍兄顗以公主宠盛深忧之以问族祖戸部郎中克构克构曰帝甥尚主国家故事茍以恭慎行之何伤然谚曰娶妇得公主无事取官府亦不得不惧也
　　徴处士田游岩【京兆三原人】为太子洗马
　　游岩隠居防山上东封尝幸其庐徴为洗马无所规益右卫副率蒋俨【义兴人纲目作薛俨今依唐书改】以书责之曰足下负巢由之峻节傲唐虞之圣主屈万乘之重申三顾之荣将以辅道储渐染芝兰耳皇太子春秋鼎盛圣道未明足下乃唯唯而无一谈悠悠以卒年歳何以塞圣主调防之寄乎游岩不能答
　　冬十月丙寅朔日食
　　徙故太子贤于巴州【注见前】
　　【壬午】永淳元年春二月立孙重照为皇太孙
　　上欲令开府置僚属问吏部郎中王方庆【名綝以字行本丹阳人后徙咸阳】对曰未闻太子在东宫而更立太孙者也上曰自我作古可乎对曰三王不相袭礼何为不可乃奏置师傅等官既而上疑其非法竟不补授
　　夏四月甲子朔日食
　　关中饥上幸东都
　　上以关中饥馑米斗三百将幸东都留太子监国使刘仁裴炎【字子隆闻喜人】薛元超【收之子】辅之【时出幸仓猝扈从之士有饿死者上虑道路多草窃命监察御史魏元忠检校元忠阅赤县狱得盗一人神采语言异于众命释桎梏袭冠带乘驿以从与共食宿托以诘盗及东都士马万数不亡一钱　赤县唐京师所理长安万年二县是也】
　　闻喜公裴行俭卒【谥曰宪】
　　行俭有知人之鍳初王勃与杨烱【华隂人】卢照邻【字升之范阳人】骆賔王【义乌人】皆以文章有盛名李敬元尤重之行俭曰士之致逺者当先器识而后才艺勃等虽有文华而浮躁浅露岂享爵禄之器邪杨子稍沉静应至令长余得令终幸矣既而勃渡海堕水烱终于盈川【唐置故城在今浙江衢州府西安县】令照邻恶疾赴水死賔王反诛皆如行俭言【行俭为将帅所引偏禆后多为名将破阿史那都支得马脑盘广二尺余以示将士军士捧以升阶跌而碎之惶恐叩头流血行俭笑曰尔非故为何至于是不复有追惜之色】
　　以郭待举【颍川人】岑长倩【文本从子】郭正一【定州皷城人】魏元同【字和初皷城人】并中书门下同承受进止章平事【唐书百官志平章事入衔自待举等始】
　　上欲用待举等谓中书令崔知温【字体仁许州鄢陵人】曰待举等资任尚浅且令预闻政事未可与卿等同名自是外司四品以下知政事者始以平章事为名【先是元同为吏部侍郎上言曰人君之体当委任而责成功所委者当则所用者自精周穆王命伯问为大仆正曰慎简乃僚是使羣司各自求其小者而天子命其大者也汉氏得人皆自州县补署五府辟召然后升于天朝魏晋以来始专委选部夫以天下之大士人之众而委之人之手用刀笔以量才案簿书而察行倡使平如权衡明如水镜犹力有所极照有所穷况所委非人而有愚阍阿私之乎愿畧依周汉之规以救晋魏之失疏奏不纳】
　　五月洛水溢关中旱蝗
　　东都霖雨洛水溢溺民居千余家关中先水后旱蝗継以疾疫米斗四百两京间死者相枕于路人相食
　　秋七月作奉天宫
　　上既封防山欲遍封五岳作奉天宫于嵩山之南监察御史里行李善感谏曰陛下封泰山告太平致羣瑞与三皇五帝比隆矣数年不稔饿殍相望四夷交侵兵车岁驾陛下冝恭黙思道以禳灾谴更广行宫室劳役不休天下莫不失望上不纳自禇遂良韩瑗之死中外以言为讳防二十年及善感始谏天下皆嘉谓之鳯鸣朝阳【上遣宦者沿江徙异竹所在纵暴荆州长史苏良嗣囚之上疏切谏以为致逺方异物烦扰道路恐非圣人爱人之意上手诏慰论令弃竹江中　苏良嗣世长之子】
　　零陵王明自杀
　　初曺王明以太子贤党降封零陵王黔州安置至是都督谢祐希天后意逼使自杀上深惜之黔府官属皆坐免官【祐后寝于平阁夜失其首及明子后为天后所杀有司籍其家得祐首漆为秽器题云谢祐乃知明子使刺客服之也】
　　突厥骨笃禄寇并州薛仁贵大破之
　　突厥余党阿史那骨笃禄阿史徳元珍等招集亡散据黒沙城反宼并州代州都督薛仁贵将兵击之虏问唐大将为谁应之曰薛仁贵虏曰吾闻仁贵流象州【注见前】死久矣何绐我也仁贵免胄示之面虏相頋失色下马列拜稍稍引去仁贵因奋击大破之【明年五月骨笃禄宼蔚州杀刺史丰州都督崔智辨将兵邀之为虏所擒朝议欲废丰州司马唐休璟上言丰州阻河为固居贼冲要今若废之则溃河之地恐为贼有非国家之利也乃止　蔚州注见前丰州隋置故城在今鄂尔多斯右翼唐休璟名璿以字行京兆始平人】
　　以娄师徳为河源军经畧副使
　　吐蕃宼河源师德将兵击之于白水涧【在西寕府西北】八战八防上以师德为比部【刑部尚书属】员外郎左骁骑郎将充使曰卿有大武材勿辞也
　　【癸未】道元年夏四月绥州部落稽【注见前】作乱讨平之部落稽白铁余【余姓之铁工因以为号】埋铜佛于地中久之草生其上绐乡人曰吾于此数见佛光集众掘地果得之因曰得见圣佛者百疾皆愈逺近赴之数年归信者众遂谋作乱据城平县【本西魏城中县隋更名众废故城在今绥徳州清涧县】称皇帝置百官遣右武卫将军程务挺与王方翼讨之擒白鐡余余党悉平
　　秋七月诏以来年有事于嵩山冬十一月诏罢之诏封嵩山已而上疾甚故罢【上苦头重不能视召侍医秦鸣鹤诊之请刺头出血可愈天后不欲上疾愈怒曰此可斩也乃欲于天子头刺血上曰但刺之未必不住乃刺二穴上曰吾目似明矣后举手加额曰天赐也自负防百匹以赐鸣鹤】
　　诏太子监国以裴炎刘景先【祥道子本名齐贤后更名】郭正一兼东宫平章事
　　十二月帝崩太子即位【是为中宗】尊天后为皇太后
　　上疾甚夜召裴炎入受遗诏遂崩遗诏太子柩前即位军国大事有不决者兼取天后进止越六日太子即位尊天后为皇太后政事咸取决焉
　　以刘仁为左仆射裴炎为中书令刘景先为侍中故事宰相于门下省议事谓之政事堂及裴炎迁中书令始迁政事堂于中书省
　　中宗皇帝
　　【甲申】嗣圣元年【二月睿宗文明元年九月太后光宅元年】春正月立妃韦氏为皇后
　　二月太后废帝为庐陵王立豫王旦【道元年以相王徙封更名】帝欲以后父韦元贞【京兆万年人】为侍中裴炎固争帝怒曰我以天下与韦元贞何不可而惜侍中邪炎惧白太后密谋废立太后集百官于乾元殿勒兵宣令废帝为庐陵王帝曰我何罪太后曰汝欲以天下与韦元贞何得无罪乃幽于别所立豫王旦为皇帝【即睿宗】妃刘氏为皇后永平王成器【豫王子】为太子废太孙重照为庻人改元文明旦居别殿不得有所豫政事皆决于太后【有飞骑十余人饮于坊曲一人言向知别无勲赏不若奉庐陵一人起告之座未散皆捕系羽林狱言者斩余皆绞告者除五品官告密之端自此兴】
　　太后以刘仁为西京留守
　　仁轨上疏辞以衰老不堪居守因陈吕后祸败之事以申规戒太后玺书慰谕之
　　太后始御紫宸殿【洛阳宫内朝之殿】
　　太后御武成殿【在洛阳宫内东北】皇帝【豫王也】帅王公以下上尊号自是太后常御紫宸殿施黪紫【紫色之浅者】帐以视朝
　　三月太后杀故太子贤
　　初太后命将军邱神勣【和之孙】诣巴州检校故太子贤宅以备外虞风使杀之至是神勣逼贤自杀太后乃归罪神勣贬之而追封贤为雍王寻复以神勣为金吾将军
　　夏四月太后迁帝于房州【即房陵注见前】又迁于均州【注亦见前】秋七月温州【唐置今为府属浙江】大水
　　流四千余家【括州亦大水流二千余家】
　　八月塟干陵【在干州西北】
　　【贺善賛曰髙宗渎乱人伦委政房闲防贻宗社之祸可胜罪哉】
　　太后以尚书左丞冯元常【安阳人子琮曾孙】为陇州【西魏置今属鳯翔府】刺史
　　初元帝为髙宗所委常密言中宫威权太后宜稍抑损髙宗深然其言而不能用及太后称制四方争言符瑞嵩阳献瑞石元常奏言状渉谄诈不可诬罔天下太后不悦出之
　　九月太后改元及服色官名
　　太后改元光宅旗帜皆从金色八品服碧【髙宗上元初敕文武官三品以上服紫四品深绯五品浅绯六品深緑七品浅绿八品深青九品浅青】东都为神都尚书省为文昌台仆射为左右相六曹为天地四时六官门下省为鸾台中书省为鳯阁侍中为纳言中书令为内史御史台分为左右肃政台其余悉以义改类之
　　太后立武氏五庙【通鉴纲目俱作七庙考唐书武后传光宅元年追尊武氏五代祖为公髙曽祖考皆为王遣使者告五世庙室裴炎传武承嗣请立武氏七庙炎谏太后不悦而罢又武后纪天授元年九月改国号周立武氏七庙□光宅初本欲立七庙以裴炎谏止立五庙及天授改国乃于五庙之外又立周文王及平王少子武二庙共为七庙也纲目因仍通鉴原文未及详考本史故于是年纲书七庙而目则止及五世天授改国目中则详记所立之七庙前后似未明晰今依唐书改正】
