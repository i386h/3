<!-- { "loadSidebar": true } -->
　　初突厥啓民可汗死帝立其子咄吉世为始毕可汗【裴矩以始毕部众渐盛请拜其弟叱吉设为南面可汗以分其势叱吉设不敢受始毕闻而慙怨突厥之臣史蜀胡悉有智谋矩诱杀之始毕由是不朝】至是帝巡北边始毕帅骑数十万谋袭乗舆义成公主先遣使者告变车驾驰入鴈门突厥引骑急攻矢及御前帝大惧抱赵王杲【帝第三子】而泣目尽肿乃亲巡将士谓之曰努力击贼茍能保全凡在行陈勿忧富贵又下令守城有功者无官直除六品有官以次増益由是众皆踊跃昼夜拒战又诏天下募兵守令竞来赴难【李渊之子世民年十六应募隶屯卫将军云定兴説之曰始毕敢举兵围天子必谓我仓猝不能赴援故也宜昼则引旌旗令数十里不絶夜则钲鼓相应虏必谓救兵大至望风遁去定兴从之　唐太宗事始此】帝遣间使求救于义成公主公主遣使告始毕云北边有急诸郡援兵亦至九月始毕解围去帝遣骑追蹑得老弱二千余而还
　　冬十月帝还东都
　　帝至东都顾盼街衢谓侍臣曰犹大有人在意谓平杨元感杀人尚少也苏威追论勲格太重宜加斟酌樊子葢以为不宜失信帝曰公欲收物情邪【帝性吝官赏初平杨元感应授勲者多乃更置戎秩建节奋武宣惠绥徳怀仁秉义奉诚立信等尉自正六品递降一阶将士守雁门者万七千人至是得勲者才千五百人一战得第一勲者进一阶先无戎秩者止得立信尉无勲者四战进一阶又议伐髙丽由是将士愤怨】
　　诏江都更造龙舟
　　杨元感之乱龙舟皆焚诏更造数千艘制度更大于旧
　　东海李子通据海陵【汉县今扬州府防州是】
　　子通先依贼帅左才相羣盗皆残忍而子通独寛仁由是人多归之有众万人才相忌之子通引去与杜伏威合已而反袭伏威伏威败而复振子通奔海陵收兵得二万人
　　城父朱粲兵起
　　粲始为县佐史从军亡命聚众为盗谓之可达寒贼自称迦楼罗王众至十余万转掠荆沔以南
　　【丙子】十二年【楚主林士太平元年】春正月分遣使者发兵击诸起兵者
　　朝集使不至者二十余郡始议分遣使者十二道发兵讨捕盗贼
　　三月宴羣臣于西苑
　　上己帝与羣臣饮于西苑水上命学士采古水事七十二以木为之间以妓航酒船人物自动能成音曲【是春筑毘陵宫于郡东南周十二里大抵仿东都西苑之制而竒丽过之　毘陵注见前】
　　夏五月丙戍朔日食既
　　是夏帝于景华宫征求萤火得数百斛夜出游山放之光遍岩谷
　　除纳言苏威名
　　帝问侍臣盗贼宇文述曰渐少威引身隠柱帝呼问之对曰臣不知多少但患渐近帝曰何谓也威曰他日贼据长山今近在泛水【隋县今属开封府】且往日租赋丁役今皆何在岂非其人皆化为盗乎又昔在鴈门许罢征辽今复征发贼何由息帝不悦顷之帝问以伐髙丽事威欲帝知天下多盗对曰今兹之役愿不发兵但赦羣盗自可得数十万遣之东征髙丽可灭帝不怿威出裴蕴奏曰此大不逊天下何处有许多贼帝曰老革【犹言老兵也】多奸以贼胁我蕴知帝意遣人奏威昔典选滥授人官案验狱成诏除名为民
　　秋七月帝如江都命越王侗留守杀谏者任宗崔民象王爱仁
　　江都龙舟成送东都宇文述劝幸江都帝从之将军赵才谏曰今百姓疲劳府藏空竭盗贼蜂起禁令不行愿陛下还京师安兆庶帝大怒以属吏朝臣无敢谏者建节尉任宗上书极谏即日杖杀之遂啓行命越王侗等总留后事【帝以诗留别宫人曰我梦江都好征辽亦偶然】奉信郎崔民象以盗贼充斥于建国门上表谏帝大怒先解其颐然后斩之至汜水奉信郎王爱仁复上表请还西京斩之至梁郡郡人邀驾上书曰陛下若遂幸江都天下非陛下之有又斩之
　　冬十月许公宇文述死
　　初述子化及智及皆无頼化及事帝于东宫帝宠昵之及即位以为太仆少卿从幸榆林化及智及冐禁与突厥交市帝怒将斩之既而释之赐述为奴述卒帝复以化及为右屯衞将军智及为将作少监
　　翟让李密起兵攻荥阳张须陁击之败死
　　杨元感之败李密被获既而亡命【樊子葢锁送密及王仲伯等诣髙阳密等悉出金以示使者曰吾等死日此金并付公幸用相瘗使者许诺防禁渐弛密请通市酒食每宴饮喧哗竟夕使者不以为意至魏郡饮防守者皆醉密遂逸去】往依郝孝徳及王薄皆不之礼密困乏变姓名【曰刘智逺】聚徒敎授郡县疑而捕之密亡去韦城【隋县元省故城在今卫晖府睿县】翟让为东都【胡三省注当作东郡　东郡本滑州大业初改郡今滑县是】法曹坐事当斩狱吏黄君汉竒其骁勇夜谓让曰天时人事抑亦可知岂能守死狱中乎让惊喜叩头君汉即破械出之让遂亡命于瓦岗【在滑县东】为羣盗同郡单雄信【唐书作曹州济隂人】骁健善马槊聚少年往从之离狐【汉县故城在今曹州府荷泽县】徐世勣【字懋功入唐赐姓李氏避太宗讳更名勣】年十七有勇略説让曰东郡于公与勣皆为乡里不宜侵掠荥阳梁郡【本宋州大业初改郡今河南归徳府是】汴水所经剽行舟商旅足以自资让从之往掠公私船资用丰给附者益众时又有外黄王当仁济阳王伯当韦城周文举雍邱李公逸等皆拥众为盗李密既亡命往来诸贼帅间説以取天下之防始皆不信久之稍以为然相谓曰今人皆云杨氏将灭李氏将兴吾闻王者不死斯人再三获济岂其人乎由是渐敬密密察翟让最彊乃因王伯当以见让为让画防让悦密説让取天下让逊谢不敢当【有李元英者自东都逃来经歴诸贼求访李密云斯人当代隋家人问其故元英言比来民间謡歌曰桃李子皇后绕扬州宛转花园里莫浪语谁道许桃李子谓逃亡者李氏之子也莫浪语谁道许者密也既与密遇遂委身事之考隋书五行志桃李子歌謡作鸿鹄绕阳山宛转花林里言李密自阳城山而来也与此不同今并附录】已而让见密为豪杰所归欲从其计密因説让先取荥阳休兵馆谷待士马肥充然后与人争利于是攻荥阳诸县多下之帝徙张须陁为荥阳通守以讨之须陁战死【让素为须陁所败闻其来惧欲避去密止之分千余人伏林间须陁至让战不利须陁乗之密发伏掩其后与让及徐世勣王伯当合军围之须陁战死部兵号泣数日不止河南郡县为之丧气】诏以裴仁基【字徳本河东人】代领其众徙镇虎牢【让乃令密建牙别统所部号蒲山公营让谓密曰今资粮粗足意欲还向瓦岗公若不往让从此别矣遂东归而密独西行説下数城大获资储让寻悔复引兵从密】
　　十二月鄱阳林士称楚帝据江南
　　士拥众十余万北自九江【本江州大业初改郡今江西九江府是】南及番禺【注见前】皆为所有
　　以李渊为太原留守击甄翟儿【魏刀儿别将亦号歴山飞】破之甄翟儿攻太原将军潘长文战死诏以渊为太原留守以郎将王威髙君雅副之将兵讨甄翟儿遇于雀鼠谷【在今汾州府介休县西南水经注汾水南经雀鼠谷上戴山阜下临絶磵俗亦谓之鲁般桥】渊众才数千贼围数匝渊子世民将精兵救之拔渊于万众之中防步兵至合击大破之
　　太仆杨义成击张金称髙士达斩之窦建徳收其众取饶阳【注见前】诏罢义臣兵
　　内史郎虞世基以帝恶盗贼匿不以闻由是盗贼徧海内帝皆弗之知杨义臣破降河北贼数十万列状上闻【义臣讨张金称坚壁不战金称日引兵至义臣约与之战既而不出如是月余金称易之义臣乃约明日与战而潜遣精骑伺金称出营即入击其辎重金称引还义臣从后撃之金称大败遁去清河郡丞杨善防擒杀之髙士达自以才略不及窦建徳悉以兵授建徳会涿郡通守郭绚将兵来讨建徳请士达守辎重自简精兵诈降于绚即袭杀之金称余党俱归建徳义臣乗胜欲讨之建徳谓士达曰歴观隋将无如义臣者不如避之然后伺间出撃士达不从留建徳守营自帅兵与义臣战小胜因纵酒髙会建徳闻之曰东海公未能破敌遽自矜大祸其至矣未几义臣果破士达斩之兵皆溃建徳与百骑亡去袭破饶阳行收兵还平原为士达发丧兵复大振先是羣盗得隋官及士族子弟皆杀之独建徳善遇之由是隋官多有以城降者军益盛胜兵至十余万人　杨善防字敬仁华隂人郭绚河东安邑人】帝叹曰我初不闻贼顿如此世基对曰小窃虽多未足为虑义臣拥兵不少久在阃外此最非宜帝遽追义臣放散其兵贼由是复盛【□书侍御史韦云起劾世基及御史大夫裴蕴职典枢要四方告变不为奏闻贼多言少致发兵不多往皆不克请付有司诘正其罪大理卿郑善果奏云起言不实左迁大理司直】
　　帝至江都
　　帝至江都江淮郡官谒见者専问礼饷丰薄丰则超迁薄则停解江都郡丞王世充献铜镜屏风迁通守歴阳郡臣赵元楷献异味迁江都郡丞由是郡县竞务刻剥以充贡献民外为盗贼所掠内为郡县所赋生计无遗加之饥馑始采树皮叶或藁煮土而食之甚至自相食而官仓犹充牣吏皆畏法莫敢振救王世充密为帝简阅江淮民间美女献之由是益有宠
　　遣江都通守王世充击河间格谦斩之谦党髙开道【沧州阳信人】收其众掠燕地
　　谦拥众十余万据豆子防自称燕王帝命王世充将兵讨斩之谦将髙开道收余众寇掠燕地军势复振
　　虎贲郎将罗艺【字子延京兆云阳人】起兵涿郡
　　初帝谋伐髙丽器械资储皆积于涿郡诸贼竞来侵掠留守官不能拒惟艺破贼甚多将作乱先激怒其众曰吾辈讨贼素有功城中仓库山积而留守官不肯散施将何以劝将士众皆愤怨遂杀郡丞起兵栁城【注见前】怀逺【即怀逺镇】并归之艺自称幽州总管
　　【丁丑】十三年【恭帝侑义宁元年长乐王窦建徳丁丑元年魏公李密元年定杨可汗刘武周天兴元年梁王梁师都永隆元年秦主薛举秦兴元年梁王萧铣鸣鳯元年是嵗并楚凡八国】春正月光禄大夫陈棱讨杜伏威败绩
　　先是李子通据海陵左才相掠淮北杜伏威屯六合帝遣棱将宿衞精兵讨之往往克防至是棱讨伏威坚壁不战伏威遗以妇人服谓之陈姥棱怒出战伏威大破之遂据歴阳自称总管分徇郡县所至辄下【伏威常选死七五千宠遇甚厚有攻战令先击之战罢阅视有伤在背者即杀之所获资财皆以赏军士有战死者以妻妾殉故人自为战所向无敌】
　　窦建徳称长乐王
　　建徳为坛于乐夀【本汉乐成隋更名明省故城在今河间府献县】称长乐王
　　鲁郡徐圆朗兵起
　　圆朗攻陷东平分兵略地自琅邪以西北至东平尽有之胜兵二万人
　　二月马邑校尉刘武周【河间景城人】朔方郎将梁师都【夏州人】各据郡起兵
　　武周骁勇任侠太守王仁恭【字元实上邽人】厚遇之使将亲兵屯閤下武周与仁恭侍儿私通惧事泄谋乱乃与郡中豪杰斩仁恭开仓赈贫收兵万余人遣使附突厥师都亦杀郡丞据郡附突厥
　　翟让李密据兴洛仓【即洛口仓在巩县】击败东都兵让推密称魏公略取河南诸郡
