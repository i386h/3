<!-- { "loadSidebar": true } -->
　　闽海故多盗芝龙尤猖獗【据海岛截商□防闽中洊饥求食者多归之势益炽】然尝败官军不追获士不杀当事者遣使抚谕遂降防福建巡抚熊文灿【贵州永宁卫人】至善遇之使为己用芝龙先后击杀羣盗李魁竒钟斌等擢授逰击后又平巨冦刘香【闽素有红□之患香乘之连犯闽广沿海诸邑文灿令防政洪云蒸往贼舟宣谕被执芝龙乃合广东兵击香于逺洋香胁云蒸止兵云蒸大呼曰我矢死报国急击勿失遂遇害芝龙兵进香势□遂自焚死其家属诣浙江降　洪云蒸长沙人】海氛渐息【芝龙寻擢副总兵数以海利交通权要寖以责显】
　　革广宁及蓟镇塞外诸部歳赏
　　先是广宁塞外绰哈纳木图古云【旧作贵英今改】及蓟镇喀尔沁三十六家歳授抚赏至是尽革去之防歳饥诸部请粟复不许因是携贰我
　　大清悉收用之
　　宁逺兵变
　　川湖兵戌宁逺者缺饷四月大噪余十三营起应之巡抚毕自肃总兵官朱梅于谯楼自肃上疏自劾脱走中左所自经督师袁崇焕闻变驰至捕斩首乱余抚定之请令祖大寿【辽东人】仍驻锦州中军副将何可纲【辽东人】随己驻宁逺而移蓟镇赵率教于闗门遂罗宁逺及登莱巡抚时度支大拙锦州蓟镇兵相继哗户部尚书毕自严【字锦曽淄川人】言一歳之出浮于所入一百一十三万有竒而内供召买不与焉帝命羣臣各陈所见自严择其可者先后列上増盐引议鼔铸括杂税覈隠田增闗课皆琐屑权宜之计民以重困
　　九月京师地震
　　冬十月刘洪训免寻遣戍
　　先是魏忠贤虽败其党犹满朝言路新进者羣起击之诸执政李国等故尝事忠贤不敢有所别白鸿训至阁毅然主持次第斥杨维垣李恒茂杨所修孙之獬【之獬为侍讲间要典将毁诣阁力争且恸哭天下笑之　之獬淄川人】阮大铖等人情大快而羣奸余党恨刺骨帝数召见廷臣鸿训应对独敏谓民困由吏治失请帝久任责成帝嘉纳之至是惠安伯张庆瑧【伟曽孙】总督京营敕内有兼辖捕营语提督郑其心以非旧例【旧例督京营者不辖寻捕军】论之命覈中书改敕之故下舍人田嘉璧狱而给事中李觉斯【广州东莞人】言事由兵部具稿送辅臣审定中书缮写兵部及辅臣皆当问帝心疑其事乃御便殿问诸阁臣皆云不知帝怒令廷臣劾奏于是觉斯言庆臻纳贿御史吴玉【寿阳人】言鸿训主使而帝阅兵部揭有鸿训批西司房语帝意谓事已大着即令内阁拟旨阁臣合词申辨不纳遂落鸿训职谪戍代州兵部尚书王在晋削籍庆臻以世臣停禄三年【后鸿训卒于戍所福王时复官】
　　十一月召对廷臣于文华殿礼部侍郎钱谦益【字受之常熟人】以罪削职都给事中章允儒【南昌人】等降谪有差
　　诏防推阁臣廷臣列吏部侍郎成基命【字靖之大名人】及谦益等名以上【时同推者郑以伟李腾芳孙慎行何如宠薛三省盛以宏罗喻义王永光曹于汴凡十一人　郑以伟字子器上饶人何如宠字康侯桐城人薛三省字鲁淑定海人罗喻义益阳人】礼部尚书温体仁【字长卿乌程人】以无素望不与侍郎周延儒【字玉防宜兴人】方奏对称防【先是锦州兵哗袁崇焕请给饷帝召问诸大臣皆请发内帑延儒独进曰闗门昔妨敌今且防兵宁逺哗饷之锦州哗复饷之各边效尤帑将安给帝曰卿谓如何延儒曰事□不得不发但当求经久之策帝悦曰卿言是也降防责羣臣越数日复召问延儒曰饷莫如粟山海积粟不缺也缺银月何故哗安知非骄弁搆煽以胁崇焕邪帝方疑边将要挟□延儒言复悦曰卿言是由此属意延儒】亦弗及体仁揣帝意必疑遂上疏讦谦益前典试浙江闗节受贿不当与阁臣选【谦益于天启三年典试浙江有奸人金保元徐时敏伪作闗节□俚俗诗一朝平歩上青天句分置七义结尾授举子钱千秋遂中式千秋本能文本房荐拟第二主司抑置第四知为保元时敏所卖与之□事传京师为部科庻勘者所发谦益大骇即具疏劾二奸及千秋俱下吏论戌谦益亦夺俸二奸寻毙千秋遇赦释还事已七年矣至是体仁以枚卜不与疑谦益实沮之遂复发其事】帝果心动次日召对阁部科道诸臣于文华殿命体仁谦益皆至谦益不虞体仁之劾己也辞颇屈而体仁盛气诋谦益言如泉涌因进曰臣职非言官不可言防推不与宜避嫌不言但枚卜大典宗社安危所系谦益结党受贿举朝无一人言者臣不忍见皇上孤立于上是以不得不言帝久疑廷臣植党闻体仁言辄称善而执政皆言谦益无罪吏科都给事中章允儒争尤力且言体仁热中望如谦益当纠何俟今日体仁曰前此谦益皆闲曹今者纠之正为朝廷慎用人耳如允儒言乃真党也允儒曰党之説小人以防君子天启朝可鉴帝怒命礼部进千秋卷责谦益谦益引罪帝叹曰微体仁朕防误遂叱允儒下狱并切责诸大臣时大臣无助体仁者独延儒奏曰防推名虽公主持者止一二人余皆不敢言即言徒取祸耳且千秋自有成案不必复问帝乃即日罢谦益官议罪【坐杖论赎】允儒及给事中瞿式耜【字起田常熟人】御史房可壮【益都人】等皆坐谦益党降谪有差【千秋复逮问荷校死】
　　十二月韩爌复入阁
　　先是五月诏遣行人召爌及是始至防帝以钱谦益事悉置廷推者不用遂命爌复为首辅【时刘鸿训方被重谴爌至即疏救不聴温体仁既讦钱谦益御史毛九华任赞化亦疏讦体仁帝再召内阁九卿质之体仁力诋九华赞化为谦益私党帝以为然秉烛召爌等于内殿谓进言者不忧国而植党当重防以法爌退具揭言人臣不可以党事君人君亦不可以党疑臣但当论其才品臧否职业修废而黜陟之若戈矛妄起于朝堂畛域横分于宫府非国之福也不纳　毛九华掖县人任赞化闻喜人】
　　陜西饥流贼大起【流贼始此】
　　先是阉党乔任甲巡抚陜西朱童防巡抚延绥皆贪黩不恤民又连嵗大防白水贼王二府谷贼王嘉允宜川贼王左挂等一时并起攻城堡杀官吏安塞马贼髙迎祥自称闯王饥民王大梁自称大梁王聚众应之三边饥军亦羣起为盗大吏恶闻贼曰此饥氓徐自定耳已而帝从给事中刘懋【临潼人】议裁驿站冗卒【事在明年】山陜游民仰驿糈者无所得食皆从贼
　　【己巳】二年春正月周道登罢
　　道登尝召对帝问宰相须用读书人何解对曰容臣至阁中检阅囬奏帝有愠色又问章奏内多有情面二字何也对曰情面者面情之谓左右皆匿笑道登前在礼部多有争执及柄政后排正人庇私交屡为言路所劾帝悉下其章廷议尚书王永光等言所劾有据遂放归
　　三月定逆案
　　诏定魏忠贤逆案阁臣韩爌等不欲广搜树怨列上者少帝不怿令以赞导拥戴颂美謟附为目因曰忠贤一内竖耳苟非外廷助虐何遽至此且内廷同恶者亦当入广等以不知内侍为对帝曰岂皆不知特畏任怨耳阅日召入便殿案有布囊盛章奏甚伙指之曰此皆奸党颂疏可按名悉入爌等知帝意不可囬乃曰臣等职在调旨三尺法非所习帝召吏部尚书王永光问之以不习刑名为对召刑部尚书乔允升左都御史曹于汴同审定于是案所罗列防无脱至是上之帝亲加裁定自魏贤忠客氏依谋反大逆律磔死外以六等定罪曰首逆同谋崔呈秀及魏良卿侯国兴等六人俱立斩曰交接近侍刘志选梁梦环倪文焕许显纯等十九人俱斩秋后处决曰交接近侍次等魏广微周应秋阎鸣泰杨维垣等十一人及孽魏志德等三十五人俱充军曰谄附拥戴太监李实等十五人亦俱充军曰交接近侍又次等顾秉谦冯铨王绍徽等一百二十八人俱坐徒三年赎为民曰交结近侍减等黄立极等四十四人俱革职闲住又于诸人姓名下各注所犯刋布中外知之【方案初定张瑞图来宗道及贾继春皆不与帝召见问臣及允升于汴□平台诘之阁臣等以瑞图宗道无实状对帝曰瑞图工书为忠贤所爱宗道为崔呈秀父请恤典中有在天之灵语非实状邪又问继春对曰继春虽反覆然持论亦有可取帝曰惟反覆故为真小人三人遂俱论徒】
　　以杨鹤【字修龄武陵人】总督三边军务捕流贼
　　鹤初官佥都御史忤魏忠贤罢去帝即位复官进左副都御史【上言自大兵大疫加派频仍小民之元气伤辽左黔蜀丧师失律封疆之元气伤缙绅搆党彼此相倾逆党乘之诛锄善类士大夫之元气伤譬如重病初起百脉未调风邪易入急当培养而陛下事事厉精临轩面质或问之而未必尽知事下六曹或呼之而未必立应致千圣怒数取谴诃窃以为过矣今一切民生国计吏治边防宜取祖宗成法委任责成严为之程寛为之地□之以渐镇之以静何虑不臻太平哉报闻】闗中冦炽总督缺人乃拜鹤兵部尚书总督军务讨贼先是王大梁由畧阳逼汉中余贼犯洛川淳化等十余州县固原迯兵周大旺等掠泾阳富平及鹤至商洛道防政刘应遇已先击斩王二于白水又追斩大梁于汉南【余众逃入山中殱之防尽】督粮道防议洪承畴【泉州南安人】亦击破王左挂【几擒之防雷雨遁去】副将贺虎臣【保定人】捕斩周大旺等贼渠多就诛灭鹤不能抚绥于是继起者益众延安榆林间随处皆贼【故事总督大臣率用边抚知兵者鹤素不膺军旅之任庙堂遽用之备御防畧莫知为计后遂一意主抚致败】
　　夏五月乙酉朔日食
　　帝以日食失騐欲罪台官【时大统歴推食三分二十四秒囘囘歴推食五分五十二秒徐光启依西法预推顺天府食二分有竒应天食六分有竒琼川食既大寜以北不食至期光启法騐大统囘囘歴皆疏　囘囘厯出西域洪武中置科钦天监与大统法叅用】礼部尚书徐光启言台官测候本郭守敬法元时尝当食不食无怪今日之失宜及时修治防用西法【光启以嵗差环转歳实防差天有纬度地有经度列宿有本行月五星有本轮日月有真防视防皆古所未闻惟西法有之宜取其厯法防互考订与大统法防同归一】从之诏西洋人龙华民推步光启为监督【华民卒更征汤若望代之】西法之行自此始【西洋新法其初大约与囘囘厯相同周天三百六十度度六十分分六十秒一日十二时时八刻刻十五分有闰日无闰月迨入中国又通融中法始复置闰月之类穷推详测益加精宻于是授时大统之説渐绌】
