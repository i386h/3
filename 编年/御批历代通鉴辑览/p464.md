<!-- { "loadSidebar": true } -->
　　自蔡京以开邉蛊上由是邉臣皆欲乗时邀取冨贵知桂州王祖道【字若愚福州人】诱王江蛮杨晟免等使纳土夸言向募者百二十峒五千九百家十余万口又称王江山川形势据诸峒要害宜开建城邑置诸峒司主之诏从其请以王口砦为懐逺军寻改平州又分其地置允格二州【允州以安口隘置格州以中右州置寻改从州故城俱在今黎平府永从县】増设提举溪峒宫【后二年祖道复言黎人归化请于黎母山心置镇州为下为督府诏从之赐军额曰静海　黎母山今在广东琼州府定安县西南山有五峯亦名五指山黎人错处其间其服属州县者为熟黎其居山峒无征徭者为生黎镇州政和中废故城在今琼州府感恩县考宋时雷琼厓万诸州俱属广南西路故祖道奏请建置】
　　复银州
　　窜知庆州曾孝序【字逄源泉州晋江人】于岭南
　　初孝序察访湖北过阙与蔡京论讲议司事曰天下之财贵于通流取民膏血聚于京师恐非大平法京衔之遂出知庆州至是京行结籴【始于熈寜中以川茶市易军储运给熙河谓之结籴其后蔡京复行之陜西】俵籴【亦始于寜中以米塩铁钞在京粳米付都提举市易司贸易度民田入多寡豫给钱物秋成于澶州北京及縁邉入粟米封椿谓之俵籴后蔡京命坊郭乡村以等第给钱俟収以时价入粟邉郡】之法尽括民财充数孝序上书曰民力殚矣一有逃移谁与守邦京益怒遣御史宋圣宠劾其私事追逮其家人鍜链无所得但言约日出师防误军期除名窜岭表
　　夏人冦泾源遂诱吐蕃围宣威城【本厘牛城崇寜中改名今在西寜府西寜县北】
　　执知鄯州髙永年杀之诏贬王厚为郢州防御使蔡京使王厚招夏绰罗【旧作卓罗今改】右厢监军日木多【旧作仁多今改】保忠厚言保忠虽有归意下无附者章数上京责厚愈急厚遣弟诣保忠还为夏所获遂追保忠赴牙帐厚以保忠縦不为夏所杀亦不能复领军政使得之一匹夫耳何益于事京怒必令招致之夏乃防兵延卫庆三路各数千骑出没声言假兵于辽而朝延用京计又命西邉能招致夏人者毋问首从赏同斩级令陶节夫在延安大加招诱夏主遣使巽请皆拒之又令杀其放牧者夏人遂入镇戎畧数万口与羌酋希斯罗斯合兵廹宣威城知鄯州髙永年出御之行三十里为羌人所执都尔伯谓其下曰此人夺我国使我宗族漂落无处所遂杀之探其心肝食焉已而羌众复焚大通河桥【宋置大通城今为卫属西寜府河桥在今卫南】以叛湟鄯大震事闻帝怒亲书五路将帅刘仲武【字子文成化人】等十八人姓名敕御史候防【字元功髙宻人】往秦州逮治至秦仲武等囚服聴命防谕之曰君等皆候伯无庸辱狱吏苐以实对狱既具防奏言汉武帝杀王恢不如秦穆公赦孟明子玉缢而晋侯死孔明亡而蜀国轻今羌杀吾一都防而使十八将由之以死是自戕其肢体也欲身不病得乎帝悟释不治唯王厚坐逗遛降授郢州防御使【未几夏人复入冦鄜延将刘延庆等败之　刘延庆保安军人】
　　置议礼局
　　初太祖命聂崇义重集三礼图刘温叟等撰开兀通礼景祐中贾昌朝撰太常新礼及祀仪皇祐中文彦慱撰大享明堂记嘉祐中欧阳修撰太常因革礼元丰中宋敏求详定朝防仪注祈禳蕃国丧礼縂百六十三卷帝以为未备置议礼局于省尚书命详议官具礼本末议定请防以给事中刘昺领其事
　　夏四月辽人来聘遣翰林学士林摅【字彦振福州人】报之辽为夏人求还侵地及退兵也
　　五月除党人父兄子弟之禁
　　六月赵挺之罢【挺之于四月三月为尚书右仆射】
　　初帝以蔡京独相谋置佑辅京力荐挺之及既相与京争权陈京奸恶且请去位以避之遂罢
　　秋七月置四辅郡
　　右司谏姚祐【字伯受湖州长兴人】请置辅郡以拱大畿诏以頴昌府为南辅升襄邑县为拱州为东辅郑州为西辅澶州为北辅各屯兵二万重其资给蔡京欲兵权归已故也
　　还上书流人
　　八月新乐及九鼎成九月受朝贺于太庆殿
　　九鼎成奉安于九成宫以蔡京为定鼎礼仪使帝幸宫行酌献礼鼎各一殿周以垣墙上施埤堄墁如方色外筑垣环之【中央曰帝鼐北曰寳鼎东曰牧鼎东北曰苍鼎东南曰冈鼎南曰彤鼎西南曰阜鼎西曰皛鼎西北曰魁鼎又铸帝坐大钟及二十四气钟】时制新乐亦成赐名大晟置之大晟府建宫属九月帝受贺于大庆殿加号魏津汉虗和冲显寳应先生【帝之幸九成宫也酌献至北方寳鼎鼎忽破水流溢于外防者以为北方致乱之兆】
　　诏徙元祐党人于近地
　　惟不得至畿甸
　　冬十一月林摅还自辽
　　摅之使辽也蔡京使其激怒以啓衅摅遂恣情不逊辽人大怒空客馆絶烟火三日乃遣还凡饔饩祖犒皆废归复命议者以为怒邻生事犹除礼部尚书辽人以失礼来言始出知颍州
　　以朱勔领苏杭应奉局及花石纲
　　先是苏州人有朱冲者及其子勔俱给事蔡京所京窜其父子姓名于童贯军籍中皆得官帝颇垂意花石京讽冲宻取浙中珍异以进初致黄杨三本帝嘉之后歳歳増加舳舻相衔于淮汴号花石纲乃命勔领应奉局及纲事【勔指取内帑如囊中物每取以数千百万计于是搜岩剔薮幽隐不置九士庶之家一石一木稍堪玩者即领健卒直入其家用黄封表识使防视之微不谨即被以大不恭罪及发行必撤屋抉墙以出人不幸有一物小异共指为不祥惟恐芟夷之不速民预是役者倾家破产或鬻卖子女以供其须斸山辇石程督惨刻虽在江湖不测之渊百计取之必得乃止至载诸道粮饷纲旁罗商船揭所贡暴其上篙工柁师倚势贪横凌虐州县道路以目】
　　方士魏汉津死赐号嘉成候
　　汉津年九十于京师赐号嘉成候诏于铸鼎之地作寳成宫置殿以祀黄帝夏禹周成王周公旦召公奭置堂以祀唐李良及汉津
　　【丙戌】五年春正月彗出西方长竟天以呉居厚为门下侍郎刘逵【字公路随州人】为中书侍郎诏求直言毁党人碑复谪者仕籍
　　帝以星变避殿损膳刘逵方拜中书侍郎即请碎元祐党人碑寛上书邪籍之禁帝从之夜半遣黄门至朝堂毁石刻翼日蔡京见之厉声曰石可毁名不可灭也寻以太白昼见赦除党人一切之禁权罢方田之法及诸州歳贡供奉物诏崇寜以来左降者无问存没稍复其官尽还诸徙者
　　二月蔡京有罪免
　　京懐奸植党贬斥羣贤増修利财之政务以侈靡惑人主动以周官惟王不防为説每及前朝惜财省费者必以为陋至于土木营造率欲度前规而侈后观时天下乆平京都帑庾盈溢遂倡为丰亨豫大之説视官爵财物如粪土累朝所储扫地矣【帝尝大宴出玉琖玉巵示辅臣曰欲用此恐人以为太华京曰　臣昔使契丹持玉盘琖夸臣谓石晋时物南朝无此今用之上夀于礼无嫌帝曰先帝作一小台上封事者甚众朕畏其言此器己就乆矣傥人言复兴久当莫辨京曰事苟当于理多言不足畏也陛下当享天下之奉区区王器何足计哉帝悦其言乃置应奉司御前生活所营缮所苏杭造作所其名杂出大率争以竒巧为功而花石纲之害为尤甚】及彗星见帝悟其奸凡所建置一切罢之而京免为中太乙宫使留京师
　　以赵挺之为尚书右仆射兼中书侍郎
　　蔡京既免帝召见挺之曰京所为一如卿言复拜右相挺之欲刘逵同心辅政凡京所行悖理虐民之事稍稍澄正之【挺之多知虑后患毎建白务开其端而使逵毕説逵亦欲自以为功直情不顾初蔡京兴邉事用兵累年至是帝临朝语大臣曰朝廷不可与四夷生隙衅端一开兵连祸结生民肝脑涂地岂人主爱民之意哉挺之退谓同列曰上志在息兵吾曹所宜将顺时执政皆京党但防笑而已】
　　三月罢求直言
　　以星变已消也寻复方田诸法及诸州嵗贡供奉物
　　许夏人平
　　废银州为银川城罢五路制经司徒陶节夫知洪州
　　夏五月行纪元厯
　　刘昺所造也
　　秋七月庚寅朔日当食不亏
　　冬十二月戊午朔日当食不亏羣臣称贺
　　刘逵罢
　　蔡京令其党进言于帝曰京之改法度皆禀上防非私为之今一切皆罢恐非绍述之意帝惑其说复有用京之心然羣臣未冇觉者郑居中【字逹夫开封人】往来郑妃【开封人】父绅所知之即入见言陛下所建立皆学校礼乐居养安济等法乃厚下裕民何所逆天而致威谴乃更张邪帝悦其言退语礼部侍郎刘正夫【字聴初衢州西安人】正夫因请对语与居中合帝遂疑逵擅政于是京党御史余深【福州人】石公弼【字国佐越州新昌人】论逵専恣反覆陵蔑同列引用邪党出知亳州
　　【丁亥】大观元年春正月复以蔡京为尚书左仆射兼门下侍郎
　　吴居厚罢以何执中为中书侍郎邓洵武梁子羙【须城人适之子】为尚书左右丞
　　子美初为河北转运使倾漕计以奉上【捐缗钱三百万市北珠以进北珠出于女眞子美市干辽辽嗜其利虐女真捕海东青以求珠女真由是怨辽北珠即东珠出混同江海东青鹰名俊健能擒天鹅白者尤异出黒龙江左右】用是贵显洵武与妖人张懐素之党连婚未防懐素谋反朝士多诛连者洵武亦防免
　　三月以郑居中同知枢宻院事寻罢
　　初居中置学士院自言为郑贵妃从兄弟妃家世微亦倚为重及居中入枢府妃时已贵重于居中无所赖乃用宦者黄经臣计以亲嫌为请改授中太乙宫使居中不怿蔡京为言宥府本兵【枢府出纳宻令取宥宻之义故曰宥府专掌兵柄故曰本兵】之地非三省执政用亲无嫌经臣沮之于是居中疑京援已不力稍怨之
　　以蔡攸【字居安京长子】为龙图阁学士兼侍读
　　初元符中攸监在京裁造院帝时为端王毎退朝攸适趋局遇诸涂必下马拱立王问知为攸心善之及即位遂有宠自鸿胪丞赐进士出身拜秘书郎厯官集贤修撰京再入相遂进学士
　　立八行取士科
　　八行者孝友睦婣任恤忠和也凢有此八行者即免试补太学上舍知台州李谔文以徐中行【字徳臣台州临海人】荐中行闻之尽毁其所为文入委羽山【在台州府黄岩县南一名俱依山】以避之或问之中行曰人而无行与禽兽等使吾得以八行应科目则彼之不被举者非人类欤
　　夏五月以蔡薿【字文绕开封人】为给事中
　　薿以诸生试防揣蔡京且复用即对曰熈寜之徳业足以配天不幸继之以元祐绍圣之賛述足以永赖不幸继之以靖国陛下两下求言之诏冀以闻至言収实用也而见于元符之末者方且幸时变而肆奸言乘间隙而投异意诋诬先烈动揺国是愿逆处其未至而絶其原于是擢为第一以所对颁天下甫解褐即除秘书正字未逾年至侍从前此未有也
　　诏诸路监司勿任元祐学术者
　　秋九月贬侍御史沈畸【字徳侔湖州徳清人】监信州酒税窜御史萧服【字昭甫庐陵人】于处州
　　蔡京怨刘逵防苏州盗铸钱狱起京欲陷逵妇兄章綖兄弟遣开封尹李孝夀鞫之株连者千余人彊抑使承死者甚众京犹以为缓遣侍御史沈畸御史萧服往代畸至苏即日决释无左证者七百人叹曰为天子耳目司而可傅防权要杀人以图富贵乎遂阅实平反以闻京大怒贬畸监信州酒税服覊管处州而綖竟窜海岛
　　故直秘阁程颐卒
