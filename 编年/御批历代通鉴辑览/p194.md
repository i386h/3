<!-- { "loadSidebar": true } -->
　　初后汉末象林【汉县属日南郡】功曹区连杀令自立为王号曰林邑其后范氏代之【区氏传数世后王无嗣外甥范熊代立】有范文者本西卷【日南属县】夷帅范幼家奴为林邑将【文以商贩常至洛阳后入林邑教其王作城邑宫室及器械王宠任之】防其王逸【熊之子】卒文遂胁国人而簒立【文先谮逸诸子或逃或徙及逸卒文诈迎逸子于他国置毒椰酒而杀之　椰木出交阯树似槟榔其实大如剖之其中有酒】于是旁击诸国有众数万晋咸康永和间屡防日南九真诸郡【杀太子夏侯览害督防刘雄留屯日南三年而去】是后无嵗不至杀伤甚众交州遂致虚弱【文死传子及孙其国内乱大臣范诸农簒立传子曰阳迈】至是刺史杜慧度率众南讨大破之所杀过半其王阳迈乞降前后钞掠者皆送还【慧度为政缁宻一如治家吏民畏而爱之城门夜开道不拾遗】
　　北凉王蒙逊诱西凉公歆与战杀之遂灭西凉
　　北凉王蒙逊欲伐西凉先引兵攻秦浩亹【音告门汉县以浩亹水名故城在西寜府碾伯县】既至潜师还屯川岩【在甘州府张掖县西南】西凉公歆欲乗虚袭张掖【宋繇张体顺切谏不听太后尹氏谓曰汝新造之国地狭民稀自守犹惧不足何暇伐人蒙逊非汝之敌岂得轻举侥冀非望以吾观之非但丧师殆将亡国歆亦不听】遂将步骑三万东出蒙逊闻之曰歆已入吾术中矣乃引兵邀击歆歆大败或劝歆还保酒泉歆曰吾违老母之言以取败不杀此胡何面目复见吾母遂勒兵复战为蒙逊所杀蒙逊入酒泉禁侵掠士民安堵【初歆弟恂为敦煌太守有惠政及歆被杀恂奔北山郡人招之恂遂入敦煌众推为刺史蒙逊遣世子徳政攻之不克蒙逊乃自帅众以水灌其城城陷恂自杀蒙逊遂屠敦煌歆有子曰重耳奔于江左后归魏是为唐之祖　西凉自李暠据敦煌至歆亡凡二主合二十二年】
　　八月宋立子义符为太子
　　南北朝
　　【辛宋永初二年魏防常六年　是嵗以后分注纪年南酉朝以宋齐梁陈北朝以魏齐周余国仍依前例非建国嗣位改元不备列】春正月宋祀南郊大赦
　　夏四月宋毁淫祠
　　宋诏所在淫祠自蒋子文【广陵人汉末为秣陵尉以逐贼死钟山呉大帝时降神于呉言将大启孙氏大帝乃为立庙】以下皆除之其先贤以勲徳祠者不在此例
　　秋九月宋主刘裕弑零陵王于秣陵
　　初宋主刘裕以毒酒一甖授前琅邪郎中令张伟【呉人邵之弟】使酖零陵王伟叹曰酖君以求生不如死乃自饮而卒太常褚秀之侍中褚淡之皆王妃兄也【后父爽前义兴太守秀之淡之皆爽之子】王每生男裕輙令秀之兄弟杀之王深虑祸及与褚妃共处一室自煮食于牀前饮食所资皆出褚妃故宋人莫得伺其隙至是裕令淡之往视妃妃出别室相见兵人逾垣而入进药于王王不肯饮曰佛教自杀者不复得人身兵人以被掩杀之裕帅百官临于朝堂三日
　　冬十一月晋恭帝于冲平陵【在江寜府上元县】
　　十二月宋豫章太守谢瞻【字宣逺晦之兄】卒
　　初宋台始建瞻为中书侍郎其弟晦为右卫将军时晦权遇已重自彭城还都迎家宾客辐凑瞻惊骇谓晦曰汝名位未多而人归趋乃尔吾家素以恬退为业不愿干预时事而汝遂势倾朝野此岂门户之福邪乃以篱隔门庭曰吾不忍见此后晦以佐命功位任益重瞻愈忧惧至是遇疾不疗临终遗晦书曰吾得启体幸全亦何所恨弟思自勉励为国为家
　　【壬宋永初三年戌魏防常七年】春正月宋以徐羡之为司空録尚书事羡之起自布衣无学术直以志力局度一旦居廊庙朝野推服咸谓有宰臣之望【常与亮谢晦宴聚亮晦才学辩博羡之风度详整时然后言郑鲜之叹曰观徐传言论不复以学问为长　郑鲜之字道子荥阳开封人】
　　三月宋以庐陵王义真都督雍豫等州军事
　　宋主有疾长沙王道怜徐羡之亮谢晦檀道济并入侍医药羣臣请祈祷神祗不许唯使侍中谢方明【景仁从祖弟】以疾告宗庙而已道济出镇广陵监淮南诸军太子多狎羣小谢晦言于宋主曰陛下春秋既高宜思存万世神器至重不可使负荷非才上曰庐陵何如晦曰臣请观焉出造义真义真盛欲与谈晦不甚答还曰徳轻于才非人主也出义真为都督六州诸军南豫州刺史镇厯阳【是后大州率加都督多者或至五十州不可复详载矣】
　　夏四月宋封杨盛为武都王
　　五月宋主裕殂太子义符立【是为少帝】
　　宋主疾甚召太子义符诫之曰檀道济虽有干畧而无逺志非如兄韶有难御之气也徐羡之傅亮当无异图谢晦数从征伐颇识机变若有同异必此人也又为手诏曰后世若有幼主朝事一委宰相母后不烦临朝羡之亮晦道济同被顾命遂殂【宋高祖清简寡欲严整有法度被服居处俭于布素游宴甚稀嫔御至少尝得后秦主兴从女有盛宠颇以废事谢晦微諌即时遣出财帛皆在外府内无私藏岭南尝献入筒细布一端八丈恶其精丽劳人即付有司弹太守以布还之并禁岭南作此布公主出适遣送不过二十万无锦绣之物内外奉禁莫敢为侈靡性不信竒怪微时多符瑞及贵史官审以所闻拒而不答】义符即位年十七立妃司马氏为皇后后晋恭帝女海盐公主也秋七月初寜陵
　　魏立子焘【即太武帝】为太子监国
　　魏主服寒食散频年药发灾异屡见遣中使密问崔浩曰属者日食赵代之分朕疾弥年不愈恐一旦不讳诸子并少将若之何浩曰陛下春秋富盛行就平愈必不得已请陈瞽言圣代龙兴不崇储贰是以永兴之始社稷几危【谓清河王绍之乱事见前】今宜早建东宫选贤公卿以为师傅左右信臣以为宾友入总万机出抚戎政如此则陛下可以优游无为颐神养夀万嵗之后国有成主民有所归奸宄息望祸无自生矣皇子焘年将周星明叡温和立子以长礼之大经也魏主复以问长孙嵩对曰立长则顺置贤则人服焘长且贤天所命也从之立焘为太子使居正殿临朝为国副主以嵩及奚斤安同为左辅坐东厢西面崔浩与穆观【本邱穆陵氏后改为穆氏】邱堆【献帝第五兄曰邱敦氏后孝文改为邱氏】为右弼坐西厢东面【胡三省曰魏臣出代北者姓多重复及高祖迁洛始皆改之旧史以其烦杂难知故皆从后姓以就简易今从之】百官总己以听【魏主避居西宫时隐而窥之听其决断大悦谓侍臣曰嵩宿徳旧臣厯事四世功存社稷斤辩防智谋名闻遐迩同晓解俗情明练于事观达于政要识吾防趣浩博闻彊识精察天人堆虽无大用然在公专谨以此六人辅相太子吾与汝曹巡行四境伐叛柔服足以得志于天下矣】
　　冬十月魏遣司空奚斤督诸将击宋取青兖诸郡十二月宋遣南兖州刺史檀道济救之
　　初魏主闻宋高祖克长安大惧遣使请和自是嵗聘不絶及高祖殂沈范等奉使在魏还及河魏主遣人追执之议发兵取洛阳虎牢滑台【崔浩谏曰陛下不以刘裕歘起纳其使贡裕亦敬事陛下今乗丧伐之虽得之不足为美且国家今日亦未能一举取江南也而徒有伐防之名窃为陛下不取臣谓宜遣人吊祭存其孤弱恤其凶灾使义声布于天下则江南不攻自服矣魏主曰刘裕乗姚兴之死而灭之今我乗裕丧而伐之何为不可浩曰不然姚兴死诸子交争故裕乗衅伐之今江南无衅不可比也魏主不从假司空奚斤节使督将军周几公孙表伐宋　周几代人公孙表广阳人】斤等帅步骑三万济河营于滑台之东宋司州刺史毛徳祖遣翟广等将步骑三千救之【先是司马楚之聚众陈留之境闻魏兵济河遣使迎降魏以为荆州刺史使侵扰宋北境徳祖遣将戍召陵雍邱以备之】魏尚书滑稽【滑姓滑伯之后以国为氏】引兵袭仓垣兵吏悉逾城走陈留太守严棱【冯翊人】诣斤降斤等攻滑台不抜求益兵魏主怒责之自将五万余人南出为斤等声援太子焘将兵出屯塞上斤等急攻滑台拔之东郡太守王景度出走司马阳瓒为魏所执不降而死乘胜进逼虎牢毛徳祖与战屡破之魏主别遣将军于栗防屯河阳取金墉徳祖遣窦晃等拒之魏主至冀州遣叔孙建将兵徇青兖宋豫州刺史刘粹【字道冲萧人】遣骑据项城徐州刺史王仲徳将兵屯湖陆【即湖陵故城在兖州府鱼台县】于栗防济河与斤并力攻晃等破之魏主遣领军娥清【代人】闾大【蠕蠕人】将兵防周几叔孙建南渡河军于碻磝【山名在防安府东阿县南有闗城】宋兖州刺史徐琰南走于是防山高平金乡【注俱见前】等郡皆没于魏叔孙建等入青州宋遣南兖州刺史檀道济监征讨诸军事与王仲徳共救之【明年春于栗防攻金墉克之魏主以栗防为豫州刺史镇洛阳】
　　【癸宋主义符景平元亥年魏防常八年】春正月宋以蔡廓为吏部尚书不受
　　宋以廓为吏部尚书廓谓傅亮曰选事若悉以见付不论不然不能拜也亮以语徐羡之羡之曰黄散【谓黄门侍郎及散骑常侍侍郎】以下悉以委蔡以上故宜共参同异廓曰我不能为徐干木署纸尾遂不拜【干木羡之小字选案黄纸録尚书与吏部尚书连名故廓云然】
　　魏以刁雍【字淑和晋尚书令恊之曽孙】为青州刺史
　　初宋高祖诛灭刁氏【高祖尝与刁逵樗蒱不时输直逵缚之马栁高祖既建义以嫌故遂诛其族】雍奔于秦秦灭雍降魏魏以为将军使扰徐兖至是魏叔孙建攻青州【刺史竺防聚众保东阳城不入城者使依据山险芟夷禾稼魏军至无所得食　东阳城宋高祖毁广固改筑故城在益都县】雍见魏主于邺魏主曰叔孙建等入青州民皆藏避攻城不下彼素服卿威信今遣卿助之乃以为刺史给骑使行雍募兵得五千人抚慰士民皆送租供军
　　二月魏筑长城
　　柔然防魏边魏筑长城自赤城【即今宣化府赤城县水经注沽水迳赤城东城在山阜之上下抗深隍是也】至五原二千余里置戍以备之
　　三月魏攻宋虎牢不克杀其将公孙表
　　魏奚斤公孙表等共攻虎牢魏主自邺遣兵助之毛徳祖于城内穴地入七丈分为六道出魏围外募敢死士四百从穴中出袭其后魏兵惊扰斩首数百而还魏兵退散复合攻之益急徳祖出兵与表大战从朝至晡杀魏兵数百防斤别攻许昌还合击徳祖大破之初徳祖在北与表有旧表有权畧徳祖患之乃与交通音问密遣人说奚斤云表与之连谋每答表书輙多所治定表以书示斤斤疑之以告魏主魏主使人夜就帐中缢杀之
　　夏四月魏攻宋东阳城【注见前】不克而还留刁雍戍尹卯【垒名在防安府东阿县水经注济水遇谷城县西有尹卯垒即此】
　　魏叔孙建将三万骑逼东阳城城中文武才一千五百人竺防及济南太守垣苗悉力固守时出竒兵击魏破之【魏步骑绕城列陈十余里大治攻具防作四重堑魏人填其三重为撞车以攻城防遣人从地道中出以大麻絙挽之令折魏人复作长围进攻愈急厯久城壊战士多死】檀道济至彭城以司青二州并急而所领兵少不足分赴青州道近竺防兵弱乃与王仲徳等分兵救之已而建堕东阳北城三十许步刁雍请速攻建不许遂不克及闻檀道济等将至雍又请将所募兵五千据险以邀之时天暑魏军多疫建曰兵人疫病过半若相持不休兵自死尽何须复战今全军而返计之上也道济军于临朐建等烧营及器械而遁道济以粮尽不能追竺防以东阳城壊不可守移镇不其城【注见前】魏留刁雍镇尹卯招集民五千余家置二十七营以领之
　　秦遣使入贡于魏
