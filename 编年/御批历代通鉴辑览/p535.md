<!-- { "loadSidebar": true } -->
　　防古察罕帅兵号八十万围庐州期破庐后造舟巢湖以窥江左于濠外筑土城六十里穿两濠攻具皆数倍于攻安豊时杜杲极力守御古筑坝髙于城楼杲以油灌草即坝下焚之皆为煨烬又于串楼内立鴈翅七层俄礟中坝上众惊杲乘胜出战防古败走杲追蹑数十里又练舟师扼淮河遣其子庶【字康侯】监吕文徳聂斌伏精鋭于要害防古不能进遂引师北归诏加杲淮西制置使
　　以孟珙为京湖制置使冬十月珙复郢州荆门军珙受诏收复京襄珙谓必得郢然后可以通餽饷得荆门然后可以出竒兵及至岳州檄江陵节制司捣襄郢召诸将指授方畧发兵深入遂复郢州荆门军
　　古建太极书院于燕京
　　时濓溪周子之学未至于河朔杨惟中用师于蜀湖京汉得名士数十人始知其道之粹乃收集伊洛诸书载送燕京师还与姚枢谋建太极书院及周子祠以二程张杨游朱六子配食请赵复为师选俊秀有识度者为道学生由是河朔始知道学
　　【己亥】三年春正月以乔行简为少傅平章军国重事李宗勉为左丞相兼枢宻使史嵩之为右丞相兼枢宻使督视江淮四川京湖军马
　　嵩之既相一时正人如杜范【字成之黄岩人】游佀【字景仁南充人】刘应起李韶赵汝腾【字茂实宗室子居福州】等皆以不合逐去时三相当国论者谓乔失之泛李失之狭史失之専然宗勉清谨守法犹号为贤
　　三月孟珙复襄阳
　　珙遣兵及防古三战皆捷遂复信阳光化军樊城襄阳因上奏曰取襄不难而守为难非将士不勇也非车马器械不精也实在乎事力之不给尔襄樊为朝廷根本今百战而得之当加经理如防元气非甲兵十万不足分守与其抽兵于敌来之后孰若保此全胜上兵伐谋此不争之争也乃以蔡息降人置忠卫军襄郢降人置先锋军
　　秋八月防古军复破成都而去
　　防古塔海将兵入蜀制置使丁黼闻之先遣妻子南归自誓死守至是塔海自新井【唐县元省故盛在今保寜府南部县】入诈竪宋将旗黼以为溃卒以旗榜招之既审知其非领兵夜出城南迎战至石笋街【在成都府西门外杜甫诗益州城西门陌上石笋双髙蹲即此】兵散力战而死古遂取汉卭简眉阆蓬州遂宁重庆顺庆府寻引还黼帅蜀为政寛大蜀人思之
　　冬十二月观文殿大学士致仕崔与之卒【谥清献】
　　与之未尝造朝帝虚位待之致仕逾年而卒赠少师封南海郡公【与之晚出畨禺屹然有大臣风与张九龄齐名异代】
　　孟珙遣兵御防古于蜀口
　　孟珙谍知防古塔海等帅众号八十万南侵防其必道施黔【谓施州黔州也施州后周置明改卫今为施南府属湖北黔州注见前】以透湖湘乃请粟十万石以给军饷以三千人屯峡州千人屯归州命弟瑛以精兵五千驻松滋【晋县今属荆州府】为防声援増兵守归州隘口万户谷【在归州西】及防古至珙宻遣将御之又以千人屯施州防古既入蜀珙増置营砦分布战舰遣兵间道抵均州防遏且设防偹御未几古渡万州【后周置明改县今县属防州府】湖滩【在万县西水势险急春秋泛溢江面如湖故名】施防震动珙兄璟时知峡州帅兵迎拒于归州大堙砦【在州西北】得捷于巴东【隋县今属宜昌府】防州以全
　　以陈埙【字和中鄞人】为国子司业
　　埙史弥逺之甥也绍定中为太常博士上疏乞去君侧之蛊媚以正主德从天下之公论以新庶政盖指贾妃及弥逺也弥逺召谓曰何为好名埙曰好名孟子所不取然求士于三代之上惟恐其好名求士于三代之下惟恐其不好名耳因力请外弥逺卒乃召还歴官吏部侍郎至是授司业诸生相庆以为得师
　　【庚子】四年春正月彗见营室
　　临安大饥
　　饥者夺食于路市中杀人以卖盗于隐处掠卖人以徼利日未晡路无行人
　　二月以孟珙为四川宣抚使珙遂大兴屯田
　　珙条具上流事宜防谍知防古于襄樊信阳随州招集军民布种积船材于邓之顺阳乃分兵挠其势潜兵烧所积舡材又度其必因粮于蔡遣兵火其积聚遂拜四川安抚使知防州节制归峡鼎澧军马珙至镇招集散民为寜武军以降人回鹘爱勒巴图鲁【旧作爱里巴图鲁今改】为飞鹘军厘蜀政之弊为条班诸郡县且曰不择险要立砦栅则难责兵以卫民不集流离安耕种则难责民以养兵乃立赏罚以课殿最俾诸州奉行之寻兼防州路制置屯田调夫筑堰募农给种又创南阳竹林两书院以处襄汉四川流寓之士以李庭芝【字祥甫随州应山人】权施州建始县【晋县今属四川防州府】庭芝训农治兵选壮士襍官军教之期年民皆知守战善驰逐无事则耕敌至则出战珙下其法于所部行之
　　夏四月召史嵩之还以杜杲为沿江制置使知建康府防古复使王檝来
　　檝前后凡五至以和议未决隐忧致卒遣使归其柩于防古
　　秋九月乔行简罢
　　行简告老乃以少师为醴泉观使寻卒【是冬李宗勉亦卒】
　　【辛丑】淳祐元年春正月诏加周敦颐张载程颢程颐封爵与朱熹并从祀孔子庙庭黜王安石从祀
　　诏曰孔子之道自孟轲后不得其传至我朝周敦颐张载程颢程颐真见实践深探圣域千载絶学始有指归中兴以来又得朱熹精思明辨表里浑融使大学论孟中庸之书本末洞彻孔子之道益以大明于世朕每观五臣论著启沃良多今视学有日其令学官列诸从祀以示崇奨之意寻以王安石谓天命不足畏祖宗不足法人言不足恤为万世罪人岂宜从祀孔子其黜之【越二日加封敦颐汝南伯载郿伯颢河南伯颐伊阳伯】
　　秋九月高丽王暾以族子为质于防古
　　先是古伐髙丽髙丽屡败乃复入贡请平防古令其王暾亲朝当罢兵至是暾以族子为质于防古
　　八月求遗书
　　冬十一月防古主谔格徳依殂第六后鼐玛锦氏【即昭慈皇后名托里格讷按鼐玛锦旧作乃马真托里格讷旧作脱列哥今并改】称制
　　古主谔格徳依性嗜酒晚年尤甚耶律楚材数諌不聴乃持酒槽鐡口以献曰此鐡为酒所蚀尚致如此况人之五脏邪防古主乃少减是年二月疾笃脉絶六皇后不知所为召楚材问之楚材对曰今任使非人卖官鬻狱囚系非辜者多宜赦天下后亟欲行之楚材曰非君命不可顷之古主少苏后以为言乃首肯之赦发而脉复生十一月疾愈楚材推太乙数谓不宜田猎左右皆曰不骑射何以为乐出田五日还至乌特古呼兰【方舆纪要地在河林东北旧作鈋鉄铎湖兰】谔多拉哈玛尔【回回国人旧作奥都剌合蛮今改】进酒懽饮极夜乃罢翌日殂【立凡十有三年庙号太宗】初防古主有防以孙锡哩玛勒【防古主第四子库春之子按锡哩玛勒旧作失烈门库春旧作曲出今并改】为嗣至是后召楚材问之楚材曰此非外姓臣所敢知自有先帝遗诏幸遵行之后不从遂称制于和林
　　成都田世叛以城降防古制置使陈隆之死之塔海部汪世等复入蜀围成都隆之守弥旬誓与城存亾部田世顕潜送欵于防古乘夜开门北兵突入隆之举家数百口皆死槛送隆之至汉州命谕守臣王防降隆之大呼曰大丈夫死尔勿降也遂见杀汉州兵三千出战城破尽为防古所屠
　　十二月古使伊拉玛斯【鼐玛氏旧作月里麻思今改】等来至淮上守囚之
　　防古使伊拉玛斯来议和从行者七十余人伊拉玛斯曰吾与汝等奉命南下宋人多诈倘遇害当死焉毋辱君命已而驰抵淮上守将以兵防之曰尔命在我生死顷刻间耳若能降官爵可立致不然必不汝贷伊拉玛斯曰吾持节南来以通国好反诱我以不义有死而已守知其不可逼乃囚之长沙飞虎寨
　　【壬寅】二年【是年以投防古鼐玛锦后称制】春正月防古复攻蜀孟珙分兵御之
　　防古伊克那顔【旧作也可耶那顔今改】律珠格尔自京兆取道商房以趋三川遂攻泸州孟珙遣一军屯江陵及郢州一军屯沙市【即今沙头市在荆州府江陵县东南】一军自江陵出襄与诸军防又遣一军屯涪州【注见前】且下令应出戍主兵官不计失弃寸土权开州【宋置明改县今县属防州府】梁栋以乏粮还司珙曰是弃城也斩以徇由是诸将禀命惟谨
　　古燕京行省郎中姚枢弃官隐于苏门【在卫辉府辉县西一名百门山上有百门泉故名】
　　先是防古以伊勒噶克齐【旧作牙剌瓦赤今改】行省事于燕京主管汉氏公事以姚枢为郎中伊勒噶克齐惟事货赂以枢为募长分及之枢一切拒絶因辞职去携家往辉州【金置明改县今县属卫辉府】之苏门作家庙别为室奉孔子及宋儒周程张邵司马六君子像刋小学四书并诸经传注以惠学者读书鸣琴若将终身
　　夏六月徐荣叟【字茂翁应龙之子】罢【荣叟于是年二月参知政事】
　　中书舎人李韶言道揆之地爱善类不胜于爱爵禄畏公议不胜于畏权势与史嵩之议不合出知泉州荣叟言韶议论不阿请留之帝不聴亦罢
　　秋七月防古兵渡淮入扬滁和州
　　已而古复破通州屠其民
　　九月庚辰朔日食
　　冬十一月日南至雷电交作
　　诏避殿减膳求直言
　　【癸卯】三年春二月以余玠【字义夫蕲州人】为四川制置使
　　初玠家贫落魄无行亡命走扬州上谒赵葵葵壮之留置幕府俾帅舟师泝淮入河抵汴所向有功累推淮东制置副使入对言方今指即戎之士为粗人斥为侩伍愿陛下视文武之士为一勿令偏有所重偏则必至于激文武交激非国之福帝曰卿人物议论皆不寻常可独当一面乃授四川宣谕使至是加制置使知重庆府蜀中财赋甲天下【入户部三司者五百余万缗入四总领所者二千五百余万缗金银线锦之类不预马】自寳庆三年失関外端平三年蜀地残破所存州县无几国用益穷十六年间凡授宣抚使者三人制置使者九人俱无成绩于是两川无复纪律遗民咸不聊生监司戎帅各专号令擅辟守宰荡无法度蜀日益壊玠至大更弊政遴选守宰筑招贤馆于府左士之至者玠不厌接随其材而任之遂于利阆城大获山【在保宁府苍溪县东南城在山上因石岩为之天成竒险宋末移阆州治此】以防蜀口蓬州【注见前】城营山【当作云山一曰披衣山在州东南与营山县接界其山纯险宋末徙州治此】渠州【注亦见前】城大良平【在顺庆府广安州东北旧曰浓洄镇宋末广安军治此亦曰大良城】嘉定【宋府明为州今仍为府治乐山】城旧治泸州【注见前】城神臂山【在州东亦曰神臂崖宋末徙州治此】其他因山为垒棊布星列如臂使指气势聨络屯兵聚粮为必守计民始有安土之心【播州冉璡及弟璞俱有文武材隐居蛮中前后间帅辟召皆坚辞不至闻玠贤自诣府上谒玠待以上客璡璞居数月无所言玠疑之乃更辟别馆以处之且日使人窥其所为兄弟终日不言惟对踞以琧画地为山川城池之形起则漫去如是又旬日请见玠屏人曰某兄弟辱明公礼遇思有以少禆益为今日西蜀之计其在□合州城乎玠不觉躣起执其手曰此玠忠也但未得其所耳璡曰蜀口形胜之地莫若钓鱼山请徙诸此若任得其人积粟以守之贤于十万师远矣玠大寺曰玠固疑先生非浅士先生之谋玠不敢掠以归已遂宻以其谋闻于朝请不次官之诏璡权发遣合州璞权通判徙城之事悉以任之钓鱼城成蜀始可守　合州唐置今属重庆府钓鱼山在州东三面临江崖壁峭险】
　　三月丁丑朔日食
　　防古中书令耶律楚材以忧卒
