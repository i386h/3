<!-- { "loadSidebar": true } -->
　　汉超在关南民有讼其彊娶己女为妾及贷民钱不偿者宋主召谓曰汝女可适何人对曰农家尔又问汉超未至关南时契丹何如对曰嵗苦侵暴曰今复尔邪对曰无也宋主曰汉超朕之贵臣汝女为之妾不犹愈为农妇乎且使汉超不在关南汝家尚能保其所有货财邪责其人而遣之宻使谕汉超曰亟还其女并所贷朕姑贳女勿复为也不足于用何不以告朕邪汉超感泣由是益修政理吏民爱之
　　八月宋袭执武义节度使孙行友
　　行友继其兄方简镇易定逾八年狼山佛舍妖党【事见前】益甚宋主即位行友不自安累表乞罢不许行友惧乃缮甲兵将弃其孥还据山寨以叛兵马都监乐继能宻表其事宋主遣李怀节驰骑防镇赵之兵伪称巡边直入定州行友不之觉既而出诏令举族归朝行友仓皇聼命既至讯之得实制削夺其官爵禁锢私第
　　唐主景殂于煜【即从嘉更名】立于金陵
　　景方议东还以疾殂于南都太子煜时留建康遂即位遣其户部尚书冯谧【即冯延鲁更名】奉父遗表于宋愿追尊帝号宋主许之【煜聪悟好学善属文工书画明音律】
　　女真【注见前】入贡于宋
　　女真部人在南者系籍于辽号熟女真在北者不辽籍号生女真至是以马入贡于宋宋主诏蠲登州沙门岛【在豋州府蓬莱县西北海中齐乘有五岛相聫属海市现防多在其上】居民租赋令専治舟船渡其所贡马
　　冬十一月沙州入贡于宋
　　沙自后唐同光初曹义金遣使间道通贡【事具前】其后义金卒【五代史义金于晋天福五年卒】其子元忠元深等亦皆遣使中国【五代史天福七年沙州曹元忠州曹元深皆遣使来周世宗时以元忠为归义军节度使元深为州团练使】至是入贡于宋【宋史外国传沙州唐大中五年置归义军以张义□为节度使至朱梁时张氏□州人推长史曹义金为帅义金卒子元忠嗣啇辂续纲目薛应旂通鉴皆因之考司马氏通鉴唐咸通十三年张义潮卒沙州长史曹义金自领军府诏以义金为节度使又考欧阳修五代史沙州梁开平中有节度使张奉自号金山白衣天子至唐庄宗时回鹘来朝沙州留后曹义金遣使附以来二书所载与宋史互有不同司马氏考据详核当必无误今依通鉴兼节采欧史改辑】
　　【壬宋建隆三年唐后主煜戍元年是嵗凡五国三镇】春三月宋广东京城
　　宋主既广汴城且命有司画洛阳宫殿按图修之以重赟【磁州武安人】董其后营缮既毕宋主坐寝殿令洞开诸门皆端直轩豁无有壅蔽谓左右曰此如我心若有邪曲人皆见之矣
　　二月宋初诏常叅官转对
　　每五日内殿起居百官以次转对指陈时政得失事闗急切者许非时上章
　　宋令诸州大辟不得专夹
　　宋主谓宰臣曰五代诸候防扈有枉法杀人者朝廷置而不问人命至重姑息藩镇当如是邪自今诸州决大辟録案问奏付刑部详复之
　　夏四月唐清源节度使留从効卒
　　从効卒子绍镃典留务防吴越聘使至绍镃夜召与燕统军使陈洪进诬绍镃谋附吴越执送建康推副使张汉思为留后而自为副使既而洪进幽汉思而代之【汉思年老不能治军务事皆决于洪进汉思诸子颇不平欲害洪进谋泄不果由是更相为备一日汉思方坐内斋洪进径入府中鎻其户而求印汉思惶惧即于阿阁出印与之洪进遂自称留后迁汉思于别舍以兵守之】
　　宋以赵赞【即赵匡賛避东主名改】为彰武【后唐改延州为彰武军】节度使赞至延州前后分置歩骑使绵绵不絶林莾之际逺见旌旗所部羌浑来迎莫测其数相视夺气莫不畏服【宋主尝注意于谋帅命赞屯延州姚内斌守庆州董遵诲守环州王彦升守原州冯继业镇灵武以备西夏李汉超屯闗南马仁瑀守瀛州韩令坤镇常山贺惟忠守易州何继均领棣州以拒北敌又以郭进控西山武守琪戍晋州李谦溥守隰州李继勲镇邵义以御太原其家族在京师者抚之甚厚郡中筦之利悉与之恣其图回贸易免所过征税令召募骁勇以为爪牙凡军中事许从便宜每来朝必召对命坐赐以饮食锡赉殊异由是边臣皆富于财得以飬募死力使为间谍洞知蕃情每入冦必预为之备多致克防自此累年无西北之虞得以尽力东南取荆湖川广吴楚之地　董遵诲范阳人冯继业字嗣宗晖之子马仁瑀夏津人贺惟忠忻州定襄人何继筠字化龙福进之子郭进愽野人李继勲大名元城人】
　　冬十月宋以赵普为枢宻使
　　吴廷祚罢以普代之宋主尝谓普曰天下自唐季以来数十年间帝王凡易八姓鬬战不息生民涂地其故何也吾欲息天下之兵为国家长久计其道如何普对曰此无他方镇大重君弱臣彊而已今欲治之宜稍夺其权制其钱谷收其精兵则天下自安矣语未毕宋主曰卿勿复言吾已谕矣
　　宋主匡迁郑王宗训于房州
　　武平节度使周行逢卒子保权嗣【时年十一嵗】
　　十一月荆南节度使髙保朂卒兄子继冲【字成和保融子】嗣十二月湖南将张文表袭潭州据之
　　初周行逢病亟召将校属其子保权曰吾部内凶狠者诛之畧尽惟张文表在耳我死文表必乱当以杨师璠讨之如其不能则自归于朝廷及保权嗣位文表闻之怒曰我与行逢俱起微贱立功名今日安能北靣事小儿乎遂袭潭州杀留后廖简据其城又将取朗州以灭周氏保权遣杨师璠击之且求援于宋
　　蜀铸铁钱
　　蜀以用度不足始铸铁钱禁境内用铁凡器用须铁为之者置塲之以专其利又遣使遍督诸路累年逋负租税龙游【隋置今日乐山为四川嘉定府治】令田淳【成都人】上疏言扰民犯天意聚财损君道语甚切直蜀主不能用【淳好谈治乱屡陈朝政阙失尝言王昭远伊审征韩保正不可当大任或劝以逊词取责仕淳曰大丈夫岂能附狗鼠求进哉　韩保正字永吉潞州长子人】
　　南汉诛其内侍监许彦真以李托为内太监
　　彦真既谗杀钟允章威权与龚澄枢等澄枢忿彦真恣横使人告其谋反下狱族诛南汉主以李托为内太监六军观军容使【初南汉主纳托长女为贵妃次女为美人至是诏邦政皆禀托而后行】
　　【癸宋干徳元年是岁凡五亥国一镇荆南湖南亡】春正月宋主以文臣知州事五代诸候彊盛朝廷不能制每移镇受代先命近臣谕防且发兵备之尚有不奉诏者宋初异姓王及相印者不下数十人宋主用赵普谋渐削其权或因其卒或因迁徙致仕或因遥领他职皆以文臣代之
　　宋遣慕容延钊李处耘假道荆南讨张文表二月周保权执文表诛之处耘袭江陵高继冲以荆南降【荆南自高继冲至继冲凡五主合五十七年】
　　初宋卢懐忠【瀛州河间人】使荆南还言江陵南迩长沙东距建康西廹巴蜀北奉朝廷其势日不暇给取之易也及周保权使至宋主谓范质等曰江陵四分五裂之国今假道出师因而下之蔑不济矣乃命慕容延钊为都部署枢宻副使李处耘为都监率十州兵假道荆南讨文表未至杨师璠已破文表枭首朗陵市处耘至襄州遣丁徳裕【洺州临洺人】谕继冲以假道之意孙光宪因言于继冲曰中国自周世宗时已有混一天下之志今宋主规模宏逺不若早以疆土归之则可免祸公亦不失富贵矣继冲乃遣其叔父保寅奉牛酒犒师于荆门且觇彊弱是夕延钊召保寅宴饮帐中处耘宻遣轻骑数千倍道而进继冲遽闻宋师奄至即惶怖出迎处耘揖继冲令待延钊而率亲军先入城继冲大惧因尽籍兵境内三州十七县遣容将王昭济奉表纳于宋宋主受之以王仁赡【唐州方城人】为荆南都廵检使【文献通考宋制沿邉溪峝有都廵检其归峡荆门等处跨连数郡特置都廵检使以增重之】授继冲荆南节度使如故寻改武寕【注见前】节度使
　　宋慕容延钊进克潭州周保权遣兵逆战败走延钊遂入朗执保权以归
　　延钊进克潭州将趋朗州保权牙将张从富等以为文表已诛而宋师继进不止惧为所袭相与拒守延钊至从富等以兵逆战于澧江【出沣州安福县径州南下流入洞庭湖九江之一也】宋师败之延钊因长驱而进遂克其城执从富杀之其大将汪端刦保权及家属亡匿江南岸僧寺中李处耘追田守奇帅师渡江获之以归宋主释其罪以为右千牛卫上将军汪端犹拥众寇掠宋师击杀之湖南悉平【得州十四监一县六十六宋主以户部侍郎吕余度权知潭州　吕余庆琦之子】
　　宋天雄节度使符彦卿入朝
　　宋主欲使彦卿典兵赵普屡諌不聼宣已出复懐入从容言之宋主曰朕待彦卿厚岂忍相负邪书曰陛下何以能负周世宗宋主黙然事遂寝
　　夏四月宋初置诸州通判【宋史职官志通判掌倅貮郡政以郎官以上充】诏设通判于诸州凡军民之政皆统治之事得专达与长吏均礼大州或置二员又令节镇所领支郡皆直京师得自奏事不属诸藩于是节度使之权始轻用赵普之言也
　　宋行应天厯
　　王朴钦天厯推验稍疎司天少监王处讷制新厯上之宋主自为序赐名应天颁行之
　　宋初以常参官知县事
　　符彦卿久镇大名专恣不法属邑颇不治乃特选常参官彊干者往涖之遂着为令
　　秋七月宋主幸武成王庙毁白起象
　　宋主厯观武成王庙两庑指白起曰起杀已降不武之甚岂宜受享命去之
　　八月宋侵北汉取乐平辽救之不及
　　宋将王全斌攻取北汉乐平诏以为平晋军
　　宋杀其殿前都虞侯张琼
　　初宋主为周将琼帐下尝以身蔽宋主中弩矢死而复苏【淝桥之事具前】及宋主即位擢典禁兵为殿前都虞侯时军校史珪石汉卿以数言外事得幸于宋主琼轻侮之二人因谮琼养部曲擅威福宋主召琼靣讯之不伏宋主怒令击之汉卿即奋铁挝击其首血流气絶乃曵出下吏琼自知不免解所系以遗母即自杀宋主旋闻琼家无余财甚悔责汉卿厚恤其家
　　九月北汉以辽兵攻宋平晋军宋将郭进救却之初进从征泽潞迁洺州防御使充山西廵检御下严毅宋主遣戍卒必谕之曰汝辈谨奉法我犹货汝郭进杀汝矣尝有军校自西山诣汴诬讼进不法事宋主诘知其情送进令杀之防北汉来攻进语其人曰汝敢论我信有胆气今贳汝罪汝能掩杀敌兵当即荐汝如败可自投河东其人踊跃赴战大致克防进即以闻乞还其职宋主从之
　　冬十月北汉以郭无为【字无不为青州千乘人】同平章事
　　北汉主自败于潞州日惧宋师之至以赵文度【蓟州人】为相又召抱腹山【在太原】人郭无为及五台山【在代州五台县东北寰宇记山五峦巍然故名】僧继颙【刘守光子为浮屠】参预国事未几文度无为议论不恊北汉主出文度守汾州而无为独相机事悉以委之
　　十二月宋黜郑起杨徽之【字仲猷建州浦城人】为县令
　　初殿中侍御史郑起在周见宋主握禁兵有人望乃贻书范质极言其事右拾遗杨徽之亦尝言于世宗以宋主不宜典禁兵宋主衔之至是左迁起为西河令徽之为天长令
　　溪州【注见前】蛮附于宋
