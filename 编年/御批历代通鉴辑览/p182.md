<!-- { "loadSidebar": true } -->
　　丁零【北狄种名注见前】翟斌起兵攻洛阳秦使慕容垂讨之垂叛秦与斌合
　　慕容垂至安阳修好于长乐公丕丕馆垂于邺西垂潜与燕故臣谋复燕祚防丁零翟斌【燕于丁零种落居中山苻坚灭燕徙之新安斌仕秦为卫军中郎】叛秦谋攻洛阳秦王坚驿书使垂讨之石越言于丕曰垂有恢复旧业之志今复资之以兵此为虎傅翼也丕曰垂在此常恐为肘腋之变今逺之于外不犹愈乎乃以羸兵敝铠给之又遣苻飞龙帅氐骑一千为之副密戒飞龙曰垂为三军之帅卿为谋垂之将行矣勉之【垂请入邺城拜庙丕勿许乃潜服而入亭吏禁之垂怒斩吏烧亭而去石越谓丕曰垂反形已露矣可因此除之丕曰淮南之败垂侍卫乗舆此功不可忘也越退告人曰公父子好为小仁不顾大计终当为人擒耳】垂留其子农及从子楷绍于邺行至安阳闻丕与飞龙谋因激怒其众曰吾尽忠于苻氏而彼专欲图吾父子吾虽欲已得乎乃停河内募兵旬日间有众八千夜袭飞龙氐兵尽杀之而慕容凤【燕故宜都王桓子】等亦各帅部曲归翟斌会秦豫州牧平原公晖遣毛当讨斌凤击斩之垂遂济河焚桥有众三万遣人告农等农等遂以晦日将数十骑微服出邺奔列人【汉县北齐省故城在今广平府肥郷县】起兵
　　【甲申】九年【后燕慕容垂元年后秦姚苌白雀元年旧大国一秦新大国二后燕后秦凡三僭国】春正月慕容垂自称燕王【是为后燕】
　　慕容凤劝翟斌奉垂为盟主斌从之垂至洛阳斌劝垂称尊号垂曰新兴侯【谓慕容暐】吾主也当迎归反正耳垂以洛阳四面受敌欲取邺而据之乃引兵东至荥阳羣下固请上尊号垂乃称燕王立统府承制行事帅众二十余万自石门济河长驱向邺慕容农之奔列人也止于乌桓鲁利家【利为之置馔农笑而不食利谓其妻曰恶奴郎贵人家贫无以馔之奈何妻曰郎有雄才大志今无故而至必将有异非为饮食来也君亟出逺望以备非常利从之农以兴复告利利曰死生惟郎是从】乃诣张骧【亦乌桓人】说之骧曰得旧主而奉之敢不致死于是农驱列人居民为士卒使赵秋说屠各东夷乌桓各帅众数千赴之步骑云集遂至数万长乐公丕使石越讨之农参军赵谦请急系越农曰彼甲在外我甲在心画战则士卒见其外貌而惮之不如待暮击之可以必克令战士严备以待毋得妄动向暮农鼓噪而出大众随之大败秦兵斩越越与毛当皆秦骁将相继败没秦人骚动盗贼羣起垂至邺农引兵来防垂遂立世子寳【字道祐】为太子封拜王公百余人【丕使姜让诮让垂垂曰孤受主上不世之恩故欲安全长乐公使赴京师然后修复旧业永为隣好若不以邺城见归当穷极兵势恐单马求生亦不可得也让厉声责之曰将军不容于家国投命圣朝燕之尺土将军岂有分乎主上与将军风殊类别一见倾心亲如宗戚宠逾勲旧一旦因王师小败遽有异图长乐公受分陜之任寜可拱手输将军以百城之地乎将军欲裂冠毁冕自可极其兵势但惜将军以七十之年悬首白旗高世之忠更为逆鬼耳垂黙然左右请杀之垂曰彼各为其主耳何罪礼而归之上秦王坚表请送丕归长安坚怒复书切责之】
　　二月荆江都督丰城公桓冲卒【諡宣穆】
　　冲闻谢元等有功自以失言慙恨成疾而卒
　　燕王垂围邺
　　燕王垂攻邺防其外郭秦长乐公丕退守中城垂筑长围守之【垂遣其弟徳及从子楷等攻秦枋头馆陶皆取之于是闗东六州郡县多降于燕】
　　燕慕容【暐之弟】起兵华隂慕容冲【之弟】起兵平阳秦遣苻叡【坚之子】击败死夏四月叡司马姚苌起兵北地自称秦王【是为后秦】
　　为秦北地长史闻燕王垂攻邺亡奔闗东收集鲜卑还屯华隂其众遂盛自称雍州牧秦王坚使钜鹿公叡都督中外诸军事讨以姚苌为司马弟冲为秦平阳太守亦起兵河东进攻蒲坂坚使窦冲讨之闻秦兵且至帅众将奔闗东叡麤猛轻敌欲驰兵邀之姚苌谏不听遂与战兵败为所杀苌遣其长史诣坚谢罪坚怒杀之苌惧奔渭北马牧于是天水尹纬【字景亮】尹详南安厐演等紏煽羌豪五万余众推苌为盟主苌自称秦王进屯北地羌胡降者十余万【已而苌出北地坚自帅步骑二万击之苌兵屡败军中无井秦人塞安公谷堰水以困之会天大雨苌营中水三尺营外寸余而已苌军复振坚叹曰天亦佑贼乎　安公谷在西安府耀州】
　　秦遣兵击慕容冲破之冲奔华隂遂进偪长安秦窦冲击冲破之冲奔华隂众至十余万【改元燕兴】已而燕诸将杀立冲为太弟冲大破秦兵于郑西【郑县之西】遂据阿房城【冲之叛也坚召慕容暐责之曰卿之宗族可谓人面兽心不可以国士期也命暐以书招谕冲及垂暐密遣使谓曰吾笼中之人必无还理且燕室之罪人也不足复顾汝勉建大业听吾死便即尊位及见杀冲复败秦兵暐与慕容肃谋防兵杀坚事觉坚诛暐肃并鲜卑无少长皆杀之燕王垂幼子柔与太子寳之子盛乗间得出奔冲　阿房城注见前阿房】
　　六月崇徳太后禇氏崩
　　秋七月康献皇后
　　八月燕王垂解邺围趋新城【即新兴城垂所筑以置辎重在广平府肥乡县】初燕王垂围邺城乆不下以右司马封衡言引漳水灌之垂行围因饮于华林园秦人密出兵掩之矢下如雨垂几不得出冠军慕容隆将骑冲之垂仅而得免至是邺中刍粮俱尽削松木以饲马垂曰苻丕必无降理不如开丕西归之路以谢秦王畴昔之恩乃解围趋新城【时翟斌以邺城不下潜与秦通谋事觉垂杀之】
　　遣都督谢元帅师伐秦取河南
　　太保安【三月诏以安为太保】奏请乗苻氏倾败开拓中原以元为前锋都督帅桓石防等伐秦元至下邳秦徐州刺史赵迁弃彭城走元进据之使彭城内史刘牢之攻秦兖州刺史张崇弃鄄城奔燕牢之据鄄城河南城堡皆来归附【己而元遣兵攻秦青州降之朝廷加元都督徐兖青司冀幽并七州诸军事】
　　冬十月辛卯朔日食
　　后秦王苌攻新平【后汉郡今陜西邠州是】
　　初新平人杀其郡将秦王坚缺其城角以耻之新平民望【谓郡之贤豪】深以为病欲立忠义以雪之及是苌至太守茍辅欲降郡人冯杰等谏曰昔田单以一城存齐今秦犹连城过百奈何遽为叛臣乎辅喜曰此吾志也于是凭城固守后秦为土山地道辅亦于内为之或战地下或战山上后秦之众死者万余人辅诈降以诱苌苌将入城觉之而返辅伏兵邀击几获之又杀万余人【辅坚守数月粮竭矢尽乃帅其民以出欲赴长安苌围而阬之】
　　慕容垂复围邺谢元遣刘牢之救之且馈之粟
　　先是谢元遣刘牢之等据碻磝【城名在防安府东阿县碻磝山上】郭满据滑台【亦曰白马城今为卫辉府滑县治元和志滑州治白马城即古滑台昔滑氏于此为垒后人増以为城】顔肱刘袭军河北袭攻黎阳【注见前】克之苻丕大惧会燕王垂复引兵围邺丕进退路穷遣参军焦逵请救于元元欲征丕任子逵固陈丕欵诚元乃遣刘牢之等帅众二万救邺丕告饥元运米二千斛馈之
　　【乙酉】十年【秦王苻坚大安元年西燕主慕容冲更始元年西秦王乞伏国仁建义元年旧大国三秦燕后秦新大国一西燕小国一西秦凡五僭国】春正月燕慕容冲称帝于阿房【是为西燕】
　　冲称帝改元颇有自得之志赏罸任情慕容盛【字道运寳庻长子】年十三谓慕容柔曰十人之长亦须才过九人然后得安今中山王才不逮人功未成而骄已甚殆难济乎【已而冲袭长安秦王坚与战屡败之】
　　夏四月刘牢之进兵至邺燕王垂逆战败走中山牢之追击大败而还
　　牢之自枋头至邺燕王垂逆战而败遂撤围北遁牢之引兵追之疾趋二百里至五桥泽【胡三省注在临漳县北】争燕辎重垂邀击大破之牢之单马走防秦救至得免邺中饥甚丕率众就晋谷于枋头牢之入屯邺城兵复少振寻坐军败征还丕亦还邺【燕秦相持经年幽冀人相食邑落萧条垂以桑椹为军粮北趋中山】
　　五月西燕攻长安秦王坚出奔五将山【在凤翔府岐山县东北亦曰武将山】后秦执之以归
　　西燕主冲攻长安秦王坚身自督战飞矢满体冲纵兵暴掠士民流散道路断絶千里无烟坚大惧以防书云帝出五将乆长得乃留太子宏守长安帅骑数百与张夫人中山公诜奔五将山后秦王苌遣骁骑将军呉忠围之秦兵皆散走坚神色自若忠执之送诣新平【坚之出也宣告州郡期以孟冬救长安宏不能守出奔下辨冲入长安纵兵大掠死者不可胜计已而宏自武都假道来奔诏处之江州】
　　秋八月太保建昌公谢安卒【諡曰文靖】
　　先是安与琅邪王道子有隙防秦人求救安请自将出镇广陵至是有疾求还至建康而卒诏加殊礼以葬
　　以琅邪王道子领扬州刺史録尚书都督中外诸军事后秦王苌弑秦王坚
　　后秦王苌幽秦王坚于别室使求传国玺坚叱之曰五胡次序无汝羌名玺已送晋不可得也坚自以平生遇苌有恩尤忿之数骂苌求死苌遣人缢之张夫人中山公诜皆自杀后秦将士亦皆哀恸苌欲隐其名諡坚曰壮烈天王
　　【司马氏光曰论者皆以为坚之亡由不杀慕容垂姚苌尤独以为不然使坚治国无失其道则垂苌皆秦之能臣也乌能为乱哉李克有言数战则民疲数胜则主骄以骄主御疲民未有不亡者也坚似之矣】
　　秦苻丕称帝于晋阳
　　秦长乐公丕将赴长安会幽州刺史王永【猛之子】自蓟州壶闗遣使招之丕乃帅邺中男女六万余口西如潞川将军张蚝并州刺史王腾迎入晋阳永以骑来会丕始知坚死乃发丧即位【丕既去邺燕使慕容和守之】
　　九月秦吕光还自龟兹击凉州杀其刺史梁熙而代之初吕光以龟兹饶乐欲留居之天竺沙门鸠摩罗什曰此不足留将军但东归自有福地可居光乃以驼二万余头载外国珍宝竒玩驱骏马万匹而还至玉门凉州刺史梁熙发兵拒之光破其兵斩熙入姑臧自领凉州刺史郡县皆降【酒泉太守宋皓西郡太守索泮城守不下光攻而执之责泮不降泮曰将军受诏平西域不受诏乱凉州梁公何罪而将军杀之泮力不能报讐主减臣死固其宜也光皆杀之初张天锡之南奔也秦长水校尉王穆匿其世子大豫与俱奔河西既而魏安人焦松聚兵迎大豫为主攻防昌松进逼姑臧岭西诸郡皆应之寻为吕光所攻大豫奔广武广武人执送姑臧斩之穆亦被杀　索泮字徳林敦煌人西郡后汉末置治日勒故城在今甘州府山丹县魏安广武皆前凉所置郡故城俱在今凉州府平番县昌松本汉苍松县后凉改昌松废县在凉州府古浪县】
　　乞伏国仁自称单于【是为西秦】
　　国仁称单于置将相分其地置十二郡筑勇士城而都之秦封以为苑川【城名在兰州府金县水经注苑川水北迳牧师苑故汉牧苑之地有东西二城相去七里】王
　　冬十二月燕慕容麟攻秦博陵【后汉县晋置郡后魏省故城在今保定府蠡县】守将王兖【新平氐人】死之
　　麟攻博陵王兖固守城中粮竭矢尽功曹张猗逾城出聚众以应麟兖临城数之曰卿是秦民吾是卿君卿起兵应贼而号义兵何名实之相违也古人求忠臣必于孝子之门卿母在城弃而不顾吾何有焉不意中州礼义之邦乃有如卿者也麟防博陵执兖杀之
　　燕定都中山
