<!-- { "loadSidebar": true } -->
　　普独相十年为政颇专尝以私怨诬冯瓒【字礼臣齐州人】李美李檝以赃论死【瓒流沙门岛十年不得召】廷臣多忌之【宋主尝幸其第防吴越遣使致书于晋及海物十瓶置于庑下未及发而宋主至仓卒不暇屏宋主顾问何物普以实对宋主曰海物必佳即命啓之皆子金也普皇恐谢臣未发书实不知宋主曰第受之彼谓国家事皆由汝书生尔】时官禁私贩秦陇大木普遣亲吏诣市屋材聨巨筏至汴治第吏因之窃货大木冒称普市货鬻都下三司使赵玭以闻宋主大怒即欲逐普王溥力为救解得止卢多逊与普不协数因入对短普宋主滋不悦初雷德骧之贬商州也知州奚屿希普意奏徳骧怨望坐削籍流灵武其子有隣意普害之击登闻鼓诉中书不法事宋主怒悉下御史狱鞫实始疑普诏吕余庆薛居正与普更知印押班奏事以分其权普不自安求罢政遂出为河阳三城节度使以有隣为秘书省正字召徳骧为秘书丞普至河阳上表自诉曰外人谓臣轻议皇弟开封尹【光义为开封尹】皇弟忠孝全德岂有间然矧昭宪皇太后大渐之际臣实预闻顾命知臣者君愿赐昭鍳宋主手封其表藏之金匮
　　宋主封其弟光义为晋王班宰相上
　　又以弟光美【注见前】兼侍中子德昭同平章事
　　冬十二月宋起复卢多逊参知政事
　　多逊敏给任数谋多竒中以翰林学士判史馆宋主好读书每取书馆中多逊预戒吏令必白已知所取书因通夕阅览及召对宋主问书中事应答无滞同列皆服拜参知政事未防以防父去位诏起复之多逊父亿有高识恶其子所为曰赵普元勲也而小子毁之我得早死不见其败幸也
　　北汉主杀其大内都防检刘继钦【世祖旻诸孙】
　　北汉主立亲旧多所诛放继钦谢病黜居交城【隋县今属太原府】遣人杀之【北汉主性残忍凡臣下有忤意必族其家自宋主亲征及遣将攻伐因之杀伤不可胜纪大将张崇训郑进卫俦故相张昭敏枢宻使高仲曦等先后俱以谗见杀】
　　【甲宋开寳七年是戍嵗凡三国一镇】春二月庚辰朔日食
　　夏五月江南遣使如宋
　　江南主天性友爱弟从善使宋被留江南主悲恋不已嵗时宴会皆罢作登高文以见意至是遣常州刺史陆昭符【金陵人】入贡奉手防求从善归国宋主不许
　　秋九月宋遣曹彬将兵伐江南
　　宋主欲伐江南而无名遣知制诰李穆【字孟雍阳武人】谕江南主入朝江南主将从之其门下侍郎陈乔曰臣与陛下俱受元宗顾命今往必见留其若社稷何臣虽死无以见元宗于九泉矣内史舍人张洎亦劝其主无入朝江南主遂称疾固辞且言谨事大朝冀全济也今若此有死而已穆曰朝与否国主自处之然朝廷甲兵精鋭物力富雄恐不易当也宜熟思之无贻后悔江南主不从而遣使求封册宋主不许命梁逈【愽州聊城人】复使讽之入朝江南主不答逈还宋主乃命曹彬为西南路行营都部署潘美为都监曹翰为先锋将兵十万以伐之自王全斌平蜀多杀降卒宋主每恨之至是彬等入辞宋主诫彬曰江南之事一以委卿切勿暴掠生民务广威信使自归顺不烦急击也又曰城防之日慎无杀戮设若困鬬则李煜一门不可加害且以剑授彬曰副将而下不用命者斩之潘美等皆失色彬自荆南发战舰东下江南屯戍皆谓每嵗宋所遣巡兵但闭壁自守奉牛酒犒师寻觉异于他日池州将戈彦弃城走彬入池州败江南兵于铜陵【南唐县今属池州府】进次采石矶【注见前】
　　冬十月宋加吴越王俶升州东南行营招抚制置使先是俶使判官黄彛简【字明举福州人】入贡于宋宋主谓之曰江南强倔不朝我将讨之元帅当助我无惑于人言寻宻告以师期至是加俶行营招抚制置使
　　十一月宋潘美渡江江南将郑彦华【福州人】等拒战败走初池州人樊若水【字仲师后更名知古】举进士不第因谋归宋乃渔钓采石江上乗小舟载丝绳其中维南岸疾櫂抵北岸凡十数往返得江之广狭因诣汴上书言江南可取状请造浮梁以济师宋主然之以为右赞善大夫遣使往荆湖造黄黑龙船千艘又以大舰载巨竹絙自荆渚而下或谓江濶水深古未有浮梁而济者乃先试于石牌口【今曰石牌市在安庆府懐宁县西与池州府分界】移置采石三日而成不差尺寸潘美因帅步兵渡江若履平地时江南乆不用兵老将皆没主兵者多新进以功名自负闻兵兴踊跃言利害者日数十人江南主以镇海节度使同平章事郑彦华督水军万人都虞候杜真领歩军万人同逆宋师将行江南主诫之曰两军水陆相济无不防矣彦华以战舰鸣鼓泝流而上急趋浮梁潘美麾兵击败之真以所部接战彦华不能救亦败金陵始戒严下令去开寳之号益募民为兵民以财粟献者官爵之
　　宋始修日厯
　　史馆修撰扈【字日用幽州安次人】请修日厯宋主从之命宰辅日録时政送史馆仍以卢多逊专其职




　　御批厯代通鉴辑览卷七十一
<史部,编年类,御批历代通鉴辑览>
　　钦定四库全书
　　御批歴代通鉴辑览巻七十二
　　宋【起太祖建隆元年庚申至帝昺祥兴二年己夘凡十八帝十三世共三百二十年】
　　太祖皇帝
　　帝姓赵氏名匡涿郡人父殷【周检校司徒岳州防御使殷曽祖朓唐幽都令朓生珽唐御史中丞珽生敬涿州刺史敬生殷】母杜氏后唐天成二年帝生于洛阳夹马营【赤光绕室异香经宿不散人谓之香孩儿营　夹马营在洛阳县东北】既长容貌雄伟器度豁如识者知非常人仕周从世宗征伐屡立大功【事具前】人望归之及世宗殂恭帝立陈桥兵变【事具前】遂践周位而有天下【定国运以失徳王色尚赤腊用戌】
　　【乙亥】开宝八年【是嵗江南亡唯北汉至太宗太平兴国四年乃亡续纲目依朱子纲目唐髙祖武徳七年例于宋用大书纪年今依之】春二月曹彬大败江南兵于秦淮【注见前】进围金陵
　　彬连破江南兵于白鹭洲【在江寕县西南江中】新林港【即新林浦注见前】遣田钦祚【颍州汝隂人】攻溧水【隋县今属江寕府】江南统军使李雄【淮人一作张雄】谓诸子吾必死于国难尔曹勉之父子八人皆没于陈钦祚遂克溧水彬大军进次秦淮江南兵水陆十万陈于城下时舟楫未具潘美率兵先赴遂涉水大军随之江南兵大败马军都虞李汉琼【洛阳人】率所部取巨舰寔以葭苇因风纵火拔其城南水寨又拔闗城守陴者争遁溺死千计【初陈乔张洎为江南主谋请所在坚壁以老宋师江南主弗忧也日于后苑引僧及道士诵经讲易髙谈不恤政事军书告急非徐元楀防莫得通宋师驻城下累月江南主犹不知时兵事皆属神衞统军都指挥使皇甫继勲继勲素贵骄初无效死意但欲其主速降而口不敢发毎与众言輙云北军强劲谁能敌之闻兵败则喜曰吾固知其不胜也偏禆有募死士欲夜出邀宋师者继勲必杖其背拘囚之一日江南主自出巡城见宋师列栅旌旗满野知为左右所蔽始惊惧収继勲付狱杀之　皇甫继勲晖之子】
　　三月辽遣使来通好
　　先是辽涿州刺史耶律琮贻书宋知雄州孙全兴请通好全兴以闻帝命答书许之至是辽遣使来结成复遣人告北汉以通好于宋无妄侵伐北汉主闻命恸哭谋出兵攻辽宣徽使马峯固谏乃止【考宋史太祖纪问宝七年十一月命知雄州孙全兴答契丹修好书八年三月契丹遣使格什古星什以书来讲和七月遣太常丞吕端使契丹职官分纪所载畧同是通和乃辽之意而辽史景宗纪则书未遣使请和以涿州刺史耶律禅珠喇加侍中与宋议和复不书格什古星什之聘宋葢讳之也至耶律琮辽作耶律禅珠喇二史所书之名又各不同　吕端字易直余庆之弟　按格什古星什旧作克沙骨慎思禅珠喇旧作昌朮今并改正】
　　夏四月呉越王俶取江南常州
　　俶既受宋命以沈承礼【湖州乌程人】权知军务而自率兵五万攻常州丞相沈虎子【一作沈伦】谏曰江南国之藩蔽今大王自撤其藩蔽将何以卫社稷乎不聴进兵拔其闗城又败其军于北界遣兵攻江隂【梁县今属常州府】宜兴【注见前】皆下之遂拔常州江南主贻俶书曰今日无我明日岂有君一旦明天子易地酬勲王亦大梁一布衣耳俶不答以书进帝优诏褒之
　　彗星见东方
　　秋七月辛未朔日食
　　遣使如辽
　　冬十月江南主使徐来乞缓师不许
　　江南都虞刘澄以润州降江南主危迫遣学士承防徐求缓师至言于帝曰李煜无罪陛下出兵无名煜以小事大如子事父未有过失奈何见伐帝曰尔谓父子为两家可乎不能对而还逾月江南主复遣乞缓师以全一邦之命见帝论辨不已帝按剑怒曰不须多言江南亦有何罪但天下一家卧榻之侧岂容他人鼾睡耶皇恐辞归
　　曹彬将王明【字如晦大名成安人】大破江南兵于皖口【注见前】获其都虞朱令赟【舒城人延夀之孙】
　　先是江南主遣使召令赟以上江兵入援令赟众号十五万自湖口【南唐县今属九江府鄱阳湖由此入江故名】顺流而下将焚采石浮梁彬闻之遣战櫂都部署王明宻令人树长木于洲渚间若帆樯之状令赟望见疑有伏逗挠不敢进明因移檄诸将掎角袭之及是令赟乗大航建大将旗鼔至皖口明合步军将刘遇【沧州清池人】急攻之令赟势促因纵火拒战防北风甚火反及之众大溃遂擒令赟金陵独恃此援由是孤城愈危蹙矣
　　十一月曹彬克金陵江南主煜降门下侍郎陈乔死之彬遣人谓江南主曰事势如此所惜者一城生聚耳若能归命防之上也某日城必破宜早为之所江南主不聴一日彬忽称疾不视事诸将皆来问疾彬曰余之疾非药石所能愈惟须诸君诚心自誓以克城之日不妄杀一人则自愈矣诸将许诺共焚香为誓明日彬即称愈又明日城防初陈乔张洎约同死社稷然洎实无死志至是乔径入白江南主曰今日国亡愿加顕戮以谢国人江南主曰此乃厯数卿死无益也乔曰纵不杀臣臣何面目以见士人乎遂自经死【勤政殿学士钟旧朝服坐于家兵及门亦举族死之　钟旧字徳林豫章人】江南主率臣僚诣军门请罪彬慰安之待以賔礼请煜入宫治装彬以数骑待宫门外左右宻谓彬曰煜入或不测奈何彬笑曰煜素愞无防既已降必不能自引决煜治装毕遂与其宰臣汤悦等四十五人赴汴京彬自出师至凯旋士众畏服无敢轻肆克城之日兵不血刄凡州十九军三县一百八十防至羣臣称贺帝泣曰宇县分割民受其祸攻城之际必有横罹锋刄者实可哀也命出米十万赈防之
　　【丙子】九年【十二月太宗皇帝太平兴国元年】春正月曹彬振旅还诏赐李煜爵违命侯
　　彬俘江南主李煜还汴帝御明徳门以煜尝奉正朔命勿宣露布止令煜君臣白衣纱帽至楼下待罪诏并释之赐冠带器币鞍马有差授煜检校太傅右千牛卫上将军封违命侯子姓从官皆録用之因赦天下【帝责张洎曰汝教煜不降使至今日因出洎所草召上江援兵蜡丸书示之洎谢曰书实臣所为大吠非其主此其一耳他尚多今得死臣之分也帝竒之以为太子中允】
　　二月以曹彬为枢宻使
