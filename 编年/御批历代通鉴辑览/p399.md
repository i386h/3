<!-- { "loadSidebar": true } -->
　　知逺发洛阳枢宻院使魏仁浦【字道济卫州没人】自辽逃归郭威问以兵数及故事仁浦强记精敏威由是亲任之知逺至大梁晋之藩镇相继来降复以汴州为东京改国曰汉仍称天福年曰余未忍亡晋也
　　辽主鄂约幽其祖母于木叶山【注见前】
　　辽舒噜太后闻鄂约自立大怒发兵拒之鄂约以伟王为前锋相遇于石桥太后以李彦韬【时从晋主北迁太后麾下】为排陈使彦韬迎防于伟王太后兵败鄂约幽太后于按巴坚墓改元天禄自称天授皇帝慕中华风俗多用晋臣而荒于酒色轻慢诸酋长由是国人不附诸部数叛故数年之中不暇南侵
　　唐以李金全为北面招讨使
　　唐主闻辽主徳光殂萧翰弃大梁去下诏曰乃眷中原本朝故地以金全为北面行营招讨使议经畧北方闻汉已入大梁还不敢出兵
　　秋七月汉以杜重威为归徳节度使重威拒命汉发兵讨之
　　重威自以防辽负中国内常疑惧移镇制下拒而不受遣子质于满达勒求援满达勒遣其将杨衮将辽兵千五百人及幽州兵赴之诏削夺重威官爵以髙行周为招讨使慕容彦超副之以讨重威【时兵荒之余公私匮竭王章白汉主罢不急之务省无益之费以奉军用度充赡】
　　闰月汉立髙祖世祖及四亲庙
　　恒州将何福进【河南人】李荣【太原人】逐辽将满达勒遣使降汉
　　满达勒贪猾残忍民间珍货美女必夺取之又捕村民诬以为盗披面抉目焚炙而杀之常疑汉兵稍稍废省又损其食以饲胡兵众心怨愤闻汉主入大梁皆有南归之志前颍州防御使何福进控鹤指挥使李荣潜结军中壮士夺守门者兵因哭入府据甲库召汉兵及市人结铠仗焚牙门与辽人战荣召诸将并力指挥使白再荣【史不详何所人】狐疑军吏逼之不得已而行诸将继至烟火四起鼓噪震地满达勒等大惊载寳货家属走保北城而汉兵无所统壹贪狡者乘乱剽掠懦者窜匿八月朔辽人自北门入势复振汉民死者二千余前磁州刺史李谷恐事不济请冯道等至战所慰勉士卒士卒争自奋会日暮有村民数千噪于城外欲夺辽宝货妇女众惧而北遁满逹勒崔廷勲皆奔定州与义武耶律忠【即朗乌】合冯道等四出安抚兵民以再荣位在福进等上乃以为权知留后具以状闻且请援兵汉主遣飞龙使李彦从将兵赴之【再荣贪虐汉人尝事满逹勒者皆拘之以取其财恒人谓之白满逹勒已而汉以再装为成徳留后寻为节度使逾年始以何福进李荣为刺史】
　　八月汉制盗贼母问贜多少皆死
　　时四方盗贼多朝廷患之故重其法仍分命使者逐捕
　　楚王希广以其兄希蕚守朗州
　　希广庶弟希崇性狡险隂遗希蕚书言刘彦瑫等违先王之命废长立少以激怒之希蕚来奔丧彦瑫白希广遣指挥使周延诲等将水军逆之不聼入希蕚求还延诲劝希广杀之希广曰吾何忍杀兄寜分潭朗而治之乃厚赠希蕚遣还朗州希崇甞为希蕚诇希广语言动作悉以告之约为内应
　　荆南袭汉襄郢不克
　　初荆南介居湖南岭南之间地狭兵弱自武信王季兴时诸道入贡过其境者多掠夺其货币及诸道诘让加兵不得已复归之及从诲立唐晋辽汉更据中原南汉闽呉蜀皆称帝从诲利其赐于所向称臣诸国贱之谓之髙无赖
　　九月汉以窦贞固【字体仁同州白水人】李涛同平章事
　　初汉主与窦贞固俱事晋髙祖雅相知重及即位欲以为相问苏逢吉其次谁可者逄吉与李涛善同荐之防髙行周慕容彦超共讨杜重威彦超欲急攻城行周欲缓之以待其行周女为重威子妇彦超扬言行周以女故爱贼不攻由是二将不协汉主恐生他变欲自将击重威意未决涛上疏请亲征汉主大悦以涛有宰相器制贞固涛并同平章事诏幸澶魏劳军
　　冬十月汉晋昌节度使赵匡赞【字元辅】叛降于蜀
　　匡賛延夀之子也恐不为汉所容遣使降蜀
　　汉主如澶魏劳军十一月杜重威出降
　　汉主至邺都城下舍于髙行周营行周言曰城中食未尽急攻徒杀士卒未易克不若缓之彼食尽自溃汉主然之慕容彦超数因事陵轹行周行周泣诉于执政苏逢吉杨邠密以白汉主汉主命二臣和解之又召彦超于帐中责之且使诣行周谢初辽留幽州兵千五百人戍汴汉主至尽杀之于繁台【在开封府祥符县东南九域志本梁孝王吹台其后有繁姓居其侧人遂以姓呼之】之下至是张琏将幽州兵二千助重威汉主遣人招谕许以不死琏曰繁台之卒何罪而戮今守此以死为期耳由是城乆不下十一月重威食竭力尽开门出降城中馁死者什七八张琏先邀朝廷信誓诏许以归乡里及出降杀之郭威请杀重威牙将百余人并重威家赀籍之以赏战士从之以重威为太傅重威每出入路人徃徃掷瓦砾诟之
　　十二月汉主之子开封尹承训卒
　　承训孝友忠厚逹于从政人皆惜之
　　汉主还大梁
　　汉鳯翔节度使侯益【汾州平遥人】叛降于蜀
　　呉越统军使胡进思废其君倧而立其弟俶【字文徳】倧性刚严统军使胡进思恃迎立功干预政事倧恶之有所谋议数靣折之进思恨怒不自安倧与指挥使何承训谋逐之承训反以谋告进思进思作乱帅亲兵戎服入见倧叱之不退猝愕【言倧仓猝惊愕】趋入义和院进思锁其门矫称王命告中外云猝得风疾传位于俶因帅诸将迎俶于私第称倧之命承制授俶镇海镇东节度使俶曰能全吾兄乃敢承命不然当避贤路进思许之俶始视事【俶迁倧于衣锦军遣都头薛温将亲兵卫之戒之曰若有非常处分皆非吾意当以死拒之既而何承训请诛胡进思俶恶其反覆杀之进思屡劝俶杀倧俶不许进思诈以王命宻令薛温害之温不徒进思乃夜遣其党二人逾垣而入倧阖戸大呼温闻之率众而入毙二人于庭中以告俶俶大惊曰全吾兄汝之力也由是益忌进思进思忧惧疽发背死】
　　【戊汉干祐元年二月帝承申祐立是嵗几四国三镇】春正月汉遣将军王景崇【邢州人】等经畧闗中
　　汉主以赵匡赞侯益与蜀兵共为冦患之会回鹘入贡诉称为党项所阻乞兵应接诏将军王景崇齐藏珍将禁军数千赴之因使之经畧关西【晋昌节度判官李恕久在赵延夀幕下延夀使之佐匡赞匡赞将入蜀恕谏曰汉家新得天下方务招怀若谢蜀归朝必保富贵入蜀非全计也匡赞乃遣恕奉表请入朝景崇等未行而恕至汉主许之侯益亦请赴圣夀节上夀景崇等将行帝召入卧内敕之曰二人之心皆未可知尔至彼彼此入朝则勿问若尚迁延顾望当以便宜从事】
　　汉主更名暠
　　赵匡赞侯益叛蜀还汉王景崇等击蜀兵败之
　　赵匡赞不俟李恕反命已离长安王景崇等至长安闻蜀兵已入秦川发本道及赵匡赞牙兵千余人同拒之恐牙兵亡逸欲文其靣微露风防军校赵思绾【魏州人】首请自文靣以帅下景崇悦齐藏珍窃言曰思绾凶暴难制不如杀之景崇不聼蜀将李廷珪闻匡賛已入朝欲引归景崇邀败之张防钊至寳鸡侯益拒之防钊夜遁景崇追败之于散闗
　　汉主暠殂杜重威伏诛周王承祐立
　　汉主大渐杨邠忌侍卫指挥使刘信立遣之镇信不得奉辞泣而去汉主召苏逢吉杨邠史肇郭威入受顾命曰承祐防弱后事托在卿辈又曰善防重威是日殂逢吉等秘不发防下诏称重威父子因朕小疾谤议摇众皆斩之磔尸于市市人争啖其肉二月立皇子承祐为周王有顷发防周王即位
　　三月汉史肇以母防起复加兼侍中
　　肇遭防不数日自出朝参故有是命
　　汉以侯益为开封尹
　　侯益入朝汉主问何故召蜀兵益曰臣欲诱致而杀之耳汉主哂之益富于财厚赂执政及史肇等遂以益行开封尹
　　汉徴鳯翔兵诣阙行至长安军校赵思绾据城作乱侯益盛毁王景崇于朝言其恣横景崇不自安会诏遣供奉官王益如鳯翔徴赵匡賛牙兵诣阙赵思绾等甚惧景崇因以言激之至长安节度副使安友规出迎益思绾前白曰壕寨使已定舍舘于城东将士欲各入城挈家诣城东宿友规等然之思绾等既入城即大噪持白梃入府开库取铠仗友规等皆逃去思绾遂据城集城中少年得四千余人旬日间战守之具皆备景崇讽鳯翔吏民表已知军府事朝廷患之以王守恩【建立之子】为永兴【时改晋昌军为永兴】节度使赵晖为鳯翔节度使以景崇为邠州留后
　　汉复以孙方简为义武节度使辽将朗乌满逹勒掠定州而遁
　　初辽以孙方简为义武节度使及北归徙方简大同方简怨恚不受命帅其党三千人保狼山故寨辽攻之不克未防遣使归汉汉主复其旧官使扞辽朗乌闻邺都平常惧华人为变与满逹勒等焚掠定州悉驱其人弃城北去方简自狼山帅其众数百还据定州奏以弟行友为易州刺史方遇为泰州刺史毎辽人南侵兄弟奔命辽颇畏之于是晋末州县陥辽者皆复为汉有矣【满逹勒至其国辽主鸩杀之】
　　汉李涛罢
　　蘓逢吉等迁补官吏杨邠以为虚费国用所奏多抑之逢吉等不恱李涛等上疏言今闗西纷扰外御为急且二枢宻官虽贵而家未富宜授以要害大镇枢机之务在陛下目前易以裁决逢吉禹珪皆可委也杨邠郭威闻之见太后泣诉太后怒以让汉主汉主因以诘贵宰相涛曰此疏臣独为之他人无预乃罢涛政事
　　汉防国节度使李守贞反
　　始守贞闻杜重威死而惧隂有异志自以尝有战功素好施得士卒心汉室新造天子年少初立执政皆后进有轻朝廷之志乃招纳亡命治城堑缮甲兵昼夜不息门下僧总伦以术媚守贞言其必为天子守贞信之会赵思绾据长安奉表献御衣于守贞守贞乃自称秦王遣其骁将王继勲【陜州平陆人】将兵西据潼闗
　　夏四月汉以杨邠同平章事郭威为枢宻使
　　汉主与左右谋以太后怒李涛离间欲更进用二枢宻以明非已意左右亦疾二蘓之専欲夺其权共劝之制以邠为中书侍郎同平章事枢密使如故郭威为枢密使自是政事尽决于邠
　　汉遣郭从义讨赵思绾白文珂王峻讨李守贞
　　五月河决鱼池【即鱼池口在卫辉府滑县西南】
　　六月戊寅朔日食
　　汉王景崇叛降于蜀
　　景崇迁延不之邠州阅集鳯翔丁壮诈言讨赵思绾仍牒邠州会兵至是降蜀亦受李守贞官爵
　　秋七月蜀以王招逺【成都人】知枢密院事
　　招逺防以僧童从其师入府蜀髙袓【孟知祥庙号】爱其敏慧令给事蜀主左右至是委以机务府库金帛皆恣其取与不复会计
　　八月汉河东节度使刘崇表募兵备辽
　　初髙袓镇河东崇与郭威争权有隙及威执政崇忧之判官郑珙【青州人】劝崇为自全计崇遂表募兵四指挥自是选募勇士招纳亡命缮甲兵实府库罢上供财赋皆以备辽为名朝廷诏令多不禀承
　　汉以郭威为西面招慰安抚使
　　汉自河中永兴鳯翔三镇拒命已遣诸将讨之乆无功汉主患之欲遣重臣临督以郭威为西面军前招慰安抚使诸军皆受节度威问防于冯道道曰守贞自谓旧将为士卒所附愿公勿爱官物以赐士卒则夺其所恃矣威从之由是众心始附于威
　　汉郭威督诸将围李守贞于河中
