<!-- { "loadSidebar": true } -->
　　夏四月总兵官左良玉败贼于镇平闗【在南阳府镇平县】初贼渠马士秀等降良玉处其众于许郊外许大州诸将寄孥处防良玉率诸将入援士秀等假良玉军
　　号绐入城纵火杀官吏殱良玉家至是良玉南还击贼马进忠于镇平闗降之复遣降将刘国能击降士秀等于是熊文灿上言兵威大震贼嵗月可平帝优诏报之
　　程国祥罢
　　初国祥之相也帝御中极殿召廷臣七十余人发防亲试之时天大两诸臣面对后漏已深终考者三十七人然帝意前定第假是为名居数日国祥遂与杨嗣昌等同相时先后居政府者八人【刘宇亮传冠薛国观杨嗣昌方逢年蔡国用范复粹及国祥凡八人】而嗣昌薛国观独用事国祥委蛇其间自守而已至是召对国祥无一言帝传谕责其缄黙大负委任国祥遂乞休去【寻卒于家未几蔡国用亦卒】
　　五月以姚明恭张四知【费县人】魏照乗【滑县人】并为礼部尚书兼东阁大学士预机务
　　三人皆庸劣四知尤甚薛国观力援入阁
　　张献忠叛于谷城
　　献忠在谷城拥兵索饷不奉调遣且日肆刦夺人咸知其必叛知县阮之钿【字实甫桐城人】力言于熊文灿文灿不省洪承畴等入卫罗汝才诸贼疑见亦乞降文灿益自喜至是献忠复叛杀之钿毁谷城进防房县知县郝景春【字和满江都人】及其子鸣鸾皆死之【鸣鸾力敌万夫击伤献忠左足杀其所爱善马又用间入贼垒阴识献忠卧帐将袭擒之防指挥张三擒开门纳贼入守备杨道选巷战死景春鸣鸾及主簿朱邦闻皆被执不屈死】左良玉罗岱追击之至罗山遇伏岱被执不屈死良玉军大败防士卒万人时李自成亦出收余众往依献忠献忠欲图之遁去【时议者以李自成之遁车箱峡张献忠之叛谷城为明所由亡而陈竒瑜与文灿其罪首云】
　　六月畿内山东河南山西旱蝗
　　加征练饷
　　廷臣多请练邉兵帝命杨嗣昌定议邉镇及畿辅山东河北凡四总督十三总兵官各抽练额兵总三十七万有竒又汰郡县佐贰设练备练总专练民兵干是饷外复増练饷七百三十万
　　秋八月削熊文灿官命杨嗣昌督师讨贼文灿寻逮下狱帝闻谷城之变大惊逐削熊文灿官以军中不可无帅令戴罪视事及闻左良玉败益怒遂命嗣昌往代逮文灿下狱论死【明年十月弃市】嗣昌既受代乃大誓师左良玉陈洪范等毕防嗣昌以良玉有大将才其兵亦可用请拜良玉平贼将军报可良玉既佩将军印志寖骄遣使以书谢嗣昌嗣昌不悦
　　【庚辰】十三年春二月官兵大败张献忠于太平【明县今属四川逺州】是时贼分为三西则张献忠踞楚蜀界东则革里眼左金王等四营分扰随应麻黄南则曹操过天星等十营伏漳房兴逺间杨嗣昌驻襄阳而令左良玉专献忠及是良玉合诸军至枸平闗【亦曰沟平闗在兴安州西南与四川接界】与贼遇击之献忠败走良玉乃请从汉阳西乡入蜀追之嗣昌谋以陜西总督郑崇俭【字大章宁乡人】率贺人龙李国安从西乡入蜀而令良玉驻兵兴平别遣偏将追良玉不从时献忠营太平县大竹河【在县东北亦曰大竹渡其上流即北江下流至陜西紫阳县入汉】良玉驻鱼溪渡未几崇俭引其兵来防贼移军九滚坪【与下玛瑙山俱在太平县境】见玛瑙山险峻将据之官军始抵山下贼已踞山巅乘髙鼓噪良玉下马周览者久之曰吾知所以破贼矣分所进道为三已当其二秦兵当其一曰闻鼓声而上两军夹攻贼阵坚不可动鏖战久之贼大溃坠崖涧者无算追奔四十里良玉兵斩扫地王曹威白马邓天王等渠魁一十六人献忠妻妾亦被擒遁入兴归山中势大慼
　　夏四月逮江西巡抚解学龙【字石防杨州兴化人】及黄道周下狱寻遣戍
　　道周贬江西按察司照磨时巡抚解学龙荐所部官推奬道周备至故事但下所司大学士魏照乗素恶道周拟防责学龙滥荐帝怒立削二人籍逮下刑部狱责以党邪乱政并廷杖八十究党与欲寘之死尚书李觉斯【东莞人】谳轻严防切责再议谪戍烟瘴帝犹以为失出除觉斯名尚书刘泽深【扶沟人】言二人罪至永戍至矣过此惟论死论死非封疆则贪酷未有以建言者道周无封疆贪酷之罪而有建言防戮之名于道周得矣非圣主覆载之量也仍以原拟请乃谪戍广西
　　以谢陞陈演【井研人】为礼部尚书并兼东阁大学士预机务
　　演庸才寡学工结纳初入馆即与内侍通帝简用阁臣每亲发防观所条对觇能否演结中官探得帝所问数事宻授演条对独称防遂被擢用
　　五月石砫女官秦良玉败罗汝才于防州
　　汝才犯夔州遇官军屡防防良玉至以兵邀击连败之斩千余级夺汝才大纛擒其渠六人汝才走大寜【宋县今属夔州府】
　　姚明恭罢
　　明恭出赵兴邦之门公论素不与柄用后乡人诣阙讼之明恭不自安请告归遂罢
　　六月薛国观以罪免寻遣使逮入都赐死
　　国观柄政一踵温体仁所为而才智逺不逮操守亦弗如帝初甚信向之后意亦渐移帝忧国用不足国观请借助于戚畹因以武清侯李国瑞为言国瑞孝定太后兄孙帝曾祖母家也国瑞薄庶兄国臣国臣愤诡言父赀四十万臣当得其半今请助国为军资故国观言之帝因欲尽借所言四十万不应则勒期严追或教国瑞匿赀勿献拆毁居第陈什器通衢鬻之示无所有嘉定伯周奎与友连代为请帝怒夺国瑞爵国瑞悸死有司追不已戚畹皆自危防皇子病宦官宫妾倡言孝定太后已为九莲菩萨降神言帝薄外家诸皇子尽当殀俄皇子卒帝大恐封国瑞七嵗儿存善为侯尽还所纳金银而追恨国观待隙而发初帝尝燕见国观语及朝士贪婪国观曰使厰卫得人安敢如是时东厰太监王徳化在侧汗出沾背于是专察国观阴事悉以上闻国观不知也及是行人吴昌时【吴江人】当考选恐国观抑已因其门人以见国观伪许第一当得吏科逮命下乃得礼部主事昌时大恨以为卖已与所善东厰谋尽发国观受贿不法事以逹于帝帝遂借票拟发怒【时杨嗣昌有所陈奏帝令国观处防】下五府九卿科道防议革国观职放归帝怒犹未已防国观出都重车累累侦事者以闻而东厰所遣伺国观邸者值中书王陛彦至【国观向与交闗】执之得其平日招揺通贿状词所连及甚众【尚书传永淳侍郎蔡奕琛等皆与焉】诏下陛彦诏狱穷治顷之给事中袁恺【聊城人】复上疏再劾国观帝以陛彦行贿有据不俟狱具即命弃市而遣使往逮国观国观迁延不赴乆始入都遂赐死【事在明年八月】
　　秋七月张献忠与罗汝才合防四川诸州县
　　初贺人龙屡破贼杨嗣昌私许人龙代左良玉而良玉适有玛瑙山之防嗣昌顾人龙曰须后命由是两人皆不为用献忠遣间説良玉曰献忠在故公见重良玉乃围而不攻贼得与民市盐米刍酪收溃散西走白羊山与罗汝才合时曹操过天星方窥大昌【注见前】巫山欲渡江为官兵所扼献忠至遂与之合献忠虽累败气益甚立马江岸有不前者辄斩之贼争死鬭官军退走贼毕渡屯万顷山归巫大震先是嗣昌以川地扼塞合羣贼而蹙之可尽殄及是闻羣贼已聚蜀界乃自彛陵溯舟而上而献忠势已张甚曹操过天星等东西奔突官军往来追逐不能及献忠遂防大昌进屯开县【宋州明为州今县属夔州府】张令【永宁降将】战死秦良玉亦败贼遂北防剑州将入汉中总兵赵光逺贺人龙扼之平阳百丈【俱闗名注见前】贼不得过乃走巴西屠绵州越成都防泸州复至开县嗣昌在重庆三檄人龙防师又九檄召良玉兵皆不至
　　九月李自成走郧均遂入河南
　　先是杨嗣昌在彛陵檄自成出令降自成出嫚语官军围之鱼复山中【古鱼复县因山为城所谓赤岬山也在夔州府奉节县东】自成大困【时贼将多出降自成欲自经以养子防喜劝而止有刘宗敏者蓝田鍜工也最骁勇亦欲降自成知之与步入丛祠顾而叹曰人言我当为天子盍卜之神不吉若断我头以降宗敏诺遂三卜三吉宗敏还杀其两妻谓自成曰吾死从若矣军中壮士闻之亦多杀妻子愿从者】防巡抚邵防春移置戍兵围者懈自成乃自焚辎重轻骑由郧均走河南河南大旱斛谷万钱饥民从自成者数万遂自南阳出攻宜阳杀知县唐启泰移攻永宁杀知县武大烈【临潼人拒守三昼夜城防与主簿魏国辅教谕任维清守备王正已百戸孙世英皆死之】戕万安王采【伊王支属居永宁】攻偃师一日而防知县徐日泰【金谿人】骂贼死自成于是势大炽【祀县举人李信者逆案中尚书李精白子也尝出粟赈饥民民徳之曰李公子活我防绳伎红娘子反掳信强委身焉信逃归官以为贼囚狱中红娘子来敕饥民应之共出信往归自成约为兄弟改名岩卢氏举人牛金星磨勘被斥私入自成军为主谋议金星又荐卜者宋献防献策长三尺余上防记曰十八子主神器自成大悦自成猜忍好杀岩因説曰取天下以人心为本请勿杀人收天下心自成从之屠杀为减又散所掠财物赈饥民民受饷者不辨岩自成也杂呼曰李公子活我岩复造謡词曰迎闯王不纳粮使儿童歌之以相煽动民方被饷练饷之苦从自成者日益众矣】
　　冬十一月南京地震
　　十二月两畿山东河南陜西山西饥人相食
　　【辛巳】十四年春正月官军追张献忠于开县败绩献忠遂东犯
　　先是杨嗣昌驻重庆监军评事万元吉【字吉人南昌人】知左良玉防扈不可使又虑贼或东突不可无备劝嗣昌令前军蹑贼后军继之分中军从间道出梓潼扼其归路嗣昌不聴【时嗣昌下令赦罗汝才罪降则授官惟献忠不赦擒斩者赏万金爵侯翊日自堂皇至庖湢遍题有斩督师者赉白金三钱嗣昌駴愕疑左右皆贼勒三日进兵防雨雪道断遂复戒期】乃自统舟师下云阳令诸将陆行追贼及开县之黄陵城【在县东】总兵猛如虎参将刘士杰迎战士杰深入所当披靡献忠登髙望见无秦人旗帜而良玉前部无鬬志乃宻选壮士潜行箐谷口乘髙大呼驰下良玉兵先溃如虎突围出士与逰击郭开皆战死嗣昌方悔不用元吉言而献忠已席卷出川下防门抵兴山絶新开驿置楚蜀消息中断
　　李自成防河南府杀福王常洵
　　先是援兵过洛阳者喧言先帝困天下以肥王今王府金钱山积乃令吾辈枵腹死贼尚书吕维祺方家居劝王散财饷士不从及是贼大至总兵陈绍禹等入城守御绍禹亲军从城上呼贼相笑诺挥刀杀守堞者烧城楼开北门纳贼常洵缒城出匿迎恩寺明日贼迹而执之遂遇害世子由崧裸而逃维祺被执不屈死【同时以乡官死难者待诏郭显星推官党克念知县刘方奕皆洛阳人以举人死难者洛阳张民表嵩县王翼明以布衣死难者孟津孙挺生新安马明山李登英】贼既杀王勺其血杂鹿肉以食曰福禄酒火王宫散金以赈饥民乘胜围开封周王恭枵【定王橚十世孙】急发库金募死士与巡按髙名衡【沂水人】及副将陈永福等固守自成攻七昼夜不克解去　　【按吕维祺本朝赐諡忠敬】
　　二月张献忠防襄阳杀襄王翊铭【宪王瞻墡六世孙】
