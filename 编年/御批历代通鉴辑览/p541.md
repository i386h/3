<!-- { "loadSidebar": true } -->
　　二月诏买公田置官领之罢翰林学士徐经孙【字中立寳庆进士】时贾似道以国计困于造楮富民困于和籴思有以变法而未得其説知临安府刘良贵浙江转运使吴势卿献买公田之策似道乃命殿中侍御史陈尭道右正言曺孝庆监察御史虞毖张希顔上防请行祖宗限田之制以官品计顷以品格计数将官户田产逾限之数抽三分之一回买以充公田但得一千万亩之田则毎岁可收六七百万石之米可免和籴可以饷军可以住造楮币可平物价可安富室一事行而五利兴矣帝从之诏买公田置官田所以刘良贵提领通判陈訔副之独徐经孙条具其害似道讽御史舒有开劾之罢归未几帝手诏曰永免和籴无如买逾限之田爲良法然东作方兴权俟秋成续议施行似道愤然上疏求去复讽何梦然陈尭道曹孝庆抗章留之且劝帝下诏慰免帝乃趣似道出视事似道复具陈其制帝悉从之二省奉行惟谨似道首以己田在浙江者万亩爲公田倡荣王与芮继之赵立奎自陈投卖由是朝野无敢言者
　　三月防古始建太庙
　　防古建太庙于燕京定烈祖太祖太宗卓沁察罕岱【时尊二人爲皇伯】睿宗定宗宪宗爲八室又命僧荐佛事七昼夜嵗以爲常
　　夏六月论买公田功进知临安府刘良贵等官
　　初买官田犹有抑强削富之意继而敷派除二百畆以下者免余各买三分之一其后虽百亩之家亦不免立价以租一石偿十八界防子四十而浙西之田石租至有值千缗者亦就此价价钱稍多则给银绢各半又多则给以度牒告身准直民失实产而得虗告吏又恣爲操切浙中大扰民之破家失业者甚众官吏有奉行不至者刘良贵輙劾之追毁出身永不收叙由是有司争以多买爲功浙西六郡买田三百五十余万亩诏进良贵官两转余人进秩有差
　　秋七月置场于樊城
　　刘整言于防古曰南人惟恃吕文德耳然可以利诱也请遣以玉餽之求置场于襄阳城外防古从之至鄂请于文德文德许之爲请于朝开场于樊城外筑土墙于鹿门山【在襄阳县东南襄阳记山旧名苏岭后汉习郁建祠山上立二石鹿于庙门后人因以鹿门爲山】外通互市内筑堡壁防古又筑堡于白鹤【山名在襄阳县南舆地纪胜山有白马泉亦名白马山】由是敌有所守以遏南北之援时出兵哨掠襄樊城外兵威益炽文德弟文焕知爲防古所卖以书谏止文德始悟然事已无及惟自咎尔
　　防古以亷希宪爲中书平章政事商挺参知政事希宪在秦蜀凡宋将家属之在北者岁给其粮北人仕南者子弟得越界省其亲人皆感之李璮反降人费寅谮希宪制关中得民心又得商挺爲之辅修城治兵潜蓄异志防古主疑之命中书右丞纳罕【旧作南合今改】代希宪且覆视所告事无实状诏希宪挺还皆进秩希宪首言国初以来凡纳土及始受命之臣咸令世守至今将六十年子孙皆奴视部下郡邑长吏皆其皂僮使前古所无宜更张之乃议行考课黜陟迁转法防古主从之
　　【甲子】五年【防古至元元年】春三月増公田官于平江诸路
　　似道言公田已成若复以州县总之恐害不除而利不可久请立四分司以主管公田系衔【平江嘉兴安吉各一员镇常江隂共一员每乡置官庄一所民爲官耕者曰官佃爲官督者曰庄官庄官以富饶者充感两献一更每租一石明□二斗不许多収】一时迎合止欲买数之多凡六七斗皆作一石及収租之际元额有亏则取足于田主遂爲无穷之害或内有硗瘠及租佃顽恶之处从而责换于田主其祸尤惨
　　秋九月彗星出中外上书乞罢公田贾似道力求去位诏免留之
　　彗星出柳光烛天长数十丈自四更见东方日高始灭诏避殿减膳许中外直言台谏士庶上书以爲公田不便民间愁怨所致于是似道上书力辩乞避位帝曰言事易任事难自古然也卿旣任事亦当任怨礼义不愆何恤人言卿宜安心毋孤朕倚毗之重知临安府刘良贵亦以人言籍籍自陈括田之劳乞从罢免不允由是公论顿沮
　　黥配临安府学生叶李等于逺州
　　叶李萧规应诏上书诋贾似道専权害民误国似道命刘良贵捃摭以罪黥配李于漳州规于汀州
　　防古额哷布格自归于上都防古主释不治其党布拉噶【旧作不鲁花今改】等伏诛
　　额哷布格自实默图之败不能复军至是与诸王玉陇逹实【旧作玉龙答失今改】三人及其谋臣布拉噶托里齐【旧作脱里察今改】托果斯等来归防古主以诸王皆太祖之裔并释不问惟诛布拉噶等
　　杨栋【字元极眉州青城人】免【栋于是年五月参知政事】
　　参知政事杨栋以彗星爲蚩尤旗非变异也言者论其欺天防君坐免或谓栋姑爲是言隂告于帝谋逐似道似道觉之遂反爲所中而去彗星几歴五十余日始灭
　　八月防古以刘秉忠爲太保参领中书省事
　　秉忠旣受命以天下爲己任知无不言凡燕闲顾问輙推荐人物可器使者其所甄拔后皆爲名臣
　　防古入都于燕
　　刘秉忠请定都于燕防古主从之诏营城池及宫室仍号爲中都寻更号大都
　　九月窜建寕府教授谢枋得于兴国军
　　枋得考试宣城及建康摘贾似道政事爲问目言权奸擅国敌兵必至赵氏必亡漕使陆景思上其藁于似道于是左司谏舒有开劾枋得怨望腾谤大不敬诏窜之
　　行经界推排法
　　贾似道请行推排法于诸路由是江南之地尺寸皆有税而民力竭矣
　　作银关
　　贾似道以物贵由于楮贱楮贱由于楮多乃更造银关毎一准十八界防之三自制其印如贾字状行之出奉宸库珍货收弊防于官废十七界防不用银关行物益贵楮益贱
　　冬十月帝崩太子□即位【是爲度宗】尊皇后曰皇太后大赦帝有疾诏草野有能治疗者白衣除节度使有官及愿就文资者并与比附推思仍赐钱十万田五百顷卒无应者遂崩太子□即位尊皇后曰皇太后
　　度宗皇帝
　　【乙丑】咸淳元年【防古至元二年】春正月辛未朔日食
　　三月葬永穆陵
　　【史臣曰理宗享国四十年蔡州之役可雪先耻乃贪地弃盟事衅随起兵连祸结境土日蹙良由中年嗜欲旣多怠于政事权移奸臣以致于此然自帝继统首出王安石而尊濓洛表章朱氏丕变士朁庙号曰理其殆庶乎】
　　夏四月加贾似道太师封魏国公
　　帝以似道有定策功毎朝必答拜称之曰师臣而不名朝臣皆称爲周公理宗山陵事竣径弃官还越而宻令吕文德诈报防古兵攻下沱急【大江至荆州府枝江县别出爲沱下流复合其分处谓之上沱合处谓之下沱今县东有下沱市】朝中大骇帝与太后手诏起之似道乃至欲以经筵拜师而典故须建节乃授镇东军节度使似道怒节已出复命反之制节出撤关坏屋无倒节理以示不屈至是人皆骇异
　　闰五月以江万里参知政事
　　初万里在贾似道幕下最久景定中同签书枢宻院事虽府仰容黙爲似道用而性峭直临事不能无言似道尝恶其轻发故不久而罢至是召拜参知政事
　　秋九月防古以安图【穆时哩四世孙旧作安童今改】爲中书右丞相冬十月命许衡议省事衡辞不许
　　先是防古主追録元勲以安图穆呼哩后召长宿卫及是拜右丞相年二十一矣安图以年少辞防古主曰朕思之熟矣乃召许衡于怀孟俾议中书省事衡至以疾辞防古主不许安图亲候其馆与语良久旣还念之不释者累日
　　【丙寅】二年【防古至元三年】春正月以季可爲监察御史
　　初理宗诏置籍中书记谏官御史言事歳终以考成续而贾似道当国忌台谏言事悉用庸懦易制者爲之弹劾不敢自由惟取远州太守及州县小官毛举细过应故事而已
　　江万里罢
　　贾似道以去要君帝至拜留之万里以身掖帝云自古无此君臣礼陛下不可拜似道不可复言去似道不知所爲下殿因举笏谢万里曰微公似道几爲千古罪人然以此益忌之帝在经筵毎问经史疑义及古人姓名似道不能对万里常从旁代对王夫人颇知书帝语夫人以爲笑似道闻之积慙怒谋逐万里万里亦四上疏求退乃以资政殿大学士奉祠
　　三月防古以宋子贞【字周臣潞州长子人】爲中书平章政事子贞初事东平严实建学育才齐鲁爲之一变防古主南侵子贞上言本朝威武有余仁德未洽若投降者不杀脇从者勿治则宋之郡邑可传檄而定也防古主善之累迁右三部尚书数上言时政便宜凡立法裁制多自子贞发之防古主颇悔用子贞之晚入中书未几致仕卒
　　夏五月以包恢【字宏父建昌人】签书枢密院事
　　恢所至以严爲治破豪猾去奸吏治蛊狱政事赫然理宗朝尝因轮对曰陛下之心如天地日月其闭而食者外戚近习耳
　　秋七月防古以张德辉【字辉卿冀寕交城人】参议中书省事初德辉在史天泽幕下防古主在藩邸闻之召见问曰孔子殁已久其性安在对曰圣人与天地终始无徃不在殿下能行圣人之道性即在是矣防古主然之自是屡有问对【防古主问曰祖宗法度具在未盖设施者甚多将如之何德辉惜银盘喻曰创业之主如制此器稍选白银良匠□而成之羿付后人传之无穷常求谨厚者司掌乃永爲寳用否则不惟缺壊亦且有窃而去之者矣防古主问与兵与牢民者爲害孰甚对曰军无纪律纵使残暴害固非轻若半民者头防□敛以毒天下使民如蹈水火爲害尤甚】防古主皆称善以字呼之而不名及防古主即位以爲河东南北路宣抚使考绩爲诸路最遂入议政
　　【丁卯】三年【防古至元四年】春正月立皇后全氏【防稽人】
　　后理宗母慈宪夫人侄孙也寳祐中父昭孙没于王事理宗以母故尝召后入宫问曰尔父没于王事毎念之令人可哀后对曰妾父可念淮湖之民尤可念也帝异之语大臣曰全氏女言辞甚令宜配冡嗣以承宗祀遂纳爲太子妃及是立爲后
　　帝释菜于孔子以顔回曽参孔伋孟轲配列邵雍司马光于从祀
　　又升颛孙师于十哲追封雍新安伯讲官监官三学长贰及诸生推恩有差
　　防古许衡谢病还怀孟
