<!-- { "loadSidebar": true } -->
　　先是贵州廵抚江东之令都司杨国柱指挥李廷栋率部兵三千勦应龙应龙遣子朝栋弟兆龙等迎敌于飞练堡【在今平越府瓮安县东废草塘司北十里】贼佯走天邦囤【在废草塘司西北】诱官军尽殱之国柱等皆死东之罢以郭子章【泰和人】代而命化龙节制川湖贵三省军事调东征诸将刘綎麻贵陈璘董一元南征六月应龙乘大兵未集遂勒兵犯綦江城中新募兵不满三千贼兵八万奄至围綦江城数匝参将房嘉宠游击张良贤率师巷战俱死之应龙因刦县令焚掠出綦江库犒师尽杀城中人投尸蔽江水为赤寻退屯三溪【唐置县宋废故城在今重庆府綦江县南】益结九股生苗及黒脚苗为助【应龙以綦江之三溪母渡南川之东郷坝立石为播界号宣慰官庄声言江津合江皆播故土时郭子章日夜徴调各汉土兵分守南川合江等处军声渐振应龙伪军师孙时泰请应龙直取重庆捣成都刦蜀王为质而应龙迁延不进止言争界给葬以冀曲赦化龙至成都以征兵未至亦谬为好语縻之　东乡坝在南川县西南】帝闻綦江破赐化龙剑假便宜讨贼十月化龙移驻重庆已而应龙屯官坝【在遵义府城西北】声言窥蜀又焚东坡【在平越府黄平州东】烂桥【在镇逺府施秉县南】楚黔路梗黄平龙泉【元置龙泉坪长官司明万厯中改置县今县属石阡府】所在告急贼复据偏桥【明初置长官司今属镇逺府】出掠兴隆镇逺化龙议置劲兵万余据守要害通楚黔道益调诸路兵以俟大举
　　夏旱
　　闰四月遣中官覈天下积储
　　以诸皇子婚诏取太仓银二千四百万两戸部告匮乃命中官严覈各省积储由是外帑日耗
　　秋八月陜西山崩
　　狄道县有山长二百余丈声如雷者十数夜遂陷为池山南平地涌山五髙者二十余丈
　　冬十月加四川湖广田赋
　　以播州用兵故
　　十二月武昌汉阳民变击伤税使陈奉
　　奉在湖广恣行威虐惨毒备至【兴国州奸人漆有光讦居民徐鼎等掘唐相李林甫妻杨氏墓得黄金巨万奉奏之帝命奉括进内库奉因毒拷责偿且悉发境内诸墓廵按御史王立贤言所掘墓乃元吕文徳妻非林甫妻奸人讦奏语多不实请罢不治而停他处开掘不报】廵抚支可大【昆山人】以下唯诺惟谨独分廵佥事冯应京【字可大盱眙人】以法裁之至是有武昌汉阳诸生妻被辱诉上官市民从者万余哭声动地蠭涌入奉廨争投瓦石击奉奉被伤诸司驰救之乃免可大遇变噤不敢发声应京捕治奉爪牙抗疏列其九大罪奉亦诬奏应京挠命凌敕使帝怒贬应京邉方杂职【事在二十八年】既而奉又劾襄阳通判邸宅【氏族志邸氏望出中山】推官何栋如【无锡人】枣阳知县王之翰【綘川人】诏逮讯并追逮应京应京素有惠政民号哭往送切齿恨奉奉又榜列应京罪状于衢民益愤聚数万人围奉廨誓必杀奉奉逃匿楚王府众乃投奉党十六人于江以可大助虐燔其辕门事闻阁臣沈一贯等请撤奉回不报【事在二十九年】防江西湖口税使李道奏奉水阻商舟陆截贩贾剥民病国帝乃召奉还奉至湖广二年武昌凡变继之汉口黄州荆州荆门襄阳宝庆徳安湘潭诸处变经十起几成大乱而是时山东临清民亦噪而逐税监马堂纵火焚堂署毙其党三十七人皆黥臂诸偷也【诏捕首恶株连甚众有王朝佐者素仗义慨然曰首难者我也勿累无辜临刑神色不变临清民立祠以祀未几苏州亦民变杀税监孙隆党六人有司捕乱者民葛诚独承论死后遇赦得释】奉归时所得金宝财物钜万计可大恐为民所掠多与徒卫送之出境应京等至京系狱久之应京及宅栋如得释之翰竟瘐死【自矿税兴中使暴横所至跆借有司谤书一闻驾帖立下二十四年则辽东参将梁心二十五年则山东福山知县韦国贤二十六年则山东益都知县吴宗尧二十七年则江西南康府知府吴宝秀星子知县吴一元山东临清守备王湖广荆州府推官华钰经厯车任重二十八年则广东新防在籍通刋呉应鸿举人劳养魁钟声朝梁斗辉云南寻甸知府蔡如川赵州知州甘学书陜西富平知县王正志二十九年则应京宅栋如之翰及武昌同知卞孔时江西饶州通判陈竒可三十年则鳯阳临淮知县林锜三十四年则陜西咸阳知县宋时济三十五年则陜西咸宁知县满朝荐三十七年则辽东海防同知王邦本参将李获阳皆幽系诏狱久者至十余年应鸿志学阳俱毙狱中其他削籍贬官甚众至士民囚系死亡者尤不可胜纪　呉宗尧字仁叔歙县人呉宝秀字汝珍浙江平阳人华钰字徳夫丹徒人王正志祥符人满朝荐字震东麻阳人】
　　【庚子】二十八年春二月京师地震
　　夏六月李化龙帅师平播州
　　杨应龙勒兵数万五道并出攻破龙泉司时化龙徴兵大集大防文武于重庆登坛誓师分八路进兵川师四路总兵官刘綎由綦江入总兵官马孔英【宣府塞外降丁】由南川入总兵官呉广【广东人】由合江入副将曹希郴受广节制由永宁入黔师三路总兵官童元镇【桂林右卫人】由乌江【在今遵义府南境上有闗明洪武中置】入参将朱鹤龄受元镇节制统宣慰使安疆臣由沙溪【在今尊义府城南】入总兵官李应祥由兴隆入楚师一路分两翼总兵官陈璘由偏桥入总兵官陈良玭受璘节制由龙泉入毎路兵三万官兵三之土司七之廵抚郭子章驻贵阳湖广廵抚支可大移沅州化龙自将中军防应部署既定刘綎遂从綦江进兵破其前锋杨朝栋仅以身免贼皆胆落连克桑木【在遵义府绥阳县东】乌江河渡【在乌江闗东】三闗夺天邦诸囤乘胜入娄山闗屯白石应龙率诸苗决死战綎亲勒骑冲中坚分两翼夹击败之追奔至海龙囤【在遵义府城北为应龙穴垒】时陈璘已破青蛇囤【在遵义府城东】安疆臣亦夺落防闗【在遵义府城西】呉广从崖门闗【在遵义府城西北】入营水牛塘与贼力战三日却之遂攻烧二闗夺贼樵汲路贼见势急父子相抱哭上囤死守遣使诈降化龙檄诸将斩使焚书已而八路兵大集海龙囤下遂筑长围更番迭攻贼大困防化龙闻父丧诏以墨缞视师化龙念贼囤前险不能越令马孔英勒兵攻其后天久雨将士驰泥淖中苦战綎先士卒克土城应龙益廹散金募死士拒战诸苗皆骇散无应者起提刀廵垒见四面火光烛天大兵已登囤入应龙仓皇同爱妾二阖室自缢生擒朝栋兆龙等百余人计出师至灭贼百十有四日化龙露布以闻诏磔应龙尸戮朝栋兆龙等于市以其地置遵义平越二府分属川贵
　　冬十月下给事中王徳完【字子醇广安人】于狱廷杖除名时郑贵妃日有宠而王皇后多疾左右咸窃意后崩贵妃即正中宫位其子为太子中允黄辉皇长子讲官也从内侍微窥得其状谓徳完曰此国家大事旦夕不测书之史册谓朝廷无人徳完乃属辉具草及是上之疏入帝震怒立下诏狱拷讯尚书李戴【字仁夫延津人】御史周盘等连疏论救忤防切责御史夺俸有差阁臣沈一贯方在告力疾草奏为徳完解帝亦不怿命杖徳完百除其名复传谕廷臣诸臣为皇长子邪为徳完邪如为皇长子慎无凟扰必欲为徳完则迟册立一嵗廷臣乃不复言
　　两畿盗起
　　频年灾旱又苦矿税兵民多起为盗浙人赵一平以妖术倡乱窜徐州与其党孟化鲸等招集亡命自称宋后署伪官期明年二月诸方并起事觉伏诛【鳯阳廵抚李三才再疏陈矿税之害言陛下爱珠玉民亦慕温饱陛下爱子孙民亦恋妻孥奈何崇聚财贿而使小民无朝夕之安又言近日奏章凡及矿税悉置不省此宗社存亡所闗一旦众畔土崩小民皆为敌国陛下即黄金盈箱明珠填屋谁为守之皆不报　李三才字道甫顺天通州人】
　　【辛丑】二十九年夏五月罢山西巡抚魏允贞
　　中官张忠孙朝先后领山西矿税诛求百方允贞毎事裁抑疏暴其罪朝怒劾允贞抗命沮挠帝留允贞疏不下而下朝疏于部院将加谴责吏部尚书李戴都御史温纯【字景文二原人】力争允贞贤请下允贞疏平议帝并留中山西军民数千诣阙为允贞讼寃言官亦连章论救帝置不问允贞父年九十余乃乞归侍养廷议以税使害民非允贞不能制因留之允贞请益力始聴归未几卒晋人立祠祀之
　　旱
　　畿辅山东河南赤地数千里
　　六月法司请热审不报
　　嗣后数年每请皆不报狱囚久系多死
　　秋八月复以李成梁镇辽东
　　成梁去辽十年之间更易八帅邉备益弛防总兵马林获罪沈一贯言成梁虽老尚堪将兵乃命镇辽东年已七十六矣时土黙特长安及巴图【旧作把土今改】已死宼掠渐稀而开原广宁复设马木二市【先是泰宁朶顔扶余诸部屡犯邉后朶顔小岱青悔祸欵塞请闻木市于义州二十三年辽东廵抚李化龙疏言木市五利廷议从之未几遂罢并罢马市小岱青复为宼至是成梁力请复之后以为常按扶余旧作福余小岱青旧作小歹青今改后仿此】诸部躭市赏利争就欵以故成梁镇八年辽左少事
　　九月赵志臯卒【諡文懿】
　　志臯柔弱颇为朝士所轻日本封贡志臯与石星相应和星败劾星者必及志臯志臯乞休疏八十余上俱不许在告四年卒于邸舍【志臯才气不如沈一贯张位而醇谨过之时帝益怠荒章疏沉阁官僚旷阙志臯亦颇论谏特以石星之败物议丛焉】
　　以前礼部尚书沈鲤朱赓【字少钦浙冮山隂人】并兼东阁大学士预机务
　　鲤素鲠亮前在礼部持典礼多所建白申时行衔鲤不附己深忌之一日鲤请告时行遽拟防放归帝曰沈尚书好官奈何使去传防谕留帝有意大用鲤防言沈尚书不晓人意内竖宻告鲤鲤拒之曰禁中语非所敢闻卒引疾归赓充讲官时宫中方兴土木治苑囿赓因讲宋史极言花石纲之害帝为悚然累迁礼部尚书遭继母丧去至是赵志臯卒沈一贯请增置阁臣帝素虑大臣植党欲用林居及久废者遂诏鲤与赓以原官入阁参预机务
　　冬十月立子常洛为皇太子
　　时太子年二十羣臣屡请册立冠婚并行沈一贯草勅请下礼官具仪而廷议有欲先冠婚后册立者一贯不可曰不正名而苟成事是降储君为诸王也帝意亦悟命即日举行既而复令改期一贯封还谕防力争乃立常洛为皇太子【初储位未定郑贵妃要帝至大髙元殿祀神设宻誓立其子为太子帝因书一纸缄玉合中赐妃为符契后廷□争之疆慈圣太后复坚持立长而妃又忽失懽于是皇长子遂得立为太子帝遣人取玉合封识宛然发合虫蚀书画矣帝悚然异之】同日封诸子常洵福王【后之藩洛阳】常浩端王【后之藩汉中】常润【与常瀛并李贵妃出】惠王【后之藩荆州】常瀛桂王【后之藩衡州】







　　御批歴代通鉴辑览卷一百十一
<史部,编年类,御批历代通鉴辑览>
　　钦定四库全书
　　御批厯代通鉴辑览一百十二
　　明
　　神宗皇帝
　　【壬寅】万厯三十年春二月帝不豫召大学士沈一贯具诏除政翼日帝廖寝前诏
