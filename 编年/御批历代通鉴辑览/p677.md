<!-- { "loadSidebar": true } -->
　　曰广与髙图协心辅政而马士英挟拥戴功内结勋臣朱国弼【保国公永五世孙】刘孔昭赵之龙外连诸镇刘泽清刘良佐等谋擅朝权深忌二人沮阮大钺进用益为所疾曰广遂抗疏乞休【大畧言前旯文武交竞既惭无术调和近赌逆案忽翻又愧不能寝弭先帝善政虽多而频出口宣职为乱阶所得阁臣则贪滛巧猾之周延儒等所得部臣则隂邪贪狡之王永光等所得勲臣则力阻南迁尽撤守御狂穉之李国桢等所得大将则纨绔支离之倪宠王朴等所得言官则贪横无頼之史茎陈启新等后效亦可赌矣今又创一秘方但求面对立谈取官同登之戏剧下殿得意类赢胜之贩夫决亷耻之大防长便侫之恶习此岂可为训哉臣待罪纶扉半壁东南有同幕雀愧死无地终夜□膺愿乞骸骨还乡里】疏入慰留之士英大铖等滋不悦国弼孔昭遂以诽谤先帝诬蔑忠臣李国桢为言交章攻之曰广又与士英面诋【曰广言上以亲以序自应立汝何功士英□声曰臣无功汝辈欲立潞藩故臣成功耳争辨久之】宗室朱统【新建人】者素无行士英啖以官使击曰广疏不由通政司为礼科所驳通政司刘士桢【万安人】亦劾其违制俱不问刘泽清复假诸镇疏攻曰广以三案旧事及迎立异议为词请执下法司正谋危君父之罪顷之统复劾曰广五大罪【一引用东林死党把持朝政二交聨江湖大侠日窥南都声息非谋刧迁则谋别戴三庇从贼诸臣四纳贿五奸媳】曰广既连被诬蔑屡疏乞休至是始得请【曰广入辞诸大臣威在列曰广言微臣触忤权奸自分万死上恩寛大犹许归田但臣归后当还以国事为重士英勃然曰吾权奸汝且老而贼也因叩头言臣从满朝异议中拥戴陛下愿以犬马余生归老贵阳如陛下留臣臣亦但多一死曰广叱之曰拥戴是人臣居功地耶士英曰汝谋立潞藩功安在争论久之时不能防但谕以叔父贤明当立二先生无伤国体也既出复于朝堂相诟詈而罢】曰广遂还江西【其后故将全声桓者初在史可法麾下后左良玉良玉死声桓降于我】
　　【大凊为南昌副总兵既而复叛附桂王由榔迎曰广以资号召声桓败曰广投偰家池死　本朝赐諡忠确偰家池在新建县西北偰家楼下】
　　明左都御史刘宗周罢
　　宗周初闻召命以大讐未报不敢受职自称草莾孤臣疏陈时政言今日大计舍讨贼复讐无以表陛下渡江之心非毅然决防亲征无以作天下大义之气因进四防【一曰据形势以窥进取江左非偏安之业请进图江北以凤阳驻亲征之师一曰重藩屏以资弹压刘泽清髙杰倡逃可斩一曰慎爵赏以肃军情分别各师封赏孰尝孰滥一曰　核旧官以立臣纪受伪官叛逃者宜分别定罪】命纳其言宣付史馆而马士英高杰刘泽清恨甚滋欲杀宗周宗周请告不许遂抗疏劾士英【大畧言陛下龙飞淮甸天实予之乃以扈跸微劳晏然入内阁进中枢者非士英乎于是李沾刘孔昭等哗然聚讼而羣隂且翩翩然矣高杰一逃将而奉若骄子刘黄诸将各有旧泛地而置若奕棋京营自祖宗以来皆勲臣为之陛下立国伊始即有内臣卢九徳之命士英不得辞其责惟陛下首辩隂阳消长之机出士英仍督鳯阳聨络诸镇史可法即不还中枢亦当自淮而北厯河以南别开幕府与士英相犄角京营提督独断寝之书之史册为光第一美政】优防答之而促其速入士英大怒即日具疏辞位且扬言曰刘公自称草莾孤臣不书新命明示不臣天子也其私人朱统遂劾宗周疏请移跸鳯阳高墙所在欲以罪宗处皇上而与史可法拥立潞王其兵已伏丹阳当急备而泽清杰日夜谋所以杀宗周不得乃遣客十辈往刺之【宗周时在丹阳终日危坐未尝有惰客客前后至者皆不忍加害而去】适京口军乱【事具前】士英以统言为信亦震恐于是泽清疏劾宗周隂挠恢复欲诛臣等激变士心刘良佐亦言宗周力持三案为门户主盟倡义亲征图晁错之自为居守疏未下泽清复草一疏署杰良佐及黄得功名上之言宗周劝上亲征谋危君父阴结死党迫刦乘舆如宗周入都臣等即渡江赴阙正春秋讨贼之义疏入举国大骇传谕和衷集事【初泽凊疏出遣人録示杰杰曰我辈武人乃预朝事耶得功疏辨臣不与闻士英寝不奏可法不平遣使徧诘诸镇咸云不知遂据以入告泽清辈由是气沮】宗周不得已以七月十八日至南京防阮大铖进用宗周复请告王许其乘传归里将行疏陈五事【一曰修圣政毋以近娱忽逺猷一曰振王纲母以主恩伤臣纪一曰明国是毋以邪锋危正气一曰端治术毋以刑名先教化一曰固邦本毋以外衅酿内忧】亦但优防报闻而已【明年六月杭州破宗周不食死本朝赐諡清介】
　　明史可法遣诸将分守要地髙杰移驻徐州
　　初可法出巡淮安阅刘泽清士马返州请饷为进取资马士英靳不发可法疏趣之因言今事势更非昔比必专主讨贼复讐舎筹兵筹饷无议论舎治兵治饷无人才优防褒答而不能行至是可法议分布诸将奏请以总兵李成栋镇徐州贺大成镇州王之纲镇河南李本身胡荗桢高杰麾下为前锋而令刘肇基驻高家集李栖鳯驻睢宁以防河用张天禄为阁标前锋驻洲高杰故防扈可法日以君臣之大义晓示之杰感其忠奉约束可法因与谋恢复调黄得功刘泽清二镇赴邳宿防河杰自提兵直趋开归且瞰宛洛荆襄以为根本杰遂具疏上之且曰得功与臣介介前事臣知报君雪耻而已安能与同列较短长哉然得功终不欲为杰后劲而泽清尤狡横难任可法不得已乃移得功庐州以防桐皖调刘良佐赴邳徐进复黄汝与杰相声援杰遂帅兵移镇徐州以左中允卫允文【字祥趾韩城人】兼兵科给事中监其军【徐州土贼程继孔崇祯末被擒至京乘乱逃归杰至徐州擒斩之】
　　明逮前浙江巡抚御史左光先下狱
　　阮大铖既得志专务报复既排去刘宗周等于是尽召逆案杨维垣虞廷陛【嘉兴人】等十余人及所善蔡奕琛唐世济【乌程人】张孙振袁宏勲【慈谿人】等布列要路浙江廵按御史左光先者光斗之弟故与大铖世讐又尝首劾士英大铖益恨刺骨光先在浙尝平许都乱【都东阳人家富任侠知县姚孙榘索贿不得诬其结党谋逆都遂反光先以抚标兵讨之都乞降遂杀之姚孙榘桐城人】至是光先已去而都余党复叛大铖因坐以激变逮下狱苏松廵抚祁彪佳疏救士英大铖并恨彪佳嗾张孙振论其奸贪彪佳遂移疾去【明年杭州破彪佳即不食寻端坐池中而死　本朝赐諡忠恵】
　　明吏部尚书徐石麒罢
　　石麒初入朝上疏陈七事【省庻官慎破格行久任重名器严起废明保举交堂亷】褒纳之时当考选石麒与都御史刘宗周矢公甄别拟庄元辰【鄞县人】等十三人为科道马士英庇其私人更易殆半御史黄耳鼎【蕲水人】给事中陆郎【上元人】有物议石麒以年例出之朗贿奄人内传留用耳鼎寻亦复官石麒发其罪朗恚疏诋石麒耳鼎亦两疏劾石麒并言其枉杀陈新甲石麒疏辩求去益力士英拟严防不许令驰驿归【石麟刚方清介值权奸用事欝郁不得志士英挟定策功将图封石麒议格之中□田成辈请嘱石麒拒不应由是中外皆怨搆之去明年南京破】
　　【大军至浙江□麒方居城外曰吾大臣也城亡与亡复入居城中朝服自缢死　本朝赐諡忠懿】冬十月明以前兵部尚书张缙彦总督北直山西河南军务
　　时马士英掌中枢絶不锐厉恢复日以锄正人引凶党为务初举朝以逆案攻阮大铖大铖憾甚及见北都从逆诸臣颇多附防清流者因倡言曰彼攻逆案吾作顺案相对以李自成伪号曰顺也士英因疏纠光时亨【桐城人】陈名夏【溧阳人】周钟【□从弟】项煜等以诸人皆附东林故重劾之其他大僚降贼者反不之及贿入辄复其官缙彦以本兵首先开门从贼自成败走缙彦窜归河南至是自言集义勇擒伪官収复列城士英主之即授原官总督军务许便冝行事给事中李维樾言缙彦闇曶失机寸斩莫赎逆贼入宫青衣防贼败窜归安能复收河北总督何官顾畀贼臣士英等勿恤也【时北都降贼诸臣多以贼败南迁史可法言北都之变臣子皆当有罪若在北者始应从死岂在南者独非人臣卽臣可法谬典南枢臣士英叨任鳯督未能疾趋北援镇臣泽清杰以兵力不支折而南走是首应重论者臣等罪也乃鈇未加且恩荣叠被独于在北诸臣毛举而槩绳之岂散秩闲曹责反重于南枢鳯督哉宜摘其罪状显著者重惩示儆若伪命来汚当置不问其逃避后至者许戴罪讨贼赴臣军前酌用时不能尽从也】
　　明大学士高图罢
　　初阮大铖入见以图不附东林引为证图顾力言逆案不可翻大铖及马士英并怒【一日阁中言及故庶吉士张溥士英曰吾故人也死酹而哭之姜曰广笑曰公哭东林亦东林耶士英曰我非叛东林东林拒我耳图因怂惥之士英意解防刘宗周劾疏上大铖宣言曰广实使之于是士英怒不可止力荐张防谢陞朝端益水火矣】图因乞休请召还史可法皆不许至是凡四疏乞休乃许之【图旣致仕无家可归流寓防稽及南京破逃野寺中絶粒而死　木朝赐諡忠贞】
　　明鳯阳地震
　　明遣太监孙元徳督赋浙江
　　先是命太监王肇基【即王坤】督催浙闽金花银以给事中罗万象执奏而止及是复遣司礼太监孙元徳往浙督催内库及户工二部钱粮寻以高起潜请饷又于浙闽増二十万亦令元徳催觧军前
　　明以张防为吏部尚书杨维垣为通政使
　　马士英独握国柄一聼阮大铖计朝政浊乱贿赂公行时徐石麒既去士英欲用张国维掌吏部而大铖结内奄取中防特授张防士英良久杨维垣力谋起官礼部尚书钱谦益因上疏荐维垣及蔡奕琛且颂士英功而尽雪逆案贾继春等维垣遂得授通政使【未几进左副都衘史奕琛亦授吏部侍郎】
　　我
　　大清兵西讨李自成分兵下江南
　　先是我睿亲王多尔衮令南来副将韩拱薇参将陈万春等赍书致史可法【书曰于向在潘阳即知燕京物望咸推司马后入关破贼得与都人士相接识介弟于清班曽托其手靮平安奉致绪末审以何时得逹比□道路纷纷多谓金陵有自立者夫君父之□不共戴天春秋之义有贼不讨则故君不得书葬新君不得书即位所以防乱臣贼子法至严也□贼李自成称兵犯闗手毒君亲中国臣民不闻加遗一矢平西王吴三桂介在东陲】
　　【独效包胥之哭】
　　【朝廷感其忠义念累世之宿好弃近日之小嫌爰整貔貅驱除狗防入京之日□崇懐宗帝后諡号卜山陵悉如典礼亲郡王将军以下一仍故封不加改削勲戚文武诸臣咸在朝列恩礼有加耕市不惊秋毫无扰方拟秋高气爽遣将西征传檄江南聫兵河朔陈师鞠旅戮力同心报乃君国之讐彰我】
　　【朝廷之徳岂意南州诸君子苟安旦夕弗审事机聊慕虗名顿忘实害予甚惑之】
　　【国家之抚定燕都乃得之于闯贼非取之于明朝也贼毁明朝之庙主辱及先人我】
　　【国家不惮征缮之劳悉索敝赋代为雪耻孝子仁人当如何感恩图报兹乃乘逆寇稽诛王师暂息遂欲雄据江南坐享渔人之利揆诸情理岂可谓平将以为天堑不能飞渡投鞭不足断流耶夫闯贼但为明朝耳未尝得罪于我】
