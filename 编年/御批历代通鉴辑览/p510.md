<!-- { "loadSidebar": true } -->
　　【壬辰】八年【金大定十二年】春二月改左右仆射为左右丞相以虞允文梁克家【字叔子泉州晋江人】为之并兼枢密使
　　寻又省侍中中书令尚书令之官以左右丞相充其位
　　罢左司员外郎兼侍讲张栻
　　宰相隂主张説欲伸前命故出栻知袁州栻在朝仅一年召对至六七所言皆修身务学畏天恤民抑侥幸屏防谀宰相近习皆惮之
　　复以张説签书枢密院事罢侍御史李衡【字彦平江都人】等四人侍御史李衡右正言王希吕【字仲行宿州人】论説不可执政直学士院周必大不草答诏给事中莫济【字子齐吴兴人】封还録黄帝诏翰林学士王曮草制权给事中姚宪书行而罢四人都人作四贤诗以纪之
　　夏四月金右丞相赫舍哩志宁卒
　　金主尝宴羣臣于太子宫顾志宁谓太子曰天下无事吾父子今日相乐皆此人力也及卒甚悼惜之曰志宁临敌身先士卒勇敢之气自太师梁王后未有如此人也
　　秋七月金罢保安【注见前】兰州【续纲目作兰安考金史地理志有兰州无兰安续网目盖仍夏国传之讹今改正兰州注亦见前】
　　金主谓宰臣曰夏国以珠玉易我丝帛是以无用易我有用也命罢之【后承安中复置】
　　罢虞允文为四川宣抚使
　　帝命选谏官允文以李彦頴【字秀叔湖州徳清人】林光朝王质【字景文兴国军人】对三人皆鲠亮有文学为时所推重帝不报而用曾觌所荐者允文梁克家争之不从允文遂力求去授四川宣抚使进封雍国公陛辞帝谕以进取之方期日防河南御正衙酌酒赋诗以遣之
　　冬十一月金去金银坑冶之税
　　不禁民采
　　【癸巳】九年【金大定十三年】夏五月壬辰朔日食
　　金禁女真人译为汉姓
　　金主尝谓宰臣曰防寜乃国家兴王之地自海陵迁都永安女真人寖忘旧风朕少时尝见女真风俗迄今不忘今之燕饮音乐皆习汉风盖以备礼也非朕心所好东宫不知女真风俗苐以朕故犹尚存之恐异时一变此风非长久之计甚欲一至防寜使子孙得见旧俗庶几习效之又尝御睿思殿命歌者歌女真词顾谓皇太子及诸王曰朕思先朝所行之事未尝暂忘故时聴此词亦欲令汝辈知之汝辈自幼惟习汉人风俗不知女真纯实之风至于文字语言或不通晓是忘本也汝辈当体朕意至于子孙亦当遵朕教诫至是禁女真人毋得译汉姓【未几复以防寜府为上京】
　　冬十月梁克家罢以曾懐【字钦道晋江人】为右丞相
　　克家时独相贵戚权幸不多假借而外济以和至是以议金使朝见受书仪朝廷欲移文泗州示金生辰使完顔襄使正其礼克家以为不可与张説【时説同知枢密院事】不合遂求去出知建寜既而金果不从【説寻知枢密院事既而帝知其欺罔罢之】
　　【甲午】淳熙元年【金大定十四年】春二月少保四川宣抚使雍公虞允文卒【諡忠肃】
　　先是帝密诏趣师期允文奏军需未备帝不乐至是帝遣二介持御札赐之介至而允文卒数日矣诏赠太傅
　　夏四月以姚宪知政事叶衡【字梦锡婺州金华人】签书枢密院事六月宪罢以衡代之
　　衡奏牧守将帅必择材以称其职必久任以尽其材帝从之
　　冬十一月甲申朔日食
　　以龚茂良防知政事
　　茂良除礼部侍郎帝亟进用之手诏问故事有自从官径除执政例遂有是命
　　曾怀罢以叶衡为右丞相兼枢密使
　　衡有才智由小官不十年至宰相人谓出于曽觌
　　【乙未】二年【金大定十五年】夏四月宴辅臣于玉津园
　　帝谓叶衡等曰朝廷用人止论其贤否如何不可有党如唐之牛李其党相攻四十年不解皆缘主聴不明所以至此文宗乃言去河北贼易去朝中朋党难朕常笑之为人主者但公是公非何縁有党又曰近来士大夫好倡为清议此语一出窃恐相师成风便以趋事赴功者为猥俗以矫激沽誉者为清高骎骎不已如东汉激成党锢之风深害治体岂可不戒卿等宜书诸绅
　　秋八月以左司谏汤邦彦为金国申议使九月叶衡罢
　　帝谕执政选使求河南陵寝地叶衡奏邦彦有口辩宜使邦彦请对问所以遣知荐出于衡恨之因奏衡对客有讪上语帝大怒罢衡
　　赠赵鼎太传追封丰国公【谥忠简】
　　髙丽将赵位宠以四十余城叛附金金主不受
　　位宠髙丽西京留守也以慈悲岭【在朝鲜国平壊城东】至鸭緑江【注见前】四十余城叛附于金金主曰朕怀绥万邦岂助叛臣为虐执其使付高丽位宠伏诛
　　闰月以李彦頴参知政事
　　时汤邦彦新进奉使于金冀侥幸集事彦頴奏邦彦轻脱必悮国不从
　　【丙午】三年【金大定十六年】春三月丙午朔日食
　　夏四月金始命增置外府学及京府女真学【京府设学金史选举志及温特赫吉逹传称大定十三年续纲目据世宗纪作十六年今仍之考选举志是年又设诸路府学不止女真学本纪不加分晰续纲目于纲书始命京府设学而目中则専叙女真学今依志改辑　温特赫吉达旧作温廸罕缔逹今改】
　　先是金置太学【大定六年】及是又命增置外府学【其科曰词赋曰经义曰防论谓之进士曰律科曰经童谓之举人曰宏词则制举科也】又有専试女真人科【始于大定四年颁行女真大小字所译经书于是兴女真字学多择明安穆昆内良家于为生于京师廪给九年以国史院编脩温特赫吉逹字学最号精深命教诸生习作诗防后复定为防论】谓之女真进士科又命京师增设女真国子学诸路设女真府学亦同汉进士三年一试之制【又定宗室宰相子程试等第其后二十八年复增置女真太学】
　　夏六月召朱熹为秘书郎不至
　　先是陈俊卿刘珙荐熹为枢密院编脩官累召不至梁克家奏乞褒録之帝曰熹安贫守道亷退可嘉命主管台州崇道观至是龚茂良言熹操行耿介除秘书管台州改官之命正以嘉其亷退顾乃冐进擢之宠是左右望而罔市利也力辞不至防复有言虚名之不可用者遂改主管武夷山冲佑观史浩复荐熹知南康军再辞不许至南康值嵗不雨讲求荒政多所全活间诣郡学引士子与之讲论访唐李渤白鹿洞书院【在江西南康府星子县北庐山五老峯下唐李渤读书庐山常畜一白鹿相随因以名洞南唐于此建学初宋始置书院后废朱熹复建】遗址奏复其旧为学规俾守之
　　汤邦彦有罪流新州
　　邦彦至金金人拒不纳旬余乃引见夹道之士皆控露刃邦彦怖不能措一辞而还帝怒其无状诏流新州自是陵寝之议遂息
　　冬十月立贵妃谢氏【丹阳人】为皇后
　　后防孤鞠于翟氏因冐姓翟及长被选入宫侍太上皇后后以赐帝累册贵妃夏后崩中宫虚位妃侍帝过徳夀宫太上谕帝立之复姓谢氏
　　【丁酉】四年【金大定十七年】春正月髙丽致贡于金
　　髙丽遣使谢金不纳叛金有司奏髙丽所进玉带乃石似玉者金主曰小国无能识辨误以为玉耳且人不易物惟徳其物若复郤之岂政体也
　　二月帝谒孔子庙遂临太学
　　金葬宋辽宗室于河南广宁【本辽奉先军金置府明改卫今为县属奉天锦州府】旧陵
　　三月金免河北山东等路租税
　　河北山东陜西河东西京辽东等十路旱蝗金主诏免其租税又赈东京博索哈斯罕三路尚书省奏三路粟不能周给金主曰朕尝语卿等遇丰年即广籴以为备卿等皆言天下仓廪盈溢今欲赈济乃云不给夫蓄积为国家长计朕之积粟岂欲独用之邪今既不给可于邻道取济自今预备当以为常
　　夏六月罢龚茂良放之英州
　　自叶衡罢茂良行相事【凡再逾嵗帝迄不置相因谓茂良曰吏官近奏三台星不明葢实难其选耳】防帝思史浩自明州召为醴泉观使兼侍讲茂良亦觉眷衰求去帝曰朕以经筵召浩卿不须疑既而曾觌欲以文资録其孙茂良以文武官各随本色防补格法缴进觌因茂良入堂道间俾直省官贾光祖等当道不避街司叱之光祖曰参政能几时茂良奏曰臣固不足道所惜者朝廷大体帝谕觌往谢茂良取光祖于临安府挞之御札宣问施行太遽茂良待罪帝遣使谕复位会觌党谢廓然赐出身除殿中侍御史中书舍人林光朝缴还词头帝怒罢光朝光朝与茂良同里茂良遂引疾求去出知建康犹手疏恢复六事帝曰卿五年不説恢复何故今日及此退朝甚怒曰福建子不可信如此廓然因劾之遂责降英州安置父子卒于贬所
　　秋七月罢王雱从祀孔子
　　九月丁酉朔日食
　　【戊戌】五年【金大定十八年】春正月侍御史谢廓然请禁有司毋以程颐王安石之説取士
　　未几秘书郎赵彦中复疏言科举之文成式具在今乃祖性理之説以浮言游词相髙士之信道自守以六经圣贤为师可矣而别为洛学饰怪惊愚外假诚敬之名内济虚伪之实士风日人才日偷望诏执事使明知圣朝好恶所在以变士风帝从之
　　三月以史浩为右丞相兼枢密使王淮【字季海金华人】知枢密院事赵雄参知政事
　　帝谓浩曰自叶衡罢虚席以待卿乆矣
　　夏四月以陈俊卿判建康府
　　时曾觌王抃甘昪三人盘结擅政进退大臣权震中外士大夫争附之俊卿自兴化赴建康过阙入对因极言三人招权纳贿荐进人才而以中批行之等事且曰去国十年见都城谷贱人安惟士大夫风俗大变帝曰何也俊卿曰向士大夫奔觌抃之门十才一二尚畏人知今则公然趋附已七八不复顾忌矣人才进退由私门大非朝廷美事臣恐二人坏朝廷纪纲废有司法度败天下风俗累陛下圣德帝感其言
　　秋七月太尉提举万寿观李显忠卒【谥忠襄】
　　显忠复官后赐第临安帝常竒其状貎魁杰命绘像阁下及卒赠开府仪同三司【显忠志复中原见忤秦桧屡遭废黜符离之役又为邵宏渊所忌竟无成功】
　　冬十一月史浩罢以赵雄为右丞相王淮为枢密使钱良臣【字友魏华亭人】参知政事
　　枢密都承防王抃建议募补殿步二司军虚额輙捕市人军士乘隙掠取民财浩奏尽释所捕而擒军民首讙呶者送狱狱成议取兵民各一人斩以徇浩又奏始衅者军人也法固当民陆庆童特与抗鬬尔何可同罚帝怒乃求去后有言庆童之寃者帝始悔不从浩言
　　【己亥】六年【金大定十九年】夏旱诏求直言
　　知南康军朱熹上疏【畧曰天下之务莫大于恤民而恤民之本在人君正心术以立纪纲葢纪纲不能以自立必人主之心术公平正大无偏党反侧之私然后有所系而立君心不能以自正必亲贤臣逺小人讲明理义闭塞私邪然后可得而正今宰相台省师傅賔友諌诤之臣皆失其职而陛下所与亲密谋议者不过一二近习之臣使陛下之号令黜陟不复出于朝廷而出于一二人之门名为陛下独断而实此一二人者隂执其柄臣恐莫大之祸必至之忧近在朝夕而陛下独未之知也】帝读之大怒曰是以我为亡也谕赵雄令分析雄言于帝曰士之好名陛下疾之愈甚则人之誉之愈众无乃适所以高之不若因其长而用之彼渐当事任能否自见矣帝以为然诏以熹提举江西常平茶盐
　　【庚子】七年【金大定二十年】春二月魏王恺卒【諡惠宪】
　　恺寛慈为帝深爱虽出于外心毎念之赐赉不絶及卒帝然曰向所以越次建储正为此子福气差薄耳二子櫖柄櫖早卒
　　右文殿修撰张栻卒
