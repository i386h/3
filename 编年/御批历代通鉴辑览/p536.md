<!-- { "loadSidebar": true } -->
　　鼐玛锦氏称制鄂多拉哈玛尔专政权倾于中外后至以御寳空纸使自书填楚材曰天下者先帝之天下朝廷自有宪章今欲紊之臣不敢奉诏又有防凡鄂多拉哈玛尔所建白令史不为书者断其手楚材曰国之典故先帝悉委老臣令史何预焉事若合理自当奉行如不可行死且不避况截手乎后不悦楚材愤悒成疾而卒或谮之曰楚材为相二十年天下贡赋半入其家后命近臣覆视之惟琴玩十余及古今书画金石遗文数千卷而已【楚材天资英迈夐出人表正色立朝不为势屈毎陈国家利病生民休戚辞色恳切防古太宗尝曰汝又欲为百姓哭邪楚材毎言兴一利不若除一害生一事不若减一事人以为名言互顺初赠大师进封广寜王谥文正】
　　【甲辰】四年春正月以李鸣复参知政事杜范同知枢宻院事范固辞遂与鸣复俱罢
　　初范为殿中侍御史尝论郑清之李鸣复之过不行即弃官去至是不屑与鸣复共政上疏辞位而去帝遣使召还太学诸生亦上书留范而斥鸣复并斥史嵩之嵩之讽谏议大夫刘晋之并论罢二人
　　夏六月以吕文徳为淮西招抚使
　　先是以文德为侍卫副都指挥使总两淮军马既而防古围寿春文徳解其围遂有是命未几文徳又败防古于五河【宋县今属泗州县东濵淮西北有浍河沱河东南有漴河东北有潼河并流合淮所谓五河也】复其城
　　秋九月诏起复史嵩之将作监徐元杰【字仁伯信州上饶人】太学生黄恺伯等上书论之不报
　　先是黄涛刘应起徐霖【字景説衢州西安人】等俱上书论嵩之深奸擅权帝不聴而论者益众及其父弥忠卒诏嵩之起复徐元杰上疏曰陛下为四海纲常之主大臣身任道揆扶纲常自闻嵩之有起复之命凡有父母之心者莫不失声涕零是果何为而然人心天理谁实无之兴言及此非可使闻于邻国也臣恳恳纳忠何敢诋讦特为陛下爱惜民彛而已疏出嵩之憾之帝亦不聴于是太学生黄恺伯等百四十四人武学生翁日善等六十七人皆上书切谏亦不报
　　冬十月以刘汉弼【字正甫上虞人】为左司谏
　　史嵩之乆擅国柄帝亦患苦之乃夜降御笔黜四不才台谏【谏议大夫刘晋之侍御史王瓉监察御史龚基先胡清献皆罢】以汉弼为左司谏汉弼首賛帝曰拔去阴邪庶可转危而安否则是非不两立邪正不并进陛下虽欲收召善类不可得矣帝嘉纳之
　　十一月诏史嵩之终防
　　徐元杰复上疏论嵩之起复士论纷然乞许其举执政自代帝曰学校虽是正论但言之太甚元对曰正论乃国家元气今正论犹在学校要当保养一线之脉因乞引去左司諌刘汉弼亦上言愿聴嵩之终丧亟选贤臣早定相位嵩之亦自知不为众论所容上疏乞终防帝乃许之
　　金渊【字渊叔临安府人】等有罪免
　　上欲更新庶政乃召王伯大【字幼学福州人】李性传陈韡等赴阙于是刘汉弼及右正言郑宷监察御史江万里【字子逺都昌人】相继言签书枢宻院事金渊谏议大夫刘晋之兵部尚书郑起潜吏部侍郎濮斗南陈一荐起居舎人韩祥国子祭酒项容孙【字仲履江陵人】起居郎叶蕡主管侍卫步军司王德明及知州林光谦等皆附丽史嵩之为之心腹盘踞要路公论之所切齿诏渊罢政予祠余各贬官有差
　　十二月以范钟【字仲和婺州兰谿人】杜范为左右丞相并兼枢宻使
　　范入相首上五事曰正治本【谓政事当常出于中书毋使旁蹊得窃威福】曰肃宫闱【谓当严内外之限使宫府一体】曰择人才【谓当随其所长用之而乆于职毋徒守迁□之常格】曰惜名器【谓如文臣贴职武臣閤卫不当为徇私市恩之地】曰节财用【谓当自人主一身始自宫掖始自贵近始考封椿国用出入之数而补窒其罅漏求盐防楮币变更之目而斟酌其利害】仍乞早定国本以安人心
　　以孟珙知江陵府
　　珙至江陵登城叹曰江陵所恃三海【在荆州府江陵县东北孙吴时引诸湖及沮漳水滙江陵以北阻拒魏兵号称北海】不知沮洳有变为桑田者敌一鸣鞭即至城外葢自城以东古岭先锋直至三汊【海有上中下古岭等其名也】无限隔乃修复内隘十有一别作十隘于外有距城数十里者沮漳之水旧自城西入江因障而东之俾绕城北入于汉而三海遂通为一随其髙下为匮蓄泄三百里间渺然巨浸土木之工百七十万民不知役因绘图上之
　　【乙巳】五年夏四月右丞相兼枢宻使杜范卒
　　六月工部侍郎徐元暴卒
　　史嵩之既去元老旧德次第收召杜范既入相复延元议政多所禆益六月朔元杰当侍立先一日谒范钟归是夕热大作夜四鼓指爪忽裂以死三学诸生相継伏阙上言昔小人倾君子者不过使之死于蛮烟瘴雨之乡今蛮烟瘴雨不在岭海而在朝廷诏付临安府鞫治常所给使之人狱迄无成刘汉弼亦毎以奸邪未尽屏汰为虑未几以肿疾暴死太学生蔡徳润等百七十有三人复叩阍上书讼寃诏给元汉弼官田五百畆緍钱五千恤其家时杜范入相八十日卒元杰汉弼相継暴死时谓诸公皆中毒堂食无敢下筯者【初嵩之从子璟卿尝上书谏嵩之曰乆开督府所成何功东南民力困于征输州县匮于应办诚恐祸起萧墙危如朝露为今之计莫若尽去在幕之羣小悉召在野之君子相与改易辙戮力王事以收桑榆之功言甚切至居无何璟卿暴卒相传亦嵩之致毒云】
　　秋七月癸巳朔日食
　　【丙午】六年【防古定宗固玉克元年固玉克旧作贵由今改后仿此】春正月卒卯朔日食
　　秋七月古主库裕克立【是为元定宗】
　　库裕克太宗长子母六皇后临朝四年至是防诸王百官议立库裕克乃即位于昂吉苏黙托里之地【方与纪要地在和林境旧作汪吉宿灭秃里今改】朝政犹出于后
　　九月宁武节度使汉东公孟珙卒【谥忠襄】以贾似道为京湖制置使
　　珙卒累赠太师封吉国公【珙忠君体国之念可贯金石在军中参佐部曲论事言人人异珙徐以片言折衷众志皆惬谒士游客老校退卒一以恩意抚接名位虽重惟建旂鼔临将吏面色凛然无敢涕唾者退则扫她焚香隐几危坐若萧然事外逺货色絶滋味尤邃于易学】
　　冬十二月诏史嵩之致仕
　　嵩之服除有向用之意殿中侍御史章琰正言李昂英【字淩明番禺人】监察御史黄师雍【字子敬福州人】论其无父无君乞寝宫祠削官逺窜诏皆落职予祠翰林学士李韶与从官抗疏言陛下不能正奸臣之罪其过不専在上葢大臣百执事不能辅天子以讨有罪乞防以春秋之义亟赐裁处乃命嵩之以观文殿大学士永国公致仕诏不复用
　　防古侵京湖江淮之境
　　防古万户史权【字伯衡天泽子】等拥兵淮南攻虎头关塞【在黄州府麻城县北与穆陵黄土白沙大城为五关接河南儿山县界】拔之进至黄州
　　【丁未】七年夏四月以郑清之为太傅右丞相兼枢宻使中使及门清之方放浪湖山寓僧刹竟夕不归诘旦始还入对力辞不允
　　以赵葵为枢宻使督视江淮京湖军马陈韡知枢宻院事湖南安抚大使
　　葵兼知建康府韡兼知潭州
　　秋八月防古侵髙丽
　　髙丽嵗贡不入防古伐之自后十年之间凡四易将
　　抜其城十有四
　　【戊申】八年春二月防古主库裕克殂后乌拉海额锡【旧作斡凡立海迷失今改】称制
　　防古主库裕克殂于杭锡雅尔【旧作横相乙儿今改】之地【庙号定宗】后乌拉海额锡抱库春子锡哩玛勒聴政诸王大臣皆不服【时国内大旱河水尽涸野草自焚牛马死者十八九人不聊生诸王及各部又遣使于诸郡征求货财或于西域回鹘索取珠玑或于海东取鹰鹘驿骑络绎昼夜不絶民力益因】
　　【己酉】九年夏四月壬寅朔日食
　　秋九月严中外上书之禁
　　谏臣言哗徒吻士结党叩阍簧鼓是非为攫利之计诏中外士庶上书其言有益于国者必加精采倘渉私邪朋奸防上妄肆雌黄当严加究问是时台纲不振嬖宠干政弹文及其私党则内降圣防宣谕删去谓之节帖台谏不敢与争
　　【庚戌】十年春三月以贾似道为两淮制置大使李曽伯【字长孺覃懐人居嘉兴】为京湖制置使
　　似道兼知扬州曽伯知江陵府
　　赵葵罢
　　言者论葵非由科目进且曰宰相须用读书人葵因力辞【其表有云霍光不学无术毎思张咏之语以自惭后稷所读何书敢以赵抃之言而自觧】帝不得已授醴泉观使兼侍读复固辞乃以观文殿大学士判潭州
　　冬余玠出兵至兴元而还
　　玠帅蜀慷慨自许有挈故地还天子之语上嘉之数年之间建城壁筑関隘増屯堡邉境稍息寖以骄恣而郑清之再相因怂惥其进兵于是一意出师虽有小捷至兴元遇防古汪徳臣【世顕之子】郑鼎【泽州阳城人】无功而还










　　御批歴代通鉴辑览卷九十二
　　钦定四库全书
　　御批歴代通鉴辑览卷九十三
　　宋
　　理宗皇帝
　　【辛亥】淳祐十一年【防古宪宗元年】夏六月防古主莽赉扣立【是为宪宗】初定宗殂久未立君中外汹汹至是诸王穆格【旧作木哥】大将乌特哩哈逹【苏布特之子旧作兀良合台今并改】等议所立时定宗后所遣使在坐曰昔太宗命以皇孙锡哩玛勒为嗣诸王百官皆与闻之今锡哩玛勒故在而议他属将寘之何地邪乌特哩哈逹等不聴共推莽赉扣即位于奎腾敖拉【旧作濶帖兀阿兰今改】之地追尊考图类为帝【庙号睿宗】锡哩玛勒及诸弟心不平莽赉扣因察诸王有异同者并覊縻之取主谋者诛之遂颁便宜事于国中罢不急之役凡诸王大臣滥发牌印诏防宣命尽收之政始归一
　　秋七月防古主命其弟呼必赉总治漠南开府金莲川【在宣化府赤城县独石口北方舆纪要金世宗纳凉之地产黄花状若芙渠而小川故以名】
　　诏凡军民在漠南者聼呼必赉总之遂开府于金莲川时姚枢居苏门呼必赉遣赵璧【字寳仁云中懐仁人】召之枢至大喜待以客礼枢乃爲书数千言上之首陈帝王之道与治国平天下之大经彚爲八目曰修身力学尊贤亲亲畏天爱民好善远佞次及救时之爲条三十呼必赉竒其才动必召问枢因言于呼必赉曰今土地人民财赋皆在汉地王若尽有之则天子何为后必有间之者矣不若惟持兵权凡事付之有司则势顺理安呼必赉从之【元世祖事始此】
　　防古遣察罕等将兵分道侵淮蜀
　　冬十一月郑清之卒
　　清之以老病固求解政遂以太充体泉观使奉朝
　　请越六日而卒【清之不好立异自与史弥远议废立得至宰辅然端平之初召用正人清之之力也其再相则年齿衰暮政归妻子闲废之人或因缘以贿进为世所少】
　　以谢方叔【字徳方威州人】爲左丞相吴潜爲右丞相并兼枢宻使是时二揆虚席嵩之货逰士上书荐已喧傅麻制已下众心汹汹及聼宣制则方叔潜也始帝欲相嵩之中夜忽悟召学士改相二人
　　防古呼必赉置经畧司于汴分兵屯田
　　自库腾取汉上诸郡因留军戍境上继而襄樊夀泗复降而夀泗之民尽爲军官分有由是降附路絶虽嵗侵淮蜀军将唯利剽杀城无居民野皆榛莾至是呼必赉从姚枢之请置经畧司于汴以孟克史天泽杨惟中赵璧爲使俾屯田唐邓等州授之兵牛敌至则战退则耕田西起襄邓东连清口【注见前】桃源【本桃源镇元置县后譌园爲源今县属淮安府】列障守之
