<!-- { "loadSidebar": true } -->
　　尚书左丞孔坦司徒司马【司徒属有司马】陶回【丹阳人】言于司徒导请及峻未至急断阜陵【注见前】守江西当利【浦名在江南和州东】诸口导然之庾亮不从至是峻使其将韩晃等袭陷姑孰亮方悔之京师戒严假亮节都督征讨诸军使左将军司马流将兵据慈湖【在太平府当涂县北】以拒之宣城【晋郡今江南寜国府是】内史桓彞欲起兵赴朝廷长史禆恵谓郡兵寡弱山民易扰宜且案甲以待之彞厉色曰见无礼于君者若鹰鹯之逐鸟雀今社稷危逼义无宴安遂进屯芜湖韩晃击破之因攻宣城彞退保广徳【呉郡今江南广徳州是】徐州刺史郗鉴欲帅所领赴难诏以北冦不许
　　【戊子】三年【后赵太和元年】春正月温峤以兵赴难至防阳【晋郡治柴桑今江西九江府是汉防阳在黄州注详前】尚书令成阳公卞壸督军讨峻战败死之庾亮奔防阳峻兵犯阙
　　温峤欲救建康军于防阳韩晃袭司马流于慈湖流败死峻济自横江台兵屡败【陶回谓庾亮曰峻知石头有重戍必向小丹阳南道步来宜伏兵邀之可一战擒也亮不从峻果如回言而夜迷失道无复部分亮始悔之朝士多遣家人入东避难左卫将军刘超独迁妻孥入居宫内】诏以卞壸都督大桁【即朱雀航以秦淮诸航此为之最故名】东诸军及峻战于西陵【在江寜县西】大败峻攻青溪栅【在今上元县东北寰宇记溪泄元武湖水南入秦淮】壸又拒击之峻因风纵火烧防省诸营皆尽壸背痈新愈疮犹未合力疾战死二子眕盱亦赴敌死其母抚尸哭曰父为忠臣子为孝子夫何恨乎丹阳尹羊曼黄门侍郎周导庐江太守陶瞻【侃之子】力战死亮及郭黙赵俱奔防阳【亮将行顾谓侍中钟雅曰后事深以相委雅曰栋折榱崩谁之咎也】峻兵入台城【即苑城注见前】司徒导谓侍中禇翜【色洽切字谋远阳翟人】曰至尊当御正殿翜即入閤抱帝登太极前殿导及光禄大夫陆晔荀崧尚书张闿共登御牀卫帝刘超钟雅及翜侍立左右太常孔愉朝服守宗庙峻兵既入叱翜令下翜呵之曰苏冠军来觐至尊军人岂得侵逼峻兵不敢上殿突入后宫宫人皆见掠夺府藏一空【或谓钟雅曰君性亮直必不容于防盍早为计雅曰国乱不能匡君危不能济各遯逃以求免何以为臣】峻以王导有徳望犹使以本官居己之右以祖约为太尉峻自录尚书事弋阳王羕诣峻称述功徳峻复以为太宰西阳王【温峤闻建康不守号恸人有候之者悲哭相对庾亮至寻阳宣太后诏以峤为骠骑将军开府仪同三司峤曰今日当以减贼为急未有功而先拜官何以示天下遂不受峤素重亮亮虽奔败峤愈推奉分兵给之】
　　三月皇太后庾氏以忧崩峻南屯于湖
　　明穆皇后
　　夏五月温峤以陶侃入讨峻峻迁帝于石头郗鉴王舒来赴难
　　温峤将讨峻与庾亮互相推为盟主峤从弟充曰陶征西位重兵彊宜共推之峤乃遣督防王愆期诣荆州邀侃同赴国难侃犹以不预顾命为恨峤屡说之乃遣督防袭登帅兵诣峤峤有众七千于是列上尚书陈峻约罪状移告征镇洒泣登舟侃复追登还峤遗书曰近已移檄逺近言于盟府惟须仁公军至便齐进耳今乃反追军还或者遂谓仁公缓于讨贼此声难追愿深察之愆期亦谓侃曰峻豺狼也如得遂志公宁有容足之地乎侃感悟乃戎服登舟兼道而进郗鉴在广陵得诏书即流涕誓众入赴国难【鉴遣将军夏侯长等间行谓峤曰或闻贼欲挟天子东入会稽当先立营垒屯据要害既防其逸又防贼粮运然后清野坚壁以待贼贼攻城不拔野无所掠必自溃矣峤深以为然】侃至寻阳议者谓侃欲诛亮以谢天下亮甚惧用峤计诣侃拜谢【侃止亮曰庾元规乃拜陶士行邪亮引咎自责侃乃释然曰君侯修石头以拟老子今日反见求邪】遂同趣建康戎卒四万峻闻之自姑孰还迁帝于石头司徒导固争不从【帝哀泣升车时大两泥泞刘超钟雅步侍左右峻给马不肯乗而悲哀慷慨峻恶之峻以仓屋为帝宫日肆丑言超雅与荀崧华恒丁潭等不离帝侧时饥馑峻问遗超一无所受缱绻朝夕臣节愈恭虽居幽厄之中犹启帝授孝经论语华恒字敬则平原髙唐人丁潭字世康防稽山隂人】导宻令张闿以太后诏谕三吴使起义兵会稽内史王舒使庾氷【字季坚亮之弟】将兵一万西渡浙江于是呉兴太守虞潭【字思奥余姚人】吴国内史蔡谟【字道明考城人】义兴太守顾众【字长始吴郡人荣族弟】等皆应之峻遣其将管商等拒之峤以南兵习水峻兵便歩令将士有上岸者死防峻送米万斛馈祖约毛寳【字硕真阳武人】为峤前锋告其众曰兵法军令有所不从今视贼可击乃不上岸击之邪率众袭取之约由是饥乏峤表寳为庐江太守侃表舒潭监浙东西军事郗鉴都督扬州八郡军事鉴遂帅众渡江与侃等防舟师直指石头峻望之有惧色侃部将李根请筑白石垒【在上元县西北本名白石陂后于此设城因曰白下城】侃使庾亮守之峻攻之不克舒等数战不利侃乃令鍳退据京口立大业【里名在镇江府丹阳县北】曲阿【注见前】庱亭【在常州府武进县西三国呉志孙权射虎于庱亭即此】三垒以分峻兵势祖约遣祖涣桓抚袭湓口【湓水入江之处在江西九江府德化县西亦曰湓浦】毛寳中流矢贯髀彻鞍寳使人蹋鞍拔箭血流满鞾还击破走之
　　六月峻分兵防宣城内史桓彞死之
　　桓闻京城不守进屯泾县【注见前】禆惠劝与峻通使以舒交至之祸彝曰吾受国恩义在致死焉能忍耻与逆臣通问如其不济此则命也彝遣将军俞纵【宣城人】守兰石【地名在寜国府泾县东】韩晃攻之将败左右劝退军纵曰吾受桓侯防厚当以死报吾之不可负桓侯犹桓侯之不可负国也力战而死晃遂进军至是城防执彞杀之
　　秋九月陶侃温峤讨峻于石头峻伏诛峻弟逸领其众西军与峻相持乆不决温峤军食尽贷于陶侃侃怒欲西归峤曰师克在和古之善教也峻约小竖防逆滔天何忧不灭奈何舍垂立之功设进退之计乎且天子幽逼社稷危殆乃臣子肝脑涂地之日今之事势义无旋踵譬如骑虎安可中下哉公若违众独返人心必沮义旗将回指于公矣毛寳及竟陵太守李阳亦皆说侃侃乃分米五万石以饷峤军寳烧峻句容【汉县今属江寜府】湖孰【汉县隋废故城在今上元县】积聚峻军乏食侃遂不去韩晃等急攻大业垒侃将救之长史殷羡【字洪乔陈郡长平人】曰吾兵不习步战不如急攻石头则大业自解侃从之督水军向石头亮峤帅步兵万人从白石南上峻逆战乗醉突陈不得入将回马踬侃部将斩之三军皆称万嵗余众大溃峻司马任譲等共立峻弟逸为主闭城自守峤乃立行台布告逺近凡故吏二千石以下皆令赴台于是至者云集
　　冬十二月后赵王勒大破赵兵于洛阳获赵主曜以归杀之
　　先是后赵石虎攻赵蒲坂赵主矅击破之遂攻石生于金墉襄国大震至是勒欲自将救洛阳程遐等固諌勒大怒按剑叱遐等出【谓臣下曰庸人之情皆谓曜锋不可当曜带甲十万攻一城而百日不克师老卒怠以我初鋭击之可一战擒也若洛阳不守曜席卷而来吾事去矣】乃使内外戒严命石堪等防荥阳石虎进据石门【在开封府河隂县西北水经注汉灵帝于敖城西北垒石为门以遏浚仪渠口谓之石门】勒自统歩骑济河至成臯勒见赵无守兵大喜卷甲衔枚诡道兼行出于巩訾【注俱见前】之间曜专与嬖臣饮博不抚士卒左右或諌曜以为妖言斩之俄闻勒自来色变使释金墉之围陈于洛西众十余万南北十余里勒望见曰可以贺我矣帅步骑四万入洛阳城虎引步卒攻赵中军堪以精骑击其前锋大战于西阳门勒躬擐甲胄出阊阖门夹击之曜素嗜酒至是将战饮数斗至西阳门挥陈就平地堪因而乗之赵兵大溃曜昏醉坠马为堪所执勒乃下令班师曜至襄国勒严兵围守使曜与其太子熈书谕令速降曜但敕熈与诸大臣匡维社稷勿以吾易意勒乃杀之
　　【己丑】四年【是嵗赵亡大国一后赵小国二成凉凡三僣国】春正月冠军将军赵拔歴阳约奔后赵
　　先是后赵攻夀春约众溃奔歴阳至是歴阳为所拔约率其左右奔后赵明年后赵主勒诛约夷其族【初祖逖有胡奴曰王安甚爱之在雍邱谓曰石勒是汝种类厚资遣之安仕赵为左卫将军及约诛安叹曰岂可使祖士雅无后乎乃徃观刑窃取逖庻子道重匿之及石氏亡复归江南】
　　赵太子熈奔上邽后赵取长安
　　熈与南阳王奔上邽闗中大乱蒋英拥众数十万据长安遣使降于后赵石生率众赴之
　　二月诸军讨逸诛之及西阳王羕
　　初苏逸使任让将兵入官收右卫将军刘超侍中钟雅帝抱持悲泣曰还我侍中右卫让夺而杀之至是诸军攻石头建威长史滕含【南阳西鄂人脩之孙】大破其兵获苏逸韩晃斩之含部将曹据抱帝奔温峤船羣臣见帝顿首号泣请罪杀西阳王羕陶侃与任让有旧为请其死帝曰是杀吾侍中右卫者不可赦也乃杀之司徒导入石头令取故节侃笑曰苏武节似不如是导有慙色
　　以禇翜为丹阳尹
　　时宫阙灰烬峤欲迁都豫章三吴之豪请都防稽导曰孙仲谋刘元徳俱言建康王者之宅古之帝王不必以丰俭移都茍务本节用何忧凋敝且北防防魂伺我之隙一旦示弱窜于蛮越惧非良计今特宜镇之以静羣情自安由是不复徙都而以翜为丹阳尹翜収集散亡京邑遂安
　　三月以陶侃为太尉郗鉴为司空温峤为骠骑将军开府仪同三司庾亮为豫州刺史
　　论平苏峻功侃鉴峤以下封拜有差諡卞壸曰忠贞其二子眕盱及桓彝刘超钟雅羊曼陶瞻皆加赠諡侃以江陵偏逺移镇巴陵朝议欲留峤辅政峤以导先帝所任固辞又以京邑荒残留资蓄具器用而后还藩庾亮泥首谢罪欲阖门投窜山海帝手诏慰谕曰此社稷之难非舅之责也亮乃求外镇自効遂以为豫州刺史出镇芜湖【侃之讨□也独湘州刺史卞敦拥兵不赴又不给军粮侃奏请槛车收付廷尉司徒导以防乱之后宜加寛宥乃以敦为广州刺史敦忧愧而卒】
　　夏四月骠骑将军始安公温峤卒【谥忠武】
　　峤卒以峤军司刘为江州刺史陶侃郗鉴皆言非方伯才王导不从矜豪纵酒不恤政事将军郭黙袭杀之诬以大逆传首京师陶侃闻江州乱即日举兵讨黙黙将黙以降斩之
　　秋八月后赵石虎攻拔上邽杀赵太子熈遂取秦陇赵南阳王帅众数万自上邽趣长安石生拒守虎救之大破赵兵乗胜追击上邽溃虎执熈及等以下三千余人皆杀之于是蒲洪姚弋仲俱降于虎秦陇悉平【前赵自刘渊僣号至曜亡凡五主合二十一年　是后后赵止称赵】
　　代王纥那出奔宇文部翳槐【魏烈帝】立
　　翳槐郁律之子也【既立遣其弟什翼犍为质于赵以请和】
　　【庚寅】五年【赵建平元年】春二月赵王勒称赵天王以石虎为太尉封中山王
　　赵羣臣劝勒即皇帝位勒乃称大赵天王行皇帝事立妃刘氏为皇后世子【字大雅】为太子子宏为大单于中山公虎为太尉进爵为王【虎私谓其子邃曰吾身当矢石二十余年以成大赵之业大单于当以授我乃与黄吻婢儿念之令人气塞不能寝食待主上宴驾后不足复留种也中书令徐光以虎雄暴多诈劝勒渐夺其权程遐亦以为言勒心然之而未能从】
　　秋九月赵王勒称皇帝
　　时赵将郭敬防襄阳迁其民于沔北城樊城【注见前】以戍之
　　【辛夘】六年春三月壬戍日食
