<!-- { "loadSidebar": true } -->
　　今年初冬，已见淤淀却河道，阻滞舟船处甚多。若谓通江、淮之运，即益见其有害无利，自江、浙、淮、汴入黄河，顺流而下，又合于御河，计每岁所运江、淮之物，必不能过一百万斛。臣勘会前年自汴入黄河，运粳米二十二万五百余石，至北京下卸，据押茶纲供奉范九嚱九月一日到运河口，为浅涩无水住滞数日，遂只于黄河顺流下至北京马陵渡般卸茶入城，水路快便，早得了当。止用钱四千五百四十余贯，和雇车乘般至城中，临御河仓贮纳。若般一百万斛至北京，只计陆龏钱一万五六千贯。若却要于御河装船，般赴沿边，无所不可，用力不多，所费极少。臣勘会得所开运河口并置闸，自去秋至今年四月终，已役过一百一十四万六千余工，五月后至冬闭口所用人工不在此数。自今年正月后至九月终，已使过物料一百二十余万，钱粮计七万七千余贯石，十月后至闭口所费物料不在此数。又特置河清兵士六百人，每岁衣粮约用二万七八千贯、石、匹、两。所置河清六百人，乃云诸埽各取七人，可充六百之数，诸埽即未销添填，此乃欺诞之语。如七人是诸埽额外剩数，即便合省罢，减得岁费衣粮，诸埽既是关人，相次便须添填。其六百人终是创增请受，只要时下欺诉。又称费用物料，全类汴口，每岁所要梢草、椿橛、竹索，就小计之，合用百余万数。假使黄河入御河无决溢浅淤之患，每年般得及一百万石，其费与顺河而下至北京，止费龏钱一万五六千贯般至御河，其利害明白可见。
　　臣又勘会去年冬，都水外监丞更擘画于北京黄河新堤第四埽第五铺开置水口，放水入御河，以通行运，此策尤为乖簄。其所欲置口处，乃是熙宁四年秋黄河下御河之处，是时朝廷选差近臣，并判都水监官督役修塞，所费不赀，仅能闭塞。大名、恩、冀之人，被害尤甚，以至回移人使驿亭道路，讫今疮痏未平。今又建言，欲于其处开口导黄河水入御河，都水监差官计会转运司并大名两通判，同诣第四埽相视，觽皆知其不可，然不敢斥言其害，恐忤建谋之官，止作迁延之计，回报水监云：俟修御河堤防完固，方议开置河口。况从来御河堤道，宛如蔡河之类，若欲吞纳河水，须至如汴岸增修，犹恐不能制畜，盖地势倾泻，为害不细。濒河州县之人为未见定议，至今忧恐。乞朝廷委清强官相视利害，并令议可否，庶使人户安居。
　　又言：
　　臣以开引黄河透御河不便，已具札子开陈。窃以今水监之官，尤为不职，皆不熟计利害，容易建言，惟望侥幸恩赏，多从其请，便为主张。中外虽知其非，不敢异议，以避沮害之责。事若不效，建言之人都无谴罚，如前时两议清汴，已有劳费，并无成功，朝廷置而不问。范子奇乞冬月不闭汴口，是年蹙凌，上下救护，昼夜打凌，不胜寒苦，终致府界蹙破汴岸。自来汴岸止是夏秋水大，容有决溢之理，即未尝有冬深决溢之患。后来朝旨却令冬前闭口，显是因不闭汴口，致蹙凌坏堤。当时止罪县界堤防之官，而子奇全不责问，仍不害其进用，士论不平，无如之何。臣谓今之水官，更当澄清选择，况朝廷物力未丰，不当更容狂妄之人横费生民膏血也。彦博两奏，皆系九年，但不得其实月日。因奏称今年初冬，并附十月末。十二月一日命熊本相度卫州运河利害，又略具博云云，或存一去一。
　　先是，御史蔡承禧言：
　　访闻邓润甫上章，乞参用旧人，又乞除二府，又乞用恬默持重之人。外议喧传，以为实有此论。臣与润甫同为陛下耳目之臣，固不当论其非是，然事系国体，臣居言责，不敢私顾形迹，不以悉陈。臣窃以自古人君，必因所遇之时，以用所得之士。当天下无为之际，则所用者多□闲博厚之人，而其弊尝至于偷堕而事日因循；方天下有事之时，所用者多精明强敏之士，而其弊尝至于峭刻而仁恩簄削。以赵、魏之老而治滕、薛，则苟简之患不胜；以滕、薛大夫而治赵、魏，则烦滋之害立见。汉武内崇经术，外攘夷狄，而不可用晋室浮虚之臣，晋武□容臣下，放弛纲纪，而不能用汉庭材智之士。故有国者相时而择士，明君必量职以授人。
　　伏睹陛下即政以来，嫉时已久，思除历世之弊，务振非常之功。作兴人材，绳督吏职，无论于旧，不间于新，取材则小臣皆得以面陈，去害则大臣不可以幸贷。有善不嫌于亟进，有恶不□于速降。故理财治农之方，求之近古而未有；养士训兵之法，蠹于百年而一新。然其兴事之初，尚多徇俗之士，自不孚于正道，顾胥动以浮言，或初是而卒非，或本同而末异。以持循为适治，以拱默为安常。陈事则是于古而忘于今，语治则丧其精而守其稗。以匪懈夙夜为希旨，以不顾毁誉为躁求。髃谤万端而无穷，圣虑一志而不惑。争之积日而纔定，勤以累年而粗成。今若以傲上从康为可贤，以违道干誉为当进，非惟交戾于政体，恐遂渐变于时风。「求旧」之言，虽云有据，书曰「人惟求旧」又曰「图任旧人」，乃盘庚一时之诫言，非先王政治之本意。今润甫不根于实，不考其由，不论其人之是非，不言其器之适否，概以新旧为说，必分先后以庸。是则尧之共、鲧久任而不复，元凯之进登，汉之绛、灌常用而固宜，终、贾之削逐。【八】唐太宗必专用敬宗、义府，而王珪、马周宜毕世屏除。唐明皇必祗尊姜皎、王琚，而宋璟、姚崇可终身□废。建言若此，其意谓何？
　　臣又闻惟人君然后专驭臣之权，为冢宰然后总诏王之义，非所宜言者寘法，越俎代庖者有诛。御史，肃臣工而执法者也，天子曰辟而勿辟，天子曰宥而弗宥。谏官，正人主而补阙者也，故天子有争臣七人，虽无道不失天下。又曰「天下有道，礼乐征伐自天子出」，礼乐必自天子出【九】，变习俗故也；征伐必自天子出，命大臣故也。今润甫职在谏司，乞除政府，殆不知其所职，亦何足以备官二府。固圣虑之所关，大臣非近列之宜荐。以臣度其所谓，可以见其厥心。第祗拜其一员，亦足收为私惠，考其志向，足见倾邪。臣又闻周礼曰「以庸制禄，则民兴功」，而不曰以能制禄者，能而不为用，则先王所不得而赋禄。方文王之能官人，诗人作棫朴以美之曰：「济济辟王，左右趣之。」盖古之圣王以髦士奉璋，左右趣之，为美也。成王能持盈守成，诗人为假乐以嘉之曰：「百辟卿士，媚于天子，不懈于位，民之攸塈。」盖古之贤士，又以媚于天子，不懈于位之为懿也。臣观文王之盛时，而成王之治际，皆以「左右趣之」之为美，咸以「媚于天子」之为嘉。今使相与言于朝曰「我恬而不进为嘉」，相与诫于觽【一○】曰「我默而不语为美」，则孰与治天下之事？孰与成天下之功？
　　又闻古之善治天下者，必曰兴能，次曰举逸民，修废官。逸民者，朝廷之偶遗，而非自以异世离俗也，不闻曰兴恬。古之盛世，询事考言，又曰知言以知人，而不曰考其缄默。议论若此，簄鄙可知。盖贤者必知命而不疑，能者必知时而自竭。知命则或显或隐，而非系于一曲；知时则有用有舍，而岂蔽于一隅。王陵具体之戆，不若陈平之一奇；周勃没齿厚重，不若张良之一策。是则有才能者未必恬默持重，恬默持重者未必实有才能。若信其言，实害于政。且今救敝理剧拯棼，尤须勤事之人，岂容玩世之士？彼恬矣默矣，何补于天下之事【一一】，而又逐逐以爵禄予之乎？臣观润甫秉笔，粗娴辞章，持论本无体理。庸回当路，而初无一言；默逐已行，而惧有后忧，谬为塞责之言，深怀济恶之计。访闻其言，曰吕惠卿之贬，已去不仁；又曰练亨甫之黜，尚为未善。此乃阳为诋斥而阴幸报复，内荏奸谄而外示刚方，所谓假直以售邪，托真而贾伪。加以罢软畏懦，束之高阁而有余；观望憸壬，投诸四裔而为晚。其润甫见任典诰、司谏二职，若以公议，不合冒居。臣辄轻言，望赐宸断。
　　及润甫迁中丞，承禧三奏，乞免台职。诏不许。惠卿贬在八年十月二日，亨甫黜在九年十月九日，润甫为中丞在九年十月五日。承禧此章，不得其月日，其称惠卿贬及亨甫黜，则时固可考，既不可附九年十月九日以前。按承禧有乞避润甫三状，皆称十月末。时政记载承禧乞免台任第一状，在十一月九日。
　　注　　释
　　【一】祖之与孙「之」字原脱，据阁本补。
　　【二】己丑原作「己巳」，据阁本改。
　　【三】径赴浙西新任「径」原作「经」，据阁本、活字本改。
　　【四】降出惠卿元缴安石之书「之」，阁本作「私」。
　　【五】果无此语「无」原作「然」，据阁本改。
　　【六】天下事变有不得尽闻「得」字原脱，据阁本补。
　　【七】舒光禄「禄」原作「录」，据阁本及下文改。
　　【八】终贾之削逐本句语意不完，疑有脱文。
　　【九】礼乐必自天子出「自」字原脱，据阁本补。
　　【一○】相与诫于觽「觽」原作「家」，据阁本改。
　　【一一】何补于天下之事「事」原作「士」，据阁本改。
续资治通鉴长编
卷二百七十九
卷二百七十九
　　起讫时间 起神宗熙宁九年十一月尽是年十二月
　　卷　　名 续资治通鉴长编卷二百七十九
　　帝　　号 宋神宗
　　年　　号 熙宁九年（丙申，1076）
　　全　　文
　　十一月癸丑朔，御史彭汝砺言：「夫潜神于一堂，而欲以周知四海之远；制法于一日，而欲施及万世之久。夫岂一耳目手足之力哉，惟在尽人谋而己。惟陛下益广言路，以通下情，下情通，则忠谋日至，而利害之迹、邪正之实，不得隐于天听矣。盖事系于天下，则当与天下共之；用系于觽人，则当与觽人共之。此非可以私也。臣观朝廷近岁用言之道，同之，则觽誉之以为奇材【一】，为知治体而果用之；异之，则觽愚之以为同俗，为不知变而果废之。夫是非在理，不在同异，使同之而有所附焉，则虽同乃所以为欺也；异之而有所取焉，则虽异乃所以为忠也。夫上所好恶，民之表也，上惟同之为好，则民亦以同为贵；上惟异之为恶，则人亦以异为贱。人不能无贤不肖，事不能无利害，而人人雷同以可不可为一，则将沮君子而为小人，将饰罪而为功，虚方欺而为实，利方诈而为义。末流之敝，臣恐不可胜治矣。惟陛下深为天下屈意听纳，以答天变，以同民忧。」朱本谓汝砺疏无施行，合删去。今刊新本仍具载之。
　　枢密院言，熙河驻泊兵岁满，当以在京虎翼等指挥代之。上批：「卫兵已少，若于京师取足，必恐日益朘减，可在京步兵止差十二指挥：神勇、宣武、广勇各一指挥，虎翼九指挥。」
