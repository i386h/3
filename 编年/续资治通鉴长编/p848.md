<!-- { "loadSidebar": true } -->
　　参知政事、右谏议大夫冯京守本官知亳州，权发遣户部副使王克臣追一官，司封郎中、集贤校理丁讽落职监无为军酒税，著作佐郎、秘阁校理王安国追毁出身以来文字、放归田里，内殿承制杨永芳追一官，汀州编管人郑侠改英州。御史台吏、前庆州录事参军杨忠信，检院吏孔仲卿，抚州进士□无至，并决杖编管，忠信郴州【二】，仲卿邵州，无至永州，忠信仍除名，永不睳用。侠既窜汀州，人多怜之，或资其行。吕惠卿憾侠不置，且恶冯京异议，欲藉侠以排去京并及王安国，乘间白上曰：「侠书言青苗、免役、流民等事，此觽所共知也；若言禁中有人被甲登殿诟骂，此禁中事，侠安从知此？盖侠前后所言，皆京使安国导之。」禁中有人被甲登殿事，据侠言行录，当是宿州狂人孙真也，事见九年五月三日戊午。据林希野史载，孙真事乃是九年四月一日，与郑所言绝不相关，当别有被甲登殿者，非孙真也。野史「真」作「珍」，其注在九年五月三日真决配沙门岛【三】时。
　　上亦疑焉，他日，问京曰：「卿识郑侠乎？」对曰：「臣素不识侠。」侍御史知杂事张琥闻之，阴访求京与侠交通状。或语以京尝从侠借书，遗之钱米，琥即劾奏：「京，大臣，与侠交通有迹，而敢面谩云不识。又侠所言朝廷机密事，非京告教，何得闻此？」上以章示京，京对「实不识，乞下所司辨」。琥又言：「侠自言京为之主。按京身为辅弼，政事有所未便，自当廷议可否，岂宜怀贰，阴结小人？若京实无此，侠当坐诬大臣之罪。侠虽逐，而京之事状未明，乞追侠付狱穷治。」诏送御史台，京乃言：「侠事因琥案劾【四】，则御史官属不得无嫌，且朝廷不过欲见臣与侠有无往还问遗实迹耳。乞治于他司，或遣官就御史台根究。」诏知制诰邓润甫同推究。琥请遣奉礼郎舒亶乘驿追侠于陈州，索其橐中文字，悉封上之。狱官又掠治侠，令具疏所以交通者，皆捕送狱。僧晓容善相，多出入京家，亟收系考验，取京门历阅视宾客，无侠名。润甫【五】等深探侠辞，多所连引，狱久不决，台官皆不得归家【六】。旧录：七年十一月二十二日丙辰，上批：「御史台推郑侠事，追逮命官甚觽，而承制官司并不锁台守宿，间归私家，可令具状以闻。」朱本签贴云【七】：本台奏每夜轮三院直官与差制官一员或二员，皆宿，各不接见宾客。进呈讫，合删。今附注此。
　　上以其枝蔓，有诏趣结绝，琥又言：「侠事连京，理须考实，而证左有所畏望，未肯尽情通说。勘司又被旨催迫，无缘穷究。况侠毁斥朝政，姗骂大臣，非有所恃，安敢如此？若不推见事情，明正国典，则小人朋比，何以禁止？乞令尽理根究。」从之。时十二月丙戌也。
　　侠素师事王雱【八】，而议论常与雱异，与安国同非新法，安国亲厚之。尝谓安国曰：「侠前后以书谏丞相，不听，得无为人所误？」安国曰：「安国言且不听，子言彼岂肯信乎？彼作一事，必得四海九州岛怨怒，然后行之，何谓为人所误。」及侠上书，安国索其草视之，侠不与，安国曰：「能言之者子也，能揄扬、流布于人者我也。子必以其草示我【九】。」侠曰：「已焚之矣。」侠诣登闻检院上书，讽判检院，延坐与啜茶【一○】，询其所言，称奖之。讽又尝见京语及侠，京称侠文辞甚佳，小臣不易敢尔。侠监安上门时，克臣为盐铁副使荐之。其逐也，有求于克臣，克臣命长子公约【一一】谕次子驸马都尉师约馈之，师约曰：「师约连姻帝室，不敢与外人交，请具白金，大人自遗之。」克臣从之，遗侠以白金三十两。侠往辞安国，安国谓曰：「子可谓独立不惧矣。」于是，台司鞫讽、安国及克臣子公约等，安国初不承，狱吏引侠使证之，侠见安国笑曰：「平甫居常自负刚直，议论何所不道，今乃更效小人欲为诋谰邪？」安国即承。永芳、忠信、仲卿、无至皆尝与侠游者也。狱既具，上以京大臣，令推究官取信否状，并问克臣、京等，皆引罪。润甫及中丞邓绾疏：「侠肆意谤讪朝廷，议罪投之远方，此人臣之所共嫉。克臣以戚里受国厚恩，知侠国之所弃，而资给之。安国以下士擢置文馆，而奖激狂妄，非毁其兄。及永芳、忠信等传言惑觽，尤为可恶。虽犯在赦前，及元非朝旨推究之人，据其情状，不可不惩。」遂罢京政事，侠远徙，讽等皆得罪，晓容勒归本贯。吕惠卿议当侠大辟，上曰：「侠所言非为身也，忠诚亦可念，岂宜深罪？」始，惠卿事安石如父子，安国负气，恶其憸巧，数面折之，惠卿切齿。及安石罢相，引惠卿辅政，惠卿遂欲代安石，恐其复来，乃因侠狱陷安国，亦以沮安石也。安国既贬，上降诏谕安石，安石对使者泣。及再入相，安国犹在国门，由是安石与惠卿交恶。侠虽荐京宜为宰相，然实不识京。侠又称元绛、孙永、王介凡四人，自言识绛，余皆未识，而琥等独斥京，盖希惠卿风旨也。此段用王安国本传、司马光记闻、朱墨两录，并郑侠言行录删修。郑侠言行录云：侠既停门局，本候郊霈调官出京，曰：「见髃臣诬罔天听，怀不能已。」复取唐书魏征、姚崇、宋璟及李林甫、杨国忠、卢□传为两轴，题其一曰正直君子社稷之臣事业图，其一曰邪曲小人容悦之臣事业图迹。在位臣僚欺君误国之事，暗合林甫辈而反于姚、宋者，各以类标题，复为书上之：「事皆画一。如大臣对御，以三路流民之因【一二】，皆为南北下各有田，若北旱则南，南荒又北。此皆诬罔上听。臣乞勘会河东北、陕辅之民，自去冬今春流移至今不已，何人是南方有田者？又闻大臣奏对，多以天旱民流、百物失所、四方背畔、兵革不息为有天数。臣乞问其人为学周公邪【一三】，学孔子邪，学孟子邪？周公作无逸，历陈人君之享国，或三四十年，或五六年，皆由『严恭寅畏天命』。『治民祗惧【一四】』则有永；『不知稼穑之艰难，不闻小人之劳』则有短。又曰『惟不钦厥德，乃早坠厥命』。使周公相陛下，而天旱民流、百物失所、四方兵革不息如此，周公曰天数乎？孔子告哀公曰：『存亡祸福，皆己而已，天灾地妖【一五】，不能加也。』孟子告梁惠王曰：『杀人以刃与政，有以异乎？』又曰：『王无罪岁。』使孔、孟相陛下，而天旱民流、百物失所、兵革不息如此，孔子、孟子亦曰天数乎？然则髃臣所为学者，皆非周公、孔子、孟轲之道，而所以相陛下者，皆非周公、孔子、孟轲之存心，则陛下独立无臣，何以为天下？臣所谓无臣者，非无髃臣也，无大臣也。所谓大臣者，非谓大□高盖、日食万钱以自肥腯者，以道事君，不可则止而已。若高爵重禄则总归于己，清资美职则分授子弟，中使相望于衢路，黄金并聚于私室，而天旱民流、百物失所、四方背侮、兵革不息，则曰天数，此为大臣，则屠沽仆隶，谁不克为？」又言：「当今台谏譬如刍灵木偶人耳。」又言：「禁中有被甲登殿等事，愿陛下登宣德门宣示臣庶。臣之所言是邪，乞惩戢近臣，毋得公肆欺诞以危社稷；所言非邪，乞斩臣于觽人之前，以塞流言汹汹之路。」奏入，执政大怒，言于上，以为谤讪朝廷，追毁出身以来文字，送汀州编管。侠既行，吕惠卿入对，上问：「郑侠一小官，如青苗、免役等事，容于道路闻之，至如被甲登殿、禁中君臣对面言之，何闻之速且详？」惠卿对曰：「侠前后所言，皆冯京手录禁中事，使王安国持示导之使言也。」京与惠卿同列，议多矛盾，惠卿谄事荆公，为安国所疾，屡讽其兄不寤，故惠卿并中之。京一日早朝，留身奏事，上问：「卿，大臣，知朝廷有不便事，何惜自言，乃委令郑侠入文字？缘小官论列朝廷大事，理自不顺，略行贬窜，物论甚不然。」京惶骇对曰：「臣与郑侠素不相识。」上方疑之，御史知杂张琥劾京备位辅弼，乃结交小人，使谤讪朝政。京奏郑侠去贬所未远，乞追回对证，使虚实有归。遂付台推勘。侠行至太康，忽见奉礼郎舒亶来搜衣橐【一六】，橐中有银三十两，乃王度支克臣所赆；又得谏疏二帙【一七】，皆先朝名臣奏矒及韩、范、司马等所言新法不便事，题曰「杨君所赠」。杨君者，名忠信，时为御史台知班，尝应四月一日诏书言新法不便，侠监门日，忠信来谒，曰：「御史台职在谏争，皆缄口不言，足下一监门尔，乃上书不已，是言责在监门而台中无人也。」探怀中书授侠曰：「以此为正人助。」是时，御史皆惠卿党，必欲文致京与安国之罪。京素不识侠，见其数言事，屡对判检院丁讽称之。侠每遣门人□无至诣检院投匦，辄咨嗟曰：「当今台谏不言，郑监门乃能屡入文字邪！」且为无至言冯参政再三称奖之语，然实未尝使安国传道禁中事，诸所从得，乃内殿崇班杨永芳语也。先是，永芳与侠邻居，每言新法不便，且愤大臣诬罔之语，多为侠发之。侠罢门局时，于太庙街行，邂逅秘阁校理王安国，安国马上举鞭揖侠曰：「贤可谓独立不惧。」因随侠至所居，借前后奏草，侠答以未尝存留，安国言：「亦见阁下与家兄书，家兄主张太过，虽安国之言亦不见听，况阁下乎？」侠曰：「不意丞相一旦为小人所误，以至于此。」安国曰：「是何为小人所误！家兄所见不同，自以为人臣子，不当避四海九州岛之怨，使四海九州岛之怨尽归于己，方是臣子尽忠于国家。」侠曰：「未闻尧、舜在上，夔、契在下，而有四海九州岛之怨。」安国以为然。至是赴对，安国初犹不肯承，直至廷辨，侠责安国曰：「凡对制使，不当有隐，口所言者，安得讳之邪？天地神示、宗庙社稷、日月星辰、五岳四渎之灵，皆在左右，学士欲谁欺？」安国乃伏。狱成，侠坐改送英州编管，杨忠信郴州【一八】，□无至道州，二人皆真决。冯京罢政，知亳州；丁讽落职，监无为军酒税；王安国追毁告身，放归田里；王克臣、杨永芳各夺一官。
　　诏真定府、邢赵洺磁相州被灾户合输预买紬绢及赊买官绢钱并倚阁，须夏熟。又诏倚阁河东路被灾户和籴粮草。
