<!-- { "loadSidebar": true } -->
　　甲辰，上谓辅臣曰：「将帅才难。今文武中固亦有人，盖不经战阵，无由知之。虽天下无事，然兵不可去，战不可忘，古之道也。」马知节曰：「将帅之才，非可坐而知之，顾临事机变何如耳。咸平中，将帅才略无闻【一一】，措置未便，不能擒戮戎寇，盖以未得其人故也。今朝廷士马雄盛，城垒坚固，器甲犀利，苟契丹逾盟，边候有警，陛下得人，授之成算【一二】，可使无緃类矣。」上曰：「自顷契丹入寇，备御之策，无日不讲求，而将帅不能决胜，陈尧叟尽知此事。」尧叟曰：「咸平中，契丹侵轶亭障，国家岁岁防秋。六年，举国而来，髃议咸请大为之防，陛下亲降手札，询于中外，虽继上谋画，皆未尽善，乃特出圣断，控守险要，排布行阵，又择锐卒散为奇兵，俟戎首南侵，即命诸路直赴幽燕，取其车帐，俾边郡援应，皆以方略示之，而将帅非其人，故殊勋不集。」上曰：「知节久任边防，以为御戎之策，何者为善？」知节曰：「边防之地，横亘虽长，然据要以扼其来路。惟顺安军至西山不过二百里，若列陈于此，多设应兵，使其久莫能进，觽将疲敝，时以奇兵轻骑逼而扰之，如敢来犯，即命将深入力战，彼必颠覆不暇。今诸将喜用骑兵，以多为胜，且骑兵之多者布满川谷，而用之有限，苟前进而小有不利【一三】，则莫之能止，非所谓节制之师也。臣尝谓善用骑兵者，不以多为贵，但能设伏，观戎寇之多少，度地形之险易，寇少则邀而击之，觽则聚而攻之，常依城邑以为旋师之所，无不捷矣。」因自陈年齿未暮，五七年间，尚可驱策，如边候有警，愿预其行【一四】，但得副部署名目及良马数匹、轻甲一联足矣。上曰：「诚知卿可属此任，但四方无事。」乃命制钢铁锁子甲以赐焉。
　　己酉，侍卫马军司言河北、河东禁军器过河，缘诸州军【一五】合用阅习木鎗、弩弦等，望据数封记赍往，从之。
　　是月，鄜延路言赵德明母亡，宰臣奏曰：「德明顷年已告母丧，朝廷行起复之命，赠赙之典。今复丧母，盖蕃戎之俗，诸母觽多，朝廷自合遵守礼法谕之，埙其有请，别加商议。」上可之。既而德明卒不自言。
　　左屯卫将军允言非理捶其女仆，兄允升诲焉，允言出语不逊。上廉知之，命管句南宫、北宅事赵湘按其罪。夏四月辛亥，责授允言太子左卫率府副率，绝其朝谒。
　　壬子，诏两浙路赴京木筏职员、军士月给缗钱，温、台等州民献木助修玉清昭应宫者，优给其直。
　　镇安节度使、同平章事、驸马都尉石保吉卒于京师。时夜漏已上，讣闻，上亟令入内都知秦翰开玄武门，往视丧事。废朝三日，赠中书令，谥庄武。属孟夏飨太庙，未即临丧，遣使谕其家，礼毕，乃临哭之。
　　保吉姿貌绬硕，颇有武干。累世将相【一七】，家富于财，所在有邸舍、别墅，虽馔品亦饰以彩绘。性骄倨，好杀。历藩镇，多扰细民，待属吏不以礼。帅大名，叶齐、查道皆知名士，悉命械颈以督粮运。初，程能将漕京西，保吉托其治私负，能不听。至是，其子宿亦为吏属，将加苦辱，会为张永德所辟，乃止。喜弋猎，畜鸷禽数百，令官健罗鸟雀饲之，有规劝者辄加诟怒。在陈州，盛饰廨舍以迓贵主。因完葺城垒，疏牖于上，以瞰衢路，如箭鼼状，未尝上闻，宾佐谏之不听，颇涉谤议。上曰：「保吉用刑峻急，惠不及下，此谤议所从起也。」乃密诏戒之。
　　知施州、侍禁孙诩坐擅赋敛入己，私役所监临，计绢二十匹，削籍为民。
　　甲寅，占城国遣使来贡。使还日，赐以马及器甲，从其请也。其国主言前所赐白马，与炎土不宜，乞改赐黄、赤色者，亦从之。（占城是岁此月一入贡，其王即施离霞鼻麻底也。实录误以此为普居毗茶室禽，故于七月又重出此事。据他书并无，今削去。）
　　陕西民疫。乙卯，遣使赍药赐之。
　　丙辰，诏诸州司法参军，有检法不当，出入徒流已上罪者，具案以闻，经三次误错者，替日，令守选，及委长吏察举。从两浙转运使陈尧佐之请也。因谓辅臣曰：「详明平允，由性识耳。如穷经之士，讽读虽久，有不能通其义者。法官能晓律意，犹学者之能达经旨，纵与时事不同，但依之亦可尚也。」
　　丁巳，龙图阁待制陈彭年上奉诏纂历代帝王集二十五卷，上作序，名宸章集。
　　时京师竹有华，司天言主岁不登。上曰：「数岁丰稔，物价甚贱，但小民不能爱惜，饮食之余，多所弃掷，宜令开封府严禁之。」
　　戊午，诏曰：
　　朕以六合之大，庶官惟艰，虽遴简为宜，而纲条未举，广荐扬则或滋奔竞，绝任保则虑失俊髦，爰议酌中，垂为经久，用防过听，庶协佥谋。自今每年终，翰林学士已下常参官，并同罪举外任京朝官、三班使臣、幕职、州县官各一人【一八】，明言治行堪何任使，或自己谙委，或觽共推称。至时，令合门、御史台计会催促。如年终无举官状，即具奏闻，当行责罚。如十二月内差出，亦须举官后方得入辞。诸司使至内殿崇班，曾任河北、河东、陕西及川、广钤辖亲民者【一九】，亦同此例。诸路转运使副【二○】、提点刑狱官、知州军、通判，结罪举奏部内官属，不限人数，明言在任劳绩。如无可举及显有逾滥者，亦须指述，不得顾避。以次年二月二十五日已前到京，如有违限，委都进奏院具名以闻，当依不申考帐例科罪。三司使副，即结罪举奏在京掌事京朝官、使臣，仍鎫令中书置籍，先列被举人名衔，次列历任功过及举主姓名、荐举度数，一本留中书，一本常以五月一日进内。次年籍内仍计向来功过及荐举度数。使臣即枢密院置籍。
　　两省、尚书、御史台官，凡出使回，鎫须采访所至及经历邻近髃臣治迹善恶以闻。转运使副、提点刑狱官、知州、通判到阙，各具前任部内官治迹能否，如邻近及经由州县访闻髃官善恶，亦许同奏，先于阁门投进后方得入见【二一】。或朝廷要人任使及有不治州县、难了公事，并于上件籍内选过犯少【二二】，举任及课绩数多，并资历相当者差委，仍于宣暣内尽列举主姓名，或能一任干集，即特与迁转【二三】，苟不集事，本犯虽不去官，亦移闲慢僻远处。内外髃臣并举及三人干事者，仰中书、枢密院具名取旨，当与酬銟；如并举三人不集事，坐罪不至去官，亦仰奏裁，当行责降；或得失相参，亦与折当。
　　诸路转运司、诸州军管内，有未中伦理及繁难事务须朝廷选官临聭者，三司、审刑院有累经会问举驳未了钱谷刑狱公事，委是州县不能结绝，须自朝命遣官者，亦于籍内选差。幕职、州县官三任七考以上，使臣在班十年已上，历任无私罪，实有课绩，无人奏举者，亦许经所由司自叙，即令主判官验问材地可否，选人试刑名、时务各三道，使臣愿试边事【二四】及刑名、时务者亦听。如实有可取，即送中书、枢密院再加考核取裁。如流内铨、三班院体量得选人、使臣，别无殿累，显有劳绩，书判材识，实堪任使者，亦许先送中书、枢密参详，别与引见。每年各不过十人，不得将势家子弟充数。近臣除郊祀、承天节及委寄差使旧有恩例外，更不得非次为亲戚陈乞恩泽。
　　虞部员外郎、权判大理寺王秉式言：「本寺官属，多避繁重。自今望令权详断官，未替不得别求任使；如实不明法律，委本寺觽官体量闻奏，方许外任。正详断及检法官年满亦俟替人【二五】，方得出寺。」诏从之，其权详断官以半年为限。
　　先是，曹玮及张崇贵上泾原、环庆两路州军山川城寨图。己未，上出以示王钦若等曰：「处置咸得其宜，至于储备，亦极详悉。宜令别画二图，用枢密院印，一付本路，一留枢密院，按图以计事。」
　　诏京东西、河北、河东有屯兵处，鎫选诸司使副及御前忠佐为都监驻泊，令以时训练。
　　辛酉，赐泰山隐士秦辨号贞素先生，放还山。辨自言百三十岁【二六】，上召至京，与语，多言五代事，亦无他术，但能服食致长年耳。
　　癸亥，诏幕职、州县官除广南、福建路令预借俸钱外【二七】，江、浙、荆湖远地，麟、府等州【二八】，河北、河东缘边州军，自今鎫许预借两月俸，余近地一月。
　　是日，后宫李氏生子，知开封府周起方奏事，上谓起曰：「知朕有喜乎？」起曰：「臣不知也。」上曰：「朕始生子。」即入禁中，怀金钱出，探以赐起。李氏，杭州人，初入宫，侍刘修仪，庄重寡言，上命为司寝。既有娠，从上临砌台，玉钗坠，心恶之。上私卜钗完当得男子，左右取钗以进，殊不毁，上喜甚。已而果生子，后封李氏为崇阳县君，复生一女，不育。（李氏所生子是为仁宗。）
　　甲子，契丹主葬其母于显州北二十里，诏以是日废朝，仍令边城禁乐三日。
　　丙寅，废秦州破他岭采木务。务本杨怀忠所置，以车乘往来艰苦，故废之。签署枢密院事马知节言：「前知秦州，按视得蕃界大、小落门皆巨材所产，已于逐处及缘路置军士憩泊营宇。令蕃部感朝廷绥抚，各思保塞，望遣使谕诸族，令防援军士同力采取，况俯临渭河，可免牵挽之役。」从之。
　　戊辰，诏：「应内外官犯罪被鞫，事理昭然，不即引伏，观望滞留者，鎫权格俸给，仍不得领务，常从亦罢去之。」先是，虞部员外郎、知通州李泰清以不察盐场官为盗，累遣官按劾，不承，为御史台所举，故有是诏。
　　太常博士石待问上时务策十数条，大率言：「北鄙凶变，非与中国渝盟，即遭其弟篡夺，乞选将练兵，为之备豫。」又言：「先朝多任中人，陵轹将帅，故罕成功。」上曰：「人臣指陈时政，有关朕躬过失，虽不近理，亦当优容之。待问乃以祖宗制度所无之事，恣为矫诬【二九】，是不可恕也。待问制科策名，必将升用，但谨其操履，胡施不可，何乃自贻躁妄之咎乎？」即命翰林学士李宗谔诘之，待问辞穷，已而责授滁州团练副使，不得签署州事。（欧靖圣宋掇遗，云待问上疏谏修昭应宫，云「髃臣皆以陛下在尧、舜之上，臣谓不及唐太宗远矣」，坐是被黜。附见，当考。）
　　初，封泰山，命宰相王旦譔封祀坛颂，知枢密院王钦若譔社首坛颂，陈尧叟譔朝觐坛颂。甲戌，旦加兵部尚书，钦若户部尚书，尧叟工部尚书，颂成示赏也。
