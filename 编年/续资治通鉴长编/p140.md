<!-- { "loadSidebar": true } -->
　　上以大兵之后，议遣重臣巡慰两河。初命宰相张齐贤，辞不行。丁卯，命参知政事向敏中为河北、河东宣抚大使，枢密直学士冯拯、陈尧叟为副大使，发禁兵万人翼从。所至访民疾苦，宴犒官吏。（百官表云缘边宣抚使，无「大」字。）
　　先是，以殿中少监李昌龄知梓州。是月，又以给事中董俨知寿州。王德裔、杨缄皆尝任转运使，后失官，宰畿邑。乙亥，侍御史知杂事范正辞上言，李昌龄辈贪墨着闻，愿罢其民政。诏追还俨敕，余悉选官代之。
　　户部判官、右司谏、直史馆孙何，出为京东转运副使。何上疏曰：
　　国家共治之任，牧守为本，亲民之官，令长为急。前代刺史入为三公，郎官出宰百里，其遴选可知也【八】。今则兼隋、唐取士之法，参周、汉考绩之制，然而资荫登朝，居千骑之长，胥徒祗役，分百里之封，或目不知书，或心惟黩货，属当盛世，尤宜厘革。望令审官院、吏部铨，凡京朝官籍荫入仕者，非灼然绩状，勿与知州、州县官，流外出身者，非有履行殊常，不拟县令。庶分流品，用劝士民。
　　又三司掌钱刀，笼天下货财，古之李悝、耿寿昌、刘晏【九】、第五琦之流，虽名聚敛之臣，颇负经通之略，皆民不加赋，兵有羡粮。厥后三建使额，分其利权，胥吏千余【一○】，官僚兼倍【一一】，各为刑狱，迭下符移，案牍堆积，务以决遣为事，行之于外，滋章颇甚【一二】。臣权聭计局，尝与丁谓、朱台符共酌，三部文移之类，可以减半。望择近臣识治体干敏者，与三部觽官减省。
　　又法官之任，人命所悬，太宗尝降诏书，诸州司理、司法，峻其秩，益其俸。今吏部拟授之际【一三】，但问资历相当，精律令者或令捕盗，懵章程者或使详刑，动至纷拏，即议停替，小则民黎负屈，大则旱暵延灾。欲望自今司理、司法，并择明法出身者授之，不足，即于见任司户、簿、尉内选充，又不足则选娴书判、练格法者考满无私过，越资拟授。庶臻治古之化，用阐太平之基。
　　未几，徙两浙转运使。何乐名教，勤接士类，然性卞急不容物，为使者，专任峻刻，所至州郡，刺察苛细，胥吏日有捶楚，官属多惧谴罚，人不称贤。
　　甘州回鹘可汗王遣使安进等来贡方物。
　　秋七月戊寅，内出阵图三十二，以示辅臣。
　　己卯，命知天雄军府、彰德节度使张永德归本镇，以其老疾，便颐养也。
　　辛巳，马军副都指挥使王汉忠为高阳关行营都部署。
　　戊子，定川峡得替文武官防送公人数，自十人至三人，并止于凤州界。
　　己丑，赠骁勇第一指挥使王通成州刺史，以其子羽为大理评事，赐白金二百两。通戍益州，王均作乱，通拒之，遇害，故褒□焉。
　　丙申，江南转运使任中正言：「准诏，以饶州置场买纳浮梁、婺源、祁门县茶，不便于民，令臣与三班借职胡澄审行计度。今臣等亲到饶、歙二州茶仓，询问逐处民俗，皆言溪滩险恶，转输艰阻，愿各复往日仓牔，就便输纳，及浮梁县民李思尧等各愿自备材木，起创仓牔。」从之。仍降诏曰：「山泽之征，所宜公共，苟便于民，岂图羡赢。而言事之臣，不明大体，务为改革，罔恤蒸黔。特命使车往询疾苦，用循旧制，式遂舆情。已令制置茶盐、江南转运司并依任中正所奏。」
　　丁酉，诏文武常参官入朝退朝，不由正衙门，非公事辄入中书，委御史台弹奏。
　　上以江、浙饥歉，己亥，命翰林侍读学士夏侯峤、侍讲学士邢昺为江、浙巡抚使，知制诰赵安仁、直秘阁潘慎修副焉。所至问民疾苦，疏理狱讼。又令峤于庐山集道士设醮，及为大斋。峤采民病二十余事上之，亟诏厘革。
　　庚子，秦国长公主求为驸马都尉王承衍置守冢五户，从之。
　　初，荆湖江浙都巡检使、西京左藏库使、康州刺史杨允恭以疾闻，诏其子大理评事告乘传侍疾，又遣中使抚问。是月，卒于升州。甲辰，赐允恭子告同学究出身，赙钱二十万，绢百匹，又以钱五万、帛五十匹给其家。命扬州官造第一区赐之。
　　上谕辅臣：「令录、内外庶官历任功过，编策进内，其该恩复用者，别编以备亲览。」
　　八月丁未，诏銟河东转运使宋抟，以并代都部署高琼等言其有政绩也。
　　诏自今献皇太后物，皆曰恭上。
　　辛亥，以京东水灾，遣太子中舍张舒，供奉官、合门祗候张禧诣诸道，篃加安抚。
　　癸丑，翰林学士承旨宋白等上复位内外官称呼，请下御史台、宣徽院、合门、诸路转运使严行告谕，俾其遵守，违者论如违律，从之。先是，内外官称多过其资品，知杂御史范正辞请行条约【一四】，故有是命。
　　又诏定臣僚趋朝下马处，令皇城司告谕。
　　甲寅，以如京使韩崇训为西上合门使。崇训，重斌之子也，前知石州及麟州，李继迁再犯州境，崇训皆出兵击败之，于是召还。崇训自言历居边任，凡二十五年矣，上嘉其勤，故有是命。寻出为邠、宁、环、庆、清远等州军都巡检使。（都巡检在九月庚辰，今并书。）
　　乙卯，以济州贼魏捷补龙猛军队长。捷趫勇过人，觽目为「撼动山」，至是，诣登闻自陈，为恶党所胁制，愿得首罪效力。上召见，赐锦袍、银带而录之。
　　己未，诏晋州以襄陵县公田五顷，给相州兵马都监鱼彦璘为永业，仍蠲其赋。彦璘本绥州人，与高文岯同归化，故优待。（彦璘，见淳化五年。）
　　戊辰，盐铁判官、制置江淮荆浙茶盐矾王子舆兼统淮南转运使。
　　丁卯，赐邵州进士赵世昌、赵世长并爵公士，以其出粟济饥民也。
　　辛未，命翰林学士朱昂往郓州王陵埽祭河。
　　癸酉，殿中丞、国子监直讲崔颐正以年老病目，不任朝谒，请致仕，上命坐，□问甚至，赐器币，听以本官致仕，而不罢其直讲职。
　　王均自升仙之败，彻桥塞门。雷有终等以官军进至清远江，浮梁而度，直抵城下。于城北门之西，夺旧草场，因筑垒焉。依壕为土山，分设鹿角，造梯冲洞车攻具，石普专主之。高继勋、张煦、孙正辞攻城东，上官正、李继昌、王阮攻城西，杨怀忠与巡检马贵攻城南。贼将赵延顺尽驱凶党以拒官军，既而延顺中流矢死，神卫军使丁重万代延顺据东城门楼，官军又射杀之【一五】。然每攻城则雨甚，城滑不能上，官军及丁夫为洞屋攻城者，贼又凿地道出掩之【一六】，多溺壕中，死者千余，军势小衄。贼军大宴其凶党，歌吹之声达于城外。时方暑湿，攻城之人多被疾，有终市药它州，自和合疗之。诏复遣洛苑使、入内副都知秦翰为两路捉贼招安使。翰既至，与有终协议，于城北鱼桥别筑土山。是月，克城北羊马城，遂设雁翅敌棚，覆洞车以进逼罗城【一七】，贼亦对设敌棚，号「喜相逢楼。」
　　九月戊寅，官军焚其敌楼，贼气始夺，乃筑月城自固。均起农夫，戆懦无谋【一八】，其伪宰相张锴者，性狡狯，麤习阴阳，以荧惑同恶。先是，均每自言，大军若至【一九】，我当先路出迎，自陈被胁之状。锴闻之，即择军中子弟署寄班以防守均，不令与人接。于是，诏遣均子侄亲族至城下招降，官军射箭开谕，锴得箭即尽焚之，均皆不知也。
　　初，太宗毁并州故城，徙其民，民有重迁者，犹即居焉。己卯，令转运使谕民毕徙，勿复住故城中。
　　庚辰，契丹应州节度使萧锡剌弟肯头、侄招鹘、虫哥等归顺【二○】，赐肯头名怀忠，以为右领军卫将军、严州刺史，招鹘名从化，为右监门卫将军【二一】，虫哥名从顺，为右千牛卫将军，并赐袍带器币。（本纪载此事于八月庚辰，按长历八月无庚辰，今从实录及契丹传。）
　　乙酉，命直秘阁杜镐等较第司天台官吏优劣以闻。
　　庚寅，始置髃牧司【二二】，命枢密直学士陈尧叟为制置使。马政旧皆骐骥两院监官专之，于是内外厩牧之事，自骐骥院而下，悉听命于髃牧司也。
　　王均多为药矢射官军，中者必死【二三】。雷有终募敢死士穴城，间道蒙□秉燧而入，悉焚其守具。甲午，令东西南寨鼓噪攻城【二四】，有终与石普分主二洞屋以进。普又穴城为暗门，门成，贼攒戟拥路，觽未敢进。有二卒出请行，许以厚赏，乃麾戈直冲，贼锋稍靡，遂克其城。有终登楼下瞰，贼犹以余觽寨于天长观前【二五】，密设癔架于文翁坊【二六】。高继勋白转运使马亮，愿得羂糥油带，乃合觽执长戟巨斧，秉炬而进，悉焚之。杨怀忠又焚其天长观前寨，追至大安门，复败焉。前后杀贼三千余人。是夕二鼓，均领余觽出万里桥门，突围而遁。有终尚疑凶党潜伏，遣人于街郭纵火。诘朝，与秦翰登门楼，牙吏有受贼署为三司使者，捕得，立楼下，乃积薪于旁，厝火其上，尽索男子魁壮者，令辨之，曰：「某尝受伪署某职。」不复推究，即命左右捽投火中，自辰至晡，焚数百人，颇为噃酷。李继昌严戒部下无扰民者，获妇女童幼置空寺中，分兵守卫，事平遣还其家。
　　丁酉，诏免遂、果、阆三州今年夏租十之三，以其最近西蜀，科役稍烦，而果、阆又遭水灾之故也。
　　辛丑，相国寺僧法仙献铁轮鏺浑，重三十三斤，首尾有刃，为马上格战具。自言姓强，家洺州，亲族百口为戎人所掠，愿隶军伍以效死力。上悯而许之，补外殿直。时，神卫水军队长唐福献火箭、火球、火蒺藜，造船务匠项绾献转海战船式，各赐以缗钱。
　　壬寅，幽州衙校马琼照、朔州衙校韩贡举族来归，并补外州镇将，赐衣服、绵帛。
　　彰德节度使、兼侍中、卫国公、赠中书令张永德卒。永德涉猎髃籍，好吟稵，宾礼士大夫，故太宗尝有诏云：「方今天下诸侯，贤明知书者，惟永德一人而已。」
　　是月，知灵州、陇州刺史李守恩，陕西转运使、度支郎中陈纬，部刍粟过瀚海，为李继迁所邀，守恩、纬皆战没，守恩子广文馆助教象之、陇州衙内指挥使望之，弟寄班守忠，亦俱死焉。上闻知震悼。
　　冬十月甲辰朔，特赠守恩洪州观察使，象之左赞善大夫，望之内殿崇班，守忠崇仪副使，录其子佑之为左赞善大夫，顺之为供奉官，用之为侍禁，润之为殿直，庆之、成之、藏之为奉职。又赠纬工部侍郎，录其子保和为奉礼郎，从子保雍为京兆府工曹参军。润之者，守恩幼弟，养以为子，守恩没后，复齿弟行，更名守志。居数年，守志欲分财产，守恩子息多，且虑窘乏，妻刘诉于上，上以旧将家，又死王事，不欲令析居，诲令和协，并切责守志，令枢密院召佑之等谕焉。
　　王均自成都突围，走度合水尾，由广都略陵、荣，趋富顺监，所过胁军民，断桥塞路，焚仓而去。雷有终先命杨怀忠领虎翼军追之，后二日，石普继往，以全军为援。
