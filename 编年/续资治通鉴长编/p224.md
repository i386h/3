<!-- { "loadSidebar": true } -->
　　雍熙中，昺献礼选二十卷，上尝因内阁暴书，览而称善，召昺同观，作礼选赞赐之。昺言家无遗□，愿得副本。上许之，缮录未竟而昺卒，亟诏写二本，一本赐昺家，一本俾置冢中。昺在东宫及内庭侍讲，说孝经、礼记者二，论语十，书十三，易二，诗、左氏春秋各一，据传疏敷绎之外，多引时事为喻，深被嘉銟。洪湛之得罪也，昺力居多，王钦若德之，昺绝宠幸，亦钦若左右之也。其后昺妻每至钦若家，钦若迎拜甚恭。昺子仲宝，贪猥不才，举止率易，士大夫无不鄙笑其为人，及钦若在中书，用为三司判官。
　　有蔡守让者善射，太宗尝令在东宫侍射，后至殿直。及上省昺疾，因记守让，令访其子孙，而子已死，有孙纔三岁，以为三班奉职。
　　壬申，诏完筑丰州城。
　　甲戌，以多雨，遣皇城亲从卒八人分往畿县察视民田。还，言积潦广处至五十七步，而苗稼无所伤。
　　注　　释
　　【一】如习知马事欲留者「者」字原脱，据宋会要兵二一之二补。
　　【二】尝言古今殊时「时」原作「事」，据宋本、宋撮要本、阁本及长编纪事本末卷二二种放出处、治迹统类卷二七累朝任用逸民改。
　　【三】缘路修馆舍宋会要职官三六之三四作「缘路修饰馆舍」，于义为长。
　　【四】时王时送伴遽回「王时」，同上书作「王随」。王时，宋史未见，王随则见宋史卷三一一。
　　【五】方纳税租「税租」原作「租赋」，据宋本、宋撮要本及宋史全文卷六改。
　　【六】官亦足用「足用」二字原倒，据宋本、宋撮要本及上引宋史全文乙正。
　　【七】乃出贵廪食吟轸田夫吟「乃」原作「及」，上「吟」字原脱，「轸」原作「珍」，据编年纲目卷七及上引宋史全文改补。
　　【八】与驿递铺卒相殴「铺」字原脱，据宋本、宋撮要本、阁本补。
　　【九】或以告卒言夜寒「言」字原脱，据宋本、宋撮要本补。
　　【一○】其妇曰「其」上原衍「告」字，据同上书删。
　　【一一】将帅才略无闻「才」原作「方」，据同上书改。
　　【一二】授之成算「授」原作「受」，据宋本、宋撮要本、阁本改。
　　【一三】苟前进而小有不利宋本、宋撮要本作「苟墙进而前小有不利」。
　　【一四】愿预其行「预」原作「豫」，据宋本、宋撮要本及宋史卷二七八马知节传改。
　　【一五】缘诸州军据文，「缘」下当脱「河」或「边」字。
　　【一六】仍科本罪「科」原作「纠」，据宋会要职官一五之四五改。
　　【一七】累世将相「累」原作「重」，据宋本、宋撮要本及宋史卷二五○石保吉传改。
　　【一八】并同罪举外任京朝官三班使臣幕职州县官各一人「同罪」二字及「州县」下「官」字原脱，据宋本、宋撮要本及编年纲目卷七补。
　　【一九】曾任河北河东陕西及川广钤辖亲民者「河北」二字原脱，据宋会要选举二七之一○、宋大诏令集卷一六五令翰林学士以下岁举官诏补。
　　【二○】诸路转运使副「副」字原脱，据同上书补。按本编下文亦作「转运使副」。
　　【二一】先于阁门投进后方得入见「门」原作「内」，据宋本、宋撮要本及宋会要选举二七之一一、上引宋大诏令集改。
　　【二二】并于上件籍内选过犯少「选过犯少」，上引宋会要、宋大诏令集及通考卷三八选举考均作「选过犯数少」。
续资治通鉴长编
卷七十四
卷七十四
　　起讫时间 起真宗大中祥符三年七月尽是年十二月
　　卷　　名 续资治通鉴长编卷七十四
　　帝　　号 宋真宗
　　年　　号 大中祥符三年（庚戌，1010）
　　全　　文
　　秋七月戊寅朔，玉清昭应宫紫微殿上梁，车驾往观焉。
　　鄜延路钤辖张崇贵言，蕃落居民以秋成获田，遣兵戍境上。上曰：「此盖虑德明反复耳。」辛巳，遣使抚谕缘边守将，仍访崇贵防遏之策。使回，言德明境内歉旱，尝为回鹘所侵，德明率所部将劫回鹘种落，故遣人守境土也。
　　诏三司市木以茶酬直者，自今悉给缗钱。
　　戊子，尚书左丞、参知政事冯拯以疾赐告，表求罢任，优诏不许。拯再上表，亦不许。遣中使促其入，复赐手札谕旨。又命宰相王旦就第敦劝，拯乃起视事。
　　己丑，三司假内藏库绢二万匹，从之。
　　癸巳，知益州任中正言羁縻霸州刺史董忠义卒，子当继袭，缘尚幼，族人请以忠义从弟延昊领州事。上曰：「夷落中父亡子继，朝廷旧制也，盖绝其侥幸，使知有定分。今易此制，必贻后患。」乃立其子，许以近亲左右之。
　　乙未，鄜延路都钤辖李继昌等言：「准诏，减驻泊兵九指挥。臣等虑边防失备，望且仍旧。」上曰：「赵德明方礏朝化，必无事端，致生侵轶。边臣殊不以飞挽劳民为意，可即依前诏。」（去年七月乙丑，实录亦载此事，此必重出，但圣语稍不同，今亦两存之。）
　　丙申，户部尚书温仲舒卒，赠右仆射。己亥，以尚书右丞、兼秘书监向敏中为工部尚书、资政殿大学士。上曰：「温仲舒若在，当并命矣。」叹惜久之，因录二子为校书郎。归葬日，令缘路巡检兵护送。
　　置龙图阁学士，以直学士杜镐为之，待制陈彭年为直学士【一】。又诏龙图阁学士在枢密直学士上，给俸如之。
　　诏：「南宫、北宅大将军已下，各赴书院讲读经史。诸子十岁已上，并须入学，每日授经书，至午后乃罢。仍委侍教教授，伴读官诱劝，无令废惰。」（此乃壬寅日事，嫌与祀汾阴相间，今依本纪，移入辛丑前。）
　　辛丑，文武官、将校、耆艾、道释三万余人诣阙，请祀汾阴后土，不允。
　　表既三上。八月丁未朔，诏以来年春有事于汾阴。先是，上命陈彭年等讨寻历代修废后土故事，出示宰相曰：「前史谓郊天而不祀地，失对偶之义。朕既升中太山，脽上之祭，要不可阙，而河中父老亦再有斯请。然封禅甫毕，遽行此礼，得不以地远劳费耶？」咸曰：「陛下为民祈福，不惮栉沐，圣心始定，固已达于神明矣。」上曰：「但冀民获丰稔，于朕固无所惮也。」
　　封长乐郡主女赵氏为成纪县君。赵氏，普之孙，燕国长公主之外孙。有司言国朝以来，郡主女未有封爵之制，特命之。
　　左龙武大将军、韶州防御使、分司西京韩崇训卒。
　　戊申，以知枢密院事陈尧叟为祀汾阴经度制置使，翰林学士李宗谔副之。尧叟权判河中府，宗谔权同知府事。枢密直学士戚纶、昭宣使刘承珪计度转运事。纶寻出知杭州，以龙图阁待制王曙代之。客省使曹利用、西京左藏库使张景宗、供备库使蓝继宗修行宫、道路。
　　河北转运使右谏议大夫李士衡、盐铁副使户部郎中林特提举京西陕西转运司事。士衡又献钱帛三十万以佐用度，诏褒之。
　　己酉，发陕西、河东兵五千人赴汾阴给役。置急龏递铺，出厩马增驿传。递铺卒增置八千四百五十人。
　　庚戌，命翰林学士晁迥杨亿、龙图阁学士杜镐、直学士陈彭年、知制诰王曾与太常礼院详定祀汾阴仪注。
　　御史中丞、兼工部侍郎王嗣宗罢为耀州观察使、知永兴军府、兼兵马部署。上将西幸，以京兆重地，思得大臣才兼文武者镇之，因谓宰相曰：「嗣宗尝自言知武事，可授廉车【二】，使当此任。宜先召问观其意。」既而嗣宗愿奉诏，即命之，又作诗赐焉。
　　诏汾阴路禁弋猎，不得侵占民田，如东封之制。
　　辛亥，给升州公用钱岁千贯。旧制五百贯，时张咏知州，故优之。
　　江南旱，诏转运、提点刑狱官疏理所部系囚。
　　壬子，遣内侍郑志诚、江德明分往升、洪、润州抚问军民，犒设将校、耆老及祀境内山川，以久不雨，屡有火灾故也。
　　甲寅，诏近臣观书龙图阁。上阅元和国计簿，三司使丁谓进曰：「唐朝江、淮岁运米四十万至长安，今乃五百余万，府库充牣，仓库盈衍。」上曰：「民俗康阜，诚赖天地宗庙降祥，而国储有备，亦自计臣宣力也。」谓再拜谢。又观国初已来所获瑞物于崇和殿，史官晁迥、杨亿曰：「此皆圣朝受命之符，不可不载于史册。望内降名件付修国史院。」上许之。遂宴于崇政殿，上作诗，从臣皆赋。
　　镇戎军请于军东北十五里筑宁远堡，以弓箭手守捉，从之。
　　丁巳，诏宝鼎县不得笞棰人，有罪并送府驱遣【三】。
　　渭州吐蕃部署绰克宗来贡马。绰克宗自言本属西凉府，及为李继迁所破，遂徙居康古。初以马二百余入贡，至天都山与万子太保相值，劫而夺之，但余三十匹。又言德明境内荒歉，其邻近族帐争博粜粮斛，作癔楼，纠集兵马，期取甘州，及与吐蕃相杀云。（此据会要，在八月。实录、正史俱不书。今附见戊午日前，更须考之。）
　　戊午，徙镇定路钤辖曹玮于泾原路，代杨怀忠。时赵德明率所部出大里河筑栅，苍耳、平兴、永平界蕃部相劫杀，故令玮制御之。
　　庚申，解州言池盐不种自生，其味特嘉，取其精明尤异者上进。诏遣使祭池庙。
　　辛酉，给郓州牧马草地还民，以东封路所从出，优之也。
　　癸亥，鄜延都钤辖张崇贵言：「得赵德明书，称遣牙校贡马，兼言延州熟户明爱侵其所统绥州。臣疑其有诈，遂遣戍兵小校防守境上。德明果以三千兵来寇，兵未至，又遣所部贸易于边郡。及兵至，臣所遣戍兵出其不意逆击之，德明寻遁去。自德明纳□，累省屯军，今请复益之，以备防遏。」遂诏鄜延、环庆、泾原路各增兵马。既而德明上表自诉明爱侵界事，诏答之。（德明诉明爱侵界，实录在明年正月甲申。）
　　甲子，令河中京兆府、陕同华州今年秋税纳外见欠，并权倚阁之。
　　淮南饥。诏罢诸州和籴，减直籴廪米及赈贷贫民，所在系囚递减一等，盗谷食者量行论决。
　　赐大理评事苏耆进士及第。耆，易简子，宰相王旦女貋也。耆先举进士，及唱第，格在诸科，知枢密院陈尧叟为上具言之，上顾问旦，旦却立不对。耆曰：「愿且修学。」既出，尧叟谓旦曰：「公一言则耆及第矣。」旦笑曰：「上亲临轩试天下士，示至公也。旦为宰相，自荐亲属于冕旒之前，士子盈庭，得无失体！」尧叟愧谢之，曰：「乃知宰相真自有体。」至是，耆献所为文，召试学士院，而有是命。（八月甲子日事。旦答尧叟，据遗事录。）
　　旦长女貋殿中丞韩亿，后亦尝献所为文，上亟欲召试，旦力辞之。亿例当守远郡，上特召见【四】，改太常博士、知洋州。旦私语其女曰：「韩郎入川，汝第归吾家，勿忧也。吾若有求于上，他日使人指韩郎缘妇翁奏免远适，则其为损不细矣。」亿闻之，喜曰：「公待我厚也。」
