<!-- { "loadSidebar": true } -->
　　普倜傥有胆略，凡预讨伐，闻敌所在即驰赴。两平蜀盗，大小数十百战，摧锋与贼角，觽伏其勇。颇通兵书、阴阳、六甲、星历、推步之术。太宗尝曰：「普性刚骜，与诸将少合。」然藉其善战，每厚遇之。尝令善工制金带，时普带御器械，方侍立，辄进曰：「愿以赐臣。」太宗即予之。及普以罪废，每太宗忌日，必尽室诣佛寺斋荐，岁以为常。
　　壬子，以客省使、康州防御使、知秦州曹玮为秦州都部署，依前兼泾原仪渭州镇戎军缘边安抚使。以礼部郎中李及为太常少卿、知秦州。
　　时玮数上章求解州事，上问王旦谁当代玮者，旦荐及可任，上即命之。觽议皆谓及虽谨厚有操行，非守边才，不足以继玮。秘书监杨亿以觽言告旦，旦不答。及至秦州，州之将吏心亦轻之。会有屯驻禁军白昼掣妇人银钗于市中，吏执以闻，及方坐观书，召之使前，略加诘问，其人服罪，及不复下吏，亟命斩之，复观书如故，将吏皆惊服。不日，声誉达京师。亿闻之，复见旦具道其事，曰：「乡者公初用及，外廷之议皆恐不胜其任，今及材器如此，信乎公知人之明也。」旦笑曰：「外廷之议，何其易得也。夫以禁军戍边，白昼为盗市中，固当斩也，乌足以为异政乎？旦之用及者，其意非在此也。夫以曹玮知秦州，羌戎詟服，边境之事，玮处之已尽其宜矣，使他人往，必矜其聪明，多所变置，败坏玮之成绩。旦所以用及者，但以及重厚，必能谨守玮之规模而已。」亿由是益服旦之识度。（此事据司马光记闻。然光谓玮在秦州七年，及以枢密直学士代之，则误。及代玮知州事耳，玮总兵马如故。且玮去年九月方自渭徙秦，其在秦方周岁，实未久也。及为密学乃天禧四年正月，今但为太常少卿。玮虽总兵马，而及知州事，禁军白昼盗民物，守臣固可斩，不必为主将也。光又云及为主将，恐亦误，盖误以及即代玮总兵马者，故云尔。今略删改，使不相抵牾，更须考之。及在秦州不知凡几年，当考。）
　　癸丑，诏以果州水灾，放今年秋税十之三。济州言任城县梁山泊生藕根、蒲穗，民掘捣为□，颇济乏馁。
　　乙卯，诏改来年元曰天禧。
　　癸亥，召近臣观书龙图阁【二七】，秘书监杨亿、知杂御史吕夷简预焉。上作诗五章，分赐宰辅、宗室、两制、诸帅、待制等，命儒臣即席皆赋。
　　丙寅，契丹遣使右千牛卫上将军耶律延宁、副使崇禄卿张岐来贺承天节。
　　丁卯，吏部铨言前兴化县令胡辟陛见之际，袖表以献，请付御史台劾其罪。诏自今选人凡有表疏、文章，许铨司收受为进。
　　诏：「宜、融、环【二八】、镇宁、怀远等州军壮丁从讨抚水蛮者，委曹克明篃加抚谕，有显效者赏之。」
　　禁广南西路白蜡。
　　王钦若尝自言过圃田，夜起视天中赤文成「紫微」字。后使蜀，至褒城，道中遇异人，告以他日位至宰相。既去，视其字【二九】，则唐司徒裴度也。及贵，遂好神僊之事，常用道家科仪建坛场以礼神，朱书「紫微」二字，陈于坛上。戊辰，钦若言度坟在郑州，祠宇毁坏，欲自以家财完葺，诏可，仍录度孙坦为郑州助教【三○】。钦若又请以新庙编入祀典，从之，仍作文着其事。凡天书及诸祠祭皆钦若发之，虽以济其邪佞，亦其素所蓄积者然也【三一】。（明年六月癸酉，钦若始上表请以新祠编入祀典，今并书。王皞百一编云：杨文公亿才俊明辨，时共推伏。王钦若好为诡诞，常自言生于黄鹤楼【三二】，又自谓裴度后身。文公特辨折之曰：「非也。若云皋、夔、稷、□之后身【三三】，吾不敢证；若以为裴度后身，吾谓必不然。夫释氏以为人之转化如寤寐，如反掌耳。裴度相唐时，浙西奏有圣水出，人饮之愈疾，远近奔走，求饮者无算，即批其状，委观察使填塞禁止，其妖遂绝。今冀公兴造祥源观，特为倡导，此前后身之相背，足验其矫耳。」搢绅传快，以为谈助焉。此可删附。）
　　诏知秦州曹玮，于内殿承制已上【三四】至诸司使内举两人堪充镇戎军知军者，密以名闻。
　　十二月壬申，承天节，髃臣上寿，赐会，用蔬食。有司备仗卫、道门威仪、钧容乐，导圣制玉清昭应宫颂赴宫。
　　诏臣僚，经南郊、承天节奏荫骨肉，止一次陈乞，无得重迭。（会要此月事，今附见。）
　　甲戌，诏利州民田为水坏者，免今年秋税十之三。
　　丙子，诏川峡代还军马遇江水泛涨，阁道阻隔之处，口粮刍粟勿停给。
　　辛巳，召辅臣至崇德殿观新制真圣宝册、笃服、仙衣等，又至崇政殿观玉皇法从道具物。
　　刑部员外郎王文震自棣州召还，命知梓州。或言其资望轻者，上曰：「东川大藩，当择任宿德。」遂改命文震提点福建路刑狱。
　　玉清昭应宫旧仪，设上板位于丹墀，亚献、三献板位于龙墀。上以方上玉皇圣号，板位乃居宝册前，未尽严恭之意。壬午，诏徙丹墀板位于龙墀，龙墀板位于沙墀，俟奉宝册讫，荐献即如旧。
　　甲申，诏三京、诸路灾伤，昨因蠲减秋赋，犹虑民力不逮，令所在长吏再加体量以闻。上谓王钦若曰：「司天言，星象灾异，属秦陇之分。可谕曹玮：西鄙蕃部闻已畏伏，余未顺者当渐招诱之，无得轻议兴兵。」
　　辛卯，诏河北、京东民以车籴粜种粮者，缘河津渡勿收其算，俟稔岁奏以待报。
　　甘州回纥可汗王夜落隔归化遣使来贡，言其父夜落纥卒于是年三月九日，宰相、诸部落奉夜落隔归化主国事。又言苏守信死，其子罗莽领西凉府事，回纥遣兵攻破其族帐百余，斩级三百，夺其马牛羊甚觽。（实录云宝物公主、宰相索温守贵并遣使来贡，今削去，但昼夜落隔归化名。前年敦敏归，称宝物公主已死，不知今所谓宝物公主者复何人也，当考。）
　　甲午，令诸州以来年二月设酺会，用景灵宫成德音也。
　　乙未，契丹遣使右林牙、刑部尚书萧延宁，副使卫尉卿李可举来贺明年正旦。
　　丙申，权三司使马元方等诣崇政殿，上新作天书金辂。上服鹷袍，命辅臣临观焉。
　　丁酉，有司奉玉皇宝册、笃服，圣祖宝册、仙衣，二圣绛纱袍至长春殿。中书、枢密院修奉宝册副使迎拜庭中，道门威仪，禁卫援护，安于崇德殿。戊戌，奉天书置天安殿，玉皇宝册、笃服，二圣绛纱袍于文德殿。上致斋于崇德殿。
　　己亥，上酌献讫，奉天书及玉皇宝册、笃服赴玉清昭应宫，圣祖宝册、仙衣赴景灵宫【三五】。上遂宿斋于玉清昭应宫。
　　注　　释
　　【一】朕谕小事一面专行「谕」下原衍「令」字，据宋本、宋撮要本及宋史全文卷六、编年纲目卷八、编年录卷三删。
　　【二】淊河各本及长编纪事本末卷二六渭州蕃族唃畼啰叛服均同，宋史卷四九二吐蕃传作「洮河」。
　　【三】及玮捷书至「捷书」原作「捷音」，据宋本、宋撮要本及上引长编纪事本末改。
　　【四】又五十里至姚家寨馆原脱，据宋本、宋撮要本及宋会要蕃夷二之九补。
　　【五】西二十里许「二」字原脱，据同上书补。
　　【六】景福门原作「景福馆」，据同上书改。
　　【七】臣在城假牒请高继忠王怀信领兵招唤「唤」原作「换」，据长编纪事本末卷二六渭州蕃族唃畼啰叛服改。
　　【八】卫原作「衡」，据宋本、宋撮要本、阁本改。按宋史卷八八地理志，衡州属荆湖南路，同书卷八六地理志，卫州属河北路。
　　【九】宜桂都巡检原作「宜州都巡检」，据阁本及宋会要蕃夷五之六、长编纪事本末卷二六抚水蛮叛改。
　　【一○】克明遣猛士步涉与斗「涉」字原脱，据同上书补。
　　【一一】悉得马牛享士卒「享」字原脱，据宋会要蕃夷五之六、宋史卷四九五抚水州传补。
　　【一二】自言奴山摧倒「摧倒」原作「推到」，据阁本及上引宋史改。
　　【一三】或本路转运使奏廉干者「廉」原作「兼」，据宋会要职官四四之三改。
　　【一四】但当竭力「当」原作「得」，据宋本改。
　　【一五】江淮南「南」字原阙，据宋本、宋撮要本及宋史全文卷六补。
　　【一六】又迁右神武大将军「右」原作「官」，据宋本、宋撮要本及隆平集卷一八王中正传、长编纪事本末卷二○崇奉圣祖改。
　　【一七】赠镇海节度使宋本、宋撮要本均作「赠镇南节度使」。
　　【一八】诸子皆任殿直「诸子」下原衍「弟」字，据宋本、宋撮要本、阁本及隆平集卷一八王中正传删。
　　【一九】所有臣本道亦自进纳誓表后走投南界蕃户「蕃户」原作「蕃部」，据阁本、活字本改。
　　【二○】但恐朝廷不委兹事此句文意不明，疑「委」为「悉」之误。
　　【二一】诏上未察本心「诏上」疑为「奏上」之误。
　　【二二】部族贪残「贪残」原作「贫贱」，据阁本及宋大诏令集卷二三三答西平王赵德明诏改。
　　【二三】或因缘攘窃「攘」原作「怀」，据上引宋大诏令集改。
　　【二四】诏京东淮南蝗旱所伤田「所」原作「以」，据阁本及宋会要食货七○之一六二改。
　　【二五】据遣官按定合放数外「合放数」，上引宋会要作「合放分数」，疑是。
　　【二六】三门按武经总要卷一八上、元丰九域志卷三，秦州只有弓门寨，太平兴国中置，宋史卷八七地理志秦州条同。
　　【二七】召近臣观书龙图阁「召」原作「诏」，据各本改。
　　【二八】环原作「绬」，据阁本及宋会要蕃夷五之七改。
　　【二九】视其字宋史卷二八三王钦若传作「视其刺字」。
　　【三○】仍录度孙坦为郑州助教「坦」原作「垣」，据宋本、宋撮要本及长编纪事本末卷二二王钦若事迹改。
　　【三一】亦其素所蓄积者然也「其」原作「以」，据宋本、宋撮要本、阁本及上引长编纪事本末改。
　　【三二】常自言生于黄鹤楼「生」原作「主」，据宋本、宋撮要本、阁本改。「黄鹤楼」，阁本作「黄鹤」，无「楼」字。
　　【三三】若云皋夔稷□之后身「稷」原作「及」，据各本改。
　　【三四】于内殿承制已上「内殿承制」原作「内殿承旨」，据宋会要选举二七之一六改。
　　【三五】圣祖宝册仙衣赴景灵宫「仙衣」原作「笃衣」，据宋本、宋撮要本及长编纪事本末卷一八建玉清昭应宫改。按上文亦有「圣祖宝册、仙衣」句。
续资治通鉴长编
卷八十九
卷八十九
　　起讫时间 起真宗天禧元年正月尽是年五月
　　卷　　名 续资治通鉴长编卷八十九
　　帝　　号 宋真宗
　　年　　号 天禧元年（丁巳，1017）
　　全　　文
