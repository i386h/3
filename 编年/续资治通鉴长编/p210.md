<!-- { "loadSidebar": true } -->
　　壬戌，免夔州地基钱。
　　礼仪使言：「准典礼，皇帝饮福酒以上尊，太尉而下以罍。今参详告庙及封禅日，皇帝所饮福酒，盖上灵降祚，以交神明之福。望令尚食奉御一员，于上尊酌酒以进，庶协礼文。」从之。
　　癸亥，以权三司使事丁谓为行在三司使，盐铁副使林特副之。
　　是日，奉天书于朝元殿，上斋于殿之后阁。初有司譔仪，止致斋一日，特诏散斋一日。
　　甲子，扶侍使等奉天书升玉辂，赴太庙南城门内幄殿。有顷，车驾至，诣幄殿酌献讫，奠告六室，至太祖、太宗室，告以严配之意，上涕泗交下，左右执事无不感动。行礼次，白云如龙凤仙人，正在庙室上，有鹤十四来翔。
　　御史中丞王嗣宗立班失仪，因自首。上曰：「宪官当守礼法。」然以其性素麤，□不之责。
　　乙丑，判太常礼院杜镐等坐误供九宫神位祭玉，丝一月俸。
　　丁卯，以皇城使、昭州团练使刘承珪为供备库使，内侍副都知窦神宝管勾大内公事。
　　己巳，命殿头高品周文质提举陕西贼盗事，上谕之曰：「封祀在近，关右之民，游惰者觽，虑乘间窃发，侵扰闾里。尔往，宜从宜控制，除所部兵外，或有警急，即召鄜、延、凤翔兵给使。」
　　先是，西鄙戍卒叛入蕃族者，许本族擒献而厚赏之，亦有妄擒堡壁军士以邀赏者，官司不为详究，枉置于法，上闻而悯焉。于是，诏边吏审察之。
　　有司言：「旧制，车驾巡幸，皇帝坐晚朝，国忌及假日不休务。今请晚朝视事，髃臣不赴起居。」从之。
　　庚午，权判尚书刑部慎从吉，言与省寺觽官覆视刑部尚书温仲舒等所试举充审刑详议官彭愈等，刑名通粗多有差互。诏问仲舒等，仲舒等引礼部侍郎魏庠前试大理寺详断官裴常、慎锴等所定通粗为比【二】。诏尚书省集百官议定，吏部尚书张齐贤等言常、锴所试，亦不中程。先是，锴以武昌节度推官授著作佐郎，充详断官，至是厘正，夺其官。彭愈亦罢兵部员外郎。直史馆张复时知礼部，避事不草议状，殿中丞邱雍辄代为之，诏丝复金。锴，从吉子也。（彭愈、裴常、邱雍，未见。）
　　辛未，诣启圣院朝拜太宗神御，告行也。
　　诏祀事所用醴酒，令有司别择器用，精加酝酿，至时进内，朕躬亲题检，以付有司。
　　考功员外郎、知晋州齐化基削籍，黥面流崖州，纵逢恩赦，不在放还之限。其子淄州司理参军溥、同学究出身渎并削籍，与少子涤、侄涣分配安、邓、汝，蔡州。化基所至，以贪暴闻，性凶很，人皆避之，在晋州尤为苛刻，而诸子受赇五百余匹，又蓄铜器，衣涂金袍囐。事发，遣官案鞫，化基狡狯惧罪，□不实，凡三易制使，又令御史艾仲孺拷讯之，乃引伏。朝议惩其积恶，故令族窜之，仍诏谕晋州，官吏民庶，莫不欣快。元推官、监察御史欧阳载等三人悉坐停官。（欧阳载，修之叔父，集有墓志，述载得御史，因依冯洁己。御史台记已辩其不然，今不取。）
　　邛部川蛮王阿遒遣将军赵勿婆来朝贡。勿婆请赴泰山陪位，许之。
　　癸酉，诏文武官奉使至□州当升岳者并公服，令王钦若等察之。
　　步军都虞候郑诚部前军先赴泰山。
　　甲戌，命诸司副使一员视岳下诸坛牲牢、祭器，有不恭其事者，遇赦不原。
　　诏：「诸司奉祀升山人，官给衣服，令祀日沐浴服之。从官、卫士至郓州，即禁荤茹。公私羊豕，不得至岳下。」
　　戊寅，西京及诸州民以车驾东巡诣阙贡献，召对劳赐之。
　　己卯，以签署枢密院事马知节为行宫都部署。
　　诏给事中张秉、左正言知制诰王曾管勾所经州县，父老诣行在者，送合门引对，赐以酒食；州县见禁囚，具所犯以闻。
　　庚辰，赵安仁来朝，献五色金玉丹，紫芝八千七百十一本。
　　龙图阁待制陈彭年上言曰：「伏见判太常礼院孙奭奏议封祀，白茅止用为藉。臣谨按周易曰『藉用白茅』，春秋左氏传曰『包茅不入，王祭不供，无以缩酒』。郑玄注周礼云『茅以供祭之菹，亦以缩酒』。此用茅，有为藉、缩酒二义也。郑兴注周礼，云『束茅立之，祭前沃酒其上，酒渗下去，若神饮之，故谓之缩』，杜预注左氏传，云『束茅而灌之，以酒为缩』，郑玄注周礼，云『缩酒，泲酒也』，又注礼记，云『泲之以茅，缩去滓也』。此则又有灌酒、泲酒二义也。今详定仪注之初，孙奭亦言其义，但缘经典有此互文，事涉阙疑，理难臆断，是以仪注之内，两存为藉、缩酒之说。今奭以为宗庙之祭，有灌郁鬯之礼，故可束茅沃酒，学者不达此旨，又以流俗浇酹之仪，遂谓诸祠祭皆当束茅缩酒，甚为失所。窃详论语疏云：『宗庙之祭，未杀牲，先酌郁鬯酒，灌地以求神。』此则独言以郁鬯灌地，亦不指言用茅也。若依郑玄之言，则茅为泲酒【三】，若依郑兴、杜预之言，则天地、宗庙俱渗酒也。又周礼配天神祭祀用萧茅，左氏又言『包茅不入，王祭不供』，以祭言之，则通于天地、宗庙明矣。况郑兴、杜预已有束茅沃酒之言，许氏说文又云『酹，餟祭也』。此则酹酒之义，郑兴、杜预、许氏当汉、晋之世已言之矣，安得谓之流俗哉？然而封禅之礼，前史不备，开元之制，最为详悉。按玄宗实录、唐会要并云『其时抚州三脊茅生，上封者言齐桓公将欲封禅，管夷吾云江、淮间三脊茅用以缩酒，乃可封禅。宰臣奏云臣等博访贡茅，沅江最胜【四】，已牒岳州取讫。今称抚州有茅，望令且进六束，与沅江相比用之』。此时宰臣即张说、源干曜，刊譔官即说与徐坚、韦绦、康子元、侯行果，并该详旧典，号曰硕儒，若封禅果无缩酒之义，当时岂无驳论？既令取茅充用，足验于礼昭然。伏以沃茅之文，既经典攸载；酹酒之祭，又圣朝久行。若谓致爵方为成礼，窃恐寅恭之志未及于宸心，改作之讥益生于舆诵。其孙奭所奏，伏请不行。」从之。
　　辛巳，诏外州军士赴京隶役者，回日给锦袍遣之。
　　壬午，始给升山行事官、卫士钉□，以山路险滑故也。
　　始，丁谓请置随驾使钱头子司【五】，每赐诸军□钱，但给头子，指定于某处支钱，军士各使其家人往请。乃诏殿前都指挥使曹璨问诸军可否，士皆曰：「随驾得钱，难以将行。骨肉住营，得钱济用，圣恩厚矣。」遂置使钱头子司，车驾往还支赐，略无阙篅。（丁谓使钱事附见。）
　　癸未，左正言、直史馆、权管勾京东转运司事张知白言：「咸平中，天下多上祥瑞，当时河、湟未平，臣尝论奏请一切罢去。今天下无事，灵贶并至，望以泰山诸瑞，按品目模写，置正副二本，一藏秘阁，一纳中闱，埙昭应宫成，饰诸绘事，传之不朽。」从之。（二年二月丙戌可考。）
　　甲申，以御史马亮为契丹国母正旦使，西京作坊使魏昭易副之；都官员外郎孙奭为契丹国主正旦使，侍禁、合门祗候薛贻廓副之。（昭易，咸信子。贻廓，未详。）
　　乙酉，上亲习封禅仪于崇政殿。初，礼官已再肄习，且言职在有司，无帝王亲习之文。上曰：「朕以达寅恭之意，岂惮劳也。」既毕，谓辅臣曰：「适见典礼，颇有未便。如天书未下圜坛，朕已先降；又金匮先天书降坛，送神毕始奉玉匮寘鐾中【六】，礼仪使奏礼毕在望燎前，似未协宜；置匮鐾中，将作监即领徒封固，惧为喧杂，可与礼官再议以闻。」有司言：「按开宝通礼，则燔燎毕封册；开元故事，则封鐾后燔燎。今若不对神封册，即未称寅恭，或封鐾后送神，则并为喧□。欲望俟终献毕，皇帝升坛，封玉匮，奉置鐾中，印讫【七】，次饮福，送神，乐止，燎举。天书降，次金匮降。礼仪使奏礼毕，皇帝还大次，俟封鐾讫，再拜坛省视。缘祀礼已毕，更不举乐。」从之。又以亚献、终献皆不作乐问礼官，具言：「按开宝通礼，亲郊，坛上设登歌，皇帝升降、奠献，饮福则作；坛下设宫悬，降神、迎俎【八】、退文舞、引武舞、迎送皇帝则作。亚终献、升降，在退文舞、引武舞之间。有司摄事，不设宫悬、二舞，故三献、升降并用登歌。今山上设登歌，山下设宫悬、二舞，其山上圜台亚终献准亲祠例，无用乐之文。」上以对越天地、严配祖宗，不欲分等威，特令亚终献并同登歌作乐。
　　高、顺州贡奉蛮人入辞，上谕之曰：「各安部族，勿相侵扰。」有自陈亲属为邻洞所杀，求往复仇。上曰：「事往矣，勿复论。」咸拜而退。（此据会要，乃九月事。）
　　是月，京东西、河北、河东、江、淮、两浙、荆湖、福建、广南路皆大稔，米斗钱七、八【九】。
　　冬十月戊子朔，上谓王旦等曰：「朕以封禅非常祀，自今日素膳。」旦等曰：「陛下方将冒寒冱【一○】，涉道涂，保卫圣体，恐未得宜。况南郊亦祀天地，不闻预禁荤茹。望于致斋，或散斋后议进蔬食。」遂三上表恳请，终不许。
　　诏内臣传宣、取索并赍御宝文字为号，仍先降式，赴所由司以辨诈妄。
　　知夔州侯延赏言，西南溪洞诸蛮素未修贡，今以方物来贺，请赴泰山，从之。
　　庚寅，诏以御史中丞王嗣宗摄御史大夫，为考制度使，右正言、知制诰周起摄中丞，为副使，所经州县，采访民间不便事并市物之价，车服、权衡、度量不如法者【一一】，举仪制禁之；有奇才异行隐沦不仕者，与所属长吏论荐，鳏寡惸独不能自存者，量加赈□；官吏政绩尤异、民受其惠，及不守廉隅、昧于政理者，孝子顺孙义夫节妇为乡里所称者，并条析以闻；官吏知民间利病者，亦为录奏。
　　司天言五星顺行同色。
　　辛卯，有司宿设天书仗位于干元门。昼漏未上三刻，自宫中奉天书出干元门，升玉辂，黄麾仗、前后部鼓吹、道门威仪、扶侍使等导从而行，从臣望拜于殿下。有顷，上服通天冠、绛纱袍，御大辇发京师，次含芳园之行宫。
　　诏行事官、职掌人尽恭奉祀，有涉懈慢，令宪台及监祭使纠举，遇赦不原。
　　壬辰，次陈桥驿，命宫苑使赵承煦等检视山上下诸坛牢馔。
　　诏行在诸色人有犯罪并赴行宫都部署马知节，诸军即送殿前副都指挥使刘谦量罪区断，情理重者以军法从事，不须奏闻；所在州县犯罪人送军头司，未得引见，令枢密院详度指挥。上虔心祀事，不欲决丝，且虞小民轻冒禁法，故预戒之。自降诏至讫事，未尝戮一人，惟二人犯徒流者。
　　癸巳，次长垣县。
　　甲午，次韦城县。王钦若等言泰山芝草再生者甚觽，黄河水今岁上流多雨，虽时泛溢，正在中道，不临两岸，其堤防比常岁用度工役约省数百万。
　　河北缘边安抚司言契丹防边人马，自承牒命，悉已引去，人户安居，商旅不绝。
　　乙未，次卫南县。
