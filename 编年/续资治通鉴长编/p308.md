<!-- { "loadSidebar": true } -->
　　甲寅，以知顺州、归德将军、检校太子宾客田彦晏为宁远将军、检校工部尚书，故知保顺州田彦晓子承恩检校国子祭酒、兼监察御史、知保顺州。先是，彦晏率承恩焚劫宁边寨，知夔州史方发兵击之，穷其巢穴，俘获甚觽，追彦晏至七女棚，降之。
　　彦晏等愿还所掠金帛、器械，且输粟二千石自赎。转运使刁湛令彦晏等饮血上誓状，奏请止给知州告身，勿授刺史。诏从之，仍拒其粟，舍其所负金帛，第令归掠去户口焉。湛，衎子也。张方平作刁湛墓志云：将漕夔、峡，属施州溪洞蛮首领田彦晏等妄干恩典，朝议不从。即率宗党攻破寨栅，杀吏民，烧官舍，掠公私物，保险为边患。朝廷命夔、施州将讨击，弥年无功，又特遣武臣禁旅图深入【九】，蛮益拒命，乃诏公招辑。值彦稠死，蛮悔惧，有善意。而武臣欲自以为功，隔阂不为纳，民告疲于输调。会施州地震山崩，人压死者觽，朝廷遣中使致祭，问边事，公密疏请罢兵，使蛮无疑，边事即定。中人入奏，未几，武臣内徙，以兵属公。遣裨校与蛮要约【一○】，蛮兵徙集，不离近徼，公令设次于野，从亲吏数人坐次中，丑类千余挺刃睢盱，左右股栗。公毅然召彦晏前，曰：「吾丐若余生，是属奚为者？」彦晏惧，挥漤其觽。徐命吏引诸酋歃血立誓，因犒饮散遣之，欢噪动于山谷，曰：「自丁相公后，复见今日矣！」丁崖相谓昔为夔州路转运使【一一】，有功利，蛮夷怀之，故云尔【一二】。朝命授彦晏归远将军，被公玺书褒谕，自是黔中妥安。按墓志所云遣武臣禁旅图深入，并施州地震山崩，人压死者觽，朝廷遣中使致祭，且问边事，实录、正史皆不书。又田彦稠死，亦不知彦稠于彦晏始谋如何，今并附见，当细考。
　　乙卯，以下溪州刺史、检校右仆射彭儒猛为检校左仆射，其子仕端为检校国子祭酒，知溶州。儒猛自言仕汉逃归，诱蛮人作乱，遣仕端等杀之，故有是命。仍降敕书奖谕，赐以盐二百斤，彩三十匹。
　　丁巳，诏技术官干请皇族要官论荐希求恩泽者，并以违制论。
　　冬十月辛酉朔，诏减陕西缘边军马，分屯内地，以宽转输。
　　癸亥，诏滑州募民入粟。
　　又诏荫补京朝官监当有私罪者及八年与亲民，尝坐赃听裁。
　　左班殿直刘舜卿为西京、陕府界巡检，捕获盗贼八百余人，壬申，特授合门祗候。刘舜卿，未见。
　　诏臣僚封事下三司者，未得即行，先具利害以闻。
　　浚两浙运河。
　　增国子监进士解额二十人。
　　癸酉，门下省言吏部流内铨注拟选人，请如旧制过堂押定。诏自今磨勘选人，前一日以磨勘札子送中书呈验，然后引对。要检寻过堂旧制。
　　江、淮、荆、浙发运使赵贺请南京、开封府界濒河县辇运公事并隶本司，从之。
　　癸未，诏：「诸州典狱者，不先白长吏而榜平民，论如违制律；榜有罪者以失论。捕盗官获盗而未问者，榜毋过二十；非盗而辄榜之，亦以违制论。挟私非理虐害平民至死者，论如故杀律。」
　　王钦若复相，监察御史鞠咏嫉钦若阿倚，数睥睨其短，钦若心忌之。会咏兼左巡，率府率安崇俊入朝失仪，咏言崇俊少在边有劳，此不足罪。钦若奏咏废朝廷仪，戊子，责授太常博士、同判信州。实录云咏以不弹百官失仪，屡罚奉。按咏本传无此，今但从本传。
　　十一月丁酉，诏：「如闻诸州军多专行配递罪人，使妻子流离道路，鲜有生还。自今罪当配者，并录案坐条，具所配地里，上刑部详覆。」
　　戊戌，诏江南东西、荆湖南北、广南东西、两浙、福建路转运司：「自今师巫以邪神为名，屏去病人衣食、汤药，断绝亲识，意涉陷害者，并共谋之人，并比类咒咀律条坐之。非憎嫉者，以违制失论【一三】。其诱良男女传教妖法为弟子者，以违制论。和同受诱之人，减等科之。情理巨蠹者，即具案取裁。」
　　先是，知洪州夏竦言：左道乱俗，妖言惑觽，在昔之法，皆杀无赦。盖以奸臣逆节，狂贼没规【一四】，多假鬼神，动摇耳目。汉、晋张角孙恩，偶失防闲，遂至屯聚。国家宜有严禁，以肃多方。
　　当州东引七闽，南控百粤，编氓右鬼，旧俗尚巫。在汉栾巴，已尝翦理。爰从近岁，传习滋多。假托禨祥【一五】，愚弄黎庶，剿绝性命，规取货财。所居画魑魅，陈幡帜，鸣击鼓角，谓之神坛。婴孺襁褓，诱令寄育，字曰「坛留」、「坛保」之类，及其稍长，传习妖法，驱为僮隶。民病，则门施符咒，禁绝往还，斥远至亲，屏去便物。家人营药，则曰神不许服；病者欲饭，即云神未听鰞。率令疫人死于饥渴。洎至亡者服用，言余祟所凭，人不当留，规以自入。若幸而获免，家之所资，假神而言，无求不可。其间有孤子单族、首面幼妻，或绝户以图财，或害夫而纳妇。浸淫既久，习熟为常，民被非辜，了不为讶。奉之愈谨，信之益深，从其言甚于典章，畏其威重于官吏。奇神异象，图绘岁增；怪箓祆符，传写日异。小则鸡豚致祀，敛以还家；大则歌舞聚人，馂其余胙。婚葬出处，动必求师。劫盗斗争，行须作水。蠹耗衣食，眩惑里闾，设欲扇摇，不难连结。在于典宪，固亦靡容。其如法未胜奸，药弗瘳疾，宜颁严禁，以革祆风。
　　当州师巫一千九百余户，已勒改业归农及攻习针灸方脉。首纳到神像、符箓、神杖、魂巾、魄帽、锺角、刀笏、沙罗一万一千余事，已令焚毁讫。伏乞朝廷严赐条约，所冀防萌杜渐，以右髃生。
　　故降是诏。
　　刘舜卿言：「西京、陕府界山路险恶，盗贼所聚。请自阳湖渡至三门分置六寨，扼其要害。」从之。并入十月初授阁职时。
　　都官员外郎、知涟水军邓余庆受枉法赃；合门祗候、三阳寨主荆信监仓，自籴粟入中；殿直、监兴平县酒税何承勋，监进贤镇盐酒税易着明，并自盗官物：各贷死，杖脊，配广南牢城。壬寅，诏以余庆等罪状申警髃吏。
　　癸卯，诏吏部流内铨，自今转运使举选人为京官者，更增举主一人。先是，两浙转运使任皋举崇德县令向昱为京官，上令中书俟再有荐者乃擢之，因着为令。会要云：向昱以举主少，罢之，仍令今后似此者更俟两人奏举即施行。当考。
　　凡赋入，州县有籍，岁一置，谓之空行簿，以待岁中催科。闰年别置，谓之实行簿，以藏有司。或言实行簿无用，而率民钱为扰。戊申，罢之。
　　大食国每入贡，路由沙州西界以抵秦亭。干兴初，赵德明请道其国中，不许。于是入内副都知周文质言，虑为西人所掠，乞令取海路由广州至京师，诏可。
　　初，蜀民以铁钱重，私为券，谓之交子，以便贸易，富民十六户主之。其后，富者赀稍衰，不能偿所负，争讼数起。大中祥符末，薛田为转运使，请官置交子务以榷其出入，久不报。寇瑊守蜀，遂乞废交子不复用。会瑊去而田代之，诏田与转运使张若谷度其利害。田、若谷议废交子不复用，则贸易非便，但请官为置务，禁民私造。又诏梓州路提点刑狱官与田、若谷共议，田等议如前。戊午，诏从其请，始置益州交子务。实录、食货志皆云寇瑊请官置交子务。按薛田附传，则置交子务乃田为转运使时所请建，瑊守蜀，始用田议。然成都记载此事特详，瑊议盖欲官私俱不用交子，而田议始终皆欲集私造，官为主之。今置务，实从田议，瑊无与也。实录、附传、正传、食货志俱误矣。
　　己未，降侍御史高弁为太常博士，职方员外郎□济为都官员外郎，太常丞、直集贤院胥偃为著作佐郎，监察御史王轸为太常博士：监兖州、涟水光化军、郢州酒税。左正言刘随丝铜五斤。
　　初，弁等为开封府发解官，举人讼其考试不公，上以得解进士三十八人策论，令秘阁封弥卷首，送翰林学士晏殊覆考。殊言举人作讼，以觊覆考，颇亏士风。因听止取讼者试卷看详。弁与济、偃乃坐擅拆举人卷首，择有名者居上；轸为封弥官，而不以闻；随坐举人以策辞相授，随为巡捕官而不能察，故有是命。偃，长沙人也。□济，未详。刘随正传乃云随坐此，责监济州税，与实录不同，正传盖因宋祁墓志。按随后数论事，未尝出也。今从实录。
　　大理寺丞、知彭山县卢察乞官襄州，以扫洒坟墓。上问察家，王钦若对：「察父多逊，故宰相，谪死朱崖。」上恻然，许之。后赠多逊尚书，亦由察请。
　　内殿承制、合门祗候邓雅言：「奉诏知宜州，有子试校书郎齐参，乞对换班行于岳州侧近监当，照管家属。」上以雅曾经溪洞差使，今复远任，特从其请，不得为例。会要十一月事。
　　十二月辛酉，诏麟府路军马司，凡唐龙镇所报公事，具为处置之。
　　癸亥，大理寺丞路坦特追官勒停。坦前为余杭县令，在官不治，又尝作诗赠押司、录事。提点刑狱司上所刻诗石本。坦既坐谪，而转运使尝荐坦改官，并劾之。
　　鄜州钤辖、阶州刺史刘宝为右监门卫将军、随州刺史。宝私役兵以橐驼为商旅载物，法当追官勒停，上特宽之。
　　江州民陈蕴，聚居二百年，食口二千，而蕴年八十，且有行义。州以闻，上曰：「良民一乡之表，旌之，则为善者劝矣。」甲子，授蕴本州岛助教。
　　辛未，诏吏部流内铨选幕职官知大县，阙京朝官故也。
　　丙子，诏驸马都尉，自今毋得于清要权势官私第往还，仍令御史台察视之。
　　辛巳，泾原路副都部署王谦言咩迷卡杏家族都指挥使杏友信、都监吹济鄂罗克等三百九十八人纳质子内附。诏补杏友信为军主，吹济鄂罗克为副军主。
　　甲申，契丹遣彰武节度使萧昭古、灵州观察使刘彝范来贺明年正旦。
　　乙酉，枢密院言在京归远六指挥，大中祥符六年以军士亡耗，并为三指挥，今欲复增一指挥，从之。
　　是月，诏：「御史台主簿多是资序合入大理寺丞、著作佐郎，除授之时，并理光禄寺丞。及至三年无遗阙，却于本资止依敕转入朝官，有此升降不等。自今更不理光禄寺丞资叙，只守本官，仍支与前任请受。候三年满无遗阙，依元入官资叙与京朝官。如有遗阙，公罪两度以下，奏取指挥；公罪三度以上及私罪不以度数，并送铨，依旧幕职、州县官资叙注官。」
　　是岁，天下上户部主户六百一十四万四千九百八十三，口一千九百五十一万一千八百四十四；客户三百七十五万三千一百三十八，口五百九十四万四千一十五。
　　注　　释
　　【一】宜思所以应灾变「灾变」原作「变灾」，据宋本、宋撮要本及编年纲目卷九、宋史全文卷七上、宋史卷二九七鞠咏传乙正。
　　【二】由兼并闭籴以邀高价耳「兼并」原作「并兼」，据宋撮要本及宋史卷三一一王随传乙正。
