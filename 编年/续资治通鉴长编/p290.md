<!-- { "loadSidebar": true } -->
　　滑州言河决于天台山下。初议修河，以天台决口去水稍远，聊兴葺之。及西南堤成，乃于天台口旁筑月堤，亦非牢固，议者咸请再葺。修河都部署冯守信曰：「吾奉诏止修西南埽，此非所及也。」会马军都指挥使王守赟外任，京师缺旧城巡检，守信承召亟归。及是，河复决，走卫南，泛徐、济，害如三年而益甚，人皆以罪守信焉。守信通孝经、论语，后迁威塞节度使。五年三月，其弟尝欲上其子为守信子，以取高荫。守信对之慨然曰：「吾自行伍，蒙主上擢至此，欲弃躯久矣，顾未有所，奈何欺之！」是岁，并己子无所荫，曰：「以明吾心于弟，非有爱也。」人亦以此多之。（此据日记。）
　　己亥，补教骏军士李谦为本军小校，赐缗钱。时军使武赞为逃卒霍兴所刺，谦急持兴，以身蔽捍，中十六创，赞得走免。上善其义勇，特召见而銟之。
　　辛丑，鄜延路钤辖周文质言，赵德明继遣人骑寇略熟户，望多发军马于庆州界，破荡族帐，以遏侵扰。上以边候兴兵，或致生事，止令文质侦逻，密为之备。
　　壬寅，上御崇政殿，亲试礼部奏名举人，命官考覆如常例，授三班奉职者九十二人、借职者十三人。其不合格者，补诸州上佐文学。自奉职至殿侍，悉免短使，与家便差遣。
　　丙午，姜遵自陕西还，言知襄州夏竦抚俗有方，騳事无滞，诏銟之。又言知阶州许申、知文州胡靖、知三泉县房中正皆有治绩，诏审官院记姓名，代还日，升陟任使。（胡靖、房中正未见。）
　　戊申，判吏部流内铨陈尧咨言：「旧制，河北、河东缘边幕职、州县官，不许挈家赴任，代还日，免其守选。近准赦文并许挈家赴任，傥官满日，仍旧免选注近官，颇为优幸。请自今依江、浙、荆湖远地得替例守选。」从之。
　　诏枢密院，凡给赐钱银，每季进纳数目札子，自今岁作一册进内。
　　诏牛羊司，三栈圈自今只差三班使臣句当，内侍省勿差。（嘉佑四年六月，可考。）
　　注　　释
　　【一】欲望委刑部自今髃臣除故枉法受赃外宋会要职官七六之八作「望委刑部自今臣僚除故违枉法受赃外」。
　　【二】诏铨曹自今刑部大理寺定选人罪名不一「诏」原作「望」，「刑部」原作「刑狱」，据宋本、宋撮要本及续通鉴卷三四改。
　　【三】本志作一州一县「一县」原作「二县」，据宋本、宋撮要本及本编正文改。
　　【四】决河而南「决河」二字原倒，据下文「决河而北」文例及宋史卷九一河渠志、奏议卷二四九水利乙正。
　　【五】地形污下「污」原作「圩」，据上引宋史、奏议改。
　　【六】径干宁军入独流口「径」原作「泾」，「独」原作「浊」，据同上书改。
　　【七】北不出通利军界「出」原作「至」，据同上书改。
　　【八】臣请自卫州东界曹公所开运渠东五里河北岸凸处「卫州」原作「郓州」，「凸」原作「亚」，据同上书改。
　　【九】凿大伾西山「凿」原作「击」，据同上书改。
　　【一○】则北载之高地「北」字原脱，据同上书补。
　　【一一】其均厚埤薄「埤」原作「裨」，据同上书改。
　　【一二】朝议惧以烦扰「扰」原作「挠」，据同上书改。
　　【一三】命谘知荆南府代给事中乐黄目知潭州按宋史卷二九二李谘传云：「以父留乡里请外，遂出知荆南。」（隆平集卷一○、东都事略卷五五本传均同。）同书卷三○六乐黄目传谓黄目「降左谏议大夫知荆南府。明年，复为给事中，徙潭州。」本书系黄目左降事于天禧二年八月乙卯，其徙潭州实李谘出知荆南之时。以此，「代」字疑衍，或当作「以」。倘于「乐黄目」下句绝，则「知潭州」上必有脱文。
　　【一四】并代副都部署杨崇勋为客省使「都」字原脱，据宋本、宋撮要本及景文集卷六一杨太尉行状补。
　　【一五】许之「之」原作「上」，据各本改。
　　【一六】侧立赞喝「喝」原作「谒」，据宋会要仪制二之一○改。
　　【一七】西骪府原作「西京府」，据阁本及宋会要蕃夷四之八改。
　　【一八】亲族受官者又数人「亲族」，宋本、宋撮要本及宋史卷二八二本传均作「亲校」，编年录卷三作「亲故」。
　　【一九】密静远权「远」原作「达」，据宋本、宋撮要本及上引编年录、编年纲目卷八、宋史全文卷六、东都事略卷四一本传改。
　　【二○】上特批一幅曰「曰」字原脱，据宋本、宋撮要本及上引编年录补。
　　【二一】于是令亿序班在钱惟演下「钱」字原脱，据宋本、宋撮要本补。
　　【二二】士瑶素帷簿不修「簿」原作「箔」，据同上书改。
　　【二三】然则此租必使令自督耶「然则」二字原脱，据宋本、宋撮要本及涑水纪闻卷六补。
　　【二四】发麻氏罪「罪」字原脱，据同上书补。
　　【二五】左正言知制诰张师德移病出守颍州「颍州」原作「颍川」，据宋本、宋撮要本、阁本及宋史卷三○六本传改。
　　【二六】依漳州龙岩等县例优銟「漳州」原作「潭州」，据宋会要职官四七之五改。
　　【二七】小湖族原作「小蕃族」，据宋史卷四九一党项传改。
　　【二八】黄龙地螾见「黄龙」与「地螾」原互倒，据宋会要运历一之一乙正。
　　【二九】臣闻太祖生而包络惟黄「惟」字原脱，据同上书补。
　　【三○】其余神龟珍兽「兽」原作「献」，据同上书改。
　　【三一】仍支监押例添给宋会要职官四九之二作「仍支监押添给」。
　　【三二】君一夫尔「一」下原衍「武」字，据宋本、宋撮要本、阁本及宋史全文卷六、编年录卷三删。
　　【三三】谓等因媒孽之「媒」原作「谋」，据宋本、宋撮要本、阁本及长编纪事本末卷二三丁谓事迹改。
　　【三四】姑徐之「徐」原作「除」，据同上书改。
　　【三五】漖州原作「印州」，据宋史卷三○一章频传改。
续资治通鉴长编
卷九十六
卷九十六
　　起讫时间 起真宗天禧四年七月尽是年闰十二月
　　卷　　名 续资治通鉴长编卷九十六
　　帝　　号 宋真宗
　　年　　号 天禧四年（庚辛，1018）
　　全　　文
　　秋七月庚戌朔，先天节，髃臣上寿，泾王元俨摄太尉，以未命宰相故也。
　　吕夷简等还自东、西川，言梓州路劝农使王鬷、知梓州苏维甫、知漖州沈同、知蜀州钱昆、知昌州张用、通判益州狄棐刘随、通判永兴军董希甫、知益州灵池县李纮，堪充三司、台省、转运提调刑狱藩郡之职。诏有司记其姓名，代还日升陟任使。鬷，临城人，大中祥符初，举进士，授婺州观察推官，代还，上见其状貌奇伟，特迁著作佐郎。同，钱塘人。昆，易之兄。棐，长沙人。纮，昌龄从子也。（苏维甫、张用、董希甫三人，未详邑里。）
　　西南蕃千三百人来贡。
　　丙辰，遣使市小车，给凤翔府至绵州驿递军士，仍为增葺庐舍，悯其劳也。
　　韩亿使淮南、江、浙还，言：「池州青阳县旌表门闾方纲状称，籍管税钱四百余千、米二千五百斛，同居七百口，凡八世四百年。景德中，准诏旌表，而本县科率一无□假，望蠲其户下杂配物。」诏本州岛凡有科率，量优减之。
　　丁巳，太白昼见。
　　辛酉，召宗室、近臣及太子太傅寇准、兵部尚书冯拯，观苑中嘉谷，遂宴于玉宸殿。（隆平集言准罢相，以太子太傅归班，请对不许。据此，则尝从后苑游观矣。钱惟演日记，七月十二日召给谏、舍人及太子太傅等入承明殿，先赐食讫，召入玉宸殿看瑞谷。先于太清楼见讫，赐茶，便诣种谷处。按此，则隆平集误也。）
　　知制诰吕夷简言：「伏见河再决滑州，计功巨万。以臣所见，未宜修塞，俟一二年间，渐收梢芟，然后兴功。兼闻诸州有贱易庄田者，盖虑不时科率，无从出办。望降明诏，谕以河决未议修塞，仍令滑州规度所须梢芟，以军士采伐，或于旁近秋税折纳。」从之。遂诏京东西、河北路经水灾州军，勿得科调丁夫。其守捍堤防役兵，仍令长吏并加存□、番休之。
　　癸亥，上对参知政事李迪、兵部尚书冯拯、翰林学士钱惟演于滋福殿。寇准罢，上欲相迪，迪固辞，于是又以属迪。有顷，皇太子出拜上前，曰：「蒙恩用宾客为相，敢以谢。」上顾谓迪曰：「尚复何辞耶？」是日，惟演又力排寇准曰：「准自罢相，转更交结中外，求再用。晓天文、卜筮者皆遍召，以至管军臣僚、陛下亲信内侍，无不着意。恐小人朋党，诳惑圣听，不如早令出外。」上曰：「有何名目？」惟演曰：「闻准已具表乞河中府，见中书未除宰相，兼亦闻有人许以再用，遂不进此表。」上曰：「与河中府何如？」惟演乞召李迪谕旨，上曰：「李迪何如？」惟演言：「迪长者，无过，只是才短，不能制准。」因言中书宜早命宰相，上难其人。惟演对：「若宰相未有人，可且着三两员参知政事。」上曰：「参政亦难得人。」问今谁在李迪上，惟演对：「曹利用、丁谓、任中正并在李迪上。」上默然。惟演又言：「冯拯旧人，性纯和，与寇准不同。」上亦默然，既而曰：「张知白何如？」惟演言：「知白清介，使参政则可，恐未可为宰相。」上颔之。惟演又言：「寇准宜早令出外。准朋党盛，王曙又其女婿，作东宫宾客，谁不畏惧。今朝廷人三分，二分皆附准矣。臣知言出祸从，然不敢不言。惟陛下幸察。」上曰：「卿勿忧。」惟演再拜而退。后三日，拯遂拜枢密使，盖用惟演之言也。迪既除宰相，而准为太子太傅、莱国公如故。
　　甲子，大雨，流潦泛溢公私庐舍大半，有压死者。是月连雨，而此夕为甚。
　　乙丑，令京东西、河北州军津渡官给舟船济人。
　　丙寅【一】，以礼部侍郎、参知政事李迪为吏部侍郎、兼太子少傅、平章事，兵部尚书冯拯为枢密使、吏部尚书、同平章事。是日告谢，即赐袭衣、金带、鞍勒马。正谢日亦如之，非常比也。
　　以霖雨坏营舍，赐诸军缗钱。
　　丁卯，禁两川诸县弓手雇人代役，犯者许邻保纠告，重绳之。
　　诏銟益州官吏赵稹【二】等，以吕夷简言其政绩也。
　　戊辰，判杭州王钦若酒榷增羡、狱空，诏銟之。
