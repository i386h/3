<!-- { "loadSidebar": true } -->
　　辛丑，次德清军。
　　壬寅，次澶州。
　　乙巳，车驾至自范阳。
　　初，议伐北汉，宰相卢多逊言：「西蜀远险多虞，若车驾亲征，当先以腹心重臣镇抚之，则无后忧。」给事中程羽，藩邸旧僚，尝知新都县及兴州、兴元府，有能名，上即命知益州。及上驻太原，郫县获髃盗送府，狱已具，会有朝旨：「强盗未再犯，免死送阙下。」盖用武之际，急于壮勇之士也。法吏援敕以请，羽曰：「人之恶，惮于始为，奸凶闻是令，皆将轻犯，乱不可制矣。」判曰：「銮辂省巡，江山遐僻，不除凶恶，曷静方隅？」并付本县处死，磔于市，即论奏其事。于是迄羽去，无盗贼。羽之在新都，州遣牙校至，见羽礼慢，不数岁，羽领州任，人为校惧，羽至则擢校统戍守寨，盖其才可任也。（此据程捠所作程羽祠堂记，羽知益州在二年五月，今附见车驾还自范阳后。）
　　八月戊申朔，契丹苏哲等二十八人来降，赐以衣服钱帛，配隶契丹直【二一】。
　　守中书令、西京留守石守信从征范阳，督前军失律，壬子，责授崇信节度使、兼中书令。（守信失律事，实录、正史都不详，所以班师，殆由此耳【二二】，当考。）
　　将作监段思恭责授少府少监。思恭前知秦州，擅借官钱造器用，又妄以贡奉为名，贱市狨毛、虎皮为马饰，为通判王延范所发。延范，江陵人也。
　　甲寅，彰信节度使刘遇责授宿州观察使，光州刺史史珪责授武定行军司马，皆坐从征范阳，所部兵逗挠失律故也。（刘遇、史珪传载失律事亦不详，恐国史或有所避忌，更须参考。）
　　初，刘继业为继元捍太原城，甚骁勇。及继元降，继业犹据城苦战。上素知其勇，欲生致之，令中使谕继元俾招继业。继元遣所亲信往，继业乃北面再拜，大恸，释甲来见。上喜，慰抚之甚厚，复姓杨氏，止名业，寻授左领军卫大将军【二三】。丁巳，以业为郑州防御使。（据国史杨业传，乃云孤垒甚危，业劝其主出降以保生聚。继元既降，上遣中使召业，得之，喜甚，以为领军大将军。师还，乃除郑州防御使。制辞云：「百战尽力，一心无渝，疾风靡摇，迅雷罔变。知金汤之不保，虑玉石以俱焚【二四】，定策乞降，委质请命，忠于所事，善自为谋。」与九国志大不同。按五代史，垂涕劝继元出降者，但马槵一人耳，非杨业也。若业劝降，则当与继元俱出见，何用别遣中使召乎！然当时制辞，不应便失事实，又疑制辞意有所在，故特云尔。今但从九国志，更须考之。）
　　癸亥，命潘美为河东三交口都部署，以捍契丹。
　　辛未，辰州言民宋再均等六辈诱致生口，阑出边关，卖与溪州蛮，取其直。诏令伏脊黥面，槛车送阙下；自今敢违者，并令本处杖杀，所在督疆吏谨捕之。
　　甲戌，宋州言河决宋城县，诏发诸县丁男三千五百人塞之，命八作使郝守浚护其役。
　　初，武功郡王德昭从征幽州，军中尝夜惊，不知上所在，或有谋立王者，会知上处，乃止。上微闻其事，不悦。及归【二五】，以北征不利，久不行太原之赏，议者皆谓不可，于是德昭乘间入言，上大怒曰：「待汝自为之，赏未晚也。」德昭惶恐，还宫，谓左右曰：「带刀乎？」左右辞以宫中不敢带。德昭因入茶酒合，拒户，取割果刀自刎。上闻之，惊悔，往抱其尸，大哭曰：「痴儿，何至此耶！」追封魏王，谥曰懿。（此据司马光记闻，本传云德昭好啖肥劕肉，因而遇疾不起。今不取。）
　　丙子，漖部川首领牟昂、诸族鬼主副使离袜等各以方物来贡。
　　是月，以赞善大夫韦亶等十五人为诸镇节度判官。亶等太平兴国初擢第，即通判诸州【二六】，至是受代还朝。上以两使判官得资者尤鲜，故多阙员，乃以亶等为之【二七】，且令系历，观其佐治之才也，秩满并复以通籍处焉。
　　作太清楼。
　　九月己卯，卫州言河决汲县。
　　辛巳，诏忻、岚、宪州缘边诸寨无得纵军士入蕃界劫掠，若须酬杀者，当埙宣命。
　　乙酉，命内衣库使张绍勍、南作坊副使李神佑等率兵屯定州。
　　初，刘继元降之明日，左拾遗大名宋白献平晋颂。上夜召至行宫褒慰，且曰：「埙还京，授尔书命之职。」丙戌，与右补阙郭贽并为中书舍人。（宋朝要录，李昉、扈蒙、李穆等皆迁官，赏扈跸之劳也。）
　　戊子，诏改京城内外二十五门名。
　　丁亥，初置皇子侍读，以左赞善大夫杨可法为之，仍赐五品服带、银勒马、银五百两、钱五十万。寻迁右补阙，仍侍读。
　　庚寅，户部郎中侯陟为谏议大夫、权御史中丞。权中丞始此。
　　癸巳，嘉州言夹江县弱漹镇民王诣得玄石二，皆有丹文，其一云「君王万万岁」，其一云「赵二十一帝」，缄其石来献。
　　丙申，诏曰：「先是，禁铜钱不得入剑南界，宜除之【二八】。自今两川民许杂用铜铁钱，即不得出他境。缘边戒吏谨视之，犯者论如法。」
　　代州言契丹安庆府主安海进来求内附，以蜡书赐之。
　　己亥，幸建隆观，遂幸新城西南隅，观铁林军人射强弩。
　　庚子，荆湖南路转运使言十洞首领杨蕴求内附。
　　癸卯，山后两林蛮王、归化大将军勿儿遣其王子祚遇以名马来贡。
　　丙午，右拾遗李瀚责授右赞善大夫。瀚前知雄州，会范阳班师，军士迸走投州城，瀚闭关不纳，因扰乱□掠居民，溃而为贼，故有是命。
　　先是，江南、两浙诸州以绢计赃，绢价二疋当江北之一，诏自今宜以千钱为绢一疋论罪。
　　契丹大入侵，镇州都钤辖、云州观察使浚仪刘延翰帅觽御之，先阵于徐河。崔彦进潜师出黑卢堤北，缘长城口，衔枚蹑敌后【二九】，李汉琼及崔翰亦领兵继至。
　　先是，上以阵图授诸将，俾分为八阵。大军次满城，敌骑坌至，右龙武将军赵延进乘高望之，东西亘野，不见其尾，翰等方按图布阵，阵相去百步，士觽疑惧，略无淢志。延进谓翰等曰：「主上委吾等边事，盖期于克敌尔。今敌骑若此，而我师星布，其势悬绝，彼若乘我，将何以济？不如合而击之，可以决胜。违令而获利，不犹愈于辱国乎。」翰等曰：「万一不捷，则若之何？」延进曰：「倘有丧败，延进独当其责。」翰等犹以擅改诏旨为疑，镇州监军、六宅使李继隆曰：「兵贵适变，安可以预料为定！违诏之罪，继隆请独当之。」翰等意始决，于是分为二阵，前后相副，士觽皆喜。三战，大破之，敌觽崩溃，悉走西山，投坑谷中，死者不可胜计。追奔至遂城，斩首万余级，获马千余匹，生擒酋长三人，俘老幼三万口及兵器、车帐、羊畜甚觽。冬十月庚午，捷书闻，手诏褒之。
　　乙亥，齐王廷美进封秦王，宰相薛居正加司空，沈伦加左仆射，卢多逊兼兵部尚书，枢密使曹彬兼侍中，文武官预平太原者皆迁秩有差，初行赏功之典也。（此据实录，而田锡于六年九月上章，犹云平晋之功未赏，不知何也？当考。宋朝要录：昭辅检校太尉，熙载迁刑部侍郎，潘美检校太尉，王仁赡检校太傅，崔翰、刘延翰、米信、田重进以观察使为节度使，初行平晋之赏也。）
　　马军都虞候保顺节度使米信，亲族多在塞外。时兄之子金自朔州挺身来归。上召见，厚加慰抚，遣金乘传诣代州，伺间迎致其亲属，发劲卒护送之。既而金宿留踰年，敌境斥候严，终不能得。信慷慨曰：「我闻忠孝不两立，受恩遇至重，方思杀身报国，安能复顾亲戚哉？」北望号恸以诀，戒子侄勿复为言。
　　十一月丁丑朔，赐缘边戍卒襦庣。
　　庚辰，代州言契丹于代州雁门、西泾、护国、南川置寨，折彦赟与都监董思愿刘绪、巡检侯美追击，大破之，获鞍马器仗甚觽。（此据会要乃十一月四日事，折彦赟已见二月己巳。）
　　丙戌，诏以明法科于诸书中所业非广，遂废之；学究并通三经，谅难精至，乃分为三科，仍兼习法令。又诏进士及诸科引试日，并以律文疏卷问义。
　　己丑，幸玉津园，遂畋近郊。
　　辛卯，以建州邵武县为邵武军。
　　上以郑州防御使杨业老于边事，洞晓敌情，癸巳，命业知代州兼三交驻泊兵马部署。上密封囊装，赐予甚厚。
　　己亥，以河北转运使高继申为河北南路都转运使，起居郎郭泌为御河至关南水路转运使，鸿胪寺丞王在田为陆路转运判官，著作佐郎崔迈为水路转运判官。（按樊知古传云，都转运使之名自知古始。事在端拱元年十月【三○】，据实录则高继申于太平兴国四年十一月已为之，必有一误，姑存以俟细考。会要云：太平兴国初分河北南路，雍熙中又分为东西，后并焉。分为南路或自此始，当检详。）
　　岚州言三交口破契丹千余觽。
　　辛丑，忻州言破契丹数千觽，斩首四十五级，获鞍马、铠甲；并生擒六十人以献。
　　关南又言破契丹数万觽，斩首万余级，获橐驼五十三头。诏分给军校。
　　初，西南夷不供朝贡，寇钞边境。刑部郎中许仲宣为西川转运使，亲至大渡河谕其逆顺，示以威福，夷人皆率服。在职踰三岁，会有言仲宣当江表用兵时干没官钱者，是月召还，令御史台尽索财计簿，钩校岁余，卒无欺隐，乃以仲宣为岭南转运使。仲宣有心计，能办大事，江表用兵，军中须索百端，仲宣皆豫储蓄无阙。曹彬怪之，夜攻城，因取陶器数万事，分给攻城卒燃灯自照，仲宣已预料置，如其数付之，它物类此。
　　先是，诏中使赵守伦优给价和市在京及诸州民间私马，于是得十七万三千五百七十九匹。（本志载市马事在兴国四年。按正月即出师，恐在四年以前矣。实录别本载赵守伦市马数在四年十一月乙巳前，今因之，盖市马前此事，及此乃上其所得之数也。）
　　十二月丁未朔，占城国遣使来贡方物。
　　拓拔首领日荣遣所部酋长拓拔琳沁，十六府大首领啰朗吹裕勒遣所部蕃官结舒等并来贡。
　　以右赞善大夫巨野夏侯峤等十五人并为殿中丞，皆尝于太原、范阳督飞挽之役，赏其劳故也。
　　开宝中，禁民卖假茶，一斤杖一百，二十斤以上弃市。己未，诏自今准律以行，滥，论罪。
　　庚申，诏自今登州有女真贡马，其随行物色仰给牒，所在勘验，牒外物并没入之。从供奉官卢袭奏也。
　　丁卯，畋近郊。
