<!-- { "loadSidebar": true } -->
　　上谓王钦若等曰：「近有西北使还者，言顺安军西至定州，旷土尽垦辟，苗稼丰茂，民无差扰，物价甚贱。惟当慎择守臣【八】，使不生边隙也。」马知节曰：「西北二方，久为外患。今契丹求盟，夏台请吏，皆陛下威德所致。且如唐室贞观、开元，称为治世，然措置兵甲，树立屏翰，皆不得其宜，终成尾大之患。当今兵柄尽出陛下掌握，至于一命之士，皆由旨授。」上曰：「前代求治之君亦多，如德宗思欲威加天下，知书自任，髃臣虽复上言，多所不惬，以是人颇循默，此亦可深戒。」陈尧叟曰：「唐太宗与臣僚论事，有不出太宗意者，退有忧色。盖以天下至广，深居九重，不能周悉，而髃臣之见，亦未及远，此唐太宗所以忧也。今陛下听断如流，尚以为戒，兹实天下幸甚。」
　　庚辰，殿中侍御史赵湘上言请封禅，中书以闻，上拱揖不答。王旦等曰：「封禅之礼，旷废已久，若非圣朝承平，岂能振举？」上曰：「朕之不德，安能轻议。」
　　初，王钦若既以城下之盟毁寇准，上自是常怏怏。他日，问钦若曰：「今将奈何？」钦若度上厌兵，即缪曰：「陛下以兵取幽蓟，乃可刷此耻也。」上曰：「河朔生灵，始得休息，吾不忍复驱之死地，卿盍思其次。」钦若曰：「陛下苟不用兵，则当为大功业，庶可以镇服四海【九】，夸示戎狄也。」上曰：「何谓大功业？」钦若曰：「封禅是已。然封禅当得天瑞，希世绝伦之事，乃可为。」既而又曰：「天瑞安可必得，前代盖有以人力为之【一○】。若人主深信而崇奉焉，以明示天下，则与天瑞无异也。陛下谓河图、洛书果有此乎？圣人以神道设教耳。」上久之，乃可，独惮王旦，曰：「王旦得无不可乎？」钦若曰：「臣请以圣意谕旦，宜无不可。」乘闲为旦言之，黾勉而从。然上意犹未嘊，莫适与筹之者。它日晚，幸秘阁，惟杜镐方直宿【一一】，上骤问之曰：「卿博达坟典，所谓河出图、洛出书，果何事耶？」镐老儒，不测上旨，漫应曰：「此圣人以神道设教耳。」其言偶与钦若同。上由此意嘊，遂召王旦，饮于内中，欢甚，赐以尊酒曰：「此酒极佳，归与妻孥共之。」既归，发视，乃珠子也，旦自是不复持异。天书、封禅等事始作。（此据苏辙龙川别志及刘邠所作寇准传。）
　　辛巳，上谓王旦等曰：「昨暮降雪遽止，朕忧其未足。夜分使人于宫庭视之，乃云复降，其势甚密。今果盈尺，来岁麦苗应有望也。朕每念稼穑艰难【一二】，尝与邢昺言，力田者多值灾沴【一三】。昺云民之灾患，大约有四，一曰人疫，二曰旱，三曰水，四曰牛瘴，必岁有其一，但或轻或重耳。四事之害，旱暵为甚。盖田无畎浍，悉不可救，所损必尽，即传所谓天灾流行国家代有者也。昺久居田里，尤熟农事，自云验之多矣。比岁稼穑屡稔，朕尝以灾沴为虑，兼闻今年宿麦甚广，得此时雪，农家无冬旱之忧也。」遂赐近臣饮于中书，又宴馆阁官于崇文院，上作瑞雪诗，令三馆即席和进，两制次日来上。
　　癸未，殿前司骁骑小校张信弃市。信诉指挥使盖赞御下严急，鞭挞过当。陈尧叟曰：「都虞候李继和言士伍不礏所部，合从军令。」上曰：「如罪在士伍，可以严断；若捶挞过当，安可不尽其理耶？」马知节曰：「太祖朝每命将校，必取刚方有断，士伍畏威者。」上曰：「此盖彼时所宜尔。」即下吏案劾，信款云：「赞乘醉教习，嘊责部下。信遂以弓弰拥卒四十余，厉声曰：『我辈终为指挥使乘醉所鞭杀。』即径诣马军司陈告。」赞云：「虽日饮酒，而所鞭卒，皆有过者。」继和请斩告者十余人，余配沙门岛，丝指挥使、都虞候。诏诛信，余嘊杖配隶外州，轻者复隶本州岛，赞嘊杖配许州，其都虞候不能觉察、副指挥使不能裨赞，并下本司嘊丝。
　　甲申，命审官院择京朝官有材干、举进士者通判保州，以其密迩边境，武臣充守，所答北界书牒，词理多谬故也。
　　戊子，令枢密院条上南郊、承天节皇族诸亲延赏恩例。先是，每有朝庆，皇族皆过希宠泽。上谓陈尧叟等曰：「若尽遂所请，即勤劳王事之臣，能不以此为辞？自今有越例者，即令尚书、内省勿下。」尧叟等曰：「顷岁，陈国长公主为男求近地刺史，已有官者求岁岁改转，诸院回图舟车求免抽税。去年，程继宗掌致远务，坐事制鞫，晋国长公主为奏求代。凡似此事【一四】，臣等以其国戚但取进止【一五】，陛下皆寝而不报。自此，所保任亲戚有官者，限以品秩，各定所止，中外之人，尽知国家推公以待臣下。」上曰：「诸亲中亦有引太祖、太宗朝事为言者，朕但答以祖宗功业至大，安可比拟？骮庶事皆有制度，朕遵守之，何敢失坠？迩来渐亦知非，各安其分矣。」
　　庚寅，赐太庙守卫人等承天节衣服【一六】，岁以为例。（祥符八年正月，密院上新例。）
　　辛卯，契丹遣使左领军卫上将军耶律元、昭德节度使耶律谐里，副使左威卫上将军李琮【一七】、殿中少监李操来贺承天节。蕃俗最重食提狸邦，发土得之，唯以供母主。至是，使者挈数头至，饮以羊乳【一八】，遂令庖人造蕃食以献。上许进入，择其味佳者再索之，使感悦。接伴契丹使王曙等言：「臣尝奉使北朝，髃臣每见，竞来趋揖，问本朝髃臣曾至其国者动静安否，臣察其情无猜阻，即一一以实对。今北朝使至，髃臣中有曾使契丹者，亦乞谕令与北使交接，问其动静安否，庶几得其欢心。」从之。（会要载此事于四月，今移见契丹遣使之后。）
　　耶律元馆于京师，尝询左右曰：「馆中日闻鼓声，岂习战阵耶？」或对以俳优戏场，闾里筵设。上闻之，谓宰相曰：「不若以实谕之。诸军比无征战，阅习武艺，亦国家常事耳，且可以示无闲于彼也。」
　　十二月乙未，手札赐王钦若曰：「编修君臣事迹官，皆出遴选。朕于此书，匪独听政之暇，资于披览，亦乃区别善恶，垂之后世，俾君臣父子有所监戒。起今后，自初修官至杨亿，各依新式，递相检视，内有脱误，门目不类，年代、帝号失次者，并署历，仍书逐人名下，随卷奏知。异时比较功程，等第酬銟，庶分勤惰。委刘承珪专差人置历。」
　　钦若为人倾巧，所修书或当上意，褒赏所及，钦若即自名表首以谢【一九】；或缪误，有所谴问，则戒书吏称杨亿已下所为以对。同僚皆疾之，使陈越寝如尸以为钦若，石中立作钦若妻，哭其傍，余人歌虞殡于前。钦若闻之密奏，将尽绌责。王旦持之，得寝。亿在馆中，钦若或继至，必避出，他所亦然。及钦若出知杭州，举朝皆有诗，独亿不作。钦若辞日具奏，诏谕亿令作诗，竟迁延不送【二○】。（此据江休复杂志附见。）
　　犍为县民因伐木开道，与南蛮相杀伤。知益州任中正奏此县岩险，当云南要路，请置戍兵三百，命廷臣为驻泊监押。上以蜀都久安，不欲生事，乃诏谕中正禁缘边居民伐木开道，与蛮交争。
　　丙申，曹利用等言溃散宜州贼徒，追捕诛翦已尽，仍上破贼图。上出以示辅臣，指前军破贼处，言利用与张煦等先同署纸，人持百枚，备给立功将卒。及破贼，利用在前，军无所给，煦在后而所给乃过半。故明年十月，始赏宁朔军士。
　　泾原钤辖秦翰言：「镇戎军纳质院先有奸猾蕃部以族属为质者，准诏并释之。有伊特古者，族望最大，凶狠多谋，纵之非便，今部送赴阙，兼令亲属同行，俾无疑虑，请配隶远处军籍。」诏赐装钱二万，以隶温州，仍给月廪。其亲属许还镇戎，受田与粮，不令同往。上以设法诱置，非示信之道故也。
　　丁酉，诏应大祠及大忌前一日，虽不奏刑杀文字，若轻罪不可稽留者，审刑院上之。
　　上初嗣位，即诏诸路勿得以祥瑞来贡，其后颇有进献者，乃诏尚书礼部举旧制申禁。礼部言：「福应之至，以显盛猷，虽睿德谦飻，务于自损，若史臣不记，来世何观？请止报省，关史馆。」奏可。
　　初，青神县民史光宝家为盗所劫，耆保言是夕雷，延赋、延谊不宿本舍，县尉即捕而讯之。县吏王嗣等恣行拷掠，因而至死。有顷，州得劫光宝贼七人，乃明赋、谊之噃。益州任中正具奏，戊戌，诏蠲赋、谊二户三年田租，免其徭役。
　　京城河南草场遗火，城外都巡检、步军副都指挥使王隐命殿前虎翼都虞候高鸾以近便营兵救扑之。殿前司言鸾等非本属，当俟诏旨，请劾之。上以救焚之急，隐得便宜从事，因命释鸾等罪，仍戒自今各遵往制。
　　己亥，诏川峡节度州及冲要兵多处监押，用侍禁已上为之。时兴元府言，有小校对护军无礼，其人乃三班奉职，以秩轻故也。
　　赐近臣契丹锦绮绫縠、新罗酒、蕃肉等。
　　壬寅，封驸马都尉石保吉庶女为乐陵郡君。初，上以无例，令中书详讨故事，晋国长公主亟为乞恩，故特加郡号。
　　兖州道士冶，岁课铁二万余斤，主者尽力采炼，常不能及，有坐是破产者。癸卯，命废之。
　　先是，上尝问辅臣以天下贡举人数，王旦曰：「万三千有余，约常例，奏名十一而已。」上曰：「若此，则当黜者不啻万人矣。典领之臣，必须审择，晁迥兢畏，当以委之，周起、王曾、陈彭年皆可参预。」冯拯【二一】曰：「封印卷首，若朝廷遣官主之，于理亦顺，尤宜用素有操守之人。」旦曰：「滕元晏于士大夫间少交游。」上曰：「今当以朱巽代周起知举，令起与元晏同掌封印事。」于是，命翰林学士晁迥、知制诰朱巽王曾、龙图阁待制陈彭年同知贡举。既受诏，上谕以取士之意，务在至公，擢寒畯有艺者。又命监察御史严颍、张士逊监贡院门，都官员外郎乔颜、太常博士郑彝、太常丞陈既济巡试铺【二二】，太常丞直集贤院任随、著作佐郎陈覃点检进士程试，大理寺丞马龟符等六人考校诸科程试。又命知制诰周起、京东转运使祠部员外郎滕元晏封印举人卷首，用奉使印；殿中丞李道监封印院门。进士诸科试卷，悉封印卷首，送知举官考校，仍颁其式。知举官既考定等级，复令封之进入，送覆考所考毕，然后参校得失。凡礼部封印卷首及点检程试别命官，皆始此。元晏，中正子。士逊，光化军人也。（按周起传，云起创糊名之法；又陈靖传，亦云糊名考校始于靖。盖靖先请用之殿试，起复用之礼部，故起首为封弥官也。严颖、乔颜、郑彝、陈既济、陈覃、马龟符、李道七人，未详邑里。）
　　乙巳，诏：「诸科举人，皆理场第。自今不合格者，须至覆场，方得落下。」
　　麟府路钤辖言，契丹率兵捕贼至境上，恐谋侵轶。上曰：「此疑者过也。」遣内侍王怀信往察之。丙午，怀信言契丹执盗马舍利而还，果无它。
