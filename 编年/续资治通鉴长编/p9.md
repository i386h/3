<!-- { "loadSidebar": true } -->
　　上既即位，欲阴察髃情向背，颇为微行。或谏曰：「陛下新得天下，人心未安，今数轻出，万一有不虞之变，其可悔乎！」上笑曰：「帝王之兴，自有天命，求之亦【四九】不可得，拒之亦不能止。周世宗见诸将方面大耳者皆杀之，然我亦终日侍侧【五○】，不能害我。若应为天下主，谁能图之，不应为天下主，虽闭户深居何益。」既而微行愈数，曰：「有天命者，任自为之，我不汝禁也。」由是中外慑服。
　　亲军校有献手挝者，上曰：「此何以异于常挝而献之？」军校密言曰：「陛下试引挝首视之。挝首，即剑柄也，有刃韬于柄中，居常可以杖，缓急以备不虞。」上笑投之于地曰：「使我亲用此物，事将奈何，且当是时此物果足恃乎？」
　　一日罢朝【五一】，坐便殿，不乐者久之。左右请其故，上曰：「尔谓天子为容易耶？属乘快指挥一事而误，故不乐耳。」（三圣实录载内侍行首王继恩请其故。按继恩开宝中始赐姓名，累迁内侍行首，国初未也。今于此年附见此事，故止称「左右」，而削其姓名，本纪亦不着其姓名。）
　　尝弹雀于后苑，或称有急事请见，上亟见之，其所奏乃常事耳。上怒诘之，对曰：「臣以为尚亟于弹雀。」上愈怒，举斧柄撞其口，堕两齿。其人徐俯拾齿置怀中，上骂曰：「汝怀齿，欲讼我乎？」对曰：「臣不能讼陛下，自当有史官书之也。」上悦，赐金帛慰劳之。（前数事皆石介三朝政录【五二】及记闻所载，未必皆在此年也，今并附此。）
　　注　　释
　　【一】马仁瑀原作「马仁瑞」，据宋本、阁本及宋史卷二七三马仁瑀传改。
　　【二】将士环列待旦「列」原作「立」，据宋本、阁本及杨仲良通鉴长编纪事本末（以下简称长编纪事本末）卷一、陈均皇朝编年纲目备要（以下简称编年纲目）卷一改。
　　【三】乃整军自仁和门入「整」原作「振」，据同上书改。
　　【四】宗城原作「宇城」，清人案（以下简称案）引宋史范质传作「宗城」。宋本、宋撮要本正作「宗城」，今据改。
　　【五】太祖诣崇元殿行禅代礼「崇元殿」原作「崇光殿」，据宋本、阁本及长编纪事本末卷一改。
　　【六】独未有周帝禅位制书「位」原作「代」，据宋本及长编纪事本末卷一改。
　　【七】赠韩通中书令「赠」原作「赐」，据宋本及编年纲目卷一、司马光□水纪闻卷一改。
　　【八】其子微有智略「智」原作「志」，据宋本、阁本及宋史卷四八四韩通传、□水纪闻卷一改。
　　【九】遽令扫去之「遽」原作「遂」，据宋本、宋撮要本、阁本改。
　　【一○】宁江节度使「宁江」原作「江宁」，据宋本、宋撮要本、阁本及王称东都事略卷二一高怀德传、本编下文张光翰自「嘉州防御使为宁江节度使」改。案「宁江」误为「江宁」，略见毕沅续资治通鉴（以下简称续通鉴）卷一考异。案引宋史作「江宁军」者，当亦所据版本有误。
　　【一一】侍卫亲军马军都指挥使「亲军」、「马军」原互倒，据阁本及王太岳等四库全书考证卷三○乙正。
　　【一二】泰宁节度使「泰宁」原作「太宁」，据宋本、阁本及宋史卷二五○王审琦传改。
　　【一三】各以便宜从事「各」上原有「令」字，据宋本删。
　　【一四】加延钊殿前都点检「加」原作「诏」，据宋本、阁本及宋史卷二五一慕容延钊传改。
　　【一五】归德节度判官「度」下原有「使」字，据宋本及东都事略卷三一刘熙古传、编年纲目卷一删。
　　【一六】不易其法「法」原作「位」，据宋本、宋撮要本及欧阳修等太常因革礼卷八九、宋会要辑稿（以下简称宋会要）礼一五之二二改。
　　【一七】□廷祚原作「□廷祚」。宋本作「□廷祚」；续通鉴卷一考异：「今西安府学千字文石刻后列廷祚衔名，正作『廷』字，当从之。」今据改。下同。按作「延」、作「廷」，自新旧五代史、司马光资治通鉴（以下简称通鉴）而下，诸书所载不同，究由形似致误，或原于避讳而改，待考。
　　【一八】前乡贡三传孙兰治左氏春秋「三传」原作「生傅」，「左氏」原作「左传」，并据宋本改。
　　【一九】以皇弟光美为嘉州防御使「光美」原作「光义」，据宋本、阁本及宋史卷二四四本传改。
　　【二○】嘉安原作「乐安」，据宋本、阁本及章如愚山堂先生髃书考索（以下简称髃书考索）前集卷五○、马端临文献通考（以下简称通考）卷一三○乐考、宋史卷一二六乐志改。
　　【二一】酌献饮福受胙为僖安按上引髃书考索、通考及宋史均于「酌献」上有「祭享」二字。
　　【二二】大宁原作「大学」，据宋本、阁本及同上书改。
　　【二三】拨汗马「拨」，原作「泼」，据宋本及宋史卷四八四李筠传改。
　　【二四】设斗门以节水「节」原作「积」，据宋本、阁本及宋会要方域一六之二二改。
　　【二五】以令琮充使焉「焉」原作「马」，据宋本、阁本改。
　　【二六】破筠觽于长平「长平」原作「长安」，据宋本、阁本及长编纪事本末卷一、宋会要兵七之二三、编年纲目卷一、李攸宋朝事实卷一七改。
　　【二七】王祜原作「王佑」，阁本作「王祜」。案宋史卷二六九本传，「祜字景叔」。循字核名，作「祜」为是。□水纪闻卷七、宋史卷二八二王旦传均作「王祜」。今据改。下同。
　　【二八】与亲友数十人犯关东奔「亲友」，阁本及长编纪事本末卷一均作「亲信」。
　　【二九】升单州为团练「单州」原作「军州」，宋本作「单州」。案宋史卷八五地理志，单州于建隆元年升为团练；卷四八四李筠传，筠子守节以上党城降，释其罪，以为单州团练使。长编纪事本末卷一、宋会要兵七之一均作「单州」。今据改。案语「单州」亦误作「军州」，据四库全书考证卷三○改。
　　【三○】与其守死「守」、「死」原互倒，据宋本、阁本及长编纪事本末卷一乙正。
　　【三一】观察判官辛仲甫「判官」原作「推官」，据宋本及东都事略卷三六、宋史卷二六六本传改。
　　【三二】以雪噃愤「噃愤」原作「怨愤」，据宋本、阁本及宋史卷二六六辛仲甫传改。
　　【三三】丁卯原作「乙卯」，据宋本、阁本改。
　　【三四】来贡乘舆服御物「来」字原脱，据宋本、阁本补。
　　【三五】置待制候对官「待制」原作「待诏」，宋本、阁本同。按王应麟玉海卷一二四、宋会要仪制一之二一、编年纲目卷一、通考卷一○七王礼考均作「待制」。玉海、通考并云：「待制、候对，唐制也，每正衙置待制官两员。」本编此处应作「待制」，今据改。
　　【三六】复升贝州为永清军「贝州」原作「具州」，据宋本、阁本及乐史太平寰宇记（以下简称寰宇记）卷五八贝州条、宋史卷八六地理志恩州条改。
　　【三七】徙彦为彰信节度使「彰信」原作「彰州」，宋本作「彰信」。按宋史卷二六一袁彦传：「宋初加检校太尉，是秋来朝，改镇曹州。」曹州，在后周为彰信军，宋初因之，见寰宇记卷一三。宋史卷八五地理志兴仁府条亦谓「彰信军节度，本曹州」。今据改。
　　【三八】吏盗用官钱数十万「数」原作「谷」，据宋本改。
　　【三九】赵逢原作「赵行逢」；「行」字，案云据宋史补。按宋史卷一太祖纪作「赵行逢」，卷二七○本传则作「赵逢」；而□水纪闻卷一、编年纲目卷一、宋史全文卷一、李侩皇宋十朝纲要（以下简称十朝纲要）卷一均同宋史本传。宋本亦正作「赵逢」。今改回。
　　【四○】李重进原作「李重赞」，据宋本、阁本及长编纪事本末卷一、宋史卷四八四本传改。
　　【四一】永兴节度副使「永兴」原作「承兴」，据宋本、阁本及旧五代史卷一○一汉书隐帝纪、卷一○九赵思绾传改。
　　【四二】见广顺二年宋本「见」上有「初」字。
　　【四三】以名闻宋本作「有司以名闻」。
　　【四四】及闻其死「及」原作「又」，据宋本、阁本及宋史卷二七二荆罕儒传改。
　　【四五】赴火死「赴」原作「焚」，据宋本、阁本及长编纪事本末卷一、宋史卷四八四李重进传改。
　　【四六】人一斛「一」原作「十」，据宋本、阁本及长编纪事本末卷一改。
　　【四七】人赐绢三匹「三」原作「二」，据宋本、阁本及宋大诏令集卷一八五改。
　　【四八】下蜀原作「下属」，据宋本、阁本及长编纪事本末卷二、编年纲目卷一改。
　　【四九】求之亦不可得「亦」字原脱，据宋本、阁本及□水纪闻卷一补。
　　【五○】然我亦终日侍侧「终日」原作「终身」，据宋本及□水纪闻卷一、编年纲目卷一、宋史全文卷一改。
　　【五一】一日罢朝「罢」、「朝」原互倒，据宋本、阁本及□水纪闻卷一乙正。
　　【五二】三朝政录阁本作「三朝圣政录」。
续资治通鉴长编
卷二
卷二
　　起讫时间 起太祖建隆二年正月尽是年十二月
　　卷　　名 续资治通鉴长编卷二
　　帝　　号 宋太祖
　　年　　号 建隆二年（辛酉，961）
　　全　　文
　　春正月丙申朔，御崇元殿受朝贺，上服笃冕，设宫悬、仗卫如仪，退，髃臣诣皇太后宫门奉贺。上常服，御广德殿，髃臣上寿，用教坊乐。
　　庚子，占城国遣使来贡方物。
　　壬寅，幸造船务观习水战。
　　戊申，诏以扬州行宫为建隆寺。
　　太仆少卿王承哲坐举官失实，责授殿中丞。
　　己酉，上御明德门观灯，宴从臣，江南、吴越使皆与焉。楼前设灯山火树，露台张乐，陈百戏。外国客各献本国歌舞，遂赐以酒食。
　　壬子，商州言髃鼠食苗，诏蠲其常赋。
　　癸丑，幸玄化门犒修河丁夫。
