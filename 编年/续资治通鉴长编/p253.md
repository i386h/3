<!-- { "loadSidebar": true } -->
　　己丑，枢密院言：「准诏，定承天节、南郊奏荫子弟恩例：宰臣，枢密、节度使带平章事，子授东头供奉官，弟、侄、孙左侍禁；枢密使，参知政事，枢密副使，宣徽、节度使，子授西头供奉官，弟、侄、孙右侍禁；左、右仆射，太子三少，御史大夫，文明殿学士，资政殿大学士，诸行尚书，子授左侍禁，弟、侄、孙左班殿直；三司使，翰林、资政殿、翰林侍读、侍讲、龙图阁、枢密直学士，左右常侍，上将军、统军，太常、宗正卿，御史中丞，左右丞，诸行侍郎，两使留后，观察使，内客省使【三】，子授右侍禁，弟、侄、孙右班殿直；给事，谏议，中书舍人，知制诰，龙图阁直学士、待制，三司副使，防御、团练、客省引进、四方馆、合门使，枢密都承旨，子授右班殿直，弟、侄、孙三班奉职；大卿、监，带职少卿、监，诸州刺史，子授三班奉职，弟、侄、孙借职。南郊，刺史以上如承天节例，其诸卫大将军，少卿、监，诸行郎中，带职员外郎，内诸司使，枢密诸房承旨，子授三班奉职，弟、侄、孙借职；诸卫将军，诸司副使，子授借职；枢密诸房副承旨，子初命授同学究出身，再经恩授借职。（景德四年十一月有诏。）
　　是日，中书进呈御史中丞冯拯应诏举太常博士知桂州王专、大理寺丞河南府军巡判官赵喻。上曰：「此所举官当与常异，并令转官，专与转运副使【四】，喻与通判差遣。」王旦曰：「王专前后十六人保举，转官亦已三年，诚如圣旨处分。赵喻近得京官，欲止升差遣。今后举官欲并以考第历任进呈。」上然之。
　　庚寅，宴近臣于会灵观，以玉清昭应宫奏告礼毕也。
　　置禁军左右清卫二指挥，在雄武弩手之上，月俸钱五百，以奉宫观洒埽之役。
　　三班奉职袁昭庆上其祖彦周朝所授告敕，中有二圣名讳。壬辰，诏迁昭庆官，以告敕付修史院。
　　诏玉清昭应宫判官，自今赴宴，班在龙图阁待制之下。
　　甲午，命兵部侍郎、修国史赵安仁知礼部贡举，翰林学士利瓦伊、知制诰盛度刘筠同知。上览诸道贡举人数减于常岁，因曰：「外郡官吏未体朕意耶？比者诏命累下，但戒其徇私尔。若能精择寒畯，虽多何害？」又曰：「闻所试诸科，六通已上卷中，小有点污粘缀，若记验者即驳放，苟实缘误失，亦可悯也。当谕主司勿即驳放，次场面试，以辨其真伪。」是岁，始置誊录院，令封弥印官封所试卷付之【五】，集书吏录本，诸司供帐，内侍二人监焉。命京官校对，用两京奉使印讫，复送封印院，始送知举官考校。（置誊录院，实录未见，疑本脱，当考其月日。）
　　初，秦州民家子赵抱一牧牛田间，一夕，有扣门召之者，以杖引行，杖端有气如烟，其香可悦。俄至山崖绝顶，见数人会饮，音乐交奏，与人间无异，抱一骇而不能测。会巡检使过其下，闻乐声，疑髃盗讙聚，集村民梯崖而上，至则无所睹，抱一独在，援以下，问之，具言其故，凡经夕若俄顷。自是不喜熟食，凡火化者未尝历口，茹甘菊、柏叶、果实、井泉【六】，间亦饮酒，貌如婴儿，素不习文墨，口占辞句颇成篇咏，有道家之趣，遂不亲农事，野行露宿。上祀汾阴岁，至京师，犹丱角，得召见赐名，度为道士。自是间岁或一至京师，常令居太一宫。与人言多养生事，无方外奇说。于是，有诏蠲其家租税。
　　乙未，谒玉清昭应宫前一日，命从臣悉屏荤茹，因幸上清宫、开宝景德寺。王旦等以车驾诣宫寺焚香必百拜，因请自今正殿再拜外，诸殿令宰辅分拜，上不许，再表以请，乃诏礼仪院详定，差减其数焉。
　　是日，上幼女妙元入道。
　　丁酉，加天书刻玉都监、内殿承制、入内押班周怀政为如京副使。模勒官、御书院待诏盛亮等各进秩。初，刻玉既成，上欲自王旦而下咸迁官，旦等固让，且言怀政等尤勤其事，请行赏典，从之。
　　戊戌，上自滋福殿奉玉皇圣号册文赴朝元殿后幄刊刻，命周怀政专掌其事。
　　上封者言，自今文武官授川峡任，其家属有所依而辄携赴者，请不许首罪，从之。
　　徙棣州城。先是，河北转运使李士衡、张士逊等言：「河流高于州城者丈余，朝命累年役兵修固，盖念徙城重劳民力。而去冬盛寒，尚有冲注，若冻解，必致决溢，为患滋深。今请于州之北七十里阳信县界，地名八方寺，即高阜改筑州治，以今年捍堤军士助役，则永久之利。」诏可。令权度支判官张绩、内侍押班周文质乘传与士衡、士逊等同騳其事，三月而役成。时故城积粮甚多，或者病其难徙，士逊视濒河数州方歉食，即计其余以贷民，期来岁输新治，公私便之。孙冲既徙知襄州，复上疏论徙州非便，且着河书以献，既而大水没故城丈余。（据孙冲本传云：河决棣州，知天雄军寇准请徙州滴河，命冲往按视，还，言徙州动民，亦未免治堤，不若塞河为便，遂以知棣州。自秋至春凡四决口，皆塞之。及准为枢密使，卒徙州阳信，而冲坐守护河堤过严，民输送往来堤上者辄榜之，为使者论奏，徙襄州。按实录、会要及本志，则徙河之议乃王曙、李应机所建，非出于准也。曙即准女貋，岂当时议果出于准耶？及是，则曙已去矣，觽见准在枢密，棣州卒徙，因以为徙州实准初议，恐未必然也。冲既徙襄州，犹争徙州不便，然故城没水丈余，则州岂可不徙耶？冲传不究其本末，似因当时人所作碑志、行状略删润之耳，盖不可信，当考。）
　　诏：「如闻诸军亡卒，每擒获，多妄引同辈尝共赌博。逮捕既觽，岂无滥刑？自今有司勿更穷究，止用本罪论决。」
　　甲辰，中书以准敕举官姓名进呈，请以历任及为人所举多者，入大藩知州、提点刑狱为一等，大藩通判、小郡知州为一等，幕职、州县官年限及元敕历任无大过者，令铨司注替磨勘引见，从之。（会要八年正月二十三日事。）
　　戊申，分遣侍臣祷雨于玉清昭应宫、庙社诸神祠。
　　庚戌，诏王钦若、陈尧叟、冯拯、赵安仁及林特等各举供奉官至殿直有武干者一人。
　　先是，秦州遣兵深入戎境，创建寨栅，而州之亡命卒有为乡导以侵略边户者，钤辖岑保正上言，欲与知州同巡边，王钦若议从其请。上曰：「朕闻秦州每岁巡边，事体甚重，所以专任守臣者，盖有说也。若与钤辖皆行，则蕃部禀令不一，久必生事。」乃诏谕保正，事无大小皆听参议，惟巡边止令知州独往，事有便宜，即行讫报部署、钤辖司。（会要系此事于正月，若正月则王钦若不当与议；钦若议乃宝训所载，恐未必是钦若，或当移入钦若再秉枢后。）
　　以西上合门使夏守赟都大提举草场。先是，守赟任崇仪使，与合门祗候刘承渥、李居中同提点仓场，至是迁秩，故命差降之，仍令承渥等每公事誊申，守赟不得连签。
　　二月癸丑，三司言：「陕西入中粮斛，交钞并多，富民抑其价直，既贱市之，又稽留之，有害商旅，致入中艰难，须有厘革，用惩其弊。元定百贯交钞，官给十九千。今请依市所买，每百贯有加銽者，官给十二千；无者官给十一千收市之。」上虑其夺民利，止令权宜行之，不得着为定式。（会要榷易门以为七年二月，今从实录。据本志亦有不同，当考。）
　　甲寅，占城国遣使来贡。
　　宗正寺火，有司奉玉牒属籍置他舍得免，判寺官并坐责黜。令盐铁副使段晔择地营宗正寺，自今判寺官不得携家属居之。因诏诸司库务益严火禁。
　　诏内侍省选官为太庙宫闱令，岁满无遗阙者，当与甄銟。
　　夔州路转运使言，黔州西南密州蕃族张声进遣使贡马，诏许赴阙。既而又言声进至南宁州，龙汉侪邀而劫之，遂相雠杀不已。乃降敕书安抚焉。（降敕安抚乃闰六月，今并书。然则张声进所贡，竟未曾入也。实录、正史皆以西南密州为南宁州，今姑从会要。按九域志，黔州领羁縻四十九州岛，独无密州，当考。）
　　京西转运使陈尧佐【七】议开滑州小河以分水势，河北转运使李士衡以为流患魏、博，请罢之。上曰：「各庇所部，非公也。」丙辰，命户部副使李及、西上合门使夏守赟视河利害。及等还，言开河便，乃规度自杨村北治之，复开窼河于上游，以泄其壅塞，诏可。
　　诏诸科旧举人宜复场后引试考较，经御试者终场引试考较。
　　西蕃首领唃厮啰、立遵、温逋奇、木罗丹并遣牙吏贡名马，估其直约钱七百六十万，诏赐唃厮啰等锦袍、金带、供帐什物、茶药有差，凡中金七千两，他物称是。
　　丁巳，诏礼部贡院官暴得疾者，委监门使臣与无干碍官视其所苦，速令归第。
　　三司借内藏库钱十五万贯。
　　玉清昭应宫言，太初、明庆殿惟朝命乃建道场，其皇亲、近臣许于紫微殿、宝符阁下，余人止于诸小殿及道官廨宇醮设，从之。
　　壬戌，给泾原路笼竿城公用钱岁二十万。时都钤辖曹玮等言，本城民鬻酒岁二百三十万，请以其羡数给公用，故有是赐。玮又言，泾原界掌事蕃僧哩硕琳布齐等四人乞赐紫方袍、师号，诏从其请。
　　丙寅，以楚王元佐为天策上将军、兴元牧，赐剑履上殿，诏书不名。唐及后唐天策上将军并开府，时元佐久病，特加箧号，不开府，仍结衔在功臣上。帝谓宰臣曰：「楚王加恩，兴元府必遣人来，重于烦扰，宜速止之。」府牧自此始。
　　淮南、两浙民饥。丁卯，遣知制诰陈知微、户部判官虞部员外郎袁成务等四人分路巡抚，所至按视储粮阙乏处，规度转给，因察访巡检使臣能否，有弛职者换易以闻。
　　增澶州公用钱岁五十万，从知州靳怀德之请也。上尝谓王旦曰：「怀德聭官廉勤，不张事势，河上夫役，躬亲巡察，有敛乞者立就觽中区断，由是下无敢犯。近城小圃，内侍过之，询灌园者，且云：『旧纳蔬州廨，自怀德至即罢。』如此谨畏，可委烦重。」且曰：「怀德经学出身，通方干济，年始七十，弥精吏事，诚可銟也。」
　　戊辰，诏申禁诸司奏事取进止而疑似两取指挥者。先是，吏部铨引选人，中书以累有论荐，勘事未行，坐误入人死罪，准敕原放，命与小处官，铨曹奏取进止。上曰：「此自当从敕处分。」因申明旧敕禁约之。（三月十七日事此据会要，当考。）
　　癸酉，亲谒玉清昭应宫，幸开宝寺、上清宫祈雨。
　　甲戌，令登州于八角镇海口治官署，以待高丽、女真使者。
　　乙亥，诏淮南路廪粟为糜粥以济饥民。遣兵戍扬、楚、泗、庐、润五州，州一指挥，警盗也。
　　丙子，诏礼部贡院，进士六举、诸科九举以上，虽不合格，并许奏名。
