<!-- { "loadSidebar": true } -->
　　侍御史知杂事何郯言：「伏睹朝廷昨降诏旨，委诸路转运使，等第选退州郡老弱兵士，所去者衰疾□孱之伍，所存者壮盛伉健之人。议者谓练士省财，兹实为利。近闻边臣多有论奏，皆谓选汰过多，窃恐所言未悉利病。缘方今天下之患，莫甚于□食。□食未去，不可以节财用；财用未节，不可以除横敛；横敛未除，不可以□民力；民力未□，不可以图至治。欲求至治，宜以去□食为先。朝廷有此处置，固亦计之甚熟。今命令才下，若以横议亟改，则去弊求治，无其日矣。臣窃料招来边臣之言，亦恐缘转运使锐于专行，不与髃帅协议所致，伏乞特降指挥，约束逐路转运使，所至州郡，并令先与帅臣长吏同议，然后选择，仍不得过有张皇，使觽疑惧。其选退之人，或力可耕垦而别无生业，仍乞于所居州县，据口量拨与系官闲田，使之给养，免至流离失所。朝廷前议固已至当，不可妄有改罢。仍乞诏边帅各令遵守施行。」降诏诸路转运使选退老弱，不知果是何时？庆历八年三月甲寅张方平所对策，可考。
　　甲子，礼宾使、知桂州陈珙为洛苑使、广南西路钤辖兼知邕州，内藏库使、广南东路都监陈曙为广南西路钤辖兼知桂州。遣入内供奉官高怀政往邕州，与本路转运使督捕蛮贼。
　　乙丑，御延和殿，召虞部员外郎卢士宗讲周易泰卦，面授士宗天章阁侍讲，赐三品服。士宗，潍州乐昌人，杨安国所荐也。
　　是日，诏贾昌朝赴讲筵备顾问，不讲书。帝以昌朝前宰相，又旧讲臣，特命之。
　　壬申，观文殿大学士、右仆射、判都省贾昌朝复为山南东道节度使、同平章事、判郑州。初，除兼侍中，昌朝固辞之。使相旧无中谢之赐，其赐自昌朝始。
　　丁丑，诏陕西诸路经略司，徙屯马军近地，以省边储。
　　甲申，契丹国母遣始平节度使耶律瑛，卫尉少卿、昭文馆直学士邢熙年，契丹遣归德留后萧能，荣州团练使常守整，来贺正旦。
　　戊子，大留国来贡方物。大留国，未知何方，当考。
　　是岁，大理评事石祖仁奏，叔从简为祖父中立服后四十日亡，乞下礼院定承祖父重服。礼官范镇议经无接服，祖仁宜以本服主丧，服除而止；母在，则练服主祭。宋敏求引通典司马操驳徐邈议，当承重。曰：「自开元礼已前，嫡孙为祖，虽祖之觽子在，亦服斩衰三年。且前代嫡孙卒，则次孙承重，况从简为中子已卒，而祖仁为嫡孙？古者重嫡孙，正贵所传，其为后者皆服三年，以主虞、练、祥、禫之祭。且三年之丧，必以日月之久而服之有变也。今中立未及葬，未卒哭，从简以卒，是日月未久，而服未经变也。或谓已服期，今不当改服斩，而为重制。按仪礼：『子嫁，反在父之室，为父三年』。郑康成注：『谓遭丧而出者，始服齐衰期，出而虞，则受以三年之丧』。杜佑号通儒，引其义，附前问答之次。况徐邈范宣之说，操已驳之，是明服可再制。又举葬必有服，祖仁宜解官，因其葬而制斩衰服三年。后有如其类而已葬者，用再丧制服，请着为定式。」从之。
　　户部副使包拯言：拯此疏不得其时，疏论庆历八年出入数，必是次年也，因附此。
　　臣伏见景德、祥符中，文武官总九千七百八十五员。今内外官属总一万七千三百余员，其未受差遣京官、使臣及守选人不在数内，较之先朝，纔四十余年，已逾一倍多矣。窃以唐、虞建官惟百，夏、商倍之，周设六官，僚属渐广，秦并六国【二五】，郡县益觽，降及汉、魏，以至隋、唐，虽设官寖多，然未有如本朝之繁□甚也【二六】。今天下州、郡三百二十，县一千二百五十，而一州一县所任之职，素有定额，大率用吏不过五六千员，则有余矣。今乃三倍其多，而又三岁一开贡举，每放牓仅千人，复又台寺之小吏、府监之杂工，荫序之官、进纳之辈，总而计之，又不止于三倍。是食禄者日增，力田者日耗，则国计民力，安得不窘乏哉？
　　臣谨按景德中，天下财赋等岁入四千七百二十万七千匹贯硕两，支数阙【二七】，当考。在京岁入一千八百三十九万二千匹贯硕两，支一千五百四十万四千九百匹贯硕两。庆历八年，天下财赋等岁入一万三百五十九万六千四百匹贯硕两，支八千九百三十八万三千七百匹贯硕两，在京岁入一千八百五十九万六千五百匹贯硕两【二八】，支二千二百四十万九百匹贯硕两【二九】。况天下税籍，有常数矣，今则岁入倍多者，何也？盖祖宗之世，所输之税，祗纳本色，自后用度日广，沿纳并从折变，重率暴敛，日甚一日，何穷之有！天下田土财用，比之曩时，虚耗渐以不逮，岂于今而能倍之乎？非天降地出，但诛求于民无纪极尔。输者已竭，取者未足，则大本安在哉？臣以谓□兵耗于上，□吏耗于下，欲捄其敝，当治其源。治其源者，在乎减□杂而节用度。若□杂不减，用度不节，虽善为计者，亦不能救也。方今山泽之利竭矣，征赋之入尽矣，幸而西北无事，乃是可为之时。若不锐意而改图，但务因循，必恐贻患将来，有不可救之过矣。
　　伏望陛下，上体祖宗之成宪，下恤生灵之重困。谓设官太多也，则宜艰难选举，澄汰□杂；谓养兵太觽也，则宜罢去招募，拣斥老弱。土木之功不急者，悉罢之；费出无名者，并除之。惩禁中奢侈之端，节上下浮枉之费。当平成之代，建长久之策。愿陛下留神省察，申命宰执，条此数事而力行之，则天下幸甚！
　　注　　释
　　【一】定州上雨「上」原作「不」，据宋本、宋撮要本改。
　　【二】执中无所建明「所」字原脱，据宋本、宋撮要本及宋史全文卷九上、编年录卷五补。
　　【三】平章事按下文清馆臣校语是。华阳集卷三六宋庠神道碑谓庠于「皇佑元年，拜兵部侍郎、同中书门下平章事、集贤殿大学士」，编年录卷五亦谓庠「拜集贤相」，均可证。
　　【四】右谏议大夫高若讷为工部侍郎「讷」原作「纳」，据宋本、宋撮要本、阁本及同上编年录、宋史卷二八八高若讷传改。
　　【五】奎为果力辨得免「得免」上原有「乃」字，据宋本、宋撮要本、阁本删。
　　【六】陛下比日可谓忧矣「比日」原作「皆」字，据宋本、宋撮要本改。
　　【七】而左右辄杀之「辄」原作「轻」，据宋本、宋撮要本及宋史卷三一六□奎传改。
　　【八】盖欲探其博学「探」原作「采」，据宋本、宋撮要本及宋会要选举一一之一改。下文同改。
　　【九】欲乞将来御试策题中「欲」字原脱，据宋本、宋撮要本补。
　　【一○】止令问「问」字原无，据文义及宋会要选举一一之一补。
　　【一一】所贵亦为国家惜其事体「亦」字原脱，据宋本、宋撮要本补。宋包孝肃公奏议卷八言陕西盐法作「实亦为国家惜其事体」。
　　【一二】李参为漕「漕」下原有「运」字，据宋本、宋撮要本删。
　　【一三】又言三京及河中等处官仍鬵盐「中」原作「北」，据宋本、宋撮要本及宋史卷一八一食货下三改。
　　【一四】令计置粮草「计」字原脱，据宋本、宋撮要本及宋包孝肃公奏议卷八言陕西盐法第二章补。
　　【一五】河北河东虽无解盐「无」原作「有」，据文义及同上宋包孝肃公奏议改。
　　【一六】陕西颗盐「颗」原作「课」，据宋本、宋撮要本及沈括梦溪笔谈卷一一改。
　　【一七】而钞法有定数「法」字原脱，据同上诸本及同上书补。
　　【一八】令告谕应系新置保捷兵士「兵」原作「军」，据宋本、宋撮要本及宋史全文卷九上改。
　　【一九】元昊黜其妻「黜」原作「出」，据宋本、宋撮要本及涑水记闻卷九改。
　　【二○】杨怀敏妄言契丹宗真死「杨」原作「阳」，据阁本及宋史卷三一七钱彦远传改。
　　【二一】自是岁省缗钱二百四十五万「岁」字原脱，据宋本、宋撮要本及宋史全文卷九上补。
　　【二二】觽纷然陈其不可「觽」下原有「议」字，据宋本、据宋本、宋撮要本、阁本及同上宋史全文删。
　　【二三】系化外「系」字原脱，据宋本、宋撮要本及宋史卷一九四兵志补。
　　【二四】即剩员居其间矣「即」下原有「有」字，据宋本、宋撮要本、阁本删。
　　【二五】秦并六国「秦」原作「奏」，据宋本、宋撮要本、阁本及宋包孝肃公奏议卷一论冗官财用改。
　　【二六】然未有如本朝之繁□甚也「甚」原作「者」，据宋本、宋撮要本及同上宋包孝肃公奏议改。
　　【二七】支数阙按同上包孝肃公奏议谓「支四千九百七十四万八千九百匹贯石两」。
　　【二八】在京岁入一千八百五十九万六千五百匹贯硕两「在」下原脱「京」字，据同上两本及同上书补。
　　【二九】支二千二百四十万九百匹贯硕两阁本、活字本及上引宋包孝肃公奏议同，宋本、宋撮要本「四十」下有「九」字。
续资治通鉴长编
卷一百六十八
卷一百六十八
　　起讫时间 起仁宗皇佑二年正月尽是年七月
　　卷　　名 续资治通鉴长编卷一百六十八
　　帝　　号 宋仁宗
　　年　　号 皇佑二年（庚寅，1050）
　　全　　文
　　春正月己亥，诏河北提点刑狱司，自今岁调兵夫治河，并亲往督视之。
　　辛丑，诏枢密院自今勾当皇城司并选差人，仍不许陈乞。会要庆历八年闰正月，已有此诏。
　　癸卯，以岁饥，罢上元观灯。
　　丙午，占城国遣使来贡象牙二百一，犀牛角七十九，赍表二通，一以蕃书，一以中国书。
　　丁未，诏施州，自今归明军校死者，许子孙代守边，仍先给食盐，其衣袄须三年乃给之。
　　己酉，前殿中丞窦运复旧官。运始丁母忧，闻妖贼据恩州，起从安抚司暛用，既而为有司劾奏勒停。至是，自论尝从破贼有劳，特复之。
　　壬子，命翰林学士承旨王尧臣、入内都知王守忠、右司谏陈旭与三司较天下每岁财赋出入之数以闻【一】。四年正月乃以闻。
