<!-- { "loadSidebar": true } -->
　　甲申，遣内供奉官王怀信、侍禁李宴诣秦州小洛门置寨采木，令秦州以骑兵百人、步军五百人防从，无得广兴兵甲，以疑戎人。
　　司天言太阴当亏不亏，宰臣表贺。
　　乙酉，并州上刍粟之数可给四五年，上曰：「河东仍岁丰穰，储蓄尤广，自今诸路稔岁，宜以时积谷，为凶年之备。」因言蜀中储蓄甚鲜【二】，陈尧叟曰：「两川地皆肥饶，而民不务储蓄，或小歉，则有以蔬芋充食。」上曰：「河东、北非粟不可，务农宝谷，乃国家养民之道也。」
　　阊阖门内有人每夕身有光，能于隙窍往来无碍。上谓宰臣曰：「此必妖人惑觽。」令开封府擒捕禁约之。
　　诏文武官薨卒，当定谥者，自今本家申请，即准故事施行，不须奏入俟报。
　　诏殿前马步军拣补禁军，捧日上三军每指挥及三百人，龙卫上四军每指挥及二百五十人，拱圣、骁骑、骁勇、宁朔、神骑、云骑、武骑每指挥及三百五十人，并于次下军额选拣升补。上曰：「安不忘战，古之道也。」仍令择材勇者引对补之。
　　契丹每遣人至宁化军，诏于横岭铺治馆舍以待之。从河东缘边安抚使之请也。
　　己丑，诏以霖潦害稼，除开封府民所欠秋租。
　　壬辰，令河阳出廪粟万斛减价给粜，以惠贫民。
　　上封者言贡院□宿后，即有晁迥、利瓦伊家僮旦夕至省前诳求财货，望令开封府捕逐。上遣中使谕迥等止绝之。使还，具言迥、维忧畏状，甲午，赐迥、维手诏慰抚焉。
　　京城常平仓置七场，分粜米粮，趋市者觽，或至壅隘。诏分为十四场以便民。
　　令滑州出常平仓粟贱粜以赈穷乏。
　　丙申，诏缘汉江州军渡船力胜钱，并特除放。
　　诏保州稻田务累岁积谷未尝支用，虑经久腐败，令三司规度给遣。
　　环庆路巡辖马递铺使臣言蕃部酒醉，强夺马缨，寻送本界监押和断遣之。上曰：「熟户蕃人敢干使命，令本路部署究其状，重行鞫罚。」
　　丁酉，瀛州言北境商人私以物至州贸鬻，为州民恐吓，即潜行厚赂而免。诏缘边安抚使追取所赂，悉还北境，仍令篃谕彼民，有互市即赴榷场，无得潜至边郡。
　　戊戌，著作佐郎聊城李垂上导河形势书三篇并图，其略曰：
　　臣请自汲郡东推禹故道，挟御河，减其水势，出大伾、上阳、太行三山之间，复西河故渎，北注大名西、馆陶南，东北合赤河而至于海。因于魏县北析一渠，正北稍西径衡漳，出邢、洺，如夏书过洚水，稍东注易水、合百济、会朝河而入于海。大伾而下，黄、御混流，薄山障堤，势不能远。如是则载之高地而北行，百姓获利，匈奴南寇无所入。禹贡所谓「夹右碣石入于海」【三】，孔安国曰：「河逆上此州界。」
　　其始作，自大伾西八十里，曹公所开运渠东三十里，引河水正北稍东十里，破伯禹古堤【四】，径牧马陂【五】，从禹故道，又东三十里转大伾西、通利军北，挟白沟，复西大河，北径青丰、大名西，历洹水、魏县东，暨馆陶南，入屯氏故渎，合赤河而北至于海。既而自大伾西新发故渎西岸析一渠，正北稍西五里，广深与汴等，合御河道，通大伾北，即坚壤析一渠，东西二十里，广深与汴等，复东大河。两渠分流，则西三分水，犹得注澶渊旧渠矣。大都河水从西北大河故渎东北【六】，合赤河而达于海，然后于魏县北发御河河西岸析一渠，正北稍西六十里，广深与御河等，合衡漳水。又冀州北界、深州西南三十里决衡漳西岸，限水为门，西北注滹沱，潦则塞之，使东渐渤海，旱则决之，使西灌屯田，有以见备塞限边，形势之利出于中国矣。
　　两汉已下，言水利者屡欲求九河故道而疏之。今考图制，九河并在平原而北，且河坏澶、滑，未至平原而上已决矣，则九河奚利哉？汉武舍大伾之故道，发顿邱之暴冲，则滥□泛济，接闻于世。夫平原而北地势浚下，泄水甚易，故沧、德之间旧障皆完。滑台而东地势高平，入海稍难，故齐、棣之间游波互出。若放河北下，则其利甚详。惜哉河朔平田，膏腴千里，而纵容敌骑劫掠其间，无山川阨塞之防，无形胜顾望之备，虽将材兵盛，未暇长驱，可谓授胜地于匈奴，借寇兵为虎翼。汉贾谊、晁错不及此议者，以河水未东故也；唐戴胄、马周不及此议者，以守在幽北故也。今大河尽东，全燕陷北，则御敌之计，莫大于河。不然，则赵、魏百城，赋庶万亿【七】，所谓诲盗而招寇矣。一日伺我边土蔬馑谷饥，乘虚入犯，临时为计则实难，不如因人足财丰之际，下民轻资疾力而成，实兴利除害之大者也。诏枢密直学士任中正、龙图阁直学士陈彭年、知制诰王曾详定。中正等上言：「详垂所述，颇为周悉。所言起滑台而下，派之为六，则沿流就下，湍急难制，恐水势聚而为一，不能各依所导。必成六派，则是更增六处河口，悠久难于堤防；亦虑入滹沱、漳河，渐至二水淤塞，益为民患。又筑堤七百里，役夫二十一万七千，且久阅时日，侵占民田，颇为烦费。其书并图虽兴行匪易，而博洽可銟，望送史馆。」从之。
　　是月，诏以砖垒皇城。
　　二月庚子，环州言故灵州蕃部指挥使令狐谦男自灵州来归。上以谦往在灵州，尝与西戎力战有功，因署军职。今其子复能向化，诏本州岛优给资粮，遣令赴阙。
　　辛丑，延州部署曹利用请建筑子城，上以劳民，不许。
　　甲辰，两浙转运使陈尧佐言：「部内诸州民以饮博频犯法者，有司籍其名，每有争讼，不计曲直，即重行决罚，使民无由改过。自今望令诸州察其易行自新者，依理区分，犯三次以上，情重奏裁。」从之。
　　乙巳，内殿崇班，合门祗候钱昭厚言：「河清卒有惰役者，以鎌斧自断足指，利于徙邻州牢城。自今望决讫隶本军。」从之。
　　初，占城国贡狮子，有二蛮人留养苑中，上虑其怀土，丙午，命优给资粮遣还。
　　丁未，髃牧司月赐钱五万，以给公费。
　　徙莫州、顺安军骑捷兵各一指挥屯瀛州。先是，上封者言初募此军，皆被边恶少，请徙于高阳关。上不欲使之生疑，因令高阳关部署每季取两指挥以习武艺。又闻其疲于往复，故有是命。
　　洛浦、磨塀洞蛮酋田仕琼等贡溪布。
　　戊申，江、淮安抚使李迪等上江南诸州夏秋税钱数，诏经灾沴处，皆倚阁之余，则宽其限。
　　令定州出常平仓粟，贱粜以惠民。
　　初，命王旦撰祀汾阴坛颂，王钦若撰朝觐坛颂，陈尧叟撰亲谒后土庙颂。庚戌，旦等以颂成，并加特进、邑封。旦自集贤殿大学士改昭文馆大学士，上将如东封例，并迁其官，旦等固辞得免。
　　诏贡举人但曾预南省试者，公罪听赎。
　　壬子，诏銟知澧州【八】刘仁霸，仍留再任。考满，吏民有请故也。仁霸言近作歌十首，述本州岛风俗，以劝课农桑为意，农民唱于田里。传入溪洞，锦州刺史向光舜继成十首以进，上悦。
　　军头司散员皆准赦收□，命枢密参酌原罪，分隶外州；军校有习知水事者，并补缘河诸州。自今经差使无过犯者，具籍以闻，当议迁署。
　　癸丑，上谓宰臣曰：「闻贡院试诸科举人皆解衣阅视，虑其挟藏书册，颇失取士之体，宜令止之。」先是，直史馆刘锴请挟书并同保人殿一举。是岁，诸科以挟书扶出者十八人，并同保九十三人，而十二人当奏名。有司以闻，上特令赴殿试，乃诏礼部别加裁定，罢同保殿举之制。
　　诏开封府，诸县军民相殴讼者，令知县、都监同议断。以上封者言县与本军各庇所部，多致枉抑故也。
　　京西诸州军民饥处，令转运使谕告积蓄之家有能赈济及以粮斛减半价出粜者，并具名闻，第行恩銟。
　　诏福州支诸军俸，自今悉用铜钱，勿以铁钱参之。
　　丙辰，诏：「如闻夏州贡奉人在道市物，颇或扰民。宜令所在有司，严示约束。」
　　怀州流民有殍踣者，令家给缗钱赈□之。
　　诏京东西、河北、陕西、江、淮南民以柴薪渡河津者，勿收其算，滨、棣州民以物入城市者，免税一年。
　　诏三班院择使臣为诸州同都巡检【九】。先是，多用补荫未历事者，故申饬之。
　　诏开封府所遣胥役巡渠，多因缘扰人，宜着为条制，犯者惩之。
　　己未，诏翰林学士已下，准诏所举京朝官一百七十一人，宜具举主及本官历仕簿进内。
　　三司借内藏库钱三十万贯，从之。
　　壬戌，令礼部贡院录诸州发解试题进内，上将亲试贡士，虑其重复故也。自是，用为常例。
　　癸亥，诏河北诸州军□洎他物常输市征者，特免一年。
　　甲子，以侍御史赵稹【一○】为兵部员外郎、益州路转运使。上谕稹曰：「蜀去朝廷远，民间事有可更置者，悉条上之。」稹至部，事无大小，悉心究访，至有一日章数上者。蒲江县捕劫盗不得，而官司反系平民十数人，楚掠强服之，又合其辞若无疑者【一一】。稹适行部，意其有冤，乃驰入县狱，因尽得其冤状，释出之【一二】。
　　知河南府冯拯言：「圣恩优容养疾，其留守及府司钱谷文籍，望免签署。」诏令止署帐检，因以寇准例谕之【一三】。（寇准例，当考。）
　　丙寅，诏以河决滨、棣州，畎亩积水，民不安其居，委本路转运使及长吏倍加安抚。
　　步军都虞候、英州防御使袁贵被病，诏遣太医诊视，晨奏稍损，及暮而卒。上责医工无状，并黜其官。
　　入内内侍省言前行费逊乞依陈莹例转职，上曰：「陈莹乃太宗尹京日宅库前行，故特补殿直。入内内侍省止有前、后行曹司名目，自今不得别置勾押官，余罢之。」
　　三月戊辰朔，诏：「自今审刑院、大理寺奏案，情状已正，条目未备，不致妨阂者，并即许断。若事节未备，即直指其事，委元推官照会提点刑狱司，得法寺疏驳便复推，宜详酌，可以结绝，无别致追扰。其元推官，如事情不变未周备者，亦不须问罪。务绝滋蔓，以称钦□之意焉。」
　　己巳，三司言博州民段伦冒佃田土，当收积岁租丝，望给限十年输官。诏从之，仍蠲其半。
　　丁丑，诏河朔诸州见欠去年秋租，宜并倚阁。民有抱税逃者，委长吏招诱复业，加安抚之。
　　辛巳，诏大理寺，自今诸处奏案有失出入徒半年罪者，其元勘录问检断官等，不须问罪。
　　三司奏假内藏绫縠二万四千匹，从之。
　　癸未，诏礼部奏名人隐匿服纪者，并令自陈，无得辄赴殿试。
　　三司言诸司送契丹使，道被寒雪，有亡失什物及驴畜毙者。诏释其罪，蠲除之。
