<!-- { "loadSidebar": true } -->
　　上谓枢密院曰：「管勾国信阎承翰等累奏，应副契丹使事例，多有增损不同。事系长久，可尽取看详，或有过当，于理不便者，鎫改正之，咸令遵守。缘路修馆舍【三】，排当次第，已曾画一指挥，不至劳烦，可降宣命，悉令仍旧。」寻又诏送伴契丹使回日，依程赴阙，不必□遽。时王时送伴遽回【四】，故有条约。
　　二月癸未，史崇信等言泸州夷人有助斗引者剽劫商旅，攘夺转饷，见与孙正辞等分兵讨捕。即遣使臣赐以辟瘴药。（去年十二月，崇信入奏，遣人就村舍招谕斗引，今尚有助斗引为寇者，则斗引竟不赴招安也。大抵国史、实录序此段事迹，都不详备耳。）
　　甲申，兖州言会真宫成，给以闲田、邸店、蔬圃。
　　澧州言慈利县蛮相攻，劫知州刘仁霸，请帅兵讨捕。上恐深入蛮境，使其疑惧，止令仁霸宣谕诏旨，遂皆感服。
　　丁亥，广南转运使言，宜州军校陈定、黄晚有破贼功，望徙隶近郡。上曰：「微定、晚则象州不守矣。朕优加銟擢，盖激忠节，若徙隶他处，或致失所，非所以赏之也。」乃诏本州岛厚给装钱、傔夫，遣牙吏护送赴阙，补禁军都虞候，重赐金帛。
　　戊子，诏禁军都虞候已上有疾须速疗者，自今通进司即以闻。
　　契丹主闇弱，自其母及韩德让相继死，其弟隆庆尤桀黠，觽心附之。言事者谓因遣使特加恩隆庆，上曰：「柔远之道，务存大体，正当讲信修睦，使之和协。如其不法，岂宜更加礼耶？」
　　吏部铨引对选人，有张祥者，尝坐赃黜为江州参军，复叙至主簿、尉，三任皆有劳绩。上曰：「此当为何官？」王旦曰：「以资当为令录，而转运使奏举堪充幕职。」上以前犯止授令录，仍自今常选人坐赃滥能自新有劳绩者，虽非奏举，亦许入令录。
　　知广州马亮言夏热，欲停诸军教阅。上曰：「朕记国朝以来，广南、西川，以遐远之地，屯泊军士未尝给兵器，习武艺。亮遽行此事，恐非便。」乃诏枢密院检原降指挥及近例密谕亮，令遵守之。
　　三司使丁谓请承天节禁刑罚、屠宰，从之。
　　辛卯，诏三班使臣有素负材能久沈下位者，听其自陈。
　　雄州言入契丹副使潘惟吉卒。惟吉尝得对便殿，上谓之曰：「凡人臣立朝，苟专务晏安，不以劳能而升，不足贵也。」惟吉即表求外任，命为天雄军驻泊都监。未行，选副乐黄目使契丹，受命入谢，时已病。上察其羸瘠，遣使询之，且言不病。入北境，疾作，即肩舆而还。召遣其子乘驿往迎，至雄州而卒。上悯之，令其弟合门祇候惟清驰往护丧，官给葬事。惟吉虽连戚里，能以礼法自修饬，前后将命，中外咸以勤干称。
　　癸巳，升州民以知州张咏秩满，愿借留，即授工部尚书，令再任，仍赐诏銟焉。
　　广西转运使何亮言：「交州黎至忠，苛虐不法，觽心离叛。其卒也，一子纔十岁，弟明提、明昶用兵争立，大校李公蕴率土人逐而杀之。公蕴年始二十六，至忠最所亲任，常令以黎为姓，既而自领州事，称安南静海军权留后。且移文言见率方物奉贡，请降制命。」上曰：「至忠不义而得，公蕴尤而效之，益可恶也。」即诏亮安抚边民，察视机事以闻。先是，至忠遣使贡奉，犹在京师，上令以其状谕之，如欲行服亦听，使人闻之，掩泣而已。（黎至忠卒，李公蕴杀其二弟，遂据交州。至忠未尝被杀也。国史云公蕴遂图至忠，又云至忠年纔二十六，皆误，今但从实录、会要及稽古录。）
　　戊戌，礼部尚书、赠右仆射王化基卒。
　　己亥，诏每岁春夏，令所在长吏申禁民间弹射、罝网猎捕之具。
　　上封者言孙正辞等不能以方略招诱诸蛮，入其境，行无斥堠，粮馈有被夺者。内出其状示辅臣，陈尧叟曰：「已降诏督责。然昨遣嘉州小校往彼招诱，虑其邀功，未即悉心谕蛮人以朝旨，致其疑而未复。今请加申戒，若蛮人安集则赏，否则部送阙下，使有所畏惧。」上然之。庚子，孙正辞等言安抚蛮人，悉已平定。降诏嘉銟。正辞等又言蛮罗忽余素忠顺，防援井监，捕杀违命者不已。上遣内臣郝昭信褒慰之，且谕以赦蛮党前罪，勿复邀击。又虑正辞等兵还，岩穴或有啸聚，乃命史崇贵权管句泸州军马事。
　　合门请自今朔望除三司、开封府、审刑院外，自余升殿奏事官，非有急切，鎫须次日，其髃臣起居日，见辞谢止两班。从之。
　　右仆射、判都省张齐贤，言玉清昭应宫绘画符瑞，有损谦德及违奉天之意，又屡请罢土木之役，不听。辛丑，齐贤出判孟州。
　　甲辰，诏：「闻两京、诸路隶忠靖徒役人，刺配者即给衣粮，不刺配者止给囚人日食，各有家属，或至匮乏，宜令自今依例给之。」
　　诏开封府诸县祭社稷、玄圣文宣王庙礼料鎫从官给。
　　乙巳，禁荆南界杀人祭棱腾邪神。
　　戊申，社宴髃臣于王旦第。先是，社日止赐会中书，不张乐，惟辅臣洎待制已上奉内朝者预焉。至是，始宴私第，张乐，仆射、尚书、丞郎、给谏悉集，遂为定制。
　　闰二月壬子，迁左右街僧官。旧例，僧职迁补，止委开封而滥选者觽。至是，命知制诰利瓦伊等宿中书，出经题考试，而后序迁焉。道官寻亦用此例。（道官用此例在四月壬戌，今并书。）
　　甲寅，冬官正韩显符造铜候仪成，并上所著经十卷，其制则本唐李淳风及一行之遗法云。
　　先是，孙正辞等兵入溪峒，多焚其积聚。帝曰：「彼虽蛮貊，亦吾民也，不可使乏食。」乙卯，诏转运使贷以口粮。
　　丙辰，诏：「如闻诸处捕获逃亡兵士，或以铁烙其腕及碎胫骨，方始斩决。西北缘边，军兴以来，军民有罪，情重者断支体而戮，其罪不至死，亦鞭之过数。自今无得法外行刑。」
　　初，髃臣出使，陈乞赐马，实时裁遣，多不均，乃令枢密院定其条制。
　　僧尼、道士、女官犯公罪者听赎。
　　戊午，遣官葺舒州灵仙观、常州宜兴洞灵观。
　　己未，河北转运使李士衡言：「本路诸军，岁给帛七十万。当春时，民多匮乏，常假贷于豪右，方纳税租【五】，又偿逋负，以故工机之利愈薄。请官预给帛钱，俾及期输送，民既获利，官亦足用【六】。」诏从之，仍令优与其直。其后，遂推其法于天下。（咸平二年五月丁酉，马元方事与此相关，已在彼详注。）
　　太宗及秦王、许王之为开封尹，皆在南衙视事。至道初，上始复居府廨，太宗命府东建堂习射。于是，权知府事周起奏曰：「陛下常所听事，臣不敢居，遂空之。」丁卯，上幸射堂宴射，又至西堂阅太宗御书、图画。上作诗，髃臣皆赋，赐开封府将吏器币。
　　戊辰，德音降东京畿内死罪以下囚，将吏逮事太宗藩府者鎫赐物，赤县父老令本府宴犒，年九十者授摄官，赐粟帛终身，八十者爵一级。
　　甲戌，增葺射堂为继照堂，设帟张乐，许士民游观三日。
　　学士院旧例，赦书、德音不锁院。及是，宰相召晁迥等问之，迥等言：「除南郊赦书，缘车驾在外，鎫合预先进入，降付中书，难以锁院外，自余赦书、德音，请自今依降麻例锁院。」从之。
　　龟兹国王遣使来贡方物。
　　三月庚辰朔，河东转运使言并州官吏以知州刘综岁满，列状请留，诏銟之。
　　辛巳，比部郎中蔡汶使西川还，言川、峡每春州县聚游人货药，谓之药市，望令禁止之。上曰：「远方各从其俗，不可禁也。」
　　乙酉，诏太山采碑石洎烧石灰所历民田践禾稼者，特与给赐。
　　国家每岁初夏，即降诏□刑，上虑守臣或因循怠忽，丙戌，特降诏申警之。
　　戊子，诏在京军员选为川、峡诸州都校还无遗阙者鎫许引对，当行升銟。
　　壬辰，以孙正辞为西染院使，侍其旭为内殿承制，赏平夷之功也。张继勋先卒，诏录其嗣。所部禁、厢军及辇送护援兵健子弟，皆赐缗钱。随行使臣、军校及牙吏等，各第其功而赏之。（继勋子怀信为入内高班，继勋亦必是内臣也。）
　　李公蕴遣使入贡。上以蛮夷不足责，即用黎桓故事，授公蕴静海节度使，封交趾郡王，赐衣带、器币。
　　丁酉，上谓王旦等曰：「自北鄙修好，疆埸不耸，朕居安虑危，罔敢暇逸，尝着文自警，置之座右。」乃出贵廪食吟、轸田夫吟【七】、念农歌、自戒箴以示旦等。
　　太康县民有起妖祠以聚觽者，令开封府禁之。
　　三司贷内藏钱三十万贯。
　　河阳令钱若飻，有仆酗酒，若飻杖之百数，仆夜挟长刀，潜入室中，断其臂，若飻叫呼，得不死，其从子死焉，又击伤二人。若飻，若水弟也。时若水母尚无恙，上念之，遣使存问，优赐缗帛羊酒，又赐若飻帛三十匹，副以药饵，诏磔仆夫于其门。
　　己亥，上谓宰相曰：「刑狱之官，尤须遴择。朕常念四方狱讼，若官非其人，宁无枉滥！且单弱之人，不能披诉，朝廷无由知之。顷岁有县胥醉酒，与驿递铺卒相殴【八】，夜归，胥踣于路。或以告卒言夜寒【九】，恐僵死。卒亟往视之，则已死。有司遽执此卒，遂以殴杀人谕。母诉于州，州不能察，杖之。母归，其妇曰【一○】：『何忍子之屈死！』母即诣阙伐鼓，诏使案覆，又不能原其情。母坐上言失实，杖脊放归，其妇已罄赀而去，私适他族。此不由刑官非人，以致孤弱受弊乎？」
　　天书殿屡有祥异，上以语辅臣，王旦等曰：「陛下至诚奉天，天示宝符，神物相之，固其宜矣。」
　　辛丑，诏戎、泸州给复一年，民艰食者赈之。
　　癸卯，徙环庆路钤辖、东上合门使、高州刺史曹玮为镇定路钤辖。上以玮立效西鄙，欲其谙河朔戎事，故有是命。
　　上作念边诗，赐近臣和。
　　禁虔州民造黐胶。
