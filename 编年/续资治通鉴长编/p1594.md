<!-- { "loadSidebar": true } -->
　　丁丑，御批：内中遗火，勾当内东门司官等有失提举，可依此施行：勾当内东门司刘有益降一官，更罚铜三十斤；会通门上名使臣冯瑀、史世康、容彭年各罚铜三十斤。（御集七月二十六日。）
　　戊寅，诏孙路奏乞筑灰家觜寨，其令路先检视，委有良田千顷、地利经久可足戍守之费，不烦朝廷馈饷，即依所奏施行。（六月十六日戊戌，环庆始具奏。）
　　又诏锺传相度卓罗、该珠一带攻守之计。（布录六月二十二日甲辰、九月二十二日壬申可考。）
　　皇城使、成州团练使王殊为东上合门使，寻罢勾当皇城司，差兼提举中太一宫、集禧观事。（太一、集禧在八月八日，今并此，或并削去。）卫尉寺丞韩粹彦，提举京东东路常平，寻改司勋员外郎。（勋外在八月二十四日。）
　　注　　释
　　【一】青自为贾珠子阁本「贾」作「买」。
　　【二】更收买二千宋会要兵二二之一三「二千」作「三千」，又「千」下有「匹」字。
　　【三】韦州原作「苇州」，按西夏书事卷三○、本书卷三一七、三二○、三五一、四九○及宋史卷三四八锺传传俱作「韦州」；一统志卷二○四宁夏府韦州镇云：「在灵州东南二百二十里，即故韦州。」作韦州是，现据改。
　　【四】郑文宝自长安致林木飞鸟以往「致」原作「至」，据阁本改。
　　【五】开府仪同三司「府」原作「封」，据阁本、活字本改。
　　【六】则已稍缓阁本「已」作「似」。
　　【七】孙男永寿陷夏国宋会要蕃夷六之三一「寿」下有「等」字。
　　【八】永福永保二人「二」原作「三」，据上引宋会要及本句所言之实际数字改。
　　【九】甲申杂见宋史卷二○六艺文志及四库全书总目提要卷一四○均作「甲申杂记」。下同。
　　【一○】京何可数举言事官「举」原作「与」，据阁本改。
　　【一一】京卞「卞」原作「下」，据阁本、活字本改。
　　【一二】以允公议「允」原作「充」，据阁本改。
续资治通鉴长编
卷四百九十
卷四百九十
　　起讫时间 起哲宗绍圣四年八月尽其月
　　卷　　名 续资治通鉴长编卷四百九十
　　帝　　号 宋哲宗
　　年　　号 绍圣四年（丁丑，1997）
　　全　　文
　　八月壬午朔，御文德殿视朝。
　　知鄜州、崇仪使、成州刺史王舜臣权发遣熙河兰岷路钤辖。（元符元年二月二十七日，当考。「鄜」当作「麟」，六月末可考。）
　　癸未，降授左卫将军、驸马都尉韩嘉彦为文州刺史、驸马都尉。
　　诏知成德军□安持复还两官。安持自陈熙宁中提举市易，岁课登羡，蒙恩加秩，而元佑中以为掊克夺两官，故还之。
　　诏高阳关界河司巡检王溥、榷场徐昌明、霸州刀鱼巡检杨拯、刘家涡黄金寨巡检贾嵒、知霸州李昭珙、通判侍其琮、权通判寇毅，并先次差替，仍于瀛州供答文字。以辽人入霸州榷场，杀伤兵士及偷拆桥梁，昭珙等坐失措置，溥等不即救援也。
　　先是，高阳奏：霸州相度北门外桥，自元佑三年增修【一】，后为水坏，沿边安抚司令复修。及施工，北界屡以兵来，即令婉顺应答，过作堤防。六月甲辰，北界忽将人船千余，夜围榷场，叫呼拆桥，梯城射伤戍卒四十六人，其一人死；未明即遁去。诏雄州未得移牒，及令高阳指挥密切堤备。时七月癸丑也。已而琮申，昭珙示怯太过，及界河巡检承牒不报，却往雄州出巡等事。诏高阳体量应干有罪人取勘奏裁。于是琮及昭珙等皆先坐责，琮亦托出巡避寇故也。
　　初，章惇与曾布皆言，敌闻西羌丧地，颇不自安。探报多言求助于敌，而敌亦自惊疑，云有收复燕幽之举，因此欲生事，但勿与深较，则自无事。寻闻敌移牒云：桥属北界，合从北界修。乃诏边吏，如北人来修桥，无得与争，须俟其去，却行毁拆。时路昌衡自高阳归，入对，亦言修桥比旧太高，致敌惊疑。又言霸州累有探报，略无措置。琮、昭珙等既坐责，其后雄州言，敌追牛栏监军及安抚副使赴帐前，各决沙囊三百，监军勒停，以擅拆桥及杀伤南界戍卒故也。（实录霸州拆桥事不记，今从庚午曾布尔日录七月壬戌、乙丑、丁卯及八月乙未所书增修。再责昭珙等，在明年六月辛卯。）
　　翰林学士承旨蔡京言：
　　文德殿视朝转对，臣伏闻昔者尧、舜以道在天下，而以政事治之。其道始于达四聪、明四目，而至于惇德允元、难壬人；其政始于亲九族、平章百姓，而至于协和万邦。盖听欲聪故达之，视欲广故明之，惟聪故无所不察，而邪说不能行，惟明故无所不见，而诐行不能容。诐行不容则能厚有德，而君子之道长；邪说不行则难壬人，而小人之道消。故其治，至于黎民于变时雍；其和，至于百兽率舞。臣尝以为其道甚易知，其政甚易行，而时君世主，以为高绝莫可跂及，特未知其术耳【二】。盖人主单立于万物之上，所以鼓舞髃动、役使万物者，以能生、能杀、能与、能夺故也。人主操生杀与夺之柄，而以道揆天下之事，审之以仁义，济之以威权。慢令凌政者必诛，妨功害能者必放，反复颇僻者必窜，谗说殄行者必罚，则小大、内外，孰敢先后？孰敢拂违？四方将徯志而应，不劳而成矣。此皋、稷、稷、契所以吁俞，驩兜、鲧羽所以放殛也。其术至约而易知，非有高绝难能之行也。
　　臣伏睹陛下畏天爱人，有尧、舜之资；沈潜渊默，有尧、舜之度；含洪光大，广览兼听，有尧、舜之聪明。亲政四年，定志于一，而无所回夺，可谓圣矣。操生杀与夺之柄，而坐制太平无事万里之中国，嚬笑謦咳，足以风动四方，其势未有利于此时也。然奸党斥矣而或容，邪说察矣而未息，是非辨矣而未一，好恶审矣而未宣，臣愚窃谓陛下退托谦抑，未以尧、舜道术加天下故也。夫生杀与夺之柄，惟人主所独制，非人臣所可共，传曰「惟名与器，不可假人」是也。陛下诚加意乎此，励劝禁于上，作威福于下，使贤者在位而不贤者不能间，能者在职而不才者不能夺。其以陛下之圣，尧、舜不足方矣。夫如是，则四方豪杰，皆作而应陛下之求，则臣虽至愚，亦愿遂毕其说。臣前所谓尧、舜政事者，盖书之称尧曰：「克明峻德，以亲九族，九族既睦，平章百姓，百姓昭明，协和万邦，黎民于变时雍。」盖治亲然后治朝廷，治朝廷然后治万民，政之序也。
　　臣观今日敦宗睦族，其制法自熙宁讲定，遭元佑裁损，寖失本旨，故服近而亲者，贵极富溢，骄奢淫佚，无所不为；簄而远者，身为白丁，下夷编户，有饥寒之忧。且富有天下，服属虽远，皆兄弟伯叔之亲也，而或与民庶为伍，则非所以睦九族也。承平百年，士生斯时者觽矣，三岁一举，无虑万计，此文王多士以宁之时，而百年休养之效也。员多阙少，率三岁五岁而后调一官，士皆低回苟且；又无常产，因无常心，遂自溺于苟贱不廉之地，而无砥节励行之操。奔竞之风扇，廉耻之道衰，人材以之乏，政事以之弛，则非所谓章百姓也。人知所尚，则士非不多也；士无不辟，则农非不劭也；器无不精，则工非不巧也。四民之业，三民备矣，而商不通，故天下之大，百年之久，民未加富，俗未加厚。京师者，诸夏之本，诸夏者，京师之末也，廛市日益消，细民日益困矣。商农相因以为生者也，商不通则物不售，物不售则贱，贱则伤农。农商不能交相养庇四海之民于平安之时，而未免流离于水旱之际，则非所谓和万邦也。尧、舜之道，举是三者而黎民于变时雍，今三者皆未得其道，此天下所以未登尧、舜之盛也欤！臣愚窃尝慨然太息，以陛下之圣，有天下之利势，而欲以登尧、舜之盛，岂有难哉？在操主柄，以任贤使能，则举是三者措之天下，若反掌之易。夫以恩制义则九族可睦，以官任士则百姓可章，以利行商则万邦可和。然施之有方，行之有本，其详可得而言也。陛下幸听，则臣愚将继今条上，谨先陈其大略，仰塞明诏，陛下留神加意。后蔡京对垂拱殿，上曰：「孟子所谓非尧、舜之道不陈，卿是矣。朕何敢望尧、舜？」京对曰：「舜何人哉？有为者亦若是。高宗三年不言，陛下不言九年，过高宗远矣，此尧、舜之圣也。陛下志于尧、舜，则尧、舜不难到。」上曰：「睦九族奚事？」京曰：「陛下之亲属，恩有不及，至于冻馁。前日户部勘犯酒事，有投军者二人，岂睦族之道？」上恻然曰：「俟谕章惇，令悉施行。」京再拜谢曰：「惇与臣异，必不能行。」（陈瓘弹蔡京第四章云：章惇初信京、卞，三人议论如出一口。自绍圣二年十月卞为执政，于是京有觖望而与惇暌矣。四年闰二月，林希为执政，于是京始大怨，而与惇绝矣。京所云「惇与臣异」，殆必由此。按林希执政在四年闰二月，瓘云三月，卞执政在二年十月，瓘云九月，误也。新录辨曰：蔡京所上疏，其言浅陋无取。及其提举实录，乃自载上称奖之语曰：「孟子所谓非尧、舜之道不陈，卿是也。」岂不上累哲宗知人之明哉！今采择所论宗室事，外并行删去，别修云：「翰林学士承旨蔡京言：『帝尧之治，始于睦族。臣观今日敦睦宗室之制，自熙宁讲定，遭元佑裁损，寖失本旨，故服近而亲者，穷富极贵，有骄佚之患；服疏而远者，下夷编民，有饥寒之忧。愿以恩制义，则九族可睦。』后京对，上问睦族事，京曰：『陛下亲属，恩有不及，至于冻馁。前者户部鞫犯酒事，有投军者二人，岂睦族之道？」上恻然曰：『俟谕章惇，令施行。』京再拜曰：『惇与臣异，必不能行。』」今复存旧本也。）
