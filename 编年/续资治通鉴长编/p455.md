<!-- { "loadSidebar": true } -->
　　臣切谓非盗贼果能强盛，自是朝廷只守弊法，不肯更张，惟恐不才不贤者怨恨，不早罢去，故以州县委贼残害。臣谓盗贼之起，已是迟矣。若以朝廷自来处置次第，早合贼满天下。但为宗社有灵，陛下仁德所感，故未至如此。然今盗贼已起，乃是篃满天下之渐。若朝廷依旧避人怨恨，不早更张，臣恐盗贼愈多，窃据州县，或称将军，或称太尉，或称帝王，兵戈四起，所在僭伪。事到如此，生灵如何，社稷如何！朝廷守此一城，还得安稳否？况今来不同汉、唐都关中、洛阳，关中、洛阳各有险固可恃，缓急有变，用兵守险，亦未能便至危窘。当日明皇、德宗俱曾播越，唐室危若赘旒者数矣。今来都城并无险固，所谓八面受敌，乃自古一战场耳。若四方各有大盗，朝廷力不能制，渐逼都城，不知何以为计，臣每念及此，不寒而战。
　　臣又复思古者乱离，无世不有，然而倾亡至速者，亦各不下三五十年。惟唐室之后，凡更五代十二帝，共只得五十四年。国祚短促，自古未有之也。其故何哉？盖是都城在四战之地，并无险固，四方有变，直到城下，略无障碍之所致也。惟是王者能镇抚天下，常使安宁，灾害不生，盗贼不作，如是，都城可保无虞。故大宋之兴，实太祖英武之才，平定祸乱，尽削方镇兵权，只用文吏守土，及将天下营兵纵横交互，移换屯驻，不使常在一处，所以坏其凶谋也。又赖太宗相继克复诸国，一统天下，更赖真宗为民屈己，与契丹、西夏议通和好，故能得此八十余年，都城无事，海内富庶，不用干戈。虽是人谋，亦有天幸。今则西戎已叛，屡丧边兵，契丹愈强，且增岁币。国用殚竭，民力空虚，徭役日繁，率敛日重。官吏猥滥，不思澄汰；人民疾苦，未尝省察。百姓无告，朝廷不与为主，不使叛而为寇，复何为哉？朝政不举，都城无依，五代事形，已复萌露，艰虞之运，正在今日。须是君臣上下同心协力，废寝忘鰞，夙夜整救，则数年之内，或致小康。若犹因循苟且，尚务偷安，不练人谋，只求天幸，臣恐五代之祸，不旋踵而至矣。
　　臣因论京西盗贼，遂及理乱，忧惧所迫，不觉切直，陛下便赐万死，亦所甘心。臣所乞选差【六三】京西转运、知州、知县，不可稽缓，盖扰攘之际，全藉有才谋转运使，往来按察经营，又藉逐处知州、知县守护城池，安集百姓，及设方略，驱除寇盗。余有朝廷意所不到、指挥不及者，其良守宰必自能就便处置，不至失事。州、县既各得一人，又得要郡所屯之兵，掎角救应，则盗贼不难擒捕矣。至于巡检、县尉，亦可并委转运、知州拣选，不烦朝廷费力。此策最为简要，无可疑难。京西既行，次及诸路。变或起于仓卒，设备皆不可迟。朝廷但能不务因循，不避怨谤，天下之事，未有不可为者。所有诸路拣退不才及赃滥老病转运、知州、知县、县尉等，仰只在元守官处听候朝旨，更不令赴阙。仍乞检会臣前奏，相度施行。
　　己卯，诏陕西缘边属户蕃部，置烽火候贼焉。
　　壬午，诏诸路部署司，所募兵已教阅经年，其以武技精强及怯弱不能战斗者，分三等以闻。
　　甲申，太白犯岁星，又犯太微左执法。谏官余靖言：
　　伏睹太白犯岁星于太微端门之右，执法之前。民庶共见。风闻司天之奏，乃以商、洛髃盗，便当其占。此乃星官忌讳，不敢正言。臣历观汉、晋、隋书志，凡五星之变，金、火谓之罚星。太白与岁相犯，皆主兵、丧及饥，惟此三者，国之大患。其变乃出端门之右、执法之侧【六四】，前志所占，将有伏尸流血之变，岂山泽小寇所能当之？臣闻易曰：「天垂象，见吉凶，圣人象之。」又曰：「观乎天文，以察时变。」则知古之圣王恭勤寅畏，以顺承天，天表之应，各以其类。且夫木为德，金为刑，惟金沴木，五行所忌。今二星同舍，掩食逾时，殆为刑德之颇乎？国家自近岁以来，西戎不宾，契丹恃强，人心动摇，战守不足，而军须百物，皆出于民。残忍之吏，朝索暮办，炉锤之声，篃于天下。此金气太盛而刑之失乎？民之壮者籍之于军，而居者又困其财，贪进之人自为私计，朘剥其下以希恩宠【六五】，未闻朝廷讲求宽民之术。此木气遂微而德不振乎？况今州郡空虚，无守御之备，官吏猥滥，无抚御之术，一夫大呼，莫敢当者。伏望陛下责躬修德，以谢天变。
　　中外之政，安民为本，凡州郡之兵不足守者，急备其阙；守宰之官不足任者，速择其代；器甲之材出于农者，颇缓其期；米盐之运伤于财者，稍宽其力；皮铁之工拘于官者，裁减其役。民足于财，则安其居而怀其生，虽驱之为盗，必不肯去安而就危也。暴赋横敛不加于民，则怨怒不生，而阴阳以和，兵饥之患，庶可消矣。百官□进必责其实，使明陈所职，以考功能。外官必求息民之绩，在朝必视勤官之效，则庶事尽理，天下安矣。至于省声色之娱，杜奢淫之好，绝畋游之乐，节台榭之观，顺四时而安玉体，亲万物而奋宸断，陛下日虞外难，固当力行自致，不待臣缕陈而蔓言之矣。伏惟陛下，内宣慈爱，以敦九族，外选才良，以安百姓，与廊庙大臣协忠虑善，无怠于政，则天下幸甚。
　　丙戌，命史馆检讨王洙、集贤校理余靖、秘阁校理孙甫、集贤校理欧阳修，同编修祖宗故事。
　　先是，枢密副使富弼言：「臣历观自古帝王理天下，未有不以法制为首务。法制立，然后万事有经，而治道可必。宋有天下九十余年，太祖始革五代之弊，创立法度，太宗克绍前烈，纪纲益明，真宗承两朝太平之基，谨守成宪。近年纪纲甚紊，随事变更，两府执守，便为成例。施于天下，咸以为非，而朝廷安然奉行，不思徱革。至使民力殚竭，国用乏匮，吏员冗而率未得人，政道缺而将及于乱。赏罚无准，邪正未分。西北交侵，寇盗充斥。师出无律，而战必败，令下无信，而民不从。如此百端，不可悉数。其所以然者，盖法制不立，而沦胥至此也。臣今欲选官置局，将三朝典故及讨寻久来诸司所行可用文字，分门类聚，编成一书，置在两府【六六】，俾为模范。庶几颓纲稍振，敝法渐除，此守基图救祸乱之本也。」上纳其言，故命靖等编修，弼总领之。明年九月书成，分别事类，凡九十六门，二十卷。其间典法深大，今世不能遵守者，于逐事之后各释其意。意相类者，止释一事，事理明白者更不复释。
　　丁亥，徙知庆州滕宗谅权知凤翔府。时郑戬发宗谅前在泾州枉费公用钱十六万缗，而监察御史梁坚亦劾奏之。诏太常博士燕度往邠州鞫其事。宗谅坐是徙。
　　戊子，命宣抚副使田况权知庆州。
　　范仲淹言：
　　臣昨日面奏滕宗谅事，当天威震怒之际，臣言不能尽。又章得象等不知彼中事理虚实，皆不敢向前，惟臣知从初仔细，又只独自陈说，显涉党庇宗谅。虽已行勘鞫，必能辨明虚实，然有未达之情，须至上烦圣听。今具画一如后：
　　一，梁坚元奏宗谅于泾州贱买人户牛驴，犒设军士。臣窃见去年葛怀敏败后，向西州军官员惊忧【六七】，计无所出。泾州无兵，贼已到渭州，只是一百二十里，宗谅起遣人户强壮数千人，入城防守。其时又木冰寒苦【六八】，军情愁惨，得宗谅管设环庆路节次策应军马四头项，一万五千余人，酒食柴薪并足，觽心大喜。虽未有大功，显是急难可用之人，所以举知庆州。仓卒收买牛驴犒军，纵有亏价，情亦可恕。
　　一，梁坚奏宗谅在邠州声乐数日，乐人弟子得银楪子三二十片者。臣与韩琦到邠州，筵会一日，其时觽官射弓，各将射中，楪子散与过弓箭军人及妓乐，即非宗谅散与而罪归宗谅【六九】。又云「士卒怨嗟」，况边上筵会，是常当直军人更番祗候，因何得其日便有怨嗟？
　　一，梁坚奏称：「宗谅【七○】到任后使过钱十六万贯，其间有数万贯不明。」今来中使体量，却称只是使过三千贯入公用，已有十五万贯是加诬，钱数物料是诸军请受，在十六万贯之内，岂可诸军请受亦作宗谅使过？臣在庆州日，亦借随军库钱回易，得利息二万余贯，充随军公用支使外，却纳足官本。今来宗谅所用钱数物料，必亦是借官本回易所得，将充公用。
　　一，环庆一路四州，共二十六寨，将佐数十人，兵马五万。自宗谅勾当，已及八九个月，并无旷阙。边将军民，亦无词讼。处置蕃部军马公事，又无不了。若不才之人，岂能当此一路？
　　一，边上主帅，若不仗朝廷威势，何以弹压将佐军民，使人出死力，御捍强敌。宗谅是都部署、经略使，一旦逐之如一小吏，后来主帅岂敢便宜行事？
　　一，防秋及时，主帅未有显过，而夺其事任，将令下狱，若遇贼兵寇境，未知令何人卒然处置？此路今差王元权领，况王元在河东沮怯【七一】，已曾责降，今且在边上备员，岂可便当一路委寄？恐更误事。
　　一，宗谅旧日疏散，又好荣进，所以招人谤议，易为取信。
　　一，台谏官风闻未实，朝廷即便施行。臣目击非虚，而未蒙朝廷听纳。臣若是诳妄之人【七二】，不当用在两府。既有目睹之事，岂可危人自安，误陛下赏罚。兼西北未宁，见搜求稍可边上任用之人，即加奖擢，岂宜逐旋破坏，使边臣忧惕，不敢作事！虽国家威令不可不行，须候见得实情，方可黜辱。臣欲乞朝廷指挥，宗谅止在任勾当【七三】，委范宗杰在邠州一面勘鞫干连人，并将已取到庆州钱帛文帐磨勘。如宗谅显有欺隐入己及乖违大过，即勾宗谅勘鞫。如无乖违大过，又无欺隐入己，即差人取问，分析缘由，入急递闻奏，别取进止。所有张亢亦奉圣旨令便勘鞫，臣体量得张亢不能重慎，为事率易，昨在渭州，亦无大段过犯。乞委范宗杰一就勘鞫干连人，依勘滕宗谅事行遣闻奏。仍乞以臣此奏宣示台谏官，候勘得滕宗谅、张亢却有大段乖违过犯及欺隐入己，仰台谏官便更弹劾，臣甘与二人同行贬黜。臣所以极言者，盖陛下委寄边臣，使一向外御而无内忧之祸【七四】，则边上诸路人人用心，不至解体，有误大事。张亢自渭州徙并代，在三年七月甲戌。
　　辛卯，侍御史赵及等，言太庙旁接民居而间有哭声相闻，请徙其民远庙壖。诏遇有祠事，预令禁之。
　　壬辰，翰林学士、端明殿学士兼翰林院侍读学士、中书舍人李淑罢翰林学士，为给事中，出知郑州。权知开封府□育言淑前在府多亵近吏人故也。育领府事才数日，发大奸吏一人流岭外。又得巨盗，积赃万九千缗。狱具而辄再变，觽疑其噃，帝遣他吏按之，卒伏法，由是京师肃然。
　　诏诸路提点刑狱司专管勾巡检盗贼公事。
