<!-- { "loadSidebar": true } -->
　　戊辰，以昭义节度使、（案宋史及宋史记、薛应旗续通鉴，皆作昭化军节度使。）同平章事李继勋为河东行营前军都部署，侍卫步军都指挥使党进副之，宣徽南院使曹彬为都监；棣州防御使何继筠为先锋部署，怀州防御使康延沼为都监；建雄节度使赵赞为汾州路部署，绛州防御使司超副之，隰州刺史李谦溥为都监。
　　九月壬午，诏曰：「旧禁铜钱无出化外，乃闻沿边纵弛，不复检察。自今五贯以下者，抵罪有差；五贯以上，其罪死。」
　　癸未，监察御史杨士达弃市，坐通判蕲州日鞫狱滥杀人也。
　　髃臣三表上尊号曰应天广运圣文神武明道至德，丁亥，诏从之。
　　辛卯，诏自今旬假日御讲武殿，近臣但赴早参，宰相以下皆具肆笏，诸司使以下悉系鞋；其节假及大祠，并如令式处分。
　　北汉主继恩怨郭无为初与其父言不助己，且恶其专政，欲逐之而未果，是月，加无为守司空，外示优礼，内实簄远之也。继恩服衰裳视事，寝处皆居勤政合，其左右亲信悉留太原府廨，或请召入令翊卫，继恩弗听。于是，文武百官皆进秩，继恩置酒宴诸大臣及宗子，饮罢卧合中。供奉官侯霸荣率十余人挺刃入合，反扃其户，继恩惊起，绕书堂屏风环走，霸荣以刃揕其胸，杀之。无为遣兵以梯登屋入，杀霸荣并其党，迎立继恩弟太原尹继元。继恩立纔六十余日。
　　霸荣者，邢州人，多力善射，走及奔马。尝为盗并、汾间，北汉世祖用为散指挥使，戍乐平。王全斌攻乐平，霸荣率所部降之，补内殿直，未几，复奔北汉为供奉官。于是，谋杀继恩，持其首归朝，旋为无为所杀。或谓无为实使霸荣作乱，亟诛霸荣以灭口，故人无知者。
　　继元始立，王师已入其境，乃急遣使上表契丹，且请兵为援，又遣侍卫都虞候刘继业、冯进珂（进珂，未见，亦未详为何官。）领军扼团□谷，以将作监马峰为枢密使，监其军。峰，太原人。继元妻，峰女也。继业本名重贵，姓杨氏，重勋之兄。幼事北汉世祖，遂更赐以姓名。马峰至洞过河，（朔记作铜锅河。案宋史作铜温河，宋史记作铜涡河，薛应旗续通鉴作铜锅河。）与李继勋等遇，何继筠以先锋击破之，斩首二千余级，获马五百疋，擒其将张环、石斌，遂夺汾河桥，薄太原城下，焚延夏门。继元遣殿直都知郭守斌领内直兵出战，又败。守斌中流矢，退入城中【七】。（是月二十日庚子，继勋奏到。）
　　丁未，北汉佐胜军使李琼来降。
　　初，王师克郴州，获南汉内品十余人，有余延业者，人质幺么，上见之，问曰：「尔在岭南为何官？」对曰：「为扈驾弓官。」乃授以弓矢，延业极力控弦不开，上笑，因问其国政事，延业具言累世奢侈残酷之状，上惊骇曰：「吾当救此一方之民。」于是，道州刺史王继勋言刘鋹肆为昏暴，民被其毒，又数出寇边，请王师南伐。上犹未欲亟加以兵，乃命唐主谕意，令南汉主先以湖南旧地来献，唐主遣使致书，南汉不从。
　　国初缘旧制，祭东岳泰山于□州，西岳华山于华州，北岳恒山于定州，中岳嵩山于河南府。于是，有司言：「祠官所奉止四岳，今按祭典，请祭南岳衡山于衡州，东镇沂山于沂州，南镇稽山于越州，西镇吴山于陇州，中镇霍山于晋州；东海于莱州，南海于广州，西海、河渎并于河中府，北海济渎并于孟州，淮渎于唐州。其江渎，准显德五年敕，祭于扬州扬子江口，今请祭于成都府。北镇医巫闾山在营州界，未行祭享。」从之。其后望祭北镇于定州岳祠，既而五镇之祭复阙。（此据本志，不得其时。检会要，则关连四月、五月、七月【八】，悉附见秋末。）
　　雅州义军都指挥使、权知黎州曹光实入贡京师，因言州境安静，不须义军巡警，请罢之使归业。上喜，谓左右曰：「此蜀之俊杰也。」令升殿，劳问久之。冬十月己未，以光实为黎州刺史。（传称王全斌遣光实入贡，全斌，五年春已责随州矣，此传误也。）
　　是日，畋近郊，还幸飞龙院。
　　甲戌，屯田员外郎雷德骧责授商州司户参军。德骧判大理寺，其官属与堂吏附会宰相，擅增减刑名，德骧愤惋求见，欲面白其事，未及引对，即直诣讲武殿奏之，辞气俱厉，并言赵普强市人第宅，聚敛财贿。上怒，叱之曰：「鼎铛犹有耳，汝不闻赵普吾之社稷臣乎！」引柱斧击折其上腭二齿，命左右曳出，诏宰相处以极刑。既而怒解，止用阑入之罪黜焉。德骧，同州人也。（记闻载德骧为御史中丞。国老闲谈载拾齿、结带事，皆误。今依本传，稍取谈苑及记闻删修之。）
　　乙亥，畋近郊。
　　丙子，吴越王俶遣其子建武节度使惟浚来朝贡，命知制诰卢多逊迎劳之。
　　是月，上遣使赍诏至太原，谕北汉主继元令降，约以平卢节度使授之。又别赐郭无为、马峰等诏四十余道，许授无为安国节度使，马峰而下，并与藩镇。无为得诏色动，但出继元一诏，余皆匿之，自是始有二志【九】，劝继元纳□，继元不从。
　　初，上遣谍者惠璘伪称殿前散指挥使负罪奔北汉，无为使为供奉官。及王师入境，璘即来奔，至岚谷，候吏获之，械送太原，无为知其谍也，释不问。有招收将李超者，尝为上党卒，颇知璘奸状，因告马峰请以璘属吏，无为怒，并超斩之以灭口。
　　十一月辛巳，诏以盗贼渐息，减诸县弓手有差，令尉辄占留者，重寘其罪。
　　癸巳，诏：「天下县令佐，自今检苗定税，部役差夫，钤辖征科，区分刑狱，凡关事务，贵在公平，如有违踰，并宜论诉。或令佐不相纠举，许吏民告，得实者赏之有差。」
　　先是，上入太庙，见其所陈笾豆簠簋，问曰：「此何等物也？」左右以礼器对。上曰：「吾祖宗宁识此？」亟命撤去，进常膳如平生。既而曰：「古礼亦不可废也。」命复设之。于是，判太常寺和岘言：「案唐天宝中享太庙，礼料外，每室加常食一牙盘。五代以来，遂废其礼。今请如唐故事。」诏自今亲享太庙，别设牙盘食，禘祫、时享皆同之。（邵氏见闻录云：太祖初即位，朝太庙，见其所陈笾豆簠簋，则曰：「此何等物也？」侍臣以礼器为对。上曰：「我之祖宗宁识此？」命撤去，亟令进常膳，亲享毕，顾左右曰：「却设向来礼器，俾儒士行礼。」至今太庙先进牙盘食，后行礼。康节先生曰：「太祖之于礼也，可谓达古今之宜矣。」若据本志，则牙盘食乃和岘所请，且唐故事，非太祖特行，当时岘揣知圣意，因献此议。而国史所载不详，见闻录又偶不及唐故事【一○】，今并增益之。朔记云：上亲享四室，见牲体皆用生肉，曰：「我祖考岂能食此耶？」命设牙盘食，哭而祭之【一一】。乃系其事于干德元年，亦误矣。今不取。）
　　岘又言：「干德初，郊祀上帝，就望燎位，而燎坛稍远，有司不闻告柴燎之声。臣时为礼官，职当赞导，亲闻德音，令举烛相应。案史记封禅书，秦常以十月郊见，通爟火，状若桔槔，欲令光明远照，通于祀所。望敕有司率循前制。」从之。
　　旧制，太庙每室用一犊，郊坛用犊十一。周显德初，太庙四室共享一犊。干德初，从礼仪使之请，增太庙用三，郊坛用五，羊豕如令。是岁，复减犊数如周制。壬寅，亲享太庙。
　　癸卯，合祭天地于南郊，大赦，改元，蠲干德五年以前逋租。御干元殿，受尊号册。
　　是月，契丹以兵来援北汉，李继勋等皆引归，北汉因入侵，大掠晋、绛二州之境。（契丹兵至北汉境上，此据九国志。侵掠晋、绛，此据实录明年亲征诏，皆当十一月也。）
　　初，北汉主继元妻段氏，尝以小过为孝和后郭氏所责，既而病卒，继元疑后杀之。后方缞服哭孝和帝于柩前，继元遣其嬖臣范超执而缢杀之，宫中嫔御遭罹逼辱，无复嫌间。世祖十子，镐、锜、锡独有贤行，北汉主听髃小之谮，幽囚之，未踰年，皆死，惟铣以佯愚获存。
　　唐主纳后周氏，昭惠后之妹也。美姿容，以姻戚往来，先得幸于唐主。昭惠疾甚，忽见后入，顾问：「妹几时至宫？」后幼，未有所知，乃以实对，曰：「数日矣。」昭惠怒，遂转乡而卧，不复顾。既殂，后常出入禁中，至是，纳以为后。其夕宴髃臣，韩熙载等皆赋诗以风，唐主亦不之谴也。
　　初议婚礼，诏中书舍人徐铉、知制诰潘佑与礼官参定。婚礼古不用乐，佑以为古今不相沿袭，固请用乐。又按礼，房中乐无钟鲘，佑谓铉曰：「『窈窕淑女，钟鲘乐之。』此非房中乐而何？」后初见帝，北齐礼有「后先拜后起，帝后拜先起」之文，盖冠礼所谓母答子奇拜者也。铉以为夫妇人伦之本，所以承祖宗，主祭祀，请答奇拜。佑以为王者婚礼，不与庶人同，请不答拜。又车服之制，多所驳异，议久不决。唐主命文安郡公徐游详其是非，时佑方有宠，游希旨，奏用佑议。游寻病殂，铉戏谓人曰：「周、孔亦能为祟乎？」佑，广陵人也。（散骑常侍处常子。）
　　唐主既纳周后，颇留情乐府，监察御史张宪上疏，其略曰：「大展教坊，广开第宅，下条制则教人廉隅，处宫苑则多方奇巧。道路皆言以户部侍郎孟拱辰宅与教坊使袁承进，昔高祖欲拜舞胡安叱奴为散骑侍郎，举朝皆笑。今虽不拜承进为侍郎，而赐以侍郎居宅，事亦相类矣。」唐主批谕再三，赐帛三十段，旌其敢言，然终不能改也。（宪，未见。）
　　先是，僧行勤游西域，上因赐大食国王书以招怀之。十二月，乙丑，遣使来贡方物。
　　是岁，党项直荡族首领啜佶等引北汉入寇府州，为守将所败。诏内属蕃部十六府大首领屈遇与十二府首领罗崖帅所部诛啜佶。啜佶惧，挈族来归，乃以屈遇为归德将军，罗崖及啜佶并为怀化将军。
　　注　　释
　　【一】岂宜斯滥「斯」原作「私」，据宋本、宋撮要本、阁本改。
　　【二】并须躬自检阅帐籍所列官物「帐」原作「赈」，据宋本、宋撮要本、阁本改。
　　【三】又问遵诲「遵诲」原作「其」，据宋本、宋撮要本、阁本及编年纲目卷二改。
　　【四】不敢脱衣冠「冠」原作「服」，据宋本、宋撮要本、阁本及编年纲目卷二、宋史卷二五六赵普传改。
　　【五】怀洛川各本同。续通鉴卷五作「怀、洛间」。
　　【六】北汉世祖女为晋护圣营卒薛钊妻「晋」原作「普」，据宋本、宋撮要本、阁本及续通鉴卷五改。按宋史卷四八二北汉世家亦云：「继恩本姓薛，父钊……晋初为护圣营卒。」
　　【七】退入城中「中」字原脱，据宋本、宋撮要本、阁本补。
　　【八】则关连四月五月七月「关连」原作「阙连」，据宋本、阁本改。宋撮要本则作「开载」。
