<!-- { "loadSidebar": true } -->
　　诏：「自今亲祠太庙，焚册于南神门外。其祀郊丘，匏爵献而不酬。内壝之外，觽星位周环每二步别植笋桩一觹、青绳三重，以为限域。」先是，提点南郊事务向宗儒言：「车驾诣太庙行礼毕，焚册于斋殿门外，禁卫于此坐甲，地步狭隘。乞于南神门外少东焚册。」又言：「郊坛内壝之外，觽星设位，旧无限域。乞依内壝，限以笋桩、觹绳。」又言：「冕服器用多参以今礼，惟匏爵独循古制，恐未为称。又酹酒于盘，嫌于祼献，恐非大神不祼之义。乞下礼官详议。」至是，礼院奏，以为焚册于南神门外，坛壝觹绳以限星域，及匏爵献而不酹，当如宗儒议。至欲饰匏爵，即非古，案先儒义说【四】，但曰「破匏为爵」，而不云有饰，且取其自然，以象天地之性。故有是诏。
　　御药院言：「药材有市贩所无，乞下诸路转运司具出产州军。如阙，本院以所须名色科置上供。」从之。
　　军器监言：「皮角库所管牛虎豹鹿等皮角累万，乞委官编简堪造军器并胶料外，其病色皮角，分等估卖。」从之。
　　上批：「故西京左藏库副使、河东第六将陈济美子从善，昨为在京教习马军所指使，近以父丧奔讣。宜以济美久在河外，累有战功，与麟府路指使，仍赐绢二百。」
　　甲寅，邕州观察使宗晖为淮康军节度使，封濮国公。两纪并书此。
　　都大提举淤田司言，京东、西淤官私瘠地五千八百余顷，乞依例差使臣等管勾。从之。
　　诏新知单州、都官郎中梁端与宫观差遣；新权知泰州、屯田郎中段缝别与合入差遣。以知谏院蔡确言，段缝并无才能，乞追还所授新命故也。元佑二年二月辛卯，诏朝散大夫段缝落致仕，与管勾宫观。缝在熙宁中知兴国军，尝论免役不便。元丰初，宰相□充专进熙宁异议之人，乃除缝知泰州。谏官蔡确上言：「计缝资秩当通判，而中书擢知州。缝初无才能，止以尝诋毁新政，故膺銟任，滋长背公慢令之风，是天子黜陟之柄，臣下可得而回也。」诏与缝合入差遣，乃得通判阆州。缝避远，求分司，遂以本官致仕。至是，左司监王觌荐之，故有是诏。新史辨曰：「蔡确挟奸希进，专媚王安石，以议新法为背公慢令。」今删去「宰相□充」以下十二字。
　　乙卯，鄜延路经略使吕惠卿言，近以军马分定九将，已具条约奏，乞早赐指挥。诏：「惠卿审度事机，以团定将兵当取裁事，逐急从宜施行，务在详审。」后上批：「九将条约内，拟定将、副，恐须更选。」诏送枢密承旨司同吕大忠、薛昌朝看详以闻。
　　壬戌，燕国公主薨。上长女，皇后所生也。
　　戊辰，分命辅臣祈雨于郊庙、社稷，仍令京东、京西、河北、河东、陕西、淮南等路愆雨州军长吏，祷名山灵祠。
　　权发遣河北转运判官、太子中允汪辅之【五】提点河北东路刑狱。以知定州薛向言：「辅之先奏本州军粮粗恶，后因定夺，朝廷遂移辅之东路。今河北并为一路，乞引避。」故又改辅之也。
　　上批手诏：「前安南战棹都监杨从先等，顷以孤军，冒犯不测，深入贼境，大小数十战，虽无甚斩获，然官军亦不致伤败。今师还系狱，殆将逾年，原其劳于王事，实可矜愍，况昨已经郊赦，宜并释之。其一行有功将士等，仍第赏以闻。」寻令从先赴阙。旧纪全载此诏。
　　己巳，诏：「义勇、保甲上番所省诸军请给，惟粮米听留本色外，余并封桩。仍以诸路义勇、保甲隶提点刑狱司，开封府界隶提点司。」
　　知泸州任伋奏，纳溪寨蛮斧望个恕等乞请受。上批，可量与廪给，以羁縻之。伋，眉山人也。明年正月九日，与程之才互讼。
　　诏外任文武官乞试换者，并俟已替就试。
　　诏提举成都府等路茶场司，应置场卖茶州军知州、通判，并兼提举；经略使所在，即专委通判兼之。
　　诏知廉州、供备库副使李时亮降一官，监押、右侍禁卫立之降两官，司户参军孔元孙冲替。坐不救火焚器甲二十四万，会赦特责也。
　　庚午，河东都转运使陈安石言：「年谷屡登，当广行计置。乞于河北权住籴，见钱京钞内支三十万缗市粮草，以备朝廷缓急移用。如积久，令转运司依常平兑换。」诏给钞十五万缗，余从之。
　　诏：「应诸军阵亡赙绢：阵胜将校三十匹，兵二十匹；不胜，各减半。民兵准此。着为令。」
　　又诏：「诸城、寨、堡、镇常平钱谷已给十日，具数申司农寺，岁终上都数。」
　　三司奏：「在京仓库支纳浩澣，自御厨至店宅务，其监官乞奏举。」从之。
　　辛未，诏：「权桂州司理参军徐伯偕、摄廉州石康县尉徐伯准并追毁出身以来告敕，除名勒停，永不收叙；百姓徐建安等并杖脊，送荆湖北路编管。」以不知觉徐伯祥赦前通书交趾特断也。伯祥初以布衣募觽击交贼，授右侍禁，为沿海巡检。王师抵富良江，干德遣人以伯祥熙宁六年书至，其书自称「巨宋游士臣伯祥」，教以扰边，且以朝廷为负其功，故积怨，欲舍坟墓、弃亲戚而归彼。于是诏捕伯祥，伯祥遂自缢死，而伯偕者其同母兄，伯准者其同堂弟，建安其子也。伯祥授官在熙宁九年三月二十二日。
　　壬申，诏知雄州归信容城两县、西头供奉官李泽，尉、右班殿直朱彦图在任无引惹，及巡防不失事体，泽除合门祗候，彦图迁一官，并再任。
　　三月乙亥朔，命太子中允、权发遣河北东路提点刑狱汪辅之，文思使，屯田司都监谢禹珪同管勾修筑塘堤。
　　诏奉使高丽使、副所过州郡，迎劳并视使辽例。
　　知顺州陶弼乞监洪州玉隆观，若限员，即乞致仕。诏令赵□体量，如实衰病，即选差强力官替弼回桂州。
　　诏礼部贡举。
　　戊寅，京西南路转运司言：「秘书监高赋言：唐州民请地生税，实公私之利。乞并邓州南阳县【六】民有田无税及税少地多，立限一年自陈，据顷亩立税给帖，听为永业，限满不言，听人告请。」从之。
　　诏：「都水监调拨汴口水势，接淮、汴行运。其曹村大河决口，水虽已还故道，然未通顺，宜用浚川杷疏浚，三日一具疏浚次第以闻。」
　　赐塞决河役兵特支钱有差，凡一万八千四百七人。人数据御集。
　　淮南东路提举司请额外民户增出役钱从下蠲减，从之。
　　己卯，广南西路转运司乞下荆湖南路【七】转运司兑支全、永二州粮，为桂州军储。诏经略司同转运司相度，减戍兵，于全、永就食。以上批「渐迩盛夏，北兵不耐暑，可移桂州戍兵过岭，就食永、全，不惟□转饷之力，又得滞粟以时变易，不致积久陈腐」故也。
　　诏赐高丽安焘等于今日进发出门【八】，赐御筵于永宁院。
　　赐度僧牒五十，付京东西路转运司市修桥木。
　　庚辰，权陕西路转运使、度支郎中皮公弼直昭文馆，为都转使。
　　太子中允王子韶知礼院，仍于资善堂置局，修定说文。五年六月九日，书成。
　　赐度僧牒五百，付三司兑拨上供钱五万缗，偿广南西路经略司。
　　辛巳，疏决系囚，杂犯死罪以下第降一等，杖以下释之。令诸路监司觉察逃案，结绝刑狱，毋令淹蔓。
　　命太常博士、秘阁校理陈睦假起居舍人、直昭文馆，为高丽国信副使，代林希，希谪监杭州楼店务。以上批「闻希虽迫惧朝命，不敢终辞，然形貌忧郁不少舒。且高丽望中国使人久矣，苟一见希颜状如此，甚非所以使彼识达朝廷眷顾，遣使通好之意。今虽已启行，理终未便，宜遣人代之」故也。九月二十一日，使还【九】。
　　御迩英阁，沈季长进讲周礼八法。上曰：「或言邦治，或言官法，何谓也？」季长以义对。
　　壬午，同知谏院黄履言：「近遣官祷雨，今又降释罪囚。闻三司罪人七十余，火而免者四；开封百余，火而免者五。由二者推之，则淹延未决者盖多矣。乞令随其罪之轻重，立限结绝，庶乎被泽者觽，而感天不旋日也。」诏遣检正中书吏房公事王陟臣、检正刑房公事范铛同三司、开封府官吏了绝见禁狱，疑者申中书、枢密院。
　　环庆路经略司奏，夏贼遣嵬心刺事，及张言点集大兵入寇，匿于熟户吹宁家。诏经略司根问非虚，皆斩讫奏。
　　是日，侍读吕公着读后汉书毕，上留公着极论治体，至三皇无为之道，释、老虚寂之理，公着问上曰：「此道高远，尧、舜能知之乎？」上曰：「尧、舜岂不知？」公着曰：「尧、舜虽知之，然常以知人、安民为难，此所以为尧、舜也。」上又论前世帝王，曰：「汉高祖、武帝有雄才大略，高祖称『吾不如萧何，吾不如韩信』，至张良，独曰『吾不如子房』，盖以子房道高，尊之，故不名。」公着曰：「诚如圣谕。」上又曰：「武帝虽以汲黯为戆，然不冠则不见，后虽得罪，犹以二千石禄终其身。」公着曰：「武帝之于汲黯，仅能不杀耳。」上又论唐太宗，公着曰：「太宗所以能成王业者，以其能屈己从谏耳。」上临御日久，髃臣畏上威严，莫敢进规。至是，闻公着言，竦然敬纳之。此据范祖禹帝学及吕公着家传。
　　癸未，诏选日遣官祷雨于风伯、雨师。
　　权发遣福建路转运使、屯田郎中蹇周辅直史馆。
　　广南西路经略司乞以两江峒丁团成指挥，权补人员部辖，及置马社；乞降度僧牒五百，市战马千匹，分给峒丁，候教成可战，以次令自买马教习。诏峒丁止令习溪峒所长武艺，勿教马战，余从之。先是，权知邕州刘初等被旨钞点左、右江峒丁，团结成保队，乞每五百人为一指挥，别差正副使二人、都头五人统辖教阅。又言：「峒丁昨睹王师讨伐交人，因马取胜，愿习马战。乞选两江武勇峒丁，结成马社，人自买蛮马，每匹官给钱三万。如死，即买填，马主备三分之一，余令社内均出。如习阅武艺出伦，优与迁补。仍令提举教阅司，遇呈试注籍，如艺疏三次注籍，即以其马别给艺精之人。」故有此旨。
　　诏文臣在京监察御史里行、在外诸路提点刑狱、府界提点以上，武臣在京合门副使、在外路分钤辖以上，各举勘应武举一人。本志但称元丰初。
　　丁亥，上批：「皇太后叔、光禄寺丞高遵惠【一○】可除军器监丞。」
　　诏编修诸司式所重详定宗室、外臣葬式以闻。
　　诏：「前知吉州、驾部郎中张鉴上殿所言无取，及用字乖谬，其本路监司提举司元保明治状，显有不当，特免劾放罪。」
　　诏使高丽涉海新舟并赐号：其一曰「凌虚致远安济神舟」，其次曰「灵飞顺济神舟」。
　　御迩英阁，讲官黄履进讲周礼八柄，上曰：「坐而论道，谓之三公，而八柄非太宰所得与，何也？」履曰：「八柄以驭髃臣。驭者，主道也，故非太宰所与。」上曰：「善。」
