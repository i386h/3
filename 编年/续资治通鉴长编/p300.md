<!-- { "loadSidebar": true } -->
　　谓恶准、迪，必欲置之死地，遣中使黸敕赐二人。中使承谓指，以锦囊贮剑揭于马前，示将有所诛戮状。至道州，准方与客宴，客多州吏也，起逆中使，中使避不见，问其所以来之故，不答。觽惶恐不知所为，准神色自若，使人谓之曰：「朝廷若赐准死，愿见敕书。」中使不得已，乃受以敕。准即从录事参军借绿衫鴲之，短纔至膝，拜敕于庭，升阶复宴，至暮乃罢。及赴贬所，道险不能进，州县以竹舆迎之，准谢曰：「吾罪人，得乘马幸矣。」冒炎瘴【九】，日行百里，左右为之泣下。既至，吏献以图经，首载州东南门至海岸十里，准恍然曰：「吾少时尝为诗曰：『到海只十里，过山应万重。』今日思之，人生得丧，岂偶然耶？」
　　中使至郓州，迪闻其异于他日，即自裁，不殊，其子东之【一○】救之，乃免。人往见迪者，中使辄籍其名，或馈之食，留至臭腐，弃捐不与。迪客邓余怒曰：「鞧子欲杀我公以媚丁谓耶？邓余不畏死，汝杀吾公，我必杀汝！」从迪至衡州，不离左右，迪由是得全。或语谓曰：「迪若贬死，公如士论何？」谓曰：「异日好事书生弄笔墨，记事为轻重，不过曰『天下惜之』而已。」
　　始，中使迫迪上道，通判郓州范讽劶留数日，为治装祖行。讽，正辞子也。讽先知平阴县，会河决王陵埽，水去而土肥，阡陌不复辨，民数争，不能决。讽为手书，分别疆里，民皆持去，以为定券，无复争者。后通判淄州，岁旱蝗，他谷皆不立，民以蝗不食菽，犹可艺，而患无种，讽行县至邹平，发官廪贷民，县令争不可，讽曰：「有责，令无与也。」即贷三万斛。比秋，民皆先期而输。郓州承诏塞决河，募民入刍楗，而城邑与农户等，讽曰：「贫富不同而轻重相若，农民必大困。且诏书使度民力，今则均取之，此有司误也。」即改符，使富人输三之一【一一】。因请下诸州，以郓为率，朝廷从其言。
　　宣徽南院使、镇国军留后曹玮责授左卫大将军、容州观察使、知莱州。玮时任镇定都部署，丁谓疑玮不受命，诏河北转运使、侍御史韩亿驰往收其兵。先是，亿尝受诏为向敏中诸子析私财，丁谓使所亲谓亿，欲市向氏长安华严川【一二】田，亿至向第，面戒诸子曰【一三】：「土田，衣食之原，决不可鬻。」由是忤谓意。谓欲缘是并中亿。而玮得诏，即日上道，弱卒十余人，不以弓韔矢箙自随，谓卒不能加害。（亿以侍御史为河北漕，但实录附传不详，正传遂削去，今追载之。）
　　户部侍郎、知青州周起责授太常少卿、知光州，给事中、知杭州王随授秘书少监、知通州，知海州王曙授郢州团练副使，兵部郎中、知光州盛度授和州团练副使。凡前附寇准者，并再加贬黜。
　　三月壬申，以枢密直学士、给事中李及知杭州。及性清介，所治简严，喜慰荐下吏，而乐道人之善。恶钱塘风俗轻靡，不事宴游。一日冒雪出郊【一四】，觽谓当置酒召客，乃独造林逋，清谈至暮而归。居官数年，未尝市□物，比去，惟市白乐天集。
　　龙图阁直学士、兼侍讲鲁宗道权判流内铨。宗道在选调久，患铨格烦密，及知吏所以为奸状，于是多厘改之，又悉书科条揭于庑下，以便选人。
　　甲戌，长公主并为大长公主。福国进封邓国，建国封申国，鄂国封冀国，仍升邓、申、冀为大国。
　　丙子，赐髃臣御飞白书各一轴。上始未尝为飞白书，一日，至真宗灵御前见所陈飞白笔，遂取而试书，体势遒劲，有如夙习，因以分赐焉。
　　戊寅，中书请自禫祭后，只日于崇政殿或承明殿视事，双日如先帝故事，前后殿皆不坐。诏双日虽不视事，亦当宣召近臣入侍讲读，冀不废学也。
　　有司以元德、明德皇后二忌在易月禫祭内，请权停百官行香并进名奉慰，从之。
　　乙酉，作受命宝，其文曰「恭膺天命之宝」，命参知政事王曾书。
　　丙戌，出内藏库银二十万两、钱三十万贯下诸路，又出钱三十万贯下三司。许商人入便于河北，助给军费。
　　诏夔州引水槽筒竹木并当给以官钱，毋得扰民，从合门祗候刘继宗请也。
　　丁亥，礼仪院定常程见谢辞就只日，奉命急速合门辞谢见就双日，从之。寻诏双日、只日并许见谢辞。（诏在四月二十六日，今并此。）
　　庚寅，初御崇德殿听朝，皇太后设幄次于承明殿，垂帘以见辅臣。丁谓等奏曰：「属者太后受遗总政，髃情协宁，实天命所定。」太后遣内侍答曰：「先帝升遐，内外晏然，皆卿等夙夜尽忠。」谓等各再拜。
　　丙申，镇戎军言弓箭手指挥使魏文义逢蕃贼，战败，欲令缘边城寨首领等谨守疆场，无得生事。从之。
　　是月，髃牧判官殿中侍御史李周士、司勋员外郎同纠察在京刑狱赵贺言，伏遇覃庆，各有子，乞于班行内安排。从之。又诏守司徒、兼侍中丁谓表弟唐仪授殿直、两浙监当，守司空、兼侍中冯拯女夫江阴军判官刘立礼授京官、馆阁校勘，参知政事任中正姻家曹州主簿田熙古、参知政事王曾亲外甥朱延世并与班行，皆从其请也。
　　夏四月庚子朔，降诏恤刑，循故事也。
　　封上乳母福昌县君林氏为南康郡夫人。林氏，钱塘人，大中祥符初，繇刘美家入宫，天禧末，皇太后内管政事，林氏预掌机密云。
　　辛丑，赠皇叔祖秦王廷美为太师、尚书令，夔王光赞为中书令，皇伯魏王德昭岐王德芳、皇叔安王元杰曹王元偁并为太师，郓王元份为陈王，邓王元渥为密王，信都郡王德彝为颍川郡王，皇兄周王惟佑为中书令，南阳郡王惟吉为太尉，恭孝太子元僖改谥昭成。（史官曰：按礼经，既葬言谥，盖谓陈其行迹，录以为名。卫公叔文子卒，其子请谥于君，曰：「日月有时，将葬矣，请所以易其名者。」是皆考行于阖棺之后，读诔于会葬之际也【一五】。恭孝薨逝近三十年，当时节惠尊名既定矣，又恭孝之谥亦云美矣，今乃易号，为褒宠之恩，非旧典也。先朝临御之初，但加赠兄、叔、诸王官秩，今循此制可矣，掌礼者不能援古抗执，时论惜之。此据会要，附见。）
　　壬寅，以光禄寺丞尉氏马季良，家本茶商，刘美女貋也，于是召试馆职，太后遣内侍赐食，促令早了。主试者分为作之。（此据江休复杂记。主试者，学士晏殊也。）
　　癸卯，诏三司，许商人就山陵入中军粮。
　　乙巳，增置贵仪在淑仪之上。
　　丙午，加赠皇太后三代，父太师、尚书令通为彭城郡王，母徐国太夫人庞氏为越国太夫人，兄昭德节度使、兼太尉美为侍中。
　　壬子，命兵部员外郎判盐铁勾院任中行、崇仪副使曹珣使契丹，告皇帝初登宝位也。
　　乙卯，封参知政事王曾乳母朱氏为福昌县太君。
　　真宗时，选人试身言书判者第推恩。上即位，亦用前法。壬戌，特诏曰：「国家思皇政经，详核吏治。先朝念俊乂之士，或淹常选，而以四事程其能。朕承统绪，循用旧典，□然髃彦，来萃是涂。乃命从臣精加评考，或擢升京秩，或序进宾筵，或锡优资使处便地，或假阶勋以示甄宠。其令翰林学士李谘与吏部流内铨以成资阙差拟。」于是，前怀安军判官宋若谷等六十五人咸第迁官，改京秩者六人，最下者犹注近地。成资阙后率以为常【一六】。其试判用铨奏，每道刑名具为通，七分已下为粗，不满三分为不。又考辞理、书札之次，书于卷首：优、稍优、次、低次、纰缪，凡五等。二通一粗而辞理、书札俱优为上，一通二粗或二通一不而辞理、书札并稍优为中，三粗或二粗一不、二不一粗而辞理、书札俱次或低次、纰缪为下，辞理无所取而刑名通、书札优亦中下。其超资、加阶、循资、殿年，如旧制。判中下、二不一粗辞理书札低次纰缪者注久阙官。
　　丙寅，交州李公蕴遣使来贡方物。
　　置杭州清酒务指挥四百人，以隶酒官。酒官旧增取卖酒息钱二十缗，雇民充役，于是改募兵士。其后，江宁府请如杭州例置百五十人，亦许之。
　　五月辛未，诏权停贡举。
　　乙亥，御崇政殿录系囚，杂犯死罪以下递降一等，杖以下释之，仍命枢密使覆视乃行。
　　丁丑，诏先朝日历、起居注未上者，亟修纂之，盖自大中祥符元年后史官失于撰集故也【一七】。
　　中书言：「旧制翰林医官、图画、琴碁待诏，转官止光禄寺丞，遇恩但加阶勋而已。天禧四年，乃迁至中允、赞善、洗马同正。请自今转官勿踰此制，唯遇特恩即至国子博士，不入少卿监。」从之。
　　乙酉，诏以夏麦登熟，令民谨盖藏，无得枉费。
　　丁亥，诏发苏、湖、秀旁近州兵疏导积水，仍令发运使董之。寻又遣职方员外郎杨及往促其役。
　　乙未，诏：「如闻三班院胥吏，颇邀滞使臣，丐取财贿。每会课迁改，即阴匿簿书，缘为奸弊。自今犯者，重寘于法。」
　　丙申，龟兹国僧华严自西天以佛骨、舍利、梵书来献。
　　丁酉，置戎州、泸州通判各一员。（会要云从安抚使江德源所请。当考。）
　　诏诸路转运使，自今因事降充监当人，不得差权知县事。（附五月末。）
　　六月己亥朔，翰林学士承旨利瓦伊上大行皇帝谥曰文明章圣元孝，庙号真宗。
　　吏部流内铨言，天下州县官期满而未代者八百员【一八】。辛丑，诏免守选人拟以代之。又谓大臣曰：「比闻川广幕职、州县官有过期未代者，岂人情所乐耶？其令吏部流内铨亟选代。」
　　乙巳，诏在京诸司免常朝者自今并自赴本司，仍令宣徽院、御史台、入内内侍省觉察以闻【一九】。
　　契丹主闻真宗崩，集蕃汉大臣，举哀号恸，因谓其宰相吕德懋曰：「与南朝约为兄弟，垂二十年，忽报登遐，吾虽少两岁，顾余生几何！」因复大恸。又曰：「闻皇嗣尚少，恐未知通好始末【二○】，苟为臣下所间，奈何？」及薛贻廓至，具道朝廷之意，契丹主喜，谓其妻萧氏曰：「汝可致书大宋皇太后，使汝名传中国。」乃设真宗灵御于范阳悯忠寺【二一】，建道场百日。下令国中，诸犯真宗讳悉易之。差殿前都点检崇义节度使耶律三隐、翰林学士工部侍郎知制诰马贻谋来祭奠，右金吾卫上将军耶律宁、引进使姚居信来吊慰，左金吾卫上将军萧日新、利州观察使冯延休吊慰皇太后。
　　丁巳，使者入奠大行神御于滋福殿。既而进慰书于东厢，复诣承明殿进萧氏书。及其还也，又辞大行于滋福殿，退诣崇德殿。合门使宣大行遗旨曰：「两朝欢好，务以息民，继及子孙【二二】。」又诣承明殿辞皇太后。
　　太常博士、直集贤院、同修起居注程琳接伴契丹吊慰使者，使者将致问于皇太后，琳谓曰：「昔先帝尝与承天太后通使，今皇太后乃嫂也，礼不通问【二三】。」使者语屈。
