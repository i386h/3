<!-- { "loadSidebar": true } -->
　　夏人之寇泾原也，环庆经略使范纯粹以是月甲寅得泾原报，纯粹亟命副总管曲珍领兵自环州傍附泾原深入牵制，珍翌旦遂行，纯粹面戒珍曰：「本路首建牵制应援之策，勿谓邻路致寇，非我之职，当忘躯报国，解朝廷深忧。」珍鼓激战士，昼夜疾驰，出境外三百余里，赴曲六律掌讨荡贼帐，斩一千二百余级，俘其老弱妇女六百余人以还。夏人遽释泾原之围，议者谓珍有力焉。（此用范纯粹奏议及曲珍本传修入，明年二月十六日，珍迁遥防。）纯粹寻列上珍功状，且言：「曲六律掌系横山巢穴最盛之地，山崖深远，道路险绝，前后汉兵未尝窥及，其韦、宥等州一带边羌，每闻汉界点兵，即于此处会集，恃险自固。若非珍谋虑精密，身先髃觽，及一行将佐军士协心悉力，即泾原大寇重围固守，未易解免，而险阻贼巢未易破荡。今幸平复，于夏国颇系体势，即与寻常浅攻近掠，及遇贼战斗事体不同。兼牵制之法久废，如昨来永乐之祸，邻路坐视，无有援者。今幸朝廷因臣建议，再立牵援之法，法行之初，邻道被寇，而珍等乃能诚心体国，不以彼我为闲，出奇冒险，麤有成绩。伏望圣慈不限常格，优赐旌赏，以劝赴功之士。」（言曲六律掌系十月十五日奏，今并此。）
　　先是，安焘言：「为国者既不可好用兵，又不可畏用兵。好则疲敝生灵，畏则取侮致患。今朝廷每戒边臣，非举国入寇，不得应之，则固畏用兵矣；然敌数犯塞，亦未免疲敝之患，虽仅保城寨，而适堕其计中。愿复讲攻扰之策，闲使诸路劲兵更出迭归，伺便讨击，多方以误之，使疲于奔命，盖左氏所谓『用三师以疲楚』之意，此计之上也。又干顺方数岁，非秉常近亲，独梁乙逋利于持权，与梁氏立之，其酋长善用兵如威明阿乌辈，皆秉常族党，多反侧顾望。不若遂显闲之，谓阿乌等既不自安，一旦得领重兵，焉知其不回戈复雠？然则梁氏危矣。且不必密如汉用陈平之计闲范增，惟恐其使者不知，此亦一奇也。欲以二策下诸路深求利害之实。」诸帅谓俱中事机，愿并行之，而夏人果相猜贰，又知浅攻无益，遂以数十万觽犯泾原，而主将果不用命，寻至狼狈引去，诸路牵制，斩获不可胜计。（此据安焘行状，当考。更出迭归，见十二月二十四日。）
　　诏：「凡父及嫡继母在，不得封赠所生母；虽亡而未有官封者，不得独乞封赠所生母。若父及嫡继母、所生母未有邑封者，亦不得独乞封赠妻。」从吏部请也。
　　知邓州、天章阁待制陈安石为龙图阁直学士。
　　丙寅，东上合门使、庆州刺史、环庆路马步军副都总管曲珍为果州团练使，以期赦当叙也。（珍本传云：「元佑二年秋，西贼寇泾原，号四十万。珍捣虚驰三百里，大破羌于曲六律掌、横山，斩首千二百四十级，俘六百六人，遂解泾原围。」此事已附十六日。曾肇制集云：「刑部状，检会曲珍元任龙神卫四厢都指挥使、怀州防御使、鄜延路副都总管，坐永乐事，降皇城使、环庆钤辖。该赦，叙东上合门使、庆州刺史。今再奉旨特与叙。」又曾肇制集云：「密院关，环庆经略司奏差副总管曲珍部领人马入西界曲六律掌，讨荡牵制泾原路作过西贼得功，奉圣旨特与叙二官，充遥郡防御使。」按：珍以功改领遥防，在三年二月十六日，此但准赦叙官耳。三年正月二十五日云云，可考。范纯粹奏论曲珍策应功，已附此月十六日。）
　　诏：「临洺镇役民不足，勿复为县。」
　　丁卯，大宴集英殿。
　　禁私造金箔。
　　己巳，太子右监门率府率令毣授通直郎。（令毣以讲书换官，苏辙行词。）
　　庚午，吕公着言：「伏睹今月十五日，以经筵讲毕论语，赐执政及讲官御筵。是日，内出皇帝御书唐贤律诗，分赐臣等各一篇。臣等次日于延和殿帘前谢，蒙太皇太后宣谕：『皇帝好学，在宫中别无所为，惟是留心典籍。』天下幸甚！臣伏思皇帝陛下睿哲之性，出于天纵，而复内禀慈训，日新典学，诚以尧、舜、三代为法，则四海不劳而治。今来论语终帙，进讲尚书。二书皆圣人之格言，为君之要道，愿陛下念兹在兹，以广圣德。臣职在辅导，无能裨补，辄于尚书、论语及孝经中节取要语共一百段进呈。圣人之言，本无可去取，今惟取明白切于治道者，庶便于省览；或游意笔砚之闲，以备挥染，亦日就月将之一助也。」他日，三省奏事毕，太皇太后宣谕公着曰：「所进尚书、论语等要义百篇，今皇帝已依所奏，每日书写看览，甚有益于学问，与写诗篇不同也。」公着与同列皆言此圣人经训，有补于治，日宜亲阅。
　　甲戌，诏洺州曲周镇、莫州鄚镇勿复为县，以有司言其非便也。（六月十四日，复曲周；七月二十三日，复鄚县。）
　　丙子，翰林学士兼侍读苏轼言：
　　臣闻善用兵者，先服其心，次屈其力，则兵易解而功易成。若不服其心，惟力是恃，则战胜而寇愈深，况不胜乎？功成而兵不解，况不成乎？
　　顷者，西方用兵累年，先帝之意，本在吊伐，而贪功生事之臣，惟务杀人争地，得尺寸之土，不问利害，先筑城堡，置州县，使敌人憎畏中国，以谓朝廷专欲得地，非尽灭我族类不止，是以并力致死，莫有服者。今虽朝廷好生恶杀，不务远略，而此心未信，憎畏未衰，心既不服，惟有斗力，力屈情见，胜负未可知也。今日新获鬼章，威震戎狄，边臣贾勇，争欲立功，以为河南之地指顾可得，正使得之，不免筑城堡，屯兵置吏，积粟而守之，则中国何时息肩乎？乃者王韶取熙河，全师独克，使韶有远虑，诛其叛者，易以忠顺，即用其豪酋而已，则今复何事。其所以兵连祸结，罢敝中国者，以郡县其地故也。往者既不可悔，而来者又不以为戒，今又欲取讲珠城，曰：「此要害地，不可不取。」方唐盛时，安西都护去长安万里，若论要害，自此以西，无不可取者。使诸羌知中国有进取不已之意，则寇愈深，而兵不解，其祸岂可量哉【一○】？
　　臣愿陛下深诏边吏，叛则讨之，服则安之，自今已往，无取尺寸之地，无焚庐舍，无杀老弱。如此儙年，诸羌可传檄而定。然朝廷至意亦自难喻，将帅未必从也。虽日行文字，终恐无益，宜驿召陕西转运使一员赴阙，面敕戒之，使归以喻将帅，而察其不如诏者。
　　臣又窃闻朝论，谓鬼章犯顺，罪当诛死，然譬之鸟兽，不足深责，其子孙部族犹足以陆梁于边。全其首领，以累其心，以为重质，庶获其用，此实当今之良策。然臣窃料鬼章凶豪素贵，老病垂死，必不能甘于困辱，为久生之计。自知生存终不得归，徒使其臣子首鼠顾忌，不敢复绚，必将不食求死，以发其觽之怒；就使不然，老病愁愤，自非久生之道。鬼章若死，则其臣子专意复绚，必与阿里骨合，而北交于夏人，此正胡越同舟遇风之势，其交必坚。而温溪心介于阿里骨、夏人之闲，地狭力弱，其势必危。若见并而吾不能救，使二寇合三面以窥熙河，则其患未可以一二数也。
　　如臣愚计，可诏边臣与鬼章约：若能使其部族讨阿里骨而纳赵醇忠者，当放汝生还，质之天地，示以必信；鬼章若从，则稍富贵之，使招其信臣而喻至意焉。鬼章既有生还之望，不为求死之计，其觽必从。以鬼章之觽，与温溪心合而讨阿里骨，其势必克；既克而纳醇忠，虽放还鬼章，可以无患，此必然之势也。西羌本与夏人世仇，而鬼章本与阿里骨不协，若许以生还，其觽必相攻，纵未能诛阿里骨，亦足以使二盗相疑而不合也。昔太史慈与孙策战，几杀策，策后得慈，释不诛，放还豫章，卒立奇功；李愬得□元济将李佑，解缚用之，与同卧起，卒擒元济。非豪杰名将，不能行此度外事也。
　　议者或谓鬼章之获，兼用近界酋豪力战而得之，仇怨已深，若放生还，此等必无全理。臣以为不然。若鬼章死于中国，其觽绚此等必深；若其生还，其仇之亦浅，此等依中国为援，足以自全。自古西羌之患，惟恐解仇结盟，若所在为绚敌，正中国之利，无可疑者。臣出位言事，不胜恐悚待罪之至！（十月二十八日范纯仁云云，与轼殊不同。）
　　注　　释
　　【一】反启将来贪功生事之弊「反」原作「及」，据阁本改。
　　【二】五十余千阁本及本书卷四○四元佑二年八月末条皆作「十余千」。
　　【三】俟其词意屈服「屈」原作「曲」，据阁本及同上书改。
　　【四】彼既一国三公「公」原作「分」，据阁本及同上书改。
　　【五】鄜延五寨「寨」原作「塞」，据阁本及同上书改。
　　【六】而厌兵欲和之意已见乎外「外」字原脱，据阁本及同上书补。
　　【七】今岁泾原之入「入」原作「人」，据同上书改。
　　【八】必自折困「自」原作「至」，据阁本及同上书改。
　　【九】败之「败」原作「贬」，据阁本改。
　　【一○】其祸岂可量哉「可」原作「不」，据阁本及苏东坡奏议集卷四乞诏边吏无进取及论鬼章事宜札子改。
续资治通鉴长编
卷四百六
卷四百六
　　起讫时间 起哲宗元佑二年十月尽其月
　　卷　　名 续资治通鉴长编卷四百六
　　帝　　号 宋哲宗
　　年　　号 元佑二年（丁卯，1087）
　　全　　文
　　冬十月庚辰，观稻于后苑。
　　朝散郎致仕刘宗杰落致仕，为比部郎中。（当考其故。）
　　壬午，以会圣宫奉安神宗皇帝神御，不视朝。
　　甲申，直龙图阁、知桂州苗时中为宝文阁待制再任。内侍押班梁惟□【一】领嘉州刺史。
　　枢密院言：「环庆路将兵与夏人战，俘获老幼妇女，令范纯粹选留，仍揭牓谕其亲故，以旧掠汉人对易。其引导者赏以绢三匹，十岁以下二匹。」从之。
