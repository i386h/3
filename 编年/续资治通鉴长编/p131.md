<!-- { "loadSidebar": true } -->
　　二策之外，复有一说。乌、白盐池，夏贼洎诸戎视之犹司命也。如夏贼来寇溥乐，而令延、环之师入其境，先据乌、白之地，而号令诸戎曰：「有得夏贼首者，分封某地，而以乌、白与之。」则诸戎愿擒保吉者觽矣。至于前徒倒戈，亦未可量，为王师之助，不亦多乎？但不知国家所命上将军者，果何如人尔。（详录亮疏，盖韩琦尝有取焉。国史无此，得诸亮家。）
　　令秘书省正字邵焕于秘阁读书，从其请也。秘阁读书自焕始。焕尝以童子召对，赐帛遣归。是春，复至京师，上令赋春雨诗，援笔立成，遂命以官。时年十二，睦州人也。
　　癸酉，都官郎中刘蒙叟上言曰：「陛下已周谅闇，方勤万务。伏望愈崇俭德，谨守前规，无自矜能，无作奢纵，厚三军之赐，轻万姓之徭，使化育被于生灵，声教加于夷夏。且万国已观其始，惟陛下谨守其终，思鲜克之言，戒性习之渐，日谨一日，虽休勿休，则天下幸甚！」上嘉纳之，召试学士院，命以本官直史馆。
　　注　　释
　　【一】并云系囚三十余万按正文作「释系囚三千余人」，此句「系」上似脱「释」字。
　　【二】朕奉成先志耳「成」原作「承」，据宋本、宋撮要本、阁本及续通鉴卷二○改。
　　【三】昭王道之无偏也「偏」原作「外」，据宋本、宋撮要本、阁本及治迹统类卷四真宗经制契丹、宋史卷三○六朱台符传改。
　　【四】为一介之使「为」字原脱，据宋本、宋撮要本及上引治迹统类、宋史补。
　　【五】因与之尽弃前恶「尽」原作「湔」，据同上书改。
　　【六】彼必思之「思之」，宋本、宋撮要本均作「畏之」；上引治迹统类则作「畏服」。
　　【七】北方之国宋本、宋撮要本、阁本均作「北狄之戎」。按汉书卷九四下匈奴传下作「北地之狄」。
　　【八】商旅臻僟原作「商旅辐僟」，据各本改。
　　【九】会有诏经度复修定州新乐蒲阴两县「新乐、蒲阴」原作「新蒲乐阴」。按寰宇记卷六二定州领县有新乐、蒲阴；九域志卷二定州属县有新乐，祁州属县有蒲阴；宋史卷八六地理志中山府属县有新乐，祁州于「景德元年移治于定州蒲阴」，属县并有蒲阴。复按宋史卷二七七索湘传正作「新乐、蒲阴」。原刊互倒，今据乙正。
　　【一○】湘建议请许商旅缘江载茶诣边郡入中「许」原作「诸」，据编年纲目卷六、及上引索湘传改。
　　【一一】岁烧边草地以处南牧「处」，宋本、宋撮要本及上引索湘传均作「虞」。按「处」有「止」义，参诗召南江有汜「其后也处」传、笺及国语□语「处而不处」韦注，于意亦通。
　　【一二】民利尽归于国「国」原作「公」，据宋本、宋撮要本、阁本及宋史全文卷五上改。
　　【一三】凿门推毂「凿门」原作「出门」，据蜀文辑存卷三朱台符应诏陈彗星旱灾疏改。按淮南子兵略训，将军受命，「凿凶门而出」，「凿门」于义为胜。
　　【一四】不知军之不可以进而谓之进不知军之不可以退而谓之退「可以进」、「可以退」上各脱一「不」字，据孙子谋攻篇及唐、宋人释义补。
　　【一五】况江浙旧有义军寨蜀文辑存卷三朱台符应诏陈彗星旱灾疏无「寨」字，按下句对文，「寨」字疑衍。
　　【一六】溢剩者不令招置「令」原作「合」，据同上书改。
　　【一七】迩来除授率多冗从「从」原作「员」，据各本改。
　　【一八】有民家子与姊婿讼家财「子」下原衍「弟」字，据宋本、宋撮要本及宋史全文卷五上、宋史卷二九三张咏传删。「姊」下原阙「婿」字，据张咏传补。
　　【一九】且有遗书「遗书」二字原阙，据编年纲目卷六、宋史全文卷五上及上引张咏传补。
　　【二○】以酒酹地「酹」原作「洒」，据宋本、宋撮要本及上引张咏传改。
　　【二一】岂大国自轻而与戎狄竞小忿乎案宋本、宋撮要本此句下均有「且人君覆载万方，岂责狗犬之驯狎乎？夫犬狗之狞，但善呼之，以食诱之，必摇尾而至，伏地向人。若系（击）而逐之，则吠跳愈甚。」四十七字。
　　【二二】方春民力乏绝时「时」字原脱，据宋本、宋撮要本及长编纪事本末卷二一政迹补。
　　【二三】范镇东斋记事「事」字原脱，据同上书补。
　　【二四】王辟之渑水燕谈「王辟之」原作「王辟」。按渑水燕谈十卷今存，题为齐国王辟之圣涂着，卷首并有满中行题序，称王为同年进士，名、字、籍贯均同。宋史卷二○六艺文志亦著录王辟之渑水燕谈十卷。今于「王辟」下补「之」字。
　　【二五】请使民预受其直「民」字原脱，据宋本、宋撮要本及长编纪事本末卷二一政迹补。
　　【二六】晚自枢贰出镇西鄙「枢贰」原作「枢府」，据宋撮要本及王曾笔录改。按曹玮以签书枢密院事为环庆路都总管安抚使，以作「枢贰」为是。
　　【二七】复果于战斗「复」原作「后」，据同上书改。
　　【二八】则人马交度「度」原作「疲」，据宋史卷二七三何承矩传、奏议卷三二二御边改。
续资治通鉴长编
卷四十五
卷四十五
　　起讫时间 起真宗咸平二年七月尽是年十二月
　　卷　　名 续资治通鉴长编卷四十五
　　帝　　号 宋真宗
　　年　　号 咸平二年（己亥，999）
　　全　　文
　　秋七月壬午，髃臣表请听乐，诏不允。自是凡五上表，乃从之。
　　上闻契丹将入寇，甲申，以马步军都虞候、忠武节度使傅潜为镇、定、高阳关行营都部署，西上合门使、富州刺史张昭允为都钤辖，洛苑使、入内副都知秦翰为排阵都监，莱州防御使田绍斌为押先锋，崇仪使石普同押先锋，单州防御使杨琼为策先锋。（甲申初四日受命，癸卯二十三日乃行，遣先锋实录在乙巳，今并书之。）
　　宰相张齐贤请给外任官职田，诏三馆、秘阁检讨故事，申定其制，以官庄及远年逃田充，悉免其税。佃户以浮客充，所得课租均分，如乡原例。州县长吏给十之五，自余差给。其两京、大藩府四十顷，次藩镇三十五顷，防御、团练州三十顷，中上刺史州二十顷，下州及军、监十五顷，边远小州【一】、上县十顷，中县八顷，下县七顷，转运使、副使十顷【二】，兵马都监、监押、寨主、厘务官、录事参军、判司等，比通判、幕职之数而均给之。初，三司欲令职田户依例输税。虞部郎中杜镐等言推寻故事，历代并无输税之文，乃止。
　　召横海节度使、知镇州王显入朝。己丑，罢旄钺，依前检校太尉，为枢密使，止加食邑。（止加食邑，此本会要。）
　　庚寅，陕州言灵宝县暴雨，崖圮，压居民二十三户。诏赒其存者米口一斛，五户有伤者给复一年，八户有死者给复二年。
　　壬辰，诏以冬至有事于南郊。
　　司封员外郎高如晦上言：「三司每下牒诸州，多失通济，或折科物色，非其所产，或移割税赋，不便于民，或言若徇公而意在私曲，或事若利官而贻患于后，如此条件甚觽。外方既为所统，一例遵承。欲望自今许诸州军长吏详视，如理实有害，即具驳奏。」从之。（高如晦，未见。）
　　癸巳，蠲淮阳军田租十之三，旱故也。
　　丁酉，盐铁使陈恕言袁州牙吏晏贤部茶纲至舒州，江中值风覆舟，估直千余缗，已籍其赀产。诏释其罪，所籍悉还之。
　　知朗州、内殿崇班、合门祗候孙存忠以廉干闻，辛丑，赐诏銟之。（存忠，未见。）
　　壬寅，陈尧叟自广南使还，上言西路诸州旱。命国子博士彭文宝往权转运司事，量所损蠲其租赋，赈饥民。（彭文宝，未见。）
　　癸卯，清远军裕勒榜族首领多拉来贡。
　　甲辰，上幸国子监，召学官崔偓佺讲尚书大禹谟。还幸崇文院，登秘阁，观太宗圣制墨迹，恻怆久之。赐秘书监、祭酒以下器币。偓佺，颐正弟也。
　　乙巳，髃臣表上尊号曰崇文广武圣明仁孝。诏不允，自是五上表，乃从之。
　　丙午，置翰林侍读学士，以兵部侍郎杨徽之、户部侍郎夏侯峤、工部郎中吕文仲为之。置翰林侍讲学士，以国子祭酒邢昺为之。初，太宗命文仲为翰林侍读，寓直禁中，以备顾问，然名秩未崇。上奉承先志，特建此职，择老儒旧德以充其选，班秩次翰林学士，禄赐如之。设直庐于秘阁，侍读更直，侍讲长上，日给尚食珍膳，夜则迭宿，令监馆阁书籍【三】。中使刘崇超日具当宿官名，于内东门进入。自是多召对询访，或至中夕焉。
　　八月辛亥朔，上御文德殿，百官入合，右司谏、直史馆孙何次当待制，上疏曰：
　　六卿分职，邦家之大柄也。故周之会府，汉之尚书，立庶政之根本，提百司之纲纪，令、仆率其属，丞、郎分其行，二十四司粲然星拱；郎中、员外判其曹，主书、令史承其事，四海九州岛之大，若网在纲。有吏部焉，辨考绩而育人才；有兵部焉，简车徒而治戎备；有户部焉，正版图而阜财赋；有刑部焉，谨纪律而诛暴强；有礼部焉，祀神祇而选贤俊；有工部焉，缮宫室而修堤防，六职举而天下之事备矣。
　　有唐贞观之风，最为称首。于时封疆甚广，经费尤多，亦不闻别分利权，改创使额，而军须取足。玄宗侈心既萌，贪地无已，北事奚、契丹，南征合罗凤，召发既广，租调不充，于是萧旻、杨钊始以地官判度支【四】，而宇文融为租调地税使，虽利孔始开，祸阶将作，然版籍根本尚在南宫。肃、代之世，物力萧然，于是有司之职尽废，而言利之臣攘臂于其间矣。征税多门，本于专置使额，故德宗之初，首降诏书，追行古制，天下钱谷，皆归文昌，咸谓故事复兴，太平可致。而天未悔祸，叛乱相仍，经费不充，使额又建，于是裴延龄以利诱君，甚于前矣。宪、穆而下，或迫于军期，切于国计，用救当时之急，率以权宜裁定。五代短促，曾不是思。
