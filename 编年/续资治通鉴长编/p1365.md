<!-- { "loadSidebar": true } -->
　　除在京通用法不以赦降原减条【七】。（旧录云：「熙宁以前，在官乐于因循【八】，多不事事，至或幸其去职，徼觊恩宥，而徇私挠法，纵吏残民，乃立法以革其弊。至是，因言者有请，蠲裁之。」新录辨曰：「士懈于位，严法令以肃之；久而知戒，则虽有小过，听从赦宥，此相救之意。旧录所载今删去。」）
　　以西蕃大首领鬼章为陪戎校尉。朝廷初有此议，范纯仁言：「鬼章自先朝作过，陷没将卒最多，近日南川之围，杀害边人亦觽，百里之地，为之一空。边人素重怨雠，发愤往报，偶得擒获，昭告裕陵。阿里骨失其强臣，亦便纳款，既释先朝宿愤，以快天下人心。陛下曲示至慈，特贷其死，足使族类怀感，已是国家权宜。今更命之以官，于事却恐过当。伏惟陛下视民如子，赏罚至公，今杀匹夫者必就大刑，杀觽人者乃获爵位，不惟刑赏倒置，有紊典常，兼恐被害之家，冤愤难诉。人情天道，两皆有违。伏望圣慈特以臣言子细详察。」又言：「鬼章曾授团练使，仍赐金带，尚自不顾恩义，谋叛杀害边人，今一校尉，何足以收其子心？若朝廷久远要与一官，可俟它日，不必太速，以违人心。兼已具札子进入，昨日同枢密院进呈，依已得旨与官，则恐臣言未能上动天听。臣以备位宰执，国之刑赏，尤当尽心。窃缘鬼章俘献之日，亲受圣旨，令招唤其子归汉或纳质之时，与贷生命。后来鬼章并不曾肯依诏旨写蕃字招唤，口称『我惟一死』，如此悖慢违命，朝廷尚贷其死，已是优恩，今更与官，恐伤信令。所有枢密院关到圣旨，未敢施行。兼刘舜卿回报温溪心文字，正月鬼章曾陷边将，及昨来犯边且归罪鬼章图得，不见阿里骨罪过为解。今却与鬼章官爵，即是今来朝廷不以为鬼章之罪，不惟赦阿里骨无名，兼使边臣失辞，今后难为应答。又欲使阿里骨人使略见鬼章，止欲使知生存审实，今既有文字来乞，则是彼国已知鬼章之存，今来人使自亦不消使见，却恐诱引别生觊望【九】。勘会捉到西蕃大首领鬼章昨引见日，奉圣旨候亲书蕃字招唤得结□龊等归汉或纳质时，与贷生命，仍免囚禁，令于茶场安下。其鬼章后来虽写蕃字到熙州，及阿里骨亦遣使诣阙谢罪，兼朝廷已降回诏讫。乞赐详察。」不从。
　　庚子，三省奏：「奉旨，李常除翰林学士，傅尧俞御史中丞。缘翰林学士承旨邓温伯非久服阕赴阙，欲李常改除兵部尚书，傅尧俞兼侍读。」御批：「李常如罢侍读，即差傅尧俞兼侍读；如李常不罢侍读，且以即今三人侍读为额，候将来如三人中有阙，即差傅尧俞。余依旨。」（此事以四年五月二十七日御批编入，它书无之，当考。四年五月四日癸酉，更详之。）
　　先是，知开封府钱勰奏狱空，中书劾其诈，诏勰分析，并下法寺。约法既进入，久不下，中书以为言，上批：「勘会开封府厢禁罪人，从来有例。昨钱勰等奏狱空，盖因三院实无禁系，假此可以风化天下；况又宣付史馆，今若便作妄冒断遣，恐有伤事体。卿等更宜详酌施行，所有已进入约法等文字，更不降出。」（此段用御集八月二十四、二十七日两手札修入。九月七日，钱勰降黜。）
　　辛丑，录系囚，杂犯死罪已下第降一等，杖以下释之，开封府界及三京准此【一○】。
　　右正言刘安世言：
　　臣伏见祖宗已来，执政大臣亲戚子弟，未尝敢授内外华要之职，虽有合得陈乞差遣，亦止是闲慢监当局务。原其深意，盖为父兄已居柄任，而京师之官多是要剧，为大臣者，既不能人人为朝廷推至公之心，振拔滞淹，提奖寒素，而贪权好利，多为子孙之谋，援引亲属，并据高势，根连蒂固，更相朋比，绝孤寒之进路，增膏粱之骄气，寖成大弊，有不胜言。是以祖宗立法，务加裁抑，上下遵奉，莫敢或违。自王安石秉政以后，尽废累圣之制，专用亲党，务快私心，二十年闲，廉耻扫地。陛下践阼之初，励精求治，徱革侥幸，一本至公，躬行法度，不欲有毫发之累，此天下之人所共闻见。在位之臣，化上之德，谓宜尽忠交儆，务为正直，而庙堂之上，犹习故态，子弟亲戚，布满要津，此最当今大患也。臣条列其弊，屡欲面奏，偶以秋暑尚盛，伏恐久烦圣览，用此未敢请对。然近来差除尤多不协物论，是以不避烦黩圣聪，须至具章疏论列。
　　臣伏见太师文彦博之子及为光禄少卿、保雍将作监丞，孙永世少府监丞，妻族陈安民迁都水监丞，女貋任元卿堂差监商税院，孙貋李慎由堂差监左藏库。或用恩例陈乞，而此两处皆非陈乞之所当得也。司空吕公着之子希绩今年知颍州，纔及成资，召还为少府少监；希纯去年自太常博士又迁宗正寺丞；女貋范祖禹与其妇翁共事于实录院，前此盖未尝有；而次貋邵龠□虒为开封府推官，公着纔罢仆射，即擢为都官郎中；外甥杨国宝自初改官知县，又堂除太常博士，未几，又擢为成都府路转运判官；杨绬宝【一一】亦自常调堂除差知咸平县；妻弟鲁君贶今年自外任擢为都水监丞；姻家张次元堂除知洺州，胡宗炎擢为将作少监，马传正【一二】（案历代名臣奏议，传正作马庆。）自冘官得大理寺主簿。其闲虽或假近臣论荐之名，皆公着任宰相日拔擢为授也。宫教之职，旧系吏部依法选差，近方收为堂除，而公着首用除其孙貋赵演。宰相吕大防任中书侍郎日，堂除其女貋王谠京东排岸司，妻族李栝知洋州，李机知华州。范纯仁拜相之初，即用其姻家韩宗道为户部侍郎，妻族王古右司员外郎，王毅近自常调堂差知长垣县。门下侍郎孙固之子朴判登闻检院。臣闻鼓院、检院乃天下诉冤之地，岂可使执政子弟为之？熙宁初，尝以宰相子曾孝宽判鼓院，是时言者以此弹奏，即令罢免，而公亮陈乞监皮角场，此近例也。孙固及左丞王存、右丞胡宗愈姻家欧阳棐除馆职未及一月，又授职方员外郎，宗愈之弟宗炎近除开封推官。然王存除欧阳棐外，未闻其人，及中书侍郎刘挚亦未见所引私亲，而二人者，依违其闲，不能纠正，雷同循默，岂得无罪？臣之所陈，皆彰明较着，士大夫所共知，其所不知者，又不可以悉数。
　　臣窃谓二圣临御，于兹四年，未尝以名器少私于宗族、外家，而大臣所为乃反若此，上下恬然不以为怪，此臣之所甚惧也。昔唐之崔贻孙为相未踰年，而除吏八百员，不避姻故之嫌。后之大臣欲引其私亲者，多假此以借口，而欺罔世主，臣尝疾之。今考其传，盖亦有说。且唐自至德、干元以来，天下兵兴，政事纷乱，官赏差缪；永泰之后，稍稍平定，而元载用事，贿路尽行，徱塞公道，纲纪大坏；常衮当国，力惩其弊，凡奏请一切杜绝，而矫枉过正，贤愚同滞；及崔贻孙之相，荐举者惟其人，推至公以行之，故除吏八百，莫不谐允。后之大臣，能如贻孙之尽公，则缙绅之闲自无异论，惟其执心偏党，所用匪人，排斥孤寒，专引亲戚，而乃窃其绪余，文过饰非，及致人言，又从而尤之，亦已过矣。
　　今上等知州、通判，在京寺监、宫教，畿内知县之类，号为优便者，尽属堂除，虽资任未至甚高，固若不足寘于论议，而常调之人一蒙选用，即今后每任例得朝廷差除，不复归吏部。以此较之，侥幸不细。况有司员多阙少，四方寒士，羁旅京师，待次选部，往往踰岁未得差遣，及其注授，又守二年远阙，则世禄权要之家何幸，而簄远平进之士何独不幸也？
　　臣伏见自来畿内知县，皆选试吏能之地。近闻以宣德郎王毅知长垣县，士大夫皆谓毅素号阘茸，亡状特甚，止缘范纯仁妻族之故，遂有此命，中外传播，莫不骇笑。欲望圣慈特令追寝外，其闲人材粗堪，或到官已久，未至旷职，固难追改，臣亦不敢上烦朝廷，必令并罢。但以执政大臣不避亲嫌，不畏公议，觽论喧然为之不平者久矣，窃恐陛下九重深远，不能尽知，故敢略具所闻，上补聪明之万一。惟万几之暇，留神省览，仍愿陛下出臣此章，篃示三省，俾自此以往，厉精更始，庶几不废祖宗之法，而示天下以至公之道，岂胜幸甚！贴黄称：「臣孤立小官，蒙陛下误加拔擢【一三】，寘在谏垣。苟缄默不言，足以全身保禄，而今日之论，篃及柄臣，既犯觽怒，决非自安之计。但臣不敢旷职，上负陛下，亦非敢捃摭大臣私事，以为捭阖之说。鴜得觽论所共不平者，须至一一奏知，惟乞圣慈特赐详察。臣方欲发奏，又闻除知真州钱晚为福建路提点刑狱，亦是吕公着姻家。其势如此不已，臣故不敢不亟论也。愿陛下早以臣言戒敕辅臣。欧阳棐除省郎不当，臣已具状论奏，亦乞早赐施行。」
　　又言：「臣近曾论列朝廷差除多涉嫌疑，颇招物论，及新知长垣县、宣德郎王毅尤为阘冘，人皆传笑，欲乞特行追寝，至今未蒙施行。日近伏观除目内奉议郎程公孙堂差监在京商税院，葛繁兵器监主簿。（吕公着掌记云：「葛繁名声籍籍，荆公始爱其材，后当国，以其不附己，疏之。」）臣闻二人者，与执政皆是姻家，觽论亦喧，无不愤叹，以为孤寒之士待次选部，动踰岁月，不得差遣，及有注授，仍守二年远阙，今公孙辈本系常调，止缘执政姻戚，而京师优便之职无名轻授，隳紊纲纪，滋长侥幸，甚非所以称陛下为官择人之意。伏望圣慈罢王毅、程公孙、葛繁新命，以伸公议。」贴黄称：「臣闻程公孙乃吕公着男希纯之妻兄，葛繁系范纯仁之同门貋，而执政徇私率意，无所顾惮，如此之甚。窃虑陛下体貌大臣，重伤其意，欲乞去此贴黄，付外施行。」
　　中书舍人曾肇言：
　　七月二十七日内批：「左班殿直钱屷特差勾当牛羊司，替殿直刘锐，元佑四年六月满阙，如刘锐已有替人，即添差钱屷勾当一次，候满日更不差人。」八月三日内批：「内殿崇班刘言特添差勾当翰林司，候将来有先次年满之人，更不差人。」臣伏见太皇太后陛下、皇帝陛下自临御以来，正身率下，杜绝请谒，裁抑恩幸，凡自内出，无非德政，未常以私挠公，以人废法，亲戚、近习，敛衽安分，退就绳墨，朝廷清明，纪纲肃然。论者以为秦、汉以来，母后共政，未有若斯之懿，非二圣一心，秉谊克己，何以致此？谓宜终始守之，贻则万世，而近日以来，颇有干求内降，特与差遣者。虽其事至微，未足仰累二圣大公至正之盛德，然窃恐侥幸之人，乘闲伺隙，转相攀援，烦渎圣听。虽二圣天地之度，坦然无私，但虑左右干祈迫切，不免曲儬其意。杜渐防微，宜自今日，此臣之惷愚，窃抱惓惓爱君之心，倾谒肺肝，庶有补于万一也。
