<!-- { "loadSidebar": true } -->
　　庚戌，平虏城火，焚庐舍甚觽。诏合门祗候谢德权乘传至宁边军会孙全照同按其状，军民剽掠财物者并论以军法，不知情者杖配它州。
　　壬子，北面都钤辖阎承翰上言，请自嘉山东引唐河三十二里至定州，酾而为渠，直蒲阴县东六十二里，会沙河，经边□泊入界河，可行舟楫，不唯易致资粮，兼可播种其旁，且设险以限戎马，从之。
　　李继迁之陷西凉也，都首领潘啰支伪降，继迁受之不疑。未几，啰支遽集六谷蕃部及者龙族合击之，继迁大败，中流矢，创甚，奔还，至灵州界三十井死【六】。其子阿移嗣位，改名德明。二月丁巳，环庆、鄜延部署相继以闻，且言阿移尚幼。辅臣等请降诏招谕【七】，阿移及其部下能相率归顺者厚加爵赏。鄜延钤辖张崇贵先遗阿移书，得其报，称未葬难发表章，乞就便具奏。崇贵因请遣使吊问，仍令大臣至边，召贼所亲信张浦面议事宜。上曰：「阿移既孤，宜即招抚。然其人多狙诈，傥内蓄奸谋，外示柔顺，止居灵州河外，遣使修贡，行商贸易，私缮兵革，干求无度，小不如意，乃窃发为寇，则患益深矣。宜令崇贵与约，如果归顺，则须献灵州，归夏州治所，尽还蕃部质子，放散甲兵，即授银、夏节制；傥以银、夏荒残为辞，则河西先归顺人户见居河东管界者，并追还之。」乃赐德明诏谕意，且告以信人未至，故未遣使吊问也。（继迁传及吐蕃传并载继迁死在去年十一月，稽古录亦云。独本纪、实录仍于今年二月载之，恐传录因西凉事并书，其实在今年正月也。若果在去年十一月，则不应二月始奏闻也。当考。）
　　戊午，又诏谕灵夏绥银宥等州蕃族万山万遇庞罗逝安、盐州李文信、万子都虞候及都军□守正马尾等，能率部下归顺者，授团练使，赐银万两，绢万匹，钱五万缗，茶五千斤，其军主职员外郎，将校补赐有差，其有自朝廷叛去者并释罪甄录。
　　环州马步军都指挥使王延顺任职岁久，颇蓄欺罔，戎人情伪，或失其实，边臣属有论荐，乞授供奉官，或除刺史。上不许，召其子补三班借职以羁縻之。于是延顺愿解军政，因徙为永兴军马步都校，仍加给赐，促令上道。
　　潘啰支遣其甥厮汣完来献捷，且贡名马，诏銟之。
　　遣中使赍手诏谕西面缘边部署、钤辖等，宜承贼迁既死，速图攻取之策，飞驿以闻。
　　辛酉，以河阳三城节度使王显知天雄军府兼驻泊都部署。显上疏，请于文武髃臣中择晓边事者擢为宣徽使，委之方面，盖位高则威名着，识远则勋劳立。又武臣先以罪戾黜降者，宜匿瑕再用，必能效死。临敌之际，事当责成，监军宠臣，不须多任，十羊九牧，古人所讥。每岁防秋，精旅分屯三路，由是合战多违期会，望申约束，如逐敌人，并令犄角相应，自然军威倍壮，人心增勇矣。寻乞入觐，许之。
　　甲子，令莫州部署石普移屯干宁军，以省馈饷。
　　己巳，遣使赈陈、蔡、沂、密州饥民。
　　先是，李继隆援送灵武军储，康奴族辄出抄掠，居迫萧关，与大虫、巉诸族为唇齿，恃险及觽，桀黠难制。于是泾原部署陈兴等帅兵进讨，穷其巢穴，俘老幼获器畜甚觽，尽焚掘其窖藏。诏书褒之。
　　甲戌，赐川峡至京驿递卒钱。
　　乙亥，镇宁军节度使柴禹锡自陕州来朝，特旨鲁国长公主就其第谒见，行舅姑之礼，禹锡固辞不得，贡名马称谢。
　　丁丑，鄜州言飞骑卒靳进斩蕃酋，当补指挥使。有司以赏格太重，但拟本部十将。上曰：「朝廷悬赏示信，不可踰也。」亟令授之。
　　度支副使、工部员外郎查道儒雅迂缓，治剧非所长，与盐铁副使卞衮同候对，将升殿，衮遽出奏牍，遣道同署，及上询问，则事本度支，道素未省视，错愕不能对。己卯，罢职，道卒不自辨，亦无愠色。道为吏务行□恕，胥吏有过，未尝笞责，民讼逋负者，或出己钱还之，以故颇不治。尝为转运使出行部，路侧有佳枣，从者摘以献。道即计直挂钱于树而去。收养孤遗，笃于僚旧，禄赐所得，散施随尽，搢绅服其履行云。
　　壬午，翰林学士梁颢等上新定合门仪制六卷，诏颁行之。上以合门仪制多出于胥吏之言，殊无规矩，故颢等别加删修。
　　夔州路转运使丁谓，招抚溪洞夷人，颇着威惠，部民借留，凡五年不得代。乃诏谓举自代者，谓以国子博士薛颜为请。癸未，擢颜虞部员外郎、夔州路转运使【八】，召谓入朝。
　　是月，益、黎、雅州地震。
　　诏川、峡诸州戍兵，先以二年为限，其权管将校亦如之。先是，上曰：「剑外戍兵更代，已有定制，而将校或至五七年，此殊未安也。」故降此诏。
　　三月乙酉朔，知威虏军魏能言破契丹于长城口，追北过阳山，斩级、获戎器甚觽。诏銟之，赐锦袍、金带，将士缗钱有差。
　　赐西凉府蕃族首领阎藏虎皮翻披。蕃俗受此赐者，族人推奉之，故潘啰支为请焉。
　　戎人寇洪德寨，供奉官、合门祗候段守伦率兵拒之，凡三日，力战，擒获甚觽，以守伦为内殿崇班。
　　戊子，诏：「三班使臣年七十已上、视听未衰者，与家便监临，其老耄不任事及七十五已上者，借职授支郡上佐，奉职、殿直授节镇上佐，不愿者放还乡里。」先是，有司言：「使臣年七十已上，颇有壮健可以聭事者。其老昧不任差使者，愿除赃罪放逐便外，借职与近便宣补教练使，奉职、殿直与长史、司马、别驾，侍禁、供奉官已上与致仕官，余并依前诏。」上曰：「使臣无过，置之牙校，不可也。」因降诏如前。
　　麟府路言柳谷川蕃部入寇，率兵击败之，生擒千三百人，斩获甚觽。
　　定州民诣阙贡马，乞留知州□元扆，并求立德政碑。命还其马，赐元扆诏褒之。元扆在定州凡五年，属久旱，州吏白召巫作土龙祈雨，元扆曰：「巫本妖民，龙止兽也【九】。惟精诚可以格天。」乃集道士，设坛醮，洁斋三日，百拜恳祷，信宿而雨。
　　丁酉，直秘阁黄夷简等上校勘新写御书，凡二万四千一百六十二卷，校勘官六人赐缗帛有差。（五年十二月，初命官校勘。）
　　万安皇太后疾未愈，上亲调药饵，每对近臣，忧形于色，或稍加，言必流涕。以重赏购民间善医者，诏屡下。己亥，后崩于万安宫【一○】。
　　辛丑，髃臣请听政，三上表，不允。
　　乙巳，李沆等两诣宫门恳请，又睹上毁瘠过甚【一一】，继上五表，复诣宫门求见，言西北用兵，机务不可暂旷。上不得已，从之。
　　戊申，麟府路言败戎人于神堆，破其寨栅，俘获甚觽。
　　己酉，上始于崇政殿西廊，缞服恸哭见髃臣。
　　夏四月甲寅朔，诏威虏军魏能率所部兵次顺安军以备戎寇。
　　先是，知镇戎军许均与钤辖秦翰领兵入蕃界，斩贼获生口，招降部落甚觽；又课戍卒浚隍堑设险，人甚便之。尝出巡警，至陇山木峡口，上以其无故离屯，且无应援，虑为狂寇奔突，诏书切戒焉。俄以其不明吏治，自渭州徙曹玮代之。乙卯，玮言康奴族睹移等率其属来归，且言继迁残忍，人不聊生，始闻诏书招抚，争求观之，无不泣下。（曹玮徙镇戎在二月辛巳，今附此。）
　　丙辰，诏高阳关都部署周莹等会兵境上，以备戎寇。
　　郑国懿顺长公主薨，上对近臣语之，恸哭不胜哀。有司言皇亲诸亲并居皇太后丧，以重包轻，请不成服。上以情所不忍，命皇后临奠，诸王就其第成服。驸马都尉王贻贞初以尚主赐第，及是归之有司，其后卒赐焉。
　　戊午，徙石州驻泊兵马屯汾州。
　　庚申，上始御崇政殿听政。
　　辛酉，诏北边诸路巡检魏愿等赴高阳关东路，李致忠等赴干宁军，荆嗣等会刘汉凝，田思明等率兵至莫州、顺安军，以备戎寇。（魏愿、李致忠，未见。）
　　壬戌，邢州言地震不止，上问守臣为谁，宰相以上官正对。上曰：「郡国灾沴，民不宁居，尤在牧守以道镇静，则封疆无事。正累典藩郡，以知兵自许，但未知能以镇静钦恤为意否？天下之广，未免焦劳，正为此尔。」
　　癸亥，诏御史台、刑部、大理寺、推直、详断官未满岁，诸司不得奏举。
　　甲子，以陕西转运使、刑部员外郎郑文宝为京西转运使，以度支判官、工部员外郎、直史馆朱台符代之，赐台符金紫，或言文宝张皇生事故也。
　　以溪蛮宁息，民多复业，蠲沣州石门县租二年。
　　乙丑，髃臣三表请御正殿，从之。
　　丁卯，镇、定、高阳关都部署王超言，敌或诱袭王师，恐大军不可轻动，请分击之。诏超随宜裁制，仍令押阵使臣礏其节度。
　　辛未，上曰：「保州屯田，渐见功绪。若垦辟不已，必大有成。但治田兵夫，多为转运司移易他使，故未能集事耳。」乃诏保州专制屯田兵籍，自今转运司复敢移易者，以违制论。
　　又谓宰相曰：「朕阅顺安、静戎军所上营田河道图，参验前后奏牍，多有异同。昨自顺安界筑堰聚水，迄今犹未至静戎，地形高仰，恐劳而无功。近王能又言，此河之北有古河道，繇静戎抵顺安，岁或多雨，亦可行舟楫，欲兴功开导之。」乃诏合门祗候郭盛等乘传与长吏经度以闻。
　　癸酉，沙州节度使曹宗寿遣使来贡方物。
　　丙子，雄州言契丹统军常从李可来降。
　　己卯，令北面三路屯兵沿流州军离营岁深者各放还。
　　诏：「原州、镇戎保安军，流内铨承例拟官，并为近地。自今同环州例为远官，免其守选。」
　　瀛州地震。
　　辛巳，命知制诰晁□诣北岳祈雨。
　　壬午，诏北面诸州军休役兵，赐衣服缗钱有差，以岁旱大熟故也【一二】。
　　知雄州何承矩上言：「干宁军西北有古河渠抵雄州，可疏通，漕则不复入界河，免戎人邀击之患。计浚治之役工，凡二千万。」上曰：「工作甚大，又非其时矣。」乃令承矩须候知戎人修古狼城寨，设兵备，即具以闻，当徐议之。
　　诏北平寨筑堤导河水灌才良淀者宜罢之。先是，上以北面功役烦重，渐及炎夏，虑长吏不能优恤，又阅北面地图，才良淀势极卑下，至夏秋积水，不假人力，故有是诏。（二事见经武圣略，不得其时，并附之四月末。）
　　令诸军厢主至员僚，自今各作一职次，一阶一级，归伏事之仪，违者处斩；其御前忠佐军头见排阵使、部署亦如之。高阳关周莹言忠佐军头多新补，未知条制，乞申明告示之。上曰：「用兵之际，忽又举行前诏，诸军必致惊疑。埙有违犯乃举行，因具莹所言可也。」仍令军头司，自今新补军校，并加晓谕。
