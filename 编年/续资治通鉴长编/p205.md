<!-- { "loadSidebar": true } -->
　　赵德明尝以民饥，上表乞粮数百万。上出其奏示辅臣，觽皆怒曰：「德明方纳款而敢逾誓约，妄有干请，乞降诏责之。」王旦独不言，上曰：「卿意如何？」旦曰：「臣欲降诏与德明，言尔土灾馑，朝廷抚御荒远，固当赈救，然极塞刍粟，屯戍者多，不可辍易【二】。已敕三司在京积粟百万，令德明自遣觽来取。」上喜，从之。既而德明受诏，望阙再拜，曰：「朝廷有人，臣不合如此。」（此事不审何时，然髃臣云德明方纳款，则亦可隐度，因言夏州旱歉附见之。）
　　甲戌，以大雪停汴口蔡河夫役，仍续其廪食。
　　时京城金银价贵，上以问权三司使丁谓，谓言为西戎回鹘所市入蕃。乙亥，下诏约束之。
　　髃牧制置使言：「京城坊、监马病，即送养马务，素无赏丝之格，以故废惰多死，愈者百无三四。自今请勒本坊、监养疗，岁终籍数，以为殿最。」又请刻印医马诸方并牧法，颁示坊、监及诸军。从之。
　　是日，楚王元佐生辰，遣中使赐以宝带。使还，具言王感恩状。王平居不接人事，而事或预知。上尝命道士管归真为设醮禳，家人未及白而曰：「管归真至矣。」上因言：「此非为邪所惑故耶？」又言：「王平居亦无他，但不束发，不喜见妇人，间阅书属文，召其子允升等置酒交谈，或心神不宁，则举措有异，言语无节，盖本由惊悸所致也。」
　　丙子，诏定入内内侍省官自供奉官至小黄门俸料。
　　勾当八作司谢德权言，京城外城女墙圮缺，水道壅塞，望发兵完筑，计工六十三万五千六十二，诏可。上尝谓辅臣称德权临事无所避，向者八作匠每为一役，多分其人，故经岁不成，德权今并力为之，克日皆就，旧患人多，今则工役多暇矣。
　　戊寅，除开封府畿、赤县户所欠贷粮。
　　己卯，诏以天书降，申儆在位，俾各扬其职，以答天意。
　　以西京作坊使、延州金明县都监兼新寨解家河卢关路都巡检李继周领诚州刺史。供奉官、绥银等州新归明诸族巡检李继福为内殿崇班。先是，鄜延路钤辖言继周忠顺，今已老，愿推恩銟慰之，继福亦同向化，分主蕃部，故并加秩焉。
　　癸未，诏礼部贡院，诸科举人虽初举而材艺可取者，与进场第。上谓王旦等曰：「今兹举人，颇以糊名考较为惧，然有材艺者，皆喜于尽公。」旦曰：「诸路发解拘限程制，虑遗俊秀，当稍□之。」冯拯曰：「比来省试【三】，但以诗赋进退，不考文论。江、浙士人，专业诗赋，以取科第。望令于诗赋人内兼考策论【四】。」上然之。
　　陕西转运使王观言庆州麦粟踊贵。诏出官米万斛，减价粜之。
　　太仆少卿、直秘阁钱惟演献祥符颂，上嘉之。甲申，擢司封郎中、知制诰。
　　交州黎至忠预加恩，中书既进熟状，晡后画付学士院草制，而通进司新易主者，不时送出。夜漏欲尽，上讶麻卷不入，手札付院促之，李宗谔奏以未见熟状，上遽推问，乃知其故。迟明，宗谔即进草制，上对辅臣大加称銟，仍命笞通进司主吏，皆易之。天书降之翌日，宗谔上皇帝奉迎、酌献乐章，优诏答之。时学士晁迥知贡举，杨亿被病，参知政事赵安仁实草诏云。
　　诏军头引见司，自今诸处部送罪人至司，先上其数，如近休假，即日以闻。
　　丁亥，诏昭、桂等州今年租税止输本州岛，以新罹兵寇故也。寻又免昭、桂二州秋租十之二【五】。
　　己丑，应致仕官并许赴都亭驿酺宴，御楼日合预坐者亦听。朝官已辞、未见，皆令赴会。
　　有司上酺宴位图，皇从侄孙内殿崇班守节与皇从侄右卫将军惟□等同为一班，上曰：「族子、诸父，安可并列？」乃命重行设位。守节，惟吉长子；惟□，德芳长子也。
　　凡赐酺，命内诸司使三人主其事，于干元楼前筑土为露台，半门扉，上设教坊乐。又骈系方车四十乘，上起彩楼者二，分载钧容直、开封府乐。复为棚车二十四，每车联十二乘为之，皆驾以牛，被之锦绣，萦以彩纼，分载诸军、京畿伎乐，又于衢中编木为栏处之【六】。徙坊市邸肆【七】，对列御道，百货骈布【八】，竞以彩幄镂牓为饰【九】。上御干元门，召京邑父老分番列坐楼下，传旨问其安否，赐以衣物茶帛。若五日，则第一日近臣侍坐，特召丞郎、给谏。上举觞，教坊乐作，二大车自升平桥而北，又有旱船四挟之以进，棚车由东西街交骛，并往复日再焉。东距望春门，西连阊阖门，百戏竞作，歌吹腾沸。宗室诸亲、近列牧伯洎旧臣家，官为设彩棚于左右廊庑。士庶观者，驾肩迭迹，车骑填溢，欢呼震动。第二日，宴宰相百官于都亭驿、宗室于亲王宫。第三日，宴宗室内职于都亭驿、近臣于宰相第。第四日，宴百官于都亭驿、宗室于外苑。第五日，复宴宗室内职于都亭驿、近臣于外苑。上多作诗，赐令属和，及别为劝酒诗。禁军将校，日会于殿前、马步军之廨。
　　先是，更置登闻鼓院及检院，禁民越诉。有司以国家既受瑞行庆，会上元车驾出游，诉事希恩甚觽，有司以违制论，悉从徒坐。上悯愚民不晓科禁，辛卯，诏自今邀车驾越诉者，令有司告谕而□其丝。
　　是月，襄、邓州粟斛钱三百，菽麦斗十钱。
　　诏髃臣补荫亲属已有官而再奏者，至所合受官止。
　　二月壬辰朔，上御干元门观酺。诏诸营教阅、诸司工作各赐假五日。
　　丁酉，分遣中使六人往河东、河北、陕西路赐边臣宴会。
　　内藏库言旧制宣取物色，皆降御宝，凭由除破，近因条约库务，亦令经由三司，望再降诏旨，止令尚书、内省勾检。从之。（王皞百一编云：计省故事，凡禁中用度须索供亿【一○】，皆中覆，所用给文凭支破。王钦若判凭由司，曰：「至尊用度，岂臣下所预？」乃建白设御宝凭由司【一一】。于是，外不复有所关防。真宗始创法，专意明察，髃下不敢欺。末年不豫且久，所费不訾，迄今为弊，牧司出纳之令，无由施矣。冀公由此大用，宠任无间。皞所编，已注至道三年十月王钦若判凭由时，今复注此，可参考也。天禧三年正月，三司置御宝凭由司，或与皞所言相关，当考。）
　　戊戌，上谓王钦若曰：「古今风俗，悉从上之所好。国家法令，不可不谨。」钦若曰：「近者，四方之人颇工习笔札，盖由太宗崇尚文教，精于书翰所致也。五代有朝体书，绝无楷法，今则尽学锺、王、欧、柳之迹矣。」上因言王着侍书，能尽规益，嘉叹久之。
　　己亥，夔州路转运使言五团蛮啸聚，谋劫高州，欲令暗利寨援之。上以蛮夷自相攻，若便出兵，即至疑惧，但诏谨边备，无得轻举。
　　辛丑，并北面缘边骑捷六指挥为四，徙泊高阳关。先是，缘界河常有无赖辈往来为盗，因募置此军，至是，兵籍差少，又不欲长留边陲，故南徙焉。
　　壬寅，三班借职王逊以父母继没，请终丧制。有司言内职居丧百日，即追出就列。上曰：「人子念其亲而愿终制，不必夺也。」
　　癸卯，泸州言江安县蛮人杀伤戎州内属户。同巡检、殿直任赛领兵追捕，为所害。
　　乙巳，以天降书遣使告凤翔府太平宫、亳州太清宫、舒州灵僊观。
　　上语辅臣曰：「京师士庶，迩来渐事奢侈，衣服器玩，多镕金为饰，虽累加条约，终未禁止。工人炼金为箔，其徒日繁，计所费岁不下十万两，既坏不可复，浸以成风，良可戒也。」乃诏三司使丁谓申明旧制，募告者赏之；自今乘舆服御涂金绣金之类，亦不须用。
　　戊申，上御便殿，观捧日、龙骑、骁骑等军习战。命王钦若等籍其拳勇出人者，以次迁用。
　　己酉，三司奏假内藏库钱三十万贯，又请出银五万两付左藏库给用，皆从之。
　　庚戌，命皇城使刘承珪造南郊正神位版，付有司藏虔洁之所，以备亲祠。
　　江、淮运粮多和雇客船，上谓宰相曰：「商旅趋利，若此必阻贸易，又恐都下粒食增价。」乙卯，令有司勿复和雇。
　　殿前都虞候、端州防御使李继和疾甚，上谓宰相曰：「继和，朕之季舅，苟有不讳，朕欲亲临，可乎？」王旦曰：「若以品秩言之，固无此礼。陛下敦□外族，于礼无嫌，先朝杜氏诸舅，亦有故事。」上然之。
　　己未，诏河北、河东、陕西路转运使遣官和市军粮。先是，诸州积谷可给三岁，即止市籴，虑损腐故也。时连岁大稔，因令增蓄，靡限常数，以备转饷。
　　供奉官、合门祗候刘文赞趋东华门，冲宰相马；至崇政殿门，宰相与亲王对揖，又横绝而过，为合门所举。文赞坐责厘务僻远。庚申，诏自今文武百官，内廷出入，道路相逢，一准仪制；命妇车舆与文武官相遇，亦须回避。
　　翰林书艺杨昭度、御书待诏盛量等言：「为当直入院稍迟，监院中使赵履信便去巾帻，欲行笞责。忝受命服，专具披雪。」诏送宣徽院，劾履信不奏擅行之罪以闻。
　　旧制，节序赐宴，惟皇族、近列、诸帅、内职。三月甲子，始诏自今上巳、重阳，三司副使、判官及馆阁职事官并别置会。其后，知杂御史、三院御史、法官、开封府判官亦预焉。
　　丙寅，诏定护葬官所受赠物之数。先是，丧家所遗，多务丰腆，上悯其重费，故裁约之。
　　丁卯，宜州内属蛮知元州舒君强、知吉州向光普加恩，仍知州事。
　　宋抟等使契丹还，言：「契丹所居曰中京，在幽州东北，城垒卑小，鲜居人，夹道多蔽以墙垣。宫中有武功殿，国主居之，文化殿，国母居之。又有东掖、西掖门。大率颇慕华仪，然性无检束，每宴集有不拜、不拱手者。惟国母愿固盟好，而年齿渐衰。国主奉佛，其弟秦王隆庆好武，吴王隆裕慕道，见道士则喜。又国相韩德让专权既久，老而多疾。」上曰：「自契丹约和以来，武臣屡言敌本疲困，惧于兵战，今国家岁赠遗之，是资敌也。」冯拯曰：「儒臣中亦有此言。」上曰：「武臣无事之际，喜谈策略，及其赴敌，罕能成功。好勇无谋，盖其常耳。儒臣岂不知利害耶，前代多用儒将，然亦难其才也。」
　　戊辰，前都官员外郎乔希颜为契丹国母生辰使，供奉官、合门祗候景元副之。
　　赵德明遣万子等四军主领族兵攻西凉府。既至，见六谷蕃部强盛，惧而趋回鹘。回鹘设伏要路，示弱不与斗，俟其过，奋起击之，剿戮殆尽。其生擒者，回鹘驱坐于野，悉以所获资粮示之，曰：「而辈狐鼠，规求小利，我则不然。」遂尽焚而杀之，唯万子军主挺身遁走。镇戎军以闻，上曰：「回鹘尝杀继迁，世为仇敌。甘州使到，亦言德明侵轶之状，意颇轻之。量其兵势，德明未易胜也。」
　　辛未，秘书监致仕李昌龄卒。
