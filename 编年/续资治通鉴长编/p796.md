<!-- { "loadSidebar": true } -->
　　先是，朝廷以临江寨兵止三百人，而蕃贼攻围者甚觽，诏王韶分兵救应，而韶奏：「今方修筑康乐城，贼欲牵制，故攻围临江，若辍兵以往，则贼计得行，不如委临江与攻弗救，万一有败事，俟城康乐毕工，回兵荡除未晚。」王安石曰：「韶奏甚当，且以临江委贼攻之，未必能破。」文彦博曰：「此岂可不救？向王韶料河州必不用兵，乃过河杀六七千人，韶所计未必是。」安石曰：「韶若不领泾原精兵往，为贼所败，即是失计。既领精兵八九千自随，即是防贼旅拒，非乖本谋也。」安石又曰：「将帅居常未有敢言委城寨与贼攻而不救、以败事为不足恤者，王韶独能如此，亦恃陛下知故也。若非陛下知，则必以簄阔得罪朝廷矣。」上曰：「自来将帅非尽不能，诚不敢尔。已上见日录此月二十日，朱史并书之。然将来修筑次序如何？」安石曰：「韶已有奏，必是先修康乐毕，即修香子，最后修河州也。」上曰：「蕃户既未定，香子如何可守？」安石曰：「蕃人既已屡经讨荡，所存余觽固已气索，就令作过围城，若城中有五百精兵，岂易攻破？况城外尽是蕃户，又未须官军保护，加以去熙州救援止五十里，岂复难守【四】？」已上见三月二十二日。安石又白上【五】：「今将校、士卒见杀贼易以得功【六】，则人人且欲以讨荡为事，恐韶难于逆觽，遂至多杀。今兵威已振，宜施恩德，手诏王韶招抚。」上以为然，已上见二十二日。因论庆历边事，安石言：「大臣以门客、故人之故，开方略之科，因此缪及京师，市井间富人买策求得官者甚觽。方仁宗旰食、边人肝脑涂地之时，乃更营不急之私。如此，则其不忧边计可见，何由胜敌乎？」上曰：「此所以书称『难任人，蛮夷率服』也。」已上见二十日。新、旧录并称今月丁亥，盖误也。丁亥，二月十三日。今改之。
　　戊辰，大理寺丞、京西北路提举司勾当公事李察同管勾本路常平等事。
　　置诸路提点刑狱司检法官各一员，从检正中书五房公事吕惠卿请也。
　　赐西界归明人李崇贵开封府界屋租钱，日五百。初，上批赐崇贵田十顷，后复改之【七】。
　　己巳，诏：「试中刑法莫君陈迁一官，为刑法官；次四人送法寺试断案，或充提刑司检法官；次五百人各循二资，十一人各循一资；余各不依名次路分指射差遣一次；次止免试注官。京朝官比类酬奖。仍自今试法官断案刑名约七件以上，十件以下。」
　　庚午，制授李干德静海军节度使、安南都护、交址郡王。
　　权江淮等路发运副使、度支郎中皮公弼权永兴军等路转运使，职方员外郎张颉权发遣江淮等路发运副使。颉首议开梅山，及章惇往经制，颉时居忧鼎之桃源，数遗京师书，言南江杀戮过当，非辜者十八九，以至浮尸蔽江，下流之人不敢食鱼者数月。惇病之，欲弭其谤，乃言今成功乃因颉谋，诏赐绢三百疋。执政犹恐其异论，会颉服阕，亟移公弼陕西，以颉代之，令便道赴江淮，于是不敢食鱼之谤遂息。此据魏泰东轩录。七年十一月四日，又赐银、绢。
　　常州团练推官吕升卿为馆阁校勘、提举详定修撰经义所检讨。升卿，惠卿弟也，王安石极称之，故有是命。
　　赐夔州路转运司度僧牒五百，置市易司于黔州，选本路见任或得替官一员专监，仍以知州或通判提举。
　　壬申，诏详定职田：知州，藩府三京、京兆、成都【八】、太原、荆南、江宁府【九】、延、秦、杨、杭、潭、广州。二十顷，节镇十五顷，余州及淮阳、无为、临江、广德、兴国、南康、南安、建昌、邵武、兴化军【一○】并十顷，余军、监七顷。通判藩府八顷，节镇七顷，余州六顷。留守、节度、观察判官【一一】，藩府五顷，节镇四顷。掌书记已下幕职官三顷五十亩。防御、团练军事推官、军监判官三顷。令、丞，簿、尉，万户以上，县令六顷，丞四顷；不满万户，令五顷，丞三顷；不满五千户，令四顷，丞二顷五十亩。簿、尉各减令之半。藩府、节镇录参，比本州岛判官【一二】，余比幕职官。藩府、节镇曹官，比万户县簿、尉，余比不满万户县簿、尉。
　　发运、转运使副，比节镇知州。开封府界提点，比余州知州。发运、转运判官，常平仓司提点官，比藩府通判。同提举官，比万户县令。发运司勾当公事、转运司管勾文字、提点刑狱司检法官，比节镇通判。蔡河、许汝石塘河都大催纲，管勾机宜文字、开封府界提点司勾当公事，比节镇判官。
　　总管，比节镇知州。路分钤辖，比余州知州。安抚、路分都监，州钤辖，比节镇通判。藩府都监，比本州岛判官。走马承受【一三】、诸州都监【一四】、都同巡检、都大巡河，并比节镇判官。巡检、堡寨都监、寨主、在州监当及催纲、拨发、巡捉私茶盐贼盗、驻泊捉贼，并比幕职官。巡辖马递铺【一五】、镇监堰并诸州镇寨监当，并比本县簿、尉。诸路州学教授、京朝官，比本州岛判官，选人，比本州岛曹官。此据会要增入。
　　注　　释
　　【一】古渭「渭」原作「谓」，据宋史卷四六四高遵裕传、治迹统类卷一六神宗开熙河改。
　　【二】尽领五千人往按上文云「留千兵守二堡，以三千赴救王韶」，则总数仅四千，此云五千，与总数不符。
　　【三】昂等述蔡卞之事「昂」原作「昴」，据本书卷二四六熙宁六年秋七月庚午条李焘注引陈瓘尊尧余言「卞、武继安石之志，昂、仁述蔡卞之事」句改。按宋史卷三五二薛昂传：「昂与余深、林摅始终附会蔡京，至举家为京讳。」同上书卷三四五陈瓘传亦有「卞党薛昂、林自」之语，此处「昴」显为「昂」之误，故改。
　　【四】岂复难守「复」，阁本作「忧」。
　　【五】安石又白上「白」原作「曰」，据活字本改。
　　【六】今将校士卒见杀贼易以得功「今」原作「令」，据同上本改。
　　【七】后复改之「复」原作「从」，据阁本改。
　　【八】成都「都」原作「德」，据宋史卷一七二职官志、宋会要职官五八之一二改。
　　【九】江宁府「府」原作「鄜」，据同上二书改。
　　【一○】兴化军「化」原作「国」，据同上二书及通考卷六五职官考改。
　　【一一】藩府八顷节镇七顷余州六顷留守节度观察判官此二十字原脱，据上引宋史及宋会要职官五八之一三补。
　　【一二】比本州岛判官「州」字原脱，据同上二书补。下同。
　　【一三】走马承受「走马」二字原脱，据同上二书补。
　　【一四】诸州都监「都」原作「郡」，据同上二书改。
　　【一五】巡辖马递铺「铺」字原脱，据同上二书补。
续资治通鉴长编
卷二百四十四
卷二百四十四
　　起讫时间 起神宗熙宁六年四月尽其月
　　卷　　名 续资治通鉴长编卷二百四十四
　　帝　　号 宋神宗
　　年　　号 熙宁六年（癸丑，1073）
　　全　　文
　　夏四月甲戌朔，上不御殿，百司守局，云阴，日不见。皇第三子生，母曰宋才人。翌日，宰臣王安石等贺曰：「陛下祗畏修省，夙宵靡宁，方日食时，阴晦不见，此陛下圣德所感。」上曰：「朕之菲德，上蒙殊应，益当勉励，以答天心。」安石等又贺皇子生，于是率百官诣合门上表，乞御正殿，复常膳，诏从之。皇第三子赐名俊，见七月七日。宋才人进封婕妤，在四月二十七日。俊卒，在十年十月二十三日。
　　诏熙河路运钱帛给军传卒劳苦寒馁，其依陕西运粮法，日给粟二升五合，月增钱二百，候边事息日停给。
　　乙亥，右正言、龙图阁待制、集贤殿修撰、知熙州王韶为礼部郎中、枢密直学士，环庆路勾当公事、入内东头供奉官李宪为东染院使、遥郡刺史、勾当御药院，走马承受、入内东头供奉官李元凯为礼宾副使，并寄资。知德顺军、如京副使、兼合门通事舍人景思立为东上合门使、河州刺史。韶等以克复河州，元凯以随军奏捷故也。王安石请更厚赐韶以金钱，曰：「遇将帅宜如此。」乃赐韶绢三千匹。
　　钤辖、文思使奚起迁皇城使，候三年除遥郡刺史，其余兵官自五官至一官及减磨勘年有差，以方收复河州，而起等守香子城杀获有功也。
　　太常丞、集贤校理、直舍人院邓润甫，常州团练推官、馆阁校勘吕升卿，察访京东路常平等事。王安石知升卿经义非所长，请试以事，乃命副润甫出使。上疑升卿选人，安石曰：「已带馆职，或与转一京官。」上曰：「姑迟之。」润甫、升卿察访，旧纪具书，新纪不书。
　　李宪言：「昨收复河州，洮西蕃部尚有窜入山林者，乞招降。」诏熙河路经略司示以恩信，许令复业。
　　西南龙蕃、罗蕃、石蕃八百九十人来贡方物，诏以道路辽远，往复甚勤，如愿于缘边纳所贡物，即以回赐及朝见所赐缘路驿券给之。五月二十日龙蕃入贡。
　　以朝集院为律学，赐钱万五千缗，于开封府界检校库出息，以助给养生员。置教授四员，请给、人从视国子监直讲。命官、举人并许入学，试中，官给食。每月公试一，私试三。公试：习律令生员义三道；习断案生员案一道【一】，刑名五事至七事。私试：义三道【二】，案一道，刑名三事至五事。据墨本，熙宁六年八月癸酉，国子监丞杨完言：近诏给钱万缗送检校库，召人抵保收息给律学。今生员滋多，乞增赐本钱五千缗，从之。朱本削去，云已见六十卷内。盖墨本误以五千缗并入初给时故也。
　　丙子，大理寺丞丁执礼为太子中允、权监察御史里行。
　　秦凤路提点刑狱、职方员外郎张穆之徙永兴军路，永兴军路提点刑狱、殿中丞周良孺徙秦凤路。初，王安石白上，高遵裕及穆之皆以不得与河州之行，怨王韶，书抵薛向，极非毁韶，然考验皆无实，二人者，恐难使与韶共事，请复用穆之为三司判官，曰：「穆之，向所喜，使佐向宜也。」上谓穆之反复，若归朝，必更造作语言扇惑人。乃诏穆之与良孺两易其任。又议遵裕差遣，上良久曰：「此须令韶自择一协心者。」命安石以书问韶，既而遵裕差遣卒如故。
