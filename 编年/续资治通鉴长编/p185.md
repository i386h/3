<!-- { "loadSidebar": true } -->
　　戊午，光禄寺丞钱易言：「窃睹文德殿常朝，两班不及三四十人，前秋以朝官奉使者多，权借馆阁官常朝，盖以凡掌职务，止赴五日起居，颇违旧章，望令并赴常参。」诏：「应三馆、秘阁、尚书省二十四司、诸司寺监朝臣，除内殿起居外，并赴文德殿常参。其审刑院大理寺台直官、开封府判官司录两县令、司天监翰林天文官、监仓场库务【六】等，仍旧免常参。」
　　易尝通判蕲州，奏疏言：「尧放四罪而不言杀，彼四者之凶尚恶言杀，非尧仁之至乎？盖国之所谨，莫先乎刑，刑不可不本于法，不本于法则刑黩而政暴【七】，刑黩而政暴，则下无所措手足矣。古之肉刑者，劓、椓、黥、刖，皆非死刑，尚以为虐而绝之。近代以来，非法之刑，断截手足，钩背烙身，见白骨而口眼犹动，四体分落而呻痛未息。以此示人，故四方长吏益残暴不已【八】。又婺州先断贼手足，然后斩之以闻。寿州巡检使以贼磔于阛阓之中，其旁犹有盗物者。使严刑可戒于觽，则秦天下无一黔首之乱矣。臣以谓非法之刑，非所以助治也，惟陛下除之。」上嘉纳其言。
　　禁福建诸州军寺院童行依僧尼真影出家者。
　　判刑部慎从吉言：「自今遇有赦文颁下【九】，请差三司、馆阁、官告院吏笔札精熟者书写，每本着其姓名，集审刑详议、大理详断官校读，错误者罪之，仍请令中使监騳。」诏可。（国家三年一修郊礼，必有肆赦，寇莱公尝议模印以颁四方，为觽所沮，乃止。其后，外郡覆奏赦书字误，沂公始举寇相之议，令刑部锁宿雕字人模印颁行。因之，日官乞每年颁历日亦雕板印行。旧每岁募书写人，所费三百千，今模印则三十千。仍有沮议【一○】，曰：「一本误则千百本误。」沂公语之曰：「不令一字有误可矣。」自尔遵行不改。此据王皞百一编，当附王曾当国时。）
　　辛酉，太常寺请自今四时遣太祝、奉礼郎二员，篃巡行四郊诸坛，斋宫有隳损，则报寺整葺，判寺官春秋躬视，从之。
　　壬戌，遣太子中允张绩【一一】乘传诣解州盐池致祭。时转运司言：「夏秋霖雨，有妨种盐，故老相传，唐朝每遇水灾，必遣使告祭，乃不为害。」故上特亲署祝文往祷。（张绩，未见，九月甲午注可考。）
　　癸亥，权三司使丁谓等上三司新编敕十五卷，诏雕印颁行之。
　　有贺兰栖真者，不知何许人，为道士，自言百余岁。善服气，不惮寒暑，往往不食，或时纵酒游市裢间，能啖肉至数斤【一二】。始至嵩山紫虚观，后徙济源奉仙观。张齐贤与之善。于是，上遣中使赍诏召赴阙，及至，作二□诗赐之，号宗玄大师，赉以紫服、白金、茶、帛、香、药，蠲观之田租，度其侍者。未几，求还旧居。后五年，卒，时大雪，经三日，顶犹热，人多异之。
　　丙寅，诏许河中府民赍铁器过河，于近郡货鬻，其缘边仍旧禁断。
　　以西京左藏库使、銟州刺史赵延信为滁州刺史。延信有旧于宣祖，历事三朝，以勤干称。时出知和州，占谢之际，特有是拜。（延信，未见。）
　　丁卯，令资政殿学士王钦若、知制诰杨亿修历代君臣事迹，钦若请以直秘阁钱惟演等十人同编修。初令惟演等各撰篇目，送钦若暨亿参详，钦若等又自撰集上进，诏用钦若等所撰为定，有未尽者奉旨增之。又令宫苑使、胜州刺史、勾当皇城司刘承珪，内侍高品监三馆秘阁图书刘崇超典掌其事，编修官非内殿起居当赴常参者免之，非带职不当给实俸者特给之【一三】，其供帐饮馔，皆异于常等。
　　始，孟氏据蜀，徙夔州于东山，以拒王师，而居民弗便。转运使薛颜奏为复其故城，又募民垦施、黔等州荒田。戊辰，颜奏今岁获粟万余石。
　　己巳，以户部判官李含章监朗州酒税。含章儬公洁己，而临事褊执，髃吏以簿书稽滞为讼，推劾得实，髃吏决杖，而含章亦赎金，仍厘务焉。
　　辛未，遣中使赍诏抚问种放于嵩山。
　　上阅开封府囚帐，日系二百余人，悯其苛留。命给事中董俨、直昭文馆韩国华与知府张雍虑问，情轻者即决之，事须证佐者促成之。
　　壬申，诏荆湖溪峒民为蛮人所掠而归者，勿限年月，给还旧产。
　　癸酉，髃臣三上表，请加尊号曰崇文广武应干尊道圣明仁孝，不允。
　　诏：「吏部铨常选人有疾者，已经引对，即依合入资叙注拟，未引对者留合入员阙，埙痊损施行。」
　　徙刑部侍郎、知天雄军府赵昌言知镇州，洛州团练使、知镇州上官正改知潞州。正累表纳禄，弗许，又恳求小郡，让公费，上念其劳旧，皆不允。于是，授以近藩焉。
　　己亥，诏广南西路州军有纵火焚人庐舍，情理凶蠹者，依法决讫，刺配五百里外牢城。从太子中允卢干之请也。（卢干，未见。）
　　十月丙子朔，屯田员外郎权判三司勾院杜梦证、侍禁合门祗候康宗元，接伴契丹贺承天节使，仍回日充送伴。（事已见五月末，此或可削。）
　　己卯，诏缘河官吏虽秩满，须水落受代。知州、通判每月一巡堤，县令、佐官迭巡，转运使勿委以他职。又申严盗伐河上榆柳之禁。（本志并着此事于咸平三年，盖误也，今从实录。但无知、通巡堤及申禁伐木二事，今从本志并书之。）
　　先是，诏权三司使丁谓，取户税条目及臣民所陈农田利害，编为书。谓乃与户部副使崔端、盐铁判官张若谷、度支判官崔曙乐黄目、户部判官王曾，参议删定，成景德农田敕五卷，庚辰，上之，令雕印颁行，民间咸以为便。（行农田敕，民间便之，据稽古录【一四】，当考其详。崔曙，未见。）
　　先是，潭州攸县令扈维翰坐弛慢，转运使劾奏冲替。至是，用元日赦书例，获引对。有司言当复为令录。上亲阅课状，睹其昏耄，乃授邓州长史【一五】。
　　乙酉，吏部侍郎、平章事毕士安早朝，至崇政殿庐，疾暴作，上闻之，亟遣使抚问，还奏疾甚，上即步出临视，已不能言。诏太医诊桩，内侍窦神宝以肩舆送归第而卒。车驾即临哭，谓寇准等曰：「士安善人也，事朕于南府、东宫，以至辅相，饬躬畏谨，有古人之风，遽此沦没，深可悼惜。」诏赠太傅、中书令，谥文简，录其子孙，中使护丧事，给卤簿葬。
　　丙戌，遣度支判官、太常博士周渐为契丹国主生辰使，侍禁、合门祗候郭盛副之。职方郎中、直昭文馆韩国华为契丹国母正旦使，衣库副使、兼通事舍人焦守节副之。（尹洙志国华墓云：上令周渐、张若谷，凡事当问国华。恐饰说，今不取。）盐铁判官、秘书丞张若谷为国主正旦使，内殿崇班、合门祗候郭允恭副之。自是岁以为常。渐，实兄，允恭从孙也。凡契丹主生日，朝廷所遗金酒食茶器三十七件，衣五袭，金玉带二条，乌皮、白皮鹷二量，红牙笙笛，觱栗拍板，鞍勒马二匹，缨复鞭副之，金花银器三十件，银器二十件【一六】，锦绮透背、杂色罗纱绫縠绢二千疋，杂彩二千疋，法酒三十壶，的乳茶十斤，岳麓茶五斤，盐密果三十罐，干果三十笼【一七】。其母生日，约此数焉。正旦，则遗以金花银器、白银器各二十件【一八】，杂色罗纱绫縠绢二千疋，杂彩二千疋。
　　诏京东水灾，罢州县不急之务。
　　驸马都尉石保吉不时请对，言仆人张居简掌私财，有所侵盗，愿赐重责。上曰：「自有常典，岂可以卿故法外加刑。」保吉又请于私第决丝，亦不许。保吉好治生财利，尤吝啬，居常命仆人买针缕、脂泽、栉沐猥细杂物，置肆第中，家人有所须，则令就市之，冀缗钱不出于外。其鄙近如此。
　　戊子，诏东京畿内和买刍矒，比市价已令优给，宜更增之。
　　诏岳渎庙宇，自今所属知州、通判，每季一往案行，有隳损者，实时修葺。
　　庚寅，以宫苑使刘承珪、龙图阁待制戚纶，都大提举诸司库务。时议者言辇下库务，其数踰百三十，出纳或致因循，三司簿领繁多，不能案视。故特置此职，掌举察京城储蓄受给、监官能否【一九】，及覆验所受三司计度移用之事焉。
　　知审刑院查道、权判大理寺尹□、权大理少卿傅屷、审刑院详议官梁象等四人，赎金有差，大理寺详断官仇象先等六人，并削官一任，坐议狱不当，为外郡覆奏抵罪也。（傅屷、梁象、仇象先，未见。）
　　诏承天节髃臣所奏僧道紫衣、师号，自今具行业保任以闻。时所荐多滥故也。
　　癸巳，诏中外髃臣，郊禋及承天节，非亲的族属，不得奏荐。
　　虔州杂料场茶园，率民采摘，颇烦扰，诏罢之。
　　甲午，使臣自雄州入奏，言榷场商旅【二○】，贸易于北境，契丹国主弟曰隆庆者，受其馈献，必还其直，又设酒馔犒劳之，且言今与中朝结好，事同一家，道路永无虞矣。上谕辅臣曰：「蕃戎之情，兹亦可见，然更宜慎择疆吏，谨守诏条也。」王旦曰：「孙仅尝言国主气浊而体肥，隆庆瘦而刚果，国人多归之。隆庆见本朝岁有赠遗，屡劝行赏国中，其志欲激动觽心也。」
　　丙申，诏自今盗贼黥面配牢城者，并于千里之外。从大理评事林陶所请也。
　　丁酉，以故唐龙镇将来怀顺子闰喜，补三班奉职，来遵子守信补借职，仍诏俟闰喜年长，即令代父任，且命其叔父怀正权主簿事。
　　先是，诏南郊坛行事官，勿用老疾幼弱者。秘书省正字晏殊上章愿观大礼，上怜其意，许之，因诏京官年未及十五，愿赴南郊陪位者听。
　　十一月乙巳朔，卤簿使王钦若奉神位板，对于便殿。坛上四位涂以朱漆金字，自余皆黑漆，第一等金字，第二等黄字，第三等以降朱字，悉贮以漆柙，覆以黄缣帊。上降阶观之，即付有司，仍戒各谨其事。礼仪使赵安仁上新定坛图，且言：「旧图五帝、五岳、中镇、河汉并在第三等，检详仪注，合在第二等，望悉刊正。」奏可。
　　诏从祀行事官赐胙，大礼使至太常寺卿十六段，用羊犊，使相至知杂御史五十二段，用羊豕。
　　王钦若上卤簿记三卷，诏付史馆。
　　丙午，河阳节度使王显来朝，请许赵德明称藩，不须纳质，但加锡以绥怀之。又请通青盐，以济边民之用。（显此议恐不因来朝时，姑附于此，更考之。）
　　诏河北州军，百姓粜谷入官，所给价钱，出城门者勿禁。
　　戊申，命翰林侍读学士邢昺、户部侍郎张雍、龙图阁待制杜镐、诸王府侍讲孙奭，于京朝、幕府、州县官中，荐儒术该博，士行端良，堪充学官者十人以闻。
　　翰林学士李宗谔、东上合门使忠州刺史曹利用【二一】，在京接伴契丹贺承天节使。
　　辛亥，诏光禄寺，自今宗庙大飨，朔望荐献，并令供御庖人，造食务极精洁。
　　丙辰，飨太庙。
　　丁巳，合祭天地于圆丘。大赦。上自散斋即进蔬茹，礼毕御楼，始饮酒焉。
