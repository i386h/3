<!-- { "loadSidebar": true } -->
　　自唐氏失驭，政事多隳。今刑统内惟存「晋天福七年敕：立春、立夏两日不决死罪」，盖以天福之间，方为战国，天下生灵，犯罪戾、抵淫刑者，不可胜纪，杀戮之刑，仅无虚日，故不可全避春夏盛德之月，止取其两日以代两季。今天下每岁所决，大辟至鲜。一岁之中，凡有二十四气，各主十五日。臣以为天下列郡，每岁所决死罪，虽不可禁，春夏两季，亦可于立春立夏气至之时【一七】，各禁十五日，以应一孟之节，全发生之阳气。若罪在十恶，决不待时者，亦可改斩为绞，以免流血之刑。自余杂犯死罪【一八】，若有已断具狱，可取半月外行决。其边防屯兵之地，以军法从事者，不在此限。
　　又按礼经：季夏中气之后十五日不可兴土功，为土将用事，气欲静也。请诏天下每岁起季夏中气后至立秋节半月内，非边陲防警，捍敌浚城，及完治堤防，以御水害，余并不得起创土功，其整葺隳颓者【一九】，不在此限。
　　臣又闻周礼六官，其一曰秋官，主刑。又月令孟秋中气之后，则命有司缮囹圄，具桎梏，断薄刑，决小罪，秋分则申严百刑【二○】，斩杀必当，无镘有罪，无或枉挠。此并顺上天，行肃杀之令也。命使决狱，多不拘于此时，或在三春，或当九夏，虽勤恤庶狱，虑有滞镘，其如未顺四时之令也。欲望自今除盛夏仍旧降诏恤刑外【二一】，每岁自孟秋中气后、秋分前，遴选周行，分道决狱。如此，则顺天行刑，万务必乂。而又四方之风谣，因之得以知，列郡之纲条，因之得以振。且一岁之中，必顺令决狱，与其行之于别季，不若行之于此辰。臣又闻先王垂训，重德教而轻刑丝，所以见王道之盛也。今法令之文，大为时所推尚，自中及外，由刑法而进者甚觽，虽有循良之吏，亦改节而务刑名也。然则刑法者治世之具，而不可独任【二二】，必参之以德教，然后可以言善治矣。夫德教之大，莫若孝悌，若舍此而欲使民从化，是犹释利璙而求济于无涯之津也。故宜旌劝孝悌，以厚风俗。
　　臣伏见朝廷明有诏命，优恤孤穷无告之民，令异其姓名，别为一簿，每遇有科徭赋敛，则令去重就轻，蠲劳为逸，斯则苏疲羸疗疾瘵之一术也。其如官吏鲜能奉行成制，乡县之内，因而别致惨舒。若令佐尽得其人，则孤穷无告之民，皆得上簿；不得其人，则委之吏人，责自乡胥，徇私任情，移易贫富，嗷嗷之民，孰敢吐一言以伸诉，散为流离，委弃沟壑。是故将欲兴礼义，在舒民心，将欲舒民心，先在均贫富，欲均贫富，先在正簿书。然养民之道，郡疏而县亲，故知百里之长，不可不精采择，盖列郡之牧，数至少，而睿鉴可以周知，邑宰之任，官至卑，而朝廷难以篃察。夫亲民之官，廉而不明者，则失于驭下；明而不廉者，则失于徇私。必待廉明兼备，中和在躬者，然后可用。是故备其位者则多，中乎选者弥少。邦国至大也，庶官至觽也，有人而置诸散地，未可知也。当其位而不能使尽其心，亦未可知也。臣是以夙夜为国家思求人之术，宜历选周行，有经公举者掇而用之，使先騳大邑，试其政事，儙年之间，较其成绩。苟能正其簿书，均其户籍，而孤穷之民得庇者为上，然后酬之以不次之恩。
　　臣又闻圣人居守文之运者，将欲清化源，在乎正儒术。古之学者，简而有限，其道粹而有益。今之学者，其书无涯，其道非一，是故学弥多，性弥乱。至于经史子集，其帙殆万。在于前者，悉谓之古法，在于编者，悉谓之古书。殊不知法有可法不可法也，书有可传不可传也，若尽使知之，则可谓劳而少功，博而寡要，当年不能究其学，累世不能穷其业。今进士之科，大为时所进用，其选也殊，其待也厚。进士之学者，经史子集也。有司之取者，诗赋策论也。故就试者惧其题之不晓，词之不明，惟恐其学之不博，记之不广。是故五常、六艺之意，不遑探讨，其所习泛滥而无着，非徒不得专一，又使害生其中，何为其然！且髃书之中，真伪相半，乱圣人之微言者既多，背大道之宗旨者非一。若使习而成功，得不糅淳粹之性，荡中正之气。其为吏也，安能分挈治柄，使教令不黩哉！中庸曰「率性之谓道，修道之谓教」，孔子曰「性相近也，习相远也」，是知为儒不可不重其所习。董仲舒曰：「春秋大一统者，天地之常经，古今之通谊。今夫师异道，人异论，百家殊方，指意不同，是以上无以持一统。法制数变，下不知所守。」此仲舒讥汉之失，引春秋大一统之说，言诸经统于天子，不得自专；亦犹百家之说，不得与圣教并进，惧乎乱皇王之大道也。今之世，望汉之世，其章句之学弥盛，而异端之书又滋多乎数倍矣，安可不定其成制哉。况夫儒者之术，不以广记隐奥为博学，不以善攻奇巧为能文。若使明行制令，大立程序，每至命题考试，不必使出于典籍之外，参以正史。至于诸子之书，必须辅于经、合于道者取之，过此并斥而不用。然后先策论，后诗赋，责治道之大体，舍声病之小疵。如此，则使夫进士之流，知其所习之书简而有限，知其所学之文正而有要，不施禁防，而非圣之书，自委弃于世矣，不加赏典，而化成之文，自兴行于世矣【二三】。上览而嘉之，召知白赴阙，试舍人院，除左正言。（此疏当删修，正传又太略，今姑存之。）
　　十二月壬戌朔，石隰副都部署耿斌等言：「准诏，徙河西投降杂户隶石州平夷等县，给以闲田，今州界绝无旷土。」上曰：「此辈凡二万余户，虽署以职，然未有养生之计，虑其失所，宜令转运司籍部下逋民田给之。」
　　乙丑，赐侍禁刘守素白金百两。守素，继元之子，以贫求外任。上曰：「朕知其贫，已尝赐与。然广南、西川、江南诸国伪主亲属，率多窘乏。此僣侈之后，不知稼穑艰难，靡费无度之所致也。」
　　己巳，知宁化军刘永锡制手炮以献，且言戎寇攻逼城垒，唯此可以抗拒，诏缘边造以充用。（刘永锡，未见。）
　　西凉府及咩逋族各遣使来贡，上曰：「灵州河外贺兰山侧有大凉、小凉，部族甚盛，旧与贼迁修好，朕虑其合势为患，近累得边奏，知与贼迁有隙，迭相攻掠。今西凉、咩逋使来，可召问其委曲，因其归，俾赍诏抚谕，令助讨迁贼，俟立功，则重赏之。」
　　壬申，遣使分诣黄、汴河视守冻军士，其冬衣未给者就制与之。
　　开封府言诸司狱空无系囚，诏銟之。
　　先是，公主、郡县主以下诸外亲命妇之入内者，因诞节郊祀，许奏戚属恩泽，初无定制。于是，有求补合门祗候者，上以宣赞之职，非恩泽可授，乙亥，诏自今叙迁者至殿直止。（实录于明年十一月甲寅重出此诏，今不取。）
　　丁丑，以宰臣吕蒙正、李沆并兼门下侍郎。旧制，三师、三公、左右仆射平章事并兼两省侍郎。先是，学士宋白、梁周翰草二相加恩制书，遗忘旧制【二四】。既而上问白等，白等不能对，第请改正，不复降制，止帖麻用印，重写告身。白等各丝一月俸。
　　泾原部署陈兴等言，若贼觽奔突，则请并东山、陇山等七堡兵入镇戎军，合力以拒贼。诏许之，仍令远其斥堠，其七堡刍粟、军器、防城什物等无得多蓄。
　　壬午，赐京城老人祝道嵒爵一级。道嵒百十九岁，率其徒百五十四人上尊号，上叹其寿考，故銟之，余赐时服、茶帛。
　　广南转运司言：「新州刘鋹日，因运茶岁久积弃，以其价数十万分配部民郭怀智等百余丁输之，遂以为常。民贫力所不逮，请均赋诸县。」诏悉除之。
　　先是，麟州界首领勒厥麻等三族千五百帐，以浊轮寨失守，相率越河内属，遂分处边境。既而帅臣屡言勒厥麻常往来贼中，恐复叛去，乃命徙置宪州楼烦县，遣使赐金帛慰抚，俟贼宁谧即放还。（浊轮寨失守，史不曾载其月日，当考。）
　　上以龙图阁及后苑所藏书籍尚多舛误，欲重加雠对，甲申，诏流内铨于常选人内择历任无过、知书者十五人以闻，命吏部侍郎陈恕、知制诰杨亿试之，于是得馆陶尉大名刘筠等七人，给本官俸料，大官供膳，就崇文院校之，踰年而毕，并授大理评事，秘阁校理。
　　丙戌，令审官院考校京朝官，令任及五年已上、无赃私罪者以名闻，当迁其秩。诸路转运使副，令中书进拟。
　　是日，上谓宰臣曰：「御厨岁费羊数万口，市于陕西，颇为烦扰。近年北面榷场贸易颇多，尚虑失于豢牧。」吕蒙正言洛阳南境有广成川，地旷远而水草美，可为牧地，即遣使视之。（会要乃咸平五年十二月事，或移见他处，则当削彼存此。熙宁三年五月二十一日始罢买榷场羊。）
　　是岁，契丹稍侵掠边境，所在击走之，卒不深入，于十一月甲寅，北面诸州奏敌骑悉散去。上曰：「吾固知其虚声也。」辅臣曰：「陛下顷者不令趣遣押阵使臣，圣断诚得之。」（实录于十一月甲寅书北面诸州奏契丹遁去事，无首尾，今削去，特着此事于岁末。）
　　诏：「自来臣僚奏异姓亲及门客，或除簿尉、赐出身，自今并罢之，止许奏同姓亲。如当除簿、尉者，授试寺、监主簿，已有官者不得求迁。（会要称五年，无其月。）
　　侍御史知杂事田锡言：（锡奏议无月日，因改五年附此。）「窃睹唐宪宗即位，改元元和，四年冬十月，御宣政楼册皇太子。又按李绛论事集，元和三年，翰林学士李绛等上言：『古先哲王以天下为大器，知一人不可以独理，四海不可以无本，故立太子以副己【二五】，设百司以分职，然后人心大定，宗社永宁。有国家者，不易之道也。陛下嗣膺大宝，四年于兹矣，而储闱未建，典册不行，是开窥觎之端，乖重谨之义，非所以承宗庙、重社稷也。』宪宗依所请下制，敕所司择日备礼册命。今陛下自纂承大位，改元以来，五年于兹矣，储闱未建，典册不行，岂不虑窥觎之端，岂不思重谨之义！宜速以宗社永宁为大本，人心预定为远图也。」
　　注　　释
　　【一】惟吉有子安上安民「安民」原脱，据宋本、宋撮要本及宋会要职官六四之一七、宋史全文卷五上、本编下文「安上兄弟素不肖」句义补。
　　【二】班行之中「班」上原有「在」字，据宋本、宋撮要本删。
　　【三】有如都官郎中李韶「有」原作「其」，据同上书改。
　　【四】又闻屯卫上将军王汉忠颇知儒书「知」原作「读」，据同上书改。
　　【五】固称奏案未圆「固」原作「因」，据宋本、宋撮要本、阁本改。
　　【六】政出吏胥之手「之手」二字原脱，据宋本、宋撮要本及续通鉴卷二三补。
　　【七】吏胥行遣「吏胥」二字原脱，据同上书补。
　　【八】无远谋则多失「无」上原衍「别」字，据同上书删。
