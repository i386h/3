<!-- { "loadSidebar": true } -->
　　煮海为盐，曰京东、河北、淮南、两浙、福建、广南，凡六路。其煮盐之地曰亭场，民曰亭户，或谓之醦户。户有盐丁，岁课入官，受钱或折租赋。两浙又役军士煮焉。在京东曰密州、登州，（三朝志但载密州涛洛场，岁煮三万二千余石，两朝志又增登州，今从两朝志而并不书盐数，盖两志数亦不同也。）河北曰沧州、滨州，（三朝志亦无沧州。）淮南曰通泰楚海州、涟水军，两浙曰杭、秀、温、台、明五州，福建曰福漳泉三州、兴化军，（三朝志无漳、泉、兴化军【三八】。）广南曰广、潮、惠、廉、化、琼、崖、儋、万安九州岛。（三朝志潮州废于雍熙四年，两朝志仍有之；两朝志有化州，三朝志无之；三朝志又有高、窦、春、雷、融五州，两朝志乃无之。）
　　煮井则川峡四路【三九】，大为监，小为井。监则置官；井则募土民，或役衙前主之。益州路则陵、绵、邛、眉、简、嘉、雅、汉八州，（两朝志无汉州，今从三朝志。）梓州路则梓资遂合戎荣果普昌渠泸十一州、富顺监，（三朝志无合、戎、荣、渠四州，疑本或脱略也。）利州路则阆州，夔州路则夔忠达万黔开渝七州、云安军大宁监。（三朝志无渝州。）
　　煮□则河东□州之永利监。凡颗盐、末盐皆以五斤为岗。颗盐卖价，每斤自四十四至三十四钱，有三等。末盐卖价，每斤自四十七至八钱，有三十一等。至道末，卖颗盐钱七十二万八千余贯，末盐一百六十三万余贯云。
　　钱币之制，有铜、铁二等。凡铸铜钱有四监，饶州曰永平，池州曰永丰，江州曰广宁，建州曰丰国。每千钱用铜三斤十四两【四○】，铅一斤八两，锡八两，成重五斤【四一】，惟建州增铜五两，减铅如其数。至道中，岁铸八十万贯，景德末，至一百八十三万贯，大中祥符后，铜坑多不发，天禧末，铸一百五万贯。铸铁钱有三监，邛州曰惠民，嘉州曰丰远，兴州曰济觽。益州、雅州旧有监，后废之。大钱贯重十二斤十两，以准铜钱，岁铸总二十一万余贯。铜钱行于天下，铁钱止于川峡。
　　凡产金有商、饶、歙、抚四州，南安军。（两朝志有登、莱、商、饶、汀、南恩六州【四二】，却无歙、抚、南安。）
　　产银有桂阳、开宝、龙焙三监，五十一场在饶、虔、信、建昌、越、衢、处、道、福、漳、汀【四三】，南剑、邵武、南安、广、韶、连、英、南恩、春、秦、兴元等州军府。（两朝志无处、道、广、南恩、兴元五州府，却增陕、虢、商、陇、郴【四四】、衡、泉七州。）
　　产铜有三十五场，在饶、处、建、英、信、南安、汀、漳、邵武、南剑等州军，又一务曰梓州之铜来。（两朝志增虔、泉、韶三州，却无处州、南安军。）
　　产铁有四监，曰徐州之大通、利国，□州之莱芜，相州之利成。莱芜废于大中祥符七年。又河南凤翔、虢同仪蕲黄袁英州、兴国军，有十二冶。晋、磁、凤、澧、道、渠、合、梅、陕、耀、坊、虔、吉、汀州有二十务。信鄂建连南剑、邵武等州军有二十五场。（两朝志无河南、同黄晋道梅耀坊鄂九州岛府，却增登、莱、泉、资四州。）
　　产锡有九场，在河南之长水及虔、南康、道、贺、潮、循等州军。（两朝志增商、虢二州，却无长水及南康军。）
　　产铅有三十六场，在衢、越、建、南安、英、春、韶、汀、漳、南剑、邵武等州军。（两朝志无建州、南安军、漳州，却增信州、连州。）
　　水银四场，在秦、阶、商、凤州。（两朝志云五场。）
　　朱砂二场，在商、宜州。（三朝志云三场，其称富顺监者误，今从两朝志。）
　　至道末，天下岁课金若干两，（此数当求别本，三朝史志偶脱。）银十四万五千余两，铜四百一十二万余斤，铁五百七十四万八千余斤，铅七十九万三千余斤，锡二十六万九千余斤。天禧末，金一万两，银八十八万二千余两，铜二百六十七万五千余斤，铁六百二十九万三千余斤，铅四十四万七千余斤，锡一十九万一千余斤，水银二千余斤，朱砂五千余斤。然金银除坑冶丁税和市外，课利折纳互市所得皆在焉。
　　至道中，两京、诸州收榷酒岁课铜钱一百二十一万四千余贯，铁钱一百五十六万五千余贯，京城卖曲钱四十八万贯。天禧末，榷课铜钱增七百七十九万六千余贯【四五】，铁钱增一百三十五万四千余贯，卖曲钱增三十九万一千贯。关市、津渡等税，至道中获钱四百万贯，天禧末增八百四万贯。
　　注　　释
　　【一】宰臣言考较京朝幕职州县官「朝」原作「师」，据宋会要职官一一之八改。
　　【二】内有合该迁秩及定差遣恩例「迁」原作「选」，据阁本及上引宋会要改。
　　【三】德音降天下死罪囚「罪」字原脱，据宋本、宋撮要本及宋史卷八真宗纪改。
　　【四】庐州原作「卢州」，据宋本、宋撮要本及宋史全文卷六、编年纲目卷八，宋史卷三○五、隆平集卷一四、东都事略卷四七刘筠传改。
　　【五】以軇珠髃玉殿上梁「髃玉殿」原作「琼玉殿」，据宋会要方域一之六、宋史卷八五地理志改。
　　【六】西京三日「西」原作「两」。按北宋制，赐酺例俱东京五日，西京三日，西京三日赐酺自景德四年始，上句言「在京五日」，此不得更言「两京三日」，「两」显为「西」之误，故改。
　　【七】以光禄寺丞孔圣佑袭封文宣公「封」字原脱，据宋本、宋撮要本及宋史全文卷六、宋史卷八真宗纪补。
　　【八】上可之「上」原作「士」，据阁本及长编纪事本末卷二八训导太子改。
　　【九】而所屯军厢主忠佐都虞候并系统摄宋会要职官四九之二作「而所屯军校多军厢主忠佐都虞候并系统摄」。
　　【一○】命官辈顺之以情则息奸「息奸」，宋本、宋撮要本及宋会要刑法三之一七作「惠奸」。
　　【一一】或违请求「请」原作「情」，据宋本、宋撮要本、阁本及上引宋会要改。
　　【一二】在实录据文，疑「在」当作「而」。
　　【一三】诸州捕盗限内不获「限内」原作「限外」，据宋会要兵一一之九改。
　　【一四】永康军原作「水康军」，据阁本改。按宋无「水康军」，永康军在成都府路。
　　【一五】凡六十里至羖□河馆「凡」原作「北」，据各本及宋会要蕃夷二之九改。
　　【一六】城二重「重」原作「里」，据宋本、宋撮要本、阁本及上引宋会要改。
　　【一七】亦云撞撞水「云」原作「去」，据宋本、宋撮要本及上引宋会要改。
　　【一八】设□庐于河冰之上「河冰」原作「河水」，据宋会要蕃夷二之一○改。
　　【一九】举火照之「火」字原脱，据宋本及上引宋会要补。
　　【二○】碽至张司空馆「碽」原作「迪」，据宋本、宋撮要本、阁本及上引宋会要改。
　　【二一】后封秦国王又加秦晋国王「又」原作「及」，据宋本、宋撮要本及上引宋会要改。
　　【二二】改幽州幽都县为宛平县「幽州」原作「乐州」，据同上书改。
　　【二三】以黄红色绦裹革为之「革」原作「带」，据同上书及契丹国志卷二三衣服制度改。
　　【二四】带末缀珠「缀」下原衍「玉」字，据宋本、宋撮要本、阁本及宋会要蕃夷二之一○、上引契丹国志删。
　　【二五】丈夫或绿中单各本同。「绿中单」，上引宋会要及契丹国志作「绿巾」。
　　【二六】每宫置使及部署掌领部族「置」原作「署」，据宋会要蕃夷二之一一改。
　　【二七】髃僧赐紫方袍者十四人「紫」字原脱，据宋本、宋撮要本补。
　　【二八】权知高丽国王事王询遣告奏使御事礼部侍郎韩祚等百七十人来谢恩「百七十人」，宋史卷四八七高丽传作「一百七十九人」。
　　【二九】入内东头供奉官史崇信为内殿崇班「东」原作「都」，据长编纪事本末卷二○建祥源观改。
　　【三○】其后因循与判馆联署掌事「馆」原作「官」，据宋本、宋撮要本、阁本改。
　　【三一】口一千三百九十三万三百二十宋会要食货一一之二六、通考卷一一户口考均作「口一千九百九十三万三百二十。」
　　【三二】丝线减五万五千余两「五千」原作「五十」，据宋本、宋撮要本、阁本及治迹统类卷二九祖宗用度损益改。
　　【三三】箭簳增四十七万只「簳」原作「干」，据宋本、宋撮要本及通考卷四田赋考改。
　　【三四】锦绮二万八千余匹「锦」原作「绵」，据宋本、宋撮要本改。
　　【三五】周官所谓盬盐也「谓」原作「为」，据宋本、宋撮要本及宋史卷一八一食货志改。
　　【三六】引池水沃之「水」字原脱，据上引宋史补。
　　【三七】户岁出夫二谓之畦夫「二」原作「一」，据宋本、宋撮要本、阁本及上引宋史改。
　　【三八】兴化军「军」字原脱，据宋本、宋撮要本补。
　　【三九】川峡四路「四」原作「西」，据同上书改。
　　【四○】每千钱用铜三斤十四两「三斤十四两」，宋史卷一八○食货志及通考卷九钱币考均作「三斤十两」。
　　【四一】成重五斤「五」原作「一」，据同上书改。
　　【四二】南恩原脱，据宋会要食货三三之七、通考卷一八征榷考补。
　　【四三】汀原作「河」，据宋本、宋撮要本及宋会要食货三三之二、宋史卷一八五食货志改。
　　【四四】郴原作「并」，据宋本、宋撮要本改。按宋会要食货三三之九及通考卷一八征榷考所载产银之地均只有郴州而无□州。
　　【四五】榷课铜钱增七百七十九万六千余贯「增」字原脱，据宋史卷一八五食货志、通考卷一七征榷考补。
续资治通鉴长编
卷九十八
卷九十八
　　起讫时间 起真宗干兴元年正月尽是年六月
　　卷　　名 续资治通鉴长编卷九十八
　　帝　　号 宋真宗
　　年　　号 干兴元年（壬戌，1022）
　　全　　文
　　春正月辛未朔，诏改元，移今年南郊恩赏就二月朔颁行。
　　始命道士建道场于天安殿，辅臣递斋宿焚香，上疾浸愈也。
　　丁丑，权度支判官、祠部郎中、直史馆章得象为梓州路转运使。得象自言母年踰七十，旁无兄弟，愿免遐适，庶遂色养。诏许之，仍领旧职。
