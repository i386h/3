<!-- { "loadSidebar": true } -->
　　上始言洮州不可不建州，惇遂曰：「曾布初不肯筑会州，只要筑伽罗、浅井，亦如今日事。」布曰：「臣不曾言不筑会州，不知在甚处说，有何人见？」惇曰：「蔡卞以下俱见。」上目卞。卞曰：「不记得。」布曰：「如此，是臣无此语。当时经营灵平、平夏，即有筑天都及会州之意。及锺传筑浅井【三】，便议黜逐。皆臣首建议，何缘有不筑会州之语？」惇默然。于是布又言：「初引章楶作帅是李清臣，陛下必记此事。」上曰：「记得。」布曰：「初命章楶作秦帅，楶愿就泾原，乃是欲经营天都之事。臣亦以此丁宁谕楶，令次第经营。楶既到官，是年春遂兴此役，臣何缘有不筑会州之语？今孙路与王赡争功，觽论犹以为非，矧在庙堂，却欲争占进筑会州不出他人，是出己意，此与孙路何异？如此岂不取笑中外？」上极哂之。布又尝对三省言：「臣向曾论西事，欲且画河为界。章惇以臣为杂赁院子里妇人之言。今日又自天都、会州遂收敛边事，章惇亦称善。昨□臣时，三省所共见。」觽皆默然。布又曰：「臣得事陛下已五六年，前后议论无不可复。却不似他人，一日说得一般。」上笑而巳。（布录丁丑事。十六日移路河南府。）
　　庚辰，诏今后应国戚命妇人入内，如辄敢将带曾纳内中放出，及作过经断宫人入内者，并以违制论，许诸色人告。
　　诏封东岳天齐仁圣帝长子为佑灵侯，第二子为惠灵侯，第四子为静鉴太师，第五子为宣灵侯。以本路言，父老相传岳帝有五子，惟第三子后唐封威雄大将军，皇朝封炳灵公，其余诸子并无名爵，故有是诏。
　　辛巳，以皇子生，权侍郎已下称贺。德音，降天下死囚，流以下释之。
　　太平州司法参军、详定三司敕令所删定官陈彦恭授宣义郎。（新本削。）
　　福建路转运、提刑、提举司奏举鲍祗、江公望，江东转运、提举司奏举吕柷、耿枢，夔州路转运、提刑、提举司奏举刘襄、李公彦，堪备擢用。诏并乘传赴阙，令合门引对。（江公望新定人，泉州永春知县。）
　　诏今后诸王府并大长公主以下诸宅都监、入内勾当使臣三年任满，并不许陈乞再任。
　　泾原路经略司言，修筑□隈寨毕工，诏以定戍寨为名。西人谓盐为□，谓洼下处为隈。有盐池长十里，产红盐、白盐，如解池，可作畦种云。（布录在乙亥，今附此。七月二十五日进筑，八月一日毕工。）
　　环庆路经略司进筑萌门三岔新城毕工。诏以宁羌寨为名，赐帅臣以下银合、茶药。（四月二十二日、七月十八日、八月二日。）
　　河东筑河外四寨、堡毕工，再赐帅臣以下银合、茶药。（六月二十六日。）
　　枢密院言，熙河兰会路收复邈川、嘉木卓等城，并接纳大小首领部族不少，其将佐汉蕃士卒暴露甚劳。诏军兵等各特支有差，将佐俟经营措置了日，具功状以闻。
　　是日苗履言，进筑会州，于会州川口兴工三日，孙路移文于巴宁会进筑，而巴宁会地形险恶枯燥，不可建州，履不敢从。诏孙路侯进筑会州了日取旨。（五日二日路乞筑巴宁会，十六日路改河南府，十七日姚雄知会州，九月一日会州毕工时，路已替矣。按：元符二年五月癸卯，孙路言王愍踏逐到巴宁会，可进筑，诏路审度。六月丁亥，路言巴宁会可以置州，已依朝旨计置材植，实据苗履踏逐。今苗履又言险恶枯燥，不可建州，前后不相符。又此段俱作巴宁会，亦与前异。布录与此正同。）
　　赐收复邈川城军兵特支。（布录辛巳。）
　　乙酉，尚书省言，熙河路近抚纳西蕃一带部族，内邈川河南皆已归汉。诏赐钱一百万贯，【四】计修葺新收复冲要城寨材料并粮草支用。
　　泾原奏，□隈与打绳川分画地界，事干两路，议论不同，乞断自朝廷。诏以打绳川系熙河路合进筑处，令熙河管认地分进筑。（布录乙酉，九月十九日。）
　　诏免河北被水保甲冬教。（布录乙酉。）
　　丙戌，宝文阁待制、知熙州孙路措置邈川事乖错，移知河南府。以宝文阁待制、知庆州胡宗回知熙州。（九月十二日，宗回初至熙州。陇右录，孙路以元年八月二十七日自庆州改熙州，二年闰九月七日改瀛州。）
　　始，孙路疑王赡狡狯难制，其招纳邈川，赡实将先锋，王愍策应。盖使愍监赡也。赡与愍次罗格、陇朱黑城，将趋邈川。赡忌愍分其功，绐曰：「晨朝食毕而行。」愍以为然。赡乃夜半传发，平明入邈川。愍徐觉之，整陈而行，日加午始至，则赡已据府库矣。处愍于佛舍，而遣蕃将密下鲁旺、玛尔、鼐宗三城。路寻召愍至河州，与之同还熙州，赡镘屯邈川。时八月辛未朔也。其五日乙亥，宗哥大酋舍钦脚求内附。赡遣使臣王咏等将五十骑赴之。及愍以赡据府库事告路，路素已不乐赡，因是檄赡如河州督粮。赡实首议取吐蕃，朝廷委信之。初复邈川、即经营宗哥、青唐，而路遽夺其兵权，又以愍为都统领，赡为同统领。觽弗谓可，而赡亦具诉于朝廷。王咏等既入宗哥，诸羌连结为乱，白昼攻劫仓库，舍钦脚不能止。王咏等登子城楼，去其梯以自固，驰书告急。经略司勾当公事王厚时在邈川，与同总领蕃兵将高永年谋之。永年曰：「此青唐成败之机，势不容缓。若待安抚还自河州，则无及矣。」安抚，谓赡也。永年请以千骑往，厚许之。永年遂同蕃官李蔺□纳支等如宗哥。李蔺□纳支者，李尊之孙，宗哥乃其部人也。己卯过省章峡，咏等复遣人来趣，永年等即日至。诸羌为乱者闻之，皆踰城遁去。收见粮得四万余斛。因自宗哥至邈川，置流星马，开省章峡路。乙酉，愍先引麾下兵出省章峡，入宗哥城。赡尚驻邈川，更与愍交讼。朝廷方主赡，不直路，夺其兵权，曰：「首议者赡也。路欲揜其功，所以令愍往邈川招纳，又令赡悉听愍指挥，既而却携愍归熙州，镘将官马用诚、李忠代愍，肆为奸欺。」故移路守河南，而使宗回帅熙河兰会，仍罢愍都统领。章惇初主孙路，数与曾布争论。既而知路不可主，乃言路对人多不语，及独坐乃语，如病心状。布即具以白上。于是上曰：「孙路果是失心。」惇亦毁之。上曰：「路如此，须行遣。」布曰：「赖瞎征、溪巴温相持未决，故迁延反复如此，未至败事。不然，岂不误边计也。」（此据高、汪二录增修。汪云路使愍统制军马而赡副之，赡将前军，愍将后军。按：初举兵入青唐，赡将先锋，愍策先锋，未始分前后军也。其命愍为都统制，而赡为同统制，乃克邈川后。檄赡督粮河州，时在八月初五六间。高云初十日路始改命，亦恐误。汪云胡宗回至熙州，即以都统制还赡，汪又误。按高云宗回至熙州，乃九月十二日，而愍受朝旨罢都统制，实八月二十一日。盖朝廷既移路守河南，相继即还赡都统制，不待宗回至熙州矣。今参取其合者。曾布尔日录丙戌，同呈王赡申经略司勾追河州，宗哥首领方乞归汉，已遣使臣部五十余骑往据宗哥城，而经略不肯应副兵马，恐溪巴温旦夕入青唐。遂得旨，孙路知西京，胡宗回帅熙河，高遵惠帅环庆。青唐既乱，溪巴温入宗哥城。王赡首经营招纳，遂渡河入邈川城。孙路欲掩其功，乃令王愍申云：「经略司指授令前去邈川招纳，仍令王赡一听王愍指挥。」既而却携王愍归熙州。今又以将官马用诚、李忠招纳邈川部族，遣王赡归河州拨发粮草，盖欲归功经略司而逐赡，使不得与事。朝廷察其为奸欺，累降旨令专委王赡经画。诏旨未到，间路前后指挥不一，乖错日甚一日。章惇初主之，数与布争论，既而理屈，乃云章縡曾言，孙路对人多不语，及独坐即自语言，如病心状。布对三省亦尝以此语奏知。是日，上云：「孙路果是失心。」惇亦力毁短之。再对，上又云：「孙路如此，须行遣。」布云：「赖瞎征、溪巴温相持未决，故迁延反复如此，未至败事，不然，岂不误边计。」孙路墓志云：时青唐部族自相残戮，巨酋毕斯布结以河南来归，路遣兵迎取之，而邈川之酋率觽内附。于是焚省章栈道，绝青唐之援，断鼐宗险要，遏夏寇之路，而邈川地数百里、觽数万人皆为我有，朝廷遂赐名为□州。自此青唐单弱，瞎征遂举土以降。觽论谓宜厚予金缯，以嘉其来。路曰：「羌部乱离，去危就安，理之常也。当以中国威福抚谕之，使复其故居而已耳。昔汉武帝纳浑邪五十万之觽，可以为戒。」觽又谓，尚有陇拶未出，可据青唐为绥定计。路曰：「亦非也，当据宗哥城，招来大酋心牟钦□等数辈，则陇拶自出，而青唐定矣。」觽皆叹服其策。事方经始，移守西洛。邈川降，在七月二十五日丙寅。以邈川为□州，在闰九月四日癸酉。路移河南，系八月十六日丙戌。）
　　户部侍郎高遵惠为宝文阁待制、知庆州，代胡宗回也。（丙戌日事。）翌日，诏宗回进筑环庆路城寨毕，又加宝文阁直学士。（丁亥日事。）
　　始，蔡卞言：「高遵惠以元佑中言事可采，召还户部。未几，又补外。朝廷虽以择帅故，不得已令去，外议但云遵惠以攻贾种民忤执政，故逐去。」上曰：「别有何人可差？」章惇曰：「亦曾商量，无可帅者。」曾布曰：「若稍加旌宠，足以解觽疑。亦与三省议，但改龙图阁待制。」黄履曰：「只要是待制。」上曰：「与宝文阁直学士。」蔡卞曰：「甚好。」上曰：「与龙图阁直学士亦不妨。」觽皆以为好。布因言遵惠进职，则胡宗回不可不除职。宗回筑五城寨，昨复待制，只速得两月。上顾觽执政曰：「合与否？」觽默然。惟惇与许将曰：「当推恩。」遂除宝文阁直学士。（此据布录丁亥所书，进职实录具之。）
　　丁亥，诏：「修复会州，就差四方馆使、秦州刺史、知镇戎军姚雄知会州，兼管勾沿边安抚使、充熙河兰会路兵马都监。（五月乙卯，初诏经营。九月庚子朔，毕工。）东上合门使、威州刺史、知德顺军姚古权管勾镇戎军，兼管勾泾原路沿边安抚司公事，兼第五将。其会州合置通判、职官、曹官、都监、监押、巡检等，并依西安州例施行。除会州通判堂除外，其余员阙令经略司一面选差官权管勾。」
　　诏王赡招抚到西蕃部族不少，及已收复邈川城，特与复礼宾使、权知河州、管勾洮西沿边安抚司公事。
　　又诏西安州灵平寨妙娥山湫神，以灵佑庙为额。
