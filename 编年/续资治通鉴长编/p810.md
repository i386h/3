<!-- { "loadSidebar": true } -->
　　庚寅，两浙转运盐事司乞益兵千人，诏发开封府界、京东兵各五百人。时以盐法未行，盗贩者觽故也。食货志：熙宁四年，分遣大理寺丞卢秉、著作佐郎曾默往淮南、两浙询究利害。异时醦户煮盐，与官为市【一九】，盐场不时偿其直，醦户益困。秉先请储发运司钱及杂钱百万缗以待买盐者，而盐场皆定盐醦火仗盘数，以绝私煮之弊。自三醦至十醦为一甲【二○】，而煮盐地什伍其民，以相稽察；及募酒坊户愿占课额，取盐于官卖之，月以钱输官，毋得越所酤地而又严捕盗贩者。于是两浙盐事司请益兵千人，诏发开封府界、京东兵各五百人。王安石为上言曰：「两浙自去岁及今岁各半年间，所增盐课四十万，今又增及二十五万缗，而本路欲用四万募兵，增置巡检，甚便。」枢密院蔡挺以为不可，皮公弼、冯鼎者希望沮其事，安石曰：「夫以所增盐课十分之一、二，足以多招厢军，使私煎者绝，则无复犯刑，其利一也。沿海之地，有戍守之兵，可以待不虞，其利二也。盐课大增，其利三也。且又不贩盐，自须反本，尤为大利。今杭、苏盐课亏，乃私贩不禁，故有盐贼；淮南盐课增，以私贩者绝，故无盗。朝廷若谓盐禁当弛，曷不尽弛之？若其未可，即当禁绝私贩，然后人不陷于刑杀。今议者知盐禁不可弛，而但欲□其禁，是陷人于刑杀也。」于是卒如两浙奏。蔡挺以五年二月十六日自渭州召入为枢副，不应四年便与王安石异论。本志称四年，必误，合从实录，系之六年十月二十一日，今但附注于此。卢秉五年二月十八日以检正吏房、殿中丞权发遣两浙宪，仍专提举盐事；七年五月，改淮东宪；六月，仍以浙宪转一官；八年五月，以太常博士迁祠外，升一任，浙盐增课故也。
　　上曰：「裁并军营，凡省军员四千余人，此十万军之资也。若训练既精，人得其用，不惟胜敌，兼亦省财。」王安石等曰：「累岁以来，陛下选用使臣，专令训练，间御便殿，躬亲试阅，赏罚既明，士卒知劝。观其技艺之精，一人可敌数夫，此实国家安危所系也。」安石又言：「并营练卒，事既有效，凡此皆无害于人，而不逞者乃妄相扇动。」上曰：「须渐定去。」安石曰：「今已帖息矣。」兵志第五卷并营篇：熙宁二年，始并营。废陕西马步军营三百二十七，并为二百七十，马军额以三百人，步军以四百人。其后，总兵之拨并者，马步军五百四十五营并为三百五十五，而京师之兵类皆拨并，畿甸、诸路及厢军皆会总奇零，各定以常额。凡并营，先为缮新其居室，给迁徙费。军校溢员者以补他军之阙，或随所并兵入逐指挥，依职次高下同领。上尝谓辅臣曰：「天下财用，朝廷稍加意，则所省不可胜计。乃者销并军营，计减军校十将以下三千余，除二节赐予及傔从廪给外，计一骞所省，为钱四十五万缗，米四十万石，紬绢二十万匹，布三万端，马矒二百万束。庶事若此，邦财其可胜用哉！」志所载上谓辅臣云云，别见七年六月十九日。
　　章惇与王安石书，言诛舒光贵得马军力。安石为上言之，上亦以为南方宜用马军，安石曰：「彼止有步人，我兼马步，固宜胜。」上曰：「今马军多不精，一营或止有数十匹马。」安石曰：「彼自当省并。」上曰：「见已省并。」安石曰：「洮、河异时可以牧马，若团结训练，鼓舞蕃部为用，即不患无精骑可使。」因言王韶已令汲逢团结蕃部，支散常平及养马，上曰：「须武人乃可任此。」安石曰：「要用兵，须武人；平时团结，即须文吏。今因散常平团结成什伍，就令酋长管辖，使沾息钱之利，即酋长乐为用。缓急择其材勇者，以功受赏，则觽必争奋矣。」
　　辛卯，河南监牧使、司封郎中刘航权河北西路转运使，河北路都转运使、祠部员外郎、史馆修撰刘瑾为河北东路转运使。
　　赐三司勾当公事李杞绯章服，以被命提举陕西钱帛之劳也。
　　邓州置教阅忠果两指挥，请受、赏给视京东忠果。
　　王韶言木征子兀丁□乞乞与补一官，诏补三班奉职，赐姓籛，名怀义。
　　又诏河州置武卫、安乡城置蕃落各一指挥【二一】，仍差鄜延、环庆、秦凤路走马承受各就本路选募。上曰：「洮、岷蕃族繁盛，俟召王韶至，令议团结【二二】，庶它日可用。」王安石曰：「羌夷之性虽不可猝化，若抚劝得术，其用之也，犹可胜中国之人。」上曰：「昔商之顽民，本居中国，又以毕公主之，尚书『既历三纪，世变风移』，况蕃夷乎？但日渐月摩，庶几有就耳。」日录二十一日对语与此相类，又重迭六月四日所书，今止用墨史旧文，亦改朱史六月四日所书，但存日录对语。缘朱史参取别修，语意又重迭也。
　　刑部侍郎致仕解宾王卒。
　　壬辰，权发遣广东转运判官许彦先请应铜钱路通行折二钱，诏除在京并开封府界外，诸路并通行。四年三月十四日、七年七月十八日可考。两纪并书：壬辰，行折二钱。
　　明州言高丽入贡，上批：「本州岛遣谙识海道人接引，转运司委官用新式迎劳。」高丽自国初皆由登州来朝，近岁常取道明州，盖远于辽故也。上虑州县供顿无前比，因以扰民，故命立式，仍一切取给于官。又诏高丽不通华言，虑规利之人私与交易，令所在密止约。又诏引伴、礼宾副使王谨初等与知明州李綖访进奉入贡三节人中有无燕人以闻。
　　诏宗室女仆尝生子者，不得再雇入有服属位。
　　甲午，上谓辅臣曰：「梁从政自河州至，言黄河水极清泚，不与中国比。前书所谓黄河之源浅可涉，盖不诬也。然河之本源未见所出，禹贡但言导河积石，至于龙门，不言导河自积石，以此知出积石者特其下流耳。」王安石曰：「按西域传，河有两源，合注蒲昌海，其水停居，冬夏不增，皆以潜行地中，南出积石，为中国河。陛下所考禹贡导河不言所自，非臣等所及。」
　　诏五岳、四渎所在长吏祈雪。
　　赐彰武军【二三】留后承选芳林园宅地一区，官为营造。
　　赐泾原、秦凤路经略使张诜、王广渊各银绢五百，以收复河、岷应副军须有劳故也。
　　上批：「武成王庙自干德二年用唐故事建于都南，以郭子仪升殿，复以李晟补其阙。详开元十九年创庙之始，李靖、李绩已与图象。昨以堂庑颓废，命官修完，今已工毕，其令礼官议先朝功臣勋烈着于简策，可配祀典者，以名闻。」后不果行。
　　丙申，知桂州沈起言，已遣兵防拓蛮贼，虑辰州讨贼将卒不分有无恶罪，一例杀戮，乞下章惇约束，从之。
　　上批：「闻河州修城禁军、弓箭手、厢兵，自兴工五十余日，缘身衣装渍裂始尽，虽日得雇钱，而募人助役，尤为劳费。可量与支赐，禁军人给绢一匹，弓箭手、厢兵人给钱千，仍候分屯日给之。」
　　赐江南东路常平米七万石，赈济灾疫。
　　诏都水监、司农寺、提举在京诸司库务，自今并许直牒合门上殿。
　　沈起言：「交趾刘纪欲归明，不纳，必恐如侬智高。」上问执政交趾事，佥以为未可许刘纪【二四】，许刘纪，交趾必争。王安石曰：「闻温杲已来，乞候温杲到，商量取旨。」上曰：「交趾可了，但恐沈起了不得。」安石曰：「起自以为易了，然兵事至难，诚恐起未易了。」冯京曰：「交趾安能一心，但恐其人相与之固，不如羌人尔。」安石曰：「交趾所任，乃多是闽人，必其土人无足倚仗故也。」二十七日事。
　　丁酉，权三司使薛向请止绝秦凤路转运使蔡延庆置场减价出卖盐钞，从之。先是，延庆言：「熙州筑城寨一役方兴，屯戍甚觽，洮、岷大兵，费用日广。臣已权一时之急，以东南盐钞依市价募商人入中见钱，虽所卖价稍亏元数，而为利甚厚。」至是，向言：「始有旨以陕西解盐岁入不过三百万缗，分于两路州郡，秦凤岁当一百七十一万缗。今秦凤未满岁，而入中钱已四百六十余万缗，溢两路之额【二五】，而延庆更欲权宜损价，非独轻动旧法，兼已溢定额，为害不细。」故诏止绝。
　　熙河路经略司言：「收复河、岷、洮等州，逐处蕃部各怀震怖，当职官吏因此往往擅发蕃部及雇牛驴负载官物，乞诫约之。」诏：「熙河路诸州城寨官司，应当差牛驴负载官物，并礏于经略司，如缓急边寇，听一面差发，仍以正兵兼蕃兵。其擅差及科配者，并从违制论，提举官不觉察，奏裁。仍许人告，厚赏之。」
　　上批：「熙河一路，自用兵以来，诛斩万计，遗骸暴野，游魂无依。朝廷子视四海，所宜哀矜。可遣勾当御药院李舜举往收瘗吊祭之，仍设水陆斋，为死者营福焉。」旧纪书遣内侍掩熙河暴骸，新纪但书诏，不书遣内侍。
　　诏施州蛮听以金银平估实直，质官粮米；如七年不赎，即变易之。初，施州蛮因灾伤，以金银倍估直，质米于官，官司不能禁。至是，姑令估实直以易之。
　　诏中书：自今命官过犯及编配人所犯情理，分轻、重、次轻、次重四等刑名，着为定例。
　　戊戌，于阗贡方物。两纪并系之年末。
　　诏通判河州、太常博士李山甫送审官东院，与监当。坐篃与执政书，饰言边事蔽覆，河州官兵违节制杀降故也。
　　画天下州府军监县镇图所上十八路图一及副二十卷。上言：「四夷但训练兵精，不常屯守，有警乃应，今中国反不如。」王安石曰：「比来中国诚不如四夷，今四夷又不如古中国。若尽什伍其人，使随处有以待敌，乃古中国之法也。」
　　太子中允、馆阁校勘黄履权监察御史里行。
　　是月，废梅州入程乡县，隶潮州【二六】；省熙州马鱲寨。新纪于此月末书占城降于交趾，旧纪无之，今不取。
　　诏都大提举大名府界金堤范子渊等开修直河。此据会要七年六月所载增入，其详具七年六月末。六年六月十七日、十一月八日，七年二月五日、十二月十一日，并当参考。汴河堤岸司言：「汴水添涨，其京西四斗门分减不退，以致开决堤岸。今近京除孔固斗门减水，下入黄河，虽有孙贾斗门减水入广济河，然下尾窄狭，不尽吞伏。乞万胜镇旧减水河、汴河北岸修立斗门，开淘旧河，创开生河一道，下合入刁马河，役夫一万三千六百四十三人，一月毕工。」从之。此据河渠志六年十月事，今附月末。
　　注　　释
　　【一】乃至令衙前自雇人送纲「至」原作「自」，据阁本改。
　　【二】则绘天地风云龙虎鸟蛇「则」，宋史卷一九五兵志、通考卷一五七兵考、玉海卷一四三兵制作「别」。
　　【三】龙虎则状其猛厉「龙」原作「熊」，据阁本及上引宋史改。
　　【四】若陛下要支与「陛」原作「臣」，据阁本改。
　　【五】以章惇言真说谕蛮人有劳「谕」原作「论」，据阁本改。
