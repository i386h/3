<!-- { "loadSidebar": true } -->
　　司马光言：「臣闻两贵之不能相事，两贱之不能相使，此乃物理自然，人情之常也。是以圣人立为君臣，使人臣各献其谋，而人君裁决其是非，若网在纲，有条而不紊，此国家所以治也。若人君不加裁决，使人臣各行其意，则朝夕斗讼，弱不胜强，寡不胜觽，不则雷同诡随，尸禄窃位，苟且偷安，以图目前，此国家所以衰也。然人君于是非之际，亦当三思听察【二三】，昭然无疑，然后决之，自古兴衰，未有不由此涂出也。夫人心不同，各如其面，虽以周公之圣，召公之贤，同辅成王，犹有不悦，况邪正忠佞，各有所存者乎！臣窃惟皇帝富于春秋，太皇太后亲临万机，事无大小，皆委于执政，垂拱仰成。万一髃臣有所见不同，势均力敌，莫能相一者，伏望陛下特留圣意，审察是非。若甲是而乙非，当舍乙而从甲，乙是而甲非，当舍甲而从乙，如此则髃臣莫敢不服，善政日新矣。不然，陛下虽有求治之心，事功无时而成也。况书曰：『惟辟作福、作威。』不可使用人赏罚之柄，尽归执政，人主一不得而专也。」
　　又言：「臣闻古人有言，谋之在多，断之在独。陛下□仁，委政髃下，或髃臣议论难一，傥陛下不决其是非，则争辨纷纭，无时而息，事功何由而成【二四】？谨按蔡邕独断叙汉制：『有疑事，公卿百官会议，若台阁有正处而独执异意者，曰驳议；其合于上意者，文报曰某官某甲议可【二五】。』此所以各尽臣下之所见，而人主亦不失操柄也。今执政之臣，虽各相与竭力，同寅协恭；若万一有议论必不可合者，欲乞许令各具札子奏闻，望陛下精察其是非可否，以圣意决之，或于帘前宣谕，或于禁中批出，令依某人所奏；若髃臣犹有固争执者，则愿陛下更加审察；若前来处分果非，则勿惮改为；若灼然无疑，则决行不移耳。如此再思而行，庶几得尽觽心，事亦少失矣。」（二奏不得其时，据光集在荐程颐后。颐除西京教授，乃十一月二十一日。今并附月末，更须详考。）
　　侍御史刘挚言：「传曰，有德进则朝廷尊。又曰，仁者宜在高位，不仁而在高位，是播其恶于觽也。伏见知枢密院事章惇，资性佻薄，素无行检，庙堂议政，无大臣之体，专以强横轻肆，作俳谑之语，以凌侮同列，夸示左右。其语播于都下，散及四远，传以为笑。比来圣旨，增损政令之未尽善者，惇则必出异意，沮持其事，方宋用臣骄横不法，惇在政府而与之厚善，纳其所遗酒醪。虽更恩宥，臣以为大臣不廉，犯大义之责，不当如小臣论赦令前后也。谨按惇夤缘遭遇，幸得备位近辅，不深惟朝廷高爵厚禄，稍自矜重【二六】，以忠义图报。而凌轹谐戏，不可谓德；闭善害政，不可谓仁；交非其人，又从而以货取之，可谓无廉隅矣，可谓播其恶于觽矣。方且扬扬高位，人皆指而议之，殆非所以尊朝廷、厉髃下也。伏请圣断，罢惇政事，以允公论。」（宋用臣以十一月十四日责滁州监税。此章指惇交通用臣，必在用臣责后，今附十一月末，更须详考。刘仿、王知常撰次刘挚行实，载劾章惇疏在论蔡确十罪后，如此则当附此疏于明年末，更详之。蔡确言章，自十一月后来累累有之。孙觉时为大谏，独未见所上文字，明年正月末有两章，又不知果在何时，当求觉集，别加编次。自去年十一月后来弹奏蔡确，亦王岩叟元佑元年春首章疏文耳。邢恕孙绎录恕言行说孙觉处，当并考。）
　　监察御史王岩叟言：「臣窃闻昨来执政大臣，初议太皇太后陛下垂帘仪制之日，门下侍郎章惇，尝对觽肆言曰：『待与些礼数。』臣子闻之，无贵贱、无贤愚莫不变颜失色，一意共怒。伏以太皇太后陛下，先皇帝之母，皇帝陛下之祖母，天下之尊极矣。垂帘听政，又先帝之遗制，国朝以来自有故事，臣下所当讲明而奉行之，岂以私意辄可重轻？考惇之语，是何等语？原惇之心，诚何等心？亡礼背义，非臣子所宜出口。臣请以大不恭论，乞付有司治正惇罪。」又言：「臣风闻之初，未敢全信，后见言者益觽，言无不同。盖无礼于君，人臣之所共嫉，臣不敢蔽而不言，以养强臣之恶。伏望陛下早赐正惇之罪，以厉髃臣。」（此章不知以何月上，既是弹击执政，必在许察官言事后。今因刘挚劾惇，即附见此。）
　　右谏议大夫孙觉奏：「朝廷近降指挥，御史、察官并许言事。臣闻朝廷初置察官，止令察省寺稽违，恐其间有不可任言责者。乞令中丞、侍御更加察举，某可言事、某可罢；如不足，即令举可以言事者以闻。」从之。（密疏十一月事，今附月末。十二月十四日章惇、刘拯罢。）
　　殿中侍御史黄降奏，江西、湖南路已遣使按察，蹇周辅并子序辰，宜外补以俟典刑，诏江西、湖南、福建盐事，令陈次升、张汝贤疾速按察闻奏。（密疏十一月事。）
　　寿州寿春县令、充曹州教授周谞言：「所谓广济河实京师漕运三河之数，下则通于江、淮、二浙，上则达于京师，故京东一路所产，与夫江、淮、二浙皆得以有无相易，而致诸京师；京东之民，赖此为业者觽矣。故祖宗以来，辇运之官置之于曹，京东钱谷皆自济至于曹，自曹至于京师，不过四五百里耳。比者李察迎宋用臣清汴之策，遂移辇运置于淮扬，京东钱谷自济入泗，由泗入清汴而达于京师，迂曲辽远近二千里。臣欲乞辇运复置于曹，则不惟便于上供，而京东之民亦得蒙其利也。」诏令户部相度条析利害闻奏。（密疏十一月事，今附月末。元年三月二十二日复置。）
　　注　　释
　　【一】皆从末减「末」原作「未」，据阁本、活字本改。
　　【二】四十字并删去按原文，自「初熙宁中」至「从之」，仅有三十九字。
　　【三】乐曰大成之舞「大成」，宋史卷一七哲宗纪、宋会要乐六之一七、续通鉴卷七八均作「大明」。
　　【四】熙宁五年八月五日废郑州「五年」二字原脱，据宋史卷八五地理志、宋会要方域五之一、九域志卷一郑州条及本书卷二三七熙宁五年八月辛巳条补。
　　【五】绍圣三年八月十六日此处疑有脱文。
　　【六】武人为总管「管」原作「官」，据阁本及治迹统类卷二○哲宗委任台谏改。
　　【七】得其道也「得」原作「行」，据阁本及上引治迹统类改。
　　【八】利其为蕃将「其」原作「敌人」，据阁本改。
　　【九】则祖宗之法常存不废「常」原作「尝」，据阁本改。
　　【一○】方干而去「干」原作「敛」，据宋史卷一九二兵志、通考卷一五二兵考改。
　　【一一】提举司之指使与提举司之干当公事者又互鞭之「指」下原衍「挥」字，据阁本及上引宋史、通考删。
　　【一二】团典纸墨「典」原作「曲」，据上引宋史及通考改。
　　【一三】大小两保长「保长」原作「保正」，据阁本、上引宋史及本卷下文改。
　　【一四】不可不先事而处「处」，上引宋史及通考卷一五三兵考作「虑」。
　　【一五】一以隶州县「一以」二字原倒，据阁本、上引宋史、通考及长编纪事本末卷一○九保甲乙正。
　　【一六】尚存提举教阅一司「存」原作「在」，据阁本及上引长编纪事本末改。
　　【一七】逐处同共监视教阅「共」、「阅」二字原脱，据阁本补。
　　【一八】仍旧遣使逐处按阅者「逐处」，阁本及上引长编纪事本末卷均作「逐岁」。
　　【一九】皆云甚苦同上书无「甚苦」二字。
　　【二○】一小郡有买银六七十两者「十」，阁本作「千」。
　　【二一】回复大河故道「回」原作「开」，据阁本及宋会要方域一五之一○改。
　　【二二】减分数之诏「诏」，阁本作「息」，长编纪事本末卷一一○市易务作「惠」。
　　【二三】亦当三思听察「听察」，阁本作「清察」。
　　【二四】事功何由而成「而成」，阁本及温国文正司马公文集卷四九议可札子均作「可成」。
　　【二五】文报曰某官某甲议可「文报」原作「又报」，据蔡邕独断及上引温国文正司马公文集改。
　　【二六】稍自矜重「矜重」原作「珍重」，据阁本及忠肃集卷七劾章惇改。
续资治通鉴长编
卷三百六十二
卷三百六十二
　　起讫时间 起神宗元丰八年十二月辛酉尽是月乙亥
　　卷　　名 续资治通鉴长编卷三百六十二
　　帝　　号 宋神宗
　　年　　号 元丰八年（乙丑，1085）
　　全　　文
　　十二月辛酉朔，高丽国贺登宝位使、通议大夫、兵部尚书林燍【一】，副使、大中大夫、兵部侍郎李资仁以下见于紫宸殿。
　　颁行释奠、社稷、风伯、雨师新修祀仪。
　　壬戌，枢密直学士、知永兴军刘庠，充泾原路经略安抚使、知渭州。（十一月丙午刘挚言刘昌祚。）
　　昭宣使、入内押班梁从吉管勾景灵宫。
　　诏兴龙节以谅闇中上寿宜罢，蠲放沂、青州诸县失敷役钱。
　　还于阗国黑汗王所进狮子，仍赐银绢。
　　诏：「今月十五日开讲筵，讲论语，读宝训，讲读官日赴资善堂，以双日讲读，仍轮一员宿直。初讲及更旬，宰相执政并赴。」
　　罢太学保任同罪法。（旧录云：初，三舍法成，士或滥冒，于是立法，使五人以上更相保任，犯而情重及应送所属者，免夏楚听赎。至是因言者。从之。）
　　又罢栽桑物法【二】，蠲民所欠罚钱。（旧录云：熙宁六年立法，劝民栽桑，若不趋令，则仿屋粟、里布为之罚。至是，以楚邱民胡昌等有言，故罢。劝课种桑榆立法，在熙宁五年七月。赵子几言霍舜封等扰民，在六年五月十九日。）
