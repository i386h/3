<!-- { "loadSidebar": true } -->
　　上问养马利害，王安石曰：「今坊监以五百余贯乃养得一马，若令洮、河蕃部养马，所费必不至如此之多，兼得好马。因地宜马，又蕃部以养马为业，极便利，所省钱计不少，而坊监地赋民，所取地利又不少。」上因论三代政事以车马为急。安石曰：「今用车即不须用马，但以人挽之足矣。以人挽车，省刍粮无奔警，未必不胜用马。譬如古用简册，今用纸，虽三代圣人复起，必不复用简册。恐以人挽车亦如此。」上曰：「事但有理即可行，三代以前，圣人但随时制法，故用马尔。」上又曰：「天使中国有常胜之道，但后世失其道尔。」此年十二月十八日，又明年二月十二日，可考。
　　癸亥，上论熙河粮斛事，欲以逐路财赋付经略使自营，然卒不行，上以农事为急。王安石曰：「家可以资国，国可以资天下，天下必资天地。」上曰：「若设法移民使就□乡，亦王者所以生财辟土之道也。」
　　甲子，权发遣秦凤等路转运判官、赞善大夫蔡朦为永兴军等路转运判官、同察访永兴秦凤等路常平等事，大理寺丞李察为太子中舍、权发遣秦凤等路转运判官。朦与蔡延庆共事而不相能，故徙朦以察代之。朦、延庆不相能，据延庆本传，缘以军须牒发张守约兵，朦奏之。考按事实乃不然，今但云不相能，而不明着其所以。十月十一日，延庆加职。
　　泾原路经略司言，弓箭手人员立功换班行，名下土田，自今勿以自随，止令子孙或佃户刺填弓箭手，从之。
　　高阳关路都总管司言体量到诸州军依新法教阅，已成伦□，不闻有避教阅逃窜者，诏走马承受王延庆、张瑾具析以闻。先是，降诸军教阅新法，分上中下军、弓弩、斗力及射亲、强枪刀等第，而延庆等奏有军士避教阅投北界者，故诘之。
　　潭州言，西上合门使、前知桂州萧注遗表乞子充三班奉职，孙举三班借职，从之。于是，上批：「注昔尝有功，长子刓服阕日更特与循资，仍赐绢三百匹。」注本传云注不肯取交州。据魏泰东轩录，则注实言交州可取，故复用，与本传不同。殁后恩意如此，则注本传或不得其意，当考。注罢桂州，在正月二十七日辛丑。
　　乙丑，诏同判都水监侯叔献、权发遣监丞俞充知、主簿刘璯各升一任，权提点开封府界诸县镇公事□审礼、刘淑各减磨勘二年，并以兼提举淤田有劳也。
　　熙河经略司言，钤辖王君万乞以转官恩赏回授父母，诏特推恩不许回授。
　　又诏三司于永兴、秦凤等两路每年封桩解盐钱内，借钞计百万缗，付秦凤等路转运司计置熙河粮草，仍许详酌边储缓急，增损所定钞价。上怪陕西兵少，财用不足。王安石曰：「此事已委薛向根究，然日下阙少，须应付，令及时收籴。上又以为转运使非其人，曰：「使此辈理财，举事未得。」安石曰：「陕西财用不足，亦恐未可归咎监司，必是自有许多使处。如熙州用兵数亦不多，而所费钱斛乃如此之多，缘既用兵即所费必如此。至于小小失计亦或有之，未必便能致财用阙乏也。」上曰：「一事失计，往往便至数十万贯钱。」
　　丙寅，左藏库使董仲宝为皇城副使，内殿崇班李实为供备库副使。以章惇言仲宝等在□州与蛮贼战有功故也。
　　诏：开封府雪寒，京城内外老疾幼孤无依者，并收养于四福田院，自今准此。
　　又诏泾原路年例外益以盐钞钱二十万缗，付经略司市粮草封桩。
　　丁卯，河东都转运司请汾、石等十二州军和籴粮草，许以钱布中给，从之。
　　戊辰，遣官谢雪。
　　诏流内铨，前庐州观察推官江衍循一资，会稽县主簿叶表等六人各与堂除差遣，并以检括修州鉴湖之劳也。宋类苑：十一月，吏有不附新法，介甫欲深罪之，上不可，介甫固争之，曰：「不然，法不行。」上曰：「闻民间亦颇苦新法。」介甫曰：「祈寒暑雨，民犹有怨咨者，岂足顾也。」上曰：「岂若并祈寒暑雨之怨亦无邪？」
　　是月，废儋州为昌化军，崖州为朱崖军，万安州为万安军，以昌化感恩、陵水、宁远、吉阳及华州渭南县并为镇，信州永丰镇为县，置熙州狄道、河州枹罕县。
　　十二月庚午朔，章惇言，衡、永等州溪峒猺人，因招谕纳土，乞并为省民，从之。
　　辛未，罢详定诸司库务利害局，详定官、国子博士吕嘉问升一任，左藏库副使刘永渊与枢密院指射差遣。
　　壬申，观文殿学士、户部尚书、判南京留司御史台张方平知陈州。
　　三司言，新法所增吏禄，除旧请外，骞支钱一十七万一千五百五十三缗有奇。实录止云三十万，今从沈括笔谈详书之。诏以熙宁四年后坊场税钱拨还，不足则以市易、市例等钱补之，仍令提举帐司骞考支收数上中书。时内自政府百司，外及监司、诸州胥吏，皆赋以禄，谓之仓法。京师骞增吏禄四十一万三千四百余缗，监司诸州六十八万九千八百余缗。然皆取足于坊场、河渡、市例、免行、役剩、息钱等，而于县官骞入财用，初无少损，且民不加赋，而吏禄以给焉。此段于三年八月二十七日掇出附见。沈括云：天下吏人素无常禄，惟以受赇为生，往往有致富者。熙宁三年始制天下吏禄，而设重法以绝请托之弊。是骞，京师诸司骞支吏禄钱三千八百三十四贯二百五十四，骞骞增广，至熙宁八年，予为三司使日，骞支三十七万一千五百五十三贯一百七十八。京师旧有禄者及天下吏禄，皆不预此数。
　　枢密院承旨司言，野战及枪刀手之类，今毋得以五服内亲对试，从之。
　　诏诸路奏赏，自今功状，并具将官、使臣元将出战兵斩获输折数以闻。
　　赠荆湖北路钤辖司指挥陈昌言、陈昌朝为光禄寺丞，录其子各一人为郊社斋郎，以攻狤狑寨死事也。
　　癸酉，诏殿前马军司及诸路州军牙教所射草人，依宣试格改为草桩，仍远二十步。
　　命河北同提点制置屯田使阎士良专兴修扑桩口，增灌东塘淀泺。先是，沧州北三堂等塘泺，为黄河所注，其后河改道而泺遂填淤。程昉尝请开琵琶湾引河水灌之，功不可成。至是，士良建言宜堰水绝御河，引西塘水灌之，故从其请而有是命。
　　甲戌，御史盛陶言：「昨□安持请民输钱免行，都提举市易吕嘉问被诏与府司官详定利害，而嘉问过为苛察，牢取微利，虽稍排定，所费之外，掊敛过多，乞应免行钱更加均定，惟给行人常费之外，其余中下户并与蠲放。」不报。朱本削去。
　　诏淮南东路转运司募阙食贫民，兴修扬州江都、高邮、天长界河及古盐河。
　　乙亥，上谓辅臣曰：「李靖团力之法，以三人得意者为队，已令李浩试之懿、洽二州，疑亦可行。」王安石等曰：「三代至于汉、魏，皆以五人为伍，至于三人，若一人战死，押官执刀在后，即斩二人，恐不可。然此法亦可增损为用。」上曰：「唐太宗问李靖兵法之要，靖以谓『不出形之，使敌从之』一言而已，此诚简要。」
　　又曰：「高宗伐鬼方三年，而周公东征亦三年，何其久也？」安石曰：「古人欲其师之完，故不急务，又其敌有强弱，故难克也。如管、蔡乃武王所使以监商人，其任至重，必非常才，于周之盛时，乃能率觽叛，几危王室，盖非易克者也。」上曰：「君子小人各有道，所以能相敌。」安石曰：「诚如此，以黄帝之圣神，而与蚩尤七十战而后能胜者，由此故也。」
　　上曰：「以武王、周公大圣人，商之余俗，至历三纪，然后世变风移，卫文公螮蝀之诗乃能止奔，何也？」安石曰：「商人之俗习于纣恶之日久矣，为其所化，如怨望周人，不使之如商革夏，有服在庭，以利口乱正，非如止奔之易也。」上曰：「文王江、汉之域无思犯礼，卫文公亦能止奔，使国人不齿，何以异此。」安石曰：「卫文公区区一国之君耳，但能正身以御下，得贤才而任之，其地至狭，苟能躬行礼义廉耻，而所置卿大夫同德协心，则彼淫奔之俗，觽人之所恶者，止之固不为难。非若文王之时，身为诸侯，而能使江、汉之人无思犯礼也。」
　　命提点仓场沈希颜、御史台推直官穆珣裁定在京□占剩员，他日上谓王安石曰：「剩员乃至八万人，多为官员□占，见吕公弼说有父夷简作某官，当时只有三人当直。」安石曰：「夷简作官若是稍近上，只三人当直，恐伤国体。人主尊如堂，髃臣如陛，上下有等威，乃可临正庶民，若甚削弱，曾不如富人，不知何以为堂陛之势。当时果如此，亦未可为法。且今日官员所被役兵，皆有常数，未见过当，所患在非其人而已。如吕夷简为大臣，纳货赂，废坏朝廷百事，便与一人当直，亦不消得。」上乃笑。此段见七年二月七日，今附此。
　　丙子，给度僧牒二千付都提举市易司，募人入钱为秦凤路转运司籴本。
　　丁丑，诏京官为提举官者，并为同提举。
　　梓夔路察访熊本言：「江安寨兵官以商议买田为名，诱三里夷人斗设等至寨，因诘问伤杀兵官主名，其人自以罪大，即拔刀唱杀，寻斩讫。斗设等剧贼也。」上曰：「此等夷人固不可赦，然诱而诛之，或为它日之害。谓之唱杀，特以此为名耳。」后本乞赏功，上弗许。盖本以檄召戎州司户参军程之元权领江安县密图之，之元即召诸酋见于廷，问景左藏安在。诸酋呼噪不服，因杀九十余人，斗设手刃思忠者，械送泸州陵迟斩之，以祭思忠。之元，眉山人也。朱史云无照据，削去程之元事。今复存之。
　　诏司农寺，齐、兖州民冒佃泰山禁地，量地肥瘠立租，令依旧居佃。
　　戊寅，新权发遣淮南西路提点刑狱陈枢言：「熙宁五年，苏、湖大稔，米价视淮南纔十之五，客船贩米，以缘路场务收往来力胜，故苏、湖之米不至淮南，乞权令免纳。」从之。枢又言：「两浙第五等户约百万，出役钱裁五六万缗，钱寡而所敷甚觽，且第五等旧无役，请得蠲免。」诏除之。此据本志，附四年十月邓绾言李瑜、周约后。按枢以六年十二月方为淮西宪，今附见。
　　诏熙河路举人不以户贯年限听取，应熙州以五人、河洮岷州各以三人为解额。
　　又赐熙州新修东山禅院名曰慈云、东湖曰慧日。
　　庚辰，赞善大夫蔡朦提举兴修永兴军白渠。朦此时任永兴运判，实录脱之，当考。
