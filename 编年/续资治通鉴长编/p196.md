<!-- { "loadSidebar": true } -->
　　上览外郡奏官吏事，因谓辅臣曰：「顷者，石普、张崇贵相继奏供奉官曹信弛慢废职，朕密使廉之，果言崇贵以信善琴，一日军中宴集，令弹之，信以久废为辞，他日普复迫之，又固辞，由是共摭其过。大抵常人不能无爱憎，不可不察也。」
　　癸酉，诏岭南官并于春夏除授，听秋冬赴治，以避炎瘴。
　　甲戌，户部员外郎、直集贤院、判太常礼院利瓦伊言：「天下祭社稷、释奠，长吏多不亲行事，及阙三献之礼，甚非为民祈福、尊师设教之意也。望令礼官申明旧典。」诏付有司。且言：「按五礼精义，州县春秋二仲月上丁释奠，并刺史、县令为初献，上佐、县丞为亚献，州博士、县簿尉为终献，若有故，以次官通摄。又云祭社稷与释奠同，牲用少牢，礼行三献，致斋三日。今请悉如故事。」诏从之。
　　丁丑，上谓王钦若等曰：「近览唐实录，恭宗即位，坐朝常晚，髃臣班于紫宸殿，有顿踣者。拾遗刘栖楚切谏，叩龙墀不已，宰臣宣谕，乃退。恭宗为动容，遣中使慰劳。谏臣举职，深可銟也。而史臣以逢吉之党，目为鹰犬，甚无谓也。今所修君臣事迹尤宜区别善恶，有前代褒贬不当如此类者，宜析理论之，以资世教。」
　　武胜节度使、驸马都尉□元扆自陈愿出领征镇，上曰：「元扆继守藩郡，御觽抚俗，颇着声绩，今已分并、代禁军屯泽、潞，可因以任之。」乃诏元扆知潞州。初，并、代、泽、潞分辖禁军，后并于太原。上以地广兵觽，苟失机会，或致生事，又简士阅马，禀命尤远。故析泽、潞、晋、绛、慈、隰、威胜七州军戎籍，不复隶并、代，委元扆专总焉。（实录载提辖七州军兵马事在此年七月癸未，按上于此月已云分太原兵屯潞州矣，今并书之。）
　　己卯，诏自今五月二日至八月一日铸钱止收半功，每岁量支钱以备医药。
　　辛巳，皇后郭氏崩。周悼献王，后所生也。王薨，后悲感生疾，遂不起。后性谦约，□仁惠下，尤恶奢靡。族属入谒禁中，或服饰华侈，必加戒勖。有以家事求言于上者，后终不许。兄子出嫁，以贫欲祈恩赉，但出装具给之。上尝使观宜圣殿诸库，后辞曰：「国之宝库，非妇人所当入。陛下若惠赐六宫，愿量颁之，妾不敢奉诏。」上尤加礼重焉。
　　壬午，上谓辅臣曰：「皇后自东宫事朕，至正位中壸，小心逊顺，有内助之勤，降年不永，深所嗟悼。」因言：「后之二兄，皆年三十二而卒，今后亦止此【一○】，岂修短有数耶？」礼官奏皇帝七日释服，知枢密院事王钦若请用儙周易月之制，十三日释服。宰相召崇文院检讨陈彭年问其故事，彭年云：「唐德宗皇后王氏崩，太常博士徐干议：周景王有后之丧，既葬除服，准礼七月而葬，帝得以七日而除。又德宗朝礼官柳冕等议：皇后为父母服十三月，其禀朝旨十三日而除。会昌五年，武宗为恭宗母义安太后十三日释服，即无帝王为后儙周易月故事。」王旦等以闻。既而上谓王旦等曰：「七日释服，盖遵典礼，但阴阳有所避忌，须至改易。」乃诏特用十三日释服。（阴阳有所避忌，不审所谓。王钦若奏请必因此，惜会要不能纪其详也。）
　　乙酉，上谓王旦等曰：「后崩，合遣使赴告契丹否？」旦等曰：「命使赴告，或边臣录诏告之，皆可。」上曰：「于礼宜有赴告，然每岁命使，颇闻供亿勤至，今又专使，则自兹两国凡有大故，各须轺传交驰，益增烦扰矣。」乃诏边臣俟北境遣人询问，即录诏报之。仍谕此意。
　　有司言：「历代皇后上僊，无服内不视事之文。唐德宗王皇后成服日，于延英门接见藩臣，明服内听政。望百官释服后，皇帝视事于便殿，皇帝释服后，即复常仪；其攒殡及皇帝释服日，并请不视事。」从之。
　　庚寅，诏四川盐井户先因逋欠课程，籍其庐舍，并合赐之。
　　上手诏令礼官议朔望上牙盘食，于后丧当废与不，礼官以明德皇后故事对。翌日，上特遣内侍诣太庙、后庙上食。
　　壬辰，徙新衣库，以其地为内藏西库，库物羡溢故也。
　　甲午，令修奉园陵役兵，日午则休息之，值风雨权停。
　　宰相王旦因对，言淮南榷酤，屡有奏报。且言诸路各置转运使，复遣官检举酒税，竞以增益课利为功，烦扰特甚。上曰：「酝酿当有定制。」旦曰：「诸州虽各有元定酒数，然随时增益不已。」上曰：「地产财赋及民间费用，固不能相绝，课利岂可岁岁增益？此特官吏务贪劳绩，不恤民困，朕甚闵之。」乃诏三司取一年中等之数，立为定额，自今中外勿得更议增课，以图恩銟。上闻京师民僦官舍安居久，复为增直者夺赁，谓左右曰：「此岂不太刻？先帝屡曾止绝，今当申戒有司，无使复然。」（此据宝训附定酒额后，不得其时也。王称东都事略诏曰：榷酤之利，素有定规，过求羡赢，是纵掊克。自今中外不得增课，庶以息民。）
　　乙未，宰相王旦为大行皇后园陵使。
　　五月丙申朔，日有食之。
　　丁酉，诏河北缘河州军纲运，自今以军士充役，勿差部民。
　　以高州刺史田彦伊子保顺郎将承宝为宁武郎将，高州土军都指挥使田思钦为安化郎将。
　　赵德明母罔氏卒，边臣请遣使吊问。王钦若曰：「此特边臣奏耳，德明未尝来告。」上曰：「夷人何知礼，不若使边臣谕之，俟其奏至，即遣使吊祭，起复、赙赠，亦准藩臣例也【一一】。」钦若曰：「闻德明诸母甚多，异时安可一一推恩？」王旦曰：「德明今自称草土臣，若朝廷不降制起复，则德明于礼难安。」上然之，授德明起复镇军大将军、左金吾卫上将军，员外置同正员，余如故。命殿中丞宣城赵稹【一二】为吊赠，官告等使，德明以乐迎告至其母柩前，明日衣禫衣受赐，泣曰：「蕃夷母丧，蒙天子吊赠、起复之命，宠荣极矣。」
　　上谓辅臣曰：「国家搜访图书，其数渐广，非时平无事，安能及此也！」乃诏分内藏西库地以广秘阁。
　　庚子，以盛暑赐河北党城川采木军士钱，自是岁以为例。
　　雄州李允则于城外疏治渠田，边臣奏渠通界河，虑为戎人所疑。陈尧叟请亟罢之。上曰：「决渠障边，乃防遏所须，然誓书旧约不可不守也【一三】。」
　　壬寅，诏自今缘边城池，依誓约止行修葺外，自余移徙寨栅，开复河道，无大小悉禁止之。（实录、会要、宝训三书载此事皆略不同，今参取删修。）
　　上与辅臣言及朝士有交相奏荐者，王旦曰：「人之情伪，固亦难知，或言其短而意在荐扬，或称其能而情实排抑。唐刘仁轨尝忿李敬玄异己，将以计去之，乃称其有将帅材，而敬玄卒败军事，此皆不以国家为虑者也。」上曰：「若然，则险伪之辈，世所不能绝也。」
　　癸卯，大食、占城国皆遣使来贡。占城表请颁戎器，其使者自言本国旧隶交州，后奔于佛游，北去旧所七百里。诏并优加馆饩之礼，许篃至苑囿、寺观游览。及还，赐物甚厚。
　　甲辰，诏天下系囚，除近降德音不赦依日限奏断外，自余令审刑院、大理寺约法，以时闻奏。案数至百余，上虑其淹缓，故有是诏，谓左右曰：「比见奏案断某州榷务亏额，定知州为私罪，乃云即合日至榷务。且长吏区处州事，榷务止当提辖耳，一加私罪，累及终身。乃知法官当简择平允通明者，若但能诵文习法，尤泥于事，不足尚也。」
　　戊申，诏以鼓司为登闻鼓院，登闻院为登闻检院。命右正言知制诰周起、太常丞直史馆路振同判鼓院，枢密直学士、吏部侍郎张咏判检院，检院亦置鼓。先有内臣勾当鼓司，自此悉罢。诸人诉事，先诣鼓院，如不受，诣检院，又不受，即判状付之，许邀车驾，如不给判状，听诣御史台自陈。先是，上谓王旦曰：「开广言路，理国所先，而近日尤多烦紊。车驾每出，词状纷纭，洎至披详【一四】，无可行者。」故有此更置焉。起，邹平人也。
　　上尝谓近臣曰：「登闻院每进疏，有言机密而狂妄者，皆付京府鞫罪。前日一僧即处徒坐，昨日一僧乃以疾为解。当谕有司常加察举，无令骈日之内同罪异丝，以疑于觽。」（此事据宝训在四年，今且附见。）
　　癸丑，并代都钤辖韩守英等言，本路刍粮烦民馈运，今边方宁静，欲量留骑兵万余人，悉屯河东。上曰：「边臣有此经度，盖深体□民之意，宜可其奏。」令诸路部署准此施行。
　　丙辰，畼铎督遣六谷十八首领来贡。
　　戊午，诏兖州增二十户守孔子坟。又诏郑州以三户守唐裴度坟。
　　诏：「访闻自京至永安缘路州县【一五】，以皇后园陵有期，率民除道。属兹盛暑，且夺农功，宜速令放散，至时量以军士给役。」
　　辛酉，三司及提举司上复位在京诸司库务八十二处公人员数请给例，望永为定制，从之。
　　甲子，归义节度使曹宗寿遣使来贡。（实录于此书瓜、沙州遣使来贡，闰月己卯，又书归义节度使曹宗寿遣使来贡。按瓜、沙即归义也。会要及本传是年止一入贡，今但一书之。）
　　乙丑，诏曰：「朕精求政治，延访臣工，咸欲尽规，所宜无隐。乃有上封而论事，辄乞留中而匿名，多涉巧诬，颇彰欺诋，既亏公议，当革弊风。自今文武髃臣表疏，不得更乞留中，事涉机要，许上殿自陈。如或举奏官吏能否，亦须明上封章，当行覆验。中书、枢密院总该觽职【一六】，宜尽公询访，可銟可黜，以属在廷。诸路转运使、诸州长吏辨察官属有不法者，事发不言，当加谴责；有治状者，亦勿隐蔽。谏官、御史务遵职业，无或懈慢，令尚书都省纠举之。」先是，上谓王旦曰：「臣僚升殿奏事札子，有不列己名请留中者，皆攻人之短，发人之私。苟偏听之，即不可信，若显行之，又重违其意。比令杜镐、陈彭年检上封密谏故事，可着条约，并警有位，令各举其职。」乃降是诏。（五朝会要以此事系之咸平四年，误也，今不取。）
　　祠部员外郎、知滑州朱搏责授湘阴令。搏前上章，言五纬当合于星、张，周分也，请以今夏幸洛都封中岳，至秋乃还朝。洎朝陵诏下，又言朝陵当用寒食，且谒拜邱墓，家之私也，不足以动星辰。其所述大抵多厌胜事。至是，复言：「昨车驾驻洛，止二十余日。还京踰月，乃有中宫之丧。愚言多所预中。」且妄自夸诞以求信用。上尽出以谕辅臣，王旦曰：「朝陵，帝王之孝，岂为私耶？搏言狂妄，可责也。」故黜之。搏行至太平，与知州何蒙会饮，又出疏章示蒙，为蒙所奏，再贬州别驾。蒙，洪州人也。
　　禁诸路承受使臣贩鬻规利，及役使工匠，豪富公人往来，违者重置其罪。州郡臣僚有干求恩泽奏状，毋得收接。
　　是月，初置杂卖场。
　　诏：「如闻店宅务将人户久赁屋增僦钱，但成劳扰，速罢之。」
