<!-- { "loadSidebar": true } -->
　　元昊反，先破金明寨，杀李士彬【六四】父子，蕃部既溃，乃破塞门、安远寨，围延州，盖其篱落先亡矣。于是，王尧臣建言：「泾原路熟户万四百七十余帐，帐之首领，各有职名。曹玮帅本路，威令明着，常用之平西羌。其后边备稍懈，守将惟务姑息，浸成骄黠。自元昊反，镇戎军及渭州山外，皆被侵扰，近边熟户亦遭杀虏。蕃族之情，最重酬赛，因此衅隙激怒之，可复得其用。请遣人募首领愿暛用者，籍姓名并士马之数，及千人，听自推其谋勇者一人，授以班行及巡检之名，使将领出境，破荡生户，所获财畜，官勿检核。得首级及伤者，给以赏物，仍依本族职名补迁及增俸钱。」诏如所请。此据本志附见。所言蕃官迁补次第【六五】，略已见曹玮时【六六】，当考。
　　右骐骥使、象州防御使、入内副都知王守忠得疾，大书以授其子崇吉等曰：「公直忠孝，事国保身而不及其私。」辛丑，卒，赠武康节度使，谥僖恭。
　　壬寅，中书奏：「近添差弓手，准备捕盗。昨令淮南、江南、两浙、荆湖诸州军招置宣毅指挥，充本城禁军，今已成次第。所有添差弓手，须议减放。欲于见第二、第三等户内选留少壮有勇力者，于旧额外增两倍，每五十人置节级一名，其余拣退者及指挥使并遣归农。」从之。罢指挥使，盖用张方平奏议，当考。方平奏议附二月辛丑。
　　癸卯，命翰林学士王尧臣、聂冠卿，知制诰郭稹看定三馆、秘阁书籍。
　　乙巳，诏：「陕西、河北、河东三路，方用兵之际，而知州、通判、县令【六七】，有司铨授，颇拘资格。其令翰林学士承旨丁度以下，各同选举廉干吏以名闻。」
　　丙午，知并州杨偕遣曲阳主簿杨拯献龙虎八阵图及所制神楯、劈阵刀、手刀、铁连枷、铁简，且言龙虎八阵，有奇有正，有进有止，远则射，近则以刀楯击之【六八】。彼蕃骑虽觽，见神楯之异，必遽奔溃，然后以骁骑夹击，无不胜者。盖历代用兵，未有经虑及此。其阵法臣已授拯，拯颇知兵，望特赐召问，此神妙之机愿藏秘府。帝阅于崇政殿，降诏奖谕，擢拯幕职官。其后，言者以为器重大，缓急难用云。
　　秋七月戊申朔，出御制观文鉴古图记以示辅臣。
　　己酉，上谓辅臣云：「鄜延都钤辖张亢与本路部署许怀德不能同心协谋，何由了边事，宜令都部署司戒谕。若故为此以求内徙，当悉夺官安置极边。」
　　诏：「京朝官、使臣、选人久待阙京师，而近制不得取京债，廉士或至贫窭，不能自给。自今受差遣出外，听私借钱五十千。」
　　鄜延都钤辖、知鄜州张亢言：
　　太平日久，人不知兵，自元昊叛逆以来，民力雕敝，而边机军政措置未得其宜，今辄陈臣之所疑者十事。
　　臣窃谓王师【六九】每出不利，岂非节制不立，号令不明，训练不至，器械不精，或中贼之诡计，或自我之贪功，或左右前后自不相救，或进退出入未知其便，或兵多而不能用，或兵少而不能避，或为持权者所逼，或因懦将之所牵，或人马困饥而不能奋，或山川险阻而不能通，此皆将不知兵之弊也。未闻深究致败之由而处置之，虽徒益兵马，亦未见必胜之理。臣之所疑者一也。
　　去春贼至延州，诸路发援兵，而河东、秦凤各踰千里，泾原、环庆不下十程。去秋出镇戎，又远自鄜延发兵。且千里远斗，岂能施勇？如贼已退，乃是空劳师徒。异时更寇别路，必又如此，此不战而自敝。臣所疑者二也。
　　今鄜延副都部署许怀德兼管勾环庆兵马，环庆副都部署【七○】王仲宝复兼鄜延，其泾原、秦凤部署等亦兼邻路，虽令互相策应，然环州至延州十四五驿，直路亦不下十驿；泾原至秦凤又远于此。若一处有事，宜皆发兵赴援，而山路险恶，人马已困，欲责其功，何由可得？臣所疑者三也。
　　四路军马，各不下五六万，朝廷尽力供亿，而边臣但言兵少。每路欲更增十万人，亦未见成功。且兵无节制，一弊也；无奇正，二弊也；无应援，三弊也；主将不一，四弊也；兵分势弱，五弊也。有此五弊，如驱市人而战，虽有百万，亦无益于事。臣所疑者四也。
　　古人教习，须三年然后成功。今之用兵已三年矣，将帅之中，孰贤孰愚，攻守之术，孰得孰失，累年败耱，而居边要者未知何谋。设更数年，或未罢兵，国用民力，何以克堪？若因之以饥馑，加之以他寇，则安危之策，未知如何。臣所疑者五也。
　　今言边事者甚觽，朝廷或即奏可，或使定夺以闻，或札下逐处，或不令下司。前条方遂施行，后令复即冲改，胥吏有钞录之劳，官员无看详之暇，边阵军政，一无定制。臣所疑者六也。
　　夏竦、陈执中，皆朝廷大臣。凡有边事，当付之不疑。今但主文书、守诏令。每有宣命，则躀录行下，如诸处申礏，则令候朝廷指挥。如此，则何必以大臣主事。臣所疑者七也。
　　前河北用兵，减冗官以省费。今陕西乃日增员，且如制置青白盐使副、招抚蕃部使臣等十余员，所占兵士千余人，请给岁约万缗。复有都大提举马铺器甲之类，又诸州一例招到新兵克敌、制胜、保捷、广锐、宣毅等指挥，久未曾团立教阅，但费军□，无益边备。臣所疑者八也。
　　国家竭财用以赡军，今军士有手艺者，管兵之官，每指挥抽占三之一。如延州诸将不出，即有兵二万，除五千守城之外，其余止一万五千。若有事宜，三日内不能团集，况四十里外便是贼境，一有奔冲缓急，何以枝梧？臣所疑者九也。
　　陕西教习乡兵，共十余万人，其中无赖之辈，名挂尺籍【七一】，心薄田夫，岂无奸盗杂于其中？苟无措置，他日为患不细。臣所疑者十也。
　　乞暂许臣赴阙面陈利害，如以臣言狂率不可用，则乞重行降黜之。
　　不报。
　　辛亥，诏以冬至有事于南郊。时议者或谓西兵未息，请罢大礼，上不许。
　　壬子，翰林学士王尧臣兼龙图阁学士。本传不载。
　　诏自今内侍省押班及带御器械阙员，并以历边任有功者补之。
　　又诏陕西都部署司，边兵未经教阅者，权移近里州军，俟训练精熟，乃遣戍边。
　　癸丑，上谓辅臣曰：「古之良将【七二】，皆能察士卒之好恶而同其甘苦，故觽心亲附。切闻边臣多执独见，偏裨之属，罕蒙听纳。其密谕朕意，令将佐日夕博议军政，庶下情可通而士乐为用也。」
　　王尧臣又言：「昨安抚陕西，体问得延州、镇戎军、渭州山外三败之由，皆为贼先据胜地，诱致我师，将佐不能守险击归，而多倍道趋利，方其疲顿，乃与生兵合战，贼始纵铁鹞子冲突，继以步奚挽强注射，锋不可当，遂致掩覆。此主帅不思应变以惩前失之咎也。今防秋是时，望敕主兵之官，常训练军马，远设探候，遇贼入界，先度远近，俟立定营寨，然后量敌奋击，毋得轻出。」诏以其言戒边吏。
　　甲寅，夏竦言乞调兵夫修浚鄜州城隍。诏以城隍近方修治，必须营葺，止役本处兵士，毋得调夫料物。此据朔历。
　　广南西路转运司奏宜州蛮屡扰边，已发军士防御。诏增宜州戍兵。此据朔历。
　　知制诰□育言大臣、宗室之丧，自今须大敛成服，然后请车驾临奠。事下太常议，乃云：「天子临丧，礼不可缓。若奏讣在交未前，即当日出；未后，则以次日。」从之。
　　乙卯，诏言边事补班行者，自今不许换文资。
　　丙辰，知永兴军、吏部侍郎范雍兼管勾陕西转运司计度粮草公事，仍加资政殿学士。加资政在戊午日，今并书。
　　命秘书丞、通判同州蒋偕与环庆都监王怀端同招抚蕃落，用田况之言也。王怀端，初不见是何官职，按范仲淹庆历二年六月奏称环庆驻泊都监、权都巡检王怀端，今用之。
　　资政殿学士、尚书右丞、知应天府盛度为太子少傅致仕。度寻卒，赠太子太保，谥文肃。度卒在八月辛巳，今并书。
　　己未，中书、枢密院言：「昨降宣命，陕西三路屯聚重兵。近据逐处累乞添兵。朝廷去年差拨军马赴陕西约三万人，已是河北、河东多方徱那，即今实难抽点。欲令陕西都部署夏竦更将逐路新募及续配兵士防守城寨，更易精卒屯聚，不足，即以便宜谋画，管不篅事【七三】。」从之。此据朔历。
　　降江南东路转运使、司勋员外郎王骘知密州，以本路体量安抚方偕言骘在部掊刻故也。
　　复前金部郎中李宗简为主客郎中，宗简母朱氏上真宗赐其父伉手诏，特复之。
　　诏诸路，本城厢军军员阙马，听自市三岁以上十三岁以下、高四尺一寸者，官用印附籍，给刍粟。
　　辛酉，陕西经略安抚招讨副使曹琮言，近招诱堪坡界青鸡川等处戎人内属，请下秦凤路部署司常加存抚，其酋长能立劳暛者，优与补官。又请三都谷至渭州静边堡路置堡寨，控扼贼马。并从之。
　　两浙转运司始奏鄂邻叛状，且言已发兵捕逐之。
　　壬戌，置万胜军二十指挥，选神勇、宣武、虎翼诸军之在营年四十五以下者为之，立神勇之上。朔历在己未，今从实录。
　　甲子，诏将来南郊，髃臣毋得请加上尊号。
　　乙丑，右正言、直史馆梁适同修起居注，太常博士、直集贤院、判度支勾院、同修起居注杨察为江南东路转运使。六月壬辰，当考。
　　诏鄜延路部送保安军小胡等族巡检、内殿承制、合门祗候胡继谔赴京，仍令部署司择诸族酋长才勇者代继谔领其觽，以知延州庞籍言继谔诛剥蕃部，其下多怨讟故也。及继谔至京师，陕西转运使卞咸乃言边人颇思继谔，因以继谔为虢州都监，不复加罪。授继谔虢州都监，十月庚寅，今并书。
　　丙寅，中书言，比闻有浮薄之人撰长韵诗以谤大臣，请下开封府，募告者赏钱三十万，愿就官者亦听，从之。欧阳修从谏集云：前年宋庠等出外，时京师先有无名子诗一首传于中外，寻而庠罢政事，疑即此诗也。
