<!-- { "loadSidebar": true } -->
　　戊寅，刑部员外郎、兼知杂御史段晔言：「髃臣外任官满，多以焚黄、省亲为名，奏牍不待报而去，有累月不赴朝请者。望自今请告半月者听行，半月以上者奏裁。」从之。（实录、本志并如此，纪独云诏外任官解秩者，许便道省亲展墓，恐与此少异也。当考。）
　　己卯，出太宗游艺集并亲制乐曲、九弦琴五弦阮谱，付史官及太乐署。
　　庚辰，以枢密直学士、给事中李士衡为河北都转运使。先是，上曰：「议者言士衡用河北钱五十万贯助东封，致令管内阙乏。」丁谓曰：「士衡贡东封见钱止十万余，即薪鰖总计五十万尔。」上曰：「官吏艰于经画，辄以此为辞，当复任士衡，责其集事，以塞觽多之言。」故有是命。其后积粟塞下，至巨万斛。或言粟腐不可食，朝廷遣使取视之，而粟不腐也。
　　诏淮南诸州所给饥民糜粥【一九】，俟麦登乃止。
　　判大理寺王曾言，自咸平编敕后，续降宣敕千一百余道，及杂行者又三千六百余道，条件既觽，检视尤难，望遣官删定。乃诏曾与翰林学士陈彭年等同加详定。
　　壬午，有司请开置望春门，上以宫观功役未毕，罢之。
　　丙戌，诏诸州死罪情理可悯及刑名可疑者，报提点刑狱司详察以闻，当付大理寺详覆，无得顾避举驳，致有幽枉。
　　幸新修五岳观，赐官吏器币、工徒缗钱有差。
　　丁亥，诏圣像所经州县，官吏各赐宴设。
　　是月，诏诸厢镇无得擅置刑禁。至道初，禁镇将、厢校妄理词诉捶掠人者。至是，颍州厢校张珪强以鬻牛者为盗，捶掠致死，刑部请申前制。
　　诏应京朝官、诸司使副、三班使臣等差遣出外，缘路馆券，回日于合门送纳，委三司点检，如枉道重迭虚给官物者，具名以闻。（会要四月事。）
　　诏粮料院置诸道幕职、州县官借支料钱文簿，请讫勾凿。初，度支判官祖士衡上言，铨注官讫，吏部格式司移牒三司借支俸钱，三司下粮料院施行，至有候请不及而赴官者，未尝申举，或致欺幸，因请置簿以统之，经百日而不请者，就新任给之。（会要四月十三日，今附月末，或可削去。）
　　五月辛卯朔，上御崇政殿亲录系囚，流罪以下递降一等。
　　壬辰，诏伎术官未升朝特赐绯紫者，勿佩鱼。
　　诏权罢今岁贡举。
　　癸巳，权知开封府刘综言：「本府鞫罪，刑名有疑者，旧例遣法曹参军诣大理寺质问，参酌施行。近日止移牒，往复多致稽缓，请循旧例。」许之。
　　辛丑，国子监新修御书阁有赤光上烛，长尺许，判监孙奭以闻。（孙奭数上疏谏祥瑞【二○】，今亦为此，不知何故。按降圣记五月壬寅，王旦等奏八日、九日、十日、十一日、十二日，圣像船有鹤徊翔，向敏中等表贺。及国子监所奏今月十一日夜，祭告官工部郎中、直史馆高绅、奉礼郎钱暧【二一】、说书官前德州安德县【二二】令滑文演等同见新修御书阁东北角二条柱上，有光约一丈已来，至二夜三点方散。并请宣付史馆，诏从之。初无孙奭姓名，而实录所书独如此。当考。）
　　先是，丁谓等自建安军奉玉皇、圣祖、太祖、太宗四像，各御大舟，迎奉使副分侍玉皇、圣祖，都监于太祖、太宗舟检校。舟上设幄殿，皆有内侍主供具。夹岸黄麾仗二千五百人，鼓吹三百人。别列舟十艘，载门旗【二三】、青衣、弓矢、殳□、道觽、幢节。所过州县，道门声赞，鼓吹振作，官吏出城十里，具道释威仪音乐迎拜。所过禁屠宰七日，止行刑二日。遣迎奉大礼使王旦诣应天府酌献、奏青词，宗室至故驿、髃臣至通津门奉迎。先于京城升桥北设幄殿、大次、宫悬。甲辰，圣像至，上斋于长春殿，百官宿斋于朝堂。乙巳，上笃冕朝拜，髃臣朝服，陈玉币、册文酌献。具大驾卤簿，自宫城东出景龙门至玉清昭应宫，大礼等五使前导，载像以平盘辂，上加金华盖之饰，以「迎真」、「迎圣」、「奉圣」、「奉宸」为名。每乘二内臣夹侍，其缨辔马色【二四】，玉皇、圣祖以黄，太祖、太宗以赤。上具銮驾，先由宫城西出天波门，就宫门望拜，权设幄奉安，择日各升本殿。丙午，髃臣称贺，曲赦京城、建安军、扬州、高邮军、楚泗宿亳州，死罪囚降一等，流以下释之。升建安军为真州，镕范圣像之地，特建为仪真观。真州放今年夏税十之三、屋税十之二。圣像所过州军，放夏税十之一。淮南灾伤处，去年秋税并蠲之。
　　己酉，诏玉清昭应宫自今不得以荤茹入，如有宴设，即就他所。
　　赐迎奉圣像官、行事官金币有差。
　　辛亥，升真州为上州，月给酒洎公用钱如泗州例。诏淮南诸州应缘玉清昭应宫所差民匠，月给其家米，人一石。
　　丁谓等请以恭孝太子、魏懿王院增建景灵宫，许之。
　　甲寅，修怀远驿为南宅，赐皇从侄惟正等。（惟正，德昭长子。）
　　乙卯，诣玉清昭应宫谒圣像。
　　度支员外郎陈世卿罢荆湖北路转运使归朝，屡述溪洞利害。上召对，颇器其才。复言愿效用于繁剧。会知广州邵晔疾甚，朝议择人代之。丙辰，授世卿秘书少监、知广州，赐金紫。世卿至州，奏除计口买盐之制，人甚便焉。
　　丁巳，以圣像至京，遣知制诰路振、龙图阁待制查道奏告诸陵。
　　己未，翰林学士、右谏议大夫、知制诰李宗谔卒。上甚悼之，谓宰相曰：「国朝将相家，能以身名自立不坠门阀者，惟李昉、曹彬尔。宗谔方期大用，不幸短命，深可惜也。」因厚赙其家。子昭遹昭述、弟宗谅并迁官。及玉清昭应宫成，又录其幼子。仍给俸终丧。
　　宗谔风流儒雅，有酝藉，内行淳至，事继母以孝闻。二兄早卒，奉嫂字孤，闺门之内，儿无常父，赏延所及，必先髃从，及殁而己子有未仕者。好贤銟善，荐拔寒素，士大夫皆归仰之。（记闻载王旦引宗谔参政，已附见五年九月。江休复云钦若说旦乞厚赙宗谔家，上顾曰：「宗谔大欠卿债。」旦乃知为钦若所卖，遂邑邑至薨。按天禧元年九月旦始卒，距此尚五年，恐休复误也。若谓钦若缘□植事邑邑至薨，则恐有之，旦必不尔。今不取。）
　　诏三班院自今引见差遣使臣，内有疾患者，并附龏色开说进呈。先是，选使臣任使，引对日，乃有盲跛者，故降是诏。
　　诏：「诸州路走马承受使臣，多有踰越及受财贿，事发被劾，皆称面曾闻奏，因缘生奸。自今合奏公事，并须明具札子进纳，不得辄凭口述。」（五月末事。）
　　六月甲子，监察御史张廓上言：「天下旷土甚多，请依唐宇文融所奏，遣官检括土田。」上曰：「此事未可遽行。然今天下税赋不均，富者地广租轻，贫者地蹙租重，由是富者益富，贫者益贫，兹大弊也。」王旦等曰：「田赋不均，诚如圣旨。但改定之法，亦须驯致。或命近臣专领，委其择人，令自一州一县条约之，则民不扰而事必集矣【二五】。（张廓，未见。）
　　赵州言：「圣像玉石船经州之石桥，河水浅□，有黑龙鼓浪以进船，凡历三滩。船既渡，河水浅□如故。」诏遣官致祭。
　　诏宰臣、参知政事、枢密使副依旧用凉伞。先是，有司定仪，惟宗室得用，辅臣悉罢，故特有是命。
　　乙丑，令环州修城材料有余者覆护之，备修营舍，自今不得配率。上以是州极边，不产材木，凡有所须，即于内地科折，踰越险阻，辇致甚艰故也。
　　丁卯，夔州路转运司言，西南蕃遣二百余人诣阙修贡，诏许其牙职至京，余令以所贡输黔州，就加支赐。
　　戊辰，幸开宝寺，谒舍利塔，赐名曰灵感，表瑞异也。
　　己巳，国子监御书阁上梁，诏近臣临观设会，上作七言诗赐之。
　　翰林学士、户部郎中、知制诰杨亿尝草答契丹书，云「邻壤交欢」，上自注其侧，作「朽壤」、「鼠壤」、「粪壤」等字，亿遽改为「邻境【二六】」。明日，引唐故事，学士草制有所改为不称职，亟求罢，上慰谕之。他日，谓辅臣曰：「杨亿真有气性，不通商量。」及议册皇后，上欲得亿草制，使丁谓谕旨，亿难之。因请三代，谓曰：「大年勉为此，不忧不富贵。」亿曰：「如此富贵，亦非所愿也。」乃命它学士草制。（江休复杂志云改命陈从易。按从易当此时为馆职，不应草制。黄庭坚思贤诗云「改命陈彭年」。按彭年当此时亦未入翰林，或特旨另撰，如张齐贤封除目与黄夷简、曾致尧例，则不可知。然江、黄【二七】所记姓名，必有一误，今但云改命它学士草制。更须详考之，尽得当时人文集检讨，亦可推求其姓名也。）
　　亿虽频忤旨，恩礼犹不衰。王钦若、陈彭年等深害之，益加谮毁，上意稍怠。亿尝入直，忽被召至禁中，既见，赐坐，从容顾问，徐出文□数箧以示亿曰：「卿识朕书迹乎？此皆朕自起草，未尝命臣下代作也。」亿皇恐不知所对，顿首再拜趋出，知谮者之言得行，即谋退遁。
　　亿有别墅在阳翟，亿母往视之，会得疾，亿遂留谒告牓子与孔目吏，中夕奔去。先一日，上闻亿母病，遣使者以汤药、金币赐之，使者及门，则亿既亡去矣。朝论諠然，以为不可，上亦谓辅臣王旦等曰：「亿侍从官，安得如此自便？」旦曰：「亿本寒士，先帝赏其词学，寘诸馆殿，陛下拔擢至此。责以公议，诚为罪人。赖陛下矜容，不然，颠踬久矣。然近职不可居外地，今当罢之。」上终爱其才，踰月，命弗下。
　　亿素体羸，于是称疾，请解官。辛未，以亿为太常少卿、分司西京，仍许就所居养疗，候损日赴任。（黄庭坚云：改命陈彭年草制，命下之日，亿全家奔阳翟。按立后在去年十二月，亿以今年五月出奔，其出奔不缘此也。欧阳修所记与江休复□同，今用之。钱惟演金坡遗事载亿以五月二日奔阳翟，使者及门，始知亿已亡去，则汤药、金币非亿去后始赐也。本传云亿不待报行，上亲缄药剂洎金帛赐之，盖饰说也。今用惟演所载，庶得其实。亿既亡去，朝论即諠然，王旦等乞罢其近职，此命当亟下，乃自五月二日至今月辛未，几四旬始责降，真宗爱才容直之盛德，于此可见，而实录、正史并皆脱略，深可惜也，今特着之。亿称疾求罢，因授分司，本传当不谬。又云有嗾宪官弹亿者，则恐未然。宪官盖姜遵也，弹亿在明年八月亿除汝守时，分司之授，初不见宪官举劾，疑本传别有所据，当考。）
　　中书门下请依宗正寺所奏，降皇后三代父母名氏编入属籍，诏从之。
　　先天、降圣节日，令天下以延寿带、续命缕、保生酒更相赠遗。
　　秦州言知州、枢密直学士、左司郎中李浚卒。上语近臣曰：「天水边要，宜速得人。」马知节言：「北作坊使、鄜延钤辖张志言可任。」上然之。壬申，授左骐骥使，就命知秦州。志言寻改名佶。
