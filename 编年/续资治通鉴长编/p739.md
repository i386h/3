<!-- { "loadSidebar": true } -->
　　诏虞部郎中、权发遣理欠凭由司张宗道，驾部郎中、权发遣户部判官王休复，屯田郎中、三司勾当公事胡宗道，鎫送审官东院，以御史蔡确言其不材故也。日录，五年五月六日更详之。
　　枢密副使□充言：「窃见在京及诸路州军断配军民，其中多为寒馁所迫，冒犯刑辟，窜伏他所，或遇冬寒上道，被创露肌肤，得活者十无一二。国家缘情立法，重轻具有常科，苟元犯止于配流，而必置之死地，殆非圣朝好生、钦□庶狱之意。欲乞自今杂犯配军所坐不至巨蠹者，每遇十一月后断刺讫，且留本处工役，至二月即递送所配州军。其已配未发，遇恩降，鎫依元断。如愿便之配所者，亦听。首获逃军，当递还本所者，准此。」从之。旧纪书诏罪人遇冬流配者，至中春乃遣。新纪因之。
　　丁丑，提举诸司库务勾当公事、右赞善大夫吕嘉问权发遣户部判官，编修删定南郊式，详定库务利害。
　　戊寅，手诏：「天下州军上供兵器，在仁宗时尝有指挥上罢。有司奉法不谨，逮今时有至者；又率皆苦恶，枉费牙钱运致。其令司农寺取索上供，所在一切罢之。」
　　己卯，侍御史知杂事邓绾言：「国家治平百余年，虽有国子监粗容春秋释奠斋庖之室，其中不足以容一生员【二七】。至于太学，即未尝营建，止是假锡庆院西北隅廊屋数十间，逼窄湫陋，生员才满三百人，即无容足之地；又官司未尝葺治，致使生员自相率敛，以葺补倾漏，因此限其员数不令过三百。欲乞赐锡庆院以为太学，仍修武成王庙以为右学，上以拟三王四代胶庠序学东西左右之制，下则无后于汉、唐生员学舍之盛。」诏将作监丞宋靖国、权发遣户部判官吕嘉问相度以闻。后靖国等言：「准诏改锡庆院为太学，修武成庙为右学。臣等今相度取太学锡庆院、朝集院、殿前都虞候廨舍为上舍、内舍、外舍讲堂及掌事人斋舍。自朝集院西廊以东，通殿前都虞候廨舍及天圣院为锡庆院、朝集院。」从之。以锡庆院广太学，旧纪在十一月丁酉，新纪因之，今并书。
　　庚辰，诏：「自今吏民犯杖以下，情可矜者，听赎钱以充助役。不当赎而赎者，监司纠正之。」
　　诏泸州合江进士鲜于之邵，令本州岛给钱五十千乘驿赴阙，委中书召问，量材录用。以侍御史知杂事邓绾言之邵尝进本州岛差役利害文字，其陈利病皆可施行故也。
　　枢密院请降宣下汴口，踏逐年来开汴口处【二八】。上批：「近差杨永钊、周良孺同勾当汴口使臣踏逐，就用旧处，中书已施行，此宣更不须降，仍自今责令都水监遵守。祖宗以来，汴口每岁随河势向背，改易不常，其处于春首发数州夫治之。」
　　河阴同提举催促辇运、都官郎中应舜臣上言：「汴口得便利处，可岁岁常用，何必屡易，公私劳费？盖汴口官吏欲岁兴夫役，以为己利耳。今訾家口在孤柏岭下最当河流之冲，水必不至乏绝。自今请常用之，勿复更易。或水小，则为辅渠于下流以益之；大，则开诸斗门以泄之。」王安石善其议，擢舜臣权发遣盐铁判官，于是汴口即用旧处。应舜臣未详何许人，四年六月，自河阴提举催促辇运与提举诸司库务勾当公事贾丙□□，鎫权发遣盐铁判官。据司马光日记云，王安石善其议，擢舜臣权三司判官，即此事也。诏汴口即用旧处，此据御集，在十月而空日，今附月末。五年五月十三日，周良孺迁官，可考。
　　是月，废汉阳军为汉阳县，汉川县为镇，鎫隶鄂州。省恩州清阳县入清河。又省庆州华池、乐蟠二县，置合水县。
　　河溢卫州王供埽【二九】。此据河渠志十月事。
　　注　　释
　　【一】及铨曹合注官人「合」原作「舍」，据阁本及宋会要选举一三之一四、长编纪事本末卷六七裁定臣僚奏荐改。
　　【二】入优等者依判超例升资「超」原作「起」，据同上宋会要及通考卷三四选举考改。
　　【三】即历任有举京官职官县令五人者与免试注官阁本、活字本及长编纪事本末卷六七裁定臣僚奏荐均同。宋会要选举一三之一五作「即历任有京官、职官、县令举主共及五人者，亦与免试放选注官」。通考卷三四选举考、宋史卷一五八选举志均作「若历任有举者五人，自与免试注官」。疑「举」下脱「主」字。
　　【四】许投状乞试「状」字原脱，据宋会要选举一三之一五补。
　　【五】博尽觽欢通考卷一二职役考、宋史卷一七七食货志均作「博尽觽议」，疑是。
　　【六】于是条谕诸路曰「谕」原作「论」，据同上二书改。
　　【七】以其钱同役钱随分数给之原作「以其钱同役钱给」，据同上二书补。
　　【八】即用旧定分数为投名衙前酬銟「名」原作「明」，据同上二书改。
　　【九】衙司县吏「司」原作「前」，据同上二书改。
　　【一○】以用则奏上疑误。通考卷一二职役考作「以其府界所行条目奏上之」。宋史卷一七七食货志作「奏上府界所在条目」。
　　【一一】中等并一县输原作「中等并为一输」，据同上二书删补。
　　【一二】析居者随所析阁本、活字本均同。通考卷一二职役考作「析居者随所析而升降其等」。宋史卷一七七食货志作「析居者随所析而定，降其等」。
　　【一三】又诏责郡县同上二书「又」均作「乃」。
　　【一四】衙前仍供抵拟同上二书均作「衙前仍供物产为抵」。
　　【一五】为法备具「具」原作「其」，据阁本、活字本及同上二书改。
　　【一六】帝是侁议「帝」字原脱，据同上二书补。
　　【一七】而李瑜率二十三万缗有奇「二十三」，阁本、活字本及长编纪事本末卷七○役法、通考卷一二职役考、宋史卷一七七食货志均作「三十三」。
　　【一八】及二三百者阁本、活字本均同。长编纪事本末卷七○役法作「及三四百者」，疑是。
　　【一九】则免最下等户「则」原作「侧」，据阁本、活字本及同上书改。
　　【二○】盖欲实军储于边郡「军」字原脱，据宋会要食货七○之一二补。
　　【二一】十万余石同上书作「十万三千余石」。
　　【二二】外舍无员据上下文意，「员」上疑脱「定」字。
　　【二三】利其草粟之余与傔兵衣粮「兵」字原脱，据宋会要兵二四之一九补。
　　【二四】圉人侵扰闾里棚井「圉人」原作「园又」，据同上书及长编纪事本末卷七五马政改。
　　【二五】此以不下槽故无耗同上长编纪事本末「此」作「比」。
　　【二六】此必小臣刻薄有以误陛下者长编纪事本末卷五九王安石事迹上、续通鉴卷六八「小臣」均作「小人」。
　　【二七】其中不足以容一生员宋会要职官二八之八作「不足以容诸生」。通考卷四二学校考作「而生员无所容」。
　　【二八】踏逐年来开汴口处阁本、活字本「年来」均作「来年」，疑以「来年」为是。
　　【二九】王供埽「王」原作「正」，据宋会要方域一五之八、宋史卷九二河渠志改。
续资治通鉴长编
卷二百二十八
卷二百二十八
　　起讫时间 起神宗熙宁四年十一月尽是年十二月
　　卷　　名 续资治通鉴长编卷二百二十八
　　帝　　号 宋神宗
　　年　　号 熙宁四年（辛亥，1071）
　　全　　文
　　十一月壬午朔，权襄邑县都监杨复为开封府界东路都巡检兼教阅保甲，仍令提点司访察诸县巡检有不练武艺者，奏选官代之。去年十二月【一】乙丑，初立保甲法。今年八月二日，可考。九月二十四日，初习武艺。
　　诏：应朝廷擢用才能、赏功罚罪，事可惩劝者，中书、枢密院各专令检正、检详官一员月以事状送进奏院，篃下诸路。旧纪书诏以赏功罚罪事可惩劝者，颁告天下，新纪因之。
　　又诏审官东院每季具知州军、通判阙，及合入知州、通判人姓名功状赴中书，委中书审问，主判官详察人材，不以次选差。旧纪书诏审官东院季拟知州、通判上中书审差，新纪不书。
　　广南西路经略司言：「交州刘纪见领二百余人在顺安州及引带交人未见其数。」上批：「近累探报广源州蛮贼聚集，讫无实状，使溪峒之民日不安居，恐贼情狡狯，故虚传事势，惊动人情，因得胁迫使人归己，黄仲卿、卢豹是也。若久不处置，事理不便。可令萧注速遣官往体量处置，无令长成边患。」
　　诏以将作监专领在京修造事，选置判监一员、同判监一员、监丞或主簿两员、勾当公事两员。以嘉庆院为监。虞部员外郎、权发遣户部判官范子奇权判监，太子中允、检正中书礼房公事向宗儒同判监。会要载此事在癸未日。按范子奇判将作监，实录乃在壬午日。今从实录。向宗儒同判在乙酉日，今并书之。六年六月二十七日，初置军器监。
　　诏江淮发运使举官，无得过本路转运使副所举之数。
　　集贤院学士、史馆修撰、判秘阁宋敏求转对，言：「伏见前代崇建册府，广收典籍，所以备人君览观而化成天下。今三馆、秘阁各有四部书，分经史子集。其书类多讹舛，虽累加校正，而尚无善本。盖雠校之时，论以逐馆，几四万卷。卷数既多，难以精密。务存速毕，则每帙止用元写本一，再校而已，更无兼本照对。故藏书虽多，而未及前代也。臣欲乞先以前汉书艺文志内所有书，广求兼本，令在馆供职官重复校正。校正既毕，然后校后汉时诸书。窃缘战国以后，及于两汉，皆是古书，文义简奥，多有脱误，须要诸本参定。欲乞依昨来七史例，于京师及下诸路藏书之家，借本誊写送官。俟其已精，以次方及魏、晋，次及齐、宋以下，至唐则分为数等，取其甚者加校正，三馆皆置之，庶几秘府文籍得以完善。臣以愚陋而忝职儒馆，谨以职事而言之，无补大猷，伏增战汗。」事竟不行。敏求集有此状云：准御史台告报，十一月一日文德殿视朝当转对。今附本月日。八月十七日诏【二】，当考。
　　癸未，三班借职王元规言其父内藏库副使嵩，庆历中尝为种世衡遣入西界，间疏其君臣，因之元昊族其用事者，遂纳款，乞特追赠。授元规三班奉职，弟元礼三班借职。王嵩事，具庆历五年五月【三】、皇佑元年十一月。
　　枢密院言：「在京兵不足，岁常取于诸路。诸路兵失其土性，远行趋役，疾患者多。而江淮兵士尤不可赖，及放冻归，道毙相属。至于起发增给口食，费亦不少。今略计三年，用外军岁不过七千人，而东西八作司壮役指挥最为得力，又廪给稍优。欲于在京及开封府界、京东西、河北招少壮军士及召募厢军本城、牢城愿投换者，并配缺额壮役指挥。仍令在京诸司配杂犯罪人情理不至深重者，以次填杂役指挥。」从之，仍令权判将作监范子奇专提举招换。兵志所载与实录同，但稍略耳。
