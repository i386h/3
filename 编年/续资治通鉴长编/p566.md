<!-- { "loadSidebar": true } -->
　　又诏湖南邻溪峒诸县，其令本路安抚、转运司举官为知县，骞满京朝官免入远，选人与免选。
　　癸未，西京作坊使、高州刺史王道卿为西上合门使。初，道卿以父贻永罢枢密使恩例，后二年除合门使。至是，道卿又自援大长公主子孙类多历横行，故未满骞特迁。
　　甲申，雪。
　　梓州路转运使司请徙昌州富顺县驻泊捉贼使臣于泸州纳溪寨，半岁一更，从之。
　　乙酉，遣官谢雪。
　　文思副使柳涉言，诸路兵官自今乞定所领亲兵数，如经战阵陷失主将者，皆以军法论，从之。
　　丙戌，诏宗正寺，故事属籍十年一修，今虽及八年，而宗支蕃衍，其增修之。
　　知制诰刘敞言：「臣昨闻□充出官，冯京落职，将谓其人所行实有过当，所言实有不可，是以触忤圣意，不蒙矜恕。及于延和殿奏事，面奉宣谕，充乃是振职【二二】，京意亦无他，中书恶其太直，不与含容，臣窃惊骇，不觉愤咽。前古以来，惟有人主不能容受直言，或致窜谪臣下。今陛下慈圣好谏，□大如此，不知中书何故不务将顺圣德之美，须要排逐言者！今四方之人，不知本末，反谓陛下不能听谏，口谤腹非，所损不小。且如此事，陛下心所不怒【二三】，中书却欲必行，乃是蔽君之明，止君之善，侵君之权，增君之过，依势作威，惊动朝觽【二四】。今后虽有不公不直【二五】，人不敢言，得以利己，得以罔上，陛下不可不深察也。臣按六经旧史，大臣蔽君之明，止君之善，侵君之权，增君之过，皆为不忠，陷于刑诛。况今时人情远不如古，若闻陛下欲为善而牵于大臣，大臣欲作威而不惮陛下，则必相率背公向私，奔走权门矣。此风一动，此势一失，是为君与臣同国，圣人之至戒也。鲁僖公时，频致天旱，春秋谓因公子遂专权之应。而洪范五行：僭则常旸，蒙则常风，下侵上则山崩、地震、日月薄蚀。如今者此事逆于伦理，必恐感动阴阳，或能遂致灾旱、风雾、山崩、地震、日月之眚，望陛下留神，深察此言。臣以浅近，荷陛下厚恩，不敢不思报，然窃恨此一事，近世未有，臣虽口陈，未能详尽，谨手书具奏以闻。」
　　敞又言：「臣前论□充、冯京谪官，面蒙宣谕本末，臣即言若如此，则是大臣蔽君之明，专君之权，而擅作威福也。必恐感动阴阳，有地震、日蚀、风雾之异。今臣窃闻镇戎军地震，一夕三发，去臣所言五日之内耳。又京师雪后昏雾累日，复多风埃，太阳黄浊，此皆变异之可戒惧者也。臣所以先知必然者，按五行志云『臣事虽正，专之必震』，况其不正乎！又尚书洪范『蒙，恒风若』，而京房易传『臣之蔽君，则蒙气起』。臣以此数者合之，故知必有异也。然皇天保佑陛下，至深至厚，是以灾异随事辄应，欲望陛下睹变自戒，永绥四方也，不可不思，不可不忧。今陛下推诚委信大臣，而大臣依势作威，政事不平，如此甚觽，在外畏惮，已非常时。陛下宜深究天地之意【二六】，收揽威权，无使聪明蔽塞，法令不行，则足以消伏灾异矣。臣前已奏陈，再述所闻【二七】，特乞留中，详加省览。」敞以十一月十一日庚午奏事延和殿，后五日，当是甲戌，冬至日也。镇戎地震，实录不书，因附敞言于十一月末，更须考详删修。
　　十二月癸巳，太常少卿、直史馆张子宪为光禄卿。子宪当迁谏议大夫，而中书以为谏议大夫不可多除，因除光禄卿。故事，大卿监无带馆职者，遂落职；后四骞，乃与赵良规等复俱贴职。子宪还贴职，在嘉佑三年三月。
　　诏陕西、河东经略司造披□韦裘以备军兴。
　　甲午，赐广州捕黎贼军士缗钱。
　　丁酉，赐传法院译经三藏大师法护为普明慈觉传梵大师。法护，西天僧，有戒行，特以六字师号赐之。
　　庚子，翰林学士王洙，太常少卿、直集贤院掌禹锡【二八】上皇佑方域缋图。
　　知并州韩琦，以疾奏乞太医齐士明，而翰林医官院言士明当诊御脉，不可遣，上立命内侍窦昭押士明往视之。
　　甲辰，诏审官院，自今内外官有酬奖处代迁，毋得复入有酬奖处。
　　丙午，诏司天监天文算术官，自今毋得出入臣僚之家。
　　髃牧司言：「旧制，陕西、河东路十七州军市马。自西事后，止置场于秦州。今内外诸军皆阙马，欲请于环庆州、保安军、德顺军仍旧市马。」从之。
　　丁未，殿中丞、直秘阁司马光上古文孝经，诏送秘阁。
　　己酉，如京使、果州团练使、入内都知张惟吉卒，赠保顺军节度使，谥忠安。惟吉任事久，颇见亲信，而言弗阿徇。温成治丧皇仪，惟吉争不能得，宰相既导谀，惟吉顿足泣下。
　　壬子，诏河北、京东转运使，同诣郓州铜城镇海口，审度黄河高下之势，如兴工后，水果得通流，即条具利害以闻。开铜城、塞商胡议，自郭劝等始，见皇佑元年二月。河北，周沆、燕度；京东，陈宗古也。沆有论列，当附开六塔时。
　　癸丑，诏自今内侍传宣，先令都知札报，被受者覆奏。
　　殿中侍御史赵抃言：据赵抃南台集，此章以二十四日上。二十四日，癸丑也。「臣窃闻宰臣陈执中本家，捶挞女奴迎儿致死，开封府见检覆行遣，道路喧腾，髃议各异。一云执中亲行杖楚，以致毙踣，一云嬖妾阿张酷虐，用他物殴杀。臣谓二者有一于此，执中不能无罪。若女使本有过犯，自当送官断遣，岂宜肆匹夫之暴，失大臣之体，违朝廷之法，立私门之威！若女使果为阿张所杀，自当禽付所司，以正典刑，岂宜不恤人言，公为之庇！夫正家而天下定，前训有之。执中家不克正，而又伤害无辜，欲以此道居疑丞之任，陛下倚之而望天下之治定，是犹却行而求前，何可得也？顷年晏殊尝以笏击从人齿落，陛下不以殊东宫之旧而轻天下之法，故实时罢殊枢密院，出知应天府。今执中连挠病告，坚求乞骸，进无忠勤，退失家节，伏望陛下特赐宸断，允其所请，罢免相位。台鼎瞻望之地，宜择有贤德者朝夕翊亮大政，则陛下垂拱仰成，无焦劳之念矣。
　　初，执中家女奴死，移开封府检视，有疮痕，传言嬖妾张氏笞杀之，抃即具奏，而执中亦自请置狱。诏太常少卿、直史馆齐廓即嘉庆院鞫其事。廓寻被病，改命龙图阁直学士、左司郎中张□，又改命给事中崔峄。既而追取证佐，执中皆留不遣，抃及御史中丞孙抃共劾之。已而有诏罢狱，台官皆言不可，翰林学士欧阳修亦以为言。逮执中去位，言者乃止。诏罢狱，不得其时，或明年二月初，今载附此【二九】。勘官先差齐廓，明年正月，因赵抃言廓病心风，改差张□，寻又差崔峄及曹观。前后凡四员，此据孙抃劾陈执中第二章。国史但记崔峄，不知张□何故亦不竟此狱。既差崔峄，又差曹观，皆不详其事，当考。
　　孙抃初在翰林，尝至中书白事，系鞋登政事堂。执中见之不悦，且责吏不以告。抃曰：「学士见宰相以客礼，自有故事，况我以公事来，若有私祷，则足恭下颜，所不惮矣。」执中不能平。
　　及迁中丞，执中实专政柄，每裁处大事，多出独见，同列无敢抗者。抃屡言其失，曰：「幸陛下以臣章示执中，使凡事须觽论复熟，然后奏禀施行。」执中见章，益不喜。一日，赐宴都亭驿，坐席相近，酒间，执中微语抃曰：「观中丞近日封章，意颇不见容。老夫耄矣，行当引去。」因指其座曰：「此中丞即日之地，幸无亟相侵也。」抃俛首不答，退而语人曰：「陈公之言甘，其心可见矣。」
　　甲寅，益州布衣张纵为本州岛助教。纵，双流人，通经术，善属文。性澹泊，屏居林泉，以养生治气为事，尤深于太玄，着发隐三篇，讲疏四十五卷。田况上其发隐，特录之，纵辞不拜。嘉佑四年十一月，赐纵处士号。
　　乙卯，契丹国母遣始平节度使、左监门卫上将军耶律昌世，宁州观察使冯见善；契丹遣彰圣节度使、右监门卫上将军萧福延，崇禄卿案原本作崇福卿，误，今据辽史百官志改正。刘九言来贺正旦。
　　丙辰，睦州防御使宗谔上所撰太平盘维录，降敕褒谕。
　　置秦州弓门等九寨蕃落各一指挥。
　　上春秋高，未有继嗣。皇佑末，太常博士张述上书曰：「臣闻漆室之女，有忧国之心，倚楹而叹。臣位于朝【三○】二十五年矣，而区区之虑，不能蚤为陛下建长世之策【三一】，是漆室之不若也，臣实耻之。夫生民之命，系于宗庙社稷之重，而以继嗣为之本。匹夫匹妇有百金之产，犹能定谋托后，事出于素，况于有天下者哉！建隆、干德之臣子，孰不愿太祖皇帝享年亿万者，端拱、天禧之臣子，其心亦莫不若此。然而天地有运行，日月有盈昃，阴阳之数，有闰有章，气至而回，物极而变，理之必然者也。艺祖以神器传太宗，太宗以传真宗，真宗以传陛下。陛下承三圣之业，传之于千万年，斯为孝矣。而春秋四十四，宗庙社稷之继，未有托焉。此臣所以夙夜彷徨而忧也。陛下知此矣，而以嫌疑不决，非孝也。髃臣知此矣，而以讳避不言，非忠也。陛下享天下之贵而不自怠，有天下之富而不自侈，过成康、文景远矣。谓宜默祈天地岳渎，分宠六宫，用均爱施。或未之获，则遴择宗亲才而贤者，异其礼秩，试以职务，俾内外知圣心有所属，则天下大幸。」
　　是岁，复上疏曰：「臣闻『明两作离，大人以继明照四方。』离为日【三二】，君象也。二明相继，故能久照，东升西没，一昼一夜，数之常也。陛下御天下将三纪，是日之正中也，而未闻以继照为虑，臣诚疑之。夫嗣不蚤定，则有一旦之忧，而贻万世之患。历观前世，事出仓卒，则或宫闱出令，或宦官主谋，或奸臣首议，贪孩孺以久其政，冀闇昧以窃其权，安危之机，发于顷刻，而朝议恬不为计【三三】，岂不危哉！」述前后七上疏，最后语尤激切，文多故不具载，上终不以为罪。述，小溪人也。皇佑五年，仁宗春秋四十四，述疏即以五年上。传云皇佑中，误也。
