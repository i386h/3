<!-- { "loadSidebar": true } -->
　　左司郎中、天章阁待制李师中【三】言：「臣闻应天以实者，见于行事；勤民以行者，不以空言。天生愚臣，盖为圣世。文武之道，识其大者；简易之理，求诸天地。陛下早用臣说，则太平之事略已施行。成、康、文、景未足企慕，朝廷阙失，岂待人言而后知之。『天难忱斯』，帝命可畏，旱既太甚，民将失所，今日之事，非有勤民之行，应天之实，臣恐不足以塞天变。一切利害，曾何足数！伏望陛下诏求方正有道之士，召诣公交车对策，如司马光、苏轼、苏辙辈，复置左右，以辅圣德。如此而后，庶几有敢言者。臣泣血雨泪而拜封章，陛下闻臣此言，忍不感悟，臣未尝有一言及钱谷甲兵者，盖知事君以道，直欲以伊尹致君之事为师，不敢以近世有为之君待陛下。及得罪去国，安于报效，并心一意，以望太平，五年于兹，而未免陛下焦心劳思，不有人患，谁兴厉阶。熙宁三年十月师中落待制，知舒州。七年二月复待制，知瀛州，寻罢之，盖罢瀛州不罢待制也。臣欲杀身，无益于事；长叹大恸，昊天不闻。陛下承祖宗之基，求治如此，臣愚不肖，亦未忘旧学。陛下欲为富国强兵之事，则有禁暴丰财之务；欲为代工熙载之事，则有利用厚生之道。有臣如是，陛下其舍诸！」
　　上批：「师中敢肆诞谩，辄求大用。朋邪罔上，愚弄朕躬。识其奸欺【四】，所宜显黜。可责授检校水部员外郎、和州团练副使【五】，本州岛安置，不得签书公事。」王安石甚恶师中，尝欲夺其待制，上未许。及是，吕惠卿请出师中所上疏付外，因摘其语激上怒，遂废斥之。元丰元年四月，师中卒。
　　己亥，诏：「近诸路奏，强□十人以上已十数发，可令提点官司严加督捕，毋致结成髃党。」
　　上批：「市易务遣人往诸路贩易，可问何年月日指挥许令如此。」执政进呈不行。此段朱史签贴云：「一时取问，无行遣前去。」今复存之。御集云：进呈讫。按进呈讫，即是无行遣也。此必因四月十七日曾布言「湖南贩茶，陕西贩盐，两浙贩纱【六】」，故有此问。卒无行遣，应是吕惠卿为吕嘉问蔽匿其事耳。
　　西南蕃乌蛮罗氏鬼主仆夜为银青光禄大夫、知鷧縻姚州。斧望个恕为银青光禄大夫、知鷧縻归徕州。沙取禄路、乞弟鎫为把截西南蕃部巡检。从经制夷事熊本请也。
　　乌蛮有两首领常入省地鬻马，晏子隶淯井监，斧望个恕隶纳溪寨，皆仆夜诸部也。晏子距省地绝近，犹有淯井之阻，斧望个恕近纳溪寨，舟下泸州，不过半日。而二首领常赋晏州山外六姓及纳溪二十四姓生夷。本遣勾当公事邓轸招以爵赏，仆夜、晏子、斧望个恕皆纳贡，愿受王命。本言不鷧縻此两蛮【七】，则诸蛮未易服也。故命之，晏子未及命而死。沙取禄路者，晏子之子也；乞弟，斧望个恕之子也。六年四月二十二日乙未，已载仆夜等名。
　　庚子，知熙州、资政殿学士、左谏议大夫王韶为观文殿学士、礼部侍郎，仍兼端明殿龙图阁学士，赐绢三千【八】。授其子廓大理评事，赐进士出身；次子厚大理评事。秦凤路副都总管、内园使燕达为西上合门使、英州刺史，熙河路照管军马事宜、入内东头供奉官李宪寄昭宣使、嘉州防御使。赏降木征之功也。
　　诏：「近赐钱五十万缗与河北常平司，仍令本司更以五十万缗于缘边州军籴粮，可令两路常平司各具见在钱谷数以闻。」
　　辛丑，太子中允、集贤殿修撰张琥同知谏院。
　　广西安抚司奏请邕州左、右江五寨镇峒民所纳夏税钱布麻皮马价钱等，如愿折纳米者听其便。从之。
　　遣熙河路走马承受长孙良臣往熙州为踏白城阵亡将士作浮图道场七昼夜，命河州收瘗暴骸。
　　壬寅，雨雹。
　　癸卯，又雨雹。
　　中书言：「闻灾伤路分募人工役，多不预示夫数，饥民骤集，或无可兴作。乞下司农寺令诸路依所计工数晓谕入役，免致饥民失所。」从之。
　　权河北西路转运使、司封郎中刘航提举崇福宫。
　　先是，航应诏论时政五事：请削役钱之令，复募法为差法；罢斥程昉，勿以为水官；尽复废县，置令尉，禁保甲藏兵于家；追市易所遣官，勿使贩粟塞下；蠲除不以去官赦降原减之制，以通天下改过自新之路。复议请减法，以明贵贱之分。疏奏，不报。又言：「人君不可轻失天下之心，宜乘时有所改为，则人心悦而天意得矣。」语尤至切，因力奏求罢职，故有是命。
　　文思副使李祥为供备库使，供备库副使刘普、龙骑第一下名都虞候彭孙，本河州髃盗。鎫为文思副使。祥、普以河州守城，孙以章惇言讨蛮贼有功故也。惇又请令孙管押龙猛获级、伤中得力兵员入见，许之。仍令军头司候引呈飞骑、蕃落毕取旨。懿、洽州归明人田宗广为内殿崇班。
　　王安石乞以经义检讨官余中等往江宁府，吏人给食钱外，依例与大将驿料从之。
　　诏观文殿学士王韶特赠二代，其母封永嘉郡太夫人，召入禁中；子妇从入者，皆赐命服。
　　甲辰，都提举市易司吕嘉问升一任。以在京都商税课增羡也。
　　将作监请修大通门外透水槽为钓槽。从之。初，议擢透槽使高，三班借差时习言：「当用土功十余万，又自顺天门至牧养监銽展五桥劳费甚大，乞造软槽，遇船往来钓起。」而都水监【九】以为便利，故用习言。
　　诏熙河路岁计用钱，令秦凤等路转运司、熙河路经略司，用具无事时各一年收支数申中书。自开建熙河，岁费四百万缗，七年以来，财用出入稍可会，岁常费三百六十万缗。此据赵思忠传，朱史削去，签贴云：河湟故地，方二千里，新造之邦，费用固不为多，至于今日，已不烦朝廷供亿。前史官意以广费为非，故妄书此。又云：自合于裁减边费处，相照修入。然讫不曾修入，今撰取附见「具无事时一年收支数」下。邵伯温闻见录云：自开熙河以来，陕西民日困，朝廷财用益耗，独岷州白石、大潭，秦州属县有赋税，余无斗粟尺布，惟仰陕西州郡及朝廷帑藏供给耳。此事当考。
　　荆湖北路转运使、太常少卿、直龙图阁孙构为集贤殿修撰，令久任。权通判辰州、著作佐郎谢麟迁太常博士，换西上合门副使、知沅州、兼缘边溪洞都巡检使。以章惇言构赏薄，及乞换麟官且迁擢之。麟，建州人也。
　　诏河东路阙雨州军长吏访名山灵祠请祷。
　　诏权南剑州判官、国子监勾当公事陈格为秘书丞，漳浦县主簿方希觉为奉礼郎，和州团练副使程嗣直叙大理评事；余减磨勘年有差。以章惇上格等招田元猛功状，故赏之。希觉欺冒，见八年十月十三日。
　　陈州司法参军、律学士王白为中书礼房习学公事，□县尉曾旼、新成都府【一○】户曹参军刘泾为提举修撰经义所检讨。白，开封；旼，漳州人。泾，孝孙子也。旼，八年八月十六日罢；六月十七日，可考。
　　礼宾使、文州刺史王中正领嘉州团练使。中正于麟、府、丰州尝招弓箭手千四百人，及熙河，又招千三百六十人，故赏之。
　　赠皇城使、果州刺史王存忠州团练使，引进副使、带御器械王宁果州团练使，入内供奉官、寄崇仪使李元凯英州团练使，供备库使魏奇嘉州刺史，文思副使林信丹州刺史，内殿承制王令安、高知方鎫文思副使，供奉官李怀素、马恩鎫皇城副使，侍禁赵闲文思副使，殿直陈俊、刘文秀、张恭鎫供备库副使。以河州之役死事也。
　　真定府路安抚司言，真定灾伤，欲以常平及省仓陈谷五万石减价出粜，候丰熟偿足。从之。
　　乙巳，给事中致仕郭申锡卒。
　　己酉，太常丞、权监察御史里行蔡确直集贤院、权发遣开封府界提点诸县镇公事。
　　知熙州王韶言：「熙、河、岷州刍粮可支一岁，而转运司以银、绢、钱物贷商人乘急邀利，价日益高，费官本日益多，鎫边物日益贵。今边屯无甚警急，兵戍减彻，欲乞已贷者令纳外，自余米麦皆可罢籴。」上批：「依所奏，前期晓谕商人，截日往籴。」
　　法寺奏断深州百姓陈膺等听诸葛公权计，癸丑岁国家主有兵兴变【一一】，共谋为乱，公权亡不获。诏：「陈膺、朱川皆斩，史亮、李信杖死，余党鎫杖脊分配编管。告事人王通释罪，授西头供奉官，勿与亲民差遣，任满就移，毋得赴阙。」
　　庚戌，上批：「闻熙州、通远军自熙宁六年二月以后，借见钱、盐钞、金银、紬绢、度僧牒等与人，略计十七万缗，今一年余纔纳七千缗，或失元借主名，勒保人均纳，可令经略、转运司具析以闻。」皆言无之，遂已。
　　诏入内供奉官卫端之追两官，免勒停，弓弩院工匠俞宗等十人【一二】黥面，配京东西本城。端之被差看验弓弩不堪修者拆剥，乃以病色弓三十五万余张赴拆剥所，内角面十二万，司修计费钱七千余缗。犯在疏决前，上曰：「是可以弗惩乎？」特黜之。端之先以造弓弩弦省工，减磨勘四年。至是，坐枉费得罪。吕惠卿家传：惠卿判军器监时，禁中亦置造作所。中官卫端之编排弓枪库，杂色弓七十余万张，其当毁者四十九万张，已毁十七矣。惠卿遣属官李稷等诣库覆视之，得其以良为恶，而未毁者十余万，请复存之。案端之得罪时，惠卿已执政矣。或是惠卿先发端之罪，及执政乃行罚也。家传又以端之得罪，系遣郝质诣军器监前。郝质诣监，已附正月十二日，更须详考之。
　　上批：「昨熙河围闭日久，是时在城正兵极少，闻全得民丁相兼防守，未知本路尝如何存□，令经略司以闻。」
　　辛亥，中书门下言：「策试、制举鎫以经术时务，今进士已罢辞赋，所试事业即与制举无异。至于时政阙失，即士庶各许上封言事。其贤良方正等科目，欲乞鎫行停罢。」从之。
　　先是，中书条例所乞罢制举，冯京曰：「汉、唐以来，豪杰多自此出，行之已久，不须停废。」上曰：「天下事可罢而未及，如此者甚觽，此恐未遑改革。」吕惠卿曰：「制科止于记诵，非义理之学，一应此科，或为终身为学之累。朝廷事有可更者更之，则积小治可至大治，不须更有所待。」至是乃罢。惠卿云云，墨本在四月二十五日，今从朱本，鎫入此。
　　壬子，赠礼宾副使包约为忠州刺史。约，蕃官也，初从景思立河州战没，或诬为降贼，走马承受张佑等言约实中箭死。诏王韶考实，如佑等言，故有是命。
　　诏京东、河北置简中、崇胜、奉化厢军十指挥，怀、卫、濮州各二，德、博、齐州各一，总五千人，将修完河北州军城故也。
　　诏开封府、白马县界旱及十分，其芟滩地租草与倚阁。
