<!-- { "loadSidebar": true } -->
　　戊戌，西凉府六谷都首领畼铎督遣使来贡。
　　庚子，上谓王旦等曰：「陈国长公主幼不茹荤，先朝或抑令食之，则病，自是许其剃度。今当徙外寺，朕计其营创，踰岁未毕，又念唐金僊、玉真遗事可戒【一一】，今止以保和坊光教院赐之，就加光饰，颇亦□敞。其光教尼觽，以旧布库给之。」旦等曰：「即旧完葺，功用省倍。陛下爱民惜费，天下幸甚。」
　　辛丑，分遣使臣出常平仓粟麦，于京城四面开八场，减价粜之，以平物价。
　　壬寅，命太常博士、直史馆、河南王随为契丹国母生辰使，供奉官、合门祗候王承瑾副之。初，王继忠尝因入契丹使回，献名马、貂、锦等物，以贺东封，于是答赐器币，令随等赍诏以往。
　　诏自今契丹使有例外赠遗，接伴、馆伴使者再辞不已，则许纳之，官给器币为答。初，契丹使萧知可等至白沟驿，与送伴使陈知微酌酒为别，遣舍利以所乘马遗知微，又以二马至，令自择之，知微固辞不受。上务怀远俗，故有是命。
　　癸卯，禁道士以亲属住宫观者。
　　甲辰，诏蠲同、华等州民去年逋租。
　　乙巳，幸大相国寺、上清宫、景德开宝寺祈雨。戊申，又遣官祀太一，又祀玄冥五星于北郊。己酉，雨。（实录于甲辰即书雨，而乙巳、戊申两日犹祈焉，恐误也，今从本纪。）
　　命河北、东缘边诸州，本城军校有阙者，即以次迁补，勿复奏裁。
　　禁缘峡、江诸州津铺邀留客旅舟船以□钱，令本州岛察之。
　　令同州都监李继一兼管界都巡检使，以州民艰食，儆寇盗也。
　　枢密院言：「昨奉诏赐酺，以愆亢权罢。今时雨沾洽，欲奉行前诏。」从之，以三月十六日为始。
　　庚戌，布衣林虎伐登闻鼓上言：「国家遣官祈雨，车驾篃诣宫寺，虽再雨而未足。愿去邪佞尸素之臣，明赏丝黜陟之令，则天自雨。」上曰：「所言邪佞尸素，当明斥其名；赏丝黜陟，悉陈非当【一二】，朕岂吝于采拔。然姓林名虎，尚怪者也。」命中书召问，虎无以对，罢之。
　　以卢多逊子、复州司士参军察付吏部铨注簿、尉【一三】。察，景德二年举进士，礼部奏名在高等。或言多逊子不当与科第，故特命为州掾。及是，乃授亲民官。明年，察奉多逊丧归葬襄阳，又诏本州岛赐察钱三十万。（此据本传，附见。）
　　应天府民曹诚，以赀募工就戚同文所居造舍百五十间，聚书千余卷，博延生徒，讲习甚盛。府奏其事，上嘉之，诏赐额曰应天府书院，命奉礼郎戚舜宾主之，乃令本府幕职官提举，又署诚府助教。舜宾，同文孙，纶子也。
　　辛亥，诏审刑院、大理寺，应御史台、开封府案牍，速即奏断，以方春虑狱系淹久也。
　　癸丑，太常博士、知温州李邈言：「准诏，禁金银箔线装饰服用之物。伏见两浙僧求□金银、珠玉，错末和泥以塑塔像，有高袤丈者。毁碎珍宝，寝以成俗。望严行禁绝，违者重论其罪。」从之。（李邈，未见。）
　　甲寅，以枢密直学士、权三司使事丁谓为三司使。
　　封太常博士陈从易祖母詹氏为河间县太君。从易以东封恩例当封母妻，请回妻封以及祖母故也。（非事始则削去，当考。据会要，前此盖未有此例也。）
　　是月，并香药榷易院入榷货务。
　　三月丙辰朔，司天言太阳当亏，阴晦不见。
　　登州言女真国人锡喇卜等遇风飘船至州。诏给其资粮，候风便遣还。
　　壬戌，诏：「向以边防不可无备，遂令河北、河东修葺城隍，缮治器甲。枢密院可作条件付边臣，每季首同阅视讫以状闻，遵为永制。」
　　癸亥，开封府言：「准赦解荐服勤词学、经明行修五十人，今考试得进士十二人，诸科十七人。」诏重铨择，必充其数。
　　丙寅，诏：「诸路官吏迎送使命，止许一两员出城，不得过三五里。如违，重寘其罪，仍不在陈首之状。」
　　戊辰，诏：「诸州进奏官十年以上者，并补三班奉职。自今遇郊祀，□补五人。」
　　己巳，给戎、泸州公用钱。
　　于阗国主黑韩王遣回鹘罗畼温等以方物来贡，罗畼温跪奏曰：「臣万里来朝，获见天日，愿圣人万岁，与远蕃作主。」上询以在道几时，去此几里。对曰：「涉路一年，昼行夜息，不知里数。昔时道路常苦剽劫，今自瓜、沙抵于阗，道路清谧，行旅如流，愿遣使安抚远俗。」上曰：「命使益以劳费尔国，今降诏书，汝即赍往，亦与命使无异也。」
　　辛未，上御朝元楼观酺，自是凡五日。
　　丁丑，赐右赞善大夫辛若蒙钱三十万。若蒙前知宾州，遇宜贼起，官军讨捕，若蒙以家钱给公用。至是，蕃官引对，而有是赐。
　　己卯，左屯卫将军允言降授太子左卫率。允言累旷朝谒，初称有疾，及遣医诊视，则无恙，故责之。既而允言兄右骁卫将军允宁等列状请复旧官，上嘉其雍睦，从之。允言，元佐第二子；允宁，元份长子也。
　　环庆都钤辖曹玮发兵开浚庆州界壕爎，赵德明移牒鄜延路钤辖李继昌言其事，盖德明多遣人赍违禁物窃市于边，间道而至，惧壕爎之沮也。朝廷方务绥纳，庚辰，诏玮罢其役。
　　诏曲阜县玄圣文宣王庙木圭易以玉，□州伏羲庙圭易以玉石。
　　乙酉，铸龙图阁印，文曰「龙图阁御书记」。
　　夏四月丙戌朔，遣使分诣升、洪、桂州，集诸州军监杂犯配军人，与长吏、监军同料简之【一四】，徙配淮南路。其少壮堪擐带者，部送赴阙，分隶上军。如不愿量移及赴阙者，亦听之。
　　丁亥，赐金明池善泅军士缗钱。先是，每岁为竞船之戏，纵民游观者一月，车驾必临视之。时以酺宴方毕，罢亲幸，故有是赐，仍许髃官游赏，御史台、皇城司不得察举。
　　诏髃臣保举幕职、州县官，不得以初任及无劳绩者充数。
　　戊子，遣内殿崇班、合门祗候侍其旭乘传诣戎、泸州招抚夷人。自任赛遇害之后，夷人不自安，遂集觽为乱。虽屡示招诱，而侵扰不已。故令旭与转运使滕涉、本州岛长吏谕以祸福，如尚敢拒命，即就集酋首以兵威警之，苟能悛心，咸释其罪；傥执迷不改，须至加兵，即与钤辖等经度以闻。又令枢密院召前梓州路转运使李士龙询其便宜，士龙言：「泸州江安县最当要冲，望徙富顺监监押宋贵和知县兼本县监押，仍给精兵三百人。」从之。（士龙，平阴人。贵和，未见。）
　　武胜节度使、驸马都尉□元扆纯谨谦逊，在藩镇有忧民之心，待宾佐以礼，处事畏慎，所至能检下，未尝踰矩。奉身简素，鲜声色狗马之好，所得禄赐，皆分给亲族之孤贫者。于是，受诏知徐州，请对，言：「臣族属至多，其堪任禄仕者皆已奏荐，不任者悉均俸赡之。公主有乳媪在，得入参宫禁，虑臣去后，托以干祈，望陛下不纳。」上深所嘉叹，帝貋中独称其贤。
　　升州火。己丑，遣入内高品郝昭信驰驿究劾，被伤者赈□之，死者官为瘗埋。他日，上语辅臣曰：「升州民居，贫富相接，有仓庾间煺。闻火所及，唯富室荡尽，公廪、贫舍一无所损，此亦异甚矣。」
　　庚寅，令两制、龙图阁待制与太常礼院取秘书省、学士院祝板，据正辞录复位，付逐司遵用。
　　分定天书及大驾仪仗，别饰玉辂以奉天书，题牓曰「天书玉辂」。
　　辛卯，令国子监举服勤词学经明行修、进士、诸科各十人。前诏止开封府洎所过州军【一五】，至是，本监上言，故及之。
　　诏泰山朝觐坛陪位僧并加恩，或每人度一弟子。
　　壬辰，江、淮发运使李溥言：「江、淮廪粟，除留州约支及三年外，当上供者凡一千三百余万石，每岁水运止及五百万，今岁当及七百万，望少损其数。」上曰：「足食，养人之本，岂患太多耶？」（自「望少损其数」已下，并取宝训，实录无之。然「望少损其数」亦不审溥所谓，当考。）溥又言：「粮纲卒随行有少物货，经历州县，悉收税算，望与蠲免。」从之。
　　诏诸蕃贡物，咸令估价酬之；如闻左藏库减抑所直，目曰润官，自今宜禁之。
　　给事中、判集贤院种放得告归终南山，是日召见，宴饯于龙图阁，上作诗赐放，命髃臣皆赋，且制序。杜镐辞以素不属文，诏令引名臣归山故事，镐因诵北山移文，其意盖讥放也。明日，上出晁迥已下诗、序示王旦等，因品题之，以迥诗及杨亿、王曾序为优，诏令别自缮写送放，时论荣之。
　　河北旱，乙未，遣使祀北岳。
　　丙申，入内供奉官郑志诚自茅山使还，言至升州，见黄雀髃飞蔽日，往往从空而坠，又闻空中若水声。上曰：「是皆异常，而州不以言，何也？」因出占书示王旦等【一六】曰：「此皆民劳之兆。若守臣知人疾苦，能防于未然，则可免祸。今张咏在彼，吾无虑矣。」先是，城中多火，咏廉得不逞之民潜肆燔爇者，折其足而斩之，由是遂绝。丁酉，遣侍御史赵湘至升州设斋醮，访民疾苦，被火家悉蠲屋税，仍令本州岛正其地界，无使豪族辄有侵冒。
　　陈州言：「地污下，岁苦积潦。请自许州长葛县浚减水渠，并治补枣村故道入蔡河。」从之。
　　戊戌，皇城使刘承珪上内藏库都帐，凡置库以来，其出纳之数，纤悉具在。上嘉其勤，诏赐承珪马二匹、器币二百，掌事官典并迁秩、赐缗钱。承珪初掌库，后又提总，其经制多承珪初创云。
　　诏诸路州军虽封部简静，而狱空及季者，自今亦赐诏銟之。
　　己亥，以三司使丁谓为修昭应宫使，翰林学士李宗谔为同修宫使，皇城使刘承珪为副使，供备库使蓝继忠为都监，铸印给之。
　　初议作宫，命谓经度，谓欲殚国财用【一七】，规模宏大，近臣多言其不可，殿前都虞候张旻亦言土木之侈，不足以承天意。上召问谓【一八】，谓曰：「陛下富有天下，建一宫崇奉上帝，何所不可。且今未有皇嗣，建宫于宫城之干地，正可以祈福。髃臣不知陛下此意，或妄有沮止，愿以谕之。」既而王旦又密疏谏上，上谕之如谓所对，旦遂不敢复言。于是，特建使名，令谓专总其事。
　　昭应宫言：「郑州贾谷山采修宫石段，辇载颇难，望遣使计度自汴河运送。」从之。
　　镇、定州言刍矒围直五钱，乔麦斗直百钱。
　　庚子，庄穆皇后大祥。先是，诏问礼官，礼官言礼文不载。诏特废朝，髃臣诣合，进名奉慰。
