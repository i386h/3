<!-- { "loadSidebar": true } -->
　　丙寅，刑部员外郎、知制诰石扬休为契丹国母生辰使，文思使、康州刺史沈惟恭副之；刑部员外郎、直史馆、同修起居注唐询为契丹生辰使，东头供奉官、合门祗候王锴副之。侍御史范师道为契丹国母正旦使，供备库副使刘孝孙副之；右司谏马遵为契丹正旦使，内殿崇班、合门祗候陈永图副之。寻以祠部员外郎、判度支勾院、集贤校理刁约代师道，师道被疾故也。沈惟恭、王锴、刁约、刘孝孙、陈永图未见。
　　宰相文彦博等请罢恭谢前一日谒太庙，表二上，许之。仍诏宰臣摄事。
　　翰林学士胡宿知审刑院。详议官阙，判院者当择人荐于上，宿与同列得二人。此二人才智明法无上下。一人者监税河北，以水灾亏课，同列议曰：「亏课小失，不足白上以累才。」宿不可，至上前悉白之，且曰：「此人小累，才足惜。」上曰：「果得才，小累何□！」遂除详议官。同列退，诮宿曰：「详议欲得人，公固欲白上，缘是不得，奈何？」宿曰：「彼得与不得，一详议官尔，是固亦有命也。宿以诚事主，今白首矣，不忍丝发欺君，以丧平生节，为之开陈，听主上自择尔。」同列惊曰：「某从公久，乃不知公所存如此。」此据胡宗愈所作胡宿行状。不知同列者谓谁，当考。
　　宿尝奏河朔被水灾，滨、棣、德、博四州之民，皆归罪于李仲昌、张怀恩、蔡挺三人，乞斩此三人以谢河北，因进呈韩绛体量札子，仲昌、怀恩、挺卒坐重责。
　　戊辰，礼院言大庆殿恭谢，请如明堂故事，用銮驾仪仗，从之。
　　乙亥，朝谒景灵宫，降京城系囚徒罪一等，杖笞释之。
　　初，李照斥王朴乐音高，乃作新乐，下其声。太常歌工病其太浊，歌不成声，私赂铸工，使减铜齐，而声稍清，歌乃协。然照卒莫之辨。又朴所制编锺皆侧垂，照及胡瑗皆非之。及照将铸锺，给铜于铸金□写务，得古编锺一，工不敢毁，乃藏于太常。钟不知何代所作，其铭云：「粤朕皇祖，实龢钟，粤斯万年，子子孙孙永宝用。」叩其声，与朴锺夷则清声合，而其形侧垂。瑗后改铸，正其钮，使下垂，叩之弇郁而不扬。其镈钟又长甬而振掉，声不和。著作佐郎刘羲叟谓人曰：「此与周景王无射钟无异，上将有眩惑之疾。」已而果然。
　　于是范镇言：「臣伏见国家自废祖宗旧乐用新乐以来，及今四五年，日食，星变，冬雷，秋雹，大雨不时，寒暑不节，不和之气，莫甚此者【三三】。使乐无所感动则已，乐而有所感动，则觽异之至，未必不由是也。去年十二月晦，大雨雪，大风，宫架辄坏。元日大朝会，乐作而陛下疾作。臣恐天意以为陛下不应变祖宗旧乐而轻用新乐也。不然，何以方乐作之时，而陛下疾作。此天意警陛下之深也。自初议乐时，臣屡论新乐非是，其间书一通，最为详悉。今再具进呈，乞下执政大臣参详。臣书如有可采，伏乞且用祖宗旧乐，以俟异时别加制作。」
　　丁丑，诏太常恭谢用旧乐。
　　戊寅，诏湖北钤辖司，下溪州刺史彭士羲扰边境，为患不已，其相度招安之。初，魏瓘受命帅荆南，建言：「五溪之险，师行鸟道，诸将贪功生事，于国家何所利？」因条上三策，以招为上，守御为下，攻取为失。不报。后卒如瓘策。
　　己卯，诏麟府钤辖贾逵，自今无得差禁军回易。初，逵令五人为一保，给钱十万，凡回易五十日，出息钱四十万，以备犒军。及下转运司体量，以为旧例如此，即无私入，故戒约之。※ 校勘记
　　注　　释
　　【一】灾入国门宋本、欧阳文忠公文集卷一一○再论水灾状作「水入国门」。
　　【二】四方奏报「奏」、「报」二字原互倒，据同上欧阳文忠公文集乙正。
　　【三】宗祀之重「宗祀」，宋本、宋撮要本及同上欧阳文忠公文集作「宗社」；长编纪事本末卷五一英宗册立始末作「宗庙」。
　　【四】罗列于朝者亦觽「者」字原脱，据宋本、宋撮要本、阁本及同上欧阳文忠公文集、长编纪事本末补。
　　【五】五代之主或出武人或出夷狄十二字原脱，据宋本、宋撮要本及同上两书补，惟长编纪事本末「五代」作「历代」。
　　【六】如后唐明宗尤恶人言太子事「如」、「尤」二字原脱，据同上两本及同上二书补。
　　【七】不早定「定」原作「立」，据同上两本及同上二书改。
　　【八】所以为爱君之计也「所」字原脱，据宋本、宋撮要本、阁本及同上二书补。
　　【九】奉表章为陛下贺「奉」下原有「奏」字，据宋本、宋撮要本及同上二书删。
　　【一○】贤者「者」字原脱，据同上两本及同上二书补。
　　【一一】俟皇子之生「俟」原作「候」，据宋本、宋撮要本、阁本及同上二书、编年纲目卷一五、宋史全文卷九下改。
　　【一二】作枢副后载之「后」原作「复」，据同上诸本及长编纪事本末卷五一英宗册立始末改。
　　【一三】未之立阁本、编年纲目卷一五同。宋本、宋撮要本及长编纪事本末卷五一英宗册立始末、治迹统类卷一一嘉佑建储之议作「未立」。
　　【一四】大宗无嗣「嗣」原作「子」，据宋本、宋撮要本及同上长编纪事本末、编年纲目、宋史全文卷九下改。
　　【一五】使万一仓卒之际柄有所归致社稷宗庙不血食十九字原脱，据宋本、宋撮要本、阁本及同上长编纪事本末补。
　　【一六】是故本支盛强「故」原作「欲」，据同上长编纪事本末改。
　　【一七】为兵觽所附「为」字原无，据宋史卷三○二吕景初传补。
　　【一八】虽多益喜「虽」原作「雅」、「喜」原作「善」，据宋本、宋撮要本改。宋史卷二九五本传作「虽多益喜不厌」。
　　【一九】为国家之患哉「之」字原脱，据宋本、宋撮要本、阁本及温国文正司马公文集卷一六请建储副或进用宗室第二状补。
　　【二○】况复细于彼三事哉「彼」字原脱，据宋本、宋撮要本及长编纪事本末卷五一英宗册立始末、同上温国文正司马公文集补。
　　【二一】早择宗室之贤「早」字原脱，据宋本、宋撮要本、阁本及同上长编纪事本末、温国文正司马公文集，宋史全文卷九下补。
　　【二二】策应已定同上温国文正司马公文集作「策虑已定」。
　　【二三】或且使之辅政「且」字原脱，据宋本、宋撮要本、阁本及同上书补。
　　【二四】事有中变「有」字原脱，据同上诸本及宋蜀文辑存卷七录名臣奏议卷七三补。
　　【二五】而不为宗庙社稷计「计」字原脱，据同上诸本及同上书补。
　　【二六】淮阳「阳」原作「扬」，据同上诸本及长编纪事本末卷四○欧阳修吕景初刘敞论狄青事改。
　　【二七】臣近以都城大水「臣近」二字原互倒，据同上诸本及宋蜀文辑存卷七录名臣奏议卷七三乙正。
　　【二八】解臣言责「臣」字原脱，据同上诸本补。
　　【二九】出恭谢乐章肄于太常「肄」原作「隶」，据宋会要乐三之一六、宋史卷一二仁宗纪四改。
　　【三○】罢免之「免」字原脱，据宋本、宋撮要本及长编纪事本末卷三九赵抃等论陈执中补。
　　【三一】窃闻赵抃「闻」原作「谓」，据宋本、宋撮要本、阁本及同上长编纪事本末改。
　　【三二】降付中书「降」字原脱，据同上诸本及同上书补。
　　【三三】莫甚此者「者」原作「也」，据宋本、宋撮要本及长编纪事本末卷三一乐议、宋史全文卷九下、宋蜀文辑存卷八录名臣奏议卷一二八改。
续资治通鉴长编
卷一百八十四
卷一百八十四
　　起讫时间 起仁宗嘉佑元年九月尽是年十二月
　　卷　　名 续资治通鉴长编卷一百八十四
　　帝　　号 宋仁宗
　　年　　号 嘉佑元年（丙申，1056）
　　全　　文
　　九月壬午，司马光又上疏曰：
　　臣闻书曰「远乃猷」，诗云「犹之未远，是用大谏」。况国家之弊，在于乐因循而多讳忌，不于安治之时豫为长远之谋，此患难所由而生也。自古帝王，即位则立太子，此不易之道也。其或谦撝未暇，则有司为请之，所以尊社稷，重宗庙，未闻人主以为讳也。及唐中叶以来，人主始有恶闻立嗣者，髃臣莫敢发言，言则刑戮随之，是以祸患相寻，不可复振。不知本强则茂，基壮则安。今上自公卿，下至庶人，苟有忠于国家者，其心皆知当今之务，无此为大，然而各畏忤主之诛，莫敢进言。独臣不爱犬马之躯，为陛下言之。
　　历观春秋以来，迨至国初，积千六百年，其间兵寝不用者，不过四百余年。至如圣朝芟夷僭乱，一统天下，朝野之人，自祖及孙，耳目相传，不识战斗。盖自上世以来，未有若今之盛也。且国家于州县仓库，斗粮尺帛，未尝不严固扃鐍，择人而守之；况国家融明闳茂之业，岂可不谨择亲戚可信任者，使助陛下守之乎？陛下独不念太祖、太宗跋履山川，经营天下，真宗宵衣旰食，躬致太平之艰难乎？此臣所以夙夜皇皇，起则思之，卧则计之，感叹涕泗而不能已也。或者谓臣身贱居外，而言朝廷之事，侵官也。臣愚以为自古谏诤无官，自公卿大夫至于庶人、百工、商旅、蒙瞍、刍荛，无有不得言者，所以达下情而察国政也。若置官而守之，非其官者皆不得言，则下情壅而不通，如是则国家虽有迫切之忧，行道之人皆知之，而在上者莫得闻也，此其为害，岂不深乎？向以水灾亲下明诏，延访中外而勤求得失，臣安敢舍此大节，隐而不言，其余琐碎，岂足道哉？欲望陛下察臣区区之心，断而行之，使远近涣然，无复忧疑，自然神灵悦于上而灾异伏，觽庶喜于下而奸宄消，至于草木、昆虫，靡不蒙被其福，其为功业，岂不盛哉？惟陛下早留神裁察。
　　时范镇亦累奏辞所除官，且乞因恭谢大礼决定大议。其言曰：「臣前后三准中书札子，趣臣赴台供职，有以见陛下爱臣之深也。初臣待罪，陛下不加以罪，而又迁擢之，臣未即赴职，而陛下三降圣旨敦趣之，是陛下之恩意于臣笃且至也。而臣终不敢辄轻就者，自陛下擢臣为谏官，臣已将身许陛下也。今日之事，乃是臣致命之秋，陛下不用臣之言，赐臣之死，则臣一身之轻，何足恤也？陛下感悟臣言，而为宗庙社稷计，则臣之言任可重也。不以一身之轻，而废其可重之言者，臣之职也。臣之身一人之私也，臣之言觽人之公也，宗庙社稷之计也。陛下与其恤一人之私，孰若行觽人之公，以为宗庙社稷计，诚能因大礼，定大议，决然诞告于庭，则陛下收纳谏之名，以慰天下人心，岂不美哉！如是而臣虽就死，无所憾也。生而进之可也，退之亦可也，于陛下职无所负也，于臣之初心亦无所愧也。
　　庚寅，命宰臣富弼摄事于太庙，枢密副使田况于皇后庙，程戡于奉慈庙。
