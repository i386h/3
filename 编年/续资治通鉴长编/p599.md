<!-- { "loadSidebar": true } -->
　　敞等条上改正、裁损、申明十事：唐制虽以尚书、门下、中书三省长官为宰相，然尚书、中书之名，本非宰相之实。即欲改正官制，仍须别立政事府，如丞相之类。唐制无枢密院，自五代用兵，始与中书对掌机务，名体不正，无甚于此。即欲改正官制【二三】，当废院名，以曹事还中书。尚书二十四司既为虚名，所以官冗员觽，蠹财害政。即欲改正官制，当罢三司，复二十四司及九卿官，使有定员，其郎官不在本省治职事者，并以前资及散官处之。文武散官及检校、兼官、勋、爵、实封等，在开元以前颇有实事，于今唯散官犹□服色，粗系轻重，其余悉皆虚名，无益治体。即欲改正官制，当例行省罢，此所谓改正者也。大理寺决天下狱，刑部覆之，于事已足【二四】，又加审刑院，则为骈衍【二五】。即欲裁损官制，当废审刑院。一吏部尚书、侍郎、郎中分领铨事，则当差次轻重，分别流品，今审官院掌京朝官磨勘，而尚书铨惟典州县幕职官，体制不伦。即欲裁损官制，当罢审官院，以其职事归尚书铨【二六】。髃牧司、提举司、纠察司之类，皆古无此官。即欲裁损官制，悉当省罢，还属尚书九卿，此所谓裁损者也。谏官、史官依唐制并当随宰相入立仗下，今欲申明复此制。中书出制敕，唐制并经门下审覆，然后尚书出告身，经历三省，比来唯于中书发敕，虚置三省官名，今欲申明复此制。唐制学士不领外职，所以重机密，舍人分判六曹事，所以谨政令，今欲申明复此制。所谓申明者也，略举一隅，若于可行，即推类具正之。其后皆不果。实录谓宿等以为不足行，误也，宿等固尝条列，当是议不合遂罢，更须考详。
　　壬子，御崇政殿，召近臣观河南府所进芝草，上曰：「今日嘉雪，大滋宿麦，其瑞大胜芝草也。」即赐喜雪燕于中书。
　　癸丑，以雪寒，赐诸军班薪炭。
　　甲寅，诏大宗正司，令睦亲宅教授官具所教宗子功课以闻【二七】。
　　丁巳，诏：「诸路每一州军巡检有至三五员者，又两三州至三五州至八九州岛有都监、同巡检，或驻泊捉贼，员数既多，非惟军马势分，兼遇惊幖，罕能获贼，惟逐县弓手习知贼所藏匿而捕获之。其一州军止留巡检一人，数州留都巡检一人，其沿江海汴河险僻之地，旧有巡检处，其留之，其增逐县弓手，减散从承符龏力，代以剩员。」
　　己未，御史中丞包拯言：「冬年寒食前后节假一日，虽不御殿，即令二府百司入视事如常。若行幸或燕会，次日歇泊，不遇休务者，更不别为假日，或观书阅礼物之类，毋得早归私第。」从之。
　　辛酉，诏年七十而居官犯事，或以不治为所属体量若冲替而未致仕者，更不推恩子孙。
　　癸亥，赐知定州、观文殿大学士、户部侍郎庞籍朝辞物如节度使例。初命籍为尚书左丞，籍固辞不拜。
　　合门言：「近例，上殿班除三司、开封府、台谏官遇进辰牌【二八】不隔外，其余并次日上殿，或更有三司、开封府并官高者臣僚，亦于辰牌隔下，臣僚后引，于理未便。欲乞今后未进辰牌依旧例引外，其辰牌隔下者，如至三次，得旨许令特上者，即于自来不隔之后引。」从之。会要三年十二月十四日事，今附月末。
　　闰十二月丁卯朔，诏：「尝为中书、枢密院诸司吏人及伎术官出职者，毋得任提点刑狱及知州军。自军班出至正任者，方得知边要州军。」
　　辛未，安化上、中、下三州及北遐镇蛮人来贡方物。
　　丙子，国子博士、权盐铁判官雷简夫为屯田员外郎。简夫磨勘当改虞部员外郎，知审官院韩绛等言其尝招降彭仕羲有劳，故优迁之。
　　先是，朝议以科举既数，则高第之人倍觽，其擢任恩典，宜损于故，诏中书门下裁之。丁丑，诏曰：「朕惟国之取士，与士之待举，不可旷而冗也。故立间岁之期，以励其勤，约贡举之数，以精其选，着为定式，申敕有司，而高第之人，日尝不次而用【二九】，若循旧例，终至滥官，甚无谓也。自今制科入第三等与进士第一，除大理评事、签书两使幕职官事，代还升通判，再任满试馆职。制科入第四等与进士第二、第三，除两使幕职官，代还改次等京官。制科入第四等次与进士第四、第五，除试衔知县，代还迁两使职官。锁厅人视此。若夫高材异行，施于有政而功状较然者，当以茂恩擢焉【三○】。」自是骤显者鲜，而所得人材及其风迹，比旧亦浸衰。此据本志。王称东都事略：诏曰：「朕惟国之取士，士之待举，皆不可以旷久，亦不可以泛冗，冗则课校不审，久则贤隽或滞。用间岁之期，而约贡举之数，以精其选，着为定法，申敕有司而高下之，往尝不次而用，若犹例进，终至溢员。故增其任以举其材，缓其进以图其效，此天下之士所同欲，而朕果于必行也。若夫高才异行，施于有政，忠谟嘉猷【三一】，见诸行事，已试之状，为觽所推，必有非常之恩，以示至公之道，咨尔多士，体朕意焉。」
　　己卯，诏明年正旦日食，按正旦日食诏宋史载庚辰日，与此小异。其自丁亥避正殿，减常膳，燕契丹使无作乐。
　　知制诰刘敞言：「天明虽有可畏之道，然亦当稽古率礼，然后为允。按三代之典，日食无预避之事。左氏传称避移时，曾子问诸侯入门不得行礼者，日食居其一，此皆睹有变而戒【三二】，非蚤备也。先王制礼，过之者犹不及。其制法先时者与不及时者，均贵得中而已。汉、唐素服寝兵，却朝会，不视事，及求直言，大率皆在合朔之辰，未有先时旬日者也【三三】。兆忧太过，春秋所讥。今敌使入朝，远方观礼，举措失中，或轻为所觇，伏乞详求旧典，折衷于礼。」
　　命比部员外郎李言之提举汴口至泗州堤岸，入内供奉官杨昭锡同提举，其沿河使臣、令佐有不职者，许体量以闻。言之，迪从子也。
　　壬午，御崇政殿录系囚，杂犯死已下递降一等，徒以下释之，仍遣使疏决三京。
　　甲申，宗正寺言真宗庙室墙坏，诏修玉牒官刘敞相视，择日修筑之。
　　乙酉，诏诸州毋得擅差本城都监、监押同管驻泊军马。
　　右千牛卫将军克颜上周礼图，降敕奖谕。
　　己丑，诏中书五房编总例，从韩琦所请也。行状所□或可别载，不然，待书成日附之。
　　辛卯，契丹国母遣林牙天德节度使耶律通、左谏议大夫史馆修撰马佑，契丹遣保静节度使耶律维新、右谏议大夫史馆修撰王实，来贺正旦。
　　是岁，天下主户六百九十四万八千四百七十，口一千五百七十万六千四百九十，客户三百八十七万七千一百一十，口六百七十二万六千三百三。
　　废估马司，命髃牧司官兼领之。
　　应天府失入平民死罪，未决，通判孙世宁辨正之，吏当坐法，知府刘沆纵弗治。提点刑狱韩宗彦往按举，沆复沮止之，宗彦疏于朝，卒抵吏罪。宗彦，纲子也。
　　上春秋高，未有继嗣。宗彦上书请修胎养令曰：「臣尝读汉章帝诏曰：『诸怀閦者，赐胎养谷，人三斛，复其夫，勿算一岁，着以为令。』史臣以谓深元元之爱，着胎养之令者也。臣考寻世次，章帝八子，长则和帝，而质、安已下诸帝皆其系胄，故史臣又曰，章帝长者，事从敦厚，故继嗣汉室，咸其苗裔。夫以章帝仁心，务在养民，而福祚蕃衍，及于后世，则为国者所当取法焉。前者诏书斥户绝田勿卖，收其租，置广惠仓，以廪食穷独，臣窃喜国家不以绝户之物为利，而悉归诸民。近闻后宫就馆者有二，则嗣续之报将在今日，讵知非广惠济民之意有所感发哉。然自诏下以后，户绝田复卖如故，臣窃怀不满，谓宜一以所售之直，使益市粟谷，兼修胎养之令。若未能尽如东汉之制，则少加裁损，第赐下户怀閦不能自存者，是陛下不伤帑藏之积，而广施于海内，人心悦则天意感，天意感则福祥之报宜以类至。盖人君务蕃毓其民，则天亦昌衍其子孙，理固然也。」胎养疏不得其时，后宫有就馆者二，即四年董、周各生皇女是也，今附三年末。
　　注　　释
　　【一】极不详「不」字原脱，据阁本补。宋会要蕃夷五之八三载平蛮事甚略可证。
　　【二】十月末「末」字原脱，据宋本，宋撮要本、阁本补。
　　【三】著作佐郎何鬲「佐」字原脱，据宋本、宋撮要本及编年纲目卷一六、宋史卷一八四食货志补。
　　【四】于是一路得四万余人「一」原作「四」，据续通鉴卷五七改。上文明言李师中为广南西路提点刑狱，何来四路耶？「四」或为「西」之误。
　　【五】然陛下若播迁「然」字原脱，据阁本补。
　　【六】张诜几讽时为台簿知之此句不可解，疑有讹误。「几」阁本作「凡」。
　　【七】兼不载还和州事据上文，高永年陇右日录所记为有关木征诸人事，木征活动地区在河州一带，而宋和州属淮南西路，疑此处「和州」为河州之误。
　　【八】应有公使钱州军并权停回易「公」原作「功」，按宋有公使钱而无「功使钱」，因改正。
　　【九】河东转运司「司」原作「使」，据宋本、宋撮要本改。
　　【一○】不至乎倾骇天下之耳目「乎」原作「于」，据宋本、宋撮要本、阁本及宋史全文卷九下、王临川集卷三九上仁宗皇帝言事书改。
　　【一一】以后宫已废追复之后「后」原作「后」，据阁本及太常因革礼卷一○○、欧阳文忠公文集卷一一一论郭皇后影殿札子改。
　　【一二】莫此之甚「之」原作「为」，据宋本、宋撮要本、阁本及同上二书改。
　　【一三】至春复集「春」原作「是」，据同上诸本及宋会要食货四二之一九改。
　　【一四】以趋京师「趋」原作「移」，据宋本、宋撮要本及续通鉴卷五七改。
　　【一五】输转般仓充岁计「般」原作「本」，据同上宋本及阁本改，上文谓江、湖上供米输真、楚、泗州转般仓亦可证。宋会要食货四二之二○作「乞诏诸路增修粮船，载年额至真楚泗州卸如故事」。
　　【一六】江湖两浙转运司「江湖」原作「江淮」，据同上诸本及同上宋会要改；「司」原作「使」，据宋本及同上宋会要改。
　　【一七】刺配往彼者「刺」原作「敕」，据宋会要刑法四之二四改。
　　【一八】自今三岁一会其亏赢以闻「其」原作「具」，据宋本、宋撮要本、阁本改。
　　【一九】重于改京官「京官」，宋会要职官一一之一五作「京朝官」。
　　【二○】比辄行下「比」原作「先」，据宋本、宋撮要本、阁本改。
　　【二一】百司常务「常」字原脱，据宋本、宋撮要本及长编纪事本末卷三○政迹补。
　　【二二】年考原作「年者」，据宋本、宋撮要本、阁本及同上长编纪事本末、宋会要仪制五之一四改。
