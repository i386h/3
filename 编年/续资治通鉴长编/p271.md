<!-- { "loadSidebar": true } -->
　　江南提点刑狱、太常博士范应辰上言：「伏睹辛亥制书，常赦不原者咸除之。臣谨按吕刑云：『两造具备，师听五辞，五辞简孚，正于五刑，五刑不简，正于五罚，五罚不服，正于五过。』由是，赦宥之文可得而详矣，故曰：『五刑之疑有赦，五罚之疑有赦。』臣今看详所部州军正月中旬已后所申，犯由过误而被宥者虽多，切害而蒙释者亦觽。盖以奸凶之辈，密料赦期，百计罔有不为，万途得以残酷。或发其夙憾，恣彼忿心，怯弱者因此受辜，强梁者由是得便。或举家而陨命，或罄室而掠财，或持刀杀人，肝脑涂地，或纵火焚舍，蕴蓄荡空。有纠合轻生之徒，恣为强剽之盗，公行残害，以夺资储。巡警之官，上逼下逐。或设谋而缉捕，或冒险以斗敌。科校耆伍，书罚令尉，方谐败获，合正典刑。逢此霈恩，亦除其罪，悉又配为卒伍，皆给衣粮。今力耕之夫，遍饥原野，而此辈季支以服，月赐以粟，又何异赏人为盗者耶？与夫疑则赦之，谅有殊矣。望自今应有知赦在近而固为罪戾，若赦后彰显，情理切害者，死罪以下，递减一等断之。有赦前杀人剽财，赦后虽不复为，若因事捕获，并请决配远恶州军。其有诸州曾系杀人放火，劫掠财货，已依赦配本城者，望止令本处重役，如更犯逃亡、饮博等罪，并依禁军例科断。其已该赦免，重罪而情理切害者，令逐处长吏取索赦到日所犯罪人，内元犯谋杀、斗杀之类，籍其姓名，若再渎宪网【二三】，不以罪名大小，并收禁奏裁。其州县官吏昨因差检灾伤，侮刑受赂，或案已结正及未发觉者，望准赦原免其罪而除削其官，以伸警戒。」上曰：「先帝因郊礼，方议肆赦，致斋之夕【二四】，有朝士秦再思上书，愿勿赦，且引诸葛亮佐刘备数十年不赦事，先帝颇疑之。时赵普为相，因入对，言曰：『圣朝开创已来，具存彝制，每三年郊祀，即覃肆眚，所谓其仁如天，尧、舜之道也。至若刘备偏据一方，区区用心，臣窃为陛下不取。』先帝善其对，赦宥之文遂定。应辰所奏，颇见尽心，然或全无赦宥，亦恐难行。」张知白曰：「古人所谓数则不可，无之实难，斯为确论也。」
　　宿州言灵璧镇蝗虫生。
　　壬戌，给威猛卒二百人隶京东都巡检使及滨、棣水路巡检使，其捕盗有劳者銟之。时上封者言滨、棣、淄、齐、郓、博州茭莽翳荟，寇盗所伏，巡逻地远，请益兵以警备故也。
　　乙丑，司天监言今年丁巳，三月至岁末，天道利客。诏谕边臣，或小蕃侵犯，但据城扞敌，无得辄入外界。深虑城寨使臣等好立事功，不务详审，轻于追袭。但能训练戎容，谨畏天道，自然边声远振，风俗和宁，为上策矣。
　　丁卯，御史台言常朝武班止一二人，或请告则绝班。诏择内职之疾者【二五】，补诸卫将军及率府率，凡十二人。
　　诏太常礼院，自今检会文字并须判院官议定签书，方得供报。时徐王卜日成婚而安王夫人卒，内侍省移牒会问礼院，礼直官李惟吉以白状回报，故条约之。
　　是春，京畿旱。
　　夏四月庚午，王旦至自□州。
　　诏诸处所奏公案，收坐得替离任京朝官、使臣，幕职、州县官在任公罪，合该去官原免，须候断暣，颇成淹滞，自今许大理寺实时移报审官、三班、吏部铨曹，从本寺之请也。
　　三佛齐国王霞迟苏勿咤蒲迷遣使奉金字表求贡。
　　辛未，王旦言曹济徐郓州、广济淮阳军每年船运上供斛斗三十七万石，去岁蝗旱，望免夏税一料支移，诏可。
　　壬寅，诏大名府、磁相澶州、通利军、越睦处州去秋灾伤，民多阙食，令转运司运米赈济之。
　　癸酉，河北转运使寇瑊言怀、卫州微有蝻虫，即已焚捕。
　　甲戌，三司言：「在京榷货务入便钱【二六】，请以大中祥符七年二百六十一万余贯为额。每岁比较不及数，当职官吏，准条科罚。」从之。
　　详定茶盐所言：「入中缗钱，旧悉从商人所有受之。请令十分输缗钱四五，仍定加饶、贴纳之差。」从之。（此据会要及本志，而实录不书，今附见。）
　　乙亥，出圣祖神化金宝牌，分给京城寺观及天下名山。牌长二寸许【二七】，广寸余，面文曰「玉清昭应宫成天尊万寿金宝」，背文曰「永镇福地」，其周郭皆隐起蛇龙华葩之状【二八】，封以绛囊漆匣，上亲题署之。
　　曹克明等上讨抚水州蛮寇使臣、将士立功者，凡千八百一十六人，并等第迁补及优便差使，赐器帛、缗钱，官吏应奉军期者诏銟之。
　　戊寅，监察御史济阴王博文言：「近充监祭使，祀夕月，其日辰时行事，至巳时前礼毕。伏以祀称夕月，坛号夜明，既属阴灵，翻居昼祭，以臣愚见，恐未合宜。望诏礼官、博士别加详定。」事下有司。
　　且言：「准礼，秋分祀夕月于西郊。国语云：『大采朝日，少采夕月。』又曰：『春朝朝日，秋夕夕月。』唐柳宗元论云：『夕之名者，朝拜之偶也。古者旦见曰朝，暮见曰夕。故诗云「莫肯朝夕」，左传曰「朝而不夕」，记曰「朝不废朝，暮不废夕」。』按礼文，秋分夕月【二九】，盖其时昼夜平分，太阳当午而阴魄已生，遂行夕拜之祭以祀月。未前十刻，太官令率宰人以鸾刀割牲，未后二刻行礼。唐刘禹锡任御史，监祀夕月坛，有诗备记其事，注云：『其礼用昼，盖是古礼以夕行朝祭之礼。』又按礼云，从子至巳为阳，从午至亥为阴，参详典礼，合于未后三刻行事。」从之。
　　己卯，河东、江南、益州路并言雨足。
　　庚辰，徙封州刺史、知绛州钱惟济知潞州。初，惟济自请试郡【三○】，授绛州，民有条桑者，盗夺桑不能得，乃自创其臂，诬桑主欲杀之，久系不能辨。惟济取盗而给食，视之，而盗以左手举匕鳀。惟济曰：「以右手创他人者上重下轻【三一】，今汝创特下重，正用左手伤右臂尔，非尔自为之耶？」盗遂沮伏。上闻之，谓宰相向敏中曰：「惟济试守郡辄明辨，后必为能吏矣。」
　　于是移潞州。民相惊有外寇，奔城而仆者相枕籍，惟济从容以出，从骑甚省，因密捕惑觽者送狱，有顷自定。白骨山僧自言死日，远近趋之，争施金帛。惟济遣人护察，及期不死，乃杖配之。惟济兄惟演在禁林，尝奏曰：「惟济久在外，愿得一至京师，以慰兄弟之思。」上嘉其友爱，即日召之。
　　右仆射陈尧叟卒，赠侍中，谥文惠（宋朝要录：尧叟强力明辨，勤于官局，有材用，多智术，久典机密军马之籍，悉能周记。）
　　辛巳，命赵州出廪粟万石，以赈贫民。
　　壬午，赐进士杨伟及第，贾昌朝同出身。大礼之初，贡举人献赋颂者甚觽，诏近臣详考，惟伟及昌朝可采，故召试学士院而命之。伟，建阳人。昌朝，获鹿人，琏孙也。
　　癸未，诏：「在京场、务、坊、监官，周亲丧给假五日，闻哀二日；大功、小功给假三日，闻哀一日；缌麻并给假一日。」从权三司使马元方之请也。
　　右司郎中、龙图阁待制查道以耳聋，难于对问，表求外任，甲申，命知虢州。将行，上御龙图阁饮饯之。时虢州蝗灾，道既至，不俟报，出官廪米设糜粥赈捄饥者，发州麦四千斛给种，农民赖以济，所全活万余人。
　　翰林学士、知通进银台司兼门下封驳事晁迥、利瓦伊上言：「中书门下札子付登州，据牟平县学究郑河状，以本州岛民阙食，愿出粟五千六百石赈济，望赐弟巽班行，奉圣旨不行者。臣等商度，损余补乏，为利亦大，望令宰臣定议，特从其请，俟丰稔即止。庶储积之家有所劝率，大济饥乏，上□圣虑。」诏补巽三班借职。自是，纳粟者率以为例。
　　乙酉，著作郎刘烨为右正言。时准别诏置谏官，烨首预其选。上曰：「谏官、御史之任，实难其人。当须识朝廷大体，达政刑要道，言必诣理，乃为称职耳。」烨，温叟之子也。尝知龙门县，髃盗杀人，烨捕得之，将械送府，恐道亡，皆斩之，觽伏其果。
　　通判益州，召还。时王曙治蜀，或言其政苛暴，因对，上问曙治状与凌策孰愈【三二】，烨曰：「策在蜀，岁丰事简，故得以□假民。比岁少歉，盗贼间发，非诛杀不能禁，然曙所行，亦未尝出陛下法外也。」上善之。曙峻法以绳盗，贼赃无轻重一切戮之，觽股栗。居数月，盗贼屏窜【三三】，蜀外户不闭。尝有卒夜告其军谋乱者，曙立辨其伪，斩之。民安其政，以比张咏，号「前张后王」。
　　戊子，邵州言野竹实，居人采食，颇济饥乏。
　　己丑，河东转运使陈尧佐，言河阳、怀、卫等州去秋灾伤，本路绛、泽州皆有余羡，欲运泽州粟五万石赴怀州，绛州粟二十万石赴河阳，从之。
　　陕西言陕、解等州蝻虫生【三四】。
　　辛卯，上谓宰臣曰：「如闻知广州李应机为政峻急，先任广南转运使，尝言广州民无丁税米，建议科纳，寻诏本路详度，累议皆难其事。今应机领郡，因欲遂其前议。远方之民，务在绥辑，骤增赋调，亦恐非便，可罢之。」
　　曹克明言知抚水州蒙怀珌等请诣阙贡奉。
　　升州言蝻虫生。
　　壬辰，给蔡州团练使德雍、汝州团练使德文、唐州团练使惟正公用钱岁各百万。
　　癸巳，向敏中等言：「近日朝臣举官，有一岁之中举十余人者。又所部内监当朝臣举本处幕职官者【三五】，或伤于泛滥，或涉于嫌疑，欲厘革其弊。」上曰：「检详旧制，别加条约。」
　　甲午，传法院上新译频□夜如经，上以其经有荤血献诅之语，与经教戾，命焚之，仍令自今有类此者不须翻译。
　　龟兹国可汗王智海遣使张延来贡。
　　乙未，陕西河中府、解虢州旱。
　　丙申，发运使李溥言江、淮去岁乏食，有富民出私廪十六万石粜施饥民。
　　诏自今命官、使臣犯赃私罪，不以轻重，并劾举主【三六】，自余杖以下罪更不收坐，从判大理寺李虚己之请也。（会要天禧二年四月事。）
　　五月戊戌朔，诏灾伤流民所至之处，官吏倍加存□，无居室者许于寺观公舍安泊，勿令失所。
　　诏銟知临江军新淦县殿直张崇浚。以其亲率县民魜价粜粟济饥乏也。
