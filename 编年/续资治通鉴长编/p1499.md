<!-- { "loadSidebar": true } -->
　　臣昔于治平中，自凤翔职官得替入朝，首被英宗皇帝知遇，欲骤用臣。当时宰相韩琦以臣年少资浅，未经试用，故且与馆职。亦会臣丁父忧去官，服阕入觐，便蒙神宗皇帝召对，面赐奖激，许臣职外言事。自惟羁旅之臣，未应得此，岂非以英宗皇帝知臣有素故邪？是时，王安石新得政，变易法度，臣若少加附会，进用可必。自惟远人蒙二帝非常之知，不忍欺天负心，欲具论安石所为不可施行状，以裨万一。然未测圣意待臣深浅，因上元有旨买灯四千曂，有司无状，亏减市价，臣即上书论奏。先帝大喜，实时施行。臣以此卜知先帝圣明，能受尽言，上疏六千余言，极论新法不便。后复因考试进士，拟对御试策进上，并言安石不知人，不可大用。先帝虽不听从，然亦嘉臣愚直，初不谴问。而安石大怒，其党无不切齿，争欲倾臣，御史知杂谢景温首出死力，弹奏臣丁忧归乡日，舟中曾贩私盐，遂下诸路体量，追捕当时梢工、篙手等考掠取证，但以实无其事，故锻炼不成而止。臣缘此惧祸乞出，连三任外补。而先帝眷臣不衰，时因贺谢表章，即对左右称道。党人疑臣复用，而李定、何正臣、舒亶三人诬造飞语，酝酿百端，必欲致臣于死。先帝初亦不听，而此三人执奏不已，故臣得罪下狱。定等选差悍吏皇甫遵，将带吏卒，就湖州追摄，如捕盗贼。臣即与妻子诀别，留书与弟辙处置后事，自儙必死，过扬子江便欲自投江中，而吏卒监守不果。到狱即欲不食求死，而先帝遣使就狱有所约束，故狱吏不敢别加非横。臣亦觉知先帝无意杀臣，故复留残喘，得至今日。及窜责黄州，每有表疏，先帝复对左右称道，哀怜奖激，意欲复用，而左右固争以为不可。臣虽在远，亦具闻之。
　　古人有言：「聚蚊成雷，积羽沈舟。」言寡不胜觽也。以先帝知臣特达如此，而臣终不免于患难者，以左右疾臣者觽也。及陛下即位，起臣于贬所，不及一年，备位禁林。遭遇之异，古今无比。臣每自惟昆虫草木之微，无以仰报天地生成之德，惟有独立不倚，知无不言，可以少报万一。始缘衙前差雇利害，与孙永、傅尧俞、韩维争议，因亦与司马光异论。光初不以此怒臣，而台谏诸人逆探光意，遂与臣为仇。臣又素疾程颐之奸，未尝假以色词，故颐之党人无不侧目。自朝廷废黜大奸数人，而其余党犹居要近，阴为之地，特未发尔。小臣周穜乃敢上疏，乞用王安石配享，以尝试朝廷。料穜草芥之微，敢建此议，必有阴主其事者，是以上书逆折其奸锋，乞重赐行遣，以破小人之谋，因此党人尤加忿疾。其后，又于经筵极论黄河不可回夺利害，且上疏争之，遂大失执政意。积此数事，恐别致祸患，又缘臂痛目昏，所以累章力求补外。
　　窃伏思念，自忝禁近，三年之间，台谏言臣者数四。方因发策草麻，罗织语言，以为谤讪。本无疑似，白加诬执，其间暧昧谮愬，陛下察其无实，而不降出者，又不知其几何矣！若非二圣仁明，洞照肝膈，则臣为党人所倾，首领不保，岂敢望如先帝之赦臣乎？自出知杭州二年，粗免人言。中间法外配刺颜章、颜益二人，盖攻积弊，事不获已，陛下亦已赦臣，而言者不赦，论奏不已，其意岂为颜章等哉？以此知党人之意，未尝一日不在倾臣，洗垢求瑕，止得此事。今者忽蒙圣恩召还擢用，又除臣弟辙为执政，此二事皆非大臣本意。窃计党人必大猜忌，磨厉以须，势必如此。闻命悸恐，以福为灾，即日上章辞免乞郡。行至中路，果闻弟辙为台谏所攻，般出廨宇待罪。又蒙陛下委曲照见情状，方获保全。臣之刚褊【一三】，觽所共知，党人嫌忌，甚于弟辙，岂敢以衰病之余，复犯其锋！虽自知无罪可言，而今之言者，岂问是非曲直？
　　窃谓人主之待臣子，不过公道以相知，党人之报怨嫌，必为巧发而阴中。臣岂敢恃二圣公道之知，而傲党人阴中之祸？所以不避烦渎，陈入仕以来进退本末，欲陛下知臣危言危行，独立不回，以犯觽怒者，所从来远矣。又欲陛下知臣平生冒涉患难，危险如此。今余年无几，不免有远祸全身之意，再三辞逊，实非矫饰。柳下惠有言：「直道而事人，焉往而不三黜。」臣若贪得患失，随世俛仰，改其常度，则陛下亦安所用臣？若守其初心，始终不变，则髃小侧目，亦无安理。虽蒙二圣深知，亦恐终不胜觽，所以反复计虑，莫若求去。非不怀恋天地父母之恩，而衰老之余，耻复与髃小计较短长曲直，为世间高人长者所笑。伏望圣慈察臣至诚，特赐指挥执政，检会累奏，只作亲嫌回避，早除一郡。所有今来奏状，乞留中不出，以保全臣子，臣不胜大愿。若朝廷不以臣不才，犹欲驱使，或除一重难边郡，臣不敢辞避，报国之心，死而后已。惟不愿居禁近，使党人猜疑，别加阴中也。干犯天威，谨俟斧锧【一四】。贴黄称：「臣受圣知最深，故敢披露肝肺，尽言无隐，必致当途怨怒，愈为身灾。君臣不密，周易所戒，故亲书奏状。眼昏字大，又涉不恭，进退惟咎。伏惟圣慈□赦。」
　　庚辰，翰林学士承旨苏轼兼侍读，左朝请郎、左司郎中叶伸为河北路转运副使。
　　三省言：「宗室貋授官，合随宗室服纪立止法。」诏：「今后因娶宗室女授官人，系祖宗缌麻亲，文臣至朝请大夫，武臣皇城使止。」
　　中太一宫使、观文殿学士、左银青光禄大夫兼侍读冯京再辞免新除宣徽南院使、判陈州恩命，陈乞致仕。诏冯京与免判陈州，仍旧为宣徽南院使，充中太一宫使，许朔望朝参。（初六日除。）
　　国子祭酒、宝文阁待制郑穆三上表陈乞致仕。诏穆提举洞霄宫。给事中范祖禹言：「穆虽年过七十，精力尚强。自为布衣，闽中士人称『四先生』，穆其一也。平生历官，多掌学校，在王府十余年，持身清谨，未尝有过。擢居左省，议论不苟，复为祭酒，多士矜式。旋观其人，终始无缺。年耆德茂，力求引去，在穆进退诚为可荣，而为朝廷计，则可惜也。愿留穆旧职，以示朝廷贵老尊贤之美。」不报。太学生千余人以状诣丞相府请留，亦不报。
　　监察御史安鼎言：「供备库副使赵思复乞将磨勘所转一官回授男希元，固已违法，朝旨未下，思复丁忧，希元未尝受官。其兄思齐复陈赵普勋劳，以申前请，朝廷辄遂从之。借职虽轻，赏命为重，乞行改正。」吏部按赵希元系元佑元年八月以差使参选，合至六年八月磨勘转借职。诏赵思复不许回授，其希元已授借职，特免追改，仍自今年八月后起理磨勘年限。
　　左谏议大夫郑雍言：「窃闻近因臣僚论列王巩不检事状，蒙下淮南转运使林积体量。案巩之罪，喧传都下，今积为见朝廷不凭张修所奏，辄敢观望，并不明言实状。望先次罢黜林积，仍直下淮东提刑司，依公子细体量巩罪，明正国典。」右正言姚□言：「林积体量到王巩事状，罔昧不公。伏望先次放罢林积，仍下淮东提刑司推勘。」诏令淮南东路提点刑狱司再体量闻奏。（张修以朝奉大夫知宣州，除淮南运副，在四年二月十二日。今年二月二日，修除光禄少卿。六月八日，巩罢宿州。提刑姓名，锺浚也。六年十月六日，巩责。）
　　三省、枢密院言：「元佑六年春季，入流九十六人。五年春季，入流一百四十七人【一五】。六年比五年少五十人。又将前次科场、大礼奏荐、转员换授人数，以三年分为十二季，以一季约一百五十四人，并元佑六年春季入流共二百五十人。除身亡、致仕、勒停、丁忧、寻医、侍养假满落籍，及叙用服阕、寻医年满比折外，其入流多七十人。」
　　枢密院言：「殿前马步军司奏，马步军营阅排日，与新颁元佑诸路将官通用敕营阅日不同，欲乞内外营阅日并依新降将官敕。」从之。
　　户部言：「分移请受只于元指定处勘请，若移往他处，即具事因申本属批凿文历住支，仍报元分处批凿文历讫，径报移往处，再批小历，方得起支。如违，所在官司不得批勘。其元分移处，除程两月已上未报听移往处，召保官一员勘行，仍画时催促，候到，亦依此批凿。即不报元分移处，或受报而不批，及不报者，各杖一百。」从之。（新无。五年五月十九日可考。）
　　壬午，详定编修合门仪制所言：「尚书、侍郎、郎官除改别曹，乞仍旧许告谢、正谢。门下、中书省谏议大夫已上，尚书省权侍郎已上，侍从官待制已上凡转官，并寄禄官太中大夫已上，新授正任横行、新授及加恩差遣大将军至内常侍已上，差充一州总管，路分钤辖、都监，三路及沿边知州军，乞并许告谢。」从之。
　　癸未，三省言：「受圣旨并御批手诏并画制，房分将承受簿徱刷名件，职级常行点检，具无漏落状，于次月二十日已前，门下省送杂务房，中书省送催驱房，尚书省送知杂房，类聚本月内关送时政记房【一六】。如有漏落，本房并职级量事大小等第理过。」从之。
　　甲申，诏开封府界及诸路应人户诸般欠负，以十分为率，每年随夏税料各带纳一分。所有前后累降催纳欠负分料展阁指挥更不施行。」（此用苏轼奏议第十一卷及王岩叟系年录追书，新、旧二录并□之。据法册，乃五年五月二十五日圣旨，已见本年月日。）
　　蔡河拨发司言：「乞免每年附载绸绢，庶几不滞行运。」从之。
　　是日，翰林学士承旨苏轼至自杭州，始入见。
　　丙戌，诏杨畏依前降告命，充殿中侍御史。再从中丞赵君锡举也。（十二日听畏辞免。）
　　又诏龙图阁待制熊本知洪州，从其请也。
　　鄜延、熙河兰岷路经略司言，西人侵入汉界作过，遣兵邀截，各擒首领一名。诏令逐路经略司只作本司意，将逐人放归本国，面谕：「疆界虽少有未毕，夏国安得辄发兵觽侵我边境？今既生擒，即合斩首界上，盖为朝廷意在好生，又夏国见输常贡，且放汝回本国，候到，明谕梁乙逋并近上首领，今后不得纵放人马，乱有侵犯。」
　　丁亥，尚书省言：「门下、中书后省详定诸司库务条贯，删成敕令格式，共二百六册，各冠以『元佑』为名。」从之。
　　戊子，端明殿学士、太中大夫、知延安府赵□卒，诏赠右光禄大夫。佗日，辅臣奏事，太皇太后语及□，甚怜之。王岩叟曰：「□久在边，累求归不得，宜厚□之。」太皇太后曰：「当遣使者密赐。」吕大防曰：「有刘庠例。」岩叟曰：「加于刘庠尤善。」太皇太后曰：「刘庠犹如此，□固当厚也。」
　　注　　释
　　【一】欲将每年合应运出卖盐数「出」下原衍「每」字，据阁本删。
　　【二】是以相继贬逐屏之远方「相」、「屏」二字原脱，据阁本及尽言集卷一三应诏言事补。
　　【三】谓宜永投荒裔「宜」原作「且」，据同上书改。
