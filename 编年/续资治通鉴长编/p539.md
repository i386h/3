<!-- { "loadSidebar": true } -->
　　壬申，诏开封府曹官、赤县丞，自今并除新改京官人，任满与免远官。初，令铨司选用选人，一年无过，例改京官。岁久，改京官者甚觽，故革之。景佑三年三月，令铨司差选人充曹官【二○】。
　　癸酉，广南西路转运司言侬智高奉表献驯象及生熟金银。诏转运钤辖司止作本司意答以广源州本隶交趾，若与其国同进奉，即许之。
　　甲戌，召近臣及馆阁、省府官，观瑞竹于后苑，退而多为赋颂以献者。旧制，髃牧判官不与。时合门使钱晦为髃牧都监，殿中丞李复圭为髃牧判官，复圭属晦求与，因召之，后遂成例，嘉佑五年乃厘正之。复圭，淑子也。复圭属晦此据江休复杂志【二一】。嘉佑五年六月始复旧制，据会要第一百四卷。
　　封通利军齐贾埽宁津庙龙女为顺济夫人。
　　丙子，黔州司户参军柳材为校书郎，签书黔州判官事。义军都指挥使度仁义父子叛，转运使遣材等入蛮界招出而赏之。
　　置渠州邻水县荣支镇、广安军渠江县望溪镇捉贼巡检各一员。
　　是日，魏国大长公主薨。主，太宗第八女，母曰方贵妃。主幼不好弄，未尝出房闼。太宗尝发宝藏，令诸女择取之，欲以观其志，主独无所取。太宗右诸女，加诸王上，于主尤所钟爱。容貌类太宗，太宗崩，宫中每见主即起，号慕不能胜。下嫁李遵勖，宾客皆一时贤士大夫，每有燕集，主必亲视饔饎之节。尝有盗入主第，帝命官讯邑司皁吏，主请出所逮系人，以私钱募告者。后得真盗，法当死，复请贷之。
　　故事，命妇皆服发紒进见，章献明肃太后命以珠错罗巾绦之，又赐金龙小冠，辞不敢服。他日固命之，然诞节称寿，犹以发紒入见。太后于政事有所访逮，主多语祖宗旧事以讽。有请以主教导六宫者，主闻之曰：「吾无德，曷足称是哉？」
　　初，遵勖出守许州，暴得疾，主亟欲驰视之。左右白：「须奏得报乃可行。」主不待报而往，从者裁五六人。帝闻，遽命内侍督诸县逻兵以卫主车。其后居夫丧，衰麻未尝去身，日诵佛书，有白燕来巢。服除，不复御鲜华珍丽。尝燕禁中，帝亲为主簪花，主辞曰：「自誓不复为此久矣。」庆历中，因浴仆地，伤右肱。帝遣内侍责侍者，主曰：「早衰力弱，不任步趋，非左右之过。」由是悉得免。主善笔札【二二】，喜阅图史【二三】，能为歌诗，尤善女工之事。尝诫诸子以忠义自守，无恃吾以速悔尤。其视他子，与己出均。
　　及病目，帝遣内侍挟太医诊视【二四】，禳禬无不至，自皇后、贵妃以下，偕至第候问【二五】，进拜用家人礼，奉药茗进主甚恭。车驾临幸，侍者掖主迎之【二六】，帝命主先坐，设御坐于西，主固辞，移榻东南乡，因亲舐主目，左右皆感泣。帝亦悲恸曰：「先帝伯仲之籍，十有四人，今独存大主【二七】，奈何婴斯疾！」复顾问子孙所欲，主曰：「岂可以母病而邀赏邪？」赉白金三千两，辞不受。帝因谓从臣曰：「大主之疾，傥可移于朕，亦所不避也。」因命寝门垂薄，使从臣问候，又募天下能医者授以官，赐御书金字：「大悲千手眼菩萨。」又赐玉石金字太宗庙谥，皆以祝主疾也。主虽丧明，平居隐几，冲淡自若。常诫诸子曰：「汝父遗令柩中无藏金玉，时衣才数袭而已。吾殁后当亦如是。」
　　初以暴疾闻，帝趣驾往，及道，奏不起。乃即主堂易服，坐视小敛讫，再拜奠哭。辍视朝五日，追封齐国大长公主，谥献穆。赐真珠饰棺帷，并金银供器。诏干元节罢乐，宰臣固请乃已。常岁诞节，主入宿禁中，俟旦称觞。是日，帝追念之，遣使持香药、醴、馔置柩前，制挽辞，仍篆碑首曰「曪亲旌德之碑。」大主事恐已有前见者，当考。
　　夏四月癸未，诏曰：「河北民流相属于道【二八】，而吏不加恤，乃饰□传，交赂遣，厚使客，以取虚名，非所以同朕忧也。非犒设兵校，一切禁之。」
　　甲申，知谏院□奎言：「国家谨礼法以维君子，明威罚以御小人。君子所顾者，礼法也；小人所畏者，威罚也。由文武二选为士大夫，是皆君子之地也，傥不以礼法待之，则是废名器而轻爵禄也。七十而致仕，载之礼经。臣下引年而自陈，分之常也；君上推恩而固留，权之至也。自三代以来，虽衰微之世，未有不谨斯礼以塞贪暴，耸砺廉隅也。近日光禄卿句希仲，吏部郎中、直昭文馆陆轸等，并以年高，特与分司，初欲风动髃伦，而在位殊未有引去者，乞早以臣前奏施行。」二月癸巳，光禄卿句希仲分司西京，吏部郎中、直昭文馆陆轸分司南京。
　　先是，奎及包拯皆言在官年七十而不致仕者，并令御史台以时案籍举行。知制诰胡宿独以为：「文吏当养其廉耻，武吏当念其功旧，今欲一切以吏议从事，殆非优老劝功之意。当少缓其法，武吏察其任事与否，勿断以年；文吏使得自陈而全其节。」朝廷卒行宿言。据胡宿本传称至今行之【二九】，当考。
　　丙戌，以献穆大长公主子华州观察使李端懿为镇国留后，越州观察使李端愿为镇东留后，西京左藏库使、资州刺史李端□领陵州团练使，内殿承制李谅为供备库副使，内殿崇班李评、李说并为内殿承制。又以其貋东上合门使、贵州团练使钱晦领忠州防御使。
　　诏：淄、青等州，自春已来，民颇艰食，其军储留及一年，余尽以赈贷之。
　　丁亥，御崇政殿阅诸军转员，凡三日。
　　吏部尚书陈执中加观文殿大学士。
　　废九龙庙池。先是，庙楹摧圮，诏许修葺。而伪传池水能愈疾，都人赴者不可胜计。上以其惑觽而塞之。
　　辛卯，契丹国母遣忠顺节度使左金吾卫将军耶律纯、利州观察留后曹昌，契丹遣怀德节度使萧果、崇禄少卿刘永端，来贺干元节。
　　庚子，迩英阁讲易鼎卦，上问：「九四之象，施之人事何如？杨安国对曰：「鼎为烹饪成新之器，上承至尊，下又应初【三○】，上承下施，任重非据，故足折而覆餗矣。其犹任得其人，虽重而可胜，非其人，必有颠覆之患。」上曰：「任人不可不谨也。」
　　辛丑，集庆节度使、同平章事王德用为太子太师致仕，大朝会，缀中书门下班。
　　龙图阁直学士、给事中张奎为枢密直学士、京东路安抚使、知郓州。时京东盗起，奎至数月，盗悉平。
　　河北转运使、工部郎中、直史馆吕公弼为天章阁待制、河北都转运使。公弼在职踰年，通御河，漕粟实塞下。又置铁冶，佐经用，减近边屯兵，使就食京东，以省支移。诸州增壮城兵，专给版筑，以□民役。又蠲冗赋及民负责不能偿者数百万计，而官用亦饶。上以为能，故加秩而因任之。谏官陈旭言公弼藉父余荫，干求荐引，不当遽有此除。公弼因是乞罢，上谓辅臣曰：「古之君子贵夫几谏，今则务讦人阴私，以沽直名，朕不取也。」上以公弼为能，据本传，云在部四年，恐误。按皇佑二年二月【三一】，公弼始除河北漕，三年四月遂除都漕，在部才一年余尔。陈旭弹奏，上云云，则据宝训也。
　　丙午，江南东路转运司言知江州林咸德老昏，而通判梅得臣又非才多病，请择人代之。上曰：「一州军民将何所寄乎？其令咸德致仕，得臣罢归。」
　　丁未，御迩英阁，谓讲读官曰：「易旨精微，朕每以疑难问卿等，得无为烦乎！」曾公亮对曰：「臣等幸承圣问，惧不能对，岂敢言烦。」上曰：「卿等宿儒博学，多所发明，朕虽盛暑，亦未尝倦，但恐卿等劳尔。」丁度复进曰：「自古帝王临御日久，非内惑声色，则外穷兵黩武。陛下即位三十年，孜孜圣学，虽尧、舜之聪明不是过。」因顿首称谢。
　　戊申，诏：「比者，齐、郓、棣、博等州寇盗髃起，其令巡检、县尉会合捕讨之。其不任职者，安抚、转运、提点刑狱司察举以闻。」
　　己酉，知谏院□奎言：「太祖革唐末、五代之弊，削外诸侯威权，专用文臣假守列郡，名品虽下，而眷待之意，固异常僚，故才者得以设施，不才者难乎冒进。太宗、真宗钦承前宪，遴选守臣，责效既严，败官亦鲜，故能措世于盛平。陛下求治之意，固祖宗所同也，其如知州之选，泛滥太甚。京朝官为通判两任，例皆除授，不计人才，虽于中书呈验，而卒无可否之意。其顾待禄赐与通判、知县、监押殊无所异，又往往待阙至一二年，故士人厌薄，有辞知州而求监当者。请以天下州、府、军、监地望，分为等数，其推择□迁、顾待禄赐，考校沮劝诛赏之法，更为条令而必行之。」
　　御史中丞王举正言：「河北，朝廷根本，而雄州又河北咽喉。先朝用人，如何承矩守边累年，官止遥郡刺史【三二】。李允则几二十年，亦不过引进使。今所用未尽得人，而克日待迁，使后有功者何劝。」且言在许州、应天府，六年更转运使十六人，转运使所使，察官吏能否与民疾苦，而数易如此，岂能究宣朝廷德泽乎？举正所言，不得其时。姑附□奎论知州后，当考。
　　刑部郎中、知制诰、兼侍讲、史馆修撰曾公亮为翰林学士。公亮自为集贤校理，即预经筵，凡十余年，上每厚遇之。及迁学士，管勾三班。三班吏，世所贱薄，老胥抱文书升堂取判者，皆高下在口，异时长官漫不省察，谨占署而已。公亮尽取前后条目置座侧，案以从事，吏束手无能为，后至者皆莫能易。
　　五月庚戌朔，诏恩、冀等州旱，其令长吏精虔祷雨，决系囚无或淹滞，仍令转运司体量今年夏税以闻。
　　辛亥，眉州彭山县上瑞麦图，凡一茎五穗者数本。上曰：「朕尝禁四方献瑞，今麦秀如此，可谓真瑞矣。其赐田夫束帛以劝之。」
　　丁巳，诏中书堂后官自今毋得佩鱼，若士人选授至提点五房者许之。
　　丁卯，召近臣、馆阁、台谏官观书于御书院。
　　庚午，宰臣文彦博等言：「臣等每因进对，尝闻德音，以搢绅之间多务奔竞，匪裁抑之，则无以厚风俗。若恬退守道者稍加旌擢，则奔竞躁求者庶几知耻。伏见工部郎中、直史馆张绬十余年不磨勘，朝廷銟其退静，尝特迁两浙转运使。代还，差知颍州，亦未尝以资序自言。殿中丞王安石进士第四人及第，旧制，一任还，进所业求试馆职，安石凡数任，并无所陈。朝廷特令召试，亦辞以家贫亲老。且馆阁之职，士人所欲，而安石恬然自守，未易多得。大理评事韩维尝预南省高荐，自后五六岁不出仕宦，好古嗜学，安于退静。并乞特赐甄擢。」诏赐绬三品服，召安石赴阙，俟试毕，别取旨。维令学士院与试。安石、维并辞不就。安石，临川人。维，亿之子也。记闻又有曾公定姓名，实录无之。当考。
　　壬申，初置河渠司，隶三司。命盐铁副使、户部员外郎刘湜，判官、金部郎中邵饰领之。
