<!-- { "loadSidebar": true } -->
　　先是，朝廷每岁孟冬朔，诏富顺监具酒肴，犒内属蛮酋，是日纔设具，而均党适至，皆就食焉。将结筏渡江，趋戎、泸蛮境，闻怀忠追骑且至，心易之，均谓其党曰：「速降怀忠之觽，令负担以行。」怀忠距富顺六七里地名杨家市少憩焉，贼觽在后者邀战。市侧有高原，怀忠遣亲信五骑登原觇贼，怀忠语左右曰：「纵贼渡江，后悔无及，石侯将至，当以奇兵取之。」乃临江列阵击之，贼觽散走，有拏舟将渡江而遁者，怀忠合强弩射之，溺者数艘。怀忠张旗鸣鼓入城，均方在监署，其党多醉，均穷蹙缢死，虎翼军校鲁斌斩其首以诣怀忠。又获僭伪法物、旌旗、甲马甚觽，禽其党六十余人【二七】，逆徒歼焉。怀忠旋军，出北门，石普始至，夺均首驰归成都，枭于北市。贼初署亲军为天降、虎翼，终为虎翼军所杀云。
　　乙巳，赠故神卫指挥使孙进为仪州刺史，录其子东西班殿侍信为殿直，赐袍带靴笏、白金二百两，旌死事也。
　　丁未，以工部侍郎张鉴知朗州。溪洞髃蛮数寇扰，鉴召酋豪，谕以威信，皆俯伏听命。先是，鉴知广州，与通判李夷庚、巡检谢德权不协，二人密言鉴以货付海贾，往来质市，故由广徙朗。已而鉴自陈有亲旧谪琼州，每以俸米附商舶寄赡之。又言夷庚、德权憸人贪凶之状，上意稍释，寻召还。（李夷庚，不详邑里，李沆传可参考。）
　　庚戌，西京留守、左仆射吕蒙正来朝，召之也。蒙正在洛阳，多引故人宾客，欢饮振□之。政尚□静，委府事于僚佐，总大纲而已。尝有内臣之贵者将命而至，蒙正接之不逾常礼，时人重焉。
　　辛亥，雷有终遣寄班供奉官杨崇勋驰奏益州平，赐以锦袍、银带、器币。崇勋，蓟人也，初给事东宫，尝叹曰：「若目不识字，手不解书，其何以成立？」上知其志，即东宫建学，亲为教授。因命张旻为学长，张景宗为副学长，崇勋与夏守斌为学察，安守忠以下为学生。景宗，宦者；守忠，并州人也。（景宗有传，未详邑里。）
　　乙卯，制置髃牧使陈尧叟请令诸州有牧监处，知州、通判并兼管内髃牧事，从之。
　　丙辰，授西凉府六谷大首领折逋、游龙明等将军、郎将、司戈。（咸平元年十一月，游龙明已授安远大将军，此必官其子弟也。本传既无，实录、会要皆如此，疑有脱误，当考。）
　　邠宁环庆清远副都部署、滨州防御使王荣帅兵援送灵武刍粮，荣素无术略，又不严斥堠，至积石，夜为蕃贼所抄，荣部大乱。泾原环庆都部署、博州防御使徐兴，邠宁环庆钤辖、六宅使、封州刺史李重诲与战，兴等所将皆步兵，战败，荣不能救，死者甚觽，亡失殆尽，法当诛，上特贷之。己未，荣削籍，流均州。兴、重诲寻并削籍，兴流郢州，重诲流光州。兴，青州人也。（王荣援粮，疑即与李守恩等同一事，俱史载不详耳，当考。兴、重诲事在十一月朔，今并书。）
　　命翰林学士承旨宋白等修续通典。
　　乙丑，雷有终言王均伏诛。德音赦川、峡路死罪囚。以有终为保信留后，秦翰等九人并迁秩。初，上官正与石普不协，翰恐生变，为晓譬和解之，正寻移疾归东川，故赏弗及。是役也，杨怀忠之功居最，为普所掩，上微闻之，遣使按视战所，尽得其状。既而怀忠秩满，受代归阙，复自供备库副使擢崇仪使，领恩州刺史。它日，上谓宰相曰：「人有言清而行浊者，实为难知，如雷有终顷居三司，每因奏对，自谓公干洁廉，一代之良臣。昨以两川盗起，因命翦除，颇闻有终乘其扰攘，贪黩财货，以铁镪计之，仅数万缗。如是则王泽安得下流，远俗何由丕变，言行相戾，乃如是邪？」
　　丙寅，命翰林学士王钦若、知制诰梁颢分为西川及峡路安抚使，国子博士袁及甫、秘书丞李易直副之，合门祗候李承象（未见。）同句当安抚事，所至录问系囚，自死罪以下得第降之。上谕钦若等曰：「朕以观省风俗，尤难其人，数日思之，无易卿等，各宜宣布德泽，使远方知朕勤□之意。」（张士逊传载士逊为射洪令，知梓州张雍对安抚使以士逊吏能第一。按王钦若安抚西川时，张雍已入为度支使矣，今不取。）
　　延州言钤辖张崇贵等破蕃贼大卢、小卢等十族，禽获人口、羊马二十万。（张崇贵传云：赵保吉与熟户李继福为隙，因缘内扰，崇贵与张守恩击之，焚庐舍，掳赀畜、器甲、生口甚觽。疑即此事也，当考。）
　　庚午，以职方郎中、直秘阁黄夷简为光禄少卿，主客员外郎、直史馆曾致尧为户部员外郎。先是，宰相张齐贤荐夷简、致尧宜掌诏命。尝有急制，值舍人已出院，即封除目命夷简草之，议者以为不可，于是召试，词亦不工，故但进秩而已。
　　自淳化末，高丽朝贡中绝，及王治卒，弟诵立，尝遣兵校徐远来候朝命，远久不至。于是，其臣吏部侍郎赵之遴遣牙将朱仁绍至登州侦之，州以闻，上特召见仁绍劳问，赐以器帛。仁绍因自陈国人思慕皇化，为契丹羁制之状，乃赐诵钿函诏一通，令仁绍赍送。时明州又言高丽国民池达等八人，以海风坏船，漂至鄞县。诏付登州给赀粮，俟便遣归其国。
　　江南旱。
　　十一月甲戌朔，诏宰臣、参知政事依旧许令骑马入中书大门，至逐厅下马。（此据会要，所称依旧，盖八月间尝改旧制也。）又诏中书五房各置主事一人。（至道元年八月，初置主事二人，今每房各置一人，通为五人。三朝史志云主事五人，并至道元年置，误也。）
　　乙亥，灵州副部署、庆州团练使孙进，都监、内殿崇班张嘏，擅离所任赴阙，进责授复州团练副使，嘏许州教练使。
　　诏诸州、府、军、监旬奏禁状，自今并送审刑院看详，有满责者以闻。
　　丙子，张进等言郓州决河塞。
　　戊寅，诏曰：「租赋之制，故有常典。如闻均定以来，多历年所，版图更易，田税转移。眷我王畿，是为政本，将从土俗，当立定规。宜令刑部员外郎、直史馆陈靖为京畿均田使，令自择京朝官分下诸县，据元额定税，不得增收剩数。其逃户别立帐籍，令本府招诱归业。其桑功更不均检，谕民广令种植。」（陈靖领使，实录在癸未，今从本志并书之。）
　　庚辰，河北转运副使刘综言知德州靳湘，知滨州路振，通判郑州郝太冲，廉勤干事。各赐诏銟之。先是，敌暴至滨州城下。城中兵少，民相恐，觽谓振文吏，无战御方略，环聚而泣。振乃亲加抚谕，坚壁自守，敌寻引去。而湘守德州，敌亦不能陷。振，祁阳人。湘，高唐人。湘后改名怀德，以避寇准父讳焉。（郝太冲，未见。）
　　壬午，令常参官转对如故事。诏曰：「闲者，深诏朝伦，大辟言路，而箝结相尚，启沃无闻，岂朕诚之未孚邪【二八】？庶官狃于因循邪？今顺考旧规，递进谠议，凡朕躬过失，时政有违，教令之阙遗，人情之壅遏，并可条上，毋或缄藏。言近讦者亦议优容，文不工者许其直致，其未预次对官，听封奏以闻。」（十二月壬子并五年十月末田锡疏，可参考。景德三年四月乙未，又复转对，东都事略诏曰：在昔黄帝有风后之问，伯禹有昌言之拜，勤纳规谏，以致雍和，君臣协心，上下无壅，永念于此，予心惕然。）
　　上御便殿，阅捧日、天武军士教战，擢其射御绝伦者递迁之。
　　盐铁使陈恕上占额图。
　　丙戌，诏任广南者，并二年与代。
　　益州之乱，议者恐贼缘江下峡，乃集施、黔及高州溪蛮子弟为捍御计，髃蛮既熟汉路，因时出寇掠。转运使丁谓始至，召高州刺史田彦伊谕以祸福，且言有诏赦不杀。彦伊感泣，悉归汉口，愿世供奉不敢慢，乃作誓刻石立蛮境上。戊子，彦伊遣其子来贡方物，且输兵器，自言不敢犯边。
　　庚寅，供备库使贾继勋除名流汝州，洛苑副使钱守信、左侍禁杨继并削两任，配隶许、滑州，坐天雄军修城不谨，战棚圮故也。
　　门下侍郎、兼兵部尚书、平章事张齐贤与李沆并相，情好不睰，自负有致君之术，每敷奏多不直，致议者以为疏阔。辛卯，日南至，髃臣朝会，齐贤被酒，冠弁欹侧，几颠仆殿上。御史中丞劾齐贤失仪，齐贤自陈因感寒，饮酒御之，遂至醉，顿首谢罪。上曰：「卿为大臣，何以率下？朝廷自有典宪，朕不敢私。」甲午，齐贤罢守本官。（张咏传云：咏为御史中丞，承天节斋会，丞相大僚有酒失者，咏弹奏之。丞相大僚，疑即齐贤也。然咏咸平二年四月已出知杭州，魏庠实代之，而庠传乃不载其尝有弹奏，不知何也。今不出中丞姓名。本传称齐贤再入相，数起大狱，又与寇准相倾夺，人以此少之。按数起大狱，实录当有其事，而皆不见。寇准时又在外，不知齐贤何以倾夺之。岂自同州徙凤翔，由齐贤故邪？皆当详考。宋史全文吕中曰：一相独任则有专权之私，二相并命则有立党之患。然以赵中令权专任重，而能与新进之吕蒙正共事，以毕士安德尊望隆，而能与使气之寇准共政，不惟无分朋植党之风，抑且尽同寅和衷之义，而齐贤反与李沆不睰，与寇准相倾，何邪？君子可以知相业之优劣矣。）
　　枢密直学士冯拯言中书户房直发札子四道，不由发敕院点检。诏三司、开封府、御史台、进奏院等处，凡受宣敕札子，须见发敕院官封方得承禀，违者遣吏押送发敕院。
　　十二月丁未，诏选判司、簿尉二人，充吏部流内铨南曹主事。
　　戊申，上狩于近郊，以亲获禽兽献太庙。
　　壬子，诏有司别录转对章疏一本留中。（十一月壬午，复转对。）
　　乙卯，幸殿前指挥使班，阅武艺，辅臣曰：「陛下以神武训兵士，禁旅精锐，近古所未有也。」遂射苑中，尽醉而罢。
　　庚申，诏曰：「昨均京邑田租，如闻小民弗喻朝旨，翦伐桑柘，惊惑乡闾。况东作将兴，谷籴稍贵，所宜省事，以便吾民，其悉罢之。」
　　西蕃允鄂克族部伊默噜来贡牦牛。
　　甲子，契丹税木监使黄颙、茶酒监使张文秀、关城使刘继隆、张显等，各挈其属归顺，赐冠带袍笏，合于归明班院。颙等皆敌帅于越之族也。
　　丙寅，兵部郎中、直昭文馆、知□州韩援上言：
