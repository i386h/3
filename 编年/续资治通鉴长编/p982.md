<!-- { "loadSidebar": true } -->
　　【一○】张求同上书作「张永」。
　　【一一】五市易务「五」原作「互」，据阁本及宋会要食货三七之二八改。
　　【一二】沈起「起」原作「超」，据阁本及宋史卷三三四沈起传改。
　　【一三】沅州「沅」原作「沆」，按宋史地理志无沆州。据本书卷二五二熙宁七年四月丙戌条载，「诏置沅州」；又本书卷二九○元丰元年六月丁卯条载沅州屯田务事，其注文称：「元丰二年七月二十一日罢屯田务。」与本条时日俱合。「沆」显为「沅」之误，故改。
　　【一四】熙宁七年四月十九日置沅州「七」原作「十」，「沅」原作「沆」，据阁本改。
　　【一五】存先王所尝享用见于经者「尝」原作「当」，据宋会要礼一七之八八、宋史卷一○八礼志改。
　　【一六】孟春荐韭以卵羞以葑「羞」原在「韭」下，据宋会要礼一七之八八、宋史卷一○八礼志乙正。
　　【一七】杂买务「买」原作「物」，据宋会要礼一七之九○改。按：宋杂买务属太府寺，「掌和市百物，凡宫禁、官府所需，以时供纳」，见宋史卷一六五职官志。
　　【一八】凡新物及时出者「出者」二字原脱，据同上书及宋史卷一○八礼志补。
　　【一九】以为庙岁二十五祠「岁」原作「仪」，据汉书卷七三韦玄成传改。
　　【二○】国子监直讲宋会要职官六六之八「国」上有「前」字。
　　【二一】都大提举成都府等路茶场李稷乞徙提举茶场司于秦州「等」字原脱，据宋会要食货三○之一七补。「秦」原作「奉」，据宋史卷一八四食货志改。
　　【二二】真州「真」原作「贞」，据阁本及宋会要方域一七之九改。
　　【二三】自熙宁四年定以百八十万斤为岁额「百」字、「斤」字原脱，据宋会要食货二○之一○及宋史卷一八五食货志补。
　　【二四】二百四十「四」，同上书作「五」。
　　【二五】权陕西转运使都大提举成都府等路茶场李稷「等」字原脱，据本书卷二七九元丰二年四月辛酉条补。
　　【二六】闰九月辛亥并三年正月己酉按文义，闰九月当属元丰二年，但是年无闰九月。又元丰三年正月无己酉日。疑注文有舛误。
　　【二七】诏充永兴军长安等五县民夏税支移「充」字在此难解，疑为「免」之误。
　　【二八】请属升舍宋会要职官六六之九「升舍」作「升上舍」。
　　【二九】惠州当送内藏库钱「送」原作「还」，据阁本改。
　　【三○】笋菹鱼醢「菹」原作「蒲」，据阁本、周礼醢人改。
　　【三一】诗所谓缁衣之宜兮是也「诗」字原脱，据宋会要舆服四之一三补。
　　【三二】三梁二字原脱，据下文及同上书补。
　　【三三】与汉唐少异矣「与」字原脱，据阁本、宋会要舆服四之一三及宋史卷一五二舆服志补。
　　【三四】六品则去剑佩绶「绶」字原脱，据同上二书补。
　　【三五】内常侍纔比内殿崇班「侍」字原脱，据同上二书补。
　　【三六】则未为允当「当」字原脱，据同上二书补。
　　【三七】皇城以下诸司使至诸卫率府率服之「诸」原作「城」，「率府」二字原脱，据同上二书改补。
　　【三八】内臣自内常侍以上及入内内侍省内东西头供奉官「入内内侍省」原作「入内侍省」，据阁本补。
　　【三九】东西头供奉官「头」字原脱，据宋会要舆服四之一三及宋史卷一五二舆服志补。
　　【四○】高品以下服色依古者「依」原作「衣」，据上引宋史改。
续资治通鉴长编
卷三百
卷三百
　　起讫时间 起神宗元丰二年九月尽是年十月
　　卷　　名 续资治通鉴长编卷三百
　　帝　　号 宋神宗
　　年　　号 元丰二年（己未，1079）
　　全　　文
　　九月丙寅朔，鄜州路经略使吕惠卿言：「谍知西界点集。臣酌度缓急，躬行近便城寨接应及巡边按兵，乞命官摄州事及应副军须。」诏陕西转运使李稷权州事。
　　丁卯，知都水监丞、主客郎中范子渊为金部郎中，升一任；同判都水监、入内东头供奉官、寄礼宾使、遥郡刺史宋用臣为寄六宅使、遥郡团练使，给寄资全俸；入内东头供奉官王修己等三十七人各进一官，功优者减磨勘年或指射差遣，选人循两资；余官减磨勘三年者九人，二年者五人；三司军大将等迁两资者五十六人，迁一资者八十一人，仍等第赐钱【一】。以子渊、用臣首议导洛水入汴及筑堤捍河毕功，故优銟之，余皆董役有劳也。
　　诏前京西转运副使、屯田员外郎李南公减磨勘三年，余十一人迁官、减磨勘并升名次有差。以固护大河南岸劳也。
　　诏鄜延第四将、崇仪使高永能进一官，余转资、减磨勘年、赐帛有差。七月西贼入寇绥德城大会平，永能等战败之，赏功也。
　　减下卸司监官一员。时增至二员，以事简故减。
　　戊辰，诏淮南东路提点刑狱林英、江南路提举常平等事谢仲规同鞫前知江宁府吕嘉问。以嘉问诉前鞫未尽也。
　　己巳，上批：「三司认还髃牧司旧支券马縻费钱，昨虽裁损，岁折绢七万缗，而迁延固吝，未肯备偿。盖裘绢仰官会校，故彼此时有争辨。可差太常丞□安持限一月根磨未罢券以前五年诸费用，纽见钱画一与三司当职官连书以闻。」
　　庚午，录韶州岑水场坑炉户汤潮为下班殿侍、广南东路钤辖司指使。以潮数出私钱捕获强盗故也。
　　辛未，左藏库副使乔睳言，奉诏权发遣泸州，乞躬巡县寨兵甲及审观主兵官吏能否，密议讨贼方略。诏睳审度事宜，如须躬行按视，可量带兵甲至县寨，毋得骚扰张皇，更生边事。（考平蛮记，此乃睳欲打誓也，三年三月己巳打誓事，具四月十五日，又此年十二月十七日当考。）
　　壬申，上批：「近差都水监勾当公事钱曜检定诸埽桩料【二】，闻二都大司已计夫二十余万，外尚有五都大司及诸河工料，如此则来岁虽起三四十万夫未能应副，公私财用，枉费过当，深为可惜。钱曜新作水官，不历河事，恐为沿河冒利者所罔，不能究悉底里，可差本监主簿陈佑甫代曜检定以闻。」
　　癸酉，以国子监直讲、著作佐郎满中行为馆阁校勘。上批：「昨监生虞蕃诉学官上下共为奸赃欺罔，事状不一，洎朝廷付有司推治，乃蕃言不妄。而中行所履洁廉，不涉吏议，且杂处觽人倾侧挠法之中，而能修身检行如此，求于方今士人寡耻之习，已为鲜得，又髃污朋枉日与之分职联事，卒不能移其操守，尤在可嘉。宜少銟之，以励风俗。」故有是命。中行，金乡人也。
　　权发遣户部判官李琮言：「奉诏根究逃绝税役，有苏州常熟县天圣年簿，管远年逃绝户倚阁税紬绢苗米丁盐钱万一千一百余贯石匹两。本县据税合管苗田九百一十九顷有奇，今止根究得一百九十五户，共当输苗米三百五十三石、紬绢五十一匹、绵三十五两。其余有苗米八千四百石、紬绢一千二百匹、绵一千九十两、丁盐钱九百文外【三】，并无田产人户，亦无请佃主名。盖久失推究，奸猾因之，失陷省税。乞差著作佐郎刘拯知常熟县根究归着，他县有类此者，亦乞选官根究。」从之。拯，南陵人也。（食货志元丰三年九月，诏三司户部判官李琮专究江南东、两浙路逃绝户亏陷税役等钱。琮言：「苏州常熟县天圣中簿，得久逃绝户倚阁税紬绢苗米丁盐钱万一千一百余贯石匹两。今止百九十五户，当输苗米三百五十三石、紬绢五十一匹、绵三十五两，余田产人户、请佃主名皆亡。盖久不推究，奸猾因之，失陷正税。请凡类此者，皆选官根括。」从之。乃诏转运司提举。琮所究江、浙【四】一百二十七县逃绝户，计四十万一千三百三十二，为书上之。三年正月丙戌，除琮淮南转运副使，复令究逃绝户税役，琮乃辟置官属，更移令佐，大究治之。淮南东西两路州军县共八十有八，凡得逃绝、诡名挟佃、簿籍不载并阙丁，凡四十七万五千九百六十五户，丁正税役并积负凡九十二万二千二百四十六贯石匹两。琮又言亏陷税役，乃官司造簿舛误已久，请随夏税附纳。诏令簿失收税役钱物，特蠲除之。）
　　内侍押班石得一乞专差勾当皇城司官，提举教习亲从亲事官弓箭手武艺。从之。诏得一提举训练。
　　鄜延路经略使吕惠卿言：「绥德城花佛堡把截、三班差使杨永庆，以出巡为名，引所部入西界，取蕃部八人首级，诈言西贼犯边斩获。乞以永庆前后军功量夺两资，令于边上效用。」诏追毁永庆出身文字，送京西【五】编管。
　　诏五路礼部进士与新科明法人通理人数均取。
　　甲戌，诏开封府界马军雍丘捧日第五军第一指挥五百人，尉氏骁猛第一指挥四百人，步军咸平【六】天武第一指挥、雄勇第一指挥、襄邑雄威第二指挥、陈留雄威第六指挥各五百人，河东马军太原府吐浑第三指挥、潞州吐浑第六指挥、忻州广锐第六指挥、岚州广锐第十九指挥各三百人，步军潞州神锐第十四指挥四百人，自今阙额勿补，候人数不多，即并废。以开封府界、河东巡检司既用义勇、保甲番上以代禁兵，而巡检司旧用兵数，府界三千五十四人、河东千六百三十一人皆当省故也。
　　丙子，夔州路转运司言，乞尽今年十一月终，放罢泸州县寨防拓黔州义军，归就耕作。从之。
　　修完京城所请赁官地创屋，与民为□市，收其租。下开封府相度，乞如其请。从之。仍诏自今空地募人租赁，行讫以闻。其后御史丁执礼以为言，诏取行遣看详，而修完京城所有言，令磨户及熟食人于城东西房廊作□市【七】，收觽磨户钱入官，即无行遣公案，执礼奏遂寝。后开封府又请牙人磨户私以□贸易者杖一百，许人告捕，五斤以上赏钱三千，十斤以上十千。亦从。（朱史削去，以为事小，今复存之。执礼为御史在此后六日。）
　　丁丑，诏提举河北籴便粮草司按并边被水州县，如军食有备，权住籴。
　　赐末盐钱二十万缗，付河东转运司市军储。
　　三司言，南郊所用银，乞自选官督发徱刷上供钱帛。诏三司指挥发运司于隔路差官催促，仍次第以闻。
