<!-- { "loadSidebar": true } -->
　　上遣内侍皇甫继明谕以若复有陈，其具条上之。于是，奭又上疏曰：「陛下将幸汾阴，而京师民心弗宁，江、淮之觽，困于调发，理须镇安而矜存之。且土木之功未息而夺攘之盗必行，北虏治兵，不远边境，虽驰单使，宁保其心！昔黄巢出自凶饥，陈胜起于徭戍。隋炀帝缘勤远略，唐高祖由是开基；晋少主智昧边防，耶律德光因之谋夏。今陛下俯从奸佞，远弃京师，罔念民疲，不虞边患，涉仍岁荐饥之地，修违经久废之祠，又安知饥民之中无黄巢之剧贼乎【二九】？役徒之内无陈胜之志乎【三○】？肘腋之下无英雄之窥伺乎？区脱之间无天骄之观衅乎？陛下方祠后土，驻跸河中，若敌骑猖狂，忽及澶渊，陛下知魏咸信能坚据河桥乎？周莹居中山能摧锋漤敌乎？又或渠魁侠帅，啸聚原野，劫掠州县，侵轶郊畿，行在远闻，得不惊骇！陛下虽前席问计，髃臣欲借鳀出奇，以臣料之，恐无及也。又窃见今之奸臣，以先帝寅畏天灾，诏停封禅，故赞陛下力行东封，以为继成先志也。先帝欲北平幽朔，西取继迁，大勋未集，用付陛下，则未尝献一谋，画一策，以佐陛下继先帝之志，而乃卑辞重币，求和于契丹，蹙国縻爵，姑息于保吉，以主辱臣死为空言【三一】，以诬下罔上为己任，譔造祥瑞，假托鬼神，纔毕东封，便议西幸，轻劳圣驾，虐害饥民，冀其无事往还，谓已大成勋绩。是陛下以祖宗艰难之业，为佞邪侥幸之资，臣所以长叹痛哭也！夫天神地祇，聪明正直，作善降之百祥，作不善降之百殃，安在其笾豆簠簋乎？春秋传曰：『国之将兴，听于民；将亡，听于神。』固非愚臣妄议也。」
　　时髃臣数奏祥瑞，奭又上疏言：「五载巡狩，虞书常典【三二】，观民设教，牺易明文；何须紫气黄云，始能封岳，嘉禾异草，然后省方！今乃野鵰山鹿，并形奏简，秋旱冬雷，率皆称贺。将以欺上天，则上天不可欺；将以愚下民，则下民不可愚；将以惑后世，则后世必不信。腹诽窃笑，有识尽然，上玷圣明，不为细也。」疏入，不报。（后疏未必即是今年。按今年九月丙戌，内侍史崇贵言经度制置使初至脽上，一鹿自庙中出，如引导之状，即奭疏所称山鹿也。疏又称秋旱冬雷，按是秋，江、淮不稔，当以旱故。前疏称震雷在冬，此时上犹未幸汾阴，则冬雷必指今年，故并附此【三三】，更须考详。）
　　注　　释
　　【二三】即特与迁转「特」原作「时」，据同上书改。
　　【二四】使臣愿试边事「愿」原作「须」，据同上书改。
　　【二五】正详断及检法官年满亦俟替人「亦」原作「以」，据阁本及宋会要职官一五之三五改。
　　【二六】辨自言百三十岁「十」下原衍「六」字，据宋本、宋撮要本及宋会要崇儒六之三四删。
　　【二七】除广南福建路令预借俸钱外宋会要职官五七之二七在「除」下有「川峡」二字。
　　【二八】麟府等州「麟」原作「邻」，据宋本、宋撮要本及上引宋会要改。
　　【二九】恣为矫诬「矫」原作「骄」，据宋本、宋撮要本及宋会要职官六四之二二改。
　　【三○】赎故宰相吕端居第赐其子藩「藩」原作「蕃」，据隆平集卷四吕端传、宋史卷二八一吕端传改。下同。
　　【三一】令藩同往「往」原作「行」，据宋本、宋撮要本、活字本改。
　　【三二】还魏征旧第「还」原作「迁」，据宋本、宋撮要本改。
　　【三三】恐外尚有杂伎「伎」原作「仗」，据同上书改。
　　【三四】张杨为大司马「张杨」原作「张扬」，据宋本、宋撮要本及长编纪事本末卷一六王钦若等编修册府元龟事迹改。下同。
　　【三五】赐诸王太宗圣容「太宗」原作「太祖」，据宋本、宋撮要本、阁本改。
　　【三六】赐锦袍银带「锦」原作「绵」，据阁本改。
　　【一】待制陈彭年为直学士宋本、宋撮要本此句下有「戚纶为枢密直学士」八字。按宋史卷三○六戚纶传，纶为枢密直学士在大中祥符三年，又按本句下有「又诏龙图阁学士在枢密直学士上，给俸如之」之文，疑本书脱此八字。
　　【二】可授廉车「廉车」原作「兼军」，据宋本、宋撮要本、阁本及宋史卷二八七王嗣宗传改。
　　【三】有罪并送府驱遣「驱」原作「区」，据长编纪事本末卷一九祀汾阴、续通鉴卷二九改。
　　【四】上特召见「特」原作「将」，据宋本、宋撮要本、阁本及宋史卷三一五韩亿传改。
　　【五】又遣中使于三亭渡等处祭河「亭」原作「停」，据阁本改。
　　【六】命升扬庐州长吏「庐」原作「卢」，据阁本及编年纲目卷七、宋史卷七真宗纪改。
　　【七】别取索准备物「别」原作「制」，据阁本及长编纪事本末卷一九祀汾阴改。
　　【八】将作监领徒举石盖「徒」原作「徙」，据宋本、宋撮要本、阁本及上引长编纪事本末改。
　　【九】陈尧叟等所献凡四千七百斤「凡」上原衍「数」字，据宋本、宋撮要本、阁本删。
　　【一○】知华州崔端言父老二千四百余人欲诣阙请幸西岳「二千四百」原作「四千二百」，据宋本、宋撮要本及长编纪事本末卷一九祀汾阴改。按宋史卷七真宗纪作「二千余人」。
　　【一一】诏自京至雄州诸县镇令佐使臣「京」原作「今」，据宋会要职官五九之六改。
　　【一二】令役夫蔡文义市驴不获「义」原作「乂」，据宋本、宋撮要本及宋史全文卷六改。
　　【一三】开封府功曹参军「功」原作「工」，据宋本、宋撮要本改。
　　【一四】李□「□」原作「升」，据宋本、宋撮要本及新唐书卷一四七、旧五代史卷一三四、新五代史卷六二李□传改。
　　【一五】得黄金一斤卷帛书「卷帛书」，宋本、宋撮要本及治迹统类卷四真宗祥符均作「卷书帛」。
　　【一六】其帛长二丈「二」原作「三」，据宋本、宋撮要本及上引治迹统类、长编纪事本末卷一九祀汾阴改。
　　【一七】每岁诞圣节「诞」原作「延」，据阁本改。
　　【一八】上制序「上」字原脱，据宋本、宋撮要本及长编纪事本末卷一七封泰山补。
　　【一九】篃历廊庑「篃」原作「编」，据宋本、宋撮要本及长编纪事本末卷一九祀汾阴改。
　　【二○】察访御龙直班院副指挥使吕遇日暮醉归「吕」原作「臣」，据宋会要刑法七之五改。
　　【二一】又言常时本班将士无故不出「又」原作「人」，据同上书改。
　　【二二】无故不令出班同上书作「无故不令出本班」。
　　【二三】曰兴州「兴州」，各本及通考卷三二五四裔考均作「兴化」。
　　【二四】三司使丁谓为行在三司使下「三司」二字原脱，据宋本、宋撮要本、活字本及长编纪事本末卷一九祀汾阴补。
　　【二五】令部署田敏主之「部」原作「都」，据阁本改。
　　【二六】河东缘边安抚司「河东」原作「河南」，据宋会要蕃夷二之五改。
　　【二七】今陛下既已登封「已」原作「先」，据宋本、宋撮要本及长编纪事本末卷一九祀汾阴改。
　　【二八】愿少赐清问「问」原作「闲」，据同上书改。
　　【二九】又安知饥民之中无黄巢之剧贼乎上「之」字原脱，据同上书补。
　　【三○】役徒之内无陈胜之志乎「徒」原作「徙」，据宋本、宋撮要本、活字本及上引长编纪事本末改。「志」，宋本、宋撮要本、活字本同，阁本作「阴谋」，上引长编纪事本末作「异志」，续通鉴卷二九作「大志」。
　　【三一】以主辱臣死为空言「辱」原作「弱」，据宋本、宋撮要本及上引长编纪事本末改。
　　【三二】虞书常典「常」原作「帝」，据同上书改。
　　【三三】故并附此「附」原作「疏」，据同上书改。
续资治通鉴长编
卷七十五
卷七十五
　　起讫时间 起真宗大中祥符四年正月尽是年五月
　　卷　　名 续资治通鉴长编卷七十五
　　帝　　号 宋真宗
　　年　　号 大中祥符四年（庚戌，1011）
　　全　　文
　　春正月丙子，知茂州郭用之言，夷族首领、耆老董瓢等，顷多侵扰，今相率于州北三溪刑牛犬，誓不为寇。
　　旧制，县吏能招增户口者，县即升等，仍加其俸缗。至有析客户为主，虽登于籍，而赋税无所增入。戊寅，下诏禁之。
　　己卯，命开封府推官、太常丞李阶赍书谕契丹，以特祀汾阴，令至境上付其疆吏。（李阶，未见。）
　　庚辰，诏北缘边州军官属，自今不得以迎送为名，出城寨驰猎，犯者以违制论。
　　赐诸王府侍讲、国子博士张颍器币，颍讲尚书终篇故也。
　　陕西提点刑狱司言，邠宁环庆副都部署陈兴，纵所部禁兵为劫盗，又释不诛。辛巳，徙知永兴军府王嗣宗代之【一】。
　　邠州城东有灵应公庙，傍有山穴，髃狐处焉。妖巫挟之为人祸福，风俗尤信向，水旱疾疫悉祷之，民语为之讳狐。及嗣宗至，熏而逐之，尽塞其穴，淫祀遂息。
　　诏应汾阴行事官及职掌人，敢有懈惰者，勿以赦原。
　　丰州北藏才西族【二】、中族首领奴移、横全等，鎫遣其子来贡。
　　癸未，代州言粟斗十余钱。
　　甲申，赵德明奉表诉明爱等侵耕其绥州界，乞遣使按视。诏张崇贵详度，令明爱等还内地。
　　乙酉，亲习祀后土仪于崇德殿。初，有司详定止习坛上仪。上崇重大祀，乃并庙庭及封石匮仪篃习焉。
　　命枢密直学士周起、合门祇候郭盛、入内殿头阎文庆编次贡奉。
　　给事中种放自终南山来朝。
　　丁亥，谒启圣院太宗神御殿、普安院元德太后圣容，告将行也。
　　定州科鹿角数多，诏河北转运使裁减之。
　　己丑，诏：「大祀酹酒银鑵器止用常御者，非朕恭洁之意。其令有司造十五枚，付光禄寺别贮，仍刻字识之，勿他用。」
　　庚寅，诏江湖间贫民捕鱼，豪户不得封占。从知洪州王济之请也。
　　壬辰，诏河南府孟、郑州所发浚汴口役夫，今年夏税【三】，止令本处输纳。
　　甲午，客省使、诚州刺史李允正为鄜延路部署。时赵德明颇踰轶。初，允正被病，授河阳部署，以便颐养，不半月亟徙焉。仍令内侍密诏存谕。允正未至，即命计度汾阴行宫道路，曹利用权鄜延路部署。（允正本传云：张崇贵卒，亟徙允正。按崇贵是年八月乃卒，此时未也。若病，则不可知，今且削去，更徐考之。）
　　文思使靳怀德领长州刺史，为益州钤辖。怀德历官以强干称，然酗酒多失，将行，别诏戒勖，又面诲之。怀德在剑外，果善于其职，军民畏爱。
