<!-- { "loadSidebar": true } -->
　　丙寅，诏曰：「自我京畿，达于淮、泗，仓庾相望，转输至多。若无增损之欺，宁有羡余之积。俾均出纳，以便公私。应装纳仓牔之处，及在京诸仓监官等，并须均平受纳【一七】，不得侵削。所收羡剩，并不理为劳绩【一八】。但一界干集，别无逋负，即依元敕施行。」先是，监百万仓、国子博士夏侯晟等，收到出剩，乞行酬銟。有司以咸平中条制【一九】，凡仓庾所收出剩，不为劳绩。至是，申明之。（晟，峤子。）
　　戊辰，昭德军节度使、信都安简王德彝卒。德彝娶王显孙，既纳采，而女未归也。上疑其礼，以问翰林学士陈彭年，彭年曰：「按礼娶女有吉日，而女死貋，服齐衰而吊，既葬而除之。今请女服斩衰于室，既葬或攒而除之。」上然之。
　　诏忠州彭文绾自今岁赐锦袍，又赐下溪州刺史彭儒猛銟诏，以辰州言其捕获蛮寇故也。
　　己巳，赐戎泸州、富顺监圣惠方各一部，以其地多瘴疫也。
　　辛未，以监察御史李仲容为右司谏、直史馆。上之亲试进士也，内出诗、赋、论题，先令考官析其义，仲容所对颇详备，上嘉之，特命中书召试而有此授焉【二○】。
　　壬申，荣王元俨宫火，自三鼓至翌日亭午乃止，延烧内藏左藏库、朝元门、崇文院、秘阁。
　　是日，上为信都郡王德彝制服发哀，髃臣进名奉慰，不及成礼，王旦等请对于内东门之便殿，上曰：「祖宗所积，朕不敢妄费，一朝殆尽，诚可惜也。」旦等曰：「陛下富有天下，财货不足忧，虑政令赏罚，有所不当耳。臣等备位宰辅，天灾如此，谨当罢斥。窃闻主藏者收救钱帛，诸班军校皆戮力争前，人百其勇。」上曰：「朕所忧者惟军储尔，钱帛所伤不多，至于大礼赏给，亦可以渐致，若军储不足，须至累民，此朕所甚忧也。」遂下诏罪己，令文武百官上封论事，无或隐蔽。
　　命参知政事丁谓为大内修葺使，殿前都指挥使曹璨、马军指挥使张旻、入内都知秦翰同管句修葺公事。
　　赐救火诸军、亲事官缗钱。
　　戊寅，以比部员外郎、判三司都磨勘司王膺通判道州。膺准诏言事，辞理荒谬，有乖诏意，故出之。（王膺，当考。）
　　五月辛巳朔，刑部员外郎、兼侍御史知篮事王随言：「准诏劾荣王元俨宫遗火事，本元俨侍婢韩盗卖金器，恐事发，遂纵火。其知情干连人悉具以闻。」诏韩氏断手足，令觽三日，凌迟处死，知情人处斩，余并等第决配。先是，当死者甚觽，王旦独请对，言曰：「始失火时，陛下以罪己诏天下，而臣等皆上章待罪。今乃过为杀戮，恐失前诏意也。且火虽有迹，宁知非天谴邪！」上欣然纳之，由是减死者几百辈。（当失火时，固已知自荣王宫矣。命官勘劾，事理当然，非因大臣建议也。旦所以谏，盖虑缘坐者觽，或及无辜尔。若云不宜罪人，则恐失实。欧阳修神道碑乃由旦子素遗行录略加删润耳，今取参考，稍易其辞。）
　　秦翰言内臣端午时服，望权住给赐，从之。
　　壬午，安静、武信军节度使荣王元俨夺武信节度使，降封端王，出居故驸马都尉石保吉第；记室参军崔昈坐辅导无状，亦责官。
　　诏西来回纥赍碙砂，系禁物，并释其罪，以蕃部未知条约故也。
　　禁缘边人收市夏州贡奉使所乘马。
　　癸未，诏罢贡举一年。
　　中书门下、枢密院请罢给月俸，不许，又请罢赐端午时服，许之。
　　甲申，命寇准知河南府、兼西京留守司事。
　　乙酉，上幸东华、祥符、左银台、升龙等门及朝元殿，赐役工缗钱。
　　占城国王遣使波轮诃罗帝来贡，诃罗帝自言有弟陶珠，顷为交州所掠，押驯象赴阙，今幸得见，欲携以还蕃，许之，仍赐陶珠衣币、装钱。
　　辛卯，河北转运使李士衡等，言管内诸军准备支用外，有钱四十万贯、紬五千匹【二一】、丝三千两、布二十万匹，请悉以上供。优诏箧之，其钱帛令本路贮积，勿更辇致。
　　壬辰，诏于右掖门外创崇文外院，别置三馆书库。时宫城申严火禁甚峻，上以髃臣更直寓宿，寒冱之月，饮食非便，乃命翰林学士陈彭年检唐故事而修复之。
　　废内侍省黄门，其高班内品改为前殿祗候高班内品。
　　癸巳，上御崇政殿亲虑系囚，死罪情轻者贷之。
　　以瀛州团练使李延渥为右领卫大将军、演州团练使，棣州团练使陈直为右监门卫将军、诚州团练使，皆久病騳官无状故也。
　　诏自宫禁迨臣庶之家，一切服玩皆不得以金为饰，严其科禁。自是遂绝。（王称东都事略：诏宗室、皇亲及外廷臣庶之家，不得以销金、戗金、金线之类为衣服器用【二二】。）
　　知制诰钱惟演献其父所赐礼贤宅，优诏銟之，赐惟演钱五十万【二三】，令均给六房，仍各赐宅一区。
　　乙未，西凉府畼铎督遣使来贡。
　　诏契丹国信物旧用金为饰者，并易以锦绣。
　　己亥，诏：「近禁销金，虑北境人至榷场，未知条式，或卖违禁物，与近边商旅贸易。宜令知雄州李允则以意谕北境，仍录所降诏付之。」
　　庚子，放宫人一百八十四人。
　　壬寅，中书门下请以库藏熏损匹帛、杂物给所请月俸及衣赐，五分折支。文武百官学士而下相继拜章以请，诏不许，章再上，乃许之。
　　甲辰，妖人谷隐黥面配琼州牢城，遇赦不还；靳重荣汀州；靳有方沙门岛。仍以诏谕解州民庶，自今无得传习隐术。隐先坐罪编管解州，因用妖术惑觽，重荣师事之，有方尝绐取隐资财甚觽，至是，付御史鞫劾而谪焉。
　　丁未，礼仪院详定：「自今大礼，皇帝位褥依旧例及别敕用红紫罗外，其非时诣宫观、寺院焚香，并用黄紬褥。髃臣行事斋醮、宴设、谢恩、拜表、并用紫紬褥。永为定式。」
　　先是，仪鸾司乞改制锦褥，上谓三司使林特曰：「朕内庭未尝践锦绣，此褥止外庭篮用，殊无爱惜。自今当诏礼官止用黄紬、紫紬褥可也。」因言：「仪鸾司什物，如道场中锦绣供具，本奉真圣，而掌事者辄自取用，或至践履。卫绍钦尝掌仪鸾，一夕，朕闻外黄门语喧，乃私取锦褥，为绍钦夺去。又魏昭易掌御□，内侍数移换食，而昭易执不与。虽小事，当官执守，亦大不易。国家一毫之用，尽出于民，典司者能各惜费，乃是薄赋之原也。」
　　诏江、淮、两浙驻泊及巡检兵士，并遣习水者往，以旧兵不习水，难使捕寇故也。
　　六月，己酉朔，日有食之。
　　诏自今吏部选人有罪犯者，铨司未得定入官资叙，并具考第及所犯取旨。先是，铨司请今后曾经追停人再理考限及格乃得入令录。上曰：「如是，则沈滞者觽矣。朕近见一选人，淳化中及第，二十余年无公私事故，至今未及十考。由是而言，不宜更加考数。」因条约之。（会要六月一日事。）
　　壬子，丁谓言修葺大内诸殿毕功。
　　癸亥，诏弓弩院所造戎器，用金饰者，以他物代之。
　　白波发运判官林潍，请自今开浚汴口，令有司先事以闻，朝廷遣官祭告，从之。潍，特之子也。又诏自今汴水泛涨，踰七尺五寸，即发军士三千人防守河堤。又遣内臣分掌京城门钥，如汴水泛涨，防河军士至彼，并即开关点阅放过。
　　甲子，改干元门曰正阳门，朝元殿曰天安殿，日华、月华门曰左、右太和门。又避太宗旧名，改含光殿曰会庆殿，天光门曰太宁门。
　　乙丑，新授杭州观察推官朱昌符等四百六十人入谢。上顾谓辅臣曰：「其中才不才，未可尽知。」王旦等曰：「选觽拔士，十得二三，亦为多矣。然遭逢盛时，登此科级，傥才行兼全，则亨途何远。」因言昌符即台符之弟。上曰：「台符有文学，其著述可采。」甚嗟念之。
　　给事中、知荆南马亮言：「窃见天下庶官职田，过为优厚，请三二年间权住支给，聊助经费。臣今岁所得米麦四百二十余石，已牒本府纳官讫。」诏銟之。
　　辛未，令诸州以御制七条刻石，从夔州路转运使陕人臧奎之请也。
　　注　　释
　　【一】坊市民庶悉集宫门外「庶」字原脱，据宋本、宋撮要本及长编纪事本末卷一八建玉清昭应宫补。
　　【二】缘河江淮两浙民田经水灾者同上书于「淮」下均有「南」字。
　　【三】内客省使「客」原作「侍」，据宋本、宋撮要本改。
　　【四】专与转运副使「副使」原作「使副」，据阁本及宋会要选举二七之一三乙正。
　　【五】令封弥印官封所试卷付之「弥」字原脱，据宋本、宋撮要本及治迹统类卷二八祖宗科举取人补。
　　【六】茹甘菊柏叶果实井泉「井泉」原作「甘泉」，据宋本、宋撮要本、阁本改。
　　【七】京西转运使陈尧佐「陈尧佐」原作「陈尧叟」，据本书卷八二大中祥符七年五月壬辰编、宋会要方域一四之六改。按东都事略卷四四、宋史卷二八四本传，尧佐曾两任京西转运，本编此处作「尧佐」为是。
　　【八】好以气凌人「人」字原阙，据续通鉴卷三二补。按东都事略卷四四陈尧咨传谓其「数以气凌转运使乐黄目，黄目不能堪，请徙它路以避之。」宋史卷二八四本传所载同。
　　【九】尧咨徙邓州「州」字原脱，据宋本、宋撮要本补。
　　【一○】真所谓搜求寒俊也「寒俊」原作「寒畯」，「寒畯」在此亦通。按各本及治迹统类卷二八祖宗科举取人、续通鉴卷三二均作「寒俊」，今据改回。
　　【一一】召崇文院检讨冯元讲周易泰卦「崇文院」原作「崇文馆」，据宋本、宋撮要本及宋史卷二九四冯元传改。
　　【一二】乃诏璨等悉预坐「预」原作「与」，据宋本、宋撮要本、阁本改。
　　【一三】试以意言之「意」上原有「卿」字，据宋本、宋撮要本及宋史全文卷六、编年录卷三删。
　　【一四】诚亦有之「有」原作「如」，据宋本、宋撮要本及宋会要职官一之七三改。
　　【一五】或有所施行「所」字原脱，据宋本、宋撮要本补。
　　【一六】苟与拟议符合「与」原作「能」，据同上书改。
　　【一七】并须均平受纳「均」原作「两」，据宋会要食货六二之六改。
　　【一八】并不理为劳绩「并」字原脱，据宋本、宋撮要本及上引宋会要补。
　　【一九】有司以咸平中条制「中」字原脱，据同上书补。
　　【二○】特命中书召试而有此授焉「此」字原脱，据宋本、宋撮要本补。
　　【二一】紬五千匹「千」原作「十」，据宋本、宋撮要本、阁本及治迹统类卷二九祖宗用度损益改。
　　【二二】不得以销金戗金金线之类为衣服器用「以」、「器」二字原脱，据编年纲目卷八、东都事略卷四真宗纪补。
　　【二三】赐惟演钱五十万「十」原作「千」，据宋本、宋撮要本及续通鉴卷三二改。
续资治通鉴长编
卷八十五
