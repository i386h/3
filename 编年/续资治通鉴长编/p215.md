<!-- { "loadSidebar": true } -->
　　辛丑，知秦州杨怀忠言本州岛采木，请开疆百余里，召地主给以茶彩。上曰：「岂有入戎境百余里，而不用兵驱逐耶？」王旦曰：「国初，高防知秦州，尝议辟地为采造务，戎人骚动，太祖命□廷祚代之，降诏抚谕，蕃落始宁。」马知节曰：「拓土为内地，又须置兵防守。」上曰：「如此，岂得无诛杀耶？不若取路采木，所经族帐，赉以缗帛，则何求不得。如止贪木，乃取无用之地，使害及远人，非朕志也。」
　　壬寅，诏诸州长吏举察狱讼，无致枉滥。
　　又诏内外髃臣非休暇无得髃饮废职。时都官员外郎、知湖州苏为率官属涉溪载乐诣道场山祈雨，会饮。暮归，舟重而侧，判官刘继能及乐妓二人溺死，余人仅免，为被谴厘务，遂下诏申警焉。
　　民间多镕钱点药以为讯石，销毁货币，滋长奸滥。命有司议定科禁，请以犯铜法论，上特□之，犯二两者科铜一两之罪，至死者奏裁。及京师营宫观，器饰有当用铜而涂金者，皆以讯石代之，置务点造。于陕西采卢甘石供用，亦禁民贩鬻。
　　癸卯，诏自今公私文字中有言及玉皇者，并须平阙。
　　诏自今诸路转运使副、提点刑狱所举官【一九】，如进改后五年无过有劳干者，并举主特加酬銟。上谓宰臣曰：「举官犯赃则连坐，而举得其人者，赏亦弗及，非所以劝也。」故有是诏。
　　乙巳，徙保德军屯兵于并州就粮。先是，以麟、府难于馈运，故徙之渡河，保德刍粮亦鲜，故复徙焉。
　　丁未，令陕西州军发廪以赈饥民。
　　戊申，诏司农寺，京师所粜常平仓粟，前诏虽已减价，可更斗减五钱。自是讫六月，凡粜九千余斛，京市物价以故稍平。
　　己酉，诏天下名山洞府并禁樵采。
　　庚戌，令太常礼院详定天庆道场斋醮仪式，颁诸州。
　　壬子，诏：「应以门资授京官年二十五已上求差使者，当令于国学听习经书，以二年为限。仍令审官院与判监官考试讫，以名闻。」是秋，当引对者九人，大理评事钱象中、奉礼郎陈宗纪以学业未精，令且习读，俟次年引对。（钱象中、陈宗纪，未见。）
　　殿前、侍卫司言虎翼已下禁军，愿赴昭应宫暛力。从之，令别定添给，频与换易。
　　权知□州朱巽言泰山修封毕，诏銟之，赐兵匠等缗钱。圜台增高一丈五尺，又增社首坛高一丈六尺，并广五十尺云。
　　泸州言，近界诸蛮交相侵夺，请益兵御之。上曰：「远方之人，但须抚慰，使安定耳。」
　　河北安抚司言北界人多病腮肿死，边民稍南徙避疫。诏医官院处方并药之。
　　五月乙卯朔，诏追封孔子弟子□公颜回为国公，费侯闵损等九人为郡公，成伯曾参等六十二人为列侯，宰相髃官分譔赞。初议加封十哲爵以公，自余侯，王旦曰：「颜子旧封□公，并为公爵，则亚圣无以异。望封颜子国公，余为郡公。」从之。旦当譔颜子赞，辞曰：「伏睹太祖尝御制赞。今东封庆成，陛下亲幸邹、鲁，先师门人俱崇爵号，颜子赞愿陛下自为之。」上曰：「朕特命卿，无固辞也。」
　　丙辰，高阳关言河北军校每有迁补，多率其伍以银花为献，望行禁止，从之。
　　韶州献频婆果，后以道远罢之。（此从本纪，实录作千岁果，未详何物也。）
　　丁巳，内出药及方赐王旦，皆上所缄题，以旦多疾体羸故也。
　　诏修昭应宫，自今八作司不须兼领。
　　复置东薼务。（景德四年七月，废两薼务。）
　　初登泰山，王钦若言唐高宗、玄宗二碑之东石壁，南向平峭，欲即崖成碑，以勒圣制。上曰：「朕之功德固无所纪，若须譔述，不过谢上天敷佑，叙祖宗盛美尔。」戊午，上出登泰山谢天书述二圣功德铭及九天司命保生天尊、周文宪王等赞、玉女象记示辅臣。
　　辛酉，诏权罢今年贡举。
　　壬戌，诏□州长吏【二○】以天书降泰山日诣天贶殿建道场设醮，以其日为天贶节，令诸州皆设醮。从知并州刘综之请也。其后又禁屠宰、刑丝，赐会如天庆节之制。（节名，据实录四年正月乃定，今并书，然刘综奏请时已有节名矣。）
　　合龙骑十二指挥为六。
　　边臣言契丹为黑水所侵而遁，其部下防境上，谓黑水为恶弱国土。（契丹东北控黑水靺鞨，西抵夏国，此武经地里所云，当考。）
　　癸亥，诏环州缘边寨兵，自今两月一给缗钱，为薪蒸之费。
　　三班借职、监汾州灵石县矾务边守信坐赴本县令饮席，大理定杖一百私罪，上以其情轻可悯，特改为公罪。因诏自今如此类者，具罪款刑名奏裁。
　　乙丑，上封者言，杂买务与内东门司出纳，因缘为奸。上曰：「此二司屡曾制置，尝给钱五百万于本司以备支遣，不欲稽滞价直也【二一】。先帝时，给钱百万，命宋思恭检校，凡宫中市物，令实时面给其直，用讫复增，常满其数，仍闻思恭亦不能尽副先旨。近日宫中凡所须索，并赴左藏库，虽动须变转，且免扰民耳。」（太平兴国四年末、至道元年正月事可参考。宋思恭，初见咸平二年九月，恐此别一人。）
　　丙寅，召宰相至龙图阁观道像，又观崇和殿瑞物凡四百余种。王旦曰：「祖宗以来，瑞应丛集，四方无不传闻，今获亲睹，实为神异。」上曰：「国家符命彰灼，盖祖宗积德所致。至于寰海混同，干戈不用，成封禅之礼，有由然也。朕每念前代，虽有德之君，能行封禅者盖寡，朕乃克行，此盖由雍熙中尝有经度，制度已备，朕何力之有！」旦曰：「非陛下励精善继，力致太平，则不能奉承先志。今又归美祖宗，实宗社无疆之休也。」
　　三司请令太府寺造一斤及五百斤秤，以便民用，从之。始令商税院于太府寺请斗秤升尺出卖。
　　镇定部署司言军士赌博，其民家停留及知情者，望悉决配。上曰：「部署司第当约束军伍。民家停留，乃府县之职也。」不许。
　　是日，以昭应宫兴工，宴丁谓已下，仍赐役卒缗钱。
　　丁卯，宴广平公德彝等及侍教时大雅于北宅，以讲书终篇也。仍赐大雅彩五十匹。皇侄等皆诣便坐占谢，上面戒其励学。
　　庚午，上谓辅臣曰：「今四方无事，累岁丰稔，若所在得人，则何患俗不康阜哉。朕孜孜求贤，犹虑在下位者思有以庇民报国，而朕不能亟知且峻用之；既久不为朝廷所知，因亦惰志。卿等有闻，当即启白，苟得其人，则国之利也。」
　　辛未，诏南宫北宅公主、郡县主诸朔望入谒，节辰进奉及非时入内，其朝班未退，并令于玄武门出入，俟班退，听由诸门。时皇城司言随国长公主肩舆至右掖门，与朝骑杂入，故条约之。
　　陕西旱歉，壬申，遣盐铁判官、太常博士杨可驰驿往，疏决系囚，减流罪以下一等，死罪情可悯者上请。
　　乙亥，林特、刘承珪、李溥上编成茶法条贯二十三册。
　　祠部员外郎、直集贤院杨侃请令诸州属县无遣胥吏下乡追事，从之。侃，钱塘人，虞卿之后也。
　　丙子，广南西路转运使何亮言：「钦州蛮人劫海口蜑户禾米，如洪寨主李文着以轻兵泛小舟掩袭之，文着中流矢死。其随文着将校八人并斩讫，仍牒安南捕贼。」诏督之。明年，执□□夭獠十三人以献【二二】。
　　丁丑，礼部贡院言：「准诏，议定国子监、两京、诸路五次解到举人内，取一岁最多者为数。自今解十之三，永为定式。」诏于五次最多数中，特解十之五。
　　戊寅，上御便殿虑囚，多所原减。民有户绝而妻鬻产适他族者，至是事发，而估钱已费用。有司议，准法产业当没官。上令以产业给见主，纳估钱支与存者。
　　庚辰，遣右谏议大夫陈象舆等诣陕西祈太平宫、后土、西岳、河渎诸祠，旱故也。
　　辛巳，诏西京出廪粟贱粜以惠贫民。
　　壬午，何亮言：「交州每移牒缘边州军，皆俟奏报及申转运使，往复稽缓，致失事机。望自今令逐处详酌行讫，以闻。」从之。
　　诏：「诸州奏狱空，须州司司理院【二三】、倚郭县俱无囚系，方为狱空。每奏到，刑部将旬奏禁状一处点对，如应得元敕，特降诏銟谕。」
　　六月乙酉，颁幕职、州县官招辑户口赏条。
　　诏诸路提点刑狱无得擅修廨舍。
　　丙戌，□、显、云等州衙内指挥使舒宝、舒富、向田等来贡。
　　戊子，赵德明落起复。
　　令韶州粜廪粟以济贫民。
　　己丑，诏去岁是日天书降泰山，在京及诸路并赐休假一日，自今准此。后为天贶节。
　　庚寅，以左龙武将军、驸马都尉李遵勖领澄州刺史【二四】。初，随国长公主下降，赐第永宁里，所居堂有砻甋为凤形者，遵勖悉命镵去，主服有齨龙之文，亦屏藏之，上叹喜，顾待尤异。于是，遵勖以疾在告，上谓王旦等曰：「朕遣人视遵勖疾状，言亦可忧也。且柴宗庆历环卫不久为刺史，遵勖宜循例【二五】，可校其月日以闻。」旦等言：「宗庆授将军始七月，遇郊祀恩，遂领郡。遵勖未遇恩，然亦七月矣。」故有是命。
　　文思使、万州刺史阎日新起胥吏，好云为以进取，尝上言：「髃臣子弟以荫得官，往往未童□已受俸，望自今年二十以上乃给廪。又京城百官早朝，而学士、丞郎、舍人以上，导从呵止太盛，难于趋避，望令裁损。」又屡请对言时务，自陈筋力尚壮，愿正授郡秩，暛用边城。乃命为坊州刺史、知渭州兼泾原路钤辖。
　　辛卯，知保州赵彬请增屯田务兵五百人，从之。
　　东封岁献文者甚觽，命近臣考第，得草泽许申、进士祖高洪矩，令两制试所业差第以闻。壬辰，赐申进士及第，矩同出身，面赐袍笏。高以父吉坐赃伏法，补三班奉职。
　　召河北、河东、陕西诸路部署司祗应翰林天文归阙，以边防无事故也。
　　环庆路钤辖司言捕得蕃部谍者卢搜，法当处死。诏械送夏州，令赵德明裁遣。
　　甲午，幸昭应宫，赐修宫使器币。
　　乙未，诏如闻京城多有无赖辈妄称禀命侦察，诸司宜令三班捕而惩之。
　　诏西北诸路驻泊司事并与知州同管勾，以事多违戾故也。
　　令磁州出廪粟赈贫民。
　　丙申，诏：「自今凡有营造，并先定地图，然后兴功，不得随时改革。若事有不便须改作者，并奏裁。」先是，遣使修□国长公主院，使人互执所见，屡有改易，故劳费颇甚，上闻之，令劾罪而约束焉。
　　丁酉，诏：「修昭应宫役夫，三伏日执土作者，悉罢之。自余工徒，如天气稍凉，不须停作。」时修宫使丁谓欲宫速成，请三伏不赐休假，王旦言当顺时令，上曰：「理固然。」乃降是诏。
　　西染院使谢德权初预修宫，德权患其劳役过甚，日与同职忿争不能制，遂求罢。
　　知制诰王曾上疏曰：
