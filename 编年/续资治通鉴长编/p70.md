<!-- { "loadSidebar": true } -->
　　太子中舍魏羽受诏乘传诣瀛州，覆军市租，得隐没者数万计。因上言：「本州岛录事参军郭震，十年未代。河间令崔能，前任即墨，未满岁徙秩。有司选调，失于平均。下位疏远，何由闻达。愿罪主者以肃欺弊。」上览奏，谓左右曰：「疏远之臣乃能言此，亦可赏也。」即令簿责有司，既得其事，优诏赐羽曰：「郭震守官十年，拘常调而难替。崔能视事未久，缘近诏而当移。汝远有指陈，可谓不畏强御，更须倾尽，以沃朕心。」
　　十一月丁酉，监察御史张白弃市。白前知蔡州，假贷官钱，居籴粟麦以射利故也。膳部郎中、知杂事滕中正尝荐白，责授本曹员外郎。
　　甲辰，改武德司为皇城司。上尝遣武德卒潜察远方事，有至汀州者，知州王嗣宗执而杖之，縳送阙下，因奏曰：「陛下不委任天下贤俊，而猥信此辈为耳目，窃为陛下不取。」上大怒，遣使械嗣宗下吏，削秩。既而怒解，嘉嗣宗直节，令迁其官。（记闻与本传不同，今参取删润，且不知其时，附见改官司名下。）
　　先是，上将讨击契丹，乃以诏书赐定安国王，令张掎角之势。其王乌玄明，亦怨契丹侵侮不已，欲依中国，以摅宿愤，得诏大喜。于是女真遣使朝贡，道出安定，乌玄明托使者附表来上，且言扶余府昨叛契丹归其国，此契丹灾祸大至之日也。表称「元兴六年十月」。上复优诏答之，仍付女真使者，令赍以赐焉。
　　庚戌，亲享太庙。
　　辛亥，合祭天地于圜丘，大赦，御干元殿受册尊号。先是，有秦再思者，上书愿勿再赦，且引诸葛亮佐蜀数十年不赦事。上颇疑之，以问赵普，普曰：「国家开创以来，具存彝制，三岁一赦，所谓其仁如天，尧、舜之道。刘备区区一方，用心何足师法。」上然其对，赦宥之文遂定。
　　大同节度使、殿前都虞候刘廷翰当追封三代。廷翰起微贱，不能记其祖名，上亲为撰名，书以赐之。（景德三年圣语可附。）
　　壬子，令诸州监临官不得擅诣阙奏事，有所闻见，许附驿，须面奏者，俟报。
　　癸丑，诏诸州长吏察部内民有轻薄无赖、愆于孝义、货鬻田业、追随蒱博者，深加劝诫之；或闻义不服，为恶务滋者，条其姓名以闻，当寘于法。
　　己未，宰相赵普封梁国公，普已下并进爵秩有差，以辛亥赦书加恩故也。
　　枢密使楚昭辅被病家居，仅周岁，上始命石熙载代其任，昭辅亦不求解职，上犹未忍罢之。己未，乃以昭辅为左骁卫上将军。车驾尝幸昭辅所居省疾，见其湫隘，令有司广之。昭辅叩头，愿不治，恐侵四羁地。上嘉其意，赐白金万两，使别市宅。昭辅忠谨，无他才略，性复吝啬，前后赐与以亿计，悉聚而蓄之，每谓人曰：「我无汗马劳，致位枢近，此财货为国家守耳，且当复献于上。」宾客故旧至，必引使纵视。及罢，乃悉以市善田宅。时论鄙其虚矫。
　　壬戌，诏封太平宫神为翊圣将军，从道士张守真之请也。
　　冀州阜城县民李罕澄累世同居，汉干佑末，诏改乡里名，旌表门闾。于是长吏以汉所赐诏书来，上复旌表之。
　　十二月戊辰，诏岭南、四川、江南、两浙职官等，先不许亲属至治所，自今得以儙功亲一人随行，仍不得参预政事。
　　淮海王俶等贺郊祀，贡马皆驽，为□吏所发。辛未，诏释其罪。
　　癸酉，诏：「诸州士庶，家有藏医书者，许送官。愿诣阙者，令乘传，县次续食。第其卷数，优赐钱帛，及二百卷已上者与出身，已仕官者增其秩。」未几，徐州民张成象以献医书，补翰林医学。自是诱致来者，所获颇觽。
　　己卯，畋近郊，还幸讲武台，赐从官饮。
　　甲申，诏强盗放火，准律不至死者，勿复并妻子部送阙下。
　　戊子，皇第四女封云阳公主，出降左监门卫将军、驸马都尉韩崇业。公主，秦王廷美之女。崇业，重赟之子也。
　　辛卯，禁民私市戎人马。
　　壬辰，诏中外官不得以告身及南曹□厂□（林□止）□子质钱，违者官为取还，不给元钱。朝廷患官文书落规利之家，故禁绝之。
　　是岁，废沁州。
　　先是，诸州罪人皆锢送阙下，道路非理而死者十常六七，所坐或夤缘细微，情可悯恻。江南西路转运副使、左拾遗张齐贤上言：「罪人至京，请择清强官虑问，若显负沈屈，则量罚本州岛官吏。自今令只遣正身，家属别埙朝旨。干系人非正犯者，具报转运使详酌情理免锢送。」虔州尝送三囚，坐市牛肉，并家属十二人悉诣阙，而杀牛贼不获，齐贤悉纵遣其妻子。自是江南送罪人，岁减大半。
　　齐贤又言：「刑狱繁简，乃治道弛张之本。于公阴德，子孙即有兴者，况六合之广，能使狱无冤人，岂不福流万世！州县胥吏，皆欲多禁系人，或以根穷为名，恣行追扰，租税逋欠至少，而禁系累日，遂至破家。请自今外县罪人，令五日一具禁放数白州，州狱别置历，委长吏检察，三五日一引问疏理，每月具奏，下刑部阅视。有禁人多者，即奏遣朝官驰往决遣【一七】。若事涉冤诬，故为淹滞，则降黜其本州岛官吏。或终岁狱无冤滞，则刑部给牒，得替日，较其课旌赏之。」
　　齐贤又言：「巡内州军县镇官地棚房钱轻重不等，鴜伪命日，有军营人觽且用铁钱易得。自收复后，诸军皆送阙下，又改纳铜钱。市井萧条，民益困乏，禁锢科责，没其赀产，犹不能偿，至有雇妻卖子者。昨降德音，死罪皆免，独贫民逋负依前禁留。虽漕运之职在于聚敛，然民乃邦本，岂可坐令困穷？乞委诸州，据地基屋室复位僦直，使久远得济，其旧欠负人特与蠲放。又吉州缘江有勾栏地钱，地已漂没入江，或官占为船场，而所输钱如故；民旧于江中编木为筏以居者，量丈尺输税，名水场钱【一八】，今禁民筏居而水场钱犹在，亦请并与蠲放。」诏悉从之。
　　赞善大夫韦务升、殿头高品王文寿建议：「李氏取民税钱三千以上及丁口多者，抽点义师，户一人，黥面为字，令自备器甲输官库，出军即给之。有马军，每军出，人支口粮日二升【一九】。自收复之后，皆放归农。然久行伍，不乐耕作，多为追胥干力之类，雇倩充役，或放鹰走狗，有作贼者，颇扰民。望遣使选择堪充军旅者，并家属部送赴阙。」乃诏三班二人至江南与转运使商度，条上其利害。
　　齐贤奏：「伪命义师，排门具有，例皆税户，本是农夫。江南要务虚声，且张军数，而百姓遭其配黥，无所逃避，粗应抽点，谅非训习。克复之后，便放归农，久被皇风，并皆乐业，或迁移别县，或商贩外州，若或逐户搜求，排门追勘，忽滋惊扰，交骇物情，敛怨速尤，事实非细。纵令本城系籍，亦未便宜。法贵有常，政尚清静，江外久从安定，不宜遽有惊扰，前敕久放营农，不若且仍旧贯。」齐贤勤究民弊，务行宽大，行部遇投诉者，或召至传舍榻前与语，多得其情伪，江南人久益称之。
　　相州民有张姓者杀一家六人，诣县自陈，县以上州。知州张洎诘之，曰：「某家之姻贫困，常取息，少有所负，被其诟辱。我熟见而心不平，思为姻家报仇，幸毕其志，然所恨七口而遗其一，使有緃类。私绚已报，愿就公法。」洎曰：「杀人一家，宁无党乎？」对曰：「某既出身就死，肯复连及同谋。」又曰：「汝何不亡命？」对曰：「姻家即某羁，苟不获盗，岂得安堵？」又曰：「汝不即死，何就缧绁？」曰：「我若灭口，谁当辨吾姻之不与谋？又孰与暴其事于天下？等死，死义，可乎！」洎曰：「吾将言闻上，免汝之死。」曰：「杀人一家而苟活，且先王以杀止杀，若杀人不诛，是杀人终无已。岂愿以一身乱天下法哉，速死为幸。」洎嗟叹数四，卒案诛之。河朔间多传其事云。
　　注　　释
　　【一】马五百匹连上句文义，「马」上似当有一「获」字。
　　【二】军使安庆以其族来降「军使」原作「军吏」，据宋本、宋撮要本及琬琰集下编潘武惠公美传改。
　　【三】而主司不能彰明臧否「主司」原作「三司」，据宋本、宋撮要本及续通鉴卷一○改。
　　【四】怠惰不亲事「惰」原作「慢」，据同上书改。
　　【五】雄州新镇为平戎军「新镇」原作「亲镇」，阁本同。按寰宇记卷六八平戎军条：「平戎军，本莫州新镇之地，皇朝太平兴国六年升为平戎军。」九域志卷二及宋史卷八六地理志保定军条并载：太平兴国六年，以涿州新镇建平戎军，景德元年改保定。隆平集卷一郡县则称，是年「改新镇军曰平戎」。「亲镇」为「新镇」之讹，今改。
　　【六】遣使就劾澄等「就」原作「召」，据宋本、宋撮要本及宋会要蕃夷四之二二改。
　　【七】滋蔓踰年而狱未具「未」字原阙，据宋大诏令集卷二○○令诸州大狱长吏五日一亲临虑问诏、宋史卷一九九刑法志，续通鉴卷一○补。
　　【八】司空平章事薛居正卒「平」上原衍「同」字，据宋本、宋撮要本及编年录卷二、宋史卷二六四本传删。
　　【九】后改名元份「元份」原作「元汾」，据阁本、活字本及宋会要帝系二之三、宋史卷二四五商王元份传改。
　　【一○】朕以诛死之囚「诛」原作「昧」，据宋本、宋撮要本改。
　　【一一】相州原作「湘州」。按宋史卷二九三田锡传，锡于太平兴国七年，以河北转运副使徙知相州。范文正公集卷一二田公墓志铭正作「相州」。「湘州」误，今据改。
　　【一二】则恐未然「则」字原脱，据宋本、宋撮要本补。
　　【一三】丁谓谈录则云「则」原作「又」，据同上书改。
　　【一四】秦王上弟……其有旨哉按长编纪事本末卷八秦王事迹清人案语云：「『秦王，上弟也，』至『其有旨哉』三十七字，疑是注文羼入。」
　　【一五】皆上子也按同上书清人案语亦云：「四字疑是注文羼入。」
　　【一六】天禧二年十一月丁谓「天禧」，宋真宗年号，原误作「天僖」，今改。按丁谓为枢密使，据编年录卷三、宋史卷八真宗纪及卷二一○宰辅表，均系于天禧三年十二月辛卯，同书卷二八三本传亦称天禧三年祀南郊，辅臣俱进官，乃以谓检校太尉兼本官为枢密使。此处作「二年十一月」，疑误。
　　【一七】即奏遣朝官驰往决遣「朝官」原作「朝臣」，据宋本、宋撮要本改。
　　【一八】名水场钱「水场钱」原作「木场钱」，据阁本及宋史卷二六五张齐贤传、朱熹五朝名臣言行录前集卷一丞相张文定公齐贤条改。下同。
　　【一九】人支口粮日二升「人」原作「入」，据阁本改。
续资治通鉴长编
卷二十三
卷二十三
　　起讫时间 起太宗太平兴国七年正月尽是年十二月
　　卷　　名 续资治通鉴长编卷二十三
　　帝　　号 宋太宗
