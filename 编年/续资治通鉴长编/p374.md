<!-- { "loadSidebar": true } -->
　　天者，阳之气；地者，阴之体。其有越阴之体，侵阳之政，则应以变动。故书曰「臣无有作威作福，害于而家，凶于而国」，是也。今大异若此，得非任事之臣踰常分乎！朝廷事无大小，委之政府，至于黜陟之柄亦或得专。夫一二大臣，平居之日，所宜辨论官才，使陛下周知在位之能否。及有除拟，则可以随才而任用，使进擢之人知恩出于上，则威福不外分也。今则不然，每一官阙，但阅其履历、附以比例，而陛下无复有所更。故竞进之徒，趋走权门，经营快捷方式，靡所不至。是恩命未出于上，而请托已行于下矣。祖宗时，擢用要官，惟才是用，臣下莫得而先知，不牵制于一切。故被擢之人，咸思自励。此无他【一○】，讲求之有素，而大权不在于下也。
　　雷者，天之号令，所以开发萌芽，辟除阴害，万物须雷而解，须雨而润【一一】。惟人君崇□大、顺春令则应节，否则动于冬。今方春而雷发声，天其或者欲陛下出号令以震动天下，宜及于早，而矫臣下舒缓之咎。凡朝廷事无巨细，无内外，取其先急者，悉关圣虑而振肃之，不可缓也。夫星变既有下畔上之象，地震又有阴侵阳之证者，天意若曰夷狄将有畔上之衅【一二】，恐陛下未悟也，又以震雷警之，欲陛下先事为备，则祸患消而福祥至矣。
　　直史馆叶清臣上疏曰：
　　昔杜钦有言：「子为父阴，臣为君阴，妻为夫阴，夷狄为中国阴。」臣以今日之事推之，陛下嗣位十六载，尚虚储宫，宗室诸幼，无所用事，子之阴不能沴父也。中宫柔顺，不奸外朝，戚里族属，不及以政，妻之阴不能沴夫也。四夷詟服，边闙不耸，夷狄之阴不能沴中国也。独大臣秉政，专制刑爵，陛下驭臣之术，未合治体，臣谓此正臣之阴为沴尔。
　　陛下缵御之始，母后临朝，天资仁孝，推而弗有，天下之人不以为过，知陛下奉先志而尊母训也。明道以后，政归明辟，进退辅弼，废置阉寺，杜私谒，禁斜封。当此时，天下之人驩然倾心，知陛下晦于昔而显于今也。然患在持之不久，未能励精庶政，遂使招权之人，日尝月伺，乘上□仁，自用于下。陛下犹临朝渊默，垂拱仰成，事无大小，有议皆可。使辅相之臣竭忠无私，皆如萧、曹、房、杜则可，一有不及，才或非伦，则误陛下事多矣。
　　臣闻王者之所以横制六合，抚有万民者，在握刑赏之权，不授人以柄而已。故举一善，有爵禄之赐；黜一恶，有斧钺之诛。使人尊如天，亲如地，仰其明如日月，畏其威如雷霆。今则不然，有一进拔，则曰宰相某人之亲也、旧也，尝游其门而善者也；被一抑黜，则曰宰相某人之嫌也、隙也，迹疏而不被其遇者也。爵赏刑罚，陛下所有也，比及于人，则天下之人族谈嚣然，不曰自陛下出，而曰由宰相得，非臣阴之盛而易天地之序者乎！此非一日之事也，坚冰之渐，其来久矣。京房曰：「臣事虽正，专必震。」使正而专，犹且震，况专而不正，安得不渎阴阳之气而致天地之变乎！此地震之所由至也。
　　昔祖宗临御，亲览权纲，进贤退不肖，发在宸断，孜孜求治，朝夕访对，孤臣下士，皆得纳忠，小大之事无不知，刑赏之行无不当。今陛下昕旦视朝，仅了常务，未尝讲议大政，考求得失，昼日燕居，深处穆清，未尝延召多士，谘诹未悟。此陛下所以驭臣之阙，而执事得以阿枉，在位得以壅蔽也。臣愿陛下用天之高明刚健，法太祖之英武肃果【一三】，太宗之神睿聪察，先皇帝之精勤哲明，然后官人以材如周文，以法绳下如汉宣，招谏迁善如唐文皇。若此，何惧灾患之不消，福庆之不臻哉！
　　校书郎张方平陈七事：一曰密机事，二曰用威断，三曰广言路，四曰重图任，五曰正有司，六曰信命令，七曰示戒惧。
　　御史中丞张观亦言，承平日久，政□法慢，用度渐侈，风俗渐薄，以致灾异，因上四事：一曰知人，二曰严禁，三曰尚质，四曰节用。实录、本纪，四月并无求直言诏。按张观传言正月诏求直言。苏绅传云星流地震，方春而雷，诏求直言。又韩琦家传论宰相疏亦云陛下引咎询求谠言。而叶清臣传又云清臣疏论地震，会诏求直言，复上疏。是月必有诏也，实录、本纪偶脱之。臣焘先用宋祁集奏议所注月日追书，仍取王氏会要，诏文俱载于正月九日，苏舜钦等疏有实日者追附其日，独苏绅、叶清臣、张方平、张观等仍于月末附见。
　　二月戊辰朔，诏天下贡举人自今止令逐州解头入见。时举人髃见，进止多不如仪，而民有缑化隆、高惟志者，又劶阑入殿廷献封事也。举人进止多不如仪，据司马光记闻增入。
　　庚午，诏自今复日御前殿视事，用苏舜钦之言也。
　　三司言山场榷务，自今火焚官物，其直万缗以上者，监官并勒停，主吏配别州牢城，从之。
　　壬申，诏罢遣投洞府金龙玉简，内臣止差殿侍赍送本处，令知州或通判严洁致醮投之。
　　癸酉，罢奏举县令。初，中书言天下县令阙有限，而举县令者日益多，比来铨司拟注不行，故罢之。
　　甲戌赐郓州学田五顷。
　　壬午，诏：「瀛州百济河，上通滹沱河，遇夏秋瀑溢，而所属官司能完固堤防者，与理为劳绩。若致冲决，则加罪之。」
　　甲申，广南西路钤辖司言安化蛮寇宜、融州。据杜杞传，安化蛮寇边，杀知宜州王世宁，朝廷出兵讨之。实录不详，当考。
　　诏内臣为走马承受代还，如使臣例，与改官。景佑五年中，按景佑止四年，五年即宝元元年，此称五年，实误。尝有是诏，今复申明之。
　　右司谏韩琦上疏言：
　　有虞至聪也，成汤至明也，其命相犹咨于岳、选于觽，不敢以独鉴自决于上，必命觽而举之，始居其位。故得百工信其治，而不仁者远于朝，未有觽以为非才，上独以为可任，付以大柄，信其操执，而望万化可成，觽功尽美者也。
　　臣职在谏诤，志无回隐，自去秋迄今，累上封奏，指言陛下丞弼之任【一四】，未得其人。盖以宰臣王随登庸以来，觽望不协，差除任性，褊躁伤体。庙堂之上，不闻长才远略，仰益盛化，徒有延纳僧道、信奉巫祝之癖，贻诮中外。而自宿疹之作，几涉周星，安卧私家，备礼求退。方天地有大灾变，陛下责躬访道之际，不思抗章引避，而不朝君父，扶疾于中书视事，引擢亲旧，怡然自居。暨物议沸腾，则简其拜礼，勉强强入见，面求假告，都无省愧之心。固宠慢上，寡识不恭之咎，自古无有。今闻所患再加，不能复诣中书养疾。陛下优遇之礼，既已备矣。彼人贪禄窃位之计，亦已穷矣。
　　次则陈尧佐男述古监左藏库，官不成资，未经三司保奏，而引界满酬奖之条，擢任三门白波发运使。况程琳任三司使日，曾定夺监左藏库□守则，虽界满出剩，而帐历凭由不能依限结绝，尚犹不应酬奖条敕，保明之官，已重寘其罪。以此较之，则述古之授，是为欺罔圣明。参知政事韩亿初乞男综为髃牧判官，已降成命，却令男综不以资序回授兄纲。将朝廷要职，从便退换，如己家之物。紊乱纲纪，举朝非笑。此二事，陛下若忽视而小之，因循不问，彼则曰：「我营私若是，而上不之责矣；言事者疏我之罪，而上不之听矣。」则必愈任威福，公然为不善，更无畏忌矣【一五】。又石中立本以艺文进，居近署，兼领常局事，尚不能少有建明，但滑稽谈笑之誉，为人所称。处于翰墨之司，固当其职，若参决大政，则诚非所长。
　　伏见仍岁以来，灾异闲作，觽星流陨，躔次不顺，河东地震，压覆至多，虽历代所书谴告之事，未有如斯之大也。而又冬无积雪，春首霆震，寒燠之序，未甚均协。考天戒之自，则燮理之任正当其责，而在上独使陛下引咎敷诏，询求谠言，继日临朝，孜孜政道。在外则降敕天下，篃责刺举牧长之吏，各修其职。于政府之臣，则以为过不在己，泰然自处于嚱、夔、稷、□之右。臣僚欲广陛下之德，乞颁前诏于天下，而罢立期限，则皆抑而不从，盖臣事专而君道弱之明应也。陛下用辅臣如此，不惟使四方观望，寖成弛慢之风，必恐外夷闻之，亦有轻视中国之意。如望天责可消【一六】，而福应自来，则又不可得也。
　　陛下倘以为退免大臣，其事至重，非下臣所宜轻议，孰若以祖宗八十年太平之业，坐付庸臣，恣其隳坏乎？今下至闾里之人，犹能扬言而非之，投书而谤之，又况陛下置臣于言责之地，可知而不言哉。臣是以不避斧锧，屡有论奏【一七】，乞从罢黜，以慰具瞻之望，于己非私也，于彼非有嫌隙也。所切者，以陛下有尧、舜之资，而为在位壅蔽，一思开发睿明，以济亨运，无他意也。然虑陛下以臣过有诋讦，疑在离闲，是故久而不行。伏望出臣此疏，明示中书，委御史台于朝堂集百官会议，正其是非。如以为臣言不谬，则乞陛下公而行之。若以为辅弼等前件行事，于朝政无损、国体无害，只是臣发于狂妄，则诛戮贬窜之罪，臣无所逃。矧遇陛下勤政答天，申明赏罚之秋，特望判其邪正，以塞髃议。
　　上嘉纳之。
