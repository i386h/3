<!-- { "loadSidebar": true } -->
　　【一八】曾坐赃左降者「曾」原作「会」，据宋本、宋撮要本、阁本及续通鉴卷三四改。
　　【一九】太宗文集并御集「御」下原衍「制」字，据宋本、宋撮要本、阁本及长编纪事本末卷二八训导太子删。
　　【二○】若勘鞫公事即动须追逮罪人「若」原作「苦」，据阁本及宋会要职官一五之四六改。
　　【二一】诏自今犯酒曲铜讯等有死刑者去之「曲」下原有「□」字，据宋本、宋撮要本、阁本及十朝纲要三卷、编年纲目卷八、宋大诏令集卷二○二令犯铜讯石私酒曲免极刑诏删。
　　【二二】放火原作「持火」，据宋本、宋撮要本改。
　　【二三】供奉官以下充合门祗候者自今五年考课宋会要职官一一之八作「殿直以下至供奉官带合门祗候自今及五年未迁者，令枢密院考课以闻」。
　　【二四】见在铨曹幕职令录未注拟者两任五考以上无赃罪者宋会要选举一○之一作「应在铨曹未注拟幕职、令录及初入令录人，两任五考无公私过犯，三任八考无赃罪者」。
　　【二五】自余服制式假满日并赴宋会要礼四五之一○作「其余服制式假满者并赴」。
　　【二六】请自今赐外国使宴「请」原作「语」，据宋本、宋撮要本、阁本及上引宋会要改。
　　【二七】契丹遣使左武卫上将军耶律继宗「左」下原衍「藏」字，据阁本删。
　　【二八】副使卫尉卿郑去瑕「使」、「卫」二字原倒，据同上书乙正。
续资治通鉴长编
卷九十五
卷九十五
　　起讫时间 起真宗天禧四年正月尽是年六月
　　卷　　名 续资治通鉴长编卷九十五
　　帝　　号 宋真宗
　　年　　号 天禧四年（庚辛，1018）
　　全　　文
　　春正月戊午，以滑州将塞决河，命翰林学士盛度乘传致祭。
　　乙丑，以华州观察使曹玮为宣徽北院使、镇国军留后、签署枢密院事。签署兼领蕃镇，自玮始也。（以使兼领自彬始。）
　　吏部流内铨言：「诸试衔官斋郎、奏授出身白衣选人，未经历任，无所升降。请自今更不引对，依格敕注拟。」
　　知制诰吕夷简言，诸州军续降宣敕，多阙编录，望令诸路提点刑狱司常切检视，从之。
　　丙寅，令利州路转运司赈贷贫民，旱故也。
　　己巳，幸元符观、资善堂。
　　辛未，鄜延部署言宥州蕃族腊儿，率觽劫熟户咩魏族，延州金明县监押、西头供奉官李士彬部兵击之，斩腊儿，枭七十余级，夺马三百匹，余觽悉擒。诏部署司以其事报赵德明。擢士彬为都监，加东头供奉官、合门祗候；士彬弟殿直士筠为右侍禁，依前提点族帐事。补蕃卒色伊喇勒为军主，余第迁之，仍赐衣带、茶彩、俸料。
　　诏：「诸民伪立田产要契，托衣冠形势户庇役者，限百日自首，改户输税。限满不首，许人陈告，命官除名，余人决配。所在揭榜示之。」
　　丙子，改诸路提点刑狱为劝农使，副使兼提点刑狱公事。仍诏所至取民籍，视其差等，有不如式者惩革之。劝□农民以时耕垦，招集逃散，检括陷税，凡农田一事已上悉领之。仍各赐农田敕一部。
　　诏铨司增注桂、广等州幕职官常及五员，择壮年干事者充，令供本职外，仍备转运、刑狱司差遣。
　　庚辰，诏：「三京诸州取进士、诸科三举已上，曾经御试无罪犯者，量试艺业，拣材质书札解送赴阙，当议于班行录用。如经御试者数少，许即选五举以上，南省终场下第人充。」
　　辛巳，命右谏议大夫张士逊诣滑州祭河。诏冯守信俟河平，留兵万人护之。
　　二月癸未朔，以淮南、江、浙谷贵民饥，命都官员外郎韩亿、合门祗候王若讷乘传安抚，发常平仓粟减直出粜以赈之。民有以粮储济觽者，第加恩銟。其乏食持仗盗粮者，并减等论罪。
　　乙酉，广州言注辇国遣使入贡方物，其使者至州死，以其表来上。诏本州岛宴犒其部下，赐器币缗钱遣之。
　　丁亥，户部员外郎、兼太子右谕德鲁宗道言：「伏见代州寨主□太初以捕获私盐决讫撤去殿直，田梦泽于公廨课子弟种麦半亩，咸以赃罪不许睳用。窃惟天下髃官，如此类甚觽。虑涉秋荼之繁，仰玷春台之化，欲望委刑部自今髃臣除故枉法受赃外【一】，其因事计赃，情可悯者并奏裁。」从之。宗道又言：「臣往任歙州判官日，坐预借俸钱，赎铜六斤。赴调日，刑部定为公罪，大理定为私罪。及再详议，刑部躀为私罪，大理躀为公罪。两司更互，仅同儿戏，徒使选人淹延费用。望自今选人有罪，令铨曹于刑部、大理寺两司中，止问一处，庶免稽留。」诏铨曹自今刑部、大理寺定选人罪名不一【二】，即送审刑院速详定以闻。（定罪名在五月辛酉，今并书。）
　　戊子，右街讲僧秘演等表请以圣制述释典文章，命僧笺注附于大藏。有司按太宗朝故事，请许之。诏可，仍遣近臣详覆，中贵人掌其事。
　　辛卯，参知政事李迪等上一州一县新编敕三十卷。（本志作一州一县【三】，会要并言一司一务一州一县，今从本志。）
　　祠部员外郎、秘阁校理李垂言：「准诏，至大名府、滑卫德贝州、通利军，与长吏计度疏塞河流有无防阂。臣所至，并称黄河水入王莽沙河，与西河故渎注金、赤河，必虑水势浩大，浸伤民田，难于堤备。臣以谓河水所经，不无为害，少命疏治之，则本州岛长吏不得专其封土矣。今者，决河而南【四】，为害既多，而又阳武埽东、石堰埽西，地形污下【五】，东河泄水又难。或者云今决处槽底坑深，旧渠逆上，若塞之，旁必复坏。如是，则议塞河者诚以为难。若决河而北，为害虽少，一旦河水注御河，荡易水，径干宁军入独流口【六】，遂及戎境。或者云因此摇动边鄙。如是，则议疏河者又益为难。臣于两难之间，辄画一计，请自上流引北，载之高地，东至大伾，复泻于澶渊旧道，使南不至滑州，北不出通利军界【七】。何以计之？臣请自卫州东界曹公所开运渠东五里河北岸凸处【八】，就岸实土坚引之正北近东十三里，破伯禹古堤，注裴家潭，径牧马陂。又正东近北四十里，凿大伾、西山【九】，酾为二渠，一逼大伾南足，决古堤，正东八里复澶渊旧道；一逼通利军城北曲河口，至大禹所道西河故渎正北稍东十里，开南北大堤。又东七里入澶渊旧道，与南渠合。夫如是，则北载之高地【一○】，大伾二山于脽股之间，分酌其势，浚泻两渠，汇注东北，不远三十里，复合澶渊旧道，则滑州不治自涸矣。其通利军，如河阳中城于两河之间，加以大伾二山居中作固，莫能坏也。朝廷必欲渐而缓成，先疏大伾南足一渠，则滑州亦已无患矣。臣请以兵夫二万，自来年二月兴作，除三伏半工外，至十月而成。其均厚埤薄【一一】，俟次年可也。」疏奏，朝议惧以烦扰【一二】，罢之。
　　癸巳，以利州路阶、成民饥，遣侍御史姜遵、合门祗候张士安驰驿安抚之。（张士安，未见。）
　　诏祁州知州入辞日升殿奏事。时命供奉官、合门祗候张淡成知州事，知州旧无上殿例，因淡成之请，特有是诏。（会要，二月十三日事。张淡成，当考。）
　　令并、代、忻三州减直粜常平仓，以济饥民。
　　甲午，密州莒县马耆山九经杨光辅为国子四门助教，加赐束帛，诏长吏常存问之。光辅聚徒讲授三十余年，知州王博文为言，故命以官。负海有盐场，岁饥，民多盐鬻者，吏捕逐则髃起悍斗，皆坐法当死，博文请弛盐禁，俟岁丰乃复。从之。（弛盐禁，不得月日，今附见。）
　　丙申，诏曹濮郓单徐州、淮阳军赈贷贫民，以决河为害故也。
　　丁酉，以枢密直学士、左司郎中、知秦州李及为右谏议大夫，依前充职。
　　滑州言河塞，诏銟之。己亥，命翰林学士承旨晁迥致祭。又遣官谢京城宫观、诸陵、岳渎、灵山胜境。
　　庚子，髃臣请崇德殿称贺。赐修河部署、钤辖、转运、都监、官吏使臣等衣服、金银带、器币，将士缗钱有差。是役，凡赋诸州薪、石、楗、橛、芟、竹之数千六百万，用兵夫九万人。上亲制文刻碑，以纪其功。（李若谷传云：若谷为京东转运使。河决白马，调取楗刍。同列卢士伦协三司意趣，刻扰州县，若谷□之。士伦不悦，谮诸朝，徙若谷知陕州。实录乃无此事，今不取。）
　　辛丑，令唐、邓等八州发常平仓粟，减价出粜，以济贫民。
　　壬寅，诏：「应缘滑州役卒亡命者，限两月首罪，优给口粮，送隶本军。其因罪为部署司所移配者，亦送还本籍。所在揭榜告谕之。」
　　户部员外郎、知制诰李谘不为寇准所知，每草辞，必再三却之，令换易乃已。谘尝用「淑慎」字，准难之曰：「淑慎，妇人事也。」谘执毛诗诣合呈准曰：「『淑慎君子，其仪不忒』，此安有妇人事？」准性强固，又别加诋诮，卒改之。谘因是积愤，又以父留乡里，请外。乙巳，命谘知荆南府，代给事中乐黄目知潭州【一三】。长沙月给旧减于荆渚，特诏增之，又谕以兵赋繁综寄任之意。
　　诏诸州所须酝酒黄糯米、染色红花、紫草等，自今乘时收买，无以抑贫民。
　　丙午，明州言高丽夹骨岛民阔达，以风漂舟至定海县岸。诏本州岛存问，给度海粮遣还，自今有此类，准例给遣讫以闻。
　　己酉，马军都虞候、并代副都部署杨崇勋为客省使【一四】，依前英州防御使、兼髃牧使，同勾当三班院、皇城司，其月俸如管军防御使例。初，髃牧置使，皆以文臣领之，惟崇勋自都监至为使凡九年。属天下久罢兵，有言鬻□马者，崇勋曰：「马者，战之备。虽无事，可去耶？」遂寝其奏。
　　庚戌，赐光禄寺丞沈惟温同进士出身。惟温，伦之孙，献太祖、太宗与伦御署书，求赐科名故也。
　　三月戊午，淄州民饥，贷以牛粮。
　　诏翰林学士以下龙图阁直学士以上，自今官未至给谏者，该恩□封母妻，并如给谏之例。初，王曙既改旧制，盛度以兵部郎中为学士，因乞封其母，许之【一五】，乃降是诏。其后，天章阁直学士亦如龙图阁直学士。
　　庚申，甘州回鹘可汗王夜落隔归化遣使来贡。
　　甲子，令府州赈贷蕃部，去岁旱故也。
　　乙丑，右司谏、直集贤院祖士衡言：「伏见大宴，皇帝更衣降坐，髃臣谢赐花，止拜于坐次。欲望自今每更衣，所司揖髃臣下殿，候皇帝降坐，则髃臣班于殿庭；皇帝升坐乃上殿，如赐花，则拜于庭。又常朝起居日长春、崇德殿，假日后殿，中书、枢密院文武合班，而合门祗候一员在前，随班再拜，侧立赞喝【一六】。以臣愚见，未协矩仪。欲请自今令通班，合门祗候在前殿，则与内殿供奉官以下同起居，后殿则与军头司官同起居，然后立殿庭赞喝。」从之。
　　戊辰，改祯州为惠州。
