<!-- { "loadSidebar": true } -->
　　礼部言：「太常寺先定北郊坛制，方丘三成，级高四尺。本部尝看详，以为坛制既为方丘，难设八陛，欲乞别选泽中之丘以为方坛，高六尺，设四陛。而太常寺又言：『方丘坛制度皆不经见。周礼以黄琮礼地，郑氏注「琮八方，象地」，则坛制八陛，固有所本。』固守前说，不肯变。本部再详：周礼祭地于方丘，且在泽中，乃是经据。汉制设四陛，高六尺，其法可用。鴜坛之四旁各设一陛，则四陛与方坛于体为宜，又其崇六尺，去地未远，且有亲地之意。乞送别司再定。」诏坛高一丈二尺，设四陛，余依所请。
　　诏知琼州刘威【七】勒停，坐擅追琼山县令李孝龙往朱崖军火黎人居，会赦也。
　　陕西转运使言：「昨出界民夫弃失官物，多于雇主名下催纳，实重困苦，乞与除放。」诏陕西诸路转运司审实除放之。
　　雄州言：「拒马河溢，破长沙口南北界，例差两地供输民夫修完。」上批：「去年决口，两界发夫，已尝兴讼。委雄州详审处置，毋致生事。」
　　知镇戎军张世矩言：「尝举知麟州郭忠绍为路分钤辖，今得知麟州訾虎书称：『近尝出师，朝廷指挥忠绍为虎照应，而忠绍以故颇怀怒君父。』观此，固非忠孝，乞不用前状。」诏世矩告论不干己事及缴私书【八】，特释罪。
　　提举河北东、西路保甲司奏：「团教保甲应干支费，除从官给外，合用杂费钱物，名件不少，尽是的确不可省阙。若不破钱，必有因循犯法之獘，若一一支破官钱，缘名件细碎，难以指定。今略具杂费名目，及本司欲作擘画事奏闻。」上批：「契勘已拟定诸路每岁据收到桩管保甲司钱贯，除量留准备杂费外，可按阅团教保甲数诸路省费钱数：省到一百六十六万一千四百八十三贯五百六十文五分四厘，费用三十一万三千一百六十六贯一百六十五文，除费用外，合封桩一百三十四万八千三百一十七贯三百九十五文五分四厘。府界省到二十四万二千四百四十四贯一十六文，费用八万五千三百三十九贯四百三十二文；二百七十六都保，除都副保正、大保长外，见管六万二千六百四十八人：都保正二百七十五人，副保正二百六十四人，大保长二千七百一人，小保长一万八百六十三人，保丁五万一千七百八十五人；省到钱，除费用，合封桩一十五万七千一百四贯五百八十四文；约一名赏钱八贯，每年用一十二万贯，赏一万五千人，余三万七千一百四贯五百八十四文，留充杂用，约四年赏遍。河北东路省到三十二万八千七百六十一贯五百四十一文五分五厘【九】，费用三万二百四十五贯六百一十六文；五百五十一都保，除都副保正、大保长外，见管一十一万五千五百四十六人，都保正二百三十二人，都副保正五百一十八人，（刘友端策内不分都、副保正各若干人。西路同。）副保正二百五十七人，小保长九千二百九人，（刘友端策内无小保长。西路同。）大保长五千七十六人，保丁一十万六千三百三十七人；省到钱，除费用外，合封桩二十九万八千五百一十五贯九百二十五文五分五厘；约一名赏钱八贯，每年用二十四万贯，赏三万人，余五万八千五百一十五贯九百二十五文零，留充杂用，约四年赏遍。河北西路省到三十一万五千三百二十四贯六百三十六文，费用二万六千六百二十六贯九百八十文；五百六十六都保，除都副保正、大保长外，见管一十四万九千八十六人：都保正三百一十人，都副保正五百九十一人，副保正三百二十七人，大保长六千二百四十六人，小保长一万二千二百一十九人，保丁一十三万六千八百七十一人；省到钱，除费用，合封桩二十八万八千六百九十七贯六百五十六文；约一名赏钱八贯，每年用二十四万贯，赏三万人，余四万八千六百九十七贯六百五十文，留充杂用，约五年赏遍。河东路省到二十万八千六百二十七贯九百七十八文，费用五万五千六百九十九贯五十六文；保甲六百四十九都保，除都副保正、大保长并义都勇军将校外，见管一十五万九千七百七十人，义勇将校三百二十人，节级七百九十六人，（今并充小保长计数。）长行一万七千二百九十五人，（今并充保丁计数。）保甲都保正六百一十人，副保正五百九十四人，大保长六千二十四人，小保长二万二千八百六十一人，保丁一十一万八千八百一十八人；省到钱，除费用外，合封桩一十五万二千九百二十八贯九百二十二文；约一名赏钱八贯，每年用一十二万贯，赏一万五千人，余三万二千九百二十八贯零，留充杂用，约十年赏遍。永兴军等路省到三十八万七百一十六贯七百四十文九分九厘，费用九万四千四百九十九贯六百五文；保甲八百三十四都保，除都副保正、大保长并义勇将校外，见管一十五万五千五百三十六人，义勇将校六百八十人，节级一千四百四人，（今并充小保长计数。）长行二万八千六百八十六人，（今并充保丁计数。）保甲都保正六百一人，副保正【一○】七百七人，大保长六千五百六十五人，小保长二万一千五百八十一人，保丁一十万三千八百六十五人；省到钱，除费用外，合封桩二十八万六千二百一十七贯一百三十五文九分九厘；约一名赏钱八贯，每年用二十四万，赏三万人，余四万六千二百一十七贯一百三十五文九分九厘，留充杂用，约五年赏遍。秦凤等路省到一十八万五千六百八贯六百四十八文，费用二万七百五十五贯四百七十六文；保甲二百九十都保，除都副保正、大保长并义勇将校外，见管七万六千三百五十五人，义勇将校四百一十四人，节级八百三十九人，（今并充小保长计数。）长行一万八千四十三人，（今并充保丁计数。）保甲都保正二百八十一人，副保正二百七十七人，大保长二千七百二十四人，小保长一万五百一十五人，保丁四万六千九百五十八人；省到钱，除费用外，合封桩一十六万四千八百五十三贯一百七十二文；约一名赏钱八贯，每年用一十二万贯，赏一万五千人，余四万四千八百五十三贯一百七十二文，留充杂用，约五年赏遍。其河北所奏不行。」（此据御集增入，要见当时保甲措置条目。实录并无之。五年九月十二日可参考。）
　　辛酉，户部言：「陕西诸路缘边州、军、城、寨公使给官吏之物，欲并依例策，以在市实直给价，内酒数亦据酒材所合酝升斗支给，候物价平依旧。其犒设给军蕃部不用此法。」从之。
　　御史杨畏言：「枢密院左知客、勾当西府周克诚二月辛亥申本府，以左右丞两位修葺厅堂，乞批状送工部下将作监。今详状后批『依所申』，乃止是蒲宗孟、王安礼签书，用尚书省印，既不赴王珪、蔡确书押，又不经开拆房行下。至壬子酉时下工部，工部案验批称『不候押，先印发』，是夜四鼓，巡兵下符将作监。准格，尚书省掌受付六曹诸司文书，举省内纲纪程序，又内外文字申都省开拆房，受左右司分定，印日发付；而工部式，修造有委所属保明取旨，有令申请相度指挥，程序甚严，鴜不可乱，尚书省职在举之而已。今克诚状不由都省，宗孟、安礼为左右丞直判官，依申用省印发之，而王珪、蔡确百官之长，初不承禀，循私坏法，无复纲纪。大臣如此，何以辅人主正百官！其工部既见状无付受格式而阙仆射签书，所宜执议禀白，岂容略不省察？又非仓卒事故，何致不俟郎官签付而承行疾若星火？媚权慢法，莫甚于斯！伏望并加推治。」诏中丞黄履与杨畏等限十日推究以闻，杨畏仍不许避免。
　　保章正冯士安等言：「大内南景灵宫建神御殿，西创尚书省。缘大内为阴宅，依经，刑在西方，祸在南方，福在北方，德在东方。准二宅经，犯北则报南，修东则治西。今犯刑、祸，宜急治东、北则吉。」诏送秘书省。秘书省言：「勒太史局觽官定士安等所言修造，乃私宅法。今国家建神御殿、尚书省，经国体，相地宜，择时日而后致功，其报治法不可用。」诏士安等各降一资。
　　壬戌，分命辅臣祈晴。
　　诏前提点广东路刑狱林积降一官，以在任点检军器不精也。
　　御史翟思言：「闻京西转运司下州县责商人纳纸，官以小条印为记，纸输一钱，人户税钞非印纸不受。朝廷理财，固自有义，鴜不如是之苛也。」诏转运司具析以闻。已而转运司奏如思所言，乃诏止之。
　　熙河兰会经略安抚制置使李宪奏：
　　臣昨奏熙、兰、岷、通远四州军蕃兵，地里相远，当逐处各为一军，庶就近易于团结，仍得蕃情安便。兼兰州及定西管下新归顺蕃部数内，强壮人马甚觽，亦当团结，与四州军蕃兵通作五军，庶缓急之际，各有汉蕃两军相参为用。乞且于熙河兰会一路条画以闻，先次推行，已蒙依奏。臣今具条画，以谓蕃兵置将，事贵简而易行，法贵详而难犯。臣今斟酌蕃情，拟定条画事法凡三门。
