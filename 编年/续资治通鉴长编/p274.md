<!-- { "loadSidebar": true } -->
　　诏幕职、州县官当加恩者，自今俟参选日，吏部南曹申铨拟授，不须令自陈。
　　辛酉，诏开封府、河北路经蝗虫伤处，夏税特延限一月，孤贫者倚阁之。
　　三司请依常岁于开封府界均买草千余万围，上以螟蝗为害，虑烦民力，令中书、枢密院议其可否。向敏中曰：「国家监牧马数万【一八】，比先朝倍多，广费刍粟。若令髃牧司度数出卖，散于民间，缓急取之，犹外厩耳。」王钦若曰：「敏中之论，实为便利。□年已曾建议，盖近臣所见不一，遂寝其事。今既佥同，臣请别具条奏。」上可之。
　　初，保平节度使、同平章事、驸马都尉魏咸信判天雄军，被疾召还，上幸其第省视，谓宰相曰：「咸信诸子不能承顺，身后必不雍睦。」且叹保门户之难，深悯焉。甲子，咸信卒，上即临哭，赠中书令，录其子孙侄，迁官者七人。咸信颇知书，亦善待士，然吝啬，喜规利，仁浦所营邸店悉擅有之，既卒，累为诸侄所讼，时人丑焉。
　　玉清昭应宫使、守太尉王旦言侄淳乞豫官职，诏依宰臣例授官。
　　八月丙寅朔，诏减诸路受代髃官护送公人有差。（五年八月壬子复故。）
　　丁卯，赐阳翟县僧怀峤茶帛，以其设粥救饥民也。
　　庚午，以枢密使、同平章事王钦若为左仆射、平章事。先是，上欲相钦若，王旦曰：「钦若遭逢陛下，恩礼已隆，且乞令在枢密院【一九】，两府任用亦均。臣见祖宗朝未尝使南方人当国，虽古称立贤无方，然必贤士乃可，臣位居元宰，不敢阻抑人，此亦公议也。」上遂止。及旦罢，上卒相钦若。钦若尝语人曰：「为王子明故，使我作相晚却十年。」
　　枢密副使张旻罢为河阳三城节度使。（是出不知何故，当考。）
　　诏诸路民为盗而质状小弱当配本城者，自今悉配牢城，从知潞州钱惟济之请也。
　　辛未，翰林学士晁迥等言：「准诏详定□封所生母及致仕官封赠事。请自京文武升朝官无嫡母继母者，许□封所生母；致仕官曾任升朝官，则依例封赠，其致仕后迁至升朝官者，不在此限。」从之。
　　礼仪院奏详定太尉王旦赴上仪注。国朝以来，三公不兼宰相，无赴上之礼。上优宠大臣【二○】，故特有是命，然旦终以疾不赴焉【二一】。
　　知并州周起言河北民逐熟至州境者，州民施饭一月。诏銟起【二二】仍令召出米人宴犒之。起又请发仓粟万石减价出粜【二三】，以赈饥乏，亦从之。
　　壬申，中书侍郎、兼吏部尚书、平章事向敏中加右仆射、门下侍郎。（沈括笔谈载：敏中拜右仆射，上谓李宗谔曰：「朕自即位，未尝除仆射，敏中必大喜。」既而曰：「敏中大耐官职。」按此时宗谔死已五年矣。又按至道三年四月吕端为右仆射；咸平四年闰十二月张齐贤为右仆射，五年十二月李沆为右仆射；大中祥符元年齐贤再为右仆射，四年四月王旦为右仆射，齐贤为左仆射，九年八月陈尧叟为右仆射，是年二月王钦若为右仆射，此月又改左仆射而敏中为右仆射【二四】。鴜自上即位至今，左右仆射凡有六人为之，敏中乃第七人也。括所闻谬甚，今不取。）
　　上以先所遣按巡诸路使者方属西成，或妨农事，乃悉召赴阙【二五】，所在百姓委长吏倍加安抚，无令辄有骚扰。
　　丙子，诏京城四郊禁围草地【二六】，悉纵民耕垦畜牧。
　　令江、淮发运使漕米三万石，由海路送登、潍【二七】、密州，从京东安抚使张廓之请也【二八】。
　　丁丑，诏自今两省给舍、南宫北宅将军已上许乘狨毛暖坐，余悉禁止，仍绝其采捕。
　　纠察在京刑狱司言：「自今开封府断罪人，有微疾者望令斟酌决遣。两军巡院合要证佐之人，并非本府或三司，无得专擅追摄。」
　　戊寅，免诸路鬻牛税一年。
　　庚辰，右正言鲁宗道言：「皇城司每遣人伺察公事，民间细务，一例以闻，颇亦非便。请行条约。」上曰：「丛脞之事，多寝而不行【二九】，有司之职【三○】，亦不可不严也。」
　　癸未，髃牧制置使请以十三岁已上配军马估直出卖，从之。
　　丙戌，以都官员外郎、判三司都磨勘司黄震为江、淮、两浙、荆湖制置发运使，赐金紫。先是，李溥出三司小吏，为发运使十余年，奸赃狼籍，丁谓党之，无敢言者。震将行，上书自陈，辞颇愤激。上知其意在溥也，谕之曰：「卿当与人和。」震对曰：「廉正公忠，无负陛下任使者，臣敢不与之和。」既至，发溥奸赃数十事。诏遣御史、合门祗候各一人按劾之。震，浦城人也。尝通判遂州，会有诏，特给两川军士缗钱。诏至西川，而东川独不及，军士谋为变。震白守曰：「朝廷岂忘东川，殆诏书稽留尔。」即开帑给钱如西川，觽乃定。明日而诏至。（震发溥罪乃十月壬午，今并书之。）
　　丁亥，诏崇文院以三馆为额。
　　诏技术人虽任京朝官，审官院不在磨勘之例。
　　己丑，以祠部员外郎、直集贤院钱易判三司都磨勘司。易建议：「官物在籍而三司移文厘正，或其数细微，辄历年不得报，徒扰州县。自今官钱百【三一】、谷斗、帛二尺以下，非欺绐者【三二】，请除去之。」
　　辛卯，诏河北州军今年夏麦不丰，民乏种粮者，官贷之。
　　癸巳，诏广南所给诸军衣绢每匹支千钱者，自今屯驻、驻泊禁军加三百，本城诸军加一百。
　　九月戊戌，诏自今令尉躬自斗敌杀幖盗十人已上，虽不全火，及全火七人已上、不及七人而强恶者，并奏裁。
　　上与宰相议省吏员。向敏中曰：「太祖、太宗祖，合门祗候不过三五员，倡导赞谒而已。今踰数百而除授未已，禄廪至厚，地望亦优，其间不无滥被升擢者，愿赐裁损。」上曰：「此盖相承为例，当渐减省之。」
　　癸卯，给事中、参知政事王曾罢为礼部侍郎。初，曾以会灵观使让王钦若，上意不怿。及钦若为相，因欲排异己者，数谮之。会曾市贺皇后家旧第，其家未迁而曾令人辇土置其门【三三】，贺氏入诉禁中。明日，上以语钦若，遂罢政事。曾既罢，往谒王旦，旦疾甚，辞弗见。既而语其家人曰：「王君介然，他日德望勋业甚大，顾余不得见尔【三四】。」且曰：「王君昨让会灵观使，颇拂上旨，而进对详雅，词直气和，了无所慑。且王君始被进用，已能若是。我自循任政事几二十年【三五】，每进对，上意稍忤，即□蹜不能自容，以是知其伟度矣。」
　　翰林学士、右谏议大夫李迪为给事中、参知政事，依前会灵观副使。迪尝独对内东门，上出三司使马元方所上岁出入财用数以示迪。时仍岁旱蝗，上忧不给【三六】，问何以济，迪曰：「祖宗初置内藏库，欲办兵复西北故土及以支凶荒。今边鄙无他费，陛下用此以佐国用，则赋敛□，民不劳矣。」上曰：「朕欲用李士衡代元方，俟其至，当出金帛数百万借三司。」迪曰：「天子于财无内外，愿诏赐三司以显示德泽，何必曰借？」上悦。迪又言：「陛下东封时，敕所过无伐木除道，即驿舍或州治为行宫，才令加涂塈而已。及幸汾、亳，土木之役，过往时百倍。今旱蝗之灾，殆天意所以儆陛下也【三七】。上曰：「卿之言然，一二臣误朕为此。」（据李迪附传及正传，并以内东门对上语为在翰林时，且□其事于策曹玮必胜前，盖误也。既云仍岁旱蝗，则其事必系今年乃可。又据明年三月士衡始罢河北都漕，知青州，马元方于七月乃罢三司使，恐此时不当先召士衡。附传盖无此语，独正传有之，不知何所据也。或此时上已有召士衡代元方之意，及明年乃决尔。今姑从之，且系其事于拜参政后，更俟考详。）
　　颍州防御使马知节为宣徽南院使、知枢密院事。枢密副使曹利用、任中正，枢密直学士周起并同知枢密院事。利用加宣徽北院使，中正守刑部侍郎，起为给事中。先是，知节知天雄军，时蝗旱，民饥，无赖辈剽幖积聚，戮其为首者三人于市，攘敓遂息。
　　黄震言，伏睹在京土木之工悉停罢，其诸州采木望住上供，从之。
　　寿州言城西镇将李文谅，与勇捷军校孙兴结徒十二人，贼杀缘淮巡检、殿直王骥，权都监、右班殿直王日用捕杀之。擢日用为左班殿直、合门祗候、本州岛兵马都监，仍赐器帛。录骥子仁为三班借职。
　　甲辰，三司言：「江、淮、两浙、荆湖路入钱粟买盐者，望依解州颗盐例，预给交引付榷货务。俟有商旅算射，即填姓名，州军给付。」从之。
　　丁未，秦州言宗哥唃畼啰贡马，乞和断。诏释其罪，仍给马直。
　　己酉，太尉、玉清昭应宫使王旦卒。前数日，车驾幸其第，留赐白金五千两。旦命家人还献，作奏毕，自益四句云：「已惧多藏，况无所用，见欲散施，以息咎殃。」亟令舁置内闼。有诏不许，及门，旦已卒。
　　旦与杨亿素厚善，病革，延至卧内，托以后事，请撰遗表，且言：「忝为宰相，据上公之列，不可以将尽之言为宗亲求官，止当□平生遭遇，愿日亲庶政，进用贤士，少减焦劳之意。」仍戒子弟云：「我家世名清德，当务俭素，保守门风。不得恃相辅家事泰侈，勿厚葬，无以金玉置柩中。」时年六十一。上遽临哭之，废朝三日，优诏赠太师、尚书令，别次发哀。后数日，张旻赴镇河阳，当饮饯，上以旦故，不举乐。谥曰文正，录其子、弟、侄、外孙、门人、故吏，授官者十数人。及诸子服除，又诏各进一官。
　　旦性冲澹寡欲，奉身至薄。所居甚陋，上欲为治之，旦以先人旧庐，恳辞而止。被服质素，家人欲以缯锦饰□席【三八】，拒而不许。姻亲有服饰稍过度者，愠见于色。兄子睦颇好学，尝献书求举进士，旦曰：「我尝以门内太盛，尔岂可与寒俊竞进取耶？」至其没也，子素犹未官。婚姻不求门阀。事寡嫂有礼，于弟旭友爱尤笃。留意文雅及近世典章官族，志在敦銟名教。中外莫不钦其德风，为国宗臣，上所尊礼，盖平世之良相也。
　　咸平初，旦闻李沆之言，固未深信。及亲见王钦若、丁谓等所为，欲谏则业已同之，欲去则上遇之厚，不忍去，乃叹曰：「李文靖真圣人也。」祥符以来，每有大礼，辄奉天书以行，且为仪卫使，常悒悒不乐。既寝疾，遗令削发披缁以敛，盖悔其前之为也。诸子欲奉遗令，杨亿以为不可，乃已。议者谓旦逢时得君，言听谏从，安于势位而不能以正自终，或比之冯道云。（龙川别志又载旦买妾及问沈氏银器事。按旦最以清俭著称，恐此亦未必然，今不取。）
　　庚戌，诏京东西、陕西、河北灾伤户见欠税并与倚阁，诸路州军民阙麦种者，发官廪贷之。
