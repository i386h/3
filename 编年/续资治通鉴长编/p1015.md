<!-- { "loadSidebar": true } -->
　　枢密副使、太中大夫孙固知枢密院兼髃牧制置使，枢密副使、正议大夫吕公着同知枢密院，龙图阁直学士、太中大夫、枢密都承旨兼髃牧使韩缜同知枢密院。（五年四月二十六日丁丑，吕公着罢，可考。吕公着与孙固同迁改，而实录阙之，今追书。家传云「用先朝故事」，按故事，枢密院置知院，则当为副使者皆改同知院，见熙宁元年。四年十一月二十二日甲辰，枢密院置知院、同知院，余悉罢。职官志与实录不同，已具注在彼。）
　　四方馆使、枢密副都承旨张诚一为客省使、枢密都承旨兼髃牧使【一五】，都承旨自是复用武臣。（职官志云：其后诚一以正任观察使为都承旨。今附此，当考。）
　　侍御史知杂事舒亶言：「大理寺推治参知政事章惇令周之道传言于御史朱服事，如惇三问不承，乞勒令参对。」诏监察御史里行丰稷同本寺推治。惇自言：「向在湖州一见朱服，后于京师旅见者，再不交一谈。今为御史，无相闻之理，亦无托周之道达意及取服生月年岁等事。」诏送大理寺。
　　诏文思使、忠州刺史、内侍押班高居简罢内侍押班，除遥郡团练使，提点西太一宫。居简疾故也。
　　癸丑，林广言，乞委环庆路走马承受即军中选择马步精兵，从之。仍诏发往泾原路、京西一将军马，移于庆州驻札；其环庆路缘边防拓军马如被拣选，即令都总管司移土军应副；仍追回开封府界第一将军马归营，别遣府界四将军马往资州，以备林广济师。先是，诏荆湖北路钤辖彭孙提举捉杀泸州蛮贼，于是诏孙取间路进讨，旁助林广，如入贼界遇军马会合，即听广节制。（差彭孙捉杀，实录阙之，御集正月十八日、二十八日皆有其事，今附之。）
　　陕西转运使李稷言：「本道九军，什物之外，一物无有，乞于永兴军军须库以余财立法营办。臣兼职盐池垂及三年，一毫不弃，靳固收畜得二十余万缗，可以率先为用，无耗蠹经费之弊，而数日可成。」诏李稷具所收见在钱数以闻。（并二月二十七日甲申。）
　　先是，以龙图阁学士曾布知秦州，后数日，改判将作监。布以母老为请也。甲寅，御史朱服言：「布顾其私，畏远惮劳，乞寝罢将作之命，饬布就道。」知谏院、权侍御史知杂事舒亶又言：「布自岭外授以西帅，犹怀不自满，不即就道，以亲为解。欲望发遣赴任，或别与一外任。」诏札与布知，寻以布知陈州。（知陈州在二月四日【一六】，今并书。）
　　命入内东头供奉官麦文□为都大经制泸州蛮贼公事司走马承受兼照管军马。
　　文思使、忠州刺史、内侍押班高居简得疾，强入侍，诏免侍立，惟朝便殿。是日，卒，赠耀州观察使【一七】。
　　乙卯，枢密院拟定彭孙讨泸州蛮贼随行军兵约束，上批：「彭孙所部既多强人，难绳以常法，须特简严为一约束付孙，令据所犯随宜处断，勿令拘制送州县。」遂诏应所部兵，令彭孙知其甘苦，无令失所，如有罪犯，量轻重行罚。仍令经历路分转运司指挥随处州县密觉察，如有骚扰，即具以闻。
　　知谏院舒亶言：「伏见除知蕲州、朝散郎许将为龙图阁待制、知秦州。昨陛下初建学政，将职在论思，而受赂小人，潜行请寄，为乱法首，圣恩□大，止从薄责。今日月未几，有此除授，伏望追寝。」诏追将龙图阁待制、知秦州敕告，依旧知蕲州，以知陈州、端明殿学士曾孝□知秦州。（许将除待制、知秦州乃十九日，并附见。）
　　丙辰，提举熙河路采买木植司言：「乞先支拨经制司息钱二十万缗，以备本司钱粮和雇水龏之费，候将来回易三二年，所收息既多，可以渐省朝廷应副，及乞添置通远军采造兵士一指挥。」从之。仍令回易近下枋木取息，即不得过合支和雇水龏之数。
　　提举开封府界教阅保甲大保长所言：「管城县民魏定诉两目失明，惟有弟存一丁，祖母年八十一，存选在集教场阅教，乞依条放免。本所案魏存选充保长，习学弓马，请官中钱粮不少，今武艺稍成，而魏定乃乞放免，欲更取圣旨。」诏本所依阳武县张进例问魏存，如愿且在场习学武艺，即听。
　　二月己未，诏赠康王宗朴首袭封，奉祠十五年，其长孙右千牛卫将军士长可特授右监门卫大将军。
　　又诏宗室克颂先以心疾殴妻死，锁闭外舍，昨已放还，宜给初官俸。
　　诏泸州体量公事所鞫韩存宝等，毋得追将士，如有须证左者，止追人吏，其将官有罪，令案后收坐。
　　壬戌，提举崇福宫、西上合门使、荣州刺史高遵裕知代州。
　　乙丑，中书言：「诸房自来熟事不用条例文字事目欲令依旧外，如更有似此熟事文字，并诸处奏请事件引用条例分明，别无问难取索便合拟进者，准此。」从之。
　　戊辰，增永兴军干佑县十酒场，以县令姚辉言【一八】县界凡六百里，户口增倍，止有两酒务，乞兴置故也。
　　己巳，知制诰王存言：「窃见辽人觇中朝事颇详，而边臣刺辽事殊疏，此边臣任闲不精也。臣观知雄州刘舜卿议论方略，宜可任此，当少假以金帛，听用闲于绳墨之外。」诏舜卿具所资用以闻。舜卿乞银千两、金百两。诏三司给之。舜卿初至雄州，有告以巡马大至，请甲以俟。舜卿不为变，卒以无事。辽妄捕系州民，檄取不听。会有使者至，因捕其徒一人取偿焉，待释乃遣。辽遣谍盗西城门锁，舜卿密令易去旧鐍而大之。数日，以□来归，舜卿曰：「吾未尝亡锁也。」引视，纳之不能受，乃惭去，谍者因得罪。（舜卿为雄州月日，当考。熙宁十年七月，方迁客省副，再迁西合使，即知雄州。）
　　庚午，资政殿学士、提举中太一宫元绛兼侍读。绛以知青州过阙，留提举中太一宫，累乞归老，力疾造朝，曰：「臣疾惫，子羸，诚恐一旦先朝露，则遗骸不得近先臣邱墓。」上曰：「朕为卿办治，虽百子何以加。」于是令绛赴经筵。
　　诏审官东院所请重详定令敕，鎫归官制所。
　　辛未，置秦州铸钱监。
　　己卯，诏东南诸路团结诸军为十三将：淮南东路第一，西路第二，两浙西路第三，东路第四，江南东路第五，西路第六，荆湖北路第七，南路潭州第八，全、邵、永州准备广西应援军第九，福建路第十，广南东路第十一，西路桂州第十二，邕州第十三。（旧纪书：分淮、浙、江、湖、广南、福建路兵为十三将。新纪改云：分东南团结诸军为十三将。本志同实录。）
　　御史朱服言：「开封府界提举陈向讼臣所言『吏人之母出入』不实，奉旨令臣具析所得之处。臣先在台，见满中行说，有失审实。」诏满中行具所得之处以闻。已而中行奏：「臣所闻解盐司一吏人母出入提举官之家，初未尝指言陈向，兼所得之因，臣近日上殿已尝面奏。」
　　庚辰，河东经□司言：「准朝旨相度代州、宁化岢岚火山军当增置铺屋数。河东缘边安抚司元奏觇知北界欲增置铺，候起修日，本界亦须增置。臣今看瓶形寨以东十铺【一九】，若北人修盖亦便增修，缘不系分画地分，显似自作事端【二○】，乞权罢修创。其寨西欲增二十八铺，亦恐不须为。北界增置，其检计数内，若控扼，须至修创，乞候北人修毕增治。」诏河东经□司候有北人增置铺屋，再奏取旨，其先降即添置指挥，未得遽施行。
　　提举广南东路常平等事□潜言：「广州自置市易司七年，本息钱共七十四万缗。去岁驱磨，欠五十五万缗，始用本钱三十万缗，今以本钱数尚少十万有余，可废罢。」诏诸提举市易委官根究。其后市易司言：「本路钱物纔经林颜根磨，虽有逋欠，然转运司有钱二十七万余缗尚未拨还，以此可见出息不少。」会三司度支副使蹇周辅亦以为言，乃诏本路提点刑狱司催理，一年了绝。（其后云云，据朱本□潜元奏，可见市易失陷钱物也。）
　　燕达言诸军都教头欲鎫行仓法，从之。
　　甲申，权陕西转运使李稷言：「解盐司收簇攒那散漫遗落官钱二十一万七百九十四贯有奇，止在陕府、河中府、秦解华州、永兴军收掌。」诏鎫于所在州军封桩，其熟钞仍变转见钱。（并正月二十五日癸丑。）
　　诏沅州所修小由、长渡村堡以小由寨为名，诚州贯保新寨以贯保寨为名，奉爱、丰山新堡以丰山堡为名。
　　诏自今推勘及根究公事，令承行官司约定日限申中书、枢密院。
　　乙酉，鄜延路经□司言：「知保安军夏元象等，觇夏国主遣奸细招蕃官左藏库使本路都监刘绍能、合门祗候李德平。乞移绍能等于他路。」上批：「刘绍能、李德平，父祖以来，世受国恩，前后战功最多，在诸路蕃官为第一忠勇，朝廷委信之人，必无如探报事者，必是夏国畏忌，用闲倾害。仰沈括无得根治。以此诏旨方便露之使知。」既而升绍能本路钤辖。（七月十七日，改河中钤辖。五年四月甲寅，遣宇文昌龄勘绍能于鄜州，六年正月己丑，狱竟。）
　　京东转运判官□居厚乞同李察募惯习航海之人，因其商贩踏行海道之通塞远近，开谕女真人马之利，询求海北排岸司所在，其兴废之因，俟得其实，条画以闻。从之。
　　诏开封府司录参军路昌衡鞫前太原府教授余行之于邢州。（四月十五日，行之伏诛。）
　　诏：「诸路驻泊军马，知州与驻泊兵官同管。屯驻、就粮、本城军马，知州、通判与本州岛兵官同管，内屯驻、就粮，仍与驻泊兵官同管，其五路都总管司所在旧分将分管辖者，即通判与本州岛兵官更不管辖【二一】。」以夔州路转运司申明旧制故也。（熙宁五年十月十三日当考。）
　　丙戌，诏：「闻阶、成、凤、岷州人户阙食流移，令逐州第四等以下人户支借常平粮斛，每户不得过两石，仍免出息。如有去年未纳秋税，并诸般欠负等，鎫权倚阁。其有往诸处逐熟带兴贩物货，税钱一百以下，鎫经过河渡合纳官私渡钱处，鎫令验认免放。如更有合行赈济事件，令陕府西路转运司、经制熙河路边防财用司、秦凤等路提举司疾速条具以闻。」
　　三月戊子朔，天章阁待制赵离权判兵部。
