<!-- { "loadSidebar": true } -->
　　辛酉，诏郊祀事有阙误不恭者，无得以赦原罪。
　　癸亥，兵部侍郎、平章事寇准加中书侍郎、兼工部尚书；楚王元佐加检校太师、右卫上将军；彭城郡王元偓为静难、彰化节度使，进封宁王；安定郡王元偁为宣德、保宁节度使，进封舒王；曹国公元俨进封广陵郡王、武信节度使；安定郡王惟吉加同平章事；枢密使、检校太保王继英加检校太傅；兵部侍郎、参知政事王旦为尚书左丞；工部侍郎参知政事冯拯、签书枢密院事陈尧叟，并为刑部侍郎。自余髃臣，各以序进秩，或加阶勋、爵邑有差。
　　乙丑，命髃牧判官、著作佐郎王曙，假开封府推官、吏部郎中，俟契丹使至日，持知府张雍书礼，迎劳于郊。
　　是岁，江、浙大穰，谷价尤贱，舳舻衔尾，入僟京都。会汴水干浅，故辇下粮斛涌贵。丙寅，令减价粜官米以济民。
　　戊辰，以内殿崇班、合门祗候钱昭晟为崇仪副使。是春，昭晟计划减修黄河工料，岁终无余，故赏之。
　　己巳，命屯田员外郎、判三司勾院杜梦证，假检校秘书少监、开封少尹，饯契丹使于上德桥。自后皆以府判官假少尹为饯送，推官假判官、郎中为接迓，不复命他官。（五月末所书总例可见。）
　　庚午，河东转运使鲍中和上言：「岚州合河津岁收渡钱二百八十余贯，自废浊轮寨，商旅止由保德沙谷、大堡等津，请依合河渡收课。」诏合河、沙谷、大堡等津，并勿收渡钱。
　　癸酉，契丹国母遣使左金吾卫上将军耶律留宁、副使崇禄卿刘经，国主遣使左武卫上将军耶律委演、副使卫尉卿张肃来贺承天节，对于崇政殿。留宁等将见，馆伴使李宗谔引令式不许佩刀，至上合门，留宁等欣然解之。上闻之曰：「戎人佩刀，是其常礼，不须禁以令式。」即传诏听自便。留宁等感悦，谓宗谔曰：「圣人推心置人腹中，是以示信遐迩也。」又旧制，舍利从人，惟上等入见，自余拜于殿门之外。上悉许令入见。节日上寿，班在诸上将军之下，大将军之上。
　　十二月乙亥朔，命知杂御史王济与三司催欠司除放逋负。
　　丙子，承天节，髃臣上寿于崇德殿。旧制，中书门下枢密院文武百寮、内职既上寿，诣大相国寺行香，设会于资圣阁。至是，枢密使而下，前一日罢道场赴会，是日枢密与学士、三司使副复集。遂以为常。
　　己卯，召辅臣于龙图阁观契丹礼物及祖宗朝所献者，自后使至，必以绮帛分赐中书、枢密院，果实、脯腊赐近臣、三馆。凡承天节，献刻丝花罗御样透背御衣七袭或五袭，七件紫青貂鼠躀披或银鼠鹅项鸭头纳子，涂金银装箱，金龙水晶带，银押副之，锦缘帛皱皮鹷【二二】，金玦束皂白熟皮鹷□，细锦透背清平内制样、合线缕机绫共三百疋，涂金银龙凤鞍勒、红罗押金线绣方鞯二具、白楮皮黑银鞍勒、□鞯二具，绿褐楮皮鞍勒、海豹皮鞯二具，白楮皮裹筋鞭二条、红罗金银线绣云龙红锦器仗一副，黄鹷皮缠楮皮弓一，红锦袋皂鵰翎羱角脍头箭十，青黄鵰翎箭十八，法渍法曲□曲酒二十壶，蜜晒山果十梀棂曂【二三】，蜜渍山果十梀棂【二四】，疋列山梨柿四梀棂，榛栗、松子、郁李子、黑郁李子、□枣、楞梨、棠梨二十箱，□繥麋梨屦十捥，芜萸白盐十捥，青盐十箱，牛、羊、野劕、鱼、鹿腊二十二箱，御马六匹，散马二百匹。正旦，御衣三袭，鞍勒马二匹，散马一百疋。其母，又致御衣缀珠貂裘【二五】、细锦刻丝透背、合线御绫罗绮纱縠御样，果实、杂屦、腊肉凡百品、水晶鞍勒，新罗酒，青白盐。国主或致戎器宾铁刀【二六】，鸷禽曰海东青之类。承天节，遣庖人持本国异味，前一日就禁中造食以进御云。
　　礼部贡院言：「昨详进士所纳公卷，多假借他人文字，或用旧卷装饰重行，或为佣书人易换文本，是致考校无准。请自今并令举人亲自投纳，仍于试纸前亲书家状，如将来程试与公卷全异，及所试文字与家状书体不同，并驳放之。或假用他人文字，辨认彰露，即依例扶出，永不得赴举。其知举官亦望先一月差入贡院考校公卷，分为等第，如事业殊异者，至日更精加试验。所冀抱艺者不失搜罗，躁进者难施伪滥。」
　　又言：「尚书、周易学究，近年并为一科，欲请试本经日，每十道义，二经各问二道，仍杂问疏义五道，经注五道，以为定式。向来明法止试六场，今请依尚书例试七场，第一场、第二场试律，第三场试令，第四场、第五场试小经，第六场试令，第七场试律，仍于试律日杂问疏义五道。三礼、三传经业稍大，难为精熟，请每十道义中，问经注六道，疏义四道，以六通及疏通二、经注通三为合格。」诏翰林学士邢昺与国子监官同议可否，昺等言：「尚书周易学究、明法，经籍不多，望各问疏义六道，经注四道，六通者为合格。其三礼、三传请如贡院所奏。」并从之。（贡院十二月己卯所言，颇与八月丙子相重，本志既两载之，今亦从本志可也。）
　　辛巳，以刑部侍郎、资政殿学士王钦若为兵部侍郎、资政殿大学士【二七】，班在文明殿学士之下，翰林学士承旨之上。上初见钦若班在翰林学士李宗谔之下，怪之，以问左右，左右以故事对。钦若因诉上曰：「臣前自翰林学士为参知政事【二八】，无罪而罢，其班乃下故官一等，是贬也。」上悟，即日改焉。资政殿置大学士自此始。钦若善迎人主意，上望见辄喜，每拜一官，中谢日，辄问曰：「除此官且可意否？」其宠遇如此。（钦若以四月癸卯除资政殿学士，后两日即有诏序位在翰林学士之下，及今始升改焉。或云钦若既除资政，自诉。恐误，盖因上顾问乃进说耳。）
　　癸未，殿前都指挥使、彰信节度使高琼为忠武节度使，马军都指挥使、感德节度使葛霸为昭德节度使，并解军职，老疾故也。先是，霸权步军司事，会在疾告，令琼兼领二司。琼从容言曰：「臣衰老，傥又有犬马之疾，则是一将总此三职。臣事先朝时，侍卫都虞候以上，常至十员，职位相亚，易于迁改，且使军伍熟其名望，边藩缓急亦可选用。」上甚然之。尝料简兵卒，诸班直十年者出补军校【二九】，年耆者退为本班剩员。琼曰：「此非激劝之道，宿卫岂不劳乎？」自是，八年者皆得□补焉。
　　上闻有司给诸班粮米粗恶，不与原样同，谕权殿前都虞候刘谦令各赴仓换之。诸班指挥使皆言米虽陈次，然已多费用，愿不复换。乃诏诸班各特赐米一斛，仓司官吏抵罪有差。谦前以马军都虞候、浔州防御使权领殿前都虞候，既逾年，意望即真，而枢密都承旨、亳州团练使曹璨自镇、定、高阳三路行营都钤辖，就拜殿前都虞候、康州防御使，谦慨叹形于颜色。至是，擢谦为殿前副都指挥使，徙璨为马军副都指挥使，谦领振武节度，璨领天德节度焉。
　　先是，南作坊使、昭州团练使、同勾当皇城司张耆，坐与赵谏交游，受其金，为人求荐于吏部，责授供备库使、潞州兵马都监。耆请置对，不许。居三月，事辨，复归故官。上以耆前任并代钤辖，累上边事，一日召至宣和门合中，问太原险固，耆既陈山川形势，因言：「云、应、蔚、朔四郡，间遣人持文移至代州，非觇边虚实，即欲习知道里，宜尽窒诸间道，独留土石谷土墱路，以示设险。」上然之，于是，擢拜马军都虞候、英州防御使。
　　诏武卫大将军、富州刺史李琪特与假养疾，仍旧给月俸。琪年八十余，去岁以老疾不任朝谒，表乞五日一赴内殿起居，诏可之。俄为御史所劾，令奉朝参，至是，再表请如前诏，上悯而许焉。
　　乙酉，河东转运使鲍中和上表：「河北、河东、陕西路供给边备，其知州、通判、幕职、州县官，望令审官院、吏部铨选年六十以下强干者充。」从之。
　　丙戌，诏三班使臣知县者，给县令俸，其兼兵马监押者，本官俸外，添给如例。
　　壬辰，诏西北缘边长吏，不得举官为通判、幕职、巡检，从河北转运使刘综之请也。
　　免辰州沅陵县民岁输楠木。
　　甲午，右谏议大夫种放自嵩山来朝，对于龙图阁。
　　乙未，命虞部员外郎权盐铁判官冯亮、太常丞直史馆陈尧佐、内殿崇班合门祗候高继忠侍其振，分诣开封府界提点刑狱、钱帛。继忠，琼之子也，尝因对，言：「开封府司录王简遣人畿县督事，因缘乞取，未审何人论荐，得为京秩。」上笑曰：「简无人论荐，朕以其尝鞫盛梁狱，故有此授。」继忠曰：「臣不识此人，亦非受人意旨，但觽言贪黩尤甚。」上曰：「臣下如此言事，甚嘉。」逾月简罢。（实录记此事，但云景德中。按会要则景德四年十二月始增置府界提点一人，以武臣充。疑继忠因对言事，即此提点刑狱、钱帛时也。今附见，须考。或是三年三月末事，更详之。）
　　丁酉，诏节度使葛霸为并州驻泊都部署。时廷臣有隶麾下者，颇扰军民，霸昏耄不能察，上知之，亟诏还，令霸勿复奏随。
　　除海州胊山、东海等县民所逋去年赈贷及倚阁东苗盐米。
　　京畿父老百三十人对于长春殿，赐帛有差。先与髃臣同上徽号，虽不允其请，特有是赐。
　　己亥，荆湖北路转运使言：「溪洞团练使彭文绾部送澧、朗等州先陷汉口五十人来归，请加恩命、赐牌印及许其岁贡方物。」诏授文绾检校官、知忠彭州事【三○】，余从其请。
　　庚子，契丹遣使保静军节度使耶律干宁、左卫大将军耶律昌主、副使宗正卿高正、右金吾卫将军韩橁奉书礼来贺来年正旦。
　　初，有司将以南郊仪仗给郓王出殡，王钦若陈其不可。癸卯，钦若又言：「夫名与器不可假人，位既不同，礼亦异数。故太牢以祭，匹士为攘，繁缨以朝，圣人所惜。况法驾卤簿，本奉至尊，郊祝庙享，俱为大事，安可以髃臣凶礼，参用吉仪？既黩尊卑，实违典法。请令有司依唐六典令式，别置王公以下车辂及鼓吹仪仗，以备拜官职、朝会、婚葬之用。」诏从其请。
　　是月，赵德明又遣其教练使郝贵来贡。（此据会要，国史、实录皆无之。）
　　诏江、淮、荆湖南北路转运司逐年所运上供粮储，自今如有出剩，即与批书转运使副历子，□为劳绩。
　　注　　释
　　【一】镂板传布「布」原作「市」，据宋本、宋撮要本、阁本及宋史全文卷五下改。
　　【二】坛之第三等有中官市垣帝坐等十七坐「帝坐」原作「第坐」，据阁本及长编纪事本末卷一六、太常因革礼卷一、玉海卷九三改。
　　【三】诏兴州青泥路依旧置驿「兴州」原作「绍兴」，据阁本及宋会要方域一○之一三改。按寰宇记卷一三五兴州长举县条云：「青泥岭在接溪山东，即今通路也。」可证。
