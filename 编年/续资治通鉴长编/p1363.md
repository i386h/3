<!-- { "loadSidebar": true } -->
　　环庆路经略使范纯粹奏：「检会元佑二年十一月二十五日枢密院札子节文：『赏功格，非部队将单身获级，汉、蕃使臣近例鎫用士卒法，每获一级与转一资。看详汉、蕃使臣自来多不愿部人，盖单身获级，承例每级皆得转资，既本非责战之人，又单身自在，易于买乞首级，至有自借职、奉职三五年间累转至遥郡及横行者，侥幸无甚于此。理须立法，以革久弊。依下项非部队将汉、蕃使臣每获一级，借差已下与转一资，差使已上汉官与减二年半磨勘，（效用人依本条。）蕃官给公据，通两级与转一资，殿直已上赐绢二十匹。内愿请绢及加赐，鎫依余人获级法，捉强壮生口准此。』臣契勘诸路边事以来，汉、蕃使臣妄冒纳级，积累授官，侥幸已极，理须裁抑，故朝廷更新格法，以惩旧奸。臣窃详今降上条，虽大燍已得详具，而其间小有未尽，尚须论列，谨具画一如后：一、上条非部队将蕃、汉使臣每获一级，借差已下与转一资，差使已上与减二年半磨勘，臣看详三班借差与差使资品不远，各未系使臣名目，功同赏异，人情未厌。欲求借职已上与减二年半磨勘，差使已上鎫与转资，如此则功赏均称。一、上条殿直已上赐绢二十匹，臣看详军行之际，汉、蕃使臣系殿直已上者，比比皆是。除手下有所部人马之人，固可以身先督战，立功自效外，其手下元无所部人马之人，若战敌之际，真有所获，则岂可不以为功？而上条一例赐绢，则是更无迁官之赏。窃原人情之所以捐躯效命，不顾一死，幸脱生于锋镝戈戟之中者，岂二十缣之为哉？盖爵赏在前，能使其忘死也。今不计所获功力，遂绝进身之望，臣恐凡殿直已上今后无复有奋身捐躯，为朝廷破贼者矣。过犹不及，恐非朝廷劝功之意。若谓欲痛惩妄冒之弊，惟当严将帅保明之刑。若谓欲深革积累迁官之弊，惟当限以止法，两级与转一官，仍一官止，余级鎫止赐缣。如此，则赏行不滥，而人情稍厌。右谨件具如前，伏缘防秋迫近，日备战斗，须立预定赏法，使人具知，庶有激励赴功之人。内蕃官一色，不比汉官使臣，盖本路全少正兵，惟藉蕃兵使唤，自蒙朝廷改更上件赏格，其蕃官首领系殿直已上者，多有不系部众之人，具知获级更无转资之赏，遂绝进身之望，众意阙然，深恐缓急之际，利诱不重，不肯用命，即其余蕃兵决无效死之理。事干劝沮，所系不轻，伏望朝廷深赐省察，再加修润，早降指挥。」贴黄：「鄜延路近日因贼马侵犯，将官米赟战没，访闻得良由人力不齐，以致困陷。人言纷纷，不可不察，更乞朝廷采访。又勘会去秋夏贼大寇泾原，臣寻差曲珍统兵牵制，其一行汉、蕃使臣甚有殿直以上，手下元无所部人马之人，各曾获到首级，后来止蒙赐绢充赏，颇失众望。访闻至有垂涕之人，臣不敢隐，所以须至开陈。」（纯粹三年七月十六日奏此，从违当考。米赟事在四月二十四日。）
　　壬戌，诏：「应大臣奏举馆职，鎫依条召试除授。其朝廷特除，不用此令。」
　　先是，右正言刘安世言：「伏见祖宗初定天下，首辟儒馆，以育人材。累圣遵业，益加崇銟，处于英俊之地而厉其名节，观以古今之书而开其聪明，廪食太官，不任吏责，所以成就德器，推择豪杰，名卿贤相，多出此途，得人之盛，无媿前古。然自近岁以来，寖轻其选，或缘世赏，或以军功，或酬聚敛之能，或徇权贵之荐，未尝较试，遂贴职名，渐开侥幸之门，恐非祖宗之意。伏望陛下明诏执政，无俾轻授，必求文学行谊有闻于时，审察其才，实可长育，然后一依近降条制，召试而命，庶使名器渐重，不容幸得，循致贤能，以备官使。」
　　至是，安世又言：「近尝奏请今后馆职欲乞鎫依元立条制，召试而授，已奉圣旨施行，然臣伏观所降指挥，尚有未尽，辄复论列，庶几小补。臣尝谓祖宗以来，新进入馆之人，鲜有不试而命者，惟是搢绅宿望，治政显著，或累持使节，或移镇大藩，欲示优恩，方令贴职。今陛下过听臣言，追复旧制，虽云大臣奏举到馆职，鎫依条召试方得除授，而继云『其朝廷特除者，不在此令』，则是不问人材之如何，资历之深浅，但非奏举，皆可直除。名为更张，弊源尚在。臣愚欲乞特降指挥，依仿故事，约自转运使以上资序特除者，不得用此制，庶能塞侥幸之门，重馆职之选。」 
　　癸亥，枢密院言：「夏贼见点集军马，虽声言欲寇泾原、熙河路，虑贼计先俱屯集在两路对境侧近，一旦移兵窃寇秦凤城寨，或因而妄动，以图深入。缘秦凤久不被寇，近裹城寨户口稍多，若遇缓急，贼觽侵犯，须藉邻路兵力应援，可保无虞。当先事处置，以待奸谋。」诏：「叶康直详此措置，令将寨官远斥侯，广探伺，务要详知贼界举动，先事为备，决保万全。仍令刘昌祚、刘舜卿于本路各选兵将，泾原路须及万人，于德顺军；熙河路及五七千人，于通远军。接近秦凤边面顺便堡塞驻札，以为犄角之势。」
　　丙寅，承议郎、祠部员外郎翟思为殿中侍御史。从翰林学士苏轼、许将，给事中顾临、赵君锡，中书舍人曾肇、刘攽、彭汝砺所举也。
　　职方员外郎黄景为扬王府侍讲，盛侨依旧国子司业。侨自司业除扬王府侍讲，国子监奏留，从太学生之请也。
　　诏升次国徐、镇、益、邓、邠【一○】为大国，小国定、相、瀛、庆、密为次国。
　　熙河兰会路经略司言，夏贼寇康固寨，本寨及东关堡巡检使臣等以斗死伤者百九十有五人，不曾掠人口、孳畜。诏刘顺卿子细体量逐地分元透漏因依、见贼斗敌次第、及夏贼军马的数开析以闻。
　　丁卯，朝献景灵宫。（正月十一日、又四月十八日、十月五日。）
　　戊辰，诏：「缘洛口堤继口遇涨，水监轮官往来检察。今后每遇春首，令工部取旨，下吏部依旧例差使臣，取索牢固文状，申尚书省。」（新无。）
　　诏：「遇灾伤放税及六分已下，其带纳欠负，即随放税外分数催纳【一一】；若放税七分已上，鎫行倚阁。」
　　录故三班借职赵进男忠为三班借职，曪死事也。
　　庚午，诏：「诸路提点刑狱司已覆大辟案，每路摘取三分已上审覆，季具已覆情节刑名申尚书省。其流配罪摘覆不计分数，不当者鎫奏裁。」
　　温州团练副使沈起卒。（实录新、旧传鎫合别修。）
　　癸酉，诏以魏王薨，停宗室婚嫁百日。
　　注　　释
　　【一】宋用臣监滁酒「滁」原作「条」，据阁本及宋史卷四六七本传改。
　　【二】又不知此圣旨是何月日降「又」原作「人」，据阁本改。
　　【三】即所估高下增减不同「高」字原脱，据阁本及宋会要蕃夷七之三九补。
　　【四】具姓名申吏部「具」原作「其」，据阁本改。
　　【五】直龙图阁文及为光禄少卿「少」字原脱，据阁本及本书卷四一三八月辛丑条及宋史卷三一三文彦博传补。
　　【六】頵曰「頵」字原脱，据阁本补。
　　【七】上皆命进官「官」原作「宫」，据阁本改。
　　【八】张整就添差监江州税「州」原作「川」，据阁本及宋史卷三五○本传改。
　　【九】龙神卫四厢都指挥使「卫」字原脱，据阁本及宋史卷三五○和斌传补。
　　【一○】邠原作「攽」，据阁本、活字本改。
　　【一一】即随放税外分数催纳「外」字原脱，据宋会要食货五九之四、六八之一一四补。
续资治通鉴长编
卷四百十三
卷四百十三
　　起讫时间 起哲宗元佑三年八月尽其月
　　卷　　名 续资治通鉴长编卷四百十三
　　帝　　号 宋哲宗
　　年　　号 元佑三年（戊辰，1088）
　　全　　文
　　八月乙亥，诏吏部磨勘选人，遇崇政殿坐听，以次引见讫，赴内东门谢。前此须垂帘日乃谢，虑或满责，故有是诏。
　　丙子，秀州团练副使、本州岛安置、不得签书公事沈括赐绢百匹，仍从便居止，以括上编修天下州县图故也。
　　丁丑，诏文武官杂压增冀、□、青、徐、扬、荆、豫、梁、雍州牧，在御史大夫之上。
　　戊寅，阿里骨遣人入贡。
　　诏赐□楚国安仁贤寿夫人张氏殿前司虎翼空营地为寿堂，从所乞也。罢元佑二年五月二十日不许诸处指占指挥。（御集八月五日。）
　　己卯，扬王颢改封徐王。初封邓王，寻改此。
　　朝奉郎、集贤校理、权判登闻鼓院欧阳棐为职方员外郎。右正言刘安世言：「臣昨以欧阳棐除馆职不当，已累次论列，至今不蒙指挥。近日伏闻用为职方员外郎，除目既传，中外骇愕。何者？棐以险邪庸琐之才，凭借执政亲昵之势，百日之内，三被恩荣，虽台谏交章，盖有不能夺者，而又继有此命，是朝廷之名器可以名取，而天下无复有公议也。臣既有言责，目睹侥幸，苟不反复开陈，以破小人之情状，则天下将责臣以失职之罪，是以愿终言之。去岁左司谏韩川尝言王伯虎、邓忠臣，以为不堪馆阁之选。二人者，特以人才不高，或曾经罪废，虽已叙雪，尚皆落职授外任差遣。今棐才既猥下，性复憸回，以交结执政子弟，预『五鬼』之目，为清议所恶，加以考功无状，屡致人言，固已赦而不问，偶用大臣之荐，骤迁太史之职。陛下幸听臣等论列，而大臣亦恐甚喧物论，遂令追寝。自尔奸邪之党，耻于不胜，争为游说，必欲用之，于是无名直除馆职。臣累疏极论，不蒙施行。缙绅皆曰：『伯虎、忠臣孤寒之士，无人主张，故韩川一言而遂令罢免。棐则以大臣力主，而执政多姻家，故小臣之论至于五六，而犹不能胜。』陛下以此二事对而言之，则朝廷之公私可见矣。今既力排公议，使棐滥得美职，而棐入馆未及一月，复授郎官，慰满其欲，必谓臣等既为朝廷不听其言，无敢复议，急加引拔，以快私心，滋开髃枉之门，以累至公之政，略无顾惮，渐不可长。伏望陛下特赐睿断，稍正纪纲，罢棐误恩，黜之外郡，使天下知公道之存，而朝廷名器，不为有力可以幸得。非特一人之私愿，实天下所望也。」
