<!-- { "loadSidebar": true } -->
　　是日，颁募役法。旧纪云：壬子诏：「差役獘民，其罢之。使民出钱免役，立直募人。」新纪云：壬子罢差役法，使民出钱募役。今删润，别如此书。食货志：二年十二月，条例司上言：「考众所论，独其言使民出钱雇役者，人以为便，合于先王使民出财，以禄在官庶人之意。应昔于乡户差役者，悉计产赋钱，募民代役，以所赋钱禄之。愿选官分行天下，付以条目，博尽众欢【五】。」奏可。于是条谕诸路曰【六】：「衙前既用重难分数，凡买扑酒税、坊场等，旧以酬衙前者，鎫官自卖之，以其钱同役钱随分数给之【七】。其厢镇场务之类，旧酬銟衙前、不可令民买占者，即用旧定分数为投名衙前酬銟【八】。凡衙前部水陆运，旧或官以微物占分数，及领仓驿、场务、公使库，并送迎往来及治他事尚多扰者，今当省使毋费；及承符、散从官等诸重役远接送之类，旧苦烦费偿欠，今当改法除獘，使无困。既减衙前妄费，即重难益少，投名人可省。承符、散从官之类，旧占数多，而不尽实役也，今当省其额。凡坊郭户及未成丁、单丁、女户、寺观、品官之家有产业物力者，旧无役，今当使出钱以助募人应役。凡此所为条目也，皆委管勾官与监司、州县论定。」久之，司农寺言：「昨降诏访差役利害，继命辅臣制置条目，付管勾官与监司、州县体度利害，至今未报。窃以方今州县差役尤为民事之难，而今之条约务在除去宿獘，使民乐从。然所□优者，村乡朴惷不能自达之穷甿；所裁取者，乃仕宦并兼能致人语之豪户。若经制一定，即衙司县吏【九】又皆无以施诛求巧舞之奸，故新法之行，尤所不便逐司自降朝旨只是泛下州县，令人具所见。官吏既不能尽知法意，抑又惑于言者之多筑室道谋，难以成就。欲自司农申明所降条约，牒诸司相度，先自一两州为始，候其成就，即令诸州军仿视施行。其成法实便百姓者，銟之。」从之。所□优及所裁取等语，见吕惠卿家传。然则此奏当在惠卿三年五月十七日判司农后，九月一日丁忧前，家传云云，附五月十七日。于是，提点府界公事赵子几以用则奏上【一○】，上下其法司农寺，诏判寺邓绾、曾布等更议之。绾、布上言：「畿内乡户计产业若家赀之贫富，上户分甲乙五等，中户上中下三等，下户二等，坊郭十等，岁分夏秋随等输钱。乡户自四等，坊郭自六等以下，勿输。产业两县有者，上等各随县，中等并一县输【一一】。析居者，随所析【一二】。若官户、女户、寺观、未成丁减半，募三等以上税户代役，随役重轻制禄，禄有计日、有计月、有计事而给者。开封县户二万二千六百有奇，岁输钱万二千九百缗，以万二百为禄，赢其二千七百以备凶荒欠格，他县仿此。」邓绾旧传云：绾判司农，首请行免役于府界，一日而免衙前归农者八百三十余人。已附注正月二十二日。又言曰：差役之獘，衙前最重，役三岁一代，代满，五年已复差。每役费至千缗，他役不减，三二年一差，费亦不下数百千。吏得临时高下，强者终身苟免，弱者频年在公。以锄耰之人，身在城市不得安生，因成游惰，失古使民不见异物而迁之意。子弟虽欲兴学，外役所迫，不免笞杖坐废终身。不肖子弟因缘妄费，至于荡析。今输钱之法，极户十年输缗钱二百五十，其次八九十而已，比昔减过半，得免横费，无笞责之忧，且终身不事官府，以趋南亩。奏可。然输钱计等高下，而户等着籍，昔缘巧避失实。又诏责郡县【一三】，坊郭三年，乡村五年，农隙集众，稽其物产，考其贫富，察其诈伪，为之升降，用意高下者以违制论。衙前主帑藏，出纳奸盗，故多负偿。岁满，计所历轻重，酬以榷酤酒场，使自售，收其赢。能者收或倍称，民被诛刻；不能者失利，不偿所费。争讼日烦，乃收酒场，官自募人增直卖之，取其价以给衙前。议者又为役烦人众则出钱重，凡旧冗占、苦科配赔偿之类，悉加裁禁。仓驿、场库、水陆运漕多代以军校。吏之官、罢任，送迎者疲于道路，乃官给路费，免其身行，使出钱轻而人易就募法：三人相任，衙前仍供抵拟【一四】，弓手试武艺，典吏试书计，以三年或二年乃更。为法备具【一五】，揭示一月，民无异辞，着为令。令下，募者执役，被差者欢呼散去。开封一府罢衙前八百三十人，畿县放乡役数千。颁其法天下。天下土俗不同，役重轻不一，民贫富不等。县大民庶而富，输钱少，易募；僻而贫，输多，难招。然大县事众役烦，募直故多；县僻，事简役少，募直亦寡。以一州一县之力供一州一县之费，以一路之力供一路之费，诸路从所便为法。开封府衙前免归者八百三十人，已具注正月二十二日，本志系此段于二年十一月，此后乃叙王安石乞銟梓路漕臣。按：銟梓路漕臣，乃三年十一月二十八日。条例司乞选官分行天下，实录在二年四月二十一日，于是遣八人者出使，但实录不载本志所谓条目者，六月七日条例司又乞下诸路转运司各具利害，即无选官分行等论，当考。本志所载司农寺言管勾官与监司州县至今未报，不知是何月日。实录，九月七日条例司言：未见有能条具本志者，即是已报，但不详耳。志称未报，当在六月七日以前。然二年六月七日以前役事未属司农寺。按吕惠卿三年五月十七日同判司农，役事自此乃属司农。七年二月一日，惠卿再判司农。赵子几为府界提点在三年十二月八日，则志称子几奏役法，当在三年十二月八日后。曾布同判司农，在三年九月八日。邓绾判司农，在四年正月二十二日。志称绾、布同上言，则其言必在四年正月二十二日后。卖坊亦未见实月日，当考。实录载免役事，殊无次序。今因本纪于四年十二月二日书罢役法，使民出钱募役，即取本志所载条目等附见，须更详考。曾布奏改助役为免役，附见三年九月八日，恐太早，宜更详之。会要，十月一日颁募役法，诸户等第输钱，免其身役，官以所输钱立直募人充役。输钱轻重，各随州县大小、户口贫富、土俗所宜，谓以家业钱。或田亩、或税钱之类，计一岁募直及应用之数，留准备钱不得过一分，立为岁额，仍随逐处均敷至第三或第四等；不足，听敷至第五等；坊郭自随逐处等第均定；即贫乏而无可输者，勿敷。其户数多寡，敷钱则例随造簿增损，不得溢额。其后，天下上司农寺岁敷免役钱额，月为缗钱一千三百三十四万三千六百有奇，岁支九百二十五万八千五百有奇，余为□剩三百八万五千有奇。按会要所载募役法，乃据绍圣常平免役，今增入令文，盖以绍圣元年四月二十六日至二年五月三日敕详定，非熙宁四年十月初一日所颁也，今不取。
　　甲寅，大燕集英殿。
　　丙辰，枢密院编修经武要略，秘书丞、馆阁校勘王存，著作佐郎、馆阁校勘陈侗，大理寺丞刘奉世，前秀州崇德县令苏液，鎫检详枢密院诸房文字。存，兵房；侗，礼房，户房；奉世，吏房；液，权同兵房。侗、奉世仍改太子中允，液改著作佐郎。礼遇、添给、日直、人从、出谒之禁，视中书检正官。带馆职及本院编修文字依旧，余差遣鎫罢。既而存以母老辞，改差秘书丞朱明之。新、旧纪鎫书置枢密院检详官。
　　丁巳，枢密都承旨李评言：「应诸国朝贡，请别置一司，总领取索诸处文字，类聚为法式。」从之，仍令管勾客省官置局。
　　庚申，召辅臣观稻于后苑。
　　司封郎中、直集贤院张诜权发遣陕西路转运使兼制置解盐。召对，上曰：「朕不识卿，每阅章奏，独卿与蔡挺有所论请，令人了然。」陛辞，赐三品服，且曰：「非晚当属卿以事。」恐诜对非此日，今附见。明年二月三日，张琥落职。
　　祠部郎中、权陕西转运副使赵瞻知泾州。同列欲更置漕事，与瞻议不合，故有是命。既而瞻所议与事相应，乃复以瞻为转运副使。此据范百禄墓志。范祖禹墓碑所称同列，未详姓名，当考。漕事，或是司马光日记王泰事也，当考。日记云：介甫秉政，凤翔府民献策云：「陕州南有涧水西流入河。若疏导使深入，凿硖石使通谷水，因道入河，东流入谷水。自谷水入洛，至巩，复会于河，以通漕运，可以免砥柱之险。」介甫以为然。敕下京西转运司差官相度。京西差河南府户曹王泰，泰欲言不便，则恐忤朝廷获罪；欲言便，又恐为人笑，乃申牒言：「今至谷水上流相度，若疏引大河，水得至渑县境，导之入谷水，委实利便可行。」盖出渑县境，则硖石大山属陕西路故也。陕西言不可行，乃止。御集：四年十二月九日，永兴军三白渠，昨差大理寺丞侯可专切经制，至今都不见可否次第，宜令监司众寺契勘元差官施行。此当并考。
　　利州路转运判官、屯田郎中鲜于侁权发遣转运副使。初，诏诸路监司各定助役钱数，转运使李瑜欲定四十万，侁以为本路民贫，二十万足矣，与瑜议不合，各具利害奏上，帝是侁议【一六】，因以为诸路率，仍罢瑜，而侁有是命。本传云即罢瑜，盖因范镇墓铭。按瑜寻入判三司都理欠、凭由司，其罢盖不久。五年五月七日丙戌，王安石云云可考。
　　侍御史知杂事邓绾言：「利州路役钱岁用九万六千六百余缗，而李瑜率二十三万缗有奇【一七】。均役本以裕民，而瑜乃务聚敛，积□剩，提点刑狱周约亦同签书。乞重黜以警诸路。」瑜及约皆坐责，寻复之。此据绾传及旧史。食货志云：上怒黜瑜、约。按五年五月七日，王安石云云，则两人实尝罢差遣，但实录不书。瑜寻入三司，约为提刑如故，至五年四月二十一日方降官。今但云坐责，庶不失实。仍录志附注此。食货志云：于是诸道役法各以书来上司农。御史中丞邓绾言：「免役之法所以裕民，而官吏奉行或不明朝廷役法本意，往往多取□剩役钱。臣恐上泽不得究宣，良法自此隳坏。今利州路转运使李瑜所为役法，本路役钱正用九万六千六百余缗，而瑜擅科钱二十三万七千一百余缗，计剩钱十四万四百缗，皆率易措置，不酌民情，不量州郡贫富，增损亡法。今所奏书皆未便，提刑周约亦同签书。请速择人代之。」上怒黜瑜、约，告天下使明知法意。按志云诸道各以役书来上司农，御史中丞邓绾言。按绾时且为知杂事，未为中丞，本志误也，今改之。志言李瑜所科役钱数，又与范镇墓铭不同，姑存之。
