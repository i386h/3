<!-- { "loadSidebar": true } -->
　　戊午，京西提举常平等事陈知俭请先罢许州衙前管勾公使库，以军员主之，月给食钱三千，从之。初，诸州差衙前管勾公使，多所赔费，有至破坏家产者，及是遂更用军员代之。其后遍及诸路悉用此法，人以为便。
　　庚申，上批：昨宣抚司令诸路简刺蕃捉生，乃取于系籍熟户，不惟分却蕃部门族势力，又徒费廪给而无益旧数。乃诏于近招降到蕃部中选少壮武勇者为之，毋过三千人，其熟户更不拣选。
　　韩绛言：「臣昨至渭州，与本路经略使蔡挺议及边计，大抵言秦、庆二路兵寡弱，宜各与增三五千人，别调东兵二万于同耀州、河中凤翔府，就粮草分屯。挺愿自将于邠、宁州为四路行营驻军之所，更不领逐路公事，止兼提举城守之备，并出战兵马专为应援，候知贼界点集及来犯一路，即领所将二万或更于邻路追兵往彼，与本路出战汉、蕃兵会合，分守要害，令诸城寨为清野坚壁之计，乘贼疲惰即往袭击。如此则比庆历以前陕西增兵其数至少，所费易办。臣察挺实有才谋，处置一路边事，训练抚遏，恩威并行，观其策画，显尽忠力，望召挺赴阙。」王安石以为专委挺，则挺必为本路计太多，恐不便于诸路，奏寝不报。朱本削去，今从新本。
　　辛酉，辽主遣利州观察使萧广、太常少卿张遵度；其母遣怀化节度使耶律翚、起居郎知制诰张少微来贺同天节。
　　壬戌，太子中允、崇文院校书范育检正中书户房公事。育言：「中书法度政令，矫枉过直，从权失正，立本不一，故三年于兹而事益纷错。」力辞新命，许之。许免检正，在十八日，今并书。
　　环庆路都钤辖亓赟、秦凤路钤辖刘舜卿、永兴军路钤辖刘斌专管勾训练陕西权驻泊军马，赟驻邠州，供备库副使郭需副之；舜卿驻泾州，西京左藏库副使白玉副之；斌驻河中，内殿承制郝旻副之。时环庆新经兵变，且西夏未庭，故遣赟等训兵万五千人分屯要郡。此段更参考五月一日所书。上令：特与赟等公使犒设，□支散银楪子教阅。王安石以为犒设，令本州岛一体可也，支散银楪子，仍须令诸州军士一体。今特支散万五千人，未足得此万五千人心，而诸军不得者皆将觖望，不必致变，但使其临战莫肯尽死，则害事大矣。凡两日与枢密院反复论之，上卒从安石言。
　　他日，此段，日录在五月九日。安石又以为诸军宜各与钱作银楪子之类劝銟习艺，然宜为立条例，使诸路一体，不然，则诸路各务为厚以相倾，而无艺极。文彦博曰：「付与州郡公使，当听其自使。向时，曾令公使置例册，端午，知州送矃子若干个，亦上例册，人以其削弱为笑。」安石曰：「周公制礼，笾豆贵贱皆有数。笾豆之实，葅醢果蔬，皆有常物，周公当太平之时，财物最多，岂可制礼务为削弱可笑。盖用财多少，人心难一，故须王者事为之制，则财用得以均节，而厚薄当于人心也。」
　　吏部侍郎、新知邓州韩绛请于通进司下奏状，从之。
　　癸亥，著作佐郎、馆阁校勘蒲宗孟检正中书孔目房公事，编修中书条例邓润甫检正中书户房公事，并迁太子中允。
　　广南西路钤辖陈箴言：「钦、廉等濒海州蛋户如自造船入海采珠，即从其便，贫者听土人收养，更不科罪，所贵海户无饥穷流徙之人。」从之。
　　诏罢陕西见行交子法。先是，陕西军兴，转运司患钱不足，沈起请限以半岁令民尽纳铜铁钱于官，而易以交子，候三五岁边事既息，复还民钱。宣抚司奏行之。知邠州张靖数言其不便。会李评、张景宪出使延州，因令访利害，评等奏如靖言。景宪谓交子之法可行于蜀，不可行于陕西，将使细民流离失业，无以为生，故罢之。正月庚戌、三月戊子可考。
　　上批：昨简诸路配军为陕西强猛指挥，访闻陕西军州不依元降指挥选补，不给衣粮，而使依厢军例推车作役，致无以自给，尤非便。磤诏强猛为禁军，粮赐视壮勇在其上，令步军司统辖，逐路都总管司差拨。
　　上批：王文谅虽已令陕西转运司劾奏，缘文谅事多欺罔，沮辱边威，启侮戎丑，恐须朝廷推治及许令前后随行出军之人告首所见罪状，庶令缘边将校不敢诞妄以希功赏。乃诏陕西选官鞫于邠州，仍令王广渊勘会，除□逵【三】案所通事外。更有明白罪状，悉关送制勘院施行。
　　诏付赵□：闻鄜延路诸军数出，至鬻衣装以自给，可密体量，如合济接，止作帅指挥借与一季衣，以渐□约纳，仍常切照管，务令劳佚均齐，无致失所。
　　先是，王安石言于上曰：「今士卒极窘，或云有衣纸而擐甲者，此最为方今大忧。自来将帅不敢言赈□士卒，赈□士卒，即觽以为姑息致兵骄。臣愚以为亲士卒如爱子，故可与之俱死，爱而不能令，譬如骄子不可用也，兵骄在于爱之之过。前见陛下言郭进事，臣案进传，言进知人疾苦，所至人为立碑纪德政，惟士卒小有违令辄杀。又太祖尽以所收租税付之具牛酒犒士卒。进所杀必皆违令者，至于犒赏士卒，知其疾苦，必已备尽人情。惟其能如此，然后能杀违令者而令无怨。不然，则进何以能用其士卒每战必克？今将帅于抚士卒，未尝敢妄用一钱，视士卒穷困如此，然无一言闻上，盖习见近俗。臣恐士卒疾困则难用，且或复有庆州之变。谓宜稍宽牵拘将帅之法，使得用封桩钱物随宜赈□士卒，然后可以责将帅得士卒死力也。」又言：「诸帅已是选择，虽未足倚办，然亦皆粗识事机。若朝廷远处指挥，不若责令就近制置。」上使安石作文字指挥诸路，既而枢密院迟留不决，于是安石闲白上，上曰：「已有手诏与赵□矣。」然诸路未有也。
　　丙寅，环庆路经略使王广渊言：「昨庆州兵变，臣以权宜牓谕，应缘坐家属皆特免罪。今准朝旨，具人数、军分、姓名，窃虑别有处置，欲望少假臣阃外之权。」诏：「柔远寨作过军士缘坐骨肉，依广渊所奏。其庆州叛军已就戮，同居骨肉配充奴婢，及年二十已上刺配京西者令勘会，内有服纪于法不当缘坐即释之，充军者给公据，已隶军而配湖北者更不改配。」
　　丁卯，侍御史知杂事邓绾言：「知亳州富弼责蒙城官吏散常平钱谷，妄追县吏重笞之；又遣人持小札下诸县，令未得依提举司牒施行。本州岛签判、管勾官徐公笃以书谕诸县，使勿奉行诏令。乞尽理根治。」诏送亳州推勘院，其富弼止令案后收坐以闻。绾又言：「乞下诸路提举官，凡行移青苗文字，止以贷助粮种、钱谷为名。」不行。朱史以不施行删去，新本谓绾乞改青苗文字，是自知此法为非，复存之，今从新本。
　　富弼言：
　　臣已三奏乞独坐臣重责，特赐矜贷其余官吏，兼第三奏乞于青苗事上但违犯不以轻重，臣亦合一面招认。近又闻勘院推究职官见行移文牒，往来数次，臣窃观朝廷力行支散青苗钱斛，必谓有利于天下。然以臣所闻，四方髃议此事害多利少，故臣愚意不愿支散。又缘忝为长吏，不欲明明废格新法，将来合散夏料之时【四】，即指挥州司依例举行，又恐诸县便行支散，遂勘会得管勾钱斛官徐公笃、权观察支使石夷庚各曾往诸县季点，篃识知县、县令，臣因令密与书题，不得支散，兼令丁宁说，向若妄乱广行支俵，将来人户逃移，带却官本钱斛，县司上下公人必鴲摊赔。兼徐公笃、石夷庚并曾执覆，若如此恐致不便，臣实时叱去，二人既不敢违臣指挥，各曾因书传臣之意谕与诸县，遂亦不敢支俵。昨来不散青苗钱斛，其罪决不在他人，而臣专主其事，情状甚明，所以臣累奏，乞独坐重责正为此也。以臣今此招伏罪犯，并累奏事理，并乞降下推院，令照会取勘。窃念臣本意，却欲粗存事体，若明行指挥州县不得支散，即显格朝廷新法，若便依法尽令支散，即恐向去催督不前，必致逃移却贫下人户，又使县司上下公人枉遭摊赔，破坏家业，两皆不便。所以臣及期举行条法者，冀免废格之名，复密谕县官不令俵散者，是不欲使贫民逃窜，及不致县司公人填赔家业，似两得便。今朝廷尽理根究，臣亦须至尽理申陈，盖事不获已也。
　　臣今且说青苗一事，天下之人不以贤不肖皆知为害愈久愈深，只是朝廷不知，此亦无可柰何。况自初行法，内外大小臣僚及被逐者台谏官论说不一，曲尽弊病。又闻后来弊病转多，臣以老病昏塞，不能一一条上，但乞圣慈检聚前后臣僚理会青苗文字，集百官定议，便见利害。臣如此略具辨明者，只为因朝廷根勘，故难隐默，即非强自文饰，苟求免过。所有今来本州岛不敢散青苗钱斛，并是臣独见，情愿当严谴，虽死无悔。其余徐公笃以下州县官吏，只有不合随顺臣指挥愆过，即望圣慈察其情理，别无深切，特与矜恕。此章当删取，汪应辰云此章恐当存之，今悉具载。
　　辛未，端明殿学士兼翰林侍读学士、尚书右丞钱明逸卒。
　　癸酉，翰林学士、勾当三班院杨绘权御史中丞，翰林学士韩维兼翰林侍读学士。自冯京罢，御史台阙中丞，陈荐、孙固皆权领台事，于是上欲用维。王安石言：「维必同俗，非上所建立，更令异论益炽，不如用绘。」上从之。
　　河东都转运使、天章阁待制刘庠权知开封府，代韩维也。
　　诏：两浙路提举常平等事、职方员外郎林英，太常博士张峋，管勾常平等事、著作佐郎王醇并冲替。先是，中书以两浙路水利、差役事皆不举，已差殿中丞张靓代醇，又下提点刑狱王庭老体量，庭老言英等自置提举司以来，未尝出巡，惟峋尝至明、越二州而已，故三人俱责。会要言英等在任不推行新法。时张峋丁忧，候服阕依冲替人例知璧州。林英二年十一月差府界，闰月改两浙。太博、知鄞县张峋二年十一月差两浙。前宣州司理王醇二年十一月差两浙，三年十二月，审官就移合入差遣张靓往代之。
　　诏天下军器除三路缘边已差官阅视，其它路令转运司于逐州军各选差官相验，分为三等，转运使副、判官分诣逐州军督趣，事毕以闻。元年十二月二十二日，二年三月九日。
　　检校水部员外郎、汝州团练使潭州安置种谔为贺州别驾。初，王安石论谔当深责，以慰谢关辅人心，请置之广南。上曰：「须谔离陕西。」于是再责。
