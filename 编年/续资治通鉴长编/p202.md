<!-- { "loadSidebar": true } -->
　　丁未，以工部郎中、直史馆马亮为右谏议大夫、知广州。亮自升州代还，表言「柏槚在肥上」，求典庐、寿州以便营奉。及请对，但曰：「如国家必有驱策，岂敢以私自便。」属初平宜贼，上问以桂、广之政，亮曰：「高谨微、高绅皆循谨，非岭守之才，宜审择其人，如张咏、刘综可也。」上曰：「咏有疾，不可远适。综在并门，寄任已重。」初，欲命杨覃知广州，上察亮愿行，乃谓宰相曰：「亮之干敏，不下覃也。」故授之。亮由兵部员外郎改官才数日，擢升谏垣，以重其命。（宝训高绅作王绅。）
　　初，曹利用言：「方宜贼之扰，杨覃知潭州，庶事皆有备。」上与大臣语，嘉其任职。王旦曰：「覃素以吏干称，江浙人中罕见其比。」上曰：「是尝与朱台符同任陕西者否？」旦曰：「然。当时所争，虽多曲直，然覃颇有爱民之心也。」
　　诏以曹利用为引进使，张煦为如京使，张从吉为庄宅副使，张继能为供备库使，自余进秩有差。继能以前锋首破贼人，故被赏最优。归远军士手杀陈进者李昊、刘宗、赵敏，并补本军都头。又以知象州、大理评事何邴【三】为祠部员外郎，赐绯。邴三子并赐出身，亲属同扞寇者，悉甄□之。升象州为防御。
　　初议行赏，辅臣以象州城守四十日，其官吏将校各超三资；怀远军、天河寨，贼攻之不累日而退，各超两资。上曰：「贼之初起，其锋正锐，怀远、天河，首被攻击，固御尤难，可与象州同超三资。」王旦等请俟曹利用等赴召取进止，上曰：「赏不踰时，且军中等级皆已有命，不可缓也。」故次第行焉。
　　浔州言贼党周道诚挈其族自首。诏曹利用量罪处置，其家属释之。
　　枢密院上新置殿前、侍卫司将校具员。诏自今转补收落，令主事实时录其年月，有舛误白知院改正，敢漏落移易者劾罪以闻。
　　庚戌，诏史崇贵、于德润驻桂州，督巡检、使臣招亡命贼党；曹利用等篃巡象桂宜融州、怀远军、天河寨讫赴阙。仍令利用就差随行立功使臣为怀远军知军、天河寨主、象州巡检，以寇孽甫平，藉其安辑也。
　　诏銟广南东路荆湖南路转运使、广桂邕容潭融全诸州长吏及周文质等，以供军设备故也。
　　辛亥，髃牧司言：「诸监以草地充屯田，遣卒种艺，所入不充其费。今马数益多而牧人少，请废屯田，仍为草地，委所属州县标其疆界，免公私侵占。」从之。
　　甲寅，德音赦宜柳象州、怀远军死罪以下囚，广南东、西路杂犯死罪以下递降一等，胁从受署者勿理。蠲宜柳象州、怀远军丁钱及夏秋租，桂、昭州秋租。（免桂、昭秋租，实录在明年，今从本纪。）
　　先是，中书进拟曲赦条目，有云：「溃散贼徒，听其首露释罪，军卒仍付所管。」上曰：「比令曹利用相度裁处，此与前敕不相应会。」马知节曰：「军卒婴城叛命，若许释罪，恐似太轻。」上曰：「既已溃散，须有所归，倘擒之不尽，岂无后患？」陈尧叟请元谋同恶者不赦。知节又曰：「军中合势，迫害长吏，聚党避罪，恣扰乡闾，今获赦宥，恐为恶者不悛。」上曰：「顷年西川谋害韩景佑者，所部皆禁旅，亦止诛首恶，其徒自首者移隶诸军。今澄海，州兵耳，苟元情重，徙置远郡可也。」知节执议如前。王旦请改云：「溃散贼徒，限一月首露释罪，所在收录奏裁。」上可之。
　　乙卯，曹利用等言：「军贼黎育，与其党及族属老幼仅千人奔逃至贵州。知州宋希闵不测其来，挈牌印与僚吏出城窜避。俄而贼入城，焚居人庐舍，经宿始去。希闵乃还。」诏利用等追捕，无令遗逸，害及远民。
　　黄梅县尉潘义方坐获劫盗，云尝以赃物寄卖酒朱凝家，即逮凝至，遣狱卒以牛革巾湿而蒙其首，燥则愈急，凝不胜楚痛，即自诬受赃，法寺当赎金九斤，诏特勒停。仍申儆中外，应有非法讯囚之具，一切毁弃，提点刑狱司察之。（东都事略：诏曰：拷掠之法，素着科条，非理擅行，兹谓惨酷。诸道官司应有非法讯囚之具，一切毁弃。）
　　前谯县【四】尉陈齐尝献封论榷茶利害，诏送江淮发运司指使。冯亮、李浦荐齐堪任京官，而判吏部铨、御史中丞王嗣宗言齐乃豪家子。以问中书，冯拯曰：「若选用有才，何必限贫富。」上曰：「卿言是也，比来选人，往往指言此某人亲，某人故。必若有才，岂可以此不用？」丙辰，齐遂补初等幕职官。
　　以前鄠县主簿洛阳高志宁为大理评事。志宁明经中第，请应识洞韬钤科，且求日试三千字。既而不能成，上察其历官无过，特命迁秩。（韩琦志墓云：「免使授官。」与实录不同，恐饰说也，志宁盖琦妹貋，今不取。）
　　戊午，甘州回鹘可汗夜落纥遣尼法仙等来朝，献马十匹，仍许法仙游五台山。寻又遣僧翟大泰来，贡马十五匹，欲于京城建佛寺祝圣寿，求赐名额，不许。
　　己未，秦国长公主言：「先于干明寺署无量寿院，令家人披剃焚修。缘院宇窄隘，请于步廊十二间通之，仍令掌寺东门事。」上以步廊乃寺觽出入之所，东门自有主者不许【五】。
　　庚申，以吏部侍郎、兼秘书监、集贤院学士郭贽为工部尚书、兼秘书监，充翰林侍读学士。先是，上谓王旦等曰：「昨召郭贽，与语移时，颇记朕在东宫时事。贽，纯厚长者，善于辅导，在府中三年。杨可法继至【六】，可法介然有守，其辅导不及于贽。朕早年尝至其家，贽今已老，欲召置近职，自吏部侍郎当为何官？」旦等曰：「陛下念旧推恩，皆系特旨。」上曰：「可授尚书。」故有是命。
　　初，近附诸州岁以刍□输京师。至是，年谷屡登，辇下物价甚贱，畿内和市已及七百围，乃诏滑、曹、许、郑等州所纳刍□，并输本处。
　　张崇贵言：「准诏赐赵德明冬服及仪天历，令延州遣牙校赍往。比闻德明葺道路馆舍以俟使命，若遣牙校，似失所望。」上曰：「向不欲遣使，盖虑其劳。崇贵今有是奏，从之可也。」德明又请诣五台寺修设，追荐其母。陈尧叟欲令张崇贵谕以路由河东，多涉军垒不便，听由镇州路往。上曰：「宜令崇贵答以不敢闻奏，若诚愿则听致施物于鄜延，委崇贵差人送五台也。」
　　种放复自终南山来朝。
　　辛酉，赠故桂州监押、殿直郝惟和为如京副使，故柳州柳城县监押、殿直韩明为崇仪副使，故桂象等州同巡检、三班奉职许贵为内殿崇班。
　　癸亥，诏象州澄海指挥赐名忠敢，以守城之劳也。
　　初，陈进之乱，宜州指挥使陈定、都头黄晚皆不从驱率【七】，先投象州。进欲取此二人甘心焉，遂引觽攻围，誓必得之。定等亦誓不从贼，与官吏纠合城中，谕以祸福，皆得其死力。上始欲令定等赴阙，优加擢用，又虑其怀土重迁，因擢定为本州岛马步军都指挥使，晚为步军指挥使。
　　曹利用等言：「溃散髃贼，并招抚逐处禁系。其情理难恕者，欲所在处斩，妻子配役。」从之。
　　十一月丙寅，诏髃臣当给赙赠者，鸿胪寺、入内内侍省、太常礼院关移不得过二日。时有已襄事而未赐者故也。
　　邕州解送进士施粲等赴礼部，值宜州贼，违省限，诏贡院特取之。
　　丁卯，废定州军城寨榷场，从河北缘边安抚使之请也。
　　戊辰，日南至，上御朝元殿受朝。
　　己巳，三鼓，中天有赤气如扫，长七尺，在舆鬼南，占主秦分兵疫。上曰：「日官言赤气不犯二十八宿躔次，虽主兵疫，当应在外。且国家常存警戒，则灾眚自灭矣。」
　　辛未，右正言、知制诰孙仅知永兴军，代四方馆使孙全照也。以全照知许州。先是，上谓王旦等：「藩方长吏，尤赖循良。全照驭下峻急，当择其代，如边肃、孙仅，谁可此授？」冯拯曰：「仅尝佐京府，熟于民政，可用也。」从之。仅，纯厚长者，为政颇□。赐诏书戒谕。全照有别墅在许州，盖从所请焉。
　　壬申，诏三司亏陷官钱，许经历司分觉举释其罪，仍免均纳。先是，三司凭由司检见上供案，有亏失官钱者，有司欲悉令均偿，主吏上诉，命刑部尚书温仲舒、御史中丞王嗣宗详定以闻，而有是诏。
　　癸酉，以广南摄官秦百祥为茶城县令，黄中理知立山县，李干知古县，皆为贼所执，抗节不从，故銟之。（立山，蒙州；古，桂州。）
　　上谓王钦若曰：「君臣事迹崇释教门，有布发于地令僧践之，及自剃僧头以徼福利，此乃失道惑溺之甚者，可并刊之。」
　　甲戌，广南安抚使曹利用言，宜州贼党陈化、黎育，与其徒二百余人、家属五百口及曾受补署者，并已招收讫。诏利用等俟得诸州军报乡闾宁静乃还京。
　　象州民有以饮食馈贼者，利用请逮捕痛绳之。上曰：「远方愚民，为贼所迫，供置食物，乃是常理。惩丝太峻，不可行也。」令本州岛量事决责以闻。
　　诏申太仓给军食燍量刻少之禁。先是，军士所得，斛纔八九斗，颇以为言。上问三司使丁谓，谓曰：「前诏条制太仓纳诸州运粮无得增受，诸军月给无得减刻，违者至死。今此减刻，诚合严诛。但运粮米当有耗，舟卒盗食其中，若太仓输纳稍难，则恐纲运不继。」上曰：「然月廪不可亏少。」故复约束之。
　　省南奶酪院。旧置南、北二院，髃牧使言其烦费，故省其一。
　　河东转运使言：「唐龙镇来璘、来美等为西路契丹所掠。美即璘之季父，久依府州，与来怀正同族，不相能，故怀正召戎破之以报怨。」陈尧叟言：「璘、美等亦穷而款塞者，常持两端，本非富强之族。但据险阻，恣为观望，朝廷征之则趋河之东，地曰东躔，契丹兵加之则趋河之西，地曰西躔，介卒骑兵所不能及。」上曰：「契丹使到，可令馆伴使言其事。」仍令转运使鲍中和与并州刘综等商度，索所掠璘、美人畜。
　　府州又言唐龙镇略夺芦子塞郭莽族人马，诏转运司理还之。
　　丁丑，刑部尚书宋白为兵部尚书致仕。白年踰耳顺，图进不休。御史中丞王嗣宗，屡使人讽之。知枢密院事陈尧叟，其子貋也，亦数恳劝。白不得已始上表，上犹以旧臣眷然未许；再表，乃许焉。
　　高阳关承受刘柽言：「河北诸州军用兵之际，优给公使钱，犒设军校。今边鄙乂安戍兵大减，请令转运、提点刑狱司量州军闲剧均定。」既而李士衡等请除缘边及当路仍旧外，余皆增省其数以闻，从之。
　　戊寅，诏广南知州、通判，自今审官院选京朝官曾任知县者充，依例引对。
