<!-- { "loadSidebar": true } -->
　　遣使驰诣岳州，采三脊茅三十束，备藉神缩酒之用。有老人董皓识之，授皓州助教，赐束帛。
　　殿前、侍卫司言，扈驾诸军，望别给新锦半臂。上曰：「征行擐甲，乃给此服。今封祀行礼，不须盛饰戎容，若尽令易之，所费甚广。」遂不许。
　　戊午，诏东巡取郓州临酅路赴泰山，礼毕幸□州，取中都路还京。先是，自京抵□州，有路二，由曹、单者为南路，太宗朝尝置顿于此，由濮、郓者为北路。时命王钦若、曹利用由南路，赵安仁、李神福由北路，同赴泰山，计工用之繁简。且言南路虽近而用功多，北路邮传有素而功省，故从北路焉。
　　龙图阁待制戚纶言，方修天下图经，其东封路望令先次修撰，以备检讨，从之。
　　卢琰上京东管内刍粮之数，请收市转送岳下。上曰：「以兵籍料之，所乏不多。琰此乃过为经度耳。若果行之，必扰于下。第令增价收市，余悉罢之。」
　　己未，张崇贵言得赵德明书，请许市青盐。诏以德明所纳誓书付崇贵谕之，盖素不载青盐事也。
　　吏部尚书张齐贤上疏言：「臣在先朝，常忧灵、夏两镇终为继迁吞并。当时言事者以臣所虑为太过，略举既往事以明本末。当时臣下皆以继迁只是怀恋父母旧地，别无他心。先帝与银州廉察，庶满其意。迩后不住攻劫【二五】，直至降到麟、府州界八部族蕃首，又胁制却贺兰山下族帐，言事者犹谓封赏未厚。洎陛下缵绍，务欲绥怀，不□爵赏，尽赐银、夏土壤，宠以节旌。自此奸威愈滋，逆志尤暴，屡断灵州粮路，复扰缘边城池。数年之间，灵州终为吞噬。彼之情状，昭然可知。当麟州、清远军垂欲陷没，臣方受经略之命。臣思继迁须是得一两处头角蕃族，令与为敌，此乃以蛮夷攻蛮夷，中夏之上策也。遂请以六谷名目封崇潘罗支，俾其展效。其时近位所见，全与臣谋不同，恩命之间多沮挠。及梅询受命，终不令去，所授所赐，全违始谋。然继迁终因攻劫六谷，为潘罗支射杀。近知赵德明依前攻劫六谷，兼闻曾破却西凉府，所有节度使并副使，折逋游龙勨及在府户民，并录在部下。万一不谬，则德明之心又似不小。况其人悉是唐末陷蕃华人，兼折逋游龙勨等谙熟西南面入远蕃道路，六谷田牧之远近，川泽之险易，尽知之矣。若使胁制却六谷之后，即虑瓜、沙、甘、肃、于阗诸处，渐为控制。缘此以四蕃中州郡，旧属灵州总统，即今在夏州，画说者必以此为计。所以继迁在日，方欲吞灭六谷，今来德明又以父绚为名，志在通甘、伊、瓜、沙道路，必要统制。西夏，唐朝嘉木布破灭之后，便不相统一，所以五代以来，西蕃安静。今仪、渭、秦、陇山后，虽大段部族，苟或渐被侵扰，则他时边患非轻。将来圣驾东幸，臣必虑德明乘便去攻六谷。向使潘罗支尚在，则德明未足为虞，今潘罗支已亡，畼铎督恐非其敌。伏望委两府大臣谋议，早为经制。」（齐贤上疏，不得其的日月，附见德明请市盐后，更埙考详。）
　　先是，监察御史张士逊为贡院监门官。时贡举初用糊名之法，士逊白主司【二六】有亲戚在进士中，明日当引试，愿出以避嫌。主司不听，士逊乃自言引去。上是之，记名于御屏，遂诏自今举人与试官有亲嫌者，皆移试别头。是月，江南转运使阙，中书进拟人，数见却，上乃自除士逊为之。士逊谒宰相王旦于政事堂，自言止历县道，未亲郡事，今骤领使职，愿闻善教。旦从容曰：「朝廷榷利至矣。」士逊起谢。既去，旦语人曰：「此转运识大体。」士逊后徙广西、河北，每思旦言，不敢妄有兴建云。（景德四年十二月，张士逊监贡院门，非巡铺也，本传误，今改作贡院监门官。除转运使，实录在辛丑，今移入此。）
　　诏今后入内内侍省更互逐年差使臣巡黄河堤。
　　注　　释
　　【一】十一月二十七日原作「十一月一十七日」，据宋本、宋撮要本、阁本及长编纪事本末卷一七封泰山、宋会要瑞异一之二九改。
　　【二】不可辍易「辍」原作「辄」，据宋本、宋撮要本改。
　　【三】比来省试「省」原作「自」，据宋会要选举三之九改。
　　【四】望令于诗赋人内兼考策论按同上书此句作「望令于诗赋合格人内兼考策论」。
　　【五】寻又免昭桂二州秋租十之二「二州」原作「一州」，据阁本改。按宋会要食货七之一六作「两州」。
　　【六】又于衢中编木为栏处之「衢中」原作「中衢」，据宋本、宋撮要本及宋会要礼六○之二改。
　　【七】徙坊市邸肆「徙」原作「从」，据宋会要礼六○之二、宋史卷一一三礼志改。
　　【八】百货骈布「布」原作「市」，据宋本、宋撮要本、阁本及上引宋会要、宋史改。
　　【九】竞以彩幄镂牓为饰「幄」原作「屋」，据阁本、活字本及上引宋会要改。
　　【一○】凡禁中用度须索供亿「度」原作「庆」，据阁本及下文词义改。
　　【一一】乃建白设御宝凭由司「设」原作「谈」，据阁本改。
　　【一二】常务矜畏「矜」原作「竞」，据宋本、宋撮要本改。
　　【一三】冯拯为仪仗使此句原作注文，其上并有「宋朝要录云」五字，阁本同。今据宋本、宋撮要本及长编纪事本末卷一七封泰山改为正文，并删去「宋朝要录云」五字。
　　【一四】余悉张幄幕「张」原作「帐」，据宋本、宋撮要本、活字本及上引长编纪事本末改。
　　【一五】或伪形土木「土」、「木」二字原倒，据宋本、宋撮要本、阁本及上引长编纪事本末乙正。
　　【一六】妄陈符命「符」原作「瑞」，据同上书改。
　　【一七】以人鬼之妖词「人」原作「神」，据同上书改。
　　【一八】标其姓名「其」原作「人」，据宋本、宋撮要本及宋会要选举一之一○改。
　　【一九】又揭牓表其次序「次序」原作「次字」，据宋会要选举七之一○改。
　　【二○】宗谔等上所定进士文卷「等」字原脱，据宋本、宋撮要本及本编上文词义补。
　　【二一】增置□州钤辖各一员「各」字疑衍。
　　【二二】所在护送赴阙「护」原作「获」，据阁本改。
　　【二三】王琰其原作「王琬奇」，据宋本、宋撮要本及宋史全文卷六改。
　　【二四】请除名山大川先代帝王功德赫奕者遣官外「除」字原脱，据宋本、宋撮要本及长编纪事本末卷一七封泰山补。
　　【二五】迩后不住攻□「住」原作「往」，据阁本改。按宋史卷二六五张齐贤传作「迩后攻□不已」。
　　【二六】士逊白主司「白」原作「曰」，据宋本、宋撮要本改。按宋史卷三一一本传云：「士逊为诸巡铺官，以进士有姻党，士逊请避去。」
续资治通鉴长编
卷六十九
卷六十九
　　起讫时间 起真宗大中祥符元年五月尽是年八月
　　卷　　名 续资治通鉴长编卷六十九
　　帝　　号 宋真宗
　　年　　号 大中祥符元年（戊申，1008）
　　全　　文
　　五月辛酉，王钦若等言转运使卢琰、邵晔祗奉祀事，欲留前转运使张知白权本司常务。诏知白俟礼毕赴阙。
　　壬戌，令官吏犯赃遇赦者奏裁，或有希望恩宥，故干科条，所在禁锢，以俟进止。
　　王钦若言泰山下醴泉出。
　　河北转运使李士衡奏罢内帑所助钱八万缗。于是，又请辇本路金帛刍粟四十九万赴京东，以助祀事。上曰：「士衡临事有心力，可銟也。」遂赐褒诏。丁谓因请留士衡于澶州管勾东封事，诏从之。
　　有司详定仪注，请于泰山上置圜台，径五丈，高九尺，四出陛，上饰以青，四面如方色。坛外一壝，广一丈，围以青绳三周。燎坛在圜坛东南，高一丈二尺，方一丈，开上南出户，方六尺。山下封祀坛，四成，十二陛，如郊祀录圜丘之制，上饰以玄，四面如方色；设三壝。燎坛如山上。社首坛，八角，三成，八陛，三壝，如方丘之制。又为瘗埳于壬地外壝之内。天地玉牒、玉册，并刻字填金，联以金涂银绳，缄以玉匮，置石鐾中。配坐玉册，缄以金匮。牒广五寸。册广一寸二分，厚三分【一】。金匮之制，并长一尺三寸。检长如匮，厚二寸，阔五寸，当缠绳处刻为五道。封匮以金泥和金粉、乳香为之。印以受命宝，宝方一寸二分，文曰「恭膺天命之宝」。封匮当宝处，刻深二分。石鐾之制，用石再累，各方五尺，厚一尺，凿中广深，令容玉匮，傍施检处，皆刻深七寸，阔一尺，南北各三，东西各二，去隅皆七寸，缠绳处皆刻三道【二】，广一寸五分，深三分。又为石检以擫鐾【三】，皆长三尺，阔一尺，厚七寸，刻三道，广深如缠。其当封处，刻深二寸，取足容宝。又皆为小石盖，与封刻相应。其检立鐾旁，当刻处又为金绳三以缠鐾，皆五周，径三分。封鐾以石泥、石末和方色土为之。印以「天下同文」宝，宝铸以金，制同御前宝。距石十二，分距四隅，皆阔二尺，厚一尺，长一丈隅【四】，斜刻其道【五】，与鐾隅相应【六】，皆再累，又为五色土圜封。鐾上径一丈二尺，下径三丈九尺【七】。其二宝分寸并以今尺为准。金匮回日，奉置太庙本室。诏皆从之。
　　乙丑，王钦若言锡山苍龙见。
　　丙寅，命王旦、冯拯、赵安仁等分撰玉牒、玉册文。上谕之曰：「其文当首□上天降鉴符瑞原委，次述为民祈福之意。」
　　诏缘封禅所经诸州，权增屯兵，可第赐缗钱及酒，令长吏犒设。
　　戊辰，新及第授官人无得以富家权钱倍出息利，至任所偿还，所在察举之。
　　初，有司请依唐故事，皇帝告庙出京，泰山、社首山并用法驾。上以前诏惟祀事丰洁，余从简约，于是改用小驾仪仗，寻改小驾名曰銮驾。
　　辛未，赵安仁奏，得太仆寺状，金玉辂合先赴泰山，辂高二丈三尺，阔一丈三尺，所经州县城门桥道有隘狭处，请令修拆。上曰：「若此，则劳人矣。可于城外过，有坟墓处避之。」
　　癸酉，秦国贤肃长公主薨。（王承衍先卒于咸平元年。）
　　甲戌，上以东封路供顿刍粮数广，召丁谓出扈驾兵籍示之，曰：「盖有司不知此数，广为营备尔，曾不虑烦扰于下，其少数未曾转送者，埙秋成和市。」
　　丙子，诏收瘗汴、蔡、广济河流尸暴骸，仍致祭。
　　三司假内藏库银十万两，从之。
　　丁丑，给复州经寇盗户三年。
　　令诸州所贡方物并取十月以前集泰山下。
　　庚辰，诏诸路今年夏秋赋止于本州岛军输纳。
　　有司请：「登封日，圜台立黄麾仗，至山下坛设爟火。将行礼，然炬相属。又出漆牌，遣执仗者传付山下。牌至，公卿就位，皇帝就望燎位，山上传呼万岁，下即举燎。皇帝还大次，解严。又传呼而下，祀官始退。其社首瘗坎，亦设爟火三为准。」从之。
