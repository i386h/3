<!-- { "loadSidebar": true } -->
　　钦定四库全书　　　　史部二
　　唐创业起居注　　　　　编年类
　　提要
　　【臣】等谨案唐创业起居注三卷唐温大雅撰大雅字彦宠并州祁人官礼部尚书封黎国公事迹具新旧唐书本传其书唐宋志作三卷通考作五卷今此本三卷与唐宋志合史称髙祖兵兴引大雅为记室叅军主文檄则此书记三百五十七日之事所得于见闻者当独为真确今与髙祖本纪参较若刘仁恭为突厥所败炀帝驿系髙祖此书称髙祖谓秦王曰今遭羑里之厄尔昆季须防盟津之师是兴师由髙祖而本纪则谓举事由秦王又此书载隋少帝以夏四月诏曰今遵故事逊于旧邸而本纪则系之五月戊午凡此之类皆疑此书为得其实未可与寻常稗史一槩而论也乾隆四十二年五月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀













　　钦定四库全书
　　唐创业起居注卷上　　　唐　温大雅　撰
　　起义旗至发引凡四十八日
