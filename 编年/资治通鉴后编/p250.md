<!-- { "loadSidebar": true } -->
　　都水丞提举北流李伟权发遣北外都水丞提举东流冬十月癸巳罢都提举修河司从中丞苏辙请也
　　诏导河水入汴　丁酉诏定州韩祠载祀典　苏辙屡言许将过失将亦累表乞外十二月辛卯朔罢为资政殿学士知定州　安康郡王宗隐卒　许将既罢甲辰侍御史上官均又言吕大防坚强自任不顾是非每有差除同列不敢为异惟许将时有异同大防每有私憾苏辙素与大防相善希合其意尽力排将期于必胜将既以异论罢去执政台谏皆务依随是威福皆归于大防纪纲法令自此败壊矣因乞解言职于是责知广德军　丙辰禁军大阅赐以银楪匹帛罢转资　是歳东北旱浙西水灾










　　资治通鉴后编卷八十九
　　钦定四库全书
　　资治通鉴后编卷九十
　　刑部尚书徐干学撰
　　宋纪九十【起重光恊洽正月尽昭阳作噩十二月凡三年】
　　哲宗宪元继道显德定功钦文睿武齐圣昭孝皇帝
