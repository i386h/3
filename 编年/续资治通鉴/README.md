<!-- { "loadSidebar": true } -->

续资治通鉴

卷第一
卷第二
卷第三
卷第四
卷第五
卷第六
卷第七
卷第八
卷第九
卷第一十
卷第十一
卷第十二
卷第十三
卷第十四
卷第十五
卷第十六
卷第十七
卷第十八
卷第十九
卷第二十
卷第二十一
卷第二十二
卷第二十三
卷第二十四
卷第二十五
卷第二十六
卷第二十七
卷第二十八
卷第二十九
卷第三十
卷第三十一
卷第三十二
卷第三十三
卷第三十四
卷第三十五
卷第三十六
卷第三十七
卷第三十八
卷第三十九
卷第四十
卷第四十一
卷第四十二
卷第四十三
卷第四十四
卷第四十五
卷第四十六
卷第四十七
卷第四十八
卷第四十九
卷第五十
卷第五十一
卷第五十二
卷第五十三
卷第五十四
卷第五十五
卷第五十六
卷第五十七
卷第五十八
卷第五十九
卷第六十
卷第六十一
卷第六十二
卷第六十三
卷第六十四
卷第六十五
卷第六十六
卷第六十七
卷第六十八
卷第六十九
卷第七十
卷第七十一
卷第七十二
卷第七十三
卷第七十四
卷第七十五
卷第七十六
卷第七十七
卷第七十八
卷第七十九
卷第八十
卷第八十一
卷第八十二
卷第八十三
卷第八十四
卷第八十五
卷第八十六
卷第八十七
卷第八十八
卷第八十九
卷第九十
卷第九十一
卷第九十二
卷第九十三
卷第九十四
卷第九十五
卷第九十六
卷第九十七
卷第九十八
卷第九十九
卷第一百
卷第一百十一
卷第一百十二
卷第一百十三
卷第一百十四
卷第一百十五
卷第一百十六
卷第一百十七
卷第一百十八
卷第一百十九
卷第一百一十
卷第一百一十一
卷第一百一十二
卷第一百一十三
卷第一百一十四
卷第一百一十五
卷第一百一十六
卷第一百一十七
卷第一百一十八
卷第一百一十九
卷第一百二十
卷第一百二十一
卷第一百二十二
卷第一百二十三
卷第一百二十四
卷第一百二十五
卷第一百二十六
卷第一百二十七
卷第一百二十八
卷第一百二十九
卷第一百三十
卷第一百三十一
卷第一百三十二
卷第一百三十三
卷第一百三十四
卷第一百三十五
卷第一百三十六
卷第一百三十七
卷第一百三十八
卷第一百三十九
卷第一百四十
卷第一百四十一
卷第一百四十二
卷第一百四十三
卷第一百四十四
卷第一百四十五
卷第一百四十六
卷第一百四十七
卷第一百四十八
卷第一百四十九
卷第一百五十
卷第一百五十一
卷第一百五十二
卷第一百五十三
卷第一百五十四
卷第一百五十五
卷第一百五十六
卷第一百五十七
卷第一百五十八
卷第一百五十九
卷第一百六十
卷第一百六十一
卷第一百六十二
卷第一百六十三
卷第一百六十四
卷第一百六十五
卷第一百六十六
卷第一百六十七
卷第一百六十八
卷第一百六十九
卷第一百七十
卷第一百七十一
卷第一百七十二
卷第一百七十三
卷第一百七十四
卷第一百七十五
卷第一百七十六
卷第一百七十七
卷第一百七十八
卷第一百七十九
卷第一百八十
卷第一百八十一
卷第一百八十二
卷第一百八十三
卷第一百八十四
卷第一百八十五
卷第一百八十六
卷第一百八十七
卷第一百八十八
卷第一百八十九
卷第一百九十
卷第一百九十一
卷第一百九十二
卷第一百九十三
卷第一百九十四
卷第一百九十五
卷第一百九十六
卷第一百九十七
卷第一百九十八
卷第一百九十九
卷第二百
卷第二百十一
卷第二百十二
卷第二百十三
卷第二百十四
卷第二百十五
卷第二百十六
卷第二百十七
卷第二百十八
卷第二百十九
卷第二百一十
卷第二百一十一
卷第二百一十二
卷第二百一十三
卷第二百一十四
卷第二百一十五
卷第二百一十六
卷第二百一十七
卷第二百一十八
卷第二百一十九
卷第二百二十
续资治通鉴--●卷第一
●卷第一
　　　　【宋纪一】　起上章涒滩正月，尽十二月，凡一年。
　　帝讳匡胤，姓赵氏，涿郡人。高祖朓，唐幽都令；曾祖珽，唐御史中丞；祖敬，涿州刺史；考弘殷，周检校司徒、天水县男，赠太尉；母杜氏。后唐天成二年，帝生于洛阳夹马营，赤光绕室，异香经月不散。既长，容貌雄伟，器度豁如，识者知非常人。事周世宗，累官殿前都点检；恭帝即位，改宋州节度使，进封开国侯，依前都点检。
　　　　 ○太祖启运立极英武睿文神德圣功至明大孝皇帝建隆元年（辽应历十年。庚申，九六零年）
　　春，正月，乙巳，周归德军节度使、检校太尉、殿前都点检赵匡胤称帝。
　　先是辛丑朔，周群臣方贺正旦，镇、定二州驰奏，辽师南下，与北汉合兵，周帝命匡胤率宿卫诸将御之。匡胤掌军政六年，得士卒心，数从世宗征伐，屡著功绩，为人望所归。至是主少国疑，将士阴谋推戴。
　　壬寅，殿前副点检、镇宁军节度使太原慕容延钊将前军先发；癸卯，大军继之。时京师多聚语云：“策点检为天子。”军中知星者河中苗训，见日下复有一日，黑光摩荡，指谓匡胤亲吏楚昭辅曰：“此天命也。”
　　是夕，次陈桥驿，将士相与谋曰：“主上幼弱，我辈出死力破敌，谁则知之！不如先立点检为天子，然后北征。”都押衙李处耘，具以其事白匡胤弟内殿祗候供奉官都知匡义及归德节度掌书记蓟人赵普，语未竟，诸将露刃突入，大言曰：“军中定议，欲策太尉为天子。”匡义因晓之曰：“兴王异姓，虽云天命，实系人心。汝等各能严饬军士，勿令剽掠，都城人心安，则四方自定，汝等亦可共保富贵矣。”众许诺，乃共部分。夜遣衙队军使郭延赟驰告殿前都指挥使石守信、殿前都虞候王审琦，守信、审琦皆素归心匡胤者。将士环列待旦。
　　匡胤醉卧，初不省。甲辰，迟明，诸将擐甲执兵，直叩寝门曰：“诸将无主，愿策太尉为天子。”匡胤惊起，未及应，即被以黄袍，罗拜，呼万岁，掖乘马南行。匡胤度不能免，乃揽辔誓诸将曰：“汝等贪富贵，立我为天子，我有号令，汝等能禀乎？”众下马曰：“唯命。”匡胤曰：“太后、主上，吾北面事之；朝廷大臣，皆我之比肩也。汝等不得惊犯宫阙、侵凌朝贵及犯府库。用命有厚赉，违则孥戮。”皆应曰：“诺。”乃整军自仁和门入，秋毫无所犯。翼日，先遣客省使大名潘美见执政喻意，又遣楚昭辅慰安家人。
　　时宰相大名范质，太原王溥，早朝未退，闻变，质下殿执溥手曰：“仓卒遣将，吾辈之罪也。”爪入溥手几出血。溥噤不能对。
　　天平节度使、同平章事、侍卫马步军副都指挥使太原韩通，自内庭惶遽奔归，将率众备御。散员都指挥使洛阳王彦升遇通于路，跃马逐之，驰入其第，杀通及其妻子。
　　诸将翼匡胤登明德门，匡胤令甲士还营，退归公署，释黄袍。有顷，诸将拥范质等至，匡胤呜咽流涕曰：“吾受世宗厚恩，为六军所迫，一旦至此，惭负天地，将若之何？”质等未及对，散指挥都虞候太原罗彦瑰按剑厉声曰：“我辈无主，今日须得天子！”质等相顾不知所为；王溥降阶先拜，质不得已亦拜。
　　遂请匡胤诣崇元殿行禅代礼。召文武百僚，至晡，班定，翰林学士承旨新平陶谷，袖中出周帝禅诏，宣徽使高唐昝居润，引匡胤就龙墀北面拜受。宰相掖升崇元殿，服兗冕，即皇帝位。群臣拜贺。奉周帝为郑王，符太后为周太后，迁居西宫。诏定有天下之号曰宋，因所领节度州名也。改元，大赦。内外马步军士等第优给，命官分告天地、社稷。遣中使乘传赍诏谕天下；其诸道节度使，别以诏赐焉。华山隐士陈抟闻帝代周，曰：“天下自此定矣！”
　　汴都仰给漕运，河渠最为急务。先是岁调丁夫开濬淤浅，糗粮皆民自备；丁未，诏悉从官给，遂著为令。又以河北岁稔谷贱，命高其价以籴之。
　　戊申，赠周韩通为中书令，以礼葬之。初，通与帝同掌宿卫，军政多决于通。通性刚而寡谋，言多忤物，人谓韩瞠眼。其子颇有志略，见帝得人望，劝通早为之所，通不听，卒及于难。帝怒王彦升专杀，以开国初，隐忍不及罪。
　　赐南唐主诏书。先是，南唐中书舍人北海韩熙载使于周，及归，南唐主历问周之将帅，熙载曰：“赵点检顾视非常，殆难测也。”至是，人服其识。
　　辛亥，论翊戴功，以周义成节度使、殿前都指挥使石守信为归德节度使、侍卫马步军副都指挥使，以宁江节度使、马军都指挥使常山高怀德为义成节度使、殿前副都点检，以武信节度使、步军都指挥使厌次张令鐸为镇安节度使、马步军都虞候，以殿前都虞候、睦州防御使王审琦为泰宁节度使、殿前都指挥使，以虎捷左厢都指挥使、嘉州防御使辽人张光翰为宁江节度使、马军都指挥使，以虎捷右厢都指挥使、岳州防御使安喜赵彦徽为武信节度使、步军都指挥使，馀领军者并进爵。
　　癸丑，放周显德中江南降将周成等三十四人归于南唐。
　　乙卯，遣使分赈诸州。
　　丁巳，命周宗正少卿郭玘祀周庙及嵩、庆二陵，因著令，以时朝拜。
　　先是，周侍卫马步军都虞候、武安韩令坤领兵巡北边，慕容延钊复率前军至真定。帝既自立，遣使谕延钊、令坤各以便宜从事，两人皆听命。己未，加延钊殿前都点检、昭化军节度使、同中书门下二品，令坤侍卫马步军都指挥使、天平节度使、同平章事。
　　宰相表请以二月十六日为长春节，帝生日也。
　　壬戌，以赵普为右谏议大夫、枢密直学士。初，帝领宋镇，普为书记，与节度判官宁陵刘熙古、观察判官安次吕馀庆、摄推官太康沈义伦皆在幕府。至是普以佐命功迁，乃召熙古为左谏议大夫，馀庆为给事中、端明殿学士，义伦为户部郎中。
　　癸亥，以天雄节度使宛丘符彦卿守太师，雄武节度使掖人王景守太保，封原郡王，定难节度使西平王李彝殷守太尉，荆南节度使高保融守太傅，馀领节镇者普进爵。
　　甲子，皇弟匡义加睦州防御使，赐名光义。
　　幸国子监。
