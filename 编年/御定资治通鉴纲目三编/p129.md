<!-- { "loadSidebar": true } -->
　　发明【嘉靖时弊政极多而于宦官独无所假借数十年中稍为敛戢何以穆宗继体复欲用厰卫刺事耶部院政事不平讵无考核整饬之道乃以稽察之权寄之一二内竖岂部院不足信而厰卫转足信乎厰卫之所恃者畨校耳此辈皆无赖之徒稍假之顔色委以事权则必倚势作威甚且诪张为幻厰卫一经偏聼则将曲为左袒抚拾迁就以证其捕风捉影之为英宪覆辙非遥顾复蹈之哉】
　　召髙拱复入阁兼掌吏部
　　【拱性彊直自遂颇快恩怨及再入阁尽反徐阶所为凡先朝得罪诸臣以遗诏录用赠恤者一切报罢且言明伦大典颁示已乆今褒显议礼诸臣将使献皇在庙之灵何以为享先帝在天之灵何以为心而陛下嵗时入庙何以对越二圣帝深然之法司坐方士王金等子杀父律拱复言人君不得正终名至不羙今谓先帝为王金所害诬以不得正终天下后世视先帝为何如主乞下法司改议帝复然其言命减戍拱之再出専与阶修隙所论皆欲以中阶重其罪赖帝仁柔弗之竟也阶子弟颇横乡里拱以前知府蔡国熙为监司录其诸子皆编戍尽夺其田所以扼阶者无不至逮拱去位乃得觧拱练习政体负经济才其在吏部欲遍识人才授诸司以籍使署贤否志爵里姓氏月要而嵗防之仓卒举用皆得其人又以时方忧边事请置兵部侍郎以储总督之选由侍郎而总督由总督而本兵中外更畨以裕边材又以兵者専门之学当自兵部司属始宜慎选司属多得智谋才力晓畅军旅者乆而任之勿迁他曹又奏请科贡与进士并用不循资格拱所经画多类此】
　　杖尚寳司丞郑履淳下狱
　　【履淳上言顷年以来万民失业四方多故天鸣地震灾害洊臻正陛下宵旰忧勤时也今最急莫如用贤陛下御极三年矣曽召问一大臣面质一讲官赏纳一谏士以共画思患豫防之防乎髙亢暌孤乾坤否隔忠言重折槛之罚儒臣虚纳牖之巧宫闱违脱珥之规朝陛拂同舟之义回奏防谴补牍奚従内批径出封还何自纪纲因循风俗玩愒功罪罔核文案徒繁阍寺潜为厉阶善士渐以短气言渉宫府肆挠多端梗在私门坚持不破万众惶惶皆谓羣小侮常明良疏隔自开辟以来未有若是而永安者伏愿奋英断以决大计勿为小故之所淆宏濬哲以任君子勿为嬖昵之所惑移羙色竒珍之玩而保疮痍分昭阳细务之勤而和庶政防用陆树声石星之流嘉纳殷士儋翁大立诸疏经史讲筵日亲无倦臣民章奏与所司靣相可否万防之裁理渐熟人才之邪正自知察变谨微回天开防计无逾此疏入帝大怒杖之百系刑部狱数月刑科给事中舒化等以为言乃释为民履淳父晓通经术明习故典为都御史御倭有功迁刑部尚书与严嵩不合罢归卒嵩败履淳讼于朝帝即位晓赐谥赠官至神宗初履淳复起光禄少卿寻卒】质实【郑履淳字叔初海盐人陆树声字兴吉松江华亭人殷士儋字正甫厯城人】
　　【庚午】四年春正月己巳朔日有食之
　　【以正旦日食罢元防帝避殿减膳是月月复食总事中陈吾徳疏言嵗首日月并食天之灾大陛下宜屏斥一切玩好应天以实报闻】质实【陈吾徳字懋修归善人】
　　罢京营总督分设三大将领之
　　【赵贞吉言旧制内外卫兵分五府永乐末年因聚府兵北伐旋师之后遂结营团操乃以三千神机二营附之因号为三大营其实皆五府之兵也夫五府之兵因调发而聚之为营既归即当散还各府矣所以乆聚团操而不散者以当时常有戒严征伐之事故不暇耳然犹以五军名营实未变五府之旧制也沿至正统末年变为十团营矣治间又加为十二团营矣正徳间又増置东西官防矣然旧营之中尚存老甲军之籍则五营之号未泯而五府之意犹存也至嘉靖庚戌严嵩建议于五府之外特设戎政府括内外兵籍铸总督戎政之印而授之仇鸾于是祖制大壊而贼臣得肆觊觎之心向使鸾迟于伏诛则时事之危未可测也鸾诛而以镇逺侯顾寰代之寰惟知退让自守以保勲名而营制则日弱矣臣窃谓分府设将之制未易卒复而分营统兵之法犹可遵行盖将才难得以一人统十万之众非韩白不能以十万众分委之数人则称职易耳请将见操官军分为左右中前后五营各择一将以分统之责令训练而以文臣廵覈之加赏罚焉收戎政府印归之内府有事则领勅挂印而命将于阃外事完则缴勅纳印而归将于营中如是则太阿之柄独持于上而辇毂之下常有数万精兵可战可守随所用而无不宜矣疏入诏下廷臣议尚书霍冀与贞吉不恊不然其言廷臣亦多言彊兵在择将不在变法冀等乃上议三大营宜如故惟以一人为总督权太重宜三营各设一大将而罢总督以文臣为总理报可于是三大营各设总兵一副将二其叅佐等官互有増损各均为十人而五军营兵均配其营以侯伯充总兵官寻改提督又用三文臣亦称提督自设文武六提督后各持意见过事旬月不决给事中温纯言其弊乃罢仍设总理协理二臣贞吉不能争】质实【温纯字景文三原人】
　　夏四月京师地震
　　秋七月禁章奏浮词
　　【髙拱言比宋章奏铺缀连牍言多意晦端绪难寻反可窜匿事情支调假饰是非人臣奏对之体请严加禁约従之】
　　发明【臣下入告之体贵乎覈切情事而不以繁称博引为工明代奏牍徃徃陈义引古反覆不穷而其实于事情所系者不过数言而已拱奏请禁止浮词是矣然其后终明之世奏章仍多摭拾陈言者盖明人章疏多挟名求胜之心至于自炫鬻而牵引不休竟有累牍连篇皆不切之陈言者政体士风之壊由来非一日矣】
　　陈以勤罢
　　【初以勤入阁徐阶为首辅而髙拱方向用朝士各有所附交相攻以勤中正无所比及拱再入与赵贞吉相轧张居正复中搆之以勤与拱旧僚贞吉其乡人而居正则所举士也度不能解引疾乞休去以勤归六年卒赠太保谥文端】
　　八月宣大告警敕边备
　　【时李春芳虽为首辅而政皆自髙拱出边警猝至拱请命侍郎曹邦辅王遴督师列陈以待以都御史栗永禄守昌平防陵寝起刘焘于天津守通州储命总督王崇古谭纶主进剿机宜戴才理粮饷邉境得无事】质实【曹邦辅于帝即位初起谪籍屡进兵部侍郎王遴字继津覇州人】
　　罢户部尚书刘体干
　　【时内供寖多数下户部取太仓银又趣市珍珠黄緑玉诸物先是御史詹仰庇谏市珠寳言寳石珠玑多藏中贵家何必求之于外已而仰庇廵视十库疏请严覈内官监出纳嵗数并节省一切无益浮费疏中有再照人主句内官摘出激帝怒以为大不敬杖之百斥为民并罢科道之廵视库藏者给事中陈吾徳李己复上疏言比买玉市珠传帖数下人情惶惑内官崔敏等献謟营私罪不可宥乞即斥谴以清左右帝震怒杖一百锢刑部狱斥吾徳为民已乆之始得释至是体干复屡疏争之积忤帝意遂罢】质实【刘体干字子元东安人詹仰庇字汝钦安溪人陈吾徳字懋修归善人李己字子复磁州人】
　　九月振陜西灾
　　【以陜西大水命州县发仓廪振济并蠲税有差免临巩二府各州县正官朝觐】
　　河决邳州
　　【初新河既成南北诸支河悉并流秦沟河势益大涨三年七月决沛县漕艘不得进至是复决邳州自睢寜白浪浅至宿迁小河口淤百八十里漕道复阻河道侍郎翁大立言迩来河患不在丰沛而在徐邳臣以为权宜之计在弃故道而就新冲经乆之防在开泇河以避洪水帝命大立躬自相度条利害以闻已而大立以误漕削籍复以朱衡经理河道遂罢泇河议専事徐邳筑长堤自徐州至宿迁小河口三百七十里并缮丰沛大黄隄正河安流运道乃通】质实【白浪浅在睢寕县北黄河南岸小河口在宿迁县东南睢水至此合于黄河谓之贻口亦曰睢清口泇河有东西二泇东泇出沂州府西北箕山西泇出峄县东北抱犊山东南流至三合村与东泇合又南入泗谓之泇口】
　　以李成梁为辽东总兵官
　　【锡林阿入辽东总兵王治道战死擢成梁暑都督佥事代之时谙逹诸部屡窥塞下十年之间大将死者数人成梁乃大修戎备甄防将校收召健儿给以厚饩用为选锋军声始振】质实【李成梁字汝契世鐡岭卫指挥佥事】
　　冬十月谙逹孙巴噶柰济内附诏授指挥使寻遣归【已噶柰济者谙逹第三子替克贝台吉子也幼孤育于谙逹妻伊克哈屯所既长娶必济不相得复自聘鄂尔多斯女号三娘子即谙逹外孙女也谙逹见其美夺之巴噶柰济恚率属十余人来归大同廵抚方违时告总督王崇古曰机不可失也率五百骑徃受之崇古上言巴噶柰济来归非拥众内附者比宜给官爵丰馆饩饰舆马以示谙逹谙逹急则令送板升诸叛人不聼即胁诛巴噶柰济牵沮之又不然因而抚纳如汉置属国居乌桓故事使招其故部徙近塞谙逹老且死鸿台吉立令巴噶柰济还以众与台抗拒我按兵助之此安边之良防也奏至朝议纷然髙拱张居正力主崇古议诏授巴噶柰济指挥使谙逹方西掠土畨闻之急引还约诸部入防崇古檄诸道严兵御之敌不得利伊克哈屯思其孙日夜哭谙逹患之使来请命逢时遣译者鲍崇徳徃令送板升诸叛人以易巴噶柰济崇徳入其营谙逹胜气待之崇徳曰朝廷待而孙甚厚今称兵是速之死也谙逹疑巴噶柰济已死闻言心动使使诇之崇古令巴噶柰济绯袍金带见使者谙逹喜过望崇徳因说之曰赵全等旦至巴噶柰济夕归谙逹因屏人语曰我不为乱乱由全等天子若封我为王长北方诸部孰敢为患即死吾孙当袭封彼衣食中国忍背徳乎遂遣使致书逢时而全方怂惥用兵谙逹又惑之全尝投书逢时欲归中国逢时以示谙逹始有执全意锡林阿奄至大同逢时以巴噶柰济箭示之锡林阿执箭泣曰此吾弟替克贝台吉故物也我来求巴噶柰济巴噶柰济既受官当更计之防谙逹召锡林阿还锡林阿引去谙逹遂遣使与崇徳来乞封请互市随执赵全等九人来献诏磔于市崇古亦以帝命遣巴噶柰济归】质实【方逢时字行之嘉鱼人王崇古于是年正月改督山西宣大巴噶柰济旧作把汉那吉替克贝台吉旧作鐡背台吉伊克哈屯旧作一克哈屯必济旧作比吉鄂尔多斯旧作袄儿都司鸿台吉旧作黄台吉今并改】
　　十一月赵贞吉罢
　　【高拱掌吏部贞吉亦掌都察院拱以私憾考察科道欲去贞吉所厚者贞吉亦持拱所厚以解于是斥者二十七人而拱所恶者咸与拱犹以为憾嗾门生给事中韩楫劾贞吉庸横贞吉疏辩言臣掌风宪目赌拱壊乱选法噤口不能一言有负任使真庸臣也若拱者斯可谓横也已臣放归之后幸仍还拱内阁毋令乆専吏部权广树众党疏入帝竟允贞吉去而拱掌吏部如故贞吉好刚使气动与物忤人多怨之归十余年卒赠少保谥文肃】
　　以礼部尚书殷士儋兼文渊阁大学士预机务
　　【士儋本裕邸旧僚髙拱恶其不亲已不为援士儋遂借太监陈洪力取中防入阁】
　　【辛未】五年春二月命廷臣及朝觐官谒皇太子于文华左门
　　【李春芳言先朝故事东宫未出阁时阁臣以朔望次日行谒见礼即今春和乞举行如例以慰天下臣民之心帝许之命二月二日谒见】
　　封皇子翊镠为潞王
　　【帝第四子也后之藩卫辉】
　　三月封谙逹为顺义王
