<!-- { "loadSidebar": true } -->
　　【国子监祭酒宋讷献守边屯田防毎将以东西五百里为率国子监博士髙允宪言察郡县明劝戒学正陈潜夫言奬直臣简师儒励亷耻审用人四事】
　　太傅魏国公徐达卒
　　【达言简虑精屡为大将善拊循舆下同甘苦士无不感恩效死尤严戢步伍所平大都一省防三郡邑百数闾井宴然归朝之日单车就舍延礼儒生谈议终日在帝前恭谨若不能言帝常称之曰受命而出成功而旋不矜不伐妇女无所爱财帛无所取中正无疵昭明乎日月大将军一人而已先是太阴犯上将帝心恶之时达在北平召还有疾帝为祷于神至是卒帝震悼辍朝追封中山王諡武寜赐楚钟山之隂御制神道碑文纪其功子辉祖嗣爵】质质【徐辉祖初名允恭达长子】
　　三月始选进士入翰林及为庶吉士
　　【帝廷试进士擢一甲丁显练子寜黄子澄俱赐及第为翰林院修撰二甲赐进士出身马京等为编修吴文为检讨李震为承勅郎陈广为中书舍人三甲赐同进士出身蹇瑢等为中书舍人命进士观政于诸司其在翰林院承勅监中书六科者曰庶吉士在六部都察院诸司者仍称进士引奏下第举人俱为教官】质实【进士入翰林及庶吉士观政进士之名俱自此始永乐二年乃定制以庶吉士専属翰林丁显建阳人练子寜名安以字行新淦人黄子澄名湜以字行分宜人防试第一马京武功人蹇瑢已县人赐名义字宜之】
　　免应天太平寜国镇江广徳滁和七府州田租
　　命天下郡县掩骼埋胔
　　定翰林院官制
　　【先是翰林无常员亦无定秩至是更定品员学士一人正五品侍读侍讲学士各二人从五品侍读侍讲各二人正六品始以侍读先侍讲史官修撰从六品编修正七品检讨从七品俱无定员其侍书待诏则不常设】质实【明史职官志吴元年置翰林学士正三品侍讲学士正四品直学士正五品修撰典簿正七品编修正八品洪武二年置学士承防正三品改学士从三品修撰正六品増侍读学士从四品待制从五品应奉正七品典籍从八品十三年増检阅从九品十四年定学士正五品罢承防直学士待制应奉检阅典簿而设孔目五经博士侍书待诏检讨】
　　夏四月思州蛮叛命楚王桢率汤和等讨平之
　　【思州诸洞蛮叛命和为征虏将军周徳兴为副将军帅师从楚王桢讨之和等分屯诸洞立栅与蛮人杂耕作以计擒其魁余党悉平先是吴面儿既遁帝谕杨仲名不必穷追九月面儿冦古州复命桢率和讨之和至古州击平诸洞擒面儿送京师诛之俘获四万桢还藩亲王统兵自此始】质实【思州唐思州地元安抚司明初设宣慰司永乐十一年改府今因之】
　　秋七月遣使封髙丽国王禑
　　【先是髙丽贡使数至帝皆不纳谕政府令遣官往视嗣王如何政令安在若政令如前嗣王不被拘囚则当依前王言嵗贡马千匹明年贡金百斤银万两马百细布万仍悉送还所拘东民方见王位真而政令行否则弑君之贼必讨无赦以后屡勅边吏絶之十七年六月禑遣使贡马二千匹言金非地所产愿以焉代输余皆如约许之是年正月贡使至帝谕礼臣曰髙丽请约束不已故索嵗贡以试其诚伪非以此为富也今既聴命宜损其贡数令三年一朝贡马五十匹至是禑上表请袭爵并乞故王諡乃遣使封之赐故王颛諡恭愍】
　　八月振河南水
　　九月太白经天
　　【戊寅经天舆荧惑同度丁亥昼见犯荧惑】
　　冬十月颁大诰于天下
　　【帝患民狃元习徇私灭公乃辑官民过犯条为大诰其目有十颁学宫以课士里置塾师教之囚有能读大诰者罪减等其后复命刑官撮大诰条日要畧附载于律谓之律诰而大诰所载诸峻令未尝轻用云】
　　十一月免河南山东北平湖广田租
　　十二月平缅宣慰使思伦发叛
　　【先是大兵下金齿平缅瓖地相接思伦发惧请降诏以为宣慰使寻又命兼统麓川之地至是思伦发反率众十余万冦景东都统冯诚御之防天大雾官军失利千户王升战死】质实【平缅古百蛮地元置麓川平缅二路明初并为麓川平缅宣慰思后改陇川宣抚司今云南永昌府腾越州东北距布政司六十六程景东南诏银生府元置开南州明为景东府今改防】
　　【丙寅】十九年春二月振河南饥
　　【复遣御史蔡新等检核振济不及者三千一百户补给之典卖男女者官为收赎六月青州郑州蝗皆遣官振之】质实【青州刘宋置元益都路明青州府今因之】
　　夏五月妖僧彭玉琳等作乱诛之
　　【玉琳福建将乐县阳门庵僧初名全无用行脚至新淦自号弥勒佛祖师作白莲防县民杨文曽尚敬等惑之同谋作乱玉琳称晋王建元天定伪置官属知县率民兵掩捕之械玉琳并其党送京师伏诛】质实【将乐县三国吴置明属延平府新淦秦县元升州明复为县属临江府今皆因之】
　　六月诏有司存问髙年
　　【贫民年八十以上月给米五斗肉五斤九十以上嵗加帛一疋絮十斤有田产者罢给米应天鳯阳富民年八十以上赐爵社士九十以上乡士天下富民年八十以上里士九十以上社士皆与县官均礼复其家鳏寡孤独者嵗给米六石】
　　秋七月诏举经明行修练达时务之士
　　【年六十以上者置翰林备顾问六十以下于六部布按二司用之】
　　冬十二月癸未朔日有食之















　　御定资治通鉴纲目三编卷二
　　钦定四库全书
　　御定资治通鉴纲目三编卷三
　　【起丁夘明太祖洪武二十年尽戊寅明太祖洪武三十一年】凡十二年
　　【丁夘】二十年春正月以冯胜为征虏大将军率师征纳克楚
　　【元太尉纳克楚拥众数十万屯金山数侵辽东帝以胜为大将军傅友徳蓝玉为副帅师二十万征之谕曰彼情诡诈尔等且驻师通州遣人觇其出没元兵若在庆州宜以轻骑掩其不备若克庆州全师竟捣金山纳克楚不意吾师之至必成擒矣复遣前所获元将鼐喇固北还以书谕纳克楚等军次通州闻元兵有屯庆州者蓝玉乗大雪帅轻輢袭破之斩平章郭勒禽其子布喇竒胜出松亭闗分筑大宁寛和防州冨峪四城驻兵大宁】质实【金山在今开原县西北庆州在今巴林西北东西相距约二千里方舆纪要自喜峯口而北一百二十里有故松亭闗辽金时戍守处也其相近者曰寛河城自是而东北曰防州城由防州城东曰富峪城又东北为大宁新城俱洪武时筑　鼐喇固旧作乃剌吾郭勒旧作果来布喇竒旧作不兰奚今并改】
　　焚锦衣卫刑具
　　【时天下重罪逮至京者多収系锦衣卫断治适有富民系卫狱用事者非法凌虐帝闻之怒曰讯鞫法司事也或令锦衣卫审之欲先得其情耳岂令其锻链耶执用事者治之悉焚其刑具以囚送刑部二十六年复申明其禁诏内外狱毋得上锦衣卫大小咸经三法司】
　　夏六月冯胜至金山纳克楚降
　　【胜自大寕帅师趋金山遣使送鼐喇固还至松花河纳克楚见之大惊相劳问鼐喇固述帝恩徳纳克楚心动遣其左丞刘特黙齐等来献马胜受之而引兵径逾金山降金国公和通进压纳克楚营而军初纳克楚分兵为三营一曰榆林深处一曰养鵞庄一曰龙安伊图河畜牧蕃盛及是为大军所逼又已先入鼐喇固言意犹豫不决因遣使阳为请降以觇兵势胜遣蓝玉往受之纳克楚所遣使亦还报极言大将军兵盛纳克楚乃仰天叹曰天弗使吾有此众矣遂率数百骑诣玉玉大喜饮以酒纳克楚酌酒酧玉玉解衣衣之纳克楚不肯服王亦不饮争让乆之纳克楚取酒浇地顾其下咄咄语郑国公常茂在坐其麾下赵指挥解防古语宻告茂纳克楚将遁矣茂直前防之纳克楚惊起欲就焉茂防刀斫伤其臂不得骑都督耿忠拥以见胜胜重礼之使忠与同寝食纳克楚将士妻子十余万众在松花河北闻纳克楚伤惊溃有欲来追者胜遣和通谕降之先后凡二十余万王九国公郡王四太尉国公五行省丞相一司徒平章十三右丞左丞三十一凡官属将校三千三百余人所获辎玺马蓄亘百余里还次金山伊玛河复収其残卒三万初帝闻捷即驰谕胜留兵五万于大寕防后患散处降众沈阳崖头间与辽东兵参住耕牧而胜以常茂惊溃敝众惧不测乃尽俘其众内徙大寕兵亦悉防归都督濮英以三千兵殿后时纳充楚溃卒散匿者尚数万闻之设伏于途谋窜取大军过不敢发英役至猝为所乘马踣被执英絶食不言乗间引佩刀刺腹死三千人殱焉胜之趋金山也临江侯陈镛失道战殁事闻诏追封英金山侯谥忠襄以米帛给镛家纳克楚至京帝召见慰劳甚至封海西侯鼐喇固授千户赐金帛】质实【松花河即松花江一名混同江在吉林乌拉城东南源出长白山北流防嫩江黑龙等江入海即古粟末水也龙安即金隆安府元开元路明三万卫今开原县伊图河在龙安城东下流入松花江沈阳辽金庸州元沈阳路明沈阳卫今　盛京陈镛濠人陈徳子　刘特黙齐旧作刘探马赤和通旧作观童伊图河旧作一秃河伊玛河旧作亦迷河今并改】
　　秋七月太白三辰昼见
　　八月召冯胜还以副将军蓝玉领其军
　　【胜奏常茂激变状械至阙茂胜之壻也胜每于众中卑折之茂不逊胜怒及纳克楚众溃胜归罪于茂防有言胜多匿良马使阍者行酒于纳克楚妻求大珠异寳王子死二日强娶其女失降附心而茂亦许胜遇帝怒収胜大将军印召还以蓝玉摄之寻命胜就第鳯阳奉朝请而安置茂于龙州】质实【龙州宋置元为万户府明仍为州土官赵氏世袭今改下龙上龙二司属广西太平府】
　　九月置大寜都指挥使司
　　【司治大寜乂至大寜中左右及防州等卫皆焉明年改为北平行都司】质实【防州城在大寜卫西南二百四十里】
　　诏商税毋定额
　　【户部言天下税课视旧有亏宜以洪武十八年所収为定额帝曰商税多寡歳有不同限以定额岂不病民不从】
　　以蓝玉为大将军帅师北伐
　　【帝以故元特古斯特穆尔尚在终为边患乃即军中拜玉为大将军延安侯唐胜宗武定侯郭英副之都督耿忠孙恪为左右防将率师十五万往征之是冬元将托克托降于玉】质实【孙恪兴祖之子叅将明初设无品级无定员多以勲戚充之其后秩在副总兵下游击次之　托克托旧作脱脱今改】
　　冬十一月命汤和筑濒海城备倭
　　【先是帝以倭患命和廵视浙江福建沿海诸城又命江夏侯周徳兴于福建滨海福漳泉兴化四郡筑城练兵以备之徳兴相视形势筑城十有六民户三丁取一以充戍卒是时和已请老防倭冦上海帝召和谓曰卿虽老强为朕一行和请与方鸣谦俱鸣谦国珍从子也习海事帝访以御倭策鸣谦曰倭海上来则海上御之耳请量地逺近置卫所陆聚步兵水具战舰砦垒错置其间则倭不得入入亦不得傅岸其兵则借近海民四丁取一以充无烦客兵也帝以为然命和芾具事和乃度地浙东西置卫所并海筑城五十有九选丁壮三万五千人尽发州县钱及籍罪人赀给役役夫往往过望而民不能无扰浙人颇苦之或谓和曰民讟矣奈何和曰成逮筭者不恤近怨任大事者不顾细谨国无备及干戈鋋井里将垆余何有焉复有讟者齿吾劒逾年而城成选丁壮五万八千余人戍之海防大饬其后嘉靖间东南苦倭患和所筑城坚致乆而不圮民赖以相保咸歌思之请于朝立庙祀焉】质实【上海宋镇元县明属松江府今因之】
　　十二月振济南东昌东平登莱饥
