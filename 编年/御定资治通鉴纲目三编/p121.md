<!-- { "loadSidebar": true } -->
　　【初赵贞吉请勿许谙达求贡廷臣无敢是贞吉者链独大言以为是吏部尚书夏邦谟目之曰若何官链曰锦衣经歴沈链也大臣不言故小吏言之链愤国无人致敌猖獗请以万骑防陵寝万防通州军储合勤王师十余万击其惰归可大得志帝不省时严嵩用事邉臣争致贿遗及失事惧罪益辇金贿嵩链时时扼腕一日从尚寳丞张逊业饮酒半及嵩因慷慨詈骂流涕交頥遂上疏曰昨嵗谙达犯顺陛下欲乗时北伐此文武羣臣所共当勠力者也然制乗必先庙算庙算必先为天下除奸邪然后外患可平今大学士嵩当主忧臣辱之时不闻延访贤豪咨询方略惟与子世蕃规图自便忠谋则多方沮之谄谀则曲意引之要贿鬻官沽恩给客朝廷赏一人曰由我赏之罚一人曰由我罚之人皆伺严氏之爱恶而不知朝廷之恩威尚忍言哉姑举其罪之大者言之纳将帅之贿以启邉陲之衅一也受诸王餽遗每事隂为之地二也揽御史之权虽州县小吏亦皆货取致官方大坏三也索抚按之嵗例致有司逓相承奉而闾阎之财日削四也隂制谏官俾不敢直言五也妬贤嫉能一忤其意必致之死六也纵子受财敛怨天下七也运财还家月无虚日致道途驿騒八也久居政府擅宠害政九也不能恊谋天讨上贻君父忧十也因并论邦谟谄防黩货状请均罢斥以谢天下帝大怒搒之数十谪佃保安链既被谪中外慑嵩威益箝口南京御史王宗茂拜官甫三月即劾嵩负国十罪疏至通政司赵文华宻以示嵩留数日始上由是嵩得预为地遂以宗荗诬诋大臣谪平阳县丞】质实【平阳五季吴越县明属温州府今因之沈链字纯甫防稽人夏邦谟涪州人王宗荗字时育京山人宗荗疏曰嵩本邪谄之徒寡亷鲜耻久持国柄作福作威薄海内外罔不怨恨如吏兵二部每选请属二十人人索贿数百金任自择善地至文武捋吏尽出其门此嵩负国之罪一也任私人万宷为功考郎凡外官迁擢不察其行能不计其资歴唯贿自问致端方之士不得为国家用此嵩负国之罪二也往嵗遭人论劾潜输家资南返辇载珍寳不可数计金银人物多髙二三尺者下至溺器亦金银为之不知陛下宫中亦有此器否耶此嵩负国之罪三也广市良田遍于江西数郡又于府第之后积石为大坎实以金银珍玩为子孙百世计而国计民瘼漫不措怀此嵩负国之罪四也畜家奴五百余人往来京邸所至騒扰驿传虐害居民长吏皆怨怒而不敢言此嵩负国之罪五也陛下所食大官之馔不数品而嵩则穷极珍错殊方异产莫不睾致是九州万国之待嵩有甚于陛下此嵩负国之罪六也往嵗敌廹京防正上下忧惧之日而嵩贪肆益甚致民俗歌謡遍于京师达于沙漠海内百姓莫不祝天以冀其早亡嵩尚恬不知止此嵩负国之罪七也募朝士为干儿义子至三十余辈若尹耕梁绍儒早已败露此辈实衣冠之盗而皆为之牙助其虐焰致朝廷防威不出于陛下此嵩负国之罪八也夫天下之所恃以为安者财也兵也不才之文吏以赂而出其门则必剥民之财民奈何不困不才之武将以赂而出其门则必克军之饷兵奈何不疲迩者四方地震其占为臣下专权试问今日之专权者宁有出于嵩右乎陛下之帑藏不足支诸邉一年之费而嵩所畜积可赡储数年与其开卖官鬻爵之令以助邉盍去此蠧国害民之贼籍其家以纾患也】
　　三月开马市于大同宣府谪兵部主事杨继盛为狄道典史
　　【仇鸾驽怯畏敌宻遣人持货币结谙达义子托克托使贡马互市谙达许之投译书于宣大总督苏祐祐以闻鸾与严嵩定议每嵗春秋両市命侍郎史道领其事兵部车驾司署员外郎主事杨继盛以讐耻未雪示弱辱国乃奏言十不可五谬其畧曰互市者和亲之别名也谙达蹂躏我陵寝防刘我赤子大讐也今不惟不能声罪致讨而反与之为和议之事此忘天下之大讐一不可也下诏北伐日夜征缮兵食乃翻然有开马市之议则平日所以选将练兵者为何此失天下之信义二不可也堂堂中国而为此市易之事此损国家之重威三不可也海内豪杰磨砺待试今马市一开忘赤子之讐厌兵甲之用异日复欲号召谁肯兴起此隳豪杰效用之志四不可也使边镇将帅日弛封疆之防益滋偷安之气废弛既乆一旦有急何以整顿此懈天下修武之心五不可也邉卒私通境外例率裁禁今马市一开则彼之交通者乃王法所不禁将来勾引之祸可胜言乎此开邉方私通之渐六不可也盗贼伏莽畏国家之威而不敢动也今马市一开则彼皆以为天下兵威已弱睥睨之变必开此起百姓不靖之渐七不可也谙达往嵗深入乘我无备故也今备之一嵗以互市终彼谓国有人乎此长敌人轻中国之心八不可也或谙达负约不至至矣或隂谋伏兵突入或今日市明日复寇或以下马索上直是我不能羁縻乎彼而彼反得愚弄夫我以此堕谙达狡诈之计九不可也以马与银数计之毎年市马约数十万匹四五年间须得马数百万匹毎年约用银数百万両四五年间须费银数千万年永乆之计将安在乎此财与马两难相继十不可也议者曰吾外为市以覊縻之而内修我甲兵此一谬也夫敌欲无厌其以衅终明甚苟内修武备安事覊縻又曰吾因市以益吾马此二谬也夫和则不战马将安用且彼安肯以自乗之良马而市于我乎不过瘦弱不堪之物不服水草将不日俱毙而已又曰市不已彼且入贡此三谬也夫贡之赏不赀是名美而实大损也市马则获小利而无名开贡则虽有名而费大市马固不可许贡亦岂可哉又曰谙达利我市必无失信此四谬也吾之市能尽给其众乎能信不给者之无入掠乎纵使少有覊縻不过暂保一二年无事耳不知二三年之后将何如处之哉又曰佳兵不祥此五谬也敌加已而应之何佳也人身四支皆痈疽毒日内攻而惮药石可乎此盖必有为陛下主其事者故公卿大夫知而莫为一言宜奋独断悉按诸言互市者疏入帝颇感动下鸾等防议鸾攘臂詈曰竖子目不睹敌宜其易之诸大臣遂言遣官已行势难中止帝尚犹豫鸾复进密疏乃下继盛锦衣狱敲拶一百贬狄道县典史】质实【杨继盛字仲芳容城人史道涿州人】
　　秋九月京师地震
　　【乙未京师地震有声】
　　【壬子】三十一年春二月振宣大饥
　　【宣大二镇大饥人相食兵部请量借军饷银振之帝切责本镇守臣不先入告令各自陈状命督饷侍郎马坤驰往经理振济事宜仍发库钱二十万给之坤临行奏请増给钱十万从之】
　　三月置内府营
　　【置于内教塲以练诸内侍】质实【内教塲在延景门西】
　　发明【明之末造营务尽领于中官而宿卫禁军之制渐就隳废史称内臣之势惟嘉靖时为少杀乃忽创为内府营以练诸内侍寳则惩于庚戌之变京兵不足御敌而为此苟且之计夫兵之怯弱由于将帅非人改而更张之岂无良法区区内侍即使简练有方又岂足以厚拱卫而备边警徒使阉侍习兵贻患来世厥后魏忠贤遂有内操之事葢实托昉于此作法于凉毙将若之何】
　　以礼部尚书徐阶兼东阁大学士预机务
　　【初阶由夏言荐严嵩忌之阶恐被中伤乃精治齐词迎帝意左右亦多为地者遂入阁】
　　秋七月以王忬巡抚浙江备倭
　　【自朱纨死浙江不设巡抚者四年中外不敢复言海禁事奸民汪直徐海陈束麻叶軰悉逸海岛为主谋倭悉聴其指挥遂诱之入冦而海中巨盗皆袭倭服饰旂号分艘掠内地无不大利由是倭患日剧廷议复设廵抚以王忬任之然贼已蔓延不可扑灭初沿海要地建卫所设战船董以都司等官控制周宻迨承平久船敝伍虚及遇警乃募渔船以资哨守兵非素练船非専业见寇舶至辄望风逃匿以故贼防所指至是时无不残破明年春直勾诸倭大举入寇连船数百蔽海而至浙东西江南北濒海数千里同时告警破昌国卫陷上海城流刼乍浦金山太仓崇明常熟嘉定又明年掠苏州松江复趋江北薄通泰寻陷嘉善崇明入崇徳县掠嘉兴还屯柘林纵横往来忬不能御乃移忬巡抚大同以李天宠代之】质实【昌国卫明置今裁故城在浙江宁波府象山县西南乍浦镇名在嘉兴府平湖县东南海口要地金山明卫今为县属松江府太仓明初立卫治中置州属苏州府　本朝因之今升直州嘉善明县宣徳中置属嘉兴府今因之崇徳五季呉越置县明属嘉与府今改名石门属嘉兴府柘林镇名在松江府华亭县东南有城李天宠孟津人】
　　八月仇鸾死诏戮其尸
　　【马市既开诸邉日苦侵暴帝命鸾出镇大同鸾不得已出镇川堡遇伏败还至是病疽犹恋大将军印不肯上徐阶宻疏发鸾罪兵部尚书赵锦亦言强敌压境而鸾病不能军万一敌众长驱贻害君父不小帝命罢鸾以侍郎蒋应奎暂字戎政鸾大恚恨疽益剧遂死始鸾与嵩约为父子已而相恶嵩密疏毁鸾鸾亦陈嵩世蕃贪横状帝少疏嵩嵩因结锦衣都督陆炳共图鸾鸾既死炳尽发其通敌纳贿状帝大怒下诏暴鸾罪追戮之传首九邉】质实【镇川堡在大同府东北五十里蒋应奎大同人】
　　九月河决徐州
　　【运道淤阻五十里总河都御史曽钧言刘伶台至赤晏庙凡八十里乃黄河下流疏濬宜先次则草湾老黄河口亦当更筑长堤并増筑髙家堰长隄缮新荘等旧牐以遏横流从之】质实【刘伶台在淮安府山阳县东北淮水岸傍赤晏庙在安东县草湾在山阳县西北髙家压隄在山阳县西南洪泽湖东后汉陈登建明陈瑄重筑新荘揷在清河县济祠东明初建后废曽钧字廷和进贤人】
　　罢马市
　　【谙达以羸马索厚值弗于辄大哗大同市则掠宣府宣府市则冦大同甚者朝市暮冦并羸马掠去帝恶之诏罢马市】
　　十二月杀光禄寺少卿马从谦
　　【中官杜泰提督光禄寺干没内币嵗钜万从谦奏发其罪并及宫中斋醮事命下诏狱杖杀之】质实【马从谦字益之漂阳人隆庆初防先朝建言杖死诸臣中官追恨从谦沮之给事中王治御史厐尚鹏力争终不许】










　　御定资治通鉴纲目三编卷二十三
　　钦定四库全书
　　御定资治通鉴纲目三编巻二十四
　　【起癸丑明世宗嘉靖三十二年尽壬戊明世宗嘉靖四十一年】凡十年
　　【癸丑】三十二年春正月戊寅朔日有食之隂云不见【日食不见有顷大雪百官表贺因奏谢郊庙】
　　发明【史书日食隂云不见者多矣日食有常度而隂云遮蔽止于一方所谓不见者独京师不见耳宋绍兴三十一年正月朔太史奏日当食不食然当时犹以日食免朝读史者韪焉嘉靖惑于瑞应惟以粉饰治象为心一时诸臣迎合意防纷纷讳饰具表称贺导谀贡媚相习成风防不可胜责至因表贺之故奏谢郊庙则是愚人而并以愚神其谁欺欺天乎】
　　遣侍郎呉鹏振淮徐水灾
