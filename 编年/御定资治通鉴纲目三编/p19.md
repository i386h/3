<!-- { "loadSidebar": true } -->
　　【帝御束角门召对羣臣恸哭曰太子不幸至此古云国有长君社稷之福朕意欲立燕王何如学士刘三吾进曰皇孙世嫡承统礼也即立燕王置防晋二王于何地帝立孙之意遂决八月祔孝陵东諡懿文太子初师事宋濂通经史大义帝命裁决庶务寛仁平敏于刑狱多所减省天性友爱秦周诸王数有过輙调防之使归国或告晋王有异谋帝大怒太子廵陜西还偕之至京为涕泣以请帝意解王亦更以防慎闻】质实【刘三吾名如孙以字行茶陵人】
　　建昌卫指挥使伊噜特穆尔叛命蓝玉讨诛之
　　【伊噜特穆尔合徳昌防川迷易栢兴卭部诸畨攻建昌转攻苏州玉遣指挥瞿能讨之至双狼寨擒其将贼众大溃伊噜特穆尔遁能督兵追捕进至打冲河又败之伊噜特穆尔走栢兴州玉遣百户毛海诱防其父子送京师诛之尽降其众防川土官知府王春作乱千户刘成战死指挥佥事俞辅击降之】质实【徳昌元路明千户所在建昌卫南一百四十里今置巡检西昌县防川元路明改卫今为防理州属寜逺府迷易明千户所属建昌卫后属防川卫在卫西北八十里今置廵检防理州栢兴元栢兴府明初因之寻改为州后改盐井卫今盐源县属寜逺府卭部后周置郡南诏为卭部州元州建昌路明改越嶲卫今越嶲防属寜逺府苏州本汉苏示县地元置苏州明改卫今为冕寜县属寜逺府双狼寨一作双浪寨在西昌县水砦闗西北打冲河在寜逺府西源出吐蕃蛮名黒惠江又名纳夷江下流至防理州合金沙江瞿能合肥人　伊噜特穆尔旧作月鲁帖木儿今改】
　　六月西平侯沐英卒
　　【英沉毅寡言笑好贤礼士抚卒伍有恩未甞妄杀在滇百务具举简守令课农桑垦屯田百余万畆滇池溢浚而广之通盐井之利以来商旅疏节濶目民以便安帝甞曰使我髙枕无南顾忧者英之功也及是卒年四十八逺夷皆为流涕追封黔寜王諡昭靖】
　　秋七月髙丽李成桂逐其君瑶而自立
　　【成桂在国威权日盛瑶虽为所立虑祸必将及已与近臣图之事泄成桂遂逐瑶而自立瑶出居原州王氏自五代后唐时得国传四百数十年至是絶成桂寻以国人表请命帝以髙丽僻在海隅非中国所治诏听之既又请更国号帝命仍古号曰朝鲜】质实【原州江原道在朝鲜国城东面】
　　改詹事院为府
　　【先是东宫官多以大臣兼领十五年更定左右春坊官各置庶子谕徳中允赞善司直郎又各设大学士寻定司经局官设先马校书正字二十二年以官聨无统始置詹事院至是改院为府设詹事及少詹事等官】质实【詹事一员正三品少詹事二员正四品左右春坊大学士庶子俱正五品谕徳洗马从五品中允正六品赞善从六品校书正九品二十九年増设清纪郎司谏通事舍人】
　　窜岢岚州学正吴从权山隂县教谕张恒于逺方【从权恒给由至京帝召问氏间疾苦从权恒皆言职在课士民事无所知帝曰宋胡瑗教授苏湖设经义治事二斋兵农水利无不兼之当时得人称盛尔二人既不通世务罔识民情则平口所敎何事生徒中纵有人材亦为尔軰所壊矣命窜之逺方且榜示天下学校以为鉴戒】质实【山隂县金置明属应州今属大同府给由明史职官志凡内外官给由吏部考功司掌之三年初考六年再考并引请九年通考奏请综其称职平常不称职而陟黜之】
　　八月给公侯歳禄
　　【初帝赐勲臣公侯丞相以下庄田多者百顷乂赐诸武臣公田以其租入充禄勲臣荘佃多倚威干集帝每召诸臣戒谕之至是给歳禄归赐田于官】
　　九月立孙允炆为皇太孙
　　【允炆太子第二子也既立为太孙帝命裁决庶务寛厚如太子缘其意而有加焉中外颂徳帝甞大怒有所诛谴退朝太孙进曰如得其情哀矜勿喜是或一道也帝意解逻者获盗七太孙目之言于帝曰六人者盗其一非是讯之果然帝问何以知之对曰周礼听狱色听为先此人眸子了然顾视端详必非盗也帝喜曰治狱贵通经信然】
　　诏求精晓厯数之士
　　【其数往知来试无不验者爵封侯山东国子生周敬心上言臣闻国祚修短在徳厚簿不在厯数陛下但当修徳皇祚自传万世何必问诸小技之人又言陛下连年北征臣民皆以为欲得传国寳臣闻传国寳出自楚平王秦始皇名之曰玺石敬瑭乱潞王携以自焚则秦玺固已燬矣敬瑭更以玉制昔王入辽辽亡遗于桑干河元世祖时扎拉尔者渔而得之今元人所挟石氏玺耳易曰圣人之大寳曰位何以守位曰仁是仁乃人君之寳玉玺非寳也昔者三代圣王不知有玺天下治安享国长乆秦始制玺不旋踵而亡陛下奈何怱大玺而求小玺耶又言方今户口虽多而劳民者众仓廪虽实而民穷者多教化传而民不悦法度严而民不从昔汲黯言于汉武帝曰陛下内多欲而外施仁义奈何欲效唐虞之治乎今国则愿冨兵则愿强土地刖愿广人民则愿众于是多取军卒广积税粮征伐不休营造无极如之何其可治也又言洪武十二年钦録天下官吏十三年连坐胡党十九年逮官吏积年为民害者二十三年大戮京民妄立罪名不分臧否岂无善良偶入诖误之中者昔汉时误杀一孝妇东海枯旱三年方今四海水旱未臻大稔未必不由杀戮无辜感伤和气之所致也疏入报闻】质实【札拉尔元穆呼里氏也穆呼里曽孙硕廸已死而贫其妻出玉玺一鬻之或以告御史中丞崔或或召秘书监丞杨桓辨其文曰受命于天既夀永昌传国玺也献之故太子妃鸿吉哩氏时世祖方晏驾妃手以授于成宗桑干河源出山西马邑县北山下东流经山阴县应州大同府阳髙县天镇县界又东经直西寜县南蔚州北又东经宣化县南界又东经保安州南与洋河防又东南入宛平县界为永定河即古湿河也　札拉尔旧作札剌尔硕廸旧作硕徳鸿吉里旧作吉烈今并改】
　　发明【天难谌命靡常岂术数之学所能窥测哉眭孟京房于汉何补唐太宗得秘谶书言唐中弱有女武代王遂以武卫将军李君茨小字五娘疑而杀之不知才人武氏早已入宫故李淳风以为多杀无辜不能违也明祖过举闻敬心谦言可以悟矣】
　　以方孝孺为汉中教授
　　【孝孺少好学恒以明王道致太平为己任十五年以吴沈荐召见帝喜其举止端整谓太子曰此庄士当老其才礼遣还至是又以荐召至帝曰今非用方孝孺时除汉中教授蜀王椿闻其贤聘为世子师名其读书之庐曰正学】质实【方孝孺字希直一字希古寜海人克勤之子】
　　冬十二月徴安陆知州余彦诚下吏寻释之
　　【彦诚以徴税愆期逮州民杨么等伏阙乞留帝赐晏遣还么等亦赐宴时帝操重典绳羣下守令坐小过輙逮系其部民走阙下乞留旋遣还且加赏赉有因以超擢者】质实【余彦诚徳兴人】
　　【癸酉】二十六年春二月凉国公蓝玉以罪诛
　　【玉有勇略敷总大军多立功帝遇之厚寖骄蹇自恣多蓄荘奴假子乗势渔猎尝占东昌民田御史按问玉捶逐御史北征还夜叩喜峯闗閟吏不即纳玉縦兵燬闗入帝闻之不乐又有言其私元主妃者镌其过于券玉犹不悛及西征归以玉兼太子太傅而冯胜传友徳俱兼太子太师玉攘袂大言曰我固不当为太师耶比奏事多不听益怏怏语所亲曰上疑我矣至是锦衣卫指挥蒋瓛告玉谋反廷鞫之狱词云玉与鹤庆侯张翼普定侯陈桓景川侯曹震舳舻侯朱夀东莞伯何荣及吏部尚书詹徽户部侍郎传友文等谋为变将伺帝出籍田举事狱具族诛之列侯以下坐党夷灭者万五千人于是元功宿将相继尽矣　玉常遇春妻弟懿文太子元妃常氏遇春女也玉初征纳充楚还言于太子曰臣观燕王在国隂有不臣心又闻望气者言燕有天子气殿下冝审之燕王闻而衔之及太子卒燕王来朝帝问曰民问近谓朕若何对曰诸公侯縦恣无度不诛将有尾大不掉忧帝由此愈疑忌功臣王归不数月而玉祸作】质实【张翼临淮人陈桓濠人何荥真之子詹徽资险刻李善长死有力焉从懿文太子録囚太子多所舍徽必入之以语上上怒太子坐病悸曰死我者詹徽及从太孙録玉玉不服徽叱曰速吐实毋徒株连人玉大呼徽即臣党捽徽下断手足戮之见臣林记】
　　发明【燕王请诛功臣以逞私志适当帝猜忌之时故其言易入蓝玉之罪虽由自取而蔓延之诛未免太甚其后燕师起而元功宿将尽矣李九江軰何能为役哉】
　　三月命晋王防燕王棣节制山西北平军事
　　【诏二王军中事大者方以闻宋国公马胜颍国公传友徳并受节制】
　　夏四月诏有司振饥毋俟报
　　【谕户部曰戚荒民饥必候奏请道途往返逺者动经数月民之饥死者多矣凡遇歳饥慰以奏】
　　旱诏羣臣言事理狱囚
　　【帝以雨泽愆期命礼部令天下郡县以雨泽之数闻】
　　秋七月甲辰朔日有食之
　　九月以郑齐为左庶子王懃为右庶子
　　【初东宫官属缺命廷臣举孝义笃行之士工部尚书严震直以浦江郑氏对帝曰朕素知郑更闻其里王氏力行郑氏家法可用以励天下乃徴两家子弟年三十以上者诣阙令自推举郑氏举济王氏举懃遂并拜官】质实【浦江唐析义乌兰溪冨阳三县地置浦阳县吴越改浦江明属金华府今因之郑济濓之弟王澄浦江人慕义门郑氏风将终集子孙诲之曰汝曹能合食同居如郑氏吾月瞑矣子孙拜受教澄之子子觉子麟子伟承父志子觉生应为郑济所举授防议子伟生懃义门王氏之名遂埒郑氏严震直字子敏乌程人】
　　冬十二月户部奏是歳天下户口之数
　　【户一千六百五万二千八百六十口六千五十四万五千八百十二】
　　【甲戌】二十七年春正月发天下预备仓谷贷贫民
　　【先是命户部遣耆民于各郡县籴谷置仓储之民间委冨民守视以备荒歉议省以粟藏乆致腐冝贷于民而収其新者于是遣使给贷之】
　　三月命工部藏兵甲
　　【帝以四方底定命工部収兵甲裹而藏之示勿复用】
　　秋八月遣使修天下水利
　　【帝谕工部湖堰坡塘可蓄泄以备旱涝者皆因地势修治之乃分遣国子生遍诣天下督修水利凡开塘堰四万九百八十七处】
　　九月命礼部定旌表例
　　【日照县民江伯儿母病割脇肉以疗不愈祷岱岳祠誓杀子祀神已而母病愈竟杀其三嵗子山东守臣以闻帝怒曰父子天性小民无知灭伦害理亟冝治罪遂逮伯儿杖之百遣戍海南因下礼官定旌表孝行例尚书任亨泰议曰卧氷割股事非恒经割股不已至于割肝割肝不已至于杀子违道伤生莫此为甚堕宗絶祀不孝之大冝严行戒谕倘愚民遇父母有疾医治弗愈无所控诉不得已而割股卧氷亦听其所为不在旌表之例诏曰可】质实【日照县金置明属青州府今属沂州府任亨防襄阳人】
　　修寰宇通衢书成
　　【帝命儒臣以天下道里之数编类为书其方隅之目有八东距辽东都司东北至三万卫西极四川松潘卫西南距云南金齿南逾广东崖州东南至福建漳州府北暨太平大寜卫西北至陜西甘肃縦一万九百里横一万一千七百五十里四裔之驿不与焉】
　　冬十一月赐颍国公傅友徳死
　　【友徳身冐百死自偏禆至大将每战必先士卒以故所至立功二十五年友徳请懐逺田千畆帝不悦曰禄赐不薄矣复侵民利何居尔不闻公仪休事乎及是竟赐死乆徳与蓝玉先后同统兵有功王诛友徳内惧定逺侯王弼谓曰上春秋髙旦夕且尽我軰奈何帝闻之未几弼亦赐死】质实【懐逺宋置军元改县明县属鳯阳府今因之】
