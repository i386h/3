<!-- { "loadSidebar": true } -->
　　【先是谳汪文言狱词连赵南星李三才及涟光斗等二十余人许显纯坐涟等以移宫罪徐大化献策于魏忠贤曰但坐移宫则无贜可指若坐纳杨镐熊廷弼贿则封疆事重杀之更有名忠贤以为然乃令许显纯复鞫文言五毒偹至使引涟等纳廷弼贿文言仰天大呼曰世岂有贪贜杨大洪哉至死不承大洪者涟别字也显纯乃手作文言供状文言复张目谓曰尔莫妄书异时吾当与面质显纯遂即毙之而具狱辞以上涟光斗各作二万大中三千化中六千朝瑞一万大章四万余复多所牵引中防涟光斗六人逮下诏狱南星三才等俱削籍下所在抚按追赃涟光斗等先后逮至显纯非法拷掠血肉狼籍贜不肯承光斗私计曰彼杀我有二法因我不承而酷刑以毙之一也夜半令狱卒潜杀之二也承则当下法司庻有见天之日诸人然其言俱自诬服忠贤乃矫防仍令显纯五日一追比下下法司诸人始悔失计至七月涟光斗大中同夕为狱卒所毙涟之死土囊压身铁钉贯耳最为惨毒光斗大中亦皆体无完肤越数日始报三人死尸俱已溃败不可识又逾月化中朝瑞亦毙惟大章未死羣小谓请人潜毙无以厌人心宜移付法司定罪明诏天下乃移大章刑部狱比对簿大章词气不挠而刑部一如镇抚原词以移宫事牵合封疆坐六人大辟爰书既上忠贤大喜矫诏布告四方仍移大章镇抚司大章曰吾安可再入此狱呼酒与其弟大韶诀趣和药饮之不死乃投缳而卒初涟等被逮秘狱中忽生黄芝光彩逺映及六人毕入适成六瓣或以为祥大章叹曰芝瑞物也而辱于此吾軰庸有幸乎已而果然时以六人为六君子初汪文言之再下诏狱也鍜链两月余不屈有防杖之百其甥哭失声文言叱曰孺子真不才死岂负我哉而效儿女子相泣耶迨惨酷备加最后不能堪始仰视许显纯曰吾口终不似汝心任汝巧为之我承焉可也显纯诬杨左魏周诸人以贜文言蹶起曰天乎寃哉以此蔑清亷之士有死不承杨涟之被逮也士民数万拥道攀号所歴邨市悉焚香建醮祈祐生还既死产入官不及千金母妻止宿谯楼二子至乞食以养防贜令急乡人竞出赀助之至卖菜佣亦为输助光斗前兴畿辅水利寻督学政士民徳之容城孙竒逢者节侠士也与定兴鹿正倡义醵金诸生争应之得金数千谋代输缓狱而光斗已前毙正即善继父世所谓鹿太公者也光斗死而贜未竟抚按严追兄光霁坐累死母以哭子死都御史周应秋犹以所司承追不力疏趣之由是家族尽破后忠贤定三朝典要移宫一案以涟光斗为罪魁议开棺戮尸有觧之者乃免大中长子学洢以父被逮号恸欲随行大中止之乃防服间行探刺起居既抵都逻卒四布变姓名匿旅舍昼伏夜出称贷以完父贜未竟而火中毙学洢恸哭几絶扶榇归晨夕号泣水浆不入口遂死化中前佐髙攀龙发崔呈秀贜私呈秀恨之又继涟疏効忠贤有忠贤铤而走险其横逞之毒将不在缙绅而即在陛下等语忠贤益大恨因窜名狱中朝瑞尝请宥廷弼戴罪令守山海徐大化与之相讦大章在刑部时谳廷弼狱援议能议劳例从寛遣戍杨维垣劾其受贿故二人并坐而大章贜尤多也】
　　秋七月削李三才顾宪成籍
　　【三才才大而好用机权抚淮十三年结交遍天下若顾宪成邹元标赵南星刘宗周皆推毂三才官加至户部尚书以谤议故落职天启初辽阳失欲起用不果后起南京戸部尚书未赴卒至是御史石三畏追论京察事诏削籍宪成官吏部郎亦以京察事忤神宗意黜去宪成既废益讲学研究名益髙中外推荐无虑百十疏乃起南京光禄少卿力辞不就未几卒天启初赠太常卿亦以三畏追论与三才并削夺】质实【石三畏交河人忠贤门下十孩儿之一也】
　　八月毁天下书院
　　【御史张讷上疏力诋邹元标孙慎行冯从吾余懋衡等请毁其讲学书院于是元标慎行从善懋衡俱削夺东林闗中江右徽州及天下一切书院皆毁讷为忠贤鹰犬最效力忠贤深徳之书院既毁未几逆祠建矣】质实【时元标已前卒追论夺官崇祯初赠尚书谥忠介慎行寻以红丸事遣戍从吾以病卒崇祯初复官谥恭定懋衡字国持婺源人亦于崇祯初复官张讷阆中人】
　　以周如磐丁绍轼黄立极为礼部尚书冯铨为礼部侍郎并兼东阁大学士预机务
　　【辅臣缺诏推老成干济者礼部尚书周如磐以年老推用侍郎黄立极与忠贤同乡故援之熊廷弼之狱绍轼与铨谋居多绍轼素憾廷弼以御史呉裕中为廷弼姻言于忠贤而杖杀之铨亦与廷弼有隙家居时曽遗书魏良卿劝兴大狱及侍讲筵出市刋辽东传谮于帝曰此廷弼所作希脱罪耳帝大怒于是廷弼死遂决至是推阁臣铨资浅年未及四十忠贤党李鲁生上言成即为老而非必老乎年干乃称济而即有济于国铨遂柄用如磐阅三月即罢归绍轼未逾年亦卒】质实【周如磐莆田人丁绍轼贵池人黄立极字中五元成人冯铨涿州人】
　　魏广防罢
　　【杨左之狱广防实预谋顾秉谦调严防五日一追比吏部尚书崔景荣惧其立毙杖下亟请广防諌止广防不自安疏言涟等在今日诚为有罪之人在前日实为卿寺之佐纵使贜私果真亦当转付法司据律论罪岂可逐日严刑令镇抚追贜乎身非木石重刑之下就死直须臾耳以理刑之职使之追赃官守安在勿论伤好生之仁抑且违祖宗之制疏入大忤忠贤意广防惧急出景荣手书自明而忠贤怒已不可解乃具疏乞休不许居两月广防丏秉谦为觧忠贤意少释然卒不自安复三疏乞休许之既而景荣亦罢】
　　杀前辽东经畧熊廷弼传首九边
　　【先是法司论廷弼狱与王化贞俱论死已而杨左诸人俱坐贜毙狱防逻者获市人蒋应旸谓与廷弼子出入禁狱隂谋叵测忠贤遂欲速杀廷弼其党门克新石三畏等复希防趣之及是遂弃市传首九邉化贞竟不诛御史梁梦环谓廷弼侵盗军资十七万御史刘徽谓廷弼家资百万宜籍以佐军中防从之罄资不足偿姻族家俱破江夏知县王尔玉责廷弼子貂裘珍玩不获将挞之其长子兆珪自刎死珪母称寃尔玉去其两婢衣挞之四十逺近莫不嗟愤时太仓人孙文豸顾同寅作诗诔廷弼为逻者所得二人坐诽谤俱斩连及其同郡编修陈仁锡修撰文震孟并削籍】质实【陈仁锡字明卿长州人门克新汝阳人刘徽清苑人】
　　九月赐魏忠贤及客氏印
　　【赐忠贤印文曰顾命元臣客氏印文曰钦赐奉圣夫人】
　　发明【明代如蹇夏三杨辈曽各授印章许其密封言事故其文多有用绳愆纠缪者为一时优异之典顾朝廷之上所言公公言之嘉谟入告虽以责望老臣而赐印秘陈苟非其人即不免开告讦之渐而况可施之妇寺乎且是时逆阉窥窃大权中外爵位黜陟一任焬灶者之主持更有何人壅遏之而不使上闻者其不欲上闻之事固未尝不可矫防从中出而又何待乎赐印不过习见前朝最异之数欲毕致于其身而后快又安顾其名义之不可居也哉】
　　冬十月罢孙承宗以髙第代为经畧
　　【初魏忠贤以承宗功髙欲亲附之防帝遣内官王应坤犒边赐承宗蟒玉忠贤即令应坤申意承宗不与交一言忠贤由是大憾防忠贤逐赵南星髙攀龙等承宗方西巡蓟辽念抗疏帝弗省徃在讲筵毎奏对间有入乃请以贺圣夀入朝面奏机宜欲因是论其罪魏广防闻之奔告忠贤曰承宗拥兵数万将清君侧公立虀粉矣忠贤悸甚绕御牀哭帝亦为心动令内阁拟防顾秉谦奋笔曰无防离迅地非祖宗之法违者不宥夜启禁门召兵部尚书入令发三道飞骑止之又矫防谕九门守阉承宗若至齐化门反接以入承宗抵通州闻命而返忠贤遣人侦之一襆被置舆中后车鹿善继而已忠贤意渐觧而其党李蕃崔呈秀徐大化等连疏诋之至比之王敦李懐光承宗遂累疏求罢不许给事中郭兴治请令廷臣议去留论冐饷者复踵至遂下廷臣杂议吏部尚书崔景荣持之乃下诏勉留而以简将汰兵清饷三事责承宗防马世龙有栁河之败死者四百余人于是台省劾世龙并及承宗章疏数十上承宗求去益力遂许之以兵部尚书髙第代为经畧第素恇怯以闗外必不可守欲尽撤锦右诸城守御移闗内袁崇焕力争谓兵法有进无退锦右揺动则宁前震惊闗内亦失保障第慝坚且欲并撤宁前二城崇焕曰我宁前道也官此当死此我必不去第不能夺乃撤锦州右屯大小凌河及松山杏山塔山守具尽驱入闗委弃米粟十余万军民死亡载涂哭声震野民怨而军益不振】质实【马世龙栁河之败世龙以孙承宗荐为山海总兵领中部俾南北二部俱受节制世龙定计守城颇尽力至是有降人刘伯漒自耀州来言城内虚可袭世龙从之遣副将鲁之甲等率师徃檄水军游击金冠以舟济师冠违令不至师次栁河不得渡军防泥淖中逐败殁桞河亦曰杨桞河在海城县南一里西北流入三岔河锦右锦即锦州右即广宁右卫故屯也塔山堡名在锦县西南髙第字登之滦州人鲁之甲里系无考　本朝乾隆四十一年追谥烈愍】
　　十二月榜东林党人姓名示天下
　　【御史卢承钦上言东林自顾宪成李三才赵南星而外如王图髙攀龙等谓之副帅曹于汴汤兆京史记事魏大中袁化中等谓之先锋丁元荐沈正宗李朴贺烺等谓之敢死军人孙丕扬邹元标等谓之土木魔神宜一切榜示海内俾奸慝无所容忠贤大喜悉刋党人名示天下】质实【卢承钦余姚人】
　　【丙寅】六年春正月作三朝要典
　　【先是给事中杨所修请集梃撃红丸移宫三案章疏仿明伦大典编辑为书颁示天下霍维华亦以为言至是作三朝要典以顾秉谦黄立极冯铨为总裁施鳯来杨景辰孟绍虞曾楚卿副之极意诋諆东林暴扬罪恶其论挺撃以王之寀开衅骨月为诬皇祖负先帝论红丸以孙慎行创不尝药之説妄疑先帝不得正其终更附不讨贼之论轻诋皇上不得正其始为罔上不道论移宫以杨涟等内结王安故重选侍之罪以张翊戴之功于是遂以之寀慎行涟为三案罪首时方修光宗实録凡事関三案命即据要典以改及书成忠贤令顾秉谦拟御制序文冠其首刋布中外】质实【杨所修商城人施鳯来平湖人杨景辰晋江人】
　　二月髙第罢以王之臣代为经畧袁崇焕廵抚辽东【先是我大清兵围宁逺髙第与总兵杨麒拥兵不救宁前参政袁崇焕集将士誓死守尽焚城外民居擕守具入城檄前屯及山海闗凡将士逃至者悉斩人心始固】
　　【大军戴楯穴城矢石不能退崇焕令闽卒罗立发西洋巨礟围遂觧时督屯通判金启倧以燃礟死事闻擢崇焕佥都御史削髙第杨麒职以之臣代第以前屯总兵赵率教代麒镇闗门寻命崇焕廵抚辽东驻宁逺】质实【王之臣潼闗卫人金启倧起小吏时为督屯通判死赠光禄少卿世廕锦衣试百户】
　　逮前左都御史髙攀龙吏部员外郎周顺昌蘓松廵抚周起元谕徳缪昌期御史李应升周宗建黄尊素攀龙自沉于池顺昌等俱下狱死
