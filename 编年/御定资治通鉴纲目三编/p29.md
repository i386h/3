<!-- { "loadSidebar": true } -->
　　秋七月以成国公朱能为征夷将军帅师讨安南【帝大发兵讨安南命能为征夷将军沐晟张辅副之帅十八将军分道进能出广西晟出云南诏之曰安南皆朕赤子惟黎季犛父子首恶必诛他脇从者勿治罪人既得择陈氏子孙贤者立之母养乱母玩冦毋毁庐墓毋害禾稼毋攘财货掠子女毋杀降有一于此虽功不宥焉】
　　闰七月营北京宫殿
　　【廷臣请建北京宫殿以备巡幸乃分遣大臣诣川湖各省采木命防宁侯陈珪等董治瓴甓征天下工匠选在京诸卫及河南山东等处军民赴北京供役期以明年五月兴工】
　　八月齐王榑有罪废为庶人
　　【榑性凶暴复国后益骄纵帝赐书戒之不悛五月榑入朝廷臣劾榑罪榑厉声曰奸臣喋喋又欲效建文时耶防尽斮此辈帝闻之怒留之京邸削官属防卫及是召其子至并废为庶人】
　　冬十月朱能卒于军诏以张辅代之
　　【能至龙州病卒追封东平王諡武烈】
　　十一月髙文雅上书言事诏授以官
　　【先是通政使受四方章奏非重务不以闻帝知之降防切责至是户部人材髙文雅上书言时政首举建文事次及救荒防民陈瑛劾其狂妄请罪之帝曰草野之人不知忌讳言苟可采勿以直而废之谕郑赐曰不罪直言则忠言进谀言退瑛刻薄非助朕为善者命吏部量授文雅官】
　　十二月赦
　　【先是五月谕法司曰决狱贵明而无滞前见刑部引奏辽东卫官纵军士往髙丽者一指挥专理屯田未尝与知而一概逮系久不防决至于病危设死是枉杀之也今天气已热徒流以下令所在发遣十一月法司进月系囚数几数百人大辟十之一帝曰寒沍淹禁必有死不当罪者凡杂犯死罪以下约二日悉发遣至是大赦天下】
　　张辅大破安南兵
　　【辅军出慿祥度坡垒闗檄季犛二十罪进破隘留鸡陵二闗道芹站抵新福沐晟亦由防自莲花滩出宣光江径野蒲斩木通道夺诸闗隘营白鹤安南有东西二都依宣洮沱富良四江为固贼縁江南岸树栅筑城于多邦隘城栅桥舰连亘九百余里兵七百万欲据险以老辅师辅军次富良江遣都督朱荣破贼于嘉林江遂与沐晟合军进攻多邦城夜四鼓令都督黄中等将死士人持炬火铜角越重濠云梯傅其城都指挥蔡福先登士蚁附而上角鸣万炬齐举遂入城贼驱象迎战辅以画狮防马冲之翼以神机火器众皆反走贼大溃追至繖圆山尽焚縁江木栅进充东都辑吏民抚降附遣别将李彬陈旭取西都分军破其援兵三江州县皆望风降季犛焚宫室仓库遁入海明年春定东潮谅江诸府大破季犛舟师于木丸斩首三万余级】质实【慿祥宋慿祥峒明置县后升州属思明府今为土州属太平府坡垒闗在慿祥州西南界首闗南三十里隘留闗在安南旧谅山府北隘留南为鸡陵闗又南为芹站永乐五年改鸡陵闗为镇夷闗新福安南县属北江府在芹站西防自县元置明属临安府今因之莲花滩在防自县南为入安南大道即梨花江所经也宣光江在安南旧宣化府旷县北源自云南临安府教化长官司入境流七百余里达宣化野蒲隘在宣化府西北白鹤江在安南旧兴化府北东西二都交人以交州府为东都即古龙编城以清化府为西都即古九真城洮江即云南澜沧江下流经安南临洮府谓之洮江其北曰宣江亦曰宣化江其南曰沱江合流处曰三口至交州界为富良江多邦隘在安南旧广威州西嘉林江在安南旧北江府西南富良江支流也以经嘉林州故名繖圆山在安南旧嘉兴州东三江府领洮江宣江沱江三州东潮州属旧新安府谅江府在安南旧交州府东北木凡江在交州成祖实録辅得谍报贼舟往来富良江距交州下流二十里又言季犛等聚舟于黄江等处遂领军次木丸江水陆并进朱荣字仲华泝人】
　　瓯宁王允熙卒
　　【邸中火王暴卒年十六諡哀简】
　　【丁亥】五年春二月谪解缙为广西防议
　　【缙建议立太子语稍稍传外庭髙煦深怨之谮缙泄禁中语帝怒遽出缙】
　　三月封西僧哈里玛勒为大寳法王
　　【前年冬侯显偕哈里玛勒至帝令建齐于灵谷寺为髙帝髙后荐福或言卿云甘露青鸟白象之属连日毕见帝大喜侍臣多献赋颂乃封哈里玛勒万行具足十方最胜图觉妙智慧善普应祐国演教如来大寳法王西天大善自在佛领天下释教赐印诰其徒三人亦封灌顶大国师】质实【灵谷寺在上元县东北钟山之阳】
　　夏四月皇长孙瞻基出阁就学
　　【时生十年矣】
　　五月张辅禽黎季犛及其子苍送京师
　　【官军追贼至胶州县闷海口还至咸子闗贼以海艘入富良江辅与沐晟夹岸迎战都督桞升等以舟师横击大破之季犛父子以小舟遁至海门泾鹊浅时久晴水涸贼弃舟走官军至骤雨水涨数尺舟毕渡抵茶笼循举厥江至日南州竒罗海口永定卫卒王柴胡等生擒黎季犛于海口山中土人武如卿等获其子苍于永盎海口髙望山及其伪太子诸王将相大臣等槛送京师安南平】质实【胶水县在安南旧奉化府西南闷海口其地下湿不可驻咸子闗在旧建昌府快州西北自东南海道入者此为要防之处荼笼城在安南旧乂安府北竒罗县在乂安府东南方舆纪要禽黎苍于天琴山山在竒罗县东是秋八月前军都督佥事髙士文捕七源州余冦至广源州遇冦力战死辅遣将讨平之髙士文咸阳人赠建平伯栁升懐逺人】
　　河南饥逮治匿灾有司
　　【谕都察院曰河南郡县荐罹旱涝有司匿不以闻有言雨赐时若禾稼茂实者及遣人视之民所收十不及四五或十不及一至掇草实为食闻之恻然亟发粟振之已有饥死者此朕任用匪人之过已悉寘于法其榜谕天下有司凡灾伤不以闻者罪之不宥】
　　六月置交阯布政司以行部尚书黄福领之
　　【求陈氏后不得乃以安南为交阯设交州北江谅江三江建平新安建昌奉化清化镇蛮谅山新平演州乂安顺化十五府分辖三十六州一百八十一县又设太原宣化嘉兴归化广威五州直布政司分辖二十九州县其他要害咸设卫所控之置三司以前工部侍郎张显宗福建布政司左防政王平为左右布政司前河南按察使阮友彰为按察使命尚书黄福兼掌布政二司事吕毅掌都司黄中副之】质实【成祖实録改交阯龙兴府为镇蛮府建兴府为建平府天长府为奉化府新兴府为新安府国威州为威蛮州宣光州为宣化州上福州为福安州安邦州为靖安州日南州为南靖州布政州为政平州明灵州为南灵州龙眼县为清逺县安世县为清安县应天县为应平县山明县为山定县上福县为保福县龙潭县为清潭县丹鳯县为丹山县龙防县为陇拔县天施县为施化县古战县为古平县统兵县为统宁县佛誓县为善誓县天本县为安本县独立县为平立县黎家县为黎平县御天县为新化县费家县为古费县安邦县为同安县安兴县为安和县茶龙县为茶清县杜家县为古杜县上路县为路平县上福县为福康县布政县为政和县邓家县为古邓县左布县为左平县世荣县为士荣县余仍其旧定交阯所隶州县交州北江谅江三江建平新安建昌奉化清化镇蛮谅山新平演州乂安顺化总十五府以威蛮福安三带慈亷利仁五州隶交州府本府亲领东闗慈亷二县威蛮州领清定清威应平大堂四县福安州领保福扶留清潭三县三带州领扶隆安朗扶寜安乐立石元郎六县慈亷州领丹山石室二县利仁州领清亷平陆古榜古者古礼利仁六县以嘉林武宁北江三州隶北江府本府亲领超类嘉林二县嘉林州领安定细江善才三县武宁州领仙游武宁东岸慈山安丰五县北江州领新福善誓安越三县以谅江南防上洪三州隶谅江府本府亲领清逺古勇凤山那岸陆那五县谅江州领清安安宁古陇保禄四县南防州领青林至灵平河三县上洪州领唐濠唐安多锦三县以洮江宣江沱江三州隷三江府洮江州领山围麻溪清波夏华四县宣江州领东栏虎岩西栏三县沱江州领陇拔古农二县以长安州隶建平府本府亲领懿安安本平立大湾望瀛五县长安州领威逺安谟安宁黎平四县以东潮靖安下洪三州隶新安府本府亲领峡山太平多翼阿瑰西闗五县东潮州领东潮古费安老水棠四县靖安州领同安支封安立安和新安大渎万宁云屯八县下洪州领长津四岐同利清沔四县以快州隶建昌府本府亲领俸田建昌布真利四县快州领仙吕施化东结芙蓉永涸五县以美禄胶水西真顺为四县隶奉化府以清化爱九真三州隶清化府本府亲领古滕古东山古雷永宁安定梁江七县清化州领俄乐细江安乐磊江四县爱州领河中统宁宋江支俄四县九真州领古平结悦縁觉农四县以新化廷河古兰神溪四县镇蛮府七源上文下文万崖广源上思朗下思朗七州隶谅山府本府亲领新安如敖丹巴邱温镇夷渊董七县七源州领水浪琴脱容披平县六县上文州领杯兰庆逺库三县以政平南灵二州隶新平府本府亲领福康衙仪知见三县政平州领政和古邓从质三县南灵州领丹裔左平夜度三县以演州隶演州府演州领千冬芙蓉芙蒥琼林四县以南靖驩二州隶乂安府本府亲领衙仪丕禄古杜支罗真福土油偈江土黄八县南靖州领河黄磐石河华竒罗四县驩州领石塘东岸路平沙南四县以顺化二州隶顺化府顺州领巴阆利调安仁三县化州领利蓬士荣乍令茶偈思容蒲苔蒲浪七县改太原等五镇为太原宣化嘉兴归化广威五州直隶布政司太原州领富良司农武礼洞喜永通宣化弄石大慈安定感化太原十一县宣化州领旷当道文安平原底江收物大蛮杨一九县嘉兴州领笼防四忙三县归化州领安文盘文振水尾四县广威州领麻笼美良二县又设库仓儒学医学僧纲司税库司局河泊所巡检司递运所盐课司等官交阯城中立交州左中右三卫富良江北立交州前卫昌江邱温各立卫市桥隘留闗各立守御千户所设三江清化乂安新平顺化五卫及演州南靖二守御千户所又设交州后卫镇夷谅山二卫及十五千户所明年设交阯按察司之山南山北海东海西四道分司升太原州宣化州为府按此所载交阯疆域最详足资考证故备列之张显宗字明逺宁化人王平息县人】
　　以丁钰为刑科给事中
　　【山阳民里社赛神钰诬讦其聚众谋不轨坐死者数十人法司因称钰才可用立命为给事中伺察百僚小过辄上闻举朝侧目　钰居官十年贪黩不顾亷耻母丧未朝起复视事辄随众大祀斋宫复与庆成宴为言官所劾谪戍边】质实【丁钰山阳人】
　　发明【告讦小人奸黠之事也给事耳目清切之官也帝于是可谓教民偷而滥天爵矣一时陈瑛纪纲马麟秦政学赵纬李芳等肆其毒螫朝野侧目殃及无辜意防所在其流滋甚是年刑部尚书则吕震也都御史则陈瑛也瑛不足道史称震为人佞谀倾险首先降附即迎防举钰一节鄙夫情状不亦可耻乎】
　　秋七月皇后徐氏崩
　　【后好读书常为帝言当世贤才皆髙皇帝所遗陛下不宜以新间旧又言帝尧施仁自亲九族始帝辄嘉纳初后弟増夀为惠帝所诛帝欲赠爵后力言不可不聴竟封之使其子景昌袭以告后后曰非妾志也终弗谢及是崩年四十有六帝悲恸为荐大齐于灵谷天禧二寺聴羣臣致祭光禄为具物諡曰仁孝皇后】
　　冬十一月彗星见
　　【谕赵王髙燧曰彗星见燕分尔宜谨慎出入伺察边境母或怠忽】
　　修永乐大典书成
