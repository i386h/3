<!-- { "loadSidebar": true } -->
　　九月以礼部尚书李时兼文渊阁大学士预机务【自孚敬萼与费宏杨一清相倾轧讙嚣不已孚敬罢翟銮独秉政者两月时入两人皆逊顺无龃龉政府稍寜】
　　帝幸西苑
　　【先是西苑宫殿成宴羣臣以落之及是帝御无逸殿召李时坐讲无逸篇翟銮讲豳风七月诗武定侯郭勋及九卿翰林俱入侍讲毕帝退御豳风亭赐宴】质实【无逸殿豳风亭李黙游西内记仁夀宫门外西南数十歩筑神只坛直东为帝社坊凡驾临享特驻此坊东北为无逸殿殿南为豳风亭】
　　以夏言为礼部尚书
　　【时士大夫多恶张孚敬恃言抗之言既以开敏结主知又折节下士大得声誉朝廷制作一决于言至阁臣李时翟銮取充位而已】
　　冬十一月召张孚敬复入阁
　　【孚敬还朝夏言益用事孚敬亦不能専恣如曩时矣】
　　十二月戍监察御史喻希礼石金于边卫
　　【时方修醮祈嗣希礼言陛下祈嗣礼成瑞雪遂降臣以为招和致祥不尽于此往者大赦令嵗免刑臣民尽沾恵泽独议礼议狱得罪诸臣逺戊边征乞量移近地或特赐赦免和气薰蒸前星自耀帝大怒曰谓朕罪诸臣致迟嗣续耶所司参议以闻议未上金亦言陛下一曰万几经理劳瘁何若中涵太虚物来顺应凡人才之用舍政事之数施始以九卿之详度继以内阁之咨谋其弗恊于中者付诸防諌之公论陛下恭防疑神挈其网领使精神内蕴根本统固则百斯男之庆自不期而至王守仁首平逆藩继靖巨冦乃因疑谤泯其前劳大礼大狱诸臣乆膺流窜团郁既久物故已多望录守仁功寛诸臣罪则太和之气塞宇宙间矣帝不悦曰金欲朕勿御万几即古奸臣导其君不亲政之意其并察奏夏言等言二人无他肠帝益怒下二人诏狱而责言等陈状伏罪乃宥之二人并謪戍边卫】质实【喻希礼麻城人】
　　【壬辰】十一年春正月祈谷于圜丘命武定侯郭勋摄事【帝疾不能躬事乃命勋代给事中叶洪言祈谷大报祀名不同郊天一也祖宗无不亲郊成化冶间或有故寜展至三月盖为郊祀礼重不宜摄以人臣请俟圣躬痊改卜吉日行礼疏入不听既而改行于大内之元极实殿不设配位遂为定制】质实【元极实殿沈徳符野获编嘉靖十年于西苑隙地立帝社帝稷之坛盖天子私社稷也此古史册所未有自西苑肇兴桑建元极殿为拜天之所而君臣上下朝真醮斗几三十年与帝社稷相终始叶洪余姚人】
　　夏四月复常遇春李文忠邓愈汤和世爵
　　【遇春后封懐逺侯文忠后封临淮侯愈后封定逺侯和后封灵璧侯于是开平岐阳寜河东瓯四王复延世绪寻又封刘基九世孙瑜为诚意伯】质实【按明史功臣表常遇春后为八世孙元振李文忠后为七世孙性邓愈后为六世孙继坤汤和后为六世孙绍宗】
　　五月以前吏部尚书方献夫兼武英殿大学士预机务【先是献夫为吏部尚书羽林指挥刘永昌屡劾大臣献夫请按冶之毋令奸人以蜚语中善类帝不从献夫遂求退帝亦不允顷之给事中薛甲言小人攻讦之风一开则下凌上替不知所止愿存亷逺堂髙之义章下吏部献夫等议如甲言敕都察院严禁吏民不得诪张乱政幷饬两京给事中御史及天下抚按官论事先大体毋责小疵时帝方欲广耳目周知百僚情伪得献夫防不怿报罢于是给事中饶秀劾甲阿附大臣缄羣臣口帝心善其言下吏部再议甲具疏自明帝恶其不俟部奏命削二官出之外部谓甲巳处分不复更议帝责令置对停献夫俸一月郎官倍之献夫不自得両防引疾帝即报允然犹虚位以俟既而有诏召还献夫潜入西樵以疾固辞使命再至乃就道以故官入阁】质实【西樵山在广州府南海县西南薛甲江隂人饶秀固始人】
　　秋八月彗星见东井
　　【芒长丈余扫太微垣及角宿天门凡一百十有五日乃灭编修杨名应诏上言帝喜怒失中用舍不当语切直帝街之而答防称其纳忠今无隠名乃复言吏部诸曹之首尚书百官之表而汪鋐小人之尤也武定侯郭勋奸回险谲太常卿陈遒瀛金赟仁粗鄙酣滛数人者羣情皆曰不当用而陛下用之是偏于喜也诸臣建言触忓者心实可原大学士李时以爱惜人才为请即荷嘉纳而吏部不为题覆以虚文塞贵夫此得罪诸臣羣情以为当宥而陛下不终宥是偏于怒也真人邵元节猥以末术过防采聼尝令设醮内府且命左右大臣奔走供事遂至不肖之徒有昏夜乞哀出其门者书之史册后世其将谓何凡此皆圣心之少有所偏者故臣敢抒其狂愚疏入帝震怒即执下诏狱拷讯鋐疏辨谓名乃杨廷和乡人妄恩报复故攻及臣臣为上简用欲一振举朝廷之法而议者辄病臣操切且内阁大臣率务和同植党固位沽名敢欺肆至此帝深入其言益怒命所司穷诘主使名数濒于死无所承言曾以疏草示同年生程文徳乃并文徳下狱侍郎黄宗明等疏救之先后皆下狱法司再拟名罪皆不当上指特诏謪戍邉卫时南京御史冯恩亦上防以张孚敬为根本之彗汪鋐为心腹之彗方献夫为门庭之彗三彗不除庶政终不可理帝得疏大怒逮下狱论死比朝寗鋐当主笔东向坐恩独向阙跪鋐令卒拽之向己恩起立不屈因与鋐互相诟詈夏言等解之乃止及出士民观者如堵皆叹曰是御史非但口如铁其膝其胆其骨皆铁也因称四铁御史恩子行可年十三号呼乞救无敢言者久之乃刺臂血书疏自防阙下诸代父死词极哀帝览之恻然令法司再议恩遂遣戍雷州】质实【晋书天文志东方角二星为天闗其间天门也其内天庭故黄道经其中七曜之所行也杨名字实卿遂宁人陈道瀛涞水人金赟仁大兴人邵元节贵溪人龙虎山上清宫道士程文徳永康人冯恩字子仁松亭人子行可以孝行旌寻举乡荐】
　　张孚敬罢
　　【帝以星变心疑大臣擅政孚敬因求罢犹慰留之给事中赵良弼劾孚敬専横窃威福致奸星示异亟宜罢黜孚敬疏辨言良弼以滥举京营官夺俸由臣拟防挟私报复于是给事中秦鳌劾孚敬强辨饰奸言官论列辄文致其罪拟防不宻引以自归明示中外若天子权在其掌握帝是鳌言令孚敬自陈状许之致任李时请给廪敇书不许再请乃得驰传归】质实【魏良弼字师説新建人秦鳌字子元昆山人】
　　九月振陕西饥
　　【时山西亦饥寻饬所司振之是年两畿湖广山东诸郡县先后以灾告者并令蠲其税粮】
　　冬十一月巡抚四川都御史宋沧献白羣臣表贺【帝好交饰太平而慧星连月不防虽循故事敕羣臣言时政然实不乐闻谠言杨名冯恩既以疏语切直下狱南京副都御史万锉复应诏陈事劝帝黝虚文崇实政帝大怒黜为民沧乃希防献白兎诡称祥瑞帝喜羣臣表贺明年河南巡抚吴山又以白鹿献自后诸瑞异踵至百僚表贺以为常】质实【宋沧钜野人万镗字仕鸣进贤人吴山呉县人】
　　【癸巳】十二年春正月张孚敬复入阁
　　【帝复思孚敬遣鸿胪召还已而彗复见毕昴间孚敬乞避位不许】质实【晋书天文志毕八星主邉兵主弋猎七星天之耳也主西方主狱事昴毕间为天街】
　　二月振云南饥
　　【是年辽东灾亦命振之浙江河南诸府县以灾告者并免其税粮】
　　三月帝诣国子监行释奠礼
　　【既释奠进诸生横经布讲祭酒林文俊进讲虞书益稷篇司业马汝骥讲易頥卦皆赐之坐讲毕帝谕诸生曰治平之道备在六经诸生宜讲求力行以资治化于是侍讲廖道南献临雍崇教颂优诏褒答之】质实【林文俊字法英莆田人马汝骥字仲房绥徳州人】
　　秋八月辛未朔日有食之
　　赦
　　【以皇子生大赦天下惟大礼大狱得罪者及建言诸臣冯恩等皆不原】质实【明史诸王传哀冲太子载基世宗第一子阎贵妃生生二月而殇】
　　冬十月大同兵乱杀总兵官李瑾
　　【小王子屯大同塞外瑾督后浚濠急役卒王福胜王保等数十人鼔噪焚报瑾因焚巡抚潘仿署仿奏瑾激变帝命刘源清同总兵郤永讨之源清榜令解散而榜言五堡变处之过寛五堡遗孽大惧师次阳和仿与佥事孙允中督饷郎中詹荣等宻捕乱卒枚死十余人系贼酋王保等七十余人今允中诣源清所献之请旋师源清惩昔胡瓒事不欲已以囚属御史苏袩囚妄言前总兵朱振失职首乱且多引无辜源清遣叅将赵纲入城大索贼党遂讹言城且屠复夜噪杀千戸张钦防元中自源清所至论源清意抚慰之始定振前为乱卒所拥实不反诣源清自明不能白发愤自杀永兵围城欲尽得乱卒遗孽遂迎战杀逰击曺安等数十人官军益攻城昼夜围击乱卒出前叅将黄镇等于狱奉为帅死守仿与镇国将军俊等登城止毋攻俊出见永请缓兵皆不聼允中缒城出言将士妄杀状源清叱曰汝为贼游説耶欲囚之允中不敢归源清因多设逻卒遏王府及有司章疏而请益师五万帝命侍郎钱如京都督江桓统京军八千以往已忽悟罢弗遣专责源清永讨贼仿驰疏言将士妄杀激变速旋师乱可已源清亦诋仿媚贼张孚敬及廷议皆右源清侍郎顾鼎臣黄绾言用兵缪帝不能决城围乆大困毁王府及诸廨舍供防兵部复下安抚令源清亦树帜招降叛卒稍稍自投酋恶黄镇等亦分日出见乞通樵采路永许诺翌曰采薪者出永悉执之城中益惧乱卒复叛勾鞑靼为助永遇之大败而遁判卒遂引鞑靼十余骑入城指代府曰以此为诺延居诺延者华言大人也城中人闻之皆巷哭寻鞑靼攻东南二闗叛卒与犄角官军殊死战互有杀伤鞑靼知叛卒不足赖倒戈击之大诟而归是时鞑靼游骑南掠至朔应源清请募九边兵増总制官御之已得一意攻城帝不许源清乃百道攻穴城为毒烟熏死者相借复壅水灌之帝大不怿夺其职闲住以兵部侍郎张瓒代之瓒未至詹荣在城中宻约都指挥纪振游击戴濓镇抚王寜同盟讨贼察叛卒马升杨麟无逆志许宥其死俾自効升麟遂结心腹擒首恶黄镇等九人戮之时巡抚樊继祖来代仿遂开城延继祖入复捕斩二十六人乱乃定及瓒至麾兵退二舍鼔吹入城大集文武将吏置酒髙防赏有功而还已又命黄绾至大同勘功罪有为乱卒通问鞑靼者绾执戮之乱卒复相煽绾大集军民晓以祸福罹害者陈牒绾佯不问而宻以牒授给振官按里核实一日捕首恶数十人乱卒尚钦杀一家三人惧不免鸣金倡乱无应者遂就擒绾后图形购首恶数人军民乃不复虞诖误还朝上疏极诋源清永给事中曽忭言宸濠乱源清有保障功当防八议之贷帝怒下忭等诏狱逮源清治之狱久不决绾忧去乃灭死斥为民】质实【潘仿洛阳人孙允中合肥人詹荣字仁甫山海卫籍龙溪人苏祐濮州人钱如京桐城人樊继祖郓城人张瓒字廷献沧州人居京师曾忭泰和人代王明史诸王□代简王七世孙为昭王充燿嘉靖九年袭封镇国将军俊昭王从父行也　诺延旧作那颜今改】
　　下建昌侯张延龄于狱削昌国公张鹤龄
