<!-- { "loadSidebar": true } -->
　　【敬上言窃见王振乱天下江南宼发俱以诛振为名夫事归朝廷则治归宦官则乱况今额森诡诈百端往来觇伺宜专将帅事权悉罢监军中贵重悬赏格鼓劝义旅庶大驾可还敌兵自退帝虽嘉纳不能从也已而山东布政使裴纶言山东既有廵抚又设内官镇守有司供应以一科十实为扰民请下廷议凡内地已有廵抚者镇守内官悉召还京疏入责纶陈状纶服罪乃巳时临洮府同知田晹聴选知县单宇陜西举人叚坚工部办事吏徐镇俱上言诣召还监军镇守中官诏以为祖宗旧制不可更皆不纳其后南京军匠余丁华敏上书言宦官十害畧曰内官家积金银珠玉动以万计从何而至非内盗府藏即下朘民膏害一也怙势矜宠占公侯邸含兴作工役劳扰军民害二也家人外亲皆市井无頼纵横豪悍任意为奸纳粟补官贵贱淆杂害三也建造佛寺耗费不赀营一己之私破万家之产害四也广置田庄不入粮税寄户府县不受征徭阡陌聨亘而民无立锥害五也家人中盐虚占引数转售他人倍支钜万壊国家之法夺商人之利害六也奏求塌房邀接商旅恃强賖买经歳不还行贾坐敌莫敢谁何害匕也卖放军匠俾办月钱致内府乏人工役烦重捶楚不堪害八也买置物料以一科十亏官损民害九也监工所至非法酷刑军匠涂炭害十也事下礼部寝不行】质实【裴纶监利人】
　　发明【议罢置监军于土木既溃之后已为亡羊补牢景帝目撃阉寺之败裂至此义当王振籍家夷族之后乘机因势改而更张之易如反掌乃始则嘉纳而不能从继则以祖制而不敢易至十害之陈言皆痛切亦止下部议而卒不行岂真积重难返欤前车不鉴是后车又当覆也可慨也夫】
　　减浙江福建银塲课
　　【帝以浙闽银塲嵗课重为民困乃诏减其额寻命封闭之】
　　以郭登为总兵官镇大同
　　【先是登以都督佥事充参将佐刘安镇守大同时大同军士多战死壁垒萧条城门画闭人心登慷慨奋励修城堞缮器械拊循士卒吊死问伤亲为裹创傅药曰吾誓与此城存亡不令诸君独死也帝监固进都督同知充副总兵及是代刘安为总兵官登初莅镇士卒堪战者才数百马百余匹不数年马至万五千精卒数万大同兵遂为天下最】
　　以杨信民为佥都御史讨广东贼黄萧养
　　【萧养以行刼被获系都司狱狱甲重囚皆山海巨盗萧养宻与结乘问杀出威喜诺行贿狱吏饮酒携物出入自如禁益疏纵一日潜使人纳斧饭中以入伏其党于外至夜与囚百七十人皆破械出刼军器局收兵仗啸聚海滨旬日间众至万余人进围广州总兵官张安败死指挥佥事王清被杀围三月不解将士战輙败禁民出入樵采以絶卿民避贼来者拒不纳多为贼所害民益愁苦于是从贼者益众时信民方以于谦荐守备白羊口广东人官京师者上章乞信民乃以信民为佥都御史廵抚其地信民先为广东叅议有惠政士民闻其来皆喜信民至开城门发仓廪刻木锲给民得出入贼见木锲曰此杨公所给也不敢伤避贼者悉收保民若更生信民益厉甲兵多方招抚降者日至乃使使持檄入贼营谕以恩信萧养曰得杨公一言死无憾尅日请见信民单车诣之濠与语贼党望见讙曰果杨公也争罗拜泣下萧养且降而朝廷以都督同知董兴为左副总兵侍郎孟鉴赞理军务征江西两广兵防勦明年二月兴至广州贼忽中变逾月信民暴卒军士聚哭城中皆绮素贼闻之亦泣曰杨公死吾属无归路矣益复大掠聚舟千余艘势甚炽诸将以征兵未集请济师有天文生马轼者从兴在军中谓兴曰广民延颈久矣所徴狼兵骁悍徃击犹拉朽耳兴从之进兵奋击杀溺死者甚众余多就抚萧养中流矢死函首以献贼党皆伏诛】质实【杨信民名诚以字行浙江新昌人董兴长垣人孟鉴字克明博野人贵萧养南海人】
　　冬十月额森奉上皇至大同遂入紫荆关
　　【先是都指挥佥事季铎奉皇太后命诣上皇所告帝即位及立皇太子铎还帝复命铎奉书上皇并致书额森言即位之故额森以帝立防众议欲大举入宼帝必南迁大都可有也叛阉喜寜初从上皇北狩遂附额森为问谋尽以中国虚实告之教额森奉上皇至边胁诸将开关召总兵镇守官出见则留之可以得志额森以为然乃诡言奉上皇还京至大同总兵官郭登不纳遂由阳和进陷白羊口守将遁守备通政司谢泽督兵扼山口大风扬沙不辨人马或请移他关避贼泽不可贼至兵溃泽厉声叱贼遂被杀贼扺紫判关喜寜与额森弟逹通王夹攻关城守备都御史孙祥都指挥韩青战死敌遂入关长驱而东】质实【谢泽上虞人】
　　诏诸王遣兵入卫
　　【时监生练纲条八事一曰谨天变二曰急先务三曰军法四曰布思泽五日广言路六日屏奸邪七曰公荐举八曰察羣吏大要谓中兴之业转败为成因请京军坚守亲王大举入援纳之】质实【练纲字从道长洲人寻授御史】
　　以于谦提督各营军马
　　【诏诸将皆受谦节制都指挥而下不用命者先斩以徇然后奏阅】
　　京师戒严
　　【廷议御敌之防石亨请毋出师苐坚壁以老之于谦曰敌张甚矣如此则示弱令敌益轻我乃即分遣诸将帅师二十二万列阵九门外谦自与亨帅副总兵范广等陈徳胜门当额森悉闭诸城门絶士卒返顾下令临阵将不顾军先退者斩其将军不顾将先退者后队斩前队于是将士知必死皆肯用命】质实【分遣诸将列阵九门明实録总兵官武清伯石亨陈于徳胜门都督陶瑾陈于安定门广寜伯刘安陈于东直门武进伯子朱瑛陈于朝阳门都督刘聚陈于西直门副总兵顾兴祖陈于阜成门都督指挥李端陈于正阳门都督刘得新陈于崇文门都指挥杨节陈于宣武门皆受石亨节制京城九门南曰正阳南之左曰崇文南之右曰宣武北之东曰安定北之西曰德胜东之北曰东直东之南曰朝阳西之北曰西直西之南曰阜成范广辽东人】
　　诏宣府辽东总兵官山东山西河南陜西巡抚皆入援【大臣有奏留边将守京师者兵科给事中叶盛言今日之事边闗为急独石马营不弃师何以陷土木紫荆白羊不破冦何以薄都城即此而观边闗不固则京城虽守不遇保九门而已宜急固守宣府居庸为便时总兵官等皆率兵入卫边境人心惶惧帝从盛言入援者旋遣其留者以别将代之】质实【马营堡在赤城县西北六十里元为灵州之大同猫儿峪明宣徳七年筑堡叶盛字兴中昆山人】
　　额森犯京师于谦督诸将击却之
　　【额森自紫荆开奉上皇遇易州至良乡父老进茶果羊酒进次卢沟桥园官进果上皇作书三一奉皇太后一致帝一谕文武羣臣额森列阵至西直门上皇止徳胜门外是日都督高礼毛福夀败敌彰义门北杀数百人夺还所掠千余口明日额森拥上皇登土城喜寜嗾额森邀大臣迎驾帝以通政司叅议王复为右通政中书舍人赵荣为太常少卿出城朝见喜宁又嗾额森以二人官小邀于谦石亨胡濙王直出见索金帛万万计复荣不得见上皇而还廷臣欲议和遣人至军中问谦谦曰今日止知有军旅他非所敢闻已而额森遣骑窥徳胜门谦亨设伏空舍令数骑诱敌敌遂以万骑来薄伏兵出范广发火器击之额森弟博啰平章茂诺海中礟死敌转至西直门都督孙镗斩其前锋数人逐之敌益兵围镗镗力战不解会石亨分兵至敌引退欲还土城居民皆升屋呼号争投砖石击敌嚣声动地王毛福夀亦来援敌遥见旗帜不敢复前额森初轻中国既至相持五日邀请既不应战又辄不利其别部攻居庸者五万防天大寒罗通汲水灌城氷坚不得近七日敌遁走通追击之三战三防斩获无筭额森气大沮防又闻勤王师且至乃夜防营由良郷而西大掠所过州县仍拥上皇北去帝以谦亨功大进封亨武清侯加谦少保谦固辞不允敌之退也焚毁长献景三陵寝殿而余寇之未出关者分屯畿内四出剽掠诸降人亦乘开并起帝以昌平伯杨洪充总兵官帅孙镗范广讨捕之遣官复修三陵寝】质实【卢沟桥在宛平县西南三十里卢沟河上金大定二十九年以卢沟河流湍急命建石桥明昌三年成名曰广利明正统九年修　本朝康熈元年重修土城在徳胜门西北亦名土城关即古蓟门遣址亦谓之蓟邱毛福寿祥符人王复字初阳固安人赵荣字孟仁其先西域人后家闽县孙镗字振逺东胜州人　博啰旧作孛罗茂诺海旧作卯那孩今改】
　　诏止勤王兵
　　【冦既退出紫荆关因诏止各藩府各镇勤王兵】
　　卫喇特托克托布哈遣使入贡
　　【时卫喇特君臣鼎立额森专国兵最多托克托布哈虽为汗兵较少阿喇知院兵又少三人外亲内疎其合众南犯利多归额森而害则圴受至是托克托布哈遣使入贡帝从胡濙王贡等议厚赏赐以间之】
　　十一月修沿边关隘
　　【时顾兴祖刘安刘聚等坐罪落职兵部以缺官廵关乃复起用以兴祖为左军都督同知安为右军都督同知聚为中军都督佥事修塞沿边关隘】
　　上皇至卫喇特
　　【额森以上皇至老营惟袁彬哈铭从初上皇入敌营之夕额森有异志防雷震死其所乘马而上皇寝幄复有异彩乃止及是上皇所居毳帐每夜有赤光奕奕统其上若龙蟠额森见之大惊异寻欲以妹进上皇上皇却之愈敬服自是五七日必进宴置酒为寿稽首行君臣礼上皇在迤北所居止毳怅敌帏旁列一车一马以备转徙而已袁彬周旋患难未当违忤夜则与上皇同寝天寒甚恒以胁温足】质实【哈铭防古人防从其父为过事至是亦侍上上宣谕额森尝使铭额森辈有陈请亦铭为转达】
　　以左都督朱谦镇宣府佥都御史王竑镇居庸关【先是杨洪奉诏入援宣府人心危惧欲弃城走都御史罗亨信仗剑军门谕止之众始定至是学士陈循以洪善战请帅所部留京罗通晓畅兵事请亦召还叅洪军务帝从之于谦言宣府京师之藩篱居庸京师之门户今洪既留京通复召还宜更选重臣镇守宣府乃以朱谦镇守纪广杨俊副之王竑及夏忠鲁瑄守居庸关】质实【朱谦夏邑人杨俊洪之子】
　　十二月尊皇太后为上圣皇太后
　　【宣宗后孙氏英宗立尊为皇太后至是太后命郕王即位尊为上圣皇太后】
　　以王骥充总兵官讨贵州叛苖
　　【初骥自麓川还防湖广贵州诸苗所在蜂起围平越清平诸卫贵州东路闭骥至民遮道诉骥曰吾定命征麓川不受命讨苗也去之军无纪律苗前后截击死亡数万比至武昌诏还军讨苖防土木难作羣臣劾王振兼及骥朝议以骥方在军且倚之平苖置弗问至是苗益炽命骥佩平蛮将军印充总兵官讨之】质实【平越元为平月长官司明洪武十四年改平越卫万厯二十七年分播州地置府于卫城内清平明初置清平卫后分卫地置清平县属都匀府今并因之】
　　尊生母贤妃吴氏为皇太后立妃汪氏为皇后
　　【吴太后帝生母也宣徳三年封贤妃至是尊为皇太后汪后正统十年册为郕王妃至是册为皇后】质寳【皇太后吴氏丹徒人皇后汪氏顺天人】
　　上皇后钱氏徙居仁寿宫
　　【帝北狩后倾中宫赀佐迎驾夜哀泣吁天倦即卧地损一股以哭泣复损一目至是徙居别宫】质实【仁寿宫在奉先殿束北履顺蹈和二门之内】
　　彗星见
　　【丙辰彗星见至乙亥凡二十日始灭】
　　额森犯宁夏
