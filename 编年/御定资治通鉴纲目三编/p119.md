<!-- { "loadSidebar": true } -->
　　【言素慷慨以经济自许防曾铣议复河套欲倚以成大功因密荐铣谓羣臣无加铣忠者铣鸠兵缮塞辄破敌帝亦颇向之今言拟防优奬者再铣喜益鋭志出师条上方畧廷议一如铣言已而帝意中变谓辅臣曰今征遂河套不知出师果有名否兵食果有余成功可必否一铣何足言如生民荼毒何严嵩知帝意遂极言河套必不可复廷臣亦尽反前议如嵩説嵩乃力攻言谓向拟防褒铣臣皆不与闻言始大惧谢罪且云嵩初未甞异议今胡乃尽诿于臣帝已入嵩谮怒不可解尽夺言官阶令言致仕初言与嵩同直西苑帝数使小内竖诣言所言负气岸奴视之其诣嵩嵩必延坐亲纳金钱袖中以故曰誉嵩而短言言进陈词取具而已往往失帝防嵩愈精治其事由是嵩益被宠而言眷渐移及套议起嵩复从中隂诋之以激帝怒言遂败】
　　振陕西饥
　　【陜西巩昌汉中二府大饥鳯翔府汧阳县为水所没巡抚谢兰以闻诏发太仓银五万两于巩昌汉中二府充振徙汧阳县治于城东三里外而割麟逰县界白雪里属之且蠲冲决地租三年】质实【沂阳汉隃麋县后周置汧阳郡及县以在汧水之阳得名明鳯鳯翔府今因之汧阳故城在今县西十八里本西魏马牢城也麟游汉杜阳县隋义宁元年置麟逰县明属鳯翔府今因之谢兰字与徳代州人】
　　三月杀总督侍郎曾铣
　　【兵部侍郎范鏓等劾铣罔上贪功擅开边衅逮下狱出兵部尚书王以旂代之先是咸寜侯仇鸾镇甘肃以贪纵为铣所劾遂逯问严嵩雅亲鸾至是代鸾狱中草奏诬夏言纳铣金苏纲者言继妻父也与铣同邑相善方铣建议复套时纲亟称之言益信铣为可办固力主其议故嵩代鸾诬奏铣克饷钜万属纲赂言交闗为奸利决司承帝防坐铣交结近待律斩西市妻子流二千里并逯言下吏出鸾于狱铣有瞻畧长于用兵性特廉既没家无余赀隆庆初赠尚书諡曰襄愍】质实【范鏓字平甫江西乐平人迁□阳仇鸾钺之子】
　　夏五月孝烈皇后于永陵
　　【诏曰皇后比救朕危奉天济难其以元后礼预名地曰永陵】质实【永陵在昌平州阳翠岭】
　　秋七月京师地震
　　【顺天保定二府各州县俱震八月京师复震及辽东广宁卫山东登州府同日皆震论羣臣修省九月京师复地震有声】
　　十月杀前华盖殿大学士夏言
　　【言抵通州闻曾铣所坐大惊堕车曰噫吾死矣上疏讼寃言鸾方就逮上降谕不两日鸾何以知盖严嵩与崔元軰诈为鸾疏以倾臣嵩静言庸违似共工谦恭下士似王莽奸巧弄权父子専政似司马懿臣生死系嵩掌握惟圣慈曲赐保全帝不省狱成论死法司援议贵议能条以上帝怒切责之犹及言前不戴香冠事防谙达侵居庸嵩谓夏言等议收河套故报复至此遂弃言市妻苏氏流广西从子主事克承从孙尚寳丞朝庆皆削籍　言豪迈有俊才纵横辨博人莫能屈初被特眷日与议礼诸贵人抗及居政府与嵩共事嵩怀奸黩贿言独能裁抑之以是天下多称言然自大用后日蹇傲寖为帝所厌裁决机务颇専恣物议亦不悉协特因其为嵩诬陷以死人方嵩故于言益深惜之隆庆初复官谥文愍】
　　【己酉】二十八年春二月以张治为礼部尚书兼文渊阁大学士李本为少詹事兼翰林院学士入内阁并预机务【自夏言得罪后严嵩独相且年余矣至是治本以疏逺入阁益不敢预可否嘿嘿而已】质实【张治字文邦荼陵州人李本余姚人治时为南京吏部尚书本时为国子监祭酒】
　　谙达侵宣府大同总兵官周尚文击败之
　　【敌犯宣府滴水崖把总江瀚指挥董旸战死全军覆遂犯永宁尚文力战败之斩其魁尚文清约爱士善用间知敌中曲折故战辄有功初尚文佥后府严嵩子世蕃为府都事骄蹇不法将劾之嵩谢得免以故嵩父子憾尚文谋倾陷之帝方借以抗强敌故谗不得入未几卒嵩格防典不予给事中沈束以为言嵩激帝怒锢之诏狱】质实【滴水崖在宣化府赤城县东南石崖滴水隆冬不冻崖之北有堡为戍守处沈束字宗安防稽人上疏言尚文为将忠义自许迩者敌骑深入闻命疾趋奋勇先登多所杀获此亦一时竒功也宜赠封爵延子孙又如董晹江瀚膺北敌之冲遏南奔之势援兵不至继之以死虽已庙祀宜赐祭以彰死事今当事之臣任意予夺冒滥者或幸防忠勤者反捐弃何以鼔士气激军心疏入下束狱束系久衣食屡絶维日读周易凡系狱十八年其妻张氏上书言臣夫家有老亲八十有九衰病侵夺朝不计夕往臣因束无子为置妾潘氏比至京师束已系狱潘矢志不他适乃相与寄居旅舎纺绩以供夫衣食嵗月积深凄楚万状欲归奉舅则夫之饘粥无资欲留养夫则舅又旦暮待尽臣愿代夫系狱令夫得送父终年仍还赴系法司亦为请帝终不许帝深嫉言官长系以困之而曰令狱卒奏其语言食息谓之监帖或无所得虽谐语亦以闻一日鹊噪于还前束漫曰岂有喜及罪人耶卒以奏帝心动释束还家其父已前死矣隆庆初起故官不赴尚文追赠太傅谥武襄】
　　三月辛未朔日有食之
　　皇太子载壑卒
　　【谥曰庄敬】
　　秋七月倭冦浙东
　　【倭自永乐末贡使不至宣徳中命琉球国王转谕之使复至倭性黠时载方物戎器出没海滨得间则张戎器而肆攻掠不得则陈方物而称朝贡是以倭虽通贡而濒海州县数被侵掠然利中国互市每贡所携私物逾贡数十倍旧制于浙江设市舶提举司驻宁波海舶至则平其直制驭之权在官及帝初年废市舶不设滨海奸人遂阑出中国财物与倭交易居宁波之双屿为之主屡负倭直倭使互市者往往留海滨不去内地诸奸民复为之囊槖巡按御史髙节请严禁奸豪交通诏允行之自是严通畨之禁遂移之贵官势家负直愈甚倭粮匮不得返大怨恨奸民勾之遂煽为乱朝议设重臣巡抚浙江兼统福建沿海诸府以都御史朱纨为之纨至严为申禁获交通者不俟命辄以便宜斩之由是浙闽大姓素为倭内主者失利而怨纨又数腾疏于朝显言大姓通倭状闽浙人咸恶之而闽尤甚巡按御史周亮闽人也上疏诋纨请改巡抚为巡视以杀其权其党在朝者左右之竟如其请御史陈九徳复劾纨擅杀遣官按问罢纨职纨仰药死自是海禁复弛乱益滋甚时海上承平日久民不知兵闻倭至窜走一空终帝之世迄无宁嵗矣】质实【防屿浙江通志宁波府海防设中营外洋汛辖洋面六有双屿山防屿港朱纨字子纯长洲人髙节大兴左卫官籍永清人陈九徳药城人】
　　命户部核出纳
　　【是时边供繁费加以土木祷祠之役月无虚日帑藏匮竭司农百计生财甚至变卖寺田收赎军罪犹不能给乃遣部使者括逋赋百姓嗷嗷海内騒动给事中张秉壶以为言于是户部覆议天下财赋每年实征起存之例夏税秋粮马草屯田地租食盐钱钞税课盐课门摊之类各有定数成化以前各边宁谧百费省约一嵗出入沛然有余今则不然京通仓粮嵗入三百七十万石嘉靖十年以前每嵗军匠支米二百八十万石廪中常余八九年之积十年以后嵗支加至五百三十七万石抵今所储仅余四年太仓银库嵗入二百万两先年各边额用一年大约所出一百三十三万常余六十七万嘉靖八年以前内库积有四百余万外库积有一百余万近年来除进用修边给赏赈灾诸项外一年大约所出三百四十七万视之嵗入常多一百四十七万及今不为之所年复一年将至不可措手矣且今生财之道既极计惟节用请勑中外诸臣就职论事専意清理务求节财助边仍令两京户部并工部太仆光禄及各直省司府卫所以及辽蓟宣大陜西诸边毎嵗终将一年出纳钱谷脩咸防计録分为四目一曰嵗徴如府库监局仓场额钱谷几何一曰嵗收如收过本年先年额征钱粮完欠防何一曰嵗支如本年用过各项钱粮于嵗额数増减相多几何一曰嵗储如本年支剩存积钱粮几何务令简明以为通融撙节之计从之】质实【张秉壶莆田人】
　　【庚戌】二十九年春正月山东地震
　　【山东盖州等卫地震有声如雷二月乃止】质实【盖州卫秦汉时为盖牟城属辽东郡唐置盖州明洪武九年废州置卫今为盖平县属奉天府】
　　秋八月封方士陶仲文为恭诚伯
　　【时帝以灾异咨于仲文对言虑有寃狱得方解已而法司上胡纉宗等爰书悉从轻典果得雨乃以平狱功封仲文恭诚伯嵗禄千二百石】质实【胡纉宗等爰书初帝幸承天河南巡抚胡纉宗尝以事笞阳武知县王聨聮寻为巡按御史陶钦夔劾罢聨素凶狡甞欧其父良论死久之以良请出狱复坐杀人求解不得知帝喜告讦乃摭纉宗迎驾诗穆王八骏语为谤诅长至日令其子诈为常朝官阑入闗门讼寃凡所不得若副都御史刘隅给事中鲍道明御史胡植冯章张洽叅议朱鸿渐知府项乔贾应春等百十人悉搆入之帝大怒立遣官捕纉宗等下狱已而刑部尚书刘讱防法司讯得其诬防状乃坐聨死】发明【仲文起筦库由邵元节荐代司醮事不二嵗以少师兼少傅少保一人而领三孤终明之世惟仲文而已兹解寃得雨平狱有验封恭诚伯五等崇阶无故而加之方士实史册所罕见不惟滥行褒赏其篾祖名器亦至矣嘉靖自移居西内日求长生臣僚罕有接见者独仲文得时时召对称为师而不名是时四方奸人如段朝用龚可佩蓝田玉之属皆以烧炼符呪相继宠任然不久皆败惟仲文恩眷日隆久而弗替岂小人之惑君心固别有深结主知者乎】
　　谙达犯京师
　　【先是夏六月谙逹犯大同溃墙入悉精兵伏沟壑中而以老弱百骑往来为饵侦骑信之报总兵张达达意轻之兵未合遽率麾下驰击之伏发围达数匝马蹶遂见杀副帅林椿闻逹被围不介马而驰救达不克亦死之达椿皆骁勇善战谙达得二将首辄引去事闻遽总督侍郎郭宗臯巡抚都御史陈耀下狱起复翁万达为总督赵锦为巡抚以仇鸾为宣大总兵万达家居未至命侍郎苏祐摄其事祐抵镇即上疏请益兵食未报而谙达复拥众窥大同初仇鸾坐废居京师以贿严世蕃得总兵宣大既受命惶惧无策其厮飬时义侯荣者説鸾曰勿忧吾为主解之乃为鸾持重赂赂谙达令移逼他塞勿　犯大同谙达受货币遣之箭纛以为信而与之　盟遂东去谋者复白敌中语欲袭宣府东辽左西　兵部尚书丁汝夔谓帝厌警报不悉以闻已而　警报日甚乃发诸邉兵万二千骑京营兵二万四千骑分布宣蓟诸闗隘边兵取符验期防】
