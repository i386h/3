<!-- { "loadSidebar": true } -->
　　【先是帝寝疾不食者半月皇太子未得见给事中杨涟偕诸给事中御史走谒方从哲御史左光斗趣从哲问安从哲曰帝讳疾即问左右不敢传涟曰昔文潞公问朱仁宗疾内侍不肯言潞公曰天子起居汝曹不令宰相知将毋有他志速下中书行法公诚日三问不必见亦不必上知苐令宫中知廷臣在事自济公更当宿阁中从哲曰无故事涟曰潞公不诃史志听乎此何时尚问故事耶越二日从哲始率羣臣入问及帝疾亟太子尚踌躇宫门外涟与光斗遣人语东宫伴读王安曰帝疾甚不召太子非帝意当力请入侍尝药视膳薄暮始还太子深纳之至是大浙召英国公张惟贤大学士方从哲尚书周嘉谟李汝华张问达黄克纉黄嘉善侍郎孙如防等于徳殿勉诸臣勤职辅理嗣君越二日崩年五十有八】质实【扬涟字文孺应山人左光斗字遗直桐城人张惟贤辅七世孙周嘉谟字明卿汉川人李汝华字茂夫睢州人王安雄县人初冯保名下神宗二十二年陈矩荐为皇太子伴读】
　　以遗诏发帑金百万充邉赏罢矿税税及监税中官越三日再发帑金百万犒邉
　　【辽左缺饷羣臣请发内帑帝频以不足为辞自四十四年发三十万后四十七年三月后令搜括太后宫累年积薥备赏银三十六万两给邉矿税榷税屡经廷臣请罢不允惟四十二年二月减各省税课三分之一及是太子奉遗诏均及之朝野盛动】
　　【庚申】光宗贞皇帝泰昌元年【是年八月以前为神宗四十八年八月以后为光宗泰昌元年从当时廷议据实分叙以存光宗之统与前例一年两系者不同】
　　秋八月丙午太子常洛即位
　　【大赦蠲直省大灾租赋礼部侍郎孙如游请建东宫帝纳之寻以皇太子体弱谕缓册期】
　　太白犯太防垣
　　【是月丙午朔帝即位日也二日丁未白气夜见如匹练穿牛女虗危厯轸至翼良乆乃散五日庚戌东方有流星大如盖青白色起螣蛇东入奎宿二小星随之六日辛亥荧惑犯太防古将八日癸丑填星犯井】
　　起南京吏部郎中邹元标为大理寺卿
　　【初元标以吏部员外郎调南京三年移疾归久之起本部不赴旋遭母忧里居讲学从游日众名髙天下中外所荐遗侠凡数十百上莫不以元标为首卒不用家食垂三十年光宗立召拜大理卿未至进刑部侍郎吏部尚书周嘉谟奏列建言得罪诸臣王徳完等三十三人于是王徳完孟养浩钟羽正满朝荐等悉起部寺诸官】
　　以史继偕沈防为礼部尚书兼东阁大学士预机务【神宗末方从哲独当国诸补阁臣疏十上始命廷推防与从哲同里相善给事中亓诗教等縁从哲意以防及继偕名上疏未发至是始召用之时二人俱在籍防于明年六月至继偕明年十月始至防官翰林时尝授内侍书刘朝魏进忠皆其弟子既入阁密结二人奏言辽左用兵臣尝募东阳义乌诸邑及扬州淮安材官勇士二百余请以勇士锦衣卫而量授材官职进忠朝方举内操得防奏大喜诏锦衣官训练募士授材官王应于等游击以下官有差防又奏募兵后至者复二百余人请发辽东四川军前亦从之】质实【义乌汉乌伤县唐改名明属金华府今因之沈防字铭缜乌程人魏进忠河间肃宁人即忠贤】
　　辽东旱
　　【巡抚周永春言辽地瘠遇旱援兵驻处粜买维艰请旌劝本镇输助官民凡输粮二百以上至千石输银一百两至五百两及牛马车辆革来之价称是者分别进级录叙若输粮五千石银一千五百两以上者官为建坊表异从之】
　　起用前御史刘光复为光禄寺丞
　　【先是于神宗朝永不叙用兹以特防起之】
　　台州兵噪
　　【浙江兵以征调旁午饷精不继五年之中哗者再至是以水陆营把总哨官单道亨杨思勲等贪渔腾谤备倭把总陈泰阶听谗刑各兵羣噪而起入秦阶署毁公座良久乃散】
　　帝有疾
　　【初郑贵妃侍神宗疾留居乾清宫及帝嗣位犹未移惧帝以福王事衔已进珠玉及羙姬八人噉帝知选侍李氏最得帝宠因请立为皇后选侍亦为贵妃求封皇太后乙夘帝不豫召医官陈玺等胗视丁巳帝力疾御门以神宗遗命趣举封后礼方从哲即以命礼部礼部侍郎孙如游疏言以配而后者乃敌体之经以妃而后者则从子之义故累朝非无抱衾之爱终引割席之嫌者以例所不载也皇贵妃事先帝有年不闻倡议于生前而顾遗诏于逝后岂先帝弥留之际遂不及致详耶且王贵妃诞育殿下岂非先帝所留意者乃恩典尚尔有待而欲令不属毛雏里者得母其子恐九原亦不无怨恫也郑贵妃贤而习于礼处以非分必非其心之所乐书之史册传之后禩将为盛代典礼之累且昭先帝之失言非所以为孝也中庸称达孝为善继善述义可行则以遵命为孝义不可行则以遵礼为孝臣不敢奉命议乃寝己未内侍崔文升进泄药一昼夜三四十起都下纷言为贵妃所使帝由是委顿羣情疑驳外家王郭二戕畹遍谓朝士泣愬宫禁危急状言郑李文固甚包藏祸心于是给事中杨涟御史左光斗昌言于朝与吏部尚书周嘉谟以大义贵贵妃兄子郑养性趣贵妃移宫贵妃恐即移居慈宁养性亦请封还皇贵妃封后成命从之涟遂劾文升用药无状畧曰贼臣崔文升不知医不宜以宗社神人托重之身妄为尝试如其知医则医家有余者泄不足者补皇上哀毁之余一日万几于法正宜清补文升反投伐剂然则流言借借所谓兴居之无节侍御之蛊惑必文升借口以盖其误药之奸冀捧外庭攻摘也如文升者既益圣躬之疾又损圣明之名文升之肉其足食乎臣闻文升调防府第有言不闻用药谬误皇上一用文升倒置若此有心则虀粉不足偿无心则一误岂容再误皇上奈何置贼臣子肘腋间哉刑部主事孙朝肃徐仪世御史郑宗周上书方从哲责以用药乖方请调防圣躬速建储贰从哲候安因言用药宜慎帝褒答之】质实【选侍李氏时宫中有二李选侍人称东西李此为西李其东李尝抚视信王后为容魏所间害愤郁而卒王郭二戚畹谓帝生母王氏皇后郭氏家也崔文升郑贵妃宫中内侍光宗立陞司礼监秉笔掌御药房孙朝肃常熟人徐仪世宜兴人郑宗周文水人】
　　以何宗彦刘一燝韩爌朱国祚并为礼部尚书兼东阁大学士预机务召叶向髙复入阁
　　【时内阁止方从哲一人史继偕沈防尚未至帝遂复有宗彦等命而宗彦国祚向高亦俱在籍惟一燝爌入直明年六月宗彦国祚至十月向高至复为首辅】质实【何宗彦字君羙随州人朱国祚字兆隆秀水人】
　　召对英国公张维贤大学士方从哲等于乾清宫命皇长子出见
　　【帝疾甚召英国公张维贤大学士方从哲刘一燝韩爌吏部尚书周嘉谟户部尚书李汝华礼部侍郎孙如游刑部尚书黄克纉左都御史张问逹给事中范济世杨涟御史顾慥等至乾清宫东暖阁先是命锦衣卫宣杨涟廷臣疑涟且得罪及是帝御东暖阁见羣臣倚榻凭几注视涟乆之时皇长子侍立帝命诸臣前连谕之曰朕见卿等甚慰从哲等请慎医药帝曰不服药十余日矣因谕册封李选侍为皇贵妃选侍挽皇长子入复推之出告帝曰欲封后帝不应羣臣愕然旋叩首退】质实【顾慥山阳人】
　　再召对张维贤方从哲等于乾清宫李可灼进红丸九月朔帝崩
　　【甲戌再召诸臣于乾清宫仍谕册立皇贵妃从哲等以册储原防期宜改近早竣吉典以慰圣懐帝因顾皇太子谕曰卿等辅佐为尧舜又语及寿宫辅臣以皇考山陵对帝曰是朕寿宫诸臣言圣寿无疆何遽及此帝问有鸿胪寺官进祭者安在从哲奏鸿胪寺丞李可灼自云仙方臣等未敢轻信帝即命中使宣可灼至胗视具言病源及治法帝喜命进药诸臣出乃令可灼与御医及诸臣商未决辅臣一燝言其乡两人同服一益一损非万全药礼臣如游言此大闗系未可轻投时复有旨趣进诸臣复入可灼调药进帝饮汤辄喘药进乃受所谓红丸者也帝称忠臣者再诸臣出宫门外竢少顷中防传圣体安善日晡可灼后进一丸出明日昧爽帝崩先是可灼来阁门言有仙丹欲具本进时辅臣方揭请慎药已谕之去而可灼夙从诸御医往来思善门与中使熟因已闻于帝从哲等弗能禁时选侍据乾清宫与心腹阉魏进忠谋挟皇太子自重羣臣入临为羣阉所格涟厉声责之得入临如礼一燝诘皇长子所在羣阉不应一燝大言谁敢匿新天子者东宫伴读王安入白选侍绐曰第出即返遂扶皇长子趋出及门中官数辈追及揽衣请还涟呵退之一燝与惟贤遂掖皇长子升辇至文华殿羣臣叩头呼万嵗还居慈庆官择日登极时众议未定有改请初三日有请于即日午时者涟曰今海字清晏内无嫡庻之嫌父死之谓何含敛未毕冠冕临朝非礼也或言登极则人心安涟曰安与不安不在登极早暮处之得宜即朝委裘何害议定出过文华殿太仆寺少卿徐养量御史左光斗至责涟误大事唾其面曰事脱不济汝肉足食乎涟为悚然因语锦衣卫严缇骑内外防防时中外借借以李可灼误下刼剂为疑而方从哲拟旨赏可灼银五十两卫史王安舜首争之疏曰医不三世不服其药先帝之胍雄壮浮大此三焦火动宜清不冝助明矣红铅乃妇人经水隂中之阳纯火之精也投于虗火燥热之症不速之逝乎以中外危疑之日而敢以无方无制之药驾言金丹轻亦当治以庸医杀人之条而防殿下颁以赏格是不过借此一举塞外廷议论也疏入乃改票罚俸一年而议者蠭起矣御史郑宗周言徃嵗张差之变操椎禁门几酿不测祗以皇祖优容未尽厥罪故文升尤而效之请寸斩文升以谢九庙从哲拟旨下文升司礼监于是御史郭如楚冯三元焦源溥给事中魏应嘉太常卿曹珫光禄少卿髙攀龙主事吕维祺等交章论崔文升李可灼给事中恵世扬并劾方从哲有无君当诛者三封后之举满朝倡议执争从哲依违其间一也受刘逊李进忠盗藏羙珠夜半宻约任李选侍占居乾清二也曲庇崔文升李可灼三也南京太常寺少卿曹珍亦请究医药奸党】质实【焦源溥字涵一三原人冯三元三河人魏应嘉兴化人曹珖字用韦益都人徐养量应城人郭如楚晋江人吕维祺字介孺新安人恵世扬清涧人】
　　选侍李氏移居哕鸾宫
