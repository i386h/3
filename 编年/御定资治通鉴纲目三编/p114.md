<!-- { "loadSidebar": true } -->
　　【先是正徳中安南社堂烧香官陈暠诡称前王陈氏后杀国王黎明而自立晭臣莫登庸初附暠后于黎氏大臣阮宏裕等起兵讨嵩嵩败走死立晭兄子譓为王登庸偓兵柄潜蓄异志黎氏旧臣郑绥以譓徒拥虗位别立其族子酉榜登庸破绥捕杀酉榜益恃功骄恣旋逐譓譓奔清华登庸立庻弟懬已复杀懬篡其位不通朝贡者二十余年至是以皇子生当颁诏安南礼官夏言言黎譓黎懬均非黎晭庶立之嫡莫登庸陈嵩俱彼国篡逆之臣宜暂停使命而遣官按问求罪人主名帝以安南极逆昭然命言防兵部议征讨户部侍郎唐胄上疏力陈用兵七不可下兵部议防黎譓卒子宁遣使告难迄兴问罪师夏言等请克期徂征诏起伯温于家命叅军务以都督佥事江禋牛桓督军计之兵部侍郎潘珍言安南不足置郡县其叛服无与中国用兵无计广东巡按御史余光亦言莫之篡黎犹黎之篡陈不足深校但当罪其不庭责以称臣修贡不必逺征以庭中国帝怒祗珍职夺光俸已而伯温至京奏上方畧而帝意忽中变命暂缓师防云南巡抚汪文盛招纳黎民旧臣得其进兵地图并获登庸间谍及所撰伪大诰上之命仍遵前诏征讨至明年春文盛复以登庸降表至请宥罪许贡下廷议佥言不可许乃趣伯温启行制甫下两广总督侍郎张经以用兵方畧上具言湏兵共三十万饷百六十万石钦州知州林希元则极言登庸易取状请即日出师兵部尚书张瓒不敢决复请廷议议上无成防帝不怿让瓒师复止初帝以用兵事重本无必讨意持欲威服之故命下而罢者再至十八年登庸屡表乞降意亦不欲因抚之再下廷臣议勒抚之宜瓒及廷臣请仍命伯温南征如登庸束手归命无异心则待以不死从之】质实【毛伯温字吉属吉水人陈暠安南前后有两陈嵩一在宣徳时黎利伪奉以降一即此黎晭一名滢自黎利后九传而至晭多行不义遂及于疑唐胄字平侯琼山人时上疏曰今日之事若欲其修贡而已兵不必用官亦无容遣若欲讨之则有不可者七安南不征着在祖训一也太宗既灭黎季犛求陈氏后不得始郡县之后兵连不解仁庙毎以为怅章皇帝成先志弃而不守今日当率循二也外国分争中国之福安南自五代至元更八姓迭兴迭废而岭南外警遂希今分争正不当问柰何殃赤子以威小丑割心腹以补四肢无益有害三也若谓中国近境宜乗乱取之臣考马援南征深厯浪泊士卒死亡几半所立铜柱为汉极界乃近在今思明府耳先朝虽尝平之然屡服屡叛中国士马物故者以数十万计竭二十余年之财力仅得数十郡县之虚名而止况又有征之不克如宋大宗神宗元宪宗世祖朝故事耳此可为殷鉴四也外邦入贡乃彼之利一则奉正朔以威其邻一则通贸易以足其国故今虽兵乱尚系絫奉表牋其方物欵阙求入守臣以姓名不符却之是彼欲贡不得非抗不贡也以此责词不顺五也兴师则需饷今四川有采木之役责州有凯口之师而两广积储数十万万率耗于田州岑猛之役又大工频兴所在军储悉输将作兴师数十万何以给之六也然臣所忧又不止此唐之衰也自明皇南诏之役宋之衰也自神宗伐辽之役今北敌强据我何套邉卒屡叛毁我藩篱北顾方殷更启南征之议脱有不则谁任其咎七也锦衣武人开于大体傥稍枉是非之实致彼不服反足损威即令按问得情伐之不可不伐不可进退无据何以为谋且今严兵待发之诏初下而征求騒扰之害已形是忧不在外而在邦域中请停遣勘官罢一切征调疏入下兵部议请从之诏待勘官还更议珍字玉卿楘源人余光江寜人汪文盛字希周宗阳人张经字是侯官人初冐蔡姓乆之乃复】
　　夏五月雷震谨身殿
　　【雷震谨身殿鸱吻帝谕辅臣曰修省之宜如何于是礼部奏言谨身殿即古露寝天子肃容之所也上天示变于此为戒甚明请求刑政之所以失者而改之以为消弭之实诏修省如例】
　　秋八月遣官振湖广灾民
　　【掌唐事府事礼部尚书顾鼎臣言今嵗夏秋多而京城内外房舍倾圮军民多压死者又闻南北直山东河南陜西江浙各被水灾而湖广尤甚冲没城邑人多湮溺幸而存者家产荡尽势必聚而为盗请敇行优恤湖广灾沴重大仍冝遣大臣徧杞山川循行郡县振救安戢分遣有司掩帢埋眦诏从之寻诏顺天府亦命有司振济至是年冬廵抚顺天都御史党以平等言顺天永平二府灾重已动太仓银二万两及通仓米二万石振济户部议如所请从之】质实【党以平钧州人】
　　冬十一月故昌国公张鹤龄下狱死
　　【奸人班朔于云□告张延龄兄弟挟左通咒诅逮鹤龄下诏狱太后衣蔽襦席藁为请不得鹤龄瘦死狱中】
　　【戊戌】十七年夏四月振京城内外饥民
　　六月诏议明堂大飨礼下户部侍郎唐胄于狱
　　【初献皇帝庙止举时祀不祀太庙至是前扬州府周知丰坊上言孝莫大于严父严父莫大于配天宜建明堂尊皇考为宗以配上天又天下郡邑宜各立明堂嵗时祝拜君上以尊朝廷勿寄位释宫防体统下礼部议尚书严嵩上言诸儒论礼不一臣惟明堂圜丘皆以事天地今大祀殿在圜丘之北正应古之方位明堂秋飨之礼即此可行不必更进至于值飨之礼传以为万物成形于秋故秋祀明堂以父配之自汉武迨唐宋诸君莫不皆然主亲亲也至于钱公辅司马光孙抃程朱诸贤所论主祖宗之功徳今以功徳则宜配文皇以亲则宜配献皇帝揆以严父之防以皇考而不得配陛下庸有弗寕矣至于称　宗之礼则未有称宗而不附太庙者臣不敢妄奏惟圣明裁择帝以示夏言言不敢议帝曰明堂秋飨宜于奉天殿行之其配享皇考称宗不为过情何在为不宜也复命集议户部侍郎唐胄疏争之曰三代之礼莫备于周孝经曰郊祀后稷以配天宗祀文王于明堂以配上帝又曰严父莫大乎配天则周公其人也説者谓周公有圣人徳制作礼乐而文王适为其父故引以证圣人之孝答曽子之问而已非谓有天下者皆必以父配天然后为孝即周公归政之后未闻成王以严父之故废文王配天之祭而移于武王也及康继成亦未闻以严父之故废文王配天之祭而移于成王也后世祀明堂皆以配天此乃误识孝绖之意而违先王之礼故有问于宋儒朱熹者日周公之后当以文王配耶当以时王之父配耶熹曰祗当以文王为配又问继周者如何熹曰祗以有功之祖配之后来第为严父説所惑耳由此观之明堂之配不専于父明矣皇上嗣统之初廷臣执为人后之说于是力正大伦惟张孚敬席书衍诸臣及何渊有建庙之议陛下嘉答之臣亦云朕奉天法祖岂敢有干太庙今日乃惑于丰坊之説乎臣谓明堂之礼诚不可废惟当奉太宗配于礼为宜若献皇帝得圣人为之子不得称宗议配而専庙之享百世不迁矣疏入上大怒下胄锦衣狱黜为民尚书嵩乃上言考秋飨成物之防严父配天之文皇考侑飨允合周道帝嘉纳之】质实【丰坊字存礼鄞人学士熈之子性狂诞熈既卒家居贫乏思效张桂等以片言取通显待命乆之无所进擢归家悒悒以死人咸恶其畔父云】
　　秋七月开河南云南银矿
　　【命开采云南大理等府河南宜阳等县矿银】质实【宜阳汉县后魏置宜阳郡金复改宜阳县今因之】
　　八月以礼部尚书顾鼎臣兼文渊阁大学士预机务【时李时为首辅夏言次之鼎臣又次之而言倚帝眷専甚鼎臣素柔媚不敢与抗惟充位而已】
　　九月尊献皇帝庙号曰睿宗祔于太庙
　　【先是帝命议称宗祔庙之礼集文武大臣于东阁严嵩与羣臣议沮之帝大不悦着明堂或问难嵩嵩惶恐尽改前说条尽礼乐甚备且言古者父子异昭穆兄弟同世次故殷有四君一世而同庙宋大祖太宗同居昭位前事可据今皇考与孝宗当同一庙奏上羣臣无敢异议至是帝谕礼臣曰文皇帝与髙帝同创大业宜同称祖号献皇帝躬备大徳延及朕躬宜荐宗称乃改太宗庙号为成祖尊献皇帝庙号为睿宗遂附睿宗主祔太庙跻武宗上复配享上帝于元极寳殿至隆庆初礼科给事中王治上言献皇帝虽贵为天子之父实未尝南临天下而今乃与诸宗并列虽亲为武宗之叔父然尝北靣事武宗而今乃设位于武宗之右揆之古典终为未合故先帝于献皇帝祔庙之后世庙之享犹不忘设是先帝之心亦有不自安者臣以为献皇帝祔太庙千万嵗后不免递迁若専祀世庙则亿世不改矣乞下廷臣议至求当以安献皇帝之灵章下所司格不行】质实【王治忻州人】
　　发明【春秋书跻僖公左氏曰逆祀也胡氏传申之曰兄弟之不先君臣礼也二传词异而义同以臣跻君大逆之道也然僖尝君临鲁邦矣若嘉靖以藩封继统而本生考追号称宗祔于太庙跻诸武宗之右则是以藩臣而加于天子之上悖乱不经又岂仅左氏所称逆祀而已乎嵩防明堂问难之威阿防附防以成其谬徒使王治空言于隆庆之初吁亦可慨矣】
　　冬十一月上皇天上帝大号
　　【先是严嵩奏庆云见请受羣臣朝贺又为庆云赋及大礼告成颂上之帝悦命附史馆至是帝以献皇帝既称宗配帝乃躬诣南郊上皇天上帝大号防进册表礼成还诣太庙加上髙皇帝髙皇后尊号是日皇后助行亚献礼文武官命妇陪祀】
　　发明【易传曰帝者天之主宰盖其尊不可以名号求也自宋徽宗政和六年上玉帝徽号説者讥其不经何嘉靖复蹈其辙哉且天即理也人君苟励精出治宪天勤民则精诚上格何假崇饰徽称而嘉靖不务实政惟事虚无此崇号之举徒以供其青词焚拜之为而非敬天之实意也】
　　振武昌灾
　　【戸部言湖广武昌府属灾伤请将京库折银停征而以夲年京库折米银及太和山香钱荆州伷分料银仓库银谷相兼振济从之】
　　十二月章圣皇太后蒋氏崩
　　【諡曰慈孝皇后先是帝营夀陵于太峪山及是太后崩捋奉献皇帝改葬焉命驸马都尉崔元尚书张瓒等为奉迎礼仪使己帝亲诣大峪相视复今议奉大后南诣合莽严嵩等言灵驾北来慈宫南诣共一举耳如初议使帝意终未夬因止元等毋行而令指挥赵俊南往启视幽宫子是亲幸承天之议起】质实【大峪山在昌平州西北】
　　李时卒
　　【自张孚敬谢政后时遂独相性素寛平比居首揆益镇以安静虽无大匡枚而议论恒本忠厚防夏言入辅时不与抗每事推譲言言亦安之帝待时不如孚敬言然颇少责辱恩礼亦始终不替及是卒赠太傅諡文康】
　　【己亥】十八年春二月立子载壡为皇太子封载垕为裕王载圳为景王
　　质实【载壡帝第二子载垕帝第三子即穆宗载圳帝第四子后之藩安陆】
　　振辽东饥
　　【辽东饥戸部请以本鎭采买银一万二千二百余两及旧振余银一万六千三百余两振之报可并诏东辽等卫官赐给衣服各折银有差】
　　起翟銮为兵部尚书行边
　　【先是銮以忧归阕久不召夏言顾鼎臣皆居政府銮与谋召已及是帝将南巡虑塞上有警议遣重臣巡视言等因荐銮充行边使改兵部尚书兼右都御史拊循九边文武将吏咸受节制赍帑金五十万犒边军】
　　以曽子裔孙质粹为世袭五经博士
　　【顾鼎臣言孝宗时曽録顔孟子孙各一人为五经博士以奉祀事惟曽孙之后阙焉疏下礼部议访得质粹授为世袭翰林院五经博士】质实【质粹字好古吉安永丰人曽子六十世孙其逺祖据者曽子十四世孙也当新莽时不受伪命自武城徙庐陵吉阳乡质粹其裔孙也】
　　张孚敬卒
