<!-- { "loadSidebar": true } -->
　　【乙亥】二十八年春正月西平侯沐春讨越州蛮平之【越州蛮阿资恃险屡叛春与都督何福率师营越州城北伏精兵道左以羸卒诿贼贼悉众出伏起大败之阿资亡山谷中春诇知所在树垒断其粮道已出不意捣其巢遂禽阿资斩之得具党越州平】
　　二月赐宋国公冯胜死
　　【胜自金山归不复将大兵二十五年命与傅友徳练军山西帝春秋髙多猜忌胜功最多数以细故失帝意蓝玉诛之月与友徳自山西召还胜甞筑稻塲瘗甔其下以碌碡碾之取其鞺鞳声走马其旁以为乐有樊父者胜兄国用妻家也有所干索于胜胜不予樊父遂告胜家居不法塲下悉瘗兵器帝召胜赐之酒是夕暴卒诸子皆不得嗣】质实【甔小甖也】
　　秋八月命都督杨文等讨龙州奉议诸蛮
　　【龙州土司也洪武初其酋赵帖坚归附诏以为知州许世袭二十一年帖坚死无子从子宗夀当嗣防常茂以罪戍州帖坚妻黄以爱女予茂为小妻擅州事茂病死黄与宗夀相告讦帝以逺人释不问宗夀卒得嗣已而或搆蜚语言茂匿龙州实不死宗夀知状帝怒命宗夀捕茂并谕都督府檄宗夀诣阙宗夀惧迁延不敢出广西守臣奏宗夀抗命且言奉议诸蛮皆梗化乃以文为征南将军指挥使韩观都督佥事宋晟为副发江西湖广诸卫兵讨之复命致仕尚书唐铎往谕宗夀文等师未至铎还奏茂实死宗夀亦伏罪请朝乃罢征龙州令文等移师讨奉议诸蛮平之】质实【奉议州宋置明改卫今仍为州属广西镇安府韩观字彦賔虹县人宋晟字景阳定逺人唐铎鳯阳人】
　　信国公汤和卒
　　【和前有酒过守常州时请事不得醉出怨言曰吾镇此城如据屋脊坐左顾则左右顾则右帝闻而衔之镌其过于铁劵晩年益为恭慎入闻国谕一语不敢外泄当时公侯诸宿将先后丽法稀得免者和独享夀考以功名终卒年七十追封东瓯王諡襄武】
　　九月免山东秋粮
　　【以供给辽东山西北平军需诏蠲其租又免应天等五府秋粮】
　　颁皇明祖训
　　【初帝命儒臣编祖训録其目十有三曰箴戒持守严祭祀谨出入慎国政礼仪法律内令内官职制兵卫营缮供用六年书成帝自为之序命大书揭于右顺门内西南乡下谛覧损益至是更定名曰皇明祖训颁示内外诸司谕曰后世有敢言更制者以奸臣论毋赦】
　　【丙子】二十九年春二月命燕王棣帅师廵边
　　【寜王权言近者骑兵廵塞见有脱辐遗于道上恐有边警帝乃命燕王棣选精骑廵大寜全寜沿河南北踪迹所在掩击之】
　　三月败元兵于察察尔山又追败之于乌梁海图城而还
　　【棣至察察尔山遇元兵大败之禽其将布琳特穆尔等数十人追至乌梁海图城遇哈拉固乂战败之遂旋师】质实【察察尔山方舆纪要云在大寜卫北　察察尔山旧作彻彻儿山布琳特穆尔旧作李林帖木儿图城旧作秃城哈拉固旧作哈剌兀今并改】
　　定孔子庙从祀
　　【帝以行人司副杨砥言去杨雄进董仲舒】质实【杨砥字大用泽州人】
　　秋八月免应天五府田租
　　【诏免应天太平寜国广徳镇冮五府租以酬民劳】
　　杀监察御史王朴
　　【朴性鯾直数与帝辩是非帝怒命戮之及市召还谕曰汝其改乎对曰陛下不以臣为不肖擢官御史奈何摧辱至此使臣无罪安得戮之有罪又安用生之臣今日愿速死耳帝大怒趣命行刑过史舘大呼曰学士刘三吾志之某年月日皇帝杀无罪御史朴也竟戮死】质实【王朴同州人本名权帝为改焉】
　　九月大赉致仕武臣
　　【凡二千五百人悉召入朝大赉之各晋秩一级】
　　【丁丑】三十年春二月白虹亘天贯日
　　三月荧惑入太微八十日
　　刑部请加反逆法不许
　　【刑部署尚书夏恕都察院署左佥都御史司中等奏请加反逆法以汉法反者夷三族宜改大明律依汉法不分异姓同居三族皆坐帝曰古者父子兄弟罪不相及汉用秦法故谋反逆者皆夷三族其法太重明刑定律务在公平加之于人虽死不怨传之后世必不能有所变更恕等固请帝不允但令如律】质实【夏恕洛阳人】
　　夏五月壬子朔日有食之
　　命楚王桢湘王栢帅师讨古州叛蛮
　　【先是古州蛮林寛作乱攻陷龙里守将千户吴得镇抚井孚杀贼数十人战死事闻诏赠得指挥佥事孚正千户以湖广都指挥使齐譲为平将军讨之既而寛犯新化攻平茶千户纪逹突阵手杀数人流矢中臂防之复战贼大惊曰是平茶纪防耶蛮呼官为防乃遁帝命楚王桢帅师湘王栢副之由黔阳辰溪进勦二王不临军而请饷三十万帝屡诘责之以譲逗遛不进命都督杨文充总兵官往代文未至让俘寛以献帝卒诛让命文讨寛余党悉平之时贵州水西土酋居宗必登等亦叛帝命顾成防何福等讨之成击斩数千人以计禽其党卜刺賛射杀阿火者居宗必登覆絶逺遁水西平】质实【龙里元寨明置蛮夷长官司今司属贵州黎平府新化明初置长官司永乐中设府宣徳中府废仍为长官司今司属黎平府平黎明守御所今废故城在黎平府东黔阳宋县明属沅州今属沅州府辰溪隋县明属辰州府今因之吴得全椒人幷孚盱眙人】
　　六月防试礼部下第举人
　　【初制礼闱取士不分南北是春考官学士刘三吾纪善白信蹈榜发宋琮等五十二人皆南士廷试櫂陈防第一诸生上言考官南人私其乡帝怒命侍读张信等覆阅下第卷得六十一人以进不称防或又言三吾信防嘱信等故以陋卷呈帝益怒自阅卷取任伯安等六十一人皆北士廷试擢武城人韩克忠第一信蹈及信等论死三吾以老戍边时谓之南比榜又曰春夏榜云】质实【武城本汉县隋改清河县别置武城于古夏城宋大观中河决移今治西至清河县六十里明属髙唐州今属东昌府宋琮泰和人善易学授检讨语人曰翰苑有厄吾其窜乎既而考官祸作琮亦遣戍复起刑部检校乡人杨士竒軰贵显琮无所攀援宣徳中犹以检讨掌助教事卒官陈防闽县人张信定海人任伯安题名録作伏伯安归徳人】
　　秋八月河决开封
　　【城三面受水诏改作仓库于荥阳髙阜以备不虞冬蔡河徙陈州先是河决由开封北东行至是下流淤又决而之南】质实【蔡河一曰沙河在开封城东南自汴河分流至鹿邑县合颍水其在陈州东曰百尺沟是年大河南决拥蔡水入陈州而蔡河之流渐絶】
　　沔县吏髙福兴作乱命征西将军耿炳文讨诛之【先是正月福兴及县民田九成僧李普治谋为乱教谕王朴知之言于汉中卫卫发兵捕普治之次阳平闗之土门贼大集逆战官军败贼遂入畧阳杀知县吕昌焚徽州杀学正顔叙彬陜蜀畨民皆响应炳文时练兵陕西帝命移兵讨之防文驻文县遣将分道追勦至是福兴就禽并获其党悉诛之宥胁从者为军凡四千余人】质实【阳平阖在寕州东北九十里】
　　九月平缅蛮刀斡孟遂其宣慰使思伦发诏沐春讨之【平缅俗不好佛防有僧自云南至思伦发尊信之又有金齿戍卒逃入其境思伦发喜其技能俾系金带与僧俱位部长上部长刀干孟怒遂叛攻腾冲思伦发走云南沐春送至京师帝悯之命春与何福等讨干孟遣思伦发还谕春先以兵送之金齿檄干孟来迎不应明年遣何福等将兵五千逾髙良公山直南甸大破之斩其酋刀名孟囬军击景罕寨贼凭髙坚守官兵粮且尽福告急春帅五百骑救之乘夜渡潞江破之乘胜击破崆峒寨干孟乞降帝不许】质实【腾冲唐白蛮所居号腾冲府元改腾越府明洪武末改腾冲守御千户所嘉靖二年改腾越州属永昌府今因之髙良公山亦曰髙黎共山一名昆仑冈在腾越州东北一百二十里防氏僣封西岳南甸元路明改府又改州正綂时为宣抚司今属永昌府景罕寨在永昌府潞江安抚司西南路江在潞江安抚司东北五十里亦曰怒江以波涛汹涌故名源出吐蕃南流又东经永昌府界下流至缅甸入南海防氏僣封四渎之一崆峒寨方舆纪要云在潞江安抚司境】
　　【戊寅】三十一年春二月倭冦山东浙江
　　【倭冦山东寜海州百户何福战死杀镇抚卢智寜海卫指挥陶铎击败之浙江都指挥言倭贼二千余入冦海澳寨楚门千户王斌镇抚袁润等皆战死诏发兵出海追捕】质实【寜海州金天防中刘豫置寜海军大定中升州明属登州府今因之寜海卫在州西海岙镇在寜海县南一百里旧作铁塲于此楚门台州府太平县西南有灵山与玉环山相接其峡如门名楚门港海舶由此出入楚门千户所明置在太平县西南六十里何福与前军都督同姓名】
　　夏五月帝不豫
　　【临朝决事如平时】
　　命都督杨文从燕王棣武定侯郭英从辽王植备边开平俱听燕王节制
　　【勅杨文总北平都司行都司并燕谷寜三府防卫随燕王郭英总辽东都司并辽府防卫随辽王驻开平防边俱听燕王节制】
　　发明【考明太祖实録是年四月乙酉勅燕王防秋五月甲寅帝不豫戊午勅杨文郭英乙亥再勅燕王节制诸军又云遣中使持符召燕王还京至淮安用事者矫诏却还成祖实録云太祖不豫遣中官召上已至淮安太孙与齐泰等谋诈令人赍勅符令上归国云云所谓勅符即此勅也按太祖实録重修于永乐中凡所云帝欲立燕王者已不可尽信而成祖实録则于建水之间更多诬辞不足为信史也洪武二十八年秦王樉卒是年三月晋王防卒燕虽势居宠偪然节制之命岂足以为易储之据哉】
　　闰五月帝崩
　　【乙酉帝崩于西宫年七十有一遗诏皇太孙允炆仁明孝友天下归心冝登大位诸王临国中毋至京师天下臣民临三日皆释服无妨嫁娶】质实【按明太祖实録闰五月丙子朔乙酉十日也】
　　太孙允炆即位
　　【以明年为建文元年】
　　诏行三年丧
　　【羣臣请以日易月帝曰朕非效古人亮隂不言也朝则麻冕裳退则齐衰杖经食则饘粥郊社宗庙如常礼遂命定仪以进】
　　孝陵
　　【辛夘孝陵距崩七日遵遗诏也諡曰开天行道肇祀立极大圣至神仁文义武俊徳成功髙皇帝庙号太祖时诸王尚未闻丧遂投遗诏止毋防】
　　【明史赞曰太祖以聪明神武之资抱济世安民之志乘时应运豪杰景从戡乱摧强十五载而成帝业崛起布衣奄莫海宇西汉以后所木有也惩元政废弛治尚严峻而能礼致者儒考礼定乐昭揭经义尊崇正学加恩胜国澄清吏治修人纪崇风教正后宫名义内冶肃清禁宦竖不得干政五府六部官职相维置卫屯田兵食俱足武定祸乱文致太平太祖实身兼之至于雅尚志节听蔡子英北归晚歳忧民益切甞以一歳间攴河暨塘堰数万以利农桑备旱潦用此子孙承业二百余年士重名义闾阎充实至今苖裔防泽尚如东楼白马世承先祀有以哉】
　　诏文臣五品以上及州县正官各举所知
　　【非其人者坐之】
　　六月省并州县汰冗员
　　质实【建文初所汰冗员见于革除编年者有革都察院司狱四员革天下隂阳医学革建昌府盱江递运所南城县蓝田廵检司又革鳯阳开封懐庆平阳等肝属递运所凡数十处省左右布政司一员革五军都督府断事官革夔州府大昌县省卫辉府胙城县训导二员省永州府江华县县丞主薄各一员革各府照磨所检校司狱省广州府连山县以其地入连州等甚详宪章録载有革略阳县革南丹卫附庆逺省兴济县入青县省翁源县入英徳省保昌县省忻城县入东兰省沔县入褒城省两当县入徽州省防城县】
