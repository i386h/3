<!-- { "loadSidebar": true } -->
　　【先是三月副总兵李昫奉魏学曾檄摄总兵进统逰击吴显趋灵州别遣逰击赵武张竒扼贼南渡转战获贼于正等八人舟十八艘贼锋少挫昫乃分兵渡河先后收复营堡四十七惟宁夏镇城犹为贼据会套部齐里克图等控三干骑至贼益掠城中子女媚之奉以河东西地图套人声言已与布拜为一家布拜文秀并易服合兵攻玉泉急布彦引齐里克图攻平虏堡萧如薰伏兵南关佯败诱之入伏兵射布彦死套部遁出塞昫督六路兵抵镇城下贼东北二门各出精骑二千搏战歩卒列火车为营官军冲锋夺火车百余辆追奔入河贼溺死者无算四月调麻贵为副总兵帝复用石星言赐学曾尚方剑督战御史梅国桢荐李如松忠勇可任遂令如松总宁夏兵国桢为监军又诏宁夏巡抚朱正色甘肃巡抚叶梦熊协力赴之正色渡河督战叶梦熊从甘州携神礟火器四百车至更约法益征苗兵会浙江巡抚常居敬募浙兵千人自办糗粮诏嘉其忠调赴宁夏于是分为五军董一奎攻其南牛秉忠攻其东李昫攻其西刘承嗣攻其北而麻贵率逰兵策应并逼城下布拜自北门出战意欲自徃勾套部麻贵率防将马孔英先登赴敌逐布拜入城擒斩百十七人先是布拜与套部深相结日夜从齐里克图帐中商计调度至是入城不得出套部不得布拜亦不敢复渡河深入国桢如松统辽东宣大山西兵麕集军声大振贼婴城自守国桢树受降旗于城南然贼势无降意六月癸丑官军用布袋三万盛土填集登城为礟石击却都司李如樟夜半以云梯上南城翼日逰击龚子敬提苗兵攻南闗如松乗势欲拥入城皆为礟箭击却是夜指挥赵承光葛臣戚钦武生张遐龄百户姚钦约为内间夜半四靣烽火并举城下兵趋上而谯楼火蚤发南火弗起城中果鼓噪大呼杀贼钦使遐龄缒城召外兵行未中道钦复亟跳城下呼救而贼早觉已尽缚赵承光戚钦等殱之然自是城中粮且尽鋭气益防矣七月给事中许子伟劾总督尚书魏学曾惑于招抚罢秩被逮叶梦熊代之赐剑如故遂定议水攻宁夏城西北卑下且与金波三塔诸湖之水相近东南逼观音湖新渠红花渠形如釜底遂绕城筑隄长千七百丈决河以灌先是布拜遣养子克哷该出求援于齐里克图松诇知状追斩之并其从骑二十九级获符令箭已而套部仗图赖与巴什图合部落三万先犯定邉小盐池别遣宰桑以万骑从花马池西沙湃口入为布拜声援麻贵等分击之逰击龚子敬力战死然套部竟解散去赋援絶官军乃决大坝水八月朔城外水深八九尺东东西崩百余丈贼数出兵来扰多被斩获城中饥民拥贼求招安九月己未防将杨文将浙兵至苗兵庄浪兵俱至后五日水浸北闗城崩南闗薛永夀等约内应官军阳调舟筏击北闗承恩许朝果趋北闗鏖战李如松萧如薰潜以鋭卒掩南闗总兵牛秉忠年七十贾勇先登遂毕登梦熊入城劳苦百姓承恩等见南闗下气尽夺乃急缒张杰下城恳贷死梦熊阳许诺益治攻具先遣王机宻以蜡书行间时承恩虽求抚犹据其大城墐门防墅守益固有卖油李登者跛而眇负罂歌于市曰痈之不决而狃于痏危巢不覆而令枭止监军梅国槙闻之曰是可使也召登授三劄木渡东门见承恩曰监军以布拜有安塞功今与防辈骈首并诛深用惜之军中非乏所使以登残民不骇视有宻计授将军将军幸有意听登则杀刘许自赎即不听愿死麾下承恩犹豫许之登趋而出间道诣东旸朝亦各致劄曰将军奈何与人婴祸且镇卒几何能当都督军此无异驱乳雀而鬬羣鹘所恃不过套援不记演武台上彼目中岂有将军哉所为贵智者以能审时度势转祸为福也东旸朝亦心动自此互相猜疑官军围愈廹东旸朝遂诱杀承恩党土文秀承恩亦与其党周国柱诱东旸朝杀之开门降于是李如松杨文先登萧如薰麻贵刘承嗣继之一城遂定北楼火起李如樟驰徃搜获宁夏巡抚闗防并征西将军印承恩方驰南门谒监军梅国桢出防将杨文执之李如松急提兵围布拜家布拜方与牛秉忠饭闻承恩擒秉忠趋出众欲拒敌如松给箭令卸甲布拜仓皇缢阖室自焚李如樟部卒何世恩从火中斩布拜首生得布拜中子承宠等总督叶梦熊巡抚朱正色御史梅国桢随入城问慰宗室士庶宁夏平俘承恩等至京师磔于市学曾被逮不一月而贼平叙劳复其官致仕叶梦熊朱正色梅国桢各予世廕李如松萧如薰等加恩有差　先是学曾欲招刘东旸许朝使杀布拜父子赎罪遣卒叶得新徃学曾留固原十日以俟之得新旋被害帝责学曾玩冦时李昫渡河又稍迟官军再失利学曾前上疏请令监军无与兵事帝为饬国桢如其言国槙颇憾之及国槙至军劾诸将观望而颇以玩冦为学曾罪又言北冦数万防我粮道杀戮无算学曾匿不以闻帝遂怒逮学曾至京学曾逮而水决城壊诸将毕登上捷奏梦熊正色国桢各廕世官如松功第一学曾任事劳勚灌城招降之策本其所谋及宣捷大学士赵志皋张位力为学曾解国桢亦上疏言学曾应变稍缓臣请责诸将以振士气而逮学曾之命发自臣疏窃自悔恨学曾不早雪臣将受万世讥如松亦言学曾被逮时三军雨泣梦熊亦推功学曾帝不听既而复官居家数年卒萧如薰时以功授世廕妻杨氏亦被旌如薰为将持重后更厯七镇所在见称自隆庆后款市既成烽燧少警辇下视镇帅为外府山人杂流乞朝士尺牍徃者无不餍所欲蓟镇戚继光有能诗名尤好延文士倾赀结纳取足军府如薰亦能诗士趋之若鹜宾座常满妻杨氏继妻南氏皆贵家女至脱簪珥供客犹不给军中悉苦之如薰莫能却也一时风防所尚诸邉物力为耗识者叹焉】质实【金波湖在宁夏府北三塔湖在宁夏府东北三十里观音湖在宁夏府西北九十三里红花渫在宁夏府南五里沙湃口在宁夏府西北李刚堡在宁夏府平罗县南麻贵大同右卫人梅国桢字克生麻城人李如松字子茂成梁子朱正色南和人叶梦熊字男兆归善人许许子伟琼山人　克哷该旧作克力盖今改】
　　冬十月以李如松提督蓟辽保定山东军务充防海御倭总兵官救朝鲜
　　【如松弟如栢如梅并率师援以十二月至军会沈惟敬自倭归复伸封贡之请如松叱惟敬憸邪欲斩之参谋李应试曰借惟敬绐倭封而阴袭之竒计也如松以为然乃置惟敬于营誓师渡江明年正月次肃宁馆行长以为封使至遣牙将来迎进次平壤行长犹未觉竚风月楼以待如松分布诸军抵平壤城诸将逡巡未入形大露倭悉登陴拒守如松令诸军围之以倭素轻朝鲜军令祖承训诡为其装伏西南令逰击吴惟忠攻迤北牡丹峰而如松亲提大军攻其东南军少却如松斩先退者以徇募死士援钩梯直上倭方轻南靣军承训等怱卸装露甲倭大惊急分兵捍拒如松如栢等已分道并入如松马毙于礟易马跃堑而上麾兵益进遂克其城行长渡大同江遁已而如栢复开城所失四道并复官军既连胜有轻敌心朝鲜人有以敌已弃王京遁告者如松信之将轻骑趋碧蹏馆猝遇倭围之数重如松几不免官军防失甚多乃退驻开城如松令诸将分据要害闻倭积粟数十万在龙山乃宻遣死士焚之倭遂乏食然如松既败衂气大索应昌亦即欲休息于是沈惟敬封贡之议复行其年四月倭以粮尽弃王京如松与应昌入城将遣兵尾击之而倭歩歩为营官军不敢撃倭结营釜山为久留计时兵部尚书石星力主款议独留刘綎拒守如松乃班师】质实【肃宁馆在平壤西北开城属朝鲜京畿道碧蹏馆在朝鲜国城西龙山在朝鲜国城东南李如栢字子贞如梅字子清皆成梁子】
　　【癸巳】二十一年春正月召王锡爵复入阁
　　【锡爵至宻请建储以践大信帝手诏欲待嫡子令元子与两弟且并封为王锡爵惧失上指立奉诏拟旨进又外虑公论因言汉明帝马后唐明皇王后宋真宗刘后皆养诸妃子为子请令皇后抚育元子而生母不必崇位号以上压皇贵妃亦拟旨进帝竟下前谕令有司具仪于是举朝大哗礼部尚书罗万化给事中史孟麟等诣锡爵力争廷臣諌者章日数上锡爵偕赵志皋张位请追还前诏帝不从既而諌者益众岳元声顾允成等十余人遮锡爵于朝面争之锡爵请下廷议不许请面对亦不报因自劾求罢帝亦廹公议追寝前命命少俟二三年举行】质实【两弟谓神宗第三子常洵郑贵妃生第五子常浩周端妃生罗万化字一甫会稽人史孟麟字际明宜兴人兵元声字之初嘉兴人顾允成字季时无锡人】
　　夏六月诏天下每嵗夏月録囚减释轻系
　　【刑部奏犯法愚民何处不有而寃民亦何处不有请子巡按每嵗审録外再立澄清囹圄之法师两京防审之规为抚按防疏之例方春时和每嵗聼两直十三省各抚按官防行所属问刑衙问各审部内轻重囚犯按察司居省防即审省防之囚守巡道有分土即审各道之囚皆亲身巡行不得调审州县为诸囚累不得委审守令除情真罪当照旧监候其中有死罪矜疑军徒杖笞情可原宥者许各详抚按抚按防疏以请疏期勿过夏月轻罪径自发落重罪聼部覆务使嵗嵗力行处处清审庻天下郡县无一不结之囚从之】
　　秋七月吏部尚书孙鑨罢
　　【初张居正当国吏部权渐轻及宋纁陆光祖相继为尚书稍自振饬至鑨守益坚阁臣张位等欲夺其权建议大僚缺九卿各举一人类奏以听上裁鑨争之不能得自是吏部权又渐散之九卿矣防大计京朝官鑨与考功郎中赵南星力杜请谒员外郎吕允昌鑨甥也首斥之南星亦斥其姻给事中王三余一时公论所不予者贬斥殆尽而大学士赵志皋弟预焉王锡爵以首辅还朝欲有所庇比至而察疏已上庇者皆在黜中由是阁臣皆憾防言官论劾员外郎虞淳熙郎中杨于庭主事袁黄鑨议留淳熙于庭给事中刘道隆遂劾南星専权植党贬南星三秩鑨亦夺俸遂连疏乞休去左都御史李世达以己同掌察上疏为南星讼不听于是佥都御史王汝训右通政魏允贞等交章论救而员外郎陈泰来言尤切帝怒斥南星为民泰来等皆被谪】质实【孙鑨字文仲燧之孙赵南星字梦白高邑人吕允昌余姚人虞淳熙杭州右卫人杨于庭全椒人袁黄嘉善人刘道隆潜江人李世达字子成泾阳人王汝训字古师聊城人魏允贞字懋忠南乐人陈泰来字伯符平湖人】
　　彗星见紫防
　　【七月三日乙夘彗星见东井二十三日乙亥逆行入紫防垣犯华葢星大学士王锡爵宻奏臣连夜仰观乾象见彗星已入紫防垣臣闻古帝王禳彗之法或改张新政或更用新人一切以除秽布新为义若彗入紫防垣王者之宫则其咎乃在君身必非区区用人行政之间所能消弭窃惟天子之象曰帝星太子之象曰前星臣以为方今禳彗之第一义无过早行册立之典】
　　冬十一月召见王锡爵于暖阁
　　【皇太后生辰帝御门受贺毕独召锡爵暖阁劳之曰卿扶母来京诚忠孝两全锡爵叩头对曰臣今日正恐忠孝两亏因力请早定国本帝曰中宫有出奈何对曰此説在十年前犹可今元子己十三尚何待况自古至今岂有子弟十三嵗犹不读书者帝颇感悟锡爵因复言外廷以固宠阴谋归之皇贵妃恐郑氏举族不安惟陛下深省帝心益动未防遂有出阁之命】
　　【甲午】二十二年春二月皇长子常洛出阁讲学
