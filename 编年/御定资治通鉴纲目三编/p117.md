<!-- { "loadSidebar": true } -->
　　【先是谙达遣使欵大同诏却之谙达与济农遂分道入犯及是复遣使求贡大同巡抚龙大有诱之诡言用计擒获诏磔于市敌怒入掠朔州抵广武由太原南下欲犯平阳泽潞山西抚按官请发京兵赴援帝以京兵未可轻动下部议部言既下平阳则省城固已解严各路阻隔官兵亦随至矣请将见在主客官兵摘发二枝専守省城以固根本至于贼入平阳盖有三路中由灵石冷泉口趋霍州以入东由介休趋沁州经岳阳浮山以入西由石州趋隰吉石栖等处以入计灵石天险势难突至其中郭家沟韩信岭四三百里险甚分兵伺之虏可图也或由泽潞冲突太行越入懐庆北去临凊真定仅数百里宜令诸路守臣伏兵堵截使虏不得过太行乃为与虞盖潞安黎城等处与河南武安接境一下武安则地旷难守河南山东北直一帝俱为可虑也或知有备不至又捋由隰州入石州趋偏头寕武亦宜备之诸赏格宜各榜谕以防人心防廷绥廵抚都御史万潮奏奏顷得降者言虏谋不独冦山西直欲趋卢沟桥以窥京师兵部言都城备豫久矣倘卢沟桥有警不得不调援宣蓟帝命宣蓟兵马除复援别镇外余即整搠以待兵部言虏见在山西势甚猖獗各镇守营官军因无总督大臣调度未免各分彼此不肯戮力往年辽东两广河套有变俱用总督専征戎事有赖近虽奉防裁革但今日边事方殷事权不一乞勅吏部防同府部九卿科道推举在廷大臣忠诚有将畧者复令为緫督则节制归一而虏患可无虞矣帝乃命翟鸳复任巡抚已而敌冦潞安大掠沁汾襄坦长子祈县等处参将张世忠等战死敌遂从忻崞而北出雁门故道而去未几济农死其子朗台吉等散处河西势分谙达独盛嵗数扰边】质实【广武秦雁门郡明为代州属太原府今代州为直州灵石汉介休县地隋开皇中置灵石县明属霍州今因之泠泉镇名在县北四十里有泉北流入汾霍州春秋时霍国隋置霍山郡今置霍州明初以州治霍邑县省入属平阳府今为直州沁州秦汉皆上党郡地唐为沁州明为直州岳阳汉彘县隋为岳阳县明属平阳府浮山唐置县明属平阳府石州战国时赵离石邑后周改为石州明洪武中以州治离石县省入仍曰石州属太原府万厯二十三年改为永寜州属汾州府今并因之隰州古蒲城隋置隰州明属平阳府今直吉州自古屈邑宋元祐初置吉乡军金改吉州明属平阳府石使汉西河郡地名隋置石楼县明属汾州府今并因之郭家沟在灵石县南二十五里而山髙峙中界深沟霍州志灵石与霍隔百里中有闗曰天险即此韩信岭亦名髙壁岭在灵石县东南二十五里此与雀防谷接最为险固黎城古黎侯国隋置黎城县明属潞安府武安汉县明属彰徳府今并因之宁汉楼烦县地唐末置寜武军后废明景泰元年置寜武闗孝宗十六年置寜府　本朝雍正三年年升县为寜武府治襄垣奉县明属潞安府长子古长子邑汉置县明属潞安府祁县春秋时晋大夫祁奚邑汉置祁县明属太原府今并因之龙大有茶陵州人翟鹏字志南抚寜卫人　郎台吉旧作狼台吉今改】
　　秋七月己酉朔日有食之
　　夏言罢八月以礼部尚书严嵩兼武英殿大学士预机务
　　【言与嵩同乡科第后于嵩称晚进以议礼骤贵嵩谨事务言不为下及言入阁援嵩白代以门客畜之嵩恨甚常置酒邀言躬诸其第言辞不见嵩布席展所具啓跽读言谓嵩实下已不疑也言既失帝意懽斥呼嵩与谋嵩已潜造陶仲文第谋齮言代其位言知甚愠嘱所善者劫嵩时帝己心爱嵩攻益力帝怜之不听也两人遂大隙嵩因燕见蝢首两泣愬言见凌状帝息使陈言罪嵩因振暴其短帝大怒手勅礼部歴数言罪且曰郭勋已下狱犹千罗百织言官为朝廷耳目专听言主使朕不早朝言亦不入阁军国重事取裁私家王言要秘视为戏玩言官不一言徒欺谤君上致神怒雨甚伤禾言大惧请罪居十余日乞骸骨语极哀疏留八日防七月朔日食既下手诏曰食过分正坐下慢上之咎其落言职开往先是言再罢宰相帝虽优礼然恩眷已不及初帝在西苑齐居许入直诸贵人得乘马言独用小腰与以乘帝恠之禾言会帝以奉道不御翼善冠而御香业冠命尚方仿之制沈水香为五冠以赐言及嵩等言以非人臣法服不奉诏帝怒甚嵩于召对曰故冠香叶而笼轻纱子外令上见之帝盖内亲嵩而欲去言嵩因倾之言既去醮祀青词非嵩无当帝意者遂代言入阁嵩时年六十有余不异少壮朝夕直西苑板房未尝一归洗沐帝谓其勤益信之嵩无他才畧惟一意媚上窃权罔利帝英察自信果刑戮颇防己短嵩以故得因事激帝怒戕害人以成其私诛斥者不可胜计云】质实【陶仲文方士初名典真黄冈人明史舆服志皇帝常服冠以乌纱冐之折角向上名翼善冠】
　　九月作雷坛锢工部员外郎刘魁于狱
　　【帝用陶仲文言建雷坛于太液池西所司希帝意务宏侈程工峻急魁欲谏度必得重祸先命家人鬻棺以侍遂上章顷营大享殿大髙元殿诸工尚未告峻内帑所积几何嵗入几何一投之费动至亿万土木衣文绣匠作班朱紫道流所居拟于宫禁国用已耗民力已竭而复为不经之事非所以示天下此后世帝震怒杖于廷锢之诏狱】质实【刘魁字焕吾泰和人】
　　冬十月宫婢杨金英等谋逆伏诛杀端妃曹氏
　　【帝宿端妃曹氏宫宫婢杨金英等伺帝熟寝以组缢帝项误为死结得不絶有张金莲者知事不就走告皇后后驰至解组帝得苏后命内监张佐等捕宫人杂治言王寜嫔寔首谋又言端妃亦与知时帝病悖不能言后传防收端妃寕嫔及金英等同谋者不分首从悉于于市仍剉尸枭示并收斩其族属十人余给付功臣家为奴时诸婢为谋已乆帝几危中外震惶次日午始知帝无恙羣心乃定乆之帝始知端妃寃】
　　【癸卯】二十二年春正月丙午朔日有食之
　　夏四月福建福州兴化泉州漳州四府地震
　　六月议冗员
　　【吏部以奉诏裁革冗员奏言各衙门官原系额设及随事添设各有职掌者俱应存留其添设官独户工二部钦天监太医院为多但今疆陲多事庙工甫兴戸工二部难裁韦钦天监太医院当咨行礼部考选去留南京并在外应裁官员行南京吏部及各省抚按官防议具奏诏从之仍令查各衙门添注官现在员数以闻已而吏部查戸工二部太常太仆鸿胪寺尚实寺中书科顺天府上林苑监制诰勅房文华殿武英殿办事各添注官员具名数疏以进帝曰各官既有添注每遇实缺仍乃不行填补却往往别推以致冗食者多自今内外官遇有实缺即以添注者补之违者即时纠举】
　　秋九月逮巡按山东御史叶经杖杀之
　　【严嵩与经有宿憾及是经按山东监乡试试录上嵩指发防语为诽谤激帝怒下礼部参论尚书张壁等阿防请逮考试官周锽等调布政使陈儒及经等并治嵩宻言试事尽由御史帝乃降防斥文中语为狂悸经杖八十为民创重卒镇儒等谪官嵩借事杀异己者自经始也先是嵩相甫逾月御史谢瑜即劾之比之四凶请急诛斥帝虽谯譲瑜然未深罪嵩亦以得政未敢显为挤陷故瑜得居职如故及经杖死嵩益肆志报复其后以大计嵩嘱主者黜瑜遂除名于是给事中王勰沈良材陈璮御史俞时陈祐及山西巡抚童汉臣福建廵按何维栢等相继得罪皆并瑜劾嵩者也】质实【叶经字叔明上虞人由常州推官擢为御又嵩官礼部时以秦晋二藩宗人袭封事受重贿经指其事劾嵩嵩惧甚力弥得免故恨经报复为隆庆初赠经光禄少卿张璧字崇象石首人陈儒昆山人谢瑜字如卿上虞人王勰字韬孟金坛人沈良材泰州人陈余姚人喻时光山人陈绍上虞人童汉臣钱塘人何维柏字乔仲南海人】发明【初经以秦晋二蒲贿事劾嵩嵩疏辨遂付袭爵事于廷议而置嵩不问朝廷固已失刑矣越二年嵩遂得抉宿憾害经其为报复情迹显然乃嘉靖不知致嵩由此得以尽锄其异己之人残毒忠良实由经始姤之初六曰羸豕孚蹢躅程传谓羸弱之豕其中心在乎蹢躅虽隂防在下而有渐盛害阳之象焉嵩之杀经殆将尝试其蹢躅之技乎】
　　冬十月朶顔入冦
　　【攻围慕田峪杀守备陈舜副总兵王继祖等往援乃退】质实【慕田峪在昌平州北有阙口】
　　十一月以严寒赈贫民
　　【御史何賛言京师苦寒小民冻馁枕藉乞多方赈救并行江北诸郡加恵以广徳意帝曰今嵗严寒困穷可悯亟行一体振之】质实【何賛黄严人】




　　御定资治通鉴纲目三编卷二十二
<史部,编年类,御定资治通鉴纲目三编>
　　钦定四库全书
　　御定资治通鉴纲目三编卷二十三
　　【起甲辰明世宗嘉靖二十三年尽壬子明世宗嘉靖三十二年】凡九年
　　【甲辰】二十三年秋七月谙达犯大同总兵官周尚文败之【是春谙达犯黄崖口又犯大氷谷龙门所及是犯大同总兵官周尚文战于黒山败之】质实【黄崖山在抚宁县东北五十里大水谷闗在怀柔县东北三州里有城龙门守御千户所本元云州之东庄地明宣徳六年筑城建所于此黒山在乎罗县北三百里贺兰山之尾也】
　　八月翟銮罢
　　【严嵩入阁銮以资地居其上嵩恶之防銮子汝俭汝孝与其师崔竒勋所亲焦清同举进士嵩遂属给事中王交等劾其有帝怒下吏部都察院銮疏辨帝益怒曰銮被劾待勘敢先凟扰耶二子纵有才何至与其师并进勒銮父子竒勋清及分考官等皆为民】质实【王交慈谿人】
　　振江南灾
　　【户部言江南灾甚请以应天等十一府州今年各项续收事例银两与本处赃罚解边余银俱籴谷备振并议应天巡抚丁汝夔所条振荒事宜皆报可时户部又议言天下灾伤过半而太仓积贮粮米有余请将今年粮米四百万石征本色七分折色三分以苏民困其被灾之地行令抚按官动支赎罪银给振从之诏户部预发明年年例银六万两于大同镇以嵗灾支用不给故也】质实【丁汝夔所条振荒事宜一应天诸府灾民饥甚请今有司委官于邻省平粜所过毋得阻遏钞闗免纳钞及南京三十六仓见贮厫米量籴五万石以济灾民且免耗浥米价仍照前例买补一被灾州县境内富民愿出谷百石备振者请给与义官冠服百五十石者隂阳医官二百石者正九品三百石者正八品四百石者正七品俱散官免本身杂差出谷千五百石银五百两以上者除给冠服仍建坊表其门一各府州县起运先年南京户部未完钱粮折银钱解毎米一石除折银五钱外其多余之银籴谷振贷及量补灾免粮石】
　　九月以吏部尚书许赞兼文渊阁大学士礼部尚书张璧兼东阁大学士并预机务
　　【时大权一归严嵩赞璧不得预票拟赞常叹曰何夺我吏部使我旁睨人因屡乞休】
　　振湖广灾
　　【时湖广旱甚户部请留云南借用支剩等项银共九万七千八百余两与预备仓谷相兼备振如不足则量准兑军粮米十万石拟照兑支运事例折银诏从之】
　　冬十月谙达入侵
