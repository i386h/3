<!-- { "loadSidebar": true } -->
　　【通等至京文武诸臣廷鞫俱论死下狱籍其家时议以通弃地擅和骐恣虐激变罪尤重然帝皆不诛长系待决而已顾兴租先被逮亦下狱廷臣劾沭晟徐亨谭忠等逗遛不进违命丧师罪帝不问初交阯右布政戚逊以贪滛黜命谦往代通弃交阯谦非其罪亦论死】
　　发明【王通等与贼议和擅弃交阯山寿庇防叛防马骐激变一方皆罪之尤者当时惟长系不诛沐晟及徐亨谭志等总兵助勦其始不救柳升防又不进援引兵退回致贼势猖獗亦复置之不问盖宣宗早定弃珠崖之见故遂不行子玉之诛耳而史独谓弋谦论死非罪谦官布政守土是其専责乃竟聴其议和弃地无一言救正视彼通智骐寿辈或可量从末减然又乌得云无罪哉】
　　五月复遣罗汝敬等谕黎利立陈氏后
　　【李琦还自交阯利遣使奉表谢恩诡言暠于正月物故陈氏子孙絶国人推利守其国谨俟朝命帝亦知其诈不欲遽封复遣汝敬等谕利及其下令访陈氏后并尽还官吏人民及其眷属】
　　赠恤交阯死事诸臣
　　【先是交阯布政使弋谦以都指挥同知李任等死节事闻帝恻然曰大丈夫为国固当杀身成仁舎生取义任等可谓无愧矣至是赠李任为都督同知燕山前卫指挥使顾福昌江卫指挥使刘顺广西桂林中卫指挥使徐骐俱为都指挥同知交阯前卫指挥佥事周安为指挥同知南宁卫正千戸蔡颙为指挥佥事燕山左卫副千戸桂胜为正千戸谅江府知府刘子辅谅山府知府易先俱为左布政司防政政平州知州何忠为府同知内官冯智为内官监太监召任等子孙承袭惟指挥陈麟尝与朱广开门纳贼死不掩过思不及】质实【何忠字廷臣江陵人与桂胜俱被拘骂不屈并忠子皆受害易先湘隂人自缢死周安守又安陷贼与陈麟夺贼刀杀数人皆自刎死所部九千余人悉被杀】
　　免北京被灾夏税
　　【真定顺徳广平所属州县奏自去年十月至今年夏不雨麦无收帝命免徴夏税】
　　免汝南王有防新安王有熺为庶人
　　【初汝南王有防新安王有熺祥符王有爝皆周王有炖弟有防数许有炖帝既书谕之有防又与有熺诈为有爝与赵王高燧书内外皆有祥符王印识系箭上置彰徳城外词甚悖都指挥王友得书以闻帝逮友讯无迹召有爝至曰必有防所为讯之具服有防少与高煦善建文中尝诬定王反成祖即位后定王请诛之成祖不忍徙之大理定王老始归有熺喜食人肝脑薄暮伺人于门掠而杀之其邸前日未晡行迹为断至是并免为庶人】质实【有炖有防有熺有爝皆周定王橚子】
　　蔡福等六人伏诛
　　【福为都督与都指挥朱广薛聚于瓒指挥鲁贵千戸李忠守乂安为贼所围福不与战而率广等降贼且教贼造攻具以攻东关时有官军九千余人欲焚贼营福告贼贼尽杀九千余人遂攻昌江等城福厯说各城人出降至昌江清化为李任罗通骂而去黎利送福等归京师鞫之伏罪命皆弃市籍其家】
　　六月免陕西被灾夏税
　　【自正月至五月不雨命勘实除税是月又振山西饥】
　　秋七月以顾佐为右都御史
　　【帝召杨士竒杨荣谕曰祖宗时朝臣谨饬年来贪浊成风何也士竒曰永乐末已有之今为甚耳荣曰永乐末无逾方宾帝问今日谁最甚者荣对曰刘观问谁可代者士竒荣荐通政使顾佐右都御史为京尹政清弊革帝乃出观巡视河道擢佐右都御史赐敕奬勉命察诸御史不称职者黜之佐视事即奏御史不法及老疾者三十二人朝纲肃然于是御史交章劾观并其子辐诸赃汚不法事遂逮观父子下狱将置重典特贷其死乃谪辐戌辽东而命观偕往佐性严毅毎旦趋朝小憇外庐立双藤戸侧百僚过者皆旋折避之入内直庐独处小夹室非议政不与诸司羣坐人称为顾独坐云都察院吏讦佐受金私遣隷归帝宻示士竒曰尔不尝举佐廉乎对曰有之朝官俸薄仆马薪刍资之隷不得不遣半归使出资免役官得资费隷得归耕永乐以来朝臣皆然即臣亦然帝叹曰朝臣贪乃如此因怒诉者曰朕方用佐小人輙敢诬之必下法司治士竒对曰细事不足干上怒帝乃以吏状付佐曰汝自冶之佐召吏吏恐甚佐曰上命我治汝汝改行吾当贷汝帝闻谓佐得大体益喜】质实【顾佐字礼卿太康人】
　　八月皇子祁钰生
　　【宣宗次子贤妃吴氏生】
　　罢北京行后军都督府及行部
　　【初仁宗将还都南京设行后军都督府及行部凡五府六部文移申达必经行府行部多重复稽误至是帝命公候伯尚书都御史翰林学士议于是张辅蹇义等言北京既有府部行府行部宜罢从之其诸司行在字至正统六年始去】
　　帝自将巡邉败乌梁海济勒黙特之众于寛河
　　【帝次石门驿闻乌梁海济勒黙特万余人已入塞乃留大军于遵化而自率精骑三千人人二骑持十日粮出喜峰口遇敌于寛河帝亲射其前峰殪三人分鐡骑为两翼夹击之飞矢如雨神机礟并发乌梁海人马死者过半帝亲率百余骑追奔其众望见黄龙旂悉下马罗拜请降遂生缚之斩其骁渠命诸将搜山谷获军器马驼不可胜计】质实【寛河在今喀尔沁左翼南源出寛山东流防额类河入　盛京宁逺州东石门驿在遵化州西有镇】
　　九月帝还京师
　　【帝亲制诗歌劳将士至京师谒告于庙】
　　冬十月命中官郭敬镇守大同
　　【武安侯郑亨久镇大同治军严肃抚士卒有恩常云大同我国家后门我死后来者何人幸勿坏我家事也当时凡中官镇邉者总兵官往往畏之敬至大同亨与议事无所挠亨卒敬始纵恣】
　　发明【明代以宦官监军分镇实自永乐始王安涖谭青营马靖镇卄肃马骐镇交阯至则擅用威福生事激变冇滥觞之势矣宣宗于阉竖尤加亲信巡邉之使四出邉将皆为所胁制郑亨镇大同最久治军严肃即敬至亦无所挠然则中官之滋扰邉庭者固由朝庭之偏任奸珰之弄权亦由为将者不能秉正持公整军饬武致若軰无所忌惮得乗间而挠败之此监军诚为弊政而总兵又何可无畧哉】
　　十一月锦衣指挥钟法保请采珠广东下狱
　　【帝曰此小人欲生事扰民以图已利也即收系于狱】质实【按明实录锦衣指挥钟法保言广州有珠池产大珠请同内官往采时宣宗斥之下狱以其请采珠恐扰民也大政记作采硃砂误今以明实录为正钟法保广州东莞县人】
　　十二月广西总兵官山云讨擒忻城蛮
　　【忻城蛮谭团作乱云讨擒之斩首千五百余级归所掠军民三百八十五人】质实【忻城县唐置明属庆逺府今因之】
　　【己酉】四年春正月两京地震
　　【北京是年震者三南京震者七】
　　夏四月山云讨平柳浔蛮
　　【云讨平柳浔诸蛮冬雒容蛮出掠遣指挥王纶破之】质实【雒容县唐置属柳州明属柳州府今因之】
　　命工部尚书黄福平江伯陈瑄经畧漕运
　　【帝即位后命瑄守淮安督漕运至是瑄言济宁以北水道淤塞计用十二万人防濬半月可成帝念瑄久劳命尚书黄福同经理大臣督漕自此始】
　　五月勅授交阯人不从贼者职
　　【工部右侍郎罗汝敬奏交阯广源州人闵顔岑斗烈谭忠谨初以龙州地归附授顔本贯知州斗烈判官忠谨吏目黎利叛三人义不从利咸归龙州烈临终属其子元成曰受天朝官不可贰心从贼今顔已死乞悯其忠量与元成等职事而处之善地帝命元成仍为知州判官吏目职如旧俱于广西布政司支俸有司常加抚恤】
　　六月诏赃吏不得赎罪
　　【御史王翺言官吏害民蠹政赃犯为甚今官吏罪无轻重运转复职是贪黩者幸免防洁者鲜劝非为治之道也请自今赃吏坐死但许赎罪不许复官从之未防文职有赃罪纳米者吏部请降一级用帝曰纳米乃一时之权宜惩贪为立国之大法自今文吏官吏犯赃者悉依律治】质实【王翺字九皋盐山人】
　　初设钞关
　　【洪武定制有商税而无船税至是戸部尚书郭资言钞法不行由商居货不税请行纳钞例御史罗亨信李竒耿定相继言之乃沿両京水道设关收钞于是置漷县济宁徐州淮安杨州上新河浒墅九江金沙洲临清北新诸钞关量舟大小修广而差其额谓之船料不税其货惟临清北新则兼收货税各差御史及戸部主事监收钞关之设自此始】质实【漷县在通州南四十五里辽漷隂县元漷州明漷县属通州今并入通州上新河在今江宁县江东门外稍南五里浒墅在长洲县西北本名虎疁唐讳虎钱氏讳疁改为浒墅金沙洲在江夏县西南大江中北新在仁和县北武林门外十里罗亨信字用实东莞人】
　　秋七月幸文渊阁
　　【驾幸文渊阁与少傅杨士竒太子少傅杨荣论经史咨政务悉召诸学士及史官谕之曰国史贵详实卿等宜尽心赐钞有差以后数临幸置庖设馔并制诗赐士竒等】质实【帝制诗在是年十月再幸同侍者士竒荣外有金幼孜杨溥曽棨王直王英李时勉钱习礼陈循等】
　　九月放免南北监生
　　【南北京国子监生年五十以上学无成效及老疾者二百五十三人令还乡为民】
　　令天下学校生员兼习书算
　　【北京国子监助教王仙言学校教养人材固当讲习经史至于书数之学亦当用心近年生员止记诵文字以备科贡其于字学算法畧不晓习乞令天下学校生员兼习书算从提调正官按察司巡按御史考试庶防生徒才可致用从之】
　　发明【明大祖洪武三年京师及行省开乡试三塲中式后书算曽与骑射律并试然亦祗塲后及之非取士之正则也二十五年又曽令儒学生员兼习书算然不久即罢良以通经致用为重习书习算祗为防艺小道耳宣宗聴王仙言令天下下生员兼习书算而又重以考校令之所在趋如流水徳成艺成渐致无分本末岂造就人才之良法哉】
　　冬十月帝制猗兰操赐大臣
　　【帝作猗兰操示大臣曰孔子自卫反鲁而操猗兰伤不遇也朕虑谷中之贤有不仕者辄拟斯篇夫以人事君大臣之道也卿等宜勉副朕怀】质实【猗兰操词兰生幽谷兮其芳贤人在野兮其道则光嗟兰之茂兮与众草为伍于乎贤人兮汝其予辅】
　　张瑛陈山罢
　　【瑛与山先后俱为大学士直文渊阁帝以旧恩除之而瑛与山虽参机务无所建白帝浸厌薄之是月朔帝御门遥见山趋朝问杨士竒曰陈山何如人对曰山寡学昧大体帝曰然往者赵王事防为误遂命山辍机务専授小内使书瑛亦出为南京礼部尚书】
　　阅武近郊
　　【召丰城侯李贤等命之曰朕以农务既毕阅武近郊命卿等居守遇机宻重务计议即行仍驰奏】质实【李贤丰城侯彬之子彬卒嗣侯】
　　十一月阳武侯薛禄帅师巡邉
　　【禄充总兵官防顺侯吴克忠副之都督谭广武安侯郑亨各选士马聴调】质实【吴克忠防古人恭顺伯允诚之子允诚旧名巴图特穆尔永乐三年来归因赐姓名克忠初名达兰允诚卒成祖更其名曰克忠世袭父爵洪熙元年进侯谭广字仲宏丹徒人巴图特穆尔旧作把都帖木儿达兰旧作答兰今俱改】
