<!-- { "loadSidebar": true } -->
　　【健迁既去位莅翀抗章请留言二臣不可聼去者有五孔子称孟荘子之孝以不改父之臣为难二臣皆先帝所简以遗陛下今陵土未干无故罢遣何以慰在天之灵不可一也二臣虽以老疾辞实由言违计沮不得其职而去陛下听之亦以不善将顺非实有意优老也在二臣得去就之义在陛下有弃老成之嫌不可二也今民穷财殚府藏虚罄水旱盗贼星象草木之变迭见杂出万一祸生不测国无老成谁与共事不可三也自古刚正者难容柔顺者易合二臣既去则柔顺之人必进将一听陛下所为非国家之福不可四也书曰无遗寿耉健等谙练有素非新进可侔今同日去国天下后世将谓陛下喜新进而厌旧人不可五也帝不听先是给事中艾洪劾中官髙鳯侄得林营掌锦衣卫诸疏传至南京为协同守偹武靖伯赵承庆所得应天尹陆珩録以示诸僚兵部尚书林瀚闻而太息于是铣彦徽率诸科道官合疏言元老不可去宦防不可任刘瑾等激帝怒尽逮之并菃翀洪俱予杖削籍词连承庆瀚珩亦皆得谴兵部主事王守仁论救铣等廷杖四十谪龙场驿丞时南京御史蒋钦与铣等同被罪出狱甫三日钦独具疏劾瑾言刘瑾小防子耳陛下亲以腹心寄以耳目待以股肱殊不知瑾为悖逆之徒蠧国之贼窃柄弄权万民失望愁叹之声动彻天地幸听臣言急诛瑾以谢天下然后杀臣以谢瑾疏入再杖三十系狱越三日复具疏请杀瑾且言陛下不杀此贼当先杀臣使臣得与龙逄比干同游地下臣诚不愿与此贼并生言尤激切既入复杖三十】质实【龙塲驿在贵阳府修文县治今废刘字惟馨涪人吕翀江西永丰人戴铣字寳之婺源人薄彦徽阳曲人艾洪濵州人陆珩归安人王守仁字伯安余姚人蒋钦字子修常热人钦属草时灯下微闻鬼声钦念疏上必掇异祸此必先人之灵欲寝此奏因正衣冠立曰果先人盍厉声以告言未已声出壁间益凄怆钦叹曰业已委身义不得缄嘿负国为先人羞遂奋笔曰死即死此槀不可易也声遂止杖后三日卒于狱】
　　十一月削戸部尚书韩文职
　　【刘瑾恨文甚日令人伺文遇不得及是有以伪银输内库者遂以为文罪诏降一级致仕给事中徐昻疏救中防责其党防遂落文职并除昻名文出都门乗一骡宿野店而去瑾又憾李梦阳代文草疏矫防谪山西布政司经歴勒致仕既而瑾复据他事下梦阳狱将杀之赖康海救得免】质实【徐昻防兴人康海字徳涵武功人与李梦阳素以诗文相倡和梦阳在狱书片纸出曰对山救我对山者海别号也海与瑾同乡瑾前招致之海不肯往因梦阳故遂谒瑾瑾大喜为倒屣逆海因诡词説之梦阳遂得释后瑾败海坐党落职而梦阳起为江西提学副使复以与廵按御史江万实相讦奏罢官乆之乃卒梦阳才思雄鸷言文必秦汉诗必盛唐与海及何景明徐祯卿边贡王九思王廷相号七才子皆以诗名当世迨嘉靖朝李攀龙王世贞出复奉以为宗天下推李何王李为四大家无不争效其体云江万实大竹人何景明字仲黙信阳人徐祯卿字昌谷吴县人边贡字廷实歴城人王九思字敬夫鄠人王廷相字子衡仪封人李攀龙字于鳞歴城人王世贞字元羙太仓人】
　　十二月除曲阜孔氏田赋
　　罢工部尚书杨守随左都御史张敷华
　　【韩文等既逐守随愤甚乃上章极论之曰陛下嗣位以来左右近臣不能祗承徳意尽取先朝良法而更张之尽诬先朝硕辅而刬汰之天下嗷嗷莫措手足内臣刘瑾等八人奸险佞巧诬罔恣肆而瑾尤甚日以荒纵陛下禁内鼓钲震于逺迩宫中火礟声彻书夜淆杂尊卑陵夷贵贱引车骑而供执鞭之役列市肆而亲商贾之为致陛下日高未朝漏尽不寝此数人者方且窃揽威权诈传诏防放逐大臣刑诛台谏邀阻封章广纳货赂传奉冗员多至千百招募武勇収及孩童紫绶金貂尽予爪牙之士蟒衣玉帯滥授心腹之人附已者进官忤意者禠职内外臣僚但知畏瑾不知畏陛下夫太阿之柄不可授人今陛下于兵刑财赋之区机务根本之地悉以委之或掌团营或主两厰或典司礼或督仓塲大权在手彼复何惮于是大行杀戮广肆诛求府库竭于上财力殚于下武勇疲于边上下胥谗神人共愤伏望大奋干刚立寘此曹重典逺鍳延熹之失毋使臣蹈蕃武已覆之辙疏入瑾憾甚至除夕朝罢忽传防与张敷华俱致仕敷华当廷臣请去瑾等时独抗疏论列语尤切至故瑾亦深衔之】质实【张敷华字公实安福人】
　　【丁卯】二年春正月乙亥朔日有食之
　　二月下御史王良臣王时中于狱
　　【良臣奉命清军江西闻戴铣等彼逮驰疏救逮下镇抚司狱杖三十斥为民时中出按宣大所黜贪污者甚众瑾闻之怒亦逮下狱荷重校于都察院门时中病甚其妻徃者遇都御史刘字哭且诟宇不得已言于瑾释之謪戍铁岭衞】质实【玉良臣陈州人王时中字道夫黄县人初时中为鄢陵知县最有声尝出郊旋风拥马首时中曰寃气也迹得尸眢井乃妇与所私者杀之遂伏辜刘宇字至大钓州人也】
　　三月太监刘瑾矫诏榜奸党于朝堂
　　【刘健谢迁虽去瑾憾不已矫诏列健迁及尚书韩文扬守随林瀚都御史张敷华郎中李梦阳主事王守仁王纶孙磐黄昭检讨刘瑞给事中汤礼敬陈霆徐昻陶谐刘艾洪吕翀任惠李光翰戴铣徐蕃牧相徐暹张良弼葛嵩赵士贤御史陈琳贡安甫史良佐曺闵王宏任诺李熙王蕃葛浩陆昆张鸣鳯萧乾元姚学礼黄昭道蒋钦薄彦徽潘镗王良臣赵佑何天衢徐珏杨璋熊卓朱廷声刘玉等五十三人为奸党榜示朝堂召羣臣跪金水桥南宣戒之先是鞫狱时独任诺王蕃抵不与知虽仍列五十三人之数识者耻道其名】质实【王纶开州人黄昭江隂人刘瑞内江人汤礼敬字仁甫丹徒人陈霆徳清人任恵滦州人李光翰新乡人徐蕃防州人牧相余姚人徐暹张良弼皆歴城人葛嵩字钟甫无锡人赵士贤石首人陈琳字玉畴甫田人贡安甫字充仁史良佐字禹臣皆江隂人曹闵上海人王宏六合人任诺史未详其里籍明实録作任讷李熙上元人王蕃滦州人葛浩字天洪上虞人张鸣鳯清平人萧乾元万安人姚学礼巴县人家京师黄昭道平江人潘镗字宗节六合人何天衢道州人徐珏字用砺江夏人杨璋孝感人熊卓丰城人朱廷声字克谐进贤人刘玉字咸栗万安人】
　　敕各镇守太监预刑名政事
　　【后刘瑾诛从兵部言乃令缴敕悉如旧制】
　　发明【纪纲法度自天子出百僚庶尹奉职宣化而已何预之可云而况乎中官且以内臣出而镇守即无诏谕亦断无不干预刑名政事者此漏巵滥觹必至之势也今复宠之纶綧重以责成若辈更何所顾忌耶依古以来阉寺擅权乱政之事史不絶书然欲明目张胆尽许其揽与朝政而仍得借口奉勅以恣行其私臆则未有至于此极者説者谓是时中防皆出自刘瑾疑即瑾之欲其同类分擅天下之柄而乃有是敕武宗几若防闻知者洵若是也亦可慨矣夫】
　　夏五月度僧道四万人
　　复宁王宸濠防卫
　　【初宁靖王奠培以私献惠二王官人逼内宫熊壁自尽华防卫再传至宸濠轻佻无威仪而善以文行自餙术士李自然李日芳妄言其有异表又谓城东南有天子气宸濠喜时时诇朝中事闻谤言輙喜或言帝明圣朝廷治即怒至是贿刘瑾请复所夺防卫竟许之】质实【宸濠宁献王权五世孙惠王盘烒曾孙】
　　六月逮前总制三边都御史杨一清下狱寻释之【先是一清廵抚陜西以秦纮后总制罢不设三邉有警不相援患无所统摄请遣大臣兼领之刘大夏以一清才即奏任为总制一清乃建议修边言花马池至灵州地势平衍冦每从此毁墙入则固原庆阳平凉巩昌皆受忠成化时宁夏廵抚徐廷璋筑边墙绵亘二百余里在延绥者余子俊修之甚固后邉傋踈墙堑日夷治末总制秦弦治堑七百里谓可无患不一二年冦复深入是纮所修不足捍敌臣以为防边之防大要有四修濬墙堑以固邉防増设卫所以壮邉兵经理灵夏以安内附整餙韦州以遏外侵因条其便宜以延绥安边营石涝池至定边营百六十三里平衍宜墙者百三十一里险崖峻阜可铲削者三十二里宜为墩台连接横城以北黄河南岸有墩三十六宜修复帝可其议为特发帑金数十万工方兴而瑾憾一清不附已一清遂引疾归其成者仅四十里至是瑾诬一清破冐边费逮下锦衣狱大学士李东阳王鏊论救乃得释已而瑾托言边仓刍粟多朽腐矫防逮各省廵抚及管粮郎中下狱一清复坐是先后罚米六百石】质实【石涝池在今榆林卫西定邉营在今榆林府西六百六十里横城堡在清水营西北八十里榆林志黄河自横城堡西折而北迳三受降城南至废东胜州西折而南入府谷县界杨一清字应宁安宁州人徙居丹徒】
　　秋八月作豹房
　　【帝为羣阉蛊惑乃于西莘门别构院籞筑宫殿而造宻室于两厢勾速栉列谓之豹房初帝令内侍仿设防肆身衣估人衣与贸易持簿筭喧訽不相下更令作市正调和之拥至廊下家廊下家者中官于永巷所张酒肆也坐当垆妇其中帝至杂出牵衣螽簇而入醉即宿其处杨守随疏所谓亲商贾之为者以此至是既作豹房朝夕处其中称之日新宅日召教坊乐工入新宅承应义之乐工愬言乐户在外府多有今独居京师者承应不均遂敕礼部檄取河间诸府乐戸精技业者遣送教坊人日以百计于时羣小见幸者皆集于豹房矣】
　　冬十月太监刘瑾矫防杖戍钦天监五官监候杨源道死
　　【源以霾雾时作言此众邪之气隂冐于阳臣欺其君小人擅权下将叛上引譬甚切刘瑾怒矫防杖三十释之源又言占得火星入太征垣帝座前或东或西徃来不一乞収揽政柄思患豫防盖专指瑾也瑾大怒召而叱之曰若何官亦学为忠臣源厉声曰官大小异忠一也矫防又杕六十谪戍肃州在道以创卒初源父宣在天顺初以忠谏名天下及是源以小臣抗节尤为士论所重云】质实【杨源字本清丰城人】
　　以杨廷和为户部尚书兼文渊阁大学士预机务【廷和先为詹事附经义指斥近幸刘瑾恶之传防改南京吏部侍郎寻迁南京户部尚书及是帝问杨学士何在瑾以南京户部对乃召入阁】质实【杨廷和字介夫新都人】
　　【戊辰】三年春正月大计外吏太监刘瑾以中防黜翰林学士吴俨御史杨南金
　　【俨家多赀瑾遣人求金啗以美官俨峻拒瑾怒南京素清鲠都御史刘宇恶其不阿已笞辱之南金愤甚告疾去宇谗于瑾瑾亦怒之时方考察朝觐官瑾忽批奏尾勒俨致仕黜南金为民初瑾每奏事必伺帝为戯弄时帝厌之即挥去曰吾用若何事乃溷我自此大小事瑾皆专决不复白帝及是奏出中外莫不骇异瑾不学批荅章奏皆持归私第与妹壻礼部司务孙总松江市侩张文冕相叅决聪文冕不能文辞率鄙冗焦芳为润色之已而瑾威权日甚内外章奏先具红掲投瑾号红本然后上通政司号白本皆称刘太监而不名都察院奏谳误名瑾瑾怒甚屠滽率属跪谢乃已公侯勲戚以下莫敢钧礼毎私谒相率跪拜其熏灼如此】质实【吴俨字克温宜兴人杨南金邓川人】
　　夏四月前太子太保吏部尚书王恕卒
　　【恕敭厯中外五十余年刚正清严始终一致所引荐耿裕彭韶何乔新周经李敏张悦倪岳刘大夏戴张懋等皆一时名臣他贤才乆废草泽者拔擢之恐后治十八年间众正盈朝职业修理号为极盛者恕力也帝嗣位遣行人赍敕存问赉羊酒益廪且谕以谠论无隠恕陈国家数事帝优诏报之至是卒年九十三讣闻辍朝赠特进左柱国太师諡端毅】
