<!-- { "loadSidebar": true } -->
　　秋七月下霸州知州张需于狱戍之
　　【需见民游食者众毎里置簿列男女大小口数计具耕桑树畜为设方畧服则躬自廵视有不如教者罸之民皆勤力州以饶富有中官牧马扰民者需笞其校卒中官诣于王振执下锦衣卫狱棰楚防死诏戍边并坐需举主顺天府丞王铎罢为民】质实【霸州后周置明属顺天府今因之王铎池州人】发明【振之为毒甚矣天下恐不得良有司如张需者禁游民设方畧俾百姓勤力闾里富饶此真以实心牧民者乃以禁责扰民校卒倾陷戍边且牵连妄坐不问是非逞阉党而肆福威扰生民而贼善政天下事尚可问哉】
　　八月免湖广旱灾秋粮免苏松嘉湖十四府州水灾秋粮
　　冬十月以兵部侍郎苖衷工部侍郎高谷入内阁预机务【衷谷与焉愉曹鼐皆杨士竒所荐及是四人并在内阁而鼐尤通达政体阁务多取决焉】
　　【丙寅】十一年春正月予太监王振等锦衣卫世职
　　【振若林世制指挥佥事钱僧保侄亮高让侄玉当吉祥弟整蔡忠侄军俱世袭副千户】
　　发明【明季之宠任宦宦滥窃名器无所不至而书予世袭者始于王振后极于魏忠贤夫赏延于世为国家酬庸褒徳莫大之与寻常勲旧且不得轻与珰竖何物而竟邀此殊锡乎既施于振之从子而因及其同类私人防似锦衣一职为若軰所得世据之官卒至厚毐族诛小人之自为身家计者□以稔其祸哉】
　　二月异气见奉天华盖二殿
　　【异气见于华盖殿金顶及奉天殿防吻之上帝遣官祭告天地诏防刑狱】
　　三月下户部尚书王佐刑部尚书金濓右都御史陈镒等于狱寻释之
　　【安乡伯张安与弟争禄诏逮治法司与户部相诿言官劾佐及濓镒等俱下锦衣卫狱数日释之】质实【金濓字宗瀚山阳人张安寿州人安乡伯兴之子】
　　遣御史桞华讨矿盗
　　【福建银塲既开盗矿者益众叶宗留为贼首自称大王帝遣户部郎中杨谌招抚浙江叅议吴升言福建矿盗出没浙江江西广东诸境东捕则西逃南搜则北窜若合而为一其患不小宜特遣朝臣专董勒捕乃命栁华督福建浙江江西军讨之华至福建遣兵分捕羣盗令村聚皆置隘门望楼编民为甲择其豪为长使自置兵器督辖廵夫盗稍戢而宗留刼掠如故】质实【栁华吴县人吴升懐寜人】
　　夏六月京师地震
　　【丙辰夜震有声】
　　秋七月增市税
　　【先是以于谦言天下税课司局课钞不及三万贯者悉罢之领其税于有司上下称便至是户部尚书王佐诸增税课置彰义门官房收商税课钞天下税课司一万五千贯以上者俱诸复设征榷渐繁】质实【税课司局明史食货志京城诸门及各府州县市集凡四百余所其后以次裁并正统初于谦奏革直省税课司局领其税于有司罢济寕徐州及南京上新河船料钞移漷县钞关于河西务船料当输六十贯者减为二十贯商民称便】
　　少保武英殿大学士杨溥卒
　　【溥入内阁后杨士竒杨荣二十余年及卒亦最在后溥质直亷静无城府性防谨每入朝循壔而走诸大臣论事争可否或至违言溥平心处之诸大臣皆叹服时谓士竒有学行荣有才识溥有雅操皆人所不及云比荣士竒相继卒在阁者皆后进望轻溥孤立王振益恣横溥卒年七十五赠太师谥文定官其孙夀尚寳司丞三杨俱卒后中外大权一归王振矣】
　　八月谪大理寺丞罗绮戍邉
　　【先是绮参赞寜夏军务尝以争劾指挥任信陈斌二人皆王振党至是信斌讦绮不法事下总兵官黄真覆覈真谓绮尝詈宦官为老奴以激怒振召还京法司拟赎振令改锦衣卫再霸指挥马顺鍜链成狱谪戍辽东】质实【罗绮磁州人】
　　下吏部尚书王直等于狱寻释之
　　【光禄寺卿奈亨谄事王振擢户部侍郎亨尝以事干请吏部不行怨郎中赵敏搆之词连尚书王直侍郎曹义赵新并下狱三法司六科廷鞫论亨斩直义新俱徒帝宥直义夺新亨俸视职如故时行人尚禠言右者刑不上大夫今文武大臣偶因微眚遽陷囹围事或渉虚旋即复职是今日衣冠之大臣即昨日受辱之囚系面僚友而统属官寜能无愧请自今有犯者召至午门大臣防问事实则疏其轻重请上裁决不实即奏还其职帝颇然之而惑于王振不能改也褫寻授南京御史　时工部郎中王祐亦以谄振擢本部侍郎祐无须一日振问之对曰爷无须儿安敢有闻者莫不鄙之】质实【奈亨香河人曹义字子宜句容人尚褫字景福罗山人王佑字廷佐浙江山隂人】
　　冬十二月大雷电
　　【是日壬寅翼日乃止】
　　【丁邜】十二年春三月始命天下学校考取附学生
　　【洪武初设学校生员未防即命増广不拘额数宣徳中定増广之额京府学六十人在外府学四十人州县以次减十及是鳯阳府知府杨瓒言民间子弟可造者多请増广生员毋限额礼部议如瓒请于是诸生日众初设食廪者谓之廪膳生员增广者谓之增广生员仍依洪武宣徳时定额以歳科两试高等者补充之而提学言考校取额外俊秀准令入学者谓之附学生员天下学校之有附学生自是始】质实【杨瓒蠡县人】
　　免杭嘉湖被灾秋粮
　　【凡免粮五十一万五千余石】
　　徙沙州衞之众于山东
　　【永乐初沙州酋长昆济楞迈珠率众来归帝置沙州卫授二人指挥使寻擢迈珠都指挥同知昆济楞都指挥佥事久之迈珠卒昆济楞掌衙事进秩都督佥事及帝即位昆济楞屡为哈密所侵且惧卫喇特见逼率其属二百余人走塞下陈饥窘状诏边臣发粟济之令议所处置边臣请移之苦峪从之自是不复还沙州但遥领其部而已元年又进秩都督同知四年其部众百三十余家亡入哈宻赤斤亦纳其叛人而罕东久驻牧沙州不去昆济楞屡诉于朝朝廷数敕责诸部多不奉命九年昆济楞卒长子讷格率其弟恭罗凌戬来朝授讷格都督佥事其弟都指挥使赐勅戒谕既还兄弟乖争部众携贰甘肃总兵官任礼欲乘其饥窘迁之内地会讷格亦来言请入居肃州礼遂遣使偕讷格先赴沙州抚谕其众而亲率兵随其后比至讷格意中变阴持两端其部下多欲奔卫喇特礼进兵迫之收其全部入塞居之甘州凡二百余户一千二百三十余人帝命徙之山专居其头目于东昌平山二卫分其部落为三屯居清平博平二县于是沙州遂为罕东所据初太祖成祖以次置哈密沙州罕东赤斤四卫于嘉峪关外屏蔽西陲及是沙州先废而诸卫亦渐不能自立肃州遂多事】质实【苦峪城在今安西州东南罕东卫在嘉峪关西南明洪武三十年置后废地在今安西州煌煌县东南东昌卫明宣德五年建在东昌府城南平山卫明洪武五年建在东昌府治东今东昌设东昌卫及濮州所清平县隋置元属徳州传平县汉置宋徙寃河镇明并属东昌府今皆因之嘉峪关在肃州西嘉峪山西麓明洪武初置有城关外即沙漠地　昆济楞旧作困即来迈珠旧作买住讷格旧作喃哥防罗凌戬旧作克俄罗领占今俱改】
　　国子监祭酒李时勉致仕
　　【时勉以王振擅柝不能谄事屡疏乞休至是始得命朝臣及国子生出饯都门外者防三千人鼓乐前导观者塞途商贾为罢市或逺送登舟俟舟发乃还无不泪下】
　　夏四月免苏松常镇被灾秋粮
　　【凡免粮八十八万四千余石】
　　六月夺英国公张辅田
　　【大监喜寜侵辅田宅辅不从寜弟胜帅阎奴殴辅家人妻堕孕死辅诉之帝宥寜胜而戍关奴于边已而争嗾青县知县奏辅占民田二十顷帝命以田还民而置辅不问辅实未尝占也时王振视勲戚如奴诸勲戚亦望尘顿首呼曰翁父惟辅独与抗礼振亦致敬于辅至是辅既衰老又数为喜寜所侮亦少屈以避祸矣】质实【青县宋靑州明改青县今县属天津府喜寜本降番后土木之难又降于额森】
　　秋八月庚申朔日有食之
　　九月礼部侍郎兼学士马愉卒
　　【愉端重简防门无私谒论事务寛厚尝奏天下狱乆者多瘐死宜简使者分道决遣帝纳马边警方命将而别部使至众议执之愉言赏善罚恶为治之本波及于善非法乗人之来执之不武帝然之及是卒赠尚书兼学士赠官兼职自愉始】
　　冬十一月皇长子生
　　【贵妃周氏生是为宪宗皇帝】质实【贵妃周氏昌平人】
　　以大理寺少卿于谦为兵部右侍郎
　　【先是谦廵抚山西河南以父忧归至是起复适革山西河南巡抚官乃有是命】
　　以宋彰为福建左布政使
　　【彰为福建叅政与都指挥佥事邓安进表至京以万金馈王振又嘱安其疏荐之为吏科所劾帝特允安请遂迁布政使彰扺任后计所费命县官騐户敛钱民不堪命由是盗贼四起】
　　以杨洪为总兵官镇宣府
　　【洪威望素着卫喇特使至托克托布哈及额森皆致书于洪并遗之马洪开于朝敕令受之而报以礼】
　　【戊辰】十三年春三月复遣王骥征麓州蛮
　　【思机发窜匿孟养屡遣使入责谢罪朝廷亦屡敕招谕许以不死然心疑畏终不敢出诏总兵官沐斌讨之未防以粮尽瘴作引还王振以斌师出无功必欲生致思机发犁其巢穴意乃嫌于是复命骥总督军务都督同知宫聚为平蛮将军侍郎焦宏督饷统兵十五万讨之】质实【沐斌字文辉晟之子晟卒斌尚防嗣爵居京师而以晟弟昻代镇昻卒斌始之镇云与宏字克明叶县人】
　　夏四月两畿山东河南湖广旱蝗陕西江西水
　　五月禁用铜钱
　　【洪武中钞一贯折钱千文至是止折钱三文帝从御史蔡愈济言诏交易用钱者以阻钞论追一万贯全家戍边后至天顺中乃弛其禁】
　　秋七月河决
　　【一自新乡漫曹濮抵东昌冲张秋溃寿张沙湾瓌运道东入海一自荣泽漫原武经祥符南又由陈留厯睢亳入涡口至懐逺界入淮淹地二千余里坏城垣庐舍溺死男妇不可胜计命工部侍郎王永和往理其事永和至山东后以沙湾未成冬寒停役且言河决自卫辉宜敕河南守臣修塞帝切责之明年三月永和濬黒洋山西湾引其水出太黄寺以资运河修筑沙湾堤大半而不敢尽塞置分水闸设三空放水自大清河入海且设分水闸二空于沙湾西岸以泄上流是时河势分横溢自沙湾分流而东不専向徐吕于是二洪遂胶浅而临清以南运道亦益艰阻】质实【新乡古鄘国地隋县明属卫辉府今因之张秋镇在东阿县西南六十里运河所经与夀张阳谷二县分界明治七年赐名安平镇寿张东汉县金大定中移治竹口镇十九年复还旧治明洪武初废寻复置移治王陵店属兖州府今因之沙湾在夀张县东南三十里永乐初分黄河支流由此至临清入卫河涡口在鳯阳府懐逺县北一里涡水自颍州府防城县流入又东入淮谓之涡口唐李吉甫云濠有涡口之险即此太黄寺隄在开封府境大清河即古清水自泰安府东平州东南戴村坝分泄汶河之水西北流经州城西北至卢家村与七里河防古济汶合流处也又北流经东阿县西东北流经平阴肥城二县西北又东北流入济南长清县界俗亦呼为壐河王永和字用鄯昆山人】
　　发明【河自宋至和闾始决大名寜问始次澶州河遵而趋遂至梁山泺分为二派一合南清河入于淮一合北清河入于海此黄河入淮之始也明洪武二十四年决原武经闻封南至颍州寿州则全入于淮而黄河故道遂淤永乐九年复疏入故道至是决自荥泽终合并于淮夫隋唐以前河与淮分各自入海宋中叶以后河始合淮明至正统间横溢至二千余里子是河尽入淮遂成古今河徒之一大局矣】
