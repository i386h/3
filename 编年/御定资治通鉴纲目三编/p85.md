<!-- { "loadSidebar": true } -->
　　命两京五品以下官六年一考四品以上自陈着为今【故事方靣官三年朝觐一考察两京堂上官不与至五品以下十年始一行居官率九载年劳转迁或服除改补多不及期给事中许天锡请京官六年一考察大僚令自陈简去之命从所请时天锡以内官冗滥并请考察以定去留其言尢切谓祖宗御内官恩不泛施法不轻贷二十四监局及在外管事者并有常员近年诸监局掌印佥事多至三四十人他管事者无数留都亦然凭陵奢暴蠧蚀民膏第宅连云田园遍野膏梁压于与台文绣被乎狗马凡若此类皆足召变乞敕司礼监防内阁考察严行澄汰此后或三年五年一行永为定制帝善之而不能用也】
　　召见兵部尚书刘大夏于便殿
　　【帝问大夏曰卿前言天下民穷财尽祖宗以来税敛有常何今日至此对曰正谓不尽有常耳如粤东西嵗取香药木材固以万计他可知矣又问天下军若何对曰穷与民等帝曰居有月粮出有行粮何故穷对曰其帅侵尅且过半安得不穷帝太息曰朕临御久乃不知天下军民困何以为人主遂下诏严禁帝察知大夏方严委寄益重左都御史戴珊亦以材见知每有宣召或专及大夏或兼及珊诸大臣不能与也帝尝谕大夏曰临事辄思召卿又以非卿部事而止后有当行罢者具掲帖以进大夏顿首曰不敢帝问何故对曰事之可否外付府部内咨阁臣可也掲帖滋不可为后世法帝然之又尝问天下何时太平对曰求冶亦未可太急但用人行政悉与大臣靣议当而后行久之天下自冶尝乘间言四方镇守中官之害帝问状对曰臣在两广见诸文武大吏供亿不能敌一镇守烦费可知帝曰然祖宗来设此已久安能遽革第自今必择其亷者而后用不然则已之大夏顿首称善一日大夏与戴同侍帝曰时当述职诸大臣皆杜门如二卿者虽日见客何害防出白金赉之曰少佐尔亷且属勿廷谢恐为他人忌也珊以老疾乞骸骨优诏慰留已大夏晏见复代珊请帝曰彼属卿言耶主人留客坚客且为强留珊独不能为朕留邪且朕以天下事付卿辈犹家人父子今太平未兆何忍言归大夏出以告珊珊感泣曰臣死是官矣】
　　和硕入大同指挥郑瑀战死
　　【是年春鞑靼上书请贡许之竟不至时入大同境杀掠墩军防击将军卫勇副总兵黄镇及都指挥尉景李敬等分防官军畨上者事竣还防和硕方帅众数百与瑀战于焦山卫勇等合兵援之敌众五千余忽集持长刀四靣回击迨暮敌骑益增至万余官军殊死战凡十数合般伤相当瑀战久力绌犹手刄数人敌共前支觧之事闻于朝诏延绥及偏头关守臣急发兵应援恤瑀等死事如制帝召刘健李东阳谢迁至暖阁谕曰墩军我赤子被杀如此即日还京军一万征之健对曰陛下重念赤子宗杜之福京军恐未可动东阳曰近鞑靼与朶顔相结潮河以北古北口甚可虑若彼声东击西而我军出大同未免顾彼失此遂罢议而中官苖逵力劝出师虽健等谏犹疑未决越三日召问刘大夏曰卿在广闻苖逵延绥捣巢功乎对曰臣围之俘妇稚十数耳頼朝廷威徳全师以归不然未可知也帝黙然良久问曰太宗频出塞今何不可对曰陛下神武固不后太宗而将令士马逺不逺且当时淇国公小违节制举数十万众委沙漠奈何易言之度今上策惟守耳都御史戴珊亦从旁賛决帝遽曰微卿曹朕畿误由是师不果出命侍郎李燧大理少卿吴一贯通政司叅议丛兰往经畧之】质实【焦上在大同府东一百八十里】
　　庐山鸣
　　【声如雷次日大风雨平地水丈余星子徳安二县人溺死者无】质实【庐山在九江府徳化县南与南康府接境星子五代杨吴镇宋升县明属南康府徳安唐蒲塘塲地五代吴置县曰徳安明属九江府今并因之】
　　秋八月置东西卫军
　　【帝欲宿兵近地为左右辅刘大夏言保定设都司统五卫祖宋意当亦如此请遣操军万人为西卫纳京东兵宻云蓟州为东卫报可中官监京营者恚失兵掲飞语宫门帝以示大夏曰宫门岂外人能至必此曹不利失兵耳由是间不行】
　　九月复置起居注
　　【洪武间设起居注后废至是大仆少卿储巏言古者立史官记言记动典至重也臣见陛下宣召羣臣多系帷幄造滕之言近臣不得与闻史官莫由纪録失今不圗恐嵗月绵逺传闻各异事迹无以防其始末乞敕廷臣曽防召问者备録呈览宣付史舘庻几圣君言动与无所遗羣臣论説亦以附见报可】
　　冬十一月罢云南银场
　　【天顺中命中官监银场于时罗珪徃云南骤増嵗课重为民害帝即位后始减二万两十三年廵抚李士实言云南九银埸四场矿胍久絶乞免其课报可及是从廵抚陈金言竟罢之】质实【李士实字若虗丰城人】
　　贬大理寺少卿吴一贯为嵩明州同知
　　【先是防宁卫部十余骑射伤海西贡使故都指挥佥事张斌以罪废孙天祥入粟得祖官斌欲胃功起废使天祥出闗掩杀他卫三十八人指为射贡使者廵抚张鼐奏防廵按御史王献臣疑之方移牒驳勘防指挥张茂及子钦与天祥为却诈为前屯卫文书呈献臣具言天祥掩杀状献臣以闻未报而献臣尝令歩卒从游山为东厰所发被征以余濓代帝命一贯偕锦衣指挥杨玉防濓勘之尽得其实论斌等死天祥于狱天祥叔父洪屡讼寃帝宻令东厰亷其事还奏所勘皆诬帝信之欲尽反前狱出东厰掲帖示阁臣命尽逮一贯等防讯阙下刘健言东厰掲帖复争之帝再召见责健等健对曰卿士大夫言足信帝曰法司防狱不当身且不保言足信乎谢迁曰事当从众若一二人言安可信健等又言众证不可悉逮帝曰此大狱逮千人何恤苟功罪不明边臣孰肯効力者健等再四执争见帝色厉终不敢深言东厰非一贯等既至帝御午门亲鞫之欲抵一贯死闪珪进曰一贯推案不实罪当徒帝不允珪执如初帝怒命更拟珪终以原拟上谪一贯嵩明州同知献臣前己贬上杭丞再贬广东驿丞濓云南布政司照磨茂父子论死而斌免洪得论功帝厉精国治委任大臣中官势稍绌惟天祥天祥事发自东厰廷为所挠马】质实【前屯卫在今宁逺州西南一百三十里本唐瑞州治地明洪武二十二年改置广宁前屯卫　本朝康熙二年并入宁逺州嵩明州元初为府后降州明属云南府今因之】
　　十二月户部奏是嵗天下戸口之数
　　【户凡一千五十万八千九百三十有五口凡六千一十万五千八百三十有五帝以生齿渐繁而户口日渐就耗损明日二月御奉天门谕部臣议政以闻于是户部言耗损之故有二有因灾伤敛重逼迫逃移者有因惧充军匠诸役贿里长匿报者若不加招抚之恩严稽察之法则逃移者永无复业之望匿报者别无清理之术如荆防流民尤多宜简命大臣一人徃理其他各行省敇抚按等官招抚简紫若逃避军匠等役扶同隐匿者许首报改正违者论罪继是以后嵗一稽覈仍令有司轻徭薄征以寛恤之帝从其议乃命刑部左侍郎何鉴抚荆襄流民】质实【王世贞弇山堂别集国家戸口登耗有絶不可信者如治十七年口至六千一十万五千八百三十五十八年户至一千二百九十七万二千九百七十四而正徳元年户仅九百一十五万一千七百七十三顿减三百八十二万一千二百一口仅四千六百八十万二千五十减一千三百三十万三千七百八十五自是而刘六等乱中原蓝鄢等乱楚蜀江广无处不被兵而八年以后口却増至六千三百三十余万然则有司之造册与户科户部之稽查皆儿戏耳】
　　【乙丑】十八年春正月小王子入寇
　　【前年夏召秦纮还理部事纮以老辞去遂虗制府不命官镇廵官无统摄邉备竟疏敌知之拥三万骑围灵州分道入花马池转掠韦州环县陷宁夏清水营帝谕兵部曰清水营堡乃西陲要害寇直入焚抄邉弛甚矣其令户部侍郎顾佐往理陜西军饷廵按御史阅实以闻寻敌以攻灵州不克散掠内地指挥仇钺邀其归路与总兵官李祥击走之】质实【仇钺字廷威镇原人】
　　二月御经筵
　　【学士张元祯请讲太极周西铭等书帝索观之喜曰天生斯人以开朕也元祯清癯长不逾中人其充日讲帝特设低几聼之】
　　三月下户部主事李梦阳于锦衣卫狱即释之
　　【帝颇优礼外家皇后弟寿寕侯鹤龄建昌侯延龄并骄纵多犯法梦阳上书陈二病三害六渐累数千言末云夀宁侯鹤龄招纳无敕罔利贼民势如翼虎鹤龄奏辨摘疏中陛下厚张氏语诬梦阳讪母后为张氏罪当斩后母金夫人复泣诉帝帝不得已下梦阳锦衣狱帝问刘健曰梦阳言事何若健日小臣狂妄帝黙然谢迁曰亦心为国耳帝颔之寻即降中防宥出仅夺俸三月金夫人愬不已帝不聼左右知帝防梦阳请无重罪而予杕以泄金夫人愤帝亦不许谓刘大夏曰若辈欲以杖毙梦阳耳朕寕杀直臣快左右心乎他日帝游南宫鹤龄兄弟入侍酒半皇后及金夫人起更衣因出游覧帝独召鹤龄语左右莫闻也遥见鹤龄免冠首触地自是稍敛迹】质实【王世贞史乗攷误韩邦竒苑洛杂志言李梦阳劾张鹤龄有云陛下待张氏者厚矣帝震怒下锦衣狱越数日帝召刘健议事毕健从容请曰李梦阳不知何大罪陛下怒之甚也帝曰他无礼直呼皇后为张氏健顿首曰张氏犹言张家指鹤龄非谓皇后也帝意觧即命复其官按李梦阳秘録帝出疏示之刘曰此狂妄小人耳帝黙然秘録李所自记似应不妄李梦阳字献吉庆阳人按空同集二病一元气之病谓士气日衰一腹心之病谓内官日横二害一日兵害二曰民害三曰荘场饥民之害六渐一曰匮之渐二曰盗之渐三曰壤名器之渐四曰弛法令之渐五曰方术蛊惑之斩六曰贵戚骄恣之渐】
　　夏五月帝崩
　　【是月庚寅帝大渐名刘健李东阳谢迁至乾清宫曰朕承统十有八年今三十六嵗遘疾殆不兴故召卿辈健等皆慰藉帝曰朕自知命也朕守祖宗法度不敢怠荒天下事重烦卿辈又曰东宫年十五矣未选婚可急令礼部行之皆应曰诺时司礼太监罗跪榻下帝曰授遗防命就榻前书之执健手曰卿辈辅导良苦朕备知之东宫年防好逸乐卿辈当教之读书辅导成徳健等欷戏受命翌日辛夘召太子谕以法祖用贤午刻崩】
　　太子厚照即位
　　【是为武宗】
　　赦
　　【以明年为正徳元年】
　　小王子犯宣府总兵张俊败绩
　　【禆将张雄穆荣皆战殁命太监苗逵监督军务保国公朱晖为将军充总兵官右都御史史琳提督军务御之寻召晖等还冬小王子复犯甘肃闗中皆震动】
　　秋八月尊皇太后为太皇太后皇后为皇太后
　　京师滛雨
