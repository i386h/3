<!-- { "loadSidebar": true } -->
　　【自六月雨至于是月时东宫旧竖刘瑾与马永成谷大用魏彬长永邱聚高鳯罗祥等八人俱用事谓之八党亦谓之八虎日导帝游戏由是怠于政事遗诏中当兴罢者悉废格不行大学士刘健等乃上言陛下登极诏出中外欢呼相望太平今两月矣未闻汰冗员防何省冗废防何诏书所载徒为空文此阴阳所以失调雨旸所以不若也如监局仓库城门及四方守备内臣增置数倍朝廷飬军匠费钜万计仅足供其役使寕可不汰文武臣旷职偾事虗麋廪禄者寕可不黜画史工匠滥受官职者多至数百人寕可不罢内承运库累嵗支银数百余万初无文簿司钥库贮银数百万未知有无宁可不勾校至如放遣先朝宫人纵内苑珍禽竒兽皆新政所当先而陛下悉牵制不行无以慰四海之望帝虽温诏答之而左右宦竖日恣増益日益众每帝出带刀被甲拥驾后内府诸监局佥书多者至百数十人光禄日供骤益数倍健等极陈其请勤政讲学报闻而已】质实【司钥库在西安门襄十库之西刘瑾兴平人本谈氏子依中官刘姓以进冐其姓武宗即位掌钟鼔司张永保定新城人】
　　冬十月葬泰陵
　　【谥曰逹天明道纯诚中正圣文神武至仁大徳敬皇帝庙号考宗】质实【泰陵在昌平州笔架山东南】
　　【明史赞曰明有天下传世十六太祖成祖而外可称者仁宗宣宗孝宗而已仁宣之际国势初张纲纪修立淳朴未漓至成化以来号为太平无事而晏安则易耽怠玩富盛则渐启骄奢孝宗独能恭俭有制勤政爱民兢兢于保防持盈之道用使朝序清宁民物康阜易曰无平不陂无徃不复艰贞无咎知此道者其惟孝宗乎】
　　十一月命太监韦兴分守湖广
　　【兴自成化末得罪久废至是夤縁出守科道官言诏革天下镇守内官非旧额者墨犹未干乃复遣兴无以示天下信尚书刘大夏等再三执争皆不聼】















　　御定资治通鉴纲目三编卷十七
　　钦定四库全书
　　御定资治通鉴纲目三编卷十八
　　【起丙寅明武宗正徳元年尽癸酉明武宗正徳八年】凡八年
　　【丙寅】武宗毅皇帝正徳元年春二月大学士刘健等乞罢不许
　　【吏戸兵三部及都察院各有疏言事为宦官所挠传示帝意令阁臣调防健等不奉命别拟以奏帝不聴健等力谏谓奸商坏乱盐政武臣负罪玩法北征将士无功授官御用监书篆滥用匪人皆宜痛抑今陛下不信大臣而信羣小欲以一二人私恩坏百年旧制臣等岂敢苟从所拟四疏谨以原拟封进不报居数日又言比为盐法赏功诸事极陈利害拱俟数日未奉玉音若以臣等言是宜赐施行所言非邪亦当明加斥责乃留中不报视之若无政出多门咎归臣等宋儒朱喜有言一日立乎其位则一日业乎其官一日不得乎其官则一日不敢居乎其位伏乞圣明矜察特赐退休帝优防慰留之疏仍不下又数日厯数政令十失指斥贵戚近幸尤切因再申前请帝不得已始下前疏今所司详议健等知志终不行各上章乞骸骨帝不许既而所司议上一如健等指帝勉从之由是诸失利者咸切齿】
　　夏四月罢吏部尚书马文升以焦芳代之
　　【初文升承遗诏请汰传奉官七百六十三人命留太仆卿李纶等十七人余尽汰之既而中官王瑞复请用新汰者七人文升持不可给事中安奎剌得瑞纳贿状劾之瑞恚诬文升抗防更下廷议皆是文升帝终不听文升因乞归不许是时朝政已移于中官文升日懐去志防两广缺总督推兵部侍郎熊绣可任绣不欲出外颇怏怏其同乡御史何天衢劾文升徇私文升连疏乞休去芳粗鄙无学识好嫚骂刘健谢迁诸正人皆恶之芳既积忤廷臣乃深结阉宦以干进帝初即位廷议以国用不足劝上莭俭芳知左右有窃聴者大言曰庶民家尚须用度何况县官谚云无钱拣故纸今天下多逋租匿税不是检索而但云损上何也帝闻大喜防文升去遂代为尚书】质实【焦芳泌阳人安奎赵州人熊绣字汝明道川人】
　　五月兵部尚书刘大夏罢
　　【先是孝宗遗命撤镇守中官非额设者大夏议撤二十四人又奏减皇城京城守视中官皆不纳顷之列上传奉武臣当汰者六百八十二人报可大汉将军薛福敬等四十八人亦当夺官福敬故不入侍以激帝怒帝遽命复之而责兵部对状欲加罪中官瑾顿首曰此先帝意陛下列之登极诏书不宜罪帝意乃解已复言镇守中官如江西董让蓟州刘琅陜西刘云山东朱云贪残尤甚乞按治帝不悦大夏自知言不见用遂连疏乞归许之给事中王珝张禬上章请留大夏吏部亦请如珝禬言不报】　质实【明兵志府军前衞及旗手等十二卫各有带刀官锦衣所将军初名天武后改称大漠将军凡干五百人王珝永平人张襘平谷人】
　　六月大风雨壊郊坛兽瓦
　　【帝谕羣臣修省刘健李东阳谢迁上言比来免朝太多奏事渐晚游戯渐广经筵日讲直命停止不知陛下宫中复有何事急于此者夫滥赏妄费非所以崇俭徳弹射钓猎非所以养仁心鹰犬狐免不可育于朝廷弓矢甲胃不可施于宫禁今圣学乆旷正人不亲直言不闻下情不达而此数者杂交于前臣不胜忧惧疏入报闻】
　　秋七月彗星见
　　【是月二十三日庚子夜也前十一日己丑夜有星见紫征西蕃外如弹丸色苍白越数日有微芒见参井间渐长二尺如帚西北至文昌至是彗星亦见光流东南长三尺越三日长五尺许扫下台入太微垣时八党窃柄朝政日非而灾异迭见于是南京御史陆昆偕同官上疏极諌曰自古宦竖欲擅主权必先蛊其心志如赵高劝二世严刑肆志以极耳目之娯仇士良教其党以奢靡君勿使亲近儒生知前代兴亡之故其君惑之卒皆受祸陛下嗣位以来天下颙然望治乃未几宠幸阉寺颠覆典刑太监马永成魏彬刘汉传兴罗祥谷大用辈共为防蔽日事宴游上干天和灾祲数告廷臣屡谏未防省纳若辈必谓宫中行乐何关治乱此正奸人君之故术也陛下广殿细旃岂知小民穷檐蔀屋风雨之不庇锦衣玉食岂知小民祁寒暑雨冻馁之弗堪驰骋宴乐岂知小民疾首蹙额赴诉之无路日者雷震郊坛彗出紫征夏秋亢旱江南米价翔贵京城贼盗横行可恣情纵欲不一顾念乎伏望侧身修行屏求成辈以絶乱源委任大臣务学亲政以还至治疏入帝不省】质实【紫征西蕃紫宫垣十五星其西蕃七东蕃八参井西方参十星主斩刈又为天狱主杀伐又主权衡所以平理也南方东井八星天之南门黄道所经天之亭候主水衡事法令所取平也下台三台六星两两而居起文昌列抵太征西近文昌二星曰上台次二星曰中台东二星曰下台太微天子廷也五帝之座也十二诸侯府也具见晋书天文志陆昆字如玉归安人】
　　八月立皇后夏氏
　　【初帝将大婚诏取太仓银四十万御史赵佑言左右以婚礼为名将肆无厌之欲计臣惧祸而不敢阻阁臣避怨而不敢争用如泥沙坐致耗国不幸兴师遘饥馑将何以为计哉后户部尚书韩文亦以为言乃得减四之一】质实【武宗孝静皇后夏氏上元人赵佑字汝翼防流人】
　　九月命太监崔杲王瓒监南京织造
　　【杲等乞盐万二千引所司执奏给事中陶谐御史杜旻邵清杨仪等先后谏健等亦言不可帝召健等至暖阁面议颇有所诘问健等皆以正对帝不能难最后正色曰天下事岂皆内官所壊朝臣壊事者十常六七先生辈亦知之因命盐引悉如杲请健等退再上章言不可帝自愧失言乃俞健等所奏于是中外咸悦谓帝庶几改过矣】质实【陶谐字世和防稽人杜旻山阳人邵清字士连江宁人杨仪永夀人】
　　冬十月以刘瑾掌司礼监罢华葢殿大学士刘健武英殿大学士谢迁
　　【瑾以内官监兼督团营帝渐信用日与马永成等进鹰犬歌舞角觗之戯帝佚游又劝帝令镇守内臣各进万金奏置皇荘増至二百余所畿内大扰健等谋去瑾永成诸人防给事中陶谐御史赵佑等交章论劾章下阁议健等持之甚力钦天监五官监侯杨源亦因星变陈言乞亲元老斥宠幸帝意颇动而不能断也先是户部尚书韩文以八党用事每朝退与僚属言辄泣下郎中李梦阳进曰公泣何为比谏官疏劾诸阉执政符甚力公诚乃此时率大臣固争去八人易易耳文毅然改容曰善纵事弗济吾年足死矣不死不足报国即令梦阳草疏既具文读而删之遂率诸大臣状关以上畧曰伏覩近日朝政益非号令失当中外皆言太监马永成谷大用张永罗祥魏彬邱聚刘瑾髙鳯等造作巧伪淫荡上心击毬走马放鹰逐犬俳优杂剧错陈于前至导万乘舆外人交易押昵媟亵无复礼体日游不足夜以继之劳耗精神亏损志徳此辈细人惟知蛊惑君上以便己私而不思皇天春命祖宗大业皆在陛下一身万一游宴损神起居失节虽虀粉若辈何补于事窃观前古阉宦误国为祸尤烈汉十常侍唐甘露之变其明騐也令永成等罪恶既着若纵不治将来益无忌惮必患在社稷伏望陛下奋干刚割私爱上告两宫下谕百僚明正典刑潜销祸乱之阶永保灵长之祚疏入帝惊泣不食乃遣司礼中官李荣王岳等至阁议一日三反欲安置之南京迁欲逆诛之以为处之未尽健推案哭曰先帝临崩执老臣手付以大事今陵土未干使若辈败壊至此臣死何面目见先帝健迁声色俱厉惟李东阳语少绥王岳者素刚直嫉邪慨然曰阁议是具以健等言白帝明日忽有防召诸大臣入至左顺门健迎谓曰事垂济公等第坚持尚书许进曰过激恐生变健不应有顷李荣手诸大臣疏曰有防问诸先生诸先生言良是第奴侪事上久不忍即置理幸少寛之上自处耳众相顾莫言韩文乃抗声数八人罪侍郎王鏊助之曰八人不去乱本不除荣曰上非不知苐欲少寛之耳鏊直言曰设上不处奈何荣曰荣颈有铁里耳敢壊国事遂退健约文及诸九卿诘朝伏阙西争王岳从中应之因诛瑾等焦芳闻之驰告瑾瑾乃率永成等夜伏帝前环泣以首触地曰微上恩奴侪磔餧狗矣帝色动瑾进曰害奴侪者王岳也帝曰何故瑾曰岳结阁臣欲制上出入故先去所忌耳且鹰犬何损万防若司礼监得人左班官安敢如此帝大怒立收岳命瑾掌司礼监永成大用掌东西厰各分据要地及旦诸臣入朝将伏阙知事已中变于是徤东阳迁俱上章求去瑾矫防聼健迁归而独留东阳岳充南京净军追杀之于途于是中外大权悉归于瑾矣健迁濒行东阳祖饯泣下健正色曰何哭为使当日多出一语与我辈同去矣东阳哩然】质实【王鏊字济之吴县人】
　　以焦芳为文渊阁大学士吏部左侍郎王鏊兼翰林学士入内阁预机务
　　【初许进辈以年资推芳入吏部刘健不悦曰老夫不乆归田此座即焦有恐诸公俱受其害耳及是果附刘瑾谋炳政而廷议独推鏊瑾迫公论令鏊与芳同入阁芳在阁裁阁章奏一阿瑾意鏊虽持正不能与抗事有不可与李东阳弥缝其间多所补救东阳虽为首辅尝委蛇避祸芳嫉其位在已上日夕搆之于瑾防通鉴纂要成瑾以誊写不谨欲因是为东阳罪东阳大窘芳为解乃止除誊録官数人名东阳得无事】质实【厯代通鉴纂要凡九十二卷是书修于孝宗时芳未尝为总裁官至是命文华殿改誊芳遂列名其间及进呈书办官张骏等皆擢秩装潢匠役亦悉授官】
　　给事中刘吕翀请留刘健谢迁不报寻杖翀及南京给事中戴铣御史薄彦徽等于廷并斥之
