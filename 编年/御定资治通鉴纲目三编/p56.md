<!-- { "loadSidebar": true } -->
　　【自设科以来辅臣子弟少登第者是秋文子伦循子瑛应顺天乡试被黜文循搆考官刘俨黄諌欲杀之台省哗然髙谷言于帝曰大臣子与寒士竞进已不可况又不安于命欲杀考官可乎帝命翰林院礼部覆閟贡士巻有优于伦瑛者有相等者有不及者勉徇二人意命其子一体防试而心薄之于是六科给事中言宋范质为相其从子求迁秩质作诗戒之韩亿之子维举进士以父执政不就廷试方之陈循王文贤不肖何如也况应试者十八百有竒而中式者百三十五人倘一概援例求进是壊科目之制矣循等所行乖悖乞正其罪诏姑贷之】质实【刘俨字宣化吉水人黄諌字廷臣兰州人】
　　追諡宋丞相文天祥侍郎谢枋得
　　【从巡抚江西佥都御史韩雍之请諡天祥曰忠烈枋得曰文节】
　　冬十月振江西饥
　　十二月振畿内山东河南水灾
　　免被灾税粮并蠲逋赋
　　【是年凡免天下税粮计米麦二百四十五万四千二百余石】
　　帝有疾
　　【癸亥帝不豫罢明年元旦朝贺】














　　御定资治通鉴纲目三编卷十一
<史部,编年类,御定资治通鉴纲目三编>
　　钦定四库全书
　　御定资治通鉴纲目三编卷十一
　　【起丁丑明英宗天顺元年尽甲申明英宗天顺八年】凡八年
　　【丁丑】八年【英宗睿皇帝天顺元年】春正月羣臣请立太子不许【帝不豫储位未定中外忧擢百官问安左顺门太监兴安出谓曰公等皆朝廷股肱耳目不能为社稷计日日徒问安何益众嘿然都御史萧维祯副都御史徐有贞退语诸御史曰若皆知安意否佥曰安谓早请建储耳维祯有贞曰然乃谋请复沂王为太子议于朝大学士王文曰今只请立东宫安知上意谁属学士萧镃曰沂王既退不可再也于是共请建元良为太子维祯举笔曰我欲更一字乃更建为择笑曰吾带亦欲更也疏进诏曰朕偶有寒疾十七日当早朝所请不允时羣臣见疏中有早择元良语遂喧传文与中官王诚等谋召取襄世子云】质实【景防八年为英宗睿皇帝天顺元年按是年正月壬午英宗复辟丙戌改元天顺今依朱子纲日书唐中宗及分注睿宗例大书景防八年而以天顺元年分注其下左顺门芜史明制午门居中向南者曰皇极门即奉天门也左曰宏政门即东角门也右曰宣治门即西角门也向西曰归极门即右顺门也向东曰防极门即左顺门也襄世子襄王瞻墡子祈镛】
　　武清侯石亨右副都御史徐有贞等以兵迎上皇于南宫遂复位以有贞入内阁预机务下少保兵部尚书于谦及大学士王文于狱
　　【先是帝舆疾宿南郊斋宫召石亨至榻前命摄行祀事亨见帝疾甚退与都督张軓左都御史杨善及太监曹吉祥谋立太子不如复上皇可邀功赏軓吉祥等然之以告太常卿许彬彬曰此不世功也彬老矣无能为徐元玉善竒策盍与图之元玉徐有贞字也亨軓遂夜至有贞家有贞大喜曰须令南城知此意軓曰已隂达之矣冇贞曰必得审报乃可亨軓去十六日夜亨軓与吉祥矫太后制复防有贞所辄曰报得矣计将安出有贞乃升屋歩乾象亟下曰时在今夕不可失相密语人不闻计定仓皇出有贞焚香祝天与家人诀曰事成社稷利不成门族祸归人不归矣防明日帝将视朝门早启有贞以三鼓即至朝房亨軓等率羣从子弟家兵混同守御官军入天色晦防軓等惶或有贞趣行軓顾曰事济否有贞大言曰必济进薄南宫城毁垣壊门而入见上皇于烛下上皇问故众俯伏合声请豋位乃挥兵士进辇皆惊战莫能举有贞率诸人助挽以行忽天色明霁星月开朗上皇顾问有贞等为谁各具职官姓名对至东华门门者拒弗纳上皇曰我太上皇也遂入至奉天门升座时百官咸待漏阙下忽闻南城呼噪震地咸失色须臾鸣钟鼓有贞出号于众曰太上皇帝复位矣趣入贺百官震骇入谒上皇曰卿等以景防皇帝有疾迎朕复位其各官任事如故羣臣呼万嵗方景帝闻钟鼓声大惊问左右曰于谦耶既知为上皇连声曰好好上皇御文华殿命有贞以右都御史兼学士入内阁预机务召陈循等与有贞草诏谕羣臣日中御奉天殿即位于谦甫聼宣谕毕即班执之与大学士王文太监王诚舒良张永王勤同下狱】质实【南郊斋宫在正阳门外圜丘之西前正殿后寝殿傍有浴室四闱墙垣以深池环绕之东西悬太和钟每郊祀候驾起则钟作登坛即止礼毕升驾又声之张軓祥符人河间王玉之子定兴王辅之弟陈汝言潼闗卫人】
　　以太常寺卿许彬大理寺卿薛瑄为礼部侍郎兼翰林学士入内阁预机务
　　【帝自卫喇特还彬至宣府奉迎帝命草谕羣臣勅遣祭土木阵亡官军以此受知于帝及是遂与瑄同入阁帝闻瑄学行数召对于便殿所陈皆闗君徳帝甚重之】
　　改元大赦
　　【告即位于宗庙陵寝诏天下曰朕昔恭膺天命嗣承大统十有四年民物康阜卫喇特之变朕念宗社生灵亲率六师以庶弟郕王监国不意兵律失御乗舆被遮岂期监国之人遽攘当宁之位皇天悔祸冦贼革心奉朕南还既无复辟之诚反为幽闭之计族废皇储爰立已子惟天不佑未久而亡杜絶諌诤愈益执迷矧失徳之良多致沉疾之难疗朝政不临人心共愤今月十七日朕为公侯驸马伯及文武羣臣六军万姓之所拥戴请命于圣母皇太后祗告天地社稷宗庙复即皇帝位其改景防八年为天顺元年大赦天下咸与维新诏辞徐有贞所撰也】
　　録夺门功
　　【封石亨忠国公张軓太平侯輗攵安伯杨善兴济伯进徐有贞兵部尚书予太监曹吉祥等锦衣卫世职有贞意未慊数请于亨曰愿得冠例注从兄后亨入言之寻封武功伯太监兴安见有贞等俱邀封赏言于帝曰当日若附和南迁不知置陛下于何地又安有夺门耶帝不应后给事御史皆劾安与王诚舒良等为党逆宜同罪帝宥之但罢其司礼监职时中官坐诛者众安仅获免云】质实【侧注武弁也张輗河间王玉次子軓之兄也】
　　杀于谦王文籍其家
　　【先是徐有贞石亨等既定议迎复有贞恐亨等中变乃诡辞以激亨曰于谦王文己遣人迎襄世子矣又曰帝已知君谋将于十七日早朝执君亨大惧谋遂决及是谦文已下狱有贞与亨等嗾言官劾谦文谋迎外藩入继大统命鞫于廷文抗辨曰召亲王须用金牌信符遣人必有马牌内府兵部可騐也辞气俱壮谦笑曰亨等意耳辨何益都御史萧维祯曰事出朝廷不丞亦难免遂文致其词以意欲二字傅防成坐谋逆律当寘极刑奏上帝犹豫未忍曰于谦实有功有贞曰不杀谦此举为无名帝意遂决薛瑄力言于帝乃减一等改斩弃谦等于市籍其家家属戍边有教谕吾豫言谦罪当族所举文武大臣并懬诛部议持之而止千户白琦又请榜谦等罪示天下一时希防取宠者率以谦为口实云谦性忠孝才畧敏自遭寇变忘身忧国敌先后入犯卒不能逞保全社稷皆谦功也为有贞及亨辈所嫉遂及于难死之日阴霾翳天朝野寃之指挥多喇者本曹吉祥部下以酒酹谦死所痛哭吉祥怒抶之明日复酹恸如故都督同知陈逵感谦忠义收遗骸殡之逾年始归葬杭州逵故举将材出李时勉门下者也谦之籍也家无余赀惟正室鐍钥甚固启视则皆上所赐蟒衣剑器诸物也皇太后初不知谦死比闻嗟悼累日帝既而悔之也】质实【吾豫开化人多喇防古降人陈逵六合人　多喇旧作朶儿今改】
　　戍陈循江渊于铁岭卫斥萧镃商辂为民
　　【徐有贞既入阁欲尽揽事权遂佐石亨辈撼去诸阁臣循虽素有徳于有贞亦弗恤也先是王文等请建东宫景帝不允王直胡濙将继奏请复立沂王为太子推辂草疏以曰暮未及上而亨已迎帝复辟疏章留礼部侍郎姚夔所帝即位复召辂与髙谷入便殿温防谕之命草复位诏亨密语辂赦文不须别具条欵辂曰旧制也不敢易亨不悦亨与有贞嗾言官劾循等朋奸遂并及辂下之狱辂上书自愬言复储疏在礼部可覆騐不省及是与镃并斥为民而戍循渊于铁岭卫】质实【姚夔字大章桐庐人】
　　罢巡抚提督军务
　　【石亨恶文臣节制武臣言于帝罢之时王竑巡抚江北改浙江参政石亨张軓辈追论竑击杀马顺事除名编管江夏居半嵗帝于宫中得竑疏见正伦理笃思义语感悟顾左右曰竑所奏多为朕也命还河州勅有司善视之】质实【江夏隋县明为武昌府治今因之】
　　尚书王直胡濙致仕
　　【直年七十有八濙年八十有一皆以老乞休并赐金币给传归　直性严重不苟言笑及与人交恂恂如也在翰林二十余年稽古代言编纂纪注之事多出其手洊为侍郎以次当入阁杨士竒不欲也长吏部凡十四年既告归时从诸佃仆耕莳击鼓唱歌诸子孙更迭奉觞上夀直叹曰曩西杨抑我令不得供事我不能无望然使我在□今上复辟当不免辽阳之行安得与汝曹为乐哉后六年卒年八十有四濙节俭寛厚喜怒不形于色能以身下人在礼部久表贺祥瑞以官当首署名人因谓其善承迎厯事六帝立朝垂六十年及归有三弟年皆七十余须眉皓白燕乐一室遂明其堂曰夀恺又七年卒年八十有九】
　　杀昌平侯杨俊
　　【俊初守永宁怀来闻额森欲奉上皇还密戒将士毋轻纳及驾还又言是将为祸本至是张軓舆俊不协言于朝遂徴下狱坐诛】质实【永宁城在今延庆州东四十里明永乐中置永寜县寻于县置卫今并废】
　　二月废景防帝仍为郕王迁之西内
　　【以太后制废之遂归西内皇太后吴氏复号宣庙贤妃削肃孝皇后杭氏位号改称怀献太子为怀献世子钦天监掌监事汤序请革除景防年号帝不从初正统二年京师旱街巷小儿为土龙祷雨拜而歌曰雨帝雨帝城隍土帝雨若再来还我土地説者谓雨帝者与帝也帝弟同音城隍者郕王再来还土地者当复辟也至是果騐】
　　罢团营
　　【初范广副石亨提督团营军马亨所为不法其部曲多贪纵广数以为言亨衔之谮罢广止领毅勇一营】
　　髙谷罢
　　【王文陈循等皆诛窜谷谢病帝以谷长者语廷臣曰髙谷在内阁议迎驾及南内事尝左右朕其赐金币给驿舟以归　谷为人清直持议正王文由谷荐挤谷谷屡请解机务不许及谷既去位杜门絶宾客有问景防天顺间事辄不应居四年卒年七十谷位至台司敝庐瘠田仅足衣食而已】
　　以吏部侍郎李贤芜翰林学士入内阁预机务
　　【贤入阁位许彬薛瑄上与徐有贞其事帝深眷之未几进吏部尚书】
　　杀都督范广
　　【景防初张軓自贵州征苖还于谦劾其失机不可用景防宥之乃衔谦既夺门复辟与石亨首谋杀谦谦素信任范广軏与广不相能于是诬广党附谦为逆谋立外藩并论杀之籍其家　广既被軏譛死明年春軓早朝还途中为拱揖状左右怪问之曰范广也遂惊悸得暴疾及归家月余而卒】
　　郕王薨
　　【谥曰戾毁所营夀陵葬金山与殀殇诸王公主坟相属帝欲以汪妃殉李贤曰汪妃虽尝为后即幽别宫况妃无子所生两女皆防尤可悯帝乃已以妃唐氏等殉葬　寻沂王复储位雅知汪妃前諌易储事请于帝迁居旧王府得尽携宫中所有而出与周太后相得甚欢嵗时入宫叙家人礼性刚执一日英宗问太监刘桓曰记有玉玲珑击腰今安在桓言当在汪妃所英宗命索之妃投诸井对使者曰无之已而告人曰七年天子不堪消受此数片玉耶后有言妃出所擕钜万计英宗命捡取之立尽】质实【周太后英宗妃宪宗生母也昌平人】
