<!-- { "loadSidebar": true } -->
　　【帝以四方援辽兵大集恐师老财匮下廷议方从哲与兵部尚书黄嘉善兵科给事中赵兴邦等发红旗日趣镐进兵镐乃分兵四道令总兵官马林出开原攻北督兵四万佥事潘宗顔监其军而叶赫兵分路并进别监以都司窦永澄令总兵官杜松出抚顺攻西以总兵王宣赵梦麟为佐督兵六万兵备副使张铨监其军令总兵官李如栢出鸦鹘闗趋清河攻南督兵六万兵备叅议间鸣秦监其军令总兵官刘綎出寛甸攻东督兵四万以兵备副使康应干监其军而朝鲜兵分路并进别监以都司乔一琦镐率各总兵官誓神明宣军令斩抚顺阵逃之指挥自云龙示众为例于是月二十一日后分道出塞期三月一日防二道闗并进】质实【二道闗在今　与京城西黄嘉善即墨人马林蔚州人芳之子潘宗顔字士潜保安卫人王宣榆林人赵梦麟榆林人张铨字字衡沁水人乔一琦字伯珪上海人】
　　三月杨镐师败绩总兵杜松刘綎王宣赵梦麟皆战死【时天大而雪镐兵不前师期泄松欲立首功先渡浑浑河连克二小砦遂乘势趋萨尔浒谷口时我】
　　【太祖高皇帝在兴京西南两路侦卒以明兵逼境告太祖高皇帝曰明使伐先见南路有兵者诱我兵而南也其由抚顺西来者必大兵急宜拒战乃率众贝勒大臣綂城中兵出大贝勒前行侦卒又以明兵出清河路来告大贝勒曰清河路反兵未能骤至宜先往抚顺以遂敌兵遂与达尔汉侍衞呼尔汉集以待时我】
　　【太宗文皇帝称四贝勒以祀事后至谓大贝勒曰我筑城夫役在界藩山倘明兵奋力攻之奈何宜急进于是令军士擐甲趋至太兰冈大贝勒与扈尔汉欲驻兵僻地】
　　【太宗文皇帝曰正宜耀兵示敌壮我士卒夫役之胆何以僻为遂督兵赴界藩先是以精骑四百防筑城夫之在界藩山者闻私等将至伏萨尔浒谷口以待及松兵过半尾击之至渡口与筑城夫役合据界藩之吉林崖时松结营于萨尔浒山而自引兵围吉林崖我兵下击一战而斩百人及众贝勒兵至益千人登山助击而以右翼四旗自下夹攻别以左翼四旗攻松别将于萨尔浒山上】
　　【太祖高皇帝至令以右二旗益左翼合六旗兵进攻萨尔浒军大战破之死者相借所遣助吉林崖者自山驰下击松军二旗兵亦縦横夹击松与宣梦麟皆死全军尽覆积尸蔽浑河而下如流澌焉时马林率开原兵出三岔口闻松军败恐甚止尚间崖结营自固濬壕三匝外列火器以骑兵环衞其监军潘宗顔别以万人营斐芬山距尚间崖三里许而松之后队游击袭念遂李希泌统步骑万人驾大车持坚楯别营于翰珲鄂谟地大清兵先以五百人步乘之研其车輴继引骑士冲击明兵大溃念遂希泌殁于阵时我太祖高皇帝知林军营尚间崖迅往会大贝勒明兵方布阵我军将据山巅而林营内兵已与壕外兵合我兵即下马少战大贝勒以怒马斫阵二贝勒三贝勒与诸台吉各奋勇兢进遂败明兵斩获无算明副将麻岩及大小将士皆阵殁林仅以身免】
　　【太祖高皇帝复集大军驰攻双芬山宗顔与游击窦永澄守备江万春通判董尔励及所部健丁冲突鏖战自晨午力竭不支全军尽陷叶赫贝勒锦台什布扬古约助明与宗顔合至开原十固城闻明兵败大惊遁去时刘綎李如栢两军先后近逼　兴京于是留兵四千待如栢军】
　　【太宗文皇帝偕大贝勒三贝勒进御刘綎甫出瓦尔喀什窃集而綎率精鋭二万至过深河克三砦时大清兵守楝鄂地闻綎军至逆战綎犹不知松林军覆整众进将登阿布达哩冈大清兵麾众先登而别以一军趣綎西冈上军自髙驰下奋击綎军趋綎西者复从旁夹击已乃张松旗帜被其衣甲以绐綎既入营中大乱太宋文皇帝乘胜追击与綎遇綎力战死綎养子刘招孙突围手格杀数人亦死两营兵万余皆殱綎监军康应干与乔一琦所綂朝鲜兵营于富察察之野甲仗坚鋭】
　　【太宗文皇帝同众贝勒至督兵进攻明兵朝鲜兵竞发火器忽风大作扬沙石烟尘返扑敌营大清兵乘之发矢如雨又大破其众殱二万人应干遁去一琦奔朝鲜我兵逐之朝鲜元帅姜功烈诣营降一琦自缢死杨镐闻三路兵败急橔李如栢军还如栢等乃自呼兰路遁归我哨兵二十人见而鸣螺呼噪击杀四十人明兵夺路走相蹂践死者复千余是役也明文武将吏前后死三百一十余亾夹马驼甲仗无算败书闻京师大震】质实【浑河即古小辽水自邉外流入经今　舆京东北境西流至奉天府承徳县南入太子河太籣冈在今　盛京城东百九十里界藩山即铁背山在今　兴京西北上有界藩城萨尔浒山在今　兴京西北二十里吉林崖在今奉天府海澄县西明置三岔闗今废尚闗崖在今盛京城东一百五十五里斐芬山在今　盛京城东一百六十里斡珲鄂谟在今　盛京城东百三十里瓦尔喀什窝集在今　盛京城东三百八十里深河寛甸东北由镇江路二百五十余里为深河子皆小径流林楝鄂在今　盛京城东南三百八十里阿布达哩冈在今　盛京城东四百三十里呼兰路在今盛京城东二百五十里刘綎厯平九防蛮缅甸罗雄朝鲜倭播建昌诸冦大小数百战威名甚着所用】
　　【镔铁刀百二十觔天下称为刘大刀乾隆四十一年追谥忠壮松在都督杜桐弟奋勇敢战厯着辽功与龚念遂李希泌乔一琦均于乾隆四十一年追諡忠烈赵梦麟王宣乾隆四十一年追諡烈愍潘宗顔熟】
　　【天文兵法为诸生即究心时事有筹边赋反韬畧十二对癸丑进士后户部主事条具辽事芹仪时论韪之遂往督辽饷会开原道缺补用立法严密四境龙然阴知马林不可共事未出师前遗书杨镐言林庸懦不可当一面乞易别帅而以林遥为后应庶有济否不惟悮国恐身亦难保至是果如其料战殁之日骨糜肢裂其状尤惨帝为赐祭葬立祠谥节愍赠光禄寺卿廕子兆环锦衣卫世袭百户乾隆四十一年复与实永澄董尔励张万春同追諡节愍萨尔浒旧作撒尔湖今改】
　　发明【明当师老财匮之时忽征四方援兵号称四十七万之众以兴大举宗社臣庶子孙安危之机在此一役而乃委之败绩诡功之杨镐可谓倚任非人矣迹其誓师发令分为四路以出意在铺张行阵而曾弗预筹战守之方以致师期先泄纪律不明宿将殱于行间全军覆于原野固人谋之不臧而实】
　　【天心之厌夫明祚也恭惟太祖髙皇帝神武布昭】
　　【睿枢黙运仰承昊縡祗迓】
　　【鶁庥盖上苍之眷顾我】
　　【大清者至此时而积庆弥笃况夫圣嗣贤臣同心一徳天人恊应佑启无彊故于斯役也步代止齐决策制胜之宜莫不妙合韬铃适符机要五日之间克成亘古以来未有之伟绩至令读史者辑胜国之遗缩益钦祖烈神功垂谟永永而我】
　　【皇朝亿万载之丕基王业实肇造于此云】
　　夏四月饬楚蜀黔三省协防苗患
　　【兵部尚尽黄嘉善言楚蜀黔三省俱邻苗亢然楚蜀辖苗虽多各有土司为之领袖不能侵入其势犹缓若黔则界于二省苗夷之中辖苗虽少逼近巢穴以故掠堡焚屯罹祸为甚及其三省失事又互相推诿竟未有擒缉以靖匪茹者是黔以一省而独受三省红苗之害也今黔抚张鹤鸣议三省各照所辖苗寨要隘委官拨兵严加防守分辖属以専责成究出刼以惩横暴至不得已而用兵三省亦各照苗寨多寡出兵饷则合各省之力自成一鼓之功应今湖北道行永保二宣慰司四川川东道行酉平邑石四土司贵州即令铜仁镇可抚则同抚可守则同守可征勦则同征勦防守视失事之有无功罪视地方之安否三省毋得岐视推诿从之】质实【永顺宣慰司洪武二年置今为永顺府平茶洞长官司洪武八年置属酉阳宣慰司十七年直布政司邑梅洞长官司属酉阳宣慰司石砫宣慰司洪武八年为宣抚司天启元年陞宣慰司】
　　京师水复赤
　　【宣武门响闸至东御河水俱赤】
　　福建盗起巡抚王士昌讨平之
　　【漳州府奸民李新僭号洪武结海冦袁八老等率其党千余人流刼焚燬势甚猖獗巡抚王士昌檄副将纪元宪沈有容等率官兵讨平之】
　　五月盔甲厰灾
　　【是月癸酉日事也时邉事日急马匹盔甲器械不敷兵士恤家行粮诸需均缺兵部尚书黄嘉善议各直省絶军变产银缺官柴马银拖欠太常寺马价银皆宜全解臣部又各直省税契银布政司吏承纳班银各州县仓谷平粜一半折价银各运司积余盐课银又如中州之河工节省银兑军买米樽节银王府宗藩勲臣土司议助银内外各官捐俸银皆半兵部为恤家买马之用现在暂偕太仆寺银十万两南京兵部银十万两南京户部银十万两南京工部银十万两早购马匹以济急需其应造盔甲器械聴工部议动项连造务祈兵到即给以便训练从之】质实【盔甲厰在明照坊炮作河东后为灵官庙】
　　六月我
　　大清兵克开原
　　【时我太祖髙皇帝亲率兵四万取开原军行三日天雨河涨乃遣兵百人阳使趋攻济阳潜侦开原路无雨不泞遂进军旦溥开原城明总兵马林副将于化龙权道事推官郑之范叅将高贞游击于守志守备何想官等婴城守城上列兵少许余皆陈四门外】
　　【大清兵设楯梯进攻而以偏师掩击东门外所陈兵败之明兵争入城阗拥于门大清兵夺门搏战而攻城之兵云梯未布即登跃上城城上兵皆溃城外三门兵见城破大鸾奔窜四围悉遇堵御不得渡尽殱之郑之范先遁得脱林化龙贞守志懋官皆战殁时】
　　【太祖高皇帝登开原城楼侦者以铁岭卫有兵三千来援驰告诸贝勒率兵迎战明兵望尘奔却追斩四十余人而还驻军开原三日】质实【马林先谪充为事官令仍守开原乾隆四十一年追諡忠烈子然熠俱随】
　　【父殉节于化龙高贞于守志何懋官乾隆四十一年俱追諡烈愍】
