<!-- { "loadSidebar": true } -->
　　【时有司以遗诏请大防南京吏部侍郎章纶言山陵尚新元朔未改陛下践祚之初当以孝治天下乞俟来春徐议大礼疏至京而册立已行矣后立甫逾月以万贵妃已擅宠摘其过杖之帝怒废居别宫乃册王氏为后贵妃宠冠后宫王后处之澹如也以是得安】质实【废后吴氏顺天人皇后王氏上元人万贵妃诸城人时年三十有五帝宠之颛房】
　　前礼部侍郎兼学士薛瑄卒
　　【瑄告归凡七年及得疾危坐正寝而逝年七十有二赠礼部尚书谥文清瑄学一本程朱其修已教人以复性为主充养邃密言动可法尝言自考亭而后斯道大明无烦著作直须躬行耳有读书録二十卷平易简切皆自言其所得学者宗之】
　　始置皇庄
　　【以没入曹吉祥地为宫中庄田皇庄之名自此始给事中齐庄言天子以四海为家何必与民争利弗聼自是戚畹及中贵家多夺民地为庄田矣】质实【抄没曹吉祥地在顺义县安乐里板桥村】
　　立武举法
　　【初吴元年始定武科洪武二十年用武举令武臣子弟于各直省应试寻废不行至是复命直省举诸武艺人兵部同总兵官考校策畧弓马分别甲乙以备録用指挥以下子弟悉令入学】质实【考校防畧弓马按明史选举志帅府试策畧教场试弓马答策二道骑中四矢歩中二矢以上者为中式骑歩所中半者次之成化十四年太监汪直请设武科乡防试悉视文科例治六年定武举六嵗一行先策畧后弓矢策不中者不许骑射十七年改定三年一试出榜赐宴正徳十四年定初场试马箭二埸试歩箭三场试策嘉靖初定制各省应试举者巡按御史于十月考试两京武学于兵部选取俱送兵部次年四月防试翰林二员为考试官给事中部曹四员为同考官乡防场期俱于月之初九十二十五起送考验监试张榜大率仿文闱而减杀之】
　　十二月免京官杂犯罪
　　【敕两京文武除犯赃外杂罪记録者悉免之】










　　御定资治通鉴纲目三编卷十二
　　钦定四库全书
　　御定资治通鉴纲目三编卷十三
　　【起乙酉明宪宗成化元年尽庚寅明宪宗成化六年】凡六年
　　【乙酉】宪宗纯皇帝成化元年春正月遣都督赵辅佥都御史韩雍讨广西猺
　　【守臣奏广西猺獞流剽广东又越湖广江右日益蔓延乞选将征讨兵部尚书王竑亦言贼非大创不止荐雍才气无防平贼非雍莫可乃命辅为征夷将军以太监卢永陈瑄监其军召雍为左佥都御史賛理军务】质实【赵辅字良佐凤阳人】
　　开纳粟例
　　【以备两广军饷】
　　二月诏雪于谦狱
　　【御史赵敔言于谦等为石亨軰诬陷榜示天下其后亨軰不一二年亦皆败露陈循等已邀恩宥无俟臣言独思正统十四年防犯京城谦一人保守其功甚钜伏乞収囘前榜死者防赠生者録用帝曰朕在东宫时即闻谦寃谦有社稷之功而受无辜之惨所司其急如敔言施行释子冕还家冕先授副千户明年八月复冕官遣行人徃祭谦墓制辞有云当国家之多难保社稷以无虞惟公道之独持为权奸所并嫉在先帝已知其枉而朕心实怜其忠天下传诵之】质实【陈循已邀恩宥按明史循传石亨败循自眨所上书自讼言天位陛下所固有当天与人归之时羣臣备法驾恭诣南内奉请临朝非特宫禁不惊抑亦可示天下万世而亨等侥幸一时计不出此卒皆自取祸败臣服事累叶曽着防劳实为所挤惟陛下怜察诏释为民赵敔武进人】
　　帝耕耤田
　　彗星见
　　三月帝诣国子监行释奠礼
　　【帝视太学释奠先师始加牲用乐停祭酒官以下宴】
　　荆襄盗起
　　【荆襄上防为郧阳古麋庸二国地元至正间流贼聚此作乱终元世不能制洪武初邓愈以兵勦除空其地禁流民不得入然地界秦豫楚之间又多旷土山谷院塞林箐防宻中有草木可采掘以食正统二年嵗饥民徙入不可禁聚既多防禀约东其中巧黠者稍稍相雄长汉中守臣以闻请诛之英宗曰小民为饥寒迫耳奈何即用兵命御史抚辑谪戍数人余阳听抚而大奸潜伏不出寻复纵势益滋蔓有锦衣千户杨英者奉使河南防其必反上疏言流逋之众宜选良吏抚恤渐图所以散遣词甚谆切不报三省长吏又多诿非已境因循不治至是有刘通者纠其党石龙刘长子及苖龙苖虎等聚众数万为乱伪称汉王建元徳胜伪署将军元帅防襄邓境指挥陈升等二十四人死焉时王恕方以副都御史出抚悬榜晓谕而未受征讨之命贼狃为故常横掠如故恕闻于朝曰民可抚而奸民好乱者非兵不慑于是命抚宁伯朱永为总兵官尚书白圭提督军务发军防王恕李震进讨之至南漳破贼永适疾留镇侦知贼巢在豆沙河万山之中列为七屯明年夏圭督诸军分道进连击之贼乃据险抗官军下木石如雨官军四靣仰政蚁附而登贼不能支遂大败破其巢生擒通等二千八百七十余人斩二千五百六十余级获贼属子女一万一千六百余人牛马驴骡一万有竒石龙刘长子逸去防永病愈帅师搜余贼龙等又转掠四川燬巫山大昌圭分兵蹙之贼被围食尽刘长子防龙以降并获通妻连氏遂班师贼息】质实【南漳汉临沮中庐二县地隋置南漳县明旧属襄阳府今因之豆沙河在郧阳府保康县西北下流入筑水巫山楚巫郡秦巫县隋改巫山县明属防州府今因之大昌晋泰昌县后周改大昌宋属火寕监元并入大寕州明洪武四年复置后又并入大寕县永乐初复置属防州府　本朝康熙九年省入巫山县刘通河南西华人少负膂力县治门有石狮重千斤通手举之因号刘千斤石龙号石和尚刘长子号刘子龙王恕字宗贯三原人朱永字景昌夏邑人谦之子纪事本末白圭遣指挥张英诱降刘长子诸将忌英功谮于朱永以事捶杀英】
　　夏五月大雹
　　【避正殿减膳敕羣臣修省】
　　四川盗赵铎作乱官军击斩之
　　【宣徳时四川郫彭诸县盗贼蠭起夺财杀人事闻上命副都御史贾谅等徃防四川三司调军捕之仍敕谅巡视军民利病谅等捕获盗首王洪隂海等正法未防土豪王永乂防城堡肆掠官军讨失利悬千金购而诛之而赵铎复继起作乱铎初与绵竹人徐贵有隙贵告铎家匿羣盗县官捕之急遂反与贼徒杨瓒僧悟升陈焕章黄鹞子等流刼延至襄邓诸郡瓒等相继败死铎再听招抚复业辄复为乱紏合番蛮四散剽掠伪号赵王至是廵抚佥都御史汪浩檄官军合击之铎走彰明县千户田仪等设伏间道分兵直捣其巢贼大败铎与余党奔仪侦知之追及仪以手刃刺铎铎堕马斩之传首成都赋平】质实【郫县古郫邑秦置郫县明属成都府彭县古彭国唐置彭州明改州为县属成都府今皆因之绵竹县汉置明属汉州今属绵州彰明县汉涪县地唐昌明后唐改为彰明属绵州今属龙安府赵铎徳阳人汪浩石首人】
　　六月夺张瑾杨宗袭爵
　　【瑾父太平侯軏宗父兴济伯善俱以夺门功封时以迎复袭爵者皆革夺惟瑾宗尚袭封指挥同知董源等援例乞复遂并革瑾宗以瑾为锦衣指挥使宗为指挥同知】
　　秋七月免天下军卫屯粮十之三
　　八月两畿湖广浙江河南饥
　　【给事中袁芳等上言比来救荒无术老弱转死丁壮流移南阳荆襄十余万流民两京浙豫或水或旱禾麦絶収乞敕官司振济于是命王恕及浙豫摭按各振其属旋遣工部侍郎沈义徃保定佥都御史吴琛徃淮扬内外诸臣请缓徴盐钞逋赋等皆从之义琛无他策惟条上纳粟事例既而皆以不恤民瘼斥罢】质实【袁芳丰城人沈义江都人呉琛繁昌人】
　　冬十月鞬靼玛拉噶防延绥
　　【敌众甚盛诏大同总兵杨信寜夏总兵李杲陜西巡抚项忠等率所部兵御之官军力战乃引去初鞑靼入防或在辽东宣府大同或在寕夏荘浪甘肃去来无常为患不乆景泰初始犯延绥然部落少不敢深入天顺间有阿勒楚尔者率属潜居河套遂逼近西边出没为患河套古朔方地唐张仁愿筑三受降城处也地在黄河南自宁夏至偏头关延袤至二千里饶水草外为东胜卫东胜而外土地平衍敌来不能隐明初守之后以旷絶内徙至是保喇与小王子并玛拉噶等先后继至掳中国人为向道抄掠延绥无虗时矣】质实【三受降城唐景隆二年筑东受降城在今归化城西黄河东岸中受降城在今卫特喇旗西黄河北岸西受降城在今卫喇特旗西北黄河北岸项忠字荩臣嘉兴人阿勒楚尔旧作阿罗出勒今改】
　　发明【东胜卫既废日以旷絶内徙渐屏藩篱以可牧可屯二千里肥饶之野置之瓯脱之区是弃以资敌也小王子马拉噶等先后入居河套得坐待以乘其隙遂至大同寜夏歳无宁日此与割广宁弃开平同一失防其酿兆边患亦与明代相终始云】
　　韩雍破猺于大藤峡
　　【初国子监生封登奏浔州夹江诸山险峻中有大藤如斗延亘两崖势如徒杠蛮众蚁度号大藤峡中产猺人又有獞人自景泰以来啸聚为乱隳城杀吏所至邱墟乞调兵勦灭报闻及朝议用兵编修邱濬上书李贤言贼在广东者宜驱在广西者宜困贤善之献于朝诏录示诸将诸将多主其説欲分兵两广韩雍曰不然贼已蔓延数千里而所至与战是自败也大藤峡贼之巢穴我以全师捣之控制四面势如常山之蛇动无不应心腹既溃余迎刃觧耳赵辅知雍才足办贼军谋一听于雍雍乃率官军倍道至全州破阳峒西延叛苖斩指挥失律者四人军中震悚无不听命遂抵桂林雍与诸将议曰修仁荔浦藤峡之羽翼也不剪则藤峡不孤乃以土兵十六万先破修仁荔浦寻长驱至峡口众议峡天险不可攻宜屯兵围之且战且守雍曰不然峡山六百余里安可围也且屯兵日久懈将士心今我军勇气百倍贼已丧魄因而乘之可立破也遂长驱至峡口儒生里老数十人伏道左欲为向导雍见即骂曰贼敢绐我叱左右缚斩之左右皆愕既缚而袂中利刃出推问果贼也悉支解刳肠胃分挂林箐间累累相属贼大惊曰韩公天神也雍督诸军水陆并进猺贼悉力出捍峡南排栅坚宻滚木礧石镖鎗毒矢雨下如注官军登山仰攻雍督死战呼声撼峡若崩贼气大溃遂连破山南石门林峒古营诸巢焚其石室积聚追蹑至九层崖等山先后破贼三百二十四寨生擒贼渠侯大狗及其党七百八十余人斩首三千二百级余坠溺死者不可胜纪先是峡中大藤画沉夜见贼以为神及是雍用斧断之改名断藤峡勒石纪功而还防闻帝赐勅嘉劳召辅还封武靖伯雍进右副都御史提督两广军务明年余贼郑昻等攻防洛容北流诸县流刼至广东境雍发兵扑灭之雍又议置武靖州于碧海滩以上隆州土知州岑铎掌州事从之】质实【阳峒在全州境内西延镇名在全州西百里荔浦汉旧县唐置荔州寻废仍为茘浦县明初并属桂林府孝宗四年俱改属平乐府今因之九层崖在大藤峡北洛容唐置洛容县宋省象县入焉元仍旧明属柳州府今因之北流隋置北流县唐属容州宋元仍旧明改属欝林州今因之碧滩在浔州府西北八十里雍议峡江百里有上中下三滩上曰勒马下曰献俘中曰碧滩请置武靖州及移思隆廵司于此武靖州成化三年置属靖州府神宗末州废为镇在今挂平县东北三十里上隆州宋置元属田州路明初属田州府自岑铎移治武靖而州遂废故州在今田州北八十里邱濬字仲深琼山人】
　　【丙戌】二年春三月遣右都督李震讨靖州苖破之
