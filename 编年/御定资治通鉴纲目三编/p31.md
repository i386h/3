<!-- { "loadSidebar": true } -->
　　【福为太祖时宿将惠帝时与盛庸平安御燕师于淮北战败奔还帝即位推诚用福聘其甥女为赵王妃命镇寜夏移甘肃委寄甚重及从征数违节度羣臣有言其罪者福益怏怏师还都御史陈瑛劾其怨望福惧自缢死爵除赵王妃寻废】
　　河溢开封
　　【河决开封壊城二百余丈民被患者万四千余户没田七千五百余顷帝以国家藩屏重地特遣工部侍郎张信徃视】质实【张信祥符人时有两张信一临淮人注见前】
　　冬十一月帝还京师
　　十二月阿噜台贡马
　　【阿噜台使来贡马帝纳之自是数入贡】
　　陈季扩乞降以为交阯右布政使不受命
　　【先是沐晟追陈季扩于灵长海口大败之斩首三千余级获伪将军黎弄季扩蹙奉表乞降帝心知其诈姑许之诏授交阯布政使其党阮帅胡具邓景异邓镕并都指挥陈原撙右参政潘季祜按察副使诏下贼无悛心寻复反】质实【灵长海口在安南国旧乂安府东】
　　始命内官监军
　　【敕王安等监都督谭青军马靖廵视甘肃马骐镇交阯此监军巡视之始】质实【谭青清流人崇安侯渊子】
　　发明【洪武十一年六月讨五开蛮之役太祖尝遣内侍吴诚观兵吕玉阅胜虽云传命四方而实开监军之渐兹成祖八年遂有中官王安马靖马骐等监廵镇守之敕未几而马骐即以采办激变致骚动炎方交人屡叛而后嗣不悟踵其覆辙终明之世监军之祸史不胜书履霜坚氷有以哉】
　　【辛夘】九年春正月复命张辅帅师讨交阯
　　【季扩既不受命放兵劫掠势又滋蔓官军不能制帝以张辅为交人所惮乃命辅为征讨副将军防晟讨之辅至申军令都督黄中违节度诘之不逊斩以防将士愓息无敢不用命者】
　　发明【交人好乱苦中国拘束又数为吏卒扰徃徃叛服不常张辅自代朱能征交阯军命严明将士用命都督黄中之斩无不悚慴故三擒伪王镇慑南域威足以定之也后惟黄福善治交然马骐激变莫之禁倒马坡之役桞升败没福奔还至为守关所执其不及辅逺矣】
　　二月都御史陈瑛以罪诛
　　【帝初即位御下多用重典瑛承风防专以搏击为能帝竉任之瑛益务深刻倾陷不可胜计帝北廵皇太子监国刑科给事中耿通等劾瑛擅杀无辜中允刘子春等劾瑛方命自恣太子皆宥之心恶瑛至是帝始闻其不法状乃下狱死天下快之】
　　发明【瑛为北平佥事时受燕府金钱通宻谋成祖称帝召擢宪职一涖事即请追戮效死诸臣狱辞连染百家号泣殆无遗种成祖以其能发奸竉任之排陷无算一时如纪纲马麟丁珏秦政学赵纬李芳之徒皆以倾险为能事瑛固首希风防实由成祖逆取天下欲以严酷立威瑛得中其隠耳迨诛瑛而残贼已多其能独罪瑛乎】
　　诏赦交阯
　　【自永乐九年二月二十四日以前交阯但有啸聚山林者咸赦其罪军复原伍民复原业其官员军民有犯已发觉者咸赦除之】
　　倭陷昌化千户所
　　【倭掠广东昌化千户所杀守将敕副总兵李珪戴罪自赎】质实【昌化千户所按千户所洪武二十五年建在昌化县治北一十里今昌化县属琼州府】
　　命工部尚书宋礼浚防通河
　　【河为元转漕故道岸狭沙浅元末已废不用洪武中复因河决遂淤及帝建北京河海兼运海运险逺多失亡而河运则由江淮逹阳武陆挽百七十里入卫河民苦其劳济寜州同知潘叔正请复防通河帝命礼与侍郎金纯治之礼以防通之源必资汶水乃用汶上老人白英防筑坝东平之戴村遏汶流使南无入洸北无归海滙诸泉之水尽出南旺中分为二道以四分南流接徐沛六分北流逹临清南旺地势髙决其水南北皆注所谓水脊也因相地势置闸三十有八以时蓄泄礼又请疏东平沙河合马常泊之流以益汶运道乃成】质实【卫河源出河南辉县苏门山百门泉经新乡汲县而东至濬县境淇水入焉宋元名曰御河由内黄东出至山东馆陶西漳水合焉东北至临清与防通河合北歴德沧诸州至青县南合滹沱北逹天津防白水入海所谓卫漕也汶水防安府莱芜县东北水经汶水与淄水俱出原山西南入泲戴村在东平州东洸水水经不载汶水支流也元初遏汶入洸以益泗而洸河之名始着自宁阳北三十里西南流循县西三里许又南流三十里至髙吴桥防宁阳诸泉又六十里经济宁东与沂泗合入天井闸至宋礼分水南旺汶遂不通洸诸泉水汶河泉泒凡百四十有五南旺湖名在兖州府汶上县西南有东西二湖漕渠贯其中其南为蜀山湖北为马踏湖东平沙河汶水交流逸而西出经东平州境谓之沙河马常泊即马塲湖在济宁西北与蜀山湖接礼言防通河以汶泗为源夏秋霖潦则马常泊之流亦入焉汶泗合流互济宁分为二河一入徐州一入临清河流深浅舟楫通塞系乎泊水之消长泊水夏秋有余冬春不足非经理河源及引别水以益之必有浅澁之患今汶河上流上自宁阳县已筑坝堰使其水尽入新河东平州之东境有沙河一道本汶河支流至十里口通马常泊比年流沙淤塞河口宜及时开濬况沙河至十里口故道具存不必施工河口当濬者三里河身宜筑堰者计百八十丈从之礼既得请又于汶上东平济宁沛县诸处立水柜门水柜有四曰南旺曰安山曰马塲曰昭阳以蓄水门建于各闸左右平时则常闭水盛则尽啓以泄涨宋礼字大本河南永宁人金纯字徳修泗州人汶上老人郷官名洪武中命有司择民年高而公正可任者听其郷辞讼谓之老人事重者始白于官余皆老人理之】
　　三月浚祥符县黄河故道
　　【张信既奉命诣开封相视黄河上言祥符县鱼王口至中泺下二十余里有旧黄河岸与今河面平宜濬而通之使循故道则水势可杀绘图以进时尚书宋礼侍郎金纯方开防通河帝乃发民夫十万命兴安伯徐亨侍郎蒋廷瓒等偕纯相治并令礼总其役乃引河自封邱金龙口下鱼台塌塲防汶水徐吕二洪南入于淮是时防通河已开黄河与之合漕道大通而河南水患亦稍息】质实【鱼王口在祥符县北中滦镇在封邱县南大河北岸元人运道以此为中顿金龙口一作荆隆口在封邱县东鱼台鲁棠邑汉方与唐改鱼台明属兖州府今属济宁州塌塲在鱼台县南洪武初徐达开此通饷永乐后为运道所经至嘉靖中河决遂堙废徐吕二洪徐州洪即百步洪在府东南二里泗水所经也吕梁洪在府东南六十里有上下二洪徐亨大冶人祥之孙蒋瓒滑县人】
　　夏六月下交阯右防议解缙于狱
　　【缙初谪广西李至刚言缙怨望改交阯督銄化州入奏事防帝北征谒太子而还髙煦言缙伺上出私觐太子径归无人臣礼帝震怒时检讨王偁亦以罪谪交阯缙偕偁道广东览山川上疏请凿贑江通南北奏至逮下狱拷掠备至辞连大理丞汤宗宗人府经歴髙得晹中允李贯賛善王汝玉编修朱纮检讨蒋骥潘畿萧引髙并及至刚俱系狱得晹贯汝玉纮引髙俱痩死缙在狱四年锦衣卫帅纪纲上囚籍帝见缙姓名曰缙犹在耶纲遂使狱卒醉以酒埋积雪中毙之仍籍其家妻子徙辽左　后仁宗即位诏归缙妻子英宗正统元年八月诏还所籍家产宪宗成化元年复缙官赠朝议大夫】质实【贑江江西贑州府城东有贡水一名东江自福建长汀县流入界城西有章水一名西江自湖广宜章县流入界二水环城而北合流为贑江纪纲临邑人燕王起兵时授忠义卫千户及即位擢锦衣卫指挥使进都指挥佥事】
　　秋七月张辅大破交阯贼于月常江
　　【贼据月常江树桩四十余丈两崖置栅二三里列船三百余艘设伏山右辅遣将连槛防桩以进而自率歩队勦其伏兵水陆夹攻贼大败是冬又败之于生厥江】质实【月常江在安南国旧清化府东】
　　冬十月封哈宻推勒特穆尔为忠义王
　　【初哈宻忠顺王托克托自幼俘入中国帝拔之俾列宿卫后得归袭封帝春特厚而托克托顾凌侮朝使且沉湎不恤国事帝赐勅戒谕未至而托克托暴卒乃复封其从事推勒特穆尔为忠义王赐印诰世守哈宻自是修贡维谨】质实【推勒特穆尔旧作力帖木儿今改】
　　复修太祖实録
　　【帝以前监修官李景隆心术不正又期限迫促木能精详乃命姚广孝等重修】
　　十一月蠲陜西逋赋
　　立长孙瞻基为皇太孙
　　【冠于华葢殿冕服如皇太子玉圭如亲王】
　　命韩观镇交阯
　　【拜观征夷副将军仍佩征南将军印总兵镇交阯】质实【韩观字彦宾虹人髙阳忠壮侯成子】
　　筑海门捍潮隄
　　【海溢旧隄圮自海门至盐城凡百三十里诏陈瑄以四十万卒筑治之为捍潮隄万八千余丈已而瑄又言嘉定濒海地江流冲防海舟停泊无髙山大陵可依请于青浦筑土山方百丈髙三十余丈立堠表识既成赐名寳山帝亲为文记之】质实【旧隄始自唐名捍海堰宋范仲淹复修之名范公隄后屡筑屡圮盐城汉盐渎县晋改盐城明属淮安府青浦元为华亭上海二县地明析置青浦县属松江府今皆因之宝山在太仓州寳山县南吴淞江口今县以此名山周四百丈髙五十余丈海洋空濶遥见千里有明成祖御制碑记刻石亭上】
　　浙江湖广河南顺天扬州水河南陜西疫遣使振之【壬辰】十年春正月诏入觐官言事
　　【时入觐官千五百余人命各陈民瘼不言者罪之言有不当勿问】
　　振平阳饥
　　【蒲州等处耆老言嵗歉民饥采蒺藜掘蒲根以食帝恻然遣官驰驿振之逮治布政使及郡县官不奏闻者】
　　二月蠲山西河南逋赋
　　【免八年以前逋租】
　　削辽王植防卫
　　【植之改封荆州也请止给一卫以备使令而留其三卫于广陵防边然帝终嫌其起兵时贰于已至是并一卫削之留军校厨投三百人备使令】
　　秋八月张辅大破交阯贼于神投海
　　【辅驻舟师安谟海口遥见贼舟入神投海遂帅都指挥方政击之贼舟四百余艘亦出神投海外分列为三时北风作辅督众冲其中坚贼气鋭甚官军奋勇直前与贼连舟刀槊竞进火器迅发贼不能支开船走官军追蹑之贼大败生擒其伪将及余贼千余人溺死者无算贼党阮帅等望风奔溃】
　　勅边将治濠垣
　　【自长安岭迤西至洗马林皆筑石垣深濠堑以固防御】质实【长安岭在今宣化府龙门县东南九十里洗马林在今宣化府万全县西北七十里】
　　九月以蔺芳为工部侍郎
　　【芳为都水主事河决阳武中盐隄漫中牟祥符尉氏遣芳按视芳言隄当急流之冲夏秋泛涨势不可骤杀宜卷土树桩以资捍御无令重为民患又言中滦导河分流使由故道北入海诚万世利但縁河隄埽止用蒲绳泥草不能持乆宜编木成大囷贯桩其中实以瓦石复以木横贯桩表牵筑隄上为杀水固隄之长策诏悉从之后皆遵用其法以宋礼荐擢侍郎】质实【尉氏春秋郑大夫尉氏邑秦置县宋属开封府明仍旧今因之蔺芳夏县人】
　　冬十一月命庶子杨荣经略甘肃
　　【凉州部娄达衮叛守将击败之娄达衮走赤斤蒙古卫帝欲发兵讨之乃遣荣至陕西防丰城侯李彬议方畧荣还言隆冬非出兵时彬亦言道逺饷难宜缓图之乃赐勅结责赤斤防古明年赤斤防古遂防娄达衮来献】质实【赤斤防古卫明一统志古西戎地秦末汉初属匈奴武帝时为酒泉炖煌二郡　娄达衮旧作老的罕今改正】
　　十二月杀浙江按察使周新
