<!-- { "loadSidebar": true } -->
　　【未即至而京兵悉市井佣保子识者知其必败矣至是谙达帅部下至古北口以数千骑攻墙都御史王汝孝悉众出火礟矢石下攻之谙达乃阳督兵缀蓟师而别遣精骑从问道溃墙出师后汝孝师溃遂大掠懐栗围顺义长驱入内巡按顺天御史王忬闻报度兵弱无能御者夜草疏言潮河川有径道一日夜可达通州敌兵剽悍若风雨而古北口距京师仅七舍浸衍无卫戍瞭望神京陵寝万一荡揺事系非小请速集廷臣议战守策而身出驻通州召吏民给兵仗听约束收漕舟舣潞河西勿使为敌用甫毕而夜半敌兵果至通州营白河东二十里分兵剽昌平犯诸陵杀掠不可胜纪京师戒严诏大同总兵官仇鸾及河东山东兵入援分遣文武大臣各九人守京城九门急集诸营兵仅四五万是时禁军册籍皆虚数又半役内外提督大臣家不归伍在伍者半皆老弱涕泣不敢前从武库索甲仗主库阉人勒常例不时发久之不能军诏城中居民及四方入应武举者悉登陴守命都御史商大节率五城御史统之发帑金五千两便宜募壮士时冦已自通州渡河而西前锋七百骑驻安定门外教塲遂薄都城防大同总兵官仇鸾巡抚保定都御史杨守谦各以兵至帝拜鸾为平虏大将军节制诸路兵马守谦为兵部侍郎提督军务时勤王兵先后五六万人皆闻变即赴未赍糗粮制下犒师牛酒诸费皆不知所出户部文移往复越二三日军士始得数饼饵开庾发粟釡甑皆虚故士卒饥疲不任战帝久不视朝军事无由面白廷臣多以为言不许礼部尚书徐阶复固请乃许之羣臣昧爽入至日晡帝始御奉天殿不发一词但命皆奉敕谕切责百官而趣诸将战甚急兵部尚书丁汝骧以咨严嵩嵩曰塞上败可掩也失利辇下上无不知谁执其咎寇饱自飏去耳汝夔因不敢主战且承嵩意戒诸将勿轻举守谦以孤军薄谙达营而陈无后继亦不敢战于是皆坚壁不发一矢辄以汝夔及守谦为辞寇遂燬城外庐舍火光烛天亦莫能救城西北隅内臣园宅在焉环泣帝前曰将帅为文臣制故寇得至此帝怒守谦益甚寇纵横内地凡八日本无意攻城且所掠已过望乃整辎重将趋白羊口而去至昌平北猝与仇鸾兵遇鸾出不意仓卒几不能军敌纵骑蹂陈而入杀伤千余人几获鸾敌骑遂长驱至天夀山总兵官赵国忠列陈红门前不敢入夺道循潮河川由古北口故道出京师解严至九月辛卯朔敌悉众出塞诸将不敢逼徐尾其后至石匣城及张家古北等口外而还既而诸将收斩遗尸八十余级以捷闻帝优诏慰鸾加太保赐金币汝夔守谦弃市初帝将大行谏以惩后汝夔窘求救于嵩嵩曰我在必不令公死及见帝帝怒甚竟不敢言汝夔临死始知为嵩所卖守谦性迟重客有劝之战者应曰周亚夫何人乎客曰公误矣今日何得比汉法守谦不纳竞得罪方寇薄通州时诏副都御史王仪以兵二千往守遇按王忬奏其虐大同军大同军者仇鸾兵也及寇退帝立命逮仪斥为民而擢忬佥都御史代之于是仇鸾请驻师宣大间整饬兵甲俟冬月大举以纾国力乃班师入卫以备秋防帝嘉之已而鸾帅诸镇兵出宣大声言捣巢厯久不击乃稍出近塞夜袭敌营斩老弱数级而还鸾自劾无功帝不问乃复请广集兵粮以明年大举北征命户部遣使尽括南都及各省布政司贮积且督厯年逋赋时鸾恃宠作威福所上疏既自内批行之不下兵部议防礼部尚书徐阶极言北事难以成功且后患有不可测议乃为稍寝】质实【顺义唐为顺州明置顺义县属昌平州今因之潞河在通州东石匣在宻云县东北六十里有石如匣因名治十七年筑城周四里有竒自是增兵置守为要地张家口在万全右卫东三十五里郭宗臯字君弼福山人陈辉静海人赵锦字元朴余姚人王忬字民应太仓人商大节徐州人杨守谦字允享徐州人徐阶字子升华亭人王仪字克敬文安人】
　　议谙达求贡事
　　【时谙达大举薄都城縦所掳内官杨増持书入城求贡帝召大学士严嵩李本礼部尚书徐阶于西苑帝曰今事势如此柰何嵩对曰此抢食技耳不足患阶曰今兵在城下杀人放火岂可言是抢食正须议所以御之之防帝顾阶曰卿言是因问彼之求贡书安在嵩出褚袖中帝曰此事当何以应之嵩曰此礼部事阶曰事虽在部然闗系国体重大须皇上主张帝作色曰事须大家商量何得専推与朕阶曰今敌驻兵近郊而我战守之备一无所有此事宜权许以欵敌第恐将来要求无厌耳帝曰苟利社稷皮币珠玉非所爱阶曰止于皮币珠玉则可矣万一有不能従者则奈何帝悚然曰卿可谓逺虑然则当如何阶请以计欵之言其书皆汉文朝廷疑而不信且无临城胁贡之理可退出大边外别遣使赍番文书因大同守臣为奏事乃可从如此往还之间四方援兵皆至我战守有备矣帝曰卿言是还出与百官议之于是徐阶集廷臣上谙达求贡议略言敌犯我郊畿蹂躏土地防刘人民揆之大义所当必诛今虽称臣求贡然信使不入表文不具且其文书皆汉字真伪不可知臣等以为求贡不可必许且遣通事赍勑谕之如果悔罪求贡则当敛兵出境具表欵塞听朝廷处分如驻兵境内要求逺赏则惟有励将集兵以大义致讨必使匹马不返以泄神人之怒从之】
　　发明【自嘉靖二十一年后谙达无嵗不求贡市朝廷既无定防以应之又不修明战守之实至于戎马环郊乃诏廷臣集议不防于城下之盟贻国大辱哉时嵩实秉国钓浸无区尽朝堂召对但云抢食技耳不足患是何异秦越人之视肥瘠况身为元辅当军书危急之时竟徒委其事于礼部则将焉用彼相矣阶请以计疑之虽得一时权宜之术然敌骑既退亦无善后良防卒至仇鸾开马市以壊邉而所谓振威雪耻之举君若臣曽不系于念虑焉庙谟若此国欲无侮得乎】
　　谪谕徳赵贞吉为荔波典史
　　【方谙达薄都城以谩书求贡诏百官集议国子监司业赵贞吉奋防大言曰城下之盟春秋耻之既许贡则必入城傥要索无已奈何徐阶曰君必有良防贞吉请追录周尚文功以励邉帅出沈束于狱以开言路轻损军之令重赏功之格遣官谕诸力战退敌时帝遣中使矙廷臣日中莫有发一语者独闻贞吉言心壮之召入左顺门令手疏便宜立擢左谕徳兼监察御史奉勑宣谕诸军给白金五万両聴随宜劳赏严嵩心恶之防撰勅不令督战以轻其权且不予一卒防行时敌骑充斥贞吉驰入诸将营散金犒士宣谕徳意明日即复命帝怒谓贞吉漫无区画徒为周尚文沈束防説下狱廷杖谪荔波典史】质实【赵贞吉字孟静内江人】
　　九月以仇鸾总督京营戎政
　　【吏部侍郎王邦瑞摄兵部事以营政乆弛上言国初京营劲旅不减七八十万自三大营变为十二团营又变为两官廰虽寖不如初然额军尚三十八万有竒今武备积弛见籍至十四万而操练者不过五六万支粮则有调遣则无比敌骑深入战守俱困此其不在逃亡而在占役不在军士而在将领葢提督以下诸官多世胄纨袴平时占役营军以空名支饷临操则集市人呼舞博笑而已乞遣官精核帝是其言于是悉罢团营両官厅复三大营旧制设戎政府以仇鸾统之邦瑞协理鸾方贵幸请选各邉兵更番入卫分京营塞上有警主将不得征集由是邉事日坏】质实【王邦瑞字为贤宜阳人时以兵部左侍郎督营务复条上兴革六事言宦官典兵古今大患请尽撤提督监枪者帝报从之邦瑞又条上安邉十二事仇鸾搆邦瑞于帝帝眷渐移防鸾奏革蓟州总兵官李鳯鸣大同总兵官徐珏任而荐京营副将成勲代鳯鸣宻云副将徐仁代珏邦瑞言朝廷易置将帅必采之公卿断自宸所以慎防杜渐示臣下不敢专也且京营大将与列镇不相统摄何縁京营乃黜陟各镇今曲徇仇鸾请臣恐九邉将帅悉奔走托附非国之福也帝不悦下诏譲鸾鸾又欲节制邉将罢筑蓟镇邉垣邦瑞皆以为不可鸾大憾益肆谗防邦瑞复陈安边大计遂被防落职鸾死逾十年始复官】
　　废郑王厚烷为庶人
　　【帝修斋醮诸王争遣使进香厚烷独上居敬穷理克已存诚四箴演连珠十章以神仙土木为戒帝怒下其使者于狱已而故盟津王见濍子祐橏讦厚烷谋不轨遣官往讯无左騐帝下诏敷厚烷骄慢无礼废为庶人幽之鳯阳厚烷世子载堉笃学有至性痛父非罪见系筑土室宫门外席藁独处者十九年隆庆初厚烷复爵载堉始入室】质实【厚烷懿王祐檡子见濍祐檡之叔初见濍以罪革为庻人至是祐橏求复郡王爵怨厚烷不为奏遂承帝怒抚厚烷四十罪以叛逆告】
　　冬十月张治卒
　　【入阁凡二十一月而卒年六十有三】
　　削刑部郎中徐学诗籍
　　【谙达既退诏廷臣陈制敌之防诸臣多掇细事以应学诗愤然曰大奸柄国乱之本也乱本不除能制外患哉即疏劾严嵩畧曰制外之要在于内治内治之要在于端本今大学士嵩辅政十载奸贪日甚内结勲贵外比羣下文武迁除悉要厚贿致此辈掊克军民酿成邉患国事至此犹复敢谬引佳兵不祥之説以谩清问近因都城有警密输财贿南还大车数十乘楼船十余艘水陆载道骇人耳目又纳夺职总兵官李鳯鸣二千金使镇蓟州受老废总兵官郭琮三千金使督漕运举朝莫不叹愤而无一人敢言之者诚以内外盘结上下比周积乆势成而其子世蕃又凶狡成性擅执父权凡诸司章奏必先闗白然后上闻掩罪餙非乗机搆隙故凡论之者虽不能显祸之于正言直指之时莫不假事因人隂祸之于迁除考察之际天下痛心视为蜮伏愿陛下罢嵩父子别简忠良则内治既清外患自宁矣帝览疏颇感动方士陶仲文密言嵩孤立尽忠学诗特为所私修隙耳帝于是发怒下学诗诏狱削其籍又都给事中厉汝进劾世蕃穷弄父权嗜贿张焰嵩上疏自理且求援中官以激帝廷杖汝进谪典史明年嵩假考察夺其职】质实【徐学诗字以言上虞人先劾嵩者叶经谢瑜陈绍与学诗皆同里时称上虞四谏厉汝进字子条泺州人】
　　发明【蔡京之回邪林灵素奉为左元仙伯严嵩之奸恶陶仲文称其孤立尽忠古今方士游词如出一辙而弄权窃位者必交结佞幸以内固亦前后若一人焉独怪嘉靖览学诗之疏亦既为之感动矣而一言荧聴遽尔转移俾得以脱罪戾而肆其报复史称嘉靖英察自信何至黒白变乱是非颠倒竟堕其术而不知耶至嵩之求援中官诬陷憾已则又小人患失之常无所不至矣】
　　十一月祧仁宗祔孝烈皇后于太庙
　　【初睿宗入庙帝恐后世议桃遂欲当已世预祧仁宗以孝烈祔庙自为一世下礼部议尚书徐阶抗言女后无先入庙者帝大怒阶惶恐不敢守前议遂祧仁宗升祔孝烈皇后】
　　【辛亥】三十年春正月戍锦衣卫经歴沈链于边
