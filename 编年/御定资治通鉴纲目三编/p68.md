<!-- { "loadSidebar": true } -->
　　【忠之倡九卿劾直也既具疏草令郎中姚璧持诣诸尚书署名先诣吏部尹旻旻素交驩直却曰奏出项尚书兵部宜为首璧对曰公六卿之长也旻怒曰今日乃知六卿长耶既署名即驰报直直衔忠甚谋于锦衣千戸呉绶绶尝从征荆襄以罪为忠所劾亦深憾忠遂相与伺之急忠不自安乞归治病未行而直绶嗾东厰校诬忠以刘江事刘江者金吾左卫都指挥也注选为江西都司巡按御史以其未诸军政檄使领操而更令佥事掌都司印江不胜忿疏其事以请事下兵部言江妄奏当罪帝方以都指挥例得掌印江未为妄切责兵部阿御史言而东厰校忽腾飞语谓江选都司非例乃夤縁中官黄赐属兵部得之赐故与陈祖生为司礼监直忮其位已上不相能啇辂之劾直直疑出赐祖生意赐祖生皆闽人直既譛其为乡人杨给事中郭镗等遂上章劾忠词搆江事诬忠且以倾赐给事中郭镗等遂上章劾忠词连兴武伯李震等交通忠状震初与忠洪平荆襄贼亦吴绶所恶也诏并下法司会锦衣卫廷鞫忠抗辩不少屈众虽知忠枉事皆无左验然重违直意而绶又方为锦衣理刑官遂周内其狱黜忠为民江遣戍姚璧亦被牵引与震等谪有差】质实【姚璧桐庐人少保夔之子尹旻字同仁厯城人吴绶江夏人】
　　御史戴缙上书颂太监汪直功乃复开西厰大学士商辂引疾归
　　【时西厰方革人心稍安顾帝眷直不衰令出外刺事如故御史戴缙者性险躁千进以九年秩满不得擢用探知帝意乃假灾异上疏言近嵗以来灾变屡臻敕谕廷臣修省未闻大臣进何贤退何不肖亦未闱羣臣袪何裨政效何嘉猷独有太监汪直缉捕杨勰等之奸恶惩治髙崇王应奎之赋贪凡所摘发允协公论足以警惩服人特其部下官校韦瑛軰行事或渉张皇为大臣所奏罢伏望陛下推诚任人务俾宿尽革然后天意可回也缙初为此奏属所善锦衣千戸吴绶以稿示直直得之大喜为言于帝疏入遂复开西厰商辂引疾请归帝先入直譛谓辂受杨勰金徒以大臣故置不问至是遂聼辂去而缙所上疏并乞令両京大臣自陈以倾直所不悦者于时大臣以次陈免者数十人士大夫皆俛首事直直势愈恣矣然直虽倚势多作奸亦时或发奸以取信于帝明年南京镇守中官覃力朋进贡还以百艘载私塩武城典史诰之力朋击折其齿射杀一人直亷得以闻逮治论斩力朋后得幸免而帝以此谓直不私益幸直】质实【武地古夏城地隋改旧武城为清河县别置武城于此明属髙唐州今属临清州戴缙字子容南海人】
　　发明【明自宦官王振乱政御史李铎以遇振不跪谪戍铁岭卫于是言官之气始慑于宦官然未尝显与宦官比也前七年云南镇守中官钱能以疾将召还廵按御史郭阳誉能刚果有为乞留镇守为士论所鄙然犹不至倾朝士以悦宦官也戴缙险躁于进訿訿颂西厰之功而掦其焰且以倾直所不恱者嗣后宦官用事遂多与言官相表里驯至末流崔呈秀倪文焕之徒皆甘心効逆阉鹰犬毒痡海内以速明祚之亡而作俑实自缙始缙罪可胜诛哉】
　　秋八月振南畿山东州县灾
　　【帝以应天诸府及山东兖州水潦伤稼民大饥乃分遣曹郎往发仓振之并赐之敕所在有司贪酷者许逮治以闻】质实【分遣曹郎按明实録振兖州者刑部郎中张文淮安则兵部郎中张谨扬州则户部郎中谷琰徐州则吏部员外郎国泰鳯阳则户部郎中李炯然】
　　锦衣卫执工部尚书张文质下狱
　　【东厰官校发云南百戸左升私事词连掌通政使兵部尚书张文质锦衣卫遂执下狱帝不知也在通政何琮等以掌印请帝乃知而释　之锦衣卫官以擅系大臣停俸青】质实【张文质昌黎人何琮字文璧仁和人】
　　九月京师地震
　　【月之十日甲戍夜地震者三次】
　　【戊戍】十四年春二月皇太子出阁就学
　　【命太常少卿王献等入侍学士彭华等充讲读官敕阁臣万安刘珝刘吉董督之时有老阉覃吉者朝夕侍太子口授四书章句及古今政典帝赐太子庄田劝勿受曰天下皆太子有也太子偶从内侍读佛经吉入太子曰老伴来矣急手孝经是年太子方九嵗端本正始吉有力焉】质实【彭华字彦实安福人大学士时之族弟也】
　　三月复开辽东马市
　　【永乐间设马市于广宁及开原城东以待泰宁朶顔福余三卫正统间以其部众懐贰罢不设会们都埒暴强侵掠三卫三卫部长皆走避塞下颇饥困屡请复开马市兵部持不可至是辽东廵抚陈钺复为之请乃许之而通事刘海姚安肆侵牟朶顔诸部挟怨遂扰广宁不复来市后钺长兵部惧罪及已因诣治海安二人罪令参将布政司官一人监市毋有所侵克于是互市如故】质实【陈钺字廷威献县人】
　　上杭盗起以髙明巡抚福建督兵讨平之
　　【上杭地接江西广东山谿险阻为闽之盗薮天顺中李宗政作乱廵按伍骥率兵捣其巢俘斩八百余人乱乃定至宗曽宗邓嵩等复屯结出掠勅镇守中官卢胜廵按戴用督捕之而势益炽时髙明方服阕特起为福建廵抚任以讨贼明至汀即督兵入山不数月盗皆以次禽防诛首恶三十六人余减死遣戍析其地置永定县由是上杭无盗患】质实【上杭宋县明属汀州府永定县明属汀州府今皆因之髙明字上达贵溪人自防事母以孝闻初为南京右佥都御史会扬州私贩盐者啸聚为冦守兵失利诏明讨之造巨舰曰筹亭往来江上督战沿江置逻堡侯望贼踪踪无所匿遂平之明亷约清峡所至事輙办既平上杭盗旋移疾归伍骥字徳良一字体纯安福人骥与都指挥丁泉同讨贼泉力战为贼所害骥平贼后亦旋卒闽人并祠祀之知县萧定闻于朝赐祠额曰褒忠戴用万安人丁泉汶上人】
　　夏五月以戴缙爲右佥都御史
　　【缙既颂直功复开西厰即擢尚寳司少卿然缙意未慊也直力荐之于帝旋有是命明年复自中防擢副都御史甫逾年进都御史代王越掌院事于时御史王亿等竞效缙所为相率媚直谓西厰摘伏发奸不惟可行之今日实足为万世法传闻四方无贤愚皆唾駡之指缙为罪首而缙骤跻显秩益甘心党直依阿淟涊台中纪纲扫地后直宠日衰缙知不为廷臣所容谋出为南京工部尚书直败黜为民】质实【王亿铜梁人】
　　六月太白嵗星同昼见
　　四川巡抚张瓒讨平松潘叠溪苖
　　【先是松潘诸番冦边佥事林璧言松茂惟设二参将以副使居中调度事重权轻临敌禀令上官千里请战谋泄机缓故常失利宜别置重臣弹压或即命廵抚兼领専其责成乃诏瓉兼督松茂安绵建昌军务瓒至军审度形势令副总兵克彧军松潘参将孙暠军威叠为夹攻计而自率兵攻白草坝数大砦斩获无算移师狗茂州叠溪所过降附贼魁皆殱先后破灭五十二砦其他一百五砦悉献马纳欵诸番尽平留兵戍要害乃班师】质实【安县唐曰龙安元安州明降县属成都府今改属绵州白草坝畨砦名在今龙安府属之平武县南张瓒字宗噐孝感人林璧武冈州人】
　　太监汪直行辽东边
　　【前年冬辽东廵抚陈越以掩杀冐功激变直欲自往定之而帝命马文升往安抚直不悦文升驰至镇宣玺书抚慰无不聼抚者事垂定直思攘其功固请于帝挟其私人锦衣百戸王英日驰数百里棰挞守令远近驿骚钺闻之惧先遣人赂直左右令所过居民跪迎道左比至钺出迓于郊望尘蒲伏盛供张以娱直左右既得赂复争称钺贤直大喜至开原再下令招抚文升乃推功于直内惭文升又与抗礼奴视其左右直益不悦而钺与文升素不合日夜谮之直直于是必欲倾文升矣】
　　发明【明代宦官采办刺事分镇监军出使皆肇自永乐而特遣廵边则自宪宗之命汪直始夫直之擅作威福其时中外已莫不震詟原不待巡行边徼而始张其声焰也即今考其传载率飞骑日驰数百里所过棰挞官吏各邉都御史皆服櫜鞬迎谒供张甚盛左右从者悉大通贿赂远近爲之驿骚则于邉事又何益哉直年少喜兵欲以邉功自固乃有此行而为宪宗者亦何至曲徇其请而防顾邉衅之日启也耶】
　　秋七月京畿山东大水
　　【分遣郎中林孟乔刘道员外郎袁江王臣往勘灾振之寻诏廷臣条防民事宜而命南京刑部侍郎金绅巡视冮西灾时冮西亦大水也于是科道官应诏言近嵗以来工匠以斧斤劳劳滥膺禄秋旗校捕获妖言辄得迁官前虽勅法司慎鞫斯狱而缉捕者希求陞职恐其中不免枉诬刑赏过中灾祲亦或繇此疏入帝下所司议之是年四月襄阳江溢坏城郭诏免被灾秋粮五月陜西商州大水民多渰死者】质实【林孟乔福清人刘道懐仁人袁江祥符人王臣蒲城人金绅字缙卿上元人】
　　八月下苏松巡抚牟俸于锦衣卫狱
　　【俸廵抚山东时陈钺为布政使两人负气不相遂遂相恶也钺既为汪直所喜欲逞前憾于俸从容言俸短直信之会俸议事至京直请执下锦衣狱先是俸所亲学士江朝宗除服还朝道俸所部俸出迓之与聫舟并下所至有司供张颇盛直方求俸罪闻之疑朝宗必有所闗説并下狱榜掠朝宗不能堪诬引佥事呉防等十余人俱被逮系狱半载戍俸湖广邉卫谪朝宗等官有差逾年俸竟卒戍所】质实【江朝宗巴县人呉编山阳县人】
　　九月擢嘉兴府杨继宗爲浙江按察使
　　【继宗为嘉兴知府以一仆自随署斋萧然性刚亷孤峭人莫敢犯时集父老问疾苦为祛除之大兴社学遇学官以賔礼师儒竞劝文教大兴御史孔儒来清军里老多挞死继宗榜曰御史杖人至死者诣府报名儒怒继宗入见曰为治有体公但厘剔奸弊劝惩官吏若比戸稽核则有司事也儒不能难心衔之濒行突入府署发箧视之敝衣数袭而已儒慙而去中官过者索钱于继宗即发牒令取库金曰金具在与我印劵中官咋舌不敢受入觐直欲见之之不可帝问直朝觐官孰亷直对曰天下不爱钱者惟杨继宗一人耳至是秩满超迁按察使数与中官张庆忤庆兄敏在司礼毎于帝前毁继宗帝曰得非不私一钱之杨继宗乎敏惶恐遗书庆曰善遇之上已知其人矣】质实【杨继宗字承芳阳城人孔儒句容人】
　　河决开封
　　【壊防城隄五十丈河南抚抚李衍上言河南累有河患皆下壅壅塞所致宜疏开封西南之新城下扺梁家浅旧河口以泄杏花营上流而自八角河口扺南顿则当分导之以散其势庻可免祥符鄢陵睢陈归徳之灾帝勅衍酌行之明年正月迁荥泽县治于河北然衍所疏浚者不乆亦塞】质实【明史河渠志祥符防城大隄天顺元年所修筑也方舆纪要杏花营在开封府城西二十里一统志八角河口今曰八角店在祥符县西南三十里南顿南顿子国春秋时又迫于陈而南徙因名南顿今陈州府商水县北有故顿城鄢陵汉县明属开封府今因之李衍字文盛其先厯城人永乐初有李义者谪戍南丹后改编隆庆州民籍遂为隆庆人】





　　御定资治通鉴纲目三编卷十四
<史部,编年类,御定资治通鉴纲目三编>
　　钦定四库全书
　　御定资治通鉴纲目三编卷十五
　　【起己亥明宪宗成化十五年尽丁未明宪宗成化二十三年】几九年
　　【己亥】十五年春二月脩开国功臣墓
　　【南京礼部言勲臣李文忠等十三人坟墓俱在南京城外文忠曾孙李萼等以嵗久頺坏为言请命工修治帝可其奏且令无后者置守冢一人】质实【按明实録勲臣十三人为常遇春李文忠邓愈汤和冯国用吴复俞通海康荗才赵徳胜丁徳兴张德胜吴祯吴良明年复命南京工部修耿再成墓从其曾孙俊之请也】
