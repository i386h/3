<!-- { "loadSidebar": true } -->
　　【故事辽东诸卫所毎军一佐以余丁三每马一给牧地五十亩经损余丁之二编入均徭册尽收牧地还官众己怨之至是经巡辽阳檄将吏増筑边墙将吏承经意督役严急诸军大噪羣拥诣经乞罢工及免牧地租都指挥刘尚徳叱之不退经怒呼左右榜诉者众益閧争起殴尚徳及指挥李绒经仓皇逾垣走匿乱卒遂毁府门火均徭册鸣钟鼓紏众驱途人授之械刃尽闭诸城门出故游击将军髙大恩于狱欲拥以为主搜得经尽裂其衣冠幽之都司署时按察御史曺铣按金复闻变急檄副总兵李鉴抚谕乱卒凡经所指置众不便者悉罢之乱卒稍稍就约束城门坮开髙大恩自投于狱铣亦驰至辽阳分部诸乱卒今就伍劾尚徳等希经指墩变而为乱卒乞原下郡察院议都御史王廷相言往年大同叛卒戕害主将罪在不宥抚臣辄为请赦葢一时苟且之计今辽阳复抗军令辱大臣竟置乱卒不问而尽劾诸将吏以娱之恐士气益骄无以惩梭诏下兵部再议皆是铣言乃召经还朝以韩邦奇代之经既得报还入广寜治装都指挥袁璘者素谄事经悍卒于蛮儿因声言璘将尅诸军草价为经饬装具复相煽作乱出狱囚囚有张孝儿者先以防恶为经谪发尤恨经率众时挺突入署执经数之毁肤拔髪裸而置之狱纵大公署刼军器库分其党为四部鸣钟鼓竟日夜寻又反接经璘掦白帜摽其姓名环游城市孝儿且行且批其颊窘辱备至仍系之狱胁督饷郎中李钦昊发帑给众又胁镇守太监王纯总兵刘淮疏劾经璘罪乞逮治于是礼部侍郎黄宗明言前辽阳之变固生于有激近重赋苛徭悉已厘正嚣然而起又谁激之法不宜复赦请令新抚臣韩邦竒勒兵压境扬声讨罪取其首恶用振国威帝不聼竟从纯淮请遣官校逮经璘止邦竒毋行以山西巡抚都御史任洛抚辽东而以邦竒代洛兵部寻遣大臣往勘帝命工部侍郎林庭防兼佥都御史以行是时抚顺卒王经等亦突入指挥刘雄署掠其囊箧防雄父子置诸空馆闭城钟鼔一如蛮儿等所为而官校逮经者至广宁诸乱卒疑其诈曰是伪为锦衣以脱经也并置诸狱总镇官论以祸福乃出官校以经付之铣具以其事闻然官校被系事疏中未之反也诏下庭防并勘大理寺丞林希元见朝廷専务姑息且知铣奏不尽实乃抗疏曰自大同之变处之遇寛故诸悍卒成有轻侮心一有触发则攘臂而起夫都御史天子重臣庸隶下卒敢执囚辱之是无朝廷也近闻所遣官校亦被囚系狂悖视大同尤甚本兵大臣因循不振致叛卒益无忌惮朝廷威今不行此不忠之大者也疏入上责希元妄言既而锦衣卫对状亦讳言囚系遂降希元外任然辽东乱卒虽得原闻度防且至将捕首恶赵劓儿者实倡乱遂自惧潜请广宁与蛮儿合谋为逆刘淮侦知之不得遽逞复结死凶王景等欲俟庭防至闭城门举兵反而铣已刺得二城反抚顺为恶者姓名宻授诸将劓儿等数十人同曰捕获铣以闻乃名还庭防命铣勘实悉斩诸首恶悬首边城全辽大定擢铣大理寺丞经谪戍】质实【金复谓金州复州并注见前抚顺千户所明洪武二十一年置潘阳中卫今废地在承徳县东北曽铣字重江江都人李钦吴东安人任洛钧州人林庭防字和瞻闽县人】
　　发明【嘉靖改元以来绕十有四年边卒之乱叠告朝廷屡为由赦而效尤者屡起姑息之不可以靖乱明矣曽铣抚之就伍不过一时权宜之防乃劾尚徳等而置乱卒于不问犹是前此抚臣请赦之见何兵部竟是其言而不从王廷相之议乎迨经入广寜治装诸军复嚣然以起黄宗明谓不宜再赦请令新抚臣勒兵压境讨罪申威庶犹知所警愓而嘉靖反曲从纯淮之奏逮治经璘是适以长奸人之智而劝以效尤也抚顺之变所自来矣若林希元抗疏上言持论甚正而以妄言降谪则是庙堂之上意在模棱了事又何怪乎曽铣之奏不以贵哉】
　　夏四月张孚敬罢
　　【孚敬有病帝遣中官赐尊牢而与李时言颇及其执拗且不惜人材以丛怨孚敬闻之念前此三黜皆为帝所薄遂屡疏乞骸骨许之明年复遣官视疾趣入朝行至金华疾大作乃归】
　　召费宏复入阁
　　【帝与李时吉今内阁乏人复取费宏来何如时称善乃遣中官赍诏召宏凡还朝眷遇特厚数有咨问宏亦竭诚无隠承璁萼操切之后易以寛和朝士皆慕乐之】
　　秋八月诏九卿防推巡抚官
　　【帝惩辽东之变欲慎简抚臣费宏请防九卿推举如京堂例从之】
　　发明【国家推用人材用不能不资延访然防推流无穷总不及朝廷简用之公当况欲加之重任则必当验其政绩观所数陈深信不疑而后可委以封疆之责奈何托名推举竟使九卿实擅其权耶厥后严嵩当国部寺大僚莫不承其颐指转相推引于是直省巡抚如孟淮张之徒出嵩门下者比比皆是则植党营私之浙未必非此诏有以闻之耳】
　　冬十月华盖殿大学士费宏卒
　　【帝深嗟悼赙防有加赠太保諡文宪　宏恭慎谦抑明习国家故事持重得大体三入政府以功名终】











　　御定资治通鉴纲目三编卷二十一
　　钦定四库全书
　　御定资治通鉴纲目三编卷二十二
　　【起丙申明世宗嘉靖十五年尽癸夘明世宗嘉靖二十二年】凡八年
　　【丙申】十五年春正月以刘天和为兵部左侍郎縂制三邉【先是济农居套中西抵贺兰山限以黄河不得渡用牛皮为浑脱渡入山后谙逹亦自丰州入套相率为边患縂制唐龙用縂兵官王效粲震数败敌然蹂躏迄无寜嵗及是召龙入为刑部尚书以天和为兵部左侍郎縂制陜西三邉军务天和赴镇修战具饬边格筑增城堡时兵车皆双轮用二十人遇险即因又行迟不适于用天和仿前縂兵秦纮只轮车丄置礟枪弩防前树猣抌牌左右虎盾连二车蔽三四十人一人挽之推且翼者各二人战则防骑士其中敌逺则施大稍近发弓弩又近乃出短兵敌败则骑兵追复制随兵小帐令士不露宿又毒弩矢修边墙濠堑以为御敌之俻济农十万众屯贺兰山复遣别部寇凉州副将王辅逐夺其纛寇庄浪縂兵官姜奭屡败之进天和右都御史寇复大集兵将入犯天和策寇矙西有偹必东宻檄延绥副白爵宵行与叅将吴瑛合寇果东至黒河墩遇伏大创而去既又入蒺防川爵尾击之寇多死寻又为爵瑛所败其分犯寜夏者亦为王效所破捷闻进天和左都御史已而济农犯河西大和复御却之进天和兵部尚书】
　　质实【黒河即古黒水在榆林府北晋书载记赫连勃于黒水之南营都城即此蒺防川在陜西榆林府葭州北三十里王效延绥人梁震新野人】
　　二月振湖广灾
　　【发湖广省事例银两及预偹仓银谷相兼振济】
　　三月帝奉章圣皇太后诣天夀山谒陵
　　【免昌平今年税粮三之二赐髙年粟帛帝至沙河见居民萧偹顾谓大学士李将等曰七陵在此宜加守防时对曰昔邱濬建议京师当设四辅以临清为南昌平为北蓟州保定为东西各屯兵一二万今若于昌平増一縂兵可南卫京师北防陵寝帝乃下廷臣勘议于沙河筑巩华城为置戍马】质实【巩华城在昌平州东南二十里地本名沙河店今有同知及都司驻此】
　　夏五月燬禁中佛殿
　　【禁中大善佛殿元时所造藏金银诸佛像及器物至是悉命燬之金银佛像凡一百六十九座金银函物凡万三千余斤以其地置太后宫】
　　冬十月地震
　　【京师及顺天承平保定所属州县万全都司各卫所地震有声如雷诏修省】
　　更定世庙为献皇帝庙
　　【先是帝谕礼部尚书夏言曰前以皇考庙比世□之义名曰世庙今分建宗庙惟太宗世祭不迁而世之一字来世或用加宗号今加于考庙又不得世宗之称徒拥虚名不如别议可防议以闻言等议未上帝复谕曰皇考庙名如题曰献皇帝庙庻别宗称且见推尊之意于是吉等议庙以諡名既合周典又与列圣庙号同符请勅所司择言题额宣付史馆从之】
　　十一月设宣大縂督
　　【时宣大延寜皆有警以御史徐九臯胡鳌言设宣大縂制官更名为縂督陜西三邉縂制亦更名縂督】质实【徐九臯余姚人胡鳌沅陵人】
　　十二月以道士郡元节为礼部尚书
　　【元节自嘉靖三年居入京师于便殿大加宠信俾专司祷祠封真人縂领道教班二品赠其父太常丞并官其孙及曾豫至是以皇储叠生嘉其祷祠功拜尚书赐一品服】
　　发明【皇祠叠生何兴祈禳乃归功元节数晋阶品遂掌秩宗夫寅清賛治典重明种岂黄冠羽流所得厠乎其列无论若辈得志清假而干政营私乃势所必至即俨然居尚书位复一品服更成何政体宋徽宗时林灵素有敕赐通真逹灵之号网目犹且书之视此为何如耶】
　　闰月以礼部尚书夏言兼武英殿大学士预机务【言既以开敏结帝知又折节下士以是甚得公卿间声誉常制作礼乐多言为尚书时所议帝敏作诗辄赐言悉酬和勒石以进帝益喜奏对应制倚待立辨数召见谘政事善窥帝防有所附防张孚敬方献夫在政府知帝眷言厚亦不敢与较言由是气遂骄言兴南京礼部尚书霍韬以事相攻许韬竟不胜郎中张云孝李遂与小忤即奏谪之皇子生帝赐言甚渥初加太子太保进少保兼太子太傅至是遂入参机务言入阁李时虽为首辅政多自言出马】质实【张元孝汝阳人李遂丰城人】
　　【丁酉】十六年春正月诏右都御史毛伯温讨安南
