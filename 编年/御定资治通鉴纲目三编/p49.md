<!-- { "loadSidebar": true } -->
　　【边报日数十至王振劝帝亲征兵部南书邝埜侍郎于谏力言六师不宜轻出不听吏部尚书王直率百官力谏曰陛下宜固封疆申号令坚壁清野蓄鋭以待之可图必胜不必亲御六师逺临塞下况杖暑未退旱气未回青革不丰水泉犹塞士马之用未充兵凶战危臣等以为不可亦不纳遂下诏令郕王居守车驾即发京师振及英国公张辅诸公侯伯尚书侍郎以下官军私属五十余万人从行仓卒就道军中常夜惊过居庸关羣臣请驻跸不允至宣府风雨大至边报益急羣臣交章请留振虓怒成国公朱勇等白事皆滕行听命尚书王佐邝埜忤振意跪革中至暮不得请钦天监正彭徳清振私人也告振曰象纬示儆再前恐危乘舆振曰倘有此亦命也学士曹鼐曰臣子不足惜主上系宗社安危岂可轻进振终不从至阳和见伏尸满野众益危惧】
　　八月师还溃于土木额森以帝北去
　　【是月戊申朔帝至大同王振尚欲北行郭敬宻止之始班师振初议从紫荆关道由蔚州邀帝幸其家既恐蹂其乡禾复改道宣府鄽埜再上章请疾驱入关严兵为殿不报又诣行殿申请振怒曰腐儒安知兵事再妄言必死埜曰我为社稷生灵何得以死惧我振愈怒叱左右掖出之及发宣府额森兵袭军后防顺侯呉克忠及其弟都督克勤御之力战死后军溃散畧尽成国公朱勇永顺伯薛绶帅师四万徃援次鹞儿岭遇防全军俱覆辛酉次土木日未晡去懐来仅二十里众欲入保城中振辎重未至留待之即驻营土木地无水革敌已合围掘井深二丈余不得水其南十五里有河已为敌所据人马饥渴束手不得动敌分道自土木傍麻路口入都指挥郭懋拒战终夜敌益增明日围御营不得发额森遣使议和帝诏曹鼐革勃许之敌佯退振据令移营回族问行列已乱敌以劲骑四面蹂躏入大呼解甲投刄者不杀众裸袒蹈借死尸蔽塞川野诸宦监宿卫士矢被体如猬帝与亲军突围不得出下马据地坐敌拥之去中官喜宁从振等皆死官军死伤者数十万英国公张辅泰宁侯陈瀛驸马都蔚井源平郷伯陈怀襄城伯李珍遂安伯陈埙修武伯沈荣都督梁成王贵户部尚书王佐兵部尚书邝埜吏部左侍郎直内阁学士曹鼐刑部右侍郎丁工部右侍郎王永和右副都御史邓棨侍读学士张益左通政龚全安太常寺少卿黄养正载庆祖王一居大仆寺少卿刘容尚宝司少卿凌寿给事中包良佐姚铣鲍辉中书舍人俞拱潘澄钱昺监察御史张洪黄裳魏贞夏诚申祐尹竑童存徳孙庆林祥鳯郎中齐汪冯学明员外郎王健程思温程式逯端主事俞鉴张瑭郑瑄大理左寺副马预行人司正尹昌行人罗汝墉钦天监夏官正剽信序班李恭石玉等五十余人皆死帝既入敌营敌以枝尉袁彬来侍额森拥帝至宣府传谕杨洪罗亨信开门出迎城上人对曰所守者陛下城池日暮不敢奉诏乃复拥帝至大月索金币广寜伯刘安都督佥事郭登侍郎沈固给事中孙祥知府霍瑄等出谒伏地恸哭以金二万余及宋瑛朱冕内臣郭敬家资进帝以赐额森等是时敌营城西登譐遣壮士刧营迎驾不果额森遂拥帝北行】质实【按明实録八月戊申朔驾至大同自戊申至辛酉凡十有四日其明日帝北去盖十有五日壬戍也鹞儿岭在今宣化府宣化县东二十里麻峪口在今宣化府保安州之南当龙门南口有堡明洪武二十五年筑吴克忠赠邠国公諡壮勇克勤赠遵化伯諡僖敏朱勇进封平阴王諡武愍薛绶本防古人其祖薛台洪武中降赐姓遂家于昌平追封永顺侯諡武毅张辅追封定典王諡忠烈陈瀛奉州人珪之曽孙死赠宁国公諡防愍井源邢台人尚仁宗女嘉兴公主追封钜鹿侯諡荣愍陈懐追封平乡侯諡忠毅李珍和州人赠襄城侯諡悼僖陈埙巴县人追封遂安侯諡荣懐沈荣滁州人赠修武侯諡僖愍梁成赠任邱伯諡壮勇王贵追封阜城伯諡武僖王佐赠少保諡忠简鄜埜赠少保諡忠肃曹鼐赠少傅尚书兼文渊阁大学士諡文襄后加太傅改諡文忠丁字用济丰城人赠尚书諡襄愍王永和赠尚书諡襄敏邓荣字孟扩南城人赠右都御史谥襄敏张益赠翰林学士諡文僖龚全安兰溪人赠通政使黄养正名防以字行瑞安人赠木寺卿戴庆祖溧阳人赠本寺卿王一居上元人赠本寺卿包良佐字克忠慈谿人姚铣候官人鲍辉字淑大浙江平阳人张洪安福人黄裳字元吉曲江人魏贞懐逺人申祐字天锡贵州婺川人尹竑字太和巴人童存徳字居敬兰谿人孙庆安州人林祥鳯字鸣臯莆田人齐汪字源澄天台人程思温婺源人程式常熟人逯端仁和人俞鉴字元吉桐卢人张瑭字廷玉慈谿人郑瑄济寜人尹昌吉水人罗如墉字本崇庐陵人刘容梁成王贵凌寿俞拱潘澄钱昺夏诚冯擎明王健马预刘信李恭石玉等里屋悉无考袁彬字文质江西新昌人刘安宿迁人荣之子郭登字元登濠人英之孙沈固丹阳人孙祥大同人霍瑄鳯翔人赛堪旧作赛刋达通旧作大同今俱改】
　　皇太后命郕王监国
　　【帝入敌营之明日命袁彬作书遣千户梁贵赍以示懐来守臣言被留状且索金帛守臣送至京师以是夜三鼓从西长安门入太后遣使赍金寳文绮载以八骑皇后括宫中物佐之诣额森营请还车驾羣臣闻之聚哭于朝议战守时京师疲卒羸马不满十万人情侍讲徐珵大言曰騐之星象稽之天数天命已去惟南迁可以纾难尚书胡濙不可曰文皇定陵寝于此示子孙不抜之计也侍郎于谦厉声曰言南迁者可斩也京师天下根本一动则大事去矣独不见宋南渡乎请速召勤王兵誓以死守学士陈循是谦言力赞之太监兴安亦厉声曰若去陵寝将谁与守金英因叱珵出之太后以问太监李永昌对曰陵寝官阙在兹仓虞府库百官万姓在兹辞甚切太后怡议遂定中外始有固志越三日太后遣额森使不得报命郕王总百官大小事俱啓王始行】
　　运通州粮入京
　　【时议欲焚通州仓以絶寇资防厯天廵抚周忱在京言仓米数百万可充京军一嵗饷令自往取则立尽何至遂付灰烬于谏以为然王乃令京官及军有能运通州粮至京者官以脚值给之都御史陈镒总其事】
　　徴两京河南山东江北军入卫
　　【检取两京河南备操军山东及南京沿海俻倭军江北及北京诸府运粮军亟赴京师】
　　令羣臣直言时事举人才
　　【令谕文武羣臣曰国家为政莫急于听言用人人臣为国莫先于辅忠荐士尔等国之股肱耳目凡冇治国安民除邪辅正御灾捍患备贼方畧并许直言无隐】
　　皇太后立皇子见深为皇太子
　　【皇太子时年二嵗仍命郕王为辅代总国政抚安天下】
　　以于谦为兵部尚书
　　【谦上言寇得志要留大驾势必轻中国长驱而南诣饬诸边守臣协力防遏京营兵械且尽宜亟分道募民兵令工部缮器甲修战具分兵九门列营郭外附郭居民皆徙入内文臣如轩輗者宜用为廵抚武臣如石亨杨洪栁漙者宜用为将帅至军旅之事臣身当之不效则治臣之罪王深纳也】
　　籍王振家夷其族
　　【郕王摄朝御午门左门右都御史陈镒等恸哭请族诛王振振党马顺叱羣臣退给事中王竑捽顺髪啮其肉骂曰汝倚振作威今尚敢尔耶与众共击之立毙朝班大乱卫卒声王惧欲起于谦直前掖王止请王宣谕百官曰顺等罪当死勿论众乃定谦袍袖为之尽裂寻执王山至令缚赴市磔之振族无少长皆斩籍其家得金银六十余库玉盘百珊瑚髙六七尺者二十株他珍玩无算已而郭敬自大同逃归亦籍其家下狱锢之方于谦之止王谕众也既定退出左掖门吏部尚书王直最笃老执谦手曰国家正頼公耳今日虽百王直何能为于是朝廷益倚重谦谦亦毅然以社稷安危为己任】质实【下门左掖门春明梦余録紫禁城门凡八曰承天门曰端门曰午门东曰左掖门西曰右掖门再东曰东华门再西曰西华门匈北曰元武门王竑字公度其先江夏人祖戍河州遂着籍】
　　封杨洪为昌平伯仍镇宣府
　　【额森以帝命诱洪开门者三洪皆不聼又令帝为书遣洪洪封上之王遣使报洪曰此书伪也自今有书悉拒毋受于是洪一意坚守】
　　以罗通为兵部员外郎提督守备居庸关
　　【初通自交趾还改户部员外郎出理宣府军饷继迁兵部郎中从尚书王骥整饬甘肃边务以事谪广西容山闸官已调广东东莞河泊所官及是于谦荐之遂复以员外郎守备居庸通上言开敌送驾回京恐因之入寇大小关口宜各增兵口凡三十有六可通人马者七宜各增人千可通人不可通马者二十九宜各增人百仍命大将一人统兵三万分驻十营于关外从之通寻进郎中又擢副都御史】质实【容山在梧州府容县西北二十五里东莞番昺地晋置寳安县唐改东莞明属广州府今因之】
　　月昼明
　　【是月辛未月昼见与日并明壬申癸酉夜天呜有声如防水】
　　召前大理寺少卿薛瑄
　　【用给事中程信荐乃召为大理寺丞】质实【程信字彦实休寜人】
　　以翰林院修撰商辂彭时入内阁预机务
　　【以陈循高毅荐也彭时以继母丧乞终制不许】质实【商辂字宏载淳安人举郷试第一正统十年进士会试殿试皆第一终明之世三试第一者辂一人而已彭时字统道安福人】
　　九月广宁伯刘安以罪下狱
　　【安以额森欲与帝结婣启王王切责之寻自大同驰至京师言帝已进已为侯廷臣劾安擅离守地自加仆爵宜正与刑王令禁锢之时云南盐课提举司吏目胡仲论坐事入都奏言今日之事不可屈者有七万乘之主婿于宼敌此不可屈者一也敌假议和使我无备二也和亲之后骄尊自大三也索我金帛使我坐困四也以送驾为名乘机入犯五也逼上手诏诱取边城六也欲求山后之地七也七者稍从其一则大事去矣今宜亟命大同宣府守将固守城池整肃军伍使敌不敢轻进果其送驾还京密勅楬洪邀其归路石亨据其险既俊驾至闗坚闻勿出则战无不胜而圣驾得还矣若不战而和非计之得也事下礼部议行之】
　　皇太后命郕王即位
　　【廷臣合辞请太后曰车驾北狩皇太子防冲古云国有长君社稷之福请定大计以安宗社太后允之羣臣以太后旨告王王惊让再三逊归郕邸羣臣复固请于谦曰臣等诚忧国家非为私计防都指挥岳谦使卫喇特还口传帝旨以王长臣贤令继统以奉祭祀王始受命癸未即位以明年为景泰元年】
　　遥尊帝为太上皇帝
　　【尊帝为太上皇帝颁诏大赦书谕诸王】
　　廵抚山西副都御史朱鉴请罢内官监军不从
