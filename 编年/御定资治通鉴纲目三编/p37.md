<!-- { "loadSidebar": true } -->
　　【太子方谒孝陵海夀至太子即日就道时南京颇传凶闻又传汉王髙煦谋伏兵于道邀太子羣臣请整兵卫或请从间道行太子不可曰君父在上谁敢干之驿道驰还至良乡内监杨瑛尚书夏原吉吕震捧遗诏至宣讫太子哭尽哀入宫发丧越十日即位大赦以明年为宣徳元年】质实【良乡燕中都地汉良乡县明属顺天府今因之】
　　尊皇后为皇太后立皇后胡氏
　　【后于永乐十五年选为皇太孙妃已为皇太子妃及是立为皇后】质实【后名善祥济宁人光禄寺卿胡荣之女】
　　秋闰七月以翰林学士杨溥入内阁
　　【罢文阁召溥入内阁与杨士竒等共典防务王进等以原职翰林院帝谓溥曰古君臣更相戒饬用致太平卿将何以辅朕对曰臣受国厚恩安敢防报帝曰直箴朕过报朕多矣溥曰直言非难能受直言为难陛下既以命臣臣敢不尽忠以告】
　　八月始置廵抚官
　　【以大理寺卿胡概参政叶春廵抚南畿浙江设廵抚始此自是遇灾荒盗贼輙遣大臣徃廵抚事已召还成化以后遂成定员而三司之任渐轻】质实【胡概字元节丰城人本姓熊随母适胡氏因胡姓叶春海盐人】
　　九月塟献陵
　　【谥曰敬天体道纯诚至徳文钦武章圣达孝昭皇帝庙号仁宗】质实【献陵在昌平州天夀山西峯下】
　　【明史赞曰当燕兵起仁宗以世子居守全城济师其后成祖乘舆嵗出北征东宫监国朝无废事然中遘媒孽濒于危疑者屡矣而终以诚敬获全善乎其告人曰吾知尽子职而已不知有谗人也是可为万世子臣之法矣在位一载用人行政善不胜书使天假之年涵濡休养徳化之盛岂不与文景比隆哉】
　　更定科举法
　　【初制乡试取士虽有定额自洪武十七年诏从实充贡毋以额限嗣后遂多寡不一仁宗时杨士竒请定其额并言礼阑士试当分地而取仁宗以为然乃议乡试取士南京国子监及南共八十人北京国子监及北直共五十人江西如之其次浙江福建又次湖广广东又次河南四川又次陜西山西山东皆自五而杀广西二十人云南交阯各十人贵州有应举者就试湖广防试取士不过百人南人十六北人十四议既定未及行帝即位遂诏行之】质实【明初乡试定额按明史选举志洪武三年诏京师行省各举乡试直贡额百人河南山东山西陜西北平福建江西浙江湖广皆四十人广东广西皆二十五人】








　　御定资治通鉴纲目三编卷七
<史部,编年类,御定资治通鉴纲目三编>
　　钦定四库全书
　　御定资治通鉴纲目三编卷八
　　【起丙午明宣宗宣徳元年尽卒亥明宣宗宣徳六年】凡六年
　　【丙午】宣宗章皇帝宣徳元年春正月赦死罪以下运粮宣府自赎
　　【勅输刑部都察院大理寺曰嵗事肇新春生伊始见问罪囚宜从寛典除情重者不宥外余皆宥罪俾运粮赴宣府其杂犯死罪自备粮十五石运纳文职官吏除用武职调卫徙流迁徙罪运官粮十石武官复职文职官吏调用枤罪运官粮五石各还职役军民人等应运纳者皆复役宁家】
　　命吏部侍郎黄宗载等清理天下军伍
　　【时军伍颇缺卫所勾军州县多不以实无丁之家诛求不已有丁之戸行贿得免兴州军士范济诣阙言乃命宗载等十五人分往直省清理之其后定清军例二十四条遣京卿给事中御史以为常】质实【黄宗载一名垕字厚夫丰城人官至吏部尚书】
　　二月悉除开荒田逋税
　　【巡按山西监察御史张政言民人先有逃徙荒废田土逋负税粮近诏赦宥令其复业所有积逋悉为蠲免欢腾逺迩莫不来归臣见山西民人多复愁沮盖初逃时有司惧罪未申戸部负租不淮开豁縁其旧弃久弃今归生计尚无若复追徴恐又逃徙帝谓夏原吉曰大赦之后何逋不除岂可谓初未申闻便要征纳其即下有司悉与蠲免】质实【张政广徳人】
　　耕耤田
　　南京地震
　　【正月甲辰震至是戊寅又震】
　　三月荣昌伯陈智都督方政讨黎利败绩
　　【先是黎利攻围茶笼乂安知府琴彭署州事拒守阅七月粮尽卒疲无援者巡按御史以闻奏至而仁宗崩帝初即位敕责智及三司官智等不为意洪熙元年冬茶笼陷琴彭死之尚书陈洽以闻帝敕智等责以来春平贼召杨士竒杨荣于文华殿帝曰昨谕荣昌伯等敕已行矣朕有一言独与卿二人知之昔在南京皇考曽与朕言太祖定天下安南最先归化黎氏簒陈所必当讨求陈氏之后不得故郡县其地若陈氏尚有后立之犹是太祖之心而一方亦得安静此语藏在朕心未尝防士竒荣对曰永乐三年初征黎贼凡诰敕皆臣等亲承面命圣志惓惓在于兴灭继絶帝曰其时朕虽髫年尚记一二圣语亦如卿等所言卿二人但识朕意三二年内朕必行之至是智与政败绩于茶笼州智懦而多忌政勇而寡谋不相能而山夀拥兵乂安不救是以屡败】质实【琴彭交阯人赠交阯左布政使】
　　以礼部左侍郎张瑛兼华盖殿大学士直文渊阁【初帝为皇太孙瑛以给事中与陈山俱侍讲读至是以旧恩遂有是命瑛善承风防虽参机务委蛇受成而已帝亦弗重也】质实【张瑛邢台人陈山沙县人】
　　夏四月遣成山侯王通征黎利
　　【时渠魁未平小防蜂起宣化贼周臧太原贼黄庵芙蒥贼潘可利云南宁逺州红衣贼长擎俱叛附利帝降防切责智政以通为征夷大将军充总兵官马瑛为将帅师讨利尚书陈洽参赞军务智政俱削爵充为事官聴通节制通既出师一日帝御文华殿蹇义夏原吉杨士竒杨荣侍帝曰交阯自建郡县以来用兵无宁嵗昨遣将出师朕反覆思之欲如洪武中使自为一国嵗奉常贡以全一方民命卿等以为何如义原吉对曰太宗皇帝平定此方劳费多矣二十年之功弃于一旦臣等以为非是帝顾士竒荣曰卿两人云何对曰交阯唐虞三代俱在荒服之外汉唐以来虽为郡县叛服不常汉元帝时以贾捐之议罢珠崖郡前史称之元帝中主犹能布行仁义况陛下父母天下与此豺豕较得失耶帝颔之五月下诏大赦交阯罪人黎利潘僚降亦授职停采办金银香货欲以弭贼而贼无悛心】质实【宁逺州元至治三年置直隷云南行省明洪武十五年属临安府宣徳元年与安南按明宣宗实录交阯太原宣化二府属县隣近云南宁逺州其人皆红衣黒胸故号红衣贼土官知州刀吉罕纵令劫掠命沐晟讨之】
　　颁外戚事鉴及厯代臣鉴
　　【御制外戚事鉴及厯代臣鉴成颁赐外戚及羣臣帝曰治天下之道必自亲亲始文武之臣欲同归于善前事之不后事之师也故于暇日采辑前代近戚及羣臣善恶吉凶之迹类为此书用示法戒其择善而从以保福禄二书皆帝手序之】
　　五月录囚
　　【谕三法司曰古者孟夏断薄刑出轻系仲夏拔重囚益其食所以顺时令重人命也祖宗时遇隆寒盛暑必命法司录囚今天气向炎不分轻重悉系之非钦恤之道卿等当体此心即量轻重区别之务存平恕母致深刻】
　　诏毁身疗亲疾者不得旌表
　　【初洪武中礼部定议凡人子卧氷刲股者不在旌表例至是总旗卫整女母病笃刲肝煮液母饮之而愈礼部特为请旌帝曰孝亲有道剖腹刲肝岂可为孝若因此伤生其罪益大女子无知不必加罪所请不允】
　　六月免南京囚解行在
　　【行在刑部都察院奏南京轻重罪囚俱解赴行在道中亡故者多其囚已经大理寺审允又赴行在则复矣宜令南京刑部都察院除军民职官命妇犯轻重罪及旗军校尉力士余丁犯徒流死罪皆监候奏请其余皆就彼依律决遣从之】
　　秋七月京师地震
　　始立内书堂
　　【洪武中设内官监典簿掌文籍以通书算小内史为之又设尚寳监掌御寳图书皆仅识字不明其义及永乐时始令聴选教官入内教习至是开书堂于内府改刑部主事刘翀为翰林修撰専授小内使书其后大学士陈山修撰朱祚俱専是职选内使年十嵗上下者二三百人读书其中后增至四五百人翰林官四人教习以为常于是内官始通文墨掌章奏照阁票批硃与外庭交结往来矣】质实【洪武十七年更定内官诸监库局品职内官监设令一人正六品丞二人从六品典籍一人正九品尚寳监凡用御寳则奏请然后付尚寳司官用之毕则捧入设令一人正七品丞一人从七品明史宦官传太祖鍳前代失宦者不过百人末年须祖训乃定为十有二监及各司局称备员十有二监曰神宫曰尚寳曰孝陵神宫曰尚膳曰尚衣曰司设曰内官曰司礼曰御马曰印绶曰直殿曰都知刘翀济宁洲人】
　　均蓟州军戸畜马
　　【初以蓟州之东地广草肥宜畜牧令永平卫军人牧牝马一免他役后军士调发既多畜者皆老幼残疾之人一人有畜至二三十匹者两载责纳一驹人愈穷困马亦耗巡按御史李骥奏请变通帝命兵部视蓟州诸卫马少者分给均养】
　　京师地生毛
　　【长尺余】
　　免山东夏税
　　【山东旱无麦诏免今年夏税】
　　诏中官传防必覆奏始行
　　【时中官传防辄令径行帝闻之即下法司治屡申谕部科覆奏而内官内使之擅传防者终不能禁部科亦不能违也】
　　罢湖广采木
　　【时湖广发民运粮调军征讨遇旱灾人皆艰食工部勘合采杉松大材七万株巡按御史刘鼎贯奏请罢役从之尚书吴中请罢其半帝命悉罢之】
　　河南霖雨河溢
　　【六月至七月黄汝二河溢开封南阳河南】质实【汝水源出河南汝州天息山东流过郊县又东南与水合沙河入之过襄城县又东南过郾城县北又东南入汝宁府境迳汝阳上蔡又东南迳新蔡东流入于淮河南汉郡唐府元路明洪武初复为府今因之】
　　八月汉王高煦反帝亲征
