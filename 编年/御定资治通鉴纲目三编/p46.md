<!-- { "loadSidebar": true } -->
　　【先是以灾异罢大臣不职者郭璡等自陈帝切责而宥之及璡致仕遂以王直为吏部尚书直子为南京国子监博士考满至京选司欲改北学以侍直直曰乱法自我始矣固止之直遇王振未当少降辞色振毎坐直前居其右曰太监四品吾尚书二品也振无如之何更加礼貌焉】质实【郭璡字时用新安人初名进仁宗更名璡】
　　夏五月复命王骥蒋贵帅师讨麓川蛮
　　【思任发二走孟养也诏能擒获者即以麓川地与之既而思任发自木邦窜缅甸缅人执之挟以求地而其子思机发复帅余众据者蓝奏乞入朝谢罪廷议欲因而抚之王振不可七年八月复命骥总督云南军务未至而思机发遣弟招寨入贡不纳且敕骥图缅甸骥因请济师至是复命蒋贵为平蛮将军与骥合兵再讨麓川发卒转饷凡五十万人骥至金齿檄缅人献思任发缅人佯诺不遣及大军逼境缅人以楼船来觇官军而潜以他舟载思任发遁骥分军为五进薄之缅人坚执前诏必与地始出思任发骥知缅人资木邦水利为唇齿且虑思机发将以献其父故仇之故终不肯献思任发骤乃趋者蓝捣思机发巢破之思机发遁去俘其妻子部众立陇川宣抚司而还后二年缅人始出思任发献云南思任发垂死千户王政斩之函首归京师】质实【者蓝麓川别寨地通孟养陇川宣慰司地旧名陇把司在陇川城北距省布政司六十六防】
　　雷震奉天殿
　　【震殿鸱吻帝辍朝祭告敕修省求直言】
　　大赦
　　六月太监王振杀翰林院侍讲刘球
　　【球应诏言事畧曰自古帝王政自己出则权不下移太祖太宗曰视三朝进大臣于便殿裁决庻政故权总于上陛下临御今已九年愿守二圣之成规复亲决之故事使政本归一古之择大臣者必询诸左右大夫国人及其有犯虽至大辟亦不加刑第赐之死今用大臣未尝皆出公论及有小失辄桎梏棰楚之未几又复其职甚非所以敬大臣也今之太常即古之秩宗今卿贰皆缺宜选习礼儒臣使领其职京师营作已五六年曰不烦民而役军军独非国家亦子乎今营筑多完宜罢工以蘓人力麓川用兵死者十七八军资爵赏不可胜计今又遣将逺征缅甸责献思任发假使得冦以归不遏献诸廷枭诸市而已然彼挟以为功必求与木邦分地不与则致怨与之则两蛮并大是灭一麓川生二麓川也设有蹉跌兵事无已死者必多卫拉特贡使日増包藏祸心诚所难测宜分遣给事御史督视官军及时训练毋使借工各厰服役私家仍公武举之选以求良将定招募之法以求武勇庾屯田公盐法以厚蓄储庻武备无缺而外患有防疏入下廷议惟择太常官宜从令吏部推举修撰董璘遂乞改官太常奉享祀事初球言麓川事振固已衔之钦天监正彭徳清球乡人也倚振为奸公卿多趋谒球絶不与通徳淸恨甚遂摘疏中揽权语谓振曰此指公耳振益大怒防璘疏上振遂指球同谋并下锦衣卫狱嘱指挥马顺杀球顺遂夜携一小校持刀至球所球方卧起立大呼太祖太宗校前断其首血流被体犹植立支解之瘗户户下至景防初赠球翰林学士諡忠愍】质实【董璘字徳文高邮人有孝行明史刘球传马顺杀球璘从旁窃血裙遗球家后球子钺求得一臂裹裙以殓顺有子病乆忽起捽顺髪拳且蹴之曰老贼令尔他日祸逾我我刘球也顺惊悸俄而子死小校亦死璘狱解遂归不复出】
　　下大理少卿蒒瑄于狱既而释之
　　【瑄有学行人称为薛夫子初为山东提学佥事王振问杨士奇吾郷有可为京卿者乎士奇以瑄对召为大理少卿瑄至士奇使谒振瑄曰拜爵公朝谢恩私室吾不为也一旦防议束阁公卿见振皆趋拜瑄独屹立振知为瑄也先揖之自是衔瑄防指挥某死振从子山欲强娶其妾诬指挥妻毒杀夫处极刑瑄辨其寃三却之都御史王文承振指劾瑄故出人罪振复讽言官诬奏瑄受贿下狱论死将行刑振苍头忽泣于防下问故曰闻薛夫子特刑也振感动防兵部郎中王伟亦申救乃免】质实【薛瑄字徳温可津人王文字千之初名强宣徳时赐今名束鹿人王伟字士英攸县人】
　　秋七月祭酒李时勉荷校于国子监门三日释之【时勉与南京祭酒陈敬宗并以师道着闻时称南陈北李时勉请改建国子监帝命王振往视时勉待振无加礼振衔之亷其短无所得时勉尝芟伦堂树旁枝振遂言时勉擅代官树坐枷署门防下时时勉方坐束堂阅课士卷徐呼诸生品第髙下顾僚属定甲乙揭榜乃行方盛署枷三日不解监生李责等三千余人诣阙乞贷有石大用者上章愿以身代诸生圜集蚏门呼声彻殿廷振闻诸生不平恐教变及通政司奏大用章振内慙适防昌侯孙忠生日公卿皆为寿忠太后父也助教李继因公卿请于忠太后使至忠家忠言今嵗生辰殊不乐以公卿皆集独李先生荷校不至耳使复奏太后言于帝帝始知振所为即释之】质实【陈敬宗字光世慈谿人李贵鳯阳人石大用岂润人朴鲁初不为六舘所知及是名动京师李继史不详其里系时勉传云继不拘检柙时勉尝规切之继不能尽用然心感时勉言至是竟得其助】
　　冬十二月免山东复业民税粮二年













　　御定资治通鉴纲目三编巻九
<史部,编年类,御定资治通鉴纲目三编>
　　钦定四库全书
　　御定资治通鉴纲目三编卷十
　　【起甲子明英宗正统九年尽己巳明英宗正统十四年】凡六年
　　【甲子】九年春正月遣成国公朱勇等击乌梁海
　　【王振言于帝曰三卫虽钖为朝贡而数冦边宜讨之乃命朱勇出喜峯口着督马亮出刘家口兴安伯徐□出界岭口都督陈懐出古北口各同太监钱僧保曹吉祥刘永诚□□等率精兵四万人分勦之已而诸将皆捷勇奏败敌于富峪川亨奏败敌于土河懐奏败敌于虎头山亮奏败敌于黑山然俱无大功捕其扰边者□曰所掠人畜而已兵部尚书徐晞劾勇等不防访军深入遽旋师宜治罪命宥之寻论功加勇太保进亨兴安侯封亮招逺伯懐平乡伯诸将士并陞赏有差其后廵边者多以斩击邀功由是三卫积怨遂导卫喇特入防】质实【刘家口在永平府迁安县东北有闗旧为出大寜要路界岭口在永平府抚寜县北旧有阙城土河在今喀喇沁右翼东南一百八十里虎头山在故大寜城北黑山方舆纪要在朶顔东境朱勇能之子马亮淇县人徐亨祥之孙曹吉祥滦州人刘永诚永乐时以内官为偏将累从北征后监镇甘凉军】
　　三月帝诣国子监行释奠礼
　　【以新作国子监成也祭酒李时勉当进讲防久病及升堂讲尚书辞旨凊朗帝悦赐予有加　时勉为祭酒六年列格致诚正四号训励甚切崇亷耻抑奔竞别贤否示劝惩诸生督令读书灯大达旦吟声不絶人才盛于昔时英国公张辅暨诸侯伯奏愿偕诣国子监聴讲帝命以三月三日往时勉升师席诸生以次立讲五经各一章毕事设酒馔诸侯伯让曰受教之地当就诸生列坐惟辅与抗礼诸生歌鹿鸣之诗宾主雍雍尽暮散去人称为太平盛事】
　　少师华盖殿大学士杨士奇卒
　　【士奇公正持大体雅善知人好推毂寒士所荐逹有初未识面者于谦周忱况钟之属皆用士竒荐居官至一二十年亷能冠天下为世名臣帝初即位凡所建白无不行及王振用事擅作威福士竒与杨溥依违其问无所救正士竒既耄子稷傲很尝侵暴杀人或告士竒稷乃讦告者私事诳士竒士竒辄信稷稷恶日甚士竒不得闻于是言官交章劾稷朝议不即加法封其状示士竒复有人发稷朴虐事遂下之理士竒已老疾在告帝恐伤其意降诏慰勉士竒感泣忧不能起至是遂卒年八十赠太师谥文贞后数月稷瘐死狱中次子以廕补尚寳丞　初士竒言卫喇特渐强将为边患边军缺焉请于附近太仆寺关领西畨质马悉给之士竒殁未防有土木之难识者思其言】质实【土木驿堡在今宣化府怀来县西二十五里西至保安州四十里为往来孔道本名统汉镇唐初高开道据懐戎时所置后讹为土木明永乐初置堡】
　　夏四月以翰林学士陈循入内阁预机务
　　【初延议天下吏民建言章奏皆三杨主之至是荣士竒已卒循及曹鼐马愉在内阁礼部援故事请帝以杨漙老宜优间令循等预议于是循与鼐愉遂皆参决】质实【陈循字徳遵泰和人】
　　秋七月下驸马都尉石璟于狱
　　【璟詈其家奄王振恶贱已同类下璟狱】质实【石璟昌黎人尚宣宗女顺徳公主】
　　免河南被灾税粮
　　【免开封卫辉南阳河南懐庆彰徳等府所属去年被灾粮三十万三千余石】
　　闰七月复开福建浙江银塲
　　【浙福之交山谿深奂故多银塲洪武末年定嵗课永乐及宣徳间增之地力竭民不堪帝初即位诏封坑冶福建参政宋彰浙江参政俞士悦以盗矿日炽言开银塲则利归于上而盗无所容下三司议浙江按寨使轩輗奏曰复开银塲虽一时利然凡百器用皆出民问恐有司横加科人心揺动其患尤深为今之计莫若挥官典守严加禁捕盗白衰息朝廷是挽言得止至是矿盗叶宗留及陈鐖胡等聚众至数千盗福安矿肆行劫掠参议竺渊往捕之被杀死于是刑科给事中陈傅复请开矿中官及言利诸臣争和之乃命户部侍郎王质往经理定歳课福建银二万一千余两浙江银四万一千余两虽比宣徳时减半已十倍洪武时官属供亿资较课银尚过之日是民困而盗益众】质实【明实録洪武中福建蔵课二千六百七十余两浙江二千八百七十余两永乐中福建增课三万二千八百余两浙江八万二千七十余两宣徳中福建增课四万二百七十余两浙江九万四千四十余两福安宋析长溪置福安县明属福寜州今属届寜府宋彰交阯人彰与中官多故旧侵渔万计案明史丁瑄传作宋新与明实録异俞士忱长洲人轩輗字惟行鹿邑人竺渊奉化人陈傅闽县人王质大和人叶宗留青田人陈鉴胡丽水人】发明【聚乌合亡命之侣为徒手攘利之举此即奸民之尤者及其未炽而剪灭之惟恐不速迨盗势日张乃欲开银塲而使盗无所容此犹抱薪救火也幸而从轩輗奏停止而所云严加禁捕者有司又不实力奉行徒为文具致叶宗留肆行劫掠寻至戕害参议尚不痛加勦捕以靖乱阶而转踵前辙议仍开矿以弭其变政治之颠倒纰缪莫此为甚厥后屡兴大师合数省兵力声讨无功延至景泰初年始得平戢涓涓不息流为江河可不慎欤】
　　雷震奉先殿
　　【震殿防吻】
　　八月免陜西被灾税粮
　　【免粮四十八万六千石有竒】
　　敕诸将严边备
　　【额森充狡桀骜北部皆服属惟乌梁海未附额森屡击破之又结婚沙州赤斤诸卫胁制哈密廵视陜西都部史陈镒以闻帝勅诸将严为备九月命王骥陈镒经理西北边防】质实【陈镒字有戒吴县人】
　　冬十月丙午朔日有食之
　　戍御史李俨于铁岭卫
　　【俨在光禄寺监收祭物王振过之怒其应对不跪下锦衣卫狱谪戍之时振以义子马顺掌镇抚司官无大小悉送顺考讯戕害甚众顺大通贿赂车马冠盖其门如市】
　　【乙丑】十年春正月磔锦衣卫卒王永
　　【王振专恣日甚朝臣无敢言者永心不平乃数振罪恶为书揭之通衢又揭于振侄王山家为缉事者所获刑部坐以妖言当斩诏即磔之不必覆奏】
　　二月京师地震
　　免陜西逋赋
　　帝如天夀山
　　【壬申车驾发京师三月甲戌朔谒陵丙子还宫自是嵗三月谒祭以为常】
　　夏四月甲辰朔日有食之
　　六月振陜西饥免田租三之一
