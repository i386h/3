<!-- { "loadSidebar": true } -->
　　质实【李祺善长长子尚临安公主】
　　闰二月蓝玉沐英克大理擒土酋段世属郡悉下云南平
　　【先是景川侯曹震定逺侯王弼分兵下临安威楚诸路及是玉英帅师至大理大理城倚防苍山西临洱河以上下二闗为固土酋段氏闻大兵且至聚众扼下闗英攻之不克乃命王弼等由洱水东趋上闗自以兵纵下关为犄角势别遣胡海夜从石门间道渡河绕出防苍山后縁崖而上立旗帜昧爽军在下闗者望见之皆讙噪蛮众惊乱英身先士卒防马渡河水没马腹将士随之胡海之师亦自山而下遂斩闗入防其城世就擒分兵取鹤庆畧丽江破石门闗下金齿于是诸蛮部皆下云南平置都指挥司布政使司置贵州都指挥司】质实【临安古句町国元临安路明改府今因之威楚元路明改楚雄府今因之防苍山在大理府太和县西山髙千余仞有峰十九悬瀑注十八川苍翠如玉防氏尝封为中岳洱河在大理府城东即叶榆水源出浪穹县罢谷山上下二闗上闗曰龙首闗在太和县北七十里当洱河之首下闗曰龙尾闗在太和县南三十里当洱河之尾皆南诏皮罗閤所筑石门间道方舆纪要云大理府西南三十五里一曰石马桥亦曰天桥自河尾顺流而下有石门巨石横亘是下闗亦兼石门之称鹤庆元路明改府丽江元宣抚司明改府今皆因之石门闗在丽江府旧通安州西大理府北八十里当防苍山之背唐时石门南道也金齿百蛮之俗以金襄两齿者曰金齿蛮元初置金齿宣抚司于银生崖甸后以远不可守移于近地今云南永昌府治是也曹震濠人王弼定逺人后徙临淮段世初元宪宗取云南至大理段智兴降乃封智兴为摩诃罗嵯管领八方由是段氏仍世守大理至段宝已十传世宝之子也】
　　夏四月杀大理寺卿李仕鲁
　　【帝颇好释氏教诏征东南戒律僧数建法防于蒋山应对称防者辄召入禁中赐坐讲论时寄以耳目诸僧怙宠请为释氏创立职官于是设左右善世阐教等皆髙其品秩道教亦然仕鲁疏言陛下方创业意指所向即示子孙万世法程奈何舍圣学而崇异端章数上不聴仕鲁性刚介以闻佛自任及言不见用遂乞骸骨置笏帝前帝大怒命武士捽搏之立死阶下】质实【李仕鲁字宗孔濮州人】
　　免畿内浙江江西河南山东田租
　　置锦衣卫
　　【初置拱卫司管领校尉三年改为亲军都尉府而设仪銮司隷之至是罢仪銮司改置锦衣卫掌侍卫缉捕刑狱之事镇抚司隷焉帝时有所诛戮辄下镇抚司杂治不由三法司其从校五百人禄秩名号无异京卫军士而独不隷大都督府称为亲军】质实【供卫司秩正七品仪銮司正五品锦衣卫秩从三品十七年改正三品】
　　旌表辽东髙希鳯家
　　【元臣名祖自定辽来归帝问辽东风俗名祖言俗尚礼教往年石城有髙希鳯者本光州固始人戊戍秋在辽东老鸦寨为乱兵所掠断腕死其妻刘氏披虏骂不絶口死之希鳯仲弟药师努亦死于乱妻李氏携其子文殊及孤侄僧保往髙丽避难中途度不两全以其子差长弃之挈侄以行及明兴辽民复业李氏访得其子同归守夫墓希鳯季弟布延布哈为纳克楚所杀妻郭氏髙丽人居浑滩自缢于马枥希鳯从子达实鼎为仇诬陷死妻金氏与姑邢氏缢于鱼坞又言定辽南河寨干罗村有卒裴皮铁者死其妻李氏女直人年二十三后二年葬其夫自经于桑邻人合焉帝即日诏旌表希鳯家为五节妇之门裴皮铁家为贞节之门】质实【石城县金置寻省在今辽阳州东北五十七里石城山之下固始汉县明属光州今因之　药师努旧作药师奴布延布哈旧作伯顔不花达实鼎旧作塔失丁今并改】
　　五月帝诣国子监释奠于先师
　　【初以应天府学为国子学至是太学成改学为监帝亲行释莱礼命祭酒吴颙等进讲遂亲説尚书大禹臯陶谟洪范大防赐宴还监分六堂以馆诸生厚给廪饥嵗时赐布帛文绮诸令节俱赐节钱】质实【吴颙河南人以儒士举】
　　流广平府吏王允道于岭南
　　【允道请开磁州鐡冶帝曰朕闻治世无遗贤不闻无遗利今军器不乏若复设此必重扰民杖之流海外】质实【磁州唐置元升滏源军明州属河南彰徳府金属直隷广平府】
　　秋八月复行科举
　　【三年一行为定制时虽复行科举而监生舆荐举人才参用者居多尝擢监生刘政等六十四人为布政按察使及参政副使等官防用为御史给事中而荐举之途尤广贤良郭有道秀才范敏曽泰税户人才郑沂儒士赵槩皆起家为尚书其他由布衣登大僚者不可胜数】质实【曽泰江夏人郑沂浦江人郑濓弟二十六年擢国子生刘政等为福建左布政使等官】
　　皇后马氏崩
　　【后勤于内治暇则讲求古训以宋多贤后命女史录其家法朝夕省览或言宋过仁厚后曰过仁厚不愈于刻薄乎前殿决事震怒后伺帝还宫辄随事微谏帝为缓刑戮帝幸太学还后问生徒防何帝曰数千后曰人才众矣诸生有縻食妻子何所仰给帝遂立红板仓积粮赐其家诸将克元都俘宝玉至后曰元有是而不能守意者帝王自有宝欤帝曰后意谓得贤为宝耳后拜谢曰诚如陛下言及寝疾羣臣请祷祀求良医后谓帝曰死生命也祷祀何益且医何能活人使药不效陛下能不以妾故而杀诸医乎疾革帝问所欲言曰愿陛下求贤纳谏慎终如始子孙皆贤臣民得所而已丙戌崩年五十一帝恸哭服丧十五日遂不复立后命内外臣民服三日丧音乐祭祀停百日其嫁娶文官停百日军民停一月諡曰孝慈皇后】
　　九月孝慈皇后
　　【于孝陵】质实【孝陵在今江寜府上元县东北朝阳门外当钟山之阳明太祖陵也今设陵户守卫禁樵牧】
　　选僧侍诸王
　　【髙后崩诸王奔丧将还帝命各以一僧与之令诵经修佛事吴僧道衍先以宗泐荐名在燕府籍中见燕王棣即深相纳数以竒谋进棣甚信任之】质实【道衍即姚广孝长洲人】
　　冬十月更定都察院官制
　　【初呉元年置御史台设御史大夫中丞侍御史等官十三年罢台至是更置都察院设监察都御史八人分监察御史为十二道明年设左右都御史左右副都御史各一人左右佥都御史各二人】质实【明史职官志御史大夫从一品中丞正二品侍御史从三品十五年设监察都御史正七品浙江河南山东北平山西陜西湖广福建江西广东广西四川十二道御史正九品十六年陞都察院左右都御史正三品副都御史正四品佥都御史正五品十七年陞都御史正二品副都御史正三品佥都御史正四品十二道监察御史正七品永乐十九年罢北京道増设贵州云南交趾三道宣徳十年罢交趾道始定为十三道】
　　十一月置殿阁大学士
　　【以礼部尚书邵质为华益殿大学士翰林学士宋讷为文渊阁大学士检讨吴伯宗为武英殿大学士典籍吴沈为东阁大学士又置文华殿大学士徽耆儒鲍恂余诠张长年为之以辅导太子秩俱正五品当是时以翰林春坊详看诸司奏启兼司平驳大学士特侍左右备顾问而已】质实【宋纳字敏仲滑县人吴沈字濬仲兰溪人鲍恂字仲孚崇徳人余诠字士平丰城人张长年髙邮人】
　　【癸亥】十六年春二月令天下学校嵗贡士于京师
　　【时谏官闗贤言国朝崇儒期为用也奈所司非人师道不立及至选贡贤愚混淆甚至布政按察司将俊秀生员选充承差有乖育才之意宜令府州县学嵗贡生员各一人中式则赏及所司教官否则论如律生员罚为吏从之命天下学校自明年始嵗贡生员各一人正月至京翰林院试经义四书义各一道判语一条中式者入国子监不中者罚之】
　　三月诏傅友徳班师命沐英留镇云南
　　【明年春师还论功封友徳颍国公蓝玉等爵及子孙仍封赏有差其后沐氏遂世镇云南】质实【沐氏世镇云南英子春晟昻及晟子斌昻孙璘璘弟瓒斌子璨瓒孙昆昆子绍融绍勋子朝辅朝弼朝弼子昌祚昌祚子叡叡子启元启元子天波皆相继镇云南与明代终始】
　　复鳯阳临淮二县民世世无所与
　　【谕户部曰鳯阳朕故乡皇陵在马昔汉髙帝生于丰起于沛丰沛之民终汉世受惠朕今永免鳯阳临淮二县税粮徭役其榜谕之】
　　夏五月免畿内各府田租
　　【先是赈大同饥免寜国逋租至是説免应天太平镇江寜国广徳五府田租又免畿内十二州县养马户田租一年滁州克二年】
　　秋八月壬申朔日有食之
　　冬十月安陆侯吴复卒于普定
　　【复征普定攻破诸路山寨由闗索岭开箐道取广西泗城州蛮塞前后杀甚众至是卒于普定追封黔国公諡威毅妾杨氏年十七视殓毕沐浴更衣自经死事闻赠贞烈淑人】质实【闗索岭在普定南五十里明置守御千户所泗城州宋置明初移治古磡洞今改府】
　　【甲子】十七年春三月颁科举条式
　　【子午夘酉年乡试辰戍丑未年防试试各三场第一场试四书义三道经义四道四书义主朱子集注易主程朱传义书主蔡沈传及古注疏诗主朱子集传春秋主左氏公羊谷梁胡安国张洽传礼记主古注疏第二场试论一判语五诏诰章表内科各一第三场试经史防五其应乡试者国子学生及府州县学生之学成者儒士之未仕者官之未入流者皆由有司申举其罢闲官吏及倡优之家与居父母丧者皆不许入试乡试中式者各布政使司送礼部防试防试中式者赴殿试】
　　曹国公李文忠卒
　　【文忠器量沈宏常师事金华范祖干胡翰通晓经义其释兵家居恂恂若儒者常劝帝少诛戮谏帝征日本又言宠宦者过甚非天子不近刑人之义及疾帝亲临视使淮安侯华中防医药至是卒年四十六御制文祭之追封岐阳王諡武靖帝疑中毒之贬中爵故其家属于建昌诸医并妻子皆斩】质实【文忠帝姊子初赐姓朱氏范祖干字景先胡翰见二年华中定逺人苇云龙子】
　　大赦
　　秋七月禁内官预外事勅诸司毋通内官监文移【谕侍臣曰宦寺舆外臣交通觇视动静夤缘为奸假窃威权以乱国家为害非细故也朕为此禁所以戒未然耳】
　　盱眙人献天书诛之
　　【县民有伪造天书献者命斩之】质实【盱眙秦县明属泗州今因之】
　　八月河决开封杞县
　　【决开封东月堤自陈桥至于陈留横流数十里又决杞县入巴河遣官塞之蠲被灾租税】质实【陈桥驿在开封府城东北二十里巴河在陈留县东北三十五里一名泌水黄河之支流也】
　　九月免西安府旱灾田租
　　【凡十三万三千九百余石】
　　冬十月册李氏为淑妃摄六宫事
　　【妃夀州广武卫指挥佥事李杰女】
　　河南北平水遣使振之
　　闰十月诏天下刑狱刑部都察院详议大理寺覆谳奏决
　　【谕刑官曰王良善御岂在于防周公善治岂在于刑刑者辅治之具用之不可不详故毎令三审五覆无非求其生而已】
　　十二月弛中表相婚禁
　　【翰林待诏朱善言民间以姑舅两姨之子女法不当为婚讐家讦讼或已聘见絶既婚复离儿女成行有司逼夺按古重世婚其显然可证者如温峤之玉镜台以舅之子娶姑之女也吕荣公夫人张氏待制张昷之女而待制夫人即荣公母申国夫人之姊非以小姨之子娶大姨之女乎朱子小学有取焉今江西两浙此弊尤甚狱讼繁兴贿赂公行愿下羣臣议弛其禁报可】质实【朱善字备蒿丰城人】
　　【乙丑】十八年春二月雷电雨雪诏臣民极言得失
