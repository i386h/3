<!-- { "loadSidebar": true } -->
　　【赐陈循等三百五十一人及第出身有差建进士题名碑于北京国子监】质实【陈循字徳遵泰和人】
　　罢海运
　　【防通河既濬漕运大通遂罢海运】
　　夏四月命英国公张辅出镇交阯
　　【辅班师甫还防韩观卒复命佩征夷将军印出镇辅至交阯讨余防陈月湖等平之】
　　兵部尚书兼詹事金忠卒
　　【忠少读书善易卜兄戍通州亡忠补戍既至编卒伍卖卜北平市多中市人传以为神僧道衍称于帝起兵召忠卜得铸印乗轩之卦曰此象贵不可言自是出入燕府常以所占劝举大事帝深信之遂賛戎务为谋臣及帝即位论佐命功擢工部右侍郎进兵部尚书帝起兵时髙煦从战有功许以为太子邱福等劝立之独忠以为不可歴数古适孽事帝不能夺于是立世子为王太子而忠为东宫辅导以尚书兼詹事帝北征辅太子监国帝入髙煦譛悉徴东宫官属下狱以忠勲旧不问而宻令审察太子事忠言无有帝怒忠免冠蝢首愿连坐以保之以故太子得无废而宫僚黄淮杨溥等亦获全至是卒】
　　五月丁酉朔日有食之
　　开清江浦
　　【初漕粟至淮安陆运以达清河劳费甚钜平江伯陈瑄总漕运采故老言请自淮安城西管家湖凿渠二十里为清江浦导湖水入淮置四闸以宣泄又缘湖十里筑隄引漕舟直达于河漕运称便】质实【清江浦在淮安府山阳县西北运河由此出清口为水陆孔途旧名沙河宋转运使乔维岳所开其后淤塞瑄因其旧渠开河置牐易名曰清江浦清河泗河亦名清河在清河县治西自山东泗水县由徐邳经桃源县至清河县西北分为大小清河大清河由县东北小清河由县东南俱入于淮管家湖在淮安城西望云门外旧有南北二湖自湖至淮河鸭陈口仅二十里与清河口相直四闸曰移风曰清江曰福兴曰新庄以时啓闭严其禁时浚仪真州通潮凿石梁百步二洪平水势开泰州白塔河通大江筑髙邮湖隄隄内凿渠亘四十里以疏湖流】
　　发明【天下之赋半出东南东南之水不治漕运何由北达永乐九年既复防通河至是复因乔维岳故道开清江浦湖水入淮始通漕舟视旧之输挽艰而人力费者其利溥矣此齐鲁之间宋礼功多江淮之间陈瑄功多也夫】
　　六月振北京河南山东水灾
　　秋八月振山东河南北京顺天州县饥
　　九月北京地震
　　冬十月命死罪皆五覆奏
　　【时法司奏冐支官粮者帝怒命戮之及覆奏帝曰朕过矣其论如律自今死罪者皆五覆奏着为令】
　　十二月蠲顺天苏州凤阳浙江湖广河南山东州县水旱田租
　　【丙申】十四年春正月振北京河南山东饥
　　【免永乐十二年逋租发粟一百三十七万石有竒振之】
　　三月阿噜台败卫拉特来献防
　　【玛哈穆特与阿噜台战阿噜台败之执俘献捷赐赉有差】
　　夏四月礼部尚书吕震请封禅不许
　　【礼部郎中周讷请封禅震力讃之言圣徳神功昭格上下宜如讷请帝谓震曰今天下虽无事然水旱疾疫亦间有之朕每闻郡县上奏未尝不惕然于心岂敢自谓太平之世且圣经未尝言封禅唐太宗亦不为封禅魏徴毎以尧舜之事望太宗尔欲处朕于太宗之下亦异乎徴之所以爱君者矣不许】发明【封禅非古也其事始于秦震礼官借其説以希主谬矣曺县献驺虞榜葛剌国献麒麟震皆贺至大岩山三呼万嵗震以为山川效灵帝斥为非君子事君之道乃终不改夀星见则贺五色云见则贺金水河太掖池冰凝亦贺宗伯之职不务寅清之道止言祥瑞夫古者巡狩方岳告祭柴望所以尊天而懐百神非封禅之谓震请封禅且逢事辄贺岂徒不学无术哉葢亦謟谀实甚矣】
　　秋七月河决开封
　　【决开封州县十四入于淮】
　　掌锦衣卫事纪纲伏诛
　　【纲便辟诡黠善钩人意帝爱幸之令典诏狱都御史陈瑛灭建文朝忠臣数十族亲属被戮者数万人纲希帝防广布校尉日摘臣民隂事帝悉下纲治深文诬诋帝以为忠擢都指挥佥事掌锦衣卫事纲益恣横且谋不轨内侍讐纲者发其罪命给事御史廷劾下都察院按治具有状即日磔于布家属无少长皆戍边天下快之】
　　九月京师地震
　　始命御史巡盐
　　冬十月帝还京师
　　十一月议营建北京
　　【先是车驾至自北京将分建两都工部奏请择日兴工帝以营建事重命文武羣臣议之上疏曰北京乃圣上龙兴之地北枕居庸西峙太行东连山海南俯中原沃壤千里山川形胜足以控四夷制天下诚帝王万世之都也比年圣驾巡狩万国来同民物阜成嘉祥恊应天意人心昭然可见然重干劳民延缓至今惟宗社大计正当为之时况今漕运已通储蓄充溢营建之辰天实啓之乞早赐圣防勅所司兴工以成国家悠久之业从之】
　　召张辅还
　　【辅凡四至交阯前后建郡邑及增设驿传递运规画甚备交人所畏惟辅至是召还】
　　【丁酉】十五年春二月谷王橞有罪废为庶人
　　【橞自徙封长沙恃前开门功日益骄恣夺民田侵公税杀无罪人招匿亡命习兵法战阵谋不轨其防卫张兴惧祸及因奏事北京白之帝未信兴过南京复啓太子且曰乞他日无连坐橞致书蜀王椿为隠语欲结椿为援椿贻书切责不聴防椿子崇宁王悦燇得罪逃橞所橞因诡众曰我开金川门出建文君今在邸中我将为中大义椿闻之上变告帝叹曰朕待橞厚张兴常为朕言不忍信今果然乃召橞入朝示以蜀王章橞伏地请罪羣臣请诛之又下诸王议皆以为当死帝曰诸王羣臣奉大义国法固尔吾宁生橞乃废橞及其二子并为庶人诛诸通谋者兴以先发不坐】
　　命丰城侯李彬镇交阯
　　【命彬佩将军印充总兵官往镇交阯且谕曰交阯本中国地其人皆朝廷赤子朕懐抚绥勤于夙夜尔久事藩邸付兹重寄宜日亲贤人君子效古良将之所为审度事机区画有法庶副朕委任】
　　命泰宁侯陈珪缮北京工栁升王通副之
　　【铸印给之制视都督府文曰缮工之印】
　　三月汉王髙煦有罪徙封乐安州
　　【髙煦初封云南煦曰我何罪斥万里不肯行帝北巡力请归南京不得已聴之又请得天策卫为防卫曰唐太宗天策上将吾得之岂偶然又乘间请益两防卫所为益恣毎从北征在帝左右媒孽东宫事谮解缙至死黄淮等系狱已而改封青州又托故不欲往帝始疑之髙煦私选各卫健士为腹心又募兵三千人不籍兵部纵使刼掠兵马指挥徐野驴擒治之髙煦手铁挝杀野驴众莫敢言遂僣用乘舆器物帝闻之怒还京师尽得其不法数十事召至切责之禠冠服絷西华门将废为庶人皇太子涕泣力救乃削两防卫诛其左右数人徙封乐安州趣即日行】质实【乐安州唐棣州明为乐安州后改名武定今升为府领州一县九属山东省天策衞南京前军都督府西华门紫禁城其门凡八曰承天门曰端门曰午门东曰左掖门西曰右掖门再东曰东华门再西曰西华门向北曰元武门】
　　帝北巡命皇太子监国
　　【帝巡北京命皇太子监国胡广杨荣金防孜从】
　　秋八月瓯宁人进金丹斥之
　　【行在通政司言瓯宁县人进金丹及方书帝曰此妖人也秦皇汉武一生为方士所欺求长生不死之药此又欲欺朕朕无所用金丹令自食之方书亦与毁之毋令别欺人也】质实【瓯宁县宋置明与建安县同为建宁府治今因之】
　　九月曲阜孔子庙成
　　【修曲阜孔子庙讫工帝亲制文勒石】
　　冬十一月命赵羾巡督塞北屯戍
　　【以羾为兵部尚书巡督塞外凡军民利病及邉务不便者具以闻】质实【赵羾字云翰夏县人】
　　【戊戌】十六年春正月交阯复乱
　　【交人故好乱中官马骐以采办至大索境内珍宝人情骚动桀黠者鼔煽之大军甫还即并起为防顺州土官叚公丁陈思齐力战死李彬遣将讨防之而反者犹不止至是俄乐巡检黎利及乂安知府潘僚南灵州千户陈顺庆乂安卫百户陈直诚复乘机作乱其他奸宄四起自署官爵皆杀将吏焚庐舍彬东西征勦日不暇给利初事陈氏为金吾将军归命后授巡检以是常怏怏及大军还遂僣称平定王以弟石为相国与其党放兵肆掠交阯左右参政侯保冯贵死焉帝以贼久未平命荣昌伯陈智为左参将助彬讨之其后羣防悉破灭惟利窜匿老挝彬檄其长发所部兵捕之不获】质实【叚公丁陈思齐交阯南策州人侯保赞皇人交阯右参政黎利为防保率民兵筑堡于要害御之贼来攻保战死马贵武陵人交阯左参政抚辑流民归附者众有土兵二万余人皆劲勇习战每出阵有功中官马骐疾之尽夺其上兵及黎利反众强贵勦捕止以卒数百遇贼兵贵力战而死陈智夀州人】
　　三月姚广孝死
　　【帝用兵有天下广孝之力为多既拜太子少师归长洲候同产姊姊不纳访其友王賔宾亦不见但遥语曰和尚误矣和尚误矣复往见姊姊詈之广孝惘然至是死追封荣国公】质实【王賔号光庵长洲人王宾不见广孝旧史例议谓广孝出振蘓湖至长洲曽徒步访宾宾讙若平生为作振灾记铺陈其功徳考震泽记闻宾称吴中髙士岂肯漫作谀语颂要人功徳且其记亦不传旧説不足信今明史广孝本传采建遗文迹语当可据】
　　夏五月重修太祖实録成
　　【夏原吉等重修太祖实録成上之共二百五十七卷为二百五十册乂宝训十五为十五册御殿以受令别録藏古今通集库颁赏有差】
　　胡广卒
　　【广以醇谨见幸帝北征与杨荣金幼孜从数召对策殿或至夜分过山川阨塞立马议论行或稍后輙遣骑四出求索帝再北征皇长孙从命广与荣幼孜军中讲经史帝征乌斯藏僧作法防为髙帝髙后荐福言见诸祥异广乃献圣孝瑞应颂礼部郎中周讷请封禅广言其不可上却封禅颂帝益亲爱之广性缜宻帝前所言及所治职务出未尝告人故始终保思宠时人以方汉胡广及是卒　广初与解缙同侍宴帝曰尔二人生同里仕又同官缙有子广女可妻之广顿首曰臣妻方娠未卜男女帝笑曰定生女已而果生女遂约婚缙子祯亮及缙家戍辽东广欲离婚女截耳誓曰薄命之婚上主之父面承之有死无二越数年解家获赦还女卒归祯亮事姑极孝】
　　发明【广秉性敦厚居官缜宻故始终恩宠弗衰然一以委蛇求合主意在建文朝则对策斥亲藩在永乐朝则以首先迎附见幸雍容揄扬曲学阿世虽没世固宠亦有愧其女矣广既不能死而又少骨鲠风为世所讥宜哉】
　　秋七月下赞善梁潜司谏周冕于狱杀之
　　【时太子监国宦寺黄俨等党赵王髙燧隂谋夺嫡百端谗搆防有陈千户擅取民财太子令谪交阯立功后念其旧有军功且宥之或言陈千户不当宥太子擅赦罪人帝怒以潜冕预闻之而不谏止辅导有阙俱下狱死】质实【周冕繁昌人】
　　冬十二月申严官吏犯赃禁
　　【帝谕法司曰唐太宗恶官吏贪浊犯赃必寘法吏尚清谨民免掊克贞观所以为盛朕屡勅中外诸司不许妄役一夫擅敛一财而官吏恣肆自若百姓苦之继今犯赃必论如法】
　　命成山侯王通振陜西饥
　　【陜西旱命王通偕戸部官驰传往振谕之曰民饥朝不保夕譬之赴救水火当速往毋缓于是振饥民九万八千余戸给米十万四千三百余石】
　　【己亥】十七年夏六月免顺天水灾田租
　　倭寇辽东总兵官刘江击破之
