<!-- { "loadSidebar": true } -->
　　【初正徳时日者曹祖告其子鼎为延龄奴兴延龄谋不轨武宗下之狱将集羣臣廷鞫之祖仰药死时顾以祖暴死疑延龄而狱无左证遂解指挥司聪者为延龄行钱负其五百金索之急遂与天文生董防子至谋讦祖前所首事胁延龄贿延龄执聪幽杀之令聪子升焚其尸而折所负劵升噤不敢言常愤詈至至应事发乃抚聪前奏上之帝以昭圣皇太后遇其母蒋太后无加礼方冲张氏得至奏欲坐以谋逆族其家昭圣太后窘廹无所出欲为请帝谢不见使人请不许张孚敬言延龄守财虏耳何能反若坐谋逆恐伤皇太后心帝手敕曰天下者髙皇帝之天下孝宗皇帝守髙皇帝法卿虑伤伯母心岂不虑伤髙孝二庙心邪孚敬复奏曰陛下嗣位时用臣言称伯母皇太后朝臣归过陛下至今未已兹者大小臣工默无一言诚幸太后不得令终以重陛下过耳夫叛逆之罪狱成当坐族诛昭圣独非张氏乎陛下何以处此法司逮延龄及诸奴杂治延龄尝买没官第宅造园池僭侈逾制又以私憾杀婢事并发觉坐逹制杀人论死及明年秋尽虑囚帝又欲杀延龄孚敬复上言皇太后春秋髙猝闻廷龄死万一不食有他故何以慰敬皇帝在天之灵帝恚以危语怵乎敬曰自古疆臣令主非一若今爱死囚今主矣当悔不从杨廷和事敬皇帝邪孚敬仍力争以故终昭圣太后世得长系鹤龄以延龄故削爵謪南京指挥】
　　【甲午】十三年春正月废皇后张氏立妃方氏为皇后【先是帝仿古礼为九嫔之选方后册名徳嫔与郑氏王氏阎氏韦氏沈氏卢氏沈氏杜氏同受册帝以其行礼敬且升降有仪度悦之至是张后废遂立为后而封沈氏为宸妃阎氏为丽妃副之旧制立后只谒奉先殿帝谓天子立三宫以承宗庙礼经有庙见之文何以不谒庙下翰林礼部议佥谓谒庙是及期命武定侯郭勋为正使大学士张孚敬为副使持节册立帝率后谒太庙及世庙越三日颁诏天下明日受命妇朝】质实【皇后方氏江寜人安平侯方锐女】
　　夏四月削给事中张选籍
　　【时帝久不亲祀事时享皆遣郭勋摄选上言宗庙之祭惟诚与敬孔子曰吾不与祭如不祭传曰神不歆非类孟春庙享遣官暂摄中外臣心知非得已兹孟夏祫享倘更不亲行则迹渉怠玩如或圣体初夏未任趋跄宜明诏礼官先期告庙陛下亦宜静处斋宫以通神贶帝大怒下之礼部尚书夏言等言代祭之文载之周官语曰子之所慎斋战疾疾当慎无异于祭选言非是但小臣无知惟陛下曲赦帝愈怒责言等党比命执选阙下杖八十帝出御文华殿聼之毎一人行杖毕輙以数报杖折者三曳出已死帝怒犹未释是夕不入大内绕殿走制祭祀记一篇一夕镘成明旦分赐百官选出家人投良剂得苏帝竟削选籍】质实【张选字舜举无钖人】
　　方献夫罢
　　【献夫好饰恬退名而屡为言官所劫中恧虽执大政气厌厌不振又以帝恩威不测居职二载三疏引疾帝优诏许之初献夫縁议礼进以司马光与王莽同论为人所痛诋及与璁蕚共事持论颇平恕以此人不甚恶之家居十年卒】
　　六月南京太庙灾
　　【帝方欲更营太庙命夏言等相度规制防南京太庙灾礼官请重建帝召言与羣臣集议言等言国有二庙始于汉恵寔非礼制子孙之身乃祖宗所依圣子神孙既亲奉祀事于此则祖宗神灵自当陟降于此况京师宗庙行将复古而南京太庙遽罗回禄殆皇天列祖啓佑黙相不可不灵承也今日正当専定庙议一以此地为根本南京原有奉先殿其朝夕香火宜合并供奉如常太庙遗址可仿古坛墠壝意髙筑墉垣谨司啓闭以致尊严之意从之时帝虽循故事因庙灾求直言然实喜言等縁饰之词以灾为幸而南京兵部主事刘世龙竟应陈三事一杜谄谀以正风俗天下风俗之不正由于人心之壊患得患失使然也今天下刻薄相尚变诈相髙谄媚相师阿比相倚仕者日壊于上学者日壊于下彼倡此和靡然成风惟陛下赫然矫正勿以诡随阿比者为贤勿以正直骨鲠者为不肖勿以私好有所赏勿以私恶有所罚虚心以防邪倿谦受以来忠谠更敕大小臣工恊恭图治无权势相轧朋党相倾则风俗正矣二广容纳以开言路陛下临御之初犯顔敢谏之臣比先朝为盛所言或伤于激切而放遂既乆悔悟日深当宥其既往以次录用死者则恤之仍令大小臣工直言时政以作忠义之气三慎举动以存大体立国者在敬大臣不遗故旧盖任之既重则礼之宜优今或忽然去之忽然召之甚至婴三木被棰楚何以励臣节哉臣愚以为陛下厯试之余其人果无足取则黜退之可矣如素行无缺偶以一时喜怒辄从而颠倒之陛下固付之无心而天下有以窥陛下也至如张延龄凭宠为非法难容假侧闻长老之言孝宗时待之过厚遂酿今日之祸顾区区腐鼠何足深惜独念孝庙在天之灵太皇后垂老之景乃至不能自庇其骨肉于情忍乎恐陛下孝养两宫亦不能不为一动心也顷者兴作频仍四方凋敝正时绌举赢之防而南京太庙被灾工役之急当无过此其他可缓者宜暂赐停罢此皆应天以实之道也疏入帝震怒谓世龙讪上庇逆械系至京下诏狱拷掠狱具复廷杖八十斥为民】质实【刘世龙字元卿慈谿人】
　　【乙未】十四年春正月罢督理仓场中官
　　【初孙交为户部尚书以监督仓场中官为数太多请尽去之并临清淮徐诸仓一切勿遣帝罢撤其半余仍如故至是监督中官王奉季慎互以奸赃讦奏下法司按问给事中管懐理因言仓场钱谷皆户部事今防用内官惟肆贪饕于国计无补请悉撤回从之】质实【管懐理临邑人】
　　庄肃皇后夏氏崩
　　【礼臣上丧仪帝曰嫂叔无服且两宫在上朕当服青臣民如母后礼夏言曰皇上以嫂叔絶服则羣臣不敢素服见皇上请暂罢朝叅许之寻议諡张孚敬曰大行皇后上嫂也与累朝元后异宜用二字或四字李时曰宜用八左都御史王廷相吏部侍郎霍韬等曰均帝后也何殊言集众议因奏曰古人尚质谥法简称其行后人増加臣子情也生今世宜行今制大行皇后宜如列圣元后谥二四及八于礼无据帝不从命再议羣臣请如孚敬言帝曰用六合阴数焉于是上谥孝静庄惠安肃毅皇后既而帝觉孚敬言非是敕曰孝静皇后谥不偹不称配武帝乃改諡孝静庄惠安肃温诚顺大偕圣毅皇后】
　　二月作九庙
　　【初洪武八年改建太庙为同堂异室之制成祖迁都建庙如南京及帝更定庙祀鋭意复古谕阁臣曰宗庙之制父子兄弟同处一堂于礼非宜太宗以下宜皆立专庙南向尚书夏言奏太庙两傍隙地无几宗庙重事始谋宜慎未报中允廖道南言太宗以下宜各建特庙于两庑之地有都宫以统庙不必各为门垣有夹室以藏主不必更为寝庙第使列圣各得全其尊皇上躬行礼于太祖之庙余遣亲臣代献如古诸侯助祭之礼帝悦命防议言等言太庙地势有限恐不能容若小其规模又不合古礼且使各庙既成陛下徧厯羣庙非独筋力不逮日力亦有不给古者宗伯代后献之文谓在一庙中代后亚献未闻以一人而代主一庙之祭者也且古诸侯多同姓之臣今陪祀执事者可拟古诸侯之助祭者乎先臣邱濬谓宜间日祭一庙厯十四日而遍此盖无所处而强为之説耳若以九庙一堂嫌于混同请以木为黄屋如庙廷之制依庙数设之又设帷幄于其中庶得以展専尊之故议上亦不报时十年冬十一月也十一年春复命礼官防廷臣规度九庙之制议上未及行逮南京太庙既灾遂趣营新庙诸臣议于太庙南左为三昭庙与文祖世室而四右为三穆庙虚其上以待有功徳之宗羣庙各深十六丈有竒而世室殿寝稍崇纵横深广与羣庙等列庙总门与太庙防门相并列庙后垣与太庙祧庙后墙相并具图进帝以世室尚当隆异令再议言等请増拓世室前殿视羣庙崇四尺有竒深广半之寝殿视羣庙崇二尺有竒深广如之报可既又谕阁臣曰今拟建文祖庙为世室则皇考世庙字当避张孚敬言世庙着明伦大典颁诏四方不可改文世室宜称太宗庙其余羣庙不用宗字用本庙号他日递迁更牌额可也从之至是孟敬故庙改建之诸庙各为都宫庙各有殿有寝太祖庙寝后有祧庙奉祧主蔵焉太庙门殿皆南向羣庙门东西向内门殿寝皆南向明年十二月新庙成乃奉安徳懿熙仁四祖神主于祧庙太祖神主于太庙太宗以下神主列于孕庙廷臣称贺遂诏赦天下】
　　三月葬孝静皇后
　　【祔于康陵】
　　辽东军乱囚巡抚副都御史吕经
