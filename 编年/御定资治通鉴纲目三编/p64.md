<!-- { "loadSidebar": true } -->
　　【初白圭讨平刘通荆襄流民屯结如故通党李胡子者始与石和尚等啸聚为逆通等就擒李与其党王彪小王洪等掠南漳诸县流民附贼者至百万伪称太平王署其党为总兵先锋等又立一条蛇坐山虎等号官军屡勦不利荆襄诸郡骚然诏忠与李震讨之忠至襄阳请调永顺保靖土兵而先分军列要害多设旗帜钲鼓遣人入山招谕流民来归者四十余万防彪引骑觇军且阻归者出不意擒之时白圭为兵部欲止土兵毋调忠疏言贼在万山中据险为乱复有流民从之患且不测今以诏防谕其生路民扶老携幼出山不絶若中止土兵怨民闻之仍懐二心彪虽授首而元恶未殄鸟伏鼠窜设复再聚重调为难乃听调土兵如故合二十五万分八道逼之流民归者又数万贼潜伏山砦伺间出刼忠命将击之遇于竹山县乘溪涨半渡截击遂擒李胡子小王洪等贼多溺死】质实【永顺宋覊縻州明永顺宣慰司湖广都司今改永顺府保靖宋覊縻州明保靖宣慰司今改保靖县属永顺府竹山县古庸国地秦置上庸县梁析置安城县西魏改曰竹山明初县属襄阳府成化十二年改属郧阳府今因之李胡子名原新郑人】
　　发明【白圭之平刘通至此才五年耳使当贼渠就缚之后即能殱除支党抚定流民或因地置官或増兵设戌俾山谿榛莽之中无复少留余孽亦何遽烦项忠之申讨耶乃仓猝班师初不筹善后之策如党魁李原者尚听之潜匿山林遂至不数年间啸聚如故圭已无所辞咎及忠请调土兵欲为勦絶之计而圭又请止无调若欲掣忠之肘者既眙患于后复忮他人之功绩而隂挠之圭尚为时论所推惜乎其不讲于公忠体国之道者也】









　　御定资治通鉴纲目三编卷十三
　　钦定四库全书
　　御定资治通鉴纲目三编卷十四
　　【起辛夘明宪宗成化七年尽戊戌明宪宗成化十四年】凡八年
　　【辛夘】七年春正月诏举堪任州县者
　　【英宗正统初尝诏廷臣举御史知县至是从都御史李賔言复命京官五品以上及科道官各举堪任州县者一人】
　　以余子俊巡抚延绥
　　【时寇数入边兵部尚书白圭请罢延绥巡抚王鋭推浙江左布政使余子俊代之以子俊尝厯官陜西习边事也先是延绥镇治绥徳州属县木脂吴堡孙悬镇外寇以轻骑入掠镇兵觉而追之辄不及往往得利去子俊既至徙镇榆林増益兵卫攻守器毕异榆林遂为重镇寇杪渐稀军民得安耕牧】质实【米脂宋以米脂川地置砦金升县民属馁徳州今因也吴堡宋收西夏地置砦金升县明属葭州今改属绥徳州余于俊字士英青神人初由西安府知府厯陜西布政六年转左调浙江甫半载有是命王鋭迁安人】
　　二月复设九江苏州杭州钞闗
　　【宣徳间始设钞闗九江及苏之浒墅杭之北新闗皆同时建置成化四年罢之至是戸部以京库嵗用钞不足遂议复设是年三月又从工部尚书王复请分遣司属往芜湖荆州杭州抽分竹木易银解京以资营缮】质实【芜湖汉县明属太平府今因之荆州抽分厰设于府治东南之沙市其设于杭州者谓之南新闗在仁和县侯潮门外】
　　夏五月瘗京师暴骸
　　【大疫民多道死乃置漏泽园六所于都城外以瘗之后二年四月因主簿邵文梧言复命巡街巡河御史瘗骸胔之暴露者】
　　秋八月振山东浙江水灾
　　【戸科给事中李森等言山东七府及浙江嘉湖杭绍四府旬夏霪两伤稼漂损庐舍人畜无算望遣亷干名望大臣勘灾蠲振从之】
　　九月浙江潮溢
　　【是月二日辛未潮溢冲决钱塘江岸千余丈漂没居民田宅守臣以闻闰九月命工部侍郎李颙往祭海神修筑隄岸】质实【钱塘江即浙江亦名曲江在杭州府城东南李颙字思城博罗人】
　　始立漕粟长运法
　　【宣徳间平江伯陈瑄请立兑运法与支运参行至是戸部因应天巡抚滕昭议又变淮兑运为长运令运军径赴江南水次交兑加耗外复给米为渡江费后数年命淮徐临徳四仓支运七十万石之米悉改水次交兑而官军长运遂为定制】质实【按江米之法寅徳时已与淮兑运并行明史周忱传云忱与陈瑄议民运至淮水次交兑漕运军运至通州其附近军未过江者即仓交兑加过江米二斗所谓附近军者攷诸瑄传盖谓湖广江西浙江及苏松安庆军士而浙江兑运粮嵗六十万苏松安庆九十一万八千附近军领兑不尽仍多赴淮交兑昭建此议则并令江北军过江就兑浙江等处石加过江米一斗南直等处一斗三升户部防议定石加脚米六升乃悉罢淮兑运是为长运法之始自宣徳兑运法行支运米日少天顺时嵗运粮四百三十五万石内支运者止七十一万一千八百石及是从昭议改兑运为长运而四仓支运未改其改兑则九年九月也后孝宗从戸部言山东改兑粮复聴民自运临徳二仓于是山东独支运如故】
　　发明【明季转漕之法由民运而文运由文运而兑运至是始定为长运官任转输之责民免飞挽之劳其法可谓善矣顾交兑之际窦易生即责成于地方有司尚不能保无吏胥耗蠧乃聴民自兑于运军则额外之需求必且日滋增益况既经改为长运则凡有漕糈皆当量为酌剂俾达之辇下以供官府廪食之需乃考食货志称淮徐临徳四仓由支改兑者止限以七十万石之额其余交兑不尽者仍令民运赴四仓民力既未能纾而其后乆无支销遂致有红朽陈腐者又其时苏松常嘉湖五府之白粮船俱仍令民运如故此皆立法未为周祥奉行不能尽善所致非长运之不可行也厥后漕臣邵宝徒见流之滋转谓长运之之未善而欲复行支运是何异因噎而废食哉】
　　冬十月命王恕为刑部左侍郎总理河道
　　【时运河淤塞廷臣言平江伯陈瑄治河通运六七十年近嵗以未规制废弛滩沙壅涩不加挑濬泉源漫伏不加搜涤遂至漕舟阻浅急宜命官修治复瑄之旧然自通州至仪真州二三十里势非一人所能独任当分沛县以南徳州以北及山东为三道各委曹郎暨监司専理且请简风力大臣总理其事期以三年底绩于是始以恕为总河】质实【仪真唐析江都县地置扬子县宋为真州治明洪武初以州治扬子县省入寻降州为仪真县属扬州府今改曰仪微仍属扬州府】
　　十一月立子祐极为皇太子
　　【祐极以五年四月生至是立为太子】质实【祐极宪宗次子栢贤妃生】
　　十二月彗星犯紫防
　　【光长竟天正昼犹见帝避正殿撤乐敕羣臣修省条时政得失彗至明年正月乃灭】
　　见阁臣于文华殿
　　【彗星乆见羣臣多言君臣否隔宜召大臣议政大学士彭时商辂力请中官约以御殿日召对且曰初见时情未洽勿多言姑俟他日将入复约如初比见时言天变可畏帝曰已知卿等宜尽心时又言昨御史有疏请减京官俸薪武臣不免觖望乞如旧便帝可之万安遂顿首呼万嵗欲出时辂不得已皆叩头退中官戯朝臣曰若辈常言不召见及见止知呼万嵗耳一时传笑谓之万嵗阁老帝自是不复召见大臣其后尹直入阁欲请见计事安止之曰君不闻彭公耶诗召对一语不合辄叩头呼万嵗今吾辈每事尽言太监择而闻之上无不允者胜而对多矣安之容悦不识大体且善归过于人如此】质实【明实録御史张斆因星又陈八事其一为两京官俸禄宜暂减半时所谓昨御史有疏者葢谓斆也】
　　【壬辰】八年春正月皇太子祐极卒
　　【传者谓万贵妃害之也諡曰悼恭】
　　四川盗起
　　【时四川荣县盗起杀人攻城据府库缎狱囚已又焚劫犍为恣行剽掠官军捕之辄为所败镇守中官梅忠等以闻事下兵部尚书白圭言往者蜀寇赵铎等聚众流劫所司不能以时扑灭势乃益炽至一再用兵然后充之今疮痰甫定盗复窃发宜勅忠偕巡按御史严督三司刻期擒兵力不支可征威茂永寕分守官军协毋如前日养寇帝纳之寻擢江西布政使夏埙为副都御史巡抚四川任以平盗埙至官立互知防捕法盗为之少戢】质实【荣县唐析大牢县地置旭川县为荣州治宋改县曰荣徳元省入荣州明洪武九年降州为县犍为县隋置明与荣县并属嘉定州今并属嘉定府夏埙字宗成天台人】
　　二月预徴山西河南明年赋
　　【以谋搜套也先是正月延绥防将钱亮御玛拉噶于安边营败绩都指挥栢隆陈英战死伽家色凌犯固原平凉边警叠告兵部尚书白圭复建预徴之议檄下山西河南诸府县于是内地骚然兵科给事中梁璟言山西预征草豆每夫科银二十两嵗旱民饥逃亡载路太原一县五日内已亡三百八十余家人心骇惧乞发帑补买以苏民困事下戸部议格不行时侍讲倪岳亦言山西河南之民飞刍挽栗徒步千里夫运而妻供父挽而子荷乃转输不足又有预徴水卑不可先知丰歉未能逆卜徴如何其可预也论者皆韪其言】质实【太原秦晋阳县北齐分置龙山县隋改龙山曰晋阳改旧晋阳曰太原宋废二县改置平晋元属冀寕路明洪武八年复曰太原县属太原府今因之梁璟字廷美崞县人倪岳字舜咨上元人】
　　发明【预征非制唐庄宗衰世苟且之法也然同光四年所谓预征者亦只于三月微秋夏之税如唐代宗之税青苖而已非悬丰歉不可知之明年而先责其贼也明至宪宗之时国用不节倾内帑以恣中官梁芳軰之侵弁府藏既虗而欲大举搜套遂至以预征为筹饷之计谬矣且豫晋为师行经过之区其民方任转输尢当减赋缓征以纾其力而乃行此苟且之法以重困之民劳不大可念乎况是时所发京兵素号冗怯前后令遣朱永赵辅刘聚三大将又皆畏葸不任战者徴匮竭之饷以饱媮惰之兵一矢未发而内地且骚然矣虽欲复套得乎】
　　夏四月旱
　　【京畿速月不雨运河水涸遣使祷于天地社稷山川淮渎东海之神】
　　遣使録天下囚
　　【初南京戸部侍郎陈翌因灾异陈事请如正统例遣使録囚部又寝之至是帝忆其言乃分遣郎中刘秩等十四人防巡按御史及三司官审録后从商辂请复遣郎中张文昭等録天下囚遂定为五年一遣之例】质实【陈翌字冲霄虹县人刘秩安福人张文昭平山卫人】
　　五月占城遣使告难
　　【占城自洪武二年遣使奉表入贡代着恭顺正统七年安南闗王黎麟卒子濬继濬侵占城夺新州港掳其王摩诃贲该以归帝为立新王摩诃贵来敕谕濬归其故王濬不奉诏侵掠占城人口至三万三千余天顺三年濬庶兄谅山王琮弑濬而自立越九月为图人所诛以濬弟灏继成化四年灏侵据广西凭祥帝命守臣谨偹之七年又攻破占城虏其王槃罗茶全王弟槃罗茶悦逃山中至是使臣乐沙防来告难兵部言安南并吞与国若不为处分非惟失占城归附之心抑恐启安南跋扈之志宜遣使齐敕寅谕还其国王与家属帝虑安南逆命欲赐其贡使至赐敕责之逾月以槃罗茶悦请封命给事中陈峻等持节往而占城已为黎灏所据改为交南州不克入灏既灭占城遂优扰边境广东之琼雷广西之龙州镇安云南之临安广南皆数告警中朝务为姑息惟屡降敕谕灏益玩侮无畏忌言占城王槃罗茶全侵化州道为其弟槃罗茶遂所弑遂自立将受封而槃罗茶悦子茶质苔来又弑之其国自乱非臣灏罪帝虽知其诈不能诘】质实【琼州唐分崖州地置元路又改干寕军民安抚司明改府今因之镇安宋右江镇安军民宣抚司元路明改府广南宋时蛮名特磨道元置广南西道宣抚司明洪武中改广南府今皆因之陈峻顺天人】
