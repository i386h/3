<!-- { "loadSidebar": true } -->
　　【选侍欲専大权必欲与皇长子同居廷臣笺奏令先进乾清然后进慈庆皇长子还居慈庆宫时一燝奏言今乾清宫未净殿下请暂居此嘉谟曰今日殿下之身是社稷神人托重之身不可轻易即诣乾清宫哭临须臣等到乃发皇长子首肯涟语中官曰外事缓急在诸大臣调防圣躬在诸内臣贵有所归王安等踊跃称诺丙子尚书周嘉谟等合疏请选侍移宫左光斗上言内廷之有乾清宫犹外廷之有皇极殿也惟皇上御天居之惟皇后配天得共居之其余嫔妃虽以次进御遇有大故即当移居别殿非但避嫌亦以别尊卑也今大行皇帝賔天选侍既非嫡母又非生母俨然居正宫而殿下乃居慈庆不得守几筵行大礼名分倒置臣窃惑之且殿下春秋十六龄矣内辅以忠直老成外辅以公孤卿贰何虑乏人尚须乳哺而襁负之哉倘及今不早断借无养之名行専制之实武后之祸将见于今选侍得光斗疏大怒将加严谴数使宣召光斗光斗曰我天子法官也非天子召不赴若辈何为者选侍益怒邀皇长子议之皇长子深以光斗言为善趣择日移宫而首辅方从哲徘徊其问顾欲缓之刘一燝曰本朝故事仁圣嫡母也移慈庆慈圣生母也移慈寕今何日可姑缓耶至登极前一日杨涟复抗言选侍阳托保防之名隐图専擅之实今登极已在明日岂有天子偏处东宫之礼先帝圣明同符尧舜徒以郑贵妃保防之故致病体沈痼医药乱投人言借借至今抱痛安得不为寒心此移宫一事臣言之在今日殿下行之亦必在今日阁部大臣从中賛决毋容泄泄以负先帝凭几辅殿下之托亦在今日疏上涟复徃趣从哲从哲曰待初九十二亦木晚涟曰天子无复往返东宫理选侍今不移亦未有移之曰此不可顷刻缓者内侍曰独不念先帝旧宠乎涟曰国家事大岂容姑息且汝辈何敢如是声彻大内于是一燝爌邀从哲请即日降旨竚立宫门以待选侍不得已乃移哕鸾宫皇长子复还乾清是时宫府危疑人情汹惧光斗与涟协心建议宸极获正朝野称为扬左】质实【哕鸾宫在仁寿宫门内傍有喈鳯宫皆宫妃养老之处】
　　皇长子由校即位
　　【时廷议改元或议削泰昌弗纪或议去万厯四十八年即以今年为泰昌或议明年为泰昌后年为天啓元年左光斗请以今年八月以前为万厯以后为防昌明年为天啓从之初光宗在东宫时郑贵妃谋立己子数使人隂摭其过内侍王安善为调防贵妃无所得挺击事起安为属草下令旨释羣臣疑以安贵妃神宗大悦光宗即位尝劝行诸善政发帑金济边起用直言邹元标王徳元等中外翕然称贤及是刘一燝韩爌周嘉谟等念内廷惟安足恃引与共事安亦倾心向之凡内阁吏部所奏请无不从发内帑抑近幸搜防贤才中外欣然望治】
　　赐太监魏进忠世廕封乳母客氏为奉圣夫人
　　【初进忠司礼监掌东厰太监孙暹帝为皇大孙进忠谨事之孝和皇后帝生母也时为王才人进忠夤入宫典膳因魏朝以结王安朝先与帝乳媪客氏私即所谓对食者及进忠入亦通焉客氏遂薄朝而爱进忠两人深相结帝嗣位进忠客氏并有宠封客氏奉圣夫人廕其子侯国兴弟客光及进忠兄钊并锦衣千户寻自惜薪司迁司礼监秉笔太监先是进忠直东宫有道士歌于市曰委鬼当头立茄花满地红委鬼谓魏茄则折其字为客也及是客魏始用事盖已有先兆云】质实【客氏定兴民侯二妻】
　　谕内阁暴选侍李氏罪
　　【选侍移宫虽迫侍养甚备会宫奴刘朝田诏等于移宫时盗内府秘藏过干凊门仆金寳坠地帝怒下法司案治诸阉惧搆蜚语谓选侍投环皇八姝入井荧惑朝士御史贾继春信之即上书内阁言新君御极之时不当导以违忤先帝逼逐庻母俾先帝玉体未寒不能保其姬女于是左光斗上言选侍既移官后当存大体捐小过若使宫闱不安便于国体有选伏乞选召各部九卿科道面谕以当日避宫何故今日调御何方不得凭中使传防正刘逊李进何法其余槩从寛典疏入传谕内阁朕劫冲时选侍气凌圣母成疾崩逝使朕抱终天之恨皇考病笃选侍威挟朕躬要封皇后朕暂居慈庆复遣李进忠刘逊等命毎日章奏先奏选侍方与朕覧朕令奉养选侍于哕惊宫仰遵皇考遗爱无不体悉其田诏等盗库首犯事干宪典原非株连可传示遵行辅臣方从哲读谕惊愕具揭封进言皇上既仰体先帝遗爱不宜暴其过恶传之外廷帝不允】质实【贾继春新乡人】
　　冬十月哕鸾宫火
　　【帝谕选侍皇妹俱无恙寻给事中周朝瑞以继春前掲为生事致继春再掲有伶仃之皇八妹入井谁怜嬭寡之未亾人雉经莫诉之语杨连恐继春説遂滋亦上疏具陈移宫始末且言选侍自裁皇八姝入井蜚语何自恐酿今日之疑端流为他年之实事臣安敢无语帝优诏褒涟复申谕羣臣数选侍之过言前因殿崩圣母自度有罪每使宫人窃伺不今朕与圣母旧侍言有輙捕去朕之苦外廷岂能尽悉因责继春妄生谤议且言朕今停选侍封号以慰圣母在天之灵厚养选侍及皇八姝以遵皇考之意尔诸臣可以仰体朕心矣时帝深恶继春将加严谴刘一燝力救乃止】质实【周朝瑞南城人】
　　葬定陵
　　【諡曰范天合道哲肃敦简光文章武安仁止孝显皇帝庙号神宗孝端皇后祔】质实【定陵在昌平明北大路山距昭陵北一里自昭陵五空桥东二百步分北为定陵】
　　【明史賛曰神宗冲龄践阼江陵秉政国势几于富强继乃因循牵制晏处深宫纲纪废弛君臣否隔于是小人好权趋利者与名节之士为仇讐门户纷然邪党滋蔓在廷正类无深识远处以折其机牙而不膳愤激交相攻讦以致人主蓄疑贤奸杂用溃败决裂不可振救论者谓明之王实亡于神宗岂不谅欤】
　　罢辽东经畧熊廷弼以袁应泰代之
　　【廷弼有胆畧知兵自按辽即持守邉议至是主守御益坚然性刚好谩骂物情不甚附给事中姚宗文向与廷弼同在言路意气相得后以廷弼不荐己巳怨及出阅邉宗文持内府体自尊廷弼心易之甫开燕幕吏传外警廷弼介而驰命属吏欵宗文宗文色动未几廷弼还笑曰老掌科无恐此邉闗常事耳燕罢宗文侦外实无警意廷弼戏之恨甚主事刘国缙向亦与廷弼同官以京察被谪及賛画军前以故旧意望廷弼廷弼不能如前国缙怒遂与宗文比而倾廷弼是年三月我】
　　【大清兵畧地花岭六月畧王大人屯八月畧蒲河将士亡失七百余人诸将亦有斩获功适宗文还朝疏陈辽士日蹙诋廷弼废羣莱雄独智军马不训练将领不部署人心不亲附复鼓其同类攻击必欲去之御史顾慥首劾廷弼出闗逾年漫无定画蒲河失守匿不上开荷戈之士徒供挑濬上方之剑逞志作威御史冯三元劾廷弼无谋者八欺君者三下廷议廷弼愤甚抗疏极辨且求罢而御史张修徳给事中魏应嘉复劾之廷弼再疏自明缴上方劔力求罢斥朝议允廷弼去以袁应泰代廷弼乃上疏求勘言辽师覆没臣始驱羸卒数千踉跄出闗至杏山而铁岭又失延臣以为辽必亡而今且地方安堵举朝帖靡此非不操谏不部署者所能致也若谓拥兵十万不能搴旗决胜诚臣之罪然求此于今日亦岂易言令箭催而张帅殒命马上催而三路防师臣何敢复蹈前轨三元应嘉修徳复连章极论廷弼即请三人徃勘帝从之御史呉应竒给事中杨涟等力言不可乃改命兵科给事中朱童业徃廷弼复上疏曰今庙堂议论全不知兵冬春之际敌以氷雪稍缓閧然言师财匮匮马上催战及军败始愀然不敢复言比臣收拾甫定而愀然者又复閧然责战然自有辽难以来用武臣用文吏何非台省所建白何尝有一效疆场事当聼疆场吏自为之何用拾帖括语徒乱人意一不从輙怫然怒哉及童防还奏备陈廷弼功状末言臣入辽时士民垂泣而道谓数十万生灵皆廷弼一人所留其罪何可轻议独是廷弼受知最深蒲河之役敌攻沈阳防马趋救何其壮也及见官兵驽弱遽尔乞体以归将置君恩何地廷弼功在存辽微劳虽有可纪罪在负君大义实无所逃此则罪浮于功者矣疏入帝方知廷弼足用应泰厯官精明强毅用兵非其所长其初受事为经畧也刑白马祀神誓以身委辽疏言臣愿与辽相终始更愿文武诸臣与臣相终始帝优诏褒答赐上方剑戮贪将何光先汰大将李光荣以下十余人遂谋进取抚顺议用兵十八万大将十人上陈方畧初廷弼在边持法严部伍整肃应防以寛矫之多更易而是时防古诸部大饥多入塞乞食应泰下令招降归者日众处之辽沈二城优其月廪与民杂居议者言收降过多恐致不测后应防卒以此败】质实【花岭在抚顺城西玛根丹城西南十里王大屯在浑河南岸奉集堡东三十里袁应泰字大来鳯翔人朱童防莱芜人张修徳太原人】
　　以孙如游为礼部尚书兼东阁大学士预机务
　　【帝即位如游以帝为皇长孙时未就外传即请问讲筵报可至是遂入阁】
　　十二月许都给事中杨涟归里
　　【涟疏曰垂帘之秘事未明入井之烦言啧起臣不过发明移宫始末而旋荷纶綍之褒过邀忠直之誉使臣区区之苦心反为夸诩臣节之左劵臣之不安一也当时首请御文华殿受嵩呼者周嘉谟等也初出乾清宫捧皇上左右手者张惟贤刘一燝也臣乃以愤争之故独受忠直之名俯慙卑末岂可掩人于朝仰借清平岂可贪天之力臣之不安二也宫禁自就肃清社稷有何杌陧而圣谕以志安社稷为言君幸有子不忧杞国之天臣独何人敢捧虞渊之日臣之不安三也臣无病不敢以病请皇上未罪臣不敢以罪请惟有明微薄之心迹乞浩荡之恩波放臣为急流勇退之人而已诏许之】
　　方从哲罢
　　【从哲性柔懦不能任大事凡所疏论以有内援名争而已实将顺帝意无所匡正向髙秉政时党论鼎沸铨部斥逐清流赖向髙维持及从哲当国丁巳京察斥东林殆尽且及林下从哲昵羣小而帝怠荒亦益甚四十七年杨镐防师礼部主事夏嘉遇谓辽事之败由兴邦红旂督战及从哲庇李维翰所致两疏劾之从哲求罢不敢入内阁于朝房视事帝优防慰留乃后入而反擢兴邦为太常少卿御史张新诏劾从哲诸所疏掲委罪君父诳言欺人祖宗二百年金既壤于从哲手御史萧毅中刘蔚周方鉴杨春茂王尊徳左光斗山西参政徐如翰亦交章击之帝皆不问帝自以海宇承平官不必备有意减损及辽左军兴又不欲矫前失从哲复荐姚宗文阅邉齮经畧熊廷弼去论者谓明之亡神宗基之而从哲其罪首也及光宗崩复以纵庇可灼文升为台諌所折摘从哲不自安力求去疏六上命进中极殿大学士赉银币蟒衣允其致仕】质实【夏嘉遇华亭人张新诏掖县人王尊徳泗州人徐如翰上虞人】









　　御定资治通鉴纲目三编卷三十一
　　钦定四库全书
　　御定资治通鉴纲目三编卷三十二
　　【起辛酉明熹宗天启元年尽癸亥明熹宗天启三年】凡三年
　　熹宗哲皇帝天启元年春二月辽阳有数日并出【甲午日日交晕左右有珥白虹弥天】
　　闰二月孙如游罢
　　【如游入阁言者诋其不由廷推交章论列如游亦屡乞去帝辄勉留及是复上疏言祖宗任用阁臣多由特蕳逺者无论在世庙则有张璁桂萼方献夫夏言徐阶袁炜严讷李春芳在穆宗则有陈以勤张居正赵贞吉在神庙则有许国赵志皋张位即皇考之用朱国祚亦特简也今陛下冲龄臣材品又非诸臣比有累至尊知人之明乞速赐骸骨归田里十四疏乃加太子太保文渊阁大学士遣防归】
　　三月我
　　大清兵取沈阳总兵贺世贤尤世功等死之
