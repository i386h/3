<!-- { "loadSidebar": true } -->
　　【漏下十二刻帝从四骑杨士竒宅士竒仓皇出迎顿首曰陛下柰何以宗庙社稷之身自轻帝曰朕思卿一言故来耳越数日帝遣内官问士竒微行有何不可对曰陛下尊居九重幽隠岂能遍洽万一寃夫怨卒窥间窃发诚不可不虑后旬余获二盗如士竒言帝语士竒曰今而后知卿之爱朕也】质实【获二盗盗尝杀人官捕之急遂私结约侯车驾之玉泉山挟弓矢伏道旁林莾中作乱时有捕盗校尉亦变服如盗入盗羣中真盗不疑以其谋告之遂为所获】
　　冬十一月令官军兊运民粮
　　【北京初建水陆转漕惟海运用官军其余皆用民运自开防通河后平江伯陈瑄改用官军支运造浅船三千余艘时淮徐临清徳州各有仓江西湖广浙江民运至淮安仓分遣官军就近挽运自淮安至徐以浙直军自徐至徳以京卫军自徳至通以山东河南军以次递运嵗凡四次可三百万余石名曰支运既而官军多所调遣仍用民运道逺愆期宣徳四年瑄及尚书黄福董理漕事建议复支运法乃令江西湖广浙江民运百五十万石于淮安仓苏松宁池庐安广徳民运二百七十四万石于徐州仓应天常镇淮杨鳯太滁和徐民运二百二十万石于临清仓令官车接运至京至是瑄上言民运粮诸仓往返经年失悮农业若令民兊与附近卫所官车运载至路给与路费耗米则军民两便是为兊运帝命羣臣防议吏部蹇义等上言官军兊运民粮加耗则例以地逺近为差每石湖广八斗江西浙江七斗江以南六斗江以北五斗民有运至淮安兊与军运者止以四斗如有兊运不尽仍令民自运赴仓其不愿兊者聴其自便兊运与支运参行军既加耗又给轻赍银为洪闸盘拨之费且得附载他物皆乐从而民亦多以逺运为艰由是兊运者多而支运者少矣】质实【洪闸谓徐吕二洪及防通河诸闸】
　　十二月中官袁琦有罪伏诛
　　【琦自幼侍帝恃恩纵肆擅遣内官内侍假采办名虐取官民财物事觉下锦衣卫狱籍其家金寳千万计服用僭侈非法遂磔琦并戮其党十余人仍命都察院榜琦罪示天下】质实【按明实録六年十一月内官袁琦事觉下狱上以其所遣在外者尚多于是遣太监刘宁御史张骏李灏等往籍其赃及执其从人宁骏灏往直隷苏松诸郡御史蒋彦广往福建胡智往湖广施信往江西高超往广东刘祯往广西胡敬往河南于奎往南京郭原往河间唐慎往直沽梁轸往四川云南内裴可烈在苏松诸郡贪暴尤甚特命械系至京时内使马俊公差还京至良乡闻袁琦事自经有司以闻上曰此正与袁琦同恶害民者命戮其尸枭首于市又中官唐受以公差南京纵恣贪酷事闻捕至具服械赴南京磔枭于市十二月命磔琦而斩阮巨队阮诰武莾武路阮可陈友赵维王贵杨四保陈海等十人裴可烈亦下锦衣卫狱死】发明【袁琦一使令之宦者耳恃恩欺妄遂假采办为名内官内使纷然四出虐取金银动累万计天下含寃无愬怨及朝廷其时风宪之官受其胁制无可如何流毒防遍天下至是宣宗觉之遣御史分捕伏罪然官吏军民受害已非一日诛之晚矣始不慎其防而后复不絶其本宦防之祸遂与明代相终始其为厉阶者岂一朝夕之故哉】
　　太子少保武英殿大学士金幼孜卒
　　【幼孜简易静黙寛裕有容眷遇虽隆而自处益谦疾革家人属请身后恩幼孜曰此君子所耻也及卒赠少保諡忠靖】





　　御定资治通鉴纲目三编卷八
　　钦定四库全书
　　御定资治通鉴纲目三编卷九
　　【起壬子明宣宗宣徳七年尽癸亥明英宗正统八年】凡十二年
　　【壬子】七年春正月辛酉朔日有食之
　　【勅羣臣谨天戒免朝贺】
　　赐中官金英范洪免死诏
　　【赐英及洪免死诏辞极褒美】
　　三月复下诏寛防
　　【帝召杨士奇谕曰防民诏下已乆今更有可防者乎士奇固请抚流民减税课察贪吏荐贤能京官三品以上及布按二司各举所知备方靣郡守选军民中有文学勇略者羣臣察举以闻极刑家子孙皆得化进帝从之谢部臣曰朕以官田赋重十减其三乃开异时蠲租诏下户部皆不行甚者约有司不得已诏书为辞是废格诏令使泽不下究也自今令在必行毋有所过乃出减租诗示之】
　　夏四月免山西逋赋
　　【山西旱免逋赋二百四十万石有奇】
　　六月修天下府州县仓
　　【巡抚湖广御史朱鉴言洪武年间府州县四乡皆置仓指谷多者万余石少者四五千石仓设老人监之富民守之遇水旱以贷贫民今皆废毁宜遵旧制俾旱潦有资从之】质实【朱鉴字用明青江人】
　　作官箴戒百官
　　【帝谕曰朕抚兆民实頼中外文武羣臣同心同力兴起治功逺臣既不得数见而人谕之近臣虽朝夕相接亦不得数以言谕因取古人箴儆之义凡中外诸司各着一篇使揭诸防事朝夕览观庶几有儆然古之君臣有交儆之道凡在位君子有以嘉谟告朕者尤朕所乐闻也箴凡三十五篇】质实【官箴三十五篇都督府史部户部礼部兵部刑部工部都察院太常寺大理寺通政司詹事府翰林院左右春坊司经局六科光禄寺鸿牋寺太仆寺国子监钦天监京府行人司锦衣卫中都留守司各都指挥司内外诸卫布政司按察司各府各州各县王府盐运司各儒学】
　　秋七月揭豳风图于殿壁
　　【帝阅内库书画得元赵孟頫所绘豳风图赋诗一章命侍臣书于图右而揭诸便殿之壁尝夏日午朝退咏聂夷中锄禾日当午句谓侍曰吾毎诵此未尝不念农人帝又尝以所赋织妇词示侍臣以见蚕事之劳苦】
　　八月宥诽谤者罪
　　【有男子大呼西华门外语涉讪诽守门者执至帝前呼仍不已羣臣请下法司帝曰圣人之世设诽谤木以耒谏者此人宁可罪耶其释之】
　　谕京官三品以上举贤才吏部都察院黜方靣冇司不职者
　　【帝曰近惟少傅士奇荐举交趾南灵州知州黎恬等诸臣旷旬积月无一人焉岩薮窟穴岂皆产哉吏部即防三品以上官推择才行文学之士方靣有司昬懦贪暴者共与都察院奏黜之】质实【黎恬清江人以进士擢御史与同列上章力诋大臣因荐知南灵州黎利反恬北归至是以荐入翰林官至右春坊右谕徳正统初卒士奇尝称恬在内为良御史在外为良郡守云】
　　置蘓州府济农仓
　　【故时公侯禄未军官月俸皆支于南户部蘓松民转输南京者石加费六斗周忱奏请就给蘓松止与船偿米一斗所余五斗通计米四十万石有奇并官钞平籴米共得七十五万石有奇置仓贮之又毎嵗民粮起运羡余存贮在仓者曰余米皆书诸册而官掌之贫民借贷及纲运风漂盗夺者皆资给焉秋成抵数还官其修圩筑岸间河清湘所支口粮不责偿耕者借贷必验中下事力及田多寡给之秋与粮并赋凶嵗再振其奸顽不偿者后不复给忱与况钟定为条约以闻帝悉允行名其仓为济农乆之嵗有余羡贫民不能偿者多不追取忱在任二十年百姓不知凶荒两税木尝逋负后之巡抚江西者莫及焉】质实【官钞平籴宣徳七年江南大稔诏今诸府县以官钞平籴备振贷】
　　免两畿及嘉兴湖州水灾税粮
　　【癸丑】八年春二月録囚
　　【帝亲阅三法司所上系囚罪状命从寛典宥免五千余人】
　　三月赐进士宴于礼部
　　【宁晋曹鼐初由卿举授训导愿就别职改太和县典史七年督工匠至京师防乞入试复中顺天乡试及是举进士一甲第一赐宴礼部进士宴礼部自鼐始】质实【曹鼐字万钟寜晋人】
　　论内外官优防军士
　　【违者风宪官察奏罪之】
　　两京河南山东山西旱遣使振防
　　【各守臣皆奏民因灾伤缺食乞发官仓粮振济从之】
　　夏四月下诏寛防
　　【以旱灾诏蠲京省被灾逋租杂课免今年夏税赐复一年军民乏食者所在官司验口给粮如无官粮劝有粮大户借贷待丰熟时抵十偿之勅直巡抚御史在外按察使理寃狱减殊死以下赦军匠在逃者罪有司各举贤良方正一人巡按御史按察使纠贪酷史及使臣生事者】
　　五月总兵官萧授讨平贵州乌罗蛮
　　【永乐中授以右军都督佥事充总兵官镇贵州至是乌罗蛮呉不尔等叛讨平之械送贼首等至京师命系锦衣卫狱授在镇二十余年威信大行诸蛮慴服】质实【乌罗在铜仁府西二百里元置乌罗等处长官司永乐十一年改置乌罗府后废府仍置长官司属铜仁今因之萧授华容人】
　　山云讨平宜山蛮
　　【广西自韩观卒后诸蛮渐横云先后讨平之及是禽杀宜山蛮防蘓公夏等余贼悉解散】质实【宜山唐龙水县宋改宜山县以县有宜山故名明属庆逺府今因之】
　　六月帝作闵旱诗示羣臣
　　【祷雨不应作闵旱诗】
　　诏中外疏决罪囚
　　复振两京河南山东山西湖广饥免税粮
　　秋七月免江西水灾税粮
　　【江西自六月初旬以后天而不止凡濒江诸府大水漂流居民淹没田稻帝特命户部察视有灾处诏悉蠲其租】
　　八月汰冗官
　　【载行在户兵工三部大理光禄鸿胪行太傼寺及顺天府官七十七员】
　　閠月西域贡麒麟礼官请表贺不许
　　【西域来贡麒麟诸物帝受之行在礼部尚书胡濙以麒麟瑞物率羣臣称贺帝曰逺方之物朕非有爱但念其尽诚逺来故受之不足贺也】质实【胡濙字源深武进人】
　　景星见
　　【礼官请贺不许】
　　发明【国家以时和嵗稔为上瑞麒麟贡自异域不足言祥景星之见人事迩而天道逺两皆请贺不许宣宗可谓知本务矣胡濙以累朝旧臣不忠崇实政以襄郅治而乃侈言祥瑞屡表称贺皆首署名当时谓其性善承迎不虗也】
　　九月遣使鞫天下重囚
　　【帝曰朕体好生风夜念刑三法司所决重囚凭案牍耳安得察顔色其遣亷明者分临觌囚审复不厌其心者奏谳之母轻率枉死人】
　　【甲寅】九年春二月振鳯阳淮安扬徐饥
　　三月山云讨平思恩蛮
　　【广西思恩蛮覃公砦等累年作乱至是讨平之斩贼首一千五百余级仍督官军搜捕余党】质实【思恩古百粤地唐置羁縻思恩州明为思恩府今因之】
　　夏四月黎利死子麟来告丧命麟权署安南国事【利受枚命居国称帝僭位六年私諡太祖子麟继麟一名龙匄是其君皆有二名以一名奏天朝麟遣使告讣命麟权署国事】
　　秋八月振湖广饥
　　敕两京湖广江西河南三司官行视灾伤蠲秋粮十之四罢工部采办
　　卫拉特托欢袭杀鞑靼阿噜台于穆纳山
　　【阿噜台为托克托布哈所袭妻子死孽畜畧尽独与其子硕尼堪等徙居穆纳山未防卫拉特托欢袭杀阿噜台及硕尼堪托欢遣使来告且献玉玺帝赐敕曰王杀阿噜台见王克复世仇甚善顾王言玉玺传世乆逺殊不在此王得之王用之可也赐遣之阿噜台子谔博尔济延及其孙妻蘓黙徳斯等丧败无依来乞内附帝怜而抚之】质实【穆纳山在今乌乌特旗西　穆纳山旧作母纳山乌拉特旧作呉喇忒托克托布哈旧作脱脱不花硕尼堪旧作失控干谔传尔济延旧作阿卜只俺蘓黙徳斯旧作蘓木答思今俱改】
　　九月帝巡边至洗马林还
　　【诸将言卫拉持猎所去洗马林不逺袭之可大克也帝曰朕此来饬边备耳非来捕冦夜召问杨荣荣对曰陛下屡遣人招谕命其近边猎牧故感恩而来若击之是前敕诱之矣且彼闻上至必先遁虽击何益徒失戒心耳乃决意止将士勿击】
　　冬十月松潘畨叛都督佥事方政讨平之
