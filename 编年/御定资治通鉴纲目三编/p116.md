<!-- { "loadSidebar": true } -->
　　【时帝经年不视朝日事斋醮工作烦兴嵗频旱元日徼雪夏言严嵩作颂称贺爵抚膺太息上疏曰今天下大势如人衰病已极腹心百骸莫不受患即欲拯之无措手地方且奔竞成俗赇赂公行遇灾变而不忧非祥瑞而称贺谗谄面谀流为欺罔士风人心頽壊极矣诤臣拂士日益逺而快情恣意之事无敢龃龉于其间此天下大忧也去年自夏入秋恒旸不雨畿辅千里而无秋禾既而一冬无雪元日微雪即止民失所望忧旱之心逺近相同此正撤乐减膳忧惧不宁之时而辅臣言等方以为符瑞而称颂之欺天欺人不已甚乎翊国公勋中外皆知为大奸大蠧陛下宠之使稔恶肆毒羣狡趋附善类退处此任用匪人足以失人心而致危乱者一也臣巡视南城一月中冻馁死八十人五城共计未知有几孰非陛下赤子欲延须臾之生而不能而土木之功十年未止工部属官増设至数十员又遣官逺修雷坛以一方士之故朘民膏血而不知恤是岂不可以已乎况今频年灾沴上下交空尚可劳民糜费结怨天下哉此无作不已足以失人心而致危乱者二也陛下即位之初励精有为尝以敬一箴颂示天下矣乃数年以来朝御希简经筵旷废大小臣庶朝参辞谢未得一睹圣容敷冻复逆未得一聆天语恐人心日益怠媮中外日益涣散非隆古君臣都俞吁咈协恭图治之气象也此朝讲不亲足以失人心而致危乱者三也左道惑众圣王必诛今异言异服列于朝苑金紫赤绂赏及方外夫保傅之职坐而论道今举而卑之竒邪之徒流品之乱莫以加矣陛下诚与公卿贤士曰论治道则心正身修天地鬼神莫不祐享安用此妖诞邪妄之术列诸清禁为圣躬累也臣闻上之所好下必有甚近者妖盗繁兴诛之不息风声所及人起异议贻四方之笑取百世之谗非细故也此信用方术足以失人心而致危乱者四也陛下临御之礿延访忠谋虚懐纳谏一时臣工言过激切多有获罪自此以来臣下震于天威懐危虑祸未闻复有犯顔直谏以为沃心助者往嵗太仆卿杨最出言而身殒近日賛善罗洪先等皆以言罢斥国体冶道所损甚多臣为最等惜也古今有国家者未有不以任徳而兴拒谏而亡忠荩杜口则谗谀交进安危休戚无由得闻此阻隘言路足以失人心而致危乱者五也望陛下念祖宗创业之艰难思今日守成为不易览臣所奏赐之施行宗杜幸甚帝震怒立下诏狱搒掠血肉狼籍闗以五木死一夕后苏所司读送去司问罪帝不许命严锢之狱卒以帝意不测屏其家人不纳饮食屡滨于死处之泰然既而主事周天佐御史浦鋐俱以救爵先后棰死狱中自是无敢救者】质实【杨爵字伯珍富平人周天佐字子弼晋江人时上疏言国家置言官以言为职爵系狱数月圣怒弥甚一则曰小人二则曰罪人夫以尽言直谏为小人则为缄黙逢迎之君子不难以秉直纳忠为罪人又执不能为容悦捋顺之功臣哉爵身非木石命且不测万一溘先朝露使诤士饮恨直士寒心损圣德不细帝览奏大怒杖之六十诏下狱天佐与爵无生平交入狱时第隔扉相讯而已比三日天佐不胜楚遂死尸出狱大兴民有祭而哭之恸者或问之曰吾哀其忠之至而死之酷也蒲鋐字汝器文登人时出按陜西上疏曰天下治乱在言路通塞言路通则忠谏进而化理成言路塞则奸谀恣而治道举御史爵以言事下狱幽囚已久臣行部富平皆言爵慤诚孚乡里孝友式风俗且爵本以论郭勋获罪令勋奸大露陛下业致之理则爵前言非妄望赐矜檡疏入帝大怒趣才骑逮之秦氏逺近奔送舎车下者常万人皆号哭曰愿还我使君鋐赴徴业已病既至下诏狱榜掠偹至除日后枝之百锢以铁柙爵迎哭之鋐息已絶徐张日曰此吾职也子无然后数日卒隆防初天佐赠光禄卿鋐赠光禄少卿】
　　夏四月置安南都统使司
　　【先是咸寜候仇鸾兵部尚书毛伯温奉命议讨安南至广西征集两广福建湖广狼士官兵并檄云南守臣及诸司集议分正兵为三哨分竒兵为二哨分鸟雷山等处兵为海哨又将云南别集之兵分三哨与黔国公沐朝辅安逺侯栁旬提督军务侍郎张经巡抚都御史汪文盛等部暑已定乃驰檄安南臣民论以朝廷兴灭继纯意讨罪止于莫登庸父子有能举举郡县来降者即以其郡县授之擒斩莫登庸父子来降者赏二万金官显秩申告再三又论登庸父子果能束身归罪尽籍其土地人民纳欵聼命亦待以不死伯温等驻师近邉登庸闻之惧遣使诣军门乞降词颇卑切伯温等承制许之时登庸子方瀛已死乃留孙福海守国登庸与侄文明并酉首阮如桂等四十余人又镇南闗各尺组系颈徒跣匍匐稽首上降表复诣军门再拜尽籍国中土地军民职官悉聼处分于是伯温等宣论朝廷威德暂令归国候命伯温乃与诸守臣防疏言安南畏威束身归罪其黎寜自称黎氏之后谱系不详无以为据乞宥纳登庸削故爵量授新秋疏闻帝大喜诏改安南国为安南都统使司授登庸都统使秩従二品银印旧所僣拟制度悉除去改其十三道为十三宣抚司各设宣抚同知副使佥事聼都统黜陟仍三嵗一贡以为常并令覈黎寜真伪如果黎氏后划所据四府俾奉其祀事否则己之伯温受命嵗余不发一矢而安南定】质实【鸟雷山在广东钦州西南大海中为入安南要道唐置鸟雷县以山得名镇南闗在广西太平府慿祥州西南左右石山高揷云表设闗建城为安南入贡之道沭朝辅西平侯英七世孙栁甸安逺侯景之子】
　　九庙灾
　　【辛酉薄暮雨雹风霆大作入夜大从仁宗庙起延烧成祖庙及太庙羣庙一时俱烬惟睿宗庙独存成祖仁宗二庙帝后神主俱燬】
　　五月以兵部侍郎王以旂总理河漕
　　【时黄河南徙决野鸡冈由涡河经亳州入淮旧决口俱塞徐吕二洪竭漕舟胶总河郭持平乆治不效乃命以旂督理以旂至上言国初漕河惟通诸泉及汶泗黄河势猛水浊迁徙不常故徐州贞白吊刘大夏力排之不资以济运也今幸黄河南徙诸闸复旧宜濬山东诸泉入野鸡冈新开河道以济徐吕而筑长堤沛县以南聚水如闸河制务利漕运而已明年春持平请濬孙继口等处使东由萧砀入徐济运其秋从以旂言于孙继口外别开一渠泄水以济徐吕几八月三口工成以旂持平皆被奨遂召以旂还】质实【野鸡冈在归徳府睢州北孙继口在河南睢州考成县嘉靖十八年正月河道都御史胡纉宗疏言新口孙继口孙禄口各黄河支流一以分杀上源归睢二处水患一以淮下流徐吕二洪以济官漕请于孙继口至孙禄口另筑长堤可免冲决散漫之虞而黄河安流二洪顺受运道可无患矣从之砀山秦砀县后汉砀山明属徐州今属徐州府王以旂字士招江寕人郭恃平字守衡万安人】
　　振辽东饥
　　【以辽东饥诏发太仓库银五万两往振】
　　六月振畿内山西饥
　　【以顺天用所属州县灾伤诏免棁粮有差仍发太仓银二万两通仓未二万石及各州县预偹仓粮银相兼振济复出太仓米一万石减价发粮以平米价又以永平大饥发太仓库银六千两通仓米六千石振之是时山西抚按官亦奏灾伤重大请发本省预偹仓粮并贮库银钱振济仍乞蠲免夏税如例俱从之】
　　秋七月振山东灾
　　【以山东灾伤免济南等六府所属州县税粮有差复留徳州临清二麦小麦各二万石于山东布政使及动支仓库钱粮相兼振济】
　　八月昭圣皇太后张氏崩
　　【諡孝康皇后】
　　夏言罢九月郭勋以罪下狱冬十月言复入阁
　　【言勋交恶日甚九庙灾言方以疾在告自陈乞罪不允昭圣太后崩诏问太子服制言报疏有譌字帝切责言言谢过且乞还家治疾帝益怒令致仕及将出都诣而苑齐宫叩首谢帝怜之俾还私第治疾俟后命时勋以给事中戚贤等劾其擅作威福网利虐民亦引疾狂告京山侯崔元新有宠直内苑忘勋容从容问元言勋皆朕股肱相妬何也元不对帝问言归时曰俟圣诞后乃敢请又问勋何曰勋无疾言归即出耳帝颔之言官知帝春言恶勋因共劾勋先是帝给勋勅与兵部尚书王廷相等同清军役勋乆不领言官劾之勋防辨有何必更劳赐勅语帝怒责勋誖谩无人臣礼给事中髙时因尽发勋贪纵不法之十数事遂下勋锦衣狱复诏言入直方言在告时阁事多取裁决及治勋狱排根批柢悉其指授朝士方恶勋不以咎言也勋下狱后帝念其曽賛大礼谕镇抚司勿加刑讯奏上勋罪斩决帝以奏当不明令法司复勘法司更当勋不轨罪斩没入妻孥田宅奏上留中不下帝意本欲寛勋屡示意指而廷臣恶勋谬为不喻指者更坐重辟乆之勋竟死狱中】质实【戚贤字秀夫全椒人髙时临安人】
　　赈山西灾
　　【以山西连被虏患诏复徭役二年仍发帑银六万两遣户部侍郎张汉往赈之】质实【张汉钟祥人】
　　十一月葬孝康皇后
　　【壬寅】二十一年夏六月谙达冦山西
