<!-- { "loadSidebar": true } -->
　　驾【逹将即亮翻又如字骑竒寄翻趣逡喻翻】遇诸军粮料使张增于盩厔【使疏吏翻】三将曰彼使我为不臣我以追不及报之不过不使我将耳【过古禾翻又古卧翻将即亮翻言不过不使之为将也】因目增曰【目增示之以意欲因其言以绐众】军士未朝食如何增绐其众曰此东数里有佛祠吾贮粮焉三将帅众而东纵之剽掠【绐荡亥翻贮丁吕翻帅读曰率剽匹妙翻】由是百官从行者皆得入骆谷以追不及还报【还从宣翻又音如字　考异曰实録曰才入骆谷怀光遣其将孟保等以数百骑来袭为后军将侯仲庄所拒而退遂焚店驿而去旧严震传曰赖山南兵击之而退舆驾无警急之患今从邠志】怀光皆黜之河东将王权马彚引兵归太原【将即亮翻彚于贵翻权彚入援见上卷上】
