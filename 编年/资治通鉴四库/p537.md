<!-- { "loadSidebar": true } -->
　　十二年春正月甲申魏主嗣如豺山宫戊子还平城加太尉裕兖州刺史都督南秦州凡都督二十二州【二十二州徐南徐豫南豫兖南兖青冀幽并司郢荆江湘雍梁益宁交广南秦也】以世子义符为豫州刺史　秦王兴使鲁宗之将兵宼襄阳未至而卒【卒子恤翻】其子轨引兵入宼雍州刺史赵伦之击败之【雍于用翻败补迈翻】西秦王炽磐攻秦洮阳公彭利和于漒川【洮土刀翻漒其良翻】
