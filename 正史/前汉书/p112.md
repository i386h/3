<!-- { "loadSidebar": true } -->
　　六蓺之文乐以和神仁之表也诗以正言义之用也礼以明体明者着见故无训也书以广听知之术也春秋以断事信之符也五者盖五常之道相须而备而易为之原故曰易不可见则乾坤或几乎息矣【苏林曰不能见易意则乾坤近于灭息也师古曰此上系之辞也几近也音钜依反】言与天地为终始也至于五学世有变改犹五行之更用事焉【师古曰更互也音工衡反】古之学者耕且飬三年而通一蓺存其大体玩经文而已是故用日少而畜徳多【师古曰畜读曰蓄蓄聚也易大畜卦象辞曰君子以多识前言往行以畜其徳】三十而五经立也后世经传既已乖离博学者又不思多闻阙疑之义【师古曰论语称孔子曰多闻阙疑慎言其余则寡尤言为学之道务在多闻疑则阙之慎于言语则少过也故志引之】而务碎义逃难便辞巧説破坏形体【师古曰茍为僻碎之义以避佗人之攻难者故为便辞巧説以析破文字之形体也】説五字之文至于二三万言【师古曰言其烦妄也桓谭新论云秦近君能説尧典篇目两字之説至十余万言但説曰若稽古三万言】后进弥以驰逐故幼童而守一蓺白首而后能言安其所习毁所不见【师古曰己所常习则保安之未尝所见者则妄毁诽】终以自蔽此学者之大患也序六蓺为九种晏子八篇【名婴諡平仲相齐景公孔子称善与人交有列传师古曰有列传者谓太史公书】子思二十三篇【名伋孔子孙为鲁缪公师】
　　曾子十八篇【名参孔子弟子】
　　漆雕子十三篇【孔子弟子漆雕啓后】
　　宓子十六篇【名不齐字子贱孔子弟子师古曰宓读与伏同】
　　景子三篇【説宓子语似其弟子】
　　世子二十一篇【名硕陈人也七十子之弟子】
　　魏文侯六篇
　　李克七篇【子夏弟子为魏文侯相】
　　公孙尼子二十八篇【七十子之弟子】
　　孟子十一篇【名轲邹人子思弟子有列传师古曰圣证论云轲字子车而此志无字未详其所得】孙卿子三十三篇【名况赵人为齐稷下祭酒有列传师古曰本曰荀卿避宣帝讳故曰孙】芊子十八篇【名婴齐人七十子之后师古曰芊音弭】
　　内业十五篇【不知作书者】
　　周史六弢六篇【惠襄之间或曰显王时或曰孔子问焉师古曰即今之六韬也盖言取天下及军旅之事弢字与韬同也】
　　周政六篇【周时法度政教】
　　周法九篇【法天地立百官】
　　河间周制十八篇【似河间献王所述也】
　　谰言十篇【不知作者陈人君法度如淳曰谰音粲烂师古曰説者引孔子家语云孔穿所造非也】功议四篇【不知作者论功徳事】
　　越一篇【中牟人为周威王师】
　　王孙子一篇【一曰巧心】
　　公孙固一篇【十八章齐闵王失国问之固因为陈古今成败也】
　　李氏春秋二篇
　　羊子四篇【百章故秦博士】
　　董子一篇【名无心难墨子】
　　俟子一篇【李竒曰或作侔子】
　　徐子四十二篇【宋外黄人】
　　鲁仲连子十四篇【有列传】
　　平原老七篇【朱建也○宋祁曰老一作君】
　　虞氏春秋十五篇【虞卿也】
　　髙祖传十三篇【髙祖与大臣述古语及诏策也】
　　陆贾二十三篇
　　刘敬三篇
　　孝文传十一篇【文帝所称及诏策】
　　贾山八篇
　　太常蓼侯孔臧十篇【父聚髙祖时以功臣封臧嗣爵】
　　贾谊五十八篇
　　河间献王对上下三雍宫三篇
　　董仲舒百二十三篇
　　儿寛九篇
　　公孙宏十篇
　　终军八篇
　　吾丘寿王六篇
　　虞丘説一篇【难孙卿也】
　　庄助四篇
　　臣彭四篇
　　钩盾兄从李步昌八篇【宣帝时数言事○宋祁曰兄当作冗】
　　儒家言十八篇【不知作者】
　　桓寛盐铁论六十篇【师古曰寛字次公汝南人也孝昭帝时丞相御史与诸贤良文学论盐铁事寛撰次之】
　　刘向所序六十七篇【新序説苑世説列女传颂图也】
　　雄所序三十八篇【太十九法言十三乐四箴二】
　　右儒五十三家八百三十六篇【入雄一家三十八篇】
　　儒家者流盖出于司徒之官助人君顺隂阳明教化者也游文于六经之中留意于仁义之际祖述尧舜宪章文武宗师仲尼以重其言【师古曰祖始也述修也宪法也章明也宗尊也言以尧舜为本始而遵修之以文王武王为明法又师尊仲尼之道】于道最为髙孔子曰如有所誉其有所试【师古曰论语载孔子之言也言于人有所称誉者辄试以事取其实效也誉音弋于反】唐虞之隆殷周之盛仲尼之业已试之效者也然惑者既失精防而辟者又随时抑违离道本【师古曰辟读曰僻】茍以哗众取宠【师古曰哗諠也宠尊也哗音呼华反】后进循之是以五经乖析儒学衰此辟儒之患【师古曰渐也辟读曰僻】
　　伊尹五十一篇【汤相】
　　太公二百三十七篇【吕望为周师尚父本有道者或有近世又以为太公术者所増加也师古曰父读曰甫也】谋八十一篇言七十一篇兵八十五篇辛甲二十九篇【纣臣七十五諌而去周封之】
　　鬻子二十二篇【名熊为周师自文王以下问焉周封为楚祖师古曰鬻音弋六反】筦子八十六篇【名夷吾相齐桓公九合诸侯不以兵车也有列传师古曰筦读与管同】老子邻氏经传四篇【姓李名耳邻氏传其学】
　　老子氏经説三十七篇【述老子学】
　　老子徐氏经説六篇【字少季临淮人传老子】
　　刘向説老子四篇
　　文子九篇【老子弟子与孔子并时而称周平王问似依托者也】
　　蜎子十三篇【名渊楚人老子弟子师古曰蜎姓也音一元反】
　　关尹子九篇【名喜为关吏老子过关喜去吏而从之】
　　庄子五十二篇【名周宋人】
　　列子八篇【名圄寇先庄子庄子称之】
　　老成子十八篇
　　长卢子九篇【楚人】
　　王狄子一篇
　　公子牟四篇【魏之公子也先庄子庄子称之】
　　田子二十五篇【名骈齐人游稷下号天口骈师古曰骈音歩田反】
　　老莱子十六篇【楚人与孔子同时】
　　黔娄子四篇【齐隐士守道不诎威王下之师古曰黔音其炎反下音胡稼反】
　　宫孙子二篇【师古曰宫孙姓也不知名】
　　鹖冠子一篇【楚人居深山以鹖为冠师古曰以鹖鸟羽为冠】
　　周训十四篇【师古曰刘向别录云人间小书其言俗薄】
　　黄帝四经四篇
　　黄帝铭六篇
　　黄帝君臣十篇【起六国时与老子相似也】
　　杂黄帝五十八篇【六国时贤者所作】
　　力牧二十二篇【六国时所作托之力牧力牧黄帝相】
　　孙子十六篇【六国时】
　　防子二篇【齐人武帝时说】
　　曹羽二篇【楚人武帝时说于齐王】
　　郎中婴齐十二篇【武帝时师古曰刘向云故待诏不知其姓数从游观名能为文】臣君子二篇【蜀人】
　　郑长者一篇【六国时先韩子韩子称之师古曰别录云郑人不知姓名】
　　楚子三篇
　　道家言二篇【近世不知作者】
　　右道三十七家九百九十三篇
　　道家者流盖出于史官歴记成败存亡祸福古今之道然后知秉要执本清虚以自守卑弱以自持此君人南面之术也合于尧之克攘【师古曰虞书尧典称尧之德曰允恭克让言其信恭能让也故志引之云攘古让字】易之嗛嗛一谦而四益此其所长也【师古曰四益谓天道亏盈而益谦地道变盈而流谦鬼神害盈而福谦人道恶盈而好谦也此谦卦彖辞嗛字与谦同○刘奉世曰嗛若与谦同何为作两字盖易文辞有云嗛嗛者】及放者为之则欲絶去礼学兼弃仁义【师古曰放荡也】曰独任清虚可以为治
　　宋司星子韦三篇【景公之史】
　　公梼生终始十四篇【传邹奭始终书师古曰梼音畴其字从木】
　　公孙发二十二篇【六国时】
　　邹子四十九篇【名衍齐人为燕昭王师居稷下号谈天衍】
　　邹子终始五十六篇【师古曰亦邹衍所说】
　　乗丘子五篇【六国时】
　　杜文公五篇【六国时师古曰刘向别录云韩人也】
　　黄帝泰素二十篇【六国时韩诸公子所作师古曰刘向别录云或言韩诸公孙之所作也言隂阳五行以为黄帝之道也故曰泰素】
　　南公三十一篇【六国时】
　　容成子十四篇
　　张苍十六篇【丞相北平侯】
　　邹奭子十二篇【齐人号曰雕龙奭师古曰奭音试亦反】
　　闾丘子十三篇【名快魏人在南公前】
　　冯促十三篇【郑人】
　　将钜子五篇【六国时先南公南公称之】
　　五曹官制五篇【汉制似贾谊所条】
　　周伯十一篇【齐人六国时】
　　衞侯官十二篇【近世不知作者】
　　于长天下忠臣九篇【平隂人近世师古曰刘向别录云传天下忠臣】
　　公孙浑邪十五篇【平曲侯】
　　杂隂阳三十八篇【不知作者】
　　右隂阳二十一家三百六十九篇
　　隂阳家者流盖出于羲和之官敬顺昊天歴象日月星辰敬授民时此其所长也及拘者为之则牵于禁忌泥于小数【师古曰泥滞也音乃计反】舍人事而任鬼神【师古曰舎废也】
　　李子三十二篇【名悝相魏文侯富国彊兵】
　　商君二十九篇【名鞅姬姓卫后也相秦孝公有列传】
　　申子六篇【名不害京人相韩昭侯终其身诸侯不敢侵韩师古曰京河南京县】
　　处子九篇【师古曰史记云赵有处子】
　　慎子四十二篇【名到先申韩申韩称之】
　　韩子五十五篇【名非韩诸公子使秦李斯害而杀之】
　　游棣子一篇【师古曰棣音徒计反】
　　鼂错三十一篇
　　燕十事十篇【不知作者】
　　法家言二篇【不知作者】
　　右法十家二百一十七篇
　　法家者流盖出于理官信赏必罸以辅礼制易曰先王以明罸饬法【师古曰噬嗑之象辞也饬整也读与敕同】此其所长也及刻者为之则无教化去仁爱专任刑法而欲以致治至于残害至亲伤恩薄厚【师古曰薄厚者变厚为薄】
　　邓析二篇【郑人与子产并时师古曰列子及孙卿并云子产杀邓析据左传昭公二十年子产卒定公九年驷歂杀邓析而用其竹刑则非子产所杀也】
　　尹文子一篇【说齐宣王先公孙龙师古曰刘向云与宋钘俱游稷下钘音形】
　　公孙龙子十四篇【赵人师古曰卽为坚白之辩者】
　　成公生五篇【与黄公等同时师古曰姓成公刘向云与李斯子由同时由为三川守成公生游谈不仕】
　　惠子一篇【名施与庄子并时】
　　黄公四篇【名疵为秦博士作歌诗在秦时歌诗中师古曰疵音才斯反】
　　毛公九篇【赵人与公孙龙等并游平原君赵胜家师古曰刘向别录云论坚白同异以为可以治天下此葢史记所云藏于博徒者】
　　右名七家三十六篇
　　名家者流盖出于礼官古者名位不同礼亦异数孔子曰必也正名乎名不正则言不顺言不顺则事不成【师古曰论语载孔子之言也言欲为政必先正其名】此其所长也及譥者为之【晋灼曰譥讦也师古曰譥音工钓反】则茍钩鈲析乱而已【师古曰鈲破也音普革反又音普狄反】尹佚二篇【周臣在成康时也】
　　田俅子三篇【先韩子苏林曰俅音仇】
　　我子一篇【师古曰刘向别录云为墨子之学】
