<!-- { "loadSidebar": true } -->
　　御制题宋版前汉书
　　冠冕琳琅天禄収因刋书目阅从头【内府旧藏宋椠前汉书为天禄琳琅之冠兹因校勘四库全书总目复阅及之更觉其精妙罕匹】呉蔵本自赵魏国楚得重归王弇州久入上方不知故【其书初为赵孟頫所蔵入明则自陆顾两家展转流传归之王世贞赵与王皆于卷前自画其像王并有防向雄题识简端亦未及此次之经意也】兹编四库识其由旧杯新斚多佳玉却笑无能大白浮










　　御制读汉书
　　父欲安刘刘未安子谋安吕吕为残其基髙帝失长算平勃奚称智力殚
　　张良进四皓非安刘实害刘此杜牧之卓识向曽屡见题咏兹不复缀夫辟疆非良之子乎乃以安吕之计教陈平平巧诈患失之小人也圗脱祸而听其言吕氏权由此起设非后死而军左袒则天下已为吕矣平勃又焉能安刘哉然其失总因髙帝既知恵帝不类已当废之而立文帝乃牵私爱而欲立如意夫如意孺子也焉知其类已乎此由宠戚姬耳卒致戚姬为人彘恵帝引酒自废而髙帝诸子被杀者复三人吾以为吕雉之祸实髙帝自召之而陈平之请封诸吕实佐之谓之为巧诈患失之小人不亦宜乎



　　御制读叔孙通传
　　叔孙待诏时防言免虎口汉王憎儒服短衣随左右緜蕞肄朝仪百官敬奔走尊卑各以次奉觞起上夀稷嗣拜奉常五百赐金受诸生悉为郎分金不已有诸生乃推伏叔孙圣人否子舆辟衍仪其道比妾妇贤哉鲁两生穷不失所守










　　御制读前汉书汲黯传
　　踞厠视侍中如孟説各殊刘云当从孟吾亦云然乎【汉书注如淳以厠为溷孟康以厠为牀边侧孟説似属近理可从不则常人登溷尚知避人况人主乎即令宴见何难少须乃有聴其就溷入视之事曲解相沿盖特泥沛公如厠之文亦由马迁诬记为作俑耳】丞相宴觐时或不冠夫均应为轻之亦失礼貎无不冠不见黯遥望避帷趋其敬有如此何不重用渠然吾有疑焉治身礼乐须弗冠以临下岂为恭已模兰台语过夸马迁之同途读史贵明理乃鲜失于诬








　　御制读苏武传
　　成仁不辱自堪表齧雪餐防恐未然迁史好竒班亦尔子舆早及武成篇【常谓正史当存实録毋贵竒特苟其事足信人义足劝世斯可矣如苏武之仗莭誓死不辱君命诚人臣之极则莭牧羝有百折不回之气匈奴敬之始而絶饮继则给食是诚情理所必有而亦忠贞之可传也若必谓齧雪咽防则雪或可齧防必不可咽即一时齧之咽之亦非数日可常借以不死之事以是为武莭将恐智者疑其不然矣予故论其竒而辟之又武掘野防去草实而食之张宴注谓取防及草实并而食之师古是苏林之説以为取防所蔵草实而食之张注诚舛防无可食之理而刘攽以为北方野防之类甚多皆可食诚堪喷饭今漠北有野防防古名曰鄂和托那每取草实蔵穴中以为食其草实之名则曰墨克尔他槩弗取喀尔喀穷乏之人多有掘得之以为充饥具然必留少许于穴中盖谓既攘彼食不宜尽絶其粮致饥而死也此事足徴武所为而惜苏林师古所载皆未详故并识之】






　　御制读萧望之传
　　东海有钜儒治经修素履露索不肯聴抱闗为禄仕宣庙向闻名对筞称进止一嵗乃三迁何以酬知己雅意本在朝平原辞刾史冯翊复移病谕意事方视虽曰不要君其孰信乎此义利明辨而胡自擅使大闲固未逾小莭讵尽美恭显方枋政薫莸无合理子伋上书讼适用速谗毁浸润灾无妄延縁祸自取【叶】慷慨饮药终足以厉懦鄙一再犹不知渭陵实暗矣








　　御制读史丹传
　　史美顷侯辅道周皇孙燕啄竟贻忧恰如杜牧评黄绮不是安刘是防刘













　　御制读翟方进传
　　童耻小史携母旅京师努力绩经学名莭颇自持谦牧让胡常借甚名誉驰劾免两司风厉人共知胡乃右丞相托言汉旧仪御坐为起立在舆为下之太阳下同物仰照真乖宜薛宣诫掾史岂得谓无私其后果代宣公絜弗茍为求指济深文好胜勇遂非疾恶固云直修怨寜匪长辜犹隐讳星变遂戚贻白马赐上尊啜泣亦已迟反复鸿隙陂童謡翟子威








　　御制读龚遂传
　　卖剑令买牛卖刀令买犊千古传名谈此义欠三复卖必有买者刀劒仍齐俗力耕果谁是何致有积蓄设曰售他方道逺舂粮宿以隣国为壑亦非王政穆王生所教言天子悦谦牧日日不相视悤忙醉相告少卿本通政明经蕴以夙数语谁弗知奚待彼私淑马迁已好竒孟坚继其躅不如斯者多史防诚难读









　　钦定四库全书
　　前汉书叙例
　　唐正议大夫行秘书少监琅邪县开国子颜师古撰
　　储君体上哲之姿膺守器之重俯降三善博综九流观炎汉之余风究其终始懿孟坚之述作嘉其宏赡以为服应曩説疎紊尚多苏晋众家剖断盖尠蔡氏纂集尤为抵捂自兹以降蔑足有云怅前代之未周愍将来之多惑顾召幽仄俾竭刍荛匡正暌违徼郁滞将以博喻胄齿远覃邦国敷锦带啓导青衿曲禀宏规备防嘉惠增荣改观重价流声斗筲之材徒思罄力驽蹇之足终慙远致嵗在重光律中大吕是谓涂月其书始就不耻狂简輙用上闻粗陈指例式存防
　　汉书旧无注解唯服防应劭等各为音义自别施行至典午中朝爰有晋灼集为一部凡十四卷又颇以意增益时辩前人当否号曰汉书集注属永嘉丧乱金行播迁此书虽存不至江左是以爰自东晋迄于梁陈南方学者皆弗之见有臣瓒者莫知氏族考其时代亦在晋初又总集诸家音义稍以已之所见续厠其末举駮前説喜引竹书自谓甄明非无差爽凡二十四卷分为两帙今之集解音义则是其书而后人见者不知臣瓒所作乃谓之应劭等集解王氏七志阮氏七录并题云然斯不审耳学者又斟酌瓒姓附着安施或云傅族旣无明文未足取信蔡谟全取臣瓒一部散入汉书自此以来始有注本但意浮功浅不加隐括属辑乖舛错乱实多或乃离析本文隔其辞句穿凿妄起职此之由与未注之前大不同矣谟亦有两三处错意然于学者竟无益
　　汉书旧文多有古字解説之后屡经迁易后人习读以意刊改传写既多弥更浅俗今则曲覈古本归其眞正一往难识者皆从而释之
　　古今异言方俗殊语末学肤受或未能通意有所疑輙就增损流遯忘返秽滥实多今皆删削克复其旧诸表列位虽有科条文字繁多遂致舛杂前后失次上下乖方昭穆参差名实亏废今则寻文究例普更刊整澄荡愆违审定阡陌就其区域更为局界非止寻读易晓庶令转写无疑
　　礼乐歌诗各依当时律吕修短有节不可格以恒例读者茫昧无复识其断章解者支离又乃错其句韵遂使一代文采空韫精奇累叶钻求罕能通习今并随其曲折剖判义理歴然易晓更无疑滞可得讽诵开心顺耳凡旧注是者则无间然具而存之以示不隐其有指趣畧举结约未伸衍而通之使皆备悉至于诡文僻见越理乱真匡而矫之以祛惑蔽若泛説非当芜辞竞逐茍出异端徒为烦冗秪秽篇籍盖无取焉旧所阙漏未尝解説普更详释无不洽通上考典謩旁究苍雅非茍臆説皆有援据六蓺残缺莫覩全文各自名家扬镳分路是以向歆班马仲舒子云所引诸经或有殊异与近代儒者训义弗同不可追駮前贤妄指瑕纇曲从后説茍会扄涂今则各依本文敷畅厥指非不考练理固宜然亦犹康成注礼与其书易相偝元凯解传无系毛郑诗文以类而言其意可了爰自陈项以迄哀平年载旣多综辑斯广所以纪传表志时有不同当由笔削未休尚遗秕稗亦为后人传授先后错杂随手率意遂有乖张今皆穷波讨源搆会甄释
　　字或难识兼有借音义指所由不可暂阙若更求诸别卷终恐废于披览今则各于其下随即翻音至如常用可知不涉疑昧者众所共晓无烦翰墨
　　近代注史竞为该博多引杂説攻击本文至有诋诃言辞掎摭利病显前修之纰僻骋已识之优长乃效矛盾之仇讐殊乖粉泽之光润今之注解翼赞旧书一遵轨辙闭絶岐路
　　诸家注释虽见名氏至于爵里颇或难知传无所存具列如左
　　荀悦字仲豫颍川人后汉秘书监【撰汉纪三十卷其事皆出汉书○宋祁曰景祐间余靖校本注末有后人取悦所著书入于注本十一字】
　　服防字子愼荥阳人后汉尚书侍郎高平令九江太守【初名重改名祗后定名防】
　　应劭字仲瑗【一字仲援一字仲远】汝南南顿人后汉萧令御史营令泰山太守
　　伏俨字景宏琅邪人
　　刘德北海人
　　郑氏晋灼音义序云不知其名而臣瓒集解輙云郑德旣无所据今依晋灼但称郑氏耳【○宋祁曰景祐余靖校本云郑氏旧传晋灼集注云北海人不知其名而臣瓒以为郑德今书但称郑氏】
　　李斐不详所出郡县
　　李奇南阳人
　　邓展南阳人魏建安中为奋威将军封高乐乡侯文颖字叔良南阳人后汉末荆州从事魏建安中为甘陵府丞
　　张揖字稚让清河人【一云河间人】魏太和中为博士【止解司马相如传一卷】
　　苏林字孝友陈留外黄人魏给事中领秘书监散骑常侍永安卫尉大中大夫黄初中迁博士封安成亭侯【○宋祁曰景祐余靖校本孝友字下有一云彦友四字安成亭侯无亭字】
　　张晏字子博中山人
　　如淳冯翊人魏陈郡丞
　　孟康字公休安平广宗人魏散骑侍郎宏农太守领典农校尉勃海太守给事中散骑常侍中书令后转为监封广陵亭侯
　　项昭不详何郡县人
　　韦昭字嗣呉郡云阳人呉朝尚书郎太史令中书郎博士祭酒中书仆射封高陵亭侯
　　晋灼河南人晋尚书郎
　　刘寳字道眞高平人晋中书郎河内太守御史中丞太子中庶子吏部郎安北将军【侍皇太子讲汉书别有駮义○宋祁曰景祐余靖校本云刘寳字道宇高平人晋吏部侍郎余无説】
　　臣瓒不详姓氏及郡县【○宋祁曰景祐余靖校本云臣瓒不知何姓案裴骃史记序云莫知姓氏韦棱续训又言未详而刘孝标类苑以为于瓒郦元注水经以为薛瓒姚察训纂云案庾翼集于瓒为翼主簿兵曹参军后为建威将军晋中兴书云翼病卒而大将于瓒等作乱翼长史江虨诛之于瓒乃是翼将不载有注解汉书然瓒所采众家音义自服防孟康以外并因晋乱湮灭不传江左而高纪中瓒案茂陵书文纪中案汉禄秩令此二书亦复亡失不得过江明此瓒是晋中朝人未丧乱之前故得具其先辈音义及茂陵书汉令等耳蔡谟之江左以瓒二十四卷散入汉书今之注也若谓为于瓒乃是东晋人年代前后了不相会此瓒非于足可知矣又案穆天子传目录云秘书校书郎中傅瓒校古文穆天子传曰记穆天子传者汲县人不准盗发古塜所得书今汉书音义臣瓒所案多引汲书以駮众家训义此瓒疑是傅瓒瓒时职典校书故称臣也顔师古曰后人斟酌瓒姓附之傅族耳既无明文未足取信】
　　郭璞字景纯河东人晋赠农太守【止注相如传序及游猎诗赋】蔡谟字道明陈留考城人东晋侍中五兵尚书太常领秘书监都督徐兖青三州诸军事领徐州刺史左光禄大夫开府仪同三司领扬州牧侍中司徒不拜赠侍中司空諡文穆公
　　崔浩字伯深清河人后魏侍中特进抚军大将军左光禄大夫司徒封东郡公【撰荀悦汉纪音义○宋祁曰景祐校本作字伯渊】前汉书叙例考证
