<!-- { "loadSidebar": true } -->
　　昔周监于二代【师古曰监视也二代夏殷也】三圣制法【师古曰三圣谓文王武王及周公也】立爵五等【师古曰公侯伯子男】封国八百同姓五十有余周公康叔建于鲁卫各数百里太公于齐亦五侯九伯之地【臣瓉曰礼记王制云五国以为属属有长二百一十国以为州州有伯师古曰五侯五等诸侯也九伯九州之伯也伯长也】诗载其制曰介人惟藩大师惟垣大邦惟屛大宗惟翰懐徳惟宁宗子惟城毋俾城壊毋独斯畏【师古曰大雅板之诗也介善也藩篱也屛蔽也垣墙也翰干也懐和也俾使也以善人为之藩篱谓封周公康叔于鲁卫以大师为垣墙谓封太公于齐也大邦以为屏蔽谓成国诸侯也大宗以为桢干谓王之同姓也能和其徳则天下安宁分建宗子则列城坚固城不可使堕壊宗不可使单独单独堕壊则畏惧斯至】所以亲亲贤贤襃表功徳【师古曰亲贤俱封功徳并建】关诸盛衰深根固本为不可拔者也故盛则周邵相其治致刑错衰则五伯扶其弱与共守【师古曰伯读曰霸此五霸谓齐桓宋襄晋文秦穆吴夫差也】自幽平之后日以陵夷【师古曰陵夷言如山陵之渐平夷谓頽替也】至虖阸防河洛之间【应劭曰阸者狭也防者踦也西廹强秦东有韩魏数见侵暴踦不安也师古曰阸音于懈反防音区】分为二周【师古曰谓东西二周也】有逃责之台被窃鈇之言【服防曰周赧王负责无以归之主廹责急乃逃于此台后人因以名之刘徳曰洛阳南宫謻台是也应劭曰窃鈇谓出至路邉窃取人鈇也师古曰应説非也鈇王者以为威用斩戮也言周室衰微政令不行于天下虽有鈇无所用之是谓私窃隠藏之耳被音皮义反鈇音肤謻音移又音直移反】然天下谓之共主【如淳曰虽至微弱犹共以为之主】彊大弗之敢倾【师古曰言诸侯虽彊大者不敢倾灭周也】厯载八百余年数极徳尽既于王赧【师古曰既亦尽也赧諡也一曰名也音女版反】降为庶人用天年终号位已絶于天下尚犹枝叶相持莫得居其虚位海内无主三十余年【师古曰秦昭襄王五十二年周初亡五十六年昭襄王卒孝文王立一年而卒庄襄王立四年而卒子政立二十六年而乃并天下自号始皇帝是为三十五年无主也】秦据埶胜之地骋狙诈之兵【应劭曰狙伺也因间伺隙出兵也狙音若蛆反师古曰音千絮反】蚕食山东壹切取胜【师古曰蚕食解在异姓诸侯王表壹切解在平纪也】因矜其所习自任私知姗笑三代荡灭古法【师古曰姗古讪字也讪谤也音所諌反又音删】窃自号为皇帝而子弟为匹夫内亡骨肉本根之辅外亡尺土藩翼之卫陈吴奋其白梃【应劭曰白梃大杖也孟子书曰可使制梃以挞秦楚是也师古曰梃音徒鼎反】刘项随而毙之故曰周过其歴秦不及期国埶然也【应劭曰武王克商卜世三十卜年七百今乃三十六世八百六十七嵗此谓过其歴者也秦以諡法少恐后世相袭自称始皇子曰二世欲以一迄万今至子而亡此之为不及期也】汉兴之初海内新定同姓寡少惩戒亡秦孤立之败于是剖裂疆土立二等之爵【项昭曰汉封功臣大者王小者侯也】功臣侯者百有余邑尊王子弟大启九国【师古曰九国之数在下也】自鴈门以东尽辽阳为燕代【师古曰辽阳辽水之阳也】常山以南太行左转度河济渐于海为齐赵【师古曰太行山名也左转亦谓自太行而东也渐入也一曰浸也行音胡刚反渐音子防反亦读如本字】谷泗以徃奄有蒙为梁楚【晋灼曰水经云泗水出鲁卞县臣瓒曰谷在彭城泗之下流为谷水师古曰奄覆也蒙二水名】东帯江湖薄会稽为荆吴【文颖曰即今吴也高帝六年为荆国十年更名吴师古曰荆吴同是一国也】北界淮濒略庐衡为淮南【师古曰濒水涯也音频又音賔庐衡二山名也】波汉之阳亘九嶷为长沙【郑氏曰波音陂泽之陂孟康曰亘竟也音古赠反师古曰波汉之阳者循汉水而徃也水北曰阳波音彼皮反又音彼义反九嶷山名有九峯在零陵营道嶷音疑】诸侯比境周帀三垂外接胡越【师古曰比谓相接次也三垂谓北东南也比音频寐反】天子自有三河东郡颍川南阳【师古曰三河河东河南河内也】自江陵以西至巴蜀北自云中至陇西与京师内史凡十五郡公主列侯颇邑其中【师古曰十五郡中又徃徃有列侯公主之邑】而藩国大者夸州兼郡连城数十【师古曰夸音跨】宫室百官同制京师可谓挢枉过其正矣【师古曰挢与矫同枉曲也正曲曰矫言矫秦立之败而大封子弟过于强盛有失中也】虽然高祖创业日不暇给孝惠享国又浅高后女主摄位而海内晏如【师古曰晏如安然也】亡狂狡之忧卒折诸吕之难成太宗之业者亦赖之于诸侯也然诸侯原本以大末流滥以致溢小者淫荒越法大者睽横逆以害身防国【师古曰易睽卦九四爻辞曰睽见豕负涂睽乖剌之意睽音工擕反】故文帝采贾生之议分齐赵景帝用鼂错之计削吴楚武帝施主父之册下推恩之令使诸侯王得分戸邑以封子弟不行黜陟而藩国自析自此以来齐分为七【师古曰谓齐城阳济北济南淄川胶西胶东也】赵分为六【师古曰谓赵平原真定中山广川河间也】梁分为五【师古曰谓梁济川济东山阳济隂也】淮南分为三【师古曰谓淮南衡山庐江】皇子始立者大国不过十余城长沙燕代虽有旧名皆亡南北边矣【如淳曰长沙之南更置郡燕代以北更置縁边郡其所有饶利兵马器械三国皆失之也】景遭七国之难抑损诸侯减黜其官【师古曰谓改丞相曰相省御史大夫廷尉少府宗正博士损大夫谒者诸官长丞员等也】武有衡山淮南之谋作左官之律【服防曰仕于诸侯为左官絶不得使仕于王侯也应劭曰人道上右今舍天子而仕诸侯故谓之左官也师古曰左官犹言左道也皆僻左不正应説是也汉时依上古法朝廷之列以右为尊故谓降秩为左迁仕诸侯为左官也】设附益之法【张晏曰律郑氏説封诸侯过限曰附益或曰阿媚王侯有重法也师古曰附益者盖取孔子云求也为之聚敛而附益之之义也皆背正法而厚于私家也】诸侯惟得衣食税租不与政事【师古曰与读曰豫】至于哀平之际皆继体苗裔亲属踈逺【师古曰言非始封之君皆其后裔也故于天子益踈逺矣】生于帷墙之中不为士民所尊埶与富室亡异而本朝短世国统三絶【师古曰谓成哀平皆早崩又无继嗣】是故王莽知汉中外殚微本末俱弱【师古曰殚尽也音单】亡所忌惮生其奸心因母后之权假伊周之称颛作威福庙堂之上不降阶序而运天下【师古曰序谓东西厢颛与专同】作谋既成遂据南面之尊分遣五威之吏驰传天下班行符命汉诸侯王厥角□首【应劭曰厥者顿也角者额角也稽首首至地也言王莽渐渍威福日久亦值汉之单弱王侯见莽篡弑莫敢怨望皆顿角稽首至地而上其玺绶也晋灼曰厥犹竖也叩头则额角竖师古曰应説是也□音口礼反与稽同】奉上玺韨惟恐在后【师古曰韨音弗玺之绶也】或廼称美颂徳以求容媚岂不哀哉是以究其终始彊弱之变眀监戒焉













<史部,正史类,前汉书,卷十四>
<史部,正史类,前汉书,卷十四>
<史部,正史类,前汉书,卷十四>
<史部,正史类,前汉书,卷十四>
<史部,正史类,前汉书,卷十四>
<史部,正史类,前汉书,卷十四>








　　右高祖十一人吴随父凡十二人【师古曰吴王濞从其父代王喜在此表中故十二人也】






<史部,正史类,前汉书,卷十四>














　　右孝文三人齐城阳两济北济南菑川胶西胶东赵河间淮南衡山十二人随父凡十五人
<史部,正史类,前汉书,卷十四>
<史部,正史类,前汉书,卷十四>
<史部,正史类,前汉书,卷十四>
<史部,正史类,前汉书,卷十四>
<史部,正史类,前汉书,卷十四>
<史部,正史类,前汉书,卷十四>












　　右孝景十四人楚济川济东山阳济隂五人随父凡十九人
　　【师古曰此表列诸王次第与本传不同者本传因母氏之次而尽言所生表则叙其昆弟长幼又临江闵王封时年月在后故不同也它皆类此
<史部,正史类,前汉书,卷十四>】








　　右孝武四人六安真定泗水平干四人随父凡八人






<史部,正史类,前汉书,卷十四>
<史部,正史类,前汉书,卷十四>




　　右孝元二人广陵继絶凡三人孝成时河间广徳定陶三国孝哀时广平一国孝平时东平中山广徳广世广宗五国皆继絶
　　【刘攽曰高帝封诸侯王其子孙无有与汉俱存亡者文帝封梁王城阳菑川景帝封河间长沙中山常山昭帝封广阳广陵高密此数国至王莽簒汉而废宣帝所封有至王莽时者年浅不足云】





　　前汉书卷十四
　　前汉书卷十四考证
　　诸侯王表衰则五伯扶其弱与共守注此五霸谓齐桓宋襄晋文秦穆吴夫差也○【臣召南】按五霸之説不一通三代言曰夏昆吾商大彭豕韦周齐桓晋文异姓诸侯王表适戍彊于五伯注是也此文专言周衰故注异解其不数楚庄而数吴夫差者楚僭王未有扶弱之事吴夫差黄池之会尝共贡职于周也
　　奄有防为梁楚注防二水名○【臣浩】按二水名应作二山名
　　凡十五郡○【臣召南】按师古无注此以秦地计之于三十六郡中得十五郡也内史一河东二河南河内即三川郡三东郡四颍川五南阳六南郡七蜀郡八巴郡九汉中十陇西十一北地十二上郡十三云中十四以史记言内地北距山以东尽诸侯地推之则上党郡十五也若计高帝所自立之郡则不止于十五矣
　　赵分为六注谓赵平原眞定中山广川河间也○【臣召南】按平原应作平干汉世无平原王平干即武帝征和二年封赵敬肃王小子偃者各本俱讹又按史记注徐广曰河间广川中山常山清河也此説较师古为长齐分为七淮南分三文帝十五年事也赵分为六至景帝中四年而全梁分为五则中五年事也师古不数常山清河而数武帝时所封之平干真定非是
　　城阳王三世孝景后六年○宋本监本同按当作后元年景帝后三年即毕安得有后六年乎
　　菑川王五世孝王横○横小宋板作烘
　　鲁共王四世闵○【臣召南】按闵系顷王子绍封此格宜低一层与文王睃同行古本亦误
　　泗水王三世勤王综○刘攽曰昭纪元鳯元年立戴王遗腹子暖此表作综二者不同
　　齐懐王阏○【臣召南】按齐王名闳不名阏纪传可证监本及别本俱讹耳














　　前汉书卷十四考证
<史部,正史类,前汉书>
　　钦定四库全书
　　前汉书卷十五上
　　汉　　兰　　台　令　　史　班　　固撰唐正议大夫行秘书少监琅邪县开国子顔师古注
　　王子侯表第三上
