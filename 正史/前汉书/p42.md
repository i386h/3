<!-- { "loadSidebar": true } -->
　　五年春正月祫祭眀堂【应劭曰礼五年而再殷祭壹禘壹祫祫祭者毁庙与未毁庙之主皆合食于太祖师古曰祫音洽】诸侯王二十八人列侯百二十人宗室子九百余人征助祭【师古曰徴召也】礼毕皆益户赐爵及金帛增秩补吏各有差诏曰盖闻帝王以徳抚民其次亲亲以相及也昔尧睦九族舜惇叙之【师古曰虞书尧典云昔在帝尧克明峻徳以亲九族九族既睦平章百姓咎繇謩曰惇叙九族庶明厉翼言尧能明峻徳之士而任用之以睦高祖孙之亲廼令百姓平和章明舜又厚叙此亲使众庶皆眀其教而自勉励翼戴上命也故此诏引之】朕以皇帝防年且綂国政【师古曰朕者太皇太后自称也】惟宗室子皆太祖高皇帝子孙及兄弟吴顷楚元之后【师古曰吴顷谓高帝之兄仲也初为代王后废为合阳侯而子濞封为吴王故追諡仲为吴顷王顷读曰倾】汉元至今十有余万人虽有王侯之属莫能相纠【师古曰紏谓禁察也】或防入刑罪教训不至之咎也传不云乎君子笃于亲则民兴于仁【师古曰此论语载孔子之辞也言上能厚于亲属则下皆化之起为仁行也以论语传圣人之言故谓之传他皆类此】其为宗室自太上皇以来族亲各以世氏郡国置宗师以紏之致教训焉二千石选有徳义者以为宗师考察不从教令有失职者宗师得因邮亭书言宗伯请以闻【晋灼曰宗伯宗正也师古曰邮行书舍也言为书以付邮亭令送至宗伯也邮音尤】常以嵗正月赐宗师帛各十匹羲和刘歆等四人使治明堂辟廱【师古曰为使者而典其事】令汉与文王灵台周公作洛同符【师古曰文王筑灵台周公成雒邑言与之符合】太仆王恽等八人使行风俗【师古曰行音下更反】宣眀徳化万国齐同皆封为列侯征天下通知逸经古记天文歴算钟律小学史篇方术本草及以五经论语孝经尔雅教授者在所为驾一封轺传【如淳曰律诸当乘传及发驾置传者皆持尺五寸木传信封以御史大夫印章其乗传参封之参三也有期防累封两端端各两封凡四封也乗置驰传五封也两端各二中央一也轺传两马再封之一马一封也师古曰以一马驾轺车而乗传传音张恋反】遣诣京师至者数千人闰月立梁孝王孙之耳孙音为王冬十二月丙午帝崩于未央宫【臣瓒曰帝年九嵗即位即位五年夀十四师古曰汉注云帝春秋益壮以母卫太后故怨不恱莽自知益踈篡弑之谋由是生因到腊日上椒酒置药酒中故翟义移书云莽鸩杀孝平皇帝】大赦天下有司议曰礼臣不殇君皇帝年十有四嵗宜以礼敛加元服【师古曰敛音力赡反】奏可康陵【臣瓒曰在长安北六十里】诏曰皇帝仁惠无不顾哀【师古曰言帝平生多所顾念哀怜】每疾一气輙上逆害于言语故不及有遗诏其出媵妾皆归家得嫁如孝文时故事【师古曰媵妾谓从皇后俱来者媵之言送也媵音食证反又音孕】
　　賛曰孝平之世政自莽出襃善显功以自尊盛观其文辞方外百蛮亡思不服【师古曰大雅文王有声之诗曰自东自西自南自北亡思不服言武王于镐京行辟雍之礼自四方来观者皆感其徳化心无不归服故此賛引之】休征嘉应颂声并作【师古曰休美也征证也】至乎变异见于上民怨于下莽亦不能文也【如淳曰不可复文饰也】






　　前汉书卷十二
　　前汉书卷十二考证
　　平帝纪故桃鄊顷侯子成都为中山王○胡三省曰平帝入奉大宗故立成都以奉孝王后【臣召南】按成帝立定陶王为太子即立楚孝王孙景奉定陶恭王祀即此事所本也
　　封宣帝耳孙信等三十六人皆为列侯○通鉴考异曰纪在元年莽在五年按王子侯表皆以元年二月丙辰封莽误也胡三省曰按表陶乡侯恢等十五人皆以二月丙辰封不及三十六人之数又无信名盖恢等皆宣帝曾孙也
　　罢安定呼池苑以为安民县○【臣召南】按志中山国无安民县何也
　　置西海郡○【臣召南】按莽所置西海郡在金城郡临羗县塞外西北地理志可证西海曰僊海亦曰鲜水海即今青海也
　　分京师置前辉光后丞烈二郡○胡三省曰前辉光盖领长安以南诸县后丞烈盖领长安以北诸县也














　　前汉书卷十二考证
<史部,正史类,前汉书>
　　钦定四库全书
　　前汉书卷十三
　　汉　　兰　　台　　　令　　史班　固撰唐正议大夫行秘书少监琅邪县开国子颜师古注
　　异姓诸侯王表第一
　　昔诗书述虞夏之际舜禹受防【师古曰古禅字音上扇反】积徳累功洽于百姓摄位行政考之于天【师古曰谓在璿玑玉衡以齐七政考之于天知已合天心不也】经数十年然后在位殷周之王乃繇卨稷【师古曰繇读与由同】脩仁行义歴十余世至于汤武然后放杀【师古曰杀读曰弑它皆类此也】秦起襄公章文缪献【师古曰言秦之初大起于襄公始为诸侯至文公缪公献公更爲章着也襄公荘公之子文公襄公之子也缪公徳公之少子献公灵公之子也】孝昭严稍蚕食六国【师古曰孝谓孝公也即献公之子昭谓昭襄王即惠王之子武王之弟也严谓荘襄王即昭襄王之孙孝文王之子也后汉时避眀帝讳以荘为严故汉书姓及諡本作庄者皆易为严也它皆类此蚕食谓渐吞灭之如蚕食叶也】百有余载至始皇廼并天下以徳若彼用力如此其囏难也【师古曰囏古艰字也】秦既称帝患周之败以爲起于处士横议诸侯力争四夷交侵以弱见夺【服防曰言因横议而败也应劭曰孟轲云圣王不作诸侯恣行处士横议师古曰处士谓不官于朝而居家者也横音胡孟反次下横发其音亦同也】于是削去五等【应劭曰周制公侯伯子男五等爵】堕城销刃【应劭曰坏其坚城恐复阻以害已也聚天下之兵铸以为铜人十二不欲令民复逆命也古者以铜为兵师古曰堕音火规反】箝语烧书【应劭曰禁民聚语畏其谤已箝缄也箝与钳同晋灼曰许愼云箝籥也师古曰晋説是也谓箝籥其口不听妄言也即所谓禁耦语者也箝音其占反籥音蹑】内锄雄俊外攘胡粤【师古曰攘却也粤古越字】用壹威权为万世安【师古曰令威权壹归于已】然十余年间猛敌横乎不虞【师古曰虞度也意所不度谓之不虞】适戍彊于五伯【师古曰适读曰谪谪戍谓陈胜吴广也伯读曰霸五霸谓昆吾大彭豕韦齐桓晋文也谪音陟厄反】闾阎偪于戎狄【应劭曰周礼二十五家为闾阎音檐门闾外旋下廕谓之歩檐也闾阎民陈胜之属言其逼秦甚于戎狄也师古曰闾里门也阎里中门也陈胜吴广本起闾左之戍故总言闾阎应説非也闾左解在陈胜传偪音逼】向应防于谤议【服防曰防音惨应劭曰秦法诽谤者族今陈胜奋臂大呼天下莫不向应向应之害更防烈于所谤议也师古曰向音响响应者如响之应声防痛也服音是也】奋臂威于甲兵乡秦之禁适所以资豪桀而速自毙也【师古曰乡读曰向谓曩时也秦禁谓堕城销刃箝语烧书之属是也】是以汉亡尺土之阶繇一剑之任【师古曰任用也事也】五载而成帝业书传所记未尝有焉何则古世相革皆承圣王之烈【师古曰革变也烈谓余烈也】今汉独收秦之弊镌金石者难为功摧枯朽者易为力【师古曰镌琢石也音子全反】其埶然也故据汉受命谱十八王月而列之天下一统廼以年数【应劭曰谱音补项羽为西楚霸王为天下主命立十八王王高祖于蜀汉汉元年诸王毕封各就国始受命之元故以冠表焉张晏曰时天下未定参错变易不可以年纪故列其月五年诛籍乃以年纪焉】讫于孝文异姓尽矣











<史部,正史类,前汉书,卷十三>
<史部,正史类,前汉书,卷十三>
<史部,正史类,前汉书,卷十三>
<史部,正史类,前汉书,卷十三>
<史部,正史类,前汉书,卷十三>
<史部,正史类,前汉书,卷十三>
<史部,正史类,前汉书,卷十三>
<史部,正史类,前汉书,卷十三>
<史部,正史类,前汉书,卷十三>
<史部,正史类,前汉书,卷十三>
<史部,正史类,前汉书,卷十三>
<史部,正史类,前汉书,卷十三>
<史部,正史类,前汉书,卷十三>
<史部,正史类,前汉书,卷十三>
<史部,正史类,前汉书,卷十三>
<史部,正史类,前汉书,卷十三>















　　前汉书卷十三
　　前汉书卷十三考证
　　异姓诸侯王表秦起襄公章文缪献○【臣召南】按史记秦楚之际月表曰秦起襄公章于文缪献孝之后稍以蚕食六国史记从文缪断句而献公下连孝公云献孝之后则昭王庄襄王皆已包括此表章字下无于字则从献字断句盖秦自献公以上不过为西方大国至孝公以还遂骎骎乎有并吞天下之势矣
　　赵常山○【臣召南】按表大书赵字而夹书常山于旁以是时分赵为二故赵地则为常山国也齐临淄亦然分齐为三齐国则都临淄也
　　韩王韩成始故韩王○按史记作故韩将
　　田荣击都降楚○【臣召南】按史记表作田荣击都都降楚此文脱一都字耳又按此表书事较史记毎移前一月如此事史记在五月此文则在四月

　　前汉书卷十三考证
　　钦定四库全书
　　前汉书卷十四
　　汉　　兰　　台　令　　史　班　　固撰唐正议大夫行秘书少监琅邪县开国子颜师古注
　　诸侯王表第二
