<!-- { "loadSidebar": true } -->
　　随巢子六篇【墨翟弟子】
　　胡非子三篇【墨翟弟子】
　　墨子七十一篇【名翟为宋大夫在孔子后】
　　右墨六家八十六篇
　　墨家者流盖出于清庙之守茅屋采椽是以贵俭【师古曰采柞木也字作棌本从木以茅覆屋以棌为椽言其质素也采音千在反】飬三老五更是以兼爱选士大射是以上贤宗祀严父是以右鬼【如淳曰右鬼谓信鬼神若杜伯射宣王是亲鬼而右之师古曰右犹尊尚也】顺四时而行是以非命【苏林曰非有命者言儒者执有命而反劝人修德积善政敎与行相反故讥之也如淳曰言无吉凶之命但有贤不肖善恶】以孝视天下是以上同【如淳曰言皆同可以治也师古曰墨子有节用兼爱上贤明鬼神非命上同等诸篇故志歴序其本意也视读曰示】此其所长也及蔽者为之见俭之利因以非礼推兼爱之意而不知别亲疏苏子三十一篇【名秦有列传】
　　张子十篇【名仪有列传】
　　厐暖二篇【为燕将师古曰暖音许远反】
　　阙子一篇
　　国筮子十七篇
　　秦零陵令信一篇【难秦相李斯】
　　蒯子五篇【名通】
　　邹阳七篇
　　主父偃二十八篇
　　徐乐一篇
　　庄安一篇
　　待诏金马聊苍三篇【赵人武帝时师古曰严助传作胶苍而此志作聊志传不同未知孰是】
　　右从横十二家百七篇
　　从横家者流盖出于行人之官孔子曰诵诗三百使于四方不能颛对虽多亦奚以为【师古曰论语载孔子之言也谓人不达于事诵诗虽多亦无所用】又曰使乎使乎【师古曰亦论语载孔子之言叹使者之难其人】言其当权事制宜受命而不受辞此其所长也及邪人为之则上诈谖而弃其信【师古曰谖诈言也音许逺反】
　　孔甲盘盂二十六篇【黄帝之史或曰夏帝孔甲似皆非】
　　大三十七篇【传言禹所作其文似后世语师古曰古禹字○宋祁曰一作】伍子胥八篇【名员春秋时为吴将忠直遇谗死】
　　子晩子三十五篇【齐人好议兵与司马法相似】
　　由余三篇【戎人秦穆公聘以为大夫】
　　尉缭二十九篇【六国时师古曰尉姓缭名也音了又音聊刘向别录云缭为商君学】尸子二十篇【名佼鲁人秦相商君师之鞅死佼逃入蜀师古曰佼音绞】
　　吕氏春秋二十六篇【秦相吕不韦辑智畧士作】
　　淮南内二十一篇【王安】
　　淮南外三十三篇【师古曰内篇论道外篇杂说○宋祁曰杂邵夲作新】
　　东方朔二十篇
　　伯象先生一篇【应劭曰盖隐者也故公孙敖难以无益世主之治】
　　荆轲论五篇【轲为燕刺秦王不成而死司马相如等论之】
　　吴子一篇
　　公孙尼一篇
　　博士臣贤对一篇【汉世难韩子商君】
　　臣说三篇【武帝时作赋师古曰说者其人名读曰悦】
　　解子簿书三十五篇
　　推杂书八十七篇
　　杂家言一篇【王伯不知作者师古曰言伯王之道伯读曰霸】
　　右杂二十家四百三篇【入兵法】
　　杂家者流盖出于议官兼儒墨合名法知国体之有此【师古曰治国之体亦当有此杂家之说】见王治之无不贯【师古曰王者之治于百家之道无不贯综】此其所长也及荡者为之则漫羡而无所归心【师古曰漫放也羡音弋战反】
　　神农二十篇【六国时诸子疾时怠于农业道耕农事托之神农师古曰刘向别録云疑李悝及商君所说】
　　野老十七篇【六国时在齐楚间应劭曰年老居田野相民耕种故号野老】
　　宰氏十七篇【不知何世】
　　董安国十六篇【汉代内史不知何帝时】
　　尹都尉十四篇【不知何世○宋祁曰尹一作郡】
　　赵氏五篇【不知何世】
　　汜胜之十八篇【成帝时为议郎师古曰刘向别录云使敎田三辅有好田者师之徙为御史汜音凡又音敷劔反】
　　王氏六篇【不知何世】
　　蔡癸一篇【宣帝时以言便宜至农太守师古曰刘向别录云邯郸人】
　　右农九家百一十四篇
　　农家者流盖出于农稷之官播百谷劝耕桑以足衣食故八政一曰食二曰货孔子曰所重民食【师古曰论语载孔子称殷汤伐桀告天辞也言为君之道所重者在人之食】此其所长也及鄙者为之以为无所事圣王【师古曰言不须圣王天下自治】欲使君臣并耕誖上下之序【师古曰誖乱也音布内反】
　　伊尹说二十七篇【其语浅薄似依托也】
　　鬻子说十九篇【后世所加】
　　周考七十六篇【考周事也】
　　青史子五十七篇【古史官记事也】
　　师旷六篇【见春秋其言浅薄本与此同似因托也】
　　务成子十一篇【称尧问非古语】
　　宋子十八篇【孙卿道宋子其言黄老意】
　　天乙三篇【天乙谓汤其言非殷时皆依托也】
　　黄帝说四十篇【迂诞依托】
　　封禅方説十八篇【武帝时】
　　待诏臣饶心术二十五篇【武帝时师古曰刘向别录云饶齐人也不知其姓武帝时待诏作书名曰心术】
　　待诏臣安成未央术一篇【应劭曰道家也好养生事为未央之术】
　　臣寿周纪七篇【项国圉人宣帝时】
　　虞初周说九百四十三篇【河南人武帝时以方士侍郎号黄车使者应劭曰其说以周书为本师古曰史记云虞初洛阳人即张衡西京赋小说九百本自虞初者也】
　　百家百三十九巻
　　右小説十五家千三百八十篇【○刘奉世曰又少十篇】
　　小说家者流盖出于稗官【如淳曰稗音鍜家排九章细米为稗街谈巷说其细碎之言也王者欲知闾巷风俗故立稗官使称说之今世亦谓偶语为稗师古曰稗音稊稗之稗不与鍜排同也稗官小官汉名臣奏唐林请省置吏公卿大夫至都官稗官各减什三是也】街谈巷语道聴涂説者之所造也孔子曰虽小道必有可观者焉致远恐泥是以君子弗为也【师古曰论语载孔子之言泥滞也音乃细反】然亦弗灭也闾里小知者之所及亦使缀而不忘如或一言可采此亦刍荛狂夫之议也
　　凡诸子百八十九家四千三百二十四篇【出蹵一家二十五篇】诸子十家其可观者九家而已皆起于王道既防诸侯力政时君世主好恶殊方【师古曰好音呼到反恶音一故反】是以九家之术蠭出并作【师古曰蠭与锋同】各引一端崇其所善以此驰説取合诸侯其言虽殊辟犹水火相灭亦相生也【师古曰辟读曰譬】仁之与义敬之与和相反而皆相成也易曰天下同归而殊涂一致而百虑【师古曰下系之辞】今异家者各推所长穷知究虑以明其指虽有蔽短合其要归亦六经之支与流裔【师古曰裔衣末也其于六经如水之下流衣之末裔】使其人遭明王圣主得其所折中皆股肱之材已【师古曰已语终之辞】仲尼有言礼失而求诸野【师古曰言都邑失礼则于外野求之亦将有获】方今去圣乆逺道术缺废无所更索【师古曰索求也】彼九家者不犹瘉于野乎【师古曰瘉与愈同愈胜也】若能修六蓺之术而观此九家之言舍短取长则可以通万方之畧矣【师古曰舎废也】
　　屈原赋二十五篇【楚懐王大夫有列传】
　　唐勒赋四篇【楚人】
　　宋玉赋十六篇【楚人与唐勒并时在屈原后也】
　　赵幽王赋一篇
　　庄夫子赋二十四篇【名忌呉人】
　　贾谊赋七篇
　　枚乗赋九篇
　　司马相如赋二十九篇
　　淮南王赋八十二篇
　　淮南王羣臣赋四十四篇
　　太常蓼侯孔臧赋二十篇
　　阳丘侯刘隁赋十九篇【师古曰隁音偃】
　　吾丘寿王赋十五篇
　　蔡甲赋一篇
　　上所自造赋二篇【师古曰武帝也】
　　儿寛赋二篇
　　光禄大夫张子侨赋三篇【与王襃同时也】
　　阳成侯刘徳赋九篇
　　刘向赋三十三篇
　　王襃赋十六篇
　　右赋二十家三百六十一篇
　　陆贾赋三篇
　　枚臯赋百二十篇
　　朱建赋二篇
　　常侍郎庄怱竒赋十一篇【枚臯同时师古曰七畧云怱奇者或言荘夫子子或言族家子荘助昆弟也从行至茂陵诏造赋】
　　严助赋三十五篇【师古曰上言荘怱奇下言严助史駮文】
　　朱买臣赋三篇
　　宗正刘辟彊赋八篇
　　司马迁赋八篇
　　郎中臣婴齐赋十篇
　　臣説赋九篇【师古曰说名音悦】
　　臣吾赋十八篇
　　辽东太守苏季赋一篇
　　萧望之赋四篇
　　河内太守徐明赋三篇【字长君东海人元成世歴五郡太守有能名】
　　给事黄门侍郎李息赋九篇
　　淮阳宪王赋二篇
　　雄赋十二篇
　　待诏冯商赋九篇
　　博士弟子杜参赋二篇【师古曰刘向别录云臣向谨与长社尉杜参校中秘书刘歆又云参杜陵人以阳朔元年病死死时年二十余】
　　车郎张丰赋三篇【张子侨子】
　　骠骑将军朱宇赋三篇【师古曰刘向别录云骠骑将军史朱宇志以宇在骠骑府故总言骠骑将军○刘奉世曰其实惟脱一史字耳】
　　右赋二十一家二百七十四篇【入雄八篇】
　　孙卿赋十篇
　　秦时杂赋九篇
　　李思孝景皇帝颂十五篇
　　广川惠王越赋五篇
　　长沙王羣臣赋三篇
　　魏内史赋二篇
　　东暆令延年赋七篇【师古曰东□县名□音移】
　　卫士令李忠赋二篇
　　张偃赋二篇
　　贾充赋四篇
　　张仁赋六篇
　　秦充赋二篇
　　李步昌赋二篇
　　侍郎谢多赋十篇
　　平阳公主舍人周长孺赋二篇
　　雒阳锜华赋九篇【师古曰锜姓华名锜音鱼绮反】
　　眭赋一篇【师古曰即眭孟也眭音先随反】
　　别栩阳赋五篇【服防曰栩音诩】
　　臣昌市赋六篇
　　臣义赋二篇
　　黄门书者假史王商赋十三篇
　　侍中徐博赋四篇
　　黄门书者王广吕嘉赋五篇
　　汉中都尉丞华龙赋二篇
　　左冯翊史路恭赋八篇
　　右赋二十五家百三十六篇
　　客主赋十八篇
　　杂行出及颂徳赋二十四篇
　　杂四夷及兵赋二十篇
　　杂中贤失意赋十二篇
　　杂思慕悲哀死赋十六篇
　　杂鼓琴劒戏赋十三篇
　　杂山陵水泡云气雨旱赋十六篇【师古曰泡水上浮沤也泡音普交反沤音一侯反】
　　杂禽兽六畜昆虫赋十八篇
　　杂器械草木赋三十三篇
　　大杂赋三十四篇
　　成相杂辞十一篇
　　隐书十八篇【师古曰刘向别录云隐书者疑其言以相问对者以虑思之可以无不论】右杂赋十二家二百三十三篇
　　髙祖歌诗二篇
　　泰一杂甘泉寿宫歌诗十四篇
　　宗庙歌诗五篇
　　汉兴以来兵所诛灭歌诗十四篇
　　出行廵狩及游歌诗十篇
　　临江王及愁思节士歌诗四篇
　　李夫人及幸贵人歌诗三篇
　　诏赐中山靖王子哙及孺子妾冰未央材人歌诗四篇【师古曰孺子王妾之有品号者也妾王之众妾也冰其名材人天子内官】
　　吴楚汝南歌诗十五篇
　　燕代讴鴈门云中陇西歌诗九篇
　　邯郸河间歌诗四篇
　　齐郑歌诗四篇
　　淮南歌诗四篇
　　左冯翊秦歌诗三篇
　　京兆尹秦歌诗五篇
　　河东蒲反歌诗一篇
　　黄门倡车忠等歌诗十五篇
　　杂各有主名歌诗十篇
　　杂歌诗九篇
　　雒阳歌诗四篇
　　河南周歌诗七篇
　　河南周歌声曲折七篇
