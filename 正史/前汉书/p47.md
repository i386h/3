<!-- { "loadSidebar": true } -->
<史部,正史类,前汉书,卷十八>



　　右高后十人五人随父凡十五人










　　右孝文三人
















　　右孝景四人
<史部,正史类,前汉书,卷十八>
<史部,正史类,前汉书,卷十八>
<史部,正史类,前汉书,卷十八>



　　右孝武九人三人随父凡十二人












<史部,正史类,前汉书,卷十八>
　　右孝昭六人一人桑乐侯随父凡七人















<史部,正史类,前汉书,卷十八>
<史部,正史类,前汉书,卷十八>
<史部,正史类,前汉书,卷十八>
<史部,正史类,前汉书,卷十八>
<史部,正史类,前汉书,卷十八>
<史部,正史类,前汉书,卷十八>
<史部,正史类,前汉书,卷十八>
<史部,正史类,前汉书,卷十八>
<史部,正史类,前汉书,卷十八>
<史部,正史类,前汉书,卷十八>
<史部,正史类,前汉书,卷十八>
　　右孝成十人安成平阿成都红阳曲阳高平新都武阳八人随父凡十八人














<史部,正史类,前汉书,卷十八>
<史部,正史类,前汉书,卷十八>



　　右孝哀十二人新成新都平阳营陵徳五人随父凡十八人











<史部,正史类,前汉书,卷十八>
<史部,正史类,前汉书,卷十八>
<史部,正史类,前汉书,卷十八>
<史部,正史类,前汉书,卷十八>












　　右孝平二十二人卭成博陆宣平红舞杨乐陵都成新甫爰氏合阳义阳章乡信成随桃襃新赏都十七人随父继世凡三十九人【师古曰据功臣表及王子侯表平帝时无红侯唯周勃孙恭以元始二年绍封绛侯疑红字当为绛转写者误耳又功臣表作童乡侯今此作章乡二表不同亦当有误也○刘攽曰予谓今有虹县音降然则红亦有降音也】













　　前汉书卷十八
　　前汉书卷十八考证
　　外戚恩泽侯表据春秋褒纪之义○【臣召南】按此据公羊春秋也
　　临泗侯吕公○【臣召南】按史表所无然汉世后父封侯权舆于此班氏据外戚世家以领此表是也
　　建成康侯释之以客从击秦○击秦监本讹数奉从宋本改正
　　扶栁侯吕平师古曰不当姓吕○【臣召南】按史记表作昌平疑昌吕字形相近而转写致讹师古谓史家惟记母族恐未然也
　　安平敬侯阳敞○按敞姓杨非阳也各本俱讹
　　富平敬侯张安世六世建武中为武始侯○【臣召南】按武始侯之下有今见二字班氏自言作表时此侯现在也监本各本脱去非是洪迈言侯表惟平阳富平二侯书今见可证
　　昌水侯田广明以左冯翊○【臣召南】按宣纪广明封时现为御史大夫
　　阳城缪侯刘徳侯飒嗣师古曰飒音立○【臣召南】按沈约宋书武帝纪阳城厘侯庆忌生肃侯岑岑生宗正平是飒字乃岑字之讹也
　　博望顷侯许舜三月乙未封○监本脱未字今补博阳定侯丙吉五鳯三年侯显嗣○显字上脱侯字今补
　　新都侯莾千五百戸后簒位诛○监本脱后簒位诛四字从宋本补
　　髙陵共侯翟方进永始二年十二月壬子封○监本封字下有八千户三字衍文也从宋本删




　　前汉书卷十八考证
<史部,正史类,前汉书>
　　钦定四库全书
　　前汉书卷十九上
　　汉　　兰　　台　　令　　　史班　固撰唐正议大夫行秘书少监琅邪县开国子顔师古注
　　百官公卿表
　　【师古曰汉制三公号称万石其俸月各三百五十斛谷其称中二千石者月各百八十斛二千石者百二十斛比二年石者百斛千石者九十斛比千石者八十斛六百石者七十斛比六百石者六十斛四百石者五十斛比四百石者四十五斛三百石者四十斛比三百石者三十七斛二百石者三十斛比二百石者二十七斛一百石者十六斛】
　　易叙宓羲神农黄帝作敎化民【应劭曰宓羲氏始作八卦神农氏为耒耜黄帝氏作衣裳神而化之使民宜之师古曰见易下系宓音伏字本作虙转写讹缪耳】而传述其官【师古曰春秋左氏传载郯子所说也】以爲宓羲龙师名官【应劭曰师者长也以龙纪其官长故爲龙师春官爲青龙夏官爲赤龙秋官爲白龙冬官爲黒龙中官爲黄龙张晏曰庖羲将兴神龙负图而至因以名师与官也】神农火师火名【应劭曰火徳也故为炎帝春官为大火夏官为鹑火秋官为西火冬官为北火中官为中火张晏曰神农有火星之瑞因以名师与官也】黄帝云师云名【应劭曰黄帝受命有云瑞故以云纪事也由是而言故春官为青云夏官为缙云秋官为白云冬官为黒云中官为黄云张晏曰黄帝有景云之应因以名师与官也】少昊鸟师鸟名【应劭曰金天氏黄帝子青阳也张晏曰少昊之立鳯鸟适至因以名官凤鸟氏为歴正鸟司分伯赵司至青鸟司开丹鸟司闭师古曰鸟燕也伯赵伯劳也青鸟鸧鴳也丹鸟鷩雉也】自颛顼以来爲民师而命以民事【应劭曰颛顼氏代少昊者也不能纪远始以职事命官也春官爲木正夏官爲火正秋官爲金正冬官爲水正中官爲土正师古曰自此以上皆郯子之辞也】有重黎句芒祝融后土蓐收冥之官然已上矣【应劭曰少昊有四叔重爲句芒胲爲蓐收修及熈爲冥颛顼氏有子曰黎爲祝融共工氏有子曰句龙爲后土故有五行之官皆封爲上公祀爲贵神师古曰上谓其事乆逺也胲音该】书载唐虞之际命羲和四子【应劭曰尧命四子分掌四时之教化也张晏曰四子谓羲仲羲叔和仲和叔也师古曰事见虞书尧典】顺天文授民时咨四岳以举贤材扬侧陋【师古曰四岳分主四方诸侯者】十有二牧柔远能迩【应劭曰牧州牧也师古曰柔安也能善也迩近也】禹作司空平水土【师古曰空穴也古人穴居主土爲穴以居人也】穿弃作后稷播百谷【应劭曰弃臣名也后主也为此稷官之主也师古曰播谓布种也】卨作司徒敷五教【应劭曰五教父义母慈兄友弟恭子孝也师古曰卨音先列反】咎繇作士正五刑【应劭曰士狱官之长张晏曰五刑谓墨刖劓剕宫大辟也师古曰咎音臯繇音弋昭反墨凿其额而湼以墨也刖断足也劓割鼻也剕去髌骨也宫阴刑也大辟杀之也】作共工利器用【应劭曰埀臣名也为共工理百工之事也师古曰共读曰龚】□作朕虞育草木鸟兽【应劭曰□伯益也虞掌山泽禽兽官名也师古曰□古益字也虞度也主商度山川之事】伯夷作秩宗典三礼【应劭曰伯夷臣名也典天神地只人鬼之礼也师古曰秩次也宗尊也主尊神之礼可以次序也】典乐和神人【应劭曰防臣名也师古曰防音钜龟反】龙作纳言出入帝命【应劭曰龙臣名也纳言如今尚书管王之喉舌也师古曰自此以上皆尧典之文】夏殷亡闻焉【师古曰言夏殷置官事不见于书传也礼记眀堂位曰夏后氏官百殷二百盖言其大数而无职号统属也】周官则备矣【师古曰事见周书周官篇及周礼也】天官冢宰地官司徒春官宗伯夏官司马秋官司防冬官司空是爲六卿【师古曰冢宰掌邦治司徒掌邦教宗伯掌邦礼司马掌邦政司冦掌邦禁司空掌邦土也】各有徒属职分用于百事【师古曰言百者举大数也分音扶问反】太师太傅太保是爲三公【应劭曰师训也傅覆也保养也师古曰傅相也】盖参天子坐而议政无不总綂故不以一职爲官名又立三少爲之副少师少傅少保是爲卿与六卿爲九焉记曰三公无官言有其人然后充之【师古曰不必备员有德者乃处之】舜之于尧伊尹于汤周公召公于周是也或説司马主天司徒主人司空主土是爲三公四岳谓四方诸侯自周衰官失而百职乱战国并争各变异秦兼天下建皇帝之号【张晏曰五帝自以徳不及三皇故自去其皇号三王又以徳不及五帝自损称王秦自以徳襃二行故兼称之】立百官之职汉因循而不革眀简易随时宜也其后颇有所改王莽篡位慕从古官而吏民弗安亦多虐政遂以乱亡故畧表举大分【师古曰分音扶问反】以通古今备温故知新之义云【师古曰论语称孔子曰温故而知新可以爲师矣温犹厚也言厚蓄故事多识于新则可爲师】
　　相国丞相【应劭曰丞者承也相者助也】皆秦官金印紫绶掌丞天子助理万机秦有左右【荀悦曰秦本次国命卿二人是以置左右丞相无三公官】髙帝即位置一丞相十一年更名相国緑绶孝惠髙后置左右丞相文帝二年复置一丞相有两长史秩千石哀帝元夀二年更名大司徒武帝元狩五年初置司直秩比二千石掌佐丞相举不法
　　太尉秦官【应劭曰自上安下曰尉武官悉以爲称】金印紫绶掌武事武帝建元二年省元狩四年初置大司马【应劭曰司马生武也诸武官亦以为号】以冠将军之号【师古曰冠者加于其上共为一官也】宣帝地节三年置大司马不冠将军亦无印绶官属成帝绥和元年初赐大司马金印紫绶置官属禄比丞相去将军哀帝建平二年复去大司马印绶官属冠将军如故元夀二年复赐大司马印绶置官属去将军位在司徒上有长史秩千石
　　御史大夫秦官【应劭曰侍御史之率故称大夫云臣瓒曰茂陵书御史大夫秩中二千石】位上卿银印青绶掌副丞相有两丞秩千石一曰中丞在殿中兰台掌图籍秘书外督部刺史内领侍御史员十五人受公卿奏事举劾按章成帝绥和元年更名大司空金印紫绶禄比丞相置长史如中丞官职如故哀帝建平二年复爲御史大夫元夀二年复爲大司空御史中丞更名御史长史侍御史有绣衣直指【服防曰指事而行无阿私也师古曰衣以绣者尊宠之也】出讨奸猾治大狱武帝所制不常置太傅古官髙后元年初置金印紫绶后省八年复置后省哀帝元夀二年复置位在三公上
　　太师太保皆古官平帝元始元年皆初置金印紫绶太师位在太傅上太保次太傅
　　前后左右将军皆周末官秦因之位上卿金印紫绶汉不常置或有前后或有左右皆掌兵及四夷有长史秩千石
　　奉常秦官掌宗庙礼仪有丞景帝中六年更名太常【应劭曰常典也掌典三礼也师古曰太常王者旌旗也画日月焉王有大事则建以行礼官主奉持之故曰奉常也后改爲太常尊大之义也】属官有太乐太祝太宰太史太卜太医六令丞又均官都水两长丞【服防曰均官主山陵上槀输入之官也如淳曰律都水治渠隄水门三辅黄图云三辅皆有都水也】又诸庙寝园食官令长丞又廱太宰太祝令丞【文頴曰廱主熟食官如淳曰五畤在廱故特置太宰以下诸官师古曰如説是也雍右扶风之县也太宰即是熟食之官不当复置一人也】五畤各一尉又博士及诸陵县皆属焉景帝中六年更名太祝为祠祀武帝太初元年更曰庙祀初置太卜博士秦官掌通古今秩比六百石员多至数十人武帝建元五年初置五经博士宣帝黄龙元年稍增员十二人元帝永光元年分诸陵邑属三辅王莽改太常曰秩宗
