<!-- { "loadSidebar": true } -->



　　旧五代史巻三十三
　　旧五代史巻三十三攷证
　　唐庄宗纪七礼部尚书王正言　正言原本作直言今据欧阳史改正
　　其许市者谓之入草物　入草原本讹全草今据通鉴及册府元龟所引薛史改正
　　镇州卫州奏　案原本脱镇州二字今据册府元龟所引薛史増入
　　太子少师致仕薛廷珪卒　少师原本作少保今据列传改正
　　断吉柏津　吉柏通鉴作桔柏攷欧阳史亦作吉柏今仍其旧
　　梁伪昭武军节度使林思谔来降　思谔原本作世谔今据通鉴十国春秋改正
　　伪武信军节度使王宗寿以遂合渝泸忠五州来降案九国志王宗夀传唐师入境郭崇韬遣使遗宗寿书宗夀不纳闻衍降乃治装赴阙欧阳史蜀世家亦言宗寿独不降闻衍已衔璧大恸从衍东迁据是书则王衍未送欵宗夀已降疑闻之误
　　丙辰蜀主王衍出降　案王衍出降在十一月丙辰通鉴与是书同欧阳史作己酉盖据上牋归命而先书之其实己酉唐师尚在绵州未入成都也五代春秋作十二月蜀王衍降尤误
　　辛巳次潭泊壬午次龛涧　潭泊原本讹覃泊龛涧原本讹宠涧今并从通鉴改正
　　长姊孟氏封琼华长公主　案通鉴以琼华为克让女则庄宗之从姊也隆平集东都事畧孟昶并云父知祥尚唐庄宗妹俱与是书异
　　日于上东门外伫望其来　上东门原本作尚东门据通鉴注云洛城东面三门中曰建春左曰上东右曰永春今改正
　　如是西班有称统军上将军者　西班原本作两班今据五代防要改正
　　第七弟存纪可封雅王　雅王原本作睢王攷通鉴及欧阳史皆作雅王是书宗室亦作雅今改正













　　旧五代史巻三十三攷证
　　钦定四库全书
　　旧五代史巻三十四
　　宋门下侍郎参知政事监修国史薛居正等撰
　　唐书第十
　　庄宗纪八
