<!-- { "loadSidebar": true } -->
　　太史公曰学者皆称周伐纣居洛邑综其实不然武王营之成王使召公卜居居九鼎焉而周复都丰镐至犬戎败幽王周乃东徙于洛邑所谓周公我毕毕在镐东南杜中秦灭周汉兴九十有余载天子将封泰山东巡狩至河南求周苗裔封其后嘉三十里地号曰周子南君【括地志云周承休城一名梁雀坞在汝州梁县东北二十六里帝王世纪云汉武帝元鼎四年东巡河洛思周徳乃封姬嘉三千戸地方三十里为周子南君以奉周祀元鼎三年嘉弟昭进爵为承休侯在此城也平帝元始四年进为郑公光武建武三年封姬观为卫公顔师古云子南其封邑之号故总言周子南君按自嘉以下皆姓姬氏着在史传瓒言子南为氏恐非】比列侯以奉其先祭祀

　　史记正义卷四
<史部,正史类,史记正义>
　　钦定四库全书
　　史记正义卷五
　　唐　张守节　撰
　　秦本纪第五　　　　　　　　　史记五
