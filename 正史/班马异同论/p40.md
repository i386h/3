<!-- { "loadSidebar": true } -->
遗类臣为呉王悔之甚愿王孰虑之无为呉王之所悔王曰男子之所死者一言耳且呉何知反 
汉将一日过成皋者四十余人今我令楼缓先要成皋之口周被下颍川兵塞轘辕伊阙之道陈 
定发南阳兵守武闗河南太守独有雒阳耳何足忧然此北尚有临晋闗河东上党与河内赵国 
界者通谷数行人言曰絶成皋之口道天下不通据三川之险招山东天下之兵举事如此公以 
为何如被曰臣见其祸未见其福也伍传连下后汉逮淮南王孙建系治之起至未见其福也 
王曰左呉赵贤朱骄如皆以为有福什事八九成公独以为有祸无福何也被曰大王之羣臣近 
幸素能使众者皆前系诏狱余无可用者王曰陈胜呉广无立锥之地千百人之聚起于大泽奋 
臂大呼而天下响向应西至于戏而兵百二十万今吾国虽小然而胜兵者可得二十余万非直 
适戍之众鐖凿棘矜也公何以言有祸无福被曰伍传连上臣不敢避子胥之诛往者秦为无道 
残贼天下兴万乗之驾作阿房之宫收太半之赋闾左之戍父不宁子兄不便安弟政苛刑峻 
惨天下熬然若焦民皆引领而望倾耳而听悲号仰天叩心而怨上故陈胜大呼天下响应欲为 
乱者十室而八伍连上客谓髙皇帝至近世之呉楚乎当今陛下临制天下一壹齐海内泛汜 
爱蒸庶布徳施惠口虽未言声疾雷霆震令虽未出化驰如神心有所怀威动万千里下之应上 
犹影景响向也而大将军材能不特非真章邯杨熊也大王以陈胜呉广谕论之被以为过矣伍 
连上且大王之兵众不能什分呉楚之一后王复召问被曰茍如公言不可以儌幸邪被曰必 
不得已被有愚计王曰奈何被曰当今诸侯无异心百姓无怨气朔方之郡田土地广水草美民 
徙者不足以实其地臣之愚计可伪为丞相御史请书徙郡国豪杰桀任侠及有耐罪以已上以 
赦令除其罪家产五十万以上者皆徙其家属朔方之郡益甲卒急其日又伪为左右都司空 
上林中都官诏狱逮书逮诸侯太子及幸臣如此则民怨诸侯惧即使辩武士随而说之傥党可 
以儌幸什得一乎王曰此可也虽然吾以为不至若此専发而已伍此下云后事觉连下本 
被诣吏自告与淮南王谋反踪迹如此下接天子以伍被雅辞于是王鋭欲乃令官奴入宫 
中作皇帝玺丞相御史大夫将军军吏中二千石都官令丞印及旁郡太守都尉印汉使节法冠 
欲如伍被计使人伪为得罪而西事大将军丞相一日发兵使人即刺杀大将军卫青而说丞相 
下之如发耳王欲发国中兵恐其相二千石不听王乃与伍被谋先杀相二千石伪为失火 
宫中相二千石救火至即因杀之计未决又欲令人衣求盗衣持羽檄从东南方来呼言曰南越 
兵入界欲因以发兵乃使人至之庐江会稽为求盗未发决本传连下廷尉以建辞连太子迁后 
汉逮淮南王孙逮系治之王恐阴事泄谓问伍被曰事至吾欲遂发天下劳苦有间矣诸侯颇有失行皆自疑我吾举兵西乡诸侯必有应我者即无应奈何即还畧衡山势不得不发被曰南收畧衡山以击庐江有寻阳之船守下雉之城结九江之浦絶豫章之口强弩临江而守以禁南郡之下东收江都保稽南通劲越屈强江淮间犹可以得延歳月之寿耳未见其福也伍传连上王曰左呉赵贤王曰善无以易此急则走越耳于是廷尉以王孙建辞连淮南王太子迁闻上遣廷尉监因拜与淮南中尉逮捕太子至淮南淮南王闻与太子谋召相二千石欲杀而发兵召相相至内史以出为解中尉曰臣受诏使不得见王王念独杀相而内史中尉不来无益也即罢相王计犹豫与计未决太子念所坐者谋刺杀汉中尉所与谋杀者已死以为口絶乃谓王曰羣臣可用者皆前系今无足与举事者王以为非时发恐无功臣愿逮王亦偷愈欲休即许太子太子即自刭刑不殊伍被自诣吏因具告与淮南王谋反反踪迹具如此伍传用此传被诣吏自告以下语下接天子以伍被至遂诛被传终吏因捕太子王后围王宫尽求捕王所与谋反宾客在国中者索得反具以闻上下公卿治所连引与淮南王谋反列侯二千石豪杰桀数千人皆以罪轻重受诛衡山王赐淮南王弟也当坐收有司请逮捕衡山王天子上曰诸侯各以其国为本不当相坐与诸侯王列侯肄丞相诸侯议赵王彭祖列侯臣让等四十三人议皆曰淮南王安甚大逆无道谋反明白当伏诛胶西王臣端议曰淮南王安废法度行邪辟有怀诈伪心以乱天下荧营惑百姓倍背畔宗庙妄作妖言春秋曰臣无毋将将而诛安罪重于将谋反形已定臣端所见其书节印图及他逆无亡道事验明白甚大逆无道当伏其法而论国吏二百石以上及比者宗室近幸臣不在法中者不能相教当皆当免官削爵为士伍毋得宦为吏者其非吏他赎死金二斤八两以章臣安之罪使天下明知臣子之道毋敢复有邪僻倍背畔之意丞相廷尉汤等以闻天子上使宗正以符节治王未至淮南王安自刭刑杀王后荼太子迁诸所与谋反者皆族收夷连下国除天子以伍被雅辞多引汉之美欲勿诛廷尉张汤进曰被首为之王画反谋计被罪无赦遂诛被伍传止此国除为九江郡
衡山王赐王后乘舒生子三人长男爽为太子次男孝次女无采少男孝又姬徐来生子男女四人美人厥姬生子二人衡山王淮南王衡山兄弟相责望礼节间不相能衡山王闻淮南王作为畔逆反具亦心结宾客以应之恐为所并元光六年衡山王入朝其谒者卫庆有方术欲上书事天子王怒故劾庆死罪强榜服之衡山内史以为非是郄其狱王使人上书告内史内史治言王不直王又数侵夺人田坏人冢以为田有司请逮治衡山王天子上不许为置吏二百石以上衡山王以此恚与奚慈张广昌谋求能为兵法候星气者日夜从纵容臾王密谋反事王后乘舒死立徐来为王后厥姬俱幸两人相妒厥姬乃恶王后徐来于太子曰徐来使婢蛊道杀太子母太子心怨徐来徐来兄至衡山太子与饮以刃刺刑伤王后兄之王后以此怨怒太子数毁恶太子之于王太子女弟无采嫁弃归与奴姧又与客姧太子数以数让无采之无采怒不与太子通王后闻之即善遇无采无采及中兄孝孝少失母附王后王后以计爱之与共毁太子王以故数系笞太子元朔四年中人有贼伤王后假母者王疑太子使人伤之笞太子后王病太子时称病不侍孝王后无采恶太子太子实不病自言病有喜色王于是大怒欲废太子而立其弟孝王后知王决废太子又欲并废孝王后有侍者善舞王幸之王后欲令侍者与孝乱以污之欲并废兄弟二子而以立其已子广代太子之太子爽知之念后数恶已无已时欲与乱以止其口王后饮太子太子前为寿因据王后股求与王后卧王后怒以告王王乃召欲缚而笞之太子知王常欲废已而立其弟孝乃谓王曰孝与王御者姧无采与奴姧王强始食请上书即倍背王去王使人止之莫能禁王乃自驾追捕太子太子妄恶言王械系太子宫中孝日益以亲幸王竒孝材能乃佩之王印号曰将军令居外宅家多给金钱招致宾客宾客来者知淮南衡山有逆计皆日夜从容将养劝之王乃使孝客江都人救枚赫陈喜作輣车镞锻矢刻天子玺将相军吏印王日夜求壮士如周丘等数称引呉楚反时计划以约束衡山王非敢效淮南王求即天子位畏淮南起并其国以为淮南已西发兵定江淮之间而有之望如是元朔五年秋衡山王当朝六年过淮南淮南王乃昆弟语除前郄陈约束反具衡山王即上书谢病上赐书不朝元朔六年中衡山王乃使人上书请废太子爽立孝为太子爽闻即使所善白嬴之长安上书言衡山王与子谋逆言孝作輣兵车镞锻矢与王御者奸欲以败孝白嬴至长安未及上书即吏捕嬴以淮南事系王闻爽使白嬴上书之恐其言国阴事即上书反告太子爽所以为不道弃市罪事事下沛郡治元朔狩七元年冬有司公卿下沛郡求捕所与淮南王谋反者未得得陈喜于衡山王子孝家吏劾孝首匿喜孝以为陈喜雅数与王计谋反恐其发之闻律先自告除其罪又疑太子使白嬴上书发其事即先自告告所与谋反者救枚赫陈喜等廷尉治事验公卿请逮捕衡山王治之天子上曰勿捕迁遣中尉安大行息即问王王具以情实对吏皆围王宫而守之中尉大行还以闻公卿请遣宗正大行与沛郡杂治王王闻即自刭杀孝先自告反告除其罪孝坐与王御婢姧弃市及王后徐来亦坐蛊杀前王后乘舒及太子爽坐告王告父不孝皆弃市诸坐与衡山王谋反者皆族诛国除为衡山郡
太史公赞曰诗之所谓云戎狄是膺荆舒是惩信哉是言也淮南衡山亲为骨肉疆土千里列为在诸侯不务遵蕃臣职以承辅天子而専剸挟懐邪辟之计谋为畔逆仍父子再亡国各不终其身为天下笑此非独王过也亦其俗薄臣下渐靡使然也夫荆楚僄剽勇轻悍好作乱乃自古记之矣

班马异同卷二十九
汲黯列第六十史记一百二十
汲黯郑庄第二十汉书五十
