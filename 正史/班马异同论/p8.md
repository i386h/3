<!-- { "loadSidebar": true } -->
萧相国何者沛丰人也以文无害为沛主吏掾髙祖为布衣时何数以吏事髙祖髙祖为亭长常左右佑之髙祖以吏繇咸阳吏皆送奉钱三何独以五奉御史监郡者与从事常辨之何乃给泗水卒史事第一秦御史欲入言征何何固请得毋行及髙祖起为沛公何常为丞督事沛公至咸阳诸将皆争走金帛财物之府分之何独先入收秦丞相御史律令图书蔵之沛公为汉王以何为丞相项王与诸侯屠烧咸阳而去汉王所以具知天下阨塞户口多少强弱之处民所疾苦者以何具得秦图书也初诸侯相与约先入闗破秦者王其地沛公既先定秦项羽后至欲攻沛公沛公谢之得解羽遂屠烧咸阳与范増谋曰巴蜀道险秦之迁民皆居蜀乃曰蜀汉亦闗中地也故立沛公为汉王而三分闗中地王秦降将以距汉王汉王怒欲谋攻项羽周勃灌婴樊哙皆劝之何谏之曰虽王汉中之恶不犹愈扵死乎汉王曰何为乃死也何曰今众弗如百战百败不死何为周书曰天予不取反受其咎语曰天汉其称甚美夫诎扵一人之下而信扵万乗之上者汤武是也臣愿大王王汉中养其民以致贤人收用巴蜀还定三秦天下可图也汉王曰善乃遂就国以何为丞相何进言韩信汉王以信为大将军语在淮阴侯事中说汉王令引兵东定三秦语在信何以丞相留收巴蜀填抚谕告使给军食汉二年汉王与诸侯击楚何守关中侍太子治栎阳为法令约束立宗庙社稷宫室县邑辄奏上可许以从事即不及奏上辄以便宜施行上来以闻关中事计户口转漕给军汉王数失军遯去何常兴关中卒辄补缺上以此専剸属任何闗中事汉三年汉王与项羽相距京索之间上数使使劳苦丞相鲍生谓丞相何曰今王暴衣露盖数使使劳苦君者有疑君心也为君计莫若遣君子孙昆弟胜兵者悉诣军所上必益信君扵是何从其计汉王大说汉五年既已杀项羽定天下即皇帝位论功行封羣臣争功岁余功不决髙祖上以萧何功最盛先封为鄼侯所食邑多八千户功臣皆曰臣等身被坚执鋭兵多者百余战少者数十合攻城略地大小各有差今萧何未尝有汗马之劳徒持文墨议论不战顾反居臣等上何也髙帝上曰诸君知猎乎曰知之知猎狗乎曰知之髙帝上曰夫猎追杀兽兎者狗也而踪纵指示兽处者人也今诸君徒走得走兽耳功狗也至如萧何发踪纵指示功人也且诸君独以身随从我多者三两三人今萧何举宗数十人皆随我功不可忘也羣臣后皆莫敢言列侯毕已受封及奏位次皆曰平阳侯曹参身被七十创攻城略地功最多宜第一上已挠功臣多封萧何至位次未有以复难之然心欲何第一关内侯鄂君千秋时为谒者进曰羣臣议皆误夫曹参虽有野战略地之功此特一时之事夫上与楚相距五岁常失军亡众逃跳身遁者数矣然萧何常从关中遣军补其处非上所诏令召而数万众上之乏絶者数矣夫汉与楚相守荥阳数年军无见粮萧何转漕关中给食不乏陛下虽数亡山东萧何常全关中以待陛下此万世之功也今虽无曹参等百数何缺扵汉汉得之不必待以全奈何欲以一旦之功而加万世之功哉萧何当第一曹参次之髙祖上曰善于是乃令萧何第一赐带剑履上殿入朝不趋上曰吾闻进贤受上赏萧何功虽髙待得鄂君乃乃益得明扵是因鄂君千秋故所食关内侯邑二千户封为安平侯是日悉封何父子母兄弟十余人皆有食邑乃益封何二千户以帝尝繇咸阳时何送我独赢奉钱二也汉十一年陈豨反髙祖上自将至邯郸未罢而淮阴侯韩信谋反关中吕后用萧何计诛淮阴侯信语在淮阴事中信上已闻诛淮阴侯信诛使使拜丞相何为相国益封五千户令卒五百人一都尉为相国卫诸君皆贺召平独吊召平者故秦东陵侯秦破为布衣贫种瓜扵长安城东瓜美故世俗谓之东陵瓜从召平以为名始也召平谓相国何曰祸自此始矣上暴露扵外而君守扵中内非被矢石之事难而益君封置卫者以今者淮阴侯新反扵中有疑君心矣夫置卫卫君非以宠君也愿君让封勿受悉以家私财佐军则上心说相国何从其计髙帝乃大喜上说汉十二年其秋黥布反上自将击之数使使问相国何为日相国为上在军乃拊循勉力百姓悉以所有佐军如陈豨时客有又说相国何曰君灭族不久矣夫君位为相国功第一不可复加哉然君初入关中本得百姓心十余年矣皆附君常尚复孳孳得民和上所为谓数问君者畏君倾动关中今君胡不多买田地贱贳贷貣以自污上心乃必安扵是相国何从其计上乃大说上罢布军归民道遮行上书言相国贱强贱买民田宅数千万人上至相国何谒上笑曰夫今相国乃利民民所上书皆以与相国何曰君自谢民后相国何因为民请曰长安地狭陿上林中多空地弃愿令民得入田毋收槀为禽兽食上大怒曰相国多受贾人财物乃为请吾苑乃下相国何廷尉械击之数日王卫尉侍前问曰相国何胡大罪陛下系之暴也上曰吾闻李斯相秦皇帝有善归主有恶自与予今相国多受贾竖金而为民请吾苑以自媚扵民故击治之王卫尉曰夫职事茍有便扵民而请之真宰相事也陛下奈何乃疑相国受贾人民钱乎且陛下距楚数岁陈豨黥布反时陛下自将而往当是时相国守关中关中揺足则关以西非陛下有也相国不以此时为利今乃利贾人之金乎且秦以不闻其过亡天下夫李斯之分过又何足法哉陛下何疑宰相之浅也髙帝上不怿是日使使持节赦出相国何相国何年老素恭谨入徒跣入谢髙帝上曰相国休矣相国为民请吾苑吾不许我不过为桀纣主而相国为贤相吾故击相国欲令百姓闻吾过也髙帝崩何亊惠帝何素不与曹参相及何病孝惠上亲自临视相国病何疾因问曰君即百岁后谁可代君者对曰知臣莫如若主孝惠帝曰曹参何如何顿首曰帝得之矣臣何死不恨矣何置买田宅必居穷辟处为家不治垣屋曰令后世贤师吾俭不贤毋为势家所夺孝惠二年相国何卒薨谥为曰文终侯后嗣以罪失侯者四世絶天子辄复求何后封续鄼侯功臣莫得比焉子禄嗣薨无子髙后乃封何夫人同为鄼侯小子延为筑阳侯孝文元年罢同更封延为鄼侯薨子遗嗣薨无子文帝复以遗弟则嗣有罪免景帝二年制诏御史故相国萧何髙皇帝大功臣所与为天下也今其祀絶朕甚怜之其以武阳县户二千封何孙嘉为列侯嘉则弟也薨子胜嗣后有罪免武帝元狩中复下诏御史以鄼户二千四百封何曽孙庆为鄼侯布告天下令明知朕报萧相国徳也庆则子也薨子寿成嗣坐为太常犠牲瘦免宣帝时诏丞相御史求问萧相国后在者得孙建世等十二人复下诏以鄼戸二千封建世为鄼侯传子至孙坐使奴杀人减死论成帝时复封何孙之子南长喜为鄼侯传子至曽孙王莽败乃絶太史公曰萧相国何于秦时为刀笔吏录录未有竒节及汉兴依日月之末光何谨守管钥因民之疾秦法顺流与之更始淮阴黥布等皆以诛灭而何之勋烂焉位冠羣臣声施后世与闳天散宜生等争烈矣
 
班马异同卷四

曹参世家第二十四史记五十四
汉书同萧何传
