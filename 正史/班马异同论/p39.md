<!-- { "loadSidebar": true } -->
闻吾过故至此人生一世间安能邑邑如此乃不食而死县者不敢发车封至雍雍令封之 
以死闻上悲哭甚悲谓袁爰盎曰吾不听从公言卒亡淮南王盎曰淮南王不可奈何愿陛下自 
寛上曰为之奈何盎曰独斩丞相御史以谢天下乃可上即令丞相御史遂考逮诸县送淮南 
王不发封馈侍者皆弃市乃以列侯葬淮南王于雍置守冢三十戸家孝文八年上怜淮南王淮 
南王有子四人年皆七八歳乃封子安为阜陵侯子勃为安阳侯子赐为周阳周侯子良为东城 
侯孝文十二年民有作歌歌淮南厉王曰一尺布尚可缝一斗粟尚可舂兄弟二人不能相容上 
闻之乃叹曰昔尧舜放逐骨肉周公杀管蔡天下称圣何者不以私害公天下岂以为我为贪淮 
南王地耶乃徙城阳王王淮南故地而追尊谥淮南王为厉王置园复如诸侯仪孝文十六年徙 
淮南王喜复故城阳上怜淮南厉王废法不轨自使失国蚤死夭乃徙淮南王喜复王故城阳而 
乃立其厉王三子王淮南故地三分之阜陵侯安为淮南王安阳侯勃为衡山王周阳周侯赐为 
庐江王皆复得厉王时地叄分之东城侯良前薨无后也孝景三年呉楚七国反呉使者至淮南 
淮南王欲发兵应之其相曰大王必欲发兵应呉臣愿为将王乃属相兵之淮南相已将兵因城 
守不听王而为汉汉亦使曲城侯兵救淮南淮南以故得完呉使者至庐江庐江王弗不应而往 
来使越呉使者至衡山衡山王坚守无二心孝景四年呉楚己破衡山王朝上以为贞信乃劳苦 
之曰南方卑湿徙衡山王王于济北所以褒之及薨遂赐谥为贞王庐江王以邉越数使使相交 
故徙为衡山王王江北淮南王如故
淮南王安为人好读书鼓琴不喜弋猎狗马驰骋亦欲以行阴徳拊循百姓流名誉天下招致宾 
客方术之士数千人作为内书二十一篇外书甚众又有中篇八卷言神仙黄白之术亦二十余 
万言时武帝方好艺文以安属为诸父辩博善为文辞甚尊重之毎为报书及赐常召司马相如 
等视草乃遣初安入朝献所作内篇新出上爱秘之使为离骚旦受诏日食时上又献颂徳及 
长安都国颂毎宴见谈说得失及方技赋颂昏暮然后罢时时怨望厉王死时欲畔逆未有因也 
及建安二年淮南王安初入朝素雅善太尉武安侯武安侯时为太尉乃逆王迎之霸上与王语 
曰方今上无太子大王亲髙皇帝孙行仁义天下莫不闻即宫车一日晏驾非大王当尚谁立者 
淮南王大喜厚遗武安侯金财物寳赂阴结其羣臣宾客江淮间多轻薄以厉王迁死感激安拊 
循百姓为畔逆事建元六年彗星见淮南王心怪之或说王曰先呉军起时彗星出长数尺然尚 
流血千里今彗星长竟天天下兵当大起王心以为上无太子天下有变诸侯并争愈益治器械 
攻战具积金钱赂遗郡国诸侯游士竒材诸辩士为方畧者妄作妖言谄阿谀王王喜多赐予之 
金钱而谋反滋甚淮南王有女陵慧有口辩王爱陵尝多予金钱为中诇长安约结上左右元朔 
三二年上赐淮南王几杖不朝淮南王王后荼王爱幸之王后生太子迁为太子迁取王皇太后 
外孙修成君女为太子妃王谋为反具畏太子妃知而内泄事乃与太子谋令诈弗不爱三月不 
同席王乃详阳为怒太子闭太子使与妃同内三月太子终不近妃妃求去王乃上书谢归去之 
王后荼太子迁及女陵得爱幸王擅国权侵夺民田宅妄致系人元朔五年太子学用剑自以为 
人莫及闻郎中靁雷被巧乃召与戏被一壹再辞让误中太子太子怒被恐此时有欲从军者辄 
诣京师长安被即愿奋击匈奴太子迁数恶被于王王使郎中令斥免欲以禁后元朔五年被遂 
亡至之长安上书自明诏下其事下廷尉河南河南治逮淮南太子王王后计欲无毋遣太子遂 
兵反计未定犹豫与十余日未定有诏即讯太子当是时淮南相怒寿春丞留太子逮不遣劾 
不敬王以请相相弗不听王使人上书告相事下廷尉治踪从迹连王王使人候伺司汉公卿分 
卿请逮捕治王王恐事欲发兵太子迁谋曰汉使即逮王王令人衣卫士衣持居庭中王旁有非 
是者则即刺杀之臣亦使人刺杀淮南中尉乃举兵未晩也是时上不许公卿请而遣汉中尉宏 
即讯验王王闻汉使来即如太子谋计汉中尉至王视汉中尉其颜色和讯问王以斥靁被事耳 
王自度无何不发中尉还以闻公卿治者曰淮南王安拥雍阏求奋击匈奴者靁被等废格明诏 
当弃市诏弗不许公卿请废勿王上诏弗不许公卿请削五县诏可削二县使中尉宏赦淮南王 
其罪罚以削地中尉入淮南界宣言赦王王初闻汉公卿请诛之未知得削地闻汉使来恐其捕 
之乃与太子谋刺之如前计及中尉至即贺王王以故不发其后自伤曰吾行仁义见削地寡人 
甚耻之然淮南王削地之后其为谋反益甚诸使者道从长安来为妄妖言言上无男汉不治即 
喜即言汉廷治有男王即怒以为妄言非也王日夜与伍被左呉等按舆地图部署兵所从入王 
曰上无太子宫车即晏驾廷大臣必征胶东王不即常山王诸侯并争吾可以无备乎且吾高祖 
帝孙亲行仁义陛下遇我厚吾能忍之万世之后吾宁能北面而臣事竖子乎汉书连下王有孽 
子此下文入伍被传伍被楚人也或言其先伍子胥后也被以材能称为淮南中郎是时淮南王 
安好术学折节下士招致英隽以百数被为冠首久之淮南王阴有邪谋被数谏后王坐东宫召 
伍被欲与谋计事呼之曰将军上被怅然曰上寛赦大王王复安得此亡国之语言乎臣闻昔子 
胥谏呉王呉王不用乃曰臣今见麋鹿游姑苏之台也今臣亦将见宫中生荆棘露沾衣也于是 
王怒系伍被父母囚之三月王复召被曰将军许寡人乎被曰不直来小臣将为大王画计耳臣 
闻聪者听于无声明者见于未形故圣人万举而万全昔文王一壹动而功显于千万世列为三 
代王此所谓因天心以动作者也故海内不期而随此千歳之可见者夫百年之秦近世之呉楚 
亦足以喻国家之存亡矣汉书被传连下王曰方今汉廷治乎臣不敢避子胥之诛愿大王母为 
呉王之听昔往者秦为无道残贼天下絶先王之道杀术士燔诗书灭圣迹弃礼义尚诈力任刑 
罚法转负海濒之粟致之于西河当是之时男子疾耕不足于糟糠粮馈女子纺绩不足于葢形 
遣恬筑长城东西数千里暴兵露师常数十万死者不可胜数僵尸千里满野流血顷亩千里于 
是百姓力竭屈欲为乱者十家室而五又使徐福入海求仙药神异物还为伪辞曰臣见海中大 
神言曰汝西皇之使邪臣答曰然汝何求曰愿请延年益寿药神曰汝秦王之礼薄得观而不得 
取即从臣东南至蓬莱山见芝城宫阙有使者铜色而龙形光上照天于是臣再拜问曰宜何资 
以献海神曰以令名男子若振女与百工之事即得之矣秦皇帝大说多赍珍寳遣振童男女三 
千人资之五榖种种百工而行徐福得平原广大泽止王不来于是百姓悲痛相愁思欲为乱者 
十家室而六又使尉佗踰五岭攻百越尉佗知中国劳极止王南越不来使人上书求女无夫家 
者三万人以为士卒衣补秦皇帝可其万五千人行者不还往者莫返于是百姓离心瓦解欲为 
乱者十家室而七伍传连下兴万乗之驾至叩心怨上欲为乱者十室而八客谓高皇帝曰待之 
圣人当起东南间不一年歳陈胜呉广大呼发矣高皇帝始于丰沛一倡刘项并和天下不期而 
响向应者不可胜数也此所谓蹈瑕衅候间因秦之亡时而动者也百姓愿之若枯旱之望雨故 
起于行陈之中而立为天子以成帝王之功功髙三王徳无穷今大王见髙皇帝祖得天下之 
易也独不观近世之呉楚乎伍传连下当今陛下临制至被以为过矣夫呉王赐号为刘氏祭酒 
受几杖而复不朝王四郡之众地方数千里内铸消采山铜以为钱东煑海水以为盐上取伐江 
陵之木以为船一船之载当中国数十两车国富民众行珠玉金帛珍寳赂诸侯宗室大臣独窦 
氏不与计定谋成与七国合从举兵而西破于大梁败于狐父奔走而东还至于丹徒为越人所 
禽之死于丹徒头足异处身死灭絶祀絶为天下笑戮夫以呉越之众不能成功者何也诚逆天 
道违众而不知见时也伍传连下王曰男子之所死者方今且大王之兵众不能十分呉楚之一 
天下安宁有又万倍于呉楚秦之时愿大王从用臣之计大王不从臣之计今见大王事必不成 
而语先泄也臣闻箕子过故国而悲于是作麦秀之歌是痛纣之不用王子比干之言也故孟子 
曰纣贵为天子死曽不若如匹夫是纣先自絶于天下久矣非死之日而天下去之也今臣亦窃 
悲大王弃千乘之君必且将赐絶命之书为羣臣先身死于于东宫也于是王气怨结而不涕 
满匡而横流即被因流涕而起歴阶而去伍传连下后王复召问被王有孽子不害最长王弗不 
爱王王后太子皆不以为子兄数不害有子建材高有气常怨望太子不省其父又怨时诸侯皆 
得分子弟为侯而淮南王独有二两子一子为太子而建父独不得为侯建阴结交欲告败害太 
子以其父代之太子知之数捕系而榜笞建建具知太子之欲谋欲杀汉中尉即使所善寿春庄 
芷严正以元朔六年上书于天子曰毒药苦于口利于病忠言逆于耳利于行今淮南王孙建材 
能高淮南王王后荼荼子太子迁常疾害建建父不害无罪擅数捕系欲杀之今建在可征问具 
知淮南王阴事书既闻上以其事下廷尉廷尉下河南治是时歳元朔六年也故辟阳侯孙审卿 
善丞相公孙弘怨淮南厉王杀其大父乃深购阴求淮南事而构之于弘弘乃疑淮南有畔逆计 
谋深探穷治其狱河南治建辞引淮南太子及党与初王数以举兵谋问伍被被常谏之以呉楚 
七国为效王引陈胜呉广被复言形势不同必败亡及建见治王恐国阴亊泄欲复问被被为 
言发兵权变语在被传汉书连下于是王鋭欲发淮南王患之欲问伍被曰方今汉廷治乎乱 
乎伍被曰天下治王意不说谓伍被曰公何以言天下治也被对曰彼窃观朝廷之政君臣之义 
父子之亲夫妇之别长幼之序皆得其理上之举错遵古之道风俗纪纲未有所缺也重装富贾 
周流天下道无不通故交易之道行南越宾服羌入贡献东瓯入降朝广长榆开朔方匈奴折 
翅伤翼失援不振虽未及古太平之时然犹为治也王怒被谢死罪王又谓被曰山东即有兵变 
汉必使大将军将而制山东公以为大将军何如人也被曰被臣所善者黄义从大将军击匈奴 
还告被曰言大将军遇士大夫有以礼于与士卒有恩众皆乐为之用骑上下山若如蜚飞材干 
力絶人被以为材能如此数将习兵未易当也及谒者曹梁使长安来言大将军号令明当敌勇 
敢常为士卒先须士卒休乃舍穿井未通须士卒尽得水乃乃敢饮军罢士卒尽已渡踰河乃渡 
度皇太后所赐金帛钱尽以赏赐军吏虽古名将弗不过也王黙然曰夫蓼太子知畧不世出非 
常人也以为汉廷公卿列侯皆如沐猴而冠耳被曰独先刺大将军乃可举事淮南王见建已征 
治恐国阴事且觉欲发被又以为难王乃复问被曰公以为呉兴举兵是邪非也邪被曰以为非 
也伍传下连上夫呉王赐号为刘氏祭酒呉王至富贵也举事不当身死丹徒头足异处子孙无 
