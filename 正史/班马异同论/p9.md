<!-- { "loadSidebar": true } -->
平阳侯曹参者沛人也秦时为沛狱掾而萧何为主吏居县为豪吏矣髙祖为沛公而初起也参以中从将击胡陵方与攻秦监公军大破之东下薛击泗水守军薛郭西复攻胡陵取之徙守方与方与反为魏击之丰反为魏攻之赐爵七大夫北击秦司马欣军砀东破之取砀狐父祁善置又攻下邑以西至虞击秦将章邯车骑攻爰辕戚及亢父先登迁为五大夫北救东阿击章邯军陷陈追至濮阳攻定陶取临济南救雍丘击李由军破之杀李由虏秦一人秦将章邯破杀项梁也沛公与项羽引兵而东楚懐王以沛公为砀郡长将砀郡兵扵是乃封参为执帛号曰建成君迁为戚公属砀郡其后从攻东郡尉军破之成武南击王离军成阳南复又攻之杠里大破之追北西至开封击赵贲军破之围赵贲开封城中西击秦将杨熊军扵曲遇破之虏秦司马及御史各一人迁为执珪从西攻阳武下轘辕缑氏絶河津还击赵贲军尸北破之从南攻犨与南阳守齮战阳城郭东陷陈取宛虏齮尽定南阳郡从西攻武关峣关取之前攻秦军蓝田南又夜击其北秦军大破之遂至咸阳灭破秦项羽至以沛公为汉王汉王封参为建成侯从至汉中迁为将军从还定三秦初攻下辨故道雍斄击章平军扵好畤南破之围好畤取壤乡击三秦军壤东及髙栎破之复围章平章平出好畤走因击赵贲内史保军破之东取咸阳更命名曰新城参将兵守景陵二十三日三秦使章平等攻参参出击大破之赐食邑扵寜秦参以将军引兵围章邯扵废丘以中尉从汉王出临晋闗至河内下修武渡围津东击龙且项他定陶破之东取砀萧彭城击项籍军汉军大败走参以中尉围取雍丘王武反扵外黄程处反扵燕往击尽破之柱天侯反扵衍氏又进破取衍氏击羽婴扵昆阳追至叶还攻武强因至荥阳参自汉中为将军中尉从击诸侯及项羽王败还至荥阳凡二岁汉髙祖三二年拜为假左丞相入屯兵关中月余魏王豹反以假左丞相别与韩信东攻魏将军孙遫军东张大破之因攻安邑得魏将王襄击魏王扵曲阳追至东武垣生得获魏王豹取平阳得魏王豹母妻子尽定魏地凡五十二城县赐食邑平阳因从韩信击赵相国夏说军扵邬东大破之斩夏说韩信与故常山王张耳引兵下井陉击成安君陈余而令参还围赵别将戚将军公扵邬城中戚将军公出走追斩之乃引兵诣敖仓汉王之在所韩信已破赵为相国东击齐参以右左丞相属韩信焉攻破齐歴下军遂取临菑淄还定济北郡攻收着漯阴平原鬲卢已而从韩信击龙且军扵上假密大破之斩龙且虏其亚将军周兰定齐郡凡得七十余县得故齐王田广相田光其守相许章及故齐胶东将军田既韩信立为齐王引兵东诣陈与汉王共破项羽而参留平齐未服者项籍已死天下定汉王为即皇帝位韩信徙为楚王齐为郡参归汉相印焉高帝祖以长子肥为齐王而以参为齐相国以髙祖六年赐爵列侯与诸侯剖符赐参爵列侯世世勿絶食邑平赐万六百三十户世世勿絶号曰平阳侯除前所食邑参以齐相国击陈豨将张春军破之黥布反参以齐相国从悼惠王将兵车骑十二万人与髙祖击黥布军大破之南至蕲还定竹邑相萧留参功凡下二国县一百二十二得王二人相三人将军六人大莫敖嚣郡守司马御史各一人孝惠帝元年除诸侯相国法更以参为齐丞相参之相齐齐七十城天下初定悼惠王富扵春秋参尽召长老诸先生问所以安集百姓如而齐故俗诸儒以百数言人人殊参未知所定闻胶西有盖公善治黄老言使人厚币请之既见盖公盖公为言治道贵清静而民自定推此具言之参扵是避正堂舎盖公焉其治要用黄老术故相齐九年齐国安集大称贤相惠帝二年萧何卒薨参闻之告舎人趣治行吾将且入相居无何使者果召参参去属其后相曰以齐狱市为寄慎勿扰也后相曰治无大扵此者乎参曰不然夫狱市者所以并容也今君扰之奸人安所容也乎吾是以先之参始参微时与萧何善及为将宰相有郄隙至何且死所推贤唯参参代何为汉相国举事无所变更一壹遵萧何之约束择郡国吏木诎长大讷扵文辞重谨厚长者即召除为丞相史吏之言文刻深欲务声名者辄斥去之日夜饮醇酒卿大夫以下吏及宾客见参不事事来者皆欲有言至者参辄饮以醇酒间度之欲有所言复饮之酒醉而后去终莫得开说以为常相舎后园近吏舎吏舎日饮歌呼从吏恶患之无如之何乃请参逰后园中闻吏醉歌呼从吏幸相国召按之乃反取酒张坐饮亦大歌呼与相应和参见人之有细过専掩匿覆盖之府中无事参子窋为中大夫惠帝怪相国不治事以为岂少朕与乃谓窋曰若女归试私从容问而乃父曰高帝新弃羣臣帝富扵春秋君为相国日饮无所请事何以忧天下乎然无言吾告若女也窋既洗沐归时间侍自从其所谏参参怒而笞窋之二百曰趣入侍天下事非若乃所当言也至朝时惠帝让参曰与窋胡治乎乃者我使谏君也参免冠谢曰陛下自察圣武孰与髙皇帝上曰朕乃安敢望先帝乎参曰陛下观臣参孰与萧何贤上曰君似不及也参曰陛下言之是也且髙皇帝与萧何定天下法令既眀具今陛下垂拱参等守职遵而勿失不亦可乎惠帝曰善君休矣参为汉相国出入三年卒薨谥曰懿侯子窋代侯百姓歌之曰萧何为法顜讲若画一曹参代之守而勿失载其清浄静民以寜一壹平阳侯窋嗣侯髙后时为至御史大夫孝文帝立免为侯立二十九年卒谥为静侯子竒代侯立七年卒谥为简侯子时代侯时尚平阳公主生子襄时病疠归国立二十三年卒谥夷侯国至曽孙子襄代侯武帝时为将军击匈奴襄尚卫长公主生子宗立十六年卒薨谥为共侯子宗代侯嗣征和二年中宗坐太子死有罪免为城旦国除至哀帝时乃封参孙之孙本始为平阳侯二千户王莽时薨子宏嗣建武中先降河北封平阳侯至今八侯
太史公曰曹相国参攻城野战之功所以多若此者以与淮阴侯俱及信已灭而列侯成功唯独参擅其名参为汉相国清静极言合道然百姓离秦之酷后参与休息无为故天下俱称其美矣
赞曰萧何曹参皆起秦刀笔吏当时録録未有竒节汉兴依日月之末光何以信谨守管钥参与韩信俱征伐天下既定因民之疾秦法顺流与之更始二人同心遂安海内淮阴黥布等已灭唯何参擅功名位冠羣臣声施后世为一代之宗臣庆流苖裔盛矣哉
 
班马异同卷五

留侯世家第二十五史记五十五
张陈王周第十汉书四十
