<!-- { "loadSidebar": true } -->
论曰：自光武中年以后，干戈稍戢，专事经学，自是其风世笃焉。其服儒衣，称先王，游庠序，聚横塾者，盖布之于邦域矣。若乃经生所处，不远万里之路，精庐暂建，赢粮动有千百，其耆名高义开门受徒者，编牒不下万人，皆专相传祖，莫或讹杂。至有分争王庭，树朋私里，繁其章条，穿求崖穴，以合一家之说。故杨雄曰：“今之学者，非独为之华藻，又从而绣其鞶帨。”夫书理无二，义归有宗，而硕学之徒，莫之或徙，故通人鄙其固焉，又雄所谓“譊譊之学，各习其师”也。且观成名高第，终能远至者，盖亦寡焉，而迂滞若是矣。然所谈者仁义，所传者圣法也。故人识君臣父子之纲，家知违邪归正之路。
“幋，覆衣巾也。”音盘。帨，佩巾也，音税。
自桓﹑灵之闲，君道秕僻，朝纲日陵，国隙屡启，自中智以下，靡不审其崩离；而权强之臣，息其窥盗之谋，豪俊之夫，屈于鄙生之议者，
人诵先王言也，下畏逆顺埶也。至如张温﹑皇甫嵩之徒，功定天下之半，声驰四海之表，俯仰顾眄，则天业可移，犹鞠躬昏主之下，狼狈折札之命，散成兵，就绳约，而无悔心。暨乎剥桡自极，人神数尽，然后髃英乘其运，世德终其祚。迹衰敝之所由致，而能多历年所者，斯岂非学之效乎？故先师垂典文，曪励学者之功，笃矣切矣。不循春秋，至乃比于杀逆，其将有意乎！
谓温及嵩并被征而就拘制也。
赞曰：斯文未陵，亦各有承。涂分流别，专门并兴。精疏殊会，通阂相征。
千载不作，渊原谁澄？
若千载一圣，不复作起，则泉原混浊，谁能澄之。
后汉书卷八十上 文苑列传 第七十上
杜笃字季雅，京兆杜陵人也。高祖延年，宣帝时为御史大夫。笃少博学，不修小节，不为乡人所礼。居美阳，与美阳令游，数从请托，不谐，颇相恨。
令怒，收笃送京师。会大司马吴汉薨，光武诏诸儒诔之，笃于狱中为诔，辞最高，帝美之，赐帛免刑。
笃以关中表里山河，先帝旧京，不宜改营洛邑，乃上奏论都赋曰：
臣闻知而复知，是为重知。臣所欲言，陛下已知，故略其梗概，不敢具陈。昔般庚去奢，行俭于亳，成周之隆，乃即中洛。遭时制都，不常厥邑。贤圣之虑，盖有优劣；霸王之姿，明知相绝。守国之埶，同归异术；或□去阻□，务处平易；或据山带河，并吞六国；或富贵思归，不顾见袭；或掩空击虚，自蜀汉出；即日车驾，策由一卒；或知而不从，久都硗埆。臣不敢有所据。窃见司马相如、杨子云作辞赋以讽主上，臣诚慕之，伏作书一篇，名曰论都，谨并封奏如左。
皇帝以建武十八年二月甲辰，升舆洛邑，巡于西岳。推天时，顺斗极，
排阊阖，入函谷，观□于崤、黾，图险于陇、蜀。其三月丁酉，行至长安。经营宫室，伤愍旧京，即诏京兆，乃命扶风，斋肃致敬，告觐园陵。凄然有怀祖之思，喟乎以思诸夏之隆。遂天旋云游，造舟于渭，北□泾流。千乘方毂，万骑骈罗，衍陈于岐、梁，东横乎大河。瘗后土，礼邠郊。其岁四月，反于洛都。明年，有诏复函谷关，作大驾宫、六王邸、高车厩于长安，修理东都城门，桥泾、渭。往往缮离观，东临霸、浐，西望昆明，北登长平，规龙首，抚未央，覛平乐，仪建章。
是时山东翕然狐疑，意圣朝之西都，惧关门之反拒也。客有为笃言：“彼埳井之潢污，固不容夫吞舟；且洛邑之渟瀯，曷足以居乎万乘哉？咸阳守国利器，不可久虚，以示奸萌。”笃未甚然甚言也，故因为述大汉之崇，世据廱州之利，而今国家未暇之故，以喻客意。曰：
昔在强秦，爰初开畔，霸自岐、廱，国富人衍，卒以并兼，桀虐作乱。
天命有圣，托之大汉。大汉开基，高祖有勋，斩白蛇，屯黑云，聚五星于东井，提干将而呵暴秦。蹈沧海，跨昆仑，奋彗光，埽项军，遂济人难，荡涤于泗、沂。刘敬建策，初都长安。太宗承流，守之以文。躬履节俭，侧身行仁，食不二味，衣无异采，赈人以农桑，率下以约己，曼丽之容不悦于目，郑韂之声不过于耳，佞邪之臣不列于朝，巧伪之物不鬻于巿，
故能理升平而刑几措。富衍于孝景，功传于后嗣。 故曰白蛇。又吕后曰：“季所居上常有云气。”
是时孝武因其余财府帑之蓄，始有钩深图远之意，探冒顿之罪，校平城之雠。遂命票骑，勤任韂青，勇惟鹰扬，军如流星，深之匈奴，割裂王庭，席卷漠北，叩勒祁连，横分单于，屠裂百蛮。烧罽帐，系阏氏，燔康居，灰珍奇，椎鸣镝，钉鹿蠡，
驰坑岸，获昆弥，虏□侲，驱骡驴，驭宛马，鞭駃騠。拓地万里，威震八荒。肇置四郡，据守敦煌。并域属国，一郡领方。
立候隅北，建护西羌。捶驱氐、僰，寥狼漖、莋。东攠乌桓，蹂辚濊貊。南羁钩町，水□强越。残夷文身，海波沫血。郡县日南，漂燍朱崖。部尉东南，兼有黄支。连缓耳，琐雕题，摧天督，牵象犀，椎□蛤，碎曓璃，甲檋瑁，戕觜觿。于是同穴裘褐之域，共川鼻饮之国，莫不袒跣稽颡，失气虏伏。非夫大汉之盛，世藉廱土之饶，得御外理内之术，孰能致功若斯！故创业于高祖，嗣传于孝惠，德隆于太宗，财衍于孝景，威盛于圣武，政行于宣、元，侈极于成、哀，祚缺于孝平。传世十一，历载三百，德衰而复盈，道微而复章，皆莫能迁于廱州，而背于咸阳。宫室寝庙，山陵相望，高显弘丽，可思可荣，羲、农已来，无兹着明。
辚，轹也，音吝。濊貊，东夷号也。 此作“朱”，古字通。茂陵书曰：“珠崖郡都郎曋，去长安七千三百里。”曋音审。
觜觿，大龟，亦檋瑁之属。觜音子期反。觿音以规反。
夫廱州本帝皇所以育业，霸王所以衍功，战士角难之场也。禹贡所载，厥田惟上。沃野千里，原隰弥望。保殖五谷，桑麻条畅。滨据南山，带以泾、渭，号曰陆海，蠢生万类。楩錻檀柘，蔬果成实。畎渎润淤，水泉灌溉，渐泽成川，粳稻陶遂。厥土之膏，亩价一金。田田相如，鐇镢株林。火耕流种，功浅得深。既有蓄积，□塞四临：四被陇、蜀，南通汉中，北据谷口，东阻嵚岩。关函守峣，山东道穷；置列洴、陇，廱偃西戎；拒守曪斜，岭南不通；杜口绝津，朔方无从。鸿、渭之流，径入于河；大船万艘，转漕相过；东综沧海，西纲流沙；朔南暨声，诸夏是和。城池百尺，□塞要害。关梁之险，多所衿带。一卒举礧，千夫沉滞；一人奋戟，三军沮败。地埶便利，介冑剽悍，可与守近，利以攻远。士卒易保，人不肉袒。肇十有二，是为赡腴。用霸则兼并，先据则功殊；修文则财衍，行武则士要；为政则化上，篡逆则难诛；进攻则百克，退守则有余：斯固帝王之渊囿，而守国之利器也。
埤苍云：“鐇，铲也。”谓以铲镢去林木之株皬也。
逮及亡新，时汉之衰，偷忍渊囿，篡器慢违，徒以埶便，莫能卒危。
假之十八，诛自京师。天畀更始，不能引维，慢藏招寇，复致赤眉。
海内云扰，诸夏灭微；髃龙并战，未知是非。于时圣帝，赫然申威。荷天人之符，兼不世之姿。受命于皇上，获助于灵只。立号高邑，搴旗四麾。首策之臣，运筹出奇；虓怒之旅，如虎如螭。师之攸向，无不靡披。盖夫燔鱼剸蛇，莫之方斯。大呼山东，响动流沙。要龙渊，首镆□，
命腾太白，亲发狼、弧，南禽公孙，北背强胡，西平陇、冀，东据洛都。
乃廓平帝宇，济蒸人于涂炭，成兆庶之亹亹，遂兴复乎大汉。 今天下新定，矢石之勤始瘳，而主上方以边垂为忧，忿葭萌之不柔，
未遑于论都而遗思廱州也。方躬劳圣思，以率海内，厉抚名将，略地疆外，信威于征伐，展武乎荒裔。若夫文身鼻饮缓耳之主，椎结左衽鐻□之君，
东南殊俗不羁之国，西北绝域难制之邻，靡不重译纳贡，请为藩臣。上犹谦让而不伐勤。意以为获无用之虏，不如安有益之民；略荒裔之地，不如保殖五谷之渊；远救于已亡，不若近而存存也。今国家躬修道德，吐惠含仁，湛恩沾洽，时风显宣。徒垂意于持平守实，务在爱育元元，苟有便于王政者，圣主纳焉。何则？物罔挹而不损，道无隆而不移，阳盛则运，阴满则亏，故存不忘亡，安不讳危，虽有仁义，犹设城池也。
郭璞注云：“金银器之名，未详形制。”□音牛于反。埤苍曰：“□，锯也。”
案今夷狄好穿耳以垂金宝等，此并谓夷狄之君长也。
得见此器！’顾曰：‘弟子取水。’水至灌之，其中则正，其盈则覆，孔子造然革容曰：‘善哉持盈者乎。’子贡在侧，曰：‘请问持盈？’曰：‘挹而损之。’曰：‘何谓挹而损之？’曰：‘夫物盛而衰，乐极而悲；日中而移，月盈而亏。
是故聪明睿智，守之以愚；多闻博辩，守之以俭；武力毅勇，守之以畏；富贵广大，守之以陋；德施天下，守之以让；此五者，先王所以守天下而弗失也。’”
客以利器不可久虚，而国家亦不忘乎西都，何必去洛邑之渟瀯与？
笃后仕郡文学掾，以目疾，二十余年不窥京师。
笃之外高祖破羌将军辛武贤，以武略称。笃常叹曰：“杜氏文明善政，而笃不任为吏；辛氏秉义经武，而笃又怯于事。外内五世，至笃衰矣！”
女弟适扶风马氏。建初三年，车骑将军马防击西羌，请笃为从事中郎，战没于射姑山。
所着赋、诔、吊、书、赞、七言、女诫及杂文，凡十八篇。又着明世论十五篇。
子硕，豪侠，以货殖闻。
王隆字文山，冯翊云阳人也。王莽时，以父任为郎，后避难河西，为窦融左护军。建武中，为新汲令。能文章，所着诗、赋、铭、书凡二十六篇。
初，王莽末，沛国史岑子孝亦以文章显，莽以为谒者，着颂﹑诔﹑复神﹑说疾凡四篇。
夏恭字敬公，梁国蒙人也。习韩诗﹑孟氏易，讲授门徒常千余人。王莽末，盗贼从横，攻没郡县，恭以恩信为觽所附，拥兵固守，独安全。光武即位，嘉其忠果，召拜郎中，再迁太山都尉。和集百姓，甚得其欢心。
恭善为文，着赋﹑颂﹑诗﹑励学凡二十篇。年四十九卒官，诸儒共谥曰宣明君。
子牙，少习家业，着赋﹑颂﹑赞﹑诔凡四十篇。举孝廉，早卒，乡人号曰文德先生。
傅毅字武仲，扶风茂陵人也。少博学。永平中，于平陵习章句，因作迪志诗曰：
咨尔庶士，迨时斯勖。日月逾迈，岂云旋复！哀我经营，旅力靡及。
在兹弱冠，靡所庶立。
于赫我祖，显于殷国。二夡阿衡，克光其则。武丁兴商，伊宗皇士。
爰作股肱，万邦是纪。奕世载德，迄我显考。保膺淑懿，缵修其道。
