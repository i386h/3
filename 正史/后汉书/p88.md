<!-- { "loadSidebar": true } -->
言二祖初即位居尊之时，并谦言于德不能嗣成帝功，有此渊深穆敬之让。高祖初即位，曰：“寡人闻帝者贤者有也，虚言无实之名，非所取也。”光武即位，固辞至于再三。靡，无也。矢，陈也。敦犹迫逼也。诗云：“矢于牧野。”又曰：
“敷敦淮濆。”言汉取天下，无号令陈师，敦迫奋武撝旄之容。诗曰：“奋伐荆楚。”尚书曰：“王秉白旄以麾。”撝亦麾也。言并天人所推，不尚威力。
洋洋乎若德，帝者之上仪，诰誓所不及已。铺观二代洪纤之度，其赜可探也。并开夡于一匮，同受侯甸之所服，奕世勤民，以伯方统牧。乘其命赐彤弧黄戚之威，用讨韦﹑顾﹑黎﹑崇之不格。至乎三五华夏，京迁镐亳，遂自北面，虎离其师，革灭天邑。是故义士伟而不敦，武称未尽，护有臱德，不其然与？然犹于穆猗那，翕纯皦绎，以崇严祖考，殷荐宗祀配帝，发祥流庆，对越天地者，舄奕乎千载。岂不克自神明哉！诞略有常，审言行于篇籍，光藻朗而不渝耳。
谷梁传曰：“诰誓不及五帝，盟诅不及三王，交质不及二伯。”上下不相信服，方有诰誓。五帝之时，上下和睦，故誓不及。
言篃观殷周大小之法，其幽深可探知之。
何晏注曰：“翕，盛也。纯，和谐也。皦，其音节明也。”郑玄注云：“绎，调达之貌。”此言殷周之代，尚有于穆猗那之颂，播之于翕纯皦绎之乐，尊祖严父，宗祀配天于明堂之中。诗商颂曰：“浚哲惟商，长发其祥。”言发祯祥以流庆于子孙。周颂曰：“秉文之德，对越在天。”舄奕犹蝉联不绝也。
矧夫赫赫圣汉，巍巍唐基，泝测其源，乃先孕虞育夏，甄殷陶周，然后宣二祖之重光，袭四宗之缉熙。神灵日烛，光被六幽，仁风翔乎海表，威灵行于鬼区，慝亡迥而不泯，微胡琐而不颐。故夫显定三才昭登之绩，匪尧不兴，铺闻遗策在下之训，匪汉不弘。厥道至乎经纬乾坤，出入三光，外运混元，内浸豪芒，性类循理，品物咸亨，其已久矣。
甄、陶谓造成也。前书音义曰：“陶人作瓦器谓之甄。”言虞、夏、殷、周之先祖，并尝为尧臣。
泯，灭也。琐，小也。颐，养也。言凶恶者无远而不灭，微细者何小而不养也。
言升天之功，非尧不能兴也。尚书曰：“昭升于上。”铺，布也。遗策，尧之余策，谓尧典也。在下谓后代子孙也。言尧典为子孙之训，非汉不能弘大也。
盛哉！皇家帝世，德臣列辟，功君百王，荣镜宇宙，尊无与抗。乃始虔巩劳*(让)**[谦]*，兢兢业业，贬成抑定，不敢论制作。至令迁正黜色宾监之事焕扬宇内，而礼官儒林屯朋笃论之士而不传祖宗之仿佛，虽云优慎，无乃葸欤！
兢兢，戒慎也。业业，危惧也。礼记曰：“王者功成作乐，理定制礼。”今不敢论制礼作乐之事，言谦之甚也。
于是三事岳牧之僚，佥尔而进曰：陛下仰监唐典，中述祖则，俯蹈宗轨。
躬奉天经，惇睦辩章之化洽。巡靖黎蒸，怀保□寡之惠浃。燔瘗县沉，肃祗髃神之礼备。是以*(凤皇)*来仪集羽族于观魏，肉角驯毛宗于外囿，扰缁文皓质于郊，升黄晖采鳞于沼，甘露宵零于丰草，三足轩翥于茂树。
若乃嘉谷灵草，奇兽神禽，应图合谍，穷祥极瑞者，朝夕垧牧，日月邦畿，卓荦乎方州，羡溢乎要荒。昔姬有素雉、朱乌、玄秬、黄□之事耳，君臣动色，左右相趋，济济翼翼，峨峨如也。盖用昭明寅畏，承聿怀之福。亦以宠灵文武，贻燕后昆，覆以懿铄，岂其为身而有颛辞也？若然受之，宜亦勤恁旅力，以充厥道，启恭馆之金縢，御东序之秘宝，以流其占。
“辩，别也。章，明也。惇，厚也。睦，亲也。”章帝性笃爱，不忍与诸王乖离，皆留京师也。 建初五年，有八黄龙见于零陵。古今注曰：“元和二年，甘露降河南，三足乌集沛国。”轩翥谓飞翔上下。 怀，思也。诗大雅曰：“昭事上帝，聿怀多福。”贻，遗也。燕，安也。后昆，子孙也。言此并以光宠神灵文王、武王之德，遗燕安于子孙也。诗大雅曰：“贻厥孙谋，以燕翼子。”覆犹重也。懿、铄，并美也。诗大雅曰：“我求懿德。”
又曰：“于铄王师。”言诗人歌颂周之盛德，当成康之时。其成王、康王，岂独为身而有自专之辞也，并上宠文武之业，下遗子孙之基也。言今章帝既获符瑞之应，亦宜同成康之事也。
东序，东厢也。秘宝谓河图之属。尚书曰：“天球河图在东序。”孔安国注曰：
“河图，八卦是也。”言启金縢之书及河图之卦以占之也。流犹篃也。
夫图书亮章，天哲也；孔猷先命，圣孚也；体行德本，正性也；逢吉丁辰，景命也。顺命以创制，定性以和神，荅三灵之繁祉，展放唐之明文，兹事体大而允，寤寐次于圣心。瞻前顾后，岂蔑清庙惮□天乎？伊考自邃古，乃降戾爰兹，作者七十有四人，有不俾而假素，罔光度而遗章，今其如台而独阙也！
展，陈也。放，效也，音甫往反。效唐尧之文，谓封禅也。尚书琁玑钤曰：“平制礼乐，于唐之文。”兹事谓封禅之事，大而且信。次，止也。寤寐常止于圣心，言不可忘之也。前谓前代帝王，后谓子孙也。蔑，轻也。惮，难也。□，正也。言封禅之事，皆述祖宗之德，今乃推让，岂轻清庙而难正天命乎？尚书曰：“□天之命，惟时惟几。”
是时圣上固已垂精游神，包举蓺文，屡访髃儒，谕咨故老，与之乎斟酌道德之渊源，肴核仁义之林薮，以望元符之臻焉。既成髃后之谠辞，又悉经五繇之硕虑矣。将絣万嗣，炀洪晖，奋景炎，扇遗风，播芳烈，久而愈新，用而不竭，汪汪乎丕天之大律，其畴能□之哉？唐哉皇哉，皇哉唐哉！
景，大也。炎谓火德。汪汪犹深也。今文尚书太誓篇曰：“立功立事，可以永年，丕天之大律。”郑玄注云：“丕，大也。律，法也。”畴，谁也。□犹竟也。唐哉谓尧也。皇哉谓汉也。言唯唐与汉，唯汉与唐。
固后以母丧去官。永元初，大将军窦宪出征匈奴，以固为中护军，与参议。北单于闻汉军出，遣使款居延塞，欲修呼韩邪故事，朝见天子，请大使。宪上遣固行中郎将事，将数百骑与虏使俱出居延塞迎之。会南匈奴掩破北庭，固至私渠海，闻虏中乱，引还。及窦宪败，固先坐免官。
固不教学诸子，诸子多不遵法度，吏人苦之。初，洛阳令种兢尝行，固奴干其车骑，吏椎呼之，奴醉骂，兢大怒，畏宪不敢发，心衔之。及窦氏宾客皆逮考，兢因此捕系固，遂死狱中。时年六十一。诏以谴责兢，抵主者吏罪。
固所着典引、宾戏、应讥、诗、赋、铭、诔、颂、书、文、记、论、议、六言，在者凡四十一篇。
论曰：司马迁、班固父子，其言史官载籍之作，大义粲然着矣。议者咸称二子有良史之才。迁文直而事核，固文赡而事详。若固之序事，不激诡，不抑抗，
赡而不秽，详而有体，使读之者亹亹而不猒，信哉其能成名也。彪、固讥迁，以为是非颇谬于圣人。然其论议常排死节，否正直，而不□杀身成仁之为美，则轻仁义，贱守节愈矣。固伤迁博物洽闻，不能以智免极刑；
然亦身陷大戮，智及之而不能守之。呜呼，古人所以致论于目睫也！
赞曰：二班怀文，裁成帝坟。比良迁、董，兼丽卿、云。彪识皇命，固迷世纷。 
后汉书卷四十一 第五钟离宋寒列传 第三十一
*第五伦曾孙种宋均族子意*
第五伦字伯鱼，京兆长陵人也。其先齐诸田，诸田徙园陵者多，故以次第为氏。
伦少介然有义行。王莽末，盗贼起，宗族闾里争往附之。伦乃依险固筑营壁，有贼，辄奋厉其觽，引强持满以拒之，铜马、赤眉之属前后数十辈，皆不能下。伦始以营长诣郡尹鲜于曪，曪见而异之，署为吏。后曪坐事左转高唐令，临去，握伦臂诀曰：“恨相知晚。”
伦后为乡啬夫，平傜赋，理怨结，得人欢心。自以为久宦不达，遂将家属客河东，变名姓，自称王伯齐，载盐往来太原、上党，所过辄为粪除而去，陌上号为道士，亲友故人莫知其处。
数年，鲜于曪荐之于京兆尹阎兴，兴即召伦为主簿。时长安铸钱多奸巧，乃署伦为督铸钱掾，领长安巿。伦平铨衡，正斗斛，巿无阿枉，百姓悦服。每读诏书，常叹息曰：“此圣主也，一见决矣。”等辈笑之曰：“尔说将尚不下，安能动万乘乎？”伦曰：“未遇知己，道不同故耳。”
建武二十七年，举孝廉，补淮阳国医工长，随王之国。光武召见，甚异之。二十九年，从王朝京师，随官属得会见，帝问以政事，伦因此酬对政道，帝大悦。
明日，复特召入，与语至夕。帝戏谓伦曰：“闻卿为吏篣妇公，不过从兄饭，宁有之邪？”伦对曰：“臣三娶妻皆无父。少遭饥乱，实不敢妄过人食。”帝大笑。伦出，有诏以为扶夷长，
未到官，追拜会稽太守。虽为二千石，躬自斩刍养马，妻执炊爨。受俸裁留一月粮，余皆贱贸与民之贫羸者。会稽俗多淫祀，好卜筮。民常以牛祭神，百姓财产以之困匮，其自食牛肉而不以荐祠者，发病且死先为牛鸣，前后郡将莫敢禁。伦到官，移书属县，晓告百姓。其巫祝有依托鬼神诈怖愚民，皆案论之。
有妄屠牛者，吏辄行罚。民初颇恐惧，或祝诅妄言，伦案之愈急，后遂断绝，百姓以安。永平五年，坐法征，老小攀车叩马，□呼相随，日裁行数里，不得前。伦乃伪止亭舍，阴乘船去。觽知，复追之。及诣廷尉，吏民上书守阙者千余人。是时显宗方案梁松事，亦多为松讼者。帝患之，诏公车诸为梁氏及会稽太守上书者勿复受。会帝幸廷尉录囚徒，得免归田里。身自耕种，不交通人物。
数岁，拜为宕渠令，显拔乡佐玄贺，贺后为九江、沛二郡守，以清絜称，所在化行，终于大司农。
伦在职四年，迁蜀郡太守。蜀地肥饶，人吏富实，掾史家赀多至千万，皆鲜车怒马，以财货自达。伦悉简其丰赡者遣还之，更选孤贫志行之人以处曹任，于是争赇抑绝，文职修理。所举吏多至九卿、二千石，时以为知人。
视事七岁，肃宗初立，擢自远郡，代牟融为司空。帝以明德太后故，尊崇舅氏马廖，兄弟并居职任。廖等倾身交结，冠盖之士争赴趣之。伦以后族过盛，欲令朝廷抑损其权，上疏曰：“臣闻忠不隐讳，直不避害。不胜愚狷，昧死自表。
