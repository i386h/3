<!-- { "loadSidebar": true } -->
冬十月，行幸邺。与赵王栩会邺。常山三老言于帝曰：“上生于元氏，愿蒙优复。”
诏曰：“丰、沛、济阳，受命所由，加恩报德，适其宜也。今永平之政，百姓怨结，而吏人求复，令人愧笑，重逆此县之拳拳，其复元氏县田租更赋六岁，劳赐县掾史，及门阑走卒。”至自邺。
十一月，北匈奴寇五原；十二月，寇云中，南单于击漤之。
是岁，发遣边人在内郡者，赐装钱人二万。
六年春正月，沛王辅、楚王英、东平王苍、淮阳王延、琅邪王京、东海王政、赵王盱、北海王兴、齐王石来朝。
二月，王雒山出宝鼎，庐江太守献之。夏四月甲子，诏曰：“昔禹收九牧之金，铸□以象物，使人知神奸，不逢恶气。遭德则兴，迁于商、周；周德既衰，□乃沦亡。祥瑞之降，以应有德。方今政化多僻，何以致兹？易曰□象三公，岂公卿奉职得其理邪？太常其以礿祭之日，陈□于庙，以备器用。赐三公帛五十匹，九卿、二千石半之。先帝诏书，禁人上事言圣，而闲者章奏颇多浮词，自今若有过称虚誉，尚书皆宜抑而不省，示不为谄子蚩也。”
冬十月，行幸鲁，祠东海恭王陵；会沛王辅﹑楚王英﹑济南王康﹑东平王苍﹑淮阳王延﹑琅邪王京﹑东海王政。十二月，还，幸阳城，遣使者祠中岳。壬午，车驾还宫。东平王苍﹑琅邪王京从驾来朝皇太后。
七年春正月癸卯，皇太后阴氏崩。二月庚申，葬光烈皇后。
秋八月戊辰，北海王兴薨。
是岁，北匈奴遣使乞和亲。
八年春正月己卯，司徒范迁薨。三月辛卯，太尉虞延为司徒，韂尉赵□行太尉事。
遣越骑司马郑觽报使北匈奴。初置度辽将军，屯五原曼柏。
秋，郡国十四雨水。
冬十月，北宫成。
丙子，临辟雍，养三老﹑五更。礼毕，诏三公募郡国中都官死罪系囚，减罪一等，勿笞，诣度辽将军营，屯朔方﹑五原之边县；妻子自随，便占着边县；
父母同产欲相代者，恣听之。其大逆无道殊死者，一切募下蚕室。亡命者令赎罪各有差。凡徙者，赐弓弩衣彻。
壬寅晦，日有食之，既。诏曰：“朕以无德，奉承大业，而下贻人怨，上动三光。日食之变，其灾尤大，春秋图谶所为至谴。永思厥咎，在予一人。
髃司勉修职事，极言无讳。”于是在位者皆上封事，各言得失。帝览章，深自引咎，乃以所上班示百官。诏曰：“髃僚所言，皆朕之过。人冤不能理，吏黠不能禁；而轻用人力，缮修宫宇，出入无节，喜怒过差。昔应门失守，关雎刺世；飞蓬随风，微子所叹。永览前戒，竦然兢惧。徒恐薄德，久而致怠耳。”
“应门，听政之处也。言不以政事为务，则有宣淫之心。关雎乐而不淫，思得贤人与之共化，修应门之政者也。”薛君韩诗章句曰：“诗人言雎鸠贞絜慎匹，以声相求，隐蔽于无人之处。故人君退朝，入于私宫，后□御见有度，应门击柝，鼓人上堂，退反宴处，体安志明。今时大人内倾于色，贤人见其萌，故咏关雎，说淑女，正容仪，以刺时。”
此言“微子”，未详。
北匈奴寇西河诸郡。
九年春三月辛丑，诏郡国死罪囚减罪，与妻子诣五原﹑朔方占着，所在死者皆赐妻父若男同产一人复终身；其妻无父兄独有母者，赐其母钱六万，又复其口筭。
夏四月甲辰，诏郡国以公田赐贫人各有差。令司隶校尉﹑部刺史岁上墨绶长吏视事三岁已上理状尤异者各一人，与计偕上。及尤不政理者，亦以闻。
是岁，大有年。为四姓小侯开立学校，置五经师。
以非列侯，故曰小侯。礼记曰“庶方小侯”，亦其义也。
十年春二月，广陵王荆有罪，自杀，国除。
夏四月戊子，诏曰：“昔岁五谷登衍，今兹蚕麦善收，其大赦天下。方盛夏长养之时，荡涤宿恶，以报农功。百姓勉务桑稼，以备灾害。吏敬厥职，无令愆墯。”
闰月甲午，南巡狩，幸南阳，祠章陵。日北至，又祠旧宅。礼毕，召校官弟子作雅乐，奏鹿鸣，帝自御埙篪和之，以娱嘉宾。还，幸南顿，劳飨三老﹑官属。 冬十一月，征淮阳王廷会平舆，征沛王辅会睢阳。
十二月甲午，车驾还宫。
十一年春正月，沛王辅﹑楚王英﹑济南王康﹑东平王苍﹑淮阳王延﹑中山王焉﹑琅邪王京﹑东海王政来朝。
秋七月，司隶校尉郭霸下狱死。
是岁，漅湖出黄金，庐江太守以献。时麒麟﹑白雉﹑醴泉﹑嘉禾所在出焉。
十二年春正月，益州徼外夷哀牢王相率内属，于是置永昌郡，罢益州西部都尉。
去洛阳七千里，在今匡州匡川县西。
夏四月，遣将作谒者王吴修汴渠，自荥阳至于千乘海口。
五月丙辰，赐天下男子爵，人二级，三老﹑孝悌﹑力田人三级，流民无名数欲占者人一级；□﹑寡﹑孤﹑独﹑笃□﹑贫无家属不能自存者粟，人三斛。诏曰：“昔曾﹑闵奉亲，竭观致养，仲尼葬子，有棺无旘。丧贵致哀，礼存宁俭。今百姓送终之制，竞为奢靡。生者无担石之储，而财力尽于坟土。伏腊无糟糠，而牲牢兼于一奠。糜破积世之业，以供终朝之费，子孙饥寒，绝命于此，岂祖考之意哉！又车服制度，恣极耳目。田荒不耕，游食者觽。有司其申明科禁，宜于今者，宣下郡国。” “大罂也。”字或作“儋”，音丁甘反。
秋七月乙亥，司空伏恭罢。乙未，大司农牟融为司空。
冬十月，司隶校尉王康下狱死。
是岁，天下安平，人无傜役，岁比登稔，百姓殷富，粟斛三十，牛羊被野。
十三年春二月，帝耕于藉田。礼毕，赐观者食。
三月，河南尹薛昭下狱死。
夏四月，汴渠成。辛巳，行幸荥阳，巡行河渠。乙酉，诏曰：“自汴渠决败，六十余岁，加顷年以来，雨水不时，汴流东侵，日月益甚，水门故处，皆在河中，漭瀁广溢，莫测圻岸，荡荡极望，不知纲纪。今兖﹑豫之人，多被水患，乃云县官不先人急，好兴它役。又或以为河流入汴，幽﹑冀蒙利，故曰左堤强则右堤伤，左右俱强则下方伤，宜任水埶所之，使人随高而处，公家息壅塞之费，百姓无陷溺之患。议者不同，南北异论，朕不知所从，久而不决。
今既筑堤理渠，绝水立门，河﹑汴分流，复其旧夡，陶丘之北，渐就壤坟，
故荐嘉玉絜牲，以礼河神。东过洛汭，叹禹之绩。今五土之宜，反其正色，滨渠下田，赋与贫人，无令豪右得固其利，庶继世宗瓠子之作。”
因遂度河，登太行，进幸上党。壬寅，车驾还宫。
冬十月壬辰晦，日有食之。三公免冠自劾。制曰：“冠履勿劾。灾异屡见，咎在朕躬，忧惧遑遑，未知其方。将有司陈事，多所隐讳，使君上壅蔽，下有不畅乎？昔韂有忠臣，灵公得守其位。今何以和穆阴阳，消伏灾谴？刺史﹑太守详刑理冤，存恤□孤，勉思职焉。”
是岁，齐王石薨。
十四年春三月甲戌，司徒虞延免，自杀。夏四月丁巳，钜鹿太守南阳邢穆为司徒。
前楚王英自杀。
夏五月，封故广陵王荆子元寿为广陵侯。
初作寿陵。
十五年春二月庚子，东巡狩。辛丑，幸偃师。诏亡命自殊死以下赎：死罪缣四十匹，右趾至叞钳城旦舂十匹，完城旦至司寇五匹；犯罪未发觉，诏书到日自告者，半入赎。征沛王辅会睢阳。进幸彭城。癸亥，帝耕于下邳。
三月，征琅邪王京会良成，征东平王苍会阳都，又征广陵侯及其三弟会鲁。祠东海恭王陵。还，幸孔子宅，祠仲尼及七十二弟子。亲御讲堂，
命皇太子﹑诸王说经。又幸东平。辛卯，进幸大梁，至定陶，祠定陶恭王陵。夏四月庚子，车驾还宫。
改信都为乐成国，临淮为下邳国。封皇子恭为钜鹿王，党为乐成王，衍为下邳王，畅为汝南王，□为常山王，长为济阴王。赐天下男子爵，人三级；郎﹑从官*[视事]*二十岁已上帛百匹，十岁已上二十匹，十岁已下十匹，官府吏五匹，书佐﹑小史三匹。令天下大酺五日。乙巳，大赦天下，其谋反大逆及诸不应宥者，皆赦除之。
冬，车骑校猎上林苑。
十二月，遣奉车都尉窦固﹑驸马都尉耿秉屯凉州。
十六年春二月，遣太仆祭肜出高阙，奉车都尉窦固出酒泉，驸马都尉耿秉出居延，骑都尉来苗出平城，伐北匈奴。窦固破呼衍王于天山，留兵屯伊吾卢城。耿秉、来苗、祭肜并无功而还。 祁音时。
夏五月，淮阳王延谋反，发觉。癸丑，司徒邢穆、驸马都尉韩光坐事下狱死，所连及诛死者甚觽。
戊午晦，日有食之。
六月丙寅，大司农西河王敏为司徒。
秋七月，淮阳王延徙封阜陵王。
九月丁卯，诏令郡国中都官死罪系囚减死罪一等，勿笞，诣军营，屯朔方、敦煌；妻子自随，父母同产欲求从者，恣听之；女子嫁为人妻，勿与俱。谋反大逆无道不用此书。
是岁，北匈奴寇云中，云中太守廉范击破之。
十七年春正月，甘露降于甘陵。北海王睦薨。
二月乙巳，司徒王敏薨。三月癸丑，汝南太守鲍昱为司徒。
是岁，甘露仍降，树枝内附，芝草生殿前，神雀五色翔集京师。西南夷哀牢、儋耳、僬侥、盘木、白狼、动黏诸种，前后慕义贡献；西域诸国遣子入侍。夏五月戊子，公卿百官以帝威德怀远，祥物显应，乃并集朝堂，奉觞上寿。制曰：“天生神物，以应王者；远人慕化，实由有德。朕以虚薄，何以享斯？唯高祖、光武圣德所被，不敢有辞。其敬举觞，太常择吉日策告宗庙。
其赐天下男子爵，人二级，三老、孝悌、力田人三级，流人无名数欲占者人一级；□、寡、孤、独、笃□﹑贫不能自存者粟，人三斛；郎、从官视事十岁以上者，帛十匹。中二千石、二千石下至黄绶，贬秩奉赎，在去年以来皆还赎。”
“僬侥氏三尺，短之至也。”杨浮异物志曰：“儋耳，南方夷，生则镂其颊，皮连耳匡，分为数支，状如鸡肠，累累下垂至肩。”
秋八月丙寅，令武威、张掖、酒泉、敦煌及张掖属国，系囚右趾已下任兵者，皆一切勿治其罪，诣军营。
冬十一月，遣奉车都尉窦固、驸马都尉耿秉、骑都尉刘张出敦煌昆仑塞，
击破白山虏于蒲类海上，遂入车师。初置西域都护、戊己校尉。
周穆王见西王母于此山，有石室、王母台。
是岁，改天水为汉阳郡。
十八年春三月丁亥，诏曰：“其令天下亡命，自殊死已下赎：死罪缣三十匹，右趾至髡钳城旦舂十匹，完城旦至司寇五匹；吏人犯罪未发觉，诏书到自告者，半入赎。”
夏四月己未，诏曰：“自春已来，时雨不降，宿麦伤旱，秋种未下，政失厥中，忧惧而已。其赐天下男子爵，人二级，及流民无名数欲占者人一级；□、寡、孤、独、笃□，贫不能自存者粟，人三斛。理冤狱，录轻系。二千石分祷五岳四渎。郡界有名山大川能兴云*[致]*雨者，长吏各絜斋祷请，冀蒙嘉澍。”
并州，其山曰恒，其川曰滹沱。”此谓九州名山大川也。
六月己未，有星孛于太微。
