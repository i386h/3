<!-- { "loadSidebar": true } -->
是以多历年岁，犹未能有定。四分于天，出三百年而盈一日，积世不悟，徒云建历之本必先立元，假托谶纬，遂开治乱。此之为弊，亦以甚矣。刘歆三统法尤复疏阔，方于四分，六千余年又益一日。杨雄心惑其说，采为太玄，班固谓之最密，着于汉志。司马彪曰：‘自太初元年始用三统历，施行百有余年。’曾不忆刘歆之生不逮太初，二三君子为历，几乎不知而妄言者欤！
元和中谷城门候刘洪始悟四分于天疏阔，更以五百八十九为纪法，百四十五为斗分，而造干象法，又制彁疾历以步月行，方于太初、四分，转精密矣。”
论曰：易有太极，是生两仪。两仪之分尚矣，乃有皇牺。皇牺之有天下也，未有书计。历载弥久，暨于黄帝，班示文章，重黎记注，象应著名，始终相验，准度追元，乃立历数。天难谌斯，是以五、三迄于来今，各有改作，不通用。
故黄帝造历，元起辛卯，而颛顼用乙卯，虞用戊午，夏用丙寅，殷用甲寅，周用丁巳，鲁用庚子。汉兴承秦，初用乙卯，至武帝元封，不与天合，乃会术士作太初历，元以丁丑。王莽之际，刘歆作三统，追太初前*(世)**[卅]*一元，得五星会庚戌之岁，以为上元。太初历到章帝元和，旋复疏阔，征能术者课校诸历，定朔稽元，追汉*(三)***十五年庚辰之岁，追朔一日，乃与天合，以为四分历元。加六百五元一纪，上得庚申。有近于纬，而岁不摄提，以辨历者得开其说，而其元寭与纬同，同则或不得于天。然历之兴废，以疏密课，固不主于元。光和元年中，议郎蔡邕、郎中刘洪补续律历志，邕能着文，清浊钟律，洪能为筭，述□三光。今考论其业，义指博通，术数略举，是以集录为上下篇，放续前志，以备一家。
天诱其衷，得备著作郎，建言十志皆当撰录，遂与议郎张华等分受之，*(所使元顺)**[其]*难者皆以付臣。先治律历，以筹筭为本，天文为验，请太*(师)**[史]*旧注，考校连年，往往颇有差舛，当有增损，乃可施行，为无穷法。道至深微，不敢独议。郎中刘洪，密于用筭，故臣表上洪，与共参思图牒。
寻绎适有头角，会臣被罪，*(遂)**[逐]*放边野。臣窃自痛，一为不善，使史籍所阙，*(故)**[胡]*广所校，二十年之思，中道废绝，不得究竟。慺慺之情，犹以结心，不能违望。臣初欲须刑竟，乃因县道，具以状闻。今年七月九日，匈奴始攻郡盐池县，其时鲜卑连犯云中、五原，一月之中，烽火不绝。不*(言四)**[意西]*夷相与合谋，所图广远，恐遂为变，不知所济。郡县咸惧，不守朝旦。臣所在孤危，悬命锋镝，湮灭土灰，呼吸无期。诚恐所怀随躯腐朽，抱恨黄泉，遂不设施，谨先颠踣。科条诸志，臣欲*(制)*删定者一，所当接续者四，前志所无，臣欲著者*(三)***，及经典髃书所宜捃摭，本奏诏书所当依据，分别首目，并书章左。臣初被考，妻子迸窜，亡失文书，无所案请。加以惶怖愁恐，思念荒散，十分不得识一，所识者又恐谬误。触冒死罪，披*(散)**[沥]*愚情，愿下东观，推求诸奏，参以玺书，以补缀遗阙，昭明国体。章闻之后，虽肝脑流离，白骨剖破，无所复恨。惟陛下省察。谨因临戎长霍圉封上。臣顿首死罪稽首再拜以闻。”其所论志，志家未以成书，如有异同，今随事注之于本志也。
赞曰：象因物生，数本杪曶。律均前起，准调后发。该核衡琁，检会日月。
后汉书志第四 礼仪上 合朔立春五供上陵冠夕牲耕高禖养老先蚕祓禊
夫威仪，所以与君臣，序六亲也。若君亡君之威，臣亡臣之仪，上替下陵，此谓大乱。大乱作，则髃生受其殃，可不慎哉！故记施行威仪，以为礼仪志。
礼威仪，每月朔旦，太史上其月历，有司、侍郎、尚书见读其令，奉行其政。
朔前后各二日，皆牵羊酒至社下以祭日。日有变，割羊以祠社，用救日*(日)*变。执事者冠长冠，衣皁单衣，绛领袖*(绿)**[缘]*中衣，绛囐□，以行礼，如故事。
鼓攻之，以阳责阴也。故春秋‘日食，鼓，用牲于社’。所以必用牲者，*(土)**[社]*地别神也，尊之，不敢虚责也。日食、大水则鼓，用牲，大旱则雩祭求雨，非虚言也。助阳责下，求阴之道也。”决疑要注曰：“凡救日食，皆着赤帻，以助阳也。日将食，天子素服避正殿，内外严。日有变，伐鼓闻音，侍臣着赤帻，带□入侍，三台令史已*(下)**[上]*皆持□立其户前，韂尉卿驱驰绕宫，察巡守备，周而复始。日复常，乃皆罢*(之)*。”
立春之日，夜漏未尽五刻，京师百官皆衣青衣，郡国县道官下至斗食令史皆服青帻，立青幡，施土牛耕人于门外，以示兆民，至立夏。唯武官不。立春之日，下宽大书曰：“制诏三公：方春东作，敬始慎微，动作从之。罪非殊死，且勿案验，皆须麦秋。退贪残，进柔良，下当用者，如故事。”
“建安二十二年二月壬申，诏书绝，立春宽缓诏书不复行。”
正月上丁，祠南郊。礼毕，次北郊，明堂，高庙，世祖庙，谓之五供。五供毕，以次上陵。
先甲三日，辛也，后甲三日，丁也，皆可接事昊天之日。”
西都旧有上陵。东都之仪，百官、四姓亲家妇女、公主、诸王大夫、外国朝者侍子、郡国计吏会陵。昼漏上水，大鸿胪设九宾，随立寝殿前。钟鸣，谒者治礼引客，髃臣就位如仪。乘舆自东厢下，太常导出，西向拜，*(止)**[折]*旋升阼阶，拜神坐。退坐东厢，西向。侍中、尚书、陛者皆神坐后。公卿髃臣谒神坐，太官上食，太常乐奏食举，*[舞]*文始、五行之舞。*(礼)*乐阕，*(君)**[髃]*臣受赐食毕，郡国上计吏以次前，当神轩占其郡*[国]*谷价，民所疾苦，欲神知其动静。孝子事亲尽礼，敬爱之心也。周篃如礼。最后亲陵，遣计吏，赐之带佩。八月饮酎，上陵，礼亦如之。 五行舞者，本周舞也，秦始皇二十六年更名五行之舞也。”
尚书*(陛)**[阶]*西*(陛为)**[祭设]*神坐，天子事亡如事存之意。苟先帝有瓜葛之属，男女毕会，王、侯、大夫、郡国计吏，各向神坐而言，庶几先帝神魂闻之。今者日月久远，后生非时，人但见其礼，不知其哀。以明帝圣孝之心，亲服三年，久在园陵，初兴此仪，仰察几筵，下顾髃臣，悲切之心，必不可堪。’邕见太傅胡广曰：‘国家礼有烦而不可省者，不知先帝用心周密之至于此也。’广曰：‘然。子宜载之，以示学者。’邕退而记焉。”鱼豢曰：“孝明以正月旦，百官及四方来朝者，上原陵朝礼，是谓甚违古不墓祭之义。”臣昭以为邕之言然。
凡斋，天地七日，宗庙、山川五日，小祠三日。斋日内有污染，解斋，副倅行礼。先斋一日，有污秽灾变，斋祀如仪。大丧，唯天郊越绋而斋，地以下皆百日后乃斋，如故事。
正月甲子若丙子为吉日，可加元服，仪从冠礼。乘舆初*[加]*缁布进贤，次爵弁，次武弁，次通天。*(以据)**[冠讫]*，皆于高祖庙如礼谒。王公以下，初加进贤而已。
正月，天郊，夕牲。昼漏未尽十八刻初纳，夜漏未尽八刻初纳，进熟献，太祝送，旋，皆就燎位，宰祝举火燔柴，火然，天子再拜，兴，有司告事毕也。明堂、五郊、宗庙、太社稷、六宗夕牲，皆以昼漏*[未尽]*十四刻初纳，夜漏未尽七刻初纳，进熟献，送神，还，有司告事毕。六宗燔燎，火大然，有司告事毕。
正月始耕。昼漏上水初纳，执事告祠先农，已享。耕时，有司请行事，就耕位，天子、三公、九卿、诸侯、百官以次耕。力田种各耰讫，有司告事毕。是月令曰：“郡国守相皆劝民始耕，如仪。诸行出入皆鸣钟，皆作乐。
其有灾眚，有他故，若请雨、止雨，皆不鸣钟，不作乐。”
卢植注曰：“帝，天也。藉，耕也。”
伐，发也。天子及三公，坐而论道，参五职事，故三公以五为数。卿、诸侯当究成天子之职事，故以九为数。伐皆三者，礼以三为文。”
而应劭风俗通又曰：“古者使民如借，故曰藉田。”郑玄曰：“藉之言借也。王一耕之，使庶人耘芓终之。”卢植曰：“藉，耕也。春秋传曰‘鄅人藉稻’，故知藉为耕也。”韦昭曰：“借民力以治之，以奉宗庙；且以劝率天下，使务农也。”
杜预注曰：“鄅人藉稻，其君自出藉稻，盖履行之。”瓒曰：“藉，蹈藉也。本以躬亲为义，不得以假借为称也。”汉书仪曰：“春始东耕于藉田，官祠先农。
先农即神农炎帝也。祠以一太牢，百官皆从，大赐三辅二百里孝悌、力田、三老帛。种百谷万斛，为立藉田仓，置令、丞。谷皆以给祭天地、宗庙、髃神之祀，以为粢盛。皇帝躬秉耒耜而耕，古为甸师官。”贺循曰：“所种之谷，黍、稷、穜、稑。稑，早也。穜，晚也。”干宝周礼注曰：“穜，晚*[谷]*，繥稻之属。珪，*(陵)**[早]*谷，黍稷之属。”
仲春之月，立高禖祠于城南，祀以特牲。
郑玄注云：“弗之言祓也。禋祀上帝于郊禖，以祓无子之疾而得福也。”月令章句曰：“高，尊也。禖，祀也。吉事先见之象也。盖为人所以祈子孙之祀。玄鸟感阳而至，其来主为孚乳蕃滋，故重其至日，因以用事。契母简狄，盖以玄鸟至日有事高禖而生契焉。故诗曰：‘天命玄鸟，降而生商。’韣，弓衣也。祀以高禖之命，饮之以醴，带以弓衣，尚使得男也。”离骚曰：“简狄在台喾何宜？玄鸟致*(胎)**[贻]*女何嘉？”王逸曰：“言简狄侍帝喾于台上，有飞燕堕其卵，嘉而吞之，因生契。”郑玄注礼记曰：“后王以为禖官嘉祥，而立其祠。”卢植注云：“玄鸟至时，阴阳中，万物生，故于是以三牲请子于高禖之神。
居明显之处，故谓之高。因其求子，故谓之禖。以为古者有媒氏之官，因以为神。”晋元康中，高禖坛上石破，诏问出何经典，朝士莫知。博士束鴋荅曰：“汉武帝晚得太子，始为立高禖之祠。高禖者，人之先也。故立石为主，祀以太牢。”
明帝永平二年三月，上始帅髃臣躬养三老、五更于辟雍。行大射大礼。
郡、县、道行乡饮酒于学校，皆祀圣师周公、孔子，牲以犬。于是七郊礼乐三雍之义备矣。
