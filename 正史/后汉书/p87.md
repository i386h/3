<!-- { "loadSidebar": true } -->
指顾倏忽，获车已实，乐不极般，杀不尽物，马踠余足，士怒未泄，先驱复路，属车案节。于是荐三牺，效五牲，礼神只，怀百灵，*(御)**[觐]*明堂，临辟雍，扬缉熙，宣皇风，登灵台，考休征。俯仰乎乾坤，参象乎圣躬，目中夏而布德，瞰四裔而抗棱。西荡河源，东澹海漘，北动幽崖，南趯朱垠。殊方别区，界绝而不邻，自孝武所不能征，孝宣所不能臣，莫不陆詟水栗，奔走而来宾。遂绥哀牢，开永昌，春王三朝，会同汉京。是日也，天子受四海之图籍，膺万国之贡珍，内抚诸夏，外接百蛮。乃盛礼乐供帐，置乎云龙之庭，陈百僚而赞髃后，究皇仪而展帝容。于是庭实千品，旨酒万钟，列金罍，班玉觞，嘉珍御，大牢飨。尔乃食举雍彻，太师秦乐，陈金石，布丝竹，钟鼓铿鎗，管弦晔煜。抗五声，极六律，歌九功，舞八佾，韶武备，太古毕。四夷闲奏，德广所及，仱树兜离，罔不具集。万乐备，百礼暨，皇欢浃，髃臣醉，降鞕熅，调元气，然后撞钟告罢，百僚遂退。
此为布鸿藻也。信读曰申。景，大也。铄，美也。扬代庙谓上尊号光武庙曰代祖。正予乐谓依谶文改大乐为大予乐也。
“岁二月东巡狩。”又曰：“朔南暨声教。”皇，大也。烛，照也。
极，中也。洛阳，土之中也。
“古有梁邹者，天子之田也。”诗大雅曰：“王在灵囿，麀鹿攸伏。”毛苌注云：
“囿所以域养禽兽也。”此言鱼兽各得其所，如文王之灵囿也。
“各随时之闲也。”礼记王制曰“天子诸侯，无事则岁三田。田不以礼曰暴天物”也。
“驷驖孔阜。”注日：“驖，骊也。阜，大也。”又小雅序曰：“车攻，宣王复古也，修车马，备器械，复会诸侯于东都，因田猎而选车徒焉。”其诗曰：“我车既攻，我马既同。”注云：“攻，坚也。”又吉日诗曰：“田车既好，四牡孔阜。”宣帝诏曰“礼官具礼仪”也。
各随四时之色，故曰时也。玲珑，声也。蔡邕独断曰：“百官小吏曰天官。”祲亦盛也。
蔡邕独断曰：“天子大驾，备千乘万骑。”元戎，戎车也。诗小雅曰：“元戎十乘，以先启行。”毛苌注曰：“元，大也。夏后氏曰钩车，先正也；殷曰寅车，先疾也；周曰元戎，先良也。”说文曰：“鋋，小矛也。”音市延反。彗，扫也，音似锐反。
震读曰真。
“天子六军，三居一偏。”故此言勒三军也。周礼曰：“髃吏听誓于前，斩牲以徇陈，曰不用命者斩之。”郑玄注云：“髃吏，将帅也。”
“范，法也，为法度之御，应礼之射，终日不得一。诡遇，非礼射也，则能获十。”弦不失禽，谓由基也。辔不诡遇，谓范氏也。
“乐不可极。”踠犹屈也。方言曰：“泄，歇也。”汉官仪：“大驾，属车八十一乘。”子虚赋曰：“案节未舒。”谓驻节徐行也。
圣躬谓天子也。中夏，中国也。瞰音苦暂反。四裔，四夷也。棱，威也。左传曰“德以柔中国，刑以威四夷”也。
千品，言多也。说文曰：“钟，器也。”孔丛子曰：“尧饮千钟。”罍，酒器也。
诗曰：“我姑酌彼金罍。”珍，八珍也。太牢，牛羊豕也。飨，协韵音香。
太师，乐官也，周礼，太师掌六律、六吕，以合阴阳之声也。铿音苦耕反。
鎗音楚庚反。晔煜，盛貌也。煜音育。
六律，黄钟、太蔟、姑洗、蕤宾、夷则、无射。”尚书曰：“九功惟序，九序惟歌。”九功谓金、木、水、火、土、谷、正德、利用、厚生也。佾，舞行也。
谷梁传曰：“天子八佾。”韶，舜乐名。武，武王乐名。太古，远古也。
“四夷之乐，东方曰韎，南方曰任，西方曰株离，北方曰禁。”“禁”，字书作“仱”，音渠禁反。树音摩葛反。周礼“仱”作“禁”，“树”作“韎”，“兜”作“株”也。
礼统曰：“天地者，元气之所生，万物之祖。”尚书大传曰：“天子将入，撞蕤宾之钟，左五钟皆应。”撞音直江反。
于是圣上*(亲)**[鷪]*万方之欢娱，久沐浴乎膏泽，惧其侈心之将萌，而怠于东作也，乃申旧章，下明诏，命有司，班宪度，昭节俭，示大素。去后宫之丽饰，损乘舆之服御，除工商之淫业，兴农桑之上务。遂令海内□末而反本，背伪而归真，女修织纴，男务耕耘，器用陶匏，服尚素玄，耻纤靡而不服，贱奇丽而不珍，捐金于山，沉珠于渊。于是百姓涤瑕荡秽而镜至清，形神寂漠，耳目不营，嗜欲之原灭，廉正之心生，莫不优游而自得，玉润而金声。是以四海之内，学校如林，庠序盈门，献酬交错，俎豆莘莘，下舞上歌，蹈德咏仁。登降饫宴之礼既毕，因相与嗟叹玄德，谠言弘说，咸含和而吐气，颂曰“盛哉乎斯世”！
今论者但知诵虞夏之书，咏殷周之诗，讲羲文之易，论孔氏之春秋，罕能精古今之清浊，究汉德之所由。唯子颇识旧典，又徒驰骋乎末流。温故知新已难，而知德者鲜矣！且夫辟界西戎，险阻四塞，修其防御，孰与处乎土中，平夷洞达，万方辐凑？秦领九嵕，泾渭之川，曷若四渎五岳，带河泝洛，图书之渊？建章甘泉，馆御列仙，孰与灵台明堂，统和天人？太液昆明，鸟兽之囿，曷若辟雍海流，道德之富？游侠踰侈，犯义侵礼，孰与同履法度，翼翼济济也？子徒习秦阿房之造天，而不知京洛之有制也；识函谷之可关，而不知王者之无外也。”
主人之辞未终，西都宾矍然失容，逡巡降阶，惵然意下，捧手欲辞。主人曰：“复位，今将喻子五篇之诗。”宾既卒业，乃称曰：“美哉乎此诗！义正乎杨雄，事实乎相如，非唯主人之好学，盖乃遭遇乎斯时也。小子狂简，不知所裁，既闻正道，请终身诵之。”其诗曰： 明堂诗：于昭明堂，明堂孔阳；圣皇宗祀，穆穆煌煌。上帝宴飨，五位时序；谁其配之，世祖光武。普天率土，各以其职；猗与缉熙，允怀多福。
国风曰：“我朱孔阳。”圣皇宗祀谓祭光武于明堂也。诗曰：“穆穆煌煌，宜君宜王。”穆穆犹敬也。煌煌犹美也。
孝经曰：“四海之内，各以其职来助祭。”诗商颂曰：“猗欤那欤。”猗，美也。
允，信也。怀，来也。诗大雅曰：“聿怀多福。”
辟雍诗：乃流辟雍，辟雍汤汤；圣皇騳止，造舟为梁。皤皤国老，乃父乃兄；
抑抑威仪，孝友光明。于赫太上，示我汉行；鸿化惟神，永观厥成。 灵台诗：乃经灵台，灵台既崇；帝勤时登，爰考休征。三光宣精，五行布序；习习祥风，祁祁甘雨。百谷溱溱，庶卉蕃芜；屡惟丰年，于皇乐胥。
宝鼎诗：岳修贡兮川效珍，吐金景兮歊浮云。宝鼎见兮色纷缊，焕其炳兮被龙文。登祖庙兮享圣神，昭灵德兮弥亿年。
白雉诗：启灵篇兮披瑞图，获白雉兮效素乌。发皓羽兮奋翘英，容絜朗兮于淳精。章皇德兮侔周成，永延长兮膺天庆。 及肃宗雅好文章，固愈得幸，数入读书禁中，或连日继夜。每行巡狩，辄献上赋颂，朝廷有大议，使难问公卿，辩论于前，赏赐恩宠甚渥。固自以二世才术，位不过郎，感东方朔﹑杨雄自论，以不遭苏﹑张﹑范﹑蔡之时，作宾戏以自通焉。后迁玄武司马。天子会诸儒讲论五经，作白虎通德论，令固撰集其事。
杨雄解嘲曰：“范睢，魏之亡命也。蔡泽，山东之匹夫也。有谈范﹑蔡于许﹑史之闲，则狂矣。”固所作宾戏，事见前书。
时北单于遣使贡献，求欲和亲，诏问髃僚。议者或以为“匈奴变诈之国，无内向之心，徒以畏汉威灵，逼惮南虏，故希望报命，以安其离叛。今若遣使，恐失南虏亲附之欢，而成北狄猜诈之计，不可”。固议曰：“窃自惟思，汉兴已来，旷世历年，兵缠夷狄，尤事匈奴。绥御之方，其涂不一，或修文以和之，或用武以征之，或卑下以就之，或臣服而致之。虽屈申无常，所因时异，然未有拒绝□放，不与交接者也。故自建武之世，复修旧典，数出重使，前后相继，至于其末，始乃暂绝。永平八年，复议通之。而廷争连日，异同纷回，多执其难，少言其易。先帝圣德远览，瞻前顾后，遂复出使，事同前世。以此而推，未有一世阙而不修者也。今乌桓就阙，稽首译官，康居﹑月氏，自远而至，匈奴离析，名王来降，三方归服，不以兵威，此诚国家通于神明自然之征也。臣愚以为宜依故事，复遣使者，上可继五凤﹑甘露至远人之会，下不失建武﹑永平羁縻之义。虏使再来，然后一往，既明中国主在忠信，且知圣朝礼义有常，岂*(同)**[可]*逆诈示猜，孤其善意乎？绝之未知其利，通之不闻其害。设后北虏稍强，能为风尘，方复求为交通，将何所及？
不若因今施惠，为策近长。” 固又作典引篇，述□汉德。以为相如封禅，靡而不典，杨雄美新，典而不实，盖自谓得其致焉。其辞曰： 太极之原，两仪始分，鞕鞕熅熅，有沉而奥，有浮而清。沉浮交错，庶类混成。□命人主，五德初始，同于草昧，玄混之中。踰绳越契，寂寥而亡诏者，系不得而缀也。厥有氏号，绍天阐绎者，莫不开元于大昊皇初之首，上哉敻乎，其书犹可得而修也。亚斯之世，通变神化，函光而未曜。
蔡邕曰：“*(鞕)**[絪]*缊，阴阳和一相扶貌也。”奥，浊也。易干凿度曰：“清轻者为天，浊沉者为地。” 诏，诰也。言过绳契以上既无文字，故寂寥而无文诰。系谓易系辞也，故易系而不得缀连也。
谓王者继天而作。阐，开也。绎，陈也。
若夫上稽干则，降承龙翼，而炳诸典谟，以冠德卓踪者，莫崇乎陶唐。陶唐舍胤而禅有虞，虞亦命夏后，稷契熙载，越成汤武。股肱既周，天乃归功元首，将授汉刘。俾其承三季之荒末，值亢龙之灾孽，悬象暗而恒文乖，彝伦斁而旧章缺。故先命玄圣，使缀学立制，宏亮洪业，表相祖宗，赞扬迪哲，备哉灿烂，真神明之式也。虽前*[圣]*嚱﹑夔﹑衡﹑旦密勿之辅，比兹褊矣。是以高﹑光二圣，辰居其域，时至气动，乃龙见渊跃。拊翼而未举，则威灵纷纭，海内云蒸，雷动电熛，胡缢莽分，不騳其诛。然后钦若上下，恭揖髃后，正位度宗，有于德不台渊穆之让，靡号师矢敦奋撝之容。盖以膺当天之正统，受克让之归运，蓄炎上之烈精，蕴孔佐之弘陈云尔。
孽亦灾也。易曰：“悬象着明，莫大于日月。”乖谓失于常度也。伦，理也。斁，败也。尚书曰：“彝伦攸斁。”旧章缺谓秦燔诗书。
庄子曰：“恬澹玄圣，素王之道。”缀学立制谓为汉家法制也。宏，洪，并大也。
亮，信也。表，明也。相，助也。迪，蹈也。哲，智也。言赞扬蹈履哲智之君，谓高祖等也。尚书曰：“兹四人迪哲。”灿烂，盛明也。式，法也。
