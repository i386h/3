<!-- { "loadSidebar": true } -->
郑玄注礼记曰：“皆年老更事致仕者也。名三五者，取象三辰五星，天所因以照明天下者。”玄又一注：“皆老人更知三德五事者也。”应劭汉官仪曰：“三老、五更，三代所尊也。安车挆轮，送迎至家，天子独拜于屏。三者，道成于天、地、人。老者，久也，旧也。五者，训于五品。更者，五世长子，更更相代，言其能以善道改更己也。三老、五更皆取有首妻，男女完具。”臣昭案：桓荣五更，后除兄子二人补四百石，则荣非长子矣。蔡邕曰：“五更，长老之称也。”
养三老、五更之仪，先吉日，司徒上太傅若讲师故三公人名，用其德行年耆高者一人为老，次一人为更也。皆服都纻大袍单衣，皁缘领袖中衣，冠进贤，扶*(玉)**[王]*杖。五更亦如之，不杖。皆斋于太学讲堂。其日，乘舆先到辟雍礼殿，御坐东厢，遣使者安车迎三老、五更。天子迎于门屏，交礼，道自阼阶，三老升自宾阶。至阶，天子揖如礼。三老升，东面，三公设几，九卿正履，天子亲袒割牲，执酱而馈，执爵而酳，祝鲠在前，祝饐在后。五更南面，公进供礼，亦如之。明日皆诣阙谢恩，以见礼遇大尊显故也。 祠以中牢羊豕，*(今)**[祭]*蚕神曰菀窳妇人、寓氏公主，凡二神。髃臣妾从桑还，献于茧观，皆赐从桑者*(乐)**[丝]*。皇后自行。凡蚕丝絮，织室以作祭服。祭服者，冕服也。天地宗庙髃*(臣)**[神]*五时之服。其皇帝得以作缕缝衣，*[皇后]*得以作巾絮而已。置蚕官令、丞，诸天下官*[下法]*皆诣蚕室，*(亦)**[与]*妇人从事，故旧有东西织室作*(法)**[治]*。”晋后祠先蚕。先蚕坛高一丈，方二丈，为四出陛，陛广五尺，在采桑坛之东南。
是月上巳，官民皆絜于东流水上，曰洗濯祓除去宿垢疢为大絜。絜者，言阳气布畅，万物讫出，始絜之矣。
春者，蠢也，蠢*[蠢]*摇动也。尚书‘以殷仲春，厥民析’，言人解析也。”蔡邕曰：“论语‘暮春者，春服既成，冠者五六人，童子六七人，浴乎沂，风乎舞雩，咏而归’。自上及下，古有此礼。今三月上巳，祓禊于水滨，盖出于此。”
社笃祓禊赋曰“巫咸之徒，秉火祈福”，则巫祝也。一说云，后汉有郭虞者，三月上巳产二女，二日中并不育，俗以为大忌，至此月日讳止家，皆于东流水上为祈禳自絜濯，谓之禊祠。引流行觞，遂成曲水。韩诗曰：“郑国之俗，三月上巳，之溱、洧两水之上，招魂续魄，秉兰草，祓除不祥。”汉书“八月祓灞水”，亦斯义也。后之良史，亦据为正。臣昭曰：郭虞之说，良为虚诞。假有庶民旬内夭其二女，何足惊彼风俗，称为世忌乎？杜笃乃称“王、侯、公主暨于富商，用事伊、雒，帷幔玄黄”。本传大将军梁商，亦歌泣于雒禊也。自魏不复用三日水宴者焉。
后汉书志第五 礼仪中 立夏请雨拜皇太子拜王公桃印黄郊立秋貙刘案户祠星
立冬
冬至腊大傩土牛遣卫士朝会立夏之日，夜漏未尽五刻，京都百官皆衣赤，至季夏衣黄，郊。其礼：祠特，祭醦。
自立春至立夏尽立秋，郡国上雨泽。若少，*(府)*郡县各扫除社稷；其旱也，公卿官长以次行雩礼求雨。闭诸阳，衣皁，兴土龙，立土人舞僮二佾，七日一变如故事。反拘朱索*[萦]*社，伐朱鼓。祷赛以少牢如礼。
又仲舒奏江都王云：“求雨之方，损阳益阴。愿大王无收广陵女子为人祝者一月租，赐诸巫者；诸巫毋大小皆相聚于郭门，为小坛，以脯酒祭；女独择宽大便处移巿，巿便无内丈夫，丈夫无得相从饮食；令吏妻各往视其夫，皆到即起，雨注而已。”服虔注左传曰：“大雩，夏祭天名。雩，远也，远为百谷求膏雨也。
龙见而雩。龙，角、亢也。谓四月□，龙星体见，万物始盛，待雨而大，故雩祭以求雨也。”一说，大雩者，祭于帝而祈雨也。一说，郊，祀天祈农事；雩，祭山川而祈雨也。汉旧仪：“求雨，太常祷天地、宗庙、社稷、山川以赛，各如其常牢，礼也。四月立夏旱，乃求雨祷雨而已；后旱，复重祷而已；讫立秋，虽旱不得祷求雨也。”
司空啬夫亦斋三日，服赤衣而立之。凿社而通之闾外之沟。取五虾羀，错置社之中。池方七尺，深一尺。酒脯祭。斋衣赤，拜跪、陈祝如初。取三岁雄鸡、豭猪，燔之四通神宇。开阴闭阳如春也。季夏，祷山陵以助之。令县邑一徙巿于邑南门之外，五日，禁男子无得行入巿。家人祠中溜。毋举土功。聚巫巿旁，为之结盖。为四通之坛于中央，植黄缯五。其神后稷。祭之以*(毋)**[母]*□五，玄酒，具清酒*(搏)**[膊]*脯。令各为祝斋三日，衣黄衣，皆如春祠。以戊、己日为大黄龙一，长五丈，居中央；又为小龙四，各长二丈五尺，于中央，皆南乡，其闲相去五尺。丈夫五人，皆斋三日，服黄衣而舞之。老者亦斋三日，衣黄衣而立之。亦通社中于闾外沟。虾羀池方五尺，深一尺。他皆如前。秋，暴巫□至九日。毋举火事，煎金器。家人祠门。为四通之坛于邑西门之外，方九尺，植白缯九。其神*(太)**[少]*昊。祭之桐木鱼九，玄酒，具清酒*(搏)**[膊]*脯。衣白衣。他如春。以庚、辛日为大白龙一，长九丈，居中央；为小龙八，各长四丈五尺，于西方，皆西乡，其闲相去九尺。□者九人，皆斋三日，服白衣而舞之。司马亦斋三日，衣白衣而立之，虾羀池方九尺，深一尺。他如前。
冬，舞龙六日，祷于名山以助之。家人祠井。毋壅水。为四通之坛于邑北门之外，方六尺，植黑缯六。其神玄冥。祭之以黑狗子六，玄酒，具清酒*(搏)**[膊]*脯。祝斋三日，衣玄衣。祝礼如春。以壬、癸日为大黑龙一，长六丈，居中央；
又为小龙五，各长三丈，于北方，皆北乡，其闲相去六尺。老者六人，皆斋三日，衣黑衣而舞之。尉亦斋三日，服黑衣而立之。虾羀池皆如春。
四时皆庚子日，令吏民夫妇皆偶处。凡求雨，大体丈夫欲藏而居，女子欲和而乐。”应龙有翼。法言曰：“象龙之致雨。艰矣哉，龙乎！龙乎！”新论曰：“刘歆致雨，具作土龙，吹律，及诸方术，无不备设。谭问：‘求雨所以为土龙，何也？’曰：‘龙见者，辄有风雨兴起，以迎送之，故缘其象类而为之。’”
旱叹，注：“阳也，用假色者，欲其有时而去之。”
拜皇太子之仪：百官会，位定，谒者引皇太子当御坐殿下，北面；司空当太子西北，东面立。读策书毕，中常侍持皇太子玺绶东向授太子。太子再拜，三稽首。谒者赞皇太子臣某，*(甲)**[中]*谒者称制曰“可”。三公升阶上殿，贺寿万岁。因大赦天下。供赐礼毕，罢。
拜诸侯王公之仪：石官会，位定，谒者引光禄勋前。谒者引当拜*[者]*前，当坐伏殿下。光禄勋前，一拜，举手曰；“制诏其以某为某。”**读策书毕，谒者称臣某再拜。尚书郎以玺印绶付侍御史。侍御史前，东面立，授玺印绶。王公再拜顿首三*(下)*。赞谒者曰：“某王臣某新封，某公某初*[除]*，谢。”中谒者报谨谢。赞者立曰：“*(谢)*皇帝为公兴。”*(皆冠)**[重坐，受策者拜]*谢，起就位。供赐礼毕，罢。**
左右朕躬，宣力四表，保乂皇家。于戏！实惟秉国之均，旁祗厥绪，时亮天工，可不慎与！勤*(而)**[其]*戒之！’”
今吉日以定，臣请太傅、太尉、司徒、司空、太常条列礼仪正处上，髃臣妾无得上寿，如故事。臣嚣、臣鼎、臣旭、臣乘、臣滂、臣谟、臣诣愚闇不达大义，诚惶诚恐，顿首死罪，稽首再拜以闻。’制曰：‘可。’维建宁四年七月乙未，制诏：‘皇后之尊，与帝齐体，供奉天地，祗承宗庙，母临天下。故有莘兴殷，姜任母周，二代之隆，盖有内德。长秋宫阙，中宫旷位，宋贵人*(乘)**[秉]*淑媛之懿，体河山之仪，威容昭曜，德冠后庭。髃寮所咨，*(人)**[佥]*曰宜哉。卜之蓍龟，卦得承干。有司奏议，宜称绂组，以*(临)**[母]*兆民。
今使太尉袭使持节奉玺绶，宗正祖为副，立贵人为皇后。后其往践尔位，敬宗礼典，肃慎中馈，无替朕命，永终天禄。’皇后初即位章德殿，太尉使持节奉玺绶，天子临轩，百官陪位。皇后北面，太尉住盖下，东向，宗正、大长秋西向。宗正读策文毕，皇后拜，称臣妾，毕，住位。太尉袭授玺绶，中常侍长*(乐)**[秋]*太仆高乡侯览长跪受玺绶，奏于殿前，女史授婕妤，婕妤长跪受，以授昭仪，昭仪受，长跪以带皇后。皇后伏，起拜，称臣妾。讫，黄门鼓吹三通。鸣鼓毕，髃臣以次出。后即位，大赦天下。皇后秩比国王，即位威仪，赤绂玉玺。”
仲夏之月，万物方盛。日夏至，阴气萌作，恐物不楙。其礼：以朱索连荤菜，弥牟*[朴]*蛊钟。以桃印长六寸，方三寸，五色书文如法，以施门户。代以所尚为饰。夏后氏金行，作苇茭，言气交也。殷人水德，以螺首，慎其闭塞，使如螺也。周人木德，以桃为更，言气相更也。汉兼用之，故以五月五日，朱索五色印为门户饰，以难止恶气。日夏至，禁举大火，止炭鼓铸，消石冶皆绝止。至立秋，如故事。是日浚井改水，日冬至，钻燧改火云。
故用苇者，欲人之子孙蕃*(植)**[殖]*。不失其类，有如萑苇。茭者交易，阴阳代兴者也。”
先立秋十八日，郊黄帝。是日夜漏未尽五刻，京都百官皆衣黄。至立秋，迎气于黄郊，乐奏黄钟之宫，歌帝临，冕而执干戚，舞云翘、育命，所以养时训也。
立秋之日，夜漏未尽五刻，京都百官皆衣白，施皁领缘中衣，迎气*[于]*白郊。
礼毕，皆衣绛，至立冬。
立秋之日，*(自)**[白]*郊礼毕，始扬威武，斩牲于郊东门，以荐陵庙。其仪：
乘舆御戎路，白马朱鬣，躬执弩射牲。牲以鹿麛。太宰令、谒者各一人，载*[以]*获车，驰*(驷)*送陵庙。*[于是乘舆]*还宫，遣使者赍束帛以赐武官。
