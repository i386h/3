<!-- { "loadSidebar": true } -->
元初二年，上广成颂以讽谏。其辞曰： 臣闻孔子曰：“奢则不逊，俭则固。”奢俭之中，以礼为界。是以蟋蟀、山枢之人，并刺国君，讽以太康驰驱之节。夫乐而不荒，忧而不困，先王所以平和府藏，颐养精神，致之无疆。故戛击鸣球，载于虞谟；吉日车攻，序于周诗。圣主贤君，以增盛美，岂徒为奢淫而已哉！伏见元年已来，遭值□运，陛下戒惧灾异，躬自菲薄，荒□禁苑，废□乐悬，勤忧潜思，十有余年，以过礼数。重以皇太后体唐尧亲九族笃睦之德，陛下履有虞烝烝之孝，外舍诸家，每有忧疾，圣恩普劳，遣使交错，稀有旷绝。时时宁息，又无以自娱乐，殆非所以逢迎太和，裨助万福也。臣愚以为虽尚颇有蝗虫，今年五月以来，雨露时澍，祥应将至。方涉冬节，农事闲隙，宜幸广成，览原隰，观宿麦，*[劝]*收藏，因讲武校猎，使寮庶百姓，复鷪羽旄之美，闻钟鼓之音，欢嬉喜乐，鼓舞疆畔，以迎和气，招致休庆。小臣蝼蚁，不胜区区。职在书籍，谨依旧文，重述搜狩之义，作颂一篇，并封上。
浅陋鄙薄，不足观省。
“子有车马，弗驰弗驱。宛其死矣，佗人是愉。”言僖公以太康贻戒，昭公以不能驰驱被讥，言文武之道须折衷也。枢音讴。
曰：“忧而不困。”
胃者，五谷之府也；大肠者，转输之府也；小肠者，受成之府也；胆者，积精之府也；旁光者，凑液之府也。”诗曰：“天生蒸民，有物有则。” 臣闻昔命师于鞬櫜，偃伯于灵台，或人嘉而称焉。彼固未识夫雷霆之为天常，金革之作昏明也。自黄炎之前，传道罔记；三五以来，越可略闻。且区区之酆郊，犹廓七十里之囿，盛春秋之苗。诗咏*(囿)**[圃]*草，乐奏驺虞。是以大汉之初基也，宅兹天邑，总风雨之会，交阴阳之和。揆厥灵囿，营于南郊。徒观其垧场区宇，恢胎旷荡，□敻勿罔，寥豁郁泱，
骋望千里，天与地莽。于是周阹环渎，右矕三涂，左概嵩岳，面据衡阴，箕背王屋，浸以波、溠，夤以荥、洛。金山、石林，殷起乎其中，峨峨硙硙，锵锵□□，隆穹盘回，嵎峗错崔。神泉侧出，丹水涅池，怪石浮磬，耀焜于其陂。其土毛则搉牧荐草，芳茹甘荼，茈萁、芸蒩，昌本、深蒱，芝荋、菫、荁，蘘荷、芋渠，桂荏、凫葵，格、蠄、菹、于。其植物则玄林包竹，藩陵蔽京，珍林嘉树，建木丛生，椿、梧、栝、柏，柜、柳、枫、杨，丰彤对蔚，崟跄槮爽。翕习春风，含津吐荣，铺于布□，蓶扈蘳荧，恶可殚形。
广雅曰：“矕，视也。”音马板反。三涂，山名，在陆浑县西南。 叶团似莼，生水中，今俗名水葵。尔雅曰：“茖，山鳂。”格与茖古字通。菹音子闾反，即巴苴，一名芭蕉。于，轩于也，一名莸，生于水中*(矣)**[涘]*。
建木，长木也。 荧，光也。恶，何也，音乌。
至于阳月，阴慝害作，百草毕落，林衡戒田，焚莱柞木。然后举天网，顿八纮，揫敛九薮之动物，缳橐四野之飞征。鸠之乎兹囿之中，山敦云移，髃鸣胶胶，鄙騃噪讙，子野听耸，离朱目眩，隶首策乱，陈子筹昏。于时营围恢廓，充斥川谷，罦罝罗羉，弥纶坑泽，鮧牢陵山。校队案部，前后有屯，甲乙相伍，戊己为坚。
左传曰：“唯正月之朔，慝未作。”杜注云：“慝，阴气也。害作言阴气肃杀，害于百草也。”周礼曰：“林衡掌巡林麓之禁令。”又曰：“牧师掌牧地，凡田事赞焚莱。”除草也。柞音士雅反，邪斫木也。周礼：“柞氏掌攻草木及林麓。”
郑玄注云：“泽无水曰薮。”动物谓禽兽也。缳音胡犬反，又胡串反。说文曰：
“缳，落也。”国语曰：“缳于山有罕。”贾逵注云：“缳，还也。”橐，囊也，音托。四野，四方之野。飞征，飞走也。 乘舆乃以吉月之阳朔，登于疏镂之金路，六骕狝之玄龙，建雄虹之旌夏，揭鸣鸢之修橦。曳长庚之飞髾，载日月之太常，栖招摇与玄弋，注枉矢于天狼。
羽毛纷其髟鼬，扬金涥而扦玉瓖。屯田车于平原，播同徒于高冈，旃旝掺其如林，错五色以摛光。清氛埃，埽野场，誓六师，搜鉨良。司徒勒卒，司马平行，车攻马同，教达戒通。伐咎鼓，撞华钟，猎徒纵，赴榛丛。徽婳霍奕，别骛分奔，骚扰聿皇，往来交舛，纷纷回回，南北东西。
风行云转，匈糁隐訇，黄尘勃滃，闇若雾昏。日月为之笼光，列宿为之翳昧，僄狡课才，劲勇程气。狗马角逐，鹰□竞鸷，骁骑旁佐，轻车横厉，相与陆梁，聿皇于中原。绢猑缟，鏦特肩，脰完羝，撝介鲜，散毛族，梏羽髃。然后飞鋋电激，流矢雨坠，各指所质，不期俱殪，窜伏扔轮，发作梧罴。祋殳狂击，头陷颅碎，兽不得猭，禽不得瞥。或夷由未殊，颠狈顿踬，蝡蝡蟫蟫，充衢塞隧，葩华□布，不可胜计。
骕狝，马名。左传云，唐成公有两骕狝马。周礼曰：“马高八尺曰龙。”礼记曰：“孟冬，乘玄辂，驾铁骊。”今此亦顺冬气而乘玄也。郭璞注尔雅云：“虹双出色鲜盛者为雄。”左传云：“舞师题以旌夏。”杜预注云：“旌夏，大旌也。”
揭，举也，音渠列反。礼记曰：“前有尘埃，则载鸣鸢。”鸢，鸱也，音缘。鸣则风动，故画之于旌旗以候埃尘也。橦者，旗之竿也，音直江反。
又曰：“司马狩田，以旌为左右和之门。前后有屯，百步有司，巡其前后。”郑注云：“正其士之行列。”诗小雅曰：“我车既攻，我马既同。”毛苌注曰：“攻，坚也。同，齐也。戎事齐力，尚强也。田猎齐足，尚疾也。”
“质，正也。”正音征。扔音人证反。声类曰：“扔，摧也。”言为轮所摧也。
梧，支梧也，音悟。谓支着车也。罴，车轴头也，音卫，谓车轴□而杀之。
说文曰：“动也。”蟫音似林反，亦动貌也。
若夫鸷兽□虫，倨牙黔口，大匈哨后，缊巡欧纡，负隅依阻，莫敢婴御。
乃使郑叔、晋妇之徒，睽孤刲刺，裸裎袒裼。冒□柘，槎棘枳，穷浚谷，底幽嶰，暴斥虎，搏狂兕，狱□熊，抾封狶。或轻訬趬悍，廋疏嵝领，犯历嵩峦，陵乔松，履修樠，踔攳枝，杪标端，尾苍蜼，掎玄嚋，木产尽，寓属单。罕罔合部，□弋同曲，类行并驱，星布丽属，曹伍相保，各有分局。
矰碆飞流，纤罗络縸，游雉髃惊，晨凫辈作，翚然云起，霅尔雹落。
御，扞也。
孟子曰：“袒裼裸裎于我侧。”说文曰：“裎，*(袒)**[裸]*也。”其字从“衣”。
苍颉篇曰“斥，大也”。□亦狂也，音吉曳反。说文曰：“兕，似野牛而青色。”
抾音劫，古字通。封，大也。狶，劕也，虚起反。
木产谓巢栖之类也。寓属谓穴居之属也。
络縸，张罗貌也。縸与幕通。翚，飞也，音挥。霅音素洽反。广雅曰：“霅，雨也。”言鸟中缴如雹之落。
尔乃□观高蹈，改乘回辕，泝恢方，抚冯夷，策句芒，超荒忽，出重阳，厉云汉，横天潢。导鬼区，径神场，诏灵保，召方相，驱厉疫，走蜮祥。捎罔两，拂游光，枷天狗，譄坟羊。然后缓节舒容，裴回安步，降集波□，川衡泽虞，矢鱼陈罟。兹飞、宿沙，田开、古蛊，翚终葵，扬关斧，刊重冰，拨蛰户，测潜鳞，踵介旅。逆猎湍濑，渀薄汾桡，沦灭潭渊，左挈夔龙，右提蛟鼍，春献王鲔，夏荐□鼋。于是流览篃照，殚变极态，上下究竟，山谷萧条，原野嵺愀，上无飞鸟，下无走兽，虞人植旍，猎者暛具，车弊田罢，旋入禁囿。栖彁乎昭明之观，休息乎高光之榭，以临乎宏池。镇以瑶台，纯以金堤，树以蒱柳，被以绿莎，瀇瀁沆漭，错紾盘委，天地虹洞，固无端涯，大明生东，月朔西陂。乃命壶涿，驱水蛊，逐罔、螭，灭短狐，簎鲸、鲵。然后方余皇，连舼舟，张云帆，施蜺帱，靡飔风，陵迅流，发棹歌，纵水讴，淫鱼出，蓍蔡浮，湘灵下，汉女游。水禽鸿鹄，鸳鸯、鸥、鹥，鸧鸹、鸬、鹢，鹭、鴈、鷿□，乃安斯寝，戢翮其涯。鲂、鱮、钎、□，鰋、鲤、鲿、魦，乐我纯德，腾踊相随，虽灵沼之白鸟，孟津之跃鱼，方斯蔑矣。然犹咏歌于伶萧，载陈于方策，岂不哀哉！ 譄，系也，音息列反。坟羊，土之怪，其形似羊。见家语。
又曰“折竹以绳绵连，禁御使人不得往来”也。周礼“川衡，掌川泽之禁令。
泽虞，掌国泽之政令”也。左传曰：“鲁隐公矢鱼于棠。”矢亦陈也。国语曰：
“鲁宣公夏滥□于泗川，里革断其□而□之，曰：‘古者大寒降，水虞于是登川禽而尝之于庙，行诸国助宣气也。今鱼方孕，又行□，贪无蓺也。’公曰：‘吾之过也。’”□音圉。
踵犹寻也。介谓鳞虫之属也。旅，觽也。
鲔、鳣属也，大者为王鲔，小者为叔鲔。礼记“季春之月，天子始乘舟，荐鲔于寝庙。季夏之月，令渔师取鼋”也。
田上树旗，令获者皆致其禽也。”又曰：“车弊献禽以享礿。”注曰：“车弊，车止也。”嵺音力救反，愀音七救反，亦萧条蝄也。
虹音胡贡反。朔，生也。礼记曰：“大明生于东，月生于西。”郑注曰：“大明，日也。”言池水广大，日月出于其中也。
螭，龙*(也)**[属]*。短狐即蜮也。簎音七亦反。说文曰：“刺也。”周礼：“□人掌以时簎鱼□龟蜃。”郑觽注云：“簎谓以杖刺泥中搏取之。”
“上有丛蓍，下有伏龟。”论语曰：“臧文仲居蔡。”注云：“龟出蔡地，故以为名也。”湘灵，舜妃，溺于湘水，为湘夫人也。见楚词。汉女，汉水之神*[女]*。
诗云：“汉有游女。”
寝，宿也。诗曰：“乃安斯寝。”涯，水滨也。
于是宗庙既享，庖厨既充，车徒既简，器械既攻。然后摆牲班禽，淤赐犒功，髃师叠伍，伯校千重，山罍常满，房俎无空。酒正案队，膳夫巡行，清醪车凑，燔炙骑将，鼓骇举爵，钟鸣既觞。若乃阳阿衰斐之晋制，阐□华羽之南音，所以洞荡匈臆，发明耳目，疏越蕴慉，骇恫底伏，锽锽鎗鎗，奏于农郊大路之衢，与百姓乐之。是以明德曜乎中夏，威灵畅乎四荒，东邻浮巨海而入享，西旅越鳂领而来王，南徼因九译而致贡，朔狄属象胥而来同。盖安不忘危，治不忘乱，道在乎兹，斯固帝王之所以曜神武而折遐冲者也。
山罍，画为山文。礼记曰：“山罍，夏后氏之樽也。”又曰：“周以房俎。”郑玄注云：
“房谓足下跗也，有似于堂房矣。”
鹖冠子曰；“南方万物华羽焉，故以调羽也。” 郑注云：“通夷狄之言者曰象胥，其有才智者也。此类之本名，东方曰寄，南方曰象，西方曰狄鞮，北方曰译。此官正为象者，周始有南越重译来贡献，是以名通言语之官为象胥。”胥音谞。
