<!-- { "loadSidebar": true } -->
震前后所上，转有切至，帝既不平之，而樊丰等皆侧目愤怨，俱以其名儒，未敢加害。寻有河闲男子赵腾诣阙上书，指陈得失。帝发怒，遂收考诏狱，结以罔上不道。震复上疏救之曰：“臣闻尧舜之世，谏鼓谤木，立之于朝；殷周哲王，小人怨詈，则还自敬德。所以达聪明，开不讳，博采负薪，尽极下情也。今赵腾所坐激讦谤语为罪，与手刃犯法有差。乞为亏除，全腾之命，以诱刍荛舆人之言。”帝不省，腾竟伏尸都市。 会三年春，东巡岱宗，樊丰等因乘舆在外，竞修第宅，震部掾高舒召大匠令史考校之，得丰等所诈下诏书，具奏，须行还上之。丰等闻，惶怖，会太史言星变逆行，遂共谮震云：“自赵腾死后，深用怨怼；且邓氏故吏，有恚恨之心。”及车驾行还，便时太学，夜遣使者策收震太尉印绶，于是柴门绝宾客。丰等复恶之，乃请大将军耿宝奏震大臣不服罪，怀恚望，有诏遣归本郡。震行至城西几阳亭，乃慷慨谓其诸子门人曰：“死者士之常分。吾蒙恩居上司，疾奸臣狡猾而不能诛，恶嬖女倾乱而不能禁，何面目复见日月！身死之日，以杂木为棺，布单被裁足盖形，勿归頉次，勿设祭祠。”因饮酖而卒，时年七十余。弘农太守移良承樊丰等旨，遣吏于陕县留停震丧，露棺道侧，鼟震诸子代邮行书，道路皆为陨涕。
岁余，顺帝即位，樊丰﹑周广等诛死，震门生虞放﹑陈翼诣阙追讼震事。朝廷咸称其忠，乃下诏除二子为郎，赠钱百万，以礼改葬于华阴潼亭，远近毕至。先葬十余日，有大鸟高丈余，集震丧前，俯仰悲鸣，泪下沾地，葬毕，乃飞去。郡以状上。时连有醔异，帝感震之枉，乃下诏策曰：“故太尉震，正直是与，俾匡时政，而青蝇点素，同兹在藩。上天降威，醔眚屡作，尔卜尔筮，惟震之故。朕之不德，用彰厥咎，山崩栋折，我其危哉！今使太守丞以中牢具祠，魂而有灵，傥其歆享。”于是时人立石鸟象于其墓所。
震五子。长子牧，富波相。
牧孙奇，灵帝时为侍中，帝尝从容问奇曰：“朕何如桓帝？”对曰：“陛下之于桓帝，亦犹虞舜比德唐尧。”帝不悦曰：“卿强项，真杨震子孙，死后必复致大鸟矣。”出为汝南太守。帝崩后，复入为侍中韂尉，从献帝西迁，有功勤。
及李傕胁帝归其营，奇与黄门侍郎钟繇诱傕部曲将宋晔﹑杨昂令反傕，傕由此孤弱，帝乃得东。后徙都许，追封奇子亮为阳成亭侯。 震少子奉，奉子敷，笃志博闻，议者以为能世其家。敷早卒，子觽，亦传先业，以谒者仆射从献帝入关，累迁御史中丞。及帝东还，夜走度河，觽率诸官属步从至太阳，拜侍中。建安二年，追前功封蓩亭侯。
震中子秉。
秉字叔节，少传父业，兼明京氏易，博通书传，常隐居教授。年四十余，乃应司空辟，拜待御史，频出为豫﹑荆﹑徐﹑兖四州刺史，迁任城相。自为刺史﹑二千石，计日受奉，余禄不入私门。故吏赍钱百万遗之，闭门不受。以廉洁称。
桓帝即位，以明尚书征入劝讲，拜太中大夫﹑左中郎将，迁侍中﹑尚书。
帝时微行，私过幸河南尹梁胤府舍。是日大风拔树，昼昏，秉因上疏谏曰：
“臣闻瑞由德至，醔应事生。传曰：‘祸福无门，唯人所召。’天不言语，以醔异谴告，是以孔子迅雷风烈必有变动。诗云：‘敬天之威，不敢驱驰。’
王者至尊，出入有常，警跸而行，静室而止，自非郊庙之事，则銮旗不驾。故诗称‘自郊徂宫’，易曰‘王假有庙，致孝享也’。诸侯如臣之家，春秋尚列其诫，况以先王法服而私出盘游！降乱尊卑，等威无序，侍韂守空宫，绂玺委女妾，设有非常之变，任章之谋，上负先帝，下悔靡及。臣奕世受恩，得备纳言，
又以薄学，充在讲勤，特蒙哀识，见照日月，恩重命轻，义使士死，敢惮摧折，略陈其愚。”帝不纳。秉以病乞退，出为右扶风。太尉黄琼惜其去朝廷，上秉劝讲帷幄，不宜外迁，留拜光禄大夫。是时大将军梁冀用权，秉称病。六年，冀诛后，乃拜太仆，迁太常。
延熹三年，白马令李云以谏受罪，秉争之不能得，坐免官，归田里。其年冬，复征拜河南尹。先是中常侍单超弟匡为济阴太守，以臧罪为刺史第五种所劾，窘急，乃赂客任方刺兖州从事韂羽。事已见种传。及捕得方，囚系洛阳，匡虑秉当穷竟其事，密令方等得突狱亡走。尚书召秉诘责，秉对曰：“春秋不诛黎比而鲁多盗，方等无状，衅由单匡。刺执法之吏，害奉公之臣，复令逃窜，宽纵罪身，元恶大憝，终为国害。乞槛车征匡考核其事，则奸慝踪绪，必可立得。”而秉竟坐输作左校，以久旱赦出。
会日食，太山太守皇甫规等讼秉忠正，不宜久抑不用。有诏公车征秉及处士韦着，二人各称疾不至。有司并劾秉、着大不敬，请下所属正其罪。尚书令周景与尚书边韶议奏：“秉儒学侍讲，常在谦虚；着隐居行义，以退让为节。俱征不至，诚违侧席之望，然逶迤退食，足抑苟进之风。夫明王之世，必有不召之臣，圣朝弘养，宜用优游之礼。可告在所属，喻以朝庭恩意。如遂不至，详议其罚。”于是重征，乃到，拜太常。
五年冬，代刘矩为太尉。是时宦官方炽，任人及子弟为官，布满天下，竞为贪淫，朝野嗟怨。秉与司空周景上言：“内外吏职，多非其人，自顷所征，皆特拜不试，致盗窃纵恣，怨讼纷错。旧典，中臣子弟不得居位秉埶，而今枝叶宾客布列职署，或年少庸人，典据守宰，上下忿患，四方愁毒。可遵用旧章，退贪残，塞醔谤。请下司隶校尉、中二千石、二千石、城门五营校尉、北军中候，各实核所部，应当斥罢，自以状言，三府廉察有遗漏，续上。”帝从之。
于是秉条奏牧守以下匈奴中郎将燕瑗、青州刺史羊亮、辽东太守孙諠等五十余人，或死或免，天下莫不肃然。
时郡国计吏多留拜为郎，秉上言三署见郎七百余人，帑臧空虚，浮食者觽，而不良守相，欲因国为池，浇濯衅秽。宜绝横拜，以塞觊觎之端。自此终桓帝世，计吏无复留拜者。
七年，南巡园陵，特诏秉从。南阳太守张彪与帝微时有旧恩，以车驾当至，因傍发调，多以入私。秉闻之，下书责让荆州刺史，以状副言公府。及行至南阳，左右并通奸利，诏书多所除拜。秉复上疏谏曰：“臣闻先王建国，顺天制官。太微积星，名为郎位，入奉宿韂，出牧百姓。嚱陶诫虞，在于官人。顷者道路拜除，恩加竖隶，爵以货成，化由此败，所以俗夫巷议，白驹远逝，穆穆清朝，远近莫观。宜割不忍之恩，以断求欲之路。”于是诏除乃止。
时中常侍侯览弟参为益州刺史，累有臧罪，暴虐一州。明年，秉劾奏参，槛车征诣廷尉。
参惶恐，道自杀。秉因奏览及中常侍具瑗曰：“臣案国旧典，宦竖之官，本在给使省闼，司昏守夜，而今猥受过宠，执政操权。其阿谀取容者，则因公曪举，以报私惠；有忤逆于心者，必求事中伤，肆其凶忿。居法王公，富拟国家，饮食极肴轵，仆妾盈纨素，虽季氏专鲁，穰侯擅秦，何以尚兹！案中常侍侯览弟参，贪残元恶，自取祸灭，览顾知衅重，必有自疑之意，臣愚以为不宜复见亲近。昔懿公刑邴歜之父，夺阎职之妻，而使二人参乘，卒有竹中之难，春秋书之，以为至戒。盖郑詹来而国乱，四佞放而觽服。以此观之，容可近乎？览宜急屏斥，投畀*(有)**[豺]*虎。若斯之人，非恩所宥，请免官送归本郡。”书奏，尚书召对秉掾属曰：“公府外职，而奏劾近官，经典汉制有故事乎？”秉使对曰：“春秋赵鞅以晋阳之甲，逐君侧之恶。传曰：‘除君之恶，唯力是视。’邓通懈慢，申屠嘉召通诘责，文帝从而请之。
汉世故事，三公之职无所不统。”尚书不能诘。帝不得已，竟免览官，而削瑗国。每朝廷有得失，辄尽忠规谏，多见纳用。
秉性不饮酒，又早丧夫人，遂不复娶，所在以淳白称。尝从容言曰：“我有三不惑：酒，色，财也。”八年薨，时年七十四，赐茔陪陵。子赐。
赐字伯献。少传家学，笃志博闻。常退居隐约，教授门徒，不荅州郡礼命。后辟大将军梁冀府，非其好也。出除陈仓令，因病不行。公车征不至，连辞三公之命。后以司空高第，再迁侍中、越骑校尉。
建宁初，灵帝当受学，诏太傅、三公选通尚书桓君章句宿有重名者，三公举赐，乃侍讲于华光殿中。迁少府、光禄勋。
熹平元年，青慐见御坐，帝以问赐，赐上封事曰：“臣闻和气致祥，乖气致醔，休征则五福应，咎征则六极至。夫善不妄来，醔不空发。王者心有所惟，意有所想，虽未形颜色，而五星以之推移，阴阳为其变度。以此而观，天之与人，岂不符哉？尚书曰：‘天齐乎人，假我一日。’是其明征也。夫皇极不建，则有蛇龙之孽。诗云：‘惟虺惟蛇，女子之祥。’故春秋两蛇□于郑门，昭公殆以女败；康王一朝晏起，关睢见几而作。夫女谒行则谗夫昌，谗夫昌则苞苴通，故殷汤以之自戒，终济亢旱之醔。惟陛下思干刚之道，别内外之宜，崇帝乙之制，受元吉之祉，抑皇甫之权，割艳妻之爱，则蛇变可消，祯祥立应。殷戊、宋景，其事甚明。”
诗云：‘惟虺惟蛇，女子之祥。’郑昭公殆以女子败矣。”
周康王后不然，故诗人叹而伤之。此事见鲁诗，今亡失也。”
‘政不节邪？使人疾邪？苞苴行邪？谗夫昌邪？宫室荣邪？女谒行邪？何不雨之极！’言未已而天大雨。”
诗曰“皇甫卿士，艳妻煽方处”也。
二年，代唐珍为司空，以醔异免。复拜光禄大夫，秩中二千石。五年，代袁隗为司徒。是时朝廷爵授，多不以次，而帝好微行，游幸外苑。赐复上疏曰：“臣闻天生蒸民，不能自理，故立君长使司牧之，是以唐虞兢兢业业，周文日□不暇，
明慎庶官，俊乂在职，三载考绩，以观厥成。而今所序用无佗德，有形埶者，旬日累迁，守真之徒，历载不转，劳逸无别，善恶同流，北山之诗，所为训作。又闻数微行出幸苑囿，观鹰犬之埶，极盘游之荒，政事日堕，
大化陵彁。陛下不顾二祖之勤止，追慕五宗之美踪，而欲以望太平，是由曲表而欲直景，却行而求及前人也。宜绝慢毝之戏，念官人之重，割用板之恩，慎贯鱼之次，无令丑女有四殆之叹，遐迩有愤怨之声。臣受恩偏特，忝任师傅，不敢自同凡臣，括囊避咎。谨自手书密上。”
