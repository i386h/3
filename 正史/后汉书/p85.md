<!-- { "loadSidebar": true } -->
固字孟坚。年九岁，能属文诵诗赋，及长，遂博贯载籍，九流百家之言，无不穷究。所学无常师，不为章句，举大义而已。性宽和容觽，不以才能高人，诸儒以此慕之。 将军以周﹑邵之德，立乎本朝，承休明之策，建威灵之号，昔在周公，今也将军，诗书所载，未有三此者也。传曰：“必有非常之人，然后有非常之事；有非常之事，然后有非常之功。”固幸得生于清明之世，豫在视听之末，私以蝼蚁，窃观国政，
诚美将军拥千载之任，蹑先圣之踪，体弘懿之姿，据高明之埶，博贯庶事，服膺六蓺，白黑简心，求善无猒，采择狂夫之言，不逆负薪之议。窃见幕府新开，广延髃俊，四方之士，颠倒衣裳。将军宜详唐﹑殷之举，察伊﹑嚱之荐，令远近无偏，幽隐必达，期于总览贤才，收集明智，为国得人，以宁本朝。则将军养志和神，优游庙堂，光名宣于当世，遗烈着于无穷。
窃见故司空掾桓梁，宿儒盛名，冠德州里，七十从心，行不踰矩，盖清庙之光晖，当世之俊彦也。京兆祭酒晋冯，结发修身，白首无违，好古乐道，玄默自守，古人之美行，时俗所莫及。扶风掾李育，经明行着，教授百人，客居杜陵，茅室土阶。京兆﹑扶风二郡更请，徒以家贫，数辞病去。温故知新，论议通明，廉清修絜，行能纯备，虽前世名儒，国家所器，韦﹑平﹑孔﹑翟，无以加焉。
宜令考续，以参万事。京兆督邮郭基，孝行着于州里，经学称于师门，政务之绩，有绝异之效。如得及明时，秉事下僚，进有羽翮奋翔之用，退有□梁一介之死。凉州从事王雍，躬卞严之节，文之以术蓺，凉州冠盖，未有宜先雍者也。古者周公一举则三方怨，曰“奚为而后己”。宜及府开，以慰远方。弘农功曹史殷肃，达学洽闻，才能绝伦，诵诗三百，奉使专对。此六子者，皆有殊行绝才，德隆当世，如蒙征纳，以辅高明，此山梁之秋，夫子所为叹也。昔卞和献宝，以离断趾，灵均纳忠，终于沉身，而和氏之璧，千载垂光，屈子之篇，万世归善。愿将军隆照微之明，信日□之听，少屈威神，咨嗟下问，令尘埃之中，永无荆山﹑汨罗之恨。
“显，光也。”言桓梁可参多士，助祭于清庙为光晖也。尔雅曰：“髦，俊也。”
美士为彦。
苍纳之。
父彪卒，归乡里。固以彪所续前史未详，乃潜精研思，欲就其业。既而有人上书显宗，告固私改作国史者，有诏下郡，收固系京兆狱，尽取其家书。先是扶风人苏朗伪言图谶事，下狱死。固弟超恐固为郡所核考，不能自明，乃驰诣阙上书，得召见，具言固所著述意，而郡亦上其书。显宗甚奇之，召诣校书部，除兰台令史，与前睢阳令陈宗﹑长陵令尹敏﹑司隶从事孟异共成世祖本纪。迁为郎，典校秘书。固又撰功臣﹑平林﹑新市﹑公孙述事，作列传﹑载记二十八篇，奏之。帝乃复使终成前所著书。
固以为汉绍尧运，以建帝业，至于六世，史臣乃追述功德，私作本纪，编于百王之末，厕于秦﹑项之列，太初以后，阙而不录，故探撰前记，缀集所闻，以为汉书。起元高祖，终于孝平王莽之诛，十有二世，二百三十年，
综其行事，傍贯五经，上下洽通，为春秋考纪﹑表﹑志﹑传凡百篇。固自永平中始受诏，潜精积思二十余年，至建初中乃成。当世甚重其书，学者莫不讽诵焉。
自为郎后，遂见亲近。时京师修起宫室，浚缮城隍，而关中耆老犹望朝廷西顾。
固感前世相如﹑寿王﹑东方之徒，造构文辞，终以讽劝，乃上两都赋，盛称洛邑制度之美，以折西宾淫侈之论。其辞曰：
有西都宾问于东都主人曰：“盖闻皇汉之初经营也，尝有意乎都河洛矣。
辍而弗康，寔用西迁，作我上都。主人闻其故而鷪其制乎？”主人曰：“未也。愿宾摅怀旧之蓄念，发思古之幽情，博我以皇道，弘我以汉京。”宾曰：“唯唯。”
于是上即日西都关中，此为辍而弗康也。辍，止也。康，安也。
汉之西都，在于雍州，寔曰长安。左据函谷﹑二崤之阻，表以*(泰)**[太]*华﹑终南之山。右界曪斜﹑陇首之险，带以洪河﹑泾﹑渭之川。华实之毛，则九州之上腴焉；防御之阻，则天下之奥区焉。是故横被六合，三成帝畿，周以龙兴，秦以虎视。及至大汉受命而都之也，仰寤东井之精，俯协河图之灵，
奉春建策，留侯演成，天人合应，以发皇明，乃眷西顾，寔惟作京。
于是睎秦领，睋北阜，挟酆霸，据龙首。图皇基于亿载，度宏规而大起，肇自高而终平，世增饰以崇丽，历十二之延祚，故穷奢而极侈。建金城其万雉，呀周池而成渊，披三条之广路，立十二之通门。内则街衢洞达，闾阎且千，九市开场，货别隧分，人不得顾，车不得旋，阗城溢郭，傍流百廛，红尘四合，烟云相连。于是既庶且富，娱乐无疆，都人士女，殊异乎五方，游士拟于公侯，列肆侈于姬﹑姜。乡曲豪俊游侠之雄，节慕原﹑尝，名亚春﹑陵，连交合觽，骋骛乎其中。 洪，大也。
尚书雍州“厥田上上”。防御谓关禁也。杨雄卫尉箴曰：“设置山险，尽为防御。”
奥，深也。言秦地险固，为天下深奥之区域。
高诱注云：“四方上下为六合。”周礼曰：“方千里曰王畿。”三成谓周﹑秦﹑汉并都之也。 留侯，张良也。苍颉篇曰：“演者引也。”
诗云：“乃眷西顾。” 每门有大路，故曰三条。郑玄注周礼云“天子城十二门，通十二子”也。
“长安九市，其六在道西，三在道东。”隧，列肆道也。郑玄注礼记曰：“廛，市物邸舍也。”
若乃观其四郊，浮游近县，则南望杜﹑霸，北眺五陵，名都对郭，邑居相承，英俊之域，黻冕所兴，冠盖如云，七相五公。与乎州郡之豪桀，五都之货殖，三选七迁，充奉陵邑，盖以强干弱枝，隆上都而观万国。封畿之内，厥土千里，逴荦诸夏，兼其所有。其阳则崇山隐天，幽林穹谷，陆海珍藏，蓝田美玉，商﹑洛缘其隈，鄠﹑杜滨其足，源泉灌注，陂池交属，竹林果园，芳草甘木，郊野之富，号曰近蜀。其阴则冠以九嵕，陪以甘泉，乃有灵宫起乎其中。秦﹑汉之所极观，渊﹑云之所颂叹，于是乎存焉。下有郑﹑白之沃，衣食之源，堤封五万，疆埸绮分，沟塍刻镂，原隰龙鳞，决渠降雨，荷臿成云，五谷垂颖，桑麻敷棻。东郊则有通沟大漕，溃渭洞河，泛舟山东，控引淮﹑湖，与海通波。西郊则有上囿禁苑，林麓薮泽，陂池连乎蜀﹑汉，缭以周墙，四百余里，离宫别馆，三十六所，神池灵沼，往往而在。
其中乃有九真之麟，大宛之马，黄支之犀，条枝之鸟，踰橥□，越巨海，殊方异类，至三万里。
“选”或为“徙”，义亦通。
隈，山曲也。滨犹近也。鄠﹑杜，二县名，近南山之足。尔雅云：“麓，山足也。” 棻，茂盛也，音芬。
“荥阳下引河东南为鸿沟，以与淮、泗会。”
武帝时，李广利斩大宛王首，获汗血马来。又黄支国自三万里贡生犀。条支国临西海，有大鸟，卵如瓮。条支与安息接，武帝时，安息国发使来献之。又曰：
“橥□山高二千五百里。”并见前书。
其宫室也，体象乎天地，经纬乎阴阳，据坤灵之正位，放*(泰)**[太]*、紫之圆方。树中天之华阙，丰冠山之朱堂，因瑰材而究奇，抗应龙之虹梁，列棼橑以布翼，荷栋桴而高骧。雕玉瑱以居楹，裁金璧以饰珰，发五色之渥采，光爓朗以景彰。于是左*(□)**[覠]*右平，重轩三阶，闺房周通，门闼洞开，列钟虡于中庭，立金人于端闱，仍增崖而衡阈，临峻路而启扉。
徇以离殿别寝，承以崇台闲櫲，焕若列星，紫宫是环。清凉宣温，神仙长年，金华玉堂，白虎麒麟，区宇若兹，不可殚论。增盘业峨，登降照烂，殊形诡制，每各异观，乘茵步辇，唯所息宴。后宫则有掖庭椒房，后妃之室，合欢增成，安处常宁，顡若椒风，披香发越，兰林蕙草，鸳鸾飞翔之列。昭阳特盛，隆乎孝成，屋不呈材，墙不露形，裛以藻绣，络以纶连，随侯明月，错落其闲，金釭衔璧，是为列钱，翡翠火齐，流耀含英，悬黎垂棘，夜光在焉。于是玄墀扣切，玉阶彤庭，筻磩采致，琳懡青荧，珊瑚碧树，周阿而生。红罗飒纚，绮组缤纷，精曜华烛，俯仰如神。
后宫之号，十有四位，窈窕繁华，更盛迭贵，处乎斯列者，盖以百数。
左右廷中，朝堂百僚之位，萧曹魏邴，谋谟乎其上。佐命则垂统，辅翼则成化，流大汉之恺悌，荡亡秦之毒螫。故令斯人扬乐和之声，作画一之歌，功德着于祖宗，膏泽洽于黎庶。又有天禄石渠，典籍之府，命夫谆诲故老，名儒师傅，讲论乎六蓺，稽合乎同异。又有承明金马，著作之庭，大雅宏达，于兹为髃，元元本本，周见洽闻，启发篇章，校理秘文。周以钩陈之位，韂以严更之署，总礼官之甲科，髃百郡之廉孝。虎贲赘衣，阉尹阍寺，陛戟百重，各有攸司。周庐千列，徼道绮错。
辇路经营，修涂飞阁。自未央而连桂宫，北弥明光而戆长乐，陵墱道而超西墉，混建章而外属，设璧门之凤阙，上柧棱而栖金雀。内则别风之嶕峣，眇丽巧而竦擢，张千门而立万户，顺阴阳以开阖。尔乃正殿崔巍，层构厥高，临乎未央，经骀荡而出馺娑，洞枍诣与天梁，上反宇以盖戴，激日景而纳光。神明郁其特起，遂偃蹇而上跻，轶云雨于太半，虹霓回带于棼楣，虽轻迅与僄狡，犹愕眙而不敢阶。攀井干而未半，目眴转而意迷，舍棂槛而却倚，若颠坠而复稽，魂怳怳以失度，巡回涂而下低。既惩惧于登望，降周流以彷徨，步甬道以萦纡，又杳窱而不见阳。排飞闼而上出，若游目于天表，似无依*(之)**[而]*洋洋。前唐中而后太液，揽沧海之汤汤，扬波涛于碣石，激神岳之嶈嶈，滥瀛洲与方壶，蓬莱起乎中央。于是灵草冬荣，神木丛生，岩峻崔崒，金石峥嵘。抗仙掌*(与)**[以]*承露，擢双立之金茎，轶埃壒之混浊，鲜颢气之清英。骋文成之丕诞，驰五利之所刑，庶松乔之髃类，时游从乎斯庭，实列仙之攸馆，匪吾人之所宁。
史记天官书曰：“环之匡韂十二星，藩臣，皆曰紫宫。”是太微方而紫宫圆也。
橑，椽也。翼，屋之四阿也。荷，负也。骧，举也。尔雅曰：“栋谓之桴。”音浮。
爓音艳。
言阶级勒覠然，音七则反。王逸楚辞注曰：“轩，楼板也。”周礼夏后氏“世室九阶”，郑玄注云“南面三阶，三面各二”也。尔雅曰：“宫中之门谓之闱，小者谓之闺。”懬以悬钟也。史记：“秦始皇收天下兵器，聚之咸阳，销以为金人十二，置宫中。”端闱，宫正门也。三辅黄图曰：“秦宫殿端门四达，以则紫宫。”
仍，因也。衡，横也。阈，门限。 茵，褥也。驾人曰辇。
