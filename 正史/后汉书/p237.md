<!-- { "loadSidebar": true } -->
佩刀，乘舆黄金通身貂错，半鲛鱼鳞，金漆错，雌黄室，五色罽隐室华。诸侯王黄金错，环挟半鲛，黑室。公卿百官皆纯黑，不半鲛。小黄门雌黄室，中黄门朱室，童子皆虎爪文，虎贲黄室虎文，其将白虎文，皆以白珠鲛为□口之饰。
乘舆者，加翡翠山，纡婴其侧。
佩双印，长寸二分，方六分。乘舆、诸侯王、公、列侯以白玉，中二千石以下至四百石皆以黑犀，二百石以至私学弟子皆以象牙。上合丝，乘舆以縢贯白珠，赤罽蕤，诸侯王以下以綔赤丝蕤，縢綔各如其印质。刻书文曰：“正月刚卯既决，灵殳四方，赤青白黄，四色是当。帝令祝融，以教夔龙，庶疫刚瘅，莫我敢当。
疾日严卯，帝令夔化，慎尔周伏，化兹灵殳。既正既直，既觚既方，庶疫刚瘅，莫我敢当。”凡六十六字。
乘舆黄赤绶，四采，黄赤*(绀)*缥*[绀]*，淳黄圭，长丈九尺九寸，五百首。
其文曰‘受命于天，既寿永昌’。方围四寸，上有纽文盘五龙，□七寸管，龙上一角缺。”献帝起居注曰：“时六玺不自随，及还，于阁上得。”晋阳秋曰：“冉闵大将军蒋干以传国玺付河南太守戴施，施献之，百僚皆贺。玺光照洞彻，上蟠螭文隐起，书曰‘*(旻)**[昊]*天之命，皇帝寿昌’。秦旧玺也。”徐广曰：
“传国玺文曰‘受天之命，皇帝寿昌’。”
诸侯王赤绶，四采，赤黄缥绀，淳赤圭，长二丈一尺，三百首。
太皇太后、皇太后，其绶皆与乘舆同，皇后亦如之。
长公主、天子贵人与诸侯王同绶者，加特也。
诸国贵人、相国皆绿绶，三采，绿紫绀，淳绿圭，长二丈一尺，二百四十首。
公、侯、将军紫绶，二采，紫白，淳紫圭，长丈七尺，百八十首。公主封君服紫绶。
九卿、中二千石、二千石青绶，三采，青白红，淳青圭，长丈七尺，百二十首。
自青绶以上，縌皆长三尺二寸，与绶同采而首半之。縌者，古佩璲也。佩绶相迎受，故曰縌。紫绶以上，縌绶之闲得施玉环鐍云。
千石、六百石黑绶，三采，青赤绀，淳青圭，长丈六尺，八十首。四百石、三百石长同。
四百石、三百石、二百石黄绶，*[一采]*，淳黄圭，*(一采)*长丈五尺，六十首。自黑绶以下，縌绶皆长三尺，与绶同采而首半之。
百石青绀*(纶)**[绶]*，一采，宛转缪织*[圭]*，长丈二尺。
凡先合单纺为一系，四系为一扶，五扶为一首，五首成一文，文采淳为一圭。
首多者系细，少者系麤，皆广尺六寸。
太皇太后、皇太后入庙服，绀上皁下，蚕，青上缥下，皆深衣制，隐领袖缘以绦。翦牦蔮，簪珥。珥，耳珰垂珠也。簪以檋瑁为擿，长一尺，端为华胜，上为凤皇爵，以翡翠为毛羽，下有白珠，垂黄金镊。左右一横簪之，以安蔮结。
诸簪珥皆同制，其擿有等级焉。
皇后谒庙服，绀上皁下，蚕，青上缥下，皆深衣制，隐领袖缘以绦。假结，步摇，簪珥。步摇以黄金为山题，贯白珠为桂枝相缪，一爵九华，熊、虎、赤罴、天鹿、辟邪、南山丰大特六兽，诗所谓“副笄六珈”者。诸爵兽皆以翡翠为毛羽。金题，白珠珰绕，以翡翠为华云。
贵人助蚕服，纯缥上下，深衣制。大手结，墨檋瑁，又加簪珥。长公主见会衣服，加步摇，公主大手结，皆有簪珥，衣服同制。自公主封君以上皆带绶，以采组为绲带，各如其绶色。黄金辟邪，首为带鐍，饰以白珠。
公、卿、列侯、中二千石、二千石夫人，绀缯蔮，黄金龙首衔白珠，鱼须擿，长一尺，为簪珥。入庙佐祭者皁绢上下，助蚕者缥绢上下，皆深衣制，缘。自二千石夫人以上至皇后，皆以蚕衣为朝服。
公主、贵人、妃以上，嫁娶得服锦绮罗縠缯，采十二色，重缘袍。特进、列侯以上锦缯，采十二色。六百石以上重练，采九色，禁丹紫绀。三百石以上五色采，青绛黄红绿。二百石以上四采，青黄红绿。贾人，缃缥而已。
公、列侯以下皆单缘篯，制文绣为祭服。自皇后以下，皆不得服诸古丽圭襂闺缘加上之服。建武、永平禁绝之，建初、永元又复中重，于是世莫能有制其裁者，乃遂绝矣。
凡冠衣诸服，旒冕、长冠、委貌、皮弁、爵弁、建华、方山、巧士，衣裳文绣，赤舄，服絇履，大佩，皆为祭服，其余悉为常用朝服。唯长冠，诸王国谒者以为常朝服云。宗庙以下，祠祀皆冠长冠，皁缯袍单衣，绛缘领袖中衣，绛藳惫，五郊各从其色焉。
赞曰：车辂各庸，旌旗异局。冠服致美，佩纷玺玉。敬敬报情，尊尊下欲。孰夸华文，匪豪丽缛。
