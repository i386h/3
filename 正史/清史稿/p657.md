<!-- { "loadSidebar": true } -->
　　子弘暻，封贝子。子孙递降，以不入八分辅国公世袭。五世孙载龄，袭爵。事德宗，官至体仁阁大学士。卒，谥文恪。
　　恆温亲王允祺，圣祖第五子。康熙三十五年，上征噶尔丹，命允祺领正黄旗大营。四十八年十月，封恆亲王。五十一年，赐银五千。五十八年，封子弘升为世子，班禄视贝子。雍正五年，坐事，削世子。十年闰五月，允祺薨，予谥。子弘晊，袭。乾隆四十年，薨，谥曰恪。子永皓，袭郡王。五十三年，薨，谥曰敬。弘升子永泽，袭贝子。子孙循例递降，以镇国公世袭。弘升既削世子，乾隆十九年卒，予贝勒品级，谥恭恪。
　　淳度亲王允祐，圣祖第七子。康熙三十五年，上征噶尔丹，命允祐领镶黄旗大营。三十七年三月，封贝勒。四十八年十月，封淳郡王。五十一年，赐银五千。五十七年十月，正蓝旗满洲都统延信征西陲，命允祐管正蓝三旗事务。雍正元年，进封亲王，诏褒其安分守己，敬顺小心。复命与诚亲王允祉并书景陵碑额，以两王皆工书故。八年四月，薨，予谥。
　　子弘曙。圣祖命皇十四子允为抚远大将军，驻甘州，令弘曙从。圣祖崩，世宗召还京，封世子。雍正五年，坐事削，改封弘暻为世子。允祐薨，弘暻袭。乾隆四十二年，薨，谥曰慎。子永鋆，袭贝勒。子孙递降，以镇国公世袭。永鋆子绵洵，事穆宗，官凉州副都统。转战河南、直隶、山东、湖北，克临清，破连镇、冯官屯，皆有功。迁荆州将军。卒，谥庄武。
　　允禩，圣祖第八子。康熙三十七年三月，封贝勒。四十七年九月，署内务府总管事。
　　太子允礽既废，允禩谋代立。诸皇子允禟、允礻我、允，诸大臣阿灵阿、鄂伦岱、揆叙、王鸿绪等，皆附允禩。允禔言于上，谓相士张明德言允禩后必大贵，上大怒，会内务府总管凌普以附太子得罪，籍其家，允禩颇庇之，上以责允禩。谕曰：“凌普贪婪巨富，所籍未尽，允禩每妄博虚名，凡朕所施恩泽，俱归功于己，是又一太子矣！如有人誉允禩，必杀无赦。”翌日，召诸皇子入，谕曰：“当废允礽时，朕即谕诸皇子有钻营为皇太子者，即国之贼，法所不容。允禩柔奸性成，妄蓄大志，党羽相结，谋害允礽。今其事皆败露，即锁系，交议政处审理。”允禟语允，入为允禩营救，上怒，出佩刀将诛允；允祺跪抱劝止，上怒少解，仍谕诸皇子、议政大臣等毋宽允禩罪。
　　逮相士张明德会鞫，词连顺承郡王布穆巴，公赖士、普奇，顺承郡王长史阿禄。张明德坐凌迟处死，普奇夺公爵，允禩亦夺贝勒，为閒散宗室。上复谕诸皇子曰：“允禩庇其乳母夫雅齐布，雅齐布之叔厩长吴达理与御史雍泰同榷关税，不相能，诉之允禩，允禩借事痛责雍泰。朕闻之，以雅齐布发翁牛特公主处。允禩因怨朕，与褚英孙苏努相结，败坏国事。允禩又受制于妻，妻为安郡王岳乐甥，嫉妒行恶，是以允禩尚未生子。此皆尔曹所知，尔曹当遵朕旨，方是为臣子之理；若不如此存心，日后朕考终，必至将朕躬置乾清宫内，束甲相争耳。”上幸南苑，遘疾，还宫，召允禩入见，并召太子使居咸安宫。
　　未几，上命诸大臣于诸皇子中举可为太子者，阿灵阿等私示意诸大臣举允禩。上曰：“允禩未更事，且罹罪，其母亦微贱，宜别举。”上释允礽，亦复允禩贝勒。四十八年正月，上召诸大臣，问倡举允禩为太子者，诸臣不敢质言。上以大学士马齐先言众欲举允禩，因谴马齐，不复深诘。寻复立允礽为太子。五十一年十一月，复废允礽。
　　六十一年十一月，上疾大渐，召允禩及诸皇子允祉、允祐、允禟、允礻我、允祹、允祥同受末命。世宗即位，命允禩总理事务，进封廉亲王，授理籓院尚书。雍正元年，命办理工部事务。皇太子允礽之废也，允禩谋继立，世宗深憾之。允禩亦知世宗憾之深也，居常怏怏。封亲王命下，其福晋乌雅氏对贺者曰：“何贺为？虑不免首领耳！”语闻，世宗憾滋甚。会副都统祁尔萨条奏：“满洲俗遇丧，亲友馈粥吊慰。后风俗渐弛，大设奢馔，过事奢靡。”上用其议申禁，因谕斥：“允禩居母妃丧，沽孝名，百日后犹扶掖匍匐而行；而允礻我，允禟、允指称馈食，大肆筵席，皇考谕责者屡矣。”二年，上谕曰：“允禩素行阴狡，皇考所深知，降旨不可悉数。自朕即位，优封亲王，任以总理事务。乃不能输其诚悃以辅朕躬，怀挟私心，至今未已。凡事欲激朕怒以治其罪，加朕以不令之名。允禩在诸弟中颇有治事材，朕甚爱惜之，非允禟、允礻我等可比，是以屡加教诲，令其改过，不但成朕友于之谊，亦全前三复教诲之理？朕一身上关宗庙社稷，不得不为?皇考慈爱之衷。朕果欲治其罪，岂有于防范。允禩在皇考时，恣意妄行，匪伊朝夕，朕可不念祖宗肇造鸿图，以永贻子孙之安乎？”
　　三年二月，三年服满。以允禩任总理事务，挟私怀诈，有罪无功，不予议叙。寻因工部制祈榖坛祖宗神牌草率，阿尔泰驻兵军器粗窳，屡下诏诘责允禩；允禩议减内务府披甲，上令覆奏，又请一佐领增甲九十馀副。上以允禩前后异议，谕谓：“阴邪叵测，莫此为甚！”因命一佐领留甲五十副不即裁，待缺出不补。隶内务府披甲诸人集允禩邸嚣閧，翌日，又集副都统李延禧家，且纵掠。上命捕治，诸人自列允禩使閧延禧家，允禩不置辩。上命允禩鞫定为首者立斩，允禩以五人姓名上，上察其一乃自首，其一坚称病未往，责允禩所谳不实。宗人府议夺允禩爵，上命宽之。允禩杖杀护军九十六，命太监阎伦隐其事，厚赐之。宗人府复议夺允禩爵，上复宽之。
　　四年正月，上御西暖阁，召诸王大臣暴允禩罪状，略曰：“当时允禩希冀非望，欲沽忠孝之名，而事事伤圣祖之心。二阿哥坐废，圣祖命朕与允禩在京办事，凡有启奏，皆蒙御批，由允禩藏贮。嗣问允禩，则曰：‘前值皇考怒，恐不测，故焚毁笔札，御批亦纳其中。’此允禩亲向朕言者。圣祖升遐，朕念允禩夙有才幹，冀其痛改其非，为国家出力，令其总理事务，加封亲王，推心置腹。三年以来，宗人府及诸大臣劾议，什伯累积，朕百端容忍，乃允禩诡谲阴邪，狂妄悖乱，包藏祸心，日益加甚。朕令宗人府讯问何得将皇考御批焚毁，允禩改言：‘抱病昏昧，误行烧毁。’及朕面质之，公然设誓，诅及一家。允禩自绝于天，自绝于祖宗，自绝于朕，断不可留于宗姓之内，为我朝之玷！谨述皇考谕，遵先朝削籍离宗之典，革去允禩黄带子，以儆凶邪，为万世子孙鉴戒。”并命逐其福晋还外家。
　　二月，授允禩为民王，不留所属佐领人员，凡朝会，视民公、侯、伯例，称亲王允禩。诸王大臣请诛允禩，上不许。寻命削王爵，交宗人府圈禁高墙。宗人府请更名编入佐领：允禩改名阿其那，子弘旺改菩萨保。六月，诸王大臣复胪允禩罪状四十事，请与允禟、允并正典刑，上暴其罪于中外。九月，允禩患呕哕，命给与调养，未几卒于幽所。诸王大臣仍请戮尸，不许。
　　乾隆四十三年正月，高宗谕曰：“圣祖第八子允禩，第九子允禟结党妄行，罪皆自取。皇考仅令削籍更名，以示愧辱。就两人心术而论，觊觎窥窃，诚所不免，及皇考绍登大宝。皇考晚年屡向朕谕及，愀然不乐，意颇悔?，怨尤诽谤，亦情事所有，特未有显然悖逆之之，若将有待。朕今临御四十三年矣，此事重大，朕若不言，后世子孙无敢言者。允禩、允禟仍复原名，收入玉牒，子孙一并?入。此实仰体皇考仁心，申未竟之绪，想在天之灵亦当愉慰也。”
　　允禟，圣祖第九子。康熙四十七年，上责允禩，允禟语允，入为保奏，上怒。是时，上每巡幸，辄随。四十八年三月，封贝子。十月，命往翁牛特送和硕愠恪公主之丧。五十一年，赐银四千。
　　雍正元年，世宗召允回京，以诸王大臣议，命允禟出驻西宁。允禟屡请缓行，上谴责所属太监，允禟行至军。二年四月，宗人府劾允禟擅遣人至河州买草、勘牧地，违法肆行，请夺爵，上命宽之。三年，上闻允禟纵容家下人在西宁生事，遣都统楚宗往约束，楚宗至，允禟不出迎，传旨诘责，曰：“上责我皆是，我复何言？我行将出家离世！”楚宗以闻，上以允禟傲慢无人臣礼，手诏深责之，并牵连及允禩、允、允礻我私结党援诸事。七月，山乌雅图等经平定殴诸生，请按律治罪，陕西人称允禟九王，为上?西巡抚伊都立奏劾允禟护所闻，手诏斥为无耻，遂夺允禟爵，撤所属佐领，即西宁幽禁，并录允禟左右用事者毛太、佟保等，撤还京师，授以官。
　　四年正月，九门捕役得毛太、佟保等寄允禟私书，以闻，上见书迹类西洋字，遣持问允禟子弘旸，弘旸言允禟所造字也。谕曰：“从来造作隐语，防人察觉，惟敌国为然。允禟在西宁，未尝禁其书札往来，何至别造字体，暗藏密递，不可令人以共见耶？允禟与弘旸书用硃笔，弘旸复书称其父言为‘旨’，皆僭妄非礼。允禟寄允礻我书言‘事机已失’，其言尤骇人。”命严鞫毛太、佟保等。诸王大臣请治允禟罪，命革去黄带子，削宗籍，逮还京，令胡什礼监以行。五月，令允禟改名，又以所拟字样奸巧，下诸王大臣议，改为塞?楚宗及侍思黑。
　　六月，诸王大臣复劾允禟罪状二十八事，请诛之。胡什礼监允禟至保定，命直隶总督李绂暂禁，观其行止。绂语胡什礼“当便宜行事”，胡什礼以闻，上命驰谕止之，绂奏无此语。八月，绂奏允禟以腹疾卒于幽所。上闻胡什礼与楚宗中途械系允禟，旋释去，胡什礼又，乃起流言也。乾?妄述绂语，命并逮治。其后绂得罪，上犹责绂不以允禟死状明白于隆间，复原名，还宗籍。子弘晸，封不入八分辅国公，坐事夺爵。
　　辅国公允礻我，圣祖第十子。康熙四十八年十月，封敦郡王。五十七年，命办理正黄旗满洲、蒙古、汉军三旗事。允礻我与允禟、允皆党附允禩，为世宗所恶。雍正元年，泽卜尊丹巴胡土克图诣京师，谒圣祖梓宫，俄病卒，上遣送灵龛还喀尔喀，命允礻我赍印册赐奠。允礻我讬疾不行，旋称有旨召还，居张家口。复私行禳祷，疏文内连书“雍正新君”，为上所知，斥为不敬。兵部劾奏，命允禩议其罪。四月，夺爵，逮京师拘禁。乾隆二年，高宗命释之，封辅国公。六年，卒，诏用贝子品级祭葬。
