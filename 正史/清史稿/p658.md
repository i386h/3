<!-- { "loadSidebar": true } -->
　　履懿亲王允祹，圣祖第十二子。康熙四十八年十月，封贝子。自是有巡幸，辄从。五十六年，孝惠章皇后崩，署内务府总管事务，大事将毕，乃罢。五十七年，办理正白旗满洲、蒙古、汉军三旗事。六十年，上以御极六十年，遣允祹祭盛京三陵。六十一年，授镶黄旗满洲都统。世宗即位，进封履郡王。雍正二年，宗人府劾允祹治事不能敬谨，请夺爵，命在固山贝子上行走。二月，因圣祖配享仪注及封妃金册遗漏舛错，降镇国公。八年五月，复封郡王。高宗即位，进封履亲王。乾隆二十八年七月，薨，予谥。
　　子弘昆，先卒，用世子例殡葬，馀子皆未封。高宗命以皇四子永为允祹后，袭郡王。四十二年，薨，谥曰端。嘉庆四年，追封亲王。子绵惠，袭贝勒。嘉庆元年，薨，追封郡王。以成郡王绵懃子奕纶为后，袭贝子，进贝勒。子孙循例递降，以镇国公世袭。
　　乾隆四十二年，高宗南巡，还跸次涿州，有僧携童子迎驾，自言永庶子，为侧室福晋王氏所弃，僧育以长。上问永嫡福晋伊尔根觉罗氏，言永子以痘殇。乃令入都，命军机大臣诘之。童子端坐名诸大臣，诸大臣不敢决。军机章京保成直前批其颊，叱之，童子乃自承刘氏子，僧教为妄语。斩僧，戍童子伊犁，仍自称皇孙，所为多不法。上命改戍黑龙江，道库伦，库伦办事大臣松筠责其不法，缚出，绞杀之，高宗嘉其明决。
　　怡贤亲王允祥，圣祖第十三子。康熙三十七年，从上谒陵。自是有巡幸，辄从。六十一年，世宗即位，封为怡亲王。寻命总理户部三库。雍正元年，命总理户部。十一月，谕：“怡亲王于皇考时敬谨廉洁，家计空乏，举国皆知。朕御极以来，一心翊戴，克尽臣弟之道。从前兄弟分封，各得钱粮二十三万两，朕援此例赐之，奏辞不已，宣谕再四，仅受十三万；复援裕亲王例，令支官物六年，王又固辞。今不允所请，既不可；允其请，而实心为国之懿亲，转不得与诸弟兄比，朕心不安。”下诸王大臣议。既，仍允王请，命王所兼管佐领俱为王一等一员、二等四员、三等十二员，豹尾枪二、长杆刀二，每佐领增亲军二名?属，加护。二年，允祥请除加色、加平诸弊，并增设三库主事、库大使，从之。
　　三年二月，三年服满。以王总理事务谨慎忠诚，从优议叙，复加封郡王，任王于诸子?中指封。八月，加俸银万。京畿被水，命往勘。十二月，令总理京畿水利。疏言：“直隶河与汶河合流东下。沧、景以下，春?河、淀河、子牙河、永定河皆汇于天津大直沽入海，河?多浅阻，伏秋暴涨，不免溃溢。请将沧州砖河、青县兴济河故道疏濬，筑减水坝，以泄之涨；并于白塘口入海处开直河，使砖河、兴济河同归白塘出海；又濬东、西二淀，多开引河，使脉络相通，沟澮四达；仍疏赵北、苑家二口以防冲决。子牙河为滹沱及漳水下流，其下有清河、夹河、月河同趋于淀，宜开决分注，缓其奔放之势。永定河故道已湮，应自柳义水所归，应逐年疏濬，使浊水不能为患。?口引之稍北，绕王庆坨东北入淀，至三角淀，为又请于京东灤、蓟、天津，京南文、霸、任丘、新、雄诸州县设营田专官，募农耕种。”四年二月，疏言直隶兴修水利，请分诸河为四局，下吏、工诸部议，议以南运河与臧家桥以下之子牙河、苑家口以东之淀河为一局，令天津道领之；苑家口以西各淀池及畿南诸河为一局，以大名道改清河道领之；永定河为一局，以永定分司改道领之；北运河为一局，撤分司以通永道领之：分隶专官管辖。寻又命分设京东、京西水利营田使各一。三月，疏陈京东水利诸事。五月，疏陈畿辅西南水利诸事。皆下部议行。
　　七月，赐御书“忠敬诚直勤慎廉明”榜，谕曰：“怡亲王事朕，克殚忠诚，职掌有九，而公尔忘私，视国如家，朕深知王德，觉此八字无一毫过量之词。在朝诸臣，于‘忠勤慎明’尚多有之，若‘敬诚直廉’，则未能轻许。期咸砥砺，以副朕望。”七年六月，命办理西北两路军机。十月，命增仪仗一倍。十一月，王有疾。八年五月，疾笃，上亲临视，及至，王已薨，上悲恸，辍朝三日。翌日，上亲临奠，谕：“怡亲王薨逝，中心悲恸，饮食无味，寝卧不安。王事朕八年如一日，自古无此公忠体国之贤王，朕待王亦宜在常例之外。今朕素服一月，诸臣常服，宴会俱不必行。”越日，复谕举怡亲王功德，命复其名上一字为“胤”，配享太庙，谥曰贤，并以“忠敬诚直勤慎廉明”八字加于谥上。白家甿等十三村民请建祠，允之。拨官地三十馀顷为祭田，免租赋。命更定园寝之制，视常例有加。又命未殡，月赐祭；小祥及殡，视大祭礼赐祭；三年后，岁赐祭。皆特恩，不为例。乾隆中，祀盛京贤王祠。命王爵世袭。
　　子弘晓，袭。乾隆四十三年，薨，谥曰僖。子永琅，袭。嘉庆四年，薨，谥曰恭。孙奕勋，袭。二十三年，薨，谥曰恪。子载坊，袭。明年，薨。弟载垣，袭。事宣宗，命在御大臣。咸丰八年，赐紫禁城内肩?前大臣行走，受顾命。文宗即位，历左宗正、宗令、领侍舆。
　　载垣与郑王端华及端华弟肃顺皆为上所倚，相结，权势日张。九年，命赴天津察视海防。十年正月，万寿节，赐杏黄色端罩。七月，英吉利、法兰西两国兵至天津，命与兵部尚书穆廕以钦差大臣赴通州与英人议和。时大学士桂良已于天津定议，上许英使额尔金至通州签约，英使额尔金请入京师亲递国书，不许。兵复进，上以和议未成，罢载垣钦差大臣。未几，扈上幸热河。及和议定，?臣请还京师，上犹豫未决。十一年七月，文宗崩，穆宗即位，载垣等受遗诏辅政，与端华、景寿、肃顺及军机大臣穆廕、匡源、杜翰、焦祐瀛称“赞襄政务王大臣”，擅政。九月，上奉文宗丧还京师，诏罪状载垣等，夺爵职，下王大臣按治，议殊死，赐自尽。事详肃顺传。爵降为不入八分辅国公，并命不得以其子孙及亲兄弟子承袭。同治元年，以庄亲王允禄四世孙载泰袭辅国公，收府第敕书。三年七月，师克江宁，推恩还王爵。九月，以宁郡王弘?四世孙镇国公载敦袭怡亲王，还敕书。光绪十六年，薨，谥，夺爵，以先薨免罪。弟之?曰端。子溥静，嗣。二十六年八月，薨。九月，坐纵芘拳匪启子毓麒，袭。
　　宁良郡王弘?，允祥第四子。世宗褒允祥功，加封郡王，任王于诸子中指封，允祥固辞不敢承。及允祥薨，世宗乃封弘?宁郡王，世袭。乾隆二十九年八月，薨，谥曰良。子永福，仍循例袭贝勒。四十七年九月，薨，谥恭恪。子绵誉，仍袭贝勒。子孙递降，以镇国公世袭。载敦绍封怡亲王，即以载泰袭镇国公。
　　允祥诸子：弘昌，初封贝子，进贝勒，坐事夺爵；弘暾，未封早世，聘于富察氏，未婚守志，世宗愍之，命视贝勒例殡葬；弘昑，亦用其例。
　　恂勤郡王允，圣祖第十四子。康熙四十八年，封贝子。五十年，从上幸塞外。自是辄从。五十一年，赐银四千两。五十七年，命为抚远大将军，讨策妄阿喇布坦。十二月，师行，上御太和殿授印，命用正黄旗纛。五十八年四月，劾吏部侍郎色尔图督兵饷失职，都统胡锡图索诈骚扰，治其罪。都统延信疏称：“准噶尔与青海联姻娅，大将军领兵出口，必有谍告准酋者，不若暂缓前进。”上命驻西宁。五十九年正月，允移军穆鲁斯乌苏，遣平逆将军延信率师入西藏，令宗查布防西宁，讷尔素防古木。时别立新胡必尔汗，遣兵送之入藏。十月，延信击败准噶尔将策零敦多卜等于卜克河诸地。六十年五月，允率师驻甘州，进万?次吐鲁番。旋请于明年进兵。闰六月，和尔博斯厄穆齐寨桑以厄鲁特兵五百围回民，回馀人乞援。允以粮运艰阻，兵难久驻，若徙入内地，亦苦粮少地狭，哈密扎萨克额敏皆不能容，布隆吉尔、达里图诸地又阻瀚海，请谕靖逆将军富宁安相机援抚，从之。十月，召来京，面授方略。六十一年三月，还军。
　　世宗即位，谕总理王大臣曰：“西路军务，大将军职任重大，但于皇考大事若不来京，恐于心不安，速行文大将军王驰驿来京。”允至，命留景陵待大祭。雍正元年五月，谕曰：“允无知狂悖，气傲心高，朕望其改悔，以便加恩。今又恐其不能改，不及恩施，特进为郡王，慰我皇妣皇太后之心。”三年三月，宗人府劾允前为大将军，苦累兵丁，侵扰地方，糜费军帑，请降授镇国公，上命仍降贝子。四年，诸王大臣劾，请正国法。谕：“允止于糊涂狂妄，其奸诈阴险与允禩、允禟相去甚远。朕于诸人行事，知之甚悉，非独于允有所偏徇。今允居马兰峪，欲其瞻仰景陵，痛涤前非。允不能悔悟，奸民蔡怀玺又造为听，宜加禁锢，即与其子白起并锢于寿皇殿左右，宽以岁月，待其改悔。?大逆之言，摇惑”高宗即位，命释之。乾隆二年，封辅国公。十二年六月，进贝勒。十三年正月，进封恂郡王。二十年六月，薨，予谥。
　　第一子弘春，雍正元年，封贝子。二年，坐允禩党，革爵。四年，封镇国公。六年，进贝子。九年，进贝勒。十一年，封泰郡王。十二年八月，谕责弘春轻佻，复降贝子。高宗即位，夺爵。别封允第二子弘明为贝勒。乾隆三十二年，卒，谥恭勤。子孙循例递降，以不入八分镇国公世袭。弘春曾孙奕山，自有传。
　　愉恪郡王允潖，圣祖第十五子。康熙三十九年，从幸塞外。自是辄从。雍正四年，封贝勒。命守景陵。八年，封愉郡王。九年二月，薨，予谥。子弘庆，袭。乾隆三十四年，薨，谥曰恭。子永珔，袭贝勒。子孙循例递降，以辅国公世袭。
　　果毅亲王允礼，圣祖第十七子。康熙四十四年，从幸塞外。自是辄从。雍正元年，封亦如?果郡王，管理籓院事。三年，谕曰：“果郡王实心为国，操守清廉，宜给亲王俸，护之，班在顺承郡王上。”六年，进亲王。七年，命管工部事。八年，命总理户部三库。十一年，授宗令，管户部。十二年，命赴泰宁，送达赖喇嘛还西藏，循途巡阅诸省驻防及绿营兵。十三年，还京师，命办理苗疆事务。世宗疾大渐，受遗诏辅政。
　　高宗即位，命总理事务，解宗令，管刑部。寻赐亲王双俸，免宴见叩拜。密疏请蠲江南诸省民欠漕项、芦课、学租、杂税，允之。谕曰：“果亲王秉性忠直，皇考所信任。外间颇疑其严厉，令观密奏，足见其存心宽厚，特以宣示九卿。”允礼体弱，上命在邸治事，越数日一入直。乾隆元年，坐事，罢双俸。三年正月，病笃，遣和亲王弘昼往视。二月，薨，上震悼，即日亲临其丧。予谥。无子，庄亲王允禄等请以世宗第六子弘適为之后。
