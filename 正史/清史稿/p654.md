<!-- { "loadSidebar": true } -->
　　肃武亲王豪格，太宗第一子。初从征蒙古董夔、察哈尔、鄂尔多斯诸部，有功，授贝勒。天命十一年，偕贝勒代善等征扎噜特部，斩其贝勒鄂斋图。天聪元年，败明兵于锦州，。三年十月，偕?塔山粮运。二年，偕济尔哈朗讨蒙古固特塔布囊，诛之，收其?复率偏师贝勒莽古尔泰等视通州渡口，师薄明都，豪格迎击宁、锦援兵于广渠门外，敌伏于右，豪格以所部当之，冲击至城壕，明兵大溃，偕岳讬、萨哈璘围永平，克香河。六年，从伐察哈尔，移师入明边，略归化诸路。六月，进和硕贝勒。
　　七年，诏问征明与朝鲜、察哈尔三者何先，疏言：“征明，如徒得锦州，馀坚壁不下及边外新旧蒙古从旧道入，谕各屯寨，以我欲和而彼君不?，旷日持久，恐老我师。宜悉我答，彼将自怨其主。再用更番法，俟马肥，益以汉兵巨?，一出宁远，一出旧道，夹攻山海关，不得，则屯兵招谕流贼，驻师通州，待其懈而击之。朝鲜、察哈尔且缓图焉。”八月，略山海关。八年，从上自宣府趋朔州。豪格偕扬古利毁边墙，分兵自尚方堡入，略朔州及五台山，从上视大同，击败明援兵。
　　九年，偕多尔衮等收察哈尔林丹汗子额哲，抵托里图，定盟。还抵归化城，复略山西边郡，毁宁武关，入代州、忻州。崇德元年四月，进封肃亲王，掌户部事。寻坐党岳讬漏上言有怨心，降贝勒，解任，罚银千。旋偕多尔衮攻锦州，仍摄户部。又从征朝鲜，偕多尔衮别自宽甸入长山口，克昌州，败安州、黄州兵于宁边城下。复遣将败其援兵，次宣屯村，村民言：“黄州守将闻国王被围，遣兵万五千往援，行三日矣。”我军疾驰一昼夜，追及于陶山，击败之。九月，坐固山额真鄂莫克图欲胁取蒙古台吉博洛女媚事豪格，豪格不治其罪，罢部任，罚银千。
　　三年九月，伐明，自董家口毁边墙入，败明兵于丰润。遂下山东，降高唐，略地至曹州，还下东光。又遣骑二千破明兵，克献县。四年四月，师还，赐马二、银万，复摄户部，复原封。又偕多铎败宁远兵，斩明将金国凤。五年六月，偕多尔衮屯田义州，刈锦州禾，克台九、小凌河西台二。明兵夜出袭镶蓝旗营，击败之。又击洪承畴杏山，偕多尔衮围锦州。坐离城远驻，复遣兵还家，降郡王。六年，再围锦州，击松山及山海关援兵，皆败之，获马五百馀。
　　承畴将兵十三万援锦州，破其垒三。上至军，将驻高桥，豪格等恐敌约军夹攻，请改屯松山、杏山间。七年，松山明将夏承德密遣人请降，以其子舒为质，豪格遣左右翼夜梯城入，八旗兵继之，旦，克松山，获承畴及巡抚邱民仰等，斩官百馀、兵千六十有奇。进驻杏山，复偕济尔哈朗克塔山。?功，复原封，赐鞍马一、蟒缎百。
　　顺治元年四月，以语侵睿亲王多尔衮，为固山额真何洛会所讦，坐削爵。十月，大封诸王，念豪格从定中原有功，仍复原封。其年冬，定济宁满家洞土寇，堙山洞二百五十一。
　　三年，命为靖远大将军，偕衍禧郡王罗洛浑、贝勒尼堪等西征。师次西安，遣尚书星讷等破敌邠州，别遣固山额真都类攻庆阳。时贺珍、二只虎、孙守法据汉中、兴安，武大定、高如砺、蒋登雷、石国玺、王可成、周克德据徽县、阶州。师自西安分兵进击，登雷、国玺、可成、克德俱降，馀溃走，下所陷城邑。陕西平。十一月，入四川，张献忠据西充，遣巴牙喇昂邦鰲拜先发，师继进，抵西充，大破之，豪格亲射献忠，殪，平其垒百三十馀所，斩首数万级。捷闻，上嘉?。四年八月，遵义、夔州、茂州、荣昌、隆昌、富顺、内江、宝阳诸郡县悉定。四川平。五年二月，师还，上御太和殿宴劳。睿亲王多尔衮与豪格有夙隙，坐豪格徇隐部将冒功及擢用罪人扬善弟吉赛，系豪格于狱。三月，薨。
　　睿亲王纳豪格福晋，尝召其子富绶至邸校射。何洛会语人曰：“见此鬼魅，令人心悸，何不除之？”锡翰以告，睿亲王曰：“何洛会意，因尔不知我爱彼也。”由是得全。八年正月，上亲政，雪豪格枉，复封和硕肃亲王，立碑表之。十三年，追谥。亲王得谥自豪格始。以谥系封号上，曰武肃亲王。乾隆四十三年，配享太庙。
　　豪格子七，有爵者二：富绶、猛瓘。
　　富绶袭爵，改号曰显亲王。康熙八年，薨，谥曰懿。子丹臻，袭。三十五年，从征噶尔丹。四十一年，薨，谥曰密。子衍潢，袭。乾隆三十六年，薨，年八十二，谥曰谨。富绶孙蕴著，袭。乾隆中，自三等辅国将军授内阁侍读学士，历通政使、盛京户部侍郎。调兵部侍郎，迁漕运总督。坐受商人餽遗，谬称上旨籍盐政吉庆家，坐绞，上宽之，复授副都统，历凉州、绥远城将军，工部尚书。既，袭封。四十三年，复号肃亲王。薨，年八十，谥曰勤。丹臻孙永锡，袭。官都统。坐事，罢。道光元年，薨，谥曰恭。子敬敏，袭。咸丰二年，薨，谥曰慎。子华丰，袭，历内大臣、宗令。以火器营设碓制药，占用王府地，华丰力拒之，诏责不知大体，罢宗令、内大臣。八年，薨，谥曰恪。子隆懃，袭，官内大臣。光绪二十一年，疏请纳正言、裕财用，上嘉纳之。二十四年，薨，谥曰良。子善耆，袭。三十三年，授民政部尚书。逊国后，避居大连湾。久之，薨，谥曰忠。
　　温良郡王猛瓘，豪格第五子。顺治十四年，封。康熙十三年，薨。子佛永惠，袭。三十七年，降贝勒。卒。子揆惠，袭辅国公。坐事，夺爵。
　　延信，猛瓘第三子。初封奉国将军。累官至都统。五十七年，从抚远大将军贝子允率师讨策妄阿喇布坦，驻西宁。五十九年，授平逆将军，率师徇西藏，道青海，击败策妄阿喇布坦将策零敦多卜，遂入西藏。西藏平。诏曰：“平逆将军延信领满洲、蒙古、绿旗各军，经自古未辟之道，烟瘴恶溪，人迹罕见。身临绝域，歼夷丑类，勇略可嘉！封辅国公。”寻摄抚远大将军事。揆惠既夺爵，议以延信袭。进贝子，再进贝勒。授西安将军。雍正五年，上以延信与阿其那等结党，又阴结允，徇年羹尧，入藏侵帑十万两，夺爵，逮下王大臣按治。谳上延信党援、欺罔、负恩、要结人心、贪婪乱政、失误兵机，凡二十罪，当斩，上命幽禁，子孙降红带。
　　辅国公叶布舒，太宗第四子。初封镇国将军。康熙八年，晋辅国公。二十九年，卒。子苏尔登，降袭镇国将军。
　　承泽裕亲王硕塞，太宗第五子。顺治元年，封。时李自成奔潼关，河以南仍为自成守。硕塞从豫亲王多铎师次孟津，进攻陕州，破自成将张有增、刘方亮，自成迎战，又大破之。师入关，斩其将马世尧。寻复从南征，击破明福王由崧，赐团龙纱衣一袭、金二千、银二万。嗣复从多铎征喀尔喀、英亲王阿济格戍大同。会姜瓖叛，硕塞移师解代州围，进亲王。谕曰：“博洛、尼堪、硕塞皆不当在贵宠之列。兹以太祖孙故，加锡王爵。其班次、俸禄不得与和硕亲王等。”七年，以和硕亲王下、多罗郡王上无止称亲王者，仍改郡王。八年，复进和硕亲王。迭掌兵部、宗人府。十一年十二月，薨，予谥。
　　第一子博果铎，袭，改号曰庄亲王。雍正元年，薨，年七十四，谥曰靖。无子，宗人府题请以圣祖子承袭，世宗请于皇太后，以圣祖第十六子允禄为之后，袭爵。居数日，上手诏谓：“外间妄议朕爱十六阿哥，令其承袭庄亲王爵。朕封诸弟为亲王，何所不可，而必藉承袭庄亲王爵加厚于十六阿哥乎？”
　　允禄精数学，通乐律，承圣祖指授，与修数理精蕴。乾隆元年，命总理事务，兼掌工部，食亲王双俸。二年，?总理劳，加封镇国公，允禄请以硕塞孙宁赫袭。寻坐事，夺爵，仍厚分与田宅，时论称之。四年，坐与允礽子弘?往来诡秘，停双俸，罢都统。七年，命与三泰、张照管乐部。允禄等奏：“藉田礼毕，筵宴当奏雨旸时若、五穀丰登、家给时足三章，本为蒋廷锡所撰，乐与礼不符，不能施于燕乐。请敕别撰。”又奏：“中和韶乐，例用笙四、箫笛乐之上。请增笙为八，箫笛为四。”又奏：“汉以来各史乐志，?皆二，金、革二音独出俱有鎛钟、特磬。今得西江古鎛钟，考定黄钟直度，上下损益，铸鎛钟十二。窃以条理宜备始终，请仿周礼磬氏遗法，制特磬十二，与鎛钟俱为特悬。乐阕击特磬，乃奏敔；大祭祀、大典礼皆依应月之律，设鎛钟、特磬各一?。”上悉从之。二十九年，允禄年七十，上赐诗褒之。三十二年，薨，年七十三，谥曰恪。
　　内大臣，仍管乐部、宗人府。?子弘普，辅国公，前卒。孙永巘，袭，历都统、领侍内大臣、御前大臣。嘉庆十?五十三年，薨，谥曰慎。无子，以从子绵课袭，历都统、领侍八年，林清为乱，其徒入宫门，绵课持械拒，射伤一人，得旨议叙。明年，上幸木兰，绵课奏河桥圮于水，意在尼行，不称上旨，坐罚俸，并罢诸职。道光二年，坐承修裕陵隆恩殿工草率，降郡王。四年，重修工蕆，复亲王。六年，薨，谥曰襄。子奕镈，嗣。八年，以宝华峪地宫入水，追论绵课罪，降奕镈郡王，并夺诸子奕貹、奕飗、奕賟、奕赓职。十一年，上五十万寿，复奕镈亲王。十八年九月，坐与辅国公溥喜赴尼寺食鸦片，夺爵。上闻奕镈浮薄无行，戍吉林；又娶民女为妾，改戍黑龙江，以允禄曾孙绵护袭。
　　绵护，允禄次子辅国公弘?孙，辅国将军永蕃子也。二十一年，薨，谥曰勤。弟绵，袭，二十五年，薨，谥曰质。子奕仁，袭，同治十三年，薨，谥曰厚。子载勋，袭。光绪二十六年，义和团入京师，载勋与端郡王载漪相结，设坛于其邸，纵令侵使馆。俄，授步军统领。上奉太后幸太原，载勋从，为行在查营大臣。既，与各国议和，罪祸首，夺爵，赐自尽。弟载功，袭。
　　硕塞第二子博尔果洛，封惠郡王。坐事，夺爵。世宗既以允禄袭庄亲王，封博尔果洛孙球琳为贝勒，惠郡王所属佐领皆隶焉。乾隆中，坐事，夺爵。子德谨，袭辅国公。子孙递降，以奉恩将军世袭。
　　镇国?厚公高塞，太宗第六子。初封辅国公。康熙八年，进镇国公。高塞居盛京，读书医无闾山，嗜文学，弹琴赋诗，自号敬一主人。九年，卒。子孙递降，至曾孙忠福，袭辅国将军，坐事夺爵。
　　辅国公品级常舒，太宗第七子。初封镇国将军。康熙八年，进辅国公。十四年，坐事，夺爵。三十七年，授辅国公品级。明年，卒。乾隆元年，高宗命录太祖、太宗诸子后无爵者，授常舒子海林奉恩将军，世袭。再传至慧文，卒，命停袭。
　　辅国公韬塞，太宗第十子。初封镇国将军。康熙八年，进辅国公。三十四年，卒。乾隆元年，授韬塞子谕德奉恩将军，世袭。
