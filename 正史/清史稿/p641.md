<!-- { "loadSidebar": true } -->
　　郑献亲王济尔哈朗，舒尔哈齐第六子。幼育于太祖。封和硕贝勒。天命十一年，伐喀尔喀巴林部、扎噜特部，并有功。天聪元年，伐朝鲜，朝鲜国王李倧既乞盟，阿敏仍欲攻其国都。岳讬邀济尔哈朗议，济尔哈朗曰：“吾等不宜深入，当驻兵平山以待。”卒定盟而还。五月，从上伐明，围锦州，偕莽古尔泰击败明兵。复移师宁远，与明总兵满桂遇，裹创力归。三年八月，伐明锦?。二年五月，偕豪格讨蒙古固特塔布囊，戮之，收其?战，大败其州、宁远，焚其积聚。十月，上率师自洪山口入，济尔哈朗偕岳讬攻大安口，夜毁水门以进，击明马兰营援兵。及旦，明兵立二营山上，济尔哈朗督兵追击，五战皆捷，降马兰营、马兰口、大安口三营。引军趋石门寨，歼明援兵，寨民出降。会师遵化，薄明都，徇通州张家湾。四年正月，从上围永平，击斩叛将刘兴祚，获其弟兴贤。既克永平，与贝勒萨哈璘驻守，察仓库，阅士卒，置官吏，传檄下灤州、迁安。三月，阿敏代戍，乃引师还。
　　五年七月，初设六部，济尔哈朗掌刑部事。从上围大凌河，济尔哈朗督兵收近城台堡千馀人。七年三月，城岫岩。五月，明将孔?。六年五月，从征察哈尔，还趋归化城，收其有德、耿仲明自登州来降，明总兵黄龙以水师邀之，朝鲜兵与会，济尔哈朗与贝勒阿济格等勒军自镇江迓有德等，明兵引去。
　　崇德元年四月，封和硕郑亲王。三年五月，攻宁远，薄中后所城，明兵不敢出。移师二千有奇。五年三月?克模龙关及五里堡屯台。四年五月，略锦州、松山，九战皆胜，俘其，修义州城。蒙古多罗特部苏班岱、阿尔巴岱附于明，屯杏山五里台，请以三十户来归。上命率师千五百人迎之，戒曰：“明兵见我寡，必来战，可分军为三队以行。”夜过锦州，至杏山，使潜告苏班岱等携辎重以行。旦，明杏山总兵刘周智与锦州、松山守将合兵七千逼我师，济尔哈朗纵师入敌阵，大败之，赐御?良马一。九月，围锦州，设伏城南，敌不进，追击破之。六年三月，复围锦州，立八营，掘壕筑堑，以困祖大寿。大寿以蒙古兵守外郛，台吉诺木齐等遣人约献东关，为大寿所觉，与之战。济尔哈朗督兵薄城，蒙古兵縋以入，据其郛。迁蒙古六千馀人于义州，降明将八十馀。上御笃恭殿宣捷。四月，败明援兵。五月，又败之，斩级二千。六月，师还。九月，复围锦州。十二月，洪承畴自松山遣兵夜犯我军，我。七年，再围锦州。三月，大寿降，隳松山、塔山?军循壕射之，敌败去，不得入，尽降其、杏山三城以归，赐鞍马一、蟒缎百。
　　八年，世祖即位，命与睿亲王多尔衮同辅政。九月，攻宁远，拔中后所，并取中前所。顺治元年，王令政事先白睿亲王，列衔亦先之。五月，睿亲王率师入山海关，定京师。十月，封为信义辅政叔王，赐金千、银万、缎千疋。四年二月，以府第逾制，罚银二千，罢辅政。五年三月，贝子屯齐、尚善、屯齐喀等讦王诸罪状，言王当太宗初丧，不举发大臣谋立肃亲王豪格。召王就质，议罪当死，遂兴大狱。勋臣额亦都、费英东、扬古利诸子侄皆连染，议罪当死，籍没。既，改从轻比，王坐降郡王，肃亲王豪格遂以幽死。
　　闰四月，复亲王爵。九月，命为定远大将军，率师下湖广。十月，次山东，降将刘泽清以叛诛。六年正月，次长沙，明总督何腾蛟，总兵马进忠、陶养用等，合李自成馀部一只虎等据湖南。王分军进击，拔湘潭，擒腾蛟。四月，次辰州，一只虎遁走，克宝庆，破南山坡、大水、洪江诸路兵凡二十八营。七月，下靖州，进攻衡州，斩养用。逐敌至广西全州，分军下道州、黎平及乌撒土司，先后克六十馀城。七年正月，师还，赐金二百、银二万。
　　八年二月，偕巽亲王满达海、端重亲王博洛、敬谨亲王尼堪奏削故睿亲王多尔衮爵，语详睿亲王传。三月，以王老，免朝贺、谢恩行礼。九年二月，进封叔和硕郑亲王。十二年二月，疏言：“太祖创业之初，日与四大贝勒、五大臣讨论政事得失，咨访士民疾苦，上下交孚，鲜有壅蔽，故能扫清?雄，肇兴大业。太宗缵承大统，亦时与诸王贝勒讲论不辍，崇?忠直，录功弃过，凡诏令必求可以顺民心、垂久远者。又虑武备废弛，时出射猎，诸王贝勒置酒高宴，以优戏为乐。太宗怒曰：‘我国肇兴，治弓矢，缮甲兵，视将士若赤子，故人争效死，每战必克。常恐后世子孙弃淳厚之风，沿习汉俗，即于慆淫。今若辈为此荒乐，欲国家隆盛，其可得乎？’遣大臣索尼再三申谕。今皇上诏大小臣工尽言，臣以为平治天下，莫要于信。前者轸恤满洲官民，闻者懽忭。嗣役修乾清宫，诏令不信，何以使民？伏祈效法太祖、太宗，时与大臣详究政事得失，必商榷尽善，然后布之诏令，庶几法行民信，绍二圣之休烈。抑有请者，垂谟昭德，莫先于史。古圣明王，进君子，远小人，措天下于太平，垂鸿名于万世，繄史官是赖。今宜设起居注官，置之左右，一言一行，传之无穷，亦治道之助也。”疏上，嘉纳之。
　　五月，疾革，上临问，奏：“臣受三朝厚恩，未及答，原以取云贵，殄桂王，统一四海为念。”上垂涕曰：“天奈何不令朕叔长年耶！”言已，大恸。命工图其像。翌日薨，年五十七。辍朝七日。赐银万，置守园十户，立碑纪功。康熙十年六月，追谥。乾隆四十三年正月，诏配享太庙，复嗣王封号曰郑。
　　济尔哈朗子十一，有爵者四：富尔敦、济度、勒度、巴尔堪。
　　富尔敦，济尔哈朗第一子，封世子。顺治八年，卒，谥?厚。
　　简纯亲王济度，济尔哈朗第二子。初封简郡王。富尔敦卒，封世子。十一年十一月，命为定远大将军，率师讨郑成功。十二年九月，次福州。久之，进次泉州。十三年六月，成功将黄梧、苏明、郑纯自海澄来降，移军次漳州。俄，成功犯福州，遣梅勒额真阿克善等赴援，击败之，斩二百馀级。复击斩其将林祖兰等，夺其舟十有四。又分军攻惠安、闽安、漳浦，获舟数百，斩二千馀级。十四年三月，师还，上遣大臣迎劳卢沟桥，始闻郑献亲王之丧，令入就丧次，上临其第慰谕之。五月，袭爵，改号简亲王。十七年，薨。
　　济度子五，喇布、德塞、雅布先后袭爵简亲王。
　　喇布，济度第二子。济度初薨，以第三子德塞袭。康熙九年，薨，谥曰惠。是年，喇布袭爵。吴三桂反，十三年九月，命为扬威大将军，率师驻江宁。十四年九月，移师江西，镇南昌，屡遣兵援东乡，击鄱阳，破金谿、万年。三桂将高得捷、韩大任陷吉安，诏趣进师。喇布驻南昌，不出师攻吉安，屯螺子山，敌来攻，师败绩。上遣侍郎班迪按败状，喇布乃督师围吉安。十六年三月，敌引走，喇布入吉安，疏称大任等屯宁都请降，诏报可。既而大任自宁都出扰万安、泰和，喇布复请增兵。上谕曰：“简亲王喇布自至江西，无尺寸之功，深居会城，虚糜廪饷。迨赴吉安，以重兵围城，而韩大任窜逸，窃踞宁都，复扰万安、泰和，不能击灭。喇布所辖官兵为数不为少，乃一大任不能翦除，宜严加处分，俟事平日议罪。”十七年正月，护军统领哈克三等败大任于老虎洞，毁其垒，斩六千级。大任奔福建，诣康亲王杰书军降。二月，移师湖南，驻茶陵。八月，三桂死于衡州，诏令自安仁进师。十八年正月，进复衡州。二月，分军复祁阳、耒阳、宝庆。九月，进次广西，驻桂林。十九年正月，马承廕以柳州叛。五月，进攻柳州，承廕降。八月，移驻南宁。十月，诏选所部付大将军赉塔进攻云南。二十年八月，召还京师。十月，薨。二十一年，追论吉安失机罪，夺爵。
　　雅布，济度第五子。二十二年，袭。二十七年，命赴苏尼特防噶尔丹。二十九年，噶尔丹深入乌珠穆沁地，以恭亲王常宁为安北大将军，雅布与信郡王鄂扎副之，出喜?口。既而罢行，诏赴裕亲王福全军参赞军务。八月，击败噶尔丹于乌阑布通，噶尔丹遁，未穷追。师还，议不追敌罪，当夺爵，诏罚俸三年。三十五年，从上亲征。三十八年，掌宗人府事。四十年，薨，谥曰修。子十五，雅尔江阿、神保住先后袭爵。
　　饮废?雅尔江阿，雅布第一子。初封世子。四十二年，袭。雍正四年，诏责雅尔江阿事，夺爵。神保住，雅布第十四子。初封镇国将军。雅尔江阿既黜，世宗命袭爵。乾隆十三年，诏责神保住恣意妄为，致两目成眚，又虐待兄女，夺爵。以济尔哈朗弟贝勒费扬武曾孙德沛袭。
　　德沛字济斋，贝子福存子。雍正十三年，授镇国将军。以果亲王允礼荐，世宗召见，问所欲，对曰：“原廁孔庑分特豚之馈。”上大重之。授兵部侍郎。乾隆元年，改古北口提督。二年，授甘肃巡抚，奏言：“甘肃州县多在万山中，遇灾，民入城领赈，路窎远。宜于乡镇设厂散粮，并许州县吏具详即施赈。”旋擢湖广总督，奏言：“治苗疆宜劝垦田，置学校，并谕令植树。”四年，调闽浙总督。御史硃续?劾福建巡抚王士任赃私，上疑不实，命续?会鞫。德沛自承失察，直续?而夺士任官，时服其公。福州将军隆升贪纵，劾去之。奏，宜酌移镇将营汛，预弭争端。”五年十二月，谕曰：“德沛屡任封?言；“海滨居民恆械疆，操守廉洁，一介不取，逋负日积，致蠲旧产。赐福建籓库银一万，以风有位。”六年，兼署浙江巡抚。七年，调两江总督。淮、扬大水，令府县发仓库，奏拨地丁、关税、盐课银十万两治赈。寻议河事与高斌不合。八年，转吏部侍郎。十二年五月，署山西巡抚。十二月，擢吏部尚书。十三年七月，以疾解任。神保住既黜，上以德沛操履厚重，特命袭爵，曾祖贝勒费扬武、祖贝子傅喇塔、父福存，并追封简亲王。十七年，薨，谥曰仪。以济尔哈朗曾孙奇通阿袭。
