<!-- { "loadSidebar": true } -->
　　五年三月，诏询诸贝勒：“国人怨断狱不公，何以弭之？”岳讬奏：“刑罚舛谬，实在臣等。请上擢直臣，近忠良，绝谗佞，行黜陟之典，使诸臣知激劝。”是岁初设六部，命掌兵部事。上攻大凌河，趋广宁，岳讬偕贝勒阿济格率兵二万别自义州进，与师会。固山额真叶臣围城西南，岳讬为之应。祖大寿请降，以子可法质。可法见诸贝勒，将拜，岳讬曰：“战则仇敌，和则弟兄，何拜为？”因问何为死守空城，曰：“畏屠戮耳！”岳讬善谕之，遣归。越三日，大寿乃降。上议取锦州，命偕诸贝勒统兵四千，易汉服，偕大寿作溃奔状，夜袭锦州。会大雾，乃止。
　　六年正月，岳讬奏：“前克辽东、广宁，汉人拒命者诛之，后复屠灤州、永平，是以，归顺者必多。 ?人怀疑惧。今天与我大凌河，正欲使天下知我善抚民也。臣愚以为善抚此当先予以室家，出公帑以赡之。倘蒙天眷，奄有其地，仍还其家产，彼必悦服。又各官宜令诸贝勒给庄一区，每牛录令取汉男妇二人、牛一头，编为屯，人给二屯。出牛口之家，各牛录复以官值偿之。至明诸将士弃其乡土，穷年戍守，畏我诛戮。今慕义归降，善为抚恤，毋令失所，则人心附，大业成矣。”疏入，上嘉纳之。
　　寻偕济尔哈朗等略察哈尔部，至归化城，俘获以千计。又偕贝勒德格类行略地，自耀州至盖州南。七年，又偕德格类等攻旅顺口，留兵驻守。师还，上郊劳，以金?酌酒赐之。八年，上阅兵沈阳，岳讬率满洲、蒙古十一旗兵，列阵二十里许，军容整肃，上嘉之。从上征察哈尔，有疾先还。九年，略明山西，岳讬复以病留归化城。土默特部来告，博硕克图汗子俄木布遣人偕阿噜喀尔喀及明使者至，将谋我。岳讬伏兵邀之，擒明使者，令土默特捕斩阿噜喀尔喀匿马驼者。部分土默特壮丁，立队伍，授条约。寻与诸贝勒会师，偕还。
　　崇德元年四月，封成亲王。八月，坐徇庇莽古尔泰、硕讬，及离间济尔哈朗、豪格，论死，上宽之，降贝勒，罢兵部。未几，复命摄部事。二年八月，上命两翼较射，岳讬言不能执弓，上勉之再三，始引弓，弓堕地者五，乃掷去。诸王论岳讬骄慢，当死，上再宽之，降贝子，罚银五千。
　　三年，复贝勒。从上征喀尔喀，至博硕堆，知扎萨克图汗已出走，乃还。八月，伐明，授岳讬扬武大将军，贝勒杜度副之，统右翼军；统左翼者睿亲王多尔衮也。至墙子岭，明兵入堡，外为三寨，我师克之。堡坚不易拔，用俘卒言岭东西有间道，分兵攻其前，缀明师，潜从间道逾岭入，克台十有一。师深入，徇山东，下济南，岳讬薨于军。四年，多尔衮奏捷，无岳讬名。上惊问，始闻丧，大恸，辍膳，命毋使礼亲王知。丧还，上至沙岭遥奠；还宫，辍朝三日。诏封为克勤郡王，赐驼五、马二、银万。康熙二十七年，立碑纪功。乾隆四十三年，配享太庙。
　　岳讬子七，有爵者五：罗洛浑、喀尔楚浑、巴尔楚浑、巴思哈、祜里布。巴尔楚浑、祜里布并恩封贝勒，巴尔楚浑谥和惠，祜里布谥刚毅。
　　衍禧介郡王罗洛浑，岳讬第一子。初袭贝勒。崇德五年，迎蒙古多罗特部苏班岱、阿尔巴岱于杏山，遇明兵，搏战破之，赐御?良马一。寻围锦州。复从伐明，克松山，赐蟒缎。八年，坐嗜酒妄议，敏惠恭和元妃丧不辍丝竹，削爵。旋复封，命济尔哈朗、多尔衮戒谕之。顺治元年，从定京师，进衍禧郡王。三年，偕肃亲王豪格征四川，薨于军。康熙间，追谥。
　　子罗科铎，袭。八年，改封号曰平郡王。十五年，从信郡王多尼徇云南，屡破明将李定国、白文选。十六年，赐蟒衣、弓刀、鞍马，旌其劳。康熙二十一年，薨，谥曰比。子纳尔图，袭。二十六年，以殴毙无罪人及折人手足，削爵。弟纳尔福，袭。四十年，薨，谥曰悼。子纳尔苏，袭。五十七年，从抚远大将军允昷收西藏，驻博罗和硕，寻移古木。六十年，摄大将军事。雍正元年，还京。四年，坐贪婪，削爵。子福彭，袭。
　　平敏郡王福彭既袭爵，授右宗正，署都统。十一年，命军机处行走。授定边大将军，率师讨噶尔丹策零。师次乌里雅苏台，奏言：“行军，驼马为先。今喀尔喀扎萨克贝勒等远献驼马，力请停偿直。彼不私其所有，而宗室王、公、贝勒皆有马，岂不内媿于心？臣有马五百，原送军前备用。”十二年，率将军傅尔丹赴科布多护北路诸军。寻召还。十三年，复命率师驻鄂尔坤，筑城额尔德尼昭之北。寻以庆复代，召还。乾隆初，历正白、正黄二旗满洲都统。十三年，薨，予谥。
　　子庆宁，袭。十五年，薨，谥曰僖。无子。以纳尔苏孙庆恆袭，授右宗正。坐旗员冒借官银，降贝子。四十年，复王爵。四十三年，复号克勤郡王。四十四年，薨，谥曰良。以讷尔图孙雅朗阿袭。五十九年，薨，谥曰庄。子恆谨，袭。嘉庆四年，以不避皇后乘舆，夺爵。以弟恆元子尚格袭。恆元追封克勤郡王。尚格，道光四年以病乞休，十三年，薨，谥曰简。子承硕，袭，十九年，薨，谥曰恪。
　　子庆惠，袭。咸丰八年，授正黄旗汉军都统。十年，上幸热河，命留京办事。英国兵熸圆明园，其将巴夏礼先为我师所擒，庆惠释之，疏请恭亲王奕入城议抚。十一年，薨，内大臣。德宗大婚，加亲王衔。孝?谥曰敬。子晋祺，袭。历左宗人、右宗正、都统、领侍钦皇后万寿，赐四团龙补服，并岁加银二千。二十六年，薨，谥曰诚。子崧杰，袭，宣统二年，薨，谥曰顺。子晏森，袭。
　　显荣贝勒喀尔楚浑，岳讬第三子。顺治元年，从多尔衮击李自成于山海关。二年，封降，豪格?镇国公。三年，从豪格讨张献忠，偕贝子满达海率师进剿。献忠将高如砺等率歼献忠，喀尔楚浑在事有功。五年，授都统。六年，从尼堪讨叛将姜瓖，围宁武，破敌，进贝勒。八年，摄理籓院事。卒，予谥显荣。子克齐，方一岁，袭爵，历七十一年卒，年七十二。子鲁宾，初封贝子。事圣祖，授左宗正。从征噶尔丹，罢宗正。雍正元年，袭爵。四年，坐狂悖，削爵。复封辅国公。乾隆八年，卒，年七十四，谥恪思。子孙以奉恩将军世袭。
　　镇国将军品级巴思哈，岳讬第五子。崇德四年，封镇国将军。顺治六年，进贝勒。九年，从尼堪征湖南，赐蟒衣、鞍马、弓矢。尼堪战死衡州，屯齐代为定远大将军，巴思哈与合军自永州趋宝庆，败敌周家坡。十一年，追论尼堪败绩失援罪，削爵。十二年，授都统。寻授镇国公品级。十五年，从多尼下云南。师次贵州，破敌。十六年，薄云南会城，同贝勒尚善克镇南州玉龙关、永昌府腾越州，赐蟒袍、鞍马。十七年，师还。追议在永昌纵兵扰民，降镇国将军品级。十八年，卒。
　　硕讬，代善第二子。初授台吉。天命六年，从伐明，攻奉集堡。十年，偕贝勒莽古尔泰援科尔沁。十一年，从代善伐喀尔喀巴林部，又伐扎噜特部，皆有功，授贝勒。天聪元年，从贝勒阿敏等伐朝鲜。又从上伐大凌河，围锦州。四年，师克永平，偕阿敏驻守。阿敏引还，硕讬坐削爵。五年，从攻锦州，明兵攻阿济格营，硕讬力战，伤于股，上亲酌金?劳之。明兵趋大凌河，硕讬击败张春，复伤于手。?劳，赐采缎十、布百。八年，从代善自喀喇鄂博攻得胜堡，克之。又击败朔州骑兵。偕萨哈璘略代州，拔崞县，分克原平驿。寻封贝子。崇德元年，从伐朝鲜，围南汉山城，败援兵二万馀。二年，偕阿济格攻克皮岛。三年，偕济尔哈朗攻宁远。四年，坐僭上越分，降辅国公。偕阿尔格伐明，俘获无算，论功，赐驼、马各一。五年六月，从多尔衮围锦州。坐离城久驻，又遣卒私归，议削爵。上让之曰：“尔罪多矣！朕屡宥，尔屡犯，若不关己者。后当任法司治之，不汝宥也！”改罚银千。寻复封贝子。太宗崩，硕讬与阿达礼谋立睿亲王多尔衮，谴死，黜宗室。
　　颖毅亲王萨哈璘，代善第三子。初授台吉。天命十年，察哈尔林丹汗攻科尔沁，萨哈璘将精骑五千赴援，解其围。十一年，从代善伐喀尔喀巴林部，又伐扎噜特部，皆有功，授贝勒。天聪元年，上伐明，率巴雅喇精骑为前队。上自大凌河至锦州，明兵走，萨哈璘邀击塔山粮运，败明兵二万人。攻宁远，击明总兵满桂，萨哈璘力战，被创。?歼之。复率偏师三年，上伐明，次波罗河屯。代善等密请班师，上不怿。萨哈璘与岳讬力赞进取，由是克遵化，薄明都。十二月，萨哈璘略通州，焚其舟，次张家湾。复围永平，克香河。四年，永平言将屠城，斩以徇。旋谕降迁安、灤州、建?既下，萨哈璘与济尔哈朗驻守。永平人李春旺昌、台头营、鞍山堡诸地。明兵自乐亭、抚宁攻灤州，萨哈璘率军赴援，明兵引退。贝勒阿敏来代，乃还师。
　　五年，诏诸贝勒指陈时政，萨哈璘言：“图治在人。人主灼知邪正，则臣下争尚名节，惟皇上慎简庶僚，任以政事。遇大征伐，上亲在行间，诸臣皆秉方略。若遣军，宜选贤能者为帅，给符节，畀事权，仍限某官以下干军令，许军法从事。”初设六部，掌礼部事。六年，略归化城，俘蒙古千馀。指授蒙古诸贝勒牧地，申约法。
　　七年六月，诏问征明及察哈尔、朝鲜三者何先，萨哈璘言：“当宽朝鲜，拒察哈尔，而专征明。察哈尔虽不加兵，如蟲食穴中，势且自尽。至于明，我少缓，则彼守益固。臣意视今岁秋成图进取，乘彼禾稼方熟，因粮于敌，为再进计。量留兵防察哈尔。先以骑兵往来袭击蹂躏，再简精兵自一片石入山海关，则宁、锦为无用；或仍自宁、锦入，断北京四路，度地形，据粮足之地。乘机伺便，二三年中，大勋集矣。”寻略山海关。八年，偕多尔衮迎降将尚可喜，招抚广鹿、长山二岛户口三千八百有奇。从伐明，萨哈璘自喀喇鄂博攻克得胜堡。略代州，夜袭崞县，拔之。王东、板镇二堡民弃堡遁。复击败代州兵。会上大同，籍俘获以闻。
