<!-- { "loadSidebar": true } -->
　　恪恭贝勒塔察篇古，景祖第五子。顺治间，追封谥。天聪九年，诏德世库等子孙以“觉罗”为氏，系红带。乾隆四十年，诏国史馆：“礼敦等传列诸臣之首，以别于宗室诸王。”
　　显祖五子：宣皇后生太祖、庄亲王舒尔哈齐、通达郡王雅尔哈齐；继妃纳喇氏生笃义刚果贝勒巴雅喇；庶妃李佳氏生诚毅勇壮贝勒穆尔哈齐。
　　诚毅勇壮贝勒穆尔哈齐，显祖第二子。骁勇善战，每先登陷阵。岁乙酉，从太祖伐哲还，留八十人：被棉甲者五十，被铁甲者三十，行略地。加哈人苏枯赖?陈部，值大水，遣虎密以告，于是托漠河、章甲、把尔达、撒尔湖、界凡五城合兵御我。后哨章京能古德驰告，上出他道，弗遇。上深入，遥望见敌兵八百馀，阵浑河至于南山。包朗阿孙札亲桑古里惧敌，解其甲授人，上呵之。穆尔哈齐及左右颜布禄、兀浚噶从上驰近敌阵，下马奋击，射?杀二十馀人，敌渡浑河走。穆尔哈齐复从上蹑敌后，至吉林崖，遥见敌兵十五自旁径来。上去胄上缨，隐而待，射其前至者，贯脊殪。穆尔哈齐复射殪其一，馀皆坠崖死。上曰：“今日以四人败八百人，天助我也！”穆尔哈齐屡从征伐，赐号青巴图鲁，译言“诚毅”。天命五年九月，卒，年六十。上临祭其墓。顺治十年，追封谥。
　　子十一，有爵者六：达尔察、务达海、汉岱、塔海、祜世塔、喇世塔。达尔察、塔海、祜世塔、喇世塔皆封辅国公，达尔察谥刚毅，喇世塔谥恪僖。
　　襄敏贝子务达海，穆尔哈齐第四子。事太宗，授牛录章京。崇德元年，从睿亲王多尔衮伐明，攻沙河、南和及临洺关、魏县并有功。三年，授刑部左参政。从贝勒岳讬败明兵开平，复偕固山额真何洛会等败明兵沙河、三河，又败之浑河岸，至赵州。复攻山东，克临清、安丘、临淄。还次密云，俘四千馀。五年，授镶白旗满洲梅勒额真。从攻锦州，夜略杏山、塔山。七年，擢刑部承政。从伐明，分军略登州，未至先归，坐夺俘获入官。顺治元年，从定京师，逐李自成至延安，城兵夜出，击破之。复从豫亲王多铎徇江南。三年，又从讨苏尼特腾机思，败土谢图汗、硕雷汗援兵。五年，偕固山额真阿赖等戍汉中。累进爵，自三等辅国将军至贝子。六年，偕镇国公屯齐哈、辅国公巴布泰代英亲王阿济格讨叛将姜瓖。八年，摄都察院事。十一年，从郑亲王世子济度讨郑成功，中道疾作，召还。十二年，卒，谥襄敏。
　　务达海子托克托慧，封镇国公。托克托慧子扬福，事圣祖，官黑龙江将军久，圣祖屡称之，命袭不入八分镇国公。卒，谥襄毅。扬福子三官保，圣祖褒其孝，即命继扬福署黑龙江将军，袭爵。
　　汉岱，穆尔哈齐第五子。事太宗，与务达海同授牛录章京。崇德六年，从上围松山，击破明总兵吴三桂、王朴。七年，从贝勒阿巴泰伐明，攻蓟州、河间、景州，进克兗州，即军前授兵部承政。顺治元年，从入关击李自成，又从多铎西征，破自成潼关。二年，与梅勒额真伊尔德率兵自南阳趋归德，克州一、县四；渡淮克扬州。赐金二十五两、银千三百两。三年，授镶白旗满洲固山额真，与贝勒博洛徇杭州，进攻台州，击明鲁王以海。分兵略福建，攻分水关，破明唐王将师福，入崇安，斩所置巡抚杨文英等，下兴化、漳州、泉州。五年，从贝子屯齐将兵讨陕西乱回。乱定，与英亲王阿济格合军讨叛将姜瓖。六年，从巽亲王满达海克朔州、宁武。移师攻辽州，下长留、襄垣、榆社、武乡诸县。七年，授吏部尚书、正蓝旗满洲固山额真。八年，调刑部。累进爵，自一等奉国将军至镇国公。九年，复调吏部。从定远大将军尼堪下湖南，尼堪战没，坐夺爵。十二年，复授吏部尚书，加太子太保，授镇国将军品级。十三年四月，坐依阿蒙蔽，夺官爵。卒。
　　汉岱子海兰、席布锡伦、嵩布图，均封辅国公。海兰谥?厚，席布锡伦谥悼敏，嵩布图谥怀思。
　　庄亲王舒尔哈齐，显祖第三子。初为贝勒。蜚悠城长策穆特黑苦乌喇之虐，原来附。扈尔汉、纳齐布，将?太祖令舒尔哈齐及贝勒褚英、代善，诸将费英东、扬古利、常书，侍三千人往迎之。夜阴晦，军行，纛有光，舒尔哈齐曰：“吾从上行兵屡矣，未见此异，其非吉兆耶？”欲还兵，褚英、代善不可。至蜚悠，尽收环城屯寨五百户而归。乌喇贝勒布占泰发兵万人邀于路，褚英、代善力战破之。舒尔哈齐以五百人止山下，常书、纳齐布别将百人从焉。褚英、代善既破敌，乃驱兵前进，绕山行，未能多斩获。师还，赐号达尔汉巴图鲁。既，论常书、纳齐布止山下不力战罪，当死。舒尔哈齐曰：“诛二臣与杀我同。”上乃宥之，罚常书金百，夺纳齐布所属。自是上不遣舒尔哈齐将兵。舒尔哈齐居恆郁郁，语其第一子于人哉？”移居黑扯木。上怒，诛其二子?阿尔通阿、第三子扎萨克图曰：“吾岂以衣食受。舒尔哈齐乃复还。岁辛亥八月，薨。顺治十年，追封谥。子九，有爵者五：阿敏、图伦、寨桑武、济尔哈朗、费扬武。以归。岁癸丑?阿敏，舒尔哈齐第二子。岁戊申，偕褚英伐乌喇，克宜罕山城，俘其，上伐乌喇，布占泰以三万人拒，诸将欲战，上止之。阿敏曰：“布占泰已出，舍而不战，将奈何？”上乃决战，遂破乌喇。天命元年，与代善、莽古尔泰及太宗并授和硕贝勒，号“四大贝勒”，执国政。阿敏以序称二贝勒。四年，明经略杨镐大举来侵，阿敏从上击破明兵萨尔浒山。复御明总兵刘綎于栋鄂路，代善等继之，阵斩綎。还击明将乔一琦，一琦奔固拉库崖，与朝鲜将姜弘烈合军。阿敏攻之，弘烈降。一琦自经死。寻从上破叶赫。六人，从上取沈阳、辽阳。镇江城将陈良策叛附明将毛文龙，阿敏迁其民于内地。文龙屯兵朝鲜境，阿敏夜渡镇江，击杀其守将，文龙败走。十一年，伐喀尔喀巴林部，取所属屯寨。伐扎噜特部。?，俘其
　　天聪元年，太宗命偕贝勒岳讬等伐朝鲜，濒行，上命并讨文龙。师拔义州，分兵攻铁山，文龙所屯地也，文龙败走。进克定州，渡嘉山江，克安州、平壤。复进次中和，朝鲜国王李倧使迎师。阿敏与诸贝勒答书数其罪有七，力拒之。师复进次黄州，倧复遣使来。阿敏欲遂破其都城，诸贝勒谓宜待其大臣至，莅盟许平。总兵李永芳进曰：“我等奉上命仗义而行，前已遗书言遣大臣莅盟即班师，背之不义。”阿敏怒，叱之退，师复进次平山，倧走江华岛，遣其臣进昌君至军，阿敏令吹角督进兵。岳讬乃与济尔哈朗驻平山，遣副将刘兴祚入江华岛责倧。倧遣族弟原昌君觉等诣军，为设宴。宴毕，岳讬议还师，阿敏曰：“吾恆慕明帝及朝鲜王城郭宫殿，今既至此，何遽归耶？我意当留兵屯耕，杜度与我叔侄同居于此。”杜度变色曰：“上乃我叔，我何肯远离，何为与尔同居？”济尔哈朗亦力阻，诸贝勒乃定议许倧盟。阿敏纵兵掠三日，乃还。上迎劳于武靖营，赐御衣一袭。复从上伐明，围锦州，攻宁远，斩明步卒千馀。
　　四年，师克永平、灤州、迁安、遵化，上命阿敏偕贝勒硕讬将五千人驻守。阿敏驻永平，分遣诸将分守三城，谕降榛子镇。明经略孙承宗督兵攻灤州，阿敏遣数百人赴援，收迁安守兵入永平。明兵攻灤州急，灤州守将固山额真图尔格等不能支，弃城奔永平，明兵截击，师死者四百馀。阿敏令遵化守将固山额真察哈喇等亦弃其城，遂尽杀明将吏降者，屠城民，收其金帛，夜出冷口东还。
　　上方遣贝勒杜度赴援，闻阿敏等弃四城而归，上御殿，集诸贝勒大臣宣谕，罪阿敏等。阿敏等至，令屯距城十五里，复宣谕诘责。上念士卒陷敌，感伤堕泪。越三日，召诸贝勒曰：“阿敏怙恶久矣。当太祖时，嗾其父欲移居黑?大臣集阙下，上御殿，令贝勒岳讬宣于扯木，太祖坐其父子罪，既而宥之。其父既终，太祖爱养阿敏如己出，授为和硕贝勒。及上嗣位，礼待如初。师征朝鲜，既定盟受质，不原班师，欲与杜度居王京，济尔哈朗力谏乃止。此阿敏有异志之见端也。俘美妇进上，既，复自求之。上察其觖望，曰：‘奈何以一妇人乖兄弟之好？’以赐总兵冷格里。伐察哈尔，土谢图额驸背约与通好，上怒，绝之。阿敏遗以甲胄鞍辔，且以上语尽告之。诸贝勒子女婚嫁必闻上，阿敏私以女嫁蒙古贝勒塞特尔，及宴，上不往，常怀怨愤。太祖时，守边驻防，原有定界，乃越界移驻黑扯木。上责以擅弃汛地，将有异志，阿敏不能答。上出征，令阿敏留守，惟耽逸乐，屡出行猎。岳讬、豪格出师兵?先还，坐受其拜，俨如国君。及代守永平，妄曰：‘既克城，何故不杀其民？’又明告曰：‘我既来此，岂能令尔等不饱欲而归？’略榛子镇，尽掠其财物，又驱降人分给八家为奴。明兵围灤州三昼夜，拥兵不亲援，屠永平、迁安官民，悉载财帛牲畜以归。毁坏基业，议其罪。佥曰：“当诛。”命幽之。留庄六所、园二所、奴仆二十、?故令我军伤残。”命羊五百、牛二十，馀财产悉畀济尔哈朗。崇德五年十一月，卒于幽所。
　　阿敏子六，有爵者五：爱尔礼、固尔玛珲、恭阿、果?、果赖。爱尔礼、果?、果赖皆封镇国公，爱尔礼坐罪死，果?谥端纯。
　　温简贝子固尔玛珲，崇德间，从多尔衮伐明，自京师入山西境，复东至济南，克城四十馀，封辅国公。阿敏得罪，夺爵，削宗籍。顺治五年，复封辅国公。上以其贫乏，赐白金三千。从济尔哈朗徇湖广，破何腾蛟。师复进攻永兴，夺门入，败明兵，进贝子。康熙二十年，卒，谥温简。
　　镇国襄敏公瓦三，固尔玛珲子。事圣祖，初封辅国将军。从岳讬定湖广，袭辅国公。二十一年，授右宗人。追论攻长沙退缩罪，夺官，仍留爵。复授镶蓝旗满州固山额真。俄罗斯侵据雅克萨，上遣瓦三偕侍郎果丕，会黑龙江将军萨布素按治。寻命固山额真朋春等率师讨之，以瓦三统辖黑龙江将士。二十四年，卒，谥襄敏。瓦三子齐克塔哈，袭辅国公。事圣内大臣。坐事，夺爵。以固尔玛珲孙鄂斐袭。?祖，征噶尔丹在行。历右宗人、都统、领侍征噶尔丹亦在行。卒，以子鄂齐袭。事世宗，尝奉使西藏，宣谕达赖喇嘛，进镇国公。授天津水师都统，坐不能约束所部，夺爵。复起授都统，坐纳赂，再夺爵。
　　恭阿，亦以阿敏得罪，与固尔玛珲同谴，寻同还宗籍。顺治五年，同徇湖广，克六十馀城，封镇国公。六年，卒于军。
