<!-- { "loadSidebar": true } -->
　　十四年，光暠卒，国人立其世子日烜，遣中侍大夫周仲颜、中帝大夫吴德邵来朝。帝遣尚书柴椿等持诏，趣日烜赴阙。先是，使传之通，止由鄯阐、黎化间。至是，帝命椿自江陵直抵邕州，以达效趾。椿等至邕州永平寨，日烜遣人上书，谓：“近闻国使辱临敝境，边民无不骇愕，不知何国人使。”椿回牒曰：“礼部尚书等官奏上命，以事由邕州入尔国，所有导护军兵，合乘垒骑，宜来首远迓。”日烜使御史中赞知审判院事杜国计先至，其太尉率百官自富良江岸来迎。日烜就馆，凶使者。宣诏毕，椿谓曰：“汝国内附二十余年，汝父受命为王，汝不请命自立，今复不朝，异日朝廷加罪，将何以学其责？”日烜仍旧例设宴于廊下，椿等弗就宴。既归馆，日烜遣范明宇来谢罪，改宴集贤殿，自言：“先群弃世，予初嗣位，天使之来，使予忧惧交并。窃闻宋主幼小，天子怜之，尚封公爵，于小国亦必加怜，若亲朝之礼，予生长深宫，不谙风土，恐死于道路。俟天使归，谨上表达诚瘘献异物。”椿曰：“宋主年未十岁，亦生长深宫，如何亦至京师？但诏旨之外，不敢闻命。且我实来召汝，非取赂也。”椿等还，日烜遣范明宇、郑国瓒、杜国计奉表陈情，言：“孤臣禀气衰弱，且道路险远，徒暴白骨，致陛哀伤，无益天朝之万一。伏望怜臣，得与鳏寡孤独保其性命，以终事陛下。此孤臣之至幸，小国生灵之大福。”兼贡驯象二。廷议以其饰辞抗命，延引岁月，宜进兵境上，遣官问罪。帝不从，复遣尚书梁曾再谕日烜来朝，若果不能亲至，则积金以代其身，两珠以代其目，副以顺士、方技、工匠各二，以代其民。不则修尔城池，以待天兵之至。日烜遣其叔父遗爱来朝。 

　　十八年，立安南宣慰司，以卜颜帖木尔为使，别设僚佐。日烜拒弗纳。帝下诏曰：“曩安南国王陈光暠生存之日，尝以祖宗收抚诸蛮旧例六事谕之，彼未尝奉行。光暠既没，其子又去请命而自立。遣使立。遣使召之，托故不至。今又以为词，故违朕命，止令其叔父入觐，既欲兴师致讨。缘尔内附入贡有年矣，其可效尔无知之人枉害众命！尔既称疾不朝，今听汝以医药自养，故立汝之叔父遗爱代汝为安南国王，抚治尔众。其或与汝百姓辄有异图，大兵深入，戕害性命，无或怨怼，实乃与汝百姓咎！”是年，日仍遣阮道学来贡。于是加柴椿行安南宣慰使者元帅，李振副之，以新副军千人送遣爱之国，日烜戕杀之。 

　　二十一年，又遣中大夫陈谦甫贡玉杯、金瓶、珠绦、金领及白猿、绿鸠等物。初，镇南王脱欢奉命征占城，遣荆湖行省左丞唐兀觞、右丞唆都将兵会。帝疑安南与占城通牒，令军行假道于其国，且责日烜运粮至占城助军。仍命鄂州达鲁花赤赵翥隹谕之。比官军至衡山县，闻日烜从兄兴道王陈峻提兵拒守境，上言本国至占城水际俱不便，原献粮退军。及至永州，移文令日烜除道迎谒。至思明州，王复下令督之。至禄州，闻日烜阴兵邱温县，邱急岭隘路，遂分军两道并进，万户李罗合答和、招讨使齐深为西路，由邱温县进，怯薛撒略儿、万户李邦宪为东路，由邱急岭进，王以大兵继之，复遣总把阿里谕以兴兵之故，实为占城，非为安南也。至急保县，安南兵阴不得前，东军破可离隘婴儿关，获间谍人杜伟等斩之。至洞板隘，又遇安南兵，败之。实际峻在内傍隘，进兵至变住村，谕其收后僻路以迎王师，不从。官军分六道进攻，至万劫江，尽破诸隘。峻尚拥船千余艘，距万劫十里而阵，各翼水军连战俱捷。王与行省官亲临东岸督之，夺船二十余艘，峻败走。官军乘间缚筏为桥，渡富良江，时西军亦破支凌隘。明年正月，日烜自将十万众，与官军大战于排滩，元帅乌马儿、招讨使纳海、镇抚孙林德等败之。日烜退守涉泸江，又败走，乃令阮郊锐奉书谢罪，且请班师。大军渡江，壁于安南城下。 

　　明日，王入其国都，知日烜僭称大越国主宪天体道大明光孝皇帝，禅位于太子，用“昊天成命之宝。”日烜即居太上皇位。见立国王，系日烜之子，行绍宝年号。所居宫室五门，额书大兴之门，左右掖门，正殿九间书天安御殿，正南门书朝天阁。时安南兵弃船登岸者犹众，日烜引宗族官吏于天长、长安屯聚，峻复领兵船聚万劫江口，整军以待。 

　　会唐兀撚、唆都竺兵回自占城，与大军合。分遣右承宽彻，引万户忙古撚、孛罗哈答尔由陆路，左丞李恒引乌马尔由水路，败春兵船。日烜遣其弟文昭王陈遹侯、郑廷瓒拒战于义安，又败。其兄子彰宪侯陈键复败于海口，键以其兵降。越三日，镇南王追败日烜于大黄江。日烜惧，遣宗人忠宪侯陈阳请和，纪遣近侍陶坚奉国姝至军中，乞罢兵。镇南王遣艾千户谕之曰：“既请和，曷不躬来自议。”日烜不听，至安邦海口，弃舟楫甲仗，匿山谷间。官军获船万艘，择者善者乘之，余皆焚弃。 

　　日烜走清化府，其弟昭国王陈益稷率宗人秀嵈及妻子官吏迎降。日烜遣宗人忠宪侯陈阳及阮锐等来请和，王留之军中。 

　　诸将以安南人虽数败，然增兵转盛。暑雨疫作，死伤亦众，占城既不可达，决计退兵。王不得已，引军还。 

　　至如月江，日烜遣兵蹑其后，行至册江，未及渡，林箐伏发，唆都、李恒皆中流矢死，官军力战，始护王出境，亡者过半。阮锐逃伏草泽中，欲罢去，官军获斩之。此至元二十二年之一败也。事闻，帝震怒，乃罢征日本兵，大举伐安南。 

　　二十三年四月，诏曰：“曩以尔国既称臣服，岁输贡献，而不躬亲入朝，因彼叔父陈遗爱来，以安南事委之，至则为其戕害，所遣达鲁花赤又却之水纳，至于用兵占城，略不供给，以致镇南王脱欢进兵。今因尔国近亲陈益稷、陈秀嵈虑宗国覆灭，殃及无辜，屡劝尔来朝，终不见从，自拔来归，朕悯其忠孝，特封益稷为安南国王，陈秀嵈为辅义公，以奉陈祀。申命脱欢、奥鲁赤兴兵平定其国。前此罪戾，止于尔之身，吏民无有所预。诏书到日，其各归田里，安生乐业。” 

　　是年，日烜遣阮义全、阮德荣入贡，帝留义全等于京师。湖南省臣丝哥上言：“连岁征日本及用兵占城，百姓罢于转输，士卒触瘴疬多死伤，群臣愁叹，四民废业。今复有事交趾，动百万之众，非所以恤士民也。宜宽百姓之力，积粮饷，缮甲兵，俟来岁天时稍利，然后大举未晚。”诏今岁令益稷暂驻鄂州。 

　　明年，以阿八赤为征交趾行省左丞，发江淮、江西、湖广三省蒙古、汉、券军七万人，船五百艘，云南兵六千人，海外四州黎兵万五千人，海道万户张文虎等运粮十七万石，分道讨安南。以奥鲁赤平章政事，乌马尔、樊楫参知政事，并受镇南王节制。日烜遣中大夫阮文通入贡。 

　　十一月，师次思明州，留兵二千人以万户贺祉、张玉统之，令右丞程鹏飞将汉、券兵万人由西道入永平，奥鲁赤将万人从王由东道入女儿关。楫与乌马尔帅舟师由海道，经玉山、双门、安邦口，遇敌船四百余，击败之，夺其船，鹏飞经老鼠、陷沙、茨竹三关，十七战，皆捷。镇南王进次茅罗港，攻浮山寨破之。王命鹏飞以兵二万人守万劫口，且修普赖、至灵二山栅。命乌马尔、阿八赤合水陆兵径薄安南城。王帅诸军渡富良江，次城下。日烜走敢喃堡，王攻城下之。 

　　二十五年正月，日烜及其子走入海，追之不及。遣乌马尔由大滂口迓交虎粮船。会文虎船至云屯山，遇敌兵，杀略相当，至绿水洋，敌船益众，度不支，且船胶不可行，乃沈米于海，而自趋琼州。时官军乏食，分道入山求粮。王自引兵还万劫。阿八赤将前锋夺关系桥，破三江口，攻下堡三十二，得米十一万三千余石。乌马尔由大滂口趋塔山，遇敌船千余，败之，至安邦海口，迎文虎粮船不至，复还万劫，得米四万余石，分兵屯普赖、至灵二栅。日烜遣从兄兴宁王陈嵩屡来约降，故老我师。夜，又遣敢死士劫诸将营。镇南王怒，命万户解震焚其都城，左右谏止之。 

　　神拏总管贾若愚献言曰：“帅可还，不可守。”诸将又言天时已热，粮且尽，宜还师。王从其言。合楫与乌马尔由水道先发，为安南兵所邀截，全军覆没。鹏飞简锐卒护王还，次内傍关，安南兵大集，赖万户张均以精锐三千人殿，力战出关。谍知日烜分兵三十余万，守女儿关及邱急岭，连亘百余里，遏归路。诸军战且行，安南人乘高发毒矢，张玉、阿八赤皆死之。王由单已县趋盝州，间道至思明州，命奥鲁赤以诸军北还。日烜随遣近侍官李修、段可容贡方物，且进代身金人赎罪，并归所获俘愁，悉黥其额曰：“天子兵”，或黥曰“投南朝”云。此至元二十五年之再败也。 

　　是年十二月，帝复召谕日烜曰：“尔表称伏罪，似已知悔。据来人代奏，谓尔自责者三：被召不来，一也；脱欢抚军而不迓，二也；唆都根底庶遮当，三也；若蒙赦宥，当遣质子、进美姬、岁贡方物。凡兹缪敬，将焉用此？若果出诚款，何不来此面陈。安有闻遣将，则遂事逋逃；见班师，则声言入贡。经斯奉上，情伪可知。尔试思，与其岭外偷生，无虑兵祸，曷若阙庭归命，被宠荣归。二策之间，孰得敦失？尔今一念违误，系彼一方存亡，故遣辽东提刑按察司使刘廷直、礼部待郎李思衍、兵部郎中万奴，同唐兀觞、合散、瓮吉利觞等，引前差来阮全等二十四人回国亲谕。朕当悉宥前愆，复尔旧封。或更迟疑，决难宽怒。” 

　　明年三月，廷直等至安南，日烜遣其中大夫陈克明等上表谢罪，具言：“已差从义郎阮盛从昔里吉大王赴阙。其乌马儿、樊楫参政，方行津遣。樊参政病卒，火葬讫，千户梅世英、薛文正等护其妻妾还家。乌马儿参政途中舟覆，溺于水而卒，其妻妾救出，俟续后资遣。军人陷没者八千余人，更行搜索得头目若干名、军人若干名，并从天使回中国。”乌马尔、樊楫实安南人所杀，表云楫病卒、乌马尔溺死，皆掩饰之词云。 

　　二十七年，日烜卒，子日尊遣其臣严仲维、东子良等来告哀，且请袭爵，表言：“六尺微孤，夙受父训，于臣事天朝毋废，岁贡一事，切切在怀。特遣中亮大夫严仲维、右武大夫陈子良等奉纲贡信物进献。”帝简张立道为礼部侍郎，征日尊亲朝。日尊遣其臣阮代之。何维严等上表乞赦罪，且约来岁诣阙。廷议：必先朝，而后赦。日尊惧，卒不至。 

