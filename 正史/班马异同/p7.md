<!-- { "loadSidebar": true } -->
　　十年冬十月淮南王黥布梁王彭越燕王卢绾荆王刘贾梁王楚王刘交齐王刘肥长沙王吴芮皆来朝长乐宫春夏无事五月太上皇后崩秋七月癸夘太上皇崩栎阳宫葬万年楚王梁王皆来送葬赦栎阳囚死罪以下更命郦邑曰新丰八月令诸侯王皆立太上皇庙于国都九月赵代相国陈豨反代地上曰豨尝为吾使甚有信代地吾所急也故封豨为列侯以相国守代今乃与王黄等劫掠代地代地吏民非有罪也其赦代吏民防去豨黄来归者皆赦之九月上自东往击之至邯郸上喜曰豨不南据邯战而阻漳水吾知其无亡防为矣也赵相周昌奏常山二十五城亡其二十城请诛守尉上曰守尉反乎对曰不上曰是力不足亡罪上令周昌选赵壮士可令将者白见四人上嫚骂曰竖子为将乎四人惭皆伏地上封各千户以为将左右谏曰从入蜀汉伐楚赏未徧行今封此何功上曰非汝所知陈豨反赵代地皆豨有吾以羽檄征天下兵未有至者今计唯独邯郸中兵耳吾何爱四千户不以慰赵子弟皆曰善又求乐毅有后乎得其孙叔封之乐乡号华成君闻问豨将皆故贾人也上曰吾知所以与之矣乃多以金啗购豨将豨将多降者
　　十一年冬髙祖上在邯郸诛豨等未毕豨将侯敞将万余人防行王黄将骑千余军曲逆张春将卒万余人渡河击攻聊城汉使将军郭防与齐将击大破之太尉周勃道太原入定代地至马邑马邑不下即攻残之豨将赵利守东垣髙祖攻之不下月余卒骂髙祖髙祖上怒城降令卒出骂者斩之不骂者原之诸县坚守不降反防者后租赋三嵗扵是乃分赵山北立子恒以为代王都晋阳春正月淮隂侯韩信谋反关中长安夷三族将军柴武斩韩王信扵参合上还雒阳诏曰代地居常山之北与夷狄邉赵乃从山南有之逺数有胡冦难以为国颇取山南太原之地益属代代之云中以西为云中郡则代受边防益少矣王相国通侯吏二千石择可立为代王者燕王绾相国何等三十三人皆曰子恒贤知温良请立以为代王都晋阳大赦天下二月诏曰欲省赋甚今献未有程吏或多赋以为献而诸侯王尤多民疾之令诸侯王通侯常以十月朝献及郡各以其口数率人嵗六十三钱以给献费又曰盖闻王者莫髙扵周文伯者莫髙扵齐桓皆待贤人而成名今天下贤者智防岂特古之人乎患在人主不交故也士奚由进今吾以天之灵贤士大夫定有天下以为一家欲其长久世世奉宗庙亡絶也贤人已与我共平之矣而不与我共安利之可乎贤士大夫有肯从我防者吾防尊显之布告天下使眀知朕意御史大夫昌下相国相国鄼侯下诸侯王御史中执法下郡守其有意称眀徳者必身劝为之驾遣诣相国府署行义年有而弗言觉免年老癃病勿遣夏三月梁王彭越谋反废迁蜀复欲反遂夷三族诏曰择可以为梁王淮阳王者燕王绾相国何等请立子恢为梁王子友为淮阳王罢东郡颇益梁罢颍川郡颇益淮阳夏四月行自雒阳至令丰人徙关中者皆复终身五月诏曰粤人之俗好相攻击前时秦徙中县之民南方三郡使与百粤襍处防天下诛秦南海尉它居南方长治之甚有文理中县人以故不耗减粤人相攻击之俗益止俱赖其力今立它为南粤王使陆贾即授玺绶它稽首称臣六月令士卒从入蜀汉关中者皆复终身秋七月淮南王黥布反上问诸将滕公言故楚令尹薛公有筹防上见公薛公言布形埶上善之封薛公千户【连下诏王相国择】上乃上郡北地陇西车骑巴蜀材官及中尉卒三万人为皇太子卫军霸上布果如薛公言东并击杀荆王刘贾地劫其兵北渡度淮击楚楚王交走入薛上赦天下死罪以下皆令从军徴诸侯兵髙祖上自将以往击之布【汉书纪十一年止此】诏王相国择可立为淮南王者羣臣请立子长为淮南王【连上上乃上郡】
　　十二年冬十月髙祖上已击破布军于防甀布走令别将追之髙祖上还归过沛留置酒沛宫悉召故人父老子弟纵佐酒发沛中儿得百二十人教之歌酒酣髙祖上击筑自为歌诗曰大风起兮云飞威加海内兮归故乡安得猛士兮守四方令儿皆和习之髙祖上乃起舞慷慨伤懐泣数行下谓沛父兄曰防子悲故乡吾虽都关中万嵗之后吾魂魄犹乐思家沛且朕自沛公以诛暴逆遂有天下其以沛为朕汤沐邑复其民世世无有所与沛父兄老诸母故人日乐饮极驩欢道旧故为笑乐十余日髙祖上欲去沛父兄固请留髙祖髙祖上曰吾人众多父兄不给乃去沛中空县皆之邑西献髙祖上复留止张饮三日沛父兄皆顿首曰沛幸得复丰未复得惟陛下哀怜矜之髙祖上曰丰者吾所生长极不忘耳吾特为以其为以雍齿故反我为魏沛父兄固请之乃乃并复丰比沛【连下汉别将击布】扵是诏曰吴古之建国也日者荆王兼有其地今死亡后朕欲复立吴王其议可者长沙王臣等言拜沛侯刘濞重厚请立为吴王已拜上召谓濞曰汝状有反相因拊其背曰汉后五十年东南有乱岂汝邪然天下同姓一家汝慎毋反濞顿首曰不敢【连下十一月】汉别将击布军洮水南北皆大破之追得斩布鄱阳周勃樊哙别将兵定代斩陈豨扵当城【接上诏曰吴古之建国】十一月髙祖行自布军淮南还过鲁以太牢祠孔子至长安十二月髙祖诏曰秦始皇帝楚王陈涉魏安厘王齐湣愍王赵悼襄王皆絶无亡后其与予守冢各十家秦始皇帝守冢二十家楚魏齐各十家赵及魏公子亡无忌各五家令视其冢复亡与它事赦代地吏民为陈豨赵利所劫掠者皆赦之陈豨降将言豨反时燕王卢绾使人之豨所与隂谋上使辟阳侯审食其迎绾绾称病疾辟阳侯食其归具言绾反有端矣春二月使樊哙周勃将兵击燕王绾赦燕吏民与反者诏曰燕王绾与吾有故爱之如子闻与陈豨有谋吾以为亡有故使人迎绾绾称疾不来谋反明矣燕吏民非有罪也赐其吏六百石以上爵各一级与绾居去来归者赦之加爵亦一级诏诸侯王议可立为燕王者长沙王臣等请立皇子建为燕王诏曰南武侯织亦粤之世也立以为南海王三月诏曰吾立为天子帝有天下十二年于今矣与天下之豪士贤大夫共定天下同安辑之其有功者上致之王次为列侯下乃食邑而重臣之亲或为列侯皆令自置吏得赋敛女子公主为列侯食邑者皆佩之印赐大第室吏二千石徙之长安受小第室入蜀汉定三秦者皆世世复吾扵天下贤士功臣可谓亡负矣其有不义背天子擅起兵者与天下共伐诛之布告天下使明知朕意髙祖上击布时为流矢所中行道病疾病疾甚吕后迎良医医入见髙祖上问医曰疾可治不医曰病可治扵是髙祖上嫚骂之曰吾以布衣提三尺劎取天下此非天命乎命乃在天虽扁鹊何益遂不使治病疾赐黄金五十斤罢之已而吕后问曰陛下百嵗后萧相国即既死令谁令代之上曰曹参可问其次上曰王陵可然陵少戅陈平可以助之陈平智知有余然难以独任周勃厚重少文然安刘氏者必勃也可令为太尉吕后复问其次上曰此后亦非而乃所知也卢绾与数千骑人居塞下伺幸上病疾愈自入谢夏四月甲辰髙祖帝崩于长乐宫【连下卢绾闻之】四日不防吕后与审食其谋曰诸将故与帝为编户民今北面为臣此心常怏怏鞅鞅今乃事少主非尽族是天下不安以故不防人或闻之以语郦将军商郦商往见审食其曰吾闻帝已崩四日不防欲诛诸将诚如此天下危矣陈平灌婴将十万守荥阳樊哙周勃将二十万定燕代此闻帝崩诸将皆诛必连兵还乡以攻关中大臣内叛畔诸侯将外反亡可翘蹻足而待也审食其入言之乃以丁未防大赦天下【连下五月】卢绾闻髙祖崩之遂亡入匈奴【接上吕氏与审食其】五月丙寅葬长陵已下已立皇太子羣臣皆反至太上皇庙羣臣皆曰髙祖帝起微细细微拨乱世反之正平定天下为汉太祖功最髙上尊号为曰髙皇帝初髙祖不修文学而性明逹好谋聴自监门戍卒见之如旧初顺民心作三章之约天下既定命萧何次律令韩信申军法张苍定章程叔孙通制礼仪陆贾造新语又与功臣剖符作丹书鐡契金匮石室蔵之宗庙虽日不暇给规摹逺矣太子号为皇帝孝惠帝也令郡国诸侯各立髙祖庙以嵗时祠及孝惠五年思髙祖之悲乐沛以沛宫为髙祖原庙髙祖所教歌儿百二十人皆令为吹乐后有缺辄补之髙祖八男长庶齐悼惠王肥次孝惠吕后子次戚夫人子赵王如意次代王恒已立为孝文皇帝薄太后子次梁王恢吕太后时徙为赵共王次淮阳王友吕太后时徙为赵幽王次淮南厉王长次燕王建
　　太史公曰夏之政忠忠之敝小人以野故殷人承之以敬敬之敝小人以鬼故周人承之以文文之敝小人以僿故救僿莫若以忠三王之道若循环终而复始周秦之间可谓文敝矣秦政不改反酷刑法岂不谬乎故汉兴承敝易变使人不倦得天统矣朝以十月车服黄屋左纛葬长陵
　　賛曰春秋晋史蔡墨有言陶唐氏既衰其后有刘累学耰龙事孔甲范氏其后也而大夫范宣子亦曰祖自虞以上为陶唐氏在夏为御龙氏在商为豕韦氏在周为唐杜氏晋主夏盟为范氏范氏为晋士师鲁文公世奔秦后归于晋其处者为刘氏刘向云战国时刘氏自秦扵魏秦灭魏迁大梁都于丰故周市説雍齿曰丰故梁徙也是以颂髙祖云汉帝本系出自唐帝降及于周在秦作刘涉魏而东遂为丰公丰公盖太上皇父其迁日浅坟墓在丰鲜焉及髙祖即位置祠祀官则有秦晋梁荆之巫世祠天地缀之以祀岂不信哉由是推之汉承尧运徳祚已盛防蛇着符旗帜上赤协扵火徳自然之应得天统矣



　　班马异同卷二
<史部,正史类,班马异同>
　　钦定四库全书
　　班马异同卷三
　　宋　倪思　编
　　萧相国世家第二十三　　史记五十三
　　萧何曹参第九　　　　汉书三十九
