<!-- { "loadSidebar": true } -->
　　将军苏建杜陵人以挍尉从卫将军青有功为平陵侯以将军筑朔方后四嵗为游击将军从大将军出朔方后一嵗以右将军再从大将军出定襄亡翕侯失军当斩赎为庶人其后为代郡太守卒冢在大犹乡【汉书别传】将军赵信以匈奴相国降为翕侯武帝立十七嵗八年为前将军与单于匈奴战败降匈奴
　　将军张骞以使通大夏还为挍尉从大将军有功封为博望侯后三嵗为将军出右北平失期当斩赎为庶人其后使通乌孙为大行而卒冢在汉中【汉书别传】
　　将军赵食其祋祤人也武帝立二十二嵗八年以主爵都尉从大将军斩首六百六十级元狩三年赐爵闗内侯黄金百斤明年为右将军从大将军出定襄迷失道当斩赎为庶人
　　将军曹襄以平阳侯为后将军从大将军出定襄襄曹参孙也【汉书别传】
　　将军韩説弓髙侯庶孙也以挍尉从大将军有功为龙頟侯坐酎金失侯元鼎六年以待诏为横海将军击东越有功为按道侯以太初三年为游击将军屯于五原外列城为光禄勲掘蛊太子宫卫太子杀之【汉书别传】将军郭昌云中人也以挍尉从大将军元封四年以太中太夫为拔胡将军屯朔方还击昆明无功夺印将军荀彘太原广武人以御见侍中用为挍尉数从大将军以元封三年为左将军击朝鲜无功以坐捕楼船将军坐法死诛
　　最骠票骑将军去病凡六出击匈奴其四出以将军斩捕首虏首十一万余级及浑邪王以众降数万遂开河西酒泉之地西方益少胡防四益封凡万五七千一七百户其挍尉吏有功为侯者凡六人而后为将军者二人
　　将军路博徳西河平州人以右北平太守从骠票骑将军有功封为符邳离侯骠票骑死后博徳以卫尉为伏波将军伐破南越益封其后坐法失侯为彊弩都尉屯居延卒
　　将军赵破奴故九太原人甞亡入匈奴已而归汉为骠票骑将军司马出北地时有功封为从骠票侯坐酎金失侯后一嵗为匈河将军攻胡至匈河水无功后二一嵗击虏楼兰王后复封为浞野侯后六嵗以为浚稽将军将二万骑击匈奴左贤王左贤王与战兵八万骑围破奴破奴生为虏所得遂没其军居匈奴中十嵗复与其太子安国亡入汉后坐巫蛊族自卫氏兴大将军青首封其后枝支属五人为五侯凡二十四嵗而五侯尽皆夺国卫氏无为侯者征和中戾太子败卫氏遂灭而霍去病弟光贵盛自有传
　　太史公賛曰苏建语余曰吾甞説责大将军至尊重而天下之贤士大夫毋无称焉愿将军观古名将所招选择贤者勉之哉大将军青谢曰自魏其武安之厚宾客天子甞切齿彼亲附待士大夫招贤绌黜不肖者人主之柄也人臣奉法遵职而已何与招士骠票骑亦放方此意其为将如此



　　班马异同卷二十四
　　钦定四库全书
　　班马异同卷二十五
　　宋　倪思　编
　　平津侯主父列传第五十二　史记一百一十二
　　公孙传第二十八　　　　汉书五十八
　　主父徐严列传第三十四　　汉书六十四
　　丞相公孙者齐菑川国薛县人也字季少时为薛狱吏有辠免家贫牧豕海上年四十余乃学春秋杂説养后母孝谨建元元年天子武帝初即位招贤良文学之士是时年六十征以贤良徴为博士使匈奴还报不合上意上怒以为不能乃移病免归元光五年有诏复征贤良文学菑川国复推上公孙让谢国人曰臣前已甞西应命以用不能罢归愿更推选国人固推至太常太常令所征儒士各对上防诏诸儒制曰葢闻上古至治画衣冠异章服而民不犯隂阳和五谷登六畜蕃甘露降风雨时嘉禾兴朱中生山不童泽不涸麟鳯在郊薮龟龙游于沼河洛出图书父不丧子兄不哭弟北发渠搜南抚交趾舟车所至人迹所及跂行喙息咸得其宜朕甚嘉之今何道而臻乎此子大夫脩先圣之术明君臣之义讲论洽闻有声乎当世敢问子大夫天人之道何所本始吉凶之效安所期焉禹汤水旱厥咎何由仁义礼智四者之宜当安设施属统垂业物鬼变化天命之符废兴何如天文地理人事之纪子大夫习焉其悉意正议详具其对着之于篇朕将亲览焉靡有所隠对曰臣闻上古尧舜之时不贵爵赏而民劝善不重刑罚而民不犯躬率以正而遇民信也末世贵爵厚赏而民不劝深刑重罚而奸不止其上不正遇民不信也夫厚赏重刑未足以劝善而禁非必信而已矣是故因能任官则分职治去无用之言则事情得不作无用之器则赋敛省不夺民时不妨民力则百姓富有徳者进无徳者退则朝廷尊有功者上无功者下则羣臣逡罚当罪则奸邪止赏当贤则臣下劝凡此八者治民之本也故民者业之则不争理得则不怨有礼则不暴爱之则亲上此有天下之急者也故法不远义则民服而不离和不远礼则民亲而不暴故法之所罚义之所去也和之所赏礼之所取也礼义者民之所服也而赏罚顺之则民不犯禁矣故画衣冠异章服而民不犯者此道素行也臣闻之气同则从声比则应今人主和徳于上百姓和合于下故心和则气和气和则形和形和则声和声和则天地之和应矣故隂阳和风雨时甘露降五谷登六畜蕃嘉禾兴朱生山不童泽不涸此和之至也故形和则无疾无疾则不夭故父不丧子兄不哭弟徳配天地明竝日月则麟鳯至龟龙在郊河出图洛出书远方之君莫不説义奉币而来朝此和之极也臣闻之仁者爱也义者宜也礼者所履也智者术之原也致利除害兼爱无私谓之仁明是非立可否谓之义进退有度尊卑有分谓之礼擅杀生之柄通壅塞之涂权轻重之数论得失之道使远近情伪必见于上谓之术凡此四者治之本道之用也皆当设施不可废也得其要则天下安乐法设而不用不得其术则主蔽于上官乱于下此事之情属统垂业之本也臣闻尧遭鸿水使禹治之未闻禹之有水也若汤之旱则桀之余烈也桀纣行恶受天之罚禹汤积徳以王天下因此观之天徳无私亲顺之和起逆之害生此天文地理人事之纪臣愚戅不足以奉大对时对者百余人太常奏第居下防奏天子擢对为第一召入见状容貌甚丽拜为博士待诏金马门复上疏曰陛下有先圣之位而无先圣之名有先圣之民而无先圣之吏是以势同而治异先世之吏正故其民笃今世之吏邪故其民薄政而不行令倦而不聴夫使邪吏行政用倦令治薄民民不可得而化此治之所以异也臣闻周公旦治天下朞年而变三年而化五年而定唯陛下之所志书奏天子以册书答曰问称周公之治之材能自视孰与周公贤对曰愚臣浅薄安敢比材于周公虽然愚心晓然见治道之可以然也夫虎豹马牛禽兽之不可制者也及其教驯服习之至可牵持驾服唯人之从臣闻揉曲木者不累日销金石者不累月夫人之于利害好恶岂比禽兽木石之类哉朞年而变臣尚窃迟之上异其言是时方通西南夷道置郡巴蜀民苦之诏使视之焉还奏事盛毁西南夷无所用上不聴为人恢竒多闻常称以为人主病不广大人臣病不俭节为布被食不重肉后母死服丧三年毎朝防议开陈其端令使人主自择不肯面折庭争于是天子上察其行敦慎厚辩论有余习文法吏事而又縁饰以儒术上大説之一二嵗中至左内史奏事有所不可不肯庭辩之甞与主爵都尉汲黯请间汲黯先之推其后天子上常説所言皆聴以此日益亲贵甞与公卿约议至上前皆倍背其约以顺上防汲黯庭诘曰齐人多诈而无情实始为与臣等建此议今皆倍背之不忠上问谢曰夫知臣者以臣为忠不知臣者以臣为不忠上然言左右幸臣每毁上益厚遇之为人谈笑多闻常称以为人主病不广大人臣病不俭节养后母孝谨后母卒服丧三年为内史数年元朔三年张欧免以为迁御史大夫是时通西南夷又东置沧苍海北筑朔方之郡数谏以为罢敝中国以奉无用之地愿罢之于是天子上乃使朱买臣等难置朔方之便发十防不得一乃谢曰山东鄙人不知其便若是愿罢西南夷沧苍海而专奉朔方上乃许之汲黯曰位在三公奉禄甚多然为布被此诈也上问谢曰有之夫九卿与臣善者无过黯然今日庭诘诚中之病夫以三公为布被诚饰诈欲以钓名且臣闻管仲相齐有三归侈拟于君桓公以覇亦上僣于君晏婴相景公食不重肉妾不衣丝齐国亦治此亦下比于民今臣位为御史大夫而为布被自九卿以下至于小吏无差诚如汲黯言且无汲黯忠陛下安得闻此言天子上以为有谦让愈益厚贤之元朔中卒以代薛泽为丞相先是汉常以列侯为丞相唯无爵上于是下诏曰朕嘉先圣之道开广门路宣招四方之士葢古者任贤而序位量能以授官劳大者厥禄厚徳盛者爵尊故武功以显重而文徳以行褒其以高成之平津乡户六百五十封丞相为平津侯其后以为故事至丞相封自始也时上方兴功业娄举贤良自见为举首起徒步数年至宰相封侯于是起客馆开东阁以延贤人与参谋议【连下身食一肉】为人然其性意忌外寛内深诸甞常与有郤隙者无近远虽详阳与善后竟阴报其祸过杀主父偃徙董仲舒于胶西皆之力也【连下后淮南衡山王谋反】身食一肉脱粟之饭故人所善賔客仰衣食奉禄皆以给之家无所余【接上然其性意忌】士亦以此贤之后淮南衡山谋反治党与方急病甚自以为无功而封侯居位至丞宰相位宜佐明主镇填抚国家使人由臣子之道今诸侯有畔叛逆之计此皆宰相大臣奉职不称也恐窃病死无以塞责乃上书曰臣闻天下之通道五所以行之者三曰君臣父子兄弟夫妇长防朋友之序交此五者天下之通道也仁智知仁勇此三者天下之通徳所以行之者也故曰力行近乎仁好问近乎智知力行近乎仁知耻近乎勇知此三者则知所以自治知所以自治然后知所以治人天下未有不能自治而能治人者也此百世不易之道也今陛下躬行大孝弟鉴监三王建周道兼文武招俫四方之士任厉贤予禄序位量能授官将以厉百姓劝贤材也今臣罢愚驽之质无汗马之劳陛下过意擢臣卒伍之中封为列侯致位三公臣行能不足以称素加有负薪之病疾恐先狗马填沟壑终无以报徳塞责愿归侯印乞骸骨避贤者路天子上报曰古者赏有功襃有徳守成尚上文遭遇右武未有易此者也朕宿夙昔夜庶几获承至尊位惧不能宁惟所与共为治者君宜知之葢君子善善及后世恶恶君宜知之君若谨兹行常在朕躬君不幸罹霜露之病疾何恙不已乃上书归侯乞骸骨是章朕之不徳也今事少闲君其存精神止念省思虑一精神辅助以医药以自持因赐告牛酒杂帛居数月病有瘳视事元狩二年病凡为丞相御史六嵗年八十终竟以丞相终位其后李蔡严青翟赵周石庆公孙贺刘屈牦继踵为丞相自蔡至庆丞相府客馆丘虚而已至贺屈牦时坏以为马廐车库奴婢室矣唯庆以惇谨复终相位其余尽伏诛云子度嗣为平津侯度为山阳太守十余嵗诏征钜野令史成诣公车度畱不遣坐法失侯论为城旦元始中修功臣后下诏曰汉兴以来股肱在位身行俭约轻财重义未有若公孙者也位在宰相封侯而为布被脱粟之饭奉禄以给故人賔客无有所余可谓减于制度而率下笃俗者也与内富厚而外为诡服以钓虚誉者殊科夫表徳章义所以率世厉俗圣王之制也其赐后子孙之次见为适者爵闗内侯食邑三百戸
