<!-- { "loadSidebar": true } -->
　　钦定四库全书　　　　史部一
　　班马异同　　　　　　正史类
　　提要
　　【臣】等谨案班马异同三十五卷旧本或题宋倪思撰或题刘辰翁撰杨士奇跋曰班马异同三十五卷相传作于须溪观其评泊批防臻极精妙信非须溪不能而文献通考载为倪思所撰岂作于倪而评泊出于须溪耶其语亦两持不决案通考之载是书实据直斋书録解题使果出于辰翁则陈振孙时何得先为着録是固可不辨而明矣是编大防以班固汉书多因史记之旧而増损其文乃考其字句异同以参观得失其例以史记本文大书凡史记无而汉书所加者则以细字书之史记有而汉书所删者则以墨笔勒字旁或汉书移其先后者则注曰汉书上连某文下连某文或汉书移入别篇者则注曰汉书见某二书互勘长短较然于史学颇为有功昔欧阳棐编集古録跋尾以真迹与集本并存使读者寻删改之意以见前人之用心思撰是书葢即此意特棐所列者一人之异同思所列者两人之异同遂为创例耳其中如戮力作勠力沈船作湛船由是作繇是无状作亡状鈇质作斧质数却作数却之类特今古异文半菽作芋菽蛟龙作交龙之类特写讹舛至于秦军作秦卒人言作人谓三两人作两三人之类尤无闗文义皆非有意窜改思一一赘列似未免稍伤繁琐然既以异同名书则只字单词皆不容略失之过密终胜于失之过疎也至英布陈涉诸轶而未録明许相卿作史汉方驾始补入之则诚千虑之一失矣思字正甫湖州归安人乾道二年进士歴官寳文阁学士諡文节事迹具宋史乾隆四十六年十月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀












　　钦定四库全书
　　班马异同卷一
　　宋　倪思　编
