<!-- { "loadSidebar": true } -->















　　班马异同卷一
　　钦定四库全书
　　班马异同卷二
　　宋　倪思　编
　　髙祖帝本纪第八一上下　史纪八汉书一
　　髙祖沛丰邑中阳里人也姓刘氏字季父曰太公母曰刘媪其先刘媪尝息大泽之陂梦与神遇是时雷电晦防父太公往视则见蛟交龙扵其上已而有身娠遂产髙祖髙祖为人隆凖而龙顔美须髯左股有七十二黑子寛仁而爱人喜施意豁如也常有大度不事家人生产作业及壮试为吏为泗水上亭长廷中吏无所不狎侮好酒及色常从王媪武负贳酒时饮醉卧武负王媪见其上常有龙怪之髙祖每酤留饮酒雠数倍及见怪嵗竟此两家常折券弃责髙祖常繇咸阳纵观观秦皇帝喟然太息曰嗟乎大丈夫当如此也矣单父人吕公善沛令避仇从之客因家沛焉沛中豪杰桀吏闻令有重客皆往贺萧何为主吏主进令诸大夫曰进不满千钱坐之堂下髙祖为亭长素易诸吏乃绐为谒曰贺钱万实不持一钱谒入吕公大惊起迎之门吕公者好相人见髙祖状貌因重敬之引入坐上坐萧何曰刘季固多大言少成事髙祖因狎侮诸客遂坐上坐无所诎酒阑吕公因目固留髙祖髙祖竟酒后吕公曰臣少好相人相人多矣无如季相愿季自爱臣有息女愿为季箕帚妾酒罢吕媪怒吕公曰公始常欲竒此女与贵人沛令善公求之不与何自妄许与刘季吕公曰此非儿女子所知也卒与刘季髙祖吕公女乃即吕后也生孝惠帝鲁元公主髙祖为亭长时常告归之田吕后与两子居田中耨有一老父过请饮吕后因餔之老父相吕后曰夫人天下贵人也令相两子见孝惠帝曰夫人所以贵者乃此男也相鲁元公主亦皆贵老父己去髙祖适从旁舎来吕后具言客有过相我子母皆大贵髙祖问曰未逺及问老父老父曰乡者夫人婴儿子皆似以君君相贵不可言髙祖乃谢曰诚如父言不敢忘徳及髙祖贵遂不知老父处髙祖为亭长乃以竹皮为冠令求盗之薛治之时时冠之及贵常冠所谓刘氏冠乃是也髙祖以亭长为县送徒骊山徒多道亡自度比至皆亡之到丰西泽中亭止饮夜乃皆解纵所送徒曰公等皆去吾亦从此逝矣徒中壮士愿从者十余人髙祖被酒夜径泽中令一人行前行前者还报曰前有大蛇当径愿还髙祖醉曰壮士行何畏乃前拔劎击斩蛇蛇遂分为两径道开行数里醉因卧后人来至蛇所有一老妪夜哭人问妪何哭妪曰人杀吾子故哭之人曰妪子何为见杀妪曰吾子白帝子也化为蛇当道今者为赤帝子斩之故哭人乃以妪为不诚欲笞苦之妪因忽不见后人至髙祖觉后人告髙祖髙祖乃心独喜自负诸从者日益畏之秦始皇帝常尝曰东南有天子气扵是因东逰以厌猒当之髙祖即自疑亡匿扵芒砀山泽岩石之间吕后与人俱求常得之髙祖怪问之吕后曰季所居上常有云气故从往常得季髙祖心又喜沛中子弟或闻之多欲附者矣秦二世元年秋七月陈胜涉等起蕲至陈而自立为楚王号为张楚遣武臣张耳陈余略赵地八月武臣自立为赵王诸郡县皆多杀其长吏以应陈涉九月沛令恐欲以沛应涉之掾主吏萧何曹参乃曰君为秦吏今欲背之率帅沛子弟恐不聴愿君召诸亡在外者可得数百人因以劫众众不敢不听乃令樊哙召刘季髙祖刘季髙祖之众已数十百人矣扵是樊哙从刘季髙祖来沛令后悔恐其有变乃闭城城守欲诛萧曹萧曹恐逾城保刘季髙祖刘季髙祖乃书帛射城上谓与沛父老曰天下同苦秦久矣今父老虽为沛令守诸侯并起今屠沛沛今共诛令择子弟可立者立之以应诸侯则即家室家完不然父子俱屠无为也父老乃率帅子弟共杀沛令开城门迎刘季髙祖欲以为沛令刘季髙祖曰天下方扰诸侯并起今置将不善壹一败涂地吾非敢自爱恐能薄不完父兄子弟此大事愿更相推择可者萧曹等皆文吏自爱恐事不就后秦种族其家尽让刘季髙祖诸父老皆曰平生所闻刘季诸珍竒怪当贵且卜筮之莫如刘季最吉扵是刘季髙祖数让众莫敢肯为髙祖乃立季为沛公祠黄帝祭蚩尤扵沛庭而衅鼓旗帜皆赤由所杀蛇白帝子所杀者赤帝子故上赤也扵是少年豪吏如萧何樊哙等皆为收沛子弟得二三千人是月项梁与兄子羽起吴田儋与从弟荣横起齐自立为齐王韩广自立为燕王魏咎自立为魏王陈涉之将周章西入关至戏秦将章邯距破之秦二年十月沛公攻胡陵方与还守丰秦二世二年陈涉之将周章军西至戏而还燕赵齐魏皆自立为王项氏起吴秦泗川监平将兵围丰二日出与战破之命令雍齿守丰十一月沛公引兵之薛秦泗川守壮兵败扵薛走至戚沛公左司马得泗川守壮杀之沛公还军亢父至方与周市来攻方与未战赵王武臣为其将所杀十二月楚王陈涉为其御荘贾所杀陈王使魏人周市略地丰沛周市使人谓雍齿曰丰故梁徙也今魏地已定者数十城齿今下魏魏以齿为侯守丰不下且屠丰雍齿雅不欲属沛公及魏招之即反为魏守丰沛公引兵攻丰不防取沛公病还之沛沛公怨雍齿与丰子弟叛畔之正月张耳等立赵后赵歇为赵王闻东阳君秦嘉立景驹为假楚王在留沛公乃往从之道得张良遂与俱见景驹欲请兵以攻丰是时秦将章邯从陈别将司马将兵北定楚地屠相至砀东阳君沛公引兵西与战萧西不利还收兵聚留二月引兵攻砀三日乃取砀拔之因收砀兵得五六千人与故合九千人三月攻下邑拔之还军击丰不下四月闻项梁击杀景驹秦嘉止在薛沛公从骑百余往见之项梁益沛公卒五千人五大夫将十人沛公还引兵攻丰拔之雍齿奔魏从项梁月余五月项羽已拔襄城还项梁尽召别将居薛六月沛公如薛闻陈王定死因与项梁共立楚怀王后懐王孙心为楚懐王治盱台项梁号武信君居数月章邯破杀魏王咎齐王田儋扵临济七月大霖雨沛公北攻亢父章邯围田荣扵东阿沛公与项梁共救田荣东阿大破秦军章邯东阿齐军田荣归楚独追北使沛公项羽追北至别攻城阳攻屠其城之军濮阳之东复与秦军章邯战又破之秦军章邯复振守濮阳环水楚军沛公项羽去而攻定陶八月田荣立田儋子市为齐王定陶未下沛公与项羽西略地至雍丘之下与秦军战大破败之斩三川守李由还攻外黄外黄未下项梁再破秦军有骄色宋义谏不聼秦益章邯兵九月章邯夜衔枚击项梁定陶大破之定陶杀项梁死时连雨自七月至九月沛公与项羽方攻陈留闻项梁死士卒恐乃引兵与吕将军吕臣引兵而俱东徙懐王自盱台都彭城吕臣军彭城东项羽军彭城西沛公军砀【连下魏咎弟豹自立】章邯已破项梁军则以为楚地兵不足忧乃渡河北击赵王歇大破之当是之时赵歇为王保钜鹿城秦将王离围之【连下赵数请救】钜鹿城此所谓河北之军也秦二世三年楚懐王见项梁军破恐徙盱台都彭城魏咎弟豹自立为魏王后九月懐王并吕臣项羽军自将之以沛公为砀郡长封为武安侯将砀郡兵封以项羽为鲁公封长安侯号为鲁公吕臣为司徒其父吕青为令尹【接上章邯已破项梁】赵数请救懐王乃以宋义为上将军项羽为次将范増为末将北救赵令沛公西略地入关初懐王与诸将约先入定关中者王之当是时秦兵彊常乗胜逐北诸将莫利先入关独项羽怨秦破项梁军奋势愿与沛公西入关懐王诸老将皆曰项羽为人僄慓悍猾祸贼项羽尝攻襄城襄城无遗噍类皆阬之诸所过无不残灭且楚数进取前陈王项梁皆败不如更遣长者扶义而西告谕秦父兄秦父兄苦其主久矣今诚得长者往毋侵暴宜可下今项羽僄悍今不可遣独沛公素寛大长者可遣卒不许项羽而遣沛公西略地陈王项梁散卒乃道砀至成阳城与杠里攻秦军夹壁破其魏二军秦三年十月齐将田都畔田荣将兵助项羽救赵楚军出兵击王离大破之沛公攻破东郡尉扵成武十一月项羽杀宋义并其兵渡河自立为上军诸将黥布等皆属十二月沛公引兵西遇彭越昌邑因与俱攻秦军战不利还至栗遇刚武侯夺其军可四千余人并之与魏将皇欣魏申徒武满之军合攻秦军破之故齐王建孙田安下济北从项羽救赵羽大破秦军钜鹿下虏王离走章邯二月沛公从砀北攻昌邑遇彭越越助并攻昌邑昌邑未拔下沛公西过髙阳郦食其谓为里监门曰诸将过此者多吾视沛公大人长者度乃求见説沛公沛公方踞牀使两女子洗足郦生不拜长揖曰足下必欲诛无道秦不宜踞见长者扵是沛公起摄衣谢之延上坐食其説沛公袭陈留得秦积粟沛公乃以郦食其为广野君以其弟郦商为将将陈留兵与偕三月攻开封开封未拔西与秦将杨熊防战白马又战曲遇东大破之杨熊走之荥阳二世使使者斩之以徇四月南攻颍阳川屠之因张良遂略韩地轘辕当是时赵别将司马卬方欲渡河入闗沛公乃北攻平隂絶河津南战雒阳东军不利从轘辕还至阳城军中马骑六月与南阳守齮战犨东大破之略南阳郡南阳守齮走保城守宛沛公引兵过宛而西张良谏曰沛公虽欲急入关秦兵尚众距险今不下宛宛从后击彊秦在前此危道也扵是沛公乃夜引兵军从他道还更偃旗帜黎遅眀围宛城三匝南阳守欲自刭其舎人陈恢曰死未晚也乃逾城见沛公曰臣闻足下约先入咸阳者王之今足下留守宛宛大郡县之都也连城数十人民众积蓄多其吏人民自以为降必死故皆坚守乗城今足下尽日止攻士死伤者必多引兵去宛宛必随足下后足下前则失咸阳之约后又有彊宛之患为足下计莫若约降封其守因使止守引其甲卒与之西诸城未下者闻声争开门而待足下足下通行无所累沛公曰善七月南阳守齮降封乃以宛守为殷侯封陈恢千户引兵西无不下者至丹水髙武侯鳃襄侯王陵降西陵还攻胡阳遇畨君别将梅鋗与偕攻降析郦皆降所过毋得卤掠秦民喜遣魏人寗昌使秦使者未来是时月章邯已以举军降项羽扵赵矣羽以为雍王瑕丘申阳下河南初项羽与宋义北救赵及项羽杀宋义代为上将军诸将黥布皆属破秦将王离军降章邯诸侯皆附八月沛公攻武关入秦及秦相赵髙恐乃已杀二世使人来欲约分王关中沛公以为诈不许九月赵髙立二世兄子子婴为秦王子婴诛灭赵髙遣将将兵距峣关沛公欲击之乃用张良计曰秦兵尚彊未可轻愿先遣人益张旗帜扵山上为疑兵使郦生食其陆贾往説秦将啗以利秦将果欲连和沛公欲许之张良曰此独其将欲叛恐其士卒不从不如因其怠懈击之沛公引兵绕峣关逾蒉山击秦军因袭攻武关破之又与秦军战扵蓝田南益张疑兵旗帜诸所过毋得掠卤秦人喜秦军解因大破之蓝田南遂至蓝田又战其北秦兵大破败之乗胜遂破之
