<!-- { "loadSidebar": true } -->
　　光曩侍迂斋楼先生诲席一日读五代史先生笑谓光曰欧公作之命徐无党注之徐六一门人也呜呼先生之志逺矣先生生死文字间茂制满家少须荟蕞次第流惟东汉诏令成书已久手所勘订当在他书先亟求锓梓俾与西汉诏令骈行以续成一代典章呜呼先生又岂以此书为身后名哉绍定戊子中秋日壻范光识









