<!-- { "loadSidebar": true } -->
　　贽又答论萧复状奏曰右钦溆奉宣圣防卿所奏萧复事朕已具悉假使更无别意终是不识事宜今廵行诸道转恐事多乖失縁孟曍年老今欲除萧复爲福建观察使便令赴任去就亦应得所卿意以爲何如者伏以将相之任所委皆崇中外迭居亦是常理然君臣有礼进退不可以不全理体有宜本末不可以不称顷盗兴都邑驾适郊畿陛下悔征赋之殷繁念黎元之困悴诞降慈防深示悯伤特遣大臣普询疾苦本期还报将议优蠲众情颙颙日望上逹今若未终前命遽授逺藩则是膏泽将布而复收涣汗已发而中废事既失望人何以观斯乃进退之礼不全本末之宜不称谓爲得所臣实疑之傥虑事乖方不欲淹留在外则当谕以诏防促其归程逺郡廵歴未周但令副介分往待其复命亲访物情革弊垂恩用符德号使务既毕能否益彰徐择所宜以图进退庶于事体允得厥中谨奏
