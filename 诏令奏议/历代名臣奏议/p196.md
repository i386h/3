<!-- { "loadSidebar": true } -->

　　歴代名臣奏议卷四十二
<史部,诏令奏议类,奏议之属,历代名臣奏议>
　　钦定四库全书
　　歴代名臣奏议卷四十三
　　明　杨士竒等　撰
　　治道
　　宋徽宗即位礼部侍郎陆佃上防曰人君践阼要在正始正始之道夲于朝廷近时学士大夫相倾竞进以善求事为精神以能讦人为风采以忠厚为重迟以静退为卑弱相师成风莫之或止正而救之实在今日神宗延登真儒立法制治而元祐之际悉肆纷更绍圣以来又皆称颂夫善续前人者不必因所为否者赓之善者扬焉元祐纷更是知赓之而不知扬之之罪也绍圣称颂是知扬之而不知赓之之过也愿咨谋仁贤询考政事惟其当之为贵大中之期亦在今日也
