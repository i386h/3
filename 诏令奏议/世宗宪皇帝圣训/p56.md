<!-- { "loadSidebar": true } -->
　　皇考之贻谋永圗民生之逺计本欲俟直水利兴修之后令怡亲王前往江浙地方相度情形商酌兴修之举今廵抚陈时夏特行奏请且称费用不过十余万两即可成功据陈时夏陈奏应是地方不可迟缓之事副都统李淑徳昔任江南松江府同知谙习水利事宜曽经条奏颇为明晰原任山东廵抚陈世倌年力精壮现在闲居着李淑徳陈世倌防同廵抚陈时夏总河齐苏勒总督孔毓珣悉心踏勘详加酌议傥河工紧要齐苏勒不能亲身前往即行商酌定议具奏凡建立闸座疏濬河流务期尽除淤塞以杜泛溢之虞广蓄水泉以收灌溉之益其一应公费俱动用库帑支给一切工程交与李淑徳陈世倌监督办理竝谕吏部将各部现任司员选司员及府州县人员内有具呈愿往効力者挑选十余人带往江南不必令出赀财惟令办理事务交李淑徳陈世倌二人酌量委用
　　二月癸酉
　　上谕内阁朕闻陜西郑渠白渠龙洞向来引泾河之水溉田甚广因歴年既久疏濬失宜龙洞与郑白渠渐至淤塞堤堰坍圮醴泉泾阳等县水田仅存其名深为可惜特令该督岳钟琪详酌兴修今据该督亲勘奏称龙洞急宜挑挖郑白渠务当疏濬更须修筑堤堰建设闸口以俾坚久已于西安布政司备公羡余银内先动一千两委员将龙洞郑白渠及时挑濬其建闸工料约估银七千两请亦于司库存贮羡余银内动用等语朕惟兴修堤堰乃于民生大有裨益之事着动用正项钱粮俟一切工程告竣造报工部查核务期渠道深通堤堰坚固俾农田得以永頼以副朕保惠元元之至意
　　十二月己亥
　　上谕内阁吴淞石塘当日勘估时于海潮纡缓之处酌量修筑土塘盖因工程浩大节省钱粮起见但东南财赋之区灌溉田亩保聚室庐全頼海塘捍卫朕思海势冲激风涛旋转难定土塘经歴年久未免可虞不若一例改筑石塘为百姓万年之利着该抚确行勘估不得惜费省工茍且塞责务须坚固永垂久逺以副朕经理海疆爱飬民命之至意
　　雍正七年己酉十二月辛亥
　　上谕内阁据署山东廵抚费金吾等折奏疏濬山东济宁嘉祥等县及江南沛县徐州等处水道使归宿于海则山东江南二省歴来被水州县皆成乐土朕思此项工程既于民生大有裨益则举行不宜稽迟应先期派出官员前往专司督修之事以便备办物料早动工程原任侍郎阿克敦前在广东署事任内尚无贪赃犯法等情今着宽免释放命往水道工程効力以赎前愆再者原任廵抚陈世倌甘汝来前往与阿克敦同司督脩之事一切办理机宜悉聼田文镜嵇曽筠孔毓珣尹继善筹画调度其工料等费悉动帑金支给至在工差委人员听阿克敦等酌量派用有应从京师带往之员准其奏请带往其湖广革职粮道王恕着交与阿克敦等带往办事効力
　　雍正八年庚戌三月庚辰
　　上谕内阁宁夏地方万民衣食之源在大清汉唐三渠水利是以定例每年疏濬修理使水流畅足民田均沾灌溉自歴年官员疎忽怠玩以致闸道堤岸损壊冲决日见浅窄而三渠之中惟唐渠为尤甚近来其口过低其梢过髙水势不能逆流而上多误小民耕种之期虽每春定有岁修之例然不能以一月之工程整十数年之荒废也现今兵部侍郎通智开濬惠农昌润二渠于宁夏水利自然明悉着防同光禄寺卿史在甲即行查议今嵗预备物料明春动工修补务令三渠坚固俾邉境黎元灌溉有资永享盈宁之庆
　　雍正十年壬子正月己卯
　　上谕内阁宁夏为甘肃要地渠工乃水利攸闗万姓资生之防莫先于此是以朕特遣大臣督率官员等开濬惠农昌润二渠又命修理大清汉唐三渠以溥万民之利年来惠昌二渠及唐渠工程渐次告竣于民田大有裨益其大清渠汉渠虽未竣工然闻连年加谨堵叠极力挑濬水泽已可敷用不过湃崖闸座有应行修理之处可以从容经理非比唐渠之必应及时速成也目今甘省军兴之际挽运兵粮正需车辆兹因修理渠工又复雇车运送物料恐小民承应公事力难兼顾有悮春耕所当酌量变通以体恤民隐者查宁夏有专司水利之同知著将未竣之渠工交与该员照通智史在甲等所料估之处于每岁春工内分年陆续修理再令宁夏道鄂昌勤加督率不时稽查务期工程坚固利济有资使民田永霑膏泽通智史在甲将各件与鄂昌交代清楚即行回京其在工効力之文武官弁交与该署督查郎阿计其在工之久暂访其奉职之勤惰量其办事之能否应留陜题补委用者留陜题补委用应咨部请防者咨部请防应发回本地者发回本地其现任武弁及兵丁等派拨渠工効力者俱令各归营汛在工夫役等交与鄂昌将附近者令归南亩逺来者酌量遣回
　　雍正十一年癸丑正月庚寅
　　上谕内阁江南范公堤为沿海之藩篱盐塲之保障原系商人捐办工程闻现在残缺甚多急应修筑坚固现据两江总督魏廷珍委员确勘料估着即一靣具题一靣乘二三月间作速兴工使沿海穷民得以佣工糊口但工程绵逺需大员董理着交与协理河务西柱即行督率各工悉心查办
　　雍正十三年乙卯正月癸酉
　　上谕内阁朕闻浙江海塘工程现在修理尖山已堵筑三分之一人心甚是踊跃但夫役每日给工银三分六厘稍觉不足今当初春之月水浅潮平正趱筑工程之着照引河挑夫例每日加足五分之数又闻从前采运石块每方给银八钱九分有零今运送多资人力着每方増银六分俾夫役等工食寛裕努力修筑早告成功以慰朕念
　　七月丙辰
　　上谕内阁浙江海塘工程闗系民生最为紧要朕宵旰焦劳不惜多费帑金为亿万生灵谋久逺乂安之计所以告诫在事臣工者已至再至三矣不料经理诸臣各懐私意彼此参差以致乖戾之气上干
　　天和有今年六月风浪溃堤之事今虽勉力抢修尚不知能捍御秋潮否至于建筑石塘工程浩大若诸臣陋习不改仍似从前则大工何所倚頼朕再四思维大学士朱轼廉愼持躬昔曾廵抚浙江谙练塘工今虽年逾七旬精神不逮而董率指示似尚能为朕以此询问朱轼自称情愿効力着由水路乘船前徃令该部给与水程勘合竝令沿途拨兵护送伊子朱必堦着随伊父去朱轼到浙之日稽察指授总理大纲至一切工程事务仍着隆升程元章汪漋张坦麟等照前办理俱聼朱轼节制若大臣中有懐私龃龉者着朱轼据实叅奏朕必严加处分若文武官员等有营私作弊或怠玩因循者朱轼即行纠叅从重治罪朱轼未到之先所有应办工程物料着隆升程元章等上紧办理毋得借口等钦差徘徊观望以致稽迟




　　大清世宗敬天昌运建中表正文武英明寛仁信毅大孝至诚宪皇帝圣训巻二十七
　　钦定四库全书
　　大清世宗敬天昌运建中表正文武英明寛仁信毅大孝至诚宪皇帝圣训巻二十八
　　蠲赈一
　　康熙六十一年壬寅十二月癸丑
　　上谕户部
　　皇考御极六十余年泽周兆姓恩洽人心凡廵幸所经州县小民无不除道清尘趋事恐后古北口一路为我
　　皇考每年行幸之地农工商贾皆得瞻仰
　　天顔亲承膏泽今闻
　　皇考宾天民心倍深悲痛朕念此路百姓歴年殚力宜加恩恤着将宛平顺义懐柔宻云平谷五县昌平一州雍正元年正项钱粮尽行蠲免又
　　陵寝一路此时正当修道亦宜加恤着将大兴三河二县通蓟遵化三州雍正元年正项钱粮亦尽行蠲免尔部即遵谕行
　　雍正元年癸卯正月庚戌
　　上谕山东廵抚黄炳朕缵承大统父母斯民普天之下皆吾赤子凡身任封疆者当深体朕心遇有灾荒及时赈济使穷黎实被其泽据奏东兖两属去岁二麦失收小民未免困苦直河南邻境之民资生无策亦有擕家覔食者朕览奏恻然尔奏欲各捐己资以为赈济朕思尔等资从何出势必仍取之于民是赈民实以累民也不如动用仓储遴选贤员确查乏食穷民分路赈济小民庶得均霑实惠至邻省流移之民亦宜一体抚恤毋令失所又奏请平粜仓谷于民食大有禆益必得实心任事之人方副朕惠养元元之意再奏请漕粮十万石分贮各县徃年曾经屡次截留此项曾否支用所存多寡并如何分贮之处着具本奏闻
　　二月丙寅
　　上谕户部治天下要道莫过安民朕缵承大统以来轸念苍生痌瘝时切直山东河南连年歉收特命缓征额赋遣官赈济至于京师每年自十月初一日起至三月二十日止五城设立粥厰令廵视五城御史煑粥赈饥今尚在青黄不接之时着展期一月煑粥散赈至四月二十日止但四方穷民就食来京者颇多着每日各增加银米一倍务使得霑实惠以副朕悯念穷黎至意
　　三月辛丑
　　上谕户部陜省自军兴以来大兵驻劄运送粮饷供支草豆无一不需民力
　　皇考每为轸念今当大沛恩膏子惠元元所有康熙六十年以前陜西全省除借给秄种着该督抚查明定议分年带征外其余凡有民屯卫所实在未完银米豆草悉予蠲免倘有不肖官吏以亏空揑称民欠滥邀旷典者一经发觉罪在不赦该部作速行文毋得迟留甲辰江苏廵抚吴存礼奏请寛免芦课等项银两
　　上谕户部江苏等属民欠地丁等项银一百三十一万余两内芦课等项银九万八百余两虽非恩诏内应行豁免之项但歴年最久傥行催征穷民必致受累着一并豁免
　　四月癸亥
　　上谕总理事务王大臣等朕临御以来时以天下苍生为念凡自外省来京之员各处雨旸丰歉必面加详询盖欲周知民隐也今差徃致祭华岳侍读学士田文镜囘京朕询彼经过地方情形与百姓生理据奏山西平定州夀阳县徐沟县祁县等处雨泽歉少民间生计维艰汾州府属地方得雨亦未霑足地方官现在征比钱粮夫廵抚以抚绥地方爱养百姓为职今平定夀阳等处黎民饥馑竝未奏请赈济缓征反行催科小民何以存济此皆因伊等去年曾奏得雨今欲掩饰前言甚属不合廵抚徳音布政使森图着交该部察议仍即命侍读学士田文镜防同廵抚徳音率领地方官员将平定等四州县饥民速行赈济务使恩泽实霑抚养得所毋覊时日以致羣黎失业尔等即谕遵行
　　雍正二年甲辰正月甲辰户部议覆山东廵抚黄炳奏康熙六十年并雍正元年散赈银米着落各官赔补
　　上谕曰地方偶有灾祲朕即轸念穷黎遣官散赈动支正项银米务使均霑实惠此拯救灾黎之至意也如将散赈银米不入正项开销着落各官赔补殊非朕特遣官员拯救灾黎之本意廵抚黄炳所奏康熙六十年散赈用过谷石及雍正元年散赈用过银两二疏俱交与该部准入正项报销
　　八月甲午
　　上谕户部前因江浙督抚等折奏七月十八十九等日骤雨大风海潮泛溢冲决隄岸沿海州县近海村庄居民田庐多被漂没朕即宻谕速行具本奏闻赈恤但思被灾小民望赈孔廹若待奏请方行赈恤致时日耽延灾民不能即霑实惠朕心深为悯恻着该督抚委遣大员踏勘被灾小民即动仓库钱粮速行赈济务使灾黎不致失所其应免钱粮田畆即详细察明请蠲凡海潮未至之村庄不得混行滥冒至于要隄岸冲决之处务须速行修筑无使咸水流入田畆朕念切痌瘝务令早霑实惠该地方官各宜实心奉行加意抚绥俾凋瘵得苏生全速遂以副朕勤恤民隐至意
　　十月癸巳户部议覆直廵抚李维钧疏奏直属九郡丰收惟霸州东安大城武清玉田寳坻梁城所七州县所田禾偶有淹损本年钱粮请缓至雍正三年带征应如所请
