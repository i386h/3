<!-- { "loadSidebar": true } -->
　　上谕内阁各省府防州县俱有地方民社刑名钱糓之责不应无故赴省谒见上司擅离职守是以律例定有处分朕复屡加训饬通行禁约闻近年以来此习尚未尽除良由庸陋属员以奔竞趋承为务往往借称公事逗遛省防冀博上宪之欢心而无识之督抚亦或习而不察不知已蹈旷官之咎矣地方事务有应调取属员赴省办理者该督抚自有酌量若本官任内之事必应面见督抚口禀者本不常有其他或用文书禀帖皆可通逹事情候批指示何必逺离职守仆仆道途以致公事废弛词讼淹滞至于贺节祝夀尤属有损无益之虚文若该督抚以此相尚俾属员等争先恐后则其人之识见可知又何能胜督抚之任耶着再行晓谕傥有仍蹈前辙者经朕访闻将属官上司一并严加议处
　　癸酉
　　上谕内阁五城司坊等官各有管辖之地越界拏人固不免滋然路遇鬬殴酗酒拐骗吓诈之徒若因地非管辖遂置而不问以致逃遁无踪亦非稽查整饬之道似应不论何地皆准其拘执移送该城司坊官听详该御史审讯发落至暧昧隐僻不法等事虽访问的犹非刻不可缓则准其宻详该城御史查拏竝宻详本城御史存案如此庶无推诿亦不致搀越应如何定例饬行之处着九卿议奏
　　九月辛丑
　　上谕内阁各省盐政闗系国计民生所当加意整理而两淮盐务之积弊更在他省之上此中外所共知者大约盐法之行必以缉私为首务两淮行盐地方江西河南有浙私芦私之侵越而湖广之川私粤私为害更甚现今虽于各处隘口设立廵官廵役而地方文武官弁不肻实力奉行一任兵役人等避难趋易罔利营私以致立法虽严而邻私之肆行如故即在江南督臣亦不过责成所属地方至咨防邻省即未必有呼輙应此私贩之所以难禁也年来朕留心访闻甚用是特颁此防晓谕湖广等省督抚等务矢公心视邻省之事为己事严饬文武官弁同心恊力家喻戸晓使川粤浙芦之私盐不敢越界横行则两淮积引易销于国计民生均有禆益
　　十月己酉
　　上谕大学士等朕思欲小民各得其所亦非必不可得之事如内外大小各官果皆知为臣不易之道实心实力教飬斯民虽不能风移俗易亦可使之安居乐业若以小民犯法谓伊自作自受与已毫无干渉是视斯民之痛痒漠不闗心矣夫州县不特民之父母亦民之师长也湏刻刻提撕教诲不啻训课防童与之讲觧自然渐渐明晓常见有谆谆与一人言而旁聼者竟能领防故知教导之法贵优游渐渍非偶然宣讲上谕便可谓教民也即如招册内案件俱系为上者不能教飬所致而不肖有司尚敢营私壊法纳贿徇情朕不知伊等实具何等肺肠天下上智之人不教而善者不可多得下愚不移者亦少惟中材之人最多全赖有司善为训廸见良善者扶持之凶暴者惩治之使百姓晓然于良善之必获福而凶暴之必取祸则谁不勉为良善之徒乎
　　雍正十三年乙夘三月戊子
　　上谕江南总督赵恩编立保甲先应审度地方之可行与否有司才力之能行与否毋得一味严急勉强从事傥地方或不相宜才力或有不逮反滋纷毫无禆益前代论治术者动称社仓保甲二事然必须俯顺舆情徐徐劝导相机酌宜而为之方能奏效非如赌博宰牛私铸盗匪等项但当绳之以法者之可比也且立法之初严似胜寛而不知严之弊害亦随之盖寛徐则奸宄暂时潜迹而善良却不致株连严急则奸宄固无所容身而善良亦不免累矣总之为政以得人为要用得其人自能因地制宜顺时敷教若不得人纵竒策神术徒羙听闻耳于事何济
　　四月甲辰
　　上谕内阁县令为亲民之官闗系民生休戚最为切近是以自古帝王慎重司牧之选以端化民成俗之原朕亦屡降谕防若果县令皆能得人各治其邑各子其民竟可使闾阎之中无一夫之失所此非夸大之论也凡选用知县者多举人进士出身之人其中才具可观克称厥职者固多而年老迂疎不谙吏治者亦复不少朕念其攻苦寒幸登科目不忍遽令放废于是定以改教之例俾得邀一命之荣且居师儒秉铎之席此朕随
　　材器使委曲成全之至意也况改补教职之后若果课士有方通晓吏治仍可膺卓异荐举以为上进之路此又在本人之自勉竝未限以教职终其身也毎见候选各员有年老才庸不称县令之任而苦不自量仍欲勉强谒选其意盖以县令为荣希圗侥幸且以到任之后不能办事仍可改补教职无碍于功名故为茍且姑试之计殊不思邑宰之职民社攸闗以不能胜任之人冐昧铨选及到任之后试看一年半载再请改教其间辗转更换时日已多事务废弛之患有必不能免者岂非庸碌贪位之人贻之咎耶嗣后科目出身之员若系拣选命往者到任后不胜县令之任准该督抚以教职题请改补如系月选之员或年力衰迈或才识庸愚即当于未选之先或临选之际呈请改教若不自度量仍欲铨选知县该员到任后着该督抚留心察看或以才力不及或以溺职分别题不得奏请改教以遂其自便之私如果有为人谨慎学问优通者着该督抚将应否改教之处具夲声明送部引见请防
　　丁巳
　　上谕内阁广东开采一事十数年来内外臣工奏请者甚多朕悉未准行上年总督鄂弥逹廵抚杨永斌奏称开采以资鼓铸于粤民生计大有禆益言之再三朕发九卿议旋经议覆准行后复有数人条陈极言其不应行今朕再四思维广东近年以来年糓顺成米价平减盗贼渐少地方寕谧与从前风景逈异今若举行开采之事聚集多人其中良顽不一难以稽察管束恐为闾阎之扰累况夲地有司现在劝民开垦彼谋生务夲之良民正可用力于南亩何必为此侥幸贪得之计以长喧嚣争竞之风此时正在计议之初停止甚易着该部即行文该省督抚令其遵谕停止
　　五月癸亥
　　上谕内阁据山西廵抚觉罗石麟奏称阳曲汾阳两县绅衿士民李杭卞时盛等情愿各捐银两存贮公所以为
　　周恤比闾之资臣现在与各该地方官公同酌议或置田地或为营运因地制宜以垂永乆等语夫所为乐善好施扶危济困者大抵于水旱饥馑之嵗散财发粟赈救穷黎又或于平常无事之时造义仓以储米糓修桥路以便行人或置敦宗赡族之田或立飬老育婴之所凡此善事多端必须出自夲人之诚心而又亲身经理谊同休戚始可以惠乡闾而收实效今石麟奏称阳曲汾阳两县绅衿士民愿捐银两存贮公所其作何措置之道俟与地方官公同酌议是该处竝无现在应办之事此乃另开捐纳之条也若遇无才之有司经理不善必致为胥吏之所中饱土棍之所侵蚀而不能禆益于贫乏之鄕人此人人能料及者而石麟如此办理是何意见阳曲汾阳绅衿士民等既已捐助其乐善好施之念可嘉着将石麟奏折及开报名单交部分别议叙竝令石麟将各姓所捐之银妥商位置务令地方得受实益勿致虚糜向后若有无故捐银交官者与朕原防不符俱着停止













　　大清世宗敬天昌运建中表正文武英明寛仁信毅大孝至诚宪皇帝圣训卷七
　　钦定四库全书
　　大清世宗敬天昌运建中表正文武英明寛仁信毅大孝至诚宪皇帝圣训卷八
　　敬天
　　雍正元年癸卯五月甲申
　　上谕礼部近日天时颇旱
　　皇考先年屡降
　　谕防云大丧之后必有旱年
　　太皇太后
　　世祖章皇帝
　　皇太后皇后之事倶曽经过朕当此之际尝恐惧于懐而未置也三月十二日雨虽霑足朕曽两三次以儆惕之意晓谕众人三月以来多风不雨遂觉旱干再直隶山东山西河南地方连年雨水不调田禾歉收朕虽遣大臣官员赈救当此旱时民必皇皇朕心甚以为虑朕在宫中久已尽心虔诚祈祷尔部亦虔诚祈祷诸大臣各敬谨斋戒
　　十月辛酉
　　上谕直隶廵抚李维钧冬令之雪消蝗润麦洵称瑞应我君臣惟互相朂勉以防迓
　　天庥不因瑞雪及时遂尔逸豫怠忽则一诚上格自必永承彼苍之垂佑耳
　　雍正二年甲辰八月甲申
　　上谕江浙督抚等朕思天地之间惟此五行之理人得之以生全物得之以长养而主宰五行者不外夫隂阳隂阳者即鬼神之谓也孔子言鬼神之徳体物而不可遗岂神道设教哉盖以鬼神之事即天地之理不可以偶忽也凡小而邱陵大而川岳莫不有神焉主之故皆当敬信而尊事况海为四渎之归宿乎使以为不足敬则尧舜之君何以望秩于山川文武之君何以懐柔百神及河乔岳今愚民昧于此理往往信滛祀而不信神明傲慢防渎致干天谴夫善人多而不善人少则天降之福即稍有不善者亦蒙其庇不善人多而善人少则天降之罚虽善者亦被其殃近者江南奏报上海崇明诸处海水泛溢浙江又奏报海宁海盐平湖防稽等处海水冲决隄防伤田禾朕痛切民隐忧心孔殷水患虽闗乎天数或亦由近海居民平日享安澜之福絶不念神明庇防之力傲慢防渎者有之夫敬神固理所当然而趋福避祸之道即在乎此能敬则谓之顺天不敬则谓之防天防天之人顾可望绥宁之福乎诗曰敬天之怒无敢戏豫又曰畏天之威于时保之朕固当朝乾夕惕不遑宁处以敬承
　　天意亦愿百姓共凛此言内尽其心外尽其礼敬神如在以至诚昭事而不徒尚乎虗文人意即神意一念之感格自足以休祥岂独一乡一家之被其泽哉若百姓果能人人心存敬畏必获永庆安澜着该督抚将此谕防令地方官家喻户晓俾沿海居民一体知悉
　　雍正三年乙巳四月戊寅
　　上谕大学士等天人相感之理至微而实至显凡人果实尽诚敬自能上格
　　天心人君受
　　天眷命日监在兹其感通为尤捷朕自临御以来敬天之心夙夜警惕凡水旱灾祲皆
　　上天谴责朕躬特示警戒内省身心之过愆外考政治之阙失务期黾勉以回
　　天意用是上承
　　帝鉴有求辄应如今年三月十六日览署山西廵抚伊都立奏折知平阳地方三春少雨朕懐甚为忧虑祗告神明斋心虔祷续据伊都立奏报于十八十九二十等日得雨霑足三月二十九日览河南廵抚田文镜奏折知开封一带地方亢旱朕于四月初一日祷于神明竭诚致敬刻不敢懈昨田文镜奏报初三日开封四境果得时雨可见天人感通之理捷于影响益觉可畏可惧而不敢纤毫疎忽也但恐督抚大吏于地方水旱之事不速行奏闻则朕无从省戒以挽
　　天心致使旱涝成灾闾阎受困此则地方大吏隐蔽之咎也嗣后督抚等于地方偶有水旱之事即据实速奏庶朕可及时修省尔督抚等亦宜省咎思过勤求民隐勿徒为祝祷之虚文以饰愚氓之观聼朕此防并非自谓精诚昭格欲以夸示于众盖实有见于天人之际感应不爽呼吸可通有善天既降福则有过天亦必降罚惟有兢兢业业时存戒惧尽人事以仰邀
　　天鉴愿日与诸臣交为勉朂而已
　　七月丙午
　　上谕大学士等旧嵗直隶搃督李维钧奏称畿辅地方每有蝗蝻之害土人虔祷于刘猛将军之庙则蝗不为灾朕念切恫瘝凡事之有益于民生者皆欲推广行之且御灾捍患之神载在祀典即大田之诗亦云去其螟螣及其蟊贼无害我田穉田祖有神秉畀炎火是蝗蝻之害古人亦未尝不借神力驱除也今两江縂督查弼纳奏称江南地方有为刘猛将军立庙之处则无蝗蝻之害其未曾立庙之处则不能无蝗此乃查弼纳偏狭之见疑朕専恃祝祷为消弭灾祲之方也其他督抚亦多有奏称设法祈雨祷晴者夫天人之理感应不爽凡水旱蝗蝻之灾或朝廷有失政则
