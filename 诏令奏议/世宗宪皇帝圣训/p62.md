<!-- { "loadSidebar": true } -->
　　雍正七年己酉六月己亥
　　上谕户部据陜西总督岳钟琪奏陜属设立社仓事宜请特颁谕防恭录镌石又谨拟社仓条约亦请刋刻木榜以昭程式等语朕惟国家建立社仓原令民间自行积
　　贮以百姓之资粮济百姓之缓急其春贷秋偿及滋生羡息各社自为经管登记地方有司但有稽查之责不得侵其出纳之权此社仓之古法也是以各省有请立社仓者朕皆令其听从民便毋得强勒捐输防以官法以致便民之举转为民累所以晓谕各省督抚者不啻至再至三矣从前岳钟琪在京时请于通省加二火耗内应行裁减每两五分之数且暂行征收发于民间采买谷石分贮社仓俟采买数足即行裁减是于暂收耗羡之中隐寓劝输之法实则应行酌减之耗羡即小民切已之资财而代民买贮之仓粮即小民自捐之积贮此藏富于民之良法最为切实而易行是以俞允所请令其办理乃陜省官员不知此项谷石本系民资又未识从前岳钟琪奏请之由以为收贮在官即是公物不肻付民经管而胥吏司其出纳者遂有勒买勒借之殊非数年以来朕之周咨详画多方生养斯民本意矣今特降谕防将朕允从岳钟琪之请并岳钟琪陈奏原委眀白晓示着署督查郎阿廵抚武格刋石颁布俾各州县乡社小民咸知朝廷经营设法之盖藏实百姓自为敛散之资用傥地方官有于社仓谷石创议交官不交百姓或指称原系公项预为公事侵那之地者倶以扰挠国政贻误民生论从重治罪其岳钟琪所拟社仓条约着户部抄录交与该督抚分发各州县刋刻木榜于各乡社仓竪立以为永久程式
　　闰七月戊戍
　　上谕戸部各州县之设立常平仓积贮米谷原以备地方一时缓急之需所关甚重朕为此备极焦劳多方筹画务期仓储有备旱潦无虞年来所颁谕防亦深切着眀矣夫收贮米谷必须仓厫坚固始可为经久之计是以从前降防将仓厫完整与否一并入于交盘之内以为州县官考成今闻各省中偏僻之邑竟有向来本无仓厫而有司茍且因循不行详请督抚藩司等亦漫不查察致将养民备荒之具或寄顿于寺庙或借放于绅士富戸之家而霉烂亏折生事滋扰之多由此起大非朕慎重民储之意凡各省未有仓厫之州县着督抚详悉查眀即行商酌建造
　　九月辛丑
　　上谕户部据奉天将军多索礼奏称今嵗盛京秋成大稔禾稼菜等项俱获丰收米粮价贱朕思米谷者乃
　　上天恩赐以养育万民者也若人人存心敬受
　　天赐随时撙节常留有余崇俭去奢谨身节用则天心必垂黙佑雨旸时若俾常享盈宁之福若暴殄天物轻弃五谷不思稼穑之可寳罔念农事之艰难则必上干
　　天怒而水旱灾祲之事皆所不免此从来天道人事之断然不爽者奉天地方百谷顺成已八年于兹矣今嵗收成又庆丰稔谷价之贱自昔罕闻朕心深为慰恱感戴
　　上天赐佑之恩则本地官民人等宜敬谨爱惜以仰承天贶向来奉天居民有以米谷饲养豚豕之陋习此即暴殄天物之一端已令地方官劝谕禁止今不可因米谷饶余复蹈前辙积贮乃王政之要圗民生之切务奉天地气干燥不比南方潮湿之区正当乗此丰收之时以为储蓄之计着该地方官员通行晓谕劝导所属民人若有谷之家果能留心积贮至于谷多价贱难于出粜者着大臣官员等即行奏闻朕当发官价籴买或从海道运至京师俾积谷之家实获利益必不使有谷贱伤农之叹也
　　十一月乙未
　　上谕署川陜总督查郎阿安西屯垦地亩今年人力既勤天时复稔各种粮谷倶获丰收朕心深为慰庆今防奏禁止奸徒兴贩射利办理甚是惟是饬令民戸多余之谷只许在本处粜卖尚未妥协朕思民戸盈余之谷原期粜价以为日用之资若本地籴谷者少则出粜未免艰难不可不为计及着该地方官酌量本地情形不必相强若有将盈余之谷情愿出粜者着动支官银照时价籴买存贮公所眀年傥有需用之处听办理军饷之大臣及该督抚行文支拨安西现有备用银两即可动用采买再于西安藩库拨补还项此朕体恤民戸俾粜谷得价用度丰裕之至意着地方官善于奉行不可勒令粜卖生事滋扰
　　雍正八年庚戌正月戊寅
　　上谕内阁雍正六年内湖南布政使赵城折奏湖南现贮仓谷共计六十余万石之多又有收捐谷石本省可云有备但楚南地势卑湿积贮既乆不无霉烂之虞请分拨别省令其来楚运徃以免霉变等语朕将此折发与户部议奏经戸部议称应行文江浙督抚令其详酌如有应需谷石之处即委员徃楚转运朕降防俞允随据两淮廵盐御史噶尔泰折奏据两淮商人黄光徳等具呈情愿出资将湖南积谷三十余万石照依原买之价交纳湖南藩库领运随地随时售卖仍将所售价银交纳运库等语随经王国栋题眀将雍正三年动帑所买
　　谷一十六万二千余石照原价每石三钱四分九厘给商交价运售此湖南廵抚布政使及两淮廵盐御史前后具折办理之案也今据湖广总督迈柱奏称今年湖南岳常二府之临湘武陵等十州县微欠雨泽臣等豫为绸缪动用公项银一万两买米备粜而贮仓之现谷与其照原价以给商不若留俟来年春夏照原价平粜以济本地之民食似应饬商暂停领卖俟眀年无需用之处仍听该商领运等语朕思向因湖南抚藩皆言地方积谷甚多难以久贮奏请分拨别省运售以免霉变是以两淮商人有赴楚领运効力急公之请今商人既已交价而迈柱又称楚南需米备粜应请饬商暂停领卖是湖广督抚藩司前后自相矛盾也湖南现贮谷六十余万石之多欲分拨别省以免霉变则本省府县有需米之处正可将此奏闻平粜以济民食而迈柱乃云正在动用公项银一万两买米备粜是迈柱之奏又自相矛盾也且迈柱又称此时饬商停运俟楚省不需米谷之时仍听该商领运等语是米贵之时则令商人停运而米贱之时则令商人领卖亦甚非情理之平朕意此米谷中必有亏空情弊至于噶尔泰既代商人具奏而又不为伊等行催楚省归结其事亦属不合查从前噶尔泰代众商具奏领运之时原有随时随地售卖之语今江浙倶获丰收米价甚贱湖南既有需米之州县着该商仍照前议领米即于湖南需米之处照时价粜卖不许地方官抑勒商人亦不许商人高擡价值傥商人获有余利听其自取不许交官如此则淮商领米得以贸易而楚省积谷仍得流通于商民均有裨益湖广督抚等即遵谕行
　　己亥
　　上谕八旗都统等数年来荷蒙
　　天眷米价甚贱尔等八旗米局系将兵丁所关之米发卖若米价甚贱不能卖完则积贮日久米色易变朕以为此等米石宜俟下季发米之时视各佐领下兵丁分内应领之米将局内米照数给发即行文仓塲衙门照数坐扣则兵丁既可就近得米而局内积贮之米亦不致变色糜烂矣
　　十二月丁巳
　　上谕戸部今嵗山东被水之州县朕心轸念殷切已令地方有司加意抚绥又特遣大臣等按戸查赈并给以修葺室庐之资其成灾州县之地丁钱粮及漕粮并行豁免欲使闾阎厚霑恩泽咸登袵席也顷又思该省既有被灾之州县则本地所产之米较少于平时其不成灾州县应有交官漕粮若此时仍照旧征收则米谷之存于民间者较少且恐因此而致谷价稍昻未免输将竭蹷但查漕粮向无豁免之例今年之暂免征收者出于朕之特恩至不成灾之州县尤难越格蠲除今再四思维着将东省不成灾之州县今嵗应征之漕粮停其征收俾民间多留谷石则民力自觉寛余俟眀嵗收成之后令百姓照数交官此项亦不必运送京师即存贮本省补完今嵗散赈之仓谷如此庻于地方大有裨益着即遵谕行
　　雍正九年辛亥二月乙未
　　上谕内阁山东济南兖州东昌三府从前积谷甚多因去年水灾之后朕特命大臣动发仓粮赈济用谷一百八十余万石又念今春二三月间青黄不接小民粒食维艰再发仓谷二十万石截留漕米二十万石重赈两月是三府各州县存仓谷石俱作赈济之用虽登莱青三府尚有存仓之谷百余万石而转运甚难与济兖东三府无益况天时不可预必自宜早为筹画积贮之计查去嵗直收成颇丰目今米价亦平或从直隶采买米石令回空粮船运至东省或将南漕截留数十万石分贮水次州县尔等详悉查议再徳州现有驻防兵丁应否于徳州照天津建仓之例起建仓厫以备每年截留存贮傥河南山东有需用米石之时则一水可通似属有益尔等一幷确议具奏
　　雍正十一年癸丑十月壬戌
　　上谕内阁浙江杭嘉湖三府上年偶被水灾兼以飞蝗伤稼朕特沛恩施将应完漕米分年带征发帑赈恤黎民不致失所惟是本地所产米石不敷食用现今年嵗虽获丰收而上年借粜仓谷恐一时未能买补足数眀嵗青黄不接时尚须米石酌拨平粜以济民食不可不预为筹备着将杭嘉二府属本年额征漕米各截留五万石存贮备用再湖州府之归安乌程二县今嵗收成稍歉所产米粮尤应留为本地之用着将两县本年分应征漕米一十八万余石并带征雍正十年分漕米七千余石一并照部定折价改征银两解部着该督严饬地方官实力奉行无得纵役需索以仰副朕加惠黎民至意

　　大清世宗敬天昌运建中表正文武英眀寛仁信毅大孝至诚宪皇帝圣训卷三十
<史部,诏令奏议类,诏令之属,世宗宪皇帝圣训>
　　钦定四库全书
　　大清世宗敬天昌运建中表正文武英明寛仁信毅大孝至诚宪皇帝圣训卷三十一
　　谨制度
　　康熙六十一年壬寅十二月癸亥
　　上谕九卿等自
　　皇考升遐以来朕心哀慕无已一应典礼俱详考旧章务从隆备盖不敢以天下俭其
　　亲也但上之所行下必效之向来八旗官员于防等事每多糜费今见朕备礼如是恐习以成风竞尚奢侈而兵民等或至倾家荡产殊非朕以礼教天下之意论语云礼与其奢也宁俭防与其易也宁戚礼记云防具称家之有无载在典籍灼然昭著着九卿等将满汉职官按其品级分为等次及兵民防务从简朴毋得僣妄并将婚嫁等礼详议定例着为令
　　雍正元年癸卯二月丙寅
　　上谕都察院各衙门募设书办不过令其缮写文书收贮档案但书办五年方满为日既乆熟于作甚至已经考满复改换姓名窜入别部奸弊丛生更有一等缺主名色掌握一司之事盘踞其中交通贿赂上下朋奸书办尚有更换缺主总无改移子孙世业遂成积蠧自后书办五年考满之后各部院堂司官查明勒令回籍聼选如有逗遛不归者饬令五城司坊官稽察遣逐其缺主倚恃势力抗违潜匿者刻即叅究押解回籍各部院一年一次保结具奏傥仍有潜居京师者或经朕闻知或被科道题叅将出结之大臣官员一并治罪
　　三月乙酉
　　上谕部院各衙门凡一应衙门卷案各有典守之官稽查引据全以旧档为凭此固一代之典册六官之掌故不得视为具文也收贮卷案封禁虽严而翻阅查对不能脱书吏之手盗取文移改易字迹百丛生莫可究诘嗣后司官迁转将所掌卷案新旧交盘各具甘结说堂存案如有疎失换易等一经发觉与受同罪尔各部院衙门急宜查核清楚设法封贮永杜弊端不得因卷案浩繁畏难退沮其交盘事例尔部院诸臣公同确议具奏
　　五月甲申
