<!-- { "loadSidebar": true } -->
　　上谕内阁年来用兵西藏抚苗蛮一切办理军需皆动支公帑而粮饷转输不无资于民力朕心深为轸念是以降旨将甘肃四川云贵广西五省庚戌年地丁钱粮全行豁免查甘属之河西四府如宁夏西宁及甘凉肃以至嘉峪闗外之靖逆赤金柳沟等卫所歴来额征俱系粮料草束与各省额征折色无异今当用兵之际虽丝毫不及民间而黎民踊跃急公之意大将军岳钟琪屡次奏闻甚属可嘉着将额征本色加恩豁免以示惠爱邉民之至意
　　十一月丙子
　　上谕内阁前因北路军需须用骆驼鞍屉谕令山西地方制办闻该省民人凡有羊毛绳料之家各出所有赴官领价工匠亦一时争先应募共计二十余万件之物料工作不劳而集于月余之内此皆该省大吏平日善于训导民人其制办器物雇募人工又照数给与价值而该省民人又懐尊君亲上急公趋事之心是以备办军需羣情欢跃克期告竣甚属可嘉廵抚石麟布政使蒋泂着交部议叙凡委办理之员亦着议叙再将该省辛亥年额征地丁银蠲免二十万两于办理鞍屉之各州县按畆均使小民共霑实惠以示朕恩奬官民之至意
　　雍正八年庚戌六月己未
　　上谕户部甘肃地方雍正八年地丁钱粮前已降旨蠲免其河西四府州县暨各卫所额征粮料草束又经一体免征朕念新归内地番民向风慕义愿附版图其地畆额征本色粮草与河西等处赋税相同亦应一体蠲除俾令同霑恩泽着将雍正八年河东之河州防洮州卫归徳所河西之西宁凉州府属应征番粮共一万二千有竒俱加恩蠲免该督抚即督率所属有司敬谨奉行俾番民均霑实惠
　　七月己卯江南河道总督嵇曾筠奏河水暴发情形
　　上谕内阁今年春夏之交北方雨泽畧少朕即虑夏秋之间雨水必多屡谕河臣加谨保防工程以防伏秋之汛今观湖河涨溢情形有非人力所能捍御者朕惟有修省戒惧以凛
　　上天示儆之深恩更念邳州宿迁桃源等处水势骤长禾稼室庐必遭淹没深可悯恻着差徃江南清查钱粮之侍郎马尔泰彭维新御史安修徳等星赴被水地方动支藩库银数万两速行赈济并遴选防干人员带徃分各处防同地方官悉心办理勿稍稽迟勿令遗漏务使穷民人人安堵宁居咸得其所其被灾之处今年额征钱粮着悉行蠲免傥有已经完纳者准作明年额征之数闻山东发水之处民间田舎亦被损伤着廵抚岳濬遴选贤能官员前徃查勘动支库银速行赈济勿使一人失所其应行蠲免钱粮之处着一并确查奏闻请防
　　八月己亥
　　上谕戸部前闻直地方有被水之州县朕心轸念已星遣侍郎牧可登副都统阿鲁等分路前徃蠲赈兼施兹据署督唐执玉奏称各属被水情形消长不一有上谕所及之处而水势消落可免成灾者亦有上谕未及之处而田庐被灾急须拯恤者着行文交与牧可登阿鲁等照该督所请悉心查勘核实通融其前谕未及之处有应行赈济者即交附近差徃之大臣官员等速行料理务令得所以慰朕拯恤灾黎之至意
　　是日
　　上谕户部据河东总督田文镜奏报山东被水各州县朕已降旨谕令动支银谷加意赈恤兹闻莱州府属之昌邑夀光潍县青州府属之益都沂水博兴髙苑临朐济南府属之邹平等县俱被水患民舎田禾不无伤损着该督抚委员查勘应否与从前所报州县一体加恩之处一面办理一面奏闻傥再有续报被水者亦着遵照前旨速行料理毋使稽迟
　　丙午
　　上谕户部向来蠲免钱粮额征漕米不在所蠲之内今年山东地方被水稍重而直江南河南三省亦间有被水之州县夫地方既已歉收则漕米输将未免竭蹷着将山东被水之州县漕粮全行蠲免直江南河南被水州县之漕粮按其成灾分数蠲免其山东未被水州县应完漕粮不必运送京师即留于东省以充兵饷
　　九月甲申
　　上谕内阁朕临御万方宵旰勤求惟以爱养斯民为念数年以来除租减税叠沛恩膏不但旱涝歉收之处蠲赈兼施即该省年谷顺成不须寛赋而朕欲使民力饶裕每加格外之恩盖国家经费既敷则富藏于民俾各家给而人足乃朕之至愿也查各省钱粮朕特降谕旨蠲免者已多今次第举行应及于江西湖北湖南三省着将辛亥年三省额征钱粮各蠲免四十万两又念直乃畿辅首善之地应沛殊恩山东今岁被水之州县稍多朕心甚为轸念除二省涝溢地方已加意赈恤并将本年额赋照例蠲免外着将辛亥年二省钱粮各蠲免四十万两以上五省各该督抚应仰体朕心严饬有司敬谨奉行务令闾阎均霑实惠
　　十一月庚辰户部议覆河东总督田文镜奏称今年豫省被水州县收成虽有不等实未成灾且士民踊跃输将所有奉
　　防蠲免之漕粮请仍照额完兊应如所请
　　上谕曰士民等急公奉上甚属可嘉但被水州县虽未成灾而收成分数既有不等着该督确查歉收分数仍照例蠲免即将现在已兊漕粮准作辛亥年正供以示朕嘉惠豫民至意
　　雍正九年辛亥正月戊辰
　　上谕内阁朕思惠养黎元之道莫先于除赋蠲租使万姓均霑渥泽陜西甘肃二省经理军需数年凡米粮刍牧车马牲畜之皆动支公帑备办一丝一粟不使扰民然朕每念地方既有军务纵不取办于民财未尝不资借于民力而陜甘二省之民人踊跃趋事甚属可嘉年来已屡降蠲赋之旨兹特再沛恩膏将雍正九年西安所属额征地丁银蠲免十分之三甘肃所属额征地丁银全行蠲免该督抚等可转饬有司敬谨奉行务令闾阎均霑实惠
　　丁亥
　　上谕内阁山东地方上年遭值水患穷民乏食朕心轸念屡颁谕旨并遣大臣赐粟赐金加恩赈济不忍使一夫不获其所又念该省上年禾稼歉收则今春青黄不接之时米价必致腾贵特命截留邻省漕粮三十五万石拨运奉天米谷二十万石减价平粜以惠济闾阎朕之为东省民食计者亦备极筹画矣细思上年济兖东三府之被水较平时为甚今发粟平粜固不虑价值之髙昻而赤贫之民仍苦于籴买之无力且闻被水之后有糊口转徙四方者今各省渐次资送囘籍此等民人囘籍之后无以为资势必至于失业深属可悯着侍郎刘于义牧可登廵抚岳濬确查实在穷民无力籴买谷石者再给两月口粮以恤其困苦资其耕作查济兖东三府尚有存仓谷四十万石即将此为散赈之需傥不敷用再将截留之漕米以二十万石平粜以十五万石增添散赈着该侍郎等遴选贤员作速分途办理使黎民均霑实惠并宣朕旨晓谕百姓等受朕格外之恩当乗此春和努力耕种勿因失业而作邪僻之事勿因困厄而怀怨尤之心果能祗遵朕训则豫顺之气自能感召
　　天和赐以安全之福思之勉之
　　庚寅
　　上谕内阁上年江南邳宿等十八州县遭值水患穷民乏食朕心深切轸念特命大臣防同该督抚动帑发粟抚绥赈恤增给口粮之数加添散赈之期并赏给修葺室庐之费务使被水黎民咸登袵席今据该督抚等奏报正月十五日已满散赈之期朕思江南麦熟在四月之杪其间青黄不接之时尚应为之筹画虽本省邻境皆有平粜之米谷而赤贫之民无资籴买者仍复艰于糊口深可悯恻查扬州盐义仓有积谷数十万石原备赈济之用着动支二十余万石加赈穷民四十日口粮以济其困乏资其耕作该督抚防同钦差侍郎彭维新等悉心奉行并晓谕百姓乗此春和尽力南畆勿再游手失业有负朕恫瘝轸恤之至意
　　二月戊午
　　上谕内阁从来备办军需于地方不无劳费朕深知其弊惟恐累及民间是以于征凖噶尔之举悉心宻筹于数年之前一丝一粟皆用公帑而民间并不知国家将有军旅之事从来未闻预备军需地方能如此毫不骚扰者也此天下所共知更为三秦百姓所深悉者及至大兵既出时日既多挽粟飞刍脂车秣马虽不取办于民财恐不免借资于民力此亦事势之不得不然祗以凖噶尔狡狯凶顽父子济恶实防古之巨患为国家之隐忧若因循茍且纵贼养奸则狡冦一日不灭邉境一日不宁即内地之民亦一日不得休息此朕熟思详审至于再三而出于万不容已者并非好大喜功利其人民土地而为此举也即以上年之事言之贼夷先遣使臣诈称求和及朕降旨暂停进兵而贼众乗我不备大肆猖獗然则此等狡寇顾可置之度外听其贻害于邉方哉即此愈见
　　圣祖皇考当年不得已之情朕今日继承
　　先志不能不办理之苦衷也惟是国家设兵所以卫民今因用兵而有不得不资民力之势朕心实为怜悯是以年来屡蠲陜甘二省额征钱粮使羣黎均霑膏泽而三秦绅士庶民感激国恩兼明大义踊跃趋事志切急公二十年来如一日朕实嘉之如昨岁据督抚奏报甘肃士民等有愿捐车辆以资挽运者有愿捐草束以供刍牧者朕皆降旨一一照数给与价值而其服劳宣力之诚悃亦大可见矣今年添办军需朕又切谕督抚有司等体恤民情不得丝毫扰累其粮饷运费特令加增傥再有不敷仍令据实陈奏无非轸念民劳之意惟望陜甘二省绅士庶民等欢欣鼓舞勿懈初心则和气致祥仰邀
　　天眷不数年间必见肤功克奏不但邉城内外共享宁静之福即尔等世世子孙永保安居之乐矣查雍正九年甘肃所属额征钱粮业已全行蠲免西安所属额征钱粮前降旨蠲免四十万两着再蠲免四十万两以昭朕体恤之恩该督抚务饬有司敬谨奉行使闾阎同受实惠并将此旨刋刻颁布俾陜甘二省逺乡僻壤之民共知之
　　己未
　　上谕内阁上年秋月山东地方山水为患即闻河南亦有数县被水朕以总督田文镜身在地方自能经理妥帖冬间见总督迈柱奏折知豫省被水之民有覔食糊口于湖广者该省已陆续资送囘籍朕又切谕田文镜督率有司加意抚恤且念豫省连岁丰稔今不过数处歉收自可支持度日不致困穷失所是以未遣专官前徃查赈今闻祥符封邱等州县乏食穷民沿途求乞而村
　　镇中更有卖鬻男女为山陜客商买去者田文镜欲将说合之中保媒人拘拏惩治至于乡村有粮之家多被附近穷民呼羣觊觎于昏夜之中逼勒借贷有司不能究问朕闻之深为骇异朕以爱养百姓为心惟恐一夫失所即如上年直山东江南被水之州县朕皆叠沛恩施岂独于豫省之民靳兹膏泽田文镜近来年老多病精神不及故为属员所欺诳耳夫卖男鬻女之事在平时亦有之此乃出于本人之情愿非官长所可禁止者至于荒歉之岁自以抚绥安插使民不至离散为第一义若不能抚绥安插而但禁其卖鬻子女以避离散之名是絶其生路也岂为民父母者所忍言乎刑部侍郎王国栋向曾在豫省居官着给与钦差大臣闗防驰驿前徃将被水之州县一一查明飞饬该地方官动用本地仓谷钱粮核实赈济务使穷民咸登袵席不得稍有遗漏俟麦熟之后奏闻停止傥地方官奉行不善怠忽从事着王国栋严防重治其应行缓征之州县着朕谕旨即行缓征以免追呼之扰
　　三月乙亥湖广总督迈柱遵
　　防将沔阳州实在民欠粮银三万二千余两分晰造册具
　　题
　　上谕户部朕爱养元元时下减赋蠲租之诏每思豁除旧欠则顽户独防恩蠲免新粮则善良均被泽此亦情事之易知者惟是沔阳民欠与他处不同该州近水常有涝溢之患朕所深悉其未完民欠银两着从寛豁免
　　四月乙未
