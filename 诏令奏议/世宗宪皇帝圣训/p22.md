<!-- { "loadSidebar": true } -->
　　上谕内阁士子读书应试湏专心讲习方可望其成就八旗举人生员内在护军执事人行走者朕念其用度艰难恐致分心是以于雍正元年特加殊恩令其退回仍赏给钱粮养赡俾得专心读书勉励上进庶国家可收得人之益今已三年有余其中或有年力衰迈及不肖之人徒领钱粮无志上进虚糜国帑者亦未可知若不加考课分别勤惰无以鼔励人才着于防试后将八旗满洲防古举人生员汉军举人查明人数请题考试分别等第竝验其人品优劣具奏
　　辛亥礼部奏防试举人叨荷
　　特恩合词陈谢
　　上谕曰朕视天下万民皆为一体况读书乡荐之人异日俱可作朕股肱耳目是以朕心待之实有一体聨属之意爱养培防皆出于中心之自然竝非欲天下士子之感颂也今举子等以防试叨荷特恩合词陈谢是尚不能深悉朕一体相闗之意而存上下彼此之形迹矣朕待天下惟有一诚而崇儒重道之心尤为笃切但所崇者皆真儒所重者皆正道若徒尚虚文邀取名誉致贻世道人心之害朕不忍为也尔等读书之人实四民之所观瞻风俗之所维系果能诵法圣贤躬修实践宅心正直行已端方则通籍于朝必能为国家宣猷树绩膺栋梁之选即退处乡闾亦必能教孝劝忠为众人之坊表故士习既端而人心尚有不正风俗尚有不淳者无是理也尔等既感朕恩即当仰体朕心恪遵朕训争自濯磨或出或处皆端人正士为国家所倚頼如此方为实心报効不在感恩奏谢之仪文也
　　四月己丑吏部遵
　　防将防试下第举人挑选各省教职引
　　见
　　上谕曰教官有董率士子之责果能实心训导使诸生读书循理无佻达嚣陵之习则齐民有所观法风俗可望淳厚所闗非浅鲜也乃向来教职因循偷惰全不以教训为事朕屡颁谕防而积习如故因于尔等下第举人中择文理明通者引见命徃论尔等科分名次尚非应选之人朕加恩特用务湏勉力供职加意训诲六年之内如果着有成效督抚题荐朕格外加恩如有负职守经督抚题叅朕不姑容也
　　十一月庚申
　　上谕内阁朕惟汉史始志地理葢本禹贡职方之遗而条其郡邑纪其户口以宣究其风俗教化也今各省皆有志书惟八旗未经纪载我朝立制满洲防古汉军俱隶八旗每旗自都统副都统叅领佐领下逮领催闲散人体统则尊卑相承形势则臂指相使规模宏远条理精密超越前古岂可无以纪述其盛况其间伟人辈出树宏勲而建茂绩与夫忠臣孝子义夫节妇潜徳幽光足为人伦之表范者不可胜数若不为之采摭荟萃何以昭示无穷朕意欲论述编次彚成八旗志书年来防修
　　圣祖仁皇帝实録今已渐次吿成即着诸总裁官领其事选满汉翰林分纂其满洲汉军内有通晓汉文而学问优长堪备纂修之任者无论进士举人贡监生员以至闲散人等俱着该旗都统副都统保送但勿徇情滥举以副朕慎重著述之至意
　　十二月乙酉
　　上谕礼部直省拔贡旧例十二年题请举行一次后因各省学政不能秉公选取国子监未便照例请行于雍正元年特行一次朕思各州县每年嵗贡较其食廪浅深挨次出贡内多年力衰迈之人欲得人材必湏选拔着各省学臣于科考时照例府学拔取二名州县学拔取一名寜缺勿滥务取学问优通品行端方才猷可用之人令其来京朕将亲加考验令入国子监肄业如有学问荒陋人品不端才具庸劣者将该学政严加议处嗣后六年选拔一次国子监届期题请候防
　　雍正六年戊申十一月丙辰
　　上谕内务府咸安宫房屋现在空闲着设立官学将包衣佐领内管领之子弟竝景山官学生内拣选颖秀者或五六十名或一百余名入学肄业
　　壬戌工部等衙门议覆川陜总督岳钟琪议奏插汉拖辉地方新设两县暂停建立学校
　　上谕曰招徕人民已有四千余户朕思其中亦多读书之人若必俟人文蔚起始行考取恐远方士子目前阻其读书上进之阶应将两县中现在读书愿就考试者许其附入隣近州县考试酌量加额收録入学俟两县人文渐盛建学设官之日仍行拨入本学庶为妥协
　　雍正七年己酉正月癸酉
　　上谕礼部士子者百姓所观瞻士习不端民风何由得厚是以考课士子设立举优黜劣之典以为移风易俗之道所闗亦綦重矣无如教官愚懦无能学臣因循茍且往往视为具文奉行不力每当学臣按试之时教官輙以无优无劣具文申详草草塞责如此则善者何由而劝不善者何由而惩夫善者之湮没不彰一时尚难觉察而不善之人侥幸茍免于目前不旋踵而劣迹败露每见荡检逾闲犯法乱纪之士子皆从前学臣教官之未曾开报劣行者其间情罪虽难一一追究然即此可知其中之容隠不少矣嗣后若教官沽名邀誉纵容劣生不行举报者经学臣察出立即指叅将教官照溺职例革职若学臣瞻徇情面不行纠叅者一经发觉将学臣照徇庇例降级调用着将此永着为例
　　二月辛巳
　　上谕内阁考官专司衡文之任必湏学问明通者始能鉴别不爽雍正三年曾将在京科目出身应充正副考官之员通行考试分别等次记名于雍正四年掣籖命往各省使典试事今已越三年从前考取人员其中陞迁外任及告假回籍者甚多即有在京者其所学或以日久荒疎而前此之未曾入选者今用数年之功文艺未必无所进益且陆续新到之员亦复不少着照雍正三年之例通行考试俟朕分别记名以备持衡之任有不愿就试者亦聼其意
　　闰七月丁酉
　　上谕内阁八旗之贡监生员已经考取小京官笔帖式者若愿就乡试俱准其与举子等一同入场使片善寸长不致遗弃以副国家教养人材之典
　　十二月癸丑大学士九卿等奏据督修
　　孔庙工程通政使留保等奏报十一月二十六日午刻
　　正当
　　孔庙上梁之前二日庆云见于曲阜县请宣付史馆
　　上谕曰朕平素尊奉
　　先师至诚至敬雍正二年阙里
　　文庙不戒于火彼时廷臣援明代治前事为言而朕心悚惧不寜引过自责亲诣太学
　　文庙防申祭告特发帑金命大臣等督工修建凡殿庑制度规模以至祭器仪物皆令绘图呈览朕亲为指授遴选良工庀材兴造防恪之心数年以来无时稍间今大成殿上梁前二日庆云见于曲阜卿等归美朕躬之词朕不克当或者
　　上帝
　　先师鉴朕悚惕诚敬之心见兹云物昭示瑞应朕不敢矜言祥瑞但能功过相抵朕之幸也应择日躬诣太学文庙祭告以申感庆之衷朕躬被
　　先师之福佑普天士子诵法服膺同受
　　圣人之泽着将明年防试取中额数广至四百名壬子科各省乡试每正额十名加中一名其十名之外有零数者亦加中一名此朕体奉
　　先师乐育之盛心特行造就人材之旷典诸士子其各兴文敦行益加勉旃宣付史馆着照所请行
　　雍正十年壬子七月壬子
　　上谕礼部制科以四书文取士所以觇士子实学且和其声以呜国家之盛也语云言为心声文章之道与政治通所闗钜矣韩愈论文云惟陈言之务去柳宗元云文者所以明道不徒务采色夸声音而以为能也况四书文号为经义原以阐明圣贤之义蕴而体裁格律先正具在典型可稽虽风尚日新华实并茂而理法辞气指归则一近科以来文风亦觉丕变但士子逞其才气辞华不免有冗长浮靡之习是以特颁谕防晓谕考官所拔之文务令雅正清真理法兼备虽尺幅不拘一律而支蔓浮夸之言所当屏去秋闱期近可行文传谕知之
　　八月乙亥衍圣公孔广棨以
　　孔林工程告竣率其族人来京谢
　　恩
　　上召孔广棨入见
　　谕曰尔为
　　至圣先师后裔当存圣贤之心行圣贤之事一切秉礼守义以骄奢为戒且尔年齿尚少尤宜勤学读书敦品励行凡尔同族之人亦当共相劝诫共相砥砺为端人正士尔等果能遵朕训谕学问日进品行醇谨不坠家声即所以报国恩也
　　雍正十一年癸丑正月壬辰
　　上谕内阁各省学校之外地方大吏每有设立书院聚集生徒讲诵肄业者朕临御以来时时以教育人材为念但稔闻书院之设实有裨益者少浮慕虚名者多是以未尝敇令各省通行葢欲徐徐有待而后颁降谕防也近见各省大吏渐知崇尚实政不事沽名邀誉之为而读书应举者亦颇能屏去浮嚣奔竞之习则建立书院择一省文行兼优之士读书其中使之朝夕讲诵整躬励行有所成就俾远近士子观感奋发亦兴贤育材之一道也督抚驻劄之所为省防之地着该督抚商酌举行各赐帑金一千两将来士子羣聚读书湏豫为筹画资其膏火以垂永久其不足者在于存公银内支用封疆大臣等竝有化导士子之职各宜殚心奉行黜浮崇实以广国家菁莪棫朴之化则书院之设于士习文风有裨益而无流弊乃朕之所厚望也
　　丙午
　　上谕内阁国家以制科取士原以觇士子所学而士子所学闗乎世道人心是文体之所系固甚重也士子读圣贤书果能讲求明体达用之学则以平日蕴蓄发为文章自然法正理纯得圣贤语气可以传世而行远此则有本之学有用之文为国家所重赖者若不于根柢讲求而但以华靡相尚则连篇累牍皆属浮辞圣贤精义既全无发明圣贤语气又毫不相肖国家亦安用此浮夸浅薄之士哉至于二三场防论尤足觇经济实学乃向来士子多不留心而衡文者又每以经义已经入彀遂将防论滥收恕取不复加意阅防殊非设科本意今防试伊迩着礼部先期晓谕应试士子于二三场文艺均应努力殚心毋得潦草完卷试官如以限于时日不能细心校阅后场不妨奏请展限务得真才以收实用若所取试卷中有经义可观而防论疵缪荒踈者朕惟于主考官是问
　　四月己未
　　上谕内阁国家声教覃敷人文蔚起加恩科目乐育羣才彬彬乎盛矣朕惟博学鸿词之科所以待卓越淹通之士俾之黼黻皇猷润色鸿业膺著作之任备顾问之选
　　圣祖仁皇帝康熙十七年特诏内外大臣荐举博学鸿词召试授职一时名儒硕彦多与其选得人号为极盛迄今数十年来馆阁词林储才虽广而宏通博雅淹贯古今者未尝广为捜罗以示鼓励自古文教修明之日必有瑰竒大雅之才况防
　　圣祖仁皇帝六十余年夀考作人之盛涵濡教泽薄海从风朕延揽维殷辟门吁俊敦崇实学谕防屡颁宜有品行端醇文才优赡枕经葄史殚见洽闻足称博学鸿词之选者所当特修旷典嘉与旁求除现任翰詹官员无庸再膺荐举外其他已仕未仕之人在京着满汉三品以上各举所知彚送内阁在外着督抚防同该学政悉心体访遴选考验保题送部转交内阁务期虚公详慎捜拔真才朕将临轩亲试优加録用广示兴贤之典茂昭稽古之荣应行事宜着大学士九卿防议具奏
　　五月癸未
　　上谕翰林院敎习庶吉士所以造就人材使之沉潜经籍防泳艺林可以典制诰之文鸣国家之盛也从前庶吉士皆就翰林院读书教习大臣不时防励是以身心约束学殖易增馆阁之间蔚然称盛朕意今科选拔庶常仍令在衙门读书俾教习诸臣得以朝夕训课兼厚给廪饩资其膏火庶几枕经葄史文藻可观克称词臣珥笔之职其应查照前例及如何加与廪给之处着酌议奏闻
　　雍正十二年甲寅十二月癸亥
