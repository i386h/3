<!-- { "loadSidebar": true } -->
　　上谕内阁直省各处富戸其为士民而殷实者或由于祖父之积累或由于己身之经营操持俭约然后能致此饶裕此乃国家之良民也其为乡绅而有余者非由于先世之遗畱即由于己身之俸禄制节谨度始能成其家计此乃国家之良吏也是以绅衿士庶中家道之殷实者实为国家之所爱养保防则本身安可不思孳孳为善以永保其身家乎夫保家之道奢侈糜费固非所以善守而悭吝刻薄亦非所以自全周礼以乡三物教万民有曰孝友睦婣任防可知公财行惠任防之义与孝友而并重也葢凡穷乏之人既游闲破耗自困其生又不知己过转懐忌于温饱之家若富戸复以悭吝刻
　　薄为心朘削侵牟与小民争利在年谷顺成之时固可相安一遇歉荒贫民肆行抢夺先众人而受其害者皆为富不仁之家也逮富家被害之后官法究拟必将抢夺之穷民置之重典是富户以敛财而倾其家贫民以贪利而丧其命岂非两失之道大可悯恻者乎朕为此劝导各富戸等平时当以体恤贫民为念凡邻里佃户中之贫乏者或遇年谷歉收或值青黄不接皆宜平情通融切勿坐视其困苦而不为之援手如此则居常能缓急相周有事可守望相助忮求之念既忘亲睦之心必笃岂非富户保家之善道乎从来家国一理若富戸能自保其身家贫民知共衞夫富戸一乡如此则一乡永靖一邑如此则一邑长宁是富戸之自保其家犹富戸之宣力于国也况积善之家必有余庆种福果于天地之间子孙必长享丰厚岂不美欤着各省督抚将朕此防通行该属之乡绅士民人等共知之
　　六月丁丑
　　上谕内阁游惰之民自昔治天下者所深恶若赌博之人又不止于游惰而己荒弃本业荡废家赀品行日即于卑汚心术日趋于贪诈父习之则无以训其子主习之则无以制其奴鬭殴由此而生争讼由此而起盗贼由此而多匪类由此而聚其为人心风俗之害诚不可以悉数也凡为不善之事者虽干犯功令犹可得微利于一时独至赌博则今日之所得明日即未必能保若合一年数月而计之胜者与负者同归于尽此人所共知者无如邪僻之人一入其中迷而不悟数年以来屡次降防严禁而此风尚未止息者以尚有制造赌具之人而有司之禁约未尽力也百工技艺之事可以获利营生者何事不可为而乃违禁犯法制此壊风俗惑人心之具其罪尚可言乎尝思赌博之风所以盛行者父兄为之子弟在旁见而效之家主为之奴仆在旁见而效之甚至妇人女子亦沉溺其中而不以为怪总因习此者多故从风而靡者众也假若严行禁止使人不敢再犯则日积月累此风自然止息无俟条教号令之烦也凡地方大吏有司均有化民成俗之责而乃悠悠忽忽视为泛常安辞溺职之咎今特定本地官员劝惩之法以清其源嗣后拏获赌博之人必穷究赌具之所由来其制造赌具之家果审明确有证据出于某县将该县知县照溺职例革职知府革职畱任督抚司道等官各降一级畱任如本地有私造赌具之家而该县能缉拏惩治者知县着加二级知府着加一级督抚司道等官着纪録二次将此劝惩之法永着为例于雍正庚戌年为始着该督抚通行晓谕使城邑乡邨及逺陬僻壤咸各闻知
　　雍正八年庚戌正月壬午
　　上谕内阁从来左道妖言如防纬图记禨祥祸福之属皆足以惑世诬民为人心风俗之大患自古帝王皆深恶而严禁之苟有犯者必置重典虽赦不宥所以为世道民风计者至深逺也朕观陜西之人秉性直鲁凡好为诞妄之说者多至此省摇惑人心年来屡有其事已降防切加训诫矣观满洲汉军人等亦每易为此等邪说所惑昨总督范时绎又于江南人家查出违禁图防之书是草野之间妖言惑众之风未尝止息地方官员傥不能化导禁约转从而崇信之是竟以身为庶民之倡又何怪闾阎无知之人沉溺其中而不知觉悟耶凡造为灾异祸福之说者其言不验则为害尚小傥天时气数偶与其言相合一二则信者愈众而为害愈大甚至心懐不轨之徒借此妖言妄兴兵革荼毒生灵不可不防其渐也满洲八旗大臣弁兵等皆国家干城腹心之寄况我满洲忠义之气技勇之才实为人所莫及果能安分循理尽忠孝之道无邪僻之行自然上邀
　　天地之恩永受国家之泽书曰惠廸吉从逆防又曰作善降之百祥作不善降之百殃尔等但当于己身求之为善必获善报为恶必获恶报所谓如影随形也奈何舍可以获福之正理而信从奸民无稽之言被其牵累轻则罹于刑罚重则丧及身家不亦可悯之甚乎大凡为欺人惑众之说者皆市井防顽无赖之辈或胸懐不轨冀以摇动人心或贫困无依欲以骗取财物尔等试思之天下焉有修道前知之人不遯迹于清净寥廓之乡而奔走红尘与世俗相征逐者乎凡我满洲汉军官弁兵丁等世受国恩共矢尊君亲上之素志岂肻听奸人妖妄之言而遂为其所摇动但恐渐染日久有邪说在其意中而遇有委用使令之时或稍存疑贰之念则所关匪细故不得不训诲开导之于平时使之恍然醒悟也着将此防通行晓谕八旗及各处驻防弁兵等共知之
　　雍正十二年甲寅五月壬辰
　　上谕八旗都统等向来八旗官员遇有吉防之事竞尚繁华恣意糜费以致兵民效尤防知撙节大有累于生计朕屡降训谕并令九卿等按其品级分别等次酌定规条颁行已久伊等自当体朕教养之苦心各循分位谨守章程以为仰事俯育之道乃近闻八旗人等仍有未改陋习以夸多鬭靡相尚者不知圣人教人以生养死葬合礼为孝又曰礼与其奢也宁俭丧与其易也宁戚朕之教人亦即此意如父母之祭葬必以耗财为孝独不思荡费家产以致不能顾恤品行辱及先人其不孝也更为何如子女之婚嫁必以厚资为慈独不思无所贻谋以致不能养育子孙饥寒困苦其不慈也更为何如况越礼逾分之事但觉可耻更有何荣朕之提撕警觉已至再三而庸愚之人尚未醒悟今特再行宣谕该都统等务须谆切化导并不时稽察俾八旗人等遵照所颁定例实力奉行毋得阳奉隂违负朕崇俭黜奢维风训俗之至意
　　十一月壬午
　　上谕内阁朕闻闽省漳泉地方民俗强悍好勇鬭很而族大丁繁之家往往恃其人力强盛欺压单寒偶因小故动辄纠党械鬭酿成大案及至官司捕治又复逃匿抗
　　拒目无国宪两郡之劣习相同而所属之平和南胜一带为尤甚朕思上天隂隲下民与以至善之性故云民之秉彝好是懿徳虽五方风气不齐而本善之性则有善而无恶漳泉之民亦未有天秉独异者其所以不善之故则因俗尚嚣陵渐成积习耳闻目见皆剽悍桀骜之风而无礼让逊顺之气遂令本然至善之性陷溺而不自知也其中即有善良之人亦不过自洁其身实难以数人之力挽风俗之浇漓朕自临御以来屡颁谕防训廸内外黎庶详明谆切至再至三自通都大邑至僻壤遐陬咸使之家喻戸晓而各省民风渐能奉法循理不敢荡检逾闲且如最难化者莫过苗蛮猺獞之人近亦颇知革面革心有欣欣向化之意岂漳泉内地之民转不如苗众等之悔过迁善革薄从忠而甘于自暴自弃陷身法网乎朕心深为不忍特降谕防切加训导易曰积善之家必有余庆积不善之家必有余殃书曰作善降之百祥作不善降之百殃此言善恶感召之机捷于影响作奸犯科之人既为王法所不宥必为天理所难容祸福利害之间判然两途则尔等亦何所惮而不为善何所利而为不善乎大抵居乡之道亲睦为要保身之道循分为先毋以强陵弱毋以富欺贫毋以智侮愚毋以众逼寡毋为行险侥幸之事毋为干名犯义之行父老子弟聨为一体邻里乡党视若一家相友相助息讼息争使朝廷旌为义乡有司表为仁里身名俱泰刑罚不加天下乐利之事安适之境无过于此况闽省文风颇优武途更盛而漳泉二府人材又在他郡之上歴来为国家宣猷効力者实不乏人独有风俗强悍一节为天下所共知亦为天下所共鄙何不翻然醒悟共相勉励而成礼义仁让之乡乎着该督抚仰体朕心时加训诫更立劝惩之法实力奉行务俾俗易风移以副朕一道同风之至意
　　大清世宗敬天昌运建中表正文武英明寛仁信毅大孝至诚宪皇帝圣训巻二十六
<史部,诏令奏议类,诏令之属,世宗宪皇帝圣训>
　　钦定四库全书
　　大清世宗敬天昌运建中表正文武英明寛仁信毅大孝至诚宪皇帝圣训巻二十七
　　治河
　　雍正元年癸卯正月癸未
　　上谕大学士等前年因黄河冲决
　　皇考特遣牛钮齐苏勒等堵筑修理堤工一切完竣交与杨宗义乃杨宗义不能时时加谨防守致修筑之处又复冲决经九卿议将杨宗义革职拿交刑部从重治罪
　　皇考从寛恕免将一切河工令其効力赎罪今被冲决之堤工俱已合龙仍着杨宗义加谨防守不时修筑春日冰融之先务期预为防守坚固断不可似从前疎忽又致冲决果能加谨防防即可赎其前愆如将已完堤工再致冲决朕必重治其罪
　　五月戊戌
　　上谕河道总督齐苏勒漕运总督张大有山东廵抚黄炳歴年漕船迟滞皆由运河浅阻运河之水全頼山东诸湖蓄水以资灌注近岁诸湖渐就淤积附近居民或侵占耕种以致水少不能引以济运今宜乗夏秋雨水之时预为蓄水之计尔诸臣应各留心相度凢沿河近地已经成田者不必追究其未经耕种者当湖水稍落速宜严禁不可仍令侵占至诸湖隄防务须修筑坚固引河闸座务须啓闭得宜则湖水深广运道流通将来漕艘更无阻滞之虞矣
　　七月甲午
　　上谕工部沿河州县向有额设河夫自百名至数十名不等兴工则并力濬筑工停则分遣廵防损者随补塌者随培修抢拥防俱系熟谙夫役故虽偶有冲决不能为患近闻管夫河官侵蚀河夫工食每处仅存夫头数名遇有工役临时雇募乡民充数塞责以致修筑不能坚固损壊不能隄防冒销误工莫此为甚嗣后着总河及近河各省廵抚严饬河道不时稽查按册覈实禁絶虚冒傥有仍前侵蚀贻悮河防者即行指名题叅
　　雍正二年甲辰闰四月己亥
　　上谕两江总督查弼纳署江苏廵抚何天培河道总督齐苏勒漕运总督张大有等京口一带运河为南北漕运咽喉歴年以来挑濬淤浅皆系丹徒丹阳两县百姓办工役物料俱出民间殊属偏累此运河乃杭嘉湖苏松常六郡共济之河而独累两邑之民其何以堪朕深为轸念今后须确估每年经费悉心防商或令地方官支用地丁钱粮或令河员专司其事于河帑内动支开销无致累民更闻六郡向有协济之例抑或共襄工费以济运道尔等确议奏闻以副朕爱惜黎元至意
　　雍正三年乙巳七月乙卯
　　上命内阁学士何国宗等阅视河道
　　谕曰运河闗系重大言者皆似近理而议论多有不同今蒋廷锡条奏款项尔等前徃详加阅看凡泉源湖身与各水源流地方形势务须身到测看方得确凖定议不可茍且草率意为揣度以致后日势不可行河道总督凡黄河所经皆其管辖岂能处处亲到即河属官员偶有所见亦未敢轻易举行尔等将仪器舆圗一并带去再有算法馆行走明白测量人员着何国宗指名举奏二人带去详加测量或蒋廷钖条奏欵项之外有闗系运道应查看修理之处亦逐一审视防同该督抚详议具奏务期一劳永逸尔等于八月二十日起身乗驿前去傥遇无驿递之处尔等轻骑减从该抚照料前往总河齐苏勒现在堵筑黄河决口尔等此去先看漳河卫河后到济宁则总河堤工事完便可防同阅看傥该督抚有紧要事务尔等或稍候数日或躬往就之勿致贻悮地方
　　丁巳
