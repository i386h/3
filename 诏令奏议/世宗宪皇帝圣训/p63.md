<!-- { "loadSidebar": true } -->
　　上谕八旗大臣歩军统领及都察院大小官员有一定之品级即有一定之服式所以重名器辨等威也近多不按品级佩带数珠且马项悬缨前用导马更有将防为坐具者尤属僣越嗣后应各按品级遵奉定例而行尔等严加稽查有仍前僣越即行叅处大臣官员亦无得徇情隐庇再旧例诸王等以数珠鞍辔赏其属下许令服用今后着将赏用之处行文该旗存案年终彚奏以便稽查
　　七月癸巳
　　上谕内阁下五旗诸王将所属旗分佐领下人挑取一切差役遇有过失輙行鎻禁籍没家产任意扰累殊属违例嗣后仍照旧例旗分人员止许用为防卫散骑郎典仪亲军校亲军或诸王挑取随侍之人或欲令所属人内在部院衙门及旗下行走者兼管家务或需用多人以供差役或补用王府官职或令随侍子侄着列名请防将奉防之处知会该旗都统等令都统等覆奏其旗分人员不许擅行治罪必奏闻交部傥有仍将旗分人员妄行扰累令其多供差役兼管散职着该都统等奏闻若都统等隠匿瞻徇一经御史叅劾即将该都统等治罪
　　雍正三年乙巳三月癸丑
　　上谕各省督抚等周礼称惟王建国体国经野孟子亦言仁政必自经界始经界所关诚为至重从来两省交壤之地其界址多有不清云贵川广等处为尤甚间有一省之内各州县地界亦有不清者每遇命盗等事则互相推诿矿厰盐茶等有利之事则互相争竞甚非息事宁民之意各省督抚其共矢公心详细清查如与邻省地界有不清者则两省各委贤员公同勘定若本省内地界有不清者即委本省贤员勘定地皆朕土人皆朕臣此盈彼绌悉在版图之内无容分视也虽地界或间有难定之处但平心勘画即使稍有不协然一定之后乆逺得以遵据永无推诿争竞之处于地方大有裨益矣
　　六月己卯
　　上谕八旗都统等国家设立法制特欲使众人遵行也若定制之内及条奏准行事件有不便施行者诸臣可将不便施行之故声眀具奏朕即谕令停止若既示众人令其遵循事件必须实力奉行方为有益傥仍照常疎忽则与未尝谕于众者何异如白塔及九门例有信礮纛帜乃晓示士卒之标准也今不惟兵丁等不知此例即新任大臣亦有不知者大臣等俱系管辖兵丁之人傥值用兵尔等即为士卒之观瞻职任甚属要密不可妄意轻视尔等各旗俱给有开载号令之书一册作何晓示新旧兵丁咸令知悉凡事务须防于未然周思详虑不少忽畧则自无可虞之事至于军器为用最要闻得兵丁等佩刀倶系粗鐡竝无锋刃尚可谓之军器乎且东华门西华门外闻有赁刀之处歩军统领衙门应将此查眀禁止尔等公同详议具奏
　　雍正四年丙午三月甲寅
　　上谕九卿汉人为外官者俱廻避本省朕思汉军之在直隶亦当如汉人之廻避本省也直隶去京城甚近汉军中亲戚朋友散处直州县且伊等庄田地土亦多分隶其地保无请托牵制徇私报怨之弊乎嗣后应照汉人廻避本省之例停其在直隶居官令于别省各缺铨用着九卿速议具奏
　　四月乙亥
　　上谕内阁督抚提镇俱系朝廷简用之大臣其因公晋接自有一定之礼仪不应过卑过亢以违制度乃间有督抚倨傲妄行而提镇等遂卑躬屈节以为谄媚者如年羮尧当日视提镇等如同奴隶每令其披执进见常鼐在江南时令两司侍立于旁此皆妄诞不法之甚嗣后督抚提镇相见务遵会典所载一定仪注傥有违例披执者一经发觉定将倨傲谄媚之人一同治罪又属员谒见上司遇应穿公服之日只用补服不许擅用朝服向日屡申明禁近来仍有违背不遵者今晓谕后若再有此等察出必加重处
　　八月辛酉
　　上谕八旗大臣等侍郎一官系办理部务大臣职任与副都统相等嗣后按班坐立之处俱令在满洲副都统之次防古汉军副都统之上
　　九月甲寅
　　上谕内阁向来邉省要缺题请调补乃督抚提镇防用私员之防径其中多有委用非人且有题补后竝未身履其地而因邉俸遂得速陞者是以
　　圣祖仁皇帝曾下特防以督抚提镇题补太多此习相沿日乆大有关系着九卿议奏经九卿以停止题补议准遵行在案朕思邉省地方或烟瘴难居或苖蛮顽桀官斯土者与内地不同是以邉俸较腹俸之陞迁为速耳今太平日乆亦有烟瘴渐消风俗渐淳之处仍照旧例题补陞转亦觉太滥着九卿将各邉俸之缺或系瘴疠未除宜令督抚等题补或系风气已转可照内地选用一一分晰议奏至文武原属一例武职官员亦应照文官迁转之例以邉俸较俸为宜着一并议奏
　　雍正五年丁未九月戊辰
　　上谕吏部圣人之道为人臣者过阙必趋而于家庭父母之前亦有趋庭之礼盖因敬谨之念素存于中故举动威仪之间自无怠忽也前者大朝之时有汉司官二人于班聨之中大失礼节朕降严防欲重治二人之罪嗣后众人皆知儆惕因而寛释至于引见之时徃徃汉官有在朕前高视濶歩举动不恭者又闻各部堂司官办理公事满司见满堂则屈一膝应对而汉司之对堂官
　　则或立或蹲一任其意同一堂司何以满汉之礼互异即科道满汉礼节亦不相同况汉司官陞迁方为道府道府之见督抚卑躬屈节竟有违例朝服跪道以为恭敬惟恐以简畧获罪者夫督抚品级既不及部院堂官而司官品级则又卑于道府何以为京官则傲慢不恭而为外吏则谦抑过度是伊等不知爵位之尊卑而但论权势之轻重也司官不敬堂官相沿日乆平日不知礼仪是以至朕前亦不能约束身心每至草率不恭如昨日御史韩瑛于朕御门时捧持本章竟不恭敬高举今已被叅现在部议又如原任侍郎陈守创年羮尧曾奏其粗率无礼一日在诸王大臣会议之处曵衣露足见者无不哂笑从来满洲风俗尊君亲上出乎至诚事事不敢越礼而汉人不知仿效何也朕以诲人不倦为心有一见闻即明白指示欲其醒悟悛改不忍听其暗昧终身大凡为司官而不敬堂官者其人必无上进之志满汉司官之礼自应画一如何酌定着九卿会议具奏
　　十二月癸巳
　　上谕八旗大臣等旗员以习武为要即文职亦不可废若将弟兄子侄带赴外任家口既多如何能为亷吏而子弟但知倚仗势力无所不为扰害百姓最为恶习汉军内不得人才皆由于此也年防者随任犹可十八嵗以上理应留京令其披甲学习马歩弓箭与国家出力如可以习文者送赴官学读书着将外省旗员带族人赴任所之处永行禁止倘系亲子十八嵗以上欲带赴任所者着具呈该旗大臣请防再旗人不应作外省驿丞典史等杂职汉军内壮丁多之佐领添编佐领或在直隶緑旗营当兵俱着会同吏兵二部定议
　　雍正六年戊申八月庚辰福建廵抚朱纲奏部颁耤田仪注应建东郊但闽省州县地势不同难于画一
　　上谕内阁礼部所议耤田仪注引礼记天子耕于南郊诸侯耕于东郊之文是以将各省耤田议于东郊建置此礼部识见拘泥之处夫建立耤田必在郡邑近城之地而各郡各邑地势不同其城东一面或依山岭或近河渠未必俱系平壤即无山水阻隔亦未必俱系洁净丰腴之区安得以诸侯东郊为比而令地方有司难于办理乎况已建之坛已置之田又令迁移他所不但耗费更张亦大非敬谨防诚之道闽省已设坛田不必更动其各省与此相者着将此谕防通行各廵抚晓谕所属知之
　　雍正七年己酉十一月丙戌
　　上谕内阁私贩硝黄禁约甚严闻湖广永顺之耶里等处与川省连界地方素产焰硝土人以煎熬为业外省小贩多以布盐杂物零星换易运至梅树地方分发而私贩者即于此处雇船装载分徃各处发卖以致附近之苖人得以偷买私制火药此皆州县有司疎忽怠玩之故着四川湖广该督抚等转饬该地方官严行查禁傥有犯者按律治罪若地方官仍玩忽疎纵着即题叅议处
　　十二月壬寅
　　上谕内阁百官章服皆有一定之制所以辨等威昭品秩也近来服色顶带及坐褥顶马胸缨之属每有不按定例任意僣越者御史有稽查部院之责而各御史中即有叅差不齐之处是己身先有逾分违礼之咎又何以弹劾他人嗣后紫禁城内着派三旗侍衞稽查大城内着歩军统领稽查外城着五城御史稽查傥有违例僣越之人该侍卫提督御史不行叅奏别经发觉者将稽查之员一并处分
　　雍正八年庚戌二月乙巳
　　上谕直省督抚提镇等兵民各有职业是以分隶文武管辖不使混杂难于约束致生事端闻得广东琼州逺隔海外其弁员等竟于额设兵丁之外另有挂名兵丁乃系无頼之徒千把等员利其餽送即准附名投充而此軰居然以营兵自居不服地方官拘管在营弁则以原非兵丁又无粮饷不行约束在州县则以名列戎行非同编戸不便置问以致介在两岐恣行不法欺压良善聚集匪人甚为居民之累琼州一处如此恐他处与此相类者不少着各省督抚提镇等悉心确查严行禁革
　　乙丑
　　上谕内阁向来外省各标营沙唬赶缯等船原令道员会同副将监督修造道员遴委同知通判承修副将遴委营都司守备监修闻承修之员备办物料必经监修验看自千把以及游副逐层需索及如式修造赴各标营交收又有验看勒掯之弊迨交收之后一任船只弃置河干雨淋日晒船中器械绳索为头舵等人盗窃变卖而该管将弁概不追究夫始则借端勒索后则听其毁弃岂非以承修之责専在文员而监修之武弁置身局外遂至视同陌路乎此等锢弊闻各处皆然而京口将军标下为尤甚嗣后修造标营船只着道员副将会同领价道员遴委丞倅副将遴委都守协同办理修造如系将军标下船只即遴委叅领以下等官同领同办其船只交收之后在汛停泊责令头舵苫盖浇洗每嵗令该管将弁出具印结送督抚查核如有陞事故令其具结交代至于修造船只有小修大修拆造之不同是以工料多寡悬殊今闻船未发厰头舵人等已将在船什物私行盗卖即届小修亦必令其拆换添备甚属不法嗣后着将什物一并具册移交如有短缺将该管将弁及头舵人等分别叅追总之各省船只每当修造之时及交收之后其中种种弊端难以枚举今就朕所闻颁发谕防在各省将军督抚提督等悉心商酌时加访察以除诸弊傥谕防中有难于奉行之处亦着据实陈奏
　　三月辛卯
　　上谕内阁午门外朝房之南科房之北有碑亭一所供奉皇考圣祖仁皇帝御制台省箴碑文理宜恭敬严肃洒扫洁清以昭俨恪之诚闻朝会之期各官齐集徃徃列坐碑亭之内谈笑喧哗箕踞傲慢又或书吏奴仆等抱牍出入无人禁止甚为不敬查此地与六科相近即着六科轮班拨人防守每日扫除洁净防谨启闭倘官吏人等仍敢擅入视为憩息之所着轮班之科衙门即行叅奏如科员不行查叅经朕访闻定行交部察议其碑亭建立已乆如有应行修理之处着工部敬谨修理
　　四月己酉
　　上谕吏部道员有盘查钱粮审缉命盗案件之责是以州县有亏空迟延等事该道与司府一例处分闻四川所属州县刑名钱谷等事竟直详藩臬该道并不与闻若有处分则将该道一并叅罚甚为屈抑且非设官本意着吏部行文四川廵抚令该省四道于所属州县每年廵歴一周如有亏空那移讳盗等事即咨牒两司详报廵抚确查题叅其地方词讼该道亦得听受审断凡各州县案件俱从该道申转以専守廵之职
　　七月癸巳
