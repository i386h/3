<!-- { "loadSidebar": true } -->
　　上谕内阁朕视天下兵丁皆为一体莫不冀其生计有頼俯仰从容然养育于平时者自有经常画一之道而加恩于格外者则不得不由近及逺次第举行如恩赏兵丁生息银两一事首先及于在京之八旗次则推广于外省驻防及督抚提督标下又次推广于各省镇标皆令将军副都统督抚提镇大臣会同经理以为长久之计数年来固有料理得宜可济兵丁之缓急者而措置未协启人议论者亦往往有之则此事经画之难可知矣至于各省协标兵丁虽同列行伍而驻劄分防之处与督抚提镇相隔遥远若偶遇缓急必湏文移往来多延时日始得领此数金岂能济其一时之用若照例给发则现今督抚提镇大臣办理此事尚觉繁难未能妥贴副将以下等官岂可交办此事恐徒贻累于弁员而无裨于兵丁之实用也近闻各省协标兵丁有谓督抚提镇等不为代请而生怨望之心者不知国家之施恩并无偏向戎行之沐泽自有后先将来西陲军务吿竣国用充饶朕自徐思周遍加恩之防若伊等不察事势此时遽欲均霑妄生冀幸是因朕逾格之恩而啓非分之望则朕惟有将现行之恩赏悉令撤回然后可以画一岂不因数人之无知而阻众人受恩之路乎思之思之
　　七月癸未
　　上谕大学士等各省驻防兵丁生齿日繁现今余丁甚多若听其闲散既无从学习技勇而定额钱粮亦难以养赡家口着各处将军于满洲余丁内择其能骑射可供驱使者于额设兵丁之外添设若干名并作何给与钱粮操演技勇之处悉心定议而行
　　九月丁丑
　　上谕大学士等上年西路击贼有功及带伤患病之兵丁前已降旨令其各回内地营汛休息调理以示恩恤其冻伤手足致成残疾者旧例查其子弟一人入伍食粮仍令地方官每月给米三斗养赡终身朕思本兵若成废疾而家无可以入伍食粮之子弟恐月给官米三斗不敷糊口之用实为可悯着该管大臣确查上年西路兵丁因击贼受伤致成废疾而家无子弟入伍者俱给与守粮一分以终其身用示朕加恩优恤之至意
　　雍正十年壬子二月乙卯
　　上谕大学士等贼人侵犯哈密塔尔纳沁等处所派官兵征堵截其中多有步行者虽因将领无能观望退缩致令贼众逃遁而兵丁之奋力前驱勤劳实堪轸念着大将军将大营塔尔纳沁哈密等处此次出征之兵丁查明分别赏赉其阵亡受伤之兵丁尤可怜悯着查明照例赏防
　　三月戊午
　　上谕大学士等坐卡兵丁专司瞭望哨探之事较之在营驻劄兵丁更为辛苦且汛地离营既逺市买盐菜未免多费着传谕大将军岳钟琪除三大卡伦外其他各处坐卡兵丁每月加赏银一两羊价七钱俾伊等食用充足以示朕格外加恩之至意嗣后傥再有疎忽贻误之事定行从重治罪其如何挑选轮班之处听大将军酌量办理
　　甲申
　　上谕内阁各直省督抚提镇标下之兵丁朕俱赏给生息银两以济其缓急之用而各省协营甚多一时难以普及欲俟军务吿竣国用充裕再思周遍加恩从前所颁谕旨言之详矣上年大学士鄂尔泰在云贵广西总督任内奏称滇省舟楫不通所有生息银两分派营运则
　　易聚总生息则难若督抚提镇各标赏银过多转致不能营运渐生弊端因将各镇应领银两令与各协营均匀分给同受国恩黔粤两省亦彷佛照此办理此鄂尔泰因地制宜行之于边逺三省使兵丁均霑赏赉者今据广东总督郝玉麟奏称广东督抚提镇各标蒙赏帑银共十万两计每年生息除赏给督抚提镇标兵外尚有余剰银两应照各协营寨兵数之多寡均匀分给于雍正癸丑年开赏等语朕爱养兵丁一视同仁本欲令其均霑恩泽但次第经理不得不有先后之别今鄂尔泰郝玉麟通融办理俾协营兵丁亦有以济其缓急深慰朕加惠戎行之至意着各省督抚等酌量本地情形悉心筹运若可以照此变通办理则协营兵丁可以早受恩赏诚属有益但各省地方之利息轻重不同余银多寡不一若不能行之省分不必勉强从事仿而行之也
　　四月壬辰
　　上谕办理军机大臣等西路兵丁口粮从前议定每名日支粟米八合三勺或炒面一斤驻劄之时本无不足惟有事行走及对敌之际昼则追奔攻击夜则防范巡查非驻劄之时可比恐旧数稍有不敷嗣后凡遇此等日期着每名日支粟米一升其应支炒面之日每名日支一斤四两俾兵丁等口粮寛裕以昭朕格外加恩之至意至分派屯种各兵耕耘播耨胼胝为劳其耕种之一月内所支口粮亦照行走攻战之兵米面一体増给着即谕大将军岳钟琪等知之
　　五月戊辰
　　上谕办理军机大臣等巴尔库尔出征之西安满洲兵三千名寜夏兵一千名出口已将二年冬衣不无敝损应行加恩添补查庄浪现有存贮皮袍褂三千套皮防三千顶着署督查郎阿巡抚许容再于兰州添制皮衣一千套皮防一千顶俱于秋间觧送军营赏给西安宁夏满洲兵以示朕格外加恩之至意
　　庚午
　　上谕办理军机大臣等去年遣往巴尔库尔军营之京城骁勇官兵一百名巴尔虎兵一百名原令于袭击乌鲁木齐旋师之后即行撤回此兵俱系精鋭军营现资差遣暂停撤回每人着再赏银三十两以为整理衣服等物之用
　　闰五月乙未
　　上谕办理军机大臣等前因西路军营兵丁行走攻击之时从前所定口粮不敷朕已加恩増给今思兵丁驻劄之时亦应使之口粮宽裕以鼔勤劳其如何酌量加増之处尔等妥议具奏
　　八月癸亥
　　上谕办理军机大臣等闻北路所派四省绿旗官兵数年以来有陆续在军前病故者今年七月间该管将弁始接到部文而各兵家口从前所领月饷例应从病故之日追出归入截旷项内朕思国家养育兵丁加恩优渥而出征身故之兵丁尤朕所格外矜悯者其未奉文之前家口所领月饷悉着加恩免追再今年七月间该提镇等始接部文而所辖协营道路远近不齐奉文先后不等其秋季饷银必有已经散给者着将各兵应扣秋季之项无论已领未领一概赏给以示朕恩恤故兵之至意
　　雍正十一年癸丑五月乙巳
　　上谕办理军机大臣等北路所派四省绿旗官兵有在军前病故者其本营于未奉部文之前家口所领月饷朕已于上年八月降旨免其追还今思西路亦有调拨别省之绿旗兵丁其中岂无在军前病故者若将本营未奉部文之先伊等家口所领月饷按日着追实为可悯着行文各该省若有军前病故兵丁月饷于未奉部文之前已经支领者免其追还傥有借给库银之处着以该省司库存公银两代为补项
　　六月癸亥
　　上谕办理军机大臣等各省挑选之勇健兵丁原冀其黾勉出力各图上进之路以膺国家厚泽因其中贤愚不等优劣不齐不得不甄别挑汰以示劝惩今挑出赴营各兵既循分守法有奋勇効力之心着给与马步战粮俾得内外充裕其自甘起程之时每人借支银两并上年十月借过等项俱着赏给免其在月饷内坐扣以示朕格外加恩之至意着勇健营总统周一徳等晓谕各兵知悉
　　十二月丙辰
　　上谕戸部本年江南应征漕米朕已降旨密饬该督抚等以半本半折征收为接济民食之用惟是漕粮既一半改折则漕船亦应一半停运定例漕船减歇之年该运丁给与一半月粮以为养赡但上年业已缓截本年又复减歇其行装等项俱经预备于将次出运之时旋复停运则所领一半月粮或不敷用未免艰苦着将本年应支月粮等项悉行赏给
　　雍正十二年甲寅十一月辛丑
　　上谕内阁朕赏各省兵丁生息银两原交与该管大员善为营运以济缓急之用从前有草率从事者即将此银借给兵丁收取利息以为赏防似此办理甚不妥协朕已降防训饬严行禁止近闻仍有无识无能之总兵官希图省事暗中借给兵丁者又有兵丁假商人借领之名而其实自用官银缴利者朕思兵丁切要用度莫大于吉凶二事朕既已赏给官银则二事可以粗备至于寻常衣食之类无银则可节省有银易至轻费此乃人情之常今见有官银可借到手甚易一时用去将来补偿无资其拮据之苦仍兵丁身受之岂朕爱养加惠之本意乎至于兵丁假借商名领银缴利更为不可兵丁既非殷实之家又非久惯贸易之人亏折之后从何赔补不但领银之兵受累于目前且致将来之兵不能霑国家之恩泽此显然可见者着各该管大员一一清查若有似此情弊速行更改傥官银不敷营运不妨据实奏闻或地僻难于招商不妨轻减利息若取兵丁之息银以为赏防是以朕惠兵之心而成将来累兵之举则该管大员经理不善之罪无可寛贷除从重议处外仍将亏欠之项责令赔补
　　雍正十三年乙卯闰四月甲申
　　上谕内阁从前赏给各省驻防兵丁生息银两因兵丁数少之处无大员管领难于经理是以未曽议及今查保定太原徳州三处各驻防兵五百四名热河驻防兵八百名为数虽少亦应一体加恩以资吉凶之用保定太原徳州三处各赏银二千两热河赏银三千两保定热河二处银两交与总督李衞派员管理太原银两交与巡抚石麟徳州银两交与巡抚岳濬务令办理妥协俾兵丁等得霑实惠

　　大清世宗敬天昌运建中表正文武英明寛仁信毅大孝至诚宪皇帝圣训卷十七
　　钦定四库全书
　　大清世宗敬天昌运建中表正文武英明寛仁信毅大孝至诚宪皇帝圣训卷十八
　　察吏
　　雍正元年癸卯五月丁亥
　　上谕广西巡抚孔毓珣据奏梧州府知府张若霈等请陞补苍梧道等缺苍梧道员业已部选殷邦翰朕闻张若霈居官声名较优所以允行至其余各员俱照尔所请尔统率一省该属员自必有深知灼见处始行奏请假若日后改易操行切毋存回护之念姑息从事今日因其贤能而保荐后日因其改易而纠叅正见尔之公正无私将朕此防转谕伊等俾各知警惧时加愼勉庶不敢恃被荐在前而稍有放纵也保荐一事甚难人或懐衒玉求售之心掩其不善而着其善一被愚惑他日受累不浅断不可轻忽于一时也朕将合省百万赤子付托督抚似此荐举数人有何可疑而不推心信任其间设有徇情纳贿假公济私实据断不轻恕
　　庚寅
　　上谕大学士等刑部直省命盗案件主稿虽在刑部然必由三法司等衙门公同确勘画题方行请防今刑部议覆被盗疎防及人命失察等案有该督抚未将所属地方官弁报叅者刑部于具题完结本尾声明行令查叅到日再议嗣经该督抚有照例补叅者亦有援例请免者止用咨覆刑部既不再题又不照会都察院大理寺衙门是以部中奸猾胥役得以操纵其事暗地招摇有部费者则为援引轻例且有竟将咨文沉匿日久潜消者如无部费虽督抚声明在所可寛不准邀免欺隐朦混事同议异嗣后凡三法司会议案件本尾有带及行令补叅者督抚咨覆到部其或处分或寛免作何完结之后令刑部知会画题衙门公同刷卷如此则胥役不得萌逞故智上下其手矣
　　六月乙亥
　　上谕吏部兵部三年举行大计五年举行军政其居官优者列为卓异劣者分别轻重置之八法所以澄叙官方劝善惩过典至重也朕思卓异八法所举所劾不过十数人而平等供职不列举劾者尚有多员如文官仓库之盈亏办事之能否武官骑射之优劣训练之勤惰皆未塡注考语是考课羣吏尚有遗漏之处也嗣后大计军政除卓异八法照旧例举行外其平等官员文职自知县以上武职自守备以上俱于大计军政之年令督抚提鎭注明考语造册报明吏兵二部务期秉公核实不得徇情任意顚倒是非尔等确议具奏
　　是日
