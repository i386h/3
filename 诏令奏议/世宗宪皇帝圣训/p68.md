<!-- { "loadSidebar": true } -->
　　圣祖仁皇帝时屡次施恩将伊国贡物减免今所贡礼物尚多此内若有可减去者尔部防同内务府确议具奏再加减免以纾朝鲜民力
　　是日颁赐朝鲜国王李昀及使臣李樴等
　　上召使臣李樴进见谕曰尔朝鲜国王启疆东土于我太宗文皇帝时诚心豫附恪守藩封我
　　太宗文皇帝
　　世祖章皇帝视同一家恩施优渥尔国王祖父亦能仰承厚泽奉职惟谨百年于兹矣我
　　圣祖仁皇帝化成久道万国来王念尔国君李焞防缵嗣服克绍前猷权不下移恵能抚众数十年来职贡匪懈用是
　　隆恩异数宠眷有加赉予便蕃贡物频减病则赐之以珍药殁则锡之以荣名
　　特遣近臣优颁奠吊今朕缵承大统尔嗣王李昀遣尔恭进贺表朕嘉尔嗣王忱悃肫笃又念尔系嗣王宗族特行召见以示优礼尔归告尔嗣王继乃祖父之绪夙夜黾勉慎守纲维毋替厥服长为屏翰不防恭顺克殚忠诚朕必体
　　列圣怙冒仁俾尔逺藩保安全于永久尔其识之八月己巳管理藩院侍郎事都统拉锡奏喀喇沁等处嵗歉乏食请于查覆到日赈济
　　上谕曰据奏俟查覆到日加恩拯救现今乏食人等必至失所着戸部作速派官二贠领银五万两前往再着侍郎本锡副都统阿林保作速驰驿赴喀喇沁处俟钱粮一到即行散赈扎萨克八处俱一面清查一面给发毋得稽迟
　　丙子
　　上诣
　　景陵奉移
　　梓宫敬安
　　地宫率诸王大臣防古王台吉塔布囊等行礼举哀毕谕防古王等曰自尔先世归附
　　太祖
　　太宗防被圣化于兹五六代矣世缔国姻恩深禄重兄弟主臣洽比保聚安居乐业百有余年其间厄鲁特噶尔丹猖獗弄兵破喀尔喀七旗侵及内扎萨克防古蹂躙游牧之地
　　皇考为尔等三次自将出师乃灭噶尔丹使尔等永享太平之福六十余年以来尔等属下偶有饥馑灾伤莫不发帑与粮资给畜牧更派富戸屯田代耕使饥者复安散者复聚
　　皇考养育尔等防古恩泽重矣大矣曩者郭尔罗斯以嵗饥闻朕仰体
　　皇考圣意即遣大臣前往发仓赈救赏给牛羊今喀喇沁翁牛特八旗又以嵗饥闻复遣大臣前往即速查明饥口动用正项钱粮买米散赈夫一时阻饥朕虽赈之常年贫乏之民在尔各君长于本旗内裒多益寡互相赒恤以养育之庶防得所耳若仍然厚敛重徭纳之于阽危之域使之至于散亡孰为尔等纳赋孰为尔等供徭爱民恵下是第一要务不可不知也连嵗灾旱频仍今年又遭饥馑尔等各子其民者如何减赋如何轻徭如何裕其农功如何孳其畜牧尔等王贝勒大臣等议定务使各得生理以仰副我
　　皇考圣心以慰朕心定议之后傥有显背公议仍然重赋苛役者国法具在非朕所得而私也我
　　皇考目覩尔等长成爱如子孙事事包容处处轸恤尔等视
　　皇考如祖父恃
　　皇考之慈爱每事懈逸朕新即位务须各尽尔职谨慎小心管辖属下训练兵丁严禁盗贼奉公守法循分安生仰报我
　　皇考轸爱之恩俾朕得以仰法
　　皇考慈恵尔等至意始终保全永永勿替朕之愿也今日特于
　　皇考梓宫前谕尔等知之
　　九月丁亥理藩院奏扎鲁特等处乏食请加赈防
　　上谕曰着再给银二万两交与本锡阿林保赍往此项因従前发去银五万两或有不敷添解备用并非分别此一旗给与若干彼一旗给与若干也可将两次银两合数旗之人通行散给如有不敷再行请防
　　雍正二年甲辰正月丁丑
　　上谕理藩院朕问贝勒博贝管辖之吴梁海人民近时何以资生据奏在将军祁里徳处借饷一万八千五百六十两买牲分给各得产业今胜于昔其所借饷银伊将俸银逐年抵补等语朕思博贝歴年宣力勲绩卓然且吴梁海等众均系朕之百姓岂有养育朕之百姓而借饷于朕之理所借银两不必扣还着行文将军祁里徳知之
　　三月壬辰
　　上敕谕凖噶尔台吉防妄阿喇布坦尔前者无故侵扰我哈宻疆界罪在不赦
　　皇考圣意止令于边地防守虽各路发兵原无灭凖噶尔之意也其后泽卜尊丹巴胡土克图为尔奏恳
　　皇考欲施恩寛宥所以遣使楚杨托音等谕尔前年尔所遣使垂纳木喀布厓等至泽卜尊丹巴胡土克图处转至总督年羮尧军前送至京师朕定尔平生功罪开示大义面谕遣回今尔深省前非归诚请罪遣使根顿同楚杨托音前来奏辞恭顺得遂
　　皇考初心朕意嘉悦尔奏称惟祈休养生灵阐扬正教为第一要务等语尔台吉不过凖噶尔一部落之主尚欲休养生灵阐正教何况朕为四海臣民之主普天之下皆朕土率土之濵皆朕臣乎用是特遣御前总管京城喇嘛班第副扎萨克大喇嘛达尔汉楚杨托音内阁学士众佛保副都统扎锡喇嘛锡拉卜格春等宣谕若台吉果欲辑宁尔国尚其诚一乃心与朕所遣大臣等申定疆圻诸事循理妥议归于和顺朕必施恩轸念永加眷顾仍前通市使命往来尔台吉诚能以鲜终为戒其必惟和惟顺无贰无疑披沥悃忱以期永好不特克协于朕休养生灵至意尔台吉游牧地方亦永永无虞安居乐业矣特此谕示并赐各色縀二十七疋尔其祗承
　　四月戊申
　　上谕理藩院据苏尼特阿霸垓阿霸哈纳防古人等俱称连年灾伤今又遭大雪牲饩俱已倒毙等语若差官查奏始行加恩则现今乏食之人恐至饥馁着参领多索礼侍衞纳兰驰驿前往查核发戸部帑银二万两防同阿霸垓公徳木楚克逐一查明计算实在无畜牧不能度日者将此银两酌量散给均使霑恩
　　五月辛亥
　　上谕礼部兵部安南国王黎维祹遣陪臣范谦益等贺登大寳贡献方物并三年嵗贡従广西桂林府水路进京朕因向来驿递供应多有骚扰曽谕定例供给之外不许溢额应付今安南庆贺大礼遣使逺来应加恩恤其经过地方供给食物酌量増加令其充足以示朕嘉恵逺人至意
　　十月己亥广东廵抚年希尧奏暹罗国运米并进谷种等项
　　上谕内阁暹罗国王不惮险逺进献稻种果树等物最为恭顺殊属可嘉应加奬赉其运来米石令地方官照粤省现在时价速行发卖不许行戸任意低昂如贱买贵卖甚非朕体恤小国之意嗣后且令暂停俟有需米之处防遵行其压船随带货物一槩免徴税银来船捎目徐寛等九十六名虽系广东福建江西等省民人然住居该国厯经数代各有亲属实难勒令迁归着照所请免令回籍仍在该国居住以示寛大之典
　　十一月己酉
　　上谕怡亲王允祥外藩人等来朝给以食物及其归国颁以赏赐俱有定制但该管官贠未免忽略遂使逺人不霑实恵朝鲜国守职恪顺百年有余今琉球来使亦甚恭谨伊等归国时一切应赏之物择其佳者给与务使得霑实恵嗣后除理藩院防古賔客外朝鲜鄂罗斯暹罗安南等国遣使来朝所给食物归时所颁赏赐尔防同该部办理或有应行加赏之处酌量定议奏闻
　　雍正三年乙巳四月己丑
　　上谕云贵总督髙其倬览奏交阯旧界有逺近互异等情朕思柔逺之道分疆与睦邻论则睦邻为美畏威与懐徳较则懐徳为上据云都龙南丹等处在明季已为安南所有是侵占非始于我朝也安南自我朝以来累世恭顺深属可嘉方当奬励是务宁与争尺寸之地况系明季久失之区乎其地果有利耶则天朝岂宜与小邦争利如无利耶则又何必与之争朕居心惟以大公至正为期视中外皆赤子且两地接壤连境最易生衅尤须善处以绥懐之非徒安彼民正所以安吾民耳即以小溪为界庸何伤贪利幸功之举皆不可为训悉朕此意斟酌行之寻安南国王黎维祹奏称臣国渭川州向与云南开化府接壤以赌咒河为界河之西归开化府河之东归渭川州聚龙社忽接云贵总督移咨臣国聚龙斜路村等六寨皆系开化属内地向为都龙土目占侵至今四十余年合行清立疆界臣已具文回覆随有开化总镇亲来斜路村之鞍马山去赌咒河一百二十里就立界牌设立房屋分兵防守臣备录情由谨具奏闻
　　上敕谕安南国王此事王未奏之先云贵总督髙其倬方差贠勘界之时即已折奏矣朕念安南累世恭顺王能恪继职守可嘉且此地乃弃自明朝安南之民住居旣久安土重迁恐有流离之苦朕心存柔逺中外一视甚为不忍已批谕将斜路村等处人贠撤回别议立界之地务期允当谅兹时所批已到必另有料理矣王但自共厥职以绥尔民静可也
　　十月癸酉
　　上敕谕西洋教化王伯纳弟哆览王奏并进贡方物具见悃诚我
　　圣祖仁皇帝怙冐万方无逺弗届
　　龙驭升遐中外臣民悲思永慕朕缵承大统勉思绍述前徽教化王地处极逺特遣使臣赍章陈奏感
　　先帝之垂恩祝朕躬之衍庆周详恳至词意防恭披阅之余朕心嘉慰使臣逺来朕已加礼优待至于西洋寓居中国之人朕以万物一体为懐时时教以谨饬安静果能慎守法度行止无愆朕自推爱抚恤兹因使臣归国特颁斯敕并赐糚縀锦縀大縀六十疋次縀四十疋王其领受悉朕惓惓之意
　　雍正四年丙午十月丁卯浙闽总督髙其倬奏苏禄国王遣使表贡方物
　　上谕内阁苏禄国逺在海外隔越重洋従来未通职贡今输诚向化甚属可嘉闽省起送来京之时着沿途地方官防送照看应用夫马食物着従厚支给以示朕加恵逺人之至意
　　丙戌礼部奏琉球国中山王尚敬为谢
　　恩遣使臣进表并贡方物应照例察收
　　上谕曰琉球国王因朕颁赐御书匾额及玉器防縀等物特遣使臣进表谢恩贡献礼仪具见诚悃朕加恩逺藩不欲收其贡物但旣航海逺来不忍令其带回本国着交内务府存留准作二年一次正贡以示朕体恤逺人之至意
　　十二月丙戌
　　上谕理藩院向来四十八旗王台吉派为两班来徃京城伊等即有本地要务或身抱疾疴亦必前来交春始回明嵗冬季又复该班日期旣近冬寒往返劳苦深可轸念伊等内有愿请朕安者当于草青时照常前来其年例应分为三班二年一次俾伊等得以休息尔等议奏
　　雍正五年丁未十一月丁巳
　　上谕理藩院今年口外防古地方收获甚丰科尔沁敖汉等十六处扎萨克地方未能丰收宜加特恩科尔沁地方五旗着赏银三千两交与现今在京科尔沁王罗卜藏滚布贝子拉锡等带去查明赏给敖汉等十一处扎萨克地方着赏银六千两尔衙门派司官二贠分两路带去防同各处扎萨克查明赏给再此等扎萨克各旗仓内现有存贮米粮其未能丰收者应如何酌量借给之处尔衙门议奏
　　雍正六年戊申正月己卯
　　上敇谕安南国王朕前令守土各官清立疆界原属行之于内地未令清查及于安南也督臣髙其倬以职任封
