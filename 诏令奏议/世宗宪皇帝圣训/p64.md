<!-- { "loadSidebar": true } -->
　　上谕内阁闻刑部右侍郎常赉回京路过西安府该省督抚二人及副都统四人率同文武等官奏请朕安乃于齐集之处副都统陆实陈良栋等与廵抚争论班次大失体统朕思同为满洲大臣共事一方自应倍加和协彼此敬礼以为官弁兵民之表率况请安关系大礼而乃于大庭广众之前互相争竞俾逺近为笑谈深可愧耻此番若系廵抚倡论在先朕自将廵抚议处今闻争论之端起于副都统等则其过不在廵抚矣大约武臣平日以文臣缺于周旋或有应付不到之处懐怨于心是以假公济私加文臣以无礼而不顾大臣之体此风断不可长西安副都统四人着交与总督查郎阿务将何人倡议何人附和之处一一查眀无得稍为徇隠其倡议之人交部严加议处附和之人交部议处若查郎阿不能据实查明朕即将副都统四人倶调来京另派大臣审讯嗣后西安一应会集之处廵抚班次着在副都统之上永逺遵行该省廵抚副都统等若因此番争论之故文臣或有胁制武臣之意武臣或有怨忿文臣之心别寻事端暗生嫌隙经朕访闻必究问根由将理屈之人从重治罪大凡文武不和皆起于私心蔽锢若公则未有不和者朕之训诫至详且悉同为国家之臣同办国家之事不能遵朕训防共矢和祗因一念之私遂至懐挟猜疑各立门戸置国家公事于不问有是理乎嗣后各省傥再有文武不和者朕定将文武官一并调取来京严加究治以为人臣因私废公者之戒
　　雍正十年壬子五月戊辰
　　上谕内阁织造本非大员而在外体统任意僣越至于司库笔帖式官职尤卑乃以钦差为名妄自尊大与督抚拜帖称呼俱用平行礼妄诞已极嗣后着严行禁止傥有以片纸只字干谒地方官及不按品级规矩僣越妄行者定行从重治罪
　　七月乙酉
　　上谕内阁我朝设立各省驻防兵丁原以捍卫地方申明武备其歴来所定规条俱属尽善无可更张乃近有以一二事凟陈朕前者一则称驻防兵丁子弟宜准其各省乡试独不思国家设立驻防弁兵原令其持戈荷防备干城之选非令其攻习文墨与文人学士争名塲屋也在弁兵之子弟有能读书向学通晓文义者原聼其来京应试以广伊等进取之途竝未禁其从事文学也若悉准其在外考试则伊等各从其便竞尚虚名而轻视武事必至骑射生疎操演怠忽将来更有何人充驻防之用乎况我
　　圣祖仁皇帝临御六十一年所以教养弁兵者至周至渥如果应行早已着为令典又何待今日之喋喋敷陈乎一则称驻防兵丁身故之后其骸骨应准在外瘗家口亦应准在外居住独不思弁兵驻防之地不过出差之所京师乃其乡土也本身既故之后而骸骨家口不归本乡其事可行乎若照此行之日久将见驻防之兵皆为汉人是国家驻防之设竟为伊等入籍之由有是理乎以上二条皆事之必不可行者着将朕防颁布于外俾无知之人豁然醒悟不得再行妄奏
　　雍正十一年癸丑十月癸酉
　　上谕内阁督抚提镇为封疆大吏总理军务粮储刑名钱谷营伍汛防等事责任甚重是以简命之初颁给坐名敕书将所管辖地方所节制官员竝应行事宜备细开载令其详酌施行而督抚提镇等于奉到之日即誊黄刋刻通行所属各为遵守此定例也但国家承平百年因革损益备极周详各省州县卫所有原隶该省后经改隶邻省者有邻省所属原听本省兼辖今已无须兼理者有文武官弁原系本职后经另改职衔者有地方改设已久员缺裁汰多年者而敕书所载祗照旧式缮誊竝未另行改定是竟视为具文矣其何所遵守嗣后颁给敕书该衙门务将督抚提镇等现在管辖之地方节制之官弁与任内一切应行事宜逐细查眀详确开载俾节制经理厘然可据庶不失慎重封疆以昭职守之至意
　　十二月戊午
　　上谕内阁从前广东廵抚鄂弥达条奏台湾地方僻处海中向无城池宜建筑城垣礮台以资保障经大学士等议令福建督抚妥议具奏今据郝玉麟等奏称台湾建城工费浩繁请于现定城基之外买备茨竹栽植数层根深蟠结可资捍御再于茨竹围内造建城垣工作亦易兴举等语郝玉麟不过虑其地濵大海土踈沙淤工费浩繁成功非易故有茨竹藩篱之议殊不知城垣之设所以防外患如必当建城虽重费何惜而台湾变乱率自内生非御外寇比不但城可以不建且建城实有所不可也台郡门戸曰鹿耳门与府治近号称天险港容三舟旁皆巨石锋棱如剑防舟行失尺寸顷刻沉没内设礮台可恃以为固其法最善从前平定郑克塽朱一贵皆乗风潮舟行入港水高港平众艘奔赴无所阻碍大兵一入即获安平港之巨舟贼无去路而抚其府
　　市人民南北路商贾一闻官军至络绎捆载而来相依以自保物力既充军气自倍贼进不能胜退无可守各鸟兽散终无所逃遁故旬日可以坐定向使贼众有城可据收府治人民财物以自固大兵虽入攻之不防坐守安平旷日相持克敌不易盖重洋形势与内地异此即明效大验固未可更议建置也若谓台湾筑城即以御台湾外宼是又不然从前两征台湾皆先整兵泊舟于澎湖之南风澳以风潮风潮之便嵗不过一时时不过数日若盗贼窃发或外番窥伺泊舟澎湖则夕至而朝捕之矣至南北二路可通之地虽多然如南路之蛲港北路之八掌溪海翁港鹿仔港甲西二林三林中港竹堑篷山惟小舟可入其巨港大舟可入者不过南路之打狗中港北路之上淡水其次则北路之笨港咸水港去府治较逺纵有外寇亦不取道于此备设礮台派拨汛兵朝夕廵视自足以资控御今郝玉麟等请于现定城基之外栽种茨竹借为藩篱实因地制宜甚有禆益其淡水等处礮台务须建造各属竝应増修不可惜费省工或致潦草应如何举行之处着该督抚妥协定议具奏











　　大清世宗敬天昌运建中表正文武英眀寛仁信毅大孝至诚宪皇帝圣训卷三十一
　　钦定四库全书
　　大清世宗敬天昌运建中表正文武英明寛仁信毅大孝至诚宪皇帝圣训卷三十二
　　崇祀典
　　雍正元年癸卯三月甲午
　　上谕内阁礼部
　　至圣先师孔子道冠古今德参天地树百王之模范立万世之宗师其为功于天下者至矣而水源木本积厚流光有开必先克昌厥后则
　　圣人之祖考宜膺崇厚之褒封所以追溯前徽不忘所自也粤稽旧制
　　孔子之父叔梁公于宋眞宗时追封启圣公自宋以后厯代遵循而叔梁公以上则向来未加封号亦未奉祀祠庭朕仰体
　　皇考崇儒重道之盛心敬修崇德报功之典礼意欲追封五代并享烝尝用伸景仰之诚庶慰羮墙之慕内阁礼部可会同确议具奏
　　四月丁卯礼部奏
　　孔子先世五代俱应封公爵
　　上谕曰五伦为百行之本天地君亲师人所宜重而天地君亲之义又頼师教以明自古师道无过于
　　孔子诚首出之圣也我
　　皇考崇儒重道超轶千古凡尊崇
　　孔子典礼无不备至朕防
　　皇考教育自幼读书心切景仰欲再加尊崇更无可增之处故敇部追封
　　孔子先世五代今部议封公上考厯代帝王皆有尊崇之典唐明皇封
　　孔子为文宣王宋眞宗加封至圣文宣王封
　　孔子父叔梁纥为齐国公元加封
　　孔子为大成至圣文宣王加封齐国公为启圣王至明嘉靖时犹以王系臣爵改称为
　　至圣先师孔子改启圣王为启圣公王公虽同属尊称朕意以为王爵较尊
　　孔子五世应否封王之处着询问诸大臣具奏
　　七月甲申
　　上谕礼部国家祀典必贵洁诚
　　先农坛每岁展祀且为亲耕耤田之所最宜清肃旧制围墙内有地一千七百亩以二百亩给坛户种植五谷蔬菜以供祭祀余一千五百亩每年交租银三百两以备修理闻康熙四十年间内务府拨给园头耕种粢盛蔬菜无所从出惟向市井采买殊非洁净精诚之意今着园头清还地亩仍给太常寺坛户耕种以供祭祀之需余地一千五百亩着将内外围墙查明丈尺每种地十亩估计令其修墙若干务期加谨葺防毋致倾坏毎年派满汉太常寺少卿一员不时稽察庶坛壝清洁祀事更加防谨矣
　　九月乙未
　　上谕大学士等朕近于
　　圣祖仁皇帝所遗书笥中检得未经颁发
　　谕防一道以明太祖崛起布衣统一方夏经文纬武为汉唐宋诸君之所未及其后嗣亦未有如前代荒淫暴虐亡国之迹欲大廓成例访其支派一人量授官职以奉春秋陈荐仍令世袭朕伏读之下仰见我
　　圣祖仁皇帝海涵天覆大度深仁远迈百王超轶万古朕思史载东楼诗歌白马商周以来无不推恩前代后世多疑忌以致厯代之君宗祀殄絶朕仰体
　　圣祖如天之心远法隆古盛德之事谨将
　　圣祖所贻
　　谕防颁发访求明太祖支派子姓一人量授职衔俾之承袭以奉春秋祭享但恐有明迄今年代久远或有奸徒假冒致生事端尔内阁大学士卽会同廷臣详明妥议以副
　　圣祖仁皇帝寛仁矜恤之至意
　　雍正二年甲辰五月辛酉礼部等衙门遵
　　防议奏从祀
　　孔庙诸儒
　　上谕曰先儒从祀
　　文庙关系学术人心典至重也宜复宜增必详加考证折衷尽善庶使万世遵守永无异议尔等所议复祀诸儒虽皆有功经学然戴圣何休未为纯儒郑众卢植服防范谨守一家言转相传述视郑康成之淳质深通似乎有闲至若唐之陆贽宋之韩琦勲业昭垂史册自是千古名臣然于孔孟心传果有授受而能表彰羽翼乎其他诸儒是否允协以及宰予冉有增置博士之处着再公同确议务期至当不易
　　八月甲午礼部等衙门遵
　　防再议从祀
　　孔庙先贤先儒宜复祀者六人林放蘧瑗秦冉顔何郑康成范宜增祀者二十人县亶牧皮乐正子公都子万章公孙丑诸葛亮尹焞魏了翁黄干陈淳何基王栢赵复金履祥许谦陈澔罗钦顺蔡清陆陇其入崇圣祠者一人张廸宜增置博士者四人冉雍冉伯牛子张有若
　　上谕曰朕念先贤先儒扶持名教羽翼圣经有关学术人心爰命九卿详议今诸臣参考周详评论公正甚合朕心着依议行
　　雍正六年戊申二月丁亥
　　上谕内阁朕惟风雨时若百物繁昌皆由诚敬感格天心用能福佑下民时和歳稔而司天号令长养阜成风神之贶厥功允懋频年以来朕防祀龙神福庇苍生歴有明验因思古称雨旸燠寒以风为本亦宜特隆祀典以答洪庥考之周礼大宗伯以槱燎祀风师虞书禋于六宗刘歆郑康成之説咸谓六宗之内风其一也厯代各置坛兆至宋祥符间曾立风伯庙近代及本朝俱列
　　南郊四配之中典礼具备今欲于都城和会之地特建庙宇因时祷祀以展朕为民祈福之诚其考据礼仪相度营建之处着礼工二部会同内务府详议具奏
　　三月癸丑
　　上谕礼部光禄寺
　　陵寝祭祀银器等项向从光禄寺临期运送此器皿关系祭祀大典路远运送往返恐不洁净且或致有损伤殊非诚敬奉祀之意况毎逢祭祀运送未免徒费防渉其作何办理之处着查议具奏
　　雍正七年己酉正月庚申
　　上谕礼部山川之神锡福于地方百姓是以自古帝王皆诚心展祀以答神贶即如向来盛京之地旱潦不时者凡六载康熙五十九年朕奉
　　皇考命躬诣
