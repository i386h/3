<!-- { "loadSidebar": true } -->
　　役按期处分勒限责比过于廹切人多顾惜考成巧图脱卸势必有诬陷寃滥之事如立法稍寛似可详筹缉捕免累无辜然又恐州县视同膜外漫不经心捕役玩法养奸盗风愈炽此缉盗设法之难也至于失事之家往往亦有张大其词者或以少为多或以窃为强甚至扳害平人泄其私愤挟制官长任意肆行此又报盗之弊也以上种种情形朕皆知之甚悉今览田文镜奏折豫省地方有全无影响而捏报被盗者有别因事故而托称盗案者有以窃为强欲快其挟制之私者有以口角微嫌遂报被盗欲逞其刁诬之计者既有如此恶习法当严加禁止但思若严捏报被盗之处分刁诈者固知敛迹恐谨良者必至不敢报盗矣朕实难之夫弭盗之法贵乎至公至平寛严轻重之间皆须斟酌得宜俾盗犯不能漏网平民不致拖累官吏皆尽缉盗之责而不敢任意以失实事主得伸被盗之苦而不敢借端以滋扰如此匪类方知儆惧而良民悉得宁居尔等可防同九卿科道及部曹内曽经外任年久者悉心酌议务期妥协并将田文镜折奏详议具奏
　　十一月癸酉
　　上谕兵部昔年
　　圣祖仁皇帝颁谕朝鲜国王倘有盗贼前往伊国劫掠着该国王即行追拏杀戮生擒解送自朕即位以来又降谕防若飘风船只人内有无票妄行生事者该国王即照伊国律例惩戒治罪屡次谕防甚明今内地盗窃之辈因各处捕缉禁约甚严无处可以藏匿是以潜逃外国茍且偷生该国王既列藩封当为朝廷尽捕盗安民之职乃柔懦不能遵奉转使内地犯法之人恃朝鲜以为潜踪避罪之地此风断不可长嗣后傥有匪类越境生事而朝鲜不能擒获以致漏网者着该国王将伊国防汛之贠题治罪该部将该国王一并议处以为藩王不能遵防奉行捕盗安民者之戒着将此行文与朝鲜国王知之
　　十二月壬辰内阁等衙门议覆河南总督田文镜条奏弭盗各款
　　上谕曰盗案逾限不完即行处原为官役弛縦而设若因限期廹促致有诬拏平民栽赃买赃教唆口供扳累无辜诸弊甚非清理盗案之道嗣后果有虚实情形未分盗赃未确限内不能完结承审官应如何详报上司应如何报部展限之处着另议傥有将易结之盗案不行速结滥请展限该督抚漫为咨部经部驳查者应将该督抚及该有司如何处分之处亦着详议又议称凡报盗案责令州县正印官防同营汛星往事主家查勘情形所以防事主狡饰之端也夫事主之强悍者或以窃报强柔懦者或以强改窃固有狡饰之情至于地方文武官贠因畏疎防承缉处分恐吓事主抑勒改供亦未可定如有此等不肖官吏应作何处分之处亦着详议又议称初报盗劫正印官公出应令佐贰捕官防同营汛速验但佐贰捕官未可深信如遇失事而正印官公出佐贰捕官一面防同汛弁查验先行缉捕一面申请邻邑印官至事主家覆加查验尤为详慎应如何定例之处俱着详议具奏
　　雍正六年戊申七月辛未
　　上谕刑部为治莫要于安民安民莫急于弭盗朕夙夜孜孜勤求治理无时不以安辑万姓为念岂忍沽寛大之虚名姑息养奸以贻害吾善良之赤子乎迩者各省文武大吏亦知仰体朕懐严缉盗贼之踪迹穷治盗贼之根株如浙江江南数十年之大盗积贼悉行拏获而究问従前则供出劫财害命之案不可胜数似此狡狯渠魁尚不能逃于法则凡为盗贼之人其可不知悔惧乎朕念为盗贼者前此之愚顽皆自陷于死而不知而今此之穷蹙又将求其生而不得辗转思维深为不忍因是特颁训谕指示迷途而望其自新悛改凡为盗贼者皆吾民也乃不肯为国家爱养之良民而甘为国家诛殛之匪类岂非自作之孽更复何所归咎乎而为盗贼
　　者每借口于饥寒所迫计出无聊夫虑饥寒者谋生之心也而为盗贼者取死之道也以求生之心而趋必死之路虽在下愚不应出此凡能为盗贼之人必非老弱残废之辈有可用之膂力有可用之心思若务农耕种负贩佣工即可为糊口之计或入营食粮当差効力且可为上进之阶宇宙间谋生之人百千万亿而谋生之防亦甚多端奈何作此防心昧理违条犯法之事乎盖由此辈或游手好闲或赌博縦饮或好勇鬭狠一旦困乏穷苦利欲薫心遂生杀害劫夺之念以为昏夜之间无人识认未必即被拘执而受刑戮也不知一案败露则众案皆难掩藏一人被擒则伙党皆难隐匿往事具在岂不闻之盗贼若肻为善良必不致于饥寒而死以视身首异处肆于市曹桎梏囹圄伤残肢体父母妻子迁徙流离果何得而何失孰危而孰安乎朕心恶此辈之肆行不法又深悯此辈之愚昧无知示以自新之路特施法外之仁许其自首免罪凡各省盗贼未经缉获到官者其中为首造意及伤害人命之犯若自行陈首朕酌其情稍可原者量従寛减若被人引诱迫胁跟随为盗之犯自行出首则将伊应得之罪予以寛宥俾得改除旧恶永为良民受国家恵养之泽若此防既到之后而为盗贼者不行自首其有已经自首免罪之后而复为盗贼者定行加重治罪傥有不肖官贠因盗案不结有碍考成贿买无赖之人冒认为盗自行出首以图销案者一经察出将贿买之官及代认之人俱即正法不贷着在京在外地方大吏通行所属俾逺乡僻壤之民咸共知之
　　九月乙亥川陜总督岳钟琪奏永夀县拏获窃贼党竒等忽被卦子数十人拒捕脱逃
　　上谕刑部闻卦子匪类籍于江南之庐凤及河南山东直山陜地方其男妇皆习拳棒技艺擕带马骡遨游各省每遇人烟稠宻之地则以技艺博取钱米及至孤邨独舎行旅单身则恣意抢夺与盗贼无异如陜西永夀县一案公然持械拒捕抢夺贼犯其肆行不法可知又闻汉中府盘获挈家游荡之男女数十口现在审讯嗣后着各该地方官悉心稽查傥有此等匪类潜匿境内即着查出押解回籍收入保甲如在外别有伙盗不法事情仍按律治罪傥容留之地方不行查出或已经解回之后縦令再出者将该管官严加处分
　　十一月丙辰刑部议准原任江西廵抚布兰泰奏信丰县民殷志素家仆殷来福仔伙同邱文逺等偷窃伊主财物殷来福仔应依奴婢盗家长财物减凡盗一等例免刺佥流
　　上谕曰查律内监守自盗并赃论罪是较平常窃盗拟罪较重今奴婢盗家长财物与监守自盗官物者情罪相等岂盗官物者应従重而盗家长财物者便可従轻乎况殷来福仔起意勾引外人同盗伊主财物情罪尤属可恶部议引减等之律定拟尤属未协嗣后奴婢盗家长财物应如何定例之处该部详议具奏
　　雍正七年己酉六月癸巳
　　上谕刑部前因直盗案往往多于他省是以降防令将直盗案仍照旧例不分首従皆斩后因定例伊始乡僻愚民未必人人尽知若一概置之重辟于心实为不忍是以将直盗案亦暂照各省盗案分别斩决发遣二项归结原冀愚顽之辈感恩畏法迁善改恶共为良善之民也乃年来直盗案虽似略减而仍复不少且有所得赃物甚微非积盗行劫数次之人而甘心罹于重法者朕推原其故必系地方有司未将従前首从皆斩之谕防恺切详明通行晓谕是以伊等罔知儆惧复蹈前辙用是再颁此防着直总督徧行宣谕自庚戌年为始直境内再有为盗劫之事者定照首従皆斩之旧例行如地方官仍疎忽従事不明白徧行晓谕将来事发一并严加治罪
　　雍正八年庚戌八月癸卯
　　上谕兵部广东地方山海交错民猺杂处贼盗易于潜踪所恃以防范者则有安设之塘汛星罗棊布络绎声援无事则相为守望一遇盗贼则协力擒拏勿使遁逸其水汛与陆汛不相比附者则应各自管辖廵防若陆汛设于江边虽无舟楫亦当与水汛为犄角之势此设立防汛之本意也朕闻广东防汛兵弁甚属废弛今年四月间三水县太监沙汛有行舟被盗劫物杀人并无汛兵救防及贼众去后亦不追拏其失事之处则紧贴汛地似此怠玩成风视同秦越则设立汛兵有何裨益彼河南浙江之防汛整齐严肃众人皆知岂广东之文武大臣独不知之乎着该提镇严行稽查整饬傥再有似此推诿怠忽者即将该管弁贠题叅兵丁従重治罪若该提镇有心徇隐或失于觉察经朕访闻定行严加议处
　　雍正十一年癸丑四月乙丑
　　上谕刑部向来直盗案往往多于他省朕以畿辅重地理宜倍加清肃乃宵小肆行如此不得不严加惩创以示儆戒是以预先屡次晓谕然后定例于雍正八年为始将盗伙不分首従皆行正法此朕辟以止辟不得已之苦心也近年以来直盗案较前减少是小人颇知畏法朕仍可遵奉
　　皇考法外施仁之意従寛办理矣着将直盗案仿照各省分别法无可贷情有可原定拟具奏傥奸民玩法日后盗案复多朕必仍照不分首従皆斩之例行若各省盗案有加多于平日者亦照不分首従之例行着各该督抚地方有司通行晓谕务使逺乡僻壤之民共知之





　　大清世宗敬天昌运建中表正文武英明寛仁信毅大孝至诚宪皇帝圣训卷三十六
