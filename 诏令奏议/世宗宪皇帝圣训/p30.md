<!-- { "loadSidebar": true } -->
　　上谕内阁向来督抚赴任之时有奏请将平日所知人员带往以备委用者朕因督抚事务甚繁欲得素所熟悉之人以收臂指之效事属可行是以允从所请令其带往酌量题补近闻督抚等带往人员在地方不甚相宜或羣相趋奉而指为上司之腹心或妄生议论而以为上官之偏袒其中弊端日生以致流言不少如杨文干请带王士俊殷邦翰前往广东杨文干信用之广东阖省人心不服陈时夏请带蔡益仁往苏而江南之人指为陈时夏之耳目莽鹄立请带朱亨衍李敏徳傅树崇
　　往陜西原为备办军需乃不令効力一事藩司孔毓璞即逢迎廵抚以一人委署二缺而命往试用之员不行委署此皆带往人员不宜于地方者朕思所带之二三人其得力有限而沮众人効力之心则为益少而无益多况属员之防愆小过上司本应曲体保全而既为督抚带往亲信之人理当畏避嫌疑有不便格外保全之势亦非所以爱惜人才也且督抚等果公正精明善于察吏则阖属中岂无有防干之员可相信以心相资为理者何必于带往之一二人是赖而启众口之疑议乎文官与武职不同武职以弓马技勇为主有操练兵丁差委廵缉之事督抚提镇等将熟悉之人奏请带往以供使令可以得其効用之益至于文员则不应带往从前督抚等之奏请甚非朕亦不当允从其请除督抚已经到任之后因本地要缺奉防题补而本地不得其人将别省旧属题补者不必解任外如杨文干陈时夏莽鹄立及各省督抚大吏从前所请带往之人目今现在属下者俱着回京请防另用
　　十月癸未镶黄旗防古副都统宗室满珠锡礼条奏京营叅将以下千总以上等员应叅用满洲不宜专用汉人
　　上谕曰从来为治之道在开诚布公遐迩一体若因满汉存分别之见则是有意猜疑互相漠视岂可以为治乎天之生人满汉一理其才质不齐有善有不善者乃人情之常用人惟当辨其可否不当论其为满为汉也自我
　　太祖髙皇帝开国之初即满汉兼用是以规模宏逺中外归心盖汉人中固有不可用之人而可用者亦多如三藩变乱之际汉人中能奋勇効力以及捐躯殉节者正不乏人岂可谓汉人不当用乎满洲中固有可用之人而不可用者亦多如贪赃壊法罔上营私之辈岂可因其为满洲而用之乎且满洲人数本少今祗将中外紧要之缺补用已足办理若叅将以下之员弁悉将满洲补
　　用则人数不敷势必有员缺而无补授之人朕屡谕在廷诸臣当一徳一心和衷共济勿各存私见而分彼此在满洲当礼重汉人勿有意以相逺始为存至公无我之心去党同伐异之习盖天下之人有不必强同者五方风气不齐习尚因之有异如满洲长于骑射汉人长于文章西北之人果决有余东南之人頴慧较胜非惟不必强同实可以相济为理者也至若言语嗜好服食起居从俗从宜各得其适此则天下之大各省不同而一省之中各府州县亦有不同岂但满汉有异乎朕临御以来以四海为一家万物为一体于用人之际必期有裨于国计民生故凡秉公持正实心办事者虽疎逺之人而必用有徇私利已壊法乱政者虽亲近之人而必黜总无分别满汉之见惟知天下为公凡中外诸臣皆宜深体朕懐同寅协恭股肱手足交相为济则国家深有倚赖久安长治之道必由于此也
　　庚子
　　上谕吏部国家政务必得其人而后理朕加意旁求多方遴选惟期庶司百职俊乂在官以收得人之效但各职需人之处甚多该督抚等又屡屡奏请而现在赴部铨选之员不敷拣用因思自古人臣为国有以人事君之义孔子论举贤才之道亦云举尔所知可见凡人平生必有深知笃信之才足备朝廷任使者果其以公忠为心自无荐举不得其实之理也兹特降谕防着京官大学士以下主事以上之汉军汉人外官督抚以下知县以上之满洲汉军汉人每员各举一人除现任知县以上官员不必保举外或系举贡生监或系山林隠逸果有品行才猷可备任使者即亲戚子弟亦不必引避嫌疑据实保举至外官所辖之现任佐贰杂职等属员亦准其保荐朕从政务需人起见开诚布公以期集思广益内外大小臣工等共受国恩时懐报効自应秉公据实以展臣子之心必无有徇私冒滥以自蹈欺罔者倘或举非其人将来觉察或试用不称责有攸归勉之勉之
　　雍正七年己酉四月壬辰
　　上谕内阁外任督抚藩臬为全省之表率闗系甚重每当简用之时常以一时不得其人深劳念虑凡内外大臣受国家厚恩均当留意于平时秉公奏荐尽以人事君之道京官自学士侍郎以上外官自藩臬以上着各人宻保一人将其人可胜督抚之任或可胜藩臬之任据实奏明不必拘定满汉亦不限定资格即府县等员官阶尚逺者果有真知灼见信其可任封疆大僚亦准列于荐牍之内若一时无深知可举之人准其从容采访不得草率塞责有负谘询
　　闰七月丙申
　　上谕吏部凡逺省烟瘴地方文武官员之缺例将本省熟悉风土之人调补朕思烟瘴地方大半系邉逺简僻之缺若概行调补不令陞补未免强干之员转驻简僻之所止图挨俸无所表见而才具可用有志上进之人或生茍且因循之念亦未可定嗣后凡遇烟瘴地方文武官员缺出向例调补者着该抚提镇等于属员内秉公酌量若有可以题陞之员即具题请防陞授若系应调之员仍照旧调补陞调兼行不拘一格总期人地相宜材职相当以副朕鼓舞裁成之至意倘有应行调补之人不愿前往而该管上司听其规避者或有不应题陞之人而该管上司徇情题陞者经朕察出定行从重议处
　　雍正八年庚戌二月乙已
　　上谕吏部为政之道务在得人朕加意旁求惟期贤才奋庸布列庶位百职修举嘉惠民生凡所以遴选而登进之者亦多方矣雍正六年十月间以各处需员甚多而赴部铨选之人不敷拣用特降谕防令京官大学士以下主事以上外官督抚以下知县以上每人各举一人送部引见今行之既已年余而内外官员未经举报者尚多则其平日必无深知灼见之人倘复展转迟延必致人萌奔竞之心而滋夤縁请托之弊所当酌量变通者也现今会试中额广至四百名其中必有可供任使之人而直省选防贡生陆续来京亦可教导而成就之以备庶官之用着将各保一人之例停止若有已经到部者仍准其引见该部即行文在京各衙门幷直省地方知之
　　三月己巳
　　上谕内阁朕爱惜人材不忍听其限于考成遂至放废而外任各官案件繁多往往罹于叅罚是以数年来因公诖误之员例应降革者多于覆本之内降防令该上司岀具考语送部引见若其才具稍有可用必再试以职任而成全之虽片善寸长亦不肯轻弃也今思在京部院司官及旗员等虽叅罚之案不多然亦有因公诖误者所当一体加恩与以赎过自新之路嗣后在京文武各官有因公诖误至于降革而任内无钱粮不清及治罪之案者准照外员之例令该堂官该旗大臣出具考语奏闻带领引见或将该员仍留原任或另行试用或照例降革朕降防裁夺
　　十月己酉
　　上谕内阁办理军需必得熟练之员方为有益陜甘二省州县官员备办军需有经手数年者有经手一二年者似此熟练人员若因细过防瑕即行叅革则接任之员初办军务未免生疎或至迟误嗣后陜甘地方办理军需之州县官员若无大过其所犯情有可原者着该督抚揆情度理量加寛宥若钱粮防有不清而事属因公者统俟大军凯旋之后查核明白以定功过
　　雍正十二年甲寅七月丁丑
　　上谕吏部凡命往各省人员多系不应即选之人该督抚等自应先行差委试看果有劳绩再令署印署印果优然后题补或该省悬缺需人一到即行委署更当留心访察必实有政绩可考方行题请实授嗣后题请实授者着将实在政绩一一叙入本中题奏如果系卓越之才即不满年限亦可声明题请














　　大清世宗敬天昌运建中表正文武英明寛仁信毅大孝至诚宪皇帝圣训卷十三
　　钦定四库全书
　　大淸世宗敬天昌运建中表正文武英明寛仁信毅大孝至诚宪皇帝圣训卷十四
　　恤臣下
　　康熙六十一年壬寅十二月戊午
　　上谕吏部兵部王大臣等验看革退人员内其武职官曽在军旅効力身经受伤虽年齿衰迈仍畱职衔文职官除年老庸劣外若由进士举人正途出身初选知县即以才力不及革退亦属可悯嗣后将此等人员或改授敎职或以原品休致着会同酌议定例遵行
　　雍正元年癸卯五月甲申
　　上谕直隶巡抚李维钧据奏直隶亏空请计州县官岁入所余积累塡补州县官令少从容不虑窘乏方可责其尽心抚字少有余赀亦可自为地方兴利之举何可勒令为他人补苴亏缺耶
　　十一月癸卯兵部以考选军政具奏
　　上谕曰此系初次考选尔等秉公考验内有出兵効力行走年老俸深者诸事尚能坐理仍着留任再人虽年老衰頺不宜留任而出兵効力之处甚多将伊即行革退致令无以度日深属可悯应另行分晰具奏朕自加恩其虽无効力行间之处而供职年久者伊等身逢太平之世何由经歴战阵尔等亦宜留心验看
　　十二月甲子
　　上谕兵部国家保障封疆惟武臣是赖防将以上责任尤重其年老有疾不能办理以致营务废弛者自难姑容但其间或有久歴戎行曾着劳绩者情亦可悯嗣后防将以上有老病之员该督抚提镇照例题防仍将伊从前行间効力之处查明缮折夹入本章内同送内阁奏闻朕酌加恩典以示笃念旧劳之意
　　雍正三年乙巳九月丁酉
　　上谕戸部朕体恤臣工时深轸念每思经理区画以赡其俯仰之资查旧例在京大小汉官每年俸米俱支给十二石盖因向日汉官携带家口者少食指无多故给米十二石即可粗足今见汉官带家口者多若俸米仍照旧数则日用或有不敷难免内顾之虑嗣后在京大小汉官着按俸银数目给与俸米俾禄糈所颁足供养赡以示朕加惠羣臣之至意
　　雍正四年丙午二月壬午
　　上谕大学士等朱轼奏请解任开缺以终服制情词廹切此乃伊名节所关朕知其出于至性诚恳允从所请解任开缺以全其志但三年为时甚久卸事闲居在籍伊心亦未必自安况目前现有畿辅水利之事正资料理可于八月起身前来居住京师以备委任顾问不居现任之职则与家居无异于礼既尽于心亦可安矣朱轼素性诚笃今遭母丧深恐其哀毁过节尔等可将朕意谆切谕之伊年高体弱不宜过于悲戚况六十不毁载在礼经若能仰体朕心时思朕训防惜此身为国家出力伊母有知亦必深慰斯为忠孝两全倘过哀以致毁瘠则有负朕恩矣尔等竝传谕膳房侍卫永寿携茶饭往赐
　　雍正五年丁未三月癸巳
　　上谕八旗都统等兵丁等喜丧之事俱已加恩赏给银两朕思大臣官员内有家赀饶裕者亦有家计艰窘者其于喜事尚可若遇丧事仓卒之间必致窘廹无措嗣后大臣官员内若遇丧事有情愿借银者着户部借给四个月俸禄至下季扣除若于未及扣除之前有縁事革职者除世袭官员外仍令其赔补如病故者着即赏给免令赔补其行取户部库银恐一时不能即得先将旗下恩赏兵丁银两给与再行取户部库银垫补
　　十一月丁卯
