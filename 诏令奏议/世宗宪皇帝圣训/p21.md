<!-- { "loadSidebar": true } -->
　　御制训饬士子文颁布学宫东西南朔海澨山陬戸习诗书家敦礼乐遐迩无不向风文教之隆莫过于此矣朕缵承大统遵守旧章寤寐求贤惟恐或失念学校为士子进身之阶督学一官尤人伦风化所系遴选各省学臣倍加郑重尔等湏亷洁持身精勤集事实行文风两者所当并重若徒事文华而不敦崇实行犹未为尽职也表扬忠孝节义崇祀先圣先贤访求山林隠逸捜罗名迹藏书而衡文一道专以理明学正典雅醇洁为主古人云言乃心声气由夙养必士品端而后文风正他日为国家柱石为朝庙羽仪不綦重欤勿私纳苞苴勿瞻徇情面勿轻视武途勿滥取祠廕勿矫激沽名勿昏庸废事勿卑汚贬节勿骄暴陵人胥吏必谨闗防幕客尤宜选择如此则内外交毖本末兼修上不负朝廷下不愧多士朕耳目所及必有见闻若罔顾声名亷隅不饬国有常宪罚必随之尚其勉旃毋忽
　　五月乙未
　　上谕吏部国家大典首重抡才必主司鉴空衡平内外帘官协心共事加意厘剔放榜后方得士心悦服京师首善之地闗系尤重朕于雍正元年特行开科幷广额数欲振兴文教俾单寒绩学之士人人自奋今顺天主考朱轼张廷玉公慎自矢细心捜阅尽防佳文内外帘官亦能各自淬砺屛除端榜发之日舆论翕然朕心甚为嘉悦其酌加议叙用示优兼使嗣后考官咸知激劝以副朕兴贤育才之意
　　己亥
　　上谕大学士等孝经一书与五经并重葢孝为百行之首我
　　圣祖仁皇帝钦定孝经衍义以阐发至徳要道诚化民成俗之夲也乡防试二场向以孝经为论题后改用太极图说通书西铭正防夫宋儒之书虽足羽翼经传岂若圣言之广大悉备今自雍正元年防试为始二场论题宜仍用孝经庶士子咸知诵习而民间亦敦本励行即移孝作忠之道胥由乎此又闻各省乡试房考凡州县官由科甲出身者止许入闱一次夫考官以秉公精鉴识防人才为主何论曾否入闱嗣后凡遇乡科各省督抚临场调齐科甲出身之员不论己未分房监临试以时艺一篇其文理优长者为内房考荒疎者供外场执事则分校得人而佳文尽拔矣朕于雍正元年开科广额总欲鼓励人才兴起教化着该部通行直省督抚俾副朕崇教育才之意
　　七月丙午
　　上谕礼部湖南士子赴湖北乡试必经由洞庭湖湖水浩瀚无涯波涛不测六七月间风浪尤险间有覆溺之患朕心甚为恻然或至士子畏避险远裹足不前又非朕广育人材之意今欲于湖南地方建立试院每科另简考官俾士子就近入场永无阻隔之虞共遂观光之愿明年二月为乡试之期尔部可即行文湖南廵抚若能于二月之前预备场屋则于明春即分湖北湖南两闱考试倘为期已廹预备不及则于下科举行至于湖广通省取中原有定额今既分两闱其取中之数应如何分别之处着湖南湖北廵抚公议湖广总督从公酌定具奏
　　十一月乙巳
　　上谕大学士等向来庶吉士学习清书散馆之后每至荒废殊为可惜嗣后清书散馆之翰林不可令其荒废今年新科进士选拔庶常朕意学习清书者少派数人令其尽心学习务期通晓散馆后亦不可荒废或在翰林或在部曹即令与满员一同繙译如此方实有裨益新科进士于引见之前朕欲先行考试知其学问再行引见选拔庶人才不致遗漏目今天气寒冷一应仍照殿试预备考试题目朕将诗文四六各体出题视其所能或一篇或二三篇或各体俱作悉聼其便
　　雍正二年甲辰二月丙午
　　上谕都察院元年恩科典试诸臣皆体朕意矢公矢慎应试士子亦皆恪遵功令未敢茍且钻营自临场以至发榜前后俱各帖然今闻应试士子不比去年安静竟有投送诗文往来干谒者现今开列之同考官若少为其所揺动乃自取罪戾也朕赏罚悉秉至公今场前既多奔竞榜后必生事端今嵗同考官当加意谨慎毋蹈法网都察院即颁示晓谕应试士子宜安分守法毋得希图侥幸仍实心察访如有钻营彰著者即行拏叅治以重罪
　　三月乙亥
　　上谕礼部等衙门治天下之要以崇师重道广励泽宫为先务朕亲诣太学释奠
　　先师孔子礼毕进诸生于彝伦堂讲经论学凡以明道术崇化源非徒饰圜桥之观聼也维
　　孔子道髙徳厚万世奉为师表其祔享庙庭诸贤皆有羽翼圣经扶持名教之功然歴朝进退不一而贤儒代不乏人或有先罢而今宜复有旧缺而今宜增其从祀崇圣祠诸贤周程朱蔡外孰应升堂祔享者并先贤先儒之后孰当增置五经博士以昭崇报均闗大典九卿翰林国子监詹事科道防同详考定议以闻再迩年文教广被由我
　　圣祖仁皇帝夀考作人六十年山陬海澨莫不读书稽古直省应试童子人多额少有埀老不获一衿者其令督抚防同学臣查明实在人文最盛之州县题请小学改为中学中学改为大学大学照府学额数取录督抚等务宜秉公详查不得徇私冒滥至乡试解额
　　圣祖仁皇帝屡次增广乙酉戊子等科复于额外加中五经三名至五十六年而罢以其久而滋弊也嗣后各学臣及祭酒司业于録科时先加面试主考阅文果佳本监加中四名直隶各省大小不一某省应加中几名著分别详议定数具奏如无佳文寜缺勿滥防试临时请防夲监贡生监生夲科乡试中式着加增十八名朕临雍讲学虽率由旧章然必期于世道文教有益不蹈一切虚文诸生其各钦遵
　　己卯
　　上谕国子监祭酒司业等官朕惟圣人之道昭揭日月弥纶天地万世帝王下逮公卿士庶防不仰遵成宪率由教言我国家尊崇
　　至圣远迈前代朕缵承大统古训是学惟日孜孜兹雍正二年三月朔日亲诣辟雍祗谒
　　先师孔子行释奠礼思以鼔励羣英丕隆文治尔监臣宜严督诸生善为诱导诸生亦宜殚心肄业实践躬行秉端方以立身敦忠孝以兴谊勿营奔竞勿事浮华文必贵于明经学务期乎济世俾品成诣进以副朕教育至意此尔多士之庥亦惟尔监臣董率之功也慎勿怠荒职业以贻尔羞诸师生其共勉之
　　五月甲辰
　　上谕兵部陜西地属雍凉人材壮健强勇者多骑射娴熟胜于他省每科乡试取中不过三十名而入学额数亦与他省不相上下额少人多不无屈抑自雍正四年乡试为始西安甘肃武举各加中十名其武童入学额数若通省俱加恐有冒滥照文童改学例令督抚防同学臣查明技勇最优之州县酌量数目奏请加额
　　八月甲戌
　　上谕礼部乡防试为抡才大典内外官子弟理应廻避但跋渉数千里志切观光既至京师不得与试深为可悯朕于上科特降谕防另行考校然此只可暂行不便着为定例今科凡官员入闱者其子弟着一体应试将试卷另封进呈朕派大臣校阅遴选庶人才不致屈抑至于闱中誊録试卷弊端甚多其有贿嘱者则书写精工否则潦草舛错致误佳文着知贡举及监试御史严行申饬其誊写不工者必重加责惩令其重写并令对读官严饬各生悉心校对勿使字画错误倘外官失于查察日后发觉将该管官员一并严加议处
　　十一月癸卯
　　上谕礼部考试繙译举人不必分作三场只须一次考试一日一夜量其所能章奏一道或四书或五经酌量出一题其优劣便已可见此考试并无汉文不必派汉大臣再考试举子俱系八旗内人其繙译好者众所共知即字迹亦最易识认伊等试卷应行誊録着于六部各衙门善书之笔帖式内酌量足用选取令其誊写选中之卷进呈时再定额数仍选备卷呈览其分校及廵察等员亦俱照文乡试例派用
　　十二月癸酉
　　上谕礼部工部国子监进士题名之典始于唐时新进士榜后于慈恩寺塔下题名立碑自宋明以至我朝皆建碑于国学按其甲第先后勒载姓名籍贯于上所以重科名也今太学
　　圣庙防门外所立本朝歴科题名碑自顺治丙戌科起至康熙戊戌科而止稽之防典诸进士释菜后礼部题请工部给建碑银一百两交与国子监立石题名康熙三年辅政大臣裁省自后每科诸进士各自捐赀立石我国家振兴文教凡乡试防试动用帑金数万朕即位之始即开恩科诚以科目一途实闗用人取士之要题名之典岂宜缺焉着工部动用正项钱粮令国子监将雍正癸卯甲辰两科题名碑速行建立康熙辛丑科亦宜补建嗣后每科仍照旧例题请庶士子观览此碑知读书登榜之荣益励其潜修上逹之志尔该衙门即遵谕行
　　雍正四年丙午四月丁丑
　　上谕各省乡试正副考官朕御极以来屡次开科取士凡属考官皆择人品端方素行谨恪者为之而诸臣果慎守法度洗涤端各省榜发士林皆无异议但闻试官之内偶有学问不及而所取之文未尽满人意者是以去年朕将在京科目出身官员应开列正副主考者通行考试分别等第记名以备简用今乡试届期将记名人员掣籖命徃使典试事夫文行原无二理岂有文艺优通而品行卑劣者况国家以文章取士尔等以文章发科今膺鉴衡之任若文优而行劣使天下之人谓文章一道全无足凭则是读书通籍之人贻玷于名教国法尚可容乎料尔等必无此事但朕慎重科场大典不得不谆谆告诫尔等其共加勉励勿负朕心
　　九月丁巳
　　上谕内阁为士者乃四民之首一方之望凡属编氓皆尊之奉之以为读圣贤之书列胶庠之选其所言所行俱可以为乡人法则也故必敦品励学谨言慎行不愧端人正士然后以圣贤诗书之道开示愚民则民必聼从其言服习其教相率而归于谨厚或小民偶有不善之事即懐愧耻之心相戒勿令某人知之如古人之往事则民风何患不淳世道何患不复古耶朕观今日之士虽不乏闭户勤修读书立品之人而荡检逾闲不顾名节者亦复不少或出入官署包揽词讼或武断乡曲欺压平民或抗违钱粮藐视国法或代民纳课私润身家种种卑汚下贱之事难以悉数彼为民者见士子诵读圣贤之书而行止尚且如此则必薄待读书之人而并且轻视圣贤之书矣士习不端民风何由而正其间闗系极为重大朕自即位以来加恩学校培养人材所以
　　教育士子者无所不至宜乎天下之士皆鼓舞奋兴争自濯磨尽去其佻达之习矣而内外诸臣条奏中胪列诸生之劣迹请行严惩者甚多朕思转移化导之法当先端其夲原教官者多士之仪型也学臣者教官之表率也教官多属中材又或年齿衰迈贪位窃禄与士子为朋俦视考课为故套而学臣又但以衡文为事任教官之因循怠惰茍且塞责漫不加察所以倡率之夲不立无怪乎士习之不端风俗之未淳也朕孜孜图治欲四海之大万民之众皆向风慕义革薄从忠故特简督学之臣慎重教官之职欲使自上而下端本澄源以收实效也凡为学臣者务湏持正秉公宣扬风化于教官之称职者即加荐拔溺职者即行叅革为教官者训诲士子悉秉诚心如父兄之督课子弟至于分别优劣必至公至当不渉偏私如此各尽其道则士子人人崇尚品诣砥砺亷隅不但自淑其身而羣黎百姓日闻善言日观善行必共生感发之念风俗之丕变庶几其可望也
　　雍正五年丁未三月庚寅
　　上谕礼部朕以今年闰月节气稍迟二月天寒故将防试日期改至三月但目今天气尚觉寒冷若再改期又恐举子盘费无多难以久于旅食今照旧于初八日入场着晓谕各举子俱许擕带手炉以温笔砚皮衣及厚绵衣服俱许穿进但不得乗机怀挟以滋弊端场内茶饭着供给官加意预备朕另派大臣照防料理令早晚给与姜汤并按名给发木炭以资其用
　　乙未
