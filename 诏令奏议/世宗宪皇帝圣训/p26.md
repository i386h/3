<!-- { "loadSidebar": true } -->
　　上谕兵部古云兵可百年不用不可一日不备所谓备者非徒操练技勇演习行阵而已如马匹军装礮火器械军行必需之物一一预备于平时及有事调拨便可刻期起程不至拮据延缓此乃设兵之本意也我国家承平日乆武备渐弛年来朕屡降谕防谆谆训饬虽该管大臣等稍知以训练为务然马力不足资装器具不周每闻派遣之信勉强周章迁延时日所谓预备者但有虚名而无实际此则该大臣所当深知痛改加意整理者又如营中有必需之匠役不得不酌量给与兵粮数名以资养赡而将弁等每多借此名目将水火夫役等人多占名粮又每将精壮兵丁多派为亲随不令当差及遇头目把总缺出即于此内防补以致荷戈持防者差使繁多而不得上进之路朕向知此弊已屡降谕防切加申饬近闻此风仍未全改亦着该管大臣严行查察毋得姑容又闻各营中间有公中余利如甘州提标马厰之原系存公备用而该管将弁往往据爲己有收入私槖遇有过往应酬及营中杂费仍摊派兵丁而不防其艰苦此弊尤当禁革今再行晓谕傥敢视爲具文仍蹈前辙勿谓罚不加众希冀茍免其情罪轻者照例处分情罪重者必在本地正法
　　雍正十三年乙卯二月辛酉
　　上谕内阁从来文武两途国家竝重未尝轩轾于其间而习其业者必专心致志不惑于他岐然后有所成就可以备国家之用每见无识之武臣沽名邀誉輙称营伍中设立义学兴文育材又或请令驻防兵丁子弟就近应该省鄕试此皆舍本逐末糊涂顚倒之见夫国家设立营伍原爲折冲捍御之计营伍中提镇大员乃弁兵
　　之表率也意之所向众共趋之今乃浮慕读书向学之虚名而于持防荷戈之地以文章翰墨相矜尚是本业在武而注意于文必致弁兵等相习成风人材渐至软弱武备亦至废弛岂整饬戎行之道乎彼弁兵之子弟其资性聪慧可以读书者听其延师自课循例考试以圗上进此乃两全之道为提镇大员者何必以虚名倡率使之轻视本业且与其设义学以课文何如设义学以课武尤爲轻车熟路易于有成也至于各省驻防乃专爲武备而设其子弟通晓文艺者原听其来京应试以爲进身之路若准其在外就近鄕试则伊等各从其便竞尚习文之名而渐忘用武之实将来更有何人可充驻防之选乎在京师则文武竝用是以文武兼收在驻防则武备是资应以武途爲重卽如农工商贾各专其业然后可以收其效此古今不易之理奈何介在两岐其流弊必至两误向后如仍有妄行奏请者朕必加以重处














　　大清世宗敬天昌运建中表正文武英明宽仁信毅大孝至诚宪皇帝圣训卷十一
<史部,诏令奏议类,诏令之属,世宗宪皇帝圣训>
　　钦定四库全书
　　大清世宗敬天昌运建中表正文武英明寛仁信毅大孝至诚宪皇帝圣训卷十二
　　敦睦
　　康熙六十一年壬寅十二月壬子
　　上谕宗室觉罗人等
　　皇考至仁至厚恩笃宗支凡宗室觉罗大罪薄惩小罪寛免歴年无一人及于刑辟者必不得已乃令圈禁朕思
　　皇考时问罪圈禁之人原不应释放祗以现遇恩赦姑与寛宥伊等当念身系宗室觉罗湏闭戸家居安分静守慎毋怙过不悛再罹重罪
　　雍正元年癸卯正月丙申
　　上以庄靖亲王博果铎薨欲亲临祭奠诸王大臣等恳请
　　停止
　　上谕曰王大臣等所奏虽是但朕之长軰止有庄亲王一人宗亲谊笃朕心必欲亲往着宗人府并有执事之王大臣等随徃
　　十一月辛丑
　　上谕王大臣等怡亲王于
　　皇考时敬慎持身亷洁立品未甞图利干预一事纠党邀结一人所属人员略无扰累其安分自守家计空乏举国皆知朕素崇奬自朕御极以来一心戴朕克尽臣弟之道所交事务悉効公忠亦众所共知也查从前朕弟兄分封之例总计各得钱粮二十三万两朕欲援此例赐之王奏辞不己朕勉谕再四仅受十三万两而已再照裕亲王例令支官物六年王又叩首固辞极其恳切朕欲以王之善表扬于众且为后日子孙模范故特谕诸王大臣今不允王之所请既不可得允王所请则超轶寻常实心为国宣力之弟转不得以诸弟兄应得之分赐之朕心实爲不忍着诸王大臣议奏
　　乙巳
　　上谕王大臣等前将怡亲王奏折交王大臣等议奏王又屡次奏辞力求允其所请朕尚难于酌定想王大臣等自难定议今俱着照所请以副王谦抑之怀朕另行加恩将现在王所兼管之佐领俱令为王之属下赏给一等防卫四员二等防卫四员三等防卫十二员加赐豹尾枪二长杆刀二每佐领下添给亲军二名以此加恩于王即遵旨行
　　雍正二年甲辰正月甲午
　　上谕总理事务王大臣等朕御极以来加恩文武官员各得陞阶而宗室独无仕进之路朕欲施恩予以陞阶思之再三总不可得如用伊等为大臣等及侍卫犹可供朕使令若用部院或遇属下人为大臣难以行走势必至瞻徇情面若令其应乡会试与民人一体搜检恐失观瞻可否补用宗人府官员笔帖式之处尔等与宗人府议奏再宗室内有学优才美者作何考选之处亦着议奏
　　闰四月戊寅
　　上谕宗学正敎长辅国将军善福等朕惟睦族敦宗务先敎化甞见宗室中习气未善各怀私心互相倾轧并无扶持爱防之意惟知宠厚妻党姻娅其于本支骨肉视若讐敌殊为悖谬或因祖父昔日微嫌追念旧恶必图报复即如齐正额行事无状甘蹈匪僻以致重干法纪王贝勒之子孙妄自尊大任意奢侈不顾礼义陷于罪戾者往往有之其将军及闲散宗室不知自重狎比小人荡尽先人产业者尤为不少昔我
　　皇考加恩宗室养育栽培抚恤备至茍有片长薄技靡不收録如普奇经希勒什亨等皆曾擢用伊等不思感恩酬徳反要结朋党专事钻营大负
　　皇考委任之意且其居家素行亦多乖戾又如赖士不安本分荡产破家及其赎罪军前仍不改过生事讦告此皆宗室中之可为炯戒者朕甞叹明代宗室年久繁衍失于训敎末流猥鄙至不可言诚恐朕之宗室日流日下不知前鉴深用为忧是以亟筹保全之道若非立学设敎鼔舞振兴循循善诱安能使之改过迁善望其有成今特立义学拣选尔等敎习宗室尔等随其资质劝学兴行导以礼义夫敎训之方渐摩陶淑非可责效旦夕也但湏尽心竭力善为开导毋避怨毋倦怠敎习久而礼义明自当远恶从善或有不遵敎训防顾亷耻有玷名敎者小则尔等自行惩戒大则揭报宗人府防同奏闻其行止端方精勤好学者无论年齿长幼即行保奏从来立敎之术莫要于奬善惩恶善不奬不能使之劝恶不惩不能使之改尔等既膺简任其各平心静气屏除私意敎训宗室子弟如己之子弟恳恳然无毫髪不尽其心所颁谕旨令其朝夕记诵如木铎之警众俾皆觉悟自新庶几积习可除翕然向化以协休风尔等务期勤慎黾勉恪供厥职以副朕笃厚宗亲殷勤教育之至意
　　五月己巳
　　上谕宗人府王府佐领分出之人编设佐领令其兄弟子侄管理尚可若以旗分之人凑集编设佐领令其兄弟子侄管理朕意以为非宜虽系兄弟子侄亦各有定分宗室等岂可将他人之定分占据乎凡此等处应行区别宗室为镇国将军等职乃伊等分内之事一为佐领竟成诸王之属下矣其宗室觉罗佐领惟朕可以役使若在王等门下以供使令王等既难自安且多掣肘之处理应置之公中令在上三旗行走况闲散宗室内亦有统辖旗分佐领者王公理宜统辖属下闲散宗室岂宜统辖属下乎似此者亦应撤出置之公中王等果能为国宣力着有嘉行朕自将佐领添增赐给再公等之长軰宗室陵侮幼軰扰累伊等属下之人视为泛常公等亦不能相抗任其所为其属下人等念系本公宗族之长亦不便于首告或千百之中仅有一二发觉耳其无辜受累者甚多伊等行軰虽卑亦系统辖属下之人若恃其辈长而陵侮之可乎扰累其属下之人又可乎将此着宗人府一并详议具奏
　　十二月壬午王大臣等奏二阿哥病势不起
　　上谕曰前看守之王大臣奏闻二阿哥病症朕即下旨与王大臣于太医院择良医调治昨者少愈二阿哥披诚陈奏感激朕恩殊为可悯今日医云病复变重朕欲往看恐二阿哥执为臣之礼俟有事后朕再往奠前二阿哥福金事既照亲王福金办理若二阿哥有事亦应照亲王之例办理一切所用之物交与内务府大臣庄亲王常明来保等俱于内府取给理郡王所属人等俱着穿孝即传谕令其预备二阿哥之子孙交与总管太监多派人照看从前
　　皇考时大阿哥福金曾派在内阿哥穿孝如二阿哥有事着诚亲王公允祹长子曙晫曦昉春昻穿孝照亲王例齐集时值隆冬福金及大臣之命妇免其齐集着择定出殡日期送至郑家庄设棚安厝令伊子晳得尽子道出殡时每翼派领侍卫内大臣各一员散秩大臣各二员侍卫各五十员送至郑家庄
　　甲申王大臣等以二阿哥患病溘逝
　　皇上降旨亲往致祭合词恳请停止
　　上谕曰王大臣劝朕虽是但朕心不能自已之处尔等尚未尽知二阿哥获重罪于
　　皇考其身若在乃系负罪之人今既薨逝则罪案己毕依然朕之兄也从前裕亲王殁时
　　皇考自热河回京躬临致奠朕之弟兄俱着穿孝今封二阿哥为亲王即与裕亲王无异朕登大寳以来于二阿哥处未降一防未遣一人虽锡赉频加皆未言及朕所颁赐惟交与总管太监送盖朕心不欲受伊拜谢并不欲闻伊感恩之言也前日闻伊病笃朕遣大臣往视二阿哥奏曰臣防皇上种种施恩甚厚臣心实深感激又训伊子理郡王曰尔若能一心竭诚効力以事君父方为令子等语此皆二阿哥至诚由衷之言朕今往奠乃兄弟至情不能自已并非邀誉也明日朕必往奠王大臣不必再奏
　　雍正三年乙巳三月辛亥诸王宗室等以建立宗学具折谢
　　恩
　　上谕曰书云以亲九族九族既睦尔等宗室之内自应和协彼此保防骨肉之亲岂可相为讐敌乎朕在藩邸时虽知宗室恶习但孔子云不在其位不谋其政又云非天子不议礼不制度不考文朕今即位敎育爱防宗室俱系朕躬职分之事前朕议处苏努吴尔占之罪伊等并非与朕旧有隙怨祗以骨肉之内彼此倾防互为讐敌一有微隙可乘羣起而攻之则其人何所容身乎今我宗室内互相讐陷之习皆由苏努所致凡讐当觧不当结所谓九世之仇必报者指敌国而言之耳非言宗族骨肉也以骨肉而信下人无影响之言彼此视为讐敌反与旁人相亲岂非轻重倒置乎今朕宗室仅千余人尚不及十佐领人数若如此互相倾陷何所底止朕甚惜之惟望尔等习为善人尔宗室内不但同心协力
