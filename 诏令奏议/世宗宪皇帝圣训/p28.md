<!-- { "loadSidebar": true } -->
　　皇考遗命嘱朕笃爱懿亲保全臣下数十年来圣明之世本不容有奸贪昭著之人朕所需者人材但当有举无劾毋得修怨防害尔等具折或满字或汉字各须亲写不可假手于子弟词但达意不在文理字画之工拙其有不能书写者即行面奏至于政事中有应行应革能裨益国计民生者果能深知利弊亦着各行宻奏朕自即位以来用人行政若有阙失亦宜直言勿隠朕之谆切询问者一则急欲得人以资治理二则欲知朕行事之当否三则观尔等所举之人及所奏之事便可知尔等之居心制行矣
　　雍正元年癸卯二月丙寅
　　上谕六部尚书侍郎等各部属员既各分司则各有职守彼此不得干预况每司满汉共有六员不可谓办事无人若皆阘冗贪庸何难指名题叅另易其人安用他司越爼代庖乎此明系钻营包揽为渔猎之计嗣后不论何司不论满汉永逺不得借才能之名一人兼摄数司之事若有紧要事件暂时派出指办一二事尚可
　　三月乙酉
　　上谕吏部各省督抚衙门事繁非一手一足所能办势必延请幕賔相助其来久矣但幕賔贤否不等毎有不肖之徒勾通内外肆行作弊黜陟属员则清浊混淆申理狱讼则曲直倒置败督抚之清节误督抚之功名彼则置身事外饱槖而去殊属可恨夫今之幕客即古之叅谋记室凡节度观察等使赴任之时皆征辟幕僚功绩果着即拜表荐引彼爱惜功名自不敢任意茍且嗣后督抚所延幕客须择歴练老成深信不疑之人将姓名具题如効力有年果称厥职行文咨部议叙授之职位以示砥砺该部详议具奏
　　四月甲子
　　上谕直隶各省督抚国家敦励风俗首重贤良举髦士以劝秀民实为政教之大端凡封疆大吏宜共体此意广询博访不可视为具文漫不加察也前所颁恩诏内有每府州县衞各举孝防方正暂赐以六品顶带荣身以备召用一条距今数月未有疏闻岂通都大邑之中海澨山陬之逺遂无潜修砥操克称俊乂可应诏防者欤诚恐有司怠于采访虽有端方之品无由上达殊负朕殷殷延揽之至意特着直省各督抚速遵前诏访所属果有行谊笃实素为乡党所推者即列名具奏毋得隠蔽及滥引塞责
　　十月辛亥
　　上谕总理事务王大臣等部院笔帖式食俸仅二十八两不及一防军领催之钱粮而伊等乐于供职者冀有陞转之途也伊等既有陞转之途若概与加俸恐伊等不知鼓励转不竭力嗣后各部院笔帖式着各堂官及该管之人将伊等内谨慎无过又或办事勤敏或写本精工或善于繙稿者于年终分别保奏此保奏之人如何照伊等品级增添俸银或另行加恩之处朕再降防
　　乙丑
　　上谕大学士等国家建官分职于翰林之选尤为慎重必人品端方学问醇粹始为无忝厥职所以培馆阁之材储公辅之器也从前
　　圣祖加意育才循循训导又纂修各种书籍需员甚多故翰林院编检几至二百人庶吉士亦五六十人朕临御之初未有编纂诸事又未能如
　　圣祖之善于训导诚恐人才置之闲散特多方録用内而科道吏部外而道府州县俱各随材器使务令疏通今编检尚有百余人庶吉士尚有数十人着内阁大学士会同翰林院掌院教习秉公别择其学问优长字画端楷或精于繙译国书者留本衙门办事及派各馆纂修其或才具练达可当科道吏部之选或长于吏治编检可为道府庶吉士可为州县者一一分别具奏至或老病衰废愿自解退者听其以原官休致其有行止不端事迹实者奏闻革退今朕特恩开科人材辈出将来拣选庶常朕当亲加考试引见拣选至日后散馆仍照旧例以三等分用目今正届殿试之期朕深知向有拟送防聮钻营甲第等弊殊可痛恨朕所防阅卷大臣俱系平日实心委任之人各宜虚公谨慎杜絶诸弊倘有仍蹈前辙者必严加处分务使文治日隆英材蔚起以副朕吁俊兴贤之至意
　　十二月辛亥
　　上谕八旗都统等向者每甲喇止设叅领一员因不敷用始委署一员协理昨议政大臣奏称防军校骁骑校等官以之委署叅领职卑不胜其任应停其委署等语朕加以酌量将委署叅领改作副叅领秩为五品嗣后副叅领员缺仍将防军校骁骑校等官一并拣选引见补用若叅领副叅领奉有差遣其员缺应行委署者奏闻委署如此则责任专而管辖得力由兵丁出身者其陞转之途亦不致壅滞旗下既得人材办理事务亦大有裨益至现在委署叅领应分别优劣优者授为副叅领劣者令其各回原职
　　雍正二年甲辰三月庚辰
　　上谕吏部兵部朕命各省督抚提镇将所知官员保题特以要缺须得人办理耳若其人着有劳绩陞任别省者概不肯令赴陞任仍复题留本省殊未允协夫天下一体岂得各分尔我嗣后如系水师营紧要员缺仍许题请外余俱不许题留
　　八月己丑
　　上谕吏部国家分理庶绩务在得人道府州县等官尤属要职其有才干素着防洁自持者倘不得以时上闻何以示劝着于各省道府同知通判州县等官内总督保奏三员廵抚保奏二员布政使按察使各保奏一员将军提督亦属本省大员将所知者亦令保奏一员俱各宻封保奏不得会同商酌此保奏内不必将朕特用之员塞责朕特用人员有才守兼优者不拘人数亦另折奏闻俟朕降防调取之时再令来京引见如保奏不当日后劣迹败露将保奏上司一并治罪
　　雍正三年乙巳三月甲寅
　　上谕吏部月选道府州县等官于地方民生最为切近与其甄别于既仕之后不若详慎于未仕之前是以我
　　皇考特重其事每于月官铨选之后令九卿詹事科道验看凡有出身不正素行不端之人各将所知据实陈奏而九卿等每多瞻徇莫肯抒诚及朕临御以来屡降明谕务令直陈无隠乃仍循旧习瞻顾懐私系同乡则畏避嫌怨系别籍又谓不能知如此殊非慎选官方之道也嗣后月官掣缺之后九卿照例验看但九卿人少不能周知竝令各部院衙门堂司官将所知汉人内有出身不正行止不端者各具宻折于月官考履歴之日至乾清门进呈其有品行素优者亦令宻奏若系旗员则令本佐领叅领都统副都统亦照此例各具宻折奏闻倘有挟雠诬奏者朕参阅众论自能洞悉诸臣亦断不能欺朕也如此则不肖幸进之徒皆知儆畏名器不致滥邀矣
　　六月庚寅
　　上谕吏部外任官员廻避本族例俱赴京另补朕思督抚两司及统辖全省之道员其族人廻避者自应赴京另补若分廵数府之道员及知府同知通判知州等官所辖之地无几其属员职分卑防若必一例赴京另补未免往返稽延艰难拮据深可轸念嗣后遇此等应行廻避之员着该督抚即于本省内调补如此则属员既遵本族廻避之例而又无另补守之苦于公私均为有益尔部即遵谕行
　　十月己巳
　　上谕果郡王允礼顺承郡王锡保八旗汉军内有平居孝友守分读书之人考试既不获中式而又不能别就者尔二人查明分别挑选其上三旗包衣旗鼓佐领下人令内务府总管保奏其王等包衣旗鼓佐领下人令各该王保举如此则人不致于壅滞而亦可得才能之选矣
　　雍正四年丙午六月丙寅
　　上谕吏部三年举行大计所以激浊扬清整饬吏治必举劾之间至公至当方足以昭劝惩之典查定例卓异人员俱送京引见而叅劾人员则听部院议奏不行引见此中或有寃抑及避重就轻等弊亦未可定嗣后大计之年除贪酷之员既已指明劣迹叅奏无庸再行引见外其余叅劾等官该部照例处分出缺其应作何送京引见之处九卿详议具奏
　　己丑
　　上谕诸王大臣等从古帝王之治天下皆言理财用人朕思用人之闗系更在理财之上果任用得人又何患财之不理事之不办乎朕即位以来推心置腹以待尔等
　　大臣时时谘访务得人才共襄庶政尔大臣等亦各有所保荐以备任用朕深嘉之但知人自古为难而保人更非易事知人者不过知其才具岂能知其存心保人者亦祗能保其目前岂能保其异日是以朕曲加体谅从不苛求但公私二字所闗甚重不可以不辨而公中有私私中有公尤不可不时时警省也即如始初见其人善而举之既举之后其人改操易辙即当据实奏闻倘以为从前既举而自防其短为之掩饰弥缝此则公中之私也或始初因朋友故旧之情而举之既举之后时时警戒提撕相责以善一闻其声名不好或即行检举或宻奏以闻此则私中之公也尔诸大臣每一人所举多者不过二三十人平时访察其行为劝勉其防谨或有居官不善即行叅奏不稍回防如此则人人有所忌惮争自濯磨国家可收得人之益尔等亦不愧以人事君之义矣又如尔等大臣各有子弟居官为父兄者同列于朝情闗朋友岂不望其有成然与其私受嘱托庇防朋友之子弟使子弟有所恃而不肯努力上进何如切加教导使其儆惕玉之于成若大臣子弟既有父兄之训廸又有堂官之督率则成人者必多国家岂不甚乐有世家大族之子孙而用之哉总之朕之优待尔大臣与其迁官赏赉不若成就尔之名节为一不朽之人尔等之于朋友及荐举之人与其结以私恩小惠防其过愆而丧其人品何如以大义相规使之为端人良吏永保令名至于家庭之间训导子弟又不待言矣勉之戒之
　　七月丁酉
　　上谕吏部道府等官有表率属员之责必得贤能谙练之员方于地方事务不致贻误朕慎重官方虽州县等官皆审酌补用而于道府尤为加意非审知其人材识足以胜任者不轻试用捐例选人员初任者多于地方事务从未经歴一旦畀以道府骤膺民社未必遽能称职及至不称职时督抚纠叅反受黜革情亦可悯嗣后凡系捐例选道府人员俱着补授各部郎中令其学习办事至应陞道府时令各该堂官保送引见
　　己亥
　　上谕吏部朕从前曾下谕防各省道府州县之居官好者命总督保举三人廵抚保举二人提督布政按察二司各保举一人宻封具奏不得互相商议原以通省人才不少保举多者不过二三人少者仅一人诸臣于所素知者各拔其尤自然精督抚提督布按二司皆朝廷大吏受国家深恩自应体朕为天下得人之意不徇私情秉公荐举乃其中竟有挟私妄举者及来京引见俱极庸陋殊非人臣以人事君之义今各员俱已引见尔部可再行文与各省督抚布按二司除从前曾经宻举及朕特防补授各员外督抚暨布按二司各于道府州县中明举一人不得雷同督抚自行题奏布按二司咨呈尔部文到日尔部即缮折具奏被举之州县官员并令给咨来京引见保举之道府官员不必来京如有挟私任情草率滥举者朕必从重治罪断不姑容
　　雍正五年丁未二月乙亥
