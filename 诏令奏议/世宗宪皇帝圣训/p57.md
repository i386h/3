<!-- { "loadSidebar": true } -->
　　上谕曰霸州等七州县所被水村庄朕已谕廵抚李维钧将仓粮发赈念此时小民生计维艰若将今岁钱粮归于明岁带征则新旧之赋输纳于一年之内势难兼顾尔部行文该抚着将霸州等七州县所被水村庄今年应征钱粮内或应有蠲免之处详查议奏以纾民力
　　雍正三年乙巳三月丁未
　　上谕户部豫省阳武封邱中牟三县从前两被水灾闻其近隄地畆有被水涨漫流为支河者有水去沙停变为沙滩者有地土变为咸鹻者昔年特遣大臣专司堵筑又念民间输赋维艰于蠲免之外将应纳钱粮寛期分年带征今幸修筑功成河流顺轨民获安居但念被灾之后元气未复若将新旧钱粮竝征民力未免竭蹶且恐被水与停沙之地以及咸鹻之区一时未能耕种则国课何由而办朕心深为轸念着户部侍郎托时前徃防同廵抚田文镜将三县昔年被灾地方悉心查勘其地土被灾之轻重及荒地成熟之迟早与旧欠新征之钱粮应征应免之处一一确实分别定议
　　丁巳管理户部事务怡亲王奏请酌减苏松浮粮
　　上谕曰苏松浮粮常厪
　　皇考圣怀屡颁谕防本欲施恩裁减乃彼时大臣以旧额相沿已乆国课所关綦重数以不应裁减固执覆奏凡国家大事因革损益必君臣计议画一始可举行若
　　皇考违众独断即非询谋佥同之意且恐一时减免傥后来国用不足又开议论之端是以从众议而中止然
　　圣慈轸念苏松诞敷渥泽屡蠲旧欠以纾民力其数较他处为多是亦与裁减正额无异也今怡亲王等悉心筹画斟酌奏请朕仰体
　　皇考爱民寛赋之盛心准将苏州府正额银蠲免三十万两松江府正额银蠲免十五万两论语曰百姓足君孰与不足易曰损上益下民说无疆朕但愿百姓之足时存益下之懐用是特沛恩膏着为定例俾黎民轻其赋税官吏易于催科可饬令该地方官知之
　　五月丙辰
　　上谕户部去岁江浙海潮冲溢沿海场灶淹没之处甚多两淮盐政所属地方经噶尔泰奏闻朕即发帑赈恤并将雍正元年二年灶户未完折价银四万余两悉行蠲免其两浙盐政所属地方该廵盐竝未将被灾之处题报今谢赐履折奏去秋海涛飘决情形两浙与两淮无异朕一视同仁务使均霑膏泽着将华亭娄上海海宁余姚萧山慈谿等县雍正元年二年未完场课银两悉行蠲免
　　九月丁酉
　　上谕大学士等前因天津仓厫潮湿不能收贮米石故停止截留今据蔡珽奏称天津仓厫虽不能贮米可分发各州县以备赈济请仍截留二十万石等语着户部速派贤能满汉司官各一员前徃天津防同仓场总督托时将河南小米截留二十万石一面行文蔡珽令其酌量应贮米之州县拨派官员于天津地方领运收贮备赈前李维钧奏请赈济一月朕思赈济原不可拘定日期着加赈三个月务令小民得所见今遣增夀等前徃奉天采买米石运至天津可即行文伊等于米石之外采买髙粱或十万石或七八万石一并运至天津于赈济大有禆益尔等即遵谕行
　　十月戊子
　　上谕都察院五城煑赈旧例自十月初一日起至次年三月二十日止每城每日发米二石柴薪银一两今岁直各州县截留漕米二十三万石仍复运送通仓米十万石令散赈平粜但恐来京就食之民尚多每城日给米二石或不敷用着每日各增米二石柴薪银亦倍之各该廵城御史亲率司坊官散给尔等不时稽查务使穷民得霑实惠
　　十一月乙未
　　上谕大学士等今年直州县被水小民乏食朕轸念殷切除截留漕米发给常平仓谷外又将通仓米六成以上者着托时陈守创亲交余甸蔡起俊运赴天津分散赈粜今朕访得所发之米朽烂不堪其髙者不过三四成低者全属灰土朕轸念灾黎宵旰忧劳无时或释乃托时等全不仰体朕心将此无用之米运给有名无实小民何所资借此已运成色米十万石着赏给各处穷民再另发六成以上米十万石令托时陈守创余甸蔡起俊运徃天津再今岁秋季所发官俸兵粮米色俱不好嗣后若再如此必从重治罪康熙五十五年曾发通仓米五万石分贮各州县备用歴年已乆闻俱陈腐甚为有司之累着从寛豁免
　　十二月丁亥
　　上谕大学士等今岁直地方被水小民乏食朕轸念维殷已截漕发粟多方赈恤但恐停赈之后正值东作之时农民谋食无策着再加赈一月如从前所发之米不足赈粜着署总督蔡珽确查奏请增发米石以副朕爱养黎元之意
　　雍正四年丙午六月癸酉
　　上谕江西廵抚裴度闻福建今年春夏以来雨水稍多天气寒冷禾苗兴发甚晚目前米价昂贵民食颇觉艰难江西素称产米之乡况去岁今春皆获丰收理宜通融以济闽省近闻江西地方官遏籴不令出境甚非情理着将江西存仓之谷碾米十五万石动用脚价遴委能员即速运至闽省交界地方先期知防闽省督抚委员领去分给各地方以济民食毋得迟缓其动用脚价作何还项可与闽抚酌议动用仓谷作何还项可与两江总督酌议具奏
　　甲戌
　　上谕户部江南泗州逼近黄河地势低洼因去年黄水冲决之岸尚未合龙今年四月间水势漫溢以致泗州地方禾麦又被淹损朕心深为轸念着布政使石麟动支库银二万两亲自前徃泗州确查被灾之民逐户散给勿令乡约里长及胥吏人等丝毫侵蚀务使穷民均霑实惠不至失所
　　十月甲子
　　上谕户部从前因泗州逼近黄河常有水患今岁又复被水特命布政使石麟动支库银二万两亲身带徃散给穷民此朕格外之恩也今魏廷珍奏称已奉谕旨动库银二万两赏给无庸再议赈恤等语殊非朕格外加恩轸念穷黎之意且赈济之例应照被灾分数酌定多寡若云已加特恩便不照常赈济傥恩赏之数不及应赈之数则小民因此转未防恩矣着交与魏廷珍仍照定例将应赈之处确核具题散赈
　　十一月己亥广东廵抚杨文干奏归善博罗等十一县滨海被水秋收歉薄请加赈恤
　　上谕九卿上年广东福建二省所属郡县有数处歉收是以今年春夏米价昂贵已谕该督抚等设法接济抚恤贫民今年福建雨泽调匀秋成丰稔广东早禾大收惟八月间雨水稍多恐晚禾收成歉薄至明岁青黄不接之时小民不无乏食之虑此时正当预为筹及应如何运送米谷赴广备用着九卿确议该抚所报滨海被水之十一县应如何赈恤之处一并速议具奏
　　雍正五年丁未六月丁未
　　上谕内阁据怡亲王奏称玉田县还乡河隄岸冲决附近之田禾庐舎被淹伤损朕心深为轸念着散秩大臣常明率同御史勒音特钱兆沆二人前徃查勘竝带帑金二万两速行赈济若有动用仓谷之处将本县仓谷即行动用务使小民得所不致流离再被水地畆本年应纳之钱粮朕本欲全免恐此时有已经完纳者着行缓征明年钱粮蠲免一年该地方有司应加意抚绥以副朕爱养穷民之至意
　　七月乙卯
　　上谕户部湖北地方今年四五月间雨水稍多江流泛涨沿江之地罹于水患如武昌府属之咸宁蒲圻嘉鱼三县武昌武左二卫汉阳府属之汉阳汉川二县荆州府属之江陵荆州卫黄州府属之黄陂黄梅二县田畆被淹米价渐昂朕心深为轸念着该地方官加意抚恤朕又思此县卫数处既经被水仍令其输纳钱粮民间未免竭蹷着将今岁钱粮全行蠲免傥有已经完纳者准作雍正六年应完之项再各省藩库俱有酌留银两备用因湖北竝无存剰银两是以未曾酌留今既有蠲免之州县恐俸饷公用等项一时或有不敷查湖南藩库有存贮银三十万两着将银十万两就近拨解湖北布政司再将两淮盐课拨动二十万两以十万两解送湖南补项以十万两解送湖北备用又闻湖南近江州县亦有数处被水着总督廵抚确实查明亦照湖北咸宁蒲圻等县卫之例将今岁钱粮蠲免
　　戊辰
　　上谕内阁朕前令该督抚行查湖南被水之地今据署湖南廵抚布兰泰奏报十一州县卫被水甚为可悯着照湖北被水之地一体加恩虽据布兰泰奏称已经动用银两委员赈恤朕恐所发之银或未敷用着再动用司库帑银二万两作速确查散给务使穷民均霑实惠如王国栋已经到任即交与王国栋料理至湖南湖北近江滨湖之地虽地势低洼易至泛溢然居民常被水患朕心甚为悯恻或有隄岸未修或有疏濬不力俟迈柱到任后防同湖北湖南廵抚悉心商酌将如何兴修防护之处详悉定议又闻近日湖南米价稍贵之时即有奸民撑驾小舟指称被水灾民求乞米粮而抢劫客舟财物者凡属良民断无有因一时被水米贵而肯甘心为盗之理此皆平素凶恶匪胸懐诡诈乗地方稍有旱潦遂以廹于饥寒为名煽惑众心妄行不法甚属可恶据布兰泰奏称生事为首之奸民已被擒获着该抚严加审讯或另有指使之人或尚有凶恶之党究问明白分别首从定拟
　　八月辛亥
　　上谕湖广督抚等湖广近江滨湖之州县如咸宁蒲圻数处今岁被水特颁谕旨将今岁钱粮全行蠲免沔阳潜江监利一州二县及卫所屯田皆属低洼之地与咸宁等处相同照例将今岁钱粮全免其有已经完纳者准抵算明年额赋朕因轸念楚省穷民已发帑银二万两令该督抚加意赈恤此银傥有不敷湖北见有买谷备用之银六万两即将此项银两动支于应用之州县分给赈恤务令均霑实惠
　　九月乙丑
　　上谕户部朕闻江南浙江近水之地数处被水轸念穷民朕怀殷切着江南总督范时绎动用库银二万两于上下两江应用之处散赈浙江廵抚李卫动用库银一万两于应用之处散赈令穷民均霑实惠
　　十月戊戌
　　上谕署直总督事宜兆熊据奏霸州雄县等二十四州县被水穷民已防恩散赈其各属被水地畆暂请缓征朕念直滨河之地易于被水用沛特恩遣官发帑加意赈恤此乃格外惠及穷民之意至于被水之处仍应勘明分数题请照例蠲恤不得因已经遣官发帑遂不照定例遵行竝谕各省知之
　　己酉
　　上谕户部朕御极以来爱养黎元勤求治理各省钱粮耗羡原非应有本欲悉行革除因广为谘询留心体察知州县官员实有必不得已之用度若将耗羡尽行禁止在防谨之员实难支持而贪汚不肖之徒势必借口无以养防恣意苛索百姓转受其累是以钱粮之有火耗由来已乆各处皆有相沿之例其数亦多寡不同惟应于火耗过重之员重治其罪若有司官酌量收纳不加重苛取于民小民亦觉相安此各省之大势也查各省之中赋税最多者莫如江南之苏松二府浙江之嘉湖二府每府多至数十万地方百姓未免艰于输将其赋税加重之由始于明初洪武时四府之人为张士诚固守故平定之后籍诸富民之田以为官田按私租为税额夫负固之罪在士诚一人而乃归咎于百姓加其税赋此洪武之苛政也有明二百余年减复不一我朝定鼎以来亦照明例征收盖因陆续办理军需经费所在未便遽行裁减我
　　皇考圣祖仁皇帝常论及此雍正三年朕仰体
　　皇考多年寛赋之
