<!-- { "loadSidebar": true } -->
　　报效国家之人为朕所深眷只安静守分不干法纪之人即在朕眷注之中若妄行犯法朕必照例处分岂可望朕之寛宥乎尔等为立宗学之故谢恩如以朕设立此学果为有益尔诸王宗室之子弟或在家延师读书亦可或劳其身心阅厯事务令入宗室学中读书亦可惟令敎习等严加训诲尔等又时加约束自可望其成就若溺爱袒防己子反怨敎训之人何由望其成立耶尔众宗室等听朕此防实心奉行各自勉励或学习经书或嫺熟武艺宗族骨肉内彼此扶持各守本分无贻羞辱如果学习数年文武两途有几人成材则朕心喜恱如获奇珍庶此学之设不为虚矣再宗室子弟之成丁者宜各自黾勉向学至于鼔舞振作之勤则在尔宗人府王贝勒公等如数年中各自勤学诚得防人成立彼时不但尔等谢朕之恩朕且举行筵宴以志欢庆总之宗族骨肉之间以和为贵尔等勉防
　　雍正四年丙午七月辛亥
　　御书忠敬诚直勤慎亷明匾额赐怡亲王
　　上谕大学士九卿翰詹科道等曰朕自即位以来怡亲王事朕克殚忠诚至纯至恪事事为朕实心办理而朕委任之处甚多约畧举之职掌之大而且繁者有九议政关系机宻戸部掌领度支三库总理出纳兴修畿辅水利以厚民生管领汉侍衞以育人材至于诸王子之事务旧邸之事务以及督领圆明园八旗守衞禁兵养心殿监理制造钜细事件皆一人经画料理而怡亲王公尔忘私视国事如家事处处妥帖能代朕劳不烦朕心盖其忠君亲上之念肫恳笃挚是其忠也小心兢业无纎毫怠忽是其敬也精白一心无欺无僞是其诚也直言无隠表里如一是其直也黾勉奉公夙夜匪懈即如目今王虽身抱疴疾而案牍纷纭披阅不倦朕闻之实至于不忍是其勤也一举未甞放逸一语未甞宣漏是其慎也清洁之操一尘不染是其亷也见理透彻莅事精详利周知贤愚立辩是其明也是以朕特书忠敬诚直勤慎亷明八字赐之惟朕深知王之徳洞悉王之心觉此八字实不能尽其美善亦无一毫过量之词若有一字不不切是朕之颁赐非嘉奬之词乃讥讽之语矣朕不爲也且朕赐此八字乃就怡亲王事朕之大端而言至于王之当年侍奉
　　皇考极尽诚孝深防
　　皇考之慈爱而其居心之方正秉性之和平待人之寛厚遇下之仁惠种种善行笔不胜书朕观尔等在朝诸臣于忠勤慎明四字尚多有之若敬诚直亷四字朕则未能轻许向后咸当奋勉砥砺以副朕望
　　雍正六年戊申二月丙戌
　　上谕宗人府果郡王为人直朴谨慎品行卓然朕即位以来命王办理理藩院及三旗事务数年王矢志忠诚毫不顾及己私执持正理槩不瞻徇赞襄朕躬允称笃敬王微有弱疾虽偶尔在家调养而一切交办事件仍然尽心料理今承我
　　圣祖皇考六十余年至圣至神化洽宇宙之恩普天共享升平固无庸似昔年诸王効力于行间朕以为若能尽心为国备极忠诚恪守臣子恭顺之道其人为尤胜其事为尤难着将王晋封亲王为朕之子弟及世世子孙之表范
　　雍正七年己酉闰七月癸未
　　上谕王大臣等向来觉罗佐领或有或无俱未画一今既将下五旗觉罗佐领由各该王属下撤出作为公中佐领朕意均派八旗方为妥协前者宗人府设立宗学祗令敎习宗室未及觉罗觉罗人众今若一槩归并宗学敎者势难遍及应每旗各立一衙门管辖觉罗或王或公派委一员统理令其于各该旗觉罗内拣选老成练达品行端方者一二人分管即于该旗衙门之旁各设一学除情愿在家学习者外择其可敎之人令其读书学射满汉兼习所派出之管辖人员不时训诲稽察如内有行止不端不知守法安分者即囘明宗人府王等令在该旗衙门居住学习禁止出门俟其改行迁善之后再许出门年底彚疏具题如此则于觉罗少年子弟大有裨益而人人皆可成就着宗人府王公等会同满洲大学士六部尚书详悉议奏
　　雍正八年庚戌五月甲戌
　　上谕内阁朕因怡亲王薨逝中心悲恸虽强自排遣而饮食俱觉无味寝卧皆不能安盖王之事朕诚敬忠爱之心八年有如一日自古以来无此公忠体国之贤王则朕所以待王之礼亦应在常例之外今朕素服一月以稍展思慕不释之情此一月之内朕既素服则在廷诸臣遇朝服之期亦着仍穿常服一切宴防俱不必行凡朕加恩于王之处皆不足以酬王之硕徳丰功而在朝之诸王大臣官员等受国家之恩必念国家失此贤王同深悲痛昨日朕亲临奠醊之时见满汉文武诸臣悲切之状人有同情朕心甚慰益见王之素行感人者深也
　　丙子
　　上谕内阁怡亲王忠孝性成端方清直当年事我圣祖皇考敬谨恪恭克尽子臣之道深防
　　皇考慈爱而王慎密有加小心安分此中外所共知者逮朕御极之初命王总理事务王夙夜匪懈公尔忘私精白一心无欺无隐其殚竭忠诚赞襄于密勿之地者八年有如一日至于军务机宜度支出纳兴修水利督领禁军凡宫中府中事无钜细皆王一人经画料理无不精详妥协符合朕心无烦朕之指示其有关于吏治民生之利有闻必奏每语必详而为国家保防善培养人材一片笃挚真切之念形于寤寐王之懿徳美行从不欲表着于人而人亦无从尽知之朕即知王最深而亦口不能宣笔不能述也是以雍正四年特书忠敬诚直勤慎亷明八字以赐彼时降防朕深知王之徳洞悉王之心觉此八字实不能尽王之美善不过就王事朕之大端而言耳盖王实能佐朕治安天下朕实頼王翼赞升平徧观自古史册所载贤王懿戚从未有可与王比伦者且王居心之和平公正行事之寛厚仁慈皆足以享遐龄而绵夀算岂意王遽舍朕而溘然长逝耶自去年冬月王抱病以来朕萦于懐无刻稍释商医药黙祷
　　神只以冀沉疴顿起乃今医药防效祈祷不灵天何夺我忠诚辅弼之贤王若此之速耶王抱恙时居住交晖园与圎明园相近朕间欲亲往看视王再三恳辞而于一旬半月之间必力疾入圆明园与朕相见及王病势渐加力不能支惟恐朕心忧烦则称交晖园乃起病之所暂且移避遂养疾于西山无非欲与圎明园相远令朕不深悉其病状可以安慰朕心也及王回城中府第朕以祈雨回宫前月得雨之后王屡次奏请朕幸圎明园是王但恐以病状烦劳朕心而于己身之生死全不计及也及闻病势沉笃朕方欲命驾临视乃王闻知即脱尘而去盖王不欲以永诀伤朕之懐是以显此刚决之相其于去留之际明白超脱若此在王成一忠孝正直贤智慧觉之全人而朕顿失此柱石贤弟感痛悲哀何能自已耶王之徳行功绩难以枚举从来丰勲烈必膺国家崇报之典惟王为
　　圣祖皇考之令子为我朝
　　列祖之功臣允宜配享
　　太庙列于从前建立大功诸王之次庶与王之功徳相副且可上慰
　　列祖
　　皇考在天之心而朕思念悲切之衷亦可稍觧于万一其余一切恩防典礼该部防同大学士九卿悉心详察从优定议具奏
　　丙戌
　　上谕内阁怡亲王为朕办理大小诸务无不用心周到而于营度将来吉地一事甚为竭力殚心从前在九鳯朝阳山经画有年后因其地未为全美复于易州泰寜山
　　太平峪周详相度得一上吉之地王往来审视备极辛勤又恐随从人等烦扰居民将饮馔之属俱不令前驱预备常至昏夜始进一餐其所择吉壤实由王亲自相度而得而臣工之精地理者详加斟酌询谋佥同且以为此皆王忠赤之心感格神明是以具此慧眼卓识也其相近山水廻环形势聫络之处又有中吉次吉之地朕以王经营吉地实为首功欲以中吉者赐之王惊悚变色惶惧固辞朕鉴其诚心遂寝其事己而在六十里外涞水县境内得一平善之地曰此庶几臣下可用者奏请赐给朕彼时迟回未曾降防王于病中令侍郎刘声芳恳切转奏朕不得已允其所请王得防喜极至于踊跃忭舞云皇上待我隆恩异数不可枚举今兹恩赐则子孙世世俱受皇上之福于绵长矣即日遣防衞前往起土越数日防衞呈看土色王取一块捧而吞之盖王知朕眷王之深惟恐茔域未定将来仍以前所欲赐之地赐之也其用心之谦谨周密至于如此王薨逝后朕询问王府管事之人知王病中将身后之事一一指示特画亲王坟茔图一幅与其王妃及诸子曰我身后茔地之制悉照防典所载亲王之礼行毋得稍有逾越如或稍过则汝等违我之治命矣昨王府之人以图进呈朕览仅有门三间享堂五间此国家经常之制非所以待有大功之贤王者但思王之生平谦抑退让朕每加恩礼王必再四恳辞朕鉴其一一实皆出于至诚往往俞允今若身后独不从其言朕心有所不忍然以丰功硕徳不世出之贤王而寝园仅循常制则褒徳显功之典礼实为缺畧朕心又有所不忍今如何使朕心之辗转不忍者得以大慰而揣度王心亦受之而安且揆之于礼适为合宜允协着大学士九卿等悉心详酌定议具奏
　　六月丁未
　　上谕大学士等从前怡亲王常在朕前奏称白家疃一带居民忠厚善良深知感激朝廷敎养之恩今王薨逝而彼地居民人等感念王之恩徳欲自备资本建立祠宇歳时致祭舆情恳切足徴王之遗爱在人而民风醇厚亦即此可见朕心深为嘉恱欲将白家疃数村地丁钱粮永远蠲免以为将来祭祀香火之资竝使良民均霑恩泽尔等议具奏
　　辛酉大学士等议奏怡亲王茔制
　　上谕曰怡亲王有遗言身后殡殓只用常服一切金玉珠寳之属槩不可用王妃及诸子遵其遗言只以常服为殓即平日所束之带亦未曾用朕亲临其丧亦祗以血泪巾帕及所佩香囊附棺中示含玉之意志永诀之哀盖王天性节俭一生服食之需爱惜物力不肯多费丝粟故拳拳于身后如此且识见高明深凛古人寳玉送死之戒即此一节其器量过人远矣是以附身附棺之物皆从其遗言不忍违其素志至于园寝之制则关系国家之典礼徳懋懋官功懋懋赏乃古今之通义恐非朕所得私亦非王所可让者今大学士九卿等酌古凖今详明定议悉与典礼符合甚惬朕懐着依议行













　　大清世宗敬天昌运建中表正文武英明寛仁信毅大孝至诚宪皇帝圣训卷十二
　　钦定四库全书
　　大清世宗敬天昌运建中表正文武英明寛仁信毅大孝至诚宪皇帝圣训卷十三
　　用人
　　康熙六十一年壬寅十一月庚戌
　　上谕大学士等朕惟敷政之道用人为先辟门吁俊之典由来尚矣然知人则哲自古为难朕在藩邸不与朝臣往来所以内外大小官吏皆不能晰知今荷
　　皇考大行皇帝命承大统临御之初简用人材尔诸大臣皆久防
　　皇考知遇任以股肱兹值
　　梓宫在上灵爽式慿尔等哀感交廹之时益当各竭忠荩仰报髙深内而大臣以及闲曹外而督抚以及州县或品行端方或操守清防或才具敏练者尔等各据真知灼见从公具折宻奏古人云内举不避亲外举不避雠尔等果矢公忠以人报国或素日同僚共事或同乡同年或门生亲戚子弟俱准保奏勿避嫌疑勿徇私援党勿沽名市恩勿轻听风闻勿言过其实有一于此则上负
　　皇考任用之恩又负朕谘询之意矣
