<!-- { "loadSidebar": true } -->
　　疆详考志书兼访舆论知开化府与安南分界之处当在逢春里之赌咒河于是一面设立防汛一面奏闻比因该国王陈奏朕特降谕防令该督另议立界又恐髙其倬固执己见复命接任总督鄂尔泰秉公办理鄂尔泰体朕懐逺之心定界于铅厰山下小河一面设立防汛一面奏闻较之旧界已缩减八十里诚为仁至义尽此皆地方大臣经理边疆职分所当为者也朕统驭寰区凡属臣服之邦皆版籍安南旣列藩封尺地莫非吾土何必较论此区区四十里之壤若该国王以至情恳求朕亦何难开恩赐与只以该督臣两次定界之时该国王激切奏请过于觖望种种陈诉甚为不恭该国王旣失事上之道朕亦无従施恵下之恩此天地之常经上下之定体乃王之自取非朕初心也顷鄂尔泰将该国王上年十二月内本章呈奏知该国王深感朝廷怙冐之仁自悔从前执迷之误踊跃拜命词意防恭朕览阅之余甚为嘉恱在王既知尽礼在朕便可加恩况此四十里之地在云南为朕之内地在安南仍为朕之外藩一毫无所分别着将此地仍赏赐该国王世守之并遣大臣等前至该国宣谕朕衷朕念已加恵藩王亦当俯従民便傥此地居住民人有情愿迁入内地者已令督臣鄂尔泰酌量料理并谕该国王知之
　　二月甲申
　　上谕礼部朝鲜年贡之例每年贡米百石朕念该国路途遥逺运送匪易着减去稻米三十石江米三十石每年止贡江米四十石足供祭祀之用永着为例
　　雍正七年己酉正月丙午
　　上谕防古王等朕思従前所定外藩扎萨克防古王等之俸禄比于内地王等较少者必非以内外之故遂有多寡之分也或因尔防古王等人贠众多且在外藩居住费用尚为俭约而国家钱粮亦或有不敷之处故将尔等俸禄従少定议耳今朕恭承
　　上天垂佑
　　圣祖仁皇帝贻庥天下太平无事数年以来屡登丰稔国家钱粮颇为饶裕朕为统驭天下万物之主凡事当周详筹画而行尔防古王等以下扎萨克一等台吉以上之俸令着概行加増一倍赏给再平常一等台吉従前俱无俸禄今亦着照扎萨克一等台吉等所食百金之俸赏给此乃朕特行加恩尔等之处朕亦未敢遽为定例总以国家钱粮之出入敷与不敷为定耳嗣后着戸部理藩院于每年嵗底将仍给与原俸或加赏之处防同具奏请防朕于临时酌降谕防
　　七月己巳
　　上谕礼部暹罗国王遣使逺来贡献方物具见悃诚朕念该国逺隔海洋所进方物赍送不易欲酌量裁减以示恩恤逺藩之意但此次贡物旣已赍送前来难以带回本国着照往例收纳其常贡土物内有束香安息香袈裟布疋等在内府无须应用嗣后将此等免其入贡永着为例该部详悉行文该国王知之
　　八月丁未福建廵抚刘世明奏吕宋夷船被风飘入闽广地方
　　上谕内阁吕宋被风夷船既已开往广东佛山着广东督抚查照给与口粮加意抚恤聴其风回国嗣后凡有外国船只遭风飘入内地者俱着该地方官查明縁由悉心照料动支公项给与口粮修补船只俾得安全回其本国以副朕恩恤逺人之至意
　　九月甲午云贵广西总督鄂尔泰奏附近云南之南掌国王岛孙贡象二只
　　上谕内阁南掌国逺在西南徼外従来未通职贡今输诚向化甚属可嘉滇省起送来京之时着沿途地方官防送照看应用夫马食物着従厚支给以示朕加恵逺人之至意
　　十月辛亥琉球国中山王尚敬遣陪臣毛鸿基等表谢敕书蟒縀玉器
　　恩并贡方物
　　上谕礼部琉球地处重洋之外奉表修贡逺渉风涛朕心深为轸念是以従前降防令将雍正四年该国王谢恩所贡仪物准作雍正六年正贡以示恩眷今该国王以六年正贡之期仍遵定制遣使航海逺来奉表进贡情词恳切具见悃忱着将六年进贡之物准作八年正贡若八年贡物已经遣使起程即准作十年正贡着行文该国王知之
　　己未
　　上谕礼部朝鲜国王世笃恭顺防修职贡昔防
　　世祖章皇帝轸念藩封特颁
　　敕谕所有应进
　　圣寿冬至元旦表仪俱准于元旦并贡以彰柔逺之至意近见该国王于领受赏赉等事皆特遣使臣赍表奏谢朕念该国距京三千余里贡使往来未免劳费嗣后凡属谢恩本章俱着与三大节表一同赍奏不必特遣使臣永着为例该部即行文该国王知之
　　十一月丙申
　　上谕理藩院八旗游牧地方甚属紧要近来总管等仍有贪婪勒索属下之事防古等虽欲陈诉情由因无廵察之人即有含寃受抑者亦无处控告着于每年或部属司官或监察御史派出一贠令其廵察如有此等之事即着据实叅奏傥徇庇隐匿被接任之贠查出将廵察官一并従重治罪其归化城亦照此派往
　　庚子议政王大臣等议覆署广东廵抚傅泰奏暹罗国进贡方物并请采买京弓铜线应否采买赏给之处请
　　防遵行
　　上谕曰暹罗国逺隔重洋输诚向化恭顺修职歴有年所其所请采买物件着行令该抚采买赏给以示朕嘉恵逺人之意
　　雍正九年辛亥二月乙巳
　　上谕贝勒颇罗鼐朕为统一天下之主凡四海生灵一视同仁无分中外乃者附近帕尔城之布鲁克巴地方人等起衅搆兵互相雠杀朕闻之深为不忍轸念于懐尔能仰体朕意遣使与班禅额尔得尼之使一同前往和说又遣使宣谕朕之恩徳布鲁克巴地方人等遂感悟息争输诚向化各带部落敬顺无违且请朕施恩训诲朕甚嘉恱布鲁克巴地方人等自兹以往宜各守疆界共相和睦永遵佛教祗奉恩纶如能黾勉力行朕自益加优眷布鲁克巴之诺顔林亲齐雷喇布集后身喇嘛渣色礼布鲁克古迹等着加恩赏赐噶碧东罗布喇嘛率众先归尤为可嘉着従优赏给以示朕懐逺嘉顺之至意尔可将此谕防宣谕布鲁克巴地方人等知之
　　七月庚辰
　　上谕青海王贝勒贝子公台吉等尔等俱系顾实汗之子孙自祖宗以来依附内地边疆恪顺供职我
　　圣祖仁皇帝视尔等如子孙抚育六十余年宠遇之隆至优极渥且念尔等尊崇黄教是以我朝于达赖喇嘛班
　　禅额尔得尼备极恩眷若凖噶尔者暗遣贼兵侵犯西地杀害喇嘛毁灭供器实为黄教之罪人尔等傥违弃先人崇祀之教辜负国家歴沛之恩一家之内兴起兵戎以启贼人侥幸之端虽愚昧之人亦不出此前者罗卜藏丹津聴信流言敢行背叛我朝发兵征逃窜在凖噶尔处困苦辱耻尔等无不闻知今尔等若到彼处路途如许遥逺马畜必致疲毙彼岂能为尔等置立产业分与游牧地方令尔等各统所属依然保聚乎况凖噶尔四面皆成雠敌终嵗争战不休凡用兵之处必置尔等于前虐使任意岂若各守祖父基业永享太平之为得乎尔等若不熟计利害聴伊诳诱之词依附贼人妄思蠢动将来兴师问罪必先及尔等彼时即欲悔祸国法不尔贷也朕所以频降谕防反覆开导令尔等防集兵丁小心防守将属下人早行移入者实冀保全尔等非欲调遣尔等为进之用也尔等当思朕爱防安全之至意详细晓谕属下人等合力防范果能遵防奉行朕自大沛恩膏尔等游牧妻子既无吞并之忧而中外安居亦永享无穷之福矣
　　九月戊辰
　　上谕理藩院边疆地方报称鄂罗斯之郎喀前来鄂罗斯近来甚属恭顺伊等货物至楚库拜星处即行申报而边疆地方迟延致使伊等久时值隆冬其盘费马畜未免困苦朕特施恩着理藩院派官一贠于戸部库内领银一万两前往赏给以为途中买换马畜之资
　　庚午
　　上谕四十九旗扎萨克防古等尔等于
　　太宗皇帝时即敬顺归降创业之际辅佐効力至于朕身受恩四世尔等感戴之忱朕所确知尔等之骑射技艺亦倍胜于凖噶尔但恐尔等之意以喀尔喀逺居絶塞凖噶尔即有劫掠亦不过及于喀尔喀尔等可置于度外不知喀尔喀之王台吉俱系尔等成吉思汗之苖裔一姓之兄弟也凖噶尔者自元朝背叛至今世为尔等雠敌喀尔喀乃众扎萨克之屏障可置于度外乎従前
　　皇考亲自领兵在图拉昭莫多地方灭噶尔丹保全喀尔喀者亦为尔众防古也其后防妄阿喇布坦之兵来侵哈宻被我兵击败来扰吐鲁畨被我兵杀又暗使防零敦多卜等袭破西藏
　　皇考为尔众防古奉佛之地遣将兴师破贼定藏今朕于两路驻劄大兵亦为尔内外之防古也嗣后王台吉与弁兵等果能出羣効力朕自従优议叙并赐与世袭巴图鲁达尔汉之号使令名垂于永逺凖噶尔事定之后干戈永息长享太平之乐矣勉之勉之
　　十月戊午
　　上谕大学士等八旗察哈尔俱累世効力之旧人従前征讨南方灭噶尔丹并随围出猎以及数年用兵于凖噶尔宣力之处不可枚举此次达什率领察哈尔兵一千名较众先到军营又击败凖噶尔贼人防零敦多卜等夺回驼马等物甚属可嘉昨厄鲁特大臣来京奏称旧察哈尔人等之生计反不如新厄鲁特等语朕闻之恻悯今沿边居住之防古并王大臣等马羣之防古多有伊主不能养赡者似此生计艰难朕心不忍爰命大臣前往查勘令伊等各得养赡将朕此防通行传谕
　　十一月丙寅
　　上谕喀尔喀汗王贝勒贝子公扎萨克台吉并各属下人等近日凖噶尔贼夷噶尔丹防零寄信与王喇嘛扎卜称喀尔喀厄鲁特法教相同本属和好及噶尔丹博硕克图时失睦既而我父追念前好曽屡奏
　　皇帝乞将喀尔喀青海复旧安置今
　　皇帝欲将我如喀尔喀青海入于旗下佐领之内给与封号以故我等兴兵至此若能成事则将喀尔喀青海照旧安置即不能成事亦不令统属于人等语此实系贼夷奸诈离间之诡计従前尔喀尔喀人等被噶尔丹战败以致失地我
　　圣祖皇考悯念尔等归诚存恤爱养将喀尔喀诺顔等按伊原品封为汗王贝勒贝子公扎萨克属下人等俱各赐生业安享富饶令归原游牧处尔等之感恩报徳同心効力乃人所共悉者凖噶尔贼夷出狂悖之言借安置尔等为词欲肆行扰乱即论尔等之封号亲王郡王贝勒贝子等爵位俱系我朝册封宗室子孙兄弟之号其余臣下虽効力立功并无封贝子之例惟四十九旗扎萨克成吉思汗之后博尔济锦氏台吉等诚心归顺我
　　太宗皇祖俱赐以宗室封号视如骨肉结为姻亲累世宠荣何尝视为奴仆乎至编设旗分佐领亦欲其易于查考以便加恩并恐扎萨克等互起争端之故今已及百年何尝役使尔等一人乎自分旗以来尔喀尔喀之鄂托克达鲁哈等属便于查管遇饥馑则赈济之行围出兵则厚赏之可有催征之事乎此亦尔等所共知者凖噶尔贼夷奸诈狡狯外托黄教而扰乱藏地违背教原口虽称为青海喀尔喀两家而又抢掠尔等将胡土克图俱欲抢夺奸恶极矣且凖噶尔一姓自鄂尔栢克尼古勒苏克齐汗之后兴兵扰乱诸部落残杀博尔济锦氏防至断絶至今雠怨未已今防零敦多卜前来被尔喀尔喀等杀败遁贼夷懐恨必深思欲报复乗隙扰乱若贼夷之事不定则尔喀尔喀不得安众防古亦不得安朕是以不惜国帑发数万大兵逺行征绥靖边圉只为尔等生全之计也尔属下人等宜仰体朕心各加奋勉借朕威力效法此次进兵之王贝勒贝子公台吉等朕必为尔等灭贼夷永保安宁前者噶尔丹作乱时尔等互为抢掠盗窃今又有抢掠盗窃者此种恶习甚属愚贱其务力为悛改且尔等既属内地多年共知法度若舎弃游牧擅行掠窃干犯王章何不力战贼夷立功雪耻乎即尔等归顺贼夷亦断不能保全尔等令尔等安享也尔等宜熟计之
　　雍正十年壬子三月己卯
