<!-- { "loadSidebar": true } -->
　　登仕籍必信息相通互相袒防虽其初意不过矜名图利然积乆不改种种偏私固结害正误公渐成大恶矣夫立身事主岂有二理若果能孤介一秉至公自然能获乎上否虽竭尽心力徒然败品防名而且犯义撄法况此辈要结原非至诚利则同争害则各避究何益乎夫同此固结之心也于君则为忠于友则为党忠则为君子而赏必及之党则为小人而罚亦必及之虽至愚之人亦未有不欲为忠良之君子而甘为匪党之小人以避赏就罚者也毫厘之差天渊之判可不慎欤或有云人非圣人谁能无私又云瞒上不瞒下此等陋谚不知出自何典尔等既登仕籍奈何为此市井无頼之谈以自絶于圣人而愿为有私瞒上之人耶况朕从前局外旁观三四十年一切情态知之甚悉汝欲瞒上而上究不能瞒汝不瞒下而下实互相瞒也深可悯叹汉军中公正不阿之人朕皆委任信用如杨宗仁持身刚介既殁之后尚屡邀朕恩尔等若咸能实心遵朕训谕效法正人必宠渥厥身庆流后裔若面是心非不能悛改恶习不但身遭黜罚此风不息后人效尤必且贻害子孙嗣后各宜公忠自立共絶攀依官无论崇卑惟尽己职事无论大小惟尽己心人人皆能孤介则众孤介和合而成一徳同风之盛矣
　　四月庚午贵州廵抚何世璂奏请
　　训防
　　上谕曰地方要务朕既未亲歴其境安能悉知即有所见亦不过得之传闻縂頼尔等大臣无欺无隠据实入告君臣同心商酌则可耳至于居心立志应如何处朕今一一谕示于尔若能实力遵奉而行于地方吏治自大有裨益也不可惟务虚名而废实事不可但求洁己而不奉公不可以因循为安静不可以生事为振作毋偏柔善以盗宽仁之誉毋事姑息以邀属贠之感毋徇友朋之情而欺主毋受权要之托而诳君黔省钱粮有限尔之操守朕所素知再者武备不宜轻视稍致懈弛当十分留心时加鼓励苗夷虽蠢而无知然亦人也若地方有司实意矜恤令其知感营伍严肃令其知畏朕可保其永逺无事恩威二字万不可偏用偏用之目前虽有小效将来必更遗大患非为国家圗乆安之防朕所不取鉴别属员不可尽以科甲为人材而视他途为市井小人自古用人无方贤愚岂宜如此区别凡事虚衷秉公切勿预蓄成见平心以待彼来此应何事不得其理也勉之勉之莫负朕倚任之重
　　六月乙丑
　　上谕山西廵抚伊都立地方大吏一切闗系地方事件务必实力行之不可视为具文即如严保甲查私铸断烧锅禁赌博皆朕令尔等奉行之事倘接到谕防毫不经意只发几张告示行之州县贴于通衢即以为我已奉行矣严禁矣是将谁欺乎要必实心遵奉细访宻查果有违犯重治其罪则惩一可以儆百使法在必行方为有益并谕令属官使皆知奋励办理一切事件悉出诚心即如盗案获贼过半照案缉拏虽有成例然必设法访查务期全获抵之于法则人知畏惧盗源可清矣大凡为大吏者当正己率属砥砺亷隅持身孤介固不可贪婪肆志亦不可矫饰偏枯不可一味姑容以贻悮亦不可谬加叅劾以塞责凡事悉凖天理尊君亲上善则归君过则归己人臣之义当如是也朕待臣下开诚布公尔等有何疑虑而不坦白乃心以取信于朕庆君臣之交泰乎其竭力经营殚心筹画毋负朕简任之意
　　十月庚申
　　上谕内阁部院大臣等朕宵旰勤劳励精图治谆谆以正人心端风俗为首务而欲人心风俗同归于善必先去其营求请托之私而后可以成公平之化大臣者羣僚之表率也职官者士庶之仪型也大臣不能去营求请托之私则标凖不立而百僚士庶相习成风更无所底止矣外省督抚藩臬皆地方大吏其所办理皆地方要之事若在京大臣以私情嘱托必致进退人材不得其实聼断狱讼不得其平种种倚仗势力颠倒是非夤缘奔竞之事皆由此起民生何由安吏治何由肃乎夫交以道接以礼圣人所不废内外官员凡有问书札及餽遗往来而无所干凟者不必拒絶有闗説请托者宜严行禁止地方大吏正当谢絶知交嘱托之私情以除向来相沿之陋习在廷诸臣亦可举国法以谢亲知秉公去私共襄移风易俗之化慎之勉之
　　十二月庚辰
　　上谕内阁年来冬月封印之后政务畧有余闲朕手书福字赐内外大臣诸臣奏谢皆称受朕赐福之恩此世俗之言非正理也朕何能以福赐诸臣哉不但朕也即
　　上天亦岂能以福私与一人哉书曰惠廸吉从逆凶又曰天道福善祸淫易曰积善之家必有余庆诗曰自求多福古圣人之垂训深切着眀如此从来善恶之报如影随形福缘善庆视乎其人之自取他人不能助纤毫之力也且所谓福者不在乎富贵贫贱之间有富贵人之福有贫贱人之福或贫贱之人循理守分无患无忧其心志安舒四体畅适转在富贵人之上是人人各有其福也朕之每年颁赐福字者盖欲诸臣触目警心时时存可以获福之心行可以获福之事如诗人之所言自求多福则诸福集于其身矣诸臣又尝言頼朕之福此言亦属非是葢必诸臣皆有福方为朕之福是朕实頼诸臣之福也又必天下百姓皆有福然后为吾君臣之福是君与臣皆頼百姓之福也愿与诸臣共勉修福之道可耳





　　大清世宗敬天昌运建中表正文武英明宽仁信毅大孝至诚宪皇帝圣训卷十九
<史部,诏令奏议类,诏令之属,世宗宪皇帝圣训>
　　钦定四库全书
　　大清世宗敬天昌运建中表正文武英明宽仁信毅大孝至诚宪皇帝圣训卷二十
　　训臣工二
　　雍正五年丁未正月甲辰
　　上谕内阁览诸王大臣等奏称河水澄清二千里期逾两旬为从来未有之瑞恳请陞殿庆贺朕尝言天下至大庻务至繁断非人主一身所能经理必赖内外臣工协力赞襄然后可以成一道同风之盛若上有凉德之主而下皆臯夔稷契之臣则工虞水火佐理有人政务亦不患其不举若上有尧舜之主而下皆共工驩兜之辈则耳目股肱无所资借政务亦必至于废弛故人君之道以得人为要而人臣之道以奉职为先此一定之理也朕统临万方虽刻刻有励精图治之念然必赖内外臣工共矢公忠各殚才力然后有实政实效及于吏治民生方可以感
　　天和而锡繁祉不然则朕虽有勤政之念岂能事事躬亲办理也今见数年之中荷蒙
　　上天
　　皇考黙佑叠锡嘉祥兹又有河清之上瑞朕细推天人感应之理自非无因当由内外臣工能体朕宵衣旰食之怀洗阳奉隂违之习分猷効职有数端之善上合
　　昊天
　　皇考之心是以锡兹福庆以励将来尔等试再思之人事甫修仅有数端之善即邀
　　上天
　　皇考之嘉贶若此倘能益竭忠诚事事皆善则其获福又当何如或由此而侈然自足怠惰前修则其获谴又当何如可不慎乎可不惧乎况天道恶盈朕心方且因此益加戒儆所请庆贺典礼朕必不行朕念君臣之间实属一体
　　上天
　　皇考既垂训于朕朕即以此训及诸臣
　　上天
　　皇考既锡福于朕朕即以此福及诸臣凡属京官自大学士尚书以下主事以上内大臣都统前锋统领护军统领步军统领以下叅领以上凡属外官自督抚以下知县以上武官自将军提镇以下叅将以上俱着加一级其王公等管理部院都统事务者应如何加恩之处着宗人府议奏自兹以徃内外臣工当益加黾勉精白乃心和衷共济矢勤矢慎秉公去私凛
　　天鉴之匪遥念感应之不爽以至诚至敬仰承
　　上天
　　皇考之眷佑则受福孔多永永勿替矣勉之勉之
　　八月庚子
　　上谕大学士九卿等天下庻务殷繁断非一人所能办理朕宵旰勤劳励精图治而分猷赞理之任实于尔诸大臣是赖为大臣者必湏视国事如家事方可谓之公忠
　　不负朕股肱心膂之寄如尔等自理家务必商酌尽善措置得宜断无漫然为之听其错误不为厘正之理至于敎导家人约束奴仆其分别优劣赏罚宽严之间尔等亦断无率意而行之事而独至办理公事之时类多茍且塞责漫不经心或随众画题画行而于其中之原委曲折茫然不知或心知其不可而瞻顾不肯直言以为非我一人之事不如随班逐队以免是非至于接待属员如同僚友平时不辨别其是非不督责其过失及至甄别之际又复瞻徇情面曲直不分种种陋习皆部院大臣所不能免古人云公尔忘私国尔防家言人臣既以身许国即当置家事于不问也今纵不能如古人之体国奉公防私防家亦安可视国事家事截然分为两途而轻重疎密其相去若是之逺哉庸臣具臣之习切宜深戒朕日以良臣名臣之道期望大臣尔等慎勿菲薄自待重负朕期望之心至于诸臣存心之诚伪朕观其陈奏之言办理之事即可洞悉其隐微或改变初心或屏除旧习朕一见无不知之不可不自勉也夫人臣之弊莫大于迎合上意此朕所深恶而日加训诫者朕欲大小臣工俱为好官尔等若欲迎合朕意何不即以勉为好官为迎合之首务则朕之心慰尔等亦无负于朕矣
　　庚戌八旗都统带领各旗副佐领引
　　见
　　上谕八旗人员乃国家根本所关甚重养育敎诲不可少懈佐领者乃统辖一佐领之人俾佐领下人等皆不失生计不染恶俗养之敎之使趋于善莫要于佐领尔等理宜为国家宣力正己率物敎育所辖佐领下人佐领内有原管佐领有世管佐领有公中佐领原管佐领乃
　　太祖
　　太宗时尔等之祖或率所部来归或战阵有功赏赐人口各编为佐领令其管理是尔等与佐领下人同是满洲其中亦有从尔等之祖宣力国家得受世职逮于子孙
　　尔等理宜骨月视之若自以为原管佐领将佐领下人视同奴隶而陵贱之岂惟国法不容亦败汝祖勤劳所立之基业矣世管佐领因尔等之祖曾宣力国家或人材可用善于管辖故令其管理佐领世世相以至于尔等之身尔等理宜将佐领下人爱惜训诲念尔祖之勤劳以永保累世所管之佐领也再管公中佐领之人特以其能理佐领之事能敎佐领下人是以拣选令其管理益宜视佐领下人如同手足诱掖训导诚切肫笃则佐领下人无不成就佐领内事无不办理矣夫佐领之管佐领下人无异州县之于百姓州县所辖地方或百里有余或几二百里户口人民不下数万徴粮断讼事件繁多然犹可为地方兴利除弊惩恶劝善俾庶民各遂其生一佐领下满洲多不及二百人少或七八十人计户不过四五十家世为同里孰守分节俭孰越礼奢侈孰孝弟勤学孰妄乱生事谅无有不知者也管佐领之人诚于佐领内之善者奬劝优待荐举以鼔励之则善者益乐为善其劣者视如子弟初敎之不改再则斥辱之诚如此爱惜而训诲之虽系下愚亦必中心省悟倘有赋性顽劣怙终不悛者即申详叅领都统等惩戒之或送部治罪以警众人则佐领下顽梗之徒咸惧而不敢为非矣今佐领内或有不肖之人自恃身为佐领陵虐佐领下人不论是非恣意妄行其或昏懦怠惰之辈将佐领事尽诿之骁骑校领催转相示其或贪鄙之辈不知爱惜反贪小利而朘刻之则佐领下人何由心服何由成就是以朕今特令每佐领设副佐领一员协同佐领办事和衷共济倘副佐领目无佐领不问事理肆行无忌该佐领即申详都统若佐领与佐领下人结党目无副佐领朦胧作副佐领亦即申详都统不可彼此瞻徇情面尔等以朕训旨谨识于心将佐领下人教育约束勉习文武之业副朕乐育八旗人材之至意
　　十月癸卯
