<!-- { "loadSidebar": true } -->
　　圣心将苏松二府额征浮粮豁免彼时颁发谕旨甚明本欲一体加恩于嘉湖二府因浙江风俗浇漓正须化导不便启其望恩幸泽之心故尔暂止今见浙俗渐次转移改而迁善朕心深慰用沛恩膏查嘉兴府额征银四十七万二千九百余两湖州府额征银三十九万九千九百余两俱着减十分之一二府共免银八万七千二百两有竒永着为例至于浙省地方各官养防之资更无别项而耗羡则每两不过五六分以通省额征之数计之每年耗羡仅十四万两自督抚将军副都统学政及藩臬道府同知通判州县等官共一百二十员凡用度公费皆取资于此似不足支应除嘉湖二府钱粮已经减免外着将杭州宁波绍兴台州金华衢州严州温州处州等九府额征银二百五万两按十分之一内存半计算得银十万两赏给各官以为养防合之州县耗羡则有二十四万两从雍正六年为始俱着提解司库令该抚酌量官职之大小府州县地方之繁简秉公派定数目奏闻余银存为本省公事之用朕轸念浙省官民施恩格外百姓赋税之稍重者则将征额之数特赐裁减官员用度之不足者则将惟正之供赏给养防朕今施恩于官者实施恩于民之意无非欲百姓等催科不扰皆乐业于田间官员等俯仰裕如咸尽心于官守傥官员不知副朕爱民之苦心仍有作奸犯科隐粮逋赋及侵渔公帑剥削民膏者在天理国法俱难姑容加以重惩更无可贷思之慎之
　　雍正六年戊申三月癸丑
　　上谕户部君民上下之间休戚相同本属一体论语曰百姓足君孰与不足是民间之生计即国计也自古人君无不恤民之灾济民之困者而至于歉岁蠲免之数徃徃多寡不同者则时势赢绌为之出于不得已也如明洪武时凡水旱地方税粮即与蠲免成化时凡被灾之地以十分为率减免三分治时全荒者免七分九分者免六分以是逓减至被荒四分免一分而止我朝顺治初年凡被荒之地或全免或免半或免十分之三以被灾之轻重定额数之多寡顺治十年议定被灾八九十分者免十分之三五六七分者免十分之二四分者免十分之一康熙十七年议定歉收地方除五分以下不成灾外六分者免十分之一七分八分者免十分之二九分十分者免十分之三此例见在遵行凡此多寡不同之数或旋减而旋增皆因其时势为之亦非先后互异意为增损也数十年来虽定三分之例然
　　圣祖仁皇帝深仁厚泽爱养斯民或因偶有水旱而全蠲本地之租亦且竝无荒歉而轮免天下之赋浩荡之恩不可胜举而特未曾更改旧例者盖恐国家经费或有不敷故仍存成法而加恩于常格之外耳朕即位以来命怡亲王等管理户部事务清查亏项剔除弊端悉心经理数年之中库帑渐见充裕以是观之治赋若得其人则经费无不敷之事用沛特恩将蠲免之例加增分数以惠烝黎其被灾十分者着免七分九分者着免六分八分者着免四分七分者着免二分六分者着免一分将此通行各省知之朕视万民实为一体痌瘝念切怀保情殷因思自古无不爱民恤下之人君亦断无不急公亲上之黎庶祗以时势所值各有不同今就目前国用计之可以加惠吾民使霑渥泽是以斟酌分数定为规条傥将来国用益饶更可加增于此数之外假若经费或有不足百姓自然踊跃输将则此例又可变通必不因朝廷格外之恩而遂忘奉公之本念也如此则君民一心上与下各尽其道太和洋溢感格
　　上苍将见灾沴全消雨旸时若丰亨有庆旱涝无闻岂不美欤竝令各省督抚转饬有司遍谕乡村众庶咸使闻知
　　十月辛卯
　　上谕户部直为首善之地今岁春麦秋禾俱登丰稔民人乐业朕心深慰但地方有歴年带征之钱粮若令新旧竝纳虽逢丰稔之岁而民力未必寛然有余若欲使小民共被恩泽惟有将明年之赋预行蠲免着将直雍正七年额征钱粮内蠲免四十一万七千八百九十两尔部可确查分数行文该督通行所属州县一体敬谨遵奉以副朕爱养黎元加惠畿辅之至意
　　十一月庚戌
　　上谕户部福建歴年地丁钱粮雍正四年册报共未完银四十四万二千一百余两其或欠在官或欠在民从前未曾分别明晰经朕特遣大臣防同督抚彻底清查除查出官吏侵蚀那移亏空外实在民欠银三十三万八千三百余两朕思今年闽省州县有数处微欠雨泽收成谅不能十分丰足若于明年征收正额之外仍带征歴年旧欠恐民力艰于输将兹特大沛恩膏将康熙五十五年起至雍正四年民欠地丁银三十三万八千三百余两概予蠲免其有已征在官者即照数留抵雍正己酉年本户正赋此朕惠养黎元勤求民隐之至意该督抚等应仰体朕心家喻户晓竝严饬州县等官实力奉行务俾小民均霑实惠傥有不肖州县阳奉隂违或将已征在官者侵匿入已仍作民欠开报或将应行蠲免者私自征收一经察出定将州县官从重治罪该督抚一并严加处分再云南贵州四川广东广西等省皆系邉逺地方如有歴年实在民欠钱粮俱着该督抚详细查明将实数具奏
　　十二月甲午四川廵抚宪徳奏西藏乌防等处办理军需防恩动用仓谷毋许丝毫累民今崇庆州绅衿士庶以己资代办谷至三千余石及催令赴仓领囘皆称情愿捐输留为本州储备
　　上谕户部崇庆州士民慕义急公情词肫挚此皆圣祖仁皇帝六十余年深仁厚泽浃髓沦肌之效朕心甚为慰庆着将崇庆州雍正七年额征钱粮全行蠲免以示格外加恩善良之至意

　　大清世宗敬天昌运建中表正文武英明寛仁信毅大孝至诚宪皇帝圣训卷二十八
　　钦定四库全书
　　大清世宗敬天昌运建中表正文武英明寛仁信毅大孝至诚宪皇帝圣训卷二十九
　　蠲赈二
　　雍正七年己酉二月辛丑
　　上谕内阁浙省为财赋重地民力输将朕所轸念其旧欠钱粮非不欲开恩豁免祗以屡年未完之项乃顽户之所拖欠若以抗正供而霑膏泽则顽民获利而良善转未邀恩非所以化导人心风俗也今据性桂折奏浙省绅士庶民咸能知朕教养之殷懐感朕训诲之至意踊跃完纳正赋即此一事可以见其感恩迁善之诚朕实为浙省之士民风俗称庆非重此数十万之国帑也浙省向善之速甚属可嘉用沛鸿恩将雍正七年额徴地丁屯饷钱粮蠲免十分之二共计六十万两着李卫转饬各属恪遵奉行务使闾阎均霑实惠竝将朕加恩奬善之意遍行宣谕俾逺乡僻壤咸共知悉
　　癸卯四川廵抚宪徳奏上年九月间泸州里民呈称军需米石情愿捐助臣见永宁建昌各路军粮俱就近州县里民背运实属劳苦而泸州里民亦在拨之内是以未允所请
　　上谕户部朕前见崇庆州绅衿士民好义急公风俗淳厚深为嘉恱是以格外加恩蠲正赋以示奬励今据抚臣宪徳陈奏知泸州里民曾经具呈在先且泸民既有背运军饷之勤劳又有乐助仓储之忱悃虽抚臣未允所请而民情之忠厚善良实为罕见着照崇庆州之例将雍正七年额征钱粮全行豁免廵抚宪徳务体朕心转饬该州恪遵奉行使闾阎均霑实惠傥谕旨颁到之日有已征在官者准其抵算庚戌年额赋
　　三月丙午
　　上谕内阁总督田文镜公忠歴练自涖任豫省以来抚绥化导以实政实心为察吏安民之本是以风清弊絶吏畏民懐地方舒畅之气感召
　　天和数年之中年谷悉登丰稔该督之功实为可嘉兼该省绅士庶民风俗向来醇朴又能遵封疆大臣之教人人向义输忠以受
　　上天之恩实可谓良民矣夫因荒歉而蠲免正赋者乃赈穷恤困之意若羣黎共敦善行以迓
　　天庥屡岁有秋灾祲不作则赏善旌良朕之加恩沛泽更为愉快着将豫省雍正七年额征钱粮蠲免四十万两总督田文镜可确查分数通行所属州县一体遵奉使闾阎均霑实惠
　　六月乙酉
　　上谕内阁朕爱养黎元遐迩一体而邉逺之地小民家计不及近省尤朕心之所系念数年以来甘肃四川云南贵州广西五省有用兵西藏及抚苗蛮等事其一应军需皆动用公帑备办秋毫不及于民间而粮饷转输亦有资于民力今藏地苗疆俱已宁谧朕心嘉慰特沛恩膏着将庚戌年甘肃四川云南贵州广西额征地
　　丁银两悉行蠲免其西安各属地方近日亦有预备军需之事朕心轸念着将庚戌年额征钱粮蠲免十分之三此六省督抚大吏宜仰体朕心转饬所属有司敬谨奉行务使闾阎均霑实惠如有奉行不力被不肖有司暗饱私囊或奸胥土棍强绅劣衿包侵蚀者经朕访闻必将通省大小官员分别从重治罪至于国家设官本以理民官有恤下之责民有奉上之义若设官而不为计及养防之资则有司之贤者将窘廹而莫能支不肖者又横取而无所检是以酌定将钱粮耗羡均给各官此揆情度理上下相安之道但思加恩百姓豁免正赋若将耗羡一并蠲除是民虽邀额外之恩而官员转有拮据之苦上司或因此稍有寛假则必致巧取苛索于民流弊种种转多于耗羡之数于吏治民生均无禆益着于庚戌年为始凡遇特恩蠲免钱粮者其耗羡仍旧输纳谅必民所乐从若因水旱蠲免者不得征收耗羡将此永着为例
　　八月癸丑
　　上谕内阁自古帝王之治天下设官分职不得其人则庶政莫由振举而理财不得其道则国用不足虽欲减赋蠲租沛膏泽于万姓其势有所不能此自然之理也数年以来怡亲王大臣等办理戸部事务敬慎公忠风清弊絶阜民裕国府库充盈国家经费既敷则蠲除惟正之供施恩常格之外使羣黎百姓俯仰有余乃朕寤寐之至愿也昨署山东廵抚费金吾奏称今岁东省秋成大稔父老皆言二十余年以来所仅见朕思此乃督抚之贤有以感召
　　天和也则凡为督抚者宜何如之敬谨居心公忠奉职以不愧屋漏之诚为感格
　　上天之本耶闻今年秦省西安一带夏月甚旱而地方文武大臣官员罔知修省此则封疆大臣之所当切戒者朕非缷责于臣工而屡颁此等谕旨也盖实有见于天人感应之理纎毫不爽而夙夜敬谨干惕觉鉴观之有赫而呼吸之可通傥朕心有一刻之懈弛而徒以训诫之词责诸臣下其又何以对越
　　天地神明乎又据广东督抚布按等奏称今年粤东雨泽均调百谷顺成合计通省米价自八钱至五六钱实粤省从来希有之事朕闻之深为慰恱此皆该省民人等革薄从忠醇厚良善之心
　　上天垂佑而锡以丰穰之所致也着将山东广东二省庚戌年地丁钱粮各免四十万两以奬地方官民之善直陜西今年各蠲银四十万两庚戌年着再各免地丁钱粮四十万两山西通省连岁皆获丰收着免庚戌年地丁银四十万两安徽等属亦着免庚戌年地丁银四十万两此六省共蠲免额征银二百四十万两乃朕加惠闾阎之特恩该督抚等应转饬有司仰体朕心敬谨奉行务使小民均霑实惠傥不肖官吏及绅士土豪等有侵蚀包揽等弊一经发觉定行重治其罪并将失察之督抚上司等严加议处
　　九月甲戌
　　上谕户部据宁逺大将军岳钟琪奏称自西安起程歴西凤平临以至甘凉等处小民承办军需莫不踊跃懽呼趋事赴公争先恐后而靖逆卫屯民于应办草束之外情愿另备余草运赴大东渠站所堆积以佐军需等语靖逆逺处邉外人民无几而自备割运草束输力効诚可见师以义行统领大臣又能令承办军需各员无丝毫扣克是以舆情鼔舞相率办公朕心深为嘉恱着将靖逆卫庚戌年应征正粮马粮四百六十石零大草五千三百八十八束全行蠲免以示加惠邉民急公之至意
　　己丑
