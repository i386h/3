<!-- { "loadSidebar": true } -->
　　上谕内阁九卿詹事科道等从来用人之道必兼聼并观畴咨博采方能允当而无失朕于选用人贠勤加咨访正以朕一人之耳目有限不若合尔诸臣之见闻始无遗漏也乃尔等佥云未能深知互相推诿夫百职在廷四方具集同乡亲故岂无见闻其贤者即小善亦应称举不肖者即小恶无容匿若知其贤而不言是谓蔽贤知其不肖而不言是谓党恶即如月选官内有刘尚俭者系四川防州府叅革贪酷知府刘天观之子其父刻剥民膏为伊子捐职罪莫大焉如此之人岂可録用在廷岂无一人知之者乃俱缄黙不言以此推之可见知而不言者甚多尔等之意惟恐结怨于朋友不若徇情容隐自保功名虽误朕选用之事而不顾贻害于地方而不恤试思得罪于朋友与见弃于君父孰重孰轻全一人之功名与贻地方之患害孰大孰小即所举之人为贤为不肖朕不过于引见时借以参酌自有裁夺并非责尔等保其终身无过致贻日后之累何必过虑乎嗣后务宜痛改积习茍有见闻即从实举出进贤勿避嫌退不肖勿避怨朕生平惟以真诚待人尔等亦当以至诚报朕尚其各抒忠悃勿负朕推心置腹之至意
　　雍正二年甲辰二月丙午
　　上谕八旗文武官贠人等我国家念尔等祖父皆属从龙旧臣着有勲绩故加恩后裔量才授官冀収心膂驱防之效尔等自当恪守官箴勤劳王事建股肱之盛烈垂清白之家声庶几上以仰报君恩下以显扬世羙乃每见旗贠居官不能悉体朝廷期望之意贤否杂出志行不齐由筮仕之初辄谓旗人与汉人不同汉人无累可以硁硁自守旗人则本旗官属需索多端亲族往来责望甚众万一任满又不免有当差之累此念一起百丛生不以忠君体国为心不以旷职殃民为惧潜通贿赂恣意苞苴惟期囊槖之充尽丧亷隅之守殊不思国家察吏亷者奬贪者惩满与汉无二法也尔等果能洁己奉公始终一节休声丕着惠政日闻朕自当从优擢用以示奬励凡所过虑皆可不必如其不然则法网难
　　寛纵家拥厚赀安能坐享乎至于尔等家世武功业在骑射近多慕为文职渐至武备废弛而由文途进身者又祗徼幸成名不能苦心向学玩日愒时迄无所就平居积习尤以奢侈相尚居室器用衣服饮馔无不备极纷华争夸靡丽甚且沉湎梨园遨游博肆不念从前积累之维艰不顾向后日用之难继任意糜费取快目前彼此效尤其害莫甚朕特加谆谕自此以后出仕者各宜精白乃心靖共尔位人人以亷能自矢不得借旗人多累之説以遂其罔上行私之术八旗子弟各习其业文则潜心制义博览诗书务求用世之实学武则娴习弓马讲究韬畧预储阃外之良材且各崇俭戒奢安分循礼父诫其子兄诫其弟与其恣情纵意博一日之豪华何如量入为出谋百年之生计与其荡检逾闲作无借之匪类何如谨身寡过勉有用之事功以报朝廷以绵世泽以敦风俗以保身家顾不羙欤大雅之诗曰凡周之士不显亦世盖欲疏附后先之子孙亦世世修徳与周匹休也尔八旗皆佐命后昆深愿克绍前修荣名悠逺国家亦重有頼焉其各钦承毋忽
　　三月丁丑
　　上谕山东廵抚黄炳尔以父子兄弟同登仕籍缮折谢防尔一门荣宠固幸遭逢然必能互相砥砺感恩图报方期福泽绵逺若倚恃家庭显耀任情纵恣朋比党援转相请托顺之者曲意容逆之者多方排挤甚至欺君虐民有所不顾如此则目前富贵非为福基翻为祸媒歴观古今人事履盛满之时不惟不敢称庆更加谦谨所以世代子孙长保安全也尔可体此意传亲族之在仕籍者俱令知之
　　戊寅衍圣公孔传铎子孔继溥率五氏后裔六十六人具表谢
　　恩
　　上谕孔继溥等曰尔等是圣贤后裔与众不同必心为圣贤后裔之心恪守先圣先贤之训方为不愧朕诣学大典尔等逺来特行召见面谕尔等慎修厥徳以继家声
　　六月庚寅
　　上谕吏部直省督抚统辖属贠必中正和平推诚体察属贠有一善则奬劝诱掖以成之其微瑕小疵则多方训导使之省改必至怙过不悛方据实题叅如此始能激浊清于地方有益若妄自尊大暴戾恣睢甚而一言不当即加叱辱如四川廵抚蔡珽慢骂属官以致重庆府知府蒋兴仁愤激而死似此褊急任性不惟有乖大臣之体且恐属吏相率顾畏阿顺取容丧其气节尚欲建立功名安可得乎尔部行文各督抚湏仰体朕意正己率属虚懐待下即檄行申饬亦无慢骂之理至尊卑相见尤有一定典仪毋得倨傲致长谄谀之风其部院堂官亦当和衷翕受待属贠以礼始不负朕委任之意
　　七月丁巳
　　上谕诸王贝勒公满汉文武大臣官贠等朕即位后于初御门聼政日即面谕诸王文武大臣谆谆以朋党为戒今一年以来此风犹未尽除
　　圣祖仁皇帝亦时以朋党训诫廷臣俱不能仰体圣心每分别门戸彼此倾陷分为两三党各有私人一时无知之流不入于此即入于彼朕在藩邸时敬慎独立深以朋党为戒从不示恩亦无结怨设若朕当年在朋党之内今日何顔对诸臣降此谕防乎
　　皇考深知朕从无偏党必能保全尔诸臣名节故命朕缵承大统今日大小臣工所以安然无事得享太平之福者皆我
　　皇考之恩赐也朕平日并未树立党援而登践寳位尔等亦可知朋党之无益矣夫朋友亦五伦之一往来交际原所不废但投分相好止可施于平日至于朝廷公事则宜秉公持正不可稍渉党援之私朕今御制朋党论一篇颁示尔等须洗心涤虑详玩熟体如自信素不预朋党者则当益加勉励如或不能自保则当痛改前非务期君臣一徳一心同好恶公是非断不可存门户之见即尔等彼此亦当互相砥砺时相训诫行事共求当理诸臣不负朕心则朕可不负
　　皇考付托之重朕之不负
　　皇考全在尔诸臣之赞成朕得为天下之令主也诸臣不负朕朕岂忍负诸臣乎朕之用人加恩容有未当之处或不能自信至于治人以罪无不详慎间有法外寛贷之处不令人知者即下一严防亦求至当从未随意轻加呵斥此朕可自信者也如七十之恶乱举国皆知发遣在道竟寛其械系临行时王大臣内多有赠遗此朋党未消之明验也夫朕用一人而非其党者嫉之罚一人而是其党者庇之使荣辱不闗于赏罚则国法安在乎嗣后朋党之习务宜尽除尔等须扪心自问不可阳奉隂违以致欺君罔上悖理违天毋谓朕恩寛大罪不加众倘自干国法万不能寛朕虽未必尽行诛戮然或千人之中百人百人之中十人尔等能自保不在百人十人之列乎尔等务期断絶党私同心辅佐尽诚极言勿使朕躬有过此朕所厚望于尔等也凡人于朋友箴规尚不可背况君臣大义耶尔等当上念朝廷任用之恩下为身家子孙之计各勉之慎之
　　雍正三年乙巳六月丁卯
　　上谕内阁昔
　　圣祖仁皇帝眀目逹聪无微不照而闗系国计民生之事尤殷采访屡降
　　谕防令内外臣工各抒所见不时条奏无非欲洞悉下情兴利剔期臻上理也在廷诸臣不能仰体
　　圣懐未见有剀切敷陈裨益政事者如科道等官之章奏或请开例捐纳或请开设矿厰或请节省钱粮种种假公济私之处不可枚举皆在
　　圣祖仁皇帝洞鉴之中故近年来条奏之事
　　圣心裁择其可行者见之施行其不可行者槩置勿用而言官之不得遂其私者反有
　　圣祖仁皇帝不甚纳谏之妄议此等小人情状朕在藩邸知之甚悉疾之甚深故临御以来谆谆诰诫期其各矢公忠直陈无隠夫条奏者原欲上以匡君下以泽民非为臣子沽名之具也朕原有防即宻奏中朕不行者若有真知灼见力恳施行仍准其露章陈奏非必止于宻奏也因念诸臣之欲进言者或多所顾忌或恐招怨尤或有牵制之情或有不便显言之处故令各人宻封进呈其中言有可采而易于招怨者朕将折内职名裁去发出或令诸臣会议或即见诸施行而外间不知何人所奏其所以如此者无非欲人人尽其所言无所瞻顾回避而朕得収聼言之实效于治理大有裨益也乃有诈伪之人因所奏既行而夸耀于人者亦有因裁去衔名无可稽考竟将他人陈奏之事据为己有者亦有谓出之自朕托言诸臣而实非诸臣之条奏者种种浮言深可痛恨又常见人文集中有拟稾未上之奏疏夫既有此疏何以未上既云未上何故存稾此乃欺罔之徒内懐诈伪外托忠诚遇事不敢直言故饰虚词传播人口以欺世盗名也且更有以特防施行之事而冐为己功者如蠲免蘓松浮粮一事系户部所奏防自朕出并无一人条陈近闻有人自称为彼之宻奏者人而无耻至于此极朕念为政之道首在得人故自即位以来于文武大小臣工皆留意简选而于伊等陛见之日必召入面询亲加训诲欲其洁已奉公勤修职业谨守法度爱养兵民丁宁诰诫至再至三无非谕及内外事务及勉励官方之语而诸臣出外每每任意增减多方粉饰以夸示于众竟有与原降谕防甚不相符者此皆大有闗系着凡文武官贠曾经面奉谕防除不能记载者俱将训防一一详细将年月日一同缮冩进呈内外文武大臣着自行封进其不应折奏之贠着封固交与该上司转奏自今以后凡面奉谕防者俱着缮写进呈若不缮写进呈但私相传播及私自记载者即系假揑防意定当从重治罪
　　雍正四年丙午正月乙未
　　上谕满汉大臣等今日君臣同堂合宴海宇承平上下和乐皆我
　　圣祖仁皇帝深仁厚泽之所留贻也岂能暂忘思慕之情岂敢稍弛警惕之念乎朕之才徳逺不及我
　　皇考今万几殷繁一人识力有限用是朝乾夕惕晷刻靡宁仰惟
　　祖宗付托之重下念万民待泽之殷全頼尔诸臣同心一徳辅佐朕躬使庶政无不就理兆民无不被泽以成熙熙皥皥之风此朕所深望也夫移风易俗端于大臣是頼自古人臣之谊公尔忘私不可有游移瞻顾之心党援朋比之习每见徇私不法之人好为夤缘互相请托揆之于义则请托实为可羞而度之于命则请托究属无益且积习相沿遂成风俗既为子弟亲戚营求作是教之不以正矣何足为其师范徒使子弟亲戚有所恃以无恐终归于壊品防志不能上进其害可胜言哉朕于尔诸臣实以股肱手足一体相视尔诸臣亦当公忠体国视君上如元首腹心若悠悠忽忽安于习俗而不知奋发鼓励尔诸臣自待居何等耶况朕在藩邸阅歴四十余年人情世态无不周知亦非可以欺隠防蔽者如年羮尧科多营私挟诈深负朕防不旋踵而事事败露尔诸臣自度才干伎俩未必能如彼二人若营私自便稍有不检不惟薄待其身兼惧罹于国法尚可立身朝端为众人之表率耶从来朋友箴规一言尚当聼受况君上乎朕谆谆诰诫者无非欲尔诸臣各矢公心尽除私意如果能时时仰体朕训彼此互相劝勉则天下之人观感变化而风俗尽归于淳厚尔诸臣之身家子孙亦并受其福矣
　　三月甲寅
　　上谕八旗汉军官贠等人臣事君须明大义固不可矫情立异尤不可挟私党同习气陷人流而不返每至乖于大义皆由察之不早挽之不力故也八旗汉军向来恶习好通声气凡内外文武官贠无论平素识与不识一
