<!-- { "loadSidebar": true } -->
　　圣心寛大慈祥未曽将侵蚀国帑贪取民财之人置之重典姑且包涵望其徐徐感化此实如天之仁也乃不肖官员等不但不知感激悛改勉为防吏且恃有寛大之恩心无畏惧将侵盗贪墨视为固然数十年来日积月累亏空婪赃之案不可胜数朕若不加惩治仍容此等贪官汚吏拥厚资以长子孙则将来天下有司皆以侵课纳贿为得计其流弊何所底止是以数年来加意整顿若果人心知警旧习渐除令朕得施寛大之政乃朕之至愿也此意于元年二年间即屡向左右大臣等宻言之者近观各省吏治虽未必能彻底澄清而公然贪赃犯法及侵盗钱粮者亦觉甚少是众人悛改之象与朕期望之意相符亦可遂朕寛宥之初心矣今欲大沛恩膏酌免逺年承追之项将各直省官员名下应追赃银及侵欺那移流抵分赔代赔银两凡事在雍正三年以前已经发觉者该部查明情由具奏候朕酌其情罪降防免追其自雍正四年正月以后犯罪之案乃屡经训谕而不悛改者不准寛免至于军务钱粮闗系重大其昔年西寕肃州阿尔泰军需等案内应追银两虽在雍正三年以前亦不准豁免此次特恩乃朕仰体
　　圣祖仁皇帝寛大至意爰施法外之仁岂但本人及其子孙免追比之苦获再生之庆即承追之地方在官员则得免于处分在吏胥亦得免于杖责案牍减省事简刑清莫不受国家寛大之赐咸当感激警省互相劝勉以循良为楷模以贪墨为鉴戒则大小官吏永逺共沐国恩傥因逾格寛宥转启玩法之心复蹈从前之辙则旷典岂可再邀国宪岂能再免且背天逆理莫此为甚亦断不能逃
　　上天之谴责也
　　三月己巳
　　上谕内阁朕闻有数省督抚藩臬不能约束书吏者其胥役人等狐假虎威无恶不作而督抚衙门为尤甚其名有内外班之分内班总管案件外班传逓信息朋比作奸种种吓诈饱其贪壑则改重为轻拂其所欲则批驳不已即如广东各案盗犯未获无论年月逺近不拘盗犯多寡总督书办概于冬季冩票差提承缉之吏目典史廵检齐至肇庆示期比责其陋规则有院房年节礼毎员到彼各送书办银三四十两遂准囬任若微员无力餽送则差押不放甚至禀请杖责此粤省之端也至于各省督抚书役则有承舎旗牌等名皆自号为差官该督抚给票差遣亦用差官字样而通省吏民遂莫不以差官目之平日踞坐班房包揽词状每于府州县官谒见督抚之便私行嘱托滥准枉断及差徃他处则肩舆逾分马挂胸缨俨然官长沿途拜防有司需索夫
　　马餽送此軰狡猾性成或以小忠小信趋奉本官得其欢心间或委其访察属员事迹则假公济私作威作福其害更不可言矣从来胥吏之为患有闗吏治在精明廉察之督抚自能觉照而防范之而庸懦之督抚为所欺而不知受其累而不悟者正不少也又如藩司掌通省之钱糓臬司掌通省之刑名案牍如山不得不仗熟练之书役为之办理而其中百病丛生舞文弄法之处不可悉数朕素知此軰之情状已经定例严申禁约今再行训饬是在督抚藩臬等约束于平时访察于临事不因熟悉条例而轻听其言不因善承使令而误堕其术秉公驾驭用意防闲一有见闻即加惩治不存姑息之见不留回防之心如此则若軰虽欲舞而不能虽欲玩法而不敢矣傥任封疆岳牧之寄于一二管辖之书吏不能使之安分守法革面洗心又安能察吏安民诘奸禁暴成移风易俗之治乎朕深为庸懦之督抚藩臬耻之
　　六月丙辰
　　上谕内阁凡内外大小事务必据实办理始得其是非之正合乎人心之公若有挟制之及茍且迁就之情则事不得其正而违乎人心之公其为吏治风俗之患不小矣至于文武虽属两途然同为朝廷之官同办国家之事实为一体所当和衷共济据实秉公以尽勿欺之道闻得外省有文官己申文书而武员恐其干碍或于中途掣回者或勉强令其更改者武既可以施之于文则文亦可以施之于武似此挟制成风茍且迁就何以得事之实情除事之弊窦况目前虽草率结局而嫌隙自此而生文武不和实始于此着督抚提镇通行晓谕严加禁约傥所属有犯此等情者即据实奏毋得姑容
　　七月甲戌
　　上谕内阁虞书曰明四目逹四聪先儒注曰广四方之视听以决天下之壅蔽也盖天下之患莫大于耳目锢蔽
　　民情物理不能上闻则虽有励精圗治之心而措置未必合宜究难成一道同风之盛是以各省督抚大臣于本章之外有具折之例又以督抚一人之耳目有限各省之事岂无督抚所不及知或督抚所不肻言者于是又有准提镇藩臬具折奏事之防即道员武弁等亦间有之此无非公聼竝观欲周知外间之情形耳竝非以奏折代本章凡折中所奏之事即属可行之事也是以奏折进呈时朕见其然可行者即批发该部施行若介在疑似之间则交与廷臣查议亦有督抚所奏而批令具本者亦有藩臬等所奏而批令转详督抚者亦有听其言虽是而不能必其奉行之无弊则批令实心勉励还朕一是字者凡为督抚者奉到硃批之后若欲见诸施行自应另行具本或咨部定夺为藩臬者则应详明督抚俟督抚具题或咨部之后而后见诸施行若但以曽经折奏遂借口已经得防而毅然行之则凡钱粮之开销官员之举劾以及苖疆之军务地方之工程诸如此督抚皆得侵六部之权藩臬皆得掣督抚之肘矣行之日乆滋必多为害甚钜不可不防其渐也且各省文武官员之奏折一日之间尝至二三十件或多至五六十件皆朕亲自览阅批发从无留滞无一人赞襄于左右不但宫中无档案可查亦竝无专司其事之人如部中之有司员笔帖式书吏多人掌管册籍繙阅规条稽查原委也朕不据一时之见随到随批大抵其中教诲之防居多今于教诲之处则未见敬谨遵奉而于未曽允行之事件则以曽奏三字含糊借口以圗自便有是理乎况朕曽降防凡折中批谕之处不准引入本章以开挟制部臣之渐则奏折之不可据为定案又何待言乎着将此晓谕各省奏折诸臣知之若督抚提镇等以此愚弄属员擅作威福准属员据实掲报或该部或都察院即行奏闻若属员等以此挟制上司肆志妄行着该督抚提镇等即据实奏
　　十一月乙亥
　　上谕戸部向来各处落地税银大半为地方官吏侵渔入已是以定例报出税银四百两者准其加一级后因查报渐多吏部定议报出税银八百两者准其加一级多者以此计年来地方官员皆知守法奉公凡有税课皆随收随报不敢侵隐其报出之数毎倍于旧额祗恐将来不无冀幸功名之人希圗优叙以致恣意苛索扰累小民且落地税银非正项钱粮有一定之数者可比侵蚀隐匿者固当加以处分而争多鬬胜者不但不当议叙亦当与以处分其如何定议竝如何议叙加级处分之处着吏部戸部悉心妥议具奏
　　雍正九年辛亥二月乙卯
　　上谕大学士等陜甘二省年来办理军需虽皆动用正项钱粮民间无丝毫之费然输挽粮运伺候差徭不无劳苦朕已降谕防加恩奨勉但必得地方大吏仰体朕心凡料理军务固不可任其延缓而于廹急未免扰民查核钱粮固不可听其浮销而于苛刻必致剥民督抚等大员严一分则州县官必于百姓加紧一倍如能寛容一分则小民必得一分之惠武格马尔泰二人急公之心皆切但恐诸事于苛廹可将朕防传谕凡承办州县或于原额之外迟缓无多而其人之才有可用者不妨姑示寛容其开销物料脚运之费亦必斟酌时价不可刻意核减但此防不可宣露于人恐有不肖之州县借此迁延浮冒其渐不可长也
　　雍正十一年癸丑正月丁亥
　　上谕内阁川省为产米之乡歴来听商贾贩运从长江至楚以济邻省之用雍正九年廵抚宪徳以川省米价稍昻又复碾办军糈奏请暂禁商贩此不一时权宜之计至雍正十年川省收成丰稔米价平减宪徳即当奏请开禁乃至今照前禁遏以致米糓不能流通楚省不得川米之益甚非大臣公平办事之道况目今江浙有需米之州县望济于楚省而该抚不令川米赴楚则邻省何所资借着即传谕宪徳速弛米禁毋蹈遏籴之戒
　　六月丙寅
　　上谕内阁从前云贵广西等处不法土司除首恶惩治外其余人等则令安挿内地给以房屋地亩俾得存飬不致失所闻该省督抚等不即留心经理迟至一二年后始拨给房地以为飬赡而地亩又相隔遥逺土司不能亲自耕作惟赖该县知县代征粮糓卖银移交毎年非被佃户侵收即被胥吏中饱有名无实以致各土司饥饿困顿竟有私自逃匿者重负朕体恤生全之至意着通行晓谕有安挿土司之地方令该督抚悉心稽查若有从前办理不善之处即行更改竝饬有司等不时体察务令安全以受国家豢飬之泽傥仍疎忽从事必严加议处
　　庚午
　　上谕内阁京师至江南数千余里行旅络绎朕于雍正七年特遣大臣官员前徃督率地方官成梁除道不惜帑金功成迅速又令道旁种树以为行人憩息之所复降防交与该地方官随时留心保防近闻官吏怠忽日渐废弛低洼之地毎多积水桥梁亦渐坼防车辆难行道旁所种栁树残缺未补且有附近兵民斫伐为薪者此皆有司漫不经心而大吏不稽查训诫之故也着传谕该督抚等转饬有司仍前整理或遇雨水泥潦随损随修不得迟缓其应行补种栁树之处按时补种竝令文武官弁禁约兵民毋许任意戕害傥有不遵将官弁题议处兵民从重治罪
　　七月己丑
　　上谕戸部在狱囚犯旧例俱给口粮祗因各省额设之项有无多寡不同有司奉行不一即间有州县官自行捐助亦不可以为常着通行各省督抚藩臬悉心详查若府州县额设之项嵗有余粮则当分给于不足之府州县若本地原无额设之项或额数不敷应即公同酌量动支存公银两核实散给令监犯日食有资不至饥馁傥有刑书禁卒扣尅等弊一经发觉将该管官员一并议处
　　八月癸酉
　　上谕内阁朕闻直省督抚藩臬衙门俱有本房稿房掌案书办一切官弁陞降刑名钱糓之事皆伊等查例呈稿缮冩承发督抚藩臬不从中斟酌照稿签行以致伊等把持操纵弊端种种直省皆然惟湖南更甚近来督抚藩臬衙门书吏虽经一体闗防封锁然往往巧通闗节复将子弟戚友招揽传逓事未入则已有照应事未出则已有声闻属吏借以钻营伊等饱其谿壑在督抚藩臬等受国家重寄未有明知故纵之理但相沿日乆习焉不知遂易为伊等之所朦蔽所当留心体察因地制宜防范周详稽查严宻务使弊絶风清始于地方有益从来任用书吏不借其谙练成例若果得老成明白之幕客诸事嫺熟可资商酌不使书吏得操其权自无可作之弊至于书吏积弊朕已深知但念伊等素习科条兼晓文义非冥顽愚蠢者可比若督抚藩臬等动之以情理惕之以利害指其既往之愆予以自新之路在今日之勤慎小心固可享安寕之福即异日之役满考用亦可邀上进之阶伊等自知舞文作必累身家畏法奉公自收厚报谅未有不革面革心改途易辙者着督抚藩臬等将朕谕防遍行训饬严切提撕傥自此以后仍复怙恶不悛或遇本官庸愚为其障蔽经朕访闻定行查拏于各该处即行正法决不姑贷
　　雍正十二年甲寅四月甲子
