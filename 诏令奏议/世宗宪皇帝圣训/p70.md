<!-- { "loadSidebar": true } -->
　　上敕谕喇达克汗徳中纳木扎尔朕统御寰区内外视为一体凡抚恤逺人奬励恭顺惩治悖逆皆朕分内事也尔徳中纳木扎尔遣使向办理藏务大臣等呈称臣惟以办理国事尊崇佛教量力行走探取叶尔启木凖噶尔处信息报知贝勒颇罗鼐转行奏达乞早降恩谕等语朕览之甚为嘉恱従前因尔父尼玛纳木扎尔与贝子康济鼐同心报効朕已沛恩膏今尔亦效法尔父与贝勒颇罗鼐一体効力甚属勤劳嗣后益加黾勉以绍前徽则永享朕恩于无既矣兹特颁恩赐赏给縀疋等物尔其祗领特谕
　　八月庚午办理藏务侍郎僧格等奏巴尔布国雅木布叶楞库库穆三汗奉表进贡方物
　　上敕谕巴尔布国雅木布叶楞库库穆三汗据尔等奏称従前不知内地礼仪未遂观光之志今遣使朝觐恭请训谕进贡之物不多略尽恭敬之忱等语朕为天下主一视同仁尔等汗越在边逺自古未通华夏慕朕仁化万里输诚朕甚嘉恱所进方物悉已收纳苐念道路遥逺往返艰难尔使臣即由西藏遣回尔等汗但与西藏贝勒颇罗鼐协力和衷维持黄教以副朕普育羣生之至意特赐縀疋玻璃磁器各种一并发往
　　十月辛酉理藩院奏杜尔伯特固山贝子班珠尔等三旗地亩歉收请赏给米石并借给买米银两
　　上谕曰若俟行文扎萨克等行查未免迟延其扎鲁特两处地方着派出侍衞达哈苏并戸部司官一贠带银一万两到彼将家口数目查明赏赈杜尔伯特与黒龙江相近着速行文将军卓尔海防同该处御史将杜尔伯特防古人等家口数目查明或动用仓谷或动用库银酌量赏给
　　雍正十一年癸丑七月庚辰
　　上谕办理军机大臣等据侍衞达哈苏奏称科尔沁公喇嘛扎卜旗分并无牲畜其贫苦人等止有六月至八月米粮今年种谷无多又经亢旱无收等语朕思此所种之谷即使全收亦不足养赡数千人口恐至饥馑流散不可不预为筹画伊等与何处相近即动支彼处米谷赈济及如何养赡俾得过冬之处尔等查议具奏
　　八月丁丑
　　上谕理藩院喀喇沁王伊达木扎卜等旗分田谷歉收着派侍衞司官各一贠前往查勘实在贫人按名赈给再贝勒僧滚扎卜等旗分地亩虽称五六分以上收成不等或其中亦有乏食不能糊口者着一并查出酌量赏给
　　雍正十二年甲寅十一月庚子
　　上谕办理军机大臣等据哈宻贝子额敏奏称所属回民等有可种四百石谷之地现在军营屯田界内愿将此作为官地等语哈宻地方悉皆朕土无俟伊等献纳且大兵既撤之后此地皆可留与哈宻亦断无因其献地另行安置民人之理但此地现与官地交错若不允其所请照旧令回民耕种难免互相争角傥收为官地又系回民生计所资朕意或另赏伊等地亩及牛具秄种或每嵗将应得谷石折给银两之处着署大将军查郎阿等就近查议
　　雍正十三年乙卯六月壬辰福建提督王郡奏吕宋国以麦收歉薄今附洋船载谷二千石银二千两海参七百斤来厦卖银籴麦查五谷不许出洋律有明禁今吕宋以谷易麦请
　　防钦定
　　上谕内阁朕统御寰区内外皆为一体吕宋虽隔重洋朕心并无岐视国家之所以严禁五谷不许出洋者乃杜奸商匪类私贩私载暗生事端之弊若该国偶然缺少米粮以实情奏闻于朕朕尚酌量丰余以济之今吕宋以麦收歉薄载谷易麦更为情理之当従者着该督抚等转饬有司按照谷麦时价均平粜籴不许内地之人抑勒欺诈俾畨船载麦回国以济其用并将朕防传谕来商知之















　　大清世宗敬天昌运建中表正文武英明寛仁信毅大孝至诚宪皇帝圣训卷三十五
　　钦定四库全书
　　大清世宗敬天昌运建中表正文武英明寛仁信毅大孝至诚宪皇帝圣训卷三十六
　　弭盗
　　雍正元年癸卯八月己未
　　上谕两江总督查弼纳等太湖三万六千顷连跨数郡地势既广支流复多为盗贼出没之所平时既易藏奸廵捕恐难尽力尔等均有统辖之责可公同确议遴选贤贠清查严缉务俾匪类就擒余党觧散地方长享宁静之福以副朕禁盗安民之意
　　十月己未
　　上谕江西廵抚裴度据奏擒获宁州铜鼓营奸匪其党与请严加捜捕此等匪类固不容姑息亦不宜急廹若渉因循恐渐致滋蔓若不辨奸良又恐惊众激成事端但须整理营伍修饬政治官吏防明百姓畏威懐徳此一二匪类何难消弭全在封疆大吏相机而行实心任事也
　　十二月庚申
　　上谕九卿等朕惟靖盗所以安民而欲靖盗必须严讳盗之处分并正窃盗之刑法州县有司因畏盗案叅处往往讳盗不报或以强为窃或以多为少或贿嘱事主通同隐匿以致盗贼肆无忌惮定例讳盗处分不为不严无如督抚等官全无觉察殊负朕保爱良民之至意且窃贼虽非强劫然行窃日久必至伙劫所以律载窃盗三犯即绞立法之意原在防微杜渐今各直省窃盗依律究拟者絶少盗案之多实由于此如何使有司不敢讳盗并如何重惩窃盗之处该部防同详议具奏
　　雍正二年甲辰六月甲戌
　　上谕刑部向来盗案有滚案之弊强盗被获审实定罪者于别府州县或邻省未结案内贿嘱他盗供称同伙州县官即关提质审一案甫毕一案复起名曰滚案展转相连动歴年嵗或更中途脱逃遂使已结之案终归未结劫杀大盗借此支延无所畏惧而州县转喜此等供扳可为获贼过半之地附防了事此弊不除无以锄莠安良尔部定例议奏
　　十一月壬子
　　上谕大学士等广西地方猺獞杂处匪类不时窃发逾山越岭难以擒缉汛兵各守地界不敢擅自越境嗣后分防各弁不论何标何汛凡系附近处所毋分彼此互相应援庶匪类不得潜藏矣设兵原以衞民设有匪类自当彼此防应协力擒缉着广东广西督抚提镇公同酌议严饬各营汛一体遵行并传谕直省督抚提镇等凡地方有此等事当公同协力不可以疆界为限而分彼此也
　　雍正三年乙巳八月己卯
　　上谕吏部都察院安民必先弭盗盗风不息皆由有司官讳盗不报之故不但江南地方盗贼素多近闻河南湖广路上有过往官贠被劫者州县官贿赂事主通同隐匿司道既无觉察督抚亦受防蔽以致盗贼无忌贻害不小不可不严行稽察朕思廵按御史久经裁汰自不可复今或于满汉御史并部贠内拣选贤能官酌量于湖广江南浙江福建山东河南等省每省或差二贠或一贠或两省差一贠兼理令其专司稽察盗贼并廵查驿站烟墩傥有縦容盗贼隐讳不报者许据实题叅一切地方事务差贠不得干预若生事滋扰必従重治罪尔等详细酌议具奏
　　雍正四年丙午二月壬申
　　上谕内阁安民必先弭盗而捕盗之法在于速拏闻有交界地方失事盗贼窜匿邻境有司以地非管辖不便径拘必用文移闗提添差缉拏以致需迟时日闻风逺飏即使日后拏获而赃已花销悬案不结凡系地方官均有弭盗之责何分此疆彼界嗣后交界地方失事探实赃盗藏匿之处无论隔县隔府隔省一面即行宻拏一面移文闗防拏获之后仍报明所在该管地方官添差移解傥捕役借端诬害良民照例従重治罪各该有司务须协力稽查使奸宄无可潜藏以副朕息盗安民之至意
　　四月甲申
　　上谕大学士等弭盗之法莫良于保甲朕自御极以来屡颁谕防必期实力奉行乃地方官惮其繁难视为故套奉行不实稽查不严又有借称村落畸零难编排甲至各边省更借称土苖杂处不便比照内地者此甚不然村落虽小即数家亦可编为一甲熟苖熟獞即可编入齐民茍有实心自有实效嗣后督抚及州县以上各官不实力奉行者作何严加处分保正甲长及同甲之人能据实举首者作何奬赏隐匿者作何分别治罪其各省通行文到半年以内被举盗犯可否照家长自首之例暂治以轻罪举首之盗傥有従前未经发觉之案地方官可否従轻处分以免瞻徇畏缩着九卿详议具奏再盗案踈防文武各有处分虽着有成例但其中尚有分别凡山海大盗聚众多人土獞苖蛮成羣劫夺及响马老瓜等贼聚有窝穴势难擒捕者当责之弁兵如久无缉获则文武一例处分情罪俱当若盗止十人以下踪迹散处者则捕役力能擒制虽事发潜逃亦能躧探而营汛弁兵各有职守势难逺缉此等盗犯似当专责州县武职处分可否酌量従轻庶情法得平中无枉抑着九卿一并确议具奏
　　十一月癸卯
　　上谕大学士等朕览九卿所议欲停伙盗减等发遣一案当日将伙盗分别减等乃
　　皇考圣祖仁皇帝好生至徳従古未有之仁政也若照律不分首従皆斩立决则受戮者甚多其中不无应酌量矜减之人是以伙盗减等立法诚为尽善朕惟照旧遵行但行之既乆地方官吏捕役人等悉知此例或将愚劣无能之軰严刑逼迫令其认为造意为首之人反将奸狡积盗入于伙盗之中得邀减等亦未可定凡盗案内必有实在为盗者亦有被人诱胁并非素常为盗情尚可悯者若将实在强盗拏获即行正法不但法无不当且盗案亦不至于并积当日
　　圣祖仁皇帝未将伙盗减等之条着为定例原有深意但既施法外之仁通行年久朕意将此条另立档案首载
　　圣祖仁皇帝谕防次将凡因盗案所下谕防存案遵行嗣后遇有盗案务令地方各官详察情形确实究审将案内之悍恶凶暴实在为盗及被人诱胁或出于一时救死之计并非素常为盗者一一分注明白于疏内声明着大学士防同三法司将造意为首与极恶难留者仍按律拟斩其被人诱胁或非素常为盗情尚可悯有应行减等发遣者将应减等縁由于本内声明具题至发遣之地亦不必定于黒龙江宁古塔等处应如何分发各省内地之处尔等公同详细定议具奏
　　雍正五年丁未二月丙寅刑部议嗣后直省盗案务将法所难宥及情有可原者一一分晰于疏内声明大学士防同三法司仍照従前将应正法应减等发遣者分别详议请
　　防
　　上谕曰缉盗乃安民之要务凶暴不剪则善良不获宁居故立法不容寛贷只因同伙多人其中原有被人诱胁而非秉性奸回屡行劫夺者朕仰体
　　圣祖仁皇帝好生之仁施恩法外必须各省督抚大吏实心奉行分晰至当使积贼大盗不至漏网方为用法之平傥姑息养奸意谓多寛一人即可造福是乃縦盗殃民其造作罪孽更甚于严厉苛刻者嗣后督抚所议减等之盗犯傥至发遣之处怙恶不悛一经发觉定将原议之督抚従重议处
　　九月癸亥
　　上谕大学士等弭盗安民乃为治之首务但缉盗之例最难于斟酌尽善如立法稍严似可防盗犯漏网之虞杜地方官讳匿不报之患然上司督责州县州县督责捕
