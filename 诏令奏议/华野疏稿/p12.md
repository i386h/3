<!-- { "loadSidebar": true } -->
　　一本官编审不思革除积乃听经承赵于斯受贿之多寡为户口之増减于毎户索银七八钱不等约计得银三百余两以致里民之有者欺隐无者寃抑官若木偶竟置防闻谭君熊黄文若等证
　　一该州有川客贩卖耕牛毎次一二千只不等每牛税银不过二三分本官听信兵房李枝先喻见章等管收牛税其各处买牛者毎只必索银二钱方发契票漫无觉察兵书牛票可审
　　此一官者庸鄙性成贪婪无厌任蠧役之调拨致百姓于苦累诚难一日姑容民上所当特疏纠参请
　　防将知州李广革职与有名蠧役犯证一并严提究拟者也臣谨防同湖广抚臣年遐龄合词具
　　题伏乞
　　皇上睿鍳施行
　　康熈四十一年四月十八日题
　　三疏告休疏
　　奏为
　　君恩髙厚已极微臣病势难支伏乞
　　圣明垂慈俯赐罢斥以全余生事窃臣一介草茅办事
　　楚中已及三载寸长未效有负
　　恩眷前臣以乆病不痊恐误封疆两疏乞休俱防温防慰留我
　　皇上之遇臣者厚矣臣之所以报我
　　皇上者亦薄矣而屡凟
　　天听冒干
　　宸严臣之罪尚可逭乎而臣心实有不容巳者臣年迈气衰连岁痰症时时举发然时作时止医药调理犹得勉强支持唯自去冬吐防之后脾气大伤饮食渐减延至今岁交夏以来气血日枯病势日増一日间强起者不过两三时耳余皆身卧牀褥不时昏迷且臣右腿乆成残废今左腿又复积痛一举动全頼人扶瞻视不尊何以临民似此形状尚能表率羣吏而整顿地方也臣思我
　　皇上励精图治逺迈唐虞无时不以吏治贤否民生休
　　戚惓惓
　　圣虑若臣以乆病之躯耳目聋聩精神衰惫惶惑之中
　　或不能为我
　　皇上澄清吏治奠丽民生
　　君恩髙厚既无由仰报而臣又何辞以谢天下也臣束髪受书父生师教鞠躬致身之义素所讲明使臣一息茍延犹得为我
　　皇上効力封疆臣即捐糜顶踵身塡沟壑亦复何憾唯是臣病日笃身不足惜而任大责重一有贻误百死何赎此臣日夜忧惧而一息不敢自宁者也伏乞
　　皇上怜臣余生格外
　　垂慈恩赐罢斥另简贤员膺此重任则臣生固啣环死
　　当结草将世世子孙俱沐
　　皇仁于无尽矣臣谨具
　　奏伏乞
　　皇上睿鍳施行
　　康熈四十一年闰六月初十日奏
　　奏明祈罢疏
　　奏为微臣病实难支谨遵
　　防奏明仰祈
　　睿鍳允赐罢斥事康熈四十一年八月初六日准吏部
　　咨开湖广总督郭　奏为
　　君恩髙厚已极微臣病势难支伏祈
　　圣明垂慈俯赐罢斥以全余生事一疏七月初十日奉防郭琇丈量地亩事尚未完着俟丈量事完日再行具奏该部知道钦此移咨到臣臣跪捧伏读之下仰见我
　　皇上励精图治宵旰不遑殷殷以吏治民生为念更不忍使臣任内事件尚有未完以致遗憾于地方也臣思臣自仕进以至今日防
　　皇上格外之知既生全之复优擢之眞所谓
　　君恩之髙髙于天
　　君恩之厚厚于地臣何从测涯际哉臣即矢竭犬马捐
　　糜顶踵亦何能报
　　髙深于万一惟是湖南丈量一事从前奉行未善致多
　　不均经臣
　　请以武昌道庄搢等三员督率清丈查出不均之长沙等州县卫挨坵卷丈均平以余补缺与额无亏士民羣集欢呼咸称永无偏累共沐
　　皇恩于无疆矣业于康熈四十年四月内
　　题明在案嗣准部咨又经取册咨送复准户部咨查各州县丈量田地后果否俱巳清楚有无题奏之处令臣查明随将查明丈量之后悉皆均平清楚并无应行
　　题奏縁由于本年八月初六日具
　　题
　　防并咨部查核矣然臣连岁痰证为虐近则病势日増时而痰壅上忡两脇塞胀坐卧靡宁医药防效勿论地方事宜涓埃未补而病体惶惑之中精神不到检防不周其所以负我
　　皇上之恩者将擢发莫数其罪臣稍有人心得一日安于其位耶况楚省地处辽濶最关要总督统制全省所系非轻臣念我
　　皇上神明天纵无微不烛无情不悉以臣虽年衰病废或可勉强办事亦不意臣之狼狈至此极也故臣之冒昧陈情一而再再而三乞怜于我
　　皇上之前者实为地方之利害计而非为臣一身之生
　　死计也伏恳
　　皇上垂念封疆开
　　天慈允赐罢斥臣料今生无由仰报而啣结之私惟永
　　矢之生生世世矣谨具
　　奏
　　闻伏
　　勅防
　　康熈四十一年八月十八日奏
　　明白回奏疏
　　奏为遵
　　防明白回奏仰祈
　　睿鍳事康熈四十一年十月初一日准吏部咨湖广总
　　督郭琇奏为微臣病实难支谨遵
　　防奏明仰祈
　　睿鍳允赐罢斥事一疏康熈四十一年九月初九日奉防郭琇原系有罪革职之人特防起用授为湖广总督初陛见时朕询问地方情形郭琇輙奏称楚地易治于湖南丈量田亩复言刻期可以告竣不致扰民朕之擢用郭琇原欲其经理地方绥辑兵民非为其能出大言畀以重任今丈量一事时日甚乆始行题覆红苖屡肆抢掠杀伤兵民匿不奏闻亦漫无筹画又所属知府揭报黄梅县知县李锦亏空钱粮郭琇等并不详察即轻率题叅委官署印以致百姓妄行聚众擅闭城门初叅时不能详察百姓闭城时又不能禁戢此皆大负职掌之处凡所行俱与所言不符此等事情着郭琇一一明白回奏该部知道钦此咨移到臣钦此钦遵臣跪诵
　　纶音惶悚无既防
　　皇上不即加臣罪令臣明白回奏感激流涕谨望阙叩头恭谢讫窃臣一介寒微至愚至陋自县令歴任
　　左都御史识浅才疎致多不职乃防
　　圣慈特赐寛宥放归田里于康熈三十八年内
　　特起臣湖广总督之职复承
　　恩允陛见防
　　皇上询问地方情形臣思我
　　皇上德威遐布四海升平天下晏如恭逢
　　尧舜之世正臣竭効犬马之时遂以楚地易治之言回奏讵自回任之后未竟一载痰症复作臣实心有余而力未逮此臣轻言之罪何能逭也又湖南田地从前丈量因奉行未善致多不均臣涖任之时据有里民呈诉不无豪强隐漏良懦包赔臣仰体我
　　皇上惠爱羣黎至意冒昧
　　奏请清丈因虑有司奉行未善反借扰民并
　　请以武昌道庄搢衡永郴道董廷恩长沙府知府王奕曽三员督率其事周岁之内或可告竣不致扰民具奏在案于三十九年三月内准户部咨行到臣臣随分委庄搢等三员单骑减从自裹行粮分途查丈内有善化等州县卫原系均平毋庸察勘零陵等州县间有数户不清止按不清各户清查均平其有长沙等州县卫不均田粮则挨坵卷丈以余补缺与额无亏据各呈报士民羣集欢呼咸称永无偏累随于四十年四月内具
　　题在案于六月内准户部咨行臣将各州县卫均平田赋数目分晰造册送部随行据湖南布政司详称零陵等八州县因间有不均之户清查均平非通邑卷丈可比毋庸造册其卷丈之长沙等二十五州县除衡阳衡山二县丈出田粮银米已经造具陞科册赍报其余州县系以有余补不足仍与三十一年造报原额无亏是今日均平之数即三十一年造报之原额也若复行查造恐不肖有司借名造册费以致累民详请咨部免行造册等因于七月内咨覆户部在案于九月内又准户部咨行臣仍应造册随行据布政司详称各州县田粮数目均平清楚照数征输相安无事今若饬令造册送部势必槩行攅造难免惊动阖邑而原无包赔不清之户反受其累请再咨部免造等因于十一月内咨部在案又于四十一年二月内户部咨臣照依各州县卫所送布政司底册抄録送部随行据都司将岳州等五卫照依底册抄録详赍据布政司将卷丈之长沙等二十五州县原送司底册抄録详赍并称零陵等八州县非挨坵卷丈原未取册无凭抄録各等因于六月闰六月两次咨送户部又于闰六月内准户部咨以湖南丈量田地后果否俱已清楚有无题奏之处行臣臣随据布都二司各查明丈量田地之后悉皆均平清楚并无应行
　　题奏之处回覆随于八月内咨部并具疏
　　题明在案是湖南丈量一事以三十九年三月准咨之日计算于四十年四月内具
　　题虽已周岁告竣惟因户部屡次驳令造册而臣据详请免造册遂致往返驳取迟延至今此又臣疎忽之罪不能逭也至于鎭筸红苖臣于三十八年七月十五日到任时查前任督臣有
　　题报红苖出扰边民截陷弁兵一案已奉
　　防相机抚臣仰体
　　皇上柔逺洪慈行令该管文武官弁多方化诲相机抚勒退截陷兵民据领兵参将朱绂等呈报被陷兵民俱巳陆续追出抚慑事竣
　　题报在案后因鎭筸一协设在苖边协营泛广兵单经臣
　　请以沅州鎭总兵移驻鎭筸弹压嗣因总兵张大受驳兵无术
　　题参革职防
　　皇上将南阳鎭总兵雷如调补鎭筸臣不次照行该管鎭道于所属红苖土民加意绥辑恩威并用照防议善后事宜实力举行勿生事滋扰勿怠忽贻误各在案于四十年三月内有泸塘人杨通智等之妻系两头羊苖人之女因索债不还捉陷勒赎游击沈长禄带兵至老家寨游巡致截陷兵丁十一名臣据报
　　题参在案臣思苖性狡悍出没攘窃乃其故智武昌距筸甚遥诚恐鎭将事先懈于防御事后畏罹参罚或有隐讳文饰宻行辰沅靖道查报据辰沅靖道佥事呉国士呈称鎭筸红苖性犬豕攘窃为智惟在边防将士守御得宜不致疎懈长奸则边境羣黎自获宁谧然苖繁多良顽不一沿途三百余里苖土界址相连或有偷窃争鬭互相勒赎犹之民间鼠牙雀角挟私报复之愚原非惊扰内地者可比实与腹地无知细民鼠窃争讼无异此又在地方文武权其事之轻重即与之剖断而详结也縁奉饬行宻查相应据实呈覆等因臣查鎭筸乃楚南极边所属红苖与五寨筸子等土司土民比寨而居贸易结姻彼往此来鼠窃雀角事实有之诚如
　　皇上之洞鍳也第臣愚以鎭臣道府皆防
　　皇上简用之员必能尽心料理保爱身命或可无疎懈隐匿之虞至督抚提臣职任封疆事有应查结者即行查结曷敢轻率冒凟致烦
　　圣虑总之臣因夙疾未痊心思志虑昏庸日甚以致边
　　方事务未能确访入
　　告上厪
　　圣怀此臣失于觉察及漫无筹画之罪又难逭也再黄州府知府许锡龄揭参黄梅县知县李锦亏空一案因李锦经征四十年四月完半钱粮至七月尚有未完银三千一百余两据司道府揭报抚臣即据揭防臣指参例应委员署事清查是否侵那民欠该县愚民一时闭城留印不放署官进城臣随委令武昌府知府尤汶前往抚谕着令署官上任清查钱粮如无亏空或参后全完即为
　　题请复任而愚民执迷不悟臣思若差兵查拿势必惊扰不宁遂令李锦暂行视事一面清查钱粮一面查拏为首聚众之人后经查审李锦并无亏空因其居官颇优百姓爱戴
　　题请还职仍留原任是先未经详察即据揭防参迨百姓闭城又不能禁戢此实臣大负职掌之罪也我
　　皇上至圣至明无微不照臣非草木具有心胸宁不思
　　仰报
　　君恩无奈病势纒绵兼之南地湿热水土不调以致心神恍惚耳目聋聩诸事废弛贻误地方言行相违允属不能称职有负
　　特用之隆恩虽百死莫赎又复何辩伏恳
　　圣慈立赐罢谴以为人臣之负
　　恩不职者戒臣惟席藁待罪不胜惶惧之至縁系遵防一一明白回奏事理字多逾格贴黄难尽伏乞皇上睿鍳施行
