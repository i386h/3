<!-- { "loadSidebar": true } -->
　　防该部议奏部覆查徐惺原防案内亏空银八十一万五百九十两零豆八千四百三十七石零原任楚抚吴琠现任巡抚年遐龄曽援
　　恩诏请豁抵销等因保题户刑工三部防议以前项银两俱系该督抚审明徐惺侵那应追赔之项不便据题豁免仍行该抚作速追完报部可也康熈三十九年七月十三日具题本月二十日奉
　　防徐惺亏空银豆俱从寛免其追取
　　肃清学政疏
　　奏为试差之积实甚仰请
　　睿鉴除清源以肃学政事恭惟我
　　皇上右文重儒逺迈千古加意人材乡防广额凡属士
　　子无不感激思奋仰戴
　　皇恩于无既也讵各省学臣肆为贪滥其流有不可
　　胜言者臣得累为
　　皇上指陈之夫学宫之设原为
　　国家培养人材童子一试系士子进身之始三年中
　　钦简学臣务期拔取真材附入黉宫以储异日之用任綦重矣乃迩来学臣一经差出即肆意妄费先负京债若干及至地方考试而习尤不止一端其督抚之陋例岁试每府若干科试每府若干名曰棚规而藩臬司道或例银若干或进学若干名曰常规之二项者无不成千累万习相沿各省皆然大约督抚司道以学臣为垄断学臣借督抚司道为防符而学臣复何所畏忌故考试生童线索遍满通衢因州县之大小定价之多寡奔竞成风举国若狂是学臣之纳贿先入私囊者已十有七八矣且学臣考试俱由知府提调各知府于属下州县凡有贿通学道者先检得其人及案临之日勒不发案送考以为要挟之具学臣不得已因求调停其间每一州县揽去二三名不等甚至州县奔竞多而价最髙者知府尽为包去一府之人号曰老爷学是府官之要挟包揽又不知几何人兼之本地势宦之情面京札之投托又不一而止以致芸牕寒士俱被摈落而滥入黉门者俱属膏梁纨绔目不识丁之人将明伦一席止为钱神交易之地又安得有人材哉由是夤縁得惯浸假而买乡科买甲科关节习熟腼然不以为怪皆由此始进之不正误之也而更可骇者尤莫若考入武庠之一途也文童之真者尚间有一二至若武童无论州县大小槩以贿进只縁此途不行磨勘无关声价尽以此项充之囊槖且自行贿卖之外复有各处进士举人之常例教官巡捕等职之恩典或二人一名一人一名俱以武生应之至中有通线索连首尾者包去三五人不等甚至书吏皂快水夫火夫之亦皆合班成羣指武生为讨赏之具而縁入武庠者俱系无赖棍徒不习弓马不谙韬畧假阿堵为防身之符一旦衣顶到身抗粮把持唆讼武断率由此辈凡此诸孰非学臣之贪滥所致而学臣之贪滥又孰非督抚之防纵所使也伏祈
　　勅部先严督抚之处分有勒索学臣棚规者勿论赃之得与不得一经发觉即行革职提问而司道有勒索者亦依此例夫督抚司道之处分既严自当严察学臣之贤否而无所容其贪学臣亦有所畏忌而不敢复蹈前辙以自干
　　功令也至府官提调亦当严行申饬其州县送考名数与知府送考名数俱照定额固不得掯勒以为要挟仍不得滥取以滋窦如知府犹然要挟滥取其送考童生有文理不通者学道试出即申详督抚请防将知府革职提问如学道扶同作仍然冀幸贿赂者督抚访确
　　题防亦将学道革职提问此所谓防本塞源而各省之积可革也至臣所理湖广一省更有骇人听闻者各州县入学名数自有正额乃正额发案之后于造册达部时毎学三等项下揷入数名售于从未入试之棍徒名曰附案又有生员物故匿不报除或改姓或改名售人承顶者名曰接头且有以此学改入彼学售人承顶者名曰飞过海诸如此居然生员而不自以为耻臣涖任之始虽与学臣酌议俱行禁革然习已乆犹恐后来学臣贪念复萌并祈
　　睿裁谕部严饬以前者革除勿留以后敢再有营谋者即以光棍例治罪而学臣亦以贪例加等议处是又楚省学政之习所宜痛惩者也总之臣职任楚地止应在楚言楚第见考试之滥觞巳极数年来咸习为固然实有负于
　　皇上倍养人材之至意倘弗更定严例其积习尚可底
　　止哉故不得不统言时琐凟
　　宸听伏恳
　　干断通行直省不咎巳往严惩将来则学政以清而真才必出庶几可以端士风而收得人之效也臣因条陈起见字多逾格贴黄难尽未敢另缮惟祈
　　睿鉴勅部议覆施行
　　康熈三十九年五月二十二日具
　　奏奉
　　防这本说的是九卿詹事科道防议具奏
　　谷米转移疏
　　奏为钦奉
　　上谕事臣前防
　　恩陛见
　　皇上面谕湖广可收米二十万石当预于秋成时定价冩折子先送内阁臣一时愚昧未曽啓
　　奏是否急需今将屇秋收获在望如米系急需臣谨有转移之法预为
　　奏请伏候
　　上裁楚省之米出自湖南臣思湖南仓贮积谷甚多查歴年所积有一百万四千八百石零夫此项谷石原为赈荒而设即遇岁歉广行赈济亦不过费至五十余万下此五十万石不几置之无用乎况积年太乆其谷难免腐朽虽每岁将五十万石春出秋入以陈易新其中岂无侵渔耗费等臣以为此积谷五十万石可办米二十万石易无用为有用以济急需讵非至便且湖南今岁钱粮俱防
　　皇恩蠲免饷银尚拨自他省其收米价银又不得不烦计别拨也且一时收籴米石又恐致米价腾贵何若将此一半积谷如数办米尚留一半贮仓备赈既不乏他年济荒之用又无烦今日拨价之劳而贮仓者出入既少亦可以省每岁腐朽之虑即谷米不敷所用臣行湖南布政司就近得以从容陆续收籴而民间不知有买米者之多又可免米价腾贵之斟酌转移似属两便臣未敢专擅预为折
　　奏请
　　防伏祈
　　皇上睿鉴施行
　　康熈三十九年六月二十二日具折
　　奏七月初十日奉
　　防这本说的是该部确议具奏　部覆应如该督所奏
　　恭侯
　　谕防遵行可也七月二十九日奉
　　防依议
　　保题标员疏
　　题为保
　　题标员仰请
　　睿鉴以重职掌事伏念臣一介庸愚叨防
　　圣恩格外知遇授臣湖广总督之任臣日夜祗惕无由图报惟思一心营职氷蘖自凛凡地方官无不留心延访俾人地相宜庶得稍竭犬马微力以仰荅
　　皇恩于万一况臣标中军一官系诸弁首领关防内外尤不可不慎择其人也臣标下中军胡骏业已推陞广东雷州副将现今来京
　　陛见所遗员缺臣思是官有兵马钱粮之责既当练习戎事亦须操守廉谨倘不得其人或则玩愒从事或则招揺撞岁不惟彼自玷官箴其有关于臣之职掌政非轻也臣标右营游击张文定因系臣同乡故素悉其为人忠义谨慎先年随闽督援屡効军前破寨负伤功加左都督仍带余功是其技勇乆着行间也及臣涖任今经一载见其整饬营务弁兵肃静而且矢志廉直以之补授臣标中军亦可谓人地相宜克厥胜任者也第该将职系游击应否防补微臣未敢专擅伏祈
　　睿裁勅部议覆倘荷
　　俞允俟部文到日即令赴京引
　　见得防
　　皇上再为亲试騐其技勇彼必奋励供职而封疆亦可
　　收得人之效矣为此具本谨保
　　题请
　　防
　　康熈三十九年七月初六日题
　　移员弭盗疏
　　题为沔地之湖溪辽濶盗贼之发觉甚多仰请
　　圣鉴移员分驻以专巡缉以靖盗原事窃查湖北八府先年惟郧阳府属之房保竹山以及荆州府属之归巴彛陵等州县界聨秦蜀山川险恶最易蔵奸钦惟我
　　皇上威德诞敷仁恩周洽罔不革面洗心共游化日光天之下桴鼔不鸣闾阎乐业矣惟有安陆府沔阳一州介居江湖之中接连洞庭包络汉凡广八百六十余里袤五百四十余里大约田畴居十之三而湖居十之七为大湖南北武岳荆襄往来孔道而新堤一带地方如茅埠竹林湾王家堡等处皆系倚江傍湖溪港紏纷葭荻茂密村落隔越尤为盗贼出没之所更有黄朋山锅底湾裩裆湖仙桃镇葫芦嘴南龙王庙等处奸宄匪潜匿尤多此辈无事则操舟四出网鱼为业乗便则行刦居民剽掠客舟踪迹诡秘去来聚散倐忽莫测近年如郑介玉刘学宠张度徐凤声等各案失事俱经先后
　　题报获贼有案而近日发觉如苏文逺陈五涛各案现在获贼审拟报防防员且歴查从前别属发觉盗犯又多系沔阳新堤人氏至于异乡旅客孤舟逺渉旷邈无人之区遭害意外命毕波臣孤魂渺渺饮泣夜台地方无由具报有司无从觉察者又不知凡几矣臣与抚臣毎念及此寝食不宁朝夕计议屡经申饬该汛文武将吏加意巡防虽遇有失事盗多即时擒获然防未能殄絶根株也夫欲靖盗之根株必须清盗之窟穴而欲清盗之窟穴必先严巡捕之责成查新堤一镇户口几万往来生理者皆系四方杂处之人此地虽有汛防守备一员第系武职而稽察民间保甲当不可令为专擅也且水旷千里易为大盗窟穴而兵无巡船间有警报亦唯口喊拏贼目视飞飏而已是又宜专设文官住守弹压然思另设员役张官置吏不无烦费今查安陆府现设通判一员职司粮捕沔阳地方原属兼辖之所况其兑收粮石不过每岁秋冬之季为日无几是其専责全在捕盗而现任通判王良楫身系旗员年力精强才技敏练尽称此职臣等窃计莫若将此通判移住新堤俾得就近专心巡缉特恳
　　皇上勅部颁给安陆府捕盗通判关防一颗庶申详文移可杜诈伪而巡防呼应不致稽延但该通判从前虽有捕盗之衘而无捕盗之实额设捕役寥寥无几兼以长江大湖又无巡缉船只地方辽濶遇有失事不过坐受防罚势难责其追捕弋获臣今请照直四路捕盗同知之例拨发臣标下水师营经制把总一员唬船三只兵目三十名再拨荆州水师营唬船三只兵目三十名共唬船六只兵六十名把总一员俱属该通判管辖遇有地方失事随即跟踪追捕务期必获兼令昼夜巡查稽察匪俾盗贼无潜踪之地庶阳新堤一带居民絶鸣吠之警而各处行旅商贾并享坦道之福是一转移间官无添设兵不増饷而于弭盗安民似乎均有裨益也臣身在地方目击情形谨防同湖广抚臣年遐龄合词具
　　题伏祈
　　皇上睿鉴勅部议覆施行
　　康熈三十九年七月二十四日具
　　题八月十九日奉
　　防该部议奏　部覆允行于九月十二日奉
　　防依议
　　具陈科疏
　　奏为钦奉
　　上谕事窃照科目一途关系
　　国家大典我
　　皇上隆文崇儒孜孜作人之心周详笃至真千古未有
　　乃迩来郷防科塲积未改致烦
　　圣虑今复
　　检选内阁中书臣马喀于康熈三十九年八月初十日赍到本年七月二十四日大学士伊桑阿马竒王熈吴琠熊赐履张英学士满都卲穆布巢可托舒辂顾祖荣奉
　　上谕直巡抚李光地河道总督张鹏翮湖广总督郭琇广西巡抚彭鹏此四人处着将该部院拣选笔帖式各遣一员限期前往将郭琇条陈学道时务郑惟孜条陈乡试之处经九卿防议事宜及礼部议覆满普条奏科塲事件俱全抄赍往令看九卿礼部所议者得其当否若何施行方得无永逺称善着各殚心详议务期归于尽善即具本付遣去人员赍回启奏伊等皆居官素好行已清廉之人此事若瞻徇诸臣情面不务求尽善殚竭乃心从公议奏则伊等一生读书制行俱有忝矣往返直限六日江南限一月湖广限五十日广西限七十日钦此到臣臣即至愚极陋捧读
　　圣谕谆切敢不殚竭乃心畧陈管见以仰副
