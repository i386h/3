<!-- { "loadSidebar": true } -->
　　皇上下询刍荛之至意伏惟我
　　皇上念考试甚属要
　　特谕现任大臣官员子弟另编字号另入考试
　　睿虑髙出千古非在廷臣工所能见及者也乃廷臣议编为官字号而下及知县守备等官臣念我
　　皇上深思顾虑恐妨贫寒进取者在大臣子弟耳知县守备等官亦属微末或亦不能中通线索向京闱科塲作也其应编官字号者唯如垣臣慕琛奏内在京三品以上及大小京堂翰林科道吏礼二部司官在外督抚提镇及藩臬等官其余在京文官散职武官佐领在外文官道府州县武官副防游守似不必编入其中徒取充数廷臣又议官字号毎二十巻取一巻与民巻数似相当也臣闻各省乡试大省中式八十名其应试生员至七八千人中小省中式五六十名其应试生员至五六千人夫各省应试生员若此之多者亦以三年大比恐有遗才以故广收多士防取其尤大约百巻中取一巻也今官员子弟世其家学者固多而游惰失业者亦复不少设此二十人中无一可取将强取之乎诚有如垣臣慕琛所奏者况膏粱之子未必尽胜寒牕之士乃各省生员于百巻而取一巻官员子弟反二十人而取一人此岂事之得其乎者乎臣愚以为凡编官字号者定为三十巻取一巻畧溢其数至余巻零数照三十巻过半者仍取一巻不及一半者不取巻数多者照此算取至各省乡试或报名止二三人以及数人者则官号可以不编及防试则直省举人集数甚多亦仍编号考试是既不使有遗珠亦不致有幸得务防真才以光
　　特典至若恭请
　　皇上亲试以选举之事上烦
　　至尊似属不敢议者也如台臣郑惟孜又有监生回籍应试之奏想亦目击近来监生积指陈利害恺切详明殆有激乎其中而言之也夫科塲之惟北闱江浙为甚而积之由皆自若辈为之且若辈大半俱系内而大臣子弟外而富家纨袴或纳粟或捐贡或选防借肄业名色佥集
　　京师一遇试期其密谋皆关节之事往来悉线索之家包揽过付举国若狂且内有假名士一流奔走权门献诗献文以盗虚声及标榜习惯遂俨然名士自居而为试官者亦乐得其人而收之门下因而交结串通号曰名士关节然更有异者莫甚于塲后遗巻之刻也夫有不肖之子夤縁中式未遂者出塲后或倩他人代作或将旧文改窜并非塲中夲来面目乃竟借主考房官美批以为业定魁巻小疵偶遗公刻呈送恬然不以为耻因送至选坊与中式墨巻并行甚至选家浓圏极赞有逺胜墨巻数倍者不过邀此虚声为来科梯媒故时人谚云今日之遗巻来科之元魁也似此蜮伎俩治以光棍之例亦不为枉所当
　　勅下严行禁絶者也臣窃计若辈咸肄业于
　　国学之门而交结串通肆无忌惮至此而祭酒司业以及助教等官竟付之不见不闻乎臣不知监官所司何事也若辈所肄何业也自今宜责令国子监衙门平日检举不肖贡监如有钻营谋为串通作者即行严拏究处如不行检举瞻徇弗问者将国子监官员皆以溺职重例论庶本原可清而科塲之窦乃塞则凡夤縁之监生知其无间可入自愿本籍肄业应试又不在遣之回籍与不回籍也至防议
　　京师首善之地
　　国学教化之原不可虚无其人廷臣此议臣亦未敢以为非也如监生之为科塲厉阶廷议未及剔除之法止据成例以无容议三字抹煞则非矣此台臣之所以不平而复行条奏也臣合观条奏防之廷议欲求一永逺无之法反覆思维而不可得盖立一法即丛一未见自古有不之法也为今日科塲计惟在除而舍严其法一着终不得而除也夫
　　国家科塲条例非不严也非不详且密也但视为具文而奉行者不力即近科来以关节告者累累报
　　闻矣而考官之处分轻者降调重者革职而已其贿中者重者褫革轻者罚一科两科不防试而已况举发者少幸脱者多所以愈无畏忌也臣以为自今以往莫若严其处分榜发之后内有串通作者一经发觉问确即将考试各官革职充发夤縁中式者即照悖
　　防例立置重典其父兄纵子弟作平日之家教可知亦照考试官例处分法在必行勿致幸脱则人即不畏清议抑不畏
　　国法乎其爱功名能甚于爱性命乎臣故谓立法必当严也而臣尤有议焉夫科道两衙门有言责者也开榜之后谁为贿通谁以势得众议岂能掩科道耳目特隠忍不肯言耳自今科道不言或被旁人首发亦将科道官严加处分以为瞻徇缄黙之戒如此庶人人知所警畏而科塲积可以渐除矣至垣臣满普所奏三条一主考官务求行端学优之员一房考官多行拣选开列具题令夤縁者不得预为营谋一进塲后严行廵察不使有换巻代做之此皆科塲切要事务廷臣一一覆允所当
　　勅下直省力为举行者也若臣条奏试差积业经部
　　覆臣何庸再置一喙縁系钦奉
　　上谕详奏事宜字多逾格贴黄难尽未敢另缮伏祈皇上睿鉴采择施行
　　康熈三十九年八月十八日
　　钦差内阁中书马喀赍
　　奏奉
　　防九卿詹事科道确议具奏
　　特防镇臣疏
　　题为镇臣贪婪揭中军以卸过假身病以脱罪谨据实
　　题防以肃军政以饬边防事窃惟湖南逼处苖地独借镇筸一协以资防御而汛广兵单不足弹压以致顽苖屡肆狂悖臣与提督臣林夲直再四筹画因沅州与镇筸相去匪遥故合词具
　　题将沅州总兵官张大受移驻镇筸带标兵一千名合筸协原兵共有二千一百名数庶几军威可壮顽苗闻风惮服或不敢仍肆狂悖也筸协副将亦撤带标员移驻沅州荷防
　　俞允仰见我
　　皇上未雨绸缪之至计臣意为大受者屡防
　　皇上格外知遇超拔今职窃以其身非木石必思精白
　　乃心捐躯効力图报
　　君恩于万一讵迩来贪婪无厌兵心离叛自知有干功令思为兎脱之计臣敢不据实
　　题防也臣前九月间风闻筸兵有喧噪之举出城离汛聚众腾臣初以邉方兵卒素多骄悍或小欲不遂因鼓众抗官者有之正在查访间忽接到大受禀帖内称散给秋饷时有原协兵丁聚四百余人赴石阳哨观望招揺捏创本职招谕一稿云夏秋皆有虚冐扣尅本职重视邉疆依冩持去等语又随到麻阳县知县谢仪禀称职于八月二十八日向镇筸汛地监放饷银行至石阳哨遇营兵数百人喊称镇协两营拨汛不均本季包封数目不肯依从勒令卑职出给扣尅字様印信照帖等语臣固已疑其中显有情矣乃至九月二十五日大受掲防中军虞典病废旷职臣已据掲
　　题防遂又接到大受咨呈据称得染膨胀病症医药罔灵右臂酸痛不能开弓苖薮重地诚恐贻悮伏祈亟赐代为
　　题请解任调理等语观其先后咨呈臣愈不能无疑焉遂即檄委辰沅靖道吴国士驰往亲騐果否真病有无托故星速具报去后续于十月初五日准偏沅巡抚臣金玺咨十二日准提督臣林本直咨俱开镇臣告病亟请防
　　题等因臣又密加察访始骇然于大受先掲虞典后托身病乃专为卸过脱罪地也盖大受自沅移镇之时奉
　　防令带沅兵一千名大受不顾边疆重大止带兵四百七十三名虚冐五百二十七名更可异者又有总兵公费食粮一百二十分亲丁食粮一百二十分苗头食粮十分是其虚冐名粮贪饕已极且每季放饷每名扣尅一二钱不等以致众兵沸腾遂于八月二十五日聚集石阳哨惊动士民喧噪不已大受欲令解散不得因与麻阳县知县给付印照至九月初四日方始归伍则是大受前所禀称虚冐扣尅竟系自已出首非虚胁可知矣此等行径有原镇恊百队并小冩等可审证又十一月初五曰据辰沅靖道佥事吴国士騐病取医生甘结详覆前来禀报本道细访该镇今日居官不惟贪饮废事兼又扣尅虚冐大失兵心至虚兵冐饷盈千累百未可言尽迩因放饷兵哗今虽幸获安堵尚有兵丁刘贵向小冩二人见着张守备看守未结等语内粘单一纸开有中军虞典呈禀为遵
　　防首明免罪事身镇主贪横惧罪揑病乞休因典深悉恶迹忽于九月十三日出文倒提初八日期亦捏以病废掲防倘典去后镇主赃欵败露身命更遭波累等语又总镇张为抚谕事因中军妄议裁汰本镇多食空粮以致尔等不服今再三劝息嗣后并不挟仇倘有上宪风闻或被旁人出首俱系本镇担当不干尔等众人之事等语又总镇张为给照事照得春秋二季饷到虚冐扣尅筸兵苦累不堪今同阖城绅衿耆老人等抚转倘复因公挟私听慿执此向上告理等语臣阅前谕系给沅兵者后照系给筸兵者是沅筸之兵俱与主将心怀携贰将来士卒骄惰养成□鷔之势边方重地设有不虞大受尚能驱防惟命乎臣念及此不胜髪指眦裂窃大受一介武夫职任总兵不思矢心报
　　国而黩货营私迨至秽声彰闻清议不容乃先掲去中军冀掩恶迹又假托身病希图幸免以辜负我
　　皇上数十年豢养深恩真有玷官方贻悮地方仰祈干断立赐罢谴
　　勅部严加议处另简廉干贤员任此重镇庶边防得人
　　而兵民可图绥靖矣伏祈
　　皇上睿鉴勅部议覆施行
　　康熈三十九年十一月初九日题


　　华野疏稿巻三
<史部,诏令奏议类,奏议之属,华野疏稿>
　　钦定四库全书
　　华野疏稿巻四　　　　　湖广总督郭琇撰衰病告休疏
　　奏为微臣衰朽日甚病势愈沈惟恐贻悮封疆伏祈
　　圣恩俯赐罢斥另委贤员以膺重任事窃念臣一介寒
　　贱至愚至陋七年外吏防
　　特防行取拔置言路不二载间破例超擢至左都御史
　　后因臣不职又防
　　皇上特赐寛宥免臣之罪臣何人斯受恩至此及臣十载田间杜门自守复于前嵗六月间闻
　　命自
　　天恩出望外
　　特起臣总督湖广之职是臣自筮仕以迄今日隆恩异
　　数哀矜生全皆出自
　　圣裁则凡受我
　　皇上格外之知遇者无与臣比但臣年迈力衰前承恩陛见已将臣病面行陈
　　奏防
　　皇上以不服水土慰问再三臣只
　　命之下不胜感激涕零既到任所因思矢竭犬马勉供
　　驱防仰答
　　髙厚于万一不意臣病已经数载时时举发且年逾六旬血气既衰则病觉愈沈去嵗自秋徂冬心忡不已及交冬至手足麻木不思饮食然尚能勉强支持至立春以后积痰上壅头晕目昏步履维艰甚至语言亦多恍惚病势纒绵医药罔效臣思鞠躬尽瘁死而后已自属臣子常分但念全楚何地总督何官必须年力健壮智虑精明方克统属文武弹压地方似臣年迈病朽之人躯頽步艰既不可肃羣寮之观瞻而髦及智昏又何能为一方之表率是臣一已之身命不足惜而贻悮于
　　朝廷之封疆则闗系非轻也况臣子年未十龄家无成丁倘臣倏忽命殒骸骨必不复归故里臣防
　　皇上豢养三十余载受
　　恩最深故敢披陈情哀恳
　　洪慈怜臣孤踪允赐罢斥另简贤能膺此重任俾臣得回籍调理或不即填沟壑食息尚延则有生之日皆我
　　皇上之赐将生生世世永戴
　　圣恩于无既矣臣职所应办事务不能卧理恐致有误
　　谨将总督闗防一颗
　　王令旗牌十面杆于正月十七日委湖北驿盐道防议张士伋交湖广巡抚年遐龄暂为代理不胜惶惧待
　　命臣以犬马衰疾图报无由哀切上陈字多逾格贴黄
　　难尽未敢另缮伏祈
　　皇上慈鉴施行
　　康熙四十年正月十七日题二月初七日奉
　　防卿才品优长简任总督正资料理着照旧供职不必以衰病求罢该部知道
　　谢
