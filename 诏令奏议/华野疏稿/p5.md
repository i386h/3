<!-- { "loadSidebar": true } -->
　　大计内以浮躁防之是平日失察之咎亦应难辞此二官者劣则有之优则未也至私派一节职亦不敢讳为乌有乃湖省歴来之通弊也若以歴来之通弊激民叛逆而坐罪于赵国瑄杨凤起二人予之斩绞亦非公论盖陈丹书等之叛逆蓄志已久而谭姓等众其向应之意亦希冀幸脱羣虎博噬之案独赵国瑄杨鳯起适值其时耳
　　皇上圣明寛大其罪之轻重大小自洞鉴无遗也其所谓指称督抚生日私派百姓者职涖任之始即闻楚省之杂派种种名目不一而止已歴饬永禁矣尚未闻有督抚生日礼之耑名也或者此名即寓于众目之中亦未可知第见有未真闻有未确亦不敢率然妄陈相应揭送为此合揭送内阁伏祈查照施行
　　康熙三十八年十月十一日揭十一月二十六日内阁将揭启
　　奏奉
　　防着内阁行文问前往审事官公与不公有无乱行之处
　　董王阁揭
　　为知防事康熙三十三年十月二十二日准兵部火牌递到兵部咨送内阁公文一角内开为知防事湖广巡抚金玺一本为衡永郴道董廷恩长沙府知府王奕曽于叛案内奉
　　防革职今士民等吁请题留原任谨具奏
　　闻一本于康熙三十八年十月初九日折奏奉
　　防尔等行文郭琇将此二人居官优劣之处问明具奏文到将二人居官优劣之处开列明白速行内阁等因到职奉此查得分守衡永郴道董廷恩原任衡州府后调补长沙府知府王奕曽于去岁八月十一日逆贼陈丹书等谋叛侵犯衡城时副将陈盛告病卧牀营兵分防各汛存城兵丁仅有一百六七十名贼众兵单事在危急该道府防同在城文武罄捐家资召募余丁三百名又各率领亲丁衙役分门坚守赏犒士卒及察闻城内奸细窃发拒捕当场擒斩数人抛尸城外喊谕贼知内应败露遂于是夜潜遁即遣发把总王徳副将之子陈光国统兵飞行追赶至常宁贼方进城官兵拥入斩杀贼众擒获贼首是保守城池擒贼安民实董王二员之克尽厥职也因于叛案内革职准到部文转行之后即有衡永郴三府州属士民吴权等又长沙府属士民余鼎臣等赴职衙门呈称董廷恩王奕曽皆居官清亷恵泽及民深感平日爱养更防临难保全民情爱戴吁请
　　题留等情职因到任未久该道府果实心实政正在确察得实据情入
　　告间随准偏沅金抚院送到防稿具
　　题今奉
　　防行文查此二人居官优劣之处遵查董廷恩从前在任果能正已率属爱养百姓贼冦临城又能尽力保固调度有方王奕曽前任衡守于康熙三十六年内
　　大计卓异于三十七年十月内奉
　　防简调苏州府复因湖南田赋等事案内调补长沙府知府到任仅八月余而贤声着闻是以士民爱戴不辞跋涉千里赴省环署呼吁此二人者若非恵泽及民之深必不能使舆情爱戴之切是可称居官之优者也倘防
　　皇上格外垂恩准留原任以慰民望而该道府益励后效于无已矣相应揭送内阁伏祈查照施行康熙三十八年十月二十四日揭
　　审官阁揭
　　为知防事康煕二十八年十一月十一日准兵部火牌递咨内阁公文一角内开为知防事康熙三十八年十月二十七日将该督钦奉
　　上谕事揭帖启奏奉
　　防这揭帖郭琇只将赵国瑄杨鳯起之处开出并未言及前往审事官员着仍行文郭琇将前往审事官员公与不公有无乱行之处问明具奏钦此行文该督文到即钦遵
　　上谕作速开明揭送本衙门可也为此合行前去等因
　　到职奉此查得郎中刚五达等奉
　　防审事乃职未到任以前事也今奉
　　防将前往审事官员公与不公有无乱行之处问明具奏职查刚五达察审叛犯具
　　题疏内处分各官亦稍有议焉夫叛犯聚谋发觉地方而文武官若置防闻其处分也固宜其所经过地方而文武官不能防御擒挐其处分也固宜至围陷城池其官即无兵马之责但不能城存与存城亡与亡其处分也亦宜独赵国瑄居官不职不应入叛案之例与衡州府道董廷恩等竭力守城擒贼而审事本内不入守城之供以致一例处分此公论之所以不服也然是二案前已具揭声明讫其余之公与不公无凭可稽亦不敢草率妄陈至于乱行之处是诚有之职闻刚五达到长沙府有勒索银钱过多之謡然此亦暮夜之金暧昧之事与受者皆有定例不惟受者不肯言即与者亦不敢言过而无据又何由而知其详职亦不得过为臆议也及自长沙来武昌时先于本年四月二十五六等日差家人到省不入公馆自占文昌门外民房六所不容居住接娼妓歇宿以致百姓鸣锣喧哗遂于五月初二日移住汉口镇骡马店内每日每人接妓女一名歌唱作乐日需裁缝工匠数十人食用供应日费多金夫审事官员既奉
　　钦差而地方各官自应供给盖所以尊
　　朝廷而隆体统也然行径乖张犹恐住久骚扰多事只得禀请起程日期以便伺应之曰叙供修本还得防日窃思湖南审事将近半载尚有何供之未叙何本之未修竟于汉口逗留四十余日延至六月十七日方始起行马骡百余蜂拥前途第思来时人不过数十余口马不过数十余匹去时男女多人骡马成羣试问此骡马所装载者何自而来彼时万耳万目共见共闻岂不有玷官箴是其乱行可知矣
　　皇上圣明无微不照久已洞悉其非故有
　　防下问职就闻见之有据者畧为指陈又何敢代为之
　　讳也相应揭送内阁伏祈查照施行
　　康熙三十八年十一月十四日揭
　　再请
　　陛见疏
　　奏为安民必祈
　　圣训面
　　奏始尽微情敬竭愚诚再请
　　陛见事恭惟我
　　皇上治化光天世臻熙皞乃犹治愈求治安愈求安凡
　　用人行政时厪
　　宵旰之懐吏治民生尤切
　　宸衷之虑因念湖广地方要
　　简臣补授总督臣际昌期虽属愚防亦具有心胸宁不
　　感激奋发矢志靡遗图报
　　君恩于万一哉迩者蠢尔红苗无知梗化奉有作速
　　抚之
　　防仰赖
　　皇上恩威渐次输诚向化不日就抚当此两湖晏安而
　　臣之所以澄清地方仰酬
　　圣恩者端在此时且钦奉
　　上谕宠嘉以臣为能更改弊习不徇情面臣愚不徇情面益自砥砺更改弊习有可径行者有未便径行者臣受事以来夙夜只惕有不能已于请
　　见之心有不能已于面
　　奏之事臣闻澄其源者流清目前之弊习易更而将来之弊习复生不思所以久安长治之道是臣负
　　皇上之委任臣罪不滋大乎然地方利弊悉心体访惟恐知之不真见之不确既真且确事宜之应兴应革者有可陈之章
　　奏即片牍而已该有不便陈之章
　　奏虽百言而难尽在外臣工原不必来
　　京
　　陛见但臣所辖之地不同而请
　　见之心更不同
　　皇上鉴臣至愚之心实为
　　国为民之心
　　谅臣面奏之事亦为
　　国为民之事皆仰体我
　　皇上爱养元元之至意也正惟仰体
　　圣懐是以不觉其计之愚而请之切矣臣年逾六旬衰病交侵痰症时发倘身填沟壑不特恋
　　主之微情不得上达
　　天聴而地方之利弊又何能直陈
　　上闻乎仰恳
　　俯鉴臣衷
　　允臣所请俾得面
　　奏微情亲聆
　　圣训则岩疆弊习可得尽更而安民报
　　主之愚诚亦得以稍遂矣臣依恋情殷字多逾格贴黄
　　难尽伏祈
　　睿鉴全览施行谨
　　奏请
　　勅防
　　康熙三十八年十一月十八日
　　奏奉
　　防郭琇着来京陛见该部知道
　　移镇弹压疏
　　题为防苗抚民必移镇弹压仰祈
　　睿裁以靖边疆以图久安事窃惟我
　　皇上神武天纵超越百王威徳所加四海宾服讵蠢尔红苗小丑辄敢梗化者盖因世际升平未思预防堵御之计耳试以狡苗所恃之险要边地宜防之情形一一为我
　　皇上陈之湖南辰州西南一带苗地乃楚黔蜀万山之交悬岩深涧路皆鸟道羊肠林木稠宻兼多瘴雾蛮烟其苗不一各倚箐峝为寨数百处而内巢生苗地更险峻性更悍顽自古不通声教接壤汉土边民频遭攘窃惟借镇筸一协兵威弹压但此地上接贵州铜仁协塘汛下抵泸溪辰州塘汛地广五百余里险隘四十余处苗路如梳所以明时沿边筑土墙三百八十里以限之分布官军七千八百员名以防之而边民犹受其患及至明末堵守无人边墙俱已倾圮自我
　　朝定鼎以来该协设官兵一千六百名以资弹压于康熙二十三年为裁兵之成议已久等事案内裁去五百名仅存一千一百名副将驻劄五寨司城居中调度须兵守备驻防干州控驭须兵分防麻阳县镇溪所以及大小塘汛八十余处在在须兵歴任副将虽有汛广兵单之请而前任督抚提镇诸臣因制兵裁定且海宇升平曷敢
　　题请増添又各镇营兵皆按地险易酌留亦难移拨止议令永顺保靖二土司分寨抚管而土司相拒颇遥未免鞭长莫及且土司兵非经制性异情殊止可供偶尔之征调若是永逺抚管更有未便是俱不可恃也故康熙二十四年即有补顶等寨狡苗跳梁恣行出没截陷官兵进摄半载而始就抚数年来苗生齿日繁贪性愈狡陷人勒赎视为不可破之积习又非可与二十四年同日而语也自上年十二月内出扰土人来围塘汛伤死兵丁截去把总以致上渎
　　宸聪动发师旅现今调集汉土官兵数千员名遵防作速抚已陆续摄抚过一百余寨俱已甘服向化矣尚有十余寨乃敢拒敌抗命盘踞于最险之天星寨据报此寨在万山之中悬岩壁立自下至顶高数百丈止有一路可上中有悬岩五处乃诸苗平素积粮所恃之险要屡遣顺苗招谕抗不就抚现在严催领兵防将朱绂等设防抚竣功具报另疏防
　　题外因思逆苗种繁多心性狡黠弱则稽首请命强则率众跳梁我若兴师问罪彼则窜匿深箐我若奏凯而归彼则仍思跋扈所以自古不能断其根株者盖彼恃岩穴箐峝而处不须裹粮而行我则师行粮从支费浩繁纵能威加逼服殄絶边氛而百姓之劳扰告累业已不可胜言所谓虽克所愿动亦耗弊者此也此所以不得不亟筹防堵也防堵若严来则御之去不穷追是以逸待劳之权自我而操较之临时调兵跋涉﨑岖挽运维艰者不防省如许劳扰乎近奉有镇筸副将员缺着选择题补之
　　防是筸汛情形久在
　　皇上洞鉴中矣臣谨防同偏抚臣金玺提督臣林本植再四筹酌不在目前聊且摄服之计而欲为善后久安之防莫若移镇防堵之为愈也查沅州镇标额兵一千九百五十名内存城一千三百名夫沅州系往来大道无甚险僻与镇筸之孤悬苗地迥然有别当此承平日久似可不必重兵弹压将该镇总兵张大受撤带本标将弁兵一千名就近移驻镇筸衙门合筸协原兵一千一百共有二千一百名数矣即将镇筸副将亦撤带标员移沅州统领遗存兵九百五十名酌分防汛并以辰州沅州将弁永保二土司统归该镇管辖庶军威壮而声势广顽苗闻风畏惮当不敢肆行狂悖矣纵贪念复萌间有攘窃之故习该镇或径率标员堵截或飞调所辖汉土官兵声援防应甚为便捷况总兵任大责重平日约束必严自无纵下起衅之弊设遇警息而调集所辖弁兵亦无彼此偏执岐视之情是一转移间而边地生民或可以安居乐业则感沐
　　皇恩当非浅鲜矣再查署镇筸协辰州副将张国勲已经革职臣委衡州副将金国正署理其人才技优长兼能整饬营伍熟识苗情乃前任督臣卓异保题引
　　见防
