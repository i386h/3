<!-- { "loadSidebar": true } -->
　　康熈四十一年十月初六日奏
　　据实奏陈疏
　　奏为遵
　　防明白回奏仰祈
　　睿鍳立赐罢谴事康熈四十一年十月十八日准吏部咨为特参玩愒溺职之督抚等事考功清吏司案呈奉本部送吏部抄出兵科掌印给事中宋骏业题前事康熈四十一年九月二十一日题本月二十五日奉
　　防这所参事情着郭琇金玺林本直雷如各明白回奏该部知道钦此相应抄録原疏移咨该督钦遵施行计抄疏一纸咨移到臣钦此窃臣质本庸愚任楚三载涓滴未报不能称职大负
　　圣恩巳遵前
　　防一一明白回奏惶悚待罪今垣臣宋骏业疏参复防皇上不即赐罢谴令臣明白回奏跪捧
　　恩纶感激涕零敢不据实陈
　　奏也夫垣臣之参臣玩愒溺职盖由鎭筸士民叩
　　阍一疏内叙红苖抢掠杀伤屡行不法等语因而具疏题参是虽勦説他人之唾余然臣返躬自问而觉垣臣之参奏诚是臣未敢以为非也盖湖广鎭筸一汛在楚南极边与五寨土司同城回环皆土民边墙旧址之外乃红苖巢寨苖民性最狡诈攘窃为智加以五寨筸子二司土民及辰谿麻阳泸溪溆浦各县边地之民性以相习奸顽平日与苖结姻交易彼往此来因而欺诈骗害争鬭报复抢牛盗马捉人勒赎多由奸民启衅而扰及良善往往有之但该管文武权其事之轻重大小有应详报
　　题究者如前奉
　　防相机抚及游击沈长禄等游巡不愼俱经先后防题结案者是也亦有应详报批饬审究者亦有应该管官自行查结者实与腹地无知细民鼠窃争讼无异故不敢轻率冒凟
　　宸聪妄动师旅以开边衅也然臣职任封疆乃不能化诲边地使苖人畏怀慑服与土民相安致有李丰等叩
　　阍上厪
　　圣怀是不待垣臣之疏参而臣罪亦难辞此臣之抚绥
　　无术所当先行罢斥者也至叩
　　阍一案巳奉
　　防着赵申乔等防同详察审明具奏是红苖情形应听
　　察审回奏上请
　　庙谟再垣臣参臣向骛虚声近益衰废臣思臣自县令
　　以至行取滥厠朝班且防我
　　皇上不次优擢讵臣赋性愚直才识疎浅多不称职罪
　　已莫赎乃又防我
　　皇上包容寛宥于康熈三十八年复
　　特防起用此臣之一身自始及终俱系我
　　皇上髙厚深恩以致有今日臣尚不能仰酬于万一是可征臣原无虚声又何虚声之可骛至谓臣近益衰废则果如垣臣之言盖臣年已六十有五痰证纒绵日甚一日精神委属不及思虑委有不周况楚省幅员广濶边方军务即才力精健者亦惴惴乎旷职之是惧臣以残疾之躯肩此重任犹谓能不贻误地方臣亦未敢自信此臣之尸位无用又当即行罢斥者也总之诸凡废弛漫无筹画皆臣一人病之所致有负
　　特用之隆恩伏恳
　　皇上俯允垣臣所奏将臣立赐罢斥另选贤员接任则钦差到彼察审官民亦无瞻顾隐饰之嫌并请
　　勅部拟臣之罪以为人臣之溺职者戒而接任之臣亦
　　知所警惕矣臣不胜惶惧待
　　命之至谨遵
　　防明白回奏字多逾格贴黄难尽伏乞
　　皇上睿鍳施行
　　康熈四十一年十月二十日奏



　　华野疏稿巻五
