<!-- { "loadSidebar": true } -->
　　窃闻星日薄悬象着明之谓天龙跃凤翔握镜乗时之谓圣天以不言为德非言无以畅其神圣以无名防道伫名然后筌其用营窟橧巢之代犹昧典章如云海之君方崇号谥所以阐功美荣镜古今伏惟大行皇帝禀枢电以降灵膺星虹而延睿以大圣而乗圣克昌寳厯之基由至德而纂德载广金图之运对日之嵗穷象外之防言弄田之辰尽天下之能事逮入膺储副养德春闱恒侍禁中问安之道斯极长居下候色之诚逾励因心隆于爱敬率性感于神明此先圣之孝德也洎乎正位旒扆光宅区县孚俗轸如伤之念负重懐若励之心求瘼恤隠寒扇渇浆追夏禹之焚甲袭殷汤之解网一物有违则满堂兴虑一夫非获则推沟寘懐此先圣之仁德也无幽不察观六合于目前无逺不招视八纮于掌内循机授政则旁烛于九围命将出师则坐知其万里此先圣之明德也寅畏上肃雍清庙以义制事以礼制心提衡均驭朽之危履石同蹈氷之惧虽处防而弗防固乗休而弗休此先圣之恭德也卑宫菲食土簋茅檐身好弋绨之衣手无金玉之玩翚裘必烬防袂可安撤士星而莫施却超影而勿驭此先圣之广德也荣河緑错朗宸鉴而生知温洛丹青澡璇襟于性奥汾水秋风之唱仰天翰而扶轮妫汭丛云之謌钦睿词而拥篲此先圣之文德也【缺】　　无逺而不懐以我伐戎有征而必伏提封所亘招地位于邹瀛正朔所通辟境逾于亥歩此先圣之威德也为于无事动于自然鸣銮访道【阙】拜小童之言修徳就闲载感大庭之梦此先圣之德也体至道而调一气舒巻隂阳运冲和而契两仪发挥风雨将百灵以交际亦万物而通诚珍瑞普彰休徴毕应此先圣之神德也以兹九德上则九顾连陆于后尘掩胥燧而髙视若乃子育羣方之恵财受贶于符封岳没金之勲复推功于文帝巍巍荡荡无得而名方兾千祥翊圣万瑞讃德长居北极之尊永契南山之夀岂谓十枝坠景遽沦悬晷之辉八柱倾天奄落闿阳之构云舆在御仙路方遥攀号无再奉之期摧殒深百年之痛鼎湖弓劔逾増日逺之悲璇寝衣冠空怆月逰之感顾以虚菲夙承干防既忝彰明之地常懐辅佐之诚荐萤烛以光引鹤露而添海而圣德虚受无来不应每聴览余暇侍奉诰言论道德则洞启枢语忠孝则广通心极叙轩顼之淳化积若神交述尧禹之清风宛成晤对在位三十五载功超七十二君图象所莫开辟所不覩罄楚越之竹书善未穷极泉云之才颂德难尽自贤猷厌俗缇律亟移祸变相仍荒梗弥切正惟慿几之夕爰及启钦之际神情湛正顾托殷勤痛道貎之既逺惧先防之无述所以偷延荒息强终彞伦望霄汉以兴摧曕扆筵而永慕今者龟谋既袭蛩将临敬上尊号之仪燕叶大名之典谨按自然覆育曰天明一合道曰皇无所不包曰大谨状上议曰天皇大帝庙称髙宗
　　德宗神武孝文皇帝諡议
　　皇莫大于羲轩帝莫加于唐虞姒氏商镐亦续宪度咸纪名諡以昭光徴儒臣之议所以本至公也号全德之尊所以节一恵也发挥茂曜如掲日月伏惟大行皇帝文思睿哲天纵神授大明继圣大孝尊亲服道稽古洗心蔵密巍巍易简赫赫功造严祖宗而上下昭假仁亿兆而飞跃表灵始者蓟冦残魂戎旌未偃方由雍邸出搃虞师刷雠耻而戴君父超维城而位少海元良有问厯数诞膺同商宗而心在谅隂泣汉制而礼从权令然后诹咨对越端拱而理时丁祲沴益起泚烈宸筭独复云雷骏奔浃旬底定鲸燎殱洗反已哀痛大猷弥尊阪泉威武止杀吊人之志也边方朔陲猃狁昆夷趦趄犷悍不敢不率丹穴南裔扶桑东极自古未化占风而至镜照广及无思不服之德也大本逹道是为中和鼓而舞之名我至乐变革繁淫以贞神人奉顺圣元侯甸继献九成八佾圣作明述垂衣脱剑防合猗那之奏也观文化成匠物研精四始六义勤谐风雅洪音丽制焜燿皦绎立言垂训丹青鸟之作也【缺】　保全夀夭之门方疏赐日之广利机瘥不闻长养推仁施济天地如保赤子之诚也教由德礼人乃耻格古作训夏我箴政刑载哀敬用息刀锯利见大循本愧心之防也躬信厚而偷薄以革体清明而贪饕以惩纳匪躬之直无毁校防川之谟推辅弼之功有辐辏并进之叹泥金方革仙鼎忽成汗漫无从希夷永阅哀同轨之将防仰鸿名之可易铺衍至赜锡乎无穷谨按经义参诸諡法曰应物无方之谓神保大定功之谓武尊仁安义之谓孝经天纬地之谓文大行皇帝变化无穷枢衡在握神莫过焉整旅善师豺狼扰驯武莫威焉承休继志永锡不匮孝莫大焉辉焯玉度焕乎黼藻文莫逾焉考坟史而徴德实请上尊諡曰神武孝文皇帝庙号曰德宗
　　顺宗至德大圣大安孝皇帝諡议
　　臣上稽太古皇帝之建尊谥也咸掲盛德以旌至公备礼于郊即天成命大易名之典也故尧不称巍巍成功而以圣为盛德禹不称乃锡载而以成功为盛德此则五帝三王统天作諡之大范也伏惟大行太上皇天作睿哲生知太和九圣之耿光开万纪之休运云行雨施不俟终日广爱博教克成浃辰泽万物德大乎羲轩公天下道髙乎尧舜原夫君人之表教于岐嶷造物之用先乎蓍龟在物播为善之乐主器流作贞之庆视膳有法文之孝抚军有戡羿之庸毓全德于春闱积大望于覆育垂三十载矣三善方齐乎圣敬六气遽婴乎沉痼德宗皇帝虑继明之重深唯疾之忧积其不怿至于大渐天崩地坼当暝昡之辰流沙渐海有震动之惧而大行太上皇明德动天神化无朕上防九庙下恤兆人深兾翌日之瘳大庆即端之作于是建冡嫡以发大号赦天下以壮皇猷圣作明述周流灌注若乃奄岩穴以搜贤才能官则哲之道也黜进献以艺贡赋籍田任土之利也涤疵瑕而复放窜解网泣辜之仁也蠲逋责而恵困穷寛大易简之义也用能垂拱而神人交泰黙而动植防安巍巍荡荡圣德如风烈雷迅不崇朝而益乎八纮矣犹以为黎献之富教未洽陵寝之制度未成深图甘害于恬頥力政不惮于増剧既而同轨毕至万邦咸宁奉先之孝克终圣之义斯举释负寳位栖神玉清追姑射之髙踪乐华胥之妙道大矣哉与天地合其德则不为而成与变化合其神则不疾而速圣造盘薄风汪洋所谓天授非人力也方陋唐虞之异族乐文武于同时振耀重光永清四海孰谓初阳变候素疾弥留徴秘术而俞扁必臻走羣望而圭璧斯罄何翠华之不驻乗白云而上仙攀号刀劔哀震寰区皇帝悼极忧以致养痛大数之不延外遵易月之命内茹终天之酷词不朽于礼谥旌罔极于受恩敢圣德垂鸿惇史谨按易曰天地之大德曰生圣人之大寳曰位谥法曰寛裕和平曰安敬慎所安曰孝大行太上皇乗运统天端拱造物可谓至德感神翊运光明正位可谓大圣氷图丕构圣保和可谓大安九族安之兆人赖之可谓大孝下采华夷之望上合神祗之心请上尊谥曰至德大圣大安孝皇帝庙曰顺宗谨议【元和元年六月】
　　宪宗圣神章武孝皇帝諡议
　　王者崇髙以配天广大以法地章明以象日月诚信以合四时谓之令王谥以全德所以名盛烈昭至公尧舜禹汤文武成康是也伏惟大行皇帝由疏封以继明自前星而受命以四海为养以万乗问安稽古法天自家刑国穆穆俊德煌煌大明焕乎人神塞乎天地国家天寳之季宿兵中原强侯専地往往而有号令不一朝廷包羞元和燀威霆击篲扫戡夏剪蜀擒潞殄吴夷蔡取齐朝沧纳定光千载之期运平六叶之梗俗动也用轩辕之干戈静也戢武王之弓矢圣神之道其至矣乎以无方之能行不宰之用济天下之务施天下之仁夷狄之情伪遐裔之虚实揣其变化权其后先屈指前筭若合符契多士济济任其器畧文武俊杰毕力致用纲目张而万化具斟酌明而百事宜委庶务于庙堂之上夀百姓于循良之府开直言之路庶无蔽聴施广大之恩物无违性宥恕刑狱哀恵困穷省薄徭役尊礼老耆约巳恭俭推心平明公卿大夫任德终始近狎贵宠畏忌守法采纳羣正聴断精慎忠直树立防邪不行巍巍成功赫赫在上春秋左氏传曰武有七德禁暴戢兵保大定功安人和众丰财之谓也殱夷奸宄灾害讫息禁暴也淮河底定大赦疵人戢兵也归马于汝南汉南散卒于齐梁淮楚保大也封有劳爵有德定功也寛天下之蚕丝举域中之方正安人也赦生致之冦虏爵拒命之戎将和众也乗舆服御俭而有制赐与供给恵而中节丰财也神武不杀之德其若是焉不登羲轩年不享尧舜夀百姓思慕如防考妣同轨毕至相庭有时敢奉官常尊名称德谨按谥法兵禁残暴曰圣应变无方曰神洪度大明曰章为人除害曰武慈恵爱亲曰孝戮鲸鲵而清四海不曰圣乎裁造作而刑一德不曰神乎洞明哲而贞百度不曰章乎推仁义而服万物不曰武乎载尊亲而谐五典不曰孝乎书曰惟天聪明惟圣时宪法也敏也谨酌之谥法质诸大经谨上尊谥曰圣神章武孝皇帝庙号宪宗谨议
　　穆宗睿圣文恵孝皇帝諡议
　　臣祐议曰臣闻绍天人之盛美庖牺建其极含昊穹之正气金天侔其称仁圣或异号谥则殊至于兼包二体昭宣一德有自来矣我今因之爰徴克以腾茂实伏惟大行皇帝睿鉴通防神智周物平由藩邸式践储闱诞膺眷命用建皇极纉承丕绪克绍洪勲允厘帝载光被王度以易简凝庶绩以仁和夀蒸人明遂事而虚受进昌言而不咈清庙严荐中壸问安彰爱以诚因心则着永言恭黙思致雍熈敷祐庶氓宗承古训徴特牲之盛礼蕴祈谷之至诚亲率公卿祗奉郊祀爰畀大辂俯及端门休祥告应非烟在上轮囷五色复半空六辔时按百辟称贺迨圆丘展敬天感乐和柴燎告终人神胥恱于是雷雨作解恵及万方布乗春之煦育行惟新之颁赐详延庄彦敷纳正辞纳哀敬之书用寛大之典鲐背是恤缪狱斯平优赉困穷矜蠲逋赋三光増耀羣物昭苏葳防汪濊之泽不可得而名也东冦猖狂在浚为畔有征之日殱厥渠魁此所谓王者之师不战而尅也昆夷恃众崆峒骋武亟为边患时渐睿谟烦戊己之戍劳癸庚之脩自我新命咸归旧封欵塞旁午求成修好俯从坎血之恳猥加筑舘之荣弓矢载櫜亭障罢警倚成辅弼清一区宇无私之覆既均不宰之功遽化矧乃优逰乎文史之内精穷乎草之源崇杖席而选文儒设官司而尊侍从所谓勤求为务聴纳居多遵三代之盛猷垂亿载之休烈虽疾留圣体而虑发宸每求衣夙兴太阳但出没金是请方事防谦慿玉俄闻奄承末命年兾逾于尧舜时忽从于轩鼎六龙飞盖以上升万姓号天而靡及今因山既卜同轨将臻爰防德威式循典礼周书曰睿作圣文前儒【阙】睿圣也谨按谥法曰敬礼祀享施为于人皆曰圣大行皇帝防恭郊庙轸志黎元教尚不严化行无朕不为圣欤又慈恵爱人道德博闻皆曰文赦三就之刑采百氏之奥仁恕育物寛明致理不为文欤又慈仁好与柔质虚受皆曰恵博锡贫寠哀及鳏寡开延纳之路容谠直之言不为恵欤又曰秉德不囬慈恵爱亲皆曰孝文以继明圣资统御服勤不替就养无方不为孝欤考古谥而符德教请上尊谥曰睿圣文恵孝皇帝庙号曰穆宗谨议
　　敬宗睿武昭愍孝皇帝諡议
