<!-- { "loadSidebar": true } -->
　　昔周之周召出为二伯是以宗公而领方任也郑之桓武入作三事是以诸侯而宰邦政也然则荷中外之宠享崇髙之名不有盛德孰膺宠命金紫光禄大夫门下侍郎中书门下平章事兼文馆大学士充太微宫使上柱国南阳郡开国公杜黄裳道惟无方材则不器陋龌龊之亷谨本诚敬而坦夷澄陂纳寛瑞玉凝素夙简众望处于达官论议必通于大经损益咸酌于中制代所凖的朝之羽仪爰授枢衡俾居左右所缉者坠典所陈者格言色无面从志不推挠兹冒逺之化展彼夷凶之征将明则然忠利斯在惟股肱之郡有节制之师兵威外振于太原地形内错于左辅是用谋帅佥归硕人借台庭之素风执戎钺以莅众示以严重广其封疆罢平阳之十连复元侯之四履超列鼎足仍参庙谋增二象之光辉霈一方之膏雨大邦雄屏群侯所瞻尔其敬哉无替旧绩可检校司空依前同中书门下平章事兼河中尹充河中晋绛慈隰等州节度支度营田观察处置等使散官勲封如故【元和二年正月】
　　武元衡西川节度同平章事制
　　地有西蜀国之奥区百濮羣蛮外帀于封域双流重阻内固于襟带形胜所属统绥惟艰近者剪其凶魁镇以勲力实有威恵至于和宁而匪遑宁居累布丹恳激恋阙之深志将执圭而展仪谁其尸之允在能者乃听佥议辍兹台臣大中大夫守门下侍郎同中书门下平章事文馆大学士太微宫使兼户部事上柱国萧县开国伯赐紫金鱼袋武元衡器惟深行必端敬珪玉不琢雷风有威夙彰嘉闻亟歴清贯乃司邦宪有遂物之诚乃践地官有阜财之绩益振公望克谐朕心擢于鼎司授以大柄谋由外而不伐慎由衷而自彰展代工之勤冒物之化以道则直以心则和丙吉雅通于国体山甫诚补于衮职朝夕有恪毗予一人眷兹西南忧寄方切非寛大无以莅众非慈惠无以厚生非诚信无以抚蛮夷非忠贤无以殿邦国故我心膂膺兹重任外分兵符以副于重往中佩相印不离于具瞻峻秩爰首于六官崇阶遽登于七命且示加等仍防大封勉承宠光无替朕命可银青光禄大夫检校吏部尚书兼门下侍郎同中书门下平章事成都尹充剑南西川节度使营田观察处置统近界诸蛮及西山八国云南等使进封临淮郡开国公食邑二千户【元和二年十月】
　　李夷简淮南节度同平章事制
　　柱石之臣台庭之老积硕望具瞻之德有弼谐寅亮之功授以土田流邦家之恺悌増其冕服表国器之形容此朕与将佐大僚示中外之一体也况兵戎重事东南实繁辍于庙堂以示其大正议大夫守门下侍郎同中书门下平章事上柱国成纪县开国侯食邑一千户赐紫金鱼袋李夷简出身莅政防志守道素风彰于操履严气峻于风雷自朕续承丕圗捜拔下位得文华于宗室升器干于朝廷而所重者准绳所忧者财赋资倜傥以振起委强通而演成江汉之仁风载岷峨之美化斯盛既执大宪俄登公台辅予一人凝是庶绩忠谠有遭逢之勇奸邪无侵败之机谓之股肱实无所忝言念淮海斯为奥壤走商贾之化财引舟车之艚挽凡所经理事非一隅控制之难于今尤切是用锡命俾为藩宣式加师长之名不改平章之务万邦表率丞相正之可银青光禄大夫检校尚书右仆射同中书门下平章事兼扬州大都督府长史充淮南节度副大使知节度使事管内营田观察处置押新罗渤海两蕃等使【元和十二年七月】
　　裴度河东节度同平章事制
　　忠利于国者效积而事彰器周于物者志逺而任重况入调鼎鼐出镇藩垣荷中外之宠荣膺文武之重寄将允佥望命兹辅臣金紫光禄大夫门下侍郎同中书门下平章事兼文馆大学士上柱国晋国公食邑三千户裴度量惟深道在匡济大玉蕴连城之价长材负搆厦之姿言必公忠义本正直荐居钧轴叶赞机谋匪躬以务其将明忧国不忘于造次当夷凶淮蔡仗节于师旅之间及殄防青齐运筹于帷幄之内勤劳靡替益居多绩用是嘉防冲愈恳东夏雄屏实惟晋阳控大卤之山川司北门之管籥横制獯虏逺清疆陲是以辍献纳于沃心抚方隅于注意倚属攸切勲庸可宣舟楫常赖其弼予鈇钺载观其莅众励山甫之恪德成方叔之壮猷式副具瞻勉休闻务既兼于左揆秩仍践于中台尔其戒哉以服嘉命可检校尚书左仆射兼门下侍郎同中书门下平章事太原尹北都留守充河东节度观察处置等使
　　韩河中节度兼中书令制
　　门下王者统驭万防缉熙庶绩必有文武全器柱石之臣出壮藩岳入和台鼎使其效彰中外声播华夷所居而人心自寕所莅而军令自肃允是任者其惟至公开府仪同三司守司徒兼中书令上柱国许国公食邑三千户韩受天地凝粹之气得山川崇深之灵厚其体而壮其容灵其心而宏其量早洞戎韬之学允膺节制之权隠然大梁克有成绩及功宣荡防志展匡王恳申恋阙之诚竟遂来朝之礼位髙百辟荣冠一时恩极而愈恭名光而益励朕方欲树以垣翰仗乎忠贤乃眷关河之守实惟股肱之郡自昔重寄无非元勲是用命以上公复兹雄镇于戯顷居东夏父子借分阃之荣今处近郊伯仲并登坛之贵道茍积于忠实頋何爱于宠章往惟钦哉副我明命可司徒兼中书令河中尹充河中晋绛慈隰判节度观察处置等使散官勲封如故主者施行
　　李逢吉东川节度使制
　　蜀门南次梁部东分地东江山境绵賨濮非志懐端重不可委以察亷非识度深不可畀以节制聿求公望爰自辅臣朝议大夫守门下侍郎同中书门下平章事轻车都尉赐紫金鱼袋李逢吉文以发华行惟居厚忠恳每形于造膝直方斯见于匪躬自处台席再移星琯温然德器休有素风观其动本于仁足以敷王泽考其守归于正足以奉师贞乃眷梓潼兹惟奥壌用去将相之任俾专藩宣之功予欲颁政典于一隅故兼以夏卿之位予欲布宪章于列郡故假以副使之权尔其节俭以训俗澄清以检吏因土风之刚悍使勇且知方就物产之殷充则既富而教茍能积实期有遐闻于戯朕与大臣进退示全其恩礼尔之报国始终宜竭其肺肝身虽逺于山川心岂忘于夙夜服兹休命汝往戒哉可检校兵部尚书使持节梓州诸军事兼梓州刺史御史大夫充剑南东道节度副大使知节度事管内度支营田观察处置静武军等使散官勲如故【元和十二年九月】
　　牛僧孺武昌军节度同平章事制
　　门下朕恭承大统属官平宁方委心辅臣厘齐法度垂茂绩于当代建休风于一时有深畏满盈雅懐止足体隂阳迭叙之旨全进退居正之心词抗不囬秉忠难夺得不处之安郡益以荣名是用建新军以统武昌佩相印而专节钺文武二柄付于全才金紫光禄大夫中书舍人同中书门下平章事兼集贤殿大学士监修国史牛僧孺贞方而和俗慎宻而坦夷秀乎文华笃于行实以直防悟宪宗以忠启奉先朝积有信臣擢于廊庙法无越制官无及私门无托賔道无偏倚逮兹旬嵗亟闻昌言朕常惕然虚己以听既终园寝之重克修郊庙之仪前志弥坚陈恳益固吾方渉学济斯人耒耜戈矛仁夀鄙夭简予懐者非尔而谁是用辍中枢圗史之间开夏口油幢之府典型八座亷问七州往惟钦哉无替厥服可检校礼部尚书同中书门下平章事鄂州刺史武昌军节度使【寳厯七年七月】
　　李石荆南节度同平章事制
　　翼亮之臣寄畀攸重九功未叙则宜立于庙堂百度既贞则兼制于方岳中外祖送式宠贤才银青光禄大夫守中书侍郎同中书门下平章事充集贤殿大学士上柱国李石元精降祥河岳钟秀文含大雅学茂全经赡智通理乱之源达识究古今之变望鬱人杰居为国桢顷者嘉其多能俾调鼎实动必循道知无不为毎竭虑于谋猷思致予于尧舜尝司转漕仍摠征财盘错之难铓刃不滞増台耀之光彩扬凤池之波澜坠典咸修逺方毕服夙夜匪懈光我知臣近者情在进贤愿辞衮职诚不易夺朕所难违乃眷荆门东南巨镇江山重险舟车要冲此罢节符是遵权便台臣往莅宜复前规俾登大将之坛仍持上相之印尹正望府亷规雄藩増荣峻阶无忝我命可金紫光禄大夫中书侍郎同中书门下平章事兼江陵尹充荆南节度管内观察处置等使勲如故【开成三年正月】
　　李德裕荆南节度平章事制
　　将相之任中外攸属入则缉熙以正百度出则布威令以靖一方良以才难委寄咸重爰设齐坛之礼仍合台席之荣式示酬劳允谐佥望特进守太尉兼门下侍郎同中书门下平章事充文馆大学士太清宫使上柱国卫国公食邑三百户李德裕岳渎间气钟磬正音葆粹孕和本仁叶义道蕴贤人之业正谓王者之师词锋莫当学海难测自入膺大社克搆崇墉王猷国经契合彝矩丙吉罄安邉之术戎防弥夷张华兴伐叛之谋壶关洞契克荷先朝之旨弼成耆定之功布在册书辉映前古而能处剧不懈久次弥勤朕以嗣位之初懋勤在念宜先硕望以表优恩荆部雄藩地惟四楚摠五都之要防包七泽之奥区兵赋殷烦居俗甚众必借旧德作镇尹临载崇五教之名俾赋十连之贡勉化理以续前劳可检校司徒同中书门下平章事兼江陵尹充荆南节度观察处置等使【防昌六年四月】
　　白敏中邠宁节度使平章事制
　　昔孙以儒学修身宠兼裂土邓禹以勲庸着効仪比三司是内外共规古今所重再扬新命允属元臣特进守司徒兼门下侍郎同中书门下平章事充招讨山南平夏党项兵马都统制置使并南北两路供军使兼邠宁节度使白敏中才智足以赞功诚明可以匡大务事君惟恐不尽守道惟恐不孤而能以无心为待物之心以无用为当官之用朕君临之嵗首付台衡六更星霜劲节如一自羗戎犯塞师旅屯邉招懐莫来征伐无状爰用命尔往其镇之果能潜移枭獍之心坐络豺狼之首始自夏半及于秦正大建功劳克宁烽驲终此诚意非卿而谁今封部既清是用休尔之讨伐马牛皆散是用罢尔之统临不移论道之荣更怙持衡之贵纂乃旧事对予勤懐可守司空同中书门下平章事邠宁等州节度观察使【大中五年十月】
　　崔淮南节度平章事制
　　周用周召为桢干之臣以正天下故入调鼎鼐则弼亮之道尊出抚方国则蕃宣之功着我有上相天实间生文武之用髙并于昔贤中外之寄允资于硕德爰举旌钺仗于股肱光禄大夫守尚书左仆射兼门下侍郎同中书门下平章事兼文馆大学士充太清宫使上柱国魏郡开国公食邑二千户崔瑞玉凝姿春林发秀贞谅植徳谦虚葆光冲用既臻于化源达实毎于理本擅松柏后凋之色劲节自髙含金石希代之音正声特异洎发扬令闻辉霭公朝道无缁磷言符体要继相如之丽藻夙侍禁林嗣傅説之旁求早膺台席日者歴居亷镇常总朝纲令肃方隅风行宪署及膺我宠擢复司化权毎正惟公持平不挠畅缉煕之茂典经济之明谋功勒旂常道光夷貉励山甫匡周之操竭子房佐汉之忠终始一心周旋七年富人斯久伟绩弥勤是宜载圗尔庸优尔恩宠乃睠淮海号为通都控扼实据其咽喉封部适罹其灾患予所注意尔其往哉于戯居则秉鸿钧绍阿衡之业动则驾长毂圗方叔之勲茍非全才孰付重任若抚封之长术阜俗之嘉谋一部之惨舒三军之政令我属良弼则又何规勉登将坛敬佩相印副是宠寄其惟戒哉可检校尚书左仆射同中书门下平章事兼扬州刺史大都督长史充淮南节度副大使知节度事管内营田观察处置等使【大中九年八月】





　　唐大诏令集巻五十三
　　钦定四库全书
　　唐大诏令集巻五十四
　　宋　宋敏求　编
　　大臣
　　宰相
