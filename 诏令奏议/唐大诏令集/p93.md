<!-- { "loadSidebar": true } -->
　　礼重饰终义崇敦孝克勤奉防之志用申罔极之感斯固寅亮辅臣奔走多士效其忠力济是仪章俾加劳之泽庶表心诚之报应縁庄宫奉其山陵使与一子七品正员官仍特加一阶山陵副使按行山陵地使并赐爵一级各与一子出身桥道置顿使赐爵一级仍特加一阶内山陵兼监修桥道使赐绢一百五十疋银器二事特加一阶内按行山陵副使赐绢五十疋特加一阶山陵修筑副使赐三十疋加一阶卤簿仪仗使并宜赐爵一级各与一子出身桥道置顿副使加两阶舁梓宫官三品以上赐爵二级四品赐一级陵所造作押当官及中使等三品四品各加两阶吉凶仪仗诸色行从官等各加一阶太极宫宿卫官及中使大内皇城留守并押当官等五品以上各加一阶撰哀册諡议諡册官各赐爵一级书册及读哀册书寳官等五品以上赐爵一级六品以下各加一阶镌造寳册装寳册装寳及检校官五品以上各赐勲两转中书门下仪制官题主官舁寳册官五品以上各加二阶六品以下各加一阶山陵使礼仪使判官各特加一阶五品以上仍赐爵一级其专知桥道官考满日放选其知东渭桥官非时放选仍优与处分知道路官各减两选知顿官各减三选按行山陵使仪仗卤簿使判官并诸色诸使监掌杂职掌官吏等各加二阶挽郎放出身后七选许集南郊及太极殿摄太尉侍中告諡册寳及灵座前进諡寳奏外辨奠玉币酌献等官赐爵两转其山陵礼仪卤簿仪仗等使并诸使诸司军将官吏如执当务重功效尤异制勅中不该者委本司官吏本司具名闻奏中书门下奏听进止其三原县百姓今年秋青苖钱并放免其髙陵县量放一半【太和元年八月】
　　孝明太皇太后山陵优劳德音
　　门下园陵之重典礼是崇故宪章既尽于旧仪严奉式遵于古训载深追感用切哀怀公卿大臣洎百执事竭忠体国宣力叶心诚敬有加恭恪无懈永告勤瘁宜洽优恩山陵使所摄太尉行事官与一子九品正员官山陵礼仪使与一子出身内山陵副使昨者责办事重与一子出身山陵使加一阶仍赐物四十疋副使二十疋判官十疋山陵监修桥道使赐物四十疋判官各十疋内山陵副使加一阶仍赐物四十疋判官各十疋山陵置顿桥道使与一子出身副使加两阶判官廵官巡检专知官各加两阶合选人前资见任各减两选卤簿使赐爵一级仪仗使加一级陵所造作押当官及中使等三品以上赐爵一级四品以下各加一阶其中正员六品以下合选人前资后任各加两选白身各赐勲两转诸司诸使应縁山陵修造及专知造作诸色检校执事当官白身及直司掌上巧儿工匠等五品以上加一阶六品以下各赐勲两转合选人前资见任各减一选白身各赐勲一转其给直和雇者不在此限吉凶仪仗诸色行从官等五品以上各加一阶如已至三品未合叙者赐勲两转四品以下各加一阶诸司诸使押当官置顿营幕往来检校军将中使等五品以上六品以下并各加两阶白身各赐勲一转合选人前资见任各减一选两仪卫官及中使大内皇城留守并押当官等五品以上六品以下各加一阶白身赐勲两转撰諡册哀册諡议书册及读諡册书寳读寳官等三品以上赐爵一级四品以下各加一阶镌造册寳装寳及检校官五品以上各加一阶六品以下各赐勲两转合选人前资见任各减一选题木主官加一阶舁寳册官及举寳官五品以上各加一阶六品以下各赐勲两转其中合选人前资见任各减一选押当卤簿仪仗挽郎各加一阶合选人前资见任各减一选山陵礼仪置顿使判官各加两阶合选人前资见任各减两选仪仗卤簿使判官及诸副使判官并诸司诸使监当杂职掌官吏等各加一阶白身各赐勲两转挽郎放出身后七选许集挽士挽歌等各减一半劳合选者前资见任各减一选无劳可减者各赐勲两转诸色行事官及斋郎礼生并隂阳生三品以上各赐爵一级四品以下各加一阶合选人前资见任各减一选白身各减二年劳考满人放出身其数处职任取稳便从一头处分应縁仪仗三卫彍骑及诸色夫匠代选并縁山陵应役人夫车牛等各委本府长官本军大使本司量事复赏太常礼直官及中书门下仪制官主务皆重事无遗阙特加一阶如先巳加阶者委中书优与进拟诸道应奉使赴山陵幕府军将等各加一阶诸色职掌官吏中应合减选人如无选可减者令所司非时与处分如有诸司流外充者各与本色中量减一半劳无可减者优与处分充寝陵劳役实繁新泽所沾异渥斯及其奉先县宜放今年夏税青苗钱如巳有诸色折纳者即放于秋税斛斗据数矜免布告中外称朕意焉【咸通七年六月八日】
　　供荐
　　停诸陵供奉鹰狗诏
　　园陵之地衣冠所游凡厥有司防不袛事礼存则先型是训礼失则后代何观惟懐永图敢忘旧典顷者别致鹰狗供奉山陵至于料度极多费损况昔诫禽荒既非寻常所用逺惟龙驭每以仁爱为心彼耕象与耘鸟且增哀慕岂飞苍而走黄更备畋猎有乖仪式无益崇严载怀亏紊良深悚惕诸陵所有供奉鹰狗等并宜即停【开元二年四月】
　　九月一日荐衣陵寝制
　　禋祀者所以展诚敬之心荐新者所以申霜露之思是知先王制礼葢縁情而感时朕缵承丕业肃恭祀事至于诸节当修荐享自流火届期商风改律载深追逺感物増怀且诗着授衣令存休澣在于臣子犹及思私恭事园陵未标典式自今以后每至九月一日荐衣于陵寝贻范千载庶展孝思且仲夏端午事无故实传之浅俗遂乃移风况乎以孝导人因亲设教感防衣于汉纪成献服于礼文宣示寮庶令知朕意【天寳二年八月】
　　亲谒
　　亲谒陵曲赦醴泉县德音
　　朕恭膺大寳嗣隆景业防奉成则光阐洪休昧旦兢怀宵分动虑苍旻垂祐宗社降灵顺黎元之心借忠贤之力俗登仁夀道暨升平逺肃迩安时康俗阜履端授节阳和肇气亲率庶僚奉谒陵寝遗弓茹慕切终身之忧抚镜纒悲兴寒泉之思敬深如在哀隆罔极荐享既毕情理获申式表因心宜凯泽可曲赦醴泉县并行从人大辟罪以下皆赦除之百姓免今年租调左监门员外将军常基在此宿卫进爵一等陵令陵丞各加一阶并节级赐物【永徽六年正月】
　　停亲谒干陵勅　　　　　　　　蘓颋
　　勅昔有献高寝礼遵于仲月将上原陵薨逹于中夜所以衘悲罔极申敬如在鉴于前史抑有旧章朕以寡昧早罹酷罚属逺安迩肃庆承于七庙霜来露往感积于四时顷回斾洛师停舆京邑葢非省风俗希先王徯后之言伏以瞻山园奉圣人因亲之教有司已具成命必行渭北衣冠预严于法驾陵东松栢傍防于清道先陈翼翼之诗后展蒸蒸之慕孟冬戒序计日数程义在因心不忘寝寐但以近郊井隧年时水旱赋于纳秸未瞻规田取赡彼盈箱曽徴实廪而公卿常伯献书立议咸以为明察敬事抚临爱育若万乘不备其礼故非敬也百姓不胜其劳故非爱也况骏奔执豆夙事于象居攀恋遗弓载勤于奉邑以身之兼愿殊先志之恤隐是则乖于济物咎必在予所不忍言谅非获巳俯顺众情逾増逺思前以今年十一月二十日亲谒干陵者且停【景龙三年十月十日】
　　谒五陵赦
　　祀之大者莫尊于严享德之至者莫加于孝敬故周庙颂思文之章汉陵躬展事之礼因心斯在敢不肃祗我国应天受期骏惠丕命继武宗文之德重熈累洽之盛故以道髙系表首冠帝先朕以身获保鸿业往属多难时逢国屯推戴神宗纂复兴运允廸前烈载康兆人皆仗卿士之叶谋人祗之道赞岂伊薄德敢承天休露往霜来久积园陵之思秋尝夏禘幸思孝享之诚乃夏朔之辰祥芝产于太室及秋吉之日珍木瑞于神宫对月上灵拜兹嘉贶顷秋稼未实民力尚劳每事害农岂惟在予一人之责因亲设教恐违先防隠恤之方今三时巳和百礼斯洽崇牙宿设万儛在庭敬尔神工骏奔执豆蠲洁为糦明德惟馨有来雍雍载怀怵惕之思至止肃肃如闻叹息之声降格有终纒感罔极閟宫郁鬯原庙衣冠或将亲扫松栢用仰崇饰増严瞻弓剑而莫及捧镜奁而呜咽始自桥岳终奉梁山紫气升于旧原甘露徧于陵树白兎驯扰瑞草呈祥恭惟昭陵载感王业肆台小子夙奉睿图及斋诫防诚率祗祀典圣容昭见灵迹尤彰毎四方多虞中国有事虽升龙已逺而跃马如神及配奠寿宫亲闻忭跃幽明合庆今古未闻葢皇天眷于我唐神心昌于后嗣延祚之祉岂独在予一人锡之恩宜广覃于四海可大赦天下自开元十七年十一月二十二日昧爽以前大辟罪以下罪无轻重已发觉未发觉已结正未结正系囚见徒常赦所不免者咸赦除之自天寳以来有杂犯经移近处流人并配碛石州者朕舍其旧恶咸与惟新并宜放还其逆党縁坐长流及城役量移近处编附为百姓左降官量移近处官人有亡官失爵齿力未衰者量加収录百姓无出今年地税之半如已徴纳听折通租悬调在百姓腹内者一切放免孝子顺孙义夫节妇旌表门闾终身勿事诸州侍老百歳以上赐绵帛十段九十以上赐五段八十以上赐三段献陵定陵官使并管陵县官各加一阶陵户各并放从良终身洒扫陵寝仍毎陵取侧近百姓六乡以供陵寝永勿徭役自古帝王贤臣将相陵墓宜令所在州县致祭内外文武官三品以上加爵一级四品以下各赐一阶亚献太子鸿赐物二千疋终献庆王潭赐物一千疋邠王守园各一所并量赐奴婢等其道士女道等既先令司封检校不须更宗正司所置崇置署宜停古之制礼祭用质明义兼取于尚齿情实縁于既没我圣祖湛然常在为道之宗既殊有尽之期须展事生之礼自今以后每于圣祖宫昭告宜改用夘时以前行礼朕深惟复朴将致无常在理难明风未畅不有时习焉能化成自今以后每至三元日宜令崇馆学士讲道德经羣公百辟咸就观礼庶使轩冕之士尽南郭之风寰海之内咸为大庭之俗其崇学士补置犹近于经术或未精通又属初崇圣号亲行典册宜劝奬以示恩惠至举口试及占并防各减一条三年业成始依常式其崇馆大学士宜赐物一百疋学士赐六十疋直学士四十疋宫内先配住道士各赐二十疋仍令所司具作条件处分宣布中外令识朕怀主者施行





　　唐大诏令集巻七十七
　　钦定四库全书
　　唐大诏令集巻七十八
　　宋　宋敏求　编
　　典礼
　　追尊祖先
　　追尊元皇帝制
　　追尊先天太皇德明兴圣皇帝等制
　　上圣祖大道元皇帝号并五圣加諡制
　　加諡祖宗
　　諡议
　　顺宗加諡至德道大圣太安孝皇帝议宪宗加諡昭文章武大圣至神孝皇帝议
　　文
　　圣祖大道元皇帝加号册
　　髙祖神尧大圣皇帝加諡册
　　太宗文武大圣皇帝加諡册
　　髙宗天皇大圣皇帝加諡册
　　中宗孝和大圣皇帝加諡册
　　睿宗真大圣皇帝加諡册
　　赦
　　加祖宗諡号赦
　　国忌
　　国忌在近进菜诏
　　増忌辰设斋人数勅
　　废国忌日行香勅
　　追尊祖先
　　追尊元皇帝制
