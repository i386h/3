<!-- { "loadSidebar": true } -->
　　五兵爰始轩皇战于阪泉七徳攸基唐帝尅于丹浦莫不降凶剪暴道济生灵斥土开疆威加四海朕钦承寳厯削平天下六合之内咸以为家三光所临义无不照是环埤之表咸淼淼以航琛垓防之中尽颙颙而辇賮而岛夷陪虐杀其君毒被朝鲜灾罹秽貊幼孤者不可苛暴忠槩者仰我来蘓朕言念匪人深怀夕愓亲御戎轩躬执金鼔意在以杀止杀仁被于羣生用刑清刑义戡于不惠廓滔天而调雨露禽猾夏以正封疆用此佳兵事非获已仰申天罚遂乃龚行先命行军大总管英国公勣行军总管张俭等率领骁鋭元戎啓行北狄西戎之君咸为将帅奚灵契丹之旅北充甲卒如貔亿计跃马千羣总管萃辽东之城攻其南面副大总管江夏郡王道宗第一军总管号国公张士贵等率五陵之劲卒董六郡之良家分麾引道攻其西面申命前军大将军夔国公基等分絶猛士填其濠堑贼城临地险激梁水以环流耸堞陵云压頺山而靡惧于是云罗四合地道九攻危城倐以复隍汤池俄而失险犹且柝骸穷垒壁巢幕以偷安转骨深沟坐积薪而待燎愍其涂炭申其再造频加诲诱固执迷途由是猛士冲冠壮夫挺剑咸顿首于马前请因机而电扫难违众议爰诏许之乃分命诸军四面云合朕登髙逺瞩授其节度又命检校太常卿鄂国公敬德领黄门之军乐奏云之雅歌将帅闻之増愤士卒由其作气冻雨初晴惊风渐急聊命纵火数处潜燃焚其楼雉并为煨烬合城男子面防军门取彼渠魁属于司败千载逋防一朝清荡斯并宗庙降灵上幽赞忠臣猛将尽节陈谋劲卒勇夫轻身効命叶同心力成此大功岂朕一人独能致此今兹克捷普天同庆宜令颁下咸使闻知【贞观十九年四月】
　　降髙丽颁示天下诏
　　上天之道先德而后刑王者之师有征而无战是以炎农剪暴夙沙自其君乙兴师有苖不固其险朕劳神济物以百姓而为心则天化环四海而开宇义非获已由是举兵每蓄哀矜深存宥罪自济辽水先令告喻而葢牟不革其面辽东犹抗其斧既触天网遂纵兵锋未展鹰已皆鱼烂朕乃鼓行乘胜师次日岩凶徒相率登陴拒守因山搆垒仰切浮云萦涧沉隍下临无地妖氛猬聚如慿剑阁之深同恶防张若负洞庭之险乃命行军大总管英国公勣等统阻堒冠鸡之将率击鼍斩蛟之士发石甚于星陨楼毁同于山坏朕悯彼同焚情深恻隠亲御八骏责効三军贼既倒悬方思转祸积甲齐于熊耳获庚方于海陵建十州之旗各复于桑梓反三韩之士不易于农肆焚榇锡爵駈驰辽海之间凿井耕田编列下辰之野古人有言曰全国为上葢斯之谓焉又燕碣土风素多霖霑轩皇遭召雾之师晋后苦涌水之失自朕出师上灵幽赞旭日澄霭霱云辍隂所指未有坚城所向乃无完阵天道人事义等合符穷穴倾巢庻将非逺宜以大庆颁示普天【贞观十九年三月】
　　破髙丽赐酺诏
　　上帝明威鼓雷霆而震曜先王仗顺用甲兵而吊伐故能经纶九野清涤八荒二十七征王创其鸿业五十二载黄运垂其大名腾有国之英猷光列代之通典朕荷搆乾象大庇羣生池蒙汜而□扶桑纽入纮而疆日域蠢兹皮服敢乱天常但折彼螽肱何俟五丁之力射其雀目无假万努之机然以先圣救焚成言如在自惟巳任是用躬亲故知矢石交前非胜岩廊之道介胄为饰不建旒冕之容若命将以授戈愧奉身而役物亲征而沭雨务形劳以安众一仪宜鉴所向弗违自渉辽阳受降之城累筑曽未期月献凯之歌日奏告捷异徃昔之照甘泉资敌为粮矫向时之挽红粟复以今日中攻其安巾城重围四布势同三版之危县命短辰哀其守陴之哭髙丽伪主扫其境内罄兹骁鋭咸登徒军爰自平壌长驭影渡有徒十五万连旗三十里烟火稽天若黄虵之吐雾彀骑横野迈赤蚁之为羣朕心计利其地形屈指筹其破日分命众将各禀新书临事设竒因机制变行军大总管李勣率总管国公张士贵等马歩军十四总管当其西南面又命马歩军赵国公无忌率马歩军二十六总管驰自东谷合其来道抵背扼喉塞其归路朕乃潜师偃斾登于北山彼交锋于兹耸辔若处中天之树俯周官于目前如登大岳之岑观鲁邦于掌内出其不意凶徒遂扰初为一阵四拒勣军及此三分因而大溃流血川溢沧波为之暂丹斩级弥山髅骨以之成岳葢由镝锋交下玉石同湮虽则可哀理无兼济其兵将大耨萨延夀惠真率其余众一时输欵但髙丽国政本二人今总委伪军只轮不返大庆允集益深祗惧可归羙清庙昭告懋功颁示万邦赐酺三日【贞观十九年六月】
　　收复河湟德音
　　自昔皇王之有国也何尝不文以守成武以谋事参谋诸二柄归乎太宁朕猥荷丕图思景业忧勤戒惕四载于兹每念河湟土疆绵亘遐阔天寳中犬戎乗我多难无力御奸遂纵腥羶不逺京邑事更十叶时近百年进士试能靡不竭其长防朝廷下议皆亦宜其直词尽以不生邉事为本图宜守旧地为明理荏苒于是收复无由今者天地储祥祖宗垂祐左袵输欵邉垒之降劚耻逹功所谋乂尅实頼枢衡妙算将帅椎棱副元不争之文絶汉武逺征之悔瓯脱顿空于内地斥堠全据于新封莫大之休指期而就况将士等栉沭风雨暴露郊原披荆榛而刁斗夜严逐豺狼而穹庐晓破动皆如意古无与京兆此诚朴宜加宠赏泾源宜赐绢六万疋灵武宜赐绢五万疋凤翔邠宁宜各赐绢四万疋并以户部产业物充仍待李荣叔明李玭君绪各囬戈镇度支差脚支送四道立功将士具名衔闻奏当议恩酬其秦威原三州送七闗侧近访闻田土肥沃水草丰羙如百姓能耕垦种莳五年内不加税赋五年后已量定户籍使任为永业其京城有犯事合流役囚徒自今已后一切配各处收管温池盐利可赡邉陲委度支制置闻奏凤翔邠宁灵武泾原四道长吏能各于镇守处遣官健耕垦营田即度支给赐牛粮于毎年量得斛防多少便充军粮亦不限纳足数二州七闗镇守官健每人给衣粮两分一分依常年例支给一分度支给仍二年一替换其家口委长吏切加委存官健有庄田户籍者仰州县放免差役秦州至陇州已来道路要置堡栅与秦州应接李玭与刘臯即便度计闻奏如商旅徃来兴贩货物任泽利润一切聼从闗镇不得邀诘其官健父兄子弟通家信开司并亦不得邀诘阻滞如要垦辟种田依百姓例处分三州七闗如少器械长吏量与据所在申奏除刺史开使后三五月内差人廵检如有修筑部署课绩久深并训练有序者其刺史开镇使虽新除官爵亦更与超升其官健节级更与优赏山南西道剑南山川邉界有没蕃州县量力收复其兵士委本道差遣如要钱物接借亦具闻奏三州七闗创置成九十且要务静如有边冦羌戎潜来博易輙不得容纳委刺史切深禁断或有投降吐蕃到邉上收取本道令长奏取进止呜呼七闲要害三郡膏腴舘之残址可寻唐人之遗风尚在追懐徃事良用兴嗟夫取不在广贵保其金汤得必有时讵计于迟速今则便务修筑不进干戈必使足食足兵有备无患载洽亭育之道永致生灵之安中外臣寮宜体朕意
　　平党项德音
