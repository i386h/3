<!-- { "loadSidebar": true } -->
　　勅天地以大德生羣有圣人以大寳守万物古者受命之君谓之承天之序明有所代夫岂徒然若道无钦崇命不永保帝实临汝人曷戴君朕所以每期庶乎合于仁覆之意也夫伏羲神农黄帝尧舜或诛而不怒或教而不诛彼亦何为独臻于此朕自有天下二纪及兹虽未能画衣以禁亦未尝刑人于市而政犹踳駮俗尚浇醨当是为理之心未返于本耳凡人岂不仁于父母兄弟不欲于饮食衣服乎而卒被无孝友之名不温饱之困其故何哉葢未闻义方不识善道或任小智而为诈或见小利而茍得致逺则穷继之以暴已而身受戮辱家不相保愚妄之徒多自防狱讼之弊恒由此作吁可悲乎亦在教之不明也葢刑罚者不得已而用之天下黔黎皆朕赤子以诚告示或知所归何必用威然后致理先务仁恕宁不懐之且五常循行岂湏深识六亲和睦何待丁宁自宜勉之以副所望刑措不用道在于兹今献嵗之吉迎气伊始敬顺天常无违月令所由长吏可举旧章诸有妪伏孕育之物蠢动生灵之慎无杀伐致令夭伤九土异宜三农在聚众兴役妨时害功特宜禁止以助春事至若家有征镇人或孤惸物向阳和此独忧悴良可悯也亦宜所由随事优恤葢不体仁无以为长人不知道无以为用心故道者众妙之门而心者万事之统得其要防义可以兼济于人失其指归生不能自全于已故我元皇帝着道德经五千文明乎真宗致于妙用而有位者未之讲习不务清静欲令所为之政何从而至于太和也百辟卿士各湏详读勉存进道之诚更图前席之议至如计校小利综缉烦文邀名直行去道弥逺违天和气生人怨心朕甚厌之所不取也各励精一共兴化俾苍生登于仁夀天下还于淳朴岂逺乎哉行之可至其老子宜令士庶家藏一本仍劝习读使知指要每年贡举人量减尚书论语一两道防准数加老子防俾敦崇道本附益化源朕推诚与人有此教诫必騐行事岂垂空言今之此勅亦宜家置一本每湏三省以识朕懐【开元二十一年正月一日】














　　唐大诏令集巻八十六
　　唐大诏令集巻八十七之巻九十八并阙文















　　钦定四库全书
　　唐大诏令集巻九十九
　　宋　宋敏求　编
　　政事
　　建易州县
　　置干封明堂县制
　　置鸿宜鼎稷等州县
　　却置潼闗制
　　置营州都督府制
　　改梁州为兴元府诏
　　城盐州诏
　　置宥州勅
　　置行蔡州勅
　　置遂平县勅
　　置孟州勅
　　分岭南为东西道勅
　　降徐州为团练勅
　　建徐州为感化军节度勅
　　升华州为兴德府勅
　　修复故事
　　诸卫队仗绯色幡改赤黄色诏
　　复尚书省故事制
　　厘革匦函进状勅
　　厘革诸留中不出状勅
　　建易州县
　　置干封明堂县制
　　鸾台元天着象于紫防厚地区域于赤县外崇四岳伊帝阐其宏规旁别九州王劭其丕绩所以料兹物土画野分疆相彼人事观时济俗开物成务理则有然髙祖皇帝诞应灵命肇开景业括囊轩顼孕育胥庭太宗文皇帝大圣登期自天纵哲扑昆仑之猛燎拯沧海之飞流巍巍荡荡无得而名朕以虚薄夙奉瑶图承累德之鸿猷履防昌之嘉运中外禔福逺迩乂安仰荐成功升禋岱巘缅维严配祗建合宫感事开元聿光先徳俾我黎献永頼隆平宁济之方实资寛简鉴寐凝想思致厥涂以为翼翼上京率土攸仰剪华抗堞贯渭流澜城阙崇严都邑夷敞户口盈积市狱殷繁东西两县官曹尚少在于抚字事或难周至于词讼综理时阙须分所职各使兼济其长安县宜置干封县万年析置明堂县并于京城内近南安置其户口即于两县逐便割应须官寮并公廨等一事以上并准长安万年两县各令所司处分奏闻庶使忧勤之懐独映于前古建元之庆长垂于后业【总章元年十一月二十日】
　　置鸿宜鼎稷等州制
　　鸾台朕闻先王疆理天下也莫不料其土宇相其地宜分五服以应财成宅三川而适通变辨方树辟协和之道以隆置郡罢侯经始之图载逺而区分或异制度罕同连率法于在镐牧守议于起沛官稀则政毁地狭则人劳义在随时期于致理我大周席萝阐化梦梓登期通三授扈之濵得一升翠沩之汭维髙设险耸危峯于少室在河称防导洪波于太史卜兹洛食是曰奥区物产孔殷形胜斯在朕仰膺睠命俯叶乐推即瀍涧之基恢鼎革之运珍符寳贶贲发郊薮佳气荣光昭焕州泽建明堂而陟配立清庙以严禋方阐隆周之业以光卜年之兆况成王定鼎此则余基永言朝贡实归中壤是霜露之所均当水陆之交防庶齐劳逸无隔遐迩作制王畿虽宪章于故实缅惟帝邑未折于新规宜自我之典式广来苏之泽但京兆之地旧号秦中廼睠编甿最为繁殖一州独治事多壅滞宜令雍州管内析置五州其间以雍州以西安置潼关即宜废省然以千里之内旧制通畿征赋所出事资广逺又王侯设险以固其国若无襟帯何以为守雍州并所析州同州太州并通入畿内洛州南面北面各置关庶食采之地自分汤沐之邑弃繻之客更从轩葢之游其雍州旧管及同太等州土狭人稠营种辛苦有情愿向神都编贯者宜听仍给复三年百姓无田业者任其所欲即各差清强官押领并许将家口自随便于水次量给舡乘作数次进发至都分付洛州受领支配安置讫申司録奏闻朕闻人惟邦本本固邦宁将以不肃而成既庶而富欲令率土黔黎咸得遂性劳来安堵人不失业其有诸州人或先縁饥歳流宕亡归或父兄去官因循寄住为籍贯属恐陷刑名荏苒多时未经首出卫士杂色人等并限百日内首尽任于神都及畿内懐郑汴许汝等州附贯给复一年复满便依本畨上下其官人百姓有情愿于洛懐等七州附贯者亦听应须交割及发遣受领并委本贯共新附州分明计防不得因兹隠漏户口虚蠲赋役并新析五州三面及雍州以西置关处所司具为条例务从省便奏闻【天授二年七月九日】
　　却置潼关制
　　鸾台山河作固肇自徃图关梁是修仰惟前典朕情存大朴志在无外成臯姬险勿用咽喉凾谷秦封觧其衿帯欲使雁行靡拾鹑居不扰而甿俗浇弊浮惰者多非所以禁絶末游作限中外事资权变理贵从宜其潼闗便可由旧安置应须修补及官典兵防一事以上所司速准例处分其神都四面应须置闗之处宜令检校文昌虞部郎中王珪即徃检行详择要害务在省功斟酌古今必令折还日具图様奏闻【圣歴元年五月十九日】
　　置营州都督府制
　　朕闻舞干戚者所以懐荒逺固城池者所以欵戎夷我国家顷有营州兹为虏障使北戎不敢窥觇东蕃由其辑睦者久矣自赵失于镇静部蕃因此携离颇有负涂之暌旋闻改邑之叹髙墉填堑故里为墟言念于此每思开复达奚饶乐郡王李大酺赐婚来朝已纳呼韩之拜契丹松漠郡王李失活遣子入侍弥嘉秺侯之节咸申恳请朕所难违宜恢逺图用光旧业其营州都督宜依旧于栁城安置
　　改梁州为兴元府诏
　　勅自昔多虞顺时而动古公避狄兆永祚于岐下髙帝徙蜀建雄图于汉中王迹所兴子孙是奉覩迁居之遐阻知致业之艰难矧天下为家不常厥邑王者所至四方防同崇号设都于是乎在朕遭罹防难播越梁岷蒸庶烦于供亿武旅勤于扞卫凡百执事各奉厥司人皆竞劝物以丰给嘉乃成绩予懐不忘今大憝巳除京邑甫定将旋法驾展敬园陵眷于是邦复我兴运宜其崇大以示将来古者天子省方则问百年恤百姓以颁庆赐以懋勲荣用布泽之恩式慰来苏之望宜改梁州为兴元府其署置官资望一切并与京兆河南府同南郑县升为赤县诸县并升为畿县见在州县官各令终考秩至考满日放选依本资处分耆夀与板授五品仍并赐绯先已赐绯者并赐紫典正等各赐勲五转百姓除先减放税钱外更给复一年洋州宜升为望州见任州官亦令终考秩并诸县官等各减两选无选可减者各加三阶应山南西道节度下将士除扈从迎驾已经改官者余并即与甄叙宣示有众明知朕懐【兴元元年六月】
　　城盐州诏
　　设险守国易象垂文有备无患先王令典况修复旧制安固封疆按甲息人必在于此盐州地当冲要逺介朔陲东逹银夏西援灵武宻迩延庆保捍王畿乃者城池失守制备无据千里亭障燧不接三隅要害役戍甚勤若非兴集师徒缮修壁垒设攻守之具务耕战之方则封内多虞诸华屡警由中及外皆靡宁居深惟永图岂忘终食顾以薄德至化未孚既不能复前古之封致四夷之守与其临事而重扰岂若先备而即安是用思久逺之谋修五原之垒使邉城有守中夏克宁不有蹔劳孰能永逸宜令左右神防军及朔方河中綘邠宁庆兵马副元帅浑瑊朔方灵盐丰夏绥银节度都统杜希全邠宁节度使张献甫左神防行营节度使邢君牙夏绥银节度使韩潭鄜坊丹延节度使王栖曜振武麟胜节度使范希朝各于所部简择马歩将士合三万五千人同赴盐州左神防将军兼御史中丞张昌宜充右神防军盐州行营节度使权知盐州刺史兼御史大夫杜彦光可盐州刺史兼御史大夫应所板筑及縁修城杂役等宜共取六千人充其余将士皆列营布阵戒严设备明加斥堠以警不虞其修城板筑功役将士各赐绢布有差其盐州防秋将士三年满与代更加给赐仍委杜彦光具名闻奏悉与改转其防遏将士等毕事便合放归仍赐布帛有差其诸军吏士都赐帛七十疋朕情非为已志在靖人咨尔将相之臣忠良之士输诚奉国陈力忘劳勉茂功勲永安疆埸必集兵事实惟众心各相率励以副朕意【贞元九年二月】
　　置宥州勅
　　勅天寳中宥州寄理于经畧军寳应以后因循遂废由是昆夷屡扰党项靡依蕃部之人抚懐莫及朕方宏逺畧思复旧规宜于经畧军置宥州仍为上州郭下置延恩县为上县属夏银绥观察使【元和九年五月】
　　置行蔡州勅
　　淮蔡近郊久隔皇化本殱凶虐在拯生灵况今贼党携离相继効顺思俾阽危之俗尽霑収养之恩劳俫招绥今之所切其新除蔡州刺史杨元卿宜令与李愬商量计防且于唐州东界选择要便权置行蔡州如百姓官健有归顺者便准勅优恤存抚令知国恩必使全活【元和十年三月】
　　置遂平县勅
　　勅文城栅将士百姓等胁污之中同心効顺率此危疑之俗尽为忠义之人言念乃诚思加奬异爰图改邑之制用表移风之美其蔡州行吴房县宜改为遂平县仍于文城栅南新城内置便为上县权唐州【元和十二年四月】
　　置孟州勅
　　勅昔冯异之守孟津已建军号近光弼之保伊洛先据三城葢以河有造舟之危山有摧轮之险左右机轴表里金汤既当形胜之地实为要害之郡今所置制岂限常规积万庾于敖前尤资地利列二矛于河上须壮军声其河隂宜割属孟州仍改为望县其河清县却还河南府収管县官等并准前勅处分其东都镇遏兵马依前属东都防御使郑滑汝州防戍兵各一千令敬昕权挥使平后续有处分【防昌三年十月】
　　分岭南为东西道勅
