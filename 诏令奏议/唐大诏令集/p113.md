<!-- { "loadSidebar": true } -->
　　黄门古者协和万邦畴咨四岳柔逺能迩明目达聪以于变黎人也自朴散醇醨割方曲直失于徳者格之以礼失于礼者助之以刑故惧文网而畏简书必振其纲而又操其柄庶乎政之要也间嵗天下诸州岳牧先充本道按察诚以今之刺举昔之连率葢欲为吏之黜陟审人之愁苦中念作奸犯科获罪相次弃材或由于拙匠采葑不遗于下体由是申命有司咸多叙用至于按察蹔令休罢夫泉有鱼矣虽见则不祥林有兽焉而为之不采与其存而勿用孰若狎以玩之俾乂于时复修其政银青光禄大夫益州大都督府长史姚儁处置兵马使上柱国兖国公陆象先等早蕴宏量深甄大体清能励俗仁以敦风必将检御权豪昭明淑慝宜兴化以树善伫责成而求当可依前件余各如故一事以上并准旧例处分本道所隶之州有偏逺不穏便者仍令所司量宜分割永为定额讫奏闻主者施行【开元二年闰二月七日】
　　遣王志愔等各巡察本管内制
　　黄门上天降祸大行太上皇厌代升遐俾予一人防防在疚攀号荼毒触向摧陨百辟卿士等上遵遗诏下徇羣心寰区任殷社稷务重资于聴断不可蹔缺遂力哀迷甫从劝请恭惟顾托之防思致和平之化虽在荒瘁敢忘负荷是用泣血抚膺执丧视事夫后王者代天理物师长者助朕理人天之所以茂育人之所以蕃庶葢遂其性而安其业也朕毎置旌告善仄席翘贤恐闾阎有愁苦之声草泽无明之主吏或慢法官或非才因之致理且未为得其何以亷败政恤寃刑问惸嫠招茂异寛赋敛节更徭使天下为无为事无事也顷分连率则曰使臣将求人瘼克宣朕命诸道按察使扬州长史王志愔广州都督宋璟蒲州刺史程行谌汴州刺史倪若水魏州刺史杨茂谦灵州都督强循润州刺史李濬荆州刺史任昭理秦州都督张嘉贞洪州都督杨虚受梁州都督张守洁并迈迹垂宪伟才通识有其直方无所廻避宜令各廵本管内官人有清介独立可以标映士林或文理兼优可以润益邦政者百姓中有文儒异等道极专门或武力超伦声侔敌国者并精访择具以名闻其官人有老弱及久病妨于政理并才用劣下全不称职者上佐以下委使人便停务其官要者便简清勤人权摄其京官及畿内州县委御史大夫及吏部长官准此详察録奏诸道僻逺州及岭南道委使人量差判官分道巡按其天下囚徒虑有寃滞宜令大理及本巡所在理滞流罪以下非犯名敎及官典取受并聴减一等收赎即是非理均事可疑者并杖以下罪并宜放免縁山陵所科夫匠等有父母年老家无中男以上者容其侍养不须差遣其河南河北遭蝗虫州十分损二以上者差科杂役量事矜放百姓间有不穏便事委按察使与本州长官商度随事处分奏闻布告遐迩令知朕意主者施行【开元四年七月六日】
　　遣使河北河南道观察利害诏
　　伊昔明王奉若天道所寳惟谷所使惟贤故能稼穑劝分兴利除害朕以薄徳纂承洪绪政期克已诚不动天顷嵗河南河北诸州蝗虫为患虽当道当遣使驱除瘗埋恐今仍生育天戒若此朕甚惧焉罪实在予殃岂移嵗但牧宰之任朝廷所委苟得良材式敷惠训古有寿张飞逝中牟不入者斯其效也刺史县令等当各竭乃心用攘厥患方考休咎大明黜陟惟尔凡百可不勉欤宜令户部郎中蔡秦客往河北道试御史崔希乔往河南道观察百姓间利害便与州县等筹度随事处置还日奏闻【开元五年二月】
　　诫励京畿县令勅
　　诸县令等亲百姓之官莫先于邑宰成一年之事特要于春时卿列在王畿各知人务宜用心处置以副朕懐农功不可夺蚕事须勿扰狱市任简典政宜肃徭赋须平豪强勿恣凡着贤能必无旷职宜即好去【开元八年七月】
　　遣御史大夫王晙等巡按诸道制
　　苛慝不作人斯无怨寛猛相济政是以和故周礼以官刑糺邦理以官叙正羣吏允迪前烈式惟旧章且夫寰宇至大不可以周览黎甿至殷不可以独化熈我庶政实惟具寮茍非其才难以称理是以夙夜不遑晏宁开元之初分道遣使按部糺摘奸犯颇闻惩息以其事久则烦寻亦从其停废绵以嵗月浸成寛弛今闻在外官寮多违宪法牧守则寄任滋重令长则禄秩且优亟闻侵窃屡有章奏虽赐金为惠未媿张武之心还珠表徳罕见孟尝之政岂敦谕之意未孚于就列将贞高之节有谢于前修永懐于此良用沈叹且政寛而慢法弊则通弛而张之其可致理御史大夫王晙等并识通政要位以才达茂其声实此宪章宜分命巡按以时糺察巡内有长吏贪扰狱讼寃抑暗懦尸禄苛虐在官即仰随事按举所犯状并推鞫准格断覆讫闻奏仍便覆囚夫牧宰之职敎道是先録曹之任纲纪斯在其有政理殊尤清直独立者咸以名荐余官有清白著称及诸色不善各别为科目同状奏闻其寻常平状并不须通俾夫善取其尤罚无所滥疎而不漏察不为苛必将正其源流彼纲目不可总此烦碎扰其吏人应是州县当务事非损益者使人更不干预其百姓有不支济应须处置有不便于人须厘革者与州县商量处分讫奏闻宜体虚伫之懐以光澄清之举【开元八年八月】
　　遣使黜陟诸道勅
　　三载考绩以鉴吏能八使观风因求人瘼兹事体大致理之由朕受命昊穹临御寰夏虑一物有所未安遍万户无劳轸念而宇宙之间官吏至多倘有政失其宜即万人受弊崔翘等或文学见称或清白流誉通于理要秉是公心俾尔澄清式当委任至如黜陟之道国之所务茍有不当将何劝人顷年使臣例皆通状其尽善者以多有请托求选课之资不善者以凡碎见轻贵奏课之数若此衔命岂副虚懐卿等所到之州宜宣朕意其百姓间事或有须厘革者宜与所管商量处置回日闻奏其官吏中贪冒赃私及犯名敎或衰老疾病或无政理者刺史以下宜停务奏闻其守职公清为政尤异事堪激劝逺近知者具以名闻其诸道有遭损之人应须赈给先频有处分犹虑凋弊岂忘矜恤亦宜审与州县商量务令周济又闻河堤穿决使有漂流谅由州县寛疎不时备塞亦便检行处置勿使更然其天下道学固已有置者并乡学者等此并切于生人比来未复若为敎导各宜敦劝使有成益其征镇之家或有单贫老弱不自存济者宜令所司倍加优赏其浮寄逃户等亦频处分顷来招携未着长防又江淮之间有深居山洞多不属州县商量处置一时録奏卿等既当巡按委寄非轻宜勉尔良图以副朝选无或致有回避不竭公忠朕之责深各宜自効【开元二十九年十月】
　　席建侯等巡行诸道勅
　　勅黜幽陟明所以察风俗求瘼恤隠所以慰黎蒸不有其人孰可将命礼部尚书席建侯等亮直清节经通大才多识前言备娴时政或乆应任使常参八使之列或夙蕴公忠必副四方之委永懐兆庶用寄澄清建侯巡河北道镇巡京畿闗内及河东道隠之巡东畿及河南道见素巡山南东江南黔中岭南等道麟巡河西陇西碛西等道翘巡剑南及山南西道光誉巡淮南及江南东道其百姓之间及官吏之辈如事或未该须有厘革者仍委量事处分回日奏闻其岭南黔中碛西途路遥逺若使臣一一自到虑有稽迟各精择判官准旧例分往【天寳五年正月】
　　黜陟杨懋等诏
　　朕忧彼黎元寄之牧宰常虑受任非当抚御乖方所以设举亲之科广得贤之路爰初诣阙亦既明试以言及乎从政必欲深考其实悬之赏罚要以始终近日分遣使臣因之巡察善恶之验事足可明惩劝之端言斯可复其杨懋等七人黜陟使并奏请状宜与改转其所举六品以下付所司准此处分五品以上各赐一上下考李连等七人既奏善状至选日各减三两选仍稍优与处分所举主并赐一中上考赵憕等六人俱犯赃私罪法科断其举主各量犯者罪状轻重贬黜仍宣示中外咸使闻知【天寳五年十月】
　　察访刺史县令诏
　　朕闻効官者必量力而受任致理者亦择才而简能况风化之源本资于长吏升降之义用明于朝典古之建方国亲诸侯葢以抚绥黎人宣布至化则今之令长古称子男矜孤恤贫均徭省赋皆是职也朕以薄徳忝膺寳位属残孽犹聚戎军未戢虽忧国之计且务于济时而恤人之心毎深于惠物将求厚俗必在审官至于刺史治中皆制命所授辨其才术葢在朝廷先令中书门下精加访择务得其良如非理人之才即并量宜改授且诸县令员数应多如闻处理之间亷平者少或使司所奏以功见称或主司所拟循资而授倘乖任使空忝亲人或有案牍之间曽未娴于令式征赋之际或委任于胥徒由是吏转生奸遂为蠧政人不堪命流而失业兴言及此良用怃然夫易柱以调声之和也革弊而从善政之体也汉宣帝云与我共理天下者其惟良二千石乎固知方岳之任足以委黜陟之权矣况诸道节度皆备职防戎政在理兵岂遑亷问必令郎官御史分命巡察则乗驿暂往难于委寄谅无益于澄清反有増于劳扰其天下县令各仰本州府长官审加详择如有衰髦暗弱或贪财纵暴不娴时政为害于人并具名録奏即与改替其才职相当者并依旧奏定以后有不称者所由官量加殿黜庶理人之职无或谬焉又入仕之流本期展用且无事实岂可徒劳今员外之官所在甚众既不厘务空効驱驰将适乡闾复拘职守念其旅寓良可优矜应州县见任员外郎官并任其所适计考秩满后各与成资仍于本色内减一两选与留其先縁罪累贬授者不在此限如员外官中材识干济曽经任使州县所资者亦任量留每上州不得过五人中州不得过四人下州不得过三人上县以上不得过一人古之任官必寄成政如长吏数易则纲条不恤所以人懐茍进之心俗靡居常之业比者或闻此弊实谓未便于时自今以后刺史县令更不得数有移改善政闻于上则当议擢迁如道失厥中亦自惩诫黜陟之道固有典章又比来刺史任皆先奏州县官属茍有改作敦勉因情自今以后除带使次判官外一切不得奏改官吏到任之后察有罪累及不称职具状奏闻得请然后令所由与替其刺史非兼节度但有防御使副使判官委于本州官中推择亦不得别奏并委中书门下省着为恒法庶使官无失位政有常经宣示天下宜知朕意【乾元二年八月一日】
　　遣诸道黜陟使勅
　　朕闻唐虞圣主之理三载考绩黜陟幽明两汉施敎之君亦命八使澄清天下朕纂承大业思服训谟虽王公卿士内勤夙夜藩岳守将外尽公忠而兵革未宁戎马未静纪纲未振法令未敷封圻郡县赋税不一师旅上下劳逸不均所以终宵积忧监寐増惕爰命羣士往代予言行乎四方以聴于理举其百事以归于正朕之深愿可不勤副也【建中】
　　褒劝
　　甄奬陷贼守节官诏
　　勅沮劝二柄国之大纲奬善惩违固不可废顷以贼臣搆乱京邑震骚惟兹士人奔窜无所有从其诱胁遂染污名有守以纯诚竟全贞节昨所司奏议但举刑章奏累者各已条流守节者并无甄异忠而不报岂朕意焉应在京百司及京兆府长安万年两县去年十月三日见任职事官在城陷于贼中潜藏不受逆命并前资官在城被署官爵频遭廹胁者始末不出事迹昭著众所明知并委御史台访察磨勘覈其事实勿容虚滥仍限今月内具名衔状闻奏五品以上及常参官已受替者委中书门下即与处分六品以下各减三选不拘考例聴集其未得资被替者非时放选仍稍优与处分已丧亡并与追赠恩加存没以称朕懐
　　录用邓州归顺官诏
