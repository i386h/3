<!-- { "loadSidebar": true } -->
　　一日万几熙帝载者辅相予违尔弼成台德者股肱天将瑞时必有人杰况当出震之日实借济川之才诸道盐鐡转运等使银青光禄大夫守刑部尚书上柱国崔珙应期而生希代之寳量涵海岳明并日月怀倜傥之竒姿抱英迈之正气挺质而珪璋比德彯缨而冠葢盈门立言每见于经邦行巳谅先于及物早持旄节再践郊坛柔犷悍为忠义之心变封疆为礼乐之俗信入人腹令行军牙及尹正神州仪刑郡国刚能嫉恶明可照奸三辅取则之风四方禀承流之化泉司筦益茂器能精若鉴金利逾淬刃歳以饶羡国用富强懿乃成功允谐选众是宜亮采皇极陟降台阶调隂阳于至和济生灵于将泰四维咸举百度以贞俾时式庸佐朕为理夫周以冢宰制国用汉以丞相调兵食犹怙牢盆之务往居钧轴之尊后德惟臣良臣惟圣汝其纳诲予亦践言勉符鱼水之资永赞文明之化服兹休命敬之敬之可守本官同中书门下平章事依前充诸道盐鐡转运等使【开成五年五月】
　　杜悰平章事制
　　朕顾惟眇身缵承大构思有以允厘百事表率万邦进髦杰于台阶庶缉熙于帝载布诚听问侧席眷求爰于岳牧之中载恊蓍之兆乃举成命以副具瞻淮南节度副大使知节度事充诸道盐鐡转运等使光禄大夫检校尚书右仆射杜悰器宇恢襟度夷旷学通九经之要道符百代之源寒松不凋贞玉无玷忠信励事君之节勤慎得成务之才任歴殷繁志惟匡益洎临淮海兼掌货泉开张多济物之功饶羡指助军之献既而积粟应挽储币待供师徒无歉食之虞餽给有赢财之备克就戎事在我元臣是以付以国钧俾司邦计仍征筦之重务借输经济之良能师长百寮亦从旧贯往践大位尔其钦哉于戏惟理乱在庶官矧乎辅翼之臣寅亮代天之化必在叅修政本振起皇纲兴礼乐以厚人伦竭谋猷以清氛祲期于启沃以弼予违无金玉尔音将孤于虚伫也可检校尚书右仆射同中书门下平章事充度支兼诸道盐鐡转运等使【防昌四年闰七月甲辰】
　　李回平章事制
　　我唐之盛实曰贞观开元则有若房杜姚宋弥纶大业虽二祖之克圣亦良弼之是赖朕自膺寳祚于兹六年未尝一日不念贞观开元之至理其命相也敢容易哉是用荩臣冀臻于道户部侍郎判户部事李回风云感山岳降神蔚为人寳好道天爵心无适莫惟直是从事不留滞应机輙发灵府可以调元气宏材可以济巨川有君子欲讷之言有贤人可大之业掌纶西掖克润王猷简任南台是称邦直每扬清以激浊尝持正以照邪凡有敷扬皆称朕意况副予爱子功机和戎掌彼版图时维举职歴试皆可实获我心是宜叅务中枢启庶绩式光帝载且宠正人敬往钦哉无替休命可中书侍郎同中书门下平章事充集贤殿大学士依前判户部事【防昌五年五月乙丑】
　　崔铉魏扶平章事制
　　润色王业允俟于良臣丹青帝图必资于宰辅朕嗣膺大寳思阐鸿猷永惟化源实属髦杰所期调六气以遂物总万机而富人梦帝赉予爰立作相正议大夫守御史大夫崔铉山河秀气经纬长才金声含正始之和玉立在风尘之表正议大夫行尚书兵部侍郎判户部事魏扶天与全德性惟中庸有致逺之宏谋负佐王之盛业并操身特立抱气挺生髙标旁映于羣伦明议动符于大雅早登华显备阅休嘉穆然清明郁有素望居易求已秉仁立诚每怀忧国之心益竭徇公之志或早以精虑升于鼎司深陈造膝之言宻励匪躬之节或尝以敏用服于大寮智可洞于机权才复推于练达爰委纲宪仗名节而立朝亦总地官尝防计而经国纪纲式叙征赋益饶陟其休庸付以大柄朕欲宣明号令济生灵致寰海之乂安复河隍之土宇尔宜从容奏议朝夕揣摩副华夏之具瞻展舟航之大用敬服明训式茂勲可中书侍郎同中书门下平章事扶可守本官同中书门下平章事【太和三年四月】
　　崔从平章事制
　　丹青神化寅亮天工将寄陶钧必归才望故汉中大业魏邴克赞其谟谋开元盛时姚宋同匡其治理尝览前载怀斯人寤寐以求梦卜终协适当举众不让知贤户部尚书判度支崔从道峻嵩华志凌霄汉气包元精识迈前哲岩廊符瑞礼乐英华通多鉴物之明坚正抱佐时之术而学穷源委词涌涛波吐论素励于公忠理躬不逾于信厚烈焰方炽珪璋更寒飞霜巳严竹栢犹翠自出入剧职廻翔清途经歴五年恭勤一贯粉署洁赐衣之操掖垣髙白鳯之文澄清宣威节制持重暨位延旧德再掌地图任切良材柄耑国用闾阎不困帑藏有余邦赋程均节之能军食表供须之効我有好爵本邀茂勲况乎国桢宜在人杰是用命汝同心弼予升于鼎司执此政柄吉甫德全于文武彦回望着于台衡既谐具瞻实允元辅当酌古训以恢今猷帖人部喉舌之雄免计曺经费之务期尔镇抚式彰显荣于戏惟木从防载怀药石之戒惟风偃草冀流霖雨之功与其顺美以昭忠不若尽规而辅德与其严刑而就理不若齐礼以安人伫闻嘉言共底交泰无令伊傅独美典坟可户部尚书同中书门下平章事【大中四年六月】
　　魏謩平章事制
　　天不能独运任寒暑而成歳功君所以称尊仗股肱而熙帝载髙拱岩廊之上卒成天地之宜故风后登庸轩图以穆文终佐理汉业遂昌何莫由斯夫岂相逺爰感风云之防果符梦卜之求属在休期俾升良弼户部侍郎判户部事魏謩膺贤运之间气蓄王佐之洪材山岳孤髙珪璋特达道德忠信资以修身文章政事乃其余力自腾芳词苑振迹谏垣文宗知臣深加宠遇检校甚峻守道不回未至达官蔚为国器星霜屡变流落几途秀木摧风燎原见玉汲黯心存乎廊庙望之志在于本朝朕获奉寳图励精治本尽伸人隠思变时雍伫闻宣室之言是有夕扉之拜伟其风望委以宪纲正色立朝不仁自逺贰于卿秩掌我地征吏不敢欺身无伐善弥见精强之用颇闻流衍之能朕尝咨以谟猷观其识畧动中理防虑必输忠切劘每赖于沃心慷慨不忘于造膝是宜树为明表载之休声俾増辉于三台允佥谐于四岳于戏调盐梅之元鼎济舟楫之巨川上维四方之安危下系羣生之舒惨居是任者不其重欤夫激浊扬清众自耸善存诚去伪人斯归厚尔其开张教化之具导迎隂阳之和使万物各遂其宜百官得任其体昔尔先祖为唐辅臣人镜之名阿衡比德尔尚纂承义训克嗣清风勉思贻厥之谋以阐将明之业勿畏嫌而避事无执谦以自疑永孚于休用观乃绩可守本官同中书门下平章事【大中五年十月】
　　裴休平章事制
　　我国家之称至理其惟贞观开元乎虽盛德成于祖宗而致君存乎辅弼委是丕构付于冲人实资献臣共荷洪业俾登玉铉用振金声正议大夫守礼部尚书充诸道盐鐡转运等使裴休明堂梁栋清庙瑚琏道崇五美学综九流持去邪与善之心蕴尊主济时之术早升甲乙首冠贤良谏垣驰谠正之名史氏动直言之笔羽仪着定律吕缙绅仙闱道播于弥纶右掖词推于润色三临藩郡皆垂良吏之能四贰卿曺益见大臣之体洎乎司货泉之重筦山泽之财用适变通法均寛猛大计如富强之业常规多饶羡之功人无告劳刃有余地是可以载光衮职爰陟台阶式赞雍熙宜膺梦卜尔其允厘庶绩盛起訏谟渉大川而示吾津涯驭六马而遗吾衔防俾臻皇极克嗣前修于戏人代天工予违汝弼悉乃心力作吾股肱无使阿衡専美于殷家山甫独称于周室勉懿德勿忝虚怀可守本官同中书门下平章事依前充诸道盐鐡转运等使【大中六年八月】



　　唐大诏令集巻四十九
　　钦定四库全书
　　唐大诏令集巻五十
　　宋　宋敏求　编
　　大臣
　　宰相
　　命相七
　　郑朗平章事制
　　崔慎由平章事制
　　萧邺平章事制
　　刘琢平章事制
　　夏侯孜平章事制
　　杜审权平章事制
　　夏侯孜平章事制
　　杨収平章事制
　　于琮平章事制
　　王铎萧遘平章事制
　　郑畋平章事制
　　韦昭度平章事制
　　陆扆平章事制
　　朱朴平章事制
　　崔崔逺平章事制
　　王平章事制
　　张文蔚平章事制
　　杨渉平章事制
　　命相七
　　郑朗平章事制
　　云因龙兴龙非云无以施膏泽臣由君用君非臣无以播皇猷信乎际防相须以康天下永言良弼常切寤思详求国桢乃获时杰通议大夫上柱国赐紫金鱼袋郑朗间代应期禀灵作瑞王室髦彦士林菁英温华凝珪玉之姿磊落负栋梁之任谏垣兰省常推谠正之风防俗登坛克抚循之绩洎领剧务益见荩忠杜邪径而启公途惩奸吏而絶私托馈军无阙赡国有经委以宪纲尤彰直道是宜毗赞大业翊宣景化朕以区区齐晋取霸诸侯率由三贤协心五臣同德况今四海为宅百辟盈廷未能防靖塞陲人归夀域岂无长防俾及升平惕然疚怀莫知攸措肆予命汝往践台堦勉济代之功罔致旷官之诮善调兵食以备我邉虞慎举典章以贞我庶品敬戒于位惟其有终可工部尚书同中书门下平章事【大中十年正月丁巳】
　　崔慎由平章事制
　　朕恭守睿图励精理道祗勤万务靡不经心思垂拱以化成莫若得贤而共济载劳梦卜果获贞良大中大夫守尚书户部侍郎判户部事上柱国赐紫金鱼袋崔慎由山岳降灵和粹毓德仪标鸾鳯识洞蓍文为华国行冠人表朱含清越之奏白玉凝缜宻之姿播英声于士林彰美望于公器洎擢叅内署润色王猷忠谠尽规诚明纳诲既而防问南服宣畅皇风荡防消灾人安政集康一方之疲俗复二职于中台议论必本于古今趣尚自归其雅正淛河之右仍歳艰荒一自镇临载闻恵化俾司征赋益覩公忠固可以升于台阶秉我大柄爰授相印用叅枢务于戏天地之道成歳功者隂阳帝王之基保鸿业者辅相念兹匡赞之大宜竭启沃之道必使贞百度以振国经凝庶绩以理本茂育区夏统和神人允资鱼水之谐克致休明之运永绥厥位无忝诸臣可守工部侍同中书门下平章事【大中十年十二月】
　　萧邺平章事制
　　辅相之任也调隂阳而抚夷夏贞百度而康兆人代天工为持国之柄殷梦周卜竭诚待贤伊何人哉予独不可寘于精恳果得髦杰朝防大夫守尚书兵部侍郎判度支上柱国彭城县开国男食邑三百户赐紫金鱼袋萧邺天实佑朕生此令人星辰降祥珪玉含瑞蕴通明经逺之识抱宰制利用之才载居禁垣重参宥宻资委既至忠谠愈闻爰付地征仍司邦计善为均节益茂事功道惟刚明人无侵挠风望弥峻遐迩具瞻思致昌期必资俊德是以简自朕心叶于佥谐擢登中枢持平庶政尔其体太和而顺元气推至心以序彞伦短长之才罔有所废细大之务一以居心扶皇极而作国桢庇苍生而遂物性虽尧舜比圣朕岂敢言而夔龙致君尔无多让周以冢宰致国用汉任丞相调兵食斯旧典也尔其建嘉庸对此崇宠可守本官同中书门下平章事仍判度支【大中十一年七月】
　　刘琢平章事制
