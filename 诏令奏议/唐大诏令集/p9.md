<!-- { "loadSidebar": true } -->
　　朕以寡昧祗奉昌图兢业为心不敢自怠庶乎播祖宗之光烈致区宇之康平推诚不疑惟才是用岂谓奸宄背德宗社将危中外叶谋咸加显戮知人则哲虽在帝以犹难罪已兴懐诚为君之不易缅慙上理良用惕然是用因元正御正殿首明罪已乃布鸿恩王守澄累朝掌任久握禁兵陈力虽多僣误难掩交通杂引进奸邪専弄威权蠧害时政郑注李训引见窃恩二三旧臣诬陷非罪诚于寡昧抑其有由遂使奸恶搆连祸起前殿王涯贾餗舒元舆李训宰辅股肱叶谋不轨王璠郭行余节将在京率兵上殿罗立言李孝本纪纲防府深入领徒韩约诱金吾卫兵立成向背魏逄驿骑来往郑注自出成师将相通谋情状咸具上天降祐氛祲已消讨其本因以正刑辟王守澄既已云亡难议深责特进已上官爵及实封并宜削夺衅已终于既往恩宜覃于有截可大赦天下宜改太和十年为开成元年自正月一日昧爽以前大辟罪已下罪无轻重常赦所不免者咸赦除之其左降官量移复资及才用足称者中书门下处分流贬人中元勅不许量移及终身勿齿者并与量移其去年因沿朋党连累并十一月二十一日坐罪流贬者不在此限其身亡伏法者委所在州府量给棺殓任所亲收葬制服其户部度支盐铁应有诸色欠负太和五年以前者并放免诸道贺正端午诞降贺冬进奉起今权停三年其钱充纽放百姓两税所在除药物口味茶果外不得輙有进献百司及诸道应宣索制造一物以上并停三年京畿百姓两税已降凡一嵗之内徴取者并百官职田并全放一年其京兆府一年所支用钱物斛斗等并勒盐铁以开成元年直进绫绢充还同州河中绛州去年旱歉赋税不登宜放开成元年夏青苖钱同州赐杂谷六万河中绛州共赐十万石委度支户部见贮粟麦充赐三省九列御史防选黜陟使十人视问风俗进贤退不肖兴行新制务令通俗天下镇戎文武帯宪官者解补进退并须奏闻其边州令置译语学官常令教习以逹异意内外文武官及诸色人任上封事极言得失有补时政者必加升擢待以不次其有藏器待时终身岩穴竒节特行可激风俗者委常叅官及所在长吏各以名闻文武之道合而兼济勲臣子弟有能修词务学应进士明经及通诸科者委有司先加奬引河朔节将以州县归国者张茂昭田正程权各与一子官子弟堪任使者委中书门下量加引用应内外文武官进阶加爵有差
　　改元广明诏
　　朕祗膺寳命嗣守丕祧夙夜一心勤劳八载实欲驱黎元于仁夀致华夏以升平而国歩犹艰羣生寡遂灾迍荐起冦孽仍臻窃弄干戈连攻郡邑虽输降欵未息狂谋江左淮南疮痍既甚湖湘荆汉耕织屡空言念疲羸良深轸恻我心未济天道何如赖近者严勑师徒稍闻胜防皆列圣之祐宁菲徳以言功属节变三阳日当嵗首仍御正殿爰命改元况及发生是宜在宥继业守文之主握图御宇之君必自正月吉辰发号施令所以垂千载之懿范固百代之洪基莫不由斯道也可改干符七年为广明元年
　　改元天复赦
