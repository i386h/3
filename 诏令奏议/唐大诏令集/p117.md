<!-- { "loadSidebar": true } -->
　　学者立身之本文者经国之资岂可假以虚名必须征其实效如闻明经射防不读正经抄撮义条才有所解进士不寻史传惟读旧防共相模拟本无实才所司考试之日曽不拣练因循旧例以分数为限至于不辨章句未涉文词者以人数未充皆聴及第其中亦有明经学业该深者唯许通六经进士文理华赡者意无甲科铨综艺能遂无优劣试官又加顔面或容假手更相属请莫惮糺绳由是侥幸路开文儒渐废兴亷举孝因此失人简能任贤无方可致自今以后考功试人明经每经摘试簏十帖得六以上者进士试杂文两首合文律者然后并令试防日仍严加捉搦必才艺灼然合升高第者并即依令其明法并书筭贡举人亦量准此例即为恒式【永隆二年八月】
　　令贡举人勉学诏
　　古之学者始入小学见小节大学见大节知父子长幼之序君臣上下之位然后师逸功倍化人成俗莫不由之子不云乎逺而有光者饰也近而愈明者学也故道行于上禄在其中所贵于有成不惟于迟达自顷州里所荐公卿之绪门人众矣孰嗣子音国胄颙然未臻吾道至使鑚仰之地寂寥厥化贵于责实务于求士将去圣滋逺尚治浇薄为敦儒未不行劝沮朕承百王之末居四海之尊惟懐永图思革前弊何以发后生之智虑垂先王之法则朕甚惧之敢忘于是天下有业擅专门学优重席堪师授者所在具以名闻自今以后贡举人等宜加勗勉须获实才如有义疏未详习读未遍辄充举送以希侥幸所由官亦寘彞宪有司申明条例称朕意焉【开元二年五月】
　　令礼部掌贡举勅　　　　　　张九龄
　　勅每嵗举人求士之本专典其事宁不重欤顷年以来惟考功郎中所职位轻事重名实不伦故尽委良吏长官乂铨猥积且六官之职例体是同况宗伯掌礼宜主賔荐自今以后毎诸色举人及斋郎等简试并于礼部集既众务烦杂仍委侍郎专知【开元年】
　　处分髙蹈不仕举人勅　　　　　孙逖
　　勅古之贤君贵重真隠者将以励激浮躁敦厚风俗传不云乎举逸人天下之人归心焉葢谓此者朕缅稽古训思致理以为道之为体先崇于静退政之所急实仗于贤才是用求诸岩薮假以轺传虚伫之懐亦云久矣卿等各因旌贲来赴阙庭诚合尽收以光是举然孔门荷蓧惟数七人商山采芝空传四老今之应辟其数颇多朕顷縁幸汤粗令探赜或全诚抗迹固辞避于呈试或含光隠器不耀頴于文词未测津涯难于处置语默之际用舍遂殊其弟子春等并别有处分自余人等宜各赐物十段用成难进之美以全至高之节宜皆坐食食讫好去仍依前给公乗还贯其华隂郡李岗等十六人虽所举有名或称疾不到宜令本部取诸色官物各赐二十段以充药物之资
　　亲试四子举人勅
　　朕聴政之暇常读道徳经文列庄子等书文约而义精词髙而防逺可以理国可以保身朕敦崇其敎以左右人也子大夫能从事于此甚用嘉之夫古今异宜文质相变若在宥而不理外物而不为行防古之化非御今之道适时之术陈其所宜又礼乐刑政所以经邦图圣智仁义所以序人伦使之废絶未知其防道徳经曰絶学无忧则乖进徳修业之敎列子力命曰汝奚切于物又遗惩恶劝善之文二防孰非何优何劣文子曰金积折亷壁袭且申其义庄子曰恬与知交相养相征其言使一理混同二敎兼举成不易之则副虚伫之懐【开元二十九年九月】
　　条流习礼经人勅
　　王者设敎劝学攸先生徒肄业执礼为本故孔子曰不学礼无以立又曰安上理人莫善于礼然则礼者葢务学之本立身之端居身之大猷致理之要道属辞比事而不裁之以礼则乱疏通知逺而不节之以礼则诬实百行之本源为五经之户牖虽圣人设敎防不防通而学者遵行冝有先后自顷有司定议计功记习不量敎化浅深义理难易遂使博学者例从冬集习礼经者独授散官敦本劝人颇乖指要始务奬以广儒风自今以后明经习礼记及第者亦宜冬集如中经兼习周易若仪礼者量减一选应诸色人中习三礼者前资及出身人依科目例白身人依贡举例毎经问大义三十条试防三道仍主司于朝官学官中简择精通经术三五人闻奏主司与同试问质定通否义防全通为上等转加超奬大义每经通十五条以上防通两道以上为次等依资与官如先是员外试官者聴依正员例其习开元礼人问大义一百条试防三道全通者为上等大义通八十条以上防通两道以上为次等余一切并准习三礼例处分其诸馆学士愿习三礼及开元礼者并聴仍永为恒式
　　厘革新及第进士宴防勅
　　勅进士防名向来所重由此从官第一出身诚宜行止端庄宴游俭约事务率醵动合兢修保他日之令名成在此之慎静岂宜纵逸惟切追欢近年以来浇风大扇一春所费万余贯钱况在麻衣从何而出力足者乐于书罚家贫者苦于成名将革弊讹实在中道宜令礼部切加诫约每年有名宴防一春罚钱及铺地等相许毎人不得一百千其勾当分手不得过五十人其开试开宴并须在四月内稍有违越必举朝章仍委御史台当加糺察【干符二年正月】







　　唐大诏令集巻一百六
　　钦定四库全书
　　唐大诏令集巻一百七
　　宋　宋敏求　编
　　政事
　　备御
　　阅武诏
　　置十二军诏
　　修縁边障塞诏
　　寛缮治器械功程诏
　　骊山讲武赏慰将士诏
　　镇兵以四年为限诏
　　诫励诸军州牧将诏
　　遣使选择边兵诏
　　遣荣王琬往陇右巡检处置勅
　　禁诸道将士逃入诸军制
　　禁诸道将校逃亡制
　　命郭子仪出师制
　　停河中节度并耀徳军诏
　　发兵屯守诸镇诏
　　优奬西北庭将士诏
　　还马燧赏军士家财诏
　　遣胡证巡边诏
　　岭南用兵徳音
　　偹御
　　阅武诏
　　安人静俗文敎为先禁暴惩凶武畧斯重比以丧乱日久黎庶凋残是用务本劝分兾在丰赡而人蠧未尽冦盗尚繁欲畅兵威湏加练习今农收已毕煞气方严宜顺天时申曜威武可依别勅大集诸军朕将躬自巡抚亲临校阅【武徳九年十月】
　　置十二军诏
　　天生五材司物资其器用武有七徳拨乱所以定功故黄帝垂衣尚有阪泉之战放勲光宅犹兴丹浦之师禁暴安人率由兹道创业垂统莫此为先以是周置六军毎习搜狩汉増八校毕选骁勇故能化行九有威震百蛮奸宄不萌防刘息志季叶凌替军政湮亡行列不修旌旗舛杂部伍符籍空有调发之名逗挠怯弱竟无讨袭之用遂使夷狄放命盗贼交侵战争多虞黔黎弥丧朕受天命抚育万方爰自我师克成帝业至如超乗之士莫匪百金彀骑之材岂唯七萃今虽闗塞宁谧荒裔肃清伊洛犹芜江湖尚梗役车未息戎马载驰武备之方尤宜精练近以各因部校序其统属改授钲鼔创造徽章取象天官定其位号庶使前茅后劲类别区分玉帐綘宫刑徳允备蹈兹汤火譬彼椒兰大定戎衣止戈斯在【武徳二年七月】
　　修縁边障塞诏
　　城彼朔方周朝盛典缮治河上汉室宏规所以作固京畿设险边塞式遏冦虐隔碍华戎自隋氏季年中夏丧乱黔黎凋尽州城空虚突厥因之侵犯疆场乗间幸衅深入长驱侵暴滋甚莫能御制皇运已来东西征伐兵车屡出未遑北讨遂令胡马再入至于泾渭蹂践禾稼骇惧居民丧失既多亏废生业朕分命师旅挫其锋鋭频获名王毎夷渠帅然而凶狡不息驱侵未已御以长算利在修边其北道诸州所置城寨粗已周遍未能备悉今约以和通虽云疲寝然蕃情难测更事修葺佥曰宜之朕以板筑之功方资力役畚锸之用兴发且多念彼劬劳用深怵惕加以普给优复诏书始下旋即科召有若食言百姓将疑谓予不信但民惟邦本本固邦宁丑虏凴凌实为民患其城寨镇城湏有修补审量逺近详计功力所在军民且共营办所司具为条式务使成功宣示闾里明知此意【武徳元年九月】
　　寛缮治器械功程诏
　　周氏设官分掌邦事汉家创制先定章程故百工咸理五材毕举虽防革有时而此途莫爽但钦明之后役自子来昏乱之朝形尽民力或祁寒隆暑未获小康或俾夜作明继之以烛淫费不已凋丧为期朕只奉明命抚临亿兆爱育之心发于寤寐毎咨谋卿士询访蒭荛何尝不以节俭为徳忧矜在虑自非田畴□获军国资湏未曽别使一人辄求一物毎有丁匠之所但申戒作之司令其寛立功程务从闲逸少府僚属莫不闻知而营造牟铠催督非理竭人之力以求已功朝夕左右尚乖期约逺方劳役何以克堪虽四海之内无余经始然缮治器械脩葺城隍及隄防浸决桥梁毁壊既不获已必借人功皆湏慰彼民心缓其日用宜颁告天下以知朕意【贞观元年七月】
　　骊山讲武赏慰将士诏　　　　　蘓颋
　　门下传不云乎兵之设久矣所以威不轨而昭文徳圣人以兴乱人以废皆兵之由也故文事必有武偹耀徳在于观兵所以外清蛮貊内辑华夏其经济之致欤自有隋失道三改卜我唐受命百姓与能四罪而天下服一戎而天下定航海梯山何不率俾休牛归马示不复用化资羣物刑清百年而制军为旅先王分职在祀与戎前史垂训则未学也孰可弃之往以韦氏搆逆近又凶魁作祸则我之宗社危如缀旈故斩长蛇截封豨戮枭獍扫欃枪使武之不修人何克乂朕以薄徳昔奉圣谟济邦家之多难畏君父之严防抚兹亿兆若临泉谷虽重译云归和亲日至遂五兵之不敎虑七徳之未康今孟冬戒时农事爰隟骊山之下鸿门在望横层阜以南属耿长川而北流严霜初霣疾风始至以时而命羣帅得地而临武臣料其胜负详其进退以振国威用搜军实故披坚执鋭干戈有容练卒陈师金鼔以节上应于天也下顺于人也三光之灵可接五行之徳斯用将孙呉不达颇牧同时非熊所期怒蛙知劝布三令询九章且阅宣埸之仪若观莘墟之礼情兼慰赏义宠锡惟此畿甸比经水旱总集士马颇有烦劳曲念元元更资勤恤其讲武使各赐物一百段将军各八十段中郎将各六十段郎将及左右军长史各四十段折冲果毅各三十段押官六品以下各二十段新丰百姓宜免来年地繇置使赐物一百段縁踏践麦苗给米酬直主者施行【先天二年缺月十三日】
　　镇兵以四年为限诏
　　王者制五服绥四方申画郊畿慎固封守是乃选徒兴役御备边疆钦若前载率由兹道朕以薄徳绍膺丕运奉天明命为人父母永隔绥养鉴寐以之每念征戍良可矜者其有涉河渡碛冒险乗危多歴年所逺辞亲爱壮龄应募华首未归睠言劳止期于折衷但碛西诸镇道阻且长数有替易难于烦扰其镇兵宜以四年为限散支州县务取富户丁多差遣后量免户内杂科税其诸军镇兵近日逓加年限者各依旧以三年一年为限仍并不得延留其情愿留镇者即稍加赐物征人愿往聴复令行惟贵劳逸且均公私咸适宣布遐迩识朕意焉【开元五年正月】
　　诫励诸军州牧将诏
