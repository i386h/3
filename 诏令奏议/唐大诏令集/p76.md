<!-- { "loadSidebar": true } -->
　　勅国家受天明命平一宇内自武德迄今天寳百四十载海内无事崇德广化泽及生人时洽和平俗登富教鳏寡孤独咸得其所鸟兽鱼鳖亦莫不寜凡今有生实頼亭育冦戎伺间盗起幽燕率土之人莫保性命肃宗以神武戡大难先朝以仁德绍兴运区域再造亿兆再康室家离拆而复安子孙煦妪而相守劳徕安集垂三十年则我列圣之于天下也惠泽深矣朕以寡昧祗膺寳厯常恐不克负荷防敢怠荒道有未明事多乖谬下情壅而不达大信鬰而不彰两河之间羣祲连祸朕务除大患靡惮暂劳是以兴有征之师问干纪之罪昨以泾原士庶将适汝郊失于抚绥致兹溃叛朱泚乗衅因搆异图肆其狼心诱我蠧贼谓君可以叛谓天可以欺横忽凌悖无所愧畏朕至失守宫阙出次郊畿九庙震惊万姓奔骇内省思咎外顾懐惭罪实在予不敢自蔽意者宗社防祐大警于朕躬夙夜殷忧庶乎有补实頼股肱心膂励从戎之节方岳将校集勤王之师赴难如归见危思奋坚贞励操何日忘之平巨猾者必仗于羣雄赏茂绩者不限于彞典保勲庸于带砺爵邑于子孙崇功美名与国终始其诸军诸使应到奉天悬将士等宜并赐名奉天定难功臣实封者子子孙孙代代无絶身有过犯逓减罪二等子孙有过犯逓减一等当户应有差科徭役一切蠲免其功臣已后虽衰老疾患不任军旅当分粮赐等并给金终身死亾之后囬给家口十年勿絶如有能枭擒朱泚者即以朱泚在身官爵与之仍加食实封二千户朱泚所在有田宅财物悉便充赐其枭擒朱泚贼大将以下并节级时加优宠仍各与实封应枭擒朱泚人所有田宅便赐之其余立功因应合授功立赏并准今月七日十一日十四日勅处分其今日巳前身死王事者追赠官爵亦称奉天定难功臣子孙为功臣之家应合袭封减罪放免差役等一切同例宣告中外令知朕懐【建中四年十一月二十四日】
　　褒赏淮西立功将士诏
　　叛臣希烈窃据淮沂师旅一兴緜聨莫觧服劳者役从不暇受汚者无路自新通邑化为丘墟遗骸遍于原野毎念及此心伤涕流自昔劳师靡有不悔以虞舜之圣屈于苖人汉武之强于戎虏矧乎德犹不逮力或未全我其永懐亦以自誓乃者下哀痛之诏布寛大之恩普天戴新殊化必宥然则尚劳师旅御扞封陲有累嵗离弃室家有经时不觧甲胄忠虽为国咎实在予君人若斯寜不知愧頼将相士旅一其诚心奋武威慎固疆宇逺人思服元恶就诛黎庶方致于安寜役戍永期于休息茂官以旌羙赐宴以劳遝赏不移时式遵懿典都统检校司空平章刘佐宜与子孙一人五品正员官节度使检校右仆射李澄检校工部尚书曲环检校户部尚书李臯兼御史大夫樊泽等各与子孙一人七品正员官都防御使工部尚书贾耽都团练使御史大夫卢卿张建封等各与子孙一人八品正员官检校司空平章事李抱贞检校司空平章事李纳检校右仆射平章事韩□工部尚书田緖等各遣将士五千人赴河南行营以讨不庭厥有成绩抱贞纳□各与子孙一人六品正员官緖与子孙一人八品正员官应淮西界州县本军镇守及诸道赴行营将士等共赐物三千端疋以充赏设仍委本道条例奏闻并与甄叙其行营将健各放归本道明加宣谕令悉朕懐【兴元二年四月】
　　録防蕃官子孙诏
　　乃者吐蕃犯塞毒我生灵俶扰陇东深入河曲朕以兵戎初定伤疾未瘳务息战伐之谋将遂通和之请亦知戎丑志在贪婪重遗修睦之词允乃寻盟之防果为隠慝变发壝宫纵犬羊凶狡之羣乗文武信诚之众苍黄沦防深用恻然此皆由朕之不明致其若此无德于万防实有愧于四海宵旰贻忧何嗟及矣今兵部尚书崔汉衡等皆国之良士朝之荩臣婴絷穹庐然殊域念其家室或未离于屡空禄以息男庶有资于薄俸汉衡宜与子一人正七品官司勲员外郎郑叔矩检校户部尚书路泌殿中侍御史韩弇及大将孟日华辛云李至言范澄王良贵乐演明阳皆权文诚各与一子八品官试金吾兵曹军袁同直前榆次尉裴颋及副兵马使已上各与一子九品官仍委本使即具名衔奏闻
　　为李懐光立后诏
　　懐念旧功仁之大也兴灭继絶义之宏也昔蔡叔圯族周公封其子于东土韩信干纪汉后爵其孥以弓髙矦君集之不率景化我太宗存其以主祀详考先王之道洎乎列祖之训皆以刑佐德俾人向方则斧钺之诛甲兵之伐盖不得已而用也曩嵗盗臣窃发国歩多虞朕狩于近郊指期薄伐将振昆阳之旅以兴涿鹿之功征师未达于诸矦卫士且疲于七萃而李懐光三军夙驾千里勤王上假雷霆之威下逐虎狼之众议功云始守节靡终潜搆祸胎拒违朝命弃同即异舍顺效逆为臣至此在法必诛犹示绥懐庶其牵复而枭音益厉狶突莫迁大戮所加曽无噍虽自贻伊戚与众弃之而言念尔劳何嗟及矣以其前効犹在孤魂无归懐之怳然是用凄轸予欲布陈大信兾以化成保合太和期于刑措宜以懐光外孙燕八八赐姓李氏名承緖授右卫率府胄曹叅军承懐光之后仍赐钱一千贯文任于懐光墓侧置立庄园供飬懐光妻王氏拜备四时享奠之礼呜呼朕实不德临于兆人泣辜宥罪素诚所志尔其保姓受氏宣力承家勉绍乃考之建国庸无若尔父之违王命【贞元元年】
　　令画中宗以后功臣于凌烟阁诏
　　昔我列祖乗乾坤之荡涤扫隋季之荒屯则有熊罴之士不二心之臣左右经纶叅翼缔搆用端命于上帝付畀四方宇宙既清王业既成乃图厥容列于新阁懋昭绩効式表仪形朝夕不忘永垂来裔君臣之义厚莫重焉贞元已已嵗秋九月我行西宫瞻宏阁崇搆见诸臣遗像颙然肃然和敬在色想云龙之叶应感王业之艰难覩往思今取非逺且功与时并才为代生尊主庇人何代不有在中宗则有桓彦范防着匡载之绩在宗则有刘幽求等申翼奉之勲在肃宗代宗则有郭子仪等扫殄氛祲今则李晟等保又朕躬咸宣力肆勤光复宗祏订之前列夫岂多谢阙而未録孰谓旌贤况念功纪德文祖所为也在予曷其敢怠有司宜叙年代先后为图其像列于旧臣之次仍令皇太子书朕是命纪于壁焉庶播嘉庸昭明天下俾后之来者知元勲之不朽【贞元元年】
　　録李洧等子孙诏
　　建中以来州军及军国归人李洧李再春田昻李士真康日知李澄杨政义符璘李恵登薛翼蘓清沔等王者报功义惟过厚存则加其殊秩殁则恤其遗孤然后忠不徒施人知所劝故徐州观察使李洧等顷逢艰阻各着欵诚或以地来归或率徒効顺名迹昭显史册具存先朝念功皆极封赏嵗月稍乆湮没日多再有甄明用申激劝宜委中书门下即访其子孙量材叙用【元和】
　　録功臣子康志寜等各除官职勅
　　君臣运合故殉国以毁家劝赏义明故褒功而显节存则畴其爵禄殁则禄其子孙然后忠义不遗典章斯在故磁晋隰等州观察使检校兵部尚书康日知故徐州刺史兼御史大夫李洧等一十家皆有茂功藏于盟府故命搜访后嗣光贲前人今志寜等或服戎著绩或从官有成或投迹军府之中或滞才州县之职咸加甄録各茂官荣庶乎受禄者无忘于聿修懐忠者使知其必报勉膺宠渥无替前劳【元和八年八月】
　　叙用勲旧武臣德音
　　勅朕闻昭德示威先王所以用武禁暴夷难后代安能去兵故文德诞敷武备宣耀外以环御四海内以底清中原则军旅之制有经师律之能必表朕纂承鸿业防奉丕图宵分永懐何以康济岂独鼓鼙有感方思将帅之臣征伐为心乃宠干戈之士况文武并用古之格言勲旧不酬劳者何劝惟我髙祖太宗以晋阳之旅平一海内肃宗以灵武之众收复二京代宗有陕郊元从之臣德宗有奉天戡难之士毎念勲伐无防寤懐如闻近日武班之中淹滞颇多虽负才略无由自明又有诸道荐送大将或随节度归朝自今已后宜令神防大将军军使及南衙常参武臣各具由厯受官年月前后功勲牒送中书门下若勲伐素髙人才特异者候有相当用处即具名奏闻量加奬擢其常参官资考深乆未得迁转者准具年月与改转不得令有淹滞其先受文武官者亦宜准此使幕賔寮皆有年代改转军府大将岂可独不叙迁自今已后诸道节度都团练经略等使下各随本处其大将名自巳曽受监察以上官者并限三周年量与改转如有功効合非时与改者不在此限其职名是兵马使都虞候押衙以上前后并未曽奏官者亦仰量绩効奏官辕门委营垒分师有役干戈无由稼穑况天寳以后屯兵七十余年皆成父子之军不习农桑之业一朝罢归陇畆顿絶衣粮言念饥寒深用嗟悯应天下节度使都团练防御经略等军所置兵数各委本道据守旧额以为定数不得辄有减省其有逃亾病死及犯觧退当时择拣有武力艺能者添补奋行于阵决命捐躯不顾危亾每嘉忠烈官健有死王事者三周年不得停本分衣粮如有父兄子弟试其武艺堪在军中承名请粮赐者先湏収补孝本安亲惟深飬老用敷恩以慰耆年应军将及官健有父母年及七十已上委本州本道每至节嵗量与酒麺优飬守塞备邉固不可废烟尘既静亭障无虞诸道旧有防秋兵马在邉上者自依年代替近师旅屯集馈运颇多不免于诸道留守留使钱内毎贯量抽二百文以充国用幽镇既以浣雪供费亦渐有常其河北诸道及河东兖郓淄青汴宋陈滁泽潞河阳郑滑等道并诸镇并不量抽刁斗晨严烽烟夜警勤劳沙塞寒苦邉陲其沿邉镇戍烽子等并委所管节度及城镇使量与校量上下使其劳逸得均使命往来本于达军期警急遂至繁多非惟邮不供抑亦号令难一自今已后应沿山东行营兵马未归本道巳来进退事机并宜转委节度使仍仰条疏旧一一奏闻除事闗急切湏遣专使外其余书诏文牒一切分付度支入逓发遣制使中使到行营不得辄受人情物钱及行非理鞭朴当加访察义不优容管之説诚为救弊随方适变所贵便人其河南河北盐法宜委盐鐡使与本道节度使审计防商量务以便人为法阅习土宜则通吏理既因试效可验政能应河北诸道宜委观察使访察管内见摄官中如或清强有才行课绩者具前后所摄年月并事迹奏闻当与改授从政之方必援风俗视人相土乃合所宜弛张在达于无私法令所期于不挠应河北诸道并郓兖青等道应有新旧等科条有不便于人不宜于俗者委宣慰使与所在长吏商量废置务从人便于戏朕代天子人撡执重噐不以四海之富而恃其力毎以百姓为念而兢于心虑文教之未敷虞武备之多阙所以辍食当宁未夜求明揣摩万几寜止三省顷以驭宇之嵗藩方乆安委寄广谋以缉军政而有司不达茍以惜费为心致兹停减之名无禆毫厘之用使军中老幼愁叹无归朕博听羣言用革羣弊举其指要计叶人情庻乎侯伯列城典我师旅励精抚士用副忧勤中外宣示明知朕意【长庆二年三月十日】
　　命京兆府修郭子仪墓诏
　　汉祖防信陵之冢厥有前闻晋朝修子房之墓垂有故事况本朝元老功冠鼎彞属嗣凋零墟域摧毁虽古无修墓孔子有言而义存掩骼周王是命断从朕意适表念功宜减赐御膳钱三千贯文雇丁匠即日修筑仍令所司明年春仲以太牢祭子仪庙【广明元年十月】
　　録旧
　　宥周隋名臣子孙配流诏
　　朕听朝之暇毎观前史歴覧名贤佐时忠臣殉国何尝不想见其人废书钦叹至于近代以来年载非远然其緖或当见存纵未能显加旌擢无容弃之遐裔其周隋二代名臣及忠节子孙有贞观以来犯流配者宜令所司具録奏闻【贞观中五年七月】
　　赐卢懐慎家粟帛勅
