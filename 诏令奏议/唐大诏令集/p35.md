<!-- { "loadSidebar": true } -->
　　维太和四年歳次庚戌二月景午朔十二日丁巳皇帝若曰咨尔元子其敬听朕命我国家累叶重光绍休昌运奄有区宇垂二百年良以亲亲无私建立子弟克固磐石作藩王家洎予践位敢忘丕训是用酌于旧典谋及台臣撰兹吉日锡以青社惟尔道扶正性天假令仪已彰岐嶷之名嘉载信厚之器持公之道且不愧于知子举守藩之命亦将教于事君爰择乐郊俾王曲阜环以沂水遂荒海邦今用命使兵部尚书平章事牛僧孺副使左防骑常侍吴士矩持节册尔为鲁王于戏尔宜守正闭邪去奢昭俭害于德者不作逆于耳者必听无昵宵人无逺端士纂东平之乐善师河间之好古日慎一日行之为难敬尔有国无坠我休命
　　册魏王佾文
　　维咸通三年皇帝若曰夫剪珪分器事着周经裂地疏封道光汉册莫不克隆磐石作固本枝并建亲贤以崇藩翰朝有定制朕安得私爰稽盛时俾荣锡社咨尔长男佾通晖日月禀庆霄汉防若木之凝华璿源之积润天姿岐嶷神质聪明早彰乐善之规夙有辨牍之智卓尔器度蔼然徽猷宜荷宠章以开土宇今遣使门下侍兼吏部尚书平章事杜悰副使左防骑常侍赵格等持节册尔为魏王于戏河外名都漳奥宅尔其竭奉上之孝敬慎临下之仪刑守道宜鉴于逺名尊贤无忘于置醴用新鲁卫之政以绍间平之德服我休命可不慎欤
　　册凉王侹文
　　皇帝若曰夫维城作扞实隆定鼎之业犬牙列国以盛建瓴之功故广树戚藩毕王子弟歴朝茂典列圣宏规举而行之朕不敢废咨尔第二男侹分晖紫极挺质丹宫器度沉详姿容端粹蔼有成人之量形乎佩韘之年志玩楚诗情通沛易不劳师傅之训动形忠孝之规爰嘉令猷俾建侯社今遣使门下侍兼吏部尚书平章事杜悰副使左防骑常侍赵格等持节荣絶乎四履位徼乎九就册尔为凉王尔其奄长洪河大启西土绍于前烈扶我旧疆敬慎于朱邸之间谨睦于玳筵之上靖防其位克广其心无纵非彞服我休命
　　册蜀王佶文
　　皇帝若曰夫尧序九族周列五等事髙维翰道在睦亲况居帝子之尊宜荷封王之典用彰庆羙以固鸿基咨尔第三男佶符彩昭融姿容朗悟腾英日域渐秀星枢已多秤象之能才是胜衣之歳静不好弄言必成文曽无纨绮之心每服诗礼之训嘉其幼智锡以大封今遣使门下侍兼吏部尚书平章事杜悰副使左防骑常侍赵格等持节册尔为蜀王尔其宅于坤维建兹赤社疏以江汉镇以岷嶓列为侯王迩我宫禁以谨恭而接下秉忠孝以律身服是宠光终于戒慎
　　册景王秘文
　　维年月日皇帝若曰周官八统其一亲亲制皇子为王得使立社于国固本之大哲后皆然咨尔第八男秘当保抱之间有敏惠之性亦既总角遂能胜衣黙识天经潜资日就未尝玩物可以疏封乃告守具闻叶吉来受兹典永为东藩今遣某官某乙持节册尔为景王见不贤而能思贤尔则必贤矣知可逸而能无逸尔则常逸矣是宜广洪绪永丕休敬而听之罔失厥度
　　册辉王祚文
　　维年月日皇帝若曰古君子笃于其亲者使天下兴于仁也故二王五子之封非独立爱而巳咨尔第九男祚克岐之质见善欲迁禀训道而必开故戏言而不爱一隅巳逹四卫可陈乃申胙土之章俾奉成人之祀今遣某官某乙持节册尔为辉王于戏为臣为子偕在尔躬有器有名敢私国典锡则非孝不可逺耻则非防不能无替聿脩以光利建白茅金玺昭物具焉尔其夙夜循思用称休命
　　册祁王祺文
　　维年月日皇帝若曰庙立之重天序可承将茂本枝式遵悬法爰就至公之体谅非各子之心咨尔第十男祺赋性惟和挺材亦秀饬躬罔念于纨素乐善欲忘于钟鼔析壤之休自天而启临轩之命秉礼则安今遣某官某乙持节册尔为祁王于戏保在深宫鲜知正范任之作傅我必择人茍有如韦至之讽谕安国之辅导者尔当俯听其言勤行其教使我公家之训克彰于万年而固尔建社之宠不其大哉
　　册雅王祯文
　　维年月日皇帝若曰周家之嗣分茅土者十五国汉景之代书简册者十三王朕以寡昧之资奉神灵之统每顾诸子寔惟天休期训导之将成谅封建而可享咨尔第十一男祯方当稚齿复在深宫有知忧知惧之心见学礼学诗之性自然而禀最乐不渝遂诏有司往申旧典今遣某官某乙持节册尔为雅王于戏受册之命重属汝躬列圣在天百辟在位在天必听在位必观罔怠交修用承多祜
　　册琼王祥文
　　维年月日皇帝若曰不废懿亲大封同姓吾尝观于经籍矣然而厯代贤君正名用典必择才行使之光昭其可以子弟之私恩冐先王之成宪朕虽不德必有不为咨尔第十二男祥于儿戏之间多防敏之智谓之材也不曰近乎处昆弟之间有推让之性言其行也不曰乎是宜疏封且命申诰今遣某官某乙持节册尔为琼王噫作德日休尔则逸作伪日拙尔则劳择利而行令名斯至







　　唐大诏令集巻三十四
　　钦定四库全书
　　唐大诏令集巻三十五
　　宋　宋敏求　编
　　诸王
　　除亲王官上
　　秦王大尉陕东行台制
　　秦王兼凉州总管制
　　秦王益州道行台制
　　秦王天防上将制
　　秦王领左右十二卫大将军制
　　秦王兼中书令制
　　齐王元吉司徒制
　　荆王元景等子孙世袭刺史制
　　郐王元裕等除官制
　　安州都督吴王恪等除官制
　　相州都督魏王泰雍州牧制
　　邓王元裕等刺史制
　　相王并州牧制
　　相王雍州牧制
　　相王太子左卫率制
　　宋王成器太子太师制
　　宋王成器太尉等制
　　岐王范华州刺史等制
　　邠王守礼等兼襄州刺史等制
　　郯王嗣直安北大都防等制
　　岐王范太子少师等制
　　邠王守礼等兼晋州刺史制
　　除亲王官
　　秦王大尉陕东行台制
　　论道经邦任惟勲德分陕作伯实寄亲贤尚书令雍州牧右武侯大将军上柱国秦王某器宇冲深智谋英果义师云举首赞竒谋亲率熊罴搴旗斩将廓清函夏忠效克彰狡防逋诛防刘四上总戎薄伐戡剪无遗防尚雄逺谋猷沉宻宜在鼎司肃清槐路今区宇方缉巩洛犹芜镇俗治戎允资望实可大尉使持节陕东行台其蒲州河北诸道总管及东讨诸府兵并授节度余官悉如故【武德元年十二月】
　　秦王兼凉州总管制
　　京室殷阜钩陈严秘肃遏警巡职务尤重然而玉门遐阻控御八荒金城冲要尉侯攸属宣风作牧亲贤是寄太尉尚书令雍州牧陕东道行台左武侯大将军上柱国秦王某地实藩枝任惟心膂职参三事功着二南识度优闲性理匡济元戎敷化声绩备举宜摄九门总司八校抚莅河右允兼望实可左武侯大将军使持节凉甘鄯肃防兰河廓九州诸军事凉州总管其太尉中书令雍州牧陕东道行台右武侯大将军上柱国王如故【武德二年五月】
　　册秦王益州道行台制
　　蜀郡沃野田惟井络控驭卭笮临制已渝求瘼宣风朝寄尤重总司岳牧是属懿亲太尉尚书令陕东道行台雍州牧左武侯大将军使持节凉州总管上柱国秦王某器宇冲深体识明允専征阃外茂绩克宣敷政京畿嘉声巳着镇抚岷汉佥论攸宜可益州道行台尚书令【武德三年四月】
　　秦王天防上将制
　　德官功赏经邦盛则哲王彞训是以华衮宠章允洽希世之勲玉戚朱干实表宗臣之贵太尉尚书令雍州牧左武侯大将军陕州道行台尚书令凉州总管上柱国秦王某缔构之始元功夙着职兼内外文教聿宣薛举盗防秦陇武周扰乱河汾受朕専征屡决妖丑然而世充僭擅伊洛未清建德凭陵赵卫犹梗总戎致讨问罪三川驭以长筭凶党窘蹙既而漳濵蚁聚来渡河津同恶相求志图抗拒三军爰整一举克定戎威逺畅九围静谧鸿勲盛绩朝野具瞻申锡宠章实允佥议宜崇徽命位髙羣品文物所加特超恒数建官命职因事纪功肇锡嘉名用标茂实可授天防上将位在王公上领司徒陕东道大行台尚书令増邑一万户通前三万戸余官并如故加赐金辂一衮冕之服玉璧一双黄金六千斤前后鼔吹九部之乐班剑四十人【武德四年九月】
　　秦王领左右十二卫大将军制
　　御侮折冲朝寄尤切任惟勲德实伫亲贤天防上将太尉领司徒尚书令陕东道大行台益州道行台尚书令雍州牧凉州总管左右武侯大将军上柱国秦王某宇量凝邈志识明卲爰始缔构功叅鼎业廓清秦陇茂绩以彰戡定周韩成威遐畅河朔余防取若拾遗济代逋诛克同振朽宣风都辇综务朝端政术有闻纲目斯举宜加褒宠式兼常秩总摄戎机望寔惟允可领左右十二卫大将军余并如故【武德五年十月】
　　秦王等兼中书令制
　　丝纶枢秘寄任帷扆纳献职惟显要望实兼隆亲贤斯属天防上将太尉兼司徒尚书令陕东道大行台尚书令雍州牧十二卫大将军秦王某宇量冲深风神爽悟任兼文武声绩着闻司徒并州大将军稷州刺史左领军大都督右武侯大将军上柱国齐王元吉器怀淹宻业绍英茂内外政务克举加珥蝉饵朝典攸宜某可中书令元吉可侍中余如故【武德八年十一月】
　　齐王元吉司徒制
　　三台望重仰恊辰曜五教任隆俯安邦国实资懿德式寄亲贤侍中并州大都督左衞大将军上柱国齐王元吉宇量凝邈风神爽迈徽猷夙着嘉誉早隆出莅方岳政绩兼懋入侍帷扆献替斯允推毂阃外备展勲庸职司禁旅戎章巳缉爕理之任朝典尤宜可司徒余如故【武德九年二月】
　　荆王元景等子孙世袭刺史制
　　门下皇帝受命歩骤之迹已殊经籍所纪质文之道匪一虽治乱不同损益或异至于设官司以制海内建藩屏以辅王室莫不明其典章义存于致治崇其贤戚志在于无疆者也朕以寡昧丕承洪绪寅畏三灵忧勤万姓考往哲之余论求经邦之长防帝业之重独任难以成务天下之广因人易以获安然则侯伯肇于自昔州郡始于中代圣贤异术沿革随时复古则义难顿从循今则事不尽中遂规模周汉斟酌曹马采按部之嘉名参建侯之旧制共治之职重矣分土之实存焉已有诏书陈至理继世垂范贻厥后昆维城作固同符前烈荆州刺史荆王元景等或地居旦奭夙闻诗礼或望及间平早称才艺并爵隆土宇宠兼车服诚孝之心无忘于造次风政之誉克着于期月宜冠常典胙以休命其所任刺史咸令子孙世世承袭有司仍准前诏详为条制奏闻俾克本枝之盛随天地而长久刺举之荣巩山河而无絶【贞观十一年六月】
　　授郐王元裕等官制
　　门下膏腴之地允属茂亲藩屏之重寄深磐石郐王元裕谯王元名并器懐韶令业尚明敏望兼梁赵誉冠鄷郇并建之议可归按部之职斯重加兹宠命仰惟国章元裕可使持节邓州诸军事邓州刺史改封邓王元名可持节夀州刺史改封舒王食邑并如故【贞观十一年正月】
　　授安州都督吴王恪等官制
　　门下体国经邦资懿亲而作屏设官分职俟方岳以宣风用能式固本枝克隆磐石前安州都督吴王恪等并识量明允体业贞固礼髙彞器望重维城学艺之誉日新忠孝之风早茂分命有典佥议攸归可依前件
　　相州都督魏王泰雍州牧制
　　门下牧伯之重莫先畿甸周卫之职任切巡警详求今古必俟贤戚相州都督魏王泰器业凝逺文藻夙成好学见称乐善不倦入作卿士抑有前规重司文武允膺佥议可雍州牧
　　授邓王元裕等刺史制
