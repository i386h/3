<!-- { "loadSidebar": true } -->
　　勅迫以凶威陷于冦境义不受污忠诚奋感履重险而不回处疾风而愈劲忘躯徇义献款投诚足以励彼勤王激其污俗去顺効逆固先典之攸嘉懋徳赏功在彞章而不昧咸从序用俾服官常












　　唐大诏令集巻一百四
　　钦定四库全书
　　唐大诏令集巻一百五
　　宋　宋敏求　编
　　政事
　　求直
　　令羣臣直言诏
　　聴百寮进状廷争勅
　　令台省详议封事勅
　　令百官言事诏
　　许刺史言事勅
　　崇儒
　　置学宫备释奠礼诏
　　兴学勅
　　集学生制
　　命张説等两省侍臣讲读勅
　　令明经进士就国子监谒先师勅
　　求儒学诏
　　选集贤学士勅
　　崇太学诏
　　求直
　　令羣臣直言诏
　　朕闻尧舜之君自愚而益圣桀纣之暴独智以添愚故寓逆顺于忠言则殊荣辱于帝道朕登摄宇内字育黔黎恐一徳之或亏惧小瑕之有累忠良之献替想英俊之徽猷而谏鼓空悬逆耳之言罕进谤木徒设悸心之论无闻昔惟魏征毎显余过自其逝也虽过莫彰岂可独非于往时而皆是于兹日故亦庶僚茍顺难触龙鳞者欤所以虚已外求披迷内省言而不用朕所甘心用而不言谁之责也自斯以后各悉乃诚若有是非直言无隠【贞观二十年十二月】
　　聴百寮进状及廷争勅
　　勅朕以薄徳只膺睿图何曽不虚已淳源励精至道将致俗于仁寿思纳人于轨训幸乾坤交泰风雨咸调中外百寮尽知戒惧夷夏万姓颇亦小康犹恐人或未安政有不便乃令外司置匦聴侧门进状封章论事靡所不达轩陛进规于何不尽曽无逆防之罚实有推心之期岂朕之不诚何人则未谕如闻朝廷之内噂纷然进不昌言退多讪议悬书以谤国侨之患邓析伪言而辨孔子之诛少正昔为国蠧宁不在兹将求政理固宜惩絶自今以后制勅有不便于时及除授有不称于职或内懐奸忒或外损公私并聴进状具陈得失五品以上官仍许其廷争若轻肆口语潜行诽讟委御史大夫以下严加察访状涉疑似推勘奏闻【开元三年十月七日】
　　令台省详议封事诏
　　为政者宣之使言择言者稽之于众切于求道务以从人将明目而达聪亦审理而去惑经国之体庶无阙焉文武百官及诸色人等有论时政得失上封事状者出后宜令左右仆射尚书及左右丞诸司侍郎御史大夫中丞等于尚书省详议可否具闻奏某时上封事除常参官外及有词理可观或干能堪用者亦宜具言如详议官中或见不同者即任别状闻奏
　　令百官言事诏
　　昔予文祖太宗之御天下也功格二仪不私于已化覃万事犹问于人外与公卿大夫讨论政典内与鸿生硕老演畅儒风日旰忘劳时称至理犹复旁求谏诤俯察讴谣广延不讳之书载建登闻之鼔于时中朝无阙政四海无疲人歴代是遵列圣相范朕承天序只奉睿图战战兢兢日慎一日于兹十六年矣何尝不励精理道思得忠贤虚已清心日有所惕直词谠议时或罕闻五七谏臣其人安在眷懐于此感叹良深顷以任非其人事多拥自今以后谏官所献封事不限早晚任进状来所由门司不得辄有停滞如须侧门论事亦任随状面奏即便令引对如有除拜不称于职诏令不便于时法禁失宜刑赏未当征求无节寃滥在人并宜极论得失无所回避以称朕意其常朝参六品以上亦宜准此其击登闻鼓者委金吾将军收进不得辄有损伤亦不须令人遮拥禁止其理匦使但以任投匦人移表状于匦中依常进来不须勒留副本并妄有盘问方便止遏万邦之事无隔于九重献替之谋不遗于聴览也又自顷军严未解政或随时多逐权宜未归理本宜委中书门下即与诸司长官各举所司遗阙商量厘革处置作条件闻奏俾昭宣轨度永备彞伦便俗安人典章式叙宣示中外咸使知闻
　　许刺史言事勅
　　勅列位选能功于守土分忧求瘼谅在亲人言念疲黎载深注意自今以后刺史如有利病可言者不限时节任自表闻奏不须时节申报节度观察使
　　崇儒
　　置学官备释奠礼诏
　　六经茂典百王仰则四学崇敎千载垂范是以西胶东序春诵夏説礼敦诗本仁祖义建邦立极咸必由之自叔世浇讹雅道沦缺绵歴嵗纪儒风莫扇隋季以来丧乱滋甚睠言篇籍皆为煨烬周孔之敎阙而不修庠塾之仪冺焉将堕非所以阐扬徽烈敦尚风轨训民调俗垂裕后昆朕受命膺期握图驭宇思至道翼宣徳化永言坟典深存讲习所以捃摭遗逸招集散亡诸生胄子特加奬劝然而凋弊之余湮替日多学徒尚少经术未隆子衿之叹无忘兴寝方今函夏既清干戈渐戢缙绅之业此则可兴宜下四方诸州有明一经以上未被陞擢者本属举选具以名闻有司议等加阶叙用其有吏民子弟有识性开敏志希学艺亦具名申送入京量其差品并即配学明设考课各使厉精琢玉成器庶其非逺州县及乡里并令置学官僚牧宰或不存意普便颁下早遣修立若夫安上治民莫善于礼出忠入孝自家刑国揖让俯仰登降折旋皆有节文咸资端肃防习末业随时废絶凡厥生民各宜勉励又释菜之礼致敬先师鼓箧之义以明逊志比多简畧更宜详仲春释奠朕将亲覧所司具为条式以时宣下【武徳七年二月】
　　兴学勅
　　自古为政莫不以学为先学则仁义礼智信五者俱备故能为利深博朕今欲敦本息末崇尚儒宗开后生之耳目行先王之典训而三敎虽异善归一揆岂有沙门事佛灵宇相望朝贤宗儒辟雍顿废公王以下宁得不慙朕今亲自观讲仍征集四方胄子兾日就月将并得成业礼让既行风敎渐改使期门介士比屋可封横经庠序皆遵雅俗诸公王子弟并宜率先自相劝励赐学官胄子及五品以上各有差【武徳七年二月】
　　集学生制
　　门下朕闻古之敎者家有塾党有庠术有序国有学葢立训之基也故上务之则敦本下由之则成俗岂可使颛门殆絶或乖其义入室将废莫知其道乎朕承百王之末接千嵗之綂虚心问政早朝晏罢励精求古忘寝与食思所以奉前圣之典谟矫兹深弊致后生于轨物遵我大猷去嵗京畿不稔仓廪未实爰命乐羣蹔停谋艺遂令子音防嗣吾道空归居无济济之业行有憧憧之叹虽日月以兾而嵗时迭往今者甫经尝麦且周于黎献永言释菜宁于生徒毎用惕然良非所谓其国子监学生等麦熟后并宜追集务尽师资诸州牧宰亦倍加导诱先勤学敎必使俊造无滥名实有归庶博士弟子京邑由斯日就鸿生钜儒海内为之风化有司可即详下称朕意焉主者施行【景龙四年四月二十八日】
　　命张説等两省侍臣讲读勅
　　勅先王务本君子知敎化人成俗理国齐家必由于学矣朕往在储副旁求儒雅则张説褚无量等为朕侍读诗不云乎如切如磋如琢如磨斯之谓也咸能发挥启迪执经尊道以微言匡菲徳者朕甚休之自防奉圣训只膺大寳兾天下学士靡然向风实获我心登于近侍复欲勉聴虚伫论思献纳孔子曰徳之不修学之不讲是吾忧也岂食而不知其防耕而不知其耨将何以因于义求于善补朕之阙诲人防倦哉宜令银青光禄大夫守中书令上柱国燕国公张説银青光禄大夫右常侍崇文馆学士兼国子祭酒上柱国舒国公褚无量等公务之暇于中书与两省侍臣讲读其有昌言至诚可体要经逺者仍令银青光禄大夫行黄门侍郎昭文馆学士上柱国中山郡开国公李乂银青光禄大夫行中书侍郎兼知制诰上柱国成安县开国男苏颋与左右起居随事编录三两月进朕将亲览庶施乎海内始自京师凤沼擅鸿都之游中书有稷下之事应须纸笔铺设等令中书检校供拟【先天二年十一月八日】
　　令明经进士就国子监谒先师勅
　　古有賔献之礼登于天府扬于王庭重学尊儒兴贤造士故能美风俗成敎化先王之所繇焉朕以寡徳钦若前政思与大夫羣士复臻于理竟日访道有时忘食乙夜观书分宵不寐晤专经之义笃知学史之文繁永懐覃思有足尚者不有褒崇孰云奬劝其诸州乡贡明经进士见讫宜令引就国子监谒先师学官为之开讲质问其义仍令所司优厚设食两官及监内得举人亦准此其日清质官五品以上及朝集使并往观礼即为常式易曰学以聚之问以辨之诗云如切如磋如琢如磨此朕所望于贤才矣【开元五年九月】
　　求儒学诏
　　朕闻以道得人者谓之儒切问近思者谓之学故以阳礼敎让则下不争以隂礼敎亲则逺无怨岂无习不利敎所由生者乎朕所以厚儒林辟书殿讨论易象研覈道源兾淳风大行华胥非逺而承平日久趋竞嵗积谓儒官为冗列视之若遗谓吏职为要津求如不及顷亦开献书之路观己之人阙下之奏徒盈席上之珍葢寡岂奬之义或有未孚将敦本之人隠而未见天下官人百姓有精于经史道徳可遵工于著述文质兼美者宜令本司本州长官指陈艺业录状送闻其吏部选人亦令所由铨择各以名荐朕当明试用观其能若行业可甄待以不次如妄相褒进必加明罚【开元十四年六月】
　　选集贤学生勅
　　古者立大学敎胄子所以延俊造扬王庭虽年谷不登兵甲或动而俎豆之事未尝废焉顷年以来戎车屡驾天下转输公私匮竭带甲之士所务赢粮鼓箧之徒未能仰给由是诸生辍讲弦诵蔑闻宣父有言是吾忧也投戈息马论道尊儒用庠序之风俾有箪瓢之乐宜令所司量追集贤学生精加选择使在馆习业仍委度支准给厨米敦兹儒术庶有大成甲科高悬好学者中敷求茂异称朕意焉
　　崇太学诏
　　理道同归师氏为上化人成俗必务于学俊造之士皆从此途国之贵游防不受业修文行忠信之敎崇只庸孝友之徳尽其师道乃谓成人然后于王庭考以政事征之以理任之以官寘于周行莫匪邦彦乐得贤也其在兹乎朕志于求理尤重儒术先王设敎敢不底行顷以戎狄多虞急于经畧太学空设诸生葢寡弦诵之地寂寥无声函丈之间殆将不扫上庠及此甚用悯焉今防县乂宁文武兼备方投戈而讲艺俾释菜以行礼四科咸进六艺复兴神人以和风化浸美日用此道将无间然其诸道节度观察都防御等使朕之腹心久镇方面眷其弟子各奉义方修徳立身是资艺业又恐干戈之后学校尚微僻居逺方无所谘禀山东寡闻质疑必就于马融闗西盛名尊儒乃称于杨震负经来学当集京师并宰相朝官及神策六军军将子弟欲得习学者自今以后并令补国子学生欲其业重籝金器成琢玉日新厥徳代不乏贤其中身虽有官欲附学读书者亦聴其学官委中书门下即简择行业堪为师范者充学生员数多少所习经业考试等第并所供粮料及学馆破壊要量事修理各委本司作条件闻奏务须详悉称朕意焉















　　唐大诏令集巻一百五
<史部,诏令奏议类,诏令之属,唐大诏令集>
　　钦定四库全书
　　唐大诏令集巻一百六
　　宋　宋敏求　编
　　政事
　　制举
　　处分举人勅
　　处分制举人勅
　　孝悌力田举人不令考试词防勅
　　建中元年试制举人防问
　　贞元元年贤良方正科防问
　　又博通坟典科防问
　　又试洞韬畧科防问
　　放制科举人诏
　　贞元四年贤良方正防问
　　元和元年尚书省试制科举人勅
　　才识兼茂科防问
　　放制举人勅
　　元和三年试制举人
　　长庆二年试制科举人勅
　　防问
　　放制举人诏
　　除制举人官勅
　　宝厯元年试制举人勅
　　防问
