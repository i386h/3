<!-- { "loadSidebar": true } -->
　　勅歳之丰俭固系于常数天之感应实在于精诚顷者按以隂阳求之推歩至于今歳不合有年朕乃斋心妙闻恳祈德灵徴不逺丕应用彰果获西成颇为丰熟葢至道储祉惠于蒸人亦羣臣叶赞锡以昭假宜令光禄卿嗣郑王希言祭东岳太子詹事嗣许王瓘祭北岳太常卿韦縚祭西岳卫尉卿嗣吴王祗祭南岳宗正卿濮阳郡王彻祭北岳所司即择日录奏其四渎及名山大川或逺近不同各委所由郡长官便择吉日致祭务崇严洁以称朕怀
　　令嗣许王瓘祭东岳勅
　　勅务农劝穯维用于天道人和歳稔实赖于神休顷者春夏之交稍时収获之际复属秋霖虑害农功每祈孚祐遂得百神降德庶征不易先朝礼神以明德防事以严禋进其位号崇其典防用三代之乐金石必备尽九州之味笾豆有加俾国之大臣每歳颁祀则执事而有恪亦莫不宁也朕纂戎八载外冦未平多废旧章尚劳戎备巡狩之事有旷于虞书封禅之仪尚慙于汉史虽命方征収以时致祭而事之不亲诚有不达所以分遣八使祷于羣望各供于事以服官常宜令某官等分祭名山大川仍勅有司备具礼物敬陈明荐无失正辞羣望效灵既不为灾仍多丰熟幽赞之道普洽于生人昭报之仪式遵于典礼宜令太子詹事嗣许王瓘祭东岳所司郡长官备礼致祭务陈蠲洁以达精诚
　　禁骊山樵采诏
　　勅骊山特秀峯峦俯临郊甸上分艮位每泄云而作雨下出防泉亦荡邪而蠲瘵乃灵仙之攸宅惟邦国之所瞻可以列于羣望纪在咸秩自今以后宜禁樵采量为封域称朕意焉【开元四年正月十九日】
　　雨泽频降昭报山川勅
　　爰自首春有时雨朕忧勤祀献精祷灵祗遂防九垂福百神効祉膏泽频降嘉生繁育睠彼山川能兴云雨报功享德祀典存焉诸州府所管名山大川宜令当处长官设祭务尽诚敬以昭典礼【开元十四年六月】
　　令闗内诸州长官祭名山大川勅　孙逖
　　勅朕为人上未尝自逸每勤于政思致丰年而去冬以来雨雪防少窃恐春事有害农功是用斋心躬自申祷神歆允答甘泽遂流岂朕之防诚敢当丕应葢天之鉴佑惠及生人诗不云乎无德不报昭赛之义岂可阙如其闗内名山大川及有灵祠宜令所由长官择日致赛务令丰厚各尽诚洁以副朕怀
　　遣官祭霍山勅
　　三代之初皆有神降鉴其德也天实启之恭惟王业之初师及霍邑坚城未下大将阻兵连雨经旬粮储不给白衣父老忽诣军门称霍山之神谒大唐皇帝云东南取路八日雨止助帝破敌尽如其言岩岩霍山九州之镇兴云致雨功已洽于生人亲道辅德力更宣于王室朕缵承大寳膺受洪休肸蠁之间诚明可接永言幽赞玆谓有孚惟天命神据我斯意爰宜令礼仪使判官司封员外薛颀即往霍山致祭正辞以荐称朕意焉
　　萧昕等分祭名山大川制　　　　常衮
　　勅有天下者祭百神葢存乎统法也山川出云而致风雨列在明祀其来久矣春秋传曰水旱疠疫之不时于是乎禜之致其诚信与其忠敬精意以享可通神明保佑命之不疾而速古之岳渎秩视公侯以其所生者繁所济也广镇厚地而不动朝沧海而不泄如是正直长发其祥百王相承五【阙】

　　立终南山祠勅
　　每闻京师旧説以为终南山兴云即必有雨若常晴霁虽宻云他至竟不沾濡况兹山北靣阙庭日当恩顾修其望祀宠数宜及今闻都无祠宇炭谷湫却在命祀终南山未备礼秩湫为山属舍大崇细深所谓阙于兴云致雨之祀宜令中书门下且差官设奠宣告恩礼便令择立庙所回日以闻仍命有司即时建立【开成二年】
　　杂祀
　　天地宗庙外祭用少牢诏
　　国家草创日不暇给凡厥礼仪鲜能尽备且生人未乂凋实多至于畜产思致蕃息祭祀之本皆以为身穷民事神有乖正直杀牛不如禴祭明德即是馨香望古推今祭神一揆其祭圆丘方泽宗庙以外并可止用少牢旧用者宜用特牲时和年丰然后克循常礼【武德元年十月】
　　置夀星坛勅
　　德莫大于生成福莫先于夀考茍有所主得无祝之今有上封者言仲秋日月防于夀星以为朕生于是月欲以配社而祭于义不伦且夀星角亢也既为列之长复有福夀之名岂惟朕躬独享其应其天下万姓宁不是怀葢秦时已有夀星祠亦云旧矣宜令所司特置夀星坛即以千秋节日修其祀典【开元二十四年十月】
　　升风伯雨师为中祀勅　　　　　孙逖
　　勅六气不所以成歳百神咸秩必也正名况风伯雨师济时育物蕃兹动植溥畅生灵厥有茂功当崇于昭报谓之小祀颇紊于彞伦去载诸星以为中祀永言比义固合同升自今以后其风伯雨师并宜升入中祀仍令诸郡各置一坛因春秋祭祀之时同申享祀用刋前典之谬以致苍生之福
　　五人帝祝文勿称臣诏
　　郊祀之义本于至诚制礼定名宜从事实五方配帝上古哲王道济蒸人礼着明祀论善计功则朕德不统天御极则朕位攸同而祝文称臣以祭既无益诚敬有黩等威此岂朕禋祀聪明昭格上下之意前京兆府司录事叅军髙佩上疏其理精详朕重变旧仪访于卿士申明大义是用释然宜从改正以敦至礼自今以后五方配帝祝文勿称臣余礼如旧
　　亲拜风伯师祝版勅
　　风伯雨师等升为中祀有列祖成命况在风雨实切苍生今虽无文朕当屈己再拜以申子育万姓之意
　　条贯祀事诏
　　王者受天地之明命缵祖宗之鸿业所以祗服大事致诚严禋尽其孝敬之心崇其郊祀之礼必在匪懈不忒粢盛丰洁古今丕训无易于此朕嗣位十载恭临万邦务三时以厚生睦九族以修教每励薄德汔兹小康中宵内惧愧不克称实天地之睠祐宗社之威灵思欲罄其精诚奉以昭报岂聿怀之敢望实如在而齐心如闻近歳有司因循将事不恪牲牷徒具涤濯无闻鼎俎虽陈禋荐多缺祠官或怠于斋肃胥史有至于喧呶戏礼凟神莫斯为甚永言重事用恻深起今以后太庙郊社斋郎先事前一日委监察御史仔细防检如有替代非正身者当时禁身推问闻奏当重科惩既责躬亲须议优奬其斋郎委中书门下商量与减选应縁祠祭官下至斋郎及乐人吏等致斋日有博奕饮酒喧呼争竞者委御史台紏察闻奏其牲牢准礼循行之际合视肥瘠之宜近日相承临时取办既乖诚敬颇失旧章委太仆寺准礼令处分如无本色牛羊速具闻奏至于酒醴醯醢簠簋膳羞各委本司准礼令切加提举凡有庙壖所宜肃敬纵云隙地岂废修崇如有耕垦艺植者亦仰御史台紏察闻奏摄祭公卿虽约官品将朕诚敬必在得人委尚书省差定之时稍加慎选其祭器礼物中如有欠缺及滥恶须填补改张者委太常宗正光禄太仆寺少府监诸司速具条疏闻奏仍委中书门下即与疏理处分于戏礼崇明祀神享至诚上下茍无其心所为必乖于典由是怵惕用致斋庄咨尔庶工各厥职式遵礼典称朕意焉【寳厯九年二月】














　　唐大诏令集巻七十四
　　钦定四库全书
　　唐大诏令集巻七十五
　　宋　宋敏求　编
　　典礼
　　太清宫
　　太清宫行礼官改用朝服并停祝版勅太清宫改为朝献荐献制
　　庙制
　　令所司与礼官议宗庙制
　　令公卿议太原建寝庙诏
　　増置太庙九室诏
　　常荐
　　宗庙荐享别奠樽爵诏
　　太庙五享令宗子摄事诏
　　令两京各日享庙诏
　　享太庙料外别置牙盘食诏
　　禘祫不废常享诏
　　祧迁
　　迁献懿二祖诏
　　亲享
　　令皇帝亲谒太庙诰
　　明皇即位谒太庙赦
　　亲谒太庙锡赐宗支庶官制
　　亲享九庙制
　　太清宫
　　太清宫行礼改用朝服并停祝版勅
　　勅尊祖奉先必在于崇敬辨仪正礼所贵于縁情伏以大圣元皇帝御气升天长生久视体重而不测与元化而无穷真容屡见寳符仍集恭惟祐实表常存比者太清宫行事官皆具冕服爰及奏乐未易旧名并告献之时仍陈防祝既非事生之礼皆是降神之仪但真俗殊伦幽明异数理有非便亦在从宜自今以后每于太清等宫行礼官宜改用朝服兼停祝版其告献办及所奏乐章朕当别自修撰仍令所司具仪注闻奏
　　太清宫改为朝献荐献制
　　春秋致享用存昭敬祝史陈信必在正辞茍名谓之或乖于上下而非便经称崇事易载颙若所以展祗肃明等威朕钦崇道本嗣守丕业每怀如在之诚敢忘奉先之防礼或未达情实匪寜承前有事宗庙皆称告享兹乃临下之辞颇亏尊上之义静言斯称殊为未允自今以后每亲告献太清宫太防宫改为朝献有司行事为荐献亲告享宗庙为朝享有司行事为荐享亲廵陵为朝拜有司行事为陵拜应縁诸事告宗庙者改为奏其郊天后土及祝云敢昭告者并为敢昭荐于戏式崇转礼庶表因心宣示中外令知朕意【天寳九年十一月】
　　宗庙
　　庙制
　　令所司与礼官议宗庙制
　　朕以不造防防在疚日月如流皇灵浸逺霜露所感触目殒絶宗庙之制有国大典皇运之始且事因循今山陵有日迁祔非逺宜允旧章永世作则可令所司与礼官等详议奏闻【贞观九年九月】
　　令公卿议太原建寝庙诏
　　昔周监二代崇文武之典礼汉绍三王尊髙光之功烈斯固有国之彞训不刋之令范髙祖太武皇帝聪明神武叡圣徇齐应天顺民拨乱反正德侔造化道济区夏靖率土之沸腾拯黔首之涂炭一戎大定四海宅心制治定之礼作功成之乐天地交泰品物咸亨声教遐播休徴杂防蛮夷戎狄之长辐辏藁街麟鳯龙之祥光映图史然犹日慎一日推而弗居迈遂古之鸿名逾前王之至治朕以寡昧丕承景业惟永往攀慕终天思尊亲之道庶展罔极之志切惟太原之地肇基王迹事均丰沛义等宛谯理宜别建寝庙以彰圣德详观汉典抑有成规但先皇遗防务在俭约防奉训诫无忘唘处宜令礼官与公卿等详议以闻【贞观九年十二月】
　　増置太庙九室诏
　　朕闻王者乗时以设教因事以制礼沿革以从宜为本取舍以适防为先损益之道有殊质文之用甚异且夫至德之谓孝所以通于神明大事之谓祀所以防于宗庙国家握纪命歴重光累盛四方由其继明七代可以观德朕嗣守丕业祗奉睿图聿怀昭事罔不防祀尝览古典爰询庙制逺则殷周事异近则汉晋道殊虽礼文之不一固敬严之无二朕以为立爱自亲始教人睦立敬自长始教人顺是知政以道存礼从时变将因宜以创制岂沿古而限今况恩以降杀而踈庙以迁毁而废虽式瞻古训礼则不违而永言孝思情所未足享尝则止岂爱崇而礼备有祷而祭非德盛而流永其祧室宜列为正室将使亲而不尽逺而不祧庙以貎在宗由尊立俾四时式荐不间于毁主百代靡迁匪惟于始庙所谓变以合礼动而得中严禋之典克崇肃雍之美兹在又兄弟继及古有明文今中宗神主犹居别处详求故实当宁不安移就正庙用彰大典仍创置九室宜令所司择日启告移造【开元十年六月】
　　常荐
　　宗庙荐享别奠樽爵诏
　　朕以寡德嗣守宗祧虽明发载懐肃恭禋祀践霜露而兴感奉洗腆以増哀每惟宗庙至敬防诚祼享而二尊一奠情有未安思革旧章用崇严配管子曰礼者因人之情縁理而为之节也故三王五帝礼制不同损益随时期于通变况罔极之思既展于兹辰终身之慕情深于是日岂可以因循礼经乖违诚敬自今以后宗庙享爵及簠簋豋钘各宜别奠其余列馔并依常典【干封元年六月】
　　太庙五享令宗子摄事诏
