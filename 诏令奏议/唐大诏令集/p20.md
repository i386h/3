<!-- { "loadSidebar": true } -->
　　朕以寡德祗守丕业恭临万宇迨兹七年夙夜忧勤聿修大政刬除黠冦通欵坚昆诛稹至闗擒弁并部去摩尼壊法革释氏邪风免蠧生人式兹正教渐移时俗庶及和平抚育黎元兾成理道行化逾切亲政益勤寒暑所侵厥疾斯遘药石无补以至大渐皇太叔叔父之亲贤长之顺天资睿哲圣敬日跻光祖宗善继休烈而能内睦九族外临万机德可以宁庶邦仁可以安百姓朕之推择无愧神明付托得人顾复何恨宜令所司具礼柩前即皇帝位仍令太尉平章事德裕摄冡宰军国事重不可暂阙以日易月抑惟旧章皇帝三日而聴政二十七日而释服天下节度观察防御使监军诸州刺史职守非轻并不得擅离任赴哀天下人吏百姓告哀后出临三日皆释服无禁婚嫁祠祀饮酒食肉释服之后无禁举乐文武官朝晡临时十五举音宫中当临者非时无得擅哭汉文薄葬甞所慕之营奉山陵备从俭约勿以金银锦防縁饰防具医人陆行周夺章服及官与赵全素任从所适医官郭已下三人释放依前翰林收管五坊鹰犬除留备搜狩外并解放噫生也有归人之大数修短定分天理惟常虽古圣贤无能免者在乎守其道而知其终全其义而归其正节哀顺变存者不至于伤生委化观空逝者无劳于哀痛素逹此理何足兴嗟咨尔元老大臣内外庶位敬奉皇帝保宁邦家布告遐迩咸使知悉【防昌六年三月】
　　宣宗遗诏
　　诏曰死生之理修短之期古往今来是其常也爰以宗祧所系嗣续有归眷彼臣僚宜申顾托我先朝宪宗昭文彰武大圣孝皇帝承十圣之基构翼翼为心平五道之冦雠孜孜不怠虽长庆促运寳厯生奸文宗其耿光武宗付朕鸿业自临亿兆十有四年每思偃武修文庶几圣德要道赖诸良弼罄乎嘉猷或陈无逸之篇或进勿休之説东后毕觐西旅继来克复河湟拓疆三千里外告成宗庙雪耻二百年间仅称太平咸曰丕变顾朕寡昧何以堪之今也天命靡常冥数先定与我之龄虽尽卜世之年甚长趣彼若归遇天命而非天释然何虑贻厥孙而有谋皇太子漼羽翼早成春秋已盛既膺主鬯克荷承祧宜于柩前即位仍以门下侍郎平章事令狐绹摄冡宰军国务殷岂可以久旷以日易月宜遵旧制皇帝三日而聴政二十七日而释服天下节度观察防御等使及监军诸州刺史职守非轻并不得离任赴哀天下人吏百姓告哀后出临三日皆释服无禁婚嫁祠祀饮酒食肉释服之后无禁举乐文武官等朝晡临时皆十五举音宫中当临者非时无得擅哭前汉与后魏二文俱从薄葬朕甚慕之营奉山陵稍减常制勿以金银锦防縁饰防具医术之徒夙夜劳苦深可矜念不须理问五坊鹰犬并令解放咨尔内外将相爪牙腹心之臣其敬保我令子缉宁我邦家成朕素懐克底于道布告遐迩咸使闻知【大中十三年八月】
　　懿宗遗诏
　　朕祗事九庙君临四海夕惕如厉宵分靡宁必求政化之源思建大中之道至于懐柔夷貊偃戢干戈皆以德绥亦自驯致兾清静之为理庶治平之可臻自秋以来忽尔婴疾坐朝既阙逾旬未瘳六疾斯侵万几多旷医和无騐以至弥留呜呼数哉有穷圣贤之所必明于斯言是为逹节载申顾命式叶典谟皇太子权勾当军国事性禀寛和生知忠孝德包哲圣表徇齐必能祖宗之重光荷邦家之丕构宜令所司具礼于柩前即皇帝位以司空门下侍郎平章事韦保衡摄冡宰军国务殷岂可久旷以日易月之制行之自古皇帝宜三日而聴政二十七日释服诸道节度观察防御团练等使及监军诸州刺史委寄至重并不得离任赴哀文武常叅官朝晡临时十五举音宫中当临者非时不得擅哭天下人吏百姓告哀后出临三日皆释服勿禁食肉饮酒婚姻祭祀释服之后无禁举乐薄葬之礼宜遵汉魏之文其山陵制度切在俭约并不得以金银锦綉文饰防具五坊鹰犬等除搜狩外余并解放其医官叚璲赵玘符防林马伋等并释放咨尔将相卿士中外臣僚竭力尽忠匡予令嗣送往事居无违朕志布告遐迩咸使闻知【咸通十四年七月】
　　僖宗遗诏
　　门下朕以冲祗荷鸿基每惟祖宗之缔构艰难念中外之始终匡辅常同驭朽岂忘纳隍而乃重去庙朝两违陵寝始则黄巢犯阙后则朱玫敷天险阻道望苍黄播越唯思罪已但念劳人宗社降灵妖氛寻荡六龙囘辔万乗还宫方将陈玉帛以充庭防蛮夷而向阙宁期殷忧成疹宵旰夺神走羣望而靡徴希勿药而罔効臣僚爱我攻疗无遗曽未小瘳以至大渐呜呼修短定分古今常期着在格言斯为逹理是用降兹训誓祗聴朕言皇太弟知军国事聴政明敏孝友天资聪明神龙顔表异日角标竒居大麓而风雨不迷辅中兴而山河备厯寛及物清明在躬必能保守宗祧奉承天地内抚百姓外镇四夷实亿兆之念同固威灵而是属付托无恨予复何忧宜令所司备礼于柩前即皇帝位仍以太保兼侍郎韦昭度摄冡宰军国事重不可暂阙以日易月抑惟旧章皇帝三日而聴政十三日小祥二十五日大祥二十七日服天下莭度观察防御防使使监军诸州刺史守职非轻并不得离任赴哀应天下人吏百姓告哀后出临三日皆释服无禁婚嫁祠祀饮酒食肉释服之后无禁举乐文武官朝晡临时十五举音宫中当临者非时不得擅哭五坊鹰犬除备搜狩外余并解放医官及伎术人等昼夜劳苦知无不为宜各安存勿或加罪噫朕念兵革以来耕农久废尤伤畿甸莫不流亡岂堪复土之规独昧吊人之防且累朝遗制毕及山陵以汉文薄之词为列圣循常之命约锦绣金银之饰禁奢华雕丽之工皆例作空文而并违先防今者流离若是痛毒堪悲仗百姓即百姓一空捐国用则国用无取不可踵从前之计度困此日之生灵俾朕厚顔下见先帝应縁山陵事务宜令中外商量比从来毎事十分各减六七桐棺瓦器朕所慕之况在合晨勿欺大夜咨尔股肱重臣内外文武爪牙之士腹心之徒合志同心辅予令弟布告天下咸使闻知【文徳元年三月】
　　睿宗遗诰　　　　　　　　　　苏颋
　　诰朕闻古之建皇极承大序者虽创业垂统则至公之器固不可违而居常待终则必定之期固不可易况朕以薄徳累承圣绪常愿致虚守靖用遂其真至于崇髙富贵本非所重故三为天下推三以天下让盖从人之欲方御于万邦知子既明复于七庙爰命皇帝寄之司牧观其体自舜禹以成厥政则朕飘然汾水无负于时何尝不问寝以侍膳顔而顺色孝已逹于神明爱已兼于君父成朕之志何庆如斯然朕顷感旧疾倏焉大渐圣贤共尔修短其分古无不殁同谓之归付托得人夫复何恨属纩之后三日便殡以日易月行之自久厚葬伤生可以深诫其防纪及山陵制度一依汉制故事社稷务重皇帝不可谅闇自居小殓之后宜即别处视事军将及岳牧等所在发哀并不须来赴百辟卿士孝子忠臣送往事居无违厥意主者施行【开元四年六月二十日】
　　明皇遗诰
　　惟天鉴下享年有期惟人奉天获没为善予嗣承丕业敬守宗祧中昵憸人几沦大寳赖皇帝拨乱反正戡难济时幸以暮年复兹安养常惧有悔以羞先灵今病既于弥留殆将不寤其国务之事非予所图哀制之间兹审遗训者皇帝不豫厥疾未瘳礼贵适时或无封执宜令天下吏人令到出临三日皆释服无禁婚娶祠祀饮酒音乐其殿中当临者晓夕各十五举音礼毕而罢皇帝宜三日而聴政十三日小祥二十五日大祥二十七日而释服以日易月固有前闻人子之念皆所未忍而艰难之际万国事殷其葬送之仪尤须俭省特宜裁改无守常规呜呼万方勿乖予志【上元元年七月】
　　顺宗遗诰
　　朕闻生死者物之大归修短者人之常分古先哲王明于至道莫不知其终以存义顺其变以节哀故存者不至于伤生逝者不至于甚痛谓之逹理以贯通防顷存弱龄即敦清净逮于近嵗又婴沉痼甞亦亲政益倦于勤以皇帝天资仁孝日跻圣敬爰释重负委之康济而能内睦于九族外勤于万几问寝益严视膳无旷推此至德以安庶邦朕之知子无愧天下今厥疾大渐不寤不兴付托得人顾复何恨四海兆庶亦奚所哀但圣人大孝存乎善继枢机之重军国之殷纉而承之不可暂阙以日易月抑惟旧章皇帝宜三日而聴政十三日小祥二十五日大祥二十七日释服方镇岳牧不得离任赴哀天下吏人诰至后出临三日皆释服无禁嫁娶祠祀饮酒食肉宫中当临者朝晡各十五举音非当临时禁无得擅哭释服之后勿禁举乐他不诰中皆以从事伏以崇临仙寝复土才于甸邑疲人休功未几今又重劳营奉朕所哀矜况汉魏二文皆着遗令永言景行常志夙心其山陵制度务从俭约并不得金银锦防为饰朕寝疾嵗久以至弥留医药伎术之人夙夜无懈念其尽瘁颇谓极诚必在优容务令得所百辟卿士宣力尽忠克申送往之哀宜展事居之礼布告天下明知朕懐【元和元年正月十九日】






　　唐大诏令集巻十二
　　钦定四库全书
　　唐大诏令集巻十三
　　宋　宋敏求　编
　　帝王
　　諡议上
　　髙宗天皇大帝諡议
　　德宗神武孝文皇帝諡议
　　顺宗至德大圣大安孝皇帝諡议
　　宪宗圣神章武孝皇帝谥议
　　穆宗睿圣文恵孝皇帝諡议
　　敬宗睿武昭愍孝皇帝諡议
　　諡议上
　　髙宗天皇大帝諡议
