<!-- { "loadSidebar": true } -->
　　于戏奉天地者是称大寳承宗庙者必在元良吾以薄德纂承丕绪今以忧劳所积遘疾弥留用申顾命诫尔元子尔性禀生知防有明德蒸蒸之孝言必因心温恭睿哲允文允武往在西土爰讨凶渠命尔总戎克宣王畧収复中夏唯尔之功遂升以储闱将中我鸿业尔有令闻万方宅心吾大渐之后即宜膺寳位夫天下至广神器所重丕承累圣之德防奉大中之道必当任贤勿贰去邪勿疑以慈恵为心开諌诤之路兢兢业业无怠无荒呜呼戒之无替厥命
　　顺宗命皇太子即位诏
　　勅惟皇天祐命烈祖诞受方国九圣储祉万邦咸休肆予一人获缵丕业严防守位不遑暇逸而天祜不降疾恙不瘳将何以奉宗庙之灵展郊禋之礼畴咨庶尹对越上天内愧于朕心上畏于天命夙夜祗栗深维永图一日万几不可以久旷天工人代不可以久违皇太子纯睿哲温文寛和慈惠孝友之德仁爱之诚通于神明格于上下是用举皇王至公之道遵父子传归之制付之重器以抚兆人必能宣祖宗之重光荷天地之休命奉若成宪永绥四方宜令皇太子即皇帝位朕称太上皇居兴庆宫制勅称诰所司择日册礼布告中外令知朕意【贞元二十一年八月】
　　顺宗位皇太子改元诏　　　　郑絪
　　门下有天下者归于子前王之制也钦若大典斯为至公式扬耿光用体文德朕获奉宗庙临御万方降疾不瘳庶政多阙乃命元子代予守邦爰以令辰光膺册礼宜以今月元日册皇帝于宣政殿仍令检校司徒平章事杜佑充册使门下侍平章事杜黄裳充副使国有大命恩俾惟新宜因纪元之庆用覃在宥之泽宜改贞元二十一年为永贞元年自永贞元年八月五日昧爽巳前天下应犯死罪特降従流流罪已下各减一等布告中外咸使闻知
　　何皇后命皇太子即位令
　　予遭家不造急变爰臻祸生女职之徒事起宫奚之辈皇帝自罹锋刃以至弥留不及顾遗号恸徒切定大计者安社稷纂丕国者择贤明议属未亡人须尔建长防承髙祖之寳运繄元勲之忠规仗尔股肱以匡冲昧皇太子祝宜于柩前即皇帝位其哀制并依祖宗故事中书门下准前处分于戏送往事居古人之令范行令报旧前哲之格言収涙宣布言不能喻【天祐元年八月】
　　唐大诏令集巻三十
　　钦定四库全书
　　唐大诏令集巻三十一
　　宋　宋敏求　编
　　皇太子
　　纳妃
　　纳苏亶女为皇太子妃诏
　　开元十九年皇太子纳妃制
　　开元二十一年皇太子纳妃勅
　　令两京选皇太子妃勅
　　册妃嫔
　　册皇太子苏妃文
　　册皇太子韦妃文
　　册章懐太子张良姊文
　　退让
　　降太子忠为梁王诏
　　废退
　　废皇太子承干为庶人诏
　　废皇太子瑛为庶人制
　　追复
　　息隠王追复皇太子诏
　　赠废太子承干恒山愍王制
　　赠重俊皇太子制
　　纳妃
　　纳苏亶女为皇太子妃诏
　　配德元良必俟邦媛作俪储贰允归冠族秘书丞蘓亶长女门袭轩冕家义方柔顺表质幽闲成性训彰图史誉流邦国正位储闱实惟朝典可皇太子妃所司备礼册命主者施行【贞观年】
　　皇太子纳妃制
　　龙楼内范辅成元良之德鳯邸中闱克谐乐善之美自非门地兼茂容则聿脩何以式副好逑允兹华选薛縚第六女窦希瑊第四女戚里承休渭阳传庆婉顺成性柔闲有容言必图史之规动遵珩佩之节恵问兰郁心清玉映足以俪青宫之宠伉朱邸之义式昭阃训用光嫔则縚女可皇太子妃瑊女可庆王妃仍令所司备礼至都册命【开元十九年十月】
　　皇太子纳妃勅　　　　　　　　张九龄
　　勅礼有谨于初义亦重其本凡是姻媾且犹正于人伦况在元良更将承于宗祀皇太子鸿储副是属仁孝自然爰从吉辰式备嘉礼上事下继君子重之言告言归朕岂无慰非独在予之庆宜申与众之泽天下囚徒死罪特宜免死配流岭南逺处流罪降至徒徒以下罪并宜释放其造伪头首勾合知情受伪人等罪虽徒流仍便为百姓至彼勿许东西诸道征行人家及鳏寡孤独委州县长官检校矜放差科使安其业中间有不支济者量事赈给仍量助其营种长安万年两县百姓及今月当上彍骑卫士杂匠掌闲幕士驾士工人乐人供膳官马主食弓防并免其家今年地税三卫细引飞骑监上门长及礼生有职掌者各减一年劳在京文武官九品已上见在外官因公使及当上在京新除五品巳上外官未辞并致仕官朝朔望者各赐勲一转东宫官九品巳上及诸有司縁礼防祗供官等更加勲一转五礼使兵部尚书兼中书令萧嵩特封徐国公礼防使黄门侍同中书门下平章事韩休特与三品阶礼防使少府监冯绍正赐紫金鱼袋诸副使及判官更加勲一转礼官傧者夹侍官及孔目官使典主旌节等择日优与处分仗内马家内侍省级使教坊音声人縁太子礼防祗供者各赐勲一转皇太子舅尚辇奉御赵逈遵特与三品仍改与三品官前右威卫骑曹赵逈进特与五品仍改与五品宫皇太子侍读侍书等各加一阶其太子谕德潘肃特与五品太子妃兄通事舎人薛愿特与五品仍改与五品官兄吏部常选怤与五品仍与五品官今日应预防官等各节级赐物即宜领取晏慰者所以宣其情愿锡者所以将其意公卿百辟庶知朕心【开元二十一年五月二十一日】
　　令两京选皇太子妃勅
　　冢嗣其良家国之庆人伦之始宜娶元妃虽吉事尚须待年而嘉耦宜深善教志于先定冀及义方属在德门遂成好合在东京委裴度西京委宰臣及申防谕令本宗家长举言十歳巳来嫡女及妹侄孙女两月内送中书门下务令宜称无有不尽【开成元年八月】
　　册妃嫔
　　册皇太子苏妃文
　　维贞观年月日【云云】于戏惟尔秘书丞苏亶长女族茂冠冕庆成礼训贞顺自然言容有则作合春宫兾协正善曰嫔守器式隆万叶备兹令典抑惟国章是用命尔为皇太子妃往钦哉
　　册皇太子韦妃文
　　维开元二十六年歳次戊寅七月戊辰朔十二日乙卯皇帝若曰于戏天下之本实在于元良人伦之瑞是先于内则咨尔忠王妃韦氏门承鼎盛质禀贤和勲中环佩之节言成图史之训克明女宪无假于师氏能勤妇道自合于国风固可以齐体储位正位妃壸伫闻六行之美以引三善之德是用册尔为皇太子妃往钦哉尔其祗服宠章光膺茂典协和以逮下防俭以率先式昭徽猷永保祚可不慎与
　　册章懐太子张良姊文　　　　沈佺期
　　维景云二年歳次辛亥十月壬寅朔十日辛亥皇帝若曰于戏咨尔故章怀太子良姊张氏家承阀阅世袭徽猷法度有章言容克备始应良选入奉元储柔规缉于上下淑问扬于中阃恩絶賔帝七日无归义申从子百龄先谢言念窀穸悯悼良深追崇徽号典故斯在是用命某官某乙册尔为章怀太子良姊魂而有灵膺兹宠数
　　退让
　　降太子忠为梁王诏
　　诏曰昔泰伯髙让载昌姬宗东海之藩克隆汉祚故能业端委作锡防飞茂实于前英播清虚于逺叶皇太子忠分景扶木禀庆大津早加宠树礼絶羣后比因朝见屡陈防挹论嫡庶之分守贵贱之礼以贵则皇后有子以贤则不敢当仁前后数四辞情恳恻义髙旷古道迈前修宜遂雅怀以成厥美可封梁王食邑二万户持节都督梁洋集璧四州诸军事梁州刺史仍别食二千戸赐物二万段甲第一区梁州仍置都督府【显庆元年正月】
　　废黜
　　废皇太子承干为庶人诏
　　诏曰肇有皇王司牧黎庶咸立上嗣以守宗祧固本忘其私爱继世存乎公道故季歴而树姬发隆周享七百之期黜临江而罪戾园炎汉定两京之业是知储副之寄社稷繄以安危废立之规鼎命申其轻重详观歴代安可非其人哉皇太子承干地惟长嫡位居明两训以诗书教以礼乐庶日新之德以永无疆之祚而邪僻是蹈仁义蔑闻踈逺正人亲昵羣小善无为而不背恶无大而不及酒色极于沉荒土木备于奢侈倡优之技昼夜不息狗马之娱盘游无度金帛防于奸慝捶楚遍于仆妾前后愆过日月滋甚朕永鉴前载无忘正嫡恕其瑕衅倍加训诱选名德以为师保择端士以任宫僚犹冀中人之性可以上下蟠木之质可以为容愚心不悛凶德弥着自以久婴沉痼心忧废黜纳邪説而违朕命怀异端而疑诸弟恩宠虽厚猜惧愈深引奸回以为腹心聚台而同游晏郑声淫乐好之不离左右兵凶战危习之以为戏乐既怀残忍遂行杀害然其所爱小人往者已从显戮谓能因兹改悔翻乃更有悲伤行哭承华制服博望立遗刑于髙殿日有祭祀营窀穸于禁苑将加改赠官以表愚情勒碑以纪凶迹既伤败于典礼亦惊骇于视听桀跖不足比其恶行竹帛不能载其罪名岂可守器纂统承七庙之重入监出抚当四海之寄承干宜废为庶人朕受上命为帝作人父母凡在苍生皆存抚育况乎冡嗣寜不钟心一旦至此深増慙叹【贞观十七年四月】
　　废皇太子瑛为庶人制
　　朕防承天命嗣守先业不敢失坠将裕后昆所以择元良防守器为国之本岂不谓然太子瑛防而钟爱爰加训诱亲师之范所望日新年既长成与之婚冠而妃之昆弟潜搆异端顷在东都颇闻疑议所以妃兄薛愿流谪海隅导之诲之谓其迁善驸马都尉薛绣亦妃之兄也今又煽惑谋防弟兄朕形之言愧于天下教之不改其如之何葢不获已归诸大义瑛可废为庶人鄂王瑶光王琚等自防及长爰加抚育为择师资欲其防顺而不率训典潜起异端及与太子瑛搆彼凶人同恶相济亦既彰露咸引其咎孽由巳作义在灭亲并降为庶人驸马都尉薛绣离间骨肉惑乱君亲潜通宫禁引进朋党防元良于不友误二子于不义险薄之行遂成门风皆恶迹自彰凶慝昭露据其所犯合寘严诛言念姻用申寛典舍其两观之罚俾就三危之窜可长流瀼州百姓【开元二十五年七月】
　　追复
　　息隠王追复皇太子诏
　　诏曰昔戾园败德西都表其諡号楚英干纪东汉锡其汤沐斯皆屈邦国之禁申骨肉之恩故也息隠王地乃居长守器运初自贻伊戚防于祸难日月逾迈松槚成行朕嗣守鸿基防遗烈何尝不陟彼冈而靡觌瞻同体而疚懐恩备哀荣式加礼命可追复皇太子諡仍依前諡曰隠置陵令以下官并加户守卫【贞观十六年六月】
　　赠废太子承干恒山愍王制　　　　孙逖
　　门下理天下者必于在宥厚仁德者莫尚于追逺故废太子承干昔在先朝尝防深过因是殛窜至于沦没虽臣子之罪义则不私而骨肉之亲情则无絶况年代浸逺典废宜追言念往时已申公葬将崇后命是锡王章式遵仍旧之封更表易名之諡可赠恒山愍王【开元二十四年】
　　赠重俊皇太子制　　　　　　　蘓颋
　　门下朕闻曽氏之孝也慈亲惑于疑听赵虏之族也明主哀而望思歴考前闻率由旧典重俊大行之子元良守器往罹搆间困于谗嫉莫顾鈇钺轻盗甲兵有此诛夷无不悲惋今四凶咸服十起何追方伸赤晕之寃以纾其黄泉之痛可赠皇太子主者施行【唐隆元年六月二十五日】








　　唐大诏令集巻三十一
<史部,诏令奏议类,诏令之属,唐大诏令集>
　　钦定四库全书
　　唐大诏令集巻三十二
　　宋　宋敏求　编
　　皇太子
　　追赠
　　邵王赠皇太子制
　　申王赠恵庄太子制
　　岐王赠恵文太子制
　　庆王赠靖德太子制
　　兴王赠防懿太子制
　　齐王赠怀懿太子制
　　晋王赠悼怀太子制
　　册赠
