<!-- { "loadSidebar": true } -->
　　维广徳二年歳次甲辰三月戊辰朔二日己巳皇帝若曰昔者哲王必建元子上以奉宗庙下以系生民固本乃安立长乃顺经明者是称其两乐善者不止于三资于君父之间运在神明之侧稽古承式肆予命汝天下兵马元师尚书令雍王适智崇天锡德茂日新文实志经武兼讲艺性深于孝尤切于问安识蕴其明更精于简牍奉辞伐叛禀命成师积稔逋诛一戎底定业着于内功加于时万方以贞朕志允定是用命尔为皇太子以践于储宫徃钦哉无以不副忘其防无以不防易其度观图书之得失思缔搆之艰难夙夜惟寅主兹匕鬯永怀我髙祖太宗之丕命可不慎与
　　册广陵郡王为皇太子文
　　维贞元二十一年歳次乙酉四月庚午朔六日乙亥皇帝若曰建储贰者必归于上嗣固邦本者允属于元良咨尔元子广陵郡王某幼挺岐嶷长标洵淑佩诗礼之明训禀忠孝之规居常保谦动必循道识达刑政器含温文爱敬奉于君亲仁德闻于兆庶神祗筮罔不协从是用命尔为皇太子于戏惟我列祖之有天下也功格于上帝祚流于无穷光缵洪绪逮予十叶防防寅畏日慎一日付尔以承祧之重励尔以主鬯之勤以贞万国之心以三善之德尔其尊师重傅亲贤逺佞非道勿履非礼勿行对越天地之耿光丕承祖宗之休烈可不慎与
　　册邓王为皇太子文
　　维元和四年歳次己丑十月癸酉朔十八日庚寅皇帝若曰于戏昔禹有圣子克承父业故三王代袭以天下为家我唐受天明命垂二百年钦惟十圣防嗣寳厯亦罔敢越子丕知序相受以及予一人获奉珪币事上帝承宗庙夙夜祗惧不敢荒寜永惟负恩思建储贰湏假五载相时一德允属于尔元子邓王寜惟尔两曜分辉五行总秀体资上哲性被至仁粤在防冲挺然岐嶷寛厚之量匪由师训温文之德禀自生知爰抚藩封式崇盘石河间之泉懿决防不穷东海之开明视牍能辨陪享宗祀赞献郊禋展礼克诚执事惟敬勤供子道左右朕志旋观表识宜践青宫讯于蓍灵命不二谋及卿士人心协同尚膺匕鬯允事监抚是用命尔为皇太子往钦哉莫尊匪君尔为之臣莫亲匪父尔为之子爱敬诚矣忠孝并焉尔其虚受以下贤斋肃以成德无以崇广处已无以怠忽临人继明四方作贞万国永言配命可不慎与
　　册遂王为皇太子文
　　维元和七年歳次壬辰十月丙戌朔十七日壬寅皇帝若曰于戏建立储嗣崇严国本所以承祧守器所以继文统业钦若前训时惟典常越我祖宗克享天禄奄宅九有贻庆亿龄肆予一人序承丕构纂武烈祖延洪本支受无疆惟休亦无疆惟恤负荷斯重祗勤若厉永怀嗣训当副君临咨尔遂王恒体干降灵袭圣生德教深蕴瑟气叶吹铜早集大成不屑防志温文得于天纵孝友因于自然符采昭融器业英逺爰膺锡祉实寄维城懿河间之不羣慕东平之最乐自顷离明辍曜震位虚宫地德可尊人神攸属式稽令典载焕徽章是用册尔为皇太子往钦哉有国而家有君而父义兼二极重系万邦何好非贤何恶非佞何行非道何敬非刑居上勿骄从諌勿咈懋昭乃德惟怀永图用陪贰朕躬以对休命可不慎与
　　册景王为皇太子文
　　维长庆二年歳次壬寅十月丁亥朔二十日丙午皇帝若曰于戏惟辟奉天必建储位率命上嗣以立人极所以大一统而贞万邦也粤我祖宗乃圣乃神继体垂休奄宅四海洎予寡昧祗荷丕绪夙夜兢励深惟永图用稽古命嗣以承无疆之庆咨尔元子景王湛粹哲自天温文在躬夙成厚德勿形防志爰谋表社克彰孝防敏事居敬日新其度是用命尔为皇太子尔其钦哉主善勿懈由礼勿违勉以入德勤以聚业修志罔怠自诚而明则可以刑于邦家对于上下用光我烈祖之休命可不慎与
　　册鲁王为皇太子文
　　维太和七年歳次癸丑八月甲申朔七日庚寅皇帝若曰钦若天道君临万方必崇上嗣以固邦本所以尊守器而重承祧也我祖宗受天明命光宅区夏光被于生灵利泽霈于遐荒逮予寡昧继缵鸿序防畏寅惧不克负荷思崇大典用建元良俾膺主鬯之重式叶奉先之庆咨尔元子鲁王永惟哲淑聪明温文粹和风表岐防生知孝敬洎茅苴分社磐石启藩蕴东平乐善之心慕河间大雅之操天纵宏量日新令猷人神协志蓍献兆是用命尔为皇太子往惟钦哉修巳有度敬事无违居必思义动必率礼讲道励学亲师尚贤则可以正耀于前星配德于重海以承列祖以奉粢盛恢懿图无沗丕命可不慎与
　　册德王为皇太子文　　　　　薛庭珪
　　维干宁四年歳次丁巳三月癸卯朔十七日巳未皇帝若曰夫立爱惟明建善则固先王盛躅有国丕图承祧仰镜于前星守器适当乎长子遐瞻载籍觌洪荒虽歩骤随时质文异制逮于序罔不率循国家髙视百王同符三代平一区宇统和人神垂三百年歴十八叶暨朕寡昧祗荷景灵属天歩艰难岱宗牢落蒸人未乂旧典爰旷庻尹卿士藩辅元僚思正储闱式固鸿业咨尔长子德王裕象叶肯构明启少阳温文在躬睦友成性博闻强识无愧于老成学礼读书庶资乎师训廼辑羣议爰咨旧章是用命尔为皇太子嘻毓问承华重辉望苑永贞万国明照四方入则有师出则有保无怠三善往崇四术务亲正人诫近邪僻淑慎尔止峻防所岐勉尔厥猷罔坠丕训














　　唐大诏令集巻二十八
　　钦定四库全书
　　唐大诏令集巻二十九
　　宋　宋敏求　编
　　皇太子
　　册太子赦
　　景云元年册皇太子赦
　　开元三年册皇太子赦
　　开元二十六年册皇太子赦
　　立成王为皇太子德音
　　贞元二十一年册皇太子赦
　　元和四年册皇太子赦
　　元和七年册皇太子赦
　　长庆二年册皇太子德音
　　太和七年册皇太子德音
　　加冠
　　皇太子加元服制
　　皇太子加元服宴百官诏
　　改名
　　皇太子诸王改名勅
　　齿胄
　　皇太子国子监释奠诏
　　皇太子诣太学诏
　　册太子赦
　　景云元年册皇太子赦
　　天下公器非上圣无以运其机域中大业非元良无以固其本朕钦若灵命寅奉神宗屈己顺人用安四海承祧主鬯实贞万国顷者象臻大悯在疚为忧□獍满朝豺狼塞路武职戎政必任凶徒国要时权咸畀逆党社稷之守望絶苞桑忠义之怀谁其艾棘阶祸稔恶伺隙乗间烦言碎辞所不称述皇太子讳正气凝姿端命毓德自家刑国英徽日湛移孝为忠雄谋电发北军驰入扫搀抢于紫衢南宫反正开日月于黄道平乱寜夏翼戴朕躬一旅不劳功逾复禹百神咸举事邈兴周声应吹铜望归当璧今遣司空读册命侍中授玺实由立义岂曰尚亲承华肇开元嗣以建宜申洊雷之泽仍纪景云之瑞可大赦天下改唐隆元年为景云元年内外官子为父后者赐勲一转公卿各举孝友忠正堪任东宫官一人
　　开元三年册皇太子赦
　　黄门朕闻王者神器天之大业震百里而崇孟侯昭四方而建元子其所由来尚矣我国家参天贰地济以豊功祖武宗文承于宻命顾循菲德寅畏鸿名太上皇帝服以位卿大夫辅朕之阙佥率先自述稽古为新国本不可以不立故宵衣当宁闻义是将朝服升阶择贤而举皇太子嗣谦生知礼乐性成仁孝子孙之爱则敬不絶驰问防之安则恭而至寝观其言精视牍思敏题鞭固以覆东序之讨论契南山之调防今少阳践位献歳发春草树自乐乾坤交泰副君之牓巳别其宫太史之书更藏于府帝图斯永人望所归庶符知子之明岂独在予之庆用施寛诏光于政理今望苑初开端僚是切天下有髙才懋德硕学纯儒比迹春卿齐名夏启具以徴辟【正月】
　　开元二十六年册皇太子赦
　　制曰自昔圣人恭有神器必立储两崇其继明所以尊宗庙而重社稷也朕获缵休运丕承寳厯五圣之业敢不克勤万邦之本期诸永固是以式尊彞训乃择元辰太子璵植性温防因心孝友文武之道既着君亲之义以有命之初咸闻庆跃兴言士庶能叶朕心是用择以吉辰申之册命思惠率土以畅休期可大赦天下自开元二十六年七月二日昧爽以前大辟罪已下罪无轻重巳发觉未发觉巳结正未结正系囚见徒常赦所不免者咸赦除之比年以来十道采访使道官人恶状以其防瑕为终身之累岂得永无甄叙许以自新宜令御史台及刑部大理寺参详所犯轻重例条奏内外文武职事官九品以上各赐勲一转五品以上子为父后者亦赐勲一转其忠王府官及侍读侍文侍书除赐之外二品以上赐爵一级四品以下各加一阶仍并即与改转縁册命行礼官各赐物有差今月畨见上飞骑万骑监门直长三衢引驾细仗执扇黄衣长上等各赐勲一转彍骑畨兵各放免一畨天下耆老八十以上各赐粟三石帛三段百歳以上赐粟五石帛五段并加板命至如碛西行人途路遥逺往复劳敝颇异诸军其中愿长往者巳别有处分讫年镇向满应合放还未到之间稍宜优假其家内诸色差料并宜放免如有营农不自办者州县量事借助各使存济京畿近辅百役所出虽庶务简省终异于诸州其百姓等应单贫下户者特放今年半租率土之内赐酺三日
　　立成王为皇太子德音
　　守器为重择贤而立万国由其永贞百王以之垂范葢以重社稷而奉粢盛也朕缵承鸿绪惟怀永图丕膺皇极既符域中之大茂建元储用崇天下之本皇太子俶植性恭懿因心孝友文武之德克闻于日跻君亲之诚实表于天性时属艰阻义扶宗社故能外清氛祲内复皇图由是肇启承华懋昭嘉绪今撰辰斯及册命攸行宜承继明之庆俾广洊雷之泽可大赦天下顷者频兴大典累洽殊私率土之间屡经荡涤犹虑近有抵犯或滞狴牢其天下见禁囚徒以上罪一切放免内外文武官三品以上赐爵一级四品以下各赐加一阶五品以上官子为父后者赐勲两转顷縁国用不足颁赐未周今所铸新钱数盈于万其京官文武五品以上及常参官六军将士东北京留守及诸道节度将士等各赐有差其唐元功臣成都元从及朕元从功臣等普恩之外更赐一爵四品以下更加两阶其在灵州及寜州至鳯翔者仰所司例更逓加一等皇亲及诸色陪位人各赐勲两转其鸿胪番客共赐绢一千疋天下义夫节妇孝子顺孙旌表门闾终身不事京官五品以上各举忠正孝友文儒周慎堪任东宫官者务取实才不得滥荐今余防未殄有胁在贼中未归顺者一切不以为罪其有受贼节制能以兵降者酬其封爵且为政之要求贤是急比令中外荐举多非实才所以询事考言登科葢寡犹虑岩穴之内尚有沉沦宜令所在州县更加搜择其怀才抱器隠遁丘园并以礼徴送如或不赴具以名闻凡与前诏科目相当一切委内外文武五品以上有所知者不限人数任各荐闻如自举者亦听于所在投状有堪任用不限常资其行人家及羸老单贫鳏寡惸独已频有处分宜令州县长官倍加优防应縁册礼职掌要重者及撰册书舁寳官礼官等普恩之外赐勲两转其礼仪使特赐一阶副使普恩之外赐爵一级勅文有不该者所司例奏闻【乾元元年十月】
　　贞元二十一年册皇太子赦　　　　郑絪
