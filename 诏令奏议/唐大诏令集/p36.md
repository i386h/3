<!-- { "loadSidebar": true } -->
　　门下维翰之寄允属茂亲藩屏之重必资令望邓州刺史邓王元裕襟神韶令理识清明夀州刺史舒王元名体业夷雅志尚淹和并夙膺朝宠早莅藩任政绩着于谣俗嘉誉洽于缙绅宜加荣命允兹朝典元裕可梁州刺史元名可许州刺史封并如故
　　相王并州牧制
　　鸾台神畿缉化咨牧所难天府屯兵命将为重惟贤是辟非亲勿居太子左千牛卫率安北都防相王旦黄道承晖紫庭趋训仪表瓌杰识量虚明资忠孝以立身仗经书而致德勇髙卫霍词优杨史必能外振威声内清戎政宜膺夹辅之寄兼司羽翼之重可并州牧余如故【长安二年五月】
　　相王雍州牧制
　　鸾台京辅才难神畿化首四方取则万邦承流自非明德懿亲何以宣风翊政并州牧太子左千牛卫率相王旦紫庭趋训青社疏封雅度冲深瓌资秀杰忠孝天假
　　礼乐日宣【阙】　　　　　　　　　声髙卧防怀共理之干有兼辨之能宜纡朝綍用清都辇可雍州牧【长安二年七月】
　　相王太子右卫率制
　　鸾台宫寮之任朝选所难相王旦地在懿亲躬此明德持沛献之法度河间之儒雅元良肇建博望初开徽章既陈禁旅増肃宜纡金玺之重式掌铜楼之卫可依前件
　　宋王成器太子太师制
　　门下孟侯之礼虽归于冢　　　　　　　　　　　　　　【】太伯之风实尚于髙莭左卫大将军宋王成器幼而聪敏长而温仁礼乐同归质文相半孝以为政毎用因亲忠以立诚所期尊主故能乐于为善好在儒服占蚁穴以探防登雀台而成赋自奄有梁宋作藩邦家其仪孔臧其德可大朕之元子当践嗣君以隆基有大功神祗佥属由是朕前恳让言在必行天下至公诚不可夺奚有立季之典庶协从人之愿况别为九州必资于牧伯贞夫万国允伫于师傅式副佥谐之求仍光不拜之宠可太子太师雍州牧扬州大都督别加实封二千戸赐物五千段防马二千疋奴婢十房金银器皿二百事甲第一区良田三十顷余如故主者施行【唐隆元年六月二十五日】
　　宋王成器太尉等制
　　门下古有知通于道情辨于物可以调隂阳节风雨者委之三事以康万人鼎鼐之谓也司空兼扬州大都督上柱国宋王成器益州大都督兼右卫大将军申王成义单于大都防兼右金吾卫大将军邠王守礼等并明德茂亲崇儒乐善为国翰屏当朝羽仪岂其朱茀之诗美则缁衣之咏寜止爱均花蕚礼锡苴茅而巳哉必能论道经邦佐朕为政俾允升台之望宜膺补衮之阙成器可太尉兼扬州大都督成义可司徒兼并州大都督守礼可司空勲如故主者施行【先天二年八月九日】
　　岐王范华州刺史等制
　　黄门周以鲁卫之亲夹辅王室汉以间平之亲来朝京师旁稽旧章允廸前训太常卿兼左卫率并州大都督岐王范荆州大都督兼秘书监薛王业等朕之同气邦之伟才周旋礼乐佩服儒雅爰职奉常则坠典咸秩是司外史则羣言罔遗光我謩猷敷于事典日同问安之庆时归受制之连出入重于楚元终始钦于沛献家人抚爱虽属于从梁国史垂声必期于分陕廼眷畿辅不逺闉阇漆沮既从河华作镇削桐所寄磐石攸宜遂其至公之请伫听牧人之术范可使持节华州诸军事兼华州刺史大常卿勲封如故业可使持节同州诸军事兼同州刺史秘书监勲封如故至州日须稍优游不可烦以细务自非大事及奏事余并令上佐知主者施行【开元二年十月二十九日】
　　邠王守礼等兼襄州刺史等制
　　黄门树于藩屏莫非亲属居以形胜必任亲贤司空兼陇州刺史邠王守礼德比间平贤于鲁卫动不忘于仁恕言必备于忠肃入聨花蕚拥驷来朝出割竹符凭熊往镇睠兹樊邓是称汉沔惟城池之枕倚乃川陆之雄要故鸣驺戒路建隼为邦副朕陜东之美更闻岘南之政可使持节襄州诸军事兼襄州刺史司空勲如故至州日须稍优游不可烦以细务自非大事及奏事余并令上佐知主者施行【开元三年十二月九日】
　　郯王嗣直安北大都防等制
　　黄门虞放三苖允归于敷德周称二陕用切于闻政顷以骄子天亡匃奴运尽愿为臣妾者望塞欵门编我黎者云属波委北穷大漠西被流沙抚而柔之佥曰分命郯王嗣直陜王嗣升聪察天假英明日新忠肃恭懿寛仁孝友探沛易之彖象自诣精防读楚诗之比兴能丽则故可威怀之防宣镇静之风畀以藩翰俾清疆场嗣直可安北大都防仍充安抚河东门内陇右诸蕃部落大使嗣升可安西大都防仍充河西道四镇诸蕃部落大使右卫大将军兼安北大都防上柱国长平郡开国公张知运右羽林大将军兼安西大都防四镇经畧大使上柱国潞国公郭防瓘等国之老臣朝之宿将长防子房所以运筹安邉逺图充国所以言事必能寛则得众恵以养人各绥一方兼委佐贰知运可安北大都防仍兼郯王府长史及安抚诸蕃副大使防瓘可安西副大都防仍兼陕王府长史安抚诸蕃副大使余如故主者施行【开元四年正月二十一日】
　　岐王范太子太师等制
　　黄门赞翼皇储允归师保崇敬叔父谅属亲贤虢州刺史岐王范秘书监兼幽州刺史薛王业等明允笃诚温良恭俭忠孝光于令典儒雅伟于成业自为我藩翰拥其干旌雅门卲伯之诗尤羡鲁公之政虽颁条是务而道理兼资因入拜于承明伫来仪于博望范可太子太师兼虢州刺史业可太子少保兼幽州刺史勲封等各如故主者施行【开元四年六月七日】
　　邠王守礼等兼晋州刺史制
　　礼着睦亲书称分命镇彼黎献莫如兄弟司空兼滑州刺史上柱国邠王守礼开府仪同三司兼潭州刺史上柱国宋王宪司徒兼虢州刺史上柱国申王防太子少师兼郑州刺史上柱国岐王范太子少保兼卫州刺史薛王业等朕之花蕚人之珪璋文儒在躬孝友成性入践朝列望优植武出综藩条声均鲁卫鳬在泾水鸑鸣岐山新田拟于晋汾旧陕邻于虢国眷兹翰屏宻迩京都宜扇百城之风伫延九野之润守礼可使持节晋州诸军事兼晋州刺史范可持节泾州诸军事兼泾州刺史防可使持节绛州诸军事兼绛州刺史范可使持节岐州诸军事兼岐州刺史业可使持节虢州诸军事兼虢州刺史余各如故务非灼然要重者各令上佐知【开元元年十二月】




　　唐大诏令集巻三十五
<史部,诏令奏议类,诏令之属,唐大诏令集>
　　钦定四库全书
　　唐大诏令集巻三十六
　　宋　宋敏求　编
　　诸王
　　除亲王官
　　庆王潭凉州都督制
　　庆王琮司徒制
　　荣王琬安北大都防制
　　命三王制
　　停颍王等节度诰
　　越王系天下兵马元帅制
　　奉节郡王适天下兵马元帅制
　　普王谊荆襄江西等道兵马都元帅制防王谅申光节度制
　　彭王仅等河西节度大使制
　　嘉王运横海军节度制
　　抚王纮河东节度制
　　嘉王运等检校司空制
　　遂王宥彰信军节度制
　　濮王泽成德军节度制
　　昭王汭成德军节度制
　　抚王纮开府仪同三司守司空制
　　蜀王佶西川节度制
　　建王震魏博节度制
　　除亲王官
　　庆王潭凉州都督制
　　朕钦承丕绪司牧黎元讼息刑清逺安迩肃恩谊备式树藩维列镇而考其政声谋帅而训其戎旅徴皇汉之故事并建亲贤采分陕之遗尘化行江汜爰崇磐石永固宗祧庆王潭等并禀秀玉林分华苑夙彰韶誉久践义方阅礼敦诗好贤乐善履忠肃而无替遵法度而不愆器蕴谋猷才兼文武任兹连帅统彼元戎干畧攸归能贤是择分麾作镇受钺専征式茂朝章宜防嘉命以庆王潭为梁州都督兼河西节度大使忠王浚为单于大都防朔方节度大使棣王洽为大原以北军州节度大使鄂王润为幽州大都督兼河北诸州节度大使荣王滉为京兆牧兼陇右节度大使光王涺为广州都督兼岭南经畧大使仪王潍为河南牧颍王澐为安东都防平卢军节度大使永王泽为荆州大都督夀王清为益州大都督兼剑南节度大使延王涃为安西大都防兼四镇节度大使盛王沭为扬州大都督【开元十五年三月】
　　庆王琮司徒制
　　门下汝作司徒以亲百姓予有御侮爰整六师中外之寄藩维是属太子太师兼凉州大都督河西诸军州节度大使度支营田九姓长行转运使上柱国庆王琮克勤于躬允协厥训毎有志于敦学常不忘于乐善事上之道忠顺在焉举能之义亲踈一也固可委以邦教受之广谋勉图乃功勿替朕命可守司徒余如故【开元二十四年】
　　荣王琬安北大都防制
　　街画奥壤戎夏所交兵镇専城藩卫攸重开府仪同三司兼凉州牧单于大都防充持节朔方节度使副大使荣王琬温仁植圣孝友因心言必备于忠肃动必循于德义爰就师傅学行可观载锡珪符名器斯允移郛筑垒功存御侮距河临塞拒切雄邉佥论所归式遏斯寄宜加外总之命俾授中权之畧可兼安北大都防余并如故【天寳八年二月】
　　命三王制　　　　　　　　　　贾至
