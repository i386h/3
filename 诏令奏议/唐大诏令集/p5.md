<!-- { "loadSidebar": true } -->
　　鸾台朕闻上皇建极体元气以育羣生大圣承天法阳门而陶庶与时舒巻叶三正而推移随道汚隆应五干以通变故能牢笼宇宙埏埴人灵符景运而财成契休期以光宅昔有隋标季率土沦胥豺狼肆吞噬之灾亿兆被防刘之酷高祖神尧皇帝披图汾水仗钺参墟靡氛祲而安四维扫搀抢而清六合太宗文武圣皇帝负日月而膺运鼓雷霆之震威荡海夷山功浃八荒之外救灾拯溺仁霑万域之表乐和礼洽天平地成茂绩光于防初鸿名冠于开辟高宗天皇大帝云房诞睿虹渚降灵受緑错之祯符应朱绨之景命飞车乗毳臣轩顼之不臣没羽浮金服禹汤之未服所以开邉服逺更阐寓于先基冨贵宁人重増辉于前烈抚璇当宁调五气于明堂考瑞升中朝百神于日观茫茫众俗宁观覆焘之恩蠢蠢庶氓孰辨陶甄之力固已千年启旦三圣重光厯选前书无闻徃载岂谓道隆金镜运迫鼎湖方延翠渚之祥遽托白云之驾以社稷之大任属荒之防躬敛奉遗言载深悲惧遂以兹菲徳开导嗣王式综万几载宣风化所赖王公卿士各竭乃诚若济巨川实资舟檝然自恭临朝序已积炎凉教靡致于移风道尚惭于变俗良以哀迷在疚荼棘纒心陵庙未安匪皇専虑今者鳯京遥践龙驭上升既因大礼之终宜更中区之始朕居临赤县求瘼之志毎盈子育苍生恤隠之懐镇切惟欲励精为政克已化人使宗社有北辰之安区防致南风之泰以斯酬眷命用此报先恩兾上不负于尊灵下防申于至恳夫五行逓用列代相承欲崇其徳先遵所尚故夏以金运乗骊而尚周以火行贵骍而尚赤将隆母徳必欲子扶近者地不藏珍山无秘寳皇家土徳胜气弥彰宜从白贲之象以辅黄中之运自今已后旗帜皆从金色仍饰之以紫画以杂文其应合改者所司详依典故供奉帷幙咸用紫色自録府卫所旗并改以皂八品已下旧服青者并改以碧其在京诸司文官职事五品已上清官并六品七品清官并毎日入朝之时常服袴褶诸州县长官在公衙亦准此自余官朔望朝叅皆依旧其色皆依本品又镇星之在太防已厯年载着土清之美应表坤祚之元符宜同感帝以时荐享又东都改为神都宫名太初宫但列署分司各因时而立号建官置职咸适事以标名而今曺僚之中称谓多爽宜改尚书省为文昌防左仆射为文昌左相右仆射为文昌右相吏部尚书为天官尚书户部尚书为地官尚书礼部尚书为春官尚书兵部尚书为夏官尚书刑部尚书为秋官尚书工部尚书为冬官尚书门下省改为鸾防中书省改为鳯阁侍中改为纳言中书令改为内史太常寺改为司礼寺鸿胪寺改为司賔寺宗正寺改为司属寺光禄寺改为司膳寺太府寺改为司府寺太仆寺改为司仆寺卫尉寺改为司卫寺大理寺改为司刑寺司农寺依旧左右卫亦依旧左右骁卫亦为左右武卫左右武卫为左右鹰卫左右威卫为左右豹韬卫左右领军卫为左右玉铃卫左右金吾卫依旧其余曺司及官僚名未改者所司速制名奏闻又司之官监郡之职所以巡省风俗刺举愆违今人物殷烦区宇遐旷而所在州县未能澄肃可置右肃政御史防一司其职员一准御史防専知诸州按察其旧御史防改左肃政御史防専知在京有司及监诸军旅并出使其诸州録事叅军宜依旧令在京五品已上清官毎日章善显福等门各一人待诏朕当亲访政道详求得失又元帝者皇室之源韫道徳而无为冠灵仙而不测业光众妙仁覃庶品岂使寳允见御宸居先毋竟无尊位可上尊号曰先天太后宜于老君庙所敬立尊像以申诚荐又洛州界内所有帝王之陵及自古清直之臣忠亷之佐并令州县就其茔域一申祭享又自武徳已来元勲佐命或以忠鲠事主或以道徳臣君非身在有犯縁子孙絶封者前诏虽已处分或恐仍有阙遗宜降霈泽重申前命又徃日先朝圣武荡定遐方日月照临咸为郡县皆荷生成之惠无复远近之殊朕矜抚之懐岂隔中外毎念其殄嗣愍怆良深继絶兴亡实惟本志各宜求其后立之以承享献其诸都防汉官及镇兵等并悉放还其营奉山陵使及卤簿使等并依别处分又两京之所徭赋实繁亦令所司作优量法使劳逸得所灵驾所渉千里斯遥在路黎民莫不哀奉念其劳敝情増感恻其縁供顿及山陵者并免今年课税又比来诸道军行叙勲多滥或端居不出以货买勲真伪相防深为巨蠧自今以后所司宜明具条例务令禁断责成斯在可不勉欤如更有违必越法科处分又比来放出宫女已降诏书然以在内多时咸悉愿住但念其各有亲属岂可久致分离宜准前恩即令放出又隆平日久户口滋多物务既烦欺隐斯众其上州三万户已上大县万户已上各宜析出别置州县惟雍洛二州不在此限又济时之道求贤是务其官人及百姓等或噐标瑚琏材堪栋干或在职清慎或抱徳幽栖或武艺驰声或文藻流誉宜令京官九品已上诸州长官各举一人咸以名荐务取得贤之实无贻滥收之讥又前者有诏具述内外官寮备陈行事以申劝沮但恐百官在职尚有亏违今欲重降深恩更垂寛宥弃瑕録用罔责于前非涤罪论功必期于后善若又不悛已过重挂踈罗当使置以严刑倍加其罚思与士庶共此维新可大赦天下改文明元年为光宅元年自九月五日昧爽已前大辟罪已下罪无轻重已发觉未发觉已结正未结正系囚见徒皆赦除之流人未逹前所者放还其犯十恶官人枉法受财监临主守自盗所监临刼贼杀人故杀人谋杀人反逆縁坐并军将临戎挫威丧律镇遏失所亏损师徒及常赦所不免者并不在赦例亡官失爵量加收叙诸年八十以上各赐粟贰石绵帛二段九十以上赐粟三石绵帛三段百嵗已上赐粟五石绵帛五段并依旧例版授孝子顺孙义夫节妇咸表门闾鳏寡惸独笃疾之徒不能自存者并加赈恤亡命山泽挟蔵军噐百日不首复罪如初敢以赦前事相告言者以其罪罪之布告天下咸使闻知其诏书内事有未尽者仍令所司作条例处分















　　唐大诏令集巻三
　　钦定四库全书
　　唐大诏令集巻四
　　宋　宋敏求　编
　　帝王
　　改元中
　　改元载初赦
　　改元开元赦
　　改元天寳赦
　　改天寳三年为载制
　　改元上元赦
　　去上元年号赦
　　改元永泰赦
　　改元大厯赦
　　改元中
　　改元载初赦
