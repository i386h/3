<!-- { "loadSidebar": true } -->
　　我国家膺天明命光宅万方二百有五十载矣梯航所及昭显于夏殷文轨攸同夐逾于汉晋朕承十六圣之业居亿兆人之上猥惟身祗荷丕构逺奉贞观开元之至理近宗宪祖宣考之宏规常慕虽休勿休岂敢自暇自逸然而仁不遂于百姓德不叅于二仪莫致感通更延灾沴近者兵革未弭虫蝗相仍方懐徴发之劳又获已饥之叹虽频加锡赉累有蠲除尚虑泽未徧通信未旁及是用连宵假寐每食忘飡思所以拯我黎元臻其夀考或多方以革尽虑以鼎新庶或上下咸从人欲况善为国者以好生为首行王道者惟悯物是先茍可胜残去杀亦冀止戈为武于戏诚明之防既悉于斯涣汗之恩夫何所爱可大赦天下自咸通七年十一月十日昧爽以前大辟罪以下已发觉未发觉已结正未结正系囚见徒罪无轻重咸赦除之唯犯十恶叛逆以上故杀人官典犯赃不在此限持杖打刼必欲害人茍遇支敌必行杀戮拒敌追捕肆意奸凶并故杀人者虽已伤未死已死更生意欲杀伤偶得免者并同杀人法处分其卖毒药开刼坟墓及别狱之内官吏推断不平因成寃滥无问有赃无赃不在原宥之限朕君临四海子有兆人常恐万之中一物失所况云南素推诚节久慕华风顾帅臣抚御乖失不谕朝防遂令侵扰邉隅初陷交邑旋侵越嶲积移星嵗弥纵干戈靡思量力之言曽无事大之礼轶我疆理劳我隄防爰用徴兵谅非获已锋刅之下必有杀伤每念于懐良深惭悼宁屈已以狥众不穷兵以害人断自予懐更宏招谕应南安邕州西川等道诸军兵士各守疆界不用进师乃委刘潼审详事机明加晓谕如能重修和好信使如初朕当虚懐一切不问云南先差专使昨已有诏防处分其先配习读质子各本道供给续当指挥安南邕管西川三道将士皆逾山越海擐甲荷戈志切勤王诚深报国固内侵之封域収已失之城池尽欲捐躯咸思贾勇深明厯数终始一心言念忠勤诚用嘉叹今南蛮已加抚招冀就弭宁日下但严守封疆且备要害虽未用更图攻讨亦未可便絶训齐其将士等义感风云志谐金石屯营既久立效已多大功将成恳节无夺其归欵别有指挥仍委刘潼髙骈李躭等具此慰劳以副予懐其三道军粮地界悬逺致其尽力当有充肠如诸道戎兵未免饥馁因之殒命尤用伤懐宜令常宙刘潼严加条疏丁宁期限无缺供馈或致失时其赴府三道行营兵有亲老及妻子在家者各委本道切加存恤勿使冻馁凄惶俾无廻顾之忧以励当锋之志其诸将士勇敢用命当锋殁身义节可嘉孤弱是念并委本道节度使据所申报各湏安存如血属单弱不能自存者即厚加给防遗骸在野深可悯嗟今春已降德音尽令优给収葬尚虑暴露未契幽隂今更举明用慰泉壌宜令所在长吏访寻収敛如法瘗藏仍以酒醪殷勤奠酬应三道兵士经过累路州县供应顿递徴配闾里水程船夫陆路车役劳斯甚疲瘵可哀其岳州湖南桂管邕容管内沿路州县今年二月二日德音已蠲放今年夏秋两税各一半尚恐乡村未泰更要加恩宜于今年夏税正钱每贯量放三百文沿路州县亦甚凋伤先未霑恩今湏优假宜于来年夏税正钱量放一半仍各委本处长吏亲自防检明阅薄书勿使恩不布于疲羸幸或生于桀黠副予深意必及逺人诚信之道蛮貊可行茍或未孚其肯懐惠应安南邕州容州黔南西川诸溪洞酋长首领务加优恤谕以恩信若湏节级颁赐官秩赏给者委当管速具分析闻奏京畿之内蝗旱为灾稼穑不收凋残可悯其京兆府今年青苖地头及秋税钱悉从放免仍并出内库钱二十四万五千三百六十余贯赐官府司充填诸色费用河南及同华陜虢等州遭蝗虫食损田苖奏报最甚除合放免本色苖子外仍于本户税钱上每贯量放三百文如今年秋税已纳即放来年夏税其诸道有蝗虫甚处并具奏闻亦议蠲减其河南府水灾之后仍嵗飞蝗想彼蒸黎尤多凋瘵宜别赐盐鉄河隂人运米三万石委崔璙充诸色用其诸道州县应有逋悬两税斛防青苖地头酒等钱既存书簿不免徴剥咸通三年以前者并一时放免从四年至七年其中有准勅蠲者亦不得因此重徴京畿之内供亿事繁色役差科曽无虚日黎人困苦深可悯伤更有逋悬日久徴廹无由收敛徒系簿书应京兆府诸县从大中八年后至咸通六年应欠诸司税草斛防糖棘番匠知食使玉蘓及府司欠延资并度支户部钱物及赈贷折籴粟并诸县欠填省修堰埭等钱疋庄宅监察使拆寺并佛堂材木树等价及欠左右神防军捉贼赏钱及诸县应欠咸通三年至六年合送府夏秋税钱物斛防并赵越庄田地租及诸县咸通三年至五年赈贷粟并长安县大中八年先借太仓粟充赈贷除已纳外余欠斛防等并从放免兼簿书一时毁序从今年以后别立帐内库一年支放费用虽广有司积久追呼固多虚系簿书颇为烦朕方宏俭约深轸凋残特示优矜用蠲逋责应度支积欠大盈库年支疋叚丝钱从太和八年以后至咸通元年以前并宜放免及欠琼林库年支金银锡器银棱器皿杂物等自开成五年以后至咸通元年以前并宜放免左降官量移近处已经量移者更与量移如后资者任取本官选所数集丁忧放还者服阕日各与量移并别勅因责降除正员官所司亦与处分其左降官及流人先有官者如已亡殁各还本官失爵痕累禁锢者并从洗涤左降官并流人元勅令终身勿齿及长流逺恶并云纵逄恩赦不任量移者并与量移如已亡殁者并许归葬如缘葬事困穷不能自济者委所在官吏量给棺榇优恤发遣中外前资见任官中其有顷因瑕累未阶録用者并左降官如事情可恕才行足称者委中书门下量加简防随能録用戎狄欵塞邉陲无虞或使臣因备制弛慢切在捜访利病济便兵农勿以久安遽忘逺虑所宜常加备境每切训戎将宏绥抚之功湏为经久之计其邉上方镇本军兵数节度使皆位崇元帅誓立殊功必能阅军实以静邉抚单寒以和众素有定额固非空文然亦虑或过犯逃匿死亡停觧不便招募缺额遂多并湏检勘分明仍委御史三司院并加察访即时闻奏江淮诸州百姓只合输本分苖税不合分外差科多为所在长吏权立条流临时差配或强名和市都不给直自今除纳本分苖税外一切禁断牧守之任慈惠为先欲安逺人湏求亷吏如闻邕容桂广等道管内刺史每州皆管三县人户不少其间选用尤要得人访闻本道观察使所奏监州官多是本土富豪百姓兼杂色人例皆署为本道军职或作试衘便奏司马权知军州事既不谙熟文法又皆纵恣侵欺多取良家以为奴婢遂使豪酋搆怨溪洞不安若不条流生人转困其邕容桂广等道管内自今以后刺史必湏精选贤良久歴官途不越资序者然后许奏请其军职试衘并不在奏署限藩条之例刺举是资郡政之方邑宰是选斯纪纲具设次第相临茍皆推公必无败政如闻近者亷车殊无刺举牧守率务并容邑宰非才疲人罹必在惩革以惠惸自今以后委观察使专刺举之职如郡守不理或临财不亷酬饮是营狱讼靡息以时奏劾按罪定刑如藩方不谨察亷或致下人上诉推覆得实观察使别勅防本判官逺加谴罚其郡守亦仰察访县令如或有过不举停任后别有处分録事参军重加削罚如刺史县令有异政灼然可举者仰其録奏必议超升人命至重在慎典刑国章茍隳必多枉挠近日执法之吏罕得其人或制勅不行曽无提举或奸巧为患莫能辨明遂使可死者生可生者死而又缧絏繁拥断决淹延乃致怨嗟或成灾沴予懐憯怛寝食靡宁宜委御史台刑部大理寺慎择官吏皆湏素能折狱俾务尽心则人必无寃法当尽理天下州县官等皆罕习律令莫知重轻唯任胥徒因多枉滥委本道观察使觉察闻奏又刺史县令多务游宴不思官常决遣既妨囹圄自满永言寃滞岂不由斯委观察使表率条流以惩深弊度支盐鉄户部三司欠负钱物频有赦令据年额节级矜蠲如闻所司尚有徴廹妄行可徴可放多因奸吏恣情遂使恩不及夫穷危事无补于经费其诸色人户所由等应欠三司钱物自大中十二年以前并宜放免县道之间邮亭具列行李供亿格勅着明如闻节度观察刺史等所经过不遵品式公劵之外私费至多或在道途有六百七百人行李所在地主务求交欢别差吏人号为置顿必皆率配及疲人自今以后所在长吏切加遵守格文不得违越赦令所在欲蘓疲瘵如闻逺处州县告示不得分明今要条流永为定制赦书到后各委本道全冩録于县门牓示但縁事理烦细纸数烦多减放矜蠲头项埋没乡村百姓无因得知宜令所在长吏细详各据本处百姓合得免科叚一一竪项作小牓于要路晓谕令百姓知悉宗室子孙不合凌替班列之内人数至稀宜令宗正寺捜择宗子有行义文学吏事堪有清实者具名闻奏委中书门下量才叙用如在郡县年已蹉跎士行可弊困于寒馁宜委所在长吏随分驱策优假如闻编户之中素非宗室因縁识故写録诸书投入宗枝妄认房籍恃慿搅扰侵害乡村近日此徒败露非一虽已行法未絶根源从今以后委所在长吏切加収获如渉疑妄即収録闻奏当痛惩治用安里闾前代为賔崇德理合颁恩二王三恪及文宣公各赐物五十疋衡雕拱卫执玉防同俾申懐逺之恩用展酬劳之锡神防六军威逺营金吾及皇城应縁御楼立仗将士等各赐物有差鸿胪礼賔院应在城内蕃客等并节级赐物功播一时名流千古念其后裔观以将来故尚父子仪赠太师晟赠太尉秀寔各与子孙中二人八品官顔杲卿张廵许逺南霁云子孙中各与一子出身中书门下仪制官及内侍省内教并特加一阶勲着燮和道彰镇抚牧守宣力卿士叶心永言尽瘁之诚宜给追荣之典中书门下及节度使帯平章者祖父母父母并与赠官封已经追赠者更与改赠京文武常官东都留守度支盐鉄等使诸道节度观察都防御经畧等使及神防金吾六军将军大将军威逺营镇国军等使父母已殁未经追赠者量与赠官已追赠者亦与改赠父殁母存未封邑号者父见存未有官者量与致仕官其赠任常叅官出为刺史县令分司等官今已得替兼前资郎官以上官其父母并准有见任常叅官例与追赠挂冕相先悬车自遂纪纲之仆轩陛攸陈宜升阶级之荣式进勲封之宠内外文武及见任及致仕官三品以上赠赐爵一级四品以下加一阶神防六军金吾威逺营皇城等将士普恩之外各赐勲两转天下百姓年九十以上各赠米五石绢二疋绵一屯羊酒有差仍令本县令就家存问今州府方员多不给付所用无防系体则深宜令以上供余钱物充给讫各具分析闻奏
　　咸通八年五月德音
