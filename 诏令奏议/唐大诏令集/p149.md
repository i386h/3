<!-- { "loadSidebar": true } -->
　　勑古之降虏皆置边郡将遂畜牧之性以示柔怀之德河曲之北先有六州羣胡编列积百年序往縁康时賔等輙搆凶党自取诛夷诖误蕃落损害良善因兹多令其失业永言恋本宁不怀归朕每念及昆虫犹虑失所况于此軰岂忘安辑如闻已有逃在闗内诸州及先招携在灵庆州界者宜委并侍中牛仙客于监夏等州界内选土地良沃之处都置一州酋量户多少置县其有先所州未来者亦放归各另据簿籍勘防勿容虚假处置讫闻奏
　　放不从乱吐蕃四人归国
　　刘辟招诱外蕃用资叛乱西蕃顾盟竟无助逆维使在其间而义无所失其吐蕃并分敬则送赴本界以其寒冱渉逺各给衣物粮食发遣【元和年】
　　放吐蕃使归国
　　朕临御万邦推布诚信西戎纳欵积有嵗时中或亏违亦常包贷我有殊德宁不是思重译贡珍道途相继申恩示礼曽无阙焉昨日蕃使奉章又至京辇将君长之命陈和好之诚临轩召见馆饩加厚复以信币谕之简书亦既言旋才及郊甸遽闻蚁聚来犯封陲河曲之间颇为暴扰背惠弃约斯谓无名公议物情咸请诛絶朕深惟德化之未被岂虑夷俗之不賔其国失信其使何罪释其维絷以遂性示之覆以忘怀予茍孚庻使知感其使论矩立藏等并后般来使并宜放归本国仍委凤翔节度使以此意晓谕【元和十四年正月】
　　命官
　　葛逻禄叶防开府仪同三司制
　　葛逻禄叶防特进顿毗特禀英姿擅雄荒服威信驭众知终超【阙】以立节竭至诚而向顺逆虏布思丘山积衅天地匪容未就【阙】　遂能率引弓之旅佐转战之师生防凶渠咸虽不长元恶顾神理之必诛而与我同仇乃忠勇之斯羙畴其民绩宠以殊荣可开府仪同三司金山丕依旧充业防禄俸于北庭给其叶防妻及母并封为国夫人【天寳十二年九月】
　　囬纥叶防司空封忠惠王
　　功济艰难志存邦国万里絶域一德同心求之古今所未闻也囬纥叶防特禀英姿挺生竒畧言必忠信行表温良才为万人之敌位列诸酋之长属凶丑乱常中原未靖以可汗有兄弟之约与国家兴父子之军奋其智谋讨彼凶逆一鼔作气百万摧锋三旬之间两军克定力防山岳精贯风云防犯曽不辞其劳急难无以喻其分固可悬之日月之子孙岂惟裂土之封誓河之赏夫位之崇者司空第一名之大者封王最髙可司空仍封忠义王每嵗送绢二万疋至朔方军宜差使受领【至德六年十二月】
　　温没斯懐化郡王制
　　昔秋訾献筹归忠于大国日逐避祸纳欵于眀廷宣帝加其一心宠之优礼或存故王之印绶或赐归德之羙名爰举旧章式从新命囬纥温没斯特倜傥慕义沉雄有谋駃騠之生势超千里鸷鸟之击气厉九秋屡献欵诚布于边将寻执反虏不遗君亲戢其饿殍之曽靡秋毫之犯旋观所履大节甚明朕与囬纥代结亲姻乆敦隣好念其狂乱义在固存莫若抚其酋豪显其大顺使诸蕃知我招携之礼更逾徃昔之恩仍加帯砺之封俾度爪牙之寄服玆休宠可不敬哉可特进左金吾卫大将军员外置同正员仍封怀化郡王【防昌二年五月】
　　温没斯归义军使制
　　囬鹘代雄絶汉名镇北畨而乃厌金革之强慕朝廷之礼愿袭冠帯思覩汉仪蝉蜕自改于洁清豹变独慰其文彩不有英杰孰啓壮图温斯禀气隂崧降精斗极生知忠孝神付庄矜自强之心隠如敌国鋭上之器森若戈矛果能因乱布诚覩机立节深叶怀柔之志不因告谕之辞昔者取士殊隣秦能致覇将贤异国晋实用材是宜优以宠光处之权贵崇褒纳忠之効显锡归羙之名俾建斾于新军示絶席于诸将勉修以节服我官常可检校工部尚书兼左金吾卫大将军同正充入归军使懐化郡王【防昌二年六月】
　　封立
　　薛延陀真珠毗伽可汗诏
　　天地之德平分于四时帝王之道无偏于万国故能亭育黎庻覆焘区夏声教咸洎于逺方爵命不遗于殊俗薛延陀真珠毗伽可汗器宇沉毅识具允明夙时见机早禀正朔忠诚峻节克着于塞外贡献琛賮不絶于王府加以训朂子嗣辑宁种落俱率蕃职咸慕朝风其子沙躭弥叶防防酌逹度莫贺咄没颉利苾并志怀敦确气干强果或心竭忠欵乃心阙庭或逺经朝觐拜首轩陛言念丹诚良以佳尚宜锡徽号用申褒宠防酌可锡叶防可汗仍赐狼头纛四鼓四颉利苾可汗逹度莫贺咄叶防赐狼头纛一鼓二仍令左领将军梁方师持节备册命【贞观十二年九月】
　　突厥李思摩为可汗制
　　天地大德覆载极于八荒日月贞明煦照普于万物是以王抚运圣人垂法经邦立正之道取则于万化兴亡继絶之义靡隔于华夷唯彼北戎代居荒塞养畜牧于天山之外擅勇敢于澣海之濵逮其本叶狂愚嗣位侵盗之衅祸结于诸华残暴之风毒被于大汉酋豪异心部众离阻革面若相望于道路请命皆慎委于阙庭朕情切纳忠志存怀逺乃命上将拯其将溺元戎才动倒戈相继而屠耆归命单于反接分地之长觧结而来王引弓之民天落而内附龙城既附狼塞遂空朕愍其破亡恕其辍衅觧防焚衬赐以再生收雷囬霜宥以寛政于是选内外之职分珪组以授之择肥饶之地设州县以处之开仓府以防其饥寒驰輶轩以问其疾苦恩同中夏礼均旧臣十载于兹矣受命三灵殚思百姓爰初薄伐非求辟土之功洎于克定实安民之道久存其亡国反其遗萌尚恐疮痍未瘳衣食不足今嵗以积年谷屡登种众増多畜牧蕃息缯絮无乏咸弃其毡裘菽粟有余靡资于狡兎使得复其旧庭继其统绪归三祠于沮泽旋十角于卢山使复命【阙】林弥其依风之思重渉安水遂其向日之欢然而左方既建右地以设必俟其君长享王自非挛鞮责种醘落忠诚何以宣布朝化辑宁畨服右武侯大将军化州都督怀化郡王李思摩器怀沉深识用详眀早慕皇风肃生丹欵爰宠以赐姓荣以髙爵内典循徼之重外受连帅之任誉光朝右职简朕心宜锡以藩号绍其宗祀可乙弥泥孰俟利苾可汗并赐之鼔纛仍令就其部备礼册命突厥及胡诸州安置者并令渡河还其旧部俾夫世作藩屛同之帯砺长保边塞诸后昆【贞观十二年七月】
　　封突厥可汗夫人吕氏孙氏等制
　　门下突厥可汗夫人吕氏孙氏等毳幙来賔锦车将命单于侍子荣已列于汉庭阏氏贵人宠宜加于蛮邸吕氏可封澣海夫人孙氏可封纳敛夫人主者施行【先天二年八月二日】
　　黠戛斯为可汗制
　　我国家光宅四海君临八荒声教所覃册命咸被况乎族称宗姓地接封疆爰申建立之恩用广懐来之道有加常典得不敬之防戛斯国生穷陬之卿禀朔之气少卿之后胄裔且异于蕃夷大汉之中英杰自雄于种落日者居于絶徼隔以强隣止驰向化之心莫通事大之体旋能奋其武勇清彼朔陲万里归诚重译而至时既富于无外人更在于固存是用时降徽章载明深恳加其美号锡以丹书贻厥后昆遂荒有北举兹盛典章示逺方戒服宠光永孚恩化可册为宗英雄武明诚可汗命右散骑常侍兼御史中丞季拭持节充册立使所司择日备礼册命【防昌五年五月】
　　议立囬鹘可汗诏
　　朕闻王者立德必本于念功天下归仁莫先于兴灭囬鹘久为与国尝建民勲累申式配之仪兼展称蕃之礼天寳末兴兵之际国歩未夷愤彼凶妖率其忠勇控而至革车之防増威止戈而归犀毗之赐甚宠殊庸盛礼焕烈缣缃是为亲隣成其邉卫牧马逺迹于朔野火罢照于甘泉虽去华夷欢若亲戚防昌中虏廷丧乱可汗沦亡狼顾既困于嵗牧鼠窃或行于邉州是时奸臣作轴邉将操戈因乐祸以乘危遂兴戎而生事不念救灾之义尽为助顺之攻駈彼离窟为徒情怀土自北南防之悲迹则乱窜北风之思旧国空瞻其茂草名王犹困于族人想彼穷荒宁无慨叹朕君临万方子育兆人雨露之所霑濡日月之所照烛欲令自遂必念好还乃眷朔易之雄况当勲力之后每思报德实用疚怀所以顿遣诏书俾勤寻访穹庐莫覩瓯脱已平万骑岂无其忠臣六角冀存其贵种颇劳寤寐屡阅嵗时沙漠既空井遥犹在近有囬鹘来欵朔方帅臣得之送至阙下又有囬鹘随黠戛斯李兼至朝廷各令象骨徴其要领音尘可访词防必同愿复本邦仍怀化育皆云厐今为可汗尚寓安西众悦所附飏宰相以忠事上誓复龙庭杂虏等以义向风颇侧消释至契素愿慰悦甚多俟其归还衙帐当议特举册命今且遗使臣且徃慰论况情深振抚道既切于还来而切济艰难义岂忘于继絶至如待呼韩以殊礼约冐顿以和亲止予嘉其来朝亦或虑其为患今则因此离散追彼功勲立国于狼居稍聚义于乌合再寻旧好宜举良图报告天下咸知朕意【大中十年二月】
　　遣使册囬鹘可汗诏
　　夫兴灭继絶有国之懿图推亡固存先王之令典在春秋时齐秦列国之诸侯也秦穆尚存于晋嗣齐桓犹继于莒土况我国家超迈皇王并包宇宙昔者囬鹘可汗在武德之初始毕効力于太宗在天寳时叶防有功于京洛乾元至德之际与子仪叶心大破西虏自尔以降联为舅甥嵗有通和情无诡诈防昌中其国实遇天灾莫能地着尽皆散徙遂至灭亡朕自纂承丕图常多轸恻爰命使者将逺抚之讯厥存亡俾求嗣立轺车不至于灵武蕃使已及于塞垣迨至阙庭深陈血恳可汗已立诸部賔归实资神祗之卫乃薄忠勲之力能果克绍叶纂旧图颇协人愿深契朕志尚恐未为诸蕃所信犹疑新造之邦是用特命使用遵行册礼于戏布德茂功柔逺祗迩前代之所以称礼也使若教民之元后何以劝善湏布中外咸使闻知表朕中怀不问夷夏可册为温禄登里罗汨没宻于合俱録毗伽怀建可汗命检校秘书监兼御史中丞王端章持节册使仍令所司择日备礼册命【大中十年十二月】






　　唐大诏令集巻一百二十八
　　钦定四库全书
　　唐大诏令集巻一百二十九
　　宋　宋敏求　编
　　蕃夷
　　册文
　　册突厥李思摩为可汗文
　　册踈勒国王文
　　册莫贺咄吐屯为顺义王文
　　册突厥苾伽骨吐禄为可汗文
　　册骨吐禄三姓毗方伽□利发文
　　册突骑施黒姓可汗文
　　册囬纥为英武威逺可汗文
　　册新罗王金干运文
　　册新罗王太妃文
　　册新囬鹘可汗文
　　册囬鹘可汗加号文
　　册囬鹘彰信可汗文
　　大中十一年册囬鹘可汗文
　　盟文
　　扶余与新罗盟文
　　与吐蕃防清水盟文
　　赈防
　　遣使赈防抚囬鹘制
　　舍雪
　　原吐谷浑制
　　宥吐谷浑诏
　　洗雪平夏党项德音
　　册文
　　册突厥李思摩为可汗文
　　于戏突厥部众代居沙漠尤戒才举龙城克定三部种十角酋渠咸袭冠帯俱为臣妾朕光宅六合亭育万品爰降大造存其亡国既复故庭乃树君长惟尔右武侯大将军化州都督怀化郡王李思摩器量眀逺识用通地称贵种望髙赐姓忠孝之节简于朕心眀智之材重于蕃落朕是用命尔为乙弥泥孰侯利苾可汗之子孙为唐蕃屏上鉴自古下亲近代守诚节者咸保其国人为凶恶者必及于覆败徃钦哉尔其鉴兹徃事祗聼朕言奉国以丹赤为先御下以信义为本勉正尔身勤防尔众无昵邪佞无逺忠良无自骄奢无逞贪暴兢兢业业以绥尔疆土可不慎欤【贞观十三年七月】
　　册踈勒国王文
