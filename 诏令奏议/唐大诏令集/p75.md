<!-- { "loadSidebar": true } -->
　　褒德叙功有国彞训任贤赏善列代通规伪燕王髙开道家本海隅志懐慷慨有隋之末州域雕残招集徒旅自保邉塞缮修斥堠捍御防戎民吏肃清仓库完实既而审达机变逺慕朝风阖境献诚归欵内属请申经略辑寜代北厥功以茂宜崇褒宠礼命之差用超恒级可使持节蔚州诸军事蔚州总管加授上柱国赐姓李氏上籍宗正封北平郡王食邑五千户【武德三年九月】
　　胡大恩赐姓属籍宗正诏
　　畴庸旌善哲王彞训任贤使能有国通典胡大恩徃因隋李夷狄交侵缮甲聚徒辑寜邉境既而阻隔戎境自保方隅逺慕朝风因机立效催破凶党亭徼无虞抗疏阙廷以申诚节忠义克举宜隆宠命因其所统即加荣秩可使持节代州诸军事代州总管加授上柱国封定防郡王食邑五千户赐姓李氏上属籍宗正【武德四年正月】许凉武昭王孙綘郡姑臧等四公子入宗正属籍勅
　　勅古之宗盟异姓为后王者设教莫遗其亲殿中侍御史李彦允等奏称与朕同承凉武昭王后请甄叙者源流实同系谱犹着虽子孙千亿各防于一方而本枝百代何殊于近属况有陈请所宜敦叙自今已后凉武昭王孙寳以下綘都姑臧敦煌武阳等四公子并宜入宗正编诸属籍以明尊本之道用广亲亲之化
　　令李晟家附属籍诏
　　夫能定社稷宏济生人存不朽之名垂可乆之业者必报以殊常之宠待以亲比之恩与国无疆时惟茂典故奉天定难功臣太尉兼中书令上柱国西平郡王食邑一千五百户赠太师李晟闲代哲贤自天忠勇懐济时之宏筭抱经武之长才贯以至诚恊于一德尝遭迍难之际实着戡定之功鲸鲵既殱宫庙斯复眷兹勲伐则既褒崇永言天歩之夷载懐邦杰之力思加崇于往烈爰恊比于后昆睦以宗亲将予厚意其家宜令编附属籍









　　唐大诏令集巻六十四
　　钦定四库全书
　　唐大诏令集巻六十五
　　宋　宋敏求　编
　　大臣
　　録勲
　　长孙无忌等九人各封一子郡县公诏封建功臣诏
　　长孙无忌等十四人并为刺史封国公令子孙承袭诏
　　图功臣像于凌烟阁诏
　　赠淮西军大将周曽等诏
　　赐将士名及奉天定难功臣诏
　　褒赠淮西立功将士诏
　　録防蕃官子孙诏
　　为李懐光立后诏
　　令画中宗以后功臣于凌烟阁诏
　　録李洧等子孙诏
　　録功臣子康志寜等各除官职勅
　　叙用勲旧武臣德音
　　命京兆府修郭子仪墓诏
　　録旧
　　宥周隋名臣子孙配流诏
　　赐卢懐慎家粟帛勅
　　録苏环孙系等各除官诏
　　録禇遂良等孙各除官诏
　　録魏徴等三人裔孙诏
　　録勲
　　长孙无忌等九人各封一子郡县公诏
　　惟王建国厚礼备于元勲惟帝念功茂赏隆于延世是以亲贤作屏着在周经支庶毕侯义存汉典开府仪同三司齐国公无忌尚书右仆射防国公龄故尚书左仆射蔡国公如晦灵州都督吴国公尉迟敬德左光禄大夫吏部尚书许国公士亷兵部尚书潞国公侯君集右武卫大将军郢国公宇文士及左武卫大将军翼国公秦叔寳泸州都督宿国公程知节等或宇量凝深地兼贤戚或风鍳宏逺功叅帐幕或志懐强正便繁左右或干略宏举契阔戎旃或委质籓朝陈力王室诚着出纳节表屯夷经文纬武忠勤恳至固已契叶风云寄深舟楫虽褒贤之道已纪于旂常而推恩之令未洽于緖宜畀宠章式遵故实无忌龄如晦敬德各封一子郡公士廉君集士及叔寳知节各封一子县公俾夫比踪曩烈如带如砺垂裕后昆【贞观五年九月】
　　封建功臣诏
　　钦明慎徽之朝稽古为本体国经野之治利建为先莫不因可大之功可乆之德与万方同其乐百姓共其安享祚遐长卜世年永疏爵以五锡壌以三周监二代焕乎前史晋魏迄今旧章废寝维城之义阙如建侯之道斯絶王纲蹔弛内无匡救之臣国歩方迍外无藩屏之卫致令大盗猖獗动有窥觎蒸庶播荡屡遭涂炭进无永为之策退失象贤之典寜邦固本其可得乎朕祗膺大寳钦承景命励精治术安缉夏夷九服同轨六合一家日月所临无思不服岂伊人力天寔赐之既荷殊休宜大赉封疆郡国褒赐亲贤与夫懿戚元勲共享其利自我作古未必专依前典允今约古隆基垂统令世禄家足以载德图身厚已足以端成自然国有常典民获其福皇家宗室及勲贤之臣德行可称忠孝永著者宜令镇籓作部宣条牧民贻厥子孙嗣守其政非有大故无或黜免酬勤报効仍宜有差宜令所司明为条例定等级具以奏闻【贞观五年十一月】
　　长孙无忌等十四人并为刺史封国公子孙承袭诏
　　周武定业祚茅土于子孙汉髙受命誓带砺于功臣岂止重亲贤之地崇其礼物抑亦固磐石之基寄以籓垣魏晋以防事不师古建侯之制有乖名寔非所谓籓屏王室永固无穷者也隋氏之季四海沸腾朕连属殷忧戡剪多难上凭明灵之祐下頼英贤之辅廓清防县嗣守寳厯岂予一人独能致此时迍既共资其力世安而专享其利乃至于斯甚所不取但今之刺史乃古之诸侯虽立名不同而其监统一也故申命有司斟酌前代宣条委共治之寄象贤在世及之典司空齐国公无忌等或材称人杰望表国章论道庙堂寄深舟楫用资文武诚着艰难折冲阃外隠如敌国或志力忠烈寔为心膂或体气强果是曰爪牙荣名始运功参缔搆义实休戚效彰夷险嘉庸懿绩简于朕心宜赐以籓镇改锡土宇余官食邑并如故即令子孙世世承袭【贞观十一年六月】
　　图功臣像于凌烟阁诏
　　自古皇王褒崇功德既勒名于钟鼎又图形于丹青是以甘露良佐麟阁着其美建武功臣云防纪其迹司徒赵国公无忌司空扬州都督河间王孝恭司空蔡文成公如晦故司空相州都督太子太师郑文贞公徴司空梁国公龄开府仪同三司尚书左仆射申国公士廉开府仪同三司鄂国公敬德特进卫国公靖特进宋国公瑀故辅国大将军扬州都督忠壮公志辅国大将军夔国公基故尚书左仆射蒋国公通故陜东道大行防尚书左仆射郧节公开山故荆州都督谯襄公绍故泾州都督郢防公顺德洛州都督郧国公张亮光禄大夫吏部尚书陈国公侯君集故左骁卫大将军郯防公张公谨右领军大将军卢国公程知节故礼部尚书永兴文懿公虞世南故户部尚书渝防公刘正防光禄大夫户部尚书莒国公唐俭光禄大夫兵部尚书英国公李勣故徐州都督敬庄公秦叔寳等才惟栋梁谋猷经逺绸缪帷幄经营覇图或学综儒宗德光朝右隠犯同致忠谠日闻或竭力义旗委质籓邸一心表节百战摽竒或受服庙堂辟土方面重氛载朗王略遐宣并契濶迍夷劬劳师旅賛景业于草昧翼淳化于隆平茂绩嘉融冠冕列辟昌言道直宠冠缙绅固以瞻伊吕而连横迈方召而长骛者矣宜约故寔兹令典可并令画于凌烟阁庶念功之懐无谢于前载旌贤之义永贻于后昆【贞观十七年二月】
　　赠淮寜军大将军周曽等勅
　　勅王者体至公而立极明赏罚以垂法旌德表善发挥忠贞其有推丹诚以奉君临大节而不夺守志明节杀身定难则褒劝之典所宜优异李希烈背天逆物通结羣盗奸谋藏于汴宋罪迹彰于汝郑倾防城邑虐毒蒸黎忠义之徒因懐感故淮寜军节度都虞候正议大夫试大理卿兼许州别驾占阙兼御史大夫上柱国政和郡王食实封一百户周曽忍奸邪之乱纪处危逼而思正隂建明义叶诛元凶遂与故许州都督镇遏兵马使同御寜军节度副使开府仪同三司赐太常卿兼御史中丞上柱国定州郡王食实封五十户王玢故淮寜军节度左厢兵马使兼十将开府仪同三司赐太常卿兼潞州长史占阙兼御史中丞上柱国常林郡王食实封五十户吕从贲故十将辅国大将军行右金吾大将军员外置同正员兼赐太常卿上柱国合浦郡王食实封五十户康秀故节度监押衙宣德郎监察御史里行赐绯鱼袋姚憺故十将银青光禄大夫赐太子賔客上柱国梁兴朝故十将开府仪同三司太常卿河东县开国伯贾乐卿故辅国大将军员外置同正员兼赐太常卿侯山钦等誓心定志潜结忠谋将临汝海之郊师以防城之野方议枭其同恶献首镐京率彼戎旗南屯蔡邑传一以定计拟尅日而就功希兾有应殱弭可期事方垂成为魁渠之所紏察缅懐义烈悉撄屠戮无辜殒命万夫増愤形质委于原野忠魂越于草莾恍惚幽壌茫茫无依朕所以负扆长嗟坐朝兴悼念忠良之不造空名在而身殁休德壮志贯于神明而为元恶矫诬翻欲归过岂可使义烈之绩冺而不彰宜加褒赠以示中外曽可太尉赐实封二百户通前三百户玢可司徒赐实封二百户通前二百五十户从贲可尚书左仆射赐实封一百户通前一百五十户秀琳可赠尚书右仆射赐实封一百户通前一百五十户憺可赠兵部尚书赐实封二百户兴朝可赠户部尚书赐实封一百户乐卿可赠刑部尚书赐实封二百户仙钦可赠工部尚书赐实封一百户仍令右防骑常侍萧昕往汝州界首以礼致祭并委李勉哥舒曜与州计防访其家口父子兄弟俱以名闻即当叙别有优奬有子者仍许其囬父官爵其子孙三代以来有过犯者得以逓减一等罪论用彰峻节淮寜军节度押衙中防大夫试殿中监兼唐州别驾占阙上柱国韦清与周曽姚憺始末同志曽等遇害清以智免率其麾下间道归诚大节可嘉公赏宜茂可银青光禄大夫守太子賔客兼御史大夫定安郡王食邑三千户仍赐实封二百户勲如故朕抚临亿兆于今五年毎旰食宵衣勤求政理推诚委下日兾休兵明未烛幽德惭柔逺戎车尚戒大信犹欝使忠烈之士殒身贼庭静言兴懐一食三叹罪己之责实谓在予其周曽等所赐实封可载于典策其子孙永固山河之誓代代无絶自建中以来如有为国竭诚宻图元恶事或未就翻被诛夷或名氏未彰或休声未振者既死节于王事宜书勲于竹帛并委诸道招讨节度所在博访明加晓示得其事迹具以奏闻特以褒奬朕方建明义于蛮貊宣大信于四海申必罚以惩其奸慝施厚赏以报其勲庸宜宣布天下令知朕意【建中四年】
　　赐将士名奉天定难功臣诏　　　陆贽
