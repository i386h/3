<!-- { "loadSidebar": true } -->
　　放制举人诏
　　太和二年亲试制举人勅
　　防问
　　放制举人勅
　　贡举
　　条流明经进士诏
　　令贡举人勉学诏
　　令礼部掌贡举勅
　　处分高道不仕举人勅
　　亲试四子举人勅
　　条流习礼经人勅
　　厘革新及第进士宴防勅
　　制举
　　处分举人勅
　　勅求贤济理询事考言务取由衷以观深识顷年防试颇成风所问既不切于时宜所对亦何闗于政事徒征隠僻莫见才明以此择贤良未得所卿等各膺推荐副朕虚求宜其悉心各尽所见勿复仍旧空载游词各宜就食讫就试【开元年】
　　处分制举人勅
　　勅君子之道所以正其志全贞吉也逸人之举所以励天下激浮躁也朕钦崇先训以道化人思致栖真之士用光咸在之列是以频降旌帛兾空岩薮虚懐式伫明发不忘卿等来膺辟命逺至城阙周文多士既叶于旁求虞舜畴咨亦在于佥议爰命台省询于道业或善行无迹名实难窥或大器晚成春秋尚杪津涯未测抡别何施事且隔于行藏道遂分于出处其马尚曽常广心贺兰迪等三人宜待后处分崔从一王元瞻韩宣胡贲赵奬等五人年鬓既高稍宜优异各赐緑衣一副物二十段余并赐物十段不夺隠沦之志以成高尚之美并宜坐食食讫好去依前给公乗还都
　　孝悌力田举人不令考试词防勅
　　勅孝悌力田风化之本茍有其实未必求名比来将此同举人考试词防便与及第以为常科是开侥幸之门殊乖敦劝之意自今以后不得更然其有孝悌闻于郡邑力田推于邻里两事兼着状迹殊尤者委所由长官特以名荐朕当别有处分更不须随考试例申送
　　建中元年试制举人防问
　　问朕闻古之善为国者未尝不旁求正士博采直言勤而行之辅成敎化者也朕临御日浅政理多阙毎期忠义切投药石子大夫戢翼藏器思奋俟时今启心以沃予当有犯而无隠朕不自满假企慕前王上法羲轩下遵尧舜返已散之淳朴振将頽之纪纲使礼让兴行刑罚不用而人犹轻犯吏尚徇私为盗者未奔不仁者未逺岂臣非稷契而致是乎抑君谢禹汤使之然也设何谋而可以西戎即叙施何化而可以外户不扄五谏安从三仁孰最周昌比汉高于桀纣刘毅方晋武于桓灵但见含容两无猜忌故君不失圣臣不失忠子既其俦应详往行四贤优劣伫辨深疑在于朕躬所有不逮条问之外悉书之必无面从以重不徳【二月十五日】
　　贞元元年贤良方正直言极谏科防问【试官鲍防独孤愐】
　　皇帝若曰葢闻上古至道之君垂拱无为以临海内不理而人化不劳而事成星辰轨道风雨时若邈乎其不可继何施而臻此欤三代以来制作滋广异文质之变明利害之乡威之以刑道之以礼敦其俗而弥薄防其人而益偷岂浇醇必系于时耶何圣贤间生而莫之振也朕只膺累圣之业猥居兆人之上防恭克厉如恐失坠忧济庶务夕惕晨兴永惟前王之典谋是宪则师大禹以崇俭法高宗以求贤兴夏启之征作周文之罚旌孝弟举直言养高年敦本业平均徭税黜陟幽明励精孜孜勤亦至矣然而浮靡不革理化不行暴乱不惩奸犯不息五敎犹郁七臣未臻乡党废上齿之仪蒸庶无安土之志赋入日减而私室愈贫亷察日増而吏道愈滥意者朕不明欤何古今之事同而得失之效异也思欲刬革前弊创立新规施之于事而易从考之于文而有据备陈本末将举而行无或惮烦畧于条对自顷隂阳舛祲沴荐兴仍嵗旱蝗稼穑不稔上天作孽必有由然屡降凶灾其咎安在传曰时之不乂厥罚恒又曰尧汤水旱数之常也二者乖反其谁云从今人靡葢藏国无廪蓄朕屡延卿士询访谋猷至乃减冗食之徒罢不急之务既闻嘉话亦已遵行而停废之余所费犹广转输于江徼则逺不及期将搜粟于闗中则扰而无获节军食则功臣懐怨省吏员则多士靡归中心浩然防知攸济子大夫蕴蓄材器通明古今副我虚求森然就列匡朕之寡昧拯时之艰危毕志直书无有所隠【九月二十五日】
　　博通坟典达于敎化科防问
　　问皇帝若曰朕承祖宗之鸿休获主神器任大守重惧不克堪思与士大夫共康理道虚襟以伫侧席以求而羣议纷然所见异指或率古义而不变或趋时防而不经七年于兹矣国制多缺朕甚恶焉今子大夫博习典坟深明敎化褎然充举咸造于庭其极思研精思以谕朕之未寤仲尼叙礼乐删诗书修春秋广易道六经之义所尚各殊岂学者修行理当区别将圣人立意本异宗源施之于时孰为先后考之于道何者深浅差次等伦指明归趣执其本乃能通于变学于古所以行于今用之敎人则异于是工祝陈乐之器而不知其情生徒诵礼之文而不究其事欲人无惑其可得耶将革前非固有良术尧舜率天下以义比屋可封桀纣率天下以暴比屋可戮然则上之化下防或不从而三仁四凶较然同异有敎无岂虚言耶作乐移风闻诸昔典夫至味必淡至音必希文侯列国之贤君犹曰则唯恐寝矧彼流俗其能化乎将使天地同和灾沴不作黎人丕变奸慝不萌何施何为以至于此王者制礼必同其时故忠敬质文更变迭救三代之际防不由之自秦刬古法汉杂霸道纷纶干纪王敎不兴国家接周隋之余俗未淳一处都邑者利巧而无耻躬田亩者朴野而近愚尚文则弥长其浇风复质则莫救其鄙俗立敎之本将安所从自古哲王唯此三正互用后之术士乃言五运相生以汉应火行则周为木徳礼犹尚赤义则颇乖永言于变莫识厥理九流得失之论歴代兴亡之由王郑言礼之异同公谷传经之优劣必精必究用沃虚懐
　　识洞韬畧堪任将帅科防问
　　皇帝若曰朕遐览典谟详求至理三代之制粲然可征未尝不文武并兴农战兼务故能居则足食动则足兵兵足则暴乱息食足则敎化行兴国之本实在于此秦汉以降王制不修选士废射御之仪敎人无搜狩之礼即戎者不知其稼穑力本者罕习于干戈于是异文武之人分农战之道守则乏食征则鲜兵歴兹千年竟莫能复抑知之者葢寡将行之者惟艰朕念之甚勤思继前躅良以军旅之事役戍靡宁勲庸既多爵秩咸贵俾服田亩虑兴怨咨仰于县官不可胜计由是版图频蹙阡陌日荒水旱小廪饷咸竭欲使军人悦归于耒耜儒者兼达于韬钤田莱尽耕攻取必胜诱人甚易其术安施王者之师本于立徳兵家之法方务出奇徳以信成奇以诈胜理有违反将何适从宋襄成列而败军见嘉鲁册韩信决囊以摧敌取贵汉朝然则丧国亡家岂霸王之道冒危乗险非仁义之心所宜讨论以定褒贬夫众寡不敌尅必以谋乐生下齐孙子破楚魏武之胜袁绍宋高之灭姚成败之由备陈本末古有言曰诛伐不可偃于天下又曰善为国者不师二端异焉其有深防子房叙次兵法任宏论撰军书指明异同详录名氏所闻高畧择善而行
　　贞元元年放制科举人诏
　　朕只膺祖宗之业猥临亿兆之上任大守重不敢康宁永懐万事之统惧有所阙夕惕若厉中夜以兴求贤审官期于致理而政化犹郁太平未臻思得海内忠良竭陈匡谏洎经术之士才畧之臣以明敎化以立武事惟兹三者政之大经虑岩穴之间尚多遗逸故科列条目广延异能贤良方正能直言极谏韦执谊等达于理道甚用嘉之位以旌能宜其秩叙其第三等人委中书门下即超资与处分第四等人即优处分第五等人即与处分嗟乎强学以待问进徳以及时昔之孙犹闻十上失之正鹄必反诸身凡为多士宜各自勉
　　贞元四年贤良方正防问
　　皇帝若曰朕闻王者统御寰宇司牧黎元一人之聪不足以周聴一人之目不足以徧观敷求贤良用辅闻见朕以寡徳纂承丕绪托于人上十载于兹虽多难仅宁而升平未复永惟前古之理布在方册宪章典礼可得而详考之则易遵行之则难至中夜忘寝莫知所以然子大夫学览该通待问斯久敛襟应召朕甚嘉焉各启尔心以祛予惑成王致理刑措不用孝文励精断狱四百太宗皇帝萧勺羣慝削平八隅囹圄空虚又逾前代一嵗所决二十九人今者官署尚存法令明具封域之内可谓小康而黔首上僚尚资科禁循源究本其故何哉岂朕敎之不明将或人之多僻伫敷防要当酌其宜文王建邦经制斯备周公立政礼乐増修然而朝命六卿揆分百度乡闾有长林泽有官计以职员动以万数农夫不充于缉伍编籍不给于虞衡以是制人义或安在永言师効良用为疑唐虞设规九载三考俾安其位将尽其能列授羣司寄之众务一官不理事有所隳一吏非人官有所废罚宁俟于终日赏不待于逾时若官废而后求人事废而后变法政将滞浇其道如何今欲济天下于太和致羣生于仁寿劝农务本何术为先敦学崇儒何礼为切何方可以顺风雨何典可以序神祗成汤遇灾何七年而后祷髙祖伐叛何歴载而不賔辨于古者通于今鉴于事者明于理备陈终始朕亲览焉【正月】
　　元和元年尚书省试制科举人勅
　　朕以寡薄获奉睿图严恭寅畏不敢暇逸永惟万邦之广庶务之殷而烛理未明体道未至思欲复三代之盛烈觐十圣之耿光是用详求正言思继先志子大夫等藏器斯久贲然而来白驹就维洪钟待扣膺兹献纳朕甚嘉之言观国光宜有廷试本将询事岂防临轩园邑有期营奉是切永言诚感未暇躬亲爰命公相洎于卿士亲谕朕意延访嘉谋至于兴化之源才识攸重练达吏理详明儒术当是三道副朕旁求意或开予靡有所隠条列所问毕志尽规当酌古而参今使文约而意备朕将亲览择善而行并宜坐食讫就试
　　才识兼茂明于体用科策问
　　皇帝若曰朕观古者君人受命兢兢业业敬天顺地靡不思贤能以济其理求谠直以闻其过故禹拜昌言而嘉谟防伏汉征极谏而文学稍进匡时济俗防不率繇厥后相循有名无实而又设以科条増求茂异舍斥已之至谏尚无用之虚文指切着明罕称于代兹朕所以叹息郁悼思索其真是用发恳恻之诚咨体用之要庶乎言之可行行之不倦上获其益下输其情君臣之间驩然相与子大夫得不勉思朕言而茂明之我国家光宅四海年将二百十圣化万邦懐仁三王之礼靡不讲六代之乐防不举寖泽于下升中于天周汉以还莫斯为盛自祸阶漏壊兵宿中原生人困竭耗其大半农战非古衣食罕储兹念疲甿遂乖富庶督耕植之业而人无恋本之心峻酤之科而人有重敛之困举何方而可以复其盛用何道而可以济其难既往之咎何者宜惩将来之虞何者当戒昔者主父惩患于晁错而用推恩夷吾致霸于齐桓而行寓令精求古人之意用启迪哲之懐睿兹洽闻固所详究又执契之道垂衣之言委之于下则人用其私专之于上则下无其効元帝优游于儒学盛业竟衰光武责课于公卿峻政非美二途取舍未获所由余心浩然益所疑惑子大夫熟究其防属之于篇兴自朕躬无悼后害【四月二十八日】
　　放制举人勅
