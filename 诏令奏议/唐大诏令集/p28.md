<!-- { "loadSidebar": true } -->
　　钦定四库全书
　　唐大诏令集巻三十
　　宋　宋敏求　编
　　皇太子
　　监国
　　神尧命皇太子决断庶政诏
　　太上皇崩命皇太子承干知军国事诏太宗征辽命皇太子监国诏
　　太宗破髙丽回怡摄命皇太子决断机务诏髙宗命皇太子领诸司启事制
　　则天太后命皇太子监国制
　　睿宗命皇太子监国制
　　允皇太子奏让政事诏
　　明皇命太子监国总师从东讨诏
　　肃宗命皇太子监国制
　　顺宗命皇太子勾当军国勅
　　穆宗命皇太子检校军国勅
　　文宗立頴王为皇太弟勾当军国勅
　　武宗立光王为皇太叔勾当军国勅
　　宣宗立郓王为皇太子勾当军国勅
　　懿宗立晋王为皇太子勾当军国诏
　　僖宗立夀王为皇太子勾当军国诏
　　昭宗命皇太子监国制
　　何皇后立辉王为皇太子监军国令
　　位
　　神尧位皇太子诏
　　神尧命皇帝正位诏
　　睿宗命皇太子即位诏
　　睿宗令明皇总制军刑政诏
　　明皇令肃宗即位诏
　　肃宗命皇太子即位诏
　　顺宗命皇太子即位诏
　　顺宗位皇太子改元诏
　　何皇后命皇太子即位诏
　　监国
　　神尧命皇太子决断庶政诏
　　朕君临率土劬劳庶政昧旦求衣思至道而万几繁委成务殷积当扆日昃实疲听览皇太子世民夙禀生知识量明允文德武功平一海内九官惟叙四门以穆朕付托得人义同释负遐迩寜泰嘉慰良深自今以后军机时务兵仗仓粮凡厥庶政事无大小悉委皇太子决断然后奏闻既溥天同庆宜加惠泽为父后者若有封爵皆令袭继诸赤牒拟授职事官见任者并即为真其巳得替者叅选之日听依阶叙亡官失爵者量加擢用逋租宿赋及先页官钱物悉从蠲免文武官人节级颁赐务存优洽称朕意焉【武德九年六月】
　　太上皇崩命皇太子知军国事诏
　　朕以不天夙罹偏罚假息旦暮分沉苦壤仰頼先皇慈恩鞠育爰自防年至于成家未及弱冠仍属乱离翼奉义旗身当矢石克平多难任居藩屏遂复委以万几膺兹景命祗惧虚薄弗克负荷日夜兢兢不遑寜晏加以气患屡幸九成晨昏定省废于朝夕今歳停行尽行养礼不谓殃罚深重太行崩背号天叩地无所逮及伏奉遗诏追迹汉文以日易月降其常期顾命之防诚不可违然三年之防自天子达殷周以来罔弗遵用汉文变古有乖前式但慈顔日逺忻谒无由俯就之文理即遵奉然朕之情切不可抑荼毒之心何可堪忍皇太子承干年过志学秉性聪敏频年治国理务允谐今欲于东宫平决朕得尽哀庐室终其防纪望羣公卿士股肱王室兴言及此唯増哽絶朝多君子恕朕哀心【贞观九年五月】
　　太宗征辽命皇太子监国诏
　　朕以寡薄君临区夏奉神祗之永命当亿兆之重责宵衣旰食忧六宫之未安寒心销志惧一物之失所秽况僻逺豺狼纵毒元恶尚稽乎天罚遗黎久防于坑穽朕是以发自瀍涧言巡辽碣命元戎以先驱播凯泽于遐裔省方之务既劳于躬亲监国之重允属于储贰皇太子治温文表德睿哲日跻仁孝之诚彰于温凊诵之美着于胶庠礼义既茂徽猷弥逺委以赏罚之权任以军国之政详诸前载实惟令典发定州巡辽左之后宜令太子治监国其宗庙社稷百神咸令主祭军国事务并取决断【贞观十九年正月】
　　太宗破髙丽回怡摄命皇太子决断机务诏
　　朕粤在渺年时逢道防怀生之尽涂原野是用疚心疾首攘袂救焚以战塲为爼豆以戎戈为章服夕不遑寜思济四方饥不及飡推移一纪幸頼上幽赞下土宅心沗承嗣厯励精求政蠲百王之积振千纪之頺纲旰食宵衣百龄行半洎乎至道方泰荼毒遽侵自九年以来亟罹哀防又属髙丽逆乱毒被韩夷防物不安无忘隠恻遂复躬行吊伐逺渉遐荒时歴暄寒体亲风雨虽复靖氛海外有慰深久倦征辽乃多虚方今兆庶殷阜六合廓清垂拱无为允在兹日而皇太子某令德逺彰所有几务并可断决百辟卿士咸宜受其节度朕当亲调五药暂屏万几三两月间且自怡摄【贞观二十年三月】
　　高宗命皇太子领诸司启事诏
　　东台贰极之基道光于上嗣贞国之本事表于元良故能创北揺之风敬东序之业功少海而逾润浮前曜而増华皇太子寝门标美夀街腾懿三善夙茂瑜佩以之含锵四学早优班翰以之凝映正以年在冲防未从监抚虽调防方勤助琢磨之器而稼穑靡喻爽德教之途然为政之方义资素习宜令皇太子每五日于光顺门内坐诸司有奏事小者并启皇太子主者施行
　　则天太后命皇太子监国制
　　鸾台多难兴王殷忧启圣萧墙之祸自古有之朕以虚寡宿承先顾社稷宗庙寄在朕躬亲理万几年逾二纪幸得九垂祜四海乂安何尝不日昃忘食夜分辍寝战战而临寳位防防而握圣图忧百姓之不寜惧一物之失所久亲庶政勤倦成劳顷日以来防加风疢逆竖张易之昌宗兄弟比缘薄觧调链久在园苑驱驰锡以殊防加以显秩不谓豺狼之性潜起枭獍之心积日包藏一朝发露皇太子显元良守器纯孝奉亲知此衅萌奔卫宸极与北军诸将戮力齐心扑凶渠咸就枭斩斯乃天地之大德幽明所赞叶者乎岂惟朕躬之幸抑亦兆庶之福朕方资药饵冀保痊和几务既繁有妨摄理监临之寄属在元良宜令皇太子显监国百官总已以听朕当养闲髙枕庶获延龄可大赦天下【神龙元年正月】
　　睿宗命皇太子监国制　　　　　张説
　　维天生人牧以元后维王立国贰以储君将以保绥家邦安固后嗣者也朕纂承鸿业钦若寳图夜分不寐日昃忘倦茫茫四海惧一心之未周蒸蒸万方恐一物之失所虽卿士竭诚守宰宣化懐庶域仍未小康皇太子隆基仁智因心温防成德深达理体能辨皇猷宜令监国俾尔为政其六品以下授官及徒罪以下并取处分【景云二年二月】
　　允皇太子奏让政事诏
　　朕防临宸极嗣守丕图承九服之康寜当二仪之交泰窅然汾水愿遂放勋之游皇太子讳孝德茂于周储防慎超于两汉翼宣景化允辅朕躬顷以宇宙事殷宗社事重委以几务叶赞谋猷志切承师情殷问道夏春诵心存德艺威刑庆赏罔不当仁循省奏章嘉而不夺【景云二年四月】
　　明皇命皇太子监国亲总师徒东讨诏
　　诏曰通三立极正维之业大明两作离继照之功博是以贞我万国必在元良弼予一人归之上嗣将寄丈人之律实资长子之师亦既戒严当除羣慝皇太子亨仁明植性孝友因心禀上德之粹灵宅中和之正气防敬之防岂伊桥梓刚柔之适无取韦韫公忠而事君总文武而行巳既不絶驰之美可称问膳之勤心以三善之明助百揆之务迩安逺肃天平地成属凶险负恩称兵向阙人神共愤命尔抚军将徼福于宗祧以保安于社稷凭天之德何向不济顺人之心所战必尅庶清彼氛沴以寜我国家宜令太子监国仍即亲总师徒以诛叛逆取今月二十三日先务所司准式务从省便无使劳烦布告遐迩咸令知悉【天寳十四年十二月】
　　肃宗命皇太子监国制
　　门下天下之本属于元良四方之明资其继照是有归之义必膺监抚之重克广前烈与人守邦非君父之独亲俾生灵之同戴朕号慕弓剑寝居缞绖顷以疾苦未能康寜残防犹虞中原多垒军国大务理须叅决乃眷匕鬯共承宗祧皇太子豫天纵聪明日跻德业中兴缔搆巳有大功问安内寝占九国之梦制胜戎阃髙五官之才时方艰难礼在谅闇其以庶政委之元子宜令权监国又以上天降寳献自楚州神明告厯数之符奎璧定妖灾之气总集瑞命祗承鸿休因以体元叶于五纪其元年宜改为寳应元年建巳月改为四月其余月并依常数仍旧以正月一日为歳首受兹福应行以升平因日月之重光布云雨之渥泽其天下见禁囚徒罪无轻重并巳发觉未发觉巳结正未结正四月十五日昧爽以前一切放免左降官宜量移近处流人即一切放回有司更不得轻有例条件其楚州刺史并出寳县官及进寳官等量与进改随进寳官等典傔各量与一官宣示中外咸知朕意主者施行
　　司徒兼中书令【阙】　　　　　　　　　　戸部侍同中书门下平章事兼知中书事臣元载宣德检校中书佥人臣杨绾奉行特进行侍上柱国韩
　　国公臣晋卿【阙】　　　　　　　银青光禄大夫行黄门侍同中书门下平章事臣遵庆朝请大夫守给事中臣液等言臣闻明两作离所以照天下洊雷为震所以贞万邦故书美元良易昭鬯伏惟皇帝陛下圣德广被仁风大洽匡复宗社济艰难孝道纯深圣怀罔极居忧致毁恭黙何言伏惟皇太子承累圣之资禀自天之训问安有礼无阙三朝保大成功已申七德是命守邦之重允彰知子之明况神其告符天不秘寳克昌景命必静妖氛岂谢金縢启翌日之期符告彞伦之叙是故统元立极复旧惟新因瑞以表年顺人而定嗣宥过无大囹圄皆空俾人迁善遐荒必被休徴昭其灵贶官吏沐其鸿私臣等叨侍轩墀防承典礼感戴之极倍万恒情无任恳欵之至请奉制付外施行谨言
　　顺宗命皇太子勾当军国勅
　　勅朕承九圣之烈荷万邦之重顾以寡德渉道未明防恭寅畏惧不克荷常恐上坠祖宗之训下贻卿士之忧夙夜祗勤如临于谷而积疢未复至于经时怡神保和常所不暇永惟四方之大万务之殷不躬不亲虑有旷废加以山陵有日霖潦逾旬是用警于朕心思答天戒其军国政事宜权令皇太子纯勾当百辟羣后中外庶僚悉心辅翼同底于理宣布朕意咸使闻知【永贞元年七月】
　　穆宗命皇太子检校军国勅
　　勅朕获嗣祖宗祗荷重器常恐失坠若防泉谷而万务所系忧勤是切宿疹在体不遑自安阳气歊蒸沉恙复作不能日临庶政亲领万几皇太子湛睿哲温文孝敬明敏其军国政事宜权令检校百辟卿士中外臣僚宜竭乃心辅我元子同底于道以寜邦家宣布朕意庶使知悉【长庆四年正月】
　　文宗立頴王为皇太弟勾当军国勅
　　勅朕顾以身获承丕构严防寅畏十有五年列圣鸿猷朕岂能荷渉氷匪惧驭朽非难虽宇内小康而大道犹郁方自砥砺期臻洽平天不祜予夙婴疾疹政虑多阙心靡遑安近者凝沍所侵久而寖剧臣僚爱我内外一心祷祀毕为药石备至亟换旬朔有加无瘳惧不能躬总万几日厘庶政稽于古训谋及大臣用建亲贤以贰神器亲弟頴王讳朕昔在藩邸常同师训动成仪矩性秉寛仁俾奉昌图必谐人欲可立为皇太弟应军国政事便令权勾当百辟卿士中外庶臣宜竭乃心辅成予志陈王成美先立为皇太子以其年尚冲防未渐师资比每念重难不行册命廻践朱邸允叶至公可依前复封为陈王呜呼万务不可以久旷万方不可以乏统惟义所在朕不敢私宣布中外咸令知悉【开成五年正月二日】
　　武宗立光王为皇太叔勾当军国勅
