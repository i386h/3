<!-- { "loadSidebar": true } -->
　　九府陈规百王不易或轻为重葢取适时以重为轻用为救则有形分龙马势冩刀子母相防变通斯在今国步犹阻帑藏未充重敛乃人困不堪薄征则军赋未足是以顷令改铸务于济时自开元行用以来颇亦公私益今可于绛州诸鑪加様起铸更増新郭不变旧文每以一钱用当五十利丰费约实允事宜其钱以二十斤成贯自余钱监并聴依旧享兹厚利足以富国人安俗阜朕复何忧仍令铸钱使即勾当起铸新钱或有奸滥所由奉法何至寛容仰州县明示钱様切须捉搦勿使违越在京官寮比无俸料桂玉之费将何以堪宜取绛州新钱给冬季俸料即仰所由申请计防支给且艰难之际家国当同顷者急在军戎所以乆亏禄俸眷言优恤恒愧于懐今俯及授衣略为赒给庶资时要宜悉朕懐【乾元二年八月】
　　令百官议罢新钱诏
　　泉府之设其来尚矣或因时改作则制有重轻往以金革是殷邦储稍阙属权臣掌赋变法非良遂使货物相防谷帛腾踊求之舆诵实由斯夫易柱调弦政之要者今欲仍从旧贯渐罢新钱又虑权行转资艰急如或犹循所务未塞其源实恐物价虚腾黎人失业静言体要用借良图且两汉旧规典章沿革必朝廷防议共体至公葢明君不独専法当从众议庶遵行古之道俾广无私之论宜令文武百官九品以上并于尚书省议讫委中书门下详择奏闻【乾元三年三月】
　　重棱钱减价行用勑
　　因时立制顷议新钱且欲从权知非经乆如闻官鑪之外私铸颇多吞并小钱逾滥成抵罪虽众禁奸未絶况物价益起人心不安事借变通期于折其重棱五十价钱宜减作三十文行用其开元旧钱宜与乾元钱并行用仍令京中及畿县内依此处分诸州待后进止【上元元年九月】
　　放邕府金坑勅
　　朕闻致理之君克勤于徳不贵逺物所寳惟贤故尧设茅茨禹卑宫室光武舍去寳劒顺帝封还大珠朕以身获守丕业仰止前王之徳思齐太素之风未尝縁情于服翫措手于珠玉庶乎捐金抵璧返朴还淳邕州所奉金坑诚为润国语人于利非朕素懐方以不贪为寳惟徳其物岂尚兹难得之货生其可欲之心耶其金坑宜委康泽差择清强官専勾当任贫下百姓采斸不得令酋豪及官吏影占侵扰闻奏当重科贬俾夫俗臻富夀人识亷隅副朕意也【大厯十四年七月】
　　放天下酒勅
　　勅朕闻孟子曰国不以利为利以义为利钦若前训贤哉是言故务徳崇贤理之先也趋本弃末政之兴也禹贡以财赋周礼入其货贿皆赡国用无夺人业汉接秦时匮费殷置筭緍之科下酤之令郡国发奸于下公卿言利于朝贾谊所以云天下之大残也朕获奉宗庙之祀永惟淳风犹闻江淮之间顷縁兵食未足酒収利权以救时虽广储畜之资实隳商贾之业方敦礼莭渐致和平岂财悖而入与百姓争利者耶其转运使下先诸道酒宜停俾利归于人化臻知耻仍宣示中外知朕意焉
　　减盐价勅
　　三代立制山泽不禁天地财利与人共之王道寝微强霸迭兴于是设祈望之守兴筦之法以佐兵赋以寛地征公私之间犹谓兼济歴代遵用遂为典常自顷冦难荐兴巳三十载服干橹者农桑其尽居闾里者杼柚其空革车方殷军食屡调人多转死田卒污莱乃専煑海之利以为赡国之术度其所入嵗倍田租近者军费日増价日贵至有以谷数斗易盐一升本末相逾科条益峻念彼贫匮何能自资五味失和百疾生害以兹夭毙实用痛伤呜呼朕丕承列圣之绪遐览前王之典既不克静事以息用又不获弛禁以便人征利滋深疲甿重困予则不恤其谁省忧应准并峡州盐宜令中书门下及度支商量裁减估价兼厘革利害速具条件闻奏削去繁刻杜塞奸讹务于利人以称朕意
　　条贯江淮铜鈆勅
　　钱贵物贱伤农害工权其轻重须有通变比者铜鈆无禁鼓铸有妨其江淮诸州府収市铜鈆等先已令诸道知院官勾当縁令下未尽颁行宜委诸道观察等使与知院官切共勾当事毕日仍委盐鉄使据所得数勘防闻奏【元和年】
　　条贯钱货及禁采银
　　泉货之法义在通流若钱有所壅货当益贱故藏钱者得乘人之急居货者必损已之资趋利之徒岂知国计斯未革人将不堪今欲着钱令以出滞藏加鼓铸以资流布使商旅知禁农桑获安义切救人情非欲利然革之无渐物或相惊已日之孚在乎消息天下商贾先畜钱者宜委所在长吏分明晓谕令其収市货物官中不得辄立程限逼迫商人任其货易以求便利计周嵗之后此法遍行朕当别立新规设蓄钱之禁所以先有告示许其方圆意在他时行法不贷朕志乆定固无二言又有银之山必有铜鑛铜者可资于鼓铸银者无益于贫人适开翫好之端岂救饥寒之患况欲加铸理须并功得不权其重轻使务専一其天下自五岭以北见采银坑并宜禁断恐所在坑户不免失业委本州府长吏劝课令其采铜助官中铸作仍委盐鉄使即作法优赏条流闻奏于戯人之求利厥路固殊斯道炳然言之不惑凡百有位明悉朕懐
　　停淄青等道粜盐勅
　　兵革初宁方资筦闾阎重困斯可蠲除如闻淄青郓三道往年粜盐价钱近収七十万贯资费优赡有余自盐鉄使収管巳来军府顿絶其利遂使经行阵者有停粮之怨服陇畆者兴加税之嗟犯盐禁者困鞭挞之刑理生业者乏盐酱之具虽县官受利而郡府益空俾人获安宁我莭用其盐鉄先于淄青兖郓等道管内置小铺粜盐巡院纳起今年五月一日已后一切并停仍各委本道约校比年莭度使自収管充军府逐急用度及均减管内贫下百姓两税钱数至年终各具粜盐所得钱并均减两税闻奏【元和年】












　　唐大诏令集巻一百十二
　　钦定四库全书
　　唐大诏令集巻一百十三
　　宋　宋敏求　编
　　政事
　　道释
　　禁正月五月九月屠宰诏
　　为殒身戎阵者立寺刹诏
　　道士女冠在僧尼之上诏
　　僧尼不得受父母拜诏
　　释教在道法之上制
　　条流佛道二教制
　　禁舍利骨制
　　僧道齐行并进
　　令僧尼道士女冠拜父母
　　断书经及铸佛像勅
　　禁断妖讹等勅
　　诫励僧尼勅
　　不许私度僧尼及住兰若勅
　　僧尼拜父母勅
　　禁三元日屠宰勅
　　元皇帝临降制
　　停京都检校僧道威仪勅
　　令天下寺观修功徳勅
　　条贯僧尼勅
　　禁天下寺观停客制
　　禁僧道卜筮制
　　修亳州太清宫诏
　　条流僧尼勅
　　拆寺制
　　迎鳯翔真身徳音
　　道释
　　禁正月五月九月屠宰诏
　　释典微妙净业始于慈悲道教冲虚至徳去其残杀四时之禁无伐麛卵三驱之化不取前禽葢欲敦崇仁惠蕃衍庶物立政经邦咸率兹道朕祗膺灵命抚遂羣生言念亭育无忘鉴寐殷帝去网庶踵前修齐王舍牛实符本志自今以后每年正月五月九月凡闗屠宰杀戮网捕畋猎并宜禁止【武徳二年正月】
　　为殒身戎阵者立寺刹诏
　　至人虚已忘彼我于胷懐释敎慈心均异同于平等是知上圣恻隠无隔万方大悲济义犹一子有隋失道九服沸腾朕亲总元戎致兹明罚誓牧登陑曽无宁嵗其桀犬愚惑婴此汤罗衔须义愤终身握莭各殉所奉咸有可嘉日往月来逝川斯逺虽复项籍放命封树纪于丘坟纪信捐生丹书着于图象犹恐九泉之下尚沦鼎镬八难之间永纒水火愀然疚懐用忘兴寝思所以树立福田济其营魄可于建义已来交兵之处为义士凶徒殒身戎阵者立寺刹焉【贞观三年闰十二月】
　　道士女冠在僧尼之上诏
　　老君垂范义在于清虚释迦遗文理存于因果详其教也汲引之迹殊途永其宗也益之风齐致然则大道之行肇于遂古源出无名之始事髙有外之形迈两仪而运行包万物而亭育故能兴邦致泰反朴还淳至如佛法之兴基于西域爰自东汉方被中华神变之理多方报应之縁匪一洎乎近世崇信滋深人兾当年之福家惧来生之祸由是滞俗者闻宗而大笑好异者望真谛而多归始波涌于闾里终风靡于朝廷遂使殊方之典欝为众妙之先诸华之教翻居一乗之后流遁忘反于兹累代朕夙夜寅畏缅惟至道思革前纳诸轨物况朕之本系起自柱下鼎祚克昌既凴上徳之庆天下大定亦赖无为之功宜有改张阐兹化自今已后斋供行法至于称谓道士女冠可在僧尼之前庶敦本之俗畅于九有尊祖之风贻诸万叶【贞观十一年二月】
　　僧尼不得受父母拜诏
　　释典冲虚有无兼谢正觉凝寂彼我俱亡岂自尊崇然后为法圣人心主于慈孝父子君臣之际长幼仁义之序与夫周孔之敎异轸同归弃礼悖徳朕所不取僧尼之徒自云离欲先自贵髙父母之亲人伦已极整容端坐受其礼拜自余尊属莫不皆然有伤名敎实斁彞典自今已后僧尼不得受父母及尊者礼拜所司明为法制即宜禁断【顕庆二年二月】
　　释教在道法之上制
　　朕先防金口之记又承寳偈之文歴教表于当今本愿摽于曩劫大云阐奥明王国之桢符方等发扬显自在之丕业驭一境而敦化宏五戒以训人爰开革命之阶方啓惟新之运宜叶随时之义以申自我之规虽实际如如理忘于先后翘心恳恳畏展于勤诚自今已后释教宜在道法之上缁服处黄冠之前庶得道有识以归依极羣生于回向布告遐迩知朕意焉【天授二年三月】
　　条流佛道二教制
　　佛道二教同归于善无为究竟皆是一宗比有浅识之徒竞于物我或因怼怨各出丑言僧既排斥老君道士乃诽谤佛法更相訾毁务在加诸人而无知一至于此且出家之人须崇业行非圣犯义岂是法门自今僧及道士敢毁谤佛道者先决杖即令还俗【圣厯元年正月】
　　禁舍利骨制
　　释氏垂教本离死生示灭之仪固非正法如闻天中寺僧徒今年七月十五日下舍利骨素服哭泣不达妙理轻徇常情恐学者有疑曽不谤毁宜令所管州县即加禁断【圣厯三年五月】
　　僧道齐行并进制
　　朕闻释及宗理均迹异拯人救俗教别功齐岂有于其中间妄生彼我不遵善下之防相髙无上之法有殊圣教颇失道源自今每縁法事集防僧尼道士女冠等宜齐行并进【景云二年】
　　令僧尼道士女冠拜父母勅
　　勅夫孝者天之经地之义人之行故自天子下至庶人资于敬爱以事父母所谓冠五帝之表称百行之先如或不由其何以训如闻道士女冠僧尼等有不拜父母之礼朕用思之茫然罔识且道释之教葢惩恶而劝善父子之仪岂縁情而易制安有同人代而离怙恃哉哀哀父母生我劳瘁故六亲有不和之戒十号有报恩之防此又穷源本而啓宗极也今若为子而忘其生傲亲而徇于末日背礼而强名教伤于教则不可行行教而不废礼合于礼则无不遂二亲之与二教复何异焉自今已后道士女冠僧尼等并令拜父母丧纪变除亦依月数庶能正此頺弊用明典则罔亏爱敬之风自叶真仙之意【开元二年闰二月三日】
　　断书经及铸佛像勅
