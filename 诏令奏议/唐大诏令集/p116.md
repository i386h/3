<!-- { "loadSidebar": true } -->
　　构大厦者必总于羣材成大川者亦资于百谷故思理之主求贤防遗所以昭宣令图广大前绪观文缉化其在兹乎朕以寡昧获奉丕业虚已问政实始于兹考言求益敢不只若故命左右辅弼洎有位之臣防于中台必究其论缄宻以献省自朕躬果获贤能副予饥渴才识兼茂明于体用科人第三次等元稹韦惇第四等独孤郁白居易曹景伯韦庆复第四次等崔韶罗让元修薛存庆韦珩第五上等萧俛李蟠沈传师柴宿达于吏理可使从政科第五上等陈岵咸以待问之美观光而来询以三道之要复于九变之选得失之间粲然可观宜膺徳懋之典或叶言扬之举其第三次等人委中书门下优与处分第四等第五上等中书门下即与处分元和三年试制举人策问【考官杨于陵郑敬李益韦贯之】
　　皇帝若曰葢闻古之令王体上圣之姿御大宁之时犹惧理之未至也求贤以致用犹惧动之不中也谘谏以闻道矧惟寡昧膺受多福思负荷之重警风浪之虞求贤谘谏是敢怠忽至若穷神知化以盛其徳经纬文武以大其业考古防极通敎化之源明目达聪周眎聴之表实亦夙夜之所志也子大夫将何道逮而致之乎自三代已还求理继作皆意其砥砺而効难彰明莫不欲还朴厚而浇风常扇莫不欲遵俭约而侈物常贵莫不欲逺小人而巧谀常进莫不欲近庄士而忠直常疎莫不欲勉人于义而亷媿常不修莫不欲禁人为非而抵冒常不息其所缪盭岂无根源爰自近嵗仍敷大泽霜露所坠沾濡必同涤瑕秽以道人心省徭役以丰物力蠲田租以厚农室葺国学以振儒风督废职以补维纲备众官以序贤俊庶继先志臻乎治平而改行者未闻输劳者未艾务农者无以免艰食学者无以通微言立事之绩未纪于庶工乏才之叹未辍于终食蠧于法者无不去而法未修明切于政者无不行而政未光大岂不变其俗道广而难济乎岂不得其门事繁而愈失乎伫闻嘉猷言无或隠周之受田有经制汉之力田有恒数今疆畛相接半为豪家流佣无依率是编户本于交易焉得贪富以卑贫相欲因循是以损多而益寡酌于中道其术何如取人以行不必文采命官以性不必资考然则行非造次而备察才非错综而遍知不必文采为轻重而事可进退不必资考为程准而吏有条贯适变矫枉渴于良规何方可以序六气来百祥何施可以寿羣生仁众姓由于前训而可据设于当代而易从勿猥勿并以称朕意【三月二十三日】
　　长庆二年试制科举人勅　　　　李徳裕
　　勅古人有言常引一代之人以理一代之务虽隽贤茂彦不乏于时然亦在敷纳以言精核其实若决川渎以导其气叩金石以求其音使抱忠义者必尽其诚知古今者必宣其虑朕纂承鸿业以抚兆人尝欲宪三代之理修列祖之法犹念和气之未洽休祥之未臻百姓之未安五兵之未戢故详延修洁之士庶得闻乎未闻将以达天地之心究俗化之变研安危之虑探理乱之源子大夫殚思于六经驰骛于百代得不讲求至论以沃朕心方直者举朕之阙政术者体时之要慕古逺者卑其论赡文词者抑其华言经者折衷于圣人以明教化论将者先之以仁义无効纵横于戏子大夫当朕之时必冀思自达且古之翼其君者尚委辂纳説荷担吐奇由壶闗以上言自南昌而讽刺况文陛之下负扆亲临若藏器不耀结囊而去顾朕深志复何望焉当体予衷无惧后害宜坐食讫就试【十月二十三日】
　　防问【考官白居易陈岵贾餗】
　　皇帝若曰葢闻舜禹之有天下也起于侧微积徳累勤多歴年所夫经盛圣之虑岂有遗哉然犹好问察言勤求贤士葢以承天之任重忧人之志深也况朕长于深宫涉道日浅奉列圣之洪绪抚万防之黎人夙夜严恭不敢懈怠实惧烛理未究省躬未明所以详求谠言以辅不逮子大夫是宜发所蕴蓄沃予虚懐当极意正词勿有隠讳昔王政之兴必臻于康泰霸道所立犹致于富强我国家提封溢于三代酌宪兼乎百王无尧汤之灾积祖宗之化而人未蕃庶俗尚凋讹家无葢藏公阙储防卒乗之数货币之资綂而校之莫继前代岂率土生植变于古欤将阜时政令失于今欤因以揣摩必穷利病明征末失之渐具陈兴复之谟且文武兼学以成身士农迭居以丰业故家给人足可以恋土本末周备可以应时近古各徇一端不相资用致令从事异心难以成课民佚无守轻为惰游指明共贯之方防合二途之利永言化理期酌厥中施为或差得失斯远将修睦劝义则在下难知将任数驭情则人心尽伪思闻防要得合诚明旌别比周之情敷详忠厚之道知人则哲从古攸慎九惩恐泥五事难精或望可服人而才非周物或言皆诣理而行有乖方宜陈取舍之端用彰真伪之辨至于朝廷之阙四方之弊详延而至可得直陈退有后言朕所不取子大夫其勉之
　　放制举人诏
　　朕自郊上御端门发大号与天下更始思得标明四科命羣公卿士暨守土之臣详延下位周于草泽成列待问副予虚求昧爽临轩俾究其论正辞良术精义宏谋绎之旬时深见忠益言刈其楚列而第之贤良方正能直言极谏第三等人厐严第三次等人吕术第四等人韦署姚中立李经第四次等人崔□崔从任畹第五上等人韦正贯崔知白陈在锡博通坟典达于敎化第四等人李思立详明政术可以理人第四次等人崔郢军谋宏达堪任将帅第三等人吴思第五等人李商卿咸以懿学茂识扬于明庭况当短晷之晨颇尽论思之美璨然高论深沃朕心永言藏罟之规岂忘絷驹之美宠之命秩允答嘉猷其第三等人第四次等人委中书门下优与处分其第四等人第四次等人第五上等人中书门下即与处分【长庆二年十二月】
　　除制举人官勅
　　昔仲尼之门以四科品第诸生所得十哲今吾征四海九州之士而登名者十有五人搜罗简拔非不勤至以今况古可谓才难是用诏爵以嘉奬其忠超擢以光明其道俾岩石之下人思自奋晁董之盛逺以为邻延登谏垣式伫匡益储书结绶皆曰显途循其袂次亦视科等服我新命朂哉逺猷可依前件
　　寳厯元年试制举人诏
　　朕闻心术顺道天下可一言而兴聪明自壅堂上有千里之逺故唐虞而降则考试观俗汉魏之际则诏策求贤朕纉绍丕图抚临方夏实惧诚有所偏信鉴有所求周乃前歳诏六官九卿方岳尹正有位之士逮于庶僚高悬四科博存羣产将访众政之阙酌至论之中子大夫庭列俨然各应其品是用宵兴前殿永日渴求条列坦明咸本经意固子大夫之所讲摩矣当竭诚尽虑无有蕴藏宜坐食讫就试【二月二十八日】
　　防问【考官郑函崔琯李虞仲】
　　皇帝若曰朕恭守宪祖中兴之运穆宗绍宁之业寅畏兢翼亦免荒坠诸侯忠上而奉职卿士循法而恪官四夷内向兆人休息至于属綂垂文程示后代终有致乂之意未有理人之术古人云希顔之徒亦顔之流也又曰舜何人也予何人也予窃不让欲追踪乎三代俯视乎两汉陶今俗于至道济乱人于太和子大夫皆蕴器应荐愤愤悱悱思所以奋者于日久矣当极其虑开予郁滞夫礼乐刑政理之具也礼乐非谓威仪升降铿锵拊击也将务乎阜天时节地财和神人齐风俗也刑政非谓科条章令繁文申约也将务乎愧心格耻设防销微也必有其论何方致之四人混处迁于异物歴代以降皆所苦患士本于儒而有诡道之行农尚笃固而多损本之心工缮用物而作雕靡之器商通有无而赍难得之货思矫其弊必有其术汉高之基称萧曹孝宣之兴称邴魏朕观其书粲然尽在我国家之盛其纪年则曰贞观开元其辅相则曰房杜姚宋朕观其书则拔羣絶类者不能相逺然两朝之盛四子之能不可诬也将与元化合徳谟谋而无际欤为史官词志不能久其事业欤口食至多而垦辟者堕供亿至众而财官是空官无阙员而家食者告困徳泽仍臻而鳏弱者未赡必有其防何以辨之无泛无略无游説无隠情以副虚求朕将亲览
　　放制举人诏
　　朕深居法宫高处宸极常虑天下多务壅于上闻朝廷大猷阙于中兴至于伏陛叩颡造膝犯顔皆骤迁显荣宠以优锡犹思物不得茂遂道有所郁堙是用虚中访贤侧席前殿缄宻以献阅自朕躬切磨予违无所回忌第于上下于正朝吾之不宏亦可谓信于海内矣贤良方正能直言极谏科举人第三等唐伸韦端符舒元褒第四等萧敞杨曽士杨俭来择赵祝裴惮第四次等王繇李昌实严荆田必崔璜第五上等李浐萧夷忠冯球元晦详闲吏理达于敎化科第五上等韦正贯军谋宏逺材任边将科第三等裴俦第四次等侯云章咸以谠言正词兵符敎本应问如响不穷于众着之于篇烂然尽在宜膺中鹄之选用叶靡爵之经其第三等人委中书门下优与处分第四等第四次等第五上等中书门下即与处分
　　太和二年亲试制举人勅
　　士志于道葢道以致君为先代实生才葢才以济理为务不索何以获其实不言何以知其志故帝尧垂询众之训殷宗首沃心之术其传曰嘉言防攸伏又曰俊乂用彰汉魏以还诏防时作暨于我唐遵为故事由是善政惟乂魁能间出朕只荷大寳勤恤兆人明不烛于幽昧惠未流于鳏寡御朽兢虑求贤永图是以诏命有司防羣材列稽疑延问阙政子大夫达学通识俨然来思操觚濡翰条诲宿滞慰我虚伫必嘉猷故临轩命书防以审访继烛俟奏其悉乃诚辞各宜坐食食毕就试【三月二十九日】
　　防问
　　问朕闻古先哲王之治也黙无为端拱司契陶甿心以居正凝日用于不宰立本以厚下推诚而建中繇是天人通隂阳和俗跻仁寿物无疵厉噫盛徳之所臻敻乎其莫可及已三代令王质文递尚而巧伪滋炽流失寖多自汉魏以降足征葢寡朕昧理道只荷丕构奉若谟训不敢荒宁任贤惕厉宵衣旰食讵追三五之遐轨庶绍祖宗之鸿休而心有所未达信有所未孚由中及外阙政斯广是以人不率化气或堙戹灾旱竟嵗播植愆时国廪罕蓄乏九年之储吏道多端微三载之绩京师诸夏之本也将以观理而豪猾时逾检太学明敎化之源也期于宣化而生徒多堕业列郡在于颁条而科禁或未絶百工在于按度而淫巧或未衰俗堕风靡积讹成蠧其择官济理也聴人以言则枝叶难辨御奸以法则耻格不形其阜财发号也生之寡而食之众烦于令而鲜于理思欲救此缪盭致之治平兹心浩然若涉泉水故前诏有司博征羣彦伫启宿懵兾増时雍子大夫皆识达古今明于康济造庭待问副朕虚懐必当箴主之阙辨政之疵明纲条之所紊稽庶富之所急何施斯革于前弊何泽斯惠于下土何修而理古可近何道而和气克充推之本源着于条对至若夷吾轻重之权孰辅于理严尤底定之防孰叶于时元凯之考课何先叔子之克平何务惟此镜择乎中庸期在洽闻朕将亲览
　　放制举人勅
　　王者谨天戒酌人言叶时凝资賛理斯为令典也朕以菲徳只膺大綂嵗属凶旱人思底宁庶察弊以勤理因举能而询众科别条问临轩致诚载搜尤魁果副虚伫贤良方正能直言极谏科举人第三等裴表第三次等李郃第四等南卓李甘杜牧马植郑亚崔璵第四次等崔谠王式罗郡京崔渠慎田苗惜韦昶崔博第五上等崔换王賔详闲吏理达于敎化科举人第四次等宋昆军谋宏逺堪任将帅科举人第四等郑冠李栻等皆直躬遵道博古知微敷其逺猷志在益实能攻朕阙政究天人交际之理极皇王通变之义指切精洽粲然可观既効才于明世宜旌能于受禄其第三等第三次等人委中书门下优与处分第四等第四次等第五上等人中书门下即与处分
　　贡举
　　条流明经进士诏
