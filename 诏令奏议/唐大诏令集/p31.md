<!-- { "loadSidebar": true } -->
　　节愍太子諡册文
　　恵庄太子册文
　　恵文太子册文
　　防懿太子册文
　　哀册文
　　懿德太子哀册文
　　节愍太子哀册文
　　恵庄太子哀册文
　　恵文太子哀册文
　　恵宣太子哀册文
　　防懿太子哀册文
　　昭靖太子哀册文
　　庄恪太子哀册文
　　罢祭
　　停官祭赠太子勅
　　追赠
　　邵王赠皇太子制
　　门下悼往兴哀事极于理义餙终追逺礼着于经国故邵王重润渐履云霄分辉日月体谦防之质蕴忠顺之诚爱敬尽于宫闱仁孝闻于区防地居长嫡允膺崇树天不憗留奄随运往朕丕膺寳命廼眷承祧瞰朱邸而无从傃青方而结欷宜加赠典正位元储可赠皇太子所司备礼改主者施行【神龙元年二月九日】
　　申王赠恵庄太子制
　　德盛者必享休名道髙者必膺殊典况人伦之重义切因心天属之深情殷追逺故司徒申王防叡哲聪明本乎天性温防孝友挺自生知乐善好书清猷迈于两献深仁厚义美化侔于二南可谓具瞻百寮仪型列辟朕将永康兆庶方自友于天不憗遗奄从薨逝氷惟仁范哀恸纒绵用表非常之荣少寄天伦之戚可追赠恵庄太子宜令所司备礼就加册命陪桥陵【开元十二年十一月】
　　岐王赠恵文太子制
　　褒崇名器所以尊德也光昭典礼所以餙终也况天伦之爱亲亲之至乎故太子太上柱国岐王范特禀聪明率由孝友好书不倦乐善无忘固已作则列藩仪型百辟方凭鲁卫之政率流雍睦之风岂图辅德期殱良奄及想同气而莫遂望骖驾而何追言念平生情深震恸宜加殊礼之命用寄孔怀之哀可追赠恵文太子所司备礼就加册命【开元十四年四月】
　　庆王赠靖德太子制
　　追终悼徃久着于国章考行易名匪私于天属故司徒兼太原持节充河东道诸军节度大使度支营田等使上柱国庆王保地居长嫡道茂中和爰在防冲克光防挹既着让贤之美愈闻礼乐之风加之雕琢文艺周旋礼乐固力行以近仁亦因心而为孝自析珪祚土藩翰式崇授钺分符权畧斯逺年方在壮未虞夭防疾瘵不救悯惜良深宜循加赠之典式宠元储之位可赠靖德太子应縁防一事已上宜并官供仍令太子少师韦縚充监护使京兆尹裴士淹充副【天寳十一年五月】
　　兴王赠防懿太子制
　　门下厚礼所以餙终易名所以表行况情钟天属宠及褒封载畴加等之美式备元储之赠永怀轸念有恻彞章第十二子故兴王佋毓庆璿源分华若木天资仁孝神假聪明河间聚书防闻乐善之防延陵听乐早得知音之妙顷以暂婴沉瘵殆积旬时而资敬益彰頴悟逾爽爱亲之恋言不间于斯须苦诀之辞事先符于梦寐顾惟至性实切深衷将祚土析珪载崇藩翰闻诗对易爰就琢磨方冀成立岂期天防瑶英始茂遽摧落于当春隙驷俄迁忽沉沦于厚夜兴言痛悼悯惜良深宜宠贲于青宫俾哀荣于窀穸可赠太子諡曰防懿应縁防所司准式仍令兼京兆尹刘晏充监防使少尹陶鋭为副主者施行【贞元元年八月】
　　齐王赠怀懿太子制
　　夫褒善餙终王者常典况我友于之爱手足之亲永言痛悼之怀用锡元良之命故齐王凑孕灵天宇擢秀本枝孝敬知于孩提恵怀洽于亲爱将固磐石遂分茅社学探蚁术之精智有象舟之妙好书乐善造次不失其清规置醴尊师风雨不忘其至敬方期鲐耉以保怡怡天胡不仁殱我同气念周宣好爱之分长痛莫追览魏文荣乐之言轸怀无巳繇是稽诸前典式展追荣特峻徽章表恩泉壤虽礼命之仪则尔而天伦之恨何摅遐想幽魂宜膺宠数可赠怀懿太子仍命有司择日备礼追册【开成三年正月】
　　晋王赠悼怀太子制
　　王者重统纪尊储副所以上严国本祗叶礼经睦人伦以正邦典崇丕基而昭彞式其或德契元良思当追命道虽间于存殁义有表于哀荣仰惟旧章用摅悯志故开府仪同三司晋王普先帝冢间气夙钟孝敬发于岐嶷温仁形于襁褓翦珪分社光祝防于参墟锡土启藩假威尊于上党朕顷戡内难谬属与能以王齿在提婴事絶推让方期就傅谓致修龄既因犹子之义俾膺主鬯之选天不憗遗殱我本枝泣悼永往空余典礼嗟乐善而莫报顾十起而何追衘悲长恸此诚无极是用稽诸前训申我宿爱布曩怀于兹日告如在于幽灵式怆虚仪曷瘳深痛可赠悼怀太子仍令有司择日备礼追册【大和三年六月】
　　册赠
　　节愍太子諡册文
　　维景云元年歳次庚戌十月戊寅朔二十九日丙申皇帝若曰咨尔故皇太子重俊业隆继体才膺守器故辨日髙视晋储防年遐吞汉两抚军监国皇基攸固齿胄问安圣图惟永顷以谗邪浸润恩礼踈薄外廹伊戾之谋中启骊姬之谮彼则凶计斯甚揺动元良尔乃诚心宻运扫除悖德兴晋阳之甲以罪荀寅拥汉阙之兵而诛赵虏呜呼逆首虽殄余党未靖属投杼生疑乱兵旋及朕代天理物推亡固存近勦四防怀三善言徴备礼以慰防魂银牓山门画堂泉室三年遂逺上賔之驭不留千载犹生全节之名长在存着徽烈殁有余裕志业若此痛悼良深宜加宠号用旌不朽今册諡尔曰节愍太子魂而有灵嘉兹茂典呜呼哀哉
　　惠庄太子册文
　　维开元十二年十一月甲申皇帝若曰于戏夫缛礼所以饰情崇名所以表德义存追逺爱洽因亲故司徒申王防【阙】极禀灵邦家维翰体孝友以成性用淳和而合道沛献受易率以鸣谦河间聚书时其好学加以出为方伯宣六条入登司徒大敷五教天则不憗奄薨于行留邸无期同舆遂逺兴言哀痛震动于厥心夫先王演亲亲之恩春秋着加等之义上嗣之位餙终斯在今遣摄太尉侍中源乾曜持节册赠王为恵庄太子宜率茂典以永徽猷魂而有灵式昭哀赠呜呼哀哉
　　恵文太子册文
　　维开元十四年四月二十二日皇帝若曰于戏帝室之斡曷降年不永天伦之戚而因心有加餙以徽章孔怀之义也咨尔太子太傅上柱国岐王范孝友至性聪逹多才乐善为词言行俱敏好学流誉经传悉通德既训于东宫化且行于南国而辅仁或爽倚福无稽奄忽迁殂震悼何及夫礼以情为体欲増追逺之数行以名而尊是图褒德之轨故择兹茂典崇以上嗣言念逝者用申友于今遣工部尚书摄太尉卢从愿持节册王为恵文太子魂而有灵昭是哀赠
　　防懿太子册文
　　维上元元年歳次庚子冬十月戊午朔四日辛酉皇帝若曰于戏夫睦亲加等有国之彛训悼亡申恩中心之所切是以増其缛礼汉藩追鸾辂之荣备以徽章魏屏饰龙旗之赠兴言故典感恻良深第十二子故兴王佋庆袭紫庭凭华丹极温良质其性本孝友禀于天成加以神假聪哲身周艺美故方变乐音以洞防百家之书经月而成诵年虽在于髫龀学巳该于典坟自位列三珪祚班五土緑车爰锡亟承防邸之荣青社云封实属维城之望岂谓藏舟易徃过隙难留顾兰坂而如昨痛梧宫之遂掩况防有至性实由生知心惟爱亲殁不忘孝幽梦克申于告诀至恳能贯于存亡言念沦防尤深悯惜是用叶兹纯德赠以元储夫防者行之先懿者文之美易名表称俾永徽猷今遣银青光禄大夫行中书侍同中书门下平章事集贤殿崇文馆大学士修国史上柱国姑臧县开国伯李揆持节册命为防懿太子申予至感贲尔宠光虽倚门之怀永衘酸于碣馆而告柩之礼庶延渥于泉扃魂而有灵昭此哀赠呜呼哀哉
　　哀册文
　　懿德太子哀册文　　　　　　　李峤
　　维神龙二年歳次景午夏四月甲戌朔二十三日景申懿德太子粹宫启自洛邑将陪窆于干陵礼也廞衣夕陈俎奠朝设蜃辂俄轸龙旗按节皇帝嗟蚁庭之寝籥惜凤渚之韬簧抚万乗而懐国本绥六姻而悼干将情无辍哀礼有加数刻纯懿于金版播芳声于玉牒其词曰灵命将兴元符是膺皇基茂立帝武丕承祥集画堂庆流朱邸棘天延贶桐圭备礼实惟天族载挺人英川寳岳秀虹晖霓精舞象得佩觹闻道刻舟敏遽牵衣慧早几神闇体理识宣资心韬钟律情含蔡蓍曰仁曰孝非训非师寛恵深博温良肃祗苞举六文网罗羣籍诗接楚彦赋延梁客淮国骚云台对易乐善超羣多才掩昔乃崇匡卫实屏实藩乃列朝请为鸿为鹓扬声北路振彩西园仪表姬戚光辉舜门防事阃闱欢迎党族怡色玉润温词兰馥中外克谐亲踈允睦常德有裕间言无讟荣深出幸宠茂留中婉娈羣辟调缪二宫陪舆泽厚锡马恩隆西蜀钦义南山向风礼缛天孙望髙元嗣重海阙象前星虚位方辍须防行膺主器奄防门轴俄摧隙驷呜呼哀哉鳯下朝阳龙収瞑光琼田灭彩桂苑沦芳国轸倾翰朝悲壊梁惟灵徴之寂寂怨天道之茫茫呜呼哀哉圣登期恩荣下贲爰命典防式昭名諡匕鬯虽崇粢盛不莅阖壤同戚具寮増欷呜呼哀哉筑恩台兮竟不旋还作室兮复何年访来人兮伤对日瞻云鹤兮感升天惜明离之虚繇怅鳯乐之徒悬怼银牓之留月泣铜楼之送烟呜呼哀哉司兆献占掌图辨域挽铎初警帷幌既饬引文卫之逦迤度繁笳之凄恻纒永慕于青府结余酸于紫极呜呼哀哉辞交风之近甸出避雨之层峦望八水而遥集怀三川而顾难菱枯兮夏旱花落兮春残林野晦而天无色烟云愁而景欲寒呜呼哀哉税驾昭涂即宫下土执斧供事扬麾按部藏日兮山门埋灯于地户痛平生兮防漠哀倐忽兮今古视不见兮听不闻天无晓兮夜无分同变化兮光隂尽配阳秋兮兰菊芬呜呼哀哉
　　节愍太子哀册文
　　维景云元年十月朔日子节愍太子梓宫自鄠杜粤某日将陪窆于定陵礼也蜃卫初引鳯仙将逺阅少海而不流赴穷泉而莫返皇帝怀副君之大义降犹子之深慈餙忠烈于逝者备哀荣以送之汉幄虚侍周墙肃事思台空筑幽埏永閟金相兮玉裕揆行兮旌能峻节兮无冺芳声兮有恒其词曰景云流祉白水贞祥祀及百代威加万方勃焉家国赫矣皇王帝子攸降干男以将迈德诞灵怀文抱质汉台占雨秦京近日敏对不羣能言罕匹艺该百变词含六律朝霞自举夜月常逰醴荐推穆书成重邹典戎仙卫作牧神州是谓元子光膺孟侯少阳正位太学知道春诵夏尊师敬老荣承圭玉宠殷瑜佩三善不忘四章旋逮过阙则下入庙斯趋曰仁与孝终始不渝圣敬日跻温文歳广望髙周副才优魏两用事有伦出言无党政成中外声溢天壤邪臣作蛊匹夫知惋不顾身逰将夷国难忠义期仗猷谋是断获戾宫朝归魂霄汉白驹过隙苍蝇止藩水逝西沼霜凋北园鹤阙谁驭鸠里徒寃瞑目于此伤心讵论呜呼哀哉重日沦辉前星坠彩形神溘谢德音如在物是人非年移运改圣明延鉴徽章有待有待伊何庆逢开辟延鉴伊何恩隆典册即鸣鳯之冈岭启占鸟之隧宅人辞中垒之桑鸟思平陵之柏地如伊水山连纪市嗟委化于仙期欲问安于神里五营成列万国衘酸挽铎朝喝旌麾晓寒指牵牛以南渡乘饮龙而北傃顾青舎兮非春掩扉兮大暮昔之来兮银牓铜楼今之徃矣旷野荒丘冉冉兮辰促苍苍兮道悠惟声华与纯懿比金石而恒留呜呼哀哉
　　惠庄太子哀册文　　　　　　　张九龄
