<!-- { "loadSidebar": true } -->
　　阐至业敷大化实赖于忠贤逐奸慝去党比必资于正直非学推间代道茂经邦则安能秉是钧衡赞予鸿业朝散大夫守门下侍郎同中书门下平章事上柱国赐紫金鱼袋李固言刚毅自任端严不回常懐疾恶之心每负佐时之业顷者奸雄蔽过党比相连非尔固言执諌孰开予意面陈至恳章防继来辨虞卿宗闵之倾邪明萧澣李汉之朋附爰付大任益彰器能励乃公忠副予委遇朝议大夫守中书侍郎同中书门下平章事上柱国姑臧县开国男食邑三百户赐紫金鱼袋贾餗抱忠与义秉直端诚文包经济之方学达古今之奥自付以枢柄咨其谋猷沥恳尽规夙夜匡补竭傅説之启沃致山甫之将明而又举善推贤孜孜匪懈茍利于国知无不为惟岳降神邦家永赖于戏贞观之初共推房杜之德开元之际又称姚宋之贤思得其人常劳寤寐但使固言谠直除四凶以肃清餗推至公披八元以辅弼进之邦家庶叶斯美是宜荣加书府之职宠兼文馆之任其监综史氏以润色大猷仍进崇阶用奨忠孝勉服新命无替前劳固言可银青光禄大夫崇文馆大学士兼修国史餗可银青光禄大夫充集贤殿大学士监修国史余如故
　　魏謩监修国史等制
　　门下大官之崇严史阁之要重书殿之清秘近代以来率命相臣总统其务宠擢迁转允谐旧规金紫光禄大夫门下侍郎兼兵部尚书门下平章事监修国史上柱国彭阳县开国男食邑三百户令狐绹上才经邦正徳宰物瑚琏重器宜升清庙之中银青光禄大夫守中书侍郎兼礼部尚书同中书门下平章事集贤殿大学士上柱国魏謩直道事主宏国佐时珪璋瑞姿早登太坛之上金紫光禄大夫中书侍郎兼户部尚书同中书门下平章事上柱国河东县开国子食邑五百户裴休忠力许国清规立朝鸾凤异仪髙举重霄之外并富有天爵深于人文早懐匡济之姿素蕴生灵之望洎处台位毕陈庙谟能肩一心以畅万务识我忧勤之旨罄其弼亮之诚边疆寖宁风咸若念此丕绩怀于深今则各新宠章迭领重职所宜阐清静黙之化正褒贬予夺之业因此嘉命启吾规词夫献忠言则君受益秉公心则人无怨除吏当则众职举下令一则百度美是乃吾三后前所施为也余尚忧属重事切磨终始不亏乃曰良相绹可守本官充太清宫使謩可守本官监修国史休可守本官充集贤殿大学士散官勲封各如故主者施行【大中九年七月七日】
　　令狐绹文馆大学士制
　　门下夫茂育羣生动资良弼缉熙庶绩表正万邦非竭力戴君推诚忧国则何以光膺鼎铉髙歩瀛洲十载于兹四方无事昭文偹德属自台臣金紫光禄大夫门下侍郎兼兵部尚书中书门下平章事充太清宫使上柱国彭阳县开国男食邑三百户令绹保合太和从容中道左右王化清夷国风辅相尽天地之宜啓沃见忠贞之节直气能断嘉猷自新纳诲之心义形于色于戯发号出令表率寰区妙运枢机式敷锡山甫补衮夷吾佐时勉极殊勲书于太室朕以虚懐委遇于道始终佩服斯言敬承嘉命可充文馆大学士余并如故主者施行【大中九年九月三十日】
　　郑朗监修国史等制
　　门下二相股肱与我同体致夷率化致俗清刑致戢干戈致调风雨垂衣无事良有愧焉安得不资刋削之能伫讨论之妙振扬史职开启儒风予非敢私并膺此命通议大夫守中书侍郎兼吏部尚书同中书门下平章事充集贤殿大学士上柱国赐紫金鱼袋郑朗道苞时杰性蕴天和得中庸之隠微合大雅之明哲大中大夫守工部侍郎同中书门下平章事上柱国赐紫金鱼袋崔慎由器禀人秀材为国桢达智者之变通有良臣之规矩皆学穷阃奥文擅精华辨理必造于事机吐词同归于根本松筠挺色莫畏严霜雕鹗凌空自有俊气况协赞大政允厘万方沃心克闻举直无隠图是谘効彰其茂功斯用迭升俾洽嘉命主张惩劝摠领典坟必使书法弥精动契春秋之旨化成为重岂惟鱼鲁之文勉大猷罔替朕命朗可监修国史慎由可充集贤殿大学士余各如故主者施行【大中十一年三月九日】
　　崔慎由监修国史等制
　　门下惟政之艰非贤勿乂用熙庶绩实仗羣材顷所以旰食宵衣勤求机衡之寄咸得时哲副予虚懐大中大夫守工部尚书同中书门下平章事集贤殿大学士上柱国赐紫金鱼袋崔慎由器识淹通风鉴明秀黄香之祗勤尔功壶遂之深衷足称朝散大夫守尚书兵部侍郎同中书门下平章事判度支上柱国彭城县开国男食邑三百户赐紫金鱼袋萧邺操履清方词调凝逺孔光之慎宻早着山甫之将明可嘉而并典坟博通理奥亟更显重雅有风教允副佥谐当兹钧轴延谋时务稽参政途尽心力以经邦礼乐而纬俗羣善必举庶官乃和可以勒美太常书忠甲令者矣今则三秋式稔四境无虞乃眷股肱厥有成绩至于总史官之微婉备帷幄之讲求继美臯防比良迁董顾兹茂典式示褒优敬尔在公服我休命慎由可监修国史邺可充集贤殿学士余如故主者施行【大中十一年十月十七日】
　　萧邺监修国史等制
　　门下康济生灵必在陶甄之化稽参政事允归王佐之才况乎元首股肱义均一体叶心同徳予懐所嘉式兼刋综之荣用举褒隆之典朝散大夫守工部尚书同中书门下平章事充集贤殿大学士上柱国彭城县开国男食邑三百户赐紫金鱼袋萧邺神清肃器鉴精通敷赞大猷孙有慎厚之行朝议大夫尚书户部侍郎同中书门下平章事判度支上柱国赐紫金鱼袋刘琢业履清方风标峻整弥纶庶务安国乃任职之臣而皆词焕丹青道润金璧匡衡贡禹经术该明孔光师丹议论寛博或顷司邦计茂底慎之规或尝拥节旄着缮完之绩洎膺枢近益畅谟猷毎见沃心实谐注意俾厥后为尧舜纳百姓于休和即竭乃诚期于予理子长子骏之职石渠天禄之书稽合异同成我褒贬儒雅之任迭处攸宜式表茂勲用荣兼领永绥宠渥往孚于休邺可监修国史琢可兼充集贤殿大学士余各如故主者施行【大中十二年二月十八日】
　　夏侯孜集贤殿大学士制
　　门下朕居兆人之上当万防之广戎夷式叙隂阳克调实赖宗社降灵辅弼宣力臻彼富庶至于洽平既彰大明益伫化成之妙载颂台席用盛儒林之选朝请大夫守尚书兵部侍郎同中书门下平章事充诸道盐铁转运使上柱国赐紫金鱼袋夏侯孜材协国桢道称王佐以孝友为家行以礼乐为身文黄陂纳寛涧松挺节雄词擅雅奥学洞微利刃发硎而肯綮无滞代天宰物而埏埴有余薫然至和霈若潜润况精列圗籍焕开禁垣髙列俊髦翔集近署雅归清重方在总枢广畅事功显懿美是宜更一乃志愈专乃衷吐辞虽酌于当今学正必思于稽古俾宻勿之际啓沃之间无忘我以三坟五典更光丕绩永孚于休可充集贤殿大学士余并如故主者施行【大中十三年八月】
　　白敏中文馆大学士等制
　　门下朕初承天序方崇政源属在辅臣兼领重职况仙宫至严专总尤切儒林之盛分列掖垣良史之能必归惩劝将欲比肩上古耀美一时克副旁求允膺茂典特进守司徒兼门下侍郎同中书门下平章事上柱国太原郡开国公食邑三千户白敏中气禀岳灵道洽王佐致君之志发于深诚银青光禄大夫守中书侍郎兼刑部尚书同中书门下平章事充集贤殿大学士上柱国谯县开国男食邑三百户夏侯孜材为国桢望贯人表济物之用彰于显仕金紫光禄大夫守中书侍郎兼工部尚书同中书门下平章事上防军乐安县开国男食邑三百户蒋伸识蕴生知众推邦杰狥公之操本乎进忠并词峰峭拔髙逾列岫学海深奥逺含百川处彼岩廊付以衡轴动有益居然矩仪叶心而和平造膝而啓沃式谐佥议能弼予违乃知其功信无与让是用思阐化冀扬清静之规弥在立言更伫刋削之妙资其讨论必以化成为先副我虚襟感佩嘉命敏中可兼充太清宫使文馆大学士余各如故主者施行【大中十四年正月十六日】
　　王铎文馆大学士等制
　　门下韦互佩则情性和文武兼修则事功济况岩廊重德柱石贤臣方当弭防之时正委运筹之畧各覃恩渥用奨勲劳开府仪同三司守门下侍郎兼司徒同中书门下平章事上柱国晋国公食邑三千户王铎太极储精华池禀润文能师古业擅经邦光显数朝偃仰三事挺许国忘家之节蕴经天纬地之才金紫光禄大夫守中书侍郎兼礼部尚书同中书门下平章事上柱国裴彻玉海澄澜金茎擢秀泉停襟抱岳立标仪道则有常材惟不器松竹见后雕之操轮輗彰致逺之功银青光禄大夫守尚书工部侍郎同中书门下平章事上柱国萧遘维岳降神昴星应瑞琳琅莹茂云日孤髙业着代天泽惟周物伟望而汪洋自逺清规而峻拔难偕并智比蓍祥同麟凤备彰器业遍践清华云霄次第以登临防阁从容而履歴或鬱为国老或宛是台臣人无间言朕所注意自妖凶搆逆巡幸西来皆能问道以潜奔竟致临轩而再防益坚臣节仍罄庙谟杜南征注传彰闲谢安石围碁决胜毎闻尽瘁尤切圗功更宜讲贯安危错磨理本用萧曹之秘畧继房杜之髙踪伫见中兴实资良术再践大貂之位三居文馆之权首镇元台备兼众务或官当喉舌职重阳秋或位正中枢荣兼秘殿大仪峻秩驭贵崇阶式示优恩更申奨励早清巨孽俾振皇纲使云龙鱼水之欢永光于竹帛铎可司徒兼侍中充太清宫使文馆大学士兼延资库使散官勲封如故彻可特进行门下侍郎兼兵部侍郎同中书门下平章事监修国史勲封如故遘可光禄大夫行中书侍郎兼礼部尚书同中书门下平章事充集贤殿大学士勲封如故主者施行
　　萧遘监修国史等制
　　门下宰相之任调元气以作辅持大柄以匡君况狂防未平戎车尚驾顾我勤劳之意在兹筹画之功虽循旧规式加新宠光禄大夫行中书侍郎兼礼部尚书同中书门下平章事充集贤殿大学士上柱国萧遘琮璜重器韶濩正音洒落襟灵品流多士有山甫补衮之功抱子房借箸之谋银青光禄大夫行兵部侍郎同中书门下平章事上柱国韦昭度山岳蕴灵星辰耀彩澄澹不挠端荘自持恳恳常务于爕谐孜孜不忘于赞理而皆便蕃显贯履歴清华为宗庙之栋梁作邦家之柱石言成损益知合蓍弥彰及霤之诚尽着匪躬之节毎听尔嘉话寛我殷忧所宜纵堂上之竒兵弥兹防孽啓胸中之利器剪彼妖狂伫见中兴之期须兹辅臣之力安危是注倚仗弥深地官既示其加恩大仪式彰其峻秩掌东观阳秋之重总石渠刋校之权茂勲増荣崇阶示贵乆处黄阁宜正紫垣庻其广运筹谋速见平荡伫丹青垂美鼎鼐勲髙永兹鱼水之欢用契云龙之防承我茂宠尔其勉之遘特进行中书侍郎兼户部尚书同中书门下平章事监修国史勲如故昭度可光禄大夫行中书侍郎兼礼部尚书同中书门下平章事充集贤殿大学士上柱国主者施行











　　唐大诏令集巻五十一
　　钦定四库全书
　　唐大诏令集巻五十二
　　宋　宋敏求　编
　　大臣
　　宰相
　　判使【罢判】
　　杜佑诸道盐铁使等制
　　皇甫鏄罢判度支制
　　王涯诸道茶使制
　　蒋伸罢判户部制
　　王铎户部制
　　萧遘判度支制
　　萧遘罢判度支制
　　孙渥判户部制
　　孙渥判度支兼诸道盐铁使制
　　王诸道盐铁转运等使制
　　领镇
　　姚崇都检校诸军大使制
　　张説兼知朔方节度使制
　　李林甫兼河西节度使制
　　李林甫兼朔方节度使制
　　王缙侍郎中兼都统制
　　杜鸿渐东都留守制
