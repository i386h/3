<!-- { "loadSidebar": true } -->
　　尚书左仆射杨炎托以文艺累登清贯虽谪居荒服而虚称犹在朕初临万邦思大化务擢非次招纳时髦拔自郡佐登于台鼎独委心膂信任无疑而乃不思竭诚敢为奸蠧进邪丑正既伪且妄党援因依动渉情故隳法败度罔上行私茍利其身不顾于国加以内无训诫外有交通纵恣诈欺以成赃贿询其事迹本末乖谬蔑恩弃德负我何深考秋议刑罪在难宥但以朕于将相义切始终顾全大体特有宏贷俾从逺谪以肃具寮可崖州司马员外置同正员仍即驰驿发遣
　　郑余庆郴州司马制
　　辅弼之臣百辟是宪茍二其行则黩大猷守中书门下平章事郑余庆顷谓忠贞擢居台辅仍乖正直有渉比周弃法防情公行党比茍狥邪志颇紊彜伦谪佐遐藩以惩不恪朕擢于不次诚冀効忠乃自速辜亦所难逭凡百君子宜悉朕怀可彬州司马置同正员
　　韦执谊崖州司马制
　　为臣之道必在尽忠其有朋党比周挟邪败度事资惩戒必正典刑正议大夫中书侍郎同中书门下平章事崇文馆大学士修国史赐紫金鱼袋韦执谊幸以艺文久从任使早居禁署谬列鼎台直谅无闻奸囬有素负恩弃德毁信废忠言必矫诬动皆防蔽官由党进政以贿成朕初临万邦务于大每存容恕冀有悛心而乃不顾宪章敢行欺罔宜投荒服以儆无良以曽事先朝尝参近职尚寛极法俾佐遐藩可崖州司马员外置同正员仍即驰驿发遣
　　于頔恩王傅絶朝谒制
　　君之使臣也有以极崇宠之恩臣之事君也是宜怀感励之志然后上下交应始终可观道德齐礼之风行迁善逺罪之功着防县之内欢然太和其或诱劝无施僻违自纵干我邦纪黩于彝伦羣情所非物听増骇虽欲覆防厥路何由尚复裁于朕心特示宏贷俯从屈法用表曲全非予敢私诚谓逺体金紫光禄大夫守司空同中书门下平章事充太微宫使上柱国燕国公于頔轩裳之族颇习艺文累践防郎亟分符守特称器干遂领藩方爰自先朝持节襄汉率情肆暴败法作威蔑易典章公违诏防事皆显白佥论不容朕以临御之初务修德化政岂尚于至察道姑务于包荒由是大推衷诚排絶众议赐以聨恩之宠増其相位之荣礼命所加焜耀当代洎秉圭来觐和调台鼎任兼论道之司位冠群臣之列闺门子弟纡章绂于周行命秩车舆极纷华于里巷虽勲藏盟府行满缙绅德泽优深曽未阶比而罔戒盈覆犹务希求广出货财潜信卜射且又縦其勇敏専杀私庭害及平人惨深支解京毂之下凶毒若兹闻之震惊増用悼痛虑其暧昧按騐皆明家道则然搜慝斯在自罹禁网宜峻刑书犹以尝厚恩亲未忍置之严宪遂申寛宥俾傅王门服于静专庶能循省可行恩王傅散官勲封如故仍絶朝谒于戯朕惟汉宣之理在于信赏必罚而伯宗有言亦责匿瑕含垢岂化之未至将善或难跻孤我初心良増愧歉凡百多士宜悉朕怀
　　皇甫镈崖州司户参军制
　　朕顾身初膺大寳思有以上谐天意下悦人心将澄理化之源必分邪正之路言念辅弼方俟忠贤其或挟奸容身敛怨归国罪已暴于天下法宜行于事初不速去之曷明予志中大夫守门下侍郎同中书门下平章事上柱国赐紫金鱼袋皇甫镈器本凡近性惟险狭行靡所顾文无可观虽早践朝伦而素乖公望自掌邦计属当军兴以剥下为狥公既鼓众怒以矫迹为孤立用塞人言洎尘台司益蠧时政不知经国之大体不虑安邉之逺圗三军多冻馁之忧百姓深凋瘵之事皆罔蔽言悉虚诬逺近咸知朝野同怨而又广称方事上惑先朝潜通奸人罪在难舍合加窜殛以正刑章俾黜遐荒尚存寛典凡百在位宜悉朕怀
　　令楚衡州刺史制　　　　　　元稹
　　忠臣之节莫大于送往事居君子之方宁忘于养亷逺耻况位隆辅相职奉园陵防蔽之过屡闻诚敬之心尽废朕虽含垢人亦有言深念君臣之恩难厌公卿之论宣歙等州都团练观察处置等使大中大夫使持节宣州诸军事守宣州刺史兼御史大夫上柱国轻车都尉赐紫金鱼袋令孤楚早以文艺得践班资宪宗念才擢居荣近异端斯害独见不明宻隳讨伐之谋潜附竒邪之党因縁得地进取多门遂参台阶实妨贤路朕以道遵无改事贵有终再命黄扉之荣专奉宫之礼而不能率下罔念匡君致于隳政牧之职掩韦术李鄞之举成朕不敏职汝之由前命秉轺尚期改节人心大惑物议沸然虽欲特容难排众怒俾从谪守犹奉诏条予岂无恩尔且自省可使持节衡州诸军事守衡州刺史散官勲赐如故仍驰驿发遣
　　宋申锡开州司马制
　　勅正议大夫新授太子右庶子上柱国赐紫金鱼袋宋申锡顷由艺文擢居近宻谓能洁已可以佐时遂越常资超升大任自参枢务骤易寒暄嘉谋蔑闻丑迹斯露致兹狱诉实骇朝听俾穷根本亦对嗣称以左騐之间有所漏网正刑之际始示寛恩于戯朕自君临推诚宰辅常务仁恕以保和平岂意鱼水之期翻贻呉越之虑抚事兴叹中宵耿然是用重难亲临鞫问及诸耆德徧于名卿庶其尽忠颇为审克屈兹彝宪俾佐遐藩凡百具寮宜知朕意
　　李德裕袁州长史制
　　有国之典本于明罚为君之道必在去邪皇王大政谅无易此奸宄与偕诚敬尽亏无君之心因事輙见岂可尚居崇秩犹列东朝银青光禄大夫守太子賔客分司东都上柱国赞皇县开国伯食邑七百户李德裕性本隂狡才则脆弱因縁薄艺颉颃清途既忝藩镇旋处钧轴靡怀愧畏肆意欺诬废挠旧章汨乱彞序贤良尽逐当白昼而重关诡诈是谋逮中宵而万变朕尝以寒暑得疾初甚惊人凡百臣子奔走道路而德裕私室宴然全无忧戚王涯驻车道左络绎追呼满朝倾骇竟以不至又在西蜀之日徴逋县钱仅三十万贯使疲羸老弱徙转沟壑交结异任用憸人贿赂流行朱紫无辨是宜处之重典以正刑书犹以夙经委使载深寛宥俾佐遐服用示寛恩可守袁州长史驰驿发遣
　　李宗闵明州刺史制
　　夫辅宰之任缉煕庶工茍或政紊彝伦迹渉党比则何以执是邦柄毗予一人银青光禄大夫守中书侍郎同中书门下平章事上柱国襄武县开国侯食邑一千户李宗闵顷以词艺列于班行乃借宗枝骤升显贯朕嗣大寳梦想勤劳谓其忠厚小心再委枢务每必造膝而问虚已以求将欲俾人不迷致我垂衣而理付之钧轴断然不疑而乃事每懐私言非纳诲近者别登俊彦与之同列忌贤不悦物论諠哗翼赞之効蔑闻怨嫌之声屡作前后叨位中外同辞惟进奔竞之徒莫修恭慎之道蔽我卑听擅我化权不思急召之恩都忘再擢之宠况且志无报主举非正人顾其操心乃是速戾则何以式是百辟以维四方尚从屈法之典俾守遐藩之牧所谓全体良愧知臣可明州刺史仍驰驿赴任
　　再贬李宗闵处州长史制
　　明州刺史李宗闵股肱之臣付以大政所宜竭节以答殊荣事或负予法所难贷虽欲终始其可得乎且细大之罪既暴前诏而交通匪踪迹又彰岂可尚领方州牧我黎庶宜谪遐佐以肃朝伦可处州长史驰驿发遣
　　三贬李宗闵潮州司户制
　　交结凶邪叨取荣显奸险隂慝因事尽彰顷为吏部侍郎令沈于内人宋若宪处宻求宰相及事踪败露文字犹在阅视之际良深叹骇既专枢柄益附私党附下罔上废义灭公言多矫诬动挟欺诈伤风败政负我何深按之刑章法在无赦尚以早经任使赐以全生投之裔夷实我恩贷呜呼知人则哲朕方自咎为臣茍进当鉴于斯百尔君子宜体予意









　　唐大诏令集巻五十七
　　钦定四库全书
　　唐大诏令集巻五十八
　　宋　宋敏求　编
　　大臣
　　宰相
　　贬降下
　　李德裕潮州司马制
　　李德裕崖州司户制
　　李回太子賔客分司东都制
　　李回贺州刺史制
　　杨收端州司马制
　　杨收长流驩州制
　　孔纬荆州节度使制
　　张濬鄂岳观察使制
　　杜让能梧州刺史制
　　孙偓南州司马制
　　朱朴彬州司户制
　　王抟工部侍郎制
　　王抟溪州刺史制
　　王抟崖州司户制
　　崔工部尚书制
　　裴枢登州刺史崔逺莱州刺史制
　　陆扆濮州司户王抟淄州司户制
　　裴贽青州司户制
　　柳璨宻州司户制
　　贬降下
　　李德裕潮州司马制
　　勅录其自効则付以国权惩彼保奸则举兹朝宪此王者所以本人情而张法理也特进行太子少保分司东都上柱国衞国公食邑三千户李德裕凭藉镃基累承台衮不能尽心奉国竭节匡君事必狥情政多任已爱憎颇乖于公道升黜或在于私门遂使寃塞之徒日闻腾口积嫌之下得以恣心岂可尚居保傅之荣犹列清崇之地宜加窜斥以戒僻违呜呼朕临御万方推诚庶物顾彼纎皆欲保安岂于将相旧臣独遗恩顾而羣议不息谤书盈箧爰举典章事非获已凡百寮庶宜体朕怀可潮州司马员外置同正员仍所在驰驿
　　李德裕崖州司户制
　　勅朕祗荷丕业思平泰阶将分邪正之流冀使华夷胥悦其有尝登元辅久奉武宗深包祸心盗防国柄虽行谴斥之典未塞亿兆之言是用再举朝章式遵彜宪守潮州司马员外置同正员李德裕早借门地叨践清华累膺将相之荣惟以奸倾为业当防昌之际极公台之荣骋谀佞而得君情遂专恣而持国政怙权生事妬贤害忠动多诡异之谋潜怀僣越之志秉直者必弃向善者尽排诬贞良造朋党之名肆防搆生加诛之衅奸有逾于指鹿罪实见于欺天顷者方处钧衡曽无嫌避委国史于爱婿之手宠秘文于弱子之身洎参命书亦引亲昵恭惟元和实录乃不刋之书擅敢改张罔有畏忌夺他人之懿绩为私门之令猷又附防李绅之曲情断成呉湘之寃狱凡彼簮缨之士遏其进取之途骄倨自夸狡猾无对擢尔之髪数罪未穷再窥罔上之由益騐无君之意使天下之士重足而迹皆慑惧奉尔而慢易在公为臣至此于法何逭于戯朕务全物体久为含宏虽黜降其官荣尚盖藏其丑状而睥睨未已兢惕无闻积恶既彰公议难抑是宜移投荒服以谢万方中外臣寮当鉴予旨可崖州司户参军员外置同正员仍仰所在驰驿发遣纵逢恩赦不在量移之限【大中二年九月】
　　李回太子賔客分司东都制
　　勅王者悬赏罚以示万方况乎臣子若奋其良术则宜擢处重任或挟彼邪谋固合稍加惩沮惟此二柄我何敢私湖南都团练观察处置等使光禄大夫行潭州刺史兼御史大夫上柱国陇西郡开国公食邑二千户李回早以艺学科名累登华贯谓尔奉公约已旋升大寮因縁奨迁遂陟台辅而不能竭诚以尽忠益枉道而求庇交通财贿导达奸邪昨因推鞫凶徒皆得发明事迹朕务体裁特免研穷论既喧腾理须移夺况又闻顷司政柄每欲除授咸取决于德裕不自行其至公物议所兴以斯为重岂可犹委澄清之任复领湘潭是宜辍从调防之班俾分洛邑尔其勉莅宠秩幸予寛恩可行太子賔客分司东都【大中二年九月】
　　李回贺州刺史制
