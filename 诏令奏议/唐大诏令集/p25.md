<!-- { "loadSidebar": true } -->
　　树之后王所以辑寜黎献承之储副所以安固宗祧故能崇四术之科为万国之本长防君臣之序齿胄知归温文防敬之风羣生攸属古之制也其在兹乎郢王嗣让聪睿夙成端庄特秀三雍礼乐必也生知五官词藻居然暗合体道为器非假于学问资灵受德自符于神解夏春诵地义天经立人之道既彰为子之诚益着今升平在运中外咸寜将有事于元良固不逾于三善宜光近日之敏俾冠前星之耀宜以来年正月四日备礼册为皇太子所司准此【开元二年十二月十七日】
　　立忠王为皇太子诏　　　　　　孙逖
　　门下大寳曰位实在乎丕承万邦以贞必建于明两朕嗣守鸿业祗严永图防惟匕鬯之主岂舍人神之望开府仪同三司兼单于大都防河北河东行军元帅朔方节度使兼闗内度支营田盐池押诸藩部落等大使上柱国忠王璵天假聪明生知仁孝君亲一致孝悌三成温文之德合于古训敬爱之风闻于天下尝亦视其所以察其所安考言有章询事皆中知子者父允叶于元良以长则顺且符于旧典宜膺择嗣之举俾受升储之命可立为皇太子仍取来月内择日册命所司准此【开元四年十月十四日】
　　立宣王为皇太子诏
　　主器者莫若长子继明者必建储贰既巳重亦以崇本则君亲之大义帝王之范无先于此矣朕以眇身缵承丕绪夕惕祗畏惟怀永图承八叶之耿光居四海而称大则匕鬯之主粢盛之重树元贵嫡有邦之先宣王诵生知古训既贤且长聪敏明博孝顺防友不自满假率由宪章庆发髙禖兆由甲观为子之道惟父能知审观其志宜承大统固能总戎监抚载乎鼎实不絶驰道谦敬益崇问安必自于因心立学因知其让齿升兹上嗣庶贞万国可立为皇太子宜令所司择日备礼册命【建中元年正月】
　　立广陵郡王为皇太子诏　　　　郑絪
　　万国之本属在元良主器之重归于长子所以固社稷正邦统古之制也广陵郡王淳孝友庄敬慈仁忠恕博厚以容物寛明而爱人祗服训辞文皆合雅讲求典礼学必承师居有令闻动无违德朕获缵丕绪祗若大猷惟怀永图用建储贰以承宗庙以奉粢盛爰举旧章仍俾茂典宜册为皇太子改名纯仍令有司择日备礼册命【贞元二十一年二月】
　　立邓王为皇太子诏
　　门下朕闻君天下者缵承统业何尝不树储建贰安固邦家况长子有主器之义元良贞立国之本上以严宗社之重下以顺恒久之宜歴考前载率由斯道邓王寜性与忠敬生知孝友秉寛洪之度体慈爱之心学师训謩词尚经雅动皆中礼虑不违仁稽以旧章允膺上嗣朕获缵丕绪夙夜防防常惧神明未歆政理多阙旷兹茂典亟渉嵗时今属方内甫寜品物咸遂览皇王之制询卿士之谋时瞻大猷莫此为甚是用授之匕鬯位以青宫钦为永图俾奉休命宜册为皇太子令有司择日备礼册命主者施行【元和四年四月】
　　立遂王为皇太子诏
　　门下承庙祧之尊固邦国之本重其绪业贞以元良斯今古之通制也乃者春宫旷位巳渉歳时祼献阙主鬯之仪胶庠虚齿学之道其何以懐寜方夏彰示教源稽诸往册用举彞典遂王宥孝敬忠肃寛明惠和遵保傅之言佩经训之防友于兄弟睦于宗亲博爱而恕巳以诚慎行而饬躬以礼载观所履克慎厥谋宜升储闱以对休命朕祗若成宪惟懐永图法三王垂统之规绍十圣重光之烈致严禋配俾奉粢盛式昭上嗣之荣庶叶明离之吉宜册为皇太子改名恒仍令有司择日备礼册命主者施行【元和七年十月】
　　立景王为皇太子诏
　　门下朕闻王者敬承庙祧钦若天命必建元子用寜邦家所以光叶继明严当主鬯朕纂承圣绪寅奉丕图惟怀国本之安爰在皇储之重而青宫久旷望苑未开则何以表式元良昭宣鸿业稽于往册用举彞章长男景王湛孝爱防和忠敬诚懿慈特禀寛仁夙彰言通典谟动合仪矩睦友宗属遵承道克修令闻日茂佳猷宜践储闱以承休命君尊父严毎推乾道闻诗学礼用首人伦嘉翼翼于诚心覩蒸蒸于孝敬古称知子无让前修俾奉粢盛式昭元嗣宜册为皇太子有司择日备礼册命主者施行【长庆二年十二月七日】
　　立鲁王为皇太子诏
　　礼重承祧义承继体思崇守器必务建储王者所以固大本而贞万国也鲁王允温仁寛明聪敏孝爱动若至性居无放心乐善承顔旷度容众防勤诗书之教率由忠厚之风懿兹猷徽光我嗣朕纂承寳位丕寜永图钦若典章用建储贰爰俾主鬯以率问安统正龙楼之荣昭宣甲观之兆宜膺荗典允属元良宜册为皇太子宜令所司择日备礼册命【太和七年八月】
　　立陈王为皇太子诏
　　门下古昔哲王之有天下也何尝不正国本而承天序建储贰而主重器朕以寡昧祗荷丕图防防寅畏思固洪业慎择令懿旷于旬时而卿士献谋筮告吉以为少阳虚位愿举盛仪列圣垂休俾合予志选贤而立式表无私敬宗皇帝第六男陈王成美天假忠孝日新道德温文合雅谦敬保和裕端明之体度尚诗书之训辞言皆中礼行不违仁是以顺考旧章钦若成命授之匕鬯以奉粢盛宜回朱邸之荣俾践青宫之重可立为皇太子宜令所司择日备礼册命【开成四年十月十四日】
　　立德王为皇太子诏
　　我国家尚法夏殷逺遵汉魏爰设储贰式固宗祧既明两而作离在立嫡而惟长矧兹冲获嗣丕基将永图宜举令典德王佑朕之元子孝敬日跻早茂温文克将岐嶷属者朝廷多故兵革尚兴怀柔方务于舞干典礼未行于主器而羣臣献议百辟上言请建元良至于三四以奉祖宗之教必在前星系亿兆之心宜崇嗣体由是考彼史册询于蓍厥惟旧章乃建嘉命尔其严奉师傅敬慎威仪必使流庆万邦垂芳三善禀教谕之道作图牒之祥勿怠令猷克光帝载服我明训永孚于休可册为皇太子仍改名裕令所司择日备礼册命【干寜四年正月】



　　唐大诏令集巻二十七
<史部,诏令奏议类,诏令之属,唐大诏令集>
　　钦定四库全书
　　唐大诏令集巻二十八
　　宋　宋敏求　编
　　皇太子
　　册文
　　册晋王为皇太子
　　册代王为皇太子
　　册平王为皇太子
　　册郢王为皇太子
　　册忠王为皇太子
　　册成王为皇太子
　　册雍王为皇太子
　　册广陵郡王为皇太子
　　册邓王为皇太子
　　册遂王为皇太子
　　册景王为皇太子
　　册鲁王为皇太子
　　册德王为皇太子
　　册文
　　册晋王为皇太子文
　　维贞观十七年歳次甲辰四月某朔日于戏惟尔并州都督右武侯大将军晋王治忠肃防懿宣慈恵和仁孝出于自然信义备于成德祯祥夙着睿哲日新永言少阳匕鬯是寄畴咨朝列卿士协从是用命尔为皇太子往钦哉尔其思王道之艰难遵圣人之烱戒勤修六德勉行三善无或举非法度忘防俭而好骄奢无或理乖彞伦逺忠良而近邪佞非履道无以彰名非任贤无以成德尔身为善国家以安尔身为恶天下以殆睦九族而礼庶僚怀万邦而忧遐迩兢兢业业无怠无荒克念尔祖宗以寜我社禝可不慎与
　　册代王为皇太子文
　　维永徽七年歳次丁巳正月丙寅朔六日辛未于戏夫明两载象道贯三才元良表德业隆千古是以夏启作贰光阐髙猷姬诵升储发挥王道详求典册式瞻匕鬯固本垂统允归正绪惟尔代王猗兰毓祉乔桂凝华岐嶷表于天姿符瑞彰于神授器业宏逺风鉴昭朗践嘉义而总深仁舍防志而标成德爰资玉裕早振金声朕防奉灵图肃膺丕业仰惟七庙之重思隆万叶之庆畴咨列辟钦若前修是用命尔为皇太子往钦哉尔其祗奉宪章率由轨度尽谦防于齿胄审方俗于迎郊春礼冬诗趋庭靡懈三善六德勗志无愆絶骄奢之心纳忠良之諌播徽猷于外宇申敬奉于中闱允睦周亲务殷尧族永隆四术式寜万无荒无怠保我宗基可不慎与
　　册平王为皇太子文
　　维唐隆元年嵗次庚戌七月庚申朔二十日己巳皇帝若曰天有丕命集寳位于朕躬所以奉若天道建兹元嗣其明听朕言咨尔平王隆基幼而聪允长而寛博有夙成之量焉夫礼以修外乐以修内者是务于文也春夏学干戈秋冬学羽籥者是兼于武也系于百姓闻于天下者是由于仁也一日三朝甞药侍膳者是资于孝也尔有文武仁孝之德以知父子君臣之道朕甚休之间者贼臣搆逆窥窃神器则我有唐之祚危若缀旒尔乂寜邦家忠卫社稷诛其防恶以之康济主匕鬯者非尔而谁是用命尔为皇太子古人有言曰尔身克正罔敢不正人心罔中惟尔之中昭昭临下不可不畏慎简乃僚允廸端士防俭惟德逺于憸人则万邦以贞答我四圣之鸿烈敬之哉
　　册郢王为皇太子文
　　维开元三年歳次乙卯正月甲申朔四日丁亥皇帝若曰于戏书不云乎一人元良万邦以贞易不云乎黄离元吉得中道也将以守监从抚主器承祧执经陈东序之容端冕见南郊之礼本支百世宜哉福禄咨尔郢王嗣谦忠肃防懿元良利贞遵在镐之恵慈禀生谯之祥应学能知道孝乃因心书及春卿悬推早秀言穷淑誉逺愧生知当试象之年备成人之敏九赞命百姓与能正位少阳钦惟大典是用命尔为皇太子其在靖恭尔位聿修厥德诗书礼乐敦説为本父子君臣威仪罔忒寝门问防必视寒暄望逺招贤用资端直使三灵合契四海系心延我累圣之业积尔重辉之庆必敬必戒无怠无荒往钦哉可不慎与
　　册忠王为皇太子文
　　维开元二十六年歳次戊寅七月戊寅朔二日己卯皇帝若曰于戏受天命者皇王之业大为国本者储副之位崇所以上承宗祧下固黎献咨尔开府仪同三司单于大都防河东河北道行军元帅朔方军节度大使兼闗内度支营田盐池押诸藩部落等使上柱国忠王璵防而夙成长有宏量佩服仁义周旋礼乐忠孝极于君亲友爱闻于兄弟正以率下谦以持盈识洞于防知周于物通刑政之大体负文武之殊能果于积德乐于为善凡此数德尝试皆能然岂矜知子之明谅曰至公之义况复仰稽天道俯察人心立长则顺天所助也议才则贤人之望焉是用命尔为皇太子徃钦哉尔其敬膺典防无忘戒慎思创业之多难知守器之为重作贞万国允协重明以扬列祖之耿光永贻多嗣之承式可不慎与
　　册成王为皇太子文
　　维乾元元年歳次戊戌十月庚子朔五日甲辰皇帝若曰于戏自昔圣王咸建储贰葢将嗣守神器防奉宗禋是以礼经着元贞之德易象载重明之义朕纂服鸿绪丕承前烈爰升匕鬯之贤是符当璧之命咨尔太尉成王俶道备文武生资睿哲温文彰于日就孝友禀于天成徃以凶丑乱华干戈集事是能出陪戎驾入奉庙朝克符丹水之师实剪绿林之盗所谓功定社稷义寜君亲今万邦以贞三善斯属宜膺上嗣之典俾践少阳之位是用命尔为皇太子以副朕躬尔其思王业之艰难遵圣人之烱戒非尊贤无以成德非广孝无以承亲逺斥便佞询谋正直兢兢业业庶保于大猷然后无忝于祖宗克寜我邦国往钦哉丕膺景命可不慎与
　　册雍王为皇太子文　　　　　　潘炎
