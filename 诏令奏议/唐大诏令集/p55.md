<!-- { "loadSidebar": true } -->
　　阐大化以建皇极敷至德以乂黔首百度惟允八荒用宁倚于辅臣付以邦柄求之梦猎协于蓍克谐明谟允属佥议稽能必思于庙畧畴德伫焕其国经朝议大夫守尚书户部侍郎判度支上柱国赐紫金鱼袋刘琢岳彩舒辉鸾姿降灵驭烟霄而六辔齐升布云和而九成合奏行居人表文着国华润色词林早叅宥宻彩笔既符于梦卜温树不漏于私言再秉丝纶贰于刑谳振藻益茂听词无寃洎尹正洛师拥旄梁苑咸能变风俗而求人瘼和号令以肃军威重委北门辑兹王业既闻报政果叶予怀是用付以烦难慎司邦计弥月探执系时功成已洽咎夔之风宜膺台阶之命尔其平章百姓扬敷五教使羣职必举四夷率賔杜回邪之迹开谠正之门大道必寘其沃心忠信无惧于逆耳于戏小大之政既巳咨之成务且辍于司存均节尚烦于庙筭佩我明训服兹休嘉可中书门下平章事依前判度支【大中十二年正月】
　　夏侯孜平章事制
　　自古有天下得列圣帝哲王之科者必由良臣以就景化故君非辅弼无以启昌期时未清平不得称贤相契合交感相须而成茍非其人岂副斯举朝请大夫尚书兵部侍郎充诸道盐鐡转运使上柱国赐紫金鱼袋夏侯孜礼乐重德簪裾上流才兼神器智可周物蕴范时之行义富经国之文章诚探奥防器抱冲粹早彰清烈克着令名用当七月匡谏无隠歴三独礼防不回防风俗而政清提纪纲而望振旋领版籍亦司牢盆推公秉持息力完缉法得其伦要吏惮其威棱国财可豊官事具举是用陟此邦杰付之庙谟既谐朕心且洽佥论于戏宰辅之臣羣伦共瞻政乖其宜则四海罹事叶其序则万人以蘓副吾防擢之恩励尔爕谐之道朝廷耸望尔其戒之可中书门下平章事转运使【大中十二年四月】
　　杜审权平章事制
　　天设四序运寒暑而成歳功国有三台仰弼谐以助君道安危是系选任攸难况朕渉道未明纂图方始详求英彦思付洪钧至诚感通果获良辅翰林学士承防通议大夫守尚书兵部侍郎知制诰上柱国赐紫金鱼袋杜审权乔岳望崇澄波量度禀五行之秀气挺百仞之贞材虹玉潜辉龙泉蕴利文穷骚雅学洞儒毛价有古人之风邴吉得大臣之体自便蕃华贯歴清途南宫擅视草之工西掖茂掌纶之业洎司文柄俾以抡才全任至公号为得士甘棠防问众着讴謡秋卿恤刑事无枉挠先皇帝因借其令誉擢处禁林振藻属词发挥神化道一贯于终始器兼适于圆方逮余建统屡承宻防每多益弥见慎修既彰巳试之能宜殊常之宠是用委兹大政列在中枢为朝廷之表仪实人臣之极地尔尚竭乃心力作吾股肱借箸必罄其嘉谟推局罔遗于善筞用无党之道行惟一之心使爵位功名并光竹帛垂于不朽副兹宠荣徃钦哉可守本官同中书门下平章事【大中十二年十二月】
　　夏侯孜平章事制
　　篙楫克修航舰以之济海羽翮可厉鹍鸿于是摩天朕恭已寰瀛劳诚梦猎将以篙楫贤辅羽翮寳臣踵三代至理之英济羣生普洽之欲载仗旧德期获我心剑南西川节度副大使知节度事管内观察处置统押近界诸蛮及西川八国云南安抚等使光禄大夫检校尚书右仆射同中书门下平章事兼成都尹上柱国谯郡开国公食邑二千户夏侯孜大昴分精维嵩挺秀擅四海之贤俊作中朝之表仪礼乐诗书资其懿范温恭孝爱辅以多才服道而致身含章而底力经国之用贯百川而不改其清应物之明体万象而莫穷其照周践华列多识旧章郎署谏垣休声夙振东阳故绛惠爱洽闻洎甘棠政成天府徴命兼领台辖之任再居邦宪之尊正色无私当官必举总征赋以赡国干山泽而富人美利无遗嘉猷益覩积是朝德升于台司内竭谟明外体理驰咎夔之极摰陋周汉之遐踪克彰为辅之声允协有开之契属者以西南重镇邉徼多虞爰赖専征以隆外阃福星时雨既惠巴庸景化元和须归鼎是用召于驲骑待以天工重开集鳯之池再仰问牛之化弼谐万务师长庶寮亟付机衡俾康区夏于戏刀非砺不割鱼非水不行为君诚难得时甚易决疑定计吾以尔为神肥国救人吾以尔为上药尽布四体坚一心勉哉勿疑对扬休命可尚书左仆射同中书门下平章事【咸通三年七月】
　　杨收平章事制
　　古先圣哲之御天下也莫不劳于择贤逸于恭己是以岩求匪易殷代称宗畋获甚难周王膺命肆朕在位天授正人于言语侍从之间得亮采惠畴之美固亦髙迈前烈垂休当朝敬遵用汝之言爰举弼予之典雅符不让断自无私翰林承防朝议大夫尚书兵部侍郎知制诰上柱国赐紫金鱼袋杨收器茂浑金寳钦大玉莹清氷于溽暑挺緑桂于严霜行过曽顔道兼夷惠文冠一时而若非游艺学穷千古而似不能言自鸿飞名塲鹭振班列宪署毎闻其守法曲台咸着于推公所莅有声歴试皆可用彰简要巳洽誉于含香业擅精防遂腾辉于视草戒慎攸至初终不渝常怀造膝之忠备见沃心之防谢安体识王俭才能动为佥论所谐居溢具瞻之望由是擢于禁苑升以台阶俾申匡辅之勤用畀燮和之重尔其慕伊周之治臯益之谟九流既分百辟斯正嘉猷可舒于前席妙畧尚在于止戈式序三才允归一德乃致主副予知臣无使载笔之休独称于姚宋也可守本官同中书门下平章事【咸通三年三月】
　　于琮平章事制
　　在天垂象常星既列于三台惟国建官庶政攸赖于四辅朕每思至理益慕无为茍非正人莫付大柄爰得非熊之兆乃遵审像之求契予知臣命尔作相银青光禄大夫尚书兵部侍郎充诸道盐鐡转运使驸马都尉上柱国于琮识洞蓍蔡文穷典谟居然国华蔚为人瑞自防名筮仕淑问益髙伏蒲彰正直之名起草着经纶之绩由是道光独立业擅自强勇退无俦谦光有裕朕早闻博雅堪备论思擢于南宫置之内署果能恪慎副相端贞益实多繄赖洎出贰司冦亟居版图见君子之尽心表才之果醝府任重爰専之积潜闻其日除嘉庸显彰于歳计咨尔全美为予诚臣歴试如斯佥谐所至是宜升于辅相付以燮和惟贤式契于周官德雅叶于殷诰且有成计尔其听焉夫举直则百度可贞推公则彞伦攸叙进善孤寒不弃用才滞屈自伸克勉斯言是为良弼敬承休命往其钦哉可守尚书兵部侍郎中书门下平章事驸马都尉【咸通八年七月】
　　王铎萧遘平章事制
　　门下五帝垂衣本资乎辅弼三王御宇必借其谋猷诚圣哲之规章实邦家之轨范然则得其人则天下致理轻其任则海内多虞兴废之端古今斯在开府仪同三司行太子少师上柱国晋国公食邑三千户王铎台阶降瑞升位呈祥峻极承天清晖助日保道德而立性因文章而饰身良玉重贞精金百炼道惟经济自西号以安人术本匡时辞东山而为国洎歴扬中外出入班行栖息鸾台优游鳯沼荣膺三事冠絶羣寮致君之业弥深及物之功益着朝防大夫守尚书兵部侍郎判度支上柱国赐紫金鱼袋萧遘紫庭钟律圃琳琅韵协金茎光昭衮蔽自精通艺行履歴清崇逸翰摩云髙踪絶地近者台称绸职嵗计成功霜威已戢其奸邪日用无亏于馈挽昨以东隅防盗啸聚为羣俶扰闗防奔冲畿甸朕廵游梁冀将复京都欲救生灵必资贤相乃朝廷硕德社稷诚臣载君之力无穷许国之心益励是使重敷五教爰总万机勿弃前修无忘厚奬乃孤标特立洁白不渝利可剸犀清能鉴髦辅成乾道兼领冬各副忧勤可安宵旰铎可门下侍郎兼司徒同中书门下平章事防官勲赐如故仍令所司择日备礼册命遘可银青光禄大夫守工部侍郎门下平章事仍落下判度支事主者施行【中和元年正月】
　　郑畋平章事制
　　门下任贤勿贰有国之令图惟帝念功昔人之善训朕遐观往代每慎厥终其有道济邦家任巳崇于屏翰忠存宗社义可贯于神明宜徴帷幄之谋重委庙堂之筭冀清大难以启中兴开府仪同三司守太子少傅分司东都上柱国荥阳县开国侯食邑二千户郑畋八柱比崇三阶垂辉繁露演先儒之学髙风追大雅之文外标威鳯之仪内贮函牛之量焕如纶之防共许才髙被贝锦之词弥彰道直体兹全德歴试崇资燮赞中枢极致君之事业镇临辅甸标坐树之威名洎虏犯封畿尘飞象魏避狄之谋既决防管之赖诚深而能竭预虑之机用安君父举从权之计以悮奸当代之勲格天比盛此际咸思义举尽蕴忠谋且闻盟主臧洪登坛有誓将军祖逖击楫忘身致蕃汉之齐驱由怀柔之有术今则不从人望内断予罢列岳而登三公自金坛而升玉鱼水之懽尽在君臣之契可知于戏寰宇未清予则仗绥怀之毗园陵失守予则伫収尅之功次则恵化以拯穷人无私而叙羣品山河有誓金石岂渝更殊庸以膺极宠可守司空兼门下侍郎同中书门下平章事充太清宫使文馆大学士余如故仍命所司择日备礼册命主者施行【中和二年二月】
　　韦昭度平章事制
　　门下朕闻先王之命相者调爕隂阳则四时顺其序均和品则万物适其宜然后扶危持颠易乱成理俾生植咸遂邦家宁故周卜帝师得诸渭水殷梦贤佐求之傅岩我择股肱爰获侍从翰林学士承防银青光禄大夫行尚书兵部侍郎知制诰上柱国韦昭度诚贯金石行通神明气含元精识同蓍蔡穷文武施张之道作栋梁舟楫之资为时间生作我良辅洎升名俊造歴官清华鸿翥九霄骥逸千里旋参宥宻备着声猷使我语言进三代之风使我典则符百王之法当风雨之如晦励节敬恭念艰难之在途夙勤晨夜临难得近臣之体効忠彰明哲之心是用总以万机纳于百揆作邦之桢秉国之钧若鱼水之相欢谅云龙之合应君臣之道今古攸同于戏窃逆防天兵戈防地宫朝未复宗社靡宁尔宜动察安危居图匡济设六竒之秘防发三畧之沉机定元于一戎振頺纲于四裔绍贞观太平之业启开元中兴之期光赞一人永阜羣庶勉集盛烈克勤公家往钦哉敬服休命可守本官同中书门下平章事勲赐如故主者施行【中和元年七月】
　　陆扆平章事制
　　门下昔在太宗时则有房杜持国钧在宗时则有姚宋司政柄降于列圣代济君臣是知股肱元首之间未有不相资以成者也况我荐逢难运方计叛臣宜搜间代之英冀适济时之用其有怀材已试亮节孔彰俾膺霖雨之求斯正彞伦之叙式举茂典吾无所试翰林学士承防银青光禄大夫守尚书左丞知制诰上柱国嘉兴县开国男食邑三百戸陆扆简节正音温光瑞玉咸濩抱降神之韵珪璋挺华国之容包倚相之典坟绍平原之词藻爰自髙材赴召丹地代言丝纶必本于典谟献纳巳观其事业仍歳扈和銮之狩六年専诏诰之勤谠正自持门望弥峻况尔伯祖贽昔以才行尝居禁林当德宗避敌之秋实廼祖纳言之日积其伟节升于鼎司书命諌章流在人口是用选自宻勿陟之台衡昭于前光期以后効执我大柄贰兹地官既表殊恩且有丕训于戏奸尚炽干戈未平生灵流离宗社榛莾尔其举坠典正頺纲进贤良逺奸慝勿依违而避事无拱黙以树恩庶乎艰难有望康济往践乃位敬而戒之可尚书兵部侍郎同中书门下平章事【干寜三年七月】
　　朱朴平章事制　　　　　　　　　韩仪
