<!-- { "loadSidebar": true } -->
　　门下纳大忠树嘉绩为臣所以明极节锡殊宠进髙秩有国所以待元臣况乎邦教诞敷王言总防百辟攸宪四方式瞻永念于怀久虚其位载扬成命佥曰休哉宣武军节度使知节度事汴亳颍等州观察处置等使开府仪同三司守司徒兼侍中使持节汴州诸军事汴州刺史上柱国许国公食邑三千户韩降神挺材积厚成器中蕴深闳之量外标严重之姿有匡国济时之心推诚不耀有夷凶禁暴之畧仗义益彰自作镇浚郊二十余载师徒禀训而咸肃吏士奉法而愈明俗臻和平人用庶富威声之重隐若山崇属者淮濆濯征命统羣帅克殄残孽惟乃有指踪之功及齐境兴妖分师进讨遂枭元恶惟乃有畧地之効既闻旋旅俄请执圭深陈魏阙之诚逺继韩侯之志朝天有庆湛露方浓又抗表章固辞戎旅三加敦谕所守弥坚于藩于宣谅切于注意我弼我辅难违其哀恳式遂良愿载兼上司论道之崇因之以齐七政中枢之长升之以赞万务衮赤舄备乎龙光不有其人孰膺斯任于戏出总兵柄入叅庙谟家国之庆盈门君臣之道交泰为我柱石古今曷俦服而温防以佐乃辟可依前守司徒兼中书令防官勲封如故主者施行【元和十四年八月三日】
　　萧俛平章事制
　　廊庙之任万邦所瞻调一气之和序五材之用出纳王命发挥帝猷简求贤能我邦本朝议郎守御史中丞飞骑尉袭徐国公赐绯鱼袋萧俛识通化源道契休运有戴君峻节之志秉见义匪躬之诚代袭公卿族髙轩冕学贯古今之要词探雅诰之宗尝事先朝职居宥宻奏议无挠忠劳益彰洎执宪南台肃清朝序休望弥洽直声日闻朕方临万邦思致于理若渉大水浩无津涯将务简以安人欲息兵而论道审象而授其代予勤尔其端志絶私去末学本叙礼乐于邦国施政教于人伦举其钧衡明示天下无俾一德専美于殷尔其敬之奉我成命可朝防大夫守中书侍郎同中书门下平章事仍赐紫金鱼袋【元和十五年闰正月】
　　段文昌平章事制
　　眷于良弼期在济时必惟才臣乃克成务况端洁刚毅可以肃具寮敏裕周通可以熙庶绩外无饰虚之礼中有効实之诚简于朕心乃命以位朝防大夫中书舎人翰林学士武骑尉赐紫金鱼袋段文昌门袭忠勲器包才杰广而不杂峻而能温脩词每掇其菁华所尚者风格发言必探于指要所贵者变通识古今理乱之原知遐迩利病之本自掌文翰苑列籍金门出入五年防勤一致属朕初承寳命屡进嘉猷谅我忧惕之怀竭其公忠之志昨因召见更有咨询造膝之言注意斯得必能奉将明之大任申献替于虚襟爰升鼎铉之司冀展舟楫之用于戏万务之始九有所瞻将致治平可不兢励尔其夙夜惟虑以匡朕躬使四夷咸賔百度惟理阜俗必苏其疲瘵审官无郁其贤能理当详于机深道当固于久大自推诚可以化物惟先已可以律人勉哉戒哉无忝我首命之重可守中书门下平章事【元和十五年闰正月】
　　崔植平章事制
　　夫宰相者上调元化以亮天工下熙庶绩以辅君德未有心不直而能叶于道迹不正而能致其君必求斯人乃命以位朝议郎守御史中丞武骑尉赐紫金鱼袋崔植气志凝逺风标粹精率性而行洁已以进周歴台阁蔼然声猷顷者奸臣未除利权方擅情推刻下其事将行而植独能横抗申以駮议朕每嘉望不忘于怀自膺寳图俾掌邦宪又能悉心秉执造膝敷陈归于无私多所益爰擢作相冀能弼予于戏尔先太傅当德宗始初清明首居相位克固直道于今称之尔其嗣守家法无废朕命可朝防大夫守中书侍即同中书门下平章事【元和十五年八月】
　　杜元頴平章事制
　　门下王者昭宣令德临视百官必在台臣总其方畧况先朝正奸佞之罪型海内之心既成大勲付朕鸿业思欲述事继志偃武兴文扬其耿光属在髦哲朝防大夫尚书戸部侍郎知制诰翰林学士上柱国建平县开国男食邑三百戸赐紫金鱼袋杜元頴识禀人秀才为国华器缜宻以含章言清明而体要防方不杂峻直无徒洞朗鉴而心运阳秋鼓雄词而气干山岳爰以精粹列于内庭通贾生理乱之言达管氏政刑之本未至髙位蔚为名臣间者妖孽相延纷乱南北朝夕机命迅如风霆而翰动若飞神无滞用思职必尽其心力避荣克保其谦光防奉缀衣导扬训命雅就忠贞之志实有安定之功本于忘身受我以德感激无隠切劘尽规既纳诲于三篇亦陈戒于六事朕常委以大政询其逺猷研机必精应变当理布旧章于河朔推大信于昆夷动无不谐实由宻赞全器煇燿淑声流闻升于台阶允是瞻望于戏昔尔先祖为唐宰衡惟尔传臧孙有后之庆秉召公是似之德纂承旧服协于至公思贻厥之谋率攸行之道握制羣动衡平众邪俾人不迷时乃之绩可守戸部侍郎平章事【长庆元年二月】
　　王播平章事制　　　　　　　　　元稹
　　门下昔萧何用新造之汉而能调发子弟完补败亡使闗东粮餽不絶者以其尽得秦之图籍而周知其众寡也我国家乗十一圣之区宇提亿兆姓之生齿而日不能足食足兵朕甚懵焉得非调隂阳抚夷夏者不欲侵泉货之任而主防计校盈虚者不得叅邦国之重乎予将兼之允在能者诸道盐鐡转运等使大中大夫守刑部侍郎骑都尉太原县开国男赐紫金鱼袋王播在德宗时以对诏入仕践歴台阁由御史大夫大京兆尹掌县官盐鐡为春曺尚书乃长邑髳以控蛮蜒尽称厥职达于予闻洎诏徴还便殿与语得所未得闻所未闻昭然发蒙几至前席重委操剸铓刃益精国有羡财而人不加赋东师在野物力萧然不有主张孰能戡济是用命尔作相仍以旧务婴之尔其西备戎羌东定燕冀内实九府外豊万人百度羣伦罔不在尔于戏典谟训诰行之具存邪正是非知之孔易予惟以不敏不明兹故用尔为股肱耳目又安能一二戒诲垂之空言尔其励于尔心无令人观听者论尔于乡校可守中书侍郎同中书门下平章事依前充盐鐡转运等使防官勲封如故【长庆元年十月】
　　元稹平章事制
　　门下御大器者登俊贤以为辅弼宣大化者擢公忠以施政教故能成天下之务达天下之情俾三光宣明百度维贞正我之倚注方得其人天实赉予允副佥望中防大夫守尚书工部侍郎上柱国赐紫金鱼袋元稹珪璋茂器鸾鳯贞姿文涵六义之防学探百氏之奥刚而有断忠不近名劲气常励于风霜敏识颇知于今古自恪居朝序休问再扬不自饰以取容不茍安以廻虑直躬以处在危若夷卓然见陶铸之心豁尔见江湖之量间者司文禁署主朕枢机每因事以立言累披诚而献计心惟体国义乃忘身深陈济物之方雅见经邦之志朕思理本用洽生灵式资康济之材以畅和平之化于戏尔率于正则不正者知惧尔进于善则不善者必悛惟直道可以事君惟至公可以格物秉是数德毗予一人永孚于休以底于道可守尚书工部侍即同中书门下平章事防官勲封如故
　　裴度平章事制
　　渉大川者操巨舰不畏于洪波搆广厦者掲宏材乃安于栋宇朕祗奉神器尊临万邦思弼谐辅相之臣致易简雍熙之业爰得耆旧委之衡枢冀嘉猷以阐化淮南节度大使知节度事管内营田观察处置等使光禄大夫守司空同中书门下平章事兼扬州大都督府长史上柱国晋国公食邑三千戸裴度气禀宏朗材优康济达识髙议兼明不渝型仪可以光岩廊度量有以方海岳操握政柄弛张化权彞伦典谟合若符契昔我先圣以武畧深计中枢宻勿委之庙堂四海咸理朕侧席虚心劳怀宵旰礼命元老闻斯格言怀洞然云雾皆豁是用辍抚淮海举之台衮换其戎律列自黄扉秩崇上公望积师长寄尔以周召待尔以萧曹任尔以埏埴授尔以钧衡于戏袵席樽爼之内堂室牖戸之间无俟窥临可以观察不违宴息其尔折冲庶乎隂阳叶和品物昭泰惟言是纳尔举必从使益稷臯陶尔无惭德垂衣南靣我获任贤无易由言式遵明命可守司空兼门下侍郎同平章事防官勲封如故【长庆三年三月】
　　李逢吉平章事制
　　朕闻天地洪罏鼓之者槖籥帝王大业成之者股肱尧舜垂衣禹汤恭己道任德为予辅臣则八表清宁万邦咸理故伊尹之举臯陶之升庶绩其凝不仁自逺正议大夫兵部尚书轻车都尉李逢吉大方比量中正持心真玉无瑕坚金在砺峻节而髙山是仰惟诚而止水可观刚柔所持吐茹无易往以青宫齿学导我典坟仪刑式孚兰馨茂洎升台席翊奉先朝訏谟审闻献替潜达外顺招德中深至言温恭聿修终始一贯朕嗣守丕业思得贤良将俟和羮期于旧老易之襄汉居以南宫每询嘉言启沃惟允今授之相印委以枢衡代天之工尔在専任于戏发号施令选贤与能申于百辟之上行于四海之内朝无党比人絶浇浮黒白粲然淄渑不溷使岩廊重位我清风宣大猷以畅王度可守门下侍郎同中书门下平章事防官勲如故






　　唐大诏令集巻四十七
　　钦定四库全书
　　唐大诏令集巻四十八
　　宋　宋敏求　编
　　大臣
　　宰相
　　命相五
　　韩中书令制
　　牛僧孺平章事制
　　李程平章事制
　　窦易直平章事制
　　裴度平章事制
　　韦处厚平章事制
　　王播平章事制
　　路随平章事制
　　李宗闵平章事制
　　牛僧孺平章事制
　　宋申锡平章事制
　　李德裕平章事制
　　王涯平章事制
　　李宗闵平章事制
　　贾餗平章事制
　　李固言平章事制
　　命相五
　　韩中书令制
　　帝王之理天下也外有方岳所以宣教化内立宰辅所以秉枢衡授任之重莫逾人臣之位斯极至于出分垣翰入作股肱非闻望尊髙功庸显赫则何以允膺佥属光赞谋猷前忠晋绛隰等州节度观察处置使开府仪同三司守司徒兼中书令河中尹上柱国许国公食邑三千户韩德器寛识度迈逺才资英特学茂韬钤持萧何画一之心有【阙】　立断之利顷以开河右地藩屏近郊爰辍台臣仗兹戎节以清静防平之理牧我黎元通明简正之方抚我师旅奸盗自息欺诈不生晨勿饮羊夜无惊犬五都富庶已饱仁恵之风三军训齐既习严明之令宁资借防是用徴黄今选日来朝乗轩即路宜先极拜光我元臣上宰重权三公崇秩俾复乃位惟其敬之可守司徒兼中书令防官勲封如故【长庆二年十月】
　　牛僧孺平章事制
　　舟楫所以济大川栋梁所以成大厦舟具而湍波不竦材具而廊庙用崇朕若渉之心浩然増畏垂衣端拱期在股肱是用擢彼英髦付以衡右朝议郎守尚书户部侍郎上柱国赐紫金鱼袋牛僧孺方直秉心诚敬由巳玉坚持操松贞表姿文着经邦业推匡代中立不倚孤标介然日者选自南宫演纶西掖升诸宪府授以人曺典谟训诰之词纪纲准绳之度施之必当佥曰汝能朕将寄以台阶委之鼎铉贞我庶绩登诸化源尔宜克念前修聿怀明哲体乾坤易简之法广日月无私之照使风化日厚浇浮自冺好恶不竞彞伦永清于戏予视以能乃升于位我心慎择惟贤自求昔公孙以射防驰声名光相府尔以掞天髙称亦践台司勉同素丝之风克副臯陶之举乃加命秩用表新恩可朝防大夫尚书戸部侍郎同平章事勲封如故【长庆二年三月】
　　李程平章事制
