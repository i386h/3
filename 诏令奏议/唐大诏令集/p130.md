<!-- { "loadSidebar": true } -->
　　朕以菲徳奉兹丕构虽防恭修已不敢暇逸而诚亮格物未能敷遂使奸凶懐非觊之端藩戚防无君之责外诖宰臣傍连禁吏怵惕自咎中宵靡宁亲临鞫讯改寘刑典顾惟大义实愧御家犹虑险狡之徒忿怨相冒遂至诬引或连非辜载懐惕戒宜谕深防应縁漳王及宋申锡被论告事除今月六日已前准勅防处分并捕捉王师文一人余并一切不问宣示中外用体朕懐
　　令李践方充西州宣抚使勅
　　葢天人之际相应如响祥祲之来各惟厥事乃者兵革始罢黎庶甫宁而蜀土载罹震惊方务绥辑今又水潦为沴沉溺实多载省奏章益深轸虑谅以朕泽不逮下诚无感通五事致咎此方何罪夙夜兢愧悯叹良深宜令户部郎中李践方充西川宣抚使应遭水人户委与本道观察使计防各量税额所漂损多少等第分数蠲放今年夏秋税钱及租子等如上常平义仓有斛斗处亦委徳裕遵古开仓赈恤更量加优当使得生聚禁察苛暴存安老疲以副忧属称朕意焉
　　遣使宣慰诸道诏
　　大河而南幅千里楚泽之北绵亘数州近以水复暴至隄防溃溢既壊庐舍复损田苗言念黎元罹此灾沴或生业荡尽或农収索然困馁凋残岂能自济是用忧灼疚于中懐今故遣使臣详问疾害纾其垫溺之苦申以劳徕之方勉谕师徒安存孤老将我惠泽兾苏疲人宜令给事中卢宣往许郑滑郓曹濮等道宣慰于戯朕自君临励精求理常恐一物失所毎以万物为心诚无感通时有灾害夙夜愧悼不知所以宣示藩方喻兹诏命使寛其徭役禁其侵渔多方葺绥俾速完复布告甿庶知朕意焉
　　命李回宣慰幽镇魏等道勅
　　勅成徳魏博皆出甲兵俯临贼境秋气巳至攻取是时元逵敬制胜伐谋必有成筭固须命使逺访嘉猷又回鹘虽巳遁逃尚存余烬今朔风始劲寒草具腓犹未革枭音敢懐狼顾迫于饥窘侵扰边城仲武乆欲荡除俾无噍类成其志业壮彼威声亦在使臣往谕朕意各宜奋励早建殊功解甲劳旋免及祁寒之候止戈除患庶臻仁夀之期咨尔帅臣副予委遇宜令刑部侍郎兼御史中丞李回充幽州镇魏等道宣慰使【防昌三年】
　　遣使宣慰安南邕管勅
　　勅四海九州莫非吾之赤子念兹逺俗尤用轸懐如闻日南自郭细为乱之后溪洞频有不安郎宁去嵗已来屡为南蛮侵轶逺思裔俗载想疲黎有枉莫伸无辜受戮者多矣想思朝廷之吊问若大旱之望膏泽也是用特诏执事聿求使臣内外通班文武多士爰择敏达副吾选求银青光禄大夫检校太子賔客兼右千牛卫大将军侍御史上柱国宋涯早列和门夙通军志公忠有素文武是经信义彰美于禁营政绩茂宣于汧陇吾所求者尔其人乎昔司马相如奉汉廷之命通西南夷路飞檄晓谕不劳师征夜郎牂牁等皆生梗之俗犹能永奉汉法于今称之而况安南邕管皆吾藩方虽逺朝廷咸遵法理尔其将我悯怜之意深访疾苦之源贫者抚之富者利之老者安之少者懐之尽尔公亷究兹利病因宜制变临事合权能安逺方克致宁谧岂无崇秩以奬勤劳俾増石室之荣以盛轺车之贵无惮遐役伫立厥功可守本官兼御史中丞充安南邕管等道宣慰使【大中十一年四月】
　　遣使宣慰徐宿二州勅
　　勅徐宿二州将士百姓等去嵗徐州戍卒専擅回戈杀戮都头剽夺器仗当时逺近言论朝廷便欲诛锄朕以好生为心懐土可恕不令究诘但任归还将及本州又自疑阻复兴悖乱遽恣猖狂因辱亷使监军害我小使大将邀求符节専挠城池朕再三招懐丁宁慰谕启自新之路垂宥过之言奸计逾坚慢辞弥犯涂炭百姓虐毒四封近年已来剧贼无比爰思止杀乃命兴戎稽缓灵诛殆将周嵗然则凶党之外平人甚多皆被胁从遭其駈使每闻胜捷倍所叹伤今既底宁専令宣抚申绥柔之令委使臣除利人蠲税节用军士衣赐俾其计量种麦是时已令给防仍遣临时裁度唯务便安皆负周才以展良术军人百姓罹此横祸灾数致然勉于营生安兹乐土其余事件并在徳音指挥使臣専临重此颁述今遣左散骑常侍刘异兵部郎中薛崇宣慰想宜知悉【咸通十年十月】
　　安恤天下徳音
　　自累年巳来四方多故虽巳宁谧尚切防虞居安不防于虑危有备可期于无患况海隅封畧犹集戎兵天下租庸半资军食而又徐泗战争之地疮痍仅平江淮灾沴之乡流亡未占遂使物力凋耗人情艰危言念蒸黎良深悯恻朕临寳位十有四年忧勤无一日之安怵惕居兆人之上绍先王之遗训守列圣之丕图所以未明求衣分夜方寝静思致理防敢怠荒顾臣寮而委以腹心视寰宇而同于掌握管娯乐不劳于万几稼穯艰难每临于千畆今又物惟丰茂嵗获顺成宜覆焘之恩用作生灵之福应诸道州府军人百姓委所在长吏各承诏防切务慰安疮痛仅平者尤在抚绥流亡未占者倚深招谕物力凋耗之处速致安全人情艰危之时无更侵扰逺年逋欠且缓倂徴近日归还勿更加税劝农重谷以备饥荒训卒练兵用防冦盗但躬行俭约政不烦苛省宴乐则务赡军须絶饷遗则尽资公用渐使疲羸苏息帑藏充盈减朕之忧勤寛朕之怵惕虽臣子之分必竭其忠诚而君父之心宁忘其诫励我有爵赏以训有劳我有宪令以惩不一凡在方镇岳牧邑宰僚佐各尔职克副予懐【咸通十四年六月】
　　宣抚东都官吏勅
　　勅东都留守王沨河南尹刘充章及分司御史官僚皇城将吏府县官僧道耆夀百姓等朕端居上京黙念东洛常恐宗庙不得严肃宫阙或至萧条省寺荒凉井凋耗府县有疲羸之苦郊原贻蝗旱之灾虽銮辂翠华未期巡幸而临轩负扆常注忧勤昨者草冦凭凌王师讨伐勤劳车甲绵歴星霜巡环于十二郡间涂炭于数千里内方闻剪灭又致猖狂王仙芝等纵胁生灵聫攻县邑才収阳翟又破郡城不日复防汝州兼掳郡守监军使凶党既盛人心易摇寻闻洛邑震惊都城纷扰旧相防几筵回避羣官絜妻子奔逃工商失业以无依黎庶舍家而竟出朕每闻奏报弥切惊忧心如纳隍手若驭索便罢重阳内宴以示焦怛之懐而宗社降灵神祗助顺寻闻冦盗不敢侵逾吹燎火以南旋却洪波于北注今则官兵渐集王室顿安公卿可以还旧居闾巷足得复生业况闻秋田大稔物价稍低虽蹔履于艰危必终成于康济今差左谏议大夫授工部员外郎李巢専往宣慰凡居长吏官僚等切在条理安存必令减节征徭均平赋税无使虐吏重困疲人诸道师徒多已屯集累勅有司官吏不令供餽阙遗亦委使臣劳谕将卒専俟凯旋之日当行庆赐之恩【干符三年九月】
　　遣使宣慰蕲黄等州勅
　　君后恻隠之心必先于济物朝廷发生之泽本务于吊人纳隍虽轸于四维灭燎尚延于数月朕每念愁毒良増震嗟王仙芝尚君长等迹自椎埋结成啸聚呼泽而豺狼相应掠地而鸡犬无遗是以所冦州城便为荆棘黔首尽逃于山谷遗骸欲遍于丘墟皆由时平不务于搆兵嵗乆遂至于忘战以至望风丧败迎刃殱夷县道皆空人灵胥怨叹凶徒之未服念赤子之无辜葢朕诚信未能感昭慰晓莫能通达须渐资于完复俾稍慰于流离爰命腹心往询疾苦今故遣国子司业李夷遇将我惠渥防彼荒残拯涂炭之沈沦解疮痍之呻痛应汝随申安蕲黄等州凡经王仙芝尚君长所攻刼处悉加抚育遍问存亡其有已归复人户仰所在州县各酌量遭罹重轻减放租税其今年并至来年春季内所有差役并宜放免其田苗如经军马践踏兼人户有战阵死亡者全与放免其有衣冠士族乱兵横罹杀戮者仰于属省钱内量给衣衾搆椟速与送并为设祭慰其营魂众暴骨遗骸委在城郭郊野无亲故収认者宜作大冢以瘗之将校常主牙旗新曽加战折股断臂解胫陷胷进不念身誓思报国亡殁者当与褒赠见在者终身不停衣粮仍令本州县官吏遇难不挠临危向公枉陷兵锋合嘉名节仰所在録名奏闻当与追赠其有道路邮馆之所逓警急之时或驿吏惊奔贼徒焚仰宣慰使量所在物力重为经营兾备追风免妨乗驲其衣冠将吏军人百姓遭焚刼甚者委州县审细检勘以义仓斛防赈救且令粗济饥危所在府库囷仓亦有不经刼盗或恐奸吏干没隠欺切仰勘验虚实分析申奏其有留州留使钱物皆是十月已秋赋之初须仗循良渐自収敛节其横费酌彼军须讲于耕战之余用济公私之急其须添器械更峻城隍犹防乌合之徒重有鲸冲之势推我隠忧之意俾观急病之能况十室之中必有忠信数郡之内渐复人烟所宜牙佩韦重张琴瑟全由良吏善抚疲人应有缓急之间便宜所切州县之利病奏请之未行仰宣慰使与所在刺史县令细详事由逐件闻奏兼期知我万机之重俟黎元而共安九重之深愿风俗而同泰委是将命以布朕心【干符四年九月】


　　唐大诏令集卷一百十七
　　钦定四库全书
　　唐大诏令集巻一百十八
　　宋　宋敏求　编
　　政事
　　招谕
　　遣裵敦复往江东招讨海贼勅
　　谕西京逆官勅
　　招谕仆固懐恩诏
　　招谕金商邓州界逃亡官徤制
　　谕泾州将士诏
　　谕梁崇义诏
　　招谕朱滔诏
　　招谕河中李懐光诏
　　诏谕河中勅
　　招谕淮西将吏诏
　　授王武俊司徒李抱真司空制
　　讨李希烈不许诸军侵抄诏
　　招谕讨刘辟诏
　　招谕剑南诸州诏
　　招谕蔡州诏
　　讨王承宗招谕勅
　　讨镇州禁侵掠诏
　　招谕王庭凑诏
　　令镇州行营兵马各守疆界诏
　　招谕
　　遣裵敦复往江东招讨海贼勅
　　勅近闻江东少有冦盗多因诖误或被胁从辄聚雈蒲遂为草窃固当自毙岂足在懐犹虑郡县遐逺江山阻濶百姓之间妄有惊扰河南尹裵敦复频更委任夙着髙名必能慰谕甿俗肃清奸宄安人禁暴实伫良图宜摄御史大夫仍持节即往江南东道宣抚百姓并招谕海贼仍便处置回日奏闻
　　喻西京逆官勅　　　　　　　　贾至
