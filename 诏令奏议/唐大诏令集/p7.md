<!-- { "loadSidebar": true } -->
　　履端正名义取垂范体元设教在乎变通虽俗革从宜罔不稽古朕纉复兴运恭守睿图常恐至化犹微淳风尚薄未臻华胥之俗莫登可封之人故未明求衣日昃忘食励精为理思致雝和厯观载籍详求前制而唐虞之际焕乎可述是用钦若旧典以叶维新可改天寳三年为三载今春事将兴阳和布泽发号施令之日革故履新之时宜在宥之恩以助生成之化其天下见禁囚徒应杂犯死罪者宜各降一等自余一切放免其十恶及造伪妖妄头首官吏犯赃并奸盗等政既深情难容恕不在免限凡诸郡县仍令太守县令劝课农桑先处分太守县令在任有増减户口成分者所由司量为殿最自今已后太守县令兼能勾当租庸毎载加数分成者特赐以中上考如三载之内皆有成分所司録奏超资与处分其丁户仍湏按实不得取虚挂之名使亲隣代纳受其奸凡在黎献实资存恤一失生业则流庸不归毎轸于懐深可怜悯诸色当畨人应送资课者宜当郡县具申尚书省勾覆如身至上处勿更抑令纳资致使徃来辛苦从闰二月至六月已来其当上人中有单贫老弱者委郡县长官与所由计防便放营农诸军征镇及防人有尫羸疾病者委节度防择放归中外庶寮勉修其职各副朕意宣布遐迩咸使闻知【正月一日】
　　改元上元赦
　　自古哲王恭承景命莫不执象以御宇歴时以建元必当上稽干符下立人极者也朕承累圣之鸿绪绍大中之寳位属蠢孽干纪王师尚劳干干之心岂忘鍳昧一物失所毎轸纳隍之忧万邦未宁深懐驭朽之惧赖上垂福宗庙降灵百辟卿士同心戮力方兾干戈载戢区宇乂安常励躬于帝图恒取则于天道属天人叶纪景象垂文爰遵革故之典将契维新之命义存更始庶有应于天心泽被无私宜载覃于率土可大赦天下改乾元三年为上元元年自上元元年闰四月十九日昧爽已前大辟罪已下已发觉未发觉已结正未结正系囚见徒罪无轻重常赦所不免者咸赦除之其与逆贼元谋及胁从受驱使惧罪而来降并潜蔵不出者已频处分但能归顺舍罪除元恶之外一无所问其史思明心能改图束手来欵亦当洗其瑕衅议以勲封内外文武官赐爵各有差其六军及飞龙闲廐加赐物其成都灵武元从扈从逓加有差在外诸军各録赏物阵亡将士优加褒赠行人家口所在赈给定祸乱者必先于武徳拯生灵者谅在于师贞周武创业克宁区夏惟师尚父实佐兴王况徳有可师义当禁暴稽诸古昔爰崇典礼其太公望可追封武成王有司依文宣王置庙仍委中书门下择古今名将同文宣王置亚圣及十哲等享祭之典自古帝王钦慎刑法盖以法者人之命刑者国之权茍或失其科条固难措其手足顷或奸臣擅命中兴不修造次便行哀矜何在自今已后其有犯极刑者宜命本司依旧三复庶平反之际人谓不寃幽明之间理皆无滥又书称羣望咸秩诗曰祀事孔明爰自遐代尤崇祭祀朕深维古义必在至诚茍徳之不修神亦无据故知精诚有感黍稷非馨而况宋璟发言固三从而可騐汉文深诫为千载之明徴事可遵行理当变革有司所立秘祝之法或移于嵗或移于人君人之心宁所忍也自今已后削去此法其中祀并杂祭祀事一切并停其诸应合祭祀列于恒典所用祭科一依古制务从减省以副朕心又车服以庸有虞盛典威仪以等周礼旧章徃属承平多厯年所下至于公卿列位中外在官多以奢僣为心流成俗宜命所司定王公以下车服产业各详古制及令式作节限闻奏自顷戎车未息残孽犹虞军吏献功务陈首级且四海之内孰非王人岂以茍从昏迷陷在夷戮一朝授首悬彼藁街朕志存好生悯其驱胁其诸军所获首级除元恶之外一切不湏送又设官分理本在安人逓迁之政务于利物今寰瀛之内兵革未清加以时或不登物皆涌贵军储是急廪稍靡供冗官之流固甚劳其京闲司官等材堪厘务者宜命守中书门下即例量资出授外官王者设教择贤以理广徴岩穴用副薪槱宜令中外五品已上文武正员官各举贤良方正直言极谏一人武艺文才俱堪济理者亦任状举其或文乏词防武非骑射但权谋可以集事才力可以临戎方圎可取亦任通举并限制到一月内奏毕自古明王圣帝名山大川并委州县长吏择日致祭义夫节妇孝子顺孙旌表门闾终身勿事
　　去上元年号大赦
　　为人上者与众守邦自古哲王惧其满假聪明睿哲罔不在躬文武圣神乃以为号顾予菲薄运属经纶一旅成师复其旧物圣皇纳人夀域游意道源神器之重归于朕获守丕业若履春氷敢忘谦冲日益招损欲垂范而自我亦去华而就实其乾元大圣光天文武孝感等尊崇之称何徳以当之以钦若昊天定时成嵗春秋五始义在体元惟以纪年更无润色至于汉武饰以浮华非王者之茂典岂永代而为则三代受命正朔皆殊周宗之王实得天统阳生元气之本律首黄钟之尊制度可行叶用斯在自今已后朕号惟称皇帝其年但号元年去上元之号其以今年十一月为天正嵗首使建丑建寅毎月以所建为数承天陟稽古临人必由革故之源方合大中之道风行防县泽被无涯钦上帝之心苍生之庆可大赦天下自二年九月二十一日昧爽已前大辟罪无轻重已发觉未发觉已结正未结正见系囚徒常赦所不免者咸赦除之其十恶五逆及伪造头首官典犯赃法实难容刑故无小并不在免限其史朝义若能飜然改图背逆归顺罪无所问加以勲封自乾元元年已前开元已来应反逆连累赦虑度限所未该及者并宜释放有官者降资与官无官者依本色例収叙内外官三品已上赐爵一级四品五品各加一阶六品已下赐勲两转成都府及灵武元从普恩之外三品已上更赐爵一级四品五品各加一阶六品以下更赐勲一转眷及勤劳俾其卓叙毎以田功在谨农事惟勤不有司存何成重谷诸州等各置司田参军一人令主农事毎县各置田正二人于当县拣明闲田种者充务令劝课国之大事郊祀为先贵其至诚不美多品黍稷虽设犹或非馨牲牢空多未谓能享今以元孚祐至道为心将臻太和不欲多杀礼乐殊制孝敬同归圆丘方泽任依恒享宗庙诸祠但临时献熟用懐明徳之馨庶合西隣之祭唐虞之代肇有九州王者所都文无异制其京兆府河南府太原府三京之号宜停其鳯翔先为西京亦宜凖此所设谏曺欲闻讽议允副从绳之望湏成削藁之书其谏官令毎月一上封事指陈时政得失若不举职事当别有处分其诸州别驾可依旧却置毎除京官五品已上正员清望官及郎官御史诸州刺史皆令推荐一两人以自代仍具録行能闻奏观其所举以行殿最京文武官等赐物各有差自今已后有隠欺湏勾剥者宜勾当年若事连去年亦在通勾其隔年者不在勾限官典隠赃在腹内不在此例其氏姓虽得之久逺有与格讳及隠疾同声者宜改与本族望所出大姓自逐穏便名山大川明王圣帝所在庙祠各委州县长官防诚致祭其天下侍老先版授者更改与版授未版授者与版授鳏寡惸独不能存立者委刺史县令量加赈恤义夫节妇孝子顺孙旌表门闾终身勿事赦书有所未及者各令有司速勘防例条件闻奏
　　改元永泰赦
　　叶五纪者建号以体元授四时者布和而顺气天心可见人欲是从爰立大中之道式授维新之命朕嗣膺下武获主多方顾以薄徳承兹艰运戎师问罪今已十年饮至防勲虽凶渠之授首劳师黩武岂人主之用心况乃军役屡兴干戈靡定茫茫士庶毙于锋镝噫皇穹以朕为子苍生以朕为父至徳不能以被物精诚不能以动天俾我生灵挤于沟壑非朕之咎谁之过欤朕所以驭朽县旌坐而待曙劳懐罪已之念延想安人之防亦惟羣公卿士百辟庶寮咸聴朕命叶宣乃力履清白之道还淳素之风率是黎元归于仁夀君臣一徳何以尚兹廼者刑政不修惠化未洽既尽财力良多抵犯静惟哀敬实轸于懐今将大振纲维益明惩劝肇举改元之典敷在宥之泽可大赦天下改广徳三年为永泰元年自永泰元年正月一日昧爽以前大辟罪已下罪无轻重已发觉未发觉已结正未结正系囚见徒常赦所不免者咸赦除之仆固懐恩战伐有功訏谟任重不终臣节辄肆奸凶妄诱异畨同为不轨朕惟责己情重旧勲如能飜然来归必从寛宥其下偏禆等因被驱驰不获己者及所在山谷草窃反侧未安者如能束身而来一切并无所问自广徳元年已前天下百姓所欠负官物一切放免在官典腹内者不在免限其百姓除正租庸外不得更别有科率刺史县令与朕分忧凋瘵之人切湏抚字一夫不获情甚纳隍有能招辑逃亡平均赋税増多户口广濶田畴清节有闻课効尤著者宜委所在节度观察具名闻奏即令按覆超资擢授其有理无能政迹渉赃私必当重加贬夺永为殿累农政本也食人天也方春之首重于农作除军兴至急余一切并停令百姓得専营农事其逃户复业及浮客情愿编附者仰州县长吏亲就存抚特矜赋役全不济者量贷种子务令安集孝悌力田懐才抱器遗逸未经荐逹者各委州府闻奏亲当防试量能叙用应见立仗诸军将士等宜共赐钱五万贯书称咸秩诗美懐柔仰惟众灵念兹多祐其五岳四凟名山大川宜令所管牧宰精诚致祭中外寮吏各其职无或旷官克副朕意
　　改元大厯赦
　　王者钦若昊天诞受丕命莫不叶五纪而乗运稽三防以体元上齐璿玑下立人极乃颁厯于惟嵗更覃恩于率土朕嗣守洪业恭临寳位顷时当冦难运属干戈誓众兴师为人除害实赖宗社降福寰宇小康用兴淳朴之风庶洽雍熈之化乾坤敷祐大庇生灵文武叶心用力王室非朕薄徳而臻于此乃者金革所聚绵歴嵗时征赋颇繁人犹凋瘵是用疚心疾首当宁兴懐罪以在予驭朽而贻惧毎思济之道用拯黎元之敝月纒星昴律中黄钟合天正之符承日至之永祥云在瞩既当伯赵之司惠泽布和宜顺一阳之气建元发号革故惟新俾及履长之节用深行庆之典可大赦天下其永泰二年宜改为大厯元年自大厯元年十二月十二日昧爽已前大辟罪已下已发觉未发觉已结正未结正系囚见徒罪无轻重常赦所不免者咸赦除之长吏犯赃不在免限夫从简之道大易至言薄赋之规前王令范朕志遵俭约务欲息人徴敛无期诚为劳天下百姓除正租庸及诸军器用湏外不承正勅一切不得辄有科率国以人为本人以农为业顷因师旅征税殷烦编户流离田畴荒废永言牧宰政切亲人其刺史县令宜以招辑户口垦田多少用为殿最毎年终本道观察节度等使按覆闻奏如课绩尤异当加超擢或政理无闻必寘科贬逃亡失业萍泛无依特加招绥使安乡井其逃户复业者宜给复三年如百姓先货卖田宅尽者宜委州县取逃死户田宅量丁口充给仍仰县令亲至乡村安存措置务从乐业以赡资粮王畿之间赋敛尤重百役供亿当甚艰辛哀哉疲人良深悯念盍彻之税着自周经未便于人何必行古其什一税宜停周征俊造汉辟贤良垂之典籍永代作则天下有安贫乐道孝悌力田未经荐用者委所在长官具以名闻朕当亲自防试量才叙用其立仗将士等宜赐物五万匹五岳四凟名山大川祀典攸存神理昭著宜以礼致祭









　　唐大诏令集巻四
<史部,诏令奏议类,诏令之属,唐大诏令集>
　　钦定四库全书
　　唐大诏令集巻五
　　宋　宋敏求　编
　　帝王
　　改元下
　　改元建中
　　奉天改兴元元年赦
　　改元贞元并招讨河中李懐光淮西李希烈赦
　　改元元和赦
　　改元太和赦
　　改元开成赦
　　改元广明赦
