<!-- { "loadSidebar": true } -->
　　喻安西北庭诸将制
　　宣慰湖南百姓制
　　宣慰岭南制
　　奉天遣使宣慰诸道制
　　収复京师遣使宣慰制
　　安抚淮西归顺将士制
　　处分淮西赦
　　建中四年伐两河叛帅慰劳本道百姓勅贞元元年慰抚平卢军先防在淮西将士勅遣使安抚水灾诸州诏
　　令潘孟阳宣慰江淮诏
　　慰抚中
　　李涵河北宣抚制　　　　　　　　常衮
　　门下河朔一隅地方千里外捍夷狄内辅成周抚勤王之师修任土之贡顾其方镇可谓崇重眷我侯伯是有勲劳将相国之股肱兆庶君之支体事同休戚宁忘鉴寐思抚巡而未获念征镇而永懐爰命宗臣往申防谕银青光禄大夫行尚书左丞襄武县开国公李涵朕之茂亲腹心攸寄纯固所以致命文质所以经邦温恭礼譲信诚易直励匪躬之节秉忧国之心美其公才尝所委任再令宣抚皆合事经既合谦诚之辞兼陈理化之迹慰我忧心意甚嘉之今秋冬在候徭戍未宁将校有介胄之劳黎元有赋税之役代予亲问谘尔使臣仍兼副相之荣式重登车之务可兼御史大夫充河北宣慰使本官勲封并如故
　　李涵再使河北制
　　勅书有施命以告四方礼有诵志以巡邦国明王所以垂拱而天下理者非家至而日见之也实赖腹心耳目之臣审训念于中外俾徳泽教化敷于四海情有所达事适其宜上下交畅则天地和应矣喻我朝防寄于宗英银青光禄大夫行尚书兵部侍郎襄武县开国公李涵志以足言学于古训安和孝敬慎静尚寛服居大僚常所亲信每受重寄必休声往以幽蓟渤碣之间戎府方州之大俾付正命以亲诸侯至于再三秉此纯一尽人臣之节罔或辞难徇国家之利岂惮勤逺信以恊忠惠以交福周爰咨度不遑启处边陲宁晏敬赖亲贤今以侯伯之勲劳师人之戍守顾其功効宜有抚巡髙选中朝尤承兹佥议加以丞相之副増其原隰之华时惟哉无替厥服可兼御史大夫充河北宣慰使余如故
　　刘晏宣慰河南淮南制
　　勅书曰元后作人父母又曰一夫不获则日时予之辜政或不平讼或不理则人受其弊气生其灾噢咻连声愁苦无告州县长吏莫之省忧念兹疚懐中夜三叹朕以否徳托于人上永言理道敢不励精自兵乱一纪事殷四方耕夫困于军旅蚕妇疲于饷馈欲求无事岂可得乎致令户口减耗十无一二而河南淮南又甚诸道得非搜乗补卒之数急赋横税之烦致使忧骇匪宁流庸不复兼亦亲人之职少有政术称者放富役贫多患不均靡室靡家皆籍其谷无衣无褐亦调其庸虽节制亷察务令调理而贪官暴法未絶奸原诛求无厌鳏寡重困永叹遐想过实在予巡抚之寄资于硕徳某官某相政府之旧道在安人自河之南天下之半底慎财赋衣食京师乆于倚任多所济因其旋南将命攸属所至之处宣示诏书抚将校之勤劳问黎元之疾苦事有未便法或不行委之厘革归于允当或假其征徭私有聚敛或托其贡献公然干没厚取于人归怨于上亏损时化朕甚惧焉宜委某官与节度观察切加疏理勿令寃滥以副忧劳其官吏有犯便禁身推问具状闻奏当峻刑典以息贪残
　　喻安西北庭诸将制　　　　　　常衮
　　勅天下既定万里宁一岂王者独运而臻此耶实赖文武将守腹心之臣宣力强任捍御于外也往以蕃戎并暴纵毒边表乗衅伺隙连兵累年城门昼闭王师遐阻遮杀汉使盗取节印恣睢甚横厉逆天理而国朝未暇袭逺置于度外实五京二庭存亡危急之秋也河西节度使周鼎安西北庭都防曹令忠尔朱某等义烈相感贯于神明各受方任同奬王室率辛李之将用甘陈之谋与羗骑校尉王侯君长以下自金河玉闗至于南北戊午跨流沙至西海蒲类破白山战事致命出于万死赖天之灵以战则尅不动中国不劳济师横制数千里有辅车首尾之应以威以懐张我右掖棱振于絶域烈切于昔贤微三臣之力则度隍逾陇不复汉有矣每有使至説令忠等忧国勤王诚彻骨髓朝廷闻之莫不酸鼻流泪而况于朕心哉遐想盛烈感叹何已或恐凶丑狡谲反复离间妄説国难摇动人心今所以疏其事实一以相报近有流落蕃中十数年者至阙庭知犬戎恶稔上疑下阻日就残灭加之疾疫灾及羊马山谷填委天亡之时及囚奴自速其祸诸蕃连衡以功进取力屈气衰已逃于苦寒之地西北边患荡然以清至于九夷南尽百越玉帛来朝于魏阙苞茅入贡于王祭党项内附回中大宁天下郡国一其教理王畿征调渐复平时子仪移镇于邠郊抱玉进攻于天水士马百万当令悉西方垣翰之寄所宜恊心戮力抗厉威武同赴戎防也勉卒志业以时康功庆流子孙永乆无替髙映勲典岂不休哉每念战守之士十年不得解甲白首戎阵忠劳未报心之恻怛不终食要当候大师所指穷荒荡定悬爵位以相待倾府库之所有以答西川贤士大夫防身报国之诚遣诏谕意非一二所能尽也
　　宣慰湖南百姓制　　　　　　　常衮
　　勅震泽之南数州之地顷以水潦暴至沱潜溃溢既泛城郭复潴原田连嵗大歉元元重困馁殍相望流庸莫返加之以师旅烦之以赋税哀我矜人何以堪命朕君临之道方欝牧养之政未咎之所降谅在于此虽天灾流行厥有恒数而夕惕昃厉岂防责躬夫振人育物大易之明文也自汉魏以来外军之处必遣人巡问以安集之国朝因其制亦命近臣抚慰俾谕求瘼之意宜令中散大夫给事中贺若察往湖南宣慰处置其百姓遭损不能自存者应须振急蠲宜与本道观察使啇量处置了闻奏仍赍诏书躬自问恤宣示郡邑令知朕心
　　宣慰岭南制
　　勅理天下者先务于安逺本人情者必令其上达或刑罚不中徳施未孚则生怨咨是以申喻朕以服岭之表方隅之大南尽百越専制万里择将置守常亦难之至于临遣屡有明诫俾施惠政以恤疲人而长吏议法不平作威以逞因其猜阻防我忠良冯季康何如瑛等南方右族累代纯臣恊其义烈之心积有艰危之効惑于所譛虐用其刑无状致辟遂生邉患朕比托人上每劳日昃天地之生成父母之慈爱闻此滥罚惕然疚懐寻亦辨明特令昭宣如闻溪洞尚有纷扰哀我士庶劳于甲兵岂不求安良有以也所以更谋良帅先用旧徳兼御史大夫徐浩歴典中外长于抚绥素所亲信冬之首当至彼方必能大布风化永清麾管仍令尚书比部员外郎莫藏用往岭南宣慰问以疾苦恤其死丧其季康等遇害之家躬自存抚切加赡恤务令得所以慰孤遗其军州有所给聚申明中防已悬示大信但归附即同平人岂惟复业安居当亦随才命职兼至桂州宣慰应水旱所损或须蠲免宜与观察使啇量勉膺朝寄以称朕懐
　　奉天遣使宣慰诸道诏
　　古者天子有巡守之义以考国典以观人风在时多虞或所未暇乃命卿士使于四方问人疾苦亷吏善恶茍因所任则如亲临在安平之时得资勤恤当祸乱之际得无省忧朕不敏不明肆于人上抚御失道诚信未孚冦盗烦兴阻兵拒命哀我臣庶防于匪人顾兹田畴鞠为茂草不念柔服遂事徂征徴发甲士万里必至暴露营垒连年不息冒于刃继以死伤防嫠无依父母废养存者积思家之怨殁者倍异乡之痛又以军资滋大公储不充厚取于人防率厥典科条虽设诛敛无常农工废弃于生业商贾咨嗟于道路军储日益闾阎日空凋瘵日穷徭赋日甚以财力之有限供求取之无涯暴吏肆威鞭笞督责罄彼黔首控告何依怨气上腾咎徴斯应疫疠荐至水旱相承罪非朕躬谁任其责朕自嗣位逮及六年连兵不解以逾四稔虽本非获已义在济人而事有重劳敢防咎已皆以朕躬寡昧居安防危致冦之由实始于此予则不徳人亦何辜愧恨积哀痛心疾首昨者改元施令悔往布新将使反侧获安则干戈自弭赋役差减则众庶就康还定流亡与之休息犹惧思虑不周于庶务诚感未达于遐方一理失中一夫不获则何以谢天谴致人和俾代予言其在良弼宜令门下侍郎同中书门下平章事萧复充山南东西荆南湖南鄂岳江南江西淮南浙西东岭南福建等道宣慰安抚使呜呼往率厥职敬此朕命慰勉征戍劳徕困穷访
　　其所要察其所弊淹滞必达凶【阙】　　　　　　　　勿惮幽逺而不被无略细微而不恤洎于编甿比屋咸若朕之躬亲股肱惟良则予有赖其诸道将士并准今年正月一日制严备疆界勿使侵扰仍各令本将速具名衔等第上奏悉与甄叙其有殊功劲莭越超常伦别条事迹当与优奨百姓每年两税定额外自余徴率一切并停课勉农桑各令安业冦难既定渐率干戈朕当躬先简约庶务莭省两税之外亦更减除其诸事縁急切交须处分者即所在节度观察商议裁度处分务合便宜其余利害还日上奏朕当详省以求厥中宣布逺迩咸知此意
　　收复京师遣使宣慰制
　　朕获承先顾付以大器惧徳不类贻列圣羞防躬惕励防敢暇逸将欲立法一致和平小信未孚羣心遂阻理化乖当百度失中君臣之间欝堙不达致冦虽深于罪已兴戎犹昧于省躬期静乱以济人反劳师而黩武行者被伤杀之苦居者重赍送之勤四海骚然靡有宁处京辇之下杼柚亦空环列之中遣戍殆尽略内而勤逺安居而忘危贼臣诱奸乗间窃发豺狼秽于宫阙士庶防于涂炭作威以毒仇视我人万姓嗸嗸呼天无告有殒踣以抗节有胁从以俟命且一夫不获辜实在予予以君临万邦作人父母既才谢克复育非仁义从而咎之其心愧悚一食三叹退含内讼介于梁岷庶乎有瘳以答谴戒皇天悔祸宗社降灵腹心爪牙奋谟宣力元恶稔慝脱身遁逃余党归诚率众来附敛沴氛而辟阊阖剪鲸鲵以清郊原函夏再宁室家相庆非将相夹辅王室卿士交修予违军旅叶心毕命尽敌岂伊寡昧克复兴运戡定大难载感予懐宜令吏部侍郎班宏充上都宣慰使劳问将士抚绥蒸黎招集流亡安慰反侧朕续当整驾防日还京告谢于祖宗请罪于天地防勲行赏以报忠良明宣所懐咸使知悉
　　安抚淮西归顺将士勅
　　勅李希烈首乱淮渎又侵荥汴凶威之所及防不胁从百姓既罹于网罗将士兼质其家口哀我众庶厄寃莫伸虽欲归降何由自达朕为人父母不克保安遂使忠良横遭胁污兴言及此悯悼载深自余胁从一切不问如能去逆效顺因事建功明设科条以示褒劝其有以一州降者便授刺史封异姓王实封五百户以一县降者便授县令封郡公赐实封二百户以万人以上降者授刺史封国公赐食邑三百邑其余各以功效节级甄升列爵建官以俟能者朗然明信朕不食言宣示逺人各令知悉
　　处分淮西赦
　　勅乃者希烈乱常阻兵窃号污胁士众残虐蒸黎朕志在好生诚深罪已为人忍耻不忍加兵惟兹一军代着忠节果殱元恶不替旧勲询于众情请拜戎帅人亦劳止期于小康屡乖恤下之方重致丧身之祸由朕薄徳俾人不宁抚此万邦且愧且悼犹赖将校士旅秉其诚心邦人不惊军部无挠以此节効良有可嘉所宜慰安俾洽寛泽应将士吏人承前所有罪犯无轻重一切释放旷然昭洗咸与更新其先受庄宅财物等各以见管为主将士衣粮并家口粮等一例并准旧例以时给付不得停减先令优与赏叙亦准元勅处分务令丰厚以称朕懐仍如晓谕各令知悉
　　建中四年伐两河叛帅劳慰本道百姓勅
