<!-- { "loadSidebar": true } -->
　　维天寳八载嵗次已丑闰六月癸亥朔四日景寅孝子嗣皇帝臣隆基敢昭告于睿宗大圣真皇帝伏惟濬齐圣文思光泽炳兹龙德潜跃应期靖难安人克昌休运臻于至道惟懐永图顾以身嗣膺寳命恭惟敷佑以至太和顷者玉芝再产记隂隲是用钦承丕绪肃事鸿名既刻元辰荐彰嘉应则有庆云散彩瑞日重轮恭惟降鉴载深兢谨上加尊諡曰睿宗真大圣皇帝伏惟俯睠防诚昭应盛烈祗奉典册伏増感慰
　　赦
　　加祖宗諡号赦
　　王者之御天下也莫不懋建皇极惟懐永图先德礼以导人用政刑以佐理顺四时而并施其化育万物而各遂其宜然后辟土开邉逺柔迩悦众享美利斯为大宁我国家以仁义有乾坤以道德抚夷夏其髙祖太宗经纶之列圣继体守持之重光累洽延洪景铄及于宪考文明武英刬稂莠于甫田振威灵于殊俗肃清澄廓庻绩其凝实推中兴歴十五载今予小子大构是承祗奉宗祧敬若天命遐慕唐尧恭譲之德常励汉文菲薄之躬懔乎忧勤惧忝负荷每念河湟之壌陷为戎寇之疆百有余年一失莫复元和中将雪前愤尝振睿思方除孽臣未就成业永懐遗训明发疚心近者祖祢降灵中外协志不烦攻伐不费财赋六郡连收七闗尽复削衽解辫树领乞降犬羊窜亡亿兆鼔舞厥庸有功继志克成仰袭丕休聊用无愧臣下欲归虚羙强我鸿名斯实先圣神功因愿追尊加諡牢譲乃遂孝思获申颁告寰区同兹徽庆且虑蒸黎之困犹疑狱犴之寃爰因献嵗之辰乃行在宥之典可大赦天下自大中四年正月一日昧爽以前大辟罪以下已发觉未发觉已结正未结正繋囚见罪无轻重咸赦除之唯犯十恶官典犯入已賘不在赦限
　　国忌
　　国忌在近进菜诏
　　朕闻大孝塞乎天地色养着乎人伦自古迄今乃生民之本也朕之不幸徃逄防疚未明之间屡所哀感举目歔欷永懐罔极追慕之痛钟此賔不乐之辰继乎旬朔宜令外厨断牲鳞唯进蔬菜
　　増忌辰设斋人数勅
　　忌辰设斋虽出近制斟酌损益贵于得中况在不迁之宗允资异数之礼五月六日二十六日两忌设斋人数宜各加至二十人太穆文德皇后忌日亦各加倍数其寺观仍旧十二月八日忌宜于五所寺观共设四十人宜令所司准式【太和年】
　　废国忌日行香勅
　　朕以郊庙之礼严奉祖宗备物尽诚庻防昭格恭惟忌日之感所谓终身之忧而近代以来归依释老徴二教以设食防百辟以行香将以仰助圣灵而防资福祐有异皇王之术颇乖教义之宗时因崔蠡奏论遂遣讨寻本末礼文令式曽不该明习俗因循雅当厘革京城及天下州府国忌日于寺观设斋行香起今以后并宜停废【开成四年年十月】













　　唐大诏令集巻七十八
　　钦定四库全书
　　唐大诏令集巻七十九
　　宋　宋敏求　编
　　典礼
　　巡幸
　　幸故宅改为通议宫曲赦京城系囚制巡幸岐陇二州曲赦
　　巡幸并州曲赦
　　破契丹幸灵州诏
　　赦行幸诸县及岐州制
　　幸东都诏
　　睿宗令皇帝巡邉诏
　　行幸东都诏
　　幸新丰及同州勅
　　幸东都制
　　至都大赦天下制
　　巡幸东都赐赉扈从赦天下制
　　幸长安制
　　幸东都诏
　　将离东都减降囚徒勅
　　北巡狩制
　　幸太原府赦境内制
　　北路幸长安制
　　南路幸长安制
　　巡幸东都赐赉从官勅
　　南路幸西京勅
　　銮驾到蜀大赦制
　　史思明再陷洛阳巡幸东京诏
　　巡幸
　　幸故宅改为通议宫曲赦京城系囚制
　　朕防膺大寳克隆景祚永言孝思聿追罔极肇惟自昔胥宇旧居王道所基积庆攸在桑梓之敬每懐践歴日不暇给以迄于玆今既氛祲廓清区夏宁谧时和嵗稔民休俗泰爰择良辰言遵邑里体同过沛事等归谯故老咸臻族姻相防肃恭荐享感庆兼集思俾欢心逮于众庻愍兹幽滞有懐寛释都辇之地宗祊所居作固万邦义越等常惟时孟夏方申长育宜顺天心宣兹恵泽可曲赦京城内系禁囚见徒及被推问应集之人死罪以下并放免其内有于政切害情理难原者宜降死从流【武德六年四月】
　　巡幸岐陇二州曲赦
　　朕恭膺寳命握图驭厯属丧乱之后承凋弊之余宏宣德化励精治道遐迩肃清要荒来服聊因暇务省视民风遵彼岐梁言臻汧渭百年之老俱称鼔腹五尺之童咸欣击壌睠懐曩昔亟游此地嵗月逾迈以迄于兹周览原隰怆然懐旧延问乡党僚吏犹存事异宛谯情均丰沛民和俗阜上下欢洽宜宣恺泽俾同庆幸可特赦岐陇二州管内自贞观四年十月一日昧爽以前大辟以下悉从原宥放免二州户民无出一年租赋八十以上鳏寡笃疾及旧任二州杂职佐吏以上赐物各有差百嵗以上就加优恤行经咸阳始平武功二县见囚禁徒罪以上各降一等杖罪以下并宜释放年八十以上及鳏寡笃疾并武功县旧主军师亦加赐物凡此界内名山大川望秩之礼备加牲币孝子顺孙义夫节妇随事褒显旌表门闾其赐物之有差宜依别勅务从周厚以称朕意
　　巡幸并州曲赦
　　太原之地兴运所阶全晋之人义深惟旧自朕防膺寳厯二纪于兹何尝不御扆长懐想崤陵之风临轩逺感念大麓之云雷当于此时乃忘身而拯溺实赖同德并赢粮而乐推役不逾年遂清区域谅由成都之众讴讼阐虞帝之功战牧之歌舞兴周王之业仗兹叶力竟致升平懐彼勤劳何忘晷刻既因垂拱之暇再省创业之方周歴郊原宛如畴昔访其父兄已多长谢不见所识魏后遂以兴嗟防彼故里汉皇因而式宴前王是日哀乐交懐在朕深衷义符于此是用具陈广乐共申髙宴取譬还谯之赏同彼幸代之情仍曲赦并州管内大辟罪以下繋囚见徒并赦除之常赦所不免者不在赦例【贞观二十年正月】
　　破契丹幸灵州诏
　　朕形劳育物尽敬承天蠢动不安栉风而罔倦荒隅未静救焚而靡息独运方寸贯彻上凝想冕旒布化中外是知惟天为大合其德者弗违谓地葢厚体其仁者光被故能弥纶八极权舆二仪大帝福谦斯其效矣彼匈奴者与开辟以俱生奄有龙庭共老上而并列僭称骄子分天街于宸仰应旄头抗大礼于皇极流殃搆祸数嵗称兵慿陵障塞连年压境射雕驰骑亟饮防川如豕腾氛频惊渭汭贻先皇之动众致黎庶之涂原社稷为虚轸情何已朕御天下二纪于兹曩者聊命偏师遂禽颉利今兹始庙略已防延陀麾驾出征未逾郊甸前駈所轥才掩塞垣长防风行已震金防之表威电发逺逾沙场之外遂使雁山之北无侵单于龙庭之南大开封域其契苾车心俟斤及鉄勒诸姓回纥朝禄俟利发等总统百余万户散处北溟逺使人委身内属请同编列并为郡县引领翘足暴十日而伫油云延首求哀沉九泉而请营魄朕当暂幸灵州抚辑归附兹肆赦加以施行颁惠天隅耀威云朔收其瀚海尽入提封觧其纷争并垂冠带混元以降殊未前闻无疆之业永贻来世古人所不能致今既吞之前王所不能屈今咸灭之斯寔书契所未有古今之壮观岂朕一人独能宣力葢由上灵储祉锡以太康宗庙威灵成兹大定即宜宣礼告于清庙仍以大庆颁示普天俾与黎元同兹有赖【贞观二十年八月】
　　赦行幸诸县及岐州诏
　　朕恭膺寳命嗣奉瑶图居万乘之尊当四海之贵遐观徃烈详求前古每希踪于后常劳心于庶物兢惧弗宁忧勤若厉属天下无事区宇有截仰髙风于汾射暂清暑于林泉朕昔在震宫侍游兹壌山川依旧嵗月不追今既俗阜年和华夷胥悦懐徽范情兼感慰宜遵省方之义且顺阳和之序曲申惠泽式彰寛宥行幸所经诸县及岐州囚徒人犯罪者流降从徒以下并免之【永徽五年二月】
　　幸东都诏
　　咸京天府地狭人繁百役所归五方胥萃虽获登秋之积犹亏洊嵗之资睠言于此思蠲徭赋夫以交风奥壌测景神州职贡所均水陆辐凑今兹丰熟特倍寻常事贵从宜实惟权道即以来年正月幸东都闗内百姓宜免一年庸调及租并地丁税草其当道诸县特免一年剑南陇右诸州毎年供进物一二年且停【仪凤二年十月】
　　睿宗令皇帝巡邉诏
　　先王省方所以观风设教圣人顺动所以刑清甿服故叶时同律虞典之常道乔岳翕河周家之盛德自王风不竞兹礼遂阙两汉之朝有时于迈三国以降日不暇给我皇家开元首出卜代重光寰宇大宁车书无外文祖神宗之徳洽于兆人考祥展义之规昭于国典朕只若丕构寅奉庆灵夙懐箕岭之心久遂汾阳之志皇帝天锡英武神与聪明纯孝极于安亲大功深于济代自陟元后实总朕师时政益明彛伦攸叙而将靖邉甿藩阻悠遐夷夏殊化或幽隠未申或劳苦未防将副来苏之懐实允卜征之义加以顷年邉将授任或乖师律以亏军威不振皇帝宜顺时巡狩亲幸邉陲掌图修考事之仪典乐具陈诗之礼西洎河塞东逾燕朔望秩名山肆觐羣后休农问老誓师训卒其有牧州典郡功施于人仗节拥旄隠若敌国者当崇进律之赏加以分麾之命若邦政不举军令莫修裒敛细人侵削战士者明兹典宪肃以天诛然后七萃腾装六军按节合符釡山之曲览轩辕之遗风勒铭单于之台践汉皇之故事使隂山罢祲大漠无尘其供帐所资储拟之费皆令有司支备州县不得劳百姓【先天元年十月】
　　行幸东都诏
　　咸洛京师建都惟旧乃睠时迈卜征在斯朕承天纂歴恭已临人鼎爼虽甘念疲甿之不足宫室信美伤浮户之未安事内攅于千虑心外周于万方则知帝业初启崤函乃金汤之地天下大定河洛为防同之府周公测景是曰土中为六气之所交均万方之来贡引鱼盐于淮海通秔纻于吴越瞻彼洛汭长无阻饥自中宗入闗于今八载省方之地久而莫修遂使水漕陆挽方春不息劳人夺农卒嵗何望闗东嗟怨朕实闻焉思欲宁人而休转运舘谷而就敖庾加以暑作害灾拂秦川嵗星有福祥归豫野朕情深救弊身岂懐安夷考众心审听舆诵上奉天以为孝下利人以为忠顺时而动从众之愿宜以今年十一月行幸东都凡厥有司式遵乃事至于行从兵马供顿贮积务在樽节勿使烦劳考使选人咸令都集东都宫殿应湏修理量加整葺不得烦人朕本为人而行非拟劳人自奉所过州县无费黎元亦不得輙有差科傍求进献宣布遐迩知朕意焉【先天二年七月】
　　幸新丰及同州勅
　　勅虞之四朝且徧区防汉之三辅本同京师善于古者考于今发乎近者应乎逺若顺豫之事缺则紊于王制巡游之典备则虑于人劳朕受命膺期励精设教幸乾坤幽赞风雨咸若百姓既阜三农已登同頴献于宗庙稆穗生于郡国我无大桀寔欣于嵗取人有小康未果于时迈但左翊之地近入黄图新丰之邑甫邻青绮山川宫舘咫尺相望方欲过防亭而渉□经沙阜而临渭见彼耆耋问其疾苦察长吏之政恤黎甿之寃葢所以展义陈诗观风问俗始自畿甸化于天下宜以今月二十五日幸长春宫停五日縁顿所湏并令所司支备一事以上不得扰州县发日唯量将飞骑行更不湏别遣兵马及妄有科唤朕此行之处不得进奉在路有称寃苦州县不能疏决者委御史金吾収状为进各勉所职副朕意焉【开元二年九月十一日】
　　幸东都制
