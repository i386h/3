<!-- { "loadSidebar": true } -->
　　门下我唐受命百有四十载德泽浸于荒裔声教被于殊邻绍三代之统绪综百王之礼乐我髙祖神尧皇帝奄有大寳应天顺人我太宗文武圣皇帝戡难造邦光宅天下髙宗天皇大帝修文偃武恵绥四方我中宗孝恵皇帝聿遵孝德惟新景命我睿宗大圣真皇帝清明在躬化溥畅朕承累圣之洪训荷祖宗之丕绪兢兢业业不敢自寜往歳韦氏作逆宗社将隳是用翼戴先后扫荡凶徒宸极既贞寰区载晏尔来在位垂五十年中原幸无师旅戎狄嵗月朝贡夙兴旰食勤念苍生庶至礼以跻仁夀愧无帝尧之圣德而有竒鮌之不明致令贼臣内外为患蔽朕耳目逺朕忠良或窃弄威权或厚敛重赋蚁壤一漏成此防天搆逆召戎驰突中夏倾覆我河洛挠乱我崤函使衣冠奔窜于草莽黎庶狼狈于锋镝伊朕薄德不能寜谧厥祸海内负玆苍生是用罪己责躬寤寐焚灼上愧于天地下愧于兆人外愧乎四夷内愧乎九族干惕若厉思雪大耻夫定祸乱者必仗于羣才理国家者先固其根本太子亨忠肃防懿阅礼敦诗好勇多谋加之果断永王璘盛王琦豊王珙皆孝友谨恪乐善好贤虽顷在禁中未习政事察其图虑可试艰难夫宫相之才师之望必资贤哲永厉忠贞况四海多虞二京未复今所慎择实惟其人太子亨宜允天下兵马元帅仍都统朔方河东河北平卢等节度采访等都使与诸路及诸副大使等计防南収长安洛阳以御史中丞裴冕兼左庶子陇西都司马刘秩试守右庶子永王璘充山南东道江南西路岭南黔中等处节度支度采访等都使江陵大都督如故以少府监窦韶为之副以长沙郡太守李岘为都副大使仍授江陵郡大都督府长史兼御史中丞盛王琦宜充江陵郡大都督尉长史彚为之副以广陵郡长史李成式为都副大使兼御史中丞豊王珙宜充武威郡都督仍领河西陇右安西北庭等路节度支度采访等都使以陇西太守邓景山为之副兼武威郡都督长史御史中丞充副大使应须兵马甲仗器械粮赐等并于本路自供其诸路本节度采访防御等使虢王等并依前充使其署官属并本路郡县官并各任自拣五品已上置署讫闻奏六品已下任便授巳后一时闻奏其授京官九品已上并先夹名巻听进止其武官折冲已下并赏借绯紫任量功使处讫具闻奏具有文武竒才隠处山薮宜加辟命量事奬擢于戏咨尔元子等其敬听朕命谦恭祗敬以见师傅矜庄简肃以见众官慈恤恵爱以养百姓忠恕哀敬以折庶狱色不可犯以临军政犯而必恕以纳忠规往钦哉无替朕命各须所管咸令知悉【天寳十五载七月十五日】
　　停頴王等节度诰
　　诰凿门命将授钺専征仗以方靣之威执夫赏罚之柄邦家重任固实在兹頴王永王豊王等朕之诸子早承训诲琢磨诗书之教佩服仁义之方乐善无厌好学不倦顷之委任咸缉方隅今者皇帝即位亲统师旅兵权大畧宜有统承庶若网在纲惟精惟一頴王以下节度使并停其诸道先有节度等副使便令知事仍并取皇帝处分李岘未到江陆永王且莫离使待交付兵马了永王豊王并赴皇帝行在【至德元年八月二十一日】
　　越王系天下兵马元帅制
　　握兵之要古先为重命帅之道心膂攸凭是知靖难夷冦必资于兵革总戎受律寔仗于亲贤盖将乂宁邦家保息黎献者矣朕以薄徳纉承鸿绪往属元凶图乱中夏不宁上凭宗社之灵下借熊罴之力由是志清咸洛拯此生人顷以河朔残妖尚稽天讨虵豕窃留于城堡涂炭久被于齐朕以为人父母寜忘悯念虽好生息战必兾于归降而余蘖昧心靡闻于悔过所以轩后亲征于獯鬻周文致役于昆夷古之用兵盖非获已越王系防禀异操夙懐韬畧负东平之文学蕴任城之知勇性惟忠孝持爱敬以立身志尚权谋有经通之逺志知子者父方有属于维城择能而授俾克申于戎律且凶徒啸聚颇厯嵗月恶既贯盈理当扑灭君亲有命可不敬乎俾展龙豹之韬永清枭獍之可充天下兵马元帅应縁军署处置所司准式【乾元年】
　　奉节郡王适天下兵马元帅制
　　门下国之大事戎寄为先朝有旧章亲贤是属故求诸必当用制于中权存以至公岂惭于内举特进奉节郡王适天资淳懿夙表岐嶷深谋秘畧可谓生知乐善近仁非由外奬检身以礼率性惟忠将有事于四方且申尔志俾启行于十乗式伫其能故可敬慎厥猷勤宣乃力克奉君亲之命载清冦孽之余允副佥谐宜従兹授可天下兵马元帅余如故【寳应元年四月十一日】
　　普王谊荆襄江西等道兵马都元帅制
　　勅君人立极所务于胜残秉律成师实先于谋帅申明号令总制纪纲九合之功决百胜之畧非慎简不可以济事非佥属不可以临人集大勲者必振其宏纲体至公者无避于内举爰择藩翰俾掌元戎开府仪同三司舒王谟性本忠厚训知礼乐居常乐善动不违仁察其内恕外温必能安人和众体方识敏谅可成功庶乎知子之明授以贞师之律可扬州大都督持节荆襄江西沔鄂等道节度使诸军行营兵马都元帅余如故赐名谊改封普王呜呼小子谊其敬听朕命国家之有天下百七十载于兹矣祖宗垂化绍统功德维茂威加殊俗恵洽普天海隅苍生代受亭育跻之于福夀照之以和平源广流长庆深祚逺歴数有嗣缵乎朕躬兢兢业业惧不负荷防恭寅畏歳五周星循列圣之耿光稽上古之明训一物失所是用疚心万方有罪每怀咎已悬法皆考于天则举事必酌于人谋期合大中罔徇私欲而渉道犹浅烛理未明文阙于化成武乏于定乱刑赏失中授任乖方厚泽未均大信未着致使凶慝炽祸干纪乱常悖逆君亲蔑弃天地盗据我郡邑毒痡我士庶驱胁丁壮暴骸于原野攘夺羸老转死于沟壑忠良殒命义烈衔寃廹以凶威莫能自奋愤深骨髓怨结苍旻朕所以中宵屡兴中食三叹哀苍生之无告悯赤子之非辜为人父母寜忘愧悼頼三事大夫竭诚于内羣帅爪牙宣力于外交修不逮日冀康寜江汉上游建瓴制冦亘千里之地连十万之师保定大功宜有统一允副兹选往哉汝谐无以贵骄人无以善自伐无纵已之欲无拂众之谋纳谏如流改过不吝卑躬降志以奉賔傅絶甘分少以抚军旅布诚信以归人心明赏罚以尽士力诘乱诛暴茂昭乃勲敬事恤人无替朕命膺兹重任岂不勉欤【建中四年九月二十六日】
　　防王谅申光节度制
　　门下自昔哲王疆理天下必选时明德树之宗亲参制藩维夹辅王室贤戚并建时惟钦哉长淮之西厥壤千里人靡寜息于兹歴年朕夙夜永懐惨若焚灼思得良帅代予安人释其危疑彰以信恵以亲而授其在于兹开府仪同三司防王谅性本温防生知忠孝祗服训导忠信不渝言皆副诚动必求当端慎可以化俗寛厚可以长人庇绥一方庶无忧厉可申光随蔡等州节度大使兼充管内观察使开府封如故
　　彭王仅等河西节度大使制
　　古之哲王宅中御宇莫不内封子弟外建藩维故周称百代仰闻麟趾之美汉命六王亦树犬牙之制歴考前载率惟旧章朕以薄德缵承鸿绪属豺狼未殄金革犹虞赖文武荩臣协心同德庶克清于祲期永保于皇图且授钺分符义已先于用武维城作翰道方于建亲咨尔分阃之崇成余磐石之固彭王仅等银潢育庆璿蕚分辉忠孝禀于天成文武称其备用今三秦之地万国来庭诚宜列皇子以建封崇懿藩而制胜资其固本委以临戎彭王仅可充河西节度大使兖王僴可充河北庭节度大使泾王侹可充陇右节度大使邵王偲可改封蜀王充邠寜鄜节度大使杞王倕可充陕西节度大使兴王佋可充陇右凤翔节度大使必能辑和戎律慎守封疆外协樽爼之谋中为社稷之卫是以分麾命社革故取新用叶天地之符俾膺家国之任共蕃王室可不慎欤【乾元二年闰四月】
　　嘉王运横海军节度制　　　　　陆贽
　　门下度土分疆设官莅事因时立制期在理安必顺物宜且从人欲版图既溢则疏邑以制州统摄或乖则分部而建长沿革之道亦何常哉沧海之隅地饶俗阜隠然此土寔曰雄藩镇抚之宜是资贤戚开府仪同三司嘉王运气本淳清重承先训忠肃孝友宣慈恵和勤于服儒乐在为善施于任事必有可观举不失亲至公斯在钦率厥职永孚于休可横海军节度大使沧景观察处置开府如故
　　抚王纮河东节度制
　　门下肇自周汉至于国朝莫不建立亲贤以为藩卫择玆春哲抚镇北门举是章式协公议抚王纮志量端平体识沉逺毓德早闻于诗礼成器可比于珪璋居然岐嶷之姿雅有信厚之誉是宜奬其令美授以旌旄况全晋雄藩兴王故地屏防狄塞统制甲兵抚循繄将领之才居守借公侯之重一昨师徒扰叛帅令不遵用尔遥临以绥其众尔宜持严而务恕约法而推诚戒之慎之载扬丕绩可开府仪同三司充河东节度观察处置等使兼太原尹北都留守封如故主者施行
　　嘉王运等检校司空制
　　书载尧典首称睦族诗歌周德实美维城朕嗣统百王宪章三代义虽本于叙族道无愧于尊贤式遵旧章爰举成命嘉王运循王遹恭王通等皆孝敬恭懿敏裕斋庄播兰茝之清芬炳珪璋之符瑞易凌沛献诗掩楚元古人素风造次于是昔贤典训周旋以之固可以超金紫之贵阶升台铉之崇秩防勲诏爵以宠分茅并可金紫光禄大夫检校司空赐上柱国仍依百官例给料钱
　　遂王宥彰信军节度制
　　国家承周汉之制疏子弟之封虽典册载先而名实或异故有従中统外授钺临戎推公则然所寄尤重遂王宥学礼承训乐善知方能遵六经之文克慕三雍之对有坚明可以莅众有恵和可以抚人淮右列藩地绵千里比防戎帅慎择能臣禆佐之中勤効可録师徒知义勇之节封部致肃清之安朕嘉其诚恳委以留府尚乃休懿宣于殿邦威重逺资于抚临绢绥不劳于事任副明德茂亲之选膺建侯树屏之崇尔惟钦哉往践厥职可开府仪同三司彰信军节度管内支度营田申光蔡等州观察处置等使【元和五年二月】
　　濮王泽成德军节度制
　　门下锡珪立社疎戚有伦画野分疆亲贤并建所以左右王室保乂邦家乃眷冀方寔为雄镇上垂昴宿下接岳灵控陉井之要冲当邯郸之故地用是稽诸古训考以国章俾崇尚德之规式叶至公之选濮王泽延庆金枝衍流天资忠孝以植性本仁义以立躬文掇菁英敏有逾于七歩学探防要对必详于三雍刻舟志迈于苍舒占雨识精于沛献而冲谦自处矜伐不萌所宜作我翰垣副兹毗寄为臣之道尔既克修知子之言予复何愧筑斋坛以命邦杖武节以遥临尔其樽爼之嘉谋令折冲之逺畧宠膺十乗位列三台勉服新恩慎守厥职可开府仪同三司守颍州大都督充成德军节度镇冀深赵等州观察处置等使封如故【大中九年正月二十四日】
　　昭王汭成德军节度制
　　门下近制诸侯薨殁朝廷或命其子弟嗣守爵土且虑职卑望轻未能弹压军行乃诏亲王为帅以统临焉葢尚体行权之防也昭王汭贞祥所聚姿质防茂孝敬天授温文日宣寜劳保傅之规自识君亲之道学礼不倦发言有章式光维城宜假分阃朕以赵地名服常山奥区人多忠朴俗尚义勇少长有礼里闾自康属帅臣云亡戎府无长中权剧务巳委诸甥上将崇名允归爱子顾梁固以雄处末汉节以遥临祸柱旧封某土新命欢不阻于膝下诏荣宣于庭中邦家有光藩屏斯盛九命俾尊于开府一方逺奉于建才实惟至公勉服丕训可开府仪同三司守镇州大都督充成德军节度镇冀深赵等州观察处置等使封如故主者施行【大中十一年八月二十日】
　　抚王纮开府仪同三司守司空制
　　独孤霖
