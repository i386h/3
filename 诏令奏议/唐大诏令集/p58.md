<!-- { "loadSidebar": true } -->
　　王缙兼幽州节度使制
　　裴度门下侍郎彰义军节度宣慰等使制王铎中书令诸道行营都统权知义成军节度使制
　　郑畋门下侍郎平章事依前都统制
　　判使【罢判】
　　杜佑诸道盐铁等使制
　　周制国用委于冢卿汉调军食资于相府必由中以制外则政一而事行所以阜安兆人平均九赋弼成富庶之教驯致雍熙之化实仗元老佐予经邦银青光禄大夫检校司空同中书门下侍郎平章事充太清宫使上柱国扶风郡开国公食邑三千户杜佑体资易直德合大事君以道修已以诚寅亮先朝毗赞盛业秉忠直之大节备文武之全才保乂朕躬载申啓沃发挥政本开道化源谟明缉熙三事允理必能综领经制变而通之权货币之宜成军国之务外均庶土内赡中邦俾予一人恭已而理敷五典式协于中可检校司徒充度支及诸道盐铁转运等使依前同中书门下平章事太清宫使散官如故
　　皇甫鏄罢判度支制
　　门下古者丞相府不按吏葢以任重体大地亲礼崇非征讨之时岂仗货财之事爰俾出纳归诸有司用严台庭以辅吾道中大夫守门下侍郎同中书门下平章事判度支皇甫镈精明絶伦干健不息蕴是器业发为英华顷以守位聚人必资大计因其能事委以重权运用之机所以经天下之务重轻之法所以筦天下之财自淮右不防东平犯顺兵车在野馈食连年而乃庖无折刃御有濡辔既授明命升之股肱轩裳所瞻崖岸益峻请谒自絶其风凛然况赡给之余谋虑毕至平二方之险阻息再战之干戈庸非坐筹佐朕而致今则百揆攸叙万邦保和宜全相府之重勿领诸司之剧抚夷夏调隂阳用安元元时乃之职可守门下侍郎依前同中书门下平章事
　　王涯诸道茶使制
　　门下王者峻其礼秩所以报殊庸崇其职业所以归硕望其竭股肱以宣力抱诚明而戴君调四气以统和天人贞百度以镇安夷夏勤彰于山泽德冠于岩廊不举宠章曷示褒劝金紫光禄大夫守司空兼门下侍郎同中书门下平章事充文馆大学士太清宫使及诸道盐铁转运等使上柱国代郡开国公食邑二千户王涯诚贯金石行通神明气含元精识洞蓍蔡穷圣贤旨奥之学擅邦国经纬之文为时而生作予良弼长才推于精敏雅量得其寛和乃者重升师坛所至必理载践台席楙昭休勲当险夷之途贞白无染在风雨之晦操尚不衰莅事秉明哲之心临难有大臣之节执万机之政柄统四海之利权处剧而神虑益闲在贵而家法愈俭忧国尽瘁罄其訏谟爰自累年江淮水旱煮海之利日用而不亏佐赋之功嵗抄而后显均输之利相继牢笼之资无遗经费有余时乃之力况邦计之务摠领尤难付之均节克有饶羡朕今以茶法稍理须变更凡斯重难悉以资委礼当优异式表至公俾进给于三司仍防勲于八命予皆仰成汝其钦哉往践厥位可开府仪同三司充诸道盐铁转运茶等使余并如故【太和九年十月三日】
　　蒋伸罢判户部制
　　门下辅弼之任陶钧为重所以道隂阳而施化相天地以成功寅亮皇猷藻饰王度茍或婴以他务兼拘利权则异乎代天佐理之道矣通议大夫尚书兵部侍郎同中书门下平章事判户部事防军赐紫金鱼袋蒋伸紫微上才清庙雅器洁如寒玉峻若峯既髙絶俗之姿能履中和之道秉吉士之操时然后言学君子之儒仁而且勇洎宠承内旨擢处禁垣嘉言屡沃于朕心宻赞深知其忠恳委版籍益彰器能进台阶颇洽公望澄源以正本循名而责实岂以司存尚烦丞相爰去剧务俾专缉熙所宜竭尔一心开予四目惟至公而平庶政也依前兵部侍郎同中书门下平章事散官勲如故【大中十二年三月】
　　王铎判户部制
　　勅夫足食足兵古之善政也故赵充国以屯田为上防诸葛亮用祁连作竒谋皆前代伐叛之良规兵家聚众之急务也况乎命我元老平彼羣凶必兼财赋之司方济军师之用重兹一举以保万全诸道行营都统指挥收复京城兼租庸等使权知义成军节度使郑滑等州管内观察等使开府仪同三司守司徒兼中书令判延资库使上柱国晋国公食邑三千户王铎伟望宏材襟逺虑三登台辅久领枢机蔚为社稷之臣实重岩廊之器近以京都未克防孽尚存妙算屡陈忠诚奋发思登坛以纠合誓建莭以扫除朕由是暂辍陶镕俾专统制五侯九伯尽列戎行猛将谋臣皆瞻马首得不分其国计委以地征收租赋于四方从便宜于万里军须无阙天讨必行副予倚注之懐全仗廊庙之力敬承休命伫防大勲可兼判户部事余如故
　　萧遘判度支制　　　　　　　乐朋
　　门下经费之权虽系乎理本燮调之任尤重于国钧诚不欲参而委之葢所以仗其能者吾之注意用表推恩况方轸阽危尚屯兵甲托邦籍于魏相伫竭宏规付军食于酂侯必施良术爰从成命俾洽舆词特进行中书侍郎兼户部尚书同中书门下平章事监修国史上柱国萧遘业司代天材承构厦懿绩继传于王府嘉猷允绍于庙堂众谓国华雅得韦平之称时推人瑞谅齐管乐之名洎辞中殊科辟随重地班行履歴刀尺精英由右史以践南宫自中戎而升内直久宻命粲组绣于笔端旋摠宪司定准绳于朝右尔后方调国赋俄属时难尽心于造次之时首奔行在秉节于苍黄之际足騐嵗寒洁身之道既彰许国之诚可监俾其援力乃尔畴庸遂契风云寻当鼎铉可谓佐时之道知无不为奉上之功久而弥着于今者将平逆防须防王师方悬飞挽之劳日俟诛夷之计非尔洞达不足以絶奸欺非尔精明不足以希饶羡所宜防其利病计彼盈虚使兵实赋均家给人足自然凋伤渐复馈饷不亏既无艰食之虞并表和之用惟期竭力伫见沃心勉副具瞻式彰殊渥可兼判度支余并如故
　　萧遘罢判度支制
　　门下夫宰相之任本于佐理隂阳节宣风雨允厘百工康济万邦岂可以经费之烦劳弼谐之重比以戎车方驾国用未充将欲定其凖绳遂兼委于衡轴今则立事有制成规可遵既陈坚确之诚益尚执持之节宜加懋宠用尔渥恩特进行中书侍郎兼户部尚书同中书门下平章事监修国史上柱国萧遘功髙作砺业茂秉钧韵同戛玉之清应作洪钟之响九流百氏供笔下之波澜五色六彰集人间之光彩真为王佐众号国桢射防词髙曳裾望重优防华贯黼黻明庭和符律吕之音簉合鸾皇之影誉洽多士声振天朝负严乐之才华既司天语将徐庾之事业尤润帝谟爰执宪纲缙绅自肃及专邦计馈饷无亏倚注之期朝昏是属旋以尘侵羽卫防犯郊畿保于患难之中不改始终之节首奔行在备竭忠谋明知管葛之才足副臯防之选朕念兹士庶深轸伤痍授以盐梅拯其涂炭及摠机务大庇生灵荐贤之道益光奉上之心尤着籍其繁重称职綦难果其能穷利病之源去奸欺之事皆条贯法以彰明特进退譲之诚益重爕调之任尔宜潜施秘畧益进昌言激猛将以弭羣凶布和风而销戾气焚巢荡穴促其献防之音定赏防勲乃是铭钟之日则更加峻秩别示宠章宜升黄阁之尊式表纳言之贵可门下侍郎兼吏部尚书同中书门下平章事监修国史散官勲如故仍落判度支
　　孙偓判户部制　　　　　　　裴庭裕
　　门下在天成象拱帝座者三台在地称崇镇方舆者五岳我有贤辅立乎大朝叶三台照耀之功契五岳匡扶之力既凝庶绩宜峻徽章正议大夫守中书侍郎同中书门下平章事上柱国赐金紫鱼袋孙偓壁立孤峯渭清一早以闺门之行闻于乡里之间张融髙文聚为玉海孙绰丽赋掷作金声颇喧惊座之词华遂整冲天之羽翰罗张上国顔渊首冠于诸科弓招小山穆生道优于置醴厥后簮御史笔讲博士书从容累践于南宫谏诤俄升于左闼兰香见忌玉冷多猜比骚人湘浦之行继贾谊长沙之役朕自知直道召归掖垣毎于敷陈必尽肺腑因朱云折槛之对识张华王佐之才断自宸爰立作相弥缝不倦匡益居先操心愿革于浇浮进善必先于行赏捜决沉滞拔用隠沦致我时风自尔而厚张説当宗之代初启集贤窦参居德宗之朝别分户部一则宠九流之坟籍一则萃四海之赋舆式仗英规遂兼兹领髙见楚子之爵贵升郑众之阶勉殄防雠以复庙社可银青光禄大夫依前中书侍郎同中书门下平章事充集贤殿大学士兼判户部事仍封安乐县开国子食邑五百户
　　孙偓判度支兼诸道盐铁使制
　　门下朕闻天所以运行不息维之者星辰地所以厚载无疆纪之者海岳故尹説相殷而帝道盛旦奭佐周而王业昌时之替兴良由弼辅朕励精理道梦卜披贤继叶旁求并膺爰立皆号人杰实为国华银青光禄大夫守中书侍郎同中书门下平章事充集贤殿大学士判户部事上柱国安乐县开国子食邑五百户孙偓大分辉维嵩孕秀直如金矢洁若氷壶处谏诤之司言无畏忌守驳正之任道不依违当官而行遇事必立自擢居台席兼领地征蕴持危扶倾之心负忧国忘家之志卓尔孤迈超然不羣稽于众多佥曰名相银青光禄大夫行尚书户部侍郎同中书门下平章事上柱国嘉兴县开国男食邑三百户陆扆清庙升歌朱干象舞内健外顺动直静专早践清华旁流休问既登禁宻润畅皇猷言有凖绳心无吝悔爰从近侍委以化钧目无全牛刃有余地不斯须而离道不造次以违仁考于羣词咸称良辅而皆道符防益业冠萧曹楷式一时仪刑四海和松磊落允为大厦之材赐琏晶莹宛是接神之器今朕以运丁难否时未洽平贼臣尚恐其跳梁国计靡臻于丰羡煮海之利多失于旧规量地之征未登于贡式须分重务属我名臣冀大振于頺纲俾渐昌于衰歴是用迁皇极紫微之位总简书刋集之司兼以利权尽付全德尔宜振提百度荡定九围勉服宠光以绥夷夏偓可门下侍郎同中书门下平章事监修国史判度支兼诸道盐铁转运使扆可中书门下平章事中书侍郎充集贤殿大学士判户部事散官勲封如故
　　王诸道盐铁转运等使制　　　　郑璘
　　门下天之四序运造化以成功王者万防仗辅弼而兴理岂独安危斯在实以职任是资所以发于三光凝其庶绩则可以迭升崇秩兼陟总临况夫国用殷繁财力未赡允伫开张之术尽繄通变之方属我名臣遂行宠渥扶危济国致理功臣光禄大夫守吏部尚书同中书门下平章事上柱国琅琊开国公食邑二千户王地华簮绂荣盛台阶分秀气于嵩髙袭殊祥于淮水秉四科之全徳抱百行之贞规夷玉在悬能发希声之妙良金若砺自标大用之能夙振嘉名具扬清贯右掖演如纶之职左户贰版籍之司望实既光梦卜斯得见陈平之知任堪调鼎识元礼之范称委持衡朕以运属多难羣经欲举便殿毎召前席与言山甫之秉小心见称风雅阳山之有大体雅重丝纶蔼吉上才冠彼前古今以将圗兴复克集事功宜付繁难以表优异是用践黄枢之峻级总青简之刋修特以货泉资其良画于戯萧何掌挽运之柄在汉为功臣夷吾通轻重之权致齐垂覇业繄展匡时之道伫成富国之谋勉膺宠灵服我丕训可门下侍郎依前兼吏部尚书同中书门下平章事监修国史充诸道盐铁转运等使功勲如故
　　领镇
　　姚崇都检校诸军大使制　　　　苏颋
