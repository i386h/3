<!-- { "loadSidebar": true } -->
　　门下惟先哲王光有天下必正邦本以立人极必建储贰以承宗祧所以启廸大猷安固鸿业斯前代之令典也皇太子纯继体秉哲恭敬温文德协元良礼当上嗣朕奉丕训宪章成式永惟社稷之重载考春秋之义授之匕鬯以奉粢盛爰以令辰俾膺茂典今册礼云毕庆感交懐思与万方同其恵泽可大赦天下贞元二十一年二月二十四日巳后至四月九日昧爽巳前天下应犯死罪特降从流流巳下逓减一等文武常参官并州县府官子为父后者赐勲两转古之所以教太子必茂选师傅以翼辅之俾法于训辞而行其典礼左右前后罔非正人是以教谕而成德也给事中陆贽中书舎人崔枢积学懿文守经据古夙夜讲习庶叶于中可充皇太子侍读天下孝子顺孙先旌表门闾者委所管州县各加存恤五岳四渎名山大川委所在长吏量加祭祀
　　元和四年册皇太子赦
　　朕丕承寳图抚有方夏夙夜寅畏不敢荒寜永惟祖宗之鸿业歴考前王之令典思所以垂统立极事神保人推明至公安固大本尊庙祧而主匕鬯严社稷而奉粢盛俾开春闱乃命元子斯古今之通谊也皇太子宁清明体仁庄敬好礼服典谟之谊一君亲之诚允谐询谋用建储贰爰以吉日册于明庭鼔钟载和文物大备盛礼云毕庆感良深是宜布泽申恩自中达外厥有前躅举而行之自元和四年十月十八日昧爽以前天下应犯死罪非杀人者降从流流罪已下逓减一等左降官未经量移者与量移文武常参及诸州府长官子为父后者赐勲两转应縁册礼行事官赐阶及勲爵有差邓王府官量与进改夫辅翼元良教谕成徳使目睹正事耳闻正言形于施为渐于心术非斋庄忠慤之士不在兹选工部侍郎归登给事中吕元膺并践履端正行义修洁通于经训而得其要达于教化而蹈其中侍讲承华师范磐石访乃公议副予精求并可充皇太子诸王侍读登宜加一阶元膺宜赐紫金鱼袋天下孝子顺孙先旌表门闾者委所管州县各加存恤五岳四渎名山大川委所在长吏量加祭祀
　　元和七年册皇太子赦　　　　　崔羣
　　王者司牧黎元绍膺统绪必建储贰以贞家邦故春秋垂冢祀之文易象着震方之位朕属承景运嗣守丕圗稽前王之令模奉列圣之懿训上以严宗祧之顾下以繋亿兆之心无疆之休用崇主鬯祗荷成宪敢怠于怀皇太子恒忠孝温文率义由礼寛粹庄重自诚而明庆灵所积姿器夙茂能辨南阳之牍允符东海之贵承华载启命以居之选吉展仪神人允洽举是典册授之轩墀百辟在庭四方来贺以言承序所感则深永惟固本为庆滋大宜钦恤之令以覃命赐之恩与众共之无思不被自元和七年七月十七者昩爽以前天下应犯死罪非杀人者逓减一等左降官流人并与量移如因流贬所亡没及得罪之人并任归文武常防官及诸州府长官子为父后者赐勲两转应縁册皇太子行事官加阶赐勲爵有差文武常防官及陪位官并宗主诸亲赐勲一转遂王府量与进官春闱毓徳肇锡嘉名磐石聨华义深敦序澧王寛宜改名恽深王察宜改名悰洋王寰宜改名忻绛王寮改名悟建王宻改名恪夫习近迁性圣贤所慎详观古昔辅正元良必惟其人朝夕讲训然后明君臣父子之道通礼乐教化之情自非学究宗源行可师范则无以应兹茂选式是仪型其皇太子及诸王侍读宜委中书门下精择以二人具名奏闻天下孝子顺孙先旌表门闾者及髙年废疾者委所在州县各加存防五岳四渎名山大川委所在长吏量加祭祀布告遐迩咸使闻知
　　长庆二年册皇太子徳音
　　朕上奉庙祧下宁邦国承列祖垂鸿之庆当累圣奕叶之尊祗膺宝圗敬守丕业体明离立象之重表青宫建嗣之崇元良以贞国本斯固皇太子讳恭孝温文生知夙禀日者春闱尚旷东序未兴朕常训以义方举明严敬匪资调防已达诗书克保承休爰当主鬯膺兹异礼庆感良深夫践位少阳允孚明命用恵泽庶洽兆人自长庆二年十二月二十日昩爽已前天下应罪合死犯除贜降从流流罪以下逓减一等左降官及流人并与量移亡殁者任归文武常防官及诸州府长官子为父后者赐勲两转縁册太子摄大尉称贺侍中承防宣制进中严外辨摄中书令读册授册各赐爵一级其行事职掌官及书宝舁举册宝礼仪使礼官等三品已上赐爵一级四品以下加一阶撰册文官特加一阶仍并赐物有差导引官各加一阶镌造册宝及礼生等赐勲有差文武常防官及陪位并宗子诸亲赐勲一转景王府官量与进改夫师严友善庶发清明习近性迁必资道所以慎简师傅用保元良其太子侍读宜委中书门下精择二人具名闻奏
　　太和七年册皇太子徳音
　　门下帝者承天地贞邦国法明离之象固鸿业之本必命元子以备储闱斯皇王之令谟古今之丕典朕祗受眷祐防恭宝圗钦若彞章光修圣绪皇太子永防禀仁智生知孝爱体温文以立徳资敏哲以保躬寛裕有常贞慎无怠爰膺盛礼俾奉青宫严宗庙主鬯之仪遵朝夕视膳之节册命云毕感悦良深问安既庆于寝门布泽宜覃于天下自太和七年八月七日昩爽以前天下应犯死罪从流流以下罪逓减一等惟官典犯贜及故杀人刼狱夺囚持杖强盗者不在此限左降官流人并与量移如因贬及诸色得罪人所在亡殁并任归宗周之盛实在于维城二汉之隆亦由于磐石自开元以后累圣子孙皆长于深宫罔知稼穑曽不得习诗书以修礼乐交气以叙人伦虽有间平之才莫施鲁卫之政永言沦废深疚朕怀诸王等宜以今年已后相次出阁具授望已上州刺史上佐观其才能续有序用人伦所先婚礼为重笄年许嫁别有明文其十六宅诸县主亦宜选择良偶以时出适仍委吏部于诸色选人中取情愿者防择具名闻奏亦当别加优奬令其就礼汉代用人皆由儒术故能风俗深厚教化兴行近日茍尚浮华莫修经艺先圣之道堙欝不况进士之科尤要厘革虽乡举里选不可复行然务实抑华必有良术既当甚思有改张今寰宇乂宁干戈已戢皇太子方从师傅授六经一二年之后当令齿胄国庠以兴坠典宜令国子监于诸道捜访名儒置五经博士各一人其公卿世族子弟明年已后不先入国学习业不在应明经进士之限其进士学宜先试帖经并略问大义取经义精通者次试议论各一首文理髙者便与及第其所试诗赋并停其试帖经官便以国志监学官充礼部不得别更奏请文两馆生斋郎并依令式试经毕仍差都省郎中二人覆试须责保任不得辄许替代茍涉情故必加罪责卿大夫者羣下之所视逺方之所效若非恭俭克已亷贞化人而望其服从固不可得况朕不宝珠玉不御纎华逮于六宫皆务俭薄卿大夫得不叶朕此志率先兆民比年所颁制度皆约国家令式去其甚者稍谓得中而士大夫茍自便安身于习俗因循未革以至于今百官士族起今年十月服冬裘以后其衣服舆马并宜准太和六年六月十七日勅处分如故违制度九品以上量加黜责其布衣五年不得举选百姓军人各委州府长吏渐施教化使自遵行不要便为禁制令其惊扰恵养疲民本于亷吏阜其生植在絶贪求其诸道方镇刺史等有聚敛货财潜行馈遗者委御史台纠察以闻仍委度支盐铁分巡院同为访察不得容蔽亲民之官切在守长久于其道政乃有成方镇刺史三考已下不得辄议替换如理有异等委中书门下访察就加宠奬如的然可録者别与甄升其或政理有乖害及百姓者即不在满三考限易讥豊屋美卑宫雕刻磨砻先贤有戒近者官才升于郎署位始置于郡符莫不髙其闬闳广以池榭非唯僭侈逾制实亦耗蠧伤财其百官第宅已造成者并许仍旧今日以后如更有创立新宅及屋宇髙大者并委御史台弹纠必严加黜责御史台所置六察分纠百司比来因循纠绳举职起今以后诸司如有身名伪滥盗官钱及违法等事他时发觉者本察御史各并当贬斥考课之法前王所重葢以综覈吏理励精政途名实茍违将何劝激宜准故事署内外知考使兼令中书舍人给事中各一人监考百姓困穷由奸吏政茍不扰民皆自安其司农寺供宫内及诸司厨冬藏菜并委本寺自供其菜价仍委京兆府纳每年时价支付更不得配京兆府和市其诸陵守当夫宜委京兆府以价直送陵司令自顾召并不得差配百姓寒食杏仁鸡子月进土苏白麦树栽选棘针修桥梁木便于本户税钱内尅折不得更令和市天下诸州县应纳义仓及诸色斛防除准式每斗二合耗外切宜禁断仍委度支盐铁分巡院及出使郎官御史切加访察如闻今嵗所在丰稔其义仓斛防先有借用处委户部勾当并须及时填足文武常防官及诸州府长官子为父后者赐勲两转縁册太子摄太尉称贺摄侍中承防宣制进中严外辨摄中书令读册授册各赐爵一级其行事职掌官及书宝舁举册宝礼仪使礼官等三品以上赐爵一级四品以下加一阶撰册文官特加一阶仍并赐物有差导引官各加一阶造册宝金字装宝人赐勲两转行事流外及礼生等各赐勲一转文武常防官及陪位官并宗子诸亲各赐勲一转鲁王府官未经进改者量与进改其皇太子侍读宜委中书门下精择二人具名闻奏天下孝子顺孙先旌其门闾者及年髙废疾者委所管州县各加存防五岳四渎名山大川委所在长吏等量加祭祀布告遐迩咸使闻知
　　加冠
　　皇太子加元服制
　　元良所以主匕鬯奉社稷贞于万国祝以三加皇太子居长徳之地务亲仁之道爰就师保克修志业寝门问安而资敬太学齿胄而徴善大猷且酌元服宜申史称周诵之年记鲁襄之礼粤若敬始谓之成人逮乎建正式展嘉事可以来年正月加元服所司择日奏闻礼官博士详考故实允符令典【开元七年十二月】
　　皇太子加元服宴百官诏
　　皇太子以守器之重有成人之业属阳和肇嵗甲子惟日加元服乃循于旧章庆因雷洊欢洎云上王公卿士中外宷寮布以慈恵广兹匪颁应在防官一品一百疋二品九十疋三品八十疋四品六十疋五品五十疋六品五十疋七品四十疋八品二十疋九品二十疋诸州都防都督刺史上佐诸军及副使亦同在防例宜以当处物给【开元八年正月】
　　改名
　　皇太子诸王改名勅
　　勅古之名子必有象人道之大可无慎乎皇太子鸿及庆王潭以下往所制名或亦未协今以徳命悉宜更之太子鸿为瑛庆王潭为琮忠王浚为璵棣王洽为琰鄂王涓为瑶荣王涣为琬光王涺为琚仪王潍为璲颍王澐为璬永王泽为璘夀王清为瑁延王洞为济王溢为环信王沔为理义王泚为玭陈王漼为珪豊王澄为珙坦王潓为瑱凉王淀为璿汴王滔为璥及恵宁王文太子恵宣太子之子皆改从王【开元二十三年二月】
　　齿胄
　　皇太子国子监释奠诏
　　庠序之兴教自元子礼经之最奠始先师中古迄今斯道无替皇太子隆基天资圣敬日就文明诵之业已髙元良之徳斯茂自外储博望主器承华执经之问虽勤用币之仪未展今仲丁献告有事两塾备礼三尊宜遵旧章俾缉徽典【景云二年八月】
　　皇太子诣太学诏
　　儒道有百王之政元良乃万国之贞属太学举贤賔庭贡士当其谒讲故行齿奠所以风阐教尚徳尊贤宜有颁锡以成光宠陪位官一品宜赐五十疋二品三品四十疋五品三十疋六品七品二十疋八品九品十五疋縁行礼及别职掌者各逓加一等六品以下五疋为等三品以下十疋为等座主加二等学生赐物三疋得举者及诸方贡人各赐五疋【开元七年十二月】












　　唐大诏令集巻二十九
