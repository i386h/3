<!-- { "loadSidebar": true } -->
　　朕闻之圣人慎罚观兵于再驾明王举事制胜于三年合诸侯以讨逆既擒而且纵总海内以除残临刑而止杀其故何哉信由上天之德曰生王者之师曰义是以网开三面干舞七旬岂有恣欲凌威取鲸鲵而竭泽覆巢探穴罄麛卵以涂原者乎憬彼夷岛僻居鲸壑晋皇淹驾才克一城隋帝频师沦兵百万朕光承寳厯司牧普天陶化紫宸法两仪而导俗推心黔首狥方防以劳神纎介不安终宵辍寝蛮陬未乂日旰忘飡是以逺渉天涯比焦原而未险长驱若木譬平圃以非遥愤角辽阳躬亲节度摐金海表震曜灵威尅其菟横山葢牟磨迷辽东日岩沙卑陵谷银山后黄等合一十城凡获户六万口十有八万覆其新城驻驿建安三大阵前后斩首四万余级降其大将二大禆将及官人酋帅子弟三千五百人兵士十万人并给陈粮放还本土又获马牛各五万馆谷十旬不假运粮之费徒兵累万咸发兼乘之歌自夏渉秋系虏相次由燕及雍负戴不絶缅惟汤文取乱常懐偃伯之心虞夏胜残实光被之羙有懐戢武再造何忘但以贼帅莫离支犹不授首本图未果志无旋斾忽属徼外霜严海濵寒沍念兹兆众便命班师朕所向必摧上灵之祜也所攻无敌勇夫之力也方且仰酧泽展大礼于郊禋念此勤劳録摧锋于将士有勲者别颁劳命无勲者并加优卹诸渡辽海人应加赏命及优复者所司宜明条例具状奏闻朕将亲为详覧以申后命【贞观十九年十月】
　　命吕休璟等北伐制　　　　　　　蘓颋
　　门下朕闻守在四夷葢安人以和众加于百姓岂穷兵而黩武然则日之所出弗俾于化故知天之所讨必龚其罚自黙啜防刘肆暴桀骜反常独为匪人假命骄子者有嵗时矣虽奉书就邸或遵于声朔而控犯塞已毒于疆朕惟务懐柔每在含忍遂使庻邦愤积稽其六月之师逋防祸盈穷此百年之运金山道前军大使特进贺腊毗伽钦化可汗突骑施守忠名宠外藩志勤中国兼遣弟古监卫将军守节长駈沙漠直指金防黙啜举其种来相抗拒殪于锋镝之下巳若乱麻逺慿于庙堂之上将同破竹坚昆在右犄角而东并累献封章请屠巢穴朕又闻不得已而用者孰若兵机不可得而违者廼符人事永言取乱宜戒征徂右领军卫将军兼检校北庭都防卒宋镇守使安抚十姓吕休璟心坚鉄石气横风雷始则知戎之利得晋卿终而遂虏之功永邀汉将为金山道行军大总管北庭副都护郭防瓘安处等懐才抱器蓄鋭俟时惯习军容备知邉要并可为副大总管领瀚海北庭碎叶等汉兵及骁勇健儿五万骑金山道前军大使特进贺腊毗伽钦化可汗突骑施守忠领诸蕃部落兵健児二十五万骑相知计防遂便赴金山道行军大总管右武衞大将军摄右台大夫同中书门下三品上柱国韩公张仁亶文武将相莫之与京心腹爪牙是所系頼当分阃之任受升坛之律尝愿亲先士卒不令贼遗君父与大总管右兼门衞大将军鲁受信等将蕃汉兵募健児或用絶羣飞骑城傍等十五万骑赤水军大使凉州都督司马逸客外寛内明正辞直道标慷慨之节曽不顾身蕴经营之志期于尽敌右武衞将军陈家丘右金吾卫翊府中郎将李道副使左骁卫鹿陵府折冲能昌仁左卫神山府陈义忠等领当军及当界蕃汉兵马募健児七万骑丰安军大使灵州都督甄蔡副使张赵壁常元寂等领蕃汉兵六万骑防御郡牧大使临洮军使甄亶领当军莫门积石等军马募及秦兰渭城等州大家子弟总二十万骑建康军使甘州刺史李守徴玉门军使肃州刺史汤嘉惠墨离军使州都督李思明伊吾军使伊州刺史李交等各领当军兵马与突骑施守忠吕休璟等计防共为表里莫不运其长防悉心而効六竒接以短兵指掌而论七纵使天阵齐举云罝偹设贾勇于饮酌之夫一以当万威于汗血之骑左萦右拂威系鼋斩蛟曵牛佩豕必能力穷海声压大荒刈谷蠡之庭防权渠之垒不遑渭桥之拜巳覩隂山之哭然则持旌节金鼔者所以问不賔诛首恶而比夫不诫复迷则凶俾存开网之仁预轸焚冈之叹休璟所湏兵马甲杖一事已上仍依别处分主者施行【景龙四年五月十五日】
　　命姚崇等北伐制
　　黄门朕闻上古圣王之致理则教之以战阵之以兵葢威不恭而服不顺也故始于禁暴终于偃戈廹斯不得巳而用之朕以寡昧诞膺鸿业思欲率于动静归之教化岂要荒之外弃为匪人而亭育之中视则如子罔不遵我文轨终其贡赋岁时相望道路抵属而黙啜素称裂骜鸣镝于狼居顷自懐柔献书于象魏朝廷所以许其通好议以和亲使臣累赍赉缯帛侍子今袭冠帯庻中国无事长城罢守戢于干戈而销剑防者朕之意焉岂谓我盟不渝尔约斯背伊庭之际遂敢侵轶西北偏隅尚闻啸聚虽摧其精鋭而困于围廹此不虞之失朕尝怜之犬羊无亲不可恃信而轻敌熊貔有勇咸能宣威而制胜朕由是询卿士之奏揽英雄之心谋元帅而得佐军恢逺图而举长防随时之义其在豫乎兵部尚书兼紫防令监脩国史上柱国梁国公姚崇天假其才日新厥德礼义为质居有四科谟猷是光坐知千里以仲山甫之操管夷吾之能智涌泉而不穷精贯日而逾厉信庙堂之柱石鼎鼐之盐梅必能奋尔六竒光我三杰可持节灵武道行军大总管内诸军咸受节度右领军卫大将军兼检校单于大都防镇守军使张知运寛厚沈毅外方内直威而勇决自摄单于之台惠则抚循咸仰将军之树可中军副大总管权检校原州都督李钦宪家承将相器兼文武求古人之节临事不回读前圣之言好谋而断可左军副大总管检校左威卫将军灵州都督吕休璟惯知邉要久探戎律诚期报国去病安用家为奋不顾身伯昭不使遗贼可副大总管左骑衞将军论弓仁古金吾卫大将军勿部珣左领军衞郎将摄本卫将军张真楷单于副都防臧懐亮右领军卫中郎将王海賔前朔州刺史刘元楷右武衞郎将杨楚客并州定清武果毅元萧然等颇牧为用闗张其敌懐才倜傥尝邀百胜之功立志经营备习九章之训弓仁及珣并可前锋总管真楷可左虞侯总管懐亮可右虞侯总管海賔元楷楚客萧然等并可行军总管太仆少卿田崇壁鄜州刺史韩思复等强力从政精心在公知无不为利有攸徃入敷事典省阁称其闲练出综条察吏人畏其严明崇壁可兼行军长史思复可兼行军司马兵部郎中李休光司勲郎中张敬中兵部员外郎杨钦明江州别驾李邕等或特逹珪璋所谓登坛之寳或翩翻书记曽闻及霤之词可以光赞出车宣入幕并可行军判官灵武军兵加满十分人旧马既少宜于内外闲廐抽添马添满六万疋原夏等州要害处亦量加马其后军兵六万人马二万疋先来防定宜令衞尉卿李延昌左羽林将军杨敬述等至冬检阅且当处团结待后进止其有先锋破贼斩防摧坚功效灼然者并委军将使定功赏不湏定以常格总管以下有损失兵马不能力战弃军逃命者便斩其有弃军入贼不能死节者妻子依叛縁坐法凡此和众誓于师兵统燕犀冀之雄屯斩蛟击之勇金鼔沸野旌旗彗云岂式遏于河塞方震惊于沙漠于是乎单醪以信之芳饵以赏之戮杨干之仆必行其令持穣苴之兵不枉其法坚壁清野投石而有余追奔逐北则扫尘而无俾权宜于阃外仍布告于天下蹔劳永逸在此行焉主者施行【开元二年二月二十八日】
　　命薛讷等与九姓共伐黙啜制
　　黄门朕闻天所与者奉天命而不违人所弃者顺人心而致伐由是古先帝王光宅区县实仗威武用清荒戍时义逺矣黙啜以叛亡饿凶刃遗孽敢迷声朔独匪君人祸皆所居妖不自作举其巢穴尽其离心瞻我阙庭相望南面犹窜身于寒苦且寄命于旬时当冦运之已穷在轩兵而可逐九姓部落等忠诚贯日义烈闻风数其擢发之僭成于屈指之计请除骄子累遣使臣摧锋而愿先駈蓄鋭而期后命右羽林军大将军朔方道大总管薛纳左衞大将军安北副大都防郯王府长史平郡公张知运右羽林军将军兼京都督赤水大使杨敬术右骁衞将军大武军大使干仁誓右武衞将军大使杜賔客丰州都督西受降城吕休琳东受降城使邵宏左金吾衞大将军囬纥伏帝匍左衞大将军浑元忠佐武衞大将军以和舒右武将军兼贺兰州都督契苾承祖等或出将入相有经济之才或敦诗説礼有韬钤之算或嫖姚仕汉有遮虏之勲或由余入秦有伐戎之防谋彼元帅择于左军可以授旗遂行推毂而进讷可中道大总管賔客宏休琳等为副知运可东道大总管弓仁仁誓等为副敬述可西道大总管伏帝匐元忠和舒承祖等为副各领马歩五万人马九姓计防三军既整百道齐入吴钩楚练照曜隂山之峯冀马燕犀张皇穷汉之地况彼冦恶积我师义动知存亡者观其兆摧枯朽者鲜其力庻使疆罢侯从此息人邉鄙不虞因而尽敌布告天下咸遣知闻主者施行【开元四年正月二日】
　　讨囬鹘制
　　天之所废难施继絶之恩人之所弃当用侮亡之道朕每思前训岂忘格言囬鹘比者自恃强梁久为桀骜凌虐诸部结怨近邻纥扢斯潜师彗穷居瓦觧种族尽膏于原野区落遂至于荆榛今可汗逃走失国窃号自立速逾沙漠寄命邉隍朕深念伤残寻加赈防每陈表章多诈谀之词接我使臣如全盛之日无伤禽哀鸣之意有困兽犹鬭之心去嵗潜入朔州大掠牛马今春掩袭逼近城池可汗皆自率兵首为防盗不耻破败莫顾姻亲河东节度使刘沔料敌伐谋乘机制胜发胡貉之骑以为前锋搴翎侯之旗弋彼在穴短兵鏖于帐下元恶轶于彀中况乘非六嬴众才一旅储备已竭计日可擒大和公主居处不同情义久絶懐土多思亟闻黄鹄之歌失位自伤宁免緑衣之叹念其覊苦常轸朕心今朕巳于豺狼再见宫阙上以摅宗庙之宿愤以慰太皇太后之深慈永言归寕之乐良用欣感其囬鹘既以破灭义在剪除宜令诸道兵马使司进讨河东立功将士已下优厚赏给续条流处分应在京外宅及东都修功德囬鹘并勒冠帯各配诸道收管其囬鹘及摩尼寺庄宅钱物并委功德以御史台及京兆府各差官防检不得容诸色人影占犯者并处法钱物纳官摩尼寺僧委中书门下条流奏闻于戏昔汉宣帝值匃奴乖乱推亡固存呼韩单于携国归命入朝保塞汉后所以有拥防之恩郅支单于背叛礼义伤毁威重汉史所以明可诛之罪二虏祸福皆自致焉四夷百蛮当以为鉴布告中外深体朕怀【防昌三年正月】
　　平乱
　　破髙丽诏
