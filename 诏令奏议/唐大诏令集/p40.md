<!-- { "loadSidebar": true } -->
　　建侯树藩命贤列土以敦戚属乃率典常司徒兼綘州刺史上柱国申王防玉林分彩银河防液靡保庆灵未繁绪宋王宪男嗣英鲁庭学礼楚馆闻诗德辉日盛忠槩时立宜其择犹子之序居承嫡之位卢江大都形胜攸属用图尔居莫如兹地是锡分珪之寳俾成磐石之宗可封怀寜郡王食邑三千戸【开元七年正月】
　　嗣江王祎封郡王制
　　国之宗盟树以藩屏用亲九族以制万邦朕恭黙思道勤庶政将欲克复古训贻范方来顷以王国絶纪旁宗入继事非允正奚妨命停而立爱自亲推恩由近虽礼云异情所未忘况其嗣侯已积年歳永言主祭因心怵惕宜防殊常之泽俾申敦睦之道再从兄将作大匠嗣江王祎为信安郡王蜀王防为广汉郡王再从叔太子员外率更令嗣宻王彻为濮阳郡王再从兄太子员外家令嗣越王【阙】　　为中山郡王【开元十二年四月】
　　加乐安郡王实封制
　　门下兄弟之子于近属而特深恩礼之情在诸孤而更切故惠宣太子男守鸿胪卿乐安郡王琼等咸自砥砺克修名检缵承先绪休有令闻能荣曲阜之封不忝髙阳之族念往之恨巳无追于百身抚存之恩宜受赐于千室可共食实封一千户主者施行【开元二十五年七月】
　　封广平郡王等制
　　分命本枝列于庶佐博考方册斯为大猷皇太子之子俶等观其器识日以通敏仁智之性自然忠孝之诚克备率由礼度能禀义方业既着于崇儒材可使于从政爰兹拜职宜从紫绶之荣勉尔脩身式副緑车之宠可封俶为广平郡王僖为南阳郡王倓为建寜郡王佖为西平郡王仅为新城郡王僴为颍川郡王封庆王之子俨为新平郡王仲为平原郡王棣王之子僎为汝南郡王侨为宜都郡王荣王之子俌为济阳郡王偕为北平郡王仪王之子侁为豫章郡王健为【阙】陵郡王頴王之子仲为荥阳郡王永王之子偒为襄城郡王夀王之子伾为河间郡王延王之子倬为彭城郡王济王之子傃为永嘉郡王【开元二十八年九月】
　　封皇太子男寜平原郡王等制
　　王者嗣统必上尊祖庙中立人纪下及孙谋所以光赞鸿猷发挥大典者也皇太子大男寜等温敏茂淑依仁游艺龀龆之歳自防其心诗礼之训夙闻于耳朕初建储两永固宗祧既当知子之明弥称抱孙之慰是用依方辨色借土疏疆俾奉邦家式崇藩屏本攴百代防协于周诗子弟毕封更隆于汉室于戏承紫极之庆禀青宫之训惟师友是敬惟忠孝是凭以善为心好贤为德古有成范尔其钦哉【正元二十一年四月】
　　封诸王男为郡王制
　　王者子弟毕封藩戚并建所以式固磐石克茂本枝故澧王大男汉可封东阳郡王第二男源可封安陆郡王第三男潢可封临川郡王故深王大男可封河内郡王第二男淑可封吴兴郡王故绛王大男沫可封新安郡王第二男渏可封髙平郡王故洋王大男沛可封颍川郡王淄王男澣可封许昌郡王沔王大男瀛可封晋陵郡王祁王大男溥可封平阳郡王仍并赐光禄大夫宜令所司择日册命【太和八年八月】
　　册郡王
　　册赵王孝恭改封河间郡王文　岑文本
　　维贞观某年月日甲子皇帝若曰于戏肇有君长司牧黎元虽步骤殊时损益异术至于建亲勲而作屏陈鼎于无穷其揆一也惟尔光禄大夫行晋州刺史赵郡王孝恭器识通风畧宏赡亲犹凡蒋佐比燕荆皇运权舆寰区未乂拥节西骛靖巴汉之妖氛受钺南伐戮荆吴之虵豕诚着经纶功宣方靣及入参礼阁出总藩麾令望先于缙绅惠化洽于謡俗析珪之重允属勲庸按部之荣义存带砺是用命尔为使持节观州诸军事观州刺史改封河间郡王之子孙永为唐辅往钦哉尔其勉兹忠孝鉴于典礼勤恤民隠无弃朕命可不慎欤
　　册陇西郡王博乂特进司宗卿文
　　维龙朔三年歳次癸亥十二月庚辰朔二十四日癸夘皇帝若曰于戏睦亲之训理镜于遥图章戚之规道光于絶简若乃年耆德属重望隆释厘综之劳遂优闲之礼惟尔光禄大夫司礼太常伯陇西郡王博乂发庆秩宗防翘灵资忠峻业袭义扬风怀匪磷之贞心凌后凋之劲节荣兼中外效宣文武至乃彯组文昌外赞清览频致由之请累申降阶之谒虽镇兹雅俗载伫于芳猷而爰静浇驰重违于防尚是用命尔为特进行司宗正卿封如故往钦哉秩亚青槐朝请之恩斯切礼华丹序録之任攸归恩迈前徽齐踪徃哲光膺宠命可不慎欤
　　册汉中王瑀文　　　　　　　　贾至
　　维天寳十五载歳次景申七月戊子朔日皇帝若曰咨尔汉中王瑀臮御史中丞魏仲犀王室多难防逆未诛是用建尔子姓以为藩屏命尔忠良以摄傅相安危系是举可不慎欤夫王侯之体则以任能从谏为本亲贤仗信为则以好问乐善为心安仁容众为节然后能建其功业夹辅王室是以汉之宗王多委政守相故能享祚长久令闻不已朕闻汝瑀能寛大俭约乐善好贤敦説诗书动必由正而久于髙简未习政途又闻仲犀才干振举忧勤庶绩必能固尔磐石匡补阙漏军旅之事必委其専狱讼之烦必与其决简贤任能必使其举惩恶劝善必任其断惟协惟睦其政乃成同德合义何往不济于戏瑀其镇抚黎人庄肃守位仲犀其悉心戮力赞我维城则瑀有任贤之名犀有忠勤之绩匡复社稷戡定寇雠在此行也勗哉其无替朕命
　　除郡王官
　　淮安王神通等开府仪同三司制
　　褒崇贤戚有国彞典厚秩清阶式隆朝望左武卫大将军上柱国淮安王神通宗室之长德器优宏缔构之功早树勲绩右武卫大将军上柱国燕郡王艺夙着嘉庸志怀寖强久司戎禁见称贞确宜加荣宠式允具瞻并可开府仪同三司
　　夀春郡王成器左赞善大夫制
　　鸾台相王旦男夀春郡王成器毓彩桂山承规椒掖韶容霞举美志月将望苑翘英瑶山伫俊宜参多士之选俾从政乂之列可依前件
　　信安郡王祎州刺史制
　　门下训俗安人是资良牧弃瑕録用兹为令典使持节卫州刺史信安郡王祎器能之美宗室所推才堪应务久当于任委防缺周身因从于降黜惟推念旧义在睦亲宜廻于方外俾分符于近服可滑州刺史
　　褒信郡王璆宗正卿制　　　　　孙逖
　　门下公族之任得之则难举亲而官选旧惟允银青光禄大夫殿中监上柱国褒信郡王璆雅性恭友虚怀敏逹近属藩翰中朝羽仪无竞维人不矜于富贵克勤于位每效于忠公敦叙是司畴咨所属宜廻六尚之职以副九宗之委可宗正卿
　　濮阳郡王澈宗正卿制　　　　　孙逖
　　门下宗卿设位邦族是司必择亲贤以光名器金紫光禄大夫行太仆卿员外置同正员上柱国濮阳郡王澈清贞履道淑慎持身行无越思动不逾矩以才从政于歴官而则深以地推恩在同姓而为近敦叙之任畴咨所难宜受寄于本枝更迁荣于列可行宗正卿防官勲如故
　　广武郡王承宏光禄卿制　　　　孙逖
　　门下银青光禄大夫行房州别驾员外置同正员广武郡王承宏地在维城庆延分土顷乖周慎因从降黜舍其小犯用申犹子之恩复其旧资俾践列卿之秩可光禄大夫光禄卿员外置同正员
　　信安王祎太子太师制
　　门下傅导元子师长庶寮必在正人无非旧德太子太师上柱国信安王祎宗室良翰朝廷硕老践忠公而立节体明肃而成用顷膺大任频摠中权掌夏司春允为六官之长戢兵禁暴何止万人之敌睦亲尚齿念旧録功宜优天秩之荣俾极宫臣之位可光禄大夫守太子太师勲封如故
　　封嗣王
　　加嗣陈王实封制
　　鸾台睦亲之道推恩之义家国所同古今无异云麾将军行太子左鹤禁率嗣陈王延晖地承枝叶戚在葭莩防闻诗礼躬践名教赏劝未酬井邑犹虚宜申优典用光近族延晖兄弟可别令实封一百五十户
　　封嗣濮王制
　　门下姬运睦亲曲阜祚周公之嗣汉廷继绪荆舒绍元王之封所以宗子维城本支百世也故嗣濮王余庆构北极天分源带地通五演之余润承九秀之曽晖禀训梁园冠池筠而振彩承规淮岫掩岩桂而扬芬往属艰虞苴茅中絶今逢开泰枝庶毕侯宜承井赋之荣以永山河之誓可封嗣濮王仍食实封四百户
　　封嗣蒋王制
　　门下鲁曹裔并为建国文昭武穆克绍明礼所以诸侯夹辅宗子维城带砺山河藩屏社稷自大运中圯天步多艰磐石之基剪焉落构今皇图再缵鼎祚维新兴废继絶尚遗凡蒋格于艺祖震悼良深故蒋王恽宗室羽仪国朝贤懿享祭无主观守丘荒非所以敦叙九族盛隆百代之义也嗣王炜第三子铣男左千牛卫长史绍宗虽以沉沦之间未光天秩而瓌姿杰气惟曰象贤可封嗣蒋王以食旧德赐食实封四百户
　　封嗣荆王制
　　门下敦族睦亲畴咨前代脩废继絶率由旧典故荆王元景嫡孙沈黎县开国侯长沙男逖再从叔祖故梁郡开国公孝逸第五男璪等庆协家邦绪聨戚属预闻礼训夙践义方夙借桐珪之业合循茅土之制顷以维城中圮宗室多艰赐命弛废宅居播越今皇基重建国歩永康思树本枝载昌绵秩是用分封子弟大誓山河俾夫作扞京师为我藩屏宜以逖嗣封荆王仍赐实封四百戸璪可袭封梁郡开国公食邑二千户
　　嗣江王食实封制
　　门下列爵王侯是归于藩屏推恩子弟用隆于井赋尚乗奉御有阙先授嗣邓康王伯潜太子仆兼徐州别驾嗣江王祎等文昭武穆夙延殊奬沛易河诗尝闻雅训忠谠防懿明敏博通逸思泉奔冲情霞举中山谢其文藻北海惭其经术永言兴继载择亲贤析珪受玺惟允分封之命保国乂人宜光实食之典可食实封
　　册嗣宻王制
　　兴灭国继絶代天下归心焉况乃仁不遗亲德必在祀光复土宇率由教义者哉徐州刺史宻王元晓望重天人地居藩屏家邦依赖休戚是均乃者王室多难睿图中缺凡我宗子咸从殛窜神龙初歳寳运绍兴爰命近属以为后嗣而绪凋翳是非纷杂昙子乗隙妄尸茅土神其不歆非人亦奚祀非族奠享无主永怀恻然其封元晓侄孙银青光禄大夫行太仆少卿员外置同正员东筦郡开国公彻为嗣宻王以奉其祀【开元五年五月】
　　封嗣曹王制
　　朕因暇日尝幸戚藩引见诸王爰加锡宴而故信王孙林行列之间皤然白首问其年齿则七十而有七询其昭穆则宗之云孙朕仰思开元之时盛明之理继体承训迨于朕躬惕然动怀当食兴叹况尊祖之义立爱自亲尚齿之文由家刑国观其威仪甚整视听不衰载怀愍矜所宜敬异永惟烈祖之德用锡孝孙之庆旌其祚特举徽章遽外开府之秩宠以分茅之贵俾从异等式示殊恩可嗣信王仍赐开府仪同三司【开成元年八月】
　　册嗣王
　　册嗣泽王文　　　　　　　　　蘓颋
　　维景龙四年歳次庚戌五月辛亥朔二十八日戊寅应天神皇帝若曰夫亲先之义始自家国嫡后之封终土宇咨尔故泽王男义瑾授桐贻绪训梓垂芳性与宜于礼乐行尽成其忠孝是知周之曲阜元子建侯汉之平台共王袭父推其继美俾尔宜乎是用命尔为嗣泽王于戏率由轨训祗服彞典故可以不骄不矜廼惠廼顺北暨于上党南临于太行伟其井邑光我藩屏往钦哉
　　除嗣王官
　　嗣泽王珣国子司业制
　　门下嗣泽王珣承派咸池分辉扶景锡珪前宠纂周典之亲贤磐石今隆髙汉朝之子弟机彩明悟神情峻防雅景夙成宏才早着儒庠教胄资适于下帷蕃郡理人允求于别乗衣冠就秩宜班列位之荣井赋开疆仍茂承家之业可国子司业
　　嗣虢王邕同知内外闲廐勅　　　蘓颋
