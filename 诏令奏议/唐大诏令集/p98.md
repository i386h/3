<!-- { "loadSidebar": true } -->
　　丧礼义葢惟恒式如致乖越深蠧公私乃有富族豪家竞相逾滥穷奢极侈不遵典法至于送终之具着在条令明器之徒皆有色数遂敢妄施队伍假设幡矟兼复创造园宅雕剪花树或桐木马功用尤多或告举防防餙贵诸如此不可胜言贵贱既无等差资产为其损耗既失刍灵之义殊乖朴素之仪此等犯违先已禁断州牧县宰不能存心御史金吾曽无糺察积习成俗颇紊彞章即宜各令所司重更申明处分自今以后勿使更然【证圣元年三月】
　　诫厚勅
　　自古帝王皆以厚葬为戒以其无益于亡者有损于生业故也近代以来共行奢靡迭相效仿浸成风俗罄竭家产多至凋弊然则魂魄归天明精识之已逺卜宅于地葢思慕之所存古者不封未为非达且墓为真宅自有便房今乃别造田园名为下帐又明器等物皆竞骄侈失礼违令殊非所宜戮尸暴骸寔由于此承前虽有约束所司曽不申明丧之家无所依准宜令所司据品命髙下明为节制明器等物仍定色数长短大小园宅衣帐并宜禁絶坟墓营域务遵简俭凡诸送终之具并不得以金银为饰如有违犯者先决杖一百州县长官不能举察并贬授逺官【开元二年八月】
　　条疏祭勅
　　祭之仪古有彞范顷来或逾法度侈费尤多自今以后宜俭约悉依令不得于街衢致祭及假造花果禽兽并金银平脱寳钿等物并宜禁断【大歴七年三月】











　　唐大诏令集巻八十
　　钦定四库全书
　　唐大诏令集巻八十一
　　宋　宋敏求　编
　　政事
　　礼乐
　　太常乐人蠲除一同民例诏
　　颁行唐礼及郊庙新乐诏
　　用庆善曲破阵乐诏
　　诏习礼乐诏
　　禁断女乐
　　内出云韶舞
　　雅乐名大唐乐制
　　经史
　　命萧瑀等修六代史诏
　　修晋史诏
　　简择史官诏
　　令诸儒质定古文孝经尚书诏
　　行何郑所注书勅
　　改尚书洪范无颇为陂勅
　　録开元以来名臣事迹付史馆勅
　　条贯起居注勅
　　礼乐
　　太常乐人蠲除一同民例诏
　　太常乐人今因罪讁入营署习艺伶官前代以来转相承袭或有衣冠彻诸公卿子孙一沾此色后世不改婚姻絶于士名籍异于编甿大耻深疵良可哀愍朕君临区宇思从寛惠永言沦滞义存刷荡其大乐鼓吹诸旧人年月已久世代迁易宜得蠲除一同民例但音律之伎积学所成授之人不可顿阙仍依旧本司上下若已仕官见入班流勿更追呼各从品秩自武德元年以来配充乐户者不在此例【武德二年八月】
　　颁行唐礼及郊庙新乐诏
　　先王之辨方正位体国经野象天地以制法通神明以施化乐由内作礼自外成可以安上治民可以移风易俗揖譲而天下治者其惟礼乐乎固以同和无体非饰玉帛之容岂崇钟鼓之奏日来月徃朴散淳漓滛慝迭兴流而忘本鲁昭所习唯在折旋魏文所重止于郑卫秦氏纵暴载籍咸亡汉朝修缉典章不备时更战国多所未遑雅道沦丧歴兹永久朕恭承明命嗣膺玉厯惧深驭朽情切纳隍慿宗庙之灵资股肱之力上下交防遐迩乂安率土阽危既拯之于涂炭羣生遂性复纳之于轨物兴言政本载惕于懐葢知礼乐之情者能作识礼乐之文者能述作者之谓圣述者之谓明朕虽德谢前王而情深好古伤大道之既隠惧斯文之将坠故广命贤才旁求遗逸探六经之奥防采三代之英华古典之废于今者咸择善而修复郑声之乱于雅者并随违而矫正莫不本乎人心稽之物理正情性而节事宜穷髙深而归简易用之邦国彞伦以之攸叙施之律吕金石于是克谐今修撰既毕可颁行天下俾富教之方洵符先圣人伦之化贻厥后昆【贞观十一年四月】
　　用庆善曲破阵乐诏
　　国家平定天下革命创制纪功旌德久被乐章今郊祀四悬犹用干戚之舞先朝作乐韫而未申其郊庙享宴等宫悬文舞宜用功成庆善之乐皆着履执拂依旧服袴褶童子冠其武舞宜用神功破阵之乐皆被甲持防其执纛之人亦着金甲仍量加箫笛歌鼔等于悬南列坐与宫悬合奏【麟德二年十月】
　　诏习礼乐诏
　　礼乐之用其来尚矣朕诞膺明命克光丕歴思隆颂声以康至道而曲台阐训犹乖揖譲之容大乐登歌徒纪铿锵之韵良以教亏绵蕞学阙瞽宗兴言盛业寤叹曷已然则幽诚所着纵九臯而必闻忠信且存在十室而无弃但虑习俎之彦隠迹于闾阎办铎之英韬声于林薮夫良玉无趾求之斯来真龙难覩好之而至其四方士庶及丘园栖隠有能明习礼经详防音律于行无违在艺可録者并宜州县捜博访具以名闻
　　禁断女乐勅
　　朕闻乐者起于心心者动于物物不正不可为乐乐不正则不能理人况天生黎蒸区别男女外则不能导之以礼中则不能由之以乐茍或不臧孰云致理自有隋頺靡庶政雕缺徴声遍于郑卫色靡于燕赵广场角抵长袖风飘聚而观之浸而为俗所以戎王夺志夫子遂行也朕方大变浇讹用清淄蠧睠兹女乐事切骄滛伤风害政莫斯为甚既违令式尤宜禁断自今以后不得更然仍令御史金吾严加捉搦如有犯者先罪长官务令杜絶以称朕意【开元二年八月七日】
　　内出云韶舞勅
　　朕闻舞者所以节八音而行八风岂徒夸诩时代耀耳目而已也自立云韶内府百有余年都不出于九重今欲陈于百姓冀与公卿同乐岂独娱于一身且珠翠绮罗孰非珍玩常念百金之费每惜十家之产是以所服之服俱非罗绮所冠之冠亦非珠翠至若弋绨之制大帛之衣德虽谢于古人俭不惭于曩庶羣公等观此当体朕之不奢【开元十二年正月】
　　雅乐名大唐乐制
　　王者作乐古之大猷葢以殷荐上帝严配祖考况顺天地之体开山川之风发挥雅音道逹和气揖譲而理不其盛欤自战国以来此道隳壊但纪铿锵之节宁探述作之深歴代因循莫之改革朕尝以听政之暇缅寻前典虽旧制之空存而正声之多缺将何以列彼祠祀感于灵神斯事体大谅资合度是用躬亲有以裁校定六律而为本避五行之相克哀慢滛过去其弊也清浊刚柔适其中也亦既协应颇为成文或得之于自然乃不知其本然岂上幽赞俾正缺遗者哉方于六代之作亦各一时之义也乃命奉常陈于祀事用昭诚敬且敦风俗而王公卿士爰及有司频诣阙上言请以唐乐名斯至公事朕安得而辞焉然则大成大韶大濩大夏皆以大字表其乐章今之所请宜曰大唐乐【开元二十九年六月】
　　经史
　　命萧瑀等修六代史诏
　　经典序言史官纪事考论得失究尽变通所以裁成义惩恶劝善多识前古贻鉴将来伏羲以降周秦斯及两汉绪三国并命迄于晋宋载籍备焉自有魏南徙上乘机运周隋禅代歴世相仍梁氏称邦跨据淮海齐迁鼎陈建宗祊莫不自命正绵歴嵗祀各殊徽号删定礼仪至于发迹开基受终告代嘉谋善政名臣竒士立言著绩无乏于时然而简牍未修纪傅咸缺炎凉已积謡俗还讹余烈遗风冺焉将坠朕握图驭宇长世字民方立典谟永垂宪则顾彼湮落用深叹悼有懐撰録实资良直中书令萧瑀给事中王敬业著作殷闻礼可修魏史侍中陈叔逹秘书丞令狐德棻太史令唐俭可修周史兼中书令封德彞中书舎人顔师古可修隋史大理卿崔善为中书舎人孔绍安太子洗马萧德言可修梁史太子詹事裴矩兼吏部郎中祖孝孙前秘书监魏徴可修齐史秘书丞窦璡给事中欧阳询秦王文学姚思亷可修陈史务加覈详博采旧闻义在不刋书法无隠【武德五年十二月】
　　修晋书诏
　　朕拯溺师旅省方礼毕四海无事百揆多闲遂因暇日详观典府考文于羲载辨鸟册于轩年不出岩廊神交千祀之外穆然旒纩临睨九皇之表是知右史序言斯不爽昧左官诠事歴兹绵逺发挥文字之本通逹书契之源大矣哉葢史籍之为用也自沮诵摄官之后伯阳载笔之前代列史臣皆有删着仲尼修而采梼杌倚相诵而阐丘坟降自西京班马腾其茂寔逮于东汉范谢振其芳声蕞尔当涂陈夀覈其国志哉刘宋沈约裁其帝籍至梁陈髙氏朕命勒成惟周及隋亦同甄録莫不彰善瘅恶激一代之清芬褒吉惩凶备百王之令典唯晋氏膺运制有中原上帝启石之图下武代黄星之德及中朝鼎革江左嗣兴并宅寰区式重徽号足以飞英丽笔将羙册书但十有八家虽存记注而才非良史事亏寔录绪烦而寡要思劳而少功叔宁课虗滋味同于画饼子云学海涓滴湮于涸流处叔不然于中兴法盛莫通于创业洎乎干陆曹邓略记帝王鸾盛广松才编载记其文既野其事罕遂使典午清髙韬遗芳于简册金行曩志缺继美于骊騵遐想寂寥深为叹息宜令修国史所更撰晋书铨次旧闻裁成义俾夫湮洛之诰咸使发明其所湏可依修五代史故事若少学士亦量事追取【贞观二十年闰二月】
　　简择史官诏
　　修撰国史义在典寔自非操履贞白业量该通谠正有闻方堪此任所以承前纵居史官必就中简择灼然为众所推者方令著述如闻近日以来但居此职即知修撰非唯编缉踈舛亦恐漏泄史事自今以后宜遣史司于史官内简择堪任修史人录名进内自余虽居史职不得輙令闻见所修史籍及未行用国史等事【总章三年十月】
　　令诸儒质定古文孝经尚书诏
　　孝经尚书有古文本孔郑注其中指趣颇多踳駮精义妙理若无所归作业用心复何所适宜令诸儒并访后进逹解者质定奏闻【开元七年三月】
　　行何郑所注书勅
　　朕以全经道丧大义久乖淳感之性浸防流遁之源未息是用旁求废简逺追缺文欲使发挥异説同归要道永惟一致之用以开百行之端间者诸儒所颇乖通议敦孔学者冀郑门之息灭尚今文者指古为诬伪岂朝廷并列书府以广儒术之心乎况孔郑大宗固多殊趣诸生防议曽无所申而推求小疵其细已甚聚讼之训人无则焉其何郑二家可令仍旧行用王孔所注习者希宜布继絶之典颇加奬饰子夏逸篇既广前令帖易者停【开元七年五月】
　　改尚书洪范无颇为陂勅　　　　　　孙逖
　　勅典谟既作虽曰不刋文字或讹岂必相袭朕聼政之暇乙夜观书匪徒阅于防言实畅于精理每读尚书洪范至无偏无颇遵王之义三复兹句常有所疑据其下文并皆协韵唯颇一字寔则不伦又周易防卦中无平不陂释文云陂有颇音陂之与颇训诂无别为陂则文亦防意为颇则声不成文应由煨烬之余编简堕缺授之际差别相沿原始要终湏有刋革朕虽先觉兼访诸儒佥以为然终非独断其尚书洪范无偏无颇字宜改为陂庶使先儒之义去彼膏盲后学之徒正其鱼鲁仍令宣示国学
　　録开元以来名臣事迹付史馆勅
　　勅朕君临万邦多歴年所于今行事动必见书循以旧章诸寔录岂朕之独理所赖良臣或谋猷　以济其事或规讽以成其道开元以来勲庸德业咸宜备叙其身已没者宜令子孙具录事迹送史馆【开元二十五年五月】
　　条贯起居注勅
　　记事记言史官是职昭垂法诫着在旧章举而必书朕所深望自今以后毎坐日宰臣及诸司对后如是可备劝诫合在纪述者委承防宰相宣示左右起居缀録仍准旧例每季送史馆【元和十二年九月】










　　唐大诏令集巻八十一
　　钦定四库全书
　　唐大诏令集巻八十二
　　宋　宋敏求　编
　　政事
　　刑法
　　颁新律令诏
　　糺劾违律行事诏
　　颁行新律诏
