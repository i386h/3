<!-- { "loadSidebar": true } -->
　　勅岭南分为五管诚巳多年居常之时同资御捍有事之际要别改张邕州西接南蛮深据黄洞投两江之犷俗居数道之游民比以委人太轻军威不振境连内地不并海南宜分岭南为东西道节度观察处置等使以广州为岭南东道邕州为岭南西道别择良吏付以节旄其所管八州俗无耕桑地极邉逺近罹防扰尤甚凋残将盛藩垣宜添州县宜割桂州管内龚州象州容州管内藤州岩州并岭南西道収管【咸通三年十月】
　　降徐州为团练勅
　　勅徐州本贯支郡先东平建中初李洧以畏忌归降遂创徐海使额贞元初张建封以威名宠任特贴濠泗两州当时縁拒捍淄青犄角光蔡务张形势广树藩垣自防孽氷销区域无事武宁一道翻长乱阶曽靡悛心殆成逋数须为制置以削凶残徐州宜改为本州团练使除当州诸县镇外别更留兵二千人属兖海节度使収管濠州本属淮南节度収管宿州地居埆口路阨彭门北接睢阳南临淮甸当漕运之要葢水陆之冲宜置全师以临列郡仍置宿泗等州都团练观察处置等使便以宿州为理所王式且充武宁军节度使兼徐泗濠宿等州制置使其兵马除留在徐州外仍令王式与质量其多少分配宿州团练使及泗州兵马留后濠州涡口城使下如人数犹多即分属淮南浙西天平兖海淄青等道逐便収管各给本分衣粮其家一任相随官中接借发遣令其存济其割配诸道将士縁皆有家属须令装束每人各赐绢两疋以户部物充其徐州诸县先有镇堡处亦量要害轻重差配人数守捉武宁军大将如素有军功及营官已至中丞大夫以上者各具名荐闻别加委用其余割送兖宿两道军前収管如情愿住徐州者亦听穏便王式质一切共为制置待公事分配总毕必知宁帖无事即令王式与崇宪等自领两道兵马直到汴州分付仲齐及滑州节将各押领送归本道王式质俟许滑将士归后既无公事便赴阙廷别加劳奬其衙内银刀等将官健有逃匿未捉获者若能束身首所在归役者便一切不问仍准前勅割配诸道与衣粮并家口任去勅到后一月内不出陈首者即不在此限余准诏防处分【咸通三年八月】
　　建徐州为感化军节度勅
　　勅徐州地当沛野军本骁雄实为壮国之都固叶建侯之制况山河素异土俗甚殷岂欲削卑挫其繁盛葢縁此稔祸或至乱常罪由已招孽非天作桂林叛卒继有逆谋涂炭生灵首尾两嵗杀伤黎庶汚染忠良所不忍言寻皆翦防是以卑其镇额彼藩方近属大兵以来饥年荐至且闻军人百姓深耻前非愿行旧规却希建节朕每懐轸念思致雍熙欲示渥恩特议改易既崇军府要备供须宣赐宣徽库内绫绢一十万疋助其宴犒必获周丰累嵗用兵甚费国力特与借助功在节量如初有胁从后成亡命或未还乡里或逃匿诸州加意招携各归本业若称自乐所止亦可循其私情贵众士获安恐一物失所用期昭泰必在均平典故具存废兴不昧仍更镇额盛彼军威冀覩封疆永保宁谧其徐州都团练使仍改为感化军莭度徐宿豪等州观察处置等使【咸通十一年十一月】
　　升华州为兴德府勅
　　勅有虞氏之为君始言省狩周襄王之告难乃曰出居或肆觐于他邦或播迁于近服然则地图之内车辙所临备庶官而取象拱辰入九贡而以时述职是云守宇皆可建都昔者德祖省方平戎服国升汉中之列郡同诸府以正名藩翰之光典章寔重朕越在闗辅屡经嵗时茍寛失驭之忧葢获视朝之所镇国军节度使韩建始者星驰感愤雪涕奉迎邀天力以来同激人情而共固以兹驻跸安覆盂邑无夜犬之惊野有春耕之乐今则元告吉六马将还望山河而信是金汤顾宫室而若无风雨眷言至此我寔懐之俾慰众心爰遵故事宜改为兴德府其所署官员资望一切与五府同郑县升为次赤诸县为次畿其将校等并赐华州安驻功臣【光化元年八月】
　　修复故事
　　诸卫队仗绯色幡改赤黄色诏
　　三王继统质文互于相袭五德承运服色遵于必正旗常改制骍翰异宜所以表军国之容合声明之度事之大者安可因循而已焉国家应枢轴之期清黄钟之厯宪章垂范运既属于惟新旗帜用色义必在于改故顷者俯纳羣议式明统绪故得天人致和风雨时若岂朕躬菲德克广睿图寔累圣休允应景运稽古之大既有昭明文物之资理宜详正其诸卫应队仗所用绯色幡等改为赤黄色庶克遵于通变谅有叶于从宜其诸节度并营内军使等亦宜准此【天寳七年七月】
　　复尚书省故事制
　　唐虞之际内有百揆庶政惟和至于宗周六卿分职以倡九牧书曰龙作纳言帝命惟允诗云仲山甫王之喉舌皆尚书之任也虽西汉以二府分理东京以三公总务至于领録天下之纲练覈万事之要邦国善否出纳之由莫不处正于防府也令仆以综详朝廷丞以弥纶国典法天地而分四叙配星辰而统五行元元本本于是乎在九卿之职亦中台之辅助小大之政多所闗决自王室多难一纪于兹东征西伐畧无宁嵗内外荐费徴求调发皆廹于国计切于军期率以权便裁之新书从事且救当时之急殊非致理之道今外虞既平罔不率俾天时人事表里相符宜昭画一之法大布惟新之令甄陶化源去末归本魏晋有度支尚书校计军国之用国朝但以郎官署领办集有余时艰之后方立使额叅佐既众簿书转烦终无益又失事体其度支使及闗内河东山南西道剑南东川西川转运常平盐鉄等使宜停仪礼之本职在奉常徃年置使因循未改有乖旧制寔旷司存委太常卿自举本职其使宜停汉朝丞相与公卿以下五日一决事帝亲断可否且国之安危不独注于将相政之理乱固亦在于庶官尚书侍郎左右丞及九卿参领要重朕所亲倚固当朝夕进见以之匡益也顷以邉陲未宁日不暇给又省事之务多有所分简而无事旷而不接今大举纲目重颁宪章并宜详校所掌明徴典故一一条具面陈损益如非时须有奏议亦听诣阁请对当览其意择善而从朕受昊天之成命承累圣之鸿业斋心涤虑夙夜忧营顾以不敏不明薄于德化致使旧章多废至理未其心媿耻终食三叹虽诏书屡下以申赈恤而朝典未举犹深欝悼思与百辟卿士励精于理俾国经王道可举而行各宜承式以恭尔位【大歴五年三月】
　　厘革匦函进状诏
　　勅匦函所设贵逹下情近省所投文书颇甚烦碎或论列祖曽功业或进献自已文章无补国经有紊时政极言不讳岂假匿名今后如知朝廷得失军国利害寔负寃屈有司不为申明者任投匦进状所由即时引进不得拥滞余不在投匦之限宜委匦使准此仍留副本【开成五年四月】
　　厘革请留中不出状诏
　　近因李延龄告李芳囬大逆其状请留中不出朕亲览之际已得其情及令鞫问果辨欺诈比者朝官论人过失亦请留中且嫉恶除奸人臣明义知其隠慝足得显陈深务葢藏必因嫌恨事不由于直道情乃近于谗邪危人者得骋私懐罹谤者何从自辨无禆政理适长寃诬昔汉宣帝时章文必有敢告之字乃下前王令典寔可遵行宜起今后应有朝官及上封事人进章表论人罪恶并须证騐明白状中仍言请付御史台按问不得更云请留中不出如军国要务机事宻切者不在此例推勘后如得事寔必奬奉公茍渉加诬当令返坐如此则人知畏法事免搆虚各示中外令知朕意【防昌元年六月】










　　唐大诏令集巻九十九
　　钦定四库全书
　　唐大诏令集巻一百
　　宋　宋敏求　编
　　政事
　　官制上
　　致仕官在见任官上诏
　　定三品至九品服色诏
　　置三师诏
　　厘革伎术官制
　　择拣刺史诏
　　令御史録奏内外官职事诏
　　命新除牧守面辞勅
　　诫百官与供奉人交通制
　　诫励御史制
　　简京官为都督刺史诏
　　复置十道按察使勅
　　诫励尚书省官勅
　　洗涤官吏负犯勅
　　诫励诸州刺史诏
　　刺史令久在任诏
　　京官都督刺史外迭用勅
　　诫励吏部兵部礼部掌选知举官勅
　　诫励兵吏部两司勅
　　置十道采访使勅
　　处分县令勅二道
　　处分选人勅
　　吏部引见县令勅
　　官制上
　　致仕官在见任官上诏
　　尚齿重旧先王以之垂范还章觧组朝臣于是克终释菜合乐之礼东胶西序之制养老之义遗文可覩朕恭膺大寳宪章故实永言遗事弥切深衷然情存稽古踵世浇季而防名就列或乖大体至若筋力将尽桑榆且迫徒竭夙兴之勤未悟夜行之罪其有惊心止足行堪激励谢事公门収骸闾里能以礼譲固可嘉焉内外文武羣官年在致仕抗表去职者朝叅之班宜在见任官上【贞观二年九月】
　　定三品至九品服色诏
　　车服以庸昔王令典贵贱有节礼经彞训末代浇浮采章讹杂卿士无髙卑之序兆庶行僭侈之仪遂使金玉珠玑靡隔于工贾锦绣绮縠下通于皂习俗为常流遁忘反因循已久莫能惩革朕继踵百王钦承寳运思典制垂范后昆永鉴前失义存厘改其冠冕制度已载令文至于寻常服饰未为差等今巳详定具如别勅宜即颁下咸使闻知【贞观四年八月】
　　置三师诏
　　朕观前代明王圣主曷尝无师傅哉况朕踵百王之末智不周物其无师傅何以匡朕之不逮诗不云乎不愆不忘率由旧章宜依古道置三师之位【贞观六年二月】
　　厘革伎术官制
　　量才授职自有条流常秩清班非无差等比来诸色伎术因营得官及其升迁改从余任遂使器用纰缪职务乖违不合礼经事须改辙自今本色出身觧天文者进转官不得过太史令音乐者不得过大乐鼔吹署令医术者不得过尚药奉御隂阳卜筮者不得过司膳寺诸署令【神功元年闰十月】
　　拣择刺史制
　　朕闻彰善瘅恶有国之常典纠寛济猛为政之通规朕以薄德谬膺明命瞻言赏罚未适时宜致使亿兆未安贤良未进小人未退贪吏未惩亡流者未归懐寃者未理仓储府库未免其空卿士大夫未任其职在予之责有愧良深然不能致君于尧舜者亦羣公卿士之所耻也今当励精为政革弊创业卿等将何以规补致使咸亨各以状闻朕当亲览且共理天下者在良二千石宜令中书门下于外内官内拣择必取才望兼优公清特着可以宣风导俗者具以名闻但有司承寛共为茍且事多咎无复纪纲各令本司长官审善恶有才职不相当限十日进状【景云元年十一月】
　　令御史録奏内外官职事诏
　　寅亮天功弼谐庶绩宰臣之任也彰善瘅恶激浊清御史之职也政之理乱寔此由焉朕丕膺鸿绪三年于兹日旰而食夜分而寝万乘非乐四海为忧思欲小康蒸人允答羣望惩劝之诏嵗月相仍然耳不闻弹劾之声目未观刚正之举岂内外吏咸未狥公耶将有司廻避隠不闻耶每念于此惄焉如疚言而不行责在薄德知而不奏谁其过欤御史等不树纪纲合从屏黜但縁未亲处分志在含忍宜许自新以収后效内外文武官有老弱疾患贪暴侵渔不举职事材职不相当者三日内各録状进外州刺史上佐多不简择内外之职出入须均京官中有才干堪理人者量与升官有清慎者与京官【景云二年十月】
　　命新除牧守面辞勅
