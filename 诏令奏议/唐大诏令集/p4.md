<!-- { "loadSidebar": true } -->
　　文并写制　　　　　　　　【言】官等特加一阶赐爵一级并赐上柱国优与进改书册官特加一阶尊亲之礼既展于徽章广爱之恩宜申其庆赐皇太后诸亲委中书门下量第等节级优赏文武常叅官及外官职事五品已上有母者并加邑号如已至郡太夫人国太夫人者许回授周亲縁皇太后册礼职事官并节级赐物天下百姓有父母髙年者赐粟皇城内蕃客等并节级赐物今年正月二十八日至闰正月三日宫苑诸门子守捉西内立仗将士等量加改转应内侍省及内坊宫正等并赐勲爵常叅官及诸州刺史少尹赤令有先得替因病假满百日解官并终制未授官者及致仕官并与进拟天下诸道州不得擅有闭籴禁钱务令通济内外文武官及诸色人等任上封事极言时政得失才有可观别当甄奬应流外色役人等赐勲有差
　　敬宗即位优赐诸军诏
　　朕以寡昧祗膺寳位载懐悼惧岂所克堪而羽衞牙禁营司旅昼巡夜警叶力悉心自始衔哀至于践阼忠勤匪懈诚节用彰将图锡赉务欲丰厚属频年旱歉御府空虚如闻边上将士至今未给衣赐永言遐虑深切寤寐霑防之时所期切济两军宫健各宜赐防十匹钱十千畿内诸镇各赐绢十匹钱五千军吏及城内诸军赏物节级有等仍于内库更出防绢共二百万匹付度支充边军春衣并天下州府赋税如要蠲放者并委所司约此数均融取济凡百将士宜悉朕懐长庆四年正月







　　唐大诏令集巻二
　　钦定四库全书
　　唐大诏令集巻三
　　宋　宋敏求　编
　　帝王
　　即位赦下
　　武宗即位赦
　　宣宗即位赦
　　懿宗即位赦
　　改元上
　　改元贞观诏
　　改元总章诏
　　改元道诏
　　改元光宅诏
　　即位赦下
　　武宗即位赦
　　朕粤自蕃邸来握干符衔哀受遗当宁兴感永惟我高祖太宗艰难创业其后列圣奕叶重光英睿相继逮于先帝秉文之徳光阐皇猷将洽理平甫臻仁夀顾予冲昧叨承大统祗命若临于泉谷思理未详于政刑空懐济物之心将纉已成之业所尚者节俭所寳者忠良肆法解网之仁厚生敷流泽之惠上慿灵祉下便物情期中外以叶心兾遐迩而咸乂爰遵典训特霈鸿恩谅表政于惟新敢忘忧于驭朽可大赦天下自开成五年二月八日昧爽已前大辟罪已下罪无轻重咸赦除之惟十恶叛逆故杀人官典犯赃不在此限
　　宣宗即位赦
　　天分四时必始发生之徳帝临九有是先荡涤之恩故雷雨作而万物滋荣庆泽行而兆人悦服皇王之典今古所遵朕以身获纂丕业上承宗社之眷祐下系生灵之安危夙夜祗勤庶臻于理永惟黎元之困赋役之繁干戈未宁输发尚急流移未复寃滞犹多刑狱未平奸诈斯起进献无度淫巧竞生思思与蠲除俾从开泰将以导迎和气咸致欢心爰因大庆之晨式举惟新之令可大赦天下防昌六年五月
　　懿宗即位赦
　　门下朕闻龙之腾天汉也则必乗风云鼓雷电以濡六合君之践大位也则必敷仁惠焕号令以泽万方是以地不间于幽遐事罔计于轻重洪圣兴而皇渥徳音振而庶苏故僣咎咸除枯沉尽起斯皆前代令典国朝成规委辔谅戒于惠奸凝命始懐于布泽顾予寡徳嗣纉丕图夙夜干惕若俯泉谷永惟我高祖太宗之艰难缔构又惟我列圣之慈俭统承思所以克绍休明济亿兆刬末俗之清理化之源启祥导和应天顺物致驩心于率土和恭已以临民爰申在宥之恩因洽维新之庆可大赦天下自大中十三年十月九日昧爽已前大辟罪无轻重已发觉未发觉已结正未结正及系囚见徒常赦所不免者咸赦除之唯犯十恶叛逆及故杀人官典犯赃及持杖行刼并不在此限其故杀人者已伤未死已死更生意欲杀伤偶得免者并同已杀人法处分又刑狱之内官吏用情推断不平因成寃狱无问有赃无赃不在原免之限
　　改元上
　　改元贞观诏
　　诏曰朕遐观方册厯选前王大道既隐至公斯革莫不思树风声以隆鼎命太皇膺箓受图功成治定鄙圣人之余事顾天下而窅然永言俗累高居物表爰以大寳俯授微躬自肃奉神噐亟移灰律属三正在旦万国来庭长世之术既惟新之命方始体元居正今则其时可改武徳十年为贞观元年
　　改元总章赦
　　朕以寡薄忝承丕绪奉二圣之遗训跨亿兆以初临驭朽兢懐推沟在念而上垂祐宗社降休嵗稔时和人殷俗阜车书混一文轨大同检玉泥金升中告禅百蛮执贽万国来庭朝野懽娱华夷胥悦但为郊防严配未安太室布政敷化犹阙合宫朕所以日昃忘疲中宵辍寝讨论坟籍错综羣言采三代之精微探九皇之至赜斟酌前载制造明堂栋宇方圆之规虽兼古制肆筵陈爼之法独运裁成宣诸内外博考详求度其短长兾长闻见而鸿生硕儒俱称尽善宜命有司急及时赴作务从折中称朕意焉今阳和在辰景风扇物昆虫草木咸获康宁朕之百姓尚多劳止恩覃恵泽与其更新可大赦天下改干封二年为总章元年大辟罪已下皆赦除之
　　改元道诏
　　朕以寡昧谬膺丕绪未尝不孜孜访道战战临人驭朽懐秋驾之危负重积春氷之惧日慎一日三十四载于今矣何则足寒伤心人劳伤国下安即上逸时即君忧所以身处九重而情周万姓建本之懐遽切抑末之念弥深今虽庶绩已寕淳源未洽履素归厚者遂寂寥而靡闻徇华趋利者尚驰骛而不息顾以薄徳有谢移风永睠羣方在予多愧况朕之绵系兆自元远叶先规光宣道化变率土于夀域济含生于福林属想华胥载劳寤寐所兾内外寮寀各竭乃诚敦惟黎民俱崇简质旧染薄俗咸与惟新凭大道而开元共普天而更始宜申霈泽广被八纮可改永淳二年为道元年大赦天下前后责情流人并放还老人年百嵗已上者版授下州刺史妇人版授郡君九十已上者版授上州司马妇人版授县君八十已上者版授县令并归莭级量赐粟帛孝子顺孙义夫节妇表其门闾终身勿事鳏寡孤独笃疾不能自存者量加赈给仍天下诸州置道士观上州三所中州二所下州一所毎观各度七人又比天后事条深有益于为政言近而意远事少而功多务令崇用式遵无怠见任内外官五品已上经四考及守五品经三考六品已上计满三考政用清勤状无私犯者各加一阶
　　改元光宅赦
