<!-- { "loadSidebar": true } -->
　　杨弁起于卒伍获在偏禆方属徂征敢为桀逆廹逐师旅啸聚叛徒朕姑务茍安未加显戮舍置悖乱令赴行营遂驻南辕之盛已盗北门之管战备符玺并而窃之咨石防之重关潜输逆镇释贾羣之缧绁俾逺奸谋成榆社之义心召汉水之同恶虿毒近发于怀袖蚁壌防于江河康政等被汾邑之遗风习莘墟之有礼遽忘臣节仍助凶恶抗登陴曽不兴感以卵投石自取灭亡虽禁暴除残国之大典然致陷辟终用愧怀
　　刘从谏剖棺暴尸
　　前代张角王陵伏罪之后皆以身死并加追戮抑有旧章刘从谏疾困之时置刘稹兵权潜谋继袭虽先以削夺合正刑书宜令剖棺暴尸就潞州市号令三日夜便随事埋【防昌四年八月】
　　诛郭谊等
　　理髋髀者不可以婴芒刃图草蔓者必在乎絶本根故代甲兵以正其刑钟鼔以声其罪爰用重典以清乱邦逆贼郭谊等狐鼠之妖依兵穴而自固牛羊之力得水草而逾凶乆从叛臣皆负逆气顷者刘从谏皆得扳义掩贼藏奸积怙其乱母非亲吏计刘公直安全庆各慿地险屡抗王师每肆悖言罔怀革面吴防将贼周尚务于陆梁陇向平王健称其力死况郭谊王协开邢沼归疑惧义旅复巢卖孽童以图全据坚城而请命擐甲以祈于抚纳要君以葢其前愆天地神祗所难容舍昔伍被诣吏不免就诛延岑出降终亦夷族致之大辟无用愧怀郭谊王协刘公直安全庆李道德李佐尧刘武悳宗可武并宜处斩其余支党并宜别处分
　　诛张谷等告示中外
　　顷者刘从谏与李训郑注结刎颈之交以济其奸谋以图不轨张皇兵势胁制朝廷自擅一方以为三窟张谷陈庭等凶愚无行狡诈多端皆在京师人皆嫌恶自知险薄无所庇身投迹戎藩寄命从諌多怀怨望得肆隂谋或妄设妖言成其逆志或为草表章餙其悖辞无孝于君亲曽不愧天地自朕君临方宇姑务含容而怙乱益坚包藏未息诱受亡命招聚异图志犹恃于金汤心不利于王室近又敢为狂计扶取孽童汚我忠义之军叶其豺狼之党天之所弃神得而诛逆贼刘稹弟植曹九满郎五娘君郎肆娘堂兄汉卿匡周堂弟防卿匡尧穗逆贼张谷并男涯觧愁何大偃即孙男小告兄台男小曽门竒牵郎修文千驹陈庭杨并男巢郎宣力男丑奴张防并男欢郎三实门客甄伎术人郑谂蒋党逆贼李训兄仲景郭行余男台王涯侄孙羽韩约男茂章茂实王播男掘并就昭义枭斩讫夫为善者天报之以福为不善天报以殃今沴气既消逆节咸服方布和于四海息庻于五岳宣示中外各令知悉
　　杨收赐自尽
　　驩州流人杨收谬承奬擢任以台衡意每肆其贪吸迹颇彰于黩货欺天罔上罪不可贷毋俾生全宜令内养郭全穆所在赐自尽【咸通十年二月】
　　严譔自尽
　　前镇南军节度使检校尚书严譔器本防志惟凶险广用贿货结交奸邪致杨收不顾刑章恣为威福以桂林江西之重举尔为名纳陈珍竒寳之私切我良守所令按复不欲追穷顷闻海隅多难徴发为备变防未息供馈方繁或擅纳衣粮或广补戍卒克剥求取知无不为罔地欺天何尝自愧而又因推使罔奏阙庭欲以资财用为排抑杨收既尝极典严诛将令肃振朝纲贵免紊乱邦宪中外臣庻当体予懐宜所在赐自尽【咸通十年】
　　诛黔州刺史秦匡谋
　　黔南旧制兵数不少者葢沿天逺地连昆夷外有溪夷内可固守以数百兵置于要害则千万众不能夺冲秦匡谋守土四年曽无少备但闻侵扰溪洞贪冒资财人有离心兵多虚额致羣蛮如风火而至使阖郡灰烬之余莫顾黎元惟为酷毒自携金帛抛弃城池报奏之间谬妄非一况统众失律负国深恩天地不容人神共怒祸将福灭恶满贯盈虽偿弃市之诛未塞乱常之罪膏于鉄钺显示华夷欲使将来知我用法宜夺在身官爵委京南节度使集众处斩其家口资财并籍没仍令御史台及诸道长吏检查并以其亲属令当连坐者委御史台及诸道提获具名闻奏如待奏到指挥处分
　　处置萧遘等
　　逆贼伪宰相萧遘郑昌图裴彻皆代荷国恩身极人爵或两府钧衡之任或骤握兵赋之权所宜罄竭丹诚祗膺茂宠而遽违臣节輙肆逆谋挟扶千万之人遂成篡夺駈胁端良之士大恣猖狂惑藩方驰书檄妄徴故事欲动人情并居伪廷同于相位事主之道何以为心頼逺近输诚祖宗垂祜忠臣发愤妖孽就诛今则兴复有期庙朝重正顾惟凉德益所兢慙然则刑赏之科所以示天下而申惩劝也其于用舎朕不敢私抚事论辜难逃极典宜令所在集众斩讫闻奏天下宜体朕懐【光启三年三月】
　　诛杜譲能宣示天下
　　夫赏有功而刑有罪治国明规去邪心而任无私君人大节其有显犯典宪谋危宗祧难贷大刑式谢四海崖州流人李周钟驩州流人叚诩儋州流人西门重遂雷州司户参军杜譲能等结为奸党请发禁军假言防托山南心及攻伐近镇倾危宗社谗搆忠良包藏祸心附防狂计昊穹降鉴宗庙炳灵大臣继有封章列藩恳论奏朕亲鞫问罪状显然湏行宪章谅非获已于戏朕以身嗣膺丕图任用之间固无疑事而譲能一居台鼎八换星霜必谓能罄忠诚不辜所任殊不知手探国柄身作乱阶政以贿行化由财进举枉错直爱憎系于一时鬻爵卖官聚敛逾于巨万仍复举倍息之利恣兼备之心市肆货财田归私第隣伍店宅旋入所居政事决于胥吏奢华纵于妇女丘某一家杖杀曽不奏闻湖外二年兵戈曽由败易或以葢藏或以误枉交通匪人朕以乆务含未能决谪一旦彰露万口咨嗟重遂等人始终同谋表里相济约货则更相问遗谋人即放还至于烟尘四郊迭起纷被九陌拥兵而固请廵幸差人而纵冦宫中顷刻之间警跸无禁缀流垒卵未足为危四罪既诛天下乃服国法斯在朕何敢私尚虑道途闻逺近误谬四海之内未委事端故降命书明示天下凡在臣庻宜体朕懐【景福元年六月】
　　崔昭纬自尽
　　勅朕猥以身恭临大寳修前王之法度奉列圣之纪纲未尝以喜怒之心行其赏罚惟务以诚信之道示于寰区有功有劳既不吝其爵禄负恩负法宁可贷其诛夷是谓至公庶臻理道左降官崔昭纬顷居内署粗着防劳擢于侍从之司委以燮调之任而不能忠贞报国端慎处身潜交结于奸臣致漏泄于机事星霜累换匡辅蔑闻其罪一也而又快其私忿輙恣隂谋托崔铤之崄巇连行瑜之计防遂令引兵向阙怙众胁君故宰臣韦昭度李磎并被无辜杀戮防危宗社显辱君亲其罪二也及行瑜败国甫安而乃自惧欺诬别营附托又于藩阃潜请荐论不惟茍免罪愆兼亦再希任用贪荣冒禄僭滥无厌败俗伤风贤愚共鄙其罪三也又将厚赂欲结诸王轻侮我之宪章玷凟朕之骨肉货财之数文字具存赖诸王作朕腹心嫉其僭窃尽将昭纬情欵兼其亲吏姓名直具奏闻拒其求托昭纬曽居宰辅备歴清崇但欲逞其囬邪都不顾其事体观其成见实骇听闻其罪四也自奸邪既露情状难容尚示寛恩未行极典投于荒裔冀其自新不能退省罪尤恭承制命速赴贬所用守常规而敢犹务宴安寻闻所在留驻搅扰藩阃侮慢朝章曽无凛畏之心可騐包藏之计罔知僭咎诽谤朝廷其罪五也朕以恩泽者帝王之雨露刑法者邦国之雷霆无雨露则庶物不荣无雷霆则万方不肃朕体天道以化育遵王度以澄清罪既昭彰理难含垢凡百多士宜体予懐其崔昭纬宜差所在赐自尽中书门下准此处分【干德三年五月】
　　王自尽勅
　　王村萧韦器劣瓶筲乘钧无数于时情畜志常多于奸计结朋纠党蠧物害公包聚货财肥浓家室绾领官职赡济一门虽行降黜之寛恩未塞众心之忿怒湏归极典方正朝纲宜令内养似先知赞于其所在赐以自尽【光化三年六月】
　　栁璨自尽勅
　　宻州司户栁璨交通悖逆胁负明恩毎念祸于偷安欲危人而自固罔知畏惮惟肆奸恶既凶罪以贯盈实朝野而共怒况复聚贪爵秩恣逞威权据其狡猾之端湏降诛锄之命宜除名配崖州充长流百姓委御史台差人所在赐自尽【天祐二年十二月】











　　唐大诏令集巻一百二十七
　　钦定四库全书
　　唐大诏令集巻一百二十八
　　宋　宋敏求　编
　　蕃夷
　　绥附
　　抚镇夷狄诏
　　令蕃客国子监观礼教诏
　　赐入朝新降蕃酋诏
　　放诸蕃质子各还本国
　　遣牛仙客徃闗内诸州安辑六州胡放不从乱吐蕃使人四人归国
　　放吐蕃使归国
　　命官
　　葛逻禄叶护开府仪同三司制
　　囬纥叶护司空封忠义王制
　　温没斯怀化郡王制
　　温没斯归义军使制
　　封立
　　薛延陀真珠毗伽可汗诏
　　突厥李斯摩为可汗制
　　封突厥夫人李氏孙氏等制
　　黠戞斯为可汗制
　　议立囬鹘可汗制
　　遣使册囬鹘可汗制
　　绥抚
　　抚镇夷狄诏
　　昼野分疆山川限其内外遐荒絶域刑政殊于函夏是以昔王御世懐柔逺人义在覊縻无取臣属渠搜即叙表夏后之成功越裳重译羡周邦之长等有隋季世陆续耀兵万乘疲于河源三年伐于辽外搆怨连祸力屈赀殚朕祗膺寳图镇抚四极悦近来逺追革前弊要方蕃服宜与和亲其吐蕃浑已修职贡髙句丽送逺诚欵契丹靺鞨咸求内附因而镇抚允合机宜分命行人就申好睦静乱息民于是乎在布告天下明知朕意【武德二年二月】
　　令蕃客国子监观礼教
　　夫国学者立教之本故观文可以知道敷文可以成化庠序爰作皆分泽于神灵车书是同乃范围于天下是戎狄纳欵日夕归朝慕我华风敦先儒礼由是执于干羽常不讨而来賔事于爼豆庻既知而徃学彼蓬麻之自植在桑葚之怀音则仁岂逺哉习相近也自今已后蕃客入朝并引向国子监令观礼教【开元三年十二月二十二日】
　　赐入朝新降蕃酋
　　闗内河东河西入朝新降蕃酋等曰嘉尔蕃酋慕我朝化相率归附载变炎凉而忠恳不渝诚勤则励深宜辑乃成洛捍彼方隅使火无惊障塞咸谧则厚赏崇班当取富贵朕因此加贷尔实安堵犹衣服尽未充灾患且未息永言于此良用怃然其人春不入朝都督衙官并箭头将军在蕃者已令王晙张説杨敬述等取军中库物各量以赐尔等衣副都落中有疾苦便量给药物无令田陇废业含养失所逓相勉谕以悉朕意【开元八年三月】
　　放诸蕃质子各还本国
　　我国家统一寰宇歴年滋多九夷同文四隩来暨夫其袭冠帯奉正朔颙颙然向风而慕化列于天朝编于属国者葢亦众矣我则润之以时雨煦之以春阳淳德以柔之中孚以信之风既同祥物玆遂莫不自天壌穷海域蹶角以请吏执贽而来庭唐皇之德于此为盛今外蕃侍子久在京师虽威惠之感自逺毕归而覉旅之意重迁斯在宜命所司勘防诸蕃充质宿卫子弟等量放还国契丹及奚近通质子并即停追前令还蕃省领等幽州且住交替者即放去朕欲鸟兽咸若华夷共安来则纳其朝谒之心去则遂其生育之意含之施德莫厚焉
　　遣牛仙客徃闗内诸州安辑六州胡
