<!-- { "loadSidebar": true } -->
　　勅朕闻诸礼曰刑禁暴爵举贤则政均矣好恶着则贤不肖别矣其道然耶朕以虚薄祗膺景命荷宗社之灵当亿兆之责曷尝不昃朝晏坐畏天爱人思欲保其和乐跻于仁夀则与我共理者其惟良二千石乎每计吏还州与之陛见示其赏罚饯以筐篚亦云命而已矣而朝集使豫州刺史裴纲分典荆豫为政烦苛顷嵗不登公议蠲复部人有诉便致科绳县长为言仍遭留系御史推按遽以寔闻虐政弊人一至于此朕夙夜干惕匪遑宁居寻遣使存问其诸道有损处已量加赈恤水旱不时寔朕之过惠养失所分刺之由是用黜纲于岭裔儆彼羣岳朕于苍生若保赤子为之均田邑制庐井必欲其时和年登逺安迩肃托于牧宰代以躬亲故歴难其官诚经国致理之意也夫德惟善政政在养人故土烦则草木不长水烦则鱼鳖不大必也寛恕贵乎清静诸刺史都督宜问疾苦拯贫穷杜侵渔察寃狱至于赋役务从减省深刻为事人何以堪私惠茍行法或将坠理须折衷用存令式其百姓有穏便者随事条奏将亲览焉钦尔有官各勤为政如风化允穆课绩殊尤当擢之不次旌乃厥美凡百庶邦敬听朕命【开元八年二月十九日】
　　又
　　勅朝集使古者觐羣后比万国黜幽陟明循政思理罔或废也朕以虚薄属当期运受命穹昊司牧黎元何尝不中夜求衣分昼忘食欲其日月所烛霜露所坠不独亲其亲不独子其子五谷丰殖万物阜安百姓无事与能共化于兹八年矣而淳流未还至道犹欝岂朕之不德邪将吏之不贤耶徭赋或繁耶纲维或紊耶故延入阶陛躬问得失悉如卿所对则朕无忧矣书曰非知之难行之惟难语曰仁逺乎哉我欲仁斯仁至矣卿等宜祗典厥职克正其身修于国章允兹朝寄因乎风俗示之训诱必也道德齐礼以公灭私田里絶愁叹之声邦家闻寛厚之化乃及优赏如或依势作威倚法以削流亡未至教令不行加以常罚自余宜依别勅处分勤恤人隠以副朕懐并仰好去【开元八年三月十一日】
　　又
　　勅朝集使等朕承天丕命子育万方树之师长俾敷景化将以固兹邦本致诸升平而大道然淳风未畅租赋颇减户口犹虚水旱相仍耕桑莫赡葢朕之不德而吏之无方永言于兹良増叹息徃嵗河南失稔时属荐饥州将贪名不为检覆致今贫弱萍流外境责在致理有从贬黜因兹以来率多妄破或式外奏免或捐中加数至如宻州去秋奏涝管户二万八千八百不损者两户而已无田商贾之流雷同入数自余州不损户即丁少得损户即丁多天灾流行岂应偏并皆是不度国用取媚下人曩之刻薄也如彼今之逾滥也如此不副朕意一至于斯踈怠之愆虽已防赦尸旷之迹岂不多慙当令所司比类澄汰卿等与朕共理寔惟分忧各勉思政途以匡不逮其百姓间事物去冬赦书已处分讫若人有疾苦乡有奸豪不勤农桑不崇学校并宜敦劝以正风俗逃亡之户必借招携差科之间务令停减如台省处事有不穏便于时者具利害闻奏勿复依随以损百姓卿等至州之日宜一留意绥我庶人并即好去【开元十年正月十一日】
　　又
　　勅朝集使等朕临防内子育黎元何尝不简易爱人勤防庶政天下至广不能独任故树之方牧资其共理而淳化未敷至道犹欝庸赋未减户口且虚水旱相仍仓储莫赡无闻慈惠之政未息凋弊之流岂朕之不明而吏之无术言念于此用恻于懐卿等是行勉思厥政百姓间有鳏寡独不能存济者务令优养游业浮惰不勤稼穑者特令惩肃敦以学校劝以农桑差科之间务使平允逃亡之户兼借招携令其下人使得苏息诸州遭涝之处多是政理无方或堤堰不修或沟渠未泄频已处分竟无承禀当被租庸是何检校至州之日各宜劝勉应合修塞开导宜预施功若不蹔劳何以获利今令御史分知讫宜励所职勿犯常科今考绩深者已有除改资歴浅者更伫良能应还州人已令所司各与赐物待驾发后三五日别亲识并即好去【开元十年二月二十七日】











　　唐大诏令集巻一百三
　　钦定四库全书
　　唐大诏令集巻一百四
　　宋　宋敏求　编
　　政事
　　按察下
　　处分朝集使勅五道
　　遣陆象先等依前按察制
　　遣王志愔等各巡察本管内制
　　置使河南河北道观察利害诏
　　诫励京畿县令勅
　　遣御史大夫王晙等巡按诸道勅
　　遣使黜陟诸道勅
　　席建侯等巡行诸道勅
　　黜陟杨懋等诏
　　察访刺史县令诏
　　遣诸道黜陟使勅
　　褒劝
　　甄奬陷贼守节官诏
　　录用邓州归顺官诏
　　按察下
　　处分朝集使勅五道
　　勅朝集使等风善俗寄于良吏求瘼防隠职在亲人朕并建藩牧择其师长钦若古训俾人用康而敎化或未洽黎甿或未宁攘窃者时有犯禁逋亡者罕闻复业岂朕敎谕之道尚阙而牧宰之训未明欤永念于此不防旰食卿等咸承朝寄分掌外台共理之道期于康济至若率身以正驭众以仁而下不化者未之有也卿等还州宜禁侵渔絶浮惰惸独鳏寡尤资惠育盗贼妖讹特宜禁断其征镇人家每须优赏科敛之事必在均平顷者水灾荐及河朔思无不至忧彼元元发仓廪漕江淮以赈之蠲租税停征役以安之今属春阳布和农事方起虑有乏絶致防农桑虽已遣使安抚或恐事未周赈如有不支济者即更量事赈给诸道有损之处亦宜准此朕不欲一物失所众情不遂纳羣生于仁寿跻大化于升平卿等各宜恭守朝章宣布朕意虽万方有罪莫防在予而三载考绩须征行事安人称职可不勉欤并宜好去【开元十六年十二月二十七日】
　　又
　　勅朝集使等朕恭已承天守文继位布一心于兆庶明四目于万方恒恐道或未周物不遂性傍求俊乂共理黎元于兹羣辟宁不我副方今政要畧有四端衣食本于农桑礼义兴于学校流亡出于不足争讼由于无耻先王务其三时将以厚生也修其敎化将以惇俗也有国有家同知此义不患不知患在不行耳且长吏敷化政敎屡移在官当为国理人各扬其职不当冒荣干进茍利其身浇俗不可不革淳风不可不长近令刺史在任四考方迁实欲始终其情黜陟斯系必若县得良宰万户息肩州有贤牧千里解带仁政不逺行之则是皆能励节朕复何忧且如浮逃客户所在安辑征镇人家毎事优赏仓廪惟实役赋惟均鳏寡抚存盗贼禁止邮驿无奸讹不生念兹八事朕常属想嗟尔庶尹可不用心卿等还州逓相劝勉遵此王度防彼下人敬顺天常无违月令夫星列躔次土分区域休咎之征惟人所感善必知主恶亦有由毎至嵗成当加赏罚宜知朕意并即好去【开元十二年三月十三日】
　　又
　　勅朕临御天下二十余载毎思至理实仗羣贤何常不敷求循良共底于道隼旟熊式光宠有加甘露凤凰寂寞无纪岂朕之不徳感致所然抑为庶尹所能已极于此是用寤寐増叹殷忧永懐更为后图或未晚也且羣吏之政系一人之能泉源既清蓬麻自植为长吏者可不勉之卿等至州逓相慰诲以副共理之意用光分命之委且如河南江左爰及山南嵗小不登人亦菜色皆由好逐朝夕之利而无水旱之储卒遇凶年莫非艰食此则致乖虑始人无劝分欲免流庸不可得也夫萌者宴也岂能自谋政者正也当矫其弊所由长吏可不勉欤相其物土之宜务以耕桑之本时无妨夺吏不侵渔既富而敎奚畏不理至若征镇役重孤弱命穷特须哀矜以遂仁恕其余常科所禁自可举而行之岂烦缕説方振纲领乃者庚子制书已明理要徐思其意勿谓空言若风教未议能葢阙竞入朝计兾幸迁除勿曰不知将自诬也方牧参佐各宜思之朕所待贤能不惜官秩唯声实是与唯理治是凭古者刺史入为三公出宰百里岂有恨也何以汲汲不安于理郡哉诚须励精以俟后命并即好去【开元二十一年闰正月一日】
　　又
　　勅朕受命子人义兼君父思致可封之地无防终食之间自有万邦几将二纪而刑政或殊风俗尚浇行所望而未至顾本懐而自失虽朕之不徳在予之过有归而卿等共理患已之诚宜剖至如典州当侯伯之尊宰邑敌子男之宠好进之辈且不务于政成欲速之心独未思于义取朕所以敷戒勅以见意増禄秩以劝能何尝有公方清白者不升道理循良者不用若声绩未着黎庶未康牧守来朝而辄迁参佐逾年而竞入此独为人资地耳岂是责成之意耶如故一切还州将矫弊也卿等至彼明谕朕意知不以中外为隔以亿兆为忧顷以天下浮逃先有处分所在招附便入差科辄相容隠亦令纠告如闻长吏不甚存心致令流庸更滋前弊未革自昔行法即有奸生逃者租庸多干没长吏明察岂其然乎每年别须申省比类多少以为殿最又狱讼所寄人命是悬近恐妨农特原轻系俾加阅实仍多幽枉都邑尚尔郡县可知各已贬官用惩主吏自今以后系囚非应申覆知证在逺而就中稍重者不得过十日次不得五日其余轻科量宜决遣不得因此复加楚毒具申外台省长主之至如礼义不兴耕桑不劝孤寡不防徭役不均不肃吏人不消盗贼不惩侵暴不絶奸讹有一于此是谁之过其游僧幻道诳诱愚人穷其根萌时须禁絶诸军征镇毎遣优矜如闻比来未免辛苦时其抚恤使得安存今农鳸戒期耕夫在野事非急切不得追呼卿等至州一一宣示当遣察问勿不用心即宜好去【开元二十一年四月一日】
　　又
　　勅十道及朝集使等信赏以劝能必罚以惩恶谓之二柄所以一人朕念彼黎元比遭水旱而赋役不等浮惰相仍且无缉宁日用凋弊所以重择长吏兼命使臣宠数所加亦云不薄智能自効岂未是图政之殊尤永用虚伫且郡县所理黎庶是切善为政者防于未萌均其有无省其徭役事事有预早为之所虽遭嵗恶固亦人安况在丰年不能招辑遂使户多虚挂人苦均摊务欲削除更成诡诈若已逃者未必即得则为奸者因此便除一启其端岂胜其弊向若州有明牧县有良宰而精心缉理岂若是乎卿等至州县将朕此意优柔慰勉各令用心招抚流庸缀居本业使免捕逃之费是为救弊之先此不存心更知何理且刺史县令专任不轻自有非违将何率励至于亲识游客凭恃威权嘱托下寮摇动狱讼或差遣不当致令损失或处置有乖便至烦扰兼有不肃诸吏惟知自谨一身奸豪盗贼无所畏惧是虚荷荣宠徒资禄秩此而可容孰为尸旷并委诸道条察具状奏闻今甘泽以时耕桑为重不急之务先已勒停宜更申明勿妨春事诸处百姓贫空者多虽有垅亩或无牛力劝率相助令其有秋所系囚徒速宜决断无令寃滞致有妨夺鳏寡惸独征镇之家倍须存抚勿有科唤朕所悬爵秩惟待贤能若政举一州惠施一县使者亷问必以状闻既能副于朕懐亦当待以不次诚可复也岂食言哉并宜好去【开元二十一年】
　　遣陆象先等依前按察制
