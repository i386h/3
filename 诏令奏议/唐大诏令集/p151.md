<!-- { "loadSidebar": true } -->
　　原吐谷浑制
　　伐罪吊人前王髙义兴亡继絶有国令典吐谷浑擅相君长窃据疆场防刘黎庶积恶既稔天亡有徴朕君临四海含育万一物失所深责在余所以爰命六军申兹九伐义存活国情非黩武其子大宁王慕容顺隋氏之甥志怀明悟长自中土早慕华风爰见时机深识逆顺以其父愎谏违众独陥迷途遂诛邪臣存兹大计翻然改辙代父归罪忠孝之羙深有可嘉子能立功足以补过既往之衅特宜原免然其建国西鄙已歴年代即从废絶情所未忍继其宗祀允归命可封顺西平郡王食邑四千戸仍授趉胡吕乌甘豆可汗所司量遣使人备礼册命【贞观九年五月】
　　宥吐谷浑制
　　文德怀逺列圣之规兴亡继絶至仁之通训吐谷浑发迹东胡窜居西域负险自固擅立君长爰在前代通使中原或为叛臣不恒厥德近者纂歩萨体为主老而智昏迷而忘反志怀首鼠防刘疆朕频命行人殷勤诱谕不纳忠信之言唯行蜂虿之毒及六军问罪尚令申谕遂无怀革以至灭亡其子顺困蹙事穷措身无所委命下吏舆榇辕门故命觧网释俘维其宗祀乃怀一志遵彼覆车曾未浃旬自贻屠戮子燕王诺曷鉢弱不好弄防称通理统纂旧业即逄内难故遣旌节逺申安抚遂能率其种同竭欵诚尽落顷巢趋谒使者屈膝顿顔遵奉朝化请颁正朔愿入提封丹诚内发深可嘉尚宜隆宠章懋兹赏典可封河源郡王食邑四千戸仍授乌地也防勒顔可汗即遣使人备礼册命【贞观十年三月】
　　洗雪平夏党项德音
　　平夏南山虽云有异源流风俗本贯不殊我国家累圣以来许居内地乆奉声教亦立功劳朝廷抚绥常存恩信近者邉陲之归制御乖方遂有凶悍之徒不率父兄之教或侵暴州镇或攻掠道途告谕防悛猖狂颇甚朕君临区宇深念黎元凡曰含生皆同赤子但欲为民除害固非黩武佳兵再覩杀伤深多悯恻是以去年特雪平夏駈除南山及闻穷困无归复有怀来之意遂令敏中李安业分统诸军先示招携仍加训练但知非则赦免不得已则诛锄王者之师义实在此近得敏中状申南山尽愿归降沥恳输诚唯思展効请般运粮料乞保防封阅其奏章深惬朕意昔者或有剽刼必推南山南山或有防攘亦指平夏既相非斥互説短长终难辨明祗益仇怨今则并从洗雪咸许自新但能各务安全逓相劝勉保其生业絶彼侵逾从前所有僭违自此一切不问准盐州深居沙塞土乏农桑军士衣粮湏通商旅沿路堡栅事湏修营令委李安业依朝廷制置差兵建筑防守犹恐部落忘懐疑虑仍令李安业驻军塞门朕之屈法从人斯为极矣若执迷不返干犯国章后悔难追唐大诏令集巻一百二十九
　　钦定四库全书
　　唐大诏令集巻一百三十
　　宋　宋敏求　编
　　蕃夷
　　讨伐
　　命皇太子讨稽胡诏
　　讨吐谷浑诏
　　讨髙昌王麴文防诏
　　讨髙防诏
　　亲征髙防诏
　　髙防班师诏
　　命吕休璟北伐制
　　命薛纳与九姓伐黙啜制
　　命姚崇北伐制
　　讨囬鹘制
　　平乱
　　破髙防诏
　　降髙防颁示天下诏
　　破髙防赐酺诏
　　收复河湟德音
　　平党项德音
　　告庙
　　破薛延陀告庙诏
　　平戎告庙
　　讨伐
　　命皇太子讨稽胡诏
　　稽胡部居近北邉习恶之徒未悉从化潜窜山谷窃懐首鼠防掠居民侵扰亭可令皇太子建成总统诸军以时致讨分命骁勇方轨齐駈跨弥山谷穷其巢穴元恶大憝即就诛夷駈掠之民复其本业行军节度期防进止皆委建成处分【武德四年九月】
　　讨吐谷浑诏
　　近以吐谷浑恃其遐阻屡扰疆场肆行凶虐种乖离爰命将士申兹吊伐有征无战所向摧殄渠魁窜迹自贻灭亡朝威逺畅邉亭静谧朕君临寰宇志在含不欲因彼危乱絶其宗祀乃立伏允之子大宁王慕容顺抚招余烬守其旧业而顺曽不感恩遽怀贰志种落之内人蓄怨愤遂创文义即加剿絶虽复权立其子所部又致搅乱竟动干戈各行所欲朕忧劳兆庻无隔夷夏乃睠西顾良用矜惕若不星言拯救便恐涂劳未已兵部尚书潞国公侯君集等咸才兼文武寄深内外嘉谋着于庙堂茂绩书于王府必能宣风阃外克定遐夷量其事机绥抚经畧分遣使人明加晓谕如有不遵朝防致兴异图即合精鋭随便剪扑尽威懐之道称朕意焉
　　讨髙昌王麴文泰诏
　　明罚法圣人垂惩恶之道命将出车王者成定乱之德故三苖负固虞帝所以兴师方不恭殷宗所以薄伐朕嗣膺景命君临区夏大道于四方推至诚于万慿宗社之灵借股肱之力亿兆获乂封疆无虞建木踈林山经靡记之域幽都大夏王防不书之君莫不革靣内欵屈膝请吏袭冠带于魏阙均贡赋于华壤而髙昌麴文泰犹为不轨敢兴异图事上无忠欵之节御下逞残忍之志徃经朝谒备加恩礼溪壑难满曽无报効禽兽为心遽懐凶狡诏命之严禀承之诚既阙王人之重祗敬之礼亦亏自隋季道消沦防衣冠之族疆之人或寄命诸戎或见拘防手及中州既定皇风逺肃人懐首丘途经彼境皆被困系加之重役忍苦遐外控告无所又伊吾之右波斯以东职贡不絶商旅相继探书遭其防攘道路由其拥塞又西蕃突厥战争已乆朕愍其乱离志在安戢乃立颉利侄可汗兄弟庻令克复旧基文防反道败德世安好祸间哗酋豪交乱种落遂使氊裘之长亟动干戈引弓之人重罹涂炭又焉耆之地与之隣接文泰疾其尽节轻肆凶威城池有危亡之忧士女婴刼掠之酷加以虐用其众毒被所部官罚无章内外嗟怨善造宫室劳役日兴修营舆辇僭侈无度法令深刻赋敛繁重举手动足咸触网罗畜牧园果悉有征税众力既尽人财已竭饥寒总至愤叹盈途比室运甍不胜苛政故老悲愁思霑王泽朕受命上为人父母禁暴之道无隔内外纳隍之虑切于兴寝録其旧勲仍懐愍怜所以频遣使人具申朝防朂以为善之规示以自新之路庻知感悟无烦师旅而昏迷遂性荒怠不悛贯盈之衅既稔灭亡之期已及况复文武具僚戎狄君长请事君长者相属懐逐雀者比肩宜顺夷夏之心以申吊伐之典讨凶渠之多罪拯无辜之倒悬今遣交河道行军大总管吏部尚书侯君集副总管兼右屯衞将军薛万钧副总管左屯衞将军薛孤吴儿行军总管武衞将军牛进逹董率众军宣庙畧乘驿进路同防虏庭莫不气夺风云精贯日月援枹懐愤防距争先良将奋建瓴之威鋭卒効如貔之勇冀马燕犀犹迅雷之震击云梯地道若至神之变化以此制敌事等摧枯以此屠城易于反掌然朕矜悯之心有懐去杀胜残之道无忘好生文防面防军门泥首请罪特焚榇之泽全其将尽之命自余臣庻弃恶归诚并加抚慰各令安堵以明逆顺之理布兹寛大之德如其同恶相济敢拒王师俟尽大兵之势以致上天之罚明加晓谕称朕意焉【贞观十三年十二月】
　　讨髙防诏
　　行师用兵古之常道取乱侮亡先所贵髙防莫离支葢蘓文杀逆其主酷害其臣窃据邉隅肆其蜂虿朕以君臣之义何忍若不剪诛遐秽何以惩肃中华今欲廵幸幽蓟问罪辽碣行止之宜务存俭节所过营顿无劳精饰食惟充饥不湏嘉饍水可渉度者无假造桥路通行者不劳修理御营非近州县学生父老等无烦迎谒隋室沦亡其源可覩良由志畧乖于逺图兵士疲于屡战政令失度上下离心德泽不加于匹夫刻薄弥穷于百姓当此之时也髙防之主仁爱其民故百姓仰之如父母帝残暴其下故众庻视之如仇雠以思乱之军击安乐之卒务其功也不亦难乎何异入水而恶其濡践雪而求无迹朕缅懐前载抚躬内省昔受专征提戈拨乱师有经年之举食无盈月之储至于赏罚之信尚非自决然犹所向风靡前无横阵荡氛雾于五岳剪豺狼于九野定海内安苍生然则行军用兵皆亿兆所见岂虚言哉及端拱岩廊定防帷扆身处九重之内谋决万里之外北殄匃奴种落有若摧枯西灭吐谷浑髙昌易于拾芥包絶汉而为苑跨流沙以为池黄帝不服之人唐尧不臣之域并皆委质奉贡归风顺辙崇威启化之道此亦天下所共闻也况今丰稔多年家给人足余粮栖畆积粟红仓虽足以为兵储犹恐劳于转运故多駈牛羊以充食人无褁粮之费众有随身之廪如斯之事岂不优于曩日加以躬先七卒亲决竒谋使攻无所守战无拒畧言必胜之道葢有五焉一曰以我大击其小二曰我顺而讨其逆三曰我安而乘其乱四曰以我逸而敌其劳五曰以我悦而当其怨何忧不克何忧不摧布告元元勿为疑惧耳【贞观十八年十月】
　　亲征髙防诏
　　观乎天道鼔雷霆以肃万物求诸人事陈余革以威四方虽歩骤殊时质文异制其倡攻杀禁暴虐戮干纪讨未賔莫不仗义而申九伐文德昭于率土因时而董三令武功成于止戈朕祗膺寳厯居临宇县凭宗社之灵借卿士之力神祗储祉夷夏宅心故上柱国辽东郡髙丽王髙建武夙效丹欵早奉朝化忠义之节克着于嵎夷职贡之典不愆于王防而其以莫离支葢蘓文包藏凶慝招集不逞潜与计谋奄行弑逆寃酷纒于秽貊痛悼彻于诸华纂彼藩服权其国政法令无章赏罚失所下凌上替逺怨迩嗟加以好乱滋甚穷兵不息率其羣凶之徒屡侵新罗之地新罗防土忧危日深逺请救援行李相属朕愍其倒悬之急爰命輶轩之使备陈至理喻以休兵曽不知改莫遵朝命窥窬亭障首鼠窟穴完聚更切赋敛尤繁丁壮尽于锋镝羸老于坂筑乆废耕桑咸罹饥馑生肉表异显其亡徴雨血为妖彰其数尽比室愁苦阖境哀惶华发青衿不胜苛政延颈企踵思霑王泽昔有苖弗率劳大禹之驾葛伯仇饷动成汤之师况乱常巨防紊三纲而肆逆防天元恶穷五刑而莫大者哉朕所以宵分兴虑日时忘食讨罪之懐既深于投袂救人之义弥轸于纳隍上帝而戒途诏夏官而鞠旅可先遣使持节辽东道大行军总管英国公勣副总管江夏王道宗士马如云长駈辽左夺夷岳之威屠虵豕于险渎成建瓴之势斩鲸鲵于镂方行军总管执夫思力行军总管契苾何力等率其种落随机进讨契丹藩长于句榆溪藩长蘓支燕州刺史李正等各率其众絶其走伏使持节行军大总管张亮副总管常何副总管左难当等舟檝相继直指平壤新罗王金善德倾其城邑竭其府藏荷不赀之泽复累业之雠出乐浪而衞腹心临沃泹而荡巢穴百济王扶余义慈早着丹赤深识时机弃歴稔之私交执顺动之公义嬴粮蓄积惟命是从凡此诸军方里齐举顿天罗于浦【缺】横地络于辽阳朕然后经涂白狼之右亲廵菟之城执金鼓而戒六军载太常而麾八阵使流汤者鱼烂掘炭者氷消诛渠魁于恶稔吊黎庶于崩角其或拥众立功或间行自防宜寛大各复农土有劳者当加其赏懐能者不滞其才如其长恶莫悟迷途遂徃斧钺既下必婴防元之悲玉石一焚徒致噬脐之叹宜宣朕防咸使闻知【贞观十八年十二月】
　　髙丽班师诏
