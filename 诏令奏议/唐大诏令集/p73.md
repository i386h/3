<!-- { "loadSidebar": true } -->
　　维年月日某甲子皇帝若曰忠信之于人也若酒醴之有麹蘖也智者厚而愚者薄能者寡而知者众麹蘖厚而遗味深忠信厚而遗美大存诚所至享福必全生死既分是非乃定咨尔故山南节度使开府仪同三司检校太傅典侍中兴元尹李茂荘懐忠信之实以图其身行之不迷用则不匮得之善始守之克终故金蝉左貂为尔之冕昭其官也彤弓玈矢为尔之器昭其锡也而又带绶系印曰公曰相位列元帅政在中权冯翊分三辅之豪成纪接右界之险俾尔出号令尔惟有威俾尔施教条尔惟有恵威则鲜犯恵则鲜违吾复以汉中控诸蜀塞耀尔昆弟聨彼封疆易武节以授之择善地以固之劝夫忠信是亦庶防尔尚其当职必修许盟必防更资共奨且励率循无使我择臣心得以示信万国之川流靡息一朝之山立遽頺嗟复魂以安归悼降年之非永戎昭所赖天夺良多言念旧臣亦不半在兹以凄恻何必鼓鼙昔人能立武者则太公为师慰尔之行用示追显是为有卒无为不瞑今遣某官某等持节册赠尔为太师呜呼尔其闻吾兹命
　　册赠韩遵太尉文
　　维年月日某甲子皇帝若曰爵以充其量禄以报其功君命之始也赠以昭其数诰以申其悲君命之终也视朝乃废厥悼可知咨尔故灵武节度使韩遵绪承三杰勇抗万夫用材既适于轮辕赴节有同于金鼓寡言而信匪怒而刚握善阵之沉机裕挞伐之秘防使之奉祀亦克象贤提封以寜在政无改絶编户之子役抚诸戎之允懐牧马虽多罔侵吾土射雕自逺空堕塞垣揽留黎而安敢渝盟瓯脱而何尝得气惟兹宣力是谓良哉而中权未防内防难遏朔风方劲朝露已晞孰为不永之年贻我或亏之痛呜呼富则侯矣贵髙相矣揣时立则节遂终身有涯之生息焉奚恨举秦官之显秩表汉将之殊庸以极朕心庶君道今遣某官某等持节册尔为太尉虽冠剑之礼且饰丘封俾篆刻之文永光防漠游魂在地期尔尚知
　　册赠刘崇望司空文
　　维年月日某甲子皇帝若曰生不能用死而诔之为上者且愧于心古君子亦云非礼其或尝居夹辅兼授中权生也无不用之悲殁也有可追之命展兹异数示彼诸孤我念大臣庶防得礼咨尔故特进兵部尚书刘崇望气聚之禀直枉自分先哲王于是而观贤不肖于焉乃定所以树为吉徳彰在令终论若所为信如斯语始于家事励以躬行处昆弟之欢耻闻优劣视仆之役常务寛容避名无取乎白眉掩过毎言及烂手周爱防属恵徧故人位髙而惟恐骄矜权至而未尝击断刚亦不茹怨乃用希是以诚存则安族大能保天非有私于若惟若有顺于天昔者太史秉书冲人嗣训时乃之任首冠侍臣罔漏代言以光诞告机平旬嵗免应旁求佐理甚勤念功如在比从蜀道入补夏卿方持嘉谟共熙庶绩一旦夺我心膂病尔膏肓梦两楹而遽罹明徴偃巨室而犹疑假永言辨色遂絶履声且临将葬之期弥积或亏之痛自朝受防以洎登车往慰逝川俾光坏土今遣使左谏议大夫宪王博副使仓部郎中温绪持节册尔为司空呜呼吾所申命何若于鲁侯之诔属辞于若尚知之哉
　　陪陵
　　赐功臣陪陵地诏
　　乾坤合徳爰着易简之功君臣同体克成中和之治逺取之物若舟楫之济巨川近取诸身若股肱之戴元首同心协契存殁以之故诸侯列葬周文创陈其礼大臣陪陵魏武重申其制去病佐汉还奉茂陵之茔夷吾相齐终托牛山之墓斯盖往圣垂范前贤遗则録曩昔之宿心笃始终之大义者也皇运之初时逢交泰扫除多难光启鸿业谋臣武将竞进辕门之前明徳异材争趋魏阙之下或雷云伊始功参缔搆或光华在旦绩着弼谐及宻戚懿亲旧勲宿徳委质先朝特防顾遇者自今以后身薨之日所司宜赐以基地并给东园秘器事从优厚庶敦追逺之典以申罔极之懐【贞观十一年十月】
　　功臣陪陵诏
　　周室姬公陪于毕陌汉庭萧相附彼髙陵宠锡坟茔闻诸上代从窆陵邑信有旧章盖以懿戚宗臣同本之枝榦元功上宰犹在身之股肱哀荣之契实隆终始之义斯允今宜聿遵故实取譬拱辰庶在鸟耘之地无亏鱼水之道宜令所司于昭陵南左右相封境取地仍即标志疆域拟为葬所以赐功臣其父祖陪陵子孙欲来从葬者亦宜听许【贞观二十年八月】
　　赠郭子仪太师陪葬建陵制
　　天地以四时成物元首以股肱作辅公台之任鼎足相承上以调三光下以象五岳允厘庶绩镇抚四夷体元和之气根贞一之徳功至大而不伐身处髙而更安尚父比吕望之名维师赠周公之位盛业可乆没而弥光故太尉兼中书令上柱国汾阳郡王尚父子仪天降人杰生知王佐训师如子料敌如神昔天寳多难逆羯作祸咸秦失险河洛为戎公能翼扶肃宗再造区夏国有患劳其勘定邉有防借其驱除安社稷必在于绛侯定羗戎无逾于充国绛防绥四散之众泾阳降十万之虏勲髙古今名詟夷狄而劳乎征镇二纪于兹顷以春秋既髙疆塲无事罢彼旌钺宠在台衡以公柱石四朝藩翰万里忠贞悬于日月宠遇冠于人臣尊其元老加以崇号期夀考之永飬勲贤之徳膏肓生疾药石靡攻人之云亡梁木斯壊虽赙礼加等辍朝増日悼心流涕曷可弭忘更议追崇名位斯极尊为尚父官协太师虽爵秩则同而体望尤重敛以衮冕旌我元臣圣祖园陵所宜陪葬式墓重文侯之礼象山追去病之勲千载如存九原可作册命之礼有司备焉可赠太师陪葬建陵仍令所司备礼册命赙绢三千疋布千端米麦三千石
　　配享
　　桓彦范等配享中宗庙庭诏
　　皇舆肇建必有辅佐之人天歩艰难爰仗经纶之业故侍中谯国公桓彦范故中书令兼吏部尚书汉阳郡公张柬之特进博陵文贞公崔暐故中书令南阳郡公袁恕已等并徳惟神降材与运生道协台岳名书防纬寅亮帝载勤劳王家参复禹之嘉谟奉升唐之景命虽徂谢既乆而勲烈益彰抚彝鼎以念功想旂常而増感缅遵故实用表徽懿俾列在清庙登于明堂克申从祀之仪式茂酬庸之典并可配享中宗孝和皇帝庙庭
　　苏瓌刘幽求配享睿宗庙庭诏
　　凡有功者铭书于王之太常祭于大蒸司勲诏之允所谓酬庸纪劳颁赏旌善藏于天府飨于庙庭臣哉邻哉其道光也故尚书左仆射太子少傅赠司空荆州大都督府长史许文贞公瓌闲邪存诚乆迪厥徳故尚书右丞相太子少保彬州刺史徐国公幽求闻义尽节克茂乃勲并仪型羣工左右厥辟直道罔缺危言愈彰景云末年邦国多难恺悌君子服劳王家或亲受顾托以安刘氏或潜圗翼赞愿奉唐侯纉乃旧服协于先契交济弼亮厥功茂焉俾台小子嗣守文武之业获奉宗庙之灵实资元辅是末命兹予大享于先王尔其从祀以配我有唐之休烈并可配享睿宗大圣真皇帝庙庭
　　裴冕李晟段秀实配享肃宗徳宗庙庭诏
　　朕闻昔之佐制物者咸有大功是惟五官以配五帝自时厥后有国家者莫不以辅弼之寄社稷之勲登名大烝陪享清庙茍非茂徳孰允盛仪赠太师冕望重岩廊时为桢干灵武艰阻首赞经纶宣力股肱平心鼎饪佐戡定之成业推翼戴之嘉猷赠太师晟识精韬钤神假雄武建中防孽躬践忧虞垂饵虎狼致威樽爼刷宫庙之尘秽囬日月之光辉赠太尉段秀实气全刚方节固金石凶渠悖逆替蹶根萌矫命还师衷刃死决纾阽危于怵迫挫狂狡之奸谋并材为时生用当运否感云龙而应变炳辰象以降灵光复寰区振扬风槩勲庸藏于盟府宠饰备于前朝光隂不追盛烈如在朕顷因郊祀爰举典常俾着茂勲以配殷祭惟咸有一徳允属乎三臣庶昭示于将来式崇防于既往冕宜配享肃宗庙庭晟秀实宜配享徳宗庙庭
　　浑瑊配享徳宗庙庭诏
　　旌劝相先乆协念功之义荐羞爰举聿追配享之仪赠太师瑊钟秀诞灵逢时翼圣铭镂金石带砺山河绩既着于先朝业宜光于后代俾之从祀用表遗勲宜配享徳宗庙庭
　　实封
　　加王琚等食实封制　　　　　　苏颋
　　门下古之书甲令铭太常若不抚翼青云驰光白日未有君则议赏速为善而知劝臣亦避荣保流谦而益受莫非君臣之际感通之理然也新除银青光禄大夫守户部尚书崇文馆学士赵国公王琚体融纯粹鉴激精微谟猷济时词学辨政新除银青光禄大夫守工部尚书楚国公姜皎宏才倜傥胜气清明含章掞发临事条解新除银青光禄大夫殿中监宋国公李令问居惟宻静胄实勲华率礼而和立言以信或受厘则问或舍讲相得非直萧曹不逺自我之旧故能管乐咸起致我在斯顷扫羣凶翳赖其力爰升茂宠同辞厥位诚非易夺义所难违俾増秩于掖垣更囬班于殿省仍加井邑以答元勲琚可行中书侍郎俸禄防阁品子课等一事以上同三品给加食实封二百户通前满五百户皎可殿中监仍充内外闲廐使加实封二百户通前满七百户令问可行殿中少监兼知尚食加实封二百户通前满五百户散官封学士各如故主者施行【天寳二年七月十八日】
　　加张暐食实封制
　　门下防爵列土是称王制大功盛徳必建侯封银青光禄大夫大理卿张暐守道恭懿饬躬哲诚寅亮邦国实繁于华爱同君亲忠出于孝比者潜申翊戴屡挫凶慝故以议存谋始防在虑先披荆之效不渝采葛之防遂起粤自荒裔升于王朝追朱佑之前言深启于天命指萧何之旧事独髙于人杰思赏典用载盟书惟邓乐郡陪京奥壌宜赐于茅社永旌采地可封邓国公赐实封三百户余如故主者施行【先天二年七月十九日】
　　加刘幽求食实封制
　　门下忠而获戾时所叹息赏以念勤邦之彝典金紫光禄大夫守尚书左仆射知军国重事监修国史上柱国徐国公刘幽求长才伟度博闻强学周百虑以匡社稷竭一心而在廊庙故能见大义临大节智可以不俟终日诚可以格于皇天曩者恭参诛吕疑深从代宣王化保乂朕躬政方议于调谤遂兴于胠箧良相非罪空吊长沙故人有言宁忘曲突自剪元恶旋居左揆利更称于狐偃勲莫逮于萧何兼而有之义固应尔宜加土宇永传带砺可加赐食实封二百户余如故主者施行【先天二年八月十五日】
　　加郭防瓘食实封制　　　　　　苏颋
　　黄门闻鼓鼙之声者则思于将帅裂茅土之赐者则念彼勲庸右羽林军大将军兼安西大都防四镇经畧大使上柱国太原郡开国公郭防瓘忠壮超伦智谋絶等决胜千里懐孺子之兵符道通四夷有老臣之戎律往者镇于荒裔独守孤城煮弩而其人益坚引弓而彼众不敌故得爱子染锷名王息戈穹庐扫地而沙漠因以归附功则茂矣朕实休之宜誓河山开其井邑可进封潞国公食邑三千户仍赐实封二百户余并如故主者施行【开元三年十一月十八日】
　　赐李光弼实封一子官制
　　功崇望重加以服章徳厚流光延其茂赏爰益苴茅之典并明干蛊之才副元帅太尉兼侍中都督河南淮南淮西山南东诸道节度行营事上柱国临淮郡王光弼元勲济代公辅推贤宣大化之神明总专征之师律自征移镇负海距河连帅百城旌旗千里东郊誓众雅继鲁侯之功北伐拥旄首称汉将之畧髙牙罢设重鼎新调尤知武库之深实在云防之右畴其真食美以保家佥议允谐旧章斯举敬哉有土更载丹书之盟鲤也趋庭宜升紫绶之宠可加实封二百户仍与一子官阶三品余并如故
　　不许李光弼辞封诏
