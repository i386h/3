<!-- { "loadSidebar": true } -->
　　维麟德元年歳次甲子正月巳酉朔二十二日庚午皇帝若曰于戏列爵开基资连属而敷化班条驭富借藩卫而裁风是知光阐帝猷发挥人极固宗属而兼列必亲贤而并建邓州刺史上柱国江王元祥识尚闲伟体局贞凝履顺而自居冲防而待物梁台既启背淮之裾爰萃燕宫载辟发洧之驾相趋甄综掩于河书精通符于沛易神遗纠察政叶寛平包吐茹之竒逓韦之用乃地邻京翊俗裕于五方壤宻寰封润沾于九里是用命王为使持节鄜州诸军事鄜州刺史勲封并如故往钦哉德惟忠持盈在约思勤躬而景问无弛度以亏名崇简正之规迈安恒之节祗膺宠命可不慎欤
　　册殷王旭轮单于大都防文
　　维麟德九年歳次甲子二月巳夘朔九日丁亥皇帝若曰于戱帝子之星凭紫浔而启耀天孙之岳峙青甸而摛光故庆表裁梧德成观梓皇跗叡屏声孚地轴之西储秀英藩飚偃宸街之北冀州大都督上柱国殷王旭轮金祯挺秀玉頴曽敷姿表淹凝器彩闲润淮南之镜混冲照于髫辰睢阳之藻齐洪辉于绮日緑车就驾朱邸洞开牓道招英赐田期彦蕙列清风宣芳于大雅葢承流月澄华于髙义固以聨崇躅于河楚茂叠轨于鄷郇是用命尔为单于大都防大都督兼勲封并如故往钦哉其缄训趋庭兢业履薄方资威横雁塞恵渐龙沙光膺朝奨可不祗慎
　　册纪王慎邢州刺史文
　　维总章二年歳次巳巳【阙】月庚寅朔十二日辛丑皇帝若曰于戏昔封唐御极分岳以镇寰区宅镐乗时建侯以隆藩卫用能发辉鼎祚翊赞昌图制犬牙以廓地基茂麟趾而光天绪懿亲启翰其理则然惟尔使持节泽州诸军事泽州刺史上柱国纪王慎禀庆星躔分华帝圃器表冲邈轨鉴端凝业蕴珪璋艺包文武振英词于五际陵桂巘而含芳抗送议于三雍警苹风而鼔誉仁孝为立身之本贞恕存应物之方及疏社上东建旟南服化流江汉道被歌謡中垒训兵自穆衘珠之序长淮平俗式崇露冕之规冠雅政于羣邦标粹范于贤牧夷仪胜壤地乃邢迁跨令赵之郊畿总常山之襟要维城之寄佥曰尔谐是用命尔为使持节邢州诸军事邢州刺史上柱国王如故往钦哉尔其光阐六条敷崇四诫考间平之令则酌鲁卫之嘉猷无以傲从康无以纵败礼廸于正典聿遵王度祗歴茂宠可不朂欤
　　册曹王明豫州刺史文
　　维总章二年歳次乙巳三月已夘朔十三日辛夘皇帝若曰于戏夫鄷京统歴防青社以建侯炎汉握图锡丹书而分国固以剪桐作屏实寄于周亲剖竹开藩允属于良牧睠言遐载谅乃通规惟尔使持节虢州诸军事虢州刺史上柱国曹王明濯秀银潢摛华璇极端洁成性自叶于游兰孝敬为心有逾于训梓驰精秘象验封蚁之登辞披翰小山见腾尘之入颂业隆燕馆道谒梁闱累播循风荐敷简政飞蝗感化不犯汉中之田猛兽怀仁述避农之境若乃荆河奥壤井赋万家周楚旧郊属城千里形胜之地非亲勿居是用命尔为使持节豫州诸军事豫州刺史上柱国王如故往钦哉尔其班条述职务尽于勤诚求瘼庇人事归于平恕祗服烱戒勉修厥德维城之重可不慎欤
　　册赵王福梁州都督文
　　维总章三年歳次庚申二月甲辰朔九日壬子皇帝若曰于戏夫姬祚斯永分瑞玉以建侯汉歴载融剖铜符而作镇然则道光宗懿方膺锡社之荣迹着循良实允班条之寄惟尔隰州刺史上柱国赵王福摛祥丹极毓庆枢迈德为资体仁成性趋庭演训先承喻梓之恩树屏凝规夙奉裁梧之命乐善无倦率礼无从葢临藩振英风于桂屿褰帷按部流恵化于棠隂固以埒美鄷郇均声河楚若乃华阳旧壤山抗西倾导漾名区地分南郑睠言形胜谅在亲贤是用命尔为使持节都督梁璧洋集四州诸军事梁州刺史上柱国王如故往钦哉尔其靖共乃位聿遵前典朂贞恪之心务防平之政茂对休宠可不慎欤
　　册周王显左卫大将军文
　　维仪鳯二年歳次丁丑二月甲午朔十二日乙巳天皇若曰于戏上圗圆极星躔分帝子之象下奠方典列野宅天孙之镇徽千古尚想百王法灵台以启封俾亲贤而作辅是以轩丘御歴爰锡苍林之祚豳室建侯载疏曲阜之邑用能崇寳统赞昌期盛业茂于本枝鸿基峻于磐石惟尔洛州牧益州大都督兼太子左卫率使持节洮河道行军元帅蔡州镇抚上柱国周王显髙禖荐祉甫应瑶筐仙域启祯载分金牓廸中和之粹质蕴上德之良规风识俊迈机神爽彻纯襟洽地义之方弟性睦天伦之重发挥沛易隠括河书多材之美载光乐善之风逾振洎乎遥临西蜀控玉宇之全邦近牧东周辟铜衢之奥壤少城故地不变歌防之俗太室余萌载陶分陕之化总戎未举威巳詟于三羗作镇方崇声逺驰于万里若乃左军望重前驰任隆司鹖弁于宸阶统熊渠于禁卫寔惟心膂之要斯谓爪牙之职廼睠鹰扬寄于麟趾追踪汉屏外列骠骑之班继美晋藩初极领军之选是用命尔为左卫大将军余官勲封如故惟天遵物厥命弗常惟人立躬在心则应性之所赋邪正由乎积习事之所通感召同于影响祗畏之道贤哲同归钦哉往敷乃训率由前则竭爱敬之情砥温恭之行在泰思损据宠思危无躭乐是从非礼义勿践永保朕命以蕃王室诞绥福祉可不慎欤
　　册亲王出将文
　　维大厯五年歳次庚戌三月丁巳朔十六日壬申皇帝使某官乙持节册命曰于戏昔武德贞观之际亲贤兼叙中外大寜多以藩王委之方靣宗震耀威武外攘夷狄亦选建明德时惟鹰扬予之茅土并赐旄钺祗奉前训敢忘夙夜爰命小子统兹元戎某英茂有才寛简彰信岂孝恭之外至亦礼让而中发能辨雅乐尤精善书言表于防独有所得事廹于悔未尝复行时因讲艺之余兼逹理戎之要固可总以文武屏于家邦属河外名都方缺上将难于大任歴选中朝虽惭知子之明不忝安邉之寄锡以戎辂分以兵符抚其四封式是羣帅仍求素望俾副新军尔其保靖疆土恵安氓俗服我明训永孚于休
　　册亲王出将文
　　维大厯六年歳次辛亥五月壬辰朔十六日丁未皇帝使某官某乙持节册命曰于戏周之藩翰选用宗盟则怀德惟寜大邦惟屏也汉之郡国分建子弟则燕代邉辽齐赵惭悔巳莫不赋兼千乘土过数圻赐鈇钺以専征叅卿士而夹辅拜之于庙命之于庭俾其外合羣后同奬王室是用师古率由至公某王幼奉君亲之训兼承保傅之戒罔敢失坠勤而行之忠肃孝恭资其令德温良聪逹辅以多才辨正五经之儒采述三雍之乐不自矜尚过于谦冲周旋体仁恒乆其道懿此休问流于四方朕往统藩麾尝亲戎畧诸子侍从或有所闻时与之言颇详其防必能当我朝寄叶于师贞仍选辅车委任留府锡以彤弓之宠称其緑车之尊尔其祗承大训以率诸夏敬兹厥服无废朕命















　　唐大诏令集巻三十七
　　钦定四库全书
　　唐大诏令集巻三十八
　　宋　宋敏求　编
　　诸王
　　加实封
　　潞王周王上柱国别食实封制
　　加相王封制
　　加邠王守礼实封制
　　庆王等食实封制
　　逊佐
　　温王逊位制
　　封郡王
　　降亲王为郡王制
　　封某王男某郡王制
　　封怀寜郡王制
　　嗣江王祎封郡王制
　　加乐安郡王实封制
　　封广平郡王等制
　　封皇太子男寜平原郡王等制
　　封诸王男为郡王制
　　册郡王
　　册赵王孝恭改封河间郡王文
　　册陇西郡王博又特进司宗卿文
　　册汉中王瑀文
　　除郡王官
　　淮安王神通等开府仪同三司制
　　夀春郡王成器左赞善大夫制
　　信安郡王祎滑州刺史制
　　褒信郡王璆宗正卿制
　　濮阳郡王澈宗正卿制
　　广武郡王承宏光禄卿制
　　信安王祎太子太师制
　　封嗣王
　　加嗣陈王实封制
　　封嗣濮王制
　　封嗣蒋王制
　　封嗣荆王制
　　嗣江王食实封制
　　封嗣宻王制
　　封嗣曹王制
　　封嗣信王制
　　册嗣王
　　册嗣泽王文
　　除嗣王官
　　嗣泽王珣国子司业制
　　嗣虢王邕同知内外闲廐勅
　　嗣郑王希言右卫大将军制
　　嗣吴王祗右卫将军制
　　嗣许王瓘太子詹事制
　　嗣道王链云安等五郡节度等使制
　　嗣虢王巨西京留守制
　　嗣吴王祗太子賔客制
　　嗣虢王溥太仆少卿制
　　嗣郑王逊大理卿制
　　诸王男
　　诸王男等加封邑制
　　加实封
　　潞王周王上柱国别食实封制
　　门下维城道峻理恢于邑壤分社寄隆义先于荣秩雍州牧潞王贤潞州牧周王显瑶极披祯璇源发彩令闻彰于诗礼英徽表于岐嶷戎章之宠宜允于具瞻膏腴之恩式遵于故事并可上柱国各加别食实封一千戸余如故
　　加相王封制
　　鸾台尊王子弟分裂山河式优征赋永固藩屏并州牧左卫大将军太子左千牛卫率兼安北大都防相王地惟茂亲躬此明德性安卑薄诚切冲让顷以所食相州愿入天府章表恳到至于再三朕难违固请曲成美志然以王国所费触宏多汉晋巳来宠锡弥盛或食邑五万户或连城数十里岂可遂其览分之情忘其推恩之典宜于相州加实封一万户主者施行
　　加邠王守礼实封制
　　门下酬庸赏允属亲贤利建疏封式固藩屏光禄勲兼左金吾卫大将军邠王守礼器资文武节蕴忠贞容范霞轩孝友天至岂如服儒归美谅以乐善称仁载叶推恩増其井赋伴夫作输誓以山河可加【阙】
　　庆王等食实封制
　　门下先王之制建封有等诸侯所食征赋以归河西军经畧节度等大使凉州都督庆王潭河东道诸军州节度大使太原牧棣王洽河北道诸军州经畧节度大使幽州大都督鄂王润等性皆中和行无外餙教以诗书能渐义方虽已裂于封圻竟未畴于井赋顷以孝友之性且在深宫服用之间亦从御府既申开国之典宜崇书社之数可各食邑实封二千户主者施行
　　逊
　　温王逊佐制
　　自古帝王必有符命兄弟相及存诸典礼朕以孤藐遭家多难顾兹防识未晓政术茫茫四海将何所属累圣不业若坠于地王室多故宜择长君思与羣公推崇明圣叔父相王髙宗之子昔以天下让于先帝孝友寛裕彰信兆人神龙之初巳有明防将立太弟以为副君为王恳辞未行册命所以东宫旷位于今歴年缀衣在辰祸变仓卒后掖称制计主冲人钦奉前怀式遵理命上申先帝之意下遂黔黎之心俯稽图纬之文仰跂祖宗之烈起今日请叔父相王即皇帝位朕退守旧藩归于外邸凡百卿士敬承朕言克赞我天人之休期以光我有唐之鸿业布告遐迩咸使闻知【唐隆元年】
　　封郡王
　　降亲王为郡王制
　　鸾台树之藩屏所以固本枝也裁其亲踈所以明秩叙也缅惟上古钦若至公君不徒授臣不虚受乗列星而挹爵禄风景而行庆赏则固以义形防让道叶变通者焉某周公之地侔曲阜楚王之孙业盛平陆负戴忠孝践履温恭每以车服数隆井赋秩广清问之际陈乞情实顾存优礼且期后命今者频诣阙庭累申华表志不可夺诚难固违宜旌谦损以镇浮竞可封某郡王食邑五千戸实封六百戸
　　封某王男某郡王制
　　鸾台睦亲之规既隆于敦叙建侯之典或绵于恩泽某王弟若干男某璿蕚疏翘珠泉演金相玉质形于载诞之初芝秀兰芳表于克岐之日淳深发其天性韶令观其月将可以内茂本枝外光维翰緑车承贶载延宗戚之辉朱绂斯皇宜启山河之赋可封某郡王
　　封怀寜郡王制
