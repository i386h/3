<!-- { "loadSidebar": true } -->
　　勅朕嗣守大业于今五年承祖宗之威烈受明灵之耿命何尝不损已求瘼视人如伤思省徭赋以康邦俗纳羣生于夀域跻大化于升平而徳固虚薄志不昭感叛人未附戎马方殷在予之责鉴寐多惧自两河背叛凶逆相因杀害无辜窃盗城邑摇荡我边鄙荐食我黎元劳我师徒费我征赋累更时嵗未克底宁朕子育万人务康暴乱弃其细故待以初诚申之以大信示之以好恶将兾迷乃知复困则能通亦欲先徳后刑有征无战不劳师旅以致和平而包藏乎祸心自相搆衅侮慢朝防偷恤甲兵去顺効逆曽无悛志谓天可防谓责可逃缓之则为患益深逼之则违命不顺挟藏诈匿诡毒万端陷此忠良申雪无路朕为人父母实所痛心岂可忍此奸回为之覆焘是以大整师旅肃尔天诛载清防县以息黎庶事不得已而至于斯顷以军兴飞挽相次军供之费餽运之勤屡扰农商或擅其利州县征赋重及疲人朕心在止戈日兾蠲复先志未就后虑继之徴责既加名目犹广百姓私养无以自赡惟是夙夜不遑晏宁岂不知耕织之艰难转输之劳苦每一念至载深忧旰傥上垂祐烈祖降灵凴将帅之谋股肱之力俾我一戎永清四海则颁赋名目悉停两税定数亦各减放以便万姓咸与昭苏各委节度观察刺史县令所在郡邑明加晓谕使知予意朕欝于大道逺迩未臻必假人力以清多难宣布中外咸使闻知
　　贞元元年八月慰抚平卢军先防在淮西将士勅
　　勅淮宁军将士等顷自平卢来越赴国难涉溟海不测之险灭凶贼作乱之徒其后分镇淮西防秋垅上奉我王事乆着勲劳或耆老见存或子弟相继举其诚効并是勲臣顷被李希烈胁从无路申雪永言勲旧实可悯伤迩者已勅诸军不加征伐兾能相率归保功名副我念旧之心成其自新之节其陷在淮西将士应有亲族在节度观察使及刺史县令等切使安存使皆得所如有在宅店铺奴婢六畜产业等各任如旧不得辄有侵扰如全家没在淮西更无亲族为主者即官为检校待当主复即时检付仍分明布告咸使知之
　　遣使宣抚水灾州军
　　朕以薄徳托于人上励精庶政思致雍熈而诚不动天政或多失隂气作沴暴雨洊臻自江淮而及荆襄歴宋亳而施河朔其间郡邑逓有水灾城郭多伤公私为害壊损田舍次及田苖或亲戚之漂沦或资产之沉溺为之父母所不忍闻兴言疚懐良深恻悯夙夜祗畏悼于厥心是用寝不获安食而防味时宜赈恤庶洽幽明宜令中书舍人奚陟往江陵襄郢随鄂申光蔡等州左庶子姚济梧往陈许宋亳徐泗等州秘书少监雷成往恒兾徳棣深赵等州京兆少尹韦武往楚庐夀徐润苏常湖等州百姓因水不能自存者悉宣慰使以赈给死者各随物故所在官为収敛埋瘗其田苗所损委宣抚使与所在长吏具奏于戯一夫不获一物失所刑罚不中赋敛不均皆可以失隂阳之和致水旱之沴其系囚及狱讼乆未决者所在长吏即与决之务从寛简俾无寃滞贪官暴吏倚法害公特加惩肃用明典宪灾伤之后切在抚绥咨尔方镇之臣洎予守宰宜悉乃心力以恤凶灾宣布中外咸使知之
　　令潘孟阳宣慰江淮诏
　　理天下者先修其国国命之重寄在方镇共理宜人列城为政系乎属县然则匹夫之耕匹妇之织积微成著以供国用永念蒸庶厥惟艰哉顷年以江淮租赋爰及税委在藩服使其平均太上皇君临之初务从省便遂令使府归在中朝或恐巡院既多职因交替新制未立旧目已紊况汴河而东濒海之右多名都奥壤疆理接连如或征赋不均徴输难济物轻货重法人劳又闻江淮数道比时雨深忧黎庶之不足军国之阙供政有所不宜事有所未便宰政有课绩官吏有否臧爰选使臣申我休命宜令度支及诸道盐鐡转运副使户部侍郎兼御史大夫潘孟阳専往宣慰谕安疲甿询访便宜蠲除疾苦安人利国称朕意焉

　　唐大诏令集巻一百十六
　　钦定四库全书
　　唐大诏令集巻一百十七
　　宋　宋敏求　编
　　政事
　　慰抚下
　　宣慰魏博诏
　　宣慰镇州诏
　　宣慰幽州诏
　　遣使宣抚诸道诏
　　为将漳王事安抚中外勅
　　令李践方充西州宣抚使勅
　　遣使宣慰诸道诏
　　命李回宣慰幽镇等道勅
　　遣使宣慰安南邕管勅
　　遣使宣慰徐宿二州勅
　　安恤天下徳音
　　宣抚东都官吏勅
　　遣使宣慰蕲黄等州勅
　　慰抚下
　　宣慰魏博诏
　　奉君亲竭忠孝人伦之大端也贤智所以尽心赏功劳名节国家之急务也皇王所以致理朕嗣服丕业恭临万邦每念政之未孚化有不暨怵惕惟励载勤于懐常以为宵质禀灵皆思向善亦在甄明抚导推示至诚树绩必使其先罹患必图其安缉永言及此终食岂防魏博大藩东夏作屏军戎勇于见义黎庶懐于有仁自中原始兵革之虞河朔为用武之地抱才器者或思忠而尽力申节効者果因事而彰明时将大宁斯获予志昨者季安薨谢其子幼童奸邪凭依妄肆威福一境危栗惧致覆亡比屋凋伤疲于杼柚田兴仗义奋发剪去憸人大安方隅屡献忠恳达三军奉上之志激千里望阙之诚誓遵典彞丕变旧俗忠谏指切感于朕心是用特授旌旄俾靖封畧言念将士同徳叶谋守正如金石之坚凌寒挺松柏之操垂令名于不朽示臣节于将来清风载丹欵可鉴嘉尚叹息劳于寝兴赏不逾时式示旌劝其管内百姓等身劳耕稼力竭征徭念切于懐用当忧悯宜令司封郎中知制诰裴度往魏博宣慰亲谕朕意仍赐钱一百五十万贯以河隂院诸道合进内库绫绢絁等支送充赏给将士及六州县百姓差科宜给复一年使之苏息州县之中或有残破偏甚者委田兴逐一便宜处分朕以布泽之时务从人欲好生之徳期洽众心魏博管内宜赦见禁囚徒其与叶心立功大将及判官等委田兴具名衔闻奏当有甄升如有父母在别加优恤当道从前已来官吏将校等或忠义可嘉而刑戮滥及如有此色委田兴条録闻奏当加赠如有家口见存宜厚加优卹管内髙年者或天寳遗人夙霑皇化或孤独废疾不能自存田兴差官存问仍量给粟帛管内有清勤奉职为众所知者田兴具事疏奏闻当加进改如身在丘园行义素着或才兼文武名莭可称亦委田兴具名闻奏赠太尉季安姻戚旧臣尝任将相饰终之典宜示优崇其事委田兴差官勾当礼物之间务从周厚田懐谏在疚之初政出羣小因致军府骚然不宁以其幼年不问保善念功惟恐不及防人厚下惟恐不丰庶乎大治雍熈遂櫜弓矢为仁由已其道信然树徳务滋在乎终始凢百多士宜悉朕懐
　　宣慰镇州诏
　　朕闻帝王之宅定四海子育羣生如天无不覆如日无不烛其发号施令也如风其行庆布惠也如雨故能上符天道下感人心朕自嗣守寳图将欲恢宏王略常惧化有所未至思有所不周乃兾方初丧戎帅念乎三军之士洎乎四州之人或懐志积诚而思用莫展或灾荒兵役而望恤何阶今则昌运一开忠诚着效王承元首陈章疏愿赴阙庭思父兄之名固君臣之义已加殊奬别委重藩又念成徳军将士等叶心向义丹欵载申方欲効其器能各宜列于爵秩大将史重归牛元翼等已并超授荣宠令更都加厚普示深恩兼以四州贫下百姓当敷赈赡之惠俾识含育之仁宜令谏议大夫郑覃往镇州宣慰亲谕朕意仍共赐钱一百万贯以内库及户部见在疋段支送充赏给将士兼代四州贫下差科州县之中有残破甚者委正量便宜优防务令存济朕又以王泽所洽大纲方収宥过释寃与人休泰其管内见禁囚徒罪无轻重并宜赦免其大将等虽巳颁赐官爵或虑有遗并判官等宜委正具名衔闻奏如或父母在者别具上闻当加优防当道从前巳来官吏将校等或忠义可嘉而刑戮滥及如有此色亦条録奏闻当加追赠如子孙见在厚加优防仍具奏闻四州之内有髙年惸独或承平遗老夙覩皇风或孤独废疾不能自存者差官就问量给粟帛四州之内有奉职清勤惠及百姓者具事迹闻奏当量加进改如有隠居山谷退在丘园行义素髙名节可尚或才兼文武卓然可奬者具名荐闻朕以武俊之勲劳光于彞鼎士真之恭恪继被节旄承宗感恩亦克立効永言十代之宥俾锡一门之荣承宗兄弟并巳授官爵如或未尽霑及亦当具闻奏其承宗事亦差官勾当礼物之间务令周厚鸣呼録其遗忠延乎后嗣旌其众善被于一方国有羡财不恡于防隠朝有好爵无爱于赏功庶使八表大同五兵永戢宣示中外宜体朕懐
　　宣慰幽州诏
　　昔我宗明皇帝得姚元崇宋璟使之铺陈大法以和神人而又益之以张説苏颋嘉贞九龄之徒皆能始终弥缝不失纪律四十年间海内滋殖风俗谨朴君臣和平人无争端卿大夫无以赃罪鞫人于圣代矣况伺察乎由是网漏吞舟视盗不谨冦羯乗衅防为氛妖天下持兵垂七十载朕顾末获承祖宗分不得见四方无姑息之臣而九有复升平之境矣上帝念我赉予忠贤尽献提封恢纉旧服使辽阳八州之众重覩开元之仪者时予侍中总之力也名藩重位予何爱焉刘总已极上台仍移重镇兄弟子侄各授官荣大将賔寮亦宜超擢百姓等给复一年宜赐军士钱一百万贯以内库钱充仍令宣慰使给事中薛存庆亲谕朝防与节度使丞相靖计防大将判官甄奬未及有父母在者并具名列上郡县中有残破甚者量便宜优防平时旧老始见胡尘重覩朝仪得无凄抃遐想抚其儿稚自此免于兵锋言念于兹用加优给管内有髙年惸独或废疾不能自存者委靖差官就问量给粟帛管内州县官吏有奉职清勤惠及百姓委靖具事闻奏当与量加进改燕赵之间古多奇士隗台如在代不乏贤如有隠山谷退丘园行义素髙名节可尚或才兼文武卓然可奬者其委靖具名荐闻于戯古人云安不危魏徴对太宗以守成之不易兹朕小子亦又何知而镇兾克和幽燕复古栗栗夙夜不遑荒宁实惟祖宗之休尚赖股肱之力咨尔辅弼至于方岳尔当勉于姚宋之功予无防于天寳之戒宣示中外宜体朕懐
　　遣使宣抚诸道诏
　　朕纂承寳位司牧黎元夕惕朝乾期于康乂一夫不获实疚于懐如闻淮南等道歉旱颇甚比频救接尚未底宁言念流庸岂防宵旰又虑灾荒之际赋敛以兴不有矜寛能无重困故令宣抚俾克慰安令殿中侍御史卢贞往浙东浙西道殿中侍御史李行修往江南宣歙等道安抚其淮南管内减放今年夏税钱二十万贯文浙西道七万贯文浙东道二万贯文宣歙道一十万贯文并委宣抚使与所在长吏计议量管内诸道州县灾歉重轻于上供及留使州内均减作等级蠲放其应令徴者亦须优容立限与长吏商量度其分具数条奏其四道管内州县刑狱并令疎理以絶寃滞如有枉滥官吏不能奉法贪冒奇惨令百姓由此不安者察访以闻仍审以观察使已下商量据所在事宜利病务于绥葺茍有利于人者便施行讫闻奏又访闻江淮诸道富商大贾并诸寺观广占良田多滞积贮坐求善价莫救贫人致令闾里之间翔贵转甚夫裒多益寡着在格言周急劝分亦惟善政应旱歉处州县有富商大贾及诸寺观贮蓄斛防委所在官吏切加晓谕速令减价出粜者如不出粜即令贷借量取利各立文记至秋熟后勒填还其商贾及寺观亦宜安住不得因兹妄有搅扰所有斛斗纵是盐商亦令准例出粜所放人户徴科逺定分数书时牓州县令早知委用安其心
　　为将漳王事安抚中外勅
