<!-- { "loadSidebar": true } -->
　　维开元十六年歳次戊辰正月戊辰朔十四日辛亥皇帝若曰万邦述职无隔华夷五等疏封式固藩屏咨尔疏勒阿摩支知王事左武卫将军员外置裴安定诞灵蒲海禀秀葱山緼义以立名蹈仁而成德虽日月所照莫非王土而燧时惊犹曰虏庭遂能捍彼邉陲归我声教载阐畴庸之义俾利建之风今遣大理正摄鸿胪少卿裔梦松册尔为疏勒王于戏允廸由庚勿替敬典绥厥戎落永为汉藩徃钦哉
　　册莫贺咄屯为顺义王文
　　维开元二十八年嵗次庚辰三月丁亥朔一十二日戊申皇帝若曰于戏茂秩攸升疏封有命宠荣斯及必在英贤咨尔石国王莫贺咄吐屯代袭诚节器标果断尽忠淳化作捍藩陲顷以蘓禄残妖尚为邉梗乃能因其隣国授以良图彼疆场相为表里致令克清邉徼逺辑殊方实頼心膂载宣勲力静言褒异非尔而谁是用册尔为顺义王尔其敬慎王猷抚寕部众永保藩辅可不慎欤
　　册突厥苾伽骨吐禄为可汗文
　　维开元二十八年嵗次庚辰三月丁亥朔二十六日壬子皇帝若曰于戏乃瞻隂方代有君长至于膺我盛礼荣彼殊隣必择其人谋无虚授咨尔突厥苾伽骨咄禄可汗气禀崆峒材雄朔漠见事无惑执心不渝先代以来结好中国自缵承旧业克维前修逺遣使臣来朝阙下义之所感情实加焉不有褒称孰彰忠顺是用册尔为可汗今遣从弟左金吾卫将军质持节札册徃钦哉可汗其丕承徽章益励名节永保多福以昭后昆可不慎欤
　　册骨吐禄三姓毗方伽颉利发文
　　维天寳十二载嵗次癸巳九月已亥朔六日甲辰皇帝若曰咨尔骨咄禄伊难如三姓毗方伽颉利发夫崇德报功帝王之事讲信修睦人臣之礼卿久佐藩部备吏戎落知荐居不可以茍安早賔朝化蕃俗不能自理逺仗皇威深悟正变之通克知成败之理岂惟欵塞之恳常有捍邉之心言志披诚有増嘉叹今授卿左羽林军大将军员外置同正员兼赐册书鉄劵永执蕃礼无替华风克终令名常保禄位可不慎欤
　　册突骑施黒姓可汗文
　　维天寳十二年嵗次癸巳九月已亥朔六日甲辰皇帝若曰咨尔骨咄禄毗伽突骑施黒姓可汗特进登里伊罗宻施立国推姓表贤在忠既効信以推诚亦旌忠而懋赏卿才略备举知勇兼资强足抗敌威能率下故得甲兵孚训族怀仁既向顺以移风亦事大而知礼是用载加显秩式崇锡命今授卿特进为突骑施可汗卿敬勉良图光昭盛典保我疆恶我防雠俾业固山河福绥种落永私恩宠可不慎欤
　　册囬纥为英武威逺可汗文　　　贾至
　　维至德二年嵗次丁酉十一月某日皇帝若曰夫定祸乱者曰武建功名者曰义惟武与义是谓明德囬纥毗伽可汗生而英姿迈越前古代济威赫主祀北天与唐唇齿累叶姻好安禄山窃弄邉兵暴乱中夏诱胁戎卒毒蠧黎人而可汗感激义动天地爰命叶防统率鋭师叶赞官军駈除凶逆或掎其足或角其首一旬之内雍洛扫清振古已来义莫斯大朕是用式遵典礼封崇徽号敬册可汗为英武威逺可汗每载赏绢五万疋于戏隂阳和而天地防四时和而万物阜北土未靖有唐封而固之中原多难可汗义而助之惠好和洽与日月永子孙百代克享鸿休钦哉其无替朕命
　　册新罗王金干运文　　　　　　常衮
　　维大厯三年嵗次戊申正月朔二十八日皇帝遣其官某乙持节册命曰于戏建万国者不独于中夏嗣一姓者必求于令德咨尔新罗王金宪英男干运爰自祖宗抚有东表克生明懿载茂勲伐采章文物乆治华风忠敬孝恭率由纯性用藩君子之国能执外臣之礼夫继代之重择贤而立是用建尔冢社祚于青丘敬其所守纂其旧服忠以奉上惠以抚下永修东蕃之职无替先君之命肃膺典礼可不慎欤
　　册新罗王太妃文
　　维大歴三年嵗在戊申二月景子朔十日皇帝使某官某乙持节册命于戏于承家嗣作藩辅之臣每加尊称葢春秋之义咨尔新罗王金干运母素推勲族雅有华风其德可尚其仪可则鉴于图史式是礼容俪东方君子之国处中壸贵人之位事上以敬接下以仁睦我亲隣亦资内助有教子之明训膺继代之新命固可以崇峻徽章光昭盛德是用册曰新罗王太妃脩乃慈范抚其嗣君永懐前人无改其道钦承典册可不慎欤
　　册新囬鹘可汗文　　　　　　白居易
　　维长庆元年嵗次辛丑四月丙寅朔二十一日丙戍皇帝若曰唐有天下垂一百载列圣垂拱八荒即叙舟车之所及日月之所照威绥仁量罔不向化惟此之气积厚而灵灵发象生生象豪杰义信武烈代为名王南西东方亦有君长其雄图闘智莫之与京国朝已来防清风泽或効功伐或申昏媾同和协比以讫于今今朕不德继嗣大统推义布信以初为常矧乎柔逺申恩睦隣典礼兹惟旧典垂自祖宗防奉恭行安敢失坠咨尔九姓囬鹘君登里罗羽録没宻施句主録毗伽可汗地生竒特天赐勇智英姿所莅雄畧所加诸戎杂虏爱畏率服风靡山立清宁一方宜人有土受天百禄时惟代嗣实来告予曰予一人实降册命是用遣使朝议大夫检校左散骑常侍兼少府监御史大夫云骑尉赐紫金鱼袋裴通副使朝议大夫守少府少监兼御史中丞袭卫国公食邑三千户赐紫金鱼袋贾璘等持节备物册为登里罗羽録没宻施句主録毗伽可汗于戏善必有隣德无不答此崇恩礼则彼竭信诚克保大义永藩中夏昭昭天地实闻斯言
　　册囬鹘可汗加号文
　　维长庆元年嵗次辛丑某月朔某日皇帝若曰北方之强代有君长作殿朔賔于皇唐粤我祖宗锡乃婚媾五圣六纪二邦一家此无北伐之师彼无南牧之马兵匣锋刃使长子孙叶德保和以至今日咨尔囬鹘君登里罗羽録没宻施句主録毗伽可汗义智忠肃武力勇健天之所授时而后生故东渐海夷西亘山狄惠宁威制鳞帖草偃声有闻于天下气无敌于荒外而能事大图逺纳忠进贤请仍旧姻誓嗣前好朕惟睦邻是务柔逺为心既降和亲之命遂申纳配之礼礼物大备宠章有加喜动隂山光増宿夫以囬鹘雄桀如彼庆荣若此虽自贵曰天骄子未称其盛虽自号曰天可汗未称其美宜赐加号以大夸将来今遣使某官副使某官某等持节加信义勇智雄重贵夀天亲可汗于戏厘降展亲大德也进册加号大名也宜思大德称大名懋哉始终钦若唐之休命
　　册囬鹘彰信可汗文
　　维太和七年嵗次癸丑某月日皇帝若曰王者运神功以清九有敷至德以柔四夷虽万国建邦皆有君长而一时缛礼特厚亲隣用昭絶汉之荣式示徽章之贵克膺盛典允属雄材咨尔九姓囬鹘爱登里罗汨没宻施合句録毗伽彰信可汗代济公忠时推英毅刚明有守信实不渝总北方劲悍之师慕中华清净之化克绍前训实懐逺图庆叶承家愿申永好彼无侵轶此务绥安两国咸欢六姻弥重事大之义而志合春秋相向之诚而皎如日月信使旁午贽币交驰词意绸缪礼自恭恪是嘉诚信宜赐宠光必饰虔受新恩纂乃旧服今遣使宁逺将军兼御史大夫上柱国紫金鱼袋嗣唐王实副使大夫将作少监兼御史中丞赐紫金鱼袋嗣泽王容等持节备礼为九姓囬鹘爱登里罗汨没宻施合句録毗伽彰信可汗于戏海内四域惟唐旧封天下一家与我同轨今兹典布于神明尔其慎固封疆祗守名器罔坠先烈载扬今猷钦承礼文以作来范
　　大中十一年册囬鹘可汗文
　　皇帝若曰我国家诞膺天命光泽中土君临九有包举八荒声教所加册命咸及而况囬鹘北方之强代济之烈惠行邻境俗慕华风立国以来尝效臣节代为甥舅每嵗通和推诚不疑为我与国当防昌之际自属天灾人罕粒食上下离散牙帐为灵地多种落所侵国甚委离之难自登寳祚每轸素懐爰发使臣访其后嗣轺车既出蕃使员来咨尔囬鹘可汗挺此雄材生于贵族能收既絶之烬常懐再振之心愿嗣天骄载归地着发使请命诚辞可哀夫亲仁善隣国家之寳兴灭继絶王者之宜况朕布德滂仁施于海外尔乃坚诚励节行乎域中所以公侯子孙道在必复华夏屛卫理宜长存既将还定旧封式承坠绪克绍崇媾用迓鸿休今遣使臣朝议郎检校秘书监兼卫尉少卿御史中丞上柱国赐紫金鱼袋王端章副使臣朝议郎检校尚书工部郎中兼国子礼记博士御史赐绯鱼李浔持节备礼册命为九姓囬鹘温禄登里罗汨没宻施合俱録毗伽懐建可汗尔其服我恩荣膺兹位号勉修前好恢复故疆宜克已于蹛林长归心于魏阙无怠尔志永孚于休【大中十年十二月】
　　盟文
　　扶余与新罗盟文
　　徃者百济先王迷于逆顺不敦隣好不睦亲姻结托髙丽交通倭国共为残暴侵削新罗剽邑屠城畧无宁嵗天子悯一物之失所怜百姓之无辜频命行人遣其和好负险恃逺侮慢天经皇赫斯怒共行吊伐旌旗所指一戎大定固可潴宫汚宅作诫来裔塞源抜本垂训后昆然怀柔伐叛前王之令典兴亡继絶徃哲之通规事必师古诸曩册故立前百济太子司稼正卿扶余隆为熊津都督守其祭祀保其桑梓依倚新罗长为与国各除宿憾结好和亲恪承诏命永为藩服仍遣使人右威衞将军鲁城县公刘仁愿亲临劝谕具宣成防约之以婚姻申之以盟誓刑牲防血共敦终始分灾防患恩若弟兄祗奉纶言不敢失坠既盟之后共保嵗寒若有背叛不恒二三其德兴兵动众侵犯邉陲明神鉴之百殃是降子孙不育社稷无守禋祀磨灭罔有遗余故作金书鉄劵藏之宗庙子孙万代无敢或犯神之聼之是飨是福【麟德二年八月】
　　与吐蕃防清水盟文
　　唐有天下恢奄禹迹舟车所至莫不率俾以累圣重光歴年惟永彰王者之丕业被四海以声教与吐蕃赞普代为婚姻固结隣好安危同体甥舅之国将二百年其间或因小忿弃惠为雠封疆骚然靡有宁嵗皇帝践祚愍兹黎元俾释俘囚以归蕃落蕃国展礼同兹叶和行人徃复累布成命是必诈谋不起兵革不用矣彼犹以两国之要求之永久古有结盟今请用之国家务息邉人外其故地弃利蹈善坚盟从约今国家所守界泾州西至弹筝峡西口陇州西至清水县鳯州西至同谷县暨剑南西山大渡水东为汉界着国守镇在兰渭原防西使临洮东至成州抵劔南西界磨些诸蛮大渡水西南为蕃界其兵马镇守之处州县见有居人彼此两邉见属汉诸蛮以今所分见住处依前为定其黄河以北从故新泉军直北至大碛直南至贺兰山骆驼领为界中间悉为闲田盟文所不载者蕃有兵马处蕃守汉有兵马处汉守并依见守不得侵越其先未有兵马处不得新置并筑城堡耕种今二国将相受辞而防斋戒将事告天地山川之神惟神照临无得愆坠其盟文藏于宗庙副在有司二国之成其永保之【建中四年正月】
　　赈防
　　遣使赈抚囬鹘制
　　自古令王抚宁荒服忠于国者则有系絶之恩顺于道者则有固存之义所以原其乡化优以报功囬鹘累代姻亲人修臣礼服我声教保玆信诚尝以国难识其忠良严霜见其贞松疾风知其劲草永言勲力岂忘予懐如闻讫扢斯攻兵折众叛畜产大耗国又荐饥流离转徙逺逾沙漠近因大和公主遣使入朝已知新立可汗寓居塞下告穷请命未有所归每念艰危载深悯恻今欲救恤穷困抚慰伤痍使四方知朕不忘旧勲报其大顺昔匃奴乖乱呼韩近塞汉宣帝转粟赈救权而施宜故得三代称藩北邉罢警前王令典可不务乎宜令左金吾衞大将军兼御史大夫王防持节充安抚大使宗正少卿兼御史中丞李师偃充副使专往慰问仍赈米粟二万石俾其安辑离散渐就汉南再复旧疆永保恩好宣示中外宜体朕懐【防昌元年十二月】
　　舍雪
