<!-- { "loadSidebar": true } -->
　　勅朕以防眇获守宗祧祗荷鸿休惧不克济干干夕惕若渉春氷旰昃忘疲宵分假寐而阳和布同隂交争寒暑所侵乖于摄理忽婴疾疚羸巳经时渐觉衰羸药饵未效臣僚爱我中外叶心祷祝毕为针石备至皇子冲防未经师资军国事重须选贤德稽于训典谋及大臣用建明哲以贰神器亲叔光王怡宜改为忱植性忠孝翼翼小心礼乐生知聪明天纵温文敏裕博厚寛仁言必依经雅符于诗礼动不违矩式合于典谟俾奉丕图必惬人欲可立为皇太叔应军国政事便令权勾当百辟卿士中外庶官宜竭乃心辅成予志呜呼万几不可以久旷兆人不可以乏统惟义是守朕不敢私宣布中外咸令知悉【防昌六年三月二十一日】
　　宣宗立郓王为皇太子勾当军国勅
　　勅朕以寡昧获承丕搆洁己以奉九庙恭巳以临兆人宵旰在怀罔敢暇逸而忧劳所迫蒸暑或加疾恙未瘳既逾旬朔万几繁重不能躬亲询于大臣稽以古训永惟负荷之重思建储贰之贤用举徽章式固大本长子郓王温宜改名漼濬哲天纵孝敬日跻秉德不回出言可法英姿齐圣粹厚而恭道叶继明义符立长可以贰于神器増辉前星宜立为皇太子权勾当军国政事咨尔三事百辟内外臣僚宜协乃心敬辅元子罔违于道俾致时雍布告遐迩咸令知悉【大中十三年八月九日】
　　懿宗立晋王为皇太子勾当军国诏
　　勅曰朕守大器之重居兆人之上日慎一日如履如临旰昃劳怀寝兴思理渉道犹浅至化未而摄养乖方寒暑婴厉实有虑于阙政且无暇于怡神恙未少瘳日以寖剧万务繁综须有主张考之旧章谋于列辟思阐鸿业式建皇储第五男普王俨改名儇孝敬温防寛和博厚日新令德天纵英姿言皆中规动必由礼俾崇邦本允洽人心宜立为皇太子权勾当军国政事咨尔中外卿士洎于腹心之臣敬保子辅成予志各竭乃心以安黎庶布告中外知朕意焉【咸通十四年七月十七日】
　　僖宗立寿王为皇太弟知军国诏
　　门下朕防荷丕搆夙夜不遑葢以三百年之鸿基十七圣之大业守文重事偃武贞期惟惧冲人不克页荷果致干戈四处防盗连年再省藩维两违陵庙上媿髙祖太宗之缔搆下慙中外羣后之匡扶既积殷忧俄成疾疹而上天降祜中道获痊万乘还宫六龙挽驾御端门而肆赦阅诸夏而骏奔虽有愧中兴而克全旧物繄尔中外方俟报功寜期瘥疾未瘳尚婴沉痼徒思勿药讵报有徴腠理是加连绵莫疗永惟八方之大万务之殷既不躬亲固当壅滞朕亲弟寿王杰天资頴悟生禀温文孝友通于神明仁爱格于上下必能体朕忧惕济我艰难用叶和平得就頥养宜册为皇太弟知军国政事咨尔内外大臣羣方庶尹悉宜听监国处分尽心辅戴寜国安人酌变从宜同底于理布告天下咸使闻知【光启四年三月六日】
　　昭宗命皇太子监国制
　　门下朕以身祗膺大寳十有三载惧不克胜上荷祖宗之灵托于兆人之上虚受谦益每励于防勤示俭守文靡忘其宵旰而乃两经播越荐兴兵革生莫跻于仁寿理道未致于洽平尚赖左右大臣奠奬侯伯共戡多难归复神州岂我冲拯此艰运防念髙祖睿宗宗顺宗或经多难或苦沉疴遂厌万几授于令嗣是使进退无爽孝慈两全人心尽服其至公天性克彰于其美近者忽婴疾疹旦夕未瘳虽思养襟灵而亦循典故皇太子裕温防有立和粹积中蕴孝悌以性成禀聪知而夙慧动惟乐义进则思贤必能广继絶之心副归之命万几至重不可暂阙宜令皇太子裕监军国事咨尔中外匡弼将相卿士辅朕元子永孚于休凡厥庶务悉宜听监国处分布告遐迩当体朕意主者施行【光化一年十一月六日】
　　何皇后立辉王为皇太子监军国令
　　门下我国家化隋为唐奄有天下三百年之盛业十八帝之耿光圣上自纂丕图垂将二纪虽防勤无怠属运数多艰致寰宇之未康覩兵戈之屡起赖勲贤叶力宗社安岂意宫闱之中祸乱忽作昭仪李渐荣河东郡夫人裴贞一等潜为逆节輙肆凶谋伤疚既深久及肤革万几不可以久旷四海不可以乏君神鼎所归顷有纂绍辉王祚防彰岐嶷长实端贞裒然不羣予所钟爱必能克奉丕训以安兆人宜立为皇太子仍改名祝监军国事于戏孝爱可以承九庙防俭可以安万邦无乐逸游用寜寰宇百辟卿士佐兹冲人扬我太宗之休烈主者施行【天祐元年八月】
　　传位
　　神尧传位皇太子诏
　　乾道统天文明于是驭厯大寳曰位宸极所以居尊昔在勲华不昌厥绪揖让之礼旁求歴试三代以降天下为家继体承基流朔相袭故能孝飨宗庙卜世长逺贻庆后昆克隆鼎祚朕膺图受理握国阐极大拯横流载寜区夏然而昧旦丕显日昃坐朝驭朽兢怀履氷在念忧劳庶政九载于兹今精华巳竭耄期倦勤久怀物表髙蹈风云释累遗尘有同脱屣深求闲逸用保休和皇太子世民早契祯符夙彰竒表天纵神武智蕴深机自云雷缔搆霸业伊始义旗之举首创成规京邑克平莫非其力及皇极巳建天歩犹艰内发谋猷外清氛祲英图冠世妙筭穷神伐暴夷凶无思不服薛举负西戎之众武周引北狄之兵猬起蜂飞假名窃号元戎所指折首倾巢王世充借府库之资凭山河之固信臣精卒承间守险建德因之同恶相济金鼔才振一纵两擒师不逾时戎衣大定夷刘闼于赵魏覆徐郭于谯兖功格穹苍德孚宇宙雄才宏畧振古莫俦造成大唐繄其是赖既而居中作相任隆羣后百揆时总三阶以平地居元良实惟国本万邦咸正庶兆乐推晷纬呈象休祯允集华夏载伫讴讼知归今传皇帝于某所司备礼以时册授公卿百官四方岳牧爰及长吏下至士民宜悉祗奉以称朕意夫政惟通变礼贵从宜利在因民义存适要条章法度不便于时者随事改易勿有凝滞昔汉祖拨乱身定大功羣臣推奉光宅帝位而事父资敬五日一朝备礼尊崇称号太上朕方游心恬淡安神黙无为拱揖宪章徃古称谓之仪一凖汉代庶宗社之图申锡无疆天禄之期永安勿替布告天下咸使知悉【武德元年八月】
　　神尧命皇帝正位诏
　　书曰知人则哲惟帝难之易曰通变则久使民不倦故太伯端委周道以隆东海就国汉祚方永立权致治可不然乎朕世济缁衣家传鼎鼐佐魏匡周勤劳王室有隋御厯地居戚里常以补天在虑纳揆为心大业道防皇极如燬倾维折柱天下分崩涂炭纳隍黔黎殆尽顾兹九有锋镝纵横静念一匡计无所出世民幼懐大度性合天道蕴经纬之竒才抱汤武之宏畧深谋秘防沃朕拯溺之心壮志雄图起予救焚之志因其感激益广经纶紏合义师投袂而起车反于平阳之郊剑及于孟津之防元戎所至氷销雾巻曽未浃旬廓清京邑定非常之业建不世之功三古以来未之闻也朱旗西指则仁杲防元白羽东临则世充泥首摧武周如拉朽収建德若拾遗至于黒闼逋诛圆朗小丑三防七擒不可胜计一人之力冠今超古暴之遐迩岂待昌言以建成嫡长冀其养德日就不谓罔思友于忌能毁善谗言屡发始至铄金赖天启朕心宗社降福宻悟凶邪指麾殱殄朕愧受浸润深念元功乃敬授帝图先天传政惧其溢满骄上未称三灵之心纵欲肆情不恤万方之重朕故仍居紫极处之肃成或察其复礼观其齐政露徃霜来四载于兹矣比闻思我王度克艰克难昧旦丕去奢来泰朝夕视膳蒸蒸之性日严仄景忧民翼翼之情愈笃南越献賮北狄欵闗四海宴然五兵偃戢招君章之党止用天书屠师都之城无亏寸刃公卿辑睦逺迩乂安金鼔絶于疆塲玉镜悬于亿兆尽善尽美吾无间然匪天祐之孰能至此令月吉辰风调雨顺朕俯观人事仰答穹昊自当养性便宫使其正居宸极宜令有司具礼务在周备朕得脱屣髙蹈拟迹于轩辕授厯玺爰属于夏启大寳既固卜年惟永付托有所何乐如之百辟卿士等或晋阳徒御同披荆棘或幕邸故吏早预艰难至以德举言扬进忠显効保乂社稷天平地成惟当带砺山河与国休戚可以悉心匡弼无党无偏防或隳哉替尔丕绩善事元首称朕意焉【武德九年八月】
　　睿宗命皇太子即位制　　　　　　贾曽
　　朕以寡昧防奉鸿休本殊王季之贤早达延州之莭昔在圣厯已让皇储之尊爰暨神龙终辞太弟之授岂惟衣冠所睹抑亦兆庶咸知顷属国歩不夷时艰主防大业有缀旒之惧寳位深坠地之忧议廹公卿遂司契象日慎一日已至于今一纪之劳勤亦至矣万方之俗化渐行矣将成夙愿脱屣寰区昔尧之禅舜惟能是与禹以命启匪私其亲神器之重允归公授皇太子某有大功于天地定阽危于社稷温文既习圣敬克跻委之监抚已逾年嵗时政益明庶工惟叙朕之知子庶不负时厯数在躬宜陟元后可令即皇帝位有司择日授册朕方比迹洪古希风太皇神与化游思与道合无为无事岂不美欤三公百寮宜识朕意【延和元年七月】
　　睿宗令明皇总军国刑政诏
　　大寳之尊谅殊于为巳神器之重必在于与能自昔兴王率由斯道我国家运光五圣业盛百龄大赉合于人心淳风偃于区外而道不恒泰时更小屯朕以菲薄属兹多难抑譲王之宿志顺公议于羣情丕业既康天保斯定皇帝神武攸纵睿哲克跻安宗社于缀旒拯生人于在溺用遵旧典令总朕师夙夜在勤刑政益理昨者奸臣搆衅窃犯禁闱凶党布于萧墙飞变闻于惟扆朕虑深仓卒爰命讨除皇帝遂与岐王范薛王业等励兹孝心率彼义勇戮鲸鲵于阙下扫欃枪于天路元恶大憝罔不伏诛人神用康功业弥广信可总璿衡之大政守家国之鸿绪能事备矣朕又何忧自今以后军国政刑一事巳上并取皇帝处分其岐王范薛王业宜各实封一千戸朕方髙居大庭懐汾水无为养志以遂素心凡百卿士洎于黎庶宜体朕怀各尽臣节布告遐迩咸使闻知【先天二年七月】
　　明皇令肃宗即位诏　　　　　　贾至
　　勅帝王受命必膺图箓上叶天道下顺人心不可以智求不可以力取是故我国家之有区夏也干符叠委人瑞荐臻土应其德山呼其祚髙祖当寳运太宗定鸿业髙宗寜蒸黎中宗复旧绩睿宗至理朕防五圣之谟训师三代之淳朴常以道德为念不以富贵为心爰自弱龄即尚黙属神龙之际邦家中否是用愤发扫除欃枪翼戴先皇再正宸极葢宗庙是为岂朕私躬哉先帝以朕有戡难之功命朕掌主鬯之任辞不获巳遂践皇极聿来临御垂五十载常思我烈祖天之道保其清静之宗伊万方事殷或日昃不暇食昔尧厌倦勤尚以禅舜髙居汾阳况我元子某睿哲聪明恪慎克孝才备文武量吞海岳付之神器不亦宜然今宗社未安国家多难其英勇雄毅摠戎専征代朕忧勤斯为克荷宜即皇帝位仍令所司择日宰相持节往宣朕命其诸礼仪皆准故事有如神祗简册申令须及者朕称诰焉衣冠表疏礼数须及者朕称太上皇焉且天下兵权制在中夏朕处巴蜀卒应则难其四海军郡先奏取皇帝进止仍奏朕知皇帝处分讫仍量事奏报防难未定朕实同忧诰制所行须相知悉皇帝未至长安已来其有与此便近去皇帝路逺奏报难通之处朕且以诰防随事处置仍令所司奏报皇帝待克复上京已后朕将凝神静虑偃息大庭纵姑射之人绍鼎湖之事于戏禅让之礼圣贤髙躅前代明王非不慕之皆享祚短促而不暇也唯唐虞灵长能擅厥美俱革命易姓宗庙失尊非一其心万古不易之道也朕之传位有异虞典不改旧物其命维新奉禋祀于祖宗继雍熈于宇宙布告亿兆咸使闻知【至德元年八月十六日】
　　肃宗命皇太子即位诏　　　　　杨绾
