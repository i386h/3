<!-- { "loadSidebar": true } -->
　　髙宗嗣兴谅隂成受终之礼康王承统翌日奉顾命之书况万事尚殷萧墙有衅苍生伫理社稷谋安教虽达于通丧礼有变于金革顺人聴政僶俛从权朕顷侍銮舆率彼西夏佐成草昧俾掌戎车国歩艰难睿图广运再清防县重复宗社禀成命以受律敢贪天以为功圣慈深册践明两奉若廷训敢有怠心呜呼不吊昊天殃咎荐至皇祖之哀未释穷崩之罚奄钟攀号罔极若无天地誓终丧纪企及前王百辟抑予俾恭遗训俯遂众望嗣膺丕烈钦兹大寳惧不胜任若蹈春氷如集乔木日者先圣哀损朕在问安而防墙构灾凌长成祸阃闱作孽阍寺滔天职为乱阶潜置巫蛊将行窃弄覆我邦家赖良弼匡戴爪牙同徳天道助顺神理害盈昭此共工之心终贻管蔡之辱舍彼有罪咸服其辜废于离宫寘于城颍今天衢虽防率土未康式恊公卿之心仰遵易月之命奉时斯在先甲未孚宜允人神覃兹涣汗可大赦天下自寳应元年五月十九日昧爽已前大辟罪已下已发觉未发觉已结正未结正系囚见徒常赦所不免者罪无轻重咸赦除之自开元已来所有诸色犯累者并宜雪免左降官并诸色流人及罚镇效配军团人等一切即放还其中有见任刺史县令及正员者并依本任其四月十五日已后诸色流贬者与量移近处逆贼史朝义已下有能投降及率众归附者当超与封赏天下禁囚不得过五日所有推劾不得分外拷掠亦不得信支证便结罪名诸色文武官应在凌霄门内谒见者并飞龙射生等并宜以寳应功臣为名诸州刺史与一子官刺史县令入五品减两考内外文武官三品以上赐爵一级四品以下各加一阶诸州刺史父母在无官者与致仕官及父母邑号已亡殁者追赠诸州防御使并停天下子为父后者各赐勲一转州县官自今已后宜令三考一替太官饔饍等特宜减省有渉奢侈一切宜停天下百姓逋租悬调贷粮种子诸色欠负官物一切放免开元乾元等钱并宜凖一文用不须计以虚数益昌郡王邈进封郑王延庆郡王逈进封韩王故庶人皇后王氏故庶人太子瑛郢王瑶光王琚宜并复封棣王琰永王璘及应安禄山诖误反状等并宜昭雪建昌王追封齐王崇恩王追封衞王灵昌王追封郓王其有明于政理博综典坟文可经邦谋能制胜及孝悌力田诸州刺史并宜捜闻荐投匦者不须勘以停处姓名务招直言以副朕意
　　顺宗即位赦
　　朕纂承天序嗣守鸿业以不敏不明托于万国兆人之上永惟髙祖太宗肇造区夏列圣休徳洽于人心肆惟寡昧膺受多福大惧不克负荷为宗庙羞若涉大川罔知攸济思与羣公卿士方伯连帅祗若丕训惟懐永图内熈庶绩外至化以弼予理臻于大中俾懐生之各遂其性咸得自新导迎休和荡涤瑕累可大赦天下自贞元二十一年二月二十四日昧爽已前大辟罪已下罪无轻重已发觉未发觉已结正未结正见系囚徒常赦所不原者咸赦除之左降官量移近处如复资者任依常调选如有亲故在上都任于所司陈状便与处分别勅责受降资正员官者亦与追改亡官失爵放归不齿者量加収叙流人放还僧尼道士移者罪人已亡殁家口未许归者一切放归如自情愿住者勿抑令归如先有勑云纵逢恩赦不在放还限者及别勑安置者并宜放还其安置人五品已上奏待进止左降官及流人亡殁有官者各还本官今日已前防累禁锢及反逆縁坐者一切并与洗涤应縁山陵制度及丧仪礼物博询可否务遵礼度必诚必信副朕衷懐桥道置顿并以内库钱充诸有费用先给工价仍以见钱及不折物不得辄令科配天下百姓应欠贞元二十一年二月三十日已前酒及两税钱物诸色逋悬一物已上一切放免京畿诸县州应今年秋夏青苖钱并宜放免天下诸州府应湏夫役车牛驴马脚价之并以两税自备不得别有科配仍并以两税元勑处分仍永为恒式不得擅有诸色税常贡外不得别进钱物金银器皿竒纹异饰雕文刻镂之若已发在路者并纳左藏库清净者理国之本恭俭者修已之端朕临御万方方此道茍可济物予何爱焉宫掖之中宜先省约其后宫细人子弟音声人等并宜放归亲族应縁宫市并出正文帖仍依时价买卖不得侵扰百姓所縁诸宫要妳母并取食粮户充税不得科配寺观诸军先擒吐蕃生口配在诸处者宜资给还本国天下官吏应行鞭捶本罪不至死者假以责情致令殒毙每念及此良増恻然宜切加察访内外文武见任及致仕官并诸道将士等赐爵加堦赐勲有差二王三恪褒圣侯各与一子官大长公主嗣王各与一子官及出身有差宗子中有才用者委宗正卿以名闻量才叙用皇王等已上亲赐爵加阶有差陪位者年十五已上并放出身武徳以来配飨功臣张巡许逺南霁云顔杲卿顔真卿等各子孙中与一人正员官故尚父子仪赠太师晟太尉秀实子孙中各与一人正员五品官及诸州府长官及京常叅官父见在未官者并与五品致仕官及阶父殁母存者与邑号父母亡殁量与追赠陜州元从寳应功臣兴元元从奉天定难功臣赐爵勲有差亡殁者与追赠中书门下节度使东都留守度支盐铁等使京兆尹观察招讨等使及神防神威金吾六军将军大将军英武威逺镇国军使陇右经略军使节度留后各与一子官有差其神防神威六军英武军等使并与加官神防神威六军英武威逺营左右金吾及皇城将士及縁御楼立仗将士等赐物及爵阶有差应东宫官及侍读侍书教授在正月二十六日以前者国已【阙】职掌行事及册命官受顾命撰制诏及修册文并写制诏官等赐爵加阶勲进改有差蕃客等共赐物一千八百四十五匹义武军节度下官健在城立仗共赐物三千八百四十五匹立仗将士等量加改转内侍省及内坊官正诸道进奏院及奏事官赐爵勲阶有差内外五品以上文官及台省常防官宜至四考满与转中外逓迁量才叙用其中政绩尤异须甄升者不在此限常防官及诸州刺史有先得替及假百日经丧去官未授官者并即与进拟百司及在城诸使息利本钱粮徴放多年积成深内外官科钱职田等厚薄不均两税及诸色榷税钱物重轻须有损益并宜委中书门下与所司商量其利害条件以闻不得擅开籴禁钱务令通济诸色人中有才识兼茂明于体用者经术精深可为师法者达于吏治可使从政者宜委常防官各举所知其在外者长吏精加访择具以名闻仍优礼发遣朕当询事考言审其才实如无人论荐者即任自诣阙廷内外官及诸色人任上封事极言时政得失才有可观别当甄奬百姓九十以上版授及赐各有差仍令官吏就家存问顺孙孝子义夫节妇旌表门闾重加优恤
　　穆宗即位赦
　　着大明者日也出乎震而见乎离则八纮开朗万象昭焕涣大号者风也发厚地而鼓羣动则氛防荡涤郁伏舒散王者如日之照临故圣功作而庶覩如风之号令故徳音降而兆人从朕以寡薄方兹嗣服荷天地之眷祐承祖祧之祚运夙夜祗励惧不克周永惟风教之流甿俗之疾苦思布济时之政宜利物之泽庶有以导迎和气感兹欢心宜申在宥之恩用启自新之路可大赦天下自元和十五年二月五日昧爽已前大辟罪已下罪无轻重咸赦除之唯官典犯赃及故杀人者不在免限左降官量移近处已经量移者更与量移如复资者即任依常调选责授降资正员官者亦与追改亡官失爵不齿者量加收叙流人及僧尼道士移者节级放还及移近处诸色得罪人中如有先勑去纵逢恩赦不在放还限者并与量移若曽任五品已上官者奏待进止左降官及流人先有官者如已亡殁各还本官自今日已前曽有痕累禁锢等一切并与洗涤永懐罔极弓剑不留号奉终天用深哀感应縁山陵制度及防仪礼物宜委中书门下及诸司长官等博询故实务遵礼度必诚必信副朕哀懐所縁山陵造作及桥道置顿所须并以内库钱充不得輙令科配百姓度支诸州府监院从贞元八年已后至元和十年已前共计欠钱壹百壹万伍千玖百余贯盐鉄使诸监院应欠元和十三年已前钱物除准前制防理外共计一百八万八千六百余贯石等户部诸州府从建中三年已后至元和十三年已前应欠在州贫穷并遭水旱逃亡百姓腹内兼连接淮西河南贼界并烧刼散失及贷百姓钱物五十万九百余贯石等京兆府从元和五年已后至十三年已前应欠诸色物共肆十一万九千六百余贯石【阙】东等州府监院百姓欠负但在官典所由腹内者一切放免诸州府除京兆河南府外应有官庄宅铺店碾硙茶菜园盐畦车坊等宜割属所管州府诸道除边军营田处其军粮既出其正税米分给其所管营田自为军中资用不合取百姓营田并以瘠薄地回授百姓浓肥地其军中如要营田任取食粮健儿不得辄妄招召天下百姓等自属艰难弃其乡井户部版籍虚系姓名建中元年已来改革旧制悉归两汉税法乆则奸滥生自今已后宜准例三年一定两税非论土著俗居但据资产差率其择刺史县令宜委门下中书尚书省御史台官有所谙知即具闻奏如赃汚残人当坐举主榷税之法虽合同遵疮痍之余姑欲寛假其河北盐宜委度支与榷盐使审细商量具条流闻奏内外百官食料钱一倍至五倍以上节级放免仍每经十年即内外百司各赐钱一万贯充本各据司额大小公事闲剧及当司贫富作等第给付应属诸军诸使诸司人等在村乡及坊市店铺经纪者宜与百姓一例差科不得妄有影占如有违越所司具所属司并人名具奏如闻度支盐鉄盐院等所在影占富商髙户庇入院司不伏州县差科疲人偏苦事转不济如有此色仰当日勒归州县诸道除正勅率税外不得妄托进奉擅有诸色榷率天下州府除两税合送上都钱物及所司常贡外辄不得别进钱物并方镇得替后至城亦不得辄有进献掖庭籍没罪人妻女等宜放归亲族其诸军先擒获吐蕃生口配在诸处者并放归本国愿住者亦聴内外文武见任致仕官三品已上赐爵一级四品以下加一堦诸军将士等普恩之外赐阶爵有差二王三恪文宣王及公主县主嗣王节级赐与一子官及出身宗子有才行者悉以名闻奏仍委中书门下量才叙用皇【阙】五等已上亲皇太后二等已上亲并赐阶爵武徳已来配飨及第一等功臣并张巡许逺南霁云顔杲卿顔真卿等尚父子仪赠太师晟赠太尉秀实子孙中与一子官有差其中有才行堪任台省者量才叙用中书门下并诸道节度使诸州府长官东都留守及京常叅官诸军使等父母祖父祖母并节级与追赠父母存者与官封已经追赠者更与改赠兴元奉天功臣及蔡郓立功将士普恩之外更赐勲爵亡殁者与追赠中书门下及节度等使东都留守度支盐鐡使京兆尹诸州刺史等赐一子官有差在城诸军将士节级赏赐仍加阶爵京西京北及振武天徳八道节度及都防御使下神防一十二镇将士等共一十八万六千七百余人都赐物一百八万一千八百余匹东宫官及侍读普恩之外赐爵加阶仍并与进改自国哀及行事命职事官普恩之外赐阶爵及勲其受顾命撰制诏及册
