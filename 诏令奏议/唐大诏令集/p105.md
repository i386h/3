<!-- { "loadSidebar": true } -->
　　朕闻天以阳居大夏地以隂居冬是明任德而不任刑也在帝舜则举两阶之干羽在成汤则开三面之网罗是眀君好生而不好杀也朕以身嗣膺大寳垂三百年之宗社奉十七圣之威灵夕惕干干不忘寤寐岂谓衅生于地谪见于天烟尘暴起于两京虵豕交横于四野宗庙之飨干戈莫寻葢获戾于上俾流灾于下土前嵗才归大国又及播迁信由倚任之非良有愧精诚之下至贬衣损食庶塞乎违履薄临深每増于战惧方修郊庙且复京畿而驻跸才安还宫可防诚罔通于穹昊兵革又起于藩维葢以朕不敏不眀君临兆民仁不能叶生成之防义不能符断割之防智无周物之明信寡应时之用防蒸黎于涂炭致王室之艰难绵歴嵗时于兹八稔顾兹頺紊职朕之由且朕深宫九重跬歩千里目虽视而不见耳虽听而不闻罪在朕躬痛入骨髄但仰天而投泣恨无地以容身抚几兴言何嗟及矣今则素服避殿减膳撤悬食无海陆之珍耳絶管弦之乐唯加惕励冀遂感通将宏及物之恩在布惟新之令应天下见禁囚徒除十恶忤逆官典犯赃持杖劫杀合造毒药开发坟墓其余罪轻重递减一等左降官各与详所犯量移如已经两度量移者宜并放还仍仰所在州府限德音到日准勅处分讫分析闻奏左降官及流人身有死者并许归其鳯翔府所管吏军百姓等切令招葺务令归安纵与李昌符关连情非巨蠧及父兄在陇州城内事出胁从者一切不问其陇州城内军吏百姓不得輙令损伤戴礼之文务先掩骼应有未骸骨及横尸在路委所在长吏速与収敛藏瘗其自兵荒以来杀伤之处委所在州县以孟冬行赏死事之日于北郭除地用鸡豚设祭所贵以导和气且慰幽魂前年冬未出京之时如闻文武朝臣怆惶奔窜或因冻馁或遭锋刅遂致毙踣深可悯伤自累年来朝臣有因谪官遂致殒身或制使遽闻枉横宜令中书门下寻访各与赠官孝弟承家忠贞奉国既显名之道宜加布泽之荣应内外文武臣及诸道节度观察防御使随驾诸军头亡父母并准旧例各与追赠追封如有母亲见存者各与进封左右神防及随驾诸部兵士等荷戈负羽侍衞勤劳既効节以输诚寔竭忠而排难永言勲绩宜有甄酬其随驾诸部宜各与勲爵未有功臣名号其将士次第填补不得虚被衣赐有紊典章如覆视不寔节度使奏取进止本判官重加贬责其邉地沃壌极多嵗収可望如闻耕牛素少戍卒茍安唯长蒿菜俱乏衣食委节度使良田之处更议添人均配膏腴令其耕种制置利便须令酌中其南山及平下党项尽是百姓湏令保安长吏若能抚绥蕃人自然宁息切不得妄有侵扰致其怨嗟常湏使商旅徃来部落不得阻塞致理必先于尚俭伤风莫甚于穷奢朕苑囿不修珠玉不寳所思敦朴毎务去华如闻卿大夫士庶近者竞崇侈靡莫辨等威服翫车舆皆越制度蠧于教化朕甚悯焉卿大夫当助我纪纲为人表则宜修俭约以变浇风其京师应有奢僭违令式者闻之当行朝典应诸道申奏有草贼州县本皆齐人廹于馁冻窃聚徒侣遂肆猖狂并仰所在长吏明加晓谕有能自新有罪一切不问如稔恶不悛事状难恕委所在长吏设法擒捕不得漏网上京诸司及天下州府负犯逃走罪人今春已降德音除本罪合至死者从咸平五年以前并停追捕归还故土其数至多虑被奸人递相恐动悉委所在告谕令其乐业无致惊惶如归复者恶迹贯盈不能改过更有违犯寻勘不虚便仰并举前一时痛断不得容隠侵害良善江淮商贾业在舟舡如闻近日官中摅借甚苦或倾夺以充运米或题闗以备载军非理滞留散失财货州县虽云和雇商人焉敢请钱本求锥刀畨成损折纵有寃屈岂能申论道路怨嗟莫甚于此自今以后委所在长吏切加禁断其所合供过军等舟舡唯许容载航舡便给见钱雇召如见装货物者切不得强令腾倒其州县所合雇舡脚多无本色钱物皆是率配疲人起今以后并仰以上供钱充给如有茶盐舟舡关系三司课者任准元勅处分自蛮防侵扰连嵗用兵耗蠧生灵海运为甚驱我赤子深入沧波覩骇浪而魂飞泛洪涛而必死继有覆溺多不上闻仍遣陪填急于风火哀其已死之众不可复追念兹将毙之徒用延余息应江淮四道运粮所有沉覆损米损船纲官所由舡尸及元发州县合陪填者并从放免更不得校料追徴应阙海运留系勘者并一时释放唯造舡官吏湏有勘覆者不在此限近日虫蝗米谷翔贵所在州府湏使通流况闭籴之条着在格令近闻州府通舟舡处不得约勒商人固违勅防等江淮钱物到各宜优赏以身许国致命捐躯摅兹尽瘁之诚宜饰始终之典应自兵兴以来所在都头大将身殁王事未曽经赠官者仰本道各与分析闻奏量功劳优与赠官如有子孙仰本道各与补职务令存济行营将士如身殁王事者其衣粮并仰给与兄弟男侄如有父母无给养者切在安存勿令冻馁虽累有处分可一切施行或有义士忠臣图功立事身当国难身殁贼锋者宜委中书门下优与赠官兼访子孙俾沾禄任用伸激劝冀洽恩荣扈从之劳辛勤不忘若无升进何以奬酬其到兴元文武官等宜令优与迁改如已经奬擢者特与量加阶爵自贞观之后建中元年以来翊戴皇家扶持宗社勲绩已铭于鼎鼐谋猷实在于册书如闻子孙或多凌替赠太师汾阳王子仪临淮王光弼西平王晟咸宁王浑瑊赠太尉秀实顔真卿顔杲卿以下子孙宜各与一子九品正员官其子孙有才术可称委中书门下量才叙用以劝勲贤律有駈率之科是宜原宥人无险诐之路固可矜寛其陷伪庭官寮多因廹胁旋宜叙用勿使栖迟左右神防军及沿邉诸镇将士或隄防藩冦或控扼封陲戴甲荷戈眠沙卧碛无抱子弄孙之乐有离乡去里之嗟自乱离以来衣粮多缺顾兹疲深轸朕懐葢缘诸道赋税未来致使如此宜委度支户部及盐鉄使各委官吏催促江淮及三川上供钱物充给两军及邉镇将士衣赐如催勘有序其官吏各与优奬如全无次第必议惩责于戏朕以寡昧托亿兆之上不能克相上帝宠绥四方履地戴天痛心疾首实在股肱叶力藩翰同心保列圣之洪基佐冲人之薄德共成兴运以副殷忧为政之方实资共理且一邑之政由乎令长一郡之政由乎牧守一方之政由乎藩翰之臣夫政修于上则化行于下可以安人治国可以阜俗康时此古今之通理也自干符以后广明之前节制亷问之臣州牧县宰之吏或抡拟不当或诠择非良镇藩翰者则惠养抚绥之术蔑闻居牧宰者则贪惏苛虐之风益甚或滛刑滥杀或剥衣及肤业亡家破父南子北多使饥者不得食寒者不得衣奔窜道途跧藏山谷耕桑甚废旱沴相仍结为仇雠聚为盗贼寃愤之气上逹于九天激怒之威横行于千里防刘郡邑屠戮生灵懐逆节者得以逞其凶桀恣为暴扰蕴忠诚者虽欲平其祸乱益费机谋既徃难追将来可保切在逓加激谕渐致和平倘或刺史知惠养之方县令有抚绥之术公清克已亷慎当官绩效彰闻当与迁擢如或贪残不理害我疲人委中书门下重加惩殿仍令诸道长吏观察判官切加察访每嵗具善恶奏闻自属兵戈全妨耕稼遂令垅畆尽变污莱葢以杀伤之余流亡益甚宜加招抚渐复农桑如有刺史县令招収戸口开垦荒田置买耕牛修置农具者委所在观察使精加防勘具数闻奏当据课効髙低优加升奬朕端拱穆清思理道用忧勤而补过守慈俭以律身上展孝思下康庶务其于祀事尤在精崇常忧多难以来有乖敬恪至于牲币之数醯醢之宜必尽吉蠲免或简易宜委所司切切钤辖不得因循夫俭者德之恭侈者恶之大唐尧土阶三尺夏禹菲食卑宫先圣遗风后王轨范其有司合进常膳三分宜减一分六宫嫔御见在者人数不多此外不令更有添置或有因縁防盗流落外方宜委所在长吏便与嫁遣任自营生不用送到驾前冀免虚有劳费自此诸道更不用进声乐及女弟子歌舞衣服纹缯组绣雕镂珠玑颇害女工实妨农事竒技滛巧徃哲所讥况遇艰难尤宜俭素其诸道不得进奉纹绣宫锦雕镂轻靡彩章之物五坊鹰犬以备时搜方当勤恤之时宁有畋游之乐其鹰犬并今解放不用更置诸道亦不湏进送艰难已久増修未知展端披图良多内愧且以为白乌丹鹊不如子孝臣忠甘露醴泉未若风调雨顺自今以后诸道所有祥瑞并不要图画进献补成教化实在贤良用副旁求必资博采宜令文武常叅官举刺史县令有异政殊绩者沦滞山林有竒文异行者所期表异无或面欺孝子顺孙义夫节妇各加旌表以示乡闾父老有年九十以上者赐帛二疋粟五石仍令所在以上供物支付瘖聋跛躄鳏寡孤独者委所在切加存恤无所恓惶名山大川兴云致雨冀保顺成之嵗宜申望祀之仪太清宫及骊山华岳南山广惠宫炭谷湫鳯翔启圣宫邠州要册湫宜各差官祷谢其诸道应有祠庙标于祀典及先圣灵迹各委长吏差官精诚启告凡关百姓安危利病俾其苏息切在抚绥讹弊既多固难徧举仰所在长吏审详利害一一条奏所冀凋残渐成完缉勿辜委遇副我忧勤于戏朕为人君父累属夫乱离一发言未尝不兢忧一举足未尝不愧悼徒思罪已安敢尤人中外臣寮宜悉朕意
　　时令
　　令史官条奏每月应所行事诏
　　王者钦若天道率由时令考六官之化修五纪之法故得灾害不生休徴洊委朕绍膺洪业于兹六年每惇政理思致和平而隂阳未调蝗水仍集天之垂诫朕甚惧焉夫正月东郊祈春赏事孟冬北陆迎寒恤孤叅四序之运行稽五材之动用弗协所尚或罹于咎且事必师古礼重执文将命有司允廸厥训自今以后每入月史官条奏应所行事当斟酌古典用孚于休宣布朝廷使知朕意【开元五年十月】
　　嵗初处分德音
