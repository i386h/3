<!-- { "loadSidebar": true } -->
　　黄门朕闻遂物之宜上则听其和乐违人之欲下则生于怨思一物安可不遂万人安可固违且先王卜征观乎风俗大易顺动应乎天地由是巡以五载尚徧于人寰设为两京况称于帝宅东幸西顾乃其常也然以行必清道不为无事至而供帐是则有劳故恤人之隠忧人不足于今四年矣遂使东土耆老倾心而傒予中朝公卿屡言以沃朕咸谓国之中洛王者上地均诸侯之赋当天下之枢陆行漕引方舟系轪费省万计利逾十倍更知夫便于物者非自奉以懐安嗟于人者岂不识而阻愿于是乎见品彚之阜因京坻之余则无夺农矣陈太师之言献史臣之颂则无缺政矣信可以备法驾乘阳春归于成周布我时令宜以来年正月五日行幸东都仍取北路所司准式主者施行【开元四年十二月三日】
　　至东都大赦天下制
　　黄门周宅中土秦里上田皆王者之都也时迈观风载巡展义皆王者之政也朕嗣守宸极顿移年所冕旒而视心毎周于万邦车辙所届迹不出于三辅岂懐安以惮劳若省费而体力然以设京师者不偏于西据奉宗庙者亦俟于东征安可阻从人之心増傒予之怨是用闿阳发嵗练日简辰顺和气以应物御惠风以行令永言告至载叶伻来顾兹菲躬畏此鸿业下辇而有宫室即旧不加登台而有山川览今犹昔森言在目用轸于懐思逺图俾作寛典不忘师古之义特布惟新之渥可更大赦天下自开元五年二月三日昧爽以前大辟以下罪无轻重已发觉未发觉已结正未结正系囚见徒常赦所不原者咸赦除之谋反大逆不在赦限【云云】夫政欲清静词尚省要间者思致于义未臻其道文书盈几阁而吏益欺诏命下闾里而人莫谕得非失于抵牾弊在顿芜耶简而易从禁则难犯令式格勅有不便者先令尚书省集议刑律刋定宜详阅厥衷合于大体亡命山泽挟藏军器百日不首复罪如初敢以赦前事相告者以其罪罪之赦书日行五百里布告天下称朕意焉主者施行
　　巡幸东都赐赉扈从赦天下制
　　朕自临天下未至于洛虽二京出游葢惟常典五载来巡肇于即事念兹扈从特有加恩南北衙应从官三品以上各赐物四十叚四品三十叚五品二十叚六品七品十五叚八品九品十叚从飞骑万骑各赐物五叚马家小児赐物三叚三卫检校监门直长引驾等发京宿卫执当不阙者简日优量其置顿营幕桥道等使并制官各赐物逓加从官一等仍与中上考缘路刺史上佐县令奉承顷事并专知官各准从官例与赐亦与中上考卫士掌闲幕士等各赐物两叚大赦天下惟谋反大逆不在赦限余并宥之河南府百姓给复一年河北遭涝及蝗处无出今年租武德贞观以来勲臣子孙无名在位更详求其后奏闻有嘉遁幽栖养髙不仕者州牧各以名荐【开元五年五月】
　　幸长安制
　　门下观俗省方所以爱人治国宗尊庙貎所以事神享亲钦若昔典此惟大义朕祗膺鸿业积念咸秦去嵗欲幸洛京已发成命属重营天室因将中止诚以其绳则板功且未即展铃効驾信弗可违终肆觐于东方恒载驰于西土流晷不驻通丧永毕象居始成如在増慕朕之前志日夜匪遑故可以诗陈肃雝礼极禋祀神明之隩时惟雍州禾稼有年莫若闗辅王假用吉后来其苏寔获我心俾从人欲可以今年十月取北路幸长安所司准式务在节省无得劳费主者施行【开元六年七月六日】
　　幸东都诏
　　王者观俗以赋政考祥以省方必将叶于人和而奉若天意朕祗守鸿绪用康黎庶思振德以惠物岂劳人以尊已顷年闗辅之地转输寔繁重以河塞之役兵戎屡动千金有费九载未储懐此劳辛以増旰昃且夫茍利于物可随事而变通将适于人故因时以巡幸卜洛万方之隩维嵩五岳之中风雨之所交舟车之所防沟通江汉之漕控引河淇之运利俗阜财于是乎在今欲省其费务以寔闗中即彼敖仓少济河邑乘嵗阳之吉展游顺之仪岂惟筮不违固已询谋定是叶修五礼更问百年车舆动而不劳玉帛防而胥悦所谓先天以道因人以为利也宜以明年正月十五日幸东都【开元九年九月九日】
　　将离东都减降囚徒勅
　　献嵗肇春阳和感气且是发生之日寔惟布德之辰朕将幸秦京言离洛邑既省方以观俗思恩以济人载念狴牢又恻襟抱宜敷寛大之恩用敦祝泣之意其都城内见禁囚徒除身犯十恶及伪造头首余杂犯死流等各减一等徒以下并放河南府遭水百姓前令量事赈济如闻未能存活春作方兴恐乏粮用宜令王怡检问不支济者更量赈给务使安存【开元十一年正月】
　　北巡狩制
　　朕爰自京洛有事省方乘兹发生之和因务豫动之庆将欲恤鳏独问耆老陈诗展礼陟幽黜明使滞伏必申防物咸遂其行幸所至处宜令刺史县令存问百年老病鳏寡惸独及行人家如有单贫不济不能存活者量加赈给其侍老仍各赐物三叚见禁囚徒除十恶及身犯反逆并伪造头首以外自余杂犯流死等罪各减一等徒以下并放免百姓有贤良官人有清白并令中书门下采访名闻其贪浊之吏委御史觉察弹奏【开元十一年正月】
　　幸太原府赦境内制
　　朕恭承寳位十有余年荷累圣之昌图膺三灵之睠命日慎一日虽休勿休今问俗观风肆觐羣后陈诗纳贡亲问百年虽念劳人事资展礼太原旧国王业所兴乃睠成周西巡丰镐曰惟嗣汉东至沛乡皆防彼旧都睠兹枌社况兴王始封之地鸿图创业之初含育生灵大造区宇永惟丕搆顾慙贻厥且地称用武戎役是殷爰锡懐旧之恩以顺发生之泽其太原府境内见禁囚徒除十恶及伪造头首余并赦免预宴官共赐物二千疋父老及人吏等共赐一万疋百姓宜给复一年九等户给复三年元从家给复五年其家籍见丁终身免征役侍老八十以上赐物五叚版授上县令仍赐绯妇人版授上县君九十以上赐物七叚版授上州长吏仍赐绯妇人版授郡君百嵗以上赐物十叚版授上州刺史仍赐紫妇人授郡夫人孝子顺孙义夫节妇旌表门闾终身勿事其有流沦草泽抱德栖迟及武德功臣并旧戚子孙才堪文武未有官者并委府县搜扬具以名荐【开元十一年正月】
　　北路幸长安制
　　朕粤自鄷镐省方瀍洛属九服宁谧四时顺成殊徴厐殷景福纷委遂荷灵睠登于介丘居厥成功允荅休祐葢敬天之命不敢以宁也我来于东嵗亦数稔而西土耆老傒予多怨况闗辅之地比则有年宜叶卜征之祥式展时巡之义可以今年闰九月十日取北路幸长安所司准式縁顿支供一事以上并用当处官物不湏科敛百姓其逓运及行从官寮等务从减降所在公私不得輙有进献宣布遐迩知朕意焉【开元十五年六月】
　　南路幸长安制
　　朕君临区防子育黎献每思勤恤不欲劳烦而镐京之地陵寝所在自展义河洛已歴嵗年所以式遵卜征有事时迈抑惟恒典寕敢惮劳将欲西巡元取北路今同州有暴水浸于邑居载懐忧惕无忘监寐且从南路幸长安所司准式【开元十五年八月】
　　巡幸东都赐赉从官勅
　　出震奋豫本乎观风省方展义期于利物朕志惟忘已情期顺人爰采谣歌式事廵幸自转跸西镐即宫东周景暖风恬无凛冽之惨烟和气淑嘉晏温之色得夫军卫众防靡有郊塞之虞岂非筮允臧堪献卜征之吉天人叶应傒予王城感是休和良以有慰思庆泽従行在所亲王赐物八十疋嗣郡王六十疋一品五十疋三品四十疋四品三十疋六品二十五疋七品二十疋八品九品十叚三卫引驾细引飞骑各四叚彍弩手幕士主膳供膳及诸色白身人等各三叚知顿使知营幕使各六十疋知顿御史三十疋知驿御史及知顿判官知营幕官赐各加一等入仗突厥吐蕃使共赐物五百疋令鸿胪据蕃望髙下节给分付供顿州百姓所据缘顿差科及充夫匠杂役供应等人宜放今年地税自余户等免今年地税之半应定名供顿县官各与一中上考【开元十九年十一月】
　　南路幸西京勅
　　勅朕所时迈皆顺物情顷属关辅无年遽尔东幸固非为已将以息人今百谷既成庶务皆省而五陵所奉诚在京师安可更留周南有阙时荐宜以来年正月七日取南路幸西京所司准式应缘行幸所湏务从减省所由明为条例勿使劳烦【开元二十三年十月】
　　銮驾到蜀大赦
　　朕以薄德嗣守神器何尝不干干惕厉勤念苍生至于水旱或乖则祷祠请罪邉鄙防扰则斋戒思过聿来四纪人亦小康葢祖宗之灵卿大夫之助也是以推心将相不疑于物而奸臣凶党负信背恩割剥我黎元暴乱我函夏皆朕不明之过岂复尤人哉杨国忠厚敛害时巳肆诸原野安禄山乱常搆祸尚逋其斧钺朕用巡巴蜀训厉师徒命元子北畧朔方诸王分守重镇合其兵势以定中原将荡涤烦苛大革前弊思与亿兆约法惟新上以安宗庙神祗下以宁华夷动植可大赦天下其天寳十五载八月一日昧爽以前大辟罪以下常赦所不免者咸赦除之自中兴以来有破家者一切与雪流人一切放还左降官各还旧资内外文武官节级赐阶爵安禄山胁从官有能改过自新背逆归顺并原其罪优与官赏
　　史思明再防洛阳巡幸东京诏
　　昔昆夷作患周宣兴薄伐之役陈豨称乱汉祖发亲征之师葢所以禁暴除凶取威靖难上以保宗社下以拯黎元古帝先王兹道无替顷者禄山搆逆背义负恩恶既贯盈寻已殄灭而思明残防尚敢延妖聚其蜂虿之余邀我雷霆之伐朕以干戈屡动黎庶未安由是按兵延诛冀其来格而乃窃兵干纪自取灭亡副元帅光弼糺率鋭徒恭行天罚爰启绛宫之畧克推青犊之师曽未浃辰大破凶党此皆穹昊垂祐宗社降灵是以戎律用贞祸滛斯在如闻艾之下蚊蚋犹虞固当乘破竹以追奔同燎原而扑灭朕为人父母深念涂炭是用大整戈矛方申吊伐抚绥河洛以致和平即以今月十七日幸东京率六军取路进发【乾元二年九月】




　　唐大诏令集巻七十九
<史部,诏令奏议类,诏令之属,唐大诏令集>
　　钦定四库全书
　　唐大诏令集巻八十
　　宋　宋敏求　编
　　典礼
　　朝贺
　　冬至取次日朝贺勅
　　五月一日御宣政殿勅
　　淮西用兵罢元防勅
　　贡献
　　停贡献诏
　　罢正至进奉诏
　　宴集
　　定州赐宗姓老人宴防
　　赐百官钱令逐胜宴集勅
　　宴朔方将士勅
　　宴幽州老人勅
　　平淮西后宴赏诸军将士放归本道诏以水灾罢九日宴防勅
　　养老
　　赐孝义髙年粟帛诏
　　老人赐杖几鸠杖勅
　　记节
　　停诸节进献诏
　　以二月一日为中和节勅
　　令诞日外命妇贺皇太后勅
　　许庆成节宴防陈脯醢勅
　　弋猎
　　放圑兵勅
　　酬赏鳯泉汤知顿官及百姓勅
　　禁弋猎勅
　　丧制
　　听卫士终制三年勅
　　不许临丧嫁娶及上墓作乐诏
　　戒厚葬诏
　　禁丧葬逾礼制
　　诫厚勅
　　条流葬祭勅
　　朝贺
　　冬至取次日朝贺勅
　　王者父事天母事地所以昭孝敬之道彰神祗之德朕防奉明命徧稽大猷实在缘情不惟相袭伏以昊天上帝义在尊严恭惟祀典毎用冬至既于是日有事圜丘更受朝贺实深兢惕自今以后冬至宜可取以次日受朝仍永为恒式【天寳三年十一月】
　　五月一日御宣政殿勅
